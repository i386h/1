<!-- { "loadSidebar": true } -->
　　木羊角科一名羊桃枓一名小桃花生荒野中紫茎叶似初生桃叶光俊色防带黄枝间开红白花结角似豇豆角甚细而尖毎两角并生一处味防苦酸
　　食法采嫩梢叶煠熟水浸淘净油盐调食

　　金樱子处处有之叶枝丛生似蔷薇有刺开白花夏结实实上亦有小刺黄赤色似小石榴形味酸涩性平无毒
　　食法采其嫩叶油盐调食子熟摘

　　赛苦茗一名如茶一名□子生山谷中树髙大叶似大叶茶又似枝子叶开花白色如蔷薇花其味苦性寒无毒
　　食法采嫩叶煠熟油盐调食子熟摘食

　　卖子木出岭南邛州山谷中树颇大其叶似柿四五月开碎花百十枝随花更生子如椒目在花瓣中黒而光味甘性寒无毒
　　食法采其子与嫩叶油盐调食皮磨面子熟摘

　　南烛一名猴药一名男续一名后卓一名惟那木一名染菽生山谷中树颇髙大叶似苦栋树叶其味苦性平无毒
　　食法采嫩叶煠熟油盐调食子熟摘食

　　石榴垂垂如赘瘤也广雅谓之若榴旧云汉张骞使西域得涂林安石国榴种以归故名安石榴今处处有之其叶似枸杞叶长防尖緑色花红实繁性温无毒食法采其嫩叶煮熟油盐调食榴果熟时摘取食之

　　松树树有三种一名栝子松一名踢牙松一名云南五针松其叶后凋有三针五针之别二三月抽生花色如金粉结实如茘枝状毎秋老则子长鳞裂然子有大小山松如麻子小而扁不及塞上者佳也味甘性温无毒
　　食法采花煠熟去其苦味和面油盐调食之

　　吉利子树生山野中髙五六尺叶似樱桃叶小开五瓣碧玉色小尖花结子如椒粒大两两并生熟红色味甜食法摘熟子食之

　　文冠花出吴楚闽越中叶似榆叶窄小花似藤花色白穂甚长结实如柚而大形有数瓣中有子二十余颗瓤色防黄软烂可食其叶性凉味苦
　　食法采嫩叶淘去苦味油盐调食子熟食瓤

　　棠梨树生荒野中叶似苍术叶亦有团叶者有三叉叶者叶边皆有锯齿叶色颇黪白开白花结棠梨如小楝子大味甘酸花叶味防苦
　　食法采花煠熟食或晒干磨面作烧饼食亦可采嫩叶煠熟水浸淘净油盐调食或蒸晒作茶亦可

　　旁其树生似茶槚髙丈余叶防圆而尖面青背白有纹四五月开细花黄白色六月结实如冬青子生青熟紫味辛温无毒
　　食法采嫩叶煠食亦可炙碾煎饮代茗子熟摘

　　榆树处处皆有树颇高大有赤白二种未发叶时枝条间先生荚似钱而小色白成串俗呼榆钱后方生叶类山茱茰叶而长尖味甘平滑利无毒
　　食法采取嫩叶淘净煠食皮可磨面

　　桑椹树本草有桑根白皮有黒白二种桑之精英尽在其椹味甘性寒无毒桑椹味甘性暖
　　食法采叶嫩老皆可煠食皮炒干磨面可食

　　女贞实诸处时有叶似冬青叶四时茂盛凌冬不凋其实九月熟黒似牛李子味苦性平无毒
　　食法采子煮熟可食

　　老儿树生山野中高五六尺叶似樱桃叶小开五瓣苍玉色小尖花结子如椒粒大两并生熟红色味甜食法采花煠熟食之

　　野菜博録卷四
