<!-- { "loadSidebar": true } -->
　　圣人之情则寅惕乎旰宵也夫以含哺挟纩之世思艰求寜犹恐一民饥一民寒禀
　　列圣之懿纲醲化
　　勤修而绵续之
　　岁耤加推
　　叠蠲庸赋
　　观弄田启蚕舍朝野共覩家喻而戸晓者时时皆只遹
　　成宪俾重熙累洽之象溥遍海隅是以被之
　　琼篇荟之
　　藻笈
　　后
　　先一揆流露自然伊古重民务本之朝垂光载籍所称保世滋大者有如是之槼相周榘相袭哉且谨按授时通考分门有八首天时土宜次谷种力作次劝课蓄聚次农余蚕桑今
　　御什标题析目之大一循
　　前制由浸种至祭神其间敬授人时简器修政辨五土分百谷咨力穑勗盖藏法制品节足使农有功而授衣一事由浴蚕至成衣胥与农候相准盖六门大指已寓目次之中于以櫽括全书刋示奕叶我
　　高宗纯皇帝命纂成集彚载
　　天题之防表里洞见而
　　圣
　　圣相承继述之大度越万古者自兹益彰将见
　　仁泽濡愈乆愈永薄海内外守农桑妇子之经以致盈寜康乐之庆于无疆矣【臣】等不胜忭诵悦服之至【臣】戴衢亨【臣】赵秉冲【臣】英和拜手稽首恭防

