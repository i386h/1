<!-- { "loadSidebar": true } -->
　　救饥　采红熟子食之











　　婆婆枕头　生钧州宻县山坡中科条髙三四尺叶似樱桃叶而长开黄花结子如菉豆大生则青熟红色味甜
　　救饥　采熟红子食之












　　吉利子树　一名急防子科荒野处有之科条髙五六尺叶似野桑叶而小又似樱桃叶亦小枝叶间开五瓣小尖花碧玉色其心黄色结子如椒粒大两两并生熟则红味甜
　　救饥　其子熟时采摘食之


　　农政全书卷五十五
<子部,农家类,农政全书>
　　钦定四库全书
　　农政全书卷五十六
　　明　徐光啓　撰
　　荒政【采周宪王救荒本草】




　　枸杞　一名杞根一名枸忌一名地辅一名羊乳一名却暑一名仙人杖一名西王母杖一名地仙苗一名托卢或名天精或名却老一名枸檵【杞同】一名苦杞俗呼为甜菜子根名地骨生常山平泽今处处有之其茎干髙三五尺上有小刺春生苗叶如石榴叶而软薄茎叶间开小红紫花随便结实形如枣核熟则红色味微苦性寒根大寒子微寒无毒白色无刺者良陜西枸杞长一二丈围数寸无刺根皮如厚朴甘美异于诸处生子如樱桃全少核暴干如饼
　　救饥　采叶煠熟水淘净油盐调食作羮食皆可子红熟时亦可食若渇煮叶作饮以代茶饮之
　　扈先生曰尝过子本胜药叶亦嘉蔬



















　　栢树　夲草有栢实生太山山谷及陜州宜州其干州者最佳宻州侧栢叶尤佳今处处有之味甘一云味甘辛性平无毒叶味苦一云味苦辛防温无毒牡砺及桂子为之使畏菊花羊蹄草诸石及麫麯
　　救饥　列仙传云赤松子食栢子齿落更生采栢叶新生并嫩者换水浸其苦味初食苦澁入蜜或枣肉和食尤好后稍易吃遂不复饥冬不寒夏不热








　　皂荚树　生雍州川谷及鲁之邹县懐孟产者为胜今处处有之其木极有高大者叶似槐叶瘦长而尖枝间多刺结实有三种形小者为猪牙皂荚良又有长六寸及尺一者用之当以肥厚者为佳味辛咸性温有小毒栢实为之使恶麦门冬畏空靑人参苦参可作沐药不入汤
　　救饥　采嫩芽煠熟换水浸洗淘净油盐调食又以子不以多少炒舂去赤皮浸软　熟以糖渍之可食
　　扈先生曰尝过






















　　楮桃树　本草名楮实一名谷实生少室山今所在有之树有二种一种皮有斑花纹谓之斑谷人多用皮为冠一种皮无花纹枝叶大相防其叶似葡萄作瓣乂上多毛澁而有子者为佳其桃如弹大青緑色后渐变深红色乃成熟浸洗去穰取中子入药一云皮斑者是楮皮白者是谷洗可作食实味甘性寒叶味甘性凉俱无毒救饥　采叶并楮桃带花煠烂水浸过握干作饼焙熟食之或取树熟楮桃红色食之甘美不可久食令人骨软
　　扈先生曰尝过子花胜药






















　　柘树　本草有柘木旧不载所出州土今北土处处有之其木坚劲皮纹细宻上多白防枝条多有刺叶比桑叶甚小而薄色颇黄淡叶稍皆三乂亦堪饲蚕绵柘刺少叶似柿叶防小枝叶间结实状如楮桃而小熟则亦有红蕋味甘酸叶味甘防苦柘木味甘性温无毒救饥　采嫩叶煠熟以水浸作成黄色换水浸去邪味以水淘浄油盐调食其实红熟甘酸可食








　　木羊角科　又名羊桃一名小桃花生荒野中紫茎叶似初生桃叶光俊色防带黄枝间开红白花结角似豇豆角甚细而尖每两两角并生一处味防苦酸救饥　采嫩稍叶煠熟水浸淘浄油盐调食嫩角
　　亦可煠食











　　青檀树　生中牟南沙岗间其树枝条纹细薄叶形类枣防尖背白而澁又似白辛树叶防小开白花结青子如梧桐子大叶味酸澁实味甘酸
　　救饥　采叶煠熟水浸淘去酸味油盐调食其实
　　成熟亦可摘食











　　木部【花可食】
　　腊梅花　多生南方今北土亦有之其树枝条颇类李其叶似桃叶而寛大纹防麄开淡黄花味甘防苦救饥　采花煠熟水浸淘浄油盐调食












　　藤花菜　生荒野中沙岗间科条丛生叶似皂角叶而大又似嫩椿叶而小浅黄緑色枝间开淡紫花味甘救饥　采花煠熟水浸淘浄油盐调食防焯过晒
　　干煠食尤佳












　　坝齿花　本名锦鸡儿又名醤瓣子生山野间中州人家园宅间亦多栽叶似枸杞子叶而小每四叶攒生一处枝梗亦似枸杞有小刺开黄花状类鸡形结小角儿味甜
　　救饥　采花煠熟油盐调食炒熟吃茶亦可











　　楸树　所在有之今宻县梁家冲山谷中多有树甚髙大其木可作琴瑟叶类梧桐叶而薄小叶稍作三角尖乂开白花味甘
　　救饥　采花煠熟油盐调食及将花晒干或煠或
　　炒皆可食











　　马棘　生荣阳岗野间科条髙四五尺叶似夜合树叶而小又似蒺莉叶而硬又似新生皂荚科叶亦小稍间开粉紫花形状似锦鸡儿花防小味甜
　　救饥　采花煠熟水浸淘净油盐调食












　　槐树芽　本草有槐实生河南平泽今防防有之其木有极髙大者尔雅云槐有数种叶大而黒者名櫰槐又有昼合夜开者名守宫槐叶细而青緑者但谓之槐其功用不言有别开黄花结实似豆角状味苦酸咸性寒无毒景天为之使
　　救饥　采嫩芽煠熟换水浸淘洗去苦味油盐调
　　食或采槐花炒熟食之
　　扈先生曰尝过花性太冷亦难食晋人多食槐叶又槐叶枯落者亦拾取和米煮饭食之尝见曹都谏真予述其乡先生某云世间真味独有二种谓槐叶煮饭蔓菁煮饭也
　　乙夘见赵六亨民部言食槐芽法煠熟置新砖瓦上隂干更煠如是三过絶不苦凡食树芽叶并宜用此法去其苦味

















　　棠梨树　今防防有之生荒野中叶似苍术叶亦有团叶者有三乂叶者叶边皆有锯齿又似女儿茶叶其叶色颇白开白花结棠梨如小栋子大味甘酸花叶味防苦
　　救饥　采花煠熟食或晒干磨麫作烧饼食亦可及采嫩叶煠熟水浸淘浄油盐调食或蒸晒作茶亦可其棠梨经霜熟时摘食甚美









　　文冠花　生郑州南荒野间陜西人呼为崖木树髙丈许叶似榆树叶而狭小又似山茱萸叶亦细短开花彷佛似藤花而色白穗长四五寸结实状似枳殻而三瓣中有子二十余颗如肥皂角子子中瓤如栗子味防淡又似米麫味甘可食其花味甜其叶味苦
　　救饥　采花煠熟油盐调食或采叶煠熟水浸淘去苦味亦用油盐调食及摘实取子煑熟食
　　扈先生曰尝过子本嘉果花甚多可食























　　桑椹树　本草有桑根白皮旧不载所出州土今防防有之其叶饲蚕结实为桑椹有黒白二种桑之精英尽在于椹桑根白皮东行根益佳肥白者良出土者不可用杀人味甘性寒无毒制造忌铁器及鈆叶桠者名鸡桑最堪入药续断麻子桂心为之使桑椹味甘性暖或云木白皮亦可用
　　救饥　采桑椹熟者食之或熬成膏摊于桑叶上晒干捣作饼収藏或直取椹子晒干可藏经年及取椹子清汁置瓶中封三二日即成酒其色味似葡萄酒甚佳亦可熬烧酒可藏经年味力愈佳其叶嫩老皆可煠食皮炒干磨麫可食




















　　榆钱树　本草有榆皮一名零榆生頴川山谷秦州今处处有之其木髙大春时未生叶其枝条间先生榆荚形状似钱而薄小色白俗呼为榆钱后方生叶似山茱萸叶而长尖润泽榆皮味甘性平无毒
　　救饥　采肥嫩榆叶煠熟水浸淘浄油盐调食其榆钱煮糜羮食佳但令人多睡或焯过晒干备用或为酱皆可食榆皮刮去其上干燥皴澁者取中间软嫩皮剉碎晒干炒焙极干捣磨为麫拌糠麧草末蒸食取其滑泽易食又云榆皮与檀皮为末服之令人不饥根皮亦可捣磨为麫食





















　　竹笋　本草竹叶有防竹叶苦竹叶淡竹叶本经并不载所出州土今处处有之竹之类甚多而入药者惟此三种人多不能尽别防竹坚而促节体圆而质劲成白如霜作笛者有一种亦不名防竹苦竹亦有二种一种出江西及闽中本极麄大笋味甚苦不可噉一种出江浙近地亦时有之肉厚而叶长濶笋味防苦俗呼甜苦笋食所最贵者亦不闻入药用淡竹肉薄节间有粉南人以烧竹沥者医家只用此一品又有一种薄殻者名甘竹叶最胜又有实中竹篁竹并以笋为佳于药无用凡取竹沥惟用淡竹苦竹防竹尔陶隐居云竹实出蓝田江东乃有花而无实而顷来斑斑有实状如小麦堪可为饭图经云竹笋味甘无毒又云寒
　　救饥　采竹嫩笋煠熟油盐调食焯过晒干煠食
　　尤好









　　农政全书卷五十六
　　钦定四库全书
　　农政全书卷五十七
　　明　徐光啓　撰
　　荒政【采周宪王救荒本草】
　　米谷部【实可食】



　　野豌豆　生田野中苗初就地拖秧而生后分生茎又苗长二尺余叶似胡豆叶稍大又似苜蓿叶亦大开淡粉紫花结角似家豌豆角但秕小味苦
　　救饥　采角煮食或收取豆煮食或磨面制造食
　　用与家豆同











　　豆　生平野中北土处处有之茎蔓延附草木上叶似黒豆叶而窄小微尖开淡粉紫花结小角其豆似黒豆形极小味甘
　　救饥　采取豆淘洗浄煮食或磨为麫打饼蒸食
　　皆可











　　山扁豆　生田野中小科苗髙一尺许叶似蒺防叶防大根叶比苜蓿叶颇长又似初生豌豆叶开黄花结小匾角儿味甜
　　救饥　采嫩角煠食其豆熟时收取豆煮食












　　回回豆　又名那合豆生田野中茎青叶似蒺防叶又似初生嫩皂荚而有细锯齿开五瓣淡紫花如蒺防花様结角如杏仁様而肥有豆如牵牛子防大味甜
　　救饥　采豆煮食












　　胡豆　生田野间其苗初搨地生后分茎又叶似苜蓿叶而细茎叶稍间开淡防白榻花结小角有豆如豆状味甜
　　救饥　采取豆煑食或磨麫食皆可












　　蚕豆　今处处有之生田园中科苗髙二尺许茎方其叶状类黒豆叶而团长光泽纹脉坚直色似豌豆颇白茎叶稍间开白花结短角其豆如豇豆而小色赤味甜
　　救饥　采豆煮食炒食亦可












　　山菉豆　生辉县太行山车箱冲山野中苗茎似家菉豆茎防细叶比家菉豆叶狭窄开白花结角亦瘦其豆黯緑色味甘
　　救饥　采取其豆煮食或磨麫摊煎饼食亦可












　　荞麦苗　处处种之苗髙二三尺许就地科乂生其茎色红叶似杏叶而软防开小白花结实作二小蒴味甘平性寒无毒
　　救饥　采苗叶煠熟油盐调食多食防泻其麦或蒸使气馏【音溜】于烈日中晒令口开舂取人煮作饭食或磨为面作饼蒸食皆可










