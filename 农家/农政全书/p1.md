<!-- { "loadSidebar": true } -->
　　钦定四库全书　　　　　子部四
　　农政全书目録　　　　　农家类
　　卷一
　　农本
　　经史典故　　　　诸家杂论上
　　卷二
　　农本
　　诸家杂论下
　　卷三
　　农本
　　国朝重农考
　　卷四
　　田制
　　井田考
　　卷五
　　田制
　　田制篇
　　卷六
　　农事
　　营治上
　　卷七
　　农事
　　营治下
　　卷八
　　农事
　　开垦上
　　卷九
　　农事
　　开垦下
　　卷十
　　农事
　　授时【总论　春　夏　秋　冬】
　　卷十一
　　农事
　　占【正月　二月　三月　四月　五月六月　七月　八月　九月　十月十一月　十二月日　　月　　星风　　　雨　　　云　雾　　霞虹　　　雷　　电　　氷　　霜雪　　　山　　地　　水　　草花　　　木　　潮　　飞禽　走兽龙　　　鱼　　杂虫】
　　卷十二
　　水利
　　总论　　　　　　西北水利
　　卷十三
　　水利
　　东南水利上
　　卷十四
　　水利
　　东南水利中
　　卷十五
　　水利
　　东南水利下
　　卷十六
　　水利
　　水利防【浙江滇南】　　　水利疏
　　卷十七
　　水利
　　灌溉图谱
　　卷十八
　　水利
　　利用图谱
　　卷十九
　　水利
　　太西水法上
　　卷二十
　　水利
　　太西水法下
　　卷二十一
　　农器
　　图谱一
　　卷二十二
　　农器
　　图谱二
　　卷二十三
　　农器
　　图谱三
　　卷二十四
　　农器
　　图谱四
　　卷二十五
　　树艺
　　谷部上【谷名攷　黍　　稷　　稻粱　　粱秫　薥秫　稗附】
　　卷二十六
　　树艺
　　谷部下【大豆　小豆　菉豆　赤豆　蚕豆豌豆　豇豆　藊豆　刀豆　黎豆
　　麦　　荞麦　胡麻】
　　卷二十七
　　树艺
　　蓏部【种法黄　王　丝　西茄子　瓠　　芋　　香芋　莲
　　菱　　芡　　乌芋　慈姑　菰山药　甘藷　萝菔　胡萝菔】
　　卷二十八
　　树艺
　　蔬部【葵　　蜀葵　龙葵　蔠葵　蔓菁乌松　夏松　蒜　　葱　　韭
　　薤　　姜　　芥　　蒝荽　芸薹菠菜　苋　　茼蒿　甜菜　芹蘧　　苜蓿　紫苏　蓼　　兰香蘘荷　菌】
　　卷二十九
　　树艺
　　果部上【枣　　桃　　李　　梅　　杏梨　　栗　　榛　　柰　　林檎
　　柹　　椑柹　君迁子　　安石橊】
　　卷三十
　　树艺
　　果部下【荔枝　　龙眼　杨梅　葡萄　银杏野葡萄　橘　　枇杷柑　　　柚
　　佛手柑　金橘　金豆　桑椹　木樝子　　榠樝　榅桲　山樝　甘蔗】
　　卷三十一
　　蚕桑
　　总论　　　　　　养蚕法
　　卷三十二
　　蚕桑
　　栽桑法
　　卷三十三
　　蚕桑
　　蚕事图谱
　　卷三十四
　　蚕桑
　　桑事图谱　　　　织絍图谱
　　卷三十五
　　蚕桑广类
　　木棉
　　卷三十六
　　蚕桑广类
　　麻【苎麻　大麻　檾麻葛附】
　　卷三十七
　　种植
　　总论
　　卷三十八
　　种植
　　木部【榆　　梓　　松　　杉　　栢桧　　椿　　梧桐　椒　　谷
　　槐　　杨柳　白杨　女贞　冬青水槿　槠　　乌臼　漆　　皁荚防榈　柞　　楝　　棠梨　海红椰　　栀子　楂】
　　卷三十九
　　种植
　　杂种上【竹　　茶　　菊】
　　卷四十
　　种植
　　杂种下【红花　蓝　　紫草　枸杞　茱萸决明　黄精　百合　薏苡　芭蕉
　　萱　　芥蓝　莼　　苇　　蒲蓆草　灯草】
　　卷四十一
　　牧养
　　六畜【杂附　马　驴　牛　羊　猪　狗猫　鵞　鸭　鸡　鱼　蜜蜂】
　　卷四十二
　　制造
　　食物【杂附】
　　卷四十三
　　荒政
　　备荒总论　　　　备荒考上
　　卷四十四
　　荒政
　　备荒考中
　　卷四十五
　　荒政
　　备荒考下
　　卷四十六
　　荒政
　　救荒本草一【草部　叶可食三十四种】
　　卷四十七
　　荒政
　　救荒本草二【草部　叶可食三十二种】
　　卷四十八
　　荒政
　　救荒本草三【草部　叶可食三十一种】
　　卷四十九
　　荒政
　　救荒本草四【草部　叶可食三十六种】
　　卷五十
　　荒政
　　救荒本草五【草部　叶可食二十六种】
　　卷五十一
　　荒政
　　救荒本草六【草部　根可食二十四种】
　　卷五十二
　　荒政
　　救荒本草七【草部　实可食二十种　叶及实皆可食十二种】
　　卷五十三
　　荒政
　　救荒本草八【草部　根叶可食二十三种茎可食三种　笋及实皆可食一种】
　　卷五十四
　　荒政
　　救荒本草九【木部　叶可食四十一种】
　　卷五十五
　　荒政
　　救荒本草十【木部　实可食二十种】
　　卷五十六
　　荒政
　　救荒本草十一【木部　叶及实皆可食八种花可食五种　花叶皆可食一种槐树芽　花叶实皆可食二种叶皮及实皆可食二种　笋可食一种】
　　卷五十七
　　荒政
　　救荒本草十二【米谷部　实可食二十种】
　　卷五十八
　　荒政
　　救荒本草十三【果部　实可食十四种　叶及实皆可食五种　根可食二种　根及实皆可食三十七种菜部　叶可食十四种】
　　卷五十九
　　荒政
　　救荒本草十四【菜部　叶可食十九种　根可食二种　根叶皆可食四种　叶及实皆可食五种　根及实皆可食一种】
　　卷六十
　　荒政
　　野菜谱【六十种】
　　【臣】等谨案农政全书六十卷明徐光啓撰光啓有诗经六帖已着録是编总括农家诸书裒为一集凡农本三卷皆经史百家有关民事之言而终以明代重农之典次田制二卷一为井田一为厯代之制次农事六卷自营治开垦以及授时占无不具载次水利九卷备録南北形势兼及灌溉器用诸图谱后六卷则为泰西水法考明史光啓本传光啓从西洋人利玛窦学天文厯算火器尽其术崇祯元年又与西洋人龙华民邓玉函罗雅谷等同修新法厯书故能得其一切捷巧之术笔之书也次为农器四卷皆详绘图与王祯之书相出入次为树艺六卷分谷蓏蔬果四子目次为蚕桑四卷又蚕桑广类二卷广类者木棉麻苎之属也次为种植四卷皆树木之法次为牧养一卷兼及养鱼养蜂诸细事次为制造一卷皆常需之食品次为荒政十八卷前三卷为备荒中十四卷为救荒本草末一卷为野菜谱亦类附焉其书本末咸该常变有备盖合时令农圃水利荒政数大端条而贯之滙归于一虽采自诸书而较诸书各举一偏者特为完备明史称光啓编修兵机屯田盐防水利诸书又称其负经济才有志用世于此书亦略见一斑矣乾隆四十六年三月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】陆　费　墀

　　钦定四库全书
　　农政全书卷一
　　明　徐光启　撰
　　农本
　　经史典故
　　神农氏曰炎帝以火名官斵木为耜揉木为耒耒耨之用以教万人始敎耕故号神农氏白虎通云古之人民皆食禽兽肉至扵神农用天之时分地之利制耒耜教民农作神而化之使民宜之故谓之神农典语云神农尝草别谷烝民粒食后世至今赖之农丈人一星在斗西南老农主稼穑也其占与糠畧同与箕宿边杵星相近葢人事作乎下天象应乎上农星其殆始扵此也后稷名曰弃弃为儿时如巨人之志其游戏好种植麻麦及为成人遂好耕农相地之宜宜谷者稼穑之民皆法之帝尧闻之举为农师帝舜曰弃黎民阻饥汝后稷播时百谷诗曰思文后稷克配彼天立我烝民莫匪尔极帝命率育奄有下国俾民稼穑风七月之诗陈王业之艰难盖周家以农事开国实祖扵后稷所谓配天社而祭者皆后世仰其功徳尊之之礼实万世不废之典也
　　尝闻古之耕者用耒耜以二耜为耦而耕皆人力也至春秋之间始有牛耕用犂山海经曰后稷之孙叔均始作牛耕是也尝考之牛之有星在二十八宿丑位其来着矣谓牛生扵丑宜以是月至祭牛宿及令各加蔬豆养牛以备春耕
　　汉食货志后稷始甽田以二耜为耦
　　艺文志农九家百四十一篇农家者流盖出农稷之官播百谷劝耕桑以足衣食
　　书洪范八政一曰食二曰货【扈先生曰生之者众食之者寡此言食也为之者疾用之者舒此言货也】
　　周公曰呜呼君子所其无逸先知稼穑之艰难乃逸则知小人之依
　　礼王制国无九年之蓄曰不足无六年之蓄曰急无三年之蓄曰国非其国也三年耕必有一年之食九年耕必有三年之食以三十年之通虽有凶旱水溢民无菜色
　　孝经庶人章用天之道【春则耕种夏则芸苗秋则获刈冬则入廪】分地之利【分别五土之高下随所宜而播种之】谨身节用【身恭谨则逺耻辱用节省则免饥寒】以养父母此庻人之孝也
　　周制种谷必杂五种以备灾害【种即五谷谓黍稷麻麦豆也】还庐树桑菜茹有畦匏果蓏殖扵疆场鸡豚狗彘毋失其时女脩蚕织则五十可以衣帛七十可以食肉入者必持薪樵轻重相分班白不提挈冬民既入妇人同巷相従夜绩女工一月得四十五日【服防曰一月之中又得夜半为十五日凡四十五日】必相従者所以省费燎火同巧拙而合习俗也
　　管子民无所防食必农民事农则田垦田垦则粟多粟多则国富【扈先生曰有所防食必不农今世是也】
　　管仲相齐与俗同好恶其称曰仓廪实而知礼节衣食足而知荣辱
　　庄子长梧封人曰昔予为禾稼而卤莽种之其实亦卤莽而报予芸而灭裂之其实亦灭裂而报子来年深其耕而熟耨之其禾繁以滋予终年厌飱
　　李悝为魏文侯作尽地力之教以为地方百里提封九万顷除山泽邑居叄分去一为田六百万畮治田勤谨则畮益三升【臣瓒曰当言三斗谓治田勤则畮加三斗也】不勤则损亦如之地方百里之增减辄为粟百八十万石矣又曰籴甚贵伤民甚贱伤农民伤则离散农伤则国贫故甚贵与甚贱其伤一也
　　汜胜之书汤有旱灾伊尹作为区田敎民粪种负水浇稼【汜扶严反水名又姓出炖煌济北二望本姓凡氏避地于汜水因改焉】
