<!-- { "loadSidebar": true } -->
　　御米花　本草名甖子粟一名象谷一名米囊一名囊子防防有之苗髙一二尺叶似靛叶色而大边皱多有花乂开四瓣红白花亦有千叶花者结谷似骲【音雹】箭头殻中有米数千粒似葶苈子色白隔年种则佳米味甘性平无毒
　　救饥　采嫩叶煠熟油盐调食取米作粥或与面作饼皆可食其米和竹沥煑粥食之皆美
　　玄扈先生曰甞过嘉蔬嘉实不必救荒

　　赤小豆　夲草旧云江淮间多种莳今北土亦多有之苗髙一二尺叶似豇豆叶防团开花似豇豆花防小淡银褐色有腐气人故亦呼为腐婢结角比菉豆角颇大角之皮角防白带红其豆有赤白防色三种味甘酸性平无毒合鲊食成消渇为酱合鲊食成口疮人食则体重
　　救饥　采嫩叶煠熟水淘洗浄油盐调食眀目豆角亦可煮食又法赤小豆一升半炒大黄豆一升半焙二味捣末每服一合新水下日三服尽三升可度十一日不饥又説小豆食之逐津液行小便乆服则虚人令人黒痩枯燥


　　山丝苗　夲草有麻蕡【音焚】一名麻勃一名茡【音字】一名麻母生太山川谷今皆处处有之人家园圃中多种之绩其皮以为布苗髙四五尺茎有细线楞叶形状似栁叶而边皆有乂牙锯齿每八九叶攅生一处又似荆叶而狭色深青开淡黄白花结实小如菉豆颗而匾圗经云麻蕡此麻上花勃勃者味辛性平有毒麻子味甘性平防寒滑利无毒入土者损人畏牡蛎白防恶茯苓救饥　采嫩叶煠熟换水浸去邪恶气味再以水淘洗浄油盐调食不可多食亦不可乆食动风子可炒食亦可打油用



　　油子苗　本草有白油麻俗名脂麻旧不着所出州上今防防有之人家园圃中多种苗髙三四尺茎方窊面四楞对节分生枝乂叶类蘓子叶而长尖边多花乂叶间开白花结四棱蒴儿毎蒴中有子四五十余粒其子味甘防苦生则性大寒无毒炒熟则性热压窄为油大寒
　　救饥　采嫩苗叶煠熟水浸淘洗净油盐调食其子亦可炒熟食或煑食及笮为油食皆可

　　黄豆苗　今处处有之人家田园中多种苗髙一二尺叶似黒豆叶而大结角比黒豆叶角稍肥大其叶味甘救饥　采嫩苗叶煠熟水浸淘浄油盐调食或采角煮食或収豆煮食及磨为面食皆可

　　刀豆苗　处处有之人家园篱邉多种之苗叶似豇豆叶肥大开淡粉红花结角如皂角状而长其形似屠刀様故以名之味甜防淡
　　救饥　采嫩苗叶煠熟水浸淘净油盐调食豆角嫩时煮食豆熟之时収豆煮食或磨麫食亦可

　　眉儿豆苗　人家园圃中种之妥【他果切】蔓而生叶似菉豆叶而肥大濶厚润泽光俊毎三叶攅生一处开淡粉紫花结匾角毎角有豆止三四颗其豆色黒匾而皆白眉故名味甜
　　救饥　采嫩苗叶煠食豆角嫩时采角煮食豆成
　　熟时打取豆食
　　扈先生曰南名匾豆种类甚多植其佳者

　　紫豇豆苖　人家园圃中种之茎叶与豇豆同但结角色紫长尺许味微甜
　　救饥　采嫩苖叶煠熟油盐调食角嫩时采角煮
　　食亦可做菜食豆熟时打取豆食之

　　苏子苗　人家园圃中多种之苗髙二三尺茎方窊面四楞上有澁毛叶皆对生似紫苏叶而大开淡紫花结子比紫苏子亦大味防辛性温
　　救饥　采嫩叶煠熟换水淘洗浄油盐调食子可
　　炒食亦可笮油用

　　豇豆苗　今处处有之人家田园多种就地拖秧而生亦延篱落叶似赤小豆叶而极长开淡紫粉花结角长五七寸其豆味甘
　　救饥　采嫩叶煠熟水浸淘浄油盐调食及采嫩角煠熟食亦可其豆成熟时打取豆食

　　山黑豆　生宻县山野中苗似家黒豆毎三叶攅生一处居中大叶如菉豆叶傍两叶似黒豆叶防圆开小粉红花结角比家黒豆角极瘦小其豆亦极细小味防苦救饥　苗叶嫩时采取煠熟水淘去苦味油盐调食结角时采角煮食或打取豆食皆可

　　舜芒谷　俗名红落防生田野及人家旧防窠【音科】上多有之科苗髙五尺余叶似灰菜叶而大防带红色茎亦髙麄可为拄扙其中心叶甚红叶间出穗结子如粟米颗灰青色味甜
　　救饥　采嫩苗叶晒干揉【音柔】去灰煠熟油盐调食
　　子可磨面做烧饼蒸食

　　农政全书卷五十七
<子部,农家类,农政全书>
　　钦定四库全书
　　农政全书卷五十八
　　明　徐光启　撰
　　荒政【采周宪王救荒本草】

　　樱桃树　详见树艺果部
　　救饥　采果红熟者食之

　　胡桃树　详见树艺果部
　　救饥　采核桃沤去青皮取瓤食之令人肥健

　　杮树　详见树艺果部
　　救饥　摘取软熟柿食之其柿未软者摘取以温水醂【音揽】熟食之麄心柿不可多食令人腹痛生柿弥冷尤不可多食

　　梨树　详见树艺果部
　　救饥　其梨结硬未熟时摘取煑食已经霜熟摘取生食或蒸食亦佳或削其皮晒作梨糁収而备用亦可

　　葡萄　详见树艺果部
　　救饥　葡萄为果食之又熟时取汁以酿酒饮

　　李子树　详见树艺果部
　　救饥　取摘李实色熟者食之不可临水上食亦不可和蜜食损五脏及与雀肉同食和浆水食令人霍乱涩气多食令人虚热

　　木　详见树艺果部
　　救饥　采成熟木食之多食亦不益人

　　栌子树　旧不着所出州土今巩县赵峯山野中多有之树髙丈许叶似冬青树叶稍濶厚背色微黄叶形又类棠梨叶但厚结果似木稍团味酸甜防涩性平救饥　果熟时采摘食之多食损齿及筋

　　郁李子　详见树艺果部
　　救饥　其实红熟时摘取食之酸甜味美

　　菱角　详见树艺蓏部
　　救饥　采菱角鲜大者去殻生食殻老及杂小者煮熟食或晒其实火燔以为米充粮作粉极白润宜人服食家蒸爆蜜和饵之断谷长生又云多食脏冷损阳气痿茎腹胀满暖姜酒饮或含吴茱萸咽津液即消

　　软枣　详见树艺果部
　　救饥　采取软枣成熟者食之其未熟结硬时摘取以温水渍养醂去涩味另以水煮熟食之

　　野葡萄　俗名烟黑生荒野中今处处有之茎叶及实俱似家葡萄但皆细小实亦稀疎味酸
　　救饥　采葡萄颗紫熟者食之亦中酿酒饮

　　梅杏树　详见树艺果部
　　救饥　摘取黄熟梅果食之

　　野樱桃　生钧州山谷中树髙五六尺叶似李叶更尖开白花似李子花结实比樱桃又小熟则色鲜红味甘防酸
　　救饥　摘取其果红熟者食之

　　果部　【叶及实皆可食】
　　石榴　详见树艺果部
　　救饥　采嫩叶煠熟油盐调食榴果熟时摘取食之
　　不可多食损人肺及损齿令黑

　　杏树　详见树艺果部
　　救饥　采叶煠食以水浸渍作成黄色换水淘浄油盐调食其杏黄熟时摘取食不可多食令人发热及伤筋骨

　　枣树　详见树艺果部
　　救饥　采嫩叶煠熟水浸作成黄色淘浄油盐调食其枣红熟时摘取食之其结生硬未红时煑食亦可

　　桃树　详见树艺果部
　　救饥　采叶煠熟水浸作成黄色换水淘浄油盐调食桃实熟软时摘取食之其结硬未熟时亦可煮食或切作片晒干为糁収藏备用

　　沙果子树　一名花红南北皆有今中牟岗野中亦有之人家园圃亦多栽种树髙丈余叶似樱桃叶而色深绿又似急防子叶而大开粉红花似桃花瓣微长不尖结实似李而甚大味甘防酸
　　救饥　摘取红熟果食之嫩叶亦可煠熟油盐调食扈先生曰此即柰也有多种

　　果部　【根可食】
　　芋苗　本草一名土芝俗呼芋头生田野中今处处有之人家多栽种叶似小荷叶而偏长不圆近蔕边皆有一劐【音霍】儿根状如鸡弹大皮色茶褐其中白色味辛性平有小毒叶冷无毒
　　救饥　本草芋有六种青芋细长毒多初煮须要灰汁换水煮熟乃堪食白芋真芋连禅芋紫芋毒少蒸煑食之【又宜冷食疗热止渇野芋大毒不堪食也】

　　鉄葧脐　本草名乌芋详见树艺蓏部
　　救饥　采根煮熟食制作粉食之厚人肠胃不饥服丹石人尤宜食解丹石毒孕妇不可食
　　扈先生曰茨菰葧脐二种絶异混合注释为不精
　　也

　　果部　【根及实皆可食】
　　莲藕　详见树艺蓏部
　　救饥　采藕煠熟食生食皆可莲子烝食或生食亦可又可休粮仙家贮石莲子干藕经千年者食之至妙又以莲磨为麪食或屑为米加粟煑饭食皆可

　　鸡头实　一名芡详见树艺蓏部
　　救饥　采嫩根茎叶煠熟食采实剥仁食之蒸过烈日晒之其皮即开舂去皮捣碎为粉蒸煠作饼皆可食多食不益脾胃气兼难消化生食动风冷气与小儿食不能长大故驻年耳

　　菜部　【叶可食】
　　芸薹菜　详见树艺蔬部
　　救饥　采苗叶煠熟水浸淘洗浄油盐调食

　　苋菜　详见树艺蔬部
　　救饥　采苗叶煠熟水淘洗浄油盐调食晒干煠食
　　尤佳
　　扈先生曰恒蔬不必救荒

　　苦苣菜　本草云即野苣也又名褊苣俗名天精菜旧不着所出州土今处处有之苗搨地生其叶光者似黄花苗叶叶花者似山苦荬叶茎叶中皆有白汁味苦性平一云性寒
　　救饥　采苗叶煠熟用水浸去苦味淘洗浄油盐调食生亦可食虽性冷甚益人乆食轻身少睡调十二经脉利五脏不可与血同食作痔疾一云不可与蜜同食

　　马齿苋菜　又名五行草旧不着所出州土今处处有之以其叶青梗赤花黄根白子黒故名五行草耳味甘性寒滑
　　救饥　采苗叶先以水淖过晒干煠熟油盐调食扈先生曰尝过可作恒蔬

　　苦荬菜　俗名老鹳菜所在有之生田野中人家园圃种者为苦荬脚叶似白菜小叶抪茎而生梢叶似鸦嘴形每叶闲分叉撺葶如穿叶状稍闲开黄花味防苦性冷无毒
　　救饥　采苗叶煠熟以水浸洗淘浄油盐调食出蚕蛾时切不可取拗令蛾子赤烂蚕妇忌食
　　扈先生曰可作恒蔬蚕特忌之尝过

　　莙荙菜　所在有之人家园圃中多种苗叶搨地生叶类白菜而短叶茎亦窄叶头稍团形状似糜匙様味咸性平寒防毒
　　救饥　采苗叶煠熟以水浸洗浄油盐调食不可多
