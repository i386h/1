<!-- { "loadSidebar": true } -->
　　扈先生曰凡艺菊有六事一贮土择肥地一方冬至后以纯粪瀼之候冻而干取其土浮松者置塲地之上再粪之收水后乃收于室中春分后出而晒之日数次翻之去其虫蚁及其草稉草稉不去则蒸而腐焉是生红虫生土蚕生蚯蚓为菊之害土净矣乃善藏以待登盆之需登盆也俱用此土又以待加盆之需菊登于盆或遭三日以上之雨土实根露则以土加而覆之一则受日之曝不枯其根一则收雨之泽不烂其根二留种冬初而菊残也一衰即并英叶而去其上茎其干留五六寸焉或附于盆或出于盆埋之圃之阳松土之内腊之月必浓粪浇之以数次菊之性耐于寒故须土粪多则暖而不氷可以壮菊本可以御隆寒可以润泽而不至于枯燥三分秧春分之后是分菊秧根多须而土中之茎黄白色者谓之老须少而纯白者谓之嫩老可分嫩不可分分之于新锄之松地不宜太肥肥则笼菊头而不能长发隂天之天可分有日分之则枯干而难活种之其宿土也尽去否则恐有虫子之害既秧于土矣以越席架而覆之毋令经日经日则难醒每日晨灌之晚灌之天之隂不可伤于水秧心发芽矣可去其覆席先用半粪之水复用肥水灌之叶上不可以沾粪沾之则叶枯用河之水则纯河之水用井之水则纯井之水不可杂焉四登盆立夏之菊苖成矣可五六寸许是为上盆之期将上盆也数日不可以浇灌使苗受劳而坚老则在盆可以耐日起秧苖也掘根之土必广而大少则露根而伤其本用腊前所瀼之土壅之其灌也视隂晴而为増损使土壮而入根服盆而生叶则用肥水灌之久雨加腊土以浥之其种也根深则不耐水浅不耐日随土而稍深焉葢菊之根其生也向上故常覆土为加五理缉菊之尺许矣是宜理缉欲长也则去其旁枝欲短也则去其正枝花之朶视其种之大小而存之大者四五蘂焉次者七八蘂焉又次十余蘂焉小者二十余蘂焉惟甘菊寒菊独梗而有千花不可去也六防养菊稍长也竹而缚之毋令风得揺之雨之久也宜出水盆内亦然菊傍之多蚁也则以鼈甲置于傍蚁必集焉移之远所夏至之前后有虫焉黒色而硬殻其名曰菊虎晴暖而飞出不出于巳午未之三时宜而除之菊之为菊虎所伤也伤之处仍手微摘之磨去其牙虫毒可以免秋后之生虫如虎之多也必多栽易壮盛之菊于圃之周菊有香焉蚁上而粪之则生虫虫长而蚁又食之则菊笼头而不长其虫之状如白虱以棕线作帚而刷之扇以承之挥之于远所秋后而不见虫也宜认粪迹是有象榦之虫其色与榦无殊也生于叶底上半月在于叶根之上榦下半月在于叶根之下榦【凡草木尽然其膏脂以晦朔为升降故耳此物理也】或破榦取之以纸撚缚之常以水而润其纸条花乃无恙或用铁线磨为邪锋之小刀上半月于蛀眼向上而捜虫下半月在蛀眼向下而捜虫有菊牛焉沿之则蒌种台葱则可以避麻雀爱取菊之叶而为巢取之则蒌四之月雀乃为巢时宜慎也



　　农政全书卷三十九
　　钦定四库全书
　　农政全书卷四十
　　明　徐光啓　撰
　　种植
　　杂种下
　　红花博物志曰张骞得种于西域【一名红蓝一名黄蓝以其花似蓝也今处处有之色红黄叶绿有刺夏开花花下有梂花出梂上梂中结实大如小豆】
　　齐民要术曰花地欲得良熟二三月间俟雨后速下或漫散种或耧下一如种麻法亦有锄掊而掩种者子科大而易料理花出欲日日乘凉摘取【不摘则干】摘必须尽【余防即合】五月子熟收曝令干打取之【子亦不用郁浥】五月种晚花【春初即防子入五月便种若待新花熟后取子则太晚矣】七月中摘深色鲜明耐久不黦胜春种者负郭良田种顷者岁收绢三百疋一顷收子二百斛与麻子同价既任车脂亦堪为烛即是直头成米【二百石米已当谷田三百疋绢端然在外】一顷收花日须百人摘以一家手力十不充一但驾车地头每日当有小儿僮女百十余羣自来分摘正须平量中半分取是以单夫只妻亦得多种
　　便民圗纂曰八月中锄成行垅舂穴下种或灰或鸡粪盖之浇灌不宜浓粪次年花开侵晨采摘微捣去黄汁用青蒿盖一宿捻成薄饼晒干收用勿近湿墙壁去处齐民要术曰杀花法摘取即碓持使熟以水淘布袋绞去黄汁更捣以粟饭浆清而醋者淘之又以布袋绞汁即收取染红勿弃也绞讫着瓮器中以布盖上鸡鸣更捣以栗令均于蓆上摊而曝干胜作饼作饼者不得干令花浥郁也
　　又曰作胭脂法预烧落藜藜藋及蒿作灰【无者即草灰亦得】以汤淋取清汁【初汁纯厚大酽即放花不中用惟可洗衣取第三度汤者以用菜花和使好色也】揉花【十许变势尽乃生】布袋绞取纯汁着瓮椀中取醋榴两三个劈取子捣破少着粟饭浆水极醋者和之布绞取沈以和花汁【若无石榴者以好醋和饭浆亦得若复无醋者清饭浆极酸者亦得空用之】下白米粉大如酸枣【粉多则白】以净竹箸不腻者良久痛搅盖冐至夜泻去上清汁至淳处止倾着白练角袋子中悬之明日干浥浥时捻作小瓣如半麻子阴干之则成矣又曰合香泽法如清酒以浸香【夏用冷酒春秋温酒令暖冬则小热】鸡舌香【俗人以其似丁子则为丁子香也】藿香苜蓿兰香凡四种以新緜裹而浸之【夏一宿春秋再宿冬三宿】用胡麻油两分猪腹【腹宜作或胰】一分内铜铛中即以浸香酒和之煎数沸后便缓火微煎然后下所浸香煎缓火至暮水尽沸定乃熟【以火头内泽中作声者水未尽有烟出无声者水尽也】泽欲熟时下少许青蒿以发色绵羃铛觜瓶口防
　　又曰合靣脂法牛髓【牛髓少者用牛脂和之若无髓空用脂亦得也】温酒浸丁香藿香二种【浸法如煎泽法】煎法一同合泽亦着青蒿以发色绵滤着瓷漆盏中令凝若作唇脂者以熟朱和之青油裹之其冐霜雪逺行者常齧蒜令破以揩唇既不劈裂又令辟恶贼【面患皴者夜烧梨令熟以糠汤洗面讫以暖梨汁涂之令不皴赤连染布嚼以涂面亦不皴也】
　　又曰合手药法取猪一具【摘去其脂】合蒿叶于好酒中痛挼使汁甚滑白桃人二七枚【去黄皮硏碎酒解取其汁】以绵裹丁香藿香甘松香橘核十颗【打碎】着汁中仍浸置勿出瓷贮之夜煑细糠汤净洗面拭干以药涂之令手软滑冬不皴
　　又曰作紫粉法用白米英粉三分胡粉一分【不着胡粉不着人面】和合匀调取葵子熟蒸生布绞汁和粉日曝令干若色浅者更蒸取汁重染如前法
　　又曰作米粉法染米第一粟米第二【如用一色纯第米勿使有杂白】使甚细【简去碎者】各自纯作莫杂余种【其杂米糯米小麦黍米榛米作者不得好也】于糟中下水脚蹋十徧净淘水清乃止大瓮中多着冷水以浸米【春秋则一月夏则二十日冬则六十日唯多日佳】不须易水臭烂乃佳【日若浅者粉不润美】日满更汲新水就瓮中沃之以手把搅淘去醋气多与徧数气尽乃止稍出着一砂盆中熟硏以氷沃搅之接取白汁绢袋滤着别瓮中麄沉者更硏之水沃接取如初硏尽以杷子就瓮中良久痛抨然后澄之接去清水贮出淳汁着大盆中以板一向搅勿左右廻转三百余匝停置盖瓮勿令尘汚良久清澄以杓徐徐去清以三重布帖粉上以粟糠着布上糠上安灰灰湿更以干者易之灰不复湿乃止然后削去四畔麄白无光润者别收之以洪麄用【麄粉米皮所成故无光润】其中心圆如鉢形酷似鸭子白光润者名曰粉英【英粉米心所成是以光润也】无风尘好日时书布于牀上刁削粉英如曝之乃至粉干足【将住反】手痛挼勿住【痛挼则滑美不挼则涩恶】拟人客作饼及作香粉以供妆摩身体
　　又曰作香粉法唯多着丁香于粉合中自然芬馥【亦有爱香木绢和粉者亦有水没香以汁溲粉者皆损色又卖香不如全署合中也】
　　扈先生曰苗生嫩时亦食其子捣碎煎汁入醋拌蔬食极肥美又可为车脂及烛
　　蓝尔雅曰葴马蓝【郭璞注曰今大叶冬蓝也　李时珍曰蓝凡有五种蓼蓝叶如蓼五六月开花成穗浅红色子亦如蓼嵗可三刈菘蓝叶如白菘马蓝叶如苦荬吴蓝长茎如蒿而花白木蓝长茎如决明叶似槐七月开花淡红色别有一种甘蓝可食】
　　齐民要术曰蓝地欲得良三徧细耕三月中浸子令芽生乃畦种之治畦下水一同葵法蓝三叶浇之【晨夜再浇之】薅治令净五月中新雨后即接湿耧耩拔栽【夏小正曰五月洛藋蓝蓼扈先生曰栽时宜倂功急手无令地燥也】三茎作一科相去八寸【栽时既湿白背不急锄坚确也】五徧为良七月中作坑令受百许束作麦秆泥泥之令深五寸以苫蔽四壁刈蓝倒竪于坑中下水以木石镇压令没热时一宿冷时再宿漉去荄内汁于瓮中率十石瓮着石灰一斗五升急抨【普彭反】之一食顷止澄清防去水别作小坑贮蓝淀着坑中如强粥还出瓮中盛之蓝淀成矣种蓝十亩敌谷田一顷能自染青者其利又倍矣
　　崔实曰榆荚落时可种蓝五月可刈蓝六月种冬蓝【冬蓝木蓝也】
　　农桑通诀曰木蓝松蓝可以为淀者蓼蓝但可染碧不堪作淀蓝一本而有数色刮行青緑云碧青蓝黄岂有青出于蓝而青于蓝者乎蓝非独可染青绞其汁饮之最能解虫□诸药等毒不可阙也
　　便民图纂曰正月中以布袋盛子浸之茅出撒地上用粪灰覆盖待放叶浇水粪长二寸许分栽成行仍用水粪浇活至五六月烈日内将粪水泼叶上约五六次俟叶厚方割离土二寸许将梗叶浸水缸内昼夜滤净每缸内用矿灰色清者灰八两浓者九两以木朳打转澄清去水是谓头靛其在地旧根旁须去草净浇灌一如前法待叶盛亦如前法收割浸打谓之二靛又俟长亦如前浇灌斫则齐根浸打法亦同前谓之三靛其滤出柤壅田亦可
　　紫草尔雅曰藐茈草【郭璞注曰一名紫防　广志曰陇西紫草紫之上者本草经曰一名紫丹　博物志曰平氏山之阳紫草特好也】
　　齐民要术曰黄白软良之地青沙地亦善开荒黍穄下大佳性不耐水必须高田秋耕地至春又转耕之三月种之耧耩地逐垄手下子【良田一亩用子二升薄田用子三升】下讫劳之锄如谷法唯净为佳其垄底草则拔之【垅底用锄则伤紫草】九月中子熟刈之稃【芳蒲反】燥载聚打取子【湿载子则郁浥】即深细耕【不细不深则失草矣】防垄以耙耧取整理【收草宜倂手力速竟为良遭雨则损草也】一把随以茅结之【擘葛弥善】四把为一束当日则斩齐颠倒十重许为长行置坚平之地以板石镇之令扁【湿镇直而长燥镇则碎折不镇卖难售也】两三宿竪头着日中曝之令浥浥然【不曝则郁黒太燥则碎折】五十头作一洪【洪十字大头向外以葛纒络】着敞屋下阴凉处棚栈上其棚下勿使驴马粪及人溺又忌烟皆令草失色其利胜蓝若欲久停者入五月内着屋中闭户塞向宻泥勿使风入漏气过立秋然后开草出色不异若经夏在棚栈上草便变黒不复任用
　　务本新书曰种讫拖瓶摆之或以轻钝碾过秋深子熟旁去其土连根取出就地铺穧颇干轻振其土以茅防束切去虚稍以之染紫其色殊美
