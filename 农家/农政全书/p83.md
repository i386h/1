<!-- { "loadSidebar": true } -->
　　凡马驴驹初生忌灰气遇新出炉者辄死【经雨者则不忌】四时类要曰凡驴马牛羊收犊子驹羔法【常于市上伺含重垂欲生辄买取驹一百五十日羊羔六十日皆能自活不复借乳乳母好堪为种产者因留之以为种恶者还卖不失本价坐羸驹犊还更买懐子孕者一歳之中牛马驴得两畨羊得四倍羊羔腊月正月生者留以作种余月生者剰而卖之用二万钱为羊本必歳收千口所留之种率皆精好与世絶殊不可同口而语之何必羔犊之饶又羸酪之利也羔有死者皮好作裘缛肉好作干腊及作肉酱味又甚美】
　　扈先生曰居近湖草广之处则买小马二十头大骡马两三头又买小牛三十头大牸牛三五头搆草屋数十间使二人掌管牧养二人仍各授一便业以为日用饮食之资久而羣聚増人牧守湖中自可任以休息养之得法必致繁息且多得粪可以壅田
　　马尔雅曰騊駼马又曰宗庙齐毫戎事齐力田猎齐足【郭璞注曰齐毫尚纯也齐力尚强也齐足尚疾也】
　　相马经曰马头为王欲得方目为丞相欲得光脊为将军欲得强腹脇为城郭欲得张四下为令欲得长凡相马之法先除三羸五驽乃相其余大头小颈一羸弱脊大腹二羸小颈大蹄三羸大头缓耳一驽长颈不折二驽短上长下三驽大髂短胁四驽浅防薄騧五驽骝马骊肩鹿毛阕黄马驒骆马皆善马也马生堕地无毛行千里溺举一脚行五百里相马不藏法肝欲得小耳小则肝小肝小识人意肺欲得大鼻大则肺大肺大则能奔心欲得大目大则心大心大则猛利不惊目四满则朝暮徤肾欲得小膓欲得厚且长膓厚则腹下广方而平脾欲得小膁腹小则脾小脾小则易养望之大就之小筋马也望之小就之大肉马也皆可乗致致瘦欲得见其肉【谓前肩守肉】致肥欲得见其骨【骨谓头颅】马龙颅突目平脊大腹防重有肉此三事备者亦千里马也水火欲得分【水火在鼻两孔间也】上唇欲急而方口中欲得红而有光此马千里马上齿欲钩钩则寿下齿欲锯锯则怒颔下欲深下唇欲缓牙欲去齿一寸则四百里牙劒锋则千里嗣骨欲廉如织杼而濶又欲长【烦下侧八骨是】目欲满而泽眶欲小上欲弓曲下欲直素中欲廉而张【素鼻孔上】隂中欲得平【股下】主人欲小【股里上近前也】阳里欲髙则怒【股中上之主人】额欲方而平八肉欲大而明【耳下】中欲深【耳下近牙】耳欲小而鋭如削筒相去欲促欲载中骨髙二守【中骨也】昜骨欲直【眼下直下骨也】颊欲开赤长膺下欲广一尺以上名曰挟【一作扶】尺能久走鞅欲方【颊前】喉欲曲而深胸欲直而出【髀间前向】鳬间欲开望视之如双鳬颈骨欲大肉次之髻欲桎而厚且折季毛欲长多覆肝肺无病【髪后毛是】背欲短而方脊欲大而抗脢筋欲大【夹脊筋也】飞鳬见者怒【胸欲筋也】三府欲齐【两骼及中骨也】凥欲頽而方尾欲减本欲大胁肋欲大而洼名曰上渠能久走龙趐欲广而长升肉欲大而明【脾外肉也】辅肉欲大而明【前脚下肉】膓欲充腔小【腔臁】季肋欲张【短肋】悬薄欲厚而缓【脚腔】虎口欲开【股肉】腹下欲平满善走名曰下渠日三百里阳肉欲上而髙起【髀外近前】髀欲广厚汗沟欲深明直肉欲方能久走【髀后肉也】输【一作翰】鼠欲方【直肉下也】朒肉欲急【髀里也】间筋欲急短而减善细走【输鼠下筋】机骨欲举上曲如悬匡马头欲髙距骨欲出前间骨欲出前后曰【外鳬临蹄骨也】附蝉欲大前后目【夜眼】股欲薄而博善能走【后髀前骨】臂欲长而膝本欲起有力【前脚膝上句前】肘后欲开能走膝欲方而痹髀骨欲短两肩骨欲深名曰前渠怒蹄欲厚三寸硬如石下欲深而明其后开如鹞翼能久走相马从头始头欲得髙峻如削成头欲重宜少肉如剥兎头寿骨欲得大如緜絮苞圭石【寿骨者发所生处也】白从额上入口名俞膺一名的颅奴乗客死主乗弃市大凶马也马眼欲得髙眶欲得端正骨欲得成三角睛欲得如悬铃紫艳光目不四满下唇急不爱人又践不徤食目中缕贯瞳子者五百里下上彻者千里睫乱者伤人目下而多白畏惊瞳子前后肉不满皆防恶若旋毛眼眶上寿四十年值眶骨中三十年值中眶下十八年在目下者不借睛却转后白不见者喜旋而不前目睛欲得黄目欲大而光目皮欲得厚目上白中有横筋五百里上下彻者千里目中白缕者老马子目赤睫乱齧人反睫者善奔伤人目下有横毛不利人目有火字在者寿四十年目偏长一寸三百里目欲长大旋毛在目下名曰承泣不利人目中五采尽具五百里寿九十年良多血气也驽多赤青肝气也走多黄膓气也材知多白骨气也材多黒肾气也驽用防乃使讹也白马黒目不利人目多白却视有态畏物喜惊马耳欲得相近而前竪小而厚一寸三百里三寸千里耳欲得小而前竦耳欲得短杀者良植者驽小而长者亦驽耳欲得小而促状如斩竹筒耳方者千里如斩筒七百里如鸡距者五百里鼻孔欲得大鼻头文如王火字欲得明鼻上文如王公五十歳如火四十歳如天三十歳如小一十歳如今十八歳如四八歳如宅七歳鼻如水文二十歳鼻欲得广而方唇不覆齿少食上唇欲得急下唇欲得缓上唇欲得方下唇欲得厚而多理故曰唇如板鞮御者啼黄马白喙不利人口中色欲得红白如火光为善材多气良且寿即黒不鲜明上盘不通明为恶材少气不寿一曰相马气发口中欲见红白色如穴中防此皆老寿一曰口中欲正赤上理文欲使通直勿令断错口中青者三十歳如虹腹下皆不尽寿驹齿死矣口吻欲得长口中色欲得鲜好旋毛在物后为御祸不利人刺刍欲竟骨端【刺刍者齿间肉】齿左右蹉不相当难御齿不周密不久疾不满不原不能久走一歳上下生乳齿各二二歳上下生齿各四三歳上下生齿各六四歳上下生成齿二【成齿皆背三入四方生也】五歳上下着成齿四六歳上下着成齿六【两厢黄生区受麻子也】七歳齿两边黄各缺区平受米八歳上下尽区如一受麦九歳下中央两齿臼受米十歳下中央四齿臼十一歳下六齿尽臼十二歳下中央两齿平十三歳下中央四齿平十四歳下中央六齿平十五歳上中央两齿臼十六歳上中央四齿臼【若防上齿依下齿次第者】十七歳上中央六齿皆臼十八歳上中央两齿平十九歳上中央四齿平二十歳上中央六齿平二十一歳下中央两齿黄二十二歳下中央四齿黄二十三歳下中央六齿尽黄二十四歳上中央二齿黄二十五歳上中央四齿黄二十六歳上中央六齿尽黄二十七歳下中二齿白二十八歳下中四齿白二十九歳下中尽白三十歳上中央二齿白三十一歳上中央四齿白三十二歳上中尽白颈欲得防而长颈欲得重颔欲折胸欲出臆欲广颈项欲厚而强回毛在颈不利人白马黒毛不利人肩肉欲宁【宁者却也】双鳬欲大而上【双鳬胷两遂肉如鳬】脊欲得平而广能负重背欲得平而方鞍下有回毛名负尸不利人从后数其脇肋得十者良凡马十一者二百里十二者千里过十三者天马万乃有一耳【一云十三肋五百里十五肋千里也】腋下有回毛名曰挟尸不利人左脇有白毛直下名曰带刀不利人腹下欲平有八字腹下毛欲前向腹欲大而垂结脉欲多大道筋欲大而直【大道筋从肠下抵股者是】腹下隂前两边生逆毛入膓带者行千里一尺者五百里三封欲得齐如一【三封者即尻上三骨也】尾骨欲髙而垂尾本欲大尾下欲无尾汗沟欲得深尻欲多肉茎欲得粗大蹄欲得厚而大踠欲得细而促骼骨欲得大而长尾本欲大而张膝骨欲圗而长大如杯盂沟上通尾本者蹹杀人马有双脚胫亭行六百里回毛起踠膝是也防欲得圎而厚里肉生焉后脚欲曲而立臂欲大而短骸欲小而长腕欲促而大其间才容靽乌头欲髙【乌头后足外节】后足辅骨欲大【辅足骨者后足骸之后骨】后左右足白不利人白马四足黒不利人黄马白喙不利人后左右足白杀妇相马视其四蹄后两足白老马子前两足白驹马子白毛者老马也四蹄欲厚且大四蹄颠倒若坚履不可畜
　　便民圗曰防马捷法头欲髙峻面欲瘦而少肉眼下无肉多咬人胸堂欲濶肋骨过十二条者良三山骨欲平则易肥四蹄欲注实则能负重腹下两边生逆毛到膁者良
　　相马毛旋歌括云项上须生旋有之不用夸还缘不利长所以号腾蛇后有防门旋前兼有挟尸劝君不用畜无事也须疑牛额并防祸非常害长多古人如是説此事不虚歌带劒浑闲事丧门不可当的卢如八口有福也须防黒色耳全白从来号孝头假饶千里足奉劝不须留背上毛生旋驴骡亦有之只惟鞍贴下此者是駞尸衔祸口边冲时间祸必逢古人称是病焉敢不言凶眼下毛生旋遥防是泪痕假饶福也病无祸亦防侵毛病深知害妨人不在占大都知此类无祸也宜嫌檐耳駞鬃项虽然毛病殊若然兼豹尾有实不如无
　　扈先生曰五明为国马四足白去之三足白可自乗二足白速去之一足白留之　诀曰一明留二明丢三明收取四明售五明国马载王侯
　　齐民要术曰久步即生筋劳筋劳则发蹄痛凌气【一曰生骨则发痈肿一曰发蹄生痈也】久立则发骨劳骨劳即发痈肿久汗不干则生皮劳皮劳者而不振汗未善燥而饲饮之则生气劳气劳者即而不起驱驰无节则生血劳血劳则发强行何以察五劳终日驱驰舍而视之不者筋劳也而不时起者骨劳也起而不振者皮劳也振而不喷者气劳也喷而不溺者血劳也筋劳者两绊却行三十步而已【一曰筋劳者辗起而绊之徐行三十里而已】骨劳者令人牵之起从后笞之起而已皮劳者夹脊摩之热而已气劳者缓系之枥上逺餧草喷而已血劳者髙击无饮食之大溺而已饮食之节食有三刍饮有三时何谓也一曰恶刍二曰中刍三曰善刍【善谓饥时与恶刍饱时与善刍引之令食食常饱则无不肥剉草粗虽是豆谷亦不肥充细剉无节蓰而食之者令马肥不啌自然好矣】何谓三时一曰朝饮少之二曰昼饮则胷水三曰暮极饮之【一曰夏汗冬寒皆当节饮谚曰旦起骑谷日中骑水斯言旦饮须节水也每饮食令行骤则消水小骤数百步亦佳十日一放令其陆梁舒展令马硬实也】夏即不汗冬即不寒汗而极干
　　便民圗曰马者火畜也其性恶湿利居髙燥之地日夜喂饲仲春羣葢顺其性也季春必防恐其也盛夏午间必牵于水浸之恐其伤于暑也季冬稍遮蔽之恐其伤于寒也防以猪胆犬胆和料喂之欲其肥也喂料时须择新草筛豆料若熟料用新汲水浸淘放冷方可喂饲一夜须二三次起喂草料若天热时不宜加熟料止可用豌豆大麦之类生喂夏月自早至晚直饮水三次秋冬只饮一次可也饮宜新水宿水能令马病冬月饮毕亦宜缓骑数里缷鞍不宜当檐下风吹则成病饲父马令不鬭法【多有父马者别作一坊多置槽廏剉刍及谷头各自别安唯着防头浪放不系非直饮食遂性舒适自在至于黄溺自然一处不须扫除干地服卧不湿不污百匹羣行亦不鬭也】饲征马令硬实法【细剉刍锨扬去叶专取剉和谷豆秫等置槽于迫地虽复雪寒仍令安厰下一日一走令其肉热马则硬实而耐寒苦也】
　　凡以猪槽饲马以石灰泥马槽马汗系着门此三事皆令马落驹【术曰常系猕猴于马坊令马不辟恶消百病故也】
　　治马病疫气方【取獭屎煮以灌之獭肉及肝更良不能得肉肝只用屎耳】
