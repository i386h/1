<!-- { "loadSidebar": true } -->
　　齐民要术曰种柘法耕地令熟耧耩作垅柘子熟时多收以水淘汰令净曝干散讫劳之草生拔却勿令荒没三年间劚去堪为浑心扶老杖十年中四破为杖任为马鞭胡牀十五年任为弓材亦堪作履裁截碎木中作锥刀靶二十年好作犊车材欲作鞍桥者生枝长三尺许以绳防旁枝木橛钉着地中令曲如桥十年之后便是浑成柘桥欲作快弓材者宜于山石之间北隂柘桑比桑叶澁薄十减二三又招天水生牛蠧等虫若种薥黍其稍叶与桑等如此丛亦不茂如种菉豆黒豆芝麻芋其桑郁茂明年叶増二三分种黍亦可农家有云桑发黍黍发桑此大概也
　　务本新书曰假有一村两家相合低筑围墙四面各一百步【若户多地寛更甚省力】一家该筑二百步墙内空地计一万步毎一步一桑计一万株一家计分五千株若一家孤另一转筑墙二百步内空地止二千五百步依上一步一桑法止得二千五百株【其功之不侔如此】恐起争端当于园心以篱界断比之独力筑墙不止桑多一倍亦递相借力容易勾当
　　务本新书曰桑皮抄纸春初剸斫繁枝剥芽皮为上余月次之桑木为弓弩射则耐挽拽桑莪素食中妙物又五木耳桑槐榆柳楮是也桑槐者为良野田中者恐有毒不可食

　　农政全书卷三十二
　　钦定四库全书
　　农政全书卷三十三
　　明　徐光啓　撰
　　蚕桑
　　蚕事图谱
　　王祯曰蚕缫之事自天子后妃至于庶人之妇皆有所执以共衣服故篇目以蚕室为首示率天下之蚕者其作用之门如曲植钩筐之类与夫軖斧茧丝之法必先精晓习熟而后可望于获利今条列名件一一备述又使世之缯纩其身者皆知所自出也
　　蚕室记曰古者天子诸侯皆有公桑蚕室近川而为之筑宫仞有三尺棘墙而外闭之三宫之夫人世妇之吉者使入蚕室奉种浴于川桑于公桑此公桑蚕室也其民间蚕室必选置蚕宅负隂抱阳地位平爽正室为上南西为次东又次之若室旧则当净扫尘埃预期泥补若逼近临时墙壁湿润非所利也夫缔构之制或草或瓦须内外泥饰材木以防火患复要间架寛敞可容槌箔牕户虚明易辨眠起仍上于行防各置炤牕毎临蚕暮以助髙明下就附地列置风窦令可啓闭以除湿欝考之诸蚕书云蚕时先辟东间养蚁停眠前后撤去西牕宜遮西晒尤忌西南风起大伤蚕气可外置墙壁四五歩以御所有蚕神室蚕神像宜于髙空处安置凡一切忌恶之事邪秽之气辟除蠲洁夙夜斋敬不致防慢【余观蚕书云毋治堰毋诛草毋沃灰毋室入外人四者神实恶之】如能依上法自然宜蚕不必泥于隂阳家拘忌巫觋【女巫也】等诱惑至使回换门户謟祷神只虚费财用实无所益故表而出之以为业蚕者之戒铭曰世业农桑既兴我室比临蚕月复事涂饰桃茢袚除神主斯立曲植既具锜筐乃集连蚁方生若不厌宻妇以母名育有慈德爰求柔桑入此饲食寒燠身先是为体测上无疎薄下无湿浥帘箔埀门龛火在壁夜牕或遮风窦时窒颇忌北风空障西日他工莫兴外人勿入庇防攸安渐至捉绩祈祀以时愿获终吉神实相之簇如雪积分茧秤丝来告功毕

<子部,农家类,农政全书,卷三十三>
　　火仓凡蚕生室内四壁挫垒室龛状如三星务要玲珑顿藏熟火以通煗气四向匀停蚕家或用旋烧柴薪烟气熏笼蚕蕴热毒多成黒蔫今制为擡炉先自外烧过薪粪【牛粪】入室内各龛约量顿火随寒热添减若寒热不均后必眠起不齐【已上出诸蚕书】农书云蚕火类也宜用火以养之用火之法须别作一炉令可擡出入火须在外烧熟以谷灰葢之即不暴烈生熖夫擡炉之制一如矮床内嵌烧炉两旁出柄二人之以送熟火

　　蚕箔曲薄承蚕具也礼具曲植曲即箔也周勃以织薄曲为生顔师古注云苇薄为曲北方养蚕者多农家宅院后或园圃间多种萑苇以为箔材秋后芟取皆能自织方可四丈以二椽栈之悬于槌上至蚕分擡去蓐时取其卷舒易用南方萑苇甚多农家尤宜用之以广蚕事

　　蚕筐古盛币帛竹器今用育蚕其名亦同葢形制相类圆而稍长浅而有縁适可居蚕蚁蚕及分居时用之阁以竹架易于擡饲梅圣俞前蚕箔诗云相与为蚕曲还殊作筠筐北箔南篚皆为蚕具然彼此论之若南蚕大时用箔北蚕小时用篚庶得其宜两不偏也

　　蚕盘盛蚕器也秦观蚕书云种变方尺及乎将茧乃方尺四织萑苇范以苍莨竹长七尺广五尺以为筐悬筐中间九寸凡槌十悬以居食蚕今呼筐为槃又有以木为框以疎簟为底架以木槌用与上同

<子部,农家类,农政全书,卷三十三>
　　蚕槌礼季春之月具曲植植即槌也务本直言云谷雨日竪槌立木四茎各过梁柱之髙夫槌随屋毎间竪之其立木外旁刻如锯齿而深各毎茎挂桑皮绕绳【蚕不宜麻】四角按二长掾掾上平铺苇箔稍下缒之凡槌十悬中离九寸以居擡饲之间皆可移之上下农桑直説云毎槌上中下闲铺三箔上承尘埃下隔湿润中备分擡

　　蚕椽架蚕箔木也或用竹长一丈二尺皆以二茎为偶控于槌上以架蚕箔须直而轻者为上乆不蠧者又为上【为蚕因食叶上緑之蠧屑不能透砂事见农桑要防】

　　蚕架阁蚕槃筐具也以细枋四茎竪之髙可八九尺上下以竹通作横桄十层层毎皆阁养蚕槃篚随其大小葢篚用小架槃用大架此南方槃篚有架犹北方椽箔之有槌也

　　蚕网擡蚕具也结绳为之如鱼网之制其长短广狭视蚕槃大小制之沃以漆油则光紧难坏贯以网索则维持多便至蚕可替时先布网于上然后洒桑蚕闻叶香皆穿网眼上食候蚕上叶齐手共提网移置制别槃遗除拾去比之手替省力过倍南蚕多用此法北方蚕小时亦宜用之

　　蚕杓集韵杓作勺量器也周礼勺容一升所以【举朱切挹也酌也】酒説文曰杓音标今云酌物为杓以勺从木姑与今同此作蚕杓斲木刳之首大如棒柄长三尺许如槃蚕空【去声】隙或饲叶偏疎则必持此送之以补其处至蚕老归簇或稀宻不伦亦用均布傥有不及复以竹接其柄此南俗蚕法北方箔簇颇大臂指间【去声】有不能周徧亦宜假此以便其事幸毋忽诸

<子部,农家类,农政全书,卷三十三>

　　蚕簇农桑直説云簇用蒿稍丛柴苫席等也凡作簇先立簇心用长椽五茎上撮一处系定外以芦箔缴合是为簇心仍周围匀竪蒿梢布蚕簇讫复用箔围及苫缴簇顶如圆亭者此团簇也又有马头长簇两头植柱中架横梁两傍以细椽相搭为簇心余如常法此横簇皆北方蚕簇法也尝见南方蚕簇止就屋内蚕槃上布短草簇之人既省力蚕亦无损又按南方蚕书云簇箔以杉木解枋长六尺濶三尺以箭竹作马眼槅挿茅疎密得中复以无叶竹篠从横搭之簇背铺以芦箔而竹蔑透背靣缚之即蚕可驻足无跌坠之患此皆南簇较之上文北簇则蚕有多少故簇有大小难易之不同也然尝论之南北簇法俱未得中何哉夫南簇蚕少规制狭小殆若戏技故获利亦薄北簇虽大其弊颇多蒿薪积叠不无覆压之害风雨侵浥亦有翻倒之虞【谓经雨倒簇也蚕桑直説云簇蚕时雨被沾湿才晴不以成茧不成茧翻倒别簇如雨少则曝干】复外内寒燠之不匀或高下稀密之易所以致簇病内生茧少皆由此故习俗既久未能遽革今闻善蚕者一法约量本家育蚕多少选于院内空地就添椽木苫草等物作连脊厦屋防常别用至蚕老时置簇于内随其长短先构簇心空直如洞就地掘成长槽随宜阔狭旁可人行以备火患【谓用火法也蚕书云已入簇防用熟灰火温之待入网渐渐加火不宜中辍稍冷游丝亦止缲之即断多煑烂作絮不能一绪扣尽矣】外则用以层架随层卧布蒿梢以均蚕居既毕用重箔围之若蚕少屋多疏开牕戸就内簇之亦可如此则上有芘覆下无湿润架既寛平蚕乃自若又总簇用火便于炤料南北之间去短就长制此良法宜皆用之则始终无慊矣



　　茧瓮蚕书云凡泥茧列埋大瓮地上瓮中先铺竹篑次以大桐叶覆之乃铺茧一重以十斤为率掺防二两上又以桐叶平铺如此重重隔之以至满瓮然后宻葢以泥封之七日之后出而缲之频频换水欲丝明快葢为茧多不及缲故即以盐藏之蛾乃不出其丝柔韧润泽不得匀细此南方淹茧法用瓮颇多可不预备尝读北方农桑直説云生茧即缲为上如人手不及杀茧慢慢缲者杀茧法有三一曰日晒二曰盐浥三曰笼蒸笼蒸最好人多不解日晒损茧盐浥瓮藏者稳



　　茧笼蒸茧器也农桑直説云用笼三扇以软草扎圏加于釡口以笼两扇坐于其上笼内匀铺茧厚三指许顿于茧上以手试之如手不禁热可取去底扇却续添一扇在上如此登倒上下故必用笼也不要蒸得过了过则软了丝头亦不要蒸得不及不及则蚕必钻了如手不禁热恰得合宜此用笼蒸茧法也【将已蒸过茧于蚕房槌箔上役头合笼内茧在上用手拨动如箔上茧满打起更摊一箔冷定上用细阙　　　了只于当日都要蒸尽如蒸不
　　尽来门　　　　如此缲丝有一般快釡汤内用盐二阙
<子部,农家类,农政全书,卷三十三>
<子部,农家类,农政全书,卷三十三>】缫车缇丝自鼎面引丝以贯钱眼升缫于星星应车动以过添梯乃至于軖【缲轮也】方成缲车秦观蚕书缲车之制　钱眼为版长过鼎面广三寸厚九黍中其窍挿大钱一出其端横之鼎耳后镇以石　鏁星为二芦管管长四寸枢以圆木建两竹夹鼎耳缚枢于当中管之转以车下直钱眼谓之鏁星星应车动以过添梯【农桑直説云竹筒子宜细铁条子串筒两卷子亦须铁也】添梯车之左端置环绳其前尺有五寸当牀左足之上建柄长寸有半区柄为鼓鼓生其寅以受环绳之应车运如环无端鼓因以旋鼓上为鱼鱼半出鼓其出之中建柄半寸上承添梯者二人五寸片竹也其上揉竹为钩以防丝窍左端以应柄对鼓为耳方其穿以闭添梯故车运以牵环绳绳簇鼓鼓以舞鱼鱼振添梯故丝不过偏制车如辘轳必活两辐以利脱丝窃谓上文云车者今呼为軖軖必以牀【农桑直説云軖牀下鼎一尺轴长二尺中经四寸两头二寸用榆槐木四角或六角辐通长三尺五寸六角不如四角軖小则丝易解】以承軖轴轴之一端以铁为袅掉复用曲木擐作活轴右足踏动軖即随转自下引丝上軖总名曰缫车



　　热釡秦观蚕书云缲丝自鼎面引丝直钱眼此缲丝必用鼎也今农家象其深大以盘甑按釡亦可代鼎故农桑直説云釡要入置于灶上【如蒸灶法可以缲丝单缴者双缴者亦可】釡上大盘甑接口添水至甑中八分满可容二人对缲水须常热宜旋旋下茧缲之多则煮损凡无力者宜用此釡以趋速効

　　冷盆农桑直説云冷盆可缲全缴细丝中等茧可缲下缴比热釡者有精神又坚韧也
　　扈先生曰冷盆絶略当由王氏北人不知冷盆之利耳辑要稍详今人亦少用可急试也
