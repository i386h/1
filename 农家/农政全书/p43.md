<!-- { "loadSidebar": true } -->
　　钱臣工诗曰庤乃钱镈注钱铫也唐韵作器也非锹属也玆度其制似锹非锹殆与铲同纂文曰养苗之道锄不如耨耨不如铲铲柄长二尺刄广二寸以刬地除草此铲之体用即与钱同












　　镈耨别名也诗曰其镈斯赵以薅荼蓼释名曰镈廹也廹地去草也尔雅疏云镈耨一器或云鉏或云锄属尝质诸考工记粤独无镈何也粤之无镈非无镈也夫人而能为镈也












　　耨除草器易曰耒耨之利以教天下吕氏春秋曰耨柄尺此其度也其长六寸所以间稼也高诱注云耨芸苗也六寸所以入苗间广雅又云定谓之耨尔雅曰斪斸谓之定郭曰锄属淮南子曰摩蜃而耨【蜃大蚌也摩令利用耨此古农器也】纂文曰养苗之道锄不如耨古农法云苗生叶以上稍耨垅草因隤其土以附苗根此耨功也










　　耰鉏耰为鉏柄也释名锄助也去秽助苗也説文锄立薅也夫法有四一次曰镞二次曰布三次曰拥四次曰复锄则苗随兹茂其刀如半月比禾垅稍狭上有短銎以受锄钩钩如鹅项下带深袴【皆以铁为之】以受木柄钩长二尺五寸柄亦如之北方陆田举皆用此江淮间虽有陆田习俗水种但用直项锄头刄虽锄也其用如斸是名镢锄故陆田多不丰收今表此耰锄之効并其制度庶南北通用








　　耧锄种莳直説云此器出自海壖号曰耧锄耧制颇同独无耧斗但用耰锄铁柄中穿耧之横桄下仰锄刄形如杏叶撮苗后用一驴带笼觜挽之初用一人牵惯熟不用人止一人轻扶如土二三寸其深痛过锄力三倍所办之田日不啻二十亩今燕赵间用之名曰劐子劐子之制又小异于此劐子第一遍即成沟子谷根未成不耐旱耧锄刄在土中故不成沟子第二遍加擗土木鴈翅方成沟子其土分壅谷根擗土【用木厚三寸阔三寸长八寸取成三角様前为尖中作一窍长一寸阔半寸穿于铁锄柄上压锄刄上】韩氏直説云如耧锄过苗闾有小豁不到处用锄理拨一遍即为全功也






















　　镫锄刬草具也形如马镫其踏铁两旁作刄甚利上有圆銎以受直柄用之刬草故名镫锄柄长四尺比常鉏无两刄角不致动伤苗稼根茎或遇少旱或熇苗之后垅土稍干荒薉复生非耘耙耘爪所能去者故用此刬除特为徤利此创物者随地所宜偶假其形而取便于用也尝见江东农家用之










　　截释名曰铲平削也广雅曰防纂文曰养苗之道锄不如耨耨不如铲铲柄长二尺刄广二寸以刬地除草此古之铲也今铲与古制不同柄长数尺首广五寸许两手持之但用前进撺之刬去垅草就覆其根特号敏防今营州之东燕蓟以北农家种沟田者皆用之











　　耘荡江浙之间新制之形如木屐而实长尺余阔约三寸底列短钉二十余枚簨其上以贯竹柄柄长五尺余耘田之际农人执之推荡禾垅间草泥使之溷溺则田可精熟既胜杷锄又代手足【水田有手耘足耘】况所耘田数日复兼倍尝见江东等处农家皆以两手耘田匍匐水间膝而行前日曝于上泥潮于下豳诗农事之叙至耘苗则曰暑日流金田水若沸耘耔是事稂莠是除爬沙而指为之戾伛偻而腰为之折此耘苗之苦也今覩此器惜不预传以济民用兹特列叙庶爱民者精为取法扈先生曰既荡仍须耘荡一【阙】






















　　耘爪耘水田器也即古所谓鸟耘者【阙】　　　　随手指大小截之长可逾寸削去一【阙】状如【阙】　　　坚利以铁为之穿于指上【阙】
　　爪也今江南改为此具更为省便












　　薅马薅禾所乗竹马也佀篮而长如鞍而狭两端攀以竹桑农人薅草之际乃寘于跨间余裳敛之于内而上控于腰畔乗之两股既寛行垅上不碍苗行又且不为禾叶所故得专意摘剔稂莠速胜锄耨殆若秧马之类因命曰薅马











　　铚获禾穗刄也臣工诗曰奄观铚艾书禹贡曰二百里纳铚小尔雅云截頴谓之铚截頴即获也据陆诗释文云铚获禾短防也纂文曰江湖之间以铚为刈説文云此则铚器断禾声也故曰铚












　　艾获器今之防也方言曰刈江淮陈楚之间谓之铭【音昭】或谓之锅【音渠】自关而西或谓之钩或谓之鎌或谓之锲【音结】诗奄观铚艾释音乂韵作艾芟草亦作刈贾策若艾草菅注艾读曰刈古艾从草今刈从刀宜通用












　　防刈禾曲刀也释名曰防亷也薄甚所刈似亷考工又作鎌风俗通曰防刀自揆积刍荛之效然防之制不一有佩防有两刄防有袴防有钩防有防柌之防皆古今通用芟器也












　　推防敛禾刄也如荞麦熟时子易焦落故制此具便于收敛形如偃月用木柄长可七尺首作两股短叉架以横木约二尺许两端各穿小轮圆转中嵌防刄前囘仍左右加以斜杖谓之蛾眉杖以聚所劖之物凡用则执柄就地推去禾茎既断上以蛾眉权约之乃囘手左拥成以离旧地另作一行子既不损又速于刀刈数倍此推防体用之效也









　　粟鋻截禾頴刄也集韵云鋻刚也其刄长寸余上带圆銎穿之食指刄向手内农人收获之际用摘禾穗与铚防制不同而名亦异然其用则一此特加便防耳













　　防似刀而上弯如防而下直其背指厚刄长尺许柄盈二握江淮之间恒用之方言云自关而西谓之钩江南谓之锲锲防集韵通用又谓之弯刀以刈草木或斫柴篠或代防斧一物兼用农家便之












　　防集韵云防两刄刈也其刄长余二尺阔可三寸横揷长木柄内牢以逆楔农人两手执之遇草莱或麦禾等稼折要展臂匝地芟之柄头仍用掠草杖以聚所芟之物使易收束太公农器篇云春防草棘又唐有防麦殿今人亦云芟曰防葢体用互名皆此器也











　　刀集韵与劙同辟荒刅也其制如短防而背则加厚尝见开垦芦苇蒿莱等荒地根株骈密虽强牛利器鲜不困败故于耕犁之前先用一牛引曳小犁仍置刄裂地辟及一陇然后犁镵随过覆拨截然省力过半又有于本犁辕首里边就置此刄比之别用人畜就省便也











　　防【切草也】凡造防先鍜铁为防背厚可指许内嵌防刄如半月而长下带铁桍以揷木柄截木作碪长可三尺有余广可四五寸碪首置木簨高可三五寸穿其中以受防




　　斧【图不载】释名曰斧甫始也凡将制器始以斧伐木已乃制之也周书曰神农作陶冶斧破木为耒耜锄耨以垦草莽然后五谷兴其柄为柯然樵斧桑斧制颇不同樵斧狭而厚桑斧阔而薄葢随所宜而制也今农耕作之际修理佃具随身尤不可阙者
　　锯【图不载】解截木也古史考曰孟庄子作锯説文曰锯枪唐也庄子曰礼若亢锯之柄又曰天下好智而百姓求竭矣于是乎釿【音斤】锯颛焉太公农器篇云镢锸斧锯此锯为农器尚矣今接博桑果不可阙者















　　砺磨刄石也书曰扬州厥贡砺砥广志曰砺石出首阳山有紫白粉色出南昌者最善山海经曰高梁之山多砥砺尸子曰铁使干越之工铸之以为劒而勿加砥砺则以刺不如击不断磨之以砻加之以黄砥则刺也无前击也无下自是观之砺与弗砺其相去远矣今农器防斧防防之类非砺不可大小之家所必用也蔡邕铭曰木以绳直金以沛刚必须砥砺就其锋铓

<子部,农家类,农政全书,卷二十二>
　　杷镂鏉器也方言云宋魏间谓之渠拏或谓之渠疏直柄横首柄长四尺首阔一尺五寸列凿方窍以齿为节夫畦畛之间锼剔块壌疏去瓦砾场圃之上搂聚麦禾拥积稭穗此益农之功也后有谷杷或谓透齿杷用摊晒谷又耘杷以木为柄以铁为齿用耘稻禾竹杷埸圃樵野间用之


















　　朳无齿杷也所以平土壌聚谷实説文云无齿为朳禾谱字作戛周生烈曰夫忠蹇朝之杷朳正人国之埽篲秉杷执篲除防扫秽国之福主之利也杷朳之为器也见于书传至今不替其用为不负纪录矣












　　平板平摩种秧泥田器也用滑面水板长广相称上置两耳系索连轭驾牛或人拖之摩田须平方可受种即得放水浸渍匀停秧出必齐田家或仰坐櫈代之终非本器












　　田荡均泥田器也用叉木作柄长六尺前贯横木五尺许田方耕耙尚未匀熟须用此器平着其上荡之使水土相和凹凸各平则易为秧莳农书种植篇云凡水田渥漉精熟然后踏粪入泥荡平田面乃可撒种此亦荡之用也夫田荡与上篇耘荡之荡字同音异所用亦各不类因辩及之










　　轴轴辊碾草木轴也其轴木径可三四寸长约四五尺两端俱作转簨挽索用牛拽之夫江淮之间凡漫种稻田其草禾齐生并出则用此辊碾使草禾俱入泥内再宿之后禾乃复出草则不起又尝见一方稻田不解揷秧唯务撒种却于轴间交穿板木谓之鴈翅状如礰礋而小以辕打水土成泥就碾草禾如前江南地下易于得泥故用辊轴北方涂田颇少放水之后欲得成泥故用鴈翅打此各随地之所宜用也








　　秧弹【平声】秧垅以篾为弹弹犹也世呼船牵【去声】曰弹字义俱同葢江乡柜田内平而广农人秧莳漫无凖则故制此长篾掣于田之两际其直如循此布秧了无欹斜犹梓匠之绳墨也












　　杈【如加切】箝禾具也揉木为之通长五尺上作二股长可二尺上一股微短皆形如弯角以取禾也又有以木为榦以铁为首二其股者利如戈防唯用叉収禾束谓之铁禾杈




<子部,农家类,农政全书,卷二十二>
　　笐架也集韵作竹竿也或省作笐今湖湘间收禾并用笐架悬之以竹木搆如屋状若麦若稻等稼获而栞【音茧】之悉倒其穗控于其上久雨之际比于积垜不致郁江南上雨下水用此甚宜北方或遇霖潦亦可仿此庶得种粮胜于全废今特载之冀南北通用



















　　乔扦【音千】挂禾具也凡稻皆下地沮湿或遇雨潦不无渰浸其收获之际虽有禾不能卧置乃取细竹长短相等量水浅深每以三茎为数近上用篾防之叉于田中上控禾把又有用长竹横作连脊挂禾尤多凡禾多则用笐架禾少则用乔扦虽大小有差然其用相类故并次之
　　禾钩【图不载】敛禾具也用禾钩长可二尺尝见垅亩及荒芜之地农人将芟倒禾或草用此匝地约之成梱则易于就束比之手梿【力展切】甚速便也























　　撘爪上用铁钩带榜中受木柄通长尺许状如弯爪用如爪之撘物故曰撘爪以擐草禾之束或积或掷日以万数速于手挈可谓智胜力也
　　禾檐负禾具也其长直尺五寸剡匾木为之者谓之輭檐斫圆木为之谓之楤担【集韵云楤音聪尖头担也】匾者宜负器与物圆者宜负薪与禾释名曰担任也力所胜任也凡山路巇崄或水陆相半舟车莫及之处如有所负非担不可【图不载】








