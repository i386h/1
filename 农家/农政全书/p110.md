<!-- { "loadSidebar": true } -->
　　食动气破腹
　　扈先生曰恒蔬

　　邪蒿　生田园中今处处有之苗髙尺余似青蒿细软叶又似胡萝卜叶防细而多花叉茎叶稠宻梢间开小碎瓣黄花苗叶味辛性温平无毒
　　救饥　采苗叶煠熟水浸淘浄油盐调食生食微动风气作羮食良不可同胡荽食令人汗臭气

　　同蒿　处处有之人家园圃中多种苗髙一二尺叶类葫萝卜叶而肥大开黄花似菊花味辛性平
　　救饥　采苗叶煠熟水浸淘浄油盐调食不可多食
　　动风气熏人心令人气满

　　冬葵菜　本草冬葵子是秋种葵覆养经冬至春结子故谓冬葵子生少室山今处处有之苗髙二三尺茎及花叶似蜀葵而差小子及根俱味甘性寒无毒黄芩为之使根解蜀椒毒叶味甘性滑利为百菜主其心伤人救饥　采叶煠熟水浸淘浄油盐调食服丹石人尤宜食天行病后食之顿夜明热食亦令人热闷动风

　　蓼芽菜　本草有蓼实生雷泽川泽今处处有之叶似小蓝叶防尖又似水荭叶而短小色微带红茎防赤梢闲出穗开花赤色茎叶味辛性温
　　救饥　采苗叶煠熟水浸去辣气淘浄油盐调食

　　苜蓿　出陜西今处处有之苗髙尺余细茎分叉而生叶似绵鸡儿花叶防长又似豌豆叶颇小每三叶攒生一处梢间开紫花结弯角儿中有子如黍米大腰子様味苦性平无毒一云微甘淡一云性凉根寒
　　救饥　苗叶嫩时采取煠食江南人不甚食多食利
　　大小肠
　　扈先生曰尝过嫩叶恒蔬

　　薄荷　一名鸡蘓旧不着所出州土今处处有之茎方叶似荏子叶小颇细长又似香菜叶而大开细碎黪白花其根经冬不死至春发苗味辛苦性温无毒一云性平东平龙脑岗者尤佳又有胡薄荷与此相类但味少甘为别生江浙间彼人多作茶饮俗呼为新罗薄荷又有南薄荷其叶防小
　　救饥　采苗叶煠熟水浸去辣味油盐调食【与薤作虀食相宜煎豉汤暖酒和饮煎茶并宜新病瘥人勿食令人虚汗不止猫食之即醉物相感耳】

　　荆芥　本草名假蘓一名防蓂一名姜芥生汉中川泽及岳州归徳州今处处有之茎方窊面叶似独扫叶而狭小淡黄緑色结小穗有细小黑子锐圆多生节中以香气似蘓故名假蘓味辛性平无毒
　　救饥　采嫩苗叶煠熟水浸去邪气油盐调食初生
　　香辛可噉人取作生菜腌食

　　水【音勤】俗作芹菜一名水英出南海池泽今水边多有之根茎离二三寸分生茎叉其茎方窊面四楞对生叶似痢见菜叶而濶短边有大锯齿又似薄荷叶而短开白花似蛇床子花味甘性平无毒又云大寒春秋二时龙带精入芹菜中人遇食之作蛟龙病
　　救饥　发英时采之煠熟食芹有两种秋芹取根白色赤芹取茎叶并堪食又有渣芹可为生菜食之
　　扈先生曰恒蔬

　　农政全书卷五十八
　　钦定四库全书
　　农政全书卷五十九
　　明　徐光启　撰
　　荒政【采周宪王救荒本草】

　　香菜　生伊洛间人家园圃种之苗髙一尺许茎方窊面四棱茎色紫稔叶似薄荷叶防小边有细锯齿亦有细毛稍头开花作穗花淡藕褐色味辛香性温无毒救饥　采苗叶煠熟油盐调食

　　银条菜　所在人家园圃多种苗叶皆似莴苣长细色颇青白撺葶髙二尺许开四瓣淡黄花结蒴似荞麦蒴而圆中有小子如油子大淡黄色其叶味微苦性凉救饥　采苗叶煠熟水浸淘浄油盐调食生揉亦可
　　食

　　后庭花　一名雁来红人家园圃多种之叶似人苋叶其叶中心红色又有黄色相间亦有通身红色者亦有紫色者茎叶间结实比苋实差大其叶众叶攒聚状如花朶其色娇红可爱故以名之味甜微澁性凉
　　救饥　采苗叶煠熟水浸淘浄油盐调食晒干煠食
　　尤佳
　　扈先生曰苋属也可作恒蔬

　　火焰菜　人家园圃多种苗叶俱似菠菜但叶稍防红形如火焰结子亦如菠菜子苗叶味甜性寒冷
　　救饥　采苗叶煠熟水淘洗浄油盐调食

　　山葱　一名隔葱又名鹿耳葱生辉县大行山山野中叶似玉簮叶微团叶中撺葶似蒜葶甚长而澁稍头结蓇葖【音骨突】似葱蓇葖微开白花结子黑色苗味辣救饥　采苗叶煠熟油盐调食生腌食亦可

　　背韭　生辉县太行山山野中叶颇似韭叶而甚寛大根似葱根味辣
　　救饥　采苗叶煠熟油盐调食生腌食亦可

　　水芥菜　水边多生苗髙尺许叶似家芥菜叶极小色防淡緑叶多花又茎叉亦细开小黄花结细短小角儿叶味防辛
　　救饥　采苗叶煠熟水浸去辣气淘洗过油盐调食

　　遏蓝菜　生田野中下湿地苗初搨地生叶似初生菠菜叶而小其头颇团叶间撺葶分叉上结荚儿似榆钱状而小其叶味辛香防酸性防温
　　救饥　采叶煠熟水浸去酸辣味复用水淘浄作虀
　　油盐调食

　　牛耳朶菜　一名野芥菜生田野中苗髙一二尺苗茎似莴色叶似牛耳朶形而小叶间分撺葶又开白花结子如粟粒大叶味防苦辣
　　救饥　采苗叶淘洗浄煠熟油盐调食

　　山白菜　生辉县山野中苗叶颇似家白菜而叶茎细长其叶尖有锯齿叉又似莙荙菜叶而尖瘦亦小味甜微苦
　　救饥　采苗叶煠熟水淘浄油盐调食

　　山宜菜　又名山苦菜生新郑县山野中苗初搨地生叶似薄荷叶而大叶根两傍有叉背白又似青荚儿菜叶亦大味苦
　　救饥　采苗叶煠熟油盐调食

　　山苦荬　生新郑县山野中苗髙二尺余茎似莴苣葶而节稠其叶甚花有三五尖叉似花苦苣叶甚大开淡棠褐花表微红味苦
　　救饥　采嫩苗叶煠熟水淘去苦味油盐调食

　　南芥菜　人家园圃中亦种之苗初搨地生后撺葶叉叶似芥菜叶但小而有毛澁茎叶稍头开淡黄花结小角儿叶味辛辣
　　救饥　采苗叶煠熟水浸淘去澁味油盐调食生焯
　　过腌食亦可

　　山莴苣　生辉县山野间苗叶搨地生叶似莴苣叶而小又似苦苣叶而却寛大叶脚花叉颇少叶头防尖边有细锯齿叶间撺葶开淡黄花苗叶味防苦
　　救饥　采苗叶煠熟水浸淘去苦味油盐调食生揉
　　亦可食

　　黄鹌菜　生宻县山谷中苗初搨地生叶似初生山莴苣叶而小叶脚边微有花叉又似孛孛丁叶而头颇团叶中撺生葶叉髙五六寸许开小黄花结小细子黄茶褐色叶味甜
　　救饥　采苗叶煠熟换水淘浄油盐调食

　　鷰儿菜　生宻县山涧边苗叶搨地生叶似匙头様颇长又似牛耳朶菜叶而小防澁又似山莴苣叶亦小颇硬而头防团味苦
　　救饥　采苗叶煠熟换水浸淘浄油盐调食

　　孛孛丁菜　又名黄花苗生田野中苗初搨地生叶似苦苣叶微短小叶丛中间撺葶稍头开黄花茎叶折之皆有白汁味防苦
　　救饥　采苗叶煠熟油盐调食
　　扈先生曰南俗名黄花郎本草蒲公英

　　柴韭　生荒野中苗叶形状如韭但叶圆细而痩叶中撺葶开花如韭花状粉紫色苗叶味辛
　　救饥　采苗叶煠熟水浸淘浄油盐调食生腌食亦
　　可

　　野韭　生荒野中形状如韭苗叶极细弱叶圆比柴韭又细小叶中撺葶开小粉紫花似韭花状苗叶味辛救饥　采苗叶煠熟油盐调食生腌食亦可

　　菜部【根可食】
　　甘露儿　人家园圃中多栽叶似地儿叶甚濶多有毛澁其叶对节生色微淡緑又似薄荷叶亦寛而皱开红紫花其根呼为甘露儿形如小指而纹节甚稠皮色黪白味甘
　　救饥　采根洗浄煠熟油盐调食生腌食亦可扈先生曰又一种与甘露同而根作直枝无节者名银条菜

　　地儿苗　生田野中苗髙二尺余茎方四楞叶似薄荷叶防长大又似泽兰叶抪茎而生根名地形类甘露儿更长味甘
　　救饥　掘根洗浄煠熟油盐调食生腌食亦可

　　菜部【根叶皆可食】
　　泽蒜　又名小蒜生田野中今处处有之生山中者名蒿苗似细韭叶中心撺葶开淡粉紫花根似蒜而甚小味辛性温有小毒又云热有毒
　　救饥　采苗根作羮或生腌或煠熟油盐调皆可食

　　楼子葱　人家园圃中多栽苗叶根茎俱似葱其叶稍头又生小葱四五枝叠生三四层故名楼子葱不结子但掐下小葱栽之便活味甘辣性温
　　救饥　采苗茎连根择去细须煠熟油盐调食生亦
　　可食
　　治病　与本草菜部木葱同用
　　扈先生曰俗名龙爪葱

　　薤韭　一名石韭生辉县太行山山野中叶似蒜叶而颇窄狭又似肥韭叶微濶花似韭花颇大根似韭根甚麄味辣
　　救饥　采苗叶煠熟油盐调食生亦可食冬月采取
　　根煠食

　　水萝卜　生田野下湿地中苗初搨地生叶似荠菜形而厚大锯齿尖花叶又似水芥叶亦厚大后分茎叉稍间开淡黄花结小角儿根如白菜根而大味甘辣救饥　采根及叶煠熟油盐调食生亦可食

　　野蔓菁　生辉县栲栳圏山谷中苗叶似家蔓菁叶而薄小其叶头尖叶脚花叉甚多叶间撺出枝叉上开黄花结小角其子黑色根似白菜根颇大苗叶根味微苦
　　救饥　采苗叶煠熟水浸淘浄油盐调食或采根换
　　水煮去苦味食之亦可

　　菜部【叶及实皆可食】
　　荠菜　生平泽中今处处有之苗搨地生作锯齿叶三四月出葶分生茎叉稍上开小白花结实小似菥蓂【音锡覔】子苗叶味苦性温无毒其实亦呼菥蓂子其子味甘性平患气人食之动冷疾不可与麪同食令人背闷服丹石人不可食
　　救饥　【采子用水调搅良乆成块或作烧饼或煮粥食味甚粘滑叶煠作菜食或煮作羮皆可】扈先生曰恒蔬

　　紫蘓　一名桂荏又有数种有勺蘓鱼蘓山蘓出简州及无为军今处处有之苗髙二尺许茎方叶似蘓子叶微小茎叶背面皆紫色而气甚香开粉红花结小蒴其子状如黍颗味辛性温又云味微辛甘子无毒
　　救饥　采叶煠食煮饮亦可子研汁煑粥食之皆好
　　叶可生食与鱼作羮味佳
　　扈先生曰叶堪为味子堪为药必求充腹宜以他种襍之

　　荏子　所在有之生园圃中苗髙一二尺茎方叶似薄荷叶极肥大开淡紫花结穗似紫蘓穗其子如黍粒其枝茎对节生东人呼为防【音鱼】以其苏字但除禾边故也味辛性温无毒
　　救饥　采嫩苗叶煠熟油盐调食子可炒食又研杂
　　米作粥甚肥美亦可窄油用

