<!-- { "loadSidebar": true } -->
　　楼根　俗名天花粉本草名栝楼实一名地楼一名果臝一名天一名泽姑一名黄生农川谷及山隂地今处处有之入土深者良生卤地者有毒诗所谓果蓏之实是也根亦名白药大者细如手臂皮黄肉白苗引藤蔓叶似甜叶而作花乂有细毛开花似葫芦花淡黄色实在花下大如拳生青熟黄根味苦性寒无毒枸杞为之使恶干姜畏牛膝干漆反乌头
　　救饥　采根削皮至白处寸断之水浸一日一次换水浸经四五日取出烂捣研和绢袋盛之澄滤令极细如粉或将根晒干捣为麪水浸澄防二十余遍使极腻如粉或为蒸饼或作煎饼切细麪皆可食采栝楼穰煑粥食极甘取子炒干捣烂用水熬油亦可
　　扈先生曰尝过根本良药

　　砖子苗　一名闗子苗生水边苗似水葱而麄大内实又似蒲葶稍开碎白花结穗似水莎草穗紫赤色其子如黍粒大根似蒲根而坚实味甜子味亦甜
　　救饥　采子磨麪食及采根择洗浄换水煑食或晒
　　干磨为麪食亦可

　　菊花一名节华一名日精一名女节一名女华一名女茎一名更生一名周盈一名傅延年一名隂成生雍州川泽及邓衡齐州田野今处处有之味苦甘性平无毒术枸杞桑根白皮为之使
　　救饥　取茎紫气香而味甘者采叶煠食或作羮皆可青茎而大气味作蒿苦者不堪食名苦薏其花亦可煠食或炒茶食
　　扈先生曰尝过

　　金银花　本草名忍冬一名鹭鸶藤一名左纒藤一名金钗股又名老翁须亦名忍冬藤旧不载所出州土今辉县山野中亦有之其藤凌冬不凋故名忍冬草附树延蔓而生茎微紫色对节生叶叶似薜荔叶而青又似水茶旧叶头微团而软背颇澁又似黑豆叶而大开花五出微香蒂带红色花初开白色经一二日则色黄故名金银花本草中不言善治痈疽发背近代名人用之奇効味甘性温无毒
　　救饥　采花煠熟油盐调食及采嫩叶换水煑熟浸
　　去邪味淘浄油盐调食
　　扈先生曰尝过花本胜药



　　望江南　其花名茶花儿人家园圃中多种苗高二尺许茎微淡赤色叶似槐叶而肥大微尖又似胡苍耳叶颇大及似皂角叶亦大开五瓣金黄花结角长三寸许叶味微苦
　　救饥　采嫩苗叶煠熟水浸淘去苦味油盐调食花
　　可炒食亦可煠食
　　扈先生曰尝过或名槐豆或直称决明

　　大蓼　生密县梁家冲山谷中拖藤而生茎有线楞而颇硬对节分生茎乂叶亦对生叶似山蓼叶微短拳曲节间开白花其叶味苦微辣
　　救饥　采叶煠熟换水浸去辣味作成黄色淘洗净
　　油盐调食花亦可煠食

　　草部【茎可食】
　　黑三棱　旧云河陜江淮荆襄间皆有之今郑州贾峪山涧水边亦有苗高三四尺叶似菖蒲叶而厚大背皆三棱劒脊叶中撺葶葶止结实攒为刺毬状如楮桃様而三颗瓣甚多其颗瓣形似草决明子而大生则青熟则红黄色根状如乌梅而颇大有须蔓延相连比京三棱体微轻治疗并同其葶味甜根味苦性平无毒救饥　采嫩葶剥去麄皮煠熟油盐调食

　　荇丝菜　又名金莲儿一名藕蔬菜水中拖蔓而生叶似初生小荷叶近茎有桠劐叶浮水上叶中撺茎上开金黄花茎味甜
　　救饥　采嫩苗煠熟油盐调食

　　水慈菰　俗名为剪刀草又名剪搭草生水中其茎面窳背方背有线楞其叶三角似剪刀形叶中撺生茎乂稍间开三瓣白花黄心结青蓇葖如青楮桃状颇小根类葱根而麄大其味甜
　　救饥　采近根嫩笋茎煠熟油盐调食

　　草部【笋及实皆可食】
　　茭笋　本草有菰根又名菰蒋草江南人呼为苃草俗又呼为茭白生江东池泽水中及岸际今在处水泽边皆有之苗高二三尺叶似蔗荻又似茅叶而长濶厚叶间撺葶开花如苇结实青子根肥剥取嫩白笋可噉久根盘厚生菌【音窘】细嫩叶可噉名菰菜三年已上心中生葶如藕白软中有黒脉甚堪噉名菰首味甘性大寒无毒
　　救饥　采茭菰笋煠熟油盐调食或采子舂为米合
　　粟煑粥食之甚济饥
　　扈先生曰尝过

　　农政全书卷五十三
<子部,农家类,农政全书>
　　钦定四库全书
　　农政全书卷五十四
　　明　徐光啓　撰
　　荒政【采周宪王救荒本】
　　木部【叶可食】

　　茶树　本草有茗苦图经云生山南汉中山谷闽浙蜀荆江湖淮南山中皆有之惟建州北苑数处产者性味独与诸方不同今宻县梁家冲山谷间亦有之其树大小皆类栀子春初生芽为雀舌麦颗又有新芽一发便长寸余微麄如针渐至环脚软枝条之类叶老则似水茶白叶而长又似初生青冈橡叶而小光泽又云冬生叶可作饮世呼早采者为搽晚取者为茗一名荈蜀人谓之苦今通谓之茶茶荼声近故呼之又有研治作饼名为腊茶者皆味甘苦性微寒无毒如茱茰葱姜等良又别有一种蒸山中顶上清峯茶云春分前后多聚人力雷初发声并手齐采若得四两服之即为地仙
　　救饥　采嫩叶或冬生叶可煮作食或蒸焙作
　　茶皆可

　　夜合树　本草名合欢一名合昏生益州及雍洛山谷今钧州郑州山野中亦有之木似梧桐其枝甚柔弱似皂荚叶又似槐叶极细而宻互相交结每一风来輙似相觧了不相牵缀其叶至暮而合故名合昏花发红白色瓣上若丝茸然散垂结实作荚子极薄细味甘性平无毒
　　救饥　采嫩叶煠熟水浸淘浄油盐调食晒干煠
　　食尤好

　　木槿树　本草云木槿如小葵花淡红色五叶成一花朝开暮敛花与枝两用湖南北人家多种植为篱障亦有千叶者人家园圃多栽种性平无毒菜味甜
　　救饥　采嫩叶煠熟冷水淘浄油盐调食

　　白杨树　本草白杨树皮旧不载所出州土今处处有之此木髙大皮白如杨故名叶圆如梨肥大而尖叶背甚白叶边锯齿状叶蒂小无风自动也味苦性平无毒救饥　采嫩叶煠熟作成黄色换水淘去苦味洗
　　浄油盐调食

　　黄栌　生商洛山谷今钧州郑州山野中亦有之叶圆木黄枝茎色紫赤叶似杏叶而圆大味苦性寒无毒木可染黄
　　救饥　采嫩芽煠熟水淘去苦味油盐调食
　　扈先生曰尝过

　　椿树芽　本草有椿木樗木旧不载所出州土今处处有之二木形干大扺相椿木实而叶香可噉樗木防而气臭膳夫熬去其气亦可噉北人呼樗为山椿江东人呼为虎目叶脱处有防如樗蒲子又如眼目故得此名夏中生荚樗之有花者无荚有荚者无花荚常生臭樗上未见椿上有荚者然世俗不辨椿樗之异故俗名为椿荚其实樗荚耳其无花不实木大端直为椿有花而荚大小干多迃矮者为樗椿味苦有毒樗味苦有小毒性温一云性【阙】无毒
　　救饥　采嫩芽煠熟水浸淘浄油盐调食
　　扈先生曰尝过



　　椒树　本草蜀椒一名南椒一名巴椒一名蓎生山都川谷及巴郡归峡蜀川陜洛间人家园圃多种之髙四五尺似茱茰而小有针刺叶似刺防叶防小叶坚而滑可煮食甚辛香结实无花但生于叶间如豆颗而圆皮紫赤此椒江淮及北土皆有之茎皆相类但不及蜀中者皮肉厚腹里白气味浓烈耳又云出金州西城者佳味辛性温大热有小毒多食令人乏气口闭者杀人十月不食椒损气伤心令人多忘杏仁为之使畏欵冬花
　　救饥　采嫩叶煠熟换水浸淘浄油盐调食椒颗
　　调和百味香美



　　椋子树　本草有椋子木旧不载所出州土今宻县山野中亦有之其树有大者木则坚重材堪为车辋初生作科条状类荆条对生枝叉叶似柿叶而薄小两叶相当对生开白花结子细圆如牛李子大如豌豆生青熟黑味咸性平无毒叶味苦
　　救饥　采叶煠熟水浸淘去苦味洗浄油盐调食

　　云叶　生宻县山野中其树枝叶皆类桑但其叶如云头花叉又似木栾树叶防濶开细青黄花其叶味防苦救饥　采嫩叶煠熟换水浸淘去苦味油盐调食
　　或蒸晒作茶尤佳

　　黄栋树　生郑州南山野中叶似初生椿树叶而极小又似楝叶色防带黄开花紫赤色结子如豌豆大生青熟亦紫赤色叶味苦
　　救饥　采嫩芽叶煠熟换水浸去苦味油盐调食
　　蒸芽曝干亦可作茶煮饮

　　冻青树　生宻县山谷间树髙丈许枝叶似枸骨子树而极茂盛凌冬不凋又似樝子树叶而小亦似穁芽叶防窄头颇团而不尖开白花结子如豆粒大青黒色叶味苦
　　救饥　采芽叶煠熟水浸去苦味淘洗净油盐调
　　食

　　穁芽树　生辉县山野中科条似槐条叶似冬青叶防长开白花结青白子其叶味甜
　　救饥　采嫩叶煠熟水淘浄油盐调食

　　月芽树　又名芿芽生田野中茎似槐条茎似歪头菜叶防短稍硬又似穁芽叶颇长其叶两两对生味防苦
　　救饥　采嫩叶煠熟水浸淘浄油盐调食

　　女儿茶　一名牛李子一名牛筋子生田野中科条髙五六尺叶似郁李子叶而长大稍尖叶色光滑又似白棠子叶而色防黄绿结子如豌豆大生则青熟则黒茶褐色其叶味淡防苦
　　救饥　采嫩叶煠熟水浸淘浄油盐调食亦可蒸
　　曝作茶煑饮

　　省沽油　又名珎珠花生钧州风谷顶山谷中科条似荆条而圆对生枝叉叶亦对生叶亦驴駞布袋叶而大又似葛藤叶却小每三叶攅生一处开白花似珎珠色叶味苦性
　　救饥　采叶煠熟水浸淘净油盐调食

　　白槿树　生宻县梁家冲山谷中树髙五七尺叶似茶叶而甚濶大光润又似初生青冈叶而无花叉又似山格刺树叶亦大开白花其叶味苦
　　救饥　采叶煠熟水浸淘浄油盐调食

　　囘囘醋　一名淋朴生宻县韶华山山野中树髙丈余叶似兜栌树叶而厚大边有大锯齿又似厚椿叶而亦大或三叶或五叶排生一茎开白花结子大如豌豆熟则红紫色味酸叶味防酸
　　救饥　采叶煠熟水浸去酸味淘净油盐调食其
　　子调和汤味如醋

　　槭树芽　生钧州风谷顶山谷间木高一二丈其叶状类野葡卜叶五花尖叉亦似绵花叶而薄小又似丝叶却甚小而淡黄绿色开白花叶味甜
　　救饥　采叶煠熟以水浸作成黄色换水淘浄油
　　盐调食

　　老叶儿树　生宻县山野中树髙六七尺叶似茶叶而窄瘦尖又似李子叶而长其叶味防澁
　　救饥　采叶煠熟水浸去澁味淘洗油盐调食

　　青杨树　在处有之今宻县山野间亦多有其树髙大叶似白杨树叶而狭小色靑皮亦颇靑故名靑杨其叶味防苦
