<!-- { "loadSidebar": true } -->
　　鼎説文云鼎三足两耳烹饪器也周礼烹人掌共鼎镬以给水火之齐今农家乃用煑茧缲丝尝读秦观蚕书云凡缲丝常令煑茧之鼎汤如蟹眼夫鼎之为器大则烹牲而供上祀小则和而备五味今用之以取茧丝而衣被斯民嘉其兼用遂寘名田谱之内釜煑器也古史考黄帝始造釡甑火食之道成矣易説卦曰坤为釜广雅曰鉼鬲镬鏕镘鍪锜釜也説文釡作鬴鍑属魏畧曰钟繇为相国以五熟鼎范因太子铸之釜成太子与繇书曰昔周之九鼎咸以一体调一味岂若斯釜五味时方葢鼎之烹饪以享上帝今之嘉釜有逾兹义异录曰南方有以沙土烧之者烧熟以土油之净逾铁器尤宜煮药一斗者才直十钱斯济贫之具不可无者甑炊器也集韵云甑甗也籕文作鬻或作防周礼陶人为甑实二鬴厚半寸唇寸説文曰窐甑空也尔雅曰防谓之鬵方言或谓之酢馏汉书项羽渡河破釜甑又任文公知有王莾之变悉卖竒物唯存铜甑以此知古人用甑虽军旅及反侧之际不可废者或谓釜甑举世皆用今作农器何也葢民之力田必资火食非釜甑不成以此起农事之始及谷物既登防以釜甑又为农事之终所需莫急于此故附农器之内
　　箅甑箅也説文云箅蔽也所以蔽甑防也淮南子曰明镜可以鉴形蒸食不如竹箅孔融同岁论曰弊箅径尺不能捄盐池之咸矣箅弊可以止咸故也又曰弊箅甑瓾在旃茵之上虽贫者不此言易得之物也字从竹或无竹处以荆柳代之用不殊也
　　土鼓古乐器也杜子春云以瓦为匡以革为两面可击也礼运曰蒉桴而土鼓又明堂位曰土鼓蒉桴伊耆氏之乐也周礼春官籥章掌土鼓豳籥仲春昼击土鼓龡豳诗以逆暑仲秋夜迎寒亦如之凡国祈年于田祖龡豳雅击土鼓以乐田畯今农家揫敛之后击鼓以祀田祖即其遗意也
　　农舟农家所用舟也夫水乡种蓻之地沟港交通农人往来利用舟楫故异夫渔钓之名也
　　野航田家小渡舟也或谓之舴艋谓形如蚱蜢因以名之如村野之间水陆相间岂所在桥梁皆能毕备故造此以便往来制颇朴陋广才防丈可载人畜一二不烦人驾但于渡水两傍维以竹草之索各倍其长过者掣索即扺彼岸或畧具篙楫田农便之
　　下泽车田间任载车也古谓箱者诗曰乃求万斯箱又皖彼牵牛不以服箱箱即此车也周礼车人行泽者反輮又行泽者欲短毂短毂则利今俗谓之板毂车其轮用厚濶板木相嵌斵成圆様就留短毂无有辐也泥淖中易于行转了不沾塞盖如车制而畧但独辕着地如犂托之状上有望橛以擐牛挽槃索上下坡坂絶无轩轾之患汉马援弟少游尝谓乗下泽车是也
　　大车考工记曰大车牝服二柯郑谓平地任载之车世本云奚仲造车凡造车之制先以脚圆径之高为祖然后可视梯槛长广得所制虽不等道路皆同轨也中原农家例用之
　　拖车即拖脚车也以脚木二茎长可四尺前头微昂上立四簨以横木栝之濶约三尺高及二尺用载农具及刍种等物以往耕所有就上覆草为舍取蔽风雨耕牛挽行以代轮也
　　守舍看禾庐也木苫草畧成结构两人可舁木稼将熟寝处其中备防人畜或就塍坎缚草为之若于山乡及旷野之地宜高架牀木免有虎狼之患
　　牛室门朝阳者宜之夫岁事逼冬风霜凄凛兽既氄毛率多穴处独牛依人耳故宜入养密室闻之老农云牛室内外必事涂塈以备不测火灾最为切要

　　农政全书卷二十三
　　钦定四库全书
　　农政全书卷二十四
　　明　徐光启　撰
　　农器
　　图谱四
　　王桢曰芟麦等器中土人皆习用盖地广种多必制此法乃为收敛比之鎌镬手栞其功殆若神速今特各各图録庶他方业农者效之同省工力而蓑笠篑蓧之器附焉
　　扈先生曰古云收获如寇盗之至百谷皆宜速收夏麦尤甚故曰收麦如救火此谱芟麦之器独详以此类而推之麦塲宜髙广荘屋宜寛大他如笐架火炕如豫宜设处以备不时之霖潦可也

<子部,农家类,农政全书,卷二十四>
　　麦笼盛芟麦器也判竹编之底平口绰广可六尺深可二尺载以木座座带四碢用转而行芟麦者腰系钩绳牵之且行且曳就借使刀前向绰麦乃覆笼内笼满则舁之积处往返不已一笼日可收麦数畆又谓之腰笼


　　麦钐芟麦刅也集韵曰钐长镰也状如镰长而颇直比防薄而稍轻所用斫而劖之故曰钐用如防也亦曰防其刅务在刚利上下嵌系绰柄之首以芟麦也此之刈获功过累倍

　　麦绰抄麦器也篾竹编之一如箕形稍深且大旁有木柄长可三尺上置钐刅下横短拐以右手执之复于钐旁以绳牵短轴【近刅处以细竹代绳防为刅所割也】左手握而掣之以两手齐运芟麦入绰覆之笼也尝见北地芟取荞麦亦用此具但中加密耳夫笼钐绰三物而一事系于人之一身而各周于用信乎人为物本物因人而用也

　　捃刀集韵云捃拾也俗谓拾麦刀刅长可五寸濶近二寸上下窍绳穿之系于指腕随手芟获取其便也麦禾既熟或收刈不时茎穗狼籍不能净尽单贫之人得以取其遗滞盖捃拾之间用此器也

　　拖杷耧麦长杷也首列二十余齿短木柄以批契继腰曳之尝见麦野为风雨所损而茎穗交乱不能净防故制此具腰后纵横耧之仍手握柄镰芟其遗余所得稭穗随拥积之有一杷毕功得麦十余斛

　　抄竿扶麦竹也长可及丈麦已熟时忽为风雨所倒不能芟取乃别用一人执竿抄起卧穗竿举则钐随防之殊无损失必两习熟者能用不然则有矛盾之差矣或曰捃刀拖杷抄竿冗细似不足纪録而皆取之何也曰物有济于人而遗之不可故缀于麦事之末

　　蓑雨衣无羊诗云何蓑何笠毛注曰蓑所以备雨笠所以御暑唐韵云蓑草名可为雨衣又名袯襫说文云秦谓之萆尔雅曰薃侯莎蓑衣以莎草为之故音同莎又名薛六韬农器篇曰蓑薛簦笠今总谓之蓑雨具中最为轻便【图不载】

　　笠戴具也古以台皮为笠诗所谓台笠缁撮今之为笠编竹作殻里以箨篛或大或小皆顶隆而口圆可芘雨蔽日以为蓑之配也【图不载】

　　屝草履也左传曰共其资粮屝屦说文曰屝草屦也孔疏云屝屦俱是在足之物善恶异名耳

　　屦麻履也传云屦满户外盖古人上堂则遗屦于外此常履也今农人春夏则屝秋冬则屦从省便也方言屝麄屦也徐兖之郊谓之屝自闗而西谓之屦中有木者谓之复舄自闗而东谓之复履其卑者谓之防【音婉】下禅谓之鞮丝作者谓之履麻作者谓之不借麄者谓之防东北朝鲜列水之间谓之防或谓之徐土邳沂之间大麄谓之防角皆屦之别名也

　　橇泥行具也史记禹乘四载泥行乘橇孟康曰橇形如箕摘行泥土尝闻向时河水退滩淤地农人欲就泥裂漫撒麦种柰泥深恐没故制木板为履前头及两边昆起如箕中缀毛绳前后系足底板既濶则举歩不陷今海陵人一行及刈过苇泊中皆用之

　　覆殻【一名鹤翅一名背蓬】篾竹编如龟殻衷以箨箬覆于人背绳系肩下耘薅之际以御畏日兼作雨具下有卷口可通风气又分雨溜适当盛暑田夫得此以免曝烈之苦亦一壶千金之比也

　　蓧许慎说文曰耘器也或曰盛谷种器南方盛稻种用簟以竹为之北方藏粟种篓多以草木之条编之篠盖是此类
　　臂篝状如鱼笱篾竹编之又呼为臂笼江淮之间农夫耘苗或刈禾穿臂于内以帣衣袖犹北俗芟刈草禾以皮为袖套皆农家所必用者

　　蒉草器所以盛谷也集韵作籄

　　筐竹器之方者三礼图曰大筐以竹受五斛以盛米致馈于聘宾小筐以竹受五升以盛米又曰筐以盛熬谷

　　筥亦作竹器之圆者注曰筥圆而长但可实物而已三礼图曰筥受五升盛饔饩之米致于宾馆良耜诗曰载筐及筥左传筐筥锜釜之器字说云筐筥一器特方圆之异云耳江沔之间谓之籅赵岱之间谓之防淇卫之间谓之牛筐小者南楚谓之篓自闗而西秦晋之间谓之箄筥其通语也

　　畚土笼也左传乐喜陈畚梮注云畚篑笼集韵作畚晋书王猛少贫贱尝鬻畚为事说文云畚属又蒲器也所以盛种杜林以为竹筥扬雄以为蒲器然南方以蒲竹北方用荆栁或负土或盛物通用器也

　　集韵云盛谷器或作囤一作北方以荆栁或蒿卉制为圆様南方判竹编草或用籧篨空洞作围各用贮谷南北通呼曰兼篅而言也然多露置可用贮粮篅在室可用盛种皆农家收谷所先具者故并次之篅说文云判竹圆以盛谷类也篅或作此与篅皆之别名但大小有差亦蓧篑之旧制不可遗也集韵云筐盛种器盖连底小便于移用

　　箩匠竹为之上圆下方挈米谷器量可一斛方言箩所以注斛陈魏宋楚之间谓之防自闗而西谓之注箕皆箩之别名也

　　亦箩属比箩稍匾而小用亦不同则造酒造饭用之漉米又可盛食物盖箩盛其粗者而盛其精者精粗各适所受不可易也

　　儋贮米器也汉书扬雄无儋石之储晋刘毅家无儋石之储应劭曰齐人名甖为儋受二斛顔师古曰儋者一人所负担也方言云防陈魏宋楚之间曰防或曰燕之东北朝鲜列水之间谓之瓺周洛韩郑之间谓之甀儋或作甔字从瓦瓦器也今江淮间农家造泥为瓮披以麻草用贮食米可以代儋细民甚便之

　　篮竹器无系为筐有系为篮大如斗量又谓之笭箵农家用采桑柘取蔬果等物易挈提者方言笼南楚江沔之间谓之篣或谓之笯郭璞云亦呼篮盖一器而异名也

　　箕簸箕也说文云簸扬米去糠也荘子曰箕之簸物虽去麄留精然要其终皆有所除是也然北人用栁南人用竹其制不同用则一也诗云哆兮侈兮成是南箕箕四星二星为踵二星为舌哆侈谓踵已大而舌又广也又维南有箕载翕其舌故箕皆有舌易播物也谚云箕星好风谓主簸扬农家所以资其用也

　　帚今作箒又谓之篲集韵云少康作箕箒其用有二一则编草为之洁除室内制则匾短谓之条【亦作苕】帚一则束篠为之拥扫庭院制则丛长谓之扫帚又有种生扫帚一科可作一帚谓之独扫农家尤宜种之以备场圃间用也【图不载】

　　籭竹器内方外圆用筛谷物说文云可以除麄取精集韵作簛又作簁或作筛其制有疎密大小之分然皆粒食之总用也【图不载】

　　防漉米器说文淅箕也又云漉米薮又炊防也广雅曰淅簑防方言云炊防谓之缩或谓之或谓之【江东呼为淅籖也】盖今炊米日所用者防饭防也说文陈留谓饭帚曰防从竹捎声一曰饭器容五升今人亦呼饭箕为防箕南曰防北曰防南方用竹北方用栁皆漉米器或盛饭所以供造酒食农家所先虽南北名制不同而其用则一故附类之

