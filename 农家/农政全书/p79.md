<!-- { "loadSidebar": true } -->
　　农桑通诀曰用漆在燥热及霜冷时则难干得隂湿虽寒月亦易干物之性也若苦霑人以油治之凡漆器不问真僞送客之后皆须以水净洗置牀薄上于日中半日许曝之使干下晡乃收则坚牢耐久若不即洗者盐醋浸润气彻则皱器便坏矣其朱裹者仰而曝之朱本和油性润耐日故盛夏连雨土气蒸热什器之属虽不经夏用六七月中各须一曝使干俗人见漆器暂在日中恐其灸坏合着隂润之地虽欲爱慎朽败更速矣又曰凡木画服翫箱椀之属八五月尽七月九月中每经雨以布纒指揩令热彻胶不动作光净耐久若不揩拭者地气蒸热徧上生衣厚润彻胶便皱动处起发飒然破矣
　　皂荚广志曰鸡栖子【一名皂角一名乌犀一名悬刀有三种一种小如猪牙一种长而肥厚多脂而粘一种长而痩薄枯燥不粘以多脂为佳今所在有之树髙大枝间有刺夏开花秋后实】扈先生曰猪牙者良其角亦有长尺一二寸者种者二三月种不结角者南北二面去地一尺鑚孔用木钉钉之泥封窍即结或曰树不结凿一大孔入生铁三五斤以泥封之便开花结子旣实以篾束其本数匝木楔之一夕自落用以洗垢涤腻最良角与刺俱堪入药亦物之利益于世者
　　防榈山海经曰石翠之山其木多防【一名栟榈出岭南西川今江南亦有之木髙一二丈无枝条叶大而圆有如车轮萃于树杪其下有皮重叠褁之每皮一匝为一节二旬一采皮转复生上六七月生黄白花八九月结实作房如鱼子黒色九月十月采其皮用】
　　便民图曰防榈二月间撒种长尺许移栽成行至四尺余始可剥每年四季剥之半年一剥亦可其皮作绳入水千岁不烂昔有人开冢得一索已生根
　　李时珍曰防榈叶大如扇上耸四散岐裂其茎三棱四时不凋其榦正直身赤黑皆筋络宜为钟杵亦可旋为器物其皮有丝毛错纵如织剥取缕解可织衣防褥椅之属每岁必两三剥之否则树死或不长也
　　柞尔雅曰栩杼【郭璞注曰柞树俗人呼杼为橡子以橡殻为杼斗以剜剜似斗】
　　齐民要术曰宜于山阜之曲三徧熟耕漫散橡子即劳之生则薅治常令净洁一定不移十年中椽可杂用【一根值十文】二十岁中屋樽【一根值百钱】柴在外斫去寻生料理还复
　　扈先生曰橡子俭岁可以为饭丰年牧猪食之可以致肥
　　楝尔雅翼曰楝叶可以练物故谓之楝【说文曰苦楝木也一名金铃子有雌雄两种雄者无子根毒食之使人吐不止雌者有子可入药以蜀川者为佳今处处有之树髙丈余易长三四月开花实如圆枣】
　　齐民要术曰以楝子于平地耕熟作垄种之其长甚疾五年后可作大椽北方人家欲搆堂阁先于三五年前种之其堂阁欲成则楝木可椽
　　农桑通诀曰子熟时雨后种如种桃李法成树移栽棠梨尔雅曰杜甘棠又曰杜赤棠白者棠【郭璞注曰今之杜梨诗曰蔽芾甘棠毛云甘棠杜也诗义疏云今甘棠梨一名杜梨如梨而小味酢可食也唐诗曰有杕之杜毛云杜即棠也与白棠同但亦有赤白美恶子赤白色者为白棠甘棠也酢滑而美赤棠子澁而酢无味赤棠木理赤可作弓干案今棠叶有中染绛者有惟中染土紫者杜则全不用其实三种则尔雅毛郭以为同未详也　丹铅录云尹伯竒采楟花以济饥注言楟即山梨乃今棠梨也】
　　齐民要术曰棠熟时收种之否则春月移栽八月初天晴时摘叶薄布晒令干可以染绛【必天晴时少摘叶干之复晴则摘慎勿顿收若遇隂雨则浥浥不堪染绛也】成树之后岁收绢一百疋【亦可多种利乃胜桑也】
　　附海红【一名海棠梨　郑樵通志云海棠子名海红即尔雅赤棠也状如木而小二月开花八月熟】椰上林赋曰胥余【又名越王头相传林邑王与越王有怨使刺客乘其醉取其首悬于树化为椰子其核犹有两眼故俗谓之越王头而其浆犹如酒也　南州异物志曰椰树大三四围长十丈通身无枝至百余年有叶状如蕨菜长丈四五尺皆直竦指天其实生叶间大如升外皮苞之如莲状皮中核坚过于石里肉正白如鸡子着皮而腹内空含汁大者含升余实形团团然或如蒌横破之可作爵形并应器用故人珍贵之广志曰椰出交趾家家种之】
　　交州记曰椰子有浆截花以竹筒承其汁作酒饮之亦醉也
　　寇宗奭曰椰子开之有汁白色如乳如酒极香别是一种气味强名为酒中有白瓠形圆如括搂上起细垅亦白色而微虚其纹若妇人裙褶味亦如汁与着殻一重白肉皆可糖煎为菓其殻可为酒器如酒中有毒则酒沸起或裂破今人漆其里即失用椰子之意
　　扈先生曰椰用甚多南中人树之者资生之类大率在焉
　　栀子司马相如赋曰鲜支黄烁【注曰即支子　佛书称薝卜又名林兰又名越桃又名禅友有两三种小异以七棱者为佳三四月开花夏秋结实经霜乃收蜀中有红栀子花红色染物则赭红色】
　　齐民要术曰十月选成熟栀子取子淘净晒干至来春三月选沙白地斸畦区深一尺全去旧土却收地上湿润浮土筛细塡满畦区下种稠密如种茄法细土薄糁上搭箔棚遮日髙可一尺旱时一二日用水于棚上频频浇洒不令土脉坚垎四十余日芽方出土薅治浇漑至冬月厚用蒿草藏防次年三月移开相去一寸一科锄治浇漑宜频冬月用土深拥根株其枝梢用草包防至次年三四月又移一步半一科栽成行列须园内穿井频浇冬月用土深拥须北面荚篱障以蔽风寒第四年开花结实十月收摘甑内微蒸过晒干用梅雨时以沃壤一团插嫩枝其中置松畦内常灌粪水候生根移种亦可
　　种树书曰黄栀子其大时摘青者晒收至黄熟则消化水矣大朶重台者梅酱糖蜜制之可作羮果
　　楂【扈先生曰楂木生闽广江右山谷间橡栗之属也其树易成材亦坚韧若修治令劲挺者中为扛实如橡斗斗无刺为异耳斗中函子或一或二或三四甚似栗而殻甚薄殻中仁皮色如榧瓤肉亦如栗味甚苦而多膏油江右闽广人多用此油燃灯甚明胜于诸油亦可食　楂在南中为利甚广乃字书既无此字而偏方杂记亦未之见或直书为茶尤非也独本草有槠子云小于橡子味苦澁皮树如栗或者槠楂声近土俗音讹邪其不言子可为油或昔人未食其利如乌臼女贞之类耶不敢傅会姑志之以俟再考】
　　扈先生曰种楂法秋间收子时简取大者掘地作一小窖勿令及泉用沙土和子置窖中至次年春分取出畦种秋分后分栽三年结实
　　又曰作油法每岁于寒露前三日收取楂子则多油迟则油干收子宜晾之髙处令透风楼上尤佳过半月则罅发取去斗欲急开则摊晒一两日尽开矣开后取子晒极干入碓硙中碾细蒸熟榨油如常法
　　又曰楂油能疗一切疮疥涂数次即愈其性寒能退湿热用造印色生者亦不沁或云以泽首尤胜诸膏油不染衣不腻发其查可爨用法毎饼作四破先于冷灶中罨架起下用干柴发火发火后用饼屑渐次撒入则起焰烧熟者可以宿火胜用炭墼

　　农政全书卷三十八
<子部,农家类,农政全书>
　　钦定四库全书
　　农政全书卷三十九
　　明　徐光啓　撰
　　种植
　　杂种上
　　竹尔雅曰莾数节桃枝四寸有节坚中簢筡中仲无笐防箭萌篠箭簜禹贡曰扬州厥贡篠簜荆州厥贡箘簵【竹纪云竹之品类六十有一黄鲁直以为竹类至多竹纪所类皆不详欲作竹史不果成　方竹产澄洲体如削成劲挺堪为杖桃源山亦有方竹隔洲亦出大者数丈寜波志云葛仙翁炼丹于定海灵峯植竹筯化为竹而方　斑竹即吴地称湘妃竹者其斑如泪防杭产者不如亦有二种出古辣者佳出陶虚山者次之土人裁为筯甚妙亦有大如瓯者　棕竹有三种上曰筯头梗短叶垂堪置书几次曰短栖可列庭阶次曰朴竹节稀叶硬全欠温雅但可作扇骨料耳性喜阴畏寒风冬月藏不通风处三月方可见天原不见日秋分后可分须出盆视其根须不甚坚固处劈开栽盆欲变化多盆则盆大更旺灌用浸豆水极肥舍此俱不堪用　猫竹一　作茅竹又作毛竹榦大而厚异于众竹人取以为舟　防竹篁嫩篠对抽并王子敬谓之扶竹　蕲竹生蕲州以色莹者为簟节踈者为笛帯须者为杖　慈孝竹大丛长榦中耸群篠外防向阳髙台种茂　柯亭竹生云梦南以七月望前生明年七月望前伐未期伐则音浮过期伐则音滞　观音竹每节二三寸产占城黄金间碧玉产成都青黄相间　龙公竹大径七尺一节长丈二尺叶若焦出罗浮山　龙孙竹生辰州山】
　　【谷间髙不盈尺细仅如针　径尺竹可为甑出湖湘四季竹节长而圆中管籥生山石者音清亮　月竹毎月抽笋不堪食出嘉定州　十二时竹产蕲州其竹绕节凸生地支十二字　簩竹出簩国可砺指甲新州有此种制成琴様为砺甲之具用久微滑以酸浆渍之过宿快利如初亦可作箭　大夫竹凌云围三尺鄜延一人伐此竹见内二仙翁相谓平生劲节惜为主人所伐遂腾空去　凤尾竹纎小猗那植盆可作清玩文竹产阳县寳陀岩制扇甚竒　人面竹出剡山节极促四面参差竹皮如鱼鳞面凸颇类人面　黒竹如藤色如鐡　思摩竹出交广笋自节生既成竹至春节中复生笋　无节竹出州　大节竹出黎母山一节一丈踈节竹六尺一节　通竹出溱州直上无节　扁竹出濡湏　藤竹出占城　船竹出员邱　弓竹长百寻却曲如藤得木乃倚出东方质有文章须膏涂火灼乃见　沛竹出南荒长百丈　丹青竹叶黄碧丹相间出熊耳山　十抱竹出临贺　慈竹内实节踈性弱形而细可代藤　桂竹髙四五丈围二尺状如甘草而皮赤出南康以南伤人即死　桃竹叶如棕身似竹宻节而实中厚理瘦骨葢天成拄杖也出巴渝间出豫者细文一节四尺北人呼为桃丝竹　相思竹出广东两两生笋　始兴郡有笙竹大者围二尺长四丈　交趾有篥竹　八月为竹小春竹之萌曰笋竹之节曰约竹之丛曰筤竹之得风而体夭屈曰笑竹死曰防】齐民要术曰宜髙平之地【近山阜尤是所宜下田得水则死】黄白软土为良正月二月中斸取西南引根并茎芟去叶于园内东北角种之令坑深二尺许覆土厚五寸【竹性爱向西南引故园东北角种之数嵗之后自当满园谚云东家种竹西家治地为滋蔓而来生也其居东北角者老竹种不生亦不能滋茂故须取西南引少根也】稻麦糠粪之【二糠各自堪粪不令和杂】不用水浇【浇则淹死】勿令六畜入园二月食淡竹笋四月五月食苦竹笋【蒸煮包酢在人所好】其欲作器者经年乃堪杀【未经年者软未成也】
　　农桑通诀曰种竹宜去稍叶作稀泥于坑中下竹栽以土覆之杵筑定勿令脚踏土厚五寸竹忌手把及洗手面脂水浇着即枯死月庵种竹法深濶掘沟以干马粪和细泥塡髙一尺无马粪礲糠亦得夏月稀冬月稠然后种竹须三四茎作一丛亦须土松浅种不可増土于株上泥若用镢打实则笋不生【种时斩去稍仍为架扶之使根不揺易活又法三两竿作一本移其根自相持则尤易活也或云不须斩稍只作两重架尤妙】梦溪云种竹但林外取向阳者向北而栽葢根无不向南必用雨下遇有西风则不可花木亦然谚云栽竹无时雨下便移多留宿土记取南枝志林云竹有雌雄雌者多笋故种竹常择雌者凡欲识雌雄当自根上第一枝观之有双枝者乃为雌竹独枝者乃为雄竹
