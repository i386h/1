<!-- { "loadSidebar": true } -->
　　救饥　采叶煠熟水浸去邪味油盐调食

　　费菜　生辉县太行山车箱冲山野间苗髙尺许似火焰草叶而小头颇齐上有锯齿其叶抪茎而生叶稍上开五瓣小尖淡黄花结五瓣红小花蒴儿苖叶味酸救饥　采嫩苗叶煠熟换水淘去酸味油盐调食

　　千屈菜　生田野中苖髙二尺许茎方四楞叶似山梗菜叶而不尖又似栁叶菜叶亦短小叶头颇齐叶皆相对生稍间开红紫花叶味甜
　　救饥　采嫩苖叶煠熟水浸淘浄油盐调食

　　仙灵脾　本草名滛羊藿一名刚前俗名黄徳祖千两金干鸡筋放杖草叶杖草俗又呼三枝九叶草生上郡阳山山谷及江东陜西防山汉中湖湘州等郡幷永康军皆有之今宻县山野中亦有苗髙二尺许茎似小豆茎极细叶似杏叶颇长近蔕皆有一缺又似绿豆叶亦长而光稍间开花白色亦有紫色花作碎小独头子根紫色有须类黄连状味辛性寒一云性温无毒生处不闻水声者良薯蓣紫芝为之使
　　救饥　采嫩叶煠熟水浸去邪味淘浄油盐调食



　　栁叶菜　生郑州贾峪山山野中苖髙二尺余茎淡黄色叶似栁叶而厚短有毛稍间开四瓣深红花结细长角儿其叶味甜
　　救饥　采苖叶煠熟油盐调食

　　农政全书卷四十七
<子部,农家类,农政全书>
　　钦定四库全书
　　农政全书卷四十八
　　明　徐光啓　撰
　　荒政【采周宪王救荒本草】
　　草部【叶可食】

　　剪刀股　生田野中处处有之搨地作科苗叶似嫩苦苣菜而细小色颇似蓝亦有白汁茎乂稍间开淡黄花叶味苦
　　救饥　采苗叶煠熟水浸淘去苦味油盐调食

　　婆婆指甲菜　生田野中作地防科生茎细弱叶像女人指甲又似初生枣叶微薄细茎稍间结小花蒴苗叶味甘
　　救饥　采嫩苗叶煠熟油盐调食

　　铁杆蒿　生田野中苗茎高二三尺叶似独扫叶微肥短又似扁蓄叶而短小分生茎义稍间开淡紫花黄心叶味苦
　　救饥　采叶煠熟淘去苦味油盐调食

　　山甜菜　生密县韶华山山谷中苗髙二三尺茎青白色叶似初生绵花叶而窄花叉颇浅其茎叶间开五瓣淡紫花结子如枸杞子生则青熟则红色叶味苦救饥　采叶煠熟换水浸淘去苦味油盐调食

　　水苏子　生下温地茎淡紫色对生茎叉叶亦对生其叶似地叶而窄边有花锯齿三叉尖叶下两傍又有小叉叶稍开花黄色其叶微辛
　　救饥　采苗叶煠熟油盐调食

　　风花菜　生田野中苗髙二尺余叶似芥菜叶而痩长又多花叉稍间开黄花如芥菜花味辛微苦
　　救饥　采嫩苗叶煠熟换水浸淘去苦味油盐调食

　　鹅儿肠　生许州水泽边就地妥茎而生对节生叶叶似豆叶而薄又似佛指甲叶微叶间分生枝叉开白花结子似葶苈子其叶味甜
　　救饥　采苗叶煠熟油盐调食

　　粉条儿菜　生田野中其叶初生就地丛生长则四散分垂叶似萱草叶而痩细微短叶间撺葶开淡黄花叶甜
　　救饥　采叶煠熟淘洗净油盐调食

　　辣辣菜　生荒野中今处处有之苗髙五七寸初生尖叶后分枝茎上出长叶开细青白花结小匾蒴其子似米蒿子黄色味辣
　　救饥　采嫩苗叶煠熟水浸淘净油盐调食生揉亦
　　可食

　　毛连菜　一名常十八生田野中苗初搨地生后撺茎叉髙二尺许叶似刺蓟叶而长大稍尖其叶边褗曲皱上有澁毛稍间开银褐花味微苦
　　救饥　采叶煠熟水浸淘净油盐调食

　　小桃红　一名鳯仙花一名夹竹桃又名海蒳俗名染指甲草人家园圃多种今处处有之苗髙二尺许叶似桃叶而旁边有细锯齿开红花结实形类桃様极小有子似萝卜子取之易迸散俗称急性子叶味苦微澁救饥　采苗叶煠熟水浸一宿做菜油盐调食扈先生曰尝过难食

　　青荚儿菜　生辉县太行山山野中苗髙二尺许对生茎叉叶亦对生其叶面青背白锯齿三叉叶脚叶花叉颇大状似荏子叶而狭长尖茎叶稍间开五瓣小黄花众花攒开形如穗状其叶味微苦
　　救饥　采苗叶煠熟换水浸淘去苦味油盐调食

　　八角菜　生辉县太行山山野中苗髙一尺许苗茎甚细其叶状类牡丹叶而大味甜
　　救饥　采嫩苗叶煠熟水浸淘净油盐调食

　　耐惊菜　一名莲子草以其花之蓇葖状似小莲蓬様故名生下湿地中苗高一尺余茎紫赤色对生茎叉叶似小桃红叶而长稍间开细瓣白花而淡黄心叶味苦救饥　采苗叶煠熟油盐调食

　　地棠菜　生郑州南沙堈中苗髙一二尺叶似地棠花叶甚大又似初生芥菜叶微狭而尖味甜
　　救饥　采嫩苗叶煠熟油盐调食

　　鸡儿肠　生中牟田野中苗髙一二尺茎黒紫色叶似薄荷叶微小边有稀锯齿又似六月菊稍叶间开细瓣淡粉紫花黄心叶味微辣
　　救饥　采叶煠熟换水淘去辣味油盐调食

　　雨防儿菜　生田野中就地丛生其茎脚紫稍青叶如细栁叶而窄小抪茎而生又似石竹子叶而颇硬稍间开小尖五瓣白花结角比萝卜角又大其叶味甘救饥　采叶煠熟水浸作过淘洗令净油盐调食

　　白屈菜　生田野中苗髙一二尺初作丛生茎叶皆青白色茎有毛刺稍头分叉上开四瓣黄花叶颇似山芥菜叶而花叉极大又似漏芦叶而色淡味苦微辣救饥　采叶和净土煮熟捞出连土浸一宿换水淘
　　洗净油盐调食

　　扯根菜　生田野中苗髙一尺许茎赤色红叶似小桃红叶微窄小色颇緑又似小栁叶亦短而厚窄其叶周围攒茎而生开碎瓣小青白花结小花蒴似蒺藜様叶苗味甘
　　救饥　采苗叶煠熟水浸淘净油盐调食

　　草零陵香　又名芫香人家园圃中多种之叶似苜蓿叶而长大微尖茎叶间开小淡粉紫花作小短穗其子如粟粒苗叶味苦性平
　　救饥　采苗叶煠熟换水淘净油盐调食
　　治病　今人遇零陵香缺多以此物代用

　　水落藜　生水边所在处处有之茎髙尺余茎色微红叶似野灰菜叶而痩小味微苦澁性凉
　　救饥　采苗叶煠熟换水浸淘洗净油盐调食晒干
　　煠食尤好

　　凉蒿菜　又名甘菊芽生密县山野中叶似菊花叶而长细尖又多花叉开黄花其叶味甘
　　救饥　采叶煠熟换水浸淘净油盐调食

　　粘鱼须　一名龙须菜生郑州贾峪山及新郑山野中亦有之初先发笋其后延蔓生茎发叶每叶间皆分出一小叉及出一丝蔓叶似土茜叶而大又似金刚刺叶亦似牛尾菜叶不澁而光泽味甘
　　救饥　采嫩笋叶煠熟油盐调食

　　节节菜　生荒野下湿地科苗甚小叶似鹻蓬又更细小而稀疎其茎多节坚硬叶间开粉紫花味甜
　　救饥　采嫩苗拣择净煠熟水浸淘过油盐调食

　　野艾蒿　生田野中苗叶类艾而细又多花叉叶有义香味苦
　　救饥　采叶煠熟水淘去苦味油盐调食

　　堇堇菜　一名箭头草生田野中苗初搨地生叶似铍箭头様而叶蒂甚长其后叶间撺葶开紫花结三瓣蒴儿中有子如芥子大茶褐色味甘
　　救饥　采苗叶煠熟水浸淘净油盐调食
　　治病　今人传説根叶捣傅诸肿毒

　　野茴香　生田野中苗初搨地生叶似抪娘蒿叶微细小后于叶间撺葶分生茎叉稍头开黄花结细角有黑子叶味苦
　　救饥　采苗叶煠熟水浸淘去苦味油盐调食

　　蝎子花菜　又名虼蚤花一名野菠菜生田野中苗初搨地生叶似初生菠菜叶而痩细叶间撺生茎叉髙一尺余茎有线楞稍间开小白花其叶味苦
　　救饥　采嫩叶煠熟水淘净油盐调食

　　白蒿　生荒野中苗高二三尺叶如细丝似初生松针色微青白梢似艾香味微辣
　　救饥　采嫩苗叶煠熟换水浸淘净油盐调食

　　野同蒿　生荒野中苗髙二三尺茎紫赤色叶似白蒿色微青黄又似初生松针而茸细味苦
　　救饥　采嫩苗叶煠熟换水浸淘净油盐调食

　　野粉团儿　生田野中苗髙一二尺茎似铁杆蒿茎叶似独埽叶而小上下稀疎枝头分叉开淡白花黄心味甜辣
　　救饥　采嫩苗叶煠熟水浸淘净油盐调食

　　蚵蚾菜　生密县山野中苗髙二三尺许叶似连翘叶微长又似金银花叶而尖纹皱却少边有小锯齿开粉紫花黄心叶味甜
　　救饥　采嫩苗叶煠熟水浸淘净油盐调食

　　农政全书卷四十八
<子部,农家类,农政全书>
　　钦定四库全书
　　农政全书卷四十九
　　明　徐光啓　撰
　　荒政【采周宪王救荒本草】

　　山梗菜　生郑州贾峪山山野中苗髙二尺许茎淡紫色叶似桃叶而短小又似栁叶菜叶亦小梢间开淡紫花其叶味甜
　　救饥　采嫩叶煠熟淘洗净油盐调食

　　狗掉尾苗　生南阳府马鞍山中苗长二三尺拖蔓而生茎方色青其叶似歪头菜叶稍大而尖色深緑纹脉微多又似狗筋蔓叶梢间开五瓣小白花黄心众花攒开其状如穗叶味微酸
　　救饥　采嫩叶煠熟水浸去酸味淘净油盐调食

　　石芥　生辉县鸦子口山谷中苗髙一二尺叶似地棠菜叶而阔短每三叶或五叶攅生一处开淡黄花结黒子苗叶味苦微辣
　　救饥　采嫩叶煠熟换水浸去苦味油盐调食

　　獾耳菜　生中牟平野中苗长尺余茎多枝叉其茎上有细线楞叶似竹叶而短小亦软又似扁蓄叶却颇阔大而又尖茎叶俱有微毛开小黪白花结细灰青子苗叶味甘
　　救饥　采嬾苗叶煠熟水浸淘净油盐调食

　　回回蒜　一名水胡椒又名蝎虎草生水边下湿地苗髙一尺许叶似野艾蒿而硬又甚花叉又似前胡叶颇大亦多花叉苗茎梢头开五瓣黄花结穗如初生桑椹子而小又似初生苍耳实亦小色青味极辛辣其叶味甜
　　救饥　采叶煠熟换水浸淘净油盐调食子可烂
　　调菜用

　　地槐菜　一名小虫儿麦生荒野中苗髙四五寸叶似石竹子叶极细短开小黄白花结小黑子其叶味甜救饥　采叶煠熟水浸淘净油盐调食

