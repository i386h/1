<!-- { "loadSidebar": true } -->
　　种树书曰种竹处当积土令稍髙于傍地二三尺则雨潦不浸损钱唐人谓之竹脚移时须是根垜大维以草绳仍向背不失其旧为佳种竹须将竹母斩去只留四五尺仍斜植之用垄糠和泥抱根然后用净土傅其上或铺少大麦于其中令竹根着麦上以土盖之其根易行一法择大竹就根上去三四寸许截断之去其上不用只以竹根截处打通节实以硫黄末顚倒种之第一年生小竹随即取之次年亦去之至第三年生竹其大如所种者种时以旧茅茨夹土则竹根防地脉而生禁中种竹一二年间无不茂盛园子云初无他术只有八字踈种宻种浅种深种踈种谓三四歩种一棵欲其地虚行鞭宻种谓种虽踈每窠却种四五竿欲其根宻浅种谓其种时不甚深深种谓种时虽浅却用河泥壅之竹林中有树切勿去之葢竹为树枝所碍虽风雪不复欹斜筀竹根多穿害堦砌惟聚皂荚刺埋土中障之根则不过或用鐡屑栽油麻萁尤妙【扈先生曰筀竹根强能害他竹不宜杂种必湏障之其法莫如深沟耳或云以炭屑实之太费或云以煤灰实之】移竹惟五月十三日谓之竹醉日又谓竹迷日又谓龙生日栽竹则茂盛【扈先生曰五月实竹笋已出生气内欵故可移栽竹以六月为腊也龙生竹醉无理可通】或曰不必五月但每月二十日皆可又一云正月一日二月二日三月三日皆可种无不活者每月仿此如要不间年出笋用正月一日二月二日又云用辰日山谷所谓根虽辰日斸笋看上畨成又曰宜用腊日杜少陵诗东林竹影薄腊月更宜栽然腊月之説大谬【少陵所谓腊正指夏月少陵通逹非业所及也麦以五月为秋竹以六月为腊冬伐竹不蛀夏伐必蛀正谓润泽在焉故也此论大谬矣】竹之滋泽春发于枝叶夏藏于榦冬归于根如冬伐竹经日一裂自首至尾不得全盛夏伐之最佳但于林有损夏伐竹则根色而鞭皆烂然要好竹非盛夏伐之不可七八月尚可自此滋泽归根而不中用矣如要竹不蛀取五月以前但此月以前竹不生皆根烂竹与菊根皆长向上添泥覆之为佳
　　晋起居注曰惠帝二年巴西郡竹生紫色花结实如麦皮青中米白味甜【扈先生曰此恒有万歴辛丑余乡亦有此余尝目见其米实与稞麦不异耳】
　　扈先生曰移竹泥垜须厚所云多留宿土是也平地止掘深尺许将泥垜移置其上四周以松泥盖之不用脚踏捶打日日以水浇之度其实乃已又湏搭架以防风揺　又法移竹种离生枝节上四五节斫断即不帆风不须用架尤简便若竹有花輙稿死花结实如稗谓之竹米一竿如此久之则举林皆然其治之之法于初米时择一竿稍大者截去近根三尺许通其节以粪入之则止碎录云引竹法隔篱埋貍或猫于墙下明年笋自迸出竹以三伏内及腊月中斫者不蛀竹有六七年便生花所谓留三去四盖三年者留四年者伐去谚曰一人种竹十年盛十人种竹一年盛言须大科移植方不伤其根也若只二三榦作一科四面根皆斸断安得有生气耶
　　又曰浙中人代园种竹甚有理所谓祖孙不相见也余别有圗説此法甚得利而工人用竹者则以平园为胜谓山间代园之竹嫩而不坚不如平地园林者竹老而坚靱也盖事不能两利如此
　　又曰竹生花生实輙满林枯死此有二病其一私者竹园既久根多蟠结故也治之之法将园地分叚掘起宿根间一叚起一叚使其根舒展次年还复盛矣其一公者遍地皆然此必水涝之年或水灾之后也此则无法可治但不可因其枯瘁遽起竹根只须留以待之一二年后自然复发依然故林倘是老园亦宜用间叚掘根彼拙者不知此理迳自掘尽谓复栽之无论因循不栽即复栽岂能一二年遽盛耶
　　又曰篥竹为藩可御大冦余谓南中宦游者言之御冦长防惟有村居者家有此籓而已今南土苖乱或至村落无居人而不知作此何哉此竹亦可移至北土而无人为我致之徒有舌敝唇焦耳【篥竹实中劲强有毒鋭似刺虎中之则死】又曰种篥竹以御防余曾为广西大防张叔翘言之渠防至广右赍捧入都大以吾言为然后安南之宼来侵土司沿江有篥皆不能渡当益信余言不诬耳笋尔雅曰笋竹萌也説文曰笋竹胎也孙炎曰初生竹谓之笋诗义防云笋皆四月生唯己竹笋八月生尽九月成都有之篃冬夏生始数寸可煑以苦酒浸之可下酒及食又可米藏及干以待冬月也【陆佃云字从句从日包之日为笋觧之日为竹又曰字从竹从旬旬内为笋旬外为竹也】
　　农桑通诀曰采笋之法视其丛中斜宻者芟取之竹鞭方行处不宜采采则竹不繁采时可避露日出后掘深土取之半折取鞭根旋得投宻器中以油单覆之勿令见风风吹则坚笋味甘美有毒惟香与姜能杀其毒煮宜久熟生则损人然食品之中最为珍贵故礼云加豆之实笋爼鱼醢诗云其伊何维笋及蒲盖贵之也永嘉记曰含竹笋六月生迄九月味与箭竹笋相似凡诸竹笋十一月掘土取皆得长八九寸长泽民家尽养黄苦竹永寜南汉更年上笋大者一围五六寸明年应上今年十一月笋土中已生但未出须掘土取可至明年正月出土讫五月方过六月便有含笋舍笋迄七月八月九月已有箭竹笋迄后年四月竟年常有笋不絶也【种树书曰隂雨土虚则鞭行明年笋茎交出也】
　　竹谱曰棘竹笋味淡落人须髪防节出笋无味鸡头竹笋肥美篃竹笋冬生者也
　　食经曰淡竹笋法取笋肉五六寸者按盐中一宿出塩令尽煑麋一斗分五升与一升盐相和糜熟须令冷内竹笋醎糜中一日拭之内淡糜中五日可食也
　　茶尔雅曰槚苦荼【郭璞注曰树小似栀子冬生叶可煮作羮饭今呼早采者为茶晚取者为茗一名舜蜀人名之苦荼　荼经云一日荼二曰槚三曰蔎四曰茗五曰荈早采曰荼次曰槚又其次曰蔎晚曰茗至荈则老叶矣葢以早为贵也六经中无茶葢荼即茶也诗云谁谓茶苦其甘如荠以其苦而甘味也　南越志云茗苦涩亦谓之过罗有髙一尺者有二尺者有数丈者有两人合抱者出巴山峡川　有建州大小龙团始于丁谓成于蔡君谟熈寜末有防下建州制蜜云龙一品尤为竒絶蜀州雀舌鸟嘴麦颗盖嫩芽取形似之又有片甲者早春黄芽叶相抱如片甲也蝉翼叶软薄如蝉翼也清异録云开寳中窦仪以新茶饮予味极美奁面标云龙陂山子茶龙陂是顾渚山之别境洪州鹤岭茶其味极妙蜀之雅州防山顶有露芽谷芽皆云火前者言采造于禁火之前也火后者次之一云雅州防顶茶其生最晚在春夏之交常有云雾覆其上若有神物防持之又有五花茶者其片作五出花云脚出袁州界桥其名甚着不若湖州之研膏紫笋烹之有緑脚垂下　吴淑赋云云垂緑脚有紫笋者其色紫而似笋唐徳宗毎赐同昌公主馔其茶有緑花紫英之号　草茶盛于两浙日注第一自景祐以来洪州防井白芽制作尤精远在日注之上遂为草茶第一宜兴防湖出含膏宣城县有了山形如小方饼横铺茗芽产其上其山东为朝日所烛号曰阳坡其茶最胜太守荐之京洛人士题曰了山阳坡横文茶一名瑞草魁又有建州北苑先春洪州西山白露安吉州顾渚紫笋常州宜兴紫笋阳羡春池阳凤岭睦州鸠坑南剑石花露鋑芽芽南康云居峡州小江园碧涧蔡明月茱茰东川兽目福州方山露芽寿州霍山黄芽六安州小岘春皆茶之极品玉垒关外寳唐山有茶树产悬崖笋长三寸五寸方有一叶两叶太和山骞林茶初泡极苦涩至三四泡清香特异人以为茶寳涪州出三般茶最上賔化制于早春其次白马最下涪陵收茶在四月嫩则益人粗则损人树如芦叶如栀子花如白蔷薇而黄心清香隐然实如栟榈蒂如丁香根如胡桃】
　　四时类要曰熟时收取子和湿沙土拌筐笼盛之穰草葢不尔即冻不生至二月中出种之于树下或北隂之地开坎圆三尺深一尺熟斸着粪和土每阬中种六七十颗子葢土厚一寸强任生草不得耘相去二尺种一方旱时以米泔浇此物畏日桑下竹隂地种之皆可二年外方可耘治以小便稀粪蚕沙浇拥之又不可太多恐根嫩故也大槩宜山中帯坡峻若于平地即于两畔深开沟垅泄水水浸根必死三年后收茶
　　扈先生曰茶之为法释滞去垢破睡除烦功则着矣其或采造藏贮之无法碾焙煎试之失宜则虽建芽浙茗秪为常品故采之宜早率以清明谷雨前者为佳过此不及然茶之美者质良而植茂新芽一发便长寸余其细如针斯为上品如雀舌麦颗特次材耳采讫以甑防蒸生熟得所【生则味硬熟则味减】蒸已用筐箔薄摊乘湿略揉之培匀布火烘令干勿使焦编竹为焙褁篛覆之以收火气茶性畏湿故宜篛收藏者必以篛笼剪篛杂贮之则久而不浥宜置顿髙处令常近火为佳凡煎试湏用活水活火烹之故东坡云活水仍将活火烹者是也活水谓山泉水为上江水次之井水为下活火谓炭火之有熖者常使汤无妄沸始则蟹眼中则鱼目累然如珠终则泉涌鼔浪此汤之法非活火不能尔东坡云蟹眼已过鱼眼生飕飕欲作松风声尽之矣茶之用有三曰茗茶曰末茶曰蜡茶凡茗煎者择嫩芽先以汤泡去熏气以汤煎饮之今南方多效此然末子茶尤妙先焙芽令燥入磨细碾以供防试凡防汤多茶少则云脚散汤少茶多则粥面聚钞茶一钱七先注汤调极匀又添注入廻环击拂视其色鲜白着盏无水防为度其茶既甘而滑南方虽产茶而识此法者甚少蜡茶最贵而制作亦不凡择上等嫩芽细碾入罗杂脑子诸香膏油调齐如法印作饼子制様任巧候干仍以香膏油润餙之其制有大小龙团胯之异此品惟充贡献民间罕见之间有他造者色香味俱不及蜡茶珍藏既久防时先用温水防渍去膏油以纸褁捶碎用茶钤防炙旋入碾罗【旋碾则色白经宿则色昏新者不用渍】茶钤屈金鐡为之砧用石椎用木碾余石皆可茶之用笔胡桃松实脂麻杏栗任用虽失正味亦供咀嚼然茶性冷多饮则能消阳山谷益以姜盐煎饮其亦以是欤因并及之夫茶灵草也种之则利博饮之则神清上而王公贵人之所尚下而小夫贱之所不可阙诚民生日用之所资国家课利之一助也
　　又曰博物志云饮真茶令人少眠此是实事但茶佳乃效又须末茶饮之但叶烹者不效也
　　菊尔雅曰蘜治蘠【郭璞注曰今之秋华菊也埤雅云蘜穷也花事至此而穷种有数百另有谱黄白者皆可入药其茎青而作蒿气者俱不堪薏也非菊也苖可入茶花子入药然野菊大能泻人惟真菊延年花乃黄中之色气味和正花叶根实皆长生药其性介烈不与百花同盛衰是以通仙灵甘菊花大如钱花邉草叶中一大平心色黄苗可盐滚汤绰过茶花可供药造酒真菊延龄野菊泻人不可不辨】务本新书曰宜白地栽甜水浇苖作菜食花入药用三四月帯根土掘出作区下粪水调成泥擘根分栽每区一二科后极滋
