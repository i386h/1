<!-- { "loadSidebar": true } -->

　　前胡　生陜西汉梁江淮荆襄江寜成州诸郡相孟越衢婺睦等州皆有今宻县梁家冲山野中亦有之苗髙一二尺青白色似斜蒿味甚香羙叶似野菊叶而瘦细颇似山萝卜叶亦细又似芸蒿开黪白花类蛇床子花秋间结实根细青紫色一云外黒里白味甘辛防苦性防寒无毒半夏为之使恶皁荚畏藜芦
　　救饥　采叶煠熟换水浸淘浄油盐调食

　　地榆　生桐柏山及寃句山谷今处处有之宻县山野中亦有此多宿根其苖初生布地后撺葶直髙三四尺对分生叶叶似榆叶而狭细颇长作锯齿状青色开花如椹子紫黒色又类豉故名玉豉其根外黒里红似栁根亦入酿酒药烧作灰能烂石味苦甘酸性防寒一云沉寒无毒得髪良恶麦门冬
　　救饥　采嫩叶煠熟用水浸去苦味换水淘浄油盐
　　调食无茶时用叶作饮甚觧热

　　川芎　一名芎防一名胡穷一名香果其苖叶名蘼芜一名防芜一名茳蓠生武功川谷斜谷西岭雍州川泽及寃句其闗陜蜀川江东山中亦多有以蜀川者为胜今处处有之人家园圃多种苗叶似芹而叶防细窄却有花叉又似白芷叶亦细又如园荽叶防壮又有一种叶似蛇床子叶而亦粗壮开白花其芎人家种者形块大重实多脂润其里色白味辛甘性温无毒山中出者瘦细味苦辛其节大茎细状如马衔谓之马衔芎伏如雀脑者谓之雀脑芎皆取有力白芷为之使畏黄连其蘼芜味辛香性温无毒
　　救饥　采叶煠熟换水浸去辛味淘浄油盐调食亦
　　可煮饮甚香


　　葛勒子秧　本草名葎草亦名葛勒蔓一名葛葎蔓人名澁萝蔓曼而生藤长丈余茎多细澁刺叶似萆麻叶而小亦薄茎叶极澁能挽人叶间开黄白花结子类山丝子其叶味甘苦性寒无毒
　　救饥　采嫩苖叶煠熟换水浸去苦味淘浄油盐调
　　食

　　猪牙菜　本草名角蒿一名莪蒿一名萝蒿又名防蒿旧云生髙岗及泽田壍洳处多有今处处有之生田野中苖髙一二尺茎叶如青蒿叶似斜蒿叶而细又似蛇床子叶以稍间开花红赤色鲜明可爱花罢结角子似蔓菁角长二寸许防弯中有子黒色似王不留行子味辛苦性温无毒一云性平有小毒
　　救饥　采嫩苗茎叶煠熟水浸去苦味淘浄油盐调
　　食

　　连翘　一名异翘一名　　一名折根一名轵【音纸】一名三廉尔雅谓之连一名连苕生太山山谷及河中江寜泽润淄兖鼎岳利州南康皆有之今宻县梁家冲山谷中亦有科苗髙三四尺茎杆赤色叶如榆叶大靣光色青黄邉防细锯齿又似金银花叶防尖开花黄色可爱结房状似山栀子蒴防匾而无棱瓣蒴中有子如雀舌様极小其子折之间片片相比如翘以此得名味苦性平无毒叶亦味苦
　　救饥　采嫩叶煠熟换水浸去苦味淘洗浄油盐调
　　食

　　农政全书卷四十六
<子部,农家类,农政全书>
　　钦定四库全书
　　农政全书卷四十七
　　明　徐光启　撰
　　荒政【采周宪王救荒本草】
　　草部【叶可食】

　　桔梗　一名利如一名房图一名百乐一名梗草一名荠苨生嵩髙山谷及寃句和州解州今钧州宻县山野亦有之根如手指大黄白色春生苖茎髙尺余叶似杏叶而长憜四叶相对而生嫩时亦可煮食开花紫碧色颇似牵牛花秋后结子叶名隠忍其根有心无心者乃荠苨也根叶味辛苦性防温有小毒一云味苦性平无毒节皮为之使得牡砺逺志疗恚怒得硝石石膏疗伤寒畏白芨龙眼龙胆
　　救饥　采叶煠熟换水浸去苦味淘浄油盐调食



　　青杞　本草名蜀羊泉一名羕泉一名羊饴俗名漆姑生蜀郡山谷及所在平泽皆有之今祥符县西田野中亦有苖髙二尺余叶似菊叶稍长花开紫色子类枸杞子生青熟红根如逺志无心有槮味苦性防寒无毒救饥　采嫩叶煠熟水浸去苦味淘洗浄油盐调食

　　马兰头　本草名马兰旧不着所出州土但云生泽傍如泽兰北人见其花呼为紫菊以其花似菊而紫也苗髙一二尺茎亦紫色叶似薄荷叶邉皆锯齿又似地儿叶防大味辛性平无毒又有山兰生山侧似刘寄奴叶无挜不对生花心微黄赤
　　救饥　采嫩苗叶煠熟新汲水浸去辛味淘洗浄油
　　盐调食
　　扈先生曰叶可作恒蔬尝过

　　稀莶　俗名粘糊菜俗又呼火锨草旧不着所出州郡今处处有之苗髙三四尺金棱银线素根紫稭茎乂对节而生茎叶颇类苍耳茎叶绞脉竪直稍叶间开花深黄色又有一种苗叶似芥叶而尖狭开花如菊结实颇似鹤虱科苗味苦性寒有小毒
　　救饥　采嫩苖叶煠熟浸去苦味淘洗浄油盐调食

　　泽泻　俗名水防菜一名水泻一名及泻一名芒芋一名鹄泻生汝南池泽及齐州山东河陜江淮亦有汉中者为佳今水邉处处有之丛生苖叶其叶似牛舌草叶纹脉坚直叶丛中间撺葶对分茎乂茎有线楞稍开三瓣小白花结实小青细子味甘叶味微咸俱无毒救饥　采嫩叶煠熟水浸淘洗浄油盐调食

　　竹节菜　一名翠蝴蝶又名翠娥眉又名笪竹花一名倭青草南北皆有今新郑县山野中亦有之叶似竹叶微寛短茎淡红色就地丛生撺节似初生嫩苇节稍叶间开翠碧花状类蝴蝶其叶味甜
　　救饥　采嫩苗叶煠熟油盐调食
　　扈先生曰南方名淡竹叶尝过

　　独扫苗　生田野中今处处有之叶似竹形而柔弱细小抪茎而生茎叶稍间结小青子小如粟粒科茎老时可为扫帚叶味甘
　　救饥　采嫩苗叶煠熟水浸淘浄油盐调食晒干煠
　　食不破腹尤佳
　　扈先生曰可作恒蔬南人名落帚尝过

　　歪头菜　出新郑县山野中细茎就地丛生叶似豇豆叶而挟长背微白两叶并生一处开红紫花结角比豌豆角短小匾瘦叶味甜
　　救饥　采叶煠熟油盐调食

　　儿酸　一名儿浆所在野田中皆有之苖比水荭矮短茎叶皆类水荭其茎节宻其叶亦稠比水荭叶稍薄小味酸性寒无毒
　　救饥　采苖叶煠熟以新汲水浸去酸味淘浄油盐
　　调食

　　鹻蓬　一名盐蓬生水傍下湿地茎似落梨亦有线楞叶似蓬而肥壮比蓬叶亦稀防茎叶间结青子极细小其叶味微咸性微寒
　　救饥　采苗叶煠熟水浸去咸味淘洗浄油盐调食

　　防蒿　田野中处处有之苖髙二尺余茎似艾其叶细长锯齿叶抪茎而生味微苦性微温
　　救饥　采嫩苖叶煠熟水浸淘浄油盐调食
　　扈先生曰可作恒蔬尝过

　　水莴苣　一名水菠菜水邉多生苖髙一尺许叶似麦蓝叶而有细锯齿两叶对生毎两叶间对乂又生两枝稍间开青白花结小青蓇葖如小椒粒大其叶味微苦性寒
　　救饥　采苗叶煠熟水淘浄油盐调食

　　金盏菜　一名地冬菜生田野中苖髙二三尺茎初微赤而有线路叶似线栁叶微厚抪茎而生茎叶稠宻开花紫色黄心其叶味甘性咸
　　救饥　采苖叶煠熟水淘浄油盐调食

　　水辣菜　生水邉下湿地中茎髙一尺余茎圆叶似鸡儿肠叶头防齐短又似马兰头叶亦更齐短其叶抪茎生稍间出穂如黄蒿穂其叶味辣
　　救饥　采嫩苖叶煠熟换水淘去辣气油盐调食生
　　亦可食

　　紫云菜　生宻县傅家冲山野中苗髙一二尺茎方紫色对节生乂叶似山小菜叶颇长抪梗对生叶预及叶间开淡紫花其叶味微苦
　　救饥　采嫩苖叶煠熟水浸淘去苦味油盐调食

　　鸦葱　生田野中枝叶尖长搨地而生叶似初生薥叶而小又似初生大蓝叶细窄而尖其叶邉皆曲皱叶中撺葶吐结小蓇突后出白英味微辛
　　救饥　采苖叶煠熟油盐调食

　　匙头菜　生宻县山野中作小科苖其茎靣窊背圆叶似团匙头様有如杏叶大邉微锯齿开淡红花结子黄褐色其叶味甜
　　救饥　采叶煠熟水浸淘浄油盐调食

　　鸡冠菜　生田野中苗髙尺余似青荚叶窄小又似山菜叶而窄稍间出穂似儿尾穂却微细小开粉红花结实如苋菜子苖叶味苦
　　救饥　采苖叶煠熟水浸淘去苦气油盐调食

　　水蔓菁　一名地肤子生中牟县南沙堈中苖髙一二尺叶彷佛似地儿叶却甚短小卷邉窊靣又似鸡儿肠叶颇尖稍头出穂开淡藕丝褐花叶味甜
　　救饥　采苖叶煠熟油盐调食

　　野园荽　生祥符县西北田野中苖髙一尺余苖叶结实皆似家胡荽但细小瘦窄味甜微辛香
　　救饥　采嫩苖叶煠熟油盐调食

　　牛尾菜　生辉县鸦子口山野间苖髙二三尺叶似龙须菜叶叶间分生乂枝及出一细丝蔓又似金刚刺叶而小纹脉皆竪茎叶稍间开白花结子黒色其叶味甘救饥　采嫩叶煠熟水浸淘浄油盐调食

　　山萮菜　生宻县山野中苗初塌地生其叶之茎背圎靣窊叶似初出冬蜀葵叶稍五花乂锯齿邉又似蔚臭苗叶而硬厚颇大后撺茎乂茎深紫色稍叶颇小味微辣
　　救饥　采苗叶煠熟换水浸淘浄油盐调食

　　绵丝菜　生辉县山野中髙一二尺叶似儿尾叶但短小又似栁叶菜叶亦比短小稍头攅生小蓇葖开黪白花其叶味甜
　　救饥　采嫩苗叶煠熟水浸淘浄油盐调食

　　米蒿　生田野中所在处处有之苖髙尺许叶似园荽叶微细叶丛间分生茎乂稍上开小青黄花结小细角似葶苈角儿叶味微苦
　　救饥　采嫩苖叶煠熟水浸过淘浄油盐调食

　　山芥菜　生宻县山坡及冈野中苖髙一二尺叶则家芥菜叶瘦短微尖而多花乂开小黄花结小短角儿味辣微甜
　　救饥　采苖叶拣择浄煠熟油盐调食

　　舌头菜　生宻县山野中苗叶塌地生叶似山白菜叶而小头颇团叶靣不皱比小白菜叶亦厚状类猪舌形故以为名味苦
　　救饥　采叶煠熟水浸去苦味换水淘浄油盐调食

　　紫香蒿　生中牟县平野中苖髙一二尺茎方紫色叶似邪蒿叶而背白又似野胡萝卜叶微短茎叶稍间结小青子比灰菜子又小其叶味苦
　　救饥　采叶煠熟水浸去苦味油盐调食

　　金盏儿花　人家园圃中多种苖髙四五寸叶似初生莴苣叶比莴苣叶狭窄而厚抪茎生叶茎端开金黄色盏子様花其叶味酸
　　救饥　采苗叶煠熟水浸去酸味淘浄油盐调食

　　六月菊　生祥符西田野中苖髙一二尺茎似铁杆蒿茎叶似鸡儿肠叶但长而又似马兰头叶而硬短稍叶间开淡紫花叶味微酸
