<!-- { "loadSidebar": true } -->

　　金儿　生郑山田野中苗初生似小葫芦叶而防小又似赤雹儿叶茎方茎叶俱有毛刺每叶间出一细藤延蔓而生开五瓣尖碗子黄花结子如马防【音雹】大生青熟红根形如鸡弹微小其皮土黄色内则青白色味微苦性寒与酒相反
　　救饥　掘取根换水煮浸去苦味再以水煮极熟食
　　之

　　细叶沙参　生辉县太行山山冲间苗髙一二尺茎似蒿叶似石竹子叶而细长又似水蓑衣叶亦细长稍间开紫花根似葵根而麄如拇【音母】指大皮色灰中间白色味甜性微寒本草有沙参苗叶茎状所说与此不同未敢并入条下今另为一条开载于此
　　救饥　掘取根洗净煮熟食之

　　鸡腿儿　一名飜白草出钧州山野中苗髙七八寸细长锯齿叶硬厚背白其叶似地榆叶而细长开黄花根如指大长三寸许皮赤内白两头尖味甜
　　救饥　采根煮熟食生食亦可

　　山蔓菁　出钧州山野中苗髙一二尺茎叶皆莴苣色叶似桔梗叶颇长而不对生又似山小菜叶微窄根形类沙参如手指麄其皮灰色中间白色味甜
　　救饥　采根煮熟生食亦可

　　老鸦蒜　生水边下湿地中其叶直生出土四垂叶状似蒲而短背起劒脊其根形如蒜瓣味甜
　　救饥　采根煠熟水浸淘净油盐调食
　　扈先生曰此草中顔神用

　　山萝卜　生山谷间田野中亦有之苗髙五七寸四散分生茎叶其叶似菊叶而濶大微有艾香每茎五七排生如一大叶稍间开紫花根似野胡萝卜根而带黪白色味苦
　　救饥　采根煠熟水浸淘去苦味油盐调食

　　地参　又名山蔓菁生郑州沙岗间苗髙一二尺叶似初生桑科小叶微短又似桔梗叶微长开花似铃铎様淡红紫花根如母指大皮色苍肉黪白色味甜
　　救饥　采根煮食

　　獐牙菜　生水边苗初搨地生叶似龙须菜叶而长窄叶头颇团而不尖其叶嫩薄又似牛尾菜叶亦长窄其根如芽根而嫩皮色灰黑味甜
　　救饥　掘根洗净煮熟油盐调食

　　鸡儿头苗　生祥符西田野中就地妥秧生叶甚疎稀每五叶攅生状如一叶其叶花乂有小锯齿叶间生蔓开五瓣黄花根又甚多其根形如香附子而须长皮黑肉白味甜
　　救饥　采根换水煮熟食

　　农政全书卷五十一
<子部,农家类,农政全书>
　　钦定四库全书
　　农政全书卷五十二
　　明　徐光启　撰
　　荒政【采周宪王救荒本草】

　　雀麦　本草一名鷰麦一名龠【音药】生于荒野林下今处处有之苗似鷰麦而又细弱结穗像麦穗而极细小每穗又分作小乂穗十数个子甚细小味甘性平无毒救饥　采子舂去皮捣作麪蒸食作饼食亦可

　　囘囘米　本草名苡薏仁一名解蠡【音离】一名屋菼一名起实一名【音缙】俗名草珠儿又呼为西畨薥秫生真定平泽及田野交阯生者子最大彼土人呼为珠今处处有之苗髙三四尺叶似黍叶而稍大开红白花作穗子结实青白色形如珠而稍长故名薏珠子味甘微寒无毒今人俗亦呼为菩提子
　　救饥　采实舂去殻其中仁煑粥食取叶煑饮亦香扈先生曰嘉谷良药不必救荒

　　蒺防子　本草一名旁通一名屈人一名止行一名犲【音柴】羽一名升推一名即防一名茨生冯翊平泽道傍今处处有之布地蔓生细叶小黄花结子有三角刺人是也味苦辛性温微寒无毒乌头为之使又有一种白蒺防出同州沙苑开黄紫花作荚子结子状如腰子样小如黍粒补肾药多用味甘有小毒
　　救饥　收子炒微黄捣去刺磨麪作烧饼或蒸食皆
　　可
　　扈先生曰本是胜药尝过



　　檾子　本草名【与荥同】实处处有之北人种以打绳索苗髙五六尺叶似芋叶而短薄微毛澁开金黄花结实殻似蜀葵实殻而圆大俗呼为檾馒头子黒色如豆大味苦性平无毒
　　救饥　采嬾檾馒头取子生食子坚实时收取子浸
　　去苦味晒干磨麪食
　　扈先生曰可食

　　稗子　有二种水稗生水田边旱稗生田野中今皆处处有之苗叶防子叶色深绿脚叶颇带紫色稍头出匾穗结子如黍粒大茶褐色味微苦性微温
　　救饥　采子捣米煑粥食蒸食尤佳或磨作麪食皆
　　可
　　扈先生曰稗自谷属十得五米下田种之甚有益野生者可捃拾积贮用备饥窘

　　防子　生水田中及下湿地内苗叶似稻但差短稍头结穗彷佛稗子穗其子如黍粒大茶褐色味甘
　　救饥　采子捣米煑粥或磨作麪蒸食亦可

　　川谷　生汜水县田野中苗髙三四尺叶似初生薥秫叶微小叶间丛开小黄白花结子似草珠儿微小味甘救饥　采子捣为米生用冷水淘净后以滚水汤三五次去水下锅或作粥或作炊饭食皆可亦堪造酒

　　莠艸子　生田野中苗叶似谷而叶微瘦稍间开茸【音戎】细毛穗其子比谷细小舂米类折米熟时即收不收即落味微苦性温
　　救饥　采莠穗揉取子捣米作粥或作水饭皆可食

　　野黍　生荒野中科苗皆类家黍而茎叶细弱穗甚瘦小黍粒亦极细小味甜性微温
　　救饥　采子舂去粗糠或捣或磨麪蒸餻食甚甜

　　鸡眼草　又名搯不齐以其叶用指甲搯之作劐不齐故名生荒野中搨地生叶如鸡眼大似三叶酸浆叶而圆又似小虫儿卧单叶而大结子小如粟粒黒茶褐色味微苦气与槐相类性温
　　救饥　采子捣取米其米青色先用冷水淘净却以滚水泡三五次去水下锅或煑粥或作炊饭食之或磨麪作饼食亦可

　　鷰麦　田野处处有之其苗似麦撺【七官切】葶但细弱叶亦瘦细抪茎而生结细长穗其麦粒极细小味甘救饥　采子舂去皮捣磨为麪食

　　泼盘　一名托盘生汝南荒野中陈蔡间多有之苗髙五七寸茎叶有小刺其叶彷佛似艾叶稍团叶背亦白毎三叶攒生一处结子作穗如半杮大类小盘堆石榴颗状下有蔕承如杮蔕形味甘酸性温
　　救饥　以泼盘颗粒红熟时采食之彼土人取以当
　　果

　　丝苗　人家园篱边多种之延蔓而生叶似括楼叶而花又大每叶间出一丝藤缠附草木上茎叶间五瓣大黄花结形如黄而大色青嫩时可食老则去皮内有丝缕可以擦洗油腻器皿味微甜
　　救饥　采嫩切碎煠熟水浸淘净油盐调食扈先生曰嘉蔬不必救荒不实之花作蔬更佳

　　地角儿苗　一名地牛儿苗生田野中搨地生一根就分数十茎其茎甚稠叶似胡豆叶微小叶生茎面每攅四叶对生作一处茎傍另又生葶稍头开淡紫花结角似连翘角而小中有子状似豆颗味甘
　　救饥　采嫩角生食硬角煑熟食豆

　　马防【音雹】儿　生田野中就地拖秧而生叶似甜叶极小茎蔓亦细开黄花结实比鸡弹微小味微酸
　　救饥　摘取马防熟者食之

　　山黧豆　一名山碗豆生密县山野中苗髙尺许其茎窊面劒脊叶似竹叶而齐短两两对生开淡紫花结小角儿其豆匾如豆味甜
　　救饥　采取角儿煑食或打取豆食皆可

　　龙芽草　一名香草生辉县鸭子口山野间苗髙一尺余茎多澁毛叶形如地棠叶而寛大叶头齐团每五叶或七叶作一茎排生叶茎脚上又有小芽菜两两对生稍间出穗开五瓣小圆黄花结青毛蓇葖有子大如黍粒味甜
　　救饥　收取其子或捣或磨作麪食之

　　地稍　生田野中苗髙尺许作地防科生叶似独扫叶而细窄光硬又似沙蓬叶亦硬周围攅茎而生茎叶开小白花结角长大如莲子两头尖状又似鸦嘴形名地稍味甘
　　救饥　其角嫩时摘取煠食角若皮硬剥取角中嫩
　　穰生食

　　锦荔枝　又名癞葡萄人家园篱边多种苗引藤蔓延附草木生茎长七八尺茎有毛澁叶似野葡萄叶而花又多叶间生细丝蔓开五瓣花碗子花结实如鸡子大尖艄纹皱状似荔枝而大生青熟黄内有红瓤味甜救饥　采荔枝黄熟者食瓤
　　扈先生曰南中人甚食此物不止于瓤实青时采者或生食与同用名苦也青颇苦亦清脆可食耳闽广人争诧为极甘也此恒蔬不必救荒尝过

　　鸡冠果　一名野杨梅生密县山谷中苗髙五七寸叶似泼盘叶而小又似鸡儿头叶微团开五瓣黄花结实似红小杨梅状味甜酸
　　救饥　采取其果红熟者食之

　　草部【叶及实皆可食】
　　羊蹄苗　一名东方宿一名连虫陆一名鬼目一名蓄俗呼猪耳朶生陈留川泽今所在有之苗初搨地生后撺生茎又髙二尺余其叶狭长颇似莴苣而色深青又似大蓝叶微濶茎节间紫赤色其花青白成穗其子三棱根似牛蒡而坚实味苦性寒无毒
　　救饥　采嫩苗叶煠熟水浸淘净苦味油盐调食其子熟时打子捣为米以滚水汤三五次淘净下锅作水饭食微破腹



　　苍耳　本草名葈【音徙】耳俗名道人头又名喝起草一名胡葈一名地葵一名葹【音诗】一名常思一名羊负耒诗谓之卷耳尔雅谓之苓耳生安陆川谷及六安田野今处处有之叶青白类粘糊菜叶茎叶稍间结实比桑椹短小而多刺其实味　甘性温叶味苦辛性微寒有小毒又云无毒
　　救饥　采嫩苗叶煠熟换水浸去苦味淘净油盐调食其子炒微黄捣去皮磨为麪作烧饼蒸食亦可或用子熬油防灯
　　扈先生曰油可食北人多用以煠寒具



　　姑娘菜　俗名灯笼儿又名挂金灯本草名酸浆一名醋浆生荆楚川泽及人家田园中今处处有之苗髙一尺余苗似水茛而小叶似天茄儿叶窄小又似人苋叶颇大而尖开白花结房如囊似野西蒴形如撮口布袋又类灯笼様囊中有实如樱桃大赤黄色味酸性平寒无毒叶味微苦别条又有一种酸浆草三叶与此不同治证亦别
　　救饥　采叶煠熟水浸淘去苦味油盐调食子熟摘
　　取食之



　　土茜苗　本草根名茜根一名地血一名茹藘一名茅搜一名蒨生乔山川谷徐州人谓之牛蔓西土出者佳今北土处处有之名土茜根可以染红叶似枣叶形头尖下濶纹脉竪直茎方茎叶俱澁四五叶对生节间茎蔓延附草木开五瓣淡银褐花结子小如菉豆粒生青熟红根紫赤色味苦性寒无毒一云味甘一云味酸畏鼠姑叶味微酸
　　救饥　采叶煠熟水浸作成黄色淘净油盐调食其
　　子红熟摘食



