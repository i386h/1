<!-- { "loadSidebar": true } -->
　　又曰只説冷盆令人如何用之此则抄旧説节略其书耳非实有意欲前民用者也

　　蚕连蚕种纸也旧用连二大纸蛾生卵后又用线长缀通作一连故因曰连匠者尝别抄以鬻之务本新书云蚕连厚纸为上薄纸不禁浸浴如用小灰纸更妙连须以时浴之浴毕挂时令蚕子向外恐有风磨损冬至日及腊月八日浴时无令水极深浸浴取出比及月望数连一卷桑皮索系定【务本新书云蚕连不得用麻绳系挂如或不忌后多干死不生本草陈藏器云以苎麻近种则不生当逺之】庭前立竿髙挂以受腊天寒气年节后瓮内竪连须使玲珑安十数日候日髙时一出毎隂雨后即便晒曝【恐伤湿润见风亦不可多时】此蚕连浴养之法直至暖种而生

　　农政全书卷三十三
<子部,农家类,农政全书>
　　钦定四库全书
　　农政全书卷三十四
　　明　徐光启　撰
　　蚕桑
　　桑事圗谱【织絍附】
　　王祯曰夫蚕之用桑必有钩筐等器以供其事然逺近之间习俗不通故其制度巧拙絶异彼有并力而不及此或一工而兼倍今特采辑去短从长使知所择夫桑具蚕之用也故次于蚕事之后
　　桑几状如髙櫈平穿二桄就作登级凡柔桑不胜梯附须登几上乃易得叶齐民要术云采桑必须髙几士农必用云担负髙几绕树上下今蚕家采彼女桑兹为便器【圗不载】

　　桑梯说文曰梯木阶也夫桑之穉者用几采摘其桑之髙者须梯剶斫梯若不长未免攀附劳条不还则鸠脚多乱樛枝折垂则乳液旁出必欲趂手髙下随意去留须梯长可也齐民要术云采桑必须长梯梯不长则髙枝折正谓此也

　　斫斧桑斧也其斧銎匾而刄濶与樵斧不同诗谓蚕月条桑取彼斧斨以伐逺扬士农必用云转身运斧条叶偃落于外即谓以伐逺扬也凡斧所剶斫不烦再刄者为上至遇枯枝劲节不能拒遏又为上如刚而不阙利而不乏尤为上也然用斧有法必须转腕回刄向上斫之枝查既顺津脉不出则叶必复茂故农语云斧头自有一倍叶以此知科斫之利胜惟在夫善用斧之效也桑钩采桑具也凡桑者欲得逺扬枝叶引近就摘故用钩木以代臂指扳援之劳昔者亲蚕皆用筐钩采桑唐上元初获定国宝十三内有采桑钩一以此知古之采桑皆用钩也然北俗伐桑而少采南人采桑而少伐嵗嵗伐之则树脉易衰久久采之则枝条多结欲南北随宜采斫互用则桑斧桑钩各有所施故两及之

　　桑笼集韵云笼大篝也即今谓有系筐也桑者便于携挈古乐府云罗敷善采桑采桑城南头青丝为笼防桂枝为笼钩今南方桑笼颇大以担负之尤便于用

　　切刀断桑刄也蚕蚁时用小刀蚕渐大时用大刀或用漫防蚕多者又用两端有柄长刄切之名曰懒刀【懒刀如皮匠刮刀长三尺许两端有短木柄以手按刀半裁半切断叶云积可供十筐】先于长櫈上铺叶匀厚人于其上俯按此刀左右切之一刄之利可桑百箔

　　桑网盛叶防兠也先作圈木縁圏防结网眼圆垂三尺有余下用一防纪为网底桑者挈之纳叶于内网腹既满归则解底防倾之或人挑负或用畜力驮送比之筐盘甚为轻便北方蚕家多置之

　　桑碪尔雅曰碪谓之榩郭璞注曰碪木礩也碪从石榩从木即木碪也碪截木为碢圆形竖理切物乃不拒刄此北方蚕小时用刀切叶碪上或用几或用夹南方蚕无大小切桑俱用碪也【扈先生曰木碪伤叶吴中用麦秸造者为佳】

　　劖刀剶桑刄也刀长尺余濶约二寸木柄一握南人斫桑剶桑俱用此刄北人斫桑用斧劖桑用镰镰刄虽利终非本器殆不若劖刀之轻且顺也若南人斫桑用斧北人劖叶用刀去短就长两为便也

　　桑夹挟桑具也用木礩上仰置叉股髙可二三尺于上顺置防刄左手茹叶右手按刄切之此夹之小者若蚕多之家乃用长椽二茎骈竖壁前中寛尺许乃实纳桑叶髙可及丈人则蹑梯上之两足后踏屋壁以胸前向压住两手紧按长刄向下裁切此桑夹之大者南方切桑唯用刀碪不识此等桑具故特歴说庻仿用之以广其利【今人自三眠以后食切叶二顿即食带枝全叶矣】

　　附织絍圗谱
　　王祯曰织絍妇人所亲之事传曰一女不织民有寒者古谓庶士以下各衣其夫秋而成事烝而献功则有辟是也凡纺络经纬之有数梭繀机杼之有法虽一丝之绪一综之交各有伦叙皆须积勤而得累工而至日夜精思不致差悮然后乃成幅匹如闺阃之属务之不惟防闲骄逸又使知其服被之所自不敢易也

　　丝籰络丝具也方言曰援兖豫河济之间又谓之辕【郭璞注云所以络丝】说文曰籰収丝者也或作从角间声今字从竹又从矍竹器从人持之矍矍然此籰之义也然必窍贯以轴乃适于用为理丝之先具也

　　络车方言曰河济之间络谓之给【郭璞注曰所以转籰给事也】说文云车柎为柅易姤曰系于金柅【金者坚刚之物柅者制动之主】通俗文曰张丝曰柅葢以脱軖之丝张于柅上上作悬钩引致绪端逗于车上其车之制必以细轴穿籰措于车座两柱之间【谓一柱独高中为通槽以贯其籰轴之首一柱下而管其籰轴之末】人既防牵轴动则籰随轴转丝乃上籰此北方络丝车也南人但习掉籰取丝终不若络车安且速也今红【音工】女织绘惟用二蹑
<子部,农家类,农政全书,卷三十四>
　　经架牵丝具也先排丝籰于下上架横竹列环以引众绪总于架前经【与牌同】一人往来挽而归之纼轴然后授之机杼



　　纬车方言曰赵魏之间谓之歴鹿车东齐海岱之间谓之道执今又谓繀车通俗文曰织纎谓之繀受纬曰莩其拊上立柱置轮轮之上近以铁条中贯细筒乃周轮与筒缭环防右手掉纶则筒随轮转左手引丝上筒遂成丝繀以充织纬

<子部,农家类,农政全书,卷三十四>
　　织机织丝具也按黄帝元妃西陵氏曰儽祖始勤蚕稼月大火而浴种夫人副袆而躬桑乃献茧丝遂称织絍之功因之广织以给郊庙之服见路史傅子曰旧机五十综者五十蹑六十综者六十蹑马生者天下之名巧也患其遗日防巧乃易以十二蹑今红【音工】女织缯惟用二蹑又为简要凡人之衣被于身者皆其所自出也

　　梭通俗文曰织具也所以行纬之莎

　　砧杵练具也东宫旧事曰太子纳妃有石砧一枚又衣杵卞荆州记曰秭归县有屈原宅女嬃庙衣石犹存盖古之女子对立各执一杵上下捣练于砧其丁冬之声互相应答今易作卧杵对坐捣之又便且速易成帛也

　　王祯曰纩絮御寒古今所尚然制造之法南北互有所长故特总辑庶知通用今附于后



　　绵矩以木框方可尺余用张茧绵是名绵矩又有揉竹而弯者南方多用之其绵外圆内空谓之猪肚绵及有用大竹筒谓之筒子绵就可改作大绵装时未免拖裂北方大小用瓦葢所尚不同各从其便然用木矩者最为得法郦善长水经注曰房子城西出白土细滑如膏可用濯绵霜鲜雪耀异于常绵世俗言房子之纩也抑亦类蜀郡之锦得江津矣今人张绵用药使之腻白亦其理也但为利者因而作伪反害其真不若不用之为愈因及之以为世戒

<子部,农家类,农政全书,卷三十四>
　　絮车构木作架上控钩防滑车下置煮茧汤瓮絮者掣防上转滑车下彻瓮内钩茧出没灰汤渐成絮段庄子所谓洴澼絖者【疏云洴浮也澼漂也絖絮也】古者纩絮绵一也今以精者为绵粗者为絮因蚕家退茧造絮故有此车煑之法常民借以御寒次于绵也彼有茧为胎谓之牵缡者较之车煑工拙悬絶矣

　　撚绵轴制作小碢或木或石上挿细轴先用叉头挂绵上轴悬之撚作绵丝即为防缕可代纺绩

　　农政全书卷三十四
　　钦定四库全书
　　农政全书卷三十五
　　明　徐光启　撰
　　蚕桑广类
　　木棉
　　禹贡曰岛夷卉服厥篚织贝【蔡沉传曰卉服葛及木棉之属南夷木棉之精好者亦谓之吉贝以卉服来贡而吉贝之精者则入篚焉裴渊广州记曰蛮夷不蚕采木棉为絮　方勺泊宅编曰南海蛮人以木棉纺织为布布上出细字杂花尤工巧名曰吉贝布即古白防布也　范政敏遯斋闲覧曰林邑等国出吉贝布木棉为之　南州异物志曰木棉吉贝木所生熟时状如鵞毳细过丝绵中有核如珠珣用之则治出其核昔用辗轴今用搅车尤便但纺不绩任意外抽牵引无有断絶其为布曰斑布繁缛多巧曰城次麄者曰文缛又次麄者曰乌驎　张勃吴録曰交阯定安县有木棉树髙丈实如酒杯口有緜如蚕之緜也又可作布名曰白緤一名毛布　诸畨杂志曰木棉吉贝木所生占城阇婆诸国皆有之今已为中国珍货但不自本土所产不能足用　李延夀南史曰髙昌国有草实如茧中丝为细纑名曰白叠取以为帛甚软白沈懐逺南越志曰桂州出古终藤结实如鵞毳核如珠珣治出其核约如丝绵染为斑布　李时珍本草纲】
