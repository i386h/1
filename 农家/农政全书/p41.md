<!-- { "loadSidebar": true } -->
　　筑有二下筑底旁筑墙筑底者既作池平其底则以木杵杵之或以石碪碪之杵之碪之欲其坚也依池之周而为之墙或方石焉或瓴甋焉甃之以甃齐之灰甃必乘其界墙量池之小大浅深而为之厚不厌厚若复池则为共池而中甃其限墙仍甃为行水之窦壶漏之复池则各为池而穿行水之窦也墙毕以鵞卵之石或小石垫之其底厚五寸以上不厌厚既垫之复杵之或碪之不厌坚无惜其力亦欲其平也既坚既平以筑齐之灰灌之又灌之满焉实焉平焉浮于石而止复杵之或碪之有隙焉复灌之满实平而止中底之坎亦杵之亦墙之亦垫之而灌之如法作之凡底与墙之交碪杵或不及焉则以边杵筑之其垫与灌必谨察之而加功焉壶漏之窦居水之冲必谨察之而加功焉凡墙皆以方长之石为之縁若遇大石焉而凿之池以石为之底与墙与縁径涂之有阙焉而为之缝亦杵之而墙之而縁之而垫之而灌之如法作之野池或土或石皆如之注曰乘界俗言骑缝也縁池面压口也缝补也本篇三图之甲乙丙木杵也丁边杵也戊石碪也己辛己庚甃墙也庚辛石垫也本篇二图之甲乙即共池也以意度之江海之滨平原易野土疏善壊必以甃墙处于山者如秦如晋厥土骍刚陶复陶穴壁立不堕若斯之处掘地为池虽无甃墙而径涂之不亦可乎同志者请尝试之
　　五曰涂
　　筑毕池之底既干其十之八扫除之过干则水沃之而后涂之涂之先以初齐厚五分池大者加二分之一池之底及周连涂之连涂之则周与底之交无罅也涂毕以木击击之欲其平以实也次日又击之有罅焉以鐡槩槩之干则以水沃而槩之无罅而止三日以后皆如之俟其干十分之六而涂之中齐中齐之厚减其初二分之一亦击之槩之次日以后皆如之其干十分之六而涂之末齐末齐之厚减其次二分之一亦击之槩之次日以后皆如之其干十分之五以鐡槩摩之有罅焉以水沃而摩之周与底中坎之周与底复池之水窦皆同之凡周与底之交若窦必谨察之而加功焉凡涂瓴甋之墙或燥而不昵以石灰之水遍洒之作垩色干而后涂之则昵凡涂石池与土池野池与家池皆同法凡击欲其坚如石也摩欲其密如脂也欲其莹如镜也坚密以莹更千万年不渫也
　　注曰本篇四图之甲木击也乙鐡槩也凡三和之灰无所不可用欲厚则四涂之五涂之任意加之四涂者初一中二末一五涂者初一中三末一末涂以饰宫室之墙欲令光润者以鸡子清或桐油和之如法击摩之欲设色以所用色代瓦屑而和之石色为上草木为下
　　六曰盖
　　家池之盖有二曰平之曰穹之平有二曰石版曰木版皆平而羃之为之孔以出入水穹有三曰劵穹曰斗穹曰盖穹方池皆券穹正方者或为斗穹圜池之属皆盖穹劵穹者形覆劵也又如截竹析其半而覆之两和为之立墙斗穹者形覆斗也方其隅而四墙之趋其顶也皆以圜盖穹者其形盖也中髙而旁周皆下垂凡穹之空皆半规皆去縁尺而甃之甃之法皆架木以为模縁而成之甃以石则治之以趋规若瓴甋亦以趋规之模造之无之则以甃齐加损而合之穹之下为之窦以出入水在野者或穹之不则苫之或露之
　　注曰平盖出入之孔有二一居中当底坎之上以挹其渟污也一近池之縁注水入之挈水出之大小皆无定度也本篇四图之丙丁戊己庚券穹也丁戌戊巳方池两縁也丁丙戊和墙也丙庚穹背也辛壬癸子丑斗穹也辛壬癸丑方池縁也子穹顶也依丑辛直线为墙渐狭而上以趋子其丑子辛子皆圆线余三同之而结于子也寅卯辰午未盖穹也寅卯未辰圆池縁也午穹顶也旁周趋上皆为圆线其全空皆半规圆之半也空皆半规者谓丁丙戊丑子壬未午寅皆半圜形也如是则固去縁尺者池口为道将跨池以居梁也趋规之势今工人谓之橘房形也
　　七曰注
　　凡家池以竹木为承霤展转达之其入于池也为之露池迎辐辏之水蹔积焉以渟其滓既淀而后输之露池之縁为窦焉以入于池露池之底为窦焉而他渫之皆以牐或以而节宣之凡雨之初零也必有滓也长夏之雨也必有酷热之气也则启其下窦而池渫焉度可入也者塞之启其上窦而输之若水之来与地平不能为下窦者则淀其滓以时出之为新池干极而注之新注之水不食也既浃月更注之而后食之为二池者嵗食经年之水为三池者嵗食三年之水是恒得陈水焉水陈者良若为复池者既注之澄而后启中墙之窦而输之空池复注之如是更积之是恒得澄水焉凡池既盈而闭之则畜之金鱼数头是食水虫或鲫鱼是食水垢野池注之山原之水遂以畜诸鱼可也鱼之性有与牛羊相长者也
　　注曰淀下凝也露池不羃也如本篇五图之甲乙丙露池也丁上窦也戊下窦也新注不食灰气入焉味恶也鱼与牛羊相长者如鯶食羊豕之恶而肥鲢食鯶之恶而肥也
　　八曰挹
　　家池之水深其挈之则以龙尾之车更深者为之玉衡之车恒升之车无立其足则以大石为坠闗巨木而置之无夹其筩则跨池为梁而置之既出而为槽以达之若挈瓶施繘焉亦从其梁中底之坎既淀焉为噏筩以去其淀噏筩者截竹而通其节或卷铜锡焉两端塞之中底而为之孔孔之径当底三分之一上端之旁为之孔无过三分一指可揜也揜其上孔而入之水至于底而启之则自下孔入者皆淀也既盈揜而出之而倾之如是数入焉淀尽而止凡施筩亦从其梁野池之灌畦若田也亦以三车挈之置车亦如之池大者无跨其梁则跨之隅
　　注曰足谓龙尾之下枢也玉衡之双筩恒升之筩底也筩者玉衡之中筩恒升之筩上端也繘汲井绳也本篇五图之己庚辛石闗巨木也壬癸梁也子丑噏筩也寅噏筩之底孔也卯旁孔也未申梁跨其隅也
　　九曰修
　　池无新故或渫焉修之则用细润之石舂之簁之与灰同体亦与同量煑水百沸而投之和之日干之复舂之簁之煑水投之如是四焉舂而簁之牛乳汁和之以涂其隙或以生漆和而涂之
　　注曰同体等细也同量等分也






<子部,农家类,农政全书,卷二十>
<子部,农家类,农政全书,卷二十>








　　水法附余
　　髙地作井未审泉源所在其求之法有四
　　第一气试
　　当夜水气恒上腾日出即止今欲知此地水脉安在宜掘一地窖于天明辨色时人入窖以目切地望地面有气如烟腾腾上出者水气也气所出处水脉在其下
　　第二盘试
　　望气之法旷野则可城邑之中室居之侧气不可见宜掘地深三尺广长任意用铜锡盘一具清油防微遍擦之窖底用木髙一二寸以搘盘偃置之盘上干草盖之草上土盖之越一日开视盘底有水欲滴者其下则泉也
　　第三缶试
　　又法近陶家之处取瓶缶坯子一具如前铜盘法用之有水气沁入瓶缶者其下泉也无陶之处以土甓代之或用羊羢代之羊羢者不受湿得水气必足见也
　　第四火试
　　又法掘地如前篝火其底烟气上升蜿蜒曲折者是水气所滞其下则泉也直上则否
　　凿井之法有五
　　第一择地
　　凿井之处山麓为上蒙泉所出隂阳适宜园林室屋所在向阳之地次之旷野又次之山腰者居阳则太热居隂则太寒为下凿井者察泉水之有无斟酌避就之
　　第二量浅深
　　井与江河地脉通贯其水浅深尺度必等今问凿井应深防何宜度天时旱涝河水所至酌量加深几何而为之度去江河逺者不论
　　第三避震气
　　地中之脉条理相通有气伏行焉强而密理中人者九窍俱塞迷闷而死凡山乡髙亢之地多有之泽国鲜焉此地震之所由也故曰震气凡凿井遇此觉有气防防侵人急起避之俟泄尽更下凿之欲知气尽者缒灯火下视之火不灭是气尽也
　　第四察泉脉
　　凡掘井及泉视水所从来而辨其土色若赤埴土其水味恶赤埴黏土也中为甓为瓦者是若散沙土水味稍淡若黒坟土其水良黒坟者色黒稍黏也若沙中帯细石子者其水最良
　　第五澄水
　　作井底用木为下砖次之石次之铅为上既作底更加细石子厚一二尺能令水清而味美若井大者于中置金鱼或鲫鱼数头能令水味美鱼食水虫及土垢故试水美恶辨水髙下其法有五
　　第一煑试
　　取清水置净器煑熟倾入白磁器中澄清下有沙土者此水质恶也水之良者无滓又水之良者以煑物则易熟
　　第二日试
　　清水置白磁器中向日下令日光正射水视日光中若有尘埃絪緼如防气者此水质恶也水之良者其澄澈底
　　第三味试
　　水元行也元行无味无味者真水凡味皆从外合之故试水以淡为主味佳者次之味恶为下
　　第四称试
　　有各种水欲辨美恶以一器更酌而称之轻者为上
　　第五纸帛试
　　又法用纸或绢帛之类色莹白者以水蘸而干之无迹者为上也











　　农政全书卷二十
<子部,农家类,农政全书>
　　钦定四库全书
　　农政全书卷二十一
　　明　徐光启　撰
　　农器
　　图谱一
　　王祯曰昔神农作耒耜以教天下后世因之佃作之具虽多皆以耒耜为始然耕种有水陆之分而器用无古今之间所以较彼此之殊效参新旧以兼行使粒食之民生生永赖焉















　　耒耜上句木也易系曰神农氏作斵木为耜揉木为耒说文曰耒手耕曲木从木推手周官车人为耒庛长尺有一寸郑注云庛读如棘刺之刺刺耒下前曲接耜则耒长六尺有六寸其受铁处欤自其庛縁其外遂曲量之以至于首得三尺三寸自首遂曲量之以至于庛亦三尺三寸合为之六尺六寸若从上下两曲之内相望如量之只得六尺与歩相应坚地欲直庛柔地欲句庛直庛则利推句庛则利发倨句磬折谓之中地耜臿也释名曰耜齿也如齿之断物也说文云耜从木防声徐铉等曰今作耜周官考工记匠人为沟洫耜广五寸二耜为耦一耦之伐广尺深尺谓之郑云古者耜一金两人并发之其垄中曰上曰伐伐之言发也今之耜岐头两金象古之耦也贾公彦疏云古者耜一金者对后代耜岐头二金者云也今之耜岐头者后用牛耕种故有岐头两脚耜也耒耜二物而一事犹杵臼也









<子部,农家类,农政全书,卷二十一>
　　犂垦田器释名曰犂利也利则发土絶草根也治金而为之曰犂镵曰犂壁斵木而为之曰犂底曰压镵曰防頟犂箭犂辕犂梢犂评犂建犂槃木金凡十有一事耕之土曰墢墢犹块也起其墢者镵也覆其墢者壁也故镵引而居下壁偃而居上镵之次曰防頟皆貤然相戴自策頟达于犂底纵而贯之曰箭前如程而樛者曰辕后如柄而乔者曰梢辕有越加箭可弛张焉辕之上又有如槽形亦如箭焉刻为缀前髙而后庳所以进退曰评进之则箭下入土也深退之则箭上入土也浅评之上曲而衡之者曰建建楗也所以抳其辕与评无是则二物跃而出箭不能止横于辕之前末曰槃言可转也左右系以樫乎轭辕之后末曰梢中在手所以执耕者也镵长一尺四寸广六寸壁广长皆尺微椭【狭长也】底长四尺广四寸评底过压镵二尺策頟减压镵四寸广狭与底同箭髙三尺评尺有三寸槃増评尺七焉建惟称辕脩九尺稍得其半辕至梢中间掩四尺犂之终始丈有二【陆龟蒙耒耜经曰耒耜民之习通谓之犂】
