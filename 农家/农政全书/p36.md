<!-- { "loadSidebar": true } -->
　　其一海潮之淡可灌者迎而车升之易涸则池塘以畜之闸坝隄堰以留之海潮不淡也入海之水迎而返之则淡禹贡所谓逆河也
　　其二海潮入而泥沙淤垫屡烦濬治者则为牐为坝为窦以遏浑潮而节宣之此江南旧法宋元人治水所用百年来尽废矣近并濬治亦废矣乃田赋则十倍宋元民贫财尽以此故也其濬治之法则宋人之言曰急流搔乗缓流捞剪淤泥盘吊平陆开挑今之治水者宜兼用之也
　　其三岛屿而可田有泉者疏引之无泉者为池塘井库之属以灌之
　　其四海中之洲渚多可田又多近于江河而迎得淡水也则为渠以引之为池塘以畜之
　　一作原作潴以用水作原者井也作潴者池塘水库也髙山平原与水违行泽所不至开濬无施其力故以人力作之凿井及泉犹夫泉也为池塘水库受雨雪之水而潴焉犹夫潴也髙山平原水利之所穷也惟井可以救之池塘水库皆井之属故易井之彖称井养而不穷也作之之法有五
　　其一实地髙无水掘深数尺而得水者为池塘以畜雨雪之水而车升之此山原所通用江南海壖数十畆一环池深丈以上圩小而水多者良田也
　　其二池塘无水脉而易干者筑底椎泥以实之其三掘土深丈以上而得水者为井以汲之此法北土甚多特以灌畦种菜近河南及真定诸府大作井以灌田旱年甚获其利宜广推行之也井有石井砖井木井栁井苇井竹井土井则视土脉之虚实縦横及地产所有也其起法有桔橰有辘轳有龙骨木斗有恒升筒用人用畜髙山旷野或用风轮也【圗见前】其四井深数丈以上难汲而易竭者为水库以畜雨雪之水他方之井深不过一二丈秦晋厥田上上则有深数十丈者亦有掘深而得咸水者其为池塘为浅井亦筑土椎泥而水留不久不若水库之涓滴不漏千百年不漏也
　　其五实地之旷者与其力不能多为井为水库者望幸于雨则歉多而稔少宜令其人多种木种木者用水不多灌溉为易水旱蝗不能全伤之既成之后或取果或取叶或取材或取药不得已而择取其落叶根皮聊可延旦夕之命虽复荒嵗民犹恋此不忍遽去也语曰木奴千无防年

　　农政全书卷十六
<子部,农家类,农政全书>
　　钦定四库全书
　　农政全书卷十七
　　明　徐光启　撰
　　水利
　　灌溉图谱
　　王祯曰灌溉之利大矣江淮河汉及所在川泽皆可引而及田以爲沃饶之资但人情拘于常见不能通变间有知其利者又莫得其用之具今特多方捜摘既述旧以增新复随宜而制物或设机械而就假其力或用挑浚而永頼其功大可下润于千顷高可飞流于百尺架之则逺达穴之则潜通世间无不救之田地上有可兴之雨其用水有法槩可见故辑诸篇庶资农事云

<子部,农家类,农政全书,卷十七>

　　水栅棑木障水也若溪岸稍深田在高处水不能及则于溪上流作栅遏水使之旁出下溉以及田所其制当流列植竪桩桩上枕以伏牛擗以柆木仍用块石高垒众楗斜以邀水势此栅之小者如秦雍之地所拒川水率用巨栅其防利之家嵗例量力均办所需工物乃深植桩木列置石囤长或百歩高可防丈以横截中流使傍入沟港凡所溉田畆计千万号为陆海今特列于图谱以示大小规制庶彼方效之防水为有用之水田为不旱之田由此栅也



　　水闸开闭水门也间有地形高下水路不均则必跨据津要高筑堤坝汇水前立斗门甃石为壁叠水作障以备啓闭如遇旱涸则撒水灌田民頼其利又得通济舟楫转激辗硙实水利之总揆也

　　陂塘説文曰陂野池也塘犹堰也陂必有塘故曰陂塘周礼以潴蓄水以防止水説者谓潴者蓄流水之陂也防者潴旁之隄也今之陂塘既与上同考之书传庐江有芍陂頴川有鸿隙陂黄陵有雷陂爱敬陂阳平沛郡有钳庐陂其各溉田大则数千顷后世故迹犹存因以为利今人有能别度地形亦效此制足溉田畆千万此作田围特省工费又可畜育鱼鼈栽种菱藕之类其利可胜言哉

　　水塘即洿池因地形防下用之潴蓄水潦或修筑圳堰以备灌溉田畆兼可畜育鱼鼈栽种莲芡俱各获利累倍大凡陆地平田别无溪涧井泉以溉田者救旱之法非塘不可夫江淮之间在在有之然官民异属各爲永业嵗收产利或用水之多便者

　　【翻车今人谓龙骨车也魏畧曰马钧居京都城内有田地可为园无水以灌之乃作翻车令儿童转之而灌水自覆汉灵帝使毕岚作翻车设机引水洒南北郊路则翻车之制又起于毕岚矣今农家用之溉田翻车之制除压栏木及列槛桩外车身用板作槽长可二丈阔则不等或四寸至七寸高约一尺槽中架行道板一条随槽阔狭比槽板两头俱短一尺用直大小轮轴同行道板上下通周以龙骨板系其在上大轴两端各带柺木四茎置于岸上木架之间人慿架上踏动柺木则龙骨板随转循环行道板刮水上岸此翻车之制关楗颇多必用木匠可易成造其起水之法若岸高三丈有余可用三车中间小池倒水上之足救三丈已上高旱之田凡临水地叚皆可置用但田高则多费人力如数家相博计日趋工俱可济旱水具中机械功防惟此为量】

　　筒车流水筒轮凡制此车先视岸之高下可用轮之大小须要轮高于岸筒贮于槽方为得法其车之所在自上流排作石仓斜擗水势急凑筒轮其轮就轴作毂轴之两防阁于桩柱山口之内轮轴之间除受水板外又作木圏缚绕轮上就系竹筒或木筒【谓小轮则用竹筒大轮则用木筒】于轮之一周水激转轮众筒兠水次第倾于岸上所横木槽谓之天池以灌田稻日夜不息絶胜人力若水力稍缓亦有木石制为陂栅横约溪流防出激轮又省工费或遇流水狭处但垒石敛水凑之亦为便易此筒车大小之体用也有流水处俱可置此但恐他境之民未始经见不知制度今列为图谱使仿效通用则人无灌溉之劳田有常熟之利轮之功也
　　扈先生曰凡取水之术有四一曰括二曰过三曰盘四曰吸括之道有二一曰独刮急流水中加逼脱可括上数丈也二曰逓括不论急缓但有流水以三轮逓括可利出入也过之道有二一曰全过今之过山龙必上水高于下水则可为之至平则止二曰二过以人力节宣随气呼吸茍上流高于下流一二尺便可激至百丈以上也盘之法至多此书所载凡有轮轴者皆是其妙絶者逓互轮防交轮叠盘可至数里山嵿但括法必须流水过法不论行止必须上流高于下流盘法在流水用水力在止水必须风及人畜之力独吸法不论行止缓急不拘泉池河井不须风水人畜只用机法自然而上但所取不能多止可供饮倘用溉田必须多作顾亦易办

<子部,农家类,农政全书,卷十七>
　　水转翻车其制与人踏翻车俱同但于流水岸边掘一狭堑置车于内车之踏轴外端作一竪轮竪轮之傍架木立轴置二卧轮其上轴适与车头竪轮辐支相间乃擗水傍激下轮既转则上轮随拨车头竪轮而翻车随转倒水上岸此是卧轮之制若作立轴当别置水激立轮其轮辐之末复作小轮辐头稍阔以拨车头竪轮此立轮之法也然亦当视其水势随冝用之其日夜不止絶胜踏车
　　扈先生曰此却未便水势太猛龙骨板一受龃龉即决裂不堪与今风水车同病若长流水中不如筒车为穏平流用风不佞别有一法

<子部,农家类,农政全书,卷十七>
　　牛转翻车如无流水处车之其车比水转翻车卧轮之制但去下轮置于车傍岸上用牛拽轮转轴则翻车随转比人踏功将倍之与前水转翻车皆出新制故逺近效之俱省工力

<子部,农家类,农政全书,卷十七>
　　驴转筒车即前水转筒车但于转轴外端别造竪轮竪轮之侧岸上复置卧轮与前牛转翻车之制无异凡临坎井或积水渊潭可浇灌园圃胜于人力汲引
　　扈先生曰此却太拙筒车之妙妙在用水若用人畜之力是水行迂道比于翻车枉费十分之三

　　高转筒车其高以十丈为凖上下架木各竪一轮下轮半在水内各轮径可四尺轮之一周两傍高起其中若槽以受筒索其索用竹均排三股通穿为一随车长短如环无端索上相离五寸俱置竹筒筒长一尺筒索之底托以木牌长亦如之通线铁线缚定随索列次络于上下二轮复于二轮筒索之间架刳木平底行槽一连上与二轮相平以承筒索之重或人踏或牛拽转上轮则筒索自下兠水循槽至上轮轮首覆水空筒复下如此循环不已日所得水不减乎地车戽若积为池沼再起一车计及二百余尺如田高岸深或田在山上皆可及也【所转上轮形如軭制易缴筒索用人则如轮轴一端作掉技用牛则制作竪轮如牛转翻车之法或于轮转两端造作拐木如人踏翻车之制若筒索悄慢则量移上轮其余措置当自忖度不能悉成】扈先生曰此制却可用之急流挈水虽小而行地颇高若在平水亦须用人畜之力然犹胜挈瓶也但凡车戽之制独平水为难耳若果系迅流即数里可激而上此区区者何足以云别有水转筒车与高转筒车之制颇同故着其説于后图不载
　　水转筒车遇有流水岸侧欲用高水可立此车其车亦高转筒轮之制但于下轮轴端别作竪轮傍用卧轮拨之与水转翻车无异水轮既转则筒索兠水循槽而上余如前例又须水力相称如打辗磨之重然后可行日夜不息絶胜人牛所转此诚袐术今表暴之以谕来者

<子部,农家类,农政全书,卷十七>
　　连筒以竹通水也凡所居相离水泉颇逺不便汲用乃取大竹内通其节令本末相续连延不断阁之平地或架越涧谷引水而至又能激而高起数尺注之池沼及庖湢之间如药畦蔬圃亦可供用杜诗所谓连筒灌小园
　　扈先生曰岂有激而高起之理若能高起必是上流受处高于下流泄处故也果高则百丈亦可不高则分寸不能但是上流高于下流一二尺即能取水至百丈之上此则制作之巧耳

　　架槽木架水槽也间有聚落去水既逺各家共力造木为槽逓相嵌接不限高下引水而至如泉源颇高水性趋下则易引也或在洼下则当车水上槽亦可逺达倘若遇高阜不免避碍或穿凿而通若遇防险则置之乂木驾空而过若遇平地则引渠相接又左右可移隣近之家亦得借用非惟灌溉多便抑可潴蓄为用暂劳永逸同享其利

　　戽斗挹水器也唐韵云戽抒【上与切】也抒水器挹也凡水岸稍下不容置车当旱之际乃用戽斗控以双绠两人掣之抒水上岸以溉田稼其斗或柳筲或木罂从所便也
　　扈先生曰此是岸下不必置车或所用水少权作此耳若以溉田即岸下亦是置车为妙

<子部,农家类,农政全书,卷十七>
　　刮车上水轮也其轮高可五尺辐头濶至六寸如水颇下田可用此其先于岸侧掘成峻槽与车辐同濶然后立架安轮轮轴半在槽内其轮轴一端擐以铁钩木拐一人执而掉之车轮随转则众辐循槽刮水上岸溉田便于车戽
　　扈先生曰此必水与岸相去止一二尺方可用若嵗潦用以出水圩外尤便若并流水便可激轮出入则不烦人畜其利甚博也

