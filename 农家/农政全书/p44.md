<!-- { "loadSidebar": true } -->
　　连枷【古牙切】击禾器国语曰权节其用耒耜耞支【耞拂也以击草】广雅曰柫谓之架説文曰柫架也柫击禾连架释名曰架加也加杖于柄头以楇【陟爪切】穗而出谷也其制用木条四茎以生革编之长可三尺阔可四寸又有以独挺为之者皆于长木柄头造为擐轴举而转之以朴禾也方言云佥宋魏之间谓之摄殳【音殊】自关而西谓之柫【薄宓切】齐楚江淮之间谓之柍【音怏】或谓之悖【音敕】今呼为连耞南方农家皆用之北方获禾少者亦易办也

　　刮板刬土具也用木板一叶阔二尺许长则倍之或煆铁为舌板后钉木直二茎高出板上槩以横柄板之两傍系一铁镮以擐拽索两手推按或人或畜挽行以刬壅脚土凡修闸坝起堤防填汚坎积丘垤均土壤治畦埂叠埸圃聚子粒拥糠籺【胡骨切】除瓦砾【即击切】虽若乏用然农家之事居多也

　　农政全书卷二十二
<子部,农家类,农政全书>
　　钦定四库全书
　　农政全书卷二十三
　　明　徐光啓　撰
　　农器
　　图谱三
　　王祯曰昔圣人敎民杵臼而粒食资焉后乃増广制度而为碓为硙为砻为辗等具皆本于此至于蓄积之所古有定制而出纳之用与烹餁之器尤不可阙故以嘉量继之鼎釡终之若夫舟车之事任载所先葢南北道路之不同故水陆乗行之亦异然淮汉之间俱可兼用凡务农之家随其所便所居庐室尤不可无其动止之用理存覆载故共录于此
　　杵臼舂也易系辞曰黄帝尧舜氏作断木为杵掘地为臼杵臼之利万民以济按古舂之制防百一十斤稻重一防为米二十斗为米十斗曰为米六斗大半斗曰粲又曰粝米一石舂为九斗曰糳糳米之精者斯古舂之制自杵臼始也【有图不载】



　　碓舂器用石杵臼之一变也广雅曰碓也方言云碓稍谓之碓几自关而东谓之梴桓谭新论曰杵臼之利后世加巧因借身重以践碓而利十倍

　　堈碓以堈作碓臼也集韵云堈瓮也又作防其制先掘埋堈坑深逾二尺次下木地钉三茎置石于上后将大磁堈穴透其防向外侧嵌坑内埋之复取碎磁与灰泥和之以窒防孔令圆滑如一干透乃用半竹篘长七寸许径四寸如合脊瓦様但其下稍濶以熟皮周围防之【取其滑也】倚于堈之下唇篘下两边以石压之或两竹竿刺定然后注糙于堈内用碓木杵【杵头铁团束之囤内置四大牙钉稍卧之】捣于篘内堈既圆滑米自翻倒簌于篘内一捣一簌既省人搅米自匀细然木杵既轻动防狂迸须于踏碓时已起而落随以左足蹑其碓腰方得稳顺一堈可舂米三石功折常碓累倍始于浙人故又名浙碓今多于津要商旅辏集处所可作连屋置百余具者以供往来稻船货粜粳糯及所在上农之家用米既多尤宜置之

<子部,农家类,农政全书,卷二十三>
<子部,农家类,农政全书,卷二十三>
　　砻礧谷器所以去谷殻也淮人谓之砻江浙之间谓之砻编竹作围内贮泥土状如小磨仍以竹木排为密齿破谷不致损米就用拐木窍贯砻上掉轴以绳悬檩上众力运肘以转之日可破谷四十余斛方谓之木礧石凿者谓之石木礧砻礧字从石初本用石今竹木代者亦便又有废磨上级已薄可代谷砻亦不损米或人或畜转之谓之砻磨复有畜力挽行大木轮轴以皮或大绳绕轮两周复交于砻之上级轮转则绳转绳转则砻亦随转计轮转一周则砻转凡五余周比用人工既速且省

　　辗通俗文曰石碢轹糓曰辗后魏书曰崔亮在雍州读杜预传见其为八磨嘉其有济时用因教民为辗【扈先生曰后魏臣工最多留心民事者将上意所先耶抑两汉之遗人也】今以粝石甃为圆槽周或数丈高逾二尺中央作台植以簨轴上穿榦木贯以石碢有用前后二碢相逐前备撞木不致相击仍随带搅杷畜力挽行循槽转碾日得米三十斛近有法制辗槽【法制川沙石芹泥与糯粥同胶和之以为圆槽下以木棰缓筑实直至干透可用】轹米特易可加前数此又辗之巧便者
　　【扈先生曰亮为仆射奏于张方桥东堰谷水造硙磨三十区其利十倍国用便之】

<子部,农家类,农政全书,卷二十三>
　　辊辗世呼曰海青辗喻其速也但比常辗减去图槽就碢榦栝以石辊【辊径可三尺长可五尺】上置板槛随辗榦圆转作窍下谷不计多寡旋碾旋收易于得米较之碢辗疾过数倍故比于鸷鸟之尤者人皆便之
　　扈先生曰江右木作槽辗山右石作揺辗皆取机势倍胜常辗

　　连磨连转磨也其制中置巨轮轮轴上贯架木下承鐏臼复于轮之周囘列绕八磨轮辐近与各磨木齿相间一牛拽转则八磨随轮辐俱转用力少而见功多后魏崔亮在雍州读杜頴传见其为八磨嘉其有济时用刘景宣作磨竒巧特异策一牛之任转八磨之重窃谓此虽并载前史然世罕有传者今乃防绎搜索度其可用述此制度既图于前复叙于后庶来者效之以广食利【圗见水利部】

　　飏扇集韵云飏风飞也扬谷器其制中置簨轴列穿四扇或六扇用薄板或糊竹为之复有立扇卧扇之别各带掉轴或手转足蹑扇即随转凡舂辗之际以糠米贮之高槛底通作匾缝下泻均细如帘即将机轴掉转搧之糠粞既去乃得净米又有舁之埸圃间用之者谓之扇车凡揉打麦禾等稼穰籺相杂亦须用此风防比之锨掷防簸其功数倍

　　防唐韵作磨硙也説文云防石硙也世本曰公输班作硙方言或谓之防通俗文曰填礳曰硐磨床曰摘今又谓主磨曰脐注磨曰眼转磨曰榦承磨曰槃载磨曰床多用畜力挽行或借水轮或掘地架木下置鐏轴亦转以畜力谓之旱水磨比之常磨特为省力凡磨上皆用漏斗盛麦下之眼中则利齿旋转破麦作麸然后收之筛罗乃得成麫世间饼饵自此始矣

<子部,农家类,农政全书,卷二十三>
　　油榨取油具也用坚大四木各围可五尺长可丈余叠作卧枋于地其上作槽其下用厚板嵌作底槃槃上圆凿小沟下通槽口以备注油于器凡欲造油先用大镬防炒芝麻既熟即用碓舂或辗碾令烂上甑蒸过理草为衣贮之圏内累积在槽横用枋桯相桚复竖揷长楔高处举碓或推击檘之极则油从槽出此横榨谓之卧槽立木为之者谓之立槽傍用击揳或上用压梁得油甚速今燕赵间创有以铁为炕面就接蒸斧防项乃倾芝麻于上执锨匀搅待熟入磨下之即烂比镬炒及舂碾省力数倍南北农家岁用既多尤宜则效

　　谷盅集韵云虚器也又谓之气笼编竹作围径可一尺高或二丈防足稍大易于坚立内置木数层乃先列仓中每间或五或六亦量积谷多少高低大小而制之尝见仓廪囷京等所贮米谷蒸湿结厚数尺谓之头以致压盫变黄渐成腐往往耗损公私坐致陷害诚可甚惜今置此器使欝气升通米得坚燥免蹈前实济物之良法也凡储蓄之家不可阙

<子部,农家类,农政全书,卷二十三>
　　窖藏谷穴也史记货殖传曰宣曲任氏独窖食粟楚汉相拒荥阳民不得耕米石至数万而豪杰金玉尽归任氏任氏以是起富尝谓谷之所在民命是寄今藏至地中必有重遇且风虫水旱十年之内俭居五六安可不预备凶灾夫穴地为窖小可数斛大至数百斛先投柴棘烧令其土焦燥然后周以糠稳贮粟于内五谷之中惟粟耐陈可歴远年有于窖上栽树大至合抱内若变树必先槁又谓叶必萎黄又捣别窖北地土厚皆宜作此江淮高峻土厚处或宜仿之

　　窦似窖月令曰穿窦窖郑注云穿窦窖者入地隋曰窦方曰窖疏云隋者似方非方似圆非圆释文云隋谓狭而长令人下掘或旁穿出土转于它处内实以粟复以草墢封塞他人莫辨即谓窦也葢小口而大腹窦小孔穴也故名窦
　　仓谷藏也释名曰仓藏也天文集曰廪星主仓史记天官书胃为天仓此名著于天象者礼月令曰孟冬命有司修囷仓周礼仓人掌粟入之藏此名著于公府者诗曰乃求千斯仓管子曰仓廪实而知礼节此名著于民家者今国家备储蓄之所上有气楼谓之厫房前有檐楹谓之明厦仓为总名葢其制如此夫农家贮谷之屋虽规模稍下其名亦同皆系累年蓄积所在内外材木露者悉宜灰泥涂饰以辟火灾木又不蠧可为永法【圗不载】
　　廪仓之别名诗曰亦有高廪万亿及秭注云廪所以藏粢盛之穗説文曰仓黄防而取之故谓之防或从广从禾今农家构及无壁厦屋以储禾穗穜稑之种即古之廧也唐韵云仓有屋曰廪仓其藏谷之总名而廪庾又有屋无屋之辨也【图不载】
　　庾郑诗笺云露积谷也集韵庾或作防仓无屋者诗曰曽孙之庾如坻如京又曰我庾维亿葢谓庾积谷多也【图不载】
　　囷圆仓也礼月令曰修囷仓説文廪之圆者圆谓之囷方谓之京吴志周瑜谒鲁肃肃指其囷以与之西京杂记曰曹元理善算囷之谷数类而言之则囷之名旧矣今贮谷圜泥涂其内草苫于上谓之露者即囷也【图不载】
　　升十合量也前汉志云以子谷秬黍中者千二百实其龠以井水凖其概二龠为合十合为升説文云升从斗象形唐韵云升成也【自此至末图不载】
　　斗十升量也前汉志云十升为斗斗者聚升之量也説文云斗象形有柄天文集曰斗星仰则天下斗斛不平覆则岁稔
　　斛十斗量也前汉志云十斗为斛斛者角斗平多少之量也广雅曰斛谓之鼓方解谓之角周礼曰防氏为量改煎金锡则不耗不耗然后权之权之然后凖之凖之然后量之其铭曰时文思索允臻其极嘉量既成以观四国永啓厥后兹器维则【时文思索言是德之君思求索为民立法而作量】汉书五量之法用铜方尺而圆其外旁有庣焉【师古曰庣不满之处也】上为斛下为斗【上谓仰斛下为覆斛之底受一斗也】左耳为升右耳为合龠夫量者跃于龠合于合登于升聚于斗角于斛职在大仓大司农掌之今农夫家所得谷数凡输纳于官贩鬻于市积贮于家多则斛少则斗零则升又必槩以平之贫富皆不可阙者
　　概平斛斗器説文云槩杚斗斛从木既声杚平也汉书云以井水凖其概也古有豆区釜钟庾秉之量左传曰四升为豆四豆为区四区为釜十釡为钟又二釜半为庾十六斛为秉皆古量之名也今唯以升斗斛为凖最号简要葢出纳之司易会计也
