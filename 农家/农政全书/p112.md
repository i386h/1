<!-- { "loadSidebar": true } -->
　　采蒌蒿采枝采叶还采苗我独采根卖城郭城里人家半凋落
　　救饥　春采苗叶熟食夏秋茎可作虀心可入茶

　　扫箒荠
　　扫箒荠青簇簇去年不収空倚屋但愿今年収两熟场头扫箒扫尽秃
　　救饥　春采熟食

　　雀儿绵单
　　雀儿绵单托彼终宿如茵如衾匪丝匪縠年饥愿得充我餐任穿我屋蔽尔寒
　　救饥　三月采可作虀此菜甚延蔓铺地而生故名

　　菱科
　　采菱科采菱科小舟日日临清波菱科采得余几何竟无人唱采菱歌风流无复越溪女但采菱科救饥馁
　　救饥　夏秋采熟食

　　灯蛾儿
　　灯蛾儿落满地化作草青青遭此饥荒歳曽见当年绕绛纱于今灯火几人家
　　救饥　二月采熟食

　　荠菜儿
　　荠菜儿年年有采之一二遗八九今年才出土眼中挑菜人来不停手而今狼籍已不堪安得花开三月三
　　救饥　春月采之生熟皆可食

　　芽儿拳
　　芽儿拳生树边白如雪软如绵煮来不食泪如雨昨朝儿卖他州府
　　救饥　正二月采熟食

　　板荞荞
　　板荞荞兮吾不识出无路兮入无室将学道兮归空山草为衣兮木为食
　　救饥　正二月和菱采之炊食三四月结角老不堪
　　用

　　碎米荠
　　碎米荠如布糓想为民饥天雨粟官仓一月一开放造物生生无尽藏
　　救饥　三月采止可作虀

　　天藕儿
　　天藕儿降平陆活生民如雨粟昨日湖边闻野哭忽忆当年采莲曲
　　救饥　根如藕而小熟食楷叶不可食

　　老鹳觔
　　老鹳觔老鹳觔去年水涸无纎鳞蚁垤累累声不闻老鹳何在觔独存
　　救饥　二月采之熟食亦可作虀

　　鹅观草
　　鹅观草满地青青鹅食饱年来赤地不堪观又被饥人分食了鹅观草
　　救饥　正二月如麦青炊食

　　牛尾瘟
　　牛尾瘟不敢吞疫气重流逺村黄毛牸乌毛犜十庄九疃无一存摩挱犁耙泪如涌田中无牛更无种救饥　生深水中叶如发茎如藻冬月和鱼煮食夏
　　秋亦可食

　　兎丝根
　　兎丝根美可尝千万结如我肠饥人得食不辍口肠细食多死八九
　　救饥　一名兎丝苗春采叶苗秋冬采根蒸食味甘
　　多食令人晕

　　野萝卜
　　野萝卜生平陆匪蔓菁若芦菔求之不难烹易熟饥来获之胜粱肉
　　救饥　叶似芦菔故名熟食

　　农政全书卷六十
