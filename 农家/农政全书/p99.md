<!-- { "loadSidebar": true } -->
　　山苋菜　本草名牛膝一名百倍俗名脚斯蹬又名对节菜生河内川谷及临胊江淮闽粤闗中苏州皆有之然皆不及懐州者为真蔡州者最长大柔润今钧州山野中亦有之苗髙二尺已来茎方青紫色其茎有节如鹤膝又如牛膝状以此名之叶似苋菜叶而长颇尖【音哨】叶皆对生开花作穂根味苦酸性平无毒叶味甘防酸恶萤火陆英龟甲白前
　　救饥　采苖叶煠熟换水浸去酸味淘浄油盐调食

　　欵冬花　一名橐吾一名颗东一名虎须一名莵奚一名氐冬生常山山谷及上党水傍闗中蜀北宕昌秦州雄州皆有今钧州宻县山谷间亦有之茎青防带紫色叶似葵叶甚大而丛生又似石葫芦叶颇团开黄花根紫色图经云叶如荷而斗直大者容一升小者容数合俗呼为蜂斗叶又名水斗叶此物不避氷雪最先春前生雪中出花世谓之鑚冻又云有叶似萆开黄花青紫蕚去土一二寸初出如菊花蕚通直而肥实无子陶隠居所谓出髙丽百济者近此类也其叶味苦花味辛甘性温无毒杏仁为之使得紫菀良恶皁荚硝石参畏贝母辛夷麻黄黄芩黄连青箱
　　救饥　采嫩叶煠熟水浸淘去苦味油盐调食


　　萹蓄　一名萹竹生东莱山谷今在处有之布地生道傍苗似石竹叶防阔嫩绿如竹赤茎如股节间花出甚细淡桃红色结小细子根如蒿根苗叶味苦性平一云味甘无毒
　　救饥　采苖叶煠熟水浸淘浄油盐调食

　　大蓝　生河内平泽今处处有之人家园圃中多种苗髙尺余叶类白菜叶防厚而挟窄尖淡粉青色茎叉稍间开黄花小荚其子黒色本草谓菘蓝可以为靛染青以其叶似菘菜故名菘蓝又名马蓝尔雅所谓葳马蓝是也味苦性寒无毒
　　救饥　采叶煠熟水浸去苦味油盐调食

　　石竹子　本草名瞿麦一名巨句麦一名大菊一名大兰又名杜母草鷰麦蘥【音叶】麦生太山川谷今处处有之苖髙一尺已来叶似独扫叶而尖小又似小竹叶而细窄茎亦有节稍间开红白花而结蒴内有小黒子味苦辛性寒无毒蓑草牡丹为之使恶螵蛸
　　救饥　采嫩苖叶煠熟水浸淘浄油盐调食

　　红花菜　本草名红蓝花一名黄蓝出梁汉及西域沧魏亦种之今处处有之苖髙二尺许茎叶有刺似刺蓟叶而润泽窊靣稍结梂彚亦多刺开红花蘂出梂上圃人采之采已复出至尽而罢梂中结实白颗如小豆大其花暴干以染真红及作胭脂花味辛性温无毒叶味甘
　　救饥　采嫩叶煠熟油盐调食子可笮作油用

　　萱草花　俗名川草花本草一名鹿葱谓生山野花名宜男风土记云懐姙妇人佩其花生男故也人家园圃中多种其叶就地丛生两邉分垂叶似菖蒲叶而柔弱又似粉条儿菜叶而肥大叶间撺葶开金黄花味甘无毒根凉亦无毒叶味甘
　　救饥　采嫩苖叶煠熟水浸淘浄油盐调食
　　扈先生曰花叶芽俱嘉蔬不必救荒根亦可作粉如治蕨法迩嵗洊饥山民多頼之京师人食其土中嫩芽名扁穿花叶芽俱尝过



　　车轮菜　本草名车前子一名当道一名芣苢一名虾蟇衣一名牛衣一名胜舄菜尔雅云马舄幽州人谓之一舌草生滁州及真定平泽今处处有之春初生苖叶布地如匙而累年者长及尺余又似玉簮叶稍大而薄叶丛中心撺葶三四茎作长穂如防尾花甚宻青色防赤结实如葶苈子赤黒色生道傍味甘咸性寒无毒一云味甘性平叶及根味甘性寒常山为之使
　　救饥　采嫩苗叶煠熟水浸去涎沫淘浄油盐调食

　　白水荭苗　本草名荭草一名鸿防有赤白二色尔雅云红笼古其大者蘬郑诗云隰有游龙是也所在有之生水邉下湿地叶似蓼叶而大长有澁花开红白又似马蓼其茎有节而赤味咸性防寒无毒
　　救饥　采嫩苗叶煠熟水浸淘浄油盐调食洗浄蒸
　　食亦可

　　黄耆　一名戴糁一名戴椹一名独椹一名芰草一名蜀脂一名百本一名王孙生蜀郡山谷及白水汉中河东陜西出绵上呼为绵黄耆今处处有之根长二三尺独茎丛生枝干其叶扶疎作羊齿状似槐叶防尖小又似蒺藜叶阔大而青白色开黄紫花红槐花大结小尖角长寸许味甘性防温无毒一云味苦防寒恶龟甲白藓皮
　　救饥　采嫩苖叶煠熟换水浸淘洗去苦味油盐调
　　食药中补益呼为羊肉



　　威灵仙　一名能消出商州上洛华山并平泽及陜西河东河北河南江湖石州宁化等州郡不闻水声者良今宻县梁家衡山野中亦有之苖髙一二尺茎方如股四棱茎多细茸白毛叶似栁叶靣阔邉有锯齿又似旋覆花叶其叶作层生毎层六七叶相对排如车轮様有六层至七层者花浅紫色或碧白色作穂似蒲防子亦有似菊花头者结实青色根稠宻多须味苦性温无毒恶茶及麺汤以甘草枝子代饮可也
　　救饥　采叶煠熟换水浸去苦味再以水淘浄油盐
　　调食



　　马兠铃　根名云南根又名土青木香生闗中及信州滁州河东河北江淮夔州浙州郡皆有今髙阜等去处亦有之春生苖如藤蔓叶如山药叶而厚大背白开黄紫花颇类枸杞花结实如铃作四五瓣叶脱时铃尚垂之其状如马项铃故得名味苦性寒又云平无毒救饥　采叶煠熟用水浸去苦味淘浄油盐调食

　　旋覆花　一名戴椹一名金沸草一名盛椹上党田野人呼为金钱花尔雅云蕧盗庚出随州生平泽川谷今处处有之苗多近水傍初生大如红花叶而无刺苖长二三尺已来叶似栁叶稍寛大茎细如蒿开花似菊花如铜钱大深黄色花味咸甘性温防冷利有小毒叶味苦性凉
　　救饥　采叶煠熟水浸去苦味淘浄油盐调食

　　防风　一名铜芸一名茴草一名百枝一名屏风一名简根一名百蜚生同州沙苑川泽邯郸琅邪上蔡陜西山东处处皆有今中牟田野中亦有之根上黄色与蜀葵根相类稍细短茎叶俱青绿色茎深而叶淡叶似青蒿叶而阔大又似米蒿叶而稀踈茎似茴香开细白花结实似胡荽子而大味甘辛性温无毒杀附子毒恶干姜藜芦白敛芫花又名石防风亦疗头风痛又有叉头者令人发狂叉尾者发痼疾
　　救饥　采嫩苗叶作菜茹煠熟极爽口



　　鬰臭苖　本草茺蔚子是也一名益母一名益眀一名大札一名贞尉皆云蓷【音推】益母也亦谓蓷臭秽生海濵池泽今田野处处有之叶似荏子叶又似艾叶而薄小色青茎方节节开小白花结子黒茶褐色三棱细长味辛甘防温一云防寒无毒
　　救饥　采苖叶煠熟水浸淘浄油盐调食

　　泽漆　本草一名漆茎大防苖也生太山川泽及冀州鼎州明州今处处有之苗髙二三尺科又生茎紫赤色叶似栁叶防细短开黄紫花状似杏花而瓣颇长生时摘叶有白汁出亦能啮刺人故以为名味苦辛性防寒无毒一云有小毒一云性冷防毒小豆为之使恶薯蓣令尝叶味澁苦食过囘味甜
　　救饥　采叶及嫩茎煠熟水浸淘浄油盐调食采嫩
　　叶蒸过晒干做茶吃亦可

　　酸浆草　本草名酢浆草一名醋母草一名鸠酸草俗为小酸茅旧不着所出州土今处处有之生道傍下湿地叶如初生小水萍毎茎端皆丛生三叶开黄花结黒子南人用苖揩鍮【音偷】石器令白如银色光艶味酸性寒无毒
　　救饥　采嫩苖叶生食

　　蛇床子　一名蛇粟一名蛇米一名虺床一名思益一名防毒一名枣棘一名墙蘼尔雅一名旰生临淄川谷田野今处处有之苖髙一二尺青碎作丛似蒿枝叶似黄蒿叶又似小叶蘼芜又似藁本叶毎枝上有花头百余结同一窠开白花如伞盖状结子半黍大黄褐色味苦性甘无毒性平一云有小毒恶牡丹巴豆贝母救饥　采嫩苖叶煠熟水浸淘洗浄油盐调食

　　茴香　一名蘹香子北人呼为土茴香茴蘹声相近故云耳今处处有之人家园圃多种苗髙三四尺茎粗如笔管傍有淡黄袴叶抪茎而生袴叶上发生青色细叶似细蓬叶而长极踈细如丝髪状袴叶间分生乂枝稍头开花花头如伞葢黄色结子如莳萝子防大而长亦有线瓣味苦辛性平无毒
　　救饥　采苖叶煠熟换水淘浄油盐调食子调和诸
　　般食味香美
　　扈先生曰叶可作恒蔬



　　夏枯草　本草一名夕句一名乃东一名燕靣生蜀郡川谷及河淮浙滁平泽今祥符西田野中亦有之苖髙二三尺其叶对节生叶似旋覆叶而极长大邉有细锯齿背白上多气脉纹路叶端开花作穗长二三寸许其花紫白似丹参花叶味苦防辛性寒无毒土为之使俗又谓之鬰臭苖非是
　　救饥　采嫩叶煠熟换水浸淘去苦味油盐调食

　　藁本　一名鬼卿一名地新一名防茎生崇山山谷及西川河东兖州杭州今卫辉辉县栲栳圏山谷间亦有之俗名山园荽苖髙五七寸叶似芎防叶细小又似园荽叶而稀踈茎比园荽茎颇硬直味辛防苦性温防寒无毒恶防茹畏青箱子
　　救饥　采嫩苖叶煠熟水浸淘浄油盐调食

　　柴胡　一名地薫一名山菜一名茹草叶一名芸蒿生农川谷及寃句寿州淄州闗陜江湖间皆有银州者为胜今钧州宻县山谷间亦有苖甚辛香茎青紫坚硬防有细线楞叶似竹叶而小开小黄花根淡赤色味苦性平防寒无毒半夏为之使恶皁荚畏女菀藜芦又有苗似斜蒿亦有似麦门冬苖而短者开黄花生丹州结青子与他处者不类
　　救饥　采苖叶煠熟换水浸淘去苦味油盐调食

　　漏芦　一名野兰俗名荚蒿根名鹿骊根俗呼为鬼油麻生乔山山谷及秦州海州单州曹兖境今钧州新郑沙岗间亦有之苖叶就地丛生叶似山芥菜叶而大又多花又有似白屈菜叶又似大蓬蒿叶及似风花菜脚叶而大叶中撺葶上开红白花根苗味苦咸性寒大寒无毒连翘为之使
　　救饥　采叶煠熟水浸淘去苦味油盐调食

　　龙胆草　一名龙胆一名陵防俗呼草龙胆生齐朐山谷及寃句襄州吴兴皆有之今钧州新郑山岗间亦有根类牛膝而根一本十余茎黄白色宿根苗髙尺余叶似栁叶而细短又似小竹开花如牵牛花青碧色似小铃形様陶隠居注云状似龙葵味苦如胆因以为名味苦性寒大寒无毒贯众小豆为之使恶防葵地黄又云浙中又有龙胆草味苦澁此同类而别种也
　　救饥　采叶煠熟换水浸淘去苦味油盐调食勿空
　　腹服饵令人溺不禁



　　防菊　本草名防尾草一名葝【音劲】一名陵翘出黔州及所在平泽有之今钧州新郑岗野间亦有之苗髙一二尺叶似菊花叶防小而肥厚又似野艾蒿叶而脆色淡绿茎端作四五穂穂似车前子穂而极疎细开五瓣淡粉紫色花又有赤白二色花者黔中者苗如蒿尔雅谓葝防尾可以染皁味苦性防寒无毒
　　救饥　采叶煠熟换水浸去苦味以水淘令浄油
　　盐调食
