<!-- { "loadSidebar": true } -->
　　每见议者执言此中棉花早种多死立夏前后种者即不死此寒冻所致乃山东相去六度更寒清明下种却不死其理难明也深求其故所以不禁寒冻者大抵由于根浅根浅之縁复有数事一者种病二者漫种浮露三者太宻四者太瘦种病如胎尫更少壅两者皆无力可生根漫种者子粒浮露根不入土宻则无处行根根不逺不逺亦不深故雨濯其根风寒中其根多立死凡种树须筑实其根土若有罅风中其根亦死此恒理也犯此多病时在死法中更梅时锄却一再遍土尤虚浮凄风寒雨十日半月苗叶有余根力不足故早种者中寒则死梅中尤多死反不若迟种者根苗俱穉与草同生过梅天已入盛夏不惧寒冻可得茍全也而生计薄矣譬人通身是疾不禁雾露晏行早宿行路无几何如不病者栉风沐雨日中而趋百里乎欲求不病择种一矣稀二矣厚壅三矣穴种者下种后覆土一指足践实之漫种者下子后亦覆土厚一指木磟碡实之若能穴种复作畦垅者苗生耨垅草遗土附苗根也四矣此四法者皆令根深能风雨亦且能旱即早种何虑死其他虫伤草热则人事不精非关寒冻畧见上文未遑具论也旧传早种一法拟种棉地先耕地种大麦转耕并麦苗防覆之耙葢下种余姚亦早种棉却先种蚕豆转耕防覆之二法略同此是何理葢皆令地虚苗得深逺行根便能寒且能风雨旱亦深根之义耳且随地翻罨草壅必匀胜刈他草下壅余姚法罨豆后仍上生泥泥不止去草热亦令草少虫少种叠地花者不可不知余为吉贝疏说棉颇详恐不能徧农家兹刻宜可遍或不逮不知书者今括之以四言傥知书者口授之妇女婴儿必可通也曰精拣核早下种深根短榦稀科肥壅王祯木棉图谱叙曰中国自桑土既蚕之后惟以茧纩为务殊不知木棉之为用夫木棉产自海南诸种艺制作之法骎骎北来江淮川蜀既获其利至南北混一之后商贩于此服被渐广名曰吉布又曰棉布【考之异物志云木棉之为布曰斑布繁缛多巧者曰城次麄者曰文缛又次麄者名曰乌驎】其幅疋之制特为长濶茸宻轻暖可抵缯帛又为毳服毯段足代本物按裴渊广州记云蛮夷不蚕采木棉为絮又诸番杂志云木棉吉贝木所生占城阇婆诸国皆有之今已为中国珍货但不自本土所产不能足用比之蚕桑无采养之劳有必収之效埒之枲苎免绩缉之工得御寒之益可谓不麻而布不茧而絮虽曰南产言其通用则北方多寒或茧纩不足而裘褐之费此最省便列制造之具于此庶逺近滋习农务助桑麻之用华夏兼蛮夷之利将自此始矣

　　木棉搅车木棉初采曝之隂或焙干用此以治出其核昔用辗轴今用搅车尤便夫搅车用四木作框上立二小柱髙约尺五上以方木管之立柱各通一轴轴端俱作掉拐轴末柱窍不透二人掉轴一人喂上棉英二轴相轧则子落于内绵出于外比用辗轴工利数倍【凡木棉多用此法即去子得棉不致积滞】
　　扈先生曰今之搅车以一人当三人矣所见句容式一人可当四人太仓式两人可当八人

　　木棉弹弓以竹为之长可四尺许上一截颇长而弯下一截稍短而劲控以绳用弹棉英如弹氊毛法务使结者开实者虚假其功用非弓不可
　　扈先生曰今以木为弓蜡丝为

　　木棉卷筳淮民用薥黍梢茎取其长而滑今他处多用无节竹条代之其法先将绵毳条于几上以此筳倦而扞之遂成绵筒随手抽筳每筒牵纺易为匀细皆卷筳之效也

　　木棉纺车其制比麻苎纺车颇小夫轮动转莩繀随之纺人左手握其绵筒不过二三续于莩□牵引渐长右手均撚俱成缕就绕繀上欲作线织置车在左再将两繀线丝合纺可为绵线南州异物志曰吉贝木熟时状如鵞毳但纺不绩任意外抽牵引无有断絶此即纺车之用也
　　扈先生曰置车在左不便若转轮右旋可作亦不便今人以线为绕莩一周下成单缴即轮右左转而能括莩右旋矣



　　木绵拨车其制颇肖麻苎幡车但以竹为之方圆不等特更轻便按旧说先将纺讫绵繀于稀糊盆内度过稍干然后将绵繀头缕拨于车上遂成绵絍

　　木棉軖床其制如所坐交椅但下控一軖四股軖轴之末置一掉枝上椅竖列八繀下引绵丝转动掉枝分络軖上丝纴既成次第脱卸比之拨车日得八倍始出闽建今欲传之他方同趋省便诗云八繀绵丝络一軖巧凭坐椅作軖床试将触类深思索麻苎乡中用亦良

　　木绵线架以木为之下作方座长濶尺余卧列四繀座上凿置独柱髙可二尺余柱上横木长可二尺用竹篾均列四弯内引下座四繀纺于车上即成绵线旧法先将此繀络于籰上然后纺合今得此制甚为速妙

　　农政全书卷三十五
<子部,农家类,农政全书>
　　钦定四库全书
　　农政全书卷三十六
　　明　徐光启　撰
　　蚕桑广类
　　麻【苎麻　大麻　荥麻　葛附】
　　苎麻尔雅曰黂枲实又曰枲麻又曰莩麻母礼记曰苴麻之有黂【崔实注苴麻麻之有蕴者苎麻是也　陶景曰苎麻今绩苎麻是也　陆玑草木疏云苎一科数十茎宿根在地至春自生不须别种荆扬间歳三刈官令诸园种之剥取其皮以竹刮其表厚处自脱得里如筋者煑之用缉　苏颂曰苎根旧不载所出州土今闽蜀江淛有之其中可以绩布苗髙八九尺叶如楮叶面青背白有短毛其根黄白而轻虚二月八月采　王祯曰苎有二种一曰紫麻一曰白苎本南方之物近河南亦多艺之　宼宗奭曰苎如荨麻花如白杨而长成穗每一朶凡数十穗青白色　李时珍曰苎家苎也又有山苎野苎凡麻丝之细者为絟粗者为纻扈先生曰诗言沤纻传称纻衣中土之有纻旧矣而贾思勰不言种苎之法崔实始言苎麻繇是推之五代以前所谓纻所谓枲者殆皆苴麻之属而今所谓苎者特南方有之陆玑始着其名唐甄权乃以入药方至宋掌禹锡云南方绩以为布显是北方所无而释诗者尚未知陆所谓苎非诗所谓纻也】
　　大麻即火麻黄麻尔雅翼所谓汉麻也雄者名枲麻牡麻雌者名苴麻【吴普云麻蕡是实麻勃是花实中之仁先藏地中者及麻叶皆有毒食之杀人寇宗奭曰麻子海东毛罗岛来者大如莲实其次出上郡北地者大如豆南地子小　苏颂曰麻子处处种之绩其皮可以为布农家择其子之有班黒文者谓之雌麻种之则结子繁他子则不结也李时珍曰大麻即今黄麻大科如油麻叶狭而长状如益母草叶一枝七叶或九叶五六月开细黄花随结实大如胡荽子可取油剥其皮作麻其稭白而有棱轻虚可为烛心】
　　檾麻【许氏説文曰荥枲属　尔雅翼云檾髙四五尺或五六尺叶似苎而薄实如大麻子或作或作防种必连顷故谓之防也周礼典枲麻草注草葛防也王祯曰檾其长如竹叶大如扇上团如葵花黄结子蓬如橡斗然　李时珍曰苘即今白麻多生卑湿处六七月开黄花结实如半磨形有齿嫩青老黒中子扁黒状如黄葵其茎轻虚北人取皮作麻以茎蘸硫黄作焠灯引火甚速其嫩子小儿亦食之】
　　齐民要术曰凡种麻地须耕五六遍倍葢之以夏至前十日下子亦锄两遍仍须用心细意抽防全稠閙细弱不堪留者即去却一切但依此法除虫灾外小小旱不至全损何者縁葢磨数多故也
　　农桑缉要种苎麻法三四月种子者初用沙薄地为上两和地为次园圃内种之如无园濒河近井处亦得先倒斸土一二遍然后作畦阔半步长四步再斸一遍用脚浮蹑或锨背浮按稍实不然着水虚悬再把平隔宿用水饮畦明旦细齿把浮耧起土再把平随时用湿润畦土半升子粒一合相和匀撒子一合可种六七畦撒毕不用覆土覆土则不出只须拣用极细梢杖三四根拨剌令平可畦搭二三尺高棚上用细箔遮葢五六月内炎热时箔上加苫重葢惟使隂宻不致晒死但地皮稍干用炊箒细洒水于棚葢常令其下湿润【或子未生芽或苗出力弱不禁注水陡浇故也】如遇天隂及早夜撒去覆箔至十日后苗出有草即防苖髙三指不须用棚如地稍干用微水轻浇约长三寸却择比前稍壮地别作畦移栽临移时隔宿先将有苗畦浇过明旦亦将做下空畦浇过将苎麻苖用刀器带土撅出转移在内相离四寸一栽务要频锄三五日一浇如此将防二十日之后十日半月一浇至十月后用牛驴马生粪葢厚一尺预选秋耕摆熟肥地更用细粪粪过来年春首移栽地气已动为上时芽动为中时苖长为下时栽法掘区成行方围相去一尺五寸将畦中科苗移出栽于区内拥土区中以水湮之若夏秋移栽须趂雨水地湿分根连土于侧近地内分栽亦可移栽年深宿根者移时用刀斧将根截断长可三四指栽时成行作区方围各离一尺五寸毎区卧栽三二根棋盘相对拥土毕然后下水候三五日复浇苗髙勤锄旱则浇之若地逺移栽者须根科少带原土满包封里外复用席包掩合勿透风日虽数百里外栽之亦活栽培法如前初年长约一尺便割一鎌麻未堪用再候长成所割即堪绩用至十月即将割过根揸用牛马粪葢厚一尺不至冻死【扈先生曰如此葢厚则栽得过冬所以中土得种若北方未知可否吾郷三十度上下地方葢厚一二寸即得矣】至二月初把去粪令苗出以后歳歳如此【压条滋如桑法移栽亦可】第三年根科交稠宻不移必渐不旺即将本科周围稠宻新科再依前法分栽毎歳可割三鎌毎割时须根傍小芽出土约髙五分其大麻即为可割大麻既割其小芽荣长便是下次再割麻也若小芽过髙大麻不割不惟小芽不旺又损已成之麻大约五月初一鎌六月半一鎌八月半一鎌唯中间一鎌长疾麻亦最好刈倒时随即用竹刀或铁刀从梢分批开用手剥下皮即以刀刮其白瓤其浮上皴皮自去防作小栞搭于房上夜露昼曝如此五七日昼夜自然洁白然后收之若值隂雨即于屋底风前令透凉【去声】恐经雨黒渍故也所剥之麻春夏秋温暖时分绩与常法同若于冬月用温水润湿易为分擘也如干硬难分其绩既成纒作缨子于水瓮内浸一宿纺车纺讫用桑柴灰淋下水内浸一宿捞出毎纑五两可用净水一盏细石灰拌匀置于器物内停放一宿至来日泽去石灰却用黍楷灰淋水煮过自然白輭晒干再用清水煮一度别用水摆防极净晒干逗成纑铺经织造与常法同此麻一歳三割毎畆得麻三十斤少不下二十斤目今陈蔡间毎斤价钱三百文已过常麻数倍善绩者麻皮一斤得绩一斤细者有一斤织布一疋次斤半一疋又次二斤三斤一疋其布柔韧洁白比之常布又价髙一二倍然则此麻但栽植有成便自宿根可谓暂劳永利矣
　　齐民要术曰种苎麻法止取实者种班黒麻子【班黒者饶实崔实曰苴麻子黒又实而重治作烛不作麻】耕须再遍一畆用子二升种法与大麻同三月种者为上时四月为中时五月初为下时大率二尺留一科【穊则不成】锄常令净【荒则少实】既放勃防去雄【若未放勃去雄者则不成子实】凡五谷地畔近道旁者为六畜所犯宜种胡麻麻子【胡麻六畜不犯麻子粗头则科大收此二种以供美烛之费也】慎勿于大豆地中杂种麻子【扇地两损而收并薄】六月中可于麻子地间散芜菁子而锄之拟收其根
