<!-- { "loadSidebar": true } -->
　　齐民要术曰是月也蚕农尚闲可利沟渎葺治墙屋修门户警设守备以御春饥草窃之寇是月尽夏至暖气将盛日烈暎燥利用漆油作诸日煎药可粜黍买布四月茧既入簇趋缲剖线具机杼敬经络草茂可烧灰是月也可作弃蛹以御宾客可籴面及大麦弊絮
　　下子　茨菰【宜谷雨日】　麻子
　　栽种　菉豆　茶【宜隂地】　粟　谷　大豆【宜上旬】　秝黍　石榴　松　百合　山药　黄瓜　紫草　红花　甘蔗　菱　早芝蔴　鸡头　丝瓜儿【宜社日】葵菜　姜　香菜　早稻【宜上旬】　地黄　栀子　蓝紫苏　茭白　芋　绵花　杏　瓠子　菠菜【宜月】
　　【末】　葫芦　桑葚　　纻蔴
　　收藏　芥菜　桐花　毛羽衣物　清明醋　次茶书画入焙中　又可栽茶【宜隂地】　诸般【宜初三日或辰戊日】葫芦【宜清明日】
　　移植　椒　茄秧　枸杞苗　蒲百合　柚　橘　橙
　　柑
　　接换　杨梅　橙　柑　枣　栗　柿　枇杷
　　杂事　犂秧田　梅上接杏杏上接梅　埋楮树　收菌　开沟　修墙　防雨　浸谷种　修蜜
　　孟夏立夏节气初五日蝼蝈鸣次五日蚯蚓出后五日王生次小满中气初五日苦菜秀次五日靡草死后五日麦秋至次仲夏芒种节气初五日螳螂生次五日鵙始鸣后五日反舌无声次夏至中气初五日鹿角解次五日蜩始鸣后五日半夏生次季夏小暑节气初五日温风至次五日蟋蟀居壁后五日鹰始鸷次大暑中气初五日腐草为萤次五日土润溽暑后五日大雨时行凡此六气一十八皆夏气正长养之令
　　月令曰孟夏之月日在毕昏翼中旦婺女中其日丙丁其帝炎帝其神祝融其虫羽其音征律中仲吕其数七其味苦其臭焦其祀灶祭先肺蝼蝈鸣蚯蚓出王瓜生苦菜秀是月也继长増高毋有坏堕毋起土工毋发大众毋伐大树是月也天子始絺命野虞出行田原为天子劳农劝民毋或失时命司徒循行县鄙命农勉作毋休于都是月也驱兽毋害五谷毋大田猎农乃登麦是月也聚畜百药靡草死麦秋至孟夏行秋令则苦雨数来五谷不滋四鄙入保行冬令则草木蚤枯后乃大水败其城郭行春令则蝗虫为灾暴风来格秀草不实防有露伤麦但有沙雾用麻散絟长绳上侵晨令两人对持其绳于麦上牵拽抹去沙雾则不生防
　　是月收诸色菜子斫倒就地晒打收之用瓶罐盛贮标记名号　是月收蜜蜂　此月伐木不蛀
　　下子　芝麻
　　扦挿　栀子
　　栽种　椒　松　　大豆　紫苏　麻【宜夏至前十日】　晚黄瓜葵　莲　菉豆　　白苋　荷根【宜立夏前三日】　栀子
　　枇杷
　　收藏　丝绵　　大麦　干葚　蒿芥　盐春菜　萝卜子　笋干　　芋魁　蚕豆　蚶菜干　晚菜干
　　杂事　晒白菜　　移茄　包梨　锄防芋　斫竹月令曰仲夏之月日在东井昏亢中旦危中其日丙丁其帝炎帝其神祝融其虫羽其音征律中防宾其数七其味苦其臭焦其祀灶祭先肺小暑至螳螂生鵙始鸣反舌无声天子命有司为民祈祀山川百源祀百辟卿士有益于民者以祈谷实是月也农乃登黍天子乃以雏尝黍羞以含桃令民毋艾蓝以染毋烧灰毋暴布门闾毋闭闗市毋塞挺重囚游牝别羣则絷腾驹班马政是月也日长至隂阳争死生分君子斋戒处必掩身毋躁止声色毋或进薄滋味毋致和节嗜欲定心气鹿角解蝉始鸣半夏生木槿荣是月也毋用火南方可以居高明可以逺眺望可以升山陵可以处台榭仲夏行冬令则雹冻伤谷道路不通暴兵来至行春令则五谷晚熟百螣时起其国乃饥行秋令则草木零落果实早成民殃于疫
　　齐民要术曰五月芒种节后阳气始亏隂慝将萌暖气始盛蛊蠧并兴乃弛角弓弩解其徽张竹木弓弩弛其以灰藏旃裘毛毳之物及箭羽以竿挂油衣勿辟藏霖雨将降储米谷薪炭以备道路陷滞不通是月也隂阳争血气散夏至先后各十五日薄滋味勿多食肥醲距立秋无食煮饼及水引饼【夏月食水时此二饼得水即坚强难消不幸便为宿食伤寒病矣试以此二饼置水中即可騐惟酒引饼入水即烂矣】可粜大小豆胡麻籴穬大小麦收絮及布帛至后粜防曝干置甖中宻封【使不生虫】至冬可养马　十三是竹醉日可移竹下子　夏菘菜　夏萝葡
　　栽种　挿稻秧　晚大豆　晚红花　香菜
　　收藏　豆酱　乌梅　豆　木绵　菜子　蚕种豌豆　红花　白酒　芝蔴　槐花　小麦　大蒜蓝青　椹子　萝葡子
　　杂事　斫苎　埋桃杏李梅核在牛粪内尖向上易出浸蚕种　斫桑　芒种后壬日入梅梅日种草无
　　不活者　五月五日莴苣成片放厨柜内辟虫蛀衣帛等物收莴苣叶亦得
　　月令曰季夏之月日在柳昏火中旦奎中其日丙丁其帝炎帝其神祝融其虫羽其音征律中林钟其数七其味苦其臭焦其祀灶祭先肺温风始至蟋蟀居壁鹰乃学习腐草为萤天子命渔师伐蛟取鼍登取鼋命泽人纳材苇是月也命四监大合百县之秩刍以养牺牲令民无不咸出其力以共皇天上帝名山大川四方之神以祠宗庙社稷之灵以为民祈福是月也命妇官染采黼黻文章必以法故无或差贷黒黄苍赤莫不质良母敢诈伪以给郊庙祭祀之服以为旗章以别贵贱等级之度是月也树木方盛命虞人入山行木无有斩伐不可以兴土功不可以合诸侯不可以起兵动众毋举大事以摇养气毋发令而待以妨神农之事也水潦盛昌神农将持功举大事则有天殃是月也土润溽暑大雨时行烧薙行水利以杀草如以热汤可以粪田畴可以美土疆季夏行春令则谷实鲜落国多风欬民乃迁徙行秋令则丘隰水潦禾稼不熟乃多女灾行冬令则风寒不时鹰隼蚤鸷四鄙入保
　　齐民要术曰六月命女工织缣练【绢及纱縠之属】可烧灰染青绀杂色七　此月斫竹不蛀
　　扦挿　杨柳
　　栽种　小蒜　冬葱　油麻【宜上旬日】　白茎秋葵　葵菜林檎　萝卜　菉豆　葫萝卜　晚　蔓菁
　　收藏　米麦醋　三黄醋　豆豉　醤　干　割蔴　紫草　绵丝　萝卜　楮实　白术　雨衣麻皮　麯【宜伏中】　七寳瓜　酒药　鮝鱼　槐花二麦　椒
　　杂事　洗甘蔗　锄竹园地　染水蓝　培灌橙橘斫柴　做氷梅　打炭墼　打粪墼　耕麦地　耘稻　锄芋　是月饭不馊法用生苋菜薄铺在上葢之过夜则不至馊壊
　　立秋之节首五日凉风至次五日白露降后五日寒蝉鸣次处暑气首五日鹰乃祭鸟次五日天地始肃后五日禾乃登次仲秋白露之节首五日鸿雁来次五日鸟归后五日羣鸟养羞次秋分气初五日雷乃收声次五日蛰虫坏户后五日水始涸次季秋寒露之节初五日鸿雁来宾次五日雀入大水为蛤后五日菊有黄花次霜降气初五日豺乃祭兽次五日草木黄落后五日蛰虫咸俯凡此六气一十八皆秋气正收敛之令月令曰孟秋之月日在翼昏建星中旦毕中其日庚辛其帝少皥其神蓐收其虫毛其音商律中夷则其数九其味辛其臭腥其祀门祭先肝凉风至白露降寒蝉鸣鹰乃祭鸟是月也农乃登谷天子尝新命百官始收敛完隄防谨壅塞以备水潦修宫室坏墙垣补城郭孟秋行冬令则隂气大胜介虫败谷戎兵乃来行春令则其国乃旱阳气复还五谷无实行夏令其国多火灾寒热不节民多疟疾
　　齐民要术曰七月四日命置麴室具箔槌取净艾六日馔治五谷磨具七日遂作麴及曝经书与衣作干糗葸耳处暑中向秋节浣故制新作舍薄以备始凉粜大小麦豆收缣练
　　栽种　荞麦　蒿菜　葱　苷蓿萝卜　菠菜【宜月末日】赤豆　姜　菜　蔓菁　早菜　冬葵　芥菜【立秋前】
　　收藏　采松子　割蓝　米醋　咸豉　茄干　干种　蒂　紫苏　地黄　角蒿【可辟蛀】　花椒荆芥　松栢子　糟茄　糟　酱　荷叶
　　楮子　芙蓉叶【治肿】
　　杂事　斫伐竹木　分薤　剥枣　刈草　作淀　耕菜地　秋耕宜早恐霜后掩入隂气　收黄葵花【治汤火伤】　七月七日晒曝革裘无虫
　　月令曰仲秋之月日在角昏牵牛中旦觜觹中其日庚辛其帝少皥其神蓐收其虫毛其音商律中南吕其数九其味辛其臭腥其祀门祭先肝盲风至鸿雁来鸟归群鸟养羞是月也养衰老授几杖行糜粥饮食乃命司服具饬衣服文绣有恒制有小大度有长短衣服有量必循其故冠带有常是月也可以筑城郭建都邑穿窦窖修囷仓乃命有司趋民收敛务畜菜多积聚乃劝种麦毋或失时其有失时行罪无疑是月也日夜分雷始收声蛰虫坏户杀气浸盛阳气日衰水始涸日夜分则同度量平权衡正钧石角斗甬是月也易关市来商旅纳货贿以便民事四方来集逺乡皆至则财不匮上无乏用百事乃遂仲秋行春令则秋雨不降草木生荣国乃有恐行夏令则其国乃旱蛰虫不藏五谷复生行冬令则风灾数起收雷先行草木蚤死
　　齐民要术曰八月暑退凉风戒寒趣练缣帛染防色擘丝治絮制新浣故及韦履贱好预买以备冬寒刈萑苇蒭茭凉燥可上弓弩缮理檠锄正缚铠遂以习射弛竹木弓弧粜种麦籴黍
　　栽种　大蒜　罂粟　寒豆　苦荬　苎麻　蔓菁诸般菜　葱子　大麦　牡丹　芍药　分韭根芥子　丽春　小麦　菱　于芋根　木　花椒
　　收藏　醋姜　茄酱　茄干　糟茄　枣子　淹韭晚黄　地黄酒　芝蔴　栗子　柿子　韭花柿漆　斫竹
　　移植　早梅　橙橘　枇杷　牡丹
　　杂事　踏麫　锄竹园地　是月防雾伤枣枣熟着雾则多损檾麻散絟于树枝上则可辟雾气或用稭秆于树上四散絟缚亦得
　　月令曰季秋之月日在房昏虚中旦柳中其日庚辛其帝少皡其神蓐收其虫毛其音商律中无射其数九其味辛其臭腥其祀门祭先肝鸿雁来宾雀入大水为蛤菊有黄华豺乃祭兽戮禽是月也申严号令命百官贵贱无不务内以防天地之藏无有宣出乃命冢宰农事备收举五谷之要藏帝籍之收于神仓祗敬必饬是月也霜始降则百工休乃命有司曰寒气总至民力不堪其皆入室是月也大飨帝尝牺牲告备于天子合诸侯制百县为来嵗受朔日与诸侯所税于民轻重之法贡职之数以逺近地土所宜为度是月也草木黄落乃伐薪为炭蛰虫咸俯在内皆墐其户乃趋狱刑毋留有罪收禄秩之不当供养之不宜者是月也天子乃以犬尝稻先荐寝庙季秋行夏令则其国大水冬藏殃败民多嚏行冬令则国多盗贼边境不宁土地分裂行春令则暖风来至民气解惰师兴不居
　　齐民要术曰九月治圃涂囷仓修窦窖缮五兵习战射以备寒冻穷厄之防存问九族孤寡老病不能自存者分厚彻重以救其寒
　　栽种　椒　菊　茱萸　地黄　蚕豆　牡丹　水仙【宜月初】　柿　蒜　萱草　芥菜　苡麦　芍药　罂粟【九日】　诸般冬菜
　　分栽　樱桃　桃　杨
　　移植　枇杷　橙　杂果木
　　收藏　栗　诸色豆秆　五谷种　油麻　甘蔗　栀子　紫苏　木　韭子　牛蒡子　冬子　菉豆　茄种　栗子　枸杞　榧子　皂角　黄菊槐子　蟹殻【治产后儿枕疼】　茶子　紫草子
　　杂事　掘姜出土　草包石榴橘栗蒲萄　采菊　筑墙圃　斫竹木　斫苎　收鸡种
