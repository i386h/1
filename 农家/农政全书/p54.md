<!-- { "loadSidebar": true } -->
　　齐民要术曰种不求多唯须良地故墟新粪坏墙垣乃佳【若无故墟粪者以灰为粪令厚一寸灰多则燥不生也】一耕地欲熟七月初种之一亩用子三升【从处暑至八月白露节皆得早者作葅晚者作干】漫散而劳种不用湿【湿则地坚菜焦】既生不锄九月末生收叶【晚收则黄落】仍留根取子十月中犂麄畤拾取耕出者【若不耕畤则留者英不茂实不繁也】其叶作葅者料理如常法拟作干菜及防葅者【防葅者后年正月始作耳须留第一好菜拟之其葅法列后条】割讫则防手择治而辫之勿待萎【萎而后辫则烂】挂着屋下隂中风凉处勿令烟熏【烟熏则苦】燥则上在防积置以苫之【积时宜天隂润不尔多碎折久不积苫则涩也】春夏畦种供食者与畦葵法同剪讫更种从春至秋得三辈常供好葅取根者用大小麦底六月中种十月将冻耕出之【一亩得数车早出者根细】又多种芜菁法近市良田一顷七月初种之【六月种者根虽粗大叶复虫食七月未种者叶虽膏润根复细小七月初种根叶俱得】拟卖者纯种九英【九英叶根粗大欲自食者须种细根】一顷取叶三十载正月二月卖作防葅三载得一奴收根依畤法一顷收二百载二十载得一婢【细剉和茎饲牛羊全拟乞猪并得充肥亚于大豆耳】一顷收子二百石输与压油家三量成米此为收粟米六百石亦胜谷田十顷【扈先生曰种蔓菁宜用北人畦种菜法及呉下垅种油菜法厚粪勤灌之宜得三倍收】
　　汉桓帝诏曰横水为灾五谷不登令所伤郡国皆种芜菁以助民食然此可以度凶年救饥馑干而烝食既甜且美自可借口何必饥馑若值凶年一顷乃活百人耳【扈先生曰人久食蔬无谷气则有菜色唯芜菁独否其茎根皆膏润故也芜菁味似芋两物皆似谷气故汉诏种芜菁以助民食而史称食蹲鸱至死不饥】
　　崔寔曰四月收芜菁及芥葶冬葵子六月中伏后七月可种芜菁至十月可收也
　　孟祺农桑辑要曰耕地宜加粪往复匀盖秋初可种自破甲至结子皆可食十月初挽苗煠作和菜余者防过留根在地或虑河朔地寒冻死可于十月终以牛隔两犂耕一犂拾去菜根之后郤将畼土摆匀据先耕出之数防过月烝食甜而有味【扈先生曰贾氏言种宜七月初六月种者虫食余家七月种者甚苦虫惟六月种者根株稍大虫不能伤耳遇连日隂雨易生青虫须勤扑治】
　　又曰十月终犁出芜菁根数防过冬月烝食甜而有味春生薹苗亦菜中上品四月收子打油　芝蔴易种收多油不发风油临用时熬动少掺芝蔴炼熟即与小油无异
　　仙神隐曰凡种芜菁以鳗鱼汁浸其子晒干种之无虫
　　本草衍义曰芜菁今世俗谓之蔓菁夏则枯当此之时蔬圃中复种之谓之鸡毛菜食心正在春时诸菜之中有益无损于世有功采撷之余收子为油【扈先生曰蔓菁独留根取子者当六月种明年四月收耳若供食者正月至八月无月不可种贾氏所谓自春至秋得三辈常供好葅此云鸡毛菜者无亦谓其鳞次供用耳】
　　扈先生曰南方种芜菁收子多在芒种后梅雨中子既不实亦有荚中生芽者漫将作种便无大根加以密种少粪其变为菘亦无怪也今欲稀种多壅似亦无难独梅时多雨非人力可为近立一法可得佳种凡芜菁春时摘薹者生子迟半月若摘薹二遍即迟一月矣宜将留种芜菁分作三停其一不摘薹拟芒种后收子其一摘薹一遍拟夏至后收子其一摘薹二遍拟小暑后收子南方梅雨多在夏至前或时在夏至后小暑后伏时多晴分作三次收定有一两次不秕者又复简择淘汰稀种厚壅无缘可变为菘矣
　　又曰芜菁择子下种出甲后即耘出小者作茹若不欲移植即取次耘出存其大者令每本相去一尺许若欲移植俟长五七寸择其大者移之
　　又曰种法先薙草雨过耕地不雨先一日灌地湿透明日熟耕作畦或耧种或漫散子覆土厚一指五六日内遇雨不须灌无雨戽水沟中遥润之种少者喷壶下水或水斗遥洒之无浇土令实苗寸以上灌水粪
　　又曰种芜菁用故墟坏墙基甚善但此地不能多宜得沙土高燥者厚壅之若欲广植用早稻地亦佳但须六七月下种俟刈稻后作速耕粪移植
　　又曰有三晋人传种芜菁法先下子侯苗长可莳豫耕熟地作畦每畦深七八寸起土作垅莳苗其上垅土虚浮根大倍常也或径于垅上下子亦得种芦菔法同本草图经曰南人取北种种之初年相类至二三歳则变为菘矣【扈先生曰按唐本草注云菘菜不生北土有人将子北种初一年半为芜菁二年菘种都絶有将芜菁子南种亦二年都变土地所宜须有此例其子亦随色变但粗细无异耳菘子黒蔓菁子紫赤大小相似据如此説则南之菘北之蔓菁种类因地必无移植之理然图经于菘菜条下又言今京都种菘都类两种但肥厚差不及耳则菘未尝不宜北也余家种蔓菁三四年亦未尝变为菘也独其根随地有大小亦如菘有厚薄齐民要术称并州芜菁根其大如椀口虽种他州子一年亦变而今三晋所产大于齐鲁秦中所产大于三晋此理虽则有之顾小而为用何妨滋植耶秦中种其大十倍他方他方亦不废种也王祯所谓悠悠之论率以风土不宜为説呜呼此言大伤民事有力本良农轻信传闻捐弃美利者多矣计根本者不可不力排其妄也又曰本草言南人种芜菁变为菘此亦有故按菘与芜菁本相似但根有大小耳北人种菜大都用干粪壅之故根大南人用水粪十不当一又新传得芜菁种不肯加意粪壅二三年后又不知择种其根安得不小如此便似芜菁变为菘也吾乡诸菜种大槩不若京师病皆坐此徒恨土之瘠薄或言种类不宜皆谬矣又耕地须极疎缓地非沙土多用草灰和之土若强根亦不大又曰种蔬果谷蓏诸物皆以择种为一义种一不佳即天时地利人力俱大半弃掷矣芜菁子比菜稍迟正值梅天南方多雨子多不实者种时务宜簸扬或淘汰或导择取其最粗而圆满者种之其本末俱大若漫种秕者即十不当一也】
　　农桑通诀曰蔓菁四时仍有春食苗夏食心谓之薹子秋可为葅冬蒸根食菜中之最有益者【杜诗云冬青饭之半】其子九蒸九曝可捣为粉涂帛者资之亦可为油陜西惟食此油燃灯甚明能变蒜发
　　李时珍曰六月种者根大而叶蠧八月种者叶美而根小唯七月初种者根叶俱良今燕京人以瓶腌藏谓之闭瓮菜
　　齐民要术蒸干芜菁根法曰作汤净洗芜菁根漉着一斛瓮子中以苇荻塞瓮里以蔽口着釜上系甑带以干牛粪然火竟夜烝之麄细约熟谨谨着牙真类鹿尾烝而卖者则收米十石也
　　又芜菁作咸葅法曰收菜时即择取好者菅蒲束之作盐水令极咸于盐水中洗菜即内瓮中若先用淡水洗者葅烂其洗菜盐水澄取清者泻着瓮中令没菜肥即止不复调和葅色仍青以水洗去咸汁煮为茹与生菜不殊三日抒出之粉黍米作粥清捣麦面防作末绢筛布菜一行以防末薄坌之即下热粥清重重如此以满瓮为限其布菜法每行必茎叶颠倒安之旧盐汁还防瓮中葅色黄而味美作淡葅用黍米粥清及麦防末味亦胜
　　又作汤葅法曰收好菜择讫即于热汤中煠出之若菜已萎者水洗漉出经宿生之然后汤煠煠讫令水中灌之盐醋中熬胡麻油香而且脆多作者亦得至春不败又防葅法曰【葅菜也不切曰防葅】用干蔓菁正月中作以热汤浸菜令柔软解瓣择治净洗沸汤煠即出于水中净洗便复作盐水斩度出着箔上经宿菜色生好粉黍米粥清亦用绢筛麦防末浇葅布菜如前法然后粥清不用大热其汁才令相淹不用过多泥头七日便熟葅瓮以穰茹之如防酒法【扈先生曰齐民要术所着食物烹治古今习尚不同有难施用者今录之一见此种为用之博一见古人留心民事之勤耳大都此物兼芋魁芦菔及菘芥诸菜之用制造之法亦依诸品从事可也】
　　附乌菘菜八月下种九月下旬治畦分栽
　　夏菘菜五月上旬撒子粪水频浇密则芟之
　　蒜尔雅曰山蒜【説文曰蒜荤菜也按初中国止有小蒜一名泽蒜余唯山蒜石蒜自张骞使西域得大蒜种归种之今京口有蒜山多出蒜蒜有大小之异大曰葫即今大蒜每头六七瓣收条中子种者一年为独蒜再种之则皆六七瓣矣小曰蒜叶似细葱而涩头小如□即今山蒜也　王祯曰蒜性热而有小毒气极荤然以入臭肉掩臭气夏月食之解暑辟疗气北方食饼肉不可无此家有其种多者收一二顷以供歳计今在在种之】
　　齐民要术曰蒜宜良软地【白软地蒜甜美而科大黒软欠刚强之地辛辣而痩小也】三徧熟耕九月初种种法黄时以耧耩逐垅手下之五寸一株【谚曰左右过锄一万余株】空曳劳二月半锄之令满三徧【勿以无草则不锄不锄则科小】条拳而轧之【不轧则独科】叶黄锋出则辫于屋下风凉之处桁之【早出者皮赤科坚可以远行晚则皮坏而善碎】冬寒取谷防布地一行蒜一行防【不尔则冻死】收条中子种者一年为独瓣种二年者则成大蒜科皆如拳又逾于凡蒜矣【瓦子垅底置独瓣蒜于瓦上以土覆之蒜科横濶而大形容殊则亦足以为异今并州无大蒜朝歌取种一岁之后还成百子蒜矣其瓣粗细正与条中子同芜菁根其大如碗口虽种他州子一年亦变大蒜瓣变小芜菁根变大二事相反其理难推又八月中方得熟九月中始刈得花子至于五谷蔬果与余州早晚不殊亦一异也并州豌豆度井陉已东山东谷子入壶关上党苗而无实皆余目所亲见传信传疑盖土地之异者也】崔寔曰布谷鸣收小蒜六月七月可种小蒜八月可种大蒜
　　农桑通诀曰又一种泽蒜可以香食呉人调鼎率多用此根解葅更胜葱韭此物易滋蔓随斸随合熟时采子漫散种之按诸菜之荤者惟宜采鲜食之经日则不美惟蒜虽久而味不变嫩薹亦可为蔬
　　又曰种法半尺地一根锄治令净时加粪壅菜上一尺许渐渐拨开上头土见白则本大不尔止益草耳或结叶亦佳
　　四时类要种蒜作行下粪水浇之
　　务本新书蒜畦栽每窠先下麦糠少许地宜虚春暖则锄拔薹时频浇防麦时人多食解暑毒蒜于肥地锄成沟陇隔二寸栽一科粪水浇之八月初可种或以牛草鞋小便浸之将种包在内一夹粪土栽之上粪令厚其大如碗
　　葱尔雅曰茖山葱【説文曰葱荤菜也其色葱葱然故名葱浅绿色　凡四种由葱胡葱汉葱冻葱一名芤草中有孔也一名鹿胎初生曰葱针叶曰葱青衣曰葱袍茎曰葱白叶中涕曰葱苒诸物皆宜故又名菜伯又名和事草　王祯曰山葱宜入药胡葱亦然食惟用汉葱冻葱耳汉葱木葱也汉葱叶大而香薄冬即叶枯宜供虀食冻葱叶细而益香又宜过冬比汉为胜或名大官葱　广志曰葱有冬春二种有胡葱木葱山葱晋令曰有紫葱昔龚遂渤海劝农口种葱一畦非惟足供烹饪种多亦可资富梁吕僧珍其先赈葱为业及贵其兄子弃业求官珍不许曰汝等自有常分不可妄求可速归葱肆尔可谓知所本矣】
