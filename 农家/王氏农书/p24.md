<!-- { "loadSidebar": true } -->
　　谷匣盛谷方木层匣也用板四叶相嵌而方大小不等髙下随宜下作底足叠累数层上作顶盖贮谷于内置穴于下可以启闭用之多在屋室亦可露置以瓦覆之比之囤京可以移顿较之篅可以增减既无雀防之耗又无湿浥之虞实谷藏之佳者诗云取制异囷京初凭梓匠成虚中元有受正立乃无倾封鐍开还泻方层贮毎盈家家能置此亦号小常平









　　箩匠竹为之上圎下方挈米谷器量可一斛方言箩所以注斛陈魏宋楚之间谓之防自闗而西谓之注箕皆箩之别名也【案箩与亦并作一诗系一条之下】













　　【才何切】亦箩属比箩稍匾而小用亦不同则造酒造饭用之漉米又可盛食物盖箩盛其粗者而盛其精者精粗各适所受不可易也诗云匾小即云圎大则为箩从竹皆盛器协音岂异科贩夫挑自便田舎用还多今嵗租粮毕空虚奈尔何











　　儋【都监切】贮米器也汉书扬雄无儋石之储晋刘毅家无儋石之储应劭曰齐人名甖为儋受二斛顔师古曰儋者一人所负担也方言云防陈魏宋楚之间曰防【音臾】或曰防【音殊】燕之东北朝鲜冽水之间谓之瓺【音畅】周洛韩郑之间谓之甀儋或作甔字从瓦瓦器也今江淮间农家造泥为瓮披以麻草用贮食米可以代儋细民甚便之诗云腹寛口绰岂瓶罂力负从知一担平外备五名因俗异中容两斛赖陶成扬雄嗜酒嗟常乏刘毅呼卢愧岂盈我愿贮储能稍给不须攀慕二公名















　　篮竹器无系为筐有系为篮大如斗量又谓之笭【郎鼎切】箵【桑鼎切】农家用采桑柘取蔬菓等物易挈提者方言笼南楚江沔之间谓之篣或谓之笯郭璞云亦呼篮盖一器而异名也诗云卖花担上两相宜劚药山前屡挈归何似采桑盛叶好是中还有绮罗衣











　　箕簸箕也説文云簸扬米去糠也庄子曰箕之簸物虽去粗留精然要其终皆有所除是也然北人用栁南人用竹其制不同用则一也诗云哆兮侈兮成是南箕箕四星二星为踵二星为舌哆侈谓踵已大而舌又广也又维南有箕载翕其舌故箕皆有舌易播物也谚云箕星好风谓主簸扬农家所以资其用也王荆公诗云精良止如留防恶弃如摈如摈非尔憎如留岂吾吝无心以择物谁喜亦谁愠翁乎勤簸扬可使糠粃尽








　　帚今作箒又谓之篲集韵云少康作箕帚其用有二一则编草为之防除室内制则匾短谓之条【亦作苕】帚一则束篠为之拥扫庭院制则丛长谓之埽帚又有种生埽帚一科可作一帚谓之独埽农家尤宜种之以备圃间用也诗云有星常在天埽除即名彗观象者何人为帚以防地身居百谷后名擅千金义能清四海尘此事乃极致









　　籭【所宜切】竹器内方外圎用筛谷物説文云可以除粗取精集韵作簛又作簁或作筛其制有踈宻大小之分然皆粒食之总用也耕织图诗云茆檐间杵臼竹屋细籭簸照人珠琲光奋臂风雨过计功初不浅坐食良自贺西隣华屋儿醉饱正髙卧











　　防【于六切】漉米器説文淅箕也又云漉米防【苏后切】又炊防也广雅曰淅防【音箱】防【音旋】防【一曰防】方言云炊防谓之缩【漉米防也】或谓之【音防】或谓之防【江东呼为淅籖也】盖今炊米日所用者　防【所交切】饭防也説文陈留谓饭帚曰防从竹捎声一曰饭器容五升今人亦呼饭箕为防箕南曰防北曰防南方用竹北方用栁皆漉米器或盛饭所以供造酒食农家所先虽南北名制不同而其用则一故附类之防诗云筠用亦已多防也惟一器口圎得防名腹深有防义漉米本所施防炊仍可备日用有余功毋为饱时弃防诗云防器亦名箕筠人织竹为朶颐深且哆便腹大而垂适应今时用良由古制遗令人常饱徳淅玉趂晨炊












　　筛谷箉竹器箉与袋同音篇韵俱各不收盖土俗所呼传写于文字者如此其制比籭踈而颇深如篮大而稍浅上有长系可挂农人扑禾之后同稃穂子粒旋旋贮之于内輙筛下之上余穰藁逐节弃去其下所留谷物须付之飏篮以去糠粃尝见于江浙农家诗云谁编踈器破霜筠谷物相和聼尔分待得细捐穰藁尽飏篮还得効微勤









　　飏篮飏【余亮切】集韵谓风飞也篮形如北箕而小前有木舌后有竹柄农夫收获之后场圃之间所蹂禾穂糠籺相杂执此防而向风掷之乃得浄谷不待车扇又胜箕簸田家便之诗云稃穂离披与谷同要凭分别混淆中柄头能防精粮在糠粃从渠走下风











　　种【上声】箪盛种竹器也其量可容数斗形如圎瓮上有口农家用贮谷种之风处不至鬰浥胜窖藏也古谓修箪窖论语一箪食之箪食器与此字虽同然制度有大小之殊作用有彼此之效齐民要术云藏稻必用箪盖稻乃水谷宜风燥之种时就浸水内又其便也诗云食器尝闻陋巷间田家贮谷亦名箪指期播种云弥望好作资生寳藏看









　　晒槃曝谷竹器广可五尺许边縁微起深可二寸其中平濶似圎而长下用溜竹二茎两端俱出一握许以便扛移趂日摊布谷实曝之蚕时农家兼用为篚但底宻而不通风气终非蚕具诗云平如铺簟浅于舟谷实摊来亦易收尝笑昔年髙鳯麦漫教平地雨漂流











　　掼【古患切】稻簟掼抖擞也簟承所遗稻也农家禾有早晚次第收获即欲随手得粮故用广簟展布置木物或石于上各举稻把掼之子粒随落积于簟上非唯免汚泥沙抑且不致耗失又可晒谷物或卷作诚为多便南方农种之家率皆制此诗云掼稻当凭广簟中声如风雨露寒蓬谁知舒卷皆能用就贮精粮保嵗丰









　　农书卷十五
<子部,农家类,王氏农书>
　　钦定四库全书
　　农书卷十六　　　　　　　元　王祯　撰农器图谱九
　　杵臼门
　　昔圣人教民杵臼而粒食资焉后乃增广制度而为碓为硙为砻为辗等具皆本于此盖圣人开端后为蹈袭得其变也孔融谓后世机巧胜于圣人过矣今特辩之使知本末云








　　杵臼舂也易系辞曰黄帝尧舜氏作断木为杵掘地为臼杵臼之利万民以济按古舂之制防【常只切】百二十斤稻重一防为粟二十斗为米十斗曰毇【许委切】为米六斗大半斗曰粲又曰粝【洛蔕切】米一石舂为九斗曰糳【则各切】糳米之精者斯古舂之制自杵臼始也诗云易繋十三卦皆为万民利圣人创杵臼尚象以制噐于义取雷山上动而下止人知舂法脱粟从此始后世相沿袭更变各任智制度虽不同由来资古意








　　碓舂器用石杵臼之一变也广雅曰【丁力切】碓也方言云碓梢谓之碓机自関而东谓之梴【音延】桓谭新论曰杵臼之利后世加巧因借身重以践碓而利十倍耕织图诗云姢姢月过墙防防风吹叶田家当此时村舂响相答竹间炊玉香防见流匙滑更须水轮转地碓劳蹴蹋











　　堈碓以堈作碓臼也集韵云堈【居郎切】瓮也又作防其制先掘埋堈坑深逾二尺次下木地钉三茎置石于上后将大磁堈穴透其底向外侧嵌坑内埋之复取碎磁与灰泥和之以窒底孔令圆滑如一干透乃用半竹篘长七寸许径四寸如合脊瓦様但其下稍阔以熟皮周围护之【取其滑也】倚于堈之下唇篘下两边以石压之或两竹竿刺定然后注糙于堈内用碓木杵【杵头鐡围束之围内置四犬牙钉稍卧之】捣于篘内堈既圆滑米自翻倒簌于篘内一捣一簌既省人搅米自匀细然木杵既轻动防狂迸须于踏碓时已起而落随以左足蹑其碓腰方得穏顺一堈可舂米三石功校常碓累倍始于浙人故又名浙碓今多于津要商旅辏集处所可作连屋置百余具者以供徃来稲船货粜粳糯及所在上农之家用米既多尤宜置之诗云杵臼搜竒作碓堈米翻堈滑恣舂撞鐡笼木末装全杵皮护篘材倚半腔频作低昂身与共惯成踏蹑足须防近随文轨通南北不独铿鍧在楚邦
<子部,农家类,王氏农书,卷十六>
　　砻【力董切】礧谷器所以去谷殻也淮人谓之砻【力董切】江浙之间谓之砻【卢东切】编竹作围内贮泥土状如小磨仍以竹木排为密齿破谷不致损米就用拐木窍贯砻上掉轴以防悬檩上众力运肘转【上声】之日可破谷四十余斛北方谓之木礧石凿者谓之石木礧砻礧字从石初本用石今竹木代者亦便又有砻磨上级甚薄可代谷砻亦不损米或人或畜转之谓之砻磨复有畜力挽行大木轮轴以皮或大防绕轮两周复交于砻之上级轮转【上声】则防转防转则轮亦随转计轮转一周则砻转十五余周比用人功既速且省【案此条阙诗疑轶去】














　　辗【女箭切】通俗文曰石碢轹谷曰辗后魏书曰崔亮在雍州读杜頴传见其为八磨嘉其有济时用因教民为辗今以砺石甃为圆槽周或数丈髙逾二尺中央作防植以簨轴上穿榦木贯以石碢有用前后二碢相逐前偹撞木不致相击仍随搅杷畜力挽行循槽转碾日可毇米三十余斛近有法制辗槽【法制用沙石芹泥与糯粥同胶和之以为圆槽浥下以木棰缓筑令实直至干透可用】轹米特易可加前数此又辗之巧便者诗云欲兼杵臼功制辗中【去声】规式劳勚畜代人圆转知胜力朝夕课量数公私饶粒食更令水轮转【上声】后世功巧极














　　辊【古本切】辗世呼曰海青辗喻其速也但比常辗减去圆槽就碢榦栝以石辊【辊径可三尺长可五尺】上置板槛随辗榦圆转作窍下糓不计多寡旋碾旋收易于得米较之碢辗疾过数倍故比于鸷鸟之尤者人皆便之诗云制辗应嫌杵臼迟岂知辗制有遗机顿教粒食从今易别转【上声】礧车疾似飞










　　飏【与章切】扇集韵云飏风飞也扬糓噐其制中置簨轴列穿四扇或六扇用薄板或糊竹为之复有立扇卧扇之别各帯掉轴或手转足蹑扇即随转凢舂辗之际以糠米贮之髙槛槛底通作匾缝下防均细如帘即将机轴掉转搧之糠粞既去乃得浄米又有舁之圃间用之者谓之扇车凡蹂打麦禾等稼穰籺相襍亦须用此风防比之锨掷箕簸其功多倍梅圣俞诗云飏扇非扇每来圃见因风吹糠籺编竹破筠箭任从髙下手不为寒暄变去粗而得精持之莫言倦















　　防【莫卧切】唐韵作磨硙【五对切】也防同説文云防石硙也世本曰公输班作硙方言或谓之防【错碓切】字説云防从石从靡防之而靡焉今皆作磨字既从石又从磨【平声】之义特易晓也通俗文曰填【音镇】防曰硐【大公切】磨床曰摘【真易切】今又谓主磨曰脐注磨曰眼转磨曰榦承磨曰槃载磨曰床多用畜力挽行或借水轮或掘地架木下置鐏轴亦转以畜力谓之旱水磨比之常磨特为省力凡磨上皆用漏斗盛麦下之眼中则利齿旋转【上声】破麦作麸然后收之筛罗乃得成麫世间饼饵自此始矣诗云斵圆山骨旧胚胎动静乾坤有自来利齿细喷常日雪旋【平声】机深殷【音隠】不云雷临流湏借水轮转【上声】役畜岂劳人力推一自世间多饼食便知元是济民材












