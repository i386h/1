<!-- { "loadSidebar": true } -->
　　法制长生屋天生五材民并用之而水火皆能为灾火之为灾尤其暴者也春秋左氏传曰天火曰灾人火曰火夫古之火正或食于心或食于咮咮为鹑火心为大火天火之孽虽曰气运所感亦必假于人火而后作焉人之饮食非火不成人之寝处非火不明人火之孽失于不慎始于毫髪终于延绵且火得木而生得水而熄至土而尽故木者火之母人之居室皆资于木易于生患水者火之牡而足以胜火人皆知之土者水之子而足以御火而人未之知也水者救于已然之后土者御于未然之前救于已然之后者难为功御于未然之前者易为力此曲突徙薪之谋所以愈于焦头烂额之功也吾尝观古人救火之术宋灾乐喜为政使伯氏司里火所未至撤小屋涂大屋陈畚挶具绠缶备水器蓄水潦积土涂表火道此救疗之法也郑灾公孙侨为政郊人助园史除于国北禳火于元回禄祈于四鄘此祈禳之法也是皆救于已然之后尝见徃年腹里诸郡所居瓦屋则用砖裹杣檐草屋则用泥圬上下既防延烧且易救护又有别置府藏外防砖泥谓之土库火不能入窃以此推之凡农家居屋厨屋蚕屋仓屋牛屋皆冝以法制泥土为用先宜选用壮大材木缔构既成椽上铺板板上傅泥泥上用法制油灰泥涂餙待日曝干坚如瓷石可以代瓦凡屋中内外材木露者与夫门壁堵通用法制灰泥圬墁之务要匀厚固宻勿有罅隙可免焚焮之患名曰法制长生屋是乃御于未然之前诚为长防又岂特农家所宜哉今之髙堂大厦危楼杰阁所以居珍寳而奉身体者诚为不赀一旦患生于不测衅起于防眇转盻揺足化为煨烬之区瓦砾之千金之躯亦或不保良可哀悯平居暇日诚能依此制造不惟歴刼火而不壊亦可防风雨而不朽至若阛阓之市居民辏集虽不能尽依此法其间或有一焉亦可以间隔火道不至延烧安可惜一时之费而不为永久万全之计哉賛曰上栋下宇从古而然衣食之利农家攸先维彼仓廪食之所寄维彼蚕室衣之所繋矧兹居室于焉寝防一有遗燎化为焦土嗟尔农夫豫戒不虞制泥和灰是墁是涂何畏毕方何愁回禄栋宇恒存衣食恒足匪直农家此防是宜凡百居宅可仿作之　法制灰泥用砖屑为末白善泥桐油枯【如无桐油枯以油代之】莩炭石灰糯米胶以前五件防分为末将糯米胶调和得所地靣为砖则用砖模脱出趂湿于良平地面上用泥墁成一片半年干硬如石砖然圬墁屋宇则加纸筋和匀用之不致折裂涂饰材木上用带筋石灰如材木光防则用小竹钉簮麻须惹泥不致脱落














　　造活字印书法伏羲氏画卦造契以代结绳之政而文籍生焉【注云书字于木刻其侧以为契各持其一以相考合】黄帝时仓颉视鸟迹以为篆文即古文科斗书也周宣王时史籕变科斗而为大篆秦李斯损益之而为小篆程省篆而为由而楷由楷而草则又汉魏间诸贤变体之作此书法之大概也或书之竹谓之竹简或书于缣帛谓之帛书厥后文籍寖广缣贵而简重不便于用又为之纸故字从巾按前汉皇后纪已有赫蹏纸至后汉蔡伦以木肤麻头敝布鱼网造纸称为蔡伦纸而文籍资之以为卷轴取其易于卷舒目之曰卷然皆冩本学者艰于传録故人以藏书为贵五代唐明宗长兴二年宰相冯道李愚请令判国子监田敏校正九经刻板印卖朝廷从之锓梓之法其本于此因是天下书籍遂广然而板木工匠所费甚多至有一书字板功力不及数载难成虽有可传之书人皆惮其工费不能印造传播后世有人别生巧技以鐡为印盔界行内用稀沥青浇满冷定取平火上再行煨化以烧熟瓦字排于行内作活字印板为其不便又有以泥为盔界行内用薄泥将烧熟瓦字排之再入窑内烧为一叚亦可为活字板印之近世又有铸锡作字以鐡条贯之作行嵌于盔内界行印书但上项字様难于使墨率多印壊所以不能久行今又有巧便之法造板木作印盔削竹片为行雕板木为字用小细锯锼开各作一字用小刀四面修之比试大小髙低一同然后排字作行削成竹片夹之盔字既满用木防防【先结切】之使坚牢字皆不动然后用墨刷印之　冩韵刻字法先照监韵内可用字数分为上下平上去入五声各分韵头校勘字様抄冩完备择能书人取活字様制大小冩出各门字様糊于板上命工刋刻稍留界路以凭锯截又有如助辞之乎者也字及数目字并寻常可用字様各分为一门多刻字数约有三万余字冩毕一如前法今载立号监韵活字板式于后其余五声韵字俱要仿此　一东通侗恫桐同仝童僮曈朣瞳铜峒橦絧罿筒穜潼犝詷艟笼防聋昽胧栊珑砻泷芃篷髼蒙冡幪蒙雺曚艨蒙懵悤葱聪骢騣豵緵鬷丛防□藂潨洪洚红防鸿讧烘空悾箜公功工攻防翁丰酆沣风枫冯沨嵩娀菘崧充防珫忡终螽戎禯駥狨崇漴中忠虫冲冲种爞翀隆癃窿融肜雄熊弓躬躬宫芎穷防　二冬彤咚农侬宗松窦悰琮潨慒淙攻　三钟钟橦舂桩憃冲罿憧艟鳙慵茸枞鏦从苁踪枞松丰夆锋鏠烽逢峯蠭蜂桻重穜龙茏醲浓秾檂容溶蓉庸墉镕鄘镛封葑逄佣恭共供龚胷匈凶汹讻詾跫邕噰雍雝灉痈饔壅颙喁禺蛩邛筇　四江扛杠矼釭玒腔椌降悾缸缻瓨洚讧虹邦厐尨庬哤双艭泷牕囱鏦桩憃幢　五支枝肢巵栀觝氐榰搘禔只只只秖祗秪砥跂施葹鍦鉇酾厮籭襹吹龡炊差衰匙垂陲倕腄儿痿斯祈凘澌虒褫雌赀髭觜疵訾玼胔随遗隋知摛螭缡驰池邸箎褫锤锤槌捶甀离离蠡劙黎防防纚罹篱缡醨漓璃漓鹂骊鵹孋梨藜犁黧来俫徕厘甃嫠犛狸貍霾羸铍被陂罴碑卑痹裨錍鈚禆埤箄鞞皮疲罢　锼字修字法将刻讫板木上字様用细齿小锯每字四方锼下盛于筐筥器内每字令人用小裁刀修理齐整先立凖则于凖则内试大小髙低一同然后另贮别器　作盔嵌字法于元写监韵各门字数嵌于木盔内用竹片行行夹住摆满用木榍轻防之排于轮上依前分作五声用大字标记　造轮法用轻木造为大轮其轮盘径可七尺轮轴髙可三尺许用大木砧凿窍上作横架中贯轮轴下有钻臼立转轮盘以圎竹笆铺之上置活字板面各依号数上下相次铺摆凡置轮两面一轮置监韵板面一轮置杂字板面一人中坐左右俱可推转摘字盖以人防字则难以字就人则易此转轮之法不劳力而坐致字数取讫又可补还韵内两得便也　取字法将元冩监韵另冩一册编成字号每面各行各字俱计号数与轮上门类相同一人执韵依号数喝字一人于轮上元布轮字板内取摘字只嵌于所印书板盔内如有字韵内别无随手令刋匠添补疾得完备　作盔安字刷印法用平直干板一片量书面大小四围作栏右边空摆满盔面右边安置界栏以木防防之界行内字様湏要个个修理平正先用刀削下诸様小竹片以别器盛贮如有低邪随字形衬防【徒念切】防之至字体平稳然后刷印之又以防刷顺界行竪直刷之不可横刷印纸亦用防刷顺界行刷之此用活字板之定法也　前任宣州旌徳县县尹时方撰农书因字数甚多难于刋印故尚已意命匠创活字二年而工毕试印本县志书约计六万余字不一月而百部齐成一如刋板使知其可用后二年予迁任信州永丰县絜而之官是农书方成欲以活字嵌印今知江西见行命工刋板故且収贮以待别用然古今此法未有所故编録于此以待世之好事者为印书省便之法传于永久本为农书而作因附于后
　　农书卷二十二
