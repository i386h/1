<!-- { "loadSidebar": true } -->
　　连耞【古牙切】击禾器国语曰权节其用耒耜耞殳【耞拂也以击草】广雅曰拂谓之架説文曰拂架也拂击禾连架释名曰架加也加杖于柄头以挝【陟爪切】穂而出谷也其制用木条四茎以生革编之长可三尺阔可四寸又有以独梃为之者皆于长木柄头造为擐轴举而转之以扑禾也方言云佥宋魏之间谓之摄殳【音殊】自关而西谓之棓【蒲项切】齐楚江淮之间谓之柍【音怏】或谓之桲【音勃】今呼为连耞南方农家皆用之北方获禾少者亦易取办也耕织图诗云霜时天气佳风劲木叶脱持穂及此时连耞声乱发黄鸡啄遗粒乌鸟喜聒聒归家抖尘埃夜屋烧榾柮














　　刮板刬土具也用木板一叶濶二尺许长则倍之或煆鐡为舌板后钉直木二茎髙出板上槩以横柄板之两傍系二鐡镮以镮拽索两手推按或人或畜挽行以刬壅脚土凡修闸埧起堤防填污坎积邱垤均土壤治畦埂叠圃聚子粒拥糠籺【胡骨切】除瓦砾【郎击切】虽若泛用然农家之事居多也诗云广舌横短柄防环系长纼却行乍敛踪前排如拥盾【食尹切】起堰作陂塘分田立畦畛【章忍切】人间不平地所到略能尽








　　击壤释名曰击壤野老之戯盖击块壤之具因以为戯也艺苑曰撃壤古戯也又曰壤以木为之前广后锐长尺四寸濶三寸其形如履将戯先侧一壤于地遥于三四十歩以手中壤敲之中【去声】者为上风土记曰击壤以木为之其形如履腊节僮少以为戯分部如摘博也元晏先生【皇甫谧号元晏先生】曰十七年与姑从子果栁等击壤于路此非直野老僮少之戯至于逸人隐士亦有时而为此戯也逸士传曰尧时有壤父五十人击壤于康衢观者曰大哉尧之为君壤父作色曰吾日出而作日入而息凿井而饮耕田而食帝何力于我哉此有以见其时平歳熟不知乐之所自信哉尧之德荡荡乎民无能名焉宜壤父有此答也吴盛彦击壤赋云论众戯之为乐独击壤之可娱因风托势罪一杀两艺文曰以塼二枚长七寸相去三十歩立为标【或以块壤为标盖田夫击壤之意也】各以塼一枚方圆一尺掷之主人掷筹随多少甲先掷破则得一筹后破则夺先破者又今村陌中张梃为戯者皆其遗制欤诗云防和民如何戯适因块壤相从杂稚耋峙立越防丈乘平初侧一得隽终杀两徒歌足懽愉至意自融盎帝力既不知大德日荡荡尔来几千年古俗遂长往虽云遗制在淳风邈难想谁能陶真乐返古如指掌懐哉壤父歌三复有遗响


　　农书卷十四
<子部,农家类,王氏农书>
　　钦定四库全书
　　农书卷十五　　　　　　　元　王祯　撰农器图谱七
　　蓑笠门
　　传曰首戴苎蒲身服袯襫此谓之农今田家蓑笠以莎以篛为之者是也后之御雨蔽日等具由此增其巧便为田农必用之物是可尚也复以牧笛葛灯笼等附之愈贲饰于图谱矣








　　蓑雨衣无羊诗曰何蓑何笠毛注曰蓑所以备雨笠所以御暑唐韵云蓑草名可为雨衣又名袯【北末切】襫【施只切】説文云秦谓之草【方歴切又婢赤切】尔雅曰薃侯莎蓑衣以莎草为之故音同莎又名薛六韬农器篇曰蓑薛簦笠今总谓之蓑雨具中最为轻便王荆公诗云采采霜露下披披烟雨中蒲茅以为衣防褐相与同勿妬市门人绮纨被奴僮当慙邉城戍擐甲徂春冬









　　笠戴具也古以台皮为笠诗所谓台笠缁撮今之为笠编竹作殻以箨篛或大或小皆顶隆而口圆可芘雨蔽日以为蓑之配也王荆公诗云耕有春雨濡耘有秋阳二物应时需九州同我欲孰能生少慕得此云自足君思周伯阳所愿岂华毂











　　屝草屦也左传曰共其资粮屝屦説文曰屝草屦也孔疏云屝屦俱是在足之物善恶异名耳丧服传曰疏屦者粗蓟之屝也是屝用草为之注云草履者履屦通言耳今云屝屦相形以晓人也诗云蒯菅柔韧自编成不换仍呼不借名长向緑蓑衣底着雨行偏称【去声】野夫情











　　屦麻履也传云屦满戸外盖古人上堂则遗屦于外此常屦也今农人春夏则屝秋冬则屦从省便也方言屝粗屦也徐兖之郊谓之屝自闗而西谓之屦中有木者谓之复舄自闗而东谓之复履其卑者谓之防【音婉按扬子今本作其庳者谓之靴】下禅谓之鞮【今韦鞮也】丝作者谓之履麻作者谓之不借粗者谓之【按扬子南楚江沔之间总谓之麄西南梁益之国或谓之】东北朝鲜冽水之间谓之防【音卬】或谓之防【下瓦切一音画】徐土邳沂之间大粗谓之防角【今漆履有齿者】皆屦之别名也诗云织麻成屦足相容嗜好殊非蜡屐同未拟平生着防緉且凭践履有深功














　　橇【输芮切】泥行具也史记禹乘四载泥行乘橇孟康曰橇形如箕摘行泥上东坡秧马歌叙云橇岂秧马之类欤以康言考之非秧马类也尝闻向时河水退滩淤地农人欲就泥裂漫撒麦种奈泥深恐没故制木板为履前头及两邉髙起如箕中缀毛绳前后系足底板既濶则举歩不防今海陵人泥行及刈过苇泊中皆用之切详本字从木从毛即其义也诗云大禹平水土泥行即乘橇后人相地宜彷像资种艺材寛一屐余迹认防鳬蜕岂知千载后翻免足胝弊















　　覆殻【一名鹤翅一名背蓬】篾竹编如龟殻以箨箬覆于人背绳系肩下耘薅之际以御畏日兼作雨具下有卷口可通风气又分雨溜适当盛暑田夫得此以免曝烈之苦亦一壶千金之比也诗云田头赫日曝肤赪微智能令庇廕清竹股合编深可覆篛胎层布薄还轻制成背兼龟兆俯作鹤躯如鹤行南北薅锄人得此随身长若片云生









　　通簪贯髪虚簪也一名气筒以鹿角稍尖作之【如无鹿角以竹木代之或大翎筒亦可】长可三寸余筒之周围横穿小窍数处使俱相通故曰通簪田夫田妇暑日之下折腰俛首气腾汗出其髪髻蒸鬰得贯此簪一二以通风气自然爽快夫物虽微末而有利人之效甚可爱也诗云汗随低首沛如淋散髻斜横得此簪【散字上声晋书王俭作散髪髻斜横簪】氷筋玲珑清吹【去声】入月痕依约墨云深孤标不作附炎态虚腹寜无利物心微眇弃余能适用何殊弊帚直千金








　　臂篝【篝古侯切笼笿也】状如鱼笱篾竹编之又呼为臂笼江淮之间农夫耘苖或刈禾穿臂于内以帣【居愿切】衣袖犹北俗芟刈草木以皮为袖套皆农家所必用者诗云筠篝编织作中虚穿臂农夫防若肤不似舞姬华宴上巧笼衣袖络珍珠











　　牧笛牧牛者所吹早暮招来群牧犹牧马者鸣笳也尝于村野间闻之则知时和嵗丰寓于声也每见模为图画咏为歌诗实古今太平之风物也王荆公诗云緑草无端倪牛羊在平地芊绵杳霭间落日一横吹迢遥送晚响诞谩写真意岂比卖饧夫吹箫贩童稚











　　葛灯笼南史宋武祖微时躬耕于丹徒及受命耨耜之具颇有存者皆命藏之以示子孙及孝武帝大明中坏所居隂室起玉烛殿与群臣观之牀头有障壁挂葛灯笼侍臣盛称武帝素俭之徳帝曰田舎翁得此足矣今农家袭用以凭暮夜提携徃来照视有古之遗风焉诗云田家破厚夜膏火固常然匪加覆防功莫御长风前瞻彼蘝蔓葛体质相纒绵物兮用有宜所贵求天全采采施【以豉切】谷姿篝灯手亲编顺彼自然性非栁桮棬贪我防擢思结尔继晷縁持之或逺适处也或中悬所要效实用照暗凭周旋缅怀宋武事俭徳垂千年施之田舎翁朴俗非求妍火城烂红纱赋分何独偏





　　农器图谱八
　　蓧蒉门
　　蓧蒉皆古盛谷器也论语谓荷蒉荷蓧今以名篇遵古制也由是类而书之然谷物别【入声】精粗之异等故器用随细大之有差方俗称呼分彼此之名室家用舎备盈虚之数既贮储之多便复簸蹂之同资今总收録庻不乏用云









　　蓧【徒吊切】字从草从条取其象也即今之盛谷种器语曰遇丈人以杖荷蓧盖蓧器之小者可杖荷之既农隐所用必为盛谷器也包氏曰蓧竹器考其字体非从竹若谓竹器非也説文曰耘器稽之书传钱镈锄耨皆刄为之谓蓧为耘器亦非也当与蒉同类皆盛谷器但有大小之差故因辩之以袪世惑【南方盛稻种用箪以竹为之北方藏粟种用篓多以草木之条编之蓧盖是此类　案蓧蒉皆盛谷器故并作一诗系在蒉一条之下】









　　蒉草器从草贵声论语有荷蒉而过孔氏之门者古文作臾象形盛谷器集韵作籄字从竹举土笼也语云譬如为山未成一篑书云功亏一篑俱从竹注云土笼今上文从草以草为之即盛谷器也诗云伊昔丈人軰荷蓧与荷蒉蓧蒉虽若殊知皆古农器视彼隐者流避世复避地为兹身口谋寜同圣人意寥寥千载后犹能覩余制因物想遗风怃然发三喟【案此蓧蒉二条原本误列于蓧蒉门小引之前谨改正】








　　筐竹器之方者诗注云筐篚属可以行币帛及盛物三礼图曰大筐以竹受五斛以盛米致馈于聘賔小筐以竹受五升以盛米又曰筐以盛熬谷诗曰采采卷耳不盈顷【音倾】筐又曰女执懿筐爰求柔桑筐之制其来已久今用于农家者多矣【案筐筥亦一类故亦并作一诗系于筥一条之下】











　　筥亦作竹器之圆者注曰筥圆而长但可实物而已三礼图曰筥受五升盛饔饩之米致于賔馆良耜诗曰载筐及筥左传筐筥锜釜之器字説云筐筥一器也特方圎之异云耳江沔之间谓之籅【音余】赵岱之间谓之防【兮攷切】淇卫之间谓之牛筐小者南楚谓之篓【音缕】自闗而西秦晋之间谓之箄【方氏切】筥其通语也诗云古今制器同方圆曰筐筥是用采苹蘩于以盛稷黍修诚荐王公居贫侑尊俎物兮茍适用雅素吾所与








　　畚【音本】土笼【力董切】也左传乐喜陈畚梮注云畚篑笼集韵作□晋书王猛少贫贱尝鬻畚为事説文畚【音瓶】属又蒲器也所以盛种杜林以为竹筥扬雄以为蒲器然南方以蒲竹北方用荆栁或负土或盛物通用器也诗云江南贵蒲竹汉北取荆栁致用与蒉均联名惟臿偶不辞编织劳常为贫贱有他日兴土工嗟哉须汝负


















　　【徒本切】集韵云盛谷器或作囤又蘧也北方以荆栁或蒿卉制成圆様南方判竹编草或用籧篨空洞作围各用贮谷南北通呼曰兼篅而言也然多露置可用贮粮篅在室可用盛种皆农家收谷所先具者故并次之　篅【市专切】説文云判竹圆以盛谷类也篅或作圌此与篅皆之别名但大小有差亦蓧蒉之旧制不可遗也　【章恕切】集韵云筐盛种器盖连底小便于移用作又作诗云农家屯粮元有具以为名湏用竹体圆制宻涂塈茨正则能容倾则覆南北由来无异名露置当阳安用屋乐嵗先为歉嵗防一年耕有三年蓄但令积粟比任生未必指囷无鲁肃先民作器兼细巨下逮人间篅与篅与小毋虑酌量出纳宜朝暮日计不足月有余徙顿东西无定处家存戸置多贮储贵可无忧贱无蠧便当封作富民侯彼腹才饥吾腹饫国不空虚仓廪助嵗嵗丰年歌黍稌









