<!-- { "loadSidebar": true } -->
　　耧【落切】车下种器也通俗文曰覆种曰耧一云耧犂其金佀镵而小魏志略曰皇甫隆为炖煌太守民不知耕隆乃教民作耧犂省力过半得糓加五崔寔论曰汉武帝以赵过为捜粟都尉教民耕殖其法三犂共一牛一人将之下种挽耧皆取备焉日种一顷【据齐地大畆一顷为三十五畆也】今三辅犹赖其利自注云按三犂共一牛若今三脚耧矣然而耧种之制不一有独脚两脚三脚之异今燕赵齐鲁之间多有两脚耧关以西有四脚耧但添一牛功又速也夫耧中土皆用之他方或未经见恐难成造其制两柄上弯髙可三尺两足中虚阔合一垅横桄四匝中置耧斗其所盛种粒各下通足窍仍旁挟两辕可容一牛用一人牵傍一人执耧且行且揺种乃自下此耧种之体用今特图録不无有见鐻削鐻之意【鐻渠防切】近有创制下粪耧种于耧斗后别置筛过细粪或拌蚕沙耩时随种而下覆于种上尤巧便也今又名曰种莳曰耩子曰耧犂习俗所呼不同用则一也王荆公诗云富家种论石贫家种论斗贫富同一时倾防应心手行防万垅间坐使千箱有利物博如此何慙在牛后

　　砘【音钝】车石碢也以木轴架碢为轮故名砘车两碢用一牛四碢两牛力也凿石为圆径可尺许窍其中以受机栝畜力挽之随耧种所过沟垅碾之使种土相着易为生发然亦防土脉干湿何如用有迟速也古农法云耧种后用挞则垅满土实又有种人足蹑垅底各是一法今砘车转碾沟垅特速此后人所创尤简当也诗云以砘为车古未闻字因义取石従屯斵成璧月云根老动殷春雷陆地喧势借机衡圆转力辙循种土发生原田头已碾农夫说沟垅苗深糓易蕃

　　瓠种窍瓠贮种量可斗许乃穿瓠两头以木箄贯之后用手执为柄前用作觜【瓠觜中草莛通之以播其种】泻种于耕过垅畔【畔田半也恐太深故种于垅畔也】随耕随防务使均匀又犂随掩过遂成沟垅覆土既深虽暴雨不至【普格切】挞【他达切】暑夏最为能【与耐同】旱且便于撮锄苖亦鬯茂燕赵及辽以东多用之齐民要术曰两耧重沟窍瓠下之以批【莫结切】契【蘓结切】系腰曵之此旧制以今较之颇拙于用故従今法寡力之家比耕耙耧砘易为功也诗云休言瓠落只轮囷一窍中藏万粒春喙舌不辞输防力腹心元寓发生仁农工未害兼匏器【案农务集作农家自喜为匏器】柄用将同秉化钧更防沟田遗迹在緑云禾麦一番新

　　耕槃驾犂具也耒耜经云横于犂辕之前末曰槃言可转也左右繋以樫【苦耕切】乎轭也耕槃旧制稍短驾一牛或二牛故与犂相连今各防用犂不同或三牛四牛其槃以直木长可五尺中置钩环耕时旋擐犂首与轭相为本末不与犂为一体故复表出之诗云木金十一事耕槃踞犂首左右连双藤圆转栝枢纽轭也导吾前辕兮従【去声】吾后既同济世功寜辞力田畆

　　牛轭【于革切】字亦作軶服牛具也随牛大小制之以曲木窍其两旁通贯耕索仍下系鞅板用控牛项轭乃穏顺了无轩侧説文曰轭辕前木也潘安仁耤田赋云葱犗服于缥轭诗云轭也如折磬居然在牛领止转槃乃安引耕索还整屈形深拥【去声】肩借力控垂颈归挂屋厦时嘉苖满田顷

　　秧马蘓文忠公序云余过庐陵见宣徳郎致仕曽君安止出所作禾谱文既温雅事亦详实惜其有所缺不谱农器也予昔逰武昌见农夫皆骑秧马以榆枣为腹欲其以楸梧为背欲其轻腹如小舟昻其首尾背如覆瓦以便两髀雀跃于泥中系束藳其首以缚秧日行千畦较之伛偻而作者劳佚相絶矣史记禹乘四载泥行乗橇解者曰橇形如箕摘行泥上岂秧马之类乎作秧马歌一首附于禾谱之末云春云蒙蒙雨凄凄春秧欲老翠剡齐嗟我父子行水泥朝分一垅暮千畦腰如箜篌首啄鸡筋烦骨殆声酸嘶我有桐马手自提头尻轩昻腹脇低背如覆瓦去角圭以我两足为四蹄耸踊汰如鳬鹥纎纎束藁亦可赍何用繁缨与月题朅従畦东或畦西山城欲闭闻鼓鼙忽作的颅跃檀溪归来挂壁従髙栖了无刍秣饥不啼少壮骑汝逮老黧何曽蹶轶防颠挤锦鞯公子朝金闺笑我一生蹋牛犂不知自有木駃騠

　　农书卷十二
<子部,农家类,王氏农书>
　　钦定四库全书
　　农书卷十三　　　　　　　元　王祯　撰农噐图谱三
　　镢锸门
　　镢锸起土具也太公六韬农器篇云镢锸斧锯盖镢锸农所必用垦斸荒梗防决沟渠不可阙者因以名篇冠其类也又有镵鐴等器虽畧见犂谱终未详备乃复表出之次于耒耜之后就附镢锸之内庶无遗逸仍系之梧桐角以起东作云

　　镢【居缚切】斸田器也尔雅谓之防斫也又云鲁斫説文云欘【陟玉切】也玉篇云欘亦作斸又作钃诛也主以诛除物根株也盖镢斸噐也农家开辟地土用以斸荒凡田园山野之间用之者又有阔狭大小之分然总名曰镢诗云銎柄为身首半圭非锋非刄截然齐凌晨几用和烟斸逼暮同归帯月携已斫灵苖挑药笼每通流水入蔬畦更防功在盘根地办与春农趂雨犂

　　锸【楚洽切】顔师古曰锹也所以开渠也或曰削有所穿也唐韵作疀俗作□同作臿尔雅曰谓之疀方言云燕之东北朝鲜冽水之间谓之宋魏之间谓之铧或谓之鍏【音韦】江淮南楚之间谓之锸赵魏之间谓之喿【七俏切】皆谓锹也锹铫音同铫唐韵又吐雕反亦谓鋘锹然多谓之锸盖古谓锸今谓锹一噐二名宜通用淮南子曰禹之时天下大水禹执畚锸以为民先前汉沟洫志白渠歌曰举锸为云决渠为雨以此见水利之事皆本于锸也诗云有锸公耶私与畚日为伍何去应官徭归来事田圃起土作隄防决渠沛霖雨但恐农隙时又趂挑河鼓

　　锋【孚逢切】古农噐也其金比犂镵小而加锐其柄如耒首如刄锋故名锋取其铦利也地若坚垎【胡格切】锋而后耕牛乃省力又不乏刄古农法云锋地宜深锋苖宜浅齐民要术耕田篇云速锋之地恒润泽而不硬注曰刈谷之后即锋苃【蒲逹切】下令突起则润泽易耕【案此注在种谷篇锄得五徧以上不须耩之下此误作耕田篇】种谷篇云苖髙一尺则锋之黍穄篇云苖生垅平锋而不耩【公项切】农书云无鐴而耕曰耩既锋矣固不必耩盖锋与耩相类今耩多用歧头若易锋为耩亦可代也近世农家不识此噐亦不知名兹特録其功用知为不可废也诗云锋也古农器于今用不同初縁耒耜制遂助犂锄功利取根苃断坚攻土脉通兼材宜不废图象付良工

　　长镵【士杉切】踏田器也镵此犂镵颇狭制为长柄杜工部同谷【峪同】歌曰长镵长镵白木柄即谓此也柄长三尺余后偃而曲上有横木如柺以两手按之用足踏其镵柄后跟其锋入土乃捩柄以起墢也在园圃区田皆可代耕比于镢斸【竹足切】省力得土又多古谓之蹠铧今谓之踏犂亦耒耜之遗制也淮南子曰伊尹之兴土也修脚者使之蹠【音只】铧注长脚者蹠铧得土多也夫铧与镵同用即长镵也诗云柺横柄屈踵微伸替脚犂耕垅上春足一踏来同耜举手双按处与锹均杜陵托命歌同谷伊尹兴工自有莘我亦从今事兹噐东臯甘作力田人

　　铁搭四齿或六齿其齿鋭而防钩似耙非耙斸土如搭是名铁搭就带圆銎以受直柄柄长四尺南方农家或乏牛犂举此斸地以代耕垦取其防利仍就块壤兼有耙镢之效尝见数家为朋工力相助日可斸地数亩江南地少土润多有此等人力犹北方山田镢戸也赋云有噐与耙镢而各殊辙用与耙镢而无别自夫煆炼而锋乃有銎柄之掲独擅力乎田园尝始见于江浙鋭比昆吾之钩利即镆鎁之铁举巨爪兮爬抉具疎齿兮噬齧凭爪牙兮汝艺是施假肘臂兮我力欲竭不耕而种且寛牛畜之租既斸而锼似觉耙功之拙每破陌上之晨烟几荷江邉之明月彼杜甫长镵而岂托我生又尧民击壤而焉知帝力必能审察其异同方逹彼此之缓急愿编图谱附搭也于农书使贫窭者得之用普及于稼穑

<子部,农家类,王氏农书,卷十三>
　　锨【虚严切】锸属但其首方阔柄无短柺此与锹锸异也煆鐡为首谓之鐡锨惟宜土工剡木为首谓之木锨可防【初责切】糓物又有鐡刄木锨裁割田间塍埂以竹为之者淮人谓之竹锨与江浙飏【去声】篮少异今皆用之因附于后鐡锨诗云非鍫非锸别名锨柄直銎圆首利铦毋谓土工能事毕刬除荒秽要渠兼木锨诗云柄头掌木尽寛平糓实抄来忌满盈苗夏耰锄方用事几回髙阁待秋成鐡刄木锨诗云锨头利刄拟风斤裁割畦田尔策勲莫谓等闲农事了人间经界要平分竹锨诗云竿头掷糓一箕轻忽作晴空骤雨声已向风前糠粃尽不劳车扇太生

　　镵【仕杉切】犂之金也集韵注鋭也吴人云鐡犂长尺有四寸广六寸陆防耒耜经曰冶金而为之者曰犂镵起其墢者也负镵者底底实于镵中谓之鼈肉底之次曰压镵皆貤然相戴【貤以豉切物之相连次也】若剜土既多其锋必秃还可铸接贫农利之体用又见铧序【案镵为犂之金其详见耒耜门犂一条故不别系以诗】

　　铧【胡切】集韵云耕具也释名铧锸类起土也説文铧作防两刄锸也从木象形宋魏作防【互切】集韵防作铧或曰削能有所穿也又铧刳地为坎也淮南子曰故伊尹之兴土功修脚者使之蹠【音只】铧【长脚者蹠铧得土多也今谓之踏犂者旧用铧亦用镵】铧与镵颇异镵狭而厚惟可正用铧阔而薄翻覆可使老农云开垦生地宜用镵飜转熟地宜用铧盖镵开生地着力易铧耕熟地见功多然北方多用铧南方皆用镵虽各习尚不同若取其便则生熟异器当以老农之言为法庶南北互用镵铧不偏废也诗云惟犂之有金犹弧之有矢弧以矢为机犂以金为齿起土锸刄同截荒劔锋比缅懐神农学利端从此始

　　鐴【蒲狄切】犂耳也陆防耒耜经其略曰冶金而为之曰犂鐴【案耒耜经鐴作壁】起其墢者镵也覆其墢者鐴也镵引而居下鐴倚而居上鐴形其圆广长皆尺防椭【徒果切狭长也】背有二乳系于压镵之两旁镵之次曰策言其可以扞其鐴也皆相连属不可离者夫鐴形不一耕水田曰瓦缴曰髙脚耕陆田曰镜靣曰碗口随地所宜制也诗云犂以耜为齿耜以鐴为耳背盎作防枢靣深停偃水覆墢翻若云起直如矢裁成辅相间厥功深可倚

　　刬【初简切平土器也】俗又名镑【上声】周礼薙氏掌杀草冬日至而耜之郑元谓以耜测冻土而刬之其刄如锄而阔上有深袴揷于犂底所置镵处其犂轻小用一牛或人挽行北方幽冀等处遇有下地经冬水涸至春首浮冻稍苏乃用此器刬土而耕草根既断土脉亦通宜春种麰麦凡草莽污泽之地皆可用之盖地既淤壌肥沃不待深耕仍火其积草而种【去声】乃倍收斯因地制噐刬土除草故名刬兼体用而言也诗云制器相地宜刬名良有义起土与耜同除荒过鉏利既能耕垦兼仍取播殖易靣防功施【去声】何【案此句疑有讹字】春麦已交翠

