<!-- { "loadSidebar": true } -->
　　桔橰【桔古屑切橰古刀切】挈水械也通俗文曰桔橰机汲水也说文曰桔结也所以固属橰臯也所以利转又曰臯缓也一俯一仰有数存焉不可速也然则桔其植者而橰其俯仰者与荘子曰子贡过汉隂见一丈人方将为圃畦凿隧而入井抱瓮而出灌搰搰然用力甚多而见功寡子贡曰有械于此一日浸百畦凿木为机后重前轻挈水若抽数如沃汤【案荘子作数如泆汤】其名为橰又曰独不见夫桔橰者乎引之则俯舍之则仰彼人之所引非引人者也故俯仰不得罪于人今濒水灌园之家多置之实古今通用之器用力少而见功多者王契赋云智者济时以设功强名之曰桔橰何朴斵之太简俾役力兮不劳作固兮为我之身临深兮是我之理若虞机张如鸟斯企山有木用工见汲引之能巽乎水自我成润物之美不羸瓶而上出何抱瓮之勤止执虚趋下虽自屈于劳形持满因髙终见伸于知己郑圃之侧潘园之旁沟塍绮错畎亩相望带嘉蔬兮映芳草背古岸而靣垂杨欲建标以取别能举直而自强若垂竿兮匪钓象爟火兮无光不忘机以弃俗乃习坎而为常随用舍而俯仰应浅深而短长重泉之水兮不滞九畹之兰兮益芳虽欲絶学以弃智其若得存而失亡歌曰大道隠兮世人薄无为守拙空寂寞老圃之道可行何耻见几而作











　　辘轳【辘力木切轳力胡切】纒绠械也唐韵云圆转木也集韵作椟轳汲水木也井上立架置轴贯以长毂其顶嵌以曲木人乃用手掉转【上声】纒绠于毂引取汲器或用双绠而逆顺交转所悬之器虚者下盈者上更相上下次第不辍见功甚速凡汲于井上取其俯仰则桔橰取其圎转则辘轳皆挈水械也然桔橰绠短而汲浅独辘轳深浅俱其宜也仲子陵赋云木徳标象金行效事与桔橰之用则同比簨虡之形不异井之弗幕瓶亦汔至当于要路之津存乎兼济之地忠也陈力而就列孝也致飬而不匮圆转则智士之心通流乃仁者之志故辘轳之体一有君子之道四观其得位攸处居中特立从绳以寸工假器以尺汲自上至下者念兹以有成虚往实来者释此而何执利物不言利急人之所急舍之则其道可卷而怀用之则其功可俯而给【案唐仲子陵赋作用之则其功可俯而拾】及夫挈瓶所施悬绠所统崇朝以闻乎三防永日何啻乎七纵为万人仰与天下共其静也则无机之机其动也则有用之用徳必不孤贤亦有凖泉防者道为之庆【案唐仲子陵赋庆作发】井深者心为之轸【案易井渫不食为我心恻深字当是渫字之误】无忘乎牵挛葢存乎汲引斯亦惠而不费乎贤人之业于是乎尽也












　　瓦窦泄水器也又名函管以瓦筒两端牙锷【五各切】相接置于塘堰之中时放田水须预于塘前堰内叠作石槛以防筒口令可启闭不然则水凑其防非惟难于窒塞抑亦冲激渗漏不能乆穏必立此槛其窦乃成唐韦丹为江南西道观察使筑堤扞江窦以疏涨此虽窦之大者亦其类也诗云坡塘泄水瓦为筒好在田夫启闭中守口如瓶常处静剸犀脱鞘忽为通髙低独限渊源地早晚能施沛泽功若道此中能救旱只疑窟宅接龙宫








　　石笼【力董切】又谓之卧牛判竹或用藤萝或木条编作圈眼大笼长可三二丈髙约四五尺以籖桩止之就置田头内贮块石用擗水或相接连延逺至百歩若水势稍髙则垒作重笼亦可遏止如遇隈岸盘曲尤宜周折以御犇浪并作洄流不致冲荡埂岸农家濒溪防田多习此法比于起叠堤障甚省工力又有石擗水与此相类诗云谁编藤竹作长笼【卢红切】块石填来势自雄防【丁计切】蝀【丁孔切】有形横巨鲲鲸无力战秋风波涛已卷犇腾势垅畆都归扞御功拟唤六丁鞭尔去若为能障百川东














　　浚渠【浚与濬同开治也深也】凡川泽之水必开渠引用可及于田考之古有沟洫畎浍以治田水书云濬畎浍距川是也逮夫疏凿已逺井田变古后世则引川水为渠以资沃灌按史记秦凿泾为渠又关西有郑国白公六辅之渠外有龙首渠河内有史起十二渠范阳有督亢渠河北有广戾渠朗州有古史渠今怀孟有广济渠俱各溉田千百余顷利泽一方永无旱暵所谓人能胜天岂不信哉后之人有能因其地利水势继此而作益国富民可见速效凡长民者宜审行之诗云疏凿为渠趁地形昔时遗迹见经营井田既废阡陌作水利还从畚臿成防要济时通漕运防常决雨致丰盈即导逹为长防愿溉膏腴富上京【汉武帝时白公复穿渠溉田民得饶足其歌畧曰郑国在前白渠起后举臿如云决渠为雨且溉且粪长我禾黍衣食京师亿万之口今燕地有后魏裴延儁所修旧督亢渠及故戾陵诸堨溉田百万余畆遗迹犹在故有上句】










　　隂沟行水暗渠也凡水陆之地如遇髙阜形势或隔田园聚落不能相通当于川岸之傍或溪流之曲穿地成穴以砖石为圏【去声】引水而至若别无隔碍则当视地形用防索度其髙下及经由防所画为界路先引濬犁耕过后复浚掘及作甃穴上覆元土亦是一法如灌溉之余常流不絶又可蓄为鱼塘莲荡其利亦博或贯穿域邑巷陌及注之园囿池沼悉周于用虽逺近大小深浅曲直不同然皆洑流内逹膏泽傍通水利之中最为永便此皆泉源在上或在平地易以通流如水在沟下当车水上之溉田则一也或遇田涝则反能撤水下之此又隂沟用水之变法诗云川陆由来迥不同岂知穴地得潜通深邀别境无穷力逺济吾乡不旱功花径有同流暗水桃源误认出残红却嗟疏凿劳民力安得鞭驱万鬼工










　　井穴地出水也说文曰清也易曰井冽寒泉食甃之以石则洁而不泥汲之以器则飬而不穷井之功大矣按周书云黄帝穿井又世本云伯益作井尧民凿井而饮汤旱伊尹教民田头凿井以溉田今之桔橰是也此皆人力之井也若夫岩穴泉窦流而不穷汲而不竭此天然之井也皆可灌溉田畆水利之中所不可阙者薛能诗云源逺匠难防加栏底更深汲新闻土气凿彻见天心滴乱瓶初发痕移甃渐沉云雷如震用飞出便为霖








　　水篣【薄庚切】集韵云竹箕也又笼也夫山田利于水源在上间有流泉飞下多经磴级不无混浊泥沙淤壅畦埂农人皆编竹为笼或木条为卷芭承水透溜乃不坏田诗云瀑布中悬防土沙飞流聚沫白生华即防器用成天巧积雪岩前走浪花










　　农书卷十八
<子部,农家类,王氏农书>
　　钦定四库全书
　　农书卷十九　　　　　　　元　王祯　撰农器图谱十四
　　利用门
　　农谱命篇曰利用与夫易云利用书曰利用其文同其理异今因水之利于用故以名篇亦古断章摘句假其义也然水利之用众矣唯关于农事系于食物者录之然必假他物乃可成功所以访诸彼而得于此稽诸古而行于今启秘妙于初传斡连机而同运或造谷食代人畜之劳或导沟渠集云雨之效或资汲引于庖湢或供刻漏于田畴其余舟楫溉灌等事已具前篇览者当互相叅攷以尽水利之用云












　　濬铧【濬思润切与浚同铧胡切鍫也】濬深也书云濬畎浍距川今濬铧即此濬也周礼匠人爲沟洫耜广五寸二耜爲耦一耦之垡广尺深尺以此考之则知濬铧即耦耜之法其制大倍常铧鐴亦称是凡开田间沟渠及作陆堑乃别制箭犁可用此铧斵犁底为胎煆铁为刃犂辕贯以横木二人扶之可使数牛挽行挿犂既深一去复回即成大沟挑浚之力日省万数唐书天寳初开砥柱之险以通流石中得古铁犂铧上有平陆二字因改河北县为平陆县此盖先开险时所遗器也又泰山下旧有旷野其地污下不任种莳土人呼曰淳于泊近于耕斸之际得旧铧大可尺余故老云闻昔有大铧用开田间去水沟堑当是此器因幷记之以爲兴利者之助诗云田家作犂如耦耜惟犂用铧能剸【防兖切】地只知铧也便农耕不料开通有他制形模展大殊倍常犂鐴称之同一事斵木成胎坚则强煆铁为锋深可遂九牛力挽即成渠速若云行兼雨施【去声】水陆相隣久不通一引泉源随手至平田积潦或生波一过犇流除浸渍好将挑浚借竒功剨【呼麦反】土翻垡供万篑为语云屯荷锸人勿谓夙传无此器故陈图序赞歌诗愿播人间资水利





<子部,农家类,王氏农书,卷十九>








　　水磨【防同】凡欲置此磨必当选择用水地所先尽并【蒲浪切】岸擗水激轮或别引沟渠掘地栈木栈上置磨以轴转磨中下彻栈底就作卧轮以水激之磨随轮转比之陆磨功力数倍此卧轮磨也又有引水置闸甃为峻槽槽上两傍植木作架以承水激轮轴轴腰别作竪轮用击在上卧轮一磨其轴末一轮傍拨周围木齿一磨既引水注槽激动水轮则上傍二磨随轮俱转此水机巧异又胜独磨此立轮连二磨也复有两船相傍【蒲浪切】上立四楹以茆竹爲屋各置一磨用索防于急水中流船头仍斜挿板木凑水抛以铁爪使不横斜水激立轮其轮轴通长旁拨二磨或遇泛涨则迁之近岸可许移借比之他所又为活法磨也庶兴利者度而用之诗云用水良有法假物役机智夫硙固利民复以水为利湍流激轮转坤轴发枢秘星坠化石圆风旋疑鬼掣动静法阳阴造化出精粹造化动静间乾坤具兹器人唯盗物巧越古入极致今看益世功机事何必弃
















　　水排【蒲拜切】集韵作槖与同韦囊吹火也后汉杜诗爲南阳太守造作水排铸为农器用力少而见功多百姓便之注云冶铸者为排吹炭令激水以鼔之也魏志曰朝暨字公至爲乐陵太守徙监冶谒者旧时冶作马排每一熟石用马百匹更作人排又费工力暨乃因长流水为排计其利益三倍于前由是器用充实诏褒美就加司金都尉以今稽之此排古用韦囊今用木扇其制当选湍流之侧架木立轴作二卧轮用水激转【上声】下轮则上轮所周弦索通缴轮前旋鼔掉枝一例随转其掉枝所贯行桄因而推挽卧轴左右攀耳以及排前直木则排随来去搧冶甚速过于人力又有一法先于排前直出木簨约长三尺簨头竪置偃木形如初月上用秋千索悬之复于排前植一劲竹上带防索以控排扇然后却假水轮卧轴所列柺木自然打动排前偃木排即随入其柺木既落防竹引排复回如此间【去声】打一轴可供数排宛若水碓之制亦甚便防故倂録此夫铜铁国之大利凡设立冶监动支工帑雇力兴搧极知劳费若依此上法顿为减省但去古已逺失其制度今特多方捜访列为图谱庶冶炼者得之不惟国用充足又使民铸多便诚济世之秘术幸能者述焉诗云尝闻古循吏官为铸农器欲免力役繁排冶资水利轮轴既旋转机梮互牵掣【尺制切】深存槖籥功呼吸唯一气遂致巽离用立见风火炽熟石既不劳镕金亦何易国工倍常资农用知省费谁无兴利心愿言述此制








　　水碾【禇辇切】水轮转碾也后魏书崔亮教民为碾奏于张方桥东堰谷水造水碾数十区岂水碾之制自此始欤其碾制上同【事见杵臼门】但下作卧轮或立轮如水磨之法轮轴上端穿其碢榦水激则碢随轮转循槽轹谷疾若风雨日所毇米比于陆碾功利过倍诗云湍流激碾走通渠木石相乘有秘枢水府暗推坤轴健天衢圆转月轮孤循环似假风雷迅受纳难同杵臼拘粒食中州易精凿好传规制徧方隅








