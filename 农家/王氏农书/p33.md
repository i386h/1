<!-- { "loadSidebar": true } -->
　　木棉总具其法自拨车軖床棉既成用浆糊煑过仍以木杖两端掣之日防不时手搓干湿得所络扵籰上而后经纬制度一仿防类织絍机杼并与布同诗云棉丝经络比防工织絍机张与布同既可为衣代防布便知器用两相通

　　农书卷二十一
<子部,农家类,王氏农书>
　　钦定四库全书
　　农书卷二十二　　　　　　元　王祯　撰农器图谱二十
　　麻苎门
　　麻苎之有用具南北不无异同民俗岂能通变如南人不解刈麻北人不知治苎及有沤浸审生熟之莭车纺分大小之工凡絺绤绳绠皆其所出今幷所附类一一条列庶使南北互相为法云

　　沤【乌侯切】池沤浸渍也池犹也诗云东门之池可以沤麻凡蓻麻之乡如无水防则当掘地成池或甃以塼石蓄水于内用作沤所齐民要术云沤欲清水生熟合宜注説云浊水则麻黒水少则麻脆生则难剥太烂则不任此沤法也汜胜之书曰夏至后二十日沤枲枲和如丝大凡北方治麻刈倒即防之卧置池内水要寒暖得宜麻亦生熟有节湏人体测得法则麻皮洁白柔韧可绩细布南方但连根防麻遇用则旋浸旋剥其麻片黄皮粗厚不任细绩虽南北习尚不同然北方随刈即沤于池可为上法又诗云东门之池可以沤苎以此知苎亦可沤问之南方造苎者谓苎性夲难輭与沤麻不同必先绩苎已纺成纑乃用干石灰拌和累日【夏天三日冬天五日春秋约中】既毕抖去别用石灰煑熟待冷于清水中濯净然后用芦帘平铺水面【如水逺则用大盆盛水铺帘或草摊纑浸曝每日换水亦可】摊纑于上半浸半晒遇夜収起沥干次日如前纑极白方可起布此治苎池沤之法湏假水浴日曝而成北人未之省也今録之冀南北通用窃读孟子所谓江汉以濯之秋阳以暴之皜皜乎不可尚已今沤苎虽曰小技亦此理欤诗曰解变常麻作雪衣【诗云麻衣如雪】好将沤法教民知若凭地利江南易是防人家近水湄

　　刈刀获麻刄也或作両刄但用防柌【似咨切】旋插其刄俯身控刈取其平穏便易北方种麻颇多或至连顷另有刀工各具其器割刈根茎劖削梢叶甚为速效齐民要术曰麻勃如灰便刈防欲小欲薄获欲浄此刈麻法也南方惟用防取颇费工力故録于此示其便也诗云森森麻榦覆隂浓顷畆方期一卷空説似吴侬初未信中原随地有刀工　苎刮刀刮苎皮刄也煆鐡为之长三寸许卷成小槽内插短柄两刄向上以钝为用仰置手中将所剥苎皮横覆刄上以大指就按刮之苎肤即蜕农桑辑要云苎刈倒时用手剥下皮以刀刮之其浮皴【七旬切】自去又曰苎剥取其皮以竹刮其表厚防自脱得里如筋者煑之用绩今制为两刄鐡刀尤便于用诗云刮苎由来要愈工柄头双刄就为銎形模外若无他伎掌握中能効此功卷去肤皴见精粹退余梗澁得轻松作麻已付金钗绩更为珍藏用不穷

　　绩【去中切】盛麻绩器也绩集韵云缉也説文曰笼也又姑篓也字从竹或以条茎编之用则一也大小深浅随其所宜制之麻苎蕉葛等为之絺绤皆本于此有日用生财之道也诗云绩麻如之何以器为萦蟠初认飞霰落次若层云屯功成在良筌日新防铭槃诗人有深刺勿效南方原

<子部,农家类,王氏农书,卷二十二>
　　小纺车【纺妃両切】此车之制凡麻苎之乡在在有之前图具陈兹不复述隋书郑善果母清河崔氏恒自纺绩善果曰母何自勤如是耶荅曰纺绩妇人之务上自王后下至大夫妻各有所制若惰业者是为骄逸吾虽不知礼其可自败名乎今士大夫妻妾衣【去声】被纎美曽不知纺绩之事闻此郑母之言当自悟也诗云间荆布车人纺具维持总一身旋绩纒绵分众缕各随莩繀转【上声】孤轮无穷运用资生业不碍繁喧彻近隣从此输功到机杼年年絺绤为谁新　大纺车其制长余二丈阔约五尺先造地柎木框四角立柱各髙五尺中穿横桄上架枋木其枋木両头山口卧受卷纑长軖鐡轴次于前地柎上立长木座座上列臼以承底鐡簨【夫用木车成筩子长一尺二寸围一尺二寸计三十二枚内受绩纒】上俱用杖头鐡环以拘轴又于额枋前排置小鐡义分勒绩条转【上声】上长軖仍就左右别架车轮两座通络皮下经列上拶转軖旋鼓或人或畜转【上声】动左边大轮随轮转众机皆动上下相应缓急相宜遂使绩条成紧【去声】纒于軖上昼夜纺绩百斤或众家绩多乃集于车下秤绩分纑不劳可毕中原麻布之乡皆用之今特图其制度欲使他方之民视此机栝闗楗仿效成造可为普利又新置丝线纺车一如上但差小耳比之露地桁架合线特为省易因附于此诗云大小车轮共一弦一轮才动各相连绩随众方齐转【上声】纑上长軖却自纒可代女工兼倍省要供布缕未征前画图中土规模在更欲他方得共传

　　蟠车纒纑具也又谓之拨车南人谓拨柎又云车柎南北人皆惯用习见已图于前兹不必述诗云绩纺功才毕蟠纑得此车行桄运枢臬交辏寄横义宛转荆钗手周旋里布家岂知罗绮軰惟务拨琵琶

　　纑刷防布缕器也束草根为之通柄长可尺许围可尺余其纑缕杼轴既毕架以义木下用重物掣之纑缕已均布者以手执此就加浆糊顺下刷之即增光泽可授机织此造布之内虽曰细具然不可阙诗云绩麻经纺即为纑功用都归一刷余才与机头借光润已闻催布有征胥

　　布机释名曰布列诸缕淮南子曰伯余之初作衣也【伯余黄帝臣也】緂【他甘切】麻索缕手经指挂【案淮南子此句下有其成犹网罗一句】后世为之机杼幅匹广长踈宻之制存焉农家春秋绩织最为要具诗云谁家绩纺成札札防机杼大布可以衣絺縠安用许哀彼度梭人辛苦织如雾坐令乡落间长歌二东句　行台监察御史云卿造布之法印行今抄附于此　毛絁布法防一色白苎麻水润分成缕粗细任意旋缉旋搓本俗于腿上搓作纑逗成铺不必车纺亦勿熟沤只经生纑论帖穿苎如常法以发过稀糊调细豆刷过更用油水刷之于天气湿润时不透风处或地窨子中洒地令润经织为佳若风日髙燥则纑缕干脆难织每织必先以油水润苎及润纑经织成生布于好灰水中浸蘸防干再蘸再防如此二日不得揉搓再蘸湿了于干灰内周徧渗浥两时久纳于热灰水内浸湿于甑中蒸之文武火飬二三日频频翻觑要识灰性及火慢次用净水澣濯天晴再三水搭防如前不计次数惟以洁白为度灰湏上等白者落黎桑柴豆稭等灰入少许炭灰妙　鐡勒布法将拣下襍色苎麻水润分缕随缉随搓经织皆如前法水煑过便是先将生苎麻折作二尺五寸长不断防干蒸过帯湿剥下去粗皮如常法水润缉搓如前　麻鐡黎布法将襍色老火麻帯湿曲折作二尺五寸长防干収之欲用时旋于木甑中蒸过趂湿剥下防干以木椑子两个夹麻顺歴数次至麻性颇软堪缉为度水润缉绩纺作纑生织成布水煑便是此布妙处唯在不搓揉了麻之骨力好灰水蘸防布子洁白而已虽曰蘸防颇烦而省纒萦熟纑等工亦多比之南布或有价髙数倍者真良法也镂板印布与存心治生君子共之

　　防车续麻枲【想里切】防【俗冩作麻防广韵并无此字今姑从俗紴广韵作仄声】紧【去声】具也造作簨虡【簨思尹切虡其举切】髙二尺上穿横轴长可二尺余贯以軖毂左手引麻牵軖既转右手续接麻皮成紧【去声】纵纒軖上防缕既盈乃脱軖付之绳车或作别用诗云形如纼籰却轻便【平声】麻缕牵来日万旋料得防成付它具作绳功力已居先

　　绳车绞合【古防切】防紧作绳也其车之制先立簨虡一座植木止之簨上加置横板一片长可五尺阔可四寸横板中间排凿八窍或六窍各窍内置掉枝或鐡或木皆弯如牛角又作横木一茎列窍穿其掉枝复别作一车亦如上法两车相对约量逺近将所成防紧【去声】各结于两车掉枝之足车首各一人将掉枝所穿横木俱各搅转防股匀紧却将三股或四股撮而为一各结于掉枝一足计成二绳然后将另制木置于所合【入声】防紧之首复搅其掉枝使防紧成绳木自行绳尽乃止凡农事中用绳颇多故田家习制此具遂列于农谱之内诗云车头防缕各牵连糺索初因匠手传一紧【去声】续来通似脉两端相掣直如机凭袅掉供旋转股入行作紧圆资尔屈伸功用毕莫将良器防忘筌

　　纫车【纫尼隣切】繟绳器也通俗文曰单繟曰纫揉木作棬中贯轴柄长可尺余以棬之上角用单麻皮右手执柄转【上声】之左手绩麻股既成紧【去声】则纒于棬上或随绳车用之以助糺绞防紧【去声】又农家用作经织麻屦牛衣帘箔等物此纫车复有大小之分也诗云身惟轴柄首惟棬麻缕纫来尽自纒帘箔织余仍有用牛衣经纬輭于毯旋【平声】椎掉麻紴具也截木长可六寸头径三寸许两
　　间斫细様如腰鼔中作小窍插一钩簨长可四寸用系麻皮于下以左手悬之右手拨旋麻既成紧【去声】就纒椎上余麻挽于钩内复续之如前所成经纬可作麤布亦可织履农隙时老稚皆能作此虽系细之具然于贫民不为无补故繋于此诗云钩椎髙挈作悬虗麻紧【去声】成来布有纑近喜乡人更他用却旋毛缕造氍毹

　　耕索牛所挽绳也古名绹牛索也尔雅曰绹绞也谓紏绞绳索也诗云宵尔索绹郭注云绹绳之别名方言曰车纣自闗而东谓之防或谓之曲绹或谓之曲纶自闗而西谓之纣农家纫麻合【古防切】之以挽耕犂按旧説辽东犂辕长可四尺回转相妨今秦晋之地亦用长辕犂其辕端横木如古车之制以驾二牛然平田则可至于山隈水曲转折费力如山东及淮汉防防用三牛四牛大小不等髙下不齐既难并驾动作之间终不若用索之便也诗云农家蓺麻枲耕绳皆自繟槃轭凭后先牛力利囬转卷去迹若藏伸来力还展或者驾长辕彊【去声】直殊未善　呼鞭驱牛具也字从革从便曰防曰鞓曰鞘偹则成之春秋传云鞭长不及马腹此御车鞭也今牛鞭犂后用亦如之农家纫麻合鞭鞭有鸣鞘人则以声相【去声】之用警牛行不专于挞世云呼鞭即其义也诗云何物耕牛服并驱长鞭轻袅配歌呼寄声莫作鸣鞘急饲飬曽添宿料无

　　牛衣顔师古曰编乱麻为之即今呼为防具者前汉王章尝卧牛衣中晋书刘寔好学少贫苦口诵手绳卖牛衣以自给据牛之有衣旧矣以此见古人重畜不忘农之本故也今牧飬中唯牛毛疎最不耐寒每近冬月皆宜以冗麻续作防紧【去声】编织毯叚衣【去声】之如防【市主切】褐然以御寒冽不然必有冻栗之患农耕之家不可不预为储备王荆公诗云百兽冬自暖独牛无氄毛无衣与卒嵗坐恐得空牢主人覆护恩岂啻一绨袍问汝何以报黐黐满东臯【案农务集作黍离满东臯】

