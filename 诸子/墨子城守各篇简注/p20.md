<!-- { "loadSidebar": true } -->
　　此复言斥候之分配及工作，多为酉篇之复出，但仍有补充。

　　候无过五十，六句，均见酉篇。

　　距阜即巨阜，见前，以下四句亦见酉篇。“可以迹”下当依彼补“者”字。无“迹”即彼“无下里三人”之脱误。

　　候出置田表五句，略同酉篇。惟“置”，彼作“越”；“斥”，彼作“遮”；又“立旗帜”，彼作“立其表”，小异。

　　惊同警，参前节及酉篇。孙疑“孔表”当作“外表”，“

　　牧表”当作“次表”，其说可信；据酉篇言，由城外十里以至城，沿途约立三表，故有外表、次表之别，吴汝纶谓“孔表、牧表皆表之名”，殊无证据。

　　城上以麾指之三句，亦见酉篇，“步”，苏改为“坐”，语不可通（参酉篇），余按桴、步音相近，桴为击鼓杖，活用之则为击鼓，“步”字不必改。

　　“田者”指田间操作之农民，男子闻警，应跟随斥候作战，女子则急急入城。斥候如见寇至即击鼓，以鼓声传到城中为止。

　　表，三人守之，见酉篇；捶，彼作垂，汉简作棰，古字、木旁通用，俞改为“邮”，非是，说详酉篇。旁视犹言四处巡视，观其尽职与否。

　　其曹一鼓，言凡守表之斥候，各掌一鼓。望见寇三句复出前文，应是后来之注。

　　斗食，终岁三十六石，参食，终岁二十四石，四食，终岁十八石，五食，终岁十四石四斗，六食，终岁十二石。斗食，食五升，参食，食参升小半，四食，食二升半，五食，食二升，六食，食一升大半；日再食。救死之时，日二升者二十日，日三升者三十日，日四升者四十日，如是而民免于九十日之约矣。城中无食，则为大杀。

　　此言管制粮食及节食之法。古代的升斗比现时为小。

　　每日再食即一日两顿，斗食者每餐五升，每日一斗，依每月卅日，每年十二月平均计之，故一岁为三十六石。

　　参同三，俞云：“参食者参分斗而日食其二也，故终岁二十四石也。”换言之，即每日节省三分之一，依此计算，得／斗ＸＸ＝石，又／斗＝﹒升，﹒除以＝﹒升，故曰“参食食参升小半”。苏改为二十石，实出于误会。

　　俞又云：“四食者四分斗而日食其二也，故终岁十八石也。”斗食之半即一岁十八石，一餐二升半。

　　俞又云：“五食者五分斗而食其二，则每日食四升，终岁当食十四石四斗。”苏讹为十四石四升，已经陈校正。

　　俞又云：“六食者六分斗而食其二也，故终岁十二石也。”换言之，即所食止平时三分之一，则／Ｘ升＝﹒，故曰“六食食一升大半”。

　　救死之时，谓粮食缺乏，依文推算，得Ｘ＋Ｘ＋Ｘ＝升，即三个月内食二石九斗；一岁应食十一石六斗，比“六食终岁十二石”者所差止四斗。孙云“约谓危约”，语意难晓；余谓约就是现在所云“节约”，全句犹言经九十日之节约而民可免于死也。

　　“城中无食则为大杀”，杀，减也，此句原在子篇节后，今依孙说，将这一句量移于此。

　　寇近，亟收诸离乡金器若铜铁及他可以左守事者。先举县官室居、官府不急者，材之大小、长短及凡数，即急先发。寇薄，发屋，伐木，虽有请谒，勿听。入柴，勿积鱼鳞簪，当队，令易取也。材木不能尽入者燔之，无令寇得用之。积木，各以长短、小大、恶美形相从，城四面外各积其内；诸木大者皆以为关鼻，乃积聚之。

　　此言征发守城材料之法。

　　离乡见酉篇，边鄙之乡也。左同佐。

　　举者调查登记也。凡数，总数也。发，征发也。先登记官吏不急需之品与夫储存材木之状况，赶紧征用之，倡之自上，斯民间不敢隐匿矣。

　　薄，迫也。敌已迫近，则应毁屋伐木，即有请求缓办者亦不可听，参酉篇。

　　勿积鱼鳞簪与午篇“勿令鱼鳞参”同义，簪、参音亦相近。当队即当路，当路然后便于取携。

　　材木不能尽入两句，已见酉篇，燔，烧也。

　　各以长短、小大、恶美形相从，谓材木要分类存放，需用时不至废时选择。又前节言城外之物事，急时暂放城门之内，此言“城四面外各积其内”，即谓四郊之物，应各向其相近之城门输送；简言之，东郊之物，应送存城内东关，南郊之物，应送存城内南关，余可类推。

　　粤俗常谓孔曰“鼻”，（如针眼曰“针鼻”。）又普通木材为转运利便起见，常于材端凿一孔以便穿绳系缚，关鼻或即指此；毕云“

　　言为之纽，令事急可曳”，其意亦相近。

　　城守，司马以上父母、昆弟、妻子有质在主所，乃可以坚守。署都司空、大城四人，候二人，县候、面一，亭尉、次司空、亭一人。吏、侍守所者，财足、廉信、父母昆弟妻子有在葆宫中者，乃得为侍吏。诸吏必有质，乃得任事。守大门者二人，夹门而立，令行者趣其外；各四戟，夹门立，而其人坐其下，吏日五阅之，上逋者名。

　　此言吏员任用及保质之制。

　　城守，犹守城也，古以父母、兄弟、妻子为质，后世则易为担保人。

　　署，置也。都司空、候、亭尉及次司空，皆官吏名称，分见酉篇。“面一”、孙谓每面各一人。

　　吏侍守所，即供职于太守署之吏。财足，孙读才足（见巳篇），吴释富厚；余按酉篇言，“守之所亲，举吏贞廉、忠信、无害可任事者”，廉信即贞廉、忠信之省文，财足应与“无害可任事”相当，谓材能也，材、财同音，孟子“有达财者”，固借“财”为“

　　材”，孙、吴两解均不确。子篇亦言“尉必取有重厚、忠信、可任事者”，任事固非“材足”不可。“有质”与“父母、昆弟、妻子有在葆宫中”同义，犹之今世必觅保人而后可任事也。守大门者二人、夹门而立、各四戟、夹门立、人坐其下数句，与酉篇四人夹令门内坐、二人夹散门外坐，大意相近。趣，急行也，不许行人门外逗遛，现代兵署犹或行之。四戟一句即戟四支放在门之两旁。又据酉篇，吏卒侍大门者，门尉白昼三阅，入暮一阅，此云五阅，较多一次，可参看。

　　池外廉有要、有害，必为疑人，令往来行夜者射之，诛其疏者。墙外水中为竹箭；箭尺广二步，箭下于水五寸，杂长短，前外廉三行，外外乡，内亦内乡。

　　此言濠池外之警戒，又池中安插竹箭以防敌偷渡。

　　前池外廉见申篇，又巳篇，“取城外池唇木瓦散之”，池唇亦池廉也。有要有害即要害之地。疑人，俞云“盖束草为人形，望之如人，故曰疑人”，其说殊未可信；盖束草为疑人，志在吓敌，不必令自己巡夜之队伍射之，以致损失箭矢。且即疏漏未射，何致受诛？余谓“必为”者信其必是也，疑人，可疑之人也，当戒严时期，如确信其为可疑之人，往来巡夜者自应射之，如疏失不射，或可酿成严重事故，“诛其疏者”一句，依此解法，便甚明白。

　　立竹箭水中，见酉篇。箭尺广二步，谓插竹箭之地方广丈二尺也。（箭尺之“尺”字或误。）下于水五寸即竹端比水低五寸，使敌人不觉也。杂长短者或长、或短，互相间杂。竹箭分三行排插，外边一行，其端外向，内边一行，其端内向，使敌往来都受阻也。

　　三十步一弩庐，庐广十尺，袤丈二尺。

　　此言弩庐之设。孙云：“弩庐即置连弩车之庐也，通典兵守拒法有弩台制，与此略同，而步尺数异。”

　　余按袤即长也，据丑篇，连弩车制甚宏伟，似非广袤约一丈之庐所能容，试观通典一五二弩台“下阔四丈，高五丈，上阔二丈”，便知此之弩庐与弩台迥异，或是一般弩手所居之庐欤？

　　百步一队，队有急，极发其近者往佐，其次袭其处。

　　此节言队伍调援之法。“百步一队”句，旧本在下节后，节前，今姑依吴移此，大致言每百步一队伍，如某队战事紧张，即速（极同亟）发最近之队伍往援，又拨次近之队接充其防务。袭，继也。

　　守节：出入使，主节必疏书，署其情，令若其事，而须其还报以剑验之。节出：使所出门者，辄言节出时掺者名。

　　此言符节出入之制，参酉篇。

　　守节，太守之符节也，两字为标题。主节，掌符节之吏。疏书，书写也。署，记载也。须，待也。剑、检同音，剑验犹今言“检验”，王谓剑为佥讹，佥与参同，立说过于曲折。此节盖言凡有人出使，掌管符节之吏必记录之，所记情节，须使与所办之事相符（令若其事），候其回来报告时，可以互相勘验，以观使人曾否一一遵令办理也。

　　节出两字亦标题，言凡有使人操节外出，无论从某城门经过，城门官即须登记其姓名报告之，掺即操字。

　　合通守舍，相错穿室；治复道，为筑墉，墉善其上。

　　此言太守署与葆宫之联络及其建筑。

　　合，门旁户也。相错穿室似谓旁门互相穿错，使生人入者不易辨路。复道即复道（酉篇言守宫之楼入葆宫为复道）。墉，墙也，“善”下孙疑有脱字，余按酉篇“葆宫之墙必三重，墙之垣，守者皆累瓦釜墙上”，所谓“善其上”者当属累瓦釜之类，原文自通，亦不必依苏改作“缮”。

　　取疏：令民家有三年畜蔬食以备湛旱、岁不为。常令边县豫种蓄芫、芒、乌喙、祩叶，外宅沟井可窴塞，不可，置此其中。（安则示以危，危示以安。）

　　此言平时令民间豫备杂粮及毒品以备急用。

　　取疏两字为标题，疏即蔬，论语“饭疏食饮水”，“虽疏食菜羹瓜祭”，字皆作疏。畜，储蓄。久雨曰湛。岁不为，王解作年不顺成，据汉书食货志，古谓五谷不成曰不为，又引贾子孽产子篇“岁适不为”，其说甚确。吴云“此文令民家，下文令边县，句法似当一律，今从常字断句，言民既蓄三年蔬食，蔬食性耐久庤，可存储待用，不必每年加蓄也，故曰岁不为常”，所驳完全离开现实；盖三年之豫蓄，每岁仍当推陈出新，例如到第四年，则将第一年所蓄供食用而代以是年之新产，如是继续替换，方为正规，旧日常平仓贮谷，便是如此。假说既蓄三年之积，即存而待用，不逐年换替，势必至物质腐坏，人民遭受重大之损失，且临到有事时无可供用，此吴之未注意者一。蔬食供人食用，每岁必须储蓄，是一般人所知，若芫、芒等毒草固不须岁岁豫储，故特加“常”字，此吴之未注意者二。

