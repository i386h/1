<!-- { "loadSidebar": true } -->
　　芫、芒（即莽草）皆毒鱼之草，乌喙是附子之类，亦有毒，祩，孙疑□（即椒）之讹，急就篇云“乌喙、附子、椒、芫华”，固数者并举。孙又云“叶不审何字之误”，余按“叶”即上举各草之叶，非误字，各叶置水中，可以毒敌人也。城外人家有汲水处，可填（窴同填）塞则填塞之，不可则置毒其中，通典一五二云“凡敌欲攻，即去城外五百步内井、树、墙屋，并填除之，井有填不尽者投药毒之”，即其遗法。

　　末两句，乍看之似与上文不连，细思之，“安则示以危”者即括豫储蔬食毒物之注文，“危则示以安”乃相对的补充之词，旧注对此，均未说明，吴书且别为一节，非也。

　　寇至，诸门户令皆凿而类窍之，各为二类，一凿而属绳，绳长四尺，大如指。

　　此言门户凿孔之法，与子篇为复出。

　　“类窍”犹言穿孔，“二类”即“二类窍”之省文，孙改“类”为“幎”，非是。

　　寇至，先杀牛、羊、鸡、狗、凫、雁、彘，皆剥之，收其皮革、筋、角、脂、□、羽。

　　此亦清野之术。□即脑字。

　　吏槚桐□为铁錍厚简为衡柱事急卒不可远令掘外宅林课多少若治城□□为击三隅之重五斤已上。

　　此段文字错误极多，旧注家亦不能确言其大意，据余揣测，似是两节互为错乱，约应钩改如次：

　　（一）吏槚、桐、□厚，简为衡柱，事急，卒不可远，令掘外宅林、课多少，若治城，囗囗为击。

　　（二）为铁錍，三隅之，重五斤以上。

　　（一）段之大意，言简取厚材木如槚、桐、栗者为衡柱，如事势已急，猝不可远取，则尽量采就近之林木代之。“槚”原作“橝”，依孙改，图书集成戎政典作“檀”。“击”字运本作“墼”，酉篇又有“击”，因文既空缺，颇难断定。“吏”可能为“□”字之讹，千字文固以“椅桐梓漆”并言。栗，古文作“”，“□”无疑是其坏体，栗是坚木也。

　　（二）段之錍，或说为斧，或说为箭，据文重五斤观之，似不是箭，孙谓“击”之形为三隅，无据。

　　诸林木渥水中，无过一茷。

　　此言水内积存木筏之限制。

　　孙以“重五斤已上”连诸林（材）木为一句，谓指材木之小者；余按古今人论材木，都以长、厚分大小，未闻论及重量，孙之读法，显不可从。茷亦作筏，今世谓之“排”（亦作□），渥，浸渍也，材木未用时须浸水中以免拗裂，现尚如此，故特规定水内之木排，不可多于一茷，免事急时被敌利用。

　　涂茅屋若积薪者，厚五寸已上。

　　此言涂泥之厚度；积薪须涂土，见子篇等节。

　　吏各举其步界中财物可以左守备者上。

　　此言各吏人须调查辖区内财物，征发而送之官。

　　步，部同音，步界中，所部界内也。左即佐，见上。子篇“民室材木、瓦石可以益城之备者尽上之”。

　　有谗人，有利人，有恶人，有善人，有长人，有谋士，有勇士，有巧士，有使士，有内人者，外人者，有善人者，有善门人者，守必察其所以然者，应名乃内之。使人各得其所长，天下事当。钧其分职，天下事得。皆其所喜，天下事备。强弱有数，天下事具矣。

　　此节言用人当名实相副，各当其材。

　　使士，吴汝纶云“当作死士”。“有善人者”句，苏疑善下脱一字，又疑善门为善斗之讹。应名谓名实相副，内同纳。钧同均，等也。

　　民相恶若议吏，吏所解，皆札书藏之，以须告者之至以参验之。

　　此言处理民间诉讼及人民控吏之法，参酉篇。

　　民相恶若议吏，言人民不和或控吏不法也。孙云：“吏所解谓民相恶、有雠怨，吏为解之者。”非也；余按解即辨护，人民控吏，于理可交被控之吏明白呈覆，“吏所解”即其自己之辩护词，然两方均不可偏信，故静候（须，待也。）查覆者报告到后，互相参勘，再判决其曲直。

　　睨小五尺不可卒者，为署吏，令给事官府若舍。

　　此言儿童之动员。

　　睨即孟子“反其旄倪”之倪，小五尺，体高小于五尺也，申篇“五尺童子为童旗”，知高五尺及五尺已上者皆服兵役，小于五尺则未可充兵卒，故止任作吏胥，令在各官署或私舍服务。

　　蔺石、厉矢、诸材器用皆谨部，各有积分数。

　　此言守城器用之数，应有登记。

　　蔺石见酉篇。厉矢见子篇。部即部署，积分数，所存共若干也。

　　为轺车以台：盛矢以轺车，轮□广十尺，辕长丈，为三幅，广六尺。为板箱，长与辕等，高四尺，善盖上，治中，令可载矢。

　　此言作载矢用的轺车之制法。

　　台是木名，当即巳篇之□。盛矢，旧讹“城矣”，按城、盛同音，城必“盛”之讹。□，毕以为毂字异文，是也。（孙疑指车前之胡，但又谓轮与□不得同度，则已不能坚持其说。）依此，则辐字不得为轮字之误。（孙疑“三幅”当作“四轮。”）辕即直辕，故板箱之长等于辕之长。盖上治中，谓箱面加盖，箱整齐，乃可以载矢也。

　　子墨子曰：凡不守者有五：城大人小，一不守也。城小人众，二不守也。人众食寡，三不守也。市去城远，四不守也。畜积在外，富人在虚，五不守也。（率万家而城方三里。）

　　此言城有五不可守。

　　畜积在外，言储备守城之器物，不在城内。虚即墟，墟、市同义，在虚犹在外也。末句乃城大人小、城小人众之注，言大约万家而城方三里，则可守也，非墨子本文。

　
