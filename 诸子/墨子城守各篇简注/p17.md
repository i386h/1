<!-- { "loadSidebar": true } -->
　　此言葆宫之建筑及守卫。葆宫见前及。

　　今世乡间防偷盗爬越墙上，常嵌置瓦砾碎片以防阻之，亦有置盆、瓮者，即本文之“累瓦釜墙上”也。葆卫句，旧本在下文“太守之节”后，兹移正之，疑实是注文，葆卫，葆宫之守卫也。

　　门有吏，主诸门、里，管闭必须太守之节；谨择吏之忠信者，无害可任事者。

　　此言吏司关闭城门、里门之法。

　　门，城门也，里，里门也，由大及小，苏谓“门里当作里门”，非是；因标题“门有吏”，显举城门以统里门，若改作“里门”，反嫌先后不相照应。管同管，见子篇。必须太守之节，指城门开闭等言之，参前、及。

　　“无害可任事”犹言有材能可以任事，五字连解，若依孙释“无害”为“公平”，则公平为一事，可任事为别一事，而公平之人固未必能任事也。

　　令将自卫，筑十尺之垣，周还墙，门、闺者非令卫司马门。

　　此言城将自卫之法。

　　旧本作“令将卫自……”，今钩乙如上，犹言使城将设法自卫；或“令”指县令，亦通。还、环同音，言四周筑起高十尺之墙。门闺者乃“门者、闺者”之省文，即守大门及闺门之人；孙云，古时天子、诸侯之宫门，皆得称司马门，余按司马本掌兵之官，疑凡将官署最内之门皆得称司马门，（清代似尚有此称。）“非”为“并”之讹（

　　亦依孙说），守大门者并令守卫内门也。但此种城将之卫兵，与前葆宫之卫兵无关，孙谓“吏卒卫葆宫之门闺者并令卫司马门”，则断断不合。吴云“非犹不可也”，说亦勉强。

　　望气者舍必近太守。巫舍必近公社，必敬神之。巫、祝、史与望气者必以善言告民，以请上报守，守独知其请而已。巫与望气者妄为不善言惊恐民，断，弗赦。

　　此言管理巫、祝、史之方法，大概为未篇之复出。

　　对民须用善言，“实情”止可报告太守，若巫、祝、史对民言守城凶多吉少，则直当弃城而去，尚何守之可言。

　　度食不足，令民各自占家五种石斗数，为其期，在薄书，吏与杂訾。期尽匿不占，占不悉，令吏卒微得，皆断；有能捕告，赐什三。收粟米、布帛、钱金，出内畜产，皆为平直其贾，与主人券，书之，事已，皆各以其贾倍偿之；又用其贾贵贱、多少赐爵，欲为吏者许之，其不欲为吏而欲以受赐爵禄，若赎出亲戚、所知罪人者，以令许之。其受构赏者令葆宫见，以与其亲。欲以复佐上者皆倍其爵爵赏。某县某里某子家食口二人，积粟六百石，某里某子家食口十人，积粟百石。出粟米有期日，过期不出者王公有之，有能得若告之，赏之什三。慎无令民知吾粟米多少。 

　　此节详言征民家粮食之法。

　　度，自度也。占，量力认缴也。五种，五谷也。为其期，为定缴纳之期限也。（文自通，不必如吴之改作“为期日”。）薄同簿，在薄书谓登记认缴之数。訾，赀音同字通，汉书景帝记“今訾算以上乃得官”，颜师古云“訾读与赀同”，亦即后世之“资”，吏与杂资犹言吏偿以相当之值，但不限定一物。

　　期尽匿不占，过期犹隐匿不认缴也；占不悉，认缴不如额也；微得，侦得也，今粤俗语呼如“尾”，犯上两事而被人侦得（微）者皆科罪，有能告密，则以没收物资十分之三充赏。史记平准书云“各以物自占，匿不自占，占不悉，戍边一岁，没入缗钱”，是将墨子之法推行于平时矣。

　　募民财帛、粟米，见前。出入即出纳。直同值，直其价（贾同价，见），犹言公平估定其价格也。

　　“与”同“予”，（作“以平贾予”，是也。）予主人券者止临时以物价券给予粟米、布帛等之物主，并未给实价，故下文有事后倍偿之规定。王云“主人券当作主券人，谓与主券之人使书其价也”，吴已驳正之，况假依王解“与”为“及”，则“谁”及“主券人”，前文并未提出，于文义亦不合也。战事既毕，然后按照物价券两倍给还实物，但如欲将物价折抵而换取官、爵，（此已开汉武帝买武功爵得除为吏及卜式以输财拜中郎之先例。）或替亲戚、朋友赎罪，均为法令所许。

　　构即赏，见前。以与其亲，犹言令他们入葆宫谒见，表示与之亲密，亦前“守身尊宠明白贵之”之意，“与”字在此处又不能作“予”字解。

　　欲以复佐上者，言将赔偿应得之数，再献给公家，故爵赏亦比前项大两倍。

　　某子犹云某人（参申篇），“某县某里某子家食口二人，积粟六百石”，系揭示人民认缴粮石单的填写方式；食口二人积粟六百石，如依反比例计算，食口十人应积粟百二十石，此六百石，举其大数也。

　　出粟米有期日，犹云认缴者限期送出，过期不送出则没收所有粟米，系前文“期尽匿不占……皆断”之补充。王公有之即没收为国王或国公所有之谓。

　　存米多少，不令民知，盖恐人民日作估计，影响守志之故。

　　守入城，先以候为始，得辄宫养之，勿令知吾守卫之备。候者为异宫，父母、妻子皆同其宫，赐衣食、酒肉，信吏善待之。候来若复，就闲。守宫三杂，外环、隅为之楼，内环为楼，楼入葆宫丈五尺为复道。葆不得有室，三日一发席蓐，略视之，布茅宫中，厚三尺以上。发候必使乡邑忠信、善重士，有亲戚、妻子，厚奉资之。（必重发候，为养其亲若妻子，为异舍，无与员同所，给食之酒肉。）遣他候，奉资之如前候，反，相参审信，厚赐之；候三发、三信，重赐之，不欲受赐而欲为吏者许之，（二百石之吏）。守佩授之印；其不欲为吏而欲受构赏，爵禄皆如前。有能入深至主国者，问之审信，赏之倍他候；其不欲受赏而欲为吏者许之（三百石之吏）。

　　此节言优待间谍之法。苏云“候谓访知敌情者”，与下之斥候不同。

　　异宫即前所谓“孤之”。“信吏善待之”，语难通，余按当作“使吏”，候者四句即详叙前文“宫养”之法。

　　候来若复就闲，孙云“闲、隙也”，仍是不可晓。余按“闲”实“问”之讹，（下文“问之审信”，就是解释此“问”字。）犹谓间谍回来时（复即下文之“反”），太守亲往询问实情，所以重其事也。

　　守宫，太守之居。三杂，三匝也，与之“三重”同解。葆宫亦见及。复道即复道，上下有道也。守楼临质宫（见），故守宫内环之楼，与葆宫相通。

　　室与宫之别，见前。席蓐见。本书“尺”、“寸”字常互讹，“三尺”，余疑当作“三寸”，大抵古无架，常睡地上，故铺茅（即草褥）特厚。三日一发似为时太促，岂因兼作燃烧用之故欤？

　　发候谓派遣。善重之“善”，余谓应与厚奉之“厚”互易，“重厚”见及，本篇又屡言“善属之”、“善待之”，可证。

　　必重发候五句，与前意复，当是注文。员，众也。

　　“反”即前文“候来若复”，相参，相比勘也，审谓审察，言将各间谍之报告，细为参较，如果真确，则厚赏之。经过三次派遣，其报告均属真确，更重赏之，二百石之吏即“吏”字注文，二百石指一岁的俸给，下文三百石同。佩同佩，守佩授之印，犹前言“守还授其印”。皆如前，即照前文办理。入深即深入。主国，国都也，见戌篇，此处是指敌人的。

　　扞士受赏赐者，守必身自致之其亲之所，令其见守之任。其欲复以佐上者，其构赏、爵禄、赎出罪人倍之。

　　此节复言优待立功之战士，参前。

　　扞，扞卫也，扞士即扞卫城池立功之人，所给赏赐，应由太守亲自送往其父母之家以表示太守对彼之宠任，即前所谓“守身尊宠明白贵之”也。“欲复以佐上”即前之“欲以复佐上”。

　　士候无过十里。居高便所树表，表，三人守之，比至城者三表，与城上烽燧相望；昼则举烽，夜则举火。闻寇所从来，审知寇形必攻，论小城不自守通者，尽葆其老弱、粟米、畜产。遣卒候者无过五十人，客至堞，去之，慎无厌逮。候者曹无过三百人，日暮出之，为徽职。空队、要塞之人所往来者，令可以迹者无下里三人，平明而迹；各立其表，城上应之。候出越陈表，遮坐郭门之外内，立其表，令卒之半居门内，令其少多无可知也。即有惊，见寇越陈表，城上以麾指之，遮击鼓、整旗以战备，从麾所指。望见寇，举一垂；入竟，举二垂；狎郭，举三垂；入郭，举四垂；狎城，举五垂；夜以火，皆如此。

　　此言派出斥候（警戒）及烽火告警等法。

　　士候即下“卒候”，古今人常“士卒”连言，或称士，或称卒，不过别文见义，总言之即警戒兵，与节之“候”（今名侦探或间谍），职务迥异。吴不能区别，乃云：“上文说候有能入深至主国者，则出候不止十里甚明，士候与卒候有别，犹今军中分为官长侦探与士兵侦探也。士候无过十里，卒候则所及里数未定，故有能入深至主国者，卒候无过五十人，士候则得至五十人以上，故下文总其数曰‘

　　候者曹无过三百人’。”则未知警戒无取过远以分弱兵力，间谍则非深入敌之后方，无从调查情实，“不过十里”或“深入主国”，系因“士候”（或卒候）与“候”之任务不同，士候或卒候乃斥候，非侦探也。“候”之立功者可以升二百、三百石之吏，士候、卒候则无有，即至现代作战，处罚间谍，亦比俘虏之斥候特苛，从可知矣，余点于下文再辨之。

　　居高便所树表句，旧无解，按谓派出之斥候，须拣择高地的方便处所来竖表以作标的。必择高地者，取其易于望见也。每表派候兵三人看守，因警戒最前去城不过十里，其中间约竖三表，（即“比至城者三表。”）则相隔每三里竖一表，看守之候兵计需九人，王谓“

　　三表当为五表”，大误；此处三表言沿途竖表数，下文五表言有警举表数，性质全不相同。

