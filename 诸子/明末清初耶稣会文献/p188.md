<!-- { "loadSidebar": true } -->
《家语》有云：“宰我问鬼神于孔子，孔子曰：‘人生有气有魂，气者神之盛也。夫生必死，死必归土，此之谓鬼。而魂气归天，此之谓神。’”《礼记》曰：“魂气归于天，形魄归于地。”宋儒云：“人死则魂升而魄降。”非言灵魂而何盖依子言，人死其心之神亦散，何孔子、《礼记》等云，人已死，其魂升于天，则人另其心者，有灵魂可知矣。
第二十九节 三魂之别 
客曰：有闻魂有三样，不知是否？
答曰：然。但有三等，各不同焉。下等称生魂，则草木之魂也。其能扶草木生长，若草木被砍枯朽，其魂即灭。中等称觉魂，则禽兽之魂也。其能扶禽兽生长知觉运动，而不能推论道理，因无明悟，禽兽死，其魂消灭，盖草木禽兽之魂全系于本身也。上等之魂称灵魂，包涵生觉二魂之德，所以其能扶人生长、知觉、运动，复能推论道理，透达万事物之情。只灵魂不倚赖肉身，所以身死而灵魂常在，不死不灭。盖天主之所付，而全不系于父母也。男人在母胎大约四十日成胎，天主即赋一灵魂；女人在母胎大约八十日成胎，天主即付一灵魂，其灵魂与肉躯相结合，即有人全性，就成为人。生觉二魂，倚赖于形体，所以身死其魂随之亦灭。灵魂不死不灭之凭据，不必再述之，前端已略言其凭据。请问，若灵魂能消灭，何贵国自天子至于下愚，皆拜祖宗之位及佛、菩萨乎？拜既无其肉躯，非拜其灵魂如何？不然，何凭曰某佛、菩萨灵感，及牌位曰某公神主耶？
又曰：天下人不畏死禽兽，而畏死人。何也？岂非其人虽死，尚有未死之分，如惊惧者非灵魂而何？灵魂既不死不灭，后世定有安顿之所止有两处，因人灵魂止有两样，或为善，或为恶。为善死后受赏，在安乐之所，则曰天堂；为恶死后受罚，在苦难之所，则曰地狱。灵魂或得二者之罚赏，乐则永其乐，苦则永其苦，而无息日也。犹天子举一人于朝，或罚于监。天子不革其位，何人敢革？天子不赦其罪，何人敢赦乎？则何轮回之谬哉！
第三十节 天主不劳于造生灵魂
客曰：灵性既天主所赋，一日所生，吾不知其几许。然天主日日畀以灵性，天主不亦劳乎？
答曰：《太甲》曰：“顾视天之明命。”《书》曰：“维皇上帝，降衷于下民，若有恒性。”则人之明德、恒性，非天之明命，上帝之降衷而何然？一日有生，吾不知其几许。然上帝日日俾以明命，上帝不亦劳乎？噫！子以天主与人同也，误矣！天神本为纯神，无所不知，无所不在，无所不能，自有万德万福，圆满无缺，并无福德可加，常生常王，无有终尽，其妙处无穷，予述之不一也。若天主造化而任其劳，岂有玄妙之事乎？天主从无中生出万有，不劳心力，不费时刻，不用材料，一命即有，若要另造千百天地，比现在天地更大更妙，亦一命即有；若要灭现在天地神人万物，亦一命即灭，皆归于原旧全无矣。由此观之，则天主日日所付，虽亿万灵性，时时不断，岂有劳乎？请看次端而愈明。
第三十一节 天主不苦于审判人灵
客曰：人死其灵魂皆归于天主，则天主终日不闲，拿此灵魂，何其苦也？
答曰：天主既不劳于畀人灵魂，又何苦于判其灵魂耶？问既同，则答亦同也。
又曰：人死时节，天主即付其灵魂一大光，以通明其工者，或善或恶。斯时，虽有亿万之灵魂，个个一瞬息中通明本工，则天主岂有苦耶？不观之太阳，虽无灵觉，有限之物，天主付其极光，能照四方，亦人人明白见。凡物在其面前，太阳照临天下，有六千八百九十三年，其光无变无损，不朽不烂。况其造物者，虽时时不断，或俾或交付，凡灵魂光以自明其本工，岂有苦耶？子当猛然自反，开其明悟，以力想本之妙事焉。
第三十二节 灵魂受得赏罚 
客曰：纵有灵魂为恶，天主必罚；既无肉身，灵魂何所藉以为痛耶？
答曰：子意以为死后无赏罚，此妄言也。请观论天堂地狱之赏罚可知矣。
又曰：依儒教，神明同肉身相结合，身是形躯，神明是神体，何得相结合成人之全性耶？因何人死后其神明已散，即归得其旧阴阳乎？阴阳是形躯也，为何神明受得各形物之像，以认得其物？因何神德受得快乐耶？《礼》曰：“五者备当，上帝其飨。”《易》曰：“圣人烹以享上帝。”既神受得享，则受得苦矣。
又曰：既神受不得乐，为何贵国人献香茶、五牲等形之物于死人乎？噫！虽有形之物罚不得神，则亦畀不得乐于神，但天主赏罚得他。盖天主不止是纯神，且为全能至公，则赏罚得善恶之神。灵魂受得善恶，依理受得其善恶之所当报也。
第三十三节 天主降生要旨
客曰：天主则为天主，又何必降生为人？
答曰：天主降生，原有无限妙理，然其要旨总有三端：一曰降生之说，一曰降生之意，一曰降生之事，亦就其可见可闻之大意而约言之而已。
第三十四节 天主降生之说 
客曰：何谓降生之说？
答曰：天主第二位子降生为人，不因人工，为第三位圣神之功。圣神用圣母玛利亚腹中净血成胎，天主付以纯美灵魂，天主第二位子即时降合，与之缔结怀孕于圣母玛利亚。九月而诞生，圣母童身无损，如日光照入玻璃瓶内，日光出入，玻璃瓶不破。圣母怀孕及生产，依然童身。盖天主降生不用人道配合，皆系天主全能神功。试思天主从无物中能化成天地万物，则从童身之母而降生，亦何难之有？所谓天主降生者，天主性与人性结合于一位，名为耶稣，故耶稣亦为真人、真天主。论其为人，系天主所造，其知能诸德皆为有限；论其为天主，即是造物之主，其全能、全知、全善皆限量。天主降生，非向在天，后降于地。天主无所不在，未降生前亦在于地，降生后亦不离天。所谓降生，不过天主至尊无对，下结合于至卑之人性，故谓之降。天主降生为人，非天主化本性而成人，亦非化其人性而为天主，又非两性交合共成一体。人性与天主性各自分明有别，两性同在于耶稣一位。但耶稣虽具两性，其位惟一，犹如人之灵魂与肉身两者共成一人也。
第三十五节 天主第二位降生之理
客曰：天主既为一个，包涵三位，何降生得第二个，那二位不降生乎？
答曰：若子要通明只妙道理，该记得予前述天主惟一，但包涵三位，其位有分也。犹虽各人止有一灵魂，其灵魂包涵三司，即明悟、记含、爱欲，爱欲不是明悟、记含，记含也不是爱欲、明悟，虽三司有分开，而止一灵魂也。
譬如，虽灵魂认得尽者，说不得只认得是爱欲之工。因爱欲不是所认得之司，止为所爱之司，认得之工止是明悟司之本分。但明悟爱欲止是一灵魂。并是真说灵魂有工于脑中，及有工于心中者，但如心中有工，是爱欲；如脑中有工，是明悟，则两个司不同，虽两个是一灵魂也。
又譬如以明悟能认得，凡物先该有其物之本相，只物之相同明悟相结合，即明悟认得其物。只认得之相，不是爱欲之相，所以爱欲同他结合不得。因爱欲之相，止为好之相。如此，天主第二位降生，相结合于人之性，第一位与第三位不相结合于人之性，三位都相分开，虽三位止为一天主也。再欲说明其理，请看本卷十二端可也。
第三十六节 天主降生之意 
客曰：何谓降生之意？
答曰：天主造天地万物为人享用，养存其生命，此种之恩虽大，比不得降生为人受难之恩。因只洪恩乃是超性之恩，显扬天主爱人之至极。天主降生，亲口教人其妙道理，亦赎人罪，此恩畀人本性之恩远如天渊之隔，虽人时刻不断一心爱慕天主，难报其万分之一耳。天主生天地，以显扬其全能；降生救赎人，以显扬其全仁也。
当初天主造天地之后，生男女两人，男名亚当，女名厄襪，只两人为人类之原祖。天主生他，即付其心内极好诸德，被满七情，安平肉身，及齐整世界。诸福备足，寒热艰难等苦未有也。不病不死，定年已满，生活升天，受无穷之乐，其子孙世世俱享此福。奈何原祖受此洪恩，就背天主，犯其圣命，天主罚焉。所以肉身始有万苦，灵魂大坏，其罪。为万罪之根，人落为魔鬼之仆，失天主之圣宠，乃为天主之仇，不能升天，因天堂之路断绝，所以人类失享天主荣福之乐。其罪虽亚当一人自犯，传染于后世，因人为其子孙。亚当为万人之原祖，其罪为人之原罪。譬如源水浊，流下之水亦浊；父亲白，生子亦白；父亲黑，生子亦黑；树根坏，其枝干亦坏。亚当为吾人之原祖，其犯大罪，则所生之子孙亦有罪也。又如人犯重罪，天子罚之，并罚其子孙，永不能登于职位。何一人之罪流传，其罚若是耶？因其罪重也，人类之不能升天亦犹是也。
亚当之罪无穷，则其应受之罚亦宜无穷。犹人得罪平常之人，其罪为小，其罚亦为轻，赎罪不用多价；得罪尊贵之人，其罪为大，其罚为重，则赎罪之价亦重也。倘获罪国君，其罪为更大，其罚无可赎，因国君为尊高也。天主尊贵无比，凡人并天神比于天主，亦不啻如比一滴水于沧海之水。盖海之水，虽多有穷，天主为无穷之主，人得罪天主，其恶无极，其罚亦系无限。所以虽天神及万人齐赎人罪，不能赎其罪万分之一。因要赎无穷之罪恶，该用无穷之功劳。天神并人之功劳，皆为有限有限之功，何能补得无限之罪乎？
天主至公，无恶不罚，无善不赏，依人罪，当受无穷之罚。依天主仁慈，不忍人类尽下地狱。但白白宽赦人罪，何以见主宰罚恶之全义？尽罚人下于地狱，受无穷之苦，不显天主仁慈之心，独赦则伤义，独罚则伤仁。天主发其全知之妙，所以自要降生，以代人还无穷之债，补无穷之缺，天主显其至公之义；用无穷之功，以赎无限之罪，天主显其至慈之仁。如有人欠人一万银，虽尽家业不能还其万分之一，彼告官而问取，官为公正者审明，命此人债还彼债，或在牢监以到其死。官审如是，不显爱民之心，因其人穷极，果然不能还；若免其偿还，不显公义之情，盖彼不还此人之债。若官要显扬其慈仁至义两情，将自己之银，代彼人偿还那一万银。如是，官显扬其公道，因全还其债；亦显其爱民之心，因甘心代穷人偿债也。
天主降生，代吾人受难，以救赎我们之罪，全还补人之债。只不是其当然之事，不过天主大发其仁慈，可怜吾人，甘心代我们全补人罪，受难被钉十字架，显扬其公义，补赎我们之债，开天路引我们升天堂，享无限之福，显扬其无穷之仁慈也。
