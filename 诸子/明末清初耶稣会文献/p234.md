<!-- { "loadSidebar": true } -->
曰：君子所不希、不畏，谓世福、世祸也。世上祸福，倏时以去。且公道陵夷，君子或冒刑戮，小人反膺轩冕，志士遂不以此为荣辱。
２、君子重视永远祸福
若真祸、真福，出自上主，纤毫不背，永定不移。冒世祸而为善，诚达士之心也，冒永祸而为善不大愚乎？
３、为善关乎永远祸福
为善冒世祸而解之曰：“有永福在后，必欣为之。”若云：“我欲为善，虽永祸不顾。”世岂复有为善者乎？
二、不言永远祸福的流弊
1、世间罕遇圣贤
夫率行儒门之训，必能使人人为贤圣无已。顾道学真传，间世罕遇。
2、伪儒无所畏忌
正缘衣冠伪儒，不达性命之理、不论身后之事，则无所畏忌，而暗修之功迹，意惟现世享受一刻。
即一刻之实利，虽欺君罔民、纵欲败度、苟适其身，无不为之。其才智杰然者，必异心于世上之功名利禄，求之不获，篡弑兼并，祸乱纷纷，不可止矣。
三、正视永远祸福的益处
1、漠视世间万物
苟明知人魂之不灭，而死后之永赏可慕、永罚可惧，则视一切世物，如水流、花谢不堪系恋。
２、唯恐获罪于天
惟恐有一念之非礼，以获罪上帝，而自失真福。
３、但救修齐治平
劝激不必礼乐，禁止不必刑威，谁复有败常乱纪者乎？此正修身克已之良图，齐治均平之上范也。
四、儒门之真谛
1、钦崇天主是儒门真义
故钦崇天主，乃儒门之真本领、真血脉。
2、死后赏罚是儒门根本
死后赏罚，乃儒门之真究竟、真归着，何相背乎？
第十八节  世间赏罚与上主审判
客曰：是固然矣。倘际君明臣良，公道用彰，黜陟进退，罔攸谬失，庶足称人之功罪矣，岂赖死后茫茫不可见之报乎？
一、善恶兼乎身心
曰：人为善恶，身为之乎？抑以心耶？
二、世间赏罚的局限
1、赏罚人之身而不能及其心
虽有明王，能赏罚人之身，不能赏罚人之心。
2、赏罚显善恶而不及隐善恶
且善恶之见于行事者，赏罚能施之；而冥冥之善，隐微之恶，不及酬也。
３、帝王赏赐亦属有限
帝王赏人，至三公极矣。今试下一令曰：人为上善，必锡之以公孤。万一有数千百上善之士，安得数千百三公之位以报之？是帝王之术又将穷也。
三、上主审判的完全
唯上主审判之日，身与心并偿之；至公而至普，至惬而至永。
四、世上善恶有赖上主审判
1、择善弃恶有赖上主审判
故爵禄可辞、白刃可蹈，全系死后一节，足以自慰。
2、辨别是非亦赖上主审判
无此一节，则世上事理，皆不可置喙。而我辈别是非、辨邪正，亦徒然而已矣。
第十九节  向死而生
客曰：非谓死后尽渺茫也，但以为迂远，而不必计耳。
一、考虑生死，并不迂远
１、为形骸谋划
曰：娶妻、生子、营冢墓、立享祀，皆为形骸归土之计，今人衡论。
2、为灵魂谋划
佥曰：“形贱而神贵。”乃营身后之贱事，不以为迂；谋死后之贵事，独以为迂乎？
3、为死亡谋划
古之至人，虑及百世，此与吾身，漠不相关，不以为远；死则人人不免，或即旦暮之事，独以为远乎？
二、考虑生死，有备无患
造物主使人知身之必死，而但不使知其期，正欲人日日备耳。有备无患，凡事尽然。况生死乎？
第二十节  佛教与天教的天堂地狱观
问：天教既辟佛，天堂地狱，实佛氏之旧论，何仍演之？
一、佛教借鉴天教的天堂地狱说
１、国人对天堂地狱说的无知和误解
曰：兹说自开辟有之，非创于佛，特中华无传。至佛入中国，始闻厥说，遂指为释氏之论耳。
２、佛教借鉴天教天堂地狱说的经过
子亦知各教攸昉乎？彼西洋图誌，及天竺记。释迦产于周季，净饭国王之子，摩耶夫人所生，初行教国中，专以清净、明心为务，彼国之民皆至愚，莫有从者。
天竺西近大秦国，国有天主古教，释氏素闻，乃取古教中天堂、地狱之说，又取闭他卧辣轮回六道之说，杂揉成教，而国中遂服焉。
二、佛教借鉴天教天堂地狱说证明
1、理论上的证明
今观藏典攸称，最上一乘工夫，专事明心见性，且欲不起善恶之意，不立祸福之相。则天堂地狱，非佛氏本旨，而姑借之者矣。先儒所谓宝玉大弓之窃也，岂因盗窃，我反置不讲乎？总之，佛氏窃天说者颇多。
2、传播中的讹误
原其故，盖因唐时天教已入中土，厥名曰景，所译经典，窜入佛藏，以讹沿讹，反令伪教兴而真教废。
3、举例证明
即如持珠诵经，本天学事，后为学佛者所习，今人反谓此沙门态，而天教效之也。
三、佛教与天教的天堂地狱说名同实异
1、天堂说
⑴佛教
虽然，究而言之，我所谓天堂、地狱，原与佛说迥异。佛氏之天堂，仍有欲界、色界，此不离尘俗之境。又言福尽复降，是虽得之，不足为我有也。
⑵天教
我所谓天堂，有内祉、有外祉。内则以本性明睹造物主无穷之至美好；外则明灼倍日，透坚破碍万福、万荣，享之者咸无终焉。岂不名同而实异矣乎？
２、地狱说
⑴佛教
佛氏之地狱，不出刀山、剑树、切顶、摩踵。讵知灵魂神物，非可分剖；肉身复生，亦不隳坏，此种种世刑，岂能被之？又言苦尽仍出，是下此者，尚有异也。
⑵天教
若我所谓地狱，有内痛、有外痛。内则永失真主至美之望，常怀怨妒；外则忿詈颠狂，暴火灼其神躯，万苦迸集，堕者永不出焉。又岂不名同而实异矣乎？
第二十一节  天主审判与六道轮回
问：人为善恶，厥时有限，以无终报之，则赏疑於僭，罚疑於滥。不若佛氏“福尽复降，苦尽仍出”之言，似为近理。
一、天主审判与六道轮回比较
1、天主审判的完全
曰：天主不徒鉴人之行，而直观人之心。故行一善，不遽赏也；行一恶，不遽罚也。待其死而不变，然后判之。夫至死纯修者，脱俾复生，虽累百千万世，其孜孜乐进亦如是；至死怙终者，脱俾复生，虽累百千万世，其恣恶不忌亦如是。天主直据千万世无己之心，而定千万世无终之报。
2、六道轮回的不足
且福尽复降，苦尽仍出。则受福者，日抱将竟之虞；而膺罚者，幸有再苏之望。尚未能使人必为善，而必不为不善也。
二、六道轮回荒诞不真
1、六道不会轮回
至轮回六道，厥诞明甚。夫人有灵，而兽无灵，非徒形殊，实因魂异。令人魂轮为禽兽，则必有灵禽、灵兽，能效人之所为者矣。今不闻禽兽能效人者，则人魂不变，禽兽可知也。
2、人魂不能轮回
魂有记含，能记忆一生之事。使人魂转为他身，则必尽记其前生之事。今人绝无能记前生者，即佛书中，有一二人能记前生一二事。然据佛说，人人皆有轮回。则必人人能记，事事悉记□□可。今顾不然，则佛书多属附会，其人魂不转为他身可知也。
3、轮回说无根据
且原其故，并不始於佛。大西有士，名闭他卧辣，生周初，悯世人作过不止，设为轮回之论，谓人行某恶，则来生变某兽、受某报。人问：“有据乎？”则曰：“吾聊立此说，以劝善沮恶耳。”后此论远播他域，佛氏用之，流传中国。世俗陋儒鲜肯细心格理，遂与愚民同受厥诳耳。
第二十二节  祭祖
问：人魂既常存不灭，又无轮回，则身死之后，非升天堂，即入地狱，古人之祭先祖也何居？
一、祭祖的实质
曰：此仁人、孝子之用心，礼之至情之尽也，而非谓先祖须食也，亦非祈庇於先祖也。
二、错误的祭祖观念
1、祖先不须食
假令先祖须食，则禴祀蒸尝，岁时不过三四举，先灵不且饥而死乎？况自七庙、五庙，降至庶人，仅得祭父，岂庶人之父则饥，而祖则不饥乎？
２、祖先不庇后
若祸福之权操于上主，使先祖能庇其后人，则孰不爱其子孙者，何以有庇有不庇乎？
三、祭祖的正确方式
故享宗庙，报则是，祈则非。陈牲设奠则是，焚楮钱则非。
第二十三节  楮钱与祭祖
问：享祀者鼎鼐不惜，何靳一楮钱乎？
一、楮钱的由来
曰：此本取萧祭脂之礼，后人听佛说，遂误用楮钱耳。
二、楮钱虚妄不经
１、楮钱于死者无益
不知吾人在世，饥思食，寒思衣，而钱可以易衣食，故贵之。死则肉躯已灭，神灵不饥、不寒。虽携黄金，无所用之。况于纸为之乎？
２、楮钱是伪物欺人
以纸为之，已见其伪，况经焚毁并归乌有乎？假令父母而在，为子者，执楮以遗亲曰：“此金银也。”其不孝诞慢殊甚。及其既死，遂忍以伪物欺之乎？
３、楮钱是佛氏妄语
若曰：楮经火化，可馈诸冥司，以资灵魂之用。此佛氏呫语，拂物理、乱大道，欺禽兽可也，罔人可乎？
４、楮钱不能贿赂神灵
据今之焚纸钱者，谓纳赂于神也。神，聪明正直而一者也。贿赂之事，衰世有之，谓鬼神亦有贿赂乎？
５、楮钱虚妄可叹
此等举动，如梦、如狂，而举世习之，不以为非，良可叹也。
三、祭祖仪式的本义
１、古人无可奈何之举
古之祭者，燔萧以求神于阳，灌地以求神于阴。盖谓先祖实已去家，故多方以索之。亦恍忽而无可奈何之意。
２、孝子追慕迫切之心
孔子祭如在，不敢言不在，不直曰在，惟孝子追慕迫切之心，俨然若见耳。
３、天主证明灵魂不灭之理
至天主使人魂回世，以证灵魂不灭之理，偶亦有之，不尽尔也。
第二十四节  灵魂不散
问：生而为大圣、大贤者，其神灵不可磨灭；生而为大奸、大佞者，其神灵亦不可磨灭；若夫常人身死，而魂随散矣。
一、天命所赐相同
1、人之受畀无异
曰：天命所锡，本无二体。虽为庸愚，而上哲之分量具存；虽为睿圣，而本来之受畀无异。
２、人皆有盛德至善
苟知奋勉，则尽人有盛德至善，特不能自全其初耳。
二、天命本体不灭
1、灵魂非从修为得来
且灵魂不灭，乃天命之本体。原自如此，非从修为得来。
２、圣凡皆因修为有殊
大圣、凡夫，特修为有殊，本体未尝稍别。
3、圣凡灵魂俱不散
则灵魂不散，亦一而已矣。
第二十五节  善恶赏罚
问：常人固不能升天，但与恶人同入地狱，似乎不平？
一、人非善即恶
曰：非善即恶，原无中立之理。
二、赏罚判定功罪
且一赏而高下殊、一罚而轻重异，要称其人功罪之大小而已。
三、赏罚判然有别
但天福之最微者，尽世间之荣华，不足拟其万一；永祸之最微者，尽世间之忧患，不足拟其万一。
四、人当取赏避罚
思及此可不预求所以取之，而所以避之乎？
第二十六节  佛教根本
问：佛氏如六度、梵行、五戒等，亦足磨世砥俗，宁容尽非？
一、评价学术当视其根本
曰：定天下之学术，必先正其本，后及其枝。大本一拨，余无足观。
二、佛氏的根本错谬
佛氏抗天尊已，本先亏矣，乌足取乎？
