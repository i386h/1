<!-- { "loadSidebar": true } -->
又曰：人灵神本坐位者，心也；心之本坐位者，人身中间也。伏羲既蛇身则无人心，无人心自无灵神，无灵神安有明悟？无明悟安得为人耶？夫头者，明悟既合本坐位也，神农牛头，岂有明悟，无明悟何有推论，无推论亦何能为人耶？女娲炼石补天，若天炼石可补，因何从女娲至今无人炼石补之乎？又天能损坏，从女娲至今贵国书载有万万年，因何只万万年无人炼石补天乎？既天不能损坏，女娲岂炼石补之乎？此言皆不合理，岂信得伏羲为人头蛇身、神农牛头人身乎？信此说者，非亵慢如何？所以方策中有多事错误也。能信得占卦，有凭据耶？占卦之事，都不该信。固万有本性体并其事情都有定也，时时不断焉，如惯常可见。若今人生不得人头蛇身及牛头人身者，岂古人生得乎？不然万有性体并其事情不定也，世间岂有此理耶？天本形躯性体不能朽得，因无对克，亦不系于四行之气，女娲岂炼石补得乎？亦不该信上贤做《易》以教人占者，占卦邪教止起于管、辂、京三子之说，所谓论蛇雀子父财官等语，以为趋利避害之术也。
又曰：用占可知该不该做何事，或寿夭病死能得财官等否。不知万物亦其效验都系于天主之圣意，犹治理其国都系於皇帝之意。若皇帝要赐官某人、不要与别人者，占卦同皇帝意有何相涉乎？或曰：虽然，但用占以能知皇帝之意者。请问：占有灵明否？无灵明何以通得皇帝之意乎？有灵明皇帝同占商量或显现其意否？无商量岂占能知得皇帝之意乎？有商量即委任某人止系於皇帝之意，因商量后惟皇帝决定其事，不然不是皇帝，因无能决定某人做官。另贵国时时不断有百万占者，只占入宫否入。可怜君哉！寝食无闲不入，君该一时中分开于万分，古圣贤亦然，岂有此理？或曰：不然，盖我们用占，不过祈求伏羲、文王、周公、孔子等保我们，以能得造化，则得财帛、子女、官等。我们求都不系于占者，止用占以能得易，知有造化否而已，古贤都用占，所以祈求其保我们。曰：全不可信。上贤用占，予前有答，但既用占，上贤在那时，自己报不得死，死后岂能保得人耶？
又曰：古贤在之时，用占祈鬼神保他，死后岂有能报人耶？另上贤求报于鬼神，依此，鬼神有能，上贤都无能，岂当求其报人耶？又程子曰：“鬼神者，天地之功用，而造化之迹也。”则古圣贤求鬼神、求天地之功用造化之迹，此是无数者，岂圣贤祈求无数者，造化乎？
又曰：鬼神不过造化之迹，则即为造化之效验，岂发生造化乎？不然子生得其本父亲者。
又曰：有人用占祈求上贤并鬼神，报其亦容易能得行邪淫、计较、偷盗、瞒骗等凡人帮不好之事，都是不好之人，依此，占人轻慢上贤及鬼神之极，以其为万恶本源也。有人报人为盗，他亦为盗者，报人杀人，他亦为杀人者。上贤鬼神报人行邪、淫、贼、盗等，则都为不好之人，天下岂有此理乎？所以上贤及鬼神岂报得人邪？
又曰：不拘缘由同于效验，该有符节，以发其效验，不然发不得占，同造化无符节，岂有效验乎？譬如风烧不得物，盖风都无火事情以烧得物者；目不能听，因目无符节同耳者；耳不能视，因耳无符节同目者；占不过虚浮动作者，岂有物事情以同其符节耶？无符节，何能俾得造化乎？
又曰：物现在不能相合于未在者，占卦之时即现在，造化未在，占岂能付与造化乎？不然人还未在生得别人者。
又曰：若占能付得人造化，该常有其效验者。如火常烧、水常湿等。占不然，则占不能付与于造化。或曰：多次有效验者。曰：万物用占不用占，自然都常有效验焉。
又曰：占既有效验，其用亦有利益，因何人避不得官罚耶？为何词状中用多谎言妄证乎？则更托赖谎词妄证于占焉。如何贵国人多是贫难者，亦都用占也。大西洋从来不但有占，且甚辟之，因反天理也。其国虽不尽富贵，决无悬磬之嗟。即西儒在贵国人未有丑其甚么物，且西儒与其多样之物，其西儒都为博学之人，如惯常显明者，所以前朝见用，今又蒙朝廷委任，治理天文，则更好亦更容易顺正理而轻慢占卦焉。又曰：万万百事该有定法，如百工有定规者。万事定法为天理，所以天主付与各人本天理者。顺天理能得吉，逆天理则得凶，吉凶都系于天主，以赏罚吾人，有罪降凶，有全善降吉者。占不止在定法，且不过于庶浮动作者矣。
或曰：贵教不占，然则尽合正理已乎？曰：占反正理已先言之，用占然则尽合正理乎？又曰：我辈有天主十诫？十诫之内，乃敬主爱人忠群孝亲之事，非大中至正，而何既合正理？何用占乎哉？
第二十四节 算命系虚浮伪说
客曰：贵教不算命，何也？
答曰：算命虚浮之说，同占卦也，所以辩其伪如同辩占焉。即子思有云：“居《易》以俟命。”俟之也，非算之也。明理君子可不察乎？
第二十五节 烧纸钱不合正理
客曰：中国祭祀之礼，必以纸钱烧化为敬，何贵教之不用耶？
答曰：祀先之礼，荐其时食，事亡如事存耳。假如祖先存日，子孙与以伪银，必艴然怒。今以纸钱烧与祖先，何事亡不如存日也？三代以上，不曾有纸，安得有纸钱？子以祭无纸钱而曰不敬，岂三代之人与唐上诸贤，皆属不敬者与？况蔡伦始开其毒，世人不察正理，习俗为是，故不足。惜而明理君子亦相缘习，不亦大可笑也乎？
或曰：既纸之物烧后自能变化钱银、房屋、人等物，以为人死之用。请问烧后因何变得各人等物，以为人死之用，如用活者，惟变得灰耳？嗟乎！变化超越万物体能，若石不能变化得为人，各物亦然，何纸灰变化银人乎？子前曰：“人死则与木石等耳，何灵魂之有？”既是贵国祭祀之礼以纸钱，何所敬耶？
又曰：“未知生，焉知死。”死生之事，人常看见，子既不知；死后之事，子未见，何晓得以纸钱烧化为银乎？悲夫！人死不但要有形之物，虽有亦不能用，因其灵是神也，不然不是神。又既灵神死后要财帛，人死之时，为何不带去本财帛乎？
第二十六节 时日无吉凶
客曰：日子原有吉凶，不信何也？
答曰：吾试举一事而言之，人之婚姻，谁不择吉而成？然同日娶亲，白发相守者有之，儿女众多者有之，又不获偕老者有之，终身不育者有之，琴瑟不和者有之，何同时婚姻而后来之祸福迥别？昔纣以甲子亡，武王以甲子兴，时日之吉凶果何凭乎，只虚浮胡说，与占卦算命同类，所以破亦同理也。
第二十七节 不可妄信风水
客曰：葬亲当择风水，贵教不择，似乎不妥？
答曰：人子事亲，死葬以礼，不过如宋儒所谓，避其五患，使封树无暴风之扰，隧域无暗水之浸，斯人子之心无所遗憾耳。今人因以为利曰，葬某山可以发科名，葬某山可以发财帛。则其葬亲非葬亲也，不过藉亲之骸骨而求富贵耳。苟无科名财帛，不知其亲葬耶，否耶？且《家礼》云，人因争各房风水，而致日久令亲于暴露者有之，又贪风水而令其亲于高山绝险穷谷深渊以致遥远难祀者有之。死葬以礼，不可妄信也明矣。
第二十八节 堪舆不合正理
客曰：堪舆之家，观山似乎有验？
答曰：堪舆之家，岂有不葬其亲也哉？其度地相穴，当必至精，宜先有以自验矣。乃杨筠松作《憾龙经》，曾文迪作《青囊序》，未能倡大其后人。即今祖其术者，子孙未必富贵显达，岂真善为人谋、而不善为己谋耶？只邪术，同占卦同，其理可辩也。
第二十九节 娶妾不合正理
客曰：不孝有三，无后为大，贵教不娶妾何也？
答曰：据子之言，则伯夷叔齐应有不孝之污，何称之曰圣人也？何其愚蒙若是耶？或曰：先贤、圣称之不一也。嗟乎！圣人则百行悉备，无后而可以为圣人，则无后亦何伤于不孝也？况诛不孝，律有严条，而不及于无后之举，何矧其为大也乎？盖子之有无，非吾人可得自主，而全系于天主之圣意也。虽朱子云：“不娶无子，绝先祖祀。”不过为娶妻而言，非为娶妾也。且孝之一道，在体亲之心、菽水承欢、继志述事之为，非谓有子而得孝之称。且世之人孰不有子，而不得一孝之名？郭巨埋儿，反居于孝之列，则非以有子而称也明矣。况娶妾违乎天理，天主初生人止一男一女，故一阴一阳谓之正道，若有二，则邪而不正。夫一女不得有二男，一男亦不得有二女，同是一理一情。夫妇彼此相结信，若彼此有邪淫，则夫妇反于婚配之信。且娶妾夫妇多致不和，妻妾相妒，儿女相争，家人各有偏向，合家不宁矣。所以圣教严禁娶妾者。
又曰：既无后为大不孝者，佛家不但严禁娶妾，且禁娶妻，则全无后，亦存不得人类，因何贵国不但罚诛之，而且养爱之乎？
第三十节 一夫一妻是正道 
客曰：尧以二女妻舜，然则圣人且有过与？
答曰：孔子、孟子、曾子、子思等，非圣贤也哉，皆一而无二。然尧妻以二女，而舜受以姐妹也。《易》云：“二女同居，而志不同行。”岂圣人撰之而圣人反之？不同行，志必不和而乖争，圣人安可以致人乖争也？但要知一阳当有一阴，一阴当有一阳，如一天一地，一日一月，各有符节而不紊焉，安可以耳目为理也哉？《易》云：“一阴一阳之谓道。”
第三十一节 男女有别之理
客曰：“天主生人，何以有男女之别，此实难解。”
答曰：请问，何以有天地、昼夜、雨睛、冷热、云雷、日月星之各别、各动焉？即月有盈亏，海有潮涸，禽兽有雌雄、牝牡，木有桃李之各别，亦何为也哉？况桃不为李，李不为桃，稻不为麦，麦不为稻乎，各类亦然。即子亦该答吾问，因为万教公者愚哉？万物当有次序，以依各物本类，传生而保存。若禽兽无雌雄、牝牡，人无男女，安有传生而保存其类哉？
又虽天主常常从虚无中能化成男女，或止男或止女。不要如是者，因人无父母妻子戚属之亲，岂有和爱而顺命，天下安有宁日哉？所以天主可怜吾人，生男女而相育，即五伦始于此。不观孔子系《易》云：“有男女，然后有夫妇；有夫妇，然后有父子；有父子，然后有君臣。”安可读其词，而不思其义乎？
第三十二节 庶子不合天主圣意
客曰：灵魂既属天主赋我们，娶妾既不合天主之命，因何天主亦赋庶子之魂乎？岂非亦合于天主好生之德、人伦之重事乎？
答曰：子或信天，或信佛等，灵神既属其赋，子辈娶妾既不合天与佛之命，因何天佛亦赋庶子之魂乎？岂非亦合于天佛等好生之德、人伦之重事乎？
又曰：既岂非亦合于佛好生之德、人伦之重事乎，为何佛教不止严禁娶妾，且严禁娶妻耶？
又曰：佛家云万物都归为佛也，则佛氏与人、物者亦然，因何子辈自己命，相反之命就是严禁娶妻与妾，子辈都有妻并多有妾耶？
