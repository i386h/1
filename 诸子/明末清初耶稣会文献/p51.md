<!-- { "loadSidebar": true } -->
盖论天主之性，可解之以非，而不可解之以是。何也？所可言者，非天、非地、非人、非物、非神、非鬼、非道、非理、非性、非气，而天、地、人、物、神、鬼、道、理，性、气之大主宰也。命天以覆、地以载、人育、物生、神乐、鬼愁、道行、气运，而性毕具焉，以全造成保养之功效。
三、天主性体不可穷尽
总而言之，圣人既不能形容，愚者安能摹仿。如强欲为之解说，祗自昏懵而无逃大傲之罪。如人强欲仰视太阳之光，目已先眩也。人欲以其微悟，透明造物主之大理，犹如以萤火之光，而欲照明天地。意狂心乱，必不可得。若使人能尽透造物主之全解，则此天主之性体，亦有穷尽。非所以言天主矣。
四、姑称造物主为天主
今既无可称名，又不可不称名，姑称之为天主。盖人所见之物，惟天为大。又恐人即以天为主。故若云在天之主也。况言天，则万象统括其中。言天主，犹言天地万物之真主、万民之大父母云。　
第十节  论天主造成天地
夫天主造成天地，其说甚广虽数千百册，亦纪载不尽，今略陈其梗概。
一、天主造物与人不同
其一曰：天主造天地之功，与人造物之功，其不同有五处。盖人之造物，必须材料以成物之体，又须器具以裁物之料，又需时候以俟其成，又须劳心力以营其功。既造之后，又不能保其不坏。今天主造天地，绝不资物料，纯以无物化成万有，一也。绝不藉器具，惟出自全能，其所欲生即生，二也。绝不待时刻，瞬息而天地即立矣，三也。绝不费心力，随意而办，四也。既造之后，未尝有损坏，永保持之，五也。
二、天主造天地万物之序
其二曰：欲详知天主造天地之功，必须按天主《古经》及诸圣所传。约言：天主造成天地，虽不必费时刻须臾，但万类繁多，其中更有次第深意。故天主造成天地万物也，先造成四件。
1、造天堂之天
其一，造成天堂之天。天堂之天以外无物，此天为万物之界。其体内圆、外方、至高、至大、至光、至精，常静不动。以待他日灵明之物，立功上升，以享其乐。
2、造天地之体
其二，造成天地之体。形圆而德方。其中分别四层地狱：最下处所，在地中心，为永苦狱，以处邪魔、恶人，永不赦除；次外一层，为炼罪狱，凡善人或有过愆，而生前解补未尽者，至此受其苦罚，必炼净，乃得升天；又外一层，为灵薄狱，婴孩无知，未为善恶，无赏罚可加。处此非有所苦，第无升天之日耳；又外一层，为暂候狱，绝无苦恼，而有安乐。耶稣未降生前，天路未开，有德者暂处于此。后耶稣挈以同升。今为空狱矣，另有别篇详之。
3、造纯一之水
其三，从地而至天堂之天，纯一希微之水，以为万物之质。
4、化生九品天神
其四，化生九品天神，乃无象无形灵明，其多无数，分为九品，亦详别篇。
5、水、气、火、地，共成四元行
  次以希微之水在地上者，化成气，气之上化成火，并地水共成四元行。地之于水、水之于气、气之于火、火之于天，层层包裹，如葱头相似。火上分成重重天，以旋转运动。次命地洼下盛水，以为湖海。命地突出而成山岳，以平地居人。又命余地发草木花果种种。其地中更有乐土，以待始祖之居。
6、造天上日月五星
次造天上日月五星，各丽一天，以为七政。又一层造众星辰，各天以其本星为名。今依中华所名名之：一月天、二水星天、三金星天、四日轮天、五火星天、六木星天、七土星天、八列星天、九与十皆洞明天（亦曰水晶天）、十一宗动天然。此天地诸星，非灵觉之物。诸星丽天，如木节之在板，其体比天更硬、更坚，能发光辉。此详见《历法书》中。
7、命水中生水族
次命水中生水族，如蛟龙、鱼鳖之类。又复命生气族、飞禽，如凤凰、鹰雀之类。
8、命地生走兽
次命地生走兽、牛马、狮象之类。此三族物类，但有知觉而无灵明。天主赋之本性 ，令各能生养，各传其类，各适其用。
9、最后造人
万物已备，方造二人。一男一女，男曰亚当，女曰厄襪。与之权能，主持世界之物，享用之。欲使人知恩认主，常感而事之也。二人之身，当始造时，即如成人，赋之灵心以全其性，包含万物之美。盖有体如天地四行，能生长如草木，能知觉如禽兽，又能明理如天神。故人为形物之最贵、最灵。而天主造天地万物之功，俱已全备矣。
三、天主造天地之大要领
或曰：天主既欲造成天地，何不于无穷世之前造，而直待此时造之？
曰：天主造成天地之意，不可以人意定之。其期或先、或后，自有适当其可者。要之先生、后生，总是一理。人但识其造成世界，独加意人类，有如此其贵重者，皆望以登天堂事主享福，是大要领处。若论所生，定然着一时候，岂必先生者为爱之深，后生者为爱之浅乎？即令先生亿万年无穷世之前，而是前生之人又疑曰：何不早辟数千年、万年？则安有已时乎？此非穷理者所宜枉费心思也。
第十一节  论天主为万有无原之原
一、天主为万有之元有
或问：天主生天地万物是矣，不知谁生天主？
余曰：噫！天主为万有无原之原。胡询其所从生乎？天主有所从生，则非天主矣。盖有始者必出于无始。天地有始，始于天主之全能。则天主为万物未始有始之始矣，何更求之有哉？若必云天主有所从生，则将穷夫生天主者，又从何年耶。递推原本，既不可至于无穷，必有所止极。则最先最初，无所从生者。乃吾所谓天主造物者也，世无可比。浅譬之树木焉，其叶花实必出于枝、枝出于干干出于根。至于根，则为花实枝叶本原，又何复问根之根也哉？又譬之数焉，亿出于万，万出于千，千出于百，百出于十，十出于一。一也者，亿万千百十之原，诸数之始者也，又何复问一之一者哉？若问树之根，数之一，亦为物耳，则必复有所从生。余曰：论根一字，则指树木花果之原，无可复推矣；论乙一字，亦诸数之始，更无他数在一前也。若论其为物也，如一人、一马、一树，则必生于前人、前马、前树。穷其前人、马、树所初出，则必出于天地穷第一人、马、第一树木也。而天地间最初人、马、树木，既不复有人、马、树木所从生。则皆为天主大造物之所化生也。而天主自超万物之上，自在万有之先，无所从生，而实为自有，且为万有之元有者也。
二、天主为无始无终者
盖物有有始有终者，草木、禽兽及人之肉躯是也。有有始而无终者，天地、神鬼及人之灵魂是也；其为无始无终者，惟至尊天主。无穷妙体者已矣。盖天主无穷妙体，则无他物在前焉。
三、当感谢天主恩泽
呜呼，天地万物皆天主为人所生，则天主实万物之天主，吾侪之大父母也。要在认得真、爱得切，图成天主之肖子、功臣，斯不负其生养、保存至恩。而日后复命，可永远享无疆之真福矣。今欲稍知其恩，姑举其一。试思天地或无日，万民俱坐长夜。忽见太阳东出普照六合，则必大欢，而转思谁命此日宠出照临，岂不大谢造物至恩。乃今无日，不见太阳之光，胡可忽天主恩泽，不致感谢哉？举一太阳，而水、火、衣、食，种种日用之物，可推类矣。圣博纳文有云：“若尔生而瞽、而聋、而喑、而瘫、而死，幸蒙天主洪恩，复苏尔身，开尔聋聩，解尔口舌，救尔诸疾。尔既含灵觉，敢忘其再造之恩，而不图所以报之乎？”今天主保全尔身，令汝未死、未聋、未瞽、未喑、未病。尔自思其恩，不亦更大？於既病、既死，而复赐尔安康耶。尔尚未兴感谢一念，不图所以报其恩万分之一，而可乎？而忍乎？思之思之。

口铎日抄
艾儒略、卢安德、林本笃、瞿西满共铎

口铎日抄题解
《口铎日抄》书名中“铎”有二义，一是指司铎，中国信徒严谟所著《天帝考》亦称之为“铎德”，是“撒责尔铎德”（拉丁文sacerdote）的简称，意即神父或司祭。二是指古代宣布政教法令或遇战事时使用的大铃，作者把司铎比喻为“铎”，“司铎若洪钟，叩之即响。”“口铎日抄”的意思即是，西方神父传播天主教“觉世洪音”的记录。
此书是始于崇祯三年（1630）止于崇祯十三年（1640）的一本日记体的对话录，记录的是来华耶稣会传教士艾思及、卢盘石、林存元、瞿弗谥四位司铎平日的讲道和与人的对话。《口铎日抄》的整理者为李九标，在书中以“余”自称。订正者包括张赓 、严赞化 、林一俊、张勋、黄维翰、林光元、林嗣玄、李凤翔、吴怀古、冯文昌、苏之瓒。较阅者包括陈克宽 、林一俊 、李九标 、罗天与、翁鹤龄、林云卿。分录者包括朱禺中、张赓、颜维圣、陈景明、陈景耀、柯士芳、陈景明、严赞化。
主要口铎者艾儒略，字思及，本名Giulio Aleni，意大利耶稣会士，生于1582年，1610年到达澳门，在广州、北京、开封、南京、上海、杨州、陕西、杭州、山西绛州、江苏常熟、澳门、福建福州、泉州、兴化、永春、延平等地居留，在闽25年，1631年殁於延平，葬福州十字山。有一位反教学者也提道过，“三山人皆知‘客有自西洋来者，其人碧眼虬髯，艾其名，盖聪明智巧人也。’” 被闽人誉为“西来孔子”。第二位共铎者卢盘石，名安德，本名Andrius Rudamina，立陶宛人，生于1596年，1626年到达澳门，在福州居留，卒于1631年在福州。第三位共铎者林本笃，字存元，本名Bento de Matos，葡萄牙人，生于1600年于维迪格拉，1630年在中国，随后在福州、海南、澳门、交趾之那等地传教，1651年在海南附近被海盗淹死；第四位共铎者瞿西满，字弗谥，本名Simon da Cunha，生于1589年，1624年到达杭州，1629年到福建，1657年福建延平，随后在澳门、北京奉教，1660年卒于澳门。
笔记者李九标，字其香，福唐人，受洗于1628年 ，艾儒略施洗，信奉天主教后，追随几位司铎左右，手抄笔录，把西方传教士们日常与人宣讲有关天学之理记录下来，并搜集了其他几位教友的记录汇编成册，以期把几位司铎的言传身教宣扬开来。使“愚者醒，顽者驯，智者见智，仁者见仁。”达到传播天主之教，吸引人悔改奉教的目的。
