<!-- { "loadSidebar": true } -->
三、西士不会自犯其诫
十诫中有妄证一条，天道人事，俱极重此。设一言有伪，即自犯其诫，一诫有亏，即全丧其善。学道之士何苦而为此无益之用心也。凡人大有所取于世者，不难少有所丧于己。今西士不婚不宦，于世一无所需，如游空之鸟，纵壑之鱼何所不得，而必为此枉尺直寻之事乎？
四、图藉可证西士所言属实
况阅其籍，按其图，皆有度有里，上与极星相应，吾目可知，不必口舌之赘也者。若然，则其人涉海三年，历程九万，尽是实语。
五、西士全为阐明天教而来
（一）而其来也，自出家门，拚葬鱼腹，一苦也；
（二）求绝家乡之望，二苦也；
（三）食用伴侣非人情所堪，三苦也；
（四）语言文字尽去其熟习，而学所未谙，四苦也；
（五）风教未通之地，言而莫信，行而莫兴，至或疑之、谤之、贱之、侮之，甚则杀害之，五苦也。
（六）备兹多苦，毫无利益，惟欲为天主阐明其教，归向天主。虽此中人情不信其说，而耶稣在世亲传此命，诸士奉行，一心不贰，视死如归，通不退悔焉。
六、铎德皆国中上选
其国之士，亦有传教本土者，有在近邻国者，有在先已明教、人心信从之地者。人谓非难，功德不大，惟最远最险，从来教未通、人未信之邦，世情极苦，而会士偏极甘心，国俗士风习有由然西方之人哉？然亦须自审力量，教主亦审其力量，堪充此任，隆礼而遣之，凡到此称铎德者，皆国中之上选也。
第十一节  西士衣食自给
答从来衣食资给本邦，不受此中供养条
一、西士居食之资非得自异术
大行百里者，宿春粮。矧身入异域，资生无计，非智也。西士既从九万里来，道里之费，日用之需，必且不赀。在此岁月既久，居食何从？人馈之钱弗受，且或分资助贫，非天雨，非鬼输，世意其习炉火异化之术，所自来矣。而实不然也。使其能成黄白，则擅造化之权，侔人主之柄，世俗向慕，如奉父师，亦可籍之接引，何必深讳，而坚避其名？业世之揣亿，可不辩自明矣。
二、西士食禄于本邦
然则何从得之？诸士在本国俱以贤智食禄于朝。兹奉主命，涉远涉险，国主愈重其德，愈为之计食用。岁岁人人给以常禄，多方曲致于贾舶，择其最稳者于商客，择其最有德行者托以寄带。邀有天幸，从来无失。夫百金之寄，稍逾乡井，有至有不至焉。诸人厚糈，来自绝徼，不异比邻，即此一种，任人者，与任于人者，亦人情所绝难也。止闻有一年，船将抵广，触礁而沉，于是一年缺供，资生甚窘，借之澳中。不足，借之中土知交。不足，诸士乃节腹并衣，度此空厄，竟不乏绝，得及新运之接济，不可谓默佑非天主也。
三、教中为传教立法之意
乃此事大有深意，凡人须食其力，不望人施，始能伸其志气，为世所重。若不农、不贾，身必常贫。衣食既窘，不得不仰而求人。求之不遂，未免展转多营，或装饰行径，或恹张言语，眼前流弊，诚可概见。然后知西国立法所为诸士谋者诚周，而为传教虑者诚远。今观诸士于世，皆绝拔援泯炫饰，固是学习使然，亦由人能自给，不羡长物，教中立法，原自极良耳。
四、吾人当深思明辨
吾人於此，更宜著一心思。彼异域人也，於我何亲，乃穷极险远，自裹糗粮，所图何事？只要与人为善，同归天堂。不须论到入吾地者，受难受屈，通不退悔。只想出门发轫之初，如此志愿，如此力量，何从得来，非天上人，不足当此也。世人先或不知，蔑视之，诟辱之。今业已有闻，而犹不回其心，至德甘让於彼，薄德处於身，平日争夷争夏，争体面之心，果安在也？
第十二节  孝亲与娶妾辨
答人伦有五止，守朋友一 伦，尽废其四条
一、不奉祖先辨
问：人有五伦，缺一不可。西儒既先穷理，宜於此理极明，胡为不婚不宦？去父母，远兄弟，以事交游，将四伦可全废乎？圣王制礼，生则养，死则祭，故祀典极重。闻西教不奉祖先，此出讹传犹可，设果有之，恩亲倍本，不足齿矣。
1、西教诫人孝敬父母
答曰：关人道之大，极宜辩明。而不奉祖先，尤为大逆，不可不先剖者。西教十诫，是为人彀率，前三诫归天主，后七诫归於人。而七诫之首曰：孝敬父母。父母生则养，尽志尽物；死则葬如生如存，乃孝敬也。岂西国异人异心，独亡父母死不孝敬乎？不孝敬，何为列诸首诫乎？观此中缙绅奉教最坚者，其家中庙宇，必崇饰品物，必降备礼节，必准古，此足明征。若所奉一教，所行又一教，是为二心，何云奉教最坚也。
2、教中祀礼与俗不同
惟是教中祀礼与此不同，人颇疑之。纸钱银锭，冥器明衣，是今人所重，彼皆谓无益，通不用之，惟献过品馔，己不食用，并撤以送贫戚，为亡者广仁，资其冥福，是或一礼。今庶人之家，所供神佛，谓之家堂，大都与祖宗牌位共在一处。西教不信三官圣帝为何神，五圣五通为何祀，教人废此，弗为非鬼之祭。世遂讹传不奉祖先，有不知而误信者，有明知而故入其罪者。故误由人，彼曷与焉。若论人伦，渠在家事父母，聚妻子，和兄弟，尊君长，尽与此同。
3、耶稣会士是国中所贵
惟一种特达之贤，愿入耶稣会，称会士者，方守童身，出家学道。学道而有得者，称撒责尔铎德，千百中无一，国中所最贵也。盖其国之人相习成风，以此种人为第一流，如状元及第，中华所美，人人争羡，父母兄弟所祈望，惟愿得为铎德，即不翅荣福，无复他愿，自是彼方风尚，非他邦可例也。故父母生子承祧嗣续，多先有人，而其间贤智绝伦，则侈为家之祥，国之瑞。劝守童贞，送入教会，此父母之治命，兄弟之同心，不谓之不孝不弟。及乎道成，而陶淑一家，并登天路，彼又以此事为孝友之至大，或与吾儒之显扬之指合乎否也。夫妻止一娶一嫁，再无二色。凡出游必奉君长之命、食君长之禄。食其禄者，致其命万死有不辞焉。彼其於伦，益有维其实，不徒徇其名者矣。
二、娶妻娶妾辨
或曰：取妻生子，理亦何妨。即无子娶妾，亦属正道，何必禁之严也？
曰：娶妻无妨，故不禁人，惟会士愿学耶酥，非童贞不克相肖，此其一极。
重弥撒之礼，每晨行祭，非绝色者不可，此其二。
远游异域，孓然一身，不得所携，此其三。
夫有志不娶，士林高行，中国有此，从来以为难，未闻议其短也。且生子为宗祀，则同胞有娶，已堪承祀，于祖父无阙。所阙独当身之祀，而得生天堂，享福万年，为祀更远，又非不孝论也。况以伦言，妻不容有二夫，夫岂容有二妻？如转一名谓之妾，遂云无妨，岂妇私一男，亦可转一名，谓之无妨乎？西国之言人伦者如此。
第十三节  弥撒礼
答礼惟天子祭天，今日日行弥撒礼，非僭即渎条
一、天子祭天之意
礼有名同实异者，不可一概而论也。天子为万民主，即为万民报答生成於阳生之始，日特举殷祭，其品用犊，其乐九奏，其瘗埋用苍壁，升达用庭燎燔柴配位。则创业帝王，此为大祀之首，典礼最重，诸侯王通不得僭之，重名分也。
二、弥撒礼之意
若西教之弥撒礼，非此之谓。言人享受天主大恩，日日具有，何可一日忘报。凡人有心，各欲自尽，故每日晨起，或望空拈一香，叩一头，不教而能。此有何故？表自心之不能已耳。此见礼之根心，原非强世也。
三、耶稣亲定此礼
耶稣在世，亦日日虔奉罢德肋，亲定此礼，为万民表率。故西士亦谨守其传，日日奉祭耶稣，一是感天主之恩，一是守耶稣之命。且其中妙义，悚人心之敬信，邀维皇之默佑，功德甚巨，语难尽述。有《弥撒解》一编，述旧教新经，沿改事绩，俱有深意。在教人士，俱能□解。解则此礼当行，自无一日可少，非僭亦非渎也。
四、天主是人大父母，人人当事奉
今人止视天主至尊至高，与己逸不相亲。不知在人世，则论名分。天主视人，无非其子，无贵贱无贤愚，皆一大父所出。故谓之大父母，尊而且亲，无人可得远之。子事父母，惟力自视。善事父母者，谓之能竭其力。岂有父母之前，可一日不尽其分，以僭兴渎罪之耶？正为世学不明此理，佯名尊天，其实远之，甘以极尊至敬，奉所不必奉，则惑也。
五、弥撒礼简介
耶稣所定之礼，酌古准今，繁约至当，毕去牺牲，止用香烛，而台上所献者，为阿斯第亚，极薄小面饼上有圣号，爵用葡萄酒，盛其服饰。而器具音乐，有人则备，无人则不备。礼隆而不至于繁，意虔而不藉于费。此礼日日可行，会士人人可习。此外非真洁之人，不可执圣，不可近於器物，其肃敬也。如此固非如他所云，祭不欲数，数则渎者可比伦也。
六、行弥撒礼不妨功
或曰：人有常业，日日为此，恐亦妨功。
曰：此第就会士言。彼专以奉主为学，入门以来，惟此一事。即其每晨之功课，而所行之节奏威仪，耶稣当日亲定，自然恰妥，圣神无以易之。其非会士，自尽本等职业，来弥撒，各从其便，曷云妨功？常见瞻礼日，堂中附听弥撒，济济多人，跪拜终事，寂不闻声，所谓无言靡争，惟此近之。此见天主立法，至善至严，与世间教法，由人所立，自不同也。
第十四节  窘难益德
答谓窘难益德远于人情条
一、形躯以顺为福乐
问：喜顺恶逆，人情之常。即古来圣贤，不远人情；患难之来，不得已受之，非有择也。今西士言之津津，似择而取之，毋乃矫枉之过乎？
答曰：不得此解者，难与进道；溺於世味者，难进此解。今幸承明问，请就而折之。夫人世有何顺逆只缘有身，是以口欲味，目欲色，耳欲声，鼻欲臭，四肢欲安逸。得之即谓顺，不得即谓逆。顺即谓之福乐，逆即谓之窘难。
二、灵神以窘难为利益
岂知此皆形躯分事，灵神不与焉。灵神所司，仁义礼智天道，大都与形躯相反。形躯之所便，必义理所不安者也；义理之所宜，必形躯所不乐者也。故圣人每外形骸，俾不得自专；制血气，俾不得过逞。即天主於豪杰，将降大任，必先劳筋骨，饿体肤，行弗乱其所为，以坚其德性，而增其不能。则窘难之中，有大利益，在天与圣贤之所共珍者也。要之患难之来，圣贤亦不视为窘迫。应之无策，当之不堪，方可谓之窘迫。圣贤视逆境是实境，处逆境之功是真功。孔之蔬水，颜之箪瓢，皆谓之乐。履顺者，止一富贵。而贫贱夷狄患难，乃有多途，为仁者不去贫贱，而造次颠沛不违终食。
三、患难能益信实德
