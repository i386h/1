<!-- { "loadSidebar": true } -->
夷辈乃告编氓曰：“汝但从教，即某某大老，某某中贵，亦称曰教兄，礼为上客。虽酷贫者可骤富，功名可掇，患难必援。”
虽其说十九不实，然余亲见某某本业刀笔，今徙业归夷，不数月而屋润，徒之聚食者日益数十人。
3、天教以物诱人劝人从教
夷又为令曰：“能劝百人从者，赏自鸣钟、自鸣琴各一，金帛称是。若得一青衿，准十人；得一缙绅，准百人。”
4、天教开信徒三代贯籍
凡从之者，楣有鳖形标记。其徒之晋见者，必开三代贯籍，缴归夷落，与白莲等何异？
5、天教以金买民
且其以金买民，动辄蛊人曰，彼徒钱粮不可计量，民之走者如骛焉。则较白莲之攫金录用者，其众又易集，而其心又叵测矣。尝思其金从何来，或谓其由于黄白。彼甚讳言，云是彼国急于度人，辇金来助。
6、以利诱人不若以财助国
嗟嗟！为道从师，尚恐阴为利薮，夫子所以罕言。今为利往，岂有义徒？且诚辇也。彼云若曹之分教中国者，且百余人。一人辇三万余金，则岁得三百万金以外，何不以此实右北平，杀□□□，岂非一段必生天堂之大功劳，而仅为此洴澼纩以殁世也。
7、天教杀人破诫
然彼于佛教不杀戒下，增一人字。有以知其决不杀人，因有以知其决不杀也。则火器一试，帑命两糜，又不知其于不杀人之戒何如，而于友道又何如也？此可为贾生之痛哭者也。
 
六辟废祀
一、天教祀先前后不一
1、天教初入教人不祀先
木本水源，惟夷不念。以故夷之初入，实教人皆不祀先。
2、后使父祖与天主并庙
厥后被劾，又变其说。而今民间父祖，得与天主并庙。
二、天教本不祀先
彼若讳言前非，而云宜祀先者，何称彼之亲死，皆不卜宅兆？见形家言，则非笑之，举而委之荒丘乎？又何为彼在我中国多年，曾不携其先夷之一主乎？
三、与天主并庙不合礼
彼若言，宜与天主并庙者，则不王不禘。从古有一定之大分，况彼所称之天主，又在圆丘方泽以上。从来主神器者所未曾埒，而辄敢以庶人跻祀，奚取于三家之堂？
四、天教谄天主而废祀典
至若经传所定五祀、方社、田祖等位，祀典所载，捍大灾、恤大患、死勤事、劳奉国，等诸灵爽以上，及吾夫子之圣神。凡从夷者，概指为魔鬼，唾而不顾，以为谄天主之妙诀，必督令弃之厕中。其有龛室者，令舁至本邑戎首之家所私设天主堂内，杂烧之。嗟嗟！以大圣、大贤、精忠、仗义之神明，或受人彘之刑，或遭秦火之烈，何惨也？
举历代我朝所褒崇之圣哲，即关公为神皇，近年所新加帝号之英灵，而恣意私戕，又何逆也！
五、辟天教淫祀
1、私创庵院
且私创庵院，律有明禁。不知彼所令民间人设一天主堂，户供一十字枷，奉何敕旨？因耶，创耶？私耶，公耶？
2、混诸妇女
且旦则聚其徒于斯，讲肤浅之笑柄，夜则挟其尤，混诸妇女，
3、披发而祭
披发搥胸于斯，授秘密之真诠。《传》记：“披发而祭于野者，以为不祥。”今无故而人人、户户若此，祥耶，否耶？
4、矫举淫祀
夫小民之愚，有何底止？倘有人言，媚百神，可获百福，则淫祀立兴。今彼言毁百神以媚天主，可获一莫大之福，则百神又立废。其于举废，又何当焉？若忠臣、志士福国佑民，而诋同淫祀；彼天主者，古未闻、今未见，上不命，而矫举以祭，非淫祀而何？
 
七辟窃佛诃佛种种罪过
一、以平等辟天主独尊
1、天教以天主独尊
夷窃佛典世尊之称，而不得其义，辄告人曰：“一切帝王、一切贤圣，不如天主之独尊。”又曰：“譬如天下统于帝，子统于亲，臧获统于家督，方是正理。若儒言羲、农至孔子，并是大圣。”释言：“十方三世佛，悉皆平等，不无统乎。”又言：“一切有佛性”如此现成不令人放恣乎？
2、释唯我独尊与平等
（1）人伦不可强平
余曰：“此正夷说不通之病根，而不容以不辨者也。夫有形之类必有欲，有欲而相聚必争，故有帝王以主天下，有亲以主家，有家督以主臧获。今夷不识此义，而反欲以‘友’之一字强平之。
（2）无形不可有主
若夫超形而入气，超气而入神，又超情识魂神而反诸未生以前之真性，则原非声臭，何从主宰？夷又不识此义，而反欲立天主一说以强制之。曾不知有形而无主则乱，此主之决不可无者。无形而有主反粗，此主之决不能有者。何也？帝王但论膺图，父母均为离里，掺家者之是非，但辨奴郎，不衡老少也。
（3）法身至尊无对
故佛有法身以上之事。如吾儒所谓‘统体一太极’，至尊无对者也。然本觌体全真，平等如如，而非亢之以成尊。
（4）报化身各各皆尊
亦有报化应机之身，如吾儒所谓物物一太极，各各皆尊者也。
（5）独尊即平等
然如来说：‘有我者即非有我’，而未尝判谁独卑。学道之人若果尽理，谓之独尊可也，谓之平等亦可也。稍有不尽，则其所挟以自雄，正如绿林黄屋，号弥尊，逆弥大耳。
3、天主为肆恣戎首
今按彼天主之分能分所，宛是外道；恣喜恣怒，宛是邪魔。又且赞杀诬天、侪君偶父、尚赂诲淫、谤经毁圣，又宛是凡夫之有重过者，奚其尊？如彼《天主经》所载，在天我等父云云，今日也求天主赐粮，明日也求天主免债，昏夜祝颂，捏怪疲神，则无论我之魂神日放于索粮、免厄之间，而不能收拾，恐天主为肆恣之戎首，而卑卑不足道矣。故按佛有吾独尊之唱，此善表性体者也；云门有一棒打杀之机，此又真报佛恩者也，岂邪流所可窃乎？”
二、辟天主独久
彼又云“天主之来独久”，此即“长于上古而不为老”之残颊也。余尝问：“天主何人生？”彼曰：“其母。”余曰：“有母则又有久焉者矣。”彼曰：“此降生之天主耳，又所自生者实最久。”又进而问其是理、是人？不答。又问天主于世界未生时，为无为有？又不答。则何据而言“独久”耶？
三、辟天主不可思议
但曰天主不可思议，若思议之，即获大罚。
1、不可思议有二种义
曾不知释典所称，不可思议有二种义：一谓众生界本不思议；二谓若人造到佛之境界，始称妙不思议。
2、辟天教之有限天地
何谓众生界本不思议？如古之前又有古，今之后又有今，四方之外又有四方，蟭螟之睫亦容国土，乃至黄梁烂柯，当此叵测；浮尘胜义，任举无穷者是也。
彼夷则谓天地只若干重，四方只几何大，古今可以死法拴牢，一切性殊，别无生活一线。譬如太虚中而强设一断垣圯壁以柴障之，太虚宁受耶？
3、辟天教禁人思议
何谓佛境界妙不思议？言佛浩劫勤修，功德刹那，圆极性光，以及一切三昧、一切无作神通，绝非凡外邪魔三乘十地所及。言语道断，心思路绝也。
然此妙不思议处，人所本足。佛祖出世一场，正要人殚尽思惟，云兴答问以至于不可思议之极。
如《孟子》所谓“思则得之”，《中庸》所谓“弗得弗措”，何尝以禁人思议为不可思议乎？
乃彼于世出世法，凡有理碍词穷处，便谓我天主不曾说此道理，最恶人思。甚谓“此世界亘古至今，只辟得七千年，前此更无世界”等谬说。夫谓着我者可以造天，是七情在一性之先矣。谓七千年前无世界，是有今不许有昨天矣。天主亦但有七千年寿，是禁人莫思而实可思，禁人莫议而实可议矣。而但吓愚流曰“不可思议”，此又譬之向黄口小儿说暗室有鬼，不可窥瞷，瞷则祸人，稍有智者照之立破耳。
四、辟天主全知全能
又言：“一切大圣及佛之知能，皆不如天主之全知全能。”
1、天主于情世间无能
曰：“如余前篇所驳，辂齐、当、袜之不肖，足见其于情世间无能矣。
2、天主于器世间无能
须六日、夜造作之劳，与虚空判成两橛，足见其于器世间无能矣。
3、孔子、释迦真实全能
不特此也，佛言一切众生，本来成佛，止因妄想执着，而不证得。惟其本来是佛，故妄想执着之业力与佛力等，业力既等佛力，正使千佛出世，不能强度一生，非佛不能。
是故悟本体之皆同，则虽有所不能，而真实全能，孔子、释迦是也。冤一真之或异，则虽以全能私据而无一能，彼之邪人邪说是也。”
五、辟天教尝生
至其所论《十二信》之极果，曰：“我信尝生。”
 1、三教长生之义
甚哉！其不知生义也。夫儒曰“生生”，此据吾性之流行遍满，如环无端者言之也。佛曰“无生”，此据吾性之离过绝非，如空无迹者言之也。老氏明知天地不能长且久，而于深根固蒂下，着有“长生二字”。正借长生以见不如“尝无”、“尝之”有妙窍，而欲人悟入耳。
2、以不死辟尝生
今彼邪说乃改长生为尝生。夫生者起也，起可尝乎？问之则曰：“人之堕地狱者，魂虽不灭，与死一般。”不知行尸走肉之喻是儆词，非实语也。既云不灭，何可谓死；既本不死，何求尝生？
呜呼！此正是彼徒于无主中强作主，而千邪万过之所自开矣。
六、辟天教乐死厌生
1、天教教人乐死
至其教法，第妄希他日之魂尝生，而今日之形莫急于求死。云彼国之遇生子者，亲友共至其门，哭而吊之。父母死，则其共作乐而贺之。又曰：“此世界是禽兽之世界，故以死为天恩，非独不避，而且乐之。”人有失其二目者，谓是“天主大恩，去其二怨贼”等语。
夫儒言“不敢毁伤”，固非离形而觅性。即佛言“忘身为法”，岂其欣果以厌因。
2、天教教人求死
而彼且言“为天主死难者，生最上天。”以致日夜鼓舞愚民，人人敢死，不知其意果安在乎？按禅师言，悟道之人，终日吃饭，不曾咬着一粒米。设其未悟，如海中有一业畜，名“压油殃”，死几千番未能舍壳，则生何碍道，死又何益于生天，而彼邪人乃教人求死乎？
七、辟天教地狱说
1、以地狱驱不从教者
彼又谓，地狱无多所，只有炼清、孩童、炼罪、永苦等四重。炼清以处我中国之圣帝、明王、圣师、豪杰。孩童以厚诸凶短折。炼罪、永苦以驱天下之不从彼说者。
2、幸子夭亡，悼子未灌圣水
问：“彼孩童狱之义何居？”答曰：“天主以孩童之无知为可取，故以此薄炼其原罪。罪毕出世，身量永不长大，而自在快乐，靡有穷期。若孩童生前，曾遇彼徒，灌圣水者，其乐更倍。”于是簧鼓蚩氓，幸其子之夭亡，而悼其不曾灌圣水也。
3、耆颐明哲不如殇悼蔽蒙
余恨其簧鼓，诘曰：“所谓孩童以几岁限？”彼曰：“视黠痴，黠者既孩准长，痴者稍长准孩。”若是则人家生子，祝夭又祝痴，而耆颐明哲，反不如殇悼蔽蒙矣，有是理乎？
4、诱婴孩以速死
