<!-- { "loadSidebar": true } -->
天之自赞，赞艾先生亟为梓传，而命余代之引。
                                                                              
昭事生张庚
 
第一节  原教
一、佛老大害正道
道术不明，风俗日坏，异学误之也。异学可得闻乎？
曰：纵横、名法、农圃、医数虽非大道，然用之皆有可观。王者不偏废焉，不名为异。巫觋详、白莲、无为，显与道悖。止可诳愚民，不能动君子。异则异矣，其害犹易见也。害者维何，在于佛老。盖自周道衰而杨墨起晋室乱而清谈炽。改换缘饰，二氏之言，遂盈天下。譬物朽而蛀生，室穴而盗入焉，所从来矣。
二、佛教之害胜于道教
曰：二氏并兴，老固先出，乃后人尊佛，反胜于老，岂有说乎？
1、道教的缺点
⑴不能作伪
曰：炼取三物，近在人身，不能作伪。一也。
⑵难以惑智
药物房中，理既不正，事亦不验，难以惑智者。二也。
⑶不可匿端
蓬莱弱水，在方与之内，与万亿国土之说悬殊，其端不可匿。三也。
⑷难以变诈
古来天子求仙，秦皇、汉武，皆未曾遇即仙籙仙符。非从绝域来，难以翻译变诈。四也。
⑸终不能炫真
天子求之不得，公卿以下无从点缀。宋真之天书、道□ 之灵素，虽极意恢张，终不能炫真。五也。
2、佛教的特点
⑴真幻不可穷诘
若佛氏则不然。彼以实有为幻、虚无为真，展转逃遁，莫可穷诘。
⑵经典无可对证
问其经籍，则来自异域，无可证对之因。
⑶去来之迹不可考
问佛所生，则生自亿劫，谁识去来之迹？
⑷精取儒学人道
其言人道，用住世法精取之，吾儒以为不可破坏之法门。
⑸粗取天学神道
其言神道，用出世法粗取之天学，以为不可思议之功德。
⑹佛教网罗千载
儒理平实，且家喻户晓，非精取不能立宗。
天学宏深，此中尚未及传，即粗取已足标异。兼斯二义，遂能倾耸一时，网罗千载。
⑺佛教依傍天学
然而羊质虎皮、 中玉表，有识自能鉴裁。今姑取其依傍天学者，约有数端，各缀其说。学者平心以观其为，似是而非，举一废百，可得而究言之矣。
三、佛教依傍天学
问：依傍天学，可得闻乎？
曰：可。 天主耶稣(耶稣译言救世者。即天主降生后之名号也)降生西国，计时在中国西汉末造。至东汉永平年间，耶稣之教已垂世数十年。流传渐远，及於东国。殴逻巴之所谓东，正中国之所谓西。印度葱岭五天竺，皆其地也。诸国素慕大西殴逻巴风教之美。若天外另一世界，愿生其地而不可得。故传闻耶稣降生事迹与其教诫语言，一一模拟而效之。然自西竺而遥传殴逻巴之事，真义已失却一半。用华语而译番文，真义又失却一半。以江左名流托言於佛，番非真番，译非真译。并其一半之真义，澌灭不存。就中名相依傍西书者，向实未知。年来西书既出，一一可验。曰天堂地狱，曰世尊，曰杀戒，曰盗戒，曰淫戒，曰巧言绮语戒，曰观世音，曰轮回，曰奉斋，曰念诵，曰无量寿，曰大神通，曰三世佛，曰三十三天，曰三千大千世界，曰佛化身，曰四大假合，曰大事因缘，曰阎罗断狱，曰度世誓愿，曰苦空，曰禅观，曰四恩，曰出家，曰祷祈，曰忏悔，曰梵音梵字，曰梦幻泡影，曰律教宗。此数种俱似天学之说，而实非也，请一一剖之。
第二节  天堂地狱
一、佛教窃天教天堂地狱说
问：天堂地狱如何？
曰：释氏天堂、地狱，似天教罢辣依琐同弗耳偌而为言也，而实不同。
二、佛教天堂地狱
1、佛教天堂地狱来历
夫作善降祥，作恶降殃，儒有恒言，皆生前报应之理。死后一节，未经指点。死而灵性不灭，必有安顿，以为报应之所。释氏揣其意而为之说。因天教有天国地牢之言，遂以华音演之，亦曰天堂、地狱。
2、佛教天堂地狱说
⑴西方净土
据彼云：天堂在六道中最优，地狱在六道中最劣。然不免与四道互相轮回，出不得生死关。惟念佛修净土，径生西方。证佛地位，高出天道之上，再不轮转。
⑵天堂
平生好施舍、行方便者，多生天堂，有宝珠缨络，车渠玛瑙，金玉城池，音乐花鸟，富贵之玩，故谓之人天小果。较人道不远，较佛道大相悬绝。修天堂者虽乐，福尽轮回，不若西方之极乐也。
⑶地狱
平生极恶者，死入地狱。刀山剑树，锉烧碓磨，种种极刑，如所绘像，血肉淋漓，惨不可视。然受报已尽，亦得轮回。惟阿鼻一狱，永劫不超转也。其言如此。
3、佛教天堂地狱批评
然细详之。天堂为人天小果，享尽轮回。独地狱中，转与不转，分为两截，与天道不复相称。其说何居？且宝珠缨络等，原无可爱，不过供耳目之玩。世有不贵异物者，视之不殊土块，何足为乐？灵体清虚，如何承受？而地狱之刑，止於锉烧碓磨，有形之粗具，难及性灵。宜乎司马温公辟之曰：“既无形体，刑亦安施也？”
三、天教天堂地狱
问曰：然则天教云何？
1、世界分为三等
曰：天教云，天主安立世界，分为三等。
⑴天堂
其最上界为罢辣依琐。今所云天国乃万福之所，大主天神圣居之。
⑵地狱
最下界为因弗耳诺，今所云地狱乃万祸之所，魔鬼罪人居之。
⑶人世
在中界为蒙铎，今所云人世乃祸福相兼之所，人类禽兽草木居之。
⑷三界善恶之别
上下二界是善恶一定之处，中界是善恶未定之处。惟其未定，故自有作有修而有瞬息改移之修悖；惟其已定，故无作无修，而有万年不改之苦乐。
⑸三界苦乐之别
人世非无乐，然乐中有苦。不若天堂之乐为真乐、为纯乐、为永乐，无纤毫之苦。人世非无苦，然苦中有乐。不若地狱之苦，为真苦、为纯苦，无纤毫乐。地狱之不可比人世，犹人世之不可比天堂。相去悬绝，智想不能思虑也。
2、天教天堂地狱之略
问曰：二所境界，可得闻其详乎？
曰：真纯永乐，真纯永苦，是二所境界之详。
⑴天堂地狱不可比拟
必欲一一举似，身未曾到，口焉能言？且身未曾到，即闻人言，亦焉能信也？昔有圣人，天主赐之亲见两境。既出，欲详其状。曰：“世间无一物可以比方。”遂终已不言。
⑵天堂光明美好
虽然，西儒亦尝谈其略矣，谓人之性光，喜开不喜闭。升天堂者，性光大开。天主又益其真光，使之能通万理。凡平日心所窒碍，一时了彻。从古圣贤咸得交接，不言而心喻，不行而神至，飞行天地无所阻障。天堂之上美好万倍人世。入其中者，应接不暇，欣悦无厌。
⑶天堂满足无憾
且性由天主赋，天为本所。今归本所，如富贵人久客得归，而其最快心不可形容者。生平愿到天堂见天主，万善万福笃信而热爱之，热爱而切望之。今日到此，亲见不疑，向慕之情满足无憾。得小者无歉心，得大者无侈心。如长人服长衣，短人服短衣，各无有余、不足之意也。凡此皆神灵所发，与色、声、香、味、触等嗜好，迥然不同。
⑷地狱与天堂相反
知得天堂所享，则地狱之苦亦属神受，可以一一反观。比于锉烧碓磨，精粗轻重又万倍矣。夫此二所异於人世，福不可增，祸不可减。天主赏罚正理，原自如是。
四、批语佛教观点
1、天堂地狱非全福全祸
若似释氏言，天堂之上，有福尽时，福尽则苦。如名花开发，至于萎谢，岂不可憎？地狱之下，有祸尽时，祸尽则乐。如草木凋枯，至於发荣，岂不可羡？憎则美中有恶，不为全福；羡则恶中有美，不为全祸。与人世赏罚，亦何以殊？
2、天堂地狱说卑天尊佛
又释言天堂、地狱，二所安在？天教言，天堂在宗动天之上；地狱在与地球之中。人则戴天履地，可升可降，原有其理、有其处。而天神魔鬼，各各奉天主命，以类相引，如磁石引针、琥珀拾芥，虽欲不就，不可得者。释氏谬谓天主所居，止於天堂，可得轮回。佛则另有世界，在西方净土，再无轮回。此则掇拾西教之绪言，又欲驾而出於其上，创为卑天尊佛之说。望空白撰，是以荒唐悠谬，全无理据耳。
第三节  世尊
一、佛教窃天教世尊说
问：世尊如何？
曰：释氏世尊，似窃天主首条，云：“钦崇一天主万物之上也。”而实不同。
二、物必统于一尊
夫有物，必有主统於一尊。一家有一家之尊，一国有一国之尊，天下有天下之尊。等而上之，又有上天下地、神鬼、人物之尊。推而至於古往今来，无尽无穷，必有古往今来无尽无穷之尊。虽不能定其何名，以理推测，决有一位至尊不可加尚者为之主宰。此人心所共明也。
三、天佛世尊之争
释氏曰：佛为世尊，在三千大千世界之外，其尊无比。 
天教曰：陡斯即宇宙真宰，在天地、神鬼、人物之上，其尊无比。二家相为角立，几於聚讼。
奉佛教者极言佛道之广大，陡斯且失其尊；奉天教者极言陡斯之全能，佛乘又失其据。
四、世尊辩正
1、世尊不能有二
然则乌乎定之？世间称尊，不过二端。非属名分，即属道德，匪是二者莫与焉。名分道德兼，则举世尊之。兼而造其极，举世共尊之。此止宜有一，不得有两也。故曰：天无二日，民无二王，家无二宗子。
2、世尊是全能共主
凡纷然杂出， 皆乱道也。今难以口舌辩，即就人所自明。平心而论，莫大于天地，是天地从何来？必有生天、生地者在。莫众於人物，是人物从何来？必有生人、生物者在。莫灵於神鬼，是神鬼从何来？必有生神、生鬼者在。有如是能，方谓全能。能如此全，方谓共主。
五、老聃非世尊
举世间名分之尊、道德之尊，无得而逾焉。谁足以当之？道家曰天尊，似乎近之。然老聃亦人耳，而跻之天尊，则不伦矣。
六、佛非世尊
1、佛不能生天地万物
佛氏之为世尊，吾不能知。谓其生天地乎？生神鬼乎？生人物乎？不闻内典中有此说也。既与天地、鬼神、人物了不干涉，无甚功德，不知佛氏之尊，尊过陡斯，其实安在？
2、佛性不足为尊
谓佛是性耶？性则天赋，不能自造。则有大灵明者，而后此性因之而显。故中庸曰：天命之谓性。性胡足以当尊？谓佛是尽性者耶？尽性必须人类。自应受命於帝，不应越上帝而自为尊也。
3、教化之功不足为尊
谓佛以性理教人，扶持宇宙，功德甚大耶，此益属人事。从古开天帝王、名世圣贤，如此多矣，未闻有尊羲、农、尧、舜等为天地万物之主也。况古时无佛，世不加乱；今世有佛。世不加治。宇宙成毁，何关於佛？乃举世信之尊之，至无以并，真不可解。
4、尊佛是过分赞
