<!-- { "loadSidebar": true } -->
“康熙御题匾额曰：‘万有真原。’双对联曰：‘无始无终，先作形声真主宰；宣仁宣义，聿昭拯济大权衡。’各省居堂修士，俱给以内务府印文。
⑵雍正命教习官生
“雍正之初，天主教之名儒数士，蒙命教习官生，学天主教之原语文字。
4、乾隆之后受禁阻
“乾隆之後，天主教数次虽受禁阻。然考其禁之之故，并非为天主教不正不真，而滋事为非。乃因别教之徒嫉妒刁唆，妖言毁谤，或无德之官，受人之贿，混杂天主教於异端邪教，弄哄妄告於上。朝廷被欺，欲禁之、灭之也。
5、道光颁旨准通行
“然道光二十五年，明查圣教之根原，知天主教为真、为善，即屡颁旨谕：‘各省天主教以劝善、戒恶为本，与别项邪教外不相同，准中迥人民学而习之，不许禁阻。各处建修经堂，亦可听从其便。’所以自古至今，帝王多有遵崇天主教，又准之通行明矣。至向善与不向善，自在人心，岂上不行而下即不可行乎？”
第二十七节  论不可言外国之教不当从
客曰：“道理虽真，然是外国之教，不必从之。”
一、惟真道是遵
曰：“金不择地，是精为宝；道不拘方，惟真当遵。真，则为普世万民之道。孔孟生於邹鲁，岂道不传於齐晋乎？
二、洋货亦可用
“若我等本国饥荒，外国米粮运来，岂宁饿死而不食乎？洋货、钟表、燕窝、丁香、白蔻洋参等物，皆从外国而来。你岂可言是外国之物，而不用乎？
三、可尊佛而弃天主
“再者佛氏之邪教，乃自天竺国而来。且佛氏所传之道，皆系灭伦败俗之毒，你皆从而敬之。况我等圣教之道，有根有源，句句真实，能使人生时成圣，死後得福，你反视为间务而弃之。岂毒药当吃，而良药反吐之耶？”
第二十八节  论异端
客曰：“由此讲来，理当恭敬天主。然世俗所通行之事，如贴神字，或五字牌、看风水、择日选期、算命相面、占卦求签等，用之亦无碍，你等一概弃之不用何故？”
曰：“邪正不能并行，不弃杨墨之道，焉能行孔孟之道乎？黑能混白，白不可杂黑。若沾些微之黑，就不为纯白矣。且邪不能胜正，正不能容邪矣。凡道有根源、有实据，即为正道。凡理无根据，必是荒唐。今将你所问的几条异端，一一辩明，便知可否。”
第二十九节  论“贴神字”与“五字牌”之伪
“论“贴神字”，与“五字牌”之伪，你等以为天地、日月、菩萨以及先辈之死人，一切该包括于内，而实未详察其字义耳。神者，无方无体，不可知之谓也；天地、日月，有形体者也；君、亲、师，人也，何必书贴牌上，而用香、纸、烛以祀之耶？故以此祀之者，实属异端之甚也。
一、书“天地”于堂不如敬天主
“吾揣世之贴‘天地’二字于堂中者，以为天能运行光照，地能发育万物，而实未知其所以主乎运行发育者谁也？譬如自鸣钟能定时刻，然必先有巧工，使之而然。既知自鸣钟为人所造，即知天地乃天主所造也；既知自鸣钟不能自定时刻，即知天地不能自然运行发育也。既不能自然运行发育，则天地实系无灵也明矣！故人敬天地，而天地不能降之以祥，即人不敬天地，而天地不能降之以殃，断断然矣！惜哉！世人与其书天地牌于堂中，日日礼拜以报覆载之恩，不如存一诚念于心内，念念不忘造天地之主，以报其本更切矣。
二、书“君”于堂不如敬君
“‘天地’二字，已剖明矣。试即敬君之义而论之。君者，抚有天下，作民父母，操威福之权，吾人安得不敬之？但敬之有其道：居官者，忠心报国，致君泽民，以尽其分；为民者，守其法度，仰若父母，以报其恩，此即敬君之道也。何必贴一君字，纸一帙、香三炷，向彼烧之？奚为也？若谓必贴‘君’字，方称为敬。彼今之违条犯法者，不乏其人。岂因贴有‘君’字，即以之为忠，而谓为无罪之人乎？故吾人所以不贴‘君’字者，此也。
三、书“亲”于堂不如尽孝道
1、天主教也孝亲
“‘君’字既明，再即‘亲’字而论之。亲也者，乃肉身之本，所当竭力以事也。吾侪恭奉天主正教，於灵魂之父母尚知寻而事之，岂於肉身之亲，反轻而忽之哉？
2、事亲不在虚文
“但事亲有道，原不在虚文。孟子曰：‘不顺乎亲，不可以为子。’《礼记》云：‘小孝用力，中孝用劳。’并未教人徒写一‘亲’字於堂中，以为事亲之说也。今之人，因其家贴有‘亲’字，遂自称为孝子。譬如亲在之日，恒以邪淫、奸盗、浪费戒子，而子竟抗心背逆，固执不顺。如此之人，虽时时燃烛，刻刻烧香，而遂谓为孝乎？
3、天主教事亲之理
“天主正教所讲事亲之礼，皆合正理，略提些须：儿女该当孝敬父母，听他的正命，尽心尽力奉事他，看顾父母肉身、灵魂要紧的事，此事亲之要道也。若其既死，不独衣之、殓之、葬之，更必为之祈祷天主，欲其早享永安。卒世犹遵其正令，效其善德，如其尚存一样，此事死之良规也。故吾辈以孝道铭刻於心，不以‘亲’字贴於堂中者，此也。
四、书“师”于堂不如效其善行
“‘亲’字说明，又即‘师’字而论之。师也者，教我以礼、义。除君、亲之外，为我所宜事也。但师之教弟，必以真道传之；而弟之敬师，亦不应以虚文事之。《礼记》云：‘师逝就养无方，心丧三年。’可见重师之礼，不在燃烛、贴‘师’字虚文也。如谓必贴‘师’字为要，惟问蓬蒙学射，陈相见许行，并今之师徒、雀角者，岂因其家贴有‘师’字，遂可诿之无罪耶？可见事师之实礼，固在顺其正命，效其善行，学其真道，牢记於心，时刻不忘其德，尽力以报其恩，即供尊师之真礼也。何必徒用此虚文哉？故吾人不贴‘师’字者，此也。
五、五字牌非属正道
“总而言之，天地者，受造之物也；君、亲、师，受造之人也。天地既属受造之物，即不可以神敬之。君、亲、师亦属受造之人，人即宜以人道事之，何得妄祀之为神也？况五字牌，原自无为教而兴，胡堪用乎？”
第三十节  论风水
一、俗人看风水之意
“二、论风水之事。风者何？曰：东西南北之风也。水者何？曰：江、河、海、涧、井、泉之水也。你等或造屋，或葬地，先必请地理先生来看风水，定方向，然後才敢起工。若不然，就怕家里遭灾害，或怕後代不兴旺。
二、奉教人看风水之意
“这是你等通行、通信之事，我等奉教人皆不为此。凡造房屋，只看地方之高矮，水之远近，风之大小。若地基过低，恐受水浸；若水太远，用水必难设有不测之火灾，难以灭火。若风太大，恐房屋受伤；若过分无风，夏时暑热，恐人生病，此乃房屋之不可不究矣。若论葬坟，只选高阜干燥之地，避风远水之所。地干燥，则棺木不朽；避风，则树木免折；避水，则免浸没、冲崩之害。如是，则免子孙之忧。此乃坟地、风水之正义也。
三、以圣贤经典证风水之妄
“你等不然，听地理者之糊言，妄信吉凶祸福、子孙兴败，由于屋宇之方向、祖坟之龙穴，不诚为异端所惑哉甚矣？世人之好怪也，不查其本，不究其理，不斥其妄，惟怪异是信，此均未考之於书耳。《论语》曰：‘死生有命，富贵在天。’未曰‘在地’。书经曰：‘天道不常，作善降之百祥，作不善降之百殃。’未曰‘地道不常，风水降祥、降殃。’又孟子曰：‘上古之时，尝有不葬其亲者。’其亲死，则举而委之于壑。今日之人皆古人之子孙，当日抛亲尸于沟壑之人，岂有心择龙穴而拣方向乎？若地理果有报应，则古人当死绝而无遗种矣，为何今世之人更多于古时之人？
四、堪舆师少有富贵
“又尝见堪舆之师，少有富贵终身。既知有龙穴之地，何不择之而葬其祖宗？使己得享福富贵，终身荣及子孙。岂不乐乎？为何有智为人谋，无智为己谋耶？故世俗尝曰：‘堪舆先生惯说空，指南指北指西东。世间果有王侯地，何不先谋葬乃翁？’此虽俗语，实系至言。再者，考之堪舆之术，起于晋朝郭璞之手。且郭璞死于非命，偶被墙倒而压死。嗟嗟！既能为他人谋利，何不能为己避凶矣？又有杨筠松作《撼龙经》，曾文迪作《青囊序》。然此二人，皆未昌大。岂能作术为人，而不为己耶？
五、以古今世事证风水之妄
“又考之夏、商、周三代之时，未尝有此堪舆之术，当时亦有富贵卿相，贫贱寿夭。今时之人，亦不过如此。再者，若祖宗葬于福地，其子孙皆尽贤，为何有贤、有不肖者？为何有寿、有夭不齐者？为何又有贫、有富不等者？由此可知堪舆之谬，不待智者辟之，即稍有明悟之人，亦知其荒唐不经矣。”
第三十一节  论择日
一、以世事证择日之妄
“三、论择日之妄。只看武王以甲子日兴，纣王以甲子日亡。二王同日交战，有胜有败。兵事如此，别事亦然。譬如同日张场，同日婚娶，查其效验，多有不同。又一日之间，普世之人，有生者无数，死者无数。生时既同，而死期必同。何以世竟有同时生，而不同时死者？
二、祸福与日子无干
“由此可知，日子时候，并无吉凶之别。惟我等行善，可称谓吉日；行恶就谓凶日。故曰：祸福无不自己求之者也，与日子何干乎？”
第三十二节  论算命
一、算命的由来
1、黄帝以天干地支记年月
“四、论算命之妄。查之鉴史，有轩辕黄帝，命大挠用子、丑、寅、卯、辰、巳、午、未、申、酉、戍、亥。十二字，为十二支；又用甲、乙、丙、丁、戊、己、庚、辛、壬、癸十个字，为十天干，合成六十花甲，以分岁时，以记年月，并无别意。
2、鬼谷子加五行妄测天理
“后至战国之时，有鬼谷子加添金、木、水、火、土五字，妄谈相生相克，推测人道天理，以哄愚民。
二、以世事证算命之妄
“何不想一时之间，生育无数，贫贱寿夭，多有不同。又见生帝王卿相之时，亦有多人同生，焉能俱为帝王卿相乎？又见双胎之儿，同时而生，然后亦有贫富寿夭不齐者，何哉？算命先生全把‘八字’作题目，推来覆去，就妄议定人终身之事。然尝见多有‘八字’相同，而终身有异者何也？
三、以《中庸》证算命之妄
“如《中庸》曰：‘居易以俟命’，未说‘居易以算命’；又说‘生死富贵在天’，未说‘在八字’。当知生死、富贵、寿夭皆天主安排之，我等人类焉能推测天主之意乎？
四、请瞎子算命荒唐可笑
“尝见算命者，多是瞎子。有眼之人，今日尚不知明日之事。无眼之人，不能见天地万物，岂能知你终身之事乎？再者，有眼之人，行路必不求瞎子指引路程；否则，为狂人也。所以你等请人算命，不独白费银钱，且惹明人、君子耻笑耳。”
第三十三节  论相面
一、相面不足以知命运
