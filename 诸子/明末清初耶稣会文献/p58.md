<!-- { "loadSidebar": true } -->
有顷，卢司铎出，见余手执天地仪。
卢司铎笑曰：“天地在手矣。”
余复就教。
一、本行自行
司铎曰：“日有二行，有本天自行者，有宗动天带而行者。其自行者，自西徂东，行常迟。一日一度，一岁一周天者是也。
二、宗动天带行
其为宗动天带而行者，自东徂西，行常速。周天三百六十度，一日一周天者是也。”
夫人知日自东出耳，不知日之自行，则从西出。先儒所谓蚁行磨上者近之。
论地如圆珠，1：6
十五日，卢司铎徐步外堂，熟视地图。
一、地图有多种形式
余问司铎曰：“夫地图诸体不一。意必有平面者，有半球者，有半面者，而圆球之象始备。”
二、由地球仪可知大地形状
司铎曰：“是未若制就圆形者，更为易睹耳。”
于时出木地球一枚，大仅盈握。其所画与图无异，但具圆形，则所云四面皆人所居，足底相向者，一视而了然矣。
三、由天地仪可了解天道运行
司铎又取天地仪参对，顾谓余曰：“天道常动，而地道常静。今试取地仪以象地，天仪以象天，考北极之高下，稽太阳之子午，而东西相距度数之遥，时辰之早晚因之矣。”
回思艾司铎所云，斯邦为午，而大西尚为寅者，观斯球而益信。
论舆图度数定南北易东西难，1：6

卢司铎复取圆球，与舆图较。觉东西度数，微有未合。
司铎曰：“大地之上，诸邦相错，定南北易，而东西难。”
一、定南北度数易
余问故。
司铎曰：“定南北者，惟测南北极出地几何度，则地势之高下，纤毫不爽也。
二、定东西度数难
而定东西者，必俟之月蚀之日，某邦某时蚀，某邦则某时蚀。或日蚀之日，某邦蚀几分，某邦则蚀几分；某邦蚀，某邦则不蚀。会而推之，而地势相距之远近，始可定耳。”
余思大地广矣，非测天文以列地势，则高下远迩之数，孰从而辨之乎？
论堪舆之妄，1：6，凡四则
十六日，余侍司铎，偶及堪舆之说。
一、人不能庇佑子孙
1、人生前不能庇佑子孙
艾司铎曰：“人之生也，目能视、耳能听、口能言、手足能持行，而不能庇其子孙，或富且贵。
2、人死后不能庇佑子孙
“岂既死之后，目不能视、耳不能听、口不能言、手足不能持行，而能庇子孙以富贵，岂不惑哉？
3、尸骨无存不能庇佑子孙
“且既朽之骨，并其耳目口鼻手足而无之，而谓于数十里之遥，数百年之远，呼吸可通，祸福不爽，则又惑之甚者也。”
二、堪舆荒谬可笑
1、堪舆并非处处适用
又曰：“今堪舆家谈风水，必言山从何来、从何去，于何卓越、于何结聚，沙水如何汇合、如何环抱。然在江南多山之处，犹得谬张其说。吾尝过齐鲁汴洛之地，平空一望旷野千里，而人之葬其先者，有何来龙沙水，可辨吉凶？而衰旺兴替，种种不同，则何以说也？”
2、因迷信风水而求福得祸
又曰：“人之择吉地，不过为获福计耳。乃有过信风水之说，至忿争斗讼，连年不解。有骨肉未入土，而家已零落衰替者，是求福而反得祸也。人顾惑之不已，何哉？”
3、老农对堪舆之术的讥嘲
又曰：“闻中邦昔有达官，惑堪舆之术，求吉地，累年不得。一日于山中，遇一老农。问曰：‘官人在此胡为乎？’达者具告以故。老农曰：‘余今年八十余矣，多见戴纱帽来寻坟，未见其后即有戴纱帽来拜坟者。’达者闻言，废然而返。
4、因迷信堪舆而抑郁而死
“又绍兴一孝廉，择地葬其亲，自负必得状头。即堪舆家观者，无不以状头期之。孝廉益自负，比入省试，首场以误字贴出，大失所望，竟抑郁而死。夫过惑于风水之说，究以性命殉之。夫人之愚，一至此哉？”
答书宜广译，1：7
十有九日，诸友请于艾司铎曰：“愿圣教诸书，多译广刻，庶辟邪崇正，易为力耳。”
司铎曰：“然，是犹药肆焉，诸品咸备，始可随其病而疗之。”
论功之首莫大为天主而负己之十字架，1：8
廿一日，寻获十字圣架日也。
一、负己十字架功劳最大
艾司铎诘余曰：“报效吾主，以何者为首功？”
余对曰：“熟观诸书，孜孜接人耳。”
司铎曰：“是非功之首也。”
余曰：“首功云何。”
司铎曰：“未有大于为天主而负己之十字架者。
昔耶稣之语宗徒，亦惟曰：‘尔其日日负己之十字架以从我。’未及于接人也。
二、负己十字架的内涵
“夫十字架，有有形者，有无形者。子自入道以来，业已寻得十字架矣。子宜负焉，如不愿负而拖之，则更重矣。盖指克己、忍耐、绝欲诸德也。”
二、颀负功更大
余唯唯承教，徐又曰：“即负十字架，亦有两等：有强负者，有欣负者，而欣负之功更大矣。”
答善终之义，1：8
一、善终的正确含义
二十二日，诸友欲立善终会，请诸艾司铎。
司铎曰：“是不可不知其义也。夫善终者，岂其获享寿考，老死牖下之谓哉？必也灵魂求息止安所焉。
二、主掌管人的生命
“今人之生命修短迟速，惟主所操，吾不知终之何期也。
三、当求善生以善死
“然不可不求其善，须有备焉，而后可以无患矣。故善其死者，必先求善其生。善其生者，斯可以善其死者也。吾子识之。”
戒世途，1：8
二十三日，艾司铎设席，招林志伊、刘良弼及余。有顷，篝灯而群蠓集焉。
司铎曰：“夫蠓见火光而悦之，不知适以丧其躯。夫世路之为光也多矣，吾惧其丧子躯也。子勿悦而避之可耳。”
答人性皆可为善而有为不善之由，1：8
一、恶人作恶的原因
时海寇就抚，闻复掠海上。
良弼曰：“彼恶性素成不可移也。”
1、作恶不能归之于本性
司铎曰：“不然，人之为恶也，如以归之性，则恶人为无罪矣。譬之火焉，火有燎原之势，而火无罪者，以火之性然也。
2、天主不赋于人恶性
“天主至善，岂有赋人恶性之理。
3、善恶是人的习性使然
“纵原罪未除，（详见本论）皆可以为善，特气禀微有刚柔纯驳之殊耳。至于善恶之大分者，习使然也。
二、恶人可以悔改
“虽然，恶人之良心，原自不灭。如肯猛醒回头，其为功也，更倍于善人。譬之二马并驱，其一调良闲习，御之者不用鞭策，而自适康庄之途。其一蹄啮不可制，不善骑者，必有颠踬之患。如能控御之、衔勒之，则亦可驰骤而追及乎良马。斯其力倍，而功多矣。
三、人性本善之证
“西方有黑人国者，素无君臣、父子、夫妇之伦。近有会士，敷教其地，遂稍稍知义理而别人伦。是亦性可为善之一证已。”
勉立功，1：9
司铎问志伊曰：“近亦勉励立功乎？”
志伊逊谢，若不敢任。
司铎曰：“人之处世也，如水中舟，溯流难，从下易，须勉为其难者。如不猛力争上，势必趋于下流矣。”
喻治家如止渴，1：9
秋九月，廿有二日，艾司铎贲余乡，谢文学邀款，偶述其总理家计，劳瘁不足之状。
司铎曰：“昔有道行而渴者，迎流饮之，非必尽障江流以充己腹也，不过数勺已耳，留其余以俟来者。今君之治家也，庶几聊以止渴耳，安能尽后人而谋之乎？”
答天主为万物主不以目不见谓无，1：9
晦日，韩文学问道于司铎。
曰：“天主之为万物主也，孰从而见之？”
司铎曰：“心之为百骸主也，又孰从而见之？而百骸莫不听其使令，不以目之所不见谓无也。矧为天地万物之大主者乎？”
述圣像灵迹，1：9
冬十月，三日，刘总戎过访，时瞻拜圣像。
因问曰：“似乎？”
司铎曰：“此似矣，然更有真者。昔耶稣在世时，有国王仰其圣德，欲见无由，密遣画工图其像。画工一见耶稣，神光逼射，不能注目。耶稣知之，因取帕蒙其面，而圣容已宛在帕中矣。此帕至今尚存，吾未航海时，曾亲见之，须眉毕具，恍恍如生也。”
论处横逆各有其道，1：10
亭午，司铎出访客，余偕翁允鉴陪行。
司铎曰：“昔有三人同行者，道遇横逆。一人笑，一人喜，一人哭。其笑者，笑其无礼于我也；喜者，喜增吾之功德也；哭者，则不见有我，哭其自陷于罪也。之三人者，俱得处横逆之法，然而哭者挚矣。”
论释道功果之妄，1：10
比归途，见有扬幡于道者。
司铎问曰：“之何为乎？”
允鉴曰：“为亡者建功耳。”
司铎笑曰：“生前无功，而待后人建之。譬之夜行者，前途无烛，有人持烛而远在后，其何能济哉？”
论凡事未能凭心而行，1：10
初五日，司铎复访客。过谢文学斋头，司铎敷宣圣教，不一而足。
文学唯唯，曰：“余于诸事，总凭心而行耳。”
司铎诘曰：“君闻圣教，亦心服否？”
文学曰：“然。”
司铎曰：“君既心服圣教，而未肯勇决以从，乌在其凭心而行也？”
文学瞿然曰：“司铎教我矣。”
答降生救赎，1：10，凡三则
十一月朔日，艾司铎回三山，两阅旬矣。
一、天主为万民赎罪释疑
余复自家抵谒，问于司铎曰：“教中事理，广大渊深，有愈析而愈无穷者。即如降生救赎，此莫大事理也，向承师训，若无可疑矣。近与其叙质疑送难，复觉有未安者，非师其谁启之？”
司铎曰：“云何？”
余曰：“天主降生，为万民赎罪是已。敢问所赎之罪为何罪耶？如世人所造罪恶，吾主尽赎之，则诸恶人，皆可免地狱之苦。吾主至公，谅不如是也。”
1、天主为万民赎罪
司铎曰：“吾主之为万民赎罪也，乃捐一身，为万民赎罪之价也。
2、信主方蒙救赎
价在兹，必有取是价者，始得沾救赎之恩。今之七撒格勒孟多（详见教要），正所以取之之路也。若无是七之一，吾主纵欲加恩，而己不取，其负吾主也多矣。地狱之永苦，且加甚焉。
3、良医与病人的比喻
“譬如有良医于此，悯世之沉疴，多方苦劳，积至贵至妙之药，以广施万民，效可立见。然必人哀吁救之，始可回生起死。如彼惰者疑者，势将立毙。是非良医之用情不挚也，吾不思所以取之也。”
二、天主降生前之救赎释疑
余曰：“吾师之教，诚不易之论。然此可为降生后之人言，若未降生前之人当若何？”
1、天主早已明示其降生救赎
司铎曰：“吾主降生，虽在一千六百三十年之前。然当原祖获罪之始，（详见宠子遗诠）其降生之意，早已明示于人。如救赎之价，虽未散布人间，而已早备之矣。
2、凡有爱望之心者皆可与主同升
“故自亚当厄娃而下，代代传吾主降赎之意。凡发爱望之心者，俱可沾吾主大恩。此灵薄诸信者，所以得偕吾主同升也。”（详见本论）
三、无知孩童之救赎释疑
余曰：“古今万民，必有信、望、爱三德，始沾吾主救赎之恩。若彼孩童无知而死者，将何处蒙恩耶？”
1、主降生前之孩童蒙恩之路
