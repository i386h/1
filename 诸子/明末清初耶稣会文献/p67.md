<!-- { "loadSidebar": true } -->
“爱则一片真挚之心，不忍稍犯主命，万一有过，纵主不我责，而我且无地可自容者。譬之子事父母，一有违忤，即父母怜不加责，而子且痛悔求赦，必得亲心而后即安。
2、畏与爱的选择
“夫自天主一也，由畏而发者，僮仆之怀也；由爱而发者，孝子之心也，子等其奚择焉？”
论灵魂兼生觉之能，3：63
一、人之魂兼生觉之能
日已晡，司铎诘余曰：“人身之魂有几？”
对曰：“有三。”
司铎曰：“云何？”
余曰：“灵魂其固然矣，且复生长能知觉，是复兼生觉二魂也。”
1、人之魂只一灵魂
司铎曰：“否，否！人之魂只有一灵魂是也。其复长大能知觉者，乃兼生觉二魂之能，非与生觉二魂，并列人身而为三也。
2、钱币之喻
“譬之钱焉，有铜钱、有银钱、有金钱。银钱能兼铜钱之价，非银钱之中有铜钱也；金钱能兼银铜钱之价，非金钱之中有银钱铜钱也。明乎此，则知灵魂之能，特兼生觉二魂之能。
二、人之魂兼生觉之能之理
1、贵能兼贱
“岂灵魂之中，复有生觉二魂哉？所以然者，凡物贵能兼贱，而贱不能兼贵。
2、府县之喻
“譬府能兼县之事，未有县能兼府之事者。夫灵魂贵也，生觉二魂贱也。则灵魂兼生觉之能，尤大较著矣。”
答天主虽在人心而爱恶行异，3：63
一、天主在善人之心
漏下初刻，刘允铭问曰：“天主无往不在，亦可云在吾心否？”
司铎曰：“天主虽无往不在，然在善人之心，与在恶人之心，大不侔也。何则？善人之心，时敬畏天主，爱慕天主，终日乾乾，求所以翕合主心。故天主亦常在其心，如慈父之抚肖子，时亲爱而启掖之；
二、天主不在恶人之心
“若恶人之心，则不认有主，多方悖逆。纵吾主亦在其心，方且如严君之宪判，虽在而咫尺千里，又安得云在哉？”
论人立功愈崇受债愈重，3：64
晦日，诸友侍于堂。
偶及立会之举，俞体高曰：“比来立会，悉某某之功。”
一、人之立功都由天主
司铎曰：“不然，人之善劳，皆由天主，非其自己有也。若天主稍不之眷，自恃己力，何功克济乎？惟上主以恩赐人，人善用之，则至慈上主，遂纪为功耳。
二、立功愈崇，受责愈重
“但我等立功愈崇，受责则愈重。
“何也？
“譬有窭人于此，富者畀以一金，令其营运，其人果不负所托。富者复畀十金，而责重矣。若更能蕃息，直畀至百金千金，而责愈重矣。盖彼资弥厚，实受债弥多。万一不戒，骄奢淫佚，以亏耗厥资，斯其负债，岂若一金之轻哉？”
论耶稣肉躯灵魂不离天主性并释三位一体之义，3：64，凡二则
有顷，林用吁以祭义请。
一、灵魂和肉体只完全人性
司铎曰：“耶稣之生也，以天主性，接合人性矣。试问人性为肉躯，而天主性为灵魂否？”
用吁曰：“然。”
司铎曰：“否，否！人有灵魂肉躯，始成其为人，故灵魂、肉躯二者只完一人性。
二、天主性并非其灵魂
1、纯美至善之体
“若天主性，则纯美至善之体，岂灵魂所可言哉？今吾主耶稣之生也，灵魂合肉身则生；而耶稣救赎而死也，亦灵魂离肉身则死。
2、无处不在
“若天主性，则生亦在，死亦在，亦在灵魂，亦在肉身者也。
3、人与剑鞘的比喻
“譬之剑焉，有锋有鞘，锋鞘合而成剑。彼带剑者，左手握鞘，右手抽锋，似乎锋与鞘离矣，然不可谓离于其人之手也；夫鞘犹肉躯也，锋犹灵魂也；带剑之人，则譬之天主性也。锋鞘虽离，总不出一人之手，则知耶稣救赎，魂与身虽离，总不离天主之性矣。”
三、耶稣一位三体
又曰：“且子亦知耶稣之身，固包有三体者乎？”
用吁曰：“未也。”
司铎曰：“耶稣一身，有肉躯，有灵魂，有天主性。夫肉躯、灵魂与天主性，三者不同体也，顾合而成耶稣之一位。试读祭义所载三体一位之妙，正谓此也。”
答原罪为罚之余，3：65，凡二则
秋七月，二日，林用吁延请，余与其迪从。
一、天主赏罚释疑
用吁即席问曰：“客有难予者，谓天主赏罚，既云于其身，不于其子孙。乃一原祖犯命，而罪遂流万世而无穷，斯二说似乎相悖。俊未知所对也。”
1、赏罚之正与赏罚之作
司铎曰：“赏罚于其身者，此赏罚之正也；间有及其子孙者，此赏罚之余也。
2、天主对元祖的赏罚
“故夫原祖一犯命，天主即夺其格外之恩，逐出安乐之境矣。若万世传染原罪，此特罚之余耳。
3、对天主赏罚的比喻
“譬如开国元勋，必身受封爵，而子孙亦可世世为王也。一大逆不道，必身服上刑，而子孙亦且累累就死也。所谓于其身，不于其子孙者，为中邦有不于其身，而于其子孙之说，故云然耳。然从古有开国元勋，不封其身，而只封其子孙者乎？有大逆不道，不戮其身，而只戮其子孙者乎？国法持平，端不如此，而况大主赏罚之至公哉？”
二、原罪亦未重罚
又曰：“即所云原罪者，亦未可云天主之重罚也。何也？
1、天主的重罚
“天主重罚人，必置之永苦之域，斯谓之罚。
2、对原罪的惩罚
“若传染原罪，只不得升天国，非有地狱之永苦也。试观孩童未领圣水，只不得升天。至长成为恶，始坠冥狱耳。若肯翻然遵诫，则夙愆顿洗。天堂之乐，吾主曷靳焉？
3、对原罪之罚的比喻
“譬世禄之家，固宜世受封爵。自厥祖获罪，一削其籍，其子孙特未免为庶人也，何至幽囚为伍哉？倘自能建功立业，则公侯将相，亦可当身立致，未有复以厥祖之罪罪之矣。”
答人非善即恶，3：66，凡三则
一、人非善即恶
其迪问曰：“天主之赏罚人也，善者升天，恶者堕地矣。若彼无善无恶之人，天主将奚处焉？”
司铎曰：“人之无善无恶，独孩童为然。及稍有知觉，非善即恶，未有中立于不善不恶之间者也。”
二、不可以无过自文
其迪曰：“今有人于此，不偷盗、不邪淫、亦不妄证，可称无恶矣。但不钦崇天主，是亦无善。”
司铎曰：“子亦知子道乎？今有人子于此，不狎邪、不赌荡、不嬉游废业，斯亦可称人子矣。但于父母寿不庆，疾不问，晨昏罔相闻。其子方侈然自多曰：‘吾不孝也与哉？’彼为其父母者，亦乐有是子否？吾恐不事父母，决难逃不孝之辜；不事大父母，决难逭为恶之罚。盖根本既失，余无足观，人安得借无善无恶以自文也？”
三、行善之人主必救
其迪曰：“知主不事，罪固不赦。然有未闻圣教，而力行善者，则如之何？”
司铎曰：“虽然，若有于已所知之善，能尽力行之，即于圣教或有未闻也，大主亦必怜而救之，断不负斯人之善念耳。”
答用爱有三种，3：66
初七日，司铎驾发邑治，林用吁从，晚宿方园。
一、爱有三种
用吁请曰：“圣教之爱人如己也，俊已知之矣。敢问爱有不同乎？”
司铎曰：“有，有利爱、有情爱、有仁爱。”
1、利爱
用吁曰：“何谓利爱？”
司铎曰：“爱有因己而发者，谓之利爱。是因彼人有利益于我，而后爱之者也。此爱即恶者亦有之。
2、情爱
“爱有因人而发者，谓之情爱。是因彼人为我之亲戚故旧，而后爱之者也。此爱即愚者亦有之。
3、仁爱
“惟爱因天主而发者，谓之仁爱。盖己与天下之人，皆天主所生，既爱天主，安有不爱主所生之人？故仁爱者，必合天下极疏极远之人，而皆爱之者也。此爱惟圣贤能之。
二、爱人如己的含义
之三者，虽均谓之爱乎，而公私大小之悬，判若天壤矣。圣教所谓爱人如己，则惟取仁爱行之，而情爱未尝不包，若利爱则直夷然不屑者也。”
答天主生神之意与神鬼之分，3：67凡二则
十六日，余问司铎曰：“天主之生神也，云司天护守，各有职掌。夫以全能天主，业无所不能，必生神以供使令也何为？”
一、天主生神之意
司铎曰：“天主之生神，非以代己劳也，尊卑之势然耳。何也？
1、人置公卿以补不足
“人世之生，智能有限，必置公卿百执事，以补其不及。
2、天主生神为表己尊
“若造物主全能，岂固待诸神之助哉？亦以尊卑之体，必合众卑而成一尊。故生无数天神，分为九品，群崇奉而翼戴焉。譬世主居臣民之上，必置而公孤卿贰，以及庶僚，而为君者始尊。否则，一人孤立于上，无有崇奉翼戴，又何以明天子之尊哉？”
二、天神善恶赏罚释疑
余曰：“闻天神初生时，天主赋以性体，皆极精美。又云或善或恶，听其自择而率循。岂有精美之性，疑而善恶、正邪尚有未定者乎？”
司铎曰：“天神之性，原皆精美，然必置之善恶岐分之际，令其发念自择，始可以赏罚随之。如性皆精美，即令定于善而无恶，则为善皆天主之功。彼天神何功，而得享天上之永福哉？惟既赋以精美之性，又必听其自择。故发念善者，适完其美性，而得永赏。发念恶者，顿失其性之美，而得永罚。此天神魔鬼之攸分也。”
论罢德肋之生费略为真父真子，3：68
一、天主父子是真父子
廿七日，余偕用吁侍司铎，析三位一体之义。
司铎问用吁曰：“经言：罢德肋为父，费略为子。然则父子之名，其借言者乎，抑为真父真子者乎？”
用吁对曰：“生者为父，受生者为子。斯殆真父真子，而非借言者也。”
二、天主父子一体
司铎更问余。
对曰：“用吁言是，但天主罢德肋之生费略也，原一时俱有，非若人世父子，有尊卑先后之殊耳，故谓之一体。”
三、天主父子同类
司铎曰：“然，抑又有说焉。夫所云父子者，必生其同类而始得名者也。若身有虮虱，非不受生于人，然不可谓之父子。故必人生人类，而父子之名始立。
四、天主父子为真父子
“虽然，彼人世之父子，尚不如天主父、天主子之为真也。
1、人类父彷佛
“何则？父之生子也，必全通于子，斯为真父；而子之受生也，必全肖其父，斯为真子。今人世父子，求其音容彷佛，情态略同，如是止耳。若必通体酷肖，无几微毫发之殊，千古以来，亦有前闻者乎？乃天主则异是。
2、天主父子全肖
“故夫罢德肋之生费略也，内自照其本性，全能大智至善无穷之妙，而内体自生一全能大智至善无穷妙之像，而为费略。是其全能大智悉通体于费略，而费略均肖焉，浑然无二。斯其父为真父、子为真子。而其为一体，岂人世父子所可同耶？”
答地狱之罚有重轻，3：69
少间，用吁问曰：“惟彼世人，不领圣水入教，且有所犯而不悔者，固皆不免永苦之狱矣。然有长厚自守，与御人者同罚可乎？”
司铎曰：“同一囹圄，而罪罚各殊；则同一地狱，而罪罚亦异，未有混而无别者也。”
答天堂之赏视额辣济亚而不从由善功，3：69，凡二则
