<!-- { "loadSidebar": true } -->
然闾左小民，每每受其簧鼓，乐从其教者。闻其广有赀财，量人而与，且曰天主之教如此济人。是以贪愚之徒，有所利而信之。此其胸怀叵测，尤为可恶。
昔齐之田氏，为公私二量，公量小，家量大，以家量贷民，而以公量收之，以收民心，卒倾齐国，可为炯鉴。刘渊入太学，名士皆让其学识，然而寇晋者，刘渊也。王夷甫识石勒，张九龄阻安禄山，其言不行，竟为千古永恨。有忠君爱国之志者，宁忍不警惕于此。
猥云远夷慕义，而引翼之，崇奖之，俾生其羽毛，贻将来莫大之祸乎？ 
9、当依律究察禁绝
伏乞敕下礼、兵二部，会同覆议。如果臣言不谬，合将为首者，依律究遣，其余立限驱逐。仍复申明律令，要见彼狡夷者，从何年潜入，见今两京各省有几处屯聚。既称去中国八万里，其赀财源源而来，是何人为之津送？其经过关津去处，有何文凭，得以越渡？该把守官军人等，何以通无盘诘，严为条格？今后再不许容此辈闯入，违者照《大明律》处断。庶乎我之防维既密，而彼之踪迹难诡，国家太平万万年，无复意外之虞矣。臣不胜激切待命之至。

万历四十四年（1616）五月 日。

二、再参远夷疏
奏为远夷阑入都门，暗伤王化，恳乞圣明申严律令，以正人心，以维风俗事：
1、前疏有未尽之言
（1）机务当熟思
先该臣于本年五月间，具题前事，候旨未下。顷于七月十九日，接得邸报，又该礼部覆题，亦在候旨间。臣有以仰体圣心，未尝不留念于此事也。则臣言有所未尽，而机务原不可不熟思尔。
（2）圣上自有留念
夫左道惑众，律有明条，此臣部之职掌当严也。裔夷窥伺潜住两京，则国家之隐忧当杜也。圣明自为社稷计，岂其不留念及此乎？
（3）两京稍有不同
惟是两京事体，稍有不同，而王丰肃等潜住南京，其盘诘勾连之状，尤可骇恨。则臣前疏尚有言之未尽者，何也？京师为陛下日月照临之所，即使有神奸潜伏，犹或上惮于天威之严重，下怵于举朝之公论，未敢显肆猖狂，公行鼓扇。
若南京则根本重地，高皇帝陵寝在焉，山川拱护，固为臣庶之瞻依。而门殿闭清，全在纪纲之振肃。所以讥防出入，而杜绝夫异言异服者，尤不可不兢兢也。
3、远夷行实录
（1）盖殿设像诳诱愚民
而丰肃神奸，公然潜住正阳门里，洪武冈之西，起盖无梁殿，悬设胡像，诳诱愚民。
（2）遍传符咒歌谣
从其教者，每人与银叁两。尽写其家人口生年日月，云有咒术，后有呼召，不约而至，此则民间歌谣遍传者也。
（3）会期有定
每月自朔望外，又有房虚星昴四日为会期。每会少则五十人，多则二百人。此其自刻天主教解要略中，明开会期可查也。
（4）结交甚广
踪迹如此，若使士大夫峻绝不与往还，犹未足为深虑。然而二十年来，潜住既久，结交亦广。不知起自何人何日，今且习以为故尝，玩细娱而忘远略，比比是矣。
4、远夷之危害
（1）远夷是隐患
臣若更不觉察，胡奴接踵于城闉，虎翼养成而莫问，一朝窃发，患岂及图？
（2）潜居王城重地
尤可恨者，城内住房既据洪武冈王地，而城外又有花园壹所，正在孝陵卫之前。夫孝陵卫以卫陵寝，则高庙所从游衣冠也。龙蟠虎踞之乡，岂狐鼠纵横之地？而狡夷伏藏于此，意欲何为乎？
（3）置传邮于中国
更可骇者，臣疏向未发抄。顷七月初，才有邸报，而彼夷即于七月初旬具揭。及至二十一日，已有番书订寄揭稿在王丰肃处矣。夫置邮传命中国，所以通上下而广宣达也。狡焉丑类，而横弄线索于其间，神速若此，又将何为乎？
（4）愚民以此抗命
顷该巡视东城御史孙光裕，查照会题事理，行令兵马司拘留彼夷候旨，犹有愚民手执小黄旗，自言愿为天主死者。幸而旋就拘获，然亦可见事机之不可失，而处分之明旨更不可后矣。
5、依律请旨予以处分
臣查得《大明律例》，“凡化外人犯罪者，并依律拟断”，注云：“俱要请旨”。除王丰肃系化外人，臣谨遵律令明文候旨处分外，其余同居徒众，妄称天主教，扇惑人民，见在本所搜获者，一十三名，一面行提鞫审，此外更不株连一人。
6、驱远夷以正人心
令小民洗涤门户，不复从邪，正可嘉与维新。而都士大夫，尤晓然知狡夷不可测，臣乃得昌言以毕其愚虑。惟恐远听者不审其情形，而犹惑于术数之小知也。
7、驱远夷以使社稷安定
且庞迪峨、熊三拔久在辇下，传送既速，簸弄必巧，迁延日久，线索横出，则亦事机之不可不虑者也。
伏乞陛下念根本重计，蚤赐批发该部，覆请速咨，臣等将夷犯从法依律拟断。其原参未获阳玛诺等者，行提缉获。庶乎明旨昭然，而人心大定，道化归一，而风俗永清。不惟臣部职掌得申，而国家之隐忧亦杜矣。臣不胜激切待命之至。  

万历四十四年（1616）八月　日。

三、参远夷三疏
奏为远夷情形甚诡，留都根本当防，恳乞圣明蚤赐处分以清重地，以正人心事：
1、远夷当禁诛
臣闻邪不干正，而左道惑众者必诛；夷不乱华，而冒越关津者必禁。方其萌芽窥伺，则以礼教防之而有余；及其党与勾连，则将干戈取之而不足。
窃照夷犯王丰肃等，诈言八万里之远，潜来南京，妄称天主教；扇惑人民，非一日矣。先该臣两次具题，又该礼部及南北台省诸臣。先后题催，未奉明旨。陛下岂犹未悉彼夷情形之诡乎？夫其术之邪鄙不足言也。
2、远夷之恶行
（1）天主乃一罪人
据其所称，天主乃是彼国一罪人，顾欲矫诬称尊，欺诳视听，亦不足辨也。
（2）远夷踪迹可疑
但使止行异教，非有阴谋，何故于洪武冈王气所钟，辄私盘据？又何故于孝陵卫寝殿前，擅造花园？皇上试差官踏勘，其所盖无梁殿，果于正阳门相去几里，是否缘城近堞，踪迹可疑？
（3）刊刻投递疏揭
南京各衙门月给报房工食，盖谓两京事体，奉旨施行，欲其呼吸相通尔。其他乡官、士、民皆不能得，而彼夷人亦给工食与报房人，意欲何为？
尤可异者，各衙门参彼之疏，尚未得旨，而庞迪峨、熊三拔等，亦造疏揭，差其细作钟鸣礼、张寀等，赍持前来，诈称已经奏进，刊刻投递。
（4）十三人散布京省
臣观其疏揭内，公然自言两京各省有十三人，殊为可骇。
夫利玛窦昔年进京始末，此廷臣所知，原未尝有如许彼众也。皇上怜其孤身，赐之葬地，此自柔远之仁，与成祖当年赐浡泥王葬地相同。若使浡泥王蒙恩赐葬，而浡泥国臣民，遂借为口实，因缘窃入，散布京省，成祖能置之不问否？彼乃欲借皇上一时柔远之仁，而潜藏其狐兔踪迹，勾连窥伺，日多一日，岂可置之不问耶？
（5）远夷为患叵测
臣近又细询闽海士民，识彼原籍者云，的系佛狼机人。其王丰肃，原名巴里狼当，先年同其党类，诈称行天主教，欺吕宋国主，而夺其地，改号大西洋。
然则闽粤相近一狡夷尔，有何八万里之遥？臣虽未敢即以此说为据，然而伏戎于莽，为患叵测。
3、请旨依律处断
总之根本重地，必不可容一日不防者也。
伏乞皇上即下明旨，容臣等将王丰肃等，依律处断。其扇惑徒众，在本所捕获钟明仁等，及续获到细作钟明礼、张寀等，或系勾连主谋，或系因缘为从，一面分别正罪，庶乎法纪明而人心定，奸邪去而重地亦永清矣。臣无任激切待命之至。

万历四十四年（1616）十二月　日

 
付该司查验夷犯劄
南京礼部
付该司查验夷犯劄题解
《付该司查验夷犯劄》作于万历四十五年（1617）二月，是南京礼部给南京礼部主客清吏司写的劄文。
该文简单介绍了南京礼部三次参夷犯的内容及经过，命令该司查验王丰肃、谢务禄是否是夷人，没有抓获的阳玛诺是否已经回国。

南京礼部为奉旨处分夷情事：
一、夷犯与奸民勾结
准礼部咨：照得狡夷王丰肃等，与内地奸民钟鸣仁、钟鸣礼等，勾连扇惑，潜住辇毂之下多年。
二、南京礼部一参夷犯
先该本部奏为远夷阑入都门，暗伤王化，恳乞圣明申严律令，以正人心，以维风俗事。内参夷犯王丰肃、阳玛诺、庞迪峨、熊三拔等四名。除庞、熊二犯系潜住京师，近该礼部遵旨递发外。
三、南京礼部提拘夷犯
七月间，礼部覆题抄到。二十一日，该巡视东城御史孙，行兵马司提拘王丰肃等一十四名。
四、南京礼部二参夷犯
该本部于八月初一，题明前事：除王丰肃系化外人，臣谨遵律令明文候旨处分外，其余同居徒众，妄称天主教，扇惑人民，见在本所搜获一十三名。一面行提鞫审，此外并不株连一人等因。
五、南京礼部三参夷犯
又于十二月初一，该本部续奏为远夷情形甚诡，留都根本当防，恳乞圣明早赐处分，以清重地，以正人心事。内称尤可异者，各衙门参彼之疏，尚未得旨，而庞迪峨、熊三拔等，亦造疏揭，差其细作钟鸣礼、张寀等，赍揭前来，诈称已经奏进刊刻投递云云。伏乞皇上即下明旨，容臣等将王丰肃等，依律处断。其扇惑徒众，在本所捕获钟鸣仁等，及续获到细作钟鸣礼、张寀等，或系勾连主谋，或系因缘为从。一面分别正罪，庶乎法纪明而人心定，奸邪去而重地亦永清矣等因，俱候旨间。
六、命查验夷犯
今该前因除钟鸣仁、钟鸣礼、张寀等，合照本部题明事理另审外，及查十三名内谢务禄一名，亦供称化外人在卷。为此合劄该司查验王丰肃、谢务禄果否俱系化外夷人，其未获阳玛诺是否先归本国，速具确报，以凭查照。礼部题奉钦依事理，速差递送督归，钦遵施行。

万历四十五年（1617）二月　日。
 
会审王丰肃等犯一案并移咨
南京礼部
会审王丰肃等犯一案题解
《会审王丰肃等犯一案并移咨》分为两部分，即《会审王丰肃等犯一案》和《移咨》，《会审王丰肃等犯一案》记述了奉旨会审王丰肃等人的经过。审得王丰肃、谢务禄二人确系夷人，并二人来华的活动情况，又审得阳玛诺既未回国，亦非潜匿。最后决定，移咨都察院，转行巡城衙门，递送二人回国。
《移咨》是南京礼部主客清吏司郎中主事吴尔成给南京都察院的咨文。该咨文引用了南京礼科给事中晏文辉和礼部署部事左侍郎兼翰林院侍读学士何宗彦的文章，二文参奏，天主教是谬谭邪术，蛮夷猾夏，欺君诬民，并且，天主教有违祖宗禁令，不合圣世王化气象，实属异端邪说，应驱逐出境，以静地方。最后，于万历四十四年（1616）十二月二十八日，奉圣旨，将王丰肃等人递送广东抚按督定西归。为此咨南京都察院查照，一体施行。

一、会审王丰肃等犯一案
南京礼部主客清吏司为奉旨处分夷情事：
1、本部劄付
