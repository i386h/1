<!-- { "loadSidebar": true } -->
客曰：耶稣何不生在中国，乃生于如德亚国何也?
答曰：国君何不都于广东，而都北京乎？必曰其为一国之主，则国内之地，亦何处不能为都而随其意耳？况天主本为天上天下第一个大主，万国之中亦何国不可降生而顺其圣意耶？天主降生于如德亚国者，盖亦有说。如德亚在天下万国之中，亦当日原祖所居之处，又如德亚人尚未失天主圣教，降生如德亚，其意多端，但谓此者而略言之也。
第四十五节 天主审判人灵魂
客曰：人死，天主审判其灵魂否？
答曰：人死而审判者，理之当然。天主生万物者以显其全能，并生以服事吾人。而生人者，以一心奉事天主，死后升天堂，享其无限之福。奈人虽受此之恩，而不认其为本恩主。又天主遣多圣人劝人从守本分，就是奉事本恩主。人不理圣人之劝化，后天主自己降生，受苦以赎人罪，显其慈悲之至，而人尚不感其无穷之恩，必死后天主重罚于地狱也。譬如有一府人，为恶至极，谋叛本主天子，则先知之加多恩，以动其心，使其自改。又差多朝臣以安慰之，而令其传命曰：已往之罪不追，但当恪守承命于今也。若人不肯悔改，以受只大恩不已，国君又躬亲履其境，面谕而慰之，亲手惠之，彼府人尚悍然不顾其本主之命，本主而后屠灭之，则非刑之不恕，而受戮者为其自召也。
人既为恶受大刑，本所不在现世，而在死后，名曰地狱，其苦略言于本卷二十五端。永罚在于死后，者盖世上为人之时，天主许人用本主意为恶为善，随其自便后。世乃为天主之时，天主至公，顺其圣意，该赏善罚恶，因人之行藏而自定斯时也，人不能阻其刑而脱天主之手，不得不去于天主之台前，以听判断生平之所行。审判有两样，一为私审判，一为公审判也。
第四十六节 私审判 
客曰：请解私审判何也？
答曰：私审判者，是各人各处已死，其灵魂即至天主台前，以听其平生所行之事。人有善恶之别，天主判之亦异。天主审恶者曰：予生天地万物为尔享用，又生一美好灵魂交付于尔，时时刻刻降其保存安养之恩，亦为救尔灵魂，降生受难后，命铎德传遍我圣教于天下，何尔不从耶？其明言佛、菩萨等皆异端惑世之人，尔等何信而承顺之，且忘本父本主之恩，而犯不孝不忠耶？即天主命魔鬼拿其灵魂下地狱，受无穷之苦。对善者曰：尔专心遵守我圣教，锡尔永永不断享我福乐，即命天神携其灵魂同升天焉。
第四十七节 公审判  
客曰：请解公审判何也？
答曰：天主耶稣在世之时，面谕宗徒，日后自天再降。来之期既至，先从天降来大火，烧灭天下之人并万物。天主即命天神大发号声，上通天堂，下透地狱，唤死者复活，万国万方墓门即开，喷肉身之灰海，吐肉身宛如未死。善者灵魂降自天堂，恶者灵魂出自地狱，皆与原旧肉身相合，自开辟之人，至判审之日，无一人不复活而听赏罚。此时士农工商、贵贱大小皆无分别。虽居帝王之位，珍宝之乐无有也，又无权势可恃，前之富贵尊荣如云散风灭，止有一身一灵魂，并生平所行之事。因人已复活，永再不死，善恶皆然。善者之肉身，有受四大恩，光倍太阳，轻快如风，不能伤损，万物不能阻隔；恶者肉身极重，丑黑不可堪言。或曰：人既尽烧毁，又何复活乎？
要知天主全能，原从无中生万有。当初既能从无中化成天地人物，此时取人之焚化灰尘还人原身，何难之有？况复活之身，不可新造，该真是原旧之身。因人在世时为恶，灵魂并肉身都有分，所以死后该共受罚，理之当然。譬如有人共为盗，官捕之不能释此而，盖罪其受罚必固。若人为恶，灵魂与肉身有共，岂可受罚而不共分乎？但灵魂为身之主，故人死止灵魂受罚，而未及肉身。所以大审判之日，天主命人复活，以同灵魂受罚。为善者在世，肉身帮灵魂行苦功，克己淡薄，天主待其复活之日，使其共受，享天堂永永之福焉。
万民已复活，天主耶稣从天降来，审判万民，而圣容极其尊严，人人畏怕。天主耶稣命天神分开善恶，善者排列于右，恶者列于左。天主即起至公审判，先转目对恶人曰：尔们果是忘恩之人，我真为尔们恩主，尔在世时背我之恩，予安养保存尔等生命，尔何不报谢此恩。予为尔等本主，又为尔等降生受难救赎，尔们不独不奉事我，且奉敬魔鬼如本主，而今该罚尔之重罪，我从开辟时，地狱之永苦以备，为尔们为恶之仇，当去受无穷之罚。即地面裂开吞陷恶人，同魔鬼受永远之罚。地面裂口复合，天主即转喜色向善人曰：从未开辟天地，天国永福以备，为尔们真福，我友与我上升享无穷之福乐才。天主耶稣天神并善之齐升天上焉。公审判者如此，信与否随子自择，但信而专心奉行教诫，死后升天堂，享永永荣福；不信则受地狱无穷之苦。两路在子之前，任子所欲，皆不能免天主台前审判，至此推委不得，曰未知未闻乎。
第四十八节 天主教食素持珠之义 
客曰：贵教食素持珠念经，与和尚何异？
答曰：何自天子至于百官皆持珠，则天子百官亦与和尚何异耶？嗟乎！凡事顺人意向，各有分别。如天子百官持珠，意向以为制度服色。和尚意向以为念佛，其念不过阿弥陀佛，口虽诵而心不可解也。天主圣教持珠念经，意惟因日日有习念经几十端于天主。持素者不过记数而已，以记得完未完其数也，岂持珠与和尚同耶？又和尚之珠无十字，我们之珠有十字，则珠亦不同也。
食素又从天子至于百官皆有斋圜丘之祀，先三日百官皆宿斋宫，即孔子慎斋，近而人人可见者。凡有干旱水溢，有司示谕令人食素，然则亦与和尚同乎？□若此之斋，其意为祭天地而已。和尚之斋，不知物性，止为奉佛而已。天主圣教之斋，惟有克己淡薄，以容易顺天主圣意。如此，圣教食素持珠与和尚大异矣。
第四十九节 天主教之斋 
客曰：不斋之日，又食牛肉，此何解也？亦贵教以鱼为斋，非怪异之事乎？
答曰：儒者、释氏之斋，与天主圣教之斋大相悬绝。其禁食六畜，但食得饭菜、荳，一日能多次饱饫，如是之斋，不论男女大小老幼，容易守得口，真是怪异之斋哉。天主圣教之斋，止禁食不俱肉，及一日上午饱食一次，晚食点心而已。天主圣意立只样之斋，使人克己以容易顺守其圣教。盖人不多食，肉身平安，灵魂易用其三司，即明悟、爱欲、记含。肉身常饱，时时生多不好之气，昏迷其灵魂，推论不明，亦难用其记含之司，止易用邪淫不好之欲，亦生多样之病。如日头于地水之上，拔起多地水之气，其气升于第二界之风，做浓云也，其云浓遮掩日头之光不明。人多食，其肉身拔起多气，升于脑囊，造浓云，遮明悟之光，所以推论不明，即记含亦受损坏焉。然人一日止一次食菜，其力□为减少，做不得工夫。所以天主可怜人类，虽斋之日，许其食鱼。盖鱼者，淡薄之质，鱼是水中之物，但进教者不要食鱼肉。天主亦不禁不斋之日许食肉，以□其以容易做工夫，及守得别日之斋。又曰：天主生万物以事人，若不斋之日食不得牛肉，何人用得顺其本意耶？嗟乎！及不斋之日，为何儒者不独食牛，且食猪、鸡、鸭、羊、马、狗等之肉乎？子自夸为儒者，因何食肉耶？既食得凡肉，为食不得牛肉乎？
第五十节 勿见事有难行而强辩 
客曰：人亦知有一大主，人亦知有一灵魂，人亦知有此本来之良心，但见事有难行，故不得不为强辩耳。
答曰：人亦知有田，人亦知有五谷，人亦知本来是好之事，但见耕田有难行，故不得不为强辩耳。各工亦然，既无耕田，何有得五谷乎？
又曰：人亦知有书，人亦知读书学为圣贤，人亦知天子贵德尊位，但见读书有难行，故不得不为强辩，自然为不得圣贤，不能得天子之赏；人认得天主圣教为正道理，但因见其事有难行，故不得不为强辩，自然，不能得天主之永福，且下地狱受无穷之苦。譬如人亦知有天子，人亦知纳粮是公道之事，人亦知顺其命为合理，但见纳粮与顺命有难行，故不得不为强辩，自然天子不赏且罚之也，天主亦然。嗟乎！人本分是行善之事，孔子曰：“如不可求，从吾所好。”人尽本分无难也。孔子曰：“仁远乎哉？我欲仁，斯仁至矣。”则故不得不为强辩合理之事，不但有大罪，且是无情之人。禽兽尚知认其恩主，何人不知乎天主，不止是我们之父母，且为吾人大恩主？凡人受别人恩惠，必有常怀酬谢之情，吾人无时无刻不受天主之恩，如生存保养诸恩，吾人岂可不认此恩主而报谢之乎？如有人不断常白白送品物与子，子因不要报谢其恩，故不得不为强辩，此是无义无情之人耶。何况子是更大忘情之人，因故意不要感谢。天恩之大恩，常不断白白赐与子，但故不得不为强辩而忘其大恩也。悲夫！该知道凡人之所收者，皆由其所种，种善则收赏，种恶则收苦而已矣。
第五十一节 圣贤之理当合天主圣意 
客曰：贵教所行之事，不知与圣贤之理相合否？
答曰：天子所立律法，不知与臣民之意相合否？嗟乎！臣民之意该相合于天子之律法，不然天子非天子，则臣民为法子，而天子为臣民耳，并其国必乱焉。盖□□各要立国法以依其本意，有是理乎？所以圣贤即是圣贤，其行事该相合其本造主宰之圣意，不然不是圣人也。
又曰：凡教合理。而为善教者，当教人天上天下上有一人主，统治万有，以赏善罚恶者，并当讲明为善去恶之定法。天主圣教有只样事情则合正理者，其圣法称天主圣教之十诫曰：一钦崇一天主万物之上，二毋呼天主名字，三守瞻礼之日，四孝敬父母，五毋杀人，六毋行邪淫，七毋偷盗，八毋妄证，九毋愿他人妻，十毋贪他人财物。右十诫总归二者而已，爱慕天主在万有之上，与夫爱人如己。子省察天主道理合理否？
第五十二节 主日敬拜天主之义 
客曰：贵教七日一拜天主，此又何解？
