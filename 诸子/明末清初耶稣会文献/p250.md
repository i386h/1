<!-- { "loadSidebar": true } -->
一、畏天者必爱人	423
二、畏天主不如爱天主	423
三、敬畏天即敬畏天主	423
第二节  经史书籍中的天主之名考	423
一、天为天下主	424
二、天道为主	424
三、天为万物主	424
四、天为人物主	424
五、天主一词	424
六、天主与上帝无异	424
七、上帝是天之主宰	424
第三节  天主之名的明晦	425
一、秦汉以后晦暗不明	425
二、儒臣方士之争	425
三、天道复明	425
辨天童密云和尚三说	426
《辨天三说》与《三教正论》总评	426
第一节  辨天初说辨	426
一、华夷之辨	426
二、辟佛而不知佛辨	426
三、不识众生辨	427
第二节  辨天二说辨	428
一、论辨之态度方法	428
二、佛僭妄天人之上	428
三、佛并没有觉悟	428
五、矫诬妄证辨	429
第三节  辨天三说辨	430
一、《御制心经序》不足为据	430
二、灵魂辩正	431
三、迷悟心性辨	433
四、杀生辩正	434
五、禅宗捕风捉影	435
六、佛经皆为虚妄	435
七、归依辩正	435
八、佛与天主辩正	436
九、天教佛教之争	436
十、矫诬妄证辨疑	437
第四节  辨天三说序辨	437
一、无知觉不能成正觉	437
二、乱道莫过于万物唯心	437
三、佛是人而非天主	438
四、天国说胜于轮回说	438
五、天主创造而非心创造	438
六、道统大儒皆辟佛	438
七、佛是迷中倍人	439
八、佛教以鬼怪惑人	439
九、佛教是名教罪人	439
十、信佛者是可怜愍之人	439
抚松和尚三教正论辨	440
第一节  宗教辨正	440
一、正教溯原于天	440
二、正教唯一	440
三、佛教背道而乱真	440
第二节  教理辩正	440
一、一切唯心造辨	440
二、天主救赎辨	442
三、天文学辨	442
四、悔改赦免辨	442
五、诬妄之词辨	442
六、太极辨	443
七、忠孝斋戒辨	443
八、诱人乐死亡命辨	444
九、心性与天理辨	444
第三节  失落与复兴	444
 
原本论
刘凝
第一节  天主教由来
一、天为性教本原
天下有大本焉，性是也。性出于天，而率之则为道，修之则为教。《中庸》首原天以为端，而继以戒惧慎独，即所谓敬天、畏天也。
二、事天即事上帝
使非实有上帝临汝，徒曰理之可敬可畏，恐敬畏亦有时而斁矣。唐虞三代以来，圣贤嗣起，无不兢兢以昭事为实学、为真传，非敬理、畏理也明甚。天赋人以理，穷理尽性所以至命。后人知有理而不知理之所从出，犹之知朝廷之有三重，而不知天子乃仪之、制之、考之之主，岂不大惑哉？
三、上帝圣躬亲诲
自天与人日远，非背理而驰，则习理而玩。於是性教不已，继之书教；书教不已，继之宠教。宠教者，降生在于人间，以圣躬亲诲我人是也。
第二节  天主教与中国
一、天人悬隔无由以法
孔孟而后求昭事之学者，非明于降生之说，其道无由。上天之载，无声无臭。即欲法天，而天终于不可法，天人之道隔绝而不通。
二、上帝降生通性命之路
上帝闵此下土，特于千百季前，豫示降生诸兆，以身立万民之表，以苦赎万民之愆，俾人有所持循。开改过迁善之门，通尽性至命之路，此降生之恩，大于造成之恩也。
三、孔孟程朱不及闻之
但降生在孔孟之后，孔孟即不得而见之，无由取徵于圣贤之言。即降生在程朱之前，程朱亦不及闻之，无以统一夫道学之宗。
四、西儒昭示孔孟绝学
逮泰西儒者，孤从入中国，奉一尊为主宰，阐千圣之绝学，诚斯道之大幸也。无奈胶固理气之旧执，拘牵耳目之近观，谓西儒别树帜于孔孟之外。不知孔孟之实学真传，匪西儒曷由昭揭于中天？
第三节  中国学者对天主教的回应
一、赞同附和者
1、徐光启：天主为所以然之所以然者
其初来也，徐相国文定公光启实始表章之。其言曰：“当然者，道也。不得不然者，理也。必然者，数也。自然者，势也。所以然者，道与理、数与势之原也。所以然之所以然者，在理道之上，是为天主。”此数语者，剖析分明，实先儒所未尝言，与中庸性道教次第若合符节。诸贤相继阐发其学者，有人矣。
２、李之藻：知天、事天合于经传之旨
谓其于知天、事天大旨，与经传所纪，如券斯合者，李我存之藻也。
3、杨廷筠：书教皆先圣微旨
谓其书教皆先圣微旨者，杨淇园廷筠也。
4、王家植：不诡于尧舜周孔大指
谓其不诡于尧舜周孔大指者，王木仲家植也。
5、陈亮采：合于周孔教
谓其与周孔教合者，陈惠父亮采也。
6、刘淯昌：百世利而无害
谓其为吾儒之藩、园百世利而无害者，刘淯水□昌也。
7、能明遇：西儒是素王之功臣
谓西方之士，我素王之功臣者，熊坛石明遇也。
8、张维枢：符合周孔之教
谓与吾羲、文、周、孔之教，大相符合，而又加精切，与谓濂洛关闽诸儒所恨不同时者，张子环维枢也；
9、冯应京：实学而非空谈
谓目击空谈之蔽，而乐夫人之谈实□，冯可大应京也。
10、汪秉元：不作荒唐谩语
谓言言实际，不作荒唐患谩语者，汪幼起秉元也。
11、陈凤仪：合于孟子几希之旨
谓推极草木禽兽所以不同于人，人独有灵所以独异于物，与孟氏几希之旨合者，陈绍凤仪也。
12、黄景：吾儒言理执有滞象
谓凡吾儒言理、言气、言无极太极、皆见为执有滞象，物于物而不化之具者，黄东有志者厓景 也。
13、叶向高：西士言天较世儒真切
谓世儒非不口口言天，而实则以天为高远，耳目不接。若西士言天，直以为毛里之相属、呼吸喘息之相通者，叶台山向高也。
14、孙元化：西教还三代隆懿
谓求其必究之，究必用之，一还吾三代之隆懿，非泰西教学不可者，孙火东元化也。
15、沈光裕：其制尽善
谓其制之尽善，亘绝古今，非人力所几及。特今教未大行耳，大行，则将吾人顶踵肌髓，皆有收管安顿之处者，沈仲连光裕也。彬彬撰论，不可胜述。
二、指责反对者
然而訾之者亦有人矣，谓其非我族类，为边境患者，文大青翔凤之处分议，浅视西儒，不足辨也。
或牾宗伯而有发箧斯棺之举，或构奇祸而刊布《不得已》之书，或卫吾儒而著《西诘》，或阐禅宗而箸《竹窗天说》四端与《辨天三说》；或援释匹儒，牵道为羽翼，而箸《三教正论》；皆妄以异端加西儒，亦不足辨也。
第四节  护教三辩
所当亟辨者有三焉：
一、驳熊人霖
1、西学独行贞
其一、则我豫章熊伯目人霖。其言曰：“西洋之独行廉贞。”
2、其说不通
守其说而不能为通。
二、驳方以智
1、泰西不知几
其一、则桐城方密之以智。其言曰：“泰西但知质测，而不言通几。其究也，只信各各不相知耳；各各互用，受命如响之理，何曾信得及邪？按言通、言几，详于《系辞》。易无思也，无为也，寂然不动，感而遂通天下之故，非天下之至神，其孰能与于此。夫易所以极深而研几也，惟深也，故能通天下之志；惟几也，故能成天下之务；惟神也，故不疾而速，不行而至。”
又曰：“知几其神乎，君子上交不谄，下交不渎，其知几乎。几者，动之徵，吉之先见者也。君子见几而作，不俟终日。《易》曰：‘介于石，不终日，贞吉。’介如石焉，宁用终日，断可识矣。夫极深研几，孔子所以赞易，形容造化之妙也；知几其神，孔子所以赞君子，深许其有守有为也。故感而遂通，必本之寂然不动；见几而作，必本之不谄不渎与介如石焉。”
2、知天方可言通几
惟能知天，方可以言通，方可以言几。即《易》云：君子将有为也，将有行也，问焉而以言，其受命也如响。无有远近幽深，遂知来物亦惟通天德者，方可以言之。仅归灵于卜筮，不可谓之信得及矣。匪有真修实证，徒曰虚灵不昧，寂感倏忽，深而至于智力不及之处，不便于嗜欲之私，必溺于敞恍之涂者也。
三、驳刘人侗
1、西儒之说近墨
最难辨者，莫如麻城刘同人侗。其言曰，西宾之学也，远二氏，近儒，中国称之曰西儒。尝得见其徒而审说之，大要近墨尔。
2、西儒与墨似是而非
斯言也，几几乎似之。墨氏之书具在，不详究其言，不知墨氏之于西儒，盖似而不似者也。
⑴墨与孔孟西儒天学相同
其最似者，《天志三篇》。墨之言曰：“夫天不可为林谷幽门无人，明必见之。然而天下之君子，天也忽然，不知以相儆戒，此我所以知天下士君子知小而不知大也。”又曰：“我有天志，譬若轮人之有规，匠人之有矩，轮匠之有规矩，以度天下之方圜。”此三篇者，匪独西儒之所同，亦尧、舜、禹、汤、文、武、周、公、孔、孟之所同也。
⑵西儒兼爱与墨氏悬绝
其《兼爱三篇》，语亦无弊，不过己所不欲，勿施于人耳。其兼爱之弊，见于《耕柱篇》巫马子谓子墨子曰：“我与子异。我不能兼爱，我爱邹人于越人，爱鲁人于邹人，爱我乡人于鲁人，爱我家人于乡人，爱我亲于我家人，爱我身于吾亲，以为近我也。”墨子不然之。虽爱我身于吾亲，其言亦害于理。然墨氏大旨，则爱无差等。若止读其《兼爱三篇》，未见其为害道也。西儒兼爱，诚有之；兼爱之弊，则西儒所无也。其教以爱天主在万有之上，非爱人可得而比；而爱人必先于父母，非他人所得而比，与墨氏大相悬绝矣。
⑶西儒知鬼神之所以然
墨之《明鬼篇》云，皆以疑惑鬼神之有与无之别，不明乎鬼神之能赏贤而罚暴也。然历举鬼神之事，皆世俗常谈，未皙乎所以然。非如西儒能知鬼神之情状，具见高一志《神鬼正纪》一书。且鬼神亦不过奉行上帝之赏罚，非可专辄而行也。
⑷墨与西儒乐论不同
其《非乐》也，亦与西儒不同。乐律其所最精，可以补中土之所未备。
⑸墨与儒天命不同
其《非命》也，稍近孟子不谓命之说，然皆贫富寿夭治乱安危，非仁义礼智天道之谓也。
⑹西儒同于儒而与墨不同
