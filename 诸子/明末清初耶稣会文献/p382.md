<!-- { "loadSidebar": true } -->
予笑谓：“大主则上帝也，吾中国惟天子得祀上帝，余无敢干者。若吾儒性命之学，则畏天敬天，无之非天，安有画像？即有之，恐不是深目、高鼻、一浓胡子耳。”西士亦语塞。
三、对天主教的态度
1、以大西抑佛
或曰：“佛自西来，作佛像；利氏自大西来，亦作耶稣像。以大西抑西，以耶稣抑佛，非敢抗吾孔子。然佛之徒非之，而孔子之徒顾或从之者，何也？”
2、斥其教而矜远人
未几，当道檄所司逐之，毁其像，拆其居，而株擒其党，事急乃控于予。予适晤观察曾公，曰：“其教可斥，远人则可矜也。”曾公以为然，稍宽其禁。
3、逃而归则受
而吾漳黄君天香以《破邪集》见示，则若以其教为必乱世，而亟为建鼓之攻，又若以予之斥其教而缓其逐，为异于孟子距杨墨之为者。
予谓：“孟夫子距邪说甚峻，然至于杨墨逃而归则受之，而以招放豚为过。今亦西土逃而归之候矣。愚自以为善学孟子，特不敢似退之所称功不在禹下耳。以中国之尊，贤圣之众，圣天子一统之盛，何所不容？
4、令西士修历
四夷八馆，现有译字之官；西僧七王，亦赐阐教之号。即近议修历，亦令西士与钦天分曹测定，聊以之备重译一种，示无外而已，原不足驱也，驱则何难之有？”
四、破邪之书有功于西士
李文节曰：“退之《原道》其功甚伟，第未闻明先王之道以道之。而辄庐其居，亦不必。”予因以此意广黄君。而复叹邪说之行，能使愚民为所惑，皆吾未能明先王之道之咎，而非邪说与愚民之咎也。白莲、闻香诸教，入其党者骈首就戮，意窃哀之。然则黄君破邪之书，其亦哀西士而思以全之欤？即谓有功于西士可矣。

崇祯戊寅岁（1638）孟秋
晋江八公蒋德璟书
 
明朝破邪集序
颜茂猷
明朝破邪集序题解
《明朝破邪集序》作于崇祯丁丑（1637）孟冬，作者颜茂猷。颜茂猷，字壮其，福建和平人，系天香黄贞的老师，时在京任职。该文批判天主教错谬幻惑，乱世统、乱道统，戕人类、戕人性。《破邪集》将有裨于世道人心。

一、天主教错谬幻惑可笑
粤自开辟以还，三教并兴，治世、治身、治心之事不容减，亦不容增者也。何僻尔奸夷，妄尊耶稣于尧舜周孔之上，斥佛、菩萨、神仙为魔鬼，其错缪幻惑固已辗然足笑。世人不察，入其教者比比，愈有以中夷豢金之阴狡矣。
二、因守孝未作辟天主书
余在京邸时，接门人黄贞请《辟天主书》。窃有慕沈宗伯苦志而未逮。无何辄以母丧告归，读礼家居，未敢干丝毫分外事。
三、冒不孝作序
1、天主教乱世害人
不审此秋季，艾妖辈踵至吾漳，既已归人如市，又欲买地构堂，几令人目击心怖。嗟嗟！夷变至是，不惟乱世统，兼乱道脉；不特戕人类，并戕人性。
2、举世莫知莫敢言
举世冥冥，莫知其详。间有知者，亦莫之敢言。即有言者，案架沉埋，终莫之见其作。
3、破邪集有裨于世道人心
故今日之能使人知、使人言、使人见，江统忧，贾生哭，则《破邪》一集，其以裨于世道人心。顾不钜 欤！惟愿得是集者，取而读之，知诸先生与硕德君子之一字一金，而勿弁髦视之，则幸甚矣。敢冒不孝姑为序。

崇祯丁丑（1637）年孟冬
霞漳宗壁居士颜茂猷撰

 
题黄天香词盟
唐显悦
题黄天香词盟题解
盛赞黄贞不远千里，呼朋辟邪。

壮哉，黄子！不远千里，呼朋辟邪，唯力是视。疾彼西人，酿兹祸水，圣脉几沉，佛日渐晦。能言距之，世道攸系。

崇祯丁丑（1637）长至夜
语石居土唐显悦书
壬戌进士



 
破邪集序
周之夔
破邪集序题解
《破邪集序》作于崇祯戊寅（1638）腊月初旬，作者周之夔。周之夔，字章甫，福州府人，曾任苏州通判，是复社成员。他与艾儒略有私交，《熙朝崇正集》中有他赞扬艾儒略献图的诗篇，但还来又激烈地参与反教。
周之夔在《破邪集序》中，批评西夷以技能称雄，其教最浅陋无味，应当以禽兽视天主教与从其教者，当政者也不可宽大不较，而应该芟除殄灭天主教。

一、发誓不谈人间是非
夔迩来力辟社党，不无见尤焉。吾师董见龙先生谕以安命之学，禅友曹源公又进以无诤之旨。佩服其教，方修儒宗求而诸心，持佛戒而忏口业。腊八夜坐，心如寒石。次日犹推转不下，次子渤素孝，自书馆来问疾，谈次方消，誓从此不谈人间是非。
二、黄天香问序于夔喙
而清漳贤者黄天香，持所刻《破邪集》问序于夔，观儒臣之疏，诸贤之论，凡所以辟西洋天主邪教者，词严义正，已无庸置喙矣。
三、当视天教如禽兽
1、西夷以技能称雄
西洋本猾黠小夷，多技巧，能制玻璃为千里镜，登高远望，视邻国所为，而以火炮伏击之，故他夷率畏其能，多被兼并，以此称雄于海外。
2、天教浅陋无味
若其为教，最浅陋无味，而人多从之，何哉？盖利欲相诱。夷先以金啖愚而贪者，虽士大夫非无欲，亦堕其术耳。病端实实如此，别无玄妙奇异也。
3、当视天教如禽兽
孟子待横逆妄人，以为与禽兽奚择，于禽兽何难？夔愚，每谓：“视天主教与从其教者，只宜视如禽兽，不当待以夷狄之礼。”何则？夷狄犹靦然人也，而诸君子犹鳃鳃焉引圣贤与之析是非，此不亦待之过厚？与佛慈悲等，而非吾孟子所以自处乎？ 
4、当辟邪以救人心
夔又谓：“吾儒之有孟子，犹禅释之有达磨，皆直指人心见性、孟子学孔子，吾辈只宜学孟子，学孟子而天下之能事毕矣。”
孟子救人类，先救人心，而谆谆告戒曰：“人之所以异于禽兽者几希。”
又曰：“夜气不足以存，则其违禽兽不远。”
又曰：“饱食、暖衣、逸居而无教，则近于禽兽。”
又曰：“杨墨之道，无父无君是禽兽，而率兽食人。”
其言痛切，几于一字一泪。则以禽兽视天主教与从其教者，诚非刻，而可以佐天香辟邪之本心矣。
四、当政者应殄灭天教
虽然邪教之乱儒、乱佛也，吾与天香诸君子能以口舌为功。至于严不轨之防，芟除殄灭，无俾易种则当事之责，庙廊之权。即佛慈悲，尚判五逆、七遮，不通忏悔，况吾儒治世者乎？
倘谓其天文尚可用，则不主休咎，已明绝吾儒恐惧修省一脉。且彼以尧、舜、周、孔皆入炼清地狱矣，其毁吾圣贤、慢吾宗祖至此，而尚为宽大不较、羁縻勿绝之语，此之谓失其本心，而违禽兽不远也！

崇祯戊寅（1638）腊月初旬，
闽中周之夔章甫书。
（苏州府推官辛未进士）

请颜壮其先生辟天主教书
黄贞
请颜壮其先生辟天主教书题解
《请颜壮其先生辟天主教书》是黄贞写给其老师颜壮其的信，邀请他共辟天主教。黄贞，字天香，自称“白衣弟子”，信佛。艾儒略入漳传教，黄贞起而反教，上下奔走，激励儒徒佛徒，同扶大义，撰写了《尊儒亟镜》、《十二深慨》等文，并将闽、浙僧俗文人破邪的主要著述、虞淳熙、云栖的早期辟邪之作，及南京礼部侍郎沈参远夷疏等，汇集成《破邪集》。
《请颜壮其先生辟天主教书》罗列了天主教的五大罪状：（一）乱万世学脉；（二）谤诬圣人；（三）教人叛教；（四）妄诞荒谬；（五）处处流毒。天主教书刊处处流通，闽省万人皈依，虞德园、祩宏等人也未深辩击，因此辟天主教已成为当世之急务，请颜壮其先生共辟天主教。

霞漳去惑居士黄贞著
一、黄贞以辟邪为快
迩来有天主教中人利玛窦会友，艾姓儒略名，到吾漳，而钝汉逐队皈依，深可痛惜。更有聪明者素称人杰，乃深惑其说，坚为护卫，煽动风土，更为大患。
贞一见即知其邪，但未知其详耳。乃稽自万历间以至今日，始知此种夷邪为毒中华不浅。贞不得已往听讲数日，未能辨析破除之，几至大病。至四五日以后，方能灼见其邪说所在，历历能道之，心神始为轻快。
二、天主教之毒害
大端则有五者，能为人世大害，余且未暇多指，恳祈师慈细察俯听，容贞缕析其凶毒，得以达于师台也。
1、乱万世学脉
盖彼教独标生天生地、生人生物者曰“天主”，谓其体无所不在，无所不知，无所不能。谓主赋畀灵魂于人，曰“性”。不可谓性即天，不可谓天即吾心。又谓“天地如宫殿，日月似灯笼，更不可谓天地即天主。天地也，天主也，人也，分为三物，不许合体。”
以吾中国万物一体之说为不是，以王阳明先生良知生天、生地、生万物皆非也。此其坏乱天下万世学脉者，一也。
2、谤诬圣人
佛、菩萨、神仙斥之曰“魔鬼”，言其必入地狱。彼书云：“祭拜天地、日月、菩萨、神仙等物，皆犯天主大戒，深得罪于天主是也。
又彼教中有十诫，谓“无子娶妾,乃犯大戒,必入地狱”。是举中国历来圣帝明王有妃嫔者，皆脱不得天主地狱矣。贞诘之曰：“文王后妃众多，此事如何？”艾氏沉吟甚久，不答。
第二日，贞又问，又沉吟不答。
第三日，贞又问曰：“此义要讲议明白，立千古之大案，方能令人了然，皈依而无疑。”
艾氏又沉吟甚久，徐曰：“本不欲说，如今我亦说。”
又沉吟甚久，徐曰：“对老兄说，别人面前我亦不说，文王亦怕入地狱去了。”
又徐转其语曰：“论理不要论人，恐文王后来痛悔，则亦论不得矣。”
盖彼教中谓犯戒后，能皈天主，真心痛悔，则地狱之罪亦可免。直至气尽而不知痛悔，则无及故也。嗟嗟！辞穷莫遁，谤诬圣人，其罪莫容者，二也。
3、教人叛圣
观音、菩萨、关圣帝君及梓童帝君、魁星、吕祖帝君等像，皆令彼奉教之徒送至彼所，悉断其首，或置厕中。或投火内。语及此，令人毛发上指，心痛神伤，此贞亲见者。此其教人叛圣，残忍莫甚大罪大逆者，三也。
4、妄诞荒谬
谓人死无轮回，惟皈依天主教戒者，其灵魂永在天堂；不皈依者，余虽善，灵魂亦必永在地狱。盖不知天主大恩故也，忘本故也。
至天地将坏时，天主现身空中，无数天神围绕，乃自上古以来，一切死者，皆悉还魂再生，一一审判。善者现成肉身，归天堂；恶者现成肉身，归地狱，永永无转变。此际虽有天，不能运转，而日月无光；虽有地，不能生发，而草木俱灭。
谓杀生不妨，以禽兽生而无灵，死后无魂故也。此其妄诞谬之甚，四也。
5、处处流毒
艾氏言：“会友二十人来中国开教，皆大德一体也。今南北两直隶、浙江、湖广、武昌、山东、山西、陕西、广东、河南、福建、福州、兴泉等处，皆有天主教会堂。独贵州、云南、四川未有耳。”
