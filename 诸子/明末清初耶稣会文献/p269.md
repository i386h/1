<!-- { "loadSidebar": true } -->
惟天监下，民典厥义。（《书•高宗肜日》篇）
天监在下。（《诗•大雅•大明》篇）
天监有周，昭假于下，保兹天子。（《诗•大雅•烝民》篇）
天视自我民视，天听自我民听。（《书•泰誓中》篇）
闻於上帝，帝休。（《书•康诰》篇）
惟厥罪，无在大，亦无在多，矧曰其尚显闻于天（《书•康诰》篇）
弗惟德馨香祀登闻于天，诞惟民怨庶群自酒腥闻在上。（《书•酒诰》篇）
其香始升，上帝居歆。（《诗•大雅•生民》篇）
帝谓文王，予怀明德。（《诗•大雅•皇矣》篇）
第六节  天主是上帝
上天为君、为父、为师，而有命令之权。
乾为天、为君、为父。（《易•说卦传》）
荡荡上帝，下民之辟。（《诗•大雅•荡》篇）
悠悠昊天，曰父母且。（《诗•小雅•巧言》篇）
维皇上帝，降衷于下民，若有恒性。（《书•汤诰》篇。言人所以有此仁义礼智信者，何处得来。盖本是惟皇上帝化生万物之初，降下这大中至正之道理于下民，浑然在中，没有一些偏倚。下民既禀受此道理，惟顺着天禀之自然，便都有常性也。如父子自然有仁，君臣自然有义，长幼夫妇自然有礼智信也。今佛家一切举而空之，此人道沦于禽兽也。）
天命之谓性，率性之谓道，修道之谓教。（《中庸》。道率于性，则皆本于天，而人不能自为一道。既不能自为一道，则修道之教亦惟就降衷之性，去其过不及之差，以归於中，合乎天而已，更何有三教哉？二氏之乱道，必不可一日容于圣王之世者也。）
事天如事亲。（《礼•哀公问》篇）
天之牖民。（《诗•大雅•板》篇）
维此王季，帝度其心。（《诗•大雅•皇矣》篇）
古帝命武汤，正域彼四方。（《诗•商颂•玄鸟》篇）
昊天有成命，二后受之。（《诗•周颂•昊天有成命》篇）
有命自天，命此文王。（《诗•大雅•大明》篇）
文王受命，有此武功。（《诗•大雅•文王有声》篇）
第七节  天子受命于上帝
世上君父师之权，皆上帝之命。
惟天子受命于天。（《礼•表记》篇）
故大德者必受命。（《中庸》）
但聪明作元后，元后作民父母。（《书•泰誓上》篇）
天佑下民，作之君，作之师。惟其克相上帝，宠绥四方。（《书•泰誓上》篇）
皇天眷命，奄有四海，为天下君。（《书•大禹谟》篇）
天之历数在尔躬。（《论语》）
天之历数在汝躬，汝终陟元后。（《书•大禹》谟）
惟天生民有欲，无主乃乱。惟天生聪明时乂，有夏昏德，民坠涂炭。天乃锡王勇智，表正万邦。（《书•仲虺之诰》篇）
天乃佑命成汤，降黜夏命。（《书•泰誓中》篇）
天惟时求民主，乃大降显休命于成汤。（《书•多方》篇）
天命多辟，设都于禹之绩。（《诗•商颂•殷武》篇）
皇天上帝，改厥元子。兹大国殷之命，惟王受命。（《书•召诰》篇）
乃命于帝庭，敷佑四方。（《书•金滕》篇）
皇天改大邦殷之命。（《书•庸王之诰》篇）
上帝既命侯于周服。（《诗•大雅•文王》篇）
父子之道，天性也。（《孝经》）
天将以夫子为木铎。（《论语》）
第八节  修身以敬上帝
敬天修身尽伦，上天之命。时时事事，当敬当顺。
否则悖天道，灭天理。钦崇天道，永保天命。（《书•仲虺之诰》篇）
敬之敬之，天惟显思，命不易哉。无曰高高在上。（《诗•周颂•敬之》篇）
凡百君子，各敬尔身，胡不相畏，不畏于天？（《诗•小雅•雨无正》篇）
我其夙夜，畏天之威。（《诗•周颂•我将》篇）
孔子曰：君子有三畏，畏天命，畏大人，畏圣人之言。（《论语》。三畏虽有三事，只是敬天而已。）
严恭寅畏，天命自度。（《书•无逸》篇）
敕天之命，惟时惟几。（《书•益稷》篇）
安汝止，惟几惟康。其弼直，惟动丕应。徯志以昭受上帝，天其申命用休。（《书•益稷》篇）
奉若天道。（《书•仲虺之诰》）
明王奉若天道。（《书•说命中》篇）
秉德迪知天威。（《书•君奭》篇）
亦唯天丕，建保乂有殷，殷王亦罔敢失命。（《书•多士》篇）
不怨天,不尤人，下学而上达，知我者其天乎。（《论语》）
存其心，养其性，所以事天也。（《孟子》）
天子有善，让德于天。（《礼•祭义》篇）
故君子不可以不修身，思修身不可以不事亲，思事亲不可以不知人，思知人不可以不知天。（《中庸》）
天叙有典。（《书•皋陶谟》）
凡我造邦，无从匪彝，无即慆淫。各守尔典，以承天休。（《书•汤诰》篇）
仁之於父子也，义之於君臣也，礼之於宾主也，智之於贤者也，圣人之於天道也，命也。有性焉，君子不谓命也。（《孟子》）
仁人之事亲也，如事天。（《礼•哀公问》篇）
予惟小子，不敢替上帝命。（《书•大诰》篇）
吾谁欺，欺天乎？（《论语》）
夏氏有罪，矫诬上天，以布命于下。帝用不臧式商受命。（《书•仲虺之诰》篇）
今商王受，弗敬上天。（《书•泰誓》篇。陈大猷曰，敬者万善之本，不敬者万恶之本。人虽至愚犹知敬天，今纣天且弗敬，宜其众恶日深也。）
商罪贯盈，天命诛之。予弗顺天，厥罪惟钧。（《书》仝上）
凡百君子，各敬尔身，胡不相畏于天？（《诗•小雅•雨无正》篇重）
不愧于人，不畏于天。（《诗•小雅•何人斯》篇）
君子以遏恶扬善，顺天休命。（《易•大有象》）
世禄之家，鲜克由礼。以荡陵德，实悖天道。（《书•毕命》篇）
好恶无节於内，知诱於外，不能反躬，天理灭矣。（《礼•乐记》篇）
第九节  圣人恪守上帝之命
钦敬上天之命乃为圣人。
钦若昊天。（《书•尧典》篇）
先王克谨天戒。（《书•胤征》篇）
昭假迟迟，上帝是祗，帝命式于九围。（《诗•商颂•长发》篇）
先王有服，恪谨天命。（《书•盘庚上》篇）
先王顾諟天之明命。（《书•太甲上》篇）
惟尹躬暨汤，咸有一德，克享天心，受天明命。（《书•咸有一德》篇）
成汤既受命时，则有若伊尹，格於皇天。（《书•君奭》篇）
不识不知，顺帝之则。（《诗•大雅•皇矣》篇）
予小子既获仁，人敢祗承上帝。（《书•武成》篇）
第十节  圣王郊祀上帝
君民皆当敬事上天，惟圣王郊祀燔柴用牺牲。
谷酒并乐以祭。凡在天下九州之民者，无不咸献其力，以共皇天上帝。（《礼•月令》篇）
命四监，大合百县之秩刍，以养牺牲；令民无不咸出其力，以供皇天上帝。（仝上）
次诸侯之列，赋之牺牲，以共皇天上帝。（仝上）
祀帝於郊，敬之至也。（《礼•记礼器》篇）
郊之祭，大报天而主日。（《礼•郊特牲》篇）
郊之祭也，大报本反始也。（仝上）
飨帝于郊，而风雨节，寒暑时。（《礼•记礼器》篇）
圣人烹以飨上帝。（《易•鼎卦彖》）
惟圣人为能飨帝。（《礼•祭义》篇）
肆类于上帝。（《书•舜典》篇）
类于上帝。（一见《泰誓》，以代纣告也。一见《王制》，以天子将出告也。）
柴于上帝。（《礼•大传》篇）
我将我享，维羊维牛，维天其右之。（《诗•周颂•我将》篇）
五者备当，上帝其飨。（《礼•月令》篇）
天子亲耕，粢盛秬鬯，以事上帝。（《礼•表记》篇）
祀兹酒帷天降命，肇我民惟元祀。（《书•酒诰》篇）
先王以作乐崇德，殷荐之上帝。（《易•豫卦•象辞》）
第十一节  上帝爱善厌恶
上天本爱人，不恶人，而有喜矜人善，怒厌人恶之情。
惟惠天民。（《书•泰誓》篇）
天惟纯佑命。（《书•君奭》篇）
今天其相民。（《书•大诰》篇）
皇天眷佑，诞受厥命。（《书•微子之命》篇）
天佑下民。（《书•泰誓上》篇）
自天佑之，吉无不利。象曰：大有上吉，自天佑也。（《易•大有》上九爻）
子曰：佑者，助也。天之所助者，顺也。（《易•系辞》）
上帝是依。（《诗•鲁颂•閟宫》篇）
有皇上帝，伊谁云憎。（《诗•小雅•正月》篇）
予嘉乃德曰：笃，不忘上帝时歆。（《书•微子之命》篇）
尔克敬天，惟畀矜尔。（《书•多士》篇）
天矜于民。（《书•泰誓上》篇）
帝乃震怒。（《书•洪范》篇）
皇天震怒。（《书•泰誓》篇）
天降丧于殷，罔爱于殷。惟逸天非虐，惟民自速辜。（《书•诰酒》篇）
天厌之，天厌之。（《论语》）
第十二节  上帝赏善罚恶
上天知人心善恶，赏罚至公无私。
惟上帝不常，作善降之百祥，作不善降之百殃。（《书•伊尹》篇）
天道福善祸淫。（《书•汤诰》篇）
德惟一动，罔不吉；德二三动，罔不凶。惟吉凶不僭在人，惟天降灾祥在德。（《书•咸有一德》篇）
惟德动天。（《书•皋陶谟》篇）
有罪不敢赦，帝臣不蔽，简在帝心。（《论语》）
简在上帝之心。（《汤诰》）
维命不于常道，善则得之，不善則失之矣。（《大学》）
天命有德。（《书•皋陶谟》）
天监厥德。（《书•太甲上》篇）
嘉乐君子，宪宪令德。宜民宜人，受禄于天。保佑命之，自天申之。（《中庸》）
皇天无亲，惟德是辅。（《书•蔡仲之命》篇）
惟天无亲，克敬惟亲。（《书•太甲下》篇）
知我者其天乎。（《论语》）
天讨有罪。（《书•皋陶谟》）
上天孚佑下民，罪人黜伏，天命弗僭。（《书•汤诰》篇）
永畏惟罚，非天不中，惟人在命。（《书•吕刑》篇）
第十三节  上帝哀怜罪人
上天哀怜人，容人迁改。人宜痛悔认罪，洗心斋戒，哀呼吁天。
天亦哀於四方民。（《书•召诰》篇）
倬彼昊天，宁不我矜。（《诗•大雅•桑柔》篇）
民有不若德，不听罪，天既孚命，正厥德。（《书•高宗肜日》篇）
天惟五年，须暇之子孙。（《书•多方》篇）
虽有恶人，,斋戒沐浴，则可以事上帝。（《孟子》）
帝初于历山，往于田，日号泣于旻天，于父母，负罪引慝。（《书•大禹谟》篇）
悠悠苍天，曷其有所。（《诗•唐风鴇羽》篇）
瞻卯昊天，曷惠其宁。（《诗•大雅•云汉》篇）
以哀吁天。（《书•召诰》篇）
第十四节  上帝赐人福乐
上帝为百禄万恩之原，一一皆宜祷求之。
天被尔禄。（《诗•大雅•既醉》篇）
帝命率育。（《诗•周颂•思文》篇）
自天降康丰年，穰穰来假来享，降福无疆。（《诗•商颂•烈祖》篇）
於皇来牟，将受厥明。明昭上帝，迄用康年。（《诗•周颂•臣工》篇）
天锡公纯嘏。（《诗•鲁颂•閟宫》篇）
曾孙寿考，受天之祜。（《诗•小雅•信南山》篇）
