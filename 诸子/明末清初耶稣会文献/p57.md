<!-- { "loadSidebar": true } -->
听笑谈不知倦，闻正言则惟恐卧，十九然乎？乍闻正言而动，退辄忘焉，十七然乎？有闻必绎，绎而得，蕲与人同，如是十可二三乎？心得之，口未必能言之；口言之，手未必能录之。问何以为？为懒故，为忘故，为拙故。夫亦人耳，人一奋，虽懒必强也；人一恬，虽忙必闲也；人一想，虽拙必无不通也。悠悠忽忽，而曰懒、曰忙、曰拙。谁授尔此三疾耶？人原无疾，而故自生疾，又或托疾。况为世俗事，懒亦行，忙亦逐，拙亦营。而曾不得片刻之强、之闲、之通彻，以从事我生之大根原，与夫我生之大究竟。呜呼！是可谓终身不灵者矣。子思子敕人戒恐，直严须臾；曾氏日省战兢，至死而后知免；是岂区区为世缘作计哉？
千百年来，普世伥伥其无如。得西方司铎提铎而振焉，人始知有大根原、大究竟焉，但于所云三疾者，未见其有瘳也。即余侍诸司铎，视闽中诸君子不后，亦且自谓能信不殆，曾何所得诠述一二言乎？乃今而始得吾胜友李其香，闻艾、卢二司铎口铎，而日抄之也。其香一日闻道，遂静修三山堂，思辨一年。等功名于浮云，视举子业如弁髦。而且理日益明，才日益迈。归而诱化数百人，交相磨厉，其德与日俱新。又期追随二司铎，周旋不暂舍，其抄未有已也。余虽亦懒、亦忙、亦拙，感其香亦稍知勉矣。

温陵张赓识
 
口铎日抄凡例

一、是集始于庚午之春，历年所纪，中更系以月日者，窃效编年纪事之例。
一、集中随问开明，因机诱诲。咸足裨益性灵，充拓学问。虽无连章累牍之详，悉皆玉屑金霏之妙。
一、集中或谈道、或析理、或旁参度数，为逐月札记，故不便别类分编。
一、是集所记，年不数月，月不数日，日不数时。大抵司铎逢人敷宣，而所记之候则寡。司铎发论明尽，而所记之语未详，则由亲炙有疏密之殊，与笔性有敏钝之异。
一、凡大瞻礼日，司铎论道中堂，妙义广博，为难于忆录，故兹不尽载。
一、辛未以后，诸友多有分录。邮筒所寄，汇载成书。虽有芟禧，非同剿说。
一、集中大旨所在，略加圈点，俾读者易识指归。至中间论议剖析，则各随赏鉴，未敢标炫。
一、集中答述，凡显载姓字者，悉皆同道诸友。其尚未奉教者，则不僭书。
一、各卷目录，一目只该一则。亦有一目而该数则者。兹凡二则以上，并分注目下，以便详览。
 
口铎日抄卷之一
口铎：泰西思及艾司铎、盘石卢司铎
笔记：福唐李九标其香
订正：温陵张赓明皋、清漳严赞化思参
较阅：晋安陈克宽孔熙、同邑林一俊用吁
参定：弟李九功其叙

论人藉友以明过，1：1
崇祯三年庚午，余违艾、卢二司铎，斗柄一周矣。春正月晦日，以试事抵郡。入晋谒，时涤罪甫毕，适与刘良弼对语。
艾司铎谓余曰：“子何言乎？人有过不自知，须藉友以发明之。如子有眼，具见人面也，而不能自见其面，若人则能见子面矣。”
论书宜熟玩，1：1
司铎谓良弼曰：“向所请书，亦时熟玩否？”
对曰：“方珍其书而不忍读也。”
司铎曰：“何为？”
曰：“恐污书耳。”
司铎曰：“书污而人洁矣。
譬之帨巾焉，巾污而身洁矣。”

论大信而毋少疑，1：1
有顷，余述客岁致病之由，与吁祈大主，始蒙佑而终不然之故。
司铎曰：“昔耶稣讲道山中，宗徒航海先归。忽飓风大作，船将沉，耶稣涉海往救之。宗徒伯铎禄者，望见曰：‘吾主乎？吾将往从焉？’耶稣曰：‘来。’伯铎禄遂跃入水中，其足不沉。徐见波涛喷涌，心忽生疑，遂溺。耶稣絜其手拯之。曰：‘子何信之浅哉？’是之谓‘大信不沉，少疑即溺。’吾子得无类是乎？”
论子之予夺恭听主命，1：2
一、用吁因丧子而忧郁
司铎问曰：“子见林用吁乎？”
对曰：“用吁近有子丧，忧郁殊甚。”
二、若白顺服主的故事
1、若白一下死了几个儿子
司铎曰：“昔圣若白有数子，不逾时俱丧。
2、不信的人以此指责圣教
“诸不闻道之人，遂有以此而訾圣教者。
3、若白顺服主的予夺
“若白不为动。曰：‘子原大主所赐，一凭大主所收，吾惟恭听主命而已。’
4、若白又得了七个儿子
“后若白连举七子，富贵倍于前。”
三、用吁以若白自慰
近阅用吁解惑一书，具见识力。用吁既著书以解人之惑，尚其以若白之言自慰乎？
论圣本笃克欲之功，1：2
一、本笃克欲故事
二月六日，瞻礼甫毕。
艾司铎谓众曰：“今日圣本笃升天日也。本笃年方壮时，潜修山中。一日欲念忽炽，苦不能禁，遂赤身入丛棘中，展转受刺，至遍体流血，欲念乃止。”
二、身体与灵魂之喻
1、身体如驴马，灵魂如主人
“夫身犹驴马也，灵魂其主人也。
2、任驴马所为则危
“主人之御驴马，委其辔焉。一任其所之，势必有颠踬之患矣。
3、鞭策控扼则安
“惟控扼之、鞭策之，而驴马始骋乎康庄之途。曾何颠踬之与有？”
喻从教毋待，1：2
一、某人慕教而未决
十有二日，文学薛某者，久慕圣教，特因循而未勇决也。日正中入谒，艾司铎谆谆诱劝者不一而足。
二、饥而待哺之喻
文学遽问曰：“某某亦已从教否？”
司铎曰：“有人于此，饥而待餔。必俟众来始食，斯亦一道也。然俟久不至，则必先食。如必强待不至者而后食，恐终有不得食者矣。其饥宁有已时乎？”
答晷刻随方不同而星家无据，1：3
一、各地的时间不同
十八日将午，二司铎步于庭，视壁间所画罗玛地图。
艾司铎谓余曰：“罗玛斯时尚未行弥撒。”（祭名详见本论）
余愕然曰：“时有不同乎？”
司铎曰：“有。”
二、时差的原因
余问故。
司铎曰：“日轮所照各有先后，故耳。盖地如圆球，四面皆人所居。日轮照之，每东西三十度，而隔一时。今四方之人，各以所居之子午线为午时。则离此东三十度者，已为未。离此而西三十度者，尚为巳也。罗玛去中邦百余度而遥，算此时尚为寅。故知其弥撒未行耳。”
三、缅甸与闽也有时差
余曰：“信如师言，推之敝邦诸省，即缅甸之去吾闽，已二十度，今此方午初，而缅甸不尚为巳乎？”
司铎曰：“然。”
四、星家之言不足信
余曰：“夫星家之择日、推命也，以为普天之下，同此时耳。今即王会之内，便已不同若此，彼星家安所凭以定吉凶乎？”
司铎曰：“吾固谓其不足信也，而世顾惑之何哉？”
论述张子异迹，1：3

三月十一日，余复至堂，得一帙。
一、张识其人
曰：“弥克儿遗斑。”读之，知为温陵张见伯作也。见伯名识，圣名弥克尔，乃张令公赓之子。
二、张子异迹
自述其在杭时病困，吁祈大主。忽于床帷有光一道，递现二十一字：“曰愤勘、曰解虐、曰德邻、曰白乡、曰听简、曰健盟、曰百系亦脱、曰三年当受予。”且自释其义，具载篇中。
三、张子异迹根由
余读而异之，因请其详。
艾司铎曰：“是张子十七岁时事也。张子虽妙龄乎，而修道之心忻勤真挚，皆高人一等。故其收功倍速，而灵迹倍奇。”
四、张子去世升天
1、异迹预示其去世之日
余曰：“张子在乎？”
司铎曰：“去世矣，庶乎升天矣。”
曰：“升天何期乎？”
司铎曰：“即现字之后三年也。昔张子现字时，吾方在杭。张子至堂，备述前事。其所云‘三年将受予’者，意大主将增其慧力。吾已默定为去世升天之期矣。果于三年后是月是日是时，亲见天主耶稣。
2、临终所见之异象
觉初尚呵责，有圣玛窦及利玛窦者旁为转祈，方许登化光天焉。斯盖绝而暂苏时，备告其父若舅者。
3、临终作书遗言
且临终作书，别教会诸友。道此行望得安息之所，不必以去人世为忧戚云。”
余闻而悚然者久之。夫张子以如许功行，尚微干主怒，获祈乃免，而况其下者乎？日监在兹，可畏哉？”
论昼夜长短随地不同，1：4
一、昼夜长短因地而异
十有三日将夕，余偕王子荐侍先生。偶谈勤学惜时，与昼夜长短之说。
艾司铎曰：“卢司铎在欧逻巴之北，有时昼极短，而夜极长。”
余讶而未得其解。
司铎曰：“子毋异也，尚有极北之地，以半年为昼，半年为夜者。”
余益讶之。
司铎笑曰：“昔者徐子尝闻斯说，深求而不得。吾取简平仪示之，始了然而去。”
二、昼夜长短因地而异之因
1、日照北极则长昼不夜
余请其略。
司铎曰：“斯地正居北极之下，自春分至秋分，日地上环绕，皆照见北极下之地，故此半年常昼而不夜。
2、日不照北极则长夜不昼
“自秋分至春分，日地下环绕，皆不及北极下之地，故此半年常夜而不昼。
3、南极则正好相反
 “若在南极之下，则反是。
4、中邦书籍中的例证
“今子中邦所载，有日初出，蒸羊脾，未熟而日已入者，大都皆极北之地也。”
余闻而嗒然若丧，退思舆图所画，微识其解。夫拘儒以目所不见谓无也，孰知以理测之，固凿凿可按若斯者乎？
述张子幼聪，1：4
一、张弥克（张识）
居有间，众谈张弥克之事。
子荐问曰：“张令公尚有几儿乎？”
艾司铎曰：“令公共有六男，弥克其三也。
二、张悌尼削（张就）
1、今已去世升天
“今其四者亦升天矣。
2、幼时的聪明智慧
“四男名就，圣名悌尼削。其在杭进教时，才五岁也。幼而颖异，不让厥兄。
3、谦恭若成人
“至若虔恭恪守，有老成人所不如者。
4、众咸服其警敏
“杨京兆淇园极怜爱之。一日于圣堂前，京兆问曰：‘天主谁生乎？’曰：‘圣母。’‘圣母谁生乎？’曰：‘天主。’众咸服其警敏。
三、张令么亡儿得儿
今偕其兄可得天上国，张令公方谓亡儿而得儿也。”
志天地仪诸圈名，1：5
十四日，陈孔熙至堂，余述昨昼夜长短之说。
适艾司铎出，余复按地图以质。
司铎曰：“未足也。”遂出天地仪示余，且缕缕言之。
余质性鲁钝仓卒，未能了了。
司铎曰：“是乌可一蹴至乎？姑先志仪圈诸名，可渐而学矣。
一、地平圈
“按天地仪，架上一周者，为地平圈，以分上下。
二、子午圈
“与南北极直者，为子午圈，以分东西。
三、地平圈系列
“中半截，为赤道，昼夜平圈，以分南北。
赤道上，为昼长圈。
赤道下，为昼短圈。
昼长圈上，为北极圈。
昼短圈下，为南极圈。
四、黄道圈和二分、二至圈
“与赤道斜交，半向北而上接昼长圈，半向南而下接昼短圈者，为黄道圈。是即日所经行处也。
“其与赤道圈相交，过二分者，一为二分圈；一为二至圈。
此其大略也。若夫推验运行之法，尚藉师资耳。”
论日有二行，1：5
