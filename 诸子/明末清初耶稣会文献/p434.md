<!-- { "loadSidebar": true } -->
嘉庆年间，吴门黄主事丕烈曾得此书，嘉定钱少詹事大昕、仪征阮相国元，先后评跋。阮公复见初印本《池北偶谈》，并采公所著《日食天象验》篇，为《畴人传》。且推《摘谬十论》讥西法一月有三节气之新、移寅宫箕三度入丑宫之新，则固明于推步者，所不能废。钱公虽以公于步算非专家，亦深惜公无有力者助之，故终为彼所诎。其诋耶稣异教，禁人传习，为大有功名教。
近吴门叶君廷琯，尝称公少年已气节觥觥如此。乃越三十年，时移世易，而刚直之性不渝，可谓豪杰之士。其书虽为西人计毁，然迄今仍有传本，而姓氏亦称道弗衰。盖其精诚固结，自有不可磨灭者在云云，皆能知公之深。
穆乃恭记《庭训格言》一则，并综《明史》姜埰、温体仁等传及《东华录》、康熙朝《徽州府志》、近世名人著述之可传信者，□括以表公阡，俾乡之后进者详焉。


辟邪纪实
“天下第一伤心人”原著
东南各省士民 重刊
辟邪纪实题解
《辟邪纪实》于咸丰十一年（1861）辛酉五月底初版，于壬戌（1862）八月再版，增加了《批驳邪说》数十条，作者自称：“天下第一伤心人”，其姓名与背景不详。本书中《圣谕广训黜异端以崇正学》、《前序》、《后叙》及《辟邪纪实》上卷和《辟邪纪实》中卷据荷兰莱敦大学汉学图书馆藏本编辑整理，《辟邪纪实》下卷、附卷据北京大学图书馆藏本编辑整理。
《辟邪纪实》包括上卷、中卷、下卷、附卷四部分。上卷包括《天主教集说》、《天主教入国考略》、《辟邪说上篇》、《辟邪论下篇》四篇文章。作者在前两篇文章介绍了天主教教内许多邪僻丑恶之事，以及天主都传入中国的历史。后两篇是杨光先当年反对天主教时旧作。
中卷包括《杂引》和《批驳邪说》两篇文章。《杂引》中，作者摘录了《西详志略》等书刊杂志中对天主教描述，并对天主教加以评论批驳。《批驳邪说》中引用了天主教的四篇文章《天路指明》、《甲乙二友论述》、《耶稣教略》、《训子问答》，从中摘录一些字句，逐条批驳天主教之非。
下卷只《案证》一篇，从《摘录怀仁堂杂著》等书中摘录了天主教以淫邪、幻术迷惑百姓，祸害社会的事情。
附卷包括《辟邪歌》、《国防法》、《哥老会说》三篇。《辟邪歌》是作者以诗歌形式揭露天主教恶行，号召大家共辟邪教。《国防法》是作者自己草拟的，用来防止天主教流传的法规乡约。《哥老会说》则是作者对哥老会的起因及会中黑话介绍，并提出了除灭哥老会的一些方法。
总之，《辟邪纪实》的作者多方摘录有关天主教的传闻和文章，意图通过揭露天主教内违理、邪淫、以幻术迷人、以妖术害人的事迹，说明天主教是无父无君，荒淫无道、邪僻虚妄、祸国殃民的邪教，宜群起而改之，同心而斩绝之。而虽曰“纪实”，今日看来，《辟邪纪实》中的许多记载，多属道听途说，以讹传讹。

 
辟邪纪实目录
辟邪纪实题解	465
辟邪纪实目录	467
恭录圣谕广训黜异端以崇正学	468
前序	469
后叙	470
辟邪纪实上卷	471
天主邪教集说	471
天主邪教入国考略	475
辟邪论上篇	477
辟邪论下篇	479
辟邪纪实中卷	482
杂引	482
批驳邪说	490
阅《甲乙二友论述》	496
阅《耶稣教略》（系新改，较旧本不符）	496
辟邪纪实卷下	500
案证	500
辟邪纪实附卷	511
辟邪歌	511
国防法	517
哥老会说	520

 
恭录圣谕广训黜异端以崇正学
朕惟欲厚风俗先正人心，欲正人心先端学术。
夫人受天地之中以生，惟此伦常日用之道，为智愚之所共由。索隐行怪，圣贤不取。《易》言：“蒙以养正，圣功以之。”《书》言：“无偏，无陂，无反，无侧，王道以之。”圣功王道，悉本正学。至于非圣之书，不经之典，惊世骇俗，纷纷藉藉起，而为民物之蠧者，皆为异端，所宜屏绝。凡尔兵民，愿谨淳朴者固多，或迷于他岐，以无知而罹罪戾，朕甚悯之。
自古三教流传，儒宗而外，厥有仙释。朱子曰：“释氏之教不管天地四方，只是理会一个心；老氏之教，只是要存得一个神。”此朱子持平之言，可知释道之本旨矣。自游食无藉之辈，阴窃其名以坏其术，大率假灾祥祸福之事，以售其诞幻无稽之谈。始则诱取赀财以图肥己，渐至男女混淆，聚处为烧香之会；农工废业，相逢多语怪之人。又其甚者，奸回邪慝，窜伏其中，树党结盟，夜聚晓散；干名犯义，惑世诬民。及一旦发觉，惩捕株连，身陷囵圄，累及妻子。教主已为罪魁，福缘且为祸本。如白莲、闻香等教，皆前车之鉴也。
又如西洋教，宗天主亦属不经。因其人通晓历数，故国家用之，尔等不可不知也。
夫左道惑众，律所不宥；师巫邪术，邦有常刑。朝廷立法之意，无非禁民为非，导民为善，黜邪崇正，去危就安。尔兵民以父母之身，生太平无事之日，衣食有赖，俯仰无忧。而顾昧恒性，而即匪彝，犯王章而干国宪，不亦愚之甚哉！
我圣祖仁皇帝渐民以仁，摩民以义，艺极陈常，煌煌大训，所以为世道人心计者至深远矣。尔兵民等宜仰体圣心。祗遵，摈斥异端，直如盗贼水火。且水火盗贼，害止及身；异端之害，害及人心。心之本体，有正无邪；苟有主持，自然不惑。将见品行端方，诸邪不能胜正；家庭和顺，遇难可以成祥。事亲孝，事君忠，尽人事者，即足以集天休；不求非分，不作非为，敦本业者，即可以迓神庆。尔服，尔耕，尔讲，尔武，安布帛菽粟之常，遵荡平正直之化，则异端不待驱而自息矣。
 
前序
天下第一伤心人
耶稣教之邪，稍有人心者，必谓断不可从。有从者，不过市井无赖徒耳。曾读孔孟书，断不至此。予亦何尝不以为然。何也？每见大小试毕，多以佛老因果说为劝善举，纷相投赠，罕受而信者，谓近虚荒。吾儒守四子五经，自有实在经济，岂复为佛老所惑哉？夫佛老因果，犹为劝善而说，且知虚荒而不信。至耶稣教，则空以永福永祸为言，所行之虚荒，较甚于佛老万万倍。宜其劝之不信，即勒之不从，守四子五经之道，为确不可易也。
乃独有不然者，当未与诸夷大和时，辄闻士宦有从其教者，究未目击其实，未敢深信。自与诸夷大和后，则见不惑于佛老之因果者，竟惑于耶稣之永福永祸，而昭然为恶矣。至有大吏词臣，亦置纲常名教于不顾，即求其入于佛老而不可得者，尚安望守四子五经之道，以著实在经济哉？
呜呼！流毒尚可言哉，尚得谓成人世哉！此予书不能已于作也。始为集说，历数其教之邪也；次入中国考略，明邪教所自始也；次辟邪论，录旧也。次杂引志事之一二见，及有互异处也；次案证，著邪教害人之实也。附辟邪歌，便浅者传唱也；附团防法，使人同心以杜绝也。 附哥老会说，因亦足贻大害而并及也。合名曰《辟邪纪实》者，谓无诬枉之词也。凡历五昼夜而成书，精神亦大惫矣。速刊传送，愿受者有以鉴予苦心，皆不为邪教所惑，则幸甚矣。

时咸丰十一年（1861）辛酉五月尽日
天下第一伤心人自叙
 
后叙
天下第一伤心人
今夫天下之大，惟中土为声明文物之邦，帝王师儒，皆出其中。有尧舜之心传，孔孟之道统，为至正至平之教，人人可遵，历万世而无弊，更何有他教而争胜负者哉？
自文艺取士以来，学士大夫，遂直以圣贤经传为博科名之具，而于实际，曾不讲求。即或有笺注之学，亦多虚盗匪誉，妄冀身后配祀圣庙。于天下实事，亦顾忌回护，不能本所学以行之。此佛老所以得行其说，而天主邪教亦得伺其隙也。
且相识有金、王诸徒，于邪教巧为争辩，谓若以其教之原始为妄，则以盘古为开辟祖，而我之原始独不妄乎？谓若以其教为可骇而不可从，则安见在彼教者，不以孔子教为可骇而亦不可从乎？不过各著其是，特少见而多怪耳。
噫！此昧本之言，索隐行怪之为也。不知孔子删书断自唐虞，未或一言盘古事，大圣贤果何在开后世以疑端哉？至以孔子教为可骇而亦不可从之喻，彼固忍心以言，而闻之能不心寒乎！可知中士圣贤之教，不害于无知之小民，深害于闳肆博辩之才士矣！
此予去岁《辟邪纪实》之作，为万不得已，非好事之为也。兹复批驳邪说，得数十条，增杂引后，使人知邪教之言，固无在不使人以可攻者。
或疑予徒劳无补，邪教之从不从，存乎人之本衷。此则予亦知既从者，为牢不可破。甚冀未从者见之，有以激发天良，遵守至正至平之教，不使声明文物之邦，尽为邪教所坏，亦天下万世人心之大幸矣！
壬戌（1862）八月
天下第一伤心人自叙

 
辟邪纪实上卷
天主邪教集说
天下第一伤心人
天主教，始自耶稣，乃西洋诸国通行之教。习者妄谓耶稣本上帝化身，于汉哀帝时，为犹太国童女马利亚所生，全智全能，通各国土音，创教劝人为善，后被国人钉体于十字架，刃刺以毙，三日复活，历四十日以肉身升天。其徒遂号其教曰“天主”。以耶稣为先天教主，又曰圣子，又曰天兄。造书曰天经，又曰圣书。遍相引诱，自郡国至乡里，皆建天主堂，供十字架。
师其教者，或手执十字架，与佩胸前不等。偶有轻亵，为逆上帝，重罚之。其教分目实繁，难悉举。
以意大里为天主教之宗国，代有持世教皇，为代天宣化。凡西洋各国王即位，必得教皇册封。有大事，必咨决请命。又令其大弟子数十人分掌各国教事，曰法王。小部落掌教者号神父，神父多在童时受教，割去肾子，曰弥塞。从其教者，与神父鸡奸不忌，曰益慧。其余随地皆有牧师分掌之（牧师又名满剌）。至天主堂一切供亿，则皆国王大臣民庶转输不绝。
每七日一礼拜（以星房虚昴之辰为礼拜日），曰弥撒，又曰教会。此日百工悉罢，老幼男女，齐集天主堂。牧师上坐，赞美耶稣之德，谓耶稣为会之元首，信者为会之全身。群党喃喃诵经毕，互奸以尽欢，曰大公，又曰仁会。
凡嫁娶不用媒妁，亦不论少长，必男女自愿，惟拜耶稣祈上帝。新妇至，必先与牧师宿，曰圣揄罗福。且父可娶媳；子可娶母；亦可娶己女为妇；兄弟叔侄，可互娶其妇；胞姊妹亦可娶为妇。
又重女轻男。自国王至臣，庶皆听命于妇。每有妇逐夫而再赘者，谓男子皆由女出。故其国多女王摄权，谓经水乃上帝所赐至宝，非此不能生人。妇女经至，则争取饮之，故夷匪多腥秽难闻者。
