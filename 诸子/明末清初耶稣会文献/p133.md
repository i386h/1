<!-- { "loadSidebar": true } -->
二、人代天工	276
三、天命多辟	276
四、未顺命	276
五、帝享王用	276
六、好生钦恤	276
七、具严天威	277
第三十七节  上帝赐福仁爱之君	277
一、天保定尔	277
二、降尔遐福	277
三、天被尔禄	277
第三十八节  上帝福善祸淫	277
一、惟天聪明	278
二、天命有德，天讨有罪	278
三、上天孚佑下民	278
四、惠迪吉，从逆凶	278
五、上帝必福善淫	278
第三十九节  敬是真福真祸之机	279
一、天监下民	279
二、天佑有商	279
三、天降灾祥在德	279
四、敬乃祸福之机	280
五、元吉在上	280
第四十节  永福永祸	280
一、无坠天降之命	280
二、万世无疆之休	280
三、文王在上	280
四、文王在帝左右	281
五、三后在天	281
六、殷多先哲王在天	281
七、天有显道	281
八、天剿绝其命	281
九、永畏惟罚	281
十、上帝不蠲	281
十一、永言配命	281
十二、不敢宁于上帝之命	281
第四十一节  全福极祸	282
一、五福之目	282
二、六极之目	283
三、总结：以福极劝惩天下	284
第四十二节  上主所闻之道乃自然率性天理	285
一、天命之谓性	285
二、人心道心	285
三、攻乎异端	285
四、仲尼不为己甚	285
第四十三节《古文渊鉴》诸条	286
一、《祭祀术奏》	286
二、《请除释教》	286
三、《论佛骨表》	286
四、《与吕微仲书》	286
五、《毁佛寺制》	287
六、《正命》	287
古今敬天鉴（下卷）	288
一、称呼真宰之文语	288
二、宇宙必有真宰	288
三、至尊无对	288
四、造天地万物	289
五、养万民之大母	289
六、天子在位乃奉主宰之命	289
七、人人该敬事之	289
八、人心不正，何能事之	289
九、无所不在	289
十、无所不知	289
十一、无所不见	290
十二、无所不闻	290
十三、明白善恶	290
十四、毫厘不差	290
十五、至明何能哄之	290
十六、至公无私	290
十七、自掌赏罚善恶之权	291
十八、自本爱人	291
十九、万恩之源，理当报之	291
二十、吾将何物报其洪恩	291
二十一、生人之主，命人相爱，或有相欺，即欺主也	291
二十二、人不善，其宰严其恶	291
二十三、凡苦皆由其命	291
二十四、兹怜之本不负苦人之望	292
二十五、苦之极必祷其怜	292
二十六、好谦恶傲	292
二十七、不容人恶，不可不畏	292
二十八、人无过失，何以畏之	292
二十九、其意深奥难知	292
三十、其算无穷	293
三十一、事事好否，无不顺其命	293
三十二、人之生死，俱属主宰之命	293
三十三、非主宰之佑，事事不成	293
三十四、真宰者乃众人之赖，事事告之	293
三十五、天旱之时，望雨求之	293
三十六、天旱之时，望雨求之	293
三十七、五谷不生，求之方得	294
三十八、真宰福善之所，不外于天	294
三十九、真宰乃长生之根，求之可寿无疆	294
四十、敬主牌位	294
四十一、敬主礼仪	294
四十二、开人明悟，自招灾祸	294
四十三、开人明悟	295
四十四、赋人上智	295
四十五、上天从人	295
四十六、全赖上天	295
四十七、赐人福禄	295
四十八、上天降灾	295
四十九、惟天当求	295
五十、上天神灵	296
五十一、上天可畏	296
 
古今敬天鉴自序
一、先后之儒敬天之旨大不相同
从古以来，诸儒皆重典籍所载修身齐家治国之道，无不以敬天为本，然先后之儒敬天之旨大不相同。
1、古儒朝夕事奉上帝
上古之儒近於天学。故其敬天者，明识有皇上帝至尊无对，全能至神至灵，赏罚善恶，至公无私，真为万有之根本主宰。所以朝夕小心翼翼，畏之、敬之、事之。
2、中儒事天以外仪虚文
中儒不幸遭战国焚书之害。於时，典籍所载敬天之原旨，与古传之文几亡。当秦汉晋唐，愈失真道之传。虽祭天之礼，事天之说尚在，大概不过外仪虚文，而真如不识惟有一至尊无对上帝为万有之主宰。故祭五帝祭七帝，种种非举，迷谬反古。
3、宋儒不明真主唯一
迨至宋朝，憎前儒流於道家，诸帝之妄，务尽革之。惜哉！宋儒有不明真主惟一之旨者，各逞其臆说，而经乃晦矣。
二、历代名儒未归於古儒之意
所以诸儒云：信经不信传。
1、诸儒各有所学
如《书经•大全序》，元城刘氏云：汉承秦火之後，诸儒各有所学，谈经或得或失，各自名家。
2、前儒失意而後学忘味
《易经•大全程序》云：去古虽远，遗经尚存，然前儒失意以传言，後学诵言而忘味，自秦而下盖无传矣。
3、王道衰而异端起
《性理会通进书表》云：自王道既衰，异端蜂起，燔烈秦火之馀，穿凿汉儒之弊，其间存者不绝如线。
4、宋学以狂瞽相师
《十三经钱序》云：王介甫凭藉一家之学，创为新义，而经学一变。朱元晦拆衷诸儒之学，集为传注，而经学再变。宋之学者自谓得不传之学於遗经，胥天下不知穷经学古，而冥行趋址，以狂瞽相师，驯至於今。
5、孔子没而易亡
《易经•来注•来序》云：本朝纂修《易经》、《性理大全》，乃门外之粗浅，非门内之奥妙。自孔子没而易已亡，四圣之易如长夜者，二千馀年。
6、朱子晚年痛悔
《王阳明文集•朱子晚年定论序》云：朱子晚岁固已大悟旧说之非，痛悔极艾，至以为自诳诳人之罪不可胜赎。世之所传《集注》、《或问》之类，乃其中年未定之说，自咎以为旧本之误，思改正而未及。而其诸《语类》之属，又其门人挟胜心，附己见，固於朱子平日之说，犹有大相谬戾者。如此等名儒，虽尽知前後传解之失，惜终未归於古儒原意之正。
三、本朝皇上复明典籍敬天之旨
今幸赖我皇上，天纵聪明，自幼博览古今书籍，且于天文、测量、算法、律吕、格物等学，则相引以求其大本。奉旨取汉宋以来诸家之说，荟萃折衷，著经书《日讲》《御批》，选《古文渊鉴》，始复明典籍敬天之原旨，多正前代传解之谬。
1、惟天聪明
如《日讲•书经解》“惟天聪明”云：惟天高高在上，至虚至公，至神至灵。不庸听而聪无不闻，不需视而明无不见。不惟政令之得失，民生之休戚，举不能逃天之鉴。即暗室屋漏之中，不睹不闻之地，亦皆照察无遗焉。天之聪明如此。
2、简在帝心
又解“惟简在上帝之心”云：善与罪一一简在上帝之心。天虽高而听则卑，或善或恶报应，昭然断无或爽。
3、日食求言
《古文渊鉴》“日食求言诏”，《御批•诗》曰：不显亦临昭，事上帝之心无时可懈。因日食而克谨天戒，亦倍凛於平日尔。
4、天乃至圣之主宰
德升虞氏所著《品字笺》解“天”字云：汉诂天者，理而已矣。又理不离气，顾其中必非漫无所主，而能阴隙下民者。《太甲》曰：惟天无亲，克敬惟亲。《咸有一德》曰：天难谌，命靡常。而《伊训》直曰：“作善降之百祥，作不善降之百殃。使其中止此浑然运行之理若气，而绝无至灵之真宰焉，则所云无亲惟亲者谁所云？难谌靡常，而降祥降殃者又谁？倘所谓皇皇之上帝非乎，乃吾人日在鉴兹之下，不知时加警惕以畏天威，且敢以小智私心与帝天角，弗思甚矣。”由此观之，古典之文所载敬天之旨有缺而失序者，多赖《日讲》等书复明之。
四、复明天学之法
1、分列经典修目
但因天之主宰万德之妙，分见於经传，而藏於奥文微言之内，自外人外观之，若无次序，难以明达。然在我朝大邦，穷经明理之儒，犹易察识。况兹分列其条目，如一明鉴然，则上主之神容可识，而天学之本义可以复明矣。譬如依目学之法，画其耳目手足身体形，上下左右，错综分散，不成像貌之状。乃用数面之镜照之，方见全人之容貌。故经典之文，有明发上主能德之蕴。
2、择录中儒之注
中古之儒，注解显著者，择录其略，以助明天学之本义。
3、据天主《圣经》真传
且南北东西四方之人，同为上天一大父母君师所生养，治教皆原属一家，惟一天学之人。中华经书所载，本天学之旨，奈失其传之真。西土诸国存天学本义，天主《圣经》之真传，今据之以解中华之经书，深足发明天学之微旨。故於所辑经书内，亦引天主《圣经》真传一二条以证之，为《敬天鉴》上卷。
4、汇集民谚经文
经传之外，又有自古至今、众口所传之谚语，为士为民，亦择其语异意同、关系天学之要者，配於经文之句，为《敬天鉴》下卷。
5、考究天主《圣经》精微
凡兹上、下二卷诸条，皆对合於天主诸端道理，以明中华经典与西土天主《圣经》，其大本原惟一无二。中华之儒欲明经典奥文所藏天学本义者，莫如与西士同心合志，考究於天主《圣经》精微之旨尔。

                                                                          康熙四十六年辑
            （韩大学士观此书时，尚未辑入《日讲》等诸解）
 
古今敬天鉴（上卷）
集古今经解之文，发明天学本义。
第一节  上帝创造
宇宙之内，必自有一无形无像、造天地万物之主。
一、有皇上帝
《诗•正月》：有皇上帝。
程子等儒云：帝者，天之主宰。
《说文》云：皇从白，为古自字，即皇字也，自王也。天之主宰，苟非自有，何以自王，何以皇天而主宰之？
二、（帝）出乎震
《易•说卦传》：（帝）出乎震。
《日讲》：帝为生成之宰，其出入不可见。即物之出入，以可见者，明其不可见也。当其出而生物，令方行而气方动，化育发端，则出乎震焉。
据天主《圣经》，造物主至神至灵无可见，诸德之美明显于所造有形而可见万物之妙。其所造者，依己全能之命令。乃上主之命，为生生造化发育之大机。上主初造之之时，明圣经之士，概归之於震。
