<!-- { "loadSidebar": true } -->
《三山论学》大约是艾儒略与叶向高两天的谈话记录，其主要内容是“辨究天主造天地万物之学”，包括“天地万物自必有以造之者”，“天主为降生救人，而天堂地狱实为天主赏罚之具。”大致可分为四个部分。第一部分论述天主唯一，是创造天地万物的全能者（一至七节）。第二部分是对世间善恶祸福问题的解答（八至十二节）。第三部分是对灵魂不灭，死后审判的论述（十三至十六节）。第四部分是对天主降生的考证和释疑（十七至二十节）。其目的在于教人“尊崇天主”，“遵行教诫”，“返勘吾身从何而出，吾性从何而赋，今日作何昭事，他日作何归复？真真实实，及时图勉。”
 
三山记学编目录
三山论学编序	319
三山记学编目录	321
三山论学记序	325
重刻三山论学序	326
一、著书刻书之功	326
二、著书刻书之赏	326
赠思及艾先生诗	328
前言	329
第一节  天主唯一	329
一、钦崇天主为学术正旨	329
二、当钦崇唯一真主	330
三、唯天主能造物	331
第二节  天主造物	331
一、天主赋人灵性形骸	331
二、天主化生主宰万物	332
第三节  太极非天主	332
一、太极不能主宰万化	332
二、太极不能造化万有	332
三、太极不能为天地主	332
第四节  善恶由来	333
一、恶非天主所造	333
二、善恶人自造	333
三、天主好善恶恶	333
第五节  东来传教	333
一、万物皆天主所造	333
二、万物皆天主安养	333
三、天主无烦无劳	334
第六节  东来传教	334
第七节  万物之用	334
一、物皆有用	334
二、害人之物亦有用	335
三、物因人犯命而害人	335
第八节  善人遭祸	336
一、人不足以知天主	336
二、人不足以知人善恶	336
三、天主能知人善恶	336
四、天主以祸炼善人	336
五、福祸赏罚不可归气数	336
第九节  恶人受罚	337
一、惩罚不因父及子	337
二、名声与良心非惩罚	337
三、死后审判为真赏罚	337
四、天主惩罚至明至当	337
五、天主对恶人之罚	338
六、天主赏罚至公至义	338
第十节  人世善恶	338
一、天主赋人善性	338
二、善恶之分原由	338
三、天主不定人性为善	339
四、天主不笃生贤君	339
五、天教有助于政平俗美	339
第十一节  改过迁善	339
一、改过迁善之喻	339
二、当砥砺图新	340
第十二节  天主望人改过	340
一、尽歼恶人将绝灭人类	340
二、天主慈悲望人悔改	340
三、世有始恶终善之人	340
四、不必遽歼纵恶无忌者	340
第十三节  天主赏罚	341
一、遽赏遽罚错紊天主彰瘅之权	341
二、一善一恶不足以定人善恶	341
三、随善随罚使德行不纯	341
四、世福不足以报圣贤	341
五、世福有害于德修	341
六、世祸不足以报恶人	341
七、世间祸福无益于陶冶于民	342
八、恶人凌善有益于试炼善人	342
九、天主显示赏罚恶之征	342
十、天主赏罚至公至妙	342
第十四节  灵魂不灭	342
一、灵魂非气	342
二、灵魂非精气	343
三、生物灵魂三种	343
四、天主审判人灵魂	343
第十五节  身后苦乐	344
一、苦乐之缘在神而不在形	344
二、身后苦乐非无所附着	344
三、神明常存不与白骨俱朽	344
四、当图善生善死之道	345
第十六节  天堂地狱	345
一、身后审判不可不论	345
二、常念四末以绝犯罪	345
三、以人之究竟劝善戒恶	345
四、天堂地狱可赏善罚恶	346
五、不可因佛教而诋天堂地狱	346
六、天主以天堂地狱赏善罚恶	346
第十七节  天主降生	347
一、天主隆生之意	347
二、天主降生而不离天	347
三、天主接人性以降生	347
四、圣母爱天主而不亵	348
五、天主因爱而不嫌其亵	348
六、天主降生有书可考	348
七、天主降生无可比拟	348
第十八节  童女怀孕生子	348
第十九节  降生微贱之家	349
第二十节  降生如德亚	349
一、天主不必必于中土	349
二、天主降生于如德亚之意	350
三、不可因降生之地而生疑	350
四、当一心钦崇天主	350
第二十一节  赠送圣经	351
 
三山论学记序
三山论学记者，泰西艾子与福唐叶相国辨究天主造天地万物之学也。夫天地万物自必有以造之者，穷无穷，极无极，稽其所以造之者，天主是也。然艾子以天主为降生救人，而天堂地狱实为天主赏罚之具。盖其国历来尊信教法。如此相国之往复辨难不啻数千百言，微艾子之墨守曷敌输攻？然微相国之尘屑霏霏，则艾子之能不疲于屡照者，其明镜熟从而发之。窃叹诸葛武侯读书观其大意，不以寻章摘句为能。如艾子所论尊崇天主，欲人遵行教诫，返勘吾身从何而生，吾性从何而赋，今日作何服事，他日作何归复，真真实实，及时勉图。如人子之事父母，起敬起孝，此则其论学之大意。馀虽千百言，以此数语蔽之可也。

石水苏茂相书

重刻三山论学序
一、著书刻书之功
三山论学书，艾先生既刻于闽，余何为又刻于绛？从余兄九章命也。余兄何以命余？曰：为天主著书功大，为天主刻书功亦大也。
1、著书之功
其大著书功者何？曰：艾先生学澈天人，不务荣显，铲名灭迹，向氛烟毒雾中，行九万里为天主铎教中华，其至德精修自尔感人。第中华幅员万里，先生落落晨星，屦迹不尽到，謦欬不尽闻。惟书可以大阐天主慈旨，晓遍蒙铎。若处处有艾先生，人人晤艾先生，且若时时留艾先生也。故著书功大也。
2、刻书之功
其大刻书功者何？曰：艾先生持诫精严，一介不取，年饥用费而加倍，额粮应至而愆期，保赤济饥，宁滋减口。著书虽易，刻书实难。非资二三信友、仔肩、梓工，虽有绝妙之书，超性之理，破千古之差谬，振举古之沉迷，而韫匮之藏，终无由传所欲传。使沛然洋溢，若斯之广且速也，故刻书功亦大也。
3、著书与刻书并重
夫著书功如日，自具真光，施照万有。刻书功如月，无光而传日光，以照日之所不及照；而清辉彻夜，皎色亲人。又畴以其光从日借，遂薄月谓不光也哉？故刻书功与著书功并大也。
4、重刻之功
至于初刻再刻，苟同一心为主阐教，即同一月为主传光。要论厥功及人，而得之浅深，刻之先后，无论也。艾先生是书率皆天主要旨，而闽刻至此方者绝少，人多不及见，余兄所以嘱余再付剞劂也。
二、著书刻书之赏
1、三福冠两审判
抑余又闻高先生三福冠两审判之说矣。三福冠者何？为天主致厥命，守童贞，开圣教也。两审判者何？人死候小审判，天地终候大审判也。
2、三福冠两审判释疑
夫致命守童贞事至难，其获天上异宠群中显著宜也。开教事似易，厥福乃与致命，守童贞同，何也？为其功大且久，可以被天下，传万世也。人死候小审判，善恶已定定矣。又须大审判者，何也？曰：品定矣，量未极也。人死候风流余韵，犹足感人；善善恶恶更相引，迪其功罪亦相通，积累及无穷世；非天地终候，其量皆不能极其报，亦皆不能尽，故须大审判也。大审判之说，义甚广，兹其一端尔。
3、开教之功在于著书刻书
而余因是有感于福冠之荣宠也。盖审判之威严也，升则永升，堕则永堕；若在世梦梦度日，死后竟将安归乎？清夜一思，甚刺五内。则为天主开教，而积死后可大可久之功，固非缓事。而开教积功，舍著书、刻书，其道或无由也。著书非深于圣学性理不能，艾先生事也；刻书则凡诸信友皆所宜任，吾辈事也。敬因是刻，并识余兄与高先生之言，告此心同余而力过余者。

古绛后学段袭撰
 
赠思及艾先生诗

天地信无垠，小智安足拟。
爰有西方人，来自八万里。
蹑历穷荒，浮槎过弱水。
言慕中华风，深契吾儒理。
著书多格言，结交皆名士。
俶诡良不矜，熙攘乃所鄙。
圣化被九埏，殊方表同轨。
拘儒徒管窥，达观自一视。
我亦与之游，冷然得深旨。
 
前言
旅人西陬后学也。承先圣述造万主真传，梯航九万里，经身毒诸国入中华。初由粤而两都，观光上国。复由都门而晋秦吴越，每喜请益大邦诸君子。相国福唐叶公，以天启乙丑，延余入闽多所参证。丁卯初夏，相国再入三山。一日余造谒，适观察曹先生在坐。
第一节  天主唯一
相国笑而谓曰：“二君俱意在出世，愿一奉佛，一辟佛，趋向不同，何也？”
儒略曰：“大都各以生死大事为重耳。”
一、钦崇天主为学术正旨
观察公曰：“吾于佛氏，亦择其善者从之。如看古名人法帖，岁久多蛀，吾直摹其未蛀者耳。释氏之教，未暇论其根由。第摘一二，如六度梵行，或亦人世指南，胡可少也。”
1、学述当正宗旨源头
儒略曰：“六度条目，与吾教七克次序颇似。
第论学术，必挈宗旨源头，方可别其正否。如偏霸小国，其创术立法，岂不彷佛正统？然实是僭窃名号。吾泰西诸国，千百年来，尽除异端，一以敬天地之主为宗。且天下万国五大州之广强半多宗焉。即至身毒佛生之地，迩来亦多舍释教而宗天主。
2、当钦崇天地万物之主
“天主也者，天地万有之真主也。造天、造地、造人、造神、造物，而主宰之，安养之。为我等一大父母。心身性命，非天主孰赋异？天下国家，非天主孰安排？吾人所极当钦崇者也。
⑴不可尊佛过于敬天主
“按释迦，乃净饭王子，摩耶夫人所生。则亦天主所生之人耳。虽著书立门，为彼教所尊，岂能出大邦羲、文、周、孔之右？今奉羲、文、周、孔之教者，亦但尊为先王先师，不敢尊为万物主，则奉释迦之道者，岂可不知敬信天主，忘其无上尊威，无尽恩慈，而贸贸然心心奉佛，祸福为彼是求，生命惟彼是依也哉？
⑵人心性命是天主所赋
