<!-- { "loadSidebar": true } -->
闽诸君子，浙诸大夫，侃侃纠绳。夫以技炫巧，以利诱愚，口诛创异，笔伐党同，何啻张胆明目！
4、佛徒卫道
至于云栖有说，密老有辩，费师有揭，邪之不容撺正也。纚纚数千言，佛与儒同一卫道之心矣。 
三、《破邪集》由来
费师又虑巧伪易滋，除蔓匪细，不合诸刻揭诸涂，使人人警省，在在耸惕焉，能户为说而家为喻。因以数帙授昌治，编其节次，胪其条款，列其名目。
四、《破邪集》意义
一种忧世觉人之苦心，洞若指掌一段。明大道，肃纪纲，息邪说，放淫词，避异端，尊正朔，较若列眉于中。删繁就简，去肉存髓，凡一言一字，可以激发人心，抹杀异类，有补于一时，有功于万世者，靡不急录以梓。是则昌治以肤见当佐辟也夫。

崇祯十二（1639）祀，季冬五日
盐官徐昌治觐周甫书
于大业堂中

 
圣朝破邪集卷一
盐官居士徐昌治觐周甫订
南宫署牍序
陈懿典
南宫署牍序题解
《南宫署牍序》由陈懿典所作。陈懿典，字孟常，号如冈，浙江秀水人。《南宫署牍序》叙述了《南宫署牍》的作者沈为官勤勉，处处以宗社大计为要。说明沈驱逐夷人是因为西夷不召而来，煽诱愚民，为祸难测。驱逐西夷则可以防微杜渐，早绝祸端，其意义深远。

一、沈以宗社大计为要
《南宫署牍》者，吴兴沈仲雨以少宗伯署南礼部诸稿也。仲雨与余同籍同馆，号为莫逆。居恒以经济道谊相勖，不欲徒以文藻称雄长。每共讨馆阁故实，相与叹高皇帝析中书省为六部，然帷幄未尝不与儒臣相咨诹。殿阁皆设大学士，特乾纲独运，亲决万机，故显润色之猷，而泯参赞之迹。后人谓国初罢丞相，而内阁于永乐间者，非也。
文皇神武定鼎，投戈讲艺，即命三杨、解、胡七大夫，日直文渊阁，亲臣比于重臣，赞决机务，有从他曹改入翰林，官仅编简，积渐尊贵，终始不离词林。后人谓内阁不尽出词臣一途者，非也。惟景泰、天顺、正、靖之间，初有由潜邸部院入者，而义礼诸臣，皆先改馆职而后大用。则祖宗雅重词臣，其来久矣。
唯是文学侍从之臣，初若优游无所事事，逮晋卿贰，则肩仔周应皆钜且要，而礼卿为尤甚。若南礼部，人人以为闲适无事之地，用以养望而待迁。而仲雨典南部，独不取优游养尊，所奏疏移文诸牍若干卷，余受而卒业焉。所言谨天戒、开储讲、请王婚、定陵祀、皆关宗社大计。
引经据礼，明诤婉讽，不遗余力。而其所发愤抗论，至再至三，不顾流俗，不避劳怨，必期于异说芟除之净尽者，毋如西洋夷人一事。
二、沈驱逐夷人之因
1、治理天下当防微杜渐
夫天下之患，其来有端，其成有渐。惟早见远虑者，能预察其端而力防其渐，为能剪其枝蔓，拔其根株，而不遗大患于后。
当其初议时，或目为迂阔，而讪笑之，旁挠之。若见为寻尝不足介意者，正智者之所瞿然恐，蹙然忧，如疾痛之在身，不能一朝濡忍者也。
昔贾谊痛哭于庶孽，江统著论于徙戎，当时若能听其言，则七国之衅必可逆销，五胡之乱何至横决哉？惟端已见而不知，渐已成而莫觉，故一朝发难而不可收拾也。
仲雨于夷人王丰肃等，据律参奏，尽法驱逐，意正在此。
2、夷人非重译来王
或云彼夷无扦罔逆迹，引绳批根，不无伤向化心。一统无外，何所不包荒。
又云夷人窥天之器殊巧，适当修正历法之际，或可参用，如回回历法。
而反覆仲雨牍中，固皆侃侃言之矣。彼夷妄称大西洋，且不奉其主笺表，潜迹阑入两都，与重译来王不同。
3、夷人异教秘器惑众
且其徒众日繁，金钱符水，既足煽诱愚民；异教秘器，称天测象，又足以动士大夫好怪耽奇之听。于此不竭力扫除，为虺不摧，为蛇奈何如？
4、夷人为祸难测
即如仲雨身任礼卿，奏请奉旨，以治此么麽。而辨揭纵横，南北响应，伏莽含沙，意正未已。藉使锄治少缓，撰述同贝叶以盛行，部署如黄巾而难制，辇毂之下，陵寝之旁，其祸可胜道哉？
5、沈驱逐夷人之例证
学者诵法孔孟，仲尼之诛鲁之文人也，固曰：“行僻而坚，言伪而辨，记丑而博。”又曰：“其居处足以掫徒成党，其谈说足以饰袖荧众，其强御足以反是独力，不可不除也。”而孟子之诋杨墨曰：“杨氏为我，是无君也；墨氏兼爱，是无父也。”夫孔子未攻擅政之三家，而先诛乱政之少正卯。孟子不攻仪秦之倾危，而先距杨墨之淫邪。
乃后儒称孔行周公之志，孟之功不在禹之下，则岂非以奇邪诡谲之患，能早绝其端，而防其渐哉？
三、沈之举意义深远
仲雨之意盖深远矣。方今宇内多故，疆事叵测，皆坐于见端不早，积渐不防，以养无穷之祸。仲雨遇事，有关系者，不少宽假。向与予寻讨馆阁旧闻遗事，止为今日，政将及于海内共拭目。新参之作用，其擘画建树，兹稿不足尽其大，余特为兹刻表其用心之所在云。

庚申春仲就李年
眷弟陈懿典顿首拜撰
 
南宫署牍
沈
南宫署牍题解
《南宫署牍》的作者是沈。沈，字铭镇，浙江乌程人，明神宗时任南京礼部侍郎。他向朝廷三次上疏，要求朝廷禁教。
《参远夷疏》作于万历四十四年（1616）五月，沈上疏朝廷，从御世以儒术为要，严防华夷之变出发，指出远夷犯禁入境，暗设邪教，以大西与大明相抗，并且，其教法不尊中国风俗，其历法变乱纲维统纪，利诱诳惑百姓，劝人不忠不孝，因此，应依律驱逐禁绝。
《再参远夷疏》作于万历四十四年（1616）八月，沈再次上疏朝廷，更为详细地记述了西夷盖殿设像，遍传符咒，定期集会，广泛结交，诳诱愚民，并且，潜居王城重地，置传邮于中国，诱使愚民抗命。建议朝廷依律予以处分，驱逐远夷以使社稷安定，长治久安。
《参远夷三疏》作于万历四十四年（1616）十二月，沈第三次上疏朝廷，说明远夷踪迹可疑，擅自刊刻投递疏揭，散布全国各地，并且有侵地夺国之虞，因此，关押了王丰肃等人，请求朝廷依律处断。

南京礼部侍郎沈著
一、参远夷疏
奏为远夷阑入都门，暗伤王化，恳乞圣明申严律令，以正人心，以维风俗事：
1、帝王以儒求御世
职闻帝王之御世也，本儒术以定纪纲，持纪纲以明赏罚，使民日改恶劝善，而不为异物所迁焉。此所谓一道同风，正人心而维国脉之本计也。
2、太祖严于夷夏之防
以太祖高皇帝长驾远驭，九流率职，四夷来王，而犹谆谆于夷夏之防，载诸祖训，及会典等书。
3、越关渡津有律
凡朝贡各国有名，其贡物有数，其应贡之期，给有勘合，职在主客司。其不系该载，及无勘合者，则有越渡关津之律，有盘诘奸细之律。
4、礼部严于邪正之禁
至于臣部职掌，尤严邪正之禁。一应左道乱正，佯修善事，煽惑人民者，分其首从，或绞或流。其军民人等，不问来历，窝藏接引，探听境内事情者，或发边充军，或发口外为民，律至严矣。
5、彼疆我理各止其所
夫岂不知远人慕义之名可取，而朝廷覆载之量，可以包荒而无外哉？正以山川自有封域，而彼疆我理，截然各止其所。
6、抑邪崇正当定于一尊
正王道之所以荡平，愚民易与为非。而抑邪崇正，昭然定于一尊，乃风俗之所以淳厚。故释道二氏，流传既久，犹与儒教并驰。而师巫小术，耳目略新，即严绝之，不使为愚民煽惑。其为万世治安计，至深远也。
7、远夷暗伤王化
（1）远夷其人其事
不谓近年以来，突有狡夷自远而至。在京师则有庞迪峨、熊三拔等，在南京则有王丰肃、阳玛诺等，其他省会各郡，在在有之。自称其国曰“大西洋”，自名其教曰“天主教”。
（2）大西大明相抗
夫普天之下，薄海内外，惟皇上为覆载照临之王，是以国号曰“大明”,何彼夷亦曰“大西”?且既称归化,岂可为两大之辞以相抗乎？
（3）天主驾天之上
三代之隆也，临诸候曰“天王”，君天下曰“天子”。本朝稽古定制，每诏诰之下，皆曰“奉天”。而彼夷诡称“天主”，若将驾轶其上者然。使愚民眩惑，何所适从？
8、驱逐远夷之因
臣初至南京，闻其聚有徒众，营有室庐，即欲修明本部职掌，擒治驱逐。
（1）其说不尊中国风俗
而说者或谓：“其数实繁，其说浸淫人心，即士君子亦有信向之者，况于闾左之民，骤难家谕户晓。”臣不觉喟然长叹，则亦未有以尊中国、大一统、人心风俗之关系者告之耳。诚念及此，岂有士君子而忍从其说乎？
（2）其历变乱纲维统纪
说者又谓：“治历明时之法，久失其传，台监推算，渐至差忒。而彼夷所制窥天窥日之器，颇称精好。以故万历三十九年，曾经该部具题，欲将平素究心历理之人，与同彼夷开局翻译。”
呜呼！则亦不思古帝王大经大法所在，而不知彼之妖妄怪诞，所当深恶痛绝者，正在此也。
臣请得言其详。从来治历，必本于言天，言天者必有定体。《尧典》敬授人时，始于寅宾寅饯，以日为记。
如日中星鸟，日永星火，宵中星虚，日短星昴。盖日者，天之经也，而月五星同在一天之中。月之晦朔弦望，视日之远近；而星之东南西北，与日之短永中相应。是故以日记日，以月记月，以中星记时。《舜典》：“在璇玑玉衡，以齐七政。”解之者，以天体之运有恒，而七政运行于天，有迟有速，有顺有逆，犹人君之有政事也，则未闻有七政而可各自为一天者。
今彼夷立说，乃曰：“七政行度不同，各自为一重天。”又曰：“七政诸天之中心，各与地心不同处所。”其为诞妄不经，惑世诬民甚矣。
《传》曰：“日者众阳之宗，人君之表。”是故天无二日，亦象天下之奉一君也；惟月配日，则象于后；垣宿经纬以象百官，九野众星以象八方民庶。”
今特为之说曰：“日月五星各居一天”，是举尧舜以来中国相传纲维统纪之最大者，而欲变乱之。此为奉若天道乎，抑亦妄干天道乎？以此名曰慕义而来，此为归顺王化乎，抑亦暗伤王化乎？夫使其所言天体，不异乎中国？臣犹虑其立法不同，推步未必相合。况诞妄不经若此，而可据以纷更祖宗钦定、圣贤世守之大统历法乎？
（3）其说劝人不忠不孝
臣又闻其诳惑小民，辄曰：“祖宗不必祭祀，但尊奉天主，可以升天堂，免地狱。”
夫天堂地狱之说，释道二氏皆有之，然以之劝人孝弟，而示惩夫不孝、不弟、造恶业者，故亦有助于儒术尔。今彼直劝人不祭祀祖先，是教之不孝也。
由前言之，是率天下而无君臣；由后言之，是率天下而无父子。何物丑类，造此矫诬！盖儒术之大贼，而圣世所必诛，尚可蚩蚩然驱天下而从其说乎？
（4）其人以利收人心
