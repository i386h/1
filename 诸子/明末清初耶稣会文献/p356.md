<!-- { "loadSidebar": true } -->
上帝造天堂，用其来赏善人；造地狱，用其来罚恶人。罪有大小，罚有重轻，总係上帝主意与古人冇关涉。今下所讲地狱十八重，阎王十位，好比姓曹、麻、于、薛、昌、萧、包、寇、韩等，每只管一重，另外还有八重，就唔知那侪管。係咁假嘅说话，不过係骗愚蠢嘅人，难骗明白嘅君子。好比姓包侪，在宋仁宗当时，做河南开封府嘅官职，十分忠直，唔畏有权尊贵嘅人，又敢罚该等奸雄人。时常揸正王法，像铁石心肠噔，有犯法嘅人，虽然係皇帝嘅子孙，国家嘅亲戚，也唔赦其罪，必定照律法来审判。故所以当时，该等人称佢做铁面包公、阎王包老。等到包公死开以後，有等好事嘅人称佢做地狱阎王，又管阳间生死。试问下，宋朝以前唔曾有包公，係那这掌地狱，佢自家生死又那侪管理呢？诗经有写倒咁样话：“畏天之威，惟皇上帝。”意思即係话，独係畏上帝嘅威势，故所以愿吾等爱敬畏管生死嘅大主宰。
第六十三节 讲论杂神
世俗人嘅屋家，满下拜灶神，称佢做司命定福灶君。殊不知有命在天，唔係灶神管理。又话福自天申，也唔话灶神定嘅。若使得罪於天，唔係灶神可以赦免。有真神在天上鉴察，确实冇灶神来传命令。又看倒，该等有细子嘅屋家，在床脚下安倒只神来拜称佢床头婆。谁不知极污秽嘅地方，时都有神在嘅里吗？甚至到有等去拜树头、竹头、田头、石头、牛马龟蛇样事。也话佢係有神一只去拜，侪侪也去拜。十分可惜，人为万物之灵，反下转去拜该等物类。今下有主嘅光都唔亲就，这等人真係愚蠢啰。
第六十四节 讲论乜嘅缘故圣会唔准人娶妾
客问：上帝十诫第五条，使人孝敬父母，照道理本来係至着嘅。若使禁人唔好娶细婆，十分紧要过头。因为一只人冇孻子，若係唔娶细婆来讲，必定哙绝开後代。孟子都有话，做人孻子唔孝顺有三样，第一冇後代係大大唔孝顺。唔娶细婆来生子，难免唔孝嘅罪。
答话：一夫一妇係真神上帝定倒嘅。上帝始初造倒一男一女，配成夫妇，生育人类，唔曾造倒一男二女，一女二男，世间人唔可以任意来改。爱男女均平，互相亲爱正合。若係妇女无子，娶细婆生孻子来全孝道；倘或男人冇子，其妇女引诱别二只男人来生子来全孝道，时係咁样都合吗？故所以一女不可配二夫，一个男人唔可以娶两个妇女？兼且有子、冇子係上帝嘅主意，唔可以免强。孟子所讲无后为大，係指别二样，不过为舜帝推辞嘅意。好色嘅人时常借这等说话遮掩其心，殊不知淫心嘅就係唔孝顺孝顺嘅就唔淫心。兼且大婆与细婆嘅害处讲唔尽，咁多每摆互相残害，细婆得宠，毒死大婆，大婆唔宽容，又杀死细婆，破费家财，卖尽产业，子女终身仇敌，刀剑时常怀紧完身。係咁样，有乜嘅孝顺呢？孟子有话，游手好閒、好赌博、好打酒醉、恋慕钱财、私心妻子、任自家该耳朵来听淫声、任自已嘅眼来看淫色、好与人争斗，这咁多就係唔孝顺。伯夷叔齐两只人，满下也冇孻子，孔子称佢做贤人。故所以爱除开恶风俗，弃绝淫乱嘅说话，行正人伦，正可以称做孝顺。若使假借娶细婆嘅名，唔可以称做孝顺。
第六十五节 讲论传人做乜嘅离开屋家唔服事亚爸亚呢
客问：汝等传道嘅人，劝人生前服事亚爸亚，做乜嘅自己离开家中，唔朝晚服事，反下转又教别人咁样做呢？
答话：爱知父母有两样，一样係生吾嘅，一样係造吾嘅。上帝做造天下人类大父母，四海之内，满下也係兄弟。现今嘅人背真神、从异端、拜菩萨、各习邪事，这下唔打救佢等，必定受永远嘅苦。好比兄弟两个人，一只在屋家服事父母，一只出门做生理，有病，在屋家侪听倒，必定暂时离开屋家父母，去救兄弟若使听倒唔去，又话爱在屋家服事父母，众人也哙嫌佢唔知骨肉嘅亲，唔顾兄弟。今日吾等也係暂时离别父母，打救四海兄弟受苦，好比夏禹王治水，打救子民患难，八年离开屋家，三摆过其自己门边佢也唔得閒落屋家侪侪也，唔敢话佢离别屋家，唔养父母，反下转称佢做圣王。今下嘅灾难还广究过早时嘅水灾，倘若禹王再世必定教人改恶迁善，救身後灵魂。时尝看倒好多人在屋家，唔离其父母，但係唔听父母话，时常赌博、饮酒、食烟、偷盗，反下转其父母忧愁。佢添在屋家，又有乜嘅益呢？吾等虽然离开父母出门，但係有一定嘅所在，时常寄信安慰父母嘅心，付等银转来供养，又托亲戚朋友照顾，可以安心。或者有喜事与不测嘅事，即时就转屋家料理，这就係两全其美，样边话得唔孝顺呢？
第六十六节 讲论一只人唔好话进教係极难嘅事
客问：为救灵魂这件事本来係爱进教，但係实在艰难，係咁样，样边打算呢？
答话：据汝讲咁艰难係难信呀，抑或难守呢？这两样也唔话得係难。究其实，圣道有根有源，有古人嘅事迹可以做凭据。看倒天地万物、风云雨露、一年四季，各样物照其时候来生，係咁样，必定知有一只主来管理，信从十分易。又知吾等人为万物之灵，应接各样嘅事，但係到底也免唔脱死亡肉身，归转泥土，灵魂永久都在等待赏罚，或者欢喜，或者受苦，永远冇变。世上嘅苦刑还过轻，地狱嘅苦刑更较重，若使世上刑罚一死就脱，地狱嘅苦永久都有，唔可以脱得。好比大海嘅水，每年滴一点到也哙漏尽；普世上嘅沙，每年除去一粒，等久下子也哙去完。係咁样，都话进教艰难，就係甘愿受永久嘅苦啰。况且世间该等人求名求利，必定尽力营谋，为功名，日夜读书；或者耕田种作，经过好多风霜雨湿、朝夕勤劳。又或者飘流跋涉，想得钱财都不以为难，翻下转以奉教守诫为难，就十分愚蠢啰。殊不知唔曾入教嘅人，比较守诫更过难。样边讲呢？因为该等财主人，其心肝冇的忌惮，奸淫赌博、好打酒醉、食鸦片烟、倚恃有钱与人争斗，家破人亡。又该等贫穷嘅人、心肝贪婪、做贼打抢、无所不为，至到畀官府捉佢坐监打靶。独独拜上帝，虔心守十诫，心内时常也安，家中和气，咁样，守十诫有乜嘅难呢？故所以爱及早回头，服事上帝，倚靠主嘅功劳，就可以得赦罪，灵魂得救，享天堂嘅福乐。除此以外冇别样嘅法，可以救世间人啰。
第六十七节 讲论世间人虽然行善也唔可以得天堂嘅真福
客问：教外嘅人，其中也有善人，虽然唔拜上帝，靠耶稣，也行好多善事，好比施济贫穷，修桥整路，照推下这等人必定得天堂嘅赏。
答话：想得君王嘅赏，必定爱顺王法，忠心尊敬其君王；想得亚爸亚过爱，应当先行听话，顺行孝道。若使事君唔忠心，事父母唔孝顺，唔单止冇赏，翻下转惹怒气得刑罚。好比有一只做官嘅人，做各样事冇恶心，料理子民也称佢好，十分出名，独独唔尊敬其君王，兼且霸权压制添。係咁样，时可以得其君王嘅赏吗？又如同有一只人做人孻子侪，其行为十分好，交朋接友，满下唔敢嫌，独係唔孝敬父母又忤逆添。係咁样，时可以得父母嘅爱吗？故所以唔敬上帝唔倚靠耶稣，虽然行善事，到底唔可以得天堂嘅赏。今下世间人行善事，唔第真心悔改，不过想得名誉，勉强来做，既然得倒世人称赞，有名誉，这就係报赏，又还样边得得真神嘅赏呢？人知这样理，就爱寻入救主嘅门正着。
第六十八节 讲论入教唔可以延迟
客问：自起初辨问到这里，确实知上帝圣教正大光明，冇的嫌弃，可以使愚蠢人晓有智慧，骄傲侪晓谦卑，凶恶嘅哙良善，笃信顺道而行实在，生前得安乐，死後得天堂永福。但係今下唔得閒进教，等待来年正入圣会好吗？
答话：今日听明今日就爱信，这时醒悟即时就爱从。今下既然咁迟正知，做乜嘅还等待来年呢？好比有一只慈心嘅财主佬，佢加先讲明三日内想施济穷人，该等穷侪听倒就加先到嘅里等候，若使迟到，唔得得倒。咁样，唔係该等财主佬唔畀汝，係汝自家迟到嘅缘故。今下上帝赐倒道理来这世间，信侪得救，唔信侪就定罪，唔係上帝唔救汝。时常看倒好多有道理明白嘅人，其心肝初初想信，但係冇一定嘅主意，一日迟过一日，一年迟过一年。係咁样，罪恶日见日多，死期将到，就冇望得救嘅日。时可以等待来年吗？况且吾等人最紧要嘅，就係灵魂爱得救。享福嘅，即係永远同安乐、欢喜唱诗；受苦嘅，永远凄凉，咬牙线齿，做乜嘅还爱等待来年呢？因为人冇有唔死，长命短命冇定着，唔知在那哩死，也唔知那年死，即使诚心祈祷，警醒来等待，还狂怕唔到得天堂，係咁样来讲，还可以等待来年吗？兼且人嘅生命至薄弱，容易损伤，好比用一条丝线弔一只大钟，若使遇倒风雨侵害，忽然间一断，就哙跌下落。照这样比喻来讲，人也係一样，时好等待来年吗？娶妻生子待老亲，少时勤力唔使贫，池塘蓄水狂秋旱，积谷防饥免求人。这几俗话係讲，人情世务不过几十年光景，尚且爱预备；今下吾等，因为灵魂得救嘅事，时好唔加先入教吗？愿吾等兄弟姐妹，爱除净世间嘅繁华恶欲，朝晚祈祷，敬拜上帝，倚赖主嘅功劳，这就係我心所愿。

论上帝之有无等
英国瑞思义
上虞许家惺
同译 

论上帝之有无等目录
论上帝之有无等目录	569
第一节  论上帝之有无	570
第二节  基督之圣功	579
第三节  论个人得救	585
第四节  论耶稣所行之奇事	590
第五节  论耶稣降生为人	596
第六节  论耶稣之神格	602
第七节  福音书中之耶稣	611
 
第一节  论上帝之有无
吾人既知世界各地人类，既皆具宗教之观念，则吾人不得以宗教为虚象，吾人承认世界，有个个之进步，遂不能不承认境遇，亦受其影响，要知生命之为物，乃有机物与境遇相互而成。吾人既知世界各地，皆有宗教之事实，则当以之为佐证而决其有灵界在焉。苟人反对灵界之说，则与反对境遇之说同。试稽历史所演之事实，知人类之有宗教，实较其他权力为尤钜。世界各地，皆具宗教之观念，苟无灵界，则宗教焉传？故宗教与灵界相对待。苟无灵界，则宗教归于乌有。然则自古迄今，所有宗教之观感为虚耶，抑知宗教发达程度之不同，初无关于宏旨。其关于宏旨者，在有宗教之心耳。
