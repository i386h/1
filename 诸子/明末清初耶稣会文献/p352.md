<!-- { "loadSidebar": true } -->
客问：恶人在世间，屡屡害善人，上帝既然係至公至义，做乜嘅唔灭开该等恶人，来代善人报雠呢？
答话：上帝虽然係至公至义，又至仁至慈，赏罚就用公义，拯救就用仁慈。上帝有好生嘅德，通世界人物各样，满下上帝所生，这就係仁慈嘅用心。人类嘅灵魂有赏罚，这也係上帝公义嘅心。但係上帝用仁慈待人，虽然有恶人，也宽待可怜佢，即係想佢悔罪改过，使其灵魂得救。殊不知这等恶人，唔晓改过行善，虽然有真道来教导，佢也唔肯信从，至到死唔晓改，上帝用公义心责罚佢。设使责罚在生前，狂怕损害善人。样边讲呢，因为好多做亚爸行恶，但係其孻子行善，若使灭开其爸，其孻子就哙成做孤子，冇好倚靠。又有等做孻子侪行恶，其爸就善良，若使灭开做孻子侪，其爸就哙冇人服事，来供养佢。也有好多做人丈夫侪行恶，但係其妇女良善，若使责罚灭开其丈夫，做妇女侪就成做寡妇，也十分可惜。好比掹稗，就哙损害禾苗；挑筋，就哙损害肉。故所以爱等禾苗与稗，同下生长，收谷入仓当时，将该等稗，正来烧开佢，可知上帝仁义两全，咁样看起来，人就爱快快醒悟，改恶行善，诚心服事上帝.倚靠救主，使自已灵魂得救就係啰。
第二十五节 贫富不可均
客问：上帝至公至义，做乜嘅唔将世上嘅财帛，均分畀世间人，使倒侪侪一样，冇穷富嘅分别，时係咁样唔好吗？
答话：上帝生人，有穷有富，正成世界。也使人修心行善，用穷富来报赏佢。若使佢当财主侪，其心仍然行恶，又骄傲人，欺骗善人，唔合道理嘅事，样样都去做，係咁样来讲，虽然佢财主，也哙变做穷人。若使佢係穷人，其心肝紧行善嘅念头，说话行为，极合道理，又悭俭勤力，冇事懒惰，係咁样来讲，虽然佢係穷人，也哙变财主。俗语有咁样讲，富贵轮流转，时有冇报应吗？因为上帝畀肉身吾等，也有耳朵眼珠手脚，又有心思知觉，有谋生嘅智慧。世界上也分别好多样人，或者读书人，或者耕田，或者做工，或者做生理，各侪做各侪嘅职业，也还有各样谋生嘅术艺，所争人做唔做唔止。设使上帝生人满下做财主佬，还有那侪去做工，有那侪去耕种。冇人做工，该等日用器具，从那里来；冇人耕种，该等米谷在那里来呢？係咁样，冇器具用，冇人耕种，满下人也哙变做禽兽啰。设使上帝生人□□满下贫穷，想做工侪，冇那里好做，也冇那里好赊借，世界人满下也好困苦凄凉。故所以上帝生人有穷有富，使倒互相帮助。财主侪得穷人嘅力，贫穷侪得财主人嘅钱财，一侪劳心，一侪劳力，两样唔可以缺，时好均分财帛畀人吗？况且上帝造人，如同瓦师傅造器具噔，有等粗，有等幼，有等大，有等小，各有各样使用。係咁样，时可以怨恨造倒唔同样吗？设使都有人怨恨，别侪就哙话佢冇见识。可见上帝造人，有穷有富，时可以怨恨上帝吗？咁样看起来，人生在世间，或者当顺境，或者当逆境，或者贫穷，或者财主，满下係上帝嘅主意。可知人爱听上□帝命令来行，时时关心道理，唔好忧愁贫穷，係咁样，可以入耶稣嘅教啰。
第二十六节 耶稣胜过圣贤
客问：耶稣係外国嘅圣贤吗？中国嘅圣贤係一样吗？
答话：耶稣两只字，即係救世嘅意。因为上帝赐独生子，下世间救人，故所以安其名耶稣，比圣贤更过尊贵。查考其才能、教门、功德，就可以知得。先行将其才能来查考下。在《圣经》有写倒：佢所行嘅灵迹，即係医病、逐鬼、喊死人翻生样事。耶稣一生，与真神嘅智慧见识一样。讲论圣贤人，虽然有出乎人类嘅知识，超脱人群嘅才能，到底都係做世上嘅人，其该智慧见识有限，还有好多紧要嘅道理，满下唔明白，故所以贤唔可以与耶稣比得。又将教门来谈论下。圣贤嘅教门，仅可教人修身、齐家、治国，三纲、五伦、五常、（修身嘅意思，即係洁己，或好或恶，时常爱小心行为。）（齐家嘅意思，即係行正伦常嘅道理，笃实恩爱仁义。）（治国嘅意思，即係自已行倒有德行模样，立倒有道德标准，畀人学样。）（三纲嘅意思，即係君臣、父子、夫妇因为君主侪，係做臣子嘅头脑；做亚爸侪，係孻子嘅头脑；做丈夫侪，係妇女人嘅头脑。）（五伦嘅意思，即係父子有亲、君臣有义、夫妇有别、长幼有序、朋友有信。）（五常嘅意思，即係仁、义、礼、智、信。）这咁多样，不过係处己待人。与及眼前嘅事，唔曾讲明服事真神；与来生嘅事，好比赎罪、复活、审判、永福、永祸，满下唔曾有讲，故所以唔得完全。因为圣贤所讲嘅理，耶稣既然讲明白；圣贤唔曾讲嘅理，耶稣满下也讲明。係咁样，圣贤唔可以与耶稣比得。又将功劳德行来比较下，讲论圣贤嘅功劳德行，不过係将其道理，教本国嘅人，佢自己亲身引带人行善，唔可以用其自家嘅身，救人脱罪，使人成圣洁，来救人嘅灵魂。但係耶稣用其道理，教通天下嘅人，唔单止亲身引人行道，更过牺牲其生命，赎人脱罪，使人灵魂得救；又行好多神迹异能，好比发出一句说话，使盲眼人看得倒、耳聋人听得倒、哑嘅晓讲说话，跛脚嘅哙行走、病侪即时平安、死嘅晓翻生、海浪也话得佢平静。这等奇事，圣贤做唔来，耶稣屡屡係咁样做。耶稣所行神迹，唔同他人行邪术，唔係在暗中来做，係在众人面前来行；唔係用法术来做，係用神嘅大权能来行；也唔係为名为利，唔係想人来惊狂出奇，佢係想人知，佢实在係救世人。可见耶稣尊贵过万国嘅圣贤吗？
第二十七节 耶稣的牺牲救赎
客问：耶稣既然係真神嘅孻子，做乜嘅被人钉死在十字架呢？
答话：为赎人脱罪，古今人，满下有罪，应当受真神责罚。有人想立其功劳来补其过失，就唔知恶多善少，正改开前日嘅罪愆，又有後日嘅过失。若使一世都尽本分，也无分外嘅馀功。好比欠人旧债，唔曾还，在後虽然有现银交易，唔欠分毫，也唔话得唔欠人嘅债。或者话，人有罪赦就赦，唔赦就罚，做乜嘅使耶稣代人赎罪呢？嗳哟！汝唔知真神係像人嘅君王，又如同人嘅亚爸噔，若使孻子有罪，即时就灭开佢，就失开做亚爸嘅恩情；子民犯罪，满下赦免佢，就失开做君王嘅公义。故所以耶稣赎人脱罪，係恩义两件全完。早时希腊国有只君王，佢责罚其太子咁样话，吾既然出里告示。犯我律法来行奸淫侪，就挖开其对眼珠，唔赦免其罪。今下汝既然犯倒这条律法，若使照正律法来定尔罪，吾又唔忍心；倘係徇情偏心来待汝，又样边来立法呢？汝自後如果悔罪改过，吾就自家挖一只眼来待汝，又出命挖太子一只眼珠添。太子感激其爸嘅恩爱，改过自新。到底佢也做君主，天亚爸待吾等，也係咁样。可惜吾等怕唔晓学这只太子嘅样，晓悔罪改过。另外有好多忠心嘅臣人，殉国难来死，後人也仰慕佢，何况耶稣殉万世万国嘅难。兼且自古以来，各国嘅人，满下用牺牲献祭，表明赎罪嘅意思。或者咁样话，牺牲係用佢来祀鬼神。殊不知汤王该时，有七年大旱天，佢就剪发断爪，用身做牺牲，时唔係代罪来求免人嘅灾难吗？可见汤王独救一国人嘅灾难，何况耶稣献身做罪祭，完赎罪嘅事，钉死在十字架上，係咁样，就係救万世万国嘅人，做赎人脱罪嘅祭啰。
第二十八节 信耶稣的凭据 
客问：耶稣死开，在後三日翻生，这件事，唔知係实在唔？
答话：旧约书离耶稣千几年，或者几百年，先知师由真神默示，加先讲出救世主降生在那里地方，係乜嘅人子孙，又讲及佢在世被人害死，翻生上天，满下应验在耶稣身上，这係第一件信佢实在嘅。真神狂怕人唔明赎罪嘅理，使人历代献牛羊做赎罪祭嘅影，等到真赎罪嘅形样，来这世间以後，耶稣献其身做生活嘅祭，如同赎罪嘅羔羊噔，这係第二件信佢实在嘅。等到耶稣翻生上天，吩咐门徒传扬翻生嘅证据，门生就被人打骂害迫，设使唔係亲见确实，样边样还有咁坚心来做证呢？这係第三件信佢係实在嘅。犹太人因嫉妒来杀耶稣，门徒时常证佢有钉死救主嘅罪，到今下其国子孙，满天下都有，这係第四件信佢係实在嘅。新旧约两本书，记好多邻国交涉嘅事，今下查考邻国嘅史记，满下相同证据，这係第五件信佢係实在嘅。新旧约所记耶稣各样事迹，今下多人往犹太国，查考古迹，到今下还在，这係第六件信佢係实在嘅。西人踪迹遍天下，凡各国一事一物，也都留心查考，若使耶稣道理唔係真实，样边讲唔拣择别教，独係拣倒耶稣嘅教？这係第七件信佢係实在嘅。西国律法师，虽然极细微嘅事，佢也详细查察新旧两约圣书相隔千几年，经过几十人笔记，细查其书，满下相同，这係第八件信佢係实在嘅。当时门徒仅可一百二十人，满下係卑微嘅人，兼且遭好多害迫，唔係耶稣在天保护，样边传扬到通天大下？这係第九件信佢係实在嘅，今日奉教嘅人，满下尊重圣教，无一的可以嫌弃，还狂怕人力唔够，唔晓坚心守稳，又教其子孙爱入圣教，这係第十件信佢实在嘅。泰西各国信耶稣之後，满下日见日进步，可知其教化有能力。这咁多不过大略述出，还有好多事迹，载在新约书做凭据，人人可以共下信佢嘅。
第二十九节 领洗礼的意义
客问：信耶稣教道理就够啰，样边讲又爱领洗礼正可以入教呢？
答话：罪人悔改，必定爱尊耶稣嘅命领洗礼，表明做耶稣嘅门徒。如同叛逆嘅子民噔，必定尊律法改装，认做皇帝子民。故所以耶稣佢有话，信佢来领洗礼侪，就得救；唔信侪，将来定罪。受洗嘅意思，表明与耶稣同生同死，共下成做一会，非係结党，唔係为名为利，竟係为自家嘅灵魂，广传耶稣嘅道理，耶稣吩咐人入教，其意思十分广阔，不过大约来讲下：一则加增人嘅知识。因为人像细子噔，无乜嘅见识，最容易受人诱惑，若使既然身入教会，就有牧师先生，用圣经来教导，加增尔智慧，就可以免脱诱惑。二则坚固人嘅信德。人虽然悔改信主，但係信心容易冷淡，身入教会，有牧师劝慰，有教友警醒，互相勉砺，如同人嘅完身噔，联络帮助，正可以坚固。三则立神国在地上。人唔曾除净恶性，身虽然想升天心也唔安乐，必定先行在教会学习天理，守紧真神诫命，存紧圣洁嘅念头，然後可以安享天福；又赐代主行权，接人入圣会。会内有唔照主嘅道来行，就爱革佢出圣会。爱使佢行所当行，做所当做，与世俗爱有分别，来做世间嘅光。四则合心力传道。圣徒得救，又爱救人。但係一只人才能智慧唔够，帮助嘅力有恨。身入教会，就合众人嘅力量，传扬福音。故所以话信耶稣侪，必定爱领洗礼来入教啰。
第三十节 女人亦入教
客问：男人从教就可以够做乜嘅，女人都爱来入教呢？
