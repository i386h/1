<!-- { "loadSidebar": true } -->
走入堂中把神敬，名为洁面来朝圣。
父子兄弟互奸淫，连气为名不若禽。
相逢但问妇安否，父母说是不足数。
兄弟戚友会面疏，见即同奸为合初。
君臣父子称兄弟，母女姑媳称姊妹。
天父天母与天兄，妄说此外无比衡。

西洋习俗都相类，英佛诸国为尤最。
看他内猾外又和，春风满面即干戈。
群靠海泊为生竞，有利埠头他必至。
先止逞势逼邻夷，中土由来不敢欺。
宋元间有匪徒人，暗把妖神等寺立。
旋迹败露不敢行，祸根伏脚是前明。
利玛窦与王丰肃，先后中国来插足。
会作巧艺讲天文，又有妖术炼金银。
可叹明朝被他诱，圣朝又用推历数。
遂敢重地及通衢，妖堂遍立把人愚。
各使夷匪把教掌，多多联络奸邪党。
正神一概骂为邪，吩附徒弟要灭他。
从的天堂受永福，不从逐他入地狱。
愚蠢闻说多被迷，敬从邪教不敢违。
国初例法尚严禁，传习丑态犹未甚。
道光末年祸渐萌，洪秀全与杨秀清。
奉行邪教同倡乱，蔓延东南成大患。
十许年来不得平，逆夷探知中国情。
晓得邪教匪徒信，戍午竟入广东境。
庚申八月犯都门，皇上怀柔念独存。
俯允和议不尽灭，该夷反敢肆倡獗。
分党各省州县场，遍传邪教太颠狂。
从教好比他奴隶，听他驰驱中他计。
为害较前十倍加，说起人人当叹嗟。

入教牧师水按顶，名叫入门把洗领。
食饼一块酒一杯，取名圣餐实祸胎。
从此举动便昏聩，祖先神主先打碎。
但用红纸画长圈，刀锥钩槊画齐全。
十字架向中间画，名为圣架真笑话。
或供门首或入龛，合家迷倒把教谈。
士夫从教实无耻，称做西儒又西士。
有女留一不要嫁，开箱老女名可讶。
又名贞姑御仙姑，牧师常做夜来夫。
牧师止顾奸淫乐，过气比脐把名托。
有病不请外人医，牧师来把针灸施。
妇女也要脱衣袴，赤身露体全不顾。
不愈便剖臟腑看，考验病状著书刊。
有丧必求牧师殓，独自入房把门掩。
眼睛取去膏药蒙，封目归西名不通。
复加红布包了项，叫名衣胞不许阚。
从教家中或不依，教匪个个来逞威。
更有一事怪到极，死有三等圣名色。
人死或明割四肢，取名上圣名真奇。
断下首领中圣就，下圣莫将耳鼻救。
童子死有仙童名，守箱女死贞仙成。
带子归西名何指，是为从教孕妇死。
若犯国法把命捐，名穿红袍上了天。
再表取睛有缘故，多把中国铅卖去。
人睛配入药来薰，百斤可煎银八斤。
薰成造出洋钱用，用入中国假珍重。
余下九十二斤铅，仍可卖还原价钱。
西夷眼睛难入药，彼国死睛不自割。
且止夷匪秘自煎，中国从教皆不传。
惟取生睛配药草，经水胎丸共和捣。
塗入镜面可照人，眉目丝毫尽肖真。
借此也可把利获，坚从教的间得学。
尤能摄奸生人魂，名教神合岂忍言。
妇女发爪置席底，可使亲自来房里。
或取童子好生辰，咒摄魂为耳报神。
盗人钱银为还本，不怕人家藏的紧。
夷中男女与人交，都会采战不相饶。
名为祈仙实奸合，真精都被他消纳。
或吸童精学永年，或从处女吸红泉。
名闻天孔又人剂，如此害人真不细。
与人交臂宿一床，知人隐衷不及防。
乘机谋害为测隐，本来恶念心中蕴。
男子辫发女子宫，割去真如一口风。
小儿肾子也割取，并要心肝与脑髓。
或散瘟蛊使遭殃，种种恶事述难详。

推他用心真切齿，中原大害从此始。
借传邪教斩绝之，将在中国大有为。
世人从教何不察，晓得夷情都喊杀。
大家齐心立起团，团总齐心匪胆寒。
莫把和约误认实，扶持圣教要人出。
教匪怕履十字形，说是履了教不灵。
近来虽不尽如此，也有大半不肯履。
不妨城市与乡村，雇工都凿十字痕。
家家门前都要凿，不凿人家莫放过。
龛中必供天地牌，祖先神主要安排。
无论官民都过验，切莫顾忌怕人怨。
马头城阈凿纵横，更招挑夫充勇丁。
初六廿一把名点，晓说大义宜浅显。
平时月给三百元，有事日给钱半千。
一切可疑外来客，医卜星相查明白。
教匪即时送他终，不是也不许停踪。
东南素著富强势，莫到此时偏丧志。
贫家出力富出资，剿灭须知莫失时。
听得风声又不好，鸣锣军器挪起跑。
杀了鬼子发洋财，一声喊起大家来。
此时若不伸公愤，将来流害不可问。
当了忘八罔称雄，富贵贫贱一般同。
要知邪教真痛痒，各自扪心想一想。
想到伤心泪自流，我非无故过多忧。
圣道原来须继接，莫使今此遭奇劫。
绅民合志共担承，大家指日庆中兴。
 
国防法
天下第一伤心人拟
一、每县城内，设一防邪总局。东西南北四乡，各设一总局。其余每都每里，设立分局。其局就近地祠庙，不必另造。
一、各团之团总、团佐，不必论职分高卑，必须地方有血性公正男子轮充，有事则齐心会议，贵能任劳任怨，同伸公愤为是。
一、团中费用，不在多取，但各按本团最殷实户，照田派捐若干，造利用军器若干件，外约余钱一二百贯，生息以备急需。如有要故用动，急即注簿存查，免有侵蚀错误，致生物议。军器即存局中，令向在住之人代管。无论官绅士庶人家，堂中必设神龛，供“亲天、地、君、亲、师”五字牌，及祖先神主。团总每季会同团众，挨户查验，有未设者，商众处治，不得稍有因循，稍存顾忌。盖此邪教惑人最深，每有从而不觉者，总赖有心世道人防微杜渐，免滋后患。
一、凡城阈，宜凿耶稣钉死十字架形。按其形：无须赤身散发，两手横布，左足加右足上，首右偏。马头及各要隘，均凿其形。至街市乡村地面，及挨家门阈，必凿十字架形。不愿者，以邪教论。团总雇石工令挨家凿之，每家不过给工钱七八个。坪中以小石砌成十字架形亦可。
一、挨家必立五家互结牌，各具保结。如查出一家有从邪教者，五家联坐。五家中或有知情先行声扬者免坐，并不究前误结之事。
一、凡外来医卜星相，及一切形迹可疑人，无论何人遇见，速即捉送团总，处严行究诘。如身间搜出有邪教符咒等事，即凭众治死。即未搜出确据，亦严逐出境，不许暂留。遇见捉送之人，凭众酬钱一贯，注簿存查。如私行卖放，及诬陷者，即将卖放诬陷之人治死。
一、客栈饭店遇有客至，飞报团总查验。如私留一切形迹可疑人，查出果系教匪，即将教匪与店主凭众并置死地。无确据而形迹终属可疑者，亦一并逐出。
一、无论何色人家，外客投宿，必报明团总。如有隐秘查出有可疑情节者，亦照客栈饭店处治。
一、邻境团总，每年必互查二三次，免各团或有疏虞。且必详察邻团团总，属实公正与否。若阳奉阴违，即会议将该团总如何处治，另举公正者承充。
一、每族必设族团。如本族有从邪教者，查出即将缚至宗堂处死，更为便捷。
一、每家必派一人充勇丁，食力者自充。不能食力者，即派家中雇工，或另雇者听便。局中立一名册，以便轮流派唤。勇丁亦系各保身家，平时无事，不给口粮。
一、每月初六、二十一两日，晨起，团总即会同团众至局，较阅勇丁技艺。勇丁亦不得借故推诿不至。如有万不得已事，亦必先期往团总家投明，查实无异方可。团总较阅技艺毕，当众以忠义之道，激发公愤，历数邪教害人之事，并宣讲《圣谕广训》。且必说明天主教，向有禁例，犯者处死；前此之和，实皇上格外宽恩，亦未料其教至如此害人之切；今日我等举动，真所以报大清二百余年食毛践土之恩，同复不共戴天之仇，救万世之人心，绵祖宗之血食。要在使人人皆知切齿深恨，则正道昌明，而邪教自息矣。
一、河岸码头，有必设立水卡防邪总局，择高要处建立炮台。即召沿河挑夫，充当勇丁，令谋生之暇，操习武艺。平时每月每名给钱三百，有变出力，则每日每名给钱五百。常令兼巡水面船只，有可疑情节，即飞报团总查验。如有邪教确据，将教匪治死外，酬飞报人钱一贯；卖放者，查出即将卖放人治死。亦每月初六、二十一两日，点名训练，并诚挑夫总首。如中有从邪教及隐瞒为夷匪挑运货物，查出将总首与挑运者一并治死。所有水卡一切费用，皆由本处及外来船只，照量大小派令捐钱，于船头盖一火印为据。如钱不便，一次未能归齐者，即给收照，内注派捐若干。实收若干，下欠若干，俟下次验照捐满，再盖火印。并令于船板每片凿十字架形，不愿者以从邪教论。
一、探闻夷匪逼近，凡团总人等，皆踊跃从事，不动颜色，预备击杀之法，俟其来以尽灭之。惟水卡为尤要，深望众志成城，为此快极之举。
一、有私卖地基船只与夷匪，及为夷匪造屋造船之党，查处即将全家治死。
一、各庙或有供赤体童像，五六寸许，曰“耶稣太子”，讳其名，则“哪吒太子”，皆应一体查究。
一、团总及一切团中人等，若非是在剿匪之日，不得由局开销酒食费用。平时较阅，每次茶钱不得过百。即给住局人代办茶水，其钱必注簿存查。如团总自备酒食者听便。
一、设团必长久无懈，不可因暂无事，或即废撤，致匪党乘虚而至，则悔己晚矣。
一、设团不独防夷匪之害，亦可助官兵防红巾贼之窜鼠，即地方窃贼亦当潜踪矣。
天下第一伤心人曰：“予见天主邪教横行，悖论逆理莫此为甚，深为世道人心害，心窃忧之。屡劝人齐心团练，乐从者固多，而因循顾忌者亦不少。不谓难以举行，即谓不免违旨，在我弗从已耳，安虑他哉？噫！是何言欤？即一二人望，于此独无卓识，其生平亦可概见。尝思范文正当秀才，便以天下为己任。我德与才，固不能拟文正，当此邪说纷乘，犹不能为圣学一壮声威，尚得谓人乎，不且不能以一家一身为己任乎？人之有心，谁不如我无如心之异用，知近而不知远，将并近者而亦不知矣。设坛建醮，动费万千，演戏祈神，少亦数贯，未见或吝也；一切饮食衣服居处资，稍有力者，未见不美且备也。冠昏丧祭，擅用非仪，服饰冠裳不无僭等，未见以为过也；一切赌博等事，未见以为犯禁也；凡此皆非有益身心性命，皆不患难举，亦不患违旨。独此防邪团练，不但有益天下 ，实先有益各人身家，为理直气壮之事，偏难举行而不免违旨哉？即各地方官，想皆读过圣贤书，虽不便为倡率，岂我辈能伸公愤，而复为抗拒，甘为邪教苗裔受其侮狎哉？予因此见防邪团练之必宜举行也，故不惮一一条列而详言之，深冀世人之能尽听也。”
 
哥老会说
天下第一伤心人
