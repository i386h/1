<!-- { "loadSidebar": true } -->
又曰：既万物都归为佛，则子辈都是佛也，子辈祈求佛？官、财帛等，祈求于自己也；亦和尚诵经于佛，诵经自己也。不然，佛分开于各物，子解汝只迷路圆也。嗟乎！天主既赋万有本性，该许各行其本性之效，精血相结合，若全为洁净，因男女相合之际，无病或无别阻碍，本然生肉身，其肉身以成，而存者要本灵模，则灵魂也，所以天主赋之灵魂。不然天主阻碍各物之效验，则天主空虚赋他本性。犹撒种然，其地与谷俱好，自然发生，虽谷系窃盗一般，若谷因偷盗无发生，是古怪之事；则虽有妾不合天主之命，而生者亦犹是也。好生之德，人伦之重，止有一男一女，因合理也。有妾不但不合天主之命，且犯天理。前有答犯天理，岂合得天主圣意耶？
第三十三节 模质为天主造物之理 
客曰：天之生物，各有阴阳之理乎？
答曰：《易》云：“一阴一阳之谓道。”又曰：“太极生两仪”，则阴阳；“两仪生四象”，则太阴、太阳、少阴、少阳。然一阴一阳之谓道，即道本为乾坤、日月、大小星辰。朱子曰：“道者，日用事物，当行之理，皆性之德，无物不有，无时不然。”则无物不为天地、日月、大小星辰也。子思云：“天命之谓性，率性之谓道，修道之谓教。”则一阴一阳全归道者，修阴阳之谓教也。《汇》曰：“阴气流行之谓阳，阳气凝聚之谓阴。”如此阴阳一也，犹人或行流或疑黄蜡为蜡也。
若女为阴，男为阳，或阳为男精，阴为女精，此是止女为阴或其精也；及止男为阳或其精也，禽兽阴阳亦然。若阴阳诸说，模质二者，万物有以该成各物全本之性。譬如各人有灵魂，有肉身，其肉身为质，灵魂为灵模；草木身为质，生魂为模；天、地、水、风、湿等各有本模质者，与该成其性焉。所以天主生物，赋各各模质者。
第三十四节 拜北斗不能延命  
客曰：北斗主人之生死，拜之延命，不知是否？
答曰：天有南北边，曰北极南极者，不过如门斗枢耳。或云：有以北斗为北极者。嗟乎！星之体类乎天，但其为更透光者。因其体更易受得日之光，枢纽之北斗，安有灵魂觉耶？无灵觉安能主人之生死，拜之延命耶？拜之如拜门斗也，子问之，吾安得不哂？
第三十五节 天之形体
客曰：天之形体如何？
答曰：天之形体，坚而透光。天主造天，用水为其质，其透光为模者，模质相结而天成焉。其虽无灵觉，无朽烂，盖都不系于四行之气，亦无对克，所以常在也。
第三十六节 地之形体
客曰：地之形体如何？
答曰：地之形体重而黑，天主从虚无中化成地，常定而不动。若有动，春夏秋冬四季年年不一也。盖天下之域有异，或热如小西洋，或冷如沙漠，有六月常昼，六月常夜者。若有迁移，必有新域。贵国自古至今，四季如一，可知地常安妥矣。
第三十七节 日月之形体与日月之蚀 
客曰：日月之形体如何？日月之蚀又何也？
答曰：日形体坚圆而极光明，月形体坚圆而黑暗，其光皆系来于日头之射影也。欲知日月之食，当知其周旋普天下。譬如月在贵国地上，日在下，若地遮日光，月之缺光，则为月蚀也。日天高于月天，若日月旋行相对，月遮日光则为日蚀。若月全遮，则为全蚀；不全遮，亦不全蚀也。月蚀亦然。
日周行完程于三百六十五日三时，其周行完为一年。冬之初起，日头亦起，才回从南边向北，到夏至，日子渐渐起长。夏至起，日头亦起，再回南边，那时日子渐渐短也。进教者更有定算焉，则从圣多默瞻礼，至圣若翰保弟斯大瞻礼前二日，而日子有长。从圣若翰保弟斯大瞻礼，至圣多默瞻礼，日子有短也。
第三十八节 辟羿妻奔月之妄 
客曰：有云羿妻偷王母药服，遂奔月宫，以为嫦娥，不知是否？
答曰：此乃道家妖谈，非明理君子所当信者。月形躯不过一坚圆球，圆球岂有宫乎，无宫安能居住耶？又月所在炎热难当，因近日头，并近火界域，岂能活得物耶？又云万形躯属四行之气，以活及存者其生活久不得，而惯常可知。并人止仅一百岁，嫦娥至今有四千年，岂能还在耶？
或曰：羿妻变为仙女。曰：既羿妻以变，其亦不在。因变化解说一物变于别物者，譬如人食饭菜，六畜食后都变化于人身者，不然人不止有本身，其有以个个食物本身者，岂有此理？羿妻既变化，岂有本身乎？
又曰：既古时有此药，因何今时无耶？若今时有，何贵国人不用此药耶？有用为何不奔月宫？有奔则月宫不止羿妻在也，及多男女矣。若此，因何子等独信羿妻服药能奔月宫，别人虽服药不能奔乎？为何王母服药无奔月宫乎？今无此药，自然古亦无。又既羿妻偷王母药服，亦奔月宫，何能走得耶？因从地至月，所在无路无水，何能奔得？凡形躯奔走，必要坚凝之路焉？
第三十九节 辟月中丹桂之妄 
客曰：月中既无嫦娥，岂无丹桂？
答曰：月形躯中有黑点者，如人面有黑痣一般。所以愚人见之，想其黑点以为丹桂者。况月之处，炎不能活物，都与树相克，岂得生存丹桂之树也乎？
第四十节 辟嫦娥、丹桂、雷神之说
客曰：嫦娥、丹桂、雷神，皆有书载，汝曰无此，然则书亦无足乎？
答曰：古人信经不信传。孟子曰：“尽信书，则不如无书。”凡百事迹，当以心究其理，辩其是非，不可以耳食目食遂为确据。但今之人，不以心为心，而以耳目为心者，不知凡几矣，深为可惜，深为可笑！孟子曰：“耳目之官不思，而蔽于物，物交物，则引之而已矣。斯语诚然！
第四十一节 （阙节）
第四十二节 风、云、雷、雨、流星之理 
客曰：有谓风云雷雨自天而降者，有谓流星降于天体者，有谓润泽则雨师之挥洒，怒号则风伯之鼓吹，震响则雷公之奋武、电武摇光，其说多端，不知是否？
答曰：风有三界域，下界在地面，中界在更高，上界又更高于中界焉。日头热气及天星之气于地上，拔起其乾气，只地气因湿热为轻也，本然上升，升至第二界之风，若其汹湿热之气，其才回下涌动第一界风，所以有吹风也。云为水之湿气，其气一星拔起，升至第二界之风，其风冷，造水湿气为浓厚，即为云，其云变化为雨也。
雷光为大热气者，云者于大汹涌抛弃也。其闪电者，为小热气也，云者相触发火热气，只发火发气为闪电者，其闪电舜息中消灭也。
雷响者为云相触及多次热气进云中，其云因近于第二界之风，为浓厚热气要出，因云浓厚出来，不得那时热气于汹涌破其云者，所以有响焉。
流星不过热气，其气到于第二界之风，冷气汹涌，丢抛热气，所以愚人见之说为流星者。则岂为□于天体，并岂润泽为雨师之挥洒，怒号为风伯之鼓吹，响震为雷公之奋武、电母摇光乎？
第四十三节 雷霆击人 
客曰：雷霆击人，此乃天主之罚乎？
答曰：天主至公，无善不赏，无恶不罚，所以几次用雷霆以罚恶人，多次不用者，但许雷霆击人，因不要阻碍物本性之效验。不然物无定效验，都为常乱也，即我们难用物也。然天主阻碍火不烧、水不湿、风不吹、地不坚、日不光、月不盈亏，各物效验亦然。天下人不但用物顺其本意，且都为常乱，犹天子统治本国，该多次罚大罪人，几次当许其罪者。盖天子若要罚万罪人，亦不但无次序，且都为乱也。统治主该容及罚多罪者，所以天主多次罚恶人，亦常许万物发其本性效者，但几次阻碍物本性效者，以显现其全能，并其仁爱人之恩，吾人始知敬畏也。
又假如天子立国法以治其国，若常阻碍律法效验，不止一国常乱，且天子自相反也，天主治万物亦然。
第四十四节 四行之理
客曰：自古以来，皆曰五行，金、木、水、火、土，西洋则曰四行，水、火、气、土，何也？
答曰：子欲明只道理，先该知四行本性之事情。则火十分为热，并有燥气，差不多亦然。土十分为干，并冷气，差不多亦然。水十分为冷，并有湿气，差不多亦然。风十分为湿，并有热气，差不多亦然。形躯之物都包涵四行之气，则热干湿冷也。四行不是形躯本体，止为形躯体附赖者，然形躯有饥爱食干之物，有渴爱食湿之物，日用常行之事也，都不爱食金木二者，依理，金木岂为元行者乎？
第四十五节 儒者亦当进教
客曰：我辈遵守儒教，力行不倦，尽足存养，奚用进教也乎？
答曰：既是，请问尧是儒否？革封人有祝其富寿、多男子，帝曰：“多男子则多惧，富则多事，寿则多辱。”况尧不止是儒者，且为天子也，尚不尽足存养，不然无此三忧也。如此，虽子辈遵守儒教，力行不倦，都不尽足存养。因人心息止不得到能得本所向，如万物祈求本所向，犹石要下坠，因万重之物，本然求下所在；轻物如火求上所在，因轻物之所向要上升，不然息止不得。若无别物阻碍，人心亦然常求其本向，就是其本造恩之主，所以虽人遵守不拘何教，其心息止不得，虽教为圣也。教者，不是人本造主，遵守圣教，不过所用引人能得其真所向已耳。如人要朝天子，先必行路，方能得到而朝之，圣教亦然。盖是正路以能得人心所向也。如此，虽教是圣人遵守，力行不倦，亦不能尽足存养。此圣教是天主之道理，则以人能得其本所向，该遵守天主圣命也。其详明载在下卷。
又曰：子云止理肉身，不理灵魂。灵魂实为人至尊者，因灵魂，神也，所存养是神，惟行公道之事，省察其本来历，然后明得其授造之事情者，以常爱慕之，及死后享其无穷快乐。灵魂无消无灭常在，所以相似于天神，肉身为人之下分，常愿能得财帛，不分义与否，邪淫等事常爱行者，死后全归土也，所以相似禽兽，皆为古圣贤所不行者，不然岂是圣贤也？行善之事，自然该力行不倦，但有功劳，不然岂为得圣贤乎？天主圣教全引人以能得万德之事，岂无用进教乎哉？
又曰：既遵守儒教，力行不倦，尽足存养，奚用常爱慕荣职？既得之爱恋未已，尚欲尊荣乎？因何儒者多有宗佛老之教耶？则遵守儒教，力行不倦，无尽足存养也，不然，奚用进佛教乎哉？且佛教为邪教，予前已述。
第四十六节 行善为有所为而为 
客曰：人之为善，当率性而为，不可有所为而为。若畏天主而为善，岂非有所为而为乎？
答曰：子前云：“我辈遵守儒教，力行不倦，尽足存养。”今曰：“人之为善当率性而为”等言，曰：依子言，尽足存养系于力行不倦，以能遵守儒教者，则以人之为善，可有所为而为，不然，则子曰“我辈遵守儒”等言皆不着也。
