<!-- { "loadSidebar": true } -->
　　序卦所以言易道之常杂卦所以言易道之变杂卦以干为首不终之以他卦必终之以夬者夬以五阳决一隂夬去一隂则复为纯干矣故曰君子道长小人道忧也大壮虑后阳之恃其壮故不欲九四之进而欲其止遯虑前阳之不及遯故不欲六二之进而欲其退于五阳之夬亦不欲阳之轻进于一隂之姤亦惟欲隂之不进同此意莫非过也小过之过乃所谓过小者能过夫岂违其常理哉莫非信也中孚之信乃所谓信信出于中夫岂邀约之所能致哉卦名皆在句上旅独在下者取韵叶也夬者决也天下之事不至于决则不通故杂卦之次序与十三卦之制器尚象皆终于夬天地间刚柔每每相杂至若君子之为刚小人之为柔决不可使相杂杂卦之末特分别君子小人之道言之或两卦联举或随卦单举其中意义有两卦适相配者有两卦必相须者有两卦互相反者有虽单举而其义之相配相须相反自可见者






　　读易纪闻卷六
