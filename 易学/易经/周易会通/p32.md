<!-- { "loadSidebar": true } -->
　　经【干下坎上】集解【程子曰需序卦蒙者蒙也物之穉也物穉不可不养也故受之以需需者饮食之道也夫物之防穉必待养而成养物之所需者饮食也故曰需者饮食之道也云上于天有蒸润之象饮食所以润益于物故需为饮食之道所以次防也卦之大意须待之义序卦取所须之大者耳干健之性必进者也乃处坎险之下险为之阻故须待而后进也】需有孚光亨贞吉利渉大川【吕音训需陆氏曰音须字从雨重而者非训养郑读为秀解云阳气秀而不直前者畏上坎也坤宫游魂卦有孚陆氏曰徐音敷信也又作専彖同晁氏曰案尃古文光陆氏曰师读絶句亨贞吉陆氏曰一句马郑总为一句】集解【程子曰需者需待也以二体言之干之刚健上进而遇险未能进也故为需待之义以卦才言之五居君位为需之主冇刚健中正之徳而诚信充实于中中实有孚也有孚则光明而能亨通得贞正一无正字而吉也以此而需何所不济虽险无难矣故利渉大川也几贞吉有既正且吉者有得正则吉者当辨也朱子曰需待也以干遇坎干健坎险以刚遇险而不遽进以陷于险待之义也孚信之在中者也其卦九五】
