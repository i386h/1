<!-- { "loadSidebar": true } -->
　　经【坎下巽上】集解【程子曰涣序卦兊者説也説而后散之故受之以涣説则舒散也人之气忧则结聚説则舒散故説有散义涣所以继兑也为卦巽上坎下风行于水上水遇风则涣散所以为涣也】涣亨王假有庙利涉大川利贞【吕音训涣陆氏曰呼乱反散也离宫五世卦假陆氏曰白反彖同梁武帝音贾】集解【程子曰涣离散也人之离散由乎中人心离则散矣治乎散亦本于一作必由中能一有利贞字収合人心则散可聚也故卦之义皆主于中利贞合涣散之道在乎正固也朱子曰涣散也为卦下坎上巽风行水上离披解散之象故为涣其变则本自渐卦九来居二而得中六往】
