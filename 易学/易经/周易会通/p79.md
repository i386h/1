<!-- { "loadSidebar": true } -->
　　经【干下震上】集解【程子曰大壮序卦遯者退也物不可以终遯故受之以大壮遯为违去之义壮为进盛之义遯者隂长而阳遯也大壮阳之壮盛也衰则必盛消息一作长相须故既遯则必壮大壮所以次遯也为卦震上干下干刚而震动以刚而动大壮之义也刚阳大也阳长已过中矣大者壮盛也又雷之威震而在天上亦大壮之义也】大壮利贞【吕音训大壮陆氏曰庄亮反威盛强猛之名郑云气力浸强之名王云壮盛也广雅云健也马云伤也郭璞云今淮南人呼壮为伤坤宫四世卦】集解【程子曰大壮之道利于贞正也大壮而不得其正强猛之为耳非君子之道壮盛也　朱子曰大谓阳也四阳盛长故为大壮二月之卦也阳壮则占者吉亨而不假言但利在正固而已】纂注【冯氏椅曰壮者气力强盛之名赵氏曰四阳在下而进至上卦矣干健上升而震动于外其壮孰大于此　朱氏曰阳动于复长于临交于】
