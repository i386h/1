<!-- { "loadSidebar": true } -->
　　经【坤下离上】集解【程子曰晋序卦物不可终壮故受之以晋晋者进也物无壮而终止之理既盛壮则必进晋所以继大壮也为卦离在坤上明出地上也日出于地升而益明故为晋晋进而光明盛大之意一作义也凡物渐盛为进故彖云晋进也卦有有德者有无德者随其宜也乾坤之外云元亨者固有也云利贞者所不足而可以有功也有不同者革渐是也随卦可见晋之盛而无德者无用有也晋之明盛故更不言亨顺乎大明无用戒正也】附録【朱子语问晋序卦物不可以终壮故受之以晋传曰物无壮而终止之理既壮盛则必进窃意物进而后至于壮盛既壮盛则衰退继之矣今曰壮盛则必进此义如何先生答云物固有壮而后进者亦有进而后壮者其义自有不同此各随其事而言难以一説拘也且以十二月卦论大壮之为夬夬之为干岂非壮而后进乎至干乃极而衰耳道夫问晋传曰晋之盛而无德者无用有也然大有可谓盛矣而有卦德不知如何答曰元亨利贞本非四德但为大亨而利于正之占耳乾卦之彖传文言乃借为四德在他卦尤不当以德论也易説】晋康侯用锡马蕃庶昼日三接【吕音训晋陆氏曰孟作齐子西反羲同干宫游魂卦晁氏曰説文作防案齐古文防篆文晋今文康陆氏曰美之名也马云安也郑云尊也广也陆绩云安也乐也蕃陆氏曰音烦多也郑发袁反庶陆氏曰如字众也郑读为遮止奢反谓蕃遮禽也三陆氏曰徐息暂反彖同接陆氏曰如字郑音捷胜也】集解【程子曰晋为进盛之时大明在上而下体顺附诸侯承王之象也故为康侯康侯者治安之侯也上之大明而能同德以顺附治安之侯也故受其宠数锡之马众多也车马重赐也蕃庶众多也不唯锡与之厚又见亲礼昼日之中至于三接言宠遇之至也晋进盛之时上明下顺君臣相得在上而言则进于明盛在臣而言则进升髙显受其光宠也朱子曰晋进也康侯安国之侯也锡马蕃庶昼日三接言多受大赐而显被亲礼也葢其为卦上离下坤有】
