<!-- { "loadSidebar": true } -->
　　其彖象等十翼之辞以为孔子所作先儒更无异论但数十翼亦有多家既文王易经本分为上下二篇则区域各别彖象释卦亦当随经而分故一家数十翼云上彖一下彖二上象三下象四上系五下系六文言七説卦八序卦九杂卦十郑学之徒竝同此説故今亦依之
　　第七论易之人
　　孔子既作十翼易道大眀自商瞿已后授不絶案儒林云商瞿子木本受易于孔子以授鲁桥庇子庸子庸授江东馯臂子弓子弓授燕周丑子家子家授东武孙虞子乗子乗授齐田何子荘及秦燔书易为卜筮之书独得不禁故传授者不絶汉兴田何授东武王同子中及雒阳周王孙梁人丁寛齐服生皆着易传数篇同授菑川杨何字叔元叔元京房京房梁丘贺贺授子临临授御史大夫王骏其后丁寛又别授田王孙孙授施犨犨授张禹禹授彭宣此前汉传授大略之人也其后汉则有马融荀爽郑刘表虞翻陆绩等及王辅嗣也
　　第八论谁加经字
　　但子夏云虽分为上下二篇未有经字经字是后人所加不知起自谁始案前汉孟喜易本云分上下二经是孟喜之前巳题经字其篇题经字虽起于后其称经之理则久在于前故礼记经解云絜静精微易教也既在经解之篇是易有称经之理案经解之篇备论六艺则诗书礼乐竝合称经而孝经纬称易建八卦序六十四卦转成三百八十四爻运机布度其气转易故称经也但纬文鄙伪不可全信其八卦方位之所六爻上下之次七八九六之数内外承乗之象入经别释此未具论也



　　周易正义序
　　周易正义序考证
　　周易正义卷第一○【臣良裘】按此孔頴逹所着正义十四卷之首卷也通论易义不在经疏疏之列故馆阁书目不数之谓止十三卷并此则为十四非书有缺也










　　周易正义序考证
<经部,易类,周易注疏>
　　钦定四库全书
　　周易注疏卷一
　　魏王弼注　唐陆徳明音义　孔颖逹疏
　　上经【干】
　　【干下干上】
