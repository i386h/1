<!-- { "loadSidebar": true } -->
　　钦定四库全书　　　　　经部一
　　啓蒙意见　　　　　　　易类
　　提要
　　【臣】等谨案啓蒙意见四卷明韩邦竒撰邦竒字汝节朝邑人正徳戊辰进士官至南京兵部尚书諡恭简事迹具见明史本传中是编因朱子易学启蒙而阐明其説一卷曰本图书二卷曰原卦画皆推演邵氏之学详为图解三卷曰明蓍防亦发明古法而附论近世后二变不挂之误四卷曰考占变述六爻不变及六爻递变之旧例五卷曰七占凡六爻不变六爻俱变及一爻变者皆仍其旧其二爻三爻四爻五爻变者则别立新法以占之所列卦图皆以一卦变六十四卦与焦延夀易林同然其宗防则宋儒之易非汉儒之易也乾隆四十六年十月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】　陆　费　墀

　　啓防意见原序
　　夫易理数辞象而已矣理者主乎此者也数者计乎此者也辞者述乎此者也象者状乎此者也图书者理之舆也辞之方也数之备也象之显也是故圣人观象以画卦因数以命爻修辞以达义极深以穷理易以立焉自夫子称相荡而先天之义防微之者后儒失之也夫相荡者自八而六十四者也先天者加一倍者也其本同其末异其生异其成同而汉以下莫能一焉宋邵康节氏自八而十六自十六而三十二自三十二而六十四朱晦庵氏为之本图书为之原卦画为之明蓍防为之考占变于是乎易之先后始有其序而理数辞象之功懋矣奇也鲁而善忘诵而习之有所得焉则识之于册将以备温故焉奇也愚而少达思而辨之有弗悟焉则自为之説将以就有道焉是故为之备其象尽其数増释其辞矣理则吾莫如之何也治十六年仲春苑洛人韩邦奇书
　　钦定四库全书
　　啓防意见卷一
　　明　韩奇　撰
　　本图书第一
　　易大传曰河出图洛岀书圣人则之
　　刘歆曰河图洛书相为经纬九章八卦相为表里邵子曰图者星也歴纪之数其肇于此乎方者土也画州井地之法其放于此乎葢圆者河图之数方者洛书之文故羲文因之而造易禹箕叙之而作范也
　　右总论图书

　　河图图解
　　孔安国云河图
　　者伏羲氏王天
　　下龙马出河遂
　　则其文以画八卦
　　刘歆云伏羲氏
　　继天而王受河图
　　而画之八卦是也
　　闗子明云河图之
　　文七前六后八左
　　九右
　　天一地二天三地四天五地六天七地八天九地十天数五地数五五位相得而各有合天数二十有五地数三十凡天地之数五十有五此所以成变化而行鬼神也
　　此一节夫子所以发明河图之数也天地之间一气而已分而为二则为隂阳而五行造化万物始终无不管于是焉故河图之位一与六共宗而居北二与七为朋居南三与八同道居东四与九为友居西五

　　与十相守居中盖其所以为数者不过一隂一阳一奇一偶以两其五行而已所谓天者阳之轻清而位乎上者也所谓地者隂之重浊而位乎下者也阳数奇故一三五七九皆属天所谓天数五也隂数偶故二四六八十皆属地所谓地数五也相得谓一与二三与四五与六七与八九与十各以奇偶为类而自相得有合谓一与六二与七三与八四与九五与十皆两相合二十有五者五奇之积也三十者五偶之积也变化谓一变生水而六化成之二化生火而七变成之三变生木而八化成之四化生金而九变成之五变生土而十化成之鬼神谓凡奇偶生成之屈伸往来者

<经部,易类,启蒙意见,卷一>
　　相得者顺其
　　生序之自然
　　一奇一偶从
　　先至后不紊
　　其序如兄弟
　　之相得一二
　　三四五六七
　　八九十也

　　有合者一生
　　一成同处其
　　方或阳生而
　　隂成或隂生
　　而阳成如夫
　　妇之相合一
　　六二七三八
　　四九五十也

　　以上八图天
　　地自然之数
　　也故析言之
　　以明河图之
　　数即天地之
　　数也然皆不
　　外乎五行而
　　已

<经部,易类,启蒙意见,卷一>
　　水火金木土其犹父母乎一三五七九其犹男乎二四六八十其犹女乎【生为父成为母】
　　厥初太极判而隂阳立水气始生次火气次木气次金气次土气又次而水成又次而火又次而木又次而金又次而土此一二三四五六七八九十之数所由生数者造化之自然宜乎万物不能逃也所谓以质而语其生之序者

　　水徃木来其运不穷
　　夏　　　　　　　　　　　　　　　土旺于夏

　　木屈火伸各得其位　　　　　　　　　而行鬼
　　木往火来其运不穷　　　　　　　　　神也秋

　　火屈金伸各得其
　　火往金来其运不穷
　　冬

　　金屈水伸各得
　　金往水来其运不穷
　　夫屈伸者进退知时之几也往来者循环迭至之运也时乎春也木进则水退时乎夏也火进则木退时乎秋也金进则火退时乎冬也水进则金退而土则寄旺于四时之间此言五行之时进时退各司其事不容所先不容所后也水往而木来木往而火来火往而金来金往而水来水又往而木又来土则运行于四时之季此言五行进退之一往一来无有穷已莫知其始莫知其终也所谓以气而语其行之序者此隂阳之总防居中包四方者也数之始一隂一阳而已阳之象圆圆者径一而围三隂之象方方者径一而围四围三者以一为一故三其一阳而为三围四者以二为一故两其一隂而为二是所谓参天两地者也二三之合则为五矣此以五言之

　　此隂阳之原也此十中除一为太阳之位余九则为太阳之数除二为少隂之位余八则为少隂之数除三为少阳之位余七则为少阳之数除四为太隂之位余六则为太隂之数葢九者一之余八者二之余七者三之余六者四之余也四方之数皆括于此图中

　　此隂阳之合也以太阳之九合太隂之六十五以少阳之七合少隂之八十五亦包四方之数者也

　　上三图分言之五具乎四象十亦具乎四象合五与十亦具乎四象此十五所以象太极
　　此太阳之位也
　　此少隂之位也
　　此少阳之位也
　　此太隂之位也
　　阳仪具矣上加一奇为太阳太阳先得之故居一上加一偶为少隂少隂次得之故居二隂仪具矣上加一奇为少阳少阳三得之故居三上加一偶为太隂太隂四得之故居四一二三四为太阳少隂少阳太隂之位者以所得之先后为次耳

　　数十而已五为衍母十为衍子以象太极一二三四又四象之位止有六七八九耳七九阳也阳主进自七进至九九为太阳七则少矣六八隂也隂主退自八退至六六为太隂八则少矣且一位太阳所余则九二位少隂所余则八三位少阳所余则七四位太隂所余则六葢数之自然得所适之妙夫岂圣人以义而进退之哉

　　九太阳之数居西四太隂之位亦居西一北三东五三之西五之西则九也一自北而东三自东而西五又西积一三五为九九自西退至南则七也二亦在南此为九以太阳居太隂之位七以少阳居少隂之位也六太隂之数居北一太阳之位亦居北二南四西四之北则六也二自南而西四自西而北二四积为六六自北进至东则八也三亦居东此为六以太隂居太阳之位八以少隂居少阳之位也九至七为

　　退六至八为进者何也凡数之数先少后多阳主进自七进九为太阳七则少矣故由九至七为逆也隂主退自八退六为太隂八则少矣故由六至八为顺也
　　五之下一防天一之象合中五为六下一合上五为六然则下之六即上一五之积也

　　五之上一防地二之象合中五为七上二合下五为七然则上之七即下二五之积也

　　五之左一防天三之象合中五为八左三合右五为八然则左之八即右三五之积也

　　五之右一防地四之象合中五为九右四合左五为九然则右之九即左四五之积也

　　五之中一防天五之象合中五为十外五合中五为十然则外之十即中五五之积也

　　所谓以五生数统五
　　成数而同处其方盖
　　掲其全以示人而道
　　其常数之体也常是
　　静物有对待的便方
　　不能弯转流行便是
　　体

　　蔡氏曰河图数偶偶者
　　静静以动为用故河图
　　之行合皆奇一合六二
　　合七三合八四合九五
　　合十皆奇是故易之吉
　　凶生乎动盖静者必动
　　而后生也

　　墨书者生数
　　朱书者成数
　　内书者质之方
　　外书者气之行

　　【得始也成数隂隂先之】

　　成数隂居下左者隂

　　昔者圣人观象以立卦见天地之间一本万殊虽昆虫草木之防自身而肢自本而枝莫不皆然是太极两仪四象八卦未登方册之先已布于万物之上矣然呈象之显者莫过于河图之数即其图而观之冲漠无朕之际五十有五之数已具于十五之中矣葢以五而言之下一防含天一而合地六上一防含地二而合天七左一防含天三而合地八右一防含地四而合天九中一防合天五而合地十以十而言之顺序而数即天一地二天三地四天五地六天七地八天九地十之象也是所谓太极也及其五十有五之数形布互错于十五之外于是隂阳之象灿然黑白之分明一三七九为阳二四六八为隂所谓两仪也葢两仪太极之所生者也由是分之一九为太阳二八为少隂三七为少阳四六为太隂所谓四象也葢太阳少隂阳仪之所生少阳太隂隂仪之所生者也由是分之一为干九为兑二为离八为震三为巽七为坎四为艮六为坤葢坤兑者太阳之所生一九乃太阳之数也离震者少隂之所生二八乃少隂之数也巽坎者少阳之所生三七乃少阳之数也艮坤者太隂之所生四六乃太隂之数也其配合分支莫非自然之妙夫岂人为私智安排布置以成之哉今乃以一六为老隂二七为少阳三八为少隂四九为太阳六七八九是矣一二三四何为者哉夫一六二七三八四九乃五行生成之数非隂阳老少之数也至于干兑一九老阳之所生而系之二七巽坎二七少阳之所生而系之一九干何取义于九兑何取义于二巽何取义于四坎何取义于九哉大抵昔者伏羲则图以画卦也见河图之数隂阳具备有太极之象焉分其奇偶以为两仪又分之为四象又分之为八卦自本而末由干而枝脉络分明各有统属皆自然也若谓离震艮坤隂之老少主静而守其常干兑巽坎阳之老少主动而通其变斯乃以卦义而配图非则图以画卦也至于规横为圆不能合其本生之数易数以就位斯为后天之图而岂圣人则图画卦之本然哉

　　洛书图解
　　孔安国云洛书者禹
　　治水时神负文而
　　列于背有数至九禹
　　遂因而第之以成九类
　　刘歆云禹治洪水锡
　　洛书法而陈之九畴
　　是也
　　闗子明云九前一后
　　左三右七四前左二
　　前右八后左六后右
