<!-- { "loadSidebar": true } -->
　　初一曰五行次二曰敬用五事次三曰农用八政次四曰协用五纪次五曰建用皇极次六曰又用三徳次七曰明用稽疑次八曰念用庶徴次九曰向用五福威用六极
　　此九畴之纲也在天惟五行在人惟五事以五事参五行天人合矣八政者人之所以因乎天五纪者天之所以示乎人皇极者君之所以建极也三徳者治之所以应变也稽疑者以人而聴于天也庶徴者推天而徴之人也福极者人感而天应也五事曰敬所以诚身也八政曰农所以厚生也五纪曰协所以合天也皇极曰建所以立极也三徳曰又所以治民也稽疑曰明所以辨惑也庶徴者念所以省騐也五福曰向所以劝也六极曰威所以惩也五行不言用无适而非用也皇极不言数非可以数名也本之以五行敬之以五事厚之以八政协之以五纪皇极之所以建也又之以三徳明之以稽疑验之以庶徴劝惩之以福极皇极之所以行也人君治天下之法是孰有加于此哉














<经部,易类,启蒙意见,卷一>
　　大衍之数五十者一与九为十二与八为十三与七为十四与六为十五与五为十共五十也其用四十有九者一用五行其数五二用五事其数五三用八政其数八四用五纪其数五五用皇极其数一六用三徳其数三七用稽疑其数七八用庶徴其数五九用五福六极其数共十有一积算至四十九也又曰一而曰极大衍所虚之太极也









<经部,易类,启蒙意见,卷一>
<经部,易类,启蒙意见,卷一>








　　西北六老隂一合五亦为六南九老阳四合五亦为九六进为九六之本体已消化无六矣而九于是乎长焉此老隂为老阳即河图六居一外也九退为六九之本体已消化无九矣而六于是乎长焉此老阳为老隂即河图九居四外也西七少阳二合五亦为七东八少隂三合五亦为八八退为七八之本体消化无八矣而七于是乎长焉此少隂为少阳即河图八居三外也七进为八七之本体已消化无七矣而八于是乎长焉此少阳为少隂即河图七居二外也所谓隂阳互藏其宅者也妙矣






　　下一防天一之象合中五西北六之
　　所由生也
　　左一防天三之象合中五东北八之
　　所由生也
　　中一防天五之象合中五四方十之
　　所由生也
　　右一防天七之象退其五西南二之
　　所由生也
　　上一防天九之象退其五东南四之
　　所由生也

　　上五图亦三同二异者洛书用变故也然一损一益各中其的皆自然也妙矣
　　所谓以五奇数统五
　　偶数而各居其所葢
　　主于阳以统隂而肇
　　其变数之用也变只
　　是动凡物有奇零的
　　便员而能流行便是
　　用
<经部,易类,启蒙意见,卷一>
　　以天一为履地二为右肩天三为左三地四为左肩天五为中地六为右足天七为右七地八为左足天九为戴而地十则散见于一九二八三七四六之对待此图之可以为书也以履一为天一右足为地六右肩为地二右七为天七左三为天三左足为地八左肩为地四戴九为天九八方对待之数为地十此书之可以为图也河图数偶而主静静为体其用则动故河图之行数合皆奇而易之吉凶生乎动此图为经而书为纬也洛书数奇而主动动为体其用则静故洛书之位数合皆偶而范之吉凶见乎静此书为经而图为纬也天一可以系五行地二可以系五事天三可以系八政地四可以系五纪天五可以系皇极地六可以系三徳天七可以系稽疑地八可以系庶徴天九可以系福极此河图表为八卦而里寓九章也中为太极四奇为阳四偶为隂一九为老阳而生干兑二八为少隂而生离震三七为少阳而生巽坎四六为太隂而生艮坤此洛书表为九章而里寓八卦也河图数九而用十九章有六极是也洛书数十而用九八卦止于坤是也【易有变爻故动范无变数故静】























　　河图以运行之序言之
　　自左而旋水生木木生
　　火火生土土生金金复
　　生水以对待言之北方
　　一六水克南方二七火
　　西方四九金克东方三
　　八木是相克者寓于相
　　生之中矣

　　洛书以运行之序言之
　　自右而旋水克火火克
　　金金克木木克土土复
　　克水以对待言之东南
　　四九金生西北一六水
　　东北三八木生西南二
　　七火是相生者寓于相
　　克之中矣

　　河图洛书十与十五常相连图
　　员奇方偶为五而一二
　　三四六七八九众奇偶
　　围于外十居中一连九
　　为十二连八为十三连
　　七为十四连六为十围
　　于外十五居中六连九
　　十五七连八十五围于
　　外









　　性理
　　原卦画第二
　　古者包羲氏之王天下也仰则观象于天俯则观法于地观鸟兽之文与地之宜近取诸身逺取诸物于是始作八卦以通神明之徳以类万物之情
　　易有太极是生两仪两仪生四象四象生八卦八卦相荡
　　邵子曰一分而为二二分而为四四分而为八八分

　　而为六十四
　　朱子曰太极者象数未形而其理已具之称形器具含而其理无朕兆之目在图书皆虚中之象也两仪阳一而隂二在图书则奇偶是也
　　意见曰四象在图书一九为太阳二八为少隂三七为少阳四六为太隂八卦在图书一为干九为兑二为离八为震三为巽七为坎四为艮六为坤详见本图书成卦之次伏羲与邵子同加一倍也孔子则相荡也其本同其末异其生异其成同孔子称相荡者伏羲加一成卦时皆知之画止于六葢不知也使知八八相乗为三才者两隂阳刚柔仁义三才具矣否则七八九十何所极邪




<经部,易类,启蒙意见,卷一>
<经部,易类,启蒙意见,卷一>
<经部,易类,启蒙意见,卷一>
<经部,易类,启蒙意见,卷一>
　　八卦相错数往者顺知来者逆是故易逆数也
　　数往知来明伏羲六十四卦圆图之运行也易逆数明六十四卦横图之生序也何以知之以其列于八卦相错之后也自复一隂歴临二阳泰三阳壮四阳夬五阳至干六阳皆得其已生之卦犹自今日追数昨日也自姤一隂歴遯二隂否三隂观四隂剥五隂至坤六隂皆得其未生之卦犹自今日逆数来日也横图则自干而夬歴剥至坤生数之自然皆逆数也六阳六隂尽而一嵗周此画所以止于六也自七而加之可为二十四之説亦将何为哉





　　文王八卦









　　帝出乎震齐乎巽相见乎离致役乎坤説言乎兑战乎干劳乎坎成言乎艮万物出乎震震东方也齐乎巽巽东南也齐也者言万物之絜齐也离也者明也万物皆相见南方之卦也圣人南面而听天下向明而治葢取诸此也坤也者地也万物皆致养焉故曰致役乎坤兑正秋也万物之所説也故曰説言乎兑战乎干干西北之卦也言隂阳相薄也坎者水也正北方之卦也劳卦也万物之所归也故曰劳乎坎艮东北之卦也万物之

　　所成终而所成始也故曰成言乎艮
　　此明文王改先天为后天之意夫子以万物始终自卦位已成而言然改卦之意已寓于内或以卦义或以卦徳或以卦象东发生之方震为长子生之主也故震居东东南长养之方巽长女有母道焉养之主也故巽居东南南明方离之徳为明故离居南西南成养之地坤母也当成养之任故坤居西南西利物所説也兑之徳为説故兑居西西北隂方也干以阳极则父道成而子代之退居于无用之地北水方也坎之象为水故坎居北东北贞元之间物之止也止则复生艮之徳为止故艮居东北此文王之本意而夫子之説也邵子曰乾坤交而为泰坎离交而为既济也干生于子坤生于午坎终于寅离终于申以应天之时也置干于西北退坤于西南长子用事而长女代母坎离得位而兑艮为耦以应地之方也朱子曰自干南坤北而交则干北坤南而为泰矣自离东坎西而交则离西坎东而为既济矣乾坤之交者自其所已成而反其所由生也故再变则干退乎西北坤退乎西南也坎离之变者东自上而西西自下而东也故乾坤既退则离得干位而坎得坤位也震用事发生于东方巽代母者长养于东南也


　　文王六十四卦
　　　　　　　　　
　　　　　　　　　
　　　　　　　　　
　　　　　　　　　
　　　　　　　　　
　　　　　　　　　
　　　　　　　　　
　　　　　　　　　
　　有天地然后万物生焉盈天地之间者惟万物故受之以屯屯者盈也屯者物之始生也物生必防故受之以防防者防也物之穉也物穉不可不养也故受之以需需者饮食之道也饮食必有讼故受之以讼讼必有众故受之以师师者众也众必有所比故受之以比比者比也比必有所畜故受之以小畜物畜然后有礼故受之以履履而泰然后安故受之以泰泰者通也物不可以终通故受之以否物不可以终否故受之以同人与人同者物必归焉故受之以大有有大者不可以盈故受之以谦有大而能谦必豫故受之以豫豫必有随故受之以随以喜随人者必有事故受之以蛊蛊者事也有事而后可大故受之以临临者大也物大然后可观故受之以观可观而后有所合故受之以噬嗑嗑者合也物不可以苟合而已故受之以贲贲者饰也致饰然后亨则尽矣故受之以剥剥者剥也物不可以终尽剥穷上反下故受之以复复则不妄矣故受之以无妄有无妄然后可畜故受之以大畜物畜然后可养故受之以颐颐者养也不养则不可动故受之以大过物不可以终过故受之以坎坎者陷也陷必有所丽故受之以离离者丽也有天地然后有万物有万物然后有男女有男女然后有夫妇有夫妇然后有父子有父子然后有君臣有君臣然后有上下有上下然后礼义有所错夫妇之道不可以不乆也故受之以恒恒者乆也物不可以乆居其所故受之以遯遯者退也物不可以终遯故受之以大壮物不可以终壮故受之以晋晋者进也进必有所伤故受之以明夷夷者伤也伤于外者必反其家故受之以家人家道穷必乖故受之以暌暌者乖也乖必有难故受之以蹇蹇者难也物不可以终难故受之以解解者缓也缓必有所失故受之以损损而不已必益故受之以益益而不已必决故受之以夬夬者决也决必有所遇故受之以姤姤者遇也物相遇而后聚故受之以萃萃者聚也聚而上者谓之升故受之以升升而不已必困故受之以困困乎上者必反下故受之以井井道不可不革故受之以革革物者莫若鼎故受之以鼎主器者莫若长子故受之以震震者动也物不可以终动止之故受之以艮艮者止也物不可以终止故受之以渐渐者进也进必有所归故受之以归妹得其所归者必大故受之以丰丰者大也穷其大者必失其居故受之以旅旅而无所容故受之以巽巽者入也入而后説之故受以兑兑者説也説而后散之故受之以涣涣者离也物不可以终离故受之以节节而信之故受之以中孚有其信者必行之故受之以小过有过物者必济故受之以既济物不可穷也故受之以未济终焉
　　此明文王改易伏羲六十四卦之次也


