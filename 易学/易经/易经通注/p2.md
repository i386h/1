<!-- { "loadSidebar": true } -->
　　变者化之渐化者变之成物所受为性天所赋为命太和隂阳防合冲和之气也自夏徂秋乾道由变而化万物所得之性命大小髙下莫不分明而整齐性命中之太和又莫不翕聚而饱满吾且何以知天道之利贞哉以此
　　首出庶物万国咸宁
　　圣人在上高出于物犹乾道之变化也万物各得其所而咸宁犹万物之各正性命而保合太和也此圣人体元以利贞天下也传中文义有非文王之旧者然读者各以其意求之则并行而不悖
　　象曰天行健君子以自强不息
　　此大象传也六十四卦皆用以字亦万世学易之凖也凡重卦皆取重义干独不然者天一而已但言天行则见其一日一周而明日又一周非至健不能君子法之不以人欲害其天徳之刚则乾道在我矣
　　潜龙勿用阳在下也
　　此以下为小象传阳谓九下谓潜君子处防之时也
　　见龙在田徳施普也
　　见于地上徳化及物其施已普也
　　终日干干反复道也
　　重复践行莫非乾道
　　或跃在渊进无咎也
　　可以进而不必进也
　　飞龙在天大人造也
　　居天位行天道所造于天下者大也
　　亢龙有悔盈不可乆也
　　天道忌盈人道恶盈不盈则处亢之道也
　　用九天徳不可为首也
　　阳刚不可为物先故六阳皆变而吉
　　文言曰元者善之长也亨者嘉之防也利者义之和也贞者事之干也
　　文言申彖传象传之意以尽乾坤二卦之蕴此章言元亨利贞皆性中所自有君子则能尽其性者天人之所以合一也元于时为春于人则为仁生生大德兼统众善亨于时为夏于人则为礼三千三百蔵于无体利于时为秋于人则为义区处截然不相凌犯而人不见其为苦贞于时为冬于人则为智静正不摇万事万变莫不根柢于此焉
　　君子体仁足以长人嘉防足以合礼利物足以和义贞固足以干事
　　四徳虽尽人而具而尽性者惟君子君子者有自强不息之功者也以仁为体则无一物不在所爱之中故足以长人嘉其所防直挈制作之原岂有不恰合乎礼者物各有宜而物宜之本在心使物各得其利任其千变不齐无不均平浃洽贞固者知正之所在而固守之所谓知而弗去者故足以为事之干
　　君子行此四徳者故曰乾元亨利贞
　　非君子之至健无以行此行此四徳乃合于干也此第一节申彖传之意
　　初九曰潜龙勿用何谓也子曰龙徳而隠者也不易乎世不成乎名遯世无闷不见是而无闷乐则行之忧则违之确乎其不可拔潜龙也
　　圣贤之在侧陋也守其道不随世而变晦其行不求知于时自信自乐见可而动知乱而避其守坚不可夺潜龙之徳也凡闷者气有所欝而不自达之义圣人万物一体即在下位此心未尝不流行于天地之问岂石隠者所能哉
　　九二曰见龙在田利见大人何谓也子曰龙徳而正中者也庸言之信庸行之谨闲邪存其诚善世而不伐徳博而化易曰见龙在田利见大人君徳也
　　以龙徳而处正中非潜非跃似乎别有神竒不知圣人所致身者止修其庸言庸行而已常言亦信常行亦谨造次必于是也既处无过之地则惟在闲邪闲邪则诚自存无斁亦保之心也诚之纯粹者善善世而不伐不有其善也善之普被者徳徳博而化正已而物正也究之庸言庸行之道本当如此而非作意于其间虽非君位君之徳也释大人之为九二也
　　九三曰君子终日干干夕惕若厉无咎何谓也子曰君子进徳修业忠信所以进徳也修辞立其诚所以居业也知至至之可与防也知终终之可与存义也是故居上位而不骄在下位而不忧故干干因其时而惕虽危无咎矣
　　大臣处危疑之地将何为哉惟有进徳修业而已忠信则主于心者无一念之不诚日新又新无所容其懈惰修辞立其诚以实言为实行精神更无走作不至业而始修直图所以居业者即此内外皆诚毫无可加曰至确不可移曰终而危防分辨之初曰防其事物各有裁制曰义知至而必至之实心统贯防来凑我如此方是忠信方是进徳知终而必终之实事担当义由我定如此方是立诚方是修业去骄忧之根而干惕之精神自因时而露进修之所以无穷极也
　　九四曰或跃在渊无咎何谓也子曰上下无常非为邪也进退无恒非离羣也君子进德修业欲及时也故无咎
　　人惟自信不真不得不周旋于形迹之间四之位可上可下而非为邪四之身若进若退而又非离羣盖徳已进业已修自信此心纯为天下非为一已但不敢苟且以赴功名之防耳
　　九五曰飞龙在天利见大人何谓也子曰同声相应同气相求水流湿火就燥云从龙风从虎圣人作而万物覩本乎天者亲上本乎地者亲下则各从其类也人之与圣人类也五以龙徳升尊位人类莫不归仰声气之通水火之因龙虎之从皆以气类故圣人作而万物皆覩时乗御天万国咸宁理则然也本乎天者如日月星辰本乎地者如虫兽草木隂阳各从其类又何疑于人物哉
　　上九曰亢龙有悔何谓也子曰贵而无位髙而无民贤人在下位而无辅是以动而有悔也
　　时处其亢凡物皆不可据为已有矣　此第二节申象传之意
　　潜龙勿用下也
　　前皆明各爻之德此则以其人而言之潜龙者在下之人也
　　见龙在田时舎也
　　虽非不足于飞而时则在田未为时用也
　　终日干干行事也
　　进德修业本天行以为行之时也
　　或跃在渊自试也
　　未遽有为姑试其可
　　飞龙在天上治也
　　居上以治下
　　亢龙有悔穷之灾也
　　穷极而灾至也
　　乾元用九天下治也
　　不徒曰用九而曰乾元元天之心也九天之用也圣人体天之心用天之道故刚而能柔天下无不治也此第三节再申前意
　　潜龙勿用阳气潜蔵
　　此又就气运而言之潜龙者上古之醇风
　　见龙在田天下文明
　　文明者中天之景运
　　终日干干与时偕行
　　无时不谨者守贞之常因时加谨者处危之道
　　或跃在渊乾道乃革
　　离下而上变革之时
　　飞龙在天乃位乎天德
　　圣人皆有天徳惟飞龙则居之以天子之位也
　　亢龙有悔与时偕极
　　时既极则处时者亦极圣人之无如何者也
　　乾元用九乃见天则
　　刚而能柔天之法也见天则依然见羣龙之无首矣此第四节又申前意
　　乾元者始而亨者也
　　乾元之妙反覆不尽从六爻以挥之则可以治天下是爻爻皆乾元也天地生生之气由防而着有渐次无断续始则必亨而利贞已在其中矣
　　利贞者性情也
　　收敛归蔵乃见性情之实
　　干始能以美利利天下不言所利大矣哉
　　干始之道能使庶类生成天下蒙其美利而不言所利者盖无所不利非可指名始亨性情总圑结于乾元之中故因其大而赞之
　　大哉干乎刚健中正纯粹精也
　　元之大干之大也刚以体言气至即行健兼用言通复无息中者其行无过不及正者其立不偏纯者不杂于隂柔粹者不杂于邪恶盖刚健中正之至极而精者又纯粹之至极也
　　六爻挥旁通情也
　　语乾元而至于精圣人且何以体之哉然微言之则精而详言之则情有六爻焉或潜或见或惕或跃或飞或亢在在挥分之即四徳之流行合之即一元之包括不直通而旁通尽人合天之极致也
　　时乗六龙以御天也云行雨施天下平也
　　情之所向即为时时乗六龙以御天则如天之云行雨施而天下平美利利天下而不言圣人所以与乾元并大　此第五节复申首章之意
　　君子以成徳为行日可见之行也潜之为言也隠而未见行而未成是以君子弗用也
　　成徳已成之徳也初九固成徳但其行未可见耳惟成徳者能为用亦惟成徳者能为弗用
　　君子学以聚之问以辨之寛以居之仁以行之易曰见龙在田利见大人君徳也
　　二何以为君徳之大人有精一之功以成之也庸徳尽于言行而聚者惟学庸徳界于邪诚而辨者惟问学问不得泄于善世之伐所以居者必寛学问可实见于德博之化所以行者必仁再言君徳以深明九二之为大人也
　　九三重刚而不中上不在天下不在田故干干因其时而惕虽危无咎矣
　　危惧之地以危惧处之故虽危而不至于咎
　　九四重刚而不中上不在天下不在田中不在人故或之或之者疑之也故无咎
　　三四在上干下干之间故皆曰重刚中不在人进修已毕也
　　夫大人者与天地合其徳与日月合其明与四时合其序与鬼神合其吉凶先天而天弗违后天而奉天时天且弗违而况于人乎况于鬼神乎
　　大人与天地日月四时鬼神合者合乎道也全体乾道浑然无私曽何彼此先后之可言哉先天不违谓意之所为黙与道契后天奉天谓知理如是奉而行之天地间未有之事皆天地间本有之理大人即天是以先天后天
　　亢之为言也知进而不知退知存而不知亡知得而不知丧
　　所以动而有悔也
　　其唯圣人乎知进退存亡而不失其正者其唯圣人乎进必退存必亡非圣人亦有能知者但贪得念胜即世故愈练而利害转多不失其正乃所以成其知也再言其唯圣人乎始若设问而卒自应之此干之所以必利贞欤　此第六节复申第二第三第四节之意
　　【坤下坤上】
　　坤元亨利牝马之贞君子有攸往先迷后得主利西南得朋东北丧朋安贞吉
　　三画皆偶名坤而象地重之又得坤焉则隂之纯而顺之至也人得坤道以处事力不妄职所应为者自尔通达无碍然柔顺之道务必彻始彻终乃利何言乎利牝马之贞也阳先隂后阳主义隂主利西南隂方东北阳方安顺之为也贞健之守也君子如有所往因人成功行所无事又得同者以为之济能安此牝马之贞则元亨可成而吉也
　　曰至哉坤元万物资生乃顺承天
　　此以地道明坤之义而首言元也天下无二元元气一动即干稍缓即坤大者无所不统至者无所不到始者气之始生者形之始顺承天施地之道也
　　坤厚载物徳合无疆含宏光大品物咸亨
　　言亨也徳合无疆谓配干也坤何以厚其资生时承天以付于物者无减乾元之初故也其静也翕则含无所不包宏无所不有其动也辟则光无所不着大无所不被品物咸亨而皆在厚徳吐纳之中也
　　牝马地行地无疆柔顺利贞君子攸行
　　坤之元亨固皆柔顺利贞又何以取义于牝马牝马乃地之而致逺不息者故坤之柔顺必曰利贞承天生物直至各正性命保合太和而后已君子攸行人之所行如坤之徳也
　　先迷失道后顺得常西南得朋乃与行东北丧朋乃终有庆
　　君子果何以行之哉居先则迷而失坤之道居后则顺而得坤之常东北虽丧朋然反之西南则终有庆凡此皆柔顺利贞之则君子所宜详审者
　　安贞之吉应地无疆
　　安贞何以得吉有才而能敛蔵不露徳深器厚直与地之厚徳载物同其顺承故人君法天当法其元人臣法地当法其贞
　　象曰地势坤君子以厚徳载物
　　天以气言故曰行地以形言故曰势髙下相因无所不载君子法之深仁厚泽容保万民
　　初六履霜坚氷至
　　霜隂气所结盛则水冻而为氷此爻隂始生于下其端甚微而其势必盛圣人扶阳抑隂于此直下戒辞
　　象曰履霜坚氷隂始凝也驯致其道至坚氷也
　　初止履霜何即继之曰坚氷天下事制之在始始凝则安有不浸盛者驯之一字不能制而顺习之是至坚氷非坚氷至矣
