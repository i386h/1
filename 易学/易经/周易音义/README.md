<!-- { "loadSidebar": true } -->
经典释文卷第二
　　周易音义
　　唐国子博士兼太子中允赠齐州刺史吴县开国男陆德明撰
　　周（代名也周至也遍也备也今名书义取周普）
　　易（盈只反此经名也虞翻注参同契云字从日下月）
　　上经（上者对下立名经者常也法也径也由也）
　　干（卦名）
　　传（直恋反以传述为义谓夫子十翼也解见发题）
　　第一（亦作弟）
　　王弼注（本亦作王辅嗣注音张具反今本或无注字师无者非）
　　干（竭然反依字作干下乙干从旦于㫃音偃卦云干健也此八纯卦象天）
　　元亨（许庚反卦德也训通也余放此）
　　濳（捷盐反）
　　龙（喻阳气及圣人）
　　见龙（贤遍反示也注及下见龙皆同）
　　利见（如字下皆同）
　　大人（王肃云圣人在位之目）
　　离隐（力智反）
　　处于（昌吕反众经不音者放此）
　　德施（始豉反与也）
　　不偏（音篇）
　　则过（古卧反诸经内皆同）
　　夕惕（他曆反怵惕也鄭云懼也廣雅同）
　　若厉（力世反危也）
　　无（音无易内皆作此字文云竒字无也通于无者虚无道也玉述天屈西北为无）
　　咎（其久反易内同）
　　重刚（直龙反下同）
　　竭知（音智）
　　或跃（羊灼反广雅云上也上音时掌反）
　　所处（一本作可处）
　　近乎（附近之近）
　　犹（以救反）
　　与（音预）
　　不谬（靡幼反本或作缪音同）
　　夫位（音符下皆同）
　　亢（苦浪反子夏传云极也广雅云髙也）
　　则佞（乃定反）
　　邪（字又作耶似嗟反）
　　（吐乱反断也断音都乱反）
　　资始（郑云资取也）
　　乃统（郑云统本也）
　　云行（如字）
　　雨施（始豉反卦内皆同）
　　之累（劣伪反）
　　者邪（或作耶同余嗟反后协句辞皆放此）
　　象（翔丈反精象拟象也）
　　自强（其良反）
　　反复（芳服反注同本亦作覆）
　　大人造（郑徂早反为也王肃七到反就也至也刘歆父子作聚）
　　文言（文饰卦下之言也夫子之十翼梁武帝云文言是文王所制）
　　之长（张丈反）
　　之干（古旦反）
　　体仁（如字京房荀爽董遇本作体信）
　　利物（孟喜京荀陆绩作利之）
　　不成名（一本作不成乎名）
　　遯世（徒顿反）
　　无闷（门逊反）
　　乐则（音洛）
　　确乎（苦学反郑云坚髙之貌文云髙至）
　　可拔（蒲八反郑云移也广雅云出也）
　　庸行（下孟反）
　　闲邪（似嗟反下同）
　　几（旣依反注同理初始微名几）
　　能全（一本作能令）
　　尟克（今亦作鲜同仙善反少也）
　　怵（律反）
　　解怠（佳卖反）
　　上下（并如字王肃上音时掌反）
　　非离（力智反）
　　相应（应对之应易内不出者并同）
　　流湿（申入反）
　　就燥（苏早先皁二反）
　　圣人作（如字郑云起也马融作起）
　　而当（都浪反易内皆同有异者别出）
　　故尽（津忍反）
　　当其（如字）
　　上治（直吏反下及注同）
　　放逺（于万反）
　　见而（贤遍反）
　　粹（虽遂反）
　　挥（音辉广雅云动也王肃云散也本亦作辉义取光辉）
　　为行（下孟反下之行行而皆同）
　　日可（人实反）
　　未见（贤遍反）
　　以辩（如字徐扶免反）
　　重刚（直龙反下同）
　　夫大人（音符发端之字皆放此）
　　先天（悉荐反）
　　后天（胡豆反）
　　知丧（息浪反）
　　其唯圣人乎（王肃本作愚人后结始作圣人）
　　坤（本又作巛巛今字也同困魂反卦云顺也八纯卦象地）
　　利牝（频忍反徐邈扶忍反又扶死反）
　　有攸（音由所也）
　　丧朋（息浪反马云失也下及注并同）
　　必离（力智反）
　　无疆（或作壃同居良反下及注同）
　　必争（争之争）
　　履霜（如字郑读履为礼）
　　积着（张虑反众经不音者皆同）
　　始凝（鱼冰反）
　　驯（似遵反向秀云从也徐音训此依郑义）
　　任其（而鸩反众经皆同）
　　知光（音智注同）
　　不擅（善战反专也）
　　括（古活反结也方言云闭也广雅云塞也）
　　囊（乃刚反）
　　无誉（音余又音预）
　　不造（七到反又曹早反）
　　否（皮鄙反）
　　闭（心计反字林方结反云阖也）
　　施愼（并如字愼谨也象词同本或作顺非）
　　之饰（申职反本或作餝俗字）
　　坤至柔（本或有文言曰者）
　　为邪（似嗟反）
　　余殃（于良反郑云祸恶也文云凶也）
　　臣弑（式志反本或作杀音同下同）
　　由辩（如字马云别也荀作变）
　　言顺（如字）
　　直方大不习无不利则不疑其所行（张璠本此上有易曰众家皆无）
　　木蕃（伐反）
　　而畅（勑亮反）
　　阴疑（如字荀虞姚信蜀才本作凝）
　　为其（于伪反注为其同）
　　嫌（戸谦反注同郑作谦荀虞陆董作嗛）
　　未离（力智反）
　　屯（张伦反难也盈也坎宫二世卦）
　　则否（备鄙反）
　　得主则定（本亦作则宁）
　　而难（乃旦反卦内除六二注难可余并同贾逵注周语云畏惮也）
　　天造（徂早反注同）
　　草昧（音妹广雅云草造也董云草昧微物）
　　而不宁（而辞也郑读而曰能能犹安也）
　　经论（音伦郑如字谓论撰书礼乐施政事黄颖云经论匡济也本亦作纶）（辩明通假，音伦者，盖“纶”之注音）
　　盘（本亦作盘又作盘歩干反）
　　桓（马云盘旋也）
　　晏安（本又作宴各依字晏一谏反宴一见反）
　　下贱（遐嫁反）
　　屯如（子夏传云如辞也）
　　邅如（张连反马云难行不进之貌）
　　乗马（绳证反四马曰乗下及注并同郑云马牝牡曰乗子夏传音绳）
　　班如（如字子夏传云相牵不进貌郑本作般）
　　媾（古后反马云重㛰本作冓郑云犹会本或作构者非）
　　相近（附近之近下近五同又如字）
　　即鹿（王肃作麓云山足）
　　君子几（徐音祈辞也注同又音机近也速也郑作机云弩牙也）
　　如舎（式夜反止也注下同徐音舍）
　　往吝（力刃反又力愼反马云恨也）
　　虽比（毗志反下皆同）
　　之易（以豉反）
　　不揆（葵癸反）
　　以从（如字郑黄于用反）
　　合好（呼报反下同）
　　恢弘（苦回反大也）
　　博施（式豉反及下文皆同）
　　拯（拯救之拯）
　　亨于（许庚反）
　　他闲（闲厕之闲）
　　涟如（音连文云泣下也）
　　應援（于眷反又音）
　　闉（音因塞也春秋传云当陈隧者井堙木刋是也）
　　厄（于革反又于卖反）
　　委仰（如字又鱼亮反）
　　长也（直良反）
　　蒙（莫公反蒙蒙也稚也稽览图云无以敎天下曰蒙方言云蒙萌也离宫四世卦）
　　童（如字字书作僮郑云未冠之称广雅云痴也）
　　筮（市制反决也郑云问）
　　告（古毒反示也语也）
　　再三（息暂反又如字）
　　渎（音独乱也郑云䙝也）
　　则复（扶又反）
　　能断（丁乱反）
　　夫疑（音扶六五注同）
　　阂山（五代反）
　　时中（张仲反注时中决中同又如字和也）
　　童蒙求我（一本作来求我）
　　不谘（本亦作咨又作资并通）
　　果行（下孟反注及六三注象同）
　　用（吐活反注同徐又音税）
　　桎（音质）
　　梏（古毒反在足曰桎在手曰梏小尔雅云杻谓之梏械谓之桎杻音丑）
　　所恶（乌路反）
　　包蒙（如字郑云苞当作彪彪文也）
　　用取（七住反本又作娶下及注同）
　　独逺（于万反下文同）
　　能比（毗志反）
　　以巽（音逊郑云当作逊）
　　击蒙（经历反王肃云治也马郑作系）
　　击去（起吕反下同）
　　为之（于伪反又如字）
　　扞（胡旦反）
　　御（鱼吕反本又作卫）
　　需（音须字从两重而者非饮食之道也训养郑读为秀解云阳气秀而不直前者畏上坎也坤宫游魂卦）
　　有孚（徐音敷信也又作旉）
　　光（师读絶句）
　　亨贞吉（一句马郑揔为一句）
　　不陷（陷没之陷）
　　位乎（如字郑音莅）
　　云上（时掌反干宝云升也）
　　于天（王肃本作云在天上）
　　宴（乌练反徐乌殄反安也下同郑云享宴也李乌衍反）
　　乐（音洛注同）
　　最逺（万反下逺險同）
　　于难（乃旦反下及文皆同）
　　利用恒未失常也（本亦有无咎者）
　　于沙（如字郑作沚）
　　转近（附近之近）
　　后时（胡豆反）
　　衍在（以善反徐怡战反）
　　致寇（如字郑王肃本作戎）
　　则辟（音避下同）
　　己得（音纪又音巳）
　　所复（扶又反）
　　不速（如字马云召也释诂云疾也释言云征也召也）
　　讼（才用反争也言之于公也郑云辩则曰讼离宫游魂卦）
　　窒（张栗反徐得悉反又得失反马作咥云读为踬犹止也郑云咥觉悔貌）
　　惕（汤历反王注或在惕字上或在下皆通在中吉下者非）
　　中（如字马丁仲反）
　　吉（有孚窒一句惕中吉一句）
　　渉难（乃旦反）
　　犹复（扶又反下同）
　　不枉（纡往反）
　　而令（力呈反）
　　正夫（音符下注同）
　　断不（丁乱反下注并同）
　　契之（苦计反下同）
　　其分（符问反）
　　相滥（力暂反）
　　争何（争之争）
　　阴和（胡卧反）
　　而逋（补吴反徐方吴反）
　　眚（生领反子夏传云妖祥曰眚马云灾也郑云过也）
　　下物（遐嫁反）
　　窜（七乱反徐又七外反逃也）
　　掇（徐都活反文云拾取也郑本作惙陟劣反忧也）
　　忤也（五故反）
　　复即（音服后同者更不音）
　　渝（以朱反变也马同郑云然也）
　　不邪（似嗟反）
　　锡（星历反又星自反赐也）
　　鞶（歩干反马云大也徐云王肃作盘）
　　（音带亦作带）
　　终朝（马云旦至食时为终朝）
　　三（息暂反注同或如字）
　　褫（徐敕纸反又直是反本又作音同王肃云解也郑本作拕徒可反）
　　师（云众也马云二千五百人为师坎宫归魂卦）
　　贞丈人（絶句丈人严庄之称郑云能以法度长于人）
　　之称（尺证反）
　　以王（如字物归往也徐又往况反）
　　毒（徒笃反役也马云治也）
　　畜众（敕六反聚也王肃许六反养也）
　　否（音鄙恶也注同马郑王肃方有反）
　　臧（作郎反善也）
　　三锡（星历反徐音赐郑本作赐）
　　天宠（如字郑云光耀也王肃作龙云宠也）
　　背髙（音佩）
　　有禽（徐本作擒）
