<!-- { "loadSidebar": true } -->
　　【上九】何天之衢亨
　　大畜刚健笃实辉光日新其徳刚上而尚贤能止健大正也不家食吉养贤也利渉大川应乎天也
　　【干下艮上】天在山中大畜君子以多识前言往行以畜其徳大畜初九有厉利己不犯灾也
　　九二舆説輹终无尤也
　　九三利有攸往上合志也
　　六四六四元吉有喜也
　　六五六五之吉有庆也
　　上九何天之衢道大行也
　　頥卦　　【震重艮　　中备皆坤　　大过】
　　【頥】贞吉观頥自求口实
　　【初九】舍尔灵观我朶頥凶
　　【六二】顚頥拂经于丘頥征凶
　　【六三】拂頥贞凶十年勿用无攸利
　　【六四】顚頥吉虎视眈眈其欲逐逐无咎
　　【六五】拂经居贞吉不可渉大川
　　【上九】由頥厉吉利渉大川
　　頥贞吉养正则吉也观頥观其所养也自求口实观其自养也天地养万物圣人养贤以及万民頥之时大矣哉
　　【震下艮上】山下有雷頥君子以愼言语节饮食
　　頥初九观我朶頥亦不足贵也
　　六二六二征凶行失类也
　　六三十年勿用道大悖也
　　六四颠頥之吉上施光也
　　六五居贞之吉顺以从上也
　　上九由頥厉吉大有庆也
　　大过卦　　【巽重兑　　中备皆干　　颐】
　　【大过】栋桡利有攸往亨
　　【初六】借用白茅无咎
　　【九二】枯杨生稊老夫得其女妻无不利
　　【九三】栋桡凶
　　【九四】栋隆吉有它吝
　　【九五】枯杨生华老妇得其士夫无咎无誉
　　【上六】过渉灭顶凶无咎
　　大过大者过也栋桡本末弱也刚过而中巽而説行利有攸往乃亨大过之时大矣哉
　　【巽下兑上】泽灭木大过君子以独立不惧遯世无闷
　　大过初六借用白茅柔在下也
　　九二老夫女妻过以相与也
　　九三栋桡之凶不可以有辅也
　　九四栋隆之吉不桡乎下也
　　九五枯杨生华何可久也老妇士夫亦可丑也
　　上六过渉之凶不可咎也
　　坎卦　　【重坎　　中备震艮　　离】
　　【坎】习坎有孚维心亨行有尚
　　【初六】习坎入于坎窞凶
　　【九二】坎有险求小得
　　【六三】来之坎坎险且枕入于坎窞勿用
　　【六四】樽酒簋贰缶纳约自牖终无咎
　　【九五】坎不盈只既平无咎
　　【上六】系用徽纆寘于丛棘三嵗不得凶
　　习坎重险也水流而不盈行险而不失其信维心亨乃以刚中也行有尚往有功也天险不可升也地险山川丘陵也王公设险以守其国险之时用大矣哉
　　【坎下坎上】水洊至习坎君子以常徳行习教事
　　坎初六习坎入坎失道凶也
　　九二求小得未出中也
　　六三来之坎坎终无功也
　　六四樽酒簋贰刚柔际也
　　九五坎不盈中未大也
　　上六上六失道凶三嵗也
　　离卦　　【重离　　中备巽兑　　坎】
　　【离】利贞亨畜牝牛吉
　　【初九】履错然敬之无咎
　　【六二】黄离元吉
　　【九三】日昃之离不皷缶而歌则大耋之嗟凶
　　【九四】如其来如焚如死如弃如
　　【六五】出涕沱若戚嗟若吉
　　【上九】王用出征有嘉折首获匪其丑无咎
　　离丽也日月丽乎天百谷草木丽乎土重明以丽乎正乃化成天下柔丽乎中正故亨是以畜牝牛吉也【离下离上】明两作离大人以继明照于四方
　　离初九履错之敬以辟咎也
　　六二黄离元吉得中道也
　　九三日昃之离何可久也
　　九四如其来如无所容也
　　六五六五之吉离王公也
　　上九王用出征以正邦也













　　周易图书质疑卷一
　　钦定四库全书
　　周易图书质疑卷二　　　休宁赵继序撰
　　下经
　　咸卦　【艮重兑　　中备巽干　　损恒】
　　【咸】亨利贞取女吉
　　【初六】咸其拇
　　【六二】咸其腓凶居吉
　　【九三】咸其股执其随往吝
　　【九四】贞吉悔亡憧憧往来朋从尔思
　　【九五】咸其脢无悔
　　【上六】咸其辅颊舌
　　彖下传
　　咸感也柔上而刚下二气感应以相与止而説男下女是以亨利贞取女吉也天地感而万物化生圣人感人心而天下和平观其所感而天地万物之情可见矣象下传
　　【艮下兑上】山上有泽咸君子以虚受人
　　咸初六咸其拇志在外也
　　六二虽凶居吉顺不害也
　　九三咸其股亦不处也志在随人所执下也
　　九四贞吉悔亡未感害也憧憧往来未光大也
　　九五咸其脢志末也
　　上六咸其辅颊舌滕口説也
　　恒卦　　【巽重震　　中备干兑　　益咸】
　　　【恒】亨无咎利贞利有攸往
　　【初六】浚恒贞凶无攸利
　　【九二】悔亡
　　【九三】不恒其徳或承之羞贞吝
　　【九四】田无禽
　　【六五】恒其徳贞妇人吉夫子凶
　　【上六】振恒凶
　　恒久也刚上而柔下雷风相与巽而动刚柔皆应恒恒亨无咎利贞久于其道也天地之道恒久而不已也利有攸往终则有始也日月得天而能久照四时变化而能久成圣人久于其道而天下化成观其所恒而天地万物之情可见矣
　　【巽下震上】雷风恒君子以立不易方
　　恒初六浚恒之凶始求深也
　　九二九二悔亡能久中也
　　九三不恒其徳无所容也
　　九四久非其位安得禽也
　　六五妇人贞吉从一而终也夫子制义从妇凶也上六振恒在上大无功也
　　遯卦　【艮重干　　中备巽干　　临大壮】
　　【遯】亨小利贞
　　【初六】遯尾厉勿用有攸往
　　【六二】执之用黄牛之革莫之胜説
　　【九三】系遯有疾厉畜臣妾吉
　　【九四】好遯君子吉小人否
　　【九五】嘉遯贞吉
　　【上九】肥遯无不利
　　遯亨遯而亨也刚当位而应与时行也小利贞浸而长也遯之时义大矣哉
　　【艮下干上】天下有山遯君子以逺小人不恶而严
　　遯初六遯尾之厉不往何灾也
　　六二执用黄牛固志也
　　九三系遯之厉有疾惫也畜臣妾吉不可大事也九四君子好遯小人否也
　　九五嘉遯贞吉以正志也
　　上九肥遯无不利无所疑也
　　大壮卦　　【干重震　　中备干兑　　观遯】
　　【大壮】利贞
　　【初九】壮于趾征凶有孚
　　【九二】贞吉
　　【九三】小人用壮君子用罔贞厉羝羊触藩羸其角【九四】贞吉悔亡藩决不羸壮于大舆之輹
　　【六五】防羊于易无悔
　　【上六】羝羊触藩不能退不能遂无攸利艰则吉大壮大者壮也刚以动故壮大壮利贞大者正也正大而天地之情可见矣
　　【干下震上】雷在天上大壮君子以非礼弗履
　　大壮初九壮于趾其孚穷也
　　九二九二贞吉以中也
　　九三小人用壮君子罔也
　　九四藩决不羸尚往也
　　六五防羊于易位不当也
　　上六不能退不能遂不详也艰则吉咎不长也
　　晋卦　　【坤重离　　中备艮坎　　需明夷】
　　【晋】康侯用锡马蕃庶昼日三接
　　【初六】晋如摧如贞吉罔孚裕无咎
　　【六二】晋如愁如贞吉受兹介福于其王母
　　【六三】众允悔亡
　　【九四】晋如鼫鼠贞厉
　　【六五】悔亡失得勿恤往吉无不利
　　【上九】晋其角维用伐邑厉吉无咎贞吝
　　晋进也明出地上顺而丽乎大明柔进而上行是以康侯用锡马蕃庶昼日三接也
　　【坤下离上】明出地上晋君子以自昭明徳
　　晋初六晋如摧如独行正也裕无咎未受命也
　　六二受兹介福以中正也
　　六三众允之志上行也
　　九四鼫鼠贞厉位不当也
　　六五失得勿恤往有庆也
　　上九维用伐邑道未光也
　　明夷卦　　【离重坤　　中备坎震　　讼晋】
　　【明夷】利艰贞
　　【初九】明夷于飞垂其翼君子于行三日不食有攸往
　　主人有言
　　【六二】明夷夷于左股用拯马壮吉
　　【九三】明夷于南狩得其大首不可疾贞
　　【六四】入于左腹获明夷之心于出门庭
　　【六五】箕子之明夷利贞
　　【上六】不明晦初登于天后入于地
　　明入地中明夷内文明而外柔顺以蒙大难文王以之利艰贞晦其明也内难而能正其志箕子以之
　　【离下坤上】明入地中明夷君子以涖众用晦而明
　　明夷初九君子于行义不食也
　　六二六二之吉顺以则也
　　九三南狩之志乃大得也
　　六四入于左腹获心意也
　　六五箕子之贞明不可息也
　　上六初登于天照四国也后入于地失则也
　　家人卦　【离重巽　　中备坎离　解睽】
　　【家人】利女贞
　　【初九】闲有家悔亡
　　【六二】无攸遂在中馈贞吉
　　【九三】家人嗃嗃悔厉吉妇子嘻嘻终吝
　　【六四】富家大吉
　　【九五】王假有家勿恤吉
　　【上九】有孚威如终吉
　　家人女正位乎内男正位乎外男女正天地之大义也家人有严君焉父母之谓也父父子子兄兄弟弟夫夫妇妇而家道正正家而天下定矣
　　【离下巽上】风自火出家人君子以言有物而行有恒
　　家人初九闲有家志未变也
　　六二六二之吉顺以巽也
　　九三家人嗃嗃未失也妇子嘻嘻失家节也
　　六四富家大吉顺在位也
　　九五王假有家交相爱也
　　上九威如之吉反身之谓也
　　睽卦　　【兑重离　　中备离坎　　蹇家人】
　　【睽】小事吉
　　【初九】悔亡防马勿逐自复见恶人无咎
　　【九二】遇主于巷无咎
　　【六三】见舆曳其牛掣其人天且劓无初有终
　　【九四】睽孤遇元夫交孚厉无咎
　　【六五】悔亡厥宗噬肤往何咎
　　【上九】睽孤见豕负涂载鬼一车先张之弧后説之弧
　　匪宼婚媾徃遇雨则吉
　　睽火动而上泽动而下二女同居其志不同行説而丽乎明柔进而上行得中而应乎刚是以小事吉天地睽而其事同也男女睽而其事类也睽之时用大矣哉【兑下离上】上火下泽睽君子以同而异
　　睽初九见恶人以辟咎也
　　九二遇主于巷未失道也
　　六三见舆曳位不当也无初有终遇刚也
　　九四交孚无咎志行也
　　六五厥宗噬肤往有庆也
　　上九遇雨之吉羣疑亡也
　　蹇卦　　【艮重坎　　中备坎离　屯解】
　　【蹇】利西南不利东北利见大人贞吉
　　【初六】往蹇来誉
　　【六二】王臣蹇蹇匪躬之故
　　【九三】往蹇来反
　　【六四】往蹇来连
　　【九五】大蹇朋来
　　【上六】往蹇来硕吉利见大人
　　蹇难也险在前也见险而能止知矣哉蹇利西南往得中也不利东北其道穷也利见大人往有功也当位贞吉以正邦也蹇之时用大矣哉
　　【艮下坎上】山上有水蹇君子以反身修徳
　　蹇初六往蹇来誉宜待也
