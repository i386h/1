<!-- { "loadSidebar": true } -->
　　钦定四库全书　　　　　经部一
　　周易图书质疑　　　　　易类
　　提要
　　【臣】等谨案周易图书质疑二十四卷
　　国朝赵继序撰继序号易门休宁人乾隆辛酉举人其书以象数言易而不主陈邵河洛之说谓作图者本于易而反谓作易者本于图其言明确可决千古之疑原本不分卷数首为古经十三篇次逐节诠释经义而不载经文但标卦爻用汉儒经传别行之例次为图三十有二各系以说而终以大衍象数考春秋传论易考易通厯数周易考异卦爻类象又一篇辨呉仁杰本费直本而不立标题列于周易考异前疑即考异之末简传写颠倒也今以类相从排比后先定为二十四卷其宗旨多从卦变起象而兼取汉宋之说持论颇为平允惟以帝出乎震为夏之连山坤以藏之为殷之归藏本程智之说而推衍之未免曲解夫子所赞周易也岂忽搀说旧法自乱其例乎乾隆四十六年十月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】　陆　费　墀










　　钦定四库全书
　　周易图书质疑卷一　　　休宁赵继序撰
　　上经
　　乾卦　【重干　　中备皆乾　　坤】
　　【干】　元亨利贞
　　【初九】潜龙勿用
　　【九二】见龙在田利见大人
　　【九三】君子终日干干夕惕若厉无咎
　　【九四】或跃在渊无咎
　　【九五】飞龙在天利见大人
　　【上九】亢龙有悔
　　【上干下干】【用九】见羣龙无首吉
　　彖上传
　　大哉乾元万物资始乃统天云行雨施品物流形大明终始六位时成时乗六龙以御天乾道变化各正性命保合太和乃利贞首出庻物万国咸寜
　　象上传
　　【干下干上】天行健君子以自彊不息
　　干初九潜龙勿用阳在下也
　　九二见龙在田徳施普也
　　九三终日干干反复道也
　　九四或跃在渊进无咎也
　　九五飞龙在天大人造也
　　上九亢龙有悔盈不可久也
　　用九用九天徳不可为首也
　　坤卦
　　　【坤】元亨利牝马之贞君子有攸往先迷后得主利　　西南得朋东北丧朋安贞吉
　　【初六】履霜坚氷至
　　【六二】直方大不习无不利
　　【六三】含章可贞或从王事无成有终
　　【六四】括囊无咎无誉
　　【六五】黄裳元吉
　　【上六】龙战于野其血黄
　　【上坤下坤】【用六】利永贞
　　至哉坤元万物资生乃顺承天坤厚载物徳合无疆含光大品物咸亨牝马地类行地无疆柔顺利贞君子攸行先迷失道后顺得常西南得朋乃与类行东北丧朋乃终有庆安贞之吉应地无疆
　　【坤下坤上】地势坤君子以厚徳载物
　　坤初六履霜坚氷隂始凝也驯致其道至坚氷也六二六二之动直以方也不习无不利地道光也六三含章可贞以时也或从王事知光大也
　　六四括囊无咎慎不害也
　　六五黄裳元吉文在中也
　　上六龙战于野其道穷也
　　用六用六永贞以大终也
　　屯卦　　【震重坎　　中备坤艮　　鼎　　蒙】【屯】元亨利贞勿用有攸往利建侯
　　【初九】磐桓利居贞利建侯
　　【六二】屯如邅如乘马班如匪防婚媾女子贞不字十
　　年乃字
　　【六三】即鹿无虞惟入于林中君子几不如舍往吝【六四】乘马班如求婚媾往吉无不利
　　【九五】屯其膏小贞吉大贞凶
　　【上六】乘马班如泣血涟如
　　屯刚柔始交而难生动乎险中大亨贞雷雨之动满盈天造草昧宜建侯而不寜
　　【震下坎上】云雷屯君子以经纶
　　屯初九虽磐桓志行正也以贵下贱大得民也
　　六二六二之难乘刚也十年乃字反常也
　　六三即鹿无虞以从禽也君子舍之往吝穷也
　　六四求而往明也
　　九五屯其膏施未光也
　　上六泣血涟如何可长也
　　蒙卦　　【坎重艮　　中备震坤　　革屯】
　　【蒙】亨匪我求童蒙童蒙求我初筮告再三凟凟则
　　不告利贞
　　【初六】蒙利用刑人用説桎梏以往吝
　　【九二】包蒙吉纳妇吉子克家
　　【六三】勿用取女见金夫不有躬无攸利
　　【六四】困蒙吝
　　【六五】童蒙吉
　　【上九】击蒙不利为防利御防
　　蒙山下有险险而止蒙蒙亨以亨行时中也匪我求童蒙童蒙求我志应也初筮告以刚中也三凟凟则不告凟蒙也蒙以养正圣功也
　　【坎下艮上】山下出泉蒙君子以果行育徳
　　蒙初六利用刑人以正法也
　　九二子克家刚柔接也
　　六三勿用取女行不顺也
　　六四困蒙之吝独逺实也
　　六五童蒙之吉顺以巽也
　　上九利用御防上下顺也
　　需卦　　【干重坎　　中备兑离　　晋讼】
　　【需】有孚光亨贞吉利涉大川
　　【初九】需于郊利用恒无咎
　　【九二】需于沙小有言终吉
　　【九三】需于泥致防至
　　【六四】需于血出自穴
　　【九五】需于酒食贞吉
　　【上六】入于穴有不速之客三人来敬之终吉
　　需须也险在前也刚健而不陷其义不困穷矣需有孚光亨贞吉位乎天位以正中也利涉大川往有功也【干下坎上】云上于天需君子以饮食宴乐
　　需初九需于郊不犯难行也利用亨无咎未失常也九二需于沙衍在中也虽小有言以吉终也
　　九三需于泥灾在外也自我致冦敬慎不败也
　　六四需于血顺以聴也
　　九五酒食贞吉以中正也
　　上六不之客来敬之终吉虽不当位未大失也讼卦　　【坎重干　　中备离巽　　明夷需】
　　【讼】有孚窒惕中吉终凶利见大人不利涉大川【初六】不永所事小有言终吉
　　【九二】不克讼归而逋其邑人三百户无眚
　　【六三】食旧徳贞厉终吉或从王事无成
　　【九四】不克讼复即命渝安贞吉
　　【九五】讼元吉
　　【上九】或锡之鞶带终朝三褫之
　　讼上刚下险险而健讼讼有孚窒惕中吉刚来而得中也终凶讼不可成也利见大人尚中正也不利涉大川入于渊也
　　【坎下干上】天与水违行讼君子以作事谋始
　　讼初六不永所事讼不可长也虽小有言其辩明也九二不克讼归逋窜也自下讼上患至掇也
　　六三食旧徳从上吉也
　　九四复即命渝安贞不失也
　　九五讼元吉以中正也
　　上九以讼受服亦不足敬也
　　师卦　　【坎重坤　　中备震坤　　同人比】
　　【师】贞丈人吉无咎
　　【初六】师出以律否臧凶
　　【九二】在师中吉无咎王三锡命
　　【六三】师或舆尸凶
　　【六四】师左次无咎
　　【六五】田有禽利执言无咎长子帅师弟子舆尸贞凶【上六】大君有命开国承家小人勿用
　　师众也贞正也能以众正可以王矣刚中而应行险而顺以此毒天下而民从之吉又何咎矣
　　【坎下坤上】地中有水师君子以容民畜众
　　师初六师出以律失律凶也
　　九二在师中吉承天也王三锡命懐万邦也
　　六三师或舆尸大无功也
　　六四左次无咎未失常也
　　六五长子帅师以中行也弟子舆尸使不当也
　　上六大君有命以正功也小人勿用必乱邦也
　　比卦　【坤重坎　　中备坤艮　　大有师】
　　【比】吉原筮元永贞无咎不寜方来后夫凶
　　【初六】有孚比之无咎有孚盈缶终来有他吉
　　【六二】比之自内贞吉
　　【六三】比之匪人
　　【六四】外比之贞吉
　　【九五】显比王用三驱失前禽邑人不诫吉
　　【上六】比之无首凶
　　比吉也比辅也下顺从也原筮元永贞无咎以刚中也不寜方来上下应也后夫凶其道穷也
　　【坤下坎上】地上有水比先王以建万国亲诸侯
　　比初六比之初六有他吉也
　　六二比之自内不自失也
　　六三比之匪人不亦伤乎
　　六四外比于贤以从上也
　　九五显比之吉位正中也舍逆取顺失前禽也邑人不诫上使中也
　　上六比之无首无所终也
　　小畜卦　　【干重巽　　中备兑离　　豫履】
　　【小畜】亨密云不雨自我西郊
　　【初九】复自道何其咎吉
　　【九二】牵复吉
　　【九三】舆説辐夫妻反目
　　【六四】有孚血去惕出无咎
　　【九五】有孚挛如富以其邻
　　【上九】既雨既处尚徳载妇贞厉月几望君子征凶小畜柔得位而上下应之曰小畜健而巽刚中而志行乃亨密云不雨尚往也自我西郊施未行也
　　【干下巽上】风行天上小畜君子以懿文徳
　　小畜初九复自道其义吉也
　　九二牵复在中亦不自失也
　　九三夫妻反目不能正室也
　　六四有孚惕出上合志也
　　九五有孚挛如不独富也
　　上九既雨既处徳积载也君子征凶有所疑也
　　履卦　　【兑重干　　中备离巽　　谦小畜】
　　【履】履虎尾不咥人亨
　　【初九】素履往无咎
　　【九二】履道坦坦幽人贞吉
　　【六三】眇能视跛能履履虎尾咥人凶武人为于大君【九四】履虎尾愬愬终吉
　　【九五】夬履贞厉
　　【上九】视履考祥其旋元吉
　　履柔履刚也説而应乎干是以履虎尾不咥人亨刚中正履帝位而不疚光明也
　　【兑下干上】上天下泽履君子以辩上下定民志
　　履初九素履之往独行愿也
　　九二幽人贞吉中不自乱也
　　六三眇能视不足以有明也跛能履不足以与行也咥人之凶位不当也武人为于大君志刚也
　　九四愬愬终吉志行也
　　九五夬履贞厉位正当也
　　上九元吉在上大有庆也
　　泰卦　　　【干重坤　　中备兑震　　否同人】
　　【泰】小往大来吉亨
　　【初九】防茅茹以其彚征吉
　　【九二】包荒用冯河不遐遗朋亡得尚于中行
　　【九三】无平不陂无往不复艰贞无咎勿恤其孚于食
　　有福
　　【六四】翩翩不富以其邻不戒以孚
　　【六五】帝乙归妹以祉元吉
　　【上六】城复于隍勿用师自邑告命贞吝
　　泰小往大来吉亨则是天地交而万物通也上下交而其志同也内阳而外隂内健而外顺内君子而外小人君子道长小人道消也
　　【干下坤上】天地交泰后以财成天地之道辅相天地之宜以左右民
　　泰初九防茅征吉志在外也
　　九二包荒得尚于中行以光大也
　　九三无往不复天地际也
　　六四翩翩不富皆失实也不戒以孚中心愿也
　　六五以祉元吉中以行愿也
　　上六城复于隍其命乱也
　　否卦　　【坤重干　　中备艮巽　　泰同】
　　　【否】否之匪人不利君子贞大往小来
　　【初六】防茅茹以其彚贞吉亨
　　【六二】包承小人吉大人否亨
　　【六三】包羞
　　【九四】有命无咎畴离祉
　　【九五】休否大人吉其亡其亡系于苞桑
　　【上九】倾否先否后喜
