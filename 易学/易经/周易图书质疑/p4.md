<!-- { "loadSidebar": true } -->
　　六二王臣蹇蹇终无尤也
　　九三往蹇来反内喜之也
　　六四往蹇来连当位实也
　　九五大蹇朋来以中节也
　　上六往蹇来硕志在内也利见大人以从贵也
　　解卦　　【坎重震　　中备离坎　　家人蹇】
　　【解】利西南无所往其来复吉有攸往夙吉
　　【初六】无咎
　　【九二】田获三狐得黄矢贞吉
　　【六三】负且乗致防至贞吝
　　【九四】解而拇朋至斯孚
　　【六】五君子维有解吉有孚于小人
　　【上六】公用射隼于高墉之上获之无不利
　　解险以动动而免乎险解解利西南往得众也其来复吉乃得中也有攸往夙吉往有功也天地解而雷雨作雷雨作而百果草木皆甲坼解之时大矣哉
　　【坎下震上】雷雨作解君子以赦过宥罪
　　解初六刚柔之际义无咎也
　　九二九二贞吉得中道也
　　六三负且乘亦可丑也自我致戎又谁咎也
　　九四解而拇未当位也
　　六五君子有解小人退也
　　上六公用射隼以解悖也
　　损卦　　【兑重艮　　中备震坤　　咸益】
　　【损】有孚元吉无咎可贞利有攸往曷之用二簋可
　　用享
　　【初九】已事遄往无咎酌损之
　　【九二】利贞征凶弗损益之
　　【六三】三人行则损一人一人行则得其友
　　【六四】损其疾使遄有喜无咎
　　【六五】或益之十朋之龟弗克违元吉
　　【上九】弗损益之无咎贞吉利有攸往得臣无家损损下益上其道上行损而有孚元吉无咎可贞利有攸往曷之用二簋可用享二簋应有时损刚益柔有时损益盈虚与时偕行
　　【兑下艮上】山下有泽损君子以惩忿窒欲
　　损初九已事遄往尚合志也
　　九二九二利贞中以为志也
　　六三一人行三则疑也
　　六四损其疾亦可喜也
　　六五六五元吉自上祐也
　　上九弗损益之大得志也
　　益卦　　【震重巽　　中备坤艮　　恒损】
　　【益】利有攸往利渉大川
　　【初九】利用为大作元吉无咎
　　【六二】或益之十朋之龟弗克违永贞吉王用享于帝
　　吉
　　【六三】益之用凶事无咎有孚中行告公用圭
　　【六四】中行告公从利用为依迁国
　　【九五】有孚惠心勿问元吉有孚惠我徳
　　【上九】莫益之或击之立心勿恒凶
　　益损上益下民説无疆自上下下其道大光利有攸往中正有庆利渉大川木道乃行益动而巽日进无疆天施地生其益无方凡益之道与时偕行
　　【震下巽上】风雷益君子以见善则迁有过则改
　　益初九元吉无咎下不厚事也
　　六二或益之自外来也
　　六三益用凶事固有之也
　　六四告公从以益志也
　　九五有孚惠心勿问之矣惠我徳大得志也
　　上九莫益之偏辞也或击之自外来也
　　夬卦　　【干重兑　　中备皆干　　剥姤】
　　【夬】于王庭孚号有厉告自邑不利即戎利有攸
　　往
　　【初九】壮于前趾往不胜为咎
　　【九二】惕号莫夜有戎勿恤
　　【九三】壮于頄有凶君子夬夬独行遇雨若濡有愠无
　　咎
　　【九四】臀无肤其行次且牵羊悔亡闻言不信
　　【九五】苋陆夬夬中行无咎
　　【上六】无号终有凶
　　夬决也刚决柔也健而説决而和于王庭柔乘五刚也孚号有厉其危乃光也告自邑不利即戎所尚乃穷也利有攸往刚长乃终也
　　【干下兑上】泽上于天夬君子以施禄及下居徳则忌
　　夬初九不胜而往咎也
　　九二有戎勿恤得中道也
　　九三君子夬夬终无咎也
　　九四其行次且位不当也闻言不信聪不明也
　　九五中行无咎中未光也
　　上六无号之凶终不可长也
　　姤卦　　【巽重干　　中备皆干　　复夬】
　　【姤】女壮勿用取女
　　【初六】系于金柅贞吉有攸往见凶羸豕孚蹢躅【九二】包有鱼无咎不利賔
　　【九三】臀无肤其行次且厉无大咎
　　【九四】包无鱼起凶
　　【九五】以杞包瓜含章有陨自天
　　【上九】姤其角吝无咎
　　姤遇也柔遇刚也勿用取女不可与长也天地相遇品物咸章也刚遇中正天下大行也姤之时义大矣哉【巽下干上】天下有风姤后以施命诰四方
　　姤初六系于金柅柔道牵也
　　九二包有鱼义不及賔也
　　九三其行次且行未牵也
　　九四无鱼之凶逺民也
　　九五九五含章中正也有陨自天志不舍命也
　　上九姤其角上穷吝也
　　萃卦　　【坤重兑　　中备艮巽　大畜升】
　　【萃】亨王假有庙利见大人亨利贞用大牲吉利有
　　攸往
　　【初六】有孚不终乃乱乃萃若号一握为笑勿恤往无
　　咎
　　【六二】引吉无咎孚乃利用禴
　　【六三】萃如嗟如无攸利往无咎小吝
　　【九四】大吉无咎
　　【九五】萃有位无咎匪孚元永贞悔亡
　　【上六】赍咨涕洟无咎
　　萃聚也顺以説刚中而应故聚也王假有庙致孝享也利见大人亨聚以正也用大牲吉利有攸往顺天命也观其所聚而天地万物之情可见矣
　　【坤下兑上】泽上于地萃君子以除戎器戒不虞
　　萃初六乃乱乃萃其志乱也
　　六二引吉无咎中未变也
　　六三往无咎上巽也
　　九四大吉无咎位不当也
　　九五萃有位志未光也
　　上六赍咨涕洟未安上也
　　升卦　　【巽重坤　　中备兑震　　无妄萃】
　　　【升】元亨用见大人勿恤南征吉
　　【初六】允升大吉
　　【九二】孚乃利用禴无咎
　　【九三】升虚邑
　　【六四】王用亨于岐山吉无咎
　　【六五】贞吉升阶
　　【上六】升利于不息之贞
　　柔以时升巽而顺刚中而应是以大亨用见大人勿恤有庆也南征吉志行也
　　【巽下坤上】地中生木升君子以顺徳积小以高大
　　升初六允升大吉上合志也
　　九二九二之孚有喜也
　　九三升虚邑无所疑也
　　六四王用亨于岐山顺事也
　　六五贞吉升阶大得志也
　　上六升在上消不富也
　　困卦　　【坎重兑　　中备离巽　贲井】
　　　【困】亨贞大人吉无咎有言不信
　　【初六】臀困于株木入于幽谷三嵗不觌
　　【九二】困于酒食朱绂方来利用亨祀征凶无咎【六三】困于石防于蒺藜入于其宫不见其妻凶【九四】来徐徐困于金车吝有终
　　【九五】劓刖困于赤绂乃徐有説利用祭祀
　　【上六】困于藟于臲卼曰动悔有悔征吉
　　困刚揜也险以説困而不失其所亨其惟君子乎贞大人吉以刚中也有言不信尚口乃穷也
　　【坎下兑上】泽无水困君子以致命遂志
　　困初六入于幽谷幽不明也
　　九二困于酒食中有庆也
　　六三防于蒺藜乘刚也入于其宫不见其妻不祥也九四来徐徐志在下也虽不当位有与也
　　九五劓刖志未得也乃徐有説以中直也利用祭祀受福也上六困于藟未当也动悔有悔吉行也
　　井卦　　【巽重坎　　中备兑离　噬嗑困】
　　　【井】改邑不改井无丧无得往来井井汔至亦未繘
　　井羸其瓶凶
　　【初六】井泥不食旧井无禽
　　【九二】井谷射鲋瓮敝漏
　　【九三】井渫不食为我心恻可用汲王明并受其福【六四】井甃无咎
　　【九五】井冽寒泉食
　　【上六】井收勿幕有孚元吉
　　巽乎水而上水井井养而不穷也改邑不改井乃以刚中也汔至亦未繘井未有功也羸其瓶是以凶也【巽下坎上】木上有水井君子以劳民劝相
　　井初六井泥不食下也旧井无禽时舍也
　　九二井谷射鲋无与也
　　九三井渫不食行恻也求王明受福也
　　六四井甃无咎脩井也
　　九五寒泉之食中正也
　　上六元吉在上大成也
　　革卦　　【离重兑　　中备巽干　　蒙鼎】
　　　【革】已日乃孚元亨利贞悔亡
　　【初九】巩用黄牛之革
　　【六二】已日乃革之征吉无咎
　　【九三】征凶贞厉革言三就有孚
　　【九四】悔亡有孚改命吉
　　【九五】大人虎变未占有孚
　　【上六】君子豹变小人革面征凶居贞吉
　　革水火相息二女同居其志不相得曰革已日乃孚革而信之文明以説大亨以正革而当其悔乃亡天地革而四时成汤武革命顺乎天而应乎人革之时大矣哉【离下兑上】泽中有火革君子以治厯明时
　　革初九巩用黄牛不可以有为也
　　六二已日革之行有嘉也
　　九三革言三就又何之矣
　　九四改命之吉信志也
　　九五大人虎变其文炳也
　　上六君子豹变其文蔚也小人革面顺以从君也鼎卦　【巽重离　　中备干兑　　屯革】
　　【鼎】元吉亨
　　【初六】鼎颠趾利出否得妾以其子无咎
　　【九二】鼎有实我仇有疾不我能即吉
　　【九三】鼎耳革其行寒雉膏不食方雨亏悔终吉【九四】鼎折足覆公餗其形渥凶
　　【六五】鼎黄耳金利贞
　　【上九】鼎玉大吉无不利
　　鼎象也以木巽火亨饪也圣人亨以享上帝而大亨以养圣贤巽而耳目聪明柔进而上行得中而应乎刚是以元亨【巽下离上】木上有火鼎君子以正位凝命
　　鼎初六鼎颠趾未悖也利出否以从贵也
　　九二鼎有实慎所之也我仇有疾终无尤也
　　九三鼎耳革失其义也
　　九四覆公餗信如何也
　　六五鼎黄耳中以为实也
　　上九玉在上刚柔节也
　　震卦　　【重震　中备艮坎　　巽　　艮】
　　　【震】亨震来虩虩笑言哑哑震惊百里不丧匕鬯【初九】震来虩虩后笑言哑哑吉
　　【六二】震来厉亿丧贝跻于九陵勿逐七日得
　　【六三】震苏苏震行无眚
　　【九四】震遂泥
　　【六五】震往来厉亿无丧有事
　　【上六】震索索视矍矍征凶震不于其躬于其邻无咎
　　婚媾有言
　　震亨震来虩虩恐致福也笑言哑哑后有则也震惊百里惊逺而惧迩也出可以守宗庙社稷以为祭主也【震下震上】洊雷震君子以恐惧脩省
　　震初九震来虩虩恐致福也笑言哑哑后有则也六二震来厉乘刚也
　　六三震苏苏位不当也
　　九四震遂泥未光也
　　六五震往来厉危行也其事在中大无丧也
　　上六震索索中未得也虽凶无咎畏邻戒也
　　艮卦　　【重艮　　中备坎震　　兑　　震】
　　【艮】其背不获其身行其庭不见其人无咎
　　【初六】艮其趾无咎利永贞
　　六【二】艮其腓不拯其随其心不快
　　【九三】艮其限列其夤厉薫心
　　【六四】艮其身无咎
　　【六五】艮其辅言有序悔亡
　　【上九】敦艮吉
　　艮止也时止则止时行则行动静不失其时其道光明艮其止止其所也上下敌应不相与也是以不获其身行其庭不见其人无咎也
　　【艮下艮上】兼山艮君子以思不出其位
