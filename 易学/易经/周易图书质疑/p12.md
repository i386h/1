<!-- { "loadSidebar": true } -->
　　坤为地巽为木备艮为门阙宗庙之象也为手盥荐之象也　马融曰盥者进爵灌地以降神也按盥而而不荐非不荐也人心能致其精诚则孚信在中颙然可仰人亦无不仰而信之也　朱子曰卦以观字为义据九五为主也爻以观瞻为义皆观乎九五也
　　
　　初童象也备艮少男亦童象隂为小人童观无咎阳为君子童观则吝内初变震为动则不安于童观矣重变益益当利徃利涉故君子之童观得吝也
　　
　　坤巽皆女象也备艮为门阙而二承之闚象也内二变坎为隠伏故曰利女贞重变涣假庙涉川所以为大观也闚观而利女贞者安得其亨利乎
　　
　　巽为进退而三在上或出或处必观平生以自定也内三变艮则进退之时行时止者观之审矣重变渐女归利贞进以渐也故有观我生进退之象　朱子曰我生我之所行也
　　
　　坤为地有国象五在上有王象大观在上为国之光四观之而受其賔礼賔兴也外四变干为君故利用賔于王重变否其四易否为泰而畴离祉故有观光尚賔之象
　　
　　王弼曰观我生自观其道也按阳为君子故五上同称而大观在上斯无咎矣外五变艮观我生者以时止时行之中正为观也重变剥观我生则剥亦可亨不利有攸徃者利有徃而无咎矣
　　
　　王弼曰观其生为民所观者也按外上变坎观其生者亦行有尚之义也重变比元永贞而上下比之故有观其生之象
　　彖
　　虞翻曰圣人退藏于宻以神明其徳故设教而天下服矣
　　象
　　来知徳曰坤为方省方之象巽以申命设教之象
　　上
　　来知徳曰不敢以四隂为我之民与九五平观示之也
　　噬嗑卦
　　
　　下备艮为止上备坎为隠伏有狱象　李鼎祚曰四在颐中齧而后亨故利用狱也
　　
　　震为足屦校足械也防趾没其趾也因其当刑而刑之故无咎内初变坤坤隂为刑屦校狱之用刑者也重变晋其初晋如摧如故有屦校灭趾之象　朱子曰初上无位为受刑之象中四爻为用刑之象
　　
　　卦以噬为义二噬之初也故曰噬肤内二变兑为口为附决鼻与口近故有噬肤灭鼻之象然刑中则无咎重变睽小事吉噬肤亦用狱之小事也　朱子曰噬肤而灭其鼻中为器中也
　　
　　虞翻曰三在肤里故称肉离日熯之为腊坎为毒故噬腊肉遇毒按内及重皆变离重明相照用狱所利然牝牛则柔而噬腊遇毒矣明不尽明吝可无咎
　　
　　陆绩曰肉有骨谓之胏离为干肉又为兵矢失位用刑物亦不服若噬有骨之干胏也按次得干之中画有金象故曰金矢噬干虽艰而刚直得伸故曰贞吉外四变艮为黔喙故干胏可噬重变頥自求口实乃頥中之物也故有噬干胏之象　杨时曰九四合一卦言之则为间者以爻言则居近君之位任除间之责者也易之取象不同类如此
　　
　　虞翻曰隂称肉位当离日中烈故干肉也按外五变干为金五位中黄色故曰得黄金虽贞厉而无咎也重变无妄动而健故有噬干肉之象
　　
　　郑曰离为槁木坎为耳木在耳上何校灭耳之象也按初为屦校上为何校坎为耳痛又象灭没其耳恶积罪大凶之至也外上及重皆变震震来虩虩故何校灭耳其震惊而所防者多矣　郭雍曰初上灭字或以为刑独孔氏训没屦校桎其足桎大而灭趾何校械其首校大而没耳也或以灭耳为刵灭鼻为劓防趾为剕书注劓刵轻刑吕刑剕辟为重方初九小刑固不当断趾上九罪重复不当轻刑以是知三者言灭皆非刑也
　　彖
　　虞翻曰物谓四　崔憬曰物在颐中隔其上下因齧而合乃得其亨焉以喻人于上下之间有乱羣者当用刑去之故言利用狱　来知徳曰本卦综贲以贲下卦离之柔得中上行而居于噬嗑之上卦也
　　象
　　张清子曰蔡邕石经本作雷电
　　初
　　干寳曰不敢遂行强也
　　上
　　九家易曰当据离坎以为聪明坎既不正今欲灭之故曰聪不明也
　　贲卦
　　
　　郑曰贲文饰也离为日天文也艮为石地文也天文在下地文在上二文相饰成贲者也卦互体坎艮艮止于下坎险于下夹震在中故不利大行小有所之则可矣
　　
　　趾在下故初曰贲其趾下备坎于舆为多故曰舍车上备震为足故曰徒趾亦震足之象也内初及重皆变艮其初艮其趾则贲其趾而徒者不可以轻徃也
　　
　　朱镇曰毛在颐曰须三至上有颐体二在颐下须之象按内二变干居备坎之下干坎合则为需需须也故曰贲其须重变大畜其二舆説輹故有贲须之象
　　
　　卢氏曰有离之文以自饰故曰贲如也有坎之水以自润故曰濡如也体刚履正故永贞吉按内三变震为动故能永其贞重变頥贞吉故贲以永贞而吉也何楷曰濡如者犹诗言六辔如濡谓所饰之文采
　　鲜泽也
　　
　　备震错巽为白故贲如而又皤如震于马为馵足为作足故曰白马翰如备坎为盗故疑于冦而隂阳相应故曰匪冦婚媾冦以三言婚媾以初言外四及重皆变离为上为丽故有马翰婚媾之象　俞琰曰马为翰礼记云商人尚白戎事乘翰郑注云翰马白色也
　　
　　艮为山为果蓏故曰贲于丘园外五变巽虞翻曰巽为帛为绳艮手持故束帛以艮断巽故戋戋失位无应故吝变而得正故终吉矣按重变家人利女贞正其内也故有贲于丘园之象　朱子曰戋戋浅小之意　来知徳曰两疋为束隂爻两拆束之象也
　　
　　上居贲极反于无色故曰白贲五为上卦之主而变巽为白四之皤如白马上之白贲皆因五而得象也外上变坤贲而反白则为文者不用其文也重变明夷天下之难未有不生于文胜者白贲则坚贞可利矣
　　彖
　　来知徳曰柔来文刚者噬嗑上卦之柔来文贲之象也柔指离之隂卦刚则艮之阳卦也分刚上而柔柔者分噬嗑下卦之刚上而为艮以文柔也刚指震之阳卦柔则离之隂卦也
　　象
　　来知徳曰噬嗑利用狱者明隂震而动也贲不敢折狱者明因艮而止也
　　二
　　上谓三也
　　五
　　虞翻曰五变之阳故有喜凡言喜庆皆阳爻
　　上
　　项安世曰文之初兴必自质始则白固在众采之先文之既极必以质终则白又在众采之后是则白者贲之所以成终而成始也故曰上得志也









　　周易图书质疑卷七
<经部,易类,周易图书质疑>
　　钦定四库全书
　　周易图书质疑卷八　　　休宁赵继序撰
　　剥卦
　　
　　
　　牀之载人象坤之载物内初变震为足剥自下始故曰剥牀以足重变颐贞吉而剥贞凶者将剥下以自养也故有剥牀以足之象　朱子曰蔑灭也　俞琰曰初在下故为剥牀而先以牀足灭于下之象按以蔑字属上句恰与象以灭下也相合
　　
　　郑曰足上称辨谓近膝之下　虞翻曰指间称辨崔憬曰以牀言之则辨当在第足之间是牀梐也
　　按内二变坎为陷剥辨则将陷于险矣重变防利贞而剥贞凶者将剥下而凟求也故有剥牀以辨之象
　　
　　卦有五隂三居其中剥之适可而止者也与上为应其小人而比君子乎内三及重皆变艮止其所故剥之无咎
　　
　　肤在牀上剥益近矣外四变离其四来死焚弃则皆剥肤之凶也重变晋剥虽晋而无康功其去锡马三接者逺矣故有剥牀以肤之象
　　
　　艮错兑为泽泽之所生有鱼外五变巽为防艮为手故曰贯为女故曰宫人五隂上进聨贯承不剥阳而顺于阳故无不利重变观其二女以闚观为贞剥五女以顺为利故有此象
　　
　　艮为果外上变坤错干为木果故曰硕果上不受制故曰不食坤为大舆阳以君子在上故曰得舆艮为门阙有庐象隂以小人在下故曰剥庐重亦变坤坤尽反干故有硕果不食之象　程子曰剥尽于上则复生于下矣故十月谓之阳月乔中和曰硕果不食核也仁也生生之根也自古无不朽之株有相传之果此剥之所以复也
　　象
　　来知徳曰一阳在上五隂在下有宅象庐象牀象
　　三
　　上下四隂也
　　复卦
　　
　　震为大涂故曰出入为动故曰无疾坤为众故曰朋来为顺故曰无咎复反剥复之初即剥之上也厯剥六爻而反复初其数七故曰七日来复隂消则阳长矣故曰利有攸徃
　　
　　震一阳为复主剥后即复故曰不逺内初及重皆变坤利牝马之贞故不逺复而无只悔也　程子曰无只悔不至于悔也
　　
　　内二变兑为説故曰休初为主而二乘之隂比于阳故曰休复吉重变临刚浸而长二变与初为类故休复也虽有凶而可吉矣
　　
　　三当震极以隂居阳故频复而厉内三变离以明丽正故无咎重变明夷明者不明故频复也然能利艰贞则厉可无咎矣
　　
　　四居五隂之中而应于初故曰中行独复外四及重皆变震一阳起于二隂故独复也此亦可以震惊而不防矣
　　
　　五居坤中坤为厚载故曰敦复外五变坎有孚心亨敦复之象也重变屯勿用有攸徃故敦复在中则无悔也
　　
　　上居坤极故曰迷复震为动坤为众故曰用行师五隂不任大任故曰有灾终有大败上乘五君位也先迷失道凶及其主故曰以其国君凶坤数十故曰十年外上变艮为止不克征则当止其所矣重变颐颐之贞者不贞故迷复也师败君凶则观求之失道乆矣何楷曰坤本先迷今居其极则迷甚矣言迷复即昏迷而不知所复之谓
　　彖
　　侯行果曰五月天行至午阳复而隂升也十一月天行至子隂复而阳升也天地运徃隂阳升复凡厯七月故曰七日来复此天之运行也豳诗一之日周之正月也二之日周之二月也则古人呼月为日明矣
　　象
　　来知徳曰阖户为坤闭闗之象坤为众商旅之象
　　五
　　侯行果曰能自考省动不失中故无悔矣　梁寅曰言以其有中徳故能自考其善不善也
　　上
　　来知徳曰反其五之君道也　杨启新曰心为天君惟君能役羣动而反以羣役与心之道相背驰者也
　　无妄卦
　　
　　干在上而震亦干体也故象同于干三四失位故曰匪正有备艮为止故曰不利有攸徃　朱子曰史记作无望谓无所期望而有得焉者其义亦通
　　
　　初为震主震为动故徃吉内初变坤动而能顺故无咎也重变否君子贞无妄徃吉则得其贞者也何虑匪正之有乎
　　
　　二在地上为田震于稼为反生下备艮为手上备巽为木有耕象内二变兑为毁折有获象二乘初有一歳为菑象厯三四而应五有三嵗为畬象在无妄故曰不耕获不菑畬重变履其二履道坦坦故有不耕获不菑畬之象利有攸徃则履尾不咥之亨也　何楷曰不耕获者不力耕而即望有其获也不菑畬者不为菑而即望成其畬也　虞翻曰利有攸徃徃应五也
　　
　　三近上干错坤为牛下备艮为手下备巽为绳故曰或繋之牛三人位也行乾象也邑坤象也干见故得坤伏故灾六属于坤此无妄之灾所谓匪正有者也内三变离为牝牛故有繋牛之象重变同人其三伏戎不兴此爻繋牛受灾其象相类　黄道周曰野则同也邑则不同也同人不冀其利而利归焉私人不冀其灾而灾归焉何者于野则无妄于邑则有
　　
　　贞则匪正者克正矣故无咎外四变巽为伏为入故贞可固也重变益利徃利涉则可贞者何咎之有
　　
