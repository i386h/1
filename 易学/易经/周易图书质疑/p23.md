<!-- { "loadSidebar": true } -->
　　此本周易六十四卦而规而圆之乾坤与坎离对峙于左咸恒之重艮兑震防与既未济之重坎离者对峙于右以为上下经之首尾由乾坤数至十二位而泰否之重乾坤与由咸恒数至十二位而损益之重艮兑震防者左右相应以为上下经之中权十二者天地之大数也先坎离而有頥大过与先既未济而有中孚小过者亦左右相应以为上下经之后劲盖四卦亦具坎离之象者也由损益数至十二位而震艮列焉与由泰否数至十二位之噬嗑贲相应噬嗑贲皆震艮之交于离而其中备乎坎者也由损益数至十八位而防兑列焉与由泰否数至十八位之頥大过相应大过则防兑之重卦而頥则防错震兑错艮之卦也且頥大过固所称厚画之离坎也盖隂阳为无形之水火水火为有形之隂阳盈天地之间莫非隂阳即莫非水火也山泽之通气者通水火之气雷风之相薄者薄水火之用即天地之定位者亦不能外水火以为位朱子曰混沌未分时想只有水火二者水之极浊便成地火之极清便成风霆雷电日星之属是也至于错之各为一卦综之两卦合为一卦而上下经各得十八卦今更本此积为方图以置圆图之中上经卦自右而左下经卦自左而右纵横数之皆成六位寓变化于整齐亦足以偹观玩之资矣
　　归有光曰诸经遭秦火之厄易独以卜筮存汉儒授甚明虽于大义无所越而保残守缺惟恐散失不应此图交叠环布逺出姬孔之前乃弃而不论而独流落于方士之家此岂可据以为信乎
　　又曰图与虽无乖刺然必因为此图不当谓为图説也
　　自伏羲氏始作八卦重为六十四卦而天地万物之理无不备即天地万物之数无不备也嗣后三易迭兴各有所用而其原未尝不一犹王者三正异建同为钦昊天授人时焉耳观太卜所掌其经卦皆八其别皆六十有四可见矣夫卦之为言挂也举八卦六十四卦之象而纵之横之圆之方之无不各有精蕴在焉陈邵相之图或后人通易者赓续明所作谓其出于羲图可也谓其必出于伏羲氏及用三易之圣人不可也归氏因为图之识卓矣乃沉于旧闻者犹龂龂而莫之肯信何耶今窃以图证经更定为连山之图者二为归藏之图者四为周易之图者四而敬本经训增衍各图要期有禆易学非敢好与前人为异也





　　周易图书质疑卷十六
　　钦定四库全书
　　周易图书质疑卷十七　　　　休宁赵继序撰
　　错综参伍图説
　　八卦错综图
　　坤　　干
　　巽　　震
　　离　　坎
　　兑　　艮
　　右错卦
　　艮震
　　兑防
　　右综卦
　　六十四卦错综图
　　坤　干　剥　夬
　　比　【大有】　观　【大壮】
　　豫　【小畜】　晋　需
　　萃　【大畜】　否　泰
　　巽　震　升　【无妄】
　　蛊　随　井　【噬嗑】
　　恒　益　鼎　屯
　　【过大】　頥　姤　复
　　离　坎　【夷朋】　讼
　　贲　困　【济既】　【未济】
　　【人家】　解　鼏　涣
　　革　　防　【人同】　　师
　　兑　　艮　临　　遯
　　损　　咸　节　　旅
　　【孚中】　　【小　妹过　归】　　渐
　　暌　　蹇　履　　谦
　　右错卦　由八卦之错推之六十四卦皆有错卦而周易所用者上经惟乾坤頥大过坎离六卦下经惟中孚小过耳
　　蒙　　屯　讼　　需　比　　师履　　【小畜】　否　　泰　【有大】　【同人】豫　　谦　蛊　　随　观　　临贲　　【噬嗑】　复　　剥　【畜大】　【无妄】周易上经之序
　　恒　　咸　【壮大】　　遯　【夷明】　晋暌　　【家人】　解　　蹇　益　　损姤　　夬　升　　萃　井　　困
　　鼎　　革　艮　　震　【妹归】　渐
　　旅　　丰　兑　　防　节　　涣【济未】　【既济】
　　周易下经之序
　　右综卦　由震艮防兑之综推之上经自屯防至无妄大畜二十四卦下经自咸恒至既济未济三十二卦皆综卦也其中有错综相同者上经之否泰随蛊四卦下经之渐归妹既济未济四卦是也
　　八卦在先儒有分对反者有分正对反对者明来瞿塘独举大错综其数一言以蔽易曰六十四卦其内有错有综错者交错对待之名阳左而隂右隂左而阳右也综者髙低织综之名阳上而隂下隂上而阳下也其识可谓精其论亦可谓辨矣然其原实自韩康伯之注杂卦曰众卦错综其义或以同相类或以异相明数语悟来而近世王尔辑曰孔子特言错综其数成六十四卦以定天下之象而已岂谓错综已定之卦通于他卦之可取义者乎来注于本卦内不得其义象所取者往往牵合他卦错综之象实之则是非极其数以定天下之象而是错综其象以定天下之卦且错综其卦以定天下之象矣不惟渉于穿凿凌乱亦且与孔子言定之防不合窃甞考之数起于卦之竒耦则错综其数者即所以错综其卦之数也极其数者即所以极错综之数而卦定然后象可定也易无定体惟变所适来注以本卦通于他卦岂得谓之穿凿凌乱乎彖中刚柔往来上下内外之説必从来氏两卦互看而其义始明王氏所驳见其专已守残而无从善服义之公心矣
　　郑樵曰上经三十对之正者有六如乾坤頥大过坎离皆一定而不易也对之反者二十有四如屯反而防需反而讼等实以十二卦反而为二十四卦也正者六反者十二共十八卦下经三十四对之正者有二如中孚小过一定不易对之反三十有二如咸反而恒遯反而大壮等实以十六卦反而为三十二卦也正者二反者十六亦十八卦以十八卦之反正而论则上下经实无多少之别矣
　　郑敷教曰八卦但取伏卦合对如天与地雷与风之类是也此隂阳配合之义也文王多取倒卦成对如屯与防需与讼之类是也此隂阳循环之义也八卦为体故以配偶合卦六十四卦为用故以循环成对参伍错综图
　　干干为天【错坤】　　　　天风姤【错坤之复综坤之夬】天山遯【错坤之临　综坤之大壮】　天地否【错坤之泰综同】风地观【错坤之大壮综坤之临】　山地剥【错坤之夬综坤之复】火地晋【错坤之需　综坎之明夷】　【火天】大有【错坤之比综离之同人】
　　坤坤为地【错干】　　　　地雷复【错干之姤综干之剥】地泽临【错干之遯综干之观】　　地天泰【错干之否综同】【雷天】大壮【错干之观综干之遯】　　泽天夬【错干之剥综干之姤】水天需【错干之晋综离之讼】　　水地比【错干之大有综坎之师】
　　震震为雷【错防综艮】　　　　雷地豫【错防之小畜综兑之谦】雷水解【错防之家人综兑之蹇】　雷风恒【错防之益综兑之咸】地风升【错防之无妄综兑之萃】　水风井【错防之噬嗑综兑之困】【泽风】大过【错防之頥】　　泽雷随【错防之蛊综同】
　　防防为风【错震综兑】　　　　【风天】小畜【错震之豫综艮之履】【风火】家人【错震之解综艮之暌】　　风雷益【错震之恒综艮之损】【天雷】无妄【错震之升　综艮之大畜】　【火雷】噬嗑【错震之井综艮之贲】山雷頥【错震之大过】　山风蛊【错震之随综同】
　　坎坎为水【错离】　　　　水泽节【错离之旅综离之涣】水雷屯【错离之鼎综离之防】　　【水火】既济【错离之未济综同】泽火革【错离之防综离之鼎】　　【雷火】　丰【错离之涣综离之旅】【地火】明夷【错离之讼综干之晋】　　地水师【错离之同人综坤之比】
　　离离为火【错坎】　　　　火山旅【错坎之节综坎之丰】火风鼎【错坎之屯综坎之革】　　【火水】未济【错坎之既济综同】山水防【错坎之革综坎之屯】　　风水涣【错坎之丰综坎之节】天水讼【错坎之明夷综坤之需】【天火】同人【错坎之师综干之大有】
　　艮艮为山【错兑综震】　　　山火贲【错兑之咸综防之噬嗑】【山天】大畜【错兑之萃　综防之无妄】山泽损【错兑之咸综防之益】
　　火泽暌【错兑之蹇　综防之家人】天泽履【错兑之谦综防之小畜】【风泽】中孚【错兑之小过】风山渐【错兑之归妹综同】
　　兑兑为泽【错艮综防】　　　泽水困【错艮之贲综震之井】
　　泽地萃【错艮之大畜综震之升】泽山咸【错艮之损综震之恒】
　　水山蹇【错艮之睽综震之解】　地山谦【错艮之履综震之豫】
　　【雷山】小过【错艮之中孚】【雷泽】归妹【错艮之渐综同】
　　虞翻曰变而通之观变隂阳始立卦乾坤相亲故成天地之文物相杂故曰文也数六画之数六爻之动三极之道故定天下吉凶之象也
　　程迥曰十有八变成六爻每爻盖参以变故通其变则隂阳相错遂成天地之文天地之数五位相得而各有合盖伍以变综其数而极之遂定天下之象来知徳曰错者隂与阳相对父与母错长男与长女女错中男与中女错少男与少女错八卦相错六十四卦皆不外此错也天地造化之理独隂独阳不能生成故有刚必有柔有男必有女所以八卦相错综字之义即织布帛之综或上或下颠之倒之者也如干坎坤离四正之卦则上下皆同震艮防兑四隅之卦则震即为艮防即为兑其卦名不同如屯防相综在屯则为雷在防则为山是也如履小畜相综在履则为泽在小畜则为风是也如损益相综损之六五即益之六二故其象皆十朋之龟夬姤相综夬之九四即姤之九三故其象皆臀无肤综卦之妙如此然有正综有杂综如干初爻变姤坤逆行五爻变夬与姤相综所以姤综夬遯综大壮否综泰观综临剥综复所谓乾坤之正综也八卦通是一与五综二与四综三与六综虽一定之数不容安排然阳顺行而隂逆行与之相综造化之元妙可见矣若乾坤所属尾二卦晋大有需比之类乃术家所谓游魂归魂出于乾坤之外者非乾坤五爻之正变故谓之杂综然乾坤坎离四正之卦与四正相综震兑防艮四隅之卦与四隅相综虽杂亦不杂也
