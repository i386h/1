<!-- { "loadSidebar": true } -->
父母戌土′    动          父母未土″   
兄弟申金″世  动          兄弟酉金′应
兄弟申金′                兄弟申金′   
官鬼午火″                官鬼午火″   
父母辰土″应              父母辰土″世
父化退神，父已归矣，世化进神而欲去，父爻生世一定相逢，必相会于未日，果得遇未日，应未日，戌父化未，又破又空至未日乃实空实破之日也，若执古法动日月而化空破，谓之退其爻，岂有归来之日也。
戌月癸亥日占本年冬今得关差否水泽节变需卦
兄弟子水″                 兄弟子水″   
官鬼戌土′                 官鬼戌土′   
父母申金″应               父母申金″世
官鬼丑土″     动          官鬼辰土′   
子孙卯木′                 子孙寅木′   
妻财巳火′世               兄弟子水′应
丑土官动化进神许丑日必得，果得于丑日。古以动日月化空破，谓之不进，此卦动非日月而化空破，亦能进也。
又如未月丁卯日占功名始得出仕否得火天同人变革卦
子孙戌土′应    动          子孙未土″   
妻财申金′                  妻财酉金′   
兄弟午火′                  官鬼亥水′世
官鬼亥水′世                官鬼亥水′   
子孙丑土″                  子孙丑土″   
父母卯木′                  父母卯木′应
余曰：若以古法断者，子孙动克财官，终身而无官也，余许辰年出仕，何也？戌土子孙孙虽动幸化退神，不克官也，辰年冲去戌土，是以许之，果于辰年得选岂可谓之动空化日月而不退也。
又如申月辛卯日占病得泽天夬卦变大壮
兄弟未土″                  兄弟戌土″   
子孙酉金′世    动          子孙申金″   
妻财亥水′                  父母午火′世
兄弟辰土′                  兄弟辰土′   
官鬼寅木′应                官鬼寅木′   
妻财子水′                  妻财子水′应
此公因抱危症。余曰：子孙持世，明日辰日必遇良医，果于次日用针而愈。或曰：子孙化退神，何其用药亦效？余曰：动变皆属秋金，当相得令，占近事岂可曰退？若占久远之事，待休囚之时而退者得也，古以动破散而化日月无阶无路，谬也。
又如丑月癸卯日占妻病服药可愈否？得临之泰
子孙酉金″                 子孙酉金″应
妻财亥水″应               妻财亥水″   
兄弟丑土″                 兄弟丑土″   
兄弟丑土″     动          兄弟辰土′世
官鬼卯木′世               官鬼寅木′   
父母巳火′                 妻财子水′   
断曰：兄动化进，神灵莫拘，其妻死于辰日，此乃兄动临月建而化旬空，亦可谓之不进耶？
又如戌月癸未日占病得乾之夬
父母戌土′世 动             父母未土″   
兄弟申金′                  兄弟酉金′世
官鬼午火′                  子孙亥水′   
父母辰土′应                父母辰土′   
妻财寅木′                  妻财寅木′应
子孙子水′                  子孙子水′   
断曰：久病逢冲莫治，又是父爻持世，妙药难医，虽化退神，非病退也，乃精神命脉渐渐消枯之象也，防日月冲破未土而无路矣，果卒于丑月。
又如戌月已卯日占母血崩一年有余得同人变解
子孙戌土′应  动          子孙戌土″   
妻财申金′    动          妻财申金″应
兄弟午火′                兄弟午火′   
官鬼亥水′世  动          兄弟午火″   
子孙丑土″    动          子孙辰土′世
父母卯木′    动          父母寅木″   
断曰：卯木父母值临日建，世爻戌土以生申金，金生亥水，丑土化破，非丑土化进神以塞亥水，此父母爻得旺相水生，精血太旺，至丑月土旺，令父母爻既无水养且化退神，正以绝其源，源绝危险，果卒于丑月，此乃父临日建不化空破，亦能退也。
又如卯月癸酉日占父母近病得萃之否
父母未土″    动          父母戌土′应
兄弟酉金′应              兄弟申金′  
子孙亥水′                官鬼午火′  
妻财卯木″                妻财卯木″世
官鬼巳火″世              官鬼巳火″  
父母未土″                父母未土″  
断曰：未土父母动化进神，戌值旬空，近病逢空即愈，许次日退灾，果于甲戌出空即愈，此乃父爻休囚而化空也，若以古法动日月化空破尚且不进，今休囚而化空，可得愈耶？
又如辰月癸丑日占病得困变解
父母未土″                父母戌土″  
兄弟酉金′    动          兄弟申金″应
子孙亥水′应              官鬼午火′  
官鬼午火″                官鬼午火″  
父母辰土′                父母辰土′世
妻财寅木″世              妻财寅木″  
断曰：世爻寅木而值旬空，酉金忌神摇于五位，古法谓之避空，余以为谬也，此时逢空，出空一定遭伤，后卒于六月。应未月者，土爻未土乃世爻之墓，已破，丑日冲开，谓之开墓，以待彼克，而入墓不死也。或问：酉金化退神，如何克木？余曰：丑土生酉金，旺而不退。
又如辰月乙丑日占妻母病得随之否
妻财未土″应  动          妻财戌土′应
官鬼酉金′                官鬼申金′  
父母亥水′                子孙午火′  
妻财辰土″世              兄弟卯木″世
兄弟寅木″                子孙巳火″  
父母子水′    动          妻财未土″  
断曰：子水父爻动化未土回头克父母，上爻未土又化进神以克父，须防戌日，果卒于甲戌日，乃戌土出空之日也，古法散如无也，此卦未土发动，丑日冲之，又化旬空月破，竟不见其散也。
又如申月乙卯日占出得屯之节
兄弟子水″                兄弟子水″  
官鬼戌土′应              官鬼戌土′  
父母申金″                父母申金″应
官鬼辰土″                官鬼丑土″  
子孙寅木″世  动          子孙卯木′  
兄弟子水′                妻财巳火′世
断曰：世临寅木动而化进神，合当就行，因系月破，目下未必能行，出月方可，后至亥月方行由燕至粤，次八月归来。余曰：途中安否？彼曰：往来托庇平安。余以子孙化进神知其平安，故问之耳。夫应亥月行者，破而逢合之月也。此乃动破化日辰，岂可谓之不能进耶?
又如辰月已未日占兄何日归来得履之兑
兄弟戌土′    动          兄弟未土″世
子孙申金′世              子孙酉金′  
父母午火′                妻财亥水′  
兄弟丑土″                兄弟丑土″应
官鬼卯木′应              官鬼卯木′  
父母巳火′                父母巳火′  
断曰：兄动化退，已有归志，但因戌逢月破，在外诸事未遂，六月可望，后至戌月方回，乃应实破之月也，此乃动破而变日月，岂可谓之退不及也？
又如辰月乙未日占子病得大有变睽，同时祖又占子孙亦得此卦
官鬼巳火′应              官鬼巳火′  
父母未土″                父母未土″  
兄弟酉金′                兄弟酉金′世
父母辰土′世  动          父母丑土″  
妻财寅木′                妻财卯木′  
子孙子水′                官鬼巳火′应
断曰：父母临月建化退神，此子死于次日。
又如卯月丙寅日衙役占官府升否得解之困
妻财戌土″                妻财未土″  
官鬼申金″应  动          官鬼酉金′  
子孙午火′                父母亥水′应
子孙午火″                子孙午火″  
妻财辰土′世              妻财辰土′  
兄弟寅木″                兄弟寅木″世
断曰：官动化进神，秋来得令必迁，后报升于巳月，应巳月者，动而逢合之月，申金又长生于巳，此乃动日月而化空破，岂可谓之不进耶？
又如巳月乙丑日占试中否得兑之讼
父母未土″世  动          父母戌土′  
兄弟酉金′                兄弟申金′  
子孙亥水′                官鬼午火′世
父母丑土″应              官鬼午火″  
妻财卯木′                父母辰土′  
官鬼巳火′    动          妻财寅木″应
断曰：未父化进神，巳火官动而生世，吉兆显然，坐以待报，果于寅日揭榜，中第八名，古法动破散化日月尚不能进，此卦动散化空亦能中矣。
