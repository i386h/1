<!-- { "loadSidebar": true } -->
官鬼巳火′    动          父母戌土″应
父母未土″                兄弟申金″  
兄弟酉金′世              官鬼午火′  
妻财卯木″                父母丑土″世
官鬼巳火″    动          妻财卯木′  
父母未土″应  动          官鬼巳火′  
断曰：父鬼叠见，乃连朝风雨之象。次日又占，又是鬼父同动，果雨旬日。
多逢财子，累日明晴。未月甲午日占何日雨。得屯之中孚
兄弟子水″    动          子孙卯木′  
官鬼戌土′应              妻财巳火′  
父母申金″                官鬼未土″世
官鬼辰土″                官鬼丑土″  
子孙寅木″世  动          子孙卯木′  
兄弟子水′                妻财巳火′应
大旱望云雷，卦中父爻不动，子孙重叠化进神，疑其木爻入墓之日必雨。又令他日占之，又得财爻子不动，次日又占并无父动鬼动，知其旱矣，果然两月不雨。
卦得反吟晴雨终须反复。
如辰月庚寅日占何日晴得观之升
妻财卯木′    动          兄弟酉金″  
官鬼巳火′    动          子孙亥水″  
父母未土″世              父母丑土″世
妻财卯木″    动          兄弟酉金′  
官鬼巳火″    动          子孙亥水′  
父母未土″应              父母丑土″应
断曰：卯木财现，明日必晴。但卦得内外反吟，晴而还雨，果于次日晴还又雨。
爻逢伏象，旱涝必待冲开。伏吟卦动如不动，子财动者，冲开之必晴，父爻动者，冲开之日必雨。
如辰月甲戌口占雨，得大壮变震卦。
兄弟戌土″                兄弟戌土″世
子孙申金″                子孙申金″  
父母午火′世              父母午火′  
兄弟辰土′    动          兄弟辰土″应
官鬼寅木′    动          官鬼寅木″  
妻财子水′应              妻财子水′  
占雨，父爻不动，兄鬼同动，木动生风，无雨而有风也。既于本日申时冲开寅木，扳木狂风。
合父鬼冲开有雷则雨，合财兄克破无风不晴。父母合住本主不雨，若遇鬼冲动者，须待必雷震而后有雨。卦中若无鬼爻动而他爻冲动者亦有雨。他爻又无冲动者，须待冲开之日有雨，财子两爻被合亦同此推。
觉子曰：合父鬼冲开之日必雨，合财子冲开之日必晴。必雷有风者仍然耳，不它执之。半晴半雨卦中财父同兴。
旧注：妻财父母同兴，或是子孙鬼爻同动，必然半晴半雨。余以此论亦谬，殊不知各因其时。
如酉月癸未日占何晴。得讼之随卦。
子孙戌土′    动          子孙未土″应
妻财申金′                妻财酉金′  
兄弟午火′世              官鬼亥水′  
兄弟午火″                子孙辰土″世
子孙辰土′    动          父母寅木″  
父母寅木″应  动          官鬼子水′  
此卦子孙父母同兴，寅木父化火兄，又是一日阴雨，至戌时，天开而见星斗，应戌时晴者，戌土子孙而值时也。
又雨又晴爻上母子皆动。如巳月丙申日占何日得临之蒙
子孙酉金″    动          官鬼寅木′  
妻财亥水″应              妻财子水″  
兄弟丑土″                兄弟戌土″世
兄弟丑土″                父母午火″  
官鬼卯木′世              兄弟辰土′  
父母巳火′    动          官鬼寅木″应
卦中父母子孙皆动，因巳火父空，亥日冲空则雨。亥日而雨，即于亥日酉时晴，应酉时者，上爻动出酉金子孙之故耳。前卦父兴子孙同动，戌土子孙应本日戌时晴。后卦父兴子孙同动应他日之雨晴之时也。觉之占远应近可积为神。
如酉月初五戊子日占中秋雨。得小过之丰卦    
父母戌土″                父母戌土″  
兄弟申金″                兄弟申金″世
官鬼午火′世              官鬼午火′  
兄弟申金′                子孙亥水′  
官鬼午火″                父母丑土″应
父母辰土″应  动          妻财卯木′  
卦中辰父发动，当许中秋有雨，殊不知应在初九辰日即雨。
即于壬辰日又占中秋晴否癸巳日又占，得屯之中孚
兄弟子水″    动          子孙卯木′  
官鬼戌土′应              妻财巳火′  
父母申金″                官鬼未土″世
官鬼辰土″                官鬼丑土″  
子孙寅木″世  动          子孙卯木′  
兄弟子水′                妻财巳火′应
一卦财动，一卦子动，不见父鬼爻动，知其晴，果于中秋夜，月明星稀。
诚得卜日应时，方得其奥。
辰日癸巳日占甲午日，临造此日有雨否
父母戌土′    动          父母未土″应
兄弟申金′应              兄弟酉金′  
官鬼午火′                子孙亥水′  
兄弟申金′                兄弟申金′世
官鬼午火″世              官鬼午火″  
父母辰土″                父母辰土″  
彼以父动有雨，余曰：应时日看，今日申戌时而无雨者，明日必有雨也。果于本日申时雨。彼：又是如何申时雨？余曰：戌土是长生在申。又问：雨至何时？余曰：父化退神，雨不久。明日必晴。果于次日大晴，野鹤曰：或向余曰：有动而逢合、逢值，可能只知其日也。余曰：昔人不知多占之法，亦不明其此理，错断有之，天机未必全泄，全在人之变通。圣人立教设此天时，教人以验人事。即如子孙持世发动，占天时者皓日当空，无云点缀。乃至墓绝之日，黑暗无光。若占身命，烈烈轰轰，扬扬得志，后逢墓衰之年，灾非同至。余言：教人以天时而验人事，取效之速。今欲久知一日者不难，曾因官长有事，命在旦夕，因占得子孙持世，劝之勿忧，必蒙赦免。彼不肯信，意欲先寻自尽。余设法。
酉日丙子日占何日雨得蒙之临卦
父母寅木′    动          妻财酉金″  
官鬼子水″                官鬼亥水″应
子孙戌土″世              子孙丑土″  
兄弟午火″                子孙丑土″  
子孙辰土′                父母卯木′世
父母寅木″应  动          兄弟巳火′  
上下寅木父动，明知寅日必雨，再叫人占何日雨，又得大壮之泰卦
兄弟戌土″                子孙酉金″应
子孙申金″                妻财亥水″  
父母午火′世  动          兄弟丑土″  
兄弟辰土′                兄弟辰土′世
官鬼寅木′                官鬼寅木′  
妻财子水′应              妻财子水′  
前卦寅木父动，当应寅日，此卦午火父爻长生于寅亦是。又叫人再占，得随之屯。
妻财未土″应              父母子水″  
官鬼酉金′                妻财戌土′应
父母亥水′    动          官鬼申金″  
妻财辰土″世              妻财辰土″  
兄弟寅木″                兄弟寅木″世
父母子水′                父母子水′  
又见亥水父动知寅日必雨也，何也？亥水父动，动而逢合之日，亦应寅日。
又至寅日五更又占本日何时有雨得睽之履
父母巳火′                兄弟戌土′  
兄弟未土″    动          子孙申金′世
子孙酉金′世              父母午火′  
兄弟丑土″                兄弟丑土″  
官鬼卯木′                官鬼卯木′应
父母巳火′应              父母巳火′  
余以前三卦俱应寅日而雨此，卦未土动化出申金子孙，此应一爻独发，知其未时必雨申时大晴，清晨往彼安慰之曰：卜公之卦子孙持世无灾，公不肯信，试看今日未时雨，申时晴者，公知我卦之灵，从此不须忧也，彼留於家，见午末未初雨从西南而来，未时大雨，申时云散天开。合家齐曰：真神卦也。余曰：既知天时，何难知其人事？公宜宽心，过半月，果蒙恩赦。或日：未土兄动，如何指定未时必雨？余曰：神已报定寅日雨，今日再问者，又报晴时，不然目下已是晴天，如何又现申金子孙？申时晴耶。全在灵机变通耳。
 

增删卜易卷之三
野  鹤  老  人  著
楚江李  坦我平鉴定
湖南李文辉觉子增删男婿陈文吉茂生茹芝山秀仝校

身命章第三十六
