<!-- { "loadSidebar": true } -->
妻财爻；占妻妾、婢、仆、役，我驱使之人皆以要财爻为用神。占货财、珠宝、仓库一切使用之财物亦以妻财爻为用神
子孙爻；占子孙、占女、女婿、侄、甥、门生凡在我子孙辈中皆以子孙爻为用神。占忠臣、良将、医药、僧、道、兵卒皆以子孙爻为用神。占六畜、禽兽亦以子孙爻为用神。子孙福德之神。为制鬼之神、为解忧之神、为剥官之神，诸事见之为喜，独占功名者忌之。
用神元神、忌神、仇神章第九
用神，即前各类之用神也。元神，生用神之神即为元神。忌神克用神之爻也。仇神者克元神而生忌神也。
 例：辰月戊申日占父近病，得乾为天变天小畜。
父母戌土′世              妻财卯木′  
兄弟申金′                官鬼巳火′  
官鬼午火′    动          父母未土″应
父母辰土′应              父母辰土′  
妻财寅木′                妻财寅木′  
子孙子水′                子孙子水′世
 一人持此卦而问余曰：近病逢冲即愈。此卦乃系六冲，但父病之甚，再尔看愈于何日?余说此卦辰土、未土、戌土、三重父母爻，当择其旺者而用之，今辰土父母临月建，即用辰土为用神，目下病重者，乃因申日冲寅木而暗动，木动以克辰土。彼问：卦中午火发动，寅木虽动，不克辰土。余曰：午火虽动化出未土，午与未合，午未相合不生辰土，所以此辰土单受寅木之克，不得午火之生，故此病体沉重，须待丑日冲去未土而午火无合，其土灾退。果于丑日起床。
元神忌神衰旺章第十
元神虽生用神，须要旺相，方可生得用神。元神能生用神者有五：元神旺相或临日月或日月动爻生扶者一也。元神动化回头生及化进神者二也。元神长生帝旺于日辰三也。元神与忌神同动四也。元神旺动临空化空五也。
占以临空化空为无用，非也。殊不知动不为空，皆应冲空实空之日而有用也。故以为吉能生用神，此五者乃有力之用神也，诸占皆吉。
例：酉月辛亥日占求财得兑为泽卦变雷水解卦
父母未土″世              父母戌土″  
兄弟酉金′    动          兄弟申金″应
子孙亥水′                官鬼午火′  
父母丑土″应              官鬼午火″  
妻财卯木′                父母辰土′世
官鬼巳火′    动          妻财寅木″  
断曰：寅日得见财，亦如心。彼曰：卯木妻财爻空而月破，又被金克，初爻巳火官虽生世，亥日冲散又化旬空何以为吉。余曰：神兆机于动，余从来不言散，正因巳火化空，所以目下不见，待甲寅日出空而相见。寅木之财以生官，官来生世，果于寅日早见木日得财。
元神虽现又有不能生用神者有六：元神休囚，不动或动而休囚又被伤克者一也。元神休囚又逢自空、月破二也。元神休囚动化退神三也。元神衰而又绝四也。元神入三墓五也。元神休囚动而化绝、化克、化破、化散六也。以上元神无力生用神，无用之元神也，虽有如无。
忌神动而克害用神者有五：忌神旺相或遇日月动爻生扶或临日月者一也。忌神动化回头生扶退神者二也。忌神旺动动临空化空三也。忌神长生帝旺与日辰四也。忌神与仇神同动五也。以上之忌神者如斧戟之忌神，诸占大凶。
忌神虽动，不能克用神者有七：忌神休囚不动，而动休囚被日、月动爻克者一也。忌神静临空破二也。忌神入三墓三也。忌神衰动化退神四也。忌神衰而又绝五也。忌神动化绝化破、化克、化散六也。忌神与元神同动七也。此忌神者乃无力之忌神也，诸占化凶为吉。以上论元神、忌神之有力、无力者，亦要用神有气，倘若用神无根谓之元神有力亦难生，忌神无力何足喜。
例：巳月乙未日自占病得泽风大过变火风鼎卦
妻财未土″    动          子孙巳火′  
官鬼酉金′    动          妻财未土″应
父母亥水′世              官鬼酉金′  
官鬼酉金′                官鬼酉金′  
父母亥水′                父母亥水′世
妻财丑土″应              妻财丑土″  
自占病世爻亥水为用神，被未土忌神动而克水，幸得酉金元神亦动，忌神未土反生元神之酉金，金生亥水，接续相生，化凶而为吉。其如亥水月冲日克，值月破而被克，虽有生扶生之不起，如树无根，寒谷不回春也。果卒于癸卯日，应卯日者冲去元神之日也。此谓之用神无根，元神有力亦难生。
五行相生章第十一
金生水、水生木、木生火、火生土、土生金。
凡用神、元神宜于逢生，月建生、日建生，动爻生、动化回头生。
如卯月己卯日弟占兄已得重罪，叩问能救否。得复之震
子孙酉金″                兄弟戌土″世
妻财亥水″                子孙申金″  
兄弟丑土″应  动          父母午火′  
兄弟辰土″                兄弟辰土″应
官鬼寅木″                官鬼寅木″  
妻财子水′世              妻财子水′  
兄弟爻为用神，丑土兄动日月克之，，明现大罪难脱，幸得兄爻丑土化午火父母回头相生，断曰：速速行之。父母化兄爻相生为吉，后蒙恩免死。
五行相克章第十二
金克木    木克土    土克水    水克火    火克金
凡忌神、仇宜于逢克，月克、日克、动爻克用神、化回头克，此四者用神、元神俱逢一克，他处不见生扶者，则为凶兆。占吉事乐极生悲，占凶事须宜急急回避。
如卯月戊寅日占父官事已拟重罪得泽地萃卦变天火同人
父母未土″    动          父母戌土′应
兄弟酉金′应              兄弟申金′  
子孙亥水′                官鬼午火′  
妻财卯木″    动          子孙亥水′世
官鬼巳火″世              父母丑土″  
父母未土″    动          妻财卯木′  
外卦未土父母，卯月克之，内卦亥卯未合成木局又相克制，月克日刑全无助，果至重刑。
同日妹占兄官事同此一案亦拟重罪得天地否变天水讼
父母戌土′应              父母戌土′  
兄弟申金′                兄弟申金′  
官鬼午火′                官鬼午火′世
妻财卯木″世              官鬼午火″  
官鬼巳火″    动          父母辰土′  
父母未土″                妻财寅木″应
申金兄爻为用神，巳火鬼动，刑克申金，重罪定矣。幸喜辰日冲动戌土父母暗动生申，克处逢生，若有父母可以救之，后因父年八十，援例恩留免死。
圣人作易，令人趋吉避凶，未卜而不知者，是大数也，卜之而神不告，亦大数也，既已卜之，神己先之，明知故犯者，亦不可尽委之于数也、命也。
克处逢生章第十三
受此处之克，得他处之生，即为克处逢生。大凡用神、元神克少生多为吉。忌神者以克少生多为凶，所以忌神宜克不宜生也。
如辰月丙申日占弟癌症业已临危得既济卦变革卦
兄弟子水″应              官鬼未土″  
官鬼戌土′                父母酉金′  
父母申金″    动          兄弟亥水′世
兄弟亥水′世              兄弟亥水′  
官鬼丑土″                官鬼丑土″  
子孙卯木′                子孙卯木′应
断日：月建辰土虽克亥水，兄弟赖申日以生之，又得动爻相生，临危有救，果于本日酉时遇名医救活也，至巳亥日以全生。
动静生克章第十四
六爻安静旺相之爻，可以生得休囚之爻，亦可以克得休囚之爻，盖旺相者有力之人也。
例：令春天寅卯月占得坤卦。
子孙酉金″世         
妻财亥水″            
兄弟丑土″            
官鬼卯木″应          
父母巳火″            
兄弟未土″            
如占父母巳火为父母，三爻之卯木当春旺相能生巳火，父母既逢春，木相生，父旺能克子孙。如占子孙，子孙衰矣。春木当令能克丑未，二土临兄弟，如占兄弟谓之休囚无气，余仿此。
例：令春占得兑卦变归妹卦
父母未土″世              父母戌土″应
兄弟酉金′    动          兄弟申金″  
子孙亥水′                官鬼午火′  
父母丑土″应              父母丑土″世
妻财卯木′                妻财卯木′  
官鬼巳火′                官鬼巳火′  
酉金发动虽则休囚，动而能克旺相之卯木，卯木当令能克丑未二土，今既木被金伤，亦难克土，余仿此。
动变生克冲合章第十五
卦有动爻，动而必变，夫变出之爻能生克冲合本位之动爻，不能生克他爻，而他爻与本位之动爻，亦不能生克变爻。
  例：令子月卯日占得坤卦变火地晋
子孙酉金″世  动          父母巳火′  
妻财亥水″                兄弟未土″  
兄弟丑土″    动          子孙酉金′世
官鬼卯木″应              官鬼卯木″  
父母巳火″                父母巳火″  
兄弟未土″                兄弟未土″应
