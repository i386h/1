<!-- { "loadSidebar": true } -->
遇龙子而无气，纵清高亦是寒儒。此果屡验。凡得青龙子孙持世，必然立志高远，不慕富贵。即子孙无气，亦主绝俗超群，自甘寒薄。
如酉月癸丑日占终身除功名外何事可为？得卦如下：
父母戌土′                父母戌土′  
兄弟申金′                兄弟申金′应
官鬼午火′应              官鬼午火′  
兄弟酉金′                兄弟申金′  
子孙亥水′    动          官鬼午火″世
父母丑土″世              父母辰土″  
断曰：财星伏于二爻，又值空亡，正所谓内外无财，伏又空，财莫能聚，且喜子孙独破遇青龙，虽不持世，亦主清高，生平非义不取，不以富贵关心。彼曰：祖有恩荫，让与弟承袭，令欲挟会遍游，取乐山水，可能如愿否？余曰：亥水子孙变鬼，财爻又空，子死妻空，绝俗离群之事，如有此志，此卦验之几矣。彼曰：余年四十有三，自二十一岁妻亡之后，竟未续弦，子女皆无。余曰：卦之相合，必如其愿。后闻此人游川广填黔，及至十余载之后，致书于家。竟入华山，不知所终。觉子曰：余因父子兄财官鬼各有相忌，难以一卦决之，是以分占得理，然亦有不占财神卦中现出旺财，不问功名爻象现出旺官，目下刑妻克子不待另占，卦中先现刑伤，不可不详加细查。或曰：既谓分占，何故又言兼断？余曰：此理难同俗人而言，来人欲占事者其几动矣，人之至亲，莫过于骨肉，人之得志，莫过于利名，神不告已问之事者，以重大者而先告也，即如此卦福遇青龙清高之客，子孙变鬼绝后之人，兼之财伏而空，乃是离尘绝俗，以此数事，正合福遇青龙清高之客也，似显而见，何须另卜再卦？不然，此财爻者以之为财帛空耶？以之为妻妾空耶？
逢虎妻而旺强，虽鄙俗偏为富客。旧注为白虎临财持世，虽其人不知礼义，然必家道殷实，果有验。又曰：旺财若有制服，亦粗知文墨，此又非理，论旺财逢制，及应将来之破败也，岂以文墨言？
如午月丙子日占财福得明夷之丰
父母酉金″                官鬼戌土″  
兄弟亥水″                父母申金″世
官鬼丑土″世  动          妻财午火′  
兄弟亥水′                兄弟亥水′  
官鬼丑土″                官鬼丑土″应
子孙卯木′应              子孙卯木′  
世临白虎化出旺财生世，果此人目不识丁，鄙俗不堪，农生尽可度日，人丁六畜丰盛。戌年占卦，值子年农生被蝗虫食尽，全家瘟疫，六畜亦瘟。应子年者，占时原有子日冲其午火，因午火而值月建可以相敌，令遇子年，增其冲克，所以破败。
父母持身辛勤劳禄，鬼爻持世疫病缠绵，遇兄则莫能聚财，遇子则身不犯刑。黄金策曰：父母官鬼持世皆可断为辛勤劳碌、疾病缠绵。旧注曰：若是贵人勿以此断。此说非理，实知不是贵人，焉知将来不贵？
曾有人占财福酉月壬辰日得恒卦
妻财戌土″应              妻财戌土″应
官鬼申金″                官鬼申金″  
子孙午火′                子孙午火′  
官鬼酉金′世              官鬼酉金′世
父母亥水′                父母亥水′  
妻财丑土″                妻财丑土″  
问曰：尔过祷告曾问功名否？彼曰：生意人问，何有功名之念？余曰：此卦财生官旺，竟可问名。彼曰：天有落下来之官，亦不到我头上。
命再占得噬嗑变否卦
子孙巳火′                妻财戌土′应
妻财未土″世  动          官鬼申金′  
官鬼酉金′                子孙午火′  
妻财辰土″                兄弟卯木″世
兄弟寅木″应              子孙巳火″  
父母子水′    动          妻财未土″  
余曰：世爻未土之财变出申金之官，明明以财而变官。前卦财旺生官者，因世临月建之官，辰日冲动戌土之财，暗动生世。虽可许名，不敢指以年月，后卦世临未土而逢空，实空之年包出仕。果于卯年援例入临，巳年初任兵马即加纳县令，未年再位江南。旧注官鬼持世疾病缠绵，若是贵人。勿以此断。此人原非贵人。岂谓之疾病缠绵耶？
又如巳月已丑日占终身财福得归妹之临卦
父母戌土″应              兄弟酉金″  
兄弟申金″                子孙亥水″应
官鬼午火′    动          父母丑土″  
父母丑土″世              父母丑土″  
妻财卯木′                妻财卯木′世
官鬼巳火′                官鬼巳火′  
余曰：卦中财福不旺，而官父两旺，如何不问功名？彼曰功名之念已灭。余曰：世临日建月建生身，必主显贵中举，巳午年富贵逼人来也。果于午年保举，虽非科甲，身为科里之官，此岂可谓父母持身辛勤劳碌耶？
父母临身劳碌贫寒之辈。或曰：黄金策乃卜筮之宗，未有占身命而以父子财官兼断之理。余曰：既不为信，即看父母持身之解注，其可知矣。谓占身不可见父兄官鬼持世，爻遇父则克伤子女，一生劳碌，不得安逸。岂非父为克子之神，又为一生劳碌之神？即执论之，但遇父爻持世，不独一生劳碌辛勤，官不旺而父旺者，虽不见用于朝廷，名盛之传。衰而又逢冲克，即欲寄食于公门，凶多吉少。
如子月乙未日占终身财福得兑卦
父母未土″世              父母未土″世
兄弟酉金′                兄弟酉金′  
子孙亥水′                子孙亥水′  
父母丑土″应              父母丑土″应
妻财卯木′                妻财卯木′  
官鬼巳火′                官鬼巳火′  
断曰：卯木之财，而入未日之墓，巳火之官，休囚无气，名不能成，利不能就，惜乎旺父临身，才愈高而和愈寡，况得卦遇六冲，一事无成之象。后屡见逢显贵聘之，才高气傲，皆不待瓜期辞矣。目挚十余载，贫寒炎泊，后随表弟升任云南，不知所终。
兄父临世财耗贫寒O旧系遇兄则财莫能聚解。注有云：世逢兄爻必克妻妾，一生必不聚财，既以之为克妻，又以之为破耗，执此而论，世之伤妻者，皆贫困之人也。假使贫者偕老，富者断弦，何以决之？故予以分占之法，实得理也。觉子曰：凡占财福，兄爻持世，虽不许之富足，亦看旺衰，旺则贫而好义，衰则多疾病官非，得日月生扶，贫而乐。得日月作财而合世，富而骄。旺临蛇虎元武，奸盗诈为之凶顽。衰遇勾陈雀武，背负肩挑之躬汉，受克受制，下贱隶卒。得合得扶，上人抬举。全在人之通变，人观其轻重而言。
官衰无破公门异行资生O官鬼持世，休囚无气者，乃缠绵病疾残疾之人也。若有气者，或入公门或挟术行道，再遇日月动爻贵人扶助，皆得贵客相亲，从此成家立业，财若无气，空有虚名而已。
财弱有商贾百工事业O财爻福爻自来旺相者，或商或贾或守农生，成之富足，乐享丰饶，倘遇衰财持世，或得日月动爻生扶合助者，暴发兴家，守农庄年时丰稔，习工艺巧夺天工。
慕道修持皆为子孙持世O子孙乃恬淡之神，如若持世，孤立无助，又遇财爻陷者，若有高尚之志，许之为道为僧。若无出家之志，不可妄断，殊不知见子，则身不犯刑，许之生平，不犯官刑可也。
家倾名丧乃因官鬼伤身。凡遇官鬼克世，世多旺者，生平多招刑宪，或招嫉妒、或小人暗害、或残疾缠绵。若鬼旺身衰，乃身伤家倾之兆，动之不必以财福为问，速寻趋避之法可也。如世爻动而变鬼克世，及日月作官鬼而克世者，更凶。
如卯月癸未日占终身财福得革之家人
官鬼未土″    动          子孙卯木′  
父母酉金′                妻财巳火′应
兄弟亥水′世  动          官鬼未土″  
兄弟亥水′                兄弟亥水′  
官鬼丑土″                官鬼丑土″世
子孙卯木′应              子孙卯木′  
应外卦世与日月同为三合，以为吉卦，不宜世爻变鬼，又化回头之克，上爻未土又克，目下虽则无妨，今年五月冲开其合，或是酉月冲开卯木，须防不测。果至巳月而生恶疮，卒于酉月。
财化退兮不利于已O财爻持世化进神，或动而生世者，事业从此而进，家道自此丰亨，若化退神，家业自此渐退，日剥月削，渐生萧条，若世爻再被刑克冲害者，非渐退也，即见家覆财倾。
世逢合住受制于人。世临财爻兄者，而得日月动爻合住，衣食仅可度日，难许丰足。世爻无气而被合，财福无气，兄动卦中，乃奔走受制之下贱人也。
终身功名有无章第三十八
官父兴隆，文章见用。凡得旺父持世、官动生之，或官星持世、父爻旺动，或官星父爻旺动、生合世爻，或日月作官星、父母生合世，皆主成名之象。学成文武艺，货与帝王家。
鬼财摇发，纳栗成名。官星持世、财动相生，或世临官动化财，世临财动化官，或官星动而生合世爻，或日月作官星生合世爻，皆主纳栗以奏名。
如辰月乙未日占终身功名有无得地火明夷变丰卦
父母酉金″                官鬼戌土″  
兄弟亥水″                父母申金″世
官鬼丑土″世  动          妻财午火′  
兄弟亥水′                兄弟亥水′  
官鬼丑土″                官鬼丑土″应
子孙卯木′应              子孙卯木′  
	此公原是武荫，巳任卑宫，因病告退，即无官矣。问将来还有功名否？此卦丑土官星持世，化出午火，财旺生官，卯年占卦，巳年援例连连加纳，官至府佐，未年出仕，戌年升任。黄堂古法以动而逢冲谓之散，此系未冲世爻之丑土，竟不见其散也。
