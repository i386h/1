<!-- { "loadSidebar": true } -->
断曰：以父母爻为用神，此卦六爻无父母巳火，父母伏于妻财寅木之下，又遇旬空，所以文书不成。
野鹤曰：伏而又空，事之不成者是也。但此卦文书之不成者，非因空也，乃因飞神在寅，伏神在巳与申日作三刑之故耳，何也。申日冲动，寅木以生巳火谓之飞来生伏得长生，伏神既得长生，则为有气不空，不然何以谓之飞不冲开亦枉然，余故曰：非因空也，三刑也。
伏无提携终徒耳，飞不冲开亦枉然。凡用神不现，伏于卦中，须宜月建日辰，冲开飞神，生合扶起飞神，即为有用。
空下伏易于引拔。伏神不空而飞神空，易于出现，何也，飞神即空，乃上无压住之爻也，而伏神再得月建日辰生扶拱合，脱然出矣。
制中弱主难以维持。用爻休囚又被月建日辰制服，纵遇生扶，亦不济事也。
如辰月丙辰日占地下忽然起五色之光疑有古窖。
父母巳火′                官鬼寅木′应
兄弟未土″                妻财子水″  
子孙酉金′世  动          兄弟戌土″  
兄弟丑土″    动          子孙酉金′世
官鬼卯木′                妻财亥水′  
父母巳火′应  动          兄弟丑土″  
余曰：财伏而空，全无影响，伊曰：既是无财，何故有五色之光，余曰，乃妖气也。彼时人人望财，议论纷纷，有曰子动爻中，兄弟交重偏有望，此卦兄动生子，子动生财，又是内卦合成金局生水旺，何曰无财。余曰，尔知其一，不知其二，子孙虽旺，不生无蒂之财。子水伏而有空，又被日月飞神克制，财从何来，后竞掘之，掘破缸一口，尽是瓦屑泥土。
日伤爻真罹其祸，爻伤日徒受其名。日月如天如君，六爻如臣如万物。日辰能刑冲克害得卦爻，而卦爻不能刑冲克害日月。
墓中人不冲不发。旧注大抵用爻入墓，则被阻滞，诸事费力难成，须得日辰动爻冲破或克破其墓，方有力也。
如戊寅日占财得同人之乾卦
子孙戌土′应              子孙戌土′世
妻财申金′                妻财申金′  
兄弟午火′                兄弟午火′  
官鬼亥水′世              子孙辰土′应
子孙丑土″    动          父母寅木′  
父母卯木′                官鬼子水′  
用爻入墓，喜得日辰克破，后果得财。以用空入墓许以无财者，非也，殊不知虽空而遇冲，冲空则实，虽墓而克破，破墓则开。
野鹤曰：此极有理，屡试屡验，但要用神有力，方可许之，倘若用神休囚无气，虽遇冲开之日，亦难发矣。
如未月戊辰日占年运。
子孙酉金″                子孙酉金″  
妻财亥水″                妻财亥水″世
兄弟丑土″应              兄弟丑土″  
兄弟辰土″    动          子孙申金′  
官鬼寅木″                父母午火″应
妻财子水′世  动          兄弟辰土″  
断曰：世爻子水是申子辰三合水局，不宜日月克世，世爻化回头克，动爻辰土又克，此乃世爻休囚无气也，卯年占，卒于午年，应午年者，世临岁破之年也，岂可谓之墓中人不冲不发耶。
身上鬼不去不安。诸占最怕克世，独官鬼持世者，若非职役之人，最宜日月动爻相冲克，反为吉矣，何也，非克世爻，乃克去身边之鬼。
如午月癸丑日占妻病
父母未土″                子孙子水″应
兄弟酉金′应              父母戌土′  
子孙亥水′    动          兄弟申金″  
妻财卯木″                妻财卯木″世
官鬼巳火″世              官鬼巳火″  
父母未土″                父母未土″  
问来人病得几时，彼曰三月病起，余曰卯日财空，明日出空，必定退灾，彼曰，医空不药矣。余曰，不妨，此卦亥水子孙独发，克去世爻之鬼，应在明日寅日，寅与亥合，合起子孙之日，尔无忧也，果于次日退灾，不药而愈，亦不独此，又因卯木财空，次日出空而退灾。
曾如辰月戊子日占小舟过关恐盘阻得水地比变泽山咸卦。
妻财子水″应              兄弟未土″应
兄弟戌土′                子孙酉金′  
子孙申金″    动          妻财亥水′  
官鬼卯木″世  动          子孙申金′世
父母巳火″                父母午火″  
兄弟未土″                兄弟辰土″  
世爻之鬼，乃满腹忧疑之象，申金克去身边之鬼则无忧也。果于卯日过关，并无阻滞。
德入卦无谋不遂。旧注德者，得也，指与天地合其德。主事爻，天干地支上下相合是也，存有占验。
戌月己酉日占文书得小畜之蛊
兄弟卯木′                兄弟寅木′应
子孙巳火′    动          父母子水″  
妻财未土″应              妻财戌土″  
妻财辰土′                官鬼酉金′世
兄弟寅木′                父母亥水′  
父母子水′世  动          妻财丑土″  
谓五爻动出丙子，文书与世爻变出辛丑干支相合，应戊子日成其文书，余以此论为多事之论。
野鹤曰：鬼谷三才论含爻辞以五行以定祸福者乃用地支。既用地支，不得不以天干为配，未闻以天干而定吉凶。以天干配于地支者，欲全用周天甲子卦，又止于四十八爻。所以乾内卦甲坤之内用乙，乃十干之首，乾之外卦用壬，坤之外卦用癸，皆十干之尾。乾之内卦用子，与坤之外卦相合，坤之内卦用未，与乾之外卦相合。二老上下相映，阴阳相配，中包六子，甲乙之次者丙丁，用之于少男少女，艮与兑也。戊己用之于中男中女，坎与离也，庚辛用之于长男长女，震与巽矣，以全上下干支，此乃配偶之法也。故谓之浑天甲子。而祸福吉凶皆地支生克制化克合刑冲以判之。今又以天干而判休囚者，每卦皆宜用也。何独于此，况小畜变蛊五爻朱雀为文书，动临巳火变出子水文书，而世爻临子水父母，又为文书，酉日生之，化丑合之，叠叠文书旺动于卦中，便非干支相合，亦不能说无成，故曰多事之论。
忌临身而多阻无成。忌即忌神，占不宜持世。如占官子孙为忌神，子孙持世求名不成，占财兄爻为忌神，兄爻持世，求财不获。
野鹤曰：此论极是。然余得有验者，兄爻持世化出财爻而得财，世临财爻化出父母而见父。
如巳月丙申日占财得未济变鼎卦
兄弟巳火′应              兄弟巳火′  
子孙未土″                子孙未土″应
妻财酉金′                妻财酉金′  
兄弟午火″世  动          妻财酉金′  
子孙辰土′                官鬼亥水′世
父母寅木″                子孙丑土″  
此乃忌临世位化酉财，即于酉日得财。
又如申月戊午年占领文书得风雷益卦之家人
兄弟卯木′应              兄弟卯木′  
子孙巳火′                子孙巳火′应
妻财未土″                妻财未土″  
妻财辰土″世  动          父母亥水′  
兄弟寅木″                妻财丑土″世
父母子水′                兄弟卯木′  
此亦忌临世位，即于酉日而得文书，同日子占父亦得此卦，亥日见父，其故何也，疑是动爻不克变爻之故耳。然亦无多见者，余既得验，不得不以告之，然非教后人之法也。诸占必以忌神持世多阻无成者为是。
卦遇凶星避之皆吉。旧注凡值用神空凶，遇日月动爻冲克者，谓之避空，反不遭其冲克之害，旧存有占验：
六月壬子日占子病得姤之大过
父母戌土′    动          父母未土″  
兄弟申金′                兄弟酉金′  
官鬼午火′应              子孙亥水′世
兄弟酉金′                兄弟酉金′  
子孙亥水′                子孙亥水′  
父母丑土″世              父母丑土″应
谓父母旺动，用爻亥水子孙而无气，本为凶兆，喜得用爻值旬空而避之，至丙子日而愈，盖丙子者，则前面已过，又是亥水子孙值子日而临帝旺故耳。
野鹤曰：此论非理，诸占最恶者忌神，既动于卦中，祸已兆矣。用神静者逢冲之日遭害；用神动者，逢合之日遭伤；用神破者，实破之日而遇；用神空者，出空之日相逢。是乃未曾出一可以避之，出空必遇其害，岂曰出空则前面已过，反不受其祸，此说悖也，谬也，余得其验者，原神动于卦中，用神空者，出空之日而得。忌神动于卦中，而用神空者，出空之日逢殃，屡占屡验，独近病逢空不论。凡占近病，用神得遇旬空者，不拘日月动爻克害，用神出空之日即愈。即独此一事，论空不论克也。他占皆忌。此姤之大过，定是占于近病，不悟近病逢空，继而曰诸事皆可避之，此误后人也。
爻逢忌杀敌之无伤。旧注忌爻发动，心事不利，若得日月动爻帮助用爻，可以敌之，不伤于彼，事亦可成，余以此论是理。
申月乙未日占脱役得损之节
官鬼寅木′应  动          妻财子水″  
妻财子水″    动          兄弟戌土′  
兄弟戌土″                子孙申金″应
兄弟丑土″世              兄弟丑土″  
官鬼卯木′                官鬼卯木′  
父母巳火′                父母巳火′世
