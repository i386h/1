<!-- { "loadSidebar": true } -->
父母辰土′应              
妻财寅木′                
子孙子水′                
此卦寅木妻财在二爻，即以此寅木伏于姤卦亥水之下，姤卦二爻之亥水即为飞神，寅木妻财即为伏神，亥水而生寅木，谓之飞来生伏得长生，此用神不现，寻得伏神而遇生扶有用，亦为用神，便作吉断，余仿此。又如占得天山遁
父母戌土′                父母戌土′  
兄弟申金′应              兄弟申金′应
官鬼午火′                官鬼午火′  
兄弟申金′                兄弟申金′  
官鬼午火″世              官鬼午火″世
父母辰土″                父母辰土″  
如占子孙，取子孙为用神，此系乾宫卦，水为子孙，今六爻并无亥水，亦是子孙不现，倘在亥子月日占者，即以月日为用神，若非亥子月日亦在乾为天卦内寻之，乾为天初爻之子水子孙以伏于遁卦初爻辰土之下，辰土即是飞神，子水便是伏神，此乃飞来克伏，谓之飞克，伏神遭克害，名为伏神受制，有用亦无用矣，即作凶推，余仿此。
伏神有用者有六：伏神得日月生者一也；伏神旺相者二也；伏神得飞神生者三也；伏神得动爻生者四；伏神得遇日月动爻冲克飞神者五也；伏神得遇飞神空破休囚墓绝者六也。
黄金策曰：空下伏神，易于引拨，此论近理，但有不独飞神空亡而伏神得出，但得飞神临破休囚入墓而伏神皆易出也，何也？飞神逢破墓衰空，虽有若无，所以伏神易于出现。
此六皆有用之伏神也，虽曰不现亦如现矣。
又伏神终不得出者有五。伏神休囚无气者一也；伏神被日月冲克者二也；伏神被旺相之飞神克者三也；伏神墓绝于日月飞爻者四也；伏神伏囚值空月破者五也。
此五者乃无用之伏神也，虽有如无，终不能出。
黄金策曰：伏居空地，事于心违。余得验者，非此论也。凡用神旺相而遇旬空，出空之日则出矣。
如卯月壬辰日占候文书何日得领，得山火贲卦
          官鬼寅木′  
          妻财子水″  
          兄弟戌土″应
          妻财亥水′  
父母午火/ 兄弟丑土″  
          官鬼卯木′世
  午火父母为用神，空而伏于二爻丑土之下，压住难出，许甲午日出空必得，果得于甲午日。
又酉月丙辰日占子病。得地风升
官鬼酉金″
父母亥水″ 
子孙午火/妻财丑土″世
官鬼酉金′ 
父母亥水′ 
妻财丑土″应 
黄金策曰：空下伏神，易于引拨，此卦午火子孙伏于丑土之下，丑土旬空伏易出，许午日子孙出现必愈，果于午日起床。
以上用神不现，皆在本宫首卦寻之，古法又有凡得八纯首卦用神若值空破，又在他宫寻之，比如占得乾为天内有用神空破衰绝者，往坤宫寻之，谓之乾坤来往互换，易林补遗又以归魂卦取离宫第四卦也。野鹤曰：何必如此？用神衰败则祸福已知矣，为何不再占一卦合断？余于用神不现，即有伏神亦不用之，再占两卦用神必现。
一日到一宅上见医者满座。卯月丙辰日占父病得地雷复卦
子孙酉金″ 
妻财亥水″ 
兄弟丑土″应
兄弟辰土″  
官鬼寅木″  
妻财子水′世
父母用神不现，明知巳火父母伏于二爻寅木之下，旺木以生巳火，飞来生伏，必愈之症，不以此断，令再卜之，占得山泽损
官鬼寅木′应              官鬼寅木′应
妻财子水″                妻财子水″  
兄弟戌土″                兄弟戌土″  
兄弟丑土″世              兄弟丑土″世
官鬼卯木′                官鬼卯木′  
父母巳火′                父母巳火′  
巳火父母明现于初爻，春占木旺火相，断之即愈，彼因病势甚危，伊犹未决，次子又占，得渐之巽
官鬼卯木′应              官鬼卯木′世
父母巳火′                父母巳火′  
兄弟未土″                兄弟未土″  
子孙申金′世              子孙酉金′应
父母午火″    动          妻财亥水′  
兄弟辰土″                兄弟丑土″  
余疑曰：两卦俱当即愈，如何此卦亥水回头克父母，忽而悟曰：是也，前两卦巳火旺不受伤克，乃应目前之愈，此卦亥水克父，今冬难延，即到前令自占，此卦竟于前卦相同，再请夫人卜之，又得此卦。
余连见此卦，毛骨松然，有神乎？无神乎？占父亥水回头克父，自占病亥水克世，妻占夫亥水克夫，三卦雷同，同如一手推出，今冬之危，扁鹊亦难为矣，余且不言，只以前卦断目前之愈，问请医曰：卦中不得见，列位各见何如？曰：病势甚险，遂公议一方，对症便好，不然只看阴功德行耳，内有一位冷笑不言，余请问姓，答曰，姓寿，因私问曰：此公之祥，何如？彼曰：我可治之，不服我药，奈何。余暗嘱其子曰：太翁之病，须用姓寿者治之。次早寿姓来谢，余问将来何如？寿曰：目下不妨，今冬难保。余曰：公言与数相合，真神医也。果绝于亥月，余之不取伏神，多占几卦以决祸福而更稳。即知目前之生，又知将来之死，非多占之力耶？
李我平曰：古法用伏神虽有验，然伏神之衰旺休囚刑冲克害月破旬空亦有难于把握者，此谓多占两卦又有用神，真秘法也，以此之秘，急欲传世，真婆心也。或曰：多占两卦，虽有诗言，不敢再三，然亦有再占者，何为秘诀？余曰：既知再占，何故用神不现而寻伏神，伏神无用又寻互卦，互之不得又寻于化，况易冒变互章中所存占验，非惟牵强且错误颇多。
有子月戊寅日占官得困之兑卦
父母未土″                父母未土″世
兄弟酉金′                兄弟酉金′  
子孙亥水′应              子孙亥水′  
官鬼午火″                父母丑土″应
父母辰土′                妻财卯木′  
妻财寅木″世  动          官鬼巳火′  
彼断曰：飞爻午之官已临破矣，巳官伏神长生于寅，至孟春必得升迁。余断之：黄金策曰，飞爻变爻俱无用神者，始寻伏神。此卦初爻寅木变出巳火官星，孟春官遇长生，且财爻独发亦生官矣。不曰变出之官而曰伏神者，何也？幸次卦伏神变爻皆巳火也。倘后人遇他卦，亦执此为法，用变爻乎？用神乎？非传世教人之法而不取也。观于化章中之占验更为可笑，有辛卯年丙申子日占存亡
妻财卯木′    动          父母未土″  
官鬼巳火′                兄弟酉金′应
父母未土″世  动          子孙亥水′  
妻财卯木″                妻财卯木″  
官鬼巳火″                官鬼巳火″世
父母未土″应              父母未土″  
彼断曰：水为子孙不现，却得丙月辛年，丙辛化水，后至亥月甲辰日申子辰合成水局，亥月而归。余断曰：世爻未土发动化出亥水子孙，是亥月即见子也，世与子孙亥卯未三合成局，明明父子相逢，何故而取于化？即使卦中亥水不现，子水日建亦作用神，叠叠用神而不取，左支右吾，以取于化，是误后人，非教后人也。
进神退神章第二十九
进神退神者，爻之动而化也，化进化退，吉凶祸福有喜忌之分，所喜者宜于化进，所忌者宜化退神。
进神  
亥化子  寅化卯  巳化午  申化酉  丑化辰  辰化未  未化戌
退神  
子化亥  卯化寅  午化巳  酉化申  辰化丑  未化辰  戌化未
进神由此而进也，如春天花木枝繁叶茂。
退神由此而退也，如秋天花木渐渐凋零。
申月癸卯日占乡试得恒变大过
妻财戌土″应              妻财未土″   
官鬼申金″    动          官鬼酉金′   
子孙午火′                父母亥水′世
官鬼酉金′世              官鬼酉金′   
父母亥水′                父母亥水′   
妻财丑土″                妻财丑土″应
 断曰：酉金官星持世旺相，当时卯日冲之而暗动，又得九五爻上官进神财助生扶，不独今秋折桂，来春占鳌头，果得联捷。
卯月乙丑日占求婚成否
子孙巳火′    动          父母子水″应
妻财未土″世  动          妻财戌土′   
官鬼酉金′    动          官鬼申金″   
妻财辰土″                兄弟卯木″世
兄弟寅木″应              子孙巳火″   
父母子水′    动          妻财未土″   
断曰：财爻持世化进神，巳火子动而生世，但因巳火化子水回头之克，必待午日冲去子水，午火又合世爻，其婚必成，果于午日允婚。或曰：间爻酉金鬼动，岂无阻耶？余曰：鬼化退神虽有被阻而无力也。
此卦世爻未土财化旬空，古以财化旬空，谓之动日月而空且不能进，此处未土无力，动散而化空，亦能进矣。
酉月甲辰日占自陈何如
父母酉金″应               父母酉金″   
兄弟亥水″                 兄弟亥水″   
官鬼丑土″                 官鬼丑土″世
妻财午火″世   动          兄弟亥水′   
官鬼辰土′     动          官鬼丑土″   
子孙寅木″     动          子孙卯木′应
断曰：世化回头之克，官化退神，子孙化进神，三爻皆非吉象，大凶之兆，果于次年革职拿问。
古以动日月化空破谓之不退，此卦官子孙动休囚而化空破，进者进而退者竟退。
丑月丙戌日占父有信至已起程我去迎之可能遇否.
子孙子水″    动          官鬼巳火′   
