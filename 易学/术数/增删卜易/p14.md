<!-- { "loadSidebar": true } -->
子孙子水′                妻财卯木′  
彼有门客知易，谓寅木一爻独发，化出丑父，乃应正月得见父灵。余曰，此隔靴搔痒也。卦中父爻持世，据被寅木克制，乃身不能动，灵亦不能动也。欲身动而灵动，必待冲开寅木之年月也，再请一卦，合而决之。
又得泽火革变既济
官鬼未土″                兄弟子水″应
父母酉金′                官鬼戌土′  
兄弟亥水′世  动          父母申金″  
兄弟亥水′                兄弟亥水′世
官鬼丑土″                官鬼丑土″  
子孙卯木′应              子孙卯木′  
余曰：此正前卦相合，前卦应冲开寅木者，申也。此世化申金回头生，亦应申月。世临虎动因丧事，而卯木冲动九五，又来生世，今年申酉月必蒙恩。眼下月破，万万不能。后应申月所请准，酉岁迎灵而归，两卦皆是独发，可执之耶。
又如午月甲申日防涨水冲去麦子
子孙戌土′应  动          子孙未土″  
妻财申金′                妻财酉金′  
兄弟午火′                官鬼亥水′世
官鬼亥水′世              官鬼亥水′  
子孙丑土″                子孙丑土″  
父母卯木′                父母卯木′应
友人执此而问。余曰：戌土子孙一爻独发，昨日丙戌，定皆大晴，如何还雨，余曰：尔忧麦被水冲，神以子孙发动克去身边之鬼示尔忧非，应晴也。虽则目下晴，决不涨水，即以此卦而决阴晴，卯日必大晴也，彼曰：何也？余曰：动而逢合之日晴，则尔无忧也。果于卯日大晴。
又如辰月甲午日开煤
得家人变益卦
兄弟卯木′                兄弟卯木′应
子孙巳火′应              子孙巳火′  
妻财未土″                妻财未土″  
父母亥水′    动          妻财辰土″世
妻财丑土″世              兄弟寅木″  
兄弟卯木′                父母子水′  
丑土财爻持世，日生之，许其可开。问应何时见煤？余曰：财静未月冲开，应在六月。及至六月，竟不见煤，歇而开，开而歇，未年占卦，至亥年辰月始得见煤，此乃应于独发亥水化辰土，年月俱应，断卦之时，谁以亥年辰月而断耶？
又如寅月庚戌日占女病
兄弟巳火′应  动          官鬼子水″  
子孙未土″    动          子孙戌土′  
妻财酉金′    动          妻财申金″世
兄弟午火″世  动          妻财申金′  
子孙辰土′    动          兄弟午火″  
父母寅木″                子孙辰土″应
古有以独静之爻而断应期，譬如此卦，寅木独静，若不看用神，断寅日生也？断寅日死也？余以卦土为子孙，虽则休囚，得巳午火动而生之，未土子孙化进神，辰土子孙化回头生，许之寅日当愈，然亦不敢竟断，命伊母再占一卦
父母戌土′                父母戌土′  
兄弟申金′                兄弟申金′  
官鬼午火′应              官鬼午火′世
兄弟酉金′    动          父母辰土″  
子孙亥水′    动          妻财寅木″  
父母丑土″世  动          子孙子水′应
亥水子孙化寅木空亡，近病逢空即愈，出空之日也。与前卦相合。余曰：寅日大愈，目下病体虽重，管许无虞。果于寅日全愈。此虽应前卦一爻独静，必应用神之旺也，又得后卦显然，方敢以寅日决之。
李我平曰：易冒以吉凶之生由乎动，所以重于动而轻于用。事应之来不验于用神于卦象，此教人重于独静，独静不用用神者明矣。又云：虽不离用而亦不执用爻也，此又教人用用神、不用用神也。又曰：独发静可用，时日吉凶须审用卦，又教人重于用卦也。留书传世，须一字开后人之茅塞，一言破千古之疑患，即曰用用神之，又曰不用用神主，既无定，何以为法，得此可以醒世。
两现章第三十二
用神两现，如占父母卦中两爻父母者是也。舍其休囚，用其旺相，舍其静爻，而用动爻，舍其月破，而用不破，舍其旬空，用其不空，舍其被伤，用其不伤。此古法也。得其验者，应乎旬空月破，舍其不空，而用旬空，舍其不破，而用月破。
如未月庚子日占求财得风天小畜
兄弟卯木′                兄弟卯木′  
子孙巳火′                子孙巳火′  
妻财未土″应              妻财未土″应
妻财辰土′                妻财辰土′  
兄弟寅木′                兄弟寅木′  
父母子水′世              父母子水′世
应临月建之财以克世，许之必得，彼问何时到手，余以次日辛丑冲动未财日得，却得于辰土出空之日，此乃舍其不空而用旬空。
未月甲午日占升迁得师之涣卦
父母酉金″应  动          子孙卯木′  
兄弟亥水″    动          妻财巳火′世
官鬼丑土″                官鬼未土″  
妻财午火″世              妻财午火″  
官鬼辰土′                官鬼辰土′应
子孙寅木″                子孙寅木″  
断曰：世爻极旺，既临日建又得月令作官星而合世，但卦中官星两现，一空一破，至辰年官而出空一定高升，然反吟于外卦，当得验者，去而复来，果于辰年，调于河南，五月因他故，又调回楚，十月而升督府，十年两调一升，皆应实空之年也。
又如亥月丙午日母占子何日脱厄，得豫之归妹
妻财戌土″                妻财戌土″应
官鬼申金″                官鬼申金″  
子孙午火′应              子孙午火′  
兄弟卯木″                妻财丑土″世
子孙巳火″    动          兄弟卯木′  
妻财未土″世  动          子孙巳火′  
余见卦中三现子孙，俱生世爻，午逢日建而静，两爻巳火逢月破许巳年脱厄，乃实破之年也，果脱厄于巳年。此乃卦中用神三现，而用逢破之爻也。
野鹤曰：余竟以月破而断年者，非只此一卦也。因此位老夫人之长公弃封疆而归，本人自身占过，申金子孙发动，动逢合乃应巳年；弟又占兄，申金兄动亦应巳年，此卦巳火子孙回头生世，虽逢月破，合前二卦故敢许以巳年，以卜易者一则全其灵机达变，二则卦要留神记之，若不留心记得前卦，此卦午火日建生世，何不许其午年，况午岁又是合世之年，何敢许其巳年，许巳年者，因合前卦而断也。
《星煞章》第三十三
太乙贵人
甲戊兼牛羊  乙巳鼠猴乡  丙丁猪鸡位
壬癸兔蛇藏  庚辛逢马虎  此是贵人方
假令甲戊庚日占卦又中见丑未者即是贵人
禄神
甲日到寅  乙初到卯  丙戌禄在巳  丁己禄居午  庚禄居申  辛禄在酉。
假令甲日占卦爻中见寅为禄乙日占卦爻中卯为禄余仿此
驿马
申子辰马到寅  巳酉丑马在亥  寅午戌马居申  亥卯未马在巳
假令子日申日辰日占卦爻中见寅即为马余仿此
天喜  
春戌  夏丑  秋畏  冬未
假令春天正月占卦爻中见戌即为天喜，三月虽以戌为天喜，又为月破，若发动于卦中扶助旺相之用神者，以之为喜，不以为破，余仿此。
诸书星煞最多，余留心四十余载独验贵人禄神驿马天喜，然不能独操祸福之权，用神旺者见之愈吉，用神失陷虽有如无。
李我平曰：伏羲观奇偶以判阴阳，文王以爻辞而断凶吉，周公之后，决祸福于五行，易道穷矣，今兼吉凶煞星，不知起自何人。丧门拓墓大杀飞鹰，加此验语惊人，往往全无应验，易冒疾病章云：卜卦不死星煞不死用神煞（此处缺），出尔反尔，后学何从，即如此书得验贵人禄神驿马亦必附和用神之旺相，即不能独操祸福之权。
予以为诚意先生千金赋曰：吉凶神煞之多端，何如生克制化之理，一言以敝之矣。
增删《黄金策千金赋》第三十四
动静阴阳，反复变迁。前动变章注解明白。
太过者损之斯成。旧注主事爻重复太多，事不专一，故宜损之。且如土为主事爻多，卦中多逢丑戌辰未，谓之大过，须待寅卯月日克制土爻，然彼成事，或占时得遇寅卯日月亦好。
野鹤曰：不独后逢寅卯月日，得逢辰月辰日者，或许成事，何也？辰乃土之墓库，谓之用爻重叠，须墓库以收藏是也，余仿此。
不及者益之则利。何为不及？若主事爻只有一位，又不旺，谓之不及，其事难成。且如金为主事爻，若在夏天占得休囚死煞，若得日辰动爻生之，或得后来逢生助之日月，皆有利益，其事亦成。余以此论是理。但要主事爻原有根蒂，衰而逢生者，如旱苗得雨也，勃然而兴，故谓之有扶有助，衰弱休囚亦吉。只恐衰弱无助，休囚失陷，虽逢生合，亦难生矣，岂不闻制中弱主，难以为持。
生扶拱合，时雨滋苗。克害刑冲，秋霜杀草。前五行生克、三合六合章、月将日辰章，三刑六害章，注解极明。
长生帝旺，争如金谷之园。死墓绝空，乃是泥犁之地。前《生旺墓绝章》、《空亡章》详之。
日辰为六爻之主宰，月将是万卜之提纲。前《日辰月将章》详之。
