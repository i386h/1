<!-- { "loadSidebar": true } -->
岁君：即当年太岁。岁五即卦中第五爻为太岁。
五位：卦中第五位为君位。易经曰：九五之尊。
身即世爻。古以身为卦身、身世，余试之不验，后遇身者，即以之为世，非卦身，世身。
三墓即用爻入日墓、入动墓、动而化墓，非古法之世墓、身墓、命墓。
主象即定事吉凶之爻。古法以卦中世爻为主象，又名主事爻。即如占父母兄弟则卦中父母爻兄弟爻为主事爻，余仿此。
老阴而成少阳谓之变，老阳而成少阴谓之化。
古以变如物消亡而后长出，退而又进。化如物之生成而后败，进而又退。余试之不验。化进神、化生旺，虽化亦为吉。变鬼、变克，虽变亦为凶。各章所言变即是化，化即是变。
各门类应期总注章第又二十六
静而逢值逢冲：如主事爻临子水不动，后逢子日午日而应之，余仿此。
动而逢合逢值：如主事爻临子水发动，后遇丑日子日而应之，余仿此。
太旺者逢墓逢冲：如主事爻临午火，又遇巳火午月日占卦，或卦中巳午爻太多，后逢亥子日应之，又有戌日应之乃火入墓也，余仿此。
衰绝者，遇生遇旺：如主事爻属金，占卦于巳午月日，即是休囚无气，后逢土月日或至秋令当时，则旺矣！余仿此。
入三墓俱喜冲开：如主事爻临午火，假使火墓于戌，后逢辰日则应之，余仿此。
遇六合亦宜相击：如主事爻与月作合，或动而化合，吉凶必待冲开之月日应之。即如主象临子，与丑作合，后逢午未日应之是也，余仿此，
月破喜填：如子月占，主事爻临午火，乃为月破。后逢未日应之，谓之破而逢合。又有逢午月应之，填实之月，则不破矣！余仿此。
旬空最爱填冲：详空亡论章。
大象吉而受克，须待克神受克：如用神临辰土，得日月动爻生扶，乃为大象吉也。倘被寅卯克害，后逢申酉日冲克克神则吉，余仿此。
大象凶而受克，须防克者逢生：即如前说，用神临辰土，既无日月动爻生扶，乃为大象凶也。再逢寅卯克制者，后逢寅卯亥日，则凶。余仿此。
元神来助来扶，贵看用神衰旺，忌神来冲克，须观元气兴衰。
化进神、逢值逢合：如申动酉，乃为进神，为福为祸，有应申月日者，有应巳月日者，余仿此。
化退神、忌值忌冲：如酉化申，乃为退神，为凶为吉，有应申月日者，有应寅日月者，余仿此。
问有应于独发独静：详独发章。
问有应于变爻动爻：如爻临戌土，变出酉金，其吉凶有戌日应者，有酉日应者，余仿此。
勿谓爻之不验，远近当分：远事定之以年月，近事应之于日时。再问有占远应近，占近应远，占月应年，占日应时，亦所当知。
倘遇卦之不明，再占是一法。卦有恍惚者，再占一卦，不可妄断。
世空元动，须待元神逢值。如甲辰旬，占求财，得困之坎，主亥日得财，余仿此。
世衰元静，必然是元气逢冲。如秋占图谋，得困卦后逢巳日成事，余仿此。
归魂游魂章第又二十六
游魂卦为各宫之第七卦，如乾宫中之火地晋，坤宫中之水天需。
归魂卦为各宫之第八卦，如乾宫中之火天大有，坤宫中之水地比。
古以游魂行千里，我行此事而欲久者，游魂而不能久，心无定向，迁改不常。占身命无安家乐业之所，占行人游遍他乡。占出行，行无定止。占家宅，迁变不常，占坟茔，亡灵不能安妥。野鹤曰：须以用神为主，然后以此参之，若舍用神执此而断者，谬也。
古以归魂不出疆，诸事拘泥不行，与游魂卦相反而断之，可也。野鹤曰：亦须以用神为主。

增删卜易卷之二
野  鹤  老  人  著
楚江李  坦我平鉴定
湖南李文辉觉子增删男婿陈文吉茂生茹芝山秀仝校

月破章第二十七
正申、二酉、三戌，四亥、五子、六丑、七寅、八卯、九辰，十巳、十一午、十二未，月建冲之为月破，逐月之破日是也。
诸书皆以用神临月破如悖时也，即是枯根木，逢生生之不起，逢伤更伤者重，虽现于卦，有迹如无，伏于卦中，终莫透露，虽有日辰之生，亦不能生，动而作忌神者不能为害，作变爻者不能伤克动爻。
野鹤曰：余得其验，动则能伤于爻，变则能伤于动，何也？神兆机于动。事之无吉无凶则不动矣，既动则有祸福之基，目下虽破，出月则不破，今日虽破，实破之日则不破，合之日则不破，近应日远应年月。惟而不动又无日辰动爻生助者则到底而破矣。
如亥月已丑日占将来有官否。得兑化讼卦
父母未土″世  动          父母戌土′  
兄弟酉金′                兄弟申金′  
子孙亥水′                官鬼午火′世
父母丑土″应              官鬼午火″  
妻财卯木′                父母辰土′  
官鬼巳火′    动          妻财寅木″应
此卦官动而生世，世动化进神，虽然有官之象，但官逢月破，世遇旬空，然空者犹月日辰相冲，冲空则实不为空矣，而破者又无日辰动爻之生，占以日建亦生不起，况无日建动爻以生乎？余疑之即无所用，何故动而生世？命之再占，又得出水地比卦。
妻财子水″应              妻财子水″应
兄弟戌土′                兄弟戌土′  
子孙申金″                子孙申金″  
官鬼卯木″世              官鬼卯木″世
父母巳火″                父母巳火″  
兄弟未土″                兄弟未土″  
断曰：命若无官，官不得生世持世，今即前卦动官相生，后得官临世位，食禄王家终须有日。彼问：应在何年？余曰：前卦官临月破，定于实破之年，果于巳年承袭长房世职，若以月破，百无所用，霄壤之隔也。
又如辰月戊子日占父何日归得乾之夬
父母戌土′世  动          父母未土″  
兄弟申金′                兄弟酉金′世
官鬼午火′                子孙亥水′  
父母辰土′应              父母辰土′  
妻财寅木′                妻财寅木′应
子孙子水′                子孙子水′  
父母持世，破而化空，既无日生，又无动助，以古法断者，作用神而无气，其父不能归也。余不以此论之，竟断朱雀临父动而持世，卯日有信，午未日必归，果于卯日得信，乙未日到家，应卯日得信者，破而逢合之日也。应未日归者，父化未土旬空出空之日到也。古诀用神之论谓之动逢月破，我位既失，化月建，为退之不及。此卦父爻破而动而化空，竞退以归家。
又如午月癸卯日占后遇功名
官鬼寅木′世              官鬼卯木′  
妻财子水″    动          父母巳火′  
兄弟戌土″                兄弟未土″世
子孙申金′应  动          官鬼卯木″  
父母午火″                父母巳火″  
兄弟辰土″                兄弟未土″应
断曰：寅木官星持世被申金动爻克，今年七月必有凶。彼曰：看因何事。余曰：应动而克世，必有仇家。又问：碍于功名否。余曰：若非子水动爻，去位必矣，幸有子孙接续相生，降级离任而不免耳。次日，有幕客知易理而问曰：既知子水，接续相生，卜书有云，忌神与原神同动，官与世爻得两生也，今冬高升之兆，如何反说离任。余曰：子水破而化空，卜书有曰：虽有如无，作原神而无用，余因不依古法，而断神兆机于动，动必有因，所以断之降级而已。若在冬至月，始有此验，倘在他月，子水而未实破，还不可知。果于七月，成大非，冬至月事结降级调用。余彼时，已往他省，复来呼唤，至彼而又卜之。
寅月丙辰日占得地泽临
子孙酉金″                子孙酉金″  
妻财亥水″应              妻财亥水″应
兄弟丑土″                兄弟丑土″  
兄弟丑土″                兄弟丑土″  
官鬼卯木′世              官鬼卯木′世
父母巳火′                父母巳火′  
余曰：闻得士民保留，巩蒙不必，待子年仍以原品起用，知易理幕客在坐，问曰：九五亥水生官，如何不允。余曰：被日克，将来子年亥水旺也，又合前卦，五爻子水值太岁而不破，起用无疑。果于甲子年巳月仍以原品起用专补两任，卯年而开督府。余劝离荣，公曰：何也？余曰：仍以前卦决。因申金克世，子虽动临破化空，不能生世生官，所以成非构怨。及子月虽则实破，其力尚轻，虽不至于削职，犹有降级之事。值子年乃实破之年也，值太岁是以当权起用。明年辰戌是子水入墓之年，太岁克去子水，申金仍复克世。有克无生，较昔年之祸更甚，不听，果于辰年三月，条陈虽留万世芳名，而得罪解往矣。士之辨日破者乃因破而动，勿以此断。
李我平曰：易冒之论，月破动作忌神而无害，动作元神而无用，动逢日辰生之而不起，曰百无所用之卦也。易林补遗亦曰：如临月破之爻，不拘衰旺，更作凶推，逢生不受，遇克能招，亦谓虽有而如无也，观此艮之观卦，占时而值月破，不能接续相生，勾讼士庭，值月建以填宫，其力尚轻，犹有降罚之事，值太岁而当权仍以原品而起用，至辰而入墓祸匪轻，平生凶吉，关乎一爻月破，岂可谓之有亦如无，毫无所用耶？
飞伏神章第二十八
若用神不现，即以日月为用神，倘日月非用神者，则于宫首卦寻之，因本宫首卦，父子财官六亲俱全之故耳，假令占得天风姤卦
父母戌土′              
兄弟申金′              
官鬼午火′应            
兄弟酉金′              
子孙亥水′              
父母丑土″世            
若占妻财，取财爻为神，用此姤卦以寅卯木爻为妻财，今六爻无寅卯，即是用神不上卦，如于寅卯月占者，则以日月为用神，倘非寅卯月，须在宫首卦，乾为天卦内寻之。乾宫首卦乾为天。
父母戌土′世              
兄弟申金′                
官鬼午火′                
