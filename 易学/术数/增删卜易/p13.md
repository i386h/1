<!-- { "loadSidebar": true } -->
又如未月丁丑日占母路隔千里何时来得火天大有变井
官鬼巳火′应  动          子孙子水″  
父母未土″    动          父母戌土′世
兄弟酉金′    动          兄弟申金″  
父母辰土′世              兄弟酉金′  
妻财寅木′                子孙亥水′应
子孙子水′    动          父母丑土″  
断曰：卦初爻子水化出丑父，子与丑合，被合不来，未父化进神，亦应不来，幸得未土生起酉金兄爻，兄化退神而合世，父母必不来，兄弟必来。彼曰：有妹无弟。果于次年三月妹至，此乃兄弟化空，爻空亦能退也。
又如未月辛丑日占开金银器皿店得火雷噬嗑化屯卦
子孙巳火′    动          父母子水″  
妻财未土″世  动          妻财戌土′应
官鬼酉金′    动          官鬼申金″  
妻财辰土″                妻财辰土″  
兄弟寅木″应              兄弟寅木″世
父母子水′                父母子水′  
财爻妻财持世化进，生意兴隆，甲戌日开张，财源茂盛，妻财持世化进神乃久远丰隆之象。余曰：代尔择甲戌日开张，管许大发，果开市于戌日，至今此店兴盛丰隆，此乃动日月而空，岂可谓之不进耶？
野鹤曰：夫进神之有四：动旺相而化旺，乘势而进，一也；动休囚而化休囚，待时而进，二也；动爻变爻有一而值衰，待旺相之日而进者，三也；动爻变爻有一而空破，待填实之日而进者，四也；退神之法有四：动旺相而化旺相或有日月动爻生扶，占近事得时而不退者一也；动休囚而化休囚及时而退者二也；动爻变爻有一而旺相待休囚之时而退者三也；动爻变爻有一而逢空破待填实之日而退者四也。
 李我平曰：初看易冒，有大进不进不能进祗近理，后见动日月而化空破，无阶无路，谓之不进，故知谬也。动爻既临日月，逢空不空，逢破不破，况化空破？即日月如天，虽化空破，知浮云之掩日，实空实破之期即是云开雾散，司令当权，何以谓之不进？又曰：动值破散而变日月谓我位既失，何以得前？殊不知既动而破，自有实破之期，既动而散，自有填实之日，况化日月，名为化旺，后日填实愈旺强，何以谓之不前？伊存格式：申月卯日占兄弟得兑之丰
父母未土″世              父母戌土″  
兄弟酉金′    动          兄弟申金″世
子孙亥水′                官鬼午火′  
父母丑土″应  动          子孙亥水′  
妻财卯木′    动          父母丑土″应
官鬼巳火′                妻财卯木′  
酉爻兄弟被卯日冲，虽化申为月建，亦不及退，不退者，建也，不及退者，谬也。彼日月将章云：爻临月将，逢散不散，七月之酉金，虽非月将，奈日不旺，况化月建，动变尽属坚金，帮助共扶，如山如冈。知曰：焉能冲散？他章俱存占验，独此章只存数式，余故知其乃揣摩之说，非经验而得也。
随鬼入墓章第三十
古有日墓、动墓、化墓之三墓。世爻随鬼入墓、本命随鬼入墓、卦身随鬼入墓、世身随鬼入墓。
觉子曰：执此数论，若逢辰戌丑未之日，竟不敢占卦，非世临鬼、即卦身临鬼、即本命临鬼，然又不独辰戌丑未日而他日亦不敢占，何也？卜卦之中不免有二三墓爻发动，非世命而入、即二身而入、及动而化墓、非世爻动化、即二身动化，再不然难保其本命不化墓也，一卦之中不必看刑冲克害破散绝空，凡占疾病凶危之事，只以随鬼入墓即知凶吉也，余屡于疾病之占卦，卦卦留神，见世爻旺者二身随鬼入墓而不死也。本命随鬼入墓而不死也，存留验，不验又试，试之不验，而再试之，一而十，十而百，全不验者，始尽删之，便是世爻用爻随鬼入日墓入动墓或动而化墓，亦是休囚无气始见危，若旺而有扶亦有求解。
如申月戊辰日占夫病癸亥命
子孙戌土′应              兄弟巳火′世
妻财申金′    动          子孙未土″  
兄弟午火′                妻财酉金′  
官鬼亥水′世              官鬼亥水′应
子孙丑土″                子孙丑土″  
父母卯木′                父母卯木′  
断曰：妻占夫，亥水官星为用神，墓于辰日，乃夫星夫命皆入墓于辰日，古法断之必死，余曰：不独不死，明日愈。何也？辰日冲动戌土以生申金，因世爻亥水空亡不受其生，明日己巳冲起亥水，得遇金生，其病如失，果于次日大愈。
又如戌月甲寅日会试能联捷否？
父母戌土″    动          妻财寅木′世
兄弟申金″                子孙子水″  
官鬼午火′世  动          父母戌土″  
兄弟申金′                兄弟申金′应
官鬼午火″                官鬼午火″  
父母辰土″应              父母辰土″  
断曰：世爻随官入三墓，动墓，化墓，又入月德之墓，明岁辰年冲开墓库，发榜之期，又遇辰月冲开三墓，不独连登，定中状元。日月合成官局旺相当时，卦之全美，如玉无暇，果然如是。
又如申月己丑日占病壬申命得雷风恒
妻财戌土″应              妻财戌土″应
官鬼申金″                官鬼申金″  
子孙午火′                子孙午火′  
官鬼酉金′世              官鬼酉金′世
父母亥水′                父母亥水′  
妻财丑土″                妻财丑土″  
此卦日命随鬼入墓，世爻随鬼入墓，世身又落旬空，卦身又临月破，若执古法断之，百无一生，因世爻旺相，许未日愈，果起床于未日者，冲开丑墓之日而出也。古法以墓为沉滞昏迷之象，此说近理，此人病中不思汤药，昏昏沉沉，至未日忽然更醒，不药而愈，岂可一概谓之随鬼入墓也。
又如未月戊辰日占已定重罪可蒙赦免否
兄弟寅木′应              兄弟寅木′应
父母子水″                父母子水″  
妻财戌土″                妻财戌土″  
官鬼酉金′世  动          妻财丑土″世
父母亥水′                兄弟卯木′  
妻财丑土″    动          子孙巳火′  
世爻随鬼入动墓，又动而化墓，古以为凶，余以为吉。断日月生世，丑墓月破，破罗破网，容易而出。明岁酉年定蒙赦免。果于次年辰月蒙赦而出。余因屡试而得验者，只验世爻入墓有三：世爻随鬼入日墓，入动墓，动而化墓。此三墓者，自占看世爻，旺相者非真，代占看用神，用神旺相者非真，惟世爻休囚被克，而又入墓者，是也。墓神破，日月动爻冲破，亦非真也。墓破如破网，容易而出矣。
占功名，世旺得地，冲开墓库之年月成名，世若空破休囚，始终难成之象；占身命，世旺得地，冲开墓库之年月发迹。世爻空破休囚，终身寂寞，如日月之无光也；占出仕，出行得世旺得地冲开墓库之日月遂心。世若空破休囚，多见去而不返。占求财图利，世旺者，冲墓之日月而成，若空破休囚，终无成日；占婚姻，世旺得地及财爻有气而生世者，冲墓之日月而成，若空破休囚，非病于他乡即流落也；占胎产，子孙入动墓化墓者，旺则冲墓之日月即生。财爻空破休囚，妻遭产厄，子孙空破，子必危亡；占入公门，世旺得地，冲墓之年月如心，空破休囚，常遭枷锁刑狱；占家宅，世旺者，或得财爻生世，冲开之年月兴家。空破休囚，身衰家破。占祖茔者与家宅同；惟占新茔未葬者，旺相休囚皆不宜也；占偷关偷险，世爻旺相，又得生扶，难而无危，忧心难释，鬼在身边故耳；占讼事，世旺者得理，空破休囚被克者，必遭刑狱。
诸占世爻若旺，墓爻而值空破，待墓爻填实之日月而吉；世爻空破休囚者，又在墓爻填实这日月而凶。
古以世临破鬼，如占防患，祸患潜消，余以为非。月破既为白虎鬼，目下虽无妨，实破之年月非吉。
如申月己未日占贼来否得大畜之泰卦
官鬼寅木′    动          子孙酉金″应
妻财子水″应              妻财亥水″  
兄弟戌土″                兄弟丑土″  
兄弟辰土′                兄弟辰土′世
官鬼寅木′世              官鬼寅木′  
妻财子水′                妻财子水′  
彼时土贼兴发常来，乡人了无宁日。一日忽报贼来，此人携妻而避，因小女未随，复去抱女，同遭贼害，夫应自身之死者，世临破鬼而入日墓，女之死者，上爻鬼变子孙之故耳。岂可谓世临破鬼，祸患消耶。
（鬼临月破，不动者不验。）
李我平曰：此论虽随墓令人刮目，每卦之动墓多见，倘再遇辰戌丑未之日，叠叠墓爻，若兼世命二身，非此即彼，以入墓也，真无暇他论，况诸书章不言及旺衰，概以随墓不吉，如占功名旺官临身，岂可曰履仕途而不返，占防灾世临月破又随鬼入墓，岂可竟曰无忧，颠倒凶吉，不得不为正之。
独发章第三十一
五爻俱动，一爻不动，谓之独静；五爻不动，一爻独动，谓之独发。事之成败，由乎用神；应期迟速，亦由乎用神；独发独静，古有验之，余试亦有验也，皆在验事应之后，如会神机，非初敢执之而断祸福与应期也。况卦得独静虽少，而独发者多，如舍其用神，执之而决事者，谬也，过也。
曾于辰月甲戌日占迎请父王灵柩允否？
官鬼巳火′应              官鬼巳火′世
父母未土″                父母未土″  
兄弟酉金′                兄弟酉金′  
父母辰土′世              子孙亥水′应
妻财寅木′    动          父母丑土″  
