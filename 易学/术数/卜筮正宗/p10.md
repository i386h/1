<!-- { "loadSidebar": true } -->
或为功名而卜终身有无，或因贫贱而卜终身富贵，或为无子而卜终身有无，或卜寿夭，或习艺而卜终身可赖，或为行道而卜终身可行，或为弟兄子侄之终身如何．种种卜者各有用神，诸书惟增删卜易有野鹤论，分占终身之法甚妥．大总概言，卜终身吉凶宜向六亲生克制化，刑冲克合，动静空破之间．是问神必以吉凶之机现于爻，以成败之机现于卦．忆予于戊辰年辰月丙辰日卜自己终身成败得旅之蛊卦．

占事	自己终身成败
卦名	火山旅之山风蛊
卦宫	离火	空亡	戌亥	缺爻	
六兽	世应	卦
爻	干
支	六神	干支	六神	伏
神	卦身	日
辰	月建	太岁
龙			巳	兄					丙	丙	戊
武			未	孙					辰	辰	辰
虎	应	０	酉	财	戌	孙					
蛇			申	财							
陈		ｘ	午	兄	亥	官	伏				
雀	世		辰	孙			卯父				
彼时祖业丰裕，妄想富贵．此卦子孙朱雀持世，官爻入墓于日，显然功名不可问也．文书爻伏于世爻阴象之下，显然早年失慈．卦得六合，财福得合，显然祖业盈厚．此皆卜卦前之事也．方上有严君，新婚末几，后来兴癈刑伤，自然有验．孰知辛未年丧父、得子．是年父爻入墓之年也，五爻为长房持未土子孙，果得长子．甲戌年生次子，予语一友曰奇哉．此卦五爻持未长子属羊，四爻化戌，次子属犬，初爻持辰，必未子属龙矣．友曰：土主五数，该有五子，予曰：非也．一重土数主五，以衰旺为之增减，今子孙多现，理当见一有一．后至丁丑年生一子，友曰：汝言后子属龙今属牛者何来．予曰：虽得此子不在数中，恐难养耳．果次年即矢．至庚辰年果得子自甲戌岁予年二十六家业渐癈，己卯远行，壬午二月归，妻已故矣．节年颠
沛，竟以卖卜为生．
或曰因何廿六岁颠沛起？予曰：交甲戌年，应财值年，旬空，财临白虎，化月破，世位逄冲之年，谓合处逄冲也．
卯年冲应上财爻，以致夫妻远别，妻死不面．妻财爻又受午年之克也，卯月妻财爻又逄月建冲之．
至于卖卜为业，朱雀持世，卦属离宫，斯文之象．次子无成，白虎戌土子孙值年，月，日三破．甲申年始得安稳．
由此卦观之，黄金策云：若问成家嫌六冲之为，卦要知创业喜六合之成．爻予之先成后败者，此也．
若以易木补遗，初爻起每爻各管五年是大限，初爻起每爻各值一年是小限，予廿一岁至廿五岁，大限在五爻临未土子孙，廿三岁何致父故．三十一岁至三十五岁大限在初爻临辰土子孙，三十四岁何致克妻．大限而是，小限可知矣．
又曰：变卦管三十岁，后何于廿六岁已先破家．三十五岁至四十岁大限在第二爻兄弟勾陈处，何以反得安稳．若以互卦见巽为文书，外见兑金为妻财，而卦中既互有文书，妻财．何致双亲早丧，中年失偶．
若依张星元之法，不过惑人．曰终身卦要如是推算．大限，小限不比寻常，小卦酬谢，宜多究竟，祸褔吉凶，并无丝毫之验．后人若卜终身者，当知兴癈，大局报于卦，刑伤克害，际遇机缘报于爻．若年年如是，月月照常，而爻中不及，报应妄推，无淮莫若．名利祸褔寿夭逐件分占，便可显而易见也．学者当用意推详之．

辟易林补遗家宅之谬
断家宅之谬者，惟易林补遗之说．即如其以卦分旺相死没，立春后，艮旺，震相，巽胎，离没，坤死，兑囚，干休，坎废．春分后，震旺，巽相等说．又云：凡看人宅六事，内外二卦皆临旺相，爻内总无财官也，主兴隆．如临死，囚，休，废，总有财官，青龙，天喜亦无佳兆．试问倘立春后，卜得颐、小过、蛊、渐、恒、益等卦，俱值旺相胞胎，必断其富贵无穷之好．如卜得晋、明夷、临、萃、比、师等卦，必断其败坏不止之凶，由此论之，生克制化之理，乌有竟为吉凶祸褔快捷方式之法．其谬犹可，其大谬者，以官爻为家主之爻，又以五爻为家主之爻，倘遇官爻坏，五爻好，则家主之吉凶何分？据云：子孙动则广进家资，此一句系古法也，虽则不谬然以官鬼为家主，则子孙不可动，动则克伤官爻矣．若据张星元之论，欲要进家业者，反欲克伤其父乎？又据云：初为儿女，与鸡、鹅、井连基地．试问初爻逄凶，儿女、鸡、鹅、井泉、地基概凶矣．岂死鸡鹅之家，儿女亦必死乎？井必颓乎，墓必破乎？二言妻妾兼猫犬鼊及华堂．试问二爻逄凶，妻妾猫犬鼊与华堂概凶矣，岂死猫犬之家，妻妾亦必至于死乎？死妻妾之家乃因鼊与华堂之碍乎？止陈两爻之谬，其余不及尽述．凡卜家宅，当以用神分别明白，后卷有家宅六爻分断，学者详之庶无误矣． 
辟易林补遗婚姻嫁娶之谬
一婚姻嫁娶，惟易林补遗之说最谬．以内外卦世应爻为主，以阴阳财鬼爻为凭．凡男卜女家，内卦为夫，外卦为妇；又以世为夫，应为妇．凡女卜男家，以外卦为夫，内卦为妇；世爻为妇，应爻为夫等说．使后学无定见，假如男家卜婚姻，或遇外卦凶而应爻吉，此婚姻亦好亦不好，究竟可配不可配耶．今人宗之，不问父母叔伯为卜子侄女婚，不问兄弟母舅为卜甥弟女婚；一概以世应论夫妇，官鬼妻财为夫妇；不以用神生克制化之理，定其夫妇之吉凶，大失先天妙旨．
孰知世应财官各有分别，世爻为我家，应爻为彼家；女人自卜嫁此郎为夫，当以官爻为夫，世为自己，官世相生，相合，官阳世阴，此谓之得地．男人自卜娶此女为妻，当以财为妇，世为自己，财世相生，相合，财阴世阳亦谓之得地．
或父母尊长辈，为子孙婚欲配某家女为媳，以子孙为用神，世上子孙或阳象，子孙皆指言我家之男也，应上子孙或阴象，子孙皆指言彼之女也．无冲破，有生合，自然可配夫妇和谐．无生合，有冲克，自然夫妇不睦．或休囚，或受克，自然不寿．如父为子婚，世位而受伤者，自然悖逆而刑翁，财爻而受生者，自然孝顺而益姑．或为弟娶妹嫁者，皆以兄弟爻为用神也．曾于午建乙卯日父为女择婿得否卦，安静．一人执此卦问，予曰：世阴应阳，官星旺令，卦得六合，日辰持财，财官相生，六爻安静，是必佳乎？予曰：若依张星元论是佳偶也，子孙伏而旬空，是必无子息也．据予断：子水子孙伏阴爻未土之下，惟恐令爱不寿耳．其人不然而去，后成婚不久，此女病故．

占事	父为女择婿
卦名	天地否
卦宫	干金	空亡	子丑	缺爻	子水孙爻
六兽	世应	卦
爻	干
支	六神	干支	六神	伏
神	卦身	日
辰	月建	太岁
武			戌	父					乙	午	
虎	应		申	兄					卯		
蛇			午	官							
陈			卯	财							
雀	世		巳	官			伏				
龙			未	父			子孙				
子水子孙伏阴爻未土之下，惟恐令爱不寿耳．其人不然而去，后成婚不久，此女病故．
又一人申月甲午日父为子择媳，得复之噬嗑卦．予曰：应爻合成，子孙局生世，不但嫁资丰厚，更可享其孝顺之褔．后至巳年完婚，果孝顺贤淑，赠嫁不凡．若据张星元之说，官为夫，此卦寅木夫星月破，又被金局克，是必克夫，何完婚已及廿十年，翁姑在堂，夫妇和谐，不惟子多，近已得孙矣．

占事	父为子择媳
卦名	地雷复之火雷噬嗑
卦宫	坤土	空亡	辰巳	缺爻	巳父
六兽	世应	卦
爻	干
支	六神	干支	六神	伏
神	卦身	日
辰	月建	太岁
武		ｘ	酉	孙	巳	父			甲	申	
虎			亥	财					午		
蛇	应	ｘ	丑	兄	酉	孙					
陈			辰	兄			伏				
雀			寅	官			巳父				
龙	世		子	财							
应爻合成，子孙局生世，不但嫁资丰厚，更可享其孝顺之褔．后至巳年完婚，果孝顺贤淑，赠嫁不凡．

后学当如是断庶无，弃吉就凶以致误人婚配也．

辨六爻诸占之谬
天玄赋以六爻定诸占之例，惟占国事以五爻为天子之位，家宅以二爻为宅，五爻为人；坟以五六爻为气绝之位，此三者稍近乎理，然亦宜以用神生克制化断之．其天时、育、行人、田禾、求谋、疾病、买卖、词讼、盗贼、斗殴、蚕桑、六畜、出行、鬼神等，种种定位，概不以用神生克制化之理推断，惟以定例而决事之吉凶，大失先天之玄妙．即就其天时以六爻为日，以五爻为雨．试问睛雨不以子孙，父母爻推之，竟以五爻，六爻为可决乎．又如初爻为产母，二爻为胎孕，试问产母不看用神胎孕，不察子孙，竟以初爻，二爻为可决吉凶乎．其余种种之谬，难以尽辨，望后学详之．

黄金策总断千金赋直解
动静阴阳，反复迁变?虽万象之纷纭，须一理而融贯?夫！人有贤不肖之殊，卦有过不及之异，太过者损之斯成，不及者益之则利?生扶拱合，时雨滋苗?克害刑冲，秋霜杀草?长生帝旺，争如金谷之园?死墓绝空，乃是泥犁之地?日辰为六爻之主宰，喜其灭项以安刘?月建乃万卦之提纲，岂可助桀而为虐?最恶者岁君，宜静不宜动?最要者身位，喜扶不喜伤?
世为己，应为人，大宜契合?动为始，变为终，最怕交争?
应位遭伤，不利他人之事?世爻受制，岂宜自己之谋?
世应俱空，人无准实?内外竞发，事必翻腾?
世或交重，两目顾瞻于马首?应如发动，一心似托于猿攀?
用神有气无他故，所作皆成?主象徒存更被伤，凡谋不遂?
有伤须救，无故勿空?空逢冲而有用，合遭破以无功?
自空化空，必成凶咎?刑合克合，终见乖淫?
动值合而绊住，静得冲而暗兴?入墓难克，带旺匪空?
有助有扶，衰弱休囚亦吉?贪生贪合，刑冲克害皆忘?
别衰旺以明克合，辨动静以定刑冲?
并不并，冲不冲，因多字眼?
刑非刑，合非合，为少支神?
爻遇令星，物难我害?伏居空地，事与愿违?
伏无提拔终徒尔，飞不推开亦枉然?
空下伏神易于引拔，制中弱主难以维持?
日伤爻，真罹其祸?爻伤日，徒受其名?
墓中人，不冲不发?身上鬼，不去不安?
德入卦而无谋不遂，忌临身而多阻无成?
卦遇凶星，避之则吉?爻逢忌杀，敌之无伤?
主象休囚，怕见刑冲克害?用爻变动，忌遭死墓绝空?
用化用，有用无用?空化空，虽空不空?
养主狐疑，墓多暗味；化病兮伤损，化胎兮勾连?
凶化长生，炽而未散?吉连沐浴，败而不成?
戒回头之克我，勿反德以扶人?
恶曜孤寒，怕日辰之并起?用爻重叠，喜墓库之收藏?
事阻隔兮间发，心退悔兮世空?
卦爻发动，须看交重?动变比和，当明进退?
