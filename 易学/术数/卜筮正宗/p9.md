<!-- { "loadSidebar": true } -->
凡卦中亥变子，丑变辰，寅变卯，辰变未，巳变午，未变戌，申变酉，戌变丑，乃进神也，进神者，吉凶倍增其势也．
凡卦中子变亥，戌变未，酉变申，未变辰，午变巳，辰变丑，卯变寅，丑变戌，乃退神也，退神者，吉凶渐减其威也．

卦有验不验论第十八
凡人问卦，惟致诚可以感格神明，故斋戒谨指占一事神前祝告而后卜之，则是用（神），是原，是忌，是仇，动、静、生、克、合、冲、变，化旬空、月破、月建、日辰研究其理无不验也．
如卜者不审其本来之心，而妄断之，则理有不通，不验也．
兼问几事，则数有不建不验也．
如奸盗邪淫之事，则天有不容不验也．
或乘便偶占亳无诚敬不验也．
又如与人代占，必先明说是何名分，方可就其亲疏、上下分别用神以为占验，庶无差误．假如奴仆代主来占，则以父母爻为用神，今乃有人自顾体面不说实情，假托亲戚以致用神误差，虽吉无益，不验也．
更或来卜之人心虽诚敬或阻于他事令人代卜，而代卜之人心或不诚，不验也．
又或一事而今日占之，明日又占之，或一人连占四五卦，是再三渎则不告，不验也．

辟增删卜易之谬
夫人因事有忧，惟卜可决，必致诚求卜，神必以吉凶相告，当以生克制化动静之理细推，无不应验．岂李文辉作增删卜易一书，首章云：此书有十二篇秘法，单教世之．全不知五行生克之士，亦不必念卦书，只要学会点课就知决断吉凶，知功名之成败，知财物之得失，知疾病之生死，知祸福之趋避，种种诸事，概不必念卦书则知决断，乃吾师鹤老人苦心于世之秘法，万两黄金无处求等语．
阅其秘法曰：求名以官爻为用神，以子孙爻为忌神，不必念卦书，不要看生克制化，动静冲合，只要会装卦对神祷告曰：我若有功名求赐官爻持世，卜一卦官爻不临世，再卜，再卜又无，再卜或明日再卜，倘得官爻持世，固知有名；倘得子孙持世，固知无名．
求财见财爻持世则有，兄弟持世则无．
卜病见有用神持世则生，见有忌神持世则死．
诸卜皆以用神持世断吉，忌神持世断凶．如无用神、忌神持世，必要卜见方止．予想李文辉又愚也，何不以笤并祷告，圣阴阳为吉凶断更快捷方式于此法也．今之丢笤者，岂不值万万两黄金乎．总之李文辉侮圣人之易，迷后世之途，予故辟之．

辟易林补遗伏神之谬
凡卦中用神不出现，查变爻有不必寻伏神矣．倘变爻又无，然后查用神伏于何爻之下，看有提拔没有，提拔以定吉凶，无不应验．
其法譬如：坤宫坤为地卦，六爻五类备全，假使用爻旬空，月破，刑，冲，克害，即就其本爻有病者论吉凶．
如复、临、泰、大壮、夬、需、比七卦，倘正卦与变卦皆无用神，即将坤为地卦内用神为伏本卦某爻之下，此法乃万古一定不易，岂如张星元易林补遗总断所云：
飞伏在二仪交换定然阳伏阴，而阴伏阳．乾坤来往换震巽两边，求艮兑相抽取坎离递送流等语哉．
若据彼将天风姤卦为地雷复卦之伏神，不知地雷复卦所缺者文书（父）爻，应将本宫首卦为巳取坤之二爻，巳火文书伏复卦二爻寅木之下，寅木为飞，巳火为伏，谓之飞来生伏．如占文书长辈事屡验巳日．若据张星元以天风姤卦为复之伏，取姤卦第四爻午火伏复卦第四爻丑土下，妄将午火伏丑土泄气之下为凶，不以巳火伏长生之下为吉，又此天山遁卦缺子孙，必以干卦初爻子水子孙伏遁卦初爻辰土之下，水库居辰谓之入墓于飞爻，也看有提拔者吉，无提拔者凶，此亦万古不易之法．而张星元竟将地泽临卦第五爻癸亥水伏遁卦第五爻申金之下，则曰：用神伏长生之下吉，是扯张甲当李乙，妄论吉凶．又言用神上卦如遇旬空、月破、刑、冲、克、害、即当寻伏．又言归魂卦皆将本宫第四卦为伏，据称大有卦初爻子水子孙值旬空，将天地否卦为伏神，而否卦六爻之内并无子孙，还是以出现旬空者凶呼，还是以伏卦中没有用神无吉无凶乎．略辟其伏神一二之谬以示后学．
辟易林补遗胎养衰病之谬
凡卜卦遇长生、沐浴、冠带、临官、帝旺、衰、病、死、墓、绝、胎、养、卦中所重者，长生、墓、绝、其沐浴、冠带等七件各有合、冲、生、克、扶拱、进、退神分别．假如申酉金沐浴于午金化午乃回头克也，或午日占乃日辰克也．如申化酉曰进神；如酉化申曰退神；如金化未戌土曰回头生；如化卯日反吟；申化辰曰回头生；酉化辰曰化生合也．生克制化合冲之间，神机报在，岂张星元以胎养半吉之祥，以衰病半凶之祸，若以胎养半吉之祥，假令巳午火长生于寅，胎于子，寅卯木胎于酉，子亥水养于未，是化胎养半吉之祥，还是化回头克．没有半合如金爻为用，动化戌土是回头生，凡占全吉若据张星元说，衰病半凶之祸，又如午火化未土是化合，诸占欲散者得之，见阻欲成者得之，可成半凶半吉之谬，误人不浅矣，故辟之．　

辟卜筮全书世身之谬
卜筮全书以子午持世身居初，丑未持世身居二，寅申持世身居三，卯酉持世身居四，辰戌持世身居五，巳亥持世身居六．其注云：持世之辰是子，即以初爻安世身；如世爻旬空、月破、日辰刑、冲、克、害不必看世，当察身爻，以身爻代世爻之劳；如身爻吉，则言吉；身爻凶，则言凶．今人宗之大误于事，不知卦中所重者生克制化、空破刑冲动静．
如占自己吉凶，理当推世；以世为我以定吉凶是也，倘世爻逄凶，身爻逄吉，还是在于世之凶乎？还是在于身爻之吉乎？由此观之，而子午持世身居初爻诸谬甚矣．

辨天医星之谬
凡占延医用药，以应爻为医生，以子孙爻为药石，此系万古不易之理．今术家不察应爻之有无用，不看子孙爻之动静旺衰，竟查天医星之有无则曰：天医上卦服药有效，医生可用．或查天医不上卦服药无效，医生不可用．倘天医不上卦而应临子孙发动，有气克鬼生身，竟断医生不明，服药无效，有失先天之妙，旨况医生可寄死生有关人命故予辨之．

辟妄论本命之谬
大凡占病当推用神，用神即如父占子病，吉凶以子孙爻为用神类是也．今术家竟不参究用神生克制化之理，而以病人之本命论吉凶死活，则曰本命上卦，断之生本命．本命不上卦，断之死．且如用神受伤无救而本命上卦，还是断他用神受伤无救必死耶还是断他本命上卦不死耶．后学不可以病人之本命妄断吉凶可也．

辟卜筮全书神煞之谬
昔京房作卦书以神煞断卦，如出行忌往亡；疾病忌丧车、沐浴、哭声、等煞，医药看天医，求财忌劫煞；词讼看官符．种种星煞难以枚举，以致后学宗之，不执五行生克制化，一味以神煞为凭．至明刘伯温先生作千金赋云：自古神煞之多端，何如生克制化之一理断易之法，始得归于正宗矣．
辨贵人禄马之谬
今人多以贵人之爻为官宦，以禄爻为俸，以驿马为来人，概以此论，不知贵人禄马临原神、用神当以吉断．假如卜终身，白虎官爻持世得贵人临之，当以武职功名许之．如无贵人并临，当以病患强暴断之．若贵人之爻，临忌神动来克害，不可以贵人为吉，如贵人临官鬼爻持世，不可以官鬼为患言凶；且如卜行人当察用神，如用神临驿马动，归期可许订，如驿马动而用爻受伤，不可以驿马断其来．凡问俸禄，当以财爻为用神是也，若弃财爻之吉凶而独以禄爻为俸者，亦谬矣．禄系丰足之神，马系行动之宿，贵人不过分别人品清高微贱之神．此三者临吉神是吉，临凶神是凶，学者不可概推．

辨易林补遗应为他人之谬
凡占交疏之常人，当以应爻为他人，以应爻为用神也．若异姓兄弟或父叔之友，子孙之友，必分别称呼老幼取用用神也．不可概曰我占他人以应爻为用神，予因张果元不论父友、子友皆以应爻为用神，甚至奴仆、妻婢、弟兄、父母叔伯、邻长概曰我代他占皆以应为用神．
今据张星元作妻妾、奴仆去留章云：以财为主，应象为凭．
疾病章元：代卜他人看应爻，若临月破最难逃，遇冲，遇克身难救；逄旺，逄生，病必消．生应原神宜发动，克他忌象怕重交，卦身有气还虽吉，应位逄官祸必招．
又斗殴争竞章云：以世应为主，生克为凭．假如子侄与人斗殴争竞，惟恐受亏，故云．岂可不看子孙爻生克，竟以世爻为主，生克世应为凭乎．
又有词讼章云以官爻为主，父母爻为凭，文词相诉至公庭，须看官爻父母兴，倘然官父二爻动来克我，还是以官父二爻动说有主有凭是吉乎，还是克害我者是凶乎．今之术家凡遇代占，则不论尊卑概以应爻为用，凡为词讼，独用官爻，总不论用神生克制化，予不得不辨之．

辟易林补遗月破旬空之谬
凡卦中月破之爻发动旺相或遇动爻生合，日神生合或化回头生合，不过在月内不能为吉凶，出月值日合补亦能吉能凶．张星元言月破无可解，概以凶推．
凡卦中旬空之爻，或旺相安静，休囚发动，日辰生合，冲之或变出者或伏而有提拔者，屡试屡验，应在出旬．
不意张果元言旬空之爻，犹如卦中无此一爻也，惟月建临之则曰月建不作旬空，日辰不为月破，致为后一见月破无可解救，一见旬空没有此爻．
又曰月建不作旬空，曰全空，半空．凡阳日遇阳爻，阴日遇阴爻，皆作全空．阳日遇阴爻，阴日遇阳爻，皆作半空．试问如人占病或得全空者，固知其必死，倘得半空者，还是病人死一半，活一半耶．其谬极至此，不得不辟之．

辨互卦
古大圣以耆草成一卦，体象，用象，互象，爻辞定事之吉凶．体象为我，用象为事，卦有内三爻，外三爻，世坐之处为体，应坐之处为用．譬如天地否卦，世居内坤第三爻，应居外干第六爻，即以内宫坤卦为体象．以外宫干卦为用象，内坤属土，外干属金，谓之体去生用不吉．
再者互卦互卦之法，亦以否卦为例，除上六爻单除下，初爻拆从；第二爻起至第四爻见拆、拆、单、即内宫互成艮卦；从三爻至五爻见拆、单、单即外宫互成巽卦．艮卦属土，巽卦属木，木为干宫否卦之财，如求妻财者得之，谓之用来克体吉．
爻辞者，爻见单属阳曰九，爻见拆属阴曰六，即干卦初爻易曰初九，潜龙勿用．又如否卦初爻易曰初六，拔茅茹以其汇贞吉亨．否之曰爻曰九四，有命无咎畴离祉．鬼谷子仙师，因易理浩荡深远，恐愚人不能参透，以钱代耆卜，定财官父兄子，生克制化；分别原、用、仇、忌、四神，刑冲克害，生扶拱合，动静空破之法，使后学易觉，吉凶易剖．自后以耆演易者，不察互、体、用象、爻辞而不灵，以钱卜卦者用之则不验．学者宜知耆演、钱卜断法不同．

辟易林补遗终身大小限之谬
