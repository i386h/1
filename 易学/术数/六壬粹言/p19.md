<!-- { "loadSidebar": true } -->
龙主财帛官爵，然须视所乘何神，如乘财为财，乘官为官。朱主文章，如遁丙乘午则吉，如入墓被克则凶。子息爻者，如乙酉日三传巳丑酉，巳为子孙爻，又要为支神之长生也。初中末分三代者，亦大概言之。总要得吉神吉将，乘旺相所耿吉，如值休囚刑克空则凶。 
  
晴雨第十六 
天象先占蛟角星，指阴主雨指阳晴。贵登绛宫时雨沛，明堂位上亦同评。 
角为木蛟辰宫之宿，谓斗罡也。如加六阴位上，主雨。加六阳反之。绛宫亥也，明堂子也。贵人登亥子二宫，有行雨之象，主有雨。 
龙入庙晴升天雨，虎出山林有烈风。水升火降成霖日，退入江湖雨不逢。 
庙谓寅也。升天谓加巳午未申四位也。龙生旺升天，主大雨。乘申酉主雨。因申为水母，酉为兑泽也。临子丑为游乐江湖，则无雨。入墓则无雨。寅艮为山，卯木为林，虎在东方为出林，主风。乘小吉愈烈。因未为风伯故也。如更乘劫煞、飞廉，主大风暴起。水升火降，谓亥子加巳午位上也，主累日雨。加申酉大雨，乘勾陈入雨。退归江湖，谓居北方位上也，则无雨。又临土受制或空亡亦无雨。 
风雨之方看龙虎，风雨之期寻羊鼠。火蛇朱雀加卯丁，雷电霹雳空中见。 
龙主雨，虎主风，如传见之，乘有气之神，加有气之乡，下贼上必有风雨。如上克下，即有风雨亦小，欲知风雨从何方来，看龙虎临于保宫，如六戊日昼占，午乘龙加申则雨从西南方来。六丙日昼占，辰乘虎加丑，则风从东北方来也。未下为风起，子下为雨起，如六乙日未加寅，主甲乙日风，六丙日子加申，主庚辛日雨也。蛇丁巳之神，朱丙午之神，卯属震宫，丁为玉女，故主雷电。 
壬癸亥临寅卯，甲乙之日见淋漓。若见四季寻戊己，巳午酉申依例推。 
谓壬癸亥子临地盘寅卯之上，主甲乙日雨。如丁巳日三传亥申巳，亥水加寅发用，主甲乙日雨也，其余八干仿此。 
衰旺刑生须细辨，克日有气滂沱见。休废空亡微雨来，如呼应声真足羡。 
有气者，谓旺相气敢。谓传中见亥子等神旺相有气，刑克日干，或日上神，主有雨。如休废空亡与日干相生，即有雨亦小。如丙辰日三传亥申巳，癸亥发用克日干，秋冬占水为旺相气，主有雨。如甲寅日三传子亥戌，壬子发用，奈与日干相生，双属空陷，春夏占为休囚气，即有雨亦小也。 
雨师会毕雨满天，风伯会箕风满谷。干在贵胶雨翻盆，干在贵后风拔木。 
雨师丑也，酉中有毕宿好雨，丑与酉合，为雨师会皆。如乙丑日三传酉丑已是也。风伯未也，寅中有箕宿好风。未与寅会，为风伯会箕，如甲辰日三传寅未子是也。贵干前后，详仕宦门。干在贵前阳气伸，故主雨。干在贵后阳气不伸，故主风。一云，风雨诸煞，在贵人前主有风雨。 
罡加四季天无云，去日几位是其旧。再向盘中仔细看，丙丁之下晴光透。 
罡加四季，谓斗罡临辰戌丑未位上也，去日几位，如六乙日辰加午，为去日丙位，主次日晴。又辰加未为去日三位，主第三日晴也。丙丁之下，指丙丁所临之位而言。如庚午日返吟，寅遁丙加申，卯遁丁加酉，主申酉日晴也。 
太阳月将为发用，或作先锋在六爻。勾神临日克玄武，定看雨止日旋高。 
太阳即月将，如发用又作蛇雀贵空等神，主晴。如丁酉日卯时丑将占，三传丑巳巳，丑作太阳，将乘朱是也。先锋即正时，如正时作月将，亦主晴。勾临日辰克制元武，亦主晴。如丙子日伏吟，夜占，干上勾陈发用，克制支上之元后是也。 
风雷煞动大风起，云雨神加骤雨来。课见飞廉方迅速，将逢玉女势猖狂。 
风伯申逆十二，又巳为风门，盖巳属巽宫，故主风。雷公寅亥申巳三轮。飞廉主非常迅速之神，玉女谓丁也。如此二神入传，则风雨猛烈。 
朱雀居巢风烈烈，元武入穴雨淫淫。空加四季晴朗日，虎临亥子风雨期。 
雀居巳午为入巢，盖巳午火位，朱火神，火与火会，热极生风，故主风。元武加亥子为入穴，主有雨。所谓巢居知风，穴居知雨也。天空主晴明之象，虎加亥子为白虎沉江，主有风雨。 
阳备明兮阴备雨，曲直生风炎上旱。从革主晦润下雨，稼穑是土晴可断。 
阳备者，阴不备也，故主晴。阴备反之。 
上雪之法何以云，太阴寅卯值用神。戌未叵还逢虎合，此中有法可搜寻。 
太阴主霜雪之神，如乘寅卯发和，克日有雪。如己亥日三传寅巳申，昼交寅乘太阴发用是也。虎合二将，乘戌未发用，亦有雪。如壬子日三传戌酉申，夜将戌乘白虎发用是也。 
太乙螣蛇头似雪，天干遁起丙辛加。雨水入传无战克，元后龙阴布六花。 
太乙巳也，冬至后主雪。如遁干见辛更的。盖巳中有丙火，与辛作俣，化而为水也。蛇为丁巳之神，又其字如雪头弯曲之形，故亦主雪。一云，亥子加传送太乙胜光位上，将乘勾亦主雪。雨水入传无克，又乘元后龙阴等神，如乘龙，则暂时，乘天后则久也。 
  
卷十三  慕农占验集全一 
仕宦章第一 
庚辰三月庚辰日子时戌将，乡友陈立斋占胡省文庶常朝考可留馆否。                    
午 
辰 
寅 
子寅辰午 
寅辰午庚 
此公不待散馆而回，且有不测之忧。盖因课得顾祖，有得其旧庐之象。且马至四重，其行必疾，是以知其不待散馆而回也。又干上神空亡，丧吊全逢，且作日辰之两鬼，龙神下贼，官禄俱空，不测之忧，其能免乎？果回籍数月而逝。 
 庚辰十二月丁未日寅进子将，绍友萧季思占施南府嵩菽圃太守能调首府否。 
丑 
巳 
巳 
卯巳卯巳 
巳未巳丁 
首府必为吴越人所得，太尊未必能调。然却有别缺署理。且不至一次。盖因日比月建自别处发用，丑为扬分，是以知为吴越人所得也。中末干支行年得五驿马，又系皇恩，命上贵登天门，太岁月建，又生其命上神，是以有署理别缺。不止一次也，后果署理盐法及督粮道事。首府丁公兆祺，江苏人。 
辛巳年正月丙辰日午时子将，绍友萧季思占两湖总督张筠圃制军可升调否。 
巳 
亥 
巳 
辰戌巳亥 
戌辰亥丙 
太岁乘天空发用，且遁丁神，生其年上神，中值贵人，天诏加临日干，目一必有召之应。曰，还是内用，是外用？曰：龙神与日干相比是内用。果何官？曰：德神入天门发用，行年上乘白虎，主有威权生杀之柄，必刑部也。果奉诏入京，随授刑部侍郎，次年转仓场。以是岁行年上乘日禄故也。 
辛巳正月丁卯日卯时亥将，裘慎甫司马占新任陈望坡制军、温会侨方伯、邓解预廉访三大宪法，尚有更调否。 
未 
卯 
亥 
未亥亥卯 
亥卯卯丁 
制台、臬台皆到任，藩台尚有更调。盖陈为土间，属未，邓有刑形，温则水旁，属亥，未为干神发用，卯为支神加干，是以知二人皆莅任也。亥贵旬空，又为干阴之缺神，空缺相并，则其缺空矣。且占其一而缺其一，是以知藩台尚有更调节也。后制台臬台俱到任，温藩台左迁郎中，江西臬司廉敬升湖北藩台。 
辛巳正月丙子日申时亥将，任淑渠刺史占今年可升迁否。 
午卯亥申 
卯子申丙 
申 
亥 
寅 
今年未能，明年春定得升迁。盖因财官驿马递互相生，中传月将乘贵人，且系天诏，必有迁转之事。嫌初中空陷，是以今年未能，明岁行年在亥，乘皇书驿马，生其日干、龙神，必得升迁。次年正月升安陆府知府。 
辛巳二月丁亥日午时亥将，任淑渠刺史占乃弟醴渠太守在京候选区，何日可以得缺。 
酉辰巳子 
辰亥子丁 
巳 
戌 
卯 
课得铸印，太常入传，且太岁乘天空发用，生其年命上神，又为支马，今年必得铨选。嫌年乘日墓，目下尚不能得，须俟戌月土旺，墓化为库，得缺当在此时。龙禄居丑，其缺当在吴越之分。果九站台迁宁波府知府。 
辛巳九月己卯日戌时戌将，远安令祝行村明府奉调节锺祥，占部复可准否。 
丑申巳子 
申卯子己 
巳 
戌 
卯 
课得铸印，格合天心，太岁发用生其日干，朱阴生太岁，部复必准。嫌太岁受上下夹克，是以今年未能，开正岁建月建与朱雀作三合，方得部文。便命上驿马夹克，干上幕贵临年，恐前程未能远到耳。后部复，果旋有请告之事。 
壬午二月甲辰日丑时戌将，任淑渠刺史申报祝行村明府疾痊，示复锺祥原缺。 
戌丑申亥 
丑辰亥甲 
申 
巳 
寅 
官星乘天马发用，惜为中传所克，末传德禄驿马又属旬空，又交车互克，主彼此不和，且日干空亡，太岁克命，贵履地网，朱阴又空，必不能允得所请也。后果如所占。 
癸未六月乙巳日亥时未将，穆子羽刺史因案为上司所劾，余代占课寄之。 
酉丑申子 
丑巳子乙 
酉 
巳 
丑 
合局克干，年上又乘蛇贵，应有一番风波，幸三传俱为天将所制，金局无力克干，干上子水又能脱金生干，化凶为吉。虽嫌交车互克，幸干支上神作六合，始虽龃龉，后终和好也。后果如所占。 
癸未二月己亥日午时亥将，王叔臣刺史相晤索占。 
酉辰巳子 
辰亥子己 
巳 
戌 
卯 
此课白虎驿马发用空亡，中传朱雀又入空乡，独存末传之鬼，且太岁龙神不安，任内恐有不如意之事。曰：在何时？曰：十月。缘亥上凶辰，冲其空印故也。曰：此后如何。曰：明岁乘上乘日禄生其日干、龙神，可以稳坐中流矣。后果如所占。 
乙酉四月丁巳日巳时酉将，郎牧云刺史因广西桂林府出缺，占乃兄静谷太守可调否。 
丑酉卯亥 
酉巳亥丁 
酉 
丑 
巳 
贵神带驿马作官星加干，三传又俣局催之，朱雀乘太岁作月将加支发用，青龙日禄临年，天喜临命，皆荣调之征也。又马至五重，丁神入传，其庆甚速，。午月必有好音。后果如所占。 
丙戌正月癸未日申时子将，乡友余篆之占费新桥方伯官运。 
卯亥酉巳 
亥未巳癸 
酉 
丑 
巳 
藩台必有丁妈之事，当回籍也。盖因发用虽为生我之神，而亥为干之败气，且属旬空，中官星又坐空，命上乘旺相之财爻入于课传，财爻旺则印爻被克矣，日禄陷空，驿马加干，是是知有丁妈回籍之事。后果如所占。 
  
考试章第二 
庚辰四月庚子日酉时申将，乡友陈立斋占本科状元落于何生活上，且系何姓。 
戌 
酉 
申 
戌亥午未 
亥子未庚 
会元应落两湖、广西三省，非陈姓即王姓也。盖因天罡加巳，居翼轸之分野，是以落在两湖、广西也。未作贵人临干，是以知为陈王等姓也。及阅邸报，仍陈公继昌，广西桂林人。 
庚辰四月庚子日亥时申将，乡友陈立斋占本科状元落于何省，且系何姓。 
