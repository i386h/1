<!-- { "loadSidebar": true } -->
刚日伏吟为自任，柔日伏吟为自信，自任难期，但柔日伏吟，如占人年命上乘丁马，亦主动。反吟课，德丧禄绝，虽遇空亡，亦不忌。四绝，谓子加巳一课，柔日禄神皆临绝地也，但驿马入墓，俟冲神到日，方可行耳。 
朱雀天鸡及信神，传课二马信音频。三神若或逢空陷，鱼雁寥寥尺素沦。 
天鸡酉逆十二，信神酉顺十二，如朱雀等神。速二马入于课传主有信到。一云，朱与天喜六合相值，或与贵人日德相值，或与胜光相值，皆主有信至。如临卯酉，为信至门。如朱乘凶将临年命，作刑冲破害为凶信，其信到之期，以三神三马等相临处为断。 
克日生合书必来，干克三神书不至，天耳临时有便鸿，逐类求之职何事。 
承上章而方，朱等三神，如克日生日，或与日六合，则书必来。如干克朱等三神，则书不至也。又干克用亦同。天耳即天喜，时谓正时，如天耳临天上进，亦有信。逐类推之，职何事者，谓寻课传神将，即可知其为何事也。如丙戌日，三传亥申巳，夜将亥乘朱，正月占为天诏，有官者得之，主有诏命至，子年占为病符，主有疾病等事也，余例推。 
  
卷十一   指南汇笺三 
趋谒第九 
欲占趋谒用何术，彼此两仪要相洽。干支会俣必亨通，日辰邻近更亲密。 
两仪相洽，谓干支交车生合或上神生俣也。干支会合，如壬寅日，干上寅，支与干会，或支上亥，干与支全，是也。日辰邻近，谓干支上神作六合，其神又相邻近者，如壬子日，干上子，支上丑为六合，子丑又相邻近，又干神亥，与四课之子丑寅为一气也。此外又有丙午戊午日干上两课。 
三六交会声相应，最习外好里槎牙，朝干朝支分主客，成神最吉会神嘉。 
三六交会谓三合课交车，又作六合者。如乙丑日，三传巳丑酉三合，干上子与支合，支上酉与干合是也。外好里槎牙者，谓干支上神作六合，其地盘反作六害，如壬申日干上定与支上亥六俣，其壬干与申支却作六达是也。朝干者，谓支上神发用，朝其干神，主人来见我。朝支者反是。二例见行人门。成神见婚姻门。会神十二月分为未戌寅亥酉子丑午巳卯申辰，如二神乘旺相气入于传课，必得相见而成事。 
日辰来凑定和合，两贵自会必难谐。贵人害合分损益，天罡孟中应推排。 
日辰凑合，谓三合课缺一课，得干支上神凑足之。主有意外 和合之事。如癸卯日，三传未酉亥，缺一卯字，得干上卯凑足是也。两贵相会，谓六处有两贵相加者，如乙酉日，子加申，三传申子辰是也。占谒贵必不见。缘贵往见贵，或睚会贵客也。如同官占，则又得见，贵人害合详经商门。又贵人所立之地，亦当审视，如贵被下克或临六害，主贵人自有烦忧，亦不得见也。天罡孟仲，谓天罡加孟必见，加仲可待，加季则不见也。 
日德阴神见踪迹，尾加首上往不宜。类神发用方为益，末传合处是成期。 
日德阴神，谓日德之阴神，即可知其踪迹也。如壬午日，干上申一课，亥为日德，阴神见申，申为驿马，夜占乘虎，其人必远出也。尾加首上，谓闭口课也。如甲申日巳加申发用，巳遁干癸是也。类神见捕亡门，如类神发用必见。贵德发用亦必见，如初传空亡，末得吉神，必肱再往，乃得见也。 
  
捕亡第十 
追寻逃亡详日德，捕捉逃奴年支刑。二德相克必易获，刑德不克别推寻。 
捕亡之法，尊贵则视日德，卑贱则视支刑，如占尊贵，刑克则易获，德克刑则难寻，如庚午日，干德在申，支刑在午，申加亥，君子于西北，午克申，为刑克德，主易获。癸巳日，干德在巳，支刑在申，巳加卯，君子隐于正东，巳克申为德克刑，主难寻。如占卑贱，德克刑则易获，刑克德则难寻。其法亦准此推。至寻获之期，尊贵则以日德受生之日，卑贱则以支刑受克之日为断。 
日行加支三与六，发端得此必归来。斩关贵俣龙阴见，海角天涯定不回。 
日德发用，与支神作六合，主自来。如乙巳日三传申戌子，发用申与支六俣。癸丑日三传巳丑酉，发用巳与支三合是也，斩关见出行门。 
六甲寻元度四获，若非六甲看元阴。欲知捕获在何日，阴神受克日分明。 
此闭口课中度四之法。如六甲日以元武为阳神，以逆推度四位上所得神为终阴，元武阳神下可以捕女。盖女走，求男之下也。终阴下可以捕男，盖男走，求女之下也。如六甲日昼夜占，辰为元武阳神，加申，如女走，向西南方捕之可获。丑为终阴，加巳，男走，向东南方捕之可获。非六甲日不不度四。以天盘元武为阳神吧元武位上所得神为阴神。阳神位下可以捕女，阴神位下可以捕男也。阴神受克，如申酉为元阴，则巳午日可获，如三传相克，交得凶煞更的。 
寻觅三奸冲最嘉，伏吟主近无依遐。会神得儿亡神否，里数河魁位上查。 
三奸谓天盘之亥子丑，有一神加于仲位之上。则对冲下即为三奸。如六甲日丑加午，午之对冲为子，则正北方可获也。伏吟课寻人在近处，贵顺用支左一位，贵逆右一位，如丙子日昼占，支左一位为丑，可向东方寻。夜占支右一位为亥，可向西北方寻也。无依妈反吟，遐谓对冲处，会神见趋谒门。亡神巳寅亥申三轮。一云，六乙之外为亡神，如甲戌旬用亥，甲午旬用未是也。欲知里娄管家多寡，则看河魁于何宫。以上下数乘之，数者，太元数。子午甲己九之类也。如戌临寅，戌数五，寅数七，五七三十五里，为三十五里，此二句专指奴婢，与有窃而逃者而言。 
父子夫妻属六亲，更须逐类拟何神。若逢奸盗用而逃者，元阴落处识其真。 
类谓类神，如太常类父，天后类母，亦类妻。青龙类夫，太阴类姐妹婢妾，六合类子孙朋友，天空奴仆，谓之将神。又长生为父母，比劫为兄弟，官鬼为夫财，为妻。墓碑为妾，盗气为子孙，阳为子阴为孙。酉为婢，戌为奴，谓之兼神。取其入课传者，视其所临何方，即可知人之所在，如俱不入，则专责将神可也。如癸卯日占妻，干上辰，昼将乘后，支上午为妻财，午加卯，可往东方寻。辰属旬空，俟辰日填实，即可获也。元阴落处详见前章。 
更有一法占夫伴，详览胜光分明见。又有一法视正时，观其克典范亦最便。 
占失伴之法，如午在日前，向前追必得，午在日后，则稍等立见也。如庚辰日，干上巳，午加酉为在日前，又干上未，为在日后也。神正时者，谓正时克月将，则其人必见。如月将克正时，则其人难觅也。 
  
疾病第十一 
疾病之源寻虎鬼，沉屙之际看生龙。虎入丧车殃立至，鬼逢死气即多凶。 
源寻虎鬼者，谓日干之鬼乘虎，在六处观其所克何神，而病症可知。如乘金，主肝病，宜治肺。乘木主脾病，宜治肝。乘火主肺病，宜治心。乘土肾病，宜治脾。虎鬼无乘水者例。 
虎鬼不寒而栗刑煞克日干年命必死。如甲戌日三传申巳寅，昼占申作虎是也。其死期以虎鬼所乘之神为断招不带刑煞，亦无妨。惟虎鬼年命上神克制，不必治。或值空亡，必已、病而未痊。如仅见日鬼，不乘虎，亦以上法推。生龙干，谓龙乘生气，加日干年命上也。详经商门。如龙乘长生亦可用。如癸巳日三传申亥寅，夜占申乘龙是也。巳为丧车，申为虎之本家，如申加巳发用，为虎入丧车，主凶。如六丙日三传申亥寅是也。死气见孕产门。如死气作鬼，加日干年命上必死。如生气作鬼病尚可疗。 
福德加临名解厄，贵医年命病全安。死气乘常丧内外，病符生克死生看。 
福德即子孙爻，见课传年命上必愈。如丙申日三传子申辰，子为日鬼，得干上丑，支上辰。为救是也。医神天地二医也。天医辰顺十二，对宫为地医。如医神加年命，生其年命，必愈。如庚子日，干上巳，与发用午作鬼，亥命人于五月占，亥上乘申，为天医所生是也。又贵人加年命上，生其年命亦同。死气乘常，谓鬼作死气乘太常，加干，主有外孝服。如六壬日，干上未，夜占乘常，二月为死气是也。鬼作死气，乘常加支，主有内孝服。如乙未日，支上申，昼占乘常。三月为死气是也。病符旧太岁也。如乘死气克干，主死。乘生气克干，则病而不死。 
鬼户宜关人恶入，身尸入棺死不差。旬空退茹寻死格，迟痊多因倒拔蛇。 
鬼户宜关，谓六庚日反吟，申为本命者，占病必死。盖申者身也，鬼户寅也，中加寅，是身入鬼门也。身尸入棺，谓六合乘申临卯，又值月之死气，如三月六丙日占，申加卯，昼将申乘六合是也。盖申为身，上有六合，下有卯木是棺也。三月申为死怕阳死尸也。如乘生气，主在床而示愈。空退茹为寻死格，逆间传主病难痊，一云涉害深者必久病。 
元神乘墓号收魂，虎鬼乘骐死立待，脱耗全逢身衰蠃，两蛇夹墓病积块。 
元乘日墓名收魂煞。惟六戊一干有之，如戊申日昴星，三传戌酉午，昼夜占，武乘日墓发用是也。骐谓驿马也，虎鬼乘骐，见仁宦门。脱耗全逢，谓耗损消根断课也。详考试门。两蛇夹墓，谓六丁日干上戌昼占乘蛇，巳又为蛇痊，占病必因积块而亡，如虎乘日墓，加日干年命亦同。 
日禄闭口最为忌，重视克气定多残。干墓岁墓并蛇虎，加临卯酉犯重伤。 
占病专视日之禄神，如作闭口，加临绝乡，必绝食而死。如乘六合更的，如辛未日，三传酉辰亥，酉为日禄，遁癸作闭口加于寅之绝乡。日占将乘六合是也，重神谓上下神同类者。气者，日干长生之气。如癸未日，巳加午发用，克其申金长生之气也。岁墓者，岁后五墓也。子年在未，卯年在戌，午年在丑，酉年在辰。如干之墓神乘蛇虎临卯酉，加干支年命上，为冢墓门开，不得生也。如六癸日夜占，辰墓乘蛇临卯，六辛日昼占，丑墓乘虎临酉，占人年命在卯酉，是也。如又值岁后五墓，主有生丧。 
庸医杀人灾民鬼乘，先亡为祟绝嗣鬼。子父财官分六亲，将神所司须细防。 
庸医杀人，谓天地医作日鬼也。如六壬日干上辰，正月占，为天医作鬼是也。如医神坐墓空亡，虽有医亦与无医等耳。绝嗣体乃四上克其四下也。主先亡为祟。将神谓类神，如子占父神长一，父占子视子爻，夫占妻视财爻，妻占夫视官鬼，兄弟相占视比肩，如类神入课传，即可视其神将生克以言吉凶。如戊辰日三传寅未子，放占，寅乘虎克日照和月寅为死气，如妻占夫病必死。盖寅为妇之夫星，岂宜乘虎死气也？如辛亥日三传巳寅亥，巳乘蛇作鬼，中传寅财空亡，九月寅为死气，如夫占妻病必死。盖寅为妻财，岂宜乘此死气空亡也。凡六新皆准此推。 
巳酉相加张丧榜，丧吊全逢挂缟衣。华盖孝帛临年命，妻占夫病必生离。 
