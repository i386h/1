<!-- { "loadSidebar": true } -->
外财入内格。谓日财临支二课，为外财入内，主获财。占经营，必得货物大旺。如丙戌日，支阳酉，支阴申是也。（此外有戊戌己丑庚辰辛丑壬辰癸未日六课）支财临日干课，主出财。如己巳日干阳申，干阴酉是也，（此外又有辛巳癸丑丁巳辛丑辛未癸未己酉癸酉乙亥丁亥己亥十一课）。然其中亦有吉凶之别，如辛巳日，干上酉为旺禄，丁巳日干上申又为干财，己亥日干午为生我之神俱吉。癸酉日干上寅为脱气则不吉也。内辛丑日干二课是亥子，支二课见寅卯，三传寅卯辰，主入者多而出者少。癸未日二课见子亥，支二课见午巳，三传巳辰卯，初虽作财，奈中为鬼墓，末为脱气，则所入不敷出也。 
生鬼化财仔细推。 
谓有三合作财，生起干支之鬼者。有二合作鬼，两课俱空，独存一字财者。分列于后。 
传财生鬼格。谓三传作财，生起干支上之鬼者。如辛亥日三传未卯亥，生其干上之午火，伤其日干。乙亥日三专丑戌未为财，生其支上之申金伤其日干。以上二例，必因取财而致祸。要占人年命上有制鬼之神。方得无咎。惟纳粟求官为宜。 
传鬼化财格。谓三传作鬼，两课俱空，独存一字为财者。如丙申日三传子申辰，初末空陷，独存中传申金为财，其财系危险中出，纵得之亦不安稳，如占人年命上又乘日鬼，即有祸发，不为财也。 
丁马入传招财速。 
谓财爻乘丁神，或乘驿马发用。主财动最速，如庚午辛未日见卯，甲戌乙亥日见丑，戊子己丑日见亥，丙申丁酉日见酉，甲辰乙巳日见未，壬戌癸亥日见巳，皆丁神临财。内己丑癸亥日，又为驿马，其财动更速。又壬癸两干，见丁马入传者亦同。详要将门。 
传将助生获利益。 
谓三传合局，生其干支之财者，为传将助生。如己丑日，干上亥，三传酉丑巳，生其亥水之财。壬戌日，三传未卯亥，生其支之午财，大宜求财。勿作脱气看。即财爻空亡亦可用。 
支神助财可知。谓干上见财，支上神生其财爻者，如丁卯日干上申，支上辰是也。凡占亦同。 
天将助财格。谓三传作财，天将又生其三传上者，如六丙日，三传酉丑巳为财，夜占得贵勾常土神助之，大宜求财，如占病，大凶。 
  
卷六    毕法补谈五 凶煞 
干支乘鬼有灾祸。 
鬼者贼害之神。甲乙日用金，丙丁日用水，戊己日用木庚辛日用火，壬癸日用土，课见鬼贼，而六处有生我之审以化之，则为官。课见鬼贼，而六处无生我之神，则为鬼。旧说阳克阳干，阴克阴干为鬼，阴克阳干，阳克阴干为官，尚未的。日鬼在干支上发用，占事多凶。或有德合旺气，亦凶中有吉。德合者，谓乙日见申，丁日见亥，己日见寅，辛日见巳既为日德，又为干之五合，是也。旺气者，如戊辰日，三传卯寅丑，春占为旺气，盖鬼自旺则不害人故也。如值夏秋冬占，仍凶。 
干支乘鬼格。如戊辰日，干上卯，支上寅，丙午日干上亥，支上子，干支各乘日鬼，占身被伤，占宅被损，占讼两家被责，如空亡无忌，然亦宜制之为妙。 
干支互克格。如癸卯日，干上申，支上戌，壬午日干上子，支上未，主互相伤克，各怀是非。 
上门乱首格。谓支临干克干发用，名上门乱首。如庚午日，支神午加干上发用是也。主卑来犯尊，家门悖逆，不可举事。如六处有神克之，为患门有救，尚可无害。又干加支为支所克，名自取乱首，如庚午日，干神申加支发用是也。主上自失礼，为下所犯，凡占亦同。 
支神助克格。如乙亥日，干上酉克干，支上辰又生其日鬼，主有家人相助作恶，其凶更甚。 
三传递克格。此可知有二：一，自下递克，如丙子日，三传子未寅，末克中，中克初，初克日干，主有人递互相害，众口欺凌，有官者必被参劾。二，自上递克，如丙辰日，三传寅未子，初克中，中克末，末克其日干，凡占亦同。 
满盘皆鬼格。如癸未日伏吟，四课三传皆是鬼贼，九土克一水，全无一点生气，其凶已极。此例要占人年命上神得寅卯制之可解。此格惟癸未癸丑日八课。 
克贼无伤赖护持。 
谓传见鬼贼，课上如有神为，亦不为害。如壬辰日，三传戌丑辰作鬼，赖干上先有寅木，可以敌之。兼是蒿矢，择比为用，又会空乡，鬼力至轻，始虽有惊，终不为祸。 
又如己丑日，三传寅卯辰，日鬼自支上发用，末传又归鬼乡，此家鬼为祸，赖干上申自解其祸，终不为害。如夜占，必得贵人之力。又如癸亥日，三传辰未戌，日鬼自干上发用，主凶自外来，幸支上寅木敌之，必得宅中人解祸也。 
引鬼为生格。谓初作日鬼，反生起末传育其干神者。如丙子日，三传子未寅，初传作鬼，却生其末传之寅木，作丙火之长生，且又有支上未土为不许，不为害也。 
传鬼为生格。谓三传皆鬼，反生起干上之神，来育日干者。如庚午日，三传戌午寅，虽伤日干，殊不知反生起干上之辰土，育其庚金，反为吉占。 
天将为救格。如辛巳日三传午寅戌，全局克干，殊为凶课。乃观昼夜天将皆是贵常勾土神，窃其火气，生其日干，亦可免祸。 
初遭夹克不由己。 
谓初传坐于克方，又被天将所伤为夹克。如为财则财不由己费用。为同类则身不由己动作，惟鬼受夹克，可以返凶为吉。如六壬日，午加亥发用，昼夜天将乘元后，主财不由己费用。或妻常有病。如乙丑日酉加巳发用，夜占乘蛇，为鬼受夹克，可以当忧而不忧矣。 
三传夹克格。如乙丑日，三传寅未子，昼占寅坐酉上乘太阴，未坐寅上乘龙，子坐未上乘贵，三传皆受夹克，大受束缚，欲举动而不能，诸占不吉。 
俯仰丘仇格。此可知有二等。其一，如甲子日寅加未发用，夜占乘虎，寅以未为墓，是俯见其丘也。上为虎所克，是仰见其仇也。内为人欺，外受人制，其凶可知。其二，如局丑日三传寅未子，寅加酉发用，是俯见其仇也。寅上乘未，是仰见其丘也。凡占亦同。 
将逢内战所谋危。 
谓方克神，神克将，为内战。如六癸日，卯加申发用，夜占乘贵，贵人为卯木所克，卯木又为申金所克，为贵人内战。主因贵人以致不靖。壬午日，申加午发用，昼占乘合，为六合内虞，主事半成而又败。丁卯日，戌加卯发用，昼占乘后，为天后内占，主妻常作闹不静。或多疾病。其余诸将，皆仿此推，惟元武无内战例。 
干支三传内战格。谓干支三传，皆下克上，主皆是家法不正。以起争端。如癸酉日，午加干，寅加支，初传未加中传子加未，末传巳加子，皆是下所贼，占讼被披，占病死，占官则有迄逦迁转之喜。 
明伤暗伐祸益烈。 
谓干上神作明鬼，支上遁干作暗鬼，主明暗相攻，其祸最烈。如六甲日，申加干，庚加支。六局日，酉加干，庚加支，此可知每日一查，惟六癸日无此例。 
鬼来助鬼格。谓鬼临鬼乡发用，为鬼来助鬼格。如庚辰日，午加巳发用，癸未日戌加丑发用，主有两重不美，即遇救神惟解其一。 
遇虎逢蛇害更滋。 
谓日干之鬼，乘蛇虎二将，加干支上，凶不可言。分列于左。 
虎鬼格。谓拆卸工作鬼加干，如六己日，干上卯，夜占。壬癸日，干上戌，昼占。主祸不可逃。病必危，讼必受刑。如值死气更凶。因虎值死囚之神，则为饿虎，定主伤人故也。更课传年命上有神制可免，如虎鬼加支，主家宅不安。 
蛇鬼格。谓蛇作鬼加干，如六戊日干上寅，昼占。六庚日干上午，夜占。主有惊危之事。惟六处有神冲克之可解。如蛇虎加支，主家中必有怪异。 
蛇虎乘遁鬼格。如六甲日，遁旬内之庚乘虎在六处。如甲子日昼贵逆行见午，甲寅日昼贵顺行见申。甲午日夜贵逆行见子。甲申日夜贵逆行见寅。皆遁庚乘虎克日例。 
六辛日遁旬仙丁乘蛇在六处。如辛未日夜贵顺行见卯，辛巳日夜贵逆行见丑，辛亥日昼贵顺行见未，辛酉日昼贵逆行见巳，皆遁丁乘蛇克日者例。以上二可知。皆至凶至怪。纵空亡不能解救。盖庚为虎之本家，丁为蛇之本家，故甲辛二干忌之。乙庚日则无此例。 
蛇虎乘丁鬼格。如己巳日，干上卯，夜占乘虎遁丁而克干，乙亥日，支上丑夜占乘虎遁丁而克支，克干者身灾，克支者宅伤。 
干墓支墓各昏晦。 
墓者，昧没之神。未为木墓，戌为火土墓。丑为金墓，辰为水墓。六壬所用，丙戊同巳，丁己同未，旺禄等神。土皆从火为用，则墓绝等神，不宜从水为用矣。故戊己断以从火墓为是，辰戌墓主刚远，丑未墓主迟缓，墓神发用，要日干有旺相气则可。如无则凶。中传见墓，进退有悔，末传见墓，事终无成，详列于左。 
干支乘墓格。如壬申日，干上辰，支上丑。丙寅日，干上戌，支上未。干支皆乘墓神。经云，墓覆日辰，人宅昏沉。又云，干支墓全逢，所为皆不通。如六处有神冲救，或值空亡，可以无忌。 
干支互墓格。如甲申日干上丑为支墓，支上未为干墓，主交涉之际，我欲蒙昧他，他亦来蒙昧我也。 
人宅坐墓可知。如壬寅日，干加辰，支加未，干支皆坐地盘墓上，此乃心肯意肯，情愿受人之暗昧，且将家宅为人作践而不辞也。 
传墓入墓别忻悲。 
谓发用之神，为中传所墓，末传又入墓乡，为传墓入墓。主自明投暗，如人下井，一脚深于一脚，须观初传是何类神以定其吉凶。如庚子日，三传巳戌卯，巳为干之长生，岂宜传墓入墓？如占生计尊长等事，俱不利。又巳为官星，有灾民者亦不宜。庚戌日，三传申丑午，为日禄传墓入墓，占食禄难得。庚辰日三传寅未子，为财神传墓入墓，不利求财。戊辰日三传寅未子，为日鬼传墓入墓，常人占最吉，惟有官者不宜。 
逢阳逢生忧变喜。 
阳，太阳，生，生气。分列于左。 
墓作太阳格。如甲乙日，干上未为墓神覆日。如未作月将，名太阳临身，主处难中必得上人提携。又如丙午日，支上戌，为墓神覆支，占宅诚为不快，如戌为月将，名太阳射宅，其屋必向阳而明光。 
墓作生气格。如庚辛日干上导灰墓神覆日，二月占为生气，占库务差遣必得。甲乙日干上未，八月占；丙丁日干上戌，十一月占。 
墓作库神格。如甲乙日干上未六月占，丙丁戊己日干上与九月占，庚辛日干上丑十二月占各值本季旺气，墓化为库。占同前二格，壬癸日俱不作，以其作日鬼故也。 
死遇鬼凶且危。 
死者，死囚之气也。鬼者，日鬼。分列于左。 
墓乘死囚格。谓土囚于冬，死于春，如日乘死囚气发用，斗罡又系日本（日本者，日干长生之神），不能扶助其日干，以致日本益弱，不能动作有为，凶祸难免。如乙酉日三传未子巳，春占，未为死墓，又辰加亥上是也。如年命上有冲克救神，方可解免。 
