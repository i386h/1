<!-- { "loadSidebar": true } -->
支逢六合，谓支之合神，作元武发用是也。主家人所窃，概叹丁丑日，三传子亥戌，夜占子乘元发用。与支神丑为六合是也。鬼乘生气，谓元武作鬼，乘月内之生气是也。如丙戌日，三传子寅辰，夜将子为元鬼，正月占为生气也。年命上神克武，其贼可获，如日干上神克武者亦同。 
初将比和贼安宁，元武内战分赃争。武居末足临辰日，贼人归还莫告陈。 
初将比和，如亥子加申酉发用，或加寅卯发用是也。内战下克上是也，武居末足临辰日者，谓武在末传又临日辰之上也。如壬寅日，三传申亥寅，昼占寅乘元加午，戊申日三传子申辰，昼占辰乘元加支是也。又武附日德临日辰上，亦主归还。惟六辛日干上巳，辛丑辛亥辛酉日支上巳，夜占九课，余无例。 
武逢六合入连坐，贵顺元藏自失忧。课见火蛇乡邑寇，年乘元武室人偷。 
武逢六合，如壬癸日夜占子乘元加丑，子与丑合，其物必入连坐家。贵顺元藏，谓贵顺行，元不临六处之上也。课见蛇，谓蛇作鬼见于课传上也，年谓年命上神也。 
回环周遍去复来，昴星破败失资财。鬼脱乘元遭窃盗，伏前支后反冲排。 
回环见仕宦门。周遍见经商门。昴星见婚姻门。破者破碎，败者败气。如癸巳日，支上酉为干之败气，又为支之破碎是也。鬼脱乘元，谓日鬼乘元，或脱气乘元也。又空财乘元亦同，伏支前后，见捕亡门。 
须将岁月分明视，更把阴神仔细评。岁勾朱虎应自首，龙合阴丁无处寻。 
岁月分明，谓岁月克元。则稽延岁月。日时克元，则日时可获。视阴神者，如元武阴神乘岁勾朱虎四神。主贼人自首。如六甲日昼占，辰兼武加亥，阴神酉乘勾陈，六乙日夜占，亥乘武加酉，阴神丑乘白虎。六丙日夜占，午乘武加丑，阴神亥乘朱雀是也。如乘龙合阴丁，则难获。盖龙为万里翼，阴合为私门，旬丁为动神也。如六甲日昼占，辰乘武加子，阴神申乘青龙，六戊日夜占，辰乘武加戌，阴神戌乘六合，六壬日夜占，子乘武加亥，阴神丑乘太阴是也。 
发用为偷即贼身，中传为赃末捕人。欲知贼物藏何处，五行生处视分明。 
五行生处，谓所失财物在元武阴神生处也。如阴神乘金，金生水，物在水法中。乘木，木生火，物在窑冶中。乘火，火生土，物在泥窑中。乘土，土生金，物在金石下。乘水，水生木，物在树林，是也。其获物之日，则以元阴受克之日为断。 
再布三传元神看，克贼刑冲必捉获。若遇勾蛇朱虎神，不死遭官定吏迫。 
三传元神，又别是一法，其法以元武为初传。次用元阴作中传，谓之阴神。再用盗神之阴为末传，合而观之。如神将相生，其贼难获。神将相克，则其败露。如欲捕获，则视末传所临之处。如六辛日昼占，卯乘元立戌，卯加申，申上丑，三传卯申丑，初中相克，又乘朱虎凶将，往西南方求之，其贼可获。所谓初中有克末神寻也。又如六丙日夜占，午乘元立酉，午上卯，卯上子，三传午卯子相生，又乘空合二将，即难获也。 
  
卷十二   指南汇笺四 
阳宅第十四 
支来干上宅就人，干来支上人入宅。干支克害人宅伤，互相生旺方有益。 
干为人，支为宅，支来干上，求宅最不费力。缘宅来就人故也。干来支上，求宅必得。缘身已入宅故也。如干加支，被支克墓脱，目下虽得其屋，后总无益。如庚午日，申加午是也。壬辰日，亥加辰，是入墓也。甲午日寅加午，是受脱泄。又如有屋宅出兑者，值干支相加皆不能脱，或支生其干，后必有长进，切勿妄动弃。 
三传脱支生日干，人多屋少从此断。三传盗干生支辰，屋旺人衰何必算。 
脱支生干，谓三传脱其支辰，生其日干，主人口多而屋宅狭窄。如甲申日三传辰子申，是也。盗干生支，谓三传盗其日干，生其支辰，主屋宅宽广而人口衰微。如甲戌日三传寅午戌是也。 
三传生支克日干，卖屋偿债免灾晦。三传生干克支辰，屋假他人弃家退。 
生支克干，主卖屋而偿人之债。如癸酉日三传辰未戌是也。生干克支，谓三传生其日干，克其支神，主人虽旺而无己屋可居。如丁未日三传亥卯未是也。 
三传作财生两鬼，官非疾病一时生。干支上神如互脱，防窃防偷日不宁。 
传财生鬼，谓三传作财，生其干支上之鬼。如壬寅日三传戌午寅为财，生其干上之未与支上之戌为鬼是也。互脱谓交车脱气也。如戊午日支上未脱支，干上申脱干是也。 
日禄加支被脱克，造房修屋防耗厄。墓神临支少欢欣，如逢月将高明宅。 
禄被克脱，如乙巳日支上卯，必因起屋而以禄偿债。乙酉日支上卯，必因起屋而失其禄。辛丑日支上禄酉为支所墓，亦此此断。墓神临支，宅必昏晦，如甲午日，支上乘未干墓，乘戌支墓也。如墓为月将，则其宅必向阳而高明。 
虎入宅凶蛇冲吉，龙乘生气家日时。居金谷兮龙虎拱，卧陋巷兮邻兽伤。 
虎入宅凶，如甲戌日野上申，昼占乘虎，得末传寅蛇冲之，不为害也。龙乘生气见经商门。龙虎拱者，谓初末传乘龙虎，夹拱其支上神也。如戊午日，支上丑，夜占初传子乘龙，末传寅乘虎是也。主其屋广大轩敞，有金谷之气象。邻兽伤者，谓白虎入于课传，冲支上神也。如甲子日，支上寅，三传辰午申，昼占申乘虎，冲克其支上神也，主有对邻兽吻冲其屋宅，以至家道衰微。 
初末引从以上神，肯堂肯构气维新。贵阳生辰显者至，宝藏麟儿吉庆并。 
初末引从，如甲午日支上亥，三传子巳戌，初子为引，末戌为从是也。贵阳生辰，如乙卯日，支上子，昼占用子为月将，乃贵人作太阳生宅，其室内必有宝藏，或于子年占，其年必产贵子。 
破财来临家宅上，颓垣败栋不堪停。火鬼带丁防天火。若逢岁破少安宁。 
破财见盗贼门。火鬼春午顺四孟。如乘蛇雀克支，必遭火灾。值丁神尤凶。如庚辰日卯时寅将占，三传卯寅丑，卯乘雀加支，又为火鬼，末传丑又遁丁神是也。须以井底泥涂灶，镇之可解。岁破临支克支，主有讼祸。 
午克身凶忌见蛇，丁伤支动防虎白。旧岁若与天鬼逢，一家疾疫无休歇。 
午克身凶，如庚得也日干上午，夜占乘蛇是也。相伤支动，如乙亥日，支上丑遁丁神，夜占乘虎是也。天鬼见疾病门。如天鬼乘病符克支，主一家疾疫，如丙寅日，支上酉，戌年占为病符，正五九月为天鬼是也。 
干神乘旺宜守旧，支神得吉利新适。后盗前空内外战，移居值此有忧煎。 
占新旧宅吉凶，以日上神为旧，支上神为新。如干乘吉神吉将，宜守旧。支乘吉神吉将，利新迁。后盗前空，谓初传空陷，末传脱气也。如丙午日三传卯寅丑是。内外战克，谓三传为上下夹克也。如乙丑日三传寅未子，昼占初传寅加酉乘太阴，中传未加寅乘龙，末传子加未乘贵是也。 
支之左右是旁邻，支之正冲即对门。金见火蛇釜鸣怪，木逢白虎栋摧论。 
左右正冲，如己卯日支上午，干阴丑为左邻，支阴酉为右邻，中传子为对邻是也。金谓申也，如蛇乘申克宅，主有釜器鸣。如甲寅日反吟，寅乘虎克支是也。木谓寅也，如拆卸工临寅加支发用，主屋梁摧折，如甲戌日夜占，申乘虎克以是也。 
酉为户兮卯为门，未为泉井巳推灶。寅为栋宇土墙垣，乘吉乘凶须细照。 
卯为外门，酉为内门，未中有井宿，故为井泉。巳加火为灶，丑未加寅为墙垣，寅卯加亥为楼台。午为堂宇，辰为廊庑，又为田园，未为庭院，加辰为园，酉为仓廪，丑亦为仓禀，又为田园，申为湖池，子为沟渠。 
  
阴地第十五 
辰阴主山看坐落，生合刑冲定吉凶。勾乘季神临墓穴，佳城秀气郁葱笼。 
辰阴支上阴神也，支之阳神为墓，阴神为穴。故以辰阴为主山，凡占阴地，最重主山如支之阴阳二神，作生合德禄等神，则吉。如值刑害冲破空陷则凶。如壬申日，支上巳将长生，支阴寅又巳之长生。癸巳日，支上午为进气，支阴未与午为六合则吉。辛未日支上戌为三刑，支阴丑又为戌之三刑。癸巳日支上子为支鬼，支阴未与子为六害则凶。勾陈主墓宅之神，如乘季神，临干支之阴阳，又乘旺相气，主安久不移。 
上下皆合风气踞，干支受克沙不去。青龙左辅空陷忧，白虎右扶刑破虑。 
上下皆俣，如乙酉日伏吟，干支上神作六事，干支又自作六合是也。又干支上下相合，或干支交车相合，或干支上神相合皆是。干支受克，谓干支受上神之克，或干支交车相克，或干支上神相克是也。青龙为左砂，白虎为右砂，皆宜旺相生合，不宜刑冲破害也。 
元武座山看风水，朱雀空刑山案差。龙神旺处地不错，腾蛇落处穴应佳。 
元武为后山，故可观风水。如元武乘旺相气，入旺相乡，临支生支，则后山之来龙必佳。如癸亥日支上申昼占乘元，生其支神，秋为旺气是也。朱为前案，故不宜空刑。龙神者春辰顺四季，如龙神临于墓穴，则其地必吉。如丁酉日，支上辰，春占得龙神是也。蛇有穴义，如临于墓穴，则其地必佳。如乙酉日支上未，夜占乘蛇生支是也。 
水神乘水水玄去，土宿临山山势抱。太阴水口蛇罗城，勾神明堂阴阳考。 
水神谓元后二将也，元玄谓水势曲折，如元玄二字之形也。木地谓如元后临壬癸亥子之上，则水势必曲折有情。如乙丑日，支上亥，夜占乘元是也。土宿谓贵常勾空四将，如临季神之上，其山形必回抱可观。如乙卯日，支上辰，夜占乘勾是也。又如丁丑日，支上巳，三传酉丑巳，夜占，将乘贵常勾，皆是土将。太阴为水口，蛇为罗城，勾阴阳神为内明堂，阴神为外明堂，俱要旺相生合，与墓有情。 
甲乙木神树株森，丙丁火宿岗峦迭。庚辛冲克路歪斜，戊己古冢休旺别。 
甲乙旺则为林，休则为树。丙丁旺处必有高岗横岭，临四仲上为正横，临四孟四季为斜横。庚辛临四孟上，则其道必斜，临干为大道，临支为小道，临本位为正道，被火克为岔道，戊己为古冢，旺则多，休则小。 
壬癸加临水不谬，水局顺逆天乙详。青龙长房白虎季，朱雀前案是中房。 
壬为大水，癸为小水。如加临亥子位上，则水势不谬。如纳音遇水，则水必长远汪洋。如壬辰癸巳为长流水，壬戌癸亥为大海水是也。水局顺逆天乙详者，谓欲知水局之顺逆，视贵人之左右旋，如顺行为顺水局，逆行反之。龙居左属长房，虎居右属季房，朱居前为中房，勾阴阳二神为内外明堂，亦属中房。 
财官须视龙朱贵，丁口还看子息爻。初中末传分三代，为吉为凶课体昭。 
