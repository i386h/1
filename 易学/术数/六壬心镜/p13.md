<!-- { "loadSidebar": true } -->
丑是墓田寅卯椁《入式》云：又忌丑为墓田，如庚辛日占，以丑为用，临日辰年命克害者为墓田煞。寅卯为棺椁，若戊己日以寅卯为用，临日辰年命克害者，为棺椁煞，浴盆加季四时终浴盆，春辰夏未秋戌冬丑。元武乘浴盆为浴盘见水，大凶。一云：若壬癸日并值白虎，谓之浴盆见水，占病必死。魁罡又生锹锄煞丙丁日天罡作白虎加日为锹锄煞，辰中有墓水克日也。壬癸日天魁作白虎加日辰亦是，轸宿丧车不要逢轸宿，太乙巳也。丧车，正未二辰三丑四戌逆四季。又丧车煞云，春从魁夏神后秋太冲冬胜光，加人年命大凶。元辰本命加年上元辰即是毛头煞。《集要》云：元辰须分阴阳前后，如甲子生人，男看子对冲午前一辰未为元辰，女则后一辰巳为元辰，占病大忌。伟堂按：《消息赋注》：元辰煞，阳男阴女在冲前一位支辰，阴男阳女在冲后一位支辰，白虎并临主大凶《入式》云：又忌白虎加元辰本命上，元辰本命，当生禄也。如甲子徨人，甲禄在寅为元辰。若功曹为白虎加临子上，大凶。伟堂按：《入式》此注不知何据，如愿存之。虎与阴神伤病日虎之阴阳神与白虎同克起病日，或克今日支干者，必死。伟堂按：此法出《龙首经》，病日，谓初病之日也死鬼来追更不容又云，天上死神临墓，并行年及日辰上，大凶。死神，正月在巳，顺行十二支辰。元武临浴盆元辰者，为浴盆盛水，未为四时墓煞，白虎阴神自克白虎所居神，病者必不死。

占病形状

白虎乘金遥克木，病入肝经风骨疼金克木，故肝病也。郇注：白虎乘金克木，病入肝经，或眼目病、风病，或筋骨难舒及疼痛之症。木神为虎遥克土，病在脾家入胃经郇注：白虎乘木克土，主脾胃有病。若白虎上克下，或上生下，或上下比和，其病多在外，是患疮疽之属。水作虎神遥制火，病在心家寒势因郇注：白虎乘水克火，主心经之病，或瘟疫时气，寒热疟疾之症，或心中发躁，咽喉之疾。白虎火神遥克金，病传喘满吐红惊郇注曰：白虎乘火克金主肺经之病，或主喘嗽吐血尫瘦惊恐。土神为虎遥克水，男女肾经血气萦郇注：白牙乘土克水，男子主下部肾经之疾，女子主气血不顺，或经脉不调，或为男女泻痢之疾，小儿吐泻之病也。白虎所乘依此别，如逢元武水虚羸。支有气时人呕吐，干同虎类久淹疲干与白虎比也。郇注：凡占病症，皆取白虎乘神决之，万不失一。若虎上克下及上生下，病多在外；若虎下克上，或下生上，病多在内。

又

用金终木传流血，用木终土主痈疽。用水终火寒兼热，火金尫瘦或疮痍。土水淋漓当腹急，五行相克逐情推此皆用起及传中定。《入式》云：以用神上得天将二者所属五行消息论之。本命上神依此论，如逢子亥肾衰羸。元武体虚为水疾，天空下痢更何疑水肾木肝火心土脾金肺，各分主也。《入式》云：日干生支，或生三传者，病皆自取。四课不全，脉气虚弱。

占何鬼祟

传中有鬼伤今日，看是何神作祸殃。木主绞刑修造害，金为伤死及神堂。火并五道城隍灶，水则河官测北方。土化宅神须祭祀，螣蛇朱雀道中亡。虎为兵役勾陈吏，天后女姑为怪详。贵人神庙并先祖，新化只缘因太常传中有今日鬼者有祟，无鬼者无，若鬼带空亡者无。看鬼临何位而断之，临木主自缢，或因修造致祟；临金为刀伤鬼，或神为祸；临土宅神土神作祸；临火灶神五道，或城隍为祸；临水淹死鬼，或河伯水神为祸。又云：以鬼上天将辨之，鬼上得贵人，乃天神及神庙家亲；得螣蛇乃道路之鬼，及五道邪神，客死道路者；得朱雀，乃野死鬼，及咒诅社庙；得六合自死鬼，及司命、芒神；得勾陈，吏卒鬼及土神，并路头兵死，或客死鬼被人带来；得青龙，贵人鬼，及司命愿神；得天空，无鬼，及无辜罪死，或半空游走邪神；得白虎，兵死鬼及刀伤客死，或痨病死；得太常，新死鬼；得元武，盗贼财帛鬼，及坠水而亡，或泻痢之鬼；得太阴，绝嗣鬼及血亡之鬼，或神佛不敬所致；得天后女子鬼及少亡者、产死者。此条小注据入式并程鹏南本恭校。

又

传中逢鬼落长生己月见木，传见今日，婆神五道祟兮吟看今日之鬼临于长生，为五道婆神。沐浴河官水中鬼河伯水神，冠带家堂香火神宜修功德。临官词讼曾留愿鬼临临官宜还愿，帝旺家先土地并鬼临地旺旺相则为家先祖宗，或土地；休囚则为自死邪神。衰死木下山林，病则家先坟墓灵。死墓先亡公伯祸，绝为流荡客伤惊鬼临绝为路头客死。胎因产死养神庙，此法推详理最精以上总以日鬼所临定之，又看日上神发用是外鬼，支上神发用是内鬼。

占求医药

日辰月建前居二，此是天医对地医假如甲子日占，前二寅为天医，对冲申为地医。此原注郑据《六壬集要》补。今日救神同克虎今日子午，次辰为救，当知减退必无疑郇注云：若日辰年命上神克制白虎者，其病即愈也。医神是土宜丸散，水须汤药火灸之。金针木药看其类，勿用魁罡下请医郇注云：魁罡之下，不可求医，宜往德神、生气之下求医吉。《入式》云：天医、地医、生气，此三方避病说吉。又郇注论脉之形状云：三传俱阳，其脉浮；俱阴，其脉沉。二阳一阴，其脉紧；二阴一阳，其脉缓。三传俱旺，其脉洪；中传空亡，其脉芤；伏吟，其脉涩；返吟，其脉滑。四课不备，其脉虚。天乙顺治，气必顺；天乙逆治，气必逆。《入式》云：阴气病多在右，阳气病多在左。其余俱同郇注。

占瘥期

医药如何辨瘥因，行年之上有何神。天乙所乘皆旺相，伤其虎鬼不成迍。假令白虎来伤日，天乙宜临日与辰郇注云：白虎作鬼遥克干，天乙乘旺神立在日辰上反制白虎，必愈也。虎落空亡及有德，与日相生不损人郇注云：白虎不乘旺相，又落空亡、三合、六合，与日相生，不为凶也。《入式》云：日干量相有气者，其病轻。三传制鬼克虎，病虽重有救。子日作期为退限，还如戊己瘥庚辛郇注云：凡言病瘥之日，戊己日当在庚辛日也。《入式》云：以制鬼、制虎日及鬼虎囚死日为病瘥之期。

行人门

占行人归期

思望行人久不归，须凭运式以占之。日月二门为发限，阴阳二至算来期。东并南行酉为速，西将并北转卯为《龙首经：云：必当视行人所至之地。如在东方、南方，以酉为限，以子上神为至期。在西方、北方以卯为限，以午上神为至期。又一法云：居外望内人，以夏至辰之阳神；居内望外人，以冬至辰之阳神。若临今日日辰及临今日干之本，中末上皆为来。假令夏至以卯，卯之阳神太冲，今日丙丁，太冲临寅为本，临午为中，临戌为末，皆为来也。假令太冲临午，当以丙丁巳午日至月期五月。假令行人身在戌，天魁临亥始装衣。何为半道应相会，转在东方立卯箕。午上功曹甲相见，大吉戊己是归期天魁加寅地，午上见功曹，是居甲。天魁加卯地，午上见天后，戊己日是到日也。《龙首》经云：假令望酉地人，从魁加戌为已发，加子为半道，加卯为得限，当来。以午上神为至期，午上神得神后，以壬癸亥子日至。假令望巳地人，太乙加午为已发，加酉为得限，当来。以子上神为至期，子上得传送，则庚辛申酉日来。皆以子午上神为至期。又取用神三合至，子午上干将配之宜用神三合支，以辰上所得神为至日也。伟堂按：《龙首经》不载此法，用神当是初传看用神之三合神，在子午上否，如在子午上，即以其神为至期。双按《金匮经》云：占行人以生旺为至期。假令壬癸日用起水神，则申子日至。若发用起天罡，为遇墓，遇墓即止不来。《史苏经》云：卜外人，以生旺而至。家人遇墓亦至。《集灵记》云：凡望行人，以甲乙日占，用得巳午神者为向日，向日将至，；用得亥子神者为背日，背日不来。《苗公达断经》云：发用在今日支前，便盾天上所等量齐观之神为到日。若发用在今日支后者，不须看天上所临之神。盖未来之兆也。以上所引皆大量三合至之本义，特因用神而兼及之。或不知方千里外，即视行年限度推或不知所在，或在千里外，看其人行年临处，得限否是也。伟堂按：以胶十六句，皆未言及类神，而郇注悉以类神注之，似混，故尽移于后幅。此二句注云：若行人在千进而之外，不知方所，即视其人行年临处，便为方所。假令行年立亥，登明加卯，其人临限已经、在路矣。若登明加午，谓之临至，即至矣。一云：初传在天乙前，末传在天乙后，为来。末传临卯酉为来，大煞乘驿马为来。如末传空亡墓绝者，不来也。又辨其人详物色，神将为名皆可知。太常衣服兼娘父，六合媒人孙与儿。青龙月友钱夫婿，天后神后是妻姬天后妻，神后姬。太乙太阴兄弟位，勾陈兵吏甲毛皮。天空酉戌鸡奴婢，白虎病人丧柩悲。元武阴私并盗贼，朱禽官吏辨征追。功曹狸豹贤名道，传送刀兵僧与医。太冲驴兔舟车木，胜光獐鹿马兼麋。小吉雁鹰羊酒等，登明必是豕熊罴。此类悉皆求限至，课中逢类更无疑伟堂按：引二十句，方言及类神也。郇注云：凡占尊上人，视日干，仆视天空、天魁，奴妾视太阴从魁，僧视太冲，道士视功曹，医视传送，妇女视天后神后，军吏视勾陈，文书视朱雀，吏视功曲，盗视元武，求财视青龙，各以其类占之，无不验矣。

又有六样之说，生日干为父，生支辰为母，与日干经者为兄弟，与支辰比者为姊妹，日干生者为子孙，支辰生者为女、孙女。日干克者为妻财，其义有三：曰妻，曰妾，曰财，各有其类。旺相合者为妻，旺相不合为妾。囚死比为近财，囚死不比为近财。克日干者为官鬼，其义亦有三：旺相相生德合为夫婿，或为官星，主官员之象；囚死囚克为鬼，六畜、金银、衣服，各有其类。马视胜光，牛视大吉，鱼视天罡，衣服布帛视太常。

以上各类神临限在路，临至即至。假令其奴在外，当视天魁，天魁临亥，其奴欲动，始有归意。若加寅卯之上，其奴临限，已在路，午上为至期。假令戌加寅，即午为功曹，当在甲乙寅卯日回也。戌若加卯，即午为大吉，其奴当戊己日归，余仿此。

若行人类神不临限至，即看用神三合，在子午上有无决之。假令占文书视朱雀，若朱雀北寅加戌，卦得炎上，即天魁加午，谓之三俣神临至，故曰三合之神至也。

若类神不临限至，用神三合又不临限至，更难定归期，即视今日支前四神。假令正月丁亥日寅时占文书，日支亥前四位是寅，寅上见亥作朱雀，其文书当在寅日至。

凡言支前四者，须要类神在上，若无类刘在上，不可以此推之。

