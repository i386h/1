<!-- { "loadSidebar": true } -->
天后位居宫采嫔，惟须禁锢莫情循。若逢君子延宾 客，如是常人议婚姻。旺相相生妻易产，死囚刑克女奸淫。病人四体兼痛痢，祟礼河官溺水神。

子守闺，谷动，丑出户，阴私，寅理发，取财成病，卯倚门，相望，辰毁装，血病，巳裸体，失礼，午倚枕，难合忧鬼，未沐浴，失礼，申理装，生产婚姻，酉把镜，婚姻，戌搴帷，自息之意，亥治事。

后二太阴，辛酉金将

太阴之神，属辛酉金。旺秋三月。主宫帷、妇女、财帛、金银财物，其戾为阴私损失、私谋谋事、迟速未成、远信示至、疾病不痊。

太阴金将位中丞，蔽匿阴私事颇仍。君子罪名为出入，小人惊诈致忧生。相生旺相成婚礼，囚死伤刑为谴惩。病者四肢腰脚损，灶神为祸可祈蒸。

子垂帘，隔听，丑守屈，宜动，寅跣足，难动，卯沐浴，失理，辰理冠，求就，巳伏枕，近思，午披发，私忧，未持书，信动，申阴谋，法服，婚姻，酉入室，不宜动，戌绣裳，婚姻，亥妊娠，阴人病。

后三元武，癸亥水将

元武之神，属癸亥水，旺冬三月。主聪明多智、文章俊巧、求望财物、干谒贵人，其戾主盗贼、奸诈小人、君子阴私不明、走失疾病、鬼魅梦想之事。

后三元武后将军，盗贼奸邪狱讼陈。君子捕逃车马失，小人淫乱离乡群。相生旺相多财畜，囚死克刑有祸迍。病者患腰腹胀满，祟殃河伯滋潭神。

子过海，出入进动，丑立云，虚诈失物，寅披发，虚喜，卯窥户，盗贼失物，辰入狱，官事相争，巳洗足，不宜动，午拔剑，能害人，未朝天，利见大人，申按剑，战有害，酉持戟，相争，戌持戟，相争，亥真冠，尊贵，家人为鬼。

后四太常，己未土将

太常之神，己示属土，旺于四季，每季十八日。大段主文章、印绶、公裳、服饰、信息、交关。其戾主遗失公文、窃盗衣裳、哭泣不美之状、公私牵系，又主小微窃盗。

太常官是太常卿，财帛田园采盛明。君子正官荣爵贵，小人移徙酒逢迎。相生旺相成婚庆，囚死克刑南失惊。病者四肢头腹疾，祟缘新化可追寻。

子持印，吉。荷项，相侵奸盗，丑列席，请美丰，寅侧口，恶人相争，卯遗冠，辰荆项，一云荷项，巳铸印，转职，午乘辂，上人筵会，未窥户，列席，申捧印，转职迁官，酉立券，忧物，动望征求，戌入狱，亥聘召，贵人请合私谋。

后五白虎，庚申金将

白虎之神，属庚申金将。旺秋三月。其大段主道路、信息、兵牒兵戈、动众、威权、财帛、犬马、金银宝物，其戾主孝服、哭泣、疾病、怪异、凶恶、杀伐、灾害不明、血光之忧。白虎问妊吉，问病嫌。

白虎金神廷尉卿，遭丧疾病狱囚萦。君子失官流血忌，常人伤杀主身倾。旺相相生财福竞，死囚刑克系沉冥。病人头痛瘱疽患，祟是伤魂路死兵。

子流江，沉海，恐惧无害，丑直视，谋望，寅出林，过路往还恐害，卯伏穴，不能动，辰露牙，沿山，夜行害财，奸私，巳烧身，死丧疾病，午断尾，有始无终，未登山，乘权，出入狱凶，申衔牒，道路文信通，酉当路，害人之意，戌闭目，无害，亥睡眠，有忧之事。

后六天空，戊戌土将

天空之神，戊戌土将。旺于四季。大段主奴婢、公吏、市井小人、贩帛、言约、私契，其戾主奴婢唇吻、脱空不实，虚伪巧诈是非，辰戌丑未四月最旺。天空可以成小事，不可以成大事。

后六天空司直官，奸谋诡诈事多端。迁移君了逢谗佞，孤寡常人被隐瞒。旺相相生奴婢喜，死囚刑克系丧残。病人胸胁并痰气，井灶为灾岂得安？

子小人，寒厄，丑三伏尸，寅犯事，争讼口舌，卯守制，谩语，辰主虚诈，巳临户，摇舌，是非机巧，午入化，小用吉，未主施空物，申鼓舌，词讼，酉出户，执言，碎事，相蒙未决，戌主惊怖，亥儒冠小事，利遗失。

六壬之术学者，徒事言而不得其诀，则吉凶失之传课。故今人动运“青龙吉将，白虎凶神；太常多主于饮食，勾陈乃主于勾边。”，殊不知青龙未上无鳞则伤身之害，至申酉折角则斗讼之愆生；白虎登山则乘权于阃外未，衔牒则通信于道途申；太常子上茶颈而遭枷锁，勾陈巳上捧印而转高官。似此之类，世所不知。

十二天将发用日干来意诀

贵人丑未下来之，除定危开问小儿。六合更来加禄马，出行官职最相宜。螣蛇巳午太冲宫，梦寝虚惊怪异凶。不是戾财并走失，多缘众议不相从。朱雀传看信息来，杀神巳午应官灾。遇他月德并天德，决是呼为炉冶财吕本作“才”。六合乘他卯酉星，婚姻孕妇事分明。若临日本支夺胩，唇舌钱财立便生。寅卯勾陈二八门，斯人官讼要争论。若逢阳绝并阴绝，病者联绵醉若昏。青龙发用当干合山地物昌隆百事安。不是求官并借职，必将书信往来传。天空走失及逃亡，更值魁罡仆不良。若得加临干旺相，往来营作运行商。白虎临门事可嗟，病侵老幼两相加。用神午未兼申酉，殴斗途中事起他。太常财帛旺今朝，衣服文章次第消。禄上若来加合上，筵开亲戚见相招。元武来乘亥子辰，加临卯酉盗伤人。如加午未迁官象，用意推详莫妄陈。太阴巳被烧身，结聚途中起异心。若不欺瞒官长上，定遭口舌至知凌晨。天后多因占女子，如逢土旺采衣嫔。若临午未兼壬癸，万一事干谋无一真。

十二天官杂主吉凶

螣蛇大战，毒气相凌大战，往来上下相克也。

螣蛇当路，鬼怪殃藏当路，子午卯酉也。

六合不合，阴私相坏酉卯午。

太常被剥，官事消铄春辰、秋卯、夏酉、冬巳。

朱雀开口，发主喧斗正巳、二辰、三午、四未、五卯、六寅、七申、八酉、九丑、十子、十一戌、十二亥。

青龙开眼，万事无灾孟寅，仲酉，季戌。

青龙卧病，财散人灾在巳。

天空落泪，哀声聒耳六甲旬中居壬癸地，见壬癸。

天乙归狱，诸事不治在辰戌。

勾陈拔剑，病患相伤正月起巳，逆行十二辰。

勾陈相会，连绵祸深辰戌大凶，丑未小凶。

天后阴私，申阳酉阴。

朱雀衔物，婚姻和合正酉、二巳、三丑、四子、五申、六辰、七卯、八亥、九未、十午、十一寅、十二戌。

太阴拔剑，阴谋相害居申酉。

元武横截，盗贼兵发四季。

白虎遭擒，凶事不成巳午。吕本作“折虎遭擒，巳色灾咎”，注云“太岁类合。”，疑错。

白虎仰视，凶恶之甚四季。

三宫时门三首，此三宫进，视课传神将吉凶之意而再用此详之

绛宫时

三神临仲是三宫，此法元微捷径踪。绛宫时值登明入，六神相扶有顺从。天魁是德未生气，辰午酉申宜见逢。功曹正合为华盖，犹恐须居不避凶。魁罡加孟女为杀，行人不至过江风。占贼不来亡叛获。囚人占病罪加重一作“囚病人加罪皆轻”。人情不实行宜止，睡若逢歧左道通。见怪身当殃不出，孕生男子卜财丰登明加四仲，名绛宫时。天乙藏深宫之中，入游系宫，行于私宴。当此之时，不可出行，避罪逃亡者得。

明堂时

神后明堂入仲时，从魁合德未申随。功曹别处而生气，丑居华盖避凶危。斗罡加季登明杀，囚人将出病难医。看人不见上书吉，占贼即来通启宜。逃亡不获行人到，纳财权止情须追神后加仲为明堂时，天乙出游四野八极，当此之时，举动百事皆吉，逃亡者难得，在内利主，在外利客。

玉堂时

大吉居仲是玉堂，轸星生气得天梁轸星，太乙；天梁，功曹。申酉即为侍从者，神后合为华盖方。天罡加仲杀居亥，贼来中咱战须伤。上书遭仇追逃获一作“上书遭执”，天气无风可渡江。谒人相见胎生女，若问人归中路傍大吉加四仲，名玉堂时。天乙加门之中，天神在门方欲出行。当此之时，百事小不利，逃亡者可得也。

斗孟《续编》斗孟仲季本是三宫门，己前十干神后集定。

三传先看斗加神，入孟元来忧二亲。季因出外伤妻子，己身兄弟仲临门。魁道病人丧大吉，天门人众怕诸君。地哀悼入忧蛇虎畏，贵人可见坐天门。孟则占行人未发，若觅家中因病人。官事罪重奴婢吉，忧不忧兮凶讼论。商贾所求还自得，讨猎求鱼怪临身。书为不通因待慢，胜于捕贼不行军。逆战可经军不罢，天罡三首后来分。

斗仲

仲因官事解留连，病不成兮忧不至。觅人不出行人发，渔猎所求半得钱。灾怪家中奴婢病，上书且未讼能方。捕贼两专宽有语，半兵相虞用军员。侵围妨害何曾罢？病人已瘥必安然。

斗季

病人忧死行人至，官事不成忧必忧。觅人远出言词告，奴婢逃良心贼可求。商贾不成渔猎得，怪在比邻急速游。书却以通军必出，勿战军围去不留。斗人已死军须罢，不然三合报人雠。

大六壬心镜卷五

占宅门

占人宅

辰为宅地日为人，宅上凶神便有迍。带杀兼刑来相克，以将言之得事因。视辰上神为宅，恶将克日迎。朱雀并官事，白虎并主死病也。尧都询就清济曰：“干为人，支为宅，上有魅罡并克日辰，大迎。不可居之。干傻损人，支傻损宅，有鬼怪肪主人病。干坂俱傻，人宅并损不利子孙。支上带刑煞亚克日干，理解迎。各以天将言之。天空，宅中虚耗，不宜奴仆六畜。勾陈，宅中频有争斗。朱雀，宅中有口舌及主文书。螣蛇，宅中有火烛惊怪。元武，宅中有盗贼。白虎，宅中有疾病，余皆吉。”一云：天罡加日，有客寄住。胜光加宅，身寄他家。四课相生吉将立，六合青龙福庆臻询注曰：若正时日辰上，四课中得良神吉将，上下相生，旺相有气，大吉。日辰上乘六合、青龙、太常尤吉也。更视三传知善恶，遍看年上所临神郇注曰：正时三传始终相生，神将又吉。更看家长行年上神将相生吉，主家中和合，家道兴隆。凡事获福也。一法，以家长行年加宅神，看太岁上神决之。天罡岁中有官讼之事；大吉小吉主有疾病；河魁有人阴害。余神无妨。哀思辰戌场面未乃四煞之地，遇之不吉也。五音旺处为宅神，宫音在戌，商音在酉，角音在卯，羽音在子，徵音在午。支畔有神何所主，欲识名之是近邻。推宅之法看日神，若见魁罡必损人。干伤支吉老者困，干吉支伤幼者迍。

占迁移入宅

此宅新移来入住，看得几时无忧虑。将加行年推祸福，宅神之上问其缘以月将加家长行年，视宅神上得何神，以定吉凶。下文详之。郑按：第二句徐阴《六壬之式》作“月将加时看行宅”，余尽同。又按其注云：行者行年，宅者宅神也。宅神即商音在酉之灰。又云是命前五辰位也。如子生人在巳，丑生人在午之类。以月将加时，视行年宅神上得寅申等旺相相生，依法断之。寅申子午相加吉，若是安居永不迁。戌辰老者忧逢祸，卯酉幼人疾病缠。巳亥畜生多死损，丑未遭官必喟然。

