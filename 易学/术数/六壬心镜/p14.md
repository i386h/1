<!-- { "loadSidebar": true } -->
又按：“课传逢类至无疑”之句，可见课传不可丢也。乃郇注内小注相反，又曰：“末传为行人足，临卯酉主至也。”又曰：“驿马乘神传归支上为来也。“凡驿马在传，主在中途行，是皆未言及类神二字，岂得如此课象，可以不视类神欤！至《入式》则云：以日干为行人，以支为宅，干上之时相生合比，值三合六合者则归。若刑冲破害未归也。干克支则归，支克干未归。占得伏吟未归，天盘上行人年命临地盘日支近者将来，远者未来。若用神在今日支前，则来；在今日支后不来。如子日丑寅为前，戌亥为后，若用神在支前，则视天干所加地盘辰为到日也。若用见游戏神临孟不来，临仲半路，临季即到。若二马入传，或临日干，则在中途行。马若临支则到。本命及进上发用来，时归日辰上来，阳日伏吟顺传来，闻传不来，阴日伏吟传逆来，传顺不来。游神，春丑夏子秋亥冬戌；戏神，春巳夏子秋酉冬辰。此皆未释《心镜》本歌之意，特因郑本而说附之。

不知存亡远近

前课术虽谈限期，存亡远近未曾推。有人一去无消息，乃向行年临处知。年前寅申意不返，巳亥本乡心尚依。处季必为他邑鬼，乘仲前途抱病羸。临北临南知所在，相生相克辨安危以行年临处为所往之方，以行年上之上神为从何方还家，以行年临处上下相乘言其道里多少，须按旺相休囚以增减。《入式》云：如行年是申，申临子，其人在北方。如珩年旺相与方上神比和相生，又带吉神者，其人在外平安，求立家业。若行年囚死，又被方上神刑克，更带凶神，其人在外，非死即病也。又看行年临孟，则生。巳亥有归意，寅申无归期。临仲则病，临季则死。又看行年上所得之神，若在支上二课发用，或入三传者，必来之象。若不入传，与支不和者，终不能归也。又视末传上克下才动，下克上将动，上下相生不动。若末传是今日干之绝神，即有来意，亦不可必也。伏吟三传顺，柔日不来，若刚日伏吟其来速。郇注云：假令亥为行年临午上，其亥水死休，被下旺火煎熬，必主南方抱疾，他皆仿此。三千里外将军下，千里须教看岁支。五百只应求月建，百里干临五十时。其下悉皆看限至，日月精详意决疑此知行人之方所，奈久无消息，故用此法推之，三千里外看大将军煞，千进外看太岁，五百里外看月建，百里看天干，五十进而看正时。以所看之神加卯酉为在路，加子午其人早晚即至。若末传是日干之绝神不来也。大将军煞，寅卯辰年在子，巳午未年在卯，申酉戌年在午，亥子丑年在酉是也。更课游神春在丑，秋亥冬辰夏子为。加孟未来加仲发，季上相逢不久归凡占行人，类神不临限至，难定归期。如类神即作游神，便看其加何处，言其何月日归。若类神不作游神，亦难期也。复有亲情不相见，欲得他来慰我思。乃用戏神看立处，依法推求决速迟。戏神春巳秋居酉，夏子冬辰各取之凡戏神加于天干同类之上，为外亲表亲；加于支同灰之上，为内亲己亲。假令甲子日春占，巳为戏神，加卯乘朱雀，卯与甲干同灰，此是外族表亲，当卯日至也。不然定有书信至，以朱雀为文书故也。

推将军法

孟以胜光仲以未，季将传送加太岁，当于罡下访将军，动土修营多不利但凡占行人推将军法，看到之日，如度限了方用此，不度限不用此也。三千进而外将军下者，是以杀临处为至期。将军三年移一宫，如寅卯辰年在子，巳午未年在卯，申酉戌年在午，亥子丑年在酉。临子即子日到也。千里看岁支者，如未年看未临甚处，五十里看时临甚处，即为到日是也。更看游神地轮法用，须看天罡，如日夺膦到，加孟未，加仲发，加季至。如不见天罡，即看游神，发用者归也。余处差慢不见游神，可以度限。

近出何时归

有人暂出何时归，从出门时加日支。亢星之下辰应到亢星是天罡也，或见贵人临即归天罡与贵人加日，并主到。天罡加季门前待，占值伏吟相见迟郇注：若近出之人，以日前出门临行之时，如今日支上视天罡所临为到日。亢星即天罡也。若贵人加今日支辰上者，即时至也。

又占来期迟速

来人问信知时辰，对宫起子顺排轮。数至天罡方保住副 其孟仲季分胆。若加四孟未归意，加仲在路季至门如巳时人来问信至否，便以巳时对位亥上起子，顺地至天罡，天罡加卯，卯是仲，信已在路。

定行止及水陆路安危

拟出门时定行否，须看行年与日辰。太冲传送魁罡立，或在时前定涉程郇注：正时见卯酉申在日辰年命上，或以正时支前，皆主定行。居时后未行。《入式》云：以日干为去人，若关墓加日干，则不能动。若年命上所得之神冲破关墓神，则动矣。若天将入庙，如天乙乘丑之类，及日干见空亡，即不能动。得伏吟课不动，魁罡加日辰则不得已迫促而动，三合六合临日辰，虽动迟。若日生传墓，其动必速。年上日辰逢旺相，斗罡加季往无迍郇注：用日二课传阳，相气必行；用辰二课传阴休气不行。天罡加季神在外必主行。《入式》云：日干旺相或上得吉将，或生日支神则往之吉。去时干吉宜行陆，支吉何妨水路行。太冲切忌逢蛇虎，船覆车翻必损人郇注：太冲主车船，在土为车，在水为船，不宜见蛇虎，主凶。《入式》云：值符、往亡、天车、飞廉、天地转煞、劫煞、游都、鲁都、螣蛇、白虎、勾陈、朱雀、空亡、日鬼加临日干，或入三传者，皆不宜动，则凶。日值答必主口舌公事，与凶神并，尤喜也。

天时门

占天晴否

久雨何时用即晴，巳午螣蛇朱雀并日辰上发用，见火土神将晴，天空晓晴。三传皆土云应散，天空晴霁映山岑。龙若乘旺金尚阴，火神临处是晴辰从今日至火神临处为晴日，即螣蛇下是也。《入式》云：占阴晴日时，以所临地盘是也。假如巳是晴神临地下未，即未日晴也。晴神，子日大午，场面日在未，支辰对冲之位是也。

阳即为晴阴即雨，积阴欲霁观阳主。丙丁生旺发用时，壬癸休囚晴可许。火神不越东南路，蛇雀又来头上住，须更皎日见晴空，纵有余阴无着处。

占天雨否

占风候雨征龙虎云从龙，风从虎，用起兼看日与辰。有气带刑来必速，休废空亡略洒尘。子卯相加救枯穗子为云，卯为雷，玄合立传兴涸鳞玄武六合有雨。白虎若来乘亥子，雨尚连绵未肯晴《乐产神枢》云：龙虎神有气则风雨生，雷电并有大风雨也。

占水涨退否

水涨伤木欲杀民，进退加时看日辰，支伤干吉涨犹速诸本作“干伤支兮涨犹速“，今据《通神集》改，支吉干伤退因循。日辰俱损须臾退，并不相伤水稳平日辰无克，水无进退。此原注，伟堂据程鹏南本补入，玩此原注，则知第五句，一本作”日辰俱旺须臾退“者，错也。又第六句，一本作”并不相伤及旧痕“，此则无关紧要者矣。

杂课门

访人见否

欲出前程寻访人，看他居处对何神。神上值方临用合，三六相呼见且忻其人居方上神与用神合是也。郇注云；凡欲访人，要正进用神与他居方作三合、六合、相生，人情喜美。假令其人居戌地，用起加之卯午寅卯戌六合，寅午戌三合，兼宜日辰用神加之。郇注云：假如欲往西北方戌地访人，若正时用卯，相见必喜。谓卯与戌六合也。如用神是寅午，亦相见必喜，谓寅午戌三合也。又云：以今日支所临下辰合日干与三传，即得相见。若天空、旬空、落空，虽合不相见。天头地足来加日戌为天头，巳为地足。郇注云：戌为天头，巳为地足，二神临日主相见。又云：头加足得见，足加头不得相见也，斗罡加孟也相亲《斗罡占》云：加孟神在内，访人在家。郇注云：斗罡加孟在内，加仲在门，加季在外，不得相见。胜光神后宜相待，从魁路上叙殷勤。小吉合时家饮酒甲乙日用末传，小吉主醉也，昴昴伏吟必隐身柔日昴星、伏吟，是人身藏不见也。郇注云：子午是二至神，其人在外宜待之，得见。酉为门，又为限，人亦在外，主途中相见。若小吉乘青龙加日辰之上，其人在家饮酒，若值昴星伏吟，其人藏匿在爱，不得相见也。

期人来会

与人期约来游此，为当已过未曾来。斗系支干及临仲，直须相见不须催。斗在日前加季上，期人前去赶难回。此皆在道占之。更值昴星伏吟卦，在家不出莫相猜斗罡在日前已支在日后未来。此原注，据《入式》补入。郇注同《入式》。又云：占得绛宫亥加仲时未至，明堂加仲时必会，玉堂丑加仲时已去。又占人行，辨前后云：以月将加时视胜光所在，天乙前为伴在前，天乙后为伴在后。

在客忧家

日久离家思虑攒，日辰之上发疑端。朱雀口舌兼忧火。元武阴私贼盗奸。勾陈刑斗虎衰病。螣蛇惊怪太阴安。六合青龙欢局席，太常天乙客来看郇注：以日干为占者己身，以支辰为宅。若支辰乘凶神恶将，主家中灾异。乘吉神良将，家中必有喜庆也。

占主人善恶

为客不知主人意，善恶难分未敢投《通神集》作征途日墓前程远，欲寄安农恐主谋。辰是主人日是客，辰上相生吉可投辰上与日相生，居旺相，是长者，客可住。郇注：以日为行客，以辰为主人。若日上乘凶神恶将，遥克辰上者，客意不善，主人不可留。若夺胩乘凶神恶将，遥克日上者，主人不良，客不可留宿。一云4：年命上乘凶神恶将，亦不可住。若乘吉神良将，必遇长者之人，可以留住也。登明天空将诱我，魁罡蛇虎更堪忧元武是贼。从魁胜光宜急去，神后加临莫逗留郇注：支上乘登明、天空，是贼家，必来奸诈引诱。支上乘魁罡蛇虎，是最恶之家。支上见胜光从魁，亦非善主。凡遇此种神，皆不可住。神后为厌翳不明、遗亡之神，若加年命之上，亦不可投宿。伟堂按：此小注“年命之上”当作“支辰之上。”。

客寄物可纳否

有客来投寄来时，不知彼意欲何为。辰上阴神看善恶，遥克干神必败危辰上阴神，第四课神也。更视支神所临处，此处神伤日不宜假令七月丁巳日子时，火神太乙也。太乙巳加子，子水克丁火，支辰下神伤日也。问其事发缘何故，当用天官以决之郇注：凡有人来寄物，皆以日辰决之。若日克辰上神可留。若辰之阴神即第四课上神克日上第一课，不可收，其物必贼赃，后必败累主也。若辰上神克日上神，亦不可留。

谒贵人或有所求

谒见尊官何所宜？青龙小吉可投伊，斗罡加孟所求获。加季空回仲待之日辰相生，彼我见喜，相克见不喜。又日辰上神将吉，如青龙太常六合所求必得。若神将不吉，所求无也。

人情虚实

