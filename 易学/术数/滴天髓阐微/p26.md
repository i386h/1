<!-- { "loadSidebar": true } -->
庚金生于孟春，四支皆寅，戊土虽生犹死。喜其两壬透干年月，引通庚金，生扶嫩木而从财也。亦是秀气流行，更喜运走东南不悖，木亦得其敷荣，所以早登甲第，仕至黄堂。

丙寅
庚寅
壬午
乙巳辛卯
壬辰
癸巳
甲午
乙未
丙申
 壬水生于孟春，木当令，而火逢生，一点庚金临绝，丙火力能锻之，从财格真。水生木，水生木，木生火，秀所流行，登科发仁，至侍郎 。

凡从财格，必要食务吐秀，不但功名显达，而且一生无大起倒凶灾。盖从财最忌比劫运，柱中有食伤，能化比劫生财之妙也。若无若食伤吐秀，书香难遂，一逢比劫，无生化之情，必有起倒刑伤也。
丁卯
壬寅
庚午
丙戌辛丑
庚子
乙亥
戊戌
丁酉
丙申
庚生寅月，支全火局，财生杀旺，绝无一毫生扶之意；月干壬水，丁壬合而化木，又从火势，皆成杀党，从象斯真，中乡榜，挑知县，酉运丁艰，丙运仕版连登 ，申运诖误落职。

辛巳
辛丑
乙酉
乙酉庚子
己亥
戊戌
丁酉
丙申
乙未
乙木生于季冬，支全金局，干透两辛，从杀斯真。戊戌运连登甲第，置身翰苑；丁酉丙申，火截脚而金得也，仕版连登；乙未运，冲破金局，木得蟠根，不禄。

癸卯
乙卯
甲寅
乙亥甲寅
癸丑
壬子
辛亥
庚戌
己酉
甲木生于仲春，支逢两卯之旺、寅之禄，亥之生，干有乙之助，癸之印旺之极矣，从其旺神。初行甲运，早采芹香；癸丑北方湿土，亦作水论，登科发甲；壬子印星照临，辛亥金不通根，支逢生旺，仕至黄堂；一交庚砘，土金并旺，触其旺神，故不能免咎也。

丙午
甲午
丙午
甲午乙未
丙申
丁酉
戊戌
己亥
庚子
丙生仲夏，四柱皆刃，天干并透甲丙，强旺极矣，可顺而不可逆也。初运乙未，早游泮水，丙运登科，申运大病危险，丁运发甲，酉运丁艰，戊戌己运仕途坦平，亥运犯其旺神，死于军前。

癸酉
癸亥
庚申
丁亥壬戌
辛酉
庚申
己未
戊午
丁巳
庚金生于孟冬，水势当权，金逢禄旺，时干丁火无根，局中气势金水，亦是从金水而论，丁反为病。初交癸亥，去其丁火，其乐自如 ；壬戌运入泮，而丧服重重，因戌土之制水也；辛酉庚申，癸科发甲，出仕琴堂；己未运转南方，火土齐来，诖误落职；戊午，更多破耗而亡。

丙戌
壬辰
癸巳
甲寅癸巳
甲午
乙未
丙申
丁酉
戊戌
癸水生于季春，柱中财、官、伤三者并旺，印星伏而无气，日主休囚无根，惟官星当令，须从官星之势。所喜坐下财星，引通伤官之气，至甲午运，会成火局生官，云程直上；乙未出仕，申酉运有丙丁盖头，仕途平坦，戊戌运仕至观察；至亥运帮身，冲去巳火，不禄。所谓弱之极者不可益也。

癸酉
乙丑
丙申
丙申甲子
癸亥
壬戌
辛酉
庚申
己未
丙火生丑临申，衰绝无气，酉丑拱金，月乙木凋枯无根，官星坐财，伤逢财化，从化金水之势。癸亥运中，入泮登科；辛酉庚申，去印生官，由县令而迁州牧，宦囊丰厚；己未南方燥土，伤官助劫，不禄。

十三、化象
化得真者只论化，化神还有几般话。
原注：如甲日主生于四季，单遇一位已土，在月时上合遇壬、癸、甲、乙、戊，而有一辰字，乃为化得真。又如丙辛生于冬月，戊癸生于夏月，乙庚生于秋月，丁壬生于春月，独自相合，又得龙以运之，此为真化矣。既化矣，又论化神。如甲己化土，土阴寒，要火气昌旺；土太旺，又要取水为财，木为官，金为食神 。随其所向，论其喜忌，再见甲乙，亦不作争合妒合论。盖真化矣，如烈女不更二夫，岁运遇之皆闲神也。
任氏曰：合化之原，昔黄帝礼天于圜邱，天降十干，爱命大挠作十二支以配之。故日干曰天干，其所由，合即天一、地二、天三、地四、天五、地六、天七、地八、天九、地十之义。依数推之，则甲一、乙二、丙三、丁四、戊五、己六、庚七、辛八、壬九、癸十也。如“洛书”以五居中，一得五为六，故甲与己合；二得五为七，故乙与庚合；三得五为八，故丙与辛合；四得五为九，故丁与壬合；五得五为十，故戊与癸合。合则化，化亦必得五土而后成，五土者辰也。辰土居春，时在三阳，生物之体，气辟而动，动则变，变则化矣。且十干之合，而至五辰之位，则化气之元神发露。故甲己起甲子，至五位逢戊辰而化土；乙庚到丙子，至五位逢庚辰而化金；丙辛起戊子，至五位逢壬辰而化水；丁壬起庚子，至五位逢甲辰而化木；戊癸起壬子，至五位逢丙辰而化火。此相合相化之真源，近世得传者少，只知逢龙而化，不知逢五而化，辰龙之说，供引之意，如果辰为真龙。则辰年生人为龙，可行雨，而寅年生人为虎，必伤人矣。至于化象作用，亦有喜忌配合之理，所以“化神还有几般话”也。非化斯神，喜见斯神，执一而论也，是化象亦要究其衰旺，审其虚实，察其喜忌，则吉凶有验，否泰了然矣。如化神旺而有余，宜泄化神之神为用；化神衰而不足，宜生助化神之神为用。如甲己化土，生于未戌月，土燥而旺，干透丙丁，支藏巳午。谓之有余，再行火土之运，必太过而不吉也。须从其意向，柱中有水，要行金运；柱中有金，要行水运；无金无水，土势太旺，秘要金泄之；火土过燥，要带水之金运以润之。生于丑辰月，土湿为弱，火虽有虚，水木无而实，或干支杂其金水，谓之不足，亦须从其意向。柱中有金，要行火运；柱中有水，要行土运；金水并见，过于虚湿，要带火之土运以实之，助起化神为吉也。至于争合妒合之说，乃谬论也，既合而化，如贞妇配义夫，从一而终，不生二心，见戊己是彼之同类，遇甲乙是我之本气，有相让之谊。合而不化，勉强之意，必非佳偶。见戊己多而起争妒之风，遇甲乙众而更强弱之性。甲己之合如此，余可类推。
乙丑
甲申
甲辰
己巳癸未
壬午
辛巳
庚辰
己卯
戊寅
年月两干之甲乙，得当令之申金、丑内之辛金制化，不起争妒之风。时干己土临旺，与日主亲切而合，合神真实，乃谓真化。但秋金当令，化神泄气不足。至午运助化神，中乡榜；辛巳金火土并旺，癸黄甲，宴琼林，入翰苑，仕黄堂，庚辰合乙制化比劫，仕至藩臬。

戊辰
壬戌
甲辰
己巳癸亥
甲子
乙丑
丙寅
丁卯
戊辰
甲木生于季秋，土旺乘权，克去壬水，又无比劫，合神更真，化气有余。惜运走东北水木之地，功名仕路，不及前造，至丑运丁酉年，暗会金局，泄化神而吐秀，登科；戊戌年发甲，仕至州牧。

己卯
丁卯
壬午
甲辰丙寅
乙丑
甲子
癸亥
壬戌
辛酉
壬水生于仲春，化象斯真。最喜甲木元神透露，化气有余。余则宜泄，斯化神吐秀，喜其坐下午，午生辰土，秀气流行。少年科甲，翰苑名高，惜乎中运水旺之地，未能显秩，终于县宰。

己卯
丁卯
壬午
癸卯丙寅
乙丑
甲子
癸亥
壬戌
辛酉
此与前造只换一卯字，化象更真，化神更有余。嫌其癸劫争财，年干己土，透隔无根，不能去其癸水。午火未能流行。此癸水，真乃夺标之客也。虽中乡榜，终不能出仕。

丙戌
戊戌
癸巳
壬戌己亥
庚子
辛丑
壬寅
癸卯
甲辰
癸水生于季秋，丙火透而通根，化火斯真。嫌其时透壬水克丙，只中乡榜，直至卯运，壬水绝地，挑知县，历三任而不升，亦壬水夺财之故也。

十四、假从
真从之象有几人，假从亦可发其身。
原注：日主弱矣，财官强矣，不能不从；中有比劫暗生，从之不真。至于岁运财官得地，虽是假从，亦可取富贵，但其人不能免祸，或心术不端耳。
任氏曰：假从者，如人之根浅力薄，不能自立，局中虽有劫印，亦自顾不暇，而日主亦难依靠，只得投从于人也。其象不一，非专论财官而已也。与真从大同小异。四柱财官得时当令，日主虚弱无气，虽有比劫印绶生扶，而柱中食神生财，财仍破印；或有官星制劫，则日主无从依靠，只得依财官之势，财之势旺，则从财，官之势旺，则从官。从财行食伤财旺之地，从官行财官之乡，亦能兴发，看其意向，配其行运为是。然假从之象，只要行运安顿，假行真运，亦可取富贵。何谓真运？如从财有比劫分争行官杀运必贵，行食伤运必富。有印绶暗生要行财运；有官杀泄气之气 ，要行食伤运。如从官杀，有比劫帮身，逢官运而名高；有食伤破官，行财运而禄重。有印绶泄官，要财运以破印，谓假行真运，不贵亦富，反此者凶，或趋势忌义，心术不端耳。若能岁运不悖，抑假扶真，纵使身出微，亦能崛起家声，所为亦必正矣。此乃源浊流清之象，宜深究之。
癸巳
乙卯
己亥
癸酉甲寅
癸丑
壬子
辛亥
庚戌
己酉
春土虚脱，杀势当权，财遇旺支，喜其巳亥逢冲破印，格成弃命从杀。第卯酉冲杀，巳酉半会金局，不作真从而论。所以出身寒微。妙在中隔亥水，谓源浊流清，故能崛起家声，出类拨萃，早游泮水。壬子运中，连登科甲，以中书而履黄堂，擢观察，辛亥运金虚水实，相生不悖，仕途平坦；将来庚戈戌，土金并旺，水木两伤，恐不免意外风波耳。

丁丑
壬寅
丙申
壬辰辛丑
庚子
己亥
戊戌
丁酉
丙申
丙火生于初春，火虚木嫩，嫩木逢金，紧贴相冲，运根拔尽，申金又辰土生扶，杀势愈旺，格成从杀，用财更妙。年支丑土，生金晦火，故身出官家 ，早登科甲；运走西北金水，仕至观察，虽逢土运，仍得金以化之，所以无险阻也。

乙卯
己卯
戊辰
癸亥戊寅
丁丑
丙子
乙亥
甲戌
癸酉
戊土生于仲春，木正当权，坐下辰土，蓄水养木，四柱绝无金气。又得亥时，水旺生木，又无火以生化之，格取从官，非身衰论也。虽非科甲出身，运走丙子乙亥，连登仕版，位至封疆；至癸酉运，落职而亡。

丁卯
丙寅
辛亥
庚寅乙丑
甲子
癸亥
壬戌
辛酉
庚申
辛金生于孟春，天干丙丁庚辛阴阳相克，且金绝火生，地支寅木当令，日时寅亥化木，格取从杀。运走水地，生木助火，一无凶处，连登甲榜，由县宰至郡守，生三子，皆秀发。

癸亥
乙卯
己未
丁卯甲寅
癸丑
壬子
辛亥
庚戌
己酉
 
己土生于仲春，春木当令会局，时干丁火，被年上癸水克去，未土又会木局，不得不从杀矣。科甲出身，仕至观察。
 
