<!-- { "loadSidebar": true } -->
任氏曰：小儿之命，每见清奇可爱者难养，混浊可憎者易成，虽关家门之气数，亦看根源之浅深。且小儿之命，是犹果苗之初出，宜乎培植得好，固不待言。然未生之前，父母不禁房事，毒受胎中；既生之后，过于爱惜，或饮食无忌，或寒暖不调，因之疾病多端，每至无成。尚有积恶之家  ，而无余忧，虽小儿之命，清奇纯粹者，所以难养也。有第关于坟墓阴阳之忌，迁改损坏，以致夭亡。故小儿之命。不易看也。除此数端之外，然后论命，必须四柱和平，不偏不枯，无冲无克，根通月之，气贯生时，杀旺有印，印弱有官，官衰有财，财轻有食伤，生化有情，流通不悖，或一神得用，始终相托，或两意情通，互相疪护，未交运而流年平顺，既交运而运途安祥，此谓气势攸长，自然易养成人，反此则难养矣。其余关杀多端，尽皆谬妄，欲以何等惑人，则造何等神杀，必宜一切扫除，以绝将来之谬。
辛丑
癸巳
丙子
丁酉壬辰
辛卯
庚寅
己丑
戊子
丁亥
丙火生于巳月，虽云建禄，五行无木生助。天干既透财官，地支不宜再见酉子，更不宜再会金局，则巳火之禄，非日干有也。虽丁火可以帮身，癸水伤之，谓财多身弱，兼之官星又旺，日主虚弱极矣。且初交壬运逢杀，辛亥年天干逢壬癸克丙丁，地支亥冲巳破禄，运根拔尽，得疳疾而亡。

癸丑
己未
丙寅
辛卯戊午
丁巳
丙辰
乙卯
甲寅
癸丑
前造因财官太旺，以致夭亡，此则日坐长生，又生夏令，财官为用，伤官为喜，伤生财，财又生官，似乎生化有情。殊不知前则财多身弱，以官作杀，此则财绝官休，恐难厚享。癸水官星生未月，火土枯干，余气在丑，蓄水藏金，然己土当头伤癸，丑未冲去金水根源，时上辛又临绝，虽有若无，焉能生远隔之水？则己土亦不能生隔绝之金。且运走东南木火这地，断非守业之人也。

庚戌
壬午
丙寅
己亥癸未
甲申
乙酉
丙戌
丁亥
戊子
丙用壬杀，身强杀浅，以杀化权；更喜财滋弱杀，定然名利双全。惜支全火局，寅亥又化木而生火，年月之庚壬无根而少生扶，至丁巳年，巳亥冲去壬水之禄，丁火合去壬水之用，死于疳症。

壬申
戊申
壬申
戊申己酉
庚戌
辛亥
壬子
癸丑
甲寅
壬水生于秋令，地支皆坐长生，天干两戊两壬，大势观之，支全一气，两干不杂，且杀印相生，为大贵之格。不知金多水浊，母多子病，四柱无火克金，金反不能生水，戊土之菁华尽泄于金，谓偏枯之象，必然难养，名利皆虚，果死于三岁甲戌年。

壬申
甲辰
壬申
戊申乙巳
丙午
丁未
戊申
己酉
庚戌
壬水生于季春，似乎杀印相生，地支三遇长生，食神制杀为权，定为贵格。不知春土气虚，月透甲木，不但辰土受制，而时干之戊，亦受其克。五行无火，未得生生之妙，亦母多子病，偏枯之象，必然难养也。后死于痘症。

癸丑
壬戌
丁亥
壬寅辛酉
庚申
己未
戊午
丁巳
丙辰
此造丁火阴柔，生于深秋，杀官重叠，必不能养。殊不知官杀虽旺，妙在戌月，通根身库，足以制水；更妙无金，时支寅木不伤，气贯生时，足以纳水，不但易养成人，可遂书香之志。然官杀一类，勿以官为喜，杀为憎，身弱者官皆是杀，身旺者杀皆是官，只要无财有印，便为佳造。如云丁火死寅，谬之极矣。寅中甲木，乃丁之嫡母，何以为死？凡阴干以生地为死，死地为生，非正论也。果幼年无疾，聪慧过人，至甲戌年入泮后。运走南方火土，制杀扶身，未可限量也。

壬戌
甲辰
丁酉
己酉乙巳
丙午
丁未
戊申
己酉
庚戌
此造概云木透月干，春木足以生火，年干壬水生木，日时两坐长生，皆作旺论。惜地支土金太重，天干水木之根必浅，水木无气，则丁火之荫不固。夫甲木生于季春，退气之神也，辰酉合而化金，则甲木之余气已绝；戌土隔之，使金不能生水，戌土足以制之，壬水受克，不能生木；辰酉化金，必能克木，日主根源不固可知，如谓酉是丁火长生，五行颠倒矣。酉中纯辛，无他气所杂，金生水，无生火之理。火到酉位，死绝之地；更嫌时干己土，窃去命主元神，生金泄火，而水木火三字皆虚矣。后果夭于癸酉年。由此论之，小儿之命，不易看也。
 
 八、才德
德胜才者，局合君子之风；才胜德者，用显多能之象。
原注：清和平顺，主辅得宜，所合者皆正神，所用者皆正气，不必节外生枝，不必弄假成真，财官喜神，皆是以了其生平；不生贪恋之心 ，度量宽宏，施为必正，皆君子之风也。财薄而身旺足以贪之，官轻而心志必从而求之，混浊被害，主弱辅强，争合邪神，三四用神，心事奸贪，作事侥幸，皆为多能之象。大率阳在内，阴在外，不激不亢者为德胜才，如丙寅戊辰月日，己卯癸卯年时者是；阳在外，阴在内，畏势趋利者，为才胜德，如己卯己巳月日，丙寅戊寅年时者是。
任氏曰：善恶邪正，不外五行之理；君子小人，不离四柱之情。阳气动辟，光亨之义可观；阴气静翕，包含之理斯奥。和平纯粹，格正局清，不争不妒，合去者皆偏气，化出者皆正神，喜官而财能生官，喜财而官能制劫，忌印而财能坏印，喜印而官能生印，阳盛阴衰，阳气为权，所用者皆阳气，所喜者皆阳类，无骄谄于上下，皆君子之风也。偏气杂乱，舍弱用强，多争多合，合去者皆正气，化出者皆邪神，喜官而临劫地，喜财而居印位，忌印而官星生印，喜印而财星坏印，阴盛阳衰，阴气当权，所用者皆阴气，所喜者皆阴类，趋势财于左右，皆多能之象也。然得气势和平，用神分明，施为亦必正矣。
癸酉
戊午
庚寅
丁丑丁巳
丙辰
乙卯
甲寅
癸丑
壬子
庚金生于仲夏，正官得禄，年时酉丑通根，正得中和之气。寅午财官拱合，财不坏印，官能生印，财官印三字，生化不悖，癸从戊合，去其阴浊之气，所以品行端方，恒存古道。早游泮水，训蒙自守；丁酉登科，后挑知县不赴，情愿就教，安贫乐道。有人言其小就者，片曰：功名者，非掇巍科登高位而为功名也，功成名自著，况吾无经济材，就教职不悉衣食不敷，吾行吾志，不负君父之恩足矣！

丙寅
庚子
己亥
甲戌辛丑
壬寅
癸卯
甲辰
乙巳
丙午
己土生于仲冬，寒湿之体，水冷木凋，庚金又克木生水，似乎混浊。妙在年干透丙，一阳解冻，冬日可暖，去庚金之浊，不特己喜其和暖，而甲木亦喜其发荣；更妙戌时燥土，砥定泛浊之水，培其凋枯之木，而日主根元亦固。况甲己为中和之合，故处世端方，恒存古道，廉恭和厚，有古君子之风；微嫌水势太旺，功名不过禀贡。

丙戌
辛丑
己卯
甲子壬寅
癸卯
甲辰
乙巳
丙午
丁未
此造水冷金寒，土冻木凋，得年干透丙，一阳解冻，似乎佳美。第丙辛合而化水，以阳变阴，反增寒湿之气。阳正之象反为阴邪之类，故其为人贪婪无厌，奸谋百出，趋财奉势，见富贵而生谄容，势利骄矜。所谓多能之象也。

九、奋郁
局中显奋发之机者，神舒意畅；象内多沉埋之气者，心郁志灰。
原注：阳明用事，用神得力，天地交泰，神显精通，必多奋发；阴晦用事，情多恋私，主弱臣强，神藏精泄，人多困郁。若纯阳之势，身旺而财官旺者必奋；纯阴之局，身弱而官杀多者多困。
任氏曰：无抑郁而舒畅者，局中不太过，不缺陷，所用者皆得气，所喜者皆得力，所忌者皆失时失势，闲神不党忌物，反有益于喜用，忌其合而遇冲，忌其冲而遇合，体阴用阳，故一阳生于北，阴生则阳成，如亥中之甲木是也。岁运又要辅格助用，多必奋发。少舒畅，而多抑郁者，局中或太过，或缺陷，所用者皆失令，所喜者皆无力，所忌者皆得时得势，闲神劫占，喜神反党助忌神，喜其合而遇冲，忌其合而遇合，体阳用阴，故二阴生于南，阳生则阴成，如午中之己土是也。岁支又不能补喜去忌，必多郁困。然局虽阴晦，而运途配合阳明，亦能舒畅；象虽阳明，而运途配其阴晦，亦主困郁，故运途更宜审察。如用亥中甲木，天干有壬癸，则运宜戊寅己卯；天干有庚辛，则运宜丙寅丁卯；天干有丙丁，则运宜壬寅癸卯；天干有戊己，则运宜甲寅乙卯。如用午中己土；天干有壬癸，则运宜庚午辛未。此从藏神而论，明支亦同此论。如用天干之木，地支水旺，则运宜丙寅丁卯；天干有水，则运宜戊寅己卯。地支金多，则运宜甲戌乙亥；天干有土，则运宜甲子乙丑。地之火多，则运宜辰乙巳；天干有火，则运宜壬子癸丑。如此配合，庶无争战之患，而有制化之情，反此则不美矣。细究这，自有深机也。
戊辰
甲子
壬子
辛亥乙丑
丙寅
丁卯
戊辰
己巳
庚午
壬水生地仲冬，三逢禄旺，所谓昆仑之水，可顺而不可逆也。喜其子辰拱水，则戊土之根不固，月干甲木为用，泄其泛滥之水，此即局中显奋发之机也。运至丙寅丁卯，寒木得火以发荣，去阴寒之金土，是以早登甲第。翰苑名高；至戊辰运，逆水之性，以致阻寿。

甲申
丙子
癸亥
癸亥丁丑
戊寅
己卯
庚辰
辛巳
壬午
癸水生于仲冬，三逢旺支，其势汪洋，喜其甲丙并透，支中绝处逢生，木土互相护卫，金得流行，水得温和，木得发荣，火得生扶，用神必是甲木，为奋发之机。一交戊寅，云程直上；己卯早遂仕路之光；庚辰辛巳虽有制化之情，却无生扶之意，以致蹭蹬仕途，未能显秩也。

甲申
庚午
丁亥
壬寅辛未
壬申
癸酉
甲戌
乙亥
丙子
此造天干四字，地支皆坐禄旺，惟日主坐当令之禄 ，足以任其财官。清而且厚。清足神旺，所以东西南北之运。皆无咎也。出遗业百余万，早登科甲，仁至方伯，六旬外退归林下；一妻四妾，十三子，优游晚景，寿越九旬。

癸丑
乙丑
癸丑
癸丑甲子
癸亥
壬戌
辛酉
庚申
己未
此天干三癸，地支一气，食神清透，杀印相生，皆云名利两全之格。予云：癸水至阴，又生季冬，支皆湿土，土湿水弱，沟渠之谓也；且水土冰冻，阴晦湿滞，无生发之气，名利皆虚，凡富贵之造，寒暖适中，精神奋发，未有阴寒湿带，偏枯之象而能富贵者也。至壬申年，父母皆亡，读书又不能通，又无恒业可守，人又阴弱，一无作为，竟为乞丐。
 
 十、恩怨
两意情通中有媒，虽然遥立意寻追；有情却被人离间，怨起恩中死不灰。
