<!-- { "loadSidebar": true } -->
行人占法实多门，学者还当仔细论。二马命年入传课，归期有法后诗存。
传逆贵逆日用前，白虎催程返故园。更求末足即末传抵辰日，干支互临又何延。
支上传干人固来，干传支上亦同测。干若克支离彼方，反此卜归归未得。
刚日伏吟丁马见，立刻游人到草堂。柔日丁马逢刑战，关河虽远亦还乡。
初传若是逢空陷，有阻还当逐类推。末遇天中邻近滞，仍详神将为何迟。
中传空亡途路阻，详察何神知为谁。返吟四绝人必至（刚日为四绝体，柔日不是），虽见天中亦不羁。
四季玄临法最奇，六三合用地盘宜（以用神合处断来期，近用六合，远用三合）。玄神乘季传末入，更在支辰下位知（断来期）。
正时天乙入支干，湖海行人会不难。久出不知踪迹处，游年分野细推看（以行人天上行年所加之分野测之）。
天干（原文作“吐”，当是干之误）行年遇陷空，游人染患客帏中。行年加孟他乡吉，加仲为灾临季凶。
年居生旺比和喜，刑克墓绝悲哀拟。吉凶好向课传看，此法从来为正理。
遥遥年命离支辰，地角天涯几度春。巳亥若临归日近，无期因是在寅申（巳亥乃门户之间，巳近于辰地网，亥居于亥天门，皆归象。寅申乃道路之神也）。
不识行年何以分，又当辰上致殷勤。相生旺相俱为吉，恶煞刑冲作晦云。
日与年神生合吉，日上年神刑害凶。支水干陆宜乘吉，玄劫并河祸事重。
年临三四来期速，日之二课到时迟（日为外辰为内，行人行年居辰二课，是已进宅矣，故主速）。书信几番人未至，支前四位上神知。
孟迟仲中罡季速，用神墓绝日归来（阳日墓所临之下来，阴日绝所临之下来）。游神加孟归期远，仲在途间季速回。
所占若入课传中，逐其类兮天盘探。将神之司各有门，子父财官须一勘。
发用前于本日支，便观天上日临时。若还发用居他处，旅次盘桓未动移。
三千里外卜将军，千里须令看岁支。五百之遥看月建，百里干临五十时。
须度门限与二至，不度何须望遥征。更逢游戏二马到，生日之神定何程。
传墓入墓不须疑，征途揽辔归心迫。间进间退两课名，他乡阻隔分明白。
末传与支会日干，三会归时早晚间。魁罡二将乘二马，虽不入传回故山。
天罡加在日辰前，千里迢迢必着鞭。若要居在日辰后，纵然咫尺不思旋。
卯酉为隔子午关，魁罡加处事多艰。津梁风雨时时阻，中路行人未得还。（魁罡临卯子为天关，为天时而隔；临酉午为地格，为地利而隔。）
朱雀天鸡及信神，课传乘马信音频（白虎生日亦主有信或电话）。三神若或逢空陷，鱼雁寥寥尺素沦。
克日生合书必来（克我生我皆他干预于我，我生我克皆我干预于他。《金口》所云“上克下，外人征用自己；下克上，自己征用他人”，正与此相表里。），干克用神书不寄。天日临时有便鸿，逐类求之职何事。
循环周遍两课名，旦夕游人抵家下。初克末兮人已还，末克初兮车未驾。
传将若合三六中，眷恋他乡资斧丰。支干上逢罗网罩，淹留客舍叹漂蓬。
游子斩关退作传，丁马再动归旧处。游煞丁马行不停，退则来兮进则去。（顺则游，逆则归，自然之理也。）
更详年月节旬候，日辰正时鳞次透（年发用主年内之类）。应期再向此中求，诸法精奇无注漏。
增补：若问行人来与否，先从课体看奇偶。生日为至克亦来，日生日克空心有。（我克他生他，都是我想他来也。）连茹鳞次有人至，空亡信息赖电传。（连茹必连续有人到也。）
占验一、乙酉七月庚子日甲申时，扬州兵盐道讳汉式刘公祖占，不言某事，涉害、顾祖。（辰巳空，寅卯落空）
     六勾
朱 卯辰巳午 龙   白玄六龙   鬼  甲午  龙
蛇 寅    未 空   申戌辰午   父  甲辰  六
贵 丑    申 虎   戌子午庚   财  壬寅  蛇
后 子亥戌酉 常 
     阴玄
断；胜光同天马，来意问行人，过月望赤龙，眷属到门庭。曰：然。盖因中末空亡，是以月内不来，过月驿马临辰，故应丙辰日。
曰：此课占功名能复旧缺否？余曰：顾祖中末空，有初必无终。龙化为蛇例，请告始得荣。盖因初龙末蛇，止于兵宪，龙神克下，上官不足，复任月余，被劾逮问。
详此课，占官之事分为二段：月将龙神作官星发用，官职必迁之象，以月将为当时之主宰也。此官不为长久，以课得顾祖且中末空亡也。此过程之法甚是精妙，宜详思之。
占验二、戊辰十一月壬戌乙巳时，余在上京，江都倪子玄占女何日到京，路途平安否，元首、玄胎。（子丑空，酉戌落空）
     朱蛇
六 寅卯辰巳 贵   蛇阴贵玄 财 丁巳 贵
勾 丑    午 后   辰未巳申 子 甲寅 六
龙 子    未 阴   未戌申壬 比 癸亥 空
空 亥戌酉申 玄 
     虎常
断曰：行人已抵燕界，丙寅日方到，但途过马贼劫夺。盖二马见于课传，末足临寅，乃幽燕之分，二阴夹阳，中传见寅，故主寅日到。玄武驿马临干，遥克庚午命神，主大路有马贼劫夺之应。果寅日到平子门外，雪中遇雪贼，劫银四十两。
占验三、庚寅七月丁丑午将巳时，江西吉水少司马李梅公先生住扬时占行人，重审、连茹。（申酉空，酉戌落空）
     勾六
龙 午未申酉 朱   常玄朱六   财 甲申六
空 巳    戌 蛇   卯寅酉申   财 乙酉朱
虎 辰    亥 贵   寅丑申丁   子 甲戌蛇
常 卯寅丑子 后 
     玄阴
行人尚未起程，九月节后子丑日方能到扬州。曰：何以迟来？盖因连茹逢空，玄武劫杀入辰之阴阳，主当地及交界兵戈盗贼扰害，宅中眷属退避山水之间，迟来必矣。果九月郎同亲家刘左车临扬。
占验四、辛卯九月辛巳日辛卯时，庄公远在江宁，占看东翁程翔云先生何日到省，蒿矢。
     后阴
贵 午未申酉 玄   后贵空白   鬼 壬午 贵
蛇 巳    戌 常   未午子亥   印 癸未 后
朱 辰    亥 虎   午巳亥辛   兄 甲申 阴
六 卯寅丑子 空 
     勾龙
公远断曰：行人自宅中已起程，应于丙戌日到。盖驿马临干，贵人入辰。又蒿矢为用，行人速来，故知其起程。丙戌者，因马临戌地，又为发用之墓绝，且寅为本命，午为用神，与戌作合也，后果丙戌日至。
增补占例：
占例一、辛巳二月辛未日丁酉时，问王怀志今晚来否。弹射。
    龙空虎常
未申酉戌        玄白  贵后       财 寅  贵          
勾  午    亥 玄     亥酉  寅子       父 辰  朱
六  巳    子 阴     酉未  子辛       官 午  勾
辰卯寅丑   
朱蛇贵后  
断：弹射课为己谋人，非人谋己，故不来也。
验：果未来。
占例二、戌将二月己丑日卯时问：本村小学陈清云耳鸣请假，于校长问按时销假否。斫轮
    贵后阴玄
子丑寅卯 
蛇 亥    辰 常            玄勾六阴   卯  玄
朱 戌    巳 虎            卯申酉寅   戌  朱
酉申未午              申丑寅己   巳  白
    六勾龙空
断：斫轮主迟，必不能来也。
验：果然。
趋谒章第十二
干谒之利三六合，彼我两仪欲相洽。六阳公事和谐看，六阴私谋素亲狎。
舍益就损忌动用，根断源消防耗失。逼迫旺禄守旧宜，周遍循环所求得。
初空末吉终有获，首上尾加干何益（旬尾加旬首）。度亥塞鬼二者推，有阻无阻此处绎。
引从告谒往必唔，任信寻访必难谐。二贵合害分轻重，六亲生克吉凶排。
日德阴神见长短，末传合处是成期。斫轮空亡须图改，昴星蛇虎安旧宜。
选举章第十三
帘幕贵逢黄榜策，魁罡将遇青云客。鬼斗临干魁可抡，文华克岁犯时责。
从魁生扶亚魁中，辰未来临解首逢。万里风云看龙奋（蛇化龙），一生泉石有蛇封（龙化蛇）。
六阳月将生光辉，两贵拱夹荣名遂。墓神覆日文理差，罗网缠身书旨晦。
德入天门中必崇，河魁度亥失登庸。旬首冠群详五甲（甲戌甲子甲寅甲辰甲午也），真朱超众忌三凶（一克太岁，一克幕贵，一榜将出而乘丁马）。
格见天心贵异常，源消根断（四下生上也）费商量。雨露润泽（谓四上生下也）中无虑，刑害空亡取次详。
占验一、庚寅七月甲申日丙寅时，宜陵景兄占府院试可入泮否，交车、重审、玄胎，午未空，酉戌落空。  勾六
龙 申酉戌亥 朱     后朱  龙常  鬼  甲申  龙
空 未    子 蛇     寅亥  申巳  父  丁亥  朱
虎 午    丑 贵     亥申  巳甲  兄  庚寅  后
常 巳辰卯寅 后 
              玄阴
断曰：不但府试高取，院考定然首荐。盖因月建旬首发用。龙朱乘旺相（龙乘申月建旺，朱乘亥相），现于初中，末传德禄驿马，又干支交车生合，传将进引，斗罡天喜加行年（秋三月天喜在辰，加行年丑上），朱雀乘丁神进气，文字必贴主司之意。且格合天心（年寅、月申、日申、时寅皆在四课之内），主非常喜庆，掀天揭地也，是以首荐无疑。又问：该就府送考，该就司送考？予曰：六合加于辰未酉籍稳妥，后果首进。
占验二、壬子五月丙戌日己丑时，予住淮安都府前，有江阴六壬袁友，为宿迁陆庠友讳夺翼者占考试，不备、知一、度厄，午未空，丑寅落空。
     朱六
蛇 子丑寅卯 勾     蛇空  常蛇  鬼  戊子  蛇  
贵 亥    辰 龙     子巳  未子  兄  乙未  常
后 戌    巳 空     巳戌  子丙  父  庚寅  六
阴 酉申未午 虎 
     玄常
断曰；院试必取，科举省试未能遂志。问曰：史抚台已升凤督去否？余曰：必不能去。盖因驿马坐墓（寅为马临未），干神归支（不惟归支，且为支所墓，为在家不动之象），静象也。
又问女病，余曰：胎鬼发用，血忌加支（血忌者，正月丑二未三寅四申五卯六酉，五月应在卯；血支者正月自丑顺行，五月在巳，此血忌乃血支之误也。），又四课不备，病主脉息虚弱，心胸不利，以致失血，必因胎产所致，冬月不保。
