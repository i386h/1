<!-- { "loadSidebar": true } -->
断曰：日得夜时，见官贵旬空，返为不祥。盖因太岁发用克日，传将递互相克，提防台谏封章。且龙神克下，主君上台谏不喜。况干支俱伤，日禄空墓，秋末冬初定有他忧。后请告未久，随被北台参劾勘问。
此为殃咎课，三传递克日干，太岁克我为天祸课，岂能不大倒其霉？
占验二十九、戊寅二月丙午日戊戌时，淮阴蔡熙阳任汉中府时占推吴淞总戎可得否，涉害、斩关，寅卯空、未申落空。
     贵后
蛇 戌亥子丑 阴   白贵 常蛇   子 甲辰 白
朱 酉    寅 玄   辰亥 卯戌   财 己酉 朱
六 申    卯 常   亥午 戌丙   父 甲寅 玄
勾 未午巳辰 虎  
     龙空
断曰：先推吾兄后推翁也。何以见之？盖因亥贵作官星临支，亥乃吾兄之命，辰乃翁之命，辰入辰阴发用，是以先推亥命者，且辰自亥发传，与陈同姓同音，故知如此。果未及旬日推吾兄吴淞总镇，两月后，推蔡狼山提督。
占验三十、丁丑六月己未日甲戌时，浣中阮胤平太史占推皖抚成否，日后结局如何，曲直、八专，子丑空、申酉落空。
     朱六
蛇 丑寅卯辰 勾  后六 后六 鬼 乙卯 六
贵 子    巳 龙  亥卯 亥卯 财 癸亥 后
后 亥    午 空  卯未 卯己 比 己未 虎
阴 戌酉申未 虎  
     玄常
断曰：目今会推必遂，但结局不佳耳。盖因用合干支，传成官局，推升必矣。但干支死伤丧吊全逢，又贵履天罗，斗系日本，且行年酉金冲破官局，未受大有不如意事，若出兵击贼，必有被围失利也。其后流贼犯界，统副将程龙、潘可大敌之，全军覆没。己卯岁抚军丁艰而归。
兵败事在崇祯十年（戊寅）。
问官者喜见官也。
占验三十一、辛卯三月癸酉日乙卯时，扬州府粮厅周公祖相召占课，涉害、斩关，戌亥空、巳午落空。
     勾六
龙 子丑寅卯 朱 空蛇 朱玄 子 卯 朱
空 亥    辰 蛇 亥辰 卯申 官 戌 虎
虎 戌    巳 贵 辰酉 申癸 财 巳 贵
常 酉申未午 后  
     玄阴
断曰：太岁乘朱雀发用，主有文书动事于朝廷，嫌中末财官空陷，占功名必有始无终。第支上月建蛇墓克日，主上台不足，幸初末两贵拱支，中传虎鬼冲蛇，以凶制凶，目今修为少解。然贵人入空墓，龙禄克绝，终非善后之象。且太岁坐克方，玄申临日上，必有喜里成忧，贪污败名之事。后果被总漕吴公祖参罢。
太岁乘朱雀，主文书涉于明廷，如生我则有益于我，克我则不利于我，我生则送信去也。
此月将在戌，且虎乘官鬼，乃催官使者，最利仕途，以月将不空论之，铸印课成矣，大吉之征也。但竟以凶断，可见月将不空者，全不可凭。月将入课者，一神煞耳。
又大象为凶，虽有一二吉处，亦不过减其凶势而已，主次之法不可忽也。
占验三十二、癸未正月己亥日辛未时，予在金陵卞圣瑞书房，偶有两客进坐索占，涉害、曲直、回环，辰巳空、申酉落空。
     朱蛇
六 酉戌亥子  贵 龙玄 玄蛇 比 乙未 青
勾 申    丑  后 未卯 卯亥 财 己亥 蛇
龙 未    寅  阴 卯亥 亥己 鬼 癸卯 玄
空 午巳辰卯  玄
     虎常
断曰：龙神发用，传课结成官局，来意必占今年功名事。六月即有钦召之应。盖春得进旺之木，遇夏则枝叶茂密，将来事业远大。早：六月之说何也？缘岁建皇恩发用，中传天诏，是以六月定有佳音。后知来占者即赵忻城昆弟也。果于是月奉诏进京授京营提督，甲申又升京营戎政。
此以神煞断，可见灵机通变，在乎一心。
占验三十三、壬午十月辛未日甲午时，桐城大中丞方潜夫先生奉诏进京，住杨柳巷罗宅索占，无路、无禄，戌亥空、巳午落空。
     虎常
空 子丑寅卯  玄  六常 空后 兄 癸酉 六
龙 亥    辰  阴  酉寅 子巳 印 戊辰 阴
勾 戌    巳  后  寅未 巳辛 子 乙亥 贵
六 酉申未午  贵  
     朱蛇
断曰：此去必不得意而归，前途且遇大兵侵界。盖游都临支，贼符克干，课格无路无禄，安能得意？曰：病乎？余曰：病符坐空，阴神又制之，何虑乎病。所虑者，老母病耳，然母年生于甲子，寿合九九之数。因子命行年到申见财，母被克矣。果至青州遇兵不能进，反至京，授天津屯田巡抚。李贼破京遂归，母乙酉寿终。
方孔炤，字潜夫，桐城人。万历四十四年进士，崇祯十一年（戊寅）以右佥都御史巡抚湖广击农民军，军败，为杨嗣昌陷害，逮下诏狱，子检讨以智，伏阙讼父冤，膝行沙砾者数年，减死戌绍兴。久之，用荐复官，以右佥都御史屯田山东、河北，驰至济南，复命兼理军务，督大名、广平二监司与农民军战，命甫下而京师陷，遂南奔，马士英、阮大铖乱政，归隐十余年而终。
占验三十四、庚午十一月己丑日辛未时寅将，予谒山阳父师富平朱酉昆，占入觐考选何官，重审、斫轮，午未空、未申落空。
     后阴
贵 子丑寅卯 玄 玄勾 六阴 官 辛卯 六  
蛇 亥    辰 常 卯申 酉寅 兄 丙戌 朱
朱 戌    巳 虎 申丑 寅己 父 癸巳 虎
六 酉申未午 空
     勾龙   
断曰：考选不得铨部词林，定是风宪言官，且有贵子由科甲入翰院。盖因日上天吏官德空墓，阴神又制之，必有明暗相攻不得铨部也。发用卯乘玄武为官，中传朱雀，末见白虎，是以主黄门金琐、风宪言官。果后考入垣中，历转山海巡抚，都御史。因支上子乘幕贵，贵人又作长生学堂，应子由科甲入内院也。
铨部，吏部；词林，翰林院；皆文职也。风宪，御史；言官，六科给事中，掌风纪纠察，属秋官，有肃杀之威，以虎类之。可见德者，文官也。德主生而刑主杀，宜深思之。
占验三十五、壬午十月己亥日辛未时，徽友程孝延与沂州明经、任秦中州首王米山先生到埂子街访顾，涉害、回环、曲直，辰巳空、子丑落空。
     朱六
蛇 丑寅卯辰 勾 六虎 后六 兄 未 虎
贵 子    巳 龙 卯未 亥卯 鬼 卯 六
后 亥    午 空 未亥 卯己 财 亥 后
阴 戌酉申未 虎 
玄常
王米山携子某，来谒陈东明求官，过小斋访道。余曰：先生少间，须臾有三客至，内必杨姓者。果如言。余曰：干神归支，传将逆行，郎君宜回东省取功名。且贵地不日兵动，且有攻城破邑之事，眷属宜迁他处避之。曰：祝老母九十寿，方可迁也。曰：尊堂寿止八十有九，因乙发用与地盘己字合断为八九之数也。此皆日后事，目今须防失脱也。米山接住湾子街旧同寅陈宅书房，果被盗。复来，余曰：玄武脱气居丑命，所盗者郎君物耳。曰：然。还防贼复来。果三日又来，将物尽盗去，曰：何以明其然也？余曰：课传回环，故知其改之复来。米山问曰：山东兵动者何？盖因三传纯官鬼，又鲁都虎鬼克支，贼符将星克干，是以知贵省中外兵动，攻城破邑也。果冬月一一如占。米山迁居淮安新安镇，其母未度九十而终。
占验三十六、甲申二月乙丑日亥将申时，如皋铨部季大生先生，持丹阳孙友所占进京课与余看，重审、稼穑、不备，戌亥空、丑寅落空。
     六朱
勾 申酉戌亥  蛇  龙常 朱龙 财 辛未 龙
龙 未    子  贵  未辰 戌未 财 甲戌 朱
空 午    丑  后  辰丑 未乙 财 乙丑 后
虎 巳辰卯寅  阴
     常玄
断曰：必不能北行，行亦中途回也。盖干支乘墓，所为不通。况传课年命未见三马，干神归支，利静不利动。又中末二传空陷，主半道言旋。青龙居干发用，今年却要起官，必补尚宝之职。因年上酉乃印也，阴神见贵生日，岂非司明乎？弘光时果官尚宝。
铨部，吏部也，主人事安排。
据课推断，此人为辰年生，行年在午。命上为未乘龙，年上为酉乘六。
此课实际上断了两件事：一者，北行进京如何；二者，将来如何。属一课多断。凡出行，首重马星，今驿马在亥而旬空，故不得行也。又且，三传为进退行止过程，《指掌》云“初为发端之门，中为移易之府。末为归结之宫”，初实、中空、末陷，多主半道言旋。干神归支，为在家不动之象，亦不动。干支乘墓，逢墓则止，无冲无马，故终不果行。
起官者，龙神加于干，第一征兆；发用且遁官星，第二征兆；加于本命之上，第三征兆；酉为官星且为皇恩，阴神为日贵，第四征兆，故必升无疑。但中末空陷，不长久，按弘光是南明年号，维持不到一年，此人为尚宝（掌玺官）最多不过一年而已。
占验三十七、癸酉六月戊寅日巳未时，余往昌平会陈东明总镇府时，寇道台闻东明言及六壬故索占，伏吟、玄胎，申酉空、申酉落空。
     龙空
勾 巳午未申 虎   蛇蛇 勾勾   印 辛巳 勾
六 辰    酉 常   寅寅 巳巳   子 甲申 虎
朱 卯    戌 玄   寅寅 巳戊   鬼 戊寅 蛇
蛇 寅丑子亥 阴 
     贵后
断曰：仕途占得此课，当防台谏封章所劾，必解任而去。左右骇然，寇公随进后衙相晤，曰：旧事乎，未来事乎？曰：岁君在日后，斗罡又居支前，异日定有劾者。盖因传课互相刑克，且蛇雀官鬼入宅临门，龙神又克岁建，今秋余官必应。后果被侯大司农参职解任。
此课凶处，最大之处在于两点，一者，伏吟见马，最不利仕宦；二者《毕法》云“三传递克众人欺”，为众口一词，痛加攻讦，为官者得此，必被参劾。有此二点，可论大凶。
又支为宅，今寅乘蛇加之，蛇为壬占第二凶神，故主惊怪忧疑，是大灾要发生在灾舍之中，实际上凶神恶煞加于支上，与加于干上同断，且不可忽视；卯为门户，朱乘卯加之，《大六壬大全心印赋》云“卯乘前二招唇吻”，千夫所指，三凶也；龙神为欢喜之神，乘午克岁，是君上不喜也。
“岁君在日后，斗罡又居支前”者，此前后以贵神论之，岁君酉乘太常为后四，干寄巳宫，乘勾陈为前四，故曰岁君在日后。斗罡者辰也，乘六合前三，而支辰寅木乘蛇为前二，前三在前二之前，故言斗罡居支前也。
庚寅冬或点总漕吴公祖亦得此课，辛卯春被台省参劾退位。
求财章第十六
财明休旺生官忌，彼我干支害合论。旺禄受脱名偿债，干财传助号还魂。
顺克非凶递生吉，妻防生计兄争力（比肩大旺）。末助初财暗助多，支干相加彼我益。
