<!-- { "loadSidebar": true } -->
出行日为陆而辰为水，视神将之生克以辨吉凶。经商辰为主而日为客，视神将之衰旺以定合宜。子孙动而求官不吉，官鬼动则兄弟屯邅，兄弟动则妻财有损，妻财动则父母灾危，父母动则子孙受克，官鬼动亦忧于己身。吉神宜旺宜相，凶煞要墓要空。吉神空吉不中不吉，凶煞空凶内不凶。吉居德禄之宫，出潜离隐而招祥致福；凶居生克之地，恋生解克而无害。贵人顺治凶神少降灾殃，天乙逆行吉将聊施恩泽。
盖子至巳为阳，亥至午为阴，乃天地一大开关也。贵人顺治向南诸事吉，逆治向阴位去则诸事主少吉。
凶神刑害日辰连绵灾祸，吉将交加课传不绝欢忻。凶神和合虽灾而不致深危，吉将刑伤有庆而终难全美。日辰有彼我之分，神将有尊卑之别。克日则灾及自身，刑辰主祸延家宅。男推日而女推辰，于中玄妙；阳课明而阴课暗，此际幽微。孟仲发用事应尊亲，季作初传定应卑幼。用神验人事，比和为亲为近，不比为远为疏；神将断吉凶，旺则日新月盛，衰则渐退旋颓。贵神带印克今日为有位有禄，申午相合乘天后为保为媒。虎克日辰官灾痨病，勾刑卯酉路死扛尸。白虎会旺相之金而克害年命，难免一刀之患；勾陈合太岁之神而刑冲日辰，定遭尸解之厄。年逢阴鬼，魃地生灾；日遇阳官，明中致福。
大凡合处为来之有路，带印非生我之印也，乃巳加戌为铸印也。戌为印绶，皆所谓带印。经云：带印皆指遁干生贵人，此说大有道理。传送象媒保，朱为朱雀，乃口舌上生财是也。又传送于道路而发用在天后，日主讼，辰主疾；勾主死尸，卯酉主道路，金旺虎愈旺，其凶愈甚。岁君合勾陈刑冲日辰，凶不可解。言勾虎者，以二煞原极刑极阴之气故也。阴鬼是建干遁来之鬼也，阳官则见于上矣。
贵神带印，谓贵神生日也，为有位有禄之征。贵神若克日则在上者不喜，岂能得益？吾遇此类课体甚多，贵、龙、常克日则灾殃不免，遑论禄位？
要见分类形状，当视州野区分。子列青州，亦主江湖沟涧。丑为扬地，更为宫殿桥梁。寅主幽燕亦主栋梁寺观，卯为豫州更为棺椁门宪。辰为兖州亦主井泉坟墓，巳定荆州兼为弓弩帘筐。午主三河亦主山林书画，未为雍州酒店茶房。申为晋域更主神祠鬼屋，酉为冀地又为库房山冈。戌主徐州亦主州城牢狱，亥为豳地更为居榭厩房。此特举其大概，于中仔细推详。
子作内房妇女鬼神兼泄泻，丑为庭院秃头病腹患脾肠。寅主道路，入长生则为道士，主须发而病风疥；卯为门户，会玄武则为经济，主手背而病在膏肓。辰为墙垣书簿，主皮毛臃肿之灾；巳为炉灶小口，主咽喉面齿血光。午为堂屋，主心目叶泻瘟；未为井院，主头胃膈噎椎梁。申为驿递，主骸骨心胸脉络不利；酉为六户，主口耳小肠喘咳难当。戌为墙院足腿，亦主梦魂颠倒；亥为厕间虐痢，定应脾疝膀胱。自兹触类而长，当尊此例推详。
天后为妇女，天一生水，鬼神造化之始。丑为星纪，寒土不生毛，故秃头。木主肝，又膏上肓下，肝之表也。巽为风，主入，蛇火未井宿，先天午未属乾，为首。未者味也，故言胃。魂藏辰戌，魄藏丑未，虐痢寒热往来。
先贤时察来情，端倪无不应验。时遇空亡必主侵欺诈伪，时乘驿马必主动改迁移。冲日冲辰彼我流离颠沛，同辰同日事情偃蹇迟疑。时日相生迭为恩泽，日时克害亲作仇寇。日克时则为财，时克日则为鬼。遇子遇午时往时来，值卯值酉为门为户。时乘日墓虽成而终成暗昧，日得夜时见贵而反作不祥。日逢时破主走失之灾，辰遇时刑应讼狱之祸。时干日干相合外事和同，时支日支相合婚姻和会。日辰俱合正时，内外见一团和气；正时冲刑月将，顷刻有不测灾来。
古人以时为先锋门，故未得课，先视正时与日子禄墓生克何如，又以天上正时所乘神为直事，而事之原委已可知矣。如申日巳时，巳作蛇便知为子孙忧疑事也。
大抵四课三传克多则事烦，克少则事一。生多则虚诞，生少则理明。
三传内有克杀，子孙即为救神，无克则为脱气；日辰交相入墓，冲神号作天恩，遇墓终成破损。
天地务致中和，阴阳不宜偏胜。
鬼临畏地，当忧不忧；财入鬼乡，闻喜不喜。
神将交克，占及夫妻；同类相伤，事因昆季。
财遇天中，产业倾颓；鬼临旬尾，官灾不起，
吉凶神其神将，生死辨其安危。
例多而同归一理，举一隅当反三矣。
天中谓空亡也，旬尾谓闭口也。
卷三  大六壬会纂占验指南
总论章第一
读王弼注《易》，经传合参，最利参考。兹遵其法，将原书卷三、卷四合而为一，列为二十九章。课中涉及人物，于史有正名正传者不少，兹据《明史》、《清史稿》可知者注于后。
按原书占验计一百二十五，首课起壬子，末课起辛卯，绵延四十年。查壬子为万历三十年（1612），万历帝子光宗泰昌元年为辛酉（1621），光宗子熹宗天启元年为壬戌（1622），熹宗弟崇祯元年为己巳（1629），甲申年为崇祯十六年，李自成攻破北京，清军入关。南明弘光帝小福王以甲申即位，乙酉败亡。清帝福临顺治元年即起甲申。查其事迹者皆踵此推。
天时章第二
天象先占大角星（辰），指阴主雨指阳晴。贵登绛明（亥子二宫）时雨沛，预卜阴晴此法精。
龙入庙（龙加寅）晴升天（龙临辰巳午未）雨，虎出山林（虎加寅卯）有烈风，水运乎天叹霖泽，火离于地仰晴空。
风雨之主看龙虎，风雨之期寻羊鼠，螣蛇朱雀加卯丁,电雹霹雳空中见。
壬癸亥子临寅卯，甲乙之日见淋漓，若加季位寻戊己，巳午丙丁依例推。
课传不见亥子临，或见空亡可类寻。子乘龙神丑上佳，青龙合处雨期霪（如子乘青龙，以地盘合处上神断雨期）。
衰旺空刑须细辨，克日有气滂沱见。无气空亡微雨来，如响应声真可羡。
风雷煞动大风起，云雨神加骤雨来。猛烈唯足畏下真，迅速飞符疾雨雷。
雨师（丑）会毕（酉）雨满天，风伯（未）会箕（寅）风满谷。干在贵后雨倒河，干在贵前风拔木。
罡加四季天无云，去日几位是其候。月将加时再一看，丙丁之下晴光透。
金（申）为水母巽（乙）风从，震（卯）为雷兮兑（酉）为泽。更加神煞旺相推，风雨掌中端可索。
阳备（即阴不备）晴兮阴备（即阳不备）雨，曲直生风炎上旱。从革主晦润下阴，稼穑是主晴可断。
占雪之法以何云，太阴寅卯值用神。青龙暂时天后久，戌未白虎六合真。
太乙翼蛇头有雪，天干遁起丙辛加。雨水入传无克战，玄后龙阴布六花。
张注：天时断要课传兼看，因课乃象也，天象者亦象也。
占验一、戊寅三月己巳日乙丑时天气亢旱，莱阳台中迟父师因思宗祈雨，占何日有雨，遥克、玄胎，戌亥空、未申落空。  虎常
空 寅卯辰巳 玄     
青 丑    午 阴     六空  青常    官  丙寅  空
勾 子    未 后     亥寅  丑辰    财  乙亥  六 
六 亥戌酉申 贵     寅巳  辰己    子  壬申  贵
                             朱蛇
断曰：巳午之日先有狂风起，出旬甲日小雨，乙日大雨。盖斗罡加未为风伯，发用功曹劫杀克日，故主有狂风。又贵登天门，龙神飞天，皆行雨之象。因中末亥申空亡，故言出旬有验。甲日小雨者，乘休气空亡也。乙日大雨者，子卯相刑也。
莱阳，山东县名，台中迟为莱阳人。
占验二、庚寅正月甲戌日辛未时途中一人因天气亢旱问何日有雨，口报未时，比用、连茹，申酉空，酉戌落空。 空虎
青 午未申酉 常            后阴  六朱    财  庚辰  六
勾 巳    戌 玄            子亥  辰卯    子  辛巳  勾
六 辰    亥 阴            亥戌  卯甲    子  壬午  龙
朱 卯寅丑子 后 
                   蛇贵
断曰：明日必雨，六日后连雨。天罡加卯，日居贵前，虽三传火土亦主大雨。况龙神飞天，贵人居子，皆行雨之象。第神后加亥，故知明日必雨。辛巳居中传，壬午临巳位，巳中丙火暗与辛金作合，化而为水。又辛壬上见亥子，壬癸加临巳午，果六日后连雨。
占验三、甲申十二月甲申日癸酉时，予往淮阴时，凤阳施指挥使相召守岁，见天气昏沉，占元旦有雪否，午未空、酉戌落空。
朱六
蛇 申酉戌亥  勾      虎勾  蛇阴    鬼  甲申  蛇
贵 未    子  青      寅亥  申巳    父  丁亥  勾
后 午    丑  空      亥申  巳甲    兄  庚寅  虎
阴 巳辰卯寅  虎      
     玄常
断曰：不但元旦有雪，今晚亦雪。因斗罡加丑阴象也。况申为水母发用，生中传亥水，又乘蛇，乃双雪头弯曲之形，是以断今晚、明日有雪。
占验四、丁丑十二月丁酉日癸卯时，江西前刑部兵长垣讳应遴曾先生，因雪后天气昏沉，自将会数断云：明日必雪，予以六壬断，别责，辰巳空、寅卯落空。
青空
勾 卯辰巳午  虎      
六 寅    未  常      空常  勾空        子  辛丑  朱
朱 丑    申  玄      巳未  卯巳        比  乙巳  空
蛇 子亥戌酉  阴      未酉  巳丁        比  乙巳  空
     贵后
断曰：明日无雪且有日色。太阳发用，乘朱雀乃南方火之精也。且三传四课纯阴，阴极阳生，必有日所；至庚日未时有暴风起，酉为风杀，未为风伯，酉与未会故也。又日禄乘白虎加庚，上下克战，故有此应。
刑长垣者，科道中刑科的都给事中。
占天时得太阳发用者，晴象也。未为风伯，是干支之本象，前课酉为雨师，亦如之，与玄武主盗耗意同。
酉为风杀者，神煞也。按卷五神煞指南，风杀为正月起寅逆十二，十二月应在卯。风伯正月起寅逆十二，十二月应在酉。故此风杀乃风伯神煞之误也。想是为避免与“未为风伯”句重复耳。
占验五、庚寅五月甲寅日丁卯时，因天气亢旱，闻鸠鸣，占一课，看有雨否，绝嗣、八专，子丑空、巳午落空。
朱蛇
六 戌亥子丑 贵
勾 酉    寅 后  蛇空蛇空      父 甲子 蛇
龙 申    卯 阴  子未子未      子 丁巳 虎
空 未午巳辰 玄  未寅未甲      财 壬戌 六
虎常
