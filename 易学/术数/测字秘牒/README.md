<!-- { "loadSidebar": true } -->
《测字秘牒》（清） 程省  著

目录
卷一  测字十法    
卷二  心易六法（借庖羲之六义以垂示后学）
卷三  测字取格大法    
卷四  双句格法卷五  测字散格法    
卷六  杂占赋    
卷七  至理测法

　　卷一   测字十法何以直此十法？盖一字之来必各有体，因其体之隐现不同，故其测之变化不定。邵子书曰：“认定用神。”又曰：“体立而后用行。”皆有深义。然测不立法，不足以示学者之权衡；字不加减，不足以开问者之蒙昧。是必乘除损益每一字到真机，流动变化数字于其间，则所问之事昭然在目，验后岂不愉快？列法于左。

　　○装头测法字从太极出，各具首尾，各有结构。测字之法不离羲画之理，生生化化，变幻万端，因其所问之事而推之，据吾所触之几而断之，百不失一。何以谓之装头？盖其所问之事与所写之字，虽隐露吉凶，而首犹藏，如神龙不见首；我则添笔于上而出之，灿如跃如，而字中之理全彰，故曰装头。

　　戊（茂）里（童）（死、苑）古（罟、苦、居）

　　兄（克、况、兑）亦（赤）日（春、皆、百）争（筝、事）

　　早（囗、草、章）册（扁、掞）央（瑽、英）黾（蒨、鼋、蝇）

　　免（冤、冕）艮（痕、摐、食）合（答）屈（窟）

　　鱼（鲨、鳌）至（窒、台）见（宽、觅、觉）连（运、莲）

　　元（坃、完）冢（家、豪、蒙）山（峦、甗）目（眉、着、眷）

　　足（蹇、促）可（河、奇、珝）皮（波、破）田（留、富、当）

　　由（笛、囗、甫）令（零）巾（吊、幕、皞、席）比（庇、丽）

　　其（箕）夋（戴、冀、翼）衣（裹、裳）金（釜、銮）

　　心（愁、忠）升（飞、升）贝（贫、贵、贪、）

　　○接脚测法字如人之体，有冠必有履。测法因其所书之字察其善恶，如人之全身已现，但未举足行动，因以囗囗之，故曰接脚。

　　采（悉、释、番）千（秀、壬）立（产、童、音）

　　里（冘、墨、鋋）自（息、身）苑（葬）合（枿、会）

　　○穿心测法凡字画端正、左右俱全，而从中穿入数笔，以变化其字，谓之穿心；如衣裾之缝，其不从中而合。

　　文（吏）昌（量）鞋（难）维（棨）月（舟、用、冉、角）

　　旦（里、车、叟）弓（弗、嵒、费）

　　○包笼测法包笼者，字之全体不动，而将笔周围包裹之，另成一字。

　　稚（灊）韭（騑、歼、签）贝（遗、测）矢（族、痴）由（会、遭）

　　尹（仓、絺）里（墨）玉（宝）牛（逄、迟）昔（翙、泬）

　　辛（衬、幸）石（磨）弓（泼）主（囗）

　　○破解测法破者，劈破。解者，解拆。将字之体段分开，从中加入数笔而成字，谓之破字。字之笔画抉出，从旁标比、评论而成文，谓之解。破易而解难，破平正而解奇幻，观后字可知。又，破与穿心不同。破必要分开，不若穿心字体不动也，解则随意抉剔耳。

　　行（术、衙、衍）辛（章）共（莫、黄）衣（鸑、纮、哀、衷）飐（算）

　　合（仓）苦（苗）璟（枿）骂（驷）田（古）

　　隼（惟）香（查）敕（拐、架、枷）勋（贺）解（周、祥）

　　哉（告、戎）乖（禾、比、千）称（再、利）程（杜、和）

　　鲈（田、申、炉、鱼、火）琳（林、瑞、麻）

　　膊（肘、傅、补）椒（叔、枝）伐（仁、义）忒（懿、戚）

　　冒（昂、香）志（喜、悲）宋（安、乐）

　　○添笔测法凡字不添不减不足以尽变化。邵子曰：“当添亦添，当减亦减。”或问：“保故用添减？”余曰：“此理易明！添乃补不足，减乃损有余耳。”

　　唯（难）佳（雌、雄、帷）忝（添、泰）合（命）曹（会、槽）

　　鸟（鸾、凤、鸣）目（贫、身、贵、贱）王（玉、弄、全、旺）

　　巴（色、绝、疤、邑）才（财、木、牙）良（勣、琅、娘）

　　言（诗、论、信）孔（乳、吼）

　　○减笔测法减笔一法，非事之当而理之正，不可漫然用之也。凡当减时，亦当略减方是。不然，混入摘字法矣。

　　宽（苋、见）难（鞋）莫（草）袍（祀）鹑（鸣）

　　○对关测法关者，关门也。开则任人出入，阖惟见门而已。测字之有对关体，亦犹是也。其法，专取头足首尾。如某字头、某字尾，则如门之闭；分开云某字头，某字脚，一头一尾阖之，则如门之开。此法最简捷，其用又最广，为字中第一要义，学者更宜究心。

　　先（牛头虎足、生头死足）善（美头喜足）帛（皇头帝足）

　　里（男头童足）禹（千头万足）展（眉梢眼角）伯（伸头缩脚）

　　友（有头没尾）推（拦头截尾）彦（龙头彪尾）吝（头吉尾、交头合足）

　　言（文头句脚）找（拖头曳脚）

　　○摘字测法凡事之机到，虽旁人言语、万物影响，皆可以借来应用，况字中笔画乎？故或遇指点刻划处，不妨摘字中一二些小笔画以断之，无不奇中。

　　哉（土、戈）殿（共）调（吉、司）鞠（米、采、十）

　　曜（隹、士、纻）谋（小、口）广（共、由）

　　○观梅测字观梅之法活泼泼地，惟在人之心镜光明，随物洞照而不遗纤毫，庶可得之。前立九法，特为后学程式；此则邵子之心诀也，其《精微奥妙观梅法》中已详。兹姑录曾验之事数则，以便学者会悟云。

　　天（凡事空虚，然利于行动。若问功名，宜于晴朗之日。此举一端，变化由人）。

地（凡事有成，但嫌其迟。家宅田禾利）。

人（凡事可成可败，只在真诚方安）。

　　日（实也。完全而不亏，但利于春冬晓；□若夏与晚，不足取也）。

　　月（缺也。时有圆缺，然事之有根。上弦利，下弦不利也）。

　　金（世之宝，人之累。久炼则良）。

　　木（春旺秋衰。亦观其何字，若松柏桂梅之类，又不在衰旺中论）。

　　水（流通无住，独不利于冬）。

　　火（日中则晦，耀夜有玏；逢水则衰，得木则旺）。

　　土（万物之母，事事有基，但迟滞不能速就）。

　　至于一切有物之字，或观梅，或相字，随机应变，妙用不穷。若无物之字亦可观梅，则审其来意与字到时上下左右远近之影响，借而用之，否则拆字。此至精之诀也。以上略举大概。引伸触类，神而明之，存乎其人。

　　卷二  心易六法（借庖羲之六义以垂示后学）

　　○象形测法以字象物：口 了 又飞 马 箫 廉 丨 眉 木 云 栅以物象字：乙（似鱼钩）亚（纱窗）弓（蛇）且（神主）凫（啬犯）金（断柄伞）

　　外（旌旗）几（钟）身（皂隶）

　　以字象字：芒（破□）祀（破袍）贵（破柜）虚（戏可）殳（收疫）工（进贡）

　　牙（穿心）白（宿尾）

　　以意象字：辛（似幸）未（似来）了（似了）兔（似免）夫（似失）桃（似挑）

　　欢（似坎）因（似良）黾（似龟）两（似雨）

　　○会意测法烟（因风吹火之象，事必借力方成）

　　淋（楚汉争锋之象，主有口角是非）

　　霏（长虹截雨之象，事多阻隔不成）

　　蜃（飞龙破蛰之象，凡事主有权柄）

　　蓟（苏秦背剑之象，功名以待晚成）

　　居（跋胡幹尾之象，进退不得自如）

　　逢（劈破莲蓬之象，子必见伤）

　　字（乐子之无家，乃政繁赋重，不堪其苦之诗）

　　裕（补天浴日之象，必得大人维持）

　　铿（緌之弥坚，竭力乃成）蠙（鹿鸣食萍，情适声和）

　　薏（着意栽花，事反不顺）

　　子（蜉蝣之羽，无远虑者有近忧）

　　徕（小往事大来，诸事亨通）

　　炉（百病丛生，骤然更变。何谓百病？火也，虚也，胃气不足也，血少也，打虐疾也，出盗汗也，劳伤也，思虑太过也。）

　　○假借测法旦（借为春）千（借为夏）甲（借为秋）夕（借为冬）此四时借用于一日也。

　　立（逢人借为位，遇水借为泣，有女必为妾，得男可成童）

　　子（旁有女人，则事必好；若在门边，王有字来）此二字皆借人事为用也。

　　口（见鸟过也，有欲鸣之象；见木过，主中）

　　心（闻音乐定然得意，在水边沁彻完全）

　　化（见花为妙，遇草好观，听旁人言必褵）此三字皆借事物为用也。

　　余仿此例推。

　　○谐声测法倒到 秤称叉差 加家 非飞 桃逃 梨离秤心（即称心）齐（内中差了即差在内也）耗（来日到了，倒到同音）

　　莺（如问晴雨，但莺阴音同，主天必阴难问晴矣）

　　○指事测法凡事之来，即因其事□□，此则散格、双句格之法也。其法必审其情性，察其动静，兼明其踪迹方妙，所谓“观梅之深者也”。

　　内分十法：曰观人，曰察色，曰辨言，曰辨事，曰察墨，曰辨纸，曰观时，曰相机，曰正论勿好奇，曰言语不可杂。具此十法，则一事即指一事之理而断之，判字易如反掌矣。

　　○转注测法一字有二义、三义四义，如为（平）、为（去），行（蘅）、行（杭）、行（沆）、行（慎），王（平）、王（旺），长（场）、长（障）、长（掌）、长（仗），夫（平）、夫（扶）类。不可不随机应变而用之也。

　　如临字问病，断不吉，则曰临丧，临乃去声也。王字问求财，断曰旺相，王乃去声读之。以此应人，谁曰不然。余有诗曰：一字千金信有之，奇中有正正中奇，五行八卦供吾后，此段天机不易知。

　　卷三  测字取格大法凡一字之来，用一语判之，谓之取格，如文章人品之有定论也。法先详其五行生克，次观其六神动静。假若五行相生、六爻安静，则取吉格断之，否则以凶格断之。其断语皆当出经入史，搜神剔髓，字字珠玑，笔笔风雅，方妙此不传之秘也。今将既验之语分类录后，学者毋忘予苦心焉。

　　氵 泄（御沟红叶漂流一民）沛（酒阑席散）汉（临河兴叹 望洋而叹）

　　淬（醉后如泥）灌（将酒劝人）沃（波浪掀天）濯（鱼跃于渊）

　　沤（驰驱跋涉）渐（源流斩截）淦（破釜沉舟）汪（冰清玉洁）

　　涯（平沙落雁水边孤雁）澹（秋檐滴雨）沆（龙归沧海）

　　沨（长风破浪风流浪荡）津（法律兼备，书笔生涯）

　　渱（渴虹饮涧）泉（无丝引线，身恐不永）溶（芙蓉出水）

　　江（功名源远财源半空）淙（服水朝宗）汤（东漂西荡）

　　浓（秾华消减）池（普施得济，平地兴波）漏（云泥之隔）

