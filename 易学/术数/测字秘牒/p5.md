<!-- { "loadSidebar": true } -->
　　雨（否头，泰脚。）皛（朝骑鸾凤到碧落，暮见濩田生白波。）

　　欲（有容德乃大，无欺心自安。）沃（海阔从鱼跃，天空任鸟飞。）

　　荡（劝君更尽一杯酒，好唱阳关三叠曲。）居（喜事，应迟。）

　　逃（窈窕淑女，君子好逑。）崖（太岁当头，佳人有损。）

　　聿（事到尽头，难逃法律。）晖（斜照临轩，官星不现。）

　　瓦（瓦盖众人之头，字形二十九点。）

　　芍（字有花残月缺之形，病犯黄蜺豹尾之宿。）翩（扁鹊难医，定然羽化。）

　　侰（佐郡之形，福禄日到。）烛（稍济燃眉，蝇头微利。）

　　人（长久之基，大夫之体。）

　　卷五  测字散格法夫所谓格者，骨格也，品格也。品格，前已录有成语，可为后学楷式。到骨格，则未之详也。盖骨者，束字义之物。用束字义之物为断字义之文，灵妙变通，亦犹夫人之筋络束骨，而骨为筋络肌肤之架子也。善用者，触类旁通则应变不穷，可以得心应手，动笔成文矣。

　　一（天心囗天上生根囗大心）

　　二（月内手心工夫 平正）

　　蕣（用心 降心举足 牛尾 丹心 冰心 王宰 玉叶寒尽 冬尽）

　　卜（上头 半小不小 居内 挂脚 外边 古先）

　　茫（破网 漏网网底）

　　甲（里中 放闸押后 首异 不申 欠申 无用 没结果）

　　寸（十分 无对走过 不成才 没对头 寻对头）

　　祀（破袍 囗袍起祸 衣包）贵（破柜 中馈 柜中有遗失）

　　言（变面 话头说起 有胆）日（春心 后会 春末 日边）

　　月（有心 真心直心 消尽 断臂 龙足 肯了）

　　十（车心 舟尾来头 用尽 本来 不成才 针头）

　　士（地头 坐中弃田 堂下 旺极 台头 善心 士吉）

　　丫（齐心 不了众心 斋心）了（待子 承领 亨极损子 破了头）

　　丁（行尽 打了亭了 钉头 宁极 残 久 立宁）

　　彳（行头 行来德行 立德）母（毒心 实心 海底残梅 后悔）

　　王（美中 弄嘴害心 望后）走（起头 先赴 徒人陡住）

　　贝（贪心 负心贫极 半败 赚头 婴面）丘（囗心虚心 虚极 兵头）

　　乙（半九 挖尽吃了 罢讫）

　　田（留心 留住富极 心广 魁首 画中 鬼脸）

　　四（灵心 梦中心怀 去罢 买卖 罪首）

　　不（歪头 否象一扌不 半杯）甬（痛心 不通 无勇）

　　用（懈心 截角不周 申通 通体 解体）发（废尽分拨）

　　自（着囗 鼻祖射头 贫身）且（具体 真心 阻隔冥中 伤心 不宜）

　　心（未必 愁根忧中 虑尽）枌（有头 无心 半大无尤）

　　戈（破钱 我足战伐 晚成）子（存心 孝心 极如不好 入学 半承）

　　天（中春 族尾后失 未来 无头矢）三（春头 目中）

　　中（难串 初贵患头 不申）手（害心）鞬（衰亹）

　　丿（刀口 杯人未了 大极）乃（不及 有孕 秀极仍旧）

　　雰（追到 搥心失侣）于（上乘 无干）

　　也（地下 拖尽虵尾 枯池）丨（水中 可行）予（舒极 豫来）

　　目（短见 着脚）东（阑住襄柬）氵（涕泣 衍法）

　　工（半空 落空差了 上贡）坦（场头）酉（半醉不尊）

　　已（包内 危极）斗（年尾下科 拏了 叫住）几（虎尾 机关）

　　焦（蕉心 下帷）支（破鼓绝技）才（捉头 先挂拐来 提携）

　　（破苑 破碗死心）古（活心 苦尽 无辜 心苦）

　　口（舌根 赏心言尽 回心）金（破釜 分镜 破钱废锁）

　　艮（根脚）占（上告乩动 点头 毡中）吉（半喜半结）

　　亦（弯头 变脸）包（饱了跑了 幻泡 苞住）

　　瓜（分派 绝脉孤了）羊（不群 半美）

　　豆（分头 逗漏拢短 灯尽 枯树）歊（未央 半缺分袂 快煞）

　　卷六  杂占赋吉凶祸福，推测可知。人事天时，莫逃乎数。

　　试观云开月朗，正为诸事豁达之机；雾合烟迷，定主百务淹埋之象。风霾飘荡，摇捍难成。

　　雷霆过空，虚惊有准。风来溽暑，解郁畅怀。雪上严霜，惨神刻骨。电光霍霍而可畏，露水晶晶而不常。月彩当空，无非光霁。雨流湿物，尽是恩波。连阴最喜逢雷，久旱偏宜得雨。

　　天文取应，地理可推。水流则事消，土积则迟滞。沙乃散手即分，石以坚心始得。人落路旁忧道远，舟移岩下怕虚危。

　　若逢人事之来，即乃天机之现。高官显宦利于求名，巨贾富商宜乎觅利。一女一男，同欢之候；或僧或道，孑处之端。匠子主门庭改换，屠儿主骨肉分离。猎户得野外之财，渔翁取水中之利。妊妇事萌于内，瞽者虑根于心。足动知其远行，臂交断其有失。对壁阻抑，嘘气悲愁。掉舌出者是非，背相靠者闪跌。童子授书，主争讼之端；主人责仆，防笞罚之事。题写有文书之喜，秉烛得祈禳之功。偶挽手作事牵连，遇接物逢人提拔。两人相拜，交友多情；一车过门，营运得力。绳牵犬羊，防守可以无虞；带水拖泥，迟滞还须有待。摇扇则宽展胸襟，伏枕则昏沉染患。舟楫在水，凭其接引而行；车马登途，不时负载而往。叵持九而执斧，遇吉气必逢快利之财；或被甲而操戈，见凶形断遇刚强之贼。女花刻果，终非结实之形；展画披图，都是虚骄之象。经纬居前，可以问职；笔墨在侧，可以行文。倚柱者失权，临境者赴召。捧贡物则有非常之喜，负大木则有任重之才。升斗则斟酌而行，剪尺当裁度而用。戏戺则逢人接待，开锁钥则作事亨通。顽铁靡钢，用功有益；快刀斫木，利事得财。挥扇必有相招之意，张盖主有荫庇之情。歌唱者欢诞逍遥，奔走者惊慌失措。

　　既以观人，尤当相物。芝兰谓之瑞兆，松柏果是寿征。问世家，乔松老桧；钦高节，修竹寒梅。小草嫩花亦复采缀于人首，奇葩艳卉定知赏鉴于名流。野树轮囷栖迟林下，浮萍聚散荡漾无成。莲子连登，鸡冠官显。菌菰则朝生暮死，疾病不宜；芭蕉则雨滴风飘，行人未到。牡丹者富贵之物，棠棣者手足之花。茉莉安可经营，石榴却宜得子。笋必有损，藕亦偶然。枝叶飘零知其败谢，根苗接续断彼牵缠。路边拾柴终为败叶，奇花无子亦是空花。至于禽虫之类，亦阐趋避之机。鸿雁得宾朋之信，虺蛇防毒陷之谋。鼠若咬衣，灾防小口；鹊如噪树，会遇知音。牵牛者顺利仍主耕田，骑马者驰驱定知通达。猿猴身心无定，鲤鱼变化非凡。绳拴马，病者难痊；笼中鸟，囚人未脱。苍蝇觅蝇头之利，镇日营营；花蚊邀险处之财，终宵仆仆。促织岂宜问寿，乌龟定利行人。夏绵冬葛虽有用而待时，春花秋月纵无益而欣赏。蛛丝作网，巧计方成。有秤无锤，其权失矣。蓬头跣足，冠履何存。有水有风，坟茔必就。是虎是龙，科名可望；为纟希为纟谷，辛苦无辞。扬帆而遇顺风，无往不利；持梳而理乱发，求取自通。逢人指路，百事如心；见客脱衣，一身无累。火入林中，焚形显露；笠飘水畔，泣象分明。三牛主邅走之形，三女主奸淫之事。一木两火荣耀之光，一水田鱼鳏居之象。羊在火前成美事，牛横家内是牢灾。人字欲倒臣病之征，囚字若长棺椁之象。尸出头而费力，口有缺而招非。歊字从失、从宋、从天、从夫，临时参断；卜字可上、可下、可大、可小，任意决机。成不成、平不平、戊午昭然；田是田、酒是酒，申酉可断。用乃一田、两月、六口不全，井为四十、八头、九家可聚。针有十金之利，讼须公正之言。风乃乙木之虫，一榜可中；扇系门中之羽，飞扬不高。忧字不全忧必散，财若偏斜财可虞。此字有比和之心，妇字有归来之意。鹿宜西北之方，数为上上；钱是金戈之象，事仅旐旐。执字侥幸完全，秤字和平有准。规则主天子见面，观又见官事无休。力田必主乎弄璋，山水亦宜于得禄。狗居马前，惊则必矣；衣放锅旁，祸能逃乎？五人来卜为从，一口得田为福。吉字要详上士何如，瑀字必察文人之状。苟能变通而取义，即可指物而谐音。鹿可问禄，蜂可受封。梨则近乎别离，桃则知其逃窜。见李问讼有理，逢杏占婚有幸，无衣可断无医。纸为止，行人不来；书为输，官司必屈。康字问疾病，入木无疑；茄字卜分娩，加子可喜。簪惟到手才安，钻必钻必始得。椒为焦恼，趯是斗争。牙杖口舌不离，金箔财利轻少。器如无柄，当知病体之除；锁若无匙，已识药迟之兆。

　　已上随事占问，临机务必精详。神而明之，存乎其人。妙用不穷，理同太易。设若尽心尽力，何妨通佛通仙。

　　卷七  至理测法△欠字一人书欠字问六甲，余曰：“明日生男，决非首胎。”时十月初十，到次日果生男。其人复问字理，曰：“欠加两点为次，故知非首胎。加土为坎。坎，中男也，故知生儿。初十来占，加十一在旁成坎，则今日当产无疑矣。”

　　△门字一人书门字问病，余曰：“死矣！尚何问焉？”问字理，答曰：“门字之形，乃日有余、月不足耳。”其人曰：“女病也。”余曰“必死！”阅十四日验。

　　△乡字一人书乡字问婚姻，余曰：“姻缘虽易成，男女亦相得，第奈何以真童而娶再醮之女。幸末笑乃节字，到后却能守节。”其人笑曰：“此女果作过养媳，未成婚而夫死，今翁姑欲嫁之也。不识字理何居，先生何以备知若此？”余曰：“此无他，乃牛郎织女巧相逢耳。因郎字全，织字只有半边，是以知之也。”复问：“到后守节，何以不守前夫。”答曰：“节旁耳直。今乡旁耳多一曲，是以知其节掺之囗二次嫁也。”

　　△亥字人有遗孤五岁，偶病。其乳母以亥字问吉凶，余曰：“亥乃孩不见子之象，上是六不全，中是久不得，下是人不长；本月三十日是月尽，亥为时尽，此儿殆难矣。”复以一字再问，余曰：“一乃生字之终，死字之始，则生从此尽，死从此至矣。况是半个十字，禄命止于五乎？”其师又以水字参决，断曰：“水字之形，不能永之象。五行之数，土数五。土能克水，难过五日矣。”至九月初五果殒。

　　△张字维杨汪四被总宪拿问，其羽以张字问吉凶，且曰：“今已有东王爷书到，早晚能出否乎？”余曰：“此字大凶，生且难保，安望其出耶？”因断曰：“吊客当头，丧门煞局，内中王心已偏，恐终不能挽回矣。”时在九月二十也。至十月终，果自缢于监中。

