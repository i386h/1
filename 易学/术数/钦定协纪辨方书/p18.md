<!-- { "loadSidebar": true } -->
　　乾坤寳典曰天道者天之元阳顺理之方也其地宜兴举众务向之上吉○广圣歴曰天道正月九月在南方二月在西南方三月七月在北方四月十二月在西方五月在西北方六月十月在东方八月在东北方十一月在东南方也○考原曰按天道者天徳所在之方也乾坤寳典曰天徳者天之福徳也所理之方所值之日可以兴土功营宫室○堪舆经曰天徳者正月丁二月坤三月壬四月辛五月干六月甲七月癸八月艮九月丙十月乙十一月巽十二月庚○曹震圭曰四孟之月以隂干为天徳者是天道惠其未生也正月丙火生而丁火未生四月庚金生而辛金未生七月壬水生而癸水未生十月甲木生而乙木未生故以隂干为徳也四季之月以阳干为天徳者是天道恵其自墓也三月壬水墓六月甲木墓九月丙火墓十二月庚金墓故以阳干为徳也四仲之月以四维之卦为徳者是天道变化成功也二月万物将生致役乎坤也五月隂气将生乾道变化也八月万物将收成言乎艮也十一月隂气散阳气入巽入也风以散之也○考原曰天徳者三合之气也如正五九月建寅午戌合火局故以火为徳正月丁九月丙五月干戌火墓在干宫也二六十月建卯未亥合木局故以木为徳六月甲十月乙二月坤未木墓在坤宫也三七十一月建辰申子合水局故以水为徳三月壬七月癸十一月巽辰水墓在巽宫也四八十二月建巳酉丑合金局故以金为徳四月辛十二月庚八月艮丑金墓在艮宫也寅申巳亥月乃五行长生之位故配隂干辰戌丑未乃五行墓库之位故配阳干子午卯酉乃五行当王之位故以配墓辰本宫之卦不用支而用干者支地也干天也名曰天徳故用天干又用四卦以代辰戌丑未者不用地支故也
　　按月建皆支也斗柄运于天其所建者建于地所建者火则建之者亦火所建者水则建之者亦水必矣是故建寅午戌则建之者必丙丁干矣建之者天也徳者得也其所自得也地得寅午戌火则天必得丙丁干火矣然必正丁五干九丙者何也地以寅为火之生则天必丁为火之成矣地以戌为火之成则天必丙为火之所从生矣火生于日丙日也天火也丁火也地火也若五月之午则火之正位地居正位则天必居干戌为火之终始天执其两端而地乃得用其中焉余可类推皆易天一地六之义也天徳所在用之无不吉顺天也又按淮南鸿烈解天文训曰子午卯酉为二绳丑寅辰巳未申戌亥为四钩东北为报徳之维西南为背阳之维东南为常羊之维西北为蹏通之维斗指子则冬至加十五日指癸则小寒加十五日指丑则大寒加十五日指报徳之维则越隂在地故曰距冬至四十五日而立春加十五日指寅则雨水加十五日指甲则雷惊蛰加十五日指卯中绳故曰春分则雷行加十五日指乙则清明风至加十五日指辰则谷雨加十五日指常羊之维则春分尽故曰又四十六日而立夏加十五日指巳则小满加十五日指丙则芒种加十五日指午则阳气极故曰又四十六日而夏至加十五日指丁则小暑加十五日指未则大暑加十五日指背阳之维则夏分尽故曰又四十六日而立秋加十五日指申则处暑加十五日指庚则白露降加十五日指酉中绳故曰秋分加十五日指辛则寒露加十五日指戌则霜降加十五日指蹏通之维则秋分尽故曰又四十六日而立冬加十五日指亥则小雪加十五日指壬则大雪加十五日又指子所谓报徳之维常羊之维背阳之维蹏通之维者即艮巽坤干也艮巽坤干之维斗柄各指十五日不若震兑坎离之居卯酉子午统于十五日之中不别立分位也故天徳方祗有艮巽坤干而无震兑坎离者以此○又按蠡海集曰术家取天徳之法至子午卯酉月居于四卦之上每卦有二支人怀疑大抵天徳不加于戊巳者天气不亲于土其子午卯酉之月只用巳亥寅申不用四墓矣又一说既不用四墓则五行之中土气遂絶土其可絶乎盖正用四墓尔春二月木墓未夏五月火墓戌秋八月金墓丑冬十一月水墓辰乃四行休墓于四季为徳也是以古今术家兼取用焉况亥月用乙未月用甲则卯月必用未不用申无疑矣寅月丁戌月丙则午月在戌不在亥无疑矣盖生月用隂墓月用阳旺月用墓余仿此由今观之盖以天徳取用以天干者八以卦位者四干卦不纯故论说纷纷如此尔夫戊巳者中宫之位本无方也是故以其母家命之则曰巳未以其禄旺命之则曰巳午以其终万物始万物之义命之则曰罡魁以其生万物成万物之义命之则曰坤艮要之举其一义而未举其全如欲举其全莫若参同契以戊巳为坎离虚中不用为得也夫不用者乃无适而不用凡十二月之天徳皆戊巳也虽然四正方必尤着焉是故寓之于四维凡物之四维必通于心心立而后角乃见用角即所以用心凡乾坤艮巽云者即戊巳耳若夫长生墓库云者十二支乃有之十干无也今天徳既用十干则不应杂以十二支之义考原同王逵墓库之说聊存以传一解可也○又按天道即是天徳专言其方则曰天道兼日干与方向言之则曰天徳其实一也又龙首经天道起例阳月用丑隂月用未加月建视天上甲庚所临为天道与此不同别详辨譌

　　天寳歴曰月徳者月之徳神也取土修营宜向其方宴乐上官利用其日○歴例曰月徳者正五九月在丙二六十月在甲三七十一月在壬四八十二月在庚○曹震圭曰月徳者月中之阳徳也故干为尊枝为卑是臣求君徳也以三合五行阳干为徳假令寅午戌三合为火以丙为徳是各求自旺之干为应助也余仿此按月隂也隂无徳以阳之徳为徳其一乎阳者皆徳也其二乎阳者皆慝也是故正五九火则以丙为徳丙天上之火也天上之火地火之所禀也故寅午戌火月以丙为月徳余仿此推甲丙庚壬皆阳也阳者徳也是以不用乙丁辛癸也然则天徳何以有乙丁辛癸也曰从天而言之天秉阳故徳宜阳而阳徳宜隂而隂也从月而言之月秉隂故专以阳为徳也然则何以无戊也曰三合只四行也土寄其中无适而非土也居中者用中生杀并施徳刑互济今专以徳言之则当旺之一行为徳自不得及乎土也土者地也无徳之徳是谓大徳大徳者必不徳也

　　天寳歴曰天徳合者合徳之神也所理之方宜营构宫室修筑城垣所値之日宜覃恩肆赦命将出师祷礼山川祈请福愿○歴例曰天徳合者正月壬三月丁四月丙六月巳七月戊九月辛十月庚十二月乙是也四仲之月天徳居四维故无合也○考原曰天徳合者即各以其月天徳所合之干为之
　　按阳干为徳者隂干为合隂干为徳者阳干为合四维固无合矣然举坤干艮巽之维以为徳则其近维即为合干与艮合寅亥合也寅戌合也坤与巽合申巳合也申辰合也不言者以四维无十干则不得有其日然以方向论则干为天徳方艮即为天徳合方巽为天徳方坤即为天徳合方可以三隅反者也此亦可备一义


　　五行论曰月徳合者五行之精符会为合也所理之地众恶皆消所値之日百福并集利以出师命将上册受封祠祀星辰营建宫室○歴例曰月徳合者正五九月在辛二六十月在巳三七十一月在丁四八十二月在乙○考原曰月徳合者即各以月徳所合之干为之按甲丙壬庚为月徳则巳辛丁乙为月徳合矣月徳与月徳合无戊癸戊在巳为金母癸在丑为金墓酉为金之正位庚辛所不临合之即巳酉丑全局也夫金者刑也徳之反也巳酉丑谓之三煞又谓之破碎又谓之红沙徳合之外戊癸之方恰存金局隂阳之自然而然者其妙如此



　　厯例曰寅午戌月壬亥卯未月庚申子辰月丙巳酉丑月甲○天寳厯曰月中之阳辰也所理之日宜设筹谋陈计防○厯神原始曰月徳自南而东丙甲壬庚月空自北而西壬庚丙甲乃天徳之冲神也而曰宜设筹谋陈计防者贵人之对名曰天空宜上书陈言故天空即奏书也此对月徳之神亦名之以空而曰月空故利于上表章也
　　按月徳丙则月空壬则是凡为月空皆与月徳为仇为敌者也何以名曰月空欤孟子曰仁者无敌凡月徳之所在莫敢与为对而亦莫或与为敌则是方之神固有而不有者也故如十二神天空之例而以为奏书之神焉


　　天寳歴曰天恩者施徳寛下之辰也天有四禁常开一门甲为阳徳配巳成养育之功故甲配子巳配卯酉各五日而为恩也万物非土不生故以巳土配甲成功其日可以施恩赏布政事恤孤惸兴宴乐○歴例曰常以甲子至戊辰巳卯至癸未巳酉至癸丑凡一十五日○曹震圭曰天有四禁子午卯酉也子为元武门午为明堂门卯为日门酉为月门盖圣人居明堂而治天下故常开此门易所谓圣人南面听天下向明而治者也甲为干之纳甲巳为离之纳甲先天干居正南后天离居正南故以甲配子巳配卯酉然则不配午者以甲巳皆南方卦之纳甲也各进五辰而不及六者谓五为君位中央之数不可过也故各配五日合之成一十有五为天恩大吉日
　　按十母皆天也十二子皆地也然就十母而分之则甲乙丙丁戊又属天巳庚辛壬癸又属地天地之心无往而非恩也然必有所见端焉其端维何曰天必以始而地必以中元善干之所以统也黄中坤之所以大也天必以始故自甲子以至戊辰六十甲子之首五日为天恩地必以中故自巳卯至癸未巳酉至癸丑分六十而半之此十日者各居其中亦为天恩甲至戊天也巳至癸地也天五而地十者阳一而隂两也不曰地恩而皆名天恩者地统于天也

　　天寳歴曰天赦者赦过宥罪之辰也天之生育甲与戊地之成立子午寅申故以甲戊配成天赦其日可以缓刑狱雪寃枉施恩惠若与徳神会合尤宜兴造○歴例曰春戊寅夏甲午秋戊申冬甲子是也○曹震圭曰天赦者乃天之赦过宥罪之神也生万物者土也土之所居者四季也助土而成功者甲巳也子午者隂阳气争之辰是其罪也寅申者隂阳否泰之辰是其过也至此四辰天道悯其罪过故以甲巳配合而助以赦之辰戌者阳土也以甲配之春起甲戌秋起甲辰丑未者隂土也以己配之夏起己丑冬起己未皆四时长生前一辰顺数至当旺之阳辰是也○考原曰天赦为赦过之辰则非以子午寅申为罪过也盖子午寅申者乃四时当旺之阳辰甲戊于十干中为最尊所谓甲为诸神之首戊以助甲成功也故以配其日皆取干不克支有上能生下之意如戊寅木非土不生也甲午木生火也戊申土生金也甲子虽非相生若戊子则以土克水故以甲配之且甲木生于亥水亦生木也故曰天赦
