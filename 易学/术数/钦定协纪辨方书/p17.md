<!-- { "loadSidebar": true } -->
　　四月己巳【戊辰】　　　　　　　岁前岁位岁后岁对
　　五月戊午【丁巳】　　　　　　　岁前岁位岁后岁对八月己夘【甲戌乙亥丙子丁丑戊寅】　　　岁对岁前岁位岁后九月戊戌【辛夘壬辰癸巳甲午乙未丙申丁酉】　岁对岁前岁位岁后
　　十月己亥【戊戌】　　　　　　　岁后岁对岁前岁位
　　十一月戊子【乙酉丙戌丁亥】　　　　岁后岁对岁前岁位右小会望前用之其所领日亦从本会日逆数至他大小会止○曹震圭曰大会者是月内隂阳正会之辰也小会者是隂阳偶会之辰也故为上吉之日比和之辰○考原曰大会者阳会于隂也小会者隂会于阳也其月无大会者以其干支不能相配如三月辰中之乙不能配隂建之申四月巳中之丙不能配隂建之未是也小会为隂防阳故其日皆用阳建惟二月八月隂阳二建对冲故相易也其月无小会者以其日大会巳有之或他月小会巳有之观其所领日逆至他月大小会日则止可见矣
　　行狠　了戾　孤辰
　　堪舆经曰三月阳建于辰隂建于申阳前不及于丙隔于巳也后过于甲隔于夘也故以甲配申则不从以丙配申则不及以戊庚壬配申则不合故甲申为行狠丙申为了戾戊申庚申壬申为孤辰也四月阳建于巳隂建于未阳前不及于丁隔于午也后过于乙隔于辰也故以乙配未则不从以丁配未则不及以己辛癸配未则不合故乙未为行狠丁未为了戾己未辛未癸未为孤辰也九月阳建于戌隂建于寅阳前不及壬隔于亥也后过于庚隔于酉也故以庚配寅则不从以壬配寅则不及以甲丙戊配寅则不合故庚寅为行狠壬寅为了戾甲寅丙寅戊寅为孤辰也十月阳建于亥隂建于丑阳前不及癸隔于子也后过于辛隔于戌也故以辛配丑则不从以癸配丑则不及以乙丁己配丑则不合故辛丑为行狠癸丑为了戾乙丑己丑丁丑为孤辰也○天宝厯曰过为行狠不及为了戾不合为孤辰○曹震圭曰月建者阳也月厌者隂也阳主干隂主支若得阳建前后近干以配隂建者大会也若以阳建后隔位之干配隂建者为行狠不从乃阳气不从也阳建前隔位之干配隂建者为了戾不及是阳气不及也以隂建左右之干自配者为孤辰非正应隂自配也故曰不合
　　单隂【自单隂至纯阳四位皆以时无大会故以戊己配月建为之】
　　堪舆经曰三月卦得夬谓五阳爻对一隂爻故戊配辰为单隂也
　　纯隂
　　堪舆经曰十月卦得坤谓六爻皆隂阳气已尽故以己配亥为纯隂也
　　孤阳
　　堪舆经曰九月卦得剥谓五隂爻对一阳爻故以戊配戌为孤阳也
　　纯阳
　　堪舆经曰四月卦得干谓六爻皆阳隂气已尽故以己配巳为纯阳也
　　岁薄
　　堪舆经曰四月阳建于巳而左行隂建于未而右行隂阳相向欲合于午故以丙午戊午为四月岁薄也十月阳建于亥而左行隂建于丑而右行隂阳相向欲合于子故以壬子戊子为十月岁薄也○曹震圭曰薄者迫也隂阳二建交相迫之丙壬则近子午之干戊者谓时无大会皆以戊己配之也
　　逐阵
　　堪舆经曰六月阳建于未而左行隂建于巳而右行隂阳相背分别于午故以戊午丙午为六月逐阵十二月阳建于丑而左行隂建于亥而右行隂阳相背分别于子故以壬子戊子为十二月逐阵○曹震圭曰隂阳二建此月相分背各随其阵也
　　隂阳交破
　　堪舆经曰四月阳建于巳破于亥隂建于未破于癸癸阳也为隂所破也亥隂也为阳所破也是谓阳破隂隂破阳故四月癸亥为隂阳交破十月阳建于亥破于巳隂建于丑破于丁丁阳也为隂所破也巳隂也为阳所破也是为阳破隂隂破阳故十月丁巳为隂阳交破
　　隂阳击冲
　　堪舆经曰五月隂阳俱至午阳建挟丙而击壬隂建居午而冲子故五月以壬子为隂阳击冲十一月隂阳俱至子阳建挟壬而击丙隂建居子而冲午故十一月以丙午为隂阳击冲
　　阳破隂冲
　　堪舆经曰六月阳建于未而破丑隂建于巳而冲癸故六月癸丑为阳破隂冲也十二月阳建于丑而破未隂建于亥而冲丁故十二月丁未为阳破隂冲也
　　隂道冲阳
　　堪舆经曰二月阳建于夘而冲酉隂建于酉而冲夘故二月己夘月宿在夘为隂道冲阳八月阳建于酉而冲夘隂建于夘而冲酉故八月以己酉月宿在酉为隂道冲阳
　　隂位
　　堪舆经曰三月阳建于辰隂建于申故三月庚辰月宿在辰为隂位九月阳建于戌隂建于寅故九月甲戌月宿在戌为隂位
　　三隂
　　堪舆经曰正月破在申一隂也厌在戌二隂也辛在其间三隂也故正月得辛酉月宿在酉为三隂也七月破在寅一隂也厌在辰二隂也乙在其间三隂也故七月得乙夘月宿在夘为三隂也
　　阳错
　　堪舆经曰以阳建之支配当方之干隂阳自相配合为日以值所冲之宿为阳错如正月阳建在寅近于甲支干相配为甲寅日寅冲于申故正月甲寅之日月宿在申为阳错二月阳建在夘近于乙支干相配为乙夘日夘冲于酉故二月乙夘之日月宿在酉为阳错三月阳建在辰近于甲支干相配得甲辰日辰冲于戌故三月甲辰之日月宿在戌为阳错也余月仿此
　　隂错
　　堪舆经曰以隂建之支配当方之干隂阳自相配合为日以值所冲之宿为隂错如正月隂建于戌近于庚支干相配为庚戌日戌冲辰故正月庚戌之日月宿在辰为隂错二月隂建于酉近于辛支干相配为辛酉日酉冲夘故二月辛酉之日月宿在夘为隂错三月隂建在申近于庚支干相配为庚申日申冲寅故三月庚申之日月宿在寅为隂错余仿此唯五月十一月隂阳二建会于子午故无隂错阳错
　　隂阳俱错
　　堪舆经曰五月十一月隂阳二气同建一辰则以所建之支配所近之干共为一日月宿居月建所冲之辰为隂阳俱错如五月隂阳二建合于午近于丙配为丙午月宿在子为隂阳俱错十一月隂阳二建合于子近于壬配为壬子月宿在午为隂阳俱错也
　　絶隂
　　堪舆经曰絶隂者谓三月四月隂气絶也故三月小会所领日为四月絶隂所领日
　　絶阳
　　堪舆经曰絶阳者谓九月十月阳气絶也故九月小会所领日为十月絶阳所领日
　　立成

　　行狠
　　了戾
　　孤辰
　　单隂
　　纯隂
　　孤阳
　　纯阳
　　岁薄
　　逐阵
　　隂阳交破
　　隂阳击冲
　　阳破隂冲
　　隂位
　　隂道冲阳
　　三隂
　　阳错
　　隂错
　　隂阳俱错
　　絶隂
　　絶阳
　　曹震圭曰以上诸日虽遇天德月德玉堂生气黄道吉星值日亦不可用集正所谓隂阳不足之辰是也忌兴造嫁娶上官赴任入宅迁移出行交易合药问病百事不宜
　　按大小会所领日考原依歴事明原所载堪舆经列之曹震圭既以大小会为上吉之日比和之辰则其所领必亦以为吉日也今按淮南之言大小会既为凶日则所领日当亦非吉然周礼汉郑康成注有八会之目而唐贾公彦谓堪舆大会有八小会亦有八然则大小会之来旧矣顾未言大小会所领日今考其防日辰参差不齐多寡不等无义可寻恐后人之附会欤又以岁位岁对岁前岁后属之春夏秋冬以季为岁名实紊矣又与淮南之言大相迳庭复分属天子皇后卿士庶民或用岁位岁对或用岁前岁后其谬更甚今将所分用日四条删去仍其春秋冬夏岁位岁对岁前岁后之目删者以其不可为法也存者不没其迹使后人可考也其行狠了戾以下二十神俱从厌建起义合不将日观之堪舆家择日之道备矣堪舆经单隂纯隂孤阳纯阳以时无大会故以戊己配月建为之而谓皆不吉然则堪舆家本意以大会为凶日益可知矣特其书无传吉凶之义不着歴家不覩淮南等书故曹震圭辈妄意以为吉耳又按贾公彦疏周礼引堪舆经黄帝问天老云四月阳建于己巳破于亥隂建于未未破于癸是为阳破隂隂破阳故四月有癸亥为隂阳交会十月丁巳为隂阳交会言未破癸者即是未与丑对而近癸也云云是即立成中隂阳交破之二日也今曰交破古曰交会然则会之为义与破同洵非吉也至大防等名义考原所载甚详而犹有未尽今按隂阳二建合于子午分于夘酉大会为阳会隂由合而至分故自十一月至二月自五月至八月共八日而三四九十月无大会小会为隂会阳由分而至合故自二月至五月自八月至十一月共八日而六七十二正月无小会非以其月干支不能相配而无大会其日己有大会而无小会也阳会于隂者干建支厌甲即寅乙即夘非取近干也隂会于阳者干厌支建厌为隂隂为地故以戊己配月建为小会非近干已有大会而后取戊己也又小会皆建日冲皆破日明原以二月己酉八月己夘为小会二月己夘八月己酉为隂道冲阳当是互误也三九月隂阳始侵四十月隂阳相逼故行狠了戾孤辰无虚日单隂纯阳孤阳纯隂乃从小会别取一义为名非以其月无大会也岁薄隂阳将合而气已先争逐阵隂阳始分而难犹未解故以二建配子午日丙壬即阳建非取近干也戊即隂建非以无大会而取戊己也辰戌为戊己之分故以隂建配辰戌日为隂位非但以辰戌为阳建也如第取阳建而已则逐月皆有之何独三九月耶正七月厌破将并而气已先交故正月辛酉七月乙夘皆取厌破间干支自相配者为三隂日与岁薄同义明原作正月辛夘七月乙酉当亦是互误也阳建叠阳建为阳错隂建叠隂建为隂错五月十一月隂阳同建又叠同建之干为隂阳俱错亦非取近干也又自隂位以下皆取月宿孙思邈房中经载月宿日是否即此亦不可考然其日之不吉义例甚明不待值月宿而后定矣今三隂己为改正小会改载立成卷中此则仍旧以备参考若夫絶隂絶阳乃从单隂孤阳更进一义盖三月之单隂至四月而絶九月之孤阳至十月而絶也其所领日亦后人附会故删
　　钦定协纪辨方书卷四
<子部,术数类,阴阳五行之属,钦定协纪辨方书>
　　钦定四库全书
　　钦定协纪辨方书卷五
　　义例三
　　天道　天徳
　　月徳
　　天徳合
　　月徳合
　　月空
　　天恩
　　天赦
　　天愿
　　母仓
　　月恩
　　四相
　　时徳
　　王官守相民日
　　四击
　　九空
　　五墓
　　四耗
　　四废
　　四忌　四穷【八龙　七鸟　九虎　六蛇】
　　九坎【九焦】
　　五虚
　　八风　触水龙
　　宝义制专伐日
　　八专
　　无禄
　　重日　五合　五离【除神】
　　解神
　　复日
　　鸣吠日
　　鸣吠对日



