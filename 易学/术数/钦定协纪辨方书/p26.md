<!-- { "loadSidebar": true } -->
　　后天坤卦在西南隂贵起于后天之坤故从申起甲甲德在申气合于巳故己以申为隂贵以次逆行乙德在未气合于庚丙德在午气合于辛丁德在巳气合于壬辰为天罗贵人不居故戊跨在卯气合于癸寅于后天坤位相对名曰天空贵人有独无对故隂贵人不入于申己德在丑气合于甲庚德在子气合于乙辛德在亥气合于丙戌为地网贵人不居故壬跨在酉气合于丁申坤位贵人不再居故癸跨在未气合于戊是为隂贵起例
　　申【甲合己】酉【壬合丁】戌【地网】　亥【辛合丙】
　　未【乙合庚癸合戊】　　　　　　　　子【庚合乙】
　　午【丙合辛】　　　　　　　　丑【巳合甲】
　　巳【丁合壬】辰【天罗】　卯【戊合癸】寅【天空】
　　考原曰曹氏与通书二说各有意义但曹氏则以阳为隂以隂为阳夫阳顺隂逆阳前隂后自然之理也当以起未而顺者为阳起丑而逆者为隂方是按贵人云者干德合方之神也何以不用干德而用其合干德体也合则其用也合干之德其所用必大吉矣故以贵人名之合方之论攷厯书所载审矣而曹震圭隂阳顺逆倒置者则世俗并如其说攷其根原则以元女经有旦大吉夕小吉之文故也然其理良不可通则亦未得以元女经有其文而可遽信也且大小二字易以淆譌安知非浅学之人转以俗说改窜元女经遂传刻袭谬耶至其昼夜之分则或以卯酉为限或以日出入为限今攷其义自当以日出入为定也



















　　神煞起例日随干官星曰天官贵人
　　按酉中有辛甲之官也故甲日酉申中有庚乙之官也故乙日申子中有癸丙之官也故丙日子亥中有壬丁之官也故丁日亥卯中有乙戊之官也故戊日卯寅中有甲巳之官也故巳日寅午中有丁庚之官也故庚日午巳中有丙辛之官也故辛日巳丑未中有己壬之官也故壬日丑未辰戌中有戊癸之官也故癸日辰戌不取五防遁者伏藏者为贵为官显露者为尅为伐也








　　神煞起例日干生时干曰福星贵人
　　按淮南子甲日寅时必为丙寅乙日丑时亥时必为丁丑丁亥丙日子时戌时必为戊子戊戌丁日酉时必为己酉戊日申时必为庚申己日未时必为辛未庚日午时必为壬午辛日巳时必为癸巳壬日辰时必为甲辰癸日卯时必为乙卯皆本日日干之食神子孙子孙为寳爻故曰福星贵人也









　　甲巳日艮方寅时乙庚日干方戌时丙辛日坤方申时丁壬日离方午时戊癸日巽方辰时○曹震圭曰大抵物之所喜者母见子也假令甲巳化土生金为子金之所居者丑也丑近于艮丙辛化水生木为子木之所居者未也未近于坤戊癸化火生土为子土居于辰近于巽也乙庚化金生水为子水居于辰辰既有土故居于干干为亥子也丁壬化木生火为子火旺于午离也○攷原曰物以相见为喜易传曰相见乎离离者南方之卦也于五行为火于十干为丙喜神者见丙也假令甲巳之干用五虎元起丙寅寅为艮故在艮也乙庚之干得丙戌戌为干故在干也丙辛之干得丙申申为坤故在坤也丁壬之干得丙午午为离故在离也戊癸之干得丙辰辰为巽故在巽也
　　按喜神之义攷原得之其日之方与其时并取利用然亦须与其他神煞防论如甲巳之日得丙寅时固为喜神时矣而在申日则为日破又不得以其为喜神而用之也余仿此















　　按神煞起例有八禄时本日之禄位也定为吉时详年神例














　　以本日地支为主而以时叅之或为日之建或为日之破或为日之合或为日之害或为日之刑建合则吉而破刑害则凶也其与年月相参亦必有此五者逺大之事亦须参观近小之事则勿论也












　　歴例曰四大吉时月将在四孟用甲丙庚壬时月将在四仲用癸乙丁辛时月将在四季用艮巽坤干时○攷原曰四煞者寅午戌火煞在丑亥卯未木煞在戌申子辰水煞在未巳酉丑金煞在辰凡取四煞没时者以月将加时使四煞临乾坤艮巽之位为四煞没于四维正四七十四孟月用甲丙庚壬时二五八十一四仲月用艮巽坤干时三六九十二四季月用癸乙丁辛时如正月月将在亥则以亥加甲或加丙或加庚或加壬依二十四方位顺推之则辰戌丑未四煞皆临四维卦位是为四煞没时也以四煞既没故又曰四大吉时
　　按辰戌丑未谓之四煞者以其为五行之气所终尽也若临长生之位则是生生不已循环无端故谓之四煞没时即壬课四墓覆生之说也其以八干四卦言者则选择宗镜谓时之上四刻其说得之葢选择取时之通例而非此四煞没时独与八干四卦相干涉也俗又以此为神藏煞没时则因煞没二字而至譌谬葢惟贵登天门则余十一将皆居其所凶神受制吉神得位为名之曰神藏煞没若四煞没时甫将十二支加于地盘尚未论及于神将安得有神藏煞没之理选择家不叅壬遁之过也




<子部,术数类,阴阳五行之属,钦定协纪辨方书,卷七>
<子部,术数类,阴阳五行之属,钦定协纪辨方书,卷七>
<子部,术数类,阴阳五行之属,钦定协纪辨方书,卷七>
<子部,术数类,阴阳五行之属,钦定协纪辨方书,卷七>
<子部,术数类,阴阳五行之属,钦定协纪辨方书,卷七>
　　通书曰经云年之善不如月之善月之善不如日之善日之善不如时之善贵人登天门乃时之最善者也其法以月将加用时昼用阳贵夜用隂贵以天乙贵人为主而螣蛇朱雀六合勾陈青龙天空白虎太常元武太隂天后随之故贵人临干亥登天门则螣蛇临壬子而落水朱雀临癸丑而铩羽六合临艮寅而乗轩勾陈临甲卯而登陛青龙临乙辰而游海天空临巽已而投匦白虎临丙午而烧身太常临丁未而登筵元武临坤申而折足太隂临庚酉而回宫天后临辛戌而入帷六吉将得地而六凶将敛威故曰神藏煞没又为六神悉伏此择时之妙用也○又曰贵人己丑土六合乙卯木青龙甲寅木太常己未土太隂辛酉金天后壬子水为六吉将螣蛇丁巳火朱雀丙午火勾陈戊辰土天空戊戌土白虎庚申金元武癸亥水为六凶将
　　按贵登天门为选时第一义其月将加时贵人隂阳顺逆皆六壬法也日家未知壬遁之法故误以四煞没时为神藏煞没而贵登天门之说错襍于其间观者遂不可晓今为取而序之则知神藏者安于其居之义郭璞所谓藏神合朔宗镜所谓归垣入局是也煞没者而不现之义通书所谓六凶敛威六神悉伏是也干亥为天门贵人居之六合木而临艮寅青龙木而临乙辰太常土而临丁未太隂金而临庚酉天后水而临辛戌皆各得其位当旺受生故曰神藏螣蛇朱雀火而临壬子癸丑勾陈天空土而临甲卯巽巳白虎金而临丙午元武水而临坤申皆不得其位受制潜伏故曰煞没然皆由贵登天门而得之故贵登天门即神藏煞没而非有二义也一日只有一时然贵分隂阳又卯酉辰戌时兼占昼夜故一日有两时者其或昼不得阳夜不得隂则又有一日不得一时者今既按日起例于前而又于总括七百二十课贵登天门时为表于左

　　雨水亥将
　　春分戌将
　　谷雨酉将
　　小满申将
　　夏至未将
　　大暑午将
　　处暑巳将
　　秋分辰将
　　霜降卯将
　　小雪寅将
　　冬至丑将
　　大寒子将
　　如雨水后甲日卯时以月将亥加甲卯则阳贵未加干亥是阳贵登天门也又如雨水后甲日酉时以月将亥加庚酉则隂贵丑加干亥是隂贵登天门也其法以日干为主以贵人加干亥上视某月将加某时即某时贵登天门如甲日阳贵在未加干亥上看旦时雨水亥将加甲卯即雨水后甲日卯时阳贵登天门大寒子将加乙辰即大寒后甲日辰时阳贵登天门又如甲日隂贵在丑加干亥上看夕时雨水亥将加庚酉即雨水后甲日酉时隂贵登天门大寒子将加辛戌即大寒后甲日戌时隂贵登天门余仿此例至宗镜以壬时为子时上四刻则与双山法合而取义尤切如干为天贵登天门取干非取亥也朱雀铩羽取癸非取丑也天空投匦取巽非取巳也元武折足取坤非取申也天后入帷取辛非取戌也然双山以干维与支同宫故六壬用支亦谓神藏煞没则知二十四时之法由来旧矣后世失其义谓干时为戌正二刻至亥初二刻亥时为亥初二刻至亥正二刻壬时为亥正二刻至子初二刻子时为子初二刻至子正二刻以十二支占十二时之中四刻而以前后各二刻分隶前后干维似亦有理然干巽为天门地戸隂阳之界贵人顺逆所由分若以干为戌正二刻则干沦于隂贵罹于网而螣蛇以下诸神皆当逆转又乌覩所谓贵登天门神藏煞没者乎























　　神煞起例五不遇时干尅日干也
　　按五不遇时以五防遁得本时所临之干尅本日之干则为凶时而遁甲公歌注则又以本时尅本日之支亦为五不遇今攷其义不若神煞起例之善亦列图而辨之如左











　　遁甲公歌时尅干兮五不遇此时名为辱损明举事遥遥终不定朝行暮败损精兵注曰时干尅日干时支尅日支名为损明凡事不用如甲乙日庚辛时亥子日辰戌时寅卯日申酉时之类并是
　　按天干五行气纯地支五行气杂如寅中有火则遇土日有相生之理五行之性逢生即生而见尅不尅此天地之性也故干尅干斯纯而不杂然尚须论其所临之支是否与日干日支相生如其相生则又不为五不遇也焉得以土日寅卯时即为五不遇耶















<子部,术数类,阴阳五行之属,钦定协纪辨方书,卷七>
<子部,术数类,阴阳五行之属,钦定协纪辨方书,卷七>








　　金匮经曰乙者雷电始发之日戊巳者北辰下位之日辛者万物决断之日壬者三光不照之日子午卯酉四仲之辰日月之门隂阳之界五干临此四辰其日不可出军嫁娶移徙筑室○曹震圭曰卯酉为日月出入之门子午为隂阳交争之界乙为六合辛为太隂壬为元武己为六贼戊为勾陈故此五干加此四辰名曰丑又以五干四辰其共数九故以名之○指掌赋曰乙戊己辛壬同四仲名曰九丑天地归殃注凡戊子戊午壬子壬午乙卯己卯辛卯乙酉己酉辛酉日而大吉又临日辰子午卯酉上者为真九丑卦也葢乙是雷电始动之日震而不安戊己是诸神下位之日又戊己为坤诸神清虚之气合德于干转入坤维曰下位是也壬是三光不照之位壬禄在亥六隂俱足日月之光至此损照辛是西方杀物之位如何又居在四仲极隂位上大吉是十二宫神之主为贵人之本家所以为星纪言诸星朝会于斗也今又临四仲极隂之位是为九丑九阳数九丑言阳之丑也
　　按辰戌为天罗地网子午卯酉为四败丑为星纪惟此十日支既为四败而星纪又落于支上则干又必遭罗网矣否则其干本属罗网且罗网又必临四败是以谓之天地归殃若丑不临支则皆不然自不得为九丑也乙戊己辛壬合子午卯酉为九故曰九丑曹震圭之说得之必大吉临日辰乃为九丑指掌赋注得之若其九丑之义则皆支离牵强无足取也十二月将每日各得一时合计七百二十日内有一百二十时为九丑余并非是如图内一层为月将外一层为所得之时假如内一层为子则是大寒立春也戊子日则丑时为九丑戊午日则未时为九丑余仿此




