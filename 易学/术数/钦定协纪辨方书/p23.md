<!-- { "loadSidebar": true } -->
　　枢要歴曰普防者神廕之神也所值之日宜祭祀祷祠寻医避病○歴例曰普防者正月申二月寅三月酉四月夘五月戌六月辰七月亥八月巳九月子十月午十一月丑十二月未○曹震圭曰普防者乃月中普防万物无偏私之神也常与要安相对盖申酉戌亥子丑乃隂权否窒之位与阳建之月相配寅夘辰巳午未乃阳气通泰之位与隂建之月相配是月内隂阳暗有相防之神也

　　枢要歴曰福生者月中福神也所值之日宜祈福求恩祀神致祭○歴例曰福生者正月酉二月夘三月戌四月辰五月亥六月巳七月子八月午九月丑十月未十一月寅十二月申○曹震圭曰福生者月内祈求福愿之神也故与玉宇相对谓玉宇为月建之所安向之则所以邀福月建顾其所向亦所以造福也

　　枢要歴曰圣心者月中福神也其日宜上表章行恩泽营百事○歴例曰圣心者正月亥二月巳三月子四月午五月丑六月未七月寅八月申九月夘十月酉十一月辰十二月戌○曹震圭曰劳而不敢安者圣人之心也盖阳辰之月顺理阳卦之位隂辰之月顺理隂卦之位初寅之月起于干宫亥者是顺天之道也○考原曰正三五七九十一为阳建之月故从亥至辰配干坎艮震四阳卦二四六八十十二为隂建之月故从巳至戌配巽离坤兑四隂卦



　　枢要歴曰益后者月中福神也所值之日宜造宅舍筑垣墙行嫁娶安产室○歴例曰正月子二月午三月丑四月未五月寅六月申七月夘八月酉九月辰十月戌十一月巳十二月亥○曹震圭曰益后者于子嗣有补益之神也子丑寅夘辰巳为阳气之位以阳建之月配之午未申酉戌亥为隂气之位以隂建之月配之隂阳防和既生男女当夫训其男妇教其女使男从夫道女从妇道各从其道当有益于将来故云益后

　　枢要歴曰续世者月中善神也所值之日宜结婚姻睦亲族祀神祗求嗣续○歴例曰续世者正月丑二月未三月寅四月申五月夘六月酉七月辰八月戌九月巳十月亥十一月午十二月子是也○考原曰按续世者月中继续之神也常在益后后一辰盖亦与玉宇金堂之相连者同意○又按自要安至续世凡九神其起例皆以六隂月与六阳月对冲如正月寅则二月申正月夘则二月酉是也余仿此
　　九神总论
　　右要安以下九神皆以对冲两两相比或阳月阳隂月隂或阳月隂隂月阳从寅月寅起至寅月丑止取其九位而去其寅月巳午戌三位不用或又以寅月从巳午戌起如例歴十二辰者为龙虎为罪至为受死皆为凶神而以此九位为吉神虽有其例而莫名其物众说纷然皆不明确夫神之有凶吉也皆本年月日神所喜所忌之隂阳五行以为防或以三合五合言或以六合六冲言或以纳音纳甲言或以卦位方位言或以旺相休囚言千变万化要皆不离乎此而此以寅申夘酉两两相比以命十二辰则皆不可得而符合也史记汉武帝时有五行家堪舆家建除家丛辰家歴家天人家太一家聚讼不决各守其师传而不相下彼时术家之多如此今则统归于歴家其说之传者皆防烂蒙昧莫寻其端绪堪舆建除五行歴家犹可意揣而命之若丛辰等家之言则更莫可考也今此九神与堪舆建除五行歴家之旨俱不符合意者其丛辰等家之遗绪欤而传之最乆歴代相沿不废用于祷祠鬼神而亦为建造等事之吉日唯歴神原始则曰此九神专为祈禳而设今观其命名之义且参之礼记柔日刚日之旨其说殆近是欤存之以为祭祀择日之占而枢要歴所言上表章修造诸事者并不复用若夫龙虎罪至受死三辰并仍旧歴从删夫既以九神为吉则余三不用可知不必重立名目也又按神煞起例以龙虎罪至为天地争雄日由此观之九神为祷祀鬼神而设益騐盖己午者隂阳之交也故有天地争雄之目而又南方正位也故与幽则有鬼神之义相反其戌之为受死者亥为阳气剥尽之防而干之纯阳居之以首万物此隂阳之妙义六壬之以壬名而不曰六甲者此也亥既为首则戌必居终故以戌为受死也然此特以六阳六隂十二辰从寅轮转而命之云尔若自寅而夘以至于丑逐月论之则义并不可通夫唯鬼神之道有其始之即要其终不若人事之显著事各一理而不可稍有差忒也故曰宜祭祀之吉辰庶几近之○要安言徼福于鬼神也金堂玉宇神所居也修祠立庙之类用之内神以金堂而外神以玉宇也敬安安神位之日也普防福生圣心泛祷之日也益后续世祠高禖之日也

　　总要歴曰阳徳者月中徳神也所值之日宜交易开市结亲姻○歴例曰正月起戌顺行六阳辰○曹震圭曰阳徳者干阳之道也阳道不可以尽剥故正月起戌应干之上九戌者干之世爻又五月一隂生即配于午顺歴干之六爻六阳月居于寅午戌火炎上为尊为夫也六隂月临于申子辰水润下为卑为妇也故所值之日长幼有序夫妇有别是嘉防合礼之辰故宜如此

　　总要歴曰隂徳者月内隂徳之神也所值之日宜施隂隲行恵爱雪寃枉举正直○歴例曰正月起酉逆行六隂辰○曹震圭曰隂徳者是月中坤隂之道也正月起于酉应坤之上六酉者坤之世爻故从酉逆歴坤之六爻坤者厚徳载物也含光大万物资生故宜如此按阳徳干六爻之纳甲也隂徳坤六爻之纳甲也卯酉者日月也各从夘酉起初爻以歴十二辰阳徳夘月干初子隂徳夘月坤初未阳徳辰月干二寅隂徳辰月坤二巳阳徳巳月干三辰隂徳巳月坤三卯阳徳午月干四午隂徳午月坤四丑阳徳未月干五申隂徳未月坤五亥阳徳申月干上戌隂徳申月坤上酉而六爻各一终矣复自酉至寅以次顺列焉从卯至申生万物者也从酉至寅成万物者也帝出乎震而复生焉生生不巳也夫乾坤以生万物成万物为职而其用在日月今六阳六隂从卯酉顺布天施地生之象备矣阳曰阳徳隂曰隂徳言隂阳之徳皆在于生成万物也其日必吉

　　神枢经曰天马者天之驿骑也其日宜拜公卿择贤良宣布政事逺行出征○李鼎祚曰天马者正月起午顺行六阳辰○曹震圭曰天马者是干体六阳用事之神也易曰干为马
　　按乾卦纳子寅辰午申戌天马则四十月在子四月乾卦十月建亥又干宫也午为马诗曰吉日庚午既差我马说者谓午为马祖之神寅申为道路午起寅顺歴六阳辰则申又得午取象于马之用也

　　总要歴曰兵禁者用兵凶辰也其日忌出师振旅阅武教战○歴例曰兵禁者正月起寅逆行六阳辰○曹震圭曰兵家所利者隂道也所忌者阳道也故兵禁正月起寅逆行六阳辰也又月令曰孟春之月不可称兵称兵必天殃兵戎不起不可从我始故正月以寅为禁辰也二月子相刑四煞也三月戌耗破之辰也四月申四煞三刑也五月午自刑也六月辰天罡四煞也七月寅破耗三刑也八月子四煞死神也九月戌河魁也十月申六害也十一月午破耗也十二月辰四煞天罡也其忌可知
　　按易曰地中有水师说者谓伏至险于大顺之中王者之师所以有征无战也兵禁则与卦义相反夫坎之六爻纳甲寅辰午申戌子也今自坎之初爻翻转至上倒行而逆施之是以其至险显然横行于天下矣若由乾坤以日月为用之义推之则卯月起坎上爻逆行而下岂非坎之所为上六失道凶三嵗者乎从上而至初系用徽纆而入于坎窞岂非兵之大禁欤

<子部,术数类,阴阳五行之属,钦定协纪辨方书,卷六>
　　歴例曰地囊者正月庚子庚午二月癸未癸丑三月甲子甲寅四月己夘己丑五月戊辰戊午六月癸未癸巳七月丙寅丙申八月丁夘丁巳九月戊辰戊子十月庚戌庚子十一月辛未辛酉十二月乙酉乙未○曹震圭曰月令云孟春之月天气下降地气上腾天地和草木萌动盖草木者震也故易云动万物者莫疾乎雷故正月震纳甲为地囊也仲春之月雷乃发声蛰虫咸动启户始出当养生者徳莫比坤故二月用坤之纳甲为地囊也季春之月时雨将降下水上腾覆育万物莫大于天故用干之纳甲也孟夏之月农乃登麦聚畜百药靡草死蚕事毕能烜燥万物者莫熯乎火故四月用离之纳甲也仲夏之月隂阳争死生分雩祀山川百源设坎坛无用火南方故使万物润泽者莫润乎坎故五月地囊用坎之纳甲也季夏之月不可以兴土功土润溽暑大雨时行烧薙行水利以杀草如以热汤可以粪田畴可以美土疆以配中央之位故用坤之纳甲也孟秋之月农乃登谷万物有成用始行戮故易曰万物之所以成终而所以成始也莫盛乎艮故用艮之纳甲也仲秋之月务蓄菜劝种麦雷乃收声蛰虫坏户隂浸盛阳日衰莫说乎泽故用兑之纳甲也季秋之月蛰虫咸俯在内皆墐其户霜始降草木黄落农事备收五谷之实藏帝借之收于神仓是万物之所收蔵也莫劳乎坎故用坎之纳甲也孟冬之月天气上腾地气下降闭塞而成冬水始氷地始冻雉入大水为蜃虹藏不见反动于下也故用震之纳甲也仲冬之月氷益坚地始坼芸始生荔挺出蚯蚓结土事无作隂阳争诸生荡万物洁齐故用巽之纳甲也季冬之月数已终歳更始水泽腹坚修耒耜耦耕具田器出土牛以送寒气其徳厚载而致役者莫大乎坤故用坤之纳甲也
　　按地囊乃四时三合卦之纳甲盖三合无土局而土旺于四季木火金水之所以生旺墓者无适非土故用当时三合卦内外两初爻之纳甲为地囊日其一卦两用者则再用世应二爻之纳甲日春木亥夘未局为震坤乾卦正月用震内卦初爻庚子外卦初爻庚午二月用坤内卦初爻乙未外卦初爻癸丑三月用干内卦初支甲子外卦初爻壬午夏火寅午戌局为离干艮卦四月用离内卦初爻己夘外卦初爻己酉五月用干世爻壬戌应爻甲辰六月用艮内卦初爻丙辰外卦初爻丙戌秋金巳酉丑局为兑艮巽卦七月用兑内卦初爻丁巳外卦初爻丁亥八月用艮世爻丙寅应爻丙申九月用巽内卦初爻辛丑外卦初爻辛未冬水申子辰局为坎巽坤卦十月用坎内卦初爻戊寅外卦初爻戊申十一月用巽世爻辛夘应爻辛酉十二月用坤世爻癸酉应爻乙夘今世传歴例二月乙未譌癸未三月壬午譌甲寅四月己酉譌己丑五月譌戊午戊辰六月譌癸未癸巳七八月互易丁亥譌丁夘九月譌戊辰戊子十月譌庚戌庚子十一月辛夘譌辛未十二月癸酉譌乙酉乙夘譌乙未曹震圭不辨其误曲为之解而愈不能通今推其义而改正之盖旧本传写谬误四十八字中误二十三字亦天愿之类也



　　总要歴曰土符土神也其日忌破土穿井开渠筑墙○歴例曰土符者正月丑二月巳三月酉四月寅五月午六月戌七月夘八月未九月亥十月辰十一月申十二月子○曹震圭曰土符者乃土地握符信之神使掌五土也假令春木旺土受其尅故托子金以制之是春三月歴巳酉丑也夏火旺土休頼火为母以飬之故夏三月歴寅午戌也秋金旺土相不畏木制故秋三月歴亥夘未也冬水旺土亦刚坚頼水以柔和之故冬三月歴申子辰也
