<!-- { "loadSidebar": true } -->
　　一白　四緑　七赤　甲子　癸酉　壬午　辛卯　庚子　己酉　戊午九紫　三碧　六白　乙丑　甲戌　癸未　壬辰　辛丑　庚戌　己未八白　二黑　五黄　丙寅　乙亥　甲申　癸巳　壬寅　辛亥　庚申七赤　一白　四緑　丁卯　丙子　乙酉　甲午　癸卯　壬子　辛酉六白　九紫　三碧　戊辰　丁丑　丙戌　乙未　甲辰　癸丑　壬戌五黄　八白　二黑　己巳　戊寅　丁亥　丙申　乙巳　甲寅　癸亥四緑　七赤　一白　庚午　己卯　戊子　丁酉　丙午　乙卯三碧　六白　九紫　辛未　庚辰　巳丑　戊戌　丁未　丙辰二黑　五黄　八白　壬申　辛巳　庚寅　巳亥　戊申　丁巳
　　攷原曰上元甲子中宫起一白中元甲子起四緑下元甲子起七赤三元一百八十年而一周葢一百八十者以宫数九与花甲六十俱可以度尽也逐年逆转如甲子年中宫起一白乙丑年中宫起九紫而其实甲子年一白在中宫乙丑年一白则在干六故九紫在中宫似逆而实顺也以其年所值星入中宫顺布九宫如康熙二十三年甲子一白入中宫二黑在干三碧在兑四緑在艮五黄在离六白在坎七赤在坤八白在震九紫在巽余仿此
　　三元月九星入中宫
　　子午卯酉年　　辰戌丑未年　寅申巳亥年
　　正月　八白　　正月　五黄　　正月　二黑二月　七赤　　二月　四緑　　二月　一白三月　六白　　三月　三碧　　三月　九紫四月　五黄　　四月　二黑　　四月　八白五月　四緑　　五月　一白　　五月　七赤六月　三碧　　六月　九紫　　六月　六白七月　二黑　　七月　八白　　七月　五黄八月　一白　　八月　七赤　　八月　四緑九月　九紫　　九月　六白　　九月　三碧十月　八白　　十月　五黄　　十月　二黑十一月　七赤　十一月　四緑　　十一月　一白十二月　六白　　十二月　三碧　十二月　九紫
　　攷原曰甲子年正月中宫起八白葢年前十一月甲子起一白十二月起九紫故本年正月起八白也三年而一周葢三年三十有六月以月数十二与宫数九俱可以度尽也故以子午卯酉年为上元正月起八白辰戌丑未年为中元正月起五黄寅申巳亥年为下元正月起二黑逐月逆转亦以其月所值星入中宫顺布九宫与年九星同
　　按遯甲之法冬至上元甲子起坎一乙丑坤二丙寅震三丁卯巽四戊辰中五己巳干六庚午兑七辛未艮八壬申离九癸酉复坎一以次顺数甲戌坤二甲申震三甲午巽四甲辰中五甲寅干六至中元甲子则起兑七下元甲子则起巽四歴六甲复为上元甲子又起坎一此顺行九宫者也九星之法上元甲子一白入中宫乙丑九紫丙寅八白丁卯七赤戊辰六白己巳五黄庚午四緑辛未三碧壬申二黑癸酉复一白以次逆数甲戌九紫甲申八白甲午七赤甲辰六白甲寅五黄中元甲子四緑下元甲子七赤歴六甲复为上元甲子又一白入中宫此逆行九宫者也究之九星亦系顺行星顺行而前则入中宫之星自逆转而后修造之法以入中宫之星为主而顺布于八宫故自上元甲子起一白逆行而得其年入中宫之星其实九星皆顺行也攷原之说得之至月九星以子午卯酉年为上元辰戌丑未年为中元寅申巳亥年为下元则其例亦是其法亦简明而其义则不合葢花甲一周方为一元三元既周方复为上元今上元甲子年嵗前十一月甲子一白入中宫十二月乙丑九紫入中宫正月丙寅八白入中宫固已而至次年乙丑又次年丙寅则各歴十有二月不得为一元再至次年丁卯共歴三十有六月其正月为壬寅花甲未满一周尚不得为一元更不得复为上元也今按甲子年正月丙寅中宫八白是为上元以次逆数乙丑年正月戊寅五黄丙寅年正月庚寅二黑丁卯年正月壬寅八白戊辰年正月甲寅五黄至己巳年正月复为丙寅中宫乃得二黑是为中元甲戌年正月复为丙寅中宫乃得五黄是为下元至己卯年正月丙寅中宫又得八白复为上元如此则与竒门甲巳为符头子午卯酉为上元寅申巳亥为中元辰戌丑未为下元之义合而其例则不如三年一周之为便故月九星入中宫之法仍用三年一周第不用三元之名而明其义如此庶义例两得云

<子部,术数类,阴阳五行之属,钦定协纪辨方书,卷八>
<子部,术数类,阴阳五行之属,钦定协纪辨方书,卷八>
<子部,术数类,阴阳五行之属,钦定协纪辨方书,卷八>
<子部,术数类,阴阳五行之属,钦定协纪辨方书,卷八>
　　通书曰天上三竒乙丙丁者出于贵人之干德游行十二支辰以阳贵顺行则乙徳在丑丙德在寅丁德在卯三干之德相聨而无间断以隂贵逆行则乙德在未丙德在午丁德在巳亦相聮而无间断又以其随贵人在天故谓之天上三竒能制煞发祥中宫坐向得之上官嫁娶入宅移居修造营葬并吉余如戊己庚辛壬癸随贵人所涉或间罗网或间天空皆不相聨也○选择宗镜曰八节三竒从八节本宫起甲子阳遁顺飞九宫隂遁逆飞九宫寻见本年太嵗泊何宫便于其宫起本年虎遁依八节顺逆飞寻三竒分布取用如庚申年冬至节用事从坎一宫起甲子顺飞九宫寻见太嵗庚申在震三宫乙庚年五虎遁得戊寅便从震三宫起戊寅亦顺飞九宫乙酉在坎一丙戌在坤二丁亥在震三即庚申年冬至节乙竒在坎丙竒在坤丁竒在震也修作到山到方主进田产生贵子旺丁财
　　按竒门以六甲为符使最忌庚金故用乙以合之用丙丁以制之选择之用三竒葢本诸此冬至属坎宫用阳遁一局坎一起甲子立春属艮宫用阳遁八局艮八起甲子春分属震宫用阳遁三局震三起甲子立夏属巽宫用阳遁四局巽四起甲子俱顺飞九宫夏至属离宫用隂遁九局离九起甲子立秋属坤宫用隂遁二局坤二起甲子秋分属兑宫用隂遁七局兑七起甲子立冬属干宫用隂遁六局干六起甲子俱逆飞九宫此即时竒门法也至以太嵗所泊之宫起五虎遁则与竒门顺布六仪逆布三竒之法不同而亦自有理宗镜曰三竒当用竒门用八节三竒亦可则是古有此法也又按月神以月建入中官遇丙丁为火此自嵗建起虎遁遇丙丁为竒似乎两相矛盾然各有取义而起例亦各不同且丙丁独火本不为凶第忌廉贞打头月游诸火星逢之而火发丙丁二竒又取照盖山向制尅金神而非用之以制火星则其义固并行而不相背也

<子部,术数类,阴阳五行之属,钦定协纪辨方书,卷八>

　　起例巡山罗防为太嵗前一位子年在癸丑年在艮寅年在甲卯年在乙辰年在巽巳年在丙午年在丁未年在坤申年在庚酉年在辛戌年在干亥年在壬○选择宗镜曰巡山罗防止忌立向开山修方不忌○通书曰申子辰罗防乙巽辛寅午戌丁癸艮宫出巳酉丑丙壬干作首亥卯未甲庚坤大忌注曰申年辛子年乙辰年巽寅年艮午年丁戌年癸巳年丙酉年干丑年壬亥年庚卯年甲未年坤
　　按起例巡山罗防为嵗前最近之方又为嵗君自本年至次年所巡行必经之地故立向避之以其为嵗前一位犹前星为太子次于嵗驾不敢抵向但又不敢斥言前星以为神煞名字而以佛子之名罗防当之故曰罗防也通书既论三合年分而其罗防所在之方与三合全无取义起例则申子辰年在庚癸巽寅午戌年在甲丁干巳酉丑年在丙辛艮亥卯未年在壬乙坤皆成双山三合五行甚为有理通书惟辰巳午未年与起例合其为传写之误无疑也今依起例改正

　　通书曰絶胎之间为伏兵胎养之间为大祸二者又为夹三煞坐向皆不宜如申子辰年伏兵在丙大祸在丁寅午戌年伏兵在壬大祸在癸则申子辰年坐丙丁为坐煞寅午戌年坐丙丁为向煞葢坐丙则向壬坐丁则向癸也余年仿此
　　按选择宗镜曰太嵗可坐不可向三煞可向不可坐又曰三煞最凶伏兵大祸次之然则坐煞向煞特统同之论细分之则坐与向当有轻重之不同也见利用

　　通书曰申子辰年在卯巳酉丑年在子寅午戌年在酉亥卯未年在午○选择宗镜曰死方为六害为灸退此太嵗不足之气也宜用三合局补之
　　按灸退者三合死方也其名义不可晓术家又为六害又为飞天独火大抵兼独火死气而取义耳夫六害独火与灸退同行异名于义无取今删去不用而其为太嵗不足之气则出于三合自然之理故独存之而名亦仍其旧云

　　通书曰独火一名飞祸又名六害即葢山黄道内朱雀廉贞也修营动土犯之主灾埋葬不忌
　　按独火与葢山黄道同一起例如子年属坎对宫为离即以离为本宫卦下一爻变为艮为廉贞故子年以艮为独火也丑寅年皆属艮对宫为坤即以坤为本宫卦下一爻变为震故丑寅年皆以震为独火也余年仿此又按葢山黄道兼用纳甲三合独火则止用本卦通书曰独火方遇丙丁飞吊其上其火方发无凶神并不妨然则本宫且不必忌矣纳甲三合又为纡逺其不用也宜哉



　　起例曰浮天空亡甲年离壬乙年坎癸丙年巽辛丁年震庚戊年坤乙巳年干甲庚年兑丁辛年艮丙壬年干甲癸年坤乙○通书曰浮天空亡其例出于变卦纳甲乃絶命破军之位甲巳年在壬乙戊年在癸丙年在辛丁年在庚庚年在丁辛年在丙壬年在甲癸年在乙○选择宗镜曰甲己辛年丙壬乙庚戊年丁癸丙癸年乙辛丁壬年庚甲山向并忌止忌向而不忌山非是按絶命破军原系卦位故以年干纳甲之卦为本宫取中爻变之卦为破军所在如甲为乾卦所纳则乾卦为甲年本宫中爻变为离卦离纳壬故甲年以离壬为破军也余仿此推【法见本原】今通书止用干而遗卦是取末而舍本又以己年同于甲犹谓己与甲合至以戊年同于乙则更自不可解矣夫坎纳戊离纳己乃纳甲本义二十四山无戊巳故离纳壬坎纳癸以八卦分纳八干耳若年干戊己未有不以坎离为本宫而反统同于乾坤者也宗镜并忌山向甚为有理而谓一年占两方则益失本义葢其袭误久矣今从起例改正

　　通书年神立成隂府太嵗甲己年艮巽乙庚年兑干丙辛年坎坤丁壬年离戊癸年震又曰隂府太嵗惟忌开山营造修方不忌甲己年月日时属土尅艮丙巽辛山乙庚年月日时属金尅干甲兑丁巳丑山丙辛年月日时属水尅坎癸坤乙申辰山丁壬年月日时属木尅离壬寅戌山戊癸年月日时属火尅震庚亥未山○起例曰正隂府甲己年艮巽乙庚年兑干丙辛年坎坤丁壬年干离戊癸年坤震傍隂府甲己年丙辛乙庚年丁壬丙辛年戊癸丁壬年甲己戊癸年乙庚隂府三合乙庚年己丑丙辛年申辰丁壬年寅戌戊癸年亥未
