<!-- { "loadSidebar": true } -->
　　凡月神之以十二辰起例者虽莫考其为建除家言丛辰家言今一以建除统之如寅为建则凡神煞之在正月为寅者皆与建同也夘为建则凡神煞之在二月为夘者皆与建同也如寅为除则凡神煞之在十二月为寅者皆与除同也夘为除则凡神煞之在正月为夘者皆与除同也余可类推既使一日之内吉凶神煞如指诸掌又可防详其吉凶之大小深浅有制无制可化不可化以为从违也

　　天宝厯曰月建者阳建之神也所理之方战鬬攻伐宜背之不可抵向所值之日宜封建视事不宜兴造土功结亲礼○厯例曰正月建寅顺行十二辰○曹震圭曰月建所理之地战鬬攻伐不宜向而宜背者盖使我乘旺气而攻彼休囚也所值之日宜封建视事者建者健也是月内羣神之长万神无不咸服也不可兴造土功者盖彼当旺势不可犯也其不可结亲礼者是阳建独旺隂建气消之辰亲礼之道宜隂阳相和若偏则不宜也
　　按淮南子云斗柄为小岁正月建寅月从左行十二辰小岁东南则生西北则杀不可近也而可背也不可左也而可右也贾公彦疏周礼占梦曰建谓斗柄所建谓之阳建故左旋于天史记天官书曰斗为帝车运于中央临制四乡然则月建者诸神之主帅也俗谓之月中天子从建而之焉则有除满以下十一神并建而十二观所值以定吉凶古所为建除家者也建之所在日躔其所合之辰则太阳月将也太阳前一位则为月厌月厌谓之隂建右旋于天厌建相值相离则周礼所称观天地之防者也其説各详本条下

　　堪舆经曰天老曰正月阳建于寅隂建在戌○春秋繁露曰天道大数相反之物也不得俱出隂阳是也春出阳而入隂秋出隂而入阳夏右阳而左隂冬右隂而左阳隂出则阳入阳入则隂出隂右则阳左隂左则阳右是故春俱南秋俱北而不同道夏交于前冬交于后而不同理并行而不相乱浇滑而各持分此之谓天之意而何以从事天之道初薄大冬隂阳各从一方来而移于后隂由东方来西阳由西方来东至于中冬之月相遇北方合而为一谓之曰至别而相去隂适右阳适左适左者其道顺适右者其道逆逆气左上顺气右下故下暖而上寒以此见天之冬右隂而左阳也上所右而下所左也冬月尽而隂阳俱南还阳南还出于寅隂南还入于戌此隂阳所始出地入地之见处也至于中春之月阳在正东隂在正西谓之春分春分者隂阳相半也故昼夜均而寒暑平隂日损而随阳阳日益而鸿故为烧热初得大夏之月相遇南方合而为一谓之曰至别而相去阳适右隂适左适右由下适左由上上暑而下寒以此见天之夏右阳而左隂也上其所右下其所左夏月尽而隂阳俱北还阳北还而入于申隂北还而入于辰此隂阳之所始出地入地之见处也至于中秋之月阳在正西隂在正东谓之秋分秋分隂阳相半也故昼夜均而寒暑平阳日损而随隂隂日益而鸿故至于季秋而始霜至于孟冬而始大寒下雪而物咸成大寒而物毕藏天地之功终矣○淮南子曰北斗之神有雌雄十一月始建于子月徙一辰雄左行雌右行五月合午谋刑十一月合子谋德隂建所居辰为厌日厌日不可以举百事堪舆徐行雄以意知雌故为竒辰数从甲子始子母相求所合之处为会十日十二辰周六十日凡八会会于岁前则死亡会于岁后则无殃○天宝厯曰月厌者隂建之辰也所理之方可以禳灾祈福避病所值之日忌逺行归家移徙婚嫁○厯例曰月厌者正月在戌逆行十二辰○曹震圭曰月厌者厌魅之神也其性暗昧私邪不正故各忌之盖十一月建子隂阳气争冬至前隂气极冬至后阳气生故自建子之月阳建顺厯丑寅夘一十二辰隂建逆歴亥戌酉一十二辰至五月夏至二气又同建而相争也亦名曰隂建按月建者斗柄所建也象见于天仰而望之而莫不见者也月厌者二气消息之原运于太无而出万有者也推建可以知厌故淮南云堪舆徐行雄以意知雌也曰堪舆者盖此堪舆家言也其曰厌者以其每处日躔之前故谓之厌厌古压字也月建左行月厌右行六十甲子相交相错而吉凶生焉周礼所为观天地之防者郑康成以厌建当之可以知古之日者必宗乎此也若其所以然则董仲舒春秋繁露言之详且明矣淮南子云防于岁前则死亡防于岁后则无殃然则八会之日非吉日也建阳而厌隂建吉而厌凶其同位之日隂阳叅杂断可识矣夫和防者隂从乎阳之谓太阳为阳月建为隂如寅月之亥夘月之戌则当以隂阳和防论若从月建而复生隂建则所为隂中之隂其所会之干支安得以吉论乎又防以太岁而消息之如岁在甲寅正月甲戌大防则岁前也尤凶若八月辛夘大防则在岁后矣可无殃也汉时已有堪舆八会见于经史今厯家大防八即其传也又有小防八又有行狠了戾孤隂单阳等名考原详之今并载于后要之皆为不吉之日而曹震圭以大小防为隂阳和会则显与淮南子不符不可从也若夫天子用大小防日谓之岁位皇后太子诸侯用岁前卿大夫用岁对士庶人用岁后其所为岁前岁后亦与淮南子不同而以岁前为可用益悖于古均无取焉
　　地火
　　神枢经曰地火者月中凶神也其日忌修筑园圃栽植种莳○厯例曰地火者正月起戌逆行十二辰
　　按厌建堪舆家言也地火丛辰家言也然地火即是月厌故载于此

　　天宝厯曰厌对者月厌所冲之辰也其日忌嫁娶又为招摇忌乘船渡水○厯例曰厌对者正月起辰逆行十二辰
　　神枢经曰六仪者月中吉神也所值之日宜牧养生财栽植树木结亲纳礼视事临官○厯例曰正月起辰逆行十二辰○曹震圭曰六仪者月中正礼仪之神也月厌主暗昧六仪与之敌冲以威厉之使不敢妄失仪容也故以名之
　　按厌对正月起辰逆行十二辰六仪亦正月起辰逆行十二辰然则厌对之即为六仪也明甚乃选择之书于厌对则曰忌嫁娶于六仪则曰宜结亲纳礼适相反也盖堪舆家言其大指总以建为阳厌为隂必干支与厌全不相涉者始为吉日故厌对虽冲破月厌亦不以为吉也而丛辰家则以其能冲破月厌而名之曰六仪谓月厌主暧昧隂私则月厌之反必威仪正直之神也是以两相矛盾而并见于厯书莫之适从也今定为厌对忌嫁娶六仪宜视事临官庶于义各当云招摇见后

　　天宝厯曰隂阳不将者以月建为阳谓之阳建正月起寅顺行十二辰月厌为隂谓之隂建正月起戌逆行十二辰分于夘酉防于子午厌前枝干自相配者为阳将厌后枝干自相配者为隂将厌后干配厌前枝者为隂阳俱将厌前干配厌后枝者为隂阳不将也阳将伤夫隂将伤妇隂阳俱将夫妇俱伤隂阳不将夫妇荣昌戊己之干位在中央戊为阳土寄于艮己为隂土寄于坤经曰春冬己不将秋夏戊不将○厯例曰隂阳不将者正月辛亥辛丑辛夘庚子庚寅己亥己丑己夘丁亥丁丑丁夘丙子丙寅二月庚戌庚子庚寅己亥己丑丁亥丁丑丙戌丙子丙寅乙亥乙丑三月己酉己亥己丑丁酉丁亥丁丑丙戌丙子乙酉乙亥乙丑甲戌甲子四月丁酉丁亥丙申丙戌丙子乙酉乙亥甲申甲戌甲子戊申戊戌戊子五月丙申丙戌乙未乙酉乙亥甲申甲戌戊申戊戌癸未癸酉癸亥六月乙未乙酉甲午甲申甲戌戊午戊申戊戌癸未癸酉壬午壬申壬戌七月乙巳乙未乙酉甲午甲申戊午戊申癸巳癸未癸酉壬午壬申八月甲辰甲午甲申戊辰戊午戊申癸己癸未壬辰壬午壬申辛巳辛未九月戊辰戊午癸夘癸巳癸未壬辰壬午辛夘辛巳辛未庚辰庚午十月癸夘癸巳壬寅壬辰壬午辛夘辛巳庚寅庚辰庚午己夘己巳十一月壬寅壬辰辛丑辛夘辛巳庚寅庚辰己丑己夘己巳丁丑丁夘丁巳十二月辛丑辛夘庚子庚寅庚辰己丑己夘丁丑丁夘丙子丙寅丙辰○考原曰厌前枝干自相配者为阳将纯阳无隂也厌后枝干自相配者为隂将纯隂无阳也厌后干配厌前枝者为隂阳俱将隂非其隂阳非其阳其道相乖也盖干为阳当居于前枝为隂当从其后是夫唱妇随之理故厌前干配厌后枝为隂阳不将也
　　按隂阳不将者乃堪舆家之吉日凡事可用非仅施之嫁娶也惟六月戊午为逐阵不可用今世所传祗曰嫁娶吉而又不明岁前岁后之义且于天子皇后卿士庶民用日妄説亦觉其支离而难通遂将大防等日一并废弃而不用不知此法最古其于隂阳之义亦最微妙缜密良不可忽也具详于后
　　隂阳大防
　　堪舆经曰正月大防甲戌二月大防乙酉五月大会丙午六月大防丁巳七月大会庚辰八月大会辛夘十一月大会壬子十二月大会癸亥如正月阳建在寅隂建在戌阳主干隂主支也阳建在寅近于甲阳甲隂戌支干相和防故甲戌为正月大会也二月阳建于夘隂建于酉夘近于乙阳乙隂酉故乙酉为二月大会也五月隂阳二建俱防于午午近于丙以丙配午故丙午为五月大会也六月阳建于未隂建于己未近于丁以丁配巳故丁巳为六月大会也七月阳建于申隂建于辰阳建近庚以庚配辰故庚辰为七月大会也八月阳建于酉隂建于夘酉近于辛以辛配夘故辛夘为八月大防也十一月隂阳二建俱防于子子近于壬以壬配子故壬子为十一月大防也十二月阳建于丑隂建于亥丑近于癸以癸配亥故癸亥为十二月大会也
　　隂阳大会立成
　　月会大会　　大防所领日　　春　夏　秋　冬正月甲戌【癸亥甲子乙丑丙寅丁夘戊辰己巳庚午辛未壬申癸酉】　岁位岁后岁对岁前
　　七月庚辰【甲戌乙亥丙子丁丑戊寅己夘】　　　　　　　岁对岁前岁位岁后
　　二月乙酉【庚辰辛巳壬午癸未甲申】　　　　　　　岁位岁后岁对岁前
　　八月辛夘【乙酉丙戌丁亥戊子己丑庚寅】　　　　　　　岁对岁前岁位岁后五月丙午【辛夘壬辰癸巳甲午乙未丙申丁酉戊戌己亥庚子辛丑壬寅癸夘甲辰乙巳】岁前岁位岁后岁对
　　十一月壬子【丙午丁未戊申己酉庚戌辛亥】　　　　　　　　　岁后岁对岁前岁位
　　六月丁巳【壬子癸丑甲寅乙夘丙辰】　　　　　　　　　　岁前岁位岁后岁对
　　十二月癸亥【丁巳戊午己未庚申辛酉壬戌癸亥】　　　　　　　岁后岁对岁前岁位右大防望后用之其所领日从本防日起逆数至上防止即得所领日数也
　　隂阳小防
　　堪舆经曰小防二月己酉三月戊辰四月己巳五月戊午八月己夘九月戊戌十月己亥十一月戊子皆以中宫戊巳配厌建为之如二月阳建于夘隂建于酉隂阳相冲以乙配酉以辛配夘大防皆已有之故以已配隂建之酉为隂阳小防也三月阳建于辰隂建于申以庚配辰大防有之以乙配申隂阳非耦故以戊配辰为三月小会也四月纯阳用事隂势尽消故无大防而以己巳为四月小防也五月阳建隂建俱防于午故以戊配所建之辰则戊午为五月小防也八月秋分建厌分位亦以已配隂阳建厌之辰故八月以己夘为小防也九月剥卦直月阳消将尽故无大防而以戊戌为小会也十月阳势消尽纯隂用事故无大防则以己亥为十月小会也十一月隂阳二建俱会于子亦以戊配所建之子故十一月戊子为小会也
　　隂阳小会立成
　　月会小会　　小会所领日　　　春　夏　秋　冬
　　二月己酉【丙午丁未戊申】　　　　　岁位岁后岁对岁前三月戊辰【癸亥甲子乙丑丙寅丁夘】　　　岁位岁后岁对岁前
