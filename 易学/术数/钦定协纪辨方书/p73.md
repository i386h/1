<!-- { "loadSidebar": true } -->
　　隂阳家言多病迂泥术士揑造益属荒唐而惑世诬民则未有如合婚大利月之尤甚者夫妇之道人伦之始书载厘降诗咏闗雎未尝有合婚之説也诗曰士如归妻迨冰未泮礼曰仲春之月令民防男女未尝有大利月之説也即禄命之法以人生年月日时去留疏配推人寿夭穷通亦未尝有以男女年月定妨妻妨夫之説也为是説者不知其所自起而皆托于吕才观唐书吕才传其于隂阳术数辨驳甚详则其为术士之伪托无疑也今取其説而论之三元九宫者乃年九星入中宫之一星非谓其年之生命即在是宫也由年而衍之于人由男而衍之于女已属展转支离【説见附录】而又以地理家游年变卦之法两宫相配以定吉凶无论比儗非伦且地理专取净隂净阳【説见本原】而婚姻则取隂阳配耦是葬之所谓吉正婚之所谓凶更属显然背谬又况世传九星误以上元为中元【説见附录】则宫已非其宫而卦亦非其卦然则世之惘惘焉据以为拘忌者诚不啻谬以千里也孤辰寡宿者乃由竒门孤虚之法而推衍之而荒诞无义理竒门以旬空为孤其对为虚又有年孤月孤日孤时孤乃年月日时后二辰如子年月日时则戌亥为孤辰巳为虚皆以方位言也通书有孤辰寡宿日以令前一辰为孤辰令后一辰为寡宿如寅夘辰春令已为孤辰丑为寡宿寡即孤意孤即虚意已属无稽【説见附录】然一月止忌一日其害犹小而合婚者乃谓亥子丑年正月生男命为孤辰主妨妻九月生女命为寡宿主妨夫盖因兵书有云背孤击虚一女可敌十夫术士遂揑为孤寡之名而以妨夫妨妻为説夫以三年而生一月之内合诸日时命以千计而谓其皆妨夫妨妻虽三尺童子亦不信也胞胎相冲者寅申年忌己亥月夘酉年忌子午月盖术家以隔三为破犹建除之平收也夫隔三之义月日则然而亦非尽以为忌况男年与女月女年与男月了不相干何破之有俗术因产厄之可畏而揑此名以吓人诚可恶也骨髓破取本生年月与胞胎同而或平或收又非魁罡之义铁扫帚既取三合而水局取衰病月金局取冠带与衰月火局取临官与死月木局取帝旺与胎月参差不伦又必传写之误无端而加以扫破之名当亦不能自为之説也年月六害禄命不忌且年月非夫妇何以遂为不和之占假令年月相冲又当作何论断此不待辨而知其非也四败生命既非本于五行又无取于三合其月分更无例可推而谓男女生月犯之多啾唧殊无谓也至于男命以干尅者为妻女命以尅干者为夫乃禄命之法论日干非论年纳音也术士从而衍之以男女生命纳音为主男取音之所尅为妻女取尅音者为夫自长生至衰为益财自病至养为退财絶为鳏寡死墓为多厄死墓絶为妨妻妨夫如水命男以火为妻火生于寅而衰于未故正月至六月生为益财病于申而养于丑故七月至十二月生为退财絶于亥故十月生为望门鳏死于酉墓于戌故八九月生为妻多厄而八九十月生又为死墓絶妨妻又如水命女以土为夫土长生于申而衰于丑故七月至十二月生为益财病于寅而养于未故正月至六月生为退财絶于已故四月生为望门寡死于夘墓于辰故二三月生为夫多厄而二三四月生又为死墓絶妨夫夫五音之命各十二年三月之中计二万五千九百二十命六月之中计五万一千八百四十命无论何日何时而谓生此三月之内皆妨妻妨夫生此六月之内皆退财固万万无是理也至于男之益财金命十月误起七月土命七月误起五月女之益财火木金命皆差早一月死墓絶妨夫误与男命同则传写之譌更不足辨世人不察其所以然之故惟听术士之説一一求其悉合多至逾时不得婚嫁嘻俗术之害人何至此极耶然合婚之説北方世俗用之士大夫及南方皆不深信而行嫁大利月则举世用之而不辨其非而不知其所谓大利者固术士之揑造而无理之甚者也其法以女命为主子寅辰午申戌六阳年自本命前一月向前顺数丑夘己未酉亥六隂年自本命后一月向后逆数第一月为大利第二月妨媒氏首子第三月妨翁姑第四月妨女父母第五月妨夫第六月妨本身至第七月又复一转夫第十二月为女本命第六月为本命之冲虽选择无忌地支一字之理而犹有可言阳前隂后一月又何取以为大利耶且第一月利矣以次而推何由而妨媒氏何由而妨翁姑何由而妨父母何由而妨夫壻求之隂阳五行九宫八卦堪舆建除丛辰之説无一可通此不亦荒诞不经之至乎而世俗懵然信之一月偶愆辄逾数歳摽梅束楚诗之致慨于失时者比比皆然故曰惑世诬民之尤甚者也今已奏准删除具录立成于左观者当自知辨
　　合婚立成
　　男女生命　　　　　上元　中元　下元

　　通书曰吕才云合得生气天医福徳为上吉子孙昌盛不避胞胎月内诸凶如遇絶体游魂归魂为中等可以轻重较量言之如命卦通和月中少忌可以成婚但婚姻之事理无十全中平亦吉若遇五鬼则主男女口舌惟遇絶命则于男女多各有忧虽命卦和悦亦不宜也

　　右煞男女生月犯之毎多啾唧

　　大利月
　　妨媒氏首子
　　妨翁姑
　　妨女父母
　　妨夫主
　　妨女身
　　右女命已上亲属若得行嫁大利月是遇吉期无诸禁忌喜见新人余月各有所忌如无所忌之人则吉
　　诸家銮驾星曜
　　玉皇銮驾紫防帝星紫防銮驾北辰帝星撼龙帝星都天寳照都天转运行衙帝星周仙罗星星马贵人既非实有此星又且必无此理且于一帝星之中又有金轮火轮水轮天乙太乙诸名皆术士揑造选择宗镜日统而论之有五六玉皇终年各守一方絶不移易是六朝之分皇五代之各帝也有是理乎且择日而取日月星辰到山向者喜山向之光辉也岂谓日月星辰中有神仙乎彼昏不知悮以为道家所称太阳帝君太隂帝君银河星君遂各揑一玉皇以压之以致纷纷不一诬罔极矣今皆删去不用而各录立成于左
　　玉皇銮驾立成



　　紫防銮驾年龙月兔日虎时牛
　　甲巳丁壬戊癸阳年立成

　　北辰帝星立成

　　撼龙帝星立成

　　都天转运行衙帝星立成



　　星马贵人吉凶方位立成

　　亥夘未年
　　巡山二十四神煞
　　年支神煞随二十四山顺行者从太歳逼近之方起以次渐推而逺还归于太歳之方假如子年癸名曰巡山罗防凶次丑则曰暗曜凶又次艮则曰土宿凶又次寅则曰瘟星凶又次甲则曰水星吉又次夘则曰财寳吉又次乙则曰金星凶又次辰则曰血光凶又次巽则曰太阳吉又次巳则曰吉星吉又次丙则曰火星凶又次午则曰炎曜凶又次丁则曰紫气吉又次未则曰荣官吉又次坤则曰计都凶又次申则曰刀兵凶又次庚则曰木星吉又次酉则曰旺田吉又次辛则曰鬼煞凶又次戌则曰伤亡凶又次干则曰太隂吉又次亥则曰吉庆吉又次壬则曰摄提凶又次子为太歳本位则曰旺蚕吉丑年则巡山罗防从艮起以次顺推二十四山以居二十四煞十二年例同之今观其名而思其义考其例而度其情其为术士揑造已属晓然唯巡山罗防逼近太歳俗所最畏而亦尚近乎理故台本取之余皆不用而犹载其例于事类总集中其起例错误辨见义例又以二十四煞中有计都遂谓罗防属火辨见利用其余无庸深辨观立成当共见矣



　　驿马临官
　　驿马临官即驿马前二干及其对方俗术又以驿马前一干为马前六害对方为金童撞命煞夫同一马前也以为临官即吉以为六害即凶显然自相矛盾究之三合长生对冲为驿马与前后干支了无干涉命吉命凶皆妄谈也临官六害已非其义金童撞命尤为怪诞不经今一并删去不用

　　逆血刃九良星暗刀煞
　　逆血刃以八干四维分布六十甲子各占一字而不用十二支毫无理路但取三字之可怕以恐吓愚人耳九良星亦分布六十甲子每日在一处暗刀煞则六十月各占十二处五年一周至为谬妄今为合表列后观表即知其妄无须深辨也

<子部,术数类,阴阳五行之属,钦定协纪辨方书,卷三十六>
<子部,术数类,阴阳五行之属,钦定协纪辨方书,卷三十六>

　　支退流财
　　按起例支神退方子年起已逆行十二支又谓之流财从月起者为月流财从日起者为日流财盖以一阳生于子而至于巳之六阳一隂生于午而至于亥之六隂乃隂阳顺生之序今子年起巳至巳年而在子是阳之退也午年起亥至亥年而在午是隂之退也然师以左次而无咎壮以触藩而无攸利隂阳之义正不以进退为吉凶且又非实有一物起已而逆

　　行徒曰年各一方更无取义即子年巳方午年亥方为劫煞丑年辰方未年戌方为歳煞乃别从三合起例与支退了不相干特俗情兢进而好财术士遂诡词以动听其与刀砧火血雅俗虽有不同而其为揑造则一也况由是而进焉以取支之卦位子年己丑年辰皆巽也寅年夘则震也夘年寅辰年丑皆艮也巳年子则坎也午年亥未年戌皆干也申年酉则兑也酉年申戌年未皆坤也亥年午则离也又或兼取双山愈引愈逺而本义遂不可晓今通书支退唯子丑巳午未酉亥年与起例合流财唯辰午未酉戌年与起例合余年皆误然则今之所谓退者亦非退而流者亦非流也俗术流失至于此极故删而辨之作者复起当亦爽然

　　神煞同位异名
　　年月神煞由来旧矣术士好竒每事揑造造之不得则犹是神煞而揑为别名又略为改窜以文其陋而神煞由此日纷即如一浮天空亡也又名之曰头白空亡又名之曰八山空亡一坐煞向煞也又名之曰翎毛禁向又名之曰八山刀砧而亦自厌其重复也则于八山刀砧而加之以三合月于头白空亡而加之以八卦山而又叅互错譌世本遂并列之以为数煞而莫之辨又如六害则别名之曰隂中太歳隂中煞小耗则别名之曰净栏煞而皆隐其本名又如黄道黒道则又别立名色名曰明星黒星而雷公与天岳吉凶互异雷公即青龙本吉星也天岳即天牢本凶星也因天牢而别名曰天狱因狱而讹岳又因岳而讹岳遂以天岳为吉而雷公为凶曹震圭邵泰衢已辨其误而未之改正又如王官守相民日则衍之而至于十二【説见义例】而又别为福厚恩胜等名建除十二神已有同位异名而又别为朱雀贵人等号夫神煞一也而名号旁见侧出惑人耳目深可厌恶今查明概行删去而具立成于左此外可以类推亦不能悉举也

<子部,术数类,阴阳五行之属,钦定协纪辨方书,卷三十六>
<子部,术数类,阴阳五行之属,钦定协纪辨方书,卷三十六>
<子部,术数类,阴阳五行之属,钦定协纪辨方书,卷三十六>
