<!-- { "loadSidebar": true } -->
　　按青囊经太元终易图以坤为本宫说云坤为地母诸山所托三吉六秀势定于此卦例诀曰经云三吉只求来势好但以地母卦为主求其艮丙巽辛兑丁巳丑震庚亥未十二隂龙诸山所托之故也邱公颂曰三般大卦如何起元女当年亲口传三吉只求来势好向家须变鬼爻看注曰坤为地母诸山所托察龙坤卦索求三吉后世因此遂有地理贵隂之说今按青囊卦例八宫皆称地母三吉注曰三吉来山阳山隂落隂山阳落上吉阳山阳落而隂水朝隂山隂落而阳水朝次吉然则山不皆隂苐以与水相配为吉所谓地母卦者特举坤以见例耳如坤为本龙艮为贪狼巽为巨门兑为武曲故以艮巽兑为三吉艮纳丙巽纳辛兑纳丁故以丙辛丁并三吉为六秀又艮巽震兑四卦抽去中爻余上下二爻皆隂阳得配谓之九六冲和震卦廉贞虽凶而以得配为吉震纳庚故以震庚并三吉六秀为八贵又兑之三合为己丑震之三合为亥未故以己丑亥未并八贵为十二吉山皆由地母卦而定然八宫皆有九曜天父卦得天定卦之干兑相对巽坎相对地母卦得天定卦之离震相对艮坤相对而六子之用备具故翻卦之法举天父地母以见例十二吉山又専举地母以见例邱公颂所谓后来翻作八山推者是也



　　兑卦上爻变为干为贪狼干中爻变为离为巨门离下爻变为艮为禄存艮中爻变为巽为文曲巽上爻变为坎为廉贞坎中爻变为坤为武曲坤下爻变为震为破军震中爻变复为兑为辅弼

　　巽卦上爻变为坎为贪狼坎中爻变为坤为巨门坤下爻变为震为禄存震中爻变为兑为文曲兑上爻变为干为廉贞干中爻变为离为武曲离下爻变为艮为破军艮中爻变复为巽为辅弼

　　坎卦上爻变为巽为贪狼巽中爻变为艮为巨门艮下爻变为离为禄存离中爻变为干为文曲干上爻变为兑为廉贞兑中爻变为震为武曲震下爻变为坤为破军坤中爻变复为坎为辅弼○以上三卦俱用天父卦例

　　艮卦上爻变为坤为贪狼坤中爻变为坎为巨门坎下爻变为兑为禄存兑中爻变为震为文曲震上爻变为离为廉贞离中爻变为干为武曲干下爻变为巽为破军巽中爻变复为艮为辅弼

　　震卦上爻变为离为贪狼离中爻变为干为巨门干下爻变为巽为禄存巽中爻变为艮为文曲艮上爻变为坤为廉贞坤中爻变为坎为武曲坎下爻变为兑为破军兑中爻变复为震为辅弼

　　离卦上爻变为震为贪狼震中爻变为兑为巨门兑下爻变为坎为禄存坎中爻变为坤为文曲坤上爻变为艮为廉贞艮中爻变为巽为武曲巽下爻变为干为破军干中爻变复为离为辅弼○以上三卦俱用地母卦例
　　按翻卦之法皆以上一爻变为生气贪狼上二爻变为天医巨门下一爻变为五鬼廉贞下二爻变为福徳武曲上下二爻变为游魂文曲中爻变为絶命破军三爻俱变为絶体禄存三爻俱不变为伏位辅弼盖取上一爻变上二爻变或下一爻变下二爻变者则乾坤坎离四阳卦必变为震艮兑巽之四隂而四隂卦必变为四阳故为三吉以取坐山之用地理家所谓阳龙坐隂山立阳向隂龙坐阳山立隂向是也山与向既有隂阳之不同故论向者又自本宫五鬼方之对位起贪狼而以本宫与五鬼互易谓之五鬼卦如干为本宫巽为五鬼乃转以巽为本宫自巽对宫坎上起贪狼坤为巨门震为禄存兑为文曲干为五鬼离为武曲艮为破军巽为辅弼然后干巽互易仍以干为本宫巽为五鬼则所得坎坤离之三吉又皆与干本宫成净阳而其卦变遂一上一下以辅武破廉贪巨禄文为序然则变卦之吉凶皆以所分之隂阳为定耳未必有深义也或谓按诸卦例亦有合焉者其说曰先天八卦上一爻变者本象所生隂阳相配相生相比是犹同气而相得者也故为生气上二爻变者本仪所生奇偶相配相制而不相害是犹补偏而救弊者也故曰天医下一爻变者阳往交隂隂往交阳往为屈屈为鬼而卦序皆相隔五位故曰五鬼下二爻变者老少同情隂阳交易志相得气相生故为福徳上下二爻变者阳仪隔位而交于隂隂仪隔位而交于阳隂阳奇偶俱不相配故曰游魂中一爻变者阳仪隔位而还于阳隂仪隔位而还于隂其气反归而交尅故曰絶命三爻俱变则卦位对冲全非本体故曰絶体三爻俱不变则自得本宫故曰伏位犹云伏吟者也在八宫卦象则上爻持世卦为本宫伏位初世卦为五鬼二世卦为福徳三世卦为絶体四世卦为天医五世卦为生气游魂卦为游魂归魂卦为絶命如干遇干则成重干为上爻持世卦是为伏吟干巽相遇则成姤小畜皆初世卦为五鬼干艮相遇则成遯大畜皆二世卦为福徳乾坤相遇则成泰否皆三世卦为絶体干震相遇则成无妄大壮皆四世卦为天医干兑相遇则成履夬皆五世卦为生气干坎相遇则成需讼皆游魂卦为游魂干离相遇则成同人大有皆归魂卦为絶命余皆仿此今按先天之说甚巧其八宫卦象则唯絶体游魂絶命与卦变义合余无所取盖特以此为记耳图列于后
　　大游年变卦
　　大游年变卦相宅家用之选择有以宅长行年配合修造之说故名游年因地理亦有游年变卦之法故此名大游年小隂而大阳也其法亦由天定卦翻变而出而以贪狼廉贞武曲文曲禄存巨门破军辅弼为序如干为本宫干上爻变为兑为贪狼兑中爻变为震为五鬼震下爻变为坤为武曲坤中爻变为坎为文曲坎上爻变为巽为禄存巽中爻变为艮为巨门艮下爻变为离为破军离中爻变复为干为辅弼贪狼与小游同亦曰生气廉贞即小游之巨门亦曰五鬼武曲即小游之絶体又曰延年文曲与小游同又曰六煞禄存即小游之五鬼又曰祸害巨门即小游之福徳亦曰天医破军辅弼与小游同盖阳宅之法以干兑为老阳艮坤为老隂离震为少隂巽坎为少阳二老相配为西四宅二少相配为东四宅东西各自相配为吉交错相配为凶故变卦之吉凶与小游年有同异耳翻卦之法皆以上一爻变为生气贪狼下二爻变为天医巨门三爻俱变为延年武曲三爻俱不变为伏位辅弼盖上一爻变者则干兑互变艮坤互变离震互变巽坎互变下二爻变者则干艮互变兑坤互变离巽互变震坎互变三爻俱变者则乾坤互变兑艮互变离坎互变震巽互变三爻俱不变者则自得本宫皆老少各自相配故为吉也外此则老少交错相配故为凶也在八宫卦象则上爻持世卦为伏位初世卦为祸害二世卦为天医三世卦为延年四世卦为五鬼五世卦为生气游魂卦为六煞归魂卦为絶命与小游年例亦有异同图并列后

　　干上一爻变为兑兑上一爻变为干离上一爻变为震震上一爻变为离巽上一爻变为坎坎上一爻变为巽艮上一爻变为坤坤上一爻变为艮干兑老阳所生离震少隂所生巽坎少阳所生艮坤老隂所生乃先天生卦自然之序干兑两金相比震离木火相生坎巽水木相生艮坤两土相比而后天干阳兑隂震阳离隂坎阳巽隂艮阳坤隂乾坤坎离配洛书之奇兑震艮巽配洛书之偶又皆阳隂得配是为最吉之象故小游年大游年皆以为生气也



　　干上二爻变为震震上二爻变为干兑上二爻变为离离上二爻变为兑巽上二爻变为坤坤上二爻变为巽坎上二爻变为艮艮上二爻变为坎干震金木相尅兑离火金相尅皆为阳仪所生巽坤木土相尅坎艮土水相尅皆为隂仪所生洛书又隂阳相配有相制而不相害之义故小游年以为天医大游年则以其老少不相配为凶又以相尅为鬼故为五鬼义各有取也

　　干下一爻变为巽巽下一爻变为干兑下一爻变为坎坎下一爻变为兑离下一爻变为艮艮下一爻变为离震下一爻变为坤坤下一爻变为震以干兑离震之四阳往交于巽坎艮坤之四隂巽坎艮坤之四隂往交于干兑离震之四阳老少皆不相配故小游年以往而屈者为鬼又先天卦序皆隔五位故为五鬼大游年既取相尅者为鬼则以此为祸害皆不吉也

　　干下二爻变为艮艮下二爻变为干兑下二爻变为坤坤下二爻变为兑离下二爻变为巽巽下二爻变为离震下二爻变为坎坎下二爻变为震干艮土金相生兑坤土金相生二老相配巽离木火相生坎震木土相生二少相配论八卦则以隂阳自得为徳论九宫则以隂阳相得为徳故小游年以为福徳大游年以三爻全变之卦老长中少正配为吉不曰福徳而曰延年则以此为天医皆吉卦也

　　干上下二爻变为坎坎上下二爻变为干兑上下二爻变为巽巽上下二爻变为兑离上下二爻变为坤坤上下二爻变为离震上下二爻变为艮艮上下二爻变为震二仪四象交相变易而八卦九宫隂阳老少皆不相配往而不相得故小游年以为游魂大游年则以其为本宫卦第六变故为六煞皆不吉也

　　干中爻变为离离中爻变为干兑中爻变为震震中爻变为兑巽中爻变为艮艮中爻变为巽坎中爻变为坤坤中爻变为坎干离火金相尅兑震金木相尅巽艮木土相尅坎坤水土相尅奇耦老少皆不相配且皆自还本仪适与生气相反又变卦翻卦皆至此七变而止是为最凶之象故小游年大游年皆以为絶命也

　　干三爻俱变为坤坤三爻俱变为干兑三爻俱变为艮艮三爻俱变为兑坎三爻俱变为离离三爻俱变为坎震三爻俱变为巽巽三爻俱变为震乾坤坎离配洛书之奇兑艮震巽配洛书之偶又一与九三与七二与八四与六相加皆极十数地理家以孤隂孤阳为凶故小游年取全变之义为絶体干父坤母震长男巽长女坎中男离中女艮少男兑少女相宅家以隂阳正配为吉故大游年取皆应之义为延年一吉一凶各随其用尔
<子部,术数类,阴阳五行之属,钦定协纪辨方书,卷二>

　　钦定协纪辨方书卷二
<子部,术数类,阴阳五行之属,钦定协纪辨方书>
　　钦定四库全书
　　钦定协纪辨方书卷三
　　义例一
　　选择神煞古有建除堪舆丛辰诸家顾其义不尽传起例尤多袭误今颇为搜辑择其近理而雅驯者加之解释正其舛误庶吉凶之义因例可寻而不惑于世俗术数之説也作义例
　　总论
　　岁德
　　岁德合
　　歳干合
　　岁枝德
　　太岁
　　岁破【大耗】
　　大将军
　　奏书
　　博士
　　力士
　　蚕室
　　蚕官
　　蚕命
　　丧门
　　太隂【吊客】
　　羣丑
　　官符【畜官】
　　白虎
　　黄幡
　　豹尾
　　病符
　　死符【小耗】
　　劫煞
　　灾煞
　　岁煞
　　伏兵　大祸
　　五兵总图
　　岁刑
　　大煞
　　飞廉
　　金神
　　五鬼
　　破败五鬼
　　太岁已下神煞出游日
　　日游神

　　总论
