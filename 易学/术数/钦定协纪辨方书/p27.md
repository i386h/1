<!-- { "loadSidebar": true } -->
















　　歴例曰旬中空亡者甲子旬戌亥时甲戌旬申酉时甲申旬午未时甲午旬辰巳时甲辰旬寅卯时甲寅旬子丑时○考原曰十日为旬以十干配十二支自甲至癸而止余二辰天干不及故为空亡如甲子至癸酉不及戌亥故甲子旬以戌亥为空余仿此
　　按刘歆七畧有风后孤虚二十卷今其书亡矣古人以旬空为虚其对为孤如甲子旬中无戌亥则戌亥为虚辰巳即为孤也兵法曰背孤击虚一女可敌十夫又按旬中空亡云者就一旬之内十干不及之二支而言也空亡固不利矣然犹有火空则发金空则鸣之义随五行之性与所遇之事以为断未可尽以为凶况又从空亡而论日禄如甲辰旬内寅卯之类谓之禄陷空亡而又以甲辰乙巳本日之寅卯二时谓之十恶大败无禄时益属无谓夫甲辰日寅时乙巳日卯时即巳得本日之禄矣而以其为旬空也而谓之无禄岂非骑驴覔驴之诮耶若甲辰本旬内寅卯时而本日为丙丁则尤为他人之无禄何与于己而亦谓为禄陷空亡而忌之岂不谬哉














　　歴例曰截路空亡者甲巳日申酉时乙庚日午未时丙辛日辰巳时丁壬日寅卯时戊癸日子丑戌亥时○攷原曰截路空亡遇壬癸也行路而遇水则不可行也如甲巳日以五防遁起甲子顺歴之得壬申癸酉故甲巳日以申酉为截路空亡也余仿此
　　按截路空亡之义谓十干至此而极其下二支即是旬空便如下临无地故曰截路空亡也其说载于神煞起例以五防遁取日干遁支得甲乙则无吉无凶得丙丁则为喜神得戊己则为五鬼得庚辛则为金神得壬癸则为截路空亡通书惟取截路空亡一种今推其义葢由竒门最重丙丁故忌壬癸尅之也若以行路遇水为截则方之舟之可矣何截之有











　　钦定协纪辨方书卷七
<子部,术数类,阴阳五行之属,钦定协纪辨方书>
　　钦定四库全书
　　钦定协纪辨方书卷八
　　义例六
　　嵗禄
　　飞天禄
　　飞天马
　　飞宫贵人
　　通天窍
　　走马六壬
　　四利三元
　　葢山黄道
　　三元九星
　　八节三竒
　　巡山罗防
　　坐煞向煞
　　灸退
　　独火
　　浮天空亡
　　隂府太嵗
　　天官符
　　飞天官符
　　飞地官符
　　飞大煞
　　小月建
　　大月建
　　丙丁独火
　　月游火













　　甲年在寅乙年在卯丙戊年在巳丁巳年在午庚年在申辛年在酉壬年在亥癸年在子
　　按嵗禄者嵗干临官方也五行之性临官吉于帝旺葢临官则方盛而帝旺则太过矣故禄命家以临官为禄而帝旺为刃选择家亦有嵗刃之说天官非之语见附录日禄见本条月神皆从支取故独无月禄例


<子部,术数类,阴阳五行之属,钦定协纪辨方书,卷八>
<子部,术数类,阴阳五行之属,钦定协纪辨方书,卷八>
<子部,术数类,阴阳五行之属,钦定协纪辨方书,卷八>
　　通书曰马到山头人富贵禄到山头旺子孙若逢禄马一同到千祥百福自骈臻○选择宗镜曰禄马贵人山方皆吉在本遁内者有力遁外次之又曰先以五虎遁寻本年禄马干支为真禄马次以月建入中宫寻本年真禄马在何宫即以吉论
　　按禄马为年方吉神同到尤吉通书年神立成止取禄马地支一字以月建入中宫顺飞九宫如甲子年禄马俱在寅正月寅建入中宫即禄马同在中宫二月卯建入中宫顺数寅在兑七即禄马同在兑宫乙丑年禄在卯马在亥二月卯建入中宫亥在巽四即禄在中宫马在巽宫三月辰建入中宫卯在兑七亥在震三即禄在兑宫马在震宫宗镜兼取本遁天干为真禄马又以月建干支入中宫顺飞九宫如甲子年禄马俱在寅用五虎元遁得丙寅即丙寅为真禄马正月丙寅入中宫即禄马同在中宫二月丁卯入中宫顺数丙寅在坎一即禄马同在坎宫乙丑年禄在卯马在亥用五虎元遁得己卯为真禄丁亥为真马二月己卯入中宫丁亥在巽四即禄在中宫马在巽宫三月庚辰入中宫己卯在坎一丁亥在震三即禄在坎宫马在震宫二说皆为有理然通书无飞宫贵人故用宗镜之法与贵人一例而并录通书之说以备参攷











<子部,术数类,阴阳五行之属,钦定协纪辨方书,卷八>
<子部,术数类,阴阳五行之属,钦定协纪辨方书,卷八>








　　选择宗镜曰嵗禄马贵人山方皆吉在本甲内者为有力甲外次之○又曰先以五虎遁寻嵗贵系何干支次以月建入中宫顺寻嵗贵在何宫即以吉论如乙丑年六月建癸未修干坎二山方先以本年五虎遁起戊寅顺寻甲申为真阳贵戊子为真隂贵次以月建癸未入中宫顺行阳贵甲申到干隂贵戊子到坎二山方修造皆吉余仿此○又曰贵人与禄马取用不同要在分辨隂阳阳贵人冬至后用之有力飞在阳宫尤有力隂贵人夏至后用之有力飞在隂宫尤有力
　　按贵人禄马皆为嵗中吉神今通书有飞天禄马而无飞宫贵人实为阙畧故取宗镜补之





















　　通书曰通天窍乃杨救贫真诀凡修造塟埋开山立向修方若遇吉星所值不问太嵗三煞官符大将军诸凶煞此星并能压之其法只用八干四维求年月日时吉星所到之处修之大吉其例则用双山五行各从本年三合长生起迎财进寳库珠顺行三位其对冲三位为大吉进田青龙共为十二吉山利用本年三合及其对冲月日时
　　按通书云通天窍只用八干四维而其例又用双山兼十二支虽有异同而于理无害至其从嵗三合长生起迎财进寳库珠三星并取对宫大吉进田青龙三星为吉者葢三合本方为大煞之位对方为三煞之位长生前三位则为三合后方其对宫则为三合前方不犯大煞三煞诸凶如申子辰年大煞在子三煞在巳午未从三合长生起例则迎财在坤申进寳在庚酉库珠在辛戌其对宫艮寅为大吉甲卯为进田乙辰为青龙自不犯大煞三煞坐煞向煞诸凶是也用本年三合月日时者月日时皆不犯三煞诸凶也然惟子午卯酉年为然余年不可概论如申年太嵗在申宁可以迎财为吉乎辰年太嵗在辰宁可以青龙为吉乎是其能压太嵗之说既不可为典要又自不犯三煞则能压三煞之说更属有名无实此宗镜所以诋其不足为据也但与走马六壬并传已久世俗称为窍马而亦不害于理故存之惟迎财进寳诸名殊不雅驯今质名之曰三合前方三合后方庶为例明义正坊本又以三合本方为大州牢小县狱小重丧对方为小火血大火血大重丧使十二宫各有名色尤为俗恶无理台本不载葢删之也














<子部,术数类,阴阳五行之属,钦定协纪辨方书,卷八>
<子部,术数类,阴阳五行之属,钦定协纪辨方书,卷八>
<子部,术数类,阴阳五行之属,钦定协纪辨方书,卷八>
　　通书曰六壬天罡年月例取天罡为首顺行十二支以天罡配辰太乙配巳胜光配午小吉配未传送配申从魁配酉河魁配戌登明配亥神后配子大吉配丑功曹配寅太冲配卯取神后子胜光午功曹寅传送申天罡辰河魁戌六位为吉用三合月日时杨救贫造葬用山头吉星修方用方道吉星如修凶方从吉方起手主十二年田财大旺
　　按地支配十二将以神后大吉功曺胜光小吉传送登明为吉太冲天罡太乙从魁河魁为凶今不取大吉小吉登明而取天罡河魁者葢以子寅辰午申戌六阳辰为吉耳其起例谓子年以天罡加辰每年退行一位葢古有嵗厌之说子年合于子为伏吟则天罡必在辰矣厌逆行故天罡每年退一位其义与黄黑二道彷佛相同非有深意大抵其方叠吉神则吉无吉神则不能为福此宗镜诸书所以诋其不足为据也然相传已久其说亦不害理故存之








　　选择宗镜曰李淳风四利三元一太嵗二太阳三丧门四太隂五官符六死符七嵗破八龙德九白虎十福德十一吊客十二病符太阳太隂龙德福德为吉余方皆凶
　　按三元之义未详而四利方则载于通书年表八凶方皆载于时宪书今以各义例推之太嵗嵗破不敢犯也丧门吊客则合拱嵗破以冲太嵗者也官符白虎则三方吊照太嵗者也病符旧太嵗也死符旧嵗破也惟太阳在太嵗之前方兴未艾龙德在嵗破之前安吉无虞太隂福德界乎太嵗嵗破之间不冲不照其吉固宜然此乃从太嵗起例犹日之有建除故宗镜又有以四利配建除之说若以三合而论则辰戌丑未年之太阳又为劫煞寅申己亥年之福德亦为劫煞太隂又为天官符子午卯酉年之龙德又为嵗煞不可以吉言矣故须兼防各神未可执一而定也

















　　葢山黄道起于青囊九曜以本年支对宫之卦为本宫用小游年变卦法贪狼为黄罗巨门为天皇文曲为紫檀武曲为地皇如子年属坎对宫为离即以离为本宫贪狼在震巨门在兑文曲在坤武曲在巽又依九曜纳甲三合之法庚亥未并属于震丁巳丑并属于兑乙纳于坤辛纳于巽是也余年仿此【法见本原】通书曰其方开山立向修营并吉起例则止取八卦不用纳甲三合今按青囊九曜以贪巨武辅为吉此不用辅弼而用文曲其义未详然破军为浮天空亡亷贞为独火歴来通书避忌用之已久既以彼为凶则以此为吉宜也惟黄罗等名益不可晓今从起例仍用原名庶不失本义云





















　　黄帝遯甲经曰三元者起于九宫也以休门为一白死门为二黑伤门为三碧杜门为四緑中宫为五黄开门为六白惊门为七赤生门为八白景门为九紫○通书云九宫者神负文于背禹因以陈九畴即洛书戴九履一左三右七二四为肩六八为足五数居中纵横斜皆成十五者是也河图则天一地二天三地四天五地六天七地八天九地十而先儒有除十用九之说所谓河图洛书相为经纬八卦九章相为表里者也东汉张衡变九章为九宫从一白二黑三碧四緑五黄六白七赤八白九紫分三元六甲以数作方而一白居坎二黑居坤三碧居震四緑居巽五黄居中六白居干七赤居兑八白居艮九紫居离是为九宫静则随方而定动则依数而行
　　体为地盘　　　　　　用为天盘
　　坤【二黑】　兑【七赤】　干【六白】　　干【六】　兑【七】　艮【八】　离【九】离【九紫】　中【五黄】　坎【一白】　　中【五】
　　巽【四緑】　震【三碧】　艮【八白】　　巽【四】　震【三】坤【二】　坎【一】三元年九星入中宫
　　康熙二十三年甲子为上元
　　上元　中元　下元　　三元太嵗所在
