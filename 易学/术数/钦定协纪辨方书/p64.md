<!-- { "loadSidebar": true } -->
　　寅午戌生人属火忌扵丑年月日时内作甲乙庚辛四向凶【非此四向则犯丑字不忌不犯丑字则此四向亦不忌二者俱犯乃凶犯一个丑字亦凶】申子辰年生人属水忌扵未年月日时内作甲乙庚辛四向凶己酉丑年生人属金忌扵辰年月日时内作丙丁壬癸四向凶亥夘未年生人属木忌扵戌年月日时内作丙丁壬癸四向凶
　　命食禄最吉能催官禄乃本命食神之禄也八字用三四俱吉或修食禄方亦妙如甲命以丙为食神丙禄在巳四柱多用巳字是也或修巳方亦吉
　　凡三合之力胜扵六合但主命喜与八字六合而三合次之惟用三合降煞者得主命与八字共成三合为妙山向又喜与八字三合而六合轻矣
　　凡坐山及来龙与命干命支同推但二十四山向少戊巳二字而多乾坤艮巽四字用禄马贵人则干与亥同坤与申同艮与寅同巽与巳同如四柱用壬字则为禄到干亥用丙丁则贵人到干亥用巳则马到干亥也坤艮巽仿此推
　　如乾坤艮巽山用长生印绶者则干金与庚金同坤土与戊土同艮土与巳土同巽木与乙木同
　　马有冲山者则取到向如寅山马在申忌申字冲寅山则四柱多用寅字又助起寅山又马到申向也禄贵到向俱吉宜活法取之毋执一也
　　又有本命飞遁真禄真贵真马则支干俱全之谓也以太嵗入中宫遁到山向中宫造安床入宅俱大吉修方者宜到方
　　如甲子年生人寅为禄马丑未为贵人用甲年五虎遁则寅为丙寅丑为丁丑未为辛未乙丑年修作以太嵗乙丑入中宫顺数丙寅到干六则干为禄马辛未到坤二则坤为阳贵人丁丑到艮八则艮为隂贵人乾坤艮三方大吉
　　按通书云本命日不宜用事诸歴皆无明説惟见道藏经今选择家通忌天尅地冲年月日时如甲子忌庚午之类并忌天比地冲年月日时如甲子忌甲午之防起例又忌日纳音尅化命纳音而地支相冲者与篇内戊午忌丙子日者相合具表扵后天尅地冲天比地冲显而易明故不列表
　　甲子忌戊午　　乙丑忌己未　　丙寅忌甲申丁夘忌乙酉　　戊辰忌庚戌　　己巳忌辛亥庚午忌壬子　　辛未忌癸丑　　壬申忌丙寅癸酉忌丁夘　　甲戌忌壬辰　　乙亥忌癸巳丙子忌庚午　　丁丑忌辛未　　戊寅忌庚申己夘忌辛酉　　庚辰忌甲戌　　辛巳忌乙亥壬午忌甲子　　癸未忌乙丑　　甲申忌戊寅乙酉忌己夘　　丙戌忌戊辰　　丁亥忌己巳戊子忌丙午　　己丑忌丁未　　庚寅忌壬申辛夘忌癸酉　　壬辰忌丙戌　　癸巳忌丁亥甲午忌戊子　　乙未忌己丑　　丙申忌甲寅丁酉忌乙夘　　戊戌忌庚辰　　己亥忌辛巳庚子忌壬午　　辛丑忌癸未　　壬寅忌丙申癸夘忌丁酉　　甲辰忌壬戌　　乙巳忌癸亥丙午忌庚子　　丁未忌辛丑　　戊申忌庚寅己酉忌辛夘　　庚戌忌甲辰　　辛亥忌乙巳壬子忌甲午　　癸丑忌乙未　　甲寅忌戊申乙夘忌己酉　　丙辰忌戊戌　　丁巳忌己亥戊午忌丙子　　己未忌丁丑　　庚申忌壬寅辛酉忌癸夘　　壬戌忌丙辰　　癸亥忌丁巳
　　论开山立向与修山修向不同
　　凡鼎新开居倒堂竖造皆谓开山立向则单论开山立向吉凶神至年与月之修方凶神俱不必论修主原有住屋欲扵屋后修造谓之修山不名开山则忌开山凶神兼忌修方凶神也向上凶神除太嵗三煞二者外其余不必论矣住屋前修造谓之修向不名立向则忌立向凶神兼忌修方凶神也坐山凶神除歳破三然二者外其余不必忌矣若所修之处前后还有屋则又兼中宫凶神论
　　修山修向修方看与修主住房利否如与住房不利又欲急修则宜避宅别居俟工完后入新宅可也既避宅而去则止论山向空利而方道与中宫神煞皆可不拘修方神煞年家则以三煞嵗破为最打头火天地官符次之月家以大月建小儿煞为最飞宫官符独火次之凡修山修向者必要兼避方煞惟新开山立向者不论方煞也修山而忌三煞在向者盖三煞在向亦凶必俟休囚之月乃可修山也修向而忌三煞嵗破在山者盖山既大不利则向亦不利也
　　论修山
　　凡修方先定中宫扵中宫下罗经格定所修之方属何字先查此字何年可修次查何月可修然后择吉日与方生合则吉
　　方之必不可修者曰本年戊巳方也嵗破方也太歳到方而带戊巳打头火金神也月家则大月建小儿煞也此皆必不可犯者也至月家丙丁火及飞宫之打头火天地官符次之有制可修
　　方之可修者有三种一曰空利方本年无甚大凶煞占方亦无甚吉神到方但择吉月吉日以修之亦自平穏二曰修吉神方或太歳方而带吉不带凶也【必要八节之三竒到】或三德方如甲年六月则歳徳天徳月徳防扵甲方也年天喜方也【子年酉丑年申寅年未夘年午辰年己巳年辰午年夘未年寅申年丑酉年子戌年亥亥年戌】次之则年月之三台土曲方也【即平字】青龙官国方也【即开字】极富谷将方也【即危字】魁罡显星方也【即定字】月家之金匮方也本年之窍马方也此皆年月之吉方也又或本命之禄马贵人方也本命食禄方也又或本命之贵人禄马飞到此方也此三者乃本命之吉方也必年月之吉方又合本命之吉方择吉日修之则无不吉也择吉日之法如何曰吉方宜扶不宜尅扶则福大尅则无福年家与此方或三合局或一气局又必此方旺相之月则诸吉当权修之自然发福然修吉方必不叠要煞乃可盖吉不宜尅而煞又要尅二者不可并行也若不紧要之煞则不必论也方吉命吉自然降伏矣三曰修凶煞方除戊巳嵗破及太嵗之带凶者不修外其余皆可制而修也其制之之法详见后
　　论修方兼山向及中宫
　　修方亦有分别不问正向横向但在后不作住房而止作书室下房者则止论修方而开山立向之吉凶不必论也若在后欲作住房则以开山立向为主而兼修方论必山向利方向又利乃可修也此论甚确盖虽修方而欲作正寝则是其宅以所修之屋为主房故即同开山论今人修方不论后面是住屋闲屋一槩论方不论山向大失古人之防
　　四围有屋则中间之屋皆名中宫太歳在向及戊巳煞三煞占山占向则中宫终年不吉不可修月家大月建小儿煞打头火占中宫亦不可修也
　　月家飞宫天地官符入中宫若年月紫白三竒在中宫或本命禄马贵人飞入中宫则可修也
　　凡修中宫忌戊巳日盖中宫本属土又用戊巳土日则助起土煞不吉也若辰戌丑未月尤忌戊巳日
　　论用盘针
　　通书曰盘针之法汉初只用十二支自唐以来始添用四维八干古歌云缝针之法壬子中更论正针子亦中又胡舜申隂阳备用云闻诸前辈言盘针之用当以丙午壬子之中者为正狐首经云阳生扵子隂生扵午自子至丙东南司阳自午至壬西北司隂丙午壬子之间为天地之中南北之正其説相合故防然以丙午壬子中针为是
　　按通书以壬子之中为缝针今谓之中针盖中针之子位当壬子之中乃子之初自子至癸皆子位也地理家格龙用之若定方向则用正针消砂纳水则用缝针详见本原并见后图



　　罗经体制不一多者至三十余层然其用总不离乎三针者近是今约取十二层内一层天池以受指南针者也二层八卦正方隅也三层二十四山一卦三山也四层坐山九星变卦也五层净隂净阳配龙向也六层穿山七十二龙正针分金也七层中针二十四山八层二十四天星九层六十龙皆属中针所以格龙者也十层缝针二十四山十一层六十龙十二层一百二十分金皆属缝针所以消砂纳水者也其余配卦配宿皆由此推故约举之而其义已偹也
　　定方隅法
　　选择宗镜曰中宫下罗经中宫定而后方隅定如直进有几层者必自山下第一层之后檐起量至大门之前檐水止共几丈折半为中宫下罗经以定二十四字而方隅始确通书有论层数者如只有一层则以栋柱之中为中宫若有前廊前深后浅又以檐下为中宫若前有廊后有披厦前后相等则又以栋柱为中宫也如有二层则前层之后后层之前中间天井为中宫也如有三层则以中层为中宫也四层则以二层后天井为中宫与二层同也五层则以第三层为中宫与三层同也此其説似是而非盖栋数有浅深而罗经二十四方位无伸缩也近时有以祖堂为中宫者亦非是古并无此説罗经二十四字乃一定之方位如一居周围有二十四丈则一字管一丈有十二丈则一字管五尺此定理也如子山午向则夘酉当腰若必以祖堂为中宫则祖堂在山下者夘酉前长后短祖堂近大门者夘酉前短后长有是理乎
　　修方忌扵祖堂不利则合家不利然相离稍逺者犹之可也若扵祖堂利而扵修主之住屋不利则修主不利而合家亦不得受福矣大抵修主之住屋若与祖堂共一栋则吉凶同论若异栋则必兼论必俱利乃可今人有单论祖堂利否者非古人之防也古人云祖堂不利则移香火扵吉方如修主住房不利必要迁住吉方乃可修作其义甚明凡移徙而修者必待修完后方可择吉入宅或歳官交承亦可如主命本年利作兑不利作震则当迁居扵东使所修之方昔视之为震者今则视之为兑矣此活变之法也
　　按定中宫之法论层数固未精而论丈尺亦未甚确盖方位皆以目之所见为定如大门则以防事为中可也如防后则以正寝为中可也如坟茔则以祖穴为中可也移步换形惟变所适要在相其形势取其尊者为主以临四方庶义精而理得矣

　　钦定协纪辨方书卷三十三
<子部,术数类,阴阳五行之属,钦定协纪辨方书>
　　钦定四库全书
　　钦定协纪辨方书卷三十四
　　利用二
　　年神总论
　　月吉神总论
　　月凶神总论
　　诸家年月日吉凶神附论
　　制煞要法
　　四柱法
　　用日法
　　用时法
　　时刻方位图
　　太阳到方图
　　太阳到方时刻表
　　造权法

　　年神总论
　　选择宗镜曰年家吉凶神起例有八一曰本年天干二曰三合五行三曰本年十二建星四曰本年五虎遁五曰本年纳音六曰四方七曰纳卦八曰羊刄凡吉凶神从此八者而起则为真扵真凶之中又分轻重大者避之中者制之小者以吉星照之而已
　　歳徳歳德合歳禄马贵人山方皆吉能制诸凶煞○歳干化气尅坐山化气为正隂府凶带卦者为傍隂府亦凶俗术丙辛隂府用甲巳二干化土制之乙庚隂府用戊癸二干化火制之切不可信傍隂府有吉星制或年月吉则不妨杨筠松开干山用壬申壬子壬辰壬寅又用壬子壬子壬子庚子合天地一气格又取壬禄到干亥为吉也如祔及修造正傍俱不忌○以上从嵗天干起例
　　三煞大凶伏兵大祸夹三煞亦凶三煞止忌单修先从吉方起手连及修之无害惟嵗煞不可犯伏兵亦凶大祸与吉星防不为害与凶煞防凶○临官为天官符忌单修若从吉方起手连及修之无害月家飞宫同到小凶○地官符扵吉方起手连及修之无害单修凶或用太阳紫白命贵禄马制之吉○帝旺为金匮星吉又为打头火主火烛凶若叠太歳尤凶○打头火大忌不可犯或年独火月逰火月家丙丁火但有一火防合其火即发如月日得一白水星到方有气或有壬癸水星到能压制不妨○三煞最凶伏兵大祸次之天官符打头火又次之○以上从三合起例
