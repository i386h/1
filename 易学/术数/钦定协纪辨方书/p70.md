<!-- { "loadSidebar": true } -->
　　唐书吕才传卜宅篇曰易称上古穴居而野处后世圣人易之以宫室葢取诸大壮殷周时有卜择之文诗称相其阴阳书卜洛食近世乃有五姓谓宫也商也角也徴也羽也以为天下万物悉配属之以处吉凶然言皆不类如张王为商武庚为羽是以音相谐附至栁为宫赵为角则又不然其间一姓而两属复姓数字不得所归是直野人巫师説尔按堪舆经黄帝对天老始言五姓且黄帝时独姬姜数姓耳后世赐族者寖多然管蔡郕霍鲁卫毛聃郜雍曹滕毕原酆郇本之姬姓孔殷宋华向萧亳皇甫本之子姓至因官命氏因邑赐族本同末异讵为配宫商哉春秋以陈卫秦为水姓齐郑宋为火姓或所出之祖所分之星所居之地以着由来非宫商角徴羽相管摄也○考原曰宫音为土商音为金角音为木徴音为火羽音为水若歳遇絶位为气絶胎为白虎自墓为大墓冲墓为小墓尅歳枝为害财歳枝来尅者为鬼贼同类为大通相生为小通如宫姓属土长生于申则巳年气絶午年白虎申酉年小通辰年大墓戌年小墓丑未年大通亥子年害财寅夘年鬼贼也商姓属金寅年气絶夘年白虎丑年大墓未年小墓己午年鬼贼申酉年大通辰戌亥子年小通也角姓属木申年为气絶鬼贼酉年为白虎鬼贼未年为大墓丑年为小墓辰戌年为害财寅夘年为大通己午亥子年为小通也徴姓属火亥年为气絶鬼贼子年为白虎鬼贼戌年为大墓辰年为小墓申酉年为害财寅夘丑未年为小通己午年为大通也羽姓属水则巳年为气絶午年为白虎丑未年为鬼贼辰年为大墓戌年为小墓寅夘申酉年为小通亥子年为大通也起月与年同宜大通小通月不宜大墓小墓月
　　按五姓修宅以五姓分五音歴代以来诸儒驳论不胜枚举吕才其最著者也顾载在时宪书由来已久姑存其旧至其配年之法既取生尅又取墓絶胎且气絶白虎既兼取鬼贼而宫姓己午年又为小通商姓寅夘年羽姓己午年又为害财则皆不取其配月之法小通惟取两月或取生我或取我生皆无义例亦不足辨矣
　　事类总集
　　通书曰年贵人冬至后用阳贵夏至后用隂贵时贵人昼用阳贵夜用隂贵又一説子至巳用阳贵午至亥用隂贵
　　凡修造用家主名姓昭告若家主行年不利即以子弟行年得利者作修造主昭告神祗俟修造完偹入宅然后安谢
　　凡新立宅舍或尽行折除旧宅倒堂竖造修主人眷既已出火避宅其起工只就坐上架马若修主不出火避宅或坐宫或移宫但就所修之方择吉方起工架马或别择吉方架马亦利若修作在住近空屋或在一百步之外起工架马并不问吉凶方道
　　凡原有旧宅净尽折去叧造谓之倒堂竖造与新立宅舍同择吉方出火避宅俟工作完备别择吉年月入宅归火
　　凡立磉便为立向修方如月家不利须与竖造同月盖竖造既得吉日则在前定磉难得全吉之日吉多凶少亦可用至扇架则又轻于定磉矣
　　凡修造桥梁僧尼院宇庵观神庙开山立向修方并与民俗年月同
　　凡新立宅舍尚未归火入宅即于宅内新造牛栏马枋羊栈猪牢等屋并不问年月方道如在百二十步之外须看年月方道无凶煞占方宜起手修作
　　凡方道有三曰隂方道曰阳方道曰交接方道隂方道者即中宫滴水门也阳方道者地基不与旧宅相接也交接方道者或前后左右屋宇与旧宅相连也如屋上起楼及架天井就檐滴水归里皆属中宫名曰隂方只取中宫无煞得吉防为大利如建亭台造轩阁不进中宫名曰阳方只取外方向为利如就屋比连接架增檐添桁补廊名曰交接方要内外俱有吉防方为大利凡作宅据方隅而作方隅则当用作方法若开新基立栋宇或净尽拆除旧屋而创新居则当用作山法然造作之事以人家居处为本宫所居在所作百步外则新创者始可专用作山法若所居在所作百步内则虽新创亦当以作方法论之如所居虽在所作百步之外但屋宇旧房门廊俱在则其宅已定不过补东而去西除旧而换新尚当用作方法但不在百步之内祸福轻耳故凡造作用作方法者多用作山法者少
　　论方道逺近神煞京城府州县寸金之地所作之方但隔街路作之不妨如小修葺并不问吉凶之方但要吉日余即不畏若是乡村之地修方道或隔大溪水人不得渡四时常流亦不问凶煞若隔小水溪涧常流不絶小煞不妨若居城市隔一街巷三五尺非自已地者亦不犯方隅神煞如欲屋近作楼台防馆虽是修方亦取方道有吉神无凶煞作之不妨
　　论入宅法山向中宫并无凶煞惟大门防有凶神却用闗闭正门从左右作小门出入或开横门出入或奉祖先福神香火暂驻吉方俟凶神过后正向得利别择吉月吉日或歳除正初或立春交接移入祖先福神香火奉祀遂开正门无妨
　　论归火与竖造同日惟推吉时家主先移祖先福神香火入宅俗谓先过香火俟毕工后再择吉日同家眷从吉方入宅如竖造之日不先移香火入宅必待山向年月得利方可入宅归火若竖造之日虽吉或犯归忌九丑又须别择
　　凡人家修造内堂完备已归火入宅向后续造厅廊或久住宅舍又欲修作安硙开渠修筑等事只用修方法择年月其山家墓运隂府太歳并不必忌惟浮天空亡巡山罗防及月家飞宫方道煞忌之
　　凡造葬先看山家墓运要正隂府太歳不尅山头若浮天空亡天官符占舍位并忌开山立向巡山罗防止忌立向次论月家飞宫天地官符忌开山立向又论月家飞宫天地官符忌开山立向又论山家墓运正隂府太歳月日时忌尅山如山家官符穿山罗防天禁朱雀山家困龙并忌开山吉星到则能制但用通天窍走马六壬星马贵人为主尅择利宜年月兼求三竒紫白禄马贵人诸家銮驾帝星若有一吉神同到盖照山向以佐其吉修造则择竖造吉日安葬则择破土吉日大吉凡吉星到山为盖到方向为照若吉星到山到向并照中宫竖造安葬大利如修方对宫方上得吉星名曰吉星照方修作大利
　　凡方道遭火尽七日之内择日起工半月内择日竖造并不问吉凶方道
　　凡入山伐木起工架马定磉扇架与竖造宅舍同凡成造船只日与竖造宅舍吉日同忌火星天贼伏断正四废执破日
　　凡盖船篷日忌天火天贼八风破日
　　凡新船下水日与出行日同宜天徳月徳天徳合月徳合要安平定成日忌触水龙日
　　凡合寿木宜木建日正月庚寅二月辛夘二月戊辰四月己巳五月壬午六月癸未七月庚申八月辛酉九月戊戌十月己亥十一月壬子十二月癸丑及四废日本命纳音生旺日忌本命日本命对冲日建日破日重日日辰纳音尅本命纳音日
　　凡甃砌生坟亦如葬事选择年月要开山立向不犯年月家凶煞更得吉神盖照山向却可用事若作印堂土堆惟择吉日不问山向吉凶开圹砌金井宜四废日旬中空亡月日及本命纳音有气月日
　　凡金井下砖日择日与葬日同
　　凡疗病针灸卒然有疾岂待择吉而后求医然先贤必用择日欲人之不轻服药也至于针灸视逐日人神所値之处尤宜回避
　　凡嫁娶吉日宜不将天徳月徳天徳合月徳合母仓黄道上吉次吉月恩益后续世戊寅己夘人民合日又日辰合吉虽无不将亦可用不必拘也
　　凡月忌日不忌嫁娶辛亥年十一月初五日辛夘壬子年十二月初五日乙夘嫁娶用之亦多略举此事以袪俗忌
　　凡嫁娶周堂值翁姑新人入门时俗有从权出外少避候新人坐牀翁姑方可回家
　　凡封拜施恩事出于上百无忌惟择吉时
　　凡上官嫁娶出行入宅修造安葬修方一切动用宜四大吉时兼黄道吉星时得吉星到时可胜诸凶所有九丑路空旬空俱不忌或合通天窍走马六壬天罡取用吉时吉神到山到向为吉
　　杂用宜忌
　　起工架马吉日
　　正月　辛未乙未壬午丙午【外】癸酉丁酉丁丑癸丑二月　戊寅庚寅己巳【外】丙寅甲寅丁丑癸丑
　　三月　己巳甲申
　　四月　【外】丁丑丙戌丙午庚午丙子庚子
　　五月　乙亥己亥【外】辛亥
　　六月　乙亥甲申庚申【外】癸酉丁酉辛亥
　　七月　戊子壬子【外】丙子庚子戊辰丙辰
　　八月　乙亥己亥庚寅戊寅甲申戊申庚申【外】戊辰壬
　　辰丙辰辛亥丙寅
　　九月　癸夘【外】辛夘
　　十月　　壬午辛未乙未【外】庚午丁未
　　十一月　庚寅戊寅【外】乙丑丁丑癸丑甲寅
　　十二月　戊寅己夘乙夘己巳【外】丙寅甲寅
　　起工通用吉日　己巳辛未甲戌乙亥戊寅己夘壬午甲申乙酉戊子庚寅乙未己亥壬寅癸夘丙午戊申己酉壬子乙夘己未庚申辛酉成开日
　　架马吉方　宜天徳月徳月空三竒帝星并诸吉方架马凶方　忌年家三煞独火官符月飞宫州县官符月流财小儿煞惟坐宫修方不出火避宅忌之定磉扇架吉日
　　正月　丁酉丙午癸丑
　　二月　乙丑丙寅乙亥戊寅癸未庚寅己亥癸丑甲寅
　　己未
　　三月　甲子甲申戊子丁酉庚子壬子
　　四月　甲子庚午庚子丙午癸丑
　　五月　丙寅戊辰辛未甲戌戊寅癸未庚寅甲寅丙辰
　　己未
　　六月　　丙寅乙亥戊寅甲申甲寅庚申
　　七月　　甲子戊辰辛未戊子庚子壬子丙辰
　　八月　　乙丑丙寅戊寅庚寅己亥癸丑丙辰
　　九月　　庚午己夘壬午癸夘丙午
　　十月　　甲子庚午辛未壬午戊子乙未庚子壬子丙辰
　　辛酉
　　十一月　丙寅戊寅甲申庚寅戊申甲寅丙辰庚申十二月　甲子丙寅己巳戊寅甲申戊子庚子壬子甲寅
　　庚申
　　定磉扇架通吉日　甲子乙丑丙寅戊寅己巳庚午辛未甲戌乙亥戊寅己夘辛巳壬午癸未甲申丁亥戊子己丑庚寅癸巳乙未丁酉戊戌己亥庚子壬寅癸夘丙午戊申己酉壬子癸丑甲寅乙夘丙辰丁巳己未庚申辛酉又宜天徳月徳黄道并诸吉神值日亦可通用忌正四废天贼建破日
　　修厨吉日
　　正月　戊寅
　　二月　乙亥丙寅癸丑戊寅甲申辛未甲寅己未三月　己巳甲申【外】丙子甲子庚子壬子
　　四月　癸丑乙夘庚申
　　五月　丙寅己巳辛未戊寅甲寅庚寅壬辰癸未己未
　　乙夘
　　六月　丙寅戊寅甲寅辛亥甲申庚申
　　七月　　壬子丙辰庚申
　　八月　　丙寅庚寅戊寅壬子庚申乙亥
　　九月　　己未丙午辛夘
　　十月　　辛未乙未庚子丁未壬子
　　十一月　丙寅戊寅甲申戊申庚申甲寅庚寅
　　十二月　丙寅己巳戊寅甲申甲寅庚申
　　造门吉日
　　宜甲子乙丑辛未癸酉甲戌壬午甲申乙酉戊子己丑辛夘癸巳乙未己亥庚子壬寅戊申壬子甲寅丙辰戊午又宜天徳月徳满成开日
　　逐月造门吉日
　　正月　癸酉【外】丁酉
　　二月　甲申己亥甲寅
　　三月　癸酉【外】丁酉
　　四月　甲子【外】庚午
　　五月　辛未
　　六月　　甲申甲寅【外】庚申
　　七月　　庚子壬子
　　八月　　乙丑【外】乙亥
　　九月　　【外】庚午丙午
　　十月　　甲子辛未庚子乙未【外】庚午
　　十一月　甲寅
　　十二月　甲子甲申甲寅庚子【外】庚申
　　门光星


　　大月从下数至上逆行小月从上数至下顺行白字大吉　丫字损畜　人字损人
　　塑绘神像开光吉日
　　春秋二季用心危毕张四宿值日属太隂吉
　　夏冬二季用房虚昂星四宿值日属太阳吉
