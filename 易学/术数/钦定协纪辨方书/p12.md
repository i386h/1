<!-- { "loadSidebar": true } -->
　　厯例曰蚕命者掌蚕之命神也所理之地不可举动百事犯之者主伤蚕丝茧不收○黎干曰岁在北方居申岁在东方居亥岁在南方居寅岁在西方居巳○考原曰蚕命者蚕之所系以生也如岁在北方属水水生于申故在申岁在东方属木木生于亥故在亥岁在南方属火火生于寅故在寅岁在西方属金金生于已故在巳今之蚕命子年未丑年午寅年亥夘年戌辰年己巳年丑午年寅未年申申年夘酉年辰戌年子亥年酉此恐有悮又按万全广济云亥子丑年未坤申寅夘辰年戌干亥巳午未年丑艮寅申酉戌年辰巽己假如亥子丑年蚕官在未蚕室在坤蚕命在申是也余仿此
　　蚕官蚕命总论
　　人之生也食谷而衣丝殖谷者在野无一方而不宜也养蚕者在室则营构必有宜忌焉太岁为本年之主则是年之蚕即太岁之所生也所生之库地即蚕之官府也故有蚕官方位岁在东方东方木木生火火库戌故戌蚕官也蚕以是年生则是年方位之所受生即蚕所受命也故有蚕命方位岁在东方东方木木长生在亥故亥蚕命也余仿此

　　纪岁厯曰丧门者岁之凶神也主死丧哭泣之事常居岁前二辰所理之地不可兴举犯之者主盗贼遗亡死丧之事○蓬瀛书曰子年在寅顺行十二辰○曹震圭曰丧门者太岁之辕门也故常居岁前二辰或谓丧门与白虎对冲白虎主丧服之事冲之故凶

　　神枢经曰太隂者岁后也常居岁后二辰所理之地不可兴修○曹震圭曰后妃所居者后宫也后宫之星在帝后二星【紫微垣北极五星第二为帝星第四为后宫】故太隂常居太岁后二辰子年起戌顺行十二辰如子年则在戌丑年则在亥寅年则在子是也
　　按史记白圭传曰太隂在夘穰明岁衰恶至午旱明岁美至酉穰明岁衰恶至子大旱明岁美有水至夘积贮率数倍张守节正义曰岁后二辰为太隂也又吴越春秋载计倪曰太隂所居之岁畱息三年贵贱见矣又越絶载计倪曰从寅至未阳也太隂在阳岁德在隂岁美在是圣人动而应之制其收发然则太隂之神为年谷丰歉水旱之占也今厯家谓修造等事不宜抵向其説不符于古然或别有所自来未可遽以为非顾从太隂例之则所谓蚕室蚕官蚕命者其方位所在必有每岁蚕丝丰歉之占而今不可考矣又按四利三元以太岁前三位为太隂与此同名不同位盖各为一家之言不嫌并存也
　　吊客
　　纪岁厯曰吊客者岁之凶神也主疾病哀泣之事常居岁后二辰所理之地不可兴造及问病寻医吊孝送丧○蓬瀛书曰子年在戌顺行十二辰是也其位常与官符对冲

　　蓬瀛书曰岁在四孟太隂与大将军合于四仲名曰羣丑○厯神原始曰天地凶殃必在羣丑
　　太隂大将军丧门吊客总论
　　按天文志中宫天极星其一明者太一常居也旁三星三公或曰子属后勾四星末大星后妃余三星后宫之属也礼记曰天子掌阳教后掌隂教故以岁后二辰象之而名之太隂焉夫太隂之职将以助阳出治也大将军之职虽主杀伐然杀伐者凡以锄邪凶而扶正直亦所以佐阳出治也若其年太隂与大将军同位则是穷隂沍寒奸慝暴乱而絶无生养之意矣故曰羣丑为方位之最凶也然太隂之方又为吊客者何欤盖岁后二位与岁前二位必属三合如太岁在午则后二辰前二申申与辰必暗拱子以尅太岁矣太岁在丑则后二亥前二夘夘与亥必暗拱未以冲太岁矣为太岁所冲尅与冲尅太岁者皆死地也然则扶助之者非丧门吊客之象欤门必在前故前为丧门客者自他方至者也故后为吊客隂阳之义美恶不嫌同位各从其所用耳丧门之位又为朱雀则以前朱雀后武而以太岁前二位为朱雀耳今曹震圭以丧门为太岁之辕门则泥于门字之名而不知太岁之门不必丧也亦可嗤矣

　　厯例曰官符者岁之凶神也主官府词讼之事所理之方不可兴土工犯之者当有狱讼之事常居岁前四辰○曹震圭曰岁中掌符信之官文权之职也常居三合前辰故前辰为文官后辰为武职假令岁在寅寅午戌为三合则午有官符文权也戌有白虎武职也余仿此广圣厯曰畜官者岁中牧养之神也主养育羣畜之事所理之方忌造牛栏马及放牧犯之者损六畜伤财○厯例曰居岁前四辰○曹震圭曰畜者养也是养畜之官以待百官之乘驿者也居三合前辰与官符同位按通书年表神煞方位以三合五行临官之位为天官符故此又名地官符以别之地之云者以其随地支逐岁而移也隂阳家最重山向并论三方地官符三方吊照太岁故忌兴造

　　人元秘枢经曰白虎者岁中凶神也常居岁后四辰所居之地犯之主有丧服之灾切宜愼之○曹震圭曰居三合后辰解见官符节
　　按官符白虎岁三合也太岁之引从也引为文曰官符从为武曰白虎前阳而后隂也畜官同官符者犹先马也因以为六畜之占

　　乾坤宝典曰黄者旌旗也常居三合墓辰所理之地不可开门取土嫁娶纳财市买及有造作犯之者主有损亡○广圣厯曰黄者寅午戌岁在戌申子辰岁在辰亥夘未岁在未巳酉丑岁在丑○曹震圭曰黄者岁君安居之位华盖也故取三合五行墓辰墓者土也故言其黄洞源经曰将出乎中军盖张于库上此之谓也

　　乾坤宝典曰豹尾者亦旌旗之象常居黄对冲其所在之方不可嫁娶纳奴婢进六畜及兴造犯之者破财物损小口○曹震圭曰豹尾者虎贲之象先锋之将也故常与黄相对是置于华盖之前也
　　黄豹尾总论
　　黄者三合之季象华盖也与黄相对者为豹尾其喜忌亦相同盖皆岁君之卤簿大驾以见不可犯之意耳寅申巳亥年豹尾在前黄在后子午夘酉年豹尾在后黄在前曹震圭以豹尾为先锋之将而置于华盖之前则非也又按子午夘酉年黄即是官符豹尾即是吊客寅申己亥年黄即是白虎豹尾即是丧门辰戌丑未年黄即是太岁豹尾即是岁破然则黄豹尾二神固虚设也以其无甚悖理仍存其旧名

　　乾坤宝典曰病符主灾病常居岁后一辰○曹震圭曰居岁后一辰是言旧岁也新岁将旺旧岁必衰衰则病也

　　经曰死符者岁之凶神也所理之方不可营冢墓置死丧及有穿凿犯之者主有死亡常居岁前五辰○曹震圭曰死符者是太岁自絶之辰也假令太岁在子是当旺也则丑为衰寅为病夘为死辰为墓已为絶也余仿此
　　经曰小耗者岁中虚耗之神也所理之方不宜运动出入兴贩经营及有造作犯之者当有遗亡虚惊之事○明时总要曰常居岁前五辰○曹震圭曰小耗者小损也乃太岁气絶之辰故曰小耗假令寅年寅旺夘衰辰病巳死午墓未絶也与死符同位余仿此○考原曰小耗常居大耗后一辰未至于大耗故曰小耗
　　病符死符小耗总论
　　病符旧太岁也病符所冲则死符也病之所究极非死而何何以不名本年太岁所冲为死符耶太岁为一岁之君德刑并施其所冲祸且不止于死而福亦未可料也故六壬类神以岁破为贵相谓得坐而论道也若旧太岁休废之气所冲则必死矣又为小耗者则以次于大耗而言太岁所冲为大耗则旧太岁所冲为小耗云耳太岁所破其为亡耗大矣迨易岁之后而元气未复有小耗之象焉故旧岁破为小耗也又易曰天数五地数五数至五而极岁前五辰数居其极故为死符是亦一説也曹震圭以岁前五辰为太岁絶气盖亦数穷之意然其説似是而非夫长生沐浴以至絶胎养皆从五行旺相休囚死而言谓之五胜又从五胜细区之而为是十二位云耳夫五行歴乎四季加以中央土则五胜起焉五行歴乎十二辰而各有寖昌寖微之渐则十二位立焉又同为一行阳顺而隂逆阳死则隂生隂死则阳生于以成五行之气之无终絶其防深也今太岁者岁隂也虽行乎五行之中而不定其为何行安得指其本位为帝旺而以其前五为絶位哉如以前五为絶位则将以旧太岁为新太岁临官之位乎不可通矣且阳顺则前五为絶矣隂逆则又当以后五为絶隂年太岁岂又将以后五为死符耶

　　神枢经曰劫煞者岁之隂气也主有杀害所理之方忌有兴造犯之主有劫盗伤杀之事○李鼎祚曰寅午戌岁在亥亥夘未岁在申申子辰岁在巳巳酉丑岁在寅是也

　　神枢经曰灾煞者五行隂气之位也常居劫煞前一辰主灾病疾厄之事所理之方不可抵向营造犯之者当有疾患○曹震圭曰灾煞者三合五行胎神也洞源经曰劫煞起于絶灾煞起于尅假令申子辰年合水局水絶于已故劫煞在巳胎于午又水与午火相尅故灾煞在午也巳酉丑年合金局金絶于寅故劫煞在寅胎于夘又金与夘木相尅故灾煞在夘也余仿此

　　神枢经曰岁煞者隂气尤毒谓之煞也常居四季谓四季之隂气能游天上○李鼎祚曰寅午戌煞在丑巳酉丑煞在辰申子辰煞在未亥夘未煞在戌○广圣厯曰岁煞之地不可穿凿修营移徙犯之者伤子孙六畜○曹震圭曰月煞者三合五行成形之位所谓养是也大抵物之成形母必有伤故曰煞○考原曰劫煞灾煞岁煞是为三煞如曹氏説则三合五行絶胎养之位也絶胎养者墓库以后长生以前神枢经所谓隂气是也或谓三煞者三合五行当旺之冲故有宜向不宜坐之説如申子辰合水局水旺于北方南方其冲也故三煞在南方巳午未余仿此



　　厯例曰伏兵大祸者岁之五兵也主兵革刑杀所理之方忌出兵行师及修造犯之主有兵伤刑戮之咎○黎干曰寅午戌岁伏兵在壬大祸在癸亥夘未岁伏兵在庚大祸在辛申子辰岁伏兵在丙大祸在丁巳酉丑岁伏兵在甲大祸在乙是也○曹震圭曰伏兵大祸者以三合五行相尅之阳干为伏兵隂干为大祸伏兵灾甚大祸灾轻○考原曰伏兵大祸夹处于三煞之间如申子辰年三煞在巳午未伏兵大祸则在丙丁是也余仿此



