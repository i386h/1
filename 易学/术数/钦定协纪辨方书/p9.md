<!-- { "loadSidebar": true } -->
　　干用壬申而生水坤乙生火而癸生木各主八位乾坤用足继以长男长女庚辛运化金土攸定五气迭布造化之功备矣本以卦画象数参之六十甲子始得窥其立法之端倪不悖经防允合象数后有明者不易吾言矣○大五行出于乾坤者十二位出于六子者亦十二位合六子足以当乾坤之数盖乾坤之策三百六十合六子之策亦三百六十足以当乾坤之策也但郭景纯所载未本属木而金土木各得四位故山家五行篇曰癸丑坤庚名稼穑艮震己未曲直应今皆以未属土殆必有所据其理亦通木三金四土五是也然一为数之元总摄八位可也火何以不二不七而四耶二说未知孰是将以质诸専门之学造理之士云山家五行郭景纯既以名篇又于葬元一篇论坎坤水土之山则曰崇土益申长生位也及论艮山则曰崇土益亥非木之长生乎论巽山则曰崇土益申水长生也此又景纯笔之书而用大五行之明证也○医书有左瘫右痪之证人身一气脉也一息往来骨节毛窍何往不达及其感疾左瘫者病不及右右痪者病不及左五脏六腑一而已矣岂有界限使左之病不得右而右之病不得左耶夫五脏皆一而肾独有二左为肾而藏精右为命而藏气神依气立故曰神门配壬子之水是以人之精败者必左瘫气败者必右痪两肾各有所主故其病亦各有所归壬子一位也子属水而壬属火左肾配子右肾配壬子水为精壬火为神五脏犹五行也六腑犹六神也甲乙配青龙丙丁配朱雀庚辛配白虎壬癸配元武戊乃配勾陈巳乃配螣蛇盖坎水纳戊离火纳己故五行而有六神犹五脏而有六腑壬火子水之说近取诸身理尤明甚
　　今按地理大成之论世所共宗顾牵强支离不足以厌人之心神煞起例所载八干位以卦变而从化似为合矣至于壬不从金则又不可通于是自改其例且所为换爻者亦人之换之以凑合其说非理气自然不得不换者也至其他迁就处亦不异于地理大成至于储泳袪疑说以纳甲纳音得之实超出两家之上言有本末但癸化木一语究无着落今按葬藏于土而土气之生死在水故论正五行止有水土二行其金山火山木山云者皆言其形似而非真也所以不用而此洪范五行之说水居八而土居五为独多也坎水离火兑金震木干金坤土神煞起例谓其不变是己顾其余者亦各从方位实有之五行而抉其幽元之义要亦不得谓之变也艮统丑寅其方为木之始气故为木巽统辰巳其方为水之尾闾故为水然艮方本土也巽方本木也故丑为土而巳为木震统甲乙兑统庚辛木金之全局也震为木木之为行也其滋膏皆水而生气皆火也是故始于水而终于火其始必由雨露之泽焉其终往往出火以自焚故甲水而乙火也水者震之所以为龙也火者震之所以为雷也兑为金金之为行也水土之所际由水土相比久而成石石乃生金金生而泉发是故始于土而终于水其始必土其终必水故庚为土而辛为水其土也兑之所以为刚卤也其水也兑之所以为泽也坎统壬癸离统丙丁水火之全局也坎为水四兽北方有两龟为水而蛇为火是以壬纳于离水又比于土地中之水离地即失其性癸地中之水也故壬为火而癸为土离为火火能成金无火则金终埋于土是以丁为庚夫而兑纳丁丙者日也八干之中唯丙当与乾坤同例故丙为火而丁为金日月与乾坤同而専言日者辛为月月为水辛固水也若夫寅之为水则以地不满东南自析木之津以达于巽之地户皆积水之区所为尾闾泄之不知何时已者也故寅甲辰巽皆水也若夫亥之为金也则以天不满西北自少昊之墟以至于亥之天门皆积山之区山者石而石者金故兑干亥皆金也金积于西北而水盛于东南海为百川之朝宗而河为之源焉祭川所以先河后海也河源出于昆仑戌位也故戌为水也史记天官书曰汉者其本曰水河图括地象曰河精为天汉唐书天文志曰北斗自干携巽为天纲云汉自坤抵艮为地纪然则寅申者水之终始也故寅为水而申亦水也要而论之皆幽元之义实有之理而非或变或不变任人造作者也

　　通书大全曰二十四山洪范五行为正运用本年五子元遁数至本山墓辰其墓辰之纳音为变运取太歳纳音与本年墓运纳音相生合为吉墓运纳音尅太歳纳音尤吉惟忌年月日时之纳音尅墓运纳音耳
　　甲寅辰巽戌坎辛申八山正运属水丑癸坤庚未五山正运属土水土墓在辰
　　甲己年戊辰木运忌用金年月日时
　　乙庚年庚辰金运忌用火年月日时
　　丙辛年壬辰水运忌用土年月日时
　　丁壬年甲辰火运忌用水年月日时
　　戊癸年丙辰土运忌用木年月日时
　　离壬丙乙四山正运属火火墓在戌
　　甲己年甲戌火运忌用水年月日时
　　乙庚年丙戌土运忌用木年月日时
　　丙辛年戊戌木运忌用金年月日时
　　丁壬年庚戌金运忌用火年月日时
　　戊癸年壬戌水运忌用土年月日时
　　震艮巳三山正运属木木墓在未
　　甲己年辛未土运忌用木年月日时
　　乙庚年癸未木运忌用金年月日时
　　丙辛年乙未金运忌用火年月日时
　　丁壬年丁未水运忌用土年月日时
　　戊癸年己未火运忌用水年月日时
　　干亥兑丁四山正运属金金墓在丑
　　甲己年乙丑金运忌用火年月日时
　　冬至后丁丑水运忌用土年月日时
　　乙庚年丁丑水运忌用土年月日时
　　冬至后己丑火运忌用水年月日时
　　丙辛年己丑火运忌用水年月日时
　　冬至后辛丑土运忌用木年月日时
　　丁壬年辛丑土运忌用木年月日时
　　冬至后癸丑木运忌用金年月日时
　　戊癸年癸丑木运忌用金年月日时
　　冬至后乙丑金运忌用火年月日时
　　按墓龙者本山龙洪范五行之墓库变运者本墓库之纳音随歳运而变者也用五子元遁者与七政自冬至起算同义上年冬至已属今年今年冬至即属明年天地之运皆自子始也然五子元遁始子终亥而一歳统四时冬至后丑月歳君未更而墓运已改丑为金墓故金山之墓运冬至后又重变也如甲山正运属水水墓在辰甲己年五子元遁自甲子顺数得戊辰纳音属木即为木运干山属金金墓在丑甲巳年五子元遁自甲子顺数得乙丑纳音属金即为金运冬至后属乙庚年用乙庚年五子元遁自丙子顺数得丁丑或用甲巳年五子元遁自甲子顺数至乙亥又进而顺数至丑亦得丁丑纳音属水即为水运余仿此

　　通书大全曰本年二十四山墓龙变运某山运为年月纳音所尅即为年月尅某山惟新建宅舎新立坟茔论之其拆修竖造不动地基及旧茔附葬者皆不论如甲子年纳音属金本年水土山墓运戊辰属木受年纳音之尅即为本年尅甲寅辰巽戌坎辛申八水山丑癸坤庚未五土山也甲子年丙寅丁卯甲戌乙亥月纳音属火本年金山墓运乙丑属金受月纳音之尅即为正二九十月尅干亥兑丁四金山也戊辰己巳月纳音属木本年木山墓运辛未属土受月纳音之尅即为三四月尅震艮巳三木山也庚午辛未月纳音属土本年二十四山无水运即其月无尅也壬申癸酉月纳音属金与本年纳音同故亦尅水土山也丙子丁丑月纳音属水本年火山墓运甲戌属火受月纳音之尅即为十一十二月尅离壬丙乙四火山也又如壬申年纳音属金本年二十四山无木运惟冬至后金山墓运癸丑属木受年纳音之尅即为本年二十四山并无尅冬至后尅干亥兑丁四金山也日时尅山家俱仿此凡自年月起山家之法用本年五子元遁歴数丑辰未戌四墓纳音为年月纳音所尅者其墓为某山之墓即为年月尅某山盖墓龙变运从山起而忌年月此从年月起而尅山家参互相推其理一也

　　立春艮雨水寅惊蛰甲春分震清明乙谷雨辰立夏巽小满巳芒种丙夏至离小暑丁大暑未立秋坤处暑申白露庚秋分兑寒露辛霜降戌立冬干小雪亥大雪壬冬至坎小寒癸大寒丑四立二分二至正应八卦是为八节奇门九局皆起于此

　　干纳甲坎纳癸申辰艮纳丙震纳庚亥未巽纳辛离纳壬寅戌坤纳乙兑纳丁己丑坎离不纳戊巳者二十四山无戊巳故离纳干之壬坎纳坤之癸其法不知所自来今按啓附论曰火之体隂也其用则阳而天用之故干中画与坤交而变为离水之体阳也其用则隂而地用之故坤中画与干交而变为坎然则坎离纳戊巳者固先天之传而离纳壬坎纳癸则后天之用也其四正卦兼纳八支取与本卦支为三合局地理家之坐山九星净隂净阳皆起于此
　　小游年变卦
　　小游年变卦青囊经谓之九曜亦名翻卦从乾卦翻者为天父卦从坤卦翻者为地母卦皆由天定卦翻变而出地理家之净隂净阳三吉六秀八贵十二吉龙皆本于此后世借以为男女生命合婚之用故名游年因阳宅又有游年变卦之法故此为小游年其法以贪狼巨门禄存文曲廉贞武曲破军左辅右弼为序以八卦而论则右弼与左辅同宫以九宫而论则贪狼为一白属水巨门为二黑属土禄存为三碧文曲为四緑属木廉贞为五黄属土武曲为六白破军为七赤属金左辅为八白属土右弼为九紫属火又以五星而论则贪狼为生气属木巨门为天医禄存为絶体属土文曲为游魂属水廉贞为五鬼属火武曲为福徳破军为絶命属金辅弼从本宫无耑属地理家从龙上起以贪狼巨门武曲廉贞为吉禄存文曲破军辅弼为凶选择家从向上起以贪狼巨门武曲文曲为吉禄存廉贞破军辅弼为凶其取义各自不同卦例具详于后



　　天定卦例以干艮坎震后天四阳卦横列于下离巽坤兑后天四隂卦横列于上而按先天生卦之序干与兑对离与震对巽与坎对艮与坤对自本宫对卦一上一下次第翻之中起中止傍起傍止
　　按天定卦例止取本卦之上爻变者为对卦所以便于翻转究之干震居中艮坎居傍阳卦居上隂卦居下亦无不可者地理大成另易有三式然则非果有一定也

　　天父卦从干翻起自上而中而下而复中而复上以次递变干上爻变为兑为贪狼兑中爻变为震为巨门震下爻变为坤为禄存坤中爻变为坎为文曲坎上爻变为巽为廉贞巽中爻变为艮为武曲艮下爻变为离为破军离中爻变复为干为辅弼是为傍起傍止

　　地母卦从坤翻起坤上爻变为艮为贪狼艮中爻变为巽为巨门巽下爻变为干为禄存干中爻变为离为文曲离上爻变为震为廉贞震中爻变为兑为武曲兑下爻变为坎为破军坎中爻变复为坤为辅弼是为中起中止
