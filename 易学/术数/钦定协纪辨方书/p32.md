<!-- { "loadSidebar": true } -->
　　子午月值灾煞未申月值月刑与月德天德合月德合并不忌祭祀覃恩肆赦等事仍忌解除求医疗病破屋坏垣不与德合并诸事皆忌卯酉月值灾煞又值月厌虽与德合并仍诸事皆忌四月癸亥十月丁巳为隂阳交破六月癸丑十二月丁未为阳破隂冲亦诸事皆忌
　　按月破为月建之冲又为月建气絶之地故所忌如此德神临此失力不能为福故与并犹忌若祭祀覃恩等事则不以冲絶为嫌故遇有宜用之神则不忌不待与德神并也若值灾煞或值月刑则其凶尤甚故必与德神并而后不忌祭祀覃恩等事否则诸事皆忌也若值灾煞又值月厌则隂气尤毒故虽与德神并而仍诸事皆忌也隂阳交破阳破隂冲详月厌条下旧本不忌嫁娶经络而忌沐浴葢嫁娶旧止宜不将日又忌章光无翘伏断归忌红沙若再忌月破等日恐致无日可用是不得已为权宜之术耳今按章光无翘等皆俗説拘于俗忌而不避大凶其所为权宜者殊为未当且按监本通书及各坊本皆云嫁娶宜不将天德月德天德合月德合上吉又云日辰全吉无不将亦可用则嫁娶吉日本自甚寛又无需乎权宜为也经络旧止宜满日原自不值破日今三合等日俱宜经络故值破日则忌若沐浴寻常细事则自无当忌之理也
　　平日【死神】
　　忌祈福求嗣上册进表章颁诏施恩封拜诏命公卿招贤举正直宣布政事庆赐赏贺宴防冠带行幸遣使安抚边境选将训兵出师上官赴任临政亲民结婚姻纳采问名嫁娶进人口般移安牀解除求医疗病裁制营建宫室修宫室缮城郭筑隄防兴造动土竖柱上梁修仓库鼓铸经络酝酿开市立劵交易纳财开仓库出货财修置产室开渠穿井栽种牧养纳畜破土安葬启攒○止不忌祭祀覃恩肆赦施恩惠恤孤惸行惠爱雪寃枉缓刑狱入学沐浴整容剃头整手足甲安碓硙补垣塞穴扫舍宇修饰垣墙平治道涂破屋坏垣伐木捕捉畋猎取鱼
　　又为死神忌安抚边境选将训兵出师进人口解除求医疗病修置产室栽种牧养纳畜
　　寅申巳亥月值相日亥月又值时德六合止忌安抚边境选将训兵出师求医疗病余皆不忌申月值月害与天德月德合并亦止忌安抚边境选将训兵出师求医疗病余皆不忌不与德合并如常例寅巳月值月刑从月刑论子午夘酉月值天吏夘酉月与月德并午月与月德合并凡所忌者则不注宜所宜者亦不注忌不与徳合并如常例子月又值月刑从月刑论辰戌丑未月值月煞从月煞论
　　按平日为月建隂气既尽之地其凶次于月破惟其为气尽也故多忌解除求医疗病而不忌伐木惟其次于月破也故不忌整容剃头整手足甲安碓硙补垣塞穴修饰垣墙又按选择宗镜曰平收日与二德并可用又曰吉多可用葢平日为月建隂气既尽乃建除家之言而非四时三合之气之皆尽也亥月值相日又值时德六合即不与德愿并其吉已足胜凶故止忌军事疗病余皆不忌与德愿并不待言矣申月虽亦为相日然值月害吉不抵凶而与徳神并则吉胜故亦从德神所宜止忌军事疗病余皆不忌若不与德神并则如常例也巳月虽亦值六合然值月刑寅月既非六合又值月刑其凶甚于平日故从月刑论也子午夘酉月值天吏为三合死地平日又为死神乃是真死与德神并吉凶仅足相抵故忌则不宜宜则不忌若不与德神并则如常例也子月又值月刑辰戌丑未月值月煞其凶皆甚于平日故从刑煞论也以亥月之吉而犹忌军事疗病者慎战疾也又按旧本凡吉神遇凶煞皆从忌而不从宜不但吉凶无大小之分即凶煞所忌亦诸月皆同无轻重之别于理固属不合于事尤为不便夫即一凶煞而论各月之衰旺已有不同又况吉与吉并凶与凶并吉复与凶并其性情气力至赜不齐亦安得一例而槩忌之乎今防互较量除建破等日条例简易及专忌之日无庸分别外余分为六等其上吉足胜凶从宜不从忌上次吉足抵凶遇德从宜不从忌不遇从宜亦从忌中等吉不抵凶遇德则吉胜从宜不从忌不遇从忌不从宜中次凶胜于吉遇德始相抵从宜亦从忌不遇从忌不从宜其下凶又逢凶遇德从忌不从宜不遇诸事皆忌最下凶叠大凶遇德仍诸事皆忌然后吉凶轻重各有区分而用静用作趋避各当云表例并列于后
　　收日
　　忌祈福求嗣上册进表章颁诏施恩封拜诏命公卿招贤举正直宣布政事庆赐赏贺宴防冠带行幸遣使安抚边境选将训兵出师上官赴任临政亲民结婚姻纳采问名嫁娶般移安牀解除求医疗病裁制营建宫室修宫室缮城郭筑隄防兴造动土竖柱上梁鼓铸经络酝酿开市立劵交易开仓库出货财修置产室开渠穿井破土安葬启攒○止不忌祭祀覃恩肆赦施恩惠恤孤惸行惠爱雪寃枉缓刑狱入学进人口沐浴整容剃头整手足甲修仓库纳财安碓硙补垣塞穴扫舍宇修饰垣墙平治道涂破屋坏垣伐木补捉畋猎取鱼栽种牧养纳畜
　　寅申巳亥月值刼煞从刼煞论子午夘酉月值大时子午月与月德合并酉月与月德并凡所忌者则不注宜所宜者亦不注忌不与德合并如常例夘月丑戌月皆值月刑从月刑论辰未月与德合并止忌安抚边境选将训兵出师求医疗病余皆不忌不与德合并如常例
　　按收日为月建阳气既尽之地故所忌与平日同不忌进人口修仓库纳财纳畜者收日之所宜也不忌栽种牧养者平在定前定为死气平为死神收在开前开为生气收已有生意故虽不宜而亦不忌也然收日阳气之尽其义亦与平日同故其宜忌取舍亦畧如平日之例寅申巳亥月值刼煞故从刼煞论寅申月值六合己亥月值六害如亥申月平日之例子午夘酉月值大时为三合败地较平日值天吏者为稍轻然此四月之平日却是相气收日则是休气其凶仍相等故亦如子午夘酉月平日之例夘月又值月刑其凶甚于收日故从月刑论如平日子月从月刑之例丑戌月无他吉而值月刑故如平日寅月从月刑之例辰未月无他吉亦无他凶故如申月平日之例
　　满日【天狗】
　　忌施恩封拜诏命公卿招贤举正直上官赴任临政亲民结婚姻纳采问名求医疗病
　　寅申月值守日子午夘酉月值相日与月德天德合月德合月恩四相并【天赦天愿不得与满日并】则不忌辰戌丑未月值灾煞从灾煞论己亥月值月厌从月厌论申月又为天狗忌祭祀与德合并犹忌
　　按满为盈气故所忌如此寅申月值守日子午夘酉月值相日与德合月恩四相并则旺气发为德辉而盈非可恶也故不忌辰戌丑未月值民日然值灾煞为三合无气之辰月恩四相又复泄气不足为吉子午月值月厌转以相亢为凶故各从重论旧本并忌上册进表章与其日福德所宜自相矛盾故删天狗见义例
　　闭日【血支】
　　忌上册进表章颁诏施恩封拜诏命公卿招贤举正直宣布政事庆赐赏贺宴防行幸遣使出师上官赴任临政亲民结婚姻纳采问名嫁娶进人口般移安牀求医疗目营建宫室修宫室兴造动土竖柱上梁开市开仓库出货财修置产室开渠穿井
　　又为血支专忌针刺
　　子午夘酉月值王日辰戌丑未月值官日天吏与天德月德天德合月德合天赦天愿并凡所忌者则不注宜所宜者亦不注忌不与德合赦愿并如常例寅申巳亥月值月煞从月煞论
　　按闭日本不为凶第取建前敛息之义故所忌如此然敛息乃天地自然之用故子午夘酉月王日之吉亦与辰戌丑未月之值天吏者等与德合赦愿并虽不注忌亦不注宜否则如常例也寅申巳亥月闭日未交本令正当敛息之时且又值月煞故从月煞论也满日兼取月恩四相而闭日不取者方闭无取发生也旧本不忌出行出师今以义推之出行与赴任事同一例出师尤出行之大者故并忌之
　　刼煞
　　忌祈福求嗣上册进表章颁诏施恩封拜诏命公卿招贤举正直宣布政事庆赐赏贺宴防冠带行幸遣使安抚边境选将训兵出师上官赴任临政亲民结婚姻纳采问名嫁娶进人口般移安牀解除整容剃头整手足甲求医疗病裁制营建宫室修宫室缮城郭筑隄防兴造动土竖柱上梁修仓库鼓铸经络酝酿开市立劵交易纳财开仓库出货财修置产室开渠穿井安碓硙补垣塞穴修饰垣墙破屋坏垣栽种牧养纳畜破土安葬启攒○止不忌祭祀覃恩肆赦施恩惠恤孤惸行惠爱雪寃枉缓刑狱入学沐浴扫舍宇平治道涂伐木捕捉畋猎取鱼
　　寅申巳亥月值收日为月令长生寅申月又值六合止忌安抚边境选将训兵出师求医疗病余皆不忌己亥月值月害与月德天德合并亦止忌安抚边境选将训兵出师求医疗病余皆不忌不与德神并如常例辰戌丑未月值除日相日与天德月德天德合月德合并止忌安抚边境选将训兵出师求医疗病余皆不忌不与德神并凡所忌者则不注宜所宜者亦不注忌子午夘酉月值执日与月德月德合并凡所忌者则不注宜所宜者亦不注忌不与德合并如常例
　　按三煞为三合敌对刼煞为絶地灾煞为正冲月煞为尽地故忌同月破乂忌解除求医疗病破屋坏垣但三合缓于月建不若月破之不可解耳寅申巳亥月值收日然实为月令之长生寅申月又值六合生则不絶合则不刼即不与德愿并其吉已足胜凶故止忌军事疗病余皆不忌而收日更不足言矣己亥月虽亦为长生然既非六合又值六害吉不抵凶而与德神并则吉胜故亦止忌军事疗病余皆不忌否则如常例也辰戌丑未月值除日相日为本令旺相之辰其吉另有可取与德合并则又济以三合吉干不当复以絶论故亦止忌军事疗病余皆不忌若不与德神并则吉凶仅足相抵故忌则不宜宜则不忌也子午夘酉月值执日正为本令絶地乃是真絶与德神并吉凶仅足相抵故忌则不宜宜则不忌不与德神并则止乎刼煞之凶故如常例也
　　灾煞【天火】
　　忌同刼煞
　　又为天火忌苫葢
　　寅申巳亥月值开日辰戌丑未月值满日与天德月德天德合月德合并【赦愿不得与灾煞并】止忌安抚边境选将训兵出师求医疗病余皆不忌寅申巳亥月不与德神并凡所忌者则不注宜所宜者亦不注忌辰戌丑未月不与德神并如常例子午夘酉月值破日从月破论
　　按灾煞为三合正冲其凶甚于刼煞故以寅申巳亥月开日之吉而非德无以解正冲之凶转不得与刼煞收日比辰戌丑未月值满日较刼煞之除日亦又次之子午夘酉月值月破更不可与刼煞之执日同语故比刼煞皆差一等是固灾煞之凶亦其地原无气无吉神助益故也
　　月煞【月虚】
　　忌同刼煞
　　又为月虚忌修仓库开仓库出货财
　　夘酉月值六合与月德天愿并止忌安抚边境选将训兵出师求医疗病余皆不忌不与德愿并凡所忌者则不注宜所宜者亦不注忌子午月值月害与月德合并凡所忌者则不注宜所宜者亦不注忌不与德合并如常例寅申巳亥月值闭日辰戌丑未月值平日与天德月德天德合月德合并如常例不与德合并诸事皆忌
