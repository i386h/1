<!-- { "loadSidebar": true } -->
　　按天狱与天火向为正月起子顺行四仲曹震圭以为天狱即是月灾煞以逆行四仲为是而天火仍顺行四仲其说曰寅午戌月在子盖子中藏阳气之火其势最弱待寅午戌月火势兴旺以显其光故子中有霹雳火也是水中之火见之于天也亥夘未月在夘盖夘中有伏焰之火也火气既生于寅至夘而木旺反蔽其焰而成炭又待亥卯未月木再生之故夘内有鑪中火也申子辰月在午盖午中有正旺之火其势最大物莫敢侵其光反闇待申子辰月水势将兴反制其光上下俱明故午中有天上火也巳酉丑月在酉谓酉中有长生丁火如硫黄煤炭之类故待巳酉丑月金石之气而再发旺也故酉中有山下之火也且子中之阳火夘中之木火午中之旺火酉中长生丁火莫非天道自然故以名之观曹震圭之论亦为近似但古人立义命名纯一不二使其宛转推移兼收并举纳甲不得入于纳音河洛不得入于壬遁则无徃而不可立说矣寅午戌火既取子水申子辰水既取午火则亥夘未木必不取夘木而取酉金巳酉丑金必不取酉金而取夘木可防也子水何以有火曰子中之火乃真火于人身验之命门为真火于海验之无月之夜一海皆火盖坎中一画是为纯阳故寅午戌之火局根于子也出乎震则为龙为雷而人乃见水中之火焉不知其不见者乃子水之天火也知乎此则申子辰水之以午为天火一而非二取左手以例右手可矣若夫木中有火钻燧得之石为金母击火出之金中有火摩轧亦生人所见也其不见者则为木之天火云木老则腐而火发焉即钻木出火亦木败而出火以自焚也木败于金然则金者木之天火也金老则生水矣若夫金之火金之少也石者未成之金也少于金则火居焉土者又未成之石也又少于石则火更散布漫衍于其中而草木生之又为火之母焉然则木者金之天火无疑矣水火之中冬夏至也短长各极而天火转为一体金木之中春秋分也短长齐等而天火转居两端此以见天地之道其相反者实一而神也其相似者实两而化也是故天火亦应逆行四仲又天狱即灾煞今用灾煞天狱应删

　　广圣歴曰月杀者月内之杀神也其日忌停宾客兴穿掘营种植纳羣畜○歴例曰月煞者正月起丑逆行四季
　　枢要歴曰月虚者月内虚耗之神也其日忌开仓库出财物结婚出行○歴例曰月虚者正月起丑逆行四季按在嵗为嵗煞在月为月煞无二义也图说巳见嵗神唯又谓月虚者盖亦以月建三合旺气之对则必虚耗犹破日之又名大耗也

　　按月刑之义与嵗刑同详见嵗刑条下

　　神枢经曰月害者阳建所害之辰也所値之日忌攻城野战牧养羣畜结防亲姻请医巫纳奴婢○歴例曰正月起巳逆行十二辰○曹震圭曰月害者月中六害也假令夘辰相害者夘以乙旺之木害辰墓之土辰以墓土却害夘中癸水也寅巳相害者谓寅以旺甲害巳中戊土而巳以生庚害寅中旺甲也丑午相害者丑以癸水害午中丁火午以巳土害丑中癸水也子未相害者子以所生之辛金害未中墓木未以旺土害子中旺水也申亥相害者亥以生木害申中生土申以旺金害亥中生木又以生土害亥中旺水也酉戌相害者戌以墓火害酉之旺金酉以所生丁火害戌中辛金也
　　考原曰六害者不和也凡事莫不喜合而忌冲正月建寅与亥合而巳冲之故寅与巳害二月建卯与戌合而辰冲之故卯与辰害盖月建者众神之首冲其所合是以害也
　　按六害之义考原得之震圭非也年日六害皆同月害取义故不重列

　　淮南子曰斗柄为小嵗月从左行十二辰咸池为大嵗正月建夘月从右行四仲终而复始大嵗迎者辱背者强左者衰右者昌小嵗东南则生西北则杀不可迎也而可背也不可左也而可右也大时者咸池也小时者月建也○神枢经曰大时者将军之象也所值之日忌出军攻战筑室防亲○李鼎祚曰大时者正月起夘逆行四仲○曹震圭曰大时者乃月建三合五行沐浴之辰也盖五行至此则败絶是防凶之辰也故曰大凶之时
　　按咸池大时神枢经有忌无宜曹震圭以为大凶之时今考淮南本义则其义与嵗神大将军相似



　　神枢经曰游祸者月中恶神也其日忌服药请医祝神致祭○李鼎祚曰游祸者正月起巳逆行四孟○曹震圭曰游祸者三合五行临官之神是对冲刼煞之位也○考原曰游祸神者以其流行于四隅故曰游以其过旺故曰祸
　　按天干以临官为禄而地支以临官为祸其义不同干阳也支隂也阳善而隂恶故阳以方旺为吉而隂以方旺为凶也嵗方不忌阳刃而忌大煞义亦类此若夫成定之吉则取日月三合不可与是同语矣



　　枢要歴曰天吏者月中凶神也其日忌临官赴任逺行词讼○歴例曰天吏者正月起酉逆行四仲○曹震圭曰天吏者三合五行死气之位五行至此死而无气乃天之凶吏全无生意也其忌可知
　　按天吏者三合之死气也故又为致死司马迁曰削木为吏义不对汉酷吏尹赏且死戒子曰丈夫为吏正坐残贼免追思其功効则复进用矣一坐软弱不胜任免终身废弃无有赦时盖吏之心诚利人之死也为此名者其为三代以下无疑矣如果天吏则必曰求其生而不得则死者与吾两无憾也奈何以致死辱天吏哉



　　神枢经曰六合者日月合宿之辰也其日宜防宾客结婚姻立契劵合交易○李鼎祚曰正月在亥逆行十二辰○考原曰六合者月建与月将相合也○天寳歴曰无翘者翘犹尾也阳乌所主隂则无之常居厌后故曰无翘其日忌嫁娶○曹震圭曰翘犹首翘妇人之饰也无翘者是无其饰也故忌嫁娶
　　按六合月将太阳过宫并见本原及公规卷内惟是日乂名无翘天寳歴以为乌尾曹震圭以为首饰其义亦不足取矣盖堪舆家最忌月厌故以厌前一辰为章光厌后一辰为无翘其日皆忌嫁娶犹嵗神之以嵗前为罗防嵗后为病符也夫月厌仅值一日非若方位之相比连防无因忌一日而并忌前后两日之理且六合天愿皆宜嫁娶吉日又以为无翘而忌之母乃欺世而滋惑乎俗士又名飞翘更属譌缪应删

　　总要歴曰兵吉者月内用兵之吉辰也其日宜出师命将攻伐畧地○歴例曰兵吉者正月子丑寅卯二月亥子丑寅三月戌亥子丑四月酉戌亥子五月申酉戌亥六月未申酉戌七月午未申酉八月巳午未申九月辰巳午未十月夘辰巳午十一月寅夘辰巳十二月丑寅夘辰○曹震圭曰兵吉逐月渐退一辰者是兵家无有妄进无有躁动之意故云兵者不祥之器不得已而用之也又易卦师之六四曰师左次旡咎言左次则为退舍也故见可而进知难而退师之常也又太白隂经曰未见而战虽众必溃见利而战虽寡必胜是兵家不可以妄举轻进此隂阳之戒也
　　按兵吉者皆太阳后四辰也太阳前一位为月厌太阳隔之则太阳之后一二三四皆厌所不到之地兵行之吉道也常处太阳之后随太阳以行则物莫敢犯者矣其终于四者并太阳而为五则太阳为我军之伍长也

　　总要歴曰五富者富盛之神也其日宜兴举运动估市经求○歴例曰正月起亥顺行四孟○曹震圭曰五富者月中余盛之神也盖寅午戌月火王喜亥中甲木而生申子辰月水王爱巳中庚金而生亥夘未月木王求寅木相助巳酉丑月金王求申中庚金相益故曰余盛此其义也
　　按五富者三合长生之六合也寅午戌火火长生于寅亥者寅之合也亥卯未木木长生于亥寅者亥之合也申子辰水水长生于申巳者申之合也巳酉丑金金长生于巳申者巳之合也生我之神居得合地则其益我者必多故曰五富也或曰当逆行四孟其说谓三合父母之长生也寅午戌火以木为父母木长生于亥亥卯未木以水为父母水长生于申申子辰水以金为父母金长生于巳巳酉丑金以土为父母土长生于寅生我之神既得长生则吉庆莫有大焉者也故以五富名之言无不足也九五福二曰富富固五福之一五福而皆富有则洵乎其无不足也其说亦通故附存之

　　总要歴曰天仓者天库之神也其日可以修仓库受赏赐纳财牧养○歴例曰天仓者正月起寅逆行十二辰○曹震圭曰仓者藏也月建私藏之神也盖建寅之月天地交泰隂阳各半而气同故共藏于本建至二月隂阳气离则建事于前私藏于后故歴丑逆行至七月隂阳否其气又同隂阳各半亦同藏于申也
　　按太阳在亥则天仓在寅太阳在戌则天仓在丑每居太阳后四辰然则天仓者太阳之收日也建后四辰为收日神煞起例以收为天仓方可互观而自得也收必有仓仓于何所必于其六合之地矣天仓在寅则亥为收日天仓在丑则子为收日然则天仓者又收之六合也若夫曹震圭建事于前收藏于后之说亦太支且遁矣

　　神枢经曰天贼者月中盗神也其日忌逺行○李鼎祚曰天贼者正月在丑逆行十二辰○曹震圭曰天贼者盗神也常居天仓后辰盖仓库之后必有盗也按天贼者月厌之收日也常居厌后四辰月厌逆行天贼亦逆行故建之平乃厌之收建所为前乃厌所为后也月厌主隂私国语曰天事恒象厌所收必天贼矣

　　枢要歴曰要安者月中吉神也所值之日宜安抚边境修葺城隍○歴例曰要安者正月寅二月申三月夘四月酉五月辰六月戌七月巳八月亥九月午十月子十一月未十二月丑也○曹震圭曰要安者要而用之可得安也盖阳建之月歴寅夘辰巳午未隂建之月歴申酉戌亥子丑也如是则阳辰之月用阳气通泰之辰隂辰之月用隂气柔和之辰类易卦之六爻刚柔相应之象

　　枢要歴曰玉宇者月中贵神也所值之日宜修宫阙缮亭台结婚姻防宾客○歴例曰正月夘二月酉三月辰四月戌五月巳六月亥七月午八月子九月未十月丑十一月申十二月寅○曹震圭曰玉宇者月建所安之室也夘酉者日月之门分界之位东南方阳位也为外为前故阳建居之西北方隂位也为内为后故隂月居之似人之居处男居于前女居于后也

　　枢要歴曰金堂者月中善神也所値之日宜营建宫室兴造修筑○歴例曰正月辰二月戌三月巳四月亥五月午六月子七月未八月丑九月申十月寅十一月酉十二月夘○曹震圭曰金堂者建神安乐之堂也常在玉宇之前似王公建修宅第之次序也

　　枢要歴曰敬安者恭顺之神也所值之日宜睦亲族叙尊卑纳礼仪行庆赐○歴例曰敬安者正月未二月丑三月申四月寅五月酉六月夘七月戌八月辰九月亥十月巳十一月子十二月午○曹震圭曰敬安者是隂阳相防之义也阳防隂而必敬隂防阳而必恭若恭而敬必得安也盖未申酉戌亥隂气用事之辰故阳辰之月防之丑寅夘辰巳阳气用事故隂辰之月防之子午隂阳争故自防也其义如此

