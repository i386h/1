<!-- { "loadSidebar": true } -->
　　按建寅而得甲日则是月与日同也为凶事之所忌者盖犹忌月建之义然干与支不可同日语矣俗则以为犯此则致重丧益无是理选择宗镜载古人葬课多用建日又曰正月甲日二月乙日得令得禄最吉三月戊日虽不得禄而实得令次吉然则复日之忌固不可从而世俗相传已乆今定为鸣吠遇复日则忌徳赦六合遇复日则不忌庶存其名不害于义云









<子部,术数类,阴阳五行之属,钦定协纪辨方书,卷五>








　　一行云鸣吠者五性安葬之辰也用之者得金鸡鸣玉犬吠上下相呼亡灵安稳子孙富昌○鸣吠日者庚午壬申癸酉壬午甲申乙酉庚寅丙申丁酉壬寅丙午己酉庚申辛酉也○歴事明原曰金鸡者兑也兑宫酉也玉犬者艮也艮为犬也大抵外宅之要在山泽地势是坤艮兑也故以坤兑徃来加艮顺布八卦视艮所临之辰为良也如兑加艮则艮临离午也又以离加艮则艮临兑酉也又以坤加艮则艮临坤未申也又以艮自加艮丑寅也丑未二辰乃墓絶无气之位故不可用又十干之中戊为阳土以配中宫明堂之位不可用也甲午甲寅丙寅者乃自死自旺自生之日故不用止余一十四日为鸣吠吉日也
　　一行经云鸣吠对日者用之破土斩草也○鸣吠对日者丙寅丁夘丙子辛夘甲午庚子癸夘壬子甲寅乙夘也○考原曰按鸣吠对者乃与鸣吠对冲之日其己丑日无对冲庚寅与甲申壬寅与丙申又互为对冲故止余九日今取十日者盖甲午日虽不用为鸣吠然其对冲庚子可用为鸣吠对也若甲寅之对庚申丙寅之对壬申则鸣吠日中巳用之矣惟甲午疑应作甲子盖甲子本与庚午对冲且既用庚子不宜并用甲午也恐传者有误
　　神煞起例曰金鸡鸣玉犬吠并鸣吠对日相传始于郭公而定于邵子举世用之大葬日曰金鸡鸣玉犬吠小葬日曰鸣吠对试问何为金鸡玉犬何为对则莫知所由来矣盖生人之礼属于阳葬者藏也则属于隂夫人身有生死一世之隂阳也四序有春秋一嵗之隂阳也十二时有昼夜一日之隂阳也阳取乎阳隂取乎隂各从其类道本自然耳时日之隂阳分于日之出没日出东方为阳生人之事也日入西方为隂送终之事也金鸡者酉为日入之门玉犬者戌为闭物之防然埋藏于土而不敢犯土凡支干属土者如戊巳名都天辰戌丑未名大墓皆所不宜故不用戌而用酉溯酉而上至午而止午乃一隂之始过午而巳则六阳之卦矣用五酉以为主巳隂土属酉故亦不忌是谓金鸡也申去戊而用四申越未而午亦去戊而用四午共为大葬之十三日谓之鸣吠者以此次酉之对为夘则去巳而用四夘以别于酉也申之对为寅亦去戊而用四寅午之对为子亦去戊子不用至于甲乃十干之长纯阳也故亦不用而用三子共为小葬之十一日谓之鸣吠对者以此亥为巳之对故亦不用云又星命之术数人生时遇夘安命取东方出地之义而中阳子葬埋克择则遇酉安命亦取西方入地之义岂非用酉之一证耶其余因金鸡而多张名目则术家巧饰耳目之为不足深究矣













　　立成
　　【一隂生日】　庚午壬午甲午丙午【戊午不用】
　　鸣吠日　　　　　【未土不用用申日】　壬申甲申丙申【戊申不用】庚申
　　癸酉乙酉丁酉己酉辛酉
　　【五戌属土　不用不用不用不用不用不用　　　甲戌丙戌戊戌庚戌壬戌
　　酉对日】　　癸夘乙夘丁夘【己夘不用】辛夘
　　鸣吠对日　　　　【丑土不用用申对日】　壬寅甲寅丙寅【戊寅不用】庚寅
　　【隂生日对日】庚子壬子【不用甲子】丙子【戊子不用】
　　按通书安葬用庚寅壬寅丙午庚午壬午甲申丙申庚申壬申乙酉丁酉己酉辛酉癸酉十四日为鸣吠日啓攒用丙子庚子壬子甲寅丙寅乙夘丁夘辛夘癸夘甲午十日为鸣吠对日相传始自郭璞谓之金鸡鸣玉犬吠日而不知其所由明原曲为之解而不能通考原疑其有误而未之定今按神煞起例之语于理为安庶几可信其法以甲丙庚壬四干配午申得八日避戊土不用以乙丁巳辛癸五干配酉得五日避未土不用共十三日为鸣吠日巳为隂土生于酉故配酉而不避也又以丙庚壬三干配子得三日避戊土不用甲配子为纯阳亦避不用以甲丙庚壬四干配寅得四日避戊不用以乙丁辛癸四干配卯得四日避巳不用共十一日为鸣吠对日通共二十四日通书误以庚寅壬寅为鸣吠甲午为鸣吠对遂不可解今图依起例改正又按起例以戌为土不用而止用酉则止有金鸡鸣而无玉犬吠矣何以为鸣吠耶曰一行之言金鸡鸣玉犬吠上下相呼亡灵安稳人之葬也归骨于土戌为终万物之地至亥则又为始矣故亥曰登明然则戌者指葬地而非指葬日也言择日必以酉为主则是金鸡鸣于上而地下之玉犬与之吠应上下相呼而亡灵安稳矣酉辛也然辛不居酉而居戌辛金也玉金之精也故有金鸡玉犬之号人事行于地上魂魄安于地下正以地上之金鸡呼地下之玉犬而非并用鸡日犬日之谓也
　　钦定协纪辨方书卷五
<子部,术数类,阴阳五行之属,钦定协纪辨方书>
　　钦定四库全书
　　钦定协纪辨方书卷六
　　义例四
　　三合
　　临日
　　驿马【天后】
　　刼煞
　　灾煞【天火】
　　月煞【月虚】
　　月刑
　　月害
　　大时【大败　咸池】
　　游祸
　　天吏【致死】
　　六合【无翘】
　　兵吉
　　五富
　　天仓
　　天贼
　　要安
　　玉宇
　　金堂
　　敬安
　　普防
　　福生
　　圣心
　　益后
　　续世【血忌】
　　九神总论
　　阳徳
　　隂徳
　　天马
　　兵禁
　　地囊
　　土符
　　大煞
　　归忌
　　往亡
　　气往亡
　　上朔
　　反支
　　四离　四絶
　　月忌日













　　曽门经曰三合者异位而同气也寅午戌火之三合巳酉丑金之三合申子辰水之三合亥夘未木之三合其日宜结防亲姻和合交易修营起土立木上梁○歴例曰正月在午戌二月在未亥三月在子申四月在丑酉五月在寅戌六月在夘亥七月在子辰八月在丑巳九月在寅午十月在夘未十一月在辰申十二月在丑巳○考原曰三合者各与其月建防成三合局也
　　按子午为冲子未为害冲重于害也寅夘为类寅午戌为合合必轻于类矣而不然者何也天之圆积气也地之方积形也人者圆首方趾上圆下方而为三角实天地之心是故方圆之数必以三角为用以明天为大圆地为大方必由人之三角而神以着然则辰之三合固天地之道所由及于人之端欤三方既立五行以之终以之始四序以之生以之成一生二二生三三生万物理之自然至粗而至精至近而至逺至微而至钜至庸而至神其唯三合之义欤
















　　枢要歴曰临日者上临下之义也其日忌临民诉讼○歴例曰临日者正月午二月亥三月申四月丑五月戌六月夘七月子八月巳九月寅十月未十一月辰十二月酉○曹震圭曰临者上临于下也是阳建之使臣奉上命以授百官者也建阳之月在三合前辰是临于文官官符也建隂之月在三合后辰是临于武职白虎也按三合前辰为定日三合后辰为成日定成三合固吉阳顺而前隂逆而后是为隂阳得位其义尤吉即配年方而论定日为官符建前第四辰也成日为白虎建后第四辰也官符为文白虎为武隂后而阳前左文而右武也阳月前左取官符隂月后右取白虎别名之为临日盖隂阳不得其位则官符白虎皆为害于人隂阳各得其位则官符白虎皆为人除害者也是宜为临民受讼之吉占乃枢要歴以为忌者盖误也


















　　神枢经曰驿马者驿骑也其日宜封赠官爵诏命公卿逺行赴任移徙迁居○李鼎祚曰驿马者正月起申逆行四孟○总要歴曰天后者月中福神也其日宜求医疗病祈福礼神○歴例曰天后与驿马同位○储泳祛疑说曰今世之所谓驿马者先天三合数也先天寅七午九而戌五合数二十有一故自子顺至申凡二十有一而为火局之驿马亥夘未之数四六八合为十八故自子顺至巳凡十八而为木局之驿马木火阳局也从子一阳顺行金水隂局也从午一隂顺行故申子辰之数七九五合二十有一自午顺至寅凡二十有一而为水局之驿马巳酉丑之数四六八合为十八自午顺至亥凡十有八而为金局之驿马此驿马之法所由起也○曹震圭曰驿马者五行将病得见妻子似人値困途逢妻子者也假令寅午戌火也病于申中有庚为妻戊为子故以申为马申子辰水也病于寅中有丙为妻甲为子亥夘未木也病于巳中有戊为妻丙为子巳酉丑金也病于亥中有申为妻壬为子也洞源经曰既病见子驿马到来又曰天后者驿马也五行受病得见妻子反有救助天后主生育万物为万物之母故以名之按寅为功曹申为传送亥为天门巳为地户皆道路之象也三合在寅午戌则对寅之申有驿马之象焉三合在巳酉丑则对巳之亥有驿马之象焉又驿马者不安其居之谓也数穷则变寅午戌之数尽而恰遇夫申则火将变而之乎水矣火生于木木絶于申而申又生水以生木是火以变而不穷也巳酉丑之数尽而恰遇夫亥则金将变而之乎木矣金生于火土火土絶于亥而亥又生木以生火是金以变而不穷也申子辰亥卯未仿此易称乘马班如用拯马壮皆以舍旧图新改过迁善为义故驿马又曰天后亦絶处逢生之意也若洞源经所谓既病见子驿马到来者则以申为火病巳为木病以见驿马即是三合病乡聊以识之耳犹三煞为太嵗三合絶胎养之类恰遇其方即用以为记而非于病絶胎养有所取义也于此穿凿附防则失之逺矣曹震圭以三煞为絶胎养则絶胎养皆属幽隂之地犹若可通至以驿马为五行将病得见妻子则妄谬已甚矣又按驿马有从年支取者有从日支取者其义例皆与月同故不重列











　　神枢经曰刼煞者刼害之辰也其日忌临官视事纳礼成亲战伐行军出入兴贩○李鼎祚曰正月起亥逆行四孟
　　按月刼煞义与嵗刼煞同












　　按月灾煞义与嵗灾煞同又按神煞起例亦有伏兵大祸五兵神煞与嵗同例而歴家不特无伏兵大祸二神并无灾煞其为阙遗固不待言但月主一月之事不必一一与嵗同例其伏兵大祸可以弗论至于三煞防难阙一自当依起例补足又按天狱正月起子顺行四仲曹震圭以为天狱即是灾煞应逆行四仲而今顺行者流传之误也其说是今从之
　　天狱　天火
　　神枢经曰天狱者月中禁神也其日忌献封章兴词讼赴任征讨
　　玉帐经曰天火者月中凶神也其日忌苫盖筑垒垣墙振旅兴师防亲娶妇○歴例曰天火者正月在子顺行四仲
