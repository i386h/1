<!-- { "loadSidebar": true } -->
　　朱子曰本图书原卦画隂阳家者流其亦衷诸此也作本原
　　河图
　　洛书
　　先天八卦次序
　　先天八卦方位
　　后天八卦次序
　　后天八卦方位
　　先天卦配河图之象
　　后天卦配河图之象
　　先天卦配洛书之数
　　后天卦配洛书之数
　　甲歴
　　十干　十二支　十二律　二十八舎
　　四序
　　六辰
　　十二月辟卦
　　十二辰二十八宿星象
　　二十八宿配日
　　五行
　　五行用事
　　五行生旺
　　干支五行
　　三合
　　六合
　　五鼠遁
　　五虎遁
　　五合化气
　　纳音
　　纳甲























　　河图一六为水居北二七为火居南三八为木居东四九为金居西五十为土居中北方水生东方木东方木生南方火南方火生中央土中央土生西方金西方金生北方水此五行相生之序也












　　洛书戴九履一左三右七二四为肩六八为足五居中央一六水尅二七火二七火尅四九金四九金尅三八木三八木尅五中土五中土尅一六水此五行相尅之序也












　　系辞传曰易有太极是生两仪两仪生四象四象生八卦邵子曰干一兑二离三震四巽五坎六艮七坤八干兑离震为阳巽坎艮坤为隂干兑为太阳离震为少隂巽坎为少阳艮坤为太隂












　　说卦传曰天地定位山泽通气雷风相薄水火不相射八卦相错邵子曰干南坤北离东坎西兑居东南震居东北巽居西南艮居西北所谓先天之学也













　　说卦传曰干天也故称乎父坤地也故称乎母震一索而得男故谓之长男巽一索而得女故谓之长女坎再索而得男故谓之中男离再索而得女故谓之中女艮三索而得男故谓之少男兑三索而得女故谓之少女












　　说卦传曰帝出乎震齐乎巽相见乎离致役乎坤说言乎兑战乎干劳乎坎成言乎艮邵子曰干统三男于东北坤统三女于西南干坎艮震为阳巽离坤兑为隂













　　啓附论曰图之左方阳内隂外即先天之震离兑干阳长而隂消也其右方隂内阳外即先天之巽坎艮坤隂长而阳消也葢所以象二气之交运也













　　啓附论曰图之一六为水即后天之坎位也三八为木即后天震巽之位也二七为火即后天之离位也四九为金即后天兑干之位也五十为土即后天之坤艮周流四季而偏旺于丑未之交也葢所以象五气之顺布也











　　啓附论曰洛书九数虚中五以配八卦阳上隂下故九为干一为坤因自九而逆数之震八坎七艮六干生三阳也又自一而顺数之巽二离三兑四坤生三隂也以八数与八卦相配而先天之位合矣
　　按术家以干配九坤配一离配三坎配七其数奇故为阳兑配四震配八巽配二艮配六其数偶故为隂










　　啓附论曰火上水下故九为离一为坎火生燥土故八次九而为艮燥土生金故七六次八而为兑干水生湿土故二次一而为坤湿土生木故三四次二而为震巽以八数与八卦相配而后天之位合矣
　　按邵子以文王八卦为入用之位后天之学朱子以洛书为数之用术家飞宫吊替俱用后天配洛书其法以坎一坤二震三巽四中五干六兑七艮八离九为序刘歆曰八卦九章相为表里张衡曰圣人重之以卜筮杂之以九宫则所从来远矣
　　甲歴
　　周礼十日之号十有二辰之号十有二月之号十有二歳之号二十有八星之号郑注曰日谓从甲至癸辰谓从子至亥月谓从娵至荼歳谓从摄提格至赤奋若星谓从角至轸○尔雅月阳月在甲曰毕在乙曰橘在丙曰修在丁曰圉在戊曰厉在已曰则在庚曰窒在辛曰塞在壬曰终在癸曰极月名正月为娵二月为如三月为寎四月为余五月为臯六月为且七月为相八月为壮九月为元十月为阳十一月为辜十二月为涂歳阳太歳在甲曰阏逢在乙曰旃在丙曰柔兆在丁曰强圉在戊曰着雍在已曰屠维在庚曰上章在辛曰重光在壬曰黓在癸曰昭阳歳名太歳在寅曰摄提格在卯曰单阏在辰曰执徐在已曰大荒落在午曰敦牂在未曰协洽在申曰涒滩在酉曰作噩在戌曰阉茂在亥曰大渊献在子曰困敦在丑曰赤奋若
　　十干　十二支　十二律　二十八舎
　　蔡邕独断云干干也其名有十甲乙丙丁戊己庚辛壬癸是也支枝也其名一十有二子丑寅卯辰巳午未申酉戌亥是也○礼记月令春月其日甲乙夏月其日丙丁中央土其日戊巳秋月其日庚辛冬月其日壬癸○史记律书曰七正二十八舍律歴天所以通五行八正之气天所以成熟万物也舎者日月所舎舎者舒气也不周风居西北主杀生东壁居不周风东主辟生气而东之至于营室营室者主营胎阳气而产之东至于危危垝也言阳气之危垝故曰危十月也律中应钟应钟者阳气之应不用事也其于十二子为亥亥者该也言阳气藏于下故该也广莫风居北方广莫者言阳气在下隂莫阳广大也故曰广莫东至于虚虚者能实能虚言阳气冬则宛藏于虚日冬至则一隂下藏一阳上舒故曰虚东至于须女言万物变动其所隂阳气未相离尚相如胥也故曰须女十一月也律中黄钟黄钟者阳气踵黄泉而出也其于十二子为子子者滋也滋者言万物滋于下也其于十母为壬癸壬之为言任也言阳气任养万物于下也癸之为言揆也言万物可揆度故曰癸东至牵牛牵牛者言阳气牵引万物出之也牛者冒也言地虽冻能冒而生也牛者耕植种万物也东至于建星建星者建诸生也十二月律中大吕大吕者其于十二子为丑丑者纽也言阳气在上未降万物厄纽未敢出条风居东北主出万物条之言条治万物而出之故曰条风南至于箕箕者言万物根棋故曰箕正月也律中泰簇泰簇者言万物簇生也故曰泰簇其于十二子为寅寅言万物始生螾然也故曰寅南至于尾言万物始生如尾也南至于心言万物始生有华心也南至于房房者言万物门户也至于门则出矣明庶风居东方明庶者明众物尽出也二月也律中夹钟夹钟者言隂阳相夹厠也其于十二子为卯卯之为言茂也言万物茂也其于十母为甲乙甲者言万物剖符甲而出也乙者言万物生轧轧也南至于氐氐者言万物皆至也南至于亢亢者言万物亢见也南至于角角者言万物皆有枝格如角也三月也律中姑洗姑洗者言万物洗生其于十二子为辰辰者言万物之蜄也清明风居东南维主风吹万物而西之轸轸者言万物益大而轸轸然西至于翼翼者言万物皆有羽翼也四月也律中仲吕仲吕者言万物尽旅而西行也其于十二子为己巳者言阳气之已尽也西至于七星七星者阳数成于七故曰七星西至于张张者言万物皆张也西至于注注者言万物之始衰阳气下注故曰注五月也律中防宾防宾者言隂气幼少故曰防痿阳不用事故曰宾景风居南方景者言阳气道竟故曰景风其于十二子为午午者隂阳交故曰午其于十母为丙丁丙者言阳道着明故曰丙丁者言万物之丁壮也故曰丁西至于弧弧者言万物之吴落且就死也西至于狼狼者言万物可度量断万物故曰狼凉风居西南维主地地者沈夺万物气也六月也律中林钟林钟者言万物就死气林林然其于十二子为未未者言万物皆成有滋味也北至于罚罚者言万物气夺可伐也北至于参参言万物可参也故曰参七月也律中夷则夷则言隂气之贼万物也其于十二子为申申者言隂用事申贼万物故曰申北至于浊浊者触也言万物皆触死也故曰浊北至于留留者言阳气之稽留也故曰留八月也律中南吕南吕者言阳气之旅入藏也其于十二子为酉酉者万物之老也故曰酉阊阖风居西方阊者倡也阖者藏也言阳气道万物阖黄泉也其于十母为庚辛庚者言隂气庚万物故曰庚辛者言万物之辛生故曰辛北至于胃胃者言阳气就藏皆胃胃也北至于娄娄者呼万物且内之也北至于奎奎者主毒螫杀万物也奎而藏之九月也律中无射无射者隂气盛用事阳气无余也故曰无射其于十二子为戌戌者言万物尽灭故曰戌
　　四序
　　寅卯辰木　己午未火　申酉戌金　亥子丑水右谓之令星即春夏秋冬五气也
　　六辰
　　子寅辰午申戌为阳　　丑卯己未酉亥为隂
　　右阳从阳隂从隂六阳辰四阳卦纳之六隂辰四隂卦纳之


















　　正月建寅泰卦
　　月令孟春郑注曰孟春者日月防于娵訾而斗建寅之辰也正月三阳之月泰三阳之卦故以配之
　　二月建卯大壮卦
　　月令仲春郑注曰仲春者日月防于降娄而斗建卯之辰也二月四阳之月大壮四阳之卦故以配之
　　三月建辰夬卦
　　月令季春郑注曰季春者日月防于大梁而斗建辰之辰也三月五阳之月夬五阳之卦故以配之
　　四月建巳乾卦
　　月令孟夏郑注曰孟夏者日月防于实沈而斗建巳之辰也四月纯阳之月干纯阳之卦故以配之
　　五月建午姤卦
　　月令仲夏郑注曰仲夏者日月防于鹑首而斗建午之辰也夏至一隂始生姤一隂之卦故以配之
　　六月建未遯卦
　　月令季夏郑注曰季夏者日月防于鹑火而斗建未之辰也六月二隂之月遯二隂之卦故以配之
　　七月建申否卦
　　月令孟秋郑注曰孟秋者日月防于鹑尾而斗建申之辰也七月三隂之月否三隂之卦故以配之
　　八月建酉观卦
　　月令仲秋郑注曰仲秋者日月防于寿星而斗建酉之辰也八月四隂之月观四隂之卦故以配之
　　九月建戌剥卦
　　月令季秋郑注曰季秋者日月防于大火而斗建戌之辰也九月五隂之月剥五隂之卦故以配之
　　十月建亥坤卦
　　月令孟冬郑注曰孟冬者日月防于析木而斗建亥之辰也十月纯隂之月坤纯隂之卦故以配之
　　十一月建子复卦
　　月令仲冬郑注曰仲冬者日月防于星纪而斗建子之辰也冬至一阳始生复一阳之卦故以配之
　　十二月建丑临卦
　　月令季冬郑注曰季冬者日月防于枵而斗建丑之辰也十二月二阳之月临二阳之卦故以配之
　　考原曰按史记天官书曰用昏建者杓夜半建者衡平旦建者魁又春秋运斗极云第一天枢第二璇第三玑第四权第五衡第六开阳第七摇光第一至第四为魁第五至第七为杓合而为斗如正月初昏则用斗杓指寅夜半则用斗衡指寅平旦则用斗魁指寅也其日月所防之宫谓之月将娵訾亥也降娄戌也大梁酉也实沈申也鹑首未也鹑火午也鹑尾已也寿星辰也大火卯也析木寅也星纪丑也枵子也子曰神后丑曰大吉寅曰功曹卯曰太冲辰曰天罡已曰太乙午曰胜光未曰小吉申曰传送酉曰从魁戌曰河魁亥曰登明月建运天道而左旋为天关月将禀地道而右转为地轴

















