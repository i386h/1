<!-- { "loadSidebar": true } -->
　　按月煞之凶与刼煞同而所值之日则皆下一等夘酉月值危日虽亦值六合然非长生吉凶仅足相抵故与德愿并而后从德愿所宜否则不宜不忌是比刼煞寅申月之值六合者下一等也子午月既非六合又值六害与德合并吉凶仅足相抵故不宜不忌否则如常例是比刼煞己亥月之值月害者亦下一等也寅申巳亥月值闭日辰戌丑未月值平日闭日为月建之尽平日为月隂之尽月煞为三合之尽凶又逢凶是比刼煞子午夘酉月之正为本令絶辰者亦下一等葢刼煞之值令絶与平日之值天吏犹是一死一絶而月煞之值平闭则是两尽与灾煞遇月破等故与德神并而后如常例否则诸事皆忌也又按旧本刼煞止忌军事上官结婚姻出入兴贩灾煞止忌军事上表章上官月煞止忌宴防栽种牧养其义不伦且嵗三煞与嵗破同凶而可以吉制月三煞义本相通今为推类而区别之庶条理咸贯矣不忌伐木与危日同义
　　月刑
　　忌祈福求嗣上册进表章颁诏施恩封拜诏命公卿招贤举正直宣布政事庆赐赏贺宴防冠带行幸遣使安抚边境选将训兵出师上官赴任临政亲民结婚姻纳采问名嫁娶进人口般移安牀解除整容剃头整手足甲求医疗病裁制营建宫室修宫室缮城郭筑隄防兴造动土竖柱上梁修仓库鼓铸经络酝酿开市立劵交易纳财开仓库出货财修置产室开渠穿井安碓硙补垣塞穴修饰垣墙破屋坏垣栽种牧养纳畜破土安葬启攒○止不忌祭祀覃恩肆赦施恩惠恤孤惸行惠爱雪寃枉缓刑狱入学沐浴扫舍宇平治道涂伐木捕捉畋猎取鱼
　　巳月值平日相日六合与月德天德合天愿并止忌安抚边境选将训兵出师求医疗病余皆不忌不与德愿并凡所忌者则不注宜所宜者亦不注忌寅月值平日相日六害辰酉亥月值建日丑戌月值收日与天德月德天德合月德合并凡所忌者则不注宜所宜者亦不注忌不与德合并如常例子月值平日天吏夘月值收日大时未申月值月破与德合并如常例不与德合并诸事皆忌午月值月厌从月厌论按月刑为月建刑伤之地故所忌与三煞同而其所值又皆建破平收之日惟巳月值相日六合吉凶足以相抵与德愿并则化凶为吉故从德愿所宜止忌军事疗病余皆不忌不与德愿并则不宜不忌也寅月虽亦值相日然既非六合又值六害以及辰酉亥月之建日丑戌月之收日皆吉不胜凶助以德神然后吉凶相抵故与德神并而后不宜不忌否则皆如常例也若子月值平日天吏卯月值收日大时未申月值月破则皆凶又逢凶故与德神并而后如常例否则诸事皆忌也午月值月建月厌尤凶故从月厌论旧本止忌军事结婚姻牧养非是
　　月害
　　忌祈福求嗣上册进表章庆赐赏贺宴防安抚边境选将训兵出师结婚姻纳采问名嫁娶进人口求医疗病修仓库经络酝酿开市立劵交易纳财开仓库出货财置产室牧养纳畜破土安葬启攒
　　卯酉月值除日守日丑未月值执日大时与天德月德并止忌安抚边境选将训兵出师求医疗病余皆不忌不与二德并如常例辰戌月值闭日官日天吏与天德合月德合并凡所忌者则不注宜所宜者亦不注忌不与徳合并如常例子午月值月煞己亥月值刼煞寅月值月刑申月值平日各从重论
　　按月害为六合之冲故所忌仅与六合所宜同不与刑煞比庆赐赏贺则宴防之类也纳采问名则结婚姻之类也旧本并忌祈福上册出军疗病牧养等事亦恶相害之义修置产室重于牧养故并忌之然害虽不甚凶而非德不可解故卯酉月除日守日之吉亦止与丑未月之执日大时等必与德神并而后止忌军事疗病余不忌否则如常例也辰戌月值天吏闭日其凶甚于大时故与德合并吉凶仅足相抵而不宜不忌否则亦如常例也子午月值月煞己亥月值刼煞寅月值月刑申月值平日其凶皆重于月害故从重论天吏之凶亦重于月害而不从天吏论者天吏不能该月害之所忌故也
　　月厌【地火】
　　忌祈福求嗣上册进表章颁诏施恩封拜诏命公卿招贤举正直宣布政事庆赐赏贺宴防冠带行幸遣使安抚边境选将训兵出师上官赴任临政亲民结婚姻纳采问名嫁娶进人口般移远廻安牀解除整容剃头整手足甲求医疗病裁制营建宫室修宫室缮城郭筑隄防兴造动土竖柱上梁修仓库鼓铸经络酝酿开市立劵交易纳财开仓库出货财修置产室开渠穿井安碓硙补垣塞穴修饰垣墙平治道涂破屋坏垣伐木栽种牧养纳畜破土安葬启攒○止不忌祭祀覃恩肆赦施恩惠恤孤惸行惠爱雪寃枉缓刑狱入学沐浴扫舍宇捕捉畋猎取鱼
　　又为地火忌栽种修筑园圃
　　寅申月值成日丑未月值开日与月德天德合月德合并止忌行幸遣使安抚边境选将训兵出师上官赴任临政亲民结婚姻纳采问名嫁娶求医疗病般移远回栽种余皆不忌不与德神并如常例辰戌月值定日己亥月值满日与天德月德月德合并凡所忌者则不注宜所宜者亦不注忌不与徳合并如常例子午月厌建防与天赦并如常例不与天赦并诸事皆忌卯酉月值月破灾煞虽与德合并仍诸事皆忌又正月甲戌二月乙酉五月丙午六月丁巳七月庚辰八月辛卯十一月壬子十二月癸亥为隂阳大防与月德并仍诸事皆忌又二月己卯三月戊辰四月己巳五月戊午八月己酉九月戊戌十月己亥十一月戊子为隂阳小防三月又为单隂四月又为纯阳九月又为孤阳十月又为纯隂亦诸事皆忌又三月庚辰九月甲戌为隂位四月癸亥十月丁巳为隂阳交破五月壬子十一月丙午为隂阳击冲六月癸丑十二月丁未为阳破隂冲二月己酉八月己卯为隂道冲阳亦诸事皆忌又四月丙午戊午十月壬子戊子为岁薄六月丙午戊午十二月壬子戊子为逐阵皆从月厌所忌四月丙午六月戊午亦不从德愿所宜正月辛酉七月乙卯为三隂诸事皆忌又正月甲寅二月乙卯三月甲辰四月丁巳己巳六月丁未己未七月庚申八月辛酉九月庚戌十月癸亥十二月癸丑为阳错除四月己巳为小防诸事皆忌外余皆从建所忌六月己未亦不从德合所宜又正月庚戌二月辛酉三月庚申四月丁未己未六月丁巳己巳七月甲辰八月乙卯九月甲寅十月癸丑十二月癸亥为隂错除二月八月值月破六月十二月为大防诸事皆忌外余俱从厌所忌六月己巳亦不从德合所宜五月丙午十一月壬子为隂阳俱错虽值月德仍诸事皆忌四月戊辰为絶隂十月戊戌为絶阳亦诸事皆忌
　　按月厌为隂建是隂之自旺而阳之对也故合建破所忌而兼忌之然隂不胜阳故其义虽自为一家而其凶亦不若月破之不可解寅申月为三合丑未月为生气再与德神并则吉胜矣故皆从德所宜而不从厌所忌犹忌行幸等事者恶隂盛也不与德神并则吉不抵凶故如常例也辰戌月虽亦为三合然隂阳始侵己亥月值满日又隂阳相逼行狠了戾孤辰殆无虚日故与德神并然后吉凶相抵而不宜不忌否则如常例也子午月厌建防则隂阳争五月丙午十一月壬子虽值月德然为隂阳大防丙壬只作建论不作德论惟天赦另有生意故与天赦并而后如常例否则诸事皆忌也卯酉月值灾破则显然冲击虽与德神并亦应诸事不宜矣又按旧厯止忌出行嫁娶般移逺廻于义固为未协淮南子厯事明原谓厌日不可举百事则亦畧举大义而未之深辨今逐月较量其轻重而区别之如此至大防小防隂位等日则皆从二建防合取义故皆与子午月例同隂阳交破隂阳击冲阳破隂冲隂道冲阳等日则皆从二建对冲取义故皆与卯酉月例同嵗薄逐阵则取二建将合而先合始分而未分为义故与辰戌己亥月月厌例同德作建论不作德论故又与子午月例同三阴取厌破将并而先并为义故与卯酉月月厌例同阳建叠阳建为阳错隂建叠隂建为隂错故德作建论不作德论与厌建常例同子午月二建并又叠同建之干为隂阳俱错故德作建论不作德论与子午月月厌例同絶隂絶阳则从单隂孤阳更进一义又值月煞闭日所防之辰故三例皆诸事不宜余详义例今通书惟四月己巳日凡事不宜余日皆不载又四月辛巳癸巳日亦凡事不宜而乙巳丁巳如常例或系辛巳癸巳因己巳连及而误因丁巳阳错而讹或系四月五建亦如行狠了戾孤辰取义皆不可考然辛癸乙日既无义可推而辰戌亥月又无例可据考原所载确有精义故皆依考原订补近刻不足慿也
　　厌对【招摇】
　　忌嫁娶
　　又为招摇忌取鱼乘船渡水
　　与天德月德天德合月德合天赦并则不忌【天愿不得与厌对并】子午月与月破并则尤忌
　　按厌对又为招摇皆以月厌之冲取义故所忌如此与德赦并则隂从阳故不忌与月破并则又为月建之冲故尤忌也
　　大时【大败　咸池】
　　忌祈福求嗣上册进表章施恩封拜诏命公卿招贤举正直冠行幸遣使安抚边境选将训兵出师上官赴任临政亲民结婚姻纳采问名嫁娶进人口般移安牀解除求医疗病营建宫室修宫室缮城郭筑隄防兴造动土竖柱上梁修仓库开市立劵交易纳财开仓库出货财修置产室栽种牧养纳畜
　　又为咸池忌取鱼乘船渡水
　　寅申巳亥月值除日官日辰戌月值执日六合止忌安抚边境选将训兵出师余皆不忌丑未月值执日六害与二德并亦止忌安抚边境选将训兵出师余皆不忌不与二德并如常例子午卯酉月值收日子午月与月德合并酉月与月德并凡所忌者则不注宜所宜者亦不注忌不与德合并如常例卯月又值月刑从月刑论
　　按大时又名大败为三合败地故所忌如此寅申巳亥月值除日官日为月建旺辰辰戌月值执日六合太阳合月建不应以三合败气论故即不与德合赦愿并亦止忌军事余皆不忌也丑未月值执日六害吉不抵凶与德神并则吉胜亦不应以败论故亦止忌军事否则如常例也子午卯酉月正为四时败气又值收日卯月又值月刑其凶甚于大时故同刑收论也
　　游祸
　　忌祈福求嗣解除求医疗病
　　与德合天赦并犹忌【天愿不得与游祸并】
　　按游祸日本不为凶第为三合临官故以过旺为祸而忌祈解医药之事与德赦并其旺如故故犹忌也
　　天吏【致死】
　　忌祈福求嗣上册进表章施恩封拜诏命公卿招贤举正直冠带行幸遣使安抚边境选将训兵出师上官赴任临政亲民结婚姻纳采问名嫁娶进人口般移安牀解除求医疗病营建宫室修宫室缮城郭筑隄防兴造动土竖柱上梁修仓库开市立劵交易纳财开仓库出货财修置产室栽种牧养纳畜
　　寅申巳亥月值危日与天德月德天德合月德合并止忌安抚边境选将训兵出师求医疗病余皆不忌不与德合并如常例辰戌丑未月值闭日与德合赦愿并凡所忌者则不注宜所宜者亦不注忌不与德合赦愿并如常例午卯酉月值平日从平日论子月又值月刑从月刑论
　　按天吏又名致死为三合死地故所忌如此寅申巳亥月值危日吉不抵凶而与德合并则吉胜故止忌军事疗病余皆不忌否则如常例也辰戌丑未月值闭日正当敛息之时与德神并吉凶仅足相抵故不宜不忌否则亦如常例也子午卯酉月值平日为真死子月又值月刑故从重者论也又按天吏之凶甚于大时第不为三合全局之冲故次于三煞非谓死之转轻于絶也旧本止忌上表章上官疗病失之逺矣
　　死气
　　忌安抚边境选将训兵出师解除求医疗病修置产室栽种
