<!-- { "loadSidebar": true } -->
　　壬子巽巳辛戌六山属土乙辰庚酉四山属金甲夘坤申四山属水艮寅丁未四山属木癸丑丙午干亥六山属火○魏鉴曰此十干化气所生也其法用五子元遁视化气天干所加之支即为同气而同宫之干维随之如甲巳化土依五子元遁得甲子己巳甲戌故子巳戌属土而壬与子巽与巳辛与戌俱同宫故六山俱属土乙庚化金依五子元遁得庚辰乙酉故辰酉属金而乙与辰庚与酉俱同宫故四山俱属金也余仿此
　　凡斗首俱以坐山所属五行为王为我为元辰我生者为亷贞为子孙生我者为贪狠为官星我尅者为武曲为妻财尅我者为破军为鬼贼
　　凡择日期以年月为上为外为出日时为下为内为入元辰宜生旺有气宜生出不宜死絶受尅亷贞子孙只喜一位重见则泄气损子孙贪狼官星不宜生入尅入宜休囚武曲妻财宜生旺有气宜生入尅入不宜生出尅出破鬼宜休囚尅出不宜生旺有气
　　按斗首五行不知其所自起为其説者皆托之杨筠松及观筠松所着诸篇絶无一语论及斗首其为伪托可知今台本亦不载而四方术士多挟之以为秘诀举世莫能别其是非不知其説则固支离之甚者也如因甲巳化土遂以甲巳遁出之甲巳二干所临之支及其同宫干维皆属土而甲巳反不属土其大防已离其宗而亷贞贪狼诸名又非卦变本义由兹而推衍之别为吉凶格局更不可问故撮其大要而辨之观者知其无稽自不惑于其説而好竒以自逞者其亦可息矣
　　尊星帝星
　　选择宗镜曰凡选择取用尊帝二星到山到向到方能压一切凶煞召吉致祥若防歳命贵人禄马同到修造遇之发福最快
　　年起例凡上元下元甲子年尊星起干六乙丑兑七丙寅艮八顺行中元甲子年尊星起坎一亦顺行俱不入中宫轮六十年其对宫为帝星如下元甲子年造干山巽向尊星到干帝星到巽大吉
　　月起例凡甲丙戊庚壬五阳年正月九月尊星到艮二月十月到离三月十一月到坎四月十二月到坤五月到震六月到巽七月到干八月到兑乙丁巳辛癸五隂年正月九月到震二月十月到巽三月十一月到干四月十二月到兑五月到艮六月到离七月到坎八月到坤其对宫为帝星
　　日起例凡冬至后甲子日尊星起干夏至后甲子日尊星起坎顺行六十日不入中宫其对宫为帝星
　　时起例凡子寅辰午申戌六阳日甲子时尊星起干丑夘己未酉亥六隂日甲子时尊星起坎俱顺行不入中宫其对宫为帝星
　　按选择宗镜极言尊帝二星之吉今考其起例甚无义理宜乎台本之不用也其曰年例上元下元甲子起干六中元甲子起坎一者盖自上元甲子年起干六至己未年而七周庚申年又值干六则中元甲子必起坎一也又至己未年而七周庚申年又起坎一则下元甲子必起干六也然下元甲子六十年既尽而再起上元则不能复至干六与三元九宫周而复始之义不合且既用飞九宫而不用中五亦属非理大抵亦术士之揑造耳其阳年正月起艮八亦即月九星正月起八白之义然年例已不合月日时益不足论矣
　　神在
　　通书以甲子乙丑丁夘戊辰辛未壬申癸酉甲戌丁丑己夘庚辰壬午甲申乙酉丙戌丁亥己丑辛夘甲午乙未丙申丁酉乙巳丙午丁未戊申己酉庚戌乙夘丙辰丁巳戊午己未辛酉癸亥三十五日为神在日其日宜祭祀曹震圭作明原谓为唐贾耽所集曲为之解而不能通又引撮要曰旧本错误十有八日今依官本改正未审旧本为非新本为是选择宗镜则曰神无所不在以此三十五日为神在日其不在日又何在乎今徧查诸家通书皆无解説惟道藏玉匣记云许真君考天曹案簿三十一日诸神在人间地府祭祀受福余日诸神在天求福反祸察其日数虽比通书少四日不同九日然其为根本于玉匣记而又加之以传譌亦可断矣查玉匣记出道续藏乃明嘉靖年所添许旌阳晋代人有传可考荒诞不经莫此为甚
　　上吉七圣
　　辛未壬申癸酉己夘壬午甲申壬寅甲辰丙午己酉庚戌丙辰己未庚申辛酉十五日为大明日今通书称上吉日明原谓是李淳风所集又以丙寅丁夘戊辰己巳壬申癸酉甲戌乙亥丙子丁丑庚辰辛巳甲申乙酉戊子己丑庚寅辛夘甲午乙未戊戌己亥壬寅癸夘甲辰乙巳戊申己酉庚戌壬子癸丑甲寅乙夘戊午己未庚申辛酉三十七日为七圣日明原谓是贾耽所集七圣者黄帝元女文王周公孔子天老董仲舒也其日宜举百事天老为黄帝时人尚未知其有无至元女之説更为误谬元者天之色也女者母万物者也亥在子前至于子而天开矣子前为亥则亥乃生天之本也故干在亥宋儒曰以形体言之谓之天以主宰言之谓之帝以性情言之谓之干故干者天之性情也性情在形体之先故天开于子而干在亥也干在亥即是生天者矣故又以元女名之元即天也女为母义故六壬之术于十干中配壬为名谓是元女所传壬即亥云尔乃以元女为实有此人又能与黄帝文王周公孔子同集此三十七日流传人世亦可嗤矣又以董仲舒配成七圣益为怪谬不伦
　　伏断日宻日裁衣日
　　伏断日宻日裁衣日皆以值宿起算查二十八宿选择之法来自西域伏断以日配宿略似旬空路空八十四日而一周其法以子日起虚丑值斗亥值壁亥子丑属水而又值水宫之宿以水遇水为嫌是与路空之义相似也以下按支逆数则进四宿顺数则退四宿盖支十二而宿二十八支轮二周必差四位故连本位隔四取之戌值胃酉值觜申值鬼未值张午值角已值房辰值箕夘值斗寅值室其值日之宿皆在日支后二宫是与旬空之义相似也然寅夘日在后三宫则因隔四所致必不能合较之旬空路空之义亦又疎矣且伏断本选时之法兼取亢牛娄鬼四金宿为暗金伏断时其法以一元甲子日起虚二元甲子日起奎三元甲子日起毕四元甲子日起鬼五元甲子日起翼六元甲子日起氐七元甲子日起箕七元既尽而甲子日又起虚周而复始各从甲子日起子时歴六十日七百二十时而止然其数则亦七日八十四时而一周也如一元甲子日起虚宿即从子时起虚寅时值室巳时值娄酉时值觜故一元甲子日子时寅时酉时皆为伏断已时为暗金由是顺数乙丑日子时起鬼丙寅日子时起箕丁夘日子时起毕戊辰日子时起氐己巳日子时起奎庚午日子时起翼至辛未日子时又起虚与甲子日同二元甲子日起奎宿即从子时起奎丑时值娄申时值鬼故二元甲子日丑时申时皆为暗金申时又为伏断以次顺数乙丑日子时起翼丙寅日子时起虚丁夘日子时起鬼戊辰日子时起箕己巳日子时起毕庚午日子时起氐至辛未日子时又起奎亦与甲子日同三元以后皆仿此但以日而论则七元四百二十日而一周而以时而论则六十日七百二十时自一元甲子日子时起虚至癸亥日亥时至亢而止与二元甲子日子时起奎者尚隔十有二宿不能轮转则是虽有七元之説而其义实不能通夫理非自然数非脗合皆属揑造宜今选时之不用也密日者乃房虚星昴四宿七政属日西语曰密彼地以为主喜事而中国遂以其日忌安啓攒凶事亦无谓矣且西域二十八宿分属七政其日各有宜忌与中国风俗逈然不同专取密日更属无谓至以角亢房斗牛虚壁奎娄鬼张翼轸十三宿为宜裁衣亦出彼地俗忌并不可从密日裁衣日易明不列立成伏断日时各列立成于后

　　伏断时立成

　　上兀下兀
　　宋王明清谈录载丁顾言宦蜀至官有期驻舟江浒游憩山寺遇老僧问何为而至丁具以告又问期在何时丁又以告僧曰是取为兀日不可视事勿避之君必以事去丁笑而不应既至官月余以事免归是兀日之説自宋已有之矣顾详其取义不过小六壬之留连赤口日耳阳年正月初一日起小吉隂年正月初一日起留连按日顺数毫无深义然则宋时老僧亦偶中耳人之以事去官者岂尽由视事之遇兀日耶以兀日视事者又岂尽去官耶

　　通书以每月初四初七十六十九二十八凡五日谓之四不祥忌上官赴任临政亲民世俗信之惟谨今按其起例盖以隔三为破对七为冲乃月朔地支冲破之日犹建除家之平破日也假如月朔是子日子破夘而冲午此五日者非夘日则午日也月朔是丑日丑破辰而冲未此五日者非辰日则未日也自寅至亥皆仿此盖古者以月朔为吉月故术士遂以冲破之日为不祥然日统于月月建当令气王故以冲破为凶若月朔亦月中之一日耳余日干支无与月朔冲破之理则四不祥之名亦附防支离之甚者也今删去不用

　　红沙
　　转神歴曰红沙者孟月酉仲月巳季月丑其日忌嫁娶○储泳袪疑説曰己酉丑之所以为煞者先天数之四冲也夫子午之数各九夘酉各六总为三十自子顺行极三十而见已是为四仲之正煞寅申各七己亥各四总二十二自子顺行极二十二而见酉是为四孟之正煞辰戌各五丑未各八总二十六自子顺行极二十六而见丑是为四季之正煞此申壬三煞之所由起也
　　按红沙即身壬煞储华谷以为极数然驿马亦是极数是不得以极为凶也即谓驿马为三合身壬为四冲然四冲为建破平收而平收亦不尽以为忌况酉月巳日则是三合亥月酉日则是生气亦未可以其为四冲之总数而遂谓之冲非若驿马实有动象若四季月丑日则真建破魁罡不待以红沙而后为忌也又一本孟月取巳仲月取酉皆与季月例同通书万年书皆不用故今仍之不以转神为据云
　　章光
　　堪舆经以月厌前一辰为章光后一辰为无翘盖堪舆家专忌月厌故前后并忌然亦是后人附防耳无翘即太阳辨见义例堪舆家专取不将乃厌前干配厌后支章光已是厌前支自在不用之内不须又立章光名色也且日辰非同方位比连无前后并忌之理别本又以厌后为金乌厌前为玉兔并为歳神吉方然则方且不忌何况于日曹震圭谓章光者能为月厌章显其光故凶将又谓月厌能为太阳章显其光而以为吉也耶
　　五合五离
　　五合五离见义例俗术又以甲寅乙夘为日月合丙寅丁夘为隂阳合戊寅己夘为人民合庚寅辛夘为金石合壬寅癸夘为江河合甲申乙酉为日月离丙申丁酉为隂阳离戊申己酉为人民离庚申辛酉为金石离壬申癸酉为江河离就五行而立五名不惟非五合五离本义且甲乙何以为日月丙丁何以为隂阳皆不可晓而世俗遂以戊寅己夘为大吉戊申己酉为大凶亦可怪也附防之害理多类此
　　【未壬申　　　癸　　　酉　　　　甲戌乙】
　　【亥丙子丁丑　戊寅己　　夘庚辰　　辛巳壬午癸未甲申　　　乙酉丙　　　戌　　　丁亥戊子己丑　庚寅辛夘壬　辰癸巳　　甲午乙未丙申　　丁酉戊　　戌己亥　　庚子辛】【丑壬寅　　癸夘甲　　辰乙巳　　丙午丁未戊申　　己酉庚　　戌辛亥壬子　癸丑甲寅乙】【夘丙辰丁】入殓安　【已戊午己】葬　　【未庚申辛】的　　【酉壬戌癸】呼
　　【亥按　　　　通书　　　曰已　　　　上的呼临　　　　事之　　　日被　　　　呼之】
　　【人避　　　　之而　　　世俗　　　　误于其説　　　　孝子　　　生命　　　　值被】
　　【呼者　　　　甚至　　　不亲　　　　殓不】
　　【临　　　　辛　　　　丑　　　　生人　　　　辛　　　　巳　　　　丙午甲】
