<!-- { "loadSidebar": true } -->
　　按曹震圭以土符为符信之义似也而以夏为土休秋为土相则于五胜之义舛焉夫天之生物皆地生之者也故十二辰无非土也万物生于东旺于南收于西藏于北而由北而东则土之所以终万物始万物者也由南而西则土之所以盛美昌炽夫万物者也由西而北则土之所以伏藏保固夫万物者也寅巳申亥长生之位则以丑寅卯辰为其长生之符子卯午酉帝旺之位则以巳午未申为其帝旺之符辰未戌丑收藏之位则以酉戌亥子为其收藏之符故曰土符也其有所忌者亦犹月建之为土府尊之故不敢犯也













　　神枢经曰大煞者月中亷察也所值之日忌出军征讨嫁娶纳财竖柱上梁移徙置室○李鼎祚曰大煞者正月在戌二月在巳三月在午四月在未五月在寅六月在夘七月在辰八月在亥九月在子十月在丑十一月在申十二月在酉○曹震圭曰东方之位生育万物南方之位成熟万物西方之位杀伐万物北方之位收藏万物大煞者月中廉察也子丑寅月歴西方申酉戌者盖谓阳气将出万物将生故巡察西方无以妄杀也夘辰巳月歴南方巳午未者谓万物生长之时故巡察南方使有成熟也午未申月歴东方寅卯辰者谓万物成熟宜在养育也酉戌亥月歴北方亥子丑者谓万物收成使有敛藏也
　　按月之大煞即嵗之飞廉其义亦相同见第三卷



















　　广圣歴曰归忌者月内凶神也其日忌逺行归家移徙娶妇○歴例曰孟月丑仲月寅季月子○曹震圭曰子者一阳丑乃二阳寅乃三阳盖此三辰阳气始盛主动于外不可反归于内也○考原曰孟月忌丑仲月忌寅季月忌子者皆忌退后一辰所谓归忌也如子为仲丑为季寅为孟故孟月忌退归于季仲月忌退归于孟季月忌退归于仲也
　　后汉书郭镇传曰陈伯敬行必矩步坐必端膝还触归忌则止寄乡亭注曰隂阳书歴法曰归忌日四孟在丑四仲在寅四季在子其日不可逺行归家及徙也然则归忌之说其来旧矣曹震圭与考原所云俱有理而其旨未畅盖子一阳也丑二阳也寅三阳也阳主进隂主退今丑退于子寅退于丑卯退于寅是逆阳之道也故为归忌余月仿此又按归忌与飞廉同义子丑寅为支辰之始子旺之始也丑墓之始也寅生之始也寅申巳亥四生之月归忌在丑是忌生之退归于墓也卯午酉子四旺之月归忌在寅是忌旺之退归于生也辰未戌丑四墓之月归忌在子是忌墓之退归于旺也故其日忌逺逥移徙广圣歴谓并忌嫁娶者盖以妇人谓嫁曰归而忌之夫谓嫁曰归明从夫之义云耳非逺行之归也易渐卦彖辞曰女归吉渐进也非退也诗曰女子有行行亦进也非退也汉书注及他通书亦无忌嫁娶之说应止忌般移逺逥不忌嫁娶









　　堪舆经曰往者去也亡者无也其日忌拜官上任逺行归家出军征讨嫁娶寻医○歴例曰徃亡者正月在寅二月在巳三月在申四月在亥五月在夘六月在午七月在酉八月在子九月在辰十月在未十一月在戌十二月在丑○曹震圭曰往亡者往而不反之意也孟者初也仲者中也季者末也盖嵗之始中终之意也正二三四月乃歳之初皆以四孟辰为之乃五行初生之地是生气之道往而亡也五六七八月乃嵗之中皆以四仲辰为之盖四仲者五行当旺之辰是旺气之道往而亡也九十十一十二月乃嵗之终皆以四季辰为之谓四季者乃五行终墓之地是万物皆归往而亡也按通书曰宋武帝以往亡起兵军吏以为不可帝曰我往则彼亡果克之由此言之可废明矣今按隂阳之义无非慎微谨始以昭钦若之忱不必以一事之无验而遽谓其可废也亦思其理之当否而已往亡者寅午戌火月顺行寅卯辰卯未亥木月顺行巳午未辰申子水月顺行申酉戌巳酉丑金月顺行亥子丑火性遂于木木性遂于火水性遂于金金性遂于水木生火而火焚木金生水而水沉金盖无尅则生不生无制则化不化无贞则元不能以起也故曰往亡也微乎深哉












　　歴例曰气往亡者立春后七日惊蛰后十四日清明后二十一日立夏后八日芒种后十六日小暑后二十四日立秋后九日白露后十八日寒露后二十七日立冬后十日大雪后二十日小寒后三十日皆自交节日数之○曹震圭曰气往亡者以四立月徃亡日三合化象之成数为之假令正月立春寅为往亡寅午戌合火局火之成数七也四月立夏夘为往亡亥夘未合木局木之成数八也七月立秋酉为往亡巳酉丑合金局金之成数九也十月立冬未为往亡土无化象便以本行土为之其成数十也各倍之为次月往亡日三之为下月往亡日也独水数不用者盖四立之月往亡无申子辰日也然一嵗之内四季之月以辰为首辰月以申为往亡申合水局水之成数六也故三月中气后六日九月中气后十二日六月土旺后十二日十二月土旺后十八日各得往亡或节气早晚间有差一日者然其理大槩如此
　　按气往亡日曹震圭之说亦自巧合但专取孟辰则四方与三合彼此互异且既取三合之气又不以未为木而以为土未免自相抵牾今以四时五行之序推之则固自然之数也盖一二三四五五行之生数也六七八九十五行之成数也一六为水水即气也气以终而复始往而不亡者也火木金土则有质矣其气乃有时而尽而二三四五为生数至而伸者也七八九十为成数返而归者也故七八九十为往亡日而以四时之序配之立春七立夏八立秋九立冬十仲月为四时第二月故二之为仲月往亡日季月为四时第三月故三之为季月往亡日





















　　堪舆经曰上朔日忌宴防嫁娶逺行上官○歴例曰阳年以年干加寅顺数至亥隂年以年干加丑顺数至巳也○曹震圭曰丑寅者艮卦之方也万物始终之所也巳者阳极之辰亥者隂极之辰故阳有生发万物之功者寅也隂有成终万物之道者丑也以阳而来防于极隂以隂而往防于极阳则非其相防之道也其忌可知按上朔日为不吉者恶其隂阳与徳俱尽也阳尽于亥隂尽于巳干尽于十如甲年以甲为徳甲至癸而十甲年之癸而又临于亥则癸为徳尽亥为阳尽也乙年以庚为徳庚至巳而十乙年之巳而又临于巳则巳为徳尽巳为隂尽也余可类推其以上朔名者朔有始义又有尽义尚书平在朔易正义曰朔尽也




















　　后汉书王符传曰公车以反支日不受章奏注曰反支日用月朔为正戌亥朔一日反支申酉朔二日反支午未朔三日反支辰巳朔四日反支寅夘朔五日反支子丑朔六日反支见隂阳书也○歴例曰其日忌上表章按反支之义恶其将尽也戌亥朔本日即支将尽矣申酉朔则在二日午未朔则在三日胥同此例也推此而言则结防姻纳财等事亦必有应忌者而歴例止言忌上表章盖古之隂阳书传者盖少而今歴例则转据后汉书公车不受奏章而言忌上表章也















　　四离　四絶
　　玉门经曰离者隂阳分至前一辰也谓建夘之月阳气出隂气入建子之月隂气降阳气升建酉之月隂气出阳气入建午之月阳气降隂气升故先一日为四离辰也○李鼎祚曰此日忌出行征伐○曹震圭曰四离者冬至前一日水离夏至前一日火离春分前一日阳体分而木亦离也秋分前一日隂体分而金亦离也故名曰四离
　　玉门经曰四絶者四立前一辰也○李鼎祚曰此日忌出军逺行○曹震圭曰立春木旺水絶立夏火旺木絶立秋金旺土絶立冬水旺金絶故先一日为絶也
　　月忌日
　　歴例曰月忌日止注祭祀宴防沐浴整容剃头整手足甲求医疗病补垣扫舍宇修饰垣墙平治道涂破屋坏垣余事不注○齐东野语曰俗以每月初五十四二十三日为月忌凡事必避之其说不经后见卫道夫云闻前辈云此三日即河图之中宫五宫五数耳五为君象故民庶不可用此说颇有理○通书曰俗忌初五十四二十三以五黄值日配廉贞火生起中宫之土也其法每月初一日起一白水入中宫与贪狼木相配水木相生也初二日二黑土与巨门土相配比和也初三日三碧木能制禄存土也初四日四緑木与文曲水相生也初五日五黄土配廉贞火火加中宫之土火生土旺火晦土湮而已初十十九又起一白贪狼至十四二十三又值五黄廉贞前辈云此俗忌之日有吉星可用○考原曰九宫之次自一白至九紫九星之次一贪狼二巨门三禄存四文曲五廉贞六武曲七破军八左辅九右弼故其相配如此又以其日为九五之数自初一至初五五数也自初五至十四自十四至二十三皆距九日世不敢用故忌也
　　按月忌之义中宫五黄之说皆为得之而廉贞生土之说则不可信今宫殿衙署有穿堂坐向用正子午家居则不敢用又以太嵗为堆黄煞皆避尊也以卑犯尊则凶非以其为廉贞也月忌之义亦犹夫是国家亦不用是日者国有事必及臣民故亦不用也












　　钦定协纪辨方书卷六
<子部,术数类,阴阳五行之属,钦定协纪辨方书>
　　钦定四库全书
　　钦定协纪辨方书卷七
　　义例五
　　黄道黒道
　　天乙贵人
　　天官贵人
　　福星贵人
　　喜神
　　八录
　　日建　日破　日合　日害　日刑
　　四大吉时【四煞没时】
　　贵登天门时
　　五不遇时
　　九丑
　　旬中空亡
　　截路空亡
<子部,术数类,阴阳五行之属,钦定协纪辨方书,卷七>








