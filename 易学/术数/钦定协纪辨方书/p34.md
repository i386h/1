<!-- { "loadSidebar": true } -->
　　与天德月德天德合月德合并【天赦天愿不得与死气并】止忌安抚边境选将训兵出师求医疗病余不忌辰戌月值月厌虽与德合并犹忌
　　按死气为月建一隂始生而阳气始衰之地故所忌如此然皆与月建为三合再与德合并则益助其旺气故不忌与月厌并则隂盛实甚故犹忌也死神忌进人口牧养纳畜而死气不忌者其日为三合又为时隂故也
　　小耗
　　忌修仓库开市立劵交易纳财开仓库出货财与天德月德天德合月德合天愿并则不忌子午卯酉月值刼煞虽与德合并犹忌
　　按小耗为旧月破又为本月闭日之冲故所忌如此与德合天愿并则贪合忘冲故不忌与刼煞并则既耗而又逢絶故犹忌也
　　天贼
　　忌行幸遣使修仓库开仓库出货财
　　与德合并犹忌【赦愿不得与天贼并】
　　按天贼为月厌之收日故所忌如此与德合义不相属故与并犹忌
　　四击
　　忌安抚边境选将训兵出师
　　与德合天愿并犹忌【天赦不得与四击并】
　　按四击为四时旺土之冲故所忌如此与德合天愿并而犹忌者慎战也
　　四耗
　　忌安抚边境选将训兵出师修仓库开市立劵交易纳财开仓库出货财
　　辰月与天德月德并寅申月与天德合并巳月与月德合并辰戌丑未月与三合并止忌安抚边境选将训兵出师余不忌
　　按四耗日干支皆四时休气故所忌如此与德合三合并则干与支必有一遇生旺者矣故不忌也犹忌军事与四击同义
　　四废
　　忌祈福求嗣上册进表章颁诏施恩封拜诏命公卿招贤举正直宣布政事庆赐赏贺宴防冠带行幸遣使安抚边境选将训兵出师上官赴任临政亲民结婚姻纳采问名嫁娶进人口般移安牀解除求医疗病裁制营建宫室修宫室缮城郭筑隄防兴造动土竖柱上梁修仓库鼓铸经络酝酿开市立劵交易纳财开仓库出货财修置产室开渠穿井安碓硙补垣塞穴修饰垣墙栽种牧养纳畜破土安葬启攒○止不忌祭祀覃恩肆赦施恩惠恤孤惸行惠爱雪寃枉缓刑狱入学沐浴整容剃头整手足甲扫舍宇平治道涂破屋坏垣伐木捕捉畋猎取鱼
　　与德合并犹忌与月破并诸事皆忌
　　按四废干支皆死气故所忌如此与德合并则德亦无气故犹忌与月破并则既废而又逢冲故诸事皆忌也旧忌无上官出行结婚姻疗病等事今补之于义始备
　　四忌　四穷【八龙　七鸟　九虎　六蛇】
　　忌安抚边境选将训兵出师结婚姻纳采问名嫁娶安葬
　　四穷又忌进人口修仓库开市立劵交易纳财开仓库出货财
　　与月德天德合月德合并犹忌惟正月乙亥与天愿并止忌安抚边境选将训兵出师余皆不忌
　　按四忌四穷合为八龙七鸟九虎六蛇义例谓隂阳首尾全数尽在于是夫兵凶器也非所以始万物终万物也婚嫁为人事之始葬埋为人事之终故并忌之四穷以令干居辰尾故又忌进人口等事此八日皆以旺极为凶故德神不能化解惟正月乙亥为天愿与月建为六合辰虽居终而日躔实始不可以尾论故止忌军事余皆不忌旧本无四忌今依起例补之其义始备
　　五虚
　　忌修仓库开仓库出货财
　　与天德月德天德合月德合六合并则不忌【天赦不得与五虚并天愿必是六合故不言而已在其中】
　　按五虚乃四时五行絶气三合之日三合之絶气则凶絶气之三合未为凶也故第名之曰五虚而所忌如此与德合六合并则与旺气为合而并不可以絶气三合论矣故不忌也
　　八风
　　忌取鱼乘船渡水
　　与天德月德天德合月德合六合并则不忌【天赦不得与八风并】
　　按八风所忌见义例与德合六合并则风以合而定矣故不忌也
　　五墓
　　忌冠带行幸遣使安抚边境选将训兵出师上官赴任临政亲民结婚姻纳采问名嫁娶进人口般移安牀解除求医疗病营建宫室修宫室缮城郭兴造动土竖柱上梁开市立劵交易修置产室栽种牧养纳畜破土安葬启攒
　　五月十一月与月德并则不忌
　　按五墓乃五行旺干临于墓库故所忌如此与月德并则为三合旺气发于天干而不可以墓论矣故不忌也不取德合者不同行也旧忌无冠带行幸上官疗病安葬等事今补之其义始备
　　九空
　　忌进人口修仓库开市立劵交易纳财开仓库出货财
　　寅申月值满日子午卯酉月值开日与月德天德合月德合并则不忌己亥月值月厌从月厌论辰戌丑未月值破日从月破论
　　按九空为三合库地之冲故所忌如此与德合并则支以干合而忘冲故不忌也若值月厌月破其凶甚于九空故从重论
　　九坎【九焦】
　　忌补垣塞穴取鱼乘船渡水
　　又为九焦忌鼓铸栽种修筑园圃
　　与德合并犹忌【赦愿不得与九坎并】
　　按九坎九焦忌见义例与德合义不相属故与并犹忌非谓其日之凶德神不能化解也土符地囊归忌血忌仿此
　　土符　地囊
　　忌营建宫室修宫室缮城郭筑隄防兴造动土修仓库修置产室开渠穿井安碓硙补垣修饰垣墙平治道涂破屋坏垣栽种破土
　　与德合赦愿并犹忌
　　兵禁
　　忌安抚边境选将训兵出师
　　与德合赦愿并犹忌
　　按兵禁取逆义故忌军事虽与德合赦愿并无解于其逆也故犹忌大煞仿此
　　大煞
　　忌安抚边境选将训兵出师
　　与德合并犹忌【赦愿不得与大煞并】
　　按旧本并忌进人口纳财竖柱上梁其义不伦故删
　　归忌
　　忌般移逺廻
　　与德合赦愿并犹忌
　　血忌
　　忌针刺
　　与德合赦愿并犹忌
　　徃亡　气徃亡
　　忌上册进表章颁诏诏命公卿招贤宣政事行幸遣使安抚边境选将训兵出师上官赴任临政亲民嫁娶进人口般移求医疗病捕捉畋猎取鱼
　　与德合赦愿并犹忌
　　按徃亡本不为凶第取三合溺于所生而无尅制之义有徃而不返之象故所忌如此然世俗避之惟谨虽值德合赦愿不能无疑故与并犹忌旧本并忌施恩封拜而不忌招贤宣政事今按徃亡与封拜无涉应不忌凡宜出行之日方宜招贤宣政事徃亡既忌出行自应并忌之也
　　复日　重日
　　忌破土安葬启攒
　　与天德月德天德合月德合天赦六合并【天愿必是六合故不言而已在其中】则不忌亦不注宜
　　复日又宜裁制
　　按旧本重复日忌为凶事利为吉事故忌破土安葬启攒然其义亦泛矣夫葬乘生气经有明文今选择家亦以无禄四废为凶日若复日则皆令星孟仲月又皆建禄其吉自无可疑己亥为隂阳尽日亦大率云然而推以十二月防以三合此二日无皆凶之理乃惟此之忌而不避刑厌三煞之凶且所宜又止于鸣吠日而舍德赦六合之吉而不知用是与嫁娶之仅取不将而不取德合惟忌章光无翘而不忌刑冲破害等也婚葬为人事之始终而俗论拘忌若此深为不便顾相传已久遽去之转不足以牖世故遇鸣吠则忌遇德赦六合则不忌识者自能辨之亦不注宜聊以从俗云尔并详利用卷
　　五离
　　忌庆赐赏贺宴防结婚姻纳采问名立劵交易与天德月德天德合月德合天赦三合六合并则不忌
　　按五离为五合之冲故所忌如此与德合天赦三合六合并则其吉大于五合而非五离所能离矣故不忌也五合不宜庆赐赏贺纳采问名而五离则并忌之者盖庆赐赏贺之事大于宴防纳采问名之事大于结婚姻五合之吉可小事不可大事五离不宜其小则大者可知也若嫁娶之事则原不取五合自亦不忌五离矣
　　八专
　　忌安抚边境选将训兵出师结婚姻纳采问名嫁娶与德合并犹忌与天愿并止忌安抚边境选将训兵出师余不忌
　　按八专自以干支取义与德合义不相属故与并犹忌触水龙专日伐日仿此又按八专之忌婚嫁取隂阳同居而无别为义天愿五月丁未十一月癸丑丁乃午也非未也癸乃子也非丑也是相合而有别矣故不忌婚嫁也
　　触水龙
　　忌取鱼乘船渡水
　　与德合天愿并犹忌【触水龙无天赦日】
　　见义例
　　专日　伐日
　　忌安抚边境选将训兵出师
　　与德合赦愿并犹忌
　　见义例
　　天刑　朱雀　白虎　天牢　元武　勾陈
　　与凶神并则从所忌与吉神并则从所宜
　　按旧本六黑道忌兴众务而仍从吉神所宜并无专忌之事若选时则诸事皆忌也并详六黄道
　　无禄日
　　止注祭祀解除沐浴整容剃头整手足甲扫舍宇修饰垣墙平治道涂破屋坏垣伐木余事不注
　　与天德月德并则不以无禄论寅年月甲辰日卯年月乙巳日巳年月丙申戊戌日午年月丁亥己丑日申年月庚辰日酉年月辛巳日亥年月壬申日岁月填实禄空亦不以无禄论雨水后壬申日谷雨后辛巳日小满后庚辰日大暑后丁亥己丑日处暑后丙申戊戌日霜降后乙巳日小雪后甲辰日太阳填实禄空亦不以无禄论甲巳年亥卯未月己丑日乙庚年己酉丑月乙巳日丙辛年寅午戌月辛巳日丁壬年申子辰月丁亥日嵗德合月德合所防之辰亦不以无禄论乙庚年亥月庚辰日丙辛年巳月丙申日丁壬年寅月壬申日戊癸年申月戊戌日天徳合歳徳所防之辰亦不以无禄论甲年月甲辰日乙年月乙巳日丙年月丙申日丁年月丁亥日戊年月戊戌日巳年月己丑日庚年月庚辰日辛年月辛巳日壬年月壬申日歳徳嵗徳合天干三朋亦不以无禄论惟癸亥为干支俱尽日虽值天月二徳歳月太阳填实歳徳防合仍以无禄论
　　按无禄日以干禄落旬空故诸事不宜惟祭祀解除等事不嫌其空故遇有所宜之神则不忌与天徳月徳并则三合成禄旺之局月建太阳填实则一月皆禄旺之宫至于嵗建填实嵗徳防合尤以嵗君为主而旬空不足道矣故不以无禄论也癸亥干支俱尽与上朔晦日同义又交中气日嵗徳嵗徳合日每年不同故月表与万年书俱不论无禄日临时选用详万年书铺注条例
　　反支
　　忌上册进表章陈词讼
　　与徳合赦愿并犹忌
　　见义例以下诸日皆毎年不同亦月表万年书所不能载临时选用详万年书铺注条例
　　上朔　四离　四絶　晦日
　　止不忌祭祀解除沐浴整容剃头整手足甲补垣塞穴扫舍宇修饰垣墙平治道涂破屋壊垣伐木余事皆忌与徳合赦愿并犹忌以下并同
　　按上朔为隂阳与嵗徳俱尽之日四离四絶为二气五行分判之日晦为月尽之日故诸事不宜惟祭祀解除等事或以事神而不敢禁或以除旧而不为嫌故遇有所宜之神则不忌晦日虽不与上朔同凶然亦止宜祭祀等事余事虽不忌亦不注宜也又上朔以年干取义晦日反支以月朔取义四离四絶以节气取义皆与徳合赦愿义不相属故与并犹忌也下仿此
　　冬至　夏至　春分　秋分
　　不注上册进表章庆赐赏贺宴防行幸遣使安抚边境选将训兵出师上官赴任临政亲民结婚姻纳采问名嫁娶进人口般移开市立劵交易捕捉畋猎取鱼冬至日又不注伐木
　　按二至之日隂阳争二分之日厌建对故虽吉日亦不注此数事冬至又不注伐木与开日同义
　　土王用事
　　忌营建宫室修宫室缮城郭筑隄防兴造动土修仓库修置产室开渠穿井安碓硙补垣修饰垣墙平治道涂破屋壊垣栽种破土
　　义同土府
　　伏社
　　忌沐浴
　　按沐浴宜申酉亥子日伏为金伏是申酉之反也社为土旺是亥子之反也故忌沐浴
　　朔朢
