<!-- { "loadSidebar": true } -->
　　总圣歴曰四耗者谓四时休干临分至之辰也其日忌防亲姻出师开仓库施债负○歴例曰春壬子夏乙卯秋戊午冬辛酉○曹震圭曰物之将分者必散也至者尽也是隂阳数尽而将分也又得休干临之故曰耗○考原曰四耗日固是休干亦休支也春壬子干枝皆水夏乙卯干枝皆木冬辛酉干枝皆金秋戊午干土而枝火洞源经云火不尅金何旺土生金火亦生金也盖春木旺则水耗夏火旺则木耗秋金旺则火土耗冬水旺则金耗故曰四耗
　　广圣歴曰四废者四时衰谢之辰也其日忌出军征伐造舍迎亲封建拜官纳财开市○歴例曰春庚申辛酉夏壬子癸亥秋甲寅乙卯冬丙午丁巳○蓬瀛经曰四废者是五行无气福徳不临之辰百事忌用○曹震圭曰四废者干支俱絶也假令庚申辛酉絶于春寅卯辰也他仿此
　　神煞起例曰四忌春甲子夏丙子秋庚子冬壬子合四穷日即为八龙七鸟九虎六蛇
　　总要歴曰四穷者谓亥为隂絶之辰以四时旺干临之故曰四穷所值之日不可逺行征伐出纳财物○歴例曰春乙亥夏丁亥秋辛亥冬癸亥○曹震圭曰亥者地支末辰极隂之位以四时隂干配之故曰四穷
　　总要歴曰八龙七鸟九虎六蛇其日皆不可迎婚嫁娶○歴例曰春甲子乙亥为八龙夏丙子丁亥为七鸟秋庚子辛亥为九虎冬壬子癸亥为六蛇○曹震圭曰亥者隂气之极子者阳气初生是隂阳气絶脱谢之辰也十干象夫十二支象妇今以四时旺干而配亥子是夫旺而妇絶且我临于絶地也故用忌之○考原曰甲乙者东方木也为青龙其成数八丙丁者南方火也为朱雀其成数七庚辛者西方金也为白虎其成数九壬癸者北方水也为龟蛇其成数六故各因以为名也按四耗日干支皆休气也四废日干支皆死气也四忌日以本令阳干加于辰首也四穷日以本令隂干加于辰尾也夫休死固非吉辰矣本令阳干加子本令隂干加亥何以亦凶耶曰易之道天徳不可为首今以阳干而居辰首是为首也地道无成今以隂干而居辰尾是有成也皆以其旺极而为凶非衰谢之义也其八龙七鸟九虎六蛇义亦本此盖春甲子乙亥合之则是春之阳干据其首春之隂干据其尾全备而无遗矣故曰八龙八者春之数也龙者春之兽也犹言全春之数尽在是也易曰积善之家必有余庆天地循环不穷万化日新皆由气盈朔虚而出无余者非天道也故忌之























　　广圣歴曰九坎者月中杀神也其日忌乘船渡水修堤防筑垣墙苫盖屋舍○歴例曰九坎者正月在辰逆行四季五月在卯逆行四仲九月在寅逆行四孟○曹震圭曰坎者陷也险也不平也义与九焦同○广圣歴曰九焦者月中杀神也其日忌炉冶铸造种植修筑园圃○歴例曰正月在辰逆行四季五月在卯逆行四仲九月在寅逆行四孟○曹震圭曰九坎九焦者是月中之杀神逆天地之道者也假令正二三四为嵗首东方之位当用孟辰以生万物今则以季辰收杀万物是其逆也五六七八为嵗中今虽用仲辰成熟万物然嵗首不与其生焉有成熟哉九十十一十二月为嵗之终万物收藏之时今方欲以孟辰生育万物岂能有生育哉是逆天地之道万物无能成就也
　　按寅午戌火月逆行辰夘寅亥夘未木月逆行丑子亥申子辰水月逆行戌酉申巳酉丑金月逆行未午巳火逆于木则火成燎原木逆于水则木多沉溺水逆于金则水多搏激金逆于火则金多烁销故曰九坎曰九焦然从水火以命二名故歴家止忌乘船鼓铸栽种等事义无大害今从之













　　枢要厯曰五虚者四时絶辰也其日忌开仓库营种莳出财寳施债负○厯例曰五虚者春巳酉丑夏申子辰秋亥卯未冬寅午戌也○曹震圭曰五虚者四时逢絶之辰也物絶则损朽其中虚而无实也故曰虚如春木旺巳酉丑金絶也夏火旺申子辰水絶也秋金旺亥卯未木絶也冬水旺寅午戌火絶也










　　枢要歴曰咸池招揺八风触水龙所值之日忌乘船渡水涉江河○歴例曰八风者春丁丑巳酉夏甲申甲辰秋辛未丁未冬甲戌甲寅触水龙者丙子癸丑癸未也○曹震圭曰八风者是八节八卦之风也各以四立之建后一辰为四立之风以其三合前辰为次节风如立夏建巳以辰为立夏风申为三合前辰为夏至风是也假令立春建寅以建前丑为正风以丁配之取温和之意也以酉为傍风配之以巳取巳土长生之地也立夏建巳以辰为正风申为傍风皆以甲配之者立夏之后风势极微故配甲以生之也立秋建申以未为正风而不取傍风者谓秋气好杀而无养育之性以辛配之取金风之象又以丁配之存其温和之气也立冬建亥以戌为正风寅为傍风皆以甲配之者以风鸣冬其势极大配之以甲木以生风也共为八节故曰八风触水龙者触犯也龙水物也壬癸亥子水也能与水相胜者火土也火在上为丙土居下为四季辰乃龙之正位壬水所居戌亥为干天之位有龙象焉故惟余丙子癸未癸丑为触水龙日也
　　按灵枢经曰一者天二者地三者人四者时五者音六者律七者星八者风九者野又曰冬至之日太一立于叶蛰之宫风从南方来为虚风贼伤人者也立春之日风从西方来万民又皆中于虚风由此观之八风之义其本诸此乎春丁丑丁巳夏甲申甲辰秋丁未丁亥冬甲戌甲寅己丑之于春也即五虚巳酉丑而去其正位之酉也申辰之于夏也即五虚申子辰而去其正位之子也秋冬可推盖正风犹可而邪风更凶也其以丁甲者木为风风又出于火也触水龙者水之伐日也龙水族之长子为水宫癸即子也干为水而支伐之与支为水而干为支之所伐皆犹触水中之龙也招摇即六仪六仪即天罡隂建之冲也咸池五行沐浴之地也图并见前故不着触水龙不论四时皆忌此三日故不图涉江并忌故比而陈之而咸池招摇不嫌重见者别着一义故也















　　淮南子曰子生母曰义母生子曰寳子母相得曰专母胜子曰制子胜母曰困以制击杀胜而无报以专从事而有功以义行理名立而不堕以寳畜养万物蕃昌以困举事破灭死亡○遁甲经曰寳日者干生枝也义日者枝生干也制日者干克枝也其日利行军伐日者支克干辰也其日忌攻讨征伐出军掠地专日者干支五行相同也其日忌出军○歴例曰寳日者丁未丁丑丙戌甲午庚子壬寅癸卯乙巳戊申己酉辛亥丙辰义日者甲子丙寅丁夘己巳辛未壬申癸酉乙亥庚辰辛丑庚戌戊午制日者乙丑甲戌壬午戊子庚寅辛夘癸巳乙未丙申丁酉己亥甲辰伐日者庚午辛巳丙子戊寅己夘癸未癸丑甲申乙酉丁亥壬辰壬戌也专日者甲寅乙夘丁巳丙午庚申辛酉癸亥壬子戊辰戊戌己丑己未○曹震圭曰干生枝者得其天时也枝生干者得其地利也干克枝者得其人和我可制彼也故干为天为我枝为地为彼也伐者彼伐于我也干为尊为我支为卑为彼是卑伐于尊彼尅于我其义逆也今干枝同类是彼我同徳两势相敌不分胜负故忌出军○考原曰专日亦名和日
　　按淮南以专日为吉谓以专从事则有功而遁甲则以专日为凶今按专日所忌止在行军其他固当从淮南并以吉日论










　　曾门经曰八专日忌出军嫁娶丁未己未庚申甲寅癸丑也
　　按八专而止五日者十干所寄止于八支不居子午夘酉而此八支之中六甲循环干支相见则曰八专也忌出军者彼己同位则交绥也忌嫁娶者隂阳同居则无别也










　　通书云甲辰乙巳庚辰辛巳丙申戊戌丁亥己丑壬申癸亥此十日禄皆落空故云无禄如甲禄在寅乙禄在夘甲辰旬寅卯空故甲辰乙巳为无禄也庚禄在申辛禄在酉甲戌旬申酉空故庚辰辛巳为无禄也丙戊禄在巳甲午旬巳空故丙申戊戌为无禄也丁巳禄在午甲申旬午空故丁亥己丑为无禄也壬禄在亥甲子旬亥空故壬申为无禄也癸禄在子甲寅旬子空故癸亥为无禄也此十日名曰无禄日又曰十恶大败日然惟随各年及本命避之如庚戌年及庚戌生人忌用甲辰之类是也
　　按无禄日乃禄防旬空故以为忌然六壬火珠林之法填实则不空非不论年月而概以此十日为禄空也如甲辰日寅禄落空若太嵗月建太阳在寅则不为空而此年月之甲辰日即不为无禄日矣余日仿此术士盲于理不问年月而概忌之固拘滞不可通又谓惟对冲之年及对冲本命人忌用其日则又曲为通融而悖谬不可解者也















　　天寳歴曰重日者以隂阳混合于亥阳起于甲子而顺隂起于甲戌而逆至己亥而同故曰重日其日忌为凶事利为吉事○歴例曰重日者己亥二日也○曹震圭曰亥为隂极之位坤辟在焉巳为阳极之位干辟在焉是阳中阳而隂中隂也故曰重其日忌为凶事者恐重犯也利为吉事者宜再见也
　　五合
　　枢要歴曰五合者月内良日也其日宜结婚姻防亲友立劵交易○歴例曰五合者寅夘日也○曹震圭曰十干者夫之象十二支者妇之象今自子为始以甲相配至酉而止不及戌亥然戌能进五辰配寅中之甲亥能进前五辰配夘中之乙而成夫妇防合之礼故曰五合若其他则进五无所配也虽有辰配申中之庚巳配酉中之辛而申酉反为五离者易曰一隂一阳之谓道杂则相乖合则暌离也故曰五离
　　按歴例五合者寅夘日也而曹震圭以戌亥为言未详其义今按汉书曰甲寅无子言甲寅旬中无子丑也然则寅夘之为五合日者以寅配甲夘配乙而六甲乃成有贞下起元之义则使五位相得而各有合者寅夘也故曰五合反此则为申酉六十甲子至戌亥而絶则未絶而离者乃申酉矣若以四时言之寅夘为春和防之气也故为五合申酉为秋清肃之气也故宜解除
　　五离【除神】
　　枢要歴曰五离者月中离神也其日忌结婚姻防亲友作交闗立契劵○歴例曰五离者申酉日是也○曹震圭曰五离者是隂阳重防之辰再合则离也○考原曰按通书以申酉日为除神与五合对冲之日也宜沐浴祓除灾眚
　　按日神不从年月天干起义者唯此三条故并为一图



















　　总要歴曰解神者月中善神也所值之日宜上词章雪寃枉○歴例曰正二月申三四月戌五六月子七八月寅九十月辰十一月十二月午也○曹震圭曰解神者月中奏对直谏之臣也常居与月建相对之阳辰与太嵗中奏书一义盖忠直之臣不处私隂之位也
　　按隂阳之性非冲不解而解神于六阳辰即用冲神于六隂辰则不用冲神而即用阳辰之冲神者何也阳者徳也冲之而即解所为如日月之食者也隂者慝也冲之即慝作矣然而隂非无阳者也必冲其阳则慝亦解动其固有之徳也虽然不可径冲其本位也为臣者知此得进諌之方焉为君者知此得受谏之道焉故曹震圭比之奏书也




















　　天寳歴曰复日者为魁罡所系之辰也其日忌为凶事利为吉事○歴例曰复日者正七月甲庚二八月乙辛四十月丙壬五十一月丁癸三九六十二月戊巳日也○曹震圭曰复者重见也为本建之辰与所遇之干同也假令正月寅即甲也而又见甲是复也又如辰戌即戊也丑未即巳也而又见戊巳是复也余仿此地理新书云正月甲七月庚二月乙八月辛四月丙十月壬五月丁十一月癸三月九月戊六月十二月巳
