<!-- { "loadSidebar": true } -->
　　一时宪书载五姓修宅以五音分五姓始于汉时防纬之说托之孔子歴代以来诸儒驳论不胜枚举即使其说果是则自今日以溯黄帝民间姓氏屡改岂能犹合本音况实无义理徒滋拘忌应删去
　　一男女合婚【臣】进爱已经奏请删去至其嫁娶大利月及周堂日亦属不经皆术士之妄说也查大利月以女命为主阳年本命前一月隂年本命后一月为大利次月妨媒次月妨翁姑次月妨女父母次月妨夫次月妨女本身惟妨本身月为女之本命与其对冲然选择亦无专取本命年支一字之例余更无义可推至于周堂载在时宪书以干为翁坎为第艮为灶震为妇巽为防离为夫坤为姑兑为堂大月从夫顺数小月从妇逆数遇第堂防灶为吉遇翁姑夫妇则妨其人并不论本命与日干支尤属无理细按其图合于仪礼成婚之次日新妇盥馈而舅姑飨妇之位次其所为翁姑夫妇者各人所立之方向也宅与堂者宅为坎宅堂为坐西朝东之堂行礼之所古人堂室如是也有防又有灶者防为女氏之行防所以馈舅姑灶为男氏之爨灶所以飨新妇妇在震方则防灶在艮巽乃便也此岂得有吉凶生于其间耶查月有十二而忌者居其十而两月六十日中忌者又居其半是使民间可以婚嫁之日至少也不便于民莫此为甚亦应删去
　　一时宪书载太白游方不宜抵向其法每月一日十一日二十一日在正东二日十二日二十二日在东南以次转至东北八方既周则以九日十九日二十九日为在中宫十日二十日三十日为在天查太白星随太阳出入前引后从总不逺离太阳右行太白岂能左行以算术求之万不能符考其根原出于西域日时吉凶善恶宿曜经徧查释藏并无此经不知其出何印度但彼处以每月初三为一日又或以每月上为一日与中国朔望总不相合然则太白即使左行亦与中国日辰不同况又万无此理应删去
　　一时宪书载长星短星每月各一日八九月各二日无论月之大小有闰无闰每年皆然义实无谓曹震圭以长星为金短星为火牵合虎鼠二遁为之而其数仍必不能合则迁就他说以粘合之邵泰衢以为生乎月而其说又无理之可申查长星短星所忌不过裁衣开市立劵交易纳财事既无关重轻世亦未尝避忌亦毫无应验应俱删去一时宪书伏断日密日裁衣日皆以值宿起算查二十八宿选择之法来自西域其伏断以日配宿与旬空路空之义相似尚属有理至所谓密日者乃房虚星昴四宿七政属日西语曰密主喜事中国遂以其日忌安葬启攒今查西域二十八宿分属七政其日各有宜忌与中国风俗迥然不同专取其密日殊属无谓至以角亢房斗牛虚壁奎娄鬼张翼轸十三宿日为宜裁衣亦无取义应一并删去
　　一时宪书以每月三日四日八日九日十日十一日十三日十四日十五日二十二日二十三日二十六日二十七日及申酉亥子日为宜洗头日查通书祓除澡雪之事用申酉亥子日其寻常洗头原不待择日也况初三初四等日义亦无取应删去
　　一二十八宿次舍星经天官书原系觜宿在前参宿在后选择家以酉日值觜宿为伏断日星命家二十八宿分配七政以日月火水木金土为序觜属火参属水皆依古宿次舎而定者也新法算书以参宿前一星为距星参在前觜在后则觜宿与酉日不得相值星命家以为水火颠倒查宿之距星惟人所指与算法疎密全无关碍又七政时宪书之罗防计都乃月行正交中交之度古以正交为罗防新法算书以中交为罗防星命家以为罗防属火计都属土遂谓颠倒罗计查罗防计都并非实有此星亦于字义无取于算法尤无关碍应俱依古改正
　　一通书时宪书推日出入昼夜时刻春秋分前后隔六度小满小雪前后一隔九度一隔十二度冬夏至前后隔十五度故交节气之日无日出入昼夜时刻者有之今查春秋分前后隔五度小满小雪前后一隔七度一隔八度则交节之日皆有日出入昼夜时刻于授时之义允协应改正
　　一通书以甲子乙丑丁卯戊辰辛未壬申癸酉甲戌丁丑己卯庚辰壬午甲申乙酉丙戌丁亥己丑辛卯甲午乙未丙申丁酉乙巳丙午丁未戊申己酉庚戌乙卯丙辰丁巳戊午己未辛酉癸亥三十五日为神在日其日宜祭祀曹震圭作明原谓为唐贾耽所集曲为之解而不能通又引撮要曰旧本错误十有八日今依官本改正未审旧本为非新本为是选择宗镜则曰神无所不在以此三十五日为神在日其不在日又何在乎今徧查诸家通书皆无解说惟道藏玉匣记云许真君考天曹案簿三十一日诸神在人间地府祭祀受福余日诸神在天求福反祸察其日数虽比通书少四日不同九日然其为根本于玉匣记而又加之以传譌亦可断矣荒诞不经实甚宜昔人之疑而驳之也今现用之殊属未合按明原引神枢经等书天徳合月徳合福徳普防福生圣心续世天后天巫宜祭祀祈福求嗣等事较之神在日为近理应取天徳合等日为宜祭祀其神在日应删去
　　一九丑本于壬遁其法以乙卯己卯辛卯乙酉己酉辛酉戊午戊子壬午壬子十日内视丑临于支上则其时为九丑课推其理唯此十课魁罡及日干皆落败地故谓之丑乙巳辛戊壬五干加子午卯酉四支共为九故曰九丑并非此十日皆为九丑日也今通书选时内原有九丑之说而又误用之以选日则此十日内尽有吉日非尽应避忌也应改正
　　一辛未壬申癸酉己卯壬午甲申壬寅甲辰丙午己酉庚戌丙辰己未庚申辛酉十五日为大明日今通书称上吉日明原谓是李淳风所集又以丙寅丁卯戊辰己巳壬申癸酉甲戌乙亥丙子丁丑庚辰辛巳甲申乙酉戊子己丑庚寅辛卯甲午乙未戊戌己亥壬寅癸卯甲辰乙巳戊申己酉庚戌壬子癸丑甲寅乙卯戊午己未庚申辛酉三十七日为七圣日明原谓是贾耽所集七圣者黄帝元女文王周公孔子天老董仲舒也其日宜举百事其说不伦全无义理今选择虽不用而通书犹载其名应删去
　　一玉皇銮驾紫微帝星紫防銮驾北辰帝星撼龙帝星都天宝照都天转运行衙帝星周仙罗星星马贵人既非实有此星又且必无此理且于一帝星之中又有金轮火轮水轮天乙太乙诸名选择宗镜曰皆术士捏造也今通书虽载其名实不用以选择应俱删去
　　一逆血刃伏血刃千金血刃五子打劫血刃山家火血山家刀砧或从年干起或从年支起其于生尅制化之理了不相干选择宗镜曰民间最畏刀砧火血术士捏造恶名以吓人耳今选择不用而通书犹载其名应俱删去
　　一九良星按年周游于井防门路庭堂寺观之间全无义理通书总论内载元朝奏罢等语今选择虽不用而年局仍然开载又有暗刀煞亦是此类皆世俗妄说应一并删去
　　一通书以本年五虎元遁甲干所临之支为穿山大罗防乙干所临之支为天禁朱雀二支所夹之方为山家困龙今时宪书惟以庚辛二干所临之支为金神并不避甲乙所有穿山大罗防等名应删去
　　一通书以驿马前干为驿马临官主吉又为马前六害主凶为凶为吉皆无义理彼此抵牾最为惑人应一并删去
　　一飞天独火又名皇天灸退通书总论已言其无验而年局犹载之应并删去
　　一头白空亡八山空亡即浮天空亡八山刀砧翎毛禁向即坐煞向煞流财即支退旧刻彼此错譌遂致异同莫辨而并列之今查明重复应删去一通书以月厌前一辰为章光其日忌嫁娶查嫁娶不将日取厌前干厌后支章光为厌前之支自在不用之内则章光之名亦虚设也应删去一天愿乃十二月将以四时旺干顺配之正月乙亥二月甲戌三月乙酉四月丙申五月丁未六月戊午七月己巳八月庚辰九月辛卯十月壬寅十一月癸丑十二月甲子甲乙各二者十干配十二支势必重见十二月木将旺五气顺布而四时行且甲子干支之首十二月月之终有贞下起元之理故不用壬子而用甲子也今通书正月乙亥譌甲午四月丙申譌丙子五月丁未譌丁丑七月己巳譌甲寅八月庚辰譌丙辰十月壬寅譌戊辰十一月癸丑譌甲子十二月甲子譌癸未俱应改正一通书以春酉夏子秋卯冬午为守日春辰夏未秋戌冬丑为牢日原始谓守牢以字形相近而误当易守日为牢日易牢日为守日今按春辰夏未秋戌冬丑乃四时当旺之土以为守日宜也春酉夏子秋卯冬午乃四时死囚之辰以为牢日宜也应照原始改正
　　一天狱天火通书载寅午戌月子日亥卯未月卯日申子辰月午日己酉丑月酉日按原始引李鼎祚语亥卯未月当是酉日己酉丑月当是卯日乃三合之对冲犹年之灾煞也又原始以春木旺酉为牢日秋金旺卯为牢日尤与天狱名义相合至天火既以子为寅午戌火局之天火午为申子辰水局之天火则木必用酉金必用卯义例始得相符盖天火者推其气之根原故正以相反而互根即阳根隂而隂根阳也应同天狱一并改正一八风乃取四时对冲三合之辰以木火二干配之盖对冲为虚虚则生风木火所以生风也春冲酉用丁丑丁巳日夏冲子用甲申甲辰日秋冲卯用丁亥丁未日冬冲午用甲寅甲戌日今通书丁巳譌己酉丁亥譌辛未应改正
　　一地囊乃四时三合卦之纳甲盖三合无土局而土旺于四季木火金水之所以生旺墓者无适非土故用当时三合卦内外两初爻之纳甲为地囊日其一卦两用者则再用世应二爻之纳甲日春木亥卯未局为震坤乾卦正月用震内卦初爻庚子外卦初爻庚午二月用坤内卦初爻乙未外卦初爻癸丑三月用干内卦初爻甲子外卦初爻壬午夏火寅午戌局为离干艮卦四月用离内卦初爻己卯外卦初爻己酉五月用干世爻壬戌应爻甲辰六月用艮内卦初爻丙辰外卦初爻丙戌秋金己酉丑局为兑艮巽卦七月用兑内卦初爻丁巳外卦初爻丁亥八月用艮世爻丙寅应爻丙申九月用巽内卦初爻辛丑外卦初爻辛未冬水申子辰局为坎巽坤卦十月用坎内卦初爻戊寅外卦初爻戊申十一月用巽世爻辛卯应爻辛酉十二月用坤世爻癸酉应爻乙卯今通书二月乙未譌癸未三月壬午譌甲寅四月己酉譌己丑五月譌戊午戊辰六月譌癸未癸巳七八月互易丁亥譌丁卯九月譌戊辰戊子十月譌庚戌庚子十一十二月阙今俱应改正
　　一通书安葬用庚寅壬寅丙午庚午壬午甲申丙申庚申壬申乙酉丁酉己酉辛酉癸酉十四日为鸣吠日啓攒用丙子庚子壬子甲寅丙寅乙卯丁卯辛卯癸卯甲午十日为鸣吠对日相传始自郭璞取金鸡鸣玉犬吠之义而其用日则不知所由来明原曲为之解而不能通原始考原疑其有误今按神煞起例以鸡为酉犬为戌酉为日入之门戌为闭物之防然葬归于土避土日不用故不用戌而用酉星命之术卯为命宫取东方出地之义葬埋之术酉为命宫取西方入地之义自酉上溯至午而一隂生故鸣吠用午申酉日鸣吠对则子寅卯日也其法以甲丙庚壬四干配午申得八日避戌土不用以乙丁己辛癸五干配酉得五日避未土不用共十三日为鸣吠日已为隂土生于酉故配酉而不避也又以丙庚壬三干配子得三日避戊土不用甲配子为纯阳亦避不用以甲丙庚壬四干配寅得四日避戊不用以乙丁辛癸四干配卯得四日避已不用共十一日为鸣吠对日通共二十四日干支皆与通书合而自各有义例通书特悮以庚寅壬寅为鸣吠甲午为鸣吠对故遂不可解耳应依起例改正
　　一临日阳月取三合前辰隂月取三合后辰其义应吉歴事明原枢要经以为居上临下容保无疆之义皆有吉无凶而通书万年书误以为凶日忌临官视事上表陈讼于理谬应改为吉日宜临政亲民上册进表章陈词讼
