<!-- { "loadSidebar": true } -->
　　钦定四库全书　　　　　子部七
　　提要
　　三命指迷赋一卷　　　术数类五【命书相书之属臣】等谨案三命指迷赋一卷旧本题宋岳珂补注珂所着有九经三传沿革例媿郯録程史金陀粹编宝真斋法书赞玉楮集诸书而不闻其有是书宋史艺文志亦不着録惟程史中有珂与瞽者杨长论韩侂胄禄命及论幕官袁韶禄命一条其説颇详则珂亦颇讲是事或术家因而依托欤自元明以来诸家命书多引其文以此本检勘并相符合知犹宋人所为也文渊阁书目载是书一部一册叶盛菉竹堂书目亦有是书一册是明初其书尚存今则久无单帙行世惟永乐大典所録尚首尾完具谨采掇厘订编为一卷附之术数类中以备参考而岳珂之名则削除不载焉书中所论大抵专主子平于夹马夹禄拱库拱贵辨论详尽往往为他家所未发而拱库一条尤称精晰其他文义通达亦多有可取惟专以月建及胎元为推测之本则不为定论葢月建是行运所主要必常以日时参之人生十月而产固为常期然气禀不齐亦有逾期不及期者若悉以十月为限则刻舟求剑未免转失之支离是又在学者之决择矣乾隆四十六年九月恭校上
　　总纂官【臣】纪昀【臣】陆锡熊【臣】孙士毅
　　总　校　官【臣】陆　费　墀





　　钦定四库全书
　　三命指迷赋
