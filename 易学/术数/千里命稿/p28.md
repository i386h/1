<!-- { "loadSidebar": true } -->
五七 壬辰
六七 辛卯	 
阎锡山封翁。富贵寿考。一身兼全。余尝推评其命。丁诞戍月。干透戊土。为伤官格。戊生辛财。辛生壬官。壬生寅印。寅又生知。循环不息。生气盎然。如是命局。固不论金木水火土之岁运。或太过。或不及。皆得生化补救。致险无由。所以鹤骨松身。克享遐龄。而福禄绵密。令子贤肖。尤为可贵。诚今世之郭汾阳也。按余讲学於申商学会时。某君以辛酉戊戍丁未辛丑一造见询。余断为弃命从伤。以甲午两运最危。据云。亦政海名流。早於甲运骑马堕亡。噫。仅与阎封翁之命。相差一时。而寿夭之异。有如是者。亦可畏矣。

乙酉
庚辰
壬寅
己酉	五岁 己卯
十五 戊寅
廿五 丁丑
三五 丙子
四五 乙亥
五五 甲戌	 
孙传芳死矣。世之论其功过者。啧有烦言。无须再赘。惟既放下屠刀。扳依三宝。仍不善终。莫非命也。亦为吾人所急欲研究者也。夫壬水归库於辰。金凡三见。乙木合去。金水占优。以身强论。己土之官。助印有馀。拘身不足。应弃而用寅内丙财。赖其破印。并以为表张耳。盛於丙运。用神得助也。败於子运之未。用火忌见水也。乙运以还。寂然无闻。亥运合寅夺丙。每况愈下。本年乙亥。再逢十月亥建。三亥交攻。用神溃败。杀人者终被人杀。夫复何疑。（以上四则。乙亥十月二版增刊）

己未
戊辰
丁未
戊申	五岁 己巳
十五 庚午
廿五 辛未
三五 壬申
四五 癸酉
五五 甲戌
六五 乙亥	 
某名公以杨秀琼之八字。嘱余推评。夫丁火满见戊己於干支。又在谷雨之后。黄土当权。应如命理约言所云。“日主无根。满局皆伤。则当从伤。”不作身弱论。亦即滴天髓所谓“从儿格”是也。宜其巾帼英才。矫强特立。十五风行来庚运。财星得禄，秀气流动。自应一鸣惊人。声誉震全国。芳踪所至。公卿倒屣。惟明年丙火克庚。幸以高危满损为戒。丁丑年或有关睢之兆。往后午运平淡。辛未十年。福禄绵密。壬运多险。四十岁继以申金癸水酉金咸吉。五十五岁晋甲运。制伤破格。危如累卵矣。

甲午
丁丑
辛酉
甲午	八岁 戊寅
十八 己卯
廿八 庚辰
三八 辛巳
四八 壬午
五八 癸未	 
艺名麒麟童。具隽才。为剧界全能。称梨园宗匠。余视其命造。财杀两强。而以日坐比禄。月得印绶为根。第日主较弱。不堪任财任杀。所以富贵非愿。弦歌寄情。仗义疏财。安贫洁己。然支中土金重重。可以帮身。是谓明病暗乐。宜其一曲风传。万人击赏。殊非寻常优孟。可与同日而语也。再核运程。庚、辰、辛一派土金。盛名勿替。明年进已字。三合金局。楼台更上。四十八岁后。壬午十年。侧重财杀。恐多纠纷。而宜倦飞知还矣。

千里命稿终
