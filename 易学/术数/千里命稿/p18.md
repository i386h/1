<!-- { "loadSidebar": true } -->
（九）戊己日见寅卯，又遇午戌，则寅合午戌成火，而卯独当权。庚辛日见巳午，又遇酉丑，则巳会酉丑成金，而午独当权。甲乙日见申酉，又遇子辰，则申会子辰成水，而酉独当权。丙丁日见亥子，又遇卯未，则亥会卯未成木，而子独当权。壬癸日见丑辰或戌未，又遇子申或寅午则辰会子申成水，戌会寅午成火，而丑未当权矣。
（十）丙丁日见亥子，若子随辰合入库，则亥当权。庚辛日见巳午,若午随戌合入库，则巳当权。戌己日见寅卯，若卯随未合入库，则寅当权。甲乙日见申酉，若酉随丑合入库，则申当权。
（十一）庚辛申酉并见，足可以去一甲一乙一寅一卯，亦可去甲寅乙卯。若一庚一申一辛一酉，去甲乙寅卯，势必不能。
（十二）官杀并见，伤官食神亦并见。伤官较为有力。则去官，食神较为有力，则去杀。
（十三）阴日伤官，可以去官，又可以合杀。贴近正官，则以去官论。贴近七杀，则以合杀论。阳日食神，可以去杀，而又可合官。贴近七杀，则以去杀论贴近正官，则以合官论。阴日食神，只可去杀，不能合官。阳日伤官，只可去官，不能合杀。
燥湿
大抵命局亢燥，则喜润泽。命局潮湿，则喜暄燠。八字无水或少水，值于夏令，或多木多火，乃亢燥之局。若命中喜土，逢燥土则益燥，未必佳妙。逢湿土则得滋，上加吉矣。八字无火或火少，时在冬令，或多金多水，乃潮湿之乙，如命中喜土，逢温土则更湿，未易言吉。逢燥土则去湿，花添锦上矣。天干五行，无分燥湿，地支则昭然有别。今请一一言之，亦学命所不可不知也。子、卯、酉、为纯金纯水纯木，亦无燥湿之分。丑中己辛，为湿土湿金，因有癸水藏也。寅申甲戊，为燥木燥土，因有丙火藏也。辰中戊乙，为湿土湿木，因有癸水藏也。巳中戊庚，火燥土燥金，因有丙火藏也。午中之己，为燥土，因有丁火藏也。未中己乙为燥土燥木，因有丁火藏也。申中庚戊，为湿金湿土，因有壬水藏也。戌中戊辛，为燥土燥金，因藏有丁火也。亥中之甲，为湿木，因藏有壬水也。
初学捷径
用之官星不可伤，不用官星尽可伤。
用之财官不可劫。不用财星尽可劫。
用之印绶不可坏。不用印绶尽可坏。
用之食神不可夺。不用食神尽可夺。
用之七钉不可制。制杀太过反为凶。
身杀两停宜制杀。杀重身轻宜化杀。
身强杀浅宜生杀。羊刃重重喜食伤。
若逢官杀变生殃，财多身弱宜劫刃。
劫重财轻喜食神，官旺身衰宜印地，
官衰印旺利财缚，莫道枭神无用处，
杀多食重最为良，勿谓羊刃是凶物，
财多杀党亦为贞。
五行生克衰旺颠倒微妙
木本生火，木多火炽。有金克木，则可生火矣。
火本生土，火多土焦。有水克火，则可生土矣。
土本生金，土多金埋。有木克土，则可生金矣。
金本生水，金多水弱。有火克金，则可生水矣。
水本生木，水多木浮。有土克水，则可生木矣。
木本生火，火多木焚。水克火则生木，火生土则存木也。
火本生土，土重火熄。木克土则生火，土生金则存火也。
土本生金，金多土泄。火克金则生生，金生水则存土也。
金本生水，水泛金沉。土克水则生金，水生木则存金也。
水本生木，木旺水涸。金克木则生水，木生火则存水也。
木生火也，木火两旺，宜水以养木。
火生土也。火土两旺，宜木以养火。
土生金也。土金两旺，宜火以助土。
金生水也。金水两旺，宜土以生金。
木能生火，然火亦能生木也。水
生木者，润地之燥也。火生木者，解天之冻也。
木能生火，然火亦能生木也。水生木者，润地之燥也。火生木者，解天之冻也。
火能生土，然土亦能生火也。木生火者，冬木之枯也。土生火者，夏土之燥也。
土能生金，然金亦能生土也。火生土者，去地之湿也。金生土者，防土之倾也。
金能生水，然水亦能生金也。土生金者，砥水之溢也。水生金者，制火之烈也。
水能生木，然木亦能生水也。金生水者，阻其泄漏也。木生水者，去其淤塞也。
木本克土，土多木折。水生木，则木能克土。
火本克金，金多火熄。木生火，则火能克金。
土本克水，水多土荡。火生土，则土能克水。
金本克木，木多金缺。土生金，则金能克木。
水本克火，火多水涸。金生水，则水能克火。
木克土，土太多。宜金以卫土也。
火克金，火太多。宜水以养金也。
土克水，水太多，宜木以纳水也。
金克木，木太多，宜火以荣木也。
水克火，火太多，宜土以扶火也。
木克土也，木土两旺，宜水以润土。
土克水也。水土两旺，宜火以湿水。
水克火也。水火两旺，宜金以熄火。
火克金也。火金两旺，宜木以缺金。
金克木也。金木两旺，宜土以折木。
木能克土，然水亦能克木也。木克土者，春土之柔也。土克木者，夏土之燥也。
土能克水，然水亦能克土也。土克水者，夏水之涸也。水克土者，冬水之冻也。
水能克火，然火亦能克水也。水克火者，金水寒凝也。火克水者，杯水车薪也。
火能克金，然金亦能克火也。火克金者，春火之相也。金克火者，冬火之囚也。
金能克木，然木亦能克金也。金克木者，金坚木冻也。木克金者，木盛金脆也。
旺者宜克。然旺之极者，宜泄而不宜克也。所谓实则泻其子，是以春木森森，宜火旺以通耀。夏火炎炎，宜土多而敛威。秋金锐锐，宜水盛以流清。
冬水洋洋，宜木众而纳势，季土叠叠，宜重金以吐秀。
弱者宜生。然弱之极者，宜克而不宜生也。所谓虚则补其母，是以秋木凋落，宜金而不宜水也。冬火熄灭，宜水而不宜木也仲春之土无火生，反宜木也。仲秋之土无火生，反宜金也。
阳之极者，阴至也。阴之极者，阳至也。寒极则热生也。热极则寒生也。
评断篇
评断之程序
每一命局，或五行错综，或六神纷杂，评断而无规定程序，极难入手。兹议为八步如后。
（一）看强弱。
（二）定格局。
（三）取用神。
（四）论喜忌。
（五）查岁运。
（六）推六亲。
（七）评性情。
（八）断事业。
评断之标准
（一）看强弱以日干为主。以多寡、盛衰、失时、得令、为标准。
（二）定格局，以月支为标准（外格不在此例）。
（三）以用神，以助强扶弱为标准。
（四）论喜忌，以用神为标准。
（五）查岁运，以喜忌为标准。
（六）推六亲，以四柱六神为标准。
（七）评性情，以五行用神等为标准。
（八）断事业，以用神及喜忌为标准。
评断之举例
（一）陆姓乾命
 
癸未
甲子
丙戌
己亥	一岁 癸亥
十一 壬戌
廿一 辛酉
三一 庚申
四一 己未
五一 戊午	 
强弱  丙死於冬。亥子癸三水，既得其令，又兢来克。未戌己土虽能制水，乃本身先泄丙火之气，只月上甲木生丙。综计全局，抑者太多，扶者太少，故丙干以弱论。
格局  丙生子月，干透癸水，为正官之格。
用神  丙既云弱，必须生扶。月上甲木泄水之有余，生火之不足，取用无疑，即谓官格用印是也。
喜忌  既用甲木，自喜木火助用助身，不畏土之泄火。水之克水，盖土有木制，水有木当也，然亦非所喜耳。最忌金为生水助虐。克木则伤用。
岁运  一岁初走癸亥运，一派水乡，稚年多病。十一岁行壬戌运。水土各半，亦乏善可陈。二十一岁辛酉运。甲辰年随某巨公至广东，充记室四载。腰缠黄白，正逢木火流年也。娶妻得子，亦在斯时。嗣即奔驰少功矣。三十一岁庚甲运。用神受损蓬飘萍泛，宇内寓形。南北东西，焦桐莫识。尤以三十六后，流年多金水，无家可。四十一岁之己未运。有甲子，乙丑，丙寅，丁卯，四则之吉，努力勿怠。再后都金水年，征求毋奢。五十一岁戊午运。以五二，五三，五四，五五。小有作为。午运之羊刃被冲，自难乐观。故五十六后。可抚孤松而盘桓矣。
六亲  偏印为用。父母庇阴尚丰，劫财无力，弱弟早夭。日支藏财，然非喜神，妻乃中道云也。伤食亦非喜见，故前虽有子，已丧申运。晚来己运，或有弄璋之望，但须琴弦再理也。
性情  火日水多，所为欠当，宗旨少决。
事业  官格用印，自以近贵求名之为宜，尤利于东南半声耳。
（二）潘姓坤命
 
壬子
癸丑
庚子
丁亥	五岁 壬子
十五 辛亥
廿五 庚戌
三五 己酉
四五 戊申
五五 丁未	 
强弱  庚生季冬为寒金，水旺泄气系忧患。尤病丑土会亥子而化水。且寒金喜火又苦丁火之被克，是诚弱不堪言矣。
格局  庚生丑月。透癸为伤官之格。
用神  水势泛滥，若用丑中己土。非但不能制水。且激水之怒，不如亥中甲木以为用。赖甲泄水之有余，生火之不足，所谓财能救官是也。然身弱无助之弊。在所不免矣。
喜忌  最喜为火，土，木，最忌为金水。
岁运  五岁交足壬子水运，十病九危。十五岁走辛亥金水运，及笄应多周折。及庚午年，怙恃之失，相继频乘。壬申岁身世之悲，层见叠出。虽屡屡当差，而收入甚微，仍入陷井囵圄。诚哉，时命之不遒也。二十五风庚戌运。庚乃属金，尚难脱离水火，戌中藏火土。三十三岁甲申流年。用坤得助。当获快婿。尚可仰望者矣。三十五岁后。己酉运之己土不足制水，酉虽劫刃，亦有生水之嫌，纵不至于颠沛流离，然而病疼剧甚。四十五岁戊申运，以戊字最佳。五十岁后，岁运皆金水，恐难免赋归于心脏病。
六亲  金寒水盛则无子。官星无力易克夫。土印化水，父母亦虚。劫比稀少终鲜四季，可无疑矣。
性情  金日水多，火土无力。水性杨花，理所然也。
（三）王姓坤命
 
己亥
癸酉
甲辰
丙寅	三岁 甲戌
十三 乙亥
廿三 丙子
三三 丁丑
四三 戊寅
五三 己卯	 
强弱  甲生酉月而失其令，又多火土，则金之克泄。本当以弱论。然长生于亥，胎于酉，得禄于寅，地支有气，尚非至弱者也。
格局  甲生酉月，为正官之格。
用神  官印财食俱全，惟己年癸月，地位接近，财印相克，为美中不足，故取酉丙辛金正官以为用。盖财生官，官生印，五行六神，因此不悖矣。
喜忌  命中五行不悖，固无所谓喜忌。惟坤以夫星为重，又取正官为格，为用则不宜逢多量之火也。
