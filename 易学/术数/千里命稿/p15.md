<!-- { "loadSidebar": true } -->
干动而不息，支静而有常。以每干流地于十二支之月，而生旺墓绝系焉。阳主聚，以进为进，故主顺。阴主散，以退为进，故主逆。此长生沐浴等项，所以有阳顺阴逆之殊也。四时之运，成功者去、等用者进。故每干流于十二支之月而生旺墓绝，又有一定。阳之所生，即阴这所死，彼此互换，自然之运也。即以甲乙论，甲为木之阳，天之生气流行万木者，是故生于亥而死于午。乙为木之阴，木之枝枝叶叶受天生者，是故生于午而死于亥。木当亥月，正枝叶剥落，而内之生气，已收藏饱足。可以为来春发泄之机，此其所以生于亥也。木当午月，正枝叶繁盛之候，而甲何以死，却不知外虽繁盛，而内之生气发泄已尽。此其所以死于午也。乙木反是，午月枝叶繁盛即为之生。亥月枝叶剥落即为之死。以质而论，自与气殊也。以甲乙为例，余可知矣。支有十二月，故每干自长生至胎养，亦分十二位。气之由盛而衰，衰而复盛，逐节细分，遂成十二。而长生沐浴等名，则假借形容之词也。长生者，犹人之初生也；沐浴者，犹人既生之后，而沐浴以去垢也。如果核既为苗，则前之青壳，洗而去之矣。冠带者，形气渐长，犹人之年长而冠带也；临官者，由长而壮，犹人之可以出任出；帝旺者，壮盛之极，犹人之可以辅帝而大有为也；衰者，盛极而衰，物之初变也；病者，衰之甚也；死者；气之必尽而无余也；墓得，造化收藏，犹人之埋于土者也；绝者，前之气已绝而后气将续也；胎者，后之气续而结聚成胎也；养者，如人养胎母腹也。自是而后，长生循环无端矣。
帝旺盛极，盛极将衰，不若长生沐浴冠带之方兴未艾。绝，为衰极，衰极将盛，远胜衰病死之全无生气。
干克
十干代表五行，分为两金、两木、两水、两火、两土。金克木，故庚辛克甲乙；木克土，故甲乙克戊己；土克水，故戊己克壬癸；水克火，故壬癸克丙丁；火克金，故丙丁克庚辛。是以干之相克，即代表五行之战斗也。
干克之影响
 （一）如庚见甲。庚为主克，甲为受克。受克者败尽无余，主克者虽胜亦劳，所谓两败俱伤是也。
（二）日干本身，逢克我或我克，不作两败俱伤论。盖克我者为官，我克者为财。是我之财官，何为两败耶。
（三）如庚年甲月相克。既两败俱伤。似非局中之喜，然或庚或甲，若为局中喜神，相克固凶，若为局中忌神，则因克而反和解凶也。
干克之区别
（一）如年庚月甲。地位最为贴近，克为亦为最重。
（二）如庚载申。甲载寅，或两庚两甲，势均力敌，克力亦重。
（三）如两庚一甲，一甲已不敌一庚，逢两庚更如摧枯拉朽当非劲战敌，战克反轻。
（四）如两甲一庚，一甲不敌一庚，两甲则其力较劲，而战克反重。
（五）如一庚一甲。甲为受克，然甲木得时或得势，则庚难取胜，而甲未受创。务必两弱庚而一强甲，方成战局也。
（六）如庚年甲巳，有月柱间隔，克力较轻。
（七）如庚年甲时。有月柱日柱间隔，地位愈远，克力愈轻。
（八）如庚年壬月甲日。壬水泄庚金而生甲木，则庚与甲，有壬调解，似克而非克。
（九）如庚年丙月甲日。庚甲本克，今逢丙火克庚，则庚甲不克，而转为同仁庚相克矣。
（十）如庚年甲月壬时。虽壬水泄庚金而生甲木，但以壬水远隔。庚甲地位接近，仍作克论。
（十一）如庚年甲月丙时。丙在时，庚在年，地位远隔，不能相克。庚与甲则地位接近，故仍以庚金克木论也。
（十二）如庚年甲月戊日。若庚金最强，则作庚克甲，不成甲克戊矣。若甲木最强，则作甲克戊，不成庚克甲矣。若戊土最强，则只庚可克甲，而甲不可克戊。
（十三）阳干克阳干，阴干克阴干，克力最重。阴干克阳干，次之。阳干往往不克阴干，作干合论。
干合
庚见甲，二阳相竟而成克；辛见乙，二阴不足而成克。乙见庚，或庚见乙，则阴阳相见为合，如男女相见，而成夫妇之道焉。盖基于易经所谓一阴一阳之谓道，偏阴偏阳之谓疾也。
干合之影响
（一）如甲日见辛，辛为甲官。若透丙合辛，则辛非甲官矣。丙为甲食，然既作合，亦非甲食矣。故合者，并去而两有所绊也。
（二）日干本身之合不受合去影响。盖六阳逢财，六阴逢官，俱是作合，和乙日逢庚，乙庚作合，庚为我官，是我合之，何为合去耶！
（三）如丙年辛月作合。既丙辛两有所绊，似非命局之喜。然或丙或辛，若为日干所喜，合去固凶，若为日干所忌，则合去反得解凶也。
干合之区别
（一）如甲年己月。甲己之地位紧贴，合力最重。
（二）如甲在年上，己在时上。隔位太远，合而不能合也，半合也。其为祝福，得十之二三而己。
（三）如丙辛相合。若丙火得时得势，纵为所绊，仍有六七分能力。辛金失时。失势，又被羁绊，力更轻微矣。
（四）如两辛一丙。两丙一辛，两丁一壬，两壬一丁。犹二女一夫，一女二夫，难免争妒，故为妒合。虽有合意，其情不专。为祸为福，得十分之五六而已。
（五）如庚年乙月甲日乙时。虽两乙合一庚，因甲日隔之，全无争妒之意，年庚月乙仍作纯粹之合也。
（六）如乙年庚月乙日，庚金左右合乙，是皆可合也，妒合是也。乙年乙月庚日，月乙与日庚相拿上乙以地位之隔，虽有合庚之意，而不作合论矣。庚年乙月乙日，年庚合月乙，日乙以地位之隔，虽有合庚之意，亦不作合论矣。
干克干合并见
命有天干克合并见者。若用神在于地支，自无议克、议合之必要。惟若用神求诸干上，则必先以克合之力，轻重较量，然后取用为妥。特立法例五则如后：
（一）如庚年乙月甲日。以地位论，庚乙紧贴，庚甲间隔，当作合不作克也。
（二）如庚年辛月乙日。以地位论，辛乙紧贴。庚乙间隔，当作克不作合也。
（三）如甲年庚月乙日。克合并见，且皆贴近。以主克受克论，庚可胜甲，甲不能胜庚，则庚乙相合，甲不得侵，自作合论。
（四）如丙年庚月乙日。克合并见，且皆贴近。以主克受克论，丙能胜庚，庚不能胜丙，则乙庚相合，丙得侵庚，自作克论。
（五）如丙的庚月乙日。克合并见，且皆贴近，以势力论，若丙火得时得势，则丙可克庚，庚不可合乙。若庚金得时得势，则庚可合乙，丙不能克庚。再若丙庚乙三字，势均力敌，则作克不作合，盖克力大于合力也。
干合而化
万物生于土，甲己为相合之始，故化为土。土则生金，故乙庚化金次之；金则生水，故丙辛化水又次之；水则生木，故丁壬化木又次之；木则生火，故戊癸化火又次之。而五行遍焉，十干化合，盖即此义耳。俗书所解，类多迂折，未便深信。兹所欲言者，又有时令、宾主、明暗、地位、岁运五项。
（一）时令  辰戌丑未月只可化土，亥卯未月只可化木，巳酉丑月只可化金，寅午戌月只可化火，申子辰月只可化水。寅月兼可化木，申月兼可化金，己月兼可化火，亥月兼可化水。
（二）宾主  日干逢合则可化，盖日干为命之主也；他干逢合不能化，盖他干为命之宾也。故如甲日合己月，或合己时，则可化土。若甲年己月，只合而不化也（此指非化格而言。若己成化格。他干逢合。亦得化也）。
（三）明暗  透干为明，藏支为暗。明与暗，亦只合不化如己土透干，与亥中所藏之甲，可合不可化。
（四）地位  如甲日己年，地位被月柱所隔，合且勉强，况乎比哉。
（五）岁运  如甲日逢己运或己岁，应以正财论，不作化土论。若日干非甲，他干有一甲者，逢一己运己岁，尤不能化（此亦指非化格而言若己成化格，他干逢合运或合岁，亦得化也）。
支冲
支冲者地支相隔六位而冲击，如子午相冲，子中癸水，克午中丁火，午中己土，又克子中癸水，互相战克也。
变冲之影响
（一）地支中多藏干，相冲之影响，较天干之相克为复杂。兹先以本气，时令及多寡，探讨之。
本气  两支相冲，战克不已，当以本气为重。如子之本气为水，午之本气为火，究属水克火，故子胜而午败。则子午之相冲，午乃受创，子则劳力。
时令  以本气论虽子可胜午，然如午月火旺，逢子水，子午相冲，午属得令，子属失令，则午胜子败，得令之午无伤，失令之子冲去。
多寡  如午年子月行日午时，以本气言。以时令言，皆子胜于午。然三午一子，午多子寡，应作午胜。但子败而不死。较为无力而已。
（二）局中喜神冲败则凶，凶神冲败反吉。
支冲之区别
（一）寅申已亥之冲，两败俱伤。假如寅申逢冲，申中庚金，克寅中甲木寅中丙火未尝不克申中庚金。甲中壬水，克寅中丙火，寅中戊土，未尝不克申中壬水，战克不静也。或为主克，或得令，或众多，可占优势。反是则挫败矣。
（二）辰戌丑未之冲，本气皆为土，乃属同类，不过冲动而已，无战克意也。故逢冲动，土因激起而愈旺。至所藏之神，辰中癸水，克戌中丁火，戌中辛金，克辰中乙木，当以得令或众多占优，反是则败。丑中辛金癸水，能克中乙木丁火，丑易取胜地未。然亦须兼看时令与多寡，方可取决耳。
（三）子午酉卯之冲，以所藏最简，胜败亦最易分。子中癸水，克午中丁火。午中己土，克子中癸水。酉中辛金，纯克卯中乙木。以木气言，子可胜午，酉可胜卯。再看时令与多寡，不难立决矣。
（四）两支相冲，一在年，一在时，俗名海底冲。实则地位远隔，全无冲意，如人之远达两地，岂能接触相战。
（五）两支相冲，一在年，一在日，或一在月，一在时。间隔一位，冲力减轻。
（六）两支相冲，一为日主之旬空，冲力亦减（旬空详后）。
（七）如午年午月子日，只作午月子日相冲，不作午年子日相冲。
（八）如午年子月午日，若午力强，则子午之冲击极暂。盖两强午而一弱子，胜败立分也。若子力强。则其冲势剧烈矣。盖两弱午而一强子。势均力敌也。
支合
支合种类
（一）六合  子与丑、寅与亥、卯与戌、辰与酉、巳与申、午与未皆为六合。六合之理，盖由日月合朔而来。十一月建子，合朔于丑，十二月建丑，合朔于子，故子丑六合。正月建寅合朔于亥。十月建亥，合塑于寅。故寅亥六合。
（二）局合  亥卯未合成木局，寅午戌合成火局，巳酉丑合成金局，申子辰合成水局，皆为局合。局合之理，盖取生旺墓一气始终也（如亥卯未木局，亥为木之生地，卯为木这旺地，未为木之墓地也）。
（三）方合  寅卯辰为东方，已午未为南方，申酉戌为西方，亥子丑为北方，皆为方合。方合之理，盖取三支一气联贯也。
支合之影响
