<!-- { "loadSidebar": true } -->
     父乃兄之原神，忌财克之，鬼乃兄之忌神，喜父泄之。父动生兄，若见财爻动，则父无用而不能生兄矣。
官鬼发，克兄弟，若见父母动，则漏泄官鬼之气，而不能为大害矣。盖鬼生父，父生兄，是皆贪生忘克之义也。
    
鬼动生父，忌子交重；财动克父，鬼动能中。
     交重，动也。鬼动能生父。若是子动，则克制官鬼，不能生父矣。
     财动则能克父。若得鬼动，财必贪生于鬼，忘克于父，是鬼为财之中人也。
    
兄动生子，忌鬼摇扬；父动克子，兄动无妨。
     摇扬，动也。盖兄动则生子。若是鬼动克兄，子失原神矣。
     父动能克子孙。若得兄动，则泄减父之凶势，而子得无妨也。
    
子兴克鬼，父动无妨；若然兄动，鬼必遭伤。
     兴，动也。子动必伤官鬼。若得父动克子，则鬼无事。
     若是兄动生子，子愈有力，其鬼必遭伤害也。
    
财兴克父，兄动无忧；若然子动，父命难留。
     财爻发动，必克父母。若得兄动克财，财不能克父也。
     若是子孙发动，生助妻财，财必乘势，其父必难救援也。
    
父兴克子，财动无事；若是鬼兴，其子必死。
     父动克子，若得财动克父，子孙有救。
     若是鬼动，愈生父怒，其子必死无疑矣。
    
鬼兴克兄，子动可救；财若交重，兄弟不久。
     官鬼动能克兄。若得子动克鬼，则兄弟有救。
     若是财动生鬼，则鬼恶愈盛，其兄必难救也。
    
兄兴克财，鬼兴无碍；若是父兴，财遭克害。
     兄弟动则克财。若得鬼动克兄，财得无事。
     若然父动生兄，其兄愈加狂戾，财必遭于克害也。

知占者详之。

论   伏   神

飞神，即世位是也，一世卦至游魂。乾卦但认本宫浑天甲子，至游魂卦即壬午是也。八纯卦则取坤卦世位癸酉，归魂卦则取坤宫应爻乙卯是伏神也。余卦仿此。

左边旁象号飞神，右畔亲爻以伏名。
伏去生飞为泄气，飞来生伏得长生。
爻逢伏克飞无事，用见飞伤伏不宁。
飞伏比和为有助，伏藏出现审来因。

出现伏藏

出现旺相，为久为远；伏藏有气，只利暂时。

占财伏兄

用财伏兄，口舌相侵；若在世下，旺相可成。

占财伏鬼

财伏鬼乡，买卖遭殃；日辰福德，方始荣昌。

占财伏父、子

财伏父母，旺相得半；财伏子孙，有气必满。

占官鬼伏兄

用鬼伏兄，同类相凌；若不虚诈，人不一心。

占鬼伏财乡

鬼伏财乡，因财有伤；官吏阻节，休废乖张。

占鬼伏父母

鬼伏父母，举状经官；若财世上，求之不难。

占鬼伏子下

鬼伏子孙，去路无门；官乘旺相，透出可分。

占鬼伏官

官鬼伏官，小人作难；若亲见发，方许开颜。

洞林秘诀论飞伏

六爻皆有飞伏神，世下一爻为最要，伏神入影飞如体，飞喻神兮阴伏比。古贤深访此来由，深入探索最微妙（1），伏神隐伏飞神现，凡占皆放方尽善（2）。道明占晋之剥卦，妇当梦嫁祥耍也（3）。伏神为鬼最难除，后遇旺生依旧发（4），伏神为财先有财，十二所属可推排，看取八卦生肖出，定知准拟在他怀（5）。飞克伏神克逃亡，伏克飞神逃有伤，相生亦是难寻捉，更加内外休旺详（6）。
论用爻类

用象如无或落空，就将本卦六亲攻，动爻生用终须吉，若遇交重克用凶。

[注释]
用爻取法不作详述。卦中动爻与日辰,相生相合[用爻]则吉；忌卦中动爻与日辰,相克相冲[用爻]，相冲则凶也。又如用爻不上卦或落空亡，就将本卦六亲用爻审明飞伏生克，以定吉凶。天玄赋云：明用爻之得失，定事体之吉凶。岂虚语哉。

用爻伏藏

用爻旁宫号伏藏，若遭刑克定非祥，纵然生旺无刑克，作事平平不久长。

[注释]
卦名中无本宫之卦，曰伏藏不出现也。若各宫之第五、六、七之卦是也。天玄赋云：无气伏藏只利暂时之用。合而观之，讵不信失。

用爻出现

用爻出现在亲宫，纵值休囚亦不凶，更得生扶兼旺相，管教作事永亨通。

[注释]
出现：指卦名中有本宫之卦，如八纯之卦，名曰内外出现。各宫之第二第三第四之卦，本宫皆在外象，名外卦出现。又如各宫末后归魂之卦，本宫皆在内象，名曰内卦出现。天玄赋云：出现旺相可为远日之谋。
论日辰
问卦先须问日辰，日辰克用不堪亲，日辰与用相生合，作事何愁不称心。

论忌神
看卦还须看忌神，忌神宜静不宜兴，忌神急要逢冲克，若遇生扶用受刑。

论元神
元神出现志扬扬，用伏藏兮也不妨，须要生扶为旺相，最嫌冲克及刑伤。
论泄气

用逢泄气动摇摇，作事消疏不到头，最喜元神相救助，忌神发动切须愁（1）。
财动则泄子孙之气，子动则泄兄弟之气，兄动则泄父母之气，父动则泄官鬼之气，鬼动则泄妻财之气（2）。
论世应类

世应相生则吉，世应相克则凶，世应比和事却中，作事谋为可用。应动他人反变，应空他亦难同，世空世动我心慵，只恐自家懒动（1）
世为我，应为彼。本宫为卦，直苻四时分向背。伏藏取生克冲合，出现取刑墓空亡。（2）
应动托人心易变，身动生忧事不宁，若是应爻居此下，旺相扶之可速成。（3）
世应相克

宅墓高低产子难，病多进退往行艰，婚姻有疑逃者近，讼词留连主系关。
旁爻持世，旺相得地，应与动爻，不克方是。

世应当中隔爻
世应当中两间爻，发动所求多阻隔，假若有气事分明，必定慢慢方始得。 
兄弟动主脱诈口舌，官鬼动主人事乖隔。占婚姻为媒，占生产为接生婆，占事为隔阻，占种田为农人，占宅为邻里。
间爻发
世应当中两间爻，忌神发动莫相交。元神与用当中动，事到酕醄始得利（1）。
世应空动类

世落空亡人有难，应落空亡后有殃，世应空亡忧疑诀。世动家有阻，应动女有殃。

六爻俱静类

卦遇六爻安静，须看用与日辰，日辰克用及冲刑，其事宜当谨慎。 更把世应推究，忌神切莫加临，世应临用及元辰，做事断然昌盛（1）。
旁爻克象察飞神，克应随宫配六亲，将本谒人须用静，脱货占来动是贞（2）。 
将本营运，放债抽拈，买卖停场，赌斗撼钱，图谋赴试，见任官员，上书投谒，守旧常占。
娶妻买妾，屋宅坟田，住庵谒人，失物理冤，用爻宜静，有气为先。

六爻俱动类

六爻乱动事难明，须向亲宫看用神，用若休囚遭克害，莫将前诀费精神（1）。宜用爻动吉。
论独发乱动

独发易取，乱动难寻；先看世应，后审浅深。
一看世上旁爻，坐财旺相，忌应爻克世；二看世下亲爻，财官喜静；三看何爻最旺为用神，如发动，动要生世；四看独发之爻，旺相最急，休囚事慢。
　   官用，官鬼为主，父母为辅。
　   私用，妻财为主，子孙为辅，。
　　凡财官喜旺相，俱动，官私两用皆可成。

出现爻象重迭

     出现重迭，还须旺相；若乘土爻，更看勾象。
　   世爻出现，乘父母、官鬼、子孙、妻财，旺相可取，休囚不可取。若乘辰戌丑未，更看勾合何爻也。假令大有卦，甲辰父母持世，为杂气，能勾申子辰化水局子孙，不宜官用。

子孙独发

     子孙独发，为退为散；若乘旺相，亦可求财。

兄弟独发

     兄弟独发，为诈为虚；若乘旺相，财破嗟吁。
　   兄弟为劫财之神，大宜隐伏。动发主虚诈不实之事，凶不凶、吉不吉。若旺相，主口舌忧疑破财，如出现发动，更看变得何如，大怕化鬼爻，凶。

父母独发

     父母独发，重迭艰辛；若乘旺相，文书可成。
　   父母为文书、舟车、桥、城、衣服、屋宅。

妻财独发

妻财独发，损书伤父；若乘旺相，婚姻可成。

官鬼独发

官鬼独发，为欺为盗；若临吉神，功名可望。

     大忌日破。出现独发，先看财官，次分乱动，六亲杂例（日辰休囚不可用）。日辰旺相能透出用爻，能克用爻
反神类

相爻克得休囚爻，休囚爻克不得旺相爻，动爻克得安静爻，静爻克不得动爻。

论空亡类

空在旁宫不断空，空如出现却为空；忌神最喜逢空吉，用与元神不可空。 
春土夏金秋见木，三冬逢火是真空；旬中占得真空卦，纵吉须知到底凶。
木旺火相寅卯月，火旺土相巳午中，金旺水相申酉位，水旺木相亥子宫，土旺辰戌丑未月，四时旺相不为空。 
六亲空亡

父母空亡有损伤，子孙空亡有灾殃，兄弟空亡不相睦，财落空亡难把捉，官鬼空亡公事停。

论神煞

易卦阴阳在变通，五行生克妙无穷，时人不辨阴阳理，神煞将来定吉凶。

论卦名类

易卦渊源论五行，阴阳之理本生生，可怜愚昧无知识，颠倒阴阳论卦名。

四卦灭例   （诸事不吉）

春蒙，夏蛊，秋剥，冬旅。

四卦没例

春需，夏观，秋节，冬临。（若无吉神扶者，主凶也。）

断易天机》 父母用

父母者，生我者谓之。父母也，能为凶，能为吉，各有所用。遇财则有伤本体，逢鬼则增长光辉。发动则克伤子孙，生扶兄弟。审其动静衰旺，各有所宜。
占身：父母动，则难为子息。
占婚：为主婚人空，则必无主者及无聘礼。
占产：为伤，鬼煞动则子难养。
占官：为印绶文书，旺相带贵人，功名必可就；空亡兼墓绝，虽吏难成。
占讼：为状词案验，动则事态难息。若我兴词，宜旺；他诉我要衰。旺则事大，衰则事轻，空亡及无气皆难成。
占失脱：为窝藏，发动则贼已隐匿，不可追寻。
求财：发动，为绝源杀，只许一度，再难求，亦主艰辛。
出行：为行李，旺相多，休囚少，空亡无。
行人：为书信，带吉神为安书，加凶神为凶信。发动克世，必有信至，空亡墓绝，杳无音书。
占家宅：为屋宇，旺相，深沉广阔；带青龙贵人，乃新创整齐；无气，乃狭窄低小；逢冲必崩摧破败。加青龙亦是新屋，带白虎必是旧宅。
占国：为城池，有气则城池坚固。
征战：为旌旗，宜静不宜动，动则有兴师。
疾病：占双亲，为用爻，宜旺不宜空，空则必危。
占子孙：为恶杀，宜静不宜动，动则必死。
以上系玄妙之机，精微之旨，学者并宜深玩。

兄弟用

