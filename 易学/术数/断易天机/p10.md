<!-- { "loadSidebar": true } -->
     （1）贞悔：内卦为贞，外卦为悔。内为病人，外为医药。卦得医药旺相相生，治病断根。若内外相生，世应相克，则病根不断。
（2）假令正月卜得坎之节卦，正月杀在寅，坎初六戊寅木，杀并。节初九丁巳火，为杀并。又如勿申金动破，初六爻旺相，药力强。如无气带杀，则损人。
（3）若内外相克，药带杀，其药大凶。如相生则有效，若值相克，虽瘥亦忌。如子爻是水，宜北方医人也。

[译文]
     占病要辨别医生的善恶，以及其医术高低。一般用内卦和外卦来比较分析。子孙爻为土，宜服丸药。为土，宜服汤药。为木，宜服青丸药。为金、火，宜灸灼疗。子孙爻旺相，说明医生好，医术高。如逢子孙爻无气，临杀冲，说明其医术不好，治疗无效，还可能误治诊误治。卦无子孙爻，寻医求药难遂意。子孙爻旺相相生，药物对症。内外不和，服药不利。若遇杀冲世爻用神，病情更重，须找良医治疗。

洞林秘诀

卦中子孙爻为药，天医相助如扁鹊，卦爻若旺伏无鬼，疾得除根治安乐。若见医生应爻是，病求医药世爻作，病不克药总堪医，药色五行自斟酌（1）。鬼爻持世不肯食，或不过喉便吐却，纵然吃了病尤加，先宜祀神后服药。病伏为鬼不除根，时暂收功得大略（2），更加生克杀神推，病撰所宜尽医者（3）。

[注释]
     （1）无子孙爻，为无药，主医治无效。随年月日时四直有者，亦可医矣。得伏神无鬼，不持世，又有药爻，病皆去根。药爻旺相，应速。休废，应迟。药色以木青、火红、水黑、土黄之类，临时自去取之。
（2）鬼爻临病，宜先祭祀神，后服药方有效。如病爻下伏鬼爻，病不断根，大略暂时得愈，后食毒物再发也。
（3）是有子孙爻，病不入墓。随五行相生相克，推其所宜，皆可医也。又云：天医爻，物色内治药者妙。

[译文]
以子孙爻为药物，有天医相助，医生如扁鹊，手到病除。卦爻旺相，伏神无鬼，病可除根。以应爻为医术，世爻为病人，世爻不克应爻或子孙爻，总是可以治疗的。药物的颜色，可以参考子孙爻的五行确定。鬼爻持世，病人厌食，吃药易呕吐，即使吃药也不利，适宜先祭祀神，然后服药。病爻下伏藏鬼爻，疾病不能断根，即使暂时治好，也容易复发。只要有子孙爻，病就不至于死亡，以其五行生克关系，推演其适宜的医生和药物，都是可以医治的。又云：以天医爻的五行颜色，选择恰当的药物为妙。
卷首语
占求财第十九      
初爻二爻三爻四爻五爻六爻      
己身 伴侣 行李 车门 道路 店舍 
孙膑论出入求财歌
世应是财求易得（1），卦若无财少准凭，财爻化鬼成凶象，鬼化为财是吉神。财被空亡难把捉，若逢二杀贼相侵（2），难求外怕财爻动，易觅财时在内兴。世若克财休启齿，财来克世得千金，诸爻若总无财象，子动龙交亦可寻。世应若合取为吉，子孙合时为福德，月德月建要相扶，求财数倍终须得。内为人兮外地头，人克地头有淹留，地头克人兼旺相（3），若遇求财数倍收。日辰克我货出手，若克地头贼相守，青龙发动最为佳，阴阳得位财须有。外卦无气应克身，若值空亡忧病生，土爻持世何可离，阴爻持世主阴人。

[注释]
     （1）若世爻或者应爻临财，求财易得。
（2）二杀：指劫杀和天贼杀。若逢相侵，要防止盗贼和被人谋劫。
（3）若外卦克内卦，更得旺相，求财顺利，财利倍收。

[译文]
凡占卜求财，若值财爻临世应，求财易得。卦中无财，求财艰难财爻化官鬼，主凶。官鬼化财爻，主吉。财爻空亡，求财难把握。若逢劫杀和天贼杀，求财不利，还可能被人谋劫。财爻在外卦动，难求。财爻在内卦兴，易得。世爻克财，不必启齿。财爻克世，得财千金。卦中无财爻，子孙逢青龙动，亦可求谋。世应相合最为吉，子孙和财爻合世大吉。月德、月建扶财，可得数倍之利。内卦为求测人，外卦为求财之地，内克外，求财费周折，外克内，更得旺相，求财可得数倍之利。日辰克世爻，脱货可出手，若克外，有贼人谋算。青龙临财发动最吉，阴阳得位，求财顺利。外卦无气，应爻克世爻，或世爻逢空亡，不利求财，还当防疾病。土爻持世，主有阻隔，只利在本处求财。阴爻持世，主为妇人淹滞，或从妇人处求财。

天玄赋
饥寒起盗心，亦为困穷而至此；富贵享遐福，莫非营运而后能。赍财于蛟龙背上行舟，负命于虎狼丛中取路。欲决心中之疑虑，端详爻上之吉凶。
（求财之言艰险，于斯可见。但能信占卜，必无不测之祸。若出外求财，须言祸福之分。在家求财，亦有得失之别，学者可不究哉。卜以决疑，不疑何卜？凡来占者，必有疑虑之事，当详吉凶衰旺。见财福如值故人，遇兄鬼如逢仇敌。）

将本求财，妻位偏宜旺相；空拳问利，官爻喜遇兴隆。
（凡占求财，先达人事，然后决断。若将本求财，必要财爻旺相，克世生世则吉，世克财则凶。若卦有两财，外财旺而内财冲，本虽少而利则多。若内财旺而外财冲，利息淡薄，但可正本。若内外财爻俱死绝，将本生涯敛手折。财不上卦及空亡，买卖经商连本灭。财爻绝处又逢生，利息依然动欢悦。妻财虽旺不克世，却向爻中看亡劫，先生若也问求财，请看天仙玄妙诀。空手求财者，不过是百工技艺之人，以鬼爻为用，鬼旺则财丰厚。旺相财空，闹处得财。青龙鬼，馈送得财。朱雀鬼，文书口舌之财。勾陈鬼，财稳无反复。 蛇鬼，事未伶俐，是于人之财，或是人带挈之财。白虎鬼，必是诈取。玄武鬼，是骗人，阴私不明之财，阴鬼加咸池，必得女人财。）

鬼化为财克世，须云大吉；财爻化鬼逢空，可谓全凶。
（鬼化财，是财从空而至。财本是生鬼的，而鬼反而化财，谓之鬼送财。且来克世，是利追我而走，故云大吉。若世爻克鬼，则无财。财化鬼，是财自有化无。午前占，谓之鬼偷财。若得日辰扶合，或动爻生扶，谓之财入鬼手，庶无伤也。若旺财化衰鬼，其财不全。若衰财化旺鬼，须防两倍折财。又落空亡，是消磨殆尽，故曰全凶。凡遇财化财，本来是吉，但其中也有分别。若前卦财旺化财无气，午前占，宜速求，向后财必薄。午后占，宜早求，财利丰盈，今财稍薄不如前。若前卦财衰而化财旺，反此断之必无差。）

父化妻爻，当涉艰辛始得，财连兄位，纵然积聚当分。
（凡父化财，必先难后获。父旺财衰，则艰辛多而财少。父衰财旺，则用力少而财多。父爻带贵，可言倚靠，若加太岁杀，因财染病归。财化弟兄，纵来克世，亦无全得，将有侵夺之患，虽有积蓄，亦当分散也。若持世，难取谋望之心。财爻旺化兄弟，当见聚而后分，若果与人分利则无妨。若兄弟化财，则主先散后聚，或谋出于众，利归一源，或始艰辛，然后称心。凡父兄化财，纵有艰辛，亦吉。）

凶神冲散财爻，切忌风波险阻；劫杀加临兄位，须防盗贼相侵。
（凡凶神来冲克财爻，行船便见风波之患。世爻若值吉神，身虽无咎，财必飘零。凶神若遇虎蛇克世，财命不可保全。若就家中求，却不如此断，必是凶人搅乱，或因财引惹公事。若值解神，却得无事。劫杀乃求财之大忌，若临财位，必不可得；若临兄弟发动，得财之后，防有失脱；若更玄武加临，必有盗贼劫掠之祸；若得贵人临鬼持世，虽有贼来，无伤于我；如逢鬼动，兄弟受制，纵有凶神，亦无大患。鬼爻无气则无权，兄弟依然来作祸。）

子动会青龙，乃生财之大道；父兴临白虎，为绝利之根源。
（若卦内无财，而子孙旺动，亦可求谋。更临青龙，比同有财之卦。若值休囚，更宜斟酌。若鬼化子孙，谓之鬼运财来付好人。苍屏有歌曰：鬼化为财及子孙，求财最利称心情。更逢福德来生世，安坐高堂也获珍。若子孙化子孙，财从两处生，财既是两处生，宜两处求，或与人同求，大吉。子孙乃生财之神，如水之有源，源头受克则泉竭，泉水旺盛则流长。若财位逢长生，福德临官，此等求财，绵绵不绝。或财虽旺，子孙死绝，只许一度，后再难求。子孙虽旺，父母来克，谓之绝生财之源，虽有钱财，亦无接济。若遇日辰相合，庶几不被克伤。）

世克动财，若赶沙场之马；财生静世，如逢涸泽之鱼。
（大凡求财，财在内动易求，外动难求。财来生世、克世、合世、持世则易，是财来逐我，如涸泽取鱼，伸手便得。若世生动财，得日辰合住，财庶几可以得。若世克动财，是我去逐利，纵与日辰相合，亦不可得。倘世爻无杀，财在内动稍可，若在外动，则如沙丘劣马，愈赶愈奔，终难上手。）

克害刑冲迫兄鬼，则灾殃消散；
（克者：克胜也。相生须用他生我，相克还须我克他。亦有吉凶之分。凡占求财福，吉神克我则吉，兄鬼凶神克我则凶，我克兄鬼则愁散，我克财福则无财。害者：地支相凌。求财遇之，吉凶相半。有日辰害，有动爻害。今人但以害为一体，不知各有别焉。如卯害辰，卯是旺木，害辰墓土，木者土之官，乃官势相害。寅巳相害者，寅是临官之木，巳是临官之火，两官竞强而争，进退相害也。午丑相害者，午是旺火，害丑中之墓金，火为金之官，乃官鬼相害也。申亥相害者，申为临官之金，亥为临官之水，各持官之气，两强相争，进退相害也。戌酉相害者，戌为墓火，酉为旺金，墓火加旺金之气，故相凌害，此鬼贼妒嫉相害也。烛神经云：子冲午，午合未，子恶性，未为党，故相仇害。明理论言：未带墓木，害子之旺水，其义两途，只合从相害者论。张天师云：凡作子害未之类，凡遇害妻财，则财有妨。害鬼杀，则鬼无作。害彼则吉，害我则凶。占者当分衰旺，若我世旺，彼虽欲害而无伤，若害爻旺，则凶。刑者：阴阳反德也。若加羊刃，可谓逞凶刑伤也。刃者，煞也。有刑而无刃，则不杀。凡占刑，刑鬼煞凶神则吉，刑财福吉神则凶。世应皆怕逢刑，刑世伤我，刑应则对方遭伤。求财必应合世，若被刑伤，安可就也。冲者：十二支战击之象。有日辰冲世应，冲财，则难就，冲散财则无财。吉神逢冲凶，凶神恶煞逢冲则吉。兄鬼皆求财之忌神，今彼受制，不惟求财有望，抑且灾散祸消矣。）

生扶拱合辅财福，则货宝丰盈。
