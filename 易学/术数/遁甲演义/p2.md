<!-- { "loadSidebar": true } -->
　　轩辕黄帝战蚩尤。涿鹿经年战未休。偶梦天神授符诀。登坛致祭谨虔修。神龙负图出洛水。彩凤衔书碧云里。因命风后演成文。遁甲奇门从此始。一千八十当时制。太公测为七十二。逮于汉代张子房。一十八局为精艺。先须掌中排九宫。枞横十五在其中。次将八卦论八节。一气统三为正宗。阴阳二遁分顺逆。一气三元人莫测。五日都来换一元。接气超神为准的。认取九宫分九星。八门又逐九星行。九星逢甲为值符。八门值使自分明。符上之门为值使。十时一位堪凭据。值符常遗加时干。值使顺逆遁宫去。六甲元号六仪名。三奇即是乙丙丁。阳遁顺仪奇逆布。阴遁逆仪奇顺行。吉门偶尔合三奇。直此须云百事宜。更合从旁加检点。余宫不可有微疵。三奇得使诚堪使。六甲遇之非小补。乙逢犬马丙鼠猴。六丁玉女骑龙虎。又有三奇游六仪。号为玉女守门扉。若作阴私和合事。请君但向此中推。天三门兮地四户。问君此法如何处。天冲小吉与从魁。此是天门私出路。地户除危定与开。举事皆从此中去。六合太阴太常君。三辰元是地私门。更得奇门相照耀。出门百事总欣欣。天冲天马最为贵。猝然有难宜逃避。但能乘取天马行。剑戟如山不足畏。就中伏吟为最凶。天蓬加着地天蓬。天蓬若到天英上。须知即是返吟宫。八门返复皆如此。生在生兮死在死。就是凶宿得奇门。万事皆凶不堪使。六仪击刑何太凶。甲子值符愁向东。戌刑未上申刑虎。寅巳辰辰午刑午。三奇入墓好细推。甲日那堪相见未。丙奇属火火墓戌。此时诸事不宜为。更兼六乙来临二。月奇临六亦同论。又有时干入墓宫。课中时下忌相逢。戊戌壬辰与丙戌。癸未丁丑亦同凶。五不遇时龙不精。号为日月损光明。时干来克日干上。甲日须知时忌庚。奇与门兮共太阴。三般难得共加临。若还得二亦为吉。举措行藏必遂心。更得值符值使利。兵家用事最为贵。常从此地击其冲。百战百胜君须记。天乙之神所在宫。大将宜居击对冲。假令值符居离九。天英坐取击天蓬。甲乙丙丁戊阳时。神居天上报君知。坐击须凭天上奇。阴时地下亦如此。若见三奇在五阳。偏宜为客是高强。忽然逢着五阴位。又宜为主好裁详。值符前三六合位。太阴之神在前二。后一宫中为九天。后二之神为九地。九天之上好扬兵。九地潜藏可立营。伏兵但向太阴位。若逢六合利逃形。天地人分三遁名。天遁日精华盖临。地遁月精紫云详。人遁当知是太阴。生门六丙合六丁。此为天遁自分明。开门六乙合六己，地遁如斯而已矣。休门六丁共太阴，欲求人遁无过此。要知三遁何所宜，藏形遁迹斯为美。庚为太白丙荧惑，庚丙相加谁会得。六庚加丙白入荧，六丙加庚荧入白。白入荧兮贼即来，荧入白兮贼须灭。丙为勃兮庚为格，格则不通勃乱逆。天丙加地庚为勃，天庚加地癸为格。丙加天乙为勃符，天乙加丙为飞勃。庚加日干为伏干，日干加庚飞干格。加一宫兮战在野，同一宫兮战于国。庚加直符天乙伏，直符加庚天乙飞。庚加癸兮为大格，加己为刑最不宜。加壬之时为上格，又兼岁月日时移。更有一般奇格者，六庚谨勿加三奇。此时若也行兵去，匹马只轮无反期。六癸加丁蛇跃跷，六丁加癸雀入江。六乙加辛龙逃走，六辛加乙虎猖狂。请观四者是凶神，百事逢之莫措手。丙加甲兮鸟跌穴，甲加丙兮龙回首。只此二者是吉神，为事如意十八九。八门若遇开休生，诸事逢之总称情。伤宜捕猎终须获，杜好邀遮及隐形。景上投书并破阵，惊能擒讼有声名。若问死门何所主，只宜吊死与行刑。蓬任冲辅禽阳星，英芮柱心阴宿名。辅禽心星为上吉，冲任小吉未全亨。大凶逢芮不堪遇，小凶英柱不精明。大凶无气变为吉，小凶无气一同之。吉宿更能逢旺相，万举万全必成功。若遇休囚并废没，劝君不必进前程。要识九星配五行，各随八卦考义经。坎蓬星水离英火，中宫坤艮土为营。乾兑为金震巽木，旺相休囚看重轻。与我同行即为相，我生之月诚为旺。废于父母休于财，囚于鬼兮真不妄。假令水宿号天蓬，相在初冬与仲冬。旺于正二休四五，其余仿此自研穷。急则从神缓从门，三五反复天道亨。十干加伏若加错，入库休囚吉事危。十精为使用为贵，起宫天乙用无遗。天目为客地为主，六甲推兮无差理。劝君莫失此玄机，洞彻九宫扶明主。宫制其门不为迫，门制其官是迫雄。天网四张无路走，一二网低有路宗。三至四宫行入墓，八九高强任西东。节气推移时候定，阴阳顺逆要精通。三元积数成六纪，天地未成有一理。请观歌里精微诀，非是贤人莫传与。

　　八门九星逐时移宫决

　　假如阳遁一局，甲子时照上格内，蓬星在一宫，休门亦在一宫，则将下圆图内，轮子移蓬星，休门俱对一坎宫，则生门丙，奇下有丙在艮，奇门全具，乙奇在离，无门，丁奇在兑，无门。如乙丑时，看上格子内蓬星在九，休门在二宫，则移下圆图内，轮子上蓬星对九宫，休门对二坤宫，则见休门丙；奇在二坤宫，奇门全，乙奇在坎无门，丁奇在震无门。如丙寅时，上格子内，蓬星在八宫，休门在三宫，则移下，轮子上蓬星对八宫，休门对三宫，则休门丙，奇在震宫，奇门全．乙奇在二官，丁奇在六宫，俱无门。下至癸酉时，俱以甲子旬头为直符，休门为直使，依前法移宫。又如甲戌时，至癸未时，十时芮星直符，死门为直使，若甲申时至癸巳时，俱以冲星为直符，伤门为直使，俱依上法，逐时移之。余仿此。

　　阳甲子戊一诗曰

　　甲戌己二 冬至惊蛰一七四，

　　顺甲申庚三小寒二八五相随。

　　甲午辛四一大寒春分三九六

　　局甲辰壬五芒种六三九是仪。

　　甲寅癸六 谷雨小满五二八，

　　起星奇丁七立春八五二相宜。

　　月奇丙八 清明立夏四一七，

　　例日奇乙九 雨水九六三为奇。

　　阴甲子戊九诗日

　　甲戌己八 夏至白露九三六，

　　逆甲寅庚七小暑八五二之间。

　　甲午辛六大暑秋分七一四，

　　局甲辰壬五立秋二五八循环。

　　甲寅癸四霜降小雪五八二，

　　起星奇丁三大雪四七一相关。

　　月奇丙二 处暑排来一四七，

　　例日奇乙一立冬寒露六九三。

　　黄帝阴符经

　　阴阳逆顺妙难穷，二至还归一九宫。若能了达阴阳理，天地都来一掌中。三才变化作三元，八卦分为八遁门。星符每逐时干转，直使常随天乙奔。六仪六甲本同名，三奇即是乙丙丁。三奇倘合开休生，便是吉门利出行。万事从之无不利，能知玄妙得其灵。直符前三六合位，前二太阴君须记。直符后一名九天，后二宫神名九地。地为伏匿天扬兵，六合太阴可藏避。急从神兮缓从门，三五反复天道利。已上若得三奇妙，不如更得三奇使。得使犹来未为精，五不遇时损其明。损明须知时克日，吟格相加尤不吉。掩捕逃亡须格时，占稽行人信宜失。斗中三奇游六仪，天乙会合主阴私。讨捕须明时下克，行人信息遇三奇。三奇上见游六仪，六仪更见五阳时。兼向八门寻吉位，万事开三万事宜。五阳在前五阴后，主客须知有盛衰。阴后五子还须记，六仪加着更无利。六仪忽然加三宫，更为刑击先须忌。六仪击刑三奇墓，此时举动百事误。太白入荧贼即来，火入金乡贼即去。丙为勃兮庚为格，格则不通勃乱逆。庚加日干为伏干，日干加庚飞干格。庚加直符天乙伏，直符加庚天乙飞。加己为刑道上格，加癸路中大格宜。加壬之时为小格，更嫌岁月日时移。当此之时皆不吉，遣将行师勿用之。丙加甲兮鸟跌穴，甲加丙兮龙返首。辛加乙兮虎猖狂，乙加辛兮龙逃走。丁加癸兮雀入江，癸加丁兮蛇跃跷。符加丙丁为相佐，使加六丁为守户。生丙合戊为天遁，地遁乙合开加己。休承丁合太阴人，天网四张时加癸。蓬加英兮为返吟，伏吟之时蓬加蓬。吉宿见之事更吉，凶宿逢之事愈凶。天辅冲任禽心吉，天蓬天英芮柱凶。阴宿禽心柱英芮，阳宿冲辅及蓬任。天网四张无走路，阴阳逆顺妙无穷。节气推移时候应，二至还归一九宫。三元超遁用六甲，八卦周流遍九宫。

　　奇门原始

　　是书谓之造宅三白之法，出自都天《撼龙经》八十一论。太乙紫微九总八卦者，天地之骨髓，星斗之枢机，八卦互变而及于无穷，五行推移而应乎无尽。以九星为之九总，以八门为之八卦，上可以补天地不全之化，下可以助君王不及之功，扶危助吉，发瑞生祥。既同游十二分之经图，又殊配二十八宿之格局。此书者正天地之纪纲，明阴阳之经纬，幽探赜隐，显达通玄，试其八卦门庭，配列九州蹊向。推迁六甲，驱使六仪。天乙直符使之运局，太乙直使使之指挥。奇以六仪，偶以八节，上下招摇，内外表应，三盘运局，八卦皆通，值其吉则万事堪为，值其凶则一分莫举。其一曰都天九卦，其二曰入地三元，其三曰行军三奇，其四曰造宅三白，其五曰遁形太白之书，其六曰八山撼龙之诀，其七曰转山移水九字玄经，其八曰建国安邦万年金镜，其九曰玄宫获福，救贫生仙产圣。变祸福如反掌，使贫富如等闲。倘三叠之遇奇门，若蛟龙之得云雨，见六合之逢格局，如狼虎之产羽翼。忌取休囚，防其刑击，如得奇星来到，必须吉位门开，位位皆宜，门门俱吉。只要合得其所，仍须各论其时，干神不囚，支神不克，神藏煞没，方知万事皆和。反吟伏吟，定是千殃数集．奇逢旺相，是为富贵之媒，门逢开休，方协英雄之应，遇青龙返首，值甲乙之妙，详若白虎猖狂，见庚辛之凶祸，若见腾蛇跃跷，知壬癸之峥嵘。倘逢朱雀投江，管丙丁之妖怪，飞鸟跌穴，便云百事皆祥。贵人登坛，管取九宫皆庆，通玄机而天地皆转，得妙用则触事亨通。若为文武官僚修造职位，皆增或与良民庶士迁莹扶危，作福建州府而民安物泰，兴县镇而富足租平，立宅室而福集人依，作庙宇而鬼安神妥。桥梁船骚，井灶路途，以至其余行事，务在选择周全，或有太岁将军，尽在拱手，任是九良煞耀，莫敢当头不问，诸家运气不超不开，犯着空亡禁杀。但求此局却要有奇，可保千年皆招百福，最堪动土破山埋宗葬祖，务有奇星到坐，门户得开。有龙山者，必求反首青龙，有白虎者，忌其猖狂。白虎有玄武者，远其跃跷；腾蛇有朱雀者，怕其投江。朱雀如斯迎避，用意配求，万无一失之虞。动有十全之吉，分其头绪，布其提纲，具列千端备述其蕴，非但谋猷之逢吉，实乃天地之献样，助国安邦，济民利物，得之者宜什袭于玉匮金滕，真所谓至圣皇家之宝也。

　　遁甲神机赋

