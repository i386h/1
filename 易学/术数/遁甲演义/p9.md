<!-- { "loadSidebar": true } -->
　　蓬天芮值酉，主西方有赤马至，及轮舆群鸦四噪。葬造后百日内，家生贵子，僧道作牙，进商音人．田地大发，三年内鸡生双子，猫养白儿，请举。

　　冲天辅值酉，远方人送书至，东方狐狸咬叫，妇人把火来。葬造后周年生贵子．得横财大发。

　　禽值酉，西方火起，人家相打大叫，鼓声绕噪。葬造后周年生贵子，得横财大发。

　　任天心值酉，主僧道尼姑．把火西南来，北方钟鼓声。葬造后七十日丙，进商音，骡马官员财喜，及艺术人送远信至，大利。

　　英值酉．西方有人相争．鸟雀喧噪，白衣女人怀孕至。葬造未六十日，小口宅母折足破财，一百日因口舌得财。

　　九星戌时克应

　　蓬值戌，主有老人持杖来，西上雷雨至，三牙须人担箩来。葬造后有白犬至，六十日内，因拾得军器，得横财大发。

　　冲天辅值戌，西上三五人把火光寻失物．师巫与三牙须人至。葬造后六十日，鸡上树啼，远方有信，获羽音人财，周年小口被牛踏损。

　　禽值戌，东北方有钟声音，及饶钹声，有青衣童子携篮至，后六十日．白龟至，大发。就得寡母田契，有人请举。

　　心值戌．主南方大叫，贼惊，小儿骑牛至，百日内家生贵子．金鸡鸣，玉犬吠，三年请举。

　　柱天英值戌，有女人把白布至，西有鼓声，北上树倒打人，大叫，六十日，蛇虫入宅咬人，连人瘟疫，死大败。

　　九星亥时克应

　　蓬值亥，小儿成群，女人着孝服至。葬造后因捉贼得财谷，三年出人，入道法，卖符咒水，起家。

　　冲天辅值亥，有足跛青衣人至，东北上人家火光葬造后百日内猫儿捕白鼠为应进商音人田契大发财得妻财。

　　禽值亥，西北上有妇人笑声，大风从西起，树倒拆屋，大叫。起葬造后六十日内，进铁匠人财物，商音人作牙，进僧道产。

　　心值亥，作用时，有金鸡鸣夜，玉犬吠，老人带皮帽手执铁器至。葬造后七日内，有不识姓名人上门借宿，遗下财物去。

　　柱天任值亥，主西方有玉磬声，山下人把火叫喧。葬造后因救火得财，大发。

　　英值亥，女人把火来，造葬后百日内，有癞疾人上门，由赖身死破财。

　　天乙直符吉凶神说

　　歌曰：直符前三六合位，太阴之神在前二。后一宫中为九天，后二之神为九地。太阴布星起例，随本时直符宫直符。腾蛇、太阴、六合、白虎、玄武、九地、九天。阳遁直符宫，所到之宫，加活局，直符顺布宫星。

　　阴遁直符宫，所到之宫，加活局，直符逆布星宫。

　　直符天乙之神事急，宜从此方而出，以击对冲，此急则从神之谓也。

　　九天威扞之神，可以扬兵布阵，纳喊摇旗。孙子日：善战者动于九天之上。

　　九地坚牢之神，可以屯兵固守，保障城池。曰善守者藏于九地之下。

　　玄武小盗之神，可以提防*细，窥觇军情。若得奇门会合之方，不可以此为忌。

　　白虎凶恶之神，可以防备贼兵偷营劫寨，若得奇门会合之方，不可以此为忌。

　　太阴阴佑之神，可以履符禁敌闭城藏兵，人有急难，可从此方避之，危其祸患。

　　六合护卫之神，可以埋伏抵搪，提防不测，人有急事，宜于此方避之，免其害。

　　腾蛇虚诈之神，出此方者，多主精神恍惚，梦寐乖张，若得奇门会合之方，则不忌。

　　王璋日：九天之上，六甲子谓六甲直符，当六甲之时，士众当背直符，所临之宫而击其冲，无不胜。经曰：扬兵于九天之上。所以甲为九天之上者，谓易称乾，纳甲壬乾为天天道上升，以甲数至壬，其数九，故六甲为九天之上，所以六皆称甲子者，六甲之始支干之长，举上以明下，故六甲皆称甲子。九地之下六癸酉，谓六癸之位，皆称九地之下，凡逃亡绝迹，当以天上六癸所临之方下出入。易称坤纳乙癸，又坤为地，地道下降，从乙数至癸，亦为九．故六甲为九地之下，所以六癸皆称癸酉，是甲子之终。六合之中六己，己谓六己之位，皆为六合之中。凡为阴秘之事，从天上六己所临之方而出，人莫见之。经日：六合为私门，独出独入，无有见者，所以六己为六合中者，从甲数至己，其数六，为甲己合，故六合之中，六己巳者，亦举甲子一旬之义，故俱称六己巳也。

　　本理曰：九天九地秘通神，太阴六合定乾坤。能知此诀备于我，肯把三门别立根。出向奇门分造化；人于心上起经纶。守攻城郭凭于此，道不虚行只在人。

　　歌日：九天之上好扬兵，九地潜藏可立营。伏兵但向太阴位，若逢六合利逃刑。《本义》云：九天者，刚健之至极也，九地者，幽隐之至深也。动于九天，故言攻之至极；藏于九地，故言守之至深。九天乃天之杀伐之气，遁在此方，亦可以藉此气扬兵耀武。九地乃地之蒙晦之气，遁在此方，亦可以藉此气遮藏形迹。太阴之下，可以伏兵，六合之下，可以逃亡。冬至后阳遁，逆天上直符所临之宫，后一为九天，后二为九地，前二为太阴，前三为六合。夏至后阴遁，顺天上直符所临之宫，前一为九天，前二为九地，后二为太阴，后三为六合。又凡出行呼十干神名。甲为天福神，名王文卿；乙为天德神，名龙文卿；丙为天威名唐文卿；丁为玉女名季由往；戊为天武名司马羊；己为明堂名纪游卿；庚为天刑名邹元阳；辛为天庭名高子张；壬为天牢名王禄卿；癸为天狱名受子光。伍子胥曰：若欲伏匿者．乘青龙六甲也．历蓬星六乙也，过明堂六丙也，出天门六戊也，入地户六己也，过太阴六丁也．取草拆半障人中入天藏六癸也。假令六甲日甲子时，初起甲子历丑过寅出辰入巳，还取草拆半障人中，置卯地而入酉地，去入无见者，过太阴时。咒日：天翻地覆，九道皆塞，有来迫我至此而极强．见我者死，追我者亡，吾奉九天玄女．道母元君律令，径入天藏，慎勿反顾，庚为天狱，辛为天庭，壬为天牢，宜避之。余有详解人遁内。

　　三奇喜怒

　　乙奇者，日奇也。到震为白兔游宫，造作谒见，出行吉。到巽谓玉兔乘风，百事吉。到离谓白兔当阳，宜作显扬煅药炼丹，百事宜良。到坤谓玉兔暗目，又名入墓，上官、远行、市贾、迁移、修作、用之立见灾殃。到兑名受制，事多不利。到乾名玉兔入林，上官、远行、修筑、并吉．到坎名玉兔饮泉，到艮名玉免步青，宜利。

　　丙奇者，月奇也。到震谓月入雷门，架柱修门，修营永逢吉庆。到巽名火行，风起龙神助威，发生之道，事皆宜利。到离为帝旺之乡，但除子午二值符时，不可急用外，其他寅申辰戌用之，俱良。到坤谓子居母腹吉。到兑谓风凰拆翅。到乾谓光明不全，又名入墓凶，不可用。到艮名凤入丹山，艮为鬼道，丙火烁然，凶必然矣。

　　丁奇者，星奇也。三奇之中，此星最灵。六丁本火之精，化而成金，到震最明。若修营此方，可用竹级七个，燃火前引人夫，行四步外灭火，则兴工必有祥应。到巽为少女，名玉女留神，大风成象是也。到离乘旺而太炎，能销烁万物，燥暴不常。到坤，坤为地户，谓玉女游地户吉。到兑火，无金旺之乡，能凶能吉。到乾名大照天门，又名玉女游天门，其妙异常之比。到艮名玉女游鬼门，凶。到坎名朱雀投江。又丁入壬癸乡，威德收藏，可慎静勿显扬。

　　冬至阳遁时奇起例

　　假如万历二十五年四月十二壬申日丙午时用事，初四甲子符头己到，初七丁卯戌时小满，乃符先到，而节后到，用超法。甲子至戊辰五日，小满上局，五中起甲子。己巳至癸酉五日，小满中局，二坤起甲子。甲戌至戊寅五日，小满下局，八艮起甲子。今壬申日午时正是小满中局，阳遁二坤宫，起甲子逆布三奇，顺布六仪。甲子坤，乙坎逢乙奇，丙离英丙奇，丁艮任丁奇，逢戊还元，甲子戊在坤，甲戌己在震，甲申庚在巽，甲午辛中寄坤，甲辰壬在乾，甲寅癸在兑。原用丙午时，甲辰旬管下甲辰同壬在乾，即以乾下心星为直符，丙午时干泊离，乃移天盘心星加地盘离上，蓬乙奇到坤任，丁奇到兑英，丙奇到艮。

　　丙午时甲辰旬，即以心星为直符，加离顺数，甲辰原在乾，即以开门为直使，顺点去，甲辰乾、乙巳兑、丙午时艮，开门加艮是也。丙午时，丙奇到艮。曰凤入丹山，开门相生，丁奇到兑，火旺金死，景门加兑，宫迫不吉，乙奇到坤入墓，杜门加坤门迫不吉。

　　夏至阴遁时奇起例

　　假如万历二十五年五月十一辛丑日丙申时用事，初四甲午符头己到，初八戊戌日辰时夏至乃符先到，而节后到，用超法。甲午至戊戌五日，夏至上局，九宫起甲子己亥，至癸卯五日，夏至中局．三宫起甲子。甲辰至戊申五日，夏至下局，六宫起甲子。今辛丑日申时正是夏至中局，阴遁三震宫，起甲子顺布三奇，逆布六仪。甲子震．乙巽辅乙奇．丙中禽丙奇，丁乾心丁奇，逢戊还元，甲子戊在震，甲戌己在坤，甲申庚在坎，甲午辛在离，甲辰壬在艮，甲寅癸在兑。原用丙申时甲午旬管下，甲午同辛在离，以离下英星为直符，丙申时干泊中寄坤，乃移天盘英星，加地盘坤上禽丙奇，到兑火入金乡，不吉，心丁奇到坎火入水地不吉。辅乙奇到离玉兔当阳吉甲午旬丙申时，即以英星为直符，加坤逆数，甲午原在离宫，即以景门为直使，逆点去，甲午离乙未艮，丙申兑，景门加兑是也。辛丑日丙申时，离兑坎三宫，得奇不得门，艮震巽三宫得门不得奇，此时不宜用事。凡有急事欲行，即于天门地户天马等吉方而出，所谓急则从神也。又依张良运算玉女反闭局行之，必有天神护佑，事缓则从奇门吉方而行为上。

　　推九星分野吉凶

　　天有八门，地有八方，加以九星察其气运，随星消息应以八方，非惟可以戡乱除暴，扶助邦国，又必先知岁丙丰俭灾祥，而可预为备荒之计耳。尝以本年立春过宫之日布局，使符用星就九宫分野，以辨吉凶。盖太乙奇门六壬，皆同此应，故为之三式。然入门各有不同，要其极至，则无二理也。太乙书日：太乙在阳宫，辽东不用兵。正以坎艮震巽为阳宫，辽东艮地也，太乙在阴宫，蜀汉可以全身。正以离坤兑乾为阴宫，蜀与汉正坤在西南及西方之地也。占用九星遁临八方，以决善恶，随其善恶所到之方，定人民灾祥岁时丰俭，人事得失，旱潦兵火，无不应焉。若天乙临方，当出大魁也，

　　乾宫西北属周秦之分，在天文至胃初度隶焉。

　　坎位北方，应冀州晋魏之分，在天文觜至井十二度隶焉。

　　良宫东北，应充州韩郑之分，在天文角亢之南，较宿之北隶焉。

