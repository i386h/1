<!-- { "loadSidebar": true } -->
　　经日：为上将御敌者，须作六甲阴符法，令敌人自诛。故曰甯与人千金，不教人六甲之阴，天地之间，此道最禁。藏之金匮，贯之于心。不传非人，慎勿轻泄。盗视者盲，盗读者哑。若作六甲阴符，必须斋戒。若污犯，则无验矣。

　　六甲之阴者，印子旬，阴在丁卯，其神兔头人身，神名孔林族。甲戌旬，阴在丁丑，其神牛头人身，神名梁丘。甲申旬，阴在丁亥．其神猪头人身，神名陆城。甲午旬，阴在丁酉，其神鸡头人身，名费阳。甲辰旬，阴在丁未，其神羊头人身，名王屈奇。甲寅旬，阴在丁巳其神蛇头人身，名许咸池。凡作符法，常以月蚀之时，伐杜荆及梧桐等木阴枝，或柏心亦可，悉长九寸，广二寸，厚三分，用雌黄色图画之作像，并画其神名着像下。

　　凡画符，以锦绎为囊盛之，大将自随身，用兵时，便出六甲旬，六甲之符于囊外，以指敌人，自散不敢交兵也。凡取木时，必先斋戒，取酒一升，、鹿脯三斤，’盐一盏，祝卒蔡之，白苑为席，北向再拜，祝曰：杜荆之先，百鬼之神，曾孙某甲欲与俱游六甲之阴，百鬼之神与子俱游，变化某身以子所指，莫不服者，谨奉清酌美脯子盐，愿欲享之。咒讫，再拜凡三咒毕，乃伐取木，勿令秽污，亦勿令人近秽物，及鸡犬见之，并女人见之。

　　先受持之法，斋戒五日，沐浴兰汤，食香洁净饭，无食五辛之物，及画符毕，以六甲之日夜半，醮之于方坛之上。为坛方一丈二尺，外琈方十二丈，开十二辰门，以竹为篆，长三尺，或九尺，肺地方列之在四向．六阴之符置坛上，依位放以色增彩各三尺五寸，上安酒三杯；脯三斤，盐一盏，白茹为席，北向，北拜跪，呼其四方堂之长，六甲六阴神名，及门户神名者。

　　假令甲子日，阴在丁卯，正东，再拜呼其神而咒之，以绎帛为囊，盛阴符常随身，则百鬼不能侵，以阴符指敌，则敌人自灭。如仓卒无坛者，但于庭中或野外画地为之亦可。

　　禁敌法

　　凡能履阴阳符者，令敌人兵不起。为术之法，甲乙日平旦南向，丙丁日食时西向，戊己日日中北向，庚辛日日映东向，壬癸日日入南向，己上各日，依所向，取方寸桃枝，书敌师姓名，着左履下，求者必得．履敌人之名，兵不起者，谓书敌人寇贼姓名着左履下讫，咒曰某甲不善，大逆轻毁天地日月，伐名水杜树，使神不得血食。神但持之，吾自与神诛击。阴阳神理，共来剪灭。先于符下，画作人之像．从月建上来呼其神名，而随六甲之神所在灭之，则敌人死，仇自消亡矣。

　　六甲所在神身

　　甲子旬其神在头，甲戌旬其神左足，甲申旬其神右足，甲午旬其神体腹，甲辰旬其神左手，申寅旬其神右手。

　　凡行军遇恶风，倒拆旗杆者，取四穷上土作泥人，长三尺，手持桃木弓苇矢箭，又执刀披发，向风三叩齿。

　　咒日：天有四狗，以守四境。吾有四狗，以守四隅。以城为山，以地为河。寇贼不得过，来者不得进，出者不得逸，去者不得退急急如律令。咒毕，弃之而去，逆风之道，即灾消除矣。如不能咒，弃之而去。

　　六丁符式

　　术符上每加本形体，手各持简，身穿朝衣，佩带各本相，足遇旬中，所用日期，宜用本旬符照，镇以净室一间，果仪六碟，面星奇召六丁书符。


