<!-- { "loadSidebar": true } -->
前言
 
 
 
 　　《遁甲演义》四卷，明代程道生撰。道生字可生，浙江省海宁县人。生平不详。书中多引明代嘉靖、万历年号，最晚至万历四十二年（公元1613年），可见此书撰于明朝末年。清代收入《四库全书》，后有四库珍本印行。 

　　就《遁甲演义》书名的含义，可以推知其为敷陈奇门遁甲义理，并加以引申的术数著作。本书对遁甲的义理叙述概括得较为全面清析，可以作为明清遁甲著作的代表。

　　方术家往往把遁甲的起源推溯至黄帝玄女、周公旦和汉张子房。但真正从遁甲理论的建立来看，可能要晚至南北朝才开始完备，有信都芳的《遁甲经》和葛秘的《三元遁甲图》闻世，唐朝继续发展，至两宋时发展到高潮。在宋仁宗时代以杨维德为代表，对以往壬式理论作了系统的概括和总结。但自从陈抟邵雍发掘出先天、后天的易学观念，促使遁甲理论发生变革．并且将道家的符篆之法也融合了进去，以至向怪诞方向发展。

　　遁甲与六壬是相通的，只是各有所侧重。遁甲被人们更多地用于军事，它更多地引用了天文和季节历法的概念。并以九宫为基础，以三奇、六曜、八门、九星相配合，视其加临吉凶的情况，配以九宫而起符使，作为活动趋避之法。大量引用道家的符篆咒语，是《遁甲演义》的一个特点。《四库全书提要》说：“是编旨约词该，于用奇置闰之要，颇详具。至论本命行年，谓欲乘本局中吉星生旺，其说亦他书所未及。”本书不取《遁甲符应经》谈兵之法，故为后世言遁甲者习用。
 
 
卷一
 
 
 
 　　遁甲源流

　　昔黄帝始创奇门，四千三百二十局法，乃岁按八卦分八节，节有三气，岁大率二十四气也。气有天地人三候，岁大率七十二候也。候有五日，岁大率三百六十日也。日有十二时，岁大率四千三百二十时也。一时一局，故奇门四千三百二十局也。风后制奇门为一千八十局者，以冬至阳生，起坎艮震巽四卦，统气一十二，候计三十六，分局五百四十，为阳遁；以夏至阴生，起离坤兑乾四卦，统气一十二，候计三十六，分局五百四十，为阴遁。合阴阳二遁为一千八十定局也。此盖撮四候而共看六十时定局，四个一千八十定局，则依旧为四千三百二十局矣。周太公谙兵法，善布奇门，以八卦分八节，节分三气，气分三候，岁计七十二候，立七十二活局，每局六十时，七十二局计四千三百二十时也。汉张子房删捷，冬至十二气，分三十六候，撮四候为阳遁九局。夏至十二气，分三十六候，撮四候为阴遁九局。此活图更捷也。夫一十八局七十二局，皆不越一千八十局矣。作硬局，则皆一千八十局；作活局，则有七十二局、一十八局。然一十八局虽简，以奇门星仪符使之，行悉定布于局中，其为课四千三百二十，举目在前，其所未为者，只加临一事耳。如欲加临，但依局所定，正转两盘，其课遂成。是风后之法，乃万世不易也。

　　年家奇门

　　上元一宫起甲子，中元四宫起甲子，下元七宫起甲子。俱逆飞六仪，顺布三奇。随三元内，各年支干，审在某甲旬内，则以其甲头为直符．符上之门为直使，将甲头直符之星，逐年干转，直使随年支逆飞，审其方向，得奇门到者吉。

　　自嘉靖四十三年甲子起，杜门十年，一移万历甲午年移休。三元年遁，上元六十年，以阴遁一局加之。中元六十年，以阴遁四局加之。下元六十年，以阴遁七局加之。

　　月家奇门

　　三元分局，甲己遇四孟，为上元，在一宫起甲子。甲己遇四仲，为中元，在七宫起甲子。甲己遇四季，为下元，在四宫起甲子。俱逆布六仪，顺布三奇。每一元管五年。凡推月奇门，先审其年在何一元内，依前布门飞奇，次就其年遁月建，系某甲头直符，逐地下月干，转符上之门，为直使，随月支飞泊，看方向，得奇门，到大利。

　　自嘉靖四十二年十一月甲子起休门，在坎三个月一移，至万历四十一年十一月甲子，起休门在坎。三元月遁，以五虎遁月建对之，六十年遁，乙丙丁奇，并同八门方位。

　　日家奇门

　　分阴阳二遁，按节推排，三日一局。顺行六甲，周而复始。休开生景吉，得生旺，合三奇加临更利。起诀：甲戊壬子居坎，丁辛乙卯坤裁。庚甲戊马震宫游，丁癸辛鸡巽在。庚丙鼠归乾六，己癸卯走西街。丙壬赤马艮安排，乙巳鸡飞离界。其法自坎宫起甲子，每三日一换顺，飞八方，不入中五，看其日到何宫，便起休门一顺轮去，三吉门到方便出入行事吉。

　　如甲子、乙丑、丙寅，在坎；丁卯戊辰、己巳，在坤；之类，余仿此推。甲子、乙丑、丙寅，体门在坎；丁卯、戊辰、己巳，在坤；庚午、辛未、壬申，在震；癸酉、甲戌、乙亥，在巽；丙子，丁丑、戊寅，在乾；己卯、庚辰、辛巳，在兑；壬午、癸未、甲申，在艮，乙酉、丙戌、丁亥，在离。戊子、己丑、庚寅，在坎；辛卯、壬辰、葵巳，在坤；甲午、乙未、丙申，在震；丁酉、戊戌、己亥，在巽；庚子、辛丑、壬寅，在乾；癸卯、甲辰、乙巳，在兑；丙午、丁未、戊申，在艮；己酉、庚戌、辛亥，在离。壬子、癸丑、甲寅，在坎；乙卯，丙辰、丁巳，在坤；戊午、己未、庚申，在震；辛酉、壬戌、癸亥，在巽；甲子、乙丑、丙寅，又复自坎宫起，每三日一移。年吉不如月吉，月吉不如日吉，日吉不如时吉。与日吉相合者更吉。

　　时家奇门

　　假如阳遁一局，甲子在坎，天蓬为直符，休门为直使，管十时，至癸酉止。甲戌在坤，天芮为直符，死门为直使，管十时，至癸未止。甲申在震，天冲为直符，伤门为直使，管十时，至癸巳止。甲午在巽，天辅为直符，杜门为直使，管十时，至癸卯止。甲辰在五，天禽为直符，死门为直使，管十时，至癸丑止。甲寅在乾，天心为直符，开门为直使，管十时，至癸亥止。此阳一局，五日六十时足，余类此推。乙奇离，丙奇艮，丁奇兑，乃阳遁仪顺而奇逆也。甲辰五，乃寄在坤二宫，若阴遁九局，甲子在离，天英为直符，景门为直使，管十时一换。甲戌在艮，天任为直符，生门为直使，管十时。甲申在兑，天柱为直符，惊门为直使，管十时。甲午在乾，天心为直符，开门为直使，管十时。甲辰在五，天禽为直符，死门为直使，管十时。甲寅在巽，天辅为直符，杜门为直使，管十时。此阴九局，五日六十时足，余类此推。丁奇震，丙奇坤，乙奇坎，乃阴遁奇顺而仪逆也。

　　烟波钓叟赋

