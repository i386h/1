<!-- { "loadSidebar": true } -->
　　震位东方，属齐国之分，在天文氏四至尾初度隶焉。

　　巽居东南，应荆州之分，在天文井鬼之翌轸之初隶焉。

　　离居南位，应扬州吴越之分，在天文南斗牛女隶焉。

　　坤居西南，应益州之分，在天文觜参初度隶焉。

　　兑位正西，应梁州卫国之分，在天文牛西室三度隶焉。中宫应蔡宋之分，在天文氏心西隶焉。寄遁坤宫，北辰斗柄之间。

　　奇遁布局法

　　夫遁甲之法，三重象三才，上层象天列九星，中层象人开八门，下层象地列八卦九宫。天蓬及休门与坎一宫相对，三才定位也。乙丙丁三奇也，乙为日奇，丙为月奇，丁为星奇。戊己庚辛壬癸六仪也。一局六十时，六甲周流而甲子常同六戊，甲戌常同六己，甲申常同六庚，甲午常同六辛，甲辰常同六壬，甲寅常同六癸。甲虽不用而六甲为天乙之贵神，常隐于六仪之下，为直符。其发用实在此，故谓之遁，此大衍虚一太玄虚三之义也。蓬任、冲、辅、禽、英、芮、柱、心九星也，号为直符。休、生、伤、杜、景、死、惊、开八门也，遁为直使。二十四气直于八卦，坎则冬至小寒大寒，艮则立春雨水惊蛰，震开春分清明谷雨，巽则立夏小满芒种，离则夏至小署大暑，坤则立秋处暑白露，兑则秋分寒露霜降，乾则立冬小雪大雪。四时分至及四立，为八节，得八卦旺气，故为初中末三气，从之以分天地人元，又间六宫而行各为中下元也。冬至后十二气为阳遁，皆顺行。夏至后十二气为阴遁，皆逆行。二遁各占四卦，为节气之中各六，诸气一周八卦，岁事备矣。此以月取之也，五日为一候，故遁法遇甲己易一局。盖自甲子至戊辰五日六十时，足为上局；己巳至癸酉又五日六十时，足为中局；甲戌至戊寅又五日六十时，足为下局。三局三才之道也，余如之。由是甲巳加四仲，皆为中加四季，皆为下三局。四之而六十甲子备矣。上局则起上元，中局则起中元，下局则起下元，不易之法也。故凡日虽以气候相推，至三元先后不同，三元始终，日有多少，在经有超辰接气拆局补局之法，超接不及而闰生焉。因日定局，因局起元，终不可易。此以日取之也。凡选时先分二遁，次定三局，方起三元。盖先看其日在何节气内，合为某遁，次看其日在何甲己内，合为某局。于是本局起遁冬至后为阳遁顺布六仪，逆布三奇；夏至后为阴遁逆布六仪，顺布三奇。其法自甲至癸十干，常以序行。如局逆顺，前人俱先布三奇，后布六仪，今皆反之。因指六甲为六仪而布局，及布三奇并以丁丙乙为序，皆捷法也。布五宫则寄坤土，此土长生于申之说也。此寄宫终非正位，故遇直符直使，在五则皆注避五于本时之下．恐人误用之也。九宫已布方点，出其时旬头之甲在何宫，以其星为直符，以其门为直使，然后以加临法用之，寻本时支落处，加以直使寻本时干落处，加以直符加临己，乃视其时，课大纲作方命位，得合开休生二门，并天上三奇，主大吉，方可用事。纵遇太岁金神等煞，亦无害。凡遇寄宫，终非正位，虽得奇，亦不宜用事。诸事乘三吉，而避五凶，直前无惧，但于《符应》不可不详究也。

　　玉女反闭诀

　　阴阳二遁，有闭塞八方皆无门可出，即依玉女反闭局而出，此缓则从门，急则叭神之谓也。凡入阵掩捕，出入远行，见贵上官赴任，即出天门入地户，乘玉女而行，去人皆不见．用事之人，右手持刀闭气作法，画地布局，室内六尺为式，在庭六步为式，门外六丈为式．在野二百四寻为止，画匝四围，并以六为数，先定六数讫，先左手持六筹；各长一尺二寸，右手执刀，向旺方呼浊气一口，次吹旺气，默饮讫，叩街七二通，了祷祝心下事，然后却回身皆旺气启请祝日：维年月日时，某敢昭告于天父地母，六甲六丁玉女六戊藏形之神，某好乐长生之术，行不择日出不问时．今欲为某事虔告天地神祗，丁甲大神，谨按天门拜请六丁玉女真君，画地局，出天门，入地户，闭金斗乘玉辂，玉女、青龙、白虎；朱雀、玄武、匈陈、腾蛇、六合、六甲、神王神将，乘我而行，行到某所，左右巡防，随行随止，随卧随起，辟除盗贼，鬼魅消亡，君子见我，喜乐非常，小人见我，欢跃惶惶．男女见我、供侍酒浆，百恶鬼贼，见我者亡。今日禹步．上应天罡玉文侍傍，下辟不祥，万精厌伏．所向无殃，所理病瘥，所供者达，所击者破，所求者得，所愿者成。帝王大臣，二千石长吏，见我者爱如赤子，今日请召玉女真君护我，进急急如九天玄女道母元君律令。

　　咒曰：吾左魁右（鬼票），右魁左（鬼票）．上魁下（鬼票），下魁上（鬼票），吾藏身三五之中，（鬼+鹳无鸟字旁）（鬼行）之内．（鬼+鹳无鸟字旁）（鬼+甫）之里．颠倒三五，低昂步罡，为我生形，吾载日载月，足履北斗，三台七星，覆我五星．照我二十八宿罗列，卫我璇矶玉衡．卫我身形，衣斗履斗，与斗同仪，今我步罡三五合成，步璇蹑衡趋祥，紫微三五腾声，乘罡御斗，乘正天威．万世常存，日月同曜，邪道五害皆伏，魁罡之下无动无作，急急如律令。咒毕，左手执筹，右手执刀，自鬼门起，左画一圈，布四方八千十二神位。甲日便从甲地入局，乙日便从乙地入局，丙日便从丙地入局，丁日便从丁地入局．庚日便从庚地入局，辛日便从辛地入局，壬日便从壬地入局，癸日便从癸地入局。一说戊日只从乾入局，己日只从巽入局，手痔六筹祷祝四方。

　　谨请东方功曹大冲天罡，青帝甲乙大神，降于局所，侍卫我身。

　　谨请南方太乙胜光小吉，赤帝丙丁大神，降于局所，侍卫我身。

　　谨请西方传送从魁河魁，白帝庚辛大神，降子局所，侍卫我身。

　　谨请北方登明神后大吉，黑帝壬癸大神，降于局所，侍卫我身。

　　右谨四方神讫，便从所求日辰上安置筹法

　　假令子日子上安第一筹，丑上第二筹，寅上第三筹，卯上第四筹，辰上第五筹，巳上第六筹。

　　术曰

　　鼠行失穴入狗市，便移子上第一筹，安戊上。大呼东方青龙下。

　　牛入兔园食甘草，便移丑上第二筹，安卯上。大呼南方朱雀下。

　　猛虎逡巡入巳位，便移寅上第三筹，安巳上。大呼西方勾陈下。

　　兔入牛栏伏不起，便移卯上第四筹，安丑上。大呼西方白虎下。

　　龙入马厩因留止，便移辰上第五筹，安午上。大呼北方玄武下。

　　蛇行宛转来申里，便移已上第六筹．安申上；大呼东方六合下。

　　若午日，即从午上命上第一筹。

　　马入龙泉饮甘水，便移午上筹安辰上。

　　羊羔易位入酉乡，便移未上筹安酉上。

　　猿猴踊跃向猪中，便移申上筹安亥上。

　　鸡飞扑落来羊位，便移酉上筹安未上。

　　狗入鼠穴捕其子，便移戌上筹安子上。

　　猪入虎穴自投死，便移亥上筹安寅上。

　　喝筹讫，但两支夹一干，先成者天门，后成者为地户。如子日先取丑上一筹，掩闭天门．次取申上一筹，横闭地户，向庚上玉女方而去一百二十步外，不可回顾，如事三呼，本日玉女，并念玉女咒，或再念三奇咒而去，大吉。若值何奇，念何奇咒，方如遇四仲地户，不成将初筹第一筹，安冲辰命之成地户之门，亦依此法作用退身少许而行。

　　十二日图式

　　子日，丙天门，乙地户，庚玉女，丑上取筹，闭天门，申上取筹，闭地户。

　　丑日，丙天门，乙地户，辛玉女，丑上取筹，闭天门，申上取筹，闭地户。

　　寅日，丙天门，庚地户，乾玉女，丑上取筹，闭天门，辰上取筹，闭地户。

　　卯日，庚天门，丁地户，壬玉女，辰上取筹，闭天门，亥上取筹．闭地户。

　　辰日，庚天门，丁地户，癸玉女，辰上取筹，闭天门，亥上取筹，闭地户。

　　巳日，庚天门，壬地户，艮玉女，辰上取筹，闭天门，未上取筹，闭地户。

　　午日，壬天门，辛地户，甲玉女，未上取筹，闭天门，寅上取筹，闭地户。

　　未日．壬天门，辛地户．乙玉女．未上取筹，闭大门，寅上取筹，闭地户。

　　申日，壬天门，辛地户，巽玉女，未上取筹，闭天门，戌上取筹，闭地户。

　　酉日，甲天门，癸地户，丙玉女，戌上取筹，闭天门，巳上取筹，闭地户。

　　戌日，甲天门，癸地户，丁玉女，戌上取筹，闭天门，巳上取筹，闭地户。

　　亥日，甲天门，丙地户，坤玉女，戌上取筹，闭天门，巳上取筹，闭地户。

　　吉事出地，入天门，乘玉女，而去勿返顾。凶事出天门，入地户，乘玉女，而去勿返顾。

　　如子日庚玉女，酉华盖，子青龙，乙地户，丙天门，六丁玉女，天之贵神，不比青龙明堂太阴等星，依法用之，神验。

　　九宫八卦三台之图式



九宫八卦

　　经曰：缓则从门，急则从神。

　　玉女咒日：(图4）

　　仁高护我，丁丑保我，仁和度我，丁酉保生，仁恭保魄，丁巳养神，太阴华盖，地户天门，吾行禹步，玄女真人，默然坐卧，隐化藏形，急急如律令。

　　当行玉女反闭之法，以全亿万军人。

　　起初布阵安筹咒

　　咒日：乾尊曜灵，坤顺内营。二仪交泰，要合利贞。配成天地永宁，肃清应感玄黄。上衣下裳，震离坎兑，翊赞扶将。乾坤艮巽，虎伏龙翔。今日行筹，玉女侍傍。有急相佐，常辅扶匡。追我者死．捕我者亡。牵牛织女，化成河江。急急如律令。

　　凡欲远行见贵上官赴任即出地户左行入天门咒

　　咒日：诺诺哗，行无择日。随斗所指，与神俱出。天番地覆，九道皆塞。中心所欲，令我自得。有来追我，使汝迷惑。以东为西，以南为北。急急如律令。咒讫，闭金关，即取余剩二筹，闭之如子，先取丑上一筹，闭天门，次取申上一筹，闭地户。余仿此。

　　乘玉女，即三呼所在玉女咒，如子日，三呼庚上玉女。余仿此。

　　咒日，某上玉女，某上玉女，速来护我，保我，持我。某到某方，杳杳冥冥，莫睹其形，人莫闻其声，鬼莫视其精，爱我者福，恶我者殃，百邪鬼贼，当我者灭，阻我者亡，千万人中，见我者喜。急急如律令。

　　咒讫，再作九迹禹步．每移一步，持咒一句。（图5）

　　已上禹罡，每以左足先步，凡出行，军伍等事，如事缓先遁。奇吉门吉凶何如，然后出步此罡举。咒如值乙奇，就默念乙奇咒，出一百二十步之外，不可回头，如事急，望玉女方而去，呼其名念其咒。

