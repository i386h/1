<!-- { "loadSidebar": true } -->
　　蹑罡口念咒口：禹步相催登阳明，白气混沌灌我形。天回地转步七星，蹑罡履斗齐九灵。我步我长生恶逆，摧伏蛇妖惊我步。我长生众灾消灭，我独存急急如律令。

　　右禹是咒讫

　　咒日：六甲九章，天圆地方。四时五行，青赤白黄。太乙为师，日月为光。禹步治道，嗤尤避兵。青龙夹毂，白虎扶衡。荧惑前引，辟除不祥。北斗诛罚，除去凶孤五神导我，周游八方。当我者死，逆我者亡。左社右稷，冠贼伏匿。见者有喜，留者有福。万神护我，永除盗贼。急急如律令。咒讫，即叩齿七遍，上应北斗天罡，即次右手持刀画地。（见图6）

　　四纵五横于地

　　四纵五横法

　　咒日：律令律令，四纵五横。万鬼潜形，吾去千里者回，万里者归。呵吾者死，恶吾者自受其殃。急急如律令。

　　又咒日：律令律令，四纵五横。猛火烈兵，游行天下。搜捉邪精，一切妖魔，外道并向，吾天罡敕下灭，急急如律令。更步三台星，自上台虚精为初步，次中台六淳，下台曲星、一步一咒，三台生我来，三合养我来，三台护我来。

　　三奇咒

　　乙奇咒日：天地威神，诛灭鬼贼。六乙相扶，天道赞德。吾令所行，无攻不克。急急如玄女律令。（见图7）

　　丙奇咒日：吾德天助，前后遮罗。青龙白虎，左右驱魔。朱雀导前，使吾会他。天威助我，六丙除响。急急如玄女律令。

　　丁奇咒日：天帝弟子，部领天兵。赏善罚恶，出幽入冥。来护我者，玉女六丁。有犯我者，自灭其形。急急如玄女律令。

　　右已上三道符，用雷霹枣木，方圆各一寸二分，官雕此符为佳如不然，但以黄素纸书之亦可。

　　又传三奇咒并附录

　　乙奇咒曰：白虎蹲踞，青龙踊跃。前遮后卫，遵克存纳。仁德洋洋，太虚廖廓。天乙追摄，万样俱作。急急如律令。

　　丙奇咒曰：天罡扬威，玄武后随。玉彩摇曳，荧惑流辉。神光照耀，太白成瑞。六丙来迎，百福攸归。急急如律令。

　　丁奇咒：玉女灵神，太阴渊默。华盖静覆，我形不式。我气浩然，悠然寰域。六丁前导，善福来格。急急如律令。

　　诀日：以上运筹，若不请神喝筹，则神无验矣。此法实用兵之龟鉴，乃为将之权衡，以此破阵，而前无完阵。以此攻城，而无坚城。以致万邦咸怀，宜王者之有锡命。四方无虞，见天下之莫予争。后有不务智谋，第恐勇力，妄受斧铖之任，偷处爪牙之职，及其戌虏梗邀，*雄乱国，在心无已成之筹，临事有不决之惑，岂知总戎之道哉。

 
 
真人闭六戊法

　　夫六戊之法，谓世人欲求仙入山林，渡江海，安立军营，排兵布阵，置顿仓舍，或受法行篆，驱神使将，镇邪避病，逃罪隐匿，避难潜身，远行止宿，提防盗贼，必先用真人闭戊局，则诸恶不能侵，龙虎来相助，鬼神尽钦伏矣。若有急事心迷，不及布局行者，则禹步斗罡，心眼存想，青龙蓬星入太阴，以旬符印面，呼玉女相护，出天门入地户，天藏癸上隐去，无人见矣。或军数众多，厂野营寨安宿之时，防避敌人惊劫，便禹步吸王方气，喷手心们摩眼，如数讫，便从中望北山林崖岸一遭，至戌上住，心眼均讫定，六戊位已定，则用旬符指六戊位，以心用符却搬土从子，上均布散寅辰午甲戍位，各接连门报符念六戊咒，咒讫，收符安囊下，然后高枕无忧而卧。敌人不能害，纵有惊劫，贼兵自惊恐，他迷路而回。更专记天晓时急存心目，开天门散土界，然后方令军行。若忘不开天门，及不散土界，则队伍迷乱，反被他兵围势。

　　其布六戊之法，或用杜荆杖，或用敕过刀剑相地，以六为方数，临时随意作大小。先禹步吸王方气，喷刀剑上，且随方布定十二支，却以刀从亥上起，手画地如日之转，画至戍上，留空乾位，作门，再禹步从乾位空处入城中。

　　祝曰：维某年月日时，弟子某，敢昭告于天、地父母，六丁、六甲、六旬、十二时辰，青龙、蓬皇、明堂、太阴，天上玉女，六戊藏形之神，某好乐长生之术，行不择日，出不问时，今欲游行，为某事，欲利自身，谨按黄帝风后遁甲式，专请玉女、六戊，画地敷局，出天门，入地户，闭金关，乘玉女，青龙、朱雀、勾陈、螣蛇、白虎、玄武、六合、太阴、六丁、六甲、六戊六旬、十二时辰，咸卫我而出行。到某处所在，左右巡防。随行随止，随卧随起，辟除盗贼，口舌消亡。君子见我，喜乐倍常，小人见我，欢跃徨徨，男女见我，迎奉酒浆。百鬼恶贼，当我者亡。今日禹步，上应天罡，玉女侍傍，下辟不祥，万精压伏，所向无殃。治病立瘥。凡百吉昌，所攻者达，所击者破，所求者得，所愿者成。帝王大臣，二千石长吏，见我者，爱如赤子。万姓三军见我者，敬如父母。今按天文召请玉女、六戊、大神，随行引进，送达还宫，日后倘某复有召请，神当复出。急急如九天玄女元君律令敕。

　　又咒日：泰山之阳，恒山之阴，盗贼不起，虎狼不侵。天帝有敕，司命先行，城郭不完，闭以金关，千凶万恶，莫之敢于。急急如九天玄女元君律令敕。咒毕，以刀杖掘取中央土一斗，或取艮上鬼门上土一斗，或六斗，吸主方气，喷在土上，均作六分土，复取六戊符，置六戊之方，然后取六分土，置六戊之位六戊之上，必于本旬戊上起置土一分，即戊辰之类。其余五分逆布六阳位，各置土一分，常以此布逆布者，谓布戊寅、戊子、戊戌、戊申、戊午是也。假令甲子旬日戊在辰，甲戌旬日戊在寅，甲申旬日戊在子，甲午旬日戊在戌，甲辰旬日戊在申，甲寅旬日戊在午。

　　假令甲子旬于辰上先布土一分，次布寅上，布子、布戌、布申、布午、皆布土讫，却将子位上土微微布散，作界接连寅上，念日：鼠窟土高，均接虎穴。又将寅上土微微布散，作界连接辰上，念日：虎穴土广，均接龙堤。又将辰上土微微布散，作界连接午上，念日：龙堤土厚，均接马岭。又将午上土微微布散，作界连接申上，念日：马岭土坚，均接猴山。又将申上土微微布散，作界连接戍上，念日：猴山土硬，均接狗城。布土讫，便以刀杖画一遍所留空乾位地上，令其与前画相连，闭塞天门，上却以刀画天地，印封讫，置其刀于取土之处，逐堆以剑孔下，六戊神符，仍以土封固，乃禹步立中，吸王方气，喷手结天地印。咒曰：六戊之法，天神佑之。敢有不从，山岳俱摧，急急如律令敕。咒讫，就于局内，任便宿卧，勿复出。如到晓欲出．即吸王气，尽力拨开乾门，去其印，斗散其界土，振衣而出吉。如不散土、即其神不敢去。巳上仍如运筹之法，堆土即运筹也。认定天门地户之方，识其玉女守门之处，仍出天门、入地户、乘玉女而去，六十步。切勿回顾，自然迪吉。

　　夫大暑，六戊隐形，并直事六戊符印，俱选六甲六丁吉日良时，以雷击枣木或年久枫木，或香檀木、雕刻成像，仍设坛祭拜，先祭戊辰，次及戊寅，顺而祭之，然后行用，方有神验。如欲试之，即牵带犊母牛一头于中，将小犊牛放于圈外，终不能入，必待去土一堆，其牛即从散土之处而入．则见神灵矣（见图8）

　　右此二印，以刀画乾地，封局使用，及上坛作感折罡用之。（见图9）

　　九天玄女闭六戊灵符，百恶潜避。先置营．以朱书神符置六戊上。（见图10）

　　博奕胜负局

　　李靖孤虚立成图（见图11）

　　金匮云：得与无视孤虚，谓摴蒲博奕，以正时。六甲旬孤上坐者胜，虚上坐者负。又参以三奇八门斗罡，以拘指他人，必胜。

　　甲子旬，孤在戌亥虚在辰巳，甲戌旬孤在申酉虚在寅卯，甲申旬孤在午未虚在子丑；甲午旬孤在辰巳虚在戌亥；甲辰旬孤在寅卯虚在申酉；甲寅旬孤在子丑虚在午未。伍子胥曰：凡远行诸事，不得往天庭、天狱、天牢，三神大凶常乘青龙历蓬星。

　　凡出行百恶不敢起大吉。

　　六甲出行诀

　　青龙华盖及蓬星，步去地户太阴灵。天门天狱天牢固，阴阳孤宿合天庭。占得星辰真有准，凡事依之验如神。甲子旬子上起青龙，甲戌旬戌上起青龙，甲申旬申上起青龙，甲午旬上起青龙，甲辰旬辰上起青龙，甲寅旬寅上起青龙。并顺行十二支。

　　真人步斗法

　　步斗经曰：夫步可以通神，当以夜半居星下白场画地，作九斗星，间相去三尺，天蓬从天罡起，随作次第布。人居魁前，逆布之。正立天英而歌，斗咒诵至天英，便先举左足，并呼星名，以次依经步之，左右更遍履之，如后此法为之，百日则与神人通矣。秘之勿泄，泄非人者，殃随九祖，盗视者无验也。乃诵日：斗要妙兮十二神，承光明兮威武陈。气仿佛兮如浮云，七变动兮上应天。知变化兮有吉凶；入斗宿兮过天关。合律吕兮治甲荣，履天英兮度天任。清冷渊兮可陵沉，枝天柱兮拥天心。从此度兮登天禽，倚天辅兮望天冲。入天芮兮出天蓬，斗道诵兮刚柔际。天福禄兮流后世，出冥明兮千万岁。急急如律令。

　　出天门入地户过太阴居青龙法

　　三元经日：初出天门，六戊也入地户，六己也过太阴，六丁也居青龙，六甲也所居之下，百战百胜。假令冬至上元甲子月。甲子时，初起兵出天门辰下，入地户巳下，过太阴卯下，居青龙甲下，百战百胜。又法：出天门者，天上六戊在一宫，入地户，天上六乙在九宫过太阴在七宫，居天上青龙在一宫，余仿此。

　　斗罡古本云月月常加戌时时见破军

　　假如闰月，将何以为用？此反错今星台，详诀于后。

　　书云：用时加月将顺数，要寻辰，见辰罡指处，天地鬼人门所为，当合指只在此时行，虽不泥方向兼金值万金，其法以天月将如所用正时王月将者，即太阳是也。每以官历上看，太阳某月某日已过某宫为准。假如己亥年九月十七日卯时，太阳入卯，连有三十日，俱乙太忡卯为天月将是也。如九月初七癸未日己时用事，即以卯加巳时，上顺去至午得辰，即天罡在午指正南离上大吉，如欲进表献策，取斗所指戌亥之位，戎乾亥为天门方，上出之获吉也。又如入病人之家，必取斗罡，夫斗罡又必指丑寅之位、丑艮寅乃鬼门之方，去之乃吉。凡出行征讨，一切谋为之事，俱从斗罡所指之方，而出大利。巳上出斗罡所指吉方，俱以左手持印，取斗罡气少一口吹之，印上出之感应如神。

　　六甲阴符法

