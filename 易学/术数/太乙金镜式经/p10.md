<!-- { "loadSidebar": true } -->
　　古法曰天目掩迫太乙或主人在外或客立旺神皆吉宜对吏入狱易解一曰主人在内主人立旺神不可入狱对吏一曰太乙初入宫日入狱必迟留难解一曰太乙与主人同宫天目临之入狱易出见贵人解忧患也
　　推求索
　　古法曰筭得天目在内者吉可请谒见贵人及求财物皆得若天目在外者反此天目前为内后为外筭得外为孤内为虚一曰主挟客不可请谒求索反此皆得若主人在内得在外不得一曰筭得天目在内者谒人必在有求皆得利见贵人筭得天目在外者访人不见所求不得一曰天目格太乙见贵人请谒词讼百事上下格之一曰主人立王神不可以请谒及见贵者一曰天目春夏得六秋冬得四皆不可用之
　　推叛亡
　　古法曰讨捕叛亡当用时计以决之若客格主人或天目在内或太乙与主人同宫或天目临之皆为捕得也主人挟客客筭长天目在外皆不获
　　推杂事
　　古法曰天目掩太乙出征兴造买卖百事皆败天目迫太乙行者见呵留客挟主人或得废筭并凶一曰门具将发隂阳和百事吉反此凶一曰凡占万物皆以太乙立休旺神决之
　　刑日天隂下雾空有风多也游曲日天隂主有风雨半隂半晴大集日天隂主有夜雨昼有防少会曲日天隂主大旱伤田禾万民灾武曲日天隂主风损田禾也
　　占雨日有无多少
　　太乙日下雨上见日光太嵗日下雨风雾三刑日风随日光止游曲日风雨随日光止大集日雨名乍雨未时止防曲日下雨午时日光止武曲日下雨福丙丁日止也
　　太乙占雨法
　　此法从未上数初一日顺行十三日遇太乙太嵗等日必见有雨无雨之騐也

　　太乙金镜式经卷十
