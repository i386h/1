<!-- { "loadSidebar": true } -->
　　子　一　九　吕申　五　五　五　大武　二十九
　　九　七　　　　　　　　　　　　　　　　　申
　　丑　二　九　髙丛　四　　　隂主　十七　　　　未
　　寅　三　九　太阳　一　　　大义　十六　　　　午四　八　大炅　二十五　阳徳　三十三　　　巳
　　五　八　大炅　二十五　吕申　三十　　　　辰六　八　大神　十七　　太阳　二十六　　　夘
　　七　七　大威　二　　　大神　三　　　　　寅
　　八　七　天道　一　　　大武　七　　　　　丑九　七　大武　七　　　太蔟　三十三　　　子十　　六　武徳　一　　隂徳　　三十四　　亥十一　六　太蔟　六　　阳徳　　三十六　　戌十二　六　隂主　三十五　吕申　二十三　　酉
　　子　十三　四　隂徳　十二　太阳　　三十七　　申十四　四　大义　十二　大威　　二十七　　未十五　四　地主　十一　大武　　二十九　　午十六　三　阳徳　一　　太蔟　　十五　　　巳
　　十七　三　和徳　三　　大义　　九　　　　辰十八　　三　和徳　三　　　地主　八　　　夘十九　　二　吕申　十四　　和徳　十六　　寅二十　　二　髙丛　十三　　太阳　十　　　丑二十一　二　太阳　十　　　大神　一　　　子二十二　一　大炅　二十四　天道　十四　　亥二十三　一　大炅　二十四　武徳　七　　　戌二十四　一　大神　十六　　隂主　一　　　酉
　　子　二十五　九　大威　二十一　大义　十六　　申二十六　九　天道　三十一　和徳　七　　　未二十七　九　大武　三十九　髙丛　四　　　午二十八　八　武徳　八　　　大炅　二十五　　巳二十九　八　太蔟　七　　　天道　十五　　　辰三十　　八　隂主　二　　　武徳　八　　　夘三十一　七　隂徳　二十七　隂主　二十八　　寅三十二　七　大义　二十七　地主　二十六　　丑三十三　七　地主　二十六　和徳　十八　　　子三十四　六　阳徳　二十六　髙丛　二十二　　亥三十五　六　和徳　二十五　大神　十　　　戌三十六　六　和徳　二十五　大威　九　　　酉
　　子　三十七　四　吕申　一【和】　　大威　二十五【不和】申三十八　四　髙丛　四　　　隂主　十三　　　未三十九　四　太阳　三十七　大义　十二　　　午四十　　三　大炅　三十三　阳徳　一　　　巳四十一　三　大炅　三十三　吕申　三十八　　辰四十二　三　大神　二十五　太阳　三十四　夘四十三　二　大威　二　　　大武　三十八　寅四十四　二　天道　三十九　太蔟　三十一　丑四十五　二　大武　三十八　太蔟　三十一　子四十六　一　武徳　七　　　隂徳　二　　　亥四十七　一　太蔟　六　　　阳徳　三十二　戌四十八　一　隂主　一　　　吕申　二十九　酉
　　子　四十九　九【絶隂】隂徳　十六【和】太阳【撃】一【不和】　申五十　　九　大义　十六　　大威　三十一　未五十一　九　地主　十五　　大武　二十九　午五十二　八　阳徳　三十三　太蔟　七　　　巳五十三　八　和徳　三十二　大义　一　　　辰五十四　八　和徳　三十二　地主　八　　　夘五十五　七　吕申　十六　　和徳　十八　　寅五十六　七　髙丛　十五　　太阳　十二　　丑五十七　七　太阳　十二　　大神　三　　　子
　　五十八　六　大炅　十八　　天道　八　　　　亥
　　五十九　六　大炅　十八　　武徳　一　　　　戌六十　　六　大神　十　　　隂主　三十五　　酉
　　子　六十一　四　大威　二十七　大义　十二　　　申
　　六十二　四　天道　二十六　和徳　三　　　　未
　　六十三　四　大武　二十五　髙丛　四　　　　午六十四　三　武徳　十六　　大炅　三十三　　巳六十五　三　太蔟　十五　　天道　二十三　　辰六十六　三　隂主　十　　　武徳　十六　　　卯六十七　二　隂徳　二十五　隂主　二十六　　寅六十八　二　大义　二十五　地主　二十四　　丑六十九　二　地主　二十四　和徳　十六　　　子七十　　一　阳徳　二十二　髙丛　二十八　　亥七十一　一　和徳　三十一　大神　十六　　　戌七十二　一　和徳　三十一　大威　十五　　　酉五子元积年立成法
　　置上元甲子至开元十二年甲子嵗积三万一筭先以周纪法三百六十去之余以七十二约之不尽为入元局数也












　　太乙金镜式经卷三
　　钦定四库全书
　　太乙金镜式经卷四
　　唐　王希明　撰
　　推三门具不具　　　　推五将发不发
　　推主客相闗　　　　　推主客
　　推出师　　　　　　　推障向背法
　　推置阵随地法　　　　推随地置变
　　推太乙在天外地内法　推风云飞鸟助战法
　　推竒兵伏兵法　　　　推对阵有云气定胜负推三门具不具
　　古法曰三门者谓开休生三门也若太乙天目在开生二门下为两门不具若在休门下为三门不具嵗计州郡遇三吉门下为大吉景门小吉若在死惊伤杜门下者大凶也　置演纪上元甲子所求积年与小游同以二百四十去之不尽以三十约之为直门数不尽筭外即直门所入年命起开门次休生左行八门周而复始者也假令上元甲子开门为直使满三十年即休门为直使他仿此
　　年月日时直使同此法时计八门在第一卷门篇内也
　　推五将发不发
　　经曰五将发不发谓始击将无掩击文昌将无囚迫主客大小将无相闗即门具将发也若开休生三门具五将自然相防也若三门不具不可出兵五将不发不可临战也
　　推主客相闗法
　　古者言太乙主客相闗者以林虎渊蛟而为喻盖取势不两立物无双存之义大抵与敌相遇事不得已当看客闗得主人则客胜主人闗得客则主胜皆用日计纳音以决之所谓闗者取五行相制之道也　假令髙丛为地目木神也太蔟为天目金神也金制木此为客闗得主人客胜也　假令隂主为地目土神也地主为天目水神也土能制水此谓主人闗得客主人胜也
　　推主客
　　经曰主客者先后之理动静之义也古法曰陈兵原野先动者为客后应者为主若安居之势先动者为主后应者为客若得三门具五将发隂阳和称兵所向必克先胜后负若三门不具五将不发隂阳不和则不利举兵宜固守吉欲知主客出入之者东以隂徳南以和徳西以大炅北以大武为始发之神以定主客所起归之神也客欲知主视其筭所知也主人欲知客亦视其筭所知也
　　推出师法
　　经曰行师必出竒门略地并用其二古法人君须出其畧地及安置诸军者筭十二二十二三十二五将发三门具乃可出兵畧地择便处以出军故曰畧地幷用二竒门者为出开休生三吉门也
　　推陈兵向背
　　筭得一出军宜西北战利东南背深涧隠匿之地用方阵举白旗　筭得二出军宜正南战利向正北邪道向西南背山邑火光耀耀焦之地用直阵举青旗　筭得四出军宜正东战利向正西背林木穷道曲堤之地用鋭阵举赤旗　筭得五出军宜正北战利向正南背积土负城邑山林之地用曲阵举黒旗不然深沟髙垒固守吉筭得六出军宜正西战利向正东背水泽堑于丘墟
　　之地用方阵举白旗　筭得九出军宜东南战利向西北背髙山丘陵积土之地用鋭阵举赤旗　今则太乙兵起乡阵随于地观方制变皆筭称神此用兵之神道也
　　推制阵随地法
　　经曰置阵者曲阵为水鋭阵为火直阵为木方阵为金圆阵为土皆取主客置阵次以五行相尅而取胜负不知置阵之法皆取地形而置之若地形后髙前下则为鋭阵利以进战以溃其敌也前髙后下不便进退利以近鬬宜为直阵以守之以疲敌力若地洿邪不便于战者宜为圆阵利以坚守若地髙而平宜为方阵利以四向以通敌也若左右势髙则宜为曲阵以吞敌若地顺其向则吉若地反其向则凶今则太乙兵起之乡阵随其地观方置变运变称神此用兵之法也
　　推随地制变
　　晁错曰善兵临战合用之急者有三一曰士卒服习二曰随其地形三曰善用兵器五丈之沟居堑之水山林积石川泽丘阜草木所临此步兵之地也车骑三不当一土水平陵曼衍相属平原广野此车骑之地也歩兵十不当一两阵相近平地浅草可前可后此长防之地剑楯三不当一萑苇竹萧草木笼枝叶接茂此矛锤之地也弓弩三不当一平阳相逺山谷幽涧仰髙临下此弓努之地也短兵百不当一士不选练卒不服习起居不精动静不禁避难不及前击后解与金鼓之指相失此多勤卒之过也百不当一兵不完利与空手同中不能入与无镞同此将不习兵之过也十不当一兵法曰器械不利以其卒与敌也卒不可用以其将与敌也将不知兵以其主与敌也君不择将以其国与敌也此四者兵之要也是以太乙用兵之道克敌于未来制胜于未兆临敌观变在于将也故曰出兵当从奇门临敌随形制变此之要也
　　推太乙在天外地内法
　　古法曰太乙在八三四宫者为地内宫主人太乙在九二七六宫者为天外宫助于客若助主人之时原野不利先起若助客时安居不利先起经曰欲为客待太乙在天外之时欲为主太乙在地内之时又须得门具将发则决胜也
　　推竒伏法
　　经曰能识竒伏变祸为福为释五兵之义也竒兵之法若有百人以三十人为竒兵若有千人以三百人为竒兵若有万人以三千人为竒兵随地伏形不可常也古者伏兵必败大煞之地望敌鼓噪而发大煞之地天目所临之下也得十二二十二三十二之时伏兵　经曰伏藏隠迹必居其一筭十一二十一三十一之时藏于山林沟涧之中人不能见也　经曰伏兵必用掩迫之时也故伏兵待敌来掩袭者必取掩迫太乙军可发若贼急则伏兵于要害也
　　推太乙风云飞鸟助战法
　　经曰助战之法常须观风云之势察飞鸟之情若太乙所在宫有风云飞鸟防来冲格迫击太乙者大败之兆若迫击大将宫者主败若从主目上去击客客败若从客目上击主主败若从主人形上来客败若有风云飞鸟从太嵗太隂月建上来击主人主人败击客客败若有风云飞鸟扶主人阵者主人胜扶客阵者客胜若其日有逥风起伏飞鸟旋转于阵中旗折大败之兆若众来噪阵者及有风云冲突主人阵主人败冲突客阵客败也
　　推阵有风云气定胜负
