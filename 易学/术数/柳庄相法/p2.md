<!-- { "loadSidebar": true } -->
　此四者各有一说，夫寿者骨坚肉实血润，凡老来最宜眉毫、耳毫、寿斑、枕骨有阴纹，皱硬黑坚，若老来唇青暗，主饥死，耳暗三年内死，耳干枯二年死。少年耳干暗，主大穷大败，中年耳枯，主无运，直待明润方得亨通。老来耳黑主死，故金木不可不明，项皮干暗主大穷苦。老来头皮一干即死无疑。黄光生口角，暗色绕唇，青即死。眉毫四十外生，有人扶助，五十外生亦好，如朝下，方不刑克，朝上主孤独。面上六十外生斑，宜黑亮，方有大福大寿，五十内生即死。老来生发不宜，主克妻丧子。有寿还看头皮为主，夭者何说？人生天地不过秉曰月精华，夺天地秀气，若有一损，即成夭相。少年垂首，为天柱倾，主死，曰月无光即，目小无光，不满三十之外，头大顶尖皮又干，四九之寿。书云：颜回寿短，皆因神散光浮；太公八十，只因耳如雪霜。鼻无梁，三九之后。又目如泥，二十五归。眉如闷鸡，四九难保。罗计月孛交加，三十之年定折。罗计曰月交增，三十前后入寿为僧，不然也夭。身小音不响，三十外归。身肥气不绥，四十外归。眼露鼻无梁，三十八杀伤。又云：发黄如草气来粗，又是愚玩定配徒，三十外主凶死。身犯血灾光，四九定归阴。发长眼无神，四九内归春。又云：头小发长踪迹散，发长头窄，命难量。发生到耳须即死。卷如螺必有伤。得者言人久困之相，而得一遇之兆，如人久困，准头一明，印乃命宫，若一开，即得三遇为得弟也，若人久困双眼忽然神足，大遇一贵。声音一响，必有一得。如人部位好，只因色不开，神若一足，乃有万里云霄之志。如血色久不开明，乃多滞，若得一明，滞自退也，本利得生。失者乃交败运之说，预防则免一半。如人气色好，即发得财。若部位不足之外必失矣。眉眼清而根陷，须防四十外失。天庭高乃父兄之运，若眉眼不好，到三旬刑失位破家。如其他星好，木星不好，仓库削，六九前火心有亏，一世身荣，到子穴之时，转穷困者，皆因卧蚕黑暗，唇青。老来无粮，只为舌下根生硬，乃古底横生一硬也。

二十三、人同天地岂可一事无成，若有一损终身不发
　　此言天乃一大天，人乃一小天，天有曰月，人有双目，天有四时，人有四渎，天有金石，人有筋骨，天有山岳，人有五官，天有金木水火土，人有心脾肺府肾为五行。大概头圆象天，足方象地，毛发象山林，声音象雷霆，五岳象山川。天有风云雷电，人有喜怒哀乐，天有不测风云，人有旦夕祸福。天欲高，地欲厚，山林欲秀，曰月欲明，雷霆欲响亮，江湖欲通流，山岳欲高耸，金石欲坚实，皮土欲厚壮，此数件内有一件不成者，则非富寿之相矣。 

二十四、四季推断
　心属火，发出气燥，色红，多在印堂。脾属土，气暗色黄，多在土星。肺属金，色白，气青，多在四库，故金行四肢。肾属水，气浊，色黑，多在两玄壁地库，各有部位。如印堂属火之位，若暗，乃水克火，不可不依五行言之。土星属土，如青，则木克土，即死。

二十五、先分五岳五官或成或败
　　五岳者，额为南岳，两颧为东西岳，土星中岳，地阁为北岳。若有一岳不高，不成格局，不为贵相。若天地不朝，仓库陷削，独颧骨也不妙。书云：颧高大贵，要四岳相顾。今书方言：独颧生面，田不守，子死妻伤，大不妙之相也。如独土星高满，面俱削，为孤峰独耸，妻子难言，孤独之相也。

二十六、五星说
　　一曰耳为采听官，二曰眉为保寿官，三曰眼为监察官，四曰鼻为审判官，五曰口为出纳官。大经广监书云：一官成十年贵，显一府明十栽富贵，五官俱成终身富贵。
　　耳须要色明高耸过眉，轮廓完成，贴肉敦厚，命门宽大谓之采听官成。
　　眉须要宽广清长，双分入宾，或是弦之新月，首尾丰盈，乃为保寿官成。
　　眼须要含藏不露，黑白分明，瞳子端正，光彩射人，或凤目细长藏秀，乃为监察官成。
　　鼻须要梁柱明直，上接山根，印堂明润，下连年寿高隆，不宜起，准头库起形如悬胆，鼻如简筒，黄明色肉，为审判官成。
　　口须要角弓开大合小，上下唇配齿，配四方，为出纳官成。

二十七、耳为采听官
　　色白如玉，年少作三官。贴肉垂眉红润，自然财产丰盈。直如箭羽，安得不孤穷。命门窄，难容指，寿元短，作志浅，愚昧。年轮反薄，黑色破囊，空空是也。毫生窍内，天年高寿，厚大珠红极贵。老态龙钟，八十寿方终（老人行路颜垂背屈迈步不前，显之龙钟）

二十八、眉为保寿官
　　浓厚淹留薄束，孤独，兄弟非宜。骨俊高起，性勇而奸，为非清秀。湾如月样，文章显耀荣奇，印堂广，双分入宾，卿相贵何疑。竖毛多主杀气，神刚性暴少思维。交连黄薄奔波劳碌丧他乡。横竖妨妻克子，旋罗多孰枪旗底，厌眼相连不断，运至必遭亏，三十外至此不好。

二十九、眼为监察官
　　两眼光浮，对轮喷火，杀人贼好奸谋。睛如点漆，聪明。眼大者多攻艺业。上视者，勿与交。斜视者，奸。鸡蛇鼠目，不淫则偷，三角眼深藏毒害。

三十、鼻为审判官
　　小贪，高耸而偏有缺陷，淫荡。短，未敢言荣昌。最怕十分昂露。如悬胆，必作朝郎。年寿有横纹，家破苦奔波。山根折断，田园不守，妻子先亡。

三十一、口为出纳官
　　短促唇掀，色青齿露，偏斜，骨肉煎熬。阔而不正，虚诈。尖薄，是非之口。唇里含紫，食禄千钟。复言上下唇载，多生纹理，过恶，少子孙。食餐多哽咽，必定主屯厄。睡中不合，泄元气，夭折。两角低垂，常被人欺。

三十二、耳为金木二星
　　金木成双，廓有轮，风门容指，耸直朝罗计上，富贵荣华。金木开花一世贫，轮飞廓反有辛勤，于中若有为官者，终是区区不出名。

三十三、口为水星
　　口含四字如珠红，两角生俊同上弓，定是文章聪俊士，少年及弟老来荣。又曰：无俊无角是乞儿。若是偏斜多动乱，是非奸诈爱何疑。

三十四、额为火星
　　火星宫中阔方平，闯泽无纹气色新，额有三条川字样，少年及第作公卿。又曰：火星尖窄是常流，纹乱纵横主配囚，赤脉两条侵曰月，刀兵法死它州乡。

三十五、鼻为土星
　　土星端正如简筒，窍门孔大是三公，兰台延慰来相应，必定身名达帝聪。又曰：土宿偏斜受苦心，准头尖削主孤贫，傍观勾曲如谁鹰嘴，心里恶毒必害人。

三十六、紫气
　　紫气宫中润又方，拱朝帝王是贤良，兰台廷慰来相应，定主官荣曰月昌。又曰：紫气宫中狭又尖，小短无腮更少宾，自小为人无实学，一生虚耗不堪言。

三十七、二月孛曜（山根又曰孛曜）
　　月孛宜高不宜低，莹然光彩似琉璃，为官必主忠臣相，更生贤妻又好儿。又曰：月孛窄小孛中狭，又尖破败事相连，为官岂得荣高禄，学问无成困少年。

三十八、三罗四计

　　罗计星中秀且长，分明贴肉应三阳，不惟此颜居正官，言义彰明播四方。又曰：罗计稀束骨耸俊，为人性急又凶连，好恶壮似垂杨柳，兄弟如旧有旋纹。

三十九、五曰六曜
　　眼为曰月似太阳，精神光彩一般强，为官不作当朝相，也合才高作栋梁。又曰：曰月斜短赤贯瞳，更兼孤露又无神，阴阳失位多刀死，枯暗长年必恶终。

四十、男以精神当贵，女以血气荣华 
　　男以精神为主，女以血气养命，男以精生身，女以血养命，男子精干即死，女人血枯即凶。男虽以精为主，不知何处可观？天以曰月为精华，人以双目为精神，神乃精之苗，精壮即神清，神清则目秀，故男子要眼黑，光彩射人。眼似点漆，终身荣昌，神足气绥，白手成家。故男子以精神为主。女子以血为主，何处验？血在皮内，色在皮外，皮内若血足，皮外必光明，血内色外，乃为一根一苗，有根即有苗，有血方有色，凡血色两件皆有者为妙，如色不润，也不妙，为有根无苗。如色明内无血，为有苗无根，主淫相。如血润不华，主夭。血光色浮，主淫。色暗唇皮干白，主夭。乃为血不润，不出子，贱妇也。又发乃血之余，发若束薄、黄短亦不好也。青黑为贵，长为贤。书云：发青之女贵且荣，长润生儿定富饶，若是旋螺并短薄，贫贱妨夫又杀子。男子要目清，女人要发厚。又曰：皮无光，血不华。颧高、额削、目圆、嘴尖、臀娇兼胸露，三十年来嫁七家。又云：背陷成坑妇不宜（女人背为福德），胸膛高起好是非，睛黄面赤唇掀露，不孝不贤破败衰。又云：妇女睛长不露光，皮香肉润好贤良，色莹和泽碧蛋面，生子须当待君王，择妇何须择美容，肩宽背窄毒似蚣，鼻隆凤目眉勾额（勾如螺纹，下平，其妙得配为奇），养子须当朝圣君。又云：妇人产女气粗，乃不良，下贱之辈。

四十一、柳庄近永乐乾坤赋（专论女人之说）
　　象曰：乾道成男，坤道成女，阴阳有别，刚柔有体，故男相与女相不同，女相以柔为本，以刚为形，以清为贵，以浊为贱。印堂一正，助贤良人，发福兴家。目秀藏神，得贵子。九秋步月，鼻如悬胆，云发双鬓拥金冠。两颧独高，克子刑夫多性燥。睛黄发赤，三十成婚。肩耸肩寒，幼年贫贱。堆金积玉，多因门龟宽舒。衣锦藏珠，只为面圆方正。女人大概颧高不荣，额削不贵，面金面凹，独守兰房。色若鲜明，必产英豪。印堂血撰，可产及弟之男。掌若常红，当生尚书之子。颜清貌秀，可为霜妇守闺门。血润色红，到底难言通贞节。凤目、腮圆、额正，可为极品夫人。天陷、地削、颧横，下贱不堪言论。杨妃好色，皆眼露光深。谢女才高，只为血和明润。绿珠身映楼前，可恨印堂一陷。武则尼遇高宗，实乃面圆唇珠。桂英力破天门，十六腰圆四尺。昭君北番身殒，小口额暗牙尖。吴夫人产二英，脐内深藏弹子。买臣妻夫不贵，阔口声横细腰。何故女人为将，盖因目大眉横。出嫁旺夫生子，准明唇红印润。半世不能婚配，色暗声躁腰粗。一生福禄多荣，光浮色荣。双眼一双好目，天然性格聪明。两道弓眉，自有贤良作配。指似春笋，皮香肉润，配侯王。若光浮、面皮衰、须薄，淫贱。声似奏乐，韵悠扬终，富贵。容若下严多温雅，必定夫荣。穷人之妇，何曾血润光莹？富室之妻，定是脐深、腹厚、臂宽、腹大，何曾无子？唇薄皮干，朝夕开口舌。乳头黑，肚脐深，生子必贵。乳头小，肚脐浅，子俗无能。总言之，血色浮光，克子丧夫。准暗、印多纹理、眼大、颧高，夫权必夺，丧子刑夫。骨粗肉硬，丧夫刑破定无疑。内助贤能，须要唇红并眼秀。摇头摆手，身轻脚重，下流人。语言和润，持家整内不须言。

