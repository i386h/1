<!-- { "loadSidebar": true } -->
奴仆者，位居地阁，重接水星。颊圆丰满，侍立成群。辅弻星朝一呼百诺。口如四字，主呼聚喝散之权。地阁尖斜，受恩深，而反成怨恨。纹纹败陷，奴仆不周。墙壁低倾，恩成仇隙。 

诗曰： 
奴仆还须地阁丰，水星两角不相容。若言三处都无应，倾陷纹痕总不同。 

奴仆宫论曰：悬壁无亏，奴仆不少。如是枯陷，仆马俱无。气色青主奴马损伤。白黑主仆马坠堕，不宜远行。赤主仆马口舌，损马失财.黄色胜，牛马奴仆自旺，左门右户，排立成行。 

七妻妾 
妻妾者，位居鱼尾，号曰奸门。光润无纹，必保妻全。四德丰隆平满，娶妻财帛盈箱。颧星侵天，因妻得禄。奸门深陷，长作新郎。鱼尾纹多，妻防恶死。奸门暗惨，自号生离。黑痣斜纹，外情好而心多淫欲。 

诗曰： 
奸门光泽保妻宫，财帛盈箱见始终。若是奸门生暗惨、斜纹黑痣荡淫奔。 

妻妾宫论曰：鱼尾须要平满，不宜克陷。丰满则夫贵妻荣，奴仆成行。妇女鱼尾奸门明润、得贵人为夫。女人鼻如悬胆，则主富贵。．缺陷则主防夫，淫乱败家、放荡不旺夫。妇人面如满月，下领丰满，至国母之贵。气色青，则主妻妄忧愁思虑。赤主夫妻口舌。黑白大夫妻男女之悲。红黄色见、主夫妻男女和谐之喜。如有暗昧，主夫妻分离，不然断角少情。 

八疾厄 
疾厄者，印堂之下，位居山根。隆如丰满，福禄无穷。连接伏犀，定主文章。莹然光彩，五福惧全，年寿高平，和坞相守。纹痕低陷，连年速疾沉疴，枯骨尖斜，未免终身受苦。气如雾，灾厄缠身。 

诗曰： 
山根疾厄起平平，一世无灾祸不生。若值纹痕并枯骨、平生辛苦却难成。 

疾厄宫论曰：年寿明润康泰，昏暗疾病至。气色青主忧惊。赤防重灾。白主妻子之悲。黑主身死。红黄紫主喜气之兆也。 

九迁移 
迁移者，位居眉角，号曰天仓。丰盈隆满，华彩无忧。鱼层位平，到老得人钦羡，腾腾驿马，须贵游宦四方。额角低陷，到老住场难见。眉连交接，此人破祖离家。天地偏斜，十居九变。生相如此，不在移门，必当改墓。 

诗曰： 
迁移宫分在天仓，低陷平生少住场。鱼尾未年不相应，定因游宦却寻常。 

迁移宫论曰：边地驿马，山林发际，乃为出入之所，宜明润洁净，利远行，若道暗缺陷，及有黑子，不宜出入，被虎狼惊。气色青，远行主惊失财。白主马仆有失，黑主道路身亡。红黄紫宜获财喜。 

十宫禄 
官禄者，位居中正，上合离宫，伏犀贯顶。一生不到讼庭，驿马朝归，官司逻扰。光明莹净，显达超群。额角堂堂，犯着官司贵解。宫痕理破，常招横事。眼如赤鲤，实死徒刑。 

诗曰： 
官禄荣宫仔细详，山根仓库要相当。忽然莹净无痕点，定主官荣贵久长。 

官禄宫论曰：两眼神光如曙星，龙目凤睛主贵。印堂明润，两耳色白过面，声闻天下，福禄荣显。如陷缺飞走，而无名誉。气色青，主忧疑。赤主口舌是非。白主孝服至。红黄上下有诏书加官进职之喜。 

十一福德 
福德者，位居天仓，牵连地阁。五星朝拱，平生福禄滔滔。天地相朝，德行须全五福。额因额窄，须知苦在韧年。额阔颐尖。边否还从晚景。眉高目耸．尤且平平。眉压耳掀，休言福德。 

诗曰： 
福德天仓地阁圆，五星光照福绵绵。若还缺陷并尖破、衣食平平更不全。 

福德宫论曰：天仓地库为福德宫，须要丰满明润，相朝招重重祖荫、福德永祟。若陷缺不利，浅窄昏暗、灾厄常见，人亡家破，盖因心术损了阴隙，终是勉强，神明不佑。作事行悔，满面春风，一团和气。气色青主忧疑。赤主酒肉，忌口舌。白主灾疾。红黄吉兆。 

十二相貌 
相貌者，先观五岳，次辨三停。盈满，此人富贵多荣。三停俱等，永保平生显达。五岳朝耸，官禄荣迁，行坐威严，为人尊重。额文初运。鼻管中年。地阁水星，是为末主。若有克陷，断为凶恶。 

诗曰： 
相貌须教上下停，三停平等更相生。若还一处无均等，好恶中间有改更。 

相貌宫论曰：骨法精神，骨肉相称气相和，精神清秀，如桂林一枝、昆山片玉，如珠藏渊，如玉隐石，贵显名流，翰苑吉士。暗惨而薄者凶。气色满面红黄明润，大吉之兆。 

十二宫总诀 
父母宫论曰：日月角须要高，明净则父母长寿康宁。低塌则幼失双亲。暗昧主父母有疾。左角偏，防父。右角偏，防母。或同父异母，或随母嫁父，出祖成家、重重灾注、只宜假养。方免刑伤。又云：重罗叠汁、父母重拜，或父乱母淫，与外奸通、又主防父害母。头侧额窄，多是庶出，或因奸而得。又云：左眉高，右眉低，父在母先归。左眉上、右眉下，父亡母再嫁。额削眉交者，主父母早抛，是为隔角反面无情。两角人顶，父母双荣，更受祖荫，父母闻名。气色青主父母忧疑，又有口舌相伤。黑白主父母丧亡。红黄主双亲喜庆。 

相容贵贱 
夫人者，以头为主，以限为权。头则身体之首，眼则形容之光。观头之方圆，视眼之黑白。头因而必贵，目善而必慈。眼竖而性刚，眼露而性毒。斜视而怀妒忌。近视面神睛藏性刚强，而心必曲。气温柔，面貌必和。满面青蓝，多逢边否。红黄不改，必遇荣昌。黑白色侵，忧横疾病纷纷。色紫见福禄以犹迟。赤色纵横，信官灾而将至。要知克子害儿，必是眼下无肉。卧蚕平起，后嗣相从。眉中若旋，兄弟必全。眉横一字，足义爱人。要知奸诈孤贫，看他鼻头尖薄。官高位显，准头圆似截简。衰困中年，定是风门牙露。露齿结喉，相中大忌，男子如此，骨肉分离。妇人如此，防夫绝子。门小唇薄，此人多是多非。印上杂纹．决定难逃刑法。口角两垂向下，因知奸诈便宜。欲知富贵聪明，须知眼如点漆。口如四字，唇似朱红、两角朝于天仓，定是公侯之位。眉高耳耸，官禄荣迁。看部位相学堂，须要六处不陷。在僧道，则出入千人之上。在仕途，位至三公之际、初年水厄之忧。但有眉间黑子，痣生眼尾，中年必遭水厄。身肥项促，命不久长。要知贵贱吉凶，须有此本风鉴。 

 人身通论 
（满庭芳）额广耳珠，头圆足厚，莹然美貌光辉。宽舒丰厚，形气类相随、皆是五行分定。丰衣足食两相宜。智慧者，眉清目秀，声价少年知。肘龙并虎臂，山根明朗，地阁丰肥。更鼻垂悬胆，项有余皮。赋性高名磊落，面方皆厚宛如龟。真个好、安全五岳，寿数介齐眉。 


 四学堂论 
官学堂 
一曰眼为官学堂，眼要长而清，主官职之位。 

禄学堂 
二曰额为禄学堂，额阔而长，主官寿。 

内学堂 
三曰当门两齿为内学堂，要周正而密，主忠信孝敬。疏缺而小主多狂妄。 

外学堂。 
四曰耳门之前为外学堂，要耳前丰满光润，主聪明。若昏沉愚齿之人也。 


 八学堂论 
高明 
第一高明部学堂，头圆或有异骨昂。 

高广 
第二高广部学堂，额勇不错骨起方。 

光大 
第二光大部学堂，印堂平明无痕伤。 

明秀 
第四明秀部学堂，眼光黑多人隐藏。 

聪明 
第五聪明部学堂，耳有轮廓红白黄。 

忠信 
第六忠信部学堂，齿齐周密白如霜。 

广德 
第七广德部学堂，舌长至准红纹长。 

班笋 
第八班笋部学堂，横起天中细秀长。八位学堂如有此，人生富贵多吉祥。 


 学堂诗 
背负琴书不得名，学堂无位陷三停。人中一位若无应，空将年月在朝臣。 


欲说无官少保人、盗门青气有罗纹。使于鼻上多红气，可惜虚劳枉苦辛。 
月学尖儿义损财，初年流落更多灾。官方门舌无人说，只有先贤相出来。 


 面三停 
面之三停者，自发际下至眉间为上停，自眉间下至鼻为中停，自准下人中至颏为下停。夫三停者，以象三才也。、上停象灭，中停象人，下停象地，故上停长而丰隆，方而广阔者，主贵也。中停隆而直峻而静者，主寿也。下停平而满端而厚者，主富也。若上停尖狭缺陷者，主多刑厄之灾，防克父母早贱之相也。中停短促编塌者，主不仁不义，智识短少，不得兄弟妻子之力，有主中年破损也。下停长而狭尖薄者，主无田宅，生贫苦、老而艰辛也。三停皆称，乃为上相之人也。 


 论形有余 
形之有余者，头顶圆厚，腹背丰隆，额阔四方，唇红齿白，耳圆成轮，鼻直如胆，眼分黑白，眉秀疏长，肩膊脐厚，胸前平广，腹圆垂下，行坐端正，五岳朝起，三停相称，肉腻骨细，手长足方，望之巍巍然而来，视之怡怡而去，此皆谓形有余也。形有余者，令人长寿无病，富贵之荣矣。 


 论神有余 
神之有余者，眼光清莹，顾盼不斜，眉秀而长、精神耸动，容色澄彻，举止汪洋。恢然远视，若秋日之照霜天；巍然近瞩，似和风之动春花。临事刚毅，如猛兽之步深山；出泉迢遥，似丹风而翔云路。其坐也如界石不动，其卧也如栖鸦不遥，其行也洋洋然如平水之流、其立也昂昂然如孤峰之耸。言不妄发，性不妄躁，喜怒不动其心，荣辱不易其操，万态纷错于前，而心常一，则可谓神有余也。神有余者，皆为上贵之人，凶灾难人其身，天禄永其终矣。 

 论形不足 
形不足者，头顶尖蒲，肩膊狭斜，腰肋疏细，肘节短促，掌薄指疏，唇赛额挞、鼻仰耳反，腰低胸陷，一眉曲一眉直，一眼仰一眼低，一睛大一睛小，一颧高一颧低，一手有纹，一手无纹，唾中眼开，言作女音。齿黄而露，口臭而尖。秃顶无众发，眼深不见睛。行步奇侧，颜色萎怯。头小而身大，上短而下长，此之谓形不足也。形不足者，多疾而短命，福薄而贫贱矣。 

 论神不足 
神不足者，似醉不醉，常如病酒；不愁似愁，常如忧戚。不唾似睡。绕睡便觉；不哭似哭，常如惊怖。不嗔似嗔，不喜似喜，不惊似惊，不痴似痴，不畏似畏容止昏乱，色浊似染。颠痫神色凄伧，常如大失；恍您张惶，常如恐怖。言语瑟缩似羞隐藏，貌儿低摧如遭凌辱。色初鲜而后暗，语初快而后呐，此皆谓神不足也。神不足者，多招牢狱之厄，宫亦主失位矣。 

 论骨肉 
