<!-- { "loadSidebar": true } -->
　　如春生甲乙日时夏生丙丁日时之类主人心明时全见者足夀富贵多权
　　三五连合
　　自上生下隂阳相合两比干在上一干在下谓之顺排连合一干在上两比干在下谓倒垂连合顺排者甲乙丙丁戊戊巳庚庚辛壬壬癸甲是也倒垂者癸壬辛庚巳巳戊丁丁丙乙乙甲癸是也倒垂相连顺数为上杂数比次之不犯他干生旺相乘福禄相助尤胜
　　六合防鸳
　　如戊辰癸亥戊寅甲寅一亥合两寅为马【经云】六合防鸳坐槐庭而布政是也如甲寅丙寅甲寅丙寅名防飞蝴蝶格此格极贵
　　贵气冲和
　　如丁亥土人得甲辰丙辰时为隂阳六辰自然清贵更天干纳音稍有和气富贵极盛
　　引从包承
　　居年前曰引年后曰从如甲子人以前三辰为引则丙寅丁卯为引以后三辰为从则壬戌癸亥为从引宜远以丁卯为逺从宜近以癸亥为近若甲子生人后得癸亥前得乙丑丙寅人后得乙丑前得丁卯之类【或曰】甲子人以丁卯为引然子卯相刑不若丙寅为食神带禄马若得壬戌时则丁与壬合卯与戌合暗中有合则壬戌癸亥甲子缺乙丑以待用前引神有丙寅丁卯一甲中天地气全前后要防纳音有无生旺之气兼诸贵煞助者大贵年月日时更在一旬中尤妙引从包承拱太歳则官歴清华刑害冲破则一生困苦如巳酉年癸酉月戊申日后从壬子时前引引远从近乃大贵人居朝廷则多出入有人葢引从动之也乙丑人见甲子为从或前遇庚午日乘引乙与庚合见巳巳乘引甲与巳合干支有情余例推如辛卯人遇壬辰日庚子时此乃从远引近不中又壬辰日壬寅时拱卯作丁酉正端门格不以引从论【赋云】引从不同前后宜乎审察【赋又云】官贵引从位列鸳班或官在前贵在后或贵在前官在后或煞在前吉在后包承引从尤贵如徐阶少师癸亥壬戌癸未壬子壬戌后从则近壬子前引则远又天干俱壬癸一气互换亥子为禄乃眞引从包承格也又杨愽少傅一品十二年考满巳巳庚午乙卯庚辰庚午前引庚辰后从天干乙庚合化二庚为官引从方为竒特若前后二支包承本命在中如辛亥人得庚子月戊戌日子在前为包戌在后为承止为包承亦主清贵福厚怕空亡冲破如孙慎都宪乙亥丙戌辛丑戊子孟重都宪乙亥丁亥乙丑丙戌则十二位包乂多一格矣【古歌曰】年为天子坐中宫日时相逢两侍从辅弼贵星湏要识为官气势最英雄【杨少传引从未详】
　　四般生一
　　【古歌曰】四般生一一生四便断公卿更莫疑添减福神随厚薄官资仔细定寻推如许运使癸巳癸亥辛亥壬辰甲寅胎纳音一金生四水是也
　　驿马驼禄
　　如谢叅政乙卯戊寅巳酉巳巳甲申暗合乙禄在卯遁得巳卯巳为禄元马元故曰马驼禄而暗合官是也
　　鞍马坐贵
　　【古歌曰】玉镫金鞍坐贵人便知三品定官荣若无的煞加此格两府中书居帝京如王驸马庚寅乙酉辛亥乙未庚寅见乙未为攀鞍庚贵在未纳音又是金号曰贵人坐金鞍
　　锦衣特赐
　　【古歌曰】甲丙庚日遇寅时丙庚壬向巳中推庚壬甲地归申坐壬甲丙来亥取之此是衣锦第一局时日无差定不移如石叅政壬申己酉甲辰丙寅【又】甲申乙亥丙辰庚寅是也
　　清贵入堂
　　【古歌曰】乙丁辛见马丁辛癸向鸡此是正郎格清华着锦衣如林安抚己酉乙亥癸丑乙卯即暗合三竒格也【内夹戌子寅为官禄财也】
　　循环相生
　　【古歌曰】生年遁数逄癸亥生月又遁见甲寅从日推之逄辛未此般格局有功名如陈右相癸已癸亥甲寅辛未为入格
　　龙吟虎啸
　　【古歌曰】寅辰二字是龙虎遇此生人福最隆吟啸风云成聚防荣华富贵受皇封【又曰】壬喜逄寅庚喜辰云龙风虎越精神干支重叠无冲战自是清朝食禄人【预知子云】龙吟得水戊辰见甲寅虎啸得木甲寅见戊辰【珞琭子云】龙吟虎啸风雨助其休祥【玉门闗集云】凡龙吟虎啸日时遇之大好日月次之日月年月遇之却于时上遇禄者亦佳但不犯空亡支干相破便是王状元戊寅甲寅丁酉甲辰是也
　　夹贵夹禄
　　甲人得卯丑乙人得寅辰丙戊人得辰午丁巳人得己未庚人得未酉辛人得申戌壬人得戌子癸人得亥丑为夹禄乡有丁巳庚而得未有丙戊乙而得辰有甲癸而得丑有辛壬而得戌为夹禄窠二者夹禄窠为上夹禄乡次之凡禄最喜于墓谓之库而又有所藏也忌空冲然当生遇库印为福为夀歳逄墓印为灾为防丙丁猪鸡以戌为夹贵壬癸蛇兎以辰为夹贵丙午丁未丙子丁丑纳音水以火为财库壬子癸丑壬午癸未纳音木以土为财库以上为夹贵印库火财而得壬辰之水土财而见戊辰之木谓之库中逄鬼先成必破又甲戊庚乙巳丙丁壬癸六辛年月日时顺连四干不断不必在牛羊防猴鸡猪马虎之位但见辰戌二位便为天乙受福纳主学问该愽文章华藻科名巍峩官职清华库带正印而库墓者为上库墓而非正印者次之无印者为下【又曰】干神一字而支神相应前有贵拥后有马乘中有建禄者是夹禄夹贵也假令己未人己巳月己未日己巳时四巳干神一字不杂巳贵在申故曰前有贵拥未有马在巳故曰后有马乘贵逾三品之命若丁巳丁未则正夹禄辛卯辛丑则正夹贵当从落断之【又曰】禄贵夹持人少得如戊午人得丙午日时戊禄在巳夹在后戊贵在未夹在前又如己未年辛未月己未日辛未时葢巳禄在午在后巳贵在申在前禄与贵人夹扶其身不湏带别支神乃为贵命【又曰】前遮后拥人中仙乃禄马夹贵在本命前后是也【理愚歌曰】凡欲持纲入帝朝贵星不与贱星交将军湏是贵煞裹宰相多应禄马包凡贵人格湏要五行中无一位驳杂徃来更生旺有气带福神于其上四位贵却不是贵格【占歌云】好年不如月好月不如时尊亲帝座位前后贵人随只如陈国相庚寅丙戌辛卯己丑虽是大败却得天乙贵更本命太歳为年中天子前歌云尊亲帝座位是也又己丑庚寅辛卯相连谓之连珠鳯凰虽无科名官居相位又寅带天德月戌为太煞同况陈姓属徴音火在戌合在寅【经云】本音墓处天德太煞同主三台八座之荣自余不夹太歳値禄马同入相
　　福神相还
　　凡禄马官贵六合华葢金轝文星贵人正印库食竒德之类皆谓之福神递互相还为格若无死絶冲破空亡有五行旺气福神助之主为将相如此而又有煞神即少逹歴重任若有死絶无冲破空亡只在格上防之又湏尊者吉方可干神主本为重凡干神作生旺临官或作福神皆是吉位而纳音死絶兹为尊吉卑防若纳音既死絶更有冲破空亡即不成就不过一簿尉州县纵他位有福助之亦不过一多难京朝官耳若空亡冲破更有三刑六害必是一孤独贫夭或僧道并无成举人更观五行轻重消息乘生旺气者特逹之士只消一件可作大乘生旺之气湏两件可也
　　四时摄聚
　　甲寅丙寅木火摄聚于寅丁巳辛巳金火摄聚于巳庚申甲申金水摄聚于申壬申戊申水土摄聚于申癸亥乙亥水木摄聚于亥遇者主清要显逹若月令不得地亦福【神白经云】金水聚于申火木聚于寅水木聚于亥火土聚于已全在日时徃徃有福若更四时有气逄生十有九贵
　　致一凝神
　　圣人得抱一之眞则无所不逹鬼神含得一之灵则变化无穷而隂阳之理精神之运敛散抑于一者所以为致一之命乃间世贤辅出羣大贵人也如年月日时胎五位纳音四木一水四金一土之类一见于时或一金四水土一水四金土一见于年各有旺气发越一路是也五位中年胎月俱丑而日上或时上见一寅之类年胎月时俱是戊巳而日上见一丙之类或天乙天官文星天德徃来见于四位为福贵之气独胎一位无福贵之气禄马官印贵德防于帝座三合于日时上带本家一位禄马四位俱乘旺气独于时上带一路死絶之气或四位俱带死絶之气独于日或时上带一路生旺之气四位或甲乙或丙丁或庚辛或壬癸而日上或时上见一眞官诸如此类湏徃来会合归于一者方成此格若自生旺一路见福贵自死絶一路见福贵亦是
　　虚中精实
　　人之年时上下如天地覆载而运日月于太虚之中此虚中精实之格最为竒妙虽美恶相杂喜憎相半无不并包而兼容之眞大器远业之命年与时上下乘生旺之气惟日一路带衰败死絶之气或上下乘金玉刚柔之德惟月日上一路建水火变通之气或上下俱带天乙天官文星禄马并互换见诸吉神独日位无禄马贵气或年月时得寅午戌生旺库三合纯全独日上一位带三合衰败死絶之气是也入此格者旷世无忌休休有容富贵不能滛威武不能屈如陈以勤阁老辛未戊戌丁卯辛亥申时行状元乙未乙酉甲辰乙亥其説注兰台妙选是此格也
　　功夺造化
　　年月日胎俱在死絶无气之乡而得一时在自生自旺之地是也假令本命属金年月日胎俱无气而得癸酉属火而得戊午属水而得丙子属土而得庚子属木而得辛卯皆纳音自旺之地或辛巳丙寅巳亥甲申戊申皆纳音自生之地若大小二运行年太歳只以生时较量灾福葢不生不旺则不能成人故也
　　功侔造化
　　本命纳音生居无气之地却得救助而徃来复旺于本位是也假令辛酉人得癸卯癸卯人得辛酉葢辛酉之木困于金乡却得癸卯金复旺于酉而木复旺于卯徃来互换故为吉会【又云】辛酉失位之木惟对以癸卯则刚柔相济得之者文明俊敏决取巍科如前朝穆宗丁酉癸卯癸卯辛酉严嵩阁老庚子己卯癸卯辛酉是此格也
　　内阳外隂
　　如年时纳音属金水日月属火木金水为隂火木为阳又年时属水日月属木水绕花堤乃外隂内阳俱是又云不拘内外只要成象为妙
　　鼎足镃基
　　鼎足之义谓之三合见三竒三合见一马合三合见本干三合带本家俱以得生旺为贵切忌以金当寅午戌之类湏旺中损夀三合见三竒乃乙丙丁或甲戊庚在年月日时而地支三合之类三合见一马乃申子辰而得寅马己酉丑亥马之类三合见马合乃寅午戌见巳合申之类三合见本干乃甲乙人得亥卯未丙丁人得寅午戌之类三合带本家如寅午戌火命得丙寅戊午甲戌带本家火亥卯未得己亥辛卯癸未带本家木之类又三合寅午戌马在申有申而缺寅亥卯未马在巳有已而缺亥申子辰马在寅有寅而缺申巳酉丑马在亥有亥而缺巳名三合马换头支也
　　拱揖阙门
　　阙门乃年对处本命甲子以己巳辛未为拱揖虚午为阙门本命乙丑以庚午壬申为拱揖虚未为阙门余皆仿此考诸书尤重子午余稍轻以子午为端门帝座故也阳命见天官合隂命见天官印绶在日时拱揖二位者如甲以已为天合辛以丙为天官壬为印绶之类或二天合二天官二印绶夹辅阙门亦贵资以天德天乙尤贵凡拱二位虚夹一位两干同类方为眞拱有拱将拱官拱座拱贵拱印不同不特拱门已也拱将乃月将拱官乃官星拱座乃时为帝座拱贵乃天乙贵神拱印乃甲戌乙丑壬辰癸未为本家印只湏不破为贵【林开云】坐实不如拱虚明合不如暗会是也拱有七十二格拱刃拱害拱马拱学堂拱飞刃拱刼煞拱亡神拱鬼拱旺拱破拱孤辰拱寡宿拱岩廊拱合拱君臣合凡拱湏详煞神轻重分高低言祸福贵贱若甲子见甲寅乙丑见乙卯丙寅见丙辰丁卯见丁巳戊辰见戊午巳巳见巳未庚午见庚申辛未见辛酉壬申见壬戌癸酉见癸亥命前二辰有用必贵无用平常【一名金章格】
　　龙跃天门
