<!-- { "loadSidebar": true } -->
　　若也纯官纯煞纯马纯财身旺无杂则官居极品【凡命以纯粹不杂为上偏枯混乱为下且如甲日以辛为官柱中只有酉辛字是谓纯官以庚为煞柱中只有申庚字是谓纯煞以正财为马柱中只有丑未巳字以偏财为财柱中只有辰戌戊字谓之纯马纯财值身旺为大富贵格建禄得格出门便是富足日下次之时下又次之建禄遇正官第一正财次之惟煞夀不永若羊刃之月纯煞第一财格则防横事癸卯乙卯己巳乙丑此命纯煞乃能尽善亦贵为极品又如甲戌丁卯己巳乙亥官煞混杂頼甲巳合化为贵因杂化力过不得善终】
　　全印全冲全制全食命强无破则禄受千钟
　　【全印如甲日见子癸壬亥或正或偏无所驳杂全冲如地支纯亥纯巳纯子纯午之类冲出禄马或寅申巳亥子午卯酉辰戌丑未皆是全制如甲日见丁字或午字伤尽官星虚空生出土来为财全食如甲见丙柱中纯寅之类须得日主生旺正库临官月日时者皆贵人也如己未乙亥丙寅辛卯此全印剥杂又有辛财尅刑运行身旺则贵显行身衰则刑防如辛亥己亥辛亥己亥四柱纯亥冲出巳中丙戊全冲为贵】
　　日干太旺无依若不为僧固宜为道天元羸弱无辅若不为技则当为巫
　　【此言太过不及皆不为吉也太过则财官死絶所以主孤不及则财官难任所以主艺见造化贵中和也若有依有辅则不可以是论喜忌篇云柱中官星太旺天元羸弱之名日干旺甚无依若不为僧即道是也】
　　身弱有生必发忌财马以相伤
　　【此身弱用印忌财伤印为贪财坏印之説须分财印轻重言之喜忌篇云日干无气时逢羊刃不为凶羊刃所以刼财柱中财多身弱故羊刄不忌须并论之】
　　食神逢枭则夭喜财星而生救
　　【此食神怕枭要财制枭为用神有救须分财枭轻重言之印则忌财食则要财义各有所当也】
　　甲子日逢子时没庚辛申酉丑午谓之禄马飞来【此子遥巳格也喜忌篇文义同】
　　庚　　　　　【申】时逢戊日无甲丙卯寅午丁名曰食神明旺【此専食合禄格也喜忌篇云庚申时逢戊日名食神干旺之方月犯甲丙卯寅此乃遇而不遇是也】
　　庚壬子冲午禄切忌丙丁
　　【此正冲禄马格也】
　　辛癸丑合巳宫须嫌子巳
　　【此丑遥巳格也喜忌篇云辛癸日多逢丑地不喜官星岁时逢子巳二宫虚名虚利是也】
　　丙午丁巳准此最忌刑冲
　　【此倒冲禄马格也】
　　壬子癸亥例同亦防填实
　　【以上正冲倒冲遥合通融互文见义举丙丁与巳忌填实也举子忌刑冲也如丙子庚寅丙午癸巳○庚寅壬午丙午戊戌○二命喜寅午戌全如辛酉癸巳丁巳乙巳○癸卯丁巳丁巳乙巳○二命喜巳字多不论有合无合皆吉惟忌辰字绊住则不能冲却喜巳酉丑全是正冲格也喜忌篇云若逢伤官月建如凶处未必为凶内有正倒禄飞忌官星亦嫌覊绊是也】
　　六辛日而无午字得戊子时辛合丙官为贵
　　【此六阴朝阳格也如戊辰辛酉辛丑戊子○戊辰辛酉辛酉戊子○乙丑庚辰辛酉戊子是此格也喜忌篇云六辛日时逢戊子嫌午位运喜西方是也】
　　六癸日而无干土得甲寅时寅刑巳格尤竒
　　【此刑合格也此格主性气刚而见快太察如乙未甲申癸酉甲寅嫌申中庚伤甲木寅申对冲故虽贵而减分数利厚名低喜忌篇云六癸日时逢寅位岁月怕巳戊二方是也】
　　癸无丙火戊巳庚申时合一巳之财官
　　【此専印合禄格也与専食同看】
　　壬有子午卯酉正气柱兼四季之土禄
　　【午乙亥丙子此命贵破午破两亥自刑本身既在死地又见自刑两无所依故主贫贱】
　　阳水叠逢辰位无冲尅壬骑龙背非常
　　【此壬骑龙背格也喜忌篇文义同如壬辰甲辰壬辰壬寅壬用巳为正官丁为正财辰字多冲出戌中官库虚合午中财官寅午戌三合火局壬人得之为贵如壬寅壬寅壬辰壬寅壬人见丙火生在寅巳是财了又寅字多合起午戌财官故利胜于名】
　　庚日全逢润下忌壬癸巳午之方时遇子申其福减半【此井栏乂格也喜忌篇文义同】
　　合官合财作公卿防休囚尅害之辱
　　【合官如乙日见庚之例合财如甲日见巳之例乃十干变化之道也赋云化之真者名公巨卿化之假者孤儿异姓乙庚化金见水地则休囚见火地则尅害凡带合或独旺不肯自就或合中见冲破或一边破尅皆合不成或化在休囚死絶之地失误与合必然防滞不利是化之假也如巳见甲见巳未为得地巳旺库也丙见辛见辛卯为失地丙火败于卯也戊与癸合见戊午为得地戊癸化火午为火旺之地故也亦须癸水先得地方合得申若失地不得时则损夀葢化为贵旺身弱不能胜縦贵亦失又丙与辛合见辛未阳火气弱于未多夭折或因色伤柱有壬尅丙或壬居申上自生对冲寅宫火生之地夭折无疑亦有贪合忘官如丁日见二三壬字丁独壬众一人不能胜众乃污合之士无所卓立岂能成功丁有力仅得半吉又如甲与巳合甲木无通气之宫巳土有正义之位虽合而失其正亦同上论若甲巳两皆得位壬日为主既无官煞却得子午卯酉为四正能合出辰戌丑未为官禄不须四正俱防但得四字全为妙】
　　癸日同上土曜莫侵得之者利害交并官高身病遇之者刑惠确实职重家贫
　　【癸日为主却嫌土禄见子午卯酉与壬日同吉凶相伴也】
　　甲曲直丙炎上官高尅妻而不富戊从革庚润下职重嗣少而自贫
　　【甲见亥卯未曰曲直丙见寅午戌曰炎上戊见巳酉丑曰从革庚见申子辰曰润下甲丙见木火局则太旺能三合义出官局故主官高然有羊刃刼财故尅戊庚见金水局则脱气能三合义出官局故主职重然柱中原无官煞故少子要之此四格皆偏党所以福禄不全】
　　身犯休囚之地并冲官贵何嗟
　　【如辛亥日既无官煞身又不旺岂不惆怅不知亥字多亦能勾出巳中官印为贵故曰何嗟】
　　自専官旺之支同钓禄子犹贵
　　【此即丁巳癸亥丙午壬子等日自坐临官帝旺之官支神多能冲出对宫官禄与上文义同】
　　阴木独遇子时没官星乙镇防窠最贵
　　【此六乙防贵格也喜忌篇文义同如甲寅戊辰乙亥丙子四柱别无他格动摇丙子亦不动摇安然为贵经云用神不可动摇是也如甲寅癸酉乙亥丙子月令偏官伤身頼日下印旺亦不失为衣禄如辛亥甲贵显高极经云甲巳木盛于土乡发扬仁义佐明君丙辛合丙旺辛生镇守威权之职乙庚入金局兼木自旺文仁武义双全戊癸得火旺更水独旺礼律智勇俱备丁壬水火既济兮鱼水和同阴阳干支相合兮君臣庆会听鳯鸣于高岗必鹰扬于疆是也如甲辰戊辰己巳辛未巳日得甲为正官三月通气引于未上兼为正印故主极贵如戊申庚申癸亥戊午癸生七月印旺天德之地合戊为官引于午时火旺之地又能资戊土之官官身俱旺故主大贵】
　　拱贵拱禄为将相忌刑冲填实之凶
　　【此拱贵拱禄格也喜忌篇文义同如丁巳丙午甲寅甲子拱丑贵壬子丁未丁巳丁未年支子字冲出午字故大贵癸卯庚申戊辰戊午拱巳禄如辛丑辛丑甲寅甲子有丑字填实却以辛为正官论巳未戊辰戊寅戊午官煞多寅字冲申为冲开则拱不成如壬辰戊申己未己巳是此格也故大贵】
　　官印暗合天地其贵可知福德隠在支中其德尤萃【官印暗合即食神暗合正官偏财暗合正印如甲用辛官丙盛能暗合辛未为官用癸为印戊旺能暗合癸丑为印更得地支有子合丑有午合未方是福徳隠藏福即福星贵德即天月德或指福德秀气或指天乙贵人以藏在支中为妙如甲戊庚不见丑未但得已字即是见巳在丑未宫尤妙柱无卯乙破更生四季月巳土得令主贵人见喜前程尊显妻貌及得妻财又云甲人见丑喜坐羊刃为天乙当职见未夜生得力为福十全反此一半论四柱带甲戊庚全得乙丑为聚贵更加福力若一庚一甲见支神三四丑未为防贵亦加福力若本主与贵人俱生旺只消一字其福自全喜三合六合忌休囚空破诗曰贵人帝座见生成官旺之乡名早成若遇休囚并破制虚名踪迹远三公】
　　五行正贵怕刑冲尅害之神四柱吉神喜官旺生合之地
　　【五行正贵乃正气官星如甲生酉月之例最怕酉刑卯冲丁尅戌害伤了贵气或以贵为贵神如甲见丑丑中有辛又为甲正官之类柱有卯乙尅壊丑贵喜巳酉三合乙木尅冲丑不入或有子合丑亦可隔木之尅如有乙卯子卯相刑不能尅丑未为天乙之贵四柱吉神乃官印财食竒贵福德等星皆是但得一星临长生帝旺临官正库三合六合之位无不富贵诗曰人命生时得一强日时或临禄马乡须看前后扶助合必然衣锦入中堂喜忌篇云五行正贵忌刑冲破害之宫四柱干支喜三合六合之地又云地支天干合多亦云贪合忘宫二义须并论之】
　　若也沐浴逢煞魄徃酆都元犯再伤魂归岳府
　　【此因上文刑冲尅害而言怕裸形逢煞以生之者微而尅之者重命元犯之巳为不吉岁运再犯决死无疑如元犯官煞去配不清柱无食神可解岁运再见则死若元犯破印流年再犯则死凡用神有损者皆是此四句珞琭子本文】
　　畏煞逢煞则夭忧关落关即亡
　　【此亦因上而申明之也柱中原怕关煞如甲见庚申为煞岁运再见柱无救解者夭年煞尤重有印则化有食则制有刃则合身旺则敌若行煞旺运亦夭又如甲日见辰为阳数极又为铁蛇关壬见丑庚见戌丙见未申皆阳关曰重乙见辰癸见丑辛见戌丁见未申为阴关稍轻四柱犯流年又犯运行休囚主死或被神煞鬼贼或曰关煞之名甚多非直言七煞阳关也其详见前论夀夭及小儿关煞下】
　　引合关煞悮伤身中下灭絶横夭夀
　　【引合关煞如丙火既弱又见辛未丙辛既合丙就辛官未位乃丙极阳关再被壬来尅即亡或是辛亥煞地尤犯之横罹其咎一命丙戌丁酉辛酉乙未壬申年死是也中下灭絶如壬戌日为坐财又坐煞日支能有之是则夀若行壬辰运壬癸水聚于辰尅破戌中火土别无可救即夭此名倒冲命元土旺则水旺土身自崩坏何暇救之水旺则火灭故云中下絶灭中下者即地元人元中下之分也余仿此推】
　　伤官见官祸患百端逐马逢马劳苦千般
　　【此言独犯所忌故不吉伤官见官惟有财星可以解伤之毒劝官之怒转祸为祥逐马逢马惟有官煞可以制刃之刼虽劳亦得其财若比肩多他强我弱虽减耗亦得其财不得均平止三四分之一】
　　财逢羊刃以多伤印见妻财而不破
　　【此亦同上文之义凡命最忌羊刄财格被破印格被夺官格冲怒只喜七煞制之阴刃力微无妨印见妻财是贪财坏印之説也岁运又见主破财伤妻或因妻致讼若原无财星或财星力防岁运见之稍轻惟官煞进生解劝反得举荐成名】
　　食神遇枭无财则夭身弱有财重逢正印亦凶制煞逢印有冲则诛命强无官单遇七煞尤胜
　　【喜忌云柱中七煞全彰身弱极贫无地是此义也】
　　三刑对冲横祸生羊刃对合非殃至沐浴从生无家客休囚见煞不埋人
　　【沐浴休囚皆身衰也从生则泛见煞则伤】
　　月下刼财主无财喜煞无印而有获
　　【煞能制刃印能化煞化则不能制刄故喜煞而去印】
　　暗中破印亲坏印喜官无食以加封
　　【财能破印官能生印有食则坏官生财印愈受伤故喜官而去食】
