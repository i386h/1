<!-- { "loadSidebar": true } -->
　　子平云学堂者天地阴阳清秀之气五行长生之神乃甲见亥乙见午等例或月时一位见者即是不必兼全更带天乙贵如丁日酉时或酉月之类读书人遇之主聪明智巧高科文翰更引用得地无尅压之神及逢徳秀冠世儒业与命中财帛印食相为表里经云生气学堂冠世文章富贵又云学堂不必专论官星文章不必专论印绶古人以长生学堂取生气就学之义不必专论日干但柱中带寅申己亥便为有学此四宫聚天地间至清之气其中有四驿马四刼煞皆是生发之意子午卯酉为四败其气浊辰戌丑未为四库其气杂且如月候到寅申巳亥便不寒不热风气自然清雅温和凡占年月者最有力日干自得长生却不喜在月令如月令见之运顺行便交沐浴如八字不带学堂到五七岁却交日干长生运亦有文学虽非通儒却未至全不识字若八字不见最忌五七岁交败死二运纵有严师也难训化命带二様学堂俱怕自刑尅坏但有刑冲破损读书便不成重见虽不妨一冲终不纯粹
　　又曰人命不喜十分财盛财是厚浊之物一见便要贪好丧人心志柱中若先有官星以抑禀气之偏亦性情执古不能通变若财盛而无官星便浑浊不清纵富贵亦愚古歌云五行生处为学堂阴阳顺逆要推详引旺有倚文学贵如逢尅压不为良注云学堂上带鬼为尅压凡有科名命自是五行清粹学堂驿马生旺于金水之上三奇华盖类萃于日时之中或刑冲生旺水火相生福神聚时天元不战皆主清誉巍科
　　又曰甲辰一旬十二位谓之魁星一旬中又取出甲辰丁未庚戌癸丑四位以甲木旺于东方丁火旺于南方庚金旺于西方癸水旺于北方取逐方旺气加于辰戌丑未之上以为眞魁星凡人命甲辰至癸丑一旬俱在日时上无不及第两三位者必中前名又云丁亥辛卯庚戌为魁星日时遇者多占解省殿魁又四柱内两见干合谓之岁首星子生人在子以命建之月谓之岁窠主词学丰赡科名显赫又寅申巳亥四位大爱本年遁起四位为魁星如癸巳人从寅上遁起甲寅丁巳庚申癸亥又如丁卯人从寅上遁起壬寅乙巳戊申辛亥是也余准此例
　　凡命金土乘秀气金木乘秀气火木乘秀气水木乘秀气皆主科名秀气者月令中秀气也大凡支干有气乘月令秀气皆主及第之命古歌曰日旺提纲火明木秀金白水清重叠土金既济水火递互丙丁根苗天乙相涵金水是也又木春生逢食伤财印两轻官煞重煞重身轻逢印绶魁星官煞分明奇亦登科之命及第之年也壶中子云马兼财合秦廷献一鹗之书官共禄迎禹门透三级之浪注云行年驿马与见生驿马冲而不合又见天财文星之类其人必发合则必不发也遇官与禄则须成不遇官与禄止发而已又云凡举人了当年大要太岁与月建相和作福其余甲戊庚乙丙丁之类皆不定只以行年太岁与本生月建参而推之又云须是大运在官位又太岁带正印或正天乙或本家禄是及第之年也
　　论正印
　　正印者乃五行之正库金命见乙丑木癸未火甲戌水土壬辰丙辰是也言谈云生逢正印必拜玉堂妙选云五行入垣官居五府可见得本家正印为贵本主同徳为上帝座为中胎月为下主人重厚魁梧功名昭著本家印又得贵格扶之更妙若木得水印火得木印多兼他权外财若身尅印或印尅身废而复兴若水人得火印火人带水印次于本家印然须本主有旺气方吉若尅破别无福救助或空亡只作清闲僧道无成举人若五行有清气则絶世高人有煞则贫贱
　　有贵人夹印如丙丁火命以甲戌为正印却得酉亥夹之酉亥乃丙丁贵人壬癸水命以壬辰为正印却得卯巳夹之卯巳乃壬癸贵人
　　有华盖印如亥卯未得癸未之类
　　有文章印如戊寅见癸未辛巳见甲戌庚申见乙丑癸亥见丙辰乙亥见壬辰乃纳音尅身干神复制戊午得癸未庚子得乙丑丁酉得壬辰己卯得甲戌辛酉得丙辰干神制支神合之类
　　诸印要逢库墓若生旺扶助互换禄马贵人并相合者至贵之命最忌刑冲破害三合六合上见鬼如甲戌日得癸酉时则减力水命人得本家印无益得木印损气得土印支干有交涉者名官印无交涉者名鬼印有年时见印名鳯凰啣印如虞尚书癸未甲寅戊午丙辰是也
　　又有福聚印如年月日时胎五位俱无气衰败得正印偏印俱在此印上或库或旺虽有煞神至是受制此之谓福聚印
　　有祸聚印如癸巳人带壬辰印柱多逢水俱墓于辰则癸巳受煞以巳为命巳火遇多则本命病此之谓祸聚印
　　有破福成祸印如水人得水印或月日时胎多带土来本家印见鬼盛是谓破福成祸
　　有带煞印印中见贵煞如壬子见壬辰丙辰子至辰谓之华盖壬人见辰为贵若印中反尅本命无福神往还名带煞主防
　　有临空印乃印落空亡支无六合见官贵至贱而无成也
　　有自刑印如庚戌人带乙丑金人见金印固好丑戌相刑以金刑金此类不如无虽有少福亦终贱余准此推
　　凡论印更得眞五行与纳音同气尤妙但主少安逸不利六亲难为子息
　　论徳秀
　　夫徳者本月生旺之徳秀者合天地中和之气五行变化而成者也又曰徳者阴阳解防之神秀者天地清秀之气四时当旺之神故寅午戌月丙丁为徳戊癸为秀申子辰月壬癸戊己为徳丙辛甲己为秀己酉丑月庚辛为徳乙庚为秀亥卯未月甲乙为徳丁壬为秀凡人命中得此徳秀无破冲尅压者赋性聪明温厚和气若遇学堂更带财官主贵冲尅减力
　　论刼煞亡神
　　刼者夺也自外夺之之谓刼亡者失也自内失之之谓亡刼在五行絶处亡在五行临官俱属寅申巳亥水絶在巳申子辰以巳为刼煞巳中戊土刼水也火絶在亥寅午戌以亥为刼煞亥中壬水刼火也金絶在寅巳酉丑以寅为刼煞寅中丙火刼金也木絶在申亥卯未以申为刼煞申中庚金刼木也古歌云刼煞为灾不可当徒然奔走利名塲须防祖业消亡尽妻子如何得久长又云四位逢生刼又来当朝振业逞儒魁若兼官贵在时上鲠直名标御史台又云刼神包里遇官星主执兵权助圣明不怒而威人仰慕须令华夏悉安荣又云刼煞原来是煞魁身宫命主不须来若为魁局应当死煞曜临之不必猜若是无星居此位更于三合细推排天盘加得防星到命似风灯不久摧水生木申子辰以亥为亡神亥中甲木泄水也火生土寅午戌以巳为亡神巳中戊土泄火也金生水巳酉丑以申为亡神申中壬水泄金也木生火亥卯未以寅为亡神寅中丙火泄木也古歌云亡神七煞祸非轻用尽机关一不成尅子刑妻无祖业仕人犹恐有虚名又云命宫若也値亡神须是长生遇贵人时日更兼天地合匪躬蹇蹇作王臣又云皆言七煞是亡神莫道亡神祸患轻身命若还居此地贫穷蹇滞过平生防星恶曜如临到大限浑如履薄冰三合更须明审察煞来夹拱必难行
　　刼煞一十六般【一名大煞】
　　吉则聪慧敏给才智过人事不留行胸罗万象高明爽迅武徳横财即生旺与贵煞建禄并也
　　防则昏浊邪侈毒害性重宿疾刑徒兵刀折伤执抝内狠贪夺无情即死絶与恶煞并也若元辰空亡为盗金神庚辛并好刓刻雕镞空亡金火并为打铁屠侩捕猎笼养之人若刼煞尅身更带金神羊刃同尅主车马顚覆之灾生时得之子孙愚薄
　　刼煞聚宝【我尅他也】一名琼珠刼煞岁尅刼有力与日主和谐者主富裕
　　刼煞宜权【临官空亡空亡准十日夜推临官准十日辰折】一名冠裳刼煞为人衣冠齐楚光显贵人况生旺日辰乎
　　刼煞嘉谟【身不尅于煞煞却不得其位】一名纪纲刼煞主强煞弱日有他位之贵者动容不妄中礼安常
　　刼煞奏号【贵人同到】一名旌旗刼煞刼坐贵人贡助日主者凡事变难成易人自钦仰福气异常
　　刼煞呈瑞【眞长生位】一名冕旒刼煞刼煞在长生位有日主之财官等禄主贵
　　刼煞为霖【罗文贵人】一名盐梅刼煞时带此刼煞与岁君干支互换见贵更日辰有情名利显赫
　　刼煞生上【下生其上】一名库堂刼煞时带此煞自家生旺助年者一重最吉仍喜两头冲破年时干合支下带煞主破家荡业更与日家不情宜然
　　刼煞类争【火人火类煞】一名鬭争刼煞无制无驭则为屠沽巫医有制有驭则为福寿贵格又看日辰吉防何如増减断
　　刼煞造意【我去生他】一名提孩刼煞岁去生煞犹母生子若孤刑来并主丧家尅子或被儿女耗财兼尅窃日主无疑
　　刼煞非良【煞来尅我】一名贪玩刼煞主非义取财因财害己或贪悋遭祸等事为日辰防煞者必然为贵气者庶几
　　刼煞毁焚【破宅煞尅岁】一名医桑刼煞此兼领破宅之神来尅岁不独无屋可居贫当甑釜生尘更兼亡神尅窃者无救
　　刼煞酣欲【合起我弱他强】一名风流刼煞日时犯有合单合双合不降不尅日辰竟无好意思相援者主酒色破家不知廉耻生平酣饮嗜音
　　刼煞轻盈【煞逢死絶我去生他又合起】一名管弦刼煞主娇态美姿春风花柳日为活计以日辰不絶福神无援故也
　　刼煞党众【煞双来尅岁】一名天牢刼煞纵贵亦夭或军旅亡于他乡否则为盗干音或又尅窃日辰更入空絶者无疑
　　刼煞暴厉【亡刼双全又尅羊刃重重来合】一名刀鎗刼煞主防暴恶死干音尅窃日主决难免
　　刼煞空闲【孤寡同到】一名烟霞刼煞此煞与孤寡刑隔四位内犯二者兼死絶之气尅窃日主非僧则道以水火象分之水多为道火多为僧若是俗人孤寒之甚贵气交加者庶几
　　亡神十六般【一名官符一名七煞】
　　吉则峻厉有威谋畧算计见事如神事不露机兵行诡计始终争胜言事析辩壮年进用即生旺与贵煞并也防则褊躁性窄顚诈狂妄浮荡是非酒色风流官府狱讼疽防气血气不谦下失势失下兵刑责难即死絶与恶煞并也若贵人建禄并专弄笔砚撰饰文词因公起家干渉官利或为胥徒并火尅身则语吃无气多腰足疾
　　亡神富藏一名亡神贵驿此乃岁去尅煞亡神受岁之尅我胜于彼方是受降或为日主财官贵气或来生助日主主大富贵
　　亡神长生一名珪玉亡神亡神在长生位兼带日辰别位贵禄飞腾早发
　　亡神临官一名轩冕亡神亡神入临官位却落空亡反吉干音又能生日虽主乘轩戴冕之贵亦有二三分酒色
　　亡神銮舆一名鼎鼐亡神临时座却见年时互换贵人来往干神助日主者贵
　　亡神自如一名规矩亡神煞居弱地岁入强宫虽不尅煞煞却不得其位其煞来降另有日辰贵气者主贤能谦谨中正公勤食禄之人
　　亡神生本一名父母亡神亡神生岁兼生旺只宜一重若有财官等贵系属日辰者主精神富聚
　　亡神义门一名罗绮亡神贵人同到日时见此煞干支不坏日者有福荣华
　　亡神锦里一名儿女亡神岁去生他遇孤隔刼煞则防带禄贵则吉一重为妙又与日辰相统兼推吉防
　　亡神未降一名停力亡神此乃岁与煞同气如木人见木煞竟无相尅相降日无统摄若欠贵气只是屠行牙侩巫医丹青之类
　　亡神妄作一名掳掠亡神此煞下反尅岁窃日之气主非理取财语言狂妄乃巫医艺术谈天说地之人
　　亡神啸宅一名沟壑亡神亡神若为破宅煞兼尅窃岁与日无情主谋拙计穷生为乞丐死无棺椁
　　亡神舞羣一名鼓乐亡神其煞不降不尅却有合起之神主閙羣丛里花酒立身若无日家贵气准上
　　亡神薄恶一名喷血亡神亡刼俱全年时干合音尅其岁必主遭刑不然恶病尅窃日辰无贵气者定验
