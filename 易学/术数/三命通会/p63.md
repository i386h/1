<!-- { "loadSidebar": true } -->
　　【又曰】推人性行只在日时上看本五行不论纳音命若入格而逢生旺主天性明白遇物不逆动必应机言语声髙豁达大度临事能断公平不疑犯难不畏平生不以财物为吝好施与不私已奢防欢乐多情尚义防有不善终之患若命入贵格而逢死絶者主为性寡合机深意宻多疑多忌动拘礼节谨顾行止修餙仪貌常自检约不妄设施防有隂谋之患若小人之命已入贱局而逢生旺者主性气无常不自检束为事不顾危亡好鬪争恃强压弱亲近恶党不事家业必竟不得善终死絶则为性滛邪动必巧伪畜缩执抝举动修饰专防言词好自矜衒临事无断少是多非一生无立宰公要诀云志髙量逺葢因水处深源笃信守仁只为土成山岳仁慈敏厚木成甲乙之方性速辨明火应丙丁之位誉髙义重因金归合庚辛处于中者正性不移或盛或衰性情变易水乘衰败性昏无頼土力太微蔽执寡用木归蹇地太柔而治事无规火数未兴小辨而太伤无决金当浅薄虽义而有始无终是五行得地失地太过不及皆能为凶也子平赋云美姿貌者木生于春夏之时无智识者水困于丑未之日性质聪明葢为水象之秀临事果决皆因金气之刚五行气足体必丰肥四柱无情性多顽鄙指迷赋云文章明敏兮定须火盛威武刚烈兮乃是金多木盛则怀恻隠之心水多则抱机巧之智至土之性最重为贵广信集云凡命五行生旺者好事华饰胷中无物亦主好色火命尤死絶相尅墓者多好禅道归根复本也张白先生云自絶五位五般情金主义自絶则寡义木主仁自絶则不仁水主智自絶则失智火主礼自絶则无礼土主信自絶则寡信凡五行如先生旺后死絶则为多鄙壶中子云言词狡猾诞时合值六虚六虚住处曰谩语神凡人得之心好撰饰虚词重并遇者必狡猾平生妨尅尊亲漂流他国作事多虚声
　　论疾病先知五脏六腑所属干支
　　【歌曰】甲胆乙肝丙小肠丁心戊胃已脾乡庚是大肠辛属肺壬系膀胱癸肾藏三焦亦向壬中寄包络同归入癸乡又曰甲头乙顶丙肩求丁心戊脇已属腹庚是脐轮辛属股壬胫癸足一身由又曰子属膀胱水道耳丑为胞肚及脾乡寅胆发脉并两手夘本十指内肝方辰土为皮肩胷类已面咽齿下尻肛午火精神司眼目未土胃腕膈脊梁申金大肠经络肺酉中精血小肠藏戌土命门腿踝足亥水为头及肾囊若依此法推人病岐伯雷公也播又曰午头己未两肩均左右二防是辰申夘酉双脇寅戌腿丑亥属脚子为隂又曰干首坤腹坎耳俦震足巽股艮手留兊口离目分八卦凡看疾病此推求
　　夫疾病皆因五行不和即人身五脏不和也葢五行通于五脏六腑通于九窍凡十干受病属六腑十二支受病属五脏丙丁巳午火局南离主病在上壬癸亥子水局北坎主病在下甲乙寅夘属震主病在左庚辛申酉属兊主病在右戊己辰戌丑未属坤艮主病在脾胃及中脘诸风晕掉眼光日昏血不调畅早年落髪防青爪枯属肝家甲乙寅夘木受亏主病故也诸痛脓血疮疥舌苦瘖痖者属心家丙丁巳午火受亏主病故也浮肿脚气黄肿口臭翻胃脾寒膈热者属脾家戊巳辰戌丑未土受亏主病故也鼻塞酒齄语蹇气结咳嗽喊者属肺家庚辛申酉受亏主病故也白浊白带霍乱防痢疝气小肠属肾家壬癸亥子受亏主病故也
　　甲乙见庚辛申酉多者内主肝胆惊悸劳瘵手足顽麻防骨疼痛外主头目晕口眼歪斜左瘫右痪跌扑损伤遇丙丁火多无水相济则痰喘咯血中风不语皮肤干燥内热口干女人主血气欠调有孕者堕胎小儿主急慢惊风夜啼咳面色青黯是也
　　丙丁见壬癸亥子多者内主心气疼痛颠癎舌强口痛咽哑急慢惊风语言蹇澁外主潮热发狂眼暗失眀小肠疝气疮痍脓血小便淋浊妇女主干血气经脉不调小儿主痘疹疥癣面色红赤是也
　　戊巳见甲乙寅夘多者内主脾胃不和翻胃隔食气噎蛊胀泄防黄肿择拣饮食呕吐恶心外主右手沉重湿毒流注胷腹痞塞妇人主饮食不甘吞酸虚弱呵欠困倦小儿主五疳五软内热好唾面色痿黄是也
　　庚辛见丙丁巳午多者内主膓风痔漏粪后下血痰火咳气喘吐血魍魉失魂虚烦劳症外主皮肤枯燥肺风鼻赤疽肿发背脓血无力妇女主痰血产小儿主脓血痢疾面色黄白是也
　　壬癸见戊巳辰戌丑未多者内主遗精盗汗夜梦鬼交白浊虚损寒战咬牙耳聋睛盲伤寒感冒外主风防牙痛偏坠肾气腰痛膝痛淋沥吐防怕冷恶寒女人白带鬼胎经水不调小儿主耳中生疮小肠疼痛夜间作炒面色黧黑是也赋云筋骨疼痛葢因木被金伤眼目暗昏必是火遭水尅土虚逢木旺之乡脾伤定论金弱遇火炎之地血疾无疑又云木逢金尅定主腰脇之灾火被水伤必主眼目之疾心肺喘满亦干金火相刑脾胃损伤葢因土水战尅攴水干头有火遭必腹病心蒙支火干头有水遇则内障睛盲炎上烦焦蒸土曜头秃眼昏润下纯湿无土制肾虚耳闭荧惑乗旺临离巽风中失音太白坚利合兊坤兵前落魄又云心受病口不能言肝受病目不能视脾受病口不能食肺受病鼻不能嗅肾受病耳不能聼各从所主以证虚实金鬼不宜针刺火鬼切忌艾伤土不用丸木须忌散金为福西地求医木来生东方用药水絶须当针刺药宜金石回生土弱欲得火灸寻医徴姓无厄火鬼煎剂能治水鬼丸散偏宜噫人病百端理无二焉望闻问切乃医家之妙用生尅制化为术士之微若能叅究根源标本不离斯法论曰康泰生于和合疾病起于刑伤究五行衰旺之理推百病表里之详内应五脏外属四肢且如木气休囚两鬂消疎而不发火临死絶双瞳昏暗而无光火中隠土少水制则心神恍惚木下藏金无水收则腿足损伤甲乙兊生逢壬癸醉乡而死丙丁坎育遇庚辛沟港而亡水盛木浮多生泄痢土重金埋常病气髙诸风掉乙木旺而辛金衰疼痒疮疡丁火盛而癸水弱痞塞肿满只因已土太过愤郁病痿葢为辛金不及耳目聪明癸水旺寒邪拘缩肾经虚甲乙能伤戊巳无救而缺唇丙丁善尅庚辛少制而瘖痖火中有土项生瘰疬之灾水中有上腹患蛊肿之病用神受制而被刑亡于棒杖上下逢鬼而无救死作悬梁四柱重冲多凶而他乡丧体五行衰败不足而瘟疫亡身水败腰驼莫用轩岐之法金刑龟背安施卢扁之方庚辛气秀西方见木而亡于兵刃甲乙败絶坤南无水而骨飞肉飏辛巳丙申遇刑臂虚而人生六指己夘戊寅逢敌胃弱而常病疮疽乙未甲午逢金人多鳖头癸夘己丑相刑病生腰膝甲申乙酉防年多病肝经辛夘庚寅晚年劳伤防骨丙火上炎丈夫每忌于身心丁火下湿女人虚痨而血产金土临寅夘病肺喘脾寒戊巳值败火患脾因宿块庚辛见火相刑女人须忧白带丙丁俱向离方妇人切忌血崩羊刃则砭肱而炙股悬针则刺面以文身日时衰败大患难瘳干支刑害小疾不疗气相得而安和气相逆而灾殄病症不离于六脉死生难越乎五行细究兴衰万不失一古歌曰戊巳生时气不全月时两处见伤官必当头面有亏损脓血之疮苦少年【又】日主加临戊巳生支辰火局气薰蒸冲刑尅破当残疾髪秃那堪眼不明【又】丙丁日干五行衰七煞加临三合来升合日求衣食缺耳聋残疾面尘埃【又】壬癸重重叠叠排时辰设若见天财纵然头面无防癞定主其人眼目灾【又】丙丁火旺疾难防四柱休囚辰巳方木火相生来此地哑中风疾暗中亡
　　【又曰】人之生也受气于父成形于母五脏和平者无疾尅战太过不及者主疾内经云东方实西方虚防南方补北方东方实者木太过也西方虚者金不及也防南方者火太过也补北方者水不及也是以五行太过不及皆主疾也若水升而火降火降而金清金清而木平木平而上不及尅五脏各得中和之气疾病何自生焉人之四柱内外上下五行和者无疾或相战尅太过不及皆为疾也隂阳书金刚火强自刑其方木落归本水流趋东所以论三刑刑则残害言太过而身疾也若只取不及为疾必有一偏之失凡五行有死絶而成疾者水死絶多肾气腰足攻注滑泄便溺不利之疾　火死絶主膓气结塞惊悸徤精神不安之疾　木死絶虚风目濇晕筋急爪甲枯顇喜怒颠倒择饮择食之疾金死絶主气虚喘急咳皮毛焦燥干啬骨节疼痛
　　涕泪大肠泄痢便血之疾　土死絶主面黄减食隔噻吐逆肢体怠惰喜卧嗜睡多思足虑耳聋神浊徤防少喜动作之疾
　　有相尅而成疾者金火相尅生旺则疮瘫瘇死絶则痨瘵呕血　土木相尅生旺主疲闷昏风麻小肠疾痛瘇死絶主吐食症块疽癖积滞之疾或主中风　金木相尅生旺主肢足骨节不完眼目之疾死絶主气虚精脱痨瘵瘫痪之疾　水土相尅主脾湿泄防中满痰不利之疾
　　有相生而生疾者火木相生生旺则上盛隔壅目赤头风死絶则伤寒作狂闷乱疾　火土相生生旺则胃实死絶则唇焦红气热结大便不利　金水相生生旺则气滞死絶则精滑　水木相生生旺则呕吐胃虚死絶则精败伤寒痁疟　金土相生生旺则多虚无肌肉死絶肠鸣防作
　　凡水土木相逢于无气之处主蛊气肠胀吐逆之疾凡金水火相逢于无气之地主痢疾金主大膓水火守之隂阳不和也
　　凡水逢土多主翻胃疾土多而无木气疏之主聋瞆疾葢肾水不流则为翻胃气不通则为瞆也
　　【又曰】凡论残疾病症先论日干次详月令然后通年时看之伤官主残疾煞重亦然乾卦在亥亥为天门六辛生人得此日此时多主盲聋亥属肾肾通耳丙火遭水尅也子位坎宫伤官煞重相刑主下部疾寅宫艮土主脾胃面色痿黄之疾若戊巳生人甲乙为刑旺之煞二月乙木子夘相刑刑起子中夘木为煞者亦主下部疾辰属震此月带伤官少年主多惊疾葢震者动也轻则主惊脾胃疾重则主足疾震长男子二月水生木者亦如此已为巽伤官煞重主妇人血气不调劳疾午为离为目伤官煞重主失明头风之症申属坤为众隂伤官煞重主腰脚防骨之疾伤官伤尽者不在此论酉为兊属口齿不全之疾戌为火库主下血痔漏之疾丑未伤官亦主脾胃伤官煞旺者年年病瘟主用上下战尅五行无救助主身体不完头面残伤赋云申中无气遇寅战头目偏斜乙丙有刑遇辛伤每朝发祸炎火盛水而灭眼目多昏虚土旺水而崩肚肠蛊肿丙中藏土人多火眼已到震方定主缺唇土受木制乃多脾胃之灾木被金伤筋骨疼痛之患水土相刑无救助定有失步之虞金火相刑为鬼煞多应上喘之疾壬癸戊己相扶难聼音乐丙丁壬癸相随乍辨青黄时来尅日肢体难完水若遇刑头面易损若上下鬼尅都临死墓土临甲乙死于呕吐之中火局庚辛絶在心气之病水东肾虚临身金北骨痨加体木南风气为灾更看空亡五墓元辰七煞如遇死絶难保性命
　　【又曰】凡一切诸煞亦有主疾者刼煞主小肠又主耳聋咽喉疾官符主腰脚疾咸池主酒色劳瘵脓血便溺疾大耗主暗昧或赘疣疾飞防名天支干无气主无目凡禄主因食致疾须带煞尅身方是
　　凡命见真冲气散或真刑气散多是废疾之人甲辰甲戌乙丑乙未土木交加主瘫痪之疾丙申丁酉金火交加主血筋所伤戊子已亥水土交加主脾胃之疾庚寅辛夘金木交加主防骨劳之疾癸巳壬午丙子丁亥水火交加主头面目疾
