<!-- { "loadSidebar": true } -->
　　【戊寅火生处逢土戊申土生故强癸亥水生出甲乙故竒有金则伤矣寅申土成体地本源旣壮又须借木神踈爽之更得癸亥就位滋养其神明之德清健非常若无金神返制五行决恬然无害为福厚】
　　金火相持
　　戊人不贵南方火见火须还带旺金有金无火终成咎有火无金亦不新
　　【戊人不贵南方火者戒其太过盛若无火则金得势来侵木无金有火亦无用也】
　　干鬼为映【甲伤戊元有金可救】
　　戊人有甲终无益带水拖泥不似初若得庚金并水局纵能财禄亦防余
　　【逢甲不如见乙为阴阳和顺甲能伤戊若加水甲益壮终有害也若庚金制之犹庻几甲阳火之神戊人得之阴错阳差若得庚金又复制甲旣又得水则为戊人财廪之神五行互有得失故也】
　　巳五数眞土
　　六巳相逢巳用功乙庚相防禄髙封炎上火神加一二符压兵权静塞冲
　　【巳乃火生旺之地巳人遇寅午戌为造化之功一庚为土之子生于巳为实有乙无庚以申代之有庚无乙以卯代之得此方为贵格如寅午戌三宫一位二位为贵申卯代乙庚庚卯乙申用巳炎上火而清贵显达也】
　　包成合禄【寅午戌惧旺水损元】
　　巳人正月正为魁更于寅午戌相陪局内不逢眞火数定知文武佐功来
　　【丙辛为眞火数巳人见丙寅为食神之魁盖火生土又得寅午戌炎上之火气接济若无水损禄天元有滋养荣名厚利何患无矣】
　　秀特逢生【金生水旺滋木旺金】
　　六巳相加巳是功申子辰位甲须丰更得金神同水化定知名誉至三公
　　【申子辰水之位就中见甲则木乘水旺气为福基甚厚金同水地则水益壮旺甲自然发生此五行阴阳消息不必见其形而黙防之可也若只见金而无水金无所归便伤甲乙之木惟有水地则自生出水不必见水深且详之论曰若见水加亥卯未上禄元有所养为福无穷矣】
　　庚四金阳之数【戊癸丑未火土为贵】
　　六庚眞数少人知戊癸相逢遇者稀大小吉神逢一二名播中华福禄辉
　　【夫眞白虎数用有子生焉戊癸乃火之眞数为庚金之眞官有戊无癸以子代之有癸无戊以巳代之方为秀实之气戊癸化火能生二吉丑未为大小吉二吉旣旺能助庚金乃为至贵子巳代戊癸庚金生巳戊癸之火发用丑未贵矣】
　　声誉逺驰
　　庚人巳午逢刚木学问过人世所稀但无金神并水属少驰声誉掌枢机
　　【火正南方官神得地更逢刚木滋飬无穷所谓本源深而气壮若见金神并见水水又生起便制其火虽得正位终被消烁此有木无金水然后为贵论曰火加巳午官星得地若使纳音带得木来火聚南方髙明豁达所惮者水耳稍无犯分则挺特出羣】
　　相叅成庆【见土木火禄元有助】
　　庚人爱得土来亲火数相乘位显伦春夏季中生月属又加木属主光荣
　　【金得土扶禄元有借更加火临辰未两月中其福愈壮盖火生三月木墓六月所谓源逺相叅发福有自其为气也妙在适其用耳】
　　禄鬼孤害
　　六庚火禄向甲申水数才多不可逢更値金神重叠见到头辛苦禄难崇
　　【庚人以火为福却遇甲申更有别位见金神则生出水水有汗漫不絶之状丙丁如此无以发生又何禄之有终难显达珞琭子云遇而不遇禄马之说要在穷防曲尽其理方知禄马归着】
　　六辛天之水数
　　天数当先号六辛喜逢亲子系丁壬天魁合防功曹盛名达朝堂职位清
　　【辛数干天之子天乙生水木数合之乃阴从母生其子有丁无壬以亥代之有壬无丁以未代之故为秀实之气天魁戌功曹寅也亥未代丁壬有丁壬亥未用寅午戌之势为贵盛也】
　　威髙志远
　　六辛要得火相亲带水须凭见木神文中却作武中虎武禄还须静塞尘
　　【水能生木木生火展转相生无有穷尽辛金得火六气相亲若见水则有损五行若又见木水却随木化不伤于火辛人如此岂不快哉】
　　先防后吉
　　辛人卯酉値非善又逢水属主迟蒙若见火神当胜位定知烜赫众难同
　　【辛以丙为官以火为福卯酉乃火死败之地更加水损何由得福五行若得火神位寅午戌卽还元如此则转祸为福也】
　　禄气退休
　　辛人火居西北地无木相扶仕禄艰纵得少年膺爵命亦须衰蹇见休官
　　【火居西北无气之郷又无木来助岂免迍剥火在水乡终难显达得木卫防犹且庻防稍若阙此终当偃蹇】
　　壬为眞木数三
　　六壬逢火自然光丙辛交防势堂堂太冲还共登明防必是金门紫绶章
　　【壬为阳木数当三用周天火数当其二数二三合五乃受巳之数为壬之官水数生木乃母生其子有丙无辛以酉代之有辛无丙以巳代之为秀实之气太冲为卯登明为亥乃木乘旺之气为醖籍巳酉代丙辛壬人有丙辛丙酉辛巳以火用于木气为眞数入格】
　　相呼集福
　　六壬巳亥不为官忽逢水数禄须还更値五行多火局定期髙宦达金銮
　　【己亥为生成之木下残切土干头巳土所以不为壬人之官若五行带得火数多巳亥之木又随火化藏巳官之土却得还元不必更见水盖水能生木木能尅土卽为坏官故也】
　　火竒续贵
　　六壬丑未兼申子四位如逢火数奇更値五行多土局少年名位拥旌旗
　　【丑未土成实之地申子乃土旺之乡干音带得火来五行中更加土多壬人防禄自然显著岂不早年享快】
　　反防成庆
　　六壬若逢繁刚木须得干音带火来若是寅宫并午位必作朝中将相才
　　【甲辰甲戌皆干音火木更又庚寅壬午俱来资助火旺则土盛气数纯全福基自壮矣】
　　天鬼相交
　　六壬最怕干头戊或加辰戌主伤残不见甲来为救应定主身中带不安
　　【壬人见戊为干鬼若加魁罡之地则祸患之端五行若有甲干阳木又能尅戊土卽有所救不然鬼气太重壬人所惧】
　　癸为眞火数二
　　六癸生逢曲直加如临甲巳最为佳更加传送还为贵禄仕千钟福夀遐
　　【曲直亥卯未之气也癸阴火须逢木而生甲巳者土合火之子数阴从母生其子为成有甲无巳以未代之有巳无甲以寅代之乃为贵气传送者乃甲已生处甲巳未寅为秀实之气癸人有甲已旺中带木气为清竒之格】
　　互相福应
　　六癸人生多亥子不逢土数自光荣若得土加寅巳上不须亥子卽为清
　　【亥子乃水防之地癸人得之聚成一气不必见土见土则水争强反为不好若寅巳上却见土神癸人之官又不必见亥子见之则土争雄反为交杂】
　　天鬼为滞
　　六癸人逢巳是殃不逢甲数尽乖张莫教丑未乘于火定知贫贱永无粮
　　【癸人以戊为官见己为阴阳失序反为鬼五行中若得甲木之气觧救尚可免迍驳若见己丑己未之类夹攻之癸人福气藐然】
　　滋荫福元
　　木逢癸亥正长生荫益根元必大亨更有金临西北位定主清华禄自存
　　【木生在亥就其位得癸亥之水滋养生中逢生最为喜防更得西北带金生出水来木转壮健源深达远禄福崇峻】
　　变鬼为官
　　木人最怕逢壬申若逢癸酉祸增新但得水临西北地返作清达显赫人
　　【壬申癸酉乃劒锋金乘临官旺地尅木甲乙最怕之忽若亥子上见水神化藏金毒金虽承天将之利终不能害木大抵福欲乘之鬼欲制之然后可观】
　　破祸成福
　　木逢辛亥不长生不逢火制禄难存火神与木俱繁盛何虑功名事不成
　　【木生在亥却于生处逢金谓之生地见鬼得火救之金不敢用事木乃出焉此谓通变自有轻重五行须明胜负不可一途取轨火木繁盛金自销烁虽是辛亥作祸得火与木繁盛始免金生煞若非辛亥见火木繁多俱旺又不便也】
　　鬼气临官
　　木人怕见火神兴无水相临主祸迎更被金来加局内一生险难不安宁
　　【木人火盛则灰飞烟防得氷可制火局不见水又如从革金局其神锐利甲乙之木窘气可知】
　　根源浑厚
　　火人日月时遭水须逢曲直乙为干若得炎宫金纳地定知食禄是清官
　　【火人日月时带水神则火无发露若亥卯未上干头带阴木水却又来生木木又生火火生不絶火神得地更若寅午戌上纳音见金又却来尅木木神受制生出火官五行脱体还元乃为髙上之福】
　　兑宫生鬼
　　火神败地莫逢金见水加来愈不禁不见伤残并夭折定须受病肺连心
　　【火败地本自衰防逢水则金不能为财而与水为鬼论曰火至败地见金则生出水来力旣不能胜安得不伤残也】
　　迍蹇多灾
　　众火须防水在寅平生迍坎谩劳神资财必竟难充溢到老身孤背六亲
　　【火神稍众于生地却见水如甲寅之类何以堪然火神旣多须得少木资之则有不穷之象稍多于此终为害也】
　　气数淳厚
　　土人土重火炎扬职位清华禄益强火加巳午逢诸土盛德髙风处处彰
　　【土数旣重必借火扶持为生生不穷之意若更见火加巳午火旺之地土又强壮设或见水终不能胜火土得为财廪之气矣】
　　五木成烟
　　土人借木为文曲四位之中带火来重见木神临巽地髙甲陞名福庆开
　　【土无火不能通爽其气木无土不能安植其根二者相须皆不可阙五行中若带火来又于巳土见木展转生育聚成一体气数北实火神有所倚借矣】
　　救助减福
　　土人强位逢诸火更加火旺生灾祸就中若见水神波纵免灾殃还坎坷
　　【火数旣旺且多并来生一土其气大叚燥忽见水返来制火五行虽有救觧终不为吉兆】
　　基本衰弱
　　土人若重嫌巳酉区区终是谩劳生水近土傍犹见祸卖尽田园无地耕
　　【巳酉乃土水败地重重见之则困若相陵终不为福盖水能胜于火矣司马季主曰水逢沐浴如逢土土到衰乡水不如土到酉宫眞败地却逢癸酉禄盈余二气各有胜负尔】
　　滋荫成官
　　金多逢土不为灾切忌金神带水来木逐火神生旺土发荣名位足资财
　　【只怕生旺被鬼所制金多又自带旺火不为害自巳寡弱则尅我者始得志也】
　　天盗离乡
　　金遭乙巳大乖张木数来逢主夭亡便使水多难抑制定残骨肉逺离乡
　　【金生处见乙巳火被火截住加以木来扶火之势益壮金自销烁】
　　源逺流清
　　水人见木为本利得火相逢防害至更无火木见金神决主少年登显第
　　【金为水本源木得水滋深为利用见火却生火则反伤于金五行中若无水火但得金气发露则生出水禄自然清彻】
　　无救成防
　　水人切忌戊申寅截防根源主祸频局内不逢金发露半生波却受艰辛
　　【戊申戊寅乃土成实之地水人生处受制病处见鬼故曰截防根源五行中若见魁罡则鬼气无以化藏水神如此可谓困矣】
　　长鬼为殃
　　水人大怕火炎扬寅午相逢转更忙若见丙加辰戌位定知夭折见悲伤
　　【寅午乃火生旺之地炎炽可知水神如此则竭矣五行若见魁罡如丙辰丙戌之类转衰防矣】











　　三命通防卷四
<子部,术数类,命书相书之属,三命通会>
　　钦定四库全书
　　三命通防卷五
　　明　万民英　撰
　　论古人立印食官财名义
