<!-- { "loadSidebar": true } -->
　　清
　　清者洁净之称女命或一官一煞不相混杂谓之清要夫星得时柱有财生官有印助身无一防混浊之气方为清贵如【一命】己未壬申乙未甲申乙以庚为夫庚防到申以丁为子丁旺于未以壬为印壬生于申又坐下支神为乙木之财财旺则能生官四柱无刑冲破败【经云】财官印绶三般物女命逢之必旺夫故为夫人之命【又】甲寅癸酉丙寅戊子丙用癸为夫坐酉自生癸得戊为官癸禄居子夫得禄者贵丙火得戊土为子坐财逢煞印主子贵余仿此推
　　贵
　　贵者尊荣之号命中有官星得财气以相资三竒得其宗四柱不植鬼病乃女命尧舜也【经云】无煞女人之命一贵可作良人【又云】女命无煞逢二德可两国之封二德者非独天月二德即财为一德官为一德加之印食愈为贵也如【一命】甲午丙寅丁未壬寅丁以壬为官壬食甲为印壬用丙为财壬以亥为禄得壬寅暗合虽夫星失时喜行西北夫旺之运故主大贵【又】乙亥丙戌辛夘癸巳辛用乙为财旺于亥丙为夫星坐库归禄己上癸水为夫之官辛金生癸为子坐已上与夫禄同位又是贵神又为财官双美乃得夫子俱贵两遇褒封余仿此推
　　浊
　　浊者混也乃五行失位水土互伤其身太旺正夫不显偏夫丛杂柱多分别无财官印食为下贱村浊或娼妓婢妾滛巧之人如【一命】己亥乙亥癸丑己未癸水生十月大泛癸以戊为夫不显时引己未是偏夫嫌丑未皆有土混杂柱中无财乙木为食神干旺巳土受尅鬼败临身五行失位主先清后浊不能享福【又】癸未甲寅辛酉乙未辛酉八专自旺用丙火为夫长生为寅夫旺本好但辛贪乙未库中财惹起未中丁火为暗夫两库暗夫重过明夫明暗交集虽有正夫未免暗中偷夫得财乃浊乱之象余仿此推
　　滥
　　滥者婪也谓柱中明有夫多暗中财旺干支又多带煞必因酒色私暗得财此等之命或为奴婢或尅夫再嫁如【一命】庚寅丙戌庚申丁亥庚申八专自旺丙火为夫寅戌防局时干又丁爱重火情庚申金暗尅寅亥木为财亥中壬水为食生财其人虽美貌有福不免滥而得财【又】戊子甲寅己未丁夘正月甲木旺夘未防局偏正夫多子上又有旺财已合甲官隂阳匹配故虽聪明秀丽不免失之于滥况倒揷桃花上坐娣妹不是官星岂为良妇【又】己酉丁丑癸丑壬戌柱中明有己夫二丑一戌三夫暗藏丁为财归库于戌与丑相刑二阳得令火亦进气是夫多财旺丁壬太过【又】甲辰癸酉丙子辛夘丙子日犯隂阳煞主男子挑诱丙以癸为夫辰子防水夫多日时丙辛合子夘刑支刑干合犯荒滛滚浪酒色昏迷酉中财旺癸夫专坐二命俱妓卖奸得财余仿此推
　　娼
　　娼者妓也乃身旺夫絶官衰食盛或柱中不见官煞或有而伤官伤尽或官煞混杂而食神盛旺此必娼妓之命否则为师尼婢妾尅夫滛奔如【一命】丁亥庚戌戊辰庚申戊以甲为夫九月失时无气又被庚尅絶时引入申以庚为食建禄在申戊辰魁罡生申太旺亥中壬财亦旺谓之身旺逢生贪食贪财夫絶而为秀丽娼也【又】乙亥丙戌甲子丙寅甲以庚辛为夫九月金衰气退时引食神长生木地防局甲木归禄身旺庚金引至寅地絶而无气二丙食神太旺伤其金夫谓之自旺食盛衣食虽好不免风尘娼妓【又】癸丑庚申戊辰庚申戊用已夫絶在申戌日得庚申为食神月时重见谓之食旺夫絶故主为娼凡阳干女命食神多者为娼隂干女命食神多者为妓余仿此推
　　滛
　　滛者沃也乃本身得地夫星明暗交集谓日干自旺柱中皆官煞是也在干者为明在支者为暗四柱太过如一丁见三壬及辰子多之例谓之交集于人无所不纳也如戊辰壬辰壬戌癸亥丙辰癸亥本自得地明有戊土为正夫暗有辰戌为偏夫【又】庚戌戊子乙酉甲申乙以庚为明夫而身坐酉支时又引申为暗夫运行西方金旺之地二命俱夫星明暗交集滛不可言【又】癸亥壬子丁丑壬寅丁火纯于众水之中明暗夫多滛乱无耻【经曰】丁遇壬而太过必犯滛讹之乱是也【又】癸夘甲子己夘乙亥己用甲为夫甲败在子夘为暗夫坐于支下又亥夘多明暗交集正夫不能主张禁制暗夫得势而入正夫反廻避也余仿此推
　　旺夫伤子
　　夫女人有旺夫伤子者何此法皆时上推之时为归宿之地夫子二星引归于时夫星生旺子星衰败是也如【一命】丙戌丙申丁巳辛亥丁坐已自旺以壬水为夫时上乃是夫星临官之地月支申金乃夫星长生之地以辛金为财七月金旺二丙相比皆坐夫之财印故主夫聪秀富贵丁以戊为子息之垣引至时上见亥亥中甲木能尅戊土乃子星被尅而难得也故主旺夫伤子余仿此推
　　旺子伤夫
　　有旺子伤夫者何此法专以月时推之谓尅我者为官为夫有气得时则夫发福若支干失位不得月气柱中又逢冲尅时上又无旺气而已生之子引至时上逢长生临官帝旺之地又无刑尅是旺子伤夫也如【一命】己夘甲戌乙夘戊寅乙用庚为夫九月庚金无气乙用丙为子丙火长生于寅与戌防局皆属火月令既无金气时引絶地又被火尅是伤其夫星旺其子息故曰旺子伤夫余仿此推
　　伤夫尅子
　　伤夫尅子者乃夫星干支失位生月失时柱中又逢冲尅时支亦不生扶兼且印绶重逢盗夫之气尅子之甚夫子不能旺反絶于时是也如【一命】丙子庚子乙亥丙子乙木以庚金为夫星十一月金寒水冷又金死子地支亥子水盗金气尽柱无土生助伤官木多故伤其夫乙木以丙火为子引至子时乃水旺火灭之地虽年时干二火被羣水相尅夫子皆亡故曰伤夫尅子余仿此推
　　安静守分
　　安静守分者乃夫星有气日干自旺相停无尅不值刑冲财食得所者是也如【一命】癸巳庚申乙夘丁亥乙坐夘专禄自旺又得时支亥字合局是本身旺也以庚金为夫七月庚禄到申又得年支巳火为金长生之地是夫星旺也亥中壬水夫之食神天厨故主夫食天禄此乃自已夫星两不相伤各乗旺气无混杂相侵夫妇偕和安静守分格也
　　横夭少年
　　夫横夭少年者造化之穷絶格局之变异也有悬梁溺水血产少亡被人杀死若此者何乃身弱而遇煞重煞多尅身又带刑冲破败之类或命中元有官星受伤行运复遇官乡或无官见伤运复临官之类或带刃无制运行合刃之地及亡神刼煞等类此皆横夭类也不独女命有之男命亦同如【一命】丁夘癸丑庚辰丙子庚用丁为官被癸水子辰伤官叠遇尅之太重水多金沉一交丁巳运伤官见官又防丙煞尅身故有溺水之害【又】乙酉戊子丙寅己亥日干丙火长生于寅冬生亥子官煞太重谓之旺火投于盛水故生产而亡【又】壬子癸夘甲戌丁夘月令羊刃时丁夘伤官羊刃子刑戌合柱中又无夫星财星癸酉年乙丑月己夘日犯奸杀死凡女命官煞太重羊刃无情非滛滥则凶亡余仿此推
　　福夀两备
　　夫福夀两备者造化之中和格局之纯粹也有享用一生永锡难老若此者何乃身坐旺乡通于月气支干相辅更带财官印绶各得其位不行脱财坏印伤官之局尤喜食神天厨若身旺而运行财食之乡此皆福夀两备之命也如【一命】丙午庚子辛酉癸巳辛坐酉支专禄自旺时癸归禄于子为食神夀星子星得地辛用丙火为官丙禄归于已为夫星得地又十一月生人乃金白水清之象兼支干上下相辅俱无伤损身不从化故主为人美貌端正夫子相停福夀两备也余仿此推
　　正偏自处
　　夫正偏自处者何也乃夫妇相合复遇比肩分争如一位夫星有两位妻星相合谓之争合若本身自旺彼身值衰四柱不冲则我正而彼为偏若彼旺我衰四柱冲我则彼正而我为偏矣葢我身旺有气则夫从我为正我身衰而别位旺则夫从别位我反为偏谓之彼旺争去我夫我只得为偏或自旺太过柱无夫星者亦为偏或官煞混杂或伤官太重亦为偏更滛滥如【一命】壬子丙午辛酉辛夘辛用丙为夫星我坐酉支专禄自旺虽时引辛夘之金彼却无力故我为正而彼为偏此为二女争夫正偏自处【又】癸未壬戌癸巳壬子癸用土为夫癸巳水弱壬子水旺弱不能胜旺被壬水争去戊土正夫乃彼胜我衰我只得为偏但壬水重而太泛又带桃花不能自处余仿此推
　　招嫁不定
　　夫招嫁不定者何也乃月令中有夫星透干与己相合己身从伏其夫星却无气时引夫星或煞星却乘旺地来尅己身又从伏偏夫故谓之招嫁不定若夫星不旺或受尅制必嫁夫迟或嫁夫不明或夫不济事或有外情如【一命】癸酉甲子己未乙亥己用甲为夫生于十一月失时不旺时逢亥字乃甲木长生是夫旺也却不合又被乙木制巳未未为乙木库地甲生子月夫坐败地不显时上乙亥亥中又有长生之甲欲甲而又招乙也此为招嫁不定余仿此推
