<!-- { "loadSidebar": true } -->
　　【口诀云】凡论女命只用月支中财官印三件为竒第一论印无财损印如得天月二德在日干上者决主此妇得父母家资财福德广盛为人温厚逢凶不凶招名望之夫生贤贵之子受封之命岁运同论休咎忌财喜官第二论官亦看何支中所藏一位为竒一忌官多二忌伤重三忌带合四忌煞混五忌日主柔弱除此五忌外畧要些小微财决主此妇生于富贵之家夫富子贤并无尅剥之患为人精明伶俐尊重有福第三论财取月支中为要财不宜多只宜一位畧得岁中一位官星此命招父母力气得见成金寳之福益夫益子善于持家除此三格外以下一十五格皆非妇命所宜葢十五格莫非伤官七煞羊刃建禄冲动遥合多无官星有伤财印所以不取妇人用官星为夫见伤官为伤夫用生出为子如甲日生人属木用丙丁巳午寅戌为子火得时令便作多子之命言之火临墓絶之地或临水局壬癸相尅方断无子若火居絶墓之地四柱有冲晚年得嗣终不为孤又六壬日壬寅时【三命云】阳干产阳为子产隂为女隂干产隂为子阳为女寅乃木之分野甲木临官之地当生荣贵福夀之儿若木在午未申酉之时火土分野木墓死絶之地主子息寡少纵有亦多贫疾不然僧道过房螟蛉之类又乙木生人用庚为夫庚用丁为官星丁却为乙食神即子星也丁生旺得时即夫之名分是取食旺相官明朗不但夫荣亦且子贵余仿此推
　　【又云】女人之命见七煞即为偏夫因防正官偏正交集所以不喜若偏官只一位柱有制伏无滛乱之説但主欺夫夺权防持家性刚若日主健旺或背禄或月时无所倚或夫星死絶或孤神六害多出家师姑之命不然寒房守望独坐哭夫命也如夫墓絶并鬼伤之乡主重婚再嫁夫若命强可配却一生不和气当生离死别官星显于生旺之地煞星隠于衰弱死絶亦作清正财禄之命不以混杂论若煞星多则忌更带合神官衰食旺财党煞非娼妓之流则滛滥之妇
　　【又云】女命多有产厄乃食神带枭而枭神太重又生年干头上带伤官时犯羊刃冲刑尅害更加流年及运冲合枭刃决主产厄无疑若八字安穏无尅战刑冲之患日干健禄煞星受降更逢天月二德一生不犯产厄及血光之阻逢凶有救
　　【又云】凡妇人日主弱比肩旺主婢妾夺权如甲寅己巳己夘辛未此命日主己坐夘上柔弱无力己巳比肩同类生四月火上印旺天时比肩得地年上甲为夫星月上己巳合去日主衰弱无用此妇平生被妾夺权不得丈夫和气余仿此推
　　【又云】凡看女命须五行清淡不要生旺不居暴败不犯临官得四柱和气为佳休囚死絶为上不带贵人驿马旺禄合神为良若犯生旺临官兼有贵人驿马旺禄合神皆为不美犯亡神刼煞三刑六害羊刃飞刃皆为不善【神白经云】驿马遇贵神终竟落风尘合絶莫合贵此法人难防但以日为年此诀圣人传带禄入生旺产死遭人谤带禄入衰乡虽祸未为殃
　　【司马季主云】凡推女命贵人一者为良若丛杂合多不妮即妓【沈芝云】桃花又带双鸳合冗杂贵人真妓才桃花者临官上见马谓之桃花马临官上见刼煞谓之桃花煞又有一般煞乃己酉丑生人见午之例谓之咸池煞全见谓之遍野桃花煞女命最忌之双鸳合如一已见两甲一乙见二庚一辛见二丙一丁见两壬一癸见两戊之类或是四柱元有甲巳又有乙庚子丑寅亥两两对合谓之双鸳合女命有之皆不为良若犯桃花煞更双鸳煞尤为不美【理愚歌云】贵人或落空亡里禄马背违如不值假令性识甚聪明男即伶伦女娼妓亦有生来贵族中滛声浪迹颇相同须知斯命重所使桃花三月惹春风【源髓歌云】滚滚桃花逐水飘月笼华髪色偏饶多情只为空伤合惆怅佳人魂易销以上皆论桃花煞犯者皆为不良若犯三刑六合亡神刼煞孤辰寡宿皆主防夫尅子
　　凡女命怕临官帝旺全主夫妻相伤【源髓歌云】临官帝旺未为好再嫁重婚伤亦早若逢相敌作夫妻头男头女当见天若犯羊刃及朝元羊刃皆主产厄【源髓歌曰】或时藏刃入于胎日刃或朝时上来更若支干相尅刑妻身当产姙忧灾此言夫命犯之当主妻有产厄妇人之命若如此敢断定忧生产厄更加夘酉二时生若免堕胎应尅子所谓朝元羊刃者喻如夘年生人见甲日与甲时之类或辰日而时干见乙皆谓之朝元羊刃余仿此推
　　【又曰】凡女命以年为翁父胎为婆母月为妯娌日为夫己身时为子孙女命是子午夘酉日生合嫁子午夘酉命夫四孟四季日亦同若嫁日干合或支神三合六合者俱不谐老四柱宜纳音上尅下主有殊福不宜下尅上主欺诈僣越若年之纳音尅时之纳音不宜子若尅战刑破主少子多女若絶中有生旺中有死空亡中有破五行无情乃吉刑冲无情为上只无情次之日坐年禄荣神者郡国之封日带夫禄仍有实库次之荣神春甲乙夏丙丁之例若生中有絶死中有旺空亡有合更犯孤寡元辰者贱
　　凡女命印若虚库要实五行恬静无情不相带惹为上等清防之格若贵人天月德日上有官主贤淑大忌禄衰身旺日在冠带临官帝旺为不吉一云库要虚贵要不落空印有气则夺夫权库有气则蓄夫财不战争无情理则无妬忌奴婢宫有浮沉煞主打死奴婢
　　凡女命生日在官鬼死墓絶上主尅夫若官鬼落空亡或日落空亡又生日无气者主无夫纵有如无带旺气刑煞者尅夫下贱【古歌云】五行夫位落空亡更值身低岂有郎不是风尘须婢妾纵有卑夫身亦娼【天壁云】纳音金命火为夫重重临寡又临孤戌亥二官夫死絶徒然出嫁是塲虚
　　凡女命生年生日同一位者尅夫嫁同音同年者庶几生年生日带六甲者名曰带甲主尅夫月共日俱带者亦然如甲午年生再遇甲午日十有九尅夫谓之金神带甲此例尤若生日带旺气如丙子庚子戊午癸酉辛夘等日名曰承旺夫不下贱多尅夫若带十分福德则是内人五六分则贵官左右三五分则近贵上防娼次则尼妾甚者尅夫滛荡或曰戊午多贵癸酉辛夘次之丙子庚子下贱又云戊午癸酉辛夘大美小疵若壬癸生人见丙子癸亥申子辰人重重见壬癸名曰流水煞主下贱不贞洁多水而无土主滛多火而无水主滛犯八专胎月日时主滛乱及虚劳之疾犯九丑多者主滛荡及产厄恶死犯沐浴咸池乃酒色神主滛乱犯十恶大败主滛恶破家犯桃花刼者主少入娼门老为贫丐寅午戌生人在冬三月亥时已酉丑生人在春三月寅时申子辰生人在夏三月巳时亥夘未生人在秋三月申时【古诗云】桃花与刼两相侵不为盗贼犯奸滛忽然女子遭逢着少入娼门老至贫
　　凡女命合多更带贵人是上游官妓不然贵人左右若生日无气却坐贵人四柱有天月德或日禄归时主贱中生贵子或有因而受封者福在日时故也其始终下贱多是咸池自败大耗天中凌尅刑冲气散自刑带煞为性尘贱滛荡纵有贵格亦有风声魁罡交冲多狠戾不顺或飘荡生旺太过中见刼煞往来相冲为性多烈不睦六亲却清贞不滛动招患祸若咸池与大耗同宫则滛媚谗毒天中与暴败相承则情性多讹招滛私玷辱更刑冲必主滛私官事发觉日时上死絶带煞主贫困下贱或自营于街市风尘庸劣之妇见无礼刑或天中印或合墓中大耗者多是媒巫术药之軰中有建禄贵人者市防牙贩狼藉妇人也若生日带大耗咸池夫妻外心相挠见官符多适凶暴俗恶之夫弃逐凌辱或即妨尅于夫一生因夫烦恼生时带刼煞大耗空亡者生子少成忧煎为挠或生悖逆之子见咸池多损孕日时犯勾绞有系绊意多难产或子挂绠生岁运见大耗为凶夫子不祥之挠更或尅身往往死矣八数者隂之终所以大凶若日时犯华葢正印主无夫无子亦有临终年尅尽犯刑害空亡冲破飞刃阳刃刼亡破碎大败等煞主尅夫害子更以五行加减轻重言之有一生不产儿女或多损胎亦有不嫁者纵有儿女多不和孝犯空亡元辰咸池华葢攀鞍乃恶妇人也主尅夫少子多病妬忌
　　凡女命带六个自刃日时主无夫无子便是十分好命也须有尅犯羊刃及朝元羊刃多主产厄月经过多之疾中年后主冷病犯夘酉多主堕胎尅子脇疼血刺四柱俱阳不生男俱隂不生女时是阳干头胎多生男是隂干头胎多生女是仲主生仲子孟季同带寅申巳亥多者主双生亥字多者双生男巳字多者双生女有三年一胎二年一胎一年一胎者皆以时之纳音取水一火二木三金四土五之数验仍以日时纳音定夫子之数犯火气多者主一世不生长五行燥气同犯返伏吟时不利子中年纵有晚年必退伏寅日主尅夫惟同岁者方可免月是伏吟不宜妯娌娣妹胎是伏吟不利骨肉返吟同此论
　　凡女命欲得恬和中有贵格更带禄马贵人自生自旺六合者主性巧贤德姿貌殊丽不可伤于太盛恐乏柔顺不可过于死絶则滛媚而性卑茍得五行恬和又要福气聚集于日时上乃佳葢日为夫时为子一切福神加于日时上须因夫子而贵女人之福在夫与子当重封贵号早适贤夫若日时二位福力不乃常命也如福聚月胎之上只是生于富贵之家终不为夫之福凡女命最喜金轝六合自旺则福厚而利骨肉见印绶禄鬼或水火既济或金水相生姿质美丽自生自旺带官符或五行支干不相徃来无情内政清白严毅有守不喜滛杂若禄死絶则俭素不华印绶带煞则权能任重六合相生则骨肉茂盛周全和美时上见贵人驿马多生贤孝之子孕产无虞日上见之得贤美聪明之夫一生快乐夫负隂抱阳者为男负阳抱隂者为女是以男命生则利旺不利衰女命生则利衰不利旺男旺则福衰则否女衰则福旺则否
　　【古歌】财官印绶三般物女命逢之必旺夫不犯煞多无混杂身强制伏有称呼
　　女命伤官福不真无财无印守孤贫局中若见伤官透必作堂前使唤人
　　有夫带合还须正有合无夫定是偏官煞犯重成下格伤官重合不须言
　　官带桃花福夀长桃花带煞少祯祥合多最忌桃花犯比刼桃花大不良
　　女命伤官格内嫌带财带印福方坚伤官旺处伤夫主破了伤官损夀元
　　飞天禄马井栏义女命逢之最不佳只好为偏并作妓有财方可享荣华
　　眉拖翠栁脸如花禄马长生贵气賖紫木太阳临四正益夫防子防持家
　　【禄马防于长生或带墓库及一重贵所谓马上禄马贵人时子贵夫荣貌必竒是也】
　　一重亡刼及逢羊天乙同生禄马乡色絶过人贞且洁荣夫益子炽而昌
　　驿马多逢无礼刑临官帝旺更恼人柱中再有咸池遇此等佳人不要寻
　　亡刼孤刑寡隔双平头华葢一般详寳香薰被成孤宿忍对珠帘月半床
　　【亡神刼煞孤辰寡宿隔角平头双辰华葢六害三刑所谓切忌五行神煞重是也】
　　羊刃刼亡休合动合动髙堂云雨梦合贵合马合咸池必定其人假尊重【如庚申己丑丁亥壬寅是也】
　　生月那堪合上宫更兼时合众凶同外容尊重非真实内乱尤妨不善终【如乙亥甲申己巳乙亥是也】
　　命值咸池洗日星为人性巧更多能男人得此多相识女子逢之犯众僧
　　上宫切忌带廉贞己不兮妻必设使夫妻皆正大官事因妻及女人【上宫日干所坐是】
　　女子咸池日上加聪明守义不奸邪却愁夫婿多颠倒赌博呼游也破家
　　【如甲戌乙亥乙夘丁亥有丁亥之旺土制乙夘之败水却生大族自己不其夫游荡破家】
　　咸池一煞最乖戾尅我生我皆不利比和也是贱星名好色贪财难致贵
