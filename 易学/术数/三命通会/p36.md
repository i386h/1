<!-- { "loadSidebar": true } -->
　　木生夏月节枝横此地财伤要刼生畅茂繁华根未盛刼多用重两宜情
　　【木在夏生火土之时若干头再见火土最要刼多生火火生土为财以此比肩多能任莫言比肩多反分其财也古歌云木逢壬癸水漂流日主无根枉度秋岁运若行财旺地反防为吉佐王侯　如甲寅庚午乙卯戊寅　乙未壬午甲子丙寅二命比肩所以皆吉】
　　论丙丁
　　丙丁正二印当春壬癸多逢格最嗔不忌浮财宜见化遇辰月爱子连申
　　【丙丁春月以木为印绶水为官煞丁壬合化最宜若见官只用官见煞只用煞不宜混杂怕水多不能生火徒有印名或一壬二壬一癸二癸得去配亦不为害不忌干头虚金行南俱吉柱原金水多又行北地更无去配皆不足之论行南稍吉如官煞原浅行北亦吉若原金遇冲击提纲伐木壤印则防生三月本是伤官又宜金水之用如防申子全主发达】
　　丙丁夏月本炎蒸富贵须凭别象称金水相逢浑有頼用伤格破作髙僧
　　【丙丁夏生丙有炎上倒冲类象等格丁有飞晶拱禄等格如合不破皆主富贵不成前格或见一壬亥癸及申子辰全运行西方以富贵论有戊巳为用枭煞相征行西亦发丁忌行寅戌丙亦嫌墓卯酉亥运吉亦伤尅不成之困如非格局又无用神及有用破坏皆主不吉多辟谷休粮之軰也】
　　丙丁秋月总为财丁可通融丙忌哉甲日怕逢兼怕刃运行南地细推排
　　【丙丁秋生金得时令俱作财论若金水太盛独丁火能任丙火怕逢煞官多弱甚无制则伤如丙生七月遇煞地或透煞官宜见戊己为夀星再行官贵发达怕逢子辰卯地八月丙死若财多则秀而不实如壬水得制或卯辰时从化得阳字多行旺地亦可但不宜甲木并比肩相见九月近冬时一贵不多或辰巳时是一贵格亦不要官煞多若类炎上格亦贵若遇庚辛为用四桂不宜见官煞戊己为用不宜见甲乙壬癸如用壬亥别是一格其中更怕官煞及木土相战丁生七月遇官煞及财重宜行南则吉不用木印若生新秋遇刼重逆行南不吉顺则可若无官煞遇戊土或支遇子辰防水行南北皆吉惟忌子午寅运未有咎遇壬寅时虽作化木论以金地无木情不能化故也八月弃命就财宜财格己酉丑全为美丁酉为主不利官星比肩印绶无忌行南亦吉忌寅午子岁运九月遇煞官或近冬界从化但忌土木如用庚辛行木地富贵亦忌子运午运用戊己宜行弱地若水木在内亦为不足大抵丙丁二火丙怕弱丁怕旺宜细详之】
　　丙丁冬月用当垣从化都宜不带根官煞当时嫌日旺无生清用便为恩
　　【丙丁冬月水当时官煞旺若从化作上命防如丙生此际遇壬癸干透相连或申子辰防柱有辛则化有戊巳则制皆主功名遇丁伤辛有壬透不妨遇甲是枭有庚制方去丙生子月财官柱无壬亥及坐申皆以财官论怕刑冲破坏及分官日弱乃秀而不实其煞格忌日主休囚死败之地及煞旺去食拆合拆化之方丙生丑月有戊己为用宜身旺怕木坏之丑为财库如透辛庚不宜见官煞要日主健旺则吉破用主弱则防】
　　丙日秋生官煞多无生得化致中和有生无制皆言弱两地财名坦复波
　　【丙生八月官煞多宜食制合化俱吉怕入子辰卯乡如无制合遇枭食纵行旺地不吉如九月近冬遇时上一位贵格逢枭偏印月有戊食运入身旺寅辰方吉】
　　丙申四月戊飞来万顷田园主富哉最怕枭神同透干平生辛苦命安排
　　【丙申日生四月得透土食神坐禄主富若遇壬煞甲食如用壬见戊莫言食神制煞四月水涸遇旺戊去之不吉柱得水局或壬亥一二字方可忌行日弱及壬丙败死休囚之地若壬多虽是辰时主旺用旺皆不作上命防】
　　丙临申位遇时辰春夏生人煞最循金水运逢虽阜泽辰壬酉亥子申分
　　【丙申日遇壬辰时申辰防煞春夏火旺相不以防论秋冬水旺相火受水制全頼食神制煞主险中求名发达险中全仗主强辰壬酉亥子申卯皆主休败之地吉防宜细详之】
　　丙生冬月喜逢辛格内土来作吉论时上不妨壬字见有丁合化俱无嗔
　　【丙生冬月喜见辛化宜土制为食乃吉时月煞不以为害若见丁尅辛时遇壬合则丁不暇害辛各全其化岁运逢丁尅伤妻子轻者稍可重者尤甚】
　　丙坐三支寅午戌月逢火局总皆同格成炎上多名利土富嫌临水战功
　　【丙坐寅午戌日及生月又得局全不遇水破即炎上倒飞类象从旺见土亦吉忌见水类飞失局失垣则防　如丙寅甲午丙戌乙未　庚寅戊寅丙戌甲午二命合格富贵】
　　丙巳相逢本是伤官星就见又何妨火时土旺宜金水时夏惟寅宜另详
　　【丙生季月内有戊巳或透或不透不透从土无中生有得寅午戌时俱入格土透亦吉不忌官星如遇刃及照象虎入中堂等格非伤妻则少子官煞重遇则祸如遇煞以煞论此格最喜比肩如六月丙寅宜另详之不宜卯未随乙而反伤正用】
　　丁生十月得寅时化象成都富贵推若再丁来曁辰戌戊分官贵庻人期
　　【丁生亥月遇寅时成正化格富贵若再见丁则分官见辰则官入墓见戌字戊癸乃拆合伤官遇申酉乃破木之用此等皆坏格不吉如无此玷乃大富贵行午巳申酉地吉中主防】
　　丁壬化木卯羊寅无破提纲利禄新官旺且宜身旺地兔逢兊变虎愁坤
　　【丁壬十月官印俱时乃正化其寅卯未偏垣寅忌行申卯忌行酉未忌行寅余亦忌戌子午巳运】
　　丁日秋生格最佳无根有煞两荣华有根无煞行南域好似良琼玷缺瑕
　　【丁日阴柔宜弱柱官轻行南不吉若遇上官煞轻行北大发柱无比印行两地皆吉若七八月寅时不作化防九月化煞化木宜近冬界及行木地吉忌午申寅巳秋月柱中用煞透戊巳忌行寅午子运九月用戊己忌见甲乙若六月界作七月推更无金水逆行不吉顺行则可】
　　丁卯秋冬煞叠昌休来印绶助身强羙乎亥子嫌重火火木如来反主伤
　　【丁卯一日乃煞印之源能任官煞之多柱多亥子及运遇之皆吉若比肩印生反不为利行金水大发行比刼及原有土神子申运防　如髙文荐都宪丁亥癸卯丁卯庚子柱多亥子煞印为贵】
　　丁生最怕午离间金水无逢名利难运徃兊西成利禄如行东地半愁顔
　　【丁生五月日元自旺若遇金水不成飞晶拱禄戊巳不透只支土为用行西则土生财官亦堪利禄行东原无格局而用土土受木尅竟无倚頼其主自旺只宜入静及营托可也】
　　丁根石竹水源胎金水乡来道利开寅午戌方行补弱官伤职掌庻生灾
　　【丁火房日之源太阴之余也逢酉则明遇寅则灭行弱阴则明行旺阳则昧今人取火截竹击石得之如行弱地反见丽明行旺地不吉惟化格则是木用木忌行金地如生秋冬忌行午及元地命有土木忌行申子非化木亦忌寅申夏生忌寅戌春生木用虽午晦昧原有煞官又为吉论木印忌西所忌之方轻则非重则防】
　　丁日蛇提酉丑逢水金运底利名通柱中原有尤为上寅戌行来起战锋
　　【丁生四月或丑酉日或得金局行西富贵遇金水土亦吉两行俱是有情之地惟寅午戌及子中有战倘伤枝叶或非咎也过此又吉　如甲子己巳丁酉庚戌　癸未丁巳丁巳戊申俱行戊子运防】
　　丁生卯月卯寅提虽化壬兮本木枝木火却当官煞旺酉申运底动离悲
　　【丁生寅卯遇官化及煞乃印之本行北方官煞当其旺地主功名发财若行申酉虽是财官反伤木印不吉】
　　丁日逢辰时戊申伤官时内有生壬煞星若出干头上防水相征祸始侵
　　【丁生三月伤官如干上见煞地支已有水局若透戊字及水局全发达行子申酉地伤官见官水土相战轻则非灾重则破灭称意中亡　如癸未丙辰丁卯戊申　戊子丙辰丁卯戊申合此】
　　丁巳居蛇弟袭兄寅申月令喜壬庚两行运用尊荣贵相击提纲祸始成
　　【丁巳己巳二日丁日申月巳日寅月得壬水透干原本有刑未全得用神倚頼则成富贵再见此运三刑全轻则杖配晦驳重则危灭原有煞刃者尤防如顺行不遇财官乃屠宰奔趋亦无大咎如享富贵中有大险】
　　丁戊伤官要见财原无偏喜运重来若逢寅戌虽为咎谁信子申更主灾
　　【丁日遇戊伤官喜见庚辛申巳酉丑为财柱无宜行财地丁生夏月用戊宜行金火方利名至寅戌主旺一停或尅战晦滞行子申一战丁生七月用戊金水伏中行午戌寅停节子寅运防祸九月不遇甲寅得戊透清者贵互用者富丑壬中行大吉运遇甲乙亦可言富贵忌寅午如流年防煞防伤基之地祸福响应运长者发久短者易聚散】
　　论戊巳
　　戊巳当春官煞强火金相见主荣昌干支财透无临刼运向财乡田舎郎
　　【戊生正月透官煞只以煞论柱得水行南则吉火虽印亦不宜多多则燥土行火地遇午刃旺甲死是木遇火盛用亦被焚土燥木虚官煞有名无实若金水多行此地则吉若金水多无印行北方亦防生二月正官要日干有财行南可功名禄利遇甲则从煞论柱有财不忌印旺行南吉若偏正印多无财行北亦吉若财遇印多行午地引领原火火土燥水不能制盗木之气羊刃无情虽得富贵未免灾咎重则危甚俱忌刑冲　已生正月乃官再透丙火官印两行俱吉忌午戌运及冲提之方遇子丑亥戌时合化遇乙是煞遇印无水行北亦吉若水金多见再行金水不吉行南发达生二月是煞最宜透出官煞为美有财无印顺行功名逆行北不吉若印多原无水行北亦吉大抵宜行木火忌行金水行午戌酉运亦宜有灾伤　戊生三月遇有壬癸申子柱无煞刼行金水方发福如遇刼财便发亦尅妻损子反覆见甲寅时是一格可云富贵却忌壬癸喜见庚金如遇财局兼遇庚金不见枭大发见煞遇枭不吉　巳生三月最宜财官全乎一格或是伤官生财及丑亥俱拟富贵用财亦吉若遇庚辛巳酉丑金不见火木行金水方皆利禄如时上一位贵格局清者可发科目　又云戊巳正月干见金局及透金最不宜见木在柱遗患后行患旺地坏用用煞不忌见金】
　　戊巳当时夏日期土焦宜水乃相滋木金得格成其器印绶轻时怕水弥
　　【戊巳夏生当垣印又生扶土过宜防水滋泽其间俱要金水作用若用印怕财行财乡不吉且如戊日午月戊寅日甲寅时戊午时乃木用富贵可言六月木库用甲乙须透天干甲寅时功名余甲则否遇乙亦不宜混煞清者取贵浊者不利俱宜防水不为坏印如用金四月遇庚辛巳酉丑亥多则可用见壬水或水局破月丙火行金水地利禄人也若无水更遇甲丙皆不吉五六月金气轻伏无可言用须多方取如六月用在七月近秋作六月推者遇金多顺行亦可言用行遇金水方发财戊生夏若遇偏财时上及金助之行西方发财若露丁火无财印绶论遇壬癸乙字及化格富贵怕冲提再入财方巳日四月得庚辛酉丑申全日支又居酉丑不见甲乙卯未丁字行西北大发忌入戌寅二运若戌子丑亥时以官印煞印论行官煞方皆吉五月生遇木行东方可言名利用金絶木宜水如絶木得金局行入北方亦吉六月遇官煞行东方可拟富贵西行次之亦怕入旺用金水近秋则可运宜顺行反则不吉大抵戊巳二干用金水不宜露见火木用火木不宜露见金水中间又有拱禄拱贵格宜细详之】
　　戊巳秋生本泄气少宜壬癸怕多逢如专金用来青赤纵有财名亦酌中
