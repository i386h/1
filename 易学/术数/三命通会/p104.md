<!-- { "loadSidebar": true } -->
　　【贵神禄马皆吉神也更遇天月二徳尤吉勾绞元亡皆凶煞也若入空亡减半互言之吉神亦嫌空亡凶煞亦要二徳旧注吉神贵气虽清归一更无混浊或入别格因推其妙若无天月二徳天月二合月空天赦之类赞助亦减分数福力非全空亡以生日系何旬所属如甲子旬即戌亥二位是也空亡有三神一旬内之后所藏干神如甲辰旬甲乙二干是也一旬后所遁到干神如甲辰旬丙午即庚辛是也一截路空亡加至愈如甲巳日申酉时之类凶神宜坐空吉神怕坐空又云金火宜空木土水忌空又云水亦喜空又云柱中凶煞交并有徳神者遇险自散死不致非命日时带则】
　　十全贵气还防倚伏祸星一局凶神要识隠藏福气【贵气十分完备始终不坏中间寕无一件祸神隠藏凶煞之神往来繁杂其中却有一件福神隠隠深奥或虚夹遥合或刑出冲归亦系切当有意处不可便作满盘凶煞防只待何运扶起局中福气则吉扶起祸星破贵坏用则凶】
　　调峻格孤势穷力尽义理正欲变通
　　【究其日干用神搜检明暗造化吉凶神煞隠显之处其体孤峻气亦未爲穷絶难于取用此等至极转闗处自有穷则变变则通之理运迎何者之气一路挽回是何生意起发情源亦有无限之义】
　　气盈物盈运并嵗冲身主何能恬静
　　【欲观其大概之义气象或盈或流察其物理之微既盛且极便自有不耐久之兆况嵗运抑则頽弱则泛没更若冲并此身之主岂能安然恬静不摇无此理也】
　　年月日时干支有序君臣賔主体格朝伦
　　【月干宜在年干之次时干宜在日干之次若或循环次第又竒年爲君日爲主月时如賔如臣辅佐贵气兼似前法有次朝其纲常辅其伦序正其尊严又云阳欲慎独阴欲羣随仍察贵煞所加之处】
　　日主最喜先干日主应嫌次位
　　【日主先干如甲日见癸之类此等其益有三一能合戊财资我一能善于长发我一能化其象生我但巳往之气稍慢日主次位如甲见乙之类此等其损有四一能刼妻财空我一能合煞损我一能化象以泄我气一能拦截前路作刃害我】
　　支神前气支神后宫
　　【地支迎前之气多者平生爲人精神磊落如甲子年或子日见丑寅邜辰已之类是也地支后宫者主作事悔屯或折挫进退多端如甲子年或子日见亥戌申未之类是也余仿此】
　　独掉嵗君孤虚日主
　　【月日时支干作联作党作旺作合或成一象或化一气独太嵗孤另一位似远似疎必然离祖别宗自立或偏出螟蛉者有之穷乏孤独年月时同上日主独居孤寡仍自无合无生另立于缺防处者非异居同活则乞养寄生赘居外立】
　　党合双争妻财两义
　　【柱中如土党既多天时却系木旺抑扬之道在如何用不可便作两讐相竞若土不虚加厚木有气而露支音兼不刑害冲尅却能培养木秀成林爲用更竒我合者爲妻我尅者爲财世人但知我尅者总爲妻财纰缪未善又还防化象如何】
　　用神一字贵气重来象欲晶明气伤懒散
　　【柱中有平生独用一字者谓之不如格字面俱合俱散各自竟成羣党去了日下亦另处悬一字无依无倚故用此字或用字用神一件精神严切最妙如用官星了又见官星再来复建禄等或用财又见食神贵人皆爲贵气重叠苗不秀秀不实用神壮健成象意专力露不虚不背昼夜如土木水昼生金人夜生柱中如此岂不爲名利特达之士若地支天干与我竟不相顾用神不合星主孤虚冲刑尅害相背窃气更多象无赞助叠见休废者无立无成不足道之格也】
　　我生我尅情能退他尅他生气自归
　　【凡我生我尅者其义自然退散他来生我尅我二者皆爲气入爲支生爲尅入吉神如此第一妙】
　　生尅来往合主扶持
　　【柱中合空或有赞助之神合实或有破坏之神生有制者尅有扶持者来往进退不一万一失取分毫之间便差远千里却防在合主扶佐何神至切为急事也】
　　善恶繁难时分众寡
　　【善恶二位俱众或错或杂但防时座聚众休旺聚寡休旺恶众则为攒凶聚煞善众则为吉聚福集善寡力怯福寡庶防一云年与时互见贵人生旺与日和第一妙】
　　生而复生皆倚托成于何者
　　【如丙辛人见戊申运却见庚申嵗转有倚靠复生之意有壬水精神自来况丙辛化水故得生倚托成于何者此也】
　　化而又化竟茫归于何地
　　【如丁壬化木况有寅夘亥未地面又有余神水木赞助腾腾顽养之木安可又用水来滋助茫之气无倚却防运引或有隄防驭制之道方能为福若遇转生处一向汗漫反不立矣】
　　五象相乘有祥瑞有乖蹇五气交战或伤残或奋发【祥瑞如木火火土土金金水水木成象得时谓得天时得位谓得生旺位或乘建禄等气得权谓乘财官贵人等如有权有势有执事者乖蹇反是三者则坐下贵气纵乘贵地地支却又刑冲尅害是也交战谓体均力停如一物恃天时一物恃其党众或一物得地或一物得权水火土水交战之类水火土木相战之类伤残谓用神被尅主干被害或财禄被伤官亦被尅或一物有党成化却见尅神来坏如丙辛化水忽见一土来尅之类发物我相安賔主和恊我乘旺而相犯他得地而相迎我势强而敌去他有气而来朝】
　　财官欲真致妙兮须理化气
　　【如丙辛见戊癸为财甲巳为官此为真造化秀气不可言余皆类此推之】
　　财官有象致精兮要倚局神
　　【如丙辛见戊癸为财得火局甲已为官得土局方就其噐完而且清纯无比矣余例此推】
　　财官杂气吉爲库凶爲墓
　　【财官之气均停有拱更加贵气于上爲吉爲库库中杂气有三件若当旺相为贵益我者妙若官化鬼入墓财神休囚入墓为凶则不为库若吉神入库仍带休废来刑且尅我者亦非库】
　　善恶冲神尅则入生则通
　　【地支贵气来冲未可便言其吉恶神未可便言其凶须是支干同尅方为吉凶尅入或一生一尅一和一制此亦变化通达在其中矣】
　　上生下成脱气可忧子旺母衰三窃一生用神翻喜子衰母旺
　　【上生下谓如干生支支生音一也嵗生月月生日日生时二也得生者既为子若系闲神三也如木生火在夏正为子旺母衰余仿此三窃一生如金生三水四水母生子广母既当虚即喜子衰而母在旺乡为吉如木生火在亥正为子衰母旺余例此】
　　前呼后应生则继尅则治
　　【此格局一辰一干有体用有本末有呼应难矣生则继续而无絶婉转有情若尅则削朴煅炼既济隄防疎通造物之切治也如是局面拘于生尅小节所以不能洞究元机耳】
　　左包右丞收则归散则虚
　　【凡一干一支挺立于柱中者类有左右相丞之意有包罗有归向有散漫有退脱轻重较量得失加减宜处当然之义不可务小弃大舍本逐末】
　　局神无取闲来一清冷
　　【柱中取其日主财官用神等件或杂或浊或繁或混或欠胜负或欠制防无分优劣忽一闲干非主非用却来左右逢源能乘一贵气却取其干系日主之神何等进神以别其用虚处造象或合官合财等项取其成局有切用者始虽闲而无用既而闲神时至闲得成噐际遇有用则天下无弃物之谓况造化乎】
　　官气混求妙在各支匹配
　　【即重犯竒仪之格一体也谓如官煞混紊一有所配一有未归乘者须得嵗运更配其未归偶者吉或官煞柱中各寻所合所制则佳有过不及又有消息极为切事又有两官一煞两煞一官皆此类矣如用土为日主露甲乙为官煞支中有申酉字或辰巳字此为所合所制也】
　　交互有意要审扶谁拱夹虽真当防损露
　　【交互有意如丙午见壬子各有所赖丙用癸官壬用丁财已官防余神扶何者为急何者非急拱夹虽真如乙人遇癸未乙酉二位明见拱夹甲申之真官贵气无疑或余神埋藏火神倘遇嵗运见火见庚或见填实其位发祸何可胜言哉】
　　合起力露莫作等闲脱废精英转加时雨
　　【天干相合防支神吉凶为要支神有力则自然非常如地支相合防所乘之干力力重愈精神也一云上下俱合有真合煞如己亥见甲寅之类又合煞如甲子见己丑之类一云煞神忌合喜冲刑破害干神支神一有闲侵嵗运合者精神百倍一云禄马宜六合忌刑破况柱中见合力露不等闲也脱废精神如我生我尅之精本散我气若加时上用神凶则制驭却转来生助主本者则有挽回生意之妙矣】
　　羣分有日主专行日辰务在吉凶之位
　　【吉神财元官贵印绶食神日徳月徳日禄贵人徳神天月徳合天赦月空时禄时象竒寳学堂凶神金神羊刃七煞空亡六害孤寡隔角三刑冲神死神死絶勾绞一説在年亡神同上説元辰同上】
　　类聚有年神领用太嵗参宅吉凶之宫
　　【吉神建禄驿马宅神天医福徳阙门进神生旺位华葢三竒凶煞碎煞的煞咸池沐浴亡刼白虎羊刃飞刃破宅大耗勾绞防吊官符病符死絶】
　　时座消详有五理之当然
　　【一如时上之亡刼刃煞空亡元辰孤寡死败金神白虎等项恶气贯聚倒归于日有所刑冲尅犯者不祥若贵气聚此则为祥瑞矣　一年月日三项贵气三元福禄神引入何者重何者轻分详端确何者来得安穏何者不得停住更自家还载得起否或如船车又如屋宅又云时之有家却于年月日上之处又看有相依倚呼应否又云时座一位竟作主防之端余见未敢如此亦系辨明吉凶妙理一致体得造化精切也年月日内有一位与时和者平二位与时和者小享富贵三位共与时和者大发见成富贵但日年浅月缓　一时有尅破冲害和助勾引空亡死败等件最为撮要事体如庚寅时取乙亥为用旺相生扶得气得地可否以凭藉参考嵗运较其吉凶发废之由　一时欲旺相有气勿使休囚无情又云有初中末三次之情义如寅时初属土中属火末属木一时相冲刑是切事也载物不牢时座五之序为至切至要之道盖此日生辰普徧天下众人所共大纲造化也惟时之刻分毫不可差忒有惑故为准则凭据况交换之间刻次日轨本是未时一刻之次其铜壶漏箭却刻午时之七刻八刻况有山僻村落夜诞者乎】
　　虚辰遁法有三术之妙趣
　　【一禄马贵人等吉刃煞死败等凶一一俱有定位乃用五虎遁元住干支能司其官之事极为应验又云言太嵗所临十二宫之善恶遁亦只遁嵗神之干吉处作福凶处兴祸者却用日主取财官等件正要看嵗日干之二位的系当生所遁何等吉凶神煞所主亦分轻重如人出身处系何源流资格也】
　　用神生时旺之方当防尅制
　　【如用水为官忌土到申子辰等处用木为官忌金到亥夘未等处李虚中所谓伤破用神家宅予独以为用神起发之处先被伤坏即用神无归着矣】
　　忌神坐令旺之所反喜刑伤
　　【忌神者如用金为财火即忌神惟喜尅制之神加上为妙却要水来寅午戌巳等处以减忌神发用之基宅也】
　　用神之鬼墓得之爲殃用神之贵情亭亭赞助
　　【用神自有鬼墓吉则谓之官库如带凶煞来刑尅冲窃者其用神自忌之日主尤忌之用神自有财官贵气非本家之财官也来意顺生扶合精神百倍用神自喜之日主尤宜见之】
　　墓絶并煞刃来刑祸形恶防空赦领财官为体禄集福加
