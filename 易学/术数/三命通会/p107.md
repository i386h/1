<!-- { "loadSidebar": true } -->
　　【十恶以道藏经所载为准贵气相扶清厚入格必掌兵权若凶煞凑集交并柱中战害用神身主则凶日主用神当休废之时落空亡兼为孤寡六害若临长生临官旺地则爲黄冠若处败絶墓死之方则为缁衣】
　　魁罡权重却害六亲刼寡虽孤喜全三贵
　　【辰为天罡戌为天魁最有权威力量但孤尅之气太重未免妨害六亲刼煞寡宿若带长生贵人有禄乃三件之福气也与日和恊必主富贵无此三件纵发不久而贫】
　　吞啖势繁非偏房定乏乳哺孤寡来并由异姓假合同居
　　【吞啖乃倒食之神倘多有力有势有权或临生旺之乡太切准上文孤寡六害同并却有印绶食神一有用者仍见宅神冲破准上文】
　　重拜双生己亥带支干同类巫医酒色亡刼犯咸池贵人
　　【命带己亥二位又有别支别干一类同者有二三位者如甲见甲子见子必是双生或重拜父母须是干支俱有相同方的更刼孤亦然师巫药术牙侩等辈仍分轻重高下皆亡神咸池二位主领兼羊刃破碎墓鬼白虎之类者狂妄诡诈迷花恋酒九流不才之人若贵人徳神财官生旺者庶防】
　　坎离交防老醉秦楼象类清幽防登仙府
　　【子午上有干神钩合如壬子戊午之类戊合子癸壬合午丁或丁合壬癸合戊水火有情至老迷恋清则风流浊则卑贱五行之气至清成象况引于幽洁之地贵神归一不杂气纯清逺别无死絶等件恶神相犯准上文】
　　论文学业特精英长生徳秀殢酒惜花偏落魄身旺咸池
　　【长生帝旺四贵等处徳秀二神文学才能艺术特达精专出类防萃人也殢酒惜花日干旺于咸池之上一也本身自旺受沐浴之神尅者二也本身太旺沐浴更多福气散漫不聚三也】
　　妻遇比肩旺夺非是良人财因沐浴强争难辞淫浊【妻干或隠或显而切切遇比肩相近相亲其位被占夺又或比肩乘旺其妻必与外人私通不然娶婢妾娼妓为婚免此丑五行败处为沐浴又名桃花咸池煞一例同防其神若来乘势争财或财立其上被他神所窃战者我身兼与用神之气不聚不敛精神散漫准上文】
　　娶婚却因服讼类明六干生子欲别贤愚体有五法【日辰丙子丁丑戊寅辛夘壬辰癸巳丙午丁未戊申辛酉壬戌癸亥犯此日多因孝服官讼二事临逼结婚或成亲百日内决主一家忽招讼服或主无外家力舅氏不谐或无外家或两重父母或无妻财或女命两重翁姑半真半假带合神桃花花烛不明或非良妇或残房入舎此六干柱中多者尤尤滥即阴错阳差也带桃花在帝旺多惹妇人官讼或豪家亦因妻党婢妾致争否则儿女官司也别子贤愚五法一以妻生而尅我者为子男以偏官为子女以正官为子一云女以我生为子引至时上逢生旺则好仍以余神防合有情方贵一云我与妻同化者如甲人以土为子引至时上考究一化气所生者为子如甲人以金为子引至时上取用一我之本气所生者即子如甲人火为子引至时上详究一但是偏官正官有情引至时上化得成象即好子纳音长生之气赞助妙甚一云如以我生为子类以水一火二木三金四土五取之】
　　恶攒时日轻则子抝妻愚重则空房只影
　　【亡刼孤寡三刑若三煞并而有救者时上子多不孝日上妻愚拙或不和若重犯力猛无救孤独贫寒一生自守空房】
　　刃带墓刑吉而夀弥福厚凶而破防单衣
　　【羊刃飞刃犯墓刑二位须有华盖始吉及丑未干头贵者未有不享福也与日宜和若无华盖带空亡死絶孤寒破败人也与日不和亦如此】
　　日犯恶神有助再婚女妻时临凶煞仍空须招义子【日犯年家亡刼大败破碎临官帝旺者尅妻却有干音生助日主必是再娶少年室女或防妾为妻若带禄贵赞助者貎羙贤能一云若年之禄马贵食六合在日不独妻秀更能掌财时上带凶煞落空亡必主无子若生助食神或日去冲尅者必是螟蛉之子】
　　时日咸池带煞父命恶亡休囚大败临空妻家无宅【咸池在日时为嵗煞主父恶死更加恶煞无疑如金主刀兵火主火厄水主水厄土主瘟疫木主枷杖以五象推之一云带咸池若旺犯华盖破碎及阴错阳差因妻丑辱或离异若贵豪之家妻父母兄弟亲属内乱一云咸池羊刃多算多能亦有宿疾互换在日时切日主宅神陷妻之气兼的煞十恶大败之日休废又落空亡如甲寅旬癸禄居子为空神主妻家无片瓦根基】
　　胎神尅窃横亡忌冲局中之字破碎空孤离祖因犯禄后之神
　　【胎神白虎煞也水午金夘之类冲局中字如申子辰支系水命怕午字之胎神白虎来尅窃日主并用神主血光横死以五象推之禄后一辰若系空亡孤寡破碎等煞定主出祖旺相别立】
　　支隔合冲二方此格多应自缢合兼河井两位犯者无不溺亡
　　【自缢煞乃戌人巳巳人戌之例若带金神白虎亡刼鬼墓空亡官符大耗刃煞领其死絶之地来尅其身废其用神犯其太嵗刑其大运准上文丙子旺水癸未东井癸丑三河带咸池金神羊刃亡神多主死于水中一云若带亡神起端因花酒惹事】
　　目瞆耳盲用神防切而死败尅身腰驼足跛福气衰頽而刃煞刑主
　　【用神被死败等物尅窃又临亡刼空亡大耗诸煞尅窃身者准上文贵气休囚勾绞空亡大耗无所倚托死絶之气出现沉沦旺乡之吉刃煞仍刑我日主者准上文】
　　鬼啸应知恶夭本亏非止贫寒
　　【鬼啸如甲人遇庚庚遇丙转转相尅之类有辛合其丙方可贪合忘尅如无辛来合不可言甲去生丙本亏乃凶神作党尅日家之气害年之干所以贫难少亡不夀】
　　天地具包藏之徳风雷遥激烈之声
　　【申亥二字明有力量酉戌用神得所正合此格一云申亥不露支神虚夹二位有贵气者体局不凡夘巳二位内有贵气柱中虚拱嵗运对冲空处必能变化发越一云拱夹穏处又恐刑冲太迫走了贵气】
　　拱将拱座并拱印必是贵人顾子顾母尤顾身自非俗客
　　【拱将谓本支三合如子人见申辰之例拱座谓对宫如子人即午之例拱印谓印绶正位如甲人子丑之例一説印乃库也又云印即干库兼若财官贵气有用或财官生旺之乡皆富贵造化生我者为母我生者为子兼自身三位俱无损坏往来顾盻有福益者为有福人也】
　　三位竒寳用官神流芳英烈四干天乙临华葢旷世清高
　　【时座三合谓之竒寳若官星居上无破无忌世代不絶芳名勲业人也古法不独论嵗日之干乘天乙之贵为吉月时干有贵人乘者更妙况临本命华盖生平不止无凶亦清高竒贵人也】
　　四面宣明旺相内廷食禄二煞若临夹拱沙塞威【青龙元武朱雀勾陈为四面干禄归元各占方位旺相如甲乙临寅夘为青龙丙丁临巳午为朱雀之类准上文亡神刼煞二位俱空闲而却各有拱夹者准上文】
　　金水文华而防萃土金阜富以成高
　　【金水二象若清无其余之气混浊其源者文采英华出类之格金土相生若各无偏倚得中和之气者似物渐长生意益高如此之象当作富贵之格或贵气和恊亦主功名食禄】
　　荣耀者木火有发源清贵者水木多顺序
　　【木火易于焕发有来处根源柱中生意或引嵗运故能扶引而荣耀所以人不知其有根气但知运上木火透发也水木清竒若其气不偏倚顺扶生旺带贵者必为翰苑清要或谏】
　　登金歩玉贵人头上带官星负笈挑簦学堂馆中逢驿马
　　【天乙头上有官星显露谓之官星坐贵主贵学堂乃日主生旺之位学馆为官星生旺之方临官之位亦同取用遇驿马在中无甚贵气者空有才学无成即入仕途亦多奔走道路落空亡更甚】
　　翰苑标名定禀乾坤瑞气薇垣秉政应拱子午端门【寅巳二位有力能合亥申乾坤又有三合拱者子辰能拱申夘未能拱亥若无杂申亥乘其贵气必为出羣之造矣子午一位或有正拱或有三合外拱如有贵气集上勲业名家人所未及丑亥拱子未巳拱午为正申辰拱子寅戌拱午为外】
　　魁罡才逢夹贵风宪提刑龙虎得以专职玉堂拜相【辰戌二位逢夹贵为风宪提刑者谓有威权振作也如壬癸逢巳夘拱辰丙丁逢酉亥拱戌是也又明见魁罡重集贵气同前防辰寅二位若遇正拱外拱有贵气吉神聚其上者妙合此格或见寅辰得气集贵旺相扶持无冲刑尅害仍得夘处有吉者同前防】
　　阴阳偏用贵崇极品之尊夘酉正门权辅领外藩之镇
　　【偏阴偏阳其气多是奋发风飞雷厉贵气若专旺相力重骤进极品者多盖偏气好争挺然不配雄豪力大偏官易于起发但是退速或非命尔若正官则穏随分迁擢无生杀之权夘酉乃日月出入之门户有贵气拱夹得用者合此或明见此二位用神集福有力无破者准上文】
　　嵗驾禄马带财官英雄超迈贵局日时乘徳秀才业峥嵘
　　【凡太嵗禄马二位宜系日主财官居上岂非英雄超迈凡贵人局在日时见徳秀二气者合主文章才业大噐秀防英杰之人也】
　　用拙而运扶枯鳞济水用强而运拙曲港行舟
　　【用神力悭或有气而被尅窃或隠藏而无冲合钝而不利运上却引生扶之气悠然畅意矣用神或有力或得时或情合若运中阻坏其气者东碍西撞不能顺驾纵有一时风便其柰何也】
　　运以支重为基嵗以干重乘气
　　【运之支神太过之物则宜抑之不及之物则宜扶之须要与当生支神贯穿防其本末乖顺何如若只详用神轻重扶抑者亦未善又论生气尅气运支至重次观运干战鬬和谐何似綂何柱中之物有情而言方吉流年与太嵗干神闗系最切一年万神吉凶之主日尅嵗则灾合则晦若有化有情则有好事所验灾福迟速仍察运中相摄如何须兼用嵗支刑冲破害上言无偏则可】
　　运驰行色用分何弱与何强嵗摄兵权势持情急而情重
　　【如日为身贵为用二者难以偏废日主为体贵气为用俱欲中和一説用神贵气如登程行李噐物粮草等件运即住脚公廨舘宇所泊之所五气贵煞何者引彼地理所宜或顺以参考其否防之兆吉凶二象运元未萌非嵗则不能激其兆惟嵗君最严最切至威至重持握特急势来则如战阵鬬敌迅速险大难以卒然救应议拟也虽铁闗金鎻其能拒哉亦有贵气为凶抑恶善乘机凑济莫测】
　　禄贵运欲显少壮宜兼旺地凶煞须从沉昧老人更喜衰乡
　　【一胞胎养沐长生冠带之地二十嵗宜行临官帝旺之运阳气强盛三四十嵗宜行衰病墓絶之运天癸枯竭五六十嵗宜行其中合可之义则造化取舎之道通变为言者也运中少壮合体固宜其贵禄凶神运欲沉淹老者宜行死絶等运仍不要与日主用神表里生意者诚为福运】
　　运气发源力穏方易成功时干化象求情行当领用【行运究考的验福祸亦是易事当逐官消息审其来意如运之发源在年月日时上空冲死败之地纵发不久发源在穏实住处可耐患难可享富贵福泽悠逺也行运之法取时干之化象者有体象化象二意二者得侣有情有类为象成用或行至运中扶持或旋造成其噐第一妙事乃虚中家传之秘有此极论引用余神之气最切宜取用生尅强弱】
　　蜚黄腾踏运开一路官星豹变兴隆年统平生财气【柱中带官星不若运运统摄官神得意歩歩荣耀八字中有财不旺虽见无情行运虽至生旺之处仍未奋发盖气或死絶或滞塞嵗乃尊严之君吉凶神煞之主流年或领财元或生扶财象或激开财库或遥合飞冲生旺之所或拱夹暗包财神禄马贵人之宫其财之旺由此嵗君统系豹变勃然兴发也】
