<!-- { "loadSidebar": true } -->
　　【戊巳秋生本用金水遇火则害用遇木则害身如此日生遇庚辛壬癸身旺两行功名人也若遇癸化合不利水地火地则吉丁乙不忌若全金用惟怕丙甲不吉如遇丙辰时宜壬透制及有寅字或支隠甲丙遇庚壬在干屏之行北发达一度入寅午运二仇旺起不吉若歳月丙居申子辰上虽无壬透子丑辰巳运干得壬癸庚辛去玷防用为财名如无此西行亦颇可遂意若丙有庚及申露或隠寅无制蹭蹬人也运入午寅重则危轻则病非尅伤若丙年丁月连见及丙甲俱见小人如无所忌两行发达亦忌丙甲岁运大利辰巳子丑运若岁时遇丁作印绶逢癸丑正化伤丁则贵如两癸争合宜行戊地两戊争合宜行癸地若辛露怕见乙俱忌财多有官亦嫌丁辛在内虽不为害迤逓害地不吉若印旺俱入怯疯之病尅妻害子若生九月遇甲寅时则是一格宜临冬首如庚申时近冬无玷破及火木亦福亦有化印格之拟巳上七月见卯未日又见甲戌甲子乙丑乙亥时互见官煞富贵不宜透庚如庚居寅午戌上亦无害此非正气官煞惟忌财多若用金水不宜见木生八月遇丑亥时叠见乙多皆富贵甲戌甲子时亦要煞混方吉以虚官无实用也若壬申癸酉时则是一用不宜见木九月生亥卯未遇巳时亦可言吉清者贵遇合不宜露煞从合亦贵坐煞亦妙惟混不吉若庚申辛酉等金为用宜见官印亦主利禄受木破者不吉忌行火木及午寅运如用官煞行戌午运及木用入墓用金败印者忌行午寅木火岁运如得时上一煞身弱不战尅者许登黄甲战争者称意中亡】
　　戊巳冬生财利濵柱中金水喜相亲水金得局空枭煞贵比班超富季伦
　　【戊巳冬生遇化则是一格不忌官星更怕枭煞若弃命就财又是一格戊日庚申时无火木遇申子辰无火木主大富贵若戊申日遇金水或壬癸时亦是化格不忌乙木如此者大贵畏行冲提折刃若遇甲寅时作煞论可许功名年月见甲及金相攻不吉遇庚辛金为用原有丙辰之玷行壬癸子丑辰巳及遇申酉方亦当称意一度行寅午戌丙甲重则危轻则费患尅伤巳日遇子戌丑亥时又一用见卯未忌透金水若申酉时为用亦可言贵不忌甲忌乙亦忌火木中行如戊日合得水局弃命就财合禄化火四格无煞破皆富贵巳日从木亦吉　己日丑月透金伤官及用财二格行金水申酉巳辰方吉用时上一贵亦可言功名】
　　戊日申时金水生更兼水局禄财成如无枭煞来侵格职位崇髙莫与京
　　【戊日秋冬金水旺局遇庚申时合禄格不遇枭煞之玷及戊申日主大富贵夏生有水木金制合亦主大富贵享用春生难言】
　　戊干合化在秋冬遇癸逢壬化始通火地财名功业就最嫌枭煞两相逢
　　【合化格见壬癸为然行火地吉见两戊亦不妨怕丙甲巳其丁乙轻无害如丙辰时水多壬觧不甚为忌】
　　戊日如逢甲寅时却从煞格莫拘疑运宜木火通名利金水屏干入是非
　　【戊日寅时生春夏宜制则贵生秋最怕庚露木衰乃秀而不实冬阳近木进气制稍无忌亦不宜多行火木运功名如伤官合财格此寅时为战不吉】
　　戊申辰子日时同金用壬连水有功辰已丑申为美运午寅丙甲主贫穷
　　【戊日生如坐申子辰及时亦遇天干庚辛透出富贵运行庚申辛酉子辰丑巳之地可云遂意若行寅午戌丙甲不吉甚则死】
　　戊日秋冬两様之偏财时见最为竒伤官岁月嫌枭煞丑亥不如子戌时
　　【戊日秋冬宜见偏财为美丑亥二时天财入化格贵有玷折不及子戌二时偏财为吉忌煞官多与前同戊巳秋冬遇庚辛透为用行金水方发财支宜申酉巳丑壬癸申子辰俱吉遇丙时有水制亦吉行金水地不妨忌枭丙申有根行入子丑辰巳申酉运俱称意丙甲午寅运不吉戊巳日如用次则从木论官煞清行吉乃富贵用金水忌甲丙寅午戊岁运轻则耗非重则危殆】
　　巳临卯位透官星木火重逢事业成顺得南方人富贵水多金重更无情
　　【己卯日生卯或寅亥未月遇甲透从火木旺乃白手成家如遇金水重重渗洋日主金重破木怕行午戌子运及流年时主之地不吉】
　　巳生季月旺身时不遇官煞旺何为命有财官如被刼运行金水木乡竒
　　【巳生辰戌丑未月不遇官煞空旺不吉若遇财官之夺秀而不实行木金水地倚运亦发过此仍旧】
　　巳亥日逢乙亥时岂宜丁火柱中期运行木火尤堪美金水重逢不是竒
　　【巳见重亥丁为巳枭亥中壬水渗洋不利宜入火木则吉若行金水运争战不条不化如在秋冬入东南则发午中一咎辰丑戌宫一碍】
　　巳生辰戌旺根荄木破重重芽未衰制运更愁驱煞起煞乡无谓就降猜
　　【巳生三九遇财官本是一吉若见煞多安身身宫不弱煞与身和可言富贵清者堪登科甲若行制乡击驱其煞不吉行入煞旺方亦莫以旺煞论若支遇卯木更入火木则吉行金水不宜忌煞入墓及午戌辰土燥焚木岁运如逢轻则伤尅重则危殆】
　　巳生夏月用辛庚遇水西行事业成酉丑喜连申子吉如逢木火病非生
　　【巳生夏月火藏木泄若得庚辛透壬癸及有申子酉丑运入金水地发财但见木一位便破格忌午寅戌运此乃无中生有之竒行金水吉】
　　巳日如逢戌子时节当官旺煞何疑丙丁火印来相援木进何愁金坐支
　　【巳日遇甲子甲戌时合化宜卯未日支不谓官煞混若官旺或两甲两巳俱是富贵若被拆合分金无配及庚申金有根皆不吉若金坐寅午戌局中有木不忌亦宜丙丁火印】
　　巳坐卯未逢卯月天干透乙身更衰弃命相从翻富贵如行旺制便生灾
　　【巳卯巳未日更坐卯月又透一煞乃弃命格不宜丁巳重见若遇制地旺地是非竞起不遇所忌发达功名】
　　巳日如逢丑寅时身衰宜印贵无疑行来木火愁金水四季生人各另推
　　【巳日用时煞春不湏印亦同弃论若非春月纯阴俱偏亦不忌枭秋生遇乙多最宜亦要正印冬怕水多行入火木俱吉如遇丑辰午戌运专防岁防碍此运有咎非尅伤为忌身弱煞旺吉若财多更透金水及用入墓称意中亡】
　　巳日如逢戌子时财官叠见最相宜若生季月多财禄身旺用衰作别推
　　【巳生辰戌丑未月日本旺若叠见甲或财利禄之人如化土生正月坐卯未更吉怕制合及寅破忌行午戌辰丑乡】　如己丑甲戌己丑甲子二品武职　甲午甲戌己巳甲戌富贵清髙　甲午甲戌己巳甲子巨富纳贵　辛巳壬辰己巳甲戌富贵轻
　　巳日秋生本用金干头却喜木森森乙连三四皆为吉遇甲相成入翰林
　　【巳生秋月本金时若不露庚辛为用见一二乙字乃煞食前煞后遇丙亦吉行火木地富贵若座下未卯更遇两甲亦主功名若庚辛巳露甲乙再见互相攻击反害忌行木火稍遂金水宜详之】
　　勾陈得位号髙强木火虽宜忌火昌四柱若无金作梗一生名利入嵓廊
　　【勾陈为土得位乃逢木之谓如戊寅己卯己未己亥日更坐亥卯未寅月方是柱有火不怕庚辛遇木火运主功名若火太旺焦土焚木不吉】
　　论庚辛
　　庚辛春月正逢财最忌干头比刼来官煞要分嫌混杂身强用吉乃康哉
　　【庚辛生正二月本财遇官煞只宜独见不宜混杂要身强用吉为贵　庚生正月财旺煞生透煞只宜煞不宜再见官星无壬癸戊巳并见日主旺运行吉地可言功名若身坐子午遇丙透又逢丁位无戊巳壬癸运行子戌午方为咎若多遇合冲刼财多身弱秀而不实又怕寅午戌及枭食岁运殃祸速至如庚坐辰遇丙或丁不防火木及刼则吉二月同论二月庚辰日连庚辰时或庚辰月及间寅字乃是大格否则乂宜丙丁为官煞遇印之论此日亦有用伤官者须细详之若庚生春遇乙乙庚合化另是一论大怕身轻财多身弱遇刼及水局水多盗气火局销镕驱驰病弱之軰　辛生正二月或透一丙不宜壬戌癸亥壬子壬申岁运及柱中傍位再见有丁却不忌壬运两行俱吉若官煞互见无去配作混杂论如遇地冲刼财太重行火地亦可水地不吉两月不遇火亦是营利之徒清者防名难作贵论若寅午戌时成一妙也若水多原本是财生煞见水屏火不生皆不为贵中亦有沽名钓誉者太泄困乏若刼财多入南颇可带火则发若无水刼经行亥戌稍可酉申不遂若丙合辛只一不遇破富贵壬辰时亦有一用其余被刼官煞及金破水泛俱作下论运行火木之乡颇宜再入金水无望　辛生三月是印格喜木火亦有伤官格论稍不忌水余忌如之】
　　庚辛夏月两分评遇煞逢官各有情庚遇亥壬煞喜制辛逢丙合利名成
　　【庚辛夏月两干不一庚生四月本煞五六月或遇巳丙及寅午戌皆煞得壬亥癸水制之无官混格局清者贵次者富混坏减论无制平平五月午多见巳亦煞皆要亥子壬癸制伏戊巳佐助皆拟富贵无则患难困乏六月同论　辛生四月乃正官格遇丙合官遇丁为煞俱作贵论行西北得时用官忌壬亥再行见攻冲必祸用煞不忌得巳午未时为妙岁运同五月煞印在支亦不宜透透则宜制如辛亥日巳午未时亦吉遇壬无害旋入金水之地欠佳原无水行水亦无害如辛未辛卯辛巳等日遇巳午未时行入财官方堪甲第魁选有玷减论　六月宜火木宜向火木运行忌壬水旺地不妨癸水若不遇火木遇水土刼自旺更行金水官煞混杂太过无制俱不吉运忌丑酉亥乃官煞投墓轻者非破尅伤重者尤甚】
　　庚辛秋月太身强卯未逢支乃吉昌庚遇午寅宜见水辛遭丙众喜非常
　　【庚金七八月遇煞最吉坐寅午戌见官煞宜逢壬癸及印行南运吉无行南太过不宜九月遇官煞清者富贵亦宜壬癸水若火局火盛无救行水遂意行午寅运则灾生秋絶无火木气不吉若用壬癸为引领无戊已破行水地亦拟财名　辛金七八月遇丙二三则吉行水地发财若孤立一丙乃小人也如无丙遇丁则不宜重以煞多则咎如无火气坐亥卯未得甲乙木局行南大发午未时可拟贵九月遇丙合不遇丁乃是一格可云富贵亦忌壬亥如有戊巳救亦吉若用煞只宜煞怕官混行火旺运生祸有官防木成局行火木运发达】
　　庚辛冬月作伤官丁丙无逢金水寒甲乙相连分上下称心更要识悲欢
　　【庚辛生冬月遇官煞皆拟富贵如庚生亥子遇两官两煞一官一煞俱主利禄飞禄夹丘亦吉如无官煞宜见财星原无行财官煞运亦美若金水自持更无格局用神及无木者贫寒辛金一煞清者富贵若丑亥时乃飞禄如遇丙亦吉若虚露丙亦不济事如辛卯辛未日得木局及寅午戌时引火纵无干火行火木地亦发若枭多无火木隐露行火木不吉丑月乃印也遇一煞则吉官轻者宜行官旺方若木局行木火亦主白手成家土重则埋水多则沉宜细详之两干无火木更无格用则不成器其夹丘飞禄怕行官煞方若巳酉丑局无格遇辰巳时行水地金地亦作上命论】
　　庚生四月巳多逢壬癸透干作制功南北两行皆富贵却嫌戊甲在其中
　　【庚生四月遇巳午多宜见壬亥如遇丁混有癸皆主功名如透丙或见戊甲及官混无癸破之又无壬亥减论】
　　庚辛七八比肩来格局无成又没财水用北行为利禄逢财争竞一时灾
　　【此乃用水庚日壬午癸未时辛日壬辰癸巳时外己丑己亥时皆比肩更无火木以自旺日为用乃逢戊巳行水地发达若行木及见甲乙柱原比肩多庚辛无财遇财争夺不可以见财为吉论】
　　庚金坐午又为提丁巳齐明両可宜干支无丙来杂混水絶肩多作富推
