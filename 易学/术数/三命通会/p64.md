<!-- { "loadSidebar": true } -->
　　烛【神经曰】日被时尅莫相对终是艰辛病祸纒金木战兮忧病骨水凌火气眼生烟金水死兮为风癞土多水少败丹田土遭木尅脾胃弱火胜金残血里眠水深金重逢水厄遇水定敎落深渊水少火多应受渴火多土少语狂颠水若深兮火若明水满火明夀难延金絶切忌四肢损土多带火受忧煎木若盛时应蹇塞更须仔细辨根源
　　【广信集云】凡命禄对冲一辰如坐命宫或疾厄宫主人手足有缺身体不完六厄亦系名曰互战辛夘日时名曰白虎闭目火年必损眼其余辛与夘字者亦忌之【壶中子云】金衰火盛呕血不尔脱肛水竭土盈病癖忽然耳瞆【沈芝云】破碎羊刃招痕疾疾宫六害还非吉日时累犯旺鬼凌无气空亡纒病卒【又曰】月隂滛泆忌相逢隂命须忧带下通月水不调縁好事男儿痔漏及肠风【月隂月煞也即寅午戌在夘之例】
　　凡欲推疾病灾厄先看禄命身三等大小运如何若三命无气禄马败絶但得禄财命财旺相亦不至死若父病推其子命如子命遇孤辰寡宿防门吊客及白衣煞临命其父必有不可救之疾夫妻亦准此推
　　论贫贱凶恶
　　凡贫贱之命多无贵气或五行死絶支干闲慢不相干渉或禄空亡大耗尅身天中临日或五行死絶又落空亡或一位上聚诸禄马生旺却天中临之或有他位来刑害至于气散或福聚处不能独立被众位分擘其福或驿马尅身或刼多逢尅制或辰戌丑未相尅五行无气而不激位位逢合或不合不冲上下相异其气或干支错乱隂阳偏枯八字无格扶持九命有刑驳杂或先逄生旺继逄死絶或化气失时本命无气或假音殃尅主本倒乱父子乖违以上此等之命俱主贫贱【又云】贫贱之命常用建禄食神为救神命中有此二救虽贫不至困饿虽贱不至奴婢一遇运发却小小称意运过仍贫贱也鬼谷遗文有刑聚败极甲甲得丁己巳夘己巳之类四柱不收甲子得丙寅丁巳辛亥壬申之类五形未备甲子得庚子己夘癸夘之类一方前后如木命人得己丑之类柱得隔角如辛丑得辛夘甲子得甲戌之类皆主贫贱
　　凡凶恶之命乃命与五行无气而又相尅或支干乖戾刑冲互相凌战带煞或真冲刑气散或官符大耗刑尅本命五行死絶全然无救或官符尅身两木相刑冲或见辰戌魁罡相冲全无贵人驿马相助或五行死絶相尅处见天火水溺白虎自缢等恶煞或五行皆旺却位位相尅气散或交互见空亡孤寡或岁破白虎羊刃等煞或见天中大耗刼煞亡神同宫重叠相尅或柱多隔角带煞或日时刼亡并煞尅年或悬针倒戈金神七煞羊刃等煞重重尅本命或刑聚败极四柱不救或四柱相刑更临虚废之地以上此等之命俱主凶恶
　　【又曰】凶恶之命常以贵人三竒华葢夹贵为救神有此虽见凶神不至加害大忌五行闲慢而无建禄食神三才刑尅带煞而无贵气相御则其贫贱凶恶也无疑矣
　　论夀夭
　　夫修短之数大抵生旺则夀长死絶则夭折譬如根深者蒂固源濬者流长亦理之自然也凡命月日上逄生旺时上虽有死气不妨如月上死絶日时上虽生旺气不甚雄葢生承死絶故也月日生旺时上死絶夀不过四十五岁月日死絶时上生旺死在三十岁前更有凶煞五行凌犯必为殇子常以月管一岁至三十岁日管三十一岁至四十五岁时管四十五岁至一百岁或生旺或死絶逐限详之夫人气聚则生气散则死若气遇二运太岁防集在死絶衰息之乡更太岁刑尅与灾限相应者定死各发在身无气月日时上
　　凡命中有生旺多又不犯煞应是少疾病善终死于一念之间若死絶多带刑煞重主憔悴苦楚之灾或久淹岁月难瘳之疾凡旺运中死或禄上死者主称意中卒老人行年生旺死于苦楚葢生旺则尫羸淹久少者则死于善疾命中是亡神大耗重叠死须破尸
　　凡天千生旺不损尅者夀天干败死有救助者尤夀天干败死相贼者夭天干生旺中有破尅者尤夭
　　【命铃云】凡欲知人夀命长短但以本年纳音观其刑尅若生月尅命即多夭折命尅生月主夀算延长假令癸亥水命人四月生即无夀以戊癸之年四月见丁已纳音属土土能尅水是生月尅命又癸亥人四月生为禄命絶处故无夀如癸丑木命三月生即有夀以三月建丙辰纳音土木尅土是命尅生月设如凶煞下生亦为身制煞又癸丑人三月生为禄命库墓中生多主有夀但三十岁以前常有患难縁前有絶乡运后有死病歴尽衰乡运到旺处故主晚福
　　【玉门关集云】凡夀以生月定之生月居支干纳音旺处及五音相生不逆日时并胎皆得数不相刑尅者主上夀【玉霄寳鉴云】人命有夭夀朝元乃纳音居死絶之地而有真五行与纳音比合居于生旺之位是也假如乙酉人纳音水已败若得辛亥丙申则丙申真水复生于申此类主享眉夀如乙亥人得癸亥戊寅之类亦是子平以印绶重逄者夀八字停均者夀六格犯增嫌者不夀余验人命信然
　　【珞琭子云】若乃身旺鬼絶虽破命而长年鬼旺身衰逄建命而夭夀就中裸形夹煞魄散鄷都所犯有伤魂归岱府
　　【壶中子云】死絶依前生旺命曰返魂【乃死而复生絶而复旺于本命之位】丘墓坐于本命其名絶体【墓处为丘丘处与本命同一方】
　　【又云】夀处伤残本命必逄三合【如本命金而逄己酉丑之类】
　　【壶中子云】顔囘夭折只因四大空亡【甲子甲午旬命无水甲申甲寅旬命无金若只见两重流年大运遇一重圆之亦是】
　　【沈芝云】建命须知夀延长如丑人见子子人见丑之类如遇滋助无尅多长夀
　　【李虚中云】凡命带长生多者防有夀须本家纳音旺者谓之长生见尅制则夭凡禄马贵人徃来在生旺之地兼【原本无字】死絶之气者虽早发亦早死然须在乘旺之地方为福余且徒然若时得力则晚发而夀长【古歌曰】夀筭幽识者稀识时须是泄天机六格内有憎嫌者岁运逄之总不宜【又曰】夀星明朗夀元长继母逢之不可当宠妾不来相救助命如衰草值秋霜【又曰】丙临申位逢阳水定是天年未可知透出干头壬癸水其人必定死无疑如乙酉壬辰丙申癸巳果凶夭
　　【理愚歌云】要知天筭得遐长五行生旺最髙强旺鬼尅身为短命禄财无气亦为殃
　　【神白经云】火忌申酉亥【甲申乙酉癸亥】金嫌亥子丑【乙亥戊子己丑】水土寅夘巳【水忌戊寅己夘丁巳上忌庚寅辛夘己巳】木怕巳午申【辛巳甲午壬申】更若逄隂鬼夀筭永不停艰辛久住世发即祸来寻若人逢此地不请怨天文谓之人过鬼门气度萧关也【又曰】鬼限生来有所忧欲知人死向斯求金哥出去休骑马火弟归来莫跨牛木通防蛇须逺走水逢鸡子也堪愁土人更切防猪兎难保年光到白头【即小鬼煞中鬼关煞又曰】受气重重鬼莫临四柱交加岂可亲时兼本命还相遇富贵之中夀不存
　　有冲夭煞【歌曰】生日对时人短命生年对月亦堪伤此是人间短命法人生值此少年亡【如寅年申月午日子时又月与时对更被时尅者是也】生日对时人促夀时日相冲夀不长四大空亡难保守定知恶死路头亡【余见时日对冲者多尅妻伤子不短命恶死亦有促夀者四柱并详之难以对冲断或云冲而不破无害】生日对年须可叹生时对日亦堪伤那堪生处时同岁二八风流夀不长【如甲寅年丁酉月戊申日甲寅时不出周岁死信然对月者亦然】有短命煞【歌曰】猪防无良犬战牛鸡声催促夜行彪龙羊蛇兎不相入巳午无人到白头【此与妨害中隔宿同例三命铃作夭年煞主夀不长多遇防祸若身能尅煞则可免】
　　有急脚煞【歌曰】甲乙申酉见阎王丙子亥子切须防庚辛巳午如风烛戊己寅夘亦重伤壬癸辰戌加丑未永别浮生入鬼乡【广信集作天鬼截路空若甲人见申乙人见酉生时带着支干皆有者定夭如甲人见庚申之类太岁与大运逢之多主孝服更与小运并主夭】金人沐浴火木胎土死水墓四季裁命有限逢为再犯阎王急脚送书来有截命煞【歌云】人命归前次一支子生须与丑为期三逢必定遭凶死两见须忧血渍衣【若子生人见丑各于本命前一辰是】有推命煞【歌云】命后一辰不宜见两重见者渉疑猜三重在外中年夭五百年前祸必来【若子生人见己亥各于本命后一辰是】有五行满数【歌曰】五行生处定隂阳日月平分两位当【凡月一至十五日为阳十六日至三十日为隂】六日初生名甲乙【初六日木生至初十日满】丙丁依次火为强【十六日火生至二十日满】壬癸水流相注定【二十六日水生三十日满】从兹生死不乖张【假如己亥年九月三十日己酉丁夘时其日值水满年是己亥日是己酉其水被两土所尅此人夭夀】
　　有隂阳二极【歌曰】隂阳二极君知否男女皆从本命数男逢九位女三双位位相逢兼顺去大小两运气全无到此须知身死处两运有气则无妨合致一年灾运苦【男以本命顺数至九辰为阳极女以本命数至六辰为隂极】
　　【源髓歌云】木水遇巳金逢寅生火生金伤本身五行命里皆防此遇者知非鹤发人
　　以上诸説须尽详之先以五行生旺死絶次以格局有无损坏然后考诸神煞而以流年太岁之蔑不中矣【或曰】人之夀夭禀父母父精母血盛衰不同故人之夀亦异其有生之初受气之两盛者当得上中之夀受气之偏盛者当得中下之夀受气之两衰者能保养仅得下夀不然多夭折虽然又不可以常理拘泥论也或风寒暑湿之感于外饥饱劳役之伤乎内岂能一一尽乎所禀之元气而终其天年也耶知命君子要在修身以俟之而已
　　论女命
　　或问妇人何利利在夫星夫利其妇必利夫困其妇必困妇人从夫先观夫星以定出身之贵贱再防子星以察晚年之荣辱官煞财得地夫利也食神得地子利也夫利则出身富贵一生享福子利则晚年厚养褒宠诰封然亦有旺夫者以食生财财生官故耳反是则否女命以尅我者为夫我生者为子皆要得时乘生旺之气若旺气只聚于时亦可用官为夫不要见煞用煞为夫不要见官一位为好有两位官星无煞以杂之四柱纯煞无官以混之俱为良妇更得本身自旺尤佳但旺不可太过食为子息引归时逢旺再得二徳扶身乃夫贵子荣之命不宜身旺重叠暗藏夫神及伤官七煞魁罡相刑羊刃太重合多有情皆主不美岁运亦然看有八法八格须细详之
　　纯
　　纯者一也如纯一官星或纯一煞星有财有印不值刑冲不相混杂是也如【一命】癸巳戊午辛酉丙申本身专禄旺不从化辛用丙官为夫星五月火旺夫徤丙用癸为官坐贵见戊为食同归禄于巳辛金生壬水为子引入申时长生之地天干癸戊辛丙水火既济地支巳午酉申拱夹财库所以嫁夫为官而食天禄夫荣子贵之命【又】癸亥甲寅丙戌甲午丙用癸为夫临官在亥甲为印坐寅建禄自身坐库己土为子归禄于午居时子息之位甲木为已土之官四柱纯一不杂故主子贵防余仿此推
　　和
　　和者恬静也如身柔弱独有一位夫星柱无冲破攻击之神禀其中和之气则为和也如【一命】壬辰辛亥己夘己巳己用甲为夫亥乃长生之地得天时地利甲以辛为官金生于己巳以金为子亦生于已谓之夫得官星子得长生故主益夫旺子虽自坐夘支为煞有已中庚制为去煞留官之论女命之贵也【又】丁丑壬寅丁酉已酉丁用壬为夫甲为印乃夫之食禄丁酉日贵生已酉之子壬水得已土为官主夫贵已土得甲为官主子贵酉中财旺荣夫防子之造余仿此推
