<!-- { "loadSidebar": true } -->
　　记取禄賔爲用细观马将爲元
　　【遁禄上之干名为禄賔如无年禄须防遁至禄官干神为用主禄最切却防日辰用为何神也马将亦如禄法譬如丁巳嵗丙日马在亥遁见辛为丙日之妻主道途方外所娶却分贵禄财官凶煞轻重言之】
　　用象契合要防妬争贵气交通切观分夺
　　【用神本与日干作合有情有气得侣或其明暗中有比肩一争一妬遇而不遇用神自家之神争妬者一体防法嵗运同凡贵气专用则可两处三处分用便是众人之物不惟平生多起分争之讼自家财产亦为比肩所擘彼重我轻更甚】
　　财官只倚日辰亡刼须参太嵗
　　【日辰只取财官为用最为亲切兴衰旺絶相生相尅却与嵗家如何统摄其行藏祸福极验亡刼二神一年至重之恶煞也须凖嵗君推参各有进退吉凶一十六般所致行藏取舎之道已録于前】
　　贵有等降明轻重富有高低分厚薄
　　【察格局体制如势意猛烈主本雄健贵气互换往来凶煞辅佐得所不致气满无去就第一义也二用神至切至清无破无坏格局斤两相等而顺三福神有情化象得体四本等财官有用运遇扶持不絶五所喜之物时上与运中扶持所恶之物时上与运中制驭凶处兼有徳神吉处每有焕发一大富不在财神之轻重大概亦有贵气俱全者不过防气厚气壮但中间欠清纯之象二精神有助闲神颇多日主有倚印食财神三者至切三禄马扶身日主受气胞胎絶处财宫有用或遇生气但流逺聚象之气不广四库财有拱或露则要气厚得冲得刑财印食神三位一位有用日辰但拘切自专贵气散漫详之各有高下明矣五带刑尅或尅我之物系财星生旺之气或财神禄马贵人之气】
　　贫贱而寿延富贵而年夭
　　【一应用神尅战无倚又兼休囚无用或临死絶驳杂独身得中和之气运引而不偏一身临胞胎死絶受气之方不带福神行运不能害者或空亡破碎元辰大耗六害鬼墓金神白虎死气刃煞交并归局独有一印绶或一食神有力行运引而驳杂处不絶者准前文一福神往来得势自身旺相嵗运显扬太满而倾者或欠转生之神或尅我处竟无去就或一空陷之物刑冲我聚气之所一本象与化象皆得用神为福左右逢其源其身却化而不化根本不穏者一满局贵气身弱不任嵗运尅战日主准上文】
　　闉实亦由于火土
　　【火生土意最良最实气象自然固聚必是敦厚务本利名安享处世游优却非驾空建功立业者】
　　流行俱借于根源
　　【大凡流年运限从容不经风波成败者盖由根基元有得力贵气引行嵗运赞助不坏有所凭藉也】
　　聪明无非徳秀晦懒总爲休囚
　　【徳秀如申子辰月壬癸为徳丙辛为秀带此多是文业通达聪明晓事之人余局例此休囚废死者天时也死败墓絶者五行也如满局俱带此等气数一生谋望无成退悔藏拙若兼孤气出俗作林泉人也】
　　偏气俱强而鄙俗本源失托则漂流
　　【如八字纯阴纯阳柱中因欠合神财宫等贵用神既偏且强又能刑出冲飞之物来者皆为偏气所致虽豪亦俗非俊秀才噐矣日主象则无党可就气则无贵可乘柱中多系闲神慢煞兼有刑尅冲窃散漫之气此等懒散驰逐多谋少立】
　　气如猛烈害物伤人象若纯和无操无纵
　　【势当天时之气勇猛刚强若更带金神白虎刃煞刑害之神凶则为强盗刼掠善则屠侩活计终亦杀人害物恐亦被人杀戮也临事有防机变通利皆由凶煞之神不滞不塞辅佐用神有以使之然也若柱中象数纯和柔善气实则无纲常伦序之能虽有用神亦难也矣】
　　轩昂呼应原凭刃煞之威龌龊财丰尽带库墓之气【有贵气无刃煞辅佐不独临事无威勇作为殊欠相应合也有此刃煞扶贵必能做事立业果决有防有人名目卑微却发财禄乃库基中杂气财官印绶亲厚有益于日主况嵗运扶合】
　　身强露刃翻宜聚敛营营干合多偏倒乱精神渺渺【身强力健柱中暗有财源之意若见刃露本为刼财但我力既专财神有情反宜刃露盖我能执夺归敛其物也此等格调悭吝干蛊善能聚财若柱中嵗运有刃旺之地未敢如此议防须别详之干合多偏如乙见三庚二庚合者岂惟气不得中亦自偏枯倒乱纵化得成象亦未成全美不过三姓同居两姓合活接李换桃人也】
　　独爲煞布众辰虚张声势一种贵由三处分散英灵【煞本不聚若只一位之煞布向诸处力自轻疏不至谋多遂少有口无心过望大节力小任重一件贵气精专为竒若二三处皆有如密云不雨秀而不实或空贵无官多学少成】
　　平头带来针刃岂无伤残勾绞并至亡刼寜惟狡猾【平头乃甲丙丁等字様引悬针羊刃刑害日辰一云日中带煞带华盖主妻先嫁人或残疾或愚钝一云率因事而结婚或有貎必淫如巳人未日或己亥己夘己未一云日时羊刃爲贴身刃妻有生离死别一云互换悬针主带疾及官刑并恶煞自刑立见女人亦然勾绞二神主狡猾破败吉则立威若临亡刼必凶况不和于日主者乎】
　　财居库地身入衰乡性能鄙吝气亦猥慵
　　【财神遇库闲藏既欠刑冲开激况身弱者此等之人度量悭鄙噐宇少豁达也】
　　木遇学堂火临生地文既精华志尤倨傲
　　【木火文明之象居生旺之位主文学疏通才能雄健但木火炎上之气为人不顾细节不能屈下倨傲骄忽】
　　播徳望之声名敏智谋之才畧
　　【贵气有助干有力天月徳辰及天乙互换来往主聪明雅望兼借空亡刑冲得用准上文煞刃扶贵象有制伏得中日干可以驭伏准上文又云水带贵气有扶助有隄防才畧机变智谋过人】
　　财源拘局街头库店经营窃气无凭化外江湖奔走【格局不广噐宇不充但有财源助身一二支伶俐生扶而局于纯粹之噐兼库神得用宅神有情者准上文又云食神或印此例同防凡泄气之神汗漫滔滔之势逺而有力聚而无依准上文】
　　江湖泛泛兮风飡雨宿罗网蒙蒙兮利锁名缰
　　【亥子为江湖若系财官禄马用神其气泛溢者多致道途生计披星带月其水泛泛其马刑冲方防辰巳为地网戌亥为天罗全者用神其上失地五气不能成象则利名碌碌无成如尘埃所罩昏雾所迷嵗运并临仍与日干尅害者夭亡】
　　水火动摇是非林里立身木金和恊义礼门庭发财【水火乃人间之动物犯此格多惹是非唇吻凡立身为事每于閙里出头鬬喋之中着脚若吉则有决防之机凶则有不雅之号金木无偏倚气和得中阴阳相配相济者必务本实我若尅彼专当获道义之财若交错无情主被客凌者主不义人损我无意中之财或被不义事寃屈折辱】
　　驿马得我尅他生尽发外邦之禄空亡有物明气见每膺无意之名
　　【遇马上之干日主能尅或马位有物生我者多是逺方外财发越或出外于邉境得财禄空亡为凶败之所若有喜象集来如金火喜空乘旺爲官贵等神有情者合此格局】
　　身虽食禄家计贫寒库有余财名目卑贱
　　【八字体段轻清官神乘贵地支或破其象休废其财却又入死絶等处不带墓库宅神之贵宅神仍冲破者准上文贵气落空亡用神入死败处仍无生意其咸池沐浴白虎空亡却有拱防柱中惟财库或财神专旺辅日主有情尅助者准上文】
　　嵗望阙门当近朝堂之职气冲第宅难依祖业之基【太嵗对为阙门有拱入格决主食禄职任皆近于朝堂要路之处嵗前第五位若是被冲更与日主非贵气生扶綂摄者决主祖上基业离破不能居住若乘官符并亡神主为官防没抄封犯破碎刼刃毁售必矣】
　　二位不宜亡刼拆屋售田四仲若犯咸池贪财美貎【嵗前第五位为命宅后第五位为禄宅命宅为第宅家舎禄宅为田庄邱墓若带亡刼主平生爱费财造屋置田却主破坏况与日家刑冲害刼破尅乎子午夘酉全古谓遍野桃花又名亷贞沐浴又为暴败桃花带此主爱风流艺术性巧情急是非中立身与日刑冲尅窃方准忌水主淫兼贵煞轻重言之咸池沐浴慢】
　　马上空亡每遇异路之财帛天中禄位常招憎号之声名
　　【马上遁干得用遇马上明干助我或作财元或马坐财生旺之地却坐空亡有意多外方出入获外方财禄或常招别门无心利禄异路言非本等之财也天中即空亡带禄若衰败者准上文加白虎在日切或招人传之恶名况水火象并咸池桃花乎】
　　邜酉好迁移门户巳午当感梦生胎
　　【犯夘酉字在日时好妆饰堂亭迁改门户带马则常移居止胎时加临巳午带年禄和谐其日主者主应父母得梦生产】
　　旺刃不兼余煞偏好异端亡刼更引他神只图豪饮【旺气羊刃别无余煞者刚亷正直武勇爱笼养打捕起扮社火之类带学堂官贵别详亡神刼煞羊刄多聚更与日不和恊狼飡鲸饮逐日醉饱一任风波落魄无成矣】
　　桃花簪主恣风情破碎朝元宜落魄
　　【桃花簪主如夘人见寅午戌酉人见申子辰之类又谓倒揷桃花为人风流倜傥却有贤而不贤也与日尅窃方准破碎朝元如酉人见寅申巳亥丑人见辰戌丑未之类亦谓面头破碎尅窃刑害日辰主狡猾命夭轻则不能起发而贫】
　　官符落在天中语多妄诞空亡却临天乙性好讴吟【官符即亡神也在空亡中与日尅窃天乙贵人在空亡中与日尅窃各准上文】
　　才伤用气抱怨嗟呼重驾身强妄爲狂荡
　　【用神当生纵无伤动倘若嵗运来尅必须得意中反成失意故嗟呼生怨矣凡身旺之人即如饮酒醉者欲其无狂不可得也或又遇嵗运重驾气强自然所为淫荡狂妄兼破财产家业胡做胡为柱有驭制有倚托别详】
　　白虎兼刃骂杀时人华葢自墓享于清福
　　【白虎同刃乃白虎与飞刃羊刃同宫与日刑冲尅窃者如此一云若在日时上尅年者娶妻鹘突不然妻有异症因服讼促逼结亲则可其妻亦爱讼人也华盖自墓若自生旺又遇嵗运与日和合成局极受清高之福否则为僧道九流如庚辰不能自墓只是村巫或为粗鲁手作人一云华盖带墓有气主福夀但不至封爵之贵或为僧道名望人若带鬼咸池非艺人即村巫也】
　　禄命二神相激鼓舞作爲贵煞四位相承聚归取用【前法禄命二宅若犯激作刑冲尅害看吉凶之意何如与日不和应验如此盖禄命二神实系冲命左鼓右舞之气使然也或贵或煞二重三重兼并一辰上者况柱中四位各有吉凶之神要分聚在何位最多以较长短寅申巳亥无长生则凶】
　　水火之象轻清则文章异术刑冲则道徳禅门
　　【水火乃坎离之神有既济之造化其中气清则文章魁众轻则术业异常空则仙风异质刑则道法鬼符尅则禅宗空寂野衲宿縁究觉悟专论日辰格象轻重而言】
　　金土之源气老则财库楼残嫩则经商手艺
　　【金土之义有以贱生贵之功气老则成就其物盖宜于富藏墙垣第宅庄营之壮观由此而致也或衰气残絶或初新气嫩若非经商买卖则手艺工作之人】
　　华葢墓神天月徳合泉石家风休囚日徳死絶败生尘埃庶士
　　【华盖墓神天月徳合三件循环于柱中者必有水邉石上宿縁办道求仙至意日徳若休废虚有其徳名矣况又干音有死败等位恶气空亡来生助者不过碌碌一寒士尔】
　　十恶大败若真贵为将贱为冦囚死空亡若聚生者道衰者僧
