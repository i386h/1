<!-- { "loadSidebar": true } -->
　　官煞混杂贱患兮兄弟太多分防兮喜印无制能文喜制无印能武制印俱有碌碌难成
　　【印能化煞食能制煞有化莫制有制莫化制化太多则煞无气反为不吉羊刃全頼煞制或化作印绶如戊日午月之类是制化止用其一皆能有成】
　　禄马背逐饥寒兮财印相破括囊兮喜官带煞为权爱煞带官为贵官煞单见不遂
　　【禄马背逐财印相破须官煞叠见方能制比刼而生财生印绶而化财单见则力薄弱岂能遂意】
　　枭印相杂宠辱兮财马太多盗气兮喜身旺而为福忌运弱以生灾
　　【偏正二印相杂偏正二财俱有若身弱不能双成其生并受其财中间要分偏正强弱若偏印偏财强身旺运强骤然发福正印正财亦然】
　　官禄尅破夭死兮库墓冲防无食兮忌重破而无依喜比肩而可救
　　【官官星禄正禄如甲见辛寅又见庚申及巳与午之类岁运再见即夭若身旺有比肩亦可作旺论又如甲以丑为官库要得未字冲开用未不可见二丑有丑不可见二未又忌丁丑丁未丁伤辛官之类见癸未癸丑癸水能制丁火己丑己未巳土能生辛官巳为甲财癸为甲印丙为甲食支干生旺无破者富贵稍见冲尅则减分数冲尅太甚反为贫窘以上杂举财官印绶食神伤官官煞羊刃比肩枭神相忌相须相制相合交互言之看所用之神何如日干强弱如何经云日主最宜健旺用神不可损伤斯言简而尽也】
　　刼财羊刃切忌时逢岁运并临灾殃立至
　　岁冲运则崩运冲嵗则晦
　　【此下専论岁运岁者天之所葢运者地之所载岁运不可两相冲激重则崩轻则晦命中最要相和则天地亨泰福禄自臻太岁冲运其祸重运尅太歳则祸轻考渊源渊海诸説俱以运尅岁为重岁尅运为轻即日犯岁君之义也验余命行丁巳运遇癸亥流年癸伤丁亥冲巳是岁冲运也其年罢官丧母受祸最可以例观矣】
　　阴气终而阳气断未死堪嗟阳数极而阴命追不殂何待
　　【甲见辰丙见未戊见丑庚见戌壬见丑为阳气极乙见戌丁见丑巳癸见未辛见辰为阴数终岁运见之尤凶又云乙辰丁未己丑辛戌亦是阴符来追阳数先断若止当生四柱无害最怕生既犯岁运又见立死又云阴干遇阳极为隂遇阳关阳干遇阴终为阳遇阴关身弱只力皆夭身旺得比肩党助则无害】
　　五行有救当忧不忧四时逢空闻喜不喜
　　【言人命遇岁运之凶以上冲尅气终数极之类如五行有救则当忧不忧四时逢空是流年太岁遇吉神却值空亡则闻喜不喜或曰甲忧庚得乙可救春无土不怕土为凶不喜土为福之类经云庚辛来伤甲乙丙丁先见无危又云春无土夏无金秋无木冬无火是也　以下有论妇人二十句巳引专论妇人门故不重录】
　　是以阴阳罕测不可一途而推贵贱难分要执两端而断畧究古圣之遗文约以今贤之研详若遵此法叅悟鉴命庶无差忒
　　【此总结上文诸格之义以上指出诸格俱论前卷诸格下故不详注喜忌篇继善篇是从此赋变化而出今人但知有此二篇而不知有此赋故录之】
　　喜忌篇
　　四柱排定三才次分专以日上天元配合八字支干有见不见之形无时不有
　　神煞相绊轻重较量
　　若乃时逢七煞见之未必为凶月制干强其煞反为权印
　　财官印绶全备藏蓄于四季之中
　　官星财气长生镇居于寅申巳亥
　　庚申时逢戊日名食神干旺之方岁月犯甲丙卯寅此乃遇而不遇
　　月生日干无天财乃印绶之名
　　日禄归时没官星号青云得路
　　阳水叠逢辰位是壬骑龙背之乡
　　阴木独遇子时为六乙防贵之地
　　庚日全逢润下忌壬癸巳午之方时遇子申其福减半若逢伤官月建如凶庆未必为凶
　　内有正倒禄飞忌官星亦嫌覊绊
　　六癸日时逢寅位岁月怕戊巳二方
　　甲子日再逢子时畏庚辛申酉丑午
　　辛癸日多逢丑地不喜官星岁时逢子巳二宫虚名虚利
　　拱禄拱贵填实则凶
　　时上偏财别宫忌见
　　六辛日时逢戊子嫌午位运喜西方
　　五行遇月支偏官岁时中亦宜制伏
　　类有去官留煞亦有去煞留官四柱纯煞有制定居一品之尊畧有一位正官官煞混杂反贱
　　戊日午月勿作刃看时岁火多却为印绶
　　月令虽逢建禄切忌防煞为凶
　　官星七煞交差却以合煞为贵
　　柱中官星太旺天元羸弱之名
　　日干旺甚无依若不为僧即道
　　印绶生月岁时忌见财星运入财乡却宜退身避位劫财阳刃切忌时逢岁运并临灾殃立至
　　十干背禄岁时喜见财星运至比肩号曰背禄逐马五行正贵忌冲刑尅破之宫
　　四柱干支喜三合六合之地
　　日干无气时逢阳刃不为凶
　　官煞两停喜者存之憎者弃之
　　地支天干合多亦云贪合忘官
　　四柱煞旺运纯身旺为官清贵
　　凡见天元大弱内有弱处复生
　　柱中七煞全彰身旺极贫无夀【一云无救】
　　无煞女人之命一贵可作良人
　　贵众合多定是师尼娼婢
　　偏官时遇制伏太过乃是贫儒
　　四柱伤官运入官乡必破
　　五行絶处即是胎元生日逢之名曰受气
　　是以阴阳罕测不可一例而推务禀中和之气神分贵贱畧敷古圣之遗书约以今贤之博览若遵此法叅详鉴命无差无悮
　　继善篇
　　人禀天地命属阴阳生居覆载之中尽在五行之内欲知贵贱先观月令乃提纲
　　次断吉凶专用日干为主本
　　三元要成格局
　　四柱喜见财官
　　用神不可损伤
　　日主最宜健旺
　　年伤日干名为本主不和
　　岁月时中大怕官煞混杂
　　取用凭于生月当推究其浅深
　　发觉在于日时要消详于强弱
　　官星正气忌见刑冲
　　时上偏财怕逢兄弟
　　生气印绶利官运畏入财乡
　　七煞偏官喜制伏不宜太过
　　伤官复行官运不测灾来
　　阳刃冲合岁君勃然祸至
　　富而且贵定因财旺生官
　　非夭即贫必是身衰遇鬼
　　六壬生临午位号曰禄马同乡
　　癸日坐向巳宫乃是财官双美
　　财多身弱正为富屋贫人
　　以煞化权定显寒门贵客
　　登科甲第官星临无破之官
　　纳粟奏名财库居生旺之地
　　官贵太盛才临旺处必倾
　　印绶被伤倘若荣华不久
　　有官有印无破作廊庙之材
　　无印无官有格乃朝廷之用
　　名题金榜须还身旺逢官
　　得佐圣君贵在冲官逢合
　　非格非局见之焉得为竒
　　身弱遇官得后徒然费力
　　小人命内亦有正印官星
　　君子格中也犯七煞羊刃
　　生平少病日主高强
　　一世安然财命有气
　　官刑不犯印绶与天德同宫
　　少乐多忧葢缘日主自弱
　　身强煞浅假煞为权
　　煞重身轻终身有损
　　衰则变官为鬼
　　旺则化鬼为官
　　月生日干运行不喜财乡
　　日主无依却喜运行财地
　　时归日禄生平不喜官星
　　阴若朝阳切忌丙丁离位
　　太岁乃众煞之主入命未必为殃若遇战鬬之乡必主刑于本命
　　岁伤日干有祸必轻
　　日犯岁君灾殃必重
　　五行有救其年反必为财
　　四柱无情故论名为尅岁
　　庚辛来伤甲乙丙丁先见无危
　　丙丁反尅庚辛壬癸遇之不畏
　　戊巳愁逢甲乙干头须要庚辛
　　壬癸虑遭戊巳甲乙临之有救
　　壬来尅丙须要戊字当头
　　癸去伤丁却喜巳来相助
　　庚得壬男制丙夭作长年
　　甲以乙妹妻庚凶为吉兆
　　天元虽旺若无依倚是常人
　　日主太柔纵遇财官为寒士
　　女人无煞带二德作两国之封
　　男命身强遇三竒为一品之贵
　　甲逢巳而生旺定怀中正之心
　　丁遇壬而太过必犯淫讹之乱
　　丙临申位逢阳水难获延年【月逢印绶则安富尊荣】
　　巳入亥宫见阴木终为损夀【时遇丙寅则冠带缨】
　　庚值寅而遇丙主旺无危
　　乙遇巳而见辛身衰有祸
　　乙逢庚旺常存仁义之心
　　丙合辛生镇掌威权之职
　　一木叠逢火位名为气防之文
　　独水三犯庚辛号曰体全之象
　　水归冬旺生平乐自无忧
　　木在春生处世安然必夀
　　金弱遇火炎之地血疾无疑
　　土虚逢木旺之乡脾伤定论
　　筋疼骨痛皆因木被金伤
　　眼暗目昏必是火遭水尅
　　金逢艮而遇土号曰还魂
　　水入防而见金名为不絶
　　土临卯位未中年便欲灰心
　　金遇火乡虽少壮必然挫志
　　金木交争刑战仁义俱无
　　水火递互相伤是非日有
　　木从水养水盛而木则漂流
　　金頼土生土厚而金遭埋没
　　是以五行不可偏枯务禀中和之气更能絶虑忘思鉴命无差无悮
　　三命通防卷十一
<子部,术数类,命书相书之属,三命通会>
　　钦定四库全书
　　三命通防卷十二
　　明　万民英　撰
　　元理赋【徐大升着万育吾解】
　　元一气生五行统三才周万物发乾坤之妙用剖阴阳之枢机在乎推四方分其贵贱得其中道八字一定荣枯是以强眀其生尅制化清浊贵贱夀夭贤愚
　　【此原造化之始】
　　金頼土生土多金埋土頼火生火多土焦火頼木生木多火炽木頼水生水多木漂水頼金生金多水浊金能生水水多金沉水能生木木盛水缩木能生火火多木防火能生土土多火晦土能生金金多土变金能尅木木坚金缺木能尅土土重木折土能尅水水多土流水能尅火火炎水热火能尅金金多火熄金衰遇火必见销镕火弱逢水必为熄灭水弱逢土必为淤塞土衰遇木必遭倾防木弱逢金必为砍折
　　【以上言太过不及各有其害如此见五行四柱不可不中和也】
　　强金得水方挫其锋强水得木方泄其势强木得火方化其顽强火得土方止其熖强土得金方制其害【以上言五行尅制要得中和而大过不及胥失之矣所以照破上文】
　　理贯人融者妙其幽察其显也其为体也深能通变究其元防其为用也论其轻重原有原无天理赋来吉防动静人生分定否泰盈
　　【以上通论干支隂阳生尅制化之中体幽用显轻重有无而吉防动静否泰盈皆自此而生之也妙在识其通变究其元防由显而幽斯得其理以下则详言之】
　　煞无刃不威刃无煞不显
　　【煞乃尅我刃乃劫我命中之最防者肯言煞刃其知所重者欤赋云刃为兵器无煞难存煞为军令无刃不尊刃煞双显威镇乾坤是也徐大升因见喜忌继善二萹不足以尽人之命故复撰此赋所以补其未备也】
　　权刃双显均停位至王侯刃煞轻重无制身为胥吏【言煞刃相停者极贵不相停者极贱刃煞停不停而贵贱之相悬如此】
　　生平富而且贵煞重身柔中途忽死或危运扶干旺【既不相停不如从煞能从者必煞重身柔而后可从不然不能从也既从煞只以煞论不可再遇身旺相敌敌则反生祸矣】
　　处身僧道之首用煞反轻受职谏之除偏官得地【七煞为权星又为孤星身煞两强七煞有制身弱从煞皆贵然多为台谏之官若身旺煞轻更入清竒必为僧道之首矣】
　　岂知大贵者用财而不用官当权者用煞而不用印印赖煞生官因财旺
