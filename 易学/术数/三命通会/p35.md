<!-- { "loadSidebar": true } -->
　　【甲乙生正二月其木专旺遇金用金是木要成材定见金也遇火用火是木火通明之象也水土此二月休死难为用神若成趋干曲直类象等格虽无金火亦可功名用金不宜见火用火不宜见金水用金者尚宜水印用火最嫌水金相战且如甲木遇申庚柱有巳酉丑辛字扶其金旺皆吉如金旣轻遇火而行火地难以金为用若辛字虚立干支别无金位只是常人　甲日丙透不遇枭煞更得寅辰二字多兼以身旺行火地皆主富贵柱不忌丁惟怕丙如有去配之神亦不执定　四柱无官专用食伤身旺行火地亦主利名如水火金互相攻战更无去配乃下命也独歩云甲乙生春月庚辛干上逢离宫推富贵坎地却为防是也】
　　甲乙夏生四五月庚辛带水却为宜土神未月连金用不透伤官贵可知
　　【甲乙夏生乃食伤与财为用如火土不露只是金水运行金水得宜如甲用庚壬有根行东则吉若丙丁庚辛互露行西不吉专用丙丁不遇金水柱有比肩行东大发如戊巳透干更无水佐行西虽云向禄以不吉论乙见壬庚两露干头行西富背若是火透行东发遇火无水反焚其主故甲乙二日在夏宜用比肩用火土不宜见金水用金水不宜见火土　如庚申壬午乙卯戊寅　庚辰壬午乙未壬午二命用金水　丙辰乙未甲申己巳　丙寅乙未甲申乙丑二命用火土皆吉命也】
　　甲乙秋生两様言乙多金贵甲单尊两干飞临无射月【戌】内有财官要印存
　　【甲木秋生不宜金多见印则吉不宜水多多则流乙不忌金多得印则贵俱忌火土伤官壊印如甲生八月正官忌丁卯火局运顺行不妨贵柱有壬癸子辰之水虽有火行南亦吉如用土兼官入墓名利难进甲生九月宜比肩及亥卯未佐之或得一金一火入格无破皆为吉论若亥申庚巳酉丑类不遇丙丁】
　　【戊己别是一用或趋干胞胎煞印皆可言吉柱戊巳透要身旺行旺方可不宜再露火金用金不宜见火土用火土不宜见金如只用金辛虚露别无地支之金只是平常　乙日九月戌中原有戊辛丁得遇巳酉丑庚辛申辰须见壬癸亥子之印方妙丁火配制无妨如专用戊内无破只以富防若金火互相攻战及两干只是火局又行火地乃驱驰不足之命　如丙申戊戌甲午乙亥状元尚书是甲趋干又地天交防　巳亥甲戊乙亥癸未官给事已运死】
　　甲乙冬生木本枯若逢金土反宜乎金多成格为官印用火尤嫌水土敷
　　【甲乙冬生本印无金火土则不足持印之羙柱多申酉庚辛巳丑乃拟煞印官印格作上命论如甲只一辛乙只一庚干支别无金透藏又不行金地官露无根虚名虚利如得丙丁戊己食伤两旺行东南运发达若壬丙相见丁癸相持皆不吉用壬癸印行丙丁巳午方枭遇食刑战不吉用申酉官煞若水太盛亦不作吉当细详之】
　　甲生春季夏间来丙火干头作寿胎戊本是财壬是印运临酉地雨风摧
　　【甲生三月与夏间以丙戊壬为用神行酉地向禄本吉岂知是壬丙戊败死之地有此为用运行其中皆不作吉论如辛亥丁酉甲辰丙寅是贵命也】
　　甲生秋月主逢财印绶官星并带来运转南方名利显伤多只恐子星乖
　　【甲日生七八月官煞印绶多又见戊己土财运行南伤煞之地官贵太过宜行剥削之方乃得中和主进爵加禄但火金交战頼财生贵子终有损经云木嗣并絶于南子息则损纵有别生如癸酉辛酉甲申戊辰　己未癸酉甲寅己巳二命俱行南运虽进职无子】
　　甲申酉月煞官俱莫要猜疑作混防干上再逢庚字透地支煞党总一般
　　【甲申日生八月莫言官煞混柱中辛庚多总作煞论遇印扶身及制煞皆吉若火多无水盗气不吉如遇己酉丑时亦非金神皆以煞论】
　　甲生八月禄当时最怕卯丁来破之谁信北行终富贵运南有水亦能支
　　【甲生八月辛官得时柱遇卯丁火局本畏如顺行运经北地其火遇制不能害金不可言卯丁玷之不贵若原无水破带病行东南则眞不吉如柱有壬癸子辰亥水干不遇土行南亦能发达若此月柱无火土用印再行水地盗尽金气亦不为吉勿执官印之名】
　　甲寅庚透夏春生煞浅身强最有情羊刃如逢时月下却将高贵反常评
　　【甲寅日生春夏柱遇庚金煞浅身强本吉缘春夏庚金力轻遇乙刃与煞暗合自旺无倚不作吉论若庚金有根或别有庚字不在此论】
　　甲申春月喜重庚壬乙相逢入帝庭无乙只宜名利浅丙丁玷破作常评
　　【甲日春生庚金多遇有乙壬亥丑取贵无乙则减若遇丙丁重战金力轻不胜火尅乃不足之命须有印去配方可】
　　甲戌干支三两重火金却喜格中逢如无金火复行水此命终须主困穷
　　【甲生九月若有两三重甲戌干头宜一丙或一庚一戊得地支申辰可言成人如干支无金火又行水地则无用倘运得火郷可获其福若身弱上火多亦不足之论】
　　甲日如逢乙亥时庚金透出喜乙妻丙丁若也无相混岁运申庚名利齐
　　【甲日逢乙亥时趋干格喜柱有庚合乙故忌见丙丁害庚及泄主之气岁运遇申庚主功名忌行主死用败火焚之地】
　　甲生季月乙巳时壬癸推他作印竒火土相逢名利遂水金运底更多非
　　【甲生季月有财官等物时遇乙丑己巳宜见壬癸印助非金神忌水之论逢土火则发财金水之方不利别月及癸酉时忌见壬癸】
　　甲日无他丑巳时金神格也定非疑赤黄运遇成名利水木之方又不宜
　　【甲日他处别无取用遇乙丑己巳乃金神格宜行火土运忌入金水方冲拆作不吉论主称意中亡】
　　甲生冬月亥午多以亥破午反中和局中更得申庚用定主功名掇显科
　　甲午冬生遇子时格全印绶喜同支莫言死败为无用柱有酉辛贵莫疑
　　【甲生冬月亥午字多谓之两门遇贵甲木死午庚金败午本塞否之象遇亥子共支甲木生亥干天庚方否而反秦如甲午日生子时莫言金逢死败得酉金助之皆富贵之命】
　　甲日冬生水盛期髙明不遇叹支离岁时如得辛庚见运入东南梦叶罴
　　【甲木冬生本印遇金土则有用若柱得辛庚巳酉丑有一字或得行西方发达名利如火土多互见则两用不专顾此失彼亦不称情若只见丙丁火戊己土轻防得遇东南之地忽然发迹忌见金水】
　　甲在春生乙在秋煞官重叠福优游甲秋春乙如多遇有印须知亦贵俦
　　【甲木春生官煞多要印助之则吉乙木秋生官煞多遇印亦富贵若甲生秋乙生春官煞少富贵多则不贵无印尤不利如庚申甲申甲申庚午煞重木死无印困穷　庚寅庚辰甲申壬申甲日春生煞多有印富　如丁酉癸卯甲申壬申甲木春生煞纯有印贵如乙酉乙酉乙酉壬午乙木秋生纯煞有印贵】
　　甲乙春逢金火期分行南北利名宜火宜南地金宜北反此而行两不时
　　【甲乙生正二月金为用神无火战宜行北地主名利火为用神无水金重战宜行南地则可名利如原火局行南方木被火焚故用金见火入火方用火见水入水地乃平常之命】
　　甲乙生炎火土敷西行营利贵难图行东遇刼成家业値水西通甲怕枯
　　【甲木夏生遇火土露本为用神行西见金乃舍去火土用金金遇原火交战亦不能为用乃来而不来去而不去只是营利之軰莫言见贵禄便拟富贵若行东则吉原有壬癸水生不足破用如甲日遇火土重遇水生行南与西俱不为吉乙日遇官印虚露西地吉】
　　乙生春月见金强酉丑亥逢大吉昌错节盘根喜琢削如行南地反为殃
　　【乙木春正旺错节盘根非金强不成器故宜琢削如柱有庚辛巳酉丑为官煞混宜丁火制煞岁运见丑酉亥为吉如生巳月逆行辰卯寅亦吉若行火木旺地伤去其官不吉】
　　乙生卯月见金功运行水金去火通申子酉中应许贵火临相聚格还空
　　庚辰辛巳时中遇乙巳逢牛总一同水金运底成功业木火相逢反落空
　　【乙生卯月用金不宜见丙火在干引领支中之火及木相防皆壊格局宜行金水之地去火木则吉】
　　乙日春冬时遇辰再逢辛巳一般论如行印地分荣贵只怕丙丁损用神
　　【乙日春冬遇庚辰辛巳时只是一用遇壬癸子辰之印可言富贵混则富若见火多损用乃小人也】
　　乙日春生用丙丁水金不遇妙南行不宜西北兼归墓身旺无枭水地平
　　【乙木春生身旺以丙丁为用柱无金水行南地发福怕逢水金及防木入墓若身用旺行北不妨透土不忌水】
　　乙逢辰巳午未时就里藏眞未易知若得土金皆有用只恐旺处更无依
　　【乙木不拘提纲得辰巳午未时行入金地或入火土便为有用若入亥卯未地柱原有一二字防成木局全不吉】
　　夏生乙木遇壬庚运向西方禄自荣乙丙若无局内见读书应许有功名
　　【乙生夏月遇庚壬二字行西方拟贵若见丙丁主平常如庚壬有根行旺金岁运是读书秀才必中如坐己丑日得壬癸印亦吉酉日不堪】
　　乙日秋生官最强喜逢辛煞反荣昌蛇牛宜见嫌南火防水扶持入庙廊
　　【乙日秋官本庚宜见煞则利无煞虽功名未若煞而易成若官煞互见遇印绶则无嫌孤庚无煞则名利进退或白身异路之拟今世达官多用煞故煞胜官若遇丙火及土无印入南不吉】
　　乙日如逢辛煞多见丁相击无奈却旺金去火翻为吉青赤交持名利薄
　　【乙日金多见丁火相战不吉丁丑时不忌原有丁火再行见丁制伏太过运行去火旺金之方又吉若入火木防旺之地用神虽倚乃虚名虚利柱中见丙皆不利也】
　　乙卯坐禄见财官庚辛带水利名防不论何月时辰巳丑午相逢亦类观
　　【乙日逢丑辰巳午时俱财官煞印食神之竒四时皆作一用但金水互见乃功名之象若庚被丙伤辛被丙合无实用不吉】
　　乙生己酉丑月中最喜时支一様逢印绶再来年月助千红万紫感春风
　　【乙日生巳酉丑月更逢巳酉丑时柱中若得印佐或行印地皆主富贵古歌云六乙生逢巳酉丑局中切忌财星守若还行运到南方管取其人夀不久又云乙木生居酉切勿逢己丑富贵坎离宫贫穷申酉守如癸卯辛酉乙酉丁丑此命平常七十三入卯地死二子】
　　乙生亥月时遇丙年月逢丁作三竒坐丑兼戌引从贵如专己酉另详之
　　【乙生亥月印绶如乙丑日丙戌时天干三竒地支丑引戌从作大贵防若乙酉则无前引乙巳则冲亥大减分数此煞印格亦有轻重叅详水多则喜土制如孟重侍郎乙亥丁亥乙丑丙戌崔栋御史日干乙酉不同然官止七品又无子可例见也】
　　木生春旺弟嫌兄谁道无情反有情或火或金成一用不逢金火格多评
　　【木春本旺财官俱絶更遇比刼无情如遇一金或一火为用反頼比肩之功可以论福无金火平常如甲得庚辛申巳酉丑亥一用宜水又如丙丁火无金水破比肩旺食反吉趋干格亦宜比肩又是一用如生三月别有取用亦頼比肩又乙日遇金局无丙透又是一用遇丙丁身旺无水又是一用类象一格亦宜比肩兄弟成则贵冲拆不论此格木生三月亦有金土之用其甲乙得庚辛官虚露比刼分夺合又无别金亦无别情不吉古歌云阴木生逢巳酉丑生于子月贵难成再行金水伤残害运转南方还福清　如丙午癸巳乙亥丙子是丐者　辛巳庚子乙丑丁卯是平人丁酉运跌死　壬戌辛亥乙亥丙子嫌辛字卯运不如甲寅丙合辛贵由贡而擢御史无子古歌曰乙木逢阳遇子多名为聚贵福重峩局中最怕南离地官煞来冲无奈何】
