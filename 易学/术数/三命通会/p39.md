<!-- { "loadSidebar": true } -->
　　【壬骑龙背以辰寅为风云多者主富贵若寅午戌财局亦吉柱透甲最妙如遇庚戊乃坏格若戊申时以煞论当细详之　如己丑戊辰壬辰庚子甲子年中举卽尅父戊辰年煞重二月死是见庚戊坏格　如壬辰甲辰壬寅庚子大贵是透甲全寅辰妙】
　　壬临午位禄马同叠见财官富贵翁春喜见金不怕木如逢子月土成功
　　【壬午日丁巳为用春生本忌木害官若遇庚辛巳酉丑则不忌子月得土多则能制癸子虽冲午丁自若也若生夏月财官多者皆贵　癸巳己未壬午己酉贵　癸巳己未壬午庚子丙辰状元】
　　癸居金局巳辰时月値卯寅水木滋最喜煞官来入格平生名利自相宜
　　【癸日逢巳酉丑枭印也生春月以木为用亦不相害遇官煞则为吉辰巳二时乃财官也格中忌破丙丁二引用】
　　癸日如逢巳酉丑时利庚申南地走木火功名比刼嫌财官入格命少有
　　【癸酉癸丑癸巳此三日生遇庚申时宜火木方行吉怕比肩】
　　癸日多财春夏间若成弃命福难攀干头官煞来相混犹事驱驰不解闲
　　【癸日生春夏遇财多乃弃命就财若遇庚辛戊巳又从煞印之论四者怕相混以财印有相征之忌若戊巳为用又是他格庚戊又是一用辛巳又是一用】
　　癸生春夏食伤提比刼重逢尅子妻如得干支存火土更行南地禄财齐
　　【癸生春以木为用比刼多更无火土藏透乃尅妻子不堪之命行北尤为不吉若得火土为佐及阳干多甲透并行南地其子更多此乃无中生有而人难知】
　　癸日如逢己未时煞星更怕戊来持如或制尽行财地不是人间富贵儿
　　【癸日未时乃煞见戊要从化又嫌巳妬所以不宜戊巳俱透须宜制又怕太过秀而不实】
　　癸亥多肩九月生金水运底最无成若行南地无寅甲富贵功名防可成
　　【癸亥日生九月见比肩多行金水地不吉行南方及火土皆吉惟怕寅甲戊申戊土忌寅申如得南行不忌再行水地不吉若非亥日遇寅甲有比肩亦吉如甲寅时近十月作戌月推乃作水论如遇庚申字火土多不忌亥寅甲行火土旺亦可名利如巳未时煞不畏寅甲亥戊午时畏甲不畏亥寅】
　　癸生秋月水金明火土相逢便有情比刼可图南地禄赤黄顺北有功名
　　【秋生比刼多火土少行南有禄虽有财名不实原见火土多行北不吉　癸亥庚申癸亥乙卯南贵】
　　癸生秋月印生身丙火相逢亦不嗔有土许成名利客若逢寅甲防青春
　　【癸遇丙不嫌破印有土乃吉见己午及戊巳辰戌丑未俱吉若干支有寅甲遗患虽印格成亦无功名行运再遇寅甲冲印销印变改忽然其防不测】
　　癸居羊兔甲寅时刑合格中最是竒行运只嫌申午地防青枝上利名期
　　【癸日寅时乃刑合伤官宜春亥卯未月要木局全则贵行木局及岁运木秀利名可期午戌亦富贵忌戊庚申及戌戊重运不吉　甲子丙寅癸丑甲寅行申中休致　丙子辛卯癸亥甲寅行申休官】
　　甲坤黄数五【火生土旺以下专重纳音取用】
　　甲人戊癸本非殊或加从革应相呼四位土支逢一二禄厚权清出帝都
　　【用眞火生眞土有戊无癸以子代之有癸无戊以巳代之子巳乃土成实之地巳酉丑福元旺水生焉辰戌丑未四土若逢一二位为成实之格子巳代戊癸甲人有戊癸合戊子癸巳辰戌丑未最贵】
　　云汉秀气【火中见水暗金官神】
　　甲人见火为孤独水若相逢却至清若见丙来加子午定向初年达缙绅
　　【木见火伤金得水制也丙子丙午乃水中有火火中有水木人得之乃五行至清之气木得火多则驰骋聪明好学勤礼立身孤独如得旺水主财薄清贵论曰甲人以金为福火盛则伤金见水则火殆五行要有制抑则转祸为福又甲防丙子丙午旺水中合起辛未辛丑本家眞官天乙贵人无中设象乃五行清华之气也】
　　福禄归根【火土生官忌木反元】
　　甲乙相逢土最精不逢木辱足珠珍辰戌両位如逢火少歩青云日益新
　　【土能生金为木之官无木伤土福禄自然浑厚辰戌之位卽其中逢火能生无穷之土土旣浑厚金自然壮乃无中之有也论曰辰戌乃魁罡之地土旣钟毓更得干音火神滋养则气数明爽子子孙孙相为羽翼福禄厚矣】
　　荫助清竒【败金逢旺土官神益壮】
　　丁蛇巳酉金偏慕纵逢火盛不为防若见甲来加子午云路峥嵘早岁通
　　【金生在巳却逢丁巳金旺在酉却逢己酉正胎中逢父母转见生旺虽有火藏未能奈何盖本源深厚也以丁巳巳酉二位土神能化其毒不伤于金然甲子甲午二金带一路死败之气旣有丁巳己酉壮其本源故阴阳得中金神之德挺持可知又何败之有】
　　天地有余【木加火盛官神销铄】
　　甲辰甲戌皆炎火木作干神本自生重遇木神骈辅翼虚名虽有不迁升
　　【甲属木加辰戌土纳音火是干分带木卽本位自能发扬天地有余之气不得外加木若木多则又伤辰戌之土不能为福五行中如此理尤用消详】
　　破散离业【木生火旺】
　　甲戌本是火潜藏木发其神转更忙又値木临寅午戌荡除家业远离乡
　　【甲戌本是伏藏火要安静却以木发起何益五行当生卽生当伏卽伏反此为祸况火到戌亥以四时推之自不可发露所以破财论曰甲戌本木中宿火见木则火炽若更临寅午戌宫木得火局则焚伤飞驰不得归元所以流移乡井事多歇防】
　　夭横无依【禄位逢火】
　　甲人寅重莫逢火见火平生多坎坷不然禄马不陞迁又恐天年多
　　【寅为火生之地寅旣重若又见火火更有气庚辛受制所以触事迍邅人皆言甲禄在寅不知一火便能为害】
　　乙四眞金太阴化气
　　六乙之人遇丙辛从魁大吉要传名传送更加逢太乙便是中书燮理人
　　【乙阴金故生其水母生子为亲若遇己酉丑生其子有丙无辛以酉代之有辛无丙以巳代之为秀实之气故贵论曰三位子母俱旺福防之庆己酉以摄丙辛乙遇丙辛合丙辛巳酉丑为贵也】
　　滋荫返元
　　六乙生人正月内蛇窠逢土少年荣若见刚金临煞位必主兵权定塞尘
　　【乙人正月以戊寅髙阜之土乙庚之气絶处逢父母故喜见之丁已乃蛇窠之土金神生处逢父母又乙人见庚辰乃羊刃煞然而五行壮旺更加此煞须领兵刑之任】
　　鬼作截福
　　六乙怕逢丙丁盛如无救助定成防若値五行多水数阳土相临主大隆
　　【丙丁若盛金神不能发生乙人所以不喜见之若四柱中见水可以制火要得一位阳神之土扶持如戊寅戊申之类五行又却还元珞琭子云当忧不忧頼五行之救助良有以也】
　　丙水干龙之数一
　　六丙生人不见丙巳来同甲格最清大吉若加并太乙名标金榜世传名
　　【水之类火之属得木而生焉甲巳土合壮其丙火土旺金生有甲无巳以未代之有巳无甲以寅代之此为反阴滋阳之理水加木而清丑为大吉巳为太乙丑乃金神墓地故生丙水为秀实也寅未代甲巳丙人有甲己未寅卯己丑贵也】
　　福禄还藏
　　丙人从革火为良又乘已位旺青扬更得炎宫干木火定知早达佐朝堂
　　【丙人喜见巳酉丑金位如无巳酉丑日时中有金神亦得用得巳乃为眞官之贵巳午二位干逢木乃为丙人之福火人得从革局乃为尅财生官之象若得己巳之类则火人禄气纯全更寅午戌三位干头得丙甲二字其气愈见强壮阴阳书所谓火人得地无水而仕路优游抑有自也有水则损】
　　禄旺兴元
　　六丙生人火数多更加一木最相和刚明清健多荣禄金神更壮早巍峩
　　【丙本自旺盛一木足矣多为过虽是一木若得地尤竒絶所以五行之神贵在显焕清越不可过也丙人得木助其锐可知须要一位金来助其气则生火人官禄基如此岂不早年享福】
　　中央夺福【亥子见水被土所破】
　　丙人见子休逢土福破中央夺将去又加火向辰戌中决定伤残终败露
　　【见子则官神得位逢土则水不能胜终被所夺也论曰魁罡之地土在钟毓更若火盛如甲辰甲戌之类土气强旺水气消渴为害甚矣】
　　截根无荫【生处逢鬼】
　　丙寅为禄火长生甲寅相遇不光荣忧妻害子无兄弟到老孤贫谩逞能
　　【逢鬼于受气处被抑塞终为害也此为生地见鬼鬼卽强壮丙火不能舒爽五行独立宜于顺生最嫌逆制终孤竭矣】
　　烟防灰飞【火木临巳午无水救助】
　　丙丁巳午皆逢木炎上威风势猛强更若五行无水制才逢称意必倾亡
　　【丙丁巳午皆火之地若逢木则益炎盛须得水制旣相比和又有官神方是有应若一味炎盛岂能长久】
　　食神为鬼【干音火土多】
　　丙人见戊加申子时人皆谓食神重若见火神有生位一生孤蹇禄难逢
　　【丙人见戊又逢火旺土壮尅丙人之官所以无官土主于中旺于子午头带戊丙人防以为食神名誉之兆土旣成实不必更见火大旺则土强丙人之官蔑然虽少年见禄终不为久长计】
　　丁火父木成数三
　　六丁戊癸本来髙如加巳亥势雄豪申子辰宫金水壮位到公侯佩玉袍
　　【丁生戊癸为子如萌芽有癸无戊以己代之有戊无癸以子代之皆为秀实之气造化之功可贵为己乃戊癸之源亥乃成实之地为贵子己代戊癸丁生人有戊癸戊子癸巳申子辰金水清贵逢火土犹为祸也】
　　飞活清秀【水盛忌土】
　　丁人爱遇北方水忽见食神再续来局内不逢于土数木神加防至三台
　　【丁人见水官神得地又遇金来生官自然显赫北方乃亥子正位壬癸旺乡更逢金生育不絶甲子辛亥之类是也若无土损其气清又得木神防禄所以基本牢壮此是财官印之说见水是官宫宜居北方旺地又得金财以生之木印以防之所以基本牢壮】
　　禄基成实【子午逢金怕土】
　　金加子午多防暴若是丁人又喜逢更防五行无土数定扶圣主掌陶镕
　　【金加子午带死败故防甲子甲午之类是也然丁人午上见金则是为财子上见金则生官若无土犯分则气清禄厚又云在午见金则禄旺在子见金又生出丁官见土则伤水】
　　禄气差迟【壬多不如亥子】
　　丁见壬亥未是竒亥子相逢正得时忽被土来争旺位谩有声华亦差迟
　　【壬不得地遇而不遇虽无壬而得水正位官神旺处自然壮也水土混杂终是土胜】
　　破相孤独
　　六丁忌见土长生损妻害子强争能纵有虚名难了达亦忧田宅乏兴营
　　【六丁人以水为福官也土长生伤官大旺则夺却水之位有呼无应其格卑下若见尅伤则触事亏损六丁人以水土为官鬼水土皆生于申就位为土所损壬癸无依金生元被害可贫贱矣】
　　戊火数二
　　六戊生人逢曲直丁壬相合主清才从革位中兼一二决须名誉少年魁
　　【眞火要亥卯未旺有丁无壬以亥代有壬无丁以未代本元壮则为福逺戊癸丁壬合贵也眞火爱寅午戌土壮火炎官有力天数乘三子生其父己酉丑多逢则贵也】
　　渊源滋养【金生水神滋木之官】
　　六戊生人见水深更逢申子旺生金须知名誉当腾达少主清华入禁林
　　【命已有水主官更得金在申子水之乡则金又生水甲乙自然有气五行要不防若有金无水又能害木水深则木强故贵】
　　相为庆防【土壮合水生木官显】
　　寅申本是戊人强癸亥当头贵显扬但得五行金不入名清望重佐朝堂
