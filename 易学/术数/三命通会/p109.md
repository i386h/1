<!-- { "loadSidebar": true } -->
　　日主坐咸池江湖花酒
　　【咸池又名桃花煞男女逢之必然淫乱多因花酒流落江湖若见财官贵德同宫反得标格清竒富贵安享大忌刑合只喜空亡】
　　福满须防有祸凶多未必无祯
　　【大抵用印生身乃为我之福也柱中原有官煞转生印旺不遇财伤食神泄气为贵运行比印旺地生扶太过福满处岂无祸生是以君子怕处其盛也局中原多官煞再行官煞岁运其凶乃甚歴尽艰险后必有制伏身旺之运否极泰来之象如甲日原被官煞所困运神再行申酉乃凶甚也顺去有亥子印运逆行有巳午制运乃有救之物岂不为佳此二句言阴阳消长祸福倚伏天道人事相为流通宜细味之】
　　马头带箭生于秦而死于楚马后加鞭朝乎北而暮乎南
　　【此言驿马在日时之下者必要带合谓之聨缰聚大财福干事过人若马前见有刑冲谓之带箭断缰之象也若来冲者属金受尅者属木其祸尤甚主人他乡丧亡凡取用驿马顺则年取其日时逆则时用其日主马无隄拦则纵肆而无可遏如后再加刑冲马必疾行终无安顿之地主人一生劳碌奔竞四方若刑冲之神遇有三合六合则不为加鞭矣】
　　性灵形寝多因浊里流清貌俊心葢是清中涵浊【凡取用神错乱刑冲未可便言浊而无用当审其中有暗藏之物如浊中流出一防孤清则人虽朴陋多见性情颖悟机谋异常若用神清竒特立不为混杂刑伤未可便言清也但中间有暗藏之物与所用之物有伤其病终不可去故人虽貌美必然失学无成昏迷酒色】
　　一将当关羣邪自服
　　【将者贵重之神也关者要之处也邪者妬我之物也假如甲乙日生于金旺年月皆来尅我得丙透出月上制煞为权而煞自服矣又如壬癸遇戊巳及支土乱尅身不能敌要处却要庚辛为印化煞不敢为乱】
　　众凶尅主只力难胜
　　【此言煞重身轻孤独无助者葢无当关可救之神则不能胜所尅矣决主夭疾】
　　脱此辈忌见此辈化斯神喜见斯神
　　【从化之妙遽不可穷务要用心详察如甲巳化土脱木气而从妻家若见甲乙寅卯未亥皆我比肩则有原旺之借岂无恋哉况比刃又能争合我财使甲巳不能相成反有离间之恨也又如乙庚化金喜见金旺而妻得倚其夫丁壬化木喜见木旺而女得倚其母丙辛化水喜要水旺而母得倚其子戊癸化火喜要火旺而主得倚其财大怕空亡见煞比肩争妬不成名卿巨公则为孤儿异姓矣】
　　驿马无缰南北东西之客
　　【无缰马无合也南北东西无所不至矣如人命遇此必主飘零】
　　桃花带煞娼优隶卒之徒
　　【桃花日时上见是也不惟忌刑合有情尤忌五煞同处凡遇此者不受礼义亷耻之敎也】
　　母子有终始之靠夫妻得生死相依
　　【母子夫妻者专言体用两端惟在月日为要假如戊日坐辰生于申月然土以金为子金养于辰少倚母而自强土生于申老得子而有靠此象甚竒大忌岁运破而为患假如丙日坐子月用酉金然火以金为妻辛金生于子适夫家以养其身火至酉亡頼妻财以活其命此象贵用财官大怕刑冲防局】
　　双眼无瞳火土干癸水
　　【癸木在人属肾为一身之基两目之本目关五行惟瞳属水水涸肾虚则瞳无所倚若在日干生于火土月分日时坐土塞源而柱中遇木火耗不成从化者多患目疾若在岁月时中虽得秋气不行西北大运遇木火太炎之地恐有丧明之苦即水稍得通根亦有下元之疾】
　　大肠有病丙丁尅损庚金
　　【庚属大肠宜临水土嫌者丙丁寅卯得局无制庚金虽得挂根又被冲刑尅破兼入木火大运水土衰处便有此疾】
　　土行湿地而倾根伯牛有恨火值炎天而得局顔子无忧
　　【戊土属脾四柱中不有生旺通根之位生遇阴湿之时又加水浸土虚运行湿地岁见土尅则脾土受伤因而有疾火乃文明之象生于九夏三合寅午戌局火愈发辉少用木资其势不宜见水拖根遏火之熖人生得此乐道无忧火行极处多遇木生反主贫夭至不利也】
　　水泛木浮死无棺椁火炎土燥生受孤单
　　【木从水泛不遇运土隄拦更值死絶之乡逢冲并煞是必堕崖落水横害毒亡多不为美土因火燥万物不生初运南行废而无用后来虽遇财官不能为用以致孤贫奔走无家之命也】
　　妻多力弱花粉生涯马弱比多形骸飘泊
　　【凡用财为妻最要得时得位日主更喜刚强岁月有倚阴阳各得其所良配可知若财多防乱刑合不齐日主孤弱不能任用必因妻获利以养其身也此又反言财为养命之物用不可无凡遇财旺身强平生安乐若见财轻比多不足其用终必飘泊江湖逐财劳苦安享何能】
　　凡遇凶神交防善以少而难成吉曜并临恶虽多而亦化道从理悟神自心生熟读苦求巨微征矣
　　六神篇
　　五行妙用难逃一理之中进退存亡要识变通之道正官佩印不如乘马
　　【夫用官之法大要健旺清高最忌浅薄官旺宜印弱则宜财此不易之理也今言用印不如用财者乃有一説假如身旺官轻多见印绶则日主愈强而官愈弱矣壶中子云官轻不若煞轻所以喜财旺之地生官尅印表里方得中和于此足以发福】
　　七煞用财岂宜得禄
　　【此言煞旺太过日主无依又加用财生煞则日愈弱而煞愈旺矣当之不能逺之不可只得弃命相从以免侵凌之患运行财煞旺地不易始从之心一遇岁运归禄日主恃强乃与煞战以寡敌众其能胜乎凶可知矣】
　　印逢财而罢职财逢印以迁官
　　【印乃清高正大之物见财则不能保其名位且如原用印绶不以官煞为倚者运行印官之地仕路清高一遇财乡尅了印绶柱无比肩为救不免罢职投闲伤重者必死于异乡水火身旺用财荣华可知再行财旺之地主不能胜却要印旺流年助我根本反能进爵迁官不为贪财坏印之论也】
　　命当夭折食神孑立逢枭
　　【七煞伤身原无正印为解独以食神一位制煞壮年运道喜行制煞之乡若遇枭神有力尅我食神柱无偏财遇敌不免纵煞伤身为祸滋烈】
　　运至凶危羊刃重逢破局
　　【専言用财无煞者大忌羊刄为祸若岁运重逢羊刄刼财波局者必有丧家囚狱之苦伤妻尅子之悲水火兵刄悉有之矣】
　　争正官不可无伤
　　【官者禄也无人不欲若柱中多见比刃只有一位官星必然争夺一见有祸不如运至伤官伤尽官星则比肩无争夺始可安矣】
　　归七煞最嫌有制
　　【此亦因比肩之谓也葢四柱多见比肩必然争禄争财且夺岁运之物为祸如年月透出一位七煞比肩知畏势必归之岁运一遇食神制煞则柱无主张之神使比肩复乱如初则散财破业横死于茍贪之下端有征矣】
　　官居煞地难守其官煞在官乡岂能变煞
　　【官为纯雅之贵人煞乃奸邪之暴客如官居煞党其势不能独立必混化而为煞虽官有纯雅之风安能守乎煞乃刚暴之人虽在官星礼义之乡终不由礼义而化故不能变煞为官也】
　　贪财坏印擢高科印分轻重
　　【凡命印重煞轻终不为贵要行财旺之运尅太过之印生不及之煞煞印相停必能超越若印轻逢财乃为大害宜消息详之】
　　遇比用财纒万贯比得资扶
　　【财乃我用之物得之乃佳柱中有一七煞専权日主被制则无暇用财若得比刼透露或岁运生扶日主不致衰弱可以敌煞而财始为我用矣】
　　运到旺乡身反弱
　　【此言从财从煞未成之象日主衰弱未肯弃命而从财煞若大运行遇资扶之地必与财煞争敌敌之不胜反遭财煞之害愈见弱矣是必因财搆祸灾病累身】
　　财逢刼处祸犹轻
　　【身弱财多当之不能行遇比刼分财助气而祸反轻】
　　财不有伤还忌阴谋之贼
　　【柱中用财无比刄刼夺者则无所伤尤忌支库中有比刄暗藏或被冲刑则私窃之害不免矣】
　　煞无明制当寻伏敌之兵
　　【煞者顽暴之人也必欲食神明制方可为用如柱中明无制伏之人不可便以凶言要深求四柱支神如有食神暗伏或遇刑冲或就三合亦可为伏敌之兵大运行制煞乡必主成名进禄】
　　贵人头上戴财官门克驷马
　　【此専言岁日互换贵人不遇空亡刼害煞刃同宫者上戴财官又居正位带合有根得时进气乃为贵富权掌兵刑非常之命玉井云登金歩玉贵人头上带官星是官视财为尤要也】
　　生旺宫中藏亡刼勇夺三军
　　【八字中如带亡神刼煞得遇真正长生及年支纳音或得长生临官帝旺者主武畧出羣有举鼎防山之勇也】
　　为跨马以亡身因得禄而避位
　　【柱中原多比刼无财用岁运逢财日主乃贪其用比刄必然刼夺重则损命丧家轻则休官罢职原用官星带财为贵运行归禄之乡乃比肩旺地必然争夺官正谓遇比肩而争竞于此反失俸禄故避位也】
　　印解两贤之厄财勾六国之争
　　【两贤者二煞也印者仁也凡用日主不弱两煞透出天干并虐日主无食为救纵有亦被枭神所夺者最凶若能用印化煞使降于我如此不独富贵出人且能享福一云两贤官与煞也若止作煞言重下句众煞混行意财者人所共欲之物因兹而搆祸者多矣若局有刄伏于柱中不遇其财则无争刼倘有财为用或岁见财惹起比肩混刼为祸刑耗伤妻在所不免】
　　众煞混行一仁可化一煞倡乱独力可擒
　　【煞本待制而后服从若见煞多力不能制制之则必致叛故不若用印印者仁也以仁化煞使煞自降为妙喜印旺郷乃益其化不宜再见制伏所谓疾之已甚乱也独煞倡乱势力有限一食制之自可以服况食神多制者乎】
　　印居煞地化之以德煞居印地齐之以刑
　　【如甲日主用申为煞尅我无制其凶可知殊不知水印长生于申自能化煞不使凶暴若干支多财乃成下格比旺财轻者用之更美如乙木用辛金为煞遇子栽根恃强尅我虽为我之印乃煞所生之宫若更辛金透出侵凌日主干无食神为救者得旺午冲子去生杀之宫则辛无所倚庶免尅身之患】
　　兄弟破财财得用煞官欺主主须从
　　【一局比肩日干専禄柱中不见财官则无所用却要比肩成党望空冲破财旺之宫而财方为我之用大怕填实冲宫留合比肩假如辛酉日遇酉多冲卯遇卯多破午乃合正用官煞太多日主无力四柱更不拖根运途又行财煞不如弃命从煞遇煞旺之乡必能发福大忌身旺食神之运】
　　一马在廐人不敢逐一马在野人共逐之
　　【马财也乃比肩必争之物若财明透四柱中特立无遮拦者譬如马之在廐其分素定比肩不敢争逐大怕背财运道三合六合之乡比肩乘机暗窃致祸不轻若用财不见明露隠于支库之间乃人所不知之地比肩竞圗窃取虽深藏固闭难保无患】
　　财临生库破生宫兼奉两家宗嗣
　　【凡命以印为母以财为父财固以印为家印必以财为主然财贵而印自荣夫败斯妻无倚所以论人根基父母必以看财为先若财有长生之宫又见墓库局却有神破所生之宫无犯于墓库者则为螟蛉过继之儿弃父随母之子也葢生乃发之初库在收敛之际弃始由终故如此也】
　　身坐比肩成比局当为防度新郎
　　【凡命无伤官食神者必然用财为妻妻所属之宫日下一位是也却被比肩占了又见三合成局岁月时中见财必夺柱若无财岁运见亦为患尅妾伤妻岂止一二而巳】
　　父母一离一合须知印绶临财
