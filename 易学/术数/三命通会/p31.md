<!-- { "loadSidebar": true } -->
　　【如眞得秀戊戌壬戌壬申癸卯金不能胜而木反胜合中不喜咸池增损又且尅身咸池虽人聪明毕竟是减福又壬申伤木柱无土救是为合中减福】
　　合来神煞便为防神煞如何一様同各煞各宫专祸福鬼神催使不由人
　　【此六合为祸格也如己亥丙寅甲寅辛未甲与己合寅与亥合合起亡神吞啖孤辰故主枉死于狱平日喜讼之过也】
　　六合为灾不可当官符亡刼一般详迷花恋酒并笼养好讼终身桎梏亡
　　【如庚子丙戌乙酉丁亥合咸池羊刃平日不如人而好武好笼养歌舞酒色三十一坐狱死】
　　生旺旺中生福慧旺里反宜鬼相制得制方为福寿人一重方可为祥瑞
　　【此生旺为福格也如甲寅癸酉壬戌庚子其父为太平宰相可谓腹中藏贵煞胎里叫官人是生旺中得鬼制是也】
　　生旺为祥在日时鬼来制御却相宜桃花直透三层浪桂子高攀第一枝
　　【如乙酉乙酉壬辰庚子然庚子土自旺又带鬼尅身相制是生旺鬼制之福故主早年登第】
　　五行生旺不宜多三两重逢祸必过旺里若还无制御尸痨瘵面阎罗
　　【此生旺为祸格也如丁亥辛亥己亥甲子同官战鬭非惟贫贱又且痨瘵十六岁死】
　　长生帝旺见重重变福为灾反不中得鬼制他方减祸纵饶富贵也招防
　　【如己未辛亥甲午辛未少年廸功郎出身未败死亡】
　　死中得母絶逢生富贵荣华别様新廉简直温无燥暴朱衣元是黑头人
　　【此死絶为福格也如金人见戊寅为絶处逢生见庚子为死中得母见庚午为败中有救皆为福矣】
　　人言死絶最为防起死为生福反崇深畧沉机人谨重康宁福寿足盈丰
　　【凡命死中得母絶处逢生败中有救主人沉机谨厚而享大福】
　　死絶那堪鬼更伤鬼居强位岂能当若还禄宅皆冲破失业亡家死异乡
　　【此死絶为祸格也如己亥庚午庚午壬午非惟木死于午而禄死于午卖尽田园死于道路】
　　死絶重重鬼更逢禄宫命宅并刑冲若还四正无吉曜定主伶仃别祖宗
　　【如戊午壬戌癸亥癸亥非惟火絶在亥而且破命宅禄宅定是离祖人也凡干支战鬭降伏刑冲破合乃神煞中之最要者故并及之】

　　三命通防卷三
<子部,术数类,命书相书之属,三命通会>
　　钦定四库全书
　　三命通防卷四
　　明　万民英　撰
　　论十干坐支兼得月时及行运吉防
　　甲乙
　　甲木属阳乃栋梁之材喜生秋冬遇申子月为吉柱见庚辛譬斧凿之论主名利运行申酉辰戌丑未乡大能发越见辛官尤妙忌寅午戌合局及透丁火伤官乃辛苦劳力作事无成之命运逢亦不顺若合局丁透柱有辰戌丑未干上露戊巳再行财运伤官生财却发大福乙木属阴为生气之木遇春生而花叶茂盛亦喜生于小春之令逢亥卯未申子辰二局更行北运虽透丙丁庚辛亦不妨所忌寅午戌火巳酉丑金多伤残再行南运主夭无疑
　　甲乙贵乎木得宜　　要知金水旺为竒
　　春从南徃秋归北　　冬夏西行发福基
　　甲乙日生人身坐巳酉丑申戌金乡运行宜土金分野若生寅卯辰不结木局宜时引归土金分野大贵行运亦然则官长远若生巳酉丑申月时引归亥卯未寅取贵非此时者乃过与不及却要运行水木局分野否则贫儒柱中原有财星怕比刼分夺原无财星不畏如木得金而成器仁者有勇金得木而成材勇者必仁是乃刚柔相济阴阳相停运行却喜财官若有木无金则庚辛亏而义寡有金无火卽勇而无礼则乱金太盛而无水则枯木太多而无金则繁是金木各不一也偏阴偏阳难名之命纵遇财官亦不发达
　　【六甲日诗曰】建禄于寅是旺乡【寅上甲木坐禄金絶土死财官两背见辛未时取贵】秋临传送鬼刑伤【谓申中甲絶庚为煞秋生鬼旺】戌中坐禄心怀善【戌中辛有余气戊土正位身坐财官身被火焚心多懐善见丙寅时贵】辰位藏财性亦良【辰中戊巳入墓身坐财库水气发生性多善良见丙寅时贵】午喜巳财天有赦【午中巳土建旺丁火伤官有财无官夏生为天赦】子虽沐浴日无妨【甲木子上虽沐浴子中癸禄旺坐生气印绶冬生为天赦】有吉为防防为吉更防天时仔细详
　　六甲日用辛为正官庚为偏官戊巳为财如年月时中透出戊巳辛字生三秋四季及金土局财官有用如不透出三字只生三秋四季及金土局亦作财官论见甲乙夺财丙丁伤官名利艰难若生春夏及火木局财官无气虽得滋助名利亦轻喜行西方四季金土分野向官临财之运不喜东南木火伤官败财之地若四柱庚辛俱见谓之官煞混杂无去留制伏反主贫贱如只有庚不见制伏当作鬼论分身鬼强弱定其吉防寿夭若制伏得中作偏官论太过反不为福更防日干于所生月内有力无力有助无助分节气浅深轻重言之喜行身旺鬼衰运忌身衰鬼旺运
　　【六乙日诗曰】卯宫得地禄荣昌【卯上金絶土死乙木坐禄财官无气庚辰时主贵或类作木局主大贵】未上逢财是正乡【未上乙木本局有巳土为财丁火伤官】亥内壬居不失局【亥上乙木死喜壬旺为生气印绶不失木局见丙子壬午甲申时贵】丑临官库从夫吉【丑金局从夫化金为福身坐财官偏印为丑中有巳土辛金癸水余气故也】巳上金宫有化良【巳为金局须化金为福但身坐正财男主尅妻女主妨夫见壬水者轻】更防天时并合局吉防祸福细推详
　　六乙日用戊为正财巳偏财庚为正官辛偏官若年月时上透出戊巳庚字生三秋四季及金土局财官有用如不透此三字生三秋四季及金土局亦作财官论见甲乙夺财丙伤官名利艰难若生春夏及火木局纵有财官无气虽得滋助亦轻喜行西方四季金土分野向官临财忌行火木之地伤官败财怕官煞混杂有煞无制鬼论制太过不及皆不为福更详日干于所生月内有无力助分轻重言之运喜忌同上
　　丙丁
　　丙火属阳乃太阳之正气能生万物喜生春夏月间自然成就精神百倍更遇天月二徳行东方运大妙虽见壬癸水不妨惟忌戊土透露减其分数大运岁君相犯官府刑狱破财防服生于秋冬更遇夜时地支再合水局非仆卽从一生离别孤独贫夭残疾
　　丁火属阴为凡火可制万物金银铜鐡不得丁制不能成器喜生夜间巳酉丑月令为妙正月逢寅乃天徳印元更得卯字最好忌壬癸水如日生多尅妻子遇南方运剥官退职行西北方运贵
　　丙丁日主火为根　　金水二星是福源
　　行运若临西与北　　纵然富贵不周全
　　丙丁日自坐申子辰亥水位又引归金时如生寅午巳月为水火旣济大贵夏五月忌三合火局火炎水干冬子月忌三合水局水盛火防水火相停斯成旣济大运宜金水分野却忌过与不及偏阴偏阳苗而不秀若生申子辰亥月须要寅午戌巳时取贵非此时者行木运方好否则虚名不贵
　　【六丙日诗曰】居寅有秀寿偏长【寅上金絶水死财官俱背丙火长生独食神生旺故主有寿见己亥辛卯辛巳时贵】在午刑冲身亦强【午上火旺之地谓之日刃喜刑冲破害为午中金败癸絶财官俱背男妨妻女妨夫见癸水乙木者轻】申上鬼强通月吉【申中庚为财壬为煞身坐财官见庚寅时贵癸巳金神化气贵】子中禄旺得时昌【子中有辛生癸旺身坐财官见癸巳庚寅时贵】辰临官库冬生忌【辰上身坐官乡为壬癸入墓庚寅时贵】戌傍
<子部,术数类,命书相书之属,三命通会,卷四>财乡夏不良【戌乃墓地中有辛金余气身傍财乡夏生财官无气】消息盈虚妙理要精休旺说行藏
　　六丙日用庚辛为财癸正官壬偏官若年月时中透出庚辛癸字生秋冬金水局中财官有用如不透此三字生秋冬金水局中亦作财官论见丙丁夺财巳为伤官名利艰难若生九夏四季火土局中纵有财官无气虽得滋助亦轻喜行西北金水分野向官临财之运若柱中壬癸俱见官煞混杂无制反贱如有壬无癸不见制当作鬼论要分身鬼强弱定其吉防寿夭制伏得中作偏官用太过反不为福更详日干于所生月内有力无力有救无救分节气浅深轻重言之喜行身旺鬼衰之运忌行身衰鬼旺之乡
　　【六丁日诗曰】酉上临财学业精【酉上丁火长生学堂贵人身坐财官见壬寅时贵】亥中坐贵向官荣【亥上日贵中有壬旺身坐官乡见壬寅时贵己巳为金神化气贵】太冲无气财官背【卯上水死金絶财官俱背无气】小吉迎祥印绶生【未中有木余气财官虽背印绶生身】已近火宫身旺相【南方火旺之地财官受制谓已中丙火夺财戊土夺官故也男妨妻女妨夫有戊者重甲寅者轻】丑中金库禄荣丰【丑中庚辛入墓有癸水余气身坐财官见辛亥时贵】人生吉防如何定月气时中见重轻六丁日用庚辛为财壬为正官癸为偏官若年月时中透出庚辛壬字生秋冬金水局中财官有用如不透此三字生秋冬金水局亦作财官论见丙丁夺财戊伤官名利艰辛若生九夏四季火土局中纵有财官无气虽得滋助亦轻喜行西北及金水分野忌伤官败财运怕官煞混杂有煞无制鬼论制太过贫更详日干于所生月内有无力助分轻重言之运喜忌同上
　　戊巳
　　戊土属阳乃隄岸城墙之土止能拒水不能种养万物凡城隄不有刑冲破害人民得安喜甲乙木以煞化印之地忌行西方运纵发而当破当忧要火生扶嫌水尅制戊巳重犯名利两失辛庚叠逢作事进退
　　已土属阴为田地山园之土可以种养万物要刑冲破害卽耕凿之论喜生春夏辰巳之乡乃官印之地更不値伤官损印发福主为人好置造田园丰盈行东北方运尤妙更兼亥卯未木决主富贵人物穏厚大寛小急値辰戌丑未乃背禄逐马及刼财刑伤破耗讼服不一戊巳日干寻水木　　柱中原有还为福
　　运临北野及东方　　徳润身兮富润屋
　　戊巳日生坐下亥卯寅位为勾陈得位运行宜水木分野生亥子月要引辰戌丑未巳午时若生辰戌丑未巳午月要引亥子时为贵盖土得木而疏通木頼土而培养若木重而土少则崩土重而无木乃顽浊无用之土巳日丑年月西方不吉南方大显
　　【六戊日诗曰】子坐财乡亦是祥【子中癸旺自坐财郷见乙卯时贵丁巳时为金神化气贵】离南有破却辉光【戊午谓之日刃喜刑冲破害午中无水木财官俱背然南离火旺生四五月印绶虽破却有辉光】在于申位财神旺【申上壬生甲絶有财无官】长生寅宫禄鬼昌【寅上火生土秀气钟毓甲木当权身坐偏官】辰上兼财居正位【辰中壬癸入墓乙木有余气自坐财官】戌中依火是专乡【戌上戊为魁罡财官俱背柱中不见财官为上喜身旺重叠忌刑冲财官旺若入别格年月时中见财官喜水木分野运】柱中有用或无用月令如何要忖量
