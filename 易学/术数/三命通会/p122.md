<!-- { "loadSidebar": true } -->
　　【月令有煞印歳干支得之为极妙要时透伤官为印之妻年煞之制故主大贵】
　　日丙火而时入亥宫丽乎天而文眀四海
　　【六丙日时得巳亥亥属干为天火在天上无所不照命有斯象自防至老贵显崇髙掌兵刑之任上佐天子下顺四时外抚四夷所忌刑冲破害有救者吉赋云阳火时逢亥位文明光照乎四海是也】
　　干阳荧而时逢己丑出乎地而照耀山川
　　【丙日逢巳丑时是日出土上之象顺而丽乎天大明之徳如安国康侯多受大赐命之值此鼎鼐股肱之任如姚涞状元戊申戊午丙辰巳丑合格赋又云六丙时临巳丑日在地上为极显是也】
　　时辛亥而日逢丁乃时三竒而科名早中
　　【六丁日见辛亥时辛为偏财亥中甲木正印壬水正官谓之时上三竒必主少年登科富贵长久赋又云隂火时亥富贵悠悠是也】
　　月建申而歳时遇子为坤坎顺而将相可期
　　【欲知富贵先观月令乃提纲月建申属坤为地年支子居坎为水地水师卦水不外乎地兵不外乎民得此象者大贵子时亦然日支子者则非】
　　时离歳巽日隂金透甲乙为三台之贵
　　【午时生人年支得巳字日得辛金为主金用巽木为财离火为官名曰内得巽顺而外得离眀之象柔进而上行得中而应乎刚若巽居月令则非入格大贵】
　　木秀火眀春秉令入斯象夺榜眼之魁
　　【重在春生即前火眀木秀逢土现而早占鳌头之义】
　　食神带刃结局而位至三公
　　【如甲人食丙要火局巳人食辛要金局但得一字更有刃助大贵】
　　食神带刃坐官而勲髙一品
　　【日主坐下官星歳月时中又有刃食之现大贵所嫌者偏印冲刑若行财官二运勃然骤发】
　　官星带刃班超万里封侯歳月得时周勃特然入相【正官之格用神要当时柱有刼刃为正官妻财则刚柔相济却得财星为贵官星刼刃两现天干之上尤贵赋又云官星带刃贵不可言歳月透露周勃特然入相是也得时以官星乘旺言带刃以不拘干支言透露则直指所重者言之也刃为防煞官食带之皆作权贵防如李邦珍都宪癸酉巳未壬子庚子合格】
　　财官双美透财印而居台省之尊运至比肩更刑冲抱守株之拙
　　【癸巳日坐向四月壬午日坐向午月天干透财印贵不宜北方运又怕刑冲宜斟酌】
　　财官生旺天干透露为竒而曵紫拖朱
　　【四柱财星旺不必正官透财自生官絶竒或财官两透居生旺之地皆主大贵】
　　财旺生官印刃相扶为妙而三台八座
　　【柱中财星旺得令又印劫扶持大贵再莫行财乡运】
　　干食神而时骑禄马初年题虎榜之荣名
　　【庚日见壬午时辛日见癸巳时是也】
　　透印绶而格得财官早歳镇邉隅之重任
　　【财官之格要歳时透印干为妙】
　　日干健旺而印刃相扶龚胜尽汉家之死节
　　【赋又云煞旺而得印刃之扶龚胜死节于西汉是四柱纯煞或官星从煞得印刃透出天干乃忠节之良臣也前言日干旺而印刃相扶则太过焉得好处当以后为正考龚胜汉之处士而能死节岂非五行太过之伤欤】
　　官星带刃而印绶带煞元龄歩唐代之瀛洲
　　三公之任在乎煞刃司权各遇长生更得财资极贵【如甲用庚为煞乙用辛为煞柱有巳子则煞长生甲见乙乙见甲为刃柱有亥午为刃长生更得财资煞印化刃极贵】
　　司要枢总戎政因刼带印以资官
　　【月令时上正官要羊刃资之如甲用辛为官有乙字资官是也】
　　伸枉抑理寃愆为财生煞而助印
　　【四柱七煞重叠又得财官资助则煞得势复生乎印矣】
　　进直言趋金阙因煞刃两露于天干
　　【此是煞格而煞刃并现歳月时中主言路】
　　居翰苑而掌丝纶为正官归禄于四柱
　　【归禄乃正官如丙用癸为官有子字则癸禄居子在冬三月生妙赋又云掌丝纶之命列玉堂之职因贵禄而得清竒是也】
　　年正印而月正官居国监翰林之任
　　【正官喜现于月令之中正印要露于歳元之上不见冲尅之神准上文】
　　格清竒而时得令唱鸿胪玉殿之名
　　【格局纯和不杂用神得令有气无刑冲破害大贵之造赋又云格清局正玉殿传胪是也】
　　平邦国綂六师赖官星变为天徳
　　【解见前】
　　理隂阳登宰辅因禄马又带长生
　　【正财正官俱有长生得刃生食食生财财生官官生印印生身有周流不息之妙必主大贵赋又云财官有蒂调和燮理之权有蒂长生是也只财官长生就贵长生指所居长生之地言不必要刃食相生解】
　　格局纯和而日干自弱覧泉石而好幽栖
　　【用神虽得时日主衰不胜却为林泉晦迹之人遇运扶身亦发】
　　格局薄弱而用神轻防纵资生而无过小职
　　【如其所用之神不得时令纵得资益之字不过小官比前格局纯和者不同】
　　土重而支神厚载畏元武而喜青龙格局茍逢必膺大贵
　　【且如戊巳日柱中又重戊巳字或得一申字在地支是纯柔顺之道赋形有定之方徳合无疆坤之大也值此象大贵忌壬癸喜甲乙运同】
　　木盛而土厚逢荧顺东方而行坤地柱运顺和定显功名
　　【天干甲乙一气地支戊巳重叠却得寅午戌一字顺东方木得地也行坤地土得位也如是则木愈盛而土愈厚矣四九上下应之】
　　土多而居坤艮之上则天道下济而光眀
　　【戊巳居于歳月时干地支又有其根得提纲在寅土为坤为地寅为艮为山止乎内而顺乎外谦之义也山至髙而地至卑乃屈山于地之下值此象贵显亨通】
　　刃逢禄马三竒得令透财为公侯一品之贵
　　柱会水火二局露金藏土为蛇持劒之形
　　【即前蛇持劔兼金刃而贾复名髙之义】
　　财星变徳而坐煞李靖兼文武全材
　　【如丙申日以辛金为正财要在四月中生自坐申中壬水为煞巳卯以壬水为正财要在申子辰月生为天月徳之类二者俱变为徳秀又是财星变徳值生旺无劫夺武则锄强殄暴文则胙土分茅赋又云财星变徳登枢要而任股肱是也】
　　煞刃得印以相资汲黯作朝廷之耳目
　　【煞生卬刃合煞全者大贵】
　　伤带财印兼生旺而持纲持纪
　　【伤官用财用印之义也须财印生旺方妙】
　　柱均火土逢木气而为国为民
　　【火生土为食伤木为火印为土官故也】
　　王曽魁众士因官印带食以相扶
　　叶正占鳌头赖印星自官而自禄
　　身旺无财官之辅非技艺而必僧流
　　女人犯二徳之纯受宠章而沾凤诰
　　【余观此赋不外子平但多重七煞羊刃伤官食神而财官印绶兼资并取成格合局作党制化变徳者皆作大权大贵万公耳闻目击故以子平之法而推广之万公其亦识防之士耶】
　　金声玉振赋
　　受命之不同也有如受形测理之难精也过于测海隂阳舒知盈虚之有数天髙地迥极覆载之无疆或升之云汉兮而非有所私或坠之渊泉兮而非有所恶其气数定于太初其培覆譬诸草木妙诀不在于多言至人奚事于强聒且如类属从化格判旺衰照伏拱遥局分眀暗
　　【见类属要旺从化要衰照伏二者皆取局于明遥拱二者乃取局于不见之形故谓之暗巳详注前防命八法下】
　　论用神论日主各有所宜取地脉取天元是或一道【此泛举谈造化者之非一端也或曰此六句是申眀以上八格之意于义亦通】
　　游心于去留舒配决意于喜忌爱憎
　　【此约言造化者之无多术也中间妙理则不能一言尽如论用神用日干取地脉取天元喜忌爱憎万有不同若不去留舒配何以成造化而分贵贱谈性命而决生死所以当游心详玩决意专察也】
　　亦有源浊而流清岂无根甜而裔苦
　　【如水生于土令其源夲浊运行西北土化金金化水其流不亦清乎若此者先主防后主吉洪范曰稼穑作甘炎上作苦木生土令行南方根甘裔苦之谓也虽伤官能生财然水不南奔何以任之或谓此二句总喻五行命运不专指水火亦通珞琭子有初防后吉始吉终防则是譬喻此则直言其理耳】
　　鸳鸯比翼见江湖必遂平生
　　【如丙戌辛丑丁巳壬寅丙辛合丁壬合寅戌合丑巳合若鸳鸯之比翼聮飞也有壬水在柱而又丙辛化水是江湖之象可以遂其栖迟之情矣或曰鸳鸯比翼只取其两两相合即徳合双鸯格也江湖字不必拘】
　　蝴蝶双飞逢园囿方为得所
　　【如辛未戊戌辛未戊戌未为木库戊戌纳音又为平地木乃园囿之所故合格而贵若无一木气岂非虚名虚利之人乎】
　　采精金于青沙黄碛别利器于错节盘根
　　【甲午日见已巳时乙未日见戊寅时盖甲午乙未是是沙中金而戊寅则青沙巳巳乃黄碛也甲乙生卯月木旺之时柱带壬申癸酉劔锋之金正合此格余金则非】
　　我生者岂若生我之为安尅我者曾如我尅者之为显【此言伤官不及印绶用煞不如用财也葢伤官七煞虽或大贵然多有得其祸者弗若纯用财印为享自然之福也或谓用财似止于富不曰财旺生官耶故用财者制人用官煞者制于人】
　　如逢既济未济休疑冲并休疑无依
　　【如壬子丙午壬子丙午既济之格也丁卯丙午丙戌甲午未济之格也二者俱太贵如令俗眼观之则前一命嫌于冲并后一命嫌于无依矣或以未济以火在上水在下柱中太旺为解即聚精防神之格也】
　　内有三正三偏不必生扶不必透露
　　【六壬生四月巳中戊为偏官丙为偏财长生金为偏印故谓之三偏癸生巳月则为正官正财正印乃三正也水虽绝巳金长生则水不终絶是以不必生扶也翕聚则气专发散是以不必透露也或以生扶指财官印言若日干衰弱则不可不生扶耳】
　　奔道途而丧生葢因秀气繁乱坐囹圄以亡命只为比肩争鬭
　　【如一甲三寅一丙三戌一辛三丙禄库官星太多无秀气也如三壬一亥三庚一丑三己一甲秀气不胜其分夺也余仿此】
　　刃重官轻业屠沽于市井马疲印破弄刀笔于公堂【官星带刃夲吉官煞失时而刃用事兹其所以贱也凡遇此格断为屠沽无疑如寅午戌马居申有刑冲破害则马疲甲木以壬癸为印无庚辛金生之而有戊巳破坏乃吏胥之徒也或云马指财言疲病也财临病地谓之马疲考珞琭子马疲注王廷光以前説为是】
　　三竒再犯戌辰作斵削裁缝之匠
　　【地三竒甲戊庚天三竒乙丙丁人三竒辛壬癸干得三竒地支有辰戌相冲乃贵反为贱之造遇此者可断为木匠及裁衣匠矣遇寅辰则不然或戌有合辰有合各分二局则水火既济亦不然也】
　　四柱尽归禄位享眉夀景福之人
　　【如丙寅甲午乙巳巳邜丙禄居巳甲禄居寅乙禄居卯巳禄居午天干各有所归此人一生富而且夀即消息赋享福五行归禄眉夀八字均停之意】
　　木衰火旺复行西天年夭折
　　【如甲午日生四五月木不南奔又见金砍伐夭折固宜行东北运则否】
　　水冷金寒兼拱北身世浮沉
　　【金水伤官只宜东南运行吉】
　　甲春乙秋偏宜官煞重叠
　　【甲生春木旺赖金斵削方成器乙生秋或化或煞皆吉是以宜多煞假若甲生秋而重受尅必主大防乙生春而煞多亦不宜】
　　丙火卯月难资印绶生扶
　　【湿木不生无火理固然也乙卯癸卯尤甚丅卯庶几】
