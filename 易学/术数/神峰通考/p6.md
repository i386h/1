<!-- { "loadSidebar": true } -->
    楠曰：戊寅日下杀星微，己酉那堪太制之。运入东方官杀显，枯苗得雨发生机。
    戊土生午，火气为热，运入壬癸去火之炎，再喜培起寅中甲木，其贵然耳。此以为旺衰杀为病，去火存杀为去病神也。
乙酉 丁亥 丙午 己丑    先伯瑛四公制杀太过格
    楠曰：丙生亥月两帮身，一杀那堪三制神。运入西方生杀地，超腾不作等闲人。
    丙火生亥，杀星木可畏也，然有丁火，合去三重己土制之太过。大运入乙酉甲申，破土生杀，发财数千缗。壬癸运美，午未运中制杀太甚，屡遭凶变，入巳丙戌年，六十二岁死矣，重见戊土破壬也。
丁未 己酉 乙巳 丁亥     先兄西庵 制杀太过
    楠曰：乙木生临酉巳垣，两金制火制相连。不宜见火重攻杀，去火存金是福田。
    乙木生酉月，本根轻也，畏金制。夫何金少而火多，制杀太过，尽杀无民？早行丙午，制过杀星，屡屡克子，且财名不遂。大运入辰，坐壬癸之水，去火存金，财源大振，贵产佳儿，福寿两全。寅运见火克金，灾生回禄，入丑杀星入墓，八十三岁而死。
庚辰 甲申 丁未 丙午    宜黄谭二华尚书命身强杀浅格
    楠曰：丁火生申水气微，杀轻身旺贵何凝。水轻喜入汪洋运，职掌兵权震外夷。
    丁生申月，伏火尚有余炎，盖喜年月合成杀局，所谓身强杀浅，万户封候。运行北方，补其水用杀得权，名魁夷帮，岂偶然哉，俗术妄以龙奔天河为誉，不根理之所有，何其谬哉？
乙酉 辛巳 己酉 乙亥    本府杨太爷贵命身强杀浅格
    楠曰：己土生临身旺乡，土金清秀大非常。财逢七杀轻为病，滋杀威权显庙廊。
    己生巳月，火土本旺，盖辛金清清透出，己土好泄其精，而从金为用神，杀为权柄，盖得时上杀星，宜行杀旺地，及生杀地。所以运转东北，耿耿二运，岂不富且贵乎。止畏辛金金制杀太过，则不及耳。
甲午 丁丑 壬辰 甲辰    贫命杀重身轻之格
    楠曰：壬临丑月杀星多，印破难生受折磨。再看运行财杀地，一生劳碌受奔波。
    壬水虽生丑月，盖因财杀太多，虽丑中有一点辛金，盖缘不曾会局，且有丁火贴身，暗破辛金，则壤印，作不得杀化印生，只作杀重身轻。运行东方木神制杀，衣食颇给。再行南方杀旺运，身虽不死，亦住廪牵猪轱度活，入未杀重而死矣。
丁卯 甲辰 戊午 癸亥    一丐者命杀重无制
    楠曰：戊土生辰木旺乡，贴身七杀太刚强。不堪顽杀原无制，只作齐人觅四方。
    戊土生辰木之分野，再加亥卯结成木局，且甲木透出天干，又行北方财地，生其七杀，正谓财生七杀赶身衰。运虽有庚辛，亦不能制者何也？盖缘四柱中原无一点金气，虽逢金亦不能制，根在苗先也，一生为乞丐，亥运杀旺方死。
丙子 甲午 己亥 乙亥    女命贫淫夫星犯重
    楠曰：争权官杀亦何多，叠见无星克制过。洛浦风尘真可鄙，只因八字犯淫论。
    己土得禄于予，身主有气，又不能从杀也，而且见三甲作合，贪合忘夫，所合不得其正。再行东方官杀，多夫之地，岂不大肆淫风，而作桑间濮上之女乎，且身旺不旺而弱不弱，还作杀重，贫可知矣。
壬辰 己酉 乙未 辛巳    尚书妻火少金多格
    楠曰：乙未那堪叠见金，金多火少病堪寻。去金宜入南方运，宫阃方知有贵人。
    乙日生于酉月，巳酉合成金局。木不足而金有余，此谓夫星术旺，宜伤官食之，以克去其夫而得夫，所以贵而有予也。正谓金有余，行火运以去其金子，同生富贵，夫子全美也。
丙申 癸巳 己亥 乙亥     女贵命多有余财不足格
    楠曰：己临亥日坐夫宫，申巳刑冲作病神。运入东方夫旺地，岂同闺阁等闲人。
    己土生临巳月，庚金得禄得生，两重亥中夫星，克去明矣。惟有时上一点杀星为夫也。夫星孤秀，所以行东方旺夫之地，夫为参政，五子俱非常人，子星得禄故也。
庚寅 甲申 戊辰 丁巳    克损七夫金有余财不足之格
    楠曰：金神克木不存夫，叠叠刑冲夫不如。行运不宜金再见，不堪重睹镜鸾孤。
    戊土用年上寅中甲木为夫，申宫庚金破之，用日上寅木为夫，巳上庚金破之，用月上甲木为夫，年上庚金破之，徒见夫而无春也。一入辛巳庚运，三年而两嫁有之，五年而三嫁者有之，损七夫矣。
辛巳 乙未 乙酉 壬午    逸叟妻命火重而金颇轻
    楠曰：乙木生临伏火炎，金衰颇以火为嫌。丙丁运上多灾病，金水重逢乐自然。
    乙木生临六月中旬，火气炎蒸，虽有多金，然金气自消矣，但喜坐下夫星得禄，虽火旺而不能伤夫也。凡女命坐下见夫星者当美。初行丙丁二字，辛金被制，生子不育，而且多灾。戊己庚金之运，助比夫星，生子而身颇安也。
乙卯 癸未 辛未 甲午    旺举夫子命火重水轻格
    楠曰：辛金坐未火炎阳，金水三阴入旺乡。最慨四柱多火气，喜行金水福荣昌。
    辛金生未，三阴将进之时，夫子二星，俱巳受气。但四柱金龙盛，但得火俱伏藏，天干动制之有力。早行丙戌，助夫攻身，屡损子星。运入北方，火炎水制，助子兴家，五福俱全，入寅七十五死，兄嫂长三孺人也。
庚午 甲申 戊申 戊午    贫夭命夫太过格
    楠曰：戊土生申金气多，夫星克制太如何。不宜早入刑冲运，寿夭应知受折磨。
    戊生申月，金气重重，不宜月上见有申水。夫星无根，此乃极贫格。夫残疾无子，盖为夫星金制太过，庚运死。
丙戌 丁酉 乙巳 戊寅
    楠曰：乙木逢金夫本荣，不堪太重制失星。北方运美南方否，此量分明岂徇情。
    乙木生临酉月，坐下夫星得禄，本为好也。不堪重重见火，伤损夫星，再行南方午未运中，夫逃子窜，身几不振，盖为火多制金也。癸巳壬辰两运，衣食满给，夫子如故，盖喜壬癸水破火而存金也。
辛丑 辛丑 乙亥 丙戌    先贫后富金多火少
    楠曰：乙木逢金火损伤，时逢丙火制相当。直看老景南方运，夫子兴隆大异常。
    乙木生丑，木气本枯，再加五杀攻之，身益衰矣。赖有丙火进气，制杀福神，早行壬且破丙，颇受艰辛，一入南方，丙午丁未克杀之地，五福俱全，入申杀旺方死。
甲戌 辛未 乙丑 乙酉    先贫后富金多火少
    楠曰：乙木生临未月提，木衰金旺理堪知。直须火运将金克，定主兴夫并旺儿。
    乙木生未，虽有甲乙之木三重，夫何木气轻而不能制金，所以见夫星多而身衰者，返为戕身之贼也。运行己巳戊辰，财又生杀，贫苦克夫，一入丁卯，火制杀星，再醮助夫，丙寅旺杀得制，安享优游，子孙并秀。
戊申 甲子 乙丑 乙酉    娼贱命杀多无制格
    楠曰：乙木金多制太过，再行金运失中和。娼淫浊乱污中垢，受制于人楚挞多。
    乙木生子，木气无根，水木漂泛，四柱重重金气，所以金多无夫，岂不为娼妓乎？原金多再行金旺之地，七杀七马，受制于人，多遭捶楚，入庚破甲，死无根也。
丙子 壬辰 庚子 庚辰    贱婢夫轻制过
    楠曰：夫星衰弱制重重，火少那堪水气冲。再入北方夫气绝，一生婢妾走西东。
不合丙火无根，夫星透出，壬水重重克之，水宜运入北方，水气益盈，夫气日益。虽金水轻清，只作伶俐贱婢，理本然也。
丙子 戊戌 壬午 戊申    尚书夫人水进气夫透天干格
    楠曰：壬水生临九月秋，水神过气涌寒流。子午结局源深远，柴诰荣封两国忧。
壬水生临五阴之候，水气盈矣。两重戊土杀星，各坐生库之地，其杀各有位矣。更得下通水局，任杀为夫。南方杀旺之地。相夫贵格，更兼旺子，子从夫出故也。
癸巳 己未 己亥 己巳    富夭女命制过夫星
    楠曰：己生未月木为夫，两巳来冲木气无。再入西方金旺地，金多克木寿应殂。
    己生未月，本用甲乙木为夫也，夫何六月木衰，再加两巳中庚金克之，其夫盖衰矣。便八字纯粹，生于富家，不宜运入庚申，再加庚金得禄，夫星之气绝无，未嫁而死宜矣。观此八字虽好，而行运不及，正谓源清而景也。
辛亥 庚子 戊戌 己未    状元妻衰夫行夫旺运格
    楠曰：戊土临乾木得生，喜逢水旺木芽明。夫衰最喜夫生运，定作人间妇状元。
    戊戌土实自坐财乡，更得年上甲木夫星得生，而喜木衰，有庚辛天干之金，暗来损木，则为有病，方为贵命也。大运一入壬寅，衰夫得禄，相夫而登迁第一，岂不宜乎。又且生子，百作方伯，盖贵子亦从贵夫生也。入巳。庚金损破夫而死。
时上一位贵格
楠曰：时上一位格，盖取时一点杀星。若日干生旺，时上有杀，则用之为时上一位贵。若身旺杀衰，喜杀旺运，富贵多子，盖杀乃子星也，身旺能任其子也，若日干弱，时上杀旺，怕行杀旺及财运，正谓时逢七杀赶身衰，则主贫贱无子。杀能克身，不能生子，正谓时逢七杀本无儿。若时上有杀，亦要先安置杀星，或制去之，或合去之，方可用月上用神。如不曾克制此杀，即当把时上杀为用神，月上虽有印星财星，亦不能用。故格格推详，以杀为重。前人立言，说不分明。 
    补曰：时上为官，即时上一位贵格也。如阳见阳干，阴见阴干，相克是也。透出为妙，只许一位，四柱不许再见。若年月日又有，收为辛苦劳碌之命也。要本身自旺如甲寅，自生如甲子之类，又要制伏，有制则为偏官，无制则为七杀。又要制伏得中和，一位七杀，却有两三位制伏，是为太过。虽有学问，不荣仕路，乃是贫寒一老儒。故《喜忌篇》云：“偏官时遇，制上伏太过，乃是贫儒。”四柱制伏多，要行七杀旺运，或三合得地，可发。若原无制伏，要行制伏之运，可发。如遇杀旺，无以制之，则祸生矣。则偏官为人性，重刚执不屈，傲自讥，胆气雄豪。月偏官亦然。
    又补曰：食神制杀，化鬼为官，因宜权贵。所谓食居先，杀居后，功名两全是己。羊刃合杀，变凶为吉，亦能权贵，所谓甲以乙妹妻庚，凶为吉兆中是已。
    又补曰：食神制杀，不宜逢枭则祸，故日食神制杀逢枭，不贫则夭，羊刃合杀，不宜财多，南多必咎，故曰，财生杀党，夭折童年。
