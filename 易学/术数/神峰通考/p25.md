<!-- { "loadSidebar": true } -->
    戊从癸合，化火成功。见乙兮终能显达，逢壬兮亦自丰隆，众贵拱持，喜丁临于巳位。六亲不睦，缘甲旺于寅宫。丙火炎炎，难寻福禄。庚金灿灿，易见亨通。妻子损兮，皆因己旺。谋为拙兮，盖为辛雄。
    癸从戊合，火化当临。丙内藏辛，一世多成多败，甲中隐己，百年劳力劳心。仓库丰肥欣逢丁火。田财殷实，喜得庚金。官爵升荣兮，连绵见乙。资财富贵兮，上下逢壬。财源相失兮，缘辛金之太旺，仕途蹭蹬兮，盖己土之相侵。
十段化气
甲己歌    甲己化土乙庚金，局中奇妙最难寻。局中六格分高下，贵贱方知有浅深。
甲己中央化土神，时逢辰巳脱埃尘。局中岁月趋炎地，方显功名富贵人。
甲己干头生遇春，平生作事漫劳神。百般机巧番成拙，孤苦伶丁走不停。
乙庚歌    乙庚金局旺于西，时遇从魁是根基。辰戌丑未如相克，此是名门将相儿。
乙庚最怕火炎炎，志气消磨主不良。寅午重逢为下格，随缘奔走觅衣粮。
丙辛歌    丙辛化合喜逢申，翰苑英豪气象新。润下若居年月上，须知不是等闲人。
丙辛化水生冬月，阴日阳时须见清。有土局中须破用，得金相助发前程。
丁壬歌    丁壬化木喜逢寅，亥卯生提是福基。除此二宫皆别论，金多尤恐返伤之。
丁壬化木在寅时，盖世文章迈等伦。曲直更归年月地，少年平步上青云。
戊癸歌    戊癸南方火炎高，腾光时上显英豪。局中无水伤年月，献赋龙门夺锦袍。
天元戊癸支藏水，败坏门庭事绪多。行运更逢生旺地，伤妻克子起风波。
五阴歌
阴土蛇鸡去会午，名为福德号貔貅。火来侵害伤残处，事事蹉跎百事忧。
己巳己酉并己丑，福德秀气真希有。若逢岁运冲克破，纵是荣华事不久。
阴木相逢牛与蛇，生居八月暗咨嗟。为官得禄难长久，纵有文章不足夸。
阴火相连巳酉丑，生居木日寿难长。更兼名利多成败，破荡荒淫福不昌。
癸临酉丑月临风，百事迟延作者空。名利平生难有望，是非得失事匆匆。
金居从革贵人钦，造有清高福禄深。四柱火来相混杂，空门艺术漫经纶。
天元一字歌
天元一字水为源，生在秋冬妙莫言。大小吉神逢一位，少年云路必高迁。
天元一字土为基，四季生时便是奇。辛酉二丈为格局，聪明俊秀异常儿。
天元一字木为根，传送登明显福元。四柱官星如得地，功名利禄好争先。
天元一字若逢金，时日魁罡福气深。库位逢冲并带贵，平生德行贵人钦。
天元一字火融融，大吉功曹时日冲。冲起财官为发用，生平富贵福兴隆。
运晦歌
比肩事物莫争论，闻讼官司为别人。兄弟亲友财帛事，闭门莫与论和平。
劫财羊刃两头居，外面光华内本虚。官杀两头居不出，因此当原慢嗟吁。
运通歌
三合财官得运时，绮罗香里会佳期。洋洋已达青云志，财禄婚姻喜气宜。
运遂时来事事宜，布衣有分上天梯。贵人轻著些儿力，指日青云实可期。
自是生来不受贫，官居华屋四时春。夏凉冬暖清高处，肴馔杯盘性别人。
此运祥光事转新，一团和气蔼阳春。青云有信天书近，定是超群拨萃人。
甲子丁卯非为刃，乙酉庚申理一同。合起人元财马旺，中年显达富家翁。
刑克歌
比肩羊刃日时逢，若问年龄父道凶。父母干支相会合，旺星健旺寿如松。
克父那堪妻又伤，堪居道院共僧房。闲身作保防连累，财破妻灾有几场。
刑妻歌
天干透出弟兄多，财绝官衰旺太过。月令又逢身旺地，青春年少哭嫦娥。
当生四柱有财星，羊刃时逢定克刑。岁运更行妻墓绝，妻宫必见损年龄。
克子歌
五行四柱有伤官，子息初年必不安。官鬼运临身旺地，可存一二老来看。
嗣中冲旺见刑冲，月令休囚子息空。官鬼败亡重见克，如无庶出必螟蛉。
印绶重叠克子断，子息难存谁为伴。若还留得在身边，带破执拗难使唤。
时逢七杀本无儿，此理人当仔细推。干上食神支又合，儿孙定是贵而奇。
女人印绶月时逢，官食遭伤子息空。当主过房兼别立，孤辰重犯两无功。
局中官杀两难清，羊刃重重或助之。八字纯阳偏印重，妨夫叠叠更妨儿。
带疾歌
戊己生时气不全，月时两处见伤官。必当头面有亏损，脓血之疮苦少年。
日主加临戊己生，支神火局气薰蒸。冲刑克破当残疾，发秃那堪眼不明。
丙丁日主五行衰，七杀加临三合来。升合日求衣食缺，耳聋残疾面尘埃。
壬癸重重叠叠排，时辰设若见天财。纵然头面无斑癞，定是其人眼目灾。
丙丁火旺疾难防，四柱休囚辰巳方。木火相生来此地，哑中风疾暗中亡。


寿元歌
寿算幽玄识者希，识时须是泄天机。六亲内有憎嫌者，岁运逢之总不宜。
寿星明朗寿元辰，继母逢之不可当。宠妾不来相救助，命如衰草值秋霜。
丙临申位逢阳水，定见天年夭可知。透出干头壬癸水，其人必定死无疑。
飘荡歌
偏财得位发他乡，慷慨风流性要刚。别立家园三两处，因名因利自家忙。
偏财得所最为良，透出羊刃甚可伤。破荡家庭浑闲事，败门辱祖逞凶强。
偏财别立在他乡，宠妾防妻更足伤。爱欲有情妻妾众，更宜村酒野花香。
女命歌
财官印绶三般物，女命逢之必旺夫。不犯杀多无混杂，身强制伏有称呼。
女命伤官福不真，无财无印受孤贫。局中若见伤官透，必作堂前使唤人。
有夫带合须还正，有合无夫定是偏。官杀犯重成下格，伤官重合不须言。
官带桃花福寿昌，桃花带杀少祯祥。命中切忌桃花犯，劫比桃花大不良。
女命伤官格内嫌，带财带印福方坚。伤官旺处伤夫主，破了伤官损寿元。
月建生克
正月建寅歌   正月寅宫元是木，木生火旺得长生。戌兼午未宫中喜，申酉休囚数莫行。
寅月重逢午戌亥，庚申为主两推排。无根有力方宜火，主弱休囚怕火来。
如用寅宫木火神，南方午未禄财欣。逆行戌亥还当旺，破损忧愁见酉申。
庚辛主弱逢寅月，午戌加临会杀星。日主无根宜透土，逆行金水福隆兴。
戊己身衰喜建寅，重重官杀必荣身。只宜木火相生局，运到西方怕酉申。
二月癸卯歌   丙丁二月身逢印，大怕庚辛酉丑伤。水运发荣木火旺，西方行运定遭殃。
甲日卯月重逢丑，格中有火不须嫌。再行火土兴财禄，岁运宜金怕水缠。
木正荣于卯月中，若将为用喜生逢。北方亥子成名利，午未行来助福浓。
己卯日主当二月，杀星有露福偏奇。只宜木火重迎见，金水行来数必亏。
庚辛卯月多逢木，日主无根怕旺财。南北两头多有破，如逢申酉福方来。
卯宫大怕遇金降，火旺根深制伏强。四柱有金嫌巳丑，运来酉上定损伤。
癸日无根卯月逢，局中有火返成功。如行身旺多财福，若到官乡数必终。
三月建辰歌   三月辰宫只论土，煞多金水化为祥。提纲若用财官印，金水相逢命有伤。
戊土无根日坐寅，重重水旺福财深。如行水火宫中吉，金水相逢祸必侵。
三月干头只用金，火生土还真厚福。身为壬癸多逢土，火旺提防祸必临。
四月建巳歌   甲乙如临如四天，木乡水旺振财源。北方水地多凶破，酉丑相逢我便言。
四月干头水土逢，火乡木旺禄还通。如行金水多成败，更怕提纲相对冲。
金水干头四月胎，土为正印木为财。身强土厚宜金水，日主轻浮怕水来。
壬日巳月金火土，无根无印怕财乡。顺行申酉升名利，逆走东方寿不长。
四月金生火旺土，三般神用要分明。财官印绶藏宫内，运看高低仔细寻。
五月建午歌   五月宫中正火荣，高低贵贱两分明。财官并用宜生旺，化杀欣逢要水平。
五月炎炎正论火，如逢木火自然兴。西方金水多防克，丑上须知怕子迎。
午宫怕水子来冲，用火逢冲数必凶。日主庚辛如会煞，运中逢此返成功。
财官印绶如藏午，西北休临申子辰。木土火乡还富贵，再行申酉戌灾重。
六月建未歌   未月支藏木官时，不分顺逆格高低。南方行去东方旺，西位休愁戌亥亏。
七月建申歌   印绶财官月建中，北方回喜福还真。水清金旺多生贵，大限行来最怕寅。
庚辛二日藏申月，有官有印有财星。逆行辰巳荣财禄，北方须知富贵成。
壬癸生临七八月，火土多厚北方奇。无伤无破休行水，帝旺临字运不宜。
八月建酉歌   甲乙无根八月逢，庚辛金旺不嫌凶。北方水运财星足，逆走南方得失中。
酉月藏金乙日逢，北方亥子水重重。离明午未财权重，巳丑加临寿必终。
甲乙酉月多官煞，无根日主一生低。北方顺走休临丑，逆走南方巳上亏。
丁生酉月天干癸，去煞方能可去财。有气保身存印绶，无情行到水中来。
秋金酉丑重金旺，除非火炼有声名。东方行去盈财禄，西北来临祸必倾。
酉为印绶火为财，食用伤官一例排。金水相生荣福厚，南方休到午中来。
九月建戌歌   九月戌中藏火土，庚辛不忌日无根。格中若无财官印，运到南方福禄真。
甲乙秋生九月中，火衰金旺怕庚辛。如临木火兴家计，金水缠来福便临。
财官印绶九月临，发旺升腾见卯寅。顺去北方行子丑，逆行嫌酉破逢申。
戌月金生藏火土，或行南北或行东。不分顺逆高低格，大运逢辰寿必终。
壬日无根戊己多，生居九月忌财过。逆行休用南方午，寅丑如逢奈若何。
丙丁日主戌中句，财透天干作用神。此格伤官煞喜旺，只愁煞旺又伤身。
十月建亥歌   水木生居亥月乾，财官印绶喜相连。用壬运旺西方去，用木须欣寅卯边。
亥月壬杀喜东南，来至东南发显官。大运愁逢金水地，再行西兑寿难完。
财官印绶立乾宫，水木相生福禄通。喜水喜金嫌火土，运行最怕巳刑冲。
水旺当生亥子宫，根多水弱格中逢。重行火土财官旺，运到西方一路通。
日主无根干上金，月通亥子土来侵。只宜印绶扶身位，何怕提纲损用神。
十一月建子歌  丙丁日主月逢子，支下存申时又辰。火土旺乡成富贵，再行金水祸难禁。
子宫有水金乡旺，见土休囚忌破支。元有土离逢水贵，午来冲破寿元终。
庚金遇水多强吉，火土相逢未必凶。运去元神番作贵，再行午运祸重重。
庚日逢寅午戌行，日通火局是提纲。如行金水番成局，火土又来祸怎当。
水归冬旺乐无忧，透用财官富九州。逆顺不分还富贵，提纲刑克事多休。
十二月建丑歌  甲子生居丑月中，无根金水不嫌凶。重行金水声名显，火土相逢破本宗。
丙丁坐丑财中杀，四柱无根忌水乡。运到火乡加火助，须知显振利名香。
壬癸生居丑月提，有金有土格中奇。顺行辰巳兴财禄，逆去升高申酉支。
戊土生居十二月，伤官财旺藏时节。水清金白助格中，若见火土多周折。
