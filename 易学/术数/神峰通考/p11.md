<!-- { "loadSidebar": true } -->
    楠曰：金水清清两字奇，时归日禄理相随。分明水火为真秀，黄阁魁名间世稀。
    壬生酉月，金水两字双清，金水之气有余，木火两字不足。金虽有余也，而喜天干丙丁，遥来损金也。喜无地支午火，实去破印，所以印得两全其美，壬水气虽有余，喜亥中甲木，泄其精英也。其贵如此， 丙了火，暗销庚金，而存起亥上食神。所以八月木气凋零，其病甚重，所以病重者，金大贵也。运入东方，补起水火二字，位登黄阁也，宜矣。此乃天地至清之命，所以为天下至贵人也。
甲戌 辛未 己酉 己巳    吾都何廿八公假伤官富命金轻火重格
    楠曰：己临未月土炎蒸，见火生身益壮神。土旺喜金宜泄气，养金喜水定超群。
己土生临未月，火土炎蒸，其己土炎气旺盛，更且有火气生之，其土望见己酉两全为聚，透也酉金，己土则泄秀气在金上去。以丙丁火为损金之神。壬申癸酉运美，人戌论灾，一人北方用水去火，财富。一入寅运，会成火局，破金而死。
戊申 己未 戊午 辛酉    抚城周怀鲁科贵命土见金格
    楠曰：戊临未月土重重，燥土尤嫌火气烘。时岁喜看金吐秀，运行西北志凌云。
    日未月，为火炎土燥之格。盖得辛酉时，金神透出，岁支申宫有水破火，此以火为病，水为福也。大运入壬，盖得壬来克火，放出辛金，折桂蟾宫，理自然也。后行北方水运尤美。凡戊己土旺，见金多者，极聪明秀气，至清至贵之命也。
癸卯 甲寅 丙午 戊戌    临川袁应龙元贵假伤官土轻木重
    楠曰：丙火生寅火局全，火生戊土泄精元，不堪衰土重逢木，早步蟾宫损少年。
    丙行日主，结成火局，其火旺矣。原寅中有戊土，午中有己土，又时上透出己土，其丙火身旺，见此土而好泄其精也。正谓有病方为贵格。脱辛逢癸酉流年，克去甲木病神，所以早擢秋闱，甲戌年入亥运，原有甲木，得生于亥，正谓破伤官损寿元而死矣。盖正月戊己，带木之寺也，而土神极衰，最畏旺木克之，入亥运甲木得生，其死也明矣，若天假之年，若行庚戌运，庚金克去甲木贵不可言也。凡日干旺者，见有食神伤官。虽在日时，亦只作伤官看，何也？凡日干旺，精气满畜，见有通泄血气之处，则秀气从之，不可泥执子平，只以月令上用神。如日主衰弱见印星及阳刃，身弱则亲印绶阳刃也，身旺则自亲食神伤官也。如用食神伤官，只要食伤类聚一处有情，不宜间隔，如前夏衣胜命用木类是也。如此造，多不晓作用土，只以官印。若用官印，如卯亥运不顽强也。此则用衰土，见木克之明矣。
丙寅 壬辰 甲辰 丁卯    吾都傅后庵公木火假伤官木全寅卯辰互看
    楠曰：甲木重重旺气深，木来用火透春林。柱中最喜壬为病，火土重逢异等伦。
甲木生辰，禀全寅卯辰东方之秀气，喜年时丙丁虚火透出。作木火假官，透出壬水，为破火之病神，运行南方，衰火得地为美，虽申酉生水破火，亦喜有丙丁盖头。戊己运，土能破水，放起用神，老益精神，福寿两全，只畏北方水破用神也。
丙申 癸巳 辛卯 壬辰    吾父启完公假伤官用地劫
    楠曰：辛金生巳水重重，刑破官星水有功。申巳两庚来作用，运行申酉乐雍容。
辛生巳月，本用丙火，夫何贴身有申，破丙明矣。年干丙火，本为虚官可用，时有壬水破之，由是舍丙而从水也。以水为虚伤官，年月两庚，类聚有情，正作金水伤官用劫也。行申酉比劫得生，安享其乐。入戊己破去假伤官，动多侮吝，入亥生财，大运六十九，庚金劫神死也死矣。
丁未 壬寅 乙丑 丁亥    予兄希禹木火伤官官不足格
    楠曰：阴木生寅进乞时，又兼三印叠资之。财官之运重重喜，水火逢来实可悲。
    乙生寅月进气之木，更通三资身，无奈比劫重重争财，而财不足也。四火制杀太过，早行北方不佳，喜庚辛金盖头，破劫存财星，已运财旺生官，有威震比劫之意。行亥运，壬水资比劫，争财不已，又合丙子年，火制金而水资木，书云：“木火伤官官要旺。”用神受困，患麻症而死矣。
戊寅 己未 丙戌 乙未    贵女命作真伤官用印格
    楠曰：火逢稼穑泄精神，更喜柱中印绶亲。衰印最宜重见印，褒印两国岂常人。
    丙火生未，四柱土气重重，泄弱丙火之气，正作火土伤官，身弱由自亲印绶也。原印星衰弱，运行印旺之乡。受夫子两朝封赠。大运入丑，辛金破乙死矣。
辛丑 丙申 己丑 庚午    逸叟母命金多用火
    楠曰：己土生申金气重，金多用火返成功。北方见水身多疾，日禄归时寿福崇。
    己土生申，金气重重，伤官盗气多者，用印而不用财也。运入庚子辛丑，壬字泄气破痊。然柱中真火，而又生吾兄弟三人者，何也？盖得丙丁二人。克去伤官，存土精英，而能旺夫旺子也。八十七岁，辰运合水破印，亲寿方终矣。用印深验，论用财非深知命理也。吾母一生，夫子衣禄，赖有此丙丁二火，苟无此二火，则孤矣。
丙寅 甲午 甲戌 丁卯    极贫淫贱夫星轻而制夫旺星
    楠曰：甲生午月火炎炎，克制夫星本太嫌。运再东方生火气，孤贫淫妒不堪言。
    甲生午月，伤辛金宫，星夫俱临败绝之地。火气益炎，辛金夫星之气益弱。且行东方，木生火炽，夫既受伤，而子胚胎损矣。一生孤贫，桑间濮上之耻可闻乎，正谓无子也。壬辰癸巳运，衣食颇饶，盖得壬癸水破火存夫。入寅夫绝，木作灰飞绝矣。
己丑 己巳 丁丑 己酉    孤贫女命土有余木火不中足格
    楠曰：丁逢己土食神多，泄损精神定奈何。信是孤贫应有数，子多无子岂差讹。
    丁火生巳，本为火之分野，殊不知四柱食神伤官太金，泄弱丁为精英，则是母胎虚耗，子无托生之所，正谓子多无子。若得东方甲乙运，有木克去子星，存养丁火精神，庶无尚可生子。此造何期运入西方，全无木气，财神太重，财多身弱，一生孤若贫寒无子。入戌再加一土，愈泄精神，死矣。
丙子 辛丑 己卯 庚午    孤寡木少金多之格
    楠曰：坐下夫星木气微，不堪金旺木无依。西方运入金多见，独守孤灯只自知。
    己土生丑，透出庚辛不宜，乃夫受制太过。己亥运，夫星得生，颇遂室家之一入西方克夫，孀居到老，一子不肖，宜矣。
印绶格
楠曰：正印偏印格者，如父母生身之义也，盖日主得其资助。书云：“印绶生月利官运，畏入才乡，盖财乃破印之气也。”此亦书之死路，非通变之道也。然四柱印星太旺，日主有气，印叠生身，如人元气本旺，再服补药，生可存乎”此则几用见屠以破印也。四财少，必须运上财神为吉。又若日主根轻。印星又弱，最畏财星，谓之贪财损印，宜也。又有真印假印，如丙日生人，生临亥月，或用亥月甲木作假印地也。十月木气，根桔叶落，则此衰木，宜行东方木旺之地，以辅助其根气，则枯苗得雨，勃然而兴，畏巳酉丑运，冲克其木，尤畏行西方申辛本，天干地支俱全，损伤尤甚。若天干得壬癸甲乙丙丁盖头，虽祸亦浅，又若丙丁日主，临寅卯多根之地，谓之真印也。若印多不畏财星，日主轻，如只有一二点印，亦畏财也。大抵木不能胜金，谓之印绶被伤。倘若荣华不久，真假印辩，不可不究。财、官、印、杀、食神、伤官，此六乃日干月令。正格外有阳刃格！此系日月相通。出此之外，或虚邀财官，或刑合财官，或暗拱财官，或冲摇财官，亦几近理。说见小文。
    《继善篇》云：官刑不犯，印绶天德，年月日时支同一宫分。固通格解，谓但四柱中俱有，乃同一命宫分，不必一支。如甲寅丙寅丙寅丁酉，是天德在丁，月德在丙，印绶在寅。如庚申庚辰庚子壬午，是天德月德俱在壬，印绶在辰，天德与印绶同一命宫是己尤通。严陵命书谓天月二德星，在日上为的，他处见不当作德论。
    古歌云：月逢印绶喜官星，运入官乡福必清。死绝运临身不利，后行财运百无成。
    补曰：甲乙在亥子月生，丙丁在寅卯月生，戊己在巳午月生，壬癸在申酉月生，庚辛在辰戌丑未月生，或在巳午月生，皆是月逢印绶也。若四柱中元有官星，乃是官印相生，方为贵人，诚印绶格所最喜者也。若行官乡运，则发福几清厚。行死绝运，轻则灾疾损伤重则死亡孝服。若行财乡，贪财坏印，其祸百端。
    又曰：重重生气若无官，常作清高技艺看。官杀不来无爵禄，总为技艺也孤寒。
    补曰：月生日干年时俱有印绶，是谓重重生气也，有官方作贵推。若无官杀，非技艺之流，则庸常之辈。总为清高之艺，亦不锡免孤若寒微而已。所谓印绶旺而子息稀是已。
    又曰：印授干头重见比，如行运助必伤身。莫言此格无奇妙，运入财乡福绿真。
    补曰：印绶生月,干头重重，一见印绶之比肩，又行印旺之运，必伤身。所谓木赖水生，水盛则木漂，术逢壬癸水漂流，日主无根枉度秋是巳。印旺遇财乃发，须入财乡运，乃能发福发禄，如水盛木漂，必须行败运，以土制木，则木植其根为福，所谓岁运若行财旺也，反凶为吉遇王侯是也。《格解》所谓印绶畏入财乡之句，不可抱泥是也。
    又曰：印绶官星旺气纯，伤官多遇转精神。如行死绝并财地，无救反为泉下人。
    补曰：印逢官星，如值所喜，则为旺气纯也。伤官多遇，值如所忌，则不免转而不精神也。旧文原是如此，而或者改旺气为运气，改伤官为偏官，以转精神为有精神则非也。
    又曰：印星偏者是枭神，柱内最喜见财星。身旺遇之方是福，身衰枭旺更无情。
    补曰：印星偏者，如甲生亥月，乙生子月之类。无食则为偏印，有食则为枭神。柱中见偏财正财则吉，故曰偏印遇财乃发，又曰偏财能益（算）[寿]逢年，身旺遇之吉。若身弱逢枭旺，则为祸矣。所谓枭神兴，而早年夭折是也。
    《络绎赋》云：印临子位，受子之荣。枭居祖位，破祖之基。
    补曰：或曰枭居祖位，破祖之基，甚祖之基，甚应验。观《六亲论》云：“日时杀刃逢枭，半道妻儿离散”可见。《格解》谓枭居祖位破祖之基，再详。
    《玉匣赋》云：华盖与文星共会，尉迟为五伯良臣。
    补曰：文星谓印绶也。故《通明篇》云：“印绶文华也”，非文昌之文。
    《寸金签》云：印绶不喜临官，帝旺逢之亦不欢。八字逢财无所用，行财不利却无端。
