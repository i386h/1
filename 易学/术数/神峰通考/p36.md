<!-- { "loadSidebar": true } -->
    辛亥 庚子 乙未 甲申 此女命以庚金为夫，喜透归禄，夫星得地，年杀又生于予而得垣。以格论之，为官杀混杂，以理推之，则又不然，取甲木配辛，日主乙与庚合。甲乙互相配合也。行卯运合局。身旺为福。一交甲辰运，申子辰三合水局，又遇丁亥年，壬水太旺，八字运岁，全是水象，庚金沉水，乙木死绝，乃水泛木浮也。如活木无土以培其根，被壬水浸淹摇荡其根矣，果患面肿浮面之病，而不禄矣。
    土重金埋者阳金。
    注释：凡金宜乎水土滋生，而被土重埋者，乃阳金也。盖阳金为成器之物，土重不能滋，而反滋生。 
    戊辰 戊午 庚辰 丁丑 此造庚金生逢五月，乃正官格也。惜乎无一点财星，官无生意地支纯土，又透出枭神掩火，而金遭埋没，行西北方财官运，皆名利俱无也。
    水盛则危。
    注释：凡水盛滔滔，贵乎土止，虽曰土克水，然水局者，必要土培为福。四柱全水象而无土止者，则有泄流之患。
    壬子 癸卯 壬子 庚子 此女命泛滥而无土止，更兼羊刃伤官，又行西北运，而流走无定，淫乱太盛，乃下贱也。
    火明则灭。
    注释：凡火无不明之理，无不灭之象，若非圣人泄机，孰得而知之。是以命贵在得中和，方为上格，太过不及者下格矣。
    阳金得炼太过，变革奔波。
    注释：凡五行归禄者，不喜见官星。且如阳金归禄，兼坐火库，则金已成器，不必再要见火陶熔，恐变革也。
    癸卯 庚申 庚戌 甲申 此造庚金，日坐火库，得煅成器，再行丁巳运火乡再段，反为太过之患矣。盖以物理推之，庚申归禄，乃从革而成气之象也。复行火乡，又见损而不成物也。果在此运，事物变革，受其劳禄，再行卯运，及岁支财神会局，受职州判，大发财利。
    阴木归垣失令，终为身弱。
    注释：凡五行失令者，纵然归禄得垣，被比局持势于月令，不作身旺格矣。 
    癸丑 甲寅 乙卯 己卯 此造乙日坐卯，虽禄得坦，奈生于寅月，阳木得令，阴木反弱，累年未遇。古云木向春生，作生旺论。却乙在二月得令，甲在正月。若失其时，反为身弱。直运至辛亥，亥卯合局印授扶身，戊子年中举，会试下第，授长山县知县。
    土重而掩火无光，逢木反为有用。
    注释：此与晦火无光同论。
    癸未 己未 丙戌 己丑 此八字丙日主，干支俱系土象，无木成其火，故掩火无光。
    水盛则漂木无定，若行土运方荣。
    注释：此言阳木也。如甲木居于子，乃木败之乡，而水太盛，无土以制之，主风流无度，好酒色之徒。 
    甲寅 乙亥 甲子 甲子 此造甲日，身坐败地，生亥水失土所止，此人虽智巧，能说能为，特虚名一生，功名无成。
    五行不可太盛，八字须要中和。
    注释：凡太过不及皆不吉也，贵乎禀中和之气。人能持此语以为论，则修齐治平之道，不出乎此，人命亦然。 
    辛亥 戊戌 壬辰 甲子 此造壬禄于亥，子辰全是水象，喜得月令干支纯土止水，一生富贵，寿年九十九而终，得中和之命。
    土止水流全福寿，土虚木盛必伤残。
    运会元辰，须当夭折。
    注释：凡水滔滔无土止者，必主飘荡，寿亦不永矣。
    丁丑 壬子 壬申 辛丑 此造壬生子月，水局太旺，丑申金壬俱金水象，而无土止，行亥运，十六岁而死。
    木盛多仁。
    注释：凡造化逢木命而通月令，或从化类成局者，主性敦厚，仁慈富贵，又化象得寅卯辰全尤妙。 
    甲戌 丁卯 壬寅 甲辰 此造寅卯辰全，化像得令，作伤官用财格，乃王佥事命。
    土薄寡信。
    注释：凡土得正令，而无刑害者，其言诚实，若土薄而刑坏者，主人寡信不实。 
    甲寅 甲戌 己酉 己巳 此造是赵子昂命，即赵孟兆。
    己巳 壬申 己酉 甲戌 此造是刘宦官命，即刘瑾。
    水旺居垣须有智。
    注释：凡水旺居垣，或化象，或从类得局者，主人有智谋才艺，为人面圆美须。若不成局者，主性奸猾，不实之人也。
    金坚主义却能为。
    注释：夫庚辛金者，在五行主义。若以为用神，或属化从类，得局归垣者，主人必有义，而刚毅豪杰，或刑战失令者，无义凶顽也。若阳金运行寅午戌方，则炼成器，若阴金运行子丑亥方，则为佳也。
    金水聪明而好色。
    注释：夫水主智，金主义，金白水清，聪明好色，如水太旺，必是酒色无安之人。
    水土混杂必多愚
    注释：夫水主智，被土而混杂者，令人多愚鲁矣。
    遐龄得于中和，夭折丧于偏枯。
    注释：凡造化得中和者必寿，偏枯者必夭，又如煞强身弱，而失中和者，其人亦夭。
    辰戌克制并冲，犯刑名。
    注释：凡魁罡全更带刑冲者，必主犯刑，女命亦然，若身坐辰戌以有贵者，如贵亦主破败不成，若女人则伤夫克子。以日时为重，年月次之。
    子卯相刑门户，全无礼德。
    注释：夫子卯为礼义，日月为门户，郭璞玉照云子卯相刑门户，全无礼德。予取用甚验。月令日支见者为奇，值时次之。无礼德者，主帷薄不修，丑声外闻。壬子 癸卯 丙子 丁酉 此丙子用金为财禄，不合丁火坐酉中长生之地，财神又被劫，更子卯相刑，故妻不贤，惟薄不修，家道不肃。
    弃印就财审偏正。
    注释：凡印格忌财，此理明矣。若正印居月令者，不可见财。偏印居月令者，却喜年时见财，不妨弃印就财，舍轻就重。
    丁亥 戊申 壬申 丙丁 此造壬生七月，坐长生禄于亥，印身旺也。喜丙丁财透，而禄於午，又行运南方之地。所以弃印就财而贵。
    弃财就杀论刚柔。
    注释：凡阴干从地支纯杀者，多贵。盖阴柔能从物，若阳干则次之。盖阳干不受制也。 
    己巳 癸酉 乙丑 甲申 此阴木从金也。见前。
    伤官无财难恃，虽巧必贫。
    注释：夫伤官格者，须要身旺敌财。财要生气，不要盗财之气，便是发福。若无官又无财官，虽巧必贫。
    丙子，壬，辰辛，丁酉，此造六辛生人，以壬水为伤官，归予子辰水局，乃柱中无一点甲乙寅卯之财，此人至巧一生贫，
    己酉，庚午，己卯，乙丑，此造己用庚伤官，归于酉丑金局，柱中又无一点财神，须巧多能，平生不遂。
    食神制煞逢枭，不贫则夭。
    注释：凡用食神为福，被枭神克之，不贫则夭。若枭神无食神者，却作偏印而论。 
    戊寅 丙辰 戊申 丙申 此造以庚金为食神，不合二丙透出，而生于寅，五岁行乙巳运，巳午会火局，因火惊死。
    男多羊刃必重婚。
    注释：夫羊刃在命，若无煞，则刃必劫财，而主克妻。或刃旺财弱,而行刃运,决主克妻。
    女犯伤官须再嫁。
    注释：凡命阳见阳，阴见阴，多无情。若阴见阳，则夫妇和鸣也。如甲见庚为杀，辛为官，见丙为食，丁为伤，犯此主克夫。
    贫败者，皆因旺处遭刑。
    注释：凡命身旺，再遇归禄生地富贵者，则退身避位。常人则贫贱夭折也。
    孤寡者，只为财神被劫。
    注释：凡月令财神，被比肩羊刃分劫，以夺其福，其人不特贫贱，亦孤寡也。
    去杀留官方论福，去官留杀有威权。
    注释：赋云甲以乙妹妻庚，凶为吉兆。凡论官者，以要去煞为福,用杀者,必要去官为贵。
    逢伤官反得夫星，乃为财命有气。
    注释：此论夫妇阴阳之正理也。如女命戊日生，以乙木为夫。则戊为燥土，乙为活木克燥土，则无情也，安能成生育之功。盖戊生于寅，须得阳火化炼，方能成器，故以甲木为夫也。又不专以夫星定之，如无夫星原有伤官，而财神有气，皆作有夫论也。如伤官为用神者，亦不可损伤也。
    遇枭神而丧子息，定因福薄无嗣。
    注释：夫女造。日主是阴干，则以伤官为子，食神为女。阳干则以食神为子，伤官为女。若男命，则阳干以七杀为子，官星为女。阴干则以官为子，比如岁运逢偏正印太过，皆主子女见刑，更看向背轻重而言，不可执一论之。
    二戌冲辰祸不浅。
    注释：如八字原有辰戌相冲，又运逢戌再冲，主祸不浅。
    两干不杂名利齐。
    注释：凡两干不杂，更入格，方作贵论。如或刑冲克战，不为善也，宜细详之。
    丙子辛卯相逢，荒淫滚浪。
    注释：凡八字天干相合，地支相刑，如丙合辛，子刑卯之类，乃滚浪桃花，男犯之好酒色荒淫，因而丧身，病在膀胱肾经，若子卯岁亦然。如甲寅己巳，一同论之。
    壬辰 壬子 丙子 辛卯 此造天干丙辛相合，不合地支子卯刑之，行乙卯运，因贪色病膀胱而亡。
    子午卯酉全备，酒色荒迷。
    注释：凡子午卯酉全者，谓之遍野桃花。若入格不失局者，须贵而有财，皆主荒淫酒色薄德之人。
    天干煞显，无制者贱。
    注释：凡天干透杀，身有所归；遇食神则贵。如煞显而无食神制之，更冲战者，贱也。
    癸丑 辛酉 乙卯 癸未 此造生于秋令，而煞旺，坐卯而身强敌杀，柱中无食神以制杀，更透枭神，卯酉丑未相冲，为性不仁，凶恶好杀，贫乏终身。
    地支财伏，暗生者奇。
    注释：郭璞云：壬癸生于寅月，暗藏三阳之火为财。而暗生官，斯为贵命，若透出丙丁则不妙。顺行喜午未运，逆行喜戌亥运。若申酉运则散，见刑行夹煞主死。
    因财致祸，羊刃与岁运并临。
    注释：凡月支羊刃，喜见官杀，不要见财，如岁运又见刃，必因财致祸，轻则灾咎，重则丧身。
    贪食乖疑，命带枭神应有祸。
    注释：凡支干枭食重者，遇七煞的岁运，则贪食生病，更带刑冲，则主祸不浅矣。
    癸未 丁巳 丁卯 癸卯 此造自坐枭神夺食，有贪食之病。行戊午运，戊子年，丁食午中己土，发杀禄于子，与日时卯宫无礼相刑，故初年食耗而退。
    日时相逢卯酉，始生必主迁移。
