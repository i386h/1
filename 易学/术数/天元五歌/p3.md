<!-- { "loadSidebar": true } -->
最取旺星为福曜，有恩有用作干城，

用若专权为上格，忌星一到福斯轻。
详看用星落何地？阳时阴候分边际，

冬夏二至阴明极。春秋定分是平气，
平气阴阳用可兼。犹看昼夜与宫垣，

略过平气阴阳别。当极之时祸福专，
阳令惟用水与孛，阴令惟爱火与土，

秋木宜兼水阴孛，春金宜煎火罗土。
春在分后须阴助，秋在分后须阳补。

宫辰星体两兼收，度前度后要深求，
尤向五星探伏见，逆来顺气并迟留。

三方对照紧相随，同宫过宫一例推。
拱夹有情权力大，日月交授格尤奇。

身当旺令不须恩，但将用曜作根源。
平令独恩难发达，衰时得运独无愆。

以恩为用多至宝，以难为用多颠倒。
以恩为忌寿而贫，以难为忌身不保。

本宫端的管初年，宫若不纯须合旃，
必取宫星俱妙合，长安花满任扬鞭。

就中暗曜最难知，空地翻同实地施，
寅戌两宫光在午，丑亥两曜子中依；

更有横天交气法，寅申有曜亥宫栖。
巳丑卯宫亥未酉，短长多少度中移。

星书一卷失真诠，果老星宗此的传，
他般格局皆虚假，升殿入垣莫外牵。

月逢晦朔皆为福，何必蟾宫三五圆？
但忌阴阳当薄食，七日之内忽争先。

太白昼见经天日，难忌洪大恩失权。
日魂月魄命之根，五星五德应五伦，

掌握乾坤惟此理，玑衡经纬治斯民。
刘公昔日真知此，佐命行军扫大荒，

无奈星家多失学，增添宜忌漫评章，
天元秘宝今朝启，传与义和造福祥。


 
    

《天元五歌》阳宅篇注解 
 
 
洛书九位图象阳刚九数
周围三角分三重，中一重九次，内一重三九二十七，外一重五九四十五，若自上而下亦如之，凡八十一易之步九宫，自一起亦八十一步，是以阳起一终九，故一六、二七、三八、四九、五十居中，此玄空之奥，秘中秘。
河图象地阴六数图
中含六角亦分三层，中一重六次，内一重二六，一十二，外一重三六，一十八，除中心凡三十六，若自下而上作三重亦如之，若一物一太极为五十有五，如是阴起四终六，故一六居以，亦河图之阴中有阳。
天元五歌
原著无着大士禅师
清朝国师录出，世所少见，于道咸间始传出，若不识玄空秘旨，用零正以分其向背，鲜能取验。
蒋大鸿录
本歌专用于阳宅
易斋补
蒋大鸿为无极子弟子无极子乃无着大士后称禅师
原文：人生最中是阳基，却与坟茔福力齐，宅气不宁招祸咎，骨埋真穴贵难期，建国定都关治乱，筑城置镇繁安危，试看田间丰盈者，半是阳基偶合宜。
解：阳宅阴基其兴替之原理，同用零正，而取用之技术各有少异。阴基系血统，其子孙虽居千里以外，其翼荫则一，为永久兴衰所关；阳居则不然，不论氏族，男女同居期，或同屋分房，感应虽同，而每一房随流行则各异，其兴替随流行之气，其一物一极，以各房建极。建国立都，其衰旺关乎一国之隆替，而文化经济亦受影响。一城市之气运亦然，每一县城之形不美，显能点朝林者。试看田家之丰盈，多因田社茅棚，适逢流行之气到，合得生旺。天心最平等，自天子以至庶人，无分贵*皆一也。以中国建都于北平，总以渤海向东入海，黄河新口天津市无定河，皆归渤海，以下元气运，乾为下元之首。
原文：阳居择地水龙同，不厌前篇议论重，但比阴基宜阔大，不争秀气喜粗雄，大江大河宜气厚，涓涓滴水也关风，若得乱流如织锦，不分元运也亨通。
解：历据各国大都会名城，皆择平洋阔大之区，语云阳宅一片，阴宅一线。一片言其广大粗雄，深厚源远流长，形识紧密，自然收得大江大河之气入岫，自然气运悠远。阴宅一线，故云一席地亦能结构，以成我国平津沪汉奥，亦大聚大结之地。乱流织锦者，如苏芜锡、浙之南浔、湖之洞庭、奥之南番、中顺皆港又分岐，乱流织锦，故每产俊秀人物，所谓衰旺多凭水，永保其祯乃乱流，此衰彼旺其重如此。
原文：宅龙动地水龙裁，尤重三门八卦排，只取三元生旺气，引他入室是胞胎，一门乘旺二门囚，少有嘉祥不可留，两门交庆一门休，大事欢欣少事愁。
解：动地之动字指空旷及街巷，此为动气之处。动地之动气，皆当水论，故古人有黄白二气之论据。有水光之荡漾，名曰白气，空旷草坡，田陇街巷，名曰黄气。黄白其动则一也。三门者，前后门、内门，前后二门要注意外来黄白二气，凡宅外街道沟渠在前门者，在前门立极，将所来之气收归局内，如为生旺则吉，如为衰死便凶，如十字街口　口口口口　一方坐南向北，一方坐北南向，如南向之居屋二间，自收到东南气或西南气，北向者，为西北气，或东北气，必要细观之，看其气是否能收到入宅。此不能拘拘于某运，生旺则吉，衰死则凶。如一运以乾兑艮离为生旺，四运以巽震坤坎为生旺，七运以震坎巽坤为生旺，仍以零正取生旺，故阳宅论气，不论其向。盖阳宅以人为极，中厅取中，睡室以睡房门取极，办公室亦以其门取极，案檯必收得其门生气旺气，若仓库无人地带，则归无极。如一门乘旺，二门衰袭，为衰多旺少，鲜有嘉祥。若二门乘旺，一门衰亦必获咎，必重重生入，如近代之楼，其主房及大门必取生旺，若有衰死之气，则不住人空之，如正门不吉鲜能获吉。
原文：三门先把正门量，后门房门一样装。
解：本节重申阳宅之得失在门，不在形之向何方。假如屋式向东而行门在南或行北，不论城市乡或高楼大夏，皆在入屋第一门先立极，然后察其极外之动气，及其街道走廊、沟渠，及街闸来气，如七运向北门，入门后由西转入厅，而房门又向南出，此一门生二门衰，显不获咎，若正门衰死，而分租又各自在其房取极，其生旺者祯祥，其衰死者获咎，所谓物物一极，不能执着于一也，其它之游年天医，及门光尺、八宅，皆不及玄空也。
原文：别有旁门及侧户，一通外气即分张，设若便门无好位，一门独出始为奇。
解：每宅必自正门总气定头门之生旺，以总论其宅兴旺。如正门乘旺，旁门侧户皆无生旺之气，惟正门乘旺，只有闭其通外衰死之门，以留生旺之门，以迎外来生旺之气，若便门当旺，正门当衰，只留旺封衰，阳宅之把握天机全在行门，语云，有旺门无衰屋。
原文：门为宅骨路为经筋，筋骨交连血肉均，若是吉门行恶路，酸浆入酪不堪斟。
解：门为宅骨，为全宅动气之主，管内外六事，皆兼贯通全宅之道，门之高低大小，路之长短，曲直阔窄，其气之交流，引到生旺或衰死，为全宅兴衰所系，亦即俗云，内六事门之高低，及路之阔窄，曲引到何气，以比例定之，不可过亦不可不及，务必使之平均，过与不及皆不宜用。在上元应取外之离兑巽之外气，并内亦宜之；下元以收得内外之乾震艮之道路旺气为吉，反此乃如酸浆入酪，何堪用之也。
原文：内路常兼外路看，宅深外路抵门阑，外路迎神并界气，迎神界气两重关。
解：内路外路有连带关系，而在市镇为尤重，外路即门以外之大街小巷，内路门以内之走廊。犹郊外小水会大水，内必兼外。先看外路之生气足不足，内路归何卦，合得生旺，若市镇之楼宇其生气在街头而住在街尾，此内气接不到街口之生旺，街受衰死之侵袭，只徒得屋内之生旺。总要以生旺重重生入，否则流行之气转眼已星移斗转，物换星移矣。只接本宅之生旺虽可召吉，亦如上言流行之气不能留，迁避为宜，故云两重关也。
原文：更有风门通八气，墙空屋阙势难避，若遇祥风福顿增，若遇煞风殃立至。
解：风门者言其形也，在乡村乃外便之凹风形，乃两山中夹凹，或远山与近山两山，远近合之亦有如一ㄚ，亦谓之凹，名之风门。在市镇里，则横街小巷或阴巷，或斜或浸背，或正面来，皆曰风门。以其有风，自此吹来，若市镇隔一街界气，亦可召吉，予历见此等风门其力极大，若上元运，为下元衰气浸入，其家之衰退尤速，如下元运为上元卦气之门户衰气浸入，亦然。如上元能接上元之生旺气，下元运能收得下元将生之生旺气，名曰祥风，皆以玄空取舍，上元离坤兑巽，下元以乾艮震坎分配于玄空二十四山中也。
原文：矗矗高立为峤星，楼台殿宇一同评，或在身边或远应，能迴八风到家庭，峤压旺方能受荫，峤压凶方鬼气浸。
解：上节言空，本节则言实。凡独耸之高楼文阁，台塔教堂，或殿宇巍楼均作山龙论，或近身或遥应，均作正神论。若上元之在乾艮震坎下元之坤离巽兑，其催官尤验。反之，则生鬼气，即其压在正神，自召吉祯，如反之压在零神方，则鬼气浸。欲随此威胁在零方用门以消除，或用窗亦可引生旺以入宅，自可消除之，但仍要审其轻重。
原文：冲桥冲路莫轻猜，须与元龙一例排，冲起乐宫无价宝，冲起囚宫化作灰。
解：桥与路动气之最动者，而又最劲，每人来往之孔道，曰冲者，由正面或右或左，正左右而来者皆曰冲，城市乡村庄之厦宅，冲有太过中和之分，凡此冲与风门大同少异，身若路冲，其间合得元运，玄空有五鬼运财来，至失运时，亦有运去，乐宫速发，一遇囚空化作灰。所谓元龙者，乃当元之龙，故云一例。如四运遇巽坤震坎四乐乐宫，其中尤以巽坤为正，四运属上元，转眼星移斗转，一交六运，此四宫入囚，其中亦以巽坤其去势之速如雷，非人事可以挽回，因巽四终乃上元之气终，至七运震坎乃正乐宫，巽坤乃辅之而已。吾新会有二村，被对村之人用桥冲，几年后遇囚，此二村卒至灭他迁，亦所谓其来也速，其去也速，观于潮汐则自了然矣。
原文：宅前逼近有奇峰，不分衰旺皆成空，抬头咫尺巍峨起，泰山压倒有何功。
解：奇者怀石嶙嶙，此言形势之凶恶，若太近屋前或左右，虽有元运当旺因其太近，不能迴旋八方之旺气入宅，故曰终成空局，若太逼近，虽秀亦无用。如上节之乐囚，苟遇囚何堪设想。
原文：村居旷荡无关锁，地水兼门一同取，城巷稠居地水稀，路衢门峤并司权。
解：乡村之气旷荡不收，曰无关锁者，非水口之关锁与否，地广水多，关气因之散漫，不若市镇之街稠密，故曰地之作法，无论村庄市镇，全以远近虚实为主宰，地水兼门一同取者，此须细看其气入岫不入岫，犹阴宅之水入怀不入怀，地上之气亦当水论，故曰兼门。峤星之形市区多，村庄少；若市区之街道，仍作黄白论，峤星则分生旺，自不待言。
原文：一到分房宅气移，一门恒作两门推，有时内路作外路，入房私门是握机，当办亲疏并远近，抽爻换象出神奇。
