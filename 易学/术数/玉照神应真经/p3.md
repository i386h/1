<!-- { "loadSidebar": true } -->
　　甲乙木命，主头面。若逢庚辛金来刑克，则主伤于头面。
　　
　　水土同来寅卯，平生隔气风痰。
　　日干戊己土命或壬水命，逢寅卯，主风疾之病，乃木克土，壬水见寅卯为病死之地。
　　
　　再入天罡，小肠腹急。
　　壬辰、戊辰为天罡之位，戊己土命或壬水命，逢寅卯，再逢一辰位，主男小腹急疾，女则血病。
　　
　　五行十干，略定一端，其外参详，依经用法。
　　五行金木水火土，各有所主之疾，甲乙木主头面，丙丁火主眼目，戊己土主脾胃腹肚，庚辛金主筋骨四肢，壬癸水主膀胱肾。又子丑为足，寅亥为膝，卯戌为中隔，辰酉为肚，申巳胸背，未面，午后。另金主肺，木主肝胆，水主肾，火主心，土主脾胃，日柱干支受克，或命局五行偏枯或过旺，则易灾疾。
　　
　　东金西木，定生忤逆之男。
　　东方龙木，不爱金，西方白虎金位，不喜木也。命局金木交战者，主出忤逆之子，如甲申、乙酉，或庚寅、辛卯。
　　
　　西北壬南，必见波涛之客。
　　水火相伤，各离本位，如丙子，壬午，甲申，乙酉，庚寅，辛卯，丁亥，癸巳，命局见之，主波涛南北之人。
　　
　　壬多艮坎，道土须尊。
　　坎者子也，艮者丑也，如壬癸水立于子丑，且水多坐空亡无气之地，定出僧道九流之士。
　　
　　戌亥连阴，家生盗贼。
　　戌亥为天空，壬癸为盗贼，命局壬戌、癸亥全，主门户中出盗贼。
　　
　　丑中立癸，见甲而释教之人。
　　丑为十二月之尽，其中立癸，甲为十干之首，寅立于甲，寅为功曹，为道士，丑寅为隔角，上带休囚无气者，为僧道。
　　
　　乙犯天罡，阴人媒氏之女。
　　太乙为甲；天罡，辰位也；卯，门户也。六乙生人，（乙丑，乙亥，乙酉，乙未，乙巳，乙卯日柱），地支卯辰全者，主门户出阴人、媒人、产婆、药婆等。
　　
　　甲乙同来寅卯，定出长发师姑。
　　甲乙生人，见寅卯，或甲寅乙卯全者，定出长发师姑，木多繁盛矣。
　　
　　庚辛申酉同方，必亡于兵刃。
　　庚辛、申酉金者，或立于旺乡，或巳酉丑全者，运行至申酉金方，见兵刃而亡。
　　
　　当生有虎，怕入山岩，狼虎之伤，岁刑足病。
　　六庚为白虎，见寅卯，甲申得庚寅重，庚寅得甲申轻。岁刑者，庚寅日，岁到丙申，当有口舌官事，如克身，当有足病。
　　
　　雀逢天后，翅翼而中道难安。
　　六丙为朱雀，六壬为天后，如命局见之难以安静，主有饶舌之事，啾唧不安之象。
　　
　　戊己朝仁田宅，而肿疮狱讼。
　　六戊生人到寅，六己生人到卯，或见甲乙，即戊寅己卯又逢甲乙之运，则主田宅狱讼之事。
　　
　　癸丁加于干位，鬼贼心血常行。
　　癸丁生人，防小人鬼贼交侵，及见心血之疾。
　　
　　青龙六合逢金，男女尊人之祸。
　　甲乃青龙，甲申或甲见庚，乙乃六合，乙酉或乙见辛，主尊长有小人之灾患，乃金克木也。
　　
　　太阴失路，多生妇女之懮愁。
　　辛为太阴，主妇人之象，失路者，即不得旺相之位，而坐休囚死之地，即日干辛逢未、午、巳、辰、卯，多防阴人灾害。
　　
　　天后狂情，到魁罡忌于身厄。
　　壬为天后，见辰戌土又见寅者，主身厄难也，壬水见寅为病地，辰戌土克壬水也。
　　
　　六癸还生，四柱旺相，鬼贼奔流，休囚肾病。
　　六癸生人，地支亥子丑全者，局中无土，主奔流而不定。在休囚之地，主肾病。六癸为玄武，为盗贼也。
　　
　　休囚十干墓地，而久病之源。
　　五行受克，十干受克，及休囚墓死之地，可知病源之出。
　　
　　月德双加有合，而十分作福。
　　月支寅午戌，天干丙辛合；月支亥卯未，天干甲己合；月支辰子申，天干丁壬合；月支巳酉丑，天干乙庚合。为月德贵人及月德合，主有德行贵人助之。
　　
　　见阳干而贵士多升，遇阴干而阴人助力。
　　月德贵人乃阳干也，主贵人扶助接引；月德合乃阴干也，主阴人财力之助也。
　　
　　尊卑同视，十二宫所主何神。
　　天干尊也，地支卑也，十二宫所主神者，乃十二月将之名也。
　　
　　三限见详于四柱。
　　年月日时，分于三限，言其贵贱吉凶。
　　
　　鬼从生旺，后生兮，贵气峥嵘。
　　鬼即官也，衰者为鬼，若行旺地，作福，凡四柱中遇鬼，逢生旺之处，即主贵气峥嵘。
　　
　　进退干者，识辨兮，要明得失。
　　支生干，则进，干生支，则退，明其平生得失也。
　　
　　全逢本卦，相应而自出尊显。
　　木人得地支亥卯全者，金人得巳酉丑全，火人得寅午戌全，水人得申子辰全，土人得辰戌丑未全，或木命得寅卯，火命得巳午，金命得申酉，水命得亥子，土命得辰戌丑未，皆本卦也，如逢生气者，乃富贵矣。
　　
　　返战无功，定乃出军人作贼。
　　火人得申子辰三合水克，水人得辰戌丑未土克，土人得亥卯未木克，木人得巳酉丑金克，金人得寅午戌火克，或火命得亥子水克，水命得辰戌丑未土克，土命得寅卯木克，木命得申酉金克，金命得巳午火克，即卦克日主，定出军人作贼。
　　
　　命前台月，再立墓坟。
　　即阳干前一位，阴干后一位。
　　
　　命后一辰，家宅难寻。
　　命后一位为破亡，即阳干后一位，阴干前一位，如命后逢之，家宅难为建立，见之，
　　难立家亡。
　　
　　生逢酉戌，小人奴婢懮患焉。
　　如四柱地支酉戌全者，多与小人奴婢懮患焉。
　　
　　丁旺巽坤，女子诗书好酒。
　　丁未好酒之女，丁酉孤女，丁巳诗女，丁卯玉女，如丁未，丁巳生人见全者，主女子好酒、诗书，且貌美之女也。
　　
　　龙常未亥寅卯同，经商利赂绵绵。
　　辰为贵龙，酉为太常，辰酉相合，再加未亥或寅卯，主经商利赂，绵绵不绝。
　　
　　甲乙壬癸全逢，主作烟花之女。
　　甲乙木也，壬癸水也，水木太和，则生色木也，如在生旺之地，主门户出花之人，及水旺则泛，火盛则花繁而无实也。
　　
　　艮金瘦小，离坎高雄。
　　艮者丑寅，金者申酉，丑寅申酉地支者，主人瘦小，乃木土金，其质不广。离者午也，坎者子也，子午也，若乘生旺之气，主人高雄壮，乃火炎高、水势涨也。
　　
　　三丁二丙到金，口舌生疮。
　　丙丁火人到申酉之地，或壬癸水人到寅卯之地，主口舌生疮，生是非。
　　
　　子午阴阳盛衰，两分卦兆。
　　子为水，午为火，不可盛，亦不可衰，盛则太过，衰则不及，火太过则炎盛，盛中有失，遇水则无光。水太过则太泛，泛中有流，遇土则有滞。大凡五行，只求平均、中庸，不过盛，亦不偏衰。
　　
　　南多北少，家则破人亡。
　　命有东南西北，及昼夜和阴阳之分，命局全者，主大富大贵。南多北少，乃指四柱多丙丁巳午，而少见壬癸亥子，乃阳多阴少，有昼无夜，主凶。
　　
　　反此之方，男女消落。
　　易言之，南少北多，即有夜无昼，阴多阳少，亦主不吉。
　　
　　东方全见，妻儿则难保长春。
　　凡见甲乙，及寅卯辰三会木，为一气秀气，虽然富贵，未免克妻子之懮。
　　
　　西旺东衰，金盛则家不吉。
　　凡见庚金，及申酉戌三会金，主家私不吉。
　　
　　癸壬亥子，工巧之人。
　　凡见壬癸亥子水也，主智，人多巧也。
　　
　　癸甲壬金，胡人狡佞。
　　壬癸，玄武也，甲主胡，壬水太常也，命局癸甲壬，逢金，乃旺金生癸水，胡狡佞。
　　
　　月胎岁合，祖立他门。
　　月胎，受胎之月，年为祖墓，即胎元与年柱有干合或支合者，则主祖上立他人门户也。
　　
　　岁日朝时，自身舍立。
　　年干与日或时干有干合者，如庚年干乙日或时干，或丙年干辛日或时干，主自身舍离本家，或过继之人。
　　
　　合分内外，取于进退之方。
　　天干五合，分内合及外合。内合，以日干合他干者，如己日干合甲年干为内合者，主进。日干除外之干合者，如己时干合甲月干，谓外合则主退。
　　
　　略见其强，足见妻夫之势。
　　男以财为妻，女以官为夫，观夫妻星坐下之地，以论运势强弱。
　　
　　合逢四柱，后来妻再产儿郎。
　　凡四柱中，见天干两相合者，主后妻再产儿郎。
　　
　　隔合居中，妻子财间须见破。
　　即两柱相合，中隔一柱他合，如丁日与壬年合，中隔戊月与癸时合，谓之隔合居中，主妻或财破散。
　　
　　合于偏地见多，而二姓三名。
　　若合在无力之地，临破绝之乡也，例如：乙庚合在丑寅墓绝之地，又如戊癸合在亥戌墓绝之地，主二姓三名之人，此乃合之不得力，主傍他人而立身之命。
　　
　　时日暗投逢合，孤儿义女。
　　日干为己身，时柱为子女，日干与时支藏干合，谓之时日暗投逢合，如癸日巳时，巳藏戊，为戊癸合，余如辛巳，壬午，甲午，丁亥，戊子，仿此例，皆主孤儿义女。
　　
　　地刑所见，次母所生。
　　次母者，地支申子辰人见戌，巳酉丑人见未，寅午戌人见辰，亥卯未人见丑，如犯两重者，主次母所生也。
　　
　　壬丁于命败之乡，出于偏房外妄。
　　壬为天后主妇人，丁为六合主男子，壬丁相会，干名私门，主邪淫身不正之人也，如立于命败之乡，主出于偏房外妄所生，木败子，金败午，火败卯，水土败酉，以纳音五行十二运为之，例如丁卯与壬子，为火败与木败。
　　
　　干合身败，须信男女娼淫。
　　日干为己身，有合又遇败地，皆主男女娼淫，例如己酉日，遇甲午，为土败酉，金败午。
　　
　　身到旺乡，有鬼者自须贵显。
　　如甲木到寅卯之地，谓之旺乡，上带官鬼者，主荣贵显达。
　　
　　坎离子午丙壬，重见儿女双生。
　　子午为阴阳之路，丙为长男，壬为长女，丙丁到寅，火长生之地，见二三重者，主双生男，而壬癸到申，水长生之地，见二三重者，主双生女。
　　
　　时与胎运月合，必须延月而生。
　　胎者，受气也，生时与胎月合者，主延月生也，如胎元癸卯，时柱戊寅，戊癸合。
　　
　　辛多旺相，老妇长年。
　　六辛为太阴，主妇人临旺气者，定主阴人寿长也。
　　
　　金盛逢刑，非法亡没。
　　金临盛旺之乡，克身者，主非横杀伤亡殁也，如甲日见庚，且庚临申酉旺地，克甲也。
　　
　　甲逢壬癸，生于江水之中。
