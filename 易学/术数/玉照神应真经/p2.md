<!-- { "loadSidebar": true } -->
　　时日暗投逢合、孤儿义女。 
　　
　　地刑所见、他母所生。 
　　
　　壬丁会命败之乡、出于偏房外妾。 
　　
　　干合身败、须信男女淫。 
　　
　　身到旺乡有鬼者、自须显贵。 
　　
　　坎离子午丙壬重见、儿女双生。 
　　
　　时与胎运月合、必须延月而生。 
　　
　　辛多旺相、老妇长年。 
　　
　　金盛逢刑、非法亡没。 
　　
　　甲逢壬癸、生于江水之中。 
　　
　　远泛他乡、孤木柱逢多水。 
　　
　　辛干丙巽、术士医流。 
　　
　　阳干支有相刑、生人斜眼之疾。 
　　
　　旺中戊己、儿孙后代为官。 
　　
　　太乙与神后休囚、阴谋争讼。 
　　
　　五阳前建、定出清官。 
　　
　　五阴后逢犯刑空、盗贼非横。 
　　
　　相冲辰戍、丙戍居墓者凶。 
　　
　　辰多而斗讼官嗔。 
　　
　　戌见而凶顽小辈。 
　　
　　旬中六甲、多主尊崇。 
　　
　　天罡如逢日时、散失人口。 
　　
　　木逢金盛、配递儿郎。 
　　
　　金木安土、门中耗散。 
　　
　　五行太过、复为怯败之根宗。 
　　
　　三命道元、推详强弱之道。 
　　
　　八方之卦、能推阴女盛衰。 
　　
　　明路九宫、更辨阳男得失。 
　　
　　人逢建破、妨害尊卑。 
　　
　　癸巳、与乙卯庚申戌亥、九流之士。 
　　
　　各推前五、祖宗远后代皆知。 
　　
　　丙丁多、或到深山、阳孤阴乱。 
　　
　　己庚同会、女子娉婷。 
　　
　　乙庚旺相之相、男子和明进显。 
　　
　　空门有合、门生虚道闲人。 
　　
　　丁巳与丁卯、更生门内、官人进纳。 
　　
　　土居四季见全、而多有田林。 
　　
　　四柱五行、定秲韧狻?
　　
　　命之前后、阳前阴后、五辰定见、家宅祸福。 
　　
　　生逢兄弟不乡亲、终见交争。 
　　
　　父子夫妇亲外、皆为前法。 
　　
　　视于日时、识辨子妻。 
　　
　　推月尊人、推于父母。 
　　
　　巽离旺相、丙丁俱全、足见高门。 
　　
　　壬癸庚辛、土木同法、亦当贵显。 
　　
　　刑冲破害戊辛多、定出军人。 
　　
　　从魁与亥木、丁辛遇太常、酒家利路。 
　　
　　亥逢金盛、瘫患长生。 
　　
　　水立金中、门生阴病。 
　　
　　太冲辛乙无气、而道士抽簪。 
　　
　　从魁辛乙相加、主还俗和尚。 
　　
　　辛亥来卯上、定生唇缺之人。 
　　
　　酉上逢丁、后须绝嗣。 
　　
　　戊己如生四柱、未申中三四同行、必主甘香肥美。 
　　
　　庚辛向无火之乡、出不义军人孤女。 
　　
　　有气逢官、定为显赫。 
　　
　　十干五行见同上法。 
　　
　　壬癸旺中、必须流落。 
　　
　　盛则太过、小则不及。 
　　
　　四清本主俱全、而文武两升。 
　　
　　四仲见之有旺、则门中生贵。 
　　
　　季中全犯有升、而库藏之官。 
　　
　　我去刑辰、必主兵法之任。 
　　
　　乙庚旺相、外方声名。 
　　
　　戊癸炎轮、多主礼德。 
　　
　　丙辛真化、木盛阴淫。 
　　
　　甲己同交、交之有信。 
　　
　　丁壬化木、旺多仁义。 
　　
　　诸卦吉凶、视于远近。 
　　
　　木中有土、鬼怪常闻。 
　　
　　金上安仁、门中耗散。 
　　
　　火加金位、孤独贫穷。 
　　
　　炎到木乡、女人瘫痪。 
　　
　　巽离同住干宫、世出冷劳男子。 
　　
　　丙壬同居震位、阴阳淫乱之宫。 
　　
　　木入烟中、疾为下小。 
　　
　　旺相休囚、问于进退。 
　　
　　壬来朝甲、有官贵、中女须荣。 
　　
　　台月朝时建旺、则祖先富贵。 
　　
　　三交四聚、因官而借出其名。 
　　
　　带刑全、申巳寅、定有官刑嗔讼。 
　　
　　自刑重见、自死自凶。 
　　
　　子卯相刑、门无礼德。 
　　
　　丑逢戌未、犯支刑、肢病难痊。 
　　
　　辰卯相加、必有狱刑腰脚之灾。 
　　
　　寅来加巳子孙忧、劳热烧身。 
　　
　　巳立功曹、必见两官所失。 
　　
　　午逢丑位、久病内气之灾。 
　　
　　丑入炎阳、必有四肢深厄。 
　　
　　子临井宿、须生脾胃之灾。 
　　
　　未到子乡、定见尊凶妇厄。 
　　
　　亥甲二势、争强不尔、道路散失。 
　　
　　建逢戌酉克战、鬼贼门病终忧。 
　　
　　旺中有卦本全、而出自清名。 
　　
　　五卦颇同文武、两卑自显。 
　　
　　分三辨五、旺相两名，死囚休废、卑贱也。 
　　
　　子来合丑、宫观闲人。 
　　
　　丑到子乡、复为贞吉。 
　　
　　亥朝寅位、滋养外人。 
　　
　　寅入天宫、显然之兆。 
　　
　　天魁到卯、破败田土。 
　　
　　木入天魁、复为吉兆。 
　　
　　酉朝罡上、金土两合。 
　　
　　罡到金中、和中有讼。 
　　
　　巳刑传道、道路常行。 
　　
　　申到巳中、行人返覆。 
　　
　　未午合分得失、未吉午凶。 
　　
　　细观阴阳、居分得失。 
　　
　　全逢下克、四亲孤、尤忌二尊。 
　　
　　复克于上、多常退、阴人小口。 
　　
　　三来克下、官嗔。 
　　
　　三制上时、鬼贼。 
　　
　　二上二下同类、则虑妻财之变。 
　　
　　一克论于胜负、尤分彼我之情。 
　　
　　四时明辨、吉凶灾福自然明矣。 
　　
　　干要天分、支言十二周还。 
　　
　　地里山冈、足见清浊之用。 
　　
　　大小凶衰、四神吉者、更兼篙里。 
　　
　　上推日月山河中、见人之内外。 
　　
　　循环八卦之内、总推真详五行。 
　　
　　干上十神、言其面也。 
　　
　　地支神见、身貌真详。 
　　
　　干伤定头目之灾、支损为四肢之患。 
　　
　　玉照神应真经注解
　　郭璞撰   张颙注
　　
　　１
　　阳俱立，定知难有阴尊。
　　四柱天干俱属阳者，而犯刑克者，少年须失阴尊。
　　２
　　阴覆全逢，不见阳尊老寿。
　　四柱天干俱属阴者，而犯刑克者，阳尊非寿也。
　　３
　　卦逢生气、天德合，世世长年。
　　四柱日干十二运，坐长生，或长生之地支，三合得局，如甲日干，亥为长生，而三合亥卯未于命局，或逢天德贵人，或天干五合合化为喜神者，乃世世长年也。
　　４
　　身命逢刑返克，而必须夭贱。
　　命局四柱逢地支三刑，及天干相克，则为夭贱。
　　５
　　来破日，支凶而干见还轻。
　　时柱克破日柱，以支破（即子酉，午卯，申巳，寅亥，辰丑，戌未，相破）较重，干克（天干相克，或天干五生之克）较轻。
　　６
　　患难官灾，远近而自分得失。
　　命中带死气刑者，多官灾，衰气带杀者，多恶难，天干主近，地支主远。
　　７
　　两分交战，识取尊卑。
　　天干尊也，地支卑也，干支上克下，则顺，下克上，则逆。逆者，战也，即四柱干支，地支不宜克天干也。
　　８
　　丙戊丁甲时连戌亥，道士僧人。
　　日于丙戊丁甲人，戌亥时夜生者，多为道士僧人。
　　９
　　魁罡见其往来加临，狱官屠讼。
　　日柱庚辰、庚戌、戊戌、或戊辰，魁罡贵格，如见官星，为狱官，若临衰、死之地，且有刑克者，为屠狱，不义之人也。辰戌乃魁罡之地，忌与官星同处。
　　
　　寅申庚甲，商途吏人。
　　寅为功曹，主曹吏；申为传送，主道路；甲为青龙，主文书；庚为白虎，主道路。
　　四柱地支寅申，又见天干庚甲者，乃商途公吏也。
　　
　　子午逢之，他乡外立。
　　子午为阴阳二路，四柱地支子午，又见天干庚甲，主他乡谋立。
　　
　　癸乙壬加卯酉，男女多有私情。
　　癸为玄武，乙为六合，壬为天后，卯酉为私门，四柱癸乙壬逢地支卯酉者，多奸私。
　　
　　乙辛丁巳亥酉，阴人之事常有。
　　乙为六合，主私，辛为太阴，主暗，丁为玉女，主奸，巳亥为门户，此天干地支俱主阴，四柱逢之，常有口舌是非之事。
　　
　　干神支墓，须详上下吉凶。
　　地支辰戌丑未四墓库，凡入墓有气者为库，无气者为墓。
　　
　　德合与十干相逢，亲于远近。
　　德合者，阳干甲丙戊庚壬，自处之，阴干乙丁己辛癸，合神也，取干四柱远近，而言之。
　　
　　甲寅辛未，定因官事刑凶。
　　寅为功曹，主公吏曹官，甲木见辛为正官、未为墓库，运到辛未，辛金克木，且为官星入墓，主官讼。
　　
　　癸未庚申，必为盗贼亡没。
　　癸为玄武，未为折足，庚申乃白虎，主道路，癸为贼神，未为墓库，遇庚申，为贼神入墓，乃白虎犯身，主盗贼而亡或盗贼败之兆。
　　火逢盛土，见庚而生自途中。
　　庚为白虎，主道路，火逢盛旺之土，而遭庚午，庚子，庚辰等，定生在道途也。
　　
　　戊己忌卯寅，休囚而生大疾。
　　日干戊己，月令卯寅木为死令，无气之地，主有大疾，或四肢风病，或瘫痪之疾。
　　
　　丙丁亥子，投于江水波河。
　　丙到亥，丁到子，为绝地，丙日主见亥时生，丁日主见子时生，主投河而没，若四柱干支有合可解，惟一生多眼目命。
　　
　　巳午庚辛，男女病多心血。
　　庚辛，金也，主肠肺，巳午，火也，主心。如庚午日，见辛巳时，主男女多心血病也，乃下火克上金。
　　
　　甲申乙酉，小儿风病肝经。
　　甲乙木命，见申酉日或时支，主小儿多肝病也，甲乙木主肝，申酉金克之，乃肝经受邪。
　　
　　辛卯庚寅，尤忌大人筋骨病。
　　寅卯木，属肝又主筋骨及四肢。庚辛金命，见寅卯日或时，为金克木，主筋骨之疾，或四肢之痛。
　　
　　门中有土，土金而腰脚须沉。
　　卯为日出，酉为日入，故言门户，及主关格。己卯，己酉日时见之，主腰脚沉带。
　　
　　甲巳双加，遇刑则臂肢有患。
　　四柱内见甲，又巳加临刑克者，则主臂肢有患。
　　
　　丙丁岁月，癸壬遇而眼目有疾。
　　丙丁火命，能照物象，为眼目。若逢年月时壬癸水克，主眼目之疾。
　　
　　甲乙若见庚辛，忌疾生于头面。
