<!-- { "loadSidebar": true } -->
　　寅为功曹主文章书曹吏，巳为太乙主官讼，申为白虎主刑，如申巳寅全，则主有官司刑讼。
　　
　　自刑重见，自死自凶。
　　辰午酉亥，为自刑。若更内外战克，临死地，凶也。
　　
　　子卯相刑门户，全无礼德。
　　卯为三元之户，子为水神之元，命见子卯相刑，主无礼德之人。
　　
　　丑逢戌未犯支刑，肢病难痊。
　　丑为金墓，戌为火墓，未为木墓，命见丑戌未地支三刑，各持墓之毒元有伤，主四肢之病难痊。
　　
　　辰卯相加，必有狱刑腰脚。
　　辰为天罡主狱事，卯为太冲主私门，卯木克辰土，必有狱刑、腰脚之病。
　　
　　寅来加巳，子孙懮劳热烧身。
　　寅木，巳火，谓木人火家之象，寅为阳火长生，克阳金长生巳，命逢寅巳，主子孙有痨病，发热也，或有火烧身之病，乃寅刑巳也。
　　
　　巳立功曹，必见两宫所失。
　　乙巳，十二辰中，太乙为尊，被功曹所刑，有犯上之过，有所失也。
　　
　　午逢丑位，久病内气之灾。
　　午为旺火也，丑乃金墓也，丑午相害，故旺火克墓中之金，主久病由内气之灾。
　　
　　丑人炎阳，必有四肢深厄。
　　丑乃金墓也，炎阳，火也，火克金，如辛丑见丙午火，主四肢深厄。
　　
　　子临井宿，须生脾胃之灾。
　　未乃井宿，子未相害，子旺水临未土，主有脾胃之疾。
　　
　　未到子乡，定见尊凶妇厄。
　　未，小吉也，子，神后也，主妇人及尊人须有厄也。
　　
　　亥申二势争强，不久道路散失。
　　亥申相害，亥、阴贼，申、传送，主争竟道路散失之象。
　　
　　建逢酉戌克战，鬼贼门病终懮。
　　酉为门户，逢戌火之墓，而克旺金，主门房有鬼贼，小人相害也。
　　
　　旺中有卦本全，而出自清名。
　　如亥卯未生春，巳酉丑生秋，寅午戌生夏，申子辰生冬，土生于辰戌丑未也，五行各得其局者，谓各有本卦全者，有气旺相，乃富贵之人，清名而出也。
　　
　　五卦颇同，文武两班自显。
　　水木主文，金火土主武，如各得本卦，主贵显，如木人得亥卯未或寅卯木。
　　
　　分三辨五，旺相两名，死囚休废，为卑贱也。
　　分三主，辨五行，论旺相富贵，死囚休，为卑贱也。
　　
　　子来合丑，宫观闲人。
　　子丑相合也，子为华释之宫，丑为云室之人，子人合丑为逆，为宫观闲人。
　　
　　丑到子乡，复为贞吉。
　　丑人合子，顺也，为贞吉。
　　
　　亥朝寅位，滋养外人。
　　亥为木之长生，寅为火之长生，木生火，寅亥合，又亥藏壬水，滋甲木，但亥人合寅马逆，故滋养外人。
　　
　　寅人天宫，显然之兆。
　　亥为天宫，寅人就亥水滋长之兆，寅人合亥，顺也。
　　
　　天魁到卯，破败土田。
　　天魁为戌也，藏辛金，克卯藏乙木，主破败田土，故戌合卯为逆。
　　
　　木人天魁，复为吉兆。
　　卯合戌，为顺，主吉。
　　
　　酉朝罡上，金土两合。
　　酉金合辰土，相合为金。
　　
　　罡到金中，和中有讼。
　　天罡辰也，金指酉也，辰中有乙木，酉中有辛金，辛金克乙木，故辰酉先和而后讼。
　　
　　巳刑传送，道路长行。
　　申，传送，为道路，巳刑申，则主道路长行也。
　　
　　申到巳中，行人返复。
　　申、金也，巳、火也，申合巳，逆也，故于人返复。
　　
　　未午合，分得失，未吉午凶。
　　未逢午则吉，乃土逢火生也，午逢未则凶，乃午火见未土，而晦滞。
　　
　　全逢下克，四亲孤，尤忌二尊。
　　支克干，谓下克，如甲申、戊寅，若四柱均俱下克上，主父母、兄弟、妻、子孤叹，
　　尤忌父母。
　　
　　复克于上，多常退阴人小口。
　　干克支，如庚寅、丙申，若四柱均俱上克下，主常退阴人小口。
　　
　　三来克下官嗔。
　　若四柱中有三干克支者，主官中嗔讼。
　　
　　三制上时鬼贼。
　　若四柱中有三支克干者，主有鬼贼之害。
　　
　　二上二下同类，则虑妻财之事。
　　若四柱有二干克支，二支克上，互相交克者，则懮妻财也。
　　
　　一克论于胜负，尤分彼我之情。
　　以日干为我，日支为彼，我克彼则吉，彼克我则凶。
　　
　　四时分辨吉凶，灾福自然明矣。
　　四时者，春甲乙，夏丙丁，秋庚辛，冬壬癸，辨其生旺休囚，则明其祸福矣。
　　
　　干要天分，支言十二用。
　　天分十干者，甲夷，乙齐，丙楚，丁蛮，戊韩，己魏，庚秦，辛冉赵，壬燕，癸狄，寅燕，卯宋，辰郑，己楚，午周，未秦，申晋，西赵，戌鲁，亥卫，子齐，丑吴。
　　
　　地理山罡，足见清浊之用。
　　子寅辰午申戌为阳为山罡，丑卯巳未亥为阴为地理，阳支清，阴支浊。
　　
　　大小凶衰，四神吉者，更兼蒿里。
　　四神吉者，乃甲丙庚壬，蒿里者，乃墓神，辰戌丑未也。
　　
　　上推日月山河，中见人之内外。
　　甲主日，乙主月，丙主天上，丁主地下，戊主山，己主城，庚主国，辛主人，壬主水河，癸主海。
　　
　　循环八卦之内，总推各该五行。
　　
　　将十神言其面色。
　　甲青，乙碧，丙赤，丁紫，戊黄，己红，庚白，辛淡白，壬黑，癸绿。详日时之上，言其面色也。
　　
　　地支神见，身貌俱详。
　　支神生旺为大，休囚为小，卯酉为瘦，子午为雄。
　　
　　干伤头面之灾，支损者四
　　肢为患。
　　
　　
