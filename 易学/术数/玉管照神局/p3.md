<!-- { "loadSidebar": true } -->
　　杂论　头骨欲起额骨欲峻眼则欲长眉乃欲秀发则欲黑耳乃欲硬鼻乃欲隆口乃欲方法令欲长【一作深】人中欲长边庭欲丰兰台欲深井灶欲明山根【一作林】欲厚仓库欲满驿马欲肥井则欲寛声则欲宏齿则欲白气则欲寛胷乃欲濶心乃欲平腰乃欲厚体乃欲正皮则欲滑脐则欲深腹则欲垂【一作坚】手则欲长脚则欲短色则欲明坐欲如山神乃欲清行欲如水小便欲散而疾大便欲方而细水户欲急而滞火户欲垂而深入于此相者不贵而富也额虽广却尖颐骨虽峻却皮麄耳虽厚鼻梁低眼虽长蹙破眉口虽正声如嘶背虽隆手如槌【麄枝如木槌】舌虽红口如吹【如吹火】唇虽方齿不齐气虽清行歩欹腰虽厚行如驰【如走马】语虽和神如痴眼虽明视东西卧虽静食淋漓头虽长折腰肢入此相者名折除善恶相杂也或富则夭或贱则寿或贵则贫或先贵而后贱或先富而后贫宜精理而推之　诗曰貌异形殊各有宜元来相法最难知莫教一见知凶吉须更留心仔细推　眉粗额窄或声焦相子形容食不饶借问因何逢禄位奈縁皮滑好身腰　问君因甚为官职两眼精神色不昏惟有一声脐下出浑然却似瓮中间　鼻低齿细结喉高腰薄知君命不饶为甚仓惶今已老必须耳内出长毫　鼻隆欲厚好腰身耳耸唇方目有明近入中年闻暴死定知顶陷脑成坑　进歩如云色又清更兼皮细背隆平忽然暴夭人难觉只为喉干似鸭声　神枯气薄色还干相尔丰隆事且难郤道而今多积谷必然不语寸心寛　耳薄唇目不明此人何事有官荣更看背厚如様又听声圆眼秀清　印堂低窄又交眉相法无官众共知不意初年霑禄命中年暴夭死相随　少年不欲大充肥肉重筋寛禄自迟但看朝廷公与相骨隆肉少歩如飞　相君形貌太麄踈肉缓牙尖眼似珠今已居村家富盛必然脑满气寛舒体轻口薄少年郎气狭神空性有狂今日虽然衣食足莫教父死便乖张　只宜带骨不带肉莫令肉多骨不足暴亡只为眼无神又怕肩寒筋似束　黄白神清气不同便知禄位少年丰若言赤黑并红紫食禄中年似合逢　神庭不粹色常昏笑语惊狂走是奔莫讶少年衣禄足逡廵祸发鬼临门　又云目为主眉为客眉目俱长如漆富贵不贱格目下一字平所作皆分明目下卧蚕纹当生贵子孙目小终无禄眉麄却主孤目下无肉一子相逐【亦主隂毒】睛屡转者多奸诈目尾后有穴如粟米者谓之聪明开口睡命夭滞下唇长贪食忙口薄两角垂多是被人欺兰台起声誉美鼻高昻主官昌鼻如截官不歇耳轮贴肉金玉满屋头尖耳小多苦多脑耳白过面天下钦羡耳高于目合受天禄耳高眉一寸永无贫病困人中浅财命蹇人中短子孙罕人中高厚无夀无后人中深长有夀有郎人中分明性直如神眉毛婆娑儿少女多眉短于目多主顽福眉连休望禄奸妬偷财谷不得强开目多遭横祸逐眉浓发厚心贼损夀眉毛平尊贵人眉过于目智过人伏男面要昻女面要方面如黄富贵荣华面上忽黑气大病明朝至夜半听声白日看行语笑面赤不藏事迹语笑面黑心情秘宻男雌声妨妇女雄声妨夫金骨肉细滑如绵多贵又饶钱木骨痩而青黒色骨头麄大多穷厄水骨多头尖富贵不可言水骨多头麄无德贱如奴土骨大而麄子繁富有余富贵在于骨发喜爱在于容色骨肉硬夀而不闲骨多肉少尊上骨少肉多卑下龙行为三公虎步为将军行而视隂狼贪利女行返回顾淫乱逐人去手臂虽长语须如篁项须麄短足厚须方手掌无纹作贼遭论指如春防食禄万钟手足如绵荣贵中年指背纹多一生蹉跎臂长好舎臂短好取手如噀血富贵不絶腹如抱儿名振京师脐深广福禄旺脐兀出命先卒
　　论五应五合　何谓五应天庭直起而方正地阁朝揖而圆濶是谓天地相应鼻直起而梁不露面无痕而肉平正是谓天宫相应印堂方正而光明三部等齐而方正是谓天心相应眉目疎秀而有神日月耸直而不粗是谓天机相应耳耸而轮明口方而角起是谓天轮相应　何谓五合骨正而有隂阳言正而有刚柔是谓天地相合瞻视穏而声音清体貌重而行走轻是谓天宫相合气温粹而光华色洁浄而无瑕是谓天心相合识见明而机变度量深而寛厚是谓天机相合敬上下而懐忠孝爱亲旧而足信义是谓天轮相合或应多合少官崇位寡应少合多誉大官卑应合相称则两得矣能以分数増减看之自选人至两府皆可见之
<子部,术数类,命书相书之属,玉管照神局>
　　钦定四库全书
　　玉管照神局卷中
　　形分十相
　　丑
　　孤夀相孤神貌斗睛
　　目反轮耳孤眉酒查
　　鼻露齿

　　古
　　孤夀相怒气口坠轮
　　耳卧蚕眉睡眼悬
　　胆鼻

　　妍
　　福夀贵相鳯眉腮大
　　鳯眼胡羊鼻四字口
　　性刚

　　清
　　清贵相小鳯眼齐竹
　　鼻一字口鬓清

　　伛
　　孤善夀相龟眼狮子
　　鼻棱角口

　　老
　　孤夀相夀眉龟鳯爪
　　鼻兎耳

　　粗
　　武相【有福无夀】大鳯
　　眉雄鳯眼鹦武鼻朝
　　口耳鹦武口性刚

　　少
　　武相有衣禄一字眉
　　悬胆鼻小杏眼一字
　　口平垣耳性懦

　　奇
　　贤福夀相入鬓眉连
　　鳯眼齐竹鼻含丹口

　　直
　　性善相鳯眉走轮耳
　　初丹眼齐竹鼻小珠
　　口

　　许负先生云有心无相相逐心生有相无心相随心灭诚哉是言也【自释云相莫谓我心相莫谓他相乎玮琳洞中秘宻经云伏匿者相生也刘子云腹内有心相离心即是神心神能正直便是福荣人余同相法入式】古今贤圣　清　汉髙祖隆凖龙顔寛仁爱人李珏日角珠庭唐太宗天日之表龙鳯之姿曾子珠衡犀角　古　老子身如槁木傅説身如植鳍周公身如断菑孔子靣若防倛【方相】伊尹靣无须麋闳夭靣无见肤　秀　张良羙如妇人李雄目如重云鼻如龙口方如器耳如相望陈平洁如冠玉　怪　卢杞鬼貌青色龙唇豹首赵方眼望地观天鬼谷子露齿结喉采桑女臼头深目　端　臯陶色如削李白形色秀曜班超豹头燕颔张飞环眼虎髭异　尧眉八彩禹耳参漏项羽重瞳李峤息舜目
　　重瞳文王四乳苍颉四目王敦豹声　嫩　顔渊子山庭日角性聪慧闻一知十终命夭岑文本学堂莹夷眉过目肉不称骨非寿兆　夫七者如隂阳寒暑能御此者贵不能者贱隂阳寒暑相代取以相成相推取以相生皆本乎造化之妙人之形貎不出乎清古秀怪端异嫩而神气不能御之不足为美故有形不如有神有骨不如有气得之者存失之者亡复于山川风土细详之风土有异　闽人不相骨西域不相鼻川不相眼西人
　　不相耳宋人不相口江西人不相色北人不相背鲁人不相轩昻太原人不相重厚　气　浙人之气重而不明淮人之气明而不重南人之气清而不厚北人之气厚而不清　如此者即其风土也若取此者贵夫神者乃百关之聚秀也察其形气则知其骨格丰厚也是故人清则骨清何以言之如隂阳清而山川秀茂日月出而天地光明此形气之着也
　　诗云眉秀平过眼清踈秀出羣更加新月様名誉四方闻借问何人寿年百耳内生毫眉半白项下防绦成一条【绦者项下余皮】此是人间寿星魄
　　天地之大托日月以为明是日月为万物之鉴眼乃一身之日月也眼长而深者主寿浮而露大而突圆而怒者促夭防暴流视者滛滥眊然偏视者为不正之人也赤缕贯睛恶死蛇眼隂毒视定不怯者神壮羊视者愚狠侧眼斜视者毒恶乱纹注目多灾短小愚贱卓然性防急转者小人之相也眼下有卧蚕主福寿生贵子黒白分明贞洁女人眼不要桃花色即要黒白分明目光兼媚好积德多隂报诗曰女人生桃花眼花下罗纹细细深此相定知喷水不用良媒自有亲【余与通神鬼眼万金相及五总内同】
　　神仙眼相　悠然静淡然止惊之而不瞬不随语行不因黙止此神仙中之人也
　　将相眼相　观如电开视有余威注睛収视歘然若龙虎才德文武出伦之相人臣得此出入将相名动天下【如此者亚于神仙将相有谋之人也】
　　鼻象中岳　一靣之表欲得髙隆不要尖小光润贵吉昏黒贫夭斜曲不直官非纒绕
　　耳主听　贯脑而通于肾为心之司晨肾气之候也肾气壮则清而聪虚则昏而浊左为金星右为木星所以主声誉之信行也耳轮厚坚寿考延年耸起过眉寿算山齐轮廓分明聪悟多能垂珠朝口财食不少贴肉而生富足可言耳内生毫寿数愈髙耳有黒子必生贵子耳门髙濶智虑深逺其坚如木至老不灾长而耸禄位厚而圆财食孔而濶官荣红润者愈贵黄白者名誉青黒者贫薄轮廓不分明财禄多薄耳向前卖尽田园其薄如纸贫下早死反而偏侧居无田宅左右小大迍否妨害光明润泽声名逺播尘昏焦暗贫贱愚卤大抵贵人有贵眼无贵耳贱人或有贵耳无贵眼夫耳有轮廓耳头不交兼两坠垂耳起不侧髙如眉更得鼻不昻凖头齐乃是金木星得力主少年奋发左右耳若及耳头尖反无垂珠兼耳头缺鼻不齐主一生困乏作事无成妻児损尅纵贵亦不长主外死凡眼主视视色为主耳主听听声为本【一本又云故眼明有五色之羙耳聪有五声之乐也色莫先乎妻妾声莫先乎音乐】故耳目聪明其有妻妾歌舞之庆乎【一本注曰外经云耳形虽善色泽不明未为善诗与五总内同】
　　【人中】　　诗　人中深濶最为佳　细小横斜不足夸【均大】　　曰　深濶如通沟洫水　自然流转福无涯【上尖】　　诗　人中下濶上头尖　自有清闲福禄添【下濶】　　曰　凖下分明无比并　杏仁様式请君防【极小】　　诗　人中似线不为竒　褊小心肠吝所为【如线】　　曰　若见欹斜无足取　少年必定尅妻児
　　口为水星　所居之地又为心之外户方广有棱者至贵寿形如角弓者官禄不言自动又如马口防口者防毁嫉妬狗口贫下口角垂者贪爱紫色多滞口如一撮孤独贫穷无人独言者贱唇欲红不欲黒舌欲赤不欲白【余与前同】
　　且如鬓有浓淡有髙低贵人鬓清小人鬓浓须黒润者富贵焦枯者孤贫有屈曲斜直长短踈宻一发一须若不似便是他人也
