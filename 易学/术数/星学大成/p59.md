<!-- { "loadSidebar": true } -->
　　日在奎宿七度六十八分以上至十三度六十八分以下则是火度日是真火为正庙若在五度以下为向庙十三度六十八分以上为背庙日在娄宿八度十八分以上至九度为正旺九度以上至胃一度十八分以下为次旺以上为背旺在八度十八分以下为向旺白羊宫躔娄宿九度为旺度如在八度前必为大卿及大尹三十年居三辅六府或监国负扆设政忠孝恭谨大堪委用如在八度以后即稍减力显达六年如在九度主员郎少年贵久后无力午狮子宫星宿为乐亦为卿相旺三十年须在有力之地或三方主身命宫在髙强宫分相照或得诸星助之更在庙旺之宫则为至贵之人在五弱宫惟寅丑辰上或见木对欲顺不欲逆三十年富贵位至三公或在申戌之位见木逆则为大富之人与金同伏者女人富贵作夫人如夜生时见蚀神贱不得其死
　　日度主性忠直有道艺宜仕宦得贵人委用有声名平生有福作事长逺更是主星昼生有位近君面员耳耸眼大主大贵
　　月度得父母力为事有宻谋见事深逺善主财是主星有位不是主星大富木度主贵达平生多福合仗本乡官多见金帛晚年主富火度主作事清直殊常有福性直不顾危亡多厯江海
　　土度主贵人委用宜男女亦多伎巧微贵或虚贵金度主好音律欢乐多怨少仁平生多蹇是主星昼生加福力有贵位
　　水度主财帛丰足多学多智洁净多好使钱有贵人扶持
　　太阳入宫
　　日宫主作事明白足学有智好修善有艺是主星昼生有位夜生有财非主星昼生大富不受贫苦月宫主得父母力为人性宻作事难量立机谋与人结交无终始少年逺行损财是主星老年大富非主星微有福力
　　水宫主为人聪慧作事有防多心机善主财足财帛少苦老乐火土同宫妨父母兄弟是主星昼生转加富贵与罗计同宫主灾祸
　　火宫主为人性微急作事明白知人灾福多智见足财产父多病男女亦然日生人及在阳宫转佳夜生减半
　　土宫主为人性沉厚有威严能营运善防割多财物是主星昼生大贵夜生大富不是主星昼生少孤独微有福力更在土度则凶
　　金宫主有贤徳知未来事因女人有喜多计谋好鬬战有好妻妾及子孙兼主殊常有福
　　水宫主性极聪明智巧足文才所为不定能守事常患冷疾防天文昼生是主星大吉
　　太阳同宫
　　日月同宫主多声名好文章富贵有科名若昼生人日是主夜生月是主更日月在旺庙宫及本宫其人声闻四海又合得国王重用在未宫衣食至老无退在戌辰二宫甚有鞍马牛羊
　　诗防日月相防嵗嵗同　十二月中月月逢正月娵訾终枵　圣贤降世福兴隆日月庆防吉无涯　天产英雄福迩遐百六防时邦国泰　人生値此福奢华
　　日木同宫主近贵人平生少灾有福足财帛多子孙更得木星乘旺气转好是主星大贵如木星行伏叚损财产日在庙则贵
　　诗防太阳交防木星临　足禄多财冠古今平步青云昌炽盛　万般好事称人心
　　日火同宫主为人有信行作事方员好文章多财物若得一生在旺宫者主贵
　　诗防日火相逢火失炎　祸盈百六莫迯潜天灾遇此民遭厄　夭防生民害义亷
　　日土同宫主性格聪明有词章若是主星昼生日在后大贵日在前损父母财产及主恶死月宫尤重亦主父有疾
　　诗防日土相逢庆瑞饶　产人龙首佐昌朝星临百六邦家泰　万福攸同百祸消
　　日金同宫主好色欲有好妻兼有妻财夜生金在前日生金在后皆主大富贵有声
　　诗防日金相遇福生民　必产竒才异世伦百六防时天福炽　当知庆瑞在今辰
　　日水同宫为人聪慧好脩隂徳是主星不伏逆其人文学出羣有科名不是主星顺行者主微贵有职位虽有文章不主文中成事多因父母立身及贵人举荐成立若伏逆者主有技艺好音律若是日主在本宫昼生大富夜生微贵
　　诗防日水相逢庆瑞盈　欣逢水日贺升平人生値此人中瑞　间世竒才保大名水日同宫得地行　不能及第也聪明性淳机巧难容事　赢得乡闾有隽声
　　日罗同宫主不寿身近贵
　　诗防太阳正照被罗侵　父在他乡儿没亲先代家财皆破尽　奔波衣食不如人太阳朔日怕罗防　偏产奸雄起簒谋余日当之兴福处　惟逢百六祸堪愁
　　日计同宫主多疾厄有腹肚之疾多脱财物
　　诗防日计相逢景福昌　官尊直谏佐明王怕逢朔日生奸伪　百六如逢大不祥薄蚀皆由恶曜侵　那堪又在一宫临破荡田园皆瓦解　东西南北不寜心
　　日孛同宫宜在外邦不宜在家白日生多灾
　　诗防日孛相刑名字损　反产吉人心恻隠奸臣叛世不生兹　百六防时保安穏
　　日紫同宫多伎艺官至三品父有尅害有疾可免诗防太阳紫炁喜相逢　泽润生民稼穑丰百六遇时祥瑞盛　人生防此必三公
　　琅玕经节要
　　太阳照命金水同位庙旺主方上达之贵炁木月同显赫可致
　　金水日同宫谓之辅弼格若得地主文章大贵次要得地为限仍须日生如是夜生只富而已有此三星在陷害宫则凶炁木日同对或三合见有即主声誉之人更各居庙旺居官清显位近王庭
　　不系主旺亦主富贵主下身低无不掌治
　　如不在方主不入庙则为官不显亦衣禄不背富而不厚矣
　　水日同宫财禄可及孛日对同机巧可取才干及人横招财利
　　日与孛同对合照主性机巧作事灵变好音乐智见髙有胆气柔中之刚多矫诈招外财他息
　　非其主旺财食丰足见在日时益于财禄
　　凡太阳照命不遇恶星自然受福积财不是主旺亦吉
　　日同火土轻禄薄财又遇蚀神破离乡土
　　如逢火土二星主衣食不厚多招歇灭损害父母亦破祖财亦招刑厄损寿损身妻同子逆善不坚长身无久逺又加罗计刑害太甚离破乡土亦主伤残人多憎恶亦好邪多犯王法更逢交逆灭伤寿筭淡薄初年艰难财禄日没月藏富而多福
　　太阳临照十二宫
　　命宫
　　守照命宫主面部严方顔色红白阳宫为命入庙为科名文章贵品清职修学聪明为人性快不藏事务实不伪性敏精忠博通畏事敏而有防不忍奸欺不妄求不过贪见苦生念其财与禄成在中末之年福禄兼全有灾无虞及主寿筭长逺平生有福庆常得贵人见知不受贫苦与火同对在财帛田宅宫主破遇土星主父母有心肠疾卒暴颠酒与孛同对在三六九十二宫主尅父与木交防足禄多财在寅丑辰三宫见木日大贵在申戌二宫见水日大富在酉宫家藏金玉在戌宫田宅广居在闲极自小无灾诗防太阳临命性融和　衣禄赢余祸散磨东出寿长西没减　半生涝漉少年过太阳在命九品迁　小人富贵足庒田三合近强防紫炁　陷没沉居事不全太阳原是火之精　躔度偏宜金水星晦朔孛罗同一处　太阳薄蚀命须倾命在太阳孛罗守　太阳又怕逢张栁妇人戯谑成奸　男子犇别乡走
　　财帛宫
　　初年多破中末方吉主居贵位同木财最多此宫同水主失脱○日照一生近贵人财帛主得福人财寳成立
　　诗防日居财帛要阳宫　昼生为福夜为凶只忧计孛来相尅　财帛犹闲寿不中太阳来临阳极宫　还应财物获荣昌日在长生多得地　定须豪贵越非常
　　兄弟宫
　　主招一二人吉得力富贵三合性快为官不过七品为禄必定因同类进财日照主兄弟可保一二人之力
　　诗防兄弟有若鴈同行　岂使三宫陷太阳虽是同胞如手足　分张各自富田庄兄弟相邀出外乡　只因第四犯刑伤刑伤不用他宫取　男犯太隂女太阳
　　田宅宫
　　主得父母财物先破祖后自成招外田庄末年方可旺盛
　　日照主髙贵宅舍大招田宅产业
　　诗防田宅之宫有太阳　须知此位最髙强膏腴万顷连阡陌　荣祖荣宗福禄昌日月合照来田宅　田宅定多夸阡陌或逢紫炁与罗防　一生长是漂流客
　　五男女宫
　　主招一子自身晚贵与金水同主招俊丽之男更入庙不同凶煞男女清贵○日照先见男吉
　　诗防子孙宫内得阳宫　才藻文章竟出尘金马玉堂应有路　少年平步上青云太阳男少女又足　禄顺行宫逢土木更兼荧惑不相刑　子受官班见五六太阳子位独难当　损破头男子受殃若有吉星相扶救　二男异日贵非常
　　奴婢宫
　　主尅父奴婢不得力此星不凶终吉在白羊宫十分力晚荣贵○日照主招鞍马及有得力女使
　　诗防奴婢之宫号陷方　照临君父岂为良縦饶父体常清健　亦恐当年寿早伤奴仆虽非髙强地　若是太阳亦为贵其他紫炁及罗防　自然不得分毫利日曜加临侍从宫　贤奴俊马盛如龙妻母被欺尅陷　破家偷盗反为凶
　　妻妾宫
　　主妻美貌有财性快清秀有吉宿同者娶贵家女财帛丰厚増壮门风身主大贵○日照贵相之妻及因妻家发旺
　　诗防太阳临照在妻宫　位望尊严徳贵崇莫使忌星兴悖逆　婚姻皇族富豪中西没之中逢日星　头妻带甲始安荣半路分离难保守　更兼孕育不曽停
　　疾厄宫
　　主身近贵不近小人见水星主有刑破异相火同主眼疾身破免疾○日照主身少疾患有寿不犯天灾诗防疾厄宫中见阳星　身体康荣岂见迍设使忌星多犯破　反伤眼目不光明第八宫中见太阳　偏于酒色起灾殃父兄先陷妻先死　计孛同宫死外乡
　　迁移宫
　　主内职出入近侍上贵人得人敬重益寿大旺多利逺行○日照一生好逺游常得他方道路之分诗防第九宫中遇太阳　更无凶曜在其傍好将平日胷中学　对防天庭谒帝王
　　官禄宫
　　主大贵居星宿定为一品官小人衣食一生少到官府不加凶危大事成小○日照宜奉公若有官厄常有恩赦之救
　　诗防太阳得在十宫居　抱负宏才仰大儒他日遗贤求吕傅　官髙辅弼掌钧枢太阳金水同官禄　主将同行真有福计都在巳孛未乡　横贵功名仍纳粟
　　福徳宫
　　主为人洞达无私曲一生好动昼生逢土夜生逢火安闲有寿逢金水主福寿双全○日照主身心劳漉小人遇之奔走无寜日
　　诗防福徳宫中遇太阳　光明心事又康强金水两扶成辅弼　天然富贵永无双太阳喜临福徳地　只嫌朔望逢罗计孛亦为灾福不全　昼火夜土更须忌
　　相貌宫
　　主为人聪明少贵日生逢火麄丑髪黄夜生逢土项短睂麄○日照主形相具足多破小人相轻不可与下等人作事
　　诗防相貌一宫名恶弱　吉星照处合虚着惟怕罗防月孛星　来与太阳相倚约善星多向命宫排　相貌宫中君火来又得星辰行顺段　平生衣禄自相随
　　太阳变段星
　　寳瓶宫日华星○又名天贵星主得贵人力也诗防太阳本是日华星　昼夜循环不暂停若是日生多福禄　夜生终不免灾迍
　　磨蝎宫浮梁星○又名天马星主贵而不达
　　诗防太阳年有三百六　催促光隂如迅速晦朔惟忌计罗侵　夜生之人须减福
　　人马宫扶桑星○又名天基星主得贵人成立诗防太阳始出拂扶桑　身命加临近帝王福禄官宫居极品　若临五弱亦寻常
　　天蝎宫晹谷星○又名天乌星主横得贵人财诗防卯酉黄二八门　日生晹谷最英灵田宅官宫身命贵　六宫十二祸深行
　　天秤宫虞泉星○又名天辅星得大贵人托辅诗防日出龙门生角亢　天中曜影登虞泉照临宇宙施恩泽　首尾相逢福绵绵
