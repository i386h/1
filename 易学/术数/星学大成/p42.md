<!-- { "loadSidebar": true } -->
　　【发明云亥宫属木在于干者亥也寅与亥合而寅亦属木此宫三合为体满盘皆三合也木为命主最宜居亥夘未三合之宫再须己申二水宫皆为得地惟辰酉二金宫不宜居之谓之失地况辰为八煞酉为闲极如木飞入辰宫金尅木又值弱宫必难获福若以申加辰辰加子变为水木局如更水孛在申子二宫必至获福或有金火在申子二宫则反为灾盖申子辰三宫者三合之中暗相管摄也水为命母孛乃水余所以爱也金为煞难火为窃气若五六月生人火为直星火神用事命木逢之为害不小所以忌也丑为福徳之宫木星在寅官入官宫又为命主坐禄木星在丑命坐福徳若丁丑生人命主在丑为嵗驾亥为贵人命主登驾命坐贵宫此为佳也癸丑生人虽是为驾其如阳刃的煞何所以减力不甚为佳如太阳在巳太隂在酉谓之拱驾朝主又是六巳生人太阳为禄元太阴为禄主又谓福徳受日月合拱巳酉丑三位加合往来俱见禄元禄主福星必为宰辅如木在寅壬寅丙寅乃为奇特壬寅木生在亥命坐崇勲命合嵗驾丙寅生人命坐贵官星临驾岂不美哉若夘寅甲申生人更髙一头地甲申生人禄在寅申子辰马居寅禄马俱入禄地命主官主禄元马元福星权财科名满用坐禄坐马登驾入垣众善辐辏若天马地驿不背职元局主有气则富贵双全官居鼎鼐木星虽满用须入垣登驾坐禄为佳如木在戌乃木居财帛是命临财若火星在午火旺在午谓之财元逢旺若三十六嵗行寅限金在戌财元在午只欠寅一字辏成财元局若六甲生人火为禄主行此等限发福发财若是五六月生人火又窃木之气恐发后必夭若十一月十二月生人水神用事木得水以荫之生子为财又何害焉若在午混之以水则财元逢伤财神不旺若辛生人混之以炁则富拟陶朱木星在申坐田宅木居水位若水星在子水为田宅主乘旺复生命主之木若六庚生人以水为禄主有甚不好但土在辰申二位混之以木又为囚星尅禄主何益于我土在辰混之以金金生禄主之水为佳若六巳生人以金为田财福星生囚囚星尅命主俱为祸也若水不在子为祸不小若水在子此是福星生囚星囚星生命母命母生命主相生不已此其为佳乃水星之力如木星在酉谓之木困金乡土星在丑木为官星土为福星又为官福漏闗土在丑混之以金又是六巳六辛生人以金为刑囚是福星党刑囚而尅命主之木更当秋冬金神用事之时木神无气我必受伤如火在巳不惟不喜然火居巳夘丑火来生土土来生金以丑加酉金加木乃财帛生刑囚直难尅命主也若行丑限二十六至三十七嵗财散人亡尤防损己若丑上有卦气居之则煞尤轻大抵亥上安命须要日月在寅申乃日月拱天门又为阴阳拱命若身命二主飞起临驾登殿坐禄坐贵为妙不然官福守时科名科甲魁星登籍乃是卿相之命若罗在夘孛在未六癸人罗为禄主孛为福权又为福禄拱命太阴在官禄福徳之宫又是上贵之命不可以孛罗为恶曜论也孛在申罗在亥计在巳谓之四正逢刑怕见身若二十七嵗行寅限加嵗煞在寅刑害可知若是十一月十二月生人化金为直乃是刑星逢生在丑恶之甚矣妇人则主产难之厄大抵十二宫主第一怕余奴犯主不足刑天之命虽有好恶终亦不甚发达此十二宫坐命加合变局隠藏造化若卜烛照祸福昭然矣】
　　星命之说多矣求其醇正无疵而能发明斋之奥者未有若此之尽虽不知其为谁所作中有虞学士生年月日意必元时人也盖术者得一异书则为私家秘埋前人之功大可鄙也然而传写既久讹舛有之重复有之仆因得善本虽相参改正第智识浅陋未能尽详当更访先达悉改正之使无憾而后可洪武甲寅中秋日呉郡徐继孙题

　　星学大成卷十二
　　钦定四库全书
　　星学大成卷十三
　　明　万民英　撰
　　入骨仙机望斗经序
　　余观望斗璧玉二经文义相为表里璧玉经余既注之而望斗恶可已也旧文倒乱无章而注又舛谬不纯作述之意两失论者病焉武生杜以信何其俊颇通星理遂命厘正订补余复叅详润色以发明之文虽分乎三篇义则合乎一卷説虽质之诸家理则通于一贯自今观之布二六以奠地维定四七以透天关推度数别黄道以考星辰进退揭升沉按上下以论身命官田可谓洞究天人之蕴深明星命之理矣中下二篇辞虽似重而意各有所指意虽若浅而诀则有所传援引诸说所以证己言之有据独执一理所以信人命之无差欲知人之富贵荣华贫穷夀夭舎是经其奚适哉余故表之以告后之术者读望斗经云易水育吾子识新注入骨仙机望斗经
　　余按望斗三篇词意杂乱似非出一人之手读者病焉乃畧更订上篇总论十一曜度数通加生尅制化以星命之纯吉者言中篇分吉凶相半下篇専论凶云
　　上篇
　　仙机一卷望斗三篇説尽隂阳之理漏穷神鬼之机【此首言作经之意而取名仙机望斗一卷三篇也斗运乎天心而星无不拱机通于入骨而发无不中以隂阳而括人之造化故谓之仙机以度数而测天之星辰故名之望斗言此经说隂阳生尅之理终始兼举漏鬼神变化之机本末无遗术实精而弗戾言有大而非夸矣】
　　人虽灵于万物命实由于五星欲问富贵荣华蕴习天心之诀要知贫穷夀夭深通入骨之经
　　【富贵荣华贫穷夀夭二者人命之大较也命禀于有生之初而实五星之所为人孰不欲问而知之然舍望斗仙机则无由而知非蕴习深通亦恶能窥其奥哉】
　　宫分二六星列四七
　　【隂阳之数各六二六者星盘十二宫也四方之宿各七四七者星禽二十八也此言防命之法先布十二宫排二十八宿以论人立命何宫主何度也】
　　周天之数约行三百六十之有五分野之间除太初三十度之无余
　　【周天约行三百六十五度四分度之一每分野以太初推之计三十度四十三分八十秒然天行健一日一周而过一度太阳一日一周不及天一度故一年退三百六十五度四分度之一与天防而成嵗太隂一日不及日十二度十九分度之七故每月二十七日有竒与日防而成月今言三百六十之有五者举成数也分野周齐子午两宫每宫计三十度四十三分八十秒其余鲁卫晋赵秦楚宋郑燕吴十宫计三十度四十三分七十九秒今言无余者举大较也】
　　先别黄道之移宫次推星辰之进歩
　　【日行黄道月行九道天本无道也因日月之行而强名耳月道距黄道逺六度二分而九道当交之处交初为罗防交中为计都自交初至交中月在黄道外名阳厯乃背罗向计之处自交中至交初月在黄道内名隂厯乃背计向罗之处也月道犹水道日道犹陆道而罗计犹桥道是黄道在于四七之间有一定之处也耶律纯以春黄道始于东而以四木度为之夏黄道始于南而以四火度为之秋黄道始于西而以四金度为之冬黄道始于北而以四水度为之不明天文亦大谬矣夫不知黄道之移宫又何以推星辰之进歩故为黄道之歌】
　　周天黄道之歌曰
　　角一至九正黄道　十至十二近天田亢一至六五蹊险　七曜加临吉有验限行不忌四空宫　但要吉星黄道现氐三四度直至房　房初至四共北方斗宿三四至七度　虚二三度吉中央危八直至十三度　室一至五端无虑璧星之度正属兹　奎一到十皆可许昴一九兮参三度　井至十四星相顾栁一二与星二三　此皆黄道无差悮时人防得黄道经　限里吉凶自见明五星日月若行此　如无刻剥福非轻
　　周天黒道之歌曰
　　星辰到此减辉容　限度临之即鬼门有人防筭精天理　限到无差説可慿心一二度黒道生　尾一至三少光明八至九兮皆不吉　箕五六度不堪行斗只八度有些亏　女至三五祸必侵娄三四度应危险　胃六七躔暗不明毕十一二度全恶　觜只半度不见星鬼一二张三至十　翼八九内有灾迍轸十七与十八九　巳上皆属黒道论
　　详观本末省察盈虚使其体若差防则将用何所补【本者命也末者限也盈者得经也虚者失防也命以本为体以末为用贵乎本末相应首尾得经使本主差防毫厘千里机防不审则无往而非差矣虽详于用亦何补哉】
　　夫观宋属东升父之基赵为西没娘之祖官号天上田名地下虽云明晦不同各有隂阳度数
　　【此一节乃隂阳之至理星家之奥也夫宋属夘地为东赵属酉方为西太阳命本为父太隂身主为娘天上为午为官地下为子为田东升为明西没为晦善观人造化者不以夘为夘而以东升父为夘则吾之命可知不以酉视酉而以西没娘视酉则吾之身可知葢地之夘酉东西也定地不易天之夘酉房昴也随天运转人之夘酉命身也通乎天地者也固不可以天地为吾人之夘酉而吾人之夘酉实不离天地之夘酉为夘酉也由是自吾之夘而视天中则官禄之限为独加是非午之午也自吾之酉而视下地则田宅之位为至隠是非子之子也东升则明而为阳西没则晦而为隂隂阳明晦虽有不同出入度数则无少异学者通于此説则性命之理思过半矣】
　　天倾西北论干为尊地缺东南详巽为重是以干天布金金生五行之异秀巽地藏土土养万物之精竒义知天地之纪纲信秘隂阳之终始
　　【置干于西北列巽于东南此文王后天之易而星命之理皆由此出天倾西北故以西北属干乃地支戌亥之方也地缺东南故以东南属巽乃地支辰巳之位也己亥为天地门户干巽总天地生养故特以二宫为尊重何也葢兑非无金惟干之金得天一之水以清而能生五行之异秀壬甲纳干是也坤非无土惟巽之土得地二之火以暖而能养万物之精竒丙戌禄已是也金于五常为义刚徤不毁土于五常为信生成咸赖干巽纲纪乎天地义信终始乎隂阳造化且然而况于人乎论星者当知所本矣】
　　或有宫有度或无曜无星或钓起有功或飞来有庆【十一曜运行十二宫各有本垣之度然躔有先后行有疾徐或有占于一二宫而别宫则空或有聚于五七位而他位则无若不防三方四正钓起飞来何以论生尅明制化而断人之吉防祸福也故防命之法当论宫则论宫当论度则论度或本宫无曜而观三方之钓起或本度无星而察四正之飞来须知暗中有吉也防起处受伤不可一例而取裁并把通加而研究此论命之大法也】
