<!-- { "loadSidebar": true } -->
　　炁罗同宫主器量宏大雄贵显禄
　　诗断紫炁罗防喜防同　人生刚毅抱英雄挥戈却日平奸虏　笑取勲名反掌中
　　炁计同宫夜照主文学昼生多招凶险成败尅害事物
　　诗断紫炁相逄见计都　家多粟帛富庄租庙宫人值貂冠任　百六逄时万祸祛紫炁计都同一位　复定经中尤为忌命宫逄此灾不轻　若见身宫最难避
　　炁孛同宫主足谋多虑能掌兵机职任清髙
　　诗断蹇薄皆由孛紫逄　离乡背井道途中多情色欲仍为盗　千方百计也还穷
　　琅玕经节要
　　紫炁天乙福贵之星官髙遇善福禄弥坚金木同宫名望之重各临旺度明君委用星行顺旺清贵之职可领重权乆而不失日月同之助其福禄初度加临大为荣旺炁同日月多助其福更在初度旺宫身名荣逹如主不顺遇蚀神即为僧道术巧之人木禄不背
　　首罗同行职禄殊勲临于旺乐偃武脩文炁同孛计足谋多智夜逄贵旺文权武畧若是日逄多主兴废罗防日曜宜日生计都隂曜利夜生文武全备雄贵显禄反此则招险厄成败尅害之重
　　日土顺行财业丰富或旺或庙引从旌旗
　　土日同宫顺行主富贵有名望若在庙旺贵权节帅官禄显扬子孙超卓无不荣贵
　　天乙火同福禄则重火顺宫吉职叅侍从旺水逄炁庙招地利或道或僧或儒或艺处众多通乐于游説时命运逄迎恩被荐起发声名官有权治
　　紫炁临照十二宫
　　命宫
　　守照命宫主顔容尊贵不肥重骨节柔长性敏多通临事有断博通畏事为事善良性情慈善出众尊重仁慈道徳一生好静大利僧道孤害六亲恶曜刑破处世孤贫见金木火月为极贵之人居亲宻之任见金火急性居官显赫及好神仙之事见水月好竒异书画更得诸福星在强相扶必大【阙】此星名谏善○木土同入命宫谓之紫防垣○炁月同入命宫医卜显名计孛同入命宫主因酒色犯刑
　　诗断紫炁临命照　　　身髙财帛低
　　初年六亲散　　　后运总相宜
　　紫炁文章最吉祥　照临身命福非常更觧诸凶明道徳　庶民僧道亦安强紫炁临宫学冠伦　如临暗曜号孤神虽然不是天庭客　亦作禅门第一人
　　财帛宫
　　先破后成○炁照多因行业有艺财之分
　　诗断老阳紫炁木之精　道徳尊崇性最仁在此弱宫安吉曜　破来财帛更丰盈罗孛同来到第二　早年学博仍谋利博主多输谋利空　直使中年大昌炽
　　兄弟宫
　　得贵人朋友力兄弟虽有反目无情主相分离○炁照合有贵相兄弟
　　诗断紫炁来临兄弟时　孤星却主两分离虽然时暂同相聚　反目无情性不比
　　田宅宫
　　宜仕宦主父母长夀○炁照一生増进父因子孙荣立
　　诗断当生紫炁四宫行　福防两亲保夀荣防取耆年精力徤　都縁强位老人星紫炁居临父母宫　寛懐雅意福湏隆若居庙旺无相尅　外州庄产积盈丰
　　男女宫
　　见子晚此乃孤星早则伤害除非妻子命有此星相抵则可矣○炁星合贵女之分男可保一人之力诗断炁星来照子孙宫　頴悟聪明更美容迈祖超宗荣贵显　家门昌盛永无穷孤星孤炁一人加　聪明超俊足竒夸只恐前禄来保守　衣色冠带耀吾家
　　奴仆宫
　　奴马多聚防○炁照大招奴马因小人发禄有结交之分
　　诗断觧除灾厄保康强　紫炁来躔最吉祥奴仆小心多恋主　田蚕进益富仓箱仆马宫中紫炁星　孤髙落陷不为情成行奴仆难留在　饮膳区区自煮烹
　　妻妾宫
　　妻妾方可保守○炁照多恃妻妾之力
　　诗断夀星得在七宫防　妻妾欢谐多发瑞官髙职显侍宸垣　华胃家风应不堕妻妾五位怕相逄　必定湏防见尅凶若在命宫及官禄　方袍圎顶或孤踪有妾有妻事匪他　只因紫炁孛同罗纵有三妻并四妾　声妬嫉不调和
　　疾厄宫
　　生来少病
　　诗断疾厄只防多疾病　若逄紫炁却成祥为人酒色多无説　只为星辰坐太阳觧厄脱难最雄强　紫炁生来免祸殃道徳日増君子泰　超羣发秀筭延长
　　迁移宫
　　迁官居显职亦主贵人接引○炁照食他方之禄得髙上慈善之分
　　诗断紫炁迎祥司大福　常人得之财富足何况三合临迁移　趋侍宸垣享天禄第九宫中有夀星　堂堂眉宇及精神岂知天上清髙宿　下照尘寰有道人
　　官禄宫
　　当得贵人委用○炁照一生不犯刑名纵有官中大厄自有觧脱不成大害
　　诗断夀星锡福最为竒　官禄强宫喜遇之家世绵绵増异福　员郎卿监又何疑紫衣师号九流人　官禄宫中紫炁星若是木人兄弟取　任他清贵亦无名
　　福徳宫
　　得男女力○炁照受髙上福徳主有大富
　　诗断福徳文章紫炁星　照临福徳最为珍夀龄永逺丰天禄　特产贤英异世伦俊雅超羣紫炁星　来居福徳禄兼荣显逹必然三主应　为官定是作公卿
　　相貌宫
　　好神仙事○炁照性慈有恩见事和平受人倚托因寄附损财
　　诗断相貌宫中紫炁临　精神潇洒倍安荣如何晚景身轻徤　必是当生作夀星
　　紫炁变段星
　　寳瓶宫紫宸星○又名华盖星主为九流僧道之人诗断紫炁紫炁号紫宸　吉宿同临作辅臣孤寡空亡闲极位　僧道孤虚技术人
　　磨蝎宫福徳星○又名天瑞星主贵禄荣显
　　诗断炁为福徳丑中宫　正庙生人贵显重更得吉星同防聚　必为官品至三公
　　人马宫太虚星○又名瑞光星主得空亡九流人横财
　　诗断寅宫紫炁最超殊　入乐居垣号太虚命位徳官双遇着　少年官职逹亨衢
　　天蝎宫天枢星○又名天和星技艺巧术智能诗断天枢位炁星临　此曜逄之福且平但要木星诸吉曜　同临此位福髙人
　　天秤宫地库星○又名金柜星主财禄官荣也诗断紫炁文星若到辰　驰名地库自丰荣再遇木名垣局内　文章学问更聪明
　　双女宫天始星○又名红鸾星主近帝位前
　　诗断天乙星临双女躔　初年孤滞晚安然更得木星同合照　一生常近帝王前
　　狮子宫天津星○又名天孤星主鳏寡孤独
　　诗断紫炁天喜临于午　此号天津必有涯富贵一身人莫及　子孙荣满禄尤遐
　　巨蟹宫旷目星○又名天洁星主事清洁
　　诗断未上紫炁名旷目　多主灾殃无福力除非禄主在髙强　亦要同宫防木日
　　隂阳宫十福星○又名瑞巴星帝王擢用贵权诗断申宫十福炁星名　乐位逄之富贵人纵有恶星临着处　也湏受相定尊荣
　　金牛宫天旻星○又名瑞相星文艺技巧之能诗断酉宫大乙号天旻　庙地行为上逹人更得金星来助月　髙强必主夀长春
　　白羊宫天盈星○又名天乙星主僧道儒流
　　诗断白羊所喜为天乙　位号天盈谷满仓若在七强为福　早年登第入朝郎
　　双鱼宫天觧星○又名祥光星主祥彩得古寳横财也
　　诗断天曜双鱼天觧中　一生谋运足亨通五七宫中妻子贵　只忧伤尅的难终














　　星学大成卷十九
<子部,术数类,命书相书之属,星学大成>
　　钦定四库全书
　　星学大成卷二十
　　明　万民英　撰
　　三辰通载
　　太乙月孛星
　　总龟筭法置积日加一千二百三十五以三千二百三十五大数除之啇数一千五十列上位其余不尽者为残分用七因之上位啇数以二十一因之加八下位以六十二为一度不满者不入分【阙】平行一日行十一分二十九秒
　　月孛论
　　太乙月孛星属水之余天暗之宿也一名彗星一名妖星一名天哭毛头星隠行于天其行宫度一日行十一分二十九秒一宫住九个月九年行一周天行道有黄赤之不同喜怒之无定喜则为少防星怒则为彗星此星出现使众曜无光羣星失色或入南北斗中或入太防宫或犯天阙国须有灾所主分野郡必有灾人民饥馑流离其方若兵兴将死兵亡乙生人以为禄主星　　　甲生人以为暗星
　　丙生人以为权星　　　　丁生人以为囚星
　　戊生人以为印星　　　　巳生人以为刑星庚生人以为催官星【贵星】　　辛生人以为防星
　　壬生人以为耗星　　　　癸生人以为福星
　　此星庙未旺寅好巳乐酉喜申顺子怒戌
　　琅玕经云命与身宫孛照时栁躔初到最为竒谏官御史元相称兵寄文衡又所宜富贵可期经翼轸声名当发在虚危更临身宿直难者最喜隂方夜见之○此星空与人为福多与人为祸若乗栁梢旺度之分善星相防便作大官命断之纵使为官亦为歇防又最忌金星同宫亦主尅害妻子○经云欲问荣华及好妻生来太白顺迁移若逄对照家无子那更同宫被孛欺○赋云尅妻害子太白与月孛同宫○又云妻无子息都縁孛在髙强推星者宜仔细消息无有不应君子得之在命亦喜剑锋同宫乙未人剑亥锋夘巳酉人剑锋俱丑乙亥人剑卯锋亥巳丑人剑巳锋酉乙卯人剑未锋亥巳已人剑酉锋巳此煞在命专主权柄在妻损妻临子害子○经云剑锋之煞细推详又临身命最为良执卷之人湏及第释衣道术足财粮惟有小人全不好防教早夭法塲亡更被天刑防尸制投河自缢眼无光此星吉星名福煞百人逄之百个昌若更尽传真言诀合用金银数十厢○六乙生人孛为正官禄星月孛星同宫不为凶恶之宿
　　月孛歌
　　彗星威烈形似墨眉目精神光灼烁【阙】　　猛少言词胆气麄雄心性恶能运谋多礼乐最有心机难测度财多聚散一身孤父母家财多索寞金牛巨蟹及双鱼寳瓶宫中好安着堂堂容貌有威权富贵峥嵘人惊愕日月防事安着父母凶狂先盖廓木来必定助威权金防贪滛妻爱谑男为巫术女为尼水到穿窬入楼阁土火乱世号英雄紫炁更能脩合药天首防好刼掠天尾法塲世抛却居财盗贼破家资兄弟妻宫难检约疾厄肠风内主灾西没之位妻防却官宫凌辱夭天年十一宫中偏福薄陷宫十相不曽全依此推之终不错
　　九晁惟有孛堪畏若到南方宜向未未前中后坐太阳一生名字播馨香○独行尤可免灾迍切忌相逄首尾星或更同居髙强位不为人害定遭刑○孛星最喜入秦州为官作事最优游平生食禄无停歇佩玉腰金侍九旒○与水同行更处闲或无吉曜去相叅限中更若来临照男作偷儿女必奸○子午孛星喜在寅亥申依旧主逄申寅申两位孛星列子孙荣贵佐明君○巳未二方逄月孛九流飘荡多出入直饶入庙双女扶只是终身足衣禄○莫以此星为大忌除却寅宫偏喜未更得太阳相逼夹兄弟絶无有田地○子午还归子午位若在弱宫方可喜元来富贵亦寻常亦主髙明通性理○丑人不喜孛冲年虽居庙乐祸连连迟留若向申辰上媒保得财仍得田○太阳若与孛同宫第一隂人不可逄丈夫隂徳并疾厄偏因好事伤财帛○太隂本自有亏盈为福为灾无定形若见太隂与月孛母亡父防惹官刑○生时孛在栁躔间更把官星仔细防三主若居强位上豸冠丰采烁人寒○太乙人加恶曜名逄之多説祸非轻如何却有荣华者在庙因为钤辖星○威权本是将星髙好把功名属汝曹不被凶神轻犯破也湏乡社作英豪○孛星不得善星扶如虎如蛇毒有余男命刑妻非一室如云女命亦三夫○孛同天尾火宫行木土金星陷不明命主更居无力地断然自缢防其生
　　月孛临喜怒宫
