<!-- { "loadSidebar": true } -->
　　卦气者六十花甲俱纳于八卦之中也如甲壬生人卦气在干乙癸生人卦气在坤六庚生人卦气在震六辛生人卦气在巽六丙生人卦气在艮六丁生人卦气在兊六戊生人卦气在坎六巳生人卦气在离凢星盘身命官福坐于卦气之上无不富贵是卦气耶律之最重者又攷范图河洛中天大定诸数悉皆以此为正禄其可忽诸
　　论三方主星立例歌
　　七政隂阳各有取品量以配三方主昼生只在日上求夜则须从月中取当知月火金为隂日木土向阳类寻夜宜隂主昼阳主不背端能为福深隂如逢昼阳逢夜难説终身祸不侵西天之法重乎此最要其星在髙位各得其宜乗旺行必主生来居富贵七曜更临身命宫超腾必作人间瑞
　　【论三方主星立例及明其大畧昼生就日夜生就月各于其所在宫取之日木土主阳月火金主隂昼夜不背则为福】
　　金木从来是善星所临非主亦非荣三方却怕逢火土的有无情恶曜名夜见隂宫方烜赫昼生阳位始光明【论金木水火土惟不是三方方主星其祸福不同如此】
　　定三元星
　　亥夘未为命宫者　木为天元印　火为地元禄
　　土为人元夀
　　寅午戌为命宫者　火为天元印　土为地元禄
　　金为人元夀
　　申子辰为命宫者　水为天元印　木为地元禄
　　火为人元夀
　　己酉丑为命宫者　金为天元印　水为地元禄
　　木为人元夀
　　论天元印星歌
　　从古贤愚皆有命世人徒自苦经营天元顺庙居强位早嵗须登富贵名印星守顺七强宫旺庙之中甲第雄复与地元同庙位不为卿监必三公辰戌丑未宫名防天印星分入此宫为人虽贵无官品定有迍灾及不终诗曰大抵天元号印星　此星宜顺冠羣英忽然留逆仍居防　难望朝中显大名
　　论地元禄星歌
　　主禄当星仔细看七强四正有多般生时旺庙兼行顺以此须知作省官禄星不背又三方如在髙强官禄昌武品定知为大使文资应也至员郎三合位中逢此星此星不弱最相亲同躔若使逢留逆到得郎官须退身禄星虽好印星滞纵有官资禄不深印禄二星皆得力此人必得四方钦禄印其宫占七强亦有科名禄又昌若见夀元当弱位纵能荣贵命危亡诗曰品位髙低看地元　生时沈陷禄多邅如逢庙旺兼强位　不是文僚即武权
　　论人元夀星歌
　　夀元星正在东西顺段之时命絶竒仍向命中逢旺乐天年应与岳山齐人元陷在五弱宫不出初年命必终若向陷宫逢正度纵教延逺四旬中人元主夀细推详相尅逢之命岂长更在忌星兼伏逆两旬之内见危亡夀星居命防禄元纵有年长且没官又值天乙不得力一生落魄主孤寒印禄二星尽居强独有人元守弱方虽有科名及禄位柰何年夭且非常
　　诗曰人元曜得旺宫居　更在髙强夀不疎便见忌星临在命　也应年及七旬余
　　论三魁
　　魁星有三惟正魁颇验若人行年星限遇之必占甲科身命临之进取必魁多士
　　正魁例甲用太隂乙太阳是也
　　小魁例
　　甲罗乙紫丙金星　干属丁兮火上寻戊水己计庚水宿　辛土壬阳癸太隂
　　三元都魁例
　　甲庚乙孛丙木方　丁计戊巳水边藏庚与辛游火位上　壬癸那堪紫炁当
　　论四元歌四元乃仁元夀元禄元马元是也
　　马星为贵禄为禄仁元干配的无疑夀元惟向纳音取要在强宫与限随仁夀二元如得用竝是名家极富儿限星更得入垣局此人终与圣贤齐四元三限满三用不犯凶星忌曜傍满在强宫明健处定须执政入朝堂上贵之人限星全先要仁元与夀元得入正限及身命贵禄两元又相连或在四正髙强处清华富贵定两全文星明健当台辅武星髙贵主重权或被恶星临照破也为给諌立朝端金为兵兮火为武水为文兮土为辅四星俱在髙强宫文武兼资佐明主
　　【夀元星最忌昼火夜土马元又为贵元论马元如申子辰马在寅寅属木即木星是也禄元者如甲生人禄在寅寅属木即木星是也仁元者以甲乙生人属木即木星是也此谓之木星得三用夀元者如甲子生人纳音是金即金星是也须防仁夀二元为先贵禄为次此四元要在七强宫及四正顺段庙旺好乐之地防限为上守限宫主及命为次最嫌在五弱宫及留逆死絶之地】
　　论九事
　　九事者四元星与三限星并时命两星是也若在四正七强宫主大贵
　　九事全兮顺五行自然享福得遐龄九事若杂福不至万般智虑一无成生时九事得五六终身只可为中福欲明九事本元例四元三限时命备此为九事归垣局不知垣局也为非
　　论八煞宫歌
　　八煞宫中最要穷时人只谓八宫中见闻未叩天机处难定浮生吉与凶此宫理致最竒妙祸福吉凶皆有兆吉星临此福非常恶曜到时灾不小若知穷算此宫中两句幽深务通晓子午隂阳辰戌称寅申二位寳瓶宫数年退数从逆取寻取生年何位终宫主又髙星又吉何愁福禄不丰崇福官身命宜居此权宿加临禄位隆囚忌傥然相尅战为官必定少年终
　　【凡八煞一宫号为最髙者此宫所主贫富贵贱无不应验自台諌吴秘正而下罕得此诀往往传闻之误夫八煞一宫甲子甲午旬隂阳宫起甲寅甲申旬宝瓶宫起甲辰甲戌旬天秤宫起对宫逆数至本生年止即是八煞宫有吉星临之合主大权身命居此何愁福禄不丰隆纵使福禄两宫俱无星照终还显赫若囚忌相尅战虽为官亦主少亡】

　　论天厨福局歌
　　天厨福局实难逢年时次日顺天轮身命逢之皆吉庆局星照命亦光明善星守局皆为福空局亦为足食人限逢局上福立发布衣换作锦衣荣
　　【论以生年或同时并在天命宫有善星守照主贵或身命分作年时二局亦紧若无星守照或官禄二星俱防只主衣食富足之命】
　　论天堂贵局歌
　　贵人自有天堂局寻取生时命所属若居四正及身命助限由来贵无并武星髙照主将材文星为限主儒魁日月分明防金水三星得地乃三台
　　【凡人本生时及命宫所属之星是也如子时即水星夘上为命即木星若人生时与命所属同是其星来助限得力即天堂局也】
　　论天禄贵局
　　当生年禄上为命宫其次身坐禄宫无不贵显
　　论防褥局
　　法以五命库墓中坐命如火库戌金库丑是也
　　论防叙局
　　水命申金命已火命寅木命亥土命辰戌丑未
　　论防堂局
　　法取四生坐命天干生处及纳音生处是经名声价权道局
　　论防助局
　　法取旺宫坐命为之最怕夜土昼火
　　论垣局
　　太防垣午
　　紫防垣　木与炁同在角娄为紫防舍人
　　天市垣　火在夘　金在寅午戌主魁甲
　　角道垣　孛星在轸室　巳与亥宫
　　太常垣　土星在斗丑宫　金星在亢　主提转専城之任
　　文昌局　火星在亥夘未宫
　　荣名局　如寅夘生人属木在命宫是他仿此
　　天堂局　火星在夘
　　荣显局　水星在星虚之宿
　　歌曰
　　凡立功名主重权须要坐限命入垣星满三用居本位防命见限福仍坚火为天市居天蝎土是太常守磨蝎金星天秤亦太常荣显水星在南方火星占入紫防垣紫木辰宫为限元木星三用正临亥营室角道主兵权或然两用兼为限俊誉英雄发少年
　　【金为太常垣在亢宿土在斗宿火限在天蝎水限在星与虚木限在轸与室凡此五星若不是限但身命宫亦得木与紫同在娄角为满用亦须仁元入垣为凡入垣皆须满三用方为正垣惟木星两用便是垣也　又云木星三用为中台局水星三用号荣名局金星三用号文昌局紫炁见木土金居命位号紫微舍人局星甚贵乎有用也三用则大贵两用则贵有用则不贱若无用则其星之弱而防也可知巳此诚造化之所系且如六甲人以木为财为福又用以为禄此星在命诚不可揜如六戊人以木为囚为煞若命值此则平生福浅而祸深岂木星独私于六甲人而憎于六戊人耶由所遇非所用耳如孛在乙人则为禄主在丁人则为囚此其所遇无用有用之理甚明后学所宜深辩也】
　　论嵗徳朝垣歌
　　天上一星为嵗秀地下一星名嵗徳嵗秀嵗徳俱朝垣天地位中相对禄大凡共值此宫星一品加官必崇格日月能为此二星弱冠之年荣白屋
　　【嵗徳朝垣假令夘生人先定天上太嵗宫主为嵗星星乃天蝎宫卯是后加地下安命宫主为徳星二星同宫及冲对崇勲之宫也天地二盘更以临驾登殿入局崇勲此乃丞相一品极髙之命其宫星不犯退留伏逆为妙如若犯弱退留伏逆为次更凶恶之宫者虽位崇勲而为难也】
　　论入局
　　只看他贵元局是也如乙巳防猴之类者主星居其上则曰入局要昼夜不相背星辰不相反则曰天乙吉神若相背相反则曰天官凶位便看三方主星不要相尅战如尅战则减福更不系主星居其上则曰闲神入局凶夫局者天地精英之所萃乾坤秀气之所钟人命主星临之无有不贵
　　诗曰贵局元来喜主星　闲神破局不为荣福禄官魁临吉位　定知摄职至公卿
　　论升殿歌要防玉堂也
　　第一躔星妙狮子次看寳瓶虚日防第三宫日昴金牛第四蝎宫房日兎危月燕儿在子寻昼太阳兮夜太隂午宫之上有张宿酉毕对宫卯日心
　　【须与日月为三元与太嵗相摄太嵗者乃酉为金牛夘为天蝎或乙巳生人寳瓶壬癸天蝎丙丁金牛六辛狮子以日为入殿也与太嵗相干又要是三元主如不是三元主则无用既得日月为三元主而入殿者更不以五星为用乃上品之位】
　　论临驾
　　一星作三四主者号受权临驾如为二主星号选职临驾为一主则无用嵗驾怕空也
　　论登籍歌
　　帝座加命第一竒崇勲临夘亦相宜崇勲在位第三贵太嵗守勲可凭依宫星似此号登籍天地宫中自合仪勲嵗宫中言贵禄限行到此世间稀
　　【此宫度者甲子以寳瓶为第一座若加天命第一竒也人马寅宫为崇勲加命为贵若寳瓶子加寅人马寅加子巨蟹加丑磨蝎加未此是天地合仪星处其中名曰登籍第一限主乃一品二品之禄第二运主乃次也第三宫主则为不明之禄如此论合仪之星者定三元而后用不系三元不可用也】论崇勲
　　只看他禄宫主是也如甲禄寅乙禄夘有主居其上则曰崇勲遇于驾殿亦为临驾登殿若是飞星临之则曰飞星破禄凶夫勲者功也崇者髙也穷则诗书事业达则号令文章功名所在万世不冺载之于竹帛简册之中无非有功有勲者也
　　歌曰
