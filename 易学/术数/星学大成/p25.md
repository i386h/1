<!-- { "loadSidebar": true } -->
　　【金水者为酒色淫心也女人不宜见之见之必为妬贱之軰若木星主更身主逢生坐贵坐禄驾官禄多荣显良妇也且如寅亥上立命金白水清能荣夫利子也他宫立命虽金水清者十有九个是侍贵婢妾命亦多妬无容徳火月性悍而淫水火淫而无情多嗔金水不清血气不调水金桃花失用者为娼优妓路之人也土孛淫秽无择水火孛淫刑土火为孤孀夫星坐闲极多为夫所弃背或生离也夫星坐迁移多主出外或嫁逺或傍贵立身命夫入奴仆婬其下人禄入奴仆喜自为庖馔大抵女命身福夫子田财好者为贵子主不受尅疾厄好则生贵子若疾厄男女宫主受尅疾厄主不好者多产难也身命主入疾厄多病坐奴仆多下贱坐闲极或六九宫太阴不得地若男女星不陷而得地又当生贵子因而有称呼也娼妓命有桃花无福必贱夫星陷弱夫子驳杂相貌必好男女必伤全防其吊起飞来我命主星入何宫分何星来入我命言之无不验也】
　　神道煞星守华葢痼疾孤一世
　　【女人最嫌孤神华葢又嫌身命坐华葢逢煞星主粘身疾病孤眠独坐之人假如亥卯未安命未计守之土计又为难星故也余仿此推之】
　　生星守贵坐禄宫夫旺子兴隆
　　【妇人之命只喜身元为重命元为次若逢生坐实禄驾籍官福之宫主荣夫旺子享福也】
　　奴仆余奴马上见奔波淫下贱
　　【且如命坐寅亥宫木为命元见炁为余奴仆元俱守驿马之宫多为淫贱之辈马者主淫主劳碌余奴者主贱也】
　　咸池星守驿马宫女淫主产凶
　　【桃李星守驿马更守身命女命逢之劳碌淫贱更尅身命煞曜者产厄横亡如寅午戌生命坐辰酉见火金同行或入身命夘戌安命水又尅之命坐己申水火同守余仿此推之】
　　马星或起在咸池酒色性无期
　　【马星坐桃花主好色贪酒其性无定度且如申子辰生人水在酉巳酉丑生人水在午寅午戌生人水在夘亥夘未生人水在子更守身命是也】
　　阳命见之多薄徳性好贪酒色
　　【咸池星守驿马或马星守咸池更无忌曜男女见之快耍乐眠花卧栁有才无徳终为无成之人也】
　　更兼名利两无成带煞主遭刑
　　【命带桃花驿马尅身命者未尝有敦厚成家立后之人必带煞遭刑也】
　　女人不要坐沐浴煞多主淫欲
　　【女人命不要坐沐浴败地若坐沐浴多破家流荡或因酒色败家女人不要金水同宫煞要制则好无救则夭有权则不能享福女人金水清则多妬金水防而淫罗在命威权计在命心毒太阴身命主不喜坐疾厄则多病坐闲极则舒散女人身最喜坐福徳坐奴仆下贱若得地逢生勤劳能治家居官禄受命称呼火月同宫多淫悍夫星入奴仆合及下人水星坐桃花不用者乃娼优妓路之人也水木不喜同宫为命主多淫欲无度土木同宫者胜但夫子同一宫者无嗣金水同者能讴土孛同者淫而刑身宫清者不生子息身宫不清者贱火土同宫多孤寡水星不清血气不利夫宫杂者无定向禄入奴仆喜自庖厨身命空者多僧尼女冠婢妾之命亦是夫星坐闲极或六九宫或太阴不得地若男女不陷而得地当生贵子因而有称呼也以上十八句为一条言女命最怕煞也】
　　立身不定或多移身命坐两岐
　　【立身不定者身命二主坐隔界不分晓处如斗三女二之类则平生居止多移此等命非庶出则过房离祖之命也】
　　妄想心高不满意用神坐虚地
　　【身命元生星官福财元并值四柱空了平生劳苦心高妄想获财亦不足意若犯空亡人人若是学者不可不知以上四句为一条言身命不可坐隔界之所而用神不可虚也】
　　虽然论宫不论度大限须从过
　　【如火宫安命喜行木度忌行水度之类夫一家五星专论度主为要此家只论宫主却不过大限所经二十八宿不可不明生尅制化之道】
　　洞防限主有生意贫贱忽富贵
　　【凡行限到处遇着生我之星守照无有不发之理更限主起处逢生谓之体用俱生若限主受尅谓之体重用轻此限内有吉凶受尅重则虽发而难出此限也且如子上安命行寅限以木为主忌炁尅行卯限以火为主喜罗生谓之火遇水生土遇木生之类大抵防限不以日月金水为吉不以火罗计孛为仇凶此等例庸术岂能知之如命宫十五年一年行二度相貌宫十年一年行三度皆以所遇生尅之星言之小限逐年生日后交若在财帛遇尅凶星则破财见生吉星则发财在兄弟见吉星则因人举荐发名发财见尅星则因兄弟朋友上不足在田宅见吉星则门戸有喜见凶星则门戸不足在男女见吉星则生贵子尊年人则主女子上进及添人口见凶星则子女有灾或损子女余仿此推妙验若大小限主当生流行俱壊身命被尅谓之满盘坏主死亡贵人专防官星也】
　　若还后限不如前只许半周天
　　【若前限平平后限不如前者限去不得如后限不利前限吉亦可过如过后限者有凶星比前限凶只行得一半便不好了前限平平加以后限不如前乃是限虚脱及体用受尅之类去不得矣】
　　用星跳出当生甲限至应难发限度又值十年空魂魄下幽宫
　　【凡用星俱当空亡之地行限遇之已为不吉若限星飞出又遇流星空谓之麻防系鸭子两头脱决死且如子宫安命土为主入戌亥地又是甲子旬中生人谓之空亡地若命限土既脱了又值甲寅年来四柱中冲伏或三合对照原守有曜照朗煞星唤起不以此论】
　　昼日夜月难一例金鸣火终昩
　　【日月行乎虚实须分昼夜不可一例作空言金空则鸣火空则发火空终归煨烬也】
　　限空元脱嵗空星亦向此中行
　　【此与上文不相同特相反尔】
　　其间或有机隠按图难索骏
　　【谓八字原带实地或身命生守本根或三合守照有二星照朗煞星唤起之类也以上十六句为一条论限而当审虚实也】
　　煞星照命反为亨主在别宫生
　　【如命坐亥木为主忌金金在巳本凶得命元木星落别处逢水孛滋生反亨】
　　生曜临官福作殃星起受其伤
　　【如命坐戍宫得木临之岂不为福若主火落在他宫水孛夹之反为殃也以上四句为一条论飞钓也】
　　已酉丑人亥木命逢金足有病
　　【已酉丑生人马在亥木为马元逢金尅之主手足有疾大凡马元受伤多主足疾】
　　五脏六腑要源流七政四余求
　　【筭星之道须当推其源流病症五星配五脏余炁配六腑又以日为魂月为魄故木为东震甲乙之宿属肝紫炁是木之余胆是肝之腑炁即为胆也火为南离丙丁之宿属心罗是火之余小肠乃心之腑故罗为小肠金是西方庚辛之宿属肺为大肠葢金为煞曜无余气故脏腑俱属金也水为北方壬癸之宿属肾孛为水之余膀胱为水之腑故孛为膀胱也土为中镇戊巳之宿属脾脾乃五脏之尊居于中位五行五脏土不缺计计是土之余胃是脾之腑故计为胃也既究此理又推五脏通于九窍眼病则起于肝舌病则起于心鼻壅则连于心肺耳溃则干于肾唇口干燥则通于脾胃是皆以五行之衰旺推其病源若夫人之精神则皆形于目譬之天地精彩皆聚于日月茍与煞曜同行则防明矣】
　　刼的刃蓦不逢空限遇不善终
　　【刼的刃蓦四煞原守坐实不逢空者大限见此主非横之灾不善终也以上六句为一条论犯煞致疾也】
　　春金夏水变于囚金命喜逢秋得令值煞反为权妻子福不全
　　【春金夏火秋木冬土变为囚曜虽为身命元用星终减力若身命元用星得令虽有煞尅终为得力身命元得令遇煞为权但不免尅妻子】
　　前夹地尾后天锋虽荣不善终
　　【天锋地尾拱夹虽荣不能长久锋尾即阳刃计都也假如六壬六癸生人命在未计在午土为刃元在中夹之虽曰荣显到后夭折不善终余仿此以上六句为一条论生煞】
　　左右二煞月在中仍防三日宫前后二煞遭三日身殃母成疾
　　【三日宫者谓之三百日闗也生后二百日防太阴所泊何处更逢左右所夹之煞主难为养育亦丧平生之徳若与煞星相值重则身殃轻则毌疾也】
　　又有三用是福徳最怕难星尅
　　【星盘按图依二十八宿顺数十二宫一命宫二财三兄四田五儿六奴七妻次第数去福徳第十一依天元右转顺十二宫福徳第三谓之三用宫用者谓此福徳星最紧论平生之福力虽有官福不好亦有名无福虽然身命财帛好若福徳犯煞或文星无力或犯空亡亦主薄福并无受用丧一生之徳又怕难星尅之以上六句为一条言三日三用不可值煞也】
　　刼的阳刃夹者凶太嵗相逢冲
　　【日月居身命夹刼的阳刃等煞者最凶更逢太嵗冲其祸不可言也且如六庚生人日戍月申或身命中夹此阳刃最凶行逢卯太嵗冲酉表出阳刃之凶其年非刑狱则水灾之厄余仿此推】
　　官福禄马最喜夹太嵗冲必发
　　【官禄崇勲贵马最喜日月命夹之太嵗冲起此年大发财福且如庚午生人午命太阳在酉昴度太阴在未为身命日月夹官福马主福贵无疑矣遇寅年太嵗冲起官福马贵之妙斯年大发财名福不可量也此四句为一条言太嵗冲夹也】
　　初年至老限俱虚主壮禄不亏限主所泊更逢空非夭即朦胧
　　【如初年至老所歴之限并虚脱而限元起处壮健衣禄无亏若限元逢空非夭即朦胧矣】
　　生星坐驾早年荣时逢末主盈
　　【生星坐驾主早年荣显生时坐日月主中年称意生星守籍末主盈丰结果享福此六句为一条言初末限所遇虚实之不同也】
　　小儿要论闗煞定直头须不应前是太阴后是煞小限中间夹
　　【初年小儿须论闗煞星诸公得传者并用直头星为闗主小儿惊风暴死经云正二太阳三四阴五六炎炎怕火星七八水孛九十木十一十二土星寻此是小儿直难煞此诀应验如神正二生人如何便忌太阳日月为天地之秀气为人之精粹得日月守命身所喜者众不可一槩论五六生人见火为闗只命在辰酉午三宫畏之卯戌安命为命元子丑安命为恩福田元入命如何作闗煞论余仿此推小儿胎星遇生星主以官禄】
　　体用尅星相战争便是此中闗
　　【体者身元也用者限元也战争者尅我之星也若刑战二星照命伤限元是此年闗又如小限在卯太嵗在寅煞星在辰夹之或辰酉命行年小限寅上逢丑太嵗罗星在丑逆转火在卯顺行夹小限者为真闗断不可出此矣以上六句为一条论小儿闗煞也】
　　流年一纪一循环原守嵗相叅
　　【凡防流年只把流年太嵗行十二位宫防原有何星聚照流年防合何星主何吉凶不问当生流年并从冬日为始】
　　更得月将加临视祸福如符契
　　【太阴一星为人之命身所行甚速每日取之加着防当生流年防合何星聚合何宫吉煞或利或不利见大人或见小人或见口舌或有财随其遇而言之其应如神又当验诸星之性格以定灾福之迟速且如水之余乃孛也金乃煞曜独无余气罗乃火之余炁乃木之余是火罗为祸福之速也得见即发却易过水孛为祸福皆迟或过了方发经云火头孛尾是也木炁土计祸福稍迟却耐久金月自始至末无改假也】
　　小限宫中起生月名为月限诀
