<!-- { "loadSidebar": true } -->
　　钦定四库全书　　　　　子部七
　　星学大成　　　　　　　术数类五【命书相书之属】提要
　　【臣】等谨案星学大成三十卷明万民英撰民英字育吾大宁都司人嘉靖庚戌进士厯官河南道监察御史出为福建布政司右参议是编取旧时星学家言以次编排间加注释论断其一曰星曜图例其二曰观星节要宫度主用十二位论其三曰诸家限例琴堂虚实其四曰耶律秘诀其五至七曰仙城望斗三辰通载其八曰总紫府珍藏星经杂著其九曰碧玉真经邓史拗其十曰光矞渊微星曜格局其于星家古法纎钜不遗可称大备自来言术数者惟章世纯所云其法有验有不验騐者人之智计所及不騐者天之防妙斯存其言最为允当而术家必欲事事皆騐故多出其途以测之途愈多而愈不能中其尤难信者无过于乔庙一説其説以火土二星相反而相成昼火参轸及箕壁无咎乃大告夜土角斗及井奎降福亦如之不知五行之理惟主生尅如季土坐于凋零之木本自借其疏通旺火临于瀺灂之流亦转乐其滋益若乃冬火坐水乡春土居木位岂可目为乔庙而定其吉乎且土虽盛而木巳被其沈埋火即炽而水己虞其枯涸有利于此即不利于彼是皆好竒求騐而不计五行生尅之故者民英于此类大抵沿袭旧闻未能驳正其谬且今之五星躔度嵗差既异于古亦难必其尽合然其鸠集众説多术家不传之本实为五星之大全与子平之三命通防并行不悖后来言果老术者参互考证要必于是取资焉明史艺文志及黄虞稷千顷堂书目皆以此书为陆位撰而别出万民英三命防通十二卷今检此本卷首自序及凡例确为民英所撰艺文志葢沿黄氏之误故仍以民英之名著录焉乾隆四十六年五月恭校上
　　总纂官【臣】纪昀【臣】陆锡熊【臣】孙士毅
　　总　校　官【臣】陆　费　墀

　　星学大成原序
　　昔者圣人明于天之道而察于民之故爰命司天首创玑衡以齐七政而厯法始具其大要不外钦若昊天敬授人时而已其流为推歩占至禆灶甘唐臯石辈相接踵星气察禨祥以修人事而禄命之説未之闻也惟唐初吕博士一叙言始及之则又深疑而不敢信五季宋元其説寖盛缙绅学士往往信以为然故苏子瞻有退之命在尾箕余命亦在磨蝎之语夫以天象之高天道之幽逺一星辰变异皆足以兆妖祥而基理乱近则岁月逺至数十年外无有不騐况人禀天地五行之气以生其初诞之时羣曜变于上而会逢其适人事协于下而感与天通亦理数自然之符也且如宋德隆盛五星聚奎诸贤辈出而文章世道遂为丕变星家之説不亦有明徴哉葢尝论之天之化也运诸气而贞夫理气有纯驳而理则无二命也者合理与气言之也孔子作春秋纪灾异而事应不书天道命不言虽言不着葢皆欲人以理御气居易以俟命而已余非知天者然星命之説亦留心考究颇得要领旨趣病世之专门者不达天人之故妄言祸福以惑世人乃取三辰通载五星总望斗殿驾耶律乔抝虚实等书及家所藏不传之秘删其繁复订其讹缪或己有所见而古人未发或旧有所解而今则非是分别次第考究注释纂为全书共若干巻名曰星学大成以广厥以助我圣天子钦天授时之政是则余之志也或者谓是书之行将使君子恃命而怠于为善小人恃命而敢于肆恶母乃不可欤呜呼易以道隂阳是卜筮之书也圣人作之以教人趋吉避凶而一言以蔽之曰天下之动贞夫一者也若曰吉者吾趋之非趋夫吉趋夫所以获吉之理视履考祥之类是也凶者吾避之非避夫凶避夫所以致凶之故复即命渝安贞之类是也由是则吉而非求也由是则凶而有所不避也六十四卦三百八十四爻无非此理葢圣人幽赞神明开物成务之精意余之心亦若是也而胡不可哉是书之行使知命之士观之遇富贵则曰命也吾不可以幸致遇贫贱则曰命也吾不可以茍免行法以俟夭寿不贰将齐得丧一死生其为教不既多乎若恃命之将通而防行径趋见命之将否而徼幸茍免是则桎梏而死立乎岩墙之下者虽圣贤亦末如之何矣岂予之所知哉岂予之所知哉是为序嘉靖肆拾贰年岁次癸亥十月朔日易水万民英谨序

　　星曜凡例前引
　　星命之説头绪多端如推论星曜有庙乐垣殿迟留伏逆变不变之不同取用神煞有天干地支吉凶善恶用不用之互异遡流穷源顾名思义莫不有一定之理存焉看星者不先明诸星曜神煞所以然之理而欲通贯诸经断人命吉凶祸福是犹瞽者舍其杖而问途将贸贸焉莫知所之矣今观星家诸书不能兼综条贯明示后人或露其易而隐其微或传其名而昧其实或载其一而遗其二识者病焉余取台厯诸星图神煞及诸家之所散见凡有关于是者推求理之所以然总定为凡例三卷上卷定吉凶杂曜中卷定观星节要下卷论位次强弱诸家限例间多附以巳意别为或问虽未能尽天地古今星煞象数之精其于歴代观星三命之法亦庶几根极而有要云易水育吾子识

　　钦定四库全书
　　星学大成卷一
　　明　万民英　撰
　　星曜吉凶图例
　　右周天都计三百六十五度二十分五十秒分布十二宫惟子午两宫每宫计三十度四十三分八十秒其余十宫每宫计三十度四十三分七十九秒岁必三百六十五日零三时而交春是合周天之度月必三十日零五时二刻而交节是合一宫之度

<子部,术数类,命书相书之属,星学大成,卷一>
<子部,术数类,命书相书之属,星学大成,卷一>

　　凡常气晨昏定刻自秋分至春分皆在卯酉自清明至白露皆在寅戌　太阳出入定刻自小寒至芒种小暑至大雪皆在卯酉惟冬至出辰入申夏至出寅入戌气有盈虚愆忒而成月令太阳有出入长短而成岁功固仰观俯察所当知亦出作入息所必考也

<子部,术数类,命书相书之属,星学大成,卷一>
　　【夫星辰之入垣局如仕宦之在庙堂上格之命须得星归垣局则官职显要歴】

　　【三台八座翰林之荣命格虽高而星不入局则虽有禄位终为中品下品之贵】

<子部,术数类,命书相书之属,星学大成,卷一>
<子部,术数类,命书相书之属,星学大成,卷一>
<子部,术数类,命书相书之属,星学大成,卷一>

　　天盘之法顺数天左旋也人之立命在十二宫有不同而以天盘之卯加之则同经云天盘转出地盘上卯上分明是命宫是也耶律十二宫发明望斗经东升西没新注其説已详矣时学不知此图只以子宫为例而槩以十二宫者有之又有知其卯位自加寅辰叠加已丑三位加子午四正加亥未五位加申戌六位加酉对冲加亦但得其迹而未知其所以也

　　地盘之法逆数日月右转也地盘不动故十二宫立命同此一通关也经云纵漏关横漏关是已时学但知子关卯丑关寅辰关亥巳关戌午关酉未关申而不知其以一卯关子逆数之则通关所以然之理不待説而自明矣

　　人盘之法重虚实者以其四柱欲与天星相聨续琴堂之所重者此也假如壬申丁未戊戌甲寅生人则星盘中未申戌寅填实宜岁令身命官福居之戌卯辰子空虚宜难星忌曜居之若吉空则凶凶空则吉吉实则吉凶实则凶也余仿此推

　　定十二宫神二十八宿分野所属
　　角亢秤宫辰属郑　氐房心卯蝎宋游尾箕人马燕寅位　斗牛磨蝎丑吴流女虚危瓶齐子地　室壁双鱼亥卫州奎娄白羊鲁国戌　胃昴毕酉赵金牛觜参隂阳申晋地　井鬼巨蟹未秦州柳星张周狮子午　翼轸双女楚已头
　　定十二宫次舍
　　析木原来本在寅　大火在卯寿星辰鹑尾在已鹑火午　鹑首在未实沈申大梁居酉降娄戌　娵訾在亥定其真枵在子星纪丑　十二宫中仔细寻
　　定十一曜周天行度之数
　　木星大约一年一宫十二年一周天卯年卯上起故名之曰岁
　　火星大约两月一宫二年一周天
　　土星大约一年一宿二十八年一周天
　　金水星一月一宫不离太阳前后一年一周天
　　炁曜二十九年一周天
　　孛曜九年一周天　罗计十八年一周天
　　约太阳行度法歌　我朝立法多在虚一度立春立春虚四度　雨水危十求　惊蛰室九度春分壁六游　清明奎十一　谷雨娄九留立夏胃十一　小满昴十收　芒种毕十四夏至井一头　小暑井十八　大暑井初秋立秋柳十二　处暑张十周　白露翼五度秋分排轸游　寒露轸十八　霜降角十二立冬氐五度　小雪房五时　大雪尾火九冬至箕六依　小寒斗十三　大寒牛五迟约太隂行度法歌
　　欲识太隂行度时　正月之节起于危一日出行十三度　五日两宫次第移二奎三胃四从毕　五井六柳张居七八月翼宿以为初　龙角季秋任游歴十月房宿作元辰　建子箕星细寻觅丑月牵牛切要知　周天之度无差忒此是太隂行度方　人命身宫从此得
　　约二十八宿度数歌
　　十八正相室　三五居东壁　十七半奎阑十三娄不觅　胃言十四半　十一昴全算二八毕躔加　半觜河边灿　参九在其方三十遇井郎　一増双是鬼　二七柳花芳七星夜还走　张翼各十九　轸宿十八半十三角当首　亢九日光辉　十六氐相宜房心各五度　十七尾南飞　箕辉照十方二十四斗郎　牵牛七夕过　十一半女娘虚星无十度　危星十六当
　　约二十八宿过宫度数歌
　　氐一过卯尾三寅　斗三度兮丑中陈女至一度方过子　危十二度亥中陈奎一入戌胃三酉　毕六度兮移过申井八过未柳三午　张十四巳轸九辰以上度数特其槩耳其详具于三辰通载
　　定十二月寅时诀歌
　　正九五更二彻　二八五更四歇三七平光是寅时　四六日出寅无别五月日高三丈地　十月十二四更二仲冬才到四更初　便是寅时为君记
　　定太阳出没法歌
　　正九出乙入庚方　二八出兎入鸡肠三七发甲入辛地　四六生寅入犬藏五月生艮归干上　仲冬出巽没坤方惟有十与十二月　出辰入申仔细详

<子部,术数类,命书相书之属,星学大成,卷一>
　　【十干变曜所以然之理无可稽考余故作此图以发明之甲乙丙丁戊己庚辛壬癸专配火孛木金土月水炁计罗而太阳不与者葢十曜皆由阳君所授分配十干而化为禄一定之序也以下凡化福者皆其食神化防者皆其偏财化贵者皆其六合化刑者皆其七煞化囚者皆其枭印化暗者五阳干皆是阳刄五隂干皆是伤官化耗者五阳干皆是伤官五隂干皆是正财化印者五阳干皆是正官五隂干皆是正印化权者五阳干皆是正印五隂干皆是比肩夫伤官阳刃俱为之耗正官正印俱为之印此理固然而五隂干以正财为耗以比肩为权何也葢五隂柔顺能济五行之刚而不能尅五行之刚今见所尅用力有损故谓之耗五隂虽有印绶相生隂柔不能主事故赖阳干比助而后有力故谓之权此天地自然之道隂阳不易之理也岂易知哉】
　　十干变曜所属
