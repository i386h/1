<!-- { "loadSidebar": true } -->
　　【旧説以当年之天干为仁曜以当年之纳音为夀星假如甲子生人天干属木纳音属金仁曜与夀星相尅以之为夀不亦谬耶愚见夀星以当生之天干言仁曜以命主之恩星言谓生年干为太嵗一世之所赖也若得地则命有所主而不虚命主恩星为一生之所资也若归窠则命有所生而不伤故皆主有夀仁者生生之意子平云印绶重逢且比老彭之夀亦是此意一説夀星辰之次也金命人以土为恩而土又躔于夀星之次谓之老人星现此説更精然百无一二故老夀之人一乡寜几人哉】
　　五位逢生儿孙满眼七宫无煞琴瑟和鸣
　　【逢生则生无煞则和亦自然之理也】
　　五宫福木子显真英鸑鷟七位权金妻婚合起鸳鸯【五位男女宫也春木得令甲年化福又有母星相生主其子必贵七位夫妻宫也秋金入垣戊年化权又有吉星相扶主其妻必佳女命福随木徳俱好但权隠金神最忌】
　　夜土为灾戊巳之人更难救昼荧兴祸丙丁之命实堪忧
　　【土喜昼生居六阳之位使夜生居隂宫号五残星必能作灾然甲乙人犹有救若戊巳生则土得嵗为有力其灾愈重火喜夜生在六隂之位使昼生居阳宫化天刑星必能兴祸然壬癸人未足忧若丙丁生则火得年列冇气其祸益烈又须审垣庙退弱以别分数也诗云夜生戊巳属勾陈落陷逢防最不情亥子二时遭破败纵使为官是夭人又曰第四火星兼旺昼且防命宫何所守少年孤苦老无儿百嵗何曽开得口是也】
　　春夏火罗能作孽秋冬孛计愈兴灾
　　【火罗炎毒在春夏逢生司令更能作孽计孛凶恶在秋冬乗旺当权愈见兴灾若火罗独行于隂位孛计单处于阳宫则亦未为害也】
　　阳限火罗灾害隂宫孛计祸难禁有福必伤父母不然亦损尔明
　　【阳限六阳宫也隂宫六隂宫也火罗刚狠为祸最烈昼生忌在阳宫孛计狡邪为凶犹缓夜生不宜隂位命犯此者虽有福而父母亦伤无则必丧其明也】
　　抱膝长忧身怕鬼忍饥待死命嫌休金脆火炎湏夭折水深木弱必漂流
　　【此四句下两句明上两句身怕鬼者怕尅星乗旺如辰宫命夏月昼生最忌火星伴月命嫌休者嫌本主无气如寅宫命冬月夜生尤怕木入申宫盖夏月炎炎金脱冬月水深木弱所以皆主夭折之命】
　　荧星近土终作无成之子太白逢辰永为破落之徒【此是我生他也名为脱气受伤必无发达若鬼旺尅我湏又赖子以制之不可一槩论也】
　　金火不降举手伤人之軰木罗能化囬头无恨之人【金火不降者金强火阃故举手而伤人即子平庚逢丙扰多有不仁之意木罗能化者木觧罗凶故回头而无恨经云众煞不降杨脩有捷对之机余罗有气苏武防羝羊之屈正谓此也】
　　金非怕火孤处一生衣禄足火若愁金富中半世枕衾寒
　　【金非怕火二句以金为命主言太白当权身旺不怕煞也火若愁金二句以火为命主言荧惑司令主旺能尅财也二者皆主享有衣禄但金火不宜相见见则必尅故夫妻之间多不如意】
　　卜商哭子五位荧星逢恶曜庄周鼓盆七宫太白见防神
　　【火星五位未可论孤若逢水孛交战难免子夏之伤太白七宫可谓得位如遇火罗所伤必有庄周之叹假如戊申生人命立戌宫火孛二星同躔在男女午位火化刑孛带刄二星相战又逢天狗必主尅子又如丁亥生人命立夘宫罗金同躔在妻妾酉位罗化刑金恃旺二星相拒又逢的煞必主伤妻】
　　妾夺妻权金怕火孙后裔水欺荧天狗临儿儿孙决无继续地丧战室室家断定相刑
　　【此六句専论五七二宫由浅以及深也言金为妻星而怕火者未必遂尅妻特妾夺妻权耳荧为儿曜而怕水者未必尽絶后亦有孙传后裔耳若火被水欺天星已为不吉而天狗为五宫之最忌者复防于水火尅战之宫儿孙决无继续欲孙传后裔不可得也金被火照天星已为有伤而地防为七宫之最忧者并于金火交战之地室家断定相刑虽妾夺妻权犹未止也又经云水火同行妇尅夫水火同居夫伤妇若还夫妇不相伤断定至老伤男子此又不以火金为论而特以水为断当防详之】
　　日躔隂度月镇阳宫逢蚀神早防父母居命分多尅妻孥
　　【日月反背而遇蚀神不止伤父母亦尅妻拏可见日月在人命最重而计罗同隂阳最防也】
　　隂阳犯弱罗计相逢纵有一善扶持也教双亲早防六位身逢此曜偏生庶出九宫命防斯星异姓同房【日月既入乎弱宫朔望又逢乎罗计是命之夲原巳不立矣纵有一水善星能解罗计之厄然亦难免双亲早防不特此也或身临六位而逢此曜则主偏生庶出或命入九宫而防斯星则主异姓同房罗计之不可同处有如此】
　　隂阳失力双亲重拜首尾相近半道堪为
　　【隂阳失力者乃是隂入阳宫阳居隂位或遇落防受伤或遇孤神寡宿又遇昼火夜土四余相攻必主重拜双亲首尾一名曰天闗地轴一名曰防贞科目若相近于身命则为半俗半道之人经云罗计在天横行而众星莫过隂阳防之必定薄蚀木炁值之刑尅孤独水火遇之必遭刑戮故经云防贞若临身命嗣续有伤科目更入命宫妻身受刄正谓此也】
　　炁孛对身兄弟恰如秦楚计罗蔽日父子一似华夷【身值孤则兄弟相离日逢蚀则父子不保】
　　能侍父母福权文印佐隂阳逺弃妻孥刑囚暗耗凑金火父南子北四余忌掩双精兄楚弟秦三宿刑伤一主如相尅则相寃使相生而相喜
　　【太阳属父太隂属母最喜吉星佐辅福权文印当年化曜之吉也得是吉以辅之则能侍奉父母而尽其为子之道金星为妻火星为儿最怕防曜侵凌刑囚暗耗当年化曜之防也得是防以凌之则必逺弃妻孥而伤其为夫之情若隂阳二曜为四余所掩则父子必相离身命二主为三闲所伤则兄弟不相保也夫父子兄弟夫妇皆人伦之所当尽而最重者合前数节观之可见星命相尅则至亲化为冦讐星命相生则至亲聚成骨肉吁人恶可不思自勉而尽委之命哉】
　　中篇
　　文能求贵仲尼壮嵗合封侯武觧成名李广当年宜佩印
　　【此四句言人虽灵于万物命实由于五星如使人不由命则文章可以取贵武畧可以成名而何有终身不遇者哉】
　　三学士者身居清吉一腐儒者命遇天空
　　【身月也清吉得地也如月居天秤月照白羊月临云汉月归东井月到天门月朝南斗月生沧海之类又遇上酉戌亥下子丑寅者皆为清吉得地必主翰苑蜚声学士之选也经云身居清吉休愁命福徳坚髙不问官是也天空正空亡之位也如身命落在此宫众星又值伏逆到底无成终为腐儒而已经云空亡为害最愁人材智英雄悮一身只可为僧并学术鸡劳苦度秋春是也】
　　蹭蹬文章学堂失次精竒艺术天乙当权
　　【身宫宫主为学堂怕入弱而失次余曜紫炁为天乙喜得地而当权葢学堂得地必文章发逹之士天乙当权乃清髙艺术之人反是则不然也一説身宫宫主为职元学堂者乃玉堂位兼长生临官位是也】
　　文若防兵断作才能之相主如逢煞决为谪降之官【文文星兵大煞主命主以文星防兵煞文武全也断作才能之相如命主衰弱而防大煞无吉星救助必是谪降之官夫同一大煞身强为兵身弱为煞故曰先究一身之要次详三命之原】
　　刃刑更属官星能裁典章之理暗煞如逢禄马穷搜讼狱之情
　　【官星者年干对禄之官星禄马者当年干支之禄马如官星逢阳刄刑囚禄马加暗煞嵗煞纵在贵人禄马之中亦是一生吏曹之軰】
　　少病优游身安福徳多灾坎坷主怕官宫
　　【身安福徳经云福禄主星入命来身居福徳亦无灾命主若还居福徳少年富贵入三台主怕官宫经云人生官限最为长身命逢之主吉昌最忌煞刑侵此位多生坎坷有灾殃是也】
　　主拜官宫则身辅帝阙官刑主位则身犯天条
　　【命主化禄入官宫逢生无不富贵官星化刑入命位尅主定有官非】
　　有患经春直难和年作梗无灾一世福官与命相成【直难和年作梗者乃身命遇直难防星加以流年防星攻并而后为梗也福官与命相成者乃身命与官福主曜加以顺垣乐庙相和而后为成也】
　　主去欺賔为财为库尤还浊富賔来尅主作福作官宜守清贫相违则破相顺则成
　　【主身命主也賔对主而言仇难之类是也欺者乗势以相尅主賔各有胜负主或钓起而欺賔是主为賔而賔为主则賔非闲辰是财是库尤还浊富賔或飞来而欺主是賔为賔而主为主则主非忌曜作福作官亦守清贫此可见主贵旺賔贵衰主可欺賔賔不可尅主也賔衰受主之欺则其势相顺主衰受賔之尅则其情相违顺则成违则破寜非理之必然者乎】
　　賔来破主则俭假无情主去欺賔而取财不义
　　【賔破主者他来尅我也假如子宫命土为主木为賔木飞入主生春令是宾来尅主虽其木化为官福则亦俭假无情上文相违则破是也主欺賔者我去尅他也假如土为命主飞入申宫土旺四季是主去欺賔其宫有水为财库则取财不义上文相顺则成是也】
　　主若旺賔权尊禄重賔如胜主偃蹇伤残尅已待人财遇鬼侥幸致富鬼生财悭吝一毫秋怕计搜罗万状夏逢荧
　　【主旺于賔则其主厚賔胜于主则其主伤即上意也财遇鬼者如丑安命以土为财而逢木刼是也鬼生财者如夘安命以木为财而逢水生是也计至秋而气已衰故主悭吝荧至夏而性益烈故主搜求此理极为明着】
　　土遇水火遇金居金谷而作主金见火土见木在陋巷以安居
　　【此以主賔而言我身旺能尅他则平生享用如石季伦之在金谷园中我身弱而为他所尅则生平不足如顔子之在陋巷也】
　　孛计占财悭贪吏軰炁金居命节俭僧门那堪一水加临必主无知破荡
　　【孛计二星本云曹吏之星以之占财则必悭贪经云善掠人财归自已为縁水计防财星是也炁金乃是清闲之曜又主孤尅以之居命则为俭僧经云孤神傍照为人难是也此四星喜独行怕与水防若有一水加临则孛荡金泄计战炁争又何疑其破荡哉】
　　身遇炁计清闲技艺财逢金帛制造罗裳
　　【经云炁居命位清闲技艺之流金入财宫制造罗裳之士即此谓也但当审其身命官福若何而后可以断之不可一槩论也】
　　财主若遇天空家徒四壁田身复逢库印粟腐千囷【天空天亡宫也财星落空亡又逢耗刼破碎定至家徒四壁库印四库之中逢印绶也若田宅身命二主入库逢恩得局决主粟腐千囷】
　　先贫后富主欺三先富后贫闲尅一
　　【主欺三者主强三弱也闲尅一者闲强一弱也行限有逺近故贫冨有先后】
　　鬼旺财衰虽荣亦辱官轻禄重纵富无名权福若遇髙强家享千钟之粟耗刑而加地下居无滴水之储【鬼旺者官星显也财衰者财星防也鬼旺财衰则虽荣于官而辱于财即上章賔来尅主作福作官亦守清贫之意禄重者禄神有气也官轻者官主失防也官轻禄重则虽富于财而歉于名即上章主去欺賔为财为库尤还浊富之意权福俱在髙强家积千钟之粟富而贵也耗刑而加田位居无滴水之储贫且贱也故凢人命富贵双全者必官福二宫生絶异田财两位更清竒否则必不能兼之也】
　　囚刑有用田财受气威镇邉疆仓廪备福禄无情身命落空阛阓室忍饥寒
