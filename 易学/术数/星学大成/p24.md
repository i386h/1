<!-- { "loadSidebar": true } -->
　　【田财官福四宫并身宫即与命同论休咎且如命坐子丑属土喜火罗生忌木炁尅田财官福身命主及十二宫主不问金木水火土并同命元取用俱喜火罗生俱忌木炁尅余仿此推且夫人生与万物一体随其根源而遇化故桃梅不结李实铁石安可作金燕雀不生凤狐兎不乳马惟同者相从耳人命禀水即是水也夫岂能为火哉如命在己申即以水为主十二宫十一曜皆作水也忌土计而验其人之富贵贫贱夀夭之事应如神若土在命则断险难或多疾病在财帛则断其破财在兄弟则断其兄弟朋友少力在田宅则断破祖或不得祖财在男女则断无子息主相尅在奴仆则断其小人不忠致祸在妻妾宫则断其妻丑或多病亦必尅在疾厄则断破相压身在迁移则断其路亡夀不过六十在官禄则断其破官官中主多厄在福徳则断其无福在相貌则断其初多间闗或十六后不读书或破相或夀数不耐逺也或计居其上计乃土余亦同断之逢生则为吉也更叅诸宫主所遇兼虚实言之若太阳与土计同宫则断其尅父太阴与土计同宫则断其尅母尅生者必欲坐空空不尽者则减一半全空则妙若月日坐煞与土计并行则断其先尅父也余宫之星皆以此例言之与其首宫同断万无一失】
　　鲁邦立业辰从镇官禄俱伤尽功名不特此宫难亦主夀龄悭
　　【鲁乃戍宫立业此宫者属火为主忌水孛侵土为官福二主若与水土同行则我忌之官福亦忌之有尅土之理庸术皆曰土尅水而不知物随类化之妙命属火则官亦属之火命喜炁木生则官福亦喜炁木生命忌水孛尅则官福亦忌水孛也故水伤土或水木炁则见土不妨又云官福受伤不特难树功名亦主夀迫】
　　身命属金都是金最怕火罗侵
　　【则与前断同议随命言之是也】
　　土能生水亦生炁因金从金类水为财源喜土生但依身命行
　　【因身命坐酉辰金为命主喜土计所生以财帛主水星亦喜土生福徳官禄木土皆喜土计生炁乃木余适为句韵牵绊故不言水而曰炁也】
　　火能生木亦生金土下究元因
　　【因子丑安命属土木为主灾罗为恩星葢命主是土喜火生土以此财福主木田主是金皆喜火罗生他宫住命火如何生得金木即从命主所爱也】
　　识得五行颠倒颠方是大罗仙
　　【即上文火能生木亦能生金之意谓颠倒明得此理方为神仙之妙】
　　秦晋楚身闗土计真是太阴忌
　　【己未申三宫安命属水月为命主并忌土计真煞也以上十八句为一条论十二宫同命元所好恶也】
　　月为兄弟日为妻子息在其时主星却防居何地虚实从其类
　　【此家星理不论男女宫主及守男女妻宫之星且如庚申生人水为本身嵗驾戊寅月木为兄弟丁亥日木为妻宫丙午时太阳为子息星随其地支得时断其有无又云月管初主二十五年日管中主二十五年时管末主二十五年各推本属虚实有无仍先推本位防聚吉凶若何一云年管父母月日时管兄弟妻子主星逢生坐实则旺相或落空脱地或坐实逢煞则有尅剥损伤此四句为一条以月日时配兄弟妻子而论虚实也】
　　身命逢官坐贵人登驾近明君
　　【身命主逢天地元禄主或逢官禄主同行于驾籍皆主近君之贵凡防星辰先以日月为如寅上安命木为主日与水行月与孛行若日月明浄者第一须防身命宫身命主逢生逢官者无不贵小人见之亦富驾者本命太嵗谓之君位也日月福徳临之贵多近君有身命登驾格局好多做朝士限主居之主一限内亦能近君也若煞临之为战破纵主星合格贵而不显无夀亦多升沉更主星不合格必主疾病纒绵刑害夭折之祸禄马贵人太嵗所専也命主居之乃与太嵗有相管摄在弱宫不为弱也若身命不在此宫位与太嵗无相管摄则为无用人矣若身命坐禄崇勲则衣禄有余或日月拱夹禄位或吉星坐禄马为紫薇华葢崇勲有台辅之贵少年荣达更官禄星临之为食邑崇勲官至卿相身命日月年星朝之虽冲干对禄亦贵若辰戌安命为自吞崇勲主禄不久尅星临之为破勲生气临之为爵坐勲大贵命运必先推禄马贵人若身命坐马五马之贵凶星照破争战不安坐贵合格贵不可言身命宫主见官谓之身命逢官坐驾守籍必主近君也次防四柱占何宫用星髙格局好煞星空陷一路好限顾盻亲切平步公卿】
　　驾前冲蓦诸神煞值难祸尤烈
　　【驾者子生人子宫即是嵗君之驾冲者午宫即是冲驾也蓦者子生人亥宫即是蓦驾也此四宫祸福最值难星及煞主入此主凶祸速烈贵人禄马官福主入此四宫发福最遇凶十分凶遇吉十分吉凡人命不要与太嵗相对谓之冲驾不要太嵗后一位谓之蓦驾乃有蓦越之象主近君不久末主多是不利如亥生人亥为嵗驾子为近君之驾也已为冲驾戍为蓦驾身命俱登驾近君则吉冲蓦驾乃有孛逆之象更加凶星则大祸吉星则大发福矣刼煞即亥夘未在申之类第一要身命限主不喜居之为若遇者多刼盗灾疾也第二亡神对冲是也三阳刃主破相压身之疾重者刑伤六亲不具也且如甲禄在寅夘为阳刃酉为的煞一名破碎一名白衣一名淫神男人带此多淫欲女人尤忌之男多好酒色作事汨没多破碎也身命限主居之有作为能事之人也小人遇之赡大心恶不善之人耳此煞即飞防也其法正月戌二月巳三月午四月未五月寅六夘七辰八亥九子十丑十一月申十二月酉若遇喜神乃开藩建阃之命月煞一名阴煞正月丑逆行丑戌未辰四位周而复始己上煞宫主尅我命主星为真煞生我命主星不以煞论反为有力此法尽善尽美不可轻泄难者乃疾厄宫主星也帷午未二宫十分忌之盖君后二象惟以官福田财之星为重不论生尅但不宜逢难故太阳忌木炁太阴忌土计也然疾厄星亦不要守四柱及身命宫身命主不喜见之直难者正二太阳三四太阴五六火七八水九十木十一十二土兼用余气推之不与身命主身命宫相犯犯着多主心风乔恠为人百行不纯作事颠倒更是煞星同行必刑夭得用极有力】
　　福星守籍喜相生犯籍主刑伤
　　【福官二元守生时更得吉星相生为富贵之命或难煞星犯生时主刑伤为祸籍者生时是也只要官福主临之身命主尤妙是为登籍尤喜相生纵是弱宫不为弱也煞星守之真为刑伤仍防虚实论之以上六句为一条论驾籍喜生而不喜煞也】
　　八个字中定真假轻重量多寡
　　【八字即四柱定真假真者乃坐实假者空亡轻者空不尽也且如甲戌生人申上有用星空了得八字年月日时中有一申字唤起空不尽也非空非实即为轻也重者且如甲戌生人见壬申俱是甲戌旬中又无申字填实此为空得重也四柱二三坐皆得一旬空亡此为多也年月日时中一位空亡又空不尽此为寡也故生杀二字主人贫贱富贵须防四柱中带得带不得以定其真假轻重量多寡也如己丑戊辰己丑庚午未上安命月在午此为二主临财但午是甲申旬中空得午带实又有两个己丑皆是甲申之物故轻此等人主心高志大多虚花妄想身命空也】
　　空亡一诀少人知阴阳分两推
　　【论五星君子少有识空亡之妙虽识亦不知分阴阳且如甲戌丙子戊寅庚辰壬午只是金空于申半空于酉又如乙亥丁丑己夘辛巳癸未全空于酉半空于申余仿此推故阴阳分两推流年同论之】
　　流年遇煞喜逢空好处反为凶
　　【流年遇煞曜战身命限主本凶逢太嵗空之必反为福若恩星禄马吉星到身命限主吉逢太嵗空之转福为祸】
　　行年若值甲寅旬生煞子上停
　　【生星乃恩星也守子宫行年值甲寅旬阳年灾晦阴年稍吉煞星乃难星也守子宫行年甲寅旬阳年主祸轻福重隂年福浅祸深经云阳不管阴阴不管阳之意余年仿此推】
　　阳年灾福应阳年阴年减半言
　　【前篇解已备矣以上十句为一条论虚实当以阴阳而推之也】
　　身命临财万顷田官福喜居垣
　　【身命二主喜入财宫主富也官禄元喜入垣主贵也故言合格纵逢煞星亦须还其富贵然后防限虚实如何次定生尅且如子上安命见木寅上安命见金夘上安命见水辰上安命见火虽煞星皆为财福入命或身命主居而见之皆为身命入财福皆是用煞为权平生好利贪功末后多不吉之吉经云两宫坐贵三朝禄二主临财万顷田又云福星居福真为福官主居官作顕官更使身命兼驳杂定知享福必艰难又云凶星作善事富贵非遥吉曜作凶神败亡亦速此二句为一条言身命临财官福居垣也】
　　武官带煞格局好主陷为僧道
　　【凡武官命多是带煞或诸煞但一位尅身命或近身命或傍临合照或坐阳刄亡神刼煞或主星蓦驾或主遇刑星或坐马落空或值直星犯命主本为凶兆却合贵局或官福纵有尅制官星尅而有救官星退而逢生其中若带漏闗互垣特进等格或十一曜拥从或众星从日月者乃建节封侯将帅命也更防日月同宫日月守照日月拱夹二曜朝阳五星随日五星随月金水辅日金火逢月日土昼逢火月同宵一星伴月月居闲极太乙抱蟾计罗阑截金水防蛇七政入垣十一曜朝命官禄互垣十一曜拱端门午上帝座子上官福守照田财拱夹且防命主用得着用不着断之妙甚此皆富贵之格富人之命必是体弱用强或水火同行金木同位或水火罗金木罗之类或相生冲尅者皆是葢为富不仁为仁不富故多战尅也亦有二主临财财星不起财星逢生不带空亡富连阡陌又防科甲科名无陷逆则为殊恩异赏之人僧道之命与官贵同只是身命主陷三六九十二之宫或官星背了得用星空了或得用星俱陷弱宫或孤尅星干身命太重有权煞则为住持之人矣师尼之命相貌疾厄两宫多不足或夫子二星陷弱宫制尅或坐隔界无分晓处所以孤也庶出过房入赘移徙等命多是身命宫身命主临寅申己亥四重之位所以事多更易妻子二宫坐两界无分晓处亦难为妻子加煞照无妻子矣是又煞中有救也僧道命多因主陷弱一月得所或主星守闲极迁移独立无辅或身命虚为林泉之客】
　　吏曹之命祸福専刑害命伤官
　　【吏曹之命官福田财皆好但此等命刑星不守相貌必主生时或身命逢刑无救解吉处十分吉凶处十分凶谓之祸福専也所以有享用有刑害更主坐陷而见刑尅或煞官星及相貌或官星被尅皆刑害之命贵人禄马必与身命宫主及煞星同行或官禄星入垣受尅并为吏曹之命也】
　　僧道紫炁逢华葢庶俗多利害
　　【申子辰生人辰上立命己酉丑生人丑上立命寅午戌生人戌上立命亥夘未生人未上立命见紫炁守之皆为僧道之命也俗人见之决生尅剥六亲伤妻尅子无有不验更身命落空皆孤独也以上六句为一条论煞也】
　　天乙之星赶月明妻尅子螟蛉
　　【天乙者紫炁也随月而行主孤寡尅妻害子子丑宫安命立身尤重】
　　不然定作林下客虚实分清白
　　【炁月同行者主客重则为僧道之流实则应验虚则反是若紫炁如在月前一般为俗人而无妨害官福扶之决作清虚之士此四句为一条言身主同孤尅之星而分虚实也】
　　女人金水淫妬贱木命夫荣显
