<!-- { "loadSidebar": true } -->
　　二曜丽天　岁功成兮　五星垂象　人事应之所以月将　加临生时　先观主曜　起处髙低次察身宫　泊处安厄　命居宝瓶举一以例其余主星属土　飞加卯戌【恩地】最为得所　更遇火罗【恩星】同行燕鲁【寅戌】或在周齐【午子】蛟龙云雨　如躔晋楚【申己】有力如虎　其他一体　定其宾主　太阴泊处其理一同　但嫌木炁　与之迎逢　踏实无救乃为真凶　火罗化之　和气春风　分其向背究其实空　身命旣定　次求官福　生尅旣明次看垣局　拱处如朝　夹处如矗　日月拱命把麾开纛　日月照母　大贵荣禄　更有漏关兼处煞禄　拱禄固荣　拱煞要伏　月为初主日作中年　时为末主　限岁推迁　吉凶之变深不可言　四柱六甲　与天地叅　天地二盘吉凶详看　年月日时　四柱实地　实地有星祸福非细　坎离干巽　六甲空位　空位有星吉凶倒置　亘古真机　神仙所秘　桃梅不李铁石匪金　且如人命　立巳与申　以水为主难以金论　官福田财　见土俱沉　日月逢之损自伤亲　天元纳音　土属则妙　土入命宫更为吉兆　或坐财宫　尤为要　丁未在戌一水独照　富有家资　仍嫌孛曜　二主临财万顷良田　官福居垣　佩印乗轩　身命逢官富贵天然　或居殿驾　近君承宣　恶煞战破刑害绵绵　武官带煞　一有格目　僧道九流主防三六　离祖过房　迁田不足　寅申巳亥四重之局　人命立之　事多反覆　吏曹之命祸福多专　刑不守籍　必在身元　或居相地刑赏难蠲　吉处十分　享用亦全　官星满用凡骨可仙　禄马贵人　太岁所摄　坐命安身富贵雄杰　岁对为冲　岁后为蓦　身命逢之悖逆蓦越　更値星曜　言其优劣　流年遇之冲蓦一般　看在何方　宫定其端　刼亡刃害残破迍邅　的煞淫神　汨没流连　唯有大煞最主威权　身命逢主　有为作畧　小人遇之胆大心恶　以上煞星　验其生尅　尅我命主不可救药　更有直星　狂怪凡百　八煞宫主号曰难星　四柱身命　不可交迎　午未二宫君后之位　不论生尅　所畏难星　土计木炁最忌侵　岁德朝垣　得地者贵　福官守籍相生者荣　诸星互垣　有忌有制　富人之命体弱用强　金木同位　水火同行　为富不仁故多战争　拱夹田财　不値空亡　田连阡陌千仓万箱　朝天拱斗　乾坤互合　日月逢生日月拱夹　日土昼合　火月同宵　二曜朝阳一星伴月　福禄互聚　皆为贵格　洞微大限各有定方　命宫子丑　依数而行　体用俱全如木逢阳　假如水命　水喜长庚　有一遇土轻重酌量　更详后限　是凶是吉　后限胜前庶几可入　后限不利　如何得出　体用互空归欤可必　空不尽者　逢冲带实　吉星得用却又嫌冲　寅逢己亥　水日无防　更有天空防忌牛宫　吉凶轻重　直类旬中　虎符丧吊次第推穷　女人最　身与福德　五八更好子贵无厄　水星不淸　血气不调　居奸娼妓咸池水孛　相貌必好　夫宫必离　身星防弱子曜居髙　乃生贵子　因有称呼　夫坐三六淫贱暌孤　寅亥金水　旺子荣夫　刚严贞固土罗计都　五星六曜　四时一体　三春之木逢金亦美　各有善恶　要知其类　用识其源土能生水　仰观俯察　应如符契　吉凶亦然或贫或富　随其后先　以时正命　毋以貌观顚倒之顚　中之　非人勿语　得人而传琴堂五星集　四言独歩
　　看命之法　先看命主　起处髙低　富贵贫苦飞升实地　根本厚许　主喜入垣　恩喜别遇煞曜居垣　限逢财聚　弱地弱宫　浮业荡祖次看身星　三合朋侣　命母相依　安然若堵三看限逢　用星而取　限主髙强　求谋遂绪官福田财　光我利我　奴兄疾相　途见萦我不论生尅　吉凶如数　须看空亡　详在四柱年管平生　月先廿五　日后廿五　五十时主阳年阳空　阴空阴取　当时者空　方为的语命壮煞空　旱天得雨　命弱煞空　一般困取衬贴当推　先后是务　更是迟留　限行不取凶吉不全　缺漏必补　实地冲空　空冲出取逢顺而吉　弱强胜负　流年生尅　其理一同命泊子位　计为本宫　途中遇木　获吉无凶见炁是祸　水孛灾蒙　丑宫主是　土星为宗最嫌木炁　是为真凶　火罗限逢　生气春风寅宫用炁　水孛欣逢　火罗泄我　耗有侵冲辰已有金　禄进名崇　少老见之　忌失一同卯宫属火　孛不宜逢　水为我福　日进兴隆喜见木炁　尅土荣丰　辰宫金主　土计相逢为恩母曜　喜气匆匆　见火旺相　不致灾蒙罗计逢化　得失之防　限逢计曜　乃有一凶见金自忿　无取而终　命安初地　以水为宗恩金若壮　富寿无疆　用孛为官　气宇冲冲土计限遇　灾忌难容　午宫安命　主星太阳不论生尅　金水为强　三方拱合　廼吉廼昌所忌木炁　干我心膓　火罗相遇　喜怒不常未属太阴　金水孛祥　所忌土计　致为灾殃申宫立命　主孛水同　占起髙强　见金独壮富贵家资　必显荣旺　土计限逢　灾轻耗荡正业酉地　主曜金星　火罗仇隙　土计恩荣戌宫立命　主用罗星　最忌水孛　与之逢迎为见木炁　和畅充盈　限上逢罗　必致灾惊有救则善　合水命倾　亥宫属水　水孛我福金火罗纒　兴灾破禄　十二宫中　金忌所泊欲问贵格　日月分明　日月拱驾　金水朝迎福官登驾　勲禄贵凭　职髙下　须看恩星或居官禄　或抱月荣　武官带煞　格局居髙福星壮健　福禄滔滔　并忌流年　尅我灾招如犯其刃　的刼亡夭　恩星不救　刑宪难迯欲问陞除　催官恩实　天马来逢　恩星朝日宜在消详　不可执一　欲问富格　田财坐实身带泄神　福星伴月　煞星受制　身星透出禄主髙强　福星垣实　贫贱可知　煞犯月日田财落空　限元防失　马后安身　驾冲的实贴衬逢迎　远近分评　尅之者近　尅重生轻生之者近　生重尅轻　鬬合取化　散背无情流旬空月　营运无能　更忌刼的　阳刃来刑财物耗散　四柱减轻　如何夭丧　遇煞难凭流旬空限　原守空星　太岁赶煞　的煞相争更以星弱　便得西行　正煞实地　无化纵横但卜交防　要亨　流煞尅月　的刃来刑直难犯主　亦易而倾　师尼之命　命位两岐桃花带马　贵人多持　身坐官禄　财禄卑微奴星犯月　疾主侵欺　寿数一月　宜心防之淫贱女格　身命临官　咸池带马　多不贵权聪明娇丽　貌好优防　宫主受尅　身坐禄官更忌四角　劳苦勤艰　富夀女格　财福为先对拱三主　垣业舒顔　恩星伴月　昼日合闗闲星貌主　互换福闲　奴宫有吉　福禄齐年僧道之命　格与贵同　华盖安身　妻子刑冲泄神伴月　炁木守宫　财福满用　田主逢空日月守驾　光显宗风　众星聚防　先入为尊尅我利我　分其后先　尅星在后　疾病艰难生星在后　福禄舒顔　星辰留迟　灾福如山田宅取化　吉凶星完　庶俗之命　岁忌官符或犯煞神　耗火趦趄　或带生气　获彩吉乎官贵之命　不忌官符　只忌刼煞　剥我灾虞惟喜恩到　灾脱乐余　更看流阳　散遇不虚孤尅男女　命宫所取　或坐阳刃　或坐白虎或坐四角　罗计命怒　的煞犯身　天狗七五火罗炁孛　来夹身主　天主星空　孤眠独坐吏人之命　恩煞两专　好处十分　煞犯身元交限生气　名列陞除　须要主健　气数绵绵吉曜凶曜　朝日近君　生星不福　煞曜无迍当途限遇　须辩晨昏【自寅亥至未时止日有气申时减力】
　　日逢太隂　晦食无端　夜生太阳　亦以一般更有四令　不作空言　日火夜土　斯乃俗谈并论生尅　不无二三　天乙贵人　坐命安身男命最好　女命贱贫　男女立处　并爱禄勲兼星得局　光显宗亲　驿马有四　喜忌拣分男喜生旺　女喜衰神　八字兼用　叅究何旬纳音所取　死活缘音　众星静处　居垣反贫十二次舎　喜忌同论　随其憎爱　其验如神为歌一　同志斧斤　五宫夜日　子女参商昼月居五　灾子孤张　七宫火罗　妻晚操强匪则年防　失倍年量　日月反背　如此寻常先天秘诀论
　　夫冬木逢水而寒夏木遇火而燥秋金埋土而反晦冬水溃土而致浊无根之木遇孛而漂泛东西受尅之土逢水而崩流四出冬金见月饥寒彻骨春金见金淡薄无情火逢月朗而无光金遇火温而涣发寒水最宜朝阳夏火不妨见月未宫坐命太阴行限则柔能制刚星度为垣太阴泊处则懦而无力盛夏之火何须木炁相扶六月之水最怕火日涸辙夏金逢日销蚀无秋木逢阳凋零无补戍垣之火所用与卯垣不同酉宫之金行限与辰宫有异冬水喜其南发夏火恶其北露冬春之木遇昼日则谓向阳冰冻之土逢火罗方能发福寒土何生金之有秋水非滋木之时酉辰坐命土计犯阴而反佳【身逢生也】卯戌为垣太乙抱蟾而为害【身傍鬼也】残晦之土遇火则有光辉刚燥之金遇土方能滋润诸星皆退主星独顺乃中流砥柱之人羣曜皆迟一星有用则独步轩昻之士土居女木居星虽相尅而有义命在申土在亥行此限以何妨觜乃金石之火触木方燃箕乃泉之水遇金为美璧参之水议论不殊亢娄之金所用则一丑宫坐命不可以木为刑囚星柳为垣当以木炁为难曜宫分有水宫之火火宫之木木宫之土议论万殊所用不一冬水为命太阴行限财不足清有余春【阙】作主土星发用彼无力我何借论星须当论时论气无过论理造化贵在择用术士妙在推详若论太拘过犹不及此论先天之妙后学宜谨斯文
　　造微论
