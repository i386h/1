<!-- { "loadSidebar": true } -->
　　科目更入命宫妻身难任
　　【科目者诸星也命宫主尅三妻方且保守】
　　尅妻害子太乙与首尾同宫
　　【太乙孛星若同罗计必尅妻子】
　　失业亡家荧惑与刑囚共位
　　【火星怕与刑星囚星共位主灾】
　　驼腰跛足囚星火土同行
　　【囚星者疾厄星也若日生与火同夜生上同或都共位驼腰跛足之疾作主星虽贵不免疾厄之苦也】
　　瘖哑盲眬疾厄计罗共位
　　【疾厄者亦囚星或与计罗共位主疾】
　　是以强星入庙岂可便作贵看
　　【星入庙旺不照身命二宫亦无益】
　　命遇恶星安可便为凶论
　　【如火土罗计孛在孛命二宫未可便为凶论若作主星有如禄主甲火乙孛之类又罗主星在阳宫火孛计在阴宫夜生人亦吉】
　　推其强弱细察幽微休咎吉凶万无一失
　　星辰瀛海经
　　才名髙显紫金临身命之宫粟帛丰饶紫土入田园之次登第若逢年少金水髙强临文兼及科名忌星莫犯绶星入选限之宫须由正奏马贵居寿元之上定中甲科选禄朝元喜紫金星居禁阙时星入乐忌刑晦度入封疆分野星居本度利禄宜人选除限入官宫铨曹遇主官优铨长官星与科甲同明限値忌刑寺府以丞郎佐理紫木临财重佐必膺钱谷合冲有巳禄秩定黜坑塲临文値命岂姓字之卑沉限度不刑见师儒之荣贵魁文星入官宫甲科首选天乙光临册府馆职荣登学堂庙地优登翰墨之塲度分强宫骤入台郎之贵水逰双女官居给舎郎台紫占限躔职入淸华禁苑天乙加临官禄馆殿优防选除星入忌刑初中迷滞官同禄绶居强入叅禁从限怕忌刑犯守升碍铨曹九事防限定膺九棘之荣二忌主方亦入二丞之贵正临七品官星与印绶同明从厯九丞地禄以凶刑入忌计同人绶朝元入提枢柄孛共权星主向出鎭刑台印文庙旺着三馆之才猷限禄刑冲大一同之政绩声驰玉帐官星以金火加临部领邉疆选限以土罗衡照水宫【已申也】天乙文星禁地入蓬仙火位【戍卯也】将权【金火罗计也】使节牙璋征远塞选擢右科天乙入火金之舎官临邉守太白资首尾之威鸾坡节制科名与科甲同宫鴈塞征强走曜逐黄幡入限金垣带贵任三品于枢庭限忌逢官祗外迁于藩镇曹铨知遇祗缘选限星髙陞擢骤迁兼得髙官曜合科星忌防少年登第应难禄主髙强中限临官又显金星辅日临文还取髙科武曜佐权选授必居躐等顺星迎魁宿之强早初登第逆度値忌星之合中末题名藩垣守土十一曜以朝元选禄値星六合宫而降等贵由科目文星顺入强宫官出杂流人元必以刑忌忌犯科文异日方登上第时临恶曜中年乃显仕途台丞战掾四元限付权谋师幕兵叅多忌星兼限弱身入财宫无恶忌省府优登星居顺殿守庙垣丞郎佐理优登瀛府官星与禄主同明对犯忌宫贴职以花城降品贵由承袭马元还入官宫居享羡余禄主元居职位计罗动以朝元出兼权柄火土忌而犯属入佐中台珠珍余羡察飞伏以临财省府迁除以星躔而拱日印星拱日定膺府寺之荣科目同宫兼领外台之贵命分十曜贵飞拱于太阳限防三星必依光于帝座官优府寺以财限之主宫佐入丞郎怕忌星之犯舍权曜顺而主向威总军戎福星守以限躔职司藩镇【罗为黄幡计为豹尾即天节天恶星也在好乐喜庙旺之宫曰顺行木金紫日月得地皆福也要入限乃帅臣守土之格】
　　玉衡经
　　日为众星之宗身乃一身之主众星司令禀阳君方敢行威三日逢刑纵月光不能为福昼生从日喜居六阳之宫夜生从月利见六阴之地
　　【子丑寅卯辰巳六阳也午未申酉戌亥六阴也日喜居阳月喜居阴最怕失位设若反背未免灾迍酉乃西沉生于卯时必然夭折卯为东照生于酉时必难长大经云四月卯时人不寿可知也】
　　若论阴阳须看昼夜背太阳于父有憾背太阴于母有亏
　　五星俱要比和以得时为贵
　　【经云得地不须论防弱失时何必论髙强】
　　四余不宜冲突而独行为佳
　　【单罗独计能为福独孛孤荧最利人杂犯有祸】
　　伏逆无光顺行有气
　　【五星有迟留伏逆顺行者由我逆行者由他受制则听命于人也盖曜髙强逢之则能荣显】
　　金星孛命好色而假淸髙木德临垣刚德而懐恻隐水如临命多学少成火若当权恣行恶毒沉谋熟虑为缘土入命宫巧筭多机或者计居垣位独孛则为人悭吝单罗则赋性贪婪紫炁照临为人伶俐虽是星辰如此又看月令若何女命限到火躔防夫害子男命限到月躔招妾招妻水孛如守田财难招祖业火罗若临父母防失慈亲命主逢阳终富贵安身傍母必尊荣一宫遇孛终身漂泊无拘十地逢罗少年夸豪逞讼水罗若居子午终尅也有情木土偏爱阳宫虽战而无损彗星昼见女人反以为殃天乙夜行男命见之反尅年月日时三生値煞立见刑徒官魁进爵三主髙强自然荣显金月互垣必有立成之分水阳得局岂非荣显之人主星喜居母地主傍贵以成家母星飞入命垣多因妻而致富
　　木居狮子居官不能享官
　　【木星居于午宫乃烟飞火防之乡虽有官而不能享也经曰木星得令早岁科名然在午则为忌星楠也】
　　计入三阳有禄不沽于禄
　　【三阳寅宫也非计所居之地然亥乃官禄之所故禄最忌刑囚暗耗计若居寅乃能冲破以寅癸生人论】
　　水喜顺而不喜逆土爱暖而不爱寒以元守官食合论人之享用
　　【元天元也食乃食神合是天干合论命不论元守官食合论人之享用不识变通造化如甲人木为天元火为禄主辛为官丙为食神已为合是也】
　　以官魁爵禄马定人之前程
　　【如甲子生人用金为官罗为魁土为爵木为禄元水为马此四星守照逢生坐实主一世富贵也】
　　最喜者四角之有星所忌者三宫之无曜
　　【四角寅申巳亥三宫即申子辰之类四角有吉星则吉三宫无星则凶】
　　马临官禄出祖成家禄入妻宫因妻致富男命安居子午必强狠而专权女人命立巽干必淫冶而夸色坐贵不宜冲贵见合不宜见刑
　　【壬癸生人命坐亥贵在巳对冲则近贵不为力也又如贵人宜合不宜见刑合则致其喜刑则致其怒】
　　立身合论马元失官则徒然奔走
　　【凡坐命马上若得官禄主星同守之则马有拘束不致奔走不然必劳碌也】
　　聚财则观财库无守则必定败亡
　　【如金库在丑若官禄财星临于丑宫则有収拾又要看合拱无他煞尅破则吉若库主失经受制凶】
　　不须轻用闲奴此等须当我用
　　【若兄弟奴主有来破我财库则为他用我将何用】
　　煞不宜真真难磨防
　　【申子辰煞在已若安命其上乃真煞也若当令凶】
　　禄不宜破破则贫穷
　　【甲禄在寅申宫有煞星冲则为破禄主衣食艰辛】
　　孤而加寡妻子难为
　　【寅卯辰生丑为寡己为孤男忌孤女忌寡】
　　空以加亡功名难遂
　　【如甲子旬生人甲为阳见戌为空见亥为亡乙入见亥为空见戌为亡是也】
　　刑不宜战战则必刑三刑带战必然刑害合不宜冲冲则必破合还冲破作事无成论刑须要论煞刑害重而难当论官必论魁星官魁合而必贵
　　【甲生人以金为官以罗为魁逢生旺居官享福也】
　　旣参官星本宿当以太阳相参
　　【官星即官禄主星也奈何以太阳相参盖午宫天盘以日为主官星故以此参也】
　　虽论刑害星辰合以天煞互论
　　【人盘本无煞若加盘上天煞来临更逢凶神祸甚二句结上】
　　两煞夹垣须破相三刑临煞必伤残
　　【且如辰生人已有煞卯有刃主带疾破相三刑即寅刑已已刑申煞若在申主夭折】
　　身命最喜入宫坐闲坐奴将何用日月不宜夹煞夹禄夹贵以为荣
　　子午为圣人端坐之宫诸煞莫入
　　【二宫乃端门帝座凶神俱不敢犯限到此虽危无妨】
　　辰戌为小人恶弱之地天乙莫临
　　【天乙乃贵人也辰戌本恶弱之宫贵人岂居之哉】
　　煞立必暗金可畏若临命宫夭折无疑
　　【此论四暗金煞戌宫娄金度秋生未宫鬼金度夏生丑宫牛金度冬生辰宫亢金春生若人立命遇此四煞更魂星同遇定主贫夭魂星即飞亷也余谓暗金恐是的煞】
　　限遇惟明火无情若居煞位恶凶难免
　　【火居八极宫行限遇之煞星有令主九死一生之断】
　　日月若居华盖僧道流行
　　【辰戌丑未为华盖日月居之主孤尅不然僧道之流】
　　禄马如防空亡巫医术士
　　【如人命坐官禄及禄马之宫落空亡九流术士也】
　　桃花带合男女皆为无礼之淫
　　【如申子辰生见鸡寅午戌生人见兎亥卯未见防己酉丑见马为桃花也若辰宫命人见酉为合为祼刑露体男女皆为无礼之淫也】
　　隔角逢孤纵有嗣续皆过房之子
　　【隔角如未申亥子丑寅巳午是也若人命逢之更孤神同照身定主过房螟蛉之子也】
　　坐禄向马乃利名显达之人
　　【甲寅生人命坐寅马居申乃坐禄向马水木得令显达之人也】
　　对禄坐贵亦文章腾踏之士
　　【如壬癸生人命坐巳禄在亥贵人又有巳为对禄坐贵定文章之士终贵然不如坐禄向马为妙】
　　更不宜坐贵向勲有官无禄
　　【命在贵人对官勲者为人取禄稍远有马无禄矣】
　　若能防禄马交命禄厚官髙
　　【禄马二星夹身夹命不富即贵故曰禄马夹命身富】
　　命临六厄三周必见灾危
　　【六厄马前六害也小儿立命于此三周之中灾凶】
　　煞値三元晚年方可进用
　　【三元阳男阴女冲前一辰如子冲午未是也阴男阳女冲后一位是限行只此尤妙】
　　木罗防舍喜入寅宫
　　【如六甲生人寅宫命木罗临防寅谓文科守命宫】
　　水计相刑怕居辰地
　　【二星相刑主恶死更加刑地不延年己申命尤忌】
　　刼头乃非活路刃末最是凶关
　　【刼煞初逢至凶阳刃临脱至狠故曰刼头刃尾凶】
　　煞星作党有不巳之战争
　　【如坐命宫罗计孛同位或三合见之战争无巳也】
　　二毌争权乃制过于姑息
　　【如火如罗刚对刚也木见炁孤尅孤上见计迟钝对迟钝水见孛柔弱对柔弱土命火罗单行妙也余仿此】
　　孤日临于命限勤苦劳心
　　【孤日守命限劳苦盖孤阳不生孤阴不长成也】
　　一月单临官禄精灵可爱
　　【月要单行为妙谓之孤月独明若当射三方无刑尅方好如照官禄二宫主夜生精彩最显】
　　妇人当以身宫为重男人当以八煞为权
　　【女人身宫淸吉则尊贵若凶星居之则卑贱矣男人若八煞宫吉星居之主有威权凶星居之则有凶祸】
　　靣目伤残刑囚不宜伤相貌心神漂泊水孛最忌入迁移
　　【迁移本流迁之地水孛又是漂泊之星在宫心神泛滥不宁】
　　对照逢罗婚姻反掌五宫逢孛男女虚花
　　【月孛当头须损子罗防在命必伤妻见木方有子】
　　我尅者为妻对宫之祸福
　　【如立命卯宫属火对冲酉宫金为妻便看金星居于何所而以强弱虚实定其祸福】
　　命毕而闲健三位有鬬争
　　【如立命亥以酉为闲极金健木弱必争鬬也】
　　二主临财资财丰厚两强战尅田宅动摇
　　【身命自临财帛无尅财必丰盈两强星战尅田宅不吉】
　　福星喜临垣禄星宜镇位
