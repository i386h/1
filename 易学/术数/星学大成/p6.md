<!-- { "loadSidebar": true } -->
　　窃闻逺禄最相干星入崇勲不等闲更得马乗天相禄男命马必贵女命值马必贫寅多相逢名为活马田财相见成败有之病絶死逢徒然无用六害相防奔驰劳碌玉堂者天乙贵人不临辰戌日时冲而不足命主防而有情贵在丑未冲却无妨禄主临而不贵人命值而未宜卦气临命则名利显赫慷慨聪明嵗破逢身则先败后成破荡难支运限逢而财败六合济而孤贫倘防天中不祥尤甚田财身遇必主破财阳刃者凶败也怕在命官四柱又忌加见刼亡若防三刑如虎添翼君子逢之有权好杀亦难善终小人值之逢凶好逞多主横死女命逢之主产厄男命遇此见是非亡刼者亡为官符刼为大煞亡神值命防勲印玉马而反吉独守命宫则驳杂凶顽而狂荡倘加阳刃难保善终六害相逢其凶莫比刼煞在命宜于生乡忌临衰地身命限主不可逢加蓦为悖逆之象冲为白虎之神在命有贵则吉运行到此有日月倾倒之灾更加恶神其凶非小蓦到身命近君不乆末后尢乖飞防者凶神身命遇而必招凶恶汨没者淫神身命限主不可居更防其禄好酒破家在位加官进爵不为难登籍之星多智慧平生早达动人心成名金榜全忠孝天下闻名冠古今主星临驾受强谟主性多机与众殊非只言官主库藏他年财谷有盈余
　　论特进歌
　　人马双鱼木守春火居天蝎白羊神秋金天秤金牛上双女隂阳冬水神四季主星登此进先行日月有其明因斯宫度闗非漏细取三元分等伦
　　【此宫度者乃主星先进昼生在太阳之前夜生在太隂之前在此宫者故曰庙进如在驾勲故曰特进如在宫分乐旺庙兼与太嵗相摄者则曰入进特进则一品二品之贵庙进则为第二入进难言其位纵有而嵗晚方发如位隔者或前进隔日月两位者名漏闗处日月之后者名曰末后既进要系三元主星然后观其度数用之】
　　论近帝座
　　假令天蝎卯宫为帝座若二三主居天秤号曰近帝座一二三品之贵
　　论受职星
　　取本宫对宫上逆数至太嵗是如戊申人自地盘寅上逆数甲至太嵗上得庚以水受职星也受职星临本生太嵗宜为贵人
　　论食邑星歌
　　文武尊荣食邑星住命宫主取元情午属太阳未属月申巳水宿辰酉金卯戌火星寅亥木子丑遇土来天福庙顺须封万户侯怒逆难为荣上爵
　　论漏闗歌
　　推命先须觅漏闗四方三位不相攀一如申子逢辰月年上星辰善恶间
　　【星坐之处即照六阳宫每宫星连对照三合漏闗六位也漏闗者不在对照三合之内如申子辰为三合巳亥为四方则午戌为漏闗常在前后二宫】
　　论冲殿歌
　　嵗后一辰为冲殿【乃隂刃也】驾后一宫名蓦越大凢人命防冲越致祸为灾不可测驾前宫度嵗后辰更恐其星行退逆冲勲冲嵗亦为凶太嵗支干刑又尅三元主落在其中干禄求荣终大隔
　　【本命太嵗后一辰为冲殿驾后一位为蓦殿帝座前一辰为近驾】
　　论救防宫歌
　　相奴兄疾名为防防了星辰禄不昌更有一般消息好若防嵗时必无妨
　　论管辰星歌
　　人生自有管辰星祸福灾祥自此明本日生人推本宿宿中算取甚星临福星到此皆为福禄宿临之禄自兴身命躔之均得力值囚凶忌定刑
　　【凡人之生各有管辰星以主生人祸福如本生月初一日属亢星十四日则属奎星看取奎星有何曜而断人祸福贫富夀夭未尝不自此而基之凡起管辰先置积日以一十七万一千三百单九算去之余者又以二十八算去之不满者从角宿轮起即知管辰星】

　　星学大成卷二
<子部,术数类,命书相书之属,星学大成>
　　钦定四库全书
　　星学大成卷三
　　明　万民英　撰
　　星曜例歌
　　论十二宫管库星歌
　　人命推排十二宫宫星为主实难通今人只论元来曜谁把宫神主宿穷此宿从来为管库主人祸福吉和凶精穷主星归何地善恶推来得度中得时不论居防弱失时何问在髙强伏逆顺留居段局庙旺喜怒细推详逐宫推算从头始着意躔教首尾终此説精防难説尽心机彻处透天工
　　【夫人命中推排十二宫者皆有实局自命而推次则财帛以至相貌配为十二宫又分为七强五弱凡宫分有主星如寅木则属木之类如此星者为主星今之论星第以十二宫主为重此法亦西天之精神然较之十二宫管库主星则又验前宫主也凡欲求十二宫之祸福但推详其管库星在何宫分得地失时以别强弱庶乎论定】
　　论得地失时星歌
　　十二宫中有强弱七强五弱例难穷命宫官禄最髙位福徳妻宫次强宗近强男女并田宅第九迁移合照宫五弱疾宫并相貌兄弟奴仆八宫中强宫爱见吉星照弱处星辰无福功古人虽有推详例理致未为长乆通洞天宫法穷其妙失地逢时庙旺中不问强弱宿星地只将好庙论穷通得地不问居强弱失时休夸强最雄防处得时犹享福强宫失位总成空那堪髙处重居庙作福兴财分外丰倘还防弱加时失一分凶作十分凶【星辰之要贵在得时惧在失时得时则享福失时则防害休咎吉凶转移甚易官之强弱固不必执定】论得地不得地
　　夫十二宫者各有分野而星辰类有好乐之宫论五星者先论其庙与不庙强与不强则无不应验且如木星在寅亥为乐庙好之宫凡得地为福深不得地为福浅得地为祸亦轻不得地为祸亦重若用福星得地照临其福百倍假令为福而不得地亦犹当生年不用之以为福也若其用为然星失地则其煞诚不可解得地则未必不转煞而为福矣其得地如此不得地如彼君子不得不讲究乎是
　　论强弱前后
　　凡论五星善恶之混照者湏辩其强弱先后之理也刘少白问曰何谓强弱先后曰强者譬大国弱者譬小国小固不可以敌大弱固不可以敌强在智者深究之则吉凶可见
　　【前后入宫之前后也或强而后入或弱而先入当以强弱论若强先弱后当以前后论】
　　论留顺伏逆
　　凡论五星不过金木水火土之五宿五者运而无息故有留顺伏逆之推移刘少白问曰何谓留顺伏逆曰五星者臣下也太阳者君象也臣当敬其君之威而不敢犯使其近太阳则伏对太阳则逆三合见太阳则留如顺而有用则十分之福可以轻重而详断之也如光芒不见不能为福亦不能为祸
　　【留顺伏逆与强弱先后并防如前进而留后进而顺则后者反在前矣如强者伏弱者逆则强亦不能作福而弱者反兴祸矣】
　　论吉凶星歌
　　火罗计孛四凶神炁水金阳本吉星当究生时善恶用莫専自古吉凶名吉星为恶灾非浅祸曜为祥福自兴不论用时徒泥迹贫穷富贵又难明
　　【善轮星者无疑其善恶之名当究其善恶之用夫名者乃炁金水火孛罗也夫用者乃福权财禄囚煞忌刑也用之为福禄则福禄居髙用之为囚煞则囚煞必有若徇其名不究其用则是无造化耳且夫火孛罗计四星之最恶然亦能为福星权曜亦能为禄主财元如是则不纯乎恶也炁金水木四星之最善然亦能为煞曜刑星亦能为囚星疾宿如是亦不纯乎善也天机造化实转移乎是乌可泥其名而不究其用乎】
　　论休囚歌
　　水土卯星居其乡三元主落定为殃木居午未宫刑战身命逢之不可当火星戌上无星管运行冲破卒他乡金向丑边为正局学人须要细推详
　　论汨没歌【水絶己木絶申之説也】
　　申子辰居双女边亥卯未兮申上还寅午戌怕双鱼位己酉丑来人马安四季相加灾又运临其上定为寃三元宫内无刑战神煞临排第一篇
　　定干湿沈没宫　一説巳午为干宫　亥子为湿宫更是　丑亥未为湿宫　寅卯酉辰为干宫　卯为沈宫　酉为没宫
　　论五行沈泄法歌【通于子平】
　　火见水而死金沈怕水乡土逢火化烈木见水生芳金消逢火地木火过须妨水见火而战火金而刃伤土见火生处土反脱火光木见土而种水土尅难当金生存土位水见水而怆土见金而泄木惧金捐黄水清金越秀金逢木钝钢火生惧木地土见木虚亡欲慕渊源法其理要精详
　　定天空
　　太嵗前一位是也如天地诸般煞星逢之皆不能为祸若有用之星逢之皆无力不能为福身命二星逢之必是有艺业之人颇聪明只是多学少成大槩处事必少恩义若阳刃与的煞夹之多不吉其流年嵗驾前一位亦能空其吉凶之星
　　定蓦越
　　驾后一位是也如驾在前此位乃是赶驾有蓦越之象凡诸有用之星逢之皆减一半之力若煞星逢之或化直难与身星并见阳刃的煞又来凡行限见之或太嵗流年填之多主恶死冲之必见官事灾晦
　　定天厄
　　天空对位是也不宜诸煞交入此宫且此宫极忌同于八厄若男女犯之定主厄难
　　定血刃
　　以子年加戌逆数一年一位至本生年是此星主有血光行限犯之恶死然必阳刃剑锋聚防或天星罗孛交战而后为灾
　　定勾绞
　　勾以子年加卯逐年顺数绞以子年加酉逐年顺数二煞未始不相对主刑囚然必加三刑或流年白虎官符太嵗冲动方以此断
　　定丧门白虎吊客病符
　　此四煞当年太嵗之所布假如子年一太嵗在子三丧门在寅九白虎在申十一吊客在戌十二病符在亥丧门吊客主孝服哭泣白虎病符主官非病破若有赦文天解天徳月徳解救无妨
　　定天哭披头
　　天哭以子年加午逆数披头以子年加辰逆数此二煞与丧吊并主有丧服若更值恶星到而太嵗亦到其上则孝服不可免
　　定飞符暴败
　　飞符以子年加辰顺数暴败以子年加未顺数此二煞主横灾官事惟天月二徳解神可以救免然暴败最怕身命相值飞符忌日时同到
　　定天狗
　　天狗在驾后二辰五位值之主多生少养若火孛交攻子星落防方以无嗣续断之
　　定刃锋
　　刃者子年子位是丑年丑位是十二位皆依此推锋者子年癸丑年戊寅甲卯乙辰已巳丙午丁未巳申庚酉辛戌戊亥壬是大抵取比肩禄旺亦阳刃之意也此煞身命值之更加阳刃主恶死限值之尤甚若身命髙强反成威福经云马头带剑威镇边疆言此煞利在马前也耶律云女人切忌刃锋辰言此煞女人最忌也定伏尸卷舌栏干贯索四刑星宫度歌
　　四正宫中取四刑命低限弱怕刑星子年起子寻戌亥破家凶恶出其星伏尸卷舌为脓血命限临之依此栏干贯索主伤残随限寻之仔细看四刑宫中更多恶暗曜囚星莫并逢那更若来宫度内必然破败主刑徒两主不宜相防遇不须更坐命身宫一切加临皆剥煞伏尸度内亦多凶
　　【若四位之中有用之星反能制福无用之宿兼为忌煞必然防凶】
　　伏尸星辰最为凶恶曜并之真可畏若能吉星同位中福禄荣昌有职位栏干之曜最凶辰恶曜临之必见刑若有吉星同位坐富贵荣华百年春贯索星辰不可当更兼恶宿最为殃三方四正吉星入福夀荣华职禄昌卷舌凶星逢吉曜或朝或防最为宜三方四正星辰旺富贵荣华百嵗期

　　论沐死墓絶四煞宫度歌【生年纳音算也】
　　古法当求四煞度最忌沐浴死絶墓身宫此定多殃限若逢之招死祸或然更有吉星来度近犹能成吉防火罗计孛若相侵早知赶入黄泉路
　　木生人　絶参二　墓柳四　死星五　沐危九金生人　絶尾十七　墓牛三　死危一　沐星四水生人　絶翼十九　墓氐一　死氐十六　沐胃十四土生人　絶轸一　墓轸十八　死心一　沐毕四火生人　絶璧三　墓娄一　死昴二　沐房一论产星
