<!-- { "loadSidebar": true } -->
　　水星居亥子上是也水星随日至酉酉上安命亦是也【西宫咸池则有觜星东南则有大星曰狼下有四星曰狐此地有大星曰南极老人老人若见治安太平兵革不起夫水星本无定性遇吉则为吉遇凶则为凶故常辅日而行至五月时出于狼狐而遇老人星则为吉凢人命遇此者无不长夀享福所谓神水者以水星逐吉星也所谓华池者以老人所居西宫咸池酉上是为神水华池也】
　　风生浪击
　　凢人生时遇初八二十三日午时生者皆狡猾凶恶【盖初八二十三日午时乃月初生而渐生于海风生浪击之谓也然又当算月日乃太阴所在而知其善恶如太隂遇吉星则为人威权有胆气如太隂遇恶星则为人凶恶徒配之命若无星同照者则主困弱乃风生浪击而不寜也】
　　禄马同乡
　　禄元星与马元星照命者是也
　　【命书云马元为贵禄为禄人元干配的无疑夀元惟向纳音取要照强宫与限随凢人命最爱禄马二元同在强宫以照命未有不为显仕者若不照命但得禄马二元助限亦能发福】
　　虎踞龙盘
　　木星乃东方之苍龙金星乃西方之白虎金在命木正照夜生人得之乃龙盘虎踞金木同居于命又为龙虎交驰更在辰寅二宫坐命者尤妙
　　【命宫居于子午木星在邜金星在酉木正得之正合此格盖木为青龙在东方金为白虎在西方又在前四宫与后四宫拱照岂但二宫坐命】
　　离坎交防
　　水星禀北方坎宫之气火星禀南方离宫之气夜生人火星在命水星正照乃合此格
　　【此最主为人气槩精神能剸裁繁剧禄位优厚若水火二星同守命宫则是为煎星矣返主灾祸】阴阳交辅
　　日为阳君月为阴后若与吉星夹照命宫者此格也若恶曜与日月同宫则非惟不能为福而且生祸
　　三光环微
　　日在相貎宫月在迁移夹拱巳午二位名三光环微或巳午全无星亦妙
　　【三光全寒暑平注云三光乃日月五星也太防垣居巳午若日月身命在午而五星环拱之极妙为三光环太微格当有卿相之位】
　　云汉腾辉
　　丑未二宫云汉经纬于其中若丑未中得日月紫炁木金水之吉星交照主为人文彩秀丽学海渊深也【诗云倬彼云汉为章于天云汉即天河是也】
　　众怒难犯
　　身命宫凶星相防怒得一吉星解救则不为凶夫五星最爱顺叚如行顺段虽凶星亦不甚害如入逆段虽吉星亦无力也
　　【茍命中五星有三四入逆段是谓众怒难犯前后凶徒死于非命者皆此类也】
　　恃势相陵
　　善星入宫犯众凶星故众凶星恃势以陵于善星若同宫同度则又为相合在十三度外则未免相陵
　　【凢五星欲其顺轨不欲其相陵甘石已占之矣顺轨则彼此恊和相陵则彼此不静又观善恶二星同宫孰为冇用孰为无用也如命宫带木星与火星同舍若行木限则不胜其凶行火限则不胜其福故命书云木限当生遇火尅更被孛临全减福则是木限当生见火为凶也又云火若为限防于木此限交之须发禄则是火限见木则为吉也故木限见火为凶恃势相陵者也】
　　鳌头独歩
　　三春生人在寅夘二宫安命而寅夘上见木星也【此得时得位得用鳌头自当独歩也】
　　江湖沛泽
　　亥为江子为湖水星在亥子二宫而在亥子二宫安命也四月生人为妙
　　【盖江湖当四月之时有滔滔涨溢之势主为人抱负聪敏志高量宏骤居华选若遇恶星同守又恐不然以水星性无定度也】
　　子行父政
　　太阳乃火之精太隂乃水之精故日为父火为子月为母水为子也
　　【且太阳之庙在午太阳居之当然也今则太阳却居子火星却在午又于午上安命是父之政子乃行也太阴之庙在未太隂居之当然也今则太隂却居丑水星却在未又于未上安命亦子行父政之説也此格主人艰难于始逸乐于终以其干蛊之早也】
　　金神得位
　　庚辛生人金星入命是也
　　【若更同在庙乐喜宫主福夀双全】
　　河洛呈祥
　　紫炁木星在午上同照命宫盖午属豫州河洛之地也【天官书云歳星一曰摄提曰重华曰应星曰纯星营室为清庙乃歳星之庙也歳星出东行十二度百日反逆行八度百日后复东行三度十六分外之七荧惑出东行十六舎而止逆行二舎六旬自所止之舍十月而入于西方心为明堂荧惑之庙也太白其出行十八舍二百四十日而入东方复行十一舍百三十日而入西方又行三舍十六日而出亢位亢为防庙太白之庙也辰星其出东方四舍四十八日其数二十日而反入东方其出西方四舍四十八日其数二十日而反入西方星为员官星辰庙也镇星出百二十日而西行西行者二十日反东行现三百三十日而入三十日后出东方斗为太室镇星之庙也夫以室为木星庙斗为土星庙亢为金星庙心为火星庙星为木星庙亥分属卫午分属周夘辰分属宋郑斗分属吴皆中国河洛分野若人生而在此数宫安命又得此数星归宫是为河洛呈祥若正文谓紫炁木星在午而安命在午者亦为此格皆主才学过人五福全备也】
　　三台扶斗
　　斗在丑分命若在丑而得三台星同宫乃此格也若丑之前后三宫皆有两星亦是又有所谓三台扶日三台扶月皆仿此而取
　　【所谓三台者皆为三公之象人命得之位至三公】
　　雷乃发声
　　二月惊蛰之后生人在辰邜上安命而遇水星乃为此格
　　【自雷未发声则未免汨没发声之后容易施为非惟荣贵且主声名昭著】
　　紫微四辅
　　旋转天轮辰巳午未上有四吉星巳午之间坐命是也【辅星乃辅弼之象得之者当居宰辅】
　　精神具足
　　天一生水为人之精地二生火为人之神水火顺受人命得之为精神具足
　　【精为养命之源神为养形之源精以养命而运内神以养形而运外内隂外阳故水为隂之精火为阳之神隂之不可无阳阳之不可无隂水与命同生于昼火与命同生于夜相望而各不失度者岂不获其厚福欤又名坎离交防格】
　　月华金阙
　　金星在亥与太隂同宫金星在辰与太隂同宫皆谓之月华金阙
　　【若金星在亥辰与太阳同宫者谓之日华金阙二格皆主富贵】
　　日中见斗
　　太阳与罗防防合于未而太隂又在未此为日中见斗【太阳与太隂同宫此为月朔可知又与罗防相防此为日蚀可知况日在未则日已过昃设使安命在此而遇日蚀乃六月朔日生人昼既昧则北斗见于东方人命坐北安得有吉茍得五星或木星火星同在未宫以御侮则犹庶几不然则竒祸之临身者大可畏也】
　　明入地中
　　太阳至申酉而没而受罗防所蚀然申酉安命是也【太阳君星至申酉西没既失君位矣命坐此已为无力况被罗防所蚀其能自保乎命值此非惟破阻无成又恐招暗昧之事因此防身诚可忧也】
　　明出地晋
　　命宫在申而太阳在寅命宫在酉而太阳在邜命宫在戌而太阳在辰皆为明出地晋
　　【此格须是日生人为妙更得金水辅太阳而行或金水居前导引皆为贵命】
　　木上水井
　　水先入宫木后入宫或木星先入水星后入皆为井象更得在东井【未上】又在未上安命必主道心员融有常徳以食天禄也
　　【井居其所而不迁地之徳也而木居水上有养而不穷之义或人命得木同居于未而水星对照于亥此亦得木上水井格盖亥居下而有井之象也然在天之井则异于是以井而居河汉之中其为度则三十视其他度数最长半次实沈半次鹑首在实沈者水为乐宫在鹑首者水为入庙此亦养而不穷之义或者谓实沈鹑首既以隔界岂得为养而不穷不知夫古人以为紫炁者木之余气其庙实沈月孛者水之余气其庙鹑首则是实沈鹑首二宫乃木上水井养而不穷之义诚尔也若人命宫同得炁水在于实沈孛水在于鹑首者皆得此格须是无凶星则贵有凶星则僧道出家流也】
　　众星环月
　　夜生坤方五星环太隂更在太阴宫住命者合此格【太阴之行有九道其行最疾众星本不能环也且北辰不移众星可得而拱之月既行速则惟星是从所以因之而有风雨歳在庚午二月初五夕月入南斗中其年自八月旱而无雨以黄道推之至十七日月从黄道入毕防下知其日有雨至此日其雨霶此乃月之从星也及十一月初五日月在南斗三十余度至二十一日亦从毕星之度经过却又无雨此盖月别从九道行也今此谓众星环月乃随其星之吉凶而卜善恶如月与木星同度则吉与土孛同度则凶与金星司度则主滛乱与水星同度则主文华与火星同度则多疾患与罗计同度则主夭折当随其所在宫分星防而详之若左右前后皆是吉星虽太隂未至于从星亦主获非常之福】
　　辅弼双星
　　北斗七星斗杓谓之外庭阳精之所布也斗魁谓之防府阳精之所复也杓以治外故鹑尾属南方魁以治内故娵訾属中州是以鹑火大火夀星豕韦为中州之分野
　　【如亥午辰夘生命得土星在子丑辰午亥夘又无凶星侵入皆得北斗辅弼双星之临照为人必福禄丰厚】
　　金居干位
　　亥上乃西北干位干宫为金而金星亦居亥土乃为此格
　　【未年与申主人得金居干位最佳盖未属井鬼其分野则在秦申属觜参其分野则在晋得金之正气又与未日同居于亥乃金居干位若无火计罗孛人皆为贵命】
　　水注东南
　　巽居已位东南之地也四方之水则皆防之于箕虽北有溟浡南有大海西有流沙而水之倾注则归于东海以势不满于东南也水星在巳而木星与命宫在寅乃合此格盖水既顺则有滔滔无穷之福其发达也必矣【酉生人与寅生人得水星在巳木星与命在寅是也盖寅坐属尾巳分在燕西属毕毕分在赵是得正气而流入于巽是水有所归况与未命同在寅或本命与寅生同在酉得水日在四正之宫则又为水归地户格】
　　除旧换新
　　月孛乃天上之彗星有除旧换新之象所照之地则有变易更改其星如箒扫所以扫除尘秽更新改旧在亥正月生或在丑十一月生是也盖十一月一阳方生更改之始在丑次正月为一歳之始日在亥次故也或孛星在未上而七月生盖七月秋气始生先庚之象有更革之义
　　【又如十一月初一生而日月在斗之初度木星顺室亦为革故取新盖日月初躔于斗初而木初躔于室初斗初在人马宫室初在双鱼宫寅与亥合至为贵格又除旧取新之意】
　　火水未济
　　火先入宫水后入宫同居一宫以照命者是也
　　【葢火自上炎水自下注相违而不相向安得能和而能济故易曰未济男之穷也带此者主贫贱】水火既济
　　水先入宫火后入宫同居一位以照命者是也
　　【盖水性润下火性炎上上下相得而不相违切嫌一二凶星侵入则返主生祸更若水星为宫主为命主为禄主则福最厚冨贵双全之命也】
　　附指南正贵格
　　天地徳合
　　干为天之清气支为地之厚载干合者得贤人之心本乎天者亲上支合者得众人之心本乎地者亲下支干俱合是为天地徳合假如甲子见己丑戊戌见癸夘之类是也时合为上日合次之不然年与月相合日与时相合尤为福
　　君臣庆防
　　干为君之象支为臣之象干支俱合在一旬之内见之是为君臣庆防谓人臣近君天威不违顔咫尺假如甲戌见己夘戊辰见癸酉之类并在一旬之内是也时合为上日合次之所谓好日不如好时不然年与月合日与时合尤以为最
