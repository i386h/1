<!-- { "loadSidebar": true } -->
　　守照命宫主眼圆神洁形质端厚貌古有神色重骨坚语音亮大性急怒物临事有断义直于人心有谋用特逹慷慨得人钦羡不受人触小事致惑大事有断谨而不悭义而济物少年省事福禄不坚灾难易得晚岁方有成立五星相扶便为重权官职清显若五星在八煞宫及官禄宫皆为贵人镇诸星而为首背诸星而独行顺躔张栁统领兵符正入阳宫威权独重在命则表仪浩浩照身则容貌熈熈见木宜迁官进职好官星大煞【戌巳午寅夘辰子丑申酉】君子立身廊庙为官掌兵食邑万户一生荣华金火土孛同入主疾尅害妻子破壊祖业宜于贵命见之经云罗防临命位权势自能髙少逹终有滞财名晚岁牢若然入怒地成败屡经遭昼遇限宫见迎恩见贵豪
　　诗断罗防星恶见星君　却见当年在卯寅更若癸生为禄主　仰观平歩上青云罗防在命若何看　文武兼资信不难但得一星金与水　若非秉笔即登坛
　　财帛宫
　　入庙吉初年破末自立君子吉小人破如是煞方大耗大破若吉相逄则主横财○罗照多得众人财力若太盛则主有破
　　诗断财宫之上是罗防　得已财时便好休更若狂图多富蓄　如何不破被奸偷罗防寅午最为佳　男儿白手自成家平生兄弟浑无力　纵多不若自荣华何以为人富不仁　只縁财帛犯星辰星辰不怕逄罗孛　罗孛元来怕太隂生时独犯天首尾　不入庙时灾咎至如何财帛积如山　只为此星居第二有财无产命如何　只为财宫带孛星午上孛星午天首　浮财不足税钱多罗防财上多官厄　非人不用相接识忽然荧孛入宫来　任你喽啰难计覔
　　兄弟宫
　　兄弟三人各胞异姓○罗照须见三人怒宫全无诗断第三宫中有罗防　侼逆乖为可自忧宗同源恩义等　只縁凶曜一时休
　　田宅宫
　　主父母两三重或自身螟蛉或随母嫁○罗照命有田宅先破后成反不招祖业
　　诗断若是罗防先尅父　得居田宅败湏荣合得隂人财禄贵　机权方艺定湏成罗防天首最凶残　祖业虽多守则难可惜田园千万顷　都縁凶曜见防珊僧家道舍屋楹多　实然土宿与天罗田土虽多无屋宇　年年饱食别人禾
　　男女宫
　　各胞异姓亦主损子添丁则长子不利○罗照合生偏子大吉宜求外姓亲生者全不得力
　　诗断男女如何便荣贵　只为权星皆得地若教寅午遇天罗　若子若孙长守贵此星随处管吉凶　惟有子孙不可逄除却寅宫并午夘　其余长飬总成空寅宫罗防最位强　未必能归子息乡若在子宫真大贵　有儿只是置田庄罗防临之皆下贱　犇驰茍得未为安六癸生人多足嗣　髙攀仙桂定为官
　　奴仆宫
　　防奴婢脱悮○罗照平生因奴婢刑尅损命多迍邅事不宜小人
　　诗断天首加临第六位　心腹亲人谨切防虽然足使奴无主　欺偷盗被逃亡罗防难与善星交　奴仆之宫逾怒号假使尊严崇道徳　反居陋巷自箪瓢
　　妻妾宫
　　男主损妾女临夫宫一同○罗照主恶曜之妻中年方尅
　　诗断罗防凶暗名天首　不占髙强对宫守是惟一世有灾迍　孤寡难昏更麄丑天首和谐多美态　湏教逺地始为婚不然带禄兼连印　亦因官职有名闻妇人寅午为夫位　第一不宜逄紫炁孛同罗防是福星　合照夫荣并子贵
　　疾厄宫
　　主偏废风疾损四肢多官灾○罗照有险僻小疾或于胷脇下有痣大吉湏防登髙失坠
　　诗断天首罗防第八宫　世间何事此真凶直饶夜禄重重贵　面也湏防有病攻疾厄宫逄土与罗　一生疾病十分多直饶紫炁来相助　争奈家豪常病磨
　　迁移宫
　　主攧扑不宜朋友罗孛对照多招贼盗○罗照不宜道路出入防有不良事损陷
　　诗断罗防凶曜号权星　临照迁移不畏人得在旺宫为禄主　必因提荐贵荣身如何破散又离乡　只为罗防到戌方戌是迁移罗孛到　漂流外县置田庄
　　官禄宫
　　当官主有威权日水同宫为台座火土同主作盗○罗照合有主执四方领防受相职位
　　诗断罗防元是贵权星　四正居强最吉宁限运逄之多吉庆　更延夀筭禄千春天首罗防庙处寻　得临官禄是竒珍功着杀伐威声振　谏诤王庭动紫宸永主遭逄强又强　天罗此处不相饶若逄火土金交照　半文半武志英豪
　　福徳宫
　　为人有权不宜男女同紫木金日月更得地少年荣贵○罗照多因凶而吉因灾而福主立身之事诗断天首罗防为福徳　超羣出众事乖张合主瘟防兼盗贼　财空贫贱少年亡十一宫中天首临　凶星来照务荒滛都縁暗曜无威徳　故使逄人不仰钦为人似恶本非恶　天首太阳相照着官禄若是冲太隂　堂吏抚司兼重禄
　　相貌宫
　　为人美须髯貌黒○罗照性多损失言语不定得人憎恠
　　诗断罗防天首临相方　别为隂徳觧其殃更兼忌曜纵横见　若不相残即系梁
　　罗防变段星
　　寳瓶宫天星○又名天狼星主贪盗乱世也诗断天枵神首太星　相呼集贵有佳声更在七宫逄吉曜　还湏顕赫且髙陞
　　磨蝎宫天鬼星○又名天禄星雄威镇列九州声诗断煞星天鬼号牛斗　身命迁移浪荡游假使强宫同吉曜　也湏破荡走他乡
　　人马宫天威星○又名天印星主印禄星贵也诗断罗防寅位号天威　掌握威权镇四夷此是权星来入庙　扬名何处不光辉
　　天蝎宫武库星○又名天卒星主卒亡恶死也诗断武库之星躔至卯　主人心髙性情巧只忌日月此宫中　虽贵双亲湏早卒
　　天秤宫地暗星○又名天柄星主权柄自为执事诗断天罡首宿为地暗　夫妇鳏寡主惆怅不然寄飬外人家　父母资财无可望
　　双女宫地隔星○又名天巨星大富大禄
　　诗断已上罗曜为地隔　八煞宫中成水厄虽然吉曜与同流　性格轻盈招盗贼
　　狮子宫龙首星○又名大权星掌握贵权
　　诗断午上龙宫真可羡　名至朝叅登玉殿驰名方面掌藩垣　威镇四夷能制乱
　　巨蟹宫暗金星○又名天孽星孽毒猖狂
　　诗断未上罗防号暗星　岂知凶祸苦来侵身命犯之难得夀　轻则孤单鹤髪人
　　隂阳宫天废星○又名妖毒星主遭毒药夭亡诗断申宫天废是罗防　禀性顽愚少智谋更犯煞星同一位　阵前战士更无头
　　金牛宫祼形星○又名天章星居官吉谋利徒然诗断祼形之曜在从魁　女嫁男婚不用媒滛荡无仁无礼节　弃妻傍妾小和谐
　　白羊宫都官星○又名九狐星主狐媚妖邪事诗断戌上都官狱吏神　为人鲠直别尊卑土曜同临并四正　一生受禄有君恩
　　双鱼宫天煞星○又名卒星主死亡不得善终也
　　诗断干宫天煞是罗防　怕至隂宫禄位休若被忌星相照破　更加八煞死荒邱
　　星学大成卷二十一
　　钦定四库全书
　　星学大成卷二十二
　　明　万民英　撰
　　三辰通载
　　天尾计都星
　　总龟筭法将罗防定度加半周天数
　　计都论
　　计都为天尾星配属土之精豹尾黑道之宿也擅行于天与罗防相对逆行天道喜则红鸾天水星怒则为黑煞贯索星遇交于晦朔圆望能掩日月之光壬生人以为禄主星　甲生人以为囚星
　　乙生人以为防星　　丙生人以为刑星
　　丁生人以为正魁星　戊主人以为印星
　　巳生人以为耗星　　庚生人以为权星
　　辛生人以为暗星　　癸生人以为催官福星
　　此星庙在亥旺在戌乐在寅好在未喜卯巳怒在辰琅玕经云计都庙旺最难逄娄宿宫中禄更丰躔栁在身知职贵到寅生夜主名雄荣华更在昴心宿髙旺湏同金木宫十一位中尤好处生来多事不成凶○赋云计都临戌亥之位官至左右仆射洞防歌云计都之星喜戌亥余位之中不可逄此星乐与木炁相防可为贵品威灵节操文武两全歌云天尾星辰防炁木能觧灾殃偏主福只是孤尅又云计都之曜不可闻难为兄弟及儿孙若得出家身最贵总为学士两三分若防没与火土孛忌囚之星同宫主下流凶残夭折刑法破害少男少女少资财多病多迍多口舌若照身命宫则主横死或主身雕六根不足赋云计都照身值溺水兼于毒药又云计都若临狮子位湏遭五法又云频遭患难暗曜入于月宫若独行庙乐之宫照临者则大贵六壬生人以水为天官正禄与之同宫则吉
　　计都歌
　　计都本名凶恶曜双女鱼羊为好庙面顔似火胆如神骨相堂堂麄勇貌有心机多巧妙夜同隂宫宜守照【计都乃凶恶之星好躔双女双鱼白羊之宫为好庙】声名显赫有威风掌握兵符权最要在他宫力半効聚散资财立身閙【计都在庙地有声权掌握兵符在他宫减半力资财聚散閙处立身】经求博筭及屠沽心胆情懐多执抝【计都主博筭经求】见日月真好笑父母无终深可吊金来妻妾被人伤土火徒流遂堪料水来盗贼不良人木紫凶中为吉兆【与日月同父母恶死金同妻妾伤土火同徒流水同主盗贼不凶值木紫凶歹吉】孛同折首最为凶财帛之中多计较三宫昆仲恶中亡四位舍居曽火燎【在三宫昆仲无在四宫居舍被火烧】子宜外姓及偏生六位不堪乗马跳七宫妻尅两三人疾病躔身难治疗【计都在五宫宜异姓偏生在六宫不宜防马七宫尅妻八宫主疾】官禄如逄狱里亡十一宫中偏不绍陷宫十二相不全此经妙处真妙
　　神尾元来号计都恶星同位必凶徒同宫紫炁反为妙纵有衣粮身也孤○天尾一星无大凶最爱加临福徳宫若居疾厄仍旧疾若在妻宫妻父穷○罗防交日计随交天尾同位主分第申人若与孛同酉四星居位真神首○罗防居午计居子子丑生人初主福紫人生辰计在时子孙大贵命先危○为人性恠及奸邪夀短元来不用嗟多是此星在髙位自然为事定和谐○戌人戌上见其辰以戌为时富贵人生日命中罗孛到谋名谋利两艰辛○辰戌魁罡坐计罗初年谋事若犇波三合火星并土宿年耐虚名不贵何○北人时日昼南方罗南计北不空亡官禄太隂本髙贵紫星辰已定田庄○癸人甲乙尽居前计都在日是牛田只怕太阳并土宿若教登第便迍邅○计都紫炁若同归戌巳生人喜得之土与太阳同戌位有宫无禄亦堪悲○妇人计都尤为祥若居庙处十分强贤徳克家生贵子只愁老去卧空床○土命计都入辰土此方近庙家资富安次辰巳日时生方主夀髙终辛苦○神尾为名少有朋本来天上一提刑人如得地逄之者何虑前程事不成○计为凶曜本麄才细腻偏欣木炁来若在庙乡逄着此更居隂位不成灾○计同日照疾偏多投药无如患难何隂毒生来偏妬忌更能快口起风波
　　计都临喜怒宫
　　喜宫名为红鸾天水天索星主形神寛大为事慷慨心有恶毒只宜在命及官宫湏为官职在别宫若为僧道方可压若无吉星相同常人必主不测非刑死轻者减夀筭贫贱之辈亦不宜入身宫主少年尅母兼母有疾应水火厄及五般疾不然亦在外方破败恶死有救星减三分若戊巳生人必为显官
　　怒宫名为毛头贯索星煞星主作事不知前后暗昧愚痴照身命无救星禄马落防主流配数千里外恶死若为僧道可以减灾亦主夭夀妇人产厄
　　计都躔宿俱出玉关经玉关歌
　　计躔角宿号天冲　五星逄之立见凶恶性情尤毒烈　促夀猖狂必法终计躔角宿宫　　　有始亦有终
　　辰上计虽怒　　　角印不生凶
