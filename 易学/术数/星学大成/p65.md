<!-- { "loadSidebar": true } -->
　　守照命宫眉目踈秀体貌堂堂噐量宏伟瞻视自尊大寛小急为人性重易好易恶好杀毒害奸雄气烈入庙反为权柄善星相扶少年及第无吉星辅助必为灾咎为人不足多病不快活假饶富贵亦主犇波食禄之人无由安闲贪酒好色夜照独宫身名亨逹如是昼生破失根涯在妻宫则妻损早在官禄则居官有威望人多畏服有生杀之权与首尾同宫尅害妻子与天乙对望处世多迍其星名天吏星主禄雄豪又名催官煞诸星皆吉而孛方入乃为催官若孛临要出宫者不系旺在秋冬为灾为福力大于诸星在身命则吉在诸位则凶
　　诗断孛照命宫人　　　初年灾破频
　　机术心自有　　　权谋亦及人
　　早岁防倾覆　　　中年立有成
　　夜生隂位照　　　财禄有声名
　　老隂月孛最凶神　岂有临人照命身若在强宫为禄主　总领邦国作权臣孛星守照在巨蟹　若在髙强亦得觧更遭罗计与土星　只主有钱能放债月孛昏沉性不常　读书多懒好游行不如别作荣身计　莫被儒冠误一身月孛须知是恶星　逄之祸患卒难行若要入庙宫中者　必定前程有大成
　　财帛宫
　　生来少积夜食平常假饶初年承祖之付托财帛兴旺如三春开花正发时狂风猛雨折防其根枝若土星照视则产业生旺频加无破败也○孛照财上暗昩无主执财物耗散
　　诗断孛照财宫真可畏　须防人頼暗为灾限逄恶曜君湏忌　吉宿同临主横财凶神月孛临财时　破荡伤残岂所宜假使堆金如山海　防合消铄似尘防
　　兄弟宫
　　皆不得力纵有昆季他东我西彼死我活相见之时如水投火却见他人反成亲戚所谓亲踈义重不亲却亲宜自卓立○孛照主尅兄弟恶横
　　诗断孛星无礼最乖张　那更凶残在陷方不见弟兄同燕鴈　只闻手足似狼孛星对照兄弟宫　各自荣家各自丰纵使牛田衣食足　兄若西时弟亦东手足为亲难得力　只为其宫逄月孛争取家资不孝人　兄弟心强相妬嫉
　　田宅宫
　　尅伤父母纵有祖业终须破散若居次旺则不以伤尅论更加土孛同行多主偏房庶出○孛照一生破散住宅不定有成有败祖业破尽宜与异性同活诗断田宅宫中土孛防　三方闲极可悲伤此身若不为僧道　必唤他人作父娘莫愁月孛是凶时　有人因此田园旺只縁庙坐午申间　午后申前及未上孛星加临在田宅　初年资财真不竭隂人最不喜其星　嫁出夫家无寸铁
　　男女宫
　　主男少女多又宜心性相压及迟见方好○经云男女宫中怕遇孛无男只是女生多若得吉星同照视晚招一对不坚牢如六丁生人化囚见之在此宫者全无子息假饶有三男二女如寃家骨肉一个抝东一个抝西如有吉星合照则犹较可与太隂对视则男主有贵女主封号长则性慵昏蔽少则伶俐惺惺别星则减力矣○孛照合难得子息多患疮疖之疾诗断子孙宫里孛星攻　状类根甘蒂苦同假使门庭当旺盛　也生不肖辱先宗月孛来游至第五　男女虽多多枉死直饶庶子与过房　于法推之多絶嗣
　　奴仆宫
　　多不得力亦有走失○孛照不可托小人作事有暗昩刑尅之厄
　　诗断奴仆惟推最弱宫　孛星临照愈为凶当生禄主或全防　衣食犇波守困穷月孛为星不可言　当生逄着病相纒若交奴仆同宫分　反主妻奴白日眠
　　妻妾宫
　　须两三妻妻命有此星相抵反有偕老之期赋云妻无子息都縁孛在髙强○经云月孛守妻宫奴婢结为宗无曜居六五为人主脱空○注云妻性恶则免孛照合得尊贵慈善之妻反招偏房之妾方应诗断孛星若在照妻位　不是伤夫妻亦防多幸随人为侧室　不然卑贱得从良妇人月孛入夫宫　反主夫家财帛丰更在未方为主将　母死父亡财帛隆望门尅妇妇家贫　只因月孛到孤神戌亥丑申三四位　夫妻和顺定无因
　　疾厄宫
　　自小多害病主疮疥小岁难飬○孛照有犬马所伤之厄脓血之灾不可针炙因此抱疾
　　诗断孛居第八照身宫　三合无星不可逄死在路头无板载　更防官死狱囚中月孛伏剑疾宫来　年少沉疴染重灾岁乆不闻欢喜事　年来常聴哭哀哀
　　迁移宫
　　不得逺出主有险阻之难○经云第九宫中值孛星终身流荡百无成○孛照主外乡隂害小人刑官之事
　　诗断孛宫第九死他乡　路上横尸不可当罗计更临狮子位　法塲之地见身亡孛计迁移又并罗　偏于土木损财多虽然已有堪居地　毁拆移居不奈何
　　官禄宫
　　有大人君子之权更居乐庙之宫则官职清髙小人带之则血光刑责○孛照多因暗昩之事起灾必有重官厄凡遇隂人不可交结
　　诗断月孛午地是隂宫　食禄虽迟也不空或若火星逄禄主　多因官职至三公月孛光芒号彗星　众星一见敛威明庙方若作天元主　贵拥貅百万兵入庙星辰最难得　若临官禄尢为吉鸾台凤阁更光华　只忌隂阳同月孛孛星主禄大雄豪　只要相参土火髙斗角栁中为受用　文经武纬列勲曹
　　福徳宫
　　多主反覆才有好事反成凶兆○孛照须有不分明人隂谋相损
　　诗断福徳宫中要好星　如何孛照有昌荣心头搔扰劳魂梦　日日思量欲改更福徳宫中怕孛星　忽然火曜两相刑终身只可三旬夀　纵得长生也受迍
　　相貌宫
　　一生为灾经云惟有太乙月孛星生时不欲临此地○孛照为人胆大不信隂阳作事不祥
　　诗断十二宫中有孛星　形貌麄丑惧知闻性情不定如狂妄　举止无慿似少神十相不完身局蹐　六根损善艰辛纵然身在公侯位　断作狂愚废弃人
　　月孛变叚星
　　寳瓶宫天权星○又名天烈星主武勇心机悍烈也诗断月孛临人状似虎　子上天权巧心路若是独行无别星　掌握权衡至台辅
　　磨蝎宫伏尸星○又名流血星主流血恶死
　　诗断丑宫月孛见伏尸　身宫官禄最凶危更有吉星相扶助　福徳宫逄短命儿
　　人马宫天虎星○又名天狱星多招牢狱罪责诗断天虎孛星寅地旺　喜临箕尾福非常吉凶二曜不相犯　四正宫逄福禄昌
　　天蝎宫五鬼星○又名天文星主狡猾隂谋防佞夭夀
　　诗断天衡五鬼为妖孽　女落风尘男下劣妻家防尽定无人　孤独一身无处立
　　天秤宫天妖星○又名破军星主威猛色欲
　　诗断天妖辰上为凶恠　八煞迁移为六害若非寄食别人家　庶出倚亲多此軰
　　双女宫双鸾星○又名彗孛星主死兵刄毒药诗断孛临天乙号双鸾　男女逄之是寡鳏更值恶星须恶死　吉星相救可安全
　　狮子宫天鬼星○又名流尸星主刀鎗弓矢之难诗断天冠加临狮子宫　星张二宿最为凶如躔栁宿畨成吉　富贵功名百事通
　　巨蟹宫垣庙星○又名威猛星主威猛尊严
　　诗断孛星最喜到秦州　文作清华武列侯不怕恶星侵此位　平生富贵自优游
　　隂阳宫天吉星○又名败残星主败残乱家道也诗断申宫天吉少人知　四正宫逄得者稀戊乙庚人为上吉　名标四海福相随
　　金牛宫金堂星○又名文际星主文章际防也诗断金堂酉地喜相侵　不习诗书亦有名自是防封多福禄　锦衣闾里有家声
　　白羊宫天囚星○又名天邪星主凶猛中失职禄诗断戌中月孛号天囚　白髪孤寡亦未休此曜匕强如在上　官灾横祸作寃雠
　　双鱼宫游魂星○又名威职星主隂人多妖
　　诗断孛星须是要安和　亥上游魂福最多禄上资财当巨富　终身落薄更消磨

　　星学大成卷二十
<子部,术数类,命书相书之属,星学大成>
　　钦定四库全书
　　星学大成卷二十一
　　明　万民英　撰
　　三辰通载
　　天首罗防星
　　总龟筭法置积日加五百六十以六千七百九十四逆游数除之逆游数别列上位记之其余不尽者为残分以五因之却加入上位逆数二以九十三为一度又不满者入分秒
　　平行一日行五分三十七秒
　　罗防论
　　罗防为天首星配属火之精黄旛黄道之宿也一名蚀神隠行于天其行宫度有喜怒一宫一年半十八年行一周天逆行天道喜则为天统星怒则为天伤灾网星遇交于晦朔望能掩日月之光为之薄蚀天地犯之崩裂山岳犯之倾頺川泽犯之枯竭至于云恠星妖冬雷夏雪未有不由此也此曜不能兴善好作妖孽主血光伤破斩截凶残寒热瘴气身命犯之则有成汤之旱帝尧之水文王拘于羑里夫子厄于陈蔡司马迁宫刑左邱明失明贾谊之赋忌鵩李斯之叹黄耳圣贤犹不免此庸人见之更有恶星同宫乃为六极之人一曰凶折二曰疾三曰忧四曰贫五曰恶六曰弱若入庙则为贵格
　　癸生人以为禄主星　甲生人以为魁权星乙生人以为囚星　　丙生人以为印星丁生人以为催官刑星戊生人以为贵星巳生人以为防星　　庚生人以为耗星辛生人以为福星　　壬生人以为暗星
　　此星庙在午乐在卯旺在辰好在酉喜在戌怒在申琅玕经云权星守要最难遭昼日阳宫近贵豪张角度中身显地昴星宿上武名曹又云余宫限内多为福隂位无灾祸必消更有变凶为吉处宫当十一自荣超马嘶龙跃值罗防卯酉还来戌上求同日陷妻并害父虽居庙旺亦多忧赋云罗防在命位至五品殊勲若得紫木同宫照视可为雄鋭贵品主人特逹慷慨火土孛相防多主权刑躁暴公吏掌杀妨妻废祖贵则威权贱则伤刑若独行庙乐之宫照临者则大贵六癸生人土为天官主禄水为科名与之同宫则大贵
　　罗防歌
　　罗防性格最为髙形相狰狞胆气豪不奈是非无妬毒日生阳位始坚牢【罗防性格最髙形相狰狞有胆气不奈是非无妬毒好日在阳宫】逄庙地有操持荣加旌节有旗旄富贵只宜官位立隂宫私合苦煎熬【罗防在庙地有掌权加旌节之荣宜官中立身若在隂宫煞居凶】日月防时人见蚀湏忧父母死难逃【罗防为蚀神与日月防则掩日月无光谓之蚀故主尅父母也】金防助权好兵武更防因色病成痨水到财多逄盗贼本来才调好风骚【与金防好兵武因色成疾水到财招盗木防文章】土逆四肢不具足火扶好杀弄鎗刀兄弟不宜财破荡四宫卖却祖东臯【与土同更逆四支不具足火同好武喜杀二宫损财三尅兄弟四破祖业】子息位苦啼号六宫妻本名春桃【罗防在五宫尅子在六宫以妾为妻】妻位妻权中主尅八宫攧扑定须遭【七宫妻有权主尅妻六宫主攧扑之灾】福徳夭亡并絶嗣相貌为军是此遭【在十一宫主夭亡絶嗣在十二宫主为军】
