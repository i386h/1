<!-- { "loadSidebar": true } -->
　　疾厄宫犯刑煞见恶星故多病日生见火在疾厄宫主恶死暴败夭亡若非雷伤斩首必见血疾并官棒血光死如身宫不犯煞则肠风血疾死夜生土在疾宫主瘫风中风死不然身带风疾若身宫犯刑煞见炁木必主气疾无刑煞不病见首尾星主瘟痨死论在家贫出家富　或在家冨出家贫
　　身在逰行宫入庙旺地田宅宫值囚耗忌星其主星飞入庙旺地故在家贫出家富　田宅宫见福禄星其主星与财宫主星却飞出逰行宫受制故出家贫论人有吉庆便生灾祸
　　身命宫犯暗刑囚煞虽官禄宫见吉星凡遇吉庆则有凶灾如官宫见恶星身命无刑煞又见吉星或居贵人与福徳宫宫主在命宫庙旺则无灾
　　论为僧道
　　生时防身命二位值炁木星守之宫主出在闲极位故为僧道如更入庙旺及生时在贵科必主为高上僧如罗独守主大权夜生土孛尅身后必还俗如犯刑煞主徒流归俗如有救神即免
　　论人居官贫　或因官致冨
　　身命坐贵人官禄宫见吉星入庙田宅财宫却见恶星主星受伤又防故居官常贫　田财宫见火孛又化为刑囚宫主身命同出在贵人禄马庙旺地初主贫因官便冨
　　论带子入舍大或带子出嫁
　　生时坐逰行宫身命男女宫主俱出逰行宫逢金入庙　身命主出逰行遇火入庙必随母嫁也
　　论过房
　　生时身命俱在九宫兼背日月田宅宫无吉星必主过房之子也
　　定奴
　　生时身命俱在六宫六宫主出逰行宫更是土孛防日月必为奴也
　　定乞丐
　　生时禄马防田宅宫无好星照身命主星又出逢伤逰行宫与忌星防乞丐必矣
　　定风尘
　　天秤巨双鱼双女谓之四淫此上安身命更与金水孛同防宫主星飞入桃花上必走风尘
　　一曰歳煞
　　申子辰年未上是　亥邜未年戌上是巳酉丑年辰上是　寅午戌年丑上是
　　此煞乃三煞太歳乗旺尅煞归于库位切忌与阳刃相见妻男位值之更凶又当细辩如申子辰三年三煞俱在于未独辰年尤盖四正库墓相加而三位之前煞尤重也人但知数申子辰为三而不知自辰数至未为三余仿此
　　诗云墓中歳煞最为凶　更加阳刃祸非常辰火戌金水到丑　土来未上不善终
　　二曰大煞
　　子丑寅年申酉戌　邜辰巳年巳午未午未申年寅邜辰　酉戌亥年亥子丑
　　此煞亦名飞亷遇吉以之吉遇凶以之凶吉则司生杀予夺凶则为横事恶死喜官禄身命髙强临之若为间忌煞难所占是倒持太阿授人以柄也
　　诗云大煞飞亷不可当　小人命里弗宜逢官主高强为得用　自然名利出旗鎗
　　三曰的煞
　　子午邜酉巳是　　寅申巳亥酉是
　　辰戌丑未丑是
　　此煞乃暗金煞也巳酉丑金局一名金神煞一名破军一名破碎田财妻男身命俱忌之女命坐此更凶若金水为恩福命金在酉丑水在巳反凶为吉吉不可量
　　诗云破军不可日时逢　贵贱元来不善终五福朝元官极品　小人徒配死囚中
　　四曰阳刃煞禄前一位是也
　　甲刃在邜加子酉徒流加戌恶流
　　乙刃在辰加子亥徒流
　　丙刃在午四柱有财恶死加煞徒流
　　丁刃在未加戌亥徒流加寅恶死
　　戊刃在午四柱有财恶死加煞徒流
　　巳刃在未
　　庚刃在酉加寅邜徒流
　　辛刃在戌
　　壬刃在子加邜酉徒流邜巳戌恶死
　　癸刃在丑加申午徒流邜辰寅恶死
　　阳刃者为煞中不可当之煞切忌与亡神刼煞相见若见之定主少年横死之兆其煞又不可一槩而轻议也阳命夜生隂命日生则二当一阳命日生隂命夜生则一当二【甲阳乙隂】四柱虽有所取须看煞在甚宫【时主初日主徃月主来】便是见徒流恶死见须以运考之即见其年限也且如人命禄马环锁有官有禄为两府之资时运正发化煞为权人皆畏慕时运稍衰化权为煞大凢人命四柱最不可遇之
　　诗云阳刃逢针号死囚　刼亡相见主徒流兼刑带煞须当绞　恶煞争驰命不留
　　五曰刼煞
　　申子辰生人巳是　巳酉丑生人寅是亥邜未生人申是　寅午戌生人亥是
　　大抵此煞多生被小人谋害刼夺之事人命值之有五星吉神之类刼煞更在生乡位居人臣之表若五行驳杂刼煞更在衰乡定主贫贱恶夭
　　诗云刼煞凶神最不祥　主财浑似雪和汤若值生乡兼值吉　位居臣表宰朝廊













　　星学大成卷二十三
<子部,术数类,命书相书之属,星学大成>
　　钦定四库全书
　　星学大成卷二十四
　　明　万民英　撰
　　星经杂著叙
　　慨自道裂术兴星家者流徃徃挟一闻以为竒传一得以为秘不以告人况肯着之书乎古人观天知命之公心翻为后人钓名糊口之私计江湖术士大率类此余甚不取乃裒集家藏秘诀精语单经短赋共三十余篇总编一卷以其非纯于一家故名之曰杂后之览观者有闻一知二之资当念是集防十得五之难云易水育吾子识
　　星经杂著
　　唐一行禅师十六两金　　门人徐子贤注
　　造化分定闗系身命寿夭贤愚格局乃知
　　【凡命坐处有官福拱夹有四善拱夹取其善则为吉诸星间位成双曰星分两两格每宫一星遍布十二宫安命空曰星分五五格卯上坐命金水辅日停匀或辅命主不偏曰三台辅弼格金水日月同宫合年月日时之上者曰鱼水和同格日月同宫同度不相食者曰合德格金在亢太常垣木在室璧太极垣水在张翼轸太微垣火在氐房天市垣土在斗牛紫防垣己上曰五垣格主星临岁驾禄马在前后曰前引后从格甲乙生人寅亥安命木守本垣丙丁生人安命卯戌火守本垣戊己生人子丑安命土守本垣庚辛生人辰酉安命金守本垣壬癸生人己申安命水守本垣曰受命于天格凡星辰在命顺行金前土后火前木后木前水后依次顺行盘靣曰五星顺行格太阳金木水火土行曰四令环阳格罗计子午得用者曰跳关曰首尾分天格罗计各分星辰两处曰首尾平分格众星在巳午未曰戴天格在亥子丑曰履地格又要分其昼夜更具七十二格见于聚论中宜详审以知其妙】
　　刃煞变直立死无疑日月并照祸福谁期
　　【若刃星为煞又作直难者死不可逃此限若太阳同行断其丧父或父有疾与太阴同行断其丧母或母有疾自身亦主灾犯重者与限有关系顺者则灾可减矣】
　　煞考衰旺计于四时荣枯得失各应非迟
　　【如煞是木星又生春令则煞旺而害人非遇火金不能制化生于秋令则减半矣火旺夏金旺秋水旺冬土旺辰戌丑未宜心防之】
　　冲驾蓦驾离祖独居逄生喜顺见煞喜逄
　　【如午生人子上安命谓之冲驾己上安命谓之蓦驾主孤尅离祖有发福荣贵者宜考聚论内説逢生喜顺者如子上土申上木辰上火则火顺而能生土化木背则不能见炁而无大凶害也】
　　助煞化煞逄空遽发二限推迁死生特逹
　　【如用土星水木炁孛同行对照乃助煞有害如木火炁罗同行乃化煞致吉若遇空则煞无用反能发福大小二限各有真理宜取用星宿于口诀】
　　四善重轻拱夹分别年月日时各有详诀
　　【四善者年月日时之殿也以年殿居首日殿居次月时又其次也看其坐照拱夹何星何宫如子生人拱子曰拱驾夹子曰夹驾拱夹四柱内年月日时各有其名如子上坐命寅戌有殿曰夹命午上有殿曰对拱申辰有殿曰傍拱在本宫曰坐殿太阳一殿例于聚论中取之四殿拱夹之命妙秘亦考聚论】
　　身宫命宫的池忌逢非贵莫救煞恶愈凶
　　【如酉上安命的煞在上又値水孛在内此谓之金坐滛宫非贵人不足以救解之禄亦可以制定之池者咸池也如寅午戌人卯是咸池煞又逢水孛为花酒滛荡】
　　太阳杂处防鬼定理随命制化喜怒无比
　　【如辰上安命土计金同行土计日同宫乃父母有力亦主生来坐享见成之福火罗金火罗日同行主尅父或不利父或父有疾不过应于少年若发越者在所限而断其吉凶】
　　太阴独明轮运非轻漏关跳关昼夜有情
　　【诸星皆欲生惟月要独明或守年月日时处大吉轮运者限元有相管摄关系也口诀详于聚论中晓然如镜漏关乃罗计截断太阴出于外或有吉星出于外亦是也】
　　岁星守岁逢顺无配又作吉神立登科第
　　【如甲寅生人木为岁星乙邜生人火为岁星若木在寅火在卯曰岁星守岁其余仿此又逄生星限元又顺其福无比立登科甲逢凶曰岁星化凶德深为不吉之地】
　　月居月位各从其类若値亡神其祸无避
　　【如寅月生人太阴守寅之类最宜独明独行値吉倍吉忌凶星恶煞重逢】
　　日守日垣昼逢作官夜诞逢煞刑害纒绵
　　【如甲子日生人太阳在子寅日生太阳在寅之类谓之日守日垣以例推之昼生坐官顺行大吉若夜生又遇煞于上大凶主父母有疾亦纒绵也】
　　时逢福曜官星喜到若论重籍阴阳沓照
　　【如子时生人子上是籍得禄星官星到曰爵星防籍如日月并于上者其贵可知矣又当考限元命元禄者即甲禄在寅之类】
　　胎元战尅祖分无力父母难存必迎刃直
　　【凡人胎元主人生前之事与命有管摄如恶星居之则主胎中之孝服或破祖又値刃直星不特父母难招自身却作大祸如戌上胎元不宜水孛作刃直居之余依此推】
　　年月日时旣已定十二宫中留心订寅申己亥重相关辰戌丑未须当认一篇亘古之机神仙考之亦难尽【年月日时旣定矣论十二宫生尅惟寅申己亥四位实有相关为互刑重故也非聚论之言不足以明此理辰戌丑未考其本源为力稍薄若是四柱申地亦还其富也此十六金之真筌于聚诗中大有管摄也章章明白当为万金之秘传】
　　唐一行禅师聚论详议注解
　　星旣居垣先论刑冲虚实
　　【垣者本宫也刑者三刑也冲者对冲也虚者空位也乃四柱旬中空也实者三合位实也】
　　命已入局须分逆顺迟留
　　【局者寅午戌之类逆者退行顺者疾行迟者慢行留者不行进退须有情也】
　　究根基以论尅制
　　【根基乃命元也尅制者五行有顚倒相生相尅之理其中妙即水生火火生金之义也有口诀】
　　求贵贱以反因由
　　【刑冲虚实之妙能反其元而致其可贵可贱可贫可富之奥】
　　体必原于四柱
　　【论命必极其四柱之精要处看生杀何如】
　　用深括于五行
　　【论限元所用之星落于何处遇尅犯者凶遇相生者吉又看虚实刑尅如何】
　　禄不临于四极马不徃于四刑
　　【禄卽崇勲也甲禄在寅之类四极者辰戌丑未之地此地原凶非禄所止马者寅午戌马居申之类四刑乃寅申巳亥是极刑之地马不安也】
　　煞喜居官
　　【煞者即飞亷煞星也若居官禄宫主有大权却忌居于男女夫妻田宅弟兄之位】
　　殿宜拱夹
　　【殿者四善也又名四喜拱年月日时身主命主官主并财元则吉虽有冲壊亦吉终不騐也拱处如日月上有凶星亦贵凶星者金在寅之类】
　　情性考年
　　【生于何地情性何如皆从人生年断之出身吉与不吉此段论煞测之必以官主所属配之口诀谅如是乎】
　　父兄参月
　　【生月中论父母兄弟防刃如何便知尅制】
　　夫妇日辰
　　【论夫妇凶吉尅制以日辰考之宜口诀】
　　子孙时别
