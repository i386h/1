<!-- { "loadSidebar": true } -->
凡时刑日忧小人，日刑时忧君子。
凡旺刑衰则福过，死刑旺则祸起。
凡发用刑月建，不可对讼；刑日阴，不可逺行；刑干支，诸事不安。
干刑应在外、速，支刑应在内、遅。
凡上下相刑发用，又作日鬼，主返复乖戾，公私两忧。
冲
冲者，动也，格也。
其法，以十二支环列，阴阳各相对为冲，即返吟之例。
凡冲日，主身有攸往。冲辰，主宅有动移。
凡冲，主动移，返复不寜。子午相加，道路驱逐，男女争交，谋为变迁，举动差失。卯酉相加，分异失脱，更改门户，乘阴临合淫泆奸私。寅申相加，邪鬼作祟，夫妻异心。巳亥相加，顺去逆来，重求轻得。丑未相加，弟兄两意，谋望无成。辰戌相加，悲喜不眀，奴仆逃走。
凡岁月日干支皆不宜冲，冲岁岁中不足，冲月月中不足。
凡吉神不宜冲，冲则不吉。凶神宜冲，冲则不凶。
课目
元首一上克其下，天地得位品亨通一干。
重审一下贼乎上，以臣诤君详审行二坤。
知一上下有二克，择比而用先执中三比。
涉害俱比俱不比，度难归家分深浅四坎。
遥克神日互相克，蒿矢弹射势为轻五睽。
昂星四课旡克遥，阴伏掩相阳转逢六履。
别责无克三课备，刚三柔六九为宗七。
八专二课俱无克，日阳辰阴顺逆从八同人。
伏吟天地皆不动，乙癸有克法不同九艮。
返吟有克往来取，井栏丑未乙巳辛十震。
三光用神与日辰，时旺将吉万事通十一贲。
三阳日辰与用旺，日辰贵前贵顺登十二晋 四顺。
三奇子戌寻大吉，申午辰寅子亥辰十三豫。
六仪六甲勾头发，日仪午逆未顺吉十四兑。
时太发用岁日方，龙合财德最为强十五泰 天恩。
龙德太岁与月将，天乙发用致福祥十六革。
官爵岁月与年命，驿马魁常发用者十七益。
富贵天乙乘旺相，日乘年命相生良十八大有。
轩盖三传午卯子，正七两月相当是十九升。
铸印发用戌加巳，戌卯巳炉绶太常二十鼎。
斲轮太冲申上传，卯轮庚斧乙庚欢二一颐。
引从二传引干支，又有贵引干年吉二二涣。
亨通三传递生日，天生地生有两般二三渐。
繁昌夫妻年为用，德合旺相卦应咸二四咸 德孕 旺孕。 
繁华贵旺禄马发，干支年命吉将传二五师。
德庆天德与月德，干支二德用为先二六需。
合欢日上遁干合，吉将三六合用兼二七井。
和美专言四课事，各合互合皆为欢二八丰。
斩关魁罡日辰用，重土塞门斩关行二九遁。
闭口旬尾加旬首，又有武阴逆四从三十谦 刑德。
游子季用又乘丁，再遇天马是西东三一观。
三交四仲来加仲，三传皆仲阴合逢三二姤。
乱首支加干克干，干加支上被克同三三观。
赘胥支临干被克，干加支上克支通三四旅。
冲破日辰冲为用，更兼岁月破神并三五。
淫泆后合乘卯酉，狡童泆女此中情三六既济。 
芜淫三课有克课，交军克下男女争三七小畜。
解离日辰互克下，年命互克亦同称三八。
孤寡四季之前后，春巳孤丑寡星临三九。
地盘为孤天盘寡，阳孤阴寡三盘呈四十。
度厄三课上下克，上下相克长幼惊四一剥。
无禄四下贼乎上，小人无礼肆纵横四二否。 
迍福八迍兼五福，吉凶参驳此为名四三屯。
侵害日辰六害兼，年命发用最凶残四四屯。
刑伤干支三刑用，又兼本命与年命四五损 凌犯。
二烦日月加四仲，斗击丑未此为言四六讼。
天祸四立绝神用，昨日之干加今干四七明夷。
天狱墓死作囚用，天罡日木之宫缠四八大过。 
天寇分至前一日，月加离辰发用先四九噬嗑。
天网时用俱克日，物孕有损病缠绵五十蹇。
魄化死囚白虎随，干支年用凶祸连五一蒙 罗网。
三阴贵迍日辰后，死囚玄虎时克年五二中孚 四逆。
龙战卯酉日兼用，年立卯酉事迍邅五三离 飞魂 丧魄 丧门。
死奇月缠天罡用，丘墓岁伏殃灾随五四离。 
灾厄丧吊游魂用，丘墓岁虎伏殃边五五 死色。
殃咎三传克日囚，神将克战乘墓真五六归妹。
九丑子午与卯酉，配合乙戊己辛壬五七解。
鬼墓日辰鬼作墓，鬼克墓覆祸宅身五九困 鬼呼 丧门 五坟四煞。
励德日辰看前后，天乙立在二八门六十随。
盘珠岁月与日时，传课俱全此为云六一大壮 即天心格、回环格。
全局三合之课是，水火木金土中存六二大畜。 
玄胎三传皆四孟，玄中有胎名义深六三家人。
联珠连茹兼进退，间传顺逆此中论六四复 间传 撞支巽 撞干 。
六纯十难兼物类，三课之说是纷纭六五革 新故 拘检 始终。
    补论
凡干支相害，犯外好里槎枒者，止五日：丙寅、壬申、乙夘、辛酉、戊寅。
凡上神作合，支加干邻近相会，止三日：壬子、丙午、戊午。
凡万事喜忻三六合，止八日九课：壬寅、乙酉、壬午、丙申、丙辰、丙子、戊辰、戊申。
凡源消根断课，止四日四课：癸未、癸巳、癸夘、辛夘。
凡六庚日，巳加申，皆丁神临宅，人灾宅动，旦将反生。
凡六辛日，午加辛，亦丁神临宅。
凡昴星止十六课。
凡丧吊全逢，惟十日：甲午、丁亥、己亥、庚子、癸巳，乃干上乘吊客，支上乘丧门；甲戌、丁卯、己卯、庚辰、癸酉五日，乃干上丧门，支上吊客。
先天贵神图
先天阳贵图
己
戊巳  午  未 申庚
辰         酉辛
丁卯         戌
寅  丑  子 亥
丙 乙癸 甲壬
后天阴贵图
丙 乙癸
丁巳   午   未 申甲
辰           酉壬
戊卯           戌
寅  丑    子 亥
己    庚 辛
此贵神昼顺行，夜逆行。不坐辰戌牢狱之地。各取喜其合处，不喜其刑害之方。如昼贵甲从子起，为诸干之首。且贵人之前不敢有对冲坐者，故午上无寄。干癸无所处，特寄在别宫。故昼寄丑宫，夜寄未宫。今内干系昼，外干系夜，互相取合。今画其昼贵，夜贵仿此。其说甚有理，而近不用。
贵神无处不临
子上解息用童仆，丑上升堂名利途。寅上按几可干谒，卯上登车宜奔嘱。辰戌入狱多忧惧，巳午受贡君臣福。未上列席申求干，酉入私室亥操笏。贵人在申愿神动，丑巳圡地及皂神。酉上逢之多咒诅，须防午上贵人嗔。
贵神当权，神藏煞没。天乙入狱，诸事不治。贵登天门为当权，到辰戌上为入狱。
螣蛇不临戌亥
子上坠水可消忧，丑上盘龟福善俦。寅上生角宜进用，卯上当门主官愁。辰上化龙利科甲，巳上入穴不出头。午上飞空才官利又云乘雾，未上入林防暗幽。申上衔刀酉露齿，戌眠亥掩目无咎。螣蛇在酉他多妒，阴人不足怒嗔心。若是男儿伤风病，卯中门户闹时临。
螣蛇交战，毒气凌迟。螣蛇当卧，鬼怪伤夷。交战者，正卯、二酉、三子、四午，周而复始；逢之则凶。当卧者，春亥、夏子、秋巳、冬酉，遇之皆吉。
朱雀不临酉戌亥子
损羽投江子丑为，寅卯安巢文书遅。辰上投网巳翱翔，午衔符凶未喙食。申上厉嘴主怪异。酉上夜鸣官降职。戌上无毛亥入水，朱雀行宫须细推。朱雀来飞申酉位，传言妄说酉申看。谈天论地戌咒诅，要之酉上是为端。
朱雀衔物，婚姻财物。朱雀开口，争斗填塞。衔物者，正酉、二巳、三丑、四子、五申、六辰、七卯、八亥、九未、十午、十一寅、十二戌，宜求财婚事。开口者，正巳、二辰、三午、四未、五卯、六寅、七申、八酉、九丑、十子、十一戌、十二亥。
六合不临申酉戌亥子丑
反目严妆子丑是，寅上乘轩卯入室。辰上违礼巳贺书又云不谐惊悖，升堂纳彩午未居。申上结发成欢好，酉上私窜走阴私。戌上亡羞加罪过，亥上待命便为吉。六合失利申酉乡，消灾折本业将亡。辰上大小生唇吻，戌上姑姐也难康。
六合不合，阴阳相杂。不合者是六合乘子午卯酉又或入四仲之辰，为之相杂，主阴私不明事，凶。
勾陈不临酉戌亥子
子丑之宫皆被辱，寅卯受制官事起在寅遭囚，宜上书；在夘临门，家不寜。辰上升堂狱勾连，巳上捧印官职喜。午上反目未入驿，申上佩剑酉病足。戌上入狱亥遗冠，勾陈方乡无好处。勾陈克日祸殃纒，公私牵连不暂闲。日克勾陈宜干事，寅方公吏有灾连。亥上见之多不测，子逢出入更难平。巳午只是迟延势，辰戌二位更难陈。
勾陈交会，连绵祸深勾陈本凶将，又值天罡，是神将俱凶，故主连绵之祸也。勾陈仗剑，疾病伤残伏剑者正月起已逆行十二支是也。
青龙不临戌亥
子上入海丑盘泥，寅上乘云卯戏珠。辰上闭目巳飞空，午上损尾折角未。申上无鳞酉伏路，登途逰江戌亥是。
青龙开眼，万事相宜开眼者，孟月寅，仲月酉，季月戌，逢之皆吉。。青龙若卧，人灾祸随卧者，春丑，夏寅，秋辰，冬巳是也。
天空无处不临
子上溺水丑虚诈，寅上受制夘被刑。辰上入狱巳被控，午上识字未得食。申上鼓舌酉巧说，居家诬词戌亥宫。
天空下泪，哀声聒起。天空凶将而又临壬癸，故曰下泪，主哭泣之事。凡六甲旬中壬癸日是也。如甲子旬中传出申酉二字，即是下泪。
白虎不临辰巳
子上渡江丑临栏，寅上登山夘门前。辰上咥人巳丧身，午上断尾未逰田。申上衔书酉当户，戌为落井亥溺泉。
白虎遭擒，已免凶恶白虎凶将，若临巳午为烧身，绝命之灾。白虎仰视，凶咎大作仰视者，正申、二寅、三卯、四亥，周而复始，逢之主咥人之凶。
太常不临夘辰巳午
子上遭枷丑受官，寅上侧目夘遗冠。辰上捧绶巳作印，午上乗轩未列筵又云升堂。申上捧爵酉作劵，戌上持印又云逆命亥诏宣。
太常被剥，百事销铄。销铄者，春辰、夏酉、秋夘、冬巳，得之亦凶。
玄武不临寅夘辰巳午未
子上散发丑虚诈，寅上入林夘窥室。辰上入狱巳反顾，午上截路未不治。申上折足酉拔刀，戌上遭囚又云被察亥藏匿。
玄武横絶，盗贼发兵。玄武凶将，若临辰戌丑上，主盗贼侵凌事。
太阴不临夘辰巳午
子上垂帘丑入内，寅上跌足夘征行。辰上理冠巳伏枕，午上披发未书通。申上执正酉闭户，戌上刺绣亥裸形。
太阴拔刀，阴谋害之。太阴乗申上，主小人暗害，吉中有凶。临申酉亦是。
天后不临辰巳
子上守闺丑窥人，寅上修容夘倚门。辰上毁妆巳裸体，伏枕沐浴午未存。申上理妆酉把镜，居帷治事戌亥真。
天后淫乱，女喜他人若阴月临申，阳月临酉，为犯淫乱浴盆煞也。
十二天将惟贵神、天空不乗辰戌，玄武、六合不乗丑未，其余无神不乗。
六壬大全巻一终
钦定四库全书
六壬大全卷二  神将释
大神总论
