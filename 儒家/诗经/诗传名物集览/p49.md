<!-- { "loadSidebar": true } -->
　　荏染柔木
　　朱传荏染柔貌柔木柔忍之木也郑笺柔忍之木被之以为弓考功记弓人为弓取榦之道七凡相榦欲赤黑而阳声赤黑则乡心阳声则逺根六书故木初生柔耎也引之则柔义无不通金之柔为鍒革之柔为鞣肉之柔为腬土刚者耰而柔之谓之柔田别作防又荏苒侵寻积渐也魏书彭城王违离清挹荏苒至今李顺传荏苒之间遂及于此
　　苞有三蘖
　　朱传苞本也蘖旁生萌蘖也言一本三蘖也毛传苞本也孔疏易称苞桑谓之桑本故以苞为本
　　蘖毛传余也説文伐木余也一作蘖盘庚若颠木之有由蘖谓根本已颠更生故余也释诂曰枿蘖同余也李巡曰槁木之余国语山不槎蘖鱼禁鲲鲕鸟翼鷇卵虫含蚳蝝注斜斫木曰搓髠斩之曰蘖



　　诗传名物集览卷十二
