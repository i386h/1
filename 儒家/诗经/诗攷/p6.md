<!-- { "loadSidebar": true } -->
　　执竞　　繁遏执傹也【周礼注　吕叔玉云】钟鼓锽锽　磬管锵锵【説文又作蹡蹡　汉书】
　　思文　　渠思文也【周礼注吕叔玉云　国语金奏肆夏繁遏渠】饴我厘麰【汉书】
　　振鹭　　振羽【礼记客出以雍彻以振羽　注振羽振鹭】
　　有瞽　　应县鼓【周礼注】肃雍和鸣【礼记　尔雅注作肃噰】雝　　雍【论语礼记】　有来雍雍【汉书】及彻帅学士而歌彻【周礼注彻者歌雍】
　　载见　　鞗革有玱【説文】
　　武　　无竞惟烈【左传】
　　闵予小子　　茕茕在防【説文】陟降廷止【汉书　注言成王常念文王武王之徳奉而行之故鬼神上下临其朝廷】
　　敬之　　天惟显思【左传】
　　小毖　　□夆【尔雅　孙炎曰谓相掣曳入于恶也王肃云以言才薄莫之藩援则自得辛毒孙毓云羣臣无肯牵引扶助我则自得辛螫之毒】
　　良耜　　其镈斯防【集韵　周礼注】旣茠荼蓼　防之秩秩【説文防积禾也】
　　丝衣　　素衣其紑　弁服俅俅【説文】戴弁俅俅【尔雅注】自堂徂基自羊徂牛言以内及外以小及大也【説苑】鼐鼎及哉【史记音义哉音资】不虞不骜【史记】
　　酌　　汋【荀子左传】勺【仪礼　礼记　汉书】
　　桓　　屡丰年【左传武王作武其六曰　注此三六之数与今诗颂篇次不同葢楚乐歌之次第】
　　赉　　铺时绎思我徂惟求定【左传武王作武其三曰】
　　般　　于皇明周【白虎通】
　　駉　　在駉之野　有驈有騜【説文】
　　泮水　　薄采其荇【白虎通】其旂伐伐【羣经音辩】言采其【説文】在頖献馘【礼记注】束矢其【説文】
　　閟宫　　稙稚尗麦　实始戬商【説文】王谓叔父【礼记注】戎狄是应荆荼是征【史记】周公方且膺之【孟子是周公所膺也音义应训当注膺击也】太山岩岩鲁侯是瞻【説苑】寝庙弈弈【蔡邕独断　周礼注作绎绎】
　　那　　【国语以为首】鼗鼓鼘鼘【説文】先圣王之传恭犹不敢专称曰自古古曰在昔昔曰先民【国语】
　　烈祖　　亦有和□【説文】亦有盉羮【説文通释】奏假无言【礼记】鬷嘏无言【左传】
　　鸟　　惟民所止【礼记】百禄是荷【左传】
　　长发　　海水有【汉书】至于汤齐【礼记注读为跻】圣敬日齐【注圣敬日庄严　释文仄皆反同上】汤降不迟降有礼之谓也【国语】布政优优【左传　説文忧】百禄是揫【説文】为下国骏蒙【荀子】为下国恂蒙　何天之宠傅奏其勇【大戴礼】武王载坺【説文】武王载发【荀子】则莫我敢遏【汉书】包有三枿【汉书注】韦鼓【汉书】
　　殷武　　防入其阻【説文】命于下国为下国所命为天子【左传注】四方是极【后汉书】
　　逸诗
　　支　　天之所支不可坏也其所坏亦不可支也【国语周诗有之曰云云昔武王克商而作此诗也以为饫歌名之曰支以遗后之人使永监焉】
　　貍首　　曾孙侯氏四正具举大夫君子凡以庶士小大莫处御于君所以燕以射则燕则誉【礼记注诸侯之射节　周礼诸侯以貍首为节注貍首在乐记　仪礼注貍首逸诗曽孙也貍之言不来也其诗有射诸侯首不朝者之言大戴礼凡雅二十六篇其八篇可歌歌鹿鸣貍首鹊巢采繁采苹伐檀白驹驺虞八篇废不可歌七篇商齐可歌也三篇间歌】貍首之斑然执女手之卷然【礼记】
　　辔之柔矣　　马之刚矣辔之柔矣马亦不刚辔亦不柔志气麃麃取与不疑【周书　左传国子赋辔之柔矣注见周书】
　　骊驹　　骊驹在门仆夫具存骊驹在路仆夫整驾【大戴礼　汉书王式传歌骊驹注　文选注同】
　　祈招　　祈招之愔愔式昭徳音思我王度式如玉式如金形民之力而无醉饱之心【左传穆王欲肆其心周行天下祭公谋父作祈招之诗以止王心家语形作刑】
　　征招角招　　畜君何尤【孟子齐景公召太师曰为我作君臣相説之乐葢徴招角招是也其诗曰】
　　麦秀　　麦秀渐渐兮禾黍油油彼狡僮兮不与我好兮【史记箕子作麦秀之诗】
　　九夏【王夏　肆夏　昭夏　纳夏　章夏　齐夏　族夏　祴夏　骜夏　周礼注九夏皆诗篇名颂之族类也】
　　繁遏渠【国语先乐金奏肆夏繁遏渠天子所以飨元侯也注肆夏一名樊昭夏一名遏纳夏一名渠】采荠【周礼行以肆夏趋以采荠注乐名或曰逸诗　礼记作采齐】
　　招　雍　肆夏　孝成【尚书大传维五纪奏钟石论人声招乐兴于大麓之野报事还归二年然乃作大唐之歌招为賔客雍为主人始奏肆夏纳以孝成】
　　新宫【仪礼燕礼下管新宫　注小雅逸篇左传宋公赋新宫　大射仪乃管新宫三终　注管谓吹荡以播新宫之乐　朱文公曰或曰恐即斯干诗】
　　鸠飞【国语秦伯赋鸠飞注谓小宛之首章】
　　河水【左传晋公子赋河水国语注河当作沔】
　　九徳之歌【周礼】
　　明明　崇禹　生开【周书世俘篇　籥人奏武万献明明三终奏崇禹生开三终　注诗篇名】
　　武宿夜【礼记舞莫重于武宿夜　注武曲名　正义武王至商郊停止宿夜士卒皆欢乐歌舞以待旦故名焉】
　　茅鸱【左传　王诵茅鸱　注刺不敬】
　　【缺】
　　巧笑倩兮美目盼兮素以为绚兮
　　唐棣之华偏其反而岂不尔思室是逺而【论语】
　　翘翘车乘招我以弓岂不欲往畏我友朋
　　虽有丝麻无弃菅蒯虽有姬姜无弃蕉萃凡百君子莫不代匮
　　周道挺挺我心扄扄讲事不令集人来定
　　俟河之清人寿几何兆云询多职竞作罗【周诗有之曰】我无所监夏后及商用乱之故民卒流亡
　　礼义不愆何恤于人言　淑慎尔止无载尔伪
　　我之怀矣自诒伊慼【左传】
　　相彼盍旦尚犹患之
　　昔吾有先正其言明且清国家以寜都邑以成庶民以生谁能秉国成不自为正卒劳百姓【礼记】
　　皇皇上天其命不忒天之以善必报其徳【家语】
　　四牡翼翼防征不服　九变复贯知言之选【汉书】浩浩者水育育者鱼未有室家而安召我居【管子】浩浩白水儵儵之鱼君来召我我将安居国家未定从我焉如【列女传古有白水之诗】
　　凤凰秋秋其翼若干其声若箫有凤有凰乐帝之心如霜雪之将将如日月之光明为之则存不为之则亡国有大命不可以告人妨其躬身
　　长夜漫兮永思骞兮大古之不慢兮礼义之不愆兮何恤人之言兮
　　涓涓源水不壅不塞毂旣破碎乃大其辐事以败矣乃重大息
　　墨以为明狐貍而苍【荀子】
　　将欲毁之必重累之将欲踣之必高举之　唯则定国君君子则正以行其徳君贱人则寛以尽其力　无
　　过乱门【吕氏春秋】
　　鱼在在藻厥志在饵【大戴礼】
　　青青之麦生于陵陂【庄子】
　　必择所堪必谨所堪【墨子】
　　乐矣君子直言是务【晏子春秋】
　　木实繁者披其枝披其枝者伤其心大其都者危其国尊其臣者卑其主
　　服难以勇治乱以知事之计也立傅以行教少以学义之经也　树徳莫如滋除害莫如尽
　　行百里者半于九十　大武远宅不渉【战国防】
　　緜緜之葛在于旷野良工得之以为絺纻良工不得枯死于野　皇皇上帝其命不忒天之与人必报有徳【説苑】舟张辟雍鸧鸧相从八风回回鳯皇喈喈【尚书大传乐日云云】登彼西山兮采其薇矣以暴易暴兮不知其非矣神农虞夏忽焉没兮我安适归矣吁嗟徂兮命之衰矣【史记伯夷叔齐作歌　太史公曰睹轶诗可异焉】
　　良弓之子必先为箕良冶之子必先为裘【列子古诗言】佞人如□【集韵】
　　得人者兴失人者崩【史记】
　　【缺】
　　驾辩【楚辞大招伏戏驾辩楚好商只　古曲名文选注伏羲作琴始造此曲】
　　网罟【隋乐志伏羲有网罟之咏　夏侯辩乐论伏羲氏因时兴利教民田鱼天下归之有网罟之歌】丰年【辩乐论神农教民食谷有丰年之咏】
　　八阕【吕氏春秋葛天氏歌八阕一曰载民二曰鸟三曰遂草木四曰奋五谷五曰敬天常六曰达帝功七曰依地徳八曰总万物之极】
　　卿云【舜　尚书大传】
　　南风【舜　家语尸子】
　　晳阳　南阳　初虑　朱于　苓落　归来　缦缦【尚书大传虞传维元祀廵狩四岳八伯毎至其方各贡两伯之乐其歌名云云后阙其一　立我烝民莫匪尔极不识不知顺帝之则列子以为尧康衢童谣大夫曰古诗也　普天之下莫非王土率土之濵莫非王臣吕氏春秋以为舜自为诗】
　　破斧【吕氏春秋夏孔甲作为破斧之歌实始为东音】
　　燕燕【同上有娀氏二女作歌一终曰燕燕往飞实始作为北音】
　　晨露【同上汤命伊尹作为大濩歌晨露】
　　黄竹【穆王　穆天子传】
　　补遗【正义曰毛氏字与三家异者动以百数】
