<!-- { "loadSidebar": true } -->
毛诗古乐音　　（清）张玉纶 撰 

　　●目录 

　　序 
　　义例 
　　卷一 
　　卷二 
　　卷三 
　　卷四 

　　●毛诗古乐音序 

　　古者诵诗读书皆出口授故字之音韵无或失也自训诂之学兴而于字之难为音者则注曰读若某夫若之为言近似之辞非谓即读如某字也乃后人竟以读若之音读之则字音之失自此始矣齐梁之际垛音盛行垛音者以二字之音垛成一音名之曰反其后讳反为切夫以二音而垛为一音则切之者不能无轻重疾徐高下短长清浊之异因有此切之为一音彼切之又为一音者一盲倡之众盲和之是何异扣盘扪烛而字音之坏也愈甚自时厥后读诗者患其音韵之不协于是创为叶音秖图音韵之谐不顾字义之舛其甚也一章之中一字而叶二音又或此章叶为一音彼章又叶为一音而字音之坏更不可问已嗟夫声音之道与性命通古帝王所以感天地动鬼神浃人民若鸟兽而验其治功之成否者也有王者作必将兴之天未丧斯当必有在传不云乎礼失则求诸野又曰不贤者识其小者士君子苟不忍古乐之湮必先求古音之复欲求古音之复将牛鸣于窖豕骇于牢犹致意焉而况伦类之发抒犹有先民之遗响者哉间尝论之古之诗歌皆古之乐章也古乐之变为今乐也此不易复者也而古乐之犹存今音也此则可考者也自来乐工知文者鲜其教歌也率皆口授故古音犹存五季而后文人墨客争为词曲遂渐以今音易古音然古音之存于口授者十犹五六也世之儒者恶其声妖词艳也惧其慆志淫心也且恐稍一涉猎或招物议有妨其两廊豚蹄之享也曾不漫掷一顾于是古音之犹存一线者弃之如遗而此道之鞠为茂草者盖千三百载于兹矣呜呼何其隘也予友王补楼善为歌一时老乐工皆为避席共砚时每闻其歌辄嫌其字音颇与今音不合迨听之既久以其音之不合于今者而验之毛诗又颇觉其音之有当因是发端细心切究补楼又多所指授于是两三月间而毛诗之古音尽复无待于叶而音自相比不唯一字不容叶二音而数音转可使出于一音补楼大乐之乃以工尺上四等字谱毛诗数章晚暇时辄相与歌之以为乐不啻出明珠于粪土获美玉于泥沙也岁癸巳补楼谢世余每一读诗辄悲怆念之遂致废业今夏得读顾亭林先生诗本音引证闳博诚为巨制然似于音韵源流少有未的又念余老矣追忆良友之切磋何可委诸草莽作毛诗古乐音一书以为家塾读本书中于训诂反切之学暨顾亭林先生之作其有合于己者则取之其不合于己者亦不敢直斥其非盖余之此作原非有意与古人相轧不过自述一得以俟知音者之论定后之有志于古乐者或亦有取十之一二乎 
　　咸丰五年八月初三日梦月轩主人张玉纶自序 

　　●义例 

　　一　本书注中之字皆系今音为观者之易晓 
　　一　所谓一字有一字之音一字又有一字之韵者以音韵并合为一字实类反切然上一字原系本字之音似较反切之说贻误较少 
　　一　有音韵并无其字者亦不得不以反切代之然终觉不甚慰贴惟观者之会意可也 
　　一　本书所注皆末一字与押韵相关否则不注亦间或于押韵之字有所遗漏观者自为补之可也 
　　一　本书于古今同音韵者虽押韵之字亦不注 
　　一　本书所注之字亦或有不兼音韵单以一字注者为观者之易晓 
　　一　补楼谓古乐有合歌之说犹今乐之至末句通场之人皆为接唱也毛诗周南如卷耳之末章末句汉广通章之末四句麟趾通章之末一句召南如草虫之通章末句采苹之末章末句甘棠之通章末句祈露之二章三章末句殷其靁之通章末句驺虞之通章末句风雅颂之如此类者甚多大约皆合歌也本书分注于本章之下此不备举 
　　一　一章之韵有平仄相兼者音韵家谓之顿挫有平上兼用者音韵家谓之铿锵余习闻补楼歌诗于所谓顿挫铿锵者颇有领会知叶韵家必平上去入叶之一律者之多事也 

　　●毛诗古乐音卷一 

　　辽阳张玉纶　撰 

　　总纲上 

　　睢举具　朱祖着【以音韵垛成一字直类反切以下皆仿此】 

　　睢【睢音朱韵凡并列之字音韵仿此下同　关睢】 举【举音祖韵　大叔于田　有瞽　烝民】 具【具音着韵　无羊】 
　　筥【采苹　采菽　良耜】 据【柏舟】 
　　罝【兔罝】 窭【北门】 臄【行苇】 
　　驹【汉广　皇皇者华　角弓】 匊【采绿】 瞿【东方未明　蟋蟀】 
　　居【鹊巢　蟋蟀　羔裘　葛生　出车　祈父　我行其野　鱼藻　韩奕】 鞠【谷风　转祖音鞠韵　齐南山】 踽【杕杜】 
　　枸【南山有台】 
　　车【何彼秾矣　出车　何人斯　韩奕　江汉】 虡【有瞽】 
　　秬【閟宫】 
　　琚 
　　【 木瓜　有女同车】 句【行苇】 
　　椐【皇矣】 苟【抑】 
　　笱【谷风　小弁】 
　　耇【南山有台　行苇】 

　　哉载在　兹子自 

　　哉【哉音兹韵　关睢　殷其靁　扬之水　黍苗】 载【载音子韵　出车　彤弓　正月　大东绵蛮　文王　绵　旱麓】 在【在音自韵　小弁】 
　　宰【十月之交　云汉】 

　　才采菜　慈此次 

　　才【才音慈韵　马?回】 采【采音此韵　关睢　芣苢　蒹葭　小宛】 菜【菜音次韵　关雎】 
　　柴【车攻】 

　　尤友石　夷以意 

　　尤【尤音夷韵　载驰　四月】 友【友音以韵　关睢　匏有苦叶　六月吉日　沔水　雨无正　车舝　皇矣　假乐】 又【又音意韵　南有嘉鱼　小宛　宾筵二】 
　　訧【绿衣】 囿【灵台】 
　　有【芣苢　葛藟　鱼丽　吉日　甫田　裳裳者华　笃公刘　有駜　閟宫　玄鸟】 侑【楚茨】 
　　右【竹竿　蒹葭　彤弓　吉日　甫田　裳裳者华　文王　绵　云汉　我将】 

　　梅美寐　迷米墨 

　　梅【梅音迷韵　标有梅　终南　鸤鸠　四月】 美【美音米韵　静女】 寐【寐音墨韵　小弁】 
　　痗【伯兮　十月之交】 
　　枚【汝坟　旱麓　东山　閟宫】 秣【鸳鸯】 
　　眉【硕人】 麦【采唐　载驰　丘中有麻　硕鼠　閟宫】 
　　镅【卢令】 
　　湄【蒹葭】 妹【大明】 
　　郿【崧高】 
　　媒【氓】 

　　飞匪旆　衣以意 

　　飞【飞音衣韵　葛覃　柏舟　东山　斯干　有駜】 匪【匪音以韵】 旆【出车　生民】 
　　肺【东门之杨】 
　　霏【北风　采薇】 芾【候人】 
　　腓【采薇　四月】 

　　喈捷戒　鸡虮即 

　　喈【喈音鸡韵　葛覃　北风　风雨　出车　鼓钟　烝民　卷阿】 捷【捷音虮韵　采薇　烝民】 届【届音即韵　节南山　小弁　采菽　瞻卬　閟宫】 
　　节【旄丘】 
　　阶【巧言　瞻卬】 揭【匏有苦叶　硕人　大东　荡】 戒【采薇　楚茨　大田　江汉】 
　　皆【丰年　按此上二字符音无字可注本系鸡外平声反】 桀【伯兮　君子于役　甫田　长发】 介【酌　按此上三字符音无字可注本系即外反在毛诗亦有作本音读者见分注】 
　　杰【载芟】 
　　结【素冠　鸤鸠　正月　都人士　按此字亦作去声见分注】 
　　楫【棫朴】 
　　截【长发　按此上八字符音无字可注本系机外上声反在毛诗亦有作本音读者见分注】 

　　兮席绤 

　　兮【兮音　葛覃　全经同此音不备注】 席【席音　柏舟　行苇】 绤【绤音　葛覃】 
　　席【缁衣】 昔【那】 
　　夕【载驱　白驹　雨无正　那】 
　　舄【车攻　韩奕　閟宫】 

　　归鬼贵　衣以意【按归衣二字垛成一音直类反切不若作孤衣切更为慰贴】 

　　归【归音衣韵　葛覃　式微　殷其靁　周扬之水　丰　齐南山　素冠　七月　九罭　四牡　东山杕杜　湛露　四月　楚茨　崧高　烝民　有駜】 鬼【鬼音以韵】 贵【贵音意韵】 
　　馘【泮水】 
　　国【丘中有麻　园有桃　六月二　北山　青蝇　文王　大明　民劳　荡　抑　崧高　江汉　常武　閟宫　长发】 
　　圭【绿竹　板　韩奕】 
　　龟【绵　文王有声】 

　　崔○萃　渠取去 

　　崔【崔音渠韵　齐南山】 ○ 萃【萃音去韵　墓门】 
　　摧【北门　鸳鸯　云汉】 讯【墓门　雨无正】 
　　漼【新台　小弁】 瘁 

　　嵬尾畏　愚雨玉 

　　嵬【嵬音愚韵　卷耳　谷风】 尾【尾音雨韵　汝坟　旄丘　狼　鱼藻】 畏【畏音玉韵　将仲子　东山　板】 
　　威【常棣　采芑　巧言　我将　有客】 慰【凯风】 渭【大明】 
　　薇【草虫　出车　四月】 炜【静女】 谓【摽有梅　宾筵　隰桑】 
　　微【柏舟　式微　十月之交】 苇【河广　七月　行苇】 卫【泉水二　竹竿】 
　　倭【四牡】 韡【常棣】 位【楚茨　韩奕　按谓卫位三字又兼外韵】 
　　萎【谷风】 唯【敝笱】 
　　惟【生民】 洧【褰裳】 
　　维【节南山　采菽】 鲔【潜】 
　　违【殷其靁　谷风　节南山　玄鸟】 鷕【匏有苦叶】 
　　围【玄鸟】 
　　为【相鼠　北山　缁衣　此上从为音愚音　又转卧平声今读为鹅音者非　北门　兔爰　泽陂　凫鹥　抑　此上从卧平　声韵】 

　　虺悔诲　徐许序 

　　虺【虺音徐韵　卷耳】 悔【悔音许韵　江有汜　皇矣　生民　抑】 晦【晦音序韵　风雨　荡　酌】 
　　回【大明　旱麓　鼓钟　閟宫】 毁【汝坟】 诲【绵蛮　瞻卬】 
　　火【七月　大田】 惠【终风　节南山　瞻卬】 
　　嘒【小星　小弁　采菽】 

　　隤○退　梯体替 

　　隤【隤音梯韵　卷耳】 ○ 退【退音替韵　雨无正】 
　　蓷【中谷有蓷】 
　　推【云汉】 
　　颓【雅谷风　礼记泰山其颓乎梁木其坏乎　三句潘岳寡妇赋四节流兮忽代序岁云　暮矣日西颓易林老杨日衰条多枯枝爵　级不遂遂乃崔颓扬雄解嘲萧规曹随留　侯画策陈平出奇功若泰山响若坻颓谢　灵运山居赋艺菜当肴采药救颓身外何　事顺性靡遗楚辞岁曶曶其若颓兮时亦　冉冉而将至】 
　　焞【采芑】 

　　罍藟类　摅吕虑 

　　罍【罍音摅韵　卷耳　泂酌】 藟【藟音吕韵　樛木　葛藟　旱麓】 类【类音虑韵　既醉　荡　桑柔　瞻卬】 
　　累【樛木　南有嘉鱼】 
　　靁【殷其靁　终风　又作雷　采芑】 

　　仪掎奕　惹【平声】 惹【上声】 惹【去声】 

　　仪【仪音惹平声韵　柏舟　相鼠　东山　菁菁者莪　斯干　宾筵　既醉　抑】 掎【掎音惹上声韵　小弁】 奕【奕音惹去声韵　车攻　頍弁　閟宫　那】 
