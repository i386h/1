<!-- { "loadSidebar": true } -->
　　古者音止有八故分为八部一曰天【铁因切】 凡今之真韵文韵元韵之坤门等字侵韵字从之二曰王今之江阳等韵从之三曰师今之支韵微韵佳灰齐等韵尤韵之牛仇等字从之四曰公今之冬东庚青蒸等韵从之五曰侯【古读为胡】 今之鱼【古读为如】 韵虞【古读为如】 韵及尤韵中之钩邹楼抠等字从之六曰贤今之先韵元韵中藩垣等字寒删覃盐咸等韵从之七曰歌今之歌韵麻韵等字从之八曰谣今之萧肴豪韵及尤韵之字从之凡八音之阴音【即今之仄】 各以其音之与阳相比者而类从之此八音之大凡也阳由一而分为三而别其音曰尖圆匾阴由二而分为四而别其音曰吞吐抑扬合阳音阴音共贰仟贰佰五十字中材者不过三日即可记诵此比音之大凡也详究其意大约古者字少而此贰仟贰佰五十字者已足供文字之用周礼所谓属瞽史谕书名听声音者其数当不过如是是以其说之简而易也自周之东而瞽史之遣不行方诸侯之国固有各以其国之方言为言土音为音者于是乳为谷虎为于菟以及得登那来之方言土音入于史册后之作者喜其新奇而乐效之又加以多用不经常见之字以骋博奥则土音新字固有溢乎八音之外而非八音所能包括者矣自是而下而训诂而反切而分韵韵且至贰佰有六非强识之士至不能举其韵目至是而音学殆不可问后之儒者知音学之失而不知求诸本虽其极意揣摩亦或时有一当然皆出于猜测而不能实指其所以然致使伶人贱工秘其传以为至宝是真可慨也已夫文敝则宜救之以质今之音学亦少伤文敝矣有志之士如欲返古之音则踵事增华亦不可少或于八音之外谅加佳灰麻尤等韵于天公师贤之韵部分过大者谅分为三部或四部亦无不可大约阳音不过二十四部而阴音部分之数如之但当于新韵之字注明曰旧音某隶某部今音某改隶某部使旧说犹有可考而更妙选六经周秦诸子书所有之字加以楚辞汉赋所用之字大约其数不过五千凡冷字及无用之字皆置诸存而不论之列依古乐谱推求其当作某音注明其下其阳音之为尖为圆为匾阴音之为吞为吐为抑为扬亦如之而兼详其字义夫分部不多则人之求通也易用字有定则人之致志也专稍聪慧者不过三月即可于此伍仟字解其音义而因以读六经诸子骚赋其音义皆迎刃而解矣嗟夫所最难返者积重之势也今之韵学休文以佐命之势行之二百六韵唐宋以天子之势行之即今平水刘氏之一百七韵又以洪武称制之势行之其说渐近理而弥工其染亦过深而弥洽今欲以草茅老书生独立一说以与之抗正所谓谁言言之孰令听之此必不行之势也然明知不行而犹不能自已于言者独何心哉愿诸君试一揣之余初与晋人语于其乡音多所不解暨正毛诗音韵后于其语无不解矣如居举具之兼朱祖着韵威尾未之兼愚羽玉韵飞匪肺归鬼贵之并兼衣以意韵回悔诲怀海坏绥水遂之并兼徐许序韵雷藟类之兼摅吕虑追隼醉之兼居举具韵他如梅崔隤吁隅瓜侯驱抠兜敦钩逵来颠苓之兼韵以晋音准之无不与古乐谱合者心窃疑之继而思之周建都于陕晋与陕邻为最近唐叔封晋为最亲成周盛时每数岁辄遣瞽史以一天下之音声音之道当王者贵其必以陕音为正音不待言矣惟晋为近也其被教化也必先惟唐为亲也其被教泽也必至且唐与周邻其土音亦必不甚相远其习之也又属易易是以其乡音多与古乐音相合也夫数见不鲜余之此书必不可令晋人见倘见之必曰此家人语耳何烦先生之哓哓为其必将非笑我然知希者贵余之此书又必不可不令晋人见倘见之必曰曩实不知我之乡音竟有合于先王古乐之音今得先生发其覆使天下万世宝贵晋音是先生为晋树一赤帜也其必将欣慕我世之阅余书者倘有不解当试求晋人与语同学王补楼幼时得古乐谱之传于其家客贾君【忘其名】 谓一字有一字之音又有一字之韵其为说极为精密余以为此特业声歌者之所宜知未介意也后补楼三客于余耳其歌既熟始渐觉其异因以其说试于毛诗其有不合者辄与补楼相商之三两月后谓补楼曰试为君歌毛诗请勉为听之甫至鹿鸣补楼爽然自失曰止止予其为宋人矣余曰何谓也补楼曰能不龟手一也或以封或不免于洴澼洸则所用之异也予娴于音韵仅擅一时之誉于歌坛君窃取之遂以发千古之蒙于诗学且宋人犹鬵技百金以此言之殆宋人不如余曰是何言之陋也夫伯尊攘善识者所讥郭象窃庄儒林是诮余虽不敏贪天功以为己力掩人善以衒己长亦所不为补楼曰君勿言余过矣追忆旧欢岁已四十四稔谨志篇末聊以慰死友于泉下云休文四声之作不惟梁武不以为然按庾肩吾传谓齐永明中王融谢朓沈约文章始用四声以为新变至是转拘体韵夫谓之为拘则固亦不以为然矣又陆厥传谓时有王斌者着四声论行于时夫斌之作论斥四声也而史着之且曰行于时亦可见当时之不以为然者颇众虽江左一隅犹未能遽行矣奄至有隋陆法言者独起而宗之作切韵一书而郭知元等复增益之唐天宝时孙愐复宗之作唐韵自是其说少炽然犹未能尽人皆然也宋大中祥符间重加修定赐名曰唐韵奉敕颁行着为功令凡科场中若是者进违是者黜于是进取之士争骛趋之而四声之学遂盛行于天下莫敢不以为然矣惟元之周德清奋然不顾颇不然之作中原音韵并四声为三声黜入声而不用可谓卓识然当时之人沉酣于四声者已深返不然之故其书不大显则知音者之不易觏也夫世变甚则挽之愈难士君子纵有特识卓见非证之先圣古经虽善不信今读先生此书以毛诗之元音证实一己之音学可以取当世之信以一己之音学厘正毛诗之元音可以扫千古之疑愚非敢阿所好也得此书不惟可正毛诗之音兼可正羣经之音更可正字书已误之音夫声音人心自然之理也请试以本心之自然以求乎音韵之当然更考诸此书音韵之所以然其必有争以为然而莫能不然者矣世愚侄董英谨跋 

　　毛诗古乐音卷二 

　　●毛诗古乐音卷三【音韵正上】 

　　辽阳张玉纶　撰 

　　国风一 

　　周南一之一 
　　召南一之二 
　　邶一之三 
　　墉一之四 
　　卫一之五 
　　王一之六 
　　郑一之七 

　　○周南一之一【周国名南乐名】 

　　关睢 
　　葛覃 
　　卷耳 
　　樛木 
　　螽斯 
　　桃夭 
　　兔罝 
　　芣苢 
　　汉广 
　　汝坟 
　　麟之趾 

　　关关睢【睢朱合】 鸠在【在志合】 河之洲【兼遭韵一分】 窈窕淑女【女弩合下同】 君子好逑【兼乔韵一分】 参差【兼策平声韵一分下同】 荇菜【菜次合下同】 左右流【兼聊韵一分】 之窈窕淑女寤寐【音卖转音密下同】 求【兼乔韵一分下同】 之求之不得【得的合】 寤寐思服【服以合】 悠哉【哉兹合下同】 悠哉辗转反侧【侧次合】 参差荇菜左右采【采此合】 之窈窕淑女琴瑟【瑟四合】 友【友以合】 之参差荇菜左右芼之窈窕淑女钟鼓乐【音涝】 之 
　　关睢 

　　葛【改纪切下同】 之覃兮【西些二音下同】 施【思奢二音下同】 于中谷维【维于合下同】 叶【厌外切又叶意合下同】 萋萋黄鸟于飞【飞衣合】 集于灌木【木密二音】 其鸣喈喈【皆埃合转音鸡此从转音】 葛之蕈兮施于中谷维叶莫莫【磨去声又音木】 是刈是濩【音霍又音户】 为【为于合下同】 絺为绤【音细又些舍合】 服【服以合】 之无斁【音惰又音妬】 言告【告古二音下同】 师氏言告言归【孤衣切下同】 薄污我私薄澣我衣害【孩去声古与曷通用又转音害细切下同】 澣害否【音都【都：鄙】 】 归宁父母【母米合】 
　　葛覃 

　　采【采此合下同】 采卷耳【耳以合】 不盈顷筐嗟【音决】 我怀【怀需合下同】 人寘彼周行【音杭】 陟彼崔【崔渠合】 嵬【嵬于合】 我马【马亩合下同】 虺【虺需合】 隤【隤梯合】 我姑酌彼金罍【罍摅合】 维【维于合下同】 以不永怀【怀徐合】 陟彼高冈我马玄【兼巡韵一分】 黄我姑酌彼兕觥【音光】 维以不永伤陟彼砠矣我马瘏矣我仆痛【痛：痡】 矣云何吁【吁书合】 矣【末句系合歌】 
　　卷耳 

　　南【嫩平声下同】 有樛【音究兼矫韵一分下同】 木葛【葛给合下同】 藟【藟吕合下同】 累【累摅合下同】 之乐只君子福【福以合下同】 履绥【绥需合】 之南有樛木葛藟荒之乐只君子福履将之南有樛木葛藟萦之乐只君子福履成之 
　　樛木 

　　螽斯【思奢二音下同】 羽【羽汝合下同】 诜诜兮【西些二音下同】 宜尔【尔以合下同】 子孙振振兮螽斯羽薨薨兮宜尔子孙绳绳兮螽斯羽揖【皆霭切转音几】 揖兮宜尔子孙蛰【直宅合又转宅直合】 蛰兮 
　　螽斯 

　　桃之夭夭灼灼其华【音胡】 之子于归【孤衣切下同】 宜其室家【音姑下同按古者华家入歌韵华亦读霍平声家读加惹平声切今华读滑平声家读加今音然华字作光华英华精华用与花字异非押韵即照今音读亦可】 桃之夭夭有蕡其实之子于归宜其家室桃之夭夭其叶【厌外切又叶意合】 蓁蓁之子于归宜其家人 
　　桃夭 

　　肃肃兔罝【罝朱合下同】 椓【椓竹合】 之丁丁赳赳武夫公侯【音胡下同】 干城【罝与夫谐丁与城谐】 肃肃兔罝施于中逵【逵渠合】 赳赳武夫公侯好仇【音求转音居】 肃肃兔罝施于中林赳赳武夫公侯腹【腹以合】 心 
　　兔罝 

　　采【采此合下同】 采芣苢薄言采之采采芣苢薄言有【有以合】 之采采芣苢薄言捋【赖上声】 之采采芣苢薄言掇【罪外切】 之采采芣苢薄言袺【皆霭切转音几】 之采采芣苢薄言襭【既外切转音细】 之 
　　芣苢 

　　南【嫩平声】 有乔木不可休【兼萧韵一分】 息【音喜又息舍合】 汉有游【兼爻韵一分】 女【女弩合】 不可求【兼乔韵一分】 思【施蛇音下同】 汉之广矣不可泳思江之永矣不可方思【末四句系合歌下二章同又末四句方与广为韵泳与永为韵或谓永为□之讹者非】 翘翘错薪言刈其楚之子于归【孤衣切下同】 言秣【音卖转密下同】 其马【马亩合】 汉之广矣不可泳思江之永矣不可方思翘翘错薪言刈其蒌【蒌庐合】 之子于归言秣其驹【驹朱合】 汉之广矣不可泳思江之永矣不可方思 
　　汉广 

　　遵彼汝坟伐【范外切又伐意合下同】 其条枚【梅迷合】 未【未玉合】 见君子惄如调【音周兼遭韵一分】 饥遵彼汝坟伐其条肄【厥外切转音意】 既见君子不我遐【音胡又哈平声】 弃【欠外切转音器】 鲂鱼【音如】 赪尾【尾禹合】 王室如毁【毁喜合下同】 虽【虽需合】 则【则直合】 如毁父母【母米合】 孔迩【迩以合末句系合歌】 
　　汝坟 

