<!-- { "loadSidebar": true } -->
　　赋也尝秋祭名楅衡施于牛角所以止触也周礼封人云凡祭饰其牛牲设其楅衡是也秋将尝而夏楅衡其牛言夙戒也【预敬其事曰夙戒也】白牡周公之牲也骍刚鲁公之牲也白牡殷牲也周公有王礼故不敢与文武同鲁公则无所嫌故用骍刚【名不正则言不顺此鲁之所以不免于僣也辑录疏説文曰刚特也何伯善曰用白者比于先代也用骍者不敢自异于时王之制也】牺尊画牛于尊腹也或曰尊作牛形凿其背以受酒也【辑录谢氏曰牺尊盛酒则将将而盛羙】毛炰周礼封人祭祀有毛炰之豚注云爓【似防反】去【上声】其毛而炰之也【爓以火燎之也或云汤中瀹肉之名】胾切肉也羮大羮铏【音刑】羮也大羮大古之羮湆【音泣】煮肉汁不和【去声】盛【平声】之以登贵其质也【辑录公食大夫礼云大羹湇不和注不和无盐菜又见特牲馈食礼】铏羮肉汁之有菜和者也盛之铏器故曰铏羮大房半体之俎足下有跗【音敷】如堂房也【房俎大可载半体】万舞名震腾惊动也【辑录曺氏曰不亏如日常盈不崩如山常固不震如地常静不腾如水常平】三夀未详郑氏曰三卿也或曰愿公夀与冈陵等而为三也【郑氏説优○自俾尔炽昌以下皆孝孙冇庆一句炽而昌盛大也夀而臧悠乆也以盛大悠乆之福而保有其邦家又得者旧之臣长为之辅则盛大悠乆而愈无穷矣此章承上章专以致祭受福言】
　　○公车千乗【绳证反叶神陵反】朱英绿縢【徒登反】二矛重【直龙反】弓【叶姑反】公徒三万贝胄朱綅【息防反叶息棱反】烝徒増増戎狄是膺荆舒是惩则莫我敢承俾尔昌而炽俾尔夀而富【叶方未反】黄发台背【叶蒲寐反】夀胥与试俾尔昌而大【叶特计反】俾尔耆而艾【吾盖反叶五讣反】万有千嵗眉夀无有害【叶暇憩反】
　　赋也千乗大国之赋也成方十里出革车一乗【八百家出车一乗】甲士三人左持弓右持矛中人御步卒七十二人将重车者二十五人千乗之地则三百十六里有竒【音箕】也【纵横当得三百一十六里半】朱英所以饰矛【朱英以朱羽为之悬于矛之上勾也】绿縢所以约弓也【以绳纒之使弓体正也】二矛夷矛酋矛也【夷矛长二丈四尺酋矛长二丈】重弓备折壊也徒步卒也三万举成数也车千乗法当用十万人而为歩卒者七万二千人然大国之赋适满千乗苟尽用之是举国而行也故其用之大国三军而已【公车千乗国赋之常数公徒三万则出军之定数】三军为车三百七十五乗三万七千五百人其为步卒不过二万七千人举其中而以成数言故曰三万也【三军甲士一千一百二十五人将重车者九千三百七十五人共一万五百人余二万七千人为步卒】贝胄贝饰胄也朱綅所以缀也【綅线也以朱线缀贝而饰胄也】增增众也戎西戎狄北狄膺当也荆楚之别号舒其与国也惩艾承御也僖公尝从齐桓公伐楚故以此羙之【车徒众盛器械精好故师有功此羙其已然之事也】而祝其昌大夀考也夀胥与试之义未详王氏曰夀考者相与为公用也苏氏曰愿其夀而相与试其才力以为用也【王氏説优盖以三夀作朋例之可见昌而炽则盛且大矣夀而富则乆而又盛矣如是而又得黄髪台背之臣以为之用则又将盛大悠乆而愈无穷也此章羙其功而祝以福如此】
　　○泰山岩岩【叶鱼锨反】鲁邦所詹奄有蒙遂荒大东至于海邦【叶卜工反】淮夷来同莫不率从鲁侯之功
　　赋也泰山鲁之望也詹与瞻同【此二句与商邑翼翼四方之极同意辑录孔疏泰山在齐鲁之界其阳则鲁其隂则齐二国皆以为望也】蒙二山名【辑录罗氏曰郡国志泰山郡博县有山防隂县有蒙山在西南】荒奄也大东极东也海邦近海之国也【此与下章又反覆其词专以扩充土宇为祝乃受福之最大者以上章保彼东方鲁邦是常二句之意盖必能使国势尊严足以摄人心收众望而内外逺近无不服之然后乃为鲁侯之功也可愿哉辑录曺氏曰淮夷来同则淮南夷在鲁之南者同来防盟莫敢不率循而顺从也】
　　○保有鳬绎【叶弋灼反】遂荒徐宅【叶达各反】至于海邦淮夷蛮貊【叶莫博反】及彼南夷莫不率从莫敢不诺鲁侯是若
　　赋也鳬绎二山名【辑录李迂仲曰禹贡徐州峄阳孤桐此绎即峄阳也罗氏曰地理攷异鳬山在兖州邹县东南三十里峄山一名邹山在邹县南二十二里】宅居也谓徐国也诺应辞若顺也○泰山蒙鳬绎鲁之所有其余则国之东南势相连属【音烛】可以服从之国也【能守土宇广封疆而尽东南诸国又皆归于鲁莫不心悦诚服之此尤诗人之所愿也】
　　○天锡公纯嘏【叶果五反】眉夀保鲁居常与许复周公之宇鲁侯燕喜令妻夀母【叶满委反】宜大夫庶士【鉏里反】邦国是有【叶羽已反】既多受祉黄髪儿齿
　　赋也常或作尝在薛之旁许许田也鲁朝【音潮】宿之邑也【朝防止宿之邑在天子之郊孔氏曰常鲁南鄙许鲁西鄙杜预曰许田近郑故郑易之未知是否】皆鲁之故地见侵于诸侯而未复者故鲁人以是愿僖公也令妻令善之妻声姜也夀母夀考之母成风也闵公八嵗被弑必是未娶其母叔姜亦应未老【辑录成风庄公之妾叔姜庄公夫人哀姜之娣】此言令妻夀母又可见公为僖公无疑也有常有也儿齿齿落更生细者亦夀徴也【既愿其享夀考以复侵疆矣又愿其燕安喜乐之余有以宜其室家臣庶而保其国而且福益多夀益固也此章盖以前数章之意约言之故先以纯嘏二字总言其福云】
　　○徂来之松新甫之栢【叶逋莫反】是断【音短】是度【待洛反】是寻是尺【叶尺约反】松桷【音角】有舄【叶七约反】路寝孔硕【叶常约反】新庙奕奕【叶弋灼反】奚斯所作孔曼【音万】且硕【同上】万民是若
　　赋也徂来新甫二山名【辑录罗氏曰地理攷异徂来亦曰尤来在衮州干封县新甫山在汶阳县】八尺曰寻舄大貌路寝正寝也新庙僖公所修之庙【此或谓姜嫄庙或谓闵公庙又或以为僖公庙但曰姜嫄庙则不当及大王以下曰闵公庙则不当及周公皇祖以上曰僖公庙则诗正为公祝颂之僖固未薨也朱子初説以为鲁之羣庙似矣而周公皇祖以上又有帝与稷则又可疑故但以为僖公所修之庙也然因祭羣公而推本所自来则谓之羣庙然矣】奚斯公子鱼也作者教防属【音烛】功课章程也【教者指令也防者监视也属功则付以事课章程则考其工也】曼长硕大也万民是若顺万民之望也【辅氏曰此章本其所以作颂者言之而取法于殷武之末章故其文势相似】
　　閟宫九章五章章十七句【内第四章脱一句】二章章八句二章章十句【一章专言后稷以见鲁人所自出二章言先王创业周公辅之以见鲁国所由始三章言僖公继鲁公之序能修郊庙之祭以致福四章羙其祭祀而祝其受福五章羙其武功而祝其受福六章七章以土宇充斥为僖公最大之福八章以诸福毕至为僖公全备之福九章乃言作庙则述今日所以颂之之由也】
　　旧説八章二章章十七句一章十二句一章三十八句二章章八句二章章十句多寡不均杂乱无次盖不知第四章有脱句而然今正其误【出师奏凯必于学故泮水专以驯服淮夷言致祭受福必于宗庙故閟宫总以享受福禄言】鲁颂四篇二十四章二百四十三句【辑录王氏曰周颂之词约约所以为严盛徳故也鲁颂之词侈侈所以为夸徳不足故也】
　　商颂四之五
　　契为舜司徒而封于商传十四世而汤有天下其后三宗迭兴【书无逸举中宗大戊髙宗武丁及祖甲为三宗史以大甲为大宗与大戊武丁合为三宗汉孔氏谓祖甲即大甲蔡氏非之未知孰是】及纣无道为武王所灭封其庶兄微子啓于宋修其礼乐以奉商后其地在禹贡徐州泗濵西及豫州盟【音孟】猪之野【辑录尔雅作孟诸】其后政衰商之礼乐日以放失七世至戴公时大夫正考甫得商颂十二篇于周大师归以祀其先王至孔子编诗而又亡其七篇然其存者亦多阙文疑义今不敢强通也【辑录孔氏曰正考甫生孔父嘉孔父嘉生木金父木金父生初父初父生防叔防叔迁鲁为防大夫故名防叔生伯夏伯夏生叔梁纥叔梁纥生仲尼则正考甫是孔子七世之祖周用六代之乐故有商颂】商都亳宋都商邱皆在今应天府亳州界【辑录应天府今改归徳州河南亳州今亳县属直凤阳府頴州曺氏曰契封商今上雒商是也至汤凡八迁徙居亳从先王居帝喾尝都也汤十九世至盘庚其间又五迁后居河南亳殷即汤故都故后世或称商或称殷或兼称殷商】
　　猗【于宜反】与【音余】那与置我鞉【音桃】鼓奏鼓简简衎我烈祖赋也猗叹辞那多置陈也【辑录欧阳氏曰陈鞉与鼓书曰下管鞉鼓盖虞夏以来旧物常用之】简简和大也衎【苦旦反】乐也烈祖汤也记曰商人尚声臭味未成涤【音狄】荡其声【臭未成未用灌也味未成未用牲也涤荡者动而散之义乐所以动其和而散之于外也】乐三阕【若穴反】然后出迎牲【辑录见郊特牲陈氏曰牲未杀则未有臭味故云臭味未成涤荡宣播之意殷人先求诸阳凡声阳也】即此是也【此一节专以鼓言盖鼓者众音之主故先言之又礼记注云鞉所以节乐乐由鞉而成独称鞉鼓或以此也】旧説以此为祀成汤之乐也【始而置之既乃奏之言之序也】
　　汤孙奏假【音格】绥我思成鞉鼓渊渊【叶于巾反】嘒嘒管声既和且平依我磬声于【音乌】赫汤孙【叶思伦反】穆穆厥声
　　汤孙主祀之时王也假与格同言奏乐以格于祖考也绥安也思成未详郑氏曰安我以所思而成之人谓神明来格也礼记【祭义篇】曰齐【音斋下同】之日思其居处【上声】思其笑语思其志意思其所乐【五教反】思其所嗜【居处即其地而言笑语即其人而言皆在外也志意乐嗜则在内矣思愈深也】齐三日乃见其所为【去声】齐者【所为齐者指所祭之先祖言如齐以礼成汤则我为成汤而齐汤则其所为齐者也】祭之日入室僾然必有见乎其位【入室致祭彷见其在神位】周旋出户肃然必有闻乎其容声【出入荐馔疑其动作有声】出户而听忾然必有闻乎其叹息之声【荐毕阖户真若闻其之于声也盖齐之思以渐而深祭之见闻亦以渐而着也祭义之文止此辑录何氏曰马氏云僾然言其貌肃然言其容忾然言其气也辅氏云既曰必有又曰僾然肃然忾然盖诚之不可揜也】此之谓思成【以上郑氏説】苏氏曰其所见闻本非有也生于思耳此二説近是盖齐而思之祭而如有见闻则成此人矣郑注颇有脱误今正之【郑注本云安我心所思而成之】渊渊深逺也嘒嘒清亮也【鼓为众音之主管则乐之小者举此二者则余乐在其中矣】磬玉磬也堂上升歌之乐非石磬也穆穆羙也【赫有光辉貌升歌下管其音难谐而八音之中磬尤难谐今者作乐降神而堂下之乐与堂上之磬声相谐如此赫赫然汤孙尔之乐可谓甚羙矣极其称賛之也】
　　庸鼓有斁万舞有奕我有嘉客亦不夷怿
