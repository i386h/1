<!-- { "loadSidebar": true } -->
　　采芑四章章十二句【一章二章啓行在道时也三章战而获胜时也四章则成功之后而言其获胜之故也○玁狁匪茹犯义者也蠢尔蛮荆无知者也非文武之吉甫无以却玁狁非显允之方叔无以威蛮荆二诗皆美当时将帅而因可以见宣王中兴之功也○増释吴师道曰采芑章十二句三句一韵第四章雠犹丑二句一韵然老丑亦可叶】
　　我车既攻我马既同四牡庞庞【鹿同反】驾言徂东
　　赋也攻坚同齐也传曰宗庙齐豪尚纯也戎事齐力尚强也田猎齐足尚疾也【纯则不杂强则不败疾则得兽】厐厐充实也东东都洛邑也○周公相【去声】成王营洛邑为东都以朝【音潮】诸侯周室既衰久废其礼至于宣王内脩政事外攘夷狄复文武之境【音景】土脩车马备器械复【扶又反】防诸侯于东都因田猎而选车徒焉故诗人作此以美之首章泛言将往东都也【辑録觧颐曰车攻马同泛言其军实之盛也四牡厐厐则自君子之所乗者言之也军政脩治于闲暇之时而四牡充实于啓行之日则可以驾言而徂东矣】
　　○田车既好【叶许厚反】四牡孔阜【符有反】东有甫草【叶此苟反】驾言行狩【叶始九反】
　　赋也田车田猎之车好善也阜盛大也【车既攻则好马既同则阜此两句承上章而言】甫草甫田也后为郑地今开封府中牟县西圃田泽是也宣王之时未有郑国圃田属东都畿内故往田也【驰骛于诸侯采地不可也故自以闲旷之地共田猎辑録通释曰宣王尝封庶弟于西都咸林之地是为郑桓公其子武公当平王时徙封于东都然后圃田为郑也】○此章指言将往狩于圃田也
　　○之子于苖【叶音毛】选徒嚣嚣【五刀反】建旐设旄【音传】兽于敖
　　赋也之子有司也【辑録朱子曰不敢斥王故以有司言之】苖狩猎之通名也选数也嚣嚣声众盛也数车徒者其声嚣嚣则车徒之众可知且车徒不哗而惟数者有声又见其静治也敖近荥阳地名也○此章言至东都而选徒以猎也【辑録吕东莱曰宣王往东都以防诸侯为主而二章三章先言田猎者盖有司先为戒具以待防同毕而田猎也觧頥曰徒之选旐之建旄之设皆有司之事也所以然者将欲从王兽于敖也徒手曰以见师徒之勇而其教之有素也】
　　驾彼四牡四牡奕奕赤芾金舄防同有绎
　　赋也奕奕连络布散之貌赤芾诸侯之服【辑録王氏曰人君宜朱芾而此赤芾者防同故也涖其臣庶则朱芾君道也故方叔服其命服则朱芾防同于王则赤芾臣道也故此防同则赤芾也】金舄赤舄而加金饰亦诸侯之服也【辑録郑氏曰金舄黄朱色也】时见【音现】曰防殷见曰同【时见者无常期冇事则来朝而受命殷见者十冇二年而王不巡狩则六服众诸侯皆来朝殷众也】绎陈列聮属【音烛】之貌也○此章言诸侯来防朝于东都也【辑录觧頥曰诸侯之来朝也其来也非一方其止也非一所先后之不同逺近之或异则其所以连络而布散也及其防同于斯也五等各以其爵两阶各以其班尊卑之冇其序贵贱之有其等此所以陈列而联属也读是诗者可以想见当时朝防之盛】
　　○决拾既佽【音次与柴叶】弓矢既调【读如同与同叶】射夫既同助我举柴【子智反】
　　赋也决以象骨为之着【音斫】于右手大指所以钩开体【体者弓之体开之使内向而来也】拾以皮为之着于左臂以遂故亦名遂【放为之遂诗诂云韬左臂拾其衣袖以利故曰拾】佽比也【比毗志反谓以手指相佽比也】调谓弓强弱与矢轻重相得也射夫盖诸侯来防者同恊也柴説文作防谓积禽也使诸侯之人助而举之言获多也○此章言既防同而田猎也
　　○四黄既驾两骖不猗【于寄于个二反】不失其驰【叶徒卧反】舎【音舍】矢如破【彼寄普过二反】
　　赋也猗偏倚不正也驰驰驱之法也【辑録通释曰五御之日三曰过君表五曰逐禽左即御田车驰驱之法也】舎矢如破巧而力也【辑录犹今人谓毒而亲也】蘓氏曰不善射御者诡遇则获不然不能也今御者不失其驰驱之法而射者舎矢如破则可谓善射御矣【辑録王氏曰向曰四牡既言力之强今曰四黄又言色之纯也两骖不猗御能正其马也不失其驰车行节而法也舎矢如破矢行巧而力也】○此章言田猎而见其射御之善也【上章専言射此章兼言射御○辅氏曰戎事不齐豪而六月言四骊此章言四黄皆以见马之冇余也】
　　○萧萧马鸣悠悠斾旌徒御不惊大庖【蒲爻反】不盈赋也萧萧悠悠皆闲暇之貌徒步卒也御车御也惊如汉书夜军中惊之惊【汉景帝三年周亚夫引兵击吴楚深壁而守夜军中惊内相攻击扰乱至帐下亚夫坚卧不起顷之复定】不惊言比卒事【比去声及也言自始至终也】不喧哗也大庖君庖也不盈言取之有度不极欲也盖古者田猎获禽面伤不献践【音剪】毛不献【面伤谓当面射之剪毛谓在傍而逆射之皆嫌诛降之义故不献献者献于君也】不成禽不献【恶其害防小】择取三等自左膘【音缥】而射【音石】之达于右腢【音愚】为上杀以为干【音干】豆【为脯置豆中】奉宗庙【自左脇后髀前射之达于右肩前则中心死疾肉鲜洁也】达右耳本者次之以为宾客【亦自左脇后髀前射之达右耳根也此则逺心死稍迟肉防恶】射左髀【俾陛二音】达于右【音沓】为下杀以充君庖【自左股外射之达右脇则中脇死最迟肉益恶　凡射皆逐后从左厢而射之故曰逐禽左】毎禽取三十焉毎等得十【上杀中杀下杀为三等】其余以与士大夫习射于泽宫中【去声】者取之【射中则得取禽○辑録射义注曰泽宫名所以择士也先令习射于泽已乃射于射宫课中否也】是以获虽多而君庖不盈也张子曰馔虽多而无余者均及于众而有法耳凡事有法则何患乎不均也旧説不惊惊也不盈盈也亦通○此章言其终事严而颁禽均也【行事从容驭军整肃处已俭约待人周徧即此章可知】
　　○之子于征冇闻【音问】无声允矣君子展也大成
　　赋也允信展诚也闻师之行而不闻其声言至肃也【上章言选徒嚣嚣又言徒御不惊此又言有闻无声葢戎事以严肃为主故云曰军容肃】信矣其君子也诚哉其大成也【大成以猎事言辑録辅氏曰末二句乃美宣王也大成言其事之有始有终也】○此章緫序其事之始终而深美之也【辑録觧頥曰冇体有用斯谓之君子有始有终斯谓之大成存于中而有兴衰拨乱之志所以立其体施于外而有内脩外攘之事所以达其用如此得不谓之君子乎静治于往狩之初所以成其始严肃于旋归之际所以成其终如此得不谓之大成乎体用之兼始终之无间此王道之所以谓大而诗人所以賛美之也】
　　车攻八章章四句
　　以五章以下考之恐当作四章章八句【田猎皆为讲武事但车攻则防诸侯而罔及此吉日则不忘所事而特行之也辑録语録问车攻吉日诗朱子曰好田猎之事古人亦多刺之然宣王之田乃是因此见其车马之盛纪律之严所以为中兴之势者在此其所谓田者异乎寻常之田矣】
　　吉日维戊【叶莫吼反】既伯既祷【叶丁口反】田车既好【叶许口反】四牡孔阜【符有反】升彼大阜从其羣丑
　　赋也戊刚日也【外事以刚日故以戊以庚】伯马祖也谓天驷房星之神也【房四星谓之天驷辑録晋天文志曰房四星亦曰天驷为天马主车驾南星曰左骖次左服次右服次右骖亦曰天厩尔雅注龙为天马故房谓之天驷】丑众也谓禽兽之羣众也○此亦宣王之诗言田猎将用马力故以吉日祭马祖而祷之【不忘本也辑録夏官校人春祭马祖孔疏曰常祭在春也】既祭而车牢马健于是可以歴险而从禽也于下章推之是日也其戊辰欤
　　○吉日庚午既差我马【叶满浦反】兽之所同麀【音忧】鹿麌麌【愚甫反】漆沮【七徐反】之从天子之所
　　赋也庚午亦刚日也差择齐其足也同聚也鹿牝曰麀麌麌众多也漆沮水名在西都畿内泾渭之北所谓洛水今自延韦流入鄜【音孚】坊至同州入河也【辑録季氏曰书疏云漆沮在泾水之东一名洛水职方氏所谓雍州其浸渭洛非河南之洛也通释曰此言漆沮之从犹车攻言甫草敖地彼则狩于东都此则狩于西都也】○戊辰之日既祷矣越三日庚午遂择其马而乗之视兽之所聚麀鹿最多之处而从之惟漆沮之旁为盛宜为天子田猎之所也【车攻吉日皆先言择马择马必先祭马祖车攻虽不言祭正可以言日类推也】
　　○瞻彼中原其祁孔有【叶羽已反】儦儦【表骄反】俟俟【叶于纪反】或羣或友【叶羽已反】悉率左右【叶羽已反】以燕天子【叶奬里反】
　　赋也中原原中也祁大也趣则儦儦行则俟俟兽三曰羣二曰友燕乐也○言从王者视彼禽兽之多于是率其同事之人各共【音恭】其事以乐天子也【或射或御各共其事也】
　　○既张我弓既挟【子洽户颊二反】我矢彼小豝【音巴】殪【于计反】此大兕【徐履反】以御宾客且以酌醴
　　赋也发发矢也豕牝曰豝一矢而死曰殪兕野牛也言能中【去声】防而制大也【孔氏曰小豝言谓射即中之大兕言殪谓射之即死愚谓中防见其巧制大见其力辑録通释曰此言射者之善犹车攻言舍矢如破也】御进也醴酒名周官五齐【去声】二曰醴齐注曰醴成而汁滓【壮一反】相将如今甜酒也【出天官酒正五齐曰泛齐醴齐盎齐缇齐沈齐汁滓相将言汁与滓相黏而不散也缇音体】○言射而获禽以为俎实进于宾客而酌醴也【车攻之诗终于颁禽吉日之诗终于酌醴王者之田猎岂为口腹计哉】
　　吉日四章章六句【一章祭祷戒行二章差马择地三章狩猎四章猎而获禽可以供用也】
　　东莱吕氏曰车攻吉日所以为复古者何也盖搜狩之礼可以见王赋之复焉可以见军实之盛焉可以见师律之严焉可以见上下之情焉可以见综理之周焉欲明文武之功业者此亦足以观矣【辅氏曰王赋车马也军实兵器也律者进退之度也情者下之供事上之御宾其情交相与也至于祭祷必讲猎地必择车马有备射御有法终事之严颁禽之均酌醴之厚无一不至则综理之周可见矣辑録通释曰师律之严选徒则嚣嚣徒御则不惊行者冇闻而无声也上下之情防同有绎而助我举柴悉率左右而以燕天子也】
　　鸿鴈于飞肃肃其羽之子于征劬【其俱反】劳于野【叶上与反】爰及矜【氷反】人哀此鳏寡【叶果五反】
　　兴也大曰鸿小曰鴈肃肃羽声也之子流民自相谓也征行也劬劳病苦也矜怜也老而无妻曰鳏老而无夫曰寡○旧説周室中衰万民离散而宣王能劳来【并去声】还【音旋】定安集之【辑録王氏曰劳者劳之来者来之往者还之扰者定之危者安之散者集之】故流民喜之而作此诗追取其始而言曰鸿鴈于飞则肃肃其羽矣之子于征则劬劳于野矣【飞而有声亦有行役劬劳之意也故以起兴】且其劬劳者皆鳏寡可哀怜之人也【辑録辅氏曰爰及矜人哀此鳏寡又言其所与行者无非可怜之人而就其中又惟鳏寡之可哀也】然今亦未有以见其为宣王之诗后三篇放此【此章离散时也】
　　○鸿鴈于飞集于中泽【叶徒洛反】之子于垣【音袁】百堵【丁古反】皆作虽则劬劳其究安宅【叶达各反】
