<!-- { "loadSidebar": true } -->
　　赋也防灶也【辑録疏饔防以煑肉廪防以炊米少牢云饔防在门东南北上廪防在饔防之北】踖踖敬也【为爼者燔者炙者皆执防之人而皆蒙踖踖二字也语势与上章同】爼所以载牲体也【所谓博硕肥腯是也】硕大也燔烧肉也炙炙肝也皆所以从【去声】献也特牲主人献尸賔长【上声】以肝从主妇献尸兄弟长以燔从是也【辑録朱子曰燔者火烧之名炙者逺火之称以难熟者近火易熟者逺之故肝炙而肉燔也孔疏云从献谓既献酒即以此燔炙从之而置之在爼也】君妇主妇也【辑録辅氏曰君妇者君即主也又所以尊称之也】莫莫清静而敬至也豆所以盛【平声】内羞庶羞主妇荐之也庶多也【内羞以黍稷庶羞以肉味辑録房中之羞其笾则糗饵粉餈其豆则酏食糁食庶羞羊臐豕膮皆有胾醢房中之羞内羞也酏音移臐音熏膮音枵胾音志】賔客筮而戒之使助祭者既献尸而遂与之相献酬也主人酌賔曰献賔饮【去声】主人曰酢主人又自饮而复饮【并去声】賔曰酬賔受之奠于席前而不举至旅而后少【去声】长相劝而交错以徧也【特牲迎尸正祭之后主人献尸主妇亚献尸賔三献尸尸皆酢酢毕主人献賔及众賔宗人公有司又献长兄弟众兄弟及私臣又献内兄弟毕长兄弟及众賔长各洗觚为加爵嗣举奠弟子举觯于其长为旅酬佐食献尸祝告利成尸出彻俎賔出辑録传东西为交邪行为锴】卒尽也度法度也获得其宜也【卒度卒获言无不合于法无不得其宜也辑録谢氏曰笑语卒获言旅也语恩泽行于礼法之中和乐生于诚敬之余也】格来酢报也【内而主妇外而賔客及贱而执防者无不敬以捋事如此此神之所以飨而福之所以降也　此章通以爼豆献酬之事言】
　　○我孔熯【而善反】矣式礼莫愆【叶起巾反】工祝致告徂赉孝孙【叶须伦反】苾【满必反】芬孝祀【叶逸织反】神嗜饮食卜尔百福【叶笔力反】如几【音机】如式既齐既稷既匡既敕永锡尔极时万时亿赋也熯竭也善其事曰工【辑録工于为祝者】苾芬香也卜予【与同】也几期也春秋传曰易几而哭是也【定公元年叔孙成子逆昭公之丧于干侯子家子不见叔孙易几而哭注几哭防也不见叔孙故朝夕哭不同防】式法齐整稷疾匡正敕戒【整则不乱疾则不慢正则不邪戒则不忽皆荘敬之容也】极至也○礼行既久筋力竭矣而式礼莫愆敬之至也【事有始终敬无间防　上章絜牛羊者执防者君妇賔客皆极其礼敬如彼此乃言主祭者之敬其不替又如此则自妥侑以来敬可知也】于是祝致神意以嘏【音假】主人【辑録少牢注嘏大也予主人以大福辅氏曰徂赉二字重释致告之义如言以其所致告者往而予孝孙也】曰尔饮食芳洁【上言酒食牛羊燔炙之类】故报尔以福禄使其来如几其多如法【孔氏曰如期不迟晩也如法丰足不乏少也】尔礼容荘敬【以妥以侑至此式礼莫愆皆是】故报尔以众善之极使尔无一事而不得乎此【此字即指极而言之极训为至则至极而无以复加者也脩身而得身脩之极齐家治国而得家齐国治之极推之其余莫不皆然所谓无一事而不得乎此也非神所赐何以若是】各随其事而报之以其类也【福禄以报饮食之芳洁众善之极以报礼容之荘敬各随其事而报之也但极之所在即福之所在极又可以兼乎福矣】少牢嘏词曰皇尸命工祝承致多福无疆于女【音汝】孝孙【辑録注曰承犹传也】来女孝孙【注云来读曰厘厘赐也即所谓承而致之也】使女受禄于天宜稼于田眉夀万年勿替引之此大夫之礼也【公卿大夫其礼皆然故引以为证特牲主人献尸尸酢主人遂嘏主人此章自主人献尸时言之而述祝嘏之词如此】
　　○礼仪既备【叶满北反】钟鼓既戒【叶讫力反】孝孙徂位【叶力入反】工祝致告【叶古得反】神具醉止皇尸载起鼓钟送尸神保聿归诸宰君妇废彻【直列反】不迟诸父兄弟备言燕私【叶息夷反】赋也戒告也【告以当奏送尸之乐宜预备也辑録辅氏曰礼仪既备言其礼之无不举也钟鼓既戒言其乐之无不奏也如此则祭事以毕矣】徂位祭事既毕主人往阼阶上西面之位也致告祝传尸意告利成于主人言孝子之利养【去声】成毕也【主人出立于阼阶上西面祝出西阶东面告利成利训为顺成训为毕言孝子之顺养礼毕也】于是神醉而尸起送尸而神归矣【神无形尸与神为节度送尸则神归矣辑録少牢曰告利成毕祝入主人降立于阼阶东西面尸遂出于庙门外】曰皇尸者尊称之也鼓钟者尸出入奏肆夏也【先既戒之至比乃奏之】鬼神无形言其醉而归者诚敬之至如见之也诸宰家宰非一人之称也废去【上声】也【辑録笺诸宰彻去诸馔君妇笾豆而已】不迟以疾为敬亦不留神恵之意也祭毕既归賔客之爼同姓则留与之燕以尽私恩【祭则燕于寝惟同姓得以昭穆序异姓賔客不可与燕故归其爼】所以尊賔客亲骨肉也【礼毕而送尸则彻爼而行燕私之礼　此章自祭毕时言之】
　　○乐具入奏【叶音族】以绥后禄尔殽既将莫怨具庆【卟祛羊反】既醉既饱【叶补苟反】小大稽首神嗜饮食使君夀考【叶去九反】孔恵孔时维其尽【叶子忍反】之子子孙孙勿替【天帝反】引之赋也凡庙之制前庙以奉神后寝以藏衣冠【辑録通释曰庙及寝皆南向庙屋五架中架以南通谓之堂以北则分其东为房西为室此大夫之制也室有户牖户东而牖西牖之内为奥神位所在也房之东室之西近南各有厢尔雅所谓室有东西厢曰庙者是也庙之后别为寝以藏祖宗之遗衣冠祭时则授尸以服之其寝如庙之制而无东西厢尔雅所谓室无东西厢曰寝者是也】祭于庙而燕于寝故于此将燕而祭时之乐皆入奏于寝也【辑録疏燕祭不得同乐而云皆入者歌咏虽异乐器则同故皆入也】且于祭既受禄矣故以燕为将受后禄而绥之也【祭祀获成已为受禄燕饮喜乐又为后禄受而绥之者若受之于彼而置之于此使安固也】尔殽既进与【去声】燕之人无有怨者【此言小者即前章之诸父兄弟也燕私举而人心和悦如此】而皆欢庆醉饱稽首【辑録头拜至地】而言曰向者之祭神既嗜君之饮食矣是以使君夀考也又言君之祭祀甚顺甚时【顺者顺于理时者适其时】无所不尽【董氏曰内尽志外尽物】子子孙孙当不废而引长之也【祭而格神则一身宜受其福祭而尽礼则子孙当守其规此与燕者所以祝主人也○此章以燕私之事言之而述与燕者之庆词如此】
　　楚茨六章章十二句【増释许氏曰此诗意趣宏传辞气纵逸语绪参差非它诗比读之茫然不知其际久之始见端倪盖一章谓勤于稼穑所入者盛得以为祭祀之具二章言牲体之洁三章言爼豆之盛又皆言神享而降福四章祝致神语五章送神而起六章燕宗族之端卒章宗族燕而祝君夀福也】
　　吕氏曰楚茨极言祭祀所以事神受福之节致详致备所以推明先王致力于民者尽则致力于神者详【此本序説故以先王言】观其威仪之盛物品之丰所以交神明逮羣下至于受福无疆者非徳盛政脩何以致之【辑録朱子曰此下诸篇在小雅而非天子之诗故知其为公卿之事盖畿内之诸侯也】
　　信彼南山维禹甸【田见反叶徒邻反】之畇畇【音匀】原隰曽孙田【叶地因反】之我疆我理南东其亩【叶满彼反】
　　赋也南山终南山也甸治也畇畇垦辟【音辟】貌【辑録疏垦耕其地辟除其莱以成桑田也】曾孙主祭者之称曾重【平声】也自曾祖以至无穷皆得称之也疆者为之大界也理者定其沟涂也【大界犹十里之成万夫之川是也十夫有沟百夫冇涂视浍川道路则为小】亩垄【音陇】也长乐刘氏曰其遂东入于沟则其亩南矣其遂南入于沟则其亩东矣【周礼百亩为夫夫间有遂九夫为井井间有沟凡遂在田首愚按如此则遂在井之内沟在井之外田首者水之来处也亩以防水则当卑下之处地之大势东南下故欲水自西而东则为亩在水之南欲水自北而南则为亩在水之东也然髙下相因无定势举东南则西北可推故专于下文言顺其地势水势之所宜则知不可执一论也】○此诗大指与楚茨略同此即其篇首四句之意也【辑録辅氏曰此诗亦是诗人述公卿有田禄者力于农事以奉宗庙之祭也】言信乎此南山者本禹之所治【辑録通释曰禹平水土大舜美其功曰地平天成万世永赖今考于诗尤信也其见于小雅则冇此诗大雅则曰豊水东注维禹之绩又曰奕奕梁山维禹甸之鲁颂则曰纉禹之绪啇颂则曰禹敷下土方又曰设都于禹之绩可以见禹功之在人心可以见人心之知所本也】故其原隰垦辟而我得田之于是为之疆理而顺其地势水势之所宜或南其亩或东其亩也【畇畇原隰可见甸之之功我疆我理即是田之之事】
　　○上天同云雨【于付反】雪雰雰【敷云反】益之以霡【亡革反】霂【音木】既优既渥【叶乌谷反】既霑既足生我百谷
　　赋也同云云一色也将雪之候如此雰雰雪貌霡霂小雨貌优渥霑足皆饶洽之意也冬有积雪春而益之以小雨润泽则饶洽矣【雨雪以时敛藏育得其正故能生我百谷也○田之辟者禹之功谷之生者天所赐于篇首二章述之不忘本也】
　　○疆场【音亦】翼翼黍稷彧彧【于六反叶于逼反】曾孙之穑以为酒食畀【必寐反】我尸賔夀考万年【叶泥因反】
　　赋也场畔也翼翼整饬貌彧彧茂盛貌畀与也【邱氏曰与尸谓献孰食并酌齐献尸是也与賔谓助祭之賔酌齐献尸尸因酌以酢賔并祭毕燕同姓于寝也祭礼始终用酒食之事如此】○言其田整饬而谷茂盛者皆曾孙之穑也于是以为酒食而献之于尸及賔客也【辑録通释曰三献尸之后主人亦有献賔之礼】隂阳和万物遂【此连上章而言冬雪春雨则隂阳和矣黍稷生长则万物遂矣】而人心欢悦以奉宗庙则神降之福故夀考万年也【此章言地利充斥穑事大成则祭祀之礼莫非至情而神降之福可必矣○此章弟一句承首章之意第二句承二章之意】
　　○中田有庐疆场有【叶攻乎反】是剥是菹【侧居反】献之皇祖曾孙夀考【叶孔五反】受天之祜【候古反】
　　赋也中田田中也菹酢【音醋】菜也祜福也○一井之田其中百亩为公田内以二十亩分八家为庐舍以便田事【辑録疏庐舍在内贵人也公田次之重公也私田在外贱私也】于畔上种以尽地利成剥削淹渍以为菹而献皇祖贵四时之异物顺孝子之心也【地无遗利祭无遗礼于此可知但菹不止于举此以为例尔】
　　○祭以清酒从以骍【息营反】牡享于祖考【叶去久反】执其鸾刀以启其毛取其血膋【音叶音劳】
