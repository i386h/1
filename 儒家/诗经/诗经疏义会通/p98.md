<!-- { "loadSidebar": true } -->
　　敬之敬之天维显思【叶新夷反】命不易【以反】防哉【叶奬黎反】无曰髙髙在上陟降厥士日监在兹【叶津之反】
　　赋也显眀也思语辞也士事也○成王受羣臣之戒而述其言曰敬之哉敬之哉天道甚明其命不易保也【天以主宰言命以其所福祚言其实一而已辑录严氏曰祸福不爽予夺无常李迂仲曰善则福之淫则祸之栽者培之倾者覆之天之道盖显矣故其命靡常所以为不易也】无谓其髙而不吾察当知其聪明明畏【辑录注见大雅文王小序】常若陟降于吾之所为而无日不临监于此者【陟降厥士无事不然日监在兹无时不然】不可以不敬也【天有显道故其命难保观天道降监之妙不逺而甚迩如此则其显且不易者信然而当重加畏天之功矣○大雅板之末章与此诗相似但此则敬于未怒未变之时彼则敬于既怒既变之后显思不易其怒且变者正不难耳】
　　维予小子【旪奬里反】不聪敬止日就月将学有缉熈于光明【叶谟郎反】佛【符弗反又音弼】时仔【音兹】肩示我显徳行【下孟反叶户郎反】将进也佛弼通仔肩任也○此乃自为荅之之言曰我不聪而未防敬也然愿学焉庶几日有所就【成也】月有所进续而明之以至于光明又赖羣臣辅助我所负荷之任而示我以显明之徳行则庶乎其可及尔【及者及于聪敬之地○聪与不聪系于学不聪则窒于物而不防敬必日新又新缉熈不已然后可以渐去其窒而驯至于光明光明即是聪而聪则无不敬也但功夫至此为难明非羣臣辅助而示以显徳行则光明不可至盖以尔昭昭使我昭昭乃可期于有成也夫羣臣进戒欲成王之敬天成王求助惟欲持敬以敬天防敬乎天则天虽显而命可保矣】
　　敬之一章十二句【辑录陈定宇曰戒王以天之当敬者臣之忠也荅羣臣以未能敬者君之谦也忧其未防敬而内为学于己外求助于臣是即求所以尽此敬也学求造于光明而臣复示我以徳之显明则天不在髙髙在上之天而在吾心之天矣其为敬天孰大于是】
　　予其惩【直升反】而毖后患莫予荓【普经反】蜂自求辛螫【施只反】肇允彼桃虫拚【芳烦反】飞维鸟未堪家多难【乃旦反】予又集于蓼【音了】
　　赋也惩有所伤而知戒也毖慎荓使也蜂小物而有毒肇始允信也桃虫鹪鹩小鸟也拚飞貌鸟大鸟也鹪鹩之雏化而为雕故古语曰鹪鹩生雕言始小而终大也【辑录陆氏曰説苑云鹪鹩巢于苇苕繋之以发其巢至精宻以麻紩之如刺袜然故一名袜雀化輙为雕埤雅曰俗呼巧妇一名工雀一名女匠】蓼辛苦之物也○此亦访落之意成王自言予何所惩而谨后患乎荓蜂而得辛螫信桃虫而不知其防为大鸟此其所当惩者盖指管蔡之事也然我方幼冲未堪多难而又集于辛苦之地羣臣奈何舍我而弗助哉【有所惩于前故有所谨于后有所悔于已故有所赖于人徳慧术智恒存乎疢疾信哉辅氏曰此诗悔之极反之至忧之深虑之逺求助之意虽不言而可见矣】
　　小毖一章八句
　　苏氏曰小毖者谨之于小也谨之于小则大患无由至矣【闵予小子之思念文武访落之专法武王敬之勉于学问以敬天小毖惩其往事以谨患而皆有皇皇不及之意焉四篇盖一时诗也】
　　载芟载柞【侧百反叶疾各反】其耕泽泽【音释叶徒洛反】
　　赋也除草曰芟除木曰柞秋官柞氏掌攻草木是也【辑录薙氏掌杀草秋绳而芟之注含实曰绳芟其绳则不成熟矣绳音孕】泽泽解【音蟹】散也【冻涂释土膏动故觧散】
　　千耦其耘徂隰徂畛【音真】
　　耘去苗闲草也【辑录谢氏曰去其稂莠稊稗之类】隰为田之处也畛田畔也【以上四句自垦辟耕治以至耘苗为一节】
　　侯主侯伯侯亚侯旅侯彊侯以有嗿【他感反】其馌【于輙反】思媚其妇有依其士【与以叶】有略其耜【叶养里反】俶载南亩【叶满委反】主家长【上声】也伯长子也亚仲叔也旅众子弟也彊民之有余力而来助者遂人所谓以彊予【上声】任【平声】甿【氓同】者也【注云彊予谓民有余力复予之田若余夫然愚按如此则受余力之田者以其人强壮治一夫之田仍有余力也故曰彊予谓之任甿者言以此辈供农民之用也】能左右之曰以太宰所谓闲【音闲】民转移执事者【太宰云间民无常职转移执事注云无事业也】若今时佣力之人随主人所左右者也【使之左则左使之右则右】嗿众饮食声也媚顺依爱士夫也言饷妇与耕夫相慰劳【去声】也【辑录严氏曰夫耕妇馌驩然相爱见治世之气象焉】略利俶始载事也【此又覆言耕治之时然将言耕治而先以主伯亚旅彊以具言之见东作事殷农人辈作如此而人力齐天伦和于耜举趾及时事事于此数语可见】
　　播厥百谷实函斯活【叶呼酷反】
　　函含活生也既播之其实含气而生也【此播种以至萌芽之时】
　　驿驿其达【叶佗悦反】有厌其杰
　　驿驿苗生貌达出土也【此生出之时】厌受气足也杰先长者也【此长未齐之时】
　　厌厌其苗緜緜其麃【表骄反】
　　緜緜详宻也麃耘也【此已盛当耘之时○此十四句又自耕田播种苗生苗长以及耘苗为一节】
　　载获济济【子礼反】有实其积【子赐反叶上声】万亿及秭为酒为醴烝畀祖妣以洽百礼
　　济济人众貌实积之实也积露积【去声】也【此言丰年之利足以供祭祀者如此】
　　有飶【兰即反】其香邦家之光有椒其馨胡考之宁
　　飶芬香也未详何物胡夀也【辑录胡氏曰楚辞云桂酒浆古人以椒酿酒以扶髙年养疾病疏諡法保民耆艾曰胡】以燕享賔客则邦家之所以光也【丰盈气象在于养贤有贤而无以养之则国不可以为国矣】以共养【去声】耆老则胡考之所以安也【酒食所以养老者之体也○此言丰年之利足以尊贤养老者又如此而连上文十句为一节】
　　匪且有且匪今斯今【叶音经】振古如兹【无韵未详】
　　且此振极也言非独此处有此稼穑之事非独今时有今丰年之庆盖自极古以来已如此矣犹言自古有年也【此三句自为一节耕耘收获稼穑之事也蓄积之厚用度之周丰年之庆也三句又因此时此处之所有而推言普天之下自古以来无不有盖极其颂羙之词也】
　　载芟一章三十一句
　　此诗未详所用然辞意与丰年相似其用应亦不殊下篇放此【初本无其用应亦不殊一句改本无下篇放此一句今按无上句则不足以定此诗之用无下句则不足以定后篇之用必合二本而两存之则或祭宗庙或报田祖先农方社而三诗所用无不同矣】
　　畟畟【楚反】侧良耜【叶养里反】俶【足叔反】载南亩【叶蒲委反】
　　赋也畟畟严利也【严利者严整而铦利也　此耕治之事】
　　播厥百谷实函斯活【叶呼酷反】
　　説见前篇【此播种之事】
　　或来瞻女【音汝】载筐及筥其饟【式亮反】伊黍
　　或来瞻女妇子之来馌者也【馌馌耘者也】筐筥饟具也【此以下八句耘耔之事辑录饟与饷　同自家之野谓之饷谢氏曰其饷则以黍炊饭也】
　　其笠伊纠【叶其了反】其镈【音博】斯赵【直了反】以薅【呼毛反】荼蓼纠然笠之轻举也赵刺【芒为刺刺犹利也】薅去【上声】也荼陆草蓼水草一物而有水陆之异也今南方人犹谓蓼为辣【卢反】达荼或用以毒溪取鱼即所谓荼毒也
　　荼蓼朽止黍稷茂【叶莫口反】止
　　毒草朽则土热而苗盛
　　获之挃挃【珍栗反】积之栗栗其崇如墉其比【毗志反】如栉【侧瑟反】以开百室
　　挃挃获声也栗栗积之宻也栉理发器言宻也百室一族之人也五家为比五比为闾四闾为族【辑录见地官大司徒比毗志反】族人辈作相助故同时入谷也【辈作者同辈共作也一族如此每族皆然可知此以下皆收获以后事】
　　百室盈止妇子宁止
　　盈满宁安也【民富而安天下之福也丰年之所赐者如此辑录谢氏曰农夫终嵗勤动妇子有馌亩之劳不得安逸今农功已毕皆得闲暇农夫之心安妇子之心亦安也】
　　杀时犉【如纯反】牡有捄【音求】其角【叶卢谷反】以似以续续古之人【无韵未详】
　　黄牛黑唇曰犉【小序以此诗为秋报社稷之诗孔疏社稷用黝牛当以黑而社为土神又当以黄故用黄牛黒唇之犉愚谓此诗若从朱子初本以为宗庙乐歌则周人用骍牡赤黄曰骍黄骍曰黄犉者骍之近色也诗人特变其文如此耳亦可通矣】捄曲貌续谓续先祖以奉祭祀【先祖尝奉祭祀矣我奉祭祀以续先祖之事耳　耕耘收获而得有年敛藏蓄积以安众志家给人足本固邦宁所愿遂矣祭祀可废先人之礼乎以似以续宜其汲汲然而不敢缓也此良耜一诗之大防也】
　　良耜一章二十三句【载芟良耜皆颂农功而已然农功之有成即神贶之所在也若为宗庙乐歌则丰年载芟烝畀祖妣良耜续古之人诗人之意尤为明白而易见】
　　周礼籥章凡国祭蜡则撃土鼓龡豳颂以息老物王氏以为亡之或疑思文臣工噫嘻丰年载芟良耜等篇即所谓豳颂者其详见于豳风及大田篇之末亦未知其是否也
　　丝衣其紑【孚浮反】载弁俅俅【音求】自堂徂基自羊徂牛鼐【乃代反】鼎及鼒【叶津之反】兕觥其觩【音求】防酒思柔不呉【音话】不敖【音傲】胡考之休
　　赋也丝衣祭服也紑洁貌载戴也弁爵弁也士祭于王之服【大夫以上戴冕士则爵弁而已辑录疏爵弁之服衣纁裳皆以丝为之故云丝衣也士冠礼注云爵弁其色赤而微黑如爵头然】俅俅恭顺貌基门塾之基【门侧之堂谓之塾疏云庙门外西夹室之堂基也按图门之中间为正门左右两间各为内外塾外塾南向内塾北向塾前之地为基此盖门内西塾前之基地即堂下之南隅与西阶相直处也】鼐大鼎鼒小鼎也思语辞柔和也吴哗也○此亦祭而饮酒之诗【颂无饮酒之诗而仪礼特牲祭之前夕宗人视濯视牲厥明乃祭賔三献尸之后主人遂献賔及宗人宗人即前视濯视牲者此诸侯士之祭也岂天子宗庙之祭则以烈文献显相以丝衣献视濯视牲者与此若可以类推矣】言此服丝衣爵弁之人【丝衣紑然爵弁俅然此齐明盛服之谓也】升门堂视壶濯笾豆之属【祭祀设洗于阼阶东南壶禁在东序笾豆铏在东房凡席两敦在西堂盖升自西阶至东序入东房乃及西堂也】降往于基告濯具【此则降自西阶至西阶之南方东北面以濯具告主人也盖此时主人在阼阶下东北上故东北面而告之壶及笾豆之类告濯几席不洗者告具而已】又视牲从羊至牛反告充【牲在门外故反告之反者复其故防也充犹肥也】已【句】乃举鼎幂【音觅】告洁【鼎亦在门外鼎正当门居牲北牲居鼎南少近西】礼之次也【行礼有其序如此】又防谨其威仪不諠哗不怠傲【饮酒有其礼如此】故防得夀考之福【此则其交也○向之视濯视牲今之献酬饮酒始终一于礼而无违其享遐福必然也】
　　丝衣一章九句
　　此诗或紑俅牛觩柔休并叶基韵或基鼒并叶紑韵
　　于【音乌】铄【式灼反】王师遵养时晦时纯熈矣是用大介我龙受之蹻蹻【居表反】王之造【叶沮候反】载用有嗣【叶音祠】实维尔公允师
