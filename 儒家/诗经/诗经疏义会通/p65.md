<!-- { "loadSidebar": true } -->
　　○或湛【都南反】乐饮酒或惨惨畏咎【巨九反】或出入风【音讽】议【叶鱼覊反】或靡事不为
　　赋也咎犹罪过也出入风议言亲信而从【七恭反】容也北山六章三章章六句三章章四句【一章劳苦而思其亲二章三章劳苦而怨其上四章以后极言劳逸不均而深怨之也辑録胡庭芳曰补传云大东言赋之不均北山言役之不均】
　　无将大车祗【音支】自尘兮无思百忧祗自疧【刘氏曰当作疧与痻同眉贫反】兮
　　兴也将扶进也大车平地任载之车驾牛者也祗适疧【释文都礼反】病也○此亦行役劳苦而忧思者之作言将大车则尘汚之思百忧则病及之也【此皆言之可戒者故因行役所见而用语相呼为兴辑録辅氏曰夫行役者进而有王事之期程惟恐其有不期之悔退而冇家事之多端唯恐其有意外之虞所可忧者固不一而足也故曰百忧戒之以无思者言姑置之勿以为念可也不然适所以自病而已矣】
　　○无将大车维尘防防【叶莫逈反】无思百忧不出于颎【古逈反】兴也防防昏晦也颎与耿同小明也在忧中耿耿然不能出也【人心冇忧则拘而迫】
　　○无将大车维尘雝【于勇于容二反】兮无思百忧祗自重【直勇直龙二反】兮
　　兴也雝犹蔽也重犹累也
　　无将大车三章章四句【忧伤之意反覆道之】
　　明明上天照临下土我征徂西至于艽【音求】野【叶上与反】二月初吉载离寒暑心之忧矣其毒大【音泰】苦念彼共【音恭下章并同】人涕零如雨岂不懐归畏此罪罟【音古】
　　赋也征行徂往也艽野地名盖荒逺之地也二月亦以夏正数【色主反】之建卯月也初吉朔日也【辑録疏君子举事尚早故以朔为吉】毒言心中如有药毒也【辑録谢氏曰载再也离厯也曰忧曰毒而又曰大苦其情有犬不堪者矣】共人僚友之处者也懐思罟网也○大夫以二月西征至于嵗暮而未得归故呼天而诉之复念其僚友之处者且自言其畏罪而不敢归也【辑録辅氏曰言其渉行之逺厯时之久故其心之忧如中药之毒而甚苦也则僚友之处者亦岂有乐事哉此所以思之而涕零如雨又自言我亦岂不懐归而相与共事哉正以畏不测之罪而不敢归尔罪罟言其以罪而加人如网罟之取物而物冇不及知者也不言思其室家而欲归乃言思其僚友者善为辞也然室家之思固亦在其中】
　　○昔我往矣日月方除【直虑反】曷云其还嵗聿云莫【音慕】念我独兮我事孔庶心之忧矣惮【丁佐反】我不暇【叶胡故反】念彼共人睠睠【音眷】懐顾岂不懐归畏此谴怒
　　赋也除除旧生新也谓二月初吉也庶众惮劳也睠睠勤厚之意谴【诘战反】怒罪责也○言昔以是时往今未知何时可还而嵗已莫矣盖身独而事众是以勤劳而不暇也【辑録辅氏曰睠睠懐顾言已之于僚友勤厚睠睠然懐思而顾念之也谴怒则明言其罪责之及耳】
　　○昔我往矣日月方奥【于六反】曷云其还政事愈蹙【子六反】嵗聿云莫采萧获菽心之忧矣自诒伊戚【叶子六反】念彼共人兴言出宿岂不懐归畏此反覆【芳福反】
　　赋也奥暖【辑録疏即春温亦谓二月也】蹙急诒遗【丁季反】戚忧兴起也反覆倾侧无常之意也○言以政事愈急是以至此嵗暮而犹不得归【辑録辅氏曰采萧获菽则嵗莫之事也】又自咎其不能见几逺去而自遗此忧至于不能安寝而出宿于外也
　　○嗟尔君子无恒安处靖共尔位正直是与神之听之式谷以女【音汝】
　　赋也君子亦指其僚友也恒常也靖与静同【辑録谢氏曰靖如自靖自献之靖凡事谋之心而安也共如温共朝夕之共凡事共敬而不敢慢也君子本共又勉之以靖共也】与犹助也谷禄也以犹与也○上章既自伤悼此章又戒其僚友曰嗟尔君子无以安处为常言当有劳时勿懐安也当靖共尔位惟正直之人是助则神之听之而以谷禄与女矣
　　○嗟尔君子无恒安息靖共尔位好【呼报反】是正直神之听之介尔景福【叶笔力反】
　　赋也息犹处也好是正直爱此正直之人也介景皆大也
　　小明五章三章章十二句二章章六句【前三章致忧思之情后二章尽忠告之义辑録陈定宇曰此诗因已之久役于外而思僚友之安处于内者且于已无贤劳之恨而谓忧戚之自诒于彼无憎疾之辞而勉以为正直之是助哀而不伤怨而不怒视北山之诗稍庶几焉岂赋北山者有父母故其辞极哀怨赋小明者已无父母故其辞颇和平也欤○増释许氏曰诗言其毒太苦惮我不暇可谓甚矣其三章乃曰自诒伊戚不敢咎其上而祗自咎其后二章且告其友勤职事亲善人以忠其上诗人之忠厚也】
　　鼓钟将将【七羊反】淮水汤汤【音伤】忧心且伤淑人君子懐允不忘
　　赋也将将声也淮水出信阳军桐栢山至楚州涟水军入海【辑録信阳军即今汝宁府信阳县河南涟水军即今淮安府安东县直】汤汤沸腾之貌淑善懐思允信也○此诗之义未详王氏曰幽王鼓钟淮水之上为流连之乐久而忘反闻者忧伤而思古之君子不能忘也【辑録辅氏曰懐允不忘言其伤今思古而信不能忘也】
　　○鼓钟喈喈【音皆叶居奚反】淮水湝湝【戸皆反叶贤鸡反】忧心且悲淑人君子其徳不回【叶乎为反】
　　赋也喈喈犹将将湝湝犹汤汤悲犹伤也回邪也【辑録辅氏曰悲甚于伤乐所以象徳其徳不回则古之君子乐与徳称也】
　　○鼓钟伐鼛【古毛反叶居尤反】淮有三洲忧心且妯【敕留反】淑人君子其徳不由
　　赋也鼛大鼓也周礼作臯云臯鼓寻有四尺【辑録此引冬官韗人文又地官鼓人以鼛鼓鼓役事　八足曰寻】三洲淮上地苏氏曰始言汤汤水盛也中言湝湝水流也终言三洲水落而洲见也言幽王之久于淮上也妯动犹若也言不若今王之荒乱也【辑録辅氏曰伐鼛举乐器之大者言之以见其乐之盛也妯甚于悲谓常动而不息也其徳不犹言与今之君子不相似也将将喈喈伐鼛言其乐之盛也汤汤湝湝三洲言其时之久也且伤且悲且妯言其忧之甚也乐之盛作之久也而民心之忧益甚则与古之王者忧民之忧乐民之乐者异矣】
　　○鼓钟钦钦鼓瑟鼓琴笙磬同音以雅以南【叶尼心反】以籥【以灼反】不僭【子念反叶七心反】
　　赋也钦钦亦声也磬乐器以石为之琴瑟在堂笙磬在下同音言其和也雅二雅也南二南也籥籥舞也僭乱也言三者皆不僭也○苏氏曰言幽王之不徳岂其乐非古欤乐则是而人则非也【辑録濮氏曰但时非古之时闻其乐祗见其可伤也孟子告齐宣王者可以观矣】
　　鼓钟四章章五句【一章至三章直刺之四章美其鼓乐而隂刺之】
　　此诗之义有不可知者今姑释其训诂名物而略以王氏苏氏之説解之未敢信其必然也【辑録胡氏曰欧公云鼓钟序但言刺幽王不知刺何事据诗文则是作乐于淮上矣然旁考诗书史记皆无幽王东廵之事书曰徐夷并兴盖自成王时徐夷及淮夷已皆不为周臣宣王时尝遣将征之亦不自往初无幽王东至淮徐之事然则不得作乐于淮上矣当阙其所未详严氏谓古事亦有不见于史而因经以见者诗即史也其论固当然而诗文亦不明言其为幽王也故集传以为未详又曰未敢信其必然得之矣】
　　楚楚者茨言抽【敇留反】其自昔何为我蓺【鱼世反】黍稷我黍与与【音余】我稷翼翼我仓既盈我庾维亿以为酒食以飨以祀【叶逸织反】以妥【汤果反】以侑【音又叶夷益反】以介景福【叶笔力反】赋也楚楚盛宻貌茨蒺藜也抽除也我为有田禄而奉祭祀者之自称也与与翼翼皆蕃盛貌露积【如字积音渍】曰庾十万曰亿【辑録严氏曰我仓既盈无所藏之则露积为庾其数至亿言其多也】飨献也妥安坐也礼曰诏妥尸【辑録礼记郊特牲注曰尸始入祝则诏主人拜安尸使之坐】盖祭祀筮族人之子为尸【辑録筮尸用无父者祭祖用孙列皆取于同姓之适孙天子诸侯取卿大夫冇爵者谓之公尸】既奠迎之使处神坐而拜以安之也侑劝也恐尸或未饱祝侑之曰皇尸未实也【侑劝也实饱也仪礼特牲夙兴烹馔设筵儿迎尸正祭尸入即位主人拜妥尸尸祭神食祭酒啐酒告止祭铏尝之告防尸三饭告饱祝侑之曰皇尸未实尸又三饭如是者三然后主人酌酒献尸】介大也景亦大也【以介景福谓以此大求多福也】○此诗述公卿有田禄者力于农事以奉其宗庙之祭【辑録觧颐曰力于农事所以致其勤也以奉宗庙所以致其孝也惟勤故致力于民者尽惟孝故致力于神者详】故言蒺藜之地有抽除其棘者古人何乃为此事乎【古人古者治田之人也】盖将使我于此蓺黍稷也【辑録辅氏曰首四句推本而言以见其不忘所自也王氏以为我仓既盈则无所藏之而露积为庾其数至亿者是也然此亦甚言之以见有余之意耳】故我之黍稷既盛仓庾既实则为酒食以飨祀妥侑而介大福也【古人垦辟盖以为孝孙种殖计故种殖有成即为祭祀受福计所以种殖者非他也致祭受福不可无酒食也有此黍稷可不知所用哉其意重在六个以字　此章专主酒食言】
　　○济济【子礼反】跄跄【七羊反】絜尔牛羊以往烝尝或剥或亨【普庚反叶铺郎反】或肆或将祝祭于祊【补彭反叶补光反】祀事孔明【叶谟郎反】先祖是皇神保是飨【叶虚良反】孝孙有庆【叶祛羊反】报以介福万夀无疆
　　赋也济济跄跄言有容也【辑録辅氏曰古之祭祀用人甚多此言济济跄跄者谓凡与祭之人皆有容仪也】冬祭曰烝秋祭曰尝【言烝尝则禴祠在其中矣但禴主乐祠主言词此承牛羊之文故以烝尝言之】剥解剥其皮也亨煑熟之也肆陈之也将奉【音捧】持而进之也【牲体则陈之殽则进之剥烹肆将皆洁牛羊奉烝尝之事而皆蒙济济跄跄一句则无不敬也】祊庙门内也孝子不知神之所在故使祝博求之于门内待賔客之处也【礼公食大夫皆行事于庙是庙门之内有待賔容之处也魂无不知神无不在故博求之如此】孔甚也明犹备也着也【济济跄跄以下五句是荐牲之敬为一节祝祭于祊一句是求神之诚为一节祀事孔明一句则总结之也】皇大也君也【训大与君言神来而处尊位】保安也神保盖尸之嘉号楚词所谓灵保亦以巫降神之称也【辑録朱子曰灵保神巫也神降而托于巫盖身则巫而心则神也今诗中不説巫当便是尸也】孝孙主祭之人也庆犹福也【荐牲之礼如此求神使飨之又如此祀事可谓明备矣此先祖之所以来飨孝孙之所以受福者盛大而悠久也　此章专主牛羊言】
　　○执防【七乱反】踖踖【音迹叶七畧反】为爼孔硕【叶常约反】或燔【音烦】或炙【之敇反叶陟畧反】君妇莫莫【音麦叶木各反】为豆孔庶【叶陟畧反】为賔为客【叶克各反】献酬【市由反】交错礼仪卒度【叶徒洛反】笑语卒获【叶黄郭反】神保是格【叶刚鹤反】报以介福万夀攸酢
