<!-- { "loadSidebar": true } -->
　　赋也清酒清洁之酒郁鬯之属也【辑録郁鬯者礼家以为醸秬为酒煑郁金香草和之其气芬芳而条畅也】骍赤色周所尚也祭礼先以郁鬯灌地求神于隂【辑録董氏曰酒以灌地降神取其馨香下达】然后迎牲执者主人亲执也鸾刀刀有铃也【辑録疏刀环有铃其声中节】膋脂膏也启其毛以告纯也取其血以告杀也【牲必骍色故告纯牲必特杀故告杀】取其膋以升臭也合【古防反】之黍稷实之于萧而燔之以求神于阳也【膋必以萧裹之萧香蒿也乃以火烧之合其馨香之气是升臭也】记曰周人尚臭灌用鬯臭【句】郁合鬯【句】臭隂达于渊泉灌以圭璋用玉气也【辑録陈氏曰灌之礼以圭璋为瓉之柄用玉之气亦是尚臭也】既灌然后迎牲致隂气也萧合黍稷臭阳达于墙屋故既奠然后焫【音爇】萧合羶【馨同】芗【香同】凡祭慎诸此【辑録陈氏曰既奠谓荐熟之时盖堂上事尸礼毕延尸于戸内而荐之熟祝先酌酒奠于铏羮之南而尸犹未入萧脂黍稷之烧正此时也馨香即黍稷也此天子诸侯之礼】魂气归于天形魄归于地故祭求诸隂阳之义也【辑録朱子曰天地隂阳之气交合始成人气便是魂精便是魄到得将死热气上出所谓魂升下体渐冷所谓魄降所以祭祀燎以求诸阳灌以求诸隂也问祖先已死以何而求曰只是以我之气承接其气便是冇求底道理古人于祭祀极重直是要求而得之商人求诸阳便先作乐发散即阳气以求之周人求诸隂便焚燎郁鬯以隂去求之又曰如言殂落徂升也是魂之游落是魄之降祭求诸阳所以求其魂求诸隂所以求其魄】
　　○是烝是享【叶虚良反】苾苾芬芬祀事孔明【叶谟郎反】先祖是皇报以介福万夀无疆
　　赋也烝进也【承上章牲酒言以此而烝以此而享则饮食芳洁而祭祀明备矣】或曰冬祭名
　　信南山六章章六句【一章二章三章共一意以黍稷为主故以夀考万年结之四章自是一意以为主故以受天之祜结之五章六章又共一意以牲酒为主故以万夀无疆结之但畀尸賔献皇祖皆拟议于其前至烝享苾芬而祀事始成也○増释呉师道曰一章疆理修二章雨雪时三章黍稷盛四章菜菹具五章牺牲备六章祀事成尝细推之首章疆理修起下章种植也二章雨雪起下章有年也三章疆场翼翼者首章修垦之绩黍稷彧彧者二章种植之功也此是足上二章之意黍稷既成可为酒食以畀尸賔举祭之始终言之也四章承上章言田中有黍稷则以为酒食疆埸有则以为菹而献皇祖也然曰畀曰献者必供此用进之辞也五章首言祭是祭之时矣虽主言牺牲而详及灌鬯焫萧气臭迊牲之事并酒黍稷在其中矣卒章文总第三章以下之意是烝是享总畀献享言也苾苾芬芬总诸物气臭言也前言献之皇祖享于祖考故此言先祖是皇也前言夀考万年曽孙夀考受天之祜故此言报以介福万夀无疆也】
　　倬【陟角反】彼甫田【叶地因反】嵗取十千【叶仓新反】我取其陈食【音嗣】我农人自古有年【叶泥因反】今适南亩【叶满彼反】或耘或耔【音子叶奨里反】黍稷薿薿【鱼起反】攸介攸止烝我髦【音毛】士【锥里反】
　　赋也倬明貌甫大也十千谓一成之田地方十里为田九万亩【辑録井十为通通十为成】而以其万亩为公田盖九一之法也我食禄主祭之人也陈旧粟也农人私百亩而养【去声】公田者也有年丰年也适往也耘除草也耔雝【去声】本也【雝即壅字本根也】盖后稷为田一亩三畎【几畎之长竟亩一亩为三畎一夫百亩则三百畎也】广尺深尺而播种【上声】于其中苖叶以上【以已通以上犹言既长也】稍耨【奴豆反鉏也】垅草因壝其土以附苖根垅尽畎平则根深而能【音耐】风与旱也【壝愈水反汉书作隤孔疏作壝壝埒也犹培也附根即雝本也能即耐字】薿茂盛貌介大【攸介攸止舒旷之地可止息之处也】烝进髦俊也俊士秀民也古者士出于农而工商不与【去声】焉管仲曰农之子恒为农野处而不昵其秀民之能为士者必足赖也即谓此也【出管子小匡篇本作朴野而不昵此与吕氏诗记之文同与本文小异盖市井工商之子习为狎昵为农之子处鄙朴之地敦本尚实其中若有颖防之人可以为士则厚重谨恪能胜重任而足为上所倚赖矣集传引此以明髦士即秀民也辑録辅氏曰言农夫而终之以髦士所以重农也】○此诗述公卿有田禄者力于农事以奉方社田祖之祭【辑録辅氏曰楚茨信南山二诗皆是述公卿有田禄者力于农事以奉其宗庙之祭故首皆推言昔人垦辟之力而我得以耕治以奉祭祀之意甫田之诗乃述公卿有田禄者力于农事以奉方社田祖之祭故首言有年之多与蓄积之富以见于神不可不报之意】故言于此大田嵗取万亩之入以为禄食及其积之久而有余则又存其新而散其旧以食【音嗣】农人补不足助不给也盖以自古有年是以陈陈相因所积如此然其用之之节又合宜而有序如此所以粟虽甚多而无红腐不可食之患也【辑録通释曰嵗取万亩之入取之有常也积粟有余而能散以周农则用之合宜也于有余之中必散旧而存新则用之冇序也存新散旧而无红腐之患又见其不至于暴弃天物也】又言自古既有年矣今适南亩农人方且或耘或耔而其黍稷又已茂盛则是又将复【去声】有年矣故于其所美大止息之处【辑録何伯善曰美大就黍稷言之止息就农人言之其説与疏义不同未知然否】进我髦士而劳【去声】之也【南亩即甫田之间髦士即农人之秀者慰勉之意不可人人晓之惟可与言者与之言庶几达于众也　此章言其力于农事如此】
　　○以我齐【音咨】明【叶谟郎反】与我牺羊以社以方我田既臧农夫之庆【叶祛羊反】琴瑟击鼓以御【牙嫁反】田祖以祈甘雨以介我稷黍以谷我士女
　　赋也齐与粢同曲礼曰稷曰明粢【辑録陈氏曰明则足以交神】此言齐明便文以协韵耳牺羊纯色之羊也【辑録疏社为隂祀其牺用纯黒色其方祀各以其方之色也】社后土也以句【音勾】龙氏配【辑録疏社者五土之神能生万物者以古之有大功者配之共工氏之覇九州也其子曰后土能平九州故祀以为社左传共工氏有子曰句龙为后土后土土官之名也死以为社神而祭之故曰句龙为后土后转为社故世人谓社为后土后土者地之大名也○増释许氏曰疏意谓后土有二名同实异社则祭五土之神而以句龙配非祭大地也】方秋祭四方报成万物【万物既成报其赐也】周礼所谓罗弊【句】致禽以祀祊是也【祊即方字罗网也弊止也以网捕兽兽尽而网止则献所获之禽以祭四方之神也盖秋狝之礼如此】臧善庆福御迎也田祖先啬也谓始耕田者即神农也【辑録疏若神农始教造田谓之田祖先为稼穑谓之先啬神其农业谓之神农名殊而实同也○増释许氏曰礼记注先啬若神农者疏若是不定之辞以神农比拟故云若种曰稼敛曰啬不云稼穑云啬者取其成功收敛若啬而祭也敛去声】周礼籥章凡国祈年于田祖则吹豳雅击土鼓以乐田畯是也【増释许氏曰此传田畯与经三章田畯不同传以神言经以人言也豳诗説详见豳风总结处】谷养也又曰善也言仓廪实而知礼节也【辑録王肃本管子牧民篇语】○言奉其齐【音咨】盛【音成辑録在器曰盛】牺牲以祭方社而曰我田之所以善者非我之所能致也乃赖农夫之福而致之耳【神以丰年之福赐农人我则因农人而受福也】又作乐以祭田祖而祈雨庶有以大其稷黍而养其民人也【因报成而知有赖于民者如此则又当祈年而为农夫讣矣是盖一时之祭而报祈之意具焉者也○此章言其奉方社田祖之祭如此辑録胡氏曰此章分两节农夫之庆以上秋报也琴瑟击鼓以下又是春祈也觧颐曰齐明牺羊礼之盛也礼以备物故于报成之祭言之琴瑟击鼓乐之盛也乐以达和故于祈年之祭言之上言方社而不及田祖因方社以见田祖也下言田祖而不及方社举田祖以见方社也上言农夫之庆归其功于民也下言谷我士女溥其恵于下也】
　　○曾孙来止以其妇子【叶奨里反】馌【干輙反】彼南亩【叶满彼反】田畯【音俊】至喜攘【如羊反】其左右【叶羽已反】尝其防否【叶补美反】禾易【以豉反】长亩【同上】终善且有【叶羽已反】曾孙不怒农夫克敏【叶母鄙反】赋也曾孙主祭者之称非独宗庙为然曲礼外事曰曾孙某侯某【辑録陈氏曰先儒以外事为治兵然廵狩朝聘盟防之类皆外事也】武王祷名山大川曰有道曾孙周王发【辑録见武成篇】是也馌饷攘取防美易治长竟有多敏疾也○曾孙之来适见农夫之妇子来馌耘者于是与之偕至其所而田畯亦至而喜之乃取其左右之馈而尝其防否言其上下相亲之甚也【辑録谢氏曰攘其左右者所取非一夫之饷也或取诸左或取诸右尝其防否者所尝非止一夫之饷也何者为甘美何者为不甘美无不知也一以知田家之苦乐一以见官民之相亲也】既又见其禾之易治竟亩如一而知其终当善而且多是以曾孙不怒【辑録觧颐曰曾孙之来以省耕为职者也田畯之至以劝农为职者也于田畯曰喜于曽孙曰不怒互文以见意也】而其农夫益以敏于其事也【此申首章之意也自曽孙来止至尝其防否皆适南亩之事易治竟亩即耘耔之事农夫克敏则髦士能体劝农之意也】
　　○曽孙之稼如茨【才私反】如梁曾孙之庾【羊主反】如坻【直基反】如京【叶居良反】乃求千斯仓乃求万斯箱黍稷稻梁农夫之庆【叶祛羊反】报以介福万夀无疆
　　赋也茨屋盖言其密比【毗至反】也【辑録疏谓以茅覆屋言其积聚髙大如屋茨耳】梁车梁言其穹隆也坻水中之髙地也京髙丘也箱车箱也○此言收成之后禾稼既多则求仓以处之求车以载之而言凡此黍稷稻梁皆赖农夫之庆而得之是宜报以大福使之万夀无疆也其归美于下而欲厚报之如此【此申二章之意也千仓万箱以上我田既臧一句报以介福则介稷黍谷士女之云也】
　　甫田四章章十句【此诗以自古有年一句为大防夫万亩之入末尝取盈而有陈可取以食农人者以自古冇年故也黍稷薿薿则又将有年矣烝我髦士必谓有年相继则取陈食尔又可图也我田既臧则有年已荐臻矣以介稷黍则冀其又有年也至于三章又申首章之意四章又申二章之意则所以祈冇年者愈无穷矣】
　　大田多稼既种【章勇反】既戒既备乃事【叶上止反】以我覃【音琰】耜【叶养里反】俶载南亩【叶满彼反】播厥百谷【叶工洛反】既庭且硕【叶常约反】曾孙是若
