<!-- { "loadSidebar": true } -->
　　赋也小球大球之义未详或曰小国大国所贽之玉也郑氏曰小球镇圭尺有二寸大球大圭三尺也皆天子之所执也【辑录玉藻云笏天子以球玉注美玉也春官典瑞云王搢大圭执镇圭注大圭朴素无文镇圭瑑四镇之山】下国诸侯也缀犹结也旒旗之垂者也言为天子而为诸侯所系属【音烛】如旗之縿【音衫】为旒所缀着【长入声】也【旗之正幅为縿旒则属之此言缀旒犹卷阿所谓四方为纲易所谓拘系之又从维之皆以喻其固结而不散也】何荷竞强絿缓也优优寛裕之意遒聚也【天休即以缀旒言百禄即以天休言辅氏曰汤为诸侯所附属如此皆上天休美之命使然也而所以然者由其有中正之徳行寛裕之政故能聚此百禄耳愚谓此与下章皆言成汤受福之故此章言其以中和之徳而受福下章言其以武勇之徳而受福也】
　　○受小共【音恭叶居勇反】大共为下国骏【音峻】厖【莫邦反叶莫孔反】何天之龙【叶丑勇反】敷奏其勇不震不动【叶徳总反】不戁【奴版反】不竦【小勇反】百禄是总【子孔反】
　　赋也小共大共骏厖之义未详或曰小国大国所共之贡也郑氏曰共【上声下同】执也犹小球大球也苏氏曰共珙通合珙之玉也传曰骏大也厖厚也【辑录严氏曰受小国大国之共贡惟薄取之所以大厚天下也】董氏曰齐诗作骏駹谓马也【辅氏曰此当从骏駹之义以喻其能乗载诸侯也】龙宠也敷奏其勇犹言大进其武功也戁恐竦惧也【此与丄章文势同皆囚其效验而探其故汤之能胜大任如此固天之所宠而致然然用武之际少动其心则馁矣惟理义之勇不可遏是以武功成而总百禄也】
　　○武王载斾有防秉钺【音越】如火烈烈则莫我敢曷【汉书作遏阿葛反叶阿竭反】苞有三蘖【五葛反叶五竭反】莫遂莫达【叶他悦反】九有有截韦顾既伐【叶房越反】昆吾夏桀
　　赋也武王汤也【鸟称武汤此又称武王盖汤其本号武汤武王则尊称而别号之也又称烈祖亦是此意】防敬也言恭行天讨也曷遏通或曰曷谁何也苞本也蘖旁生萌蘖也言一本生三蘖也本则夏桀蘖则韦也顾也昆吾也皆桀之党也郑氏曰韦彭姓顾昆吾己姓○言汤既受命【此承上三章帝命及天休天宠言】载斾秉钺以征不义桀与三蘖皆不能遂其恶【王者之师除残戢暴如此】而天下截然归商矣初伐韦次伐顾次伐昆吾乃伐夏桀当时用师之序如此【用师之序必先翦其羽翼而后除其本根也辅氏曰四章言政事五章六章言武功】
　　○昔在中叶有震且业允也天子【叶奬里反】降于卿士【鉏里反】实维阿衡【叶户郎反】实左【音佐】右【音又】商王
　　赋也叶世震惧业危也承上文而言昔在则前乎此矣【此字指成汤时言之】岂谓汤之前世中衰时与允也天子指汤也【允信也犹后世言真主也】降言天赐之也【即赉弼之义】卿士则伊尹也言至于汤得伊尹而有天下也【辑录所谓五百年必有王者兴其间必有名世者为之辅佐也】阿衡伊尹官号也【言实维阿衡又言实左右商王其归重于伊尹之功如此辑录阿衡言所依倚而取平也】
　　长发七章一章八句四章章七句一章九句一章六句【首章专言契二章兼言契与相土三章四章五章言成汤兴起之故六章言其征伐次第七章言其得辅佐之功】
　　序以此为大禘之诗盖祭其祖之所出而以其祖配也苏氏曰犬禘之祭所及者逺故其诗厯言商之先后又及其卿士伊尹盖与【去声】祭于禘者也商书曰兹予大享于先王尔祖其从与享之【见盘庚】是礼也岂其起于商之世欤今按大禘不及羣庙之主【此言相土及汤则非禘】此宜为祫祭之诗然经无明文不可考也【四时之祫不陈毁庙之主大祫则合羣昭羣穆已毁未毁之主而祭之此及相丄则为大祫之诗矣】
　　挞【他逹反】彼殷武奋伐荆楚冞【面规反】入其阻裒【蒲侯反】荆之旅有截其所汤孙之绪【象吕反】
　　赋也挞疾貌【辑录曺氏曰言其兵威神速】殷武殷王之武也冞冒【冒犯也谓犯险而入】裒聚也【叛则散以乱裒而聚之所以致其来而平之也】汤孙谓髙宗○旧説以此为祀髙宗之乐盖自盘庚没而殷道衰楚人叛之髙宗挞然用武以伐其国入其险阻以致其众尽平其地使截然齐一皆髙宗之功也【以功训绪绪者功之垂于后者也】易曰髙宗伐鬼方三年克之盖谓此欤【愚闻之先君子梧冈翁曰髙宗伐鬼方朱子以为荆楚盖荆楚之地好鬼自古而然下至战国之际犹尔验诸屈原九歌可见也】
　　○维女【音汝】荆楚居国南乡昔有成汤自彼氐【都帝反】羌莫敢不来享【叶虚良反】莫敢不来王曰商是常
　　赋也氐羌夷狄国在西方享献也世见【音现】曰王【三十年曰世荒服之君世见辑录见秋官大行人孔氏曰谓其父死子继及嗣王即位乃来朝也】○苏氏曰既克之则告之曰尔虽逺亦居吾国之南耳昔成汤之世虽氐羌之逺犹莫敢不来朝曰此商之常礼也况汝荆楚曷敢不至哉【辅氏曰此言荆楚既来之后慰安而戒敕之如此愚谓此举逺者以戒近者之当然也】
　　○天命多辟【音璧】设都于禹之绩嵗事来辟勿予祸适【直革反】稼穑匪解【音懈叶讫力反】
　　赋也多辟诸侯也来辟来王也适谪通○言天命诸侯各建都邑于禹所治之地而皆以嵗事来至于商以祈王之不谴曰我之稼穑不敢解也庶可以免咎矣言荆楚既平而诸侯畏服也
　　○天命降监【下与滥叶】下民有严【叶五刚反】不僭不滥不敢怠遑命于下国【叶越逼反】封建厥福【叶笔力反】
　　赋也监视严威也僭赏之差也滥刑之过也遑暇封大也○言天命降监不在乎他皆在民之视听则下民亦有严矣【天之视听在民则聪明明畏皆自我民矣非可畏乎】惟赏不僭刑不滥而不敢怠遑则天命之以天下而大建其福此髙宗所以受命而中兴也【畏天在于畏民公赏罚勤政事畏民以尽畏天之实如此则得天而得民矣不僭滥执中也不怠遑持敬也命于下国即所以大建其福也上天之福顾有大于祚以国者乎○此章乃髙宗所以中兴之故凡荆楚之来庭诸侯之畏服功业之显著福祚之乆长皆不僭滥怠遑以致之耳苟不务此而唯威力之是尚则民碞即天显见其可畏而已】
　　○商邑翼翼四方之极赫赫厥声濯濯厥灵夀考且宁以保我后生【叶桑经反】
　　赋也商邑王都也翼翼整敕貌极表也赫赫显盛也濯濯光明也言髙宗中与之盛如此【整敕明盛皆以中兴气象言】夀考且宁云者盖髙宗之享国五十有九年我后生谓后嗣子孙也【殷道中衰国势頽靡四方慢易而弗庭者乆矣及髙宗振厉而都邑尊严复为民极声威大着无逺弗加而又厯年多施泽于民乆人心天命巩固俾子孙世世治安此中兴之功所以不可及也○商周中兴之功见于诗者髙宗宣王是也宣王之政衰于暮年征诸史可见祈父黄鸟诸诗之怨刺宜或有之故一传至幽王大壊周辙遂东髙宗则用傅説而闲圣人之学始终一徳嘉靖殷邦再世且有祖甲保惠庶民不侮鳏寡殷之再造如此二王之功业讵不逺哉】
　　○陟彼景山【叶所旃反】松栢丸丸【叶胡员反】是断【音短】是迁方斲【陟角反】是防松桷【音角】有梴【五连反】旅楹有闲【叶胡田反】寝成孔安【叶于连反】
　　赋也景山名商所都也丸丸直也迁徙【断髠之也迁徙之使来也】方正也虔亦截也【正之以绳墨然后削之以斧斤又齐之以刀锯此言之序也】梴长貌旅众也闲闲然而大也寝庙中之寝也安所以安髙宗之神也此盖特为百世不迁之庙不在三昭三穆之数【此庙在周为世室】既成始祔而祭之之诗也【辑录髙宗七世亲尽而立庙此诗其作于帝乙之世乎】然此章与閟宫之卒章文意略同未详何谓【此章言作庙閟宫言修庙文意略有同者辅氏曰当是閟宫取法于此也】殷武六章三章章六句二章章七句一章五句【一章称伐楚之功二章述戒楚之词三章言诸侯来服四章本中兴之故五章极言中兴之盛且长六章则言今日作庙以祭如此増释许氏曰髙宗中兴之功必惟伐荆楚为大故作颂者惟言此以见殷之复治者在是盖蛮夷猾夏圣人所忧四夷来王盛徳所及也一章伐楚而楚人服二章楚既服而可继成汤三章诸侯皆从四章为治有道而天降之福五章中兴之盛卒章庙成而祭也】
　　商颂五篇十六章一百二十四句

　　诗经疏义防通卷二十
