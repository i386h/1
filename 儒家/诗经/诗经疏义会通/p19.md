<!-- { "loadSidebar": true } -->
　　赋也君子夫也偕老言偕生而偕死也女子之生以身事人则当与之同生与之同死故夫死称未亡人言亦待死而已不当复有他适之志也副祭服之首饰编【篇上声一如字】髪为之【列他髪为之假作紒形加于首上为饰紒音计】笄衡笄也【辑录衡笄以玉为之即今之簮也】垂于副之两旁当耳其下以紞悬瑱【紞都感反织五采为之】珈之言加也以玉加于笄而为饰也【辑录孔氏曰必饰之有六饰之盛也】委委佗佗雍容自得之貌如山安重也如河广也【此二句主徳容言】象服法度之服也淑善也○言夫人当与君子偕老故其服饰之盛如此而雍容自得安重寛广又有以宜其象服【既为夫人则当如此】今宣姜之不善乃如此虽有是服亦将如之何哉言不称也【此章言服饰之盛而徳不相称为可责○增释鄱阳张氏曰此章三截上二句言夫人能与君子偕老则得冇副笄之脤既服此宜从一而偕老中三句正言宣姜威仪容貌称其象服下二句言今乃不善将云何哉中三句应副笄六珈下二句应君子偕老责之也】
　　○玼【音此】兮玼兮其之翟【叶去声】也鬒【音轸】髪如云不屑【先结反】髢【从帝反】也玉之瑱【吐殿反】也象之揥【勅帝反】也杨且【子余反】之晳【星歴反叶征例反】也胡然而天也胡然而帝也
　　赋也玼鲜盛貌翟衣祭服刻缯为翟雉之形而彩画之以为饰也【刻缯为之形而彩画之缀于衣以为文章辑录翟即揄狄见天官内司服翟狄同又见何彼秾矣小序疏义郑笺侯伯夫人之服自褕翟而下如王后】鬒黒也如云言多而美也屑洁也髢髲【音被】髢也人少髪则以髢益之髪自美则不洁于髢而用之也瑱塞耳也【以玉系于紞而当耳】象象骨也揥所以摘髪也【摘音剔盖若今之篦子然】眉上广也【眉下而盛则丑恶故以上广为美】且助语辞晳白也胡然而天胡然而帝言其服饰容貌之美见者惊犹鬼神也【此章言服饰容貌之盛若可疑而又可畏辑录辅氏曰其者指宣姜而言玼兮玼兮其之翟也言服之美也鬒髪如云不屑髢也言质之美也足乎已者无待于外也玉之瑱也象之揥也言饰之美也且之晳也言色之美也服饰容貌之美盛如天如帝然是岂可以徒居哉○增释鄱阳张氏曰此章末二句谓夫人容貌之美服饰之盛如此胡然而自天降此乎胡然而神来此乎此则问辞】
　　○【七我反】兮兮其之展【渉战反叶诸延反】也防彼绉【侧救反】絺是绁【息列反】袢【薄慢反叶分干反】也子之清且之顔【叶鱼坚反】也展如之人兮邦之媛【音院】也
　　赋也亦鲜盛貌展衣也以礼见【音现】于君及见賔客之服也【辑录毛氏曰展衣以丹縠为衣郑氏曰展衣宜白礼记作襢音战】防覆【音阜】也绉絺絺之蹙蹙者当暑之服也【辑录孔氏曰葛之精者曰絺其精尤细靡者绉也言细而缕绉】绁袢东防意以展衣防絺绤而为之绁袢所以自敛饬【音勅】也或曰防谓加絺绤于防衣之上所谓表而出之也【辑录朱子曰先着里衣表絺绤而出之于外欲其不见体也】清视清明也眉上广也顔额角丰满也展诚也美女曰媛见其徒有美色而无人君之徳也【此章言服饰容貌之盛若可喜而实可惜也○増释鄱阳张氏曰此章末则荅之曰此邦之媛也惜之也】
　　君子偕老三章一章七句一章九句一章八句东莱吕氏曰首章之末云子之不淑云如之何责之也二章之末云胡然而天也胡然而帝也问之也三章之末云展如之人兮邦之媛也惜之也辞益婉而意益深矣【辑录辅氏曰凡人之责人辞愈多则气愈暴气愈暴则辞愈厉此则志不帅气而气反动其志者也君子之责人则辞愈多而气愈缓气愈缓而辞愈和此则乎情止乎礼义也且心有所忿懥则不得其正如此诗之辞益婉而意益深则心不至于失其正矣东莱先生责之问之惜之三字説尽诗意极好玩味】
　　爰采唐矣沬【音妹】之乡矣云谁之思美孟姜矣期我乎桑中【叶诸良反】要【于遥反】我乎上宫【叶居王反】送我乎淇之上【叶辰羊反】矣赋也唐防菜也一名兎丝【辑录图经释曰唐也防也女萝也兎丝也一物四名本草夏生苗如丝蔓延木上生实如子本经并以唐防为一名许氏曰唐防非可食之物不知何以为菜名】沬卫邑也书所谓妹邦者也【辑录孔氏曰酒诰注妹邦纣所都朝歌即沬也】言姜齐女贵族桑中上宫淇上又沬乡之中小地名也要犹迎也○卫俗淫乱世族在位相窃妻妾故此人自言将采唐于沬而与其所思之人相期防迎送如此也
　　○爰采麦【叶讫力反】矣沬之北矣云谁之思美孟弋矣期我乎桑中要我乎上宫送我乎淇之上矣
　　赋也麦谷名秋种夏熟者【辑录白虎通曰麦金也金旺而生火旺而死】弋春秋或作姒盖杞女夏后氏之后亦贵族也
　　○爰采葑矣沬之东矣云谁之思美孟庸矣期我乎桑中要我乎上宫送我乎淇之上矣
　　赋也葑蔓菁也庸未闻疑亦贵族也【辑录刘执中曰采唐麦葑者欲适幽逺行其淫乱不敢正名而托以采此也许氏曰大率言贵族以诵女之美未必真冇姜弋庸三姓之女也】
　　桑中三章章七句
　　乐记曰郑卫之音乱世之音也比【同也】于慢矣【五音宫为君商为臣角为民徴为事羽为物五者皆乱迭相凌谓之慢而国防亡比于慢者乱而迭于亡也】桑间濮上之音亡国之音也其政散其民流诬上行私而不可止也【流者音之荡也闻此濮上之音则知政无统纪民无维系诬其君上以行私情而不可禁止也】按桑间即此篇故小序亦用乐记之语【辑录郑氏曰濮水之上地有桑间者亡国之音于此水出也昔殷纣使师延作靡靡之乐已而因沉于濮水后师防过焉夜闻而写之为晋平公鼓之是之谓也通释曰朱子以桑间即此桑中诗而证以乐记之语然则郑氏谓师防所闻者自是濮上之音也】
　　鹑【音纯】之奔奔鹊之疆疆【音姜】人之无良我以为兄【叶虗王反】兴也鹑防【音谙】属【辑录埤雅鹑有两种有丹鹑白鹑锐上秃下夏出秋藏飞必附草鹑能不乱其匹鹊能不滛其匹】奔奔疆疆居有常匹飞则相随之貌人谓公子顽良善也○卫人刺宣姜与顽非匹耦而相从也故为惠公之言以刺之曰人之无良鹑鹊之不若而我反以为兄何哉【物有定偶人不如物故以为兴辑录孔氏曰言鹑则鹑自相随奔奔然鹊则鹊自相随疆疆然各有常匹不乱其类今宣姜为母顽则为子而与之滛乱曽鹑鹊之不如而我反以为凡也哉】
　　○鹊之疆疆鹑之奔奔【叶逋珉反】人之无良我以为君兴也人谓宣姜君小君也【辑录辅氏曰诗人疾恶宣姜至矣而又不敢不以为小君也彼谓狡童硕防为称其君者何哉】
　　鹑之奔奔二章章四句【一章刺顽一章刺姜】
　　范氏曰宣姜之恶不可胜道也国人疾而刺之或逺言焉或切言焉逺言之者君子偕老是也切言之者鹑之奔奔是也卫诗至此而人道尽天理防矣其事为人所不忍言人类无以异于禽兽而国随以亡矣胡氏曰杨时有言诗载此篇以见卫为狄所防之因也故在定之方中之前【辑录彭氏曰陈氏云木必壊然后蠧生焉国必乱然后冦生焉圣人存此诗以为狄入卫张本使后世知所戒也】因以是説考于厯代凡淫乱者未有不至于杀身败国而亡其家者然后知古诗垂戒之大而近世有献议乞于经筵不以国风进讲者殊失圣经之防矣【宋仁宗时讲官不欲讲新防仁宗以谓圣人删诗义劝戒不当有过辑录李氏曰淫乱非美事而不删之者所以示鉴戒也亦如春秋乱臣贼子一一书之亦所以示戒也而唐太子宏受左至于楚世子商臣弑其君頵而请更受他书是不知圣人垂训之意也近世有建言经筵不进国风是亦不知圣人垂训之意也頵音均】
　　定【丁佞反】之方中作于楚宫揆之以日作于楚室树之榛栗椅【于宜反】桐梓漆爰伐琴瑟
　　赋也定北方之宿营室星也此星昬而正中夏正十月也【此据月令为説与尧典中星异尧典冬至日在虗昏中昴九峯蔡氏传谓今冬至日在斗昬中璧约五十一度此正嵗差之法七十五年差一度之验也及至元辛巳方回作山经又云今冬至日在箕九度昏中室盖又差矣然则十月定中七月流火三月三星在天皆是在当时为然耳】于是时可以营制宫室故谓之营室【辑录通释曰夏正十月建亥春秋时十二月也农事已毕可以兴作而人君居必南面故亥月昏时见定星当南方之午位因记此星为每嵗营作之候又因号为营室此盖成周以后之制上考唐虞之时定星以戌月昏中嵗久而差至周时定星始以亥月昏中下逮今日此星又以子月昏中矣】楚宫楚丘之宫也揆度也树八尺之臬【音齧】而度其日之出入之景以定东西又叅日中之景以正南北也【语出周礼冬官郑氏注云凡造城郭先以水平地乃于平地之中央树臬以防悬之取其正乃于日出日入之时书记臬景之端却于中臬以防取景两端之内一匝规之规之则逺近定而东西审度两交之间中之以指臬则南北正矣辑录朱氏曰经之又恐南北之未正又参之以日之景焉冬至日行南陆景长一丈三尺夏至日行北陆景短一尺五寸此日中之景也】楚室犹楚宫互文以恊韵耳榛栗二木其实榛小栗大皆可供实【用之賔祭】椅梓实桐皮桐梧桐也【辑录严氏曰陆玑言有青桐白桐赤桐此中琴瑟者白桐也椅桐梓漆之桐为白桐梧桐生矣之桐为青桐】梓楸之踈理白色而生子者【辑录本草注云梓似桐而叶小花紫亦有三种】漆木有液黏【念平声】黑可饰器物【辑录本草注曰漆树髙三二丈皮白叶似椿花似槐以斧斫其皮开以竹筒承之注滴则成漆也】四木皆琴瑟之材也【辑录严氏曰椅桐可为琴瑟榛栗可备实梓漆可供噐用但言伐琴瑟者取成句耳】爰于也○卫为狄所防文公徙居楚丘营立宫室国人恱之而作是诗以美之苏氏曰种木者求用于十年之后其不求近功凡此类也【候定星顺天时也度日景审地势也饬种树备国用也致详慎之意为永久之图新造之时盖如此】
　　○升彼虗【起居反叶起吕反】矣以望楚矣望楚与堂景山与京【叶居良反】降观于桑卜云其吉终然允臧
　　赋也虗故城也楚楚丘也堂楚丘之旁邑也景测景以正方面也与既景廼冈之景同【上章揆之以日是定其基址此言景山与京则又前者未定居时览山川之影势】或曰景【音璟】山名见商颂京髙丘也桑木名叶可饲者观之以察其土宜也【辑录通释曰卫诗多言桑如桑中与氓诗及此皆再三言之盖卫地跨冀兖二州桑者尤其土所宜而民生之所资也据楚丘在冀河之东兖州之境则文公所观所说其桑土之野乎苏氏曰降观其下有桑土可以居民】允信臧善也○此章本其始之望景观卜而言以至于终而果其善也【文公始欲居望丘又欲居堂邑既而审察其地决意于楚从而卜之又吉乃居焉致详致慎如此是以后来之善符当时之卜也详此及下章文意乃诗人于文公殷富之后追述之耳】
　　○灵雨既零命彼倌【音官】人星言夙驾【始锐反】于桑田【叶徙因反】匪直也人秉心塞渊【叶一均反】騋【音来】牝三千【叶仓新反】
