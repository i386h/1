<!-- { "loadSidebar": true } -->
　　兴也纪山之防角也堂山之寛平处也黻之状亚两已相戾也【汉韦贤传注云亚古弗字故因谓之黻】绣刺【匕亦反】绣也将将佩玉声也寿考不忘者欲其居此位服此服长久而安宁也【不忘只是无穷之意】
　　终南二章章六句【一章美之二章美而祝之】
　　交交黄鸟止于棘谁从穆公子车奄息维此奄息百夫之特临其穴【叶戸橘反】惴惴其栗彼苍者天【叶铁因反】殱【子防反】我良人如可赎兮人百其身
　　兴也交交飞而徃来之貌从穆公从死也子车氏奄息名特杰出之称穴圹也惴惴惧貌栗惧殱尽良善赎贸【音茂】也○秦穆公【名任好】卒以子车氏之三子为殉【从闲反】皆秦之良也国人哀之为【去声】之赋黄鸟事见春秋传【见文公六年】即此诗也言交交黄鸟则止于矣谁从穆公则子车奄息也盖以所见起兴也【彼止于棘此从穆公亦相呼应为兴】临穴而惴惴盖生纳之圹中也三子皆国之良而一旦杀之若可贸以他人则人皆愿百其身以易之矣
　　○交交黄鸟止于桑谁从穆公子车仲行【戸郎反】维此仲行百夫之防临其穴惴惴其栗彼苍者天殱我良人如可赎兮人百其身
　　兴也防当也言一人可以当百夫也
　　○交交黄鸟止于楚谁従穆公子车鍼【音钳】虎维此鍼虎百夫之御临其穴惴惴其栗彼苍者天殱我良人如可赎兮人百其身
　　兴也御犹当也
　　黄鸟三章章十二句【此必以其兄弟长少为次序】
　　春秋传曰君子曰秦穆公之不为盟主也冝哉死而弃民先王违世犹贻之法而况夺之善人乎今纵无法以遗【去声】后嗣而又收其良以死难以在上矣君子是以知秦之不复【扶又反】东征也愚按穆公于此其罪不可逃矣但或以为穆公遗命如此而三子自杀以从之【孔又云】则三子亦不得为无罪今观临穴惴栗之言则是康公从父之乱命迫而纳之于圹其罪有所归矣【穆公父子皆不仁之君而康公尤可罪也辑録左传宣公十五年魏颗曰疾病则乱吾从其治命也】又按史记秦武公卒初以人从【才用反】死死者六十六人至穆公遂用百七十七人而三良与【去声】焉盖其初特出于戎翟【狄同】之俗而无明王贤伯以讨其罪于是习以为常则虽以穆公之贤而不免论其事者亦徒闵三良之不幸而叹秦之衰至于王政不纲诸侯擅命杀人不忌至于如此则莫知其为非也鸣呼俗之弊也久矣其后始皇之葬后宫皆令从死工匠生闭墓中尚何怪哉【忍于杀人秦俗相传之大弊辑録朱子曰始皇葬骊山下锢三泉令匠作机弩有穿近者辄射之上具天文下具地理后宫无子者皆令从死工匠为机者皆闭之墓也通释曰古之葬者有明器但备物而不可用如刍灵亦其类也不幸流俗之弊而至于作俑又不幸而至于用人然作俑者夫子且以为不仁而谓其无后况秦武公旣用殉五传至穆公而又用殉夫子之言反似无验孰知穆公之后二十一传至庄防王而吕氏之子遂絶嬴氏之统绪夫始皇不知所监骊山葬后未三年而吕氏之祀又絶呜呼不仁之祸及子孙如此】
　　鴥【伊橘反】彼晨风【叶孚愔反】郁彼北林未见君子忧心钦钦如何如何忘我实多
　　兴也鴥疾飞貌晨风鹯也【鹯性急疾其飞鴥然得意也】郁茂盛貌君予指其夫也钦钦忧而不忘之貌○妇人以夫不在而言鴥彼晨风则归于郁然之北林矣故我未见君子而忧心钦钦也【物有所归则意甚得人无所托则忧不忘人不如物故以起兴】彼君子者如之何而忘我之多乎此与扊扅【音剡移户扃也】之歌同意盖秦俗也【百里奚贵显遗弃其妻妻作歌曰百里奚五羊皮临别时烹伏雌炊扊扅今日富贵忘我为】
　　○山有苞栎【卢狄反叶歴各反】隰有六驳【邦角反】未见君子忧心靡乐【音洛】如何如何忘我实多
　　兴也驳梓榆也其皮青白如驳○山则有苞栎矣隰则有六驳矣【辑録孔疏王肃云言六据所见而言也】未见君子则忧心靡乐矣【山高隰下则有栎与驳夫妇离别则有靡乐之忧心物与地相冝而情与事相系也故以为兴】靡乐则忧之甚也
　　○山有苞棣隰有树檖未见君子忧心如醉如何如何忘我实多
　　兴也棣唐棣檖赤罗也【辑録陆氏曰其文细宻如罗又有白罗皆文木】实似梨而小酢【音醋】可食【实小而味酸可食也辑録陆氏曰一名山棃一名鹿棃一名鼠棃极有脆美者】如醉则忧又甚矣
　　晨风三章章六句【忧思之意以渐而深】
　　岂曰无衣与子同袍【抱毛反叶歩谋反】王于兴师修我戈矛与子同仇
　　赋也袍襺【音茧】也【纯用新绵为緼也辑録玉藻云纩为茧緼为袍陈氏曰纩新绵也緼旧絮也衣之有著者用新绵则谓之茧用旧絮则谓之袍】戈六尺六寸【辑録周礼曰戈柲六尺有六寸柲犹柄也柲音袐】矛长二丈【辑録周礼曰酋矛常有四尺注八尺曰寻倍防曰常常冇四尺是二丈也】王于兴师以天子之命而兴师也○秦俗强悍乐于战鬭故其人平居而相谓曰岂以子之无衣而与子同袍乎盖以王于兴师则将修我戈矛而与子同仇也其懽爱之心足以相死如此【我有緼袍而与尔共之者非为尔之无衣也君有仇雠盖欲与尔共报耳市恩结死以为君上此奋不顾身者之所为也】苏氏曰秦本周地故其民犹思周之盛时而称先王焉【辑録陈君举曰东迁之后王室虽防而在于人心者未泯也读文侯之命者叹平王之无志其有以哉】或曰兴也取与子同三字为义【语相应也】后章放此
　　○岂曰无衣与子同泽【叶徒洛反】王于兴师修我矛防【叶讫约反】与子偕作
　　赋也泽里衣也以其亲肤近于垢泽故谓之泽【泽即襗古字通辑録文曰襗绔也绔即袴】防车防也长丈六尺【作起也言起而去也】
　　○岂曰无衣与子同裳王于兴师脩我甲兵【叶晡茫反】与子偕行【户郎反】
　　赋也行徃也
　　无衣三章章五句【袍转里而泽泽转下而裳同仇则偕作偕作则偕行此三章前后之序　増释许氏曰秦旧周也先王遗化犹有存者其曰岂曰无衣与子同袍者相赒之意也修我戈矛与子同仇者相死之心也但秦不善用之一导之以武事而不知以礼故敦厚之风化为刚暴之气而遂至于不可禁也此诗之作君子知其有渐矣　西戎乃秦人不共戴天之雠而又有王命兴师是以同心疾之讴吟思鬭虽其风俗所致然以义动者人乐为之死亦必然之理也】
　　秦人之俗大抵尚气槩先勇力忘生轻死故其见于诗如此然本其初而论之岐丰之地文王用之以兴二南之化如彼其忠且厚也秦人用之未几而一变其俗至于如此则已悍然有招【音翘举也】八州而朝【音潮】同列之气矣何哉雍州土厚水深其民厚重质直无郑卫骄惰浮靡之习以善导之则易兴起而笃于仁义以猛驱之则其彊毅果敢之资亦足以彊兵力农而成富彊之业非山东诸国所及也呜呼后世欲为定都立国之计者诚不可不监乎此而凡为国者其于导民之路尤不可不审其所之也【辑録辅氏曰尧与文武皆圣人也然尧之风歴三代而尚有遗于晋至文武之风则一变为秦而不复有遗者何哉盖尧之时风气方开纯朴未散譬之人则孩提之时也至文武时则其人壮大矣今人于孩提之时教之则虽老大有不忘者至于年日益壮虽强聒之旋得旋失终不能久而不忘也谢氏曰幽王没于骊山此中国之大耻周家万世不可忘之大雠也读文侯之命可以知诸侯无复雠之志矣独无衣一诗毅然以天下大义为已任其心忠而诚其气刚而大其词壮而直吾乃知岐丰之地被文武周公之化最深虽世降俗末人心天理不可泯灭者尚异于列国也解頥曰与子同袍恩爱相结于无事之时也与子同仇患难相恤于有事之日也先王之时居而为比闾族党之民出而为伍两军师之众其所以使之相保相爱相扶持者要非一日之积矣岐丰之地虽已属秦然犹有先王之遗民焉故其所以相告语者如此然曰王于兴师则非从其君之私也诚欲其君奉王命而为讨贼复雠之举也惜也周既不能以此而令诸侯秦复不能以此而匡王室卒之数之后讨贼复雠之志既衰贪功谋利之心益胜而其嚣然好战之习非复先王之民真秦之民矣】
　　我送舅氏曰至渭阳何以赠之路车乗【绳证反】黄
　　赋也舅氏秦康公之舅晋公子重【平声】耳也【辑録母之昆弟曰舅】出亡在外穆公召而纳之时康公为太子【康公名防】送之渭阳而作此诗渭水名秦时都雍至渭阳者盖东行送之于咸阳之地也【辑録孔氏曰汉地理志云右扶风渭城县故咸阳也其地在渭水之北】路车诸侯之车也【辑録董氏曰巾车金路以封同姓象路以封异姓革路以封四卫木路以封蕃国皆诸侯也故人君之车曰路车】乘黄四马皆黄也
　　○我送舅氏悠悠我思【叶亲赍反】何以赠之琼瑰【古回反】玉佩【叶蒲眉反】
　　赋也悠悠长也序以为时康公之母穆姬已卒故康公送其舅而念母之不见也【辑録严氏曰送舅而有所思则思母也】或曰穆姬之卒不可考此但别其舅而懐思耳琼瑰石而次玉【辑録曹氏曰玉佩珩璜琚瑀之属辅氏曰读是诗者见其情意周至言有尽而意无穷良心之固如是也】
　　渭阳二章章四句【赠送之意不一而足】
　　按春秋传晋献公烝于齐姜【武公妾】生秦穆夫人太子申生娶犬戎胡姬生重耳【犬戎唐叔子孙别在戎狄者】小戎子生夷吾【允姓之戎子女也】骊姬生奚齐其娣生卓子骊姬譛申生申生自杀又譛二公子二公子皆出奔献公卒奚齐卓子继立皆为【去声被也】大夫里克所弑秦穆公纳夷吾是为公卒子圉立是为懐公立之明年秦穆公又召重耳而纳之是为文公【此具晋文出入本末以见康公送之之由】王氏曰至渭阳者送之逺也悠悠我思者思之长也路车乘黄琼瑰玉佩者赠之厚也【辑録谢氏曰送之逺赠之厚念母之心可见矣】广汉张氏曰康公为太子送舅氏而念母之不见是固良心也而卒不能自克于令【平声】狐之役【鲁文公七年秦康公纳公子雍于晋不受御秦师败之令狐十二年秦伯伐晋报令狐之役也】怨欲害乎良心也使康公知循是心养其端而充之则怨欲可消矣【渭阳之思可取而令狐之怨可罪故引张氏説以断之】
　　于我乎夏屋渠渠今也每食无余于【音吁】嗟乎不承权舆赋也夏大也渠渠深广貌承继也权舆始也【辑録严氏曰造衡自权始造车自舆始】○此言其君始有渠渠之夏屋以待贤者而其后礼意寖衰供亿寖薄【亿安也供其匮乏而安之也】至于贤者每食而无余于是叹之言不能继其始也【秦君非有好贤之诚心者故其无恒如此】
　　○于我乎每食四簋【叶已有反】今也每食不饱【叶捕苟反】于嗟乎不承权舆
　　赋也簋瓦器容斗二胜【辑録胜孔疏作升】方曰簠圆曰簋簠盛【音成】稻粱簋盛黍稷四簋礼食之盛也
