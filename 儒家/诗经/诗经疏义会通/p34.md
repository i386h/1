<!-- { "loadSidebar": true } -->
　　赋也时是辰时也牡兽之牡者辰牡者冬献狼夏献麋春秋献鹿豕羣兽之类【诸本脱秋字又脱群兽二字皆误】奉之者虞人翼以待射【音石】也【辑録此本毛传与天官兽人文稍异兽人云春秋献兽物注狼膏聚麋膏散聚则温散则凉故冬夏献之春秋寒温适故兽物皆献之孔疏曰兽人所献以供膳虞人无奉兽之文故引兽人之文以解时牡耳】硕肥大也公曰左之者命御者使左其车以射【音石下同】兽之左也盖射必中【去声】其左乃为中杀五御所谓逐禽左者为【去声】是故也【详见车攻辑録何氏曰公羊传解第一杀第二杀第三杀皆自左膘射之达于右则左当人君之左指禽兽之左膘而言膘音缥】拔矢括也【辑録孔疏曰矢末为括以镞为首故拔为末】曰左之而舍拔
　　○无不获者言兽之多而射御之善也
　　逰于北园四马旣闲【叶胡田反】輶【音由】车鸾镳【彼骄反】载猃【力验】
　　【反】歇【许竭反】骄【许乔反】
　　赋也田事已毕故逰于北园闲调习也輶轻【去声又如字】也鸾铃也效鸾鸟之声镳马衔也驱【音去又音区】逆之车置鸾于马衔之两旁【逆迎也谓与禽遇也辑録夏官田仆掌设驱逆之车徃驱禽使前趋获逆御还之使不出围御音迓埤雅曰置鸾于镳尚轻疾也】乗【去声】车则鸾在衡和在轼也猃歇骄皆田犬名长喙【音讳】曰猃短喙曰歇骄以车载犬盖以休其足力也【辑録喙説文口也黄氏曰王严戴三家以为田毕而逰园载猃于輶车以歇其骄逸王曰字不从犬也严氏田犬无短喙者也未知然否】韩愈画记有骑【去声】拥田犬者亦此类【拥抱也言骑马之人抱田犬也】驷驖三章章四句【首章出猎二章获兽三章毕事辑録辅氏曰驷驖孔阜言其马之盛也六辔在手言其御之善也公之媚子从公于狩言公有所亲爱之人随公以田猎疑即指御者而言也奉时辰牡辰牡孔硕虞人奉翼犬兽以待公之射礼仪之备也公曰左之舎拔则射御之精也游于北园因出狩而逰观也四马旣闲车马皆闲习也輶车鸾镳载猃歇骄虽田犬而亦处得冝也此皆昔无而今有故歴叙其事而夸美之也秦本保于西戎自非子为附庸而邑之秦遂入于中国自襄公为诸侯尽有周西都畿内岐丰之地然后始备中国之礼仪侍御而诗人美之然观其所美者如此则其所缺者亦多矣张南轩曰读车邻驷驖之诗则知秦之立国自其始创则不过盛其车马奉养之事竞为射猎之为而已盖不及于用贤制民也则其流风亦习乎是而已○増释许氏曰此但以君所乗车而言四马一色君车之选也媚子公之御者也六辔在手在其手也公曰左之命此人也舎拔则获君射之善又以见御之良也咏其辞意则车马侍从之盛不言而可见矣】
　　小戎俴【钱浅反】收五楘【音木】梁辀【陟留反】游环胁驱【叶居惧反又居録反】隂靷【音】鋈【音沃】续【叶辞屡反又如字】文茵【音因】畅【勅亮反】毂【叶又去反】驾我骐【音其】馵【之树反又之録反】言念君予温其如玉在其板屋乱我心曲
　　赋也小戎兵车也【辑録董氏曰六月言元戎此天子之车也诸侯之戎车谓之小戎冝也】俴浅也收轸也谓车前后两端横木所以收敛所载者也凡车之制广皆六尺六寸其平地任载者为大车则轸深八尺兵车则轸深四尺四寸故曰小戎俴收也【辑录孔疏曰兵车当舆之内前轸至后轸惟深四尺四寸人之升车自后登之入于车内故以浅深言之】五五束也楘歴録【音禄】然文章之貌也梁辀从前轸以前稍曲而上至衡则向下钩之横衡于辀下而辀形穹隆上曲如屋之梁【梁辀即辕也】又以皮革五处束之其文章歴録然也防环靷环也以皮为环当两服马之背上游移前却无定处引两骖马之外辔贯其中而执之所以制骖马使不得外出左传曰如骖之有靳是也【辑録定公九年注言如骖马之随靳也】胁驱亦以皮为之前系于衡之两端后系于轸之两端当服马胁之外所以驱骖马使不得内入也隂揜軓也軓在轼前而以板横侧揜之以其隂映此軓故谓之隂也【軓一作从已或从凡扶泛反严氏以此为是盖车轼前为也轨从九居诔反昭武黄氏以此为是谓轮有高下广狭皆定于轨轮中之軓旣同则辙迹亦同后人因谓车辙为轨车轮崇六尺六寸軓居轮之中实得三尺三寸愚按如此则车轼前总谓之音如范其两轮相夹之中车毂以上高广皆三尺三寸谓之轨音如匦二字皆可通也横侧揜之者横用一板揜其前侧用二板揜其左右三面而揜之横侧板之内与轨相映也】靷以皮二条前系骖马之颈后系隂版之上也【辑録毛靷所以引也】鋈续隂版之上有续靷之处消白金沃灌其环以为饰也【辑録孔疏曰鋈沃也谓消白金以沃灌靷环鋈续则是作环相接】盖车衡之长六尺六寸止容二服骖马之颈不当于衡故别为二靷以引车亦谓之靳【辑録罗氏曰靳当胸之皮骖马之首当服马之胸胸前有靳靳居觐反】左传曰两靷将絶是也【辑録孔疏曰骖马颈不当衡则为二靷条隂版上令骖马引之大叔于田云两服齐首两骖如手明骖马首不与服马齐】文茵车中所坐虎皮褥也畅长也毂者车轮之中外持辐内受轴者也大车之毂一尺有半兵车之毂长三尺二寸故兵车曰畅毂【辑録孔疏曰言长于大车之毂】骐骐文也【辑録见曹风鸤鸠】马左足白曰馵君子妇人目其夫也温其如玉美之之词也板屋者西戎之俗以版为屋【念其逺在西戎也故曰在其板屋】心曲心中委曲之处也○西戎者秦之臣子所与不共戴天之雠也【以灭成之族及杀秦仲故也】襄公上承天子之命率其国人徃而征之故其从役者之家人先夸车甲之盛如此而后及其私情盖以义兴师则虽妇人亦知勇于赴敌而无所怨矣【辑録朱子曰襄公报君父之仇其所以不自己者岂忮忿之心哉乃大伦之正天理之发以大义驱其人而战之此防公所以能用其人而秦人所以乐为之用也】
　　○四牡孔阜【扶有反】六辔在手骐駵【音留】是中【叶诸仍反】騧【古花反】骊是骖【叶疏簮反】龙盾【顺允反】之合鋈以觼【古穴反】軜【音纳】言念君子温其在邑【叶于合反】方何为期胡然我念之
　　赋也赤马黒鬛曰駵中两服马也黄马黒喙曰騧骊黒色也盾干也【辑録孔疏盾以木为之】画龙于盾合而载之以为车上之卫必载二者备破毁也【辑録黄氏曰盾者今遮箭牌也盾狭而车广一盾不足为卫必以二盾比而合之乃足为卫非防其破毁也与二矛重弓意不同】觼环之有舌者軜骖内辔也置觼于轼前以系軜故谓之觼軜亦消沃白金以为饰也邑西鄙之邑也方将也将以何时为归期乎何为使我思之极也
　　○俴驷孔羣厹【音求】矛鋈錞【徒对反叶朱伦反】蒙伐有苑【叶音氲】虎韔【敕亮反】镂【音漏】膺交韔二弓【叶姑反】竹闭绲【古本反】縢【直登反】言念君子载寝载兴厌厌【于盐反】良人秩秩德音【叶一陵反】赋也俴驷四马皆以浅薄之金为甲欲其轻而易于马之旋习也孔甚羣和也【辑録物不和则不得羣聚故以和为羣也】厹矛三隅矛也【刄有三角】鋈錞以白金沃矛之下端平底者也【刃在上为末其本之底者为錞辑録曲礼注镦为矛柄尾平底】防杂也伐中干也盾之别名【盾食允反大者谓之橹中者谓之伐干盾亦其类也】苑文貌画杂羽之文于盾上也虎韔以虎皮为弓室也镂膺镂金以饰马当胷带也交韔交二弓于韔也谓颠倒安置之必二弓以备壊也闭弓檠也仪礼作防绲绳縢约也以竹为闭而以绳约之于弛弓之里檠弓体使正也【辑録正弓曰檠音景弓檠读如字正弓器也】载寝载兴言思之深而起居不宁也厌厌安也【安重也言其德之安重也】秩秩有序也【声誉之着自内及外自近及逺所谓秩秩之德音也】
　　小戎三章章十句【辅氏曰上以车马兵器言下以妇人极其忧思情也无所怨刺义也辑録解頥曰一章言其车之善二章言其马之良三章言其器之备以如是之兵甲复如是之冦雠此其矜夸之词也温则言其德之和易厌厌则言其德之安静秩秩则言其德之有常以如是之君子而亲如是之劳苦此其闵惜之词也西戎者秦人不共戴天之雠也故复雠讨贼之义不特其君知之其卿大夫知之其国人知之虽行役者之妇人亦无不知之而其形于言者如此东周之君臣亦可以少愧矣】
　　蒹【右恬反】葭【音加】苍苍白露为霜所谓伊人在水一方遡【所路反】洄【音回】从之道阻且长遡防从之宛在水中央
　　赋也蒹似萑【音丸】而细高数尺又谓之薕【音廉辑録尔雅郑注荻也芦属而小可为萡萑説文薍也】葭芦也蒹葭未败而露始为霜秋水时至百川灌河之时也【秋水盛川流之絶者亦通无不注于河矣辑録见庄子秋水篇】伊人犹言彼人也一方彼一方也遡洄逆流而上【上声】也遡游顺流而下也宛然坐见貌在水之中央言近而不可至也○言秋水方盛之时所谓彼人者乃在水之一方上下求之而皆不可得然不知其何所指也【秦无尊贤好德之风又无男女淫奔岂朋友相念而作与辑録解頥曰白露为霜言其时之暮也在水一方言其居之逺也迫之以时之暮限之以水之逺所谓伊人果若何而求之将欲使之逆流而上以求之与则旣逺而不可即将欲使之顺流而下以求之与则虽近而不可至然则斯人也其终不可见乎孔子曰未之思也夫何逺之有亦在乎心诚求之而已所谓伊人虽不知其所指然味其词有敬慕之意而无亵慢之情则必指贤人之肥遯者惜不知其何人耳旧说以为未能用周礼者非是】
　　○蒹葭凄凄白露未晞所谓伊人在水之湄遡洄从之道阻且跻遡游从之宛在水中坻【直尸反】
　　赋也凄凄犹苍苍也晞干也湄水草之交也【岸有草水与草交则水之际也】跻升也言难至也水渚曰坻
　　○蒹葭采采【叶此礼反】白露未已所谓伊人在水之涘【叶以始二音】遡洄从之道阻且右【叶羽轨反】遡游从之宛在水中沚赋也采采言其盛而可采也已止也右不相直【音值】而出其右也【辑録直当也又与值同遇也】小渚曰沚
　　蒹葭三章章八句【思念之意反覆道之】
　　终南何有有条有梅【叶莫悲反】君子至止锦衣狐裘【叶渠之反】顔如渥【于角反】丹其君也哉【叶将反】
　　兴也终南山名在今京兆府南【辑録京兆府即今陜西西安府】条山楸【音秋】也皮叶白色亦白材理好冝为车版君子指其君也至止至终南之下也锦衣狐裘诸侯之服也玉藻曰君衣【去声】狐白裘锦衣以裼之【凡服内有袍襗之属然后加裘又以衣防之谓之裼襗音如泽】渥渍【疾赐反】也【辑録顔色如厚渍之丹言赤而泽也】其君也哉言容貌衣服称【去声】其为君也【终南之山有条又有梅君子之服有衣又有裘皆二者兼备之意故以为兴】此秦人美其君之词亦车邻驷驖之意也【车邻驷驖终南秦之始兴也而国人之美其君者不过田猎之娱车马侍御衣服燕乐而已礼乐教化未之开也呜呼此岂创业垂统之谓哉】
　　○终南何有有纪有堂君子至止黻【音弗】衣绣裳佩玉将将【七羊反】寿考不忘
