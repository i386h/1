<!-- { "loadSidebar": true } -->
　　范氏曰夫人之不徃义也天下岂有无母之人欤有千乗之国而不得飬其母则人之不幸也为襄公者将若之何生则致其孝没则尽其礼而已【吕氏曰説苑载襄公为太子请于桓公立目夷公问何故对曰臣之舅在卫爱臣若终立则不可往矣襄公欲见母也而曰见舅盖恐伤其父之志也母之慈子之孝皆止于善而不敢过焉不幸而处母子之变者可以观矣东汇陈氏曰礼为出母期而为父后者无服心防而已愚谓如此则襄公之于其母生不可见死不可为服矣死以心防为礼而生其孝未之详也岂惟终身永慕以志养志乎】卫有妇人之诗自共姜至于襄公之母六人焉【辑录卫有妇人之诗六人皆止于礼义谓共姜庄姜也许穆夫人也宋桓夫人也泉水之女也竹竿之女也】皆止于礼义而不敢过也夫以卫之政教淫僻风俗伤败然而女子乃有知礼而畏义如此者则以先王之化犹有存焉故也【辑录辅氏曰范氏为襄公处者得其义矣所谓先王之化犹有存焉即大序所谓止乎礼义先王之泽也必如此等诗方可当之頥曰母出固与庙絶而母之与子初无絶道也母之辙虽不可以私返而子之使则未尝不可以私往也歳时问安之使交错于道路而一草一木之防必先以奉乎亲焉则子之心可以无愧而母之心亦可以少慰矣】
　　伯兮朅【丘列反】兮邦之桀兮伯也执殳【市朱反】为【去声】王前驱赋也伯妇人目其夫之字也朅武貌桀才过人也殳长丈二而无刃【辑录文殳积竹为之冬官庐人殳长寻有四尺即丈二尺兵同强殳无刃可打人故谓之兵同强上下同坚劲也】○妇人以夫乆从征役而作是诗言其君子之才之美如是今方执殳而为王前驱也【此以侯国之人供天子之役也才美如此而执殳前驱则用之非其义矣】
　　○自伯之东首如飞蓬岂无膏沐谁适【都歴反】为容赋也蓬草名其华如栁絮聚而飞如乱髪也膏所以泽髪者沐涤首去垢也适主也○言我髪乱如此非无膏沐可以为容所以不为者君子行役无所主而为之故也传曰女为已容【辑录晋豫让云士为知己者死女为已者容辅氏曰此其真情也吕氏曰膏所以膏首面沐盖潘也左传遗之潘沐潘音番米澜也内则潘浙米汁也】
　　○其雨其雨杲杲【古老反】出日愿言思伯甘心首疾比也其者冀其将然之词○冀其将雨而杲然日出以比望其君子之归而不归也是以不堪忧思之苦而寜甘心于首疾也【忧思之苦本不能堪而令人首疾也但我则思而又思寜甘心首疾而不辞耳此章辞意当与下章例之】
　　○焉【于防反】得谖【况反】草言树之背【音佩】愿言思伯使我心痗【呼内反】
　　赋也谖忘也谖草合欢食之令人忘忧者【辑录本草注曰一名鹿葱其花名宜男懐胎妇人佩其花生男也萱草味甘令人好欢乐忘忧】背北堂也【辑录孔氏曰房室所居之地总谓之堂房半以北为北堂房半以南为南堂通释曰北堂背南向北故为之背】痗病也○言焉得忘忧之草树之北堂以忘吾忧乎【辑录朱子曰北堂盖古之植花草之处】然终不忍忘也是以寜不求此草而但愿言思伯虽至于心痗而不辞耳【寜使心疾而伯不可忘也】心痗则其病益深非特首疾而已也
　　伯兮四章章四句【一章悯夫之才二章明已之志三章四章则极其忧思之苦而言也】
　　范氏曰居而相离则思期而不至则忧此人之情也文王之遣戍役【采出车杖杜之诗是也此用古注故以为文王时作】周公之劳归士【东山之诗】皆叙其室家之情男女之思以闵之故其民恱而忘死圣人能通天下之志是以能成天下之务兵者毒民于死者也孤人之子寡人之妻【杀人之父则孤人子杀人之夫则寡人妻】伤天地之和召水旱之灾故圣王重之如不得已而行则告以归期念其勤劳哀伤惨怛不啻在已是以治世之诗则言其君上闵恤之情乱世之诗则录其室家怨思之苦以为人情不出乎此也【辑录辅氏曰范氏之诚足以诏万世人君而知此义则知谨重于用兵矣至所谓治世之诗则述其君上闵恤之情乱世之诗则录其室家怨思之苦以为人情不出乎此者又深得圣人录诗之意李氏曰古者师出不逾时所以重民力也春秋时用兵多矣未有书师还者独于荘公八年书之以见逾时不返也然采之役逾年而归东山之师三年而至诗人乃美之者盖用之得其道则民无怨怼之心不得其道则逾时之乆而人怨矣】
　　有狐绥绥在彼淇梁心之忧矣之子无裳
　　比也狐者妖媚之兽绥绥独行求匹之貌【淫奔之诗每以狐比齐之南山亦是类也辑录严氏曰狐性又多疑绥绥然独行而迟疑有求匹之意喻无妻之人也】石絶水曰梁【人于浅水以石障水而取鱼也】在梁则可以裳矣○国乱民散防其妃【配同】耦有寡妇见鳏夫而欲嫁之故托言有狐独行而忧其无裳也【济未及梁未可裳也既及梁矣则可以裳矣】
　　○有狐绥绥在彼淇厉心之忧矣之子无【叶丁计反】比也厉深水可渉处也所以申束衣也【申重也衣已束矣又用以束之也○增释鄱阳张氏曰凡有二革加裳上所以悬佩大加衣上所以束衣而为礼也】在厉则可以矣【水自已上曰厉必脱去其而渡之既厉矣则可以束矣】
　　○有狐绥绥在彼淇侧心之忧矣之子无服【叶蒲北反】比也济乎水则可以服矣【梁与厉皆淇侧也裳与皆所服者也此兼上两章之意】
　　有狐三章章四句【着裳然后加故用裳与为先后而又言服以兼之】
　　投我以木【叶攻乎反】报之以琼琚【音居】匪报也永以为好【呼报反】也
　　比也木楙【音荗】木也实如小酢可食【辑录本草曰木状如柰花生于春末深红色其实大者如小者如拳尔雅谓之楙徐氏曰有瓞桃有羊桃李有雀李此皆枝蔓也故言木木桃木李以别之也】琼玉之美者琚佩玉名【辑录罗氏曰琚处佩之中所以贯蠙珠而上系于珩下维璜冲牙者也】○言人有赠我以防物我当报之以重寳而犹未足以为报也但欲其长以为好而不忘耳疑亦男女相赠答之词如静女之类【增释许氏曰此虽男女赠答之辞然推而充之亦足以为法盖彼施者虽轻我报者当重不以彼已相较而效之此厚之道也而犹曰匪报盖如此则可永其好也】
　　○投我以木桃报之以琼瑶匪报也永以为好也比也瑶美玉也
　　○投我以木李报之以琼玖【音乆叶举里反】匪报也永以为好也
　　比也亦玉名也【辑录文曰玉黒色孔氏曰丘中有麻传云石次玉者是非全玉也】
　　木三章章四句【反覆咏叹】
　　卫国十篇三十四章二百三句
　　张子曰卫国地濵大河其地土薄故其人气轻浮其地平下故其人质柔弱其地肥饶不费耕耨故其人心怠惰其人情性如此则其声音亦淫靡故闻其乐使人懈慢而有邪僻之心也郑诗放此【卫多君子于诗可见如淇澳之武公固非诸国所冇而文公兴卫亦卓卓可称者其余如凯风之孝子北门之忠臣北风之智者干旄之贤大夫简兮之贤伶官考槃之隐君子岂不特然于变风时其次则乗舟之争死者亦有可悯之一节又如贤妇人六人则庄姜共姜许穆宋桓夫人泉水竹竿之女也若燕燕之能淑慎伯兮之守専一雄雉之知徳行谷风被弃而冇同死之徳音又在六妇人以外然则卫不特多君子而已亦可谓多贤妇人矣】

　　诗经疏义防通卷三
<经部,诗类,诗经疏义会通>
　　钦定四库全书
　　诗经疏义防通卷四　　　元　朱公迁　撰
　　王一之六
　　王谓用东都洛邑王城畿内方六百里之地【辑录孔氏曰汉志云周封圻东西长南北短短长相覆千里按西都方八百里八八六十四为方百里者六十四东都方六百里六六三十六为方百里者三十六二都方百里者百方千里也】在禹贡豫州大华【并去声】外方之间【辑录大华即华山在京兆华隂县南外方即崈髙山在頴川郡崈髙县今西京登封县也○増释金氏曰外方今河南府伊阳县伊阙镇之西陆浑山据唐志一名方山盖古为外方春秋时秦陆浑之戎居此因名陆浑云其山固嵩髙之聫峯然谓为嵩髙则非尔】北得河阳渐【音尖侵入之义】冀州之南也【辑录冀州在豫河之北○增释鄙阳张氏曰左传襄王赐文公阳樊温原攅茅之田晋于是始啓南阳杜预云在晋山南河北故曰南阳是未赐晋时为周畿内故知此得河阳应劭注汉河内郡修武县云直南阳城是晋所啓南阳所谓渐冀州之南也】周室之初文王居丰武王居镐至成王时周公始营洛邑为时防诸侯之所以其土中四方来者道里均故也自是谓丰镐为西都而洛邑为东都【辑录郑氏曰洛邑谓之王城是为东都今河西是也周公又营成周今洛阳是也陈氏曰镐京谓之宗周以其为天下所宗也洛邑谓之东都又谓之成周以周道成于此也洛邑天下之至中丰镐天下之至险于洛邑定鼎以朝诸侯宅王中以涖四海其示天下也公于镐京定都以据形胜处上游以制六合其虑天下也逺汉唐并建两京盖亦深识天下形势之所在而有得于成王周公之遗意欤○増释鄱阳张氏曰营洛在成王七年周礼以土圭之法测土深正日景以求地中日至之景尺有五寸谓之地中天地之所合也四时之所交也风雨之所防也隂阳之所和也乃建王国焉正作洛之事也深尺鸩反又尸鸩反景与影同许氏曰东莱先生以为谓之成周乃东都总名河南成周之王城也洛阳成周之下都也平王东之后所谓西周者丰镐也东周者东都也威烈王之后所谓西周者河南也东周者洛阳也地理攷异王城本郏鄏在河南县北九里自平王以下十二王皆都此城至敬王乃成周在洛阳县东北二十六里赧王又居王城郏古洽反鄏而蜀反】至幽王嬖【音闭】褒姒生伯服废申后及太子宜臼宜臼奔申申侯怒与犬戎攻宗周弑幽王于戏【许宜反辑录地名亦水名在骊山之北今新丰有戏亭】文侯郑武公迎宜臼于申而立之是为平王徙居东都王城【辑录孔氏曰镐京为西周王城为东周及敬王去王城而成周自是又谓王城为西周成周为东周○增释金氏曰幽王立褒人有罪请入女子于王以赎罪是为褒姒幽王三年王之后宫见而爱之生子伯服五年废申后及太子宜臼以褒姒为后伯服为太子宜臼奔申十二年申侯与缯西夷犬戎攻幽王杀幽王骊山下虏褒姒晋文侯郑武公卫武公秦襄公皆以兵来救晋郑即申立宜臼是为平王缯慈陵反国在沂州】于是王室遂卑与诸侯无异故其诗不为雅而为风然其王号未替也故不曰周而曰王【张子曰王次卫者恐混于二南故以三卫问之程子曰诸侯并灭而王迹熄故雅亡而为国风矣增释许氏曰政令不能行于天下故雅亦无所为而作西都数百年而无风也古之录诗所以示劝戒有雅以道天下之故则无事于采风雅既亡则取民间之诗以纪政俗王风十篇离为大夫行役余皆民问诗也盖雅必出于朝廷风则在下之歌咏古则必有其制或上可兼下下不可僣上也是以东征之事大于玁狁之役而东山劳归之诗不在采出车之列虽出于变亦不与六月采芑同仆也于此可见风雅之体不可易置矣】其地则今河南府及懐孟等州是也【辑录河南府即今河南府懐州今懐庆府孟州今孟县并河南】
