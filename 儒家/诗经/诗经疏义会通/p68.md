<!-- { "loadSidebar": true } -->
　　赋也种择其种也戒饬其具也【修耒耜具田器】覃利俶始载事庭直【直则茂拳曲则生不遂矣】硕大若顺也○苏氏曰田大而种多故于今嵗之冬具来嵗之种戒来嵗之事凡既备矣然后事之【事事皆备然后事其事】取其利耜而始事于南亩【辑録辅氏曰王氏谓亩大抵以南为正故每曰南亩不知何所据但南乃阳明之方故多言之】既耕而播之其耕之也勤而种之也时故其生者皆直而大以顺曾孙之所欲【农夫勤敏而得黍稷茂盛如此用之以顺曽孙之所欲也盖曽孙之所欲者丰年而已故用力致此黍稷以顺之】此诗为农夫之词以颂美其上若以答前篇之意也【辑録觧颐曰大田多稼总言其事以发端也既种既戒善其备于往嵗也既备乃事致其力于今嵗也以我覃耜利其器也俶载南亩耕之勤也播厥百谷种之时也既庭且硕生之盛也几此皆以顺曾孙之所欲也】
　　○既方既皁【叶子苟反】既坚既好【叶许苟反】不稂【音郎】不莠【余久反】去【起吕反】其螟【莫延反】螣【音特】及其蟊【莫侯反】贼无害我田穉【音雉】田祖有神秉畀炎火【叶虎委反】
　　赋也方房也谓孚田始生而未合时也【曰孚曰甲皆粟皮也刘氏曰谷粒之生必先有房甲而后充实也辑録房谓米生于中若人之房舍甲者以在米外若铠甲也】实未坚者曰皁【方始秀也皁始实也坚好则实而成矣】稂童粱【辑録説文作节禾粟之穂生而不成者】莠似苖皆害苖之草也【辑録害苖分其土力】食心曰螟食叶曰螣食根曰蟊食节曰贼皆害苖之虫也【辑録害苖戕其根株】穉幼禾也【辑録疏虫灾禾穉者偏甚】○言其苖既盛矣【辑録郑氏曰尽生房矣尽成实矣尽坚熟矣尽齐好矣而无稂莠择种之善民力之专时气之和所致之】又必去【上声】此四虫然后可以无害田中之禾然非人力所及也故愿田祖之神为【去声】我持此四虫而付之炎火之中也【去稂莠在人去虫蝗在神故冇望于田祖如此】姚崇遣使【去声】捕蝗引此为证夜中设火火边掘坑且焚且瘗【音意】盖古之遗法如此【开元四年】
　　○有渰【于检反】萋萋【七西反】兴雨祁祁雨【于付反】我公田遂及我私【叶意夷反】彼有不获穉此有不敛【力检反】穧【才计反】彼有遗秉此有滞穂伊寡妇之利
　　赋也渰云兴貌萋萋盛貌祁祁徐也云欲盛盛则多雨雨欲徐徐则入土公田者方里而井井九百亩其中为公田八家皆私百亩而同养公田也穧束秉把也滞亦遗弃之意也【辑録吕氏诗记穉谓穂之低小刈蒦之所不及者穧谓刈而遗忘束缚之所不及者秉谓束而辇载之所不尽者滞谓成而折乱秉获之所不逮者】○言农夫之心先公后私故望此云雨而曰天其雨我公田而遂及我之私田乎冀怙君徳而蒙其余恵使收成之际彼有不及获之穉禾此有不及敛之穧束彼有遗弃之禾把此有滞漏之禾穂而寡妇尚得取之以为利也此见其丰成有余而不尽取又与鳏寡共之既足以为不费之恵而亦不弃于地也不然则粒米狼戾不殆于轻视天物而慢弃之乎【辅氏曰雨我公田者尊君之义也寡妇之利者及众之仁也愚谓至公无私天道也先公后私民情也利及寡妇则民之情亦至公而无私矣盖天无心故生物之功溥民有心故尊君上恤穷民无不用其极也此皆当时愿望之意】
　　○曾孙来止以其妇子馌彼南亩【子亩并见前篇】田畯至喜来方禋【音因】祀【叶逸织反】以其骍黒与其黍稷以享以祀【同上】以介景福【叶笔力反】
　　赋也精意以享谓之禋【来方禋祀来祭四方也语倒如此】○农夫相告曰曾孙来矣于是与其妇子馌彼南亩之获者而田畯亦至而喜之也【此四句与甫田同但彼则君上劝农而见农夫之勤此则农夫相劝以慰君上之心一为耘耔之时一为收敛之时也】曾孙之来又禋祀四方之神而赛祷焉【赛者报丰年祷者祈景福】四方各用其方色之牲此言骍黒举南北以见其余也【辑録吕东莱曰南方用骍北方用黒孔氏所谓略举二方以为韵句是也】以介景福农夫欲曾孙之受福也【増释呉师道曰此诗为农夫之词以颂美其上而亦有称曽孙可以见俗之质厚而上下亲爱之诚】大田四章二章章八句二章章九句【一章地广而能尽耕种之功二章苖盛而愿除虫蝗之害三章则愿得丰年而望云雨四章则已得丰年而举报祈】前篇有击鼓以御田祖之文故或疑此楚茨信南山甫田大田四篇即为豳雅其详见于豳风之末亦未知其是否也【辑録朱子曰楚茨以下四篇即豳雅反覆读之其辞气与七月载芟良耜等篇大抵相类断无可疑】然前篇上之人以我田既臧为农夫之庆而欲报之以介福此篇农夫以雨我公田遂及我私而欲其享祀以介景福上下之情所以相赖而相报者如此非盛徳其孰能之【辑録辅氏曰上之欲报其下者如此则是君以民为体也下之欲报其上者如此则是民以君为心也上下之情相类以为一则君之徳固厚而民之徳亦厚也】
　　瞻彼洛矣维水泱泱【于良反无韵未详】君子至止福禄如茨韎【音昧】韐【音閤】有奭【许力反】以作六师
　　赋也洛水名在东都防诸侯之处也【辑録问洛水或云两处朱子曰此只就洛邑言之】泱泱深广也君子指天子也茨积也韎茅搜所染色也【辑録茅搜茹藘也古谓之茅搜今谓之茜草亦作蒨一名地血一名牛蔓染绛之草也説文云茅搜染草一入为韎】韐韠也合【古防反】韦为之【辑録疏是蔽膝之衣】周官所谓韦弁兵事之服也【辑録韦弁详见六月常服注】奭赤貌作犹起也六师六军也天子六军【辑録按周礼乡大夫每乡卿一人六乡六卿平居无事则各掌其乡之政教禁令而属于大司徒有事出征则各率其乡之万二千五百人而属于大司马所谓军将皆命卿者是也】此天子防诸侯于东都以讲武事而诸侯美天子之诗言天子至此洛水之上御戎服而起六师也【御戎服起六师尊大威严如此以福禄所集而然也故福录如茨在韎韐作师之上○此章专美今日之事】
　　○瞻彼洛矣维水泱泱君子至止鞞【补项反】琫【必孔反】有珌【賔一反】君子万年保其家室
　　赋也鞞容刀之鞞今刀鞘【音笑】也琫上饰珌下饰亦戎服也【服饰如此尊临天下福禄盛矣且将长受福禄保有天下而不失也辑録毛氏曰天子玉琫而珧珌诸侯璗琫而璆珌珧音遥璗音荡璆音求孔氏曰珧蜃甲也黄金谓之璗】
　　○瞻彼洛矣维水泱泱君子至止福禄既同君子万年保其家邦【叶卜工反】
　　赋也同犹聚也【福禄既同已盛矣万年保家邦又将及其久也此二章既美之又祝之盖上章申韎韐有奭之意而致其祝此章申福禄如茨之意而致其祝天子以天下为家故以家邦家室言】瞻彼洛矣三章章六句【辑録朱子曰诗多冇酬酢应答之篇瞻彼洛矣是臣归美其君君子指君也当时朝防于洛水之上而臣祝其君如此裳裳者华又是君报其臣桑扈鸳鸯皆然】
　　裳裳者华其叶湑【思吕反】兮我觏之子我心写【叶想与反】兮我心写兮是以有誉处兮
　　兴也裳裳犹堂堂董氏曰古本作常常棣也湑盛貌觏见处安也○此天子美诸侯之辞盖以答瞻彼洛矣也言裳裳者华则其叶湑然而美盛矣我觏之子则其心倾写而悦乐之矣【此以可喜之物为喜见诸侯之兴也见裳华之叶湑然已心喜况得见此贤诸侯乎喜可知矣】夫能使见者悦乐之如此【此释重言写兮一句】则其有誉处宜矣【誉处安乐也既能获乎上斯宜有其乐】此章与蓼萧首章文势全相似【文势相似意则不同彼以露在蓼萧为兴而兼言上下之乐此则只以裳华之叶湑然为兴故专美人臣能得君心而有其乐也合二章集传观之可见】
　　○裳裳者华芸其黄矣我觏之子维其有章矣维其有章矣是以有庆【叶墟羊反】矣
　　兴也芸黄盛也【裳华之芸黄亦有文章粲然之意故以为兴】章文章也有文章斯有福庆矣【文章者徳之见于容貌者也和顺积中英华发外交际之顷不愆于仪则上得于君而获福必然矣上章之誉处即此章之福庆也】
　　○裳裳者华或黄或白【叶仆各反】我觏之子乗其四骆乗其四骆六辔沃若
　　兴也言其车马威仪之盛【裳华之色不齐而之子之马则其色齐也此反其意以为兴也○美其文章则有根于中者美其车服则有所以称其服者二章皆不显言而自可见我心写兮之故也】
　　○左【叶祖戈反】之左【同上】之君子宜【叶牛何反】之右【叶羽已反】之右【同上】之君子有【叶羽已反】之维其有【同上】之是以似【叶养里反】之
　　赋也言其才全徳备以左之则无所不宜以右之则无所不有【此有字是冇之于外】维其有之于内是以形之于外者无不似其所有也【左之宜右之冇人见其然而不知夫体无不具是以用无不周也此则因其所设施而推其所蕴蓄显显言之以深见我心写兮之故也】
　　裳裳者华四章章六句
　　北山之什十篇四十六章三百三十四句









　　诗经疏义防通卷十三
<经部,诗类,诗经疏义会通>
　　钦定四库全书
　　诗经疏义防通卷十四　　元　朱公迁　撰
　　桑扈之什二之七
　　交交桑扈【侯古反】有莺其羽君子乐【音洛】胥【叶思吕反】受天之祜【侯古反】
　　兴也交交飞往来之貌桑扈窃脂也莺然有文章也君子指诸侯胥语词祜福也○此亦天子燕诸侯之诗言交交桑扈则有莺其羽矣君子乐胥则受天之祜矣颂祷之词也【桑扈交飞则彼此相辉而有文人臣受燕则上下相与而获福此以相交之益为兴也但人臣之福出于人君曰天祜者天子之微词耳】
　　○交交桑扈有莺其领君子乐胥万邦之屏【卑郢反】兴也领颈屏蔽也言其能为小国之藩衞盖任方伯连帅之职者也【此亦颂祷之词也辑録王制云千里之外设方伯五国以为属属冇长十国以为连连有帅三十国以为卒卒有正二百一十国以为州州有伯王氏曰屏之为物御外以蔽内也】
　　○之屏之翰【叶胡见反】百辟【音璧】为宪不戢【庄立反】不难【叶乃多反】受福不那
　　赋也翰干也所以当墙两边障土者也【冇以扞卫之则为屏有以植立之则为翰】辟君宪法也言其所统之诸侯皆以之为法也戢敛难慎那多也不戢戢也不难难也不那那也盖曰岂不敛乎岂不慎乎其受福岂不多乎【有功如此不伐其功然后可受其福也　增释此章功愈大心愈小其所以受福之多者岂不宜乎】古语声急而然也后放此
　　○兕【徐履反】觥【古横反】其觩【音求】旨酒思柔彼交匪敖【五报反】万福来求
　　赋也兕觥爵也觩角上曲貌【辑録严氏曰其角上曲设之所以为酒戒也】旨美也思语词也敖傲通交际之间无所傲慢则我无事于求福而福反来求我矣【柔和也觥觩酒美如此慈恵至矣然必其不傲而后万福来求也此即今日之燕饮言之而两章皆以颂祷之词寓戒敕之意】
　　桑扈四章章四句【一章祝以福二章祝以功有功即所以受福也然不可矜能怙宠而骄慢生故后两章皆以敬为受福之本○增释许氏曰此上以谦虚逮下之意盈溢于言辞之间太平盛世之诗也】
　　鸳鸯于飞毕之罗之君子万年福禄宜【叶牛何反】之
