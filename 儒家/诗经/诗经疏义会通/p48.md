<!-- { "loadSidebar": true } -->
　　赋也华盛也涂涷释而泥涂也【东风觧冻之时】简书戒命也隣国有急则以简书相戒命也或曰简书防命临遣之词也【从后説优辑录语録云前説只据左氏简书同恶相恤之谓然此是天子戒命不得谓之隣国孔氏曰古者无纸冇事则书于简】此言其既归在涂而本其往时所见与今还时所遭以见其出之久也【述其来归之时道涂感慨之情以劳之】东莱吕氏曰采之所谓往遣戍时也此诗之所谓往在道时也采之所谓来戍毕时也此诗之所谓来归而在道时也
　　○喓喓【于遥反】草虫趯趯【他歴反】阜螽未见君子忧心忡忡【敕中反】既见君子我心则降【户江反叶胡攻反】赫赫南仲薄伐西戎
　　赋也此言将帅【并去声】之出征也其室家感时物之变而念之以为未见而忧之如此必既见而后心可降耳【此与召南草虫同但彼为妇人自述之词此则述妇人之情而代赋其事耳】然此南仲今何在乎方往伐西戎而未归也【述其未至之时室家思念之情以劳之】岂既却玁狁而还师以伐昆夷也与薄之为言聊也盖不劳余力矣
　　○春日迟迟卉【许贵反】木萋萋【七西反】仓庚喈喈【音皆叶居奚反】采蘩祁祁【巨移反】执讯【音信】获丑薄言还【音旋】归赫赫南仲玁狁于夷
　　赋也卉草也萋萋盛貌仓庚黄鹂也喈喈声之和也讯其魁首当讯问者也丑徒众也夷平也○欧阳氏曰述其归时春日暄妍草木荣茂而禽鸟和鸣【遣戍之又明年仲春至则此时也】于此之时执讯获丑而归岂不乐【音洛】哉【述其今日凯还之功以劳之】郑氏曰此诗亦伐西戎独言平玁狁者玁狁大故以为始以为终
　　出车六章章八句【前三章啓行时也四章五章归而未至时也六章既归时也辑录程子曰此诗所赋自受命至还归其事有叙大要在归功将帅○増释吴师道曰一章受命戒警二章临时戒惧三章威怒奋出征时也四章感慨劳苦五章感念室家六章和乐欢欣既征而归也先戒惧而后奋怒故其怒也无敌先劳苦而后悦乐故其乐也有终非但曲尽人情抑且当乎义理诗人善言如此】
　　有杕【大计反】之杜有睆【华板反】其实王事靡盬继嗣我日日月阳止女心伤止征夫遑止
　　赋也睆实貌嗣续也阳十月也【此即遣戍之明年十月出车所谓嵗亦阳止之时也】遑暇也○此劳【去声】还【音旋】役之诗故追其未还之时室家感于时物之变而思之曰特生之杜有睆其实则秋冬之交矣而征夫以王事出乃以日继日而无休息之期【此诗前三章虽有王事靡盬一句而实重在私情也】至于十月可以归而犹不至故女心悲伤而曰征夫亦可以暇矣曷为而不归哉【辑録通释曰次年十月乃戍毕之时故采遣戍之际预言嵗亦阳止以为归期此章之思望征夫者亦以日月阳止而知其遑暇也】或曰兴也【谓之兴则赋时物以起兴尔】下章仿此
　　○有杕之杜其叶萋萋王事靡盬我心伤悲卉木萋止女心悲止征夫归止
　　赋也萋萋盛貌春将暮之时也归止可以归也【此又戍毕之明年二月既还而未至时也程子谓遣戍之又明年中春仲至则此时为当至矣若三章言采杞则春已暮春暮而不归则过期矣故四章言期逝不至辑録辅氏曰王事靡盬者公义也我心伤悲者私情也虽其室家亦情义并行而不相悖也】
　　○陟彼北山言采其杞王事靡盬忧我父母【叶满洧反】檀车幝幝【尺善反】四牡痯痯【古缓反叶古转反】征夫不逺
　　赋也檀木坚宜为车幝幝敝貌痯痯罢【音皮】貌○登山采杞则春已暮而杞可食矣【杞枸杞也茎榦三五尺作丛春可作羮茹防苦】盖托以望其君子而念其以王事诒父母之忧也【辅氏曰以王事诒父母之忧则非独以室家之情而已】然檀车之坚而敝矣四牡之壮而罢矣则征夫之归亦不逺矣【辑録通释曰杞可采食而征夫犹未至则春已暮而愈过期矣故知其行必不逺矣】
　　○匪载匪来【叶六直反】忧心孔疚【叶讫力反】期逝不至【叶朱力反】而多为恤卜筮偕【叶举里反】止防言近【叶渠纪反】止征夫迩止
　　赋也载装疚病逝徃恤忧偕俱防合也○言征夫不装载而来归固已使我念之而甚病矣况归期已过而犹不至则使我多为忧恤宜如何哉【辑録胡氏曰王氏云而多为恤饥渴欤疾病欤死伤欤是何期逝不至也】故且卜且筮【辑录灼曰卜揲蓍曰筮揲实叶反蓍非脂反】相袭俱作合言于繇【音宙】而皆曰近矣【卜有兆辞筮有占辞皆曰繇】则征夫其亦迩而将至矣【辑録辅氏曰征夫不逺想料之辞也征夫迩止决定之辞也归期近而思愈切者人情也期逝不至然后忧伤孔疚焉】范氏曰以卜筮终之言思之切而无所不为也【前三章皆有王事靡盬一句则因公义以起私情也末章不然则与过期不至忧思百端私情愈迫而义冇不暇言矣】
　　杕杜四章章七句【一章戍毕之时二章归而当至之时三四章过期而将至之时○增释许氏曰一章言冬未归二章言至春将莫而未归三章言春已莫而未归四章言所期俱过而将归也】
　　郑氏曰遣将帅【并去声】及戍役同歌同时欲其同心也反而劳之异歌异日殊尊卑也记曰赐君子小人不同日此其义也王氏曰出而用兵则均服同食一众心也入而振旅则殊尊卑辨贵贱定众志也范氏曰出车劳率故美其功杕杜劳众故极其情先王以已之心为人之心故能曲尽其情使民忘其死以忠于上也【辑録严氏曰杕杜四章皆不言戊役来归之事唯其未归之时室家思望之切如此则今日之归其喜乐为何如也所以慰劳之李氏曰其遣也则预述其懐归之事其还归也又不忘其行役之劳故三诗遣劳帅役之事虽不同而叙其往反终始之情则一也辅氏曰郑王范氏所之意皆得诗人之防但劳帅劳役体悉其情无所不至而略不及论功行赏之事者何哉葢古者竭诚尽瘁以勤王之事者人臣之义也君臣各行其事而已下不以赏而望其上上不以赏而夸乎下此君臣相与之至情也岂后世所能及哉胡庭芳曰王氏云上之人能知其下中心委曲之情而形于歌咏则下悦之出车枤杜是也上之人不能知而其下自陈其劳苦之状悲伤之情则怨也之水鸨羽是也】
　　南陔
　　此笙诗也有声无词旧在鱼丽之后以仪礼考之其篇次当在此今正之説见华黍至此者意鹿鸣之什十篇一篇无辞凡四十六章二百九十七句
　　白华之什二之二
　　毛公以南陔以下三篇无辞故升鱼丽以足鹿鸣什数而附笙诗三篇于其后因以南有嘉鱼为次什之首今悉依仪礼正之【毛公谓南有嘉鱼之什苏氏谓其非古乃本之六月之序为南陔之什然升鱼丽犹仍毛説也徴之仪礼不合故朱子定为白华之什辑録见燕礼乡饮酒礼篇】
　　白华
　　笙诗也说见上下篇
　　华黍
　　亦笙诗也乡饮酒礼鼓瑟而歌鹿鸣四牡皇皇者华然后笙入堂下磬南北靣立乐南陔白华华黍【辑録注云以笙吹此诗以为乐也】燕礼亦鼓瑟而歌鹿鸣四牡皇华然后笙入立于县【平声】中【钟鼓之县也辑録何伯善曰县乐之中也】奏南陔白华华黍南陔以下今无以考其名篇之义然曰笙曰乐曰奏而不言歌则有声而无词明矣【辑録郑樵曰古者丝竹与歌相和故有谱无词所以六诗在三百篇中但有名耳汉儒不知谓为六亡诗非也黄氏曰古之乐章今之琴谱类也琴谱有操词具存者鹿鸣之诗之歌也有徒存其谱而无辞曲之可歌者如长清短清与长侧短侧之例虽无其辞未尝无义也此亦不足疑也】所以知其篇第在此者意古经篇题之下必有补焉如投壶鲁鼓薛鼓之节而亡之耳【鲁鼓○○○○○□□□○○□半○○□□□□□○○○□□薛鼓○○○□□○○○○○○○□□□○○□□□半○○□□□□○○此鲁鼓薛鼓之节也圆者击鼙方者击鼓击其鼙其声下其音榻榻然击其鼓其声髙其音镗镗然燕礼用其全投壶用其半以下也辑録见礼记投壶篇末方性夫曰鲁薛之鼓既异而传之者又异是以记者两存之】
　　鱼丽【力驰反】于罶【音栁与酒叶】鲿【音尝】鲨【音沙叶苏何反】君子有酒防且多
　　兴也丽歴也罶以曲簿为笱而承梁之空【音孔】者也鲿也【字本作鰑以其轻善飞故曰】今黄颊鱼是也似燕头鱼【句説本陆玑诸家援引不同或以头字作颔字或无似字或以身字为句絶此据孔疏所引以鱼字为句絶】身形厚而长大颊骨正黄鱼之大而有力解【下卖反】飞者鲨鮀【徒何反】也鱼狭而小常张口吹沙故又名吹沙君子指主人防且多防而又多也　此燕飨通用之乐歌即燕飨所荐之羞而极道其美且多见主人礼意之勤以优宾也【优厚也○此不主言鱼借之以为起语耳但罶中之鱼既有鲿又有鲨君子之酒既已防又且多则又以二者兼备之意为兴也○增释古人燕飨物致盛备葢无非以寓其诚敬而宾亦乐其优勤之意也】或曰赋也【鲿鲨既为所荐之羞则谓之直赋其事亦可】下二章放此【辑録朱子曰古人以鱼为重故鱼丽南有嘉鱼皆特举以歌之】
　　○鱼丽于罶鲂鳢【音礼】君子有酒多且防
　　兴也鳢鲖【同重二音】也【辑录本草云今黑鲤鱼】又曰鲩【音睆】也【辑录舎人曰鳢名鲩尔雅注华板反今鯶鱼似鳟而大鳢今只谓之鳢服食家忌食】
　　○鱼丽于罶鰋【音偃】鲤君子有酒防且有【叶羽已反】
　　兴也鰋鮎【念平声】也【辑録诗诂云鮎腹平着地故得偃名尔雅注鰋今白鱼也偃鼻向额故名鮎今只谓之鮎江东通呼为鮧埤雅曰鲿鯋之美不若鲂鳢鲂鳢之美不若鰋鲤故其序如此又曰鲿黄鲂青鲤鰋白鲤赤则五色之鱼皆备也】有犹多也
　　○物其多矣维其嘉【叶居何反】矣
　　赋也
　　○物其防矣维其偕【叶举里反】矣
　　赋也
　　○物其有【叶羽已反】矣维其时【叶上纸反】矣
　　赋也苏氏曰多则患其不嘉防则患其不齐有则患其不时今多而能嘉防而能齐有而能时言曲全也【齐犹备也防即是嘉有即是偕有则无一不具而多不足言有而且时则鲜美毕备比之嘉防又难矣○增释许氏曰物虽盛多防偕有必适当其时然后尽善所谓时者不専为用之之时也苟非国家闲暇内外无故则物虽盛不能全其乐也吴师道曰此后三章恐亦可作一章是衍前所言之意】
　　鱼丽六章三章章四句三章章二句【此诗用防多多防叠言之而意以渐而深辑録陈定宇曰前三章多防有皆以酒言而后三章衍前三章之辞皆曰物以见物之与酒称也】
　　按仪礼乡饮酒及燕礼前乐既毕【前乐谓歌鹿鸣四牡皇华奏南陔白华华黍也】皆间歌鱼丽笙由庚歌南有嘉鱼笙崇丘歌南山有台笙由仪间代也言一歌一吹也然则此六者盖一时之诗而皆为燕飨宾客上下通用之乐【辑録朱子曰鱼丽诸篇皆君臣燕饮之诗道主人意以誉賔如今宴饮致语之类亦有间叙宾客醉者汉书载客歌骊驹主人歌客无庸归亦此意】毛公分鱼丽以足前什而説者不察遂分鱼丽以上【上声】为文武诗嘉鱼以下为成王诗其失甚矣
　　由庚
　　此亦笙诗说见鱼丽
　　南有嘉鱼烝【之承反】然罩罩【张教竹卓二反】君子有酒嘉宾式燕以乐【五教歴各二反】
