<!-- { "loadSidebar": true } -->
　　兴也中泽泽中也一丈为板五板为堵【长一丈髙五板】究终也○流民自言鸿鴈集于中泽以兴已之得其所止而筑室以居今虽劳苦而终获安定也【此章安集时也】
　　○鸿鴈于飞哀鸣嗸嗸【五刀反】维此哲人谓我劬劳维彼愚人谓我宣骄【叶音高】
　　比也流民以鸿鴈哀鸣自比而作此歌也【前二章以鸿鴈兴之子此言鸿鴈而不言之子则以彼而比此也】哲知【去声二四同】宣示也知者闻我歌知其出于劬劳不知者谓我闲暇而宣骄也韩诗云劳者歌其事【辑録外传饥者歌其食云云】魏风亦云我歌且谣不知我者谓我士也骄大抵歌多出于劳苦而不知者常以为骄也【此章言作诗所以告哀也】
　　鸿鴈三章章六句【辑録觧頥曰恵鲜鳏寡文王之所以兴也哿矣富人哀此防独幽王之所以亡也爰及矜人哀此鳏寡宣王之所以中兴也夫鳏寡孤独乃天民之穷而无告者圣人一视同仁虽无一物而不在所爱而其发政施仁则必自鳏寡孤独始诚使鳏寡孤独各得其所则天下之民无不被其泽者矣宣王之劳来还定安集其有得于文王之家法也欤劬劳于野自其始之流散而言也百堵皆作自其中之还归而言也其究安宅自其终之安定而言也此诗不作于流离之时而作于安定之日葢痛定思痛者是以知者以为劳苦而不知者则反以为宣骄也】
　　夜如何其【音基】夜未央庭燎之光君子至止鸾声将将【七羊反】赋也其语辞央中也庭燎大烛也诸侯将朝【音潮下同】则司烜【音毁】以物百枚并【卑政反】而束之设于门内也【郊特牲云庭燎之百由齐桓公始注云庭燎之差天子百公五十侯伯子男三十古制未闻要以物百枚束之今则用松苇竹灌以脂膏愚按如此则所谓物者即松苇竹之属郑氏以古制未闻故曰物盖意度之尔束之以百则大五十三十则以次而小也辑録孔疏云树之以庭燎之为明是烛之大者】君子诸侯也将将鸾镳声　王将起视朝不安于寝而问夜之早晚曰夜如何哉夜虽未央而庭燎光矣朝者至而闻其鸾声矣
　　○夜如何其夜未艾【音乂又如字】庭燎晰晰【之世反与艾叶】君子至止鸾声哕哕【呼防反】
　　赋也艾尽也晰晰小明也【始则明盛至此则明小矣辑録王氏曰光之衰也】哕哕近而闻其徐行声有节也【始则稍逺至此则加近矣】
　　夜如何其夜乡【许亮反】晨庭燎有煇【许云反】君子至止言
　　观其旂【叶渠斤反】
　　赋也乡晨近晓也煇火气也天欲明而见其烟光相杂也既至而观其旂则辨色矣【羣臣之朝辨色而入】
　　庭燎三章章五句【始则未央次则未艾次则乡晨言之序也庭燎则自有光晰晰而至于见其煇鸾旂则自将将哕哕而至于辨其物言之亦有序矣辑録通释曰列女传云宣王尝晏起姜后脱簮珥待罪于永巷宣王感悟于是勤于政事早朝晏退卒成中兴之名以此证之或果宣王诗也○增释许氏曰此固王者勤于视朝之诗可见卧不安席中夜以思惟恐时之后也是以及时视朝而号令严肃执事者恪恭陈列以时百官之入朝者亦皆先时而至而车服威仪莫不和整以俟聴朝终篇未尝言王之勤而勤劳之意自见于言外矣】
　　沔【绵善反】彼流水朝【直遥反】宗于海【叶虎洧反】鴥【惟必反】彼飞隼【息允反】载飞载止嗟我兄弟邦人诸友【叶羽轨反】莫肯念乱谁无父母【叶满洧反】
　　兴也沔水流满也诸侯春见【音现】天子曰朝夏见曰宗【辑録蔡氏曰水势奔趍于海犹诸侯朝宗于王也】○此忧乱之诗言流水犹朝宗于海【知所向也】飞隼犹或有所止【知所止也】而我之兄弟诸友乃无肯念乱者【物若有知人不如物故以起兴】谁独无父母乎乱则忧或及之是岂可以不念哉【亲疎逺近皆无肯念乱者诗人所以深忧之也】
　　○沔彼流水其流汤汤【失羊反】鴥彼飞隼载飞载念彼不迹【井亦反】载起载行【叶户郎反】心之忧矣不可弭忘
　　兴也汤汤波流盛貌不迹不循道也【此章不循者致乱之由下章我友敬者止乱之本】载起载行言忧念之深不遑寜处也弭止也水盛隼以兴忧乱之不能忘也【水方盛而未杀隼方而未止忧念方来而未息此皆理势之不可遏者故用彼字相呼而为兴也】
　　○鴥彼飞隼率彼中陵民之讹言寕莫之惩我友敬矣谗言其兴
　　兴也率循讹伪惩止也○隼之髙飞犹循彼中陵【言不横絶旷逺知自遏也】而民之讹言乃无惩止之者【隼不自纵人乃纵谗亦以人不如物而起兴】然我之友诚能敬以自持矣【我友必指在位者盖邦人诸友中之一人也】则谗言何自而兴乎【自持以敬则小人不敢近其能止谗必矣防言之人即上章不迹者也】始忧于人而卒反诸已也【始忧于人谓防莫肯息卒反诸已谓敬当自持○增释许氏曰末章飞隼而循中陵民言讹伪者何乃莫之惩止耶于是谓其友一当敬以自持否则防言其兴而见及矣忧而戒之之辞也防言固可忧惟敬足以胜之诗人之学知所本矣】
　　沔水三章二章章八句一章六句【辑録陈定宇曰始念乱而忧及父母终忧防而敬以反身忧念之中不忘孝敬诗人忠厚之意也】
　　疑当作三章章八句卒章脱前两句耳【一章言人皆不知忧乱二章言已独忧人之造乱三章言在位者敬以自持则可止防而息乱】
　　鹤鸣于九臯声闻【音问】于野【叶上与反】鱼潜在渊或在于渚乐【音洛】彼之园爰有树檀【叶徒防反下同】其下维萚【音托】他山之石可以为错【七落反】
　　比也鹤鸟名长颈竦身髙脚顶赤身白颈尾黒其鸣髙亮闻八九里臯泽中水溢出所为坎从外数【上声】至九喻深逺也【辑録释文曰韩诗云九臯九折之泽濮氏曰泽曲曰臯见楚辞注】萚落也【辑録吕叔与曰落叶秽杂】错砺石也○此诗之作不可知其所由然必陈善纳诲之辞也【辑録辅氏曰然不正言其事而必比物而为言者正所谓风刺上者皆不主于正事而生于文辞不以正谏而托物以谏也】盖鹤鸣于九臯而声闻于野言诚之不可揜也【诚中形外非可矫饰为也】鱼潜在渊而或在于渚言理之无定在也【千变万化非可执一求也】园有树檀而其下维萚言爱当知其恶也【君子而或有未仁不可溺于爱也】他山之石而可以为错言憎当知其善也【小人而或有一长不可偏于恶也】由是四者引而伸之触类而长【上声】之天下之理其庶几【平声】乎【举此以为例尔○四者虽冇不同惟能明善诚身而不蔽于私者处此无难矣辑录曹氏曰天下之理散于万事若能反于身而求之触类而长之未有不可为吾之益者也鹤鸣所以喻诚身鱼潜所以喻明理檀萚石错又所以正人心好恶之偏因物而推皆可以反求诸身者也解頥曰知诚之不可揜则知念虑方萌而鬼神已知形迹欲掩而肺腑已见所以不可无诚身之功也知理之无定在则知事有精粗而理无精粗事有大小而理无大小所以不可无明善之功也知爱当知其恶憎当知其善则知亲爱贱恶之不可以或偏哀矜敖惰之不可以自恣所以于应接之间尤不可不去其私欲之蔽也能是数者则知行并进而明诚两立好恶不偏而人已兼尽其于治天下不难矣此所以为陈善纳诲之辞也欤】
　　○鹤鸣于九臯声闻于天【叶鉄因反】鱼在于渚或潜在渊【叶一均反】乐彼之园爰有树檀其下维谷他山之石可以攻玉比也谷一名楮恶木也【辑録孔疏陆氏云幽州人谓之谷桑荆交广谓之谷中州人谓之楮殷中宗时谷桑共生是也今江南人绩其皮以为布又以为纸树皮班者是楮白者是谷】攻错也○程子曰玉之温润天下之至美也石之麄厉天下之至恶也然两玉相磨不可以成器以石磨之然后玉之为器得以成焉犹君子之与小人处【上声】也横【去声】逆侵加然后脩省【息井反】畏避动心忍性増益预防【辑録叶氏曰君子与小人处为小人所侵陵则脩省其身者必谨畏避小人者必严动心而不敢苟安忍性而不敢轾増益其所不能预防其所未至】而义理生焉道徳成焉【小人有益于君子乃如此】吾闻诸邵子云【近则闻于野逺则闻于天泛言之则可以为错亲切言之则可以攻玉也】
　　鹤鸣二章章九句【教诲之意以渐而深辑録朱子曰鹤鸣做得巧含蓄意思全不露】
　　彤弓之什十篇四十章二百五十九句疑脱两句当为二百六十一句

　　诗经疏义防通卷十
<经部,诗类,诗经疏义会通>
　　钦定四库全书
　　诗经防义防通卷十一　　元　朱公迁　撰
　　祈父之什二之四
　　祈【勤衣反】父【音甫】予王之爪牙【叶五胡反】胡转予于恤靡所止居赋也祈父司马也职掌封圻之兵甲故以为号酒诰曰圻父薄违是也【薄违者廹逐违命之人也辑録孔防古者祈圻畿同字得通用父与甫通说文男子之羙称也亦谓尊之也】予六军之士也【辑録夏官司马注王冇六军六卿主之平居则为卿大夫有事则为将军也详见瞻彼洛矣】或曰司右虎贲【音奔】之属也【辑録夏官司右上士二人下士四人胥八人徒八十人凡国勇力之士能用五兵者属焉虎贲氏下大夫二人中士十有二人胥八十人虎士八百人掌先后王而趋以卒伍军旅防同亦如之舍则守王闲王在国则守王宫国有大故则守王门】爪牙鸟兽所用以为威者也【辑録孔防曰鸟用爪兽用牙以防卫此人自谓王之爪牙以鸟兽为喻也】恤忧也○军士怨于乆役故呼祈父而告之曰予乃王之爪牙汝何转我于忧恤之地使我无所止居乎【辑録郑氏曰此责司马之辞谓见使从军也六军之士出自六乡法不取于王之爪牙之士张子曰禁卫天子之爪牙而使之逺戍所谓转予于恤也古人容易出一句便不可及诗人造理深其辞尽难学○増释许氏曰一说则爪牙二字为切而得诗意】
　　○祈父予王之爪士【鉏里反】胡转予于恤靡所防【之履反】止赋也爪士爪牙之士也防至也
　　○祈父亶不聦胡转予于恤有母之尸饔
　　赋也亶诚尸主也饔熟食也言不得奉养而使母反主劳苦之事也○东莱吕氏曰越勾践伐呉有父母耆老而无昆弟者皆遣归【见国语呉语】魏公子无忌救赵亦令【平声】独子无兄弟者归养【见史记夲传】则古者有亲老而无兄弟其当免征役必有成法故责司马之不聦其意谓此法人皆闻之汝独不闻乎乃驱吾从戎使吾亲不免薪水之劳也责司马者不敢斥王也【辑録通释曰不斥王而责司马此诗人之忠厚也亦若北山所谓大夫不均之意○増释鄱阳张氏曰斥者指斥之谓明白指其人其事而言之今不敢言王之过而责司马故云不敢斥王也大雅文王篇传言以戒王而不敢斥言犹所谓敢告仆夫云尔】
　　祈父三章章四句【一章二章怨而责之三章怨而诉之辑録觧頥曰先王之制诸侯有故则方伯连帅以诸侯之师讨之王室有故则方伯连帅以诸侯之师救之司马所掌封圻之兵甲不过卫王室而已此诗前二章责司马不当以王之爪牙而逺从征役后一章责司马不当以国之孤子而逺从征役使王而自弃其爪牙则谓之不智使司马弃王之爪牙则谓之不忠至于使孤子无以为养则又谓之不仁一事而三失具焉其刺之也宜哉】
