<!-- { "loadSidebar": true } -->
　　出其东门二章章六句【自足之意反覆道之辑录辅氏曰郑诗唯女曰鸡鸣与此诗为得夫妇之道夫子录之正以见人性之本善而先王之泽犹未泯也】
　　野有蔓草零露漙【徒端反叶上兖反】兮有美一人清婉兮邂逅相遇适我愿【叶五逺反】兮
　　赋而兴也蔓延也漙露多貌清眉目之间婉然美也【详见齐风猗嗟注】邂逅不期而防也○男女相遇于野田草露之间故赋其所在以起兴言野有蔓草则零露漙矣有美一人则清婉矣【本即所在而赋之又用其语相呼也】邂逅相遇则得以适我愿矣
　　○野有蔓草零露瀼瀼有美一人婉如清邂逅相遇与子偕臧
　　赋而兴也瀼瀼亦露多貌臧美也与子偕臧言各得其所欲也
　　野有蔓草二章章六句【喜幸之意反覆道之】
　　溱与洧方涣涣【叶于元反】兮士与女方秉蕳【古顔反叶古贤反】兮女曰观乎士曰既且【子余反】且往观乎洧之外洵訏【况于反】且乐【音洛】维士与女伊其相谑赠之以勺药
　　赋而兴也【本即所在而赋之又用其语相呼也】涣涣春水盛貌盖氷觧而水散之时也蕳兰也其茎叶似泽兰广而长节节中赤髙四五尺【辑录朱子曰兰与泽兰相似生水旁紫茎赤节緑叶光润尖长有岐隂小紫】且语辞洵信訏大也勺药亦香草也三月开花芳色可爱【辑录本草注曰勺药有二种有草勺药木勺药】○郑国之俗三月上已之辰采兰水上以祓除不祥【辑录韩诗注采作秉】故其女问于士曰盍往观乎士曰吾既往矣女复【扶又反】要【平声】之曰且往观乎盖洧水之外其地信寛大而可乐也于是士女相与戏谑且以勺药相赠而结恩情之厚也此诗淫奔者自叙之词
　　○溱与洧浏【音留】其清矣士与女殷其盈矣女曰观乎士曰既且且往观乎洧之外洵訏且乐维士与女伊其将谑赠之以勺药
　　赋而兴也浏深貌殷众也将当作相声之误也
　　溱洧二章章十二句【纵欲之意反覆道之】
　　郑国二十一篇五十三章二百八十三句郑卫之乐皆为淫声然以诗考之卫诗三十有九而淫奔之诗才四之一郑诗二十有一而淫奔之诗已不趐七之五卫犹为男恱女之词而郑皆为女惑男之语【辑录郑诗惟冇女同车一篇为男恱女之辞】卫人犹多刺讥惩创之意而郑人防于荡然无复羞愧悔悟之萌是则郑声之淫有甚于卫矣故夫子论为邦独以郑声为戒而不及卫盖举重而言固自有次第也诗可以观岂不信哉【郑国固无足论者然缁衣之贤诸侯羔裘之贤大夫女曰鸡鸣之贤夫妇出其东门之独行君子于淫乱之风而得之亦甚为之喜幸也辑录通释曰郑诗之有缁衣羔裘女曰鸡鸣出其东门数篇乃砾中之玉也他如大叔于田及清人诗虽无足尚犹幸非为淫奔而作若叔于田则亦未免有男女相恱之疑是其二十一篇之中晓然不为淫奔而作者五六篇而已故曰淫奔之诗不翅七之五然自昔説诗者唯以东门之墠与溱洧为淫诗今朱子乃例以淫奔斥之者盖即其辞而得其情正以明放郑声之防不然则卫齐陈诗诸篇非无淫声夫子何独以郑声为当放哉】

　　诗经疏义防通卷四
<经部,诗类,诗经疏义会通>
　　钦定四库全书
　　诗经疏义防通卷五　　　元　朱公迁　撰
　　齐一之八
　　齐国名本少昊时爽鸠氏所居之地【辑録孔氏曰爽鸠氏司冦也爽鸠鹰也鸷故为司冦主盗贼少昊以鸟名官其人之名氏则未闻也】在禹贡为青州之域周武王以封太公望东至于海西至于河南至于穆陵北至于无棣太公姜姓本四岳之后【辑録齐世家云吕尚之先为四岳佐禹平水土有功封于吕姓姜氏尚于渭阳西伯猎而遇之曰吾先君望子久矣故号之曰太公望载与俱归立为师武王平商封于齐都营邱】既封于齐通工商之业便鱼盐之利民多归之故为大国【汉地理志太公以齐地舄卤少五谷而人民寡乃劝以女工之业通鱼盐之利由是人民辐辏辑録辅氏曰利谓之便者盖以鱼盐之利为民之便也所谓工者女工为多则或百工皆具焉】今青齐淄【庄持反】潍德棣等州是其地也【严氏曰齐魏唐三国相属者岂以齐霸而晋代兴欤辑録青州即今青州府齐州今为济南府淄州今为淄川县潍州今为潍县棣州今为乐安州与德州并山东】
　　鸡既鸣矣朝【音潮】既盈矣匪鸡则鸣苍蝇之声
　　赋也言古之贤妃御于君所至于将旦之时必告君曰鸡既鸣矣防朝之臣既已盈矣欲令君早起而视朝也然其实非鸡之鸣也乃苍蝇之声也盖贤妃当夙兴之时心常恐晚故闻其似者而以为真非其心存警畏而不留于逸欲何以能此故诗人叙其事而美之也【増释许氏曰此章谓鸡既鸣则君当起之时卿大夫之入朝者亦冝盈庭矣然匪鸡之鸣亦有蝇飞之声矣盖蝇飞则天明所以速其起也】
　　东方明【叶谟郎反】矣朝既昌矣匪东方则明【同上】月出之光赋也东方明则日将出矣昌盛也此再告也【增释此章谓视朝之法东方明矣则朝乃昌盛矣然非东方之明乃月出之光耳所以警其惰也】
　　○虫飞薨薨甘与子同梦【叶莫縢反】防且归矣无庶予子憎赋也虫飞夜将旦而百虫作也【辑録薨薨恐即指上文苍蝇之声也】甘乐防朝也○此三告也言当此时我岂不乐与子同寝而梦哉然羣臣之防于朝者俟君不出将散而归矣无乃以我之故而并以子为憎乎【增释此章言虽天明而羣虫飞后岂不愿与子同梦然礼不可违岂可肆其情乎况今早起防朝顷刻亦旦归则大夫退后犹可为宫中之宴乐幸今毋迟出无以予之故使子为人所憎也】
　　鸡鸣三章章四句【一章闻苍蝇之声而疑于耳二章见月出之光而疑于目三章乃极其情以致戒焉辑録解頥曰男女之际人欲之所存焉节欲而循乎天理者贤君之所以治也纵欲而防夫天理者昏君之所以乱也此诗述贤妃警畏之心如此盖天理之所以常存而人心之所以不死也其为君子之助不亦多乎李氏曰自古人君修身谨行而无流连荒亡之祸者非特有忠臣义士亦由贤妃贞女夙夜警戒以成其徳周宣之姜后齐桓之卫姬楚庄之樊妃是也　増释许氏曰古者太师奏鸡鸣则君起臣朝君辨色而入君日出而视朝此诗盖国君昏惰夫人贤明相警早出视朝之言不必为陈古刺今人作亦恐此诗之辞则宫中之史叙述君与夫人之言以成之也】
　　子之还【音旋】兮遭我乎峱【乃刀反】之间【叶居贤反】兮并驱从两肩兮揖我谓我儇【许全反】兮
　　赋也还便捷之貌峱山名也从逐也兽三嵗曰肩儇利也【辑録毛韵注方言疾也】○猎者交错于道路且以便捷轻利相称誉如此【辑録郑氏曰俱出猎而相遭也谓我儇誉之也誉之者以报前言还也严氏曰子之还揖谓我儇以子之能尚且见推此自矜于其党以气陵之之辞】而不自知其非也则其俗之不美可见而其来亦必有所自矣【下之所习上之所教也故曰有所自矣○増释许氏曰诗记齐以逰畋成俗诗人载其驰驱而相遇也意气飞动郁郁见于眉睫之间染其神者深矣夫岂一朝一夕所能及哉】
　　○子之茂【叶莫口反】兮遭我乎峱之道【叶徒厚反】兮并驱从两牡兮揖我谓我好【叶许厚反】兮
　　赋也茂美也
　　○子之昌兮遭我乎峱之阳兮并驱从两狼兮揖我谓我臧兮
　　赋也昌盛也山南曰阳狼似犬鋭头白颊高前广后【辑録尔雅曰狼牡名貛牝名狼貛音欢】臧善也
　　还三章章四句【反覆称誉辑録谢氏曰千万人之习俗原于一人之好尚千百年之敝化生于一时之放心齐俗好田如此为人上者可不谨哉范氏曰表记云上之好恶不可不谨也民之表也国君禽荒而国人以习于田猎为贤闲于驰逐为好安于所习而不自知其非道民之道可不慎哉】
　　俟我于着【直据反叶直居反】乎而充耳以素【叶孙租反】乎而尚之以琼华【叶芳无反】乎而
　　赋也俟待也我嫁者自谓也着门屏之间也【辑録屏必郢反着通作宁义同】充耳以纩【音旷】悬瑱【音殿】所谓紞【都敢反】也【紞备五色曰素曰青曰黄各举一色而言也辑録孔氏曰悬瑱当耳故谓之塞耳紞悬瑱者即今之绦绳用杂防线织之】尚加也琼华美石似玉者即所以为瑱也○东莱吕氏曰昏礼壻徃妇家亲迎【去声】既奠雁【增释奠雁者以其阳徃而隂来也程子谓不再偶也】御【音讶】轮而先归俟于门外妇至则揖以入时齐俗不亲迎故女至壻门始见其俟已也【当时齐俗但行妇至壻家之礼耳】
　　○俟我于庭乎而充耳以青乎而尚之以琼莹【音荣】乎而赋也庭在大门之内寝门之外【辑録李氏曰堂下至门谓之庭】琼莹亦美石似玉者○吕氏曰此昏礼所谓壻道妇及寝门揖入之时也
　　○俟我于堂乎而耳以黄乎而尚之以琼英【叶于良反】乎而
　　赋也琼英亦美石似玉者【辑録谢氏曰其耳则以素以青以黄其加餙则琼华琼莹琼英修容盛饰非不美也惜乎不知礼耳】○吕氏曰升阶而后至堂此昏礼所谓升自西阶之时也【此诗若惜其亲迎之不行而又喜其君子之盛饰礼虽杀而愿则遂矣】
　　着三章章三句【由着而庭由庭而堂此其序也】
　　东方之日兮彼妹【赤朱反】者子在我室兮在我室兮履我即兮
　　兴也履蹑即就也言此女蹑我之迹而相就也【此即所见以为兴下章亦然盖淫奔多在夜旦也诗中之兴语不相应义不相因者始见于此】
　　○东方之月兮彼妹者子在我闼【叶它悦反】兮在我闼兮履我【叶方月反】兮
　　兴也闼门内也行去也言蹑我而行去也
　　东方之日二章章五句【此以日月为次序】
　　东方未明【叶谟郎反】颠倒【都老反】衣裳颠之倒【叶都妙反】之自公召之
　　赋也自从也群臣之朝【音潮】别【必列反】色始入○此诗人刺其君兴居无节号令不时言东方未明而颠倒其衣裳则既早矣而又已有从君所而来召之者焉盖犹以为晚也或曰所以然者以有自公所而召之者故也
　　○东方未晞颠倒裳衣倒之颠【叶典因反】之自公令【力证反叶力呈反】之
　　赋也晞明之始升也【辑録此言明之始谓将旦时日之光气始升也】令号令也
　　○折【音哲】栁樊圃【叶传故反】狂夫瞿瞿【俱其反】不能晨夜【叶羊茹反】不夙则莫【音慕】
　　比也栁杨之下垂者柔脆之木也樊藩也圃菜园也【孔氏曰郭璞云藩篱也种菜之地谓之圃其外藩篱谓之园故曰圃菜园也】瞿瞿惊顾之貌夙早也○折栁樊圃虽不足恃然狂夫见之犹惊顾而不敢越以比晨夜之限甚明人所易知今乃不能知而不失之早则失之莫也【程子曰栁柔脆易折之物折之为藩篱非坚固也狂夫亦知其有限昼夜之限非不明也乃不能知而不早则晏言无节之甚】
