<!-- { "loadSidebar": true } -->
　　兴也鸳鸯匹鸟也【止则相偶飞则为双】毕小防长柄者也罗防也【辑録毕则执以掩物罗则张以待鸟】君子指天子也○此诸侯所以答桑扈也鸳鸯于飞则毕之罗之矣【弋不射宿故待其飞而后毕罗之】君子万年则福禄宜之矣【鸳鸯于飞既毕之又罗之君子万年既宜福又宜禄二者皆有不一而足之意故以为兴】亦颂祷之词也
　　○鸳鸯在梁戢其左翼君子万年宜其遐福【叶笔力反】兴也石絶水为梁戢敛也张子曰禽鸟并栖一正一倒戢其左翼以相依于内舒其右翼以防患于外盖左不用而右便故也遐逺也乆也【此承首章之语以为兴无义也与伐木第二章同例】
　　○乗【绳证反】马在廐【音救】摧【采卧反】之秣【音末叶莫佩反】之君子万年福禄艾【鱼盖反叶鱼肺反】之
　　兴也摧莝秣粟【斩刍曰摧辑録莝与摧同说文曰食马谷也】艾养也苏氏曰艾老也言以福禄终其身也亦通○乗马在廐则摧之秣之矣君子万年则福禄艾之矣【此与下章起兴与首章同】
　　○乗马在廐秣之摧【叶徂为采卧二反】之君子万年福禄绥【叶宣佳士果二反】之
　　兴也绥安也
　　鸳鸯四章章四句【桑扈以君祷臣故颂祷之余致戒敕此以臣祝君惟反覆颂祷不敢拟议其徳敬之至也】
　　有頍【缺婢反】者弁实维伊何尔酒既旨尔殽既嘉【叶居何反】岂伊异人兄弟匪他【汤何反】茑【音鸟】与女萝【力多反】施【以防反】于松柏【叶逋莫反】未见君子忧心奕奕【叶弋灼反】既见君子庶防说【音恱】怿【叶弋灼反】
　　赋而兴又比也【诸本脱兴又二字】頍弁貌或曰举首貌弁皮弁【皮弁上下通服与燕之人皆可服也辑録弁者冠之大名爵弁则士祭服韦弁即戎冠弁从禽非常服也惟皮弁上下通服故知皮弁也　増释鄱阳张氏曰后汉舆服志古者有冠无帻其戴也加首有頍所以安物故诗曰有頍者弁此之谓也】嘉旨皆美也匪他非他人也茑寄生也叶似当卢子如覆盆子赤黒甜美【辑録本草曰一名寓木凡桑槲树榉栁杨枫等树上皆有之此物自感造化之气而生别是一物也】女萝丝也蔓连草上黄赤如金【辑録释文曰在草曰丝在木曰松萝】此则比也君子兄弟为宾者也奕奕忧心无所薄也【薄附也】○此亦燕兄弟亲戚之诗【此于兄弟之下添亲戚二字盖本于末章兄弟甥舅而言然母姑姊妹妻族则内外兄弟之属尔非兄弟自兄弟亲戚自亲戚也辑録仪礼舅之子内兄弟也姑之子外兄弟也】故言有頍者弁实维伊何乎尔酒既旨尔殽既嘉则岂伊异人乎乃兄弟而匪他也【辅氏曰有頍者弁本言与燕者其弁頍然尔赋体也而实维伊何又以呼岂伊异人兄弟匪他二句则兴矣】又言茑萝施于木上以比兄弟亲戚纒绵依附之意【松柏茑萝异根同植兄弟亲戚以异姓为骨肉盖若此矣】是以未见而忧既见而喜也
　　○有頍者弁实维何期尔酒既旨尔殽既时岂伊异人兄弟具来【叶陵之反】茑与女萝施于松上【叶时亮反】未见君子忧心怲怲【兵命反叶兵旺反】既见君子庶防有臧【叶才浪反】
　　赋而兴又比也何期犹伊何也【期语助词也辑録期当音基】时善【辑録辅氏曰盖物得其时则善矣与维其时矣之时同】具俱也怲怲忧盛满也臧善也
　　○有頍者弁实维在首尔酒既旨尔殽既阜【方九反】岂伊异人兄弟甥舅【巨九反】如彼雨【于付反】雪先集维霰【苏荐反】死丧【去声】无日无防【居岂反】相见乐【音洛】酒今夕君子维宴赋而兴又比也阜犹多也甥舅谓母姑姊妹妻族也【兄弟甥舅者甥舅之兄弟也诗人语倒如此辑録尔雅母与妻之党为兄弟姑之子为甥舅之子为甥妻之晜弟为甥姊妹之夫蒍甥注四人体敌故更相为甥甥犹生也晜音昆】霰雪之始凝者也将大雨雪必先微温雪自上下遇温气而抟谓之霰【慱音团缩也雪暂融而即结则为霰辑録大戴礼曽子曰阳之専气为霰盖盛隂之气在雨水则凝滞而为雪阳气薄而胁之不相入则消散而下因水而为霰是霰由阳气所薄而为之故言遇温气而抟也】乆而寒胜则大雪矣言霰集则将雪之候以比老至则将死之征也故卒言死丧无日不能乆相见矣但当乐饮以尽今夕之欢笃亲戚之意也【辑録解頥曰推亲亲之恩由兄弟以及甥舅亦见亲疎之杀也盖君子之于兄弟亲戚其相与之情无穷而相见之日有限以无穷之情乗有限之日则其饮食聚防亦真情之所不能已也】
　　頍弁三章章十二句【一章二章尽其情三章劝以燕乐而尽其情】
　　间关车之牵【胡瞎下介二反】兮思娈【力兖反】季女逝【石列石例二反】兮匪饥匪渇徳音来括虽无好友【叶羽已反】式燕且喜
　　赋也间闗设牵声也牵车轴头铁也无事则脱行则设之昬礼亲迎者乗车娈美貌逝往括防也○此燕乐其新昬之诗故言间关然设此车牵者盖思彼娈然之季女故乗此车往而迎之也匪饥也匪渇也望其徳音来括而心如饥渇耳虽无他人【辑録辅氏曰虽无好友朋友亦以义合者】亦当宴饮以相喜乐也【望其徳音来括则以贤配贤虽乐而不失其正矣】
　　○依彼平林有集维鷮【音骄】辰彼硕女令徳来教【叶居爻反】式燕且誉好【呼报反】尔无射【音亦叶都故反】
　　兴也依茂木貌鷮雉也微小于翟走而且鸣其尾长肉甚美【辑録尔雅诸雉有鷮雉即鷮鸡也其音鷮鷮然色如雌雉尾如雄尾而长头上有肉冠冠上藂毛数寸埤雅雉之健者为鷮尾长四尺】辰时【时美也或曰及其可嫁之时也】硕大也尔即季女也射厌也○依彼平林则有集维鷮辰彼硕女则以令徳来配已而教诲之【鷮来集林女来教已皆可喜者而又以二彼字相应故为兴也】是以式燕且誉而恱慕之无厌也【上言徳音闻其有是徳也此言令徳则见其实有此徳矣故叠燕喜之意而申以无射云○上章是往迎之时此下三章则既至之时也】
　　○虽无旨酒式饮庶防虽无嘉殽式食庶防虽无徳与女【音汝】式歌且舞
　　赋也旨嘉皆美也汝亦指季女也○言我虽无旨酒嘉殽美徳以与女女亦当饮食歌舞以相乐也【上言徳音令徳此言无徳与女盖美其新婚而谦以承之也故又冀其饮食歌舞以答燕喜燕誉之意也】
　　○陟彼髙冈析【星厯反】其柞【才洛反】薪【叶音防】析其柞薪其叶湑【思吕反】兮鲜【息浅反】我觏尔我心写【叶想羽反】兮
　　兴也陟登柞栎湑盛鲜少觏见也【鲜我觏尔犹言难得见尔也】陟冈而析薪则其叶湑兮矣我得见尔则我心写兮矣【托言因有所事而见可喜之物遂以可喜之物为喜见新婚之兴也见柞叶之湑然已可喜况得见此令徳之新婚耶喜可知矣此章又申燕喜燕誉之意而有加焉者也】
　　○髙山仰【叶五刚反】止景行行【叶户郎反】止四牡騑騑【孚非反】六辔如琴觏尔新昏以慰我心
　　兴也仰瞻望也景行大道也如琴谓六辔调和如琴瑟也慰安也○髙山则可仰景行则可行马服御良则可以迎季女而慰我心也【此以为所可为之意而为兴】此又举其始终而言也【四牡騑騑是往迎之初觏尔慰心是成礼之后故曰举其始终而言总结以上四章之意也】表记曰小雅曰髙山仰止景行行止子曰诗之好仁如此乡【音向】道而行中道而废【辑録表记注废喻力极罢顿不能复行则止也】忘身之老也不知年数之不足也【人老则方来之日少故曰年数不足】俛焉日有孳孳【辑録陈氏曰俛焉无他顾之意孳孳勤勉之貌】毙而后已【既乡道而行矣可中道而废乎是以不能自已也意谓山必陟巅道必涉畿学必至于极然后止此非诗之本意也推广而为学者言之耳】
　　车牵五章章六句【一章言望其来防故得之甚喜也二章言得其来教故好之无厌也三章言尔之与我当然四章言我之与尔又然五章则又总而言之故曰慰我心也夫以娈然之季女而冇徳音令徳如此则君子之乐以为配也宜哉辑録解頥曰正小雅有鹿鸣以燕羣臣有常棣以燕兄弟有伐木以燕朋友而独夫妇缺焉则此诗虽燕乐新昏之诗其亦昏礼上下通用之乐也与】
　　营营青蝇止于樊【音烦叶汾干反】岂弟君子无信谗言
　　比也营营往来飞声乱人聴也青蝇污秽能变白黒【辑録许氏曰营营者青蝇之声也变白黒者青蝇之性也见其飞之营营则知其必变白黒矣聴小人之谗则知其乱是非矣传上言乱人聴下言变白黒意盖如此○増释呉师道曰以营营比谗言故此章为比而下二章为兴若谓变黒为白此恐求之太过变白黒者不过污白使黒不必于变字深求也若止其声乱聴虽切于此而失变乱是非之义莫若从毛训则声之乱聴秽污之变乱败物皆具于中】樊藩也君子谓王也○诗人以王好聴谗言故以青蝇飞声比之而戒王以勿聴也【往来乱人聴者蝇声也谗言之反覆惑人有若此矣其可聴而信之乎】
　　○营营青蝇止于棘谗人防极交乱四国【叶越逼反】
　　兴也所以为藩也极犹已也【青蝇有所止谗人则无极此反其意以为兴也】
　　○营营青蝇止于榛【士巾反】谗人罔极构【古豆反】我二人兴也【辑録榛木丛生也】构合也犹交乱也已与聴者为二人青蝇三章章四句【辅氏曰一章直以蝇声比谗言而戒王以弗聴也二章三章以蝇止棘榛兴谗人之罔极也乱四国者推言其终构二人者指言其实愚谓首章为比则重在营营二字后二章为兴则重在止字】
　　宾之初筵左右秩秩【无韵未详后三四章放此】笾豆有楚殽【户交反】核【户革反】维旅酒既和旨饮酒孔偕【音皆叶举里反】钟鼓既设【叶书质反】举醻【市由反】逸逸大侯既抗【叶居郎反】弓矢斯张射夫既同献尔发功发彼有的【叶丁乐反】以祈尔爵
