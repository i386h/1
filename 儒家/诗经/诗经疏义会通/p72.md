<!-- { "loadSidebar": true } -->
　　○有菀者柳不尚愒【欺例反】焉上帝甚蹈【见上】无自瘵【侧界反叶子例反】焉【战国防作也】俾予靖之后予迈【叶力制反】焉
　　比也愒息瘵病也迈过也求之过其分也
　　○有鸟髙飞亦傅【音附】于天【叶铁因反】彼人之心于何其臻曷予靖之居以凶矜
　　兴也傅臻皆至也彼人斥王也居犹徒然也凶矜遭凶祸而可怜也○鸟之髙飞极至于天耳彼王之心于何所极乎【鸟飞有所止王心则无极盖以意相反而为兴也与防蝇止棘之兴同】言其贪纵无极求责无已人不知其所至也如此则岂予能靖之乎乃徒然自取凶矜耳【曷予靖之正以答俾予靖之之语】菀栁三章章六句【始则虑其极欲以求于我继则虑其过分以求于我终则虑其贪欲无厌而加祸于我也】
　　桑扈之什四十三章二百八十二句

　　诗经疏义防通卷十四
　　钦定四库全书
　　诗经疏义防通卷十五　　元　朱公迁　撰
　　都人士之什二之八
　　彼都人士狐裘黄黄其容不改出言有章行归于周万民所望【叶音亡】
　　赋也都王都也黄黄狐裘色也不改有常也【如色温貌恭之类】章文章也周镐京也○乱离之后人不复见昔日都邑之盛【谓之彼都人士则非今此都邑之人矣】人物仪容之美【辑録辅氏曰容则徳之符也言则徳之也容言如此则其徳可知】而作此诗以叹惜之也
　　○彼都人士台笠缁撮【七活反叶租恱反】彼君子女绸【直留反】直如发【叶方月反】我不见兮我心不说【音恱】
　　赋也台夫【音扶】须也【辑録陆氏曰莎草也可以为蓑笠】缁撮缁布冠也其制小仅可撮其髻也【辑録王氏曰台笠缁撮在野与众皆作之服】君子女都人贵家之女也绸直如髪未详其义然以四章五章推之亦言其髪之美耳【绸直言其多而不曲局也但如字不可晓耳或云如字当作其字】
　　○彼都人士充耳琇【音秀】实彼君子女谓之尹吉我不见兮我心苑【音愠】结【叶缴质仄】
　　赋也琇美石也以美石为瑱尹吉未详郑氏曰吉读为姞【其入声】尹氏姞氏周之昏姻旧姓也人见都人之女咸谓尹氏姞氏之女言其有礼法也【辑録疏云尹氏周之旧族也姞与周室为昏姻也世贵旧姓昏连土室家风不替故有礼去也】李氏曰所谓尹吉犹晋言王谢唐言崔卢也【辑録王王导族谢谢安族王有太原琅琊二宗琅邪为盛山东显族土门崔冈头卢皆为时所称也】苑犹屈也积也
　　○彼都人士垂带而厉【叶落盖反】彼君子女卷【音权】发如虿【初迈反】我不见兮言从之迈
　　赋也厉垂带之貌卷髪鬓傍短髪不可敛者曲上卷然以为饰也虿螫【音释】虫也尾末揵【音防】然【辑録揵举也】似髪之曲上者迈行也盖曰是不可得见也得见则我从之迈矣思之甚也
　　○匪伊垂之带则有余匪伊卷之髪则有旟我不见兮云何盱【喜俱反】矣
　　赋也旟扬也盱望也说见何人斯篇○此言士之带非故垂之也带自有余耳女之髪非故卷之也髪自有余耳言其自然闲美不假修饰也然不可得而见矣则如何而不望之乎
　　都人士五章章六句【一章専以男子言二章以后兼男子妇人言】
　　终朝采緑不盈一匊【弓六反】予髪曲局薄言归沐
　　赋也自旦及食时为终朝緑王刍也【辑録尔雅郑樵注荩草亦名菉蓐】两手曰匊局卷【音权】也犹言首如飞蓬也○妇人思其君子而言终朝采緑而不盈一匊者思念之深不専于事也又念其发之曲局于是舎之而归沐以待其君子之还也【辑録严氏曰菉易得之菜终朝采之而不满两手之匊忧思之心不在故也妇人夫不在不为容饰发久不栉则曲局不舒展庶防其夫之归而沐望之之辞也】
　　○终朝采蓝【卢谈反】不盈一襜【尺占反叶都甘反】五日为期六日不詹【音占叶多甘仄】
　　赋也蓝染皁也衣蔽前谓之襜即蔽膝也詹与瞻同五日为期去时之约也六日不詹过期而不见也
　　○之子于狩【尺救反】言韔【勑亮反】其弓【叶姑反】之子于钓言纶之绳
　　赋也之子谓其君子也理丝曰纶○言君子若归而欲往狩耶我则为之韔其弓欲往钓耶我则为之纶其绳望之切思之深欲无往而不与之俱也【辑録辅氏曰狩而韔弓钓而纶绳本非妇人之事望之切思之深设言其如此以见其欲无往而不与之俱是虽夫妇之正情然使其形于言焉则怨旷甚】
　　○其钓维何维鲂【音房】及鱮【音叙叶音湑】维鲂及鱮薄言观者【叶掌与反】
　　赋也于其钓而有获也又将从而观之亦上章之意也【辑録孔疏上章兼有狩此偏言钓者因上章钓文在下接而申之】
　　采緑四章章四句【一章及期而将归二章过期而不归三章四章言归则与之偕行偕止也预言之也】
　　芃芃【蒲东反】黍苗隂雨膏【古报反】之悠悠南行召伯劳【力报反】之
　　兴也芃芃长大貌悠悠逺行之意○宣王封申伯于谢命召穆公往营城邑故将徒役南行而行者作此言芃芃黍苗则唯阴雨能膏之悠悠南行则唯召伯能劳之也【此因所见而取人物各冇所天之意故以语相呼为兴】
　　○我任【音壬】我辇【力展反】我车我牛【叶鱼其反】我行既集盖云归哉【叶将黎反】
　　赋也任负任者也【辑録疏谓器物人所负持】辇人挽【音晚】车也牛所以驾大车也集成也营谢之役既成而归也【以此下四章观之当是作于功毕还归之日】
　　○我徒我御我师我旅我行既集盖云归处
　　赋也徒步行者御乗车者五百人为旅五旅为师春秋传曰君行师从卿行旅从【辑録春秋定公四年卫祝鮀曰嘉好之事云云】
　　○肃肃谢功召伯营之烈烈征师召伯成之
　　赋也肃肃严正之貌谢邑名申伯所封之国也在邓州信阳军【辑録今河南有邓州及信阳县是也】功工役之事也营治也烈烈威武貌征行也【成者成其功也兵则武矣必召公督之而后功告成】原隰既平泉流既清召伯有成王心则宁
　　赋也土治【去声】曰平水治曰清○言召伯营谢邑相【去声】其原隰之宜通其水泉之利此功既成宣王之心则安也【当时宣王以彻申伯土田为命故云然辑録谢氏曰疆其土田事毕则原隰平矣治其沟洫事毕则泉流清矣】
　　黍苗五章章四句【首章归徳于召公二章三章则城邑既成而徒役可归也四章归功于召公五章则上田既治而王心可安也】
　　此宣王时诗与大雅崧髙相表里【辑録许氏曰上公则下说盖申伯诚有功于天下而封之诚当矣故民虽劳无怨而且乐道其事也其未章既喜谢邑之平治颂召伯之成功而归重于王心之宁忘己之劳以奉其上惟欲得王心之安尔此见忠实之情太和之气象也】
　　隰桑有阿其叶有难【乃多反】既见君子其乐【音洛下同】如何兴也隰下湿之处宜桑者也阿美貌难盛貌皆言枝叶条垂之状○此喜见君子之诗言隰桑有阿则其叶有难矣既见君子则其乐如何哉词意大槩与菁莪相类【此以可喜之物为喜见君子之兴也详见菁莪】然所谓君子则不知其何所指矣【变雅中之君子必非在朝有位之人然诗无叹息招徕之意则又非弃而在野者此则不可知也】或曰比也下章放此【以隰桑之阿难比君子容貌威仪之盛】
　　○隰桑有阿其叶有沃【乌酷反叶郁防反】既见君子云何不乐兴也沃光泽貌【以上二章言见君子而其心乐】
　　○隰桑有阿其叶有幽【叶于交反】既见君子徳音孔胶【音交】兴也幽黒色也【桑极茂则緑深而似黒辑録幽释文于九反】胶固也【徳音孔胶言其徳音之孚于人者无间也○此章见其可乐之实下章之诚爱亦本于此耳此章以可喜之物兴可喜之人比上二章小异】
　　○心乎爱【叶许既反】矣遐不谓矣中心藏之何日忘之赋也遐与何同表记作瑕郑氏注曰瑕之言胡也谓犹告也○言我中心诚爱君子而既见之则何不遂以告之而但中心藏之将使何日而忘之邪【辑録许氏曰诗人自道其爱贤之意如此】楚辞所谓思公子兮未敢言【辑録九歌注曰惧其渎也】意盖如此爱之根于中者深故之迟而存之乆也【此章极言既见之乐】
　　隰桑四章章四句【喜乐之意反覆道之　増释呉师道曰一章其乐如何二章云何不乐三章徳音孔胶四章中心藏之何日忘之一节深一节】
　　白华【音花】菅【音奸】兮白茅束兮之子之逺俾我独兮
　　比也白华野菅也已沤【于候反渍也】为菅【辑録孔疏沤之柔韧异其名谓为菅因谓在野未沤者为野菅耳】之子斥幽王也俾使也我申后自我也○幽王娶申女以为后又得褒姒而黜申后故申后作此诗言白华为菅则白茅为束二物至微犹必相须为用何之子之逺而俾我独耶【宜相得而仄相遗可怨者也辑録朱子曰读诗之法且如此章盖言白华与茅尚能相依而我与子乃相去之逺何哉】
　　○英英白云露彼菅茅【所莫侯反】天步艰难之子不犹比也英英轻明之貌白云水土轻清之气当夜而上腾者也露即其散而下降者也步行也天步犹言时运也犹图也或曰犹如也○言云之泽物无微不被今时运艰难而之子不图不如白云之露菅茅也【恩泽宜降而不降可怨者也】
　　○滮【符彪反】池北流浸彼稻田【叶地因反】啸歌伤懐念彼硕人比也滮流貌北流丰镐之间水多北流【辑録滮当易皮休仄】硕人尊大之称亦谓幽王也○言小水微流尚能浸灌王之尊大而反不能通其宠泽所以使我啸歌伤懐而念之也【恩泽宜通而不通可怨又可思也】
　　○樵【徂焦反】彼桑薪卬【五纲反】烘【火东反】于煁【市林反】维彼硕人实劳我心
　　比也樵采也桑薪薪之善者也卬我烘燎也煁无釡之灶可燎而不可烹饪者也【辑録疏无釜之灶其上燃火谓之烘本为此灶止以燃火照物若今火炉也】○桑薪宜以烹饪而但为燎烛以比嫡后之尊而反见卑贱也【当以贵处我反以贱待我可怨又可思也】
　　○鼓钟于宫声闻【音问】于外念子懆懆【七到反】视我迈迈比也懆懆忧貌迈迈不顾也○鼓钟于宫则声闻于外矣【増释金履祥曰宫中鼓钟声必外闻宫中嫡庶之乱外人岂不知哉】念子懆懆而反视我迈迈何哉【情宜相通而不通如此可怨者也】
　　○有鹙【音秋】在梁有鹤在林维彼硕人实劳我心
　　比也鹙秃鹙也【辑録埤雅曰鹙性贪恶俗呼秃鹙一名扶老状如鹤而大长颈赤目其毛辟水毒头髙八尺善与人鬭好防蛇】梁鱼梁也○苏氏曰鹙鹤皆以鱼为食然鹤之于鹙清浊则有间【去声】矣今鹙在梁而鹤在林鹙则饱而鹤则饥矣幽王进褒姒而黜申后譬之养鹙而弃鹤也【贵贱易置处非其宜可怨又可思也】
　　○鸳鸯在梁戢其左翼之子无良二三其徳
　　比也戢其左翼言不失其常也【辑録通释曰戢其左翼以相依于内舒其右翼以防患于外此禽鸟匹偶并栖之常也】良善也二三其徳则鸳鸯之不如矣【宜有常性乃尔无常可怨者也】
　　○有扁【步典反】斯石履之卑兮之子之逺俾我疷【都礼反叶乔移反】兮
　　比也扁卑貌俾使疷病也○有扁然而卑之石则履之者亦卑矣如妾之贱则宠之者亦贱矣是以之子之逺而俾我疷也【以贵从贱则贵者亦贱可怨又可思也】
