<!-- { "loadSidebar": true } -->
　　○猗嗟娈【叶龙眷反】兮清婉【叶许愿反】兮舞则选【雪恋反】兮射则贯【叶扄县反】兮四矢反【叶孚绚反】兮以御乱【叶灵眷反】兮
　　赋也娈好貌清目之美也眉之美也婉亦好貌【目清明眉上广则见其婉然而美传释君子偕老及野有蔓草与此篇各不同而义则一也】选异于众也或曰齐于乐节也贯中而贯革也四矢礼射每四矢【辑録礼射谓以礼乐射也四矢象有事于四方集传云贯革则是主皮之射矣详见行苇】反复也中皆得其故处也言庄公射艺之精可以御乱【辑録范氏曰射足以御乱而礼不足以防淫也】如以金仆姑射【音石】南宫长【上声】万可见矣【金仆姑矢名南宫长万宋大夫鲁与宋战公射长万之见左传庄公十一年】猗嗟三章章六句【反覆讥刺辅氏曰射者男子之事故三章皆以射言之】或曰子可以制母乎赵子【伯循唐人】曰夫死从子通乎其下况国君乎君者人神之主【下治民人上承宗庙】风教之本也不能正家如正国何若庄公者哀痛以思父诚敬以事母威刑以驭下车马仆从【去声】莫不俟命夫人徒徃乎夫人之徃也则公哀敬之不至威命之不行耳【庄公之罪在此辑録辅氏曰赵子之説义理之正圣贤复生不可易也】东莱吕氏曰此诗三章讥刺之意皆在言外嗟叹再三则庄公所大阙者不言可见矣【辑録严氏曰变风之体意在言外如此诗极言其人容貌威仪技艺之美而以叹息之词之是其人所不足者必有在于容貌威仪技艺之外矣读者既黙防其意见得自猗嗟而下句句是称美处节节是叹不满处词不急迫而意深切矣】
　　齐国十一篇三十四章一百四十三句【齐俗惟以射猎轻儇相尚淫奔之事惟东方之日一篇而已民间荒秽未甚也而襄公以一国之君居万民之上禽兽其行肆为元恶其罪不可胜诛矣圣人着之而鲁桓庄之丑亦有不可容掩者盖天下所同恶之人虽父母之国不可讳也】
　　魏一之九
　　魏国名本舜禹故都【辑録孔防舜都蒲坂禹都平阳或安邑皆河东界魏境内有其都尔魏不居其墟也】在禹贡冀州雷首之北析城之西南枕【去声】河曲北渉汾【音坟】水其地陿【音狭】隘而民贫俗俭盖有圣贤之遗风焉【辑録郑氏曰昔舜耕歴山陶河滨禹菲饮食恶衣服卑宫室此俭约之化于是犹存】周初以封同姓后为【去声下同】晋献公所灭而取其地【辑録左传云虞虢焦滑霍韩魏皆姬姓也闵公元年晋献公灭耿霍魏赐毕万魏以为大夫】今河中府解【胡买反】州即其地也【辑録解州今隷山西平阳府】苏氏曰魏地入晋乆矣其诗疑皆为晋而作故列于唐风之前犹邶鄘之于卫也今按篇中公行【音杭】公路公族皆晋官疑实晋诗又恐魏亦尝有此官盖不可考矣【魏诗为晋而作似矣然国小无政似非晋事俭啬褊急与勤俭质朴亦不同直以为晋诗不可也故苏氏朱子之説皆有疑字辑録严氏曰魏唐无淫诗盖犹有先代之风化焉】
　　纠纠【吉黝反】葛屦可以履霜掺掺【所衘反】女手可以缝裳要【于遥反】之襋【纪力反】之好人服【叶蒲北反】之
　　兴也纠纠缭戾寒凉之意【缭音辽】夏葛屦冬皮屦【辑録孔防夏葛屦犹絺绤所以当暑特为便于时耳非行礼之服若行礼虽夏犹当用皮】掺掺犹纎纎也女妇未庙见【音现】之称也娶妇三月庙见【三月天道变妇道于此而成】然后执妇功【辑録孔疏三月庙见谓无舅姑者妇入三月乃见舅姑之庙若有舅姑则士昏礼云质明賛见妇于舅姑不待三月也虽即见舅姑亦三月乃助祭行未祭行亦未成妇也】要裳要襋衣领好人犹大人也○魏地陿隘其俗俭啬【音色】而褊急故以葛屦履霜起兴而刺其使女缝裳【苏氏白履霜已用葛屦矣至于暑又将何所用乎妇未庙见已使缝裳矣则执妇功又将何所使乎愚谓葛屦不可以履霜女子未可使缝裳皆处事之失冝者故以语相呼为兴】又使治其要襋而遂服之也此诗疑即缝裳之女所作【辑録辅氏曰葛屦履霜自俭啬者言之女手缝裳自褊急者言之夫人之情俭啬者必褊急也】
　　○好人提提【徒兮反】宛【于阮反】然左辟【音避】佩其象揥【勅帝反】维是褊心是以为刺【叶音砌】
　　赋也提提安舒之意宛然譲之貌也【辑録严氏曰宛委曲逊顺貌】譲而辟者必左【辑録孔疏不敢当主故就客位】揥所以摘【音剔】髪用象为之贵者之饰也其人如此若无有可刺矣所以刺之者以其褊迫急促如前章之云耳【容仪服饰虽为大人而中心褊急实不称其外也盖表里之不相符如此不能不刺之也】
　　葛屦二章一章六句一章五句【前章直刺其褊后章美其容仪服饰而刺其褊】
　　广汉张氏曰夫子谓与其奢也宁俭则俭虽失中本非恶德然而俭之过则至于吝啬迫隘计较分毫之间而谋利之心始急矣葛屦汾沮洳园有桃三诗皆言急迫琐碎之意
　　彼汾【抉云反】沮【子豫反】洳【如豫反】言采其莫【音慕】彼其【音记】之子美无度美无度殊异乎公路
　　兴也汾【音坟】水名出太原晋阳山西南入河沮【将豫反】洳【音茹又并平声】水浸处下湿之地莫菜也似栁叶厚而长有毛刺可为羮【辑録孔疏陆玑云莫茎大如箸赤节节一叶今人缫以取茧绪其味酢而滑始生又可生食】无度言不可以尺寸量也公路者掌公之路车晋以卿大夫之庶子为之○此亦刺俭不中【去声】礼之诗言若此人者美则美矣【此以二彼字相呼为兴】然其俭啬褊急之态殊不似贵人也【两句转其语而讥之】
　　○彼汾一方言采其桑彼其之子美如英【叶于良反】美如英殊异乎公行【戸郎反】
　　兴也一方彼一方也史记扁鹊视见垣一方人【扁婢典反辑録扁鹊姓秦名越人长桑君与之药视垣见一方人以此视病尽见五脏症结所谓垣一方者犹此诗言汾一方古语皆然也症音徴索曰方犹边也言能隔墙见彼边人也】英华也公行即公路也以其主兵车之行列故谓之公行也
　　○彼汾一曲言采其藚【音续】彼其之子美如玉美如玉殊异乎公族
　　兴也一曲谓水曲流处藚水舄【音昔】也叶如车前草【辑録孔防藚牛唇水舄也如续防寸寸有节拔之可复今泽防也】公族掌公之宗族晋以卿大夫之适【音嫡】子为之【此与前篇可谓知君子之大体辑録左传宣公二年初骊姬之乱诅无畜羣公子自是晋无公族及成公即位乃宦卿之适子以为公族其庶子为公行注云无公族故废公族之官】
　　汾沮洳三章章六句【公族比公路公行为贵故一诗之意自轻而重也増释许氏曰公路公行公族大夫也采莫采桑采藚细民之事也大夫而为细民之事是急于利而用心褊也彼其之子虽美奈夺民之利何此其所以兴刺也】
　　园有桃其实之殽心之忧矣我歌且谣【音遥】不知我者谓我士也骄彼人是哉【叶将黎反】子曰何其【音基】心之忧矣其谁知之其谁知之盖亦勿思【叶新赍反】
　　兴也殽食也合曲曰歌徒歌曰谣【毛氏本作曲合乐曰歌此易其文如此盖歌必合于琴瑟谣则徒歌而已】其语辞○诗人忧其国小而无政故作是诗言园有桃则其实之殽矣心有忧则我歌且谣矣【桃实则茹而纳之心忧则冩而出之此以出纳之意相对而为兴也辑録程子曰此诗忧深思逺矣国无政事则亡故忧思之深至歌且谣】然不知我之心者见其歌谣而反以为骄且曰彼之所为已是矣而子之言独何为哉盖举国之人莫觉其非而反以忧之者为骄也于是忧者重嗟叹之以为此之可忧初不难知彼之非我特未之思耳诚思之则将不暇非我而自忧矣【气象迫促危亡之兆也然惟智者明之而愚者昧焉故不免乎嗟叹如此○増释许氏曰园有桃则其实之殽矣心之忧则歌且谣矣不知我者见我之歌谣则以为傲世陵物也于是答之曰彼为政者之所行果为是乎所言何为如此也是则我心之忧矣谁复能知之乎然初不难知其莫知者以不思耳】
　　○园有其实之食心之忧矣以行国【叶于逼反】不知我者谓我士也罔极彼人是哉子曰何其心之忧矣其谁知之其谁知之盖亦勿思
　　兴也之短者【辑録埤雅曰大者枣小者于文重束为并束为盖性重乔则低矣故其制字如此○本草注有赤白二种小枣也丛高三四尺花叶茎实俱似枣也】聊且略之辞歌谣之不足则出逰于国中而冩忧也【谢氏曰此犹驾言出逰以冩我忧也愚谓歌谣不足而又出逰以其忧之难冩也】极至也罔极言其心纵恣无所至极
　　园有桃二章章十二句【忧患之意反覆道之辑録辅氏曰黍离之忧忧王室之已覆也园有桃之忧忧魏国之将亡也忧其已覆而不我知则亦已矣忧其将亡而不我知则欲其思之者亦冝也】
　　陟彼岵【音戸】兮瞻望父兮父曰嗟予子行役夙夜无已上慎旃哉犹来无止
　　赋也山无草木曰岵【尔雅山多草木曰岵无草木曰屺此本毛传字误也】上犹尚也○孝子行役不忘其亲故登山以望其父之所在因想像其父念已之言曰嗟乎我之子行役夙夜勤劳不得止息又祝之曰庶几【平声】慎之哉犹可以来归无止于彼而不来也盖生则必归死则止而不来矣或曰止获也言无为【去声】人所也
　　○陟彼屺【音起】兮瞻望母【叶蒲彼反】兮母曰嗟予季行役夙夜无寐上慎旃哉犹来无弃
　　赋也山有草木曰屺【注见上章】季少【去声】子也尤怜爱少子者妇人之情也无寐亦言其劳之甚也弃谓死而弃其尸也
　　○陟彼冈兮瞻望兄【叶虚王反】兮兄曰嗟予弟行役夙夜必偕【叶举里反】上慎旃哉犹来无死【叶想止反】
　　赋也山脊曰冈【増释曰岵曰屺曰冈盖所思渐极所登渐高而瞻望期可及也】必偕言与其侪【牀皆反】同作同止不得自如也【辅氏曰既思其父又思其母又思其兄既想像其所以念已者又想像其所以祝已者斯人也必能以亲之心为心也愚谓三章皆以慎言则凡所以谨其身者宜无不至矣】
　　陟岵三章章六句【以父母兄为次序　观陟岵而魏之所以役其民者可知观硕防而魏之所以赋其民者可见】
　　十畆之间【叶居贤反】兮桑者闲闲【叶胡田反】兮行与子还【叶音旋】兮赋也十亩之间郊外所受圃之地也【张子曰周制国郛之外有为圃之地者辑録吕氏曰所谓十亩者特甚言之耳未可以为定数也】闲闲徃来者自得之貌行犹将也还犹归也○政乱国危贤者不乐【音洛】仕于其朝【音潮】而思与其友归于农圃故其词如此【辑録辅氏曰危邦不入乱邦不居君子仕止之常法也使贤者不乐仕于其朝则其政乱国危可知】
　　○十亩之外【叶五坠反】兮桑者泄泄【以世反】兮行与子逝兮赋也十亩之外邻圃也泄泄犹闲闲也逝徃也
　　十亩之间二章章三句
　　坎坎伐檀【叶徒沿反】兮寘之河之干【叶居焉反】兮河水清且涟【力防反】猗【于冝反】不稼不穑胡取禾三百防【直连反】兮不狩不猎胡瞻尔庭有县【音元】貆【音暄】兮彼君子兮不素餐【七丹反叶七宣反】兮
