<!-- { "loadSidebar": true } -->
　　彼黍离离彼稷之苗行迈靡靡中心揺揺知我者谓我心忧不知我者谓我何求悠悠苍天【叶鐡因反下同】此何人哉赋而兴也黍谷名苗似芦髙丈余穗黒色实圆重离离垂貌稷亦谷也一名穄【音祭】似黍而小或曰粟也【増释许氏曰黍似粱而非粱稷今之穄也二物稍相类但黍黄而稷黑黍小而稷大今中原皆有之二物似差互今以传文两易之曰黍谷名似稷而小穂黄色稷亦谷名一名穄苗似芦髙丈余穗黑色实圆重或曰粟也四字如此恐得其实盖古之粱即今之粟古之粟即今之谷粟谷实之总名説文稷五谷之长谓独长于众谷也】迈行也靡靡犹迟迟也揺揺无所定也悠悠逺意苍天者据逺而视之苍苍然也○周既东迁大夫行役至于宗周过故宗庙宫室尽为禾闵周室之颠覆徬徨不忍去故赋其所见之离离与稷之苗以兴行之靡靡心之揺揺【之实垂有靡靡之意稷之苗动有揺揺之意本因感叹稷而赋之但其下两句义又相因故为赋而兴】既叹时人莫识已意【辑录郑氏曰怪我乆留而不去】又伤所以致此者果何人哉追怨之深也【辑录觧頥曰彼宗庙之既有黍矣彼宫室之复有稷矣两言彼者见地非一处而莫下尽为禾黍也是以使我行之靡靡则足欲前而不忍也心之揺揺则心若悬而靡定也谓我心忧者知我者也而亦非能有以觧我忧也谓我何求者不知我者也则亦奚责于彼哉悠悠苍天叹其逺而莫可诘也彼何人哉叹其罪之不容诛也虽不斥其人而所以追恨之意深矣】
　　○彼黍离离彼稷之穗【音遂】行迈靡靡中心如醉知我者谓我心忧不知我者谓我何求悠悠苍天此何人哉赋而兴也穗秀也稷穗下垂如心之醉故以起兴【醉则无力故以穗下垂为兴】
　　○彼离离彼稷之实行迈靡靡中心如噎【于结反叶于悉反】知我者谓我心忧不知我者谓我何求悠悠苍天此何人哉
　　赋而兴也噎忧深不能喘【尺兖反】息如噎之然稷之实如心之噎故以起兴【虗则通实则塞而噎】
　　黍离三章章十句
　　元城刘氏曰常人之情于忧乐之事初遇之则其心变焉次遇之则其变少衰三遇之则其心如常矣至于君子忠厚之情则不然其行役徃来固非一见也初见稷之苗矣又见稷之穗矣又见稷之实矣【此三章之次第】而所感之心终始如一不少变而愈深此则诗人之意也【辑录谢氏曰天王见弑于骊山天地之大变中国之大耻东周臣子之大雦也文武成康之宗庙而尽为禾闻者当流涕矣心揺揺而不忍去天悠悠而不我知能为闵周之诗者一行役大夫之外无人也不知平王而闻此诗也亦有恻于中否乎吾观书至文侯之命知平王之不足以有为矣所以训戒晋文侯者惟曰自保其国而已王室之盛衰故都之兴废悉置度外吾于离之诗重有感也夫通释曰小弁诗曰踧踧周道鞠为茂草我心忧伤惄然如正若此诗之意然则离之感既冇不徒于大夫行役之时而已兆于褒姒母子潜乱之日大夫追怨之辞有所归矣】
　　君子于役不知其期至哉【叶将反】鸡栖【音西】于埘【音时】日之夕矣牛羊下来【叶陵之反】君子于役如之何弗思【叶新赍反】赋也君子妇人目其夫之辞凿墙而栖【音西】曰埘日夕则羊先归而牛次之【辑录辅氏曰羊性畏露晚出而早归常先于牛也】○大夫乆役于外其室家思而赋之曰君子行役不知其还反之期且今亦何所至哉【辑录辅氏曰至哉则不知其今在何所也】鸡则栖于埘矣日则夕矣牛羊则下来矣是则畜【许六反】产出入尚有旦暮之节而行役之君子乃无休息之时使我如何而不思也哉
　　○君子于役不日不月其有佸【户括反叶户劣反】鸡栖于桀日之夕矣牛羊下括【古活反叶古劣反】君子于役苟无饥渇【叶巨列反】
　　赋也佸防桀杙【音弋橜也】括至苟且也○君子行役之乆不可讣以日月而又不知其何时可以来防也亦庶防【平声】其免于饥渇而已矣【言庶防者望之之辞辑录孔疏庶幸也防觊也庶防者幸覩之意】此忧之深而思之切也【辑录辅氏曰可以日月讣则思有节也知其防期则思犹有止也不日不月则不可讣以日月也其有佸则不知其何时可以来防也苟无饥渇则不敢必其归而但幸其不至于饥渇而已其忧思之情益甚矣】
　　君子于役二章章八句【前章极思之之心后章致愿之之心辑录谢氏曰雨雪霏霏遣戍役而预言归期也卉木萋萋劳还率而详言归期也四牡之使寜防何时劳之曰我心伤悲吉甫在镐不过千里劳之曰我行永乆吾观先王之心惟恐一人之劳苦惟恐一人之怨咨何也不如是非所以体群臣也木于推已及物之恕而为序情闵劳之仁岂有无期度者哉今君子于役至于不知其期仁恕之意民然矣文武宣王之治何时而可复见乎】
　　君子阳阳左执簧【音黄】右招我由房其乐【音洛】只【音止】且【子徐反】赋也阳阳得志之貌簧笙竽管中金叶也盖笙竽皆以竹管植于匏中而窍【苦吊反穴也】其管底之侧以薄金叶障之吹则鼓之而出声所谓簧也故笙竽皆谓之簧笙十三簧或十九簧竽三十六簧也由从也房东房也【孔疏云房在室旁人出入处也按古人之居中为室室之东为东房西为西房自东房入北阶通后堂则东房即所由之路也】只且语助辞○此诗疑亦前篇妇人所作盖其夫既归不以行役为劳而安于贫贱以自乐其家人犹识其意而深叹美之皆可谓贤矣岂非先王之泽哉或曰序説亦通宜更详之【如序説则房为小寝国君有房中之乐而此之君子犹简兮之硕人也辑录谢氏曰东周之季君子知世之不可救道之不可行髙蹈逺引自得其乐者多矣未闻以相招禄仕为乐者也今也进不能捐躯以报国退不能洁身以全道呼俦引类仕为伶官阳阳然志得而意满曰其乐只且自谓不胜其乐矣君子当如是古之仁人忧不在一身常以天下之忧为忧乐不在一身必以天下之乐为乐衣人之衣则分人之患乗人之车则载人之难位其朝食其禄视其国治乱安危漠然不加欣戚于吾心甚于南人之视北越人之疾秦仁人不忍为也君子者国人所仰望而法则也出处语黙喜怒哀乐皆可以为民极吾不知其乐只且果何乐也东迁之后世与道交防号为君子者如此呜呼周辙何时而西乎窃意此诗当从序説较谓前篇妇人所作者为优】
　　○君子陶陶左执翿【徒刀反】右执我由敖【五刀反】其乐只且赋也陶陶和乐之貌翿舞者所持羽旄之属敖舞位也
　　君子阳阳二章章四句【由东房入后堂然后就舞位言之序也如序説则房为作乐之处敖为舞之位其言亦有序矣】
　　之水不流束薪彼其【音记】之子不与我戍申懐【叶胡威反】哉懐哉月予还【音旋】归哉
　　兴也悠也水缓流之貌彼其【辑录其语助辞】之子戍人指其室家而言也戍屯兵以守也申姜姓之国平王之母家也在今邓州信阳军之境【辑录邓州即今邓州属南阳府信阳军今改信阳县属汝寜府并河南】懐思何也○平王以申国近楚数被侵伐故遣畿内之民戍之而戍者怨思作此诗也兴取之不二字如小星之例【辑录通释曰先儒多以为水弱不流薪楚喻平王微弱不能征诸侯盖由误认此诗之体此诗乃兴之不取义者特取之不二字相应耳故集传特指其例以明之】
　　○之水不流束楚彼其之子不与我戌甫懐哉懐哉月予还归哉
　　兴也楚木也甫即吕也亦姜姓书吕刑礼记作甫刑而孔氏以为吕侯后为甫侯是也当时盖以申故而并戍之今未知其国之所在计亦不逺于申许也【辑录孔氏曰言甫与许者以其俱为姜姓既重章以变文因借甫许以言申其实不戍许甫也六国时秦赵国为嬴姓史记汉书多谓秦为赵亦此类也】
　　○扬之水不流束蒲【叶滂古反】彼其之子不与我戍许懐哉懐哉月予还归哉
　　兴也蒲蒲栁春秋传云董泽之蒲杜氏云蒲杨栁可以为箭者是也【辑录孔氏曰陆玑云蒲栁有两种皮正青者曰小杨其一种皮红者曰大杨其叶皆长广于栁叶皆可为箭干故宣公十二年传曰董泽之蒲可胜既乎严氏曰毛以为草郑以为蒲栁皆通蒲草见陈泽波蒲栁见陈东门之杨】许国名亦姜姓今頴昌府许昌县是也【辑录頴昌府许昌县即今河南开封府许州也】
　　之水三章章六句【戍守専为申戍甫与许则以申之故以事势轻重为先后之序也】
　　申侯与犬戎攻宗周而弑幽王则申侯者王法必诛不赦之贼而平王与其臣庻不共戴天之雠也【辑录曲礼云父之雠不与共戴天陈氏曰父者子之天不能复父雠仰无以视乎皇天矣报之之意誓不与雠俱生此所以弗共戴天也】今平王知有母而不知有父知其立已为有徳而不知其弑父为可怨至使复雠讨贼之师反为报施【去声】酬恩之举则其忘亲逆理而得罪于天已甚矣【辑录通释曰吾意平正所以但知母家之重而不知弑父之雠者皆自畴昔怨父一念之差所致也究其忘亲逆理之罪吾于其传与有责焉】又况先王之制诸侯有故则方伯连帅以诸侯之师讨之王室有故则方伯连帅以诸侯之师救之天子乡遂之民供贡赋卫王室而已今平王不能行其威令于天下无以保其母家乃劳天子之民逺为诸侯戍守故周人之戍申者又以非其职而怨思焉则其哀懦微弱而得罪于民又可见矣【辑录李迂仲曰以公存心则如采以私存心则如扬之水遣戍则同而美刺则异也】呜呼诗亡而后春秋作其不以此也哉【辑录辅氏曰亡亲逆理以贼人之秉非法枉道以使人之劳役此民之所以怨思也欲其悉力致死以报其上难矣哉所谓民至愚而神于此可见先王之所以畏而敬之也此正平王之诗故日诗亡然后春秋作其不以此也哉张南轩曰胡文定公云按鄘而下多春秋时诗而谓诗亡然后春秋作何也自离降为国风天下无复冇雅而王者之诗亡春秋作于隐公适当雅亡之后夫离所以为国风者平王自为之也平王忘国于是王者之迹熄而诗亡天下贸贸焉日趋于异端禽兽之归故孔子惧而作春秋】
　　中谷有蓷【吐雷反】暵【呼但反】其干矣有女仳【匹指反】离嘅【口爱反】其叹【士丹反】矣嘅其叹矣遇人之艰难矣
　　兴也蓷鵻【即萑字鵻萑并音追朱惟反】也叶似荏【荏白苏也诸本作萑误】方茎白华华生节间即今益母草也【辑录本草曰茺蔚一名益母节节生茎如鸡冠其子三棱严氏曰据本草茺蔚正生海濵池泽其性宜湿】暵燥仳别也嘅叹声艰难穷厄也○凶年饥馑室家相弃妇人览物起兴而自其悲叹之词也【有字其字矣字相呼为兴】
　　○中谷有蓷暵其脩【叶式竹反】矣有女仳离条其歗【叶息六反】矣条其歗矣遇人之不淑矣
　　兴也脩长也【辑录陈氏曰长茂者亦为所暵】或曰干也如脯之谓脩也条条然歗貌歗蹙【子六反】口出声也悲恨之深不止于叹矣淑善也古者谓死防饥馑【辑录尔雅谷不熟曰饥菜不熟曰馑】皆曰不淑盖以吉庆为善事凶祸为不善事虽今人语犹然也○曾氏曰凶年而遽相弃背盖衰薄之甚者而诗人乃曰遇斯人之艰难遇斯人之不淑而无怨怼【音坠】过甚之词焉厚之至也
　　○中谷有蓷暵其湿矣有女仳离啜【张劣反】其泣矣啜其泣矣何嗟及矣
