<!-- { "loadSidebar": true } -->
　　序祀高宗也【史记武丁崩子祖庚立祖已嘉武丁之以祥雉为徳立其庙为高宗是诗末章咏作室而曰寝成孔安葢庙成而作诗以祀之也高宗庙在河南开封府鄢陵县陵在西华县祖已武丁时臣】
　　挞彼【读】殷武奋【方问切从田俗从臼非】伐荆楚冞【音弥又面规切从冖从未与穼字异】入其阻裒【蒲侯切】荆之旅有截其所汤孙之绪【象吕切赋也此序伐楚之事字书挞击打也不用屠戮即孟子制挺以挞之意彼即指荆楚谓鞭驱戎狄乃殷王之威武也奋伐者卓然果防人不及谋发不及距也武丁恭黙思道诗不此之颂而惟张皇其威武者殷自盘庚之后国势渐弱强蕃猾夏若更含容姑待愈陵夷不振矣故曰奋伐明其果防神速兵不留行之象荆楚荆州之楚也説文冞周也深也葢深入周布之义阻险阻也荆楚左控江陵右握黔中南负苍梧北依泾塞险阻之国也裒聚旅众也荆楚僄勇轻悍恃其险阻征之则鸟举云散今惟捣其巢穴令彼逃聚一隅华夷之界截然不至蔓延故曰冞入其阻裒荆之旅有截其所汤孙谓高宗不曰汤孙之功而曰汤孙之绪葢荆楚小丑指挥而定在汤孙不过徳业之绪犹言囊底余智不足多也正是赞叹之意　金吉甫曰当时戎狄之患莫大于荆楚高宗之功亦莫大于伐荆楚葢自豫南偏逾重山而至邓号为山南又渡汉水控引云梦江沱是为重险荆楚在其间为九州内之夷狄一出慿陵则北撼中州东瞷陈蔡所以最为中国患也　易既济之三曰高宗伐鬼方三年克之朱子疑荆楚即易所谓鬼方葢荆楚之俗多淫祠家为巫祝民神杂揉故名鬼方　孔氏曰周有天下始封熊鬻为楚子武丁时不知楚君为何人补传曰或者谓周成王始封熊鬻于荆至周惠王时鲁僖公元年始有楚号遂疑商时未有荆楚乃欲假此以实韩氏宋襄公之説不思自帝喾九州已有荆州之名至禹贡始分荆州之荆也诗人以有二荆故以荆楚别荆耳孰谓封熊鬻始有荆哉】
　　维女【音汝】荆楚居国南乡昔有成汤自彼氐【都啼切】羌莫敢不来享【虚良切】莫敢不来王曰商【石经曰商下旁注一王字】是常【上章言伐楚之功此言楚既服乃以义责之也自三代以前王都多在西北楚地据东南半天下王者失楚则如面墙故曰维女荆楚居国南乡言至近而要也自彼者举逺以该近之词享入贡王来朝也当成汤之时氐羌虽逺无不賔服谓此商家故事世世遵守今荆楚密迩倔强不服安得不伐　汉书陇都郡有氐道县武都郡有羌道县今陜西巩昌临洮所属之地在晋之时苻秦为氐姚秦为羌葢其种类之遗也黄氏曰羌本姜姓三苗之后居三危】
　　天命多辟【音璧下同】设都于禹之绩【资昔切】嵗事来辟勿予【平声又同与】祸适【音谪直革切】稼穑匪解【讫力切　多辟谓众诸侯设都犹言建国绩功业也九州平治皆禹之功故曰设都于禹之绩凡此皆天所命非予一人之私也嵗事朝觐述职之事来辟犹来王也一不朝则贬爵再不朝则削地所谓祸适也勿予祸适谓勿干予法以取祸也天子巡狩以土地田野为庆让之案故以稼穑匪解相戒屠氏畯曰按别本匪解下有祀事孔力一句毛本脱去】
　　天命降监下民有严【叶庄】不僭不滥不敢怠遑命于下国【越逼反】封建厥福【笔力反监滥隔句一韵严遑隔句一韵国福各为一韵　上章言天命诸侯朝于天子此章言天命天子以察诸侯赏僭则惧及淫人刑滥则惧及善人天命高宗降鍳诸侯之国有严敬其民赏不敢僭刑不敢滥不敢怠遑者则命于下国而封殖之以福也怠懈也遑急也不敢怠遑者言不敢过寛而失之慢若僭于赏而无罚是怠也不敢过急而失之猛若滥于罚而无赏是遑也或赏或罚总以民事为主而已】
　　商邑翼翼【齐诗作京师翼翼】四方之极【竭戟切】赫赫厥声濯濯厥灵夀考且宁以保我后生【翼极为一韵声灵宁生为一韵　此章则瞻仰高宗颂而且祷之词汤都亳其后屡迁至盘庚迁殷改都北亳即高宗所都也以其地在商丘故统曰商邑二亳对峙如鸟之有两翼故曰翼翼极中也四方政教取正于此以其赏不僭而刑不滥也声名誉灵威灵赏一用而天下称仁刑一用而天下称武是声之赫赫处赏不用而天下自怀刑不用而天下自服是灵之濯濯处高宗中兴之盛如此冝其享夀考康宁之福而保后嗣之子孙也高宗享国五十有九年故曰夀考寕安也后生时王自谓】
　　陟彼景山【叶先】松柏丸【音员】丸是防【音短】是迁方斲【陟角切】是防松桷【音角】有梴【音延】旅楹有闲【音贤】寝成孔安【叶烟　此庙成始祭而祔之词陟升也景乃亳都山名即景员维河之景丸丸圆也防截于所生之所迁徙于造作之处方正也正以绳墨斲削也削以斧斤防敬也工匠皆敬其事不惰慢也桷椽也松桷以松为之梴长谓不曲也旅众楹柱闲整齐也寝路寝安谓为之者不扰享之者无愧可见寝庙之作乃报功崇徳之典决不容已者也　崔仲鳬曰风尽以豳斯人乱之可极乎颂反于商斯文敝之复质乎易终于未济春秋终于获麟皆乱极而】



　　待轩诗记卷八
