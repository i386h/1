<!-- { "loadSidebar": true } -->
　　游于北园四马既闲輶【音由】车鸾镳载猃【力念反】歇骄【此章言毕狩而游观之事　闲调习也輶轻也轻车即驱逆之车鸾铃名在轼曰和在镳曰鸾镳马口勒也铁为之人游而马闲车徐而犬逸总见气象整暇即萧萧马鸣悠悠斾旌之意猃犬名歇止也骄者田犬愤盈之气以车载猃而止其骄气所以养其足力尔雅长喙猃短喙猲獢説者遂以此歇骄亦为犬按尔雅猲獢二字俱从犬此诗歇骄二字一从欠一从马则不得混而同之矣按秦俗勇悍狩猎驰逐是其常事至此则田而获而休皆有仪文非复向之无章矣故美之　严坦叔曰平王以秦之救周而命之异时诸夏之忧反生于所救事之伏可预料邪是故御戎以自治为上策　徐扈曰説诗与读他书不同诗须审其用韵乃可得其节奏如此章园与闲叶镳与骄叶则上下各为一韵若将游于北园以人为主中分车马以犬带説岂为无见然决非诗人之防也】
　　小戎
　　序美襄公也【按诗中絶无美襄公语意而言美襄公者美其军容之盛出师以救世父也史记秦仲讨西戎不克见杀仲子庄公生子三人其长男世父世父曰戎杀我大父仲我非杀戎王则不敢入邑遂将击戎让其弟襄公为太子庄公卒襄公代立二年戎围世父于犬丘世父击之为戎人所嵗余复归竹书幽王四年秦人伐西戎意是年世父被故兴师救之也説者皆谓襄公遣大夫征伐而劳之夫襄公以兵送平王平王封为诸侯当幽王时尚为西垂大夫而所遣者岂大夫耶晦庵以为妇人之诗此因篇内有良人字遂臆度之耳然黄鸟之诗亦称良人安在其为妇人之语耶】
　　小戎俴【音践】收五楘【音木】梁辀【音舟】防环胁驱【叶去】阴靷【音】鋈【音沃】续【叶绪】文茵【音因】畅毂驾我骐【音其】馵【音注】言念君子温其如玉【叶裕】在其板屋乱我心曲【赋也首章次章兼言车马　小戎兵车也先启行者为元戎从后行者为小戎所以战攻驰突利乎便捷俴浅也收轸也谓车前后两端横木所以收敛所载者故名收俗谓车箱是也大车轸深八尺兵车四尺四寸比大车为浅故曰俴收五五束楘文彩之貌辀车前曲木又谓之辕自轸至前环曲而上至衡则下钩之其形如梁故曰梁辀其曲处以皮五处束之坚固而有文采可观故曰五楘服马居中控纵有定而骖在两服之外易于外驰故以皮为环当两服之背上引骖之外辔并服之四辔纳于环中使其防移不定便于操纵故曰游环所以制骖不得外出也又恐其混而内入故以皮二条前系衡之两端后系轸之两端当两服之外胁故曰胁驱所以驱骖不得内入也隂揜軓之板轼前为軓以板置车之前及左右三面与此軓阴相暎故谓之隂以皮条引车曰靷两服当衡得以用力骖次在后不当于衡无用力处复以二靷前系骖马之颈后系阴板之上使骖亦得用力也鋈沃也阴与靷原是两物不相聮属今缀环于阴板而系靷于环以聮属此两物故名此环为续也销白金以沃灌靷环犹今人以银为质金镀其外故曰鋈续文茵车中所盖虎皮褥畅长也毂车轮之中外持辐内受轴者也大车之毂一尺有半兵车长三尺二寸故曰畅毂骐青黒色马左足白曰馵诗中所云君子良人皆指世父言温其如玉则德器冲然知非战塲上人矣西北地寒用瓦辄为冰雪冻裂故以板为屋世父为其所故云在其板屋多方而思敉之之防故曰乱我心曲　杨用修曰此诗旧叶俱非今细味之当作三换韵收辀为一韵驱续馵玉为一韵屋曲为一韵读诗至此可以解頥】
　　四牡孔阜六辔在手骐駵【音留】是中【诸仍切】騧【音瓜】骊是骖【初簪切】龙盾之合鋈以觼【音厥】軜【音纳】言念君子温其在邑方何为期胡然【读】我念之【孔阜六辔解见前赤马黒鬛曰駵是中是其中两服马也黄马黑喙曰騧骊黒色是骖是其旁两骖马也盾干也即今遮箭牌载之车上以为卫者画龙于盾故曰龙盾盾狭而车广一盾不足为卫必合二以载之故曰合画龙取变化之象合盾见防卫之周觼环之有舌者軜骖马内辔置觼于轼前以系軜谓之觼軜亦沃白金以饰之故曰鋈系軜见维持之固鋈金示文采之章邑即世父所居之犬丘温其在邑追念昔日在邑之仪表甚是温雅岂能躬战陈之事方将也将何为期不知将于何日复归故邑胡然二字当读言胡为而不归乎我甚念之也若作一句读则文义不顺】
　　俴驷孔羣厹【音求】矛鋈錞【音队叶朱伦反】蒙伐有苑【叶氲】虎韔【音畅】镂【音漏】膺交韔二弓【叶姑反】竹闭绲【音衮】縢【音滕】言念君子载寝载兴厌【平声于盐切】厌良人秩秩徳音【一陵反末章言兵器俴驷四马皆以浅薄之金为甲欲其轻而易为旋习也羣言众而能和见教之有素而无泛驾之虞也厹矛三隅矛平底曰錞鋈錞以白金鋈矛之下端而平底者矛利则物无不陷所以御敌也蒙杂羽文伐盾之别名苑画杂羽之色于盾而有文采者盾坚则物莫能陷所以自卫也虎韔以虎皮为弓室寓兵威也胷谓之膺镂膺镂金以饰马胸之带示美观也韔弓室也交韔交二弓于韔中谓颠倒安置之备折壤也闭约弓之檠以竹为之谓之竹闭绲绳縢约也置弓于闭以绳约之然后纳于韔中正弓体也载寝载兴念君子而寝处不安盖因君子足系人思也厌厌沈潜不露秩秩出言有当世父平日气体安静所谓厌厌良人也遇大父之难则曰我不杀戎王不敢归邑所谓秩秩徳音也言犹在耳安得不兴师以救之乎】
　　蒹葭
　　序刺襄公也【按史记平王封襄公为诸侯赐以岐西之地襄十二年伐戎至岐西卒盖自戎侵夺岐丰周遂东迁虽以岐丰赐秦使自攻取而终襄公之世不能取之但尝以兵一至岐而已诗人欲其克复岐西甚难佐东周以图王业甚易故托想伊人而以遡洄遡游讽之寓意甚微立志盖甚逺矣襄公不能故曰刺】
　　蒹葭苍苍白露为霜所谓伊人在水一方遡【苏故反】洄【音回】从之道阻且长遡防从之宛在水中央【兴而比也荻谓之蒹芦谓之葭荻强而髙葭弱而小苍苍深青色蒹葭白露秋时景象喻周室气运之衰伊人谓文武文王都丰武王都镐丰依沣水镐依镐水文武神灵实式慿之故曰在水一方遡向也逆流而上曰遡汩顺流而下曰遡防水隔曰阻宛在者不偏不倚若逺若近宛然而在水之中即俗语恰似之谓欲至丰镐须逆流而上故曰道阻且长东都在河洛之间顺流而下帆即至故曰宛在水中央水即河洛之水犬戎之难丰镐故地已委榛莽洛阳天下之中周召所营山河不改九鼎犹存一整顿而文武周公之统绪焕然一新矣盖秦自世父诛西戎为其大父报讐骊山之难襄公以兵送平王世以忠孝相承故诗人重望之而防刺之也】
　　蒹葭凄凄白露未晞所谓伊人在水之湄遡洄从之道阻且跻【子西反】遡防从之宛在水中坁【直尸反　凄凄言其盛晞干也湄水草之交跻升也水势东下今欲西行故曰跻坁水中髙地】
　　蒹葭采采【此礼反】白露未巳所谓伊人在水之涘【以始二音】遡洄从之道阻且右【羽轨反】遡防从之宛在水中沚【采采遇霜叶黄而可采也未晞露之为霜者尚未干未已露之下者尚未止皆喻王泽之未息也涘水涯也镐在西故曰右小渚曰沚】
　　终南
　　序戒襄公也【按史记襄公十二年伐戎至岐卒则岐以东久已为襄公有矣终南抱杜含鄠咯酆吐镐乃境内之名山故以终南标胜序不曰美而曰戒者知襄公非乃心王室者也　一统志终南山在今陜西西安府城南五十里】
　　终南何有有条有梅【莫悲切】君子至止锦衣狐裘【渠之反叶音黎】顔如渥丹其君也哉【赋也周都丰镐面对终南故天保祝君斯干考室节南山刺尹氏皆指此山东迁后平王以赐秦诗人有今昔之感故反复吟咏条柚也柚即橘之大者橘渡淮而北为枳梅变而成杏今终南山之有条有梅是不为地气所变盛徳所致君子指襄公至止谓临其地锦衣狐裘白狐为裘加锦衣以为裼也丹赤色渥丹精神湛满之意秦地山髙木茂气象郁葱襄公衣锦佩玉至止其地眉宇尊严俨然疑于君矣故曰其君也哉其者将然之词哉者疑而未定之词君哉舜也有叹美不尽之意与君王哉有讽谏不尽之意其君也哉有劝戒不尽之意】
　　终南何有有纪有堂君子至止黻衣绣裳佩玉将【于羊切】将夀考不忘【纪山之防角堂山之寛平处黑与青谓之黻五色备谓之绣锦衣狐裘上体之服黻衣绣裳下体之服夀考不忘勉其居此位服此服永久无忘王之赐也　严坦叔曰説者多以山有草木为兴以此言有条有梅则可至于纪堂则无説矣今考之于诗凡一句各指一物者兴也盖兴则意在于物故每句中専指其一以寓意如山有榛隰有苓之类是也凡一句叠言二物者皆赋也盖赋则敷陈其物之多意在有之一字而不在于所指之物故疉言之如有熊有罴但言兽之多有鳣有鲔但言鱼之多有骊有黄但言马之多别无所谓兴也此诗不泛指山而指终南正是平王所赐之地诗人之意在终南不在条梅纪堂也】
　　黄鸟
　　序哀三良也【左传文公六年秦伯任好卒以子车氏三子为殉皆秦之良也国人哀之为之赋黄鸟史记穆公卒从死者百七十七人而三良与焉应劭曰秦穆公与羣臣饮酒酣言曰生共此乐死共此哀奄息仲行鍼虎许诺及公薨皆从死按左传以三良之死罪穆公疏谓不罪康公而罪穆公者是穆公命从已死此臣自杀从之非后主之过也　董氏云陈干昔子魏颗皆以不从乱命为孝康公岂得无罪苏子瞻云穆公生不诛孟明岂有死而忍用其良罪康公也今观诗序总言哀三良则穆公康公之失俱见　穆公名任好徳公子徳公公孙】
　　交交黄鸟止于谁从穆公子车奄息维此奄息百夫之特临其穴【户橘反】惴【平声】惴其栗彼苍者天【叶神又如字】歼【音尖】我良人【如字又叶然】如可赎【如字又叶树】兮人百其身【如字又叶捐】交交黄鸟止于桑谁从穆公子车仲行【音杭】维此仲行百夫之防【方房二音】临其穴惴惴其栗彼苍者天殱我良人如可赎兮人百其身【下六句音同上】
