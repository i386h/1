<!-- { "loadSidebar": true } -->
　　序卫荘姜伤己也【伤已无徳以致此盖反求诸己之意按荘公溺爱乱常实胎卫祸圣人存緑衣以明夫妇治道之原申二南之义以垂世戒非徒取女子之怨也　荘公名武公子荘姜荘公夫人齐女姜氏夫人失位公子州吁之母嬖而州吁骄】
　　緑兮衣兮緑衣黄【从炗从日俗作黄误】里心之忧矣曷维其已【比也此与下章以遇变言　緑间色黄正色里衣内之衣也严坦叔曰读诗不可卤莽如读緑兮衣兮不可但言是緑色之衣当玩味两兮字诗咏黄鸟白华不言黄兮鸟兮白兮华兮盖緑字衣字皆有意义緑以喻妾衣以喻上僭故以二兮字防缀而咏叹之言緑色而乃以为衣也曷维其已言此忧如何而止忧只是忧嫡妾失常名分错杂不必推到君国之忧上凡説诗强作大话最害事】
　　緑兮衣兮緑衣黄裳心之忧矣曷维其亡【衣在上裳处下上章以表里喻幽显此以上下喻尊卑緑衣黄里仅掩蔽而已緑衣黄裳则贵贱倒置亡相忘也倒置之患既不可忍羁縻之位又不可推静言自思安能脱然相忘乎】
　　緑兮丝兮女【音汝】所治【平声叶齐】兮我思古人俾无訧【音尤于其反】兮【此与下章以处变言　緑兮丝兮言此间色之緑本是丝也女所治者乃由女染之而然以比成妾于尊显皆夫所为则其失序盖有自也凡妇人见妾获宠辄生嫉妬便是处失其宜而我亦有过矣故我欲求古道以处之而归于无訧訧过也李愚公曰失意之人不求其好止求立身无过之地以免于罪而已】
　　絺【音笞】兮绤【音隙】兮凄【音妻郑笺妻旁二防者从氷寒也妻旁三防者从水云貌此凄字及郑风风雨凄凄四月秋日凄凄皆当从氷石经俱从水】其以风【叶分又如字】我思古人实获我心【如字又思容切　按絺绤可御暑今值凄风但可藏诸箧笥盖生不遇时谨身退避之意班姬纨扇诗从此出实获我心我主意如此而考诸古人与我相合恰似我有此意而古得之今我欣然有防心处上言无訧犹有模仿古人之意此曰实获我心则古人来合我矣人与世人争黄角緑只见他不是怎得开懐日子抛却眼前境界将身与古人齐等省多少罪过増多少快恬吴省庵曰古人之事今人之师也今人之心古人之心也　班姬扇歌云新裂齐纨素鲜洁如霜雪裁为合欢扇似明月出入君懐袖动摇微风发常恐秋节至凉飇夺炎热弃捐箧笥中恩情中道絶】
　　燕燕
　　序卫荘姜送归妾也【笺荘姜无子陈女戴妫生子名完庄姜以为已子荘公薨完立是为桓公州吁弑之戴妫于是大归荘姜送之作诗见志何黄如曰春秋始于隠元年为平王之四十九年时桓公在位已十三年矣讣其即位在平王之三十七年也及隠四年而桓公见弑凡在位十六年或者不知谓桓公甫立便遇弑非也　　潘子善曰此宜在日月终风之后盖荘公没后时之诗也】
　　燕燕于飞差【音钗】池其羽之子于归逺送于野【羊汝切】瞻望弗及泣涕如雨
　　燕燕于飞颉【户切】吉之颃【音航】之之子于归逺于将之瞻望弗及伫【除上声直吕切】立以泣
　　燕燕于飞下上【时掌反】其音之子于归逺送于南【叶心】瞻望弗及实劳我心【兴而比也前三章述已之情后一章言所以不忍相忘之处　燕之依人为孚子也故鸟为祈子之祥荘姜与妫以子相依有如双燕子亡相失故用为比燕燕双燕也差池言其相先后颉颃言其相上下下上其音言其相倡和取譬连类各以其次总见有不忍相违之意之子谓戴妫归归宗也妇人送迎不出门今乃至于野抒已愤尽已情也将相携而行弗及望之而不见也在目曰泣在鼻曰涕伫久立也陈在卫南故曰南盖之子于归是何等事何等时原不是寻常离别之情真可号恸而第为无声之泣者州吁安忍欲哭不可止言涕泣而吁之暴完之弑国之危悉寓于涕泣之中矣初别时泣涕如雨盖两人各有説不出苦衷非为后防无期也已别后伫立以泣盖去者已去送者未回当途而怅望也及望之不见而茫然若失此时目防行尘无泪可挥矣所谓实劳我心也实字有味见无限苦楚都在心头口説不出　徐儆曰燕之宿也相向其飞也相背故以燕燕于飞为离别兴可见古人一比一兴必有意义而今皆亡之矣】
　　仲氏任【平声】只【音纸】其心塞渊【一均反又如字】终温且惠淑慎其身【如字又尸连切】先君之思以勗【凶王且况二反】寡【从宀从从分】人【如字又叶然　赋也凡人朝夕聚首虽深恩厚徳不免相忘一到别离便想他许多好处况其别也何为而别归也何为而归苟非无情谁能已已　仲氏妫字也周礼六行孝友睦婣任恤任是恩意相孚在嫡妾相与上见塞渊有困心衡虑忧深思逺之意塞渊之人易于欹刻究竟只是温恵以淑慎持身而已温和惠顺淑善慎谨也妇徳之醇于斯为极当味终字言始终女一先君谓荘公玩此二字当日子弑国危朝夕不保防防嫠妇相依相恤之意凄然言外勗勉也寡人寡徳之人庄姜自称也此自别时追忆其贤如此今则贤者逺矣勉我以正如此今则善言不再矣送而泣泣而思能自已哉　杨中立曰吁之暴完之死戴妫之去皆夫人失位不见答于先君所致而戴妫犹以先君之思勗其夫人盖荘姜敌体先君义不可去与已为媵妾不同故勉其以先君为念也　丰一斋曰州吁之如陈也陈人方从州吁之请而与之伐郑未几从石碏之请而诛州吁盖戴妫在陈故碏得借之以成讨贼之功耳戴妫亦贤矣哉　李瞻韦曰宋刘后无子以李婉仪之子为已子将死犹不肯明言妬妇肝肠一至于此朱子习宋事辄以此律荘姜谓荘姜以戴妫之子完为已子果尔则亦刘后肺肠耳夫姜为一国圭母妾子孰非其子无论子完假使州吁果贤犹将立之何有爱憎惟忍而好兵恐不足以安社稷故舍吁立完为国非为已也不则荘姜党恶以敌内嬖又党完以敌州吁何以为荘姜哉宜改曰以陈女戴妫之子贤而当立始于书法为当】
　　日月
　　序卫荘姜伤已也【朱元晦曰详味日月终风二诗有夫妇之情无母子之谊况宁不我顾愿言则嚏犹有属望之意谓恶州吁而作非也篇次宜在燕燕之前】
　　日居月诸照临下土【如字又叶度】乃如之人兮逝不古处【昌吕昌虑二反】胡能有定宁不我顾【音古又如字　赋也此诗四章总是叹夫之无常而冀幸其一悟也频称日月即呼天呼父母之意居诸语词照临下土言光明普照冀其鉴我也乃不意之词之人指荘公逝者一往不返之意吉处者以古道相处胡与何通定者刚愎自是不可转移之谓宁曽也顾眷注也胡能宁不乃怪叹冀望之语言庄公胡遂能确然不可感动而不一顾我乎盖望其顾也多少婉转　緑衣之诗曰我思古人而此叹庄公不以古道相处盖自处以古人为法而望人以古道处已顾太初曰古处如古之刑于雝睦是也】
　　日居月诸下土是冒【从曰从目】乃如之人兮逝不相好【呼报反】胡能有定宁不我报【冒覆也下土无不在日月照临之中则当有以鉴我矣不相好谓情意乖离宁不我报谓以礼事庄公而不见答】
　　日居月诸出自东方乃如之人兮徳音无良胡能有定俾也可忘【出自东方东方自出言出者自出曽不鉴我也徳音无良言庄公待已声音言语之间皆无善意即所云谑浪笑敖也此亦见其不古处而不相好处俾也可忘谓使我放下心也】
　　日居月诸东方自出父兮母兮畜我不卒胡能有定报我不述【畜我不卒如今人説养我不了悮我一生也报我根前报字来言前望汝报不意这等报我不述言不能继述父母之志根上父母来】
　　终风
　　序卫庄姜伤已也
　　终风且暴顾我则笑谑【香入声】浪笑敖中心是悼【比也终风终日风也暴疾也乐然后笑顾而即笑其笑无端非痴狂则慢媟矣谑戏也浪水腾涌也敖旁若无人之象悼哀伤也　狂风不终日乃终日之风又且狂暴则更甚矣荘公性之不常无有已时实大类此夫妻相敬如宾如友顾我则笑谑浪笑敖此岂刑家之仪故荘姜见即伤悼而诗人首及之曰中心盖不敢言而心黙自伤之意　以狂暴之人遇古处之貌逺望冷笑笑其自取孤另】
　　终风且霾【音埋又忘皆反】惠然肯来【叶犁又如字】莫往莫来【如字又叶腮】悠悠我思【霾风而雨土也且暴且霾形容其刚愎忿懥之象下即接以顾我则笑惠然肯来又倏而絶不往来其喜怒不测如此所以我之思悠悠无有已日也　来者夫妇常情本不云惠惟就不来之中偶一来焉若出望外也悠悠之思非止望其来以其狂惑无已则忧思亦无已也】
　　终风且曀【音翳于计反】不日有曀寤言不寐愿言则嚏【音帝隂而风曰曀隂风终日意其止矣不经日而又曀焉厌苦之词也有又也三章之言终风同然始而曰暴则尚有日继而曰霾则不见日矣又重之以不日之曀则无开霁之时矣比荘公之狂惑日甚也气塞于鼻曰鼽音求声发于口曰嚏】
　　曀曀其隂虺【音毁】虺其靁【音雷】寤言不寐愿言则懐【胡隈反自暴而风而霾而曀而隂而雷比荘公之狂惑有加而无已也蛇之小者为虺虺虺电光细小之貌谚云蛇子霍闪雷电每交作故云虺虺其雷前三章皆言风此不言风而言雷者昏惑之甚将有无道之加故以雷终之首章曰中心是悼庄姜已惧及此　寤则念头一起便不成寐所以不寐者只愿我一嚏女一懐足矣　丰一斋云愿言则嚏承莫往莫来而言不敢望君之复来但得齿及之而使我一嚏足矣愿言则懐承则嚏而言不敢望君之道我然亦愿君之一思及乎　朱备万曰荘姜不得志于夫而无怨夫之意不爱于众妾而无怒众妾之心所以自反者惟心志不可以不専一威仪不可以不闲习使恶我者无得而择怒我者无得而瑕疵亦可谓善自处矣又曰荘姜以夫则狂惑以妾则上僭以子则暴而无礼其所处亦甚难矣遭变而不失其常是可为善处变之法】
　　击鼓
　　序怨州吁也【州吁弑桓公自立欲求宠于诸侯结陈平宋而以兵助宋伐郑夏伐既还秋又伐之暴师日久故国人怨而作此诗】
　　击鼓其镗【音汤吐当反古石经作鼞】踊跃用兵【叶枪】土国城漕我独南行【叶杭　赋也首章言南行之事　镗鼓声击鼓二句想见州吁阻兵安忍之状踊跳跃超也懽忻振作之貌盖言人之所甚惮者州吁之所甚乐国人所以怨也土国役土功于国城漕筑漕邑之城南行谓伐郑土国城漕非不劳苦犹在境内今我南行死亡不可知虽欲为土国城漕之人不可得也　一统志大名府滑县治南卫之漕邑】
　　从孙子仲平陈与宋不我以归忧心有忡【音充敕众反此言南行之故　从相从征役也孙公孙子仲其字盖此时之将公孙文仲也平和也合二国之好也陈与卫相睦宋与郑有仇卫欲伐郑使宋为主以是时陈尚未从宋故先合二国之好而后进兵也自此以上皆追述前日之词不我以归者先是平陈与宋之后即往伐郑既围其东门五日而还矣未几鲁翚帅师来防复往伐郑自夏而秋仅隔一时耳必师归在涂又闻后命故曰不我以归也忡忧也既言忧又言有忡忧主前日言有忡主今日言见其忧之继至而无已也　陈即今河南开封府宋即今河南归徳府】
　　爰居爰处爰丧其马【叶姥】于以求之于林之下【叶户　此言失伍离次众志涣散之象　爰语辞不我以归则于是居于是处矣屯宿为居坐止为处行兵以马为主丧马而求于山林之下其无纪律可知】
