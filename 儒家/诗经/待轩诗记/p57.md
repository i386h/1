<!-- { "loadSidebar": true } -->
　　之屏之翰百辟为宪【音献】不戢不难【乃多切】受福不那【奴何切末二章乃劝戒之词之是也翰干也筑墙须立两木翰所以当墙两邉障土者也百辟四方诸候也宪法也戢敛也难慎也那多也能为国屏翰则四方诸候以为法式若不自敛戢而骄气未除不自戒惧而举动无节则受福亦不多矣曰不多婉言之也】
　　兕觥其觩【音求】防酒思柔彼交匪敖【从出省从放】万福来求【兕觥以兕角为觥也觥酒器觩上曲貌以全角为之不假雕琢可覆而不可仰古人用为罚爵所以罚不敬者故设而不举但见其觩然覆于席间耳下即接以思柔思柔乃古人制觥之意酒阳物也能人之刚刚宜柔克故曰防酒思柔刚之过在抵触兕角善触罚爵以兕角为之所以寓戒也敖犹傲也王文成公曰傲为凶徳为臣而傲则不忠为子而傲则不孝为弟而傲则不弟丹朱与象只是一傲便结果了一生诗曰彼交匪傲万福来求不傲则我不求福而福自来之矣人亦何苦而为傲耶】
　　鸳鸯
　　序刺幽王也【续序思古明王交于万物有道自奉养有节焉】
　　鸳鸯于飞毕之罗之君子万年福禄宜【牛何切】之【兴也羽族多矣此诗独以鸳鸯为兴者盖因人之罗致而有所感耳鸳鸯匹鸟止则相耦飞则为防人得其一则其一思而死盖鸟之有至性者也罔小而柄长谓之毕毕则执以掩物鸟罟谓之罗罗则张以待物毛传太平之世交于万物有道取之以时待其能飞然后取之则不破卽不射宿故也其德如是则寿考福禄宜矣君子谓明王也】
　　鸳鸯在梁戢其左翼君子万年冝其遐福【笔力反　梁有二一曰鱼梁一曰桥梁鸳鸯水鸟桥梁非栖息之地当为鱼梁禽鸟并栖一正一倒戢其左翼以相依于内舒其右翼以防患于外候其飞而后取故在梁者戢翼而安盖人无害鸟心鸟亦不疑于人也非盛德之世何以有此】
　　乘马在廏【廐石经作廏音救】摧【音挫】之秣【音末莫佩切】之君子万年福禄艾【鱼肺切】之
　　乗马在廏秣之摧之君子万年福禄绥【土果切】之【摧以刍饲之也秣以谷饲之也古之明王所乘之马系之于廐无事则委之以刍有事乃予之以谷兴君子奉养之节如此故享福禄至老艾老也绥安也享之而安也苏子由曰言君子之于物将用其死则不忍絶其类将用其力则不敢薄其养此天下所以愿其万年而享福禄也唐荆川曰天子不难于福禄而难于悠乆故每章以万年为祝】
　　頍弁
　　序诸公刺幽王也【严坦叔曰幽王乱亡已廹而不自知族人与国同休戚无从忠告因借不晏同姓为辞而戒以祸败之至也国风小雅多寓意言外意虽形于言而优柔纡徐读者不觉也有言古不言时而意在刺时者如甫田采菽之类有言乙不言甲而意在刺甲者如大叔于田全述叔段之事而刺郑庄椒聊全述沃之盛强而实刺晋昭之类有首章便见意余章变韵成歌者此类甚多有前数章皆含蓄而末章乃见意者如载驰之类有首尾全不露本意但中间冷下一二语使人黙防者如硕人猗嗟之类有先从轻处説起渐渐説得重者如四月忧世乱而先叹征役之类頍弁刺危亡而先言不晏同姓之类读诗与他书不同惟涵泳浸渍乃得之】
　　有頍【音畦】者弁实维伊何尔酒旣防尔殽旣嘉【居何切】岂伊异人兄弟匪他【音拖】茑【音鸟】与女萝【音罗】施【音异】于松栢【逋莫切】未见君子忧心奕【戈灼切】弈旣见君子庻防説【音悦】怿【戈灼切赋也頍举头貌弁皮弁天子燕服有二燕羣臣用冠燕同姓用皮弁茑寄生也鸟食物遗子于树间感气而生故名寄生女萝松萝非兔丝也兎丝蔓地上女萝蔓松上施纒扰也君子谓王也弈弈心无所依薄也幽王服是皮弁将以何为乎以燕兄弟也酒旣防矣殽旣嘉矣但恐情意不浃洽耳我岂伊之异人乃兄弟非他人也茑萝之施于松栢松栢存则存松栢亡则亡我之于王闗切如此故未见则忧旣见则说也】
　　有頍者弁实维何期尔酒旣防尔殽旣时岂伊异人兄弟具来【叶犁】茑与女萝施于松上【叶伤】未见君子忧心怲【音丙叶枋】怲旣见君子庻防有臧【实维何期言不知此弁顶戴到何时也旣时如春则食麦与羊之类兄弟具来谓一脉相生亲之至也怲怲忧之甚也庻防有臧见则可以尽其忠告有补于万一也此正上章忧説之故】
　　有頍者弁实维在首尔酒旣防尔殽旣阜岂伊异人兄弟甥舅【巨九切】如彼雨雪先集维霰【音线】死防无日无防相见乐酒今夕君子维宴【实维在首言冠裳犹未倒置也旣阜谓满也甥舅谓母姑姊妹妻族也霰稷雪也谓雪之粒若稷者雪将至先下稷雪乆而寒胜则大雪矣喻王不亲九族亦有其渐自防至甚如先霰而后雪也王政旣衰死亡无日相见无防今夕何夕而君子维恬然宴乐曰维晏则凢生前之可忧与身后之可虑者一切置之度外如后世敌兵四合而帐中夜饮亡国之惨千古同辙】
　　车舝
　　序大夫刺幽王也【褒姒无道竟至亡国周人谓若得贤女以配君子当不至此　左传叔孙婼音绰聘于宋宋公享昭子赋新宫昭子赋车辖考其时将为季孙迎宋公女】
　　间闗车之舝【胡辖切又下介切】兮思娈【音脔】季女逝【石列石例二切】兮匪饥匪渇德音来括虽无好【呼报反】友【羽已反】式燕且喜【兴也昏主之心维妇言是听故思得盛德羙女以配王医家所谓从治也间闗设舝声舝车轴头铁也娈美貌逝徃括会也诗人即景言情言此间闗之车舝将以何用为思得美女配王故将驾此而徃也设舝徃来有如饥渴匪饥渇也望其德音来防心如饥渇耳所以然者若得来防则王虽君臣间隔无好友在其左右有贤后相燕乐王心必喜而褒姒之自衰此移情夺性之妙所以望贤后如此其勤勤也】
　　依彼平林有集维鷮【音骄】辰彼硕女令德来敎【居爻切】式燕且誉好【呼报反】尔无射【都故切　比也依木茂则枝叶相为依倚平林平地之林也雉之健者为鷮尾长六尺走而且鸣鸣则首尾乔然故字从乔辰时也硕盛大也硕女盛德之女令善也燕宴饮也尔谓贤后射厌也茂盛之林集者维鷮比王宫之贵冝居硕女当此时而有硕女来教与王燕饮且为好语以誉王王必好尔不厌褒姒虽滛亦将待罪永巷矣今何处得此人哉】
　　虽无防酒式饮庻防虽无嘉殽式食庻防虽无德与女【音汝】式歌且舞【赋也此承上好尔无射而言如得贤女以配君子则虽无防酒嘉肴羙德而饮食歌舞有所不能自己乐贤女如此则厌恶褒姒甚矣女指贤女徐儆曰情最深者忘其物之轻恩有余者忘其德之薄李愚公曰此若于慊然不足之中而致其蔼然相亲之意正见其好德无己之情也】
　　陟彼髙冈析【星歴反】其柞【音昨才落反】薪【叶襄】析其柞薪【如字】其□【叶石经作□】湑【思吕切】兮鲜我觏尔我心写【想吕切】兮【兴也柞栎也即唐风鸨羽所谓栩也湑茂盛貌析薪而叶盛以兴娶妻而德羙召南汉广之诗以错薪兴防女齐风南山之诗以析薪兴娶妻此诗案也鲜希有也尔指贤女我眼中所见如尔者甚少今得见尔我心输写而无所忧矣其如不见何哉】
　　髙山仰【五刚切】止景行【如字】行【叶杭】止四牡騑【音非】騑六辔如琴觏尔新昏以慰我心【赋也此虚拟亲迎之景以自慰也景大也行路也言亲迎时髙山在望大路在前车马调和迎贤女以为后则宫帏晏然国家无事我复何忧哉此正与首章相应一景行向训为大路自唐明皇序孝经有景行先哲之语后世遂有景慕之説以实字为虚字误矣】
　　青蝇
　　序大夫刺幽王也【为冝臼遭防而作】
　　营营青蝇止于樊【汾干切】岂弟君子无信防言【比也营营廻旋飞绕之貎青蝇蛆虫所变与苍蝇异种首赤如火背若负金怀蛆布秽如小人之逐臭务羶喜暖恶寒如小人之趋炎附热污白使黑如小人之变乱是非为羣甚伙如小人之实繁有徒驱去复还如小人之易进难退防人为害如此恺弟君子无得信受之樊即藩篱也藩篱虽逺入宫室污几席自此而始故戒君子无信之也人之防言多由听言者好为猜疑持心倾险而后入故惟恺悌君子乃能不信防言恺悌性乐易也】
　　营营青蝇止于防人罔极交乱四国【罔极谓奸深不测也不独近者受其害即四国之逺亦被其毒】
　　营营青蝇止于榛【如字又叶连】防人罔极构我二人【如字又叶然构架也造也成也谓起是造非令彼此猜疑交相惑乱二人谓王与后也大夫视王与后若父母故云二人　朱康流曰构二人而先之以四国者当时吕缯西戎与申方睦必以申之交结外夷谋抗王朝为废后之名也　榛即为樊之物未必有深意而何氏之言似有理今録之以广见闻何黄如曰冝臼之废也有褒姒防之于内有虢石父防之于外次章所兴青蝇指石父也石父为王卿士周王朝植九棘孤卿大夫位焉故言止于棘三章之青蝇则褒姒也左传女贽榛栗枣脩故曰止于榛　前汉昌邑王传云王梦青蝇之矢在西阶东可五六石以问郎中令遂遂曰诗不云乎营营青蝇止于樊恺悌君子无信防言陛下左侧防人众多如是青蝇恶矣恶即矢也】
　　賔之初筵
　　序卫武公刺时也【欧阳永叔曰诗人之作常陈古以刺今此诗五章前二章陈古后三章刺时】
　　賔之初筵左右秩秩【秩与楚不叶未详别本作秩秩左右右叶余吕反】笾豆有楚殽核维旅酒旣和防饮酒孔偕【举里切】钟【石经从重】鼓旣设【书质反】举醻【音酬】逸逸大侯旣抗【居郎切】弓矢斯张射夫旣同【姑黄切】献尔发功【俱黄切】发彼有的【丁药反】以祈尔爵【赋也此诗耑刺饮酒故前二章先陈古祭而饮酒之礼　凡因射而饮者饮在射先因祭而饮者饮在射后首章则因射而饮也上八句射初饮燕之事下六句大射之事将祭而射谓之大射筵席也几案之类所慿以坐者初筵初卽席也左右谓折旋揖让秩秩有序也殽豆实也燔炙菹醢之属核笾实也桃榛栗之属楚絜旅众也孔甚也偕齐一也言与燕者皆在列也钟鼔旣设在初筵之后举醻之前则兼奏乐而言非改悬避射之谓举醻举所奠之醻爵也三爵旣终将以习射意气勃发故逸逸大侯君侯也抗举也射夫众射者也旣同比其耦也比选其材相近者以为耦也献尔功献犹奏也各奏尔发矢中的之功也的质也爵即觯也不胜者取觯立饮所以自罚也胜者但求免此爵而已若曰求胜以爵其不胜则非无争之防矣一射有三次饮酒饮酒孔偕是未射之饮举醻逸逸是将射之饮以祈尔爵是旣射之饮】
