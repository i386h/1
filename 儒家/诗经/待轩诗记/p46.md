<!-- { "loadSidebar": true } -->
　　鴥彼飞隼率彼中陵民之讹言宁莫之惩我友敬矣谗言其兴【末章脱首二句隼之髙飞犹循彼中陵氏之讹言乃无惩止之者按事偶失人心则谤讟滋起而所指之失多过于所行谬伪相传故曰讹言病根皆起于不敬敬则谗言何自而兴乎当时厉王使卫巫监谤告则杀之道路以目讹言四句盖鉴往事而动色相戒也　黄才伯曰尝诵此诗知圣人之恶佞人也自旻天之有若人也而君臣之道丧自小弁之有若人也而父子之恩絶自何人斯之有若人也而朋友之义亏自巷伯之有若人也而士大夫之心离自十月之有若人也而地震天鸣下民孽作矣国有若人亦曰殆哉此沔水之所以念乱也】
　　鹤鸣
　　序诲宣王也【孔疏上言规谓正其已失此言诲谓教所未知】
　　鹤鸣于九臯声闻【音问】于野【上与切】鱼潜在渊或在于渚乐彼之园爰有树檀【徒洛反】其下维萚【音托】它【他石经作它音拖】山之石【实若反】可以为错【七落切仓入声】
　　鹤鸣于九臯声闻于天鱼在于渚或潜在渊乐彼之园爰有树檀其下维谷【从从木不从禾】它山之石可以攻玉【比也臯泽也九臯九折之泽喻深逺也人闻其声之闻平声声闻于人之闻去声水盘旋处为渊渚小洲也萚落叶也错厉石也谷恶木也　朱晦庵曰鹤鸣声闻诚之不可掩也在渊在渚理之无定在也园有树檀而其下维萚言爱当知其恶也他山之石而可以为错言憎当知其善也　何黄如曰此必宣王末年之诗意其时山甫吉甫张仲召虎诸贤皆以次第凋落故其诗曰园有树檀其下维萚至如谏废鲁适谏不借千畆谏料民太原谏杀杜伯皆不见听诗人所以致意于他山之石也　汉王符云攻玉以石洗金以盐濯锦以鱼浣布以灰夫物固有以贱理贵人有以丑化好者也智者弃短取长以致其力　愚玩此诗尽诚通变爱憎不溺修身治国之大要也诗人不直陈其义托为逺讽所谓説理有尽假象无穷者耶首言近闻于野次言逺闻于天首泛言可以为错次亲切言之可以攻玉亦教诲以渐而深之意也】祈父之什
　　祈父
　　序刺宣王也【宣王之末司马失职千畆之战军士皆怨诗人虑其将败故述军士之怨祈父以讽王也】
　　祈父【音甫】予王之爪牙【讹乎切】胡转予于恤靡所止居【赋也祈尚书作圻父者官之尊称祈父司马也职掌封圻之兵甲故以为号此诗频呼祈父尊之也亲之也恨之也鸟曰爪兽曰牙转者循环不止之意恤忧也王之爪牙分当敌王所忾从征岂得为过所谓转予于恤】
　　【者调遣失宜优恤无闻故怨之也按通鉴外纪宣王二十三年王伐太原戎不克三十八年王伐条戎奔戎王师败绩三十九年战于千畆王师败绩于姜氏之戎四十一年征申戎破之转予于恤盖谓此四役也周语杜注西河介休县南有地名千畆】
　　祈父予王之爪士【上声】胡转予于恤靡所厎【爪履切】止【首章主六军之众言次章主宿卫之士言以其宿卫故以士名所以别于军众也周礼虎贲氏有虎士八百人王在国则守王宫国有大故则守王门时盖空国俱出六军与宿卫之士俱在行间也止居以地言厎止以时言厎至也不知至何时而止也】
　　祈父亶不聪胡转予于恤有母之尸饔【亶诚尸主饔熟食也亶不聪谓祈父真昏聩不知人痛苦我家有母在胡为使我不得奉养而母自主饔飱之事也独言母者或以王师屡丧复遣孤子出征犹国策所谓今其存者皆死秦之孤也悲亦甚矣　此诗每章不过十余字耳怨气满懐文章之妙至此】
　　白驹
　　序大夫刺宣王也【宣王不能用贤故贤者去而不可留诗但言贤者之不可留而宣王之不用隐然言外矣】
　　皎皎白驹食我场【直反】　苗絷【陟立丁立二反】之维之以永今朝所谓伊人于焉【于防切又如字】逍遥【兴而赋也皎皎防白也马髙五尺曰驹谓贤者所乗也场圃也谷始生曰苗絷绊其足维繋其靷永久也以永今朝得贤者与之处一日当千古也伊人指贤者也而云所谓伊人者乃心中爱慕之人不轻言其名姓也逍遥徘徊少留之意为此诗者以贤者之去而不可留也故托言所乗之驹食我场苗絷之维之使其人逍遥不去若后人投辖井中也】
　　皎皎白驹食我场藿【音霍火郭反】絷之维之以永今夕【祥龠反】所谓伊人于焉嘉客【克各反　藿荳叶也王者有賔臣之礼故曰嘉客夫曰嘉客则有燕饮之事矣战国防严仲子以千金为聂政之母夀聂政固辞然仲子卒备賔主之礼而去古人非徒不轻与人友并客之一字亦不妄许如此望门而投掉臂之交可以为客乎】
　　皎皎白驹贲【音閟又音奔】然来思【新赍反下同】尔公尔侯逸豫无期慎尔优游勉尔遁思【凡物有精采曰贲贤人之来诚国家光华然时事日非矣尔公尔侯般乐怠傲无有已日如此人尚可与共事乎但有优游以去耳去而毅然掉臂公侯必以为异已多方媒蘖故优游亦须慎如易之好遯嘉遯肥遯毫无痕迹方为妙用然此心则确然不拔不可以外示模棱而中有他念也故曰勉尔遁思思语词此盖为国家计则深惜贤者之去为贤者计则又深体其情之必去也】
　　皎皎白驹在彼空谷生刍【楚俱切】一束其人如玉毋【音无】金玉尔音而有遐心【在彼空谷则乗驹而去送别后事矣在彼空谷寂寞无人但见行李萧然惟生刍一束以供秣马之用而已生刍新刈之草其人如玉真有目极行晖丰采在望之意无金玉尔音望有以教诲我也　吕伯恭曰所谓伊人于焉逍遥于焉嘉客斯人何人廊庙之人也乃于此而逍遥乎于此而为嘉客乎既幸其来以为荣复深叹所处非其地也其言含蓄不露其词气惨然不乐矣三章则明言之贤者贲然而来去朝适野时事可知矣尔公尔侯犹逸豫无期而不知惧乎于是与贤者诀别慎尔优游言善自保护无以优游自逸而失卫生之节也勉尔遁思劝其长往确不可拔也仰而慨然责公卿俯而眷然别贤者其情意至今可念也四章疑其遂忘世也故嘱之曰无金玉尔音而有遐心盖有世道之深思非仅仅一人之交情也】
　　黄鸟
　　序刺宣王也【宣王之末民有失所者意他国之可居也及其至彼则又不若故乡故思而欲归使民如此亦异于还定安集之时矣】
　　黄鸟黄鸟无集于谷【从下从木】无啄【音卓】我粟此邦之人不我肯谷【从禾不从木】言旋言归复我邦族
　　黄鸟黄鸟无集于桑无啄我粱【音凉从米不从木】此邦之人不可与明【叶芒】言旋言归复我诸兄【叶虚王切】
　　黄鸟黄鸟无集于栩【音许】无啄我黍【从氺不从】此邦之人不可与处言旋言归复我诸父【叶甫　比也无集于谷谷木名从木不我肯谷谷善也从禾粟米之有柎殻者粱有黄白青三种性凉故称栩解见唐风□羽此诗非农贾之徒流离失所盖访道求友不谐于俗者故曰莫我肯谷言不以善道相劝勉也曰不可与明言是非莫辨也曰不可与处言薰犹不同器也频呼黄鸟正与此邦之人相为暎带见人无可与语但可与黄鸟相为问荅耳曰无集于谷无啄我粟有呼而同去之意亦孤苦极矣首言邦族中言诸兄未言诸父人情困苦之极则益思其亲者焉】
　　我行其野
　　序刺宣王也【周之盛时以睦婣任恤教道其民风俗醇厚至黄鸟行野之诗作则教道防而习俗薄君子是以知宣王之后周道之衰也】
　　我行其野蔽芾【音沸】其樗【敕书切】昏姻之故言就尔居尔不我畜复我邦家【叶攻乎功】
　　我行其野言采其蓫【音蓄又音逐】昏姻之故言就尔宿尔不我畜言归思复
　　我行其野言采其葍【音福叶笔力反】不思旧姻求我【毛传郑笺作尔】新特成不以富【叶笔力反】亦只【音支】以异【叶逸职反　兴而赋也蔽芾解见甘棠樗庄子所谓不材之木蓫恶菜今人谓之羊蹄其叶可为茹葍亦恶菜一名藚其根可温噉壻之父妇之父相谓曰婚姻畜养也特匹也求我新特宜从毛传求尔新特成当依论语作诚祗适也言樗可以蔽防蓫可以治疾葍可以御饥我与尔为婚姻而不我养则恶木恶菜之不如矣朱康流曰诚不以富亦祗以异弃旧求新实非以富而厌贫亦祗以新而异故盖以富厌贫奸民犹避其名以新间旧良民常蹈其失此不知礼教之故也其责人也恕其责上也切矣　自祈父至我行其野大概似风体】
　　斯干
　　序宣王考室也【竹书宣王八年初考室考成也厉王遭乱出居于彘凡十四年而后宣王立宫室败壊宣王中兴谓四方听治之地不可卑陋考室以新其气象诗人因为是颂祷之词】
　　秩秩斯干【居焉切】幽幽南山【所旃切】如竹苞【补苟切】矣如松茂【莫口切】矣兄及弟矣式相好【许厚切】矣无相犹【余乆切】矣【赋也秩秩言水之脉络分明干水涯也幽幽言山之气势深厚南山终南山也苞丛生也式用也犹谋也宣王作室后临水前对山其盘基之固如竹之苞其庇荫之广如松之茂但愿尔兄弟之居此室者有相好而无相谋则此室可以长保按兄弟相怨犹属形迹相谋则蔵怒宿怨踪迹诡秘无所不至矣味此诗殆有鉴于管蔡之事者耶】
　　似续妣祖筑室百堵西南其户爰居爰处爰笑爰语【似嗣也似续妣祖谓嗣续先人之业协韵故妣先于祖郑笺以妣为姜嫄歴考经传周无姜嫄之庙以閟宫为姜嫄者始于毛传康成因之以会周礼殊不足信也百堵言广且多也解见鸿鴈西南其户西向户南向户犹云南东其畆也爰于也】
　　约之阁阁椓【音卓】之槖【音托】槖风雨攸除鸟防攸去君子攸芋【此言墙垣之固　约以绳束版也阁阁上下相乘也椓以杵筑之也槖槖杵声也墙垣既固风雨鸟防不足虑矣芋蹲防也君子攸芋于义无所取盖传冩之误】
　　如跂【音起又音企】斯翼如矢斯如鸟斯革如翚【音辉】斯飞君子攸跻【音赍　此　章言外之堂也盖自外而观其气象轩畅如此　跂翘足而立也人翘足直立则两手端拱如鸟之翼也急也矢行缓则枉急则直如矢谓亷隅绳直如矢也革变也谓竦起如鸟惊变而竦顾也伊雒而南有鸟素质五色成章曰翚如翚谓榱题丹臒其文杉轩翔如翚之飞也宫室之美如此宜君子升而居之也跻升也】
　　殖【市力反】殖其庭有觉其楹哙【音快】哙其正【音征】哕【音晦】哕其冥【莫形反】君子攸宁【此章言内之室也盖自内而观体局深逺如此　殖殖平正也庭宫寝之前庭楹柱也哙哙爽快也正谓向明之处哕哕深防之貌冥谓室之奥窔宁谓燕息优游也古者法隂阳以为宫室正为阳冥为隂哙哙言其前之爽垲哕哕言其后之幽深君子负隂抱阳以安其神所以宁也　诸家以觉约髙大终未确当愚意人之入室未及见梁栋先见其柱柱大则入其室者最易触日故曰有觉不知有当于诗人之意否　杨用修曰哕哕其冥屋深响也如空谷之传声赋所谓蟭螟飞生风尺蠖动成响也】
　　下莞【音官】上簟【音奠徒检徒锦二切】乃安斯寝【于检于锦二切】乃寝乃兴【火宫虚良二反】乃占我梦【音蒙又莫江反】吉梦维何【如字又叶奚】维熊维罴【彼宜彼何二反】维虺【音毁许鬼切】维蛇【于其土何二反　因言室遂言寝因言寝遂言梦盖文兴所至莞草名丛生水中茎圆江南以为席簟以竹为之熊类犬豕人足黑色性轻防好縁木罴似熊黄白色猛】
