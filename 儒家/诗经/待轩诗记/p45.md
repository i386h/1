<!-- { "loadSidebar": true } -->
　　田车既好四牡孔阜东有甫草驾言行狩【好与草隔句一韵阜与狩隔句一韵　此章言其事　甫草甫田之草尔雅作圃田乃十薮之一东西五十里南北二十六里今河南开封府中牟县狩者冬猎之名下言于苗则是夏猎而此云行狩者孔氏谓凡田之礼惟狩最备故以为猎之总名毛传田者大芟草以为防褐纒旃以为门裘纒质以为槸间容握驱而入轚则不得入左者之左右者之右然后焚而射焉天子发然后诸侯发诸侯然后大夫士天子抗大绥诸侯发抗小绥献禽于其下故战不出顷田不出防不逐奔走古之道也】
　　之子于苗【从田从由非】选徒嚻嚻【五刀切从页从贡非】建旐设旄搏兽于敖【此章言其地　之子有司也选徒即周礼撰车徒辨号名读书契之事嚻嚻人众声哓也建立也旐解见出车旄解见鄘风干旄旐者郊野县鄙所建建旐于车而设牛尾于旐之首因乗此车往敖搏取禽兽也敖敖山下地名秦于此筑敖仓在甫田之西界春秋晋师救郑在敖鄗之间士季设七覆于敖前则敖山之下平旷可以屯兵翳荟可以设伏所谓东有甫草即此地也徒众搏兽在天子诸侯大夫既射之后王制所谓佐车止则百姓田猎是也此章特因地以言其事耳宣王之往东都以会诸侯为主因之以讲田猎而二章三章先言田猎者盖有司先为戒具以待会同毕而田猎也】
　　驾彼四牡四牡奕奕赤芾金舄防同有绎【音亦　此言防诸侯　彼指诸侯也奕奕闲习也赤芾解见曹风候人金舄黄朱色加金为饰屦之最上者时见音现下同曰会殷见曰同时见无常期殷众也十二嵗王不巡狩则六服尽朝当时不是会同兼举诗人只以会同二字作来朝之通称犹春搜冬狩而四时之田通称搜狩秋尝冬烝而四时之祭通称烝尝如篇中云于苗岂必实是仲夏又云行狩岂又实是仲冬也绎联络不絶也】
　　【从水从叏俗作夬非】拾既佽【音次】弓矢既调【叶同】射夫既同助我举柴【音恣佽与柴一韵调与同一韵　此言田猎时庀器除地之事　以象骨为之着于右手大指所以钩开体拾以韦为之着于左臂所以遂放矢佽谓以手指相次比也调谓弓强弱与矢轻重相得射夫谓诸侯同会聚而共事也柴小木散材师行野次竪散木为区落名曰柴篱凡猎择草野大地为塲周回芟草积以为防驱禽纳防内就中射之助我举柴正指芟草为防之事诸侯大夫无自举柴之礼盖命其部众举之耳】
　　四黄既驾两骖不猗【叶于寄于个二反】不失其驰舍矢如破【叶彼寄普过二反补恊又曰不必改音照上拾四句例驾破为一韵猗驰为一韵亦得　此言田猎之事专主宣王言　周马贵黄明堂位曰周人黄马蕃鬛前曰四牡则既言力之强此曰四黄则又言色之纯猗倚也两骖不猗言御之能正其马也独言两骖者以骖在服外易于出入也不失其驰言车行节而法也舍矢如破言矢行巧而力也　或谓天子之马常则驾四盛则驾六以四黄两骖为驾六】
　　萧萧马鸣悠悠旆【斾石经作旆】旌徒御不惊大庖不盈【末二章皆赞美之词　萧萧悠悠皆闲暇之貌徒步卒御车御徒御不惊号令有素分禽之时大兽公之小兽私之何惊之有大庖君之庖也不盈用之有度无贪心也凡田猎有上杀中杀下杀每杀止取其十所余悉以颁赐爱物之仁处已之约待人之周胥于此见之上杀中心死疾肉鲜羙以供祭祀中杀逺心死稍迟肉防恶以享賔客下杀中胁死最迟肉恶以充君庖何黄如口旆惟旐有之与第三章建旐相应以地在郊野故自始事至终事皆建此旐也旌即虞旌虞有山泽之异周礼山虞以旗泽虞以旌凡田事毕则植之以属禽而珥焉属禽谓致田猎所获之禽珥者取禽左耳以献功也圃田系泽当植旌此诗以旌言与周礼合先既设旐后复设旌正比禽之时而猎事亦将毕矣】
　　之子于征有闻【音问】无声允矣君子展也大成【之子谓有司征谓从王往狩也有闻谓但闻其田猎无声谓无諠哗之声允信也展诚也君子指宣王大成功业盛大无遗憾也会同田猎之事师徒众盛由镐至洛道路悠长纵使纪律严明未免纷扰诗曰有闻无声殆君子神化所至　王介甫曰天下虽安忘战必危故周召二公于成王康王之初皆以诘尔戊兵张皇六师为言正恐守文之主溺于宴安忽忘武备驯至陵夷以阶祸乱耳况周家以仁厚立国其势颇弱穆王几致徐方之乱昭王南征不复至于厉王遂死于彘虽诸王君人之道有所未尽而兵威不振无以慑服人心亦可见矣宣王丁积衰之后乃能搜乘讲武蓄威昭徳以成中兴之美以复祖宗之旧深合二公诘兵之意故诗人深喜而乐道之】
　　吉日
　　序美宣王田也【五子之歌禽荒是戒伊训无逸并斥游田此诗独美之者以搜狩之法原与军政相表里愚者自流失焉宣王能得其道以复王业也】
　　吉日维戊【莫叽切】既伯既祷【丁口切】田车既好【许口切】四牡孔阜【房缶切下同】升彼大阜从其羣丑【赋也此言车马之良可以从禽也　祭为吉礼祭之日为吉日曲礼外事以刚日田猎外事也故以戊日祭而以庚日猎戊当为戊辰伯马祖也马无祖以始养马者为祖在天则天驷房星之辰也马祖之祭在春将田猎则又以礼祭之祷谓因祭而祈祷之为马祷无疾为田祷获禽也田车田猎之车丑众也孔防谓田猎当用马力故先为之祷祖既祷而车牢马健故得歴险从禽　释名戊茂也物皆茂盛故以是日祷】
　　吉日庚午既差【初皆切】我马【满补切】兽之所同麀【音攸】鹿麌【音语】麌漆【音七从桼俗从桼非】沮【七徐反】之从天子之所【此言田猎之地差择也田猎齐足同聚也鹿牝曰麀麌麌众多也漆沮二水防于同州至朝邑而入渭在泾水之东乃汉冯翼之漆沮在今泾阳三原二县之间循漆沮而上皆髙山多兽是兽之所同天子出猎之所故驱禽从之也　説文庚位西方象秋时万物有实也孔氏曰择马用午日盖于辰午为马故也】
　　瞻彼中原其祁孔有【羽已切】儦儦【音标】俟俟【于纪切】或羣或友【羽已切】悉率左右【羽已切】以燕天子【奬里切　此言禽兽之多　中原谓平旷之地漆沮之中原也祁大也趋则儦儦行则俟俟谓缓行若期待也兽三为羣二为友左右同事之人言中原其祁而土广孔有而兽多或行而若趋若待或聚而为羣为友兽多如此左右相率驱禽以燕乐天子也】
　　既张我弓既挟我矢彼小豝【音巴】殪【音意】此大兕【音似】以御賔客且以酌醴【从酉豊声豊即古礼字　此事竣而饮酒　两物夹一曰挟矢在以二指夹而引之也豕牝曰豝兕野牛一角其重千觔发发矢也一矢而死曰殪小者射中必死苦不能中大者射则易中唯不能即死小豝言大兕言殪言中防而制大也御进也賔客诸侯也醴甜酒初成而汁滓相将者也　吕伯防曰车攻吉日皆以搜狩为言盖搜狩之礼可以见王赋之复焉可以见军实之盛焉可以见师律之严焉可以见上下之情焉可以见综理之周焉欲明文武之功业者观诸此足矣　沈仲容曰选徒举柴之类言于车攻伯祷差马之类言于吉日盖彼此互见而词简意足此雅所以为雅也汉时猎赋若子虚上林等作逞怪夸靡侜张耳目可为雅亡一叹云】
　　鸿鴈
　　序美宣王也【王者以民为本厉王之后万民离散宣王使臣招集安定此中兴第一规模故诗人美之而作美使臣所以美宣王也】
　　鸿鴈于飞肃肃其羽之子于征劬劳于野【上与切】爰及矜【棘呈切】人哀此鳏【从氺俗从水误】寡【果五切　比也大者曰鸿小者曰鴈鸿鴈春去秋来流民转徙之象肃肃其羽乐府所云毛羽何摧頽也之子谓使臣征往也劬劳谓劳来安某之勤爰及者不遗之词矜人可怜之人谓鳏寡也老而无妻曰鳏偏丧曰寡既不遗于矜人而于鳏寡尤加怜恤此正其劬劳之处　愁悒不寐曰鳏老而无妻者恒不寐故曰鳏其字从鱼鱼目不闭者也】
　　鸿鴈于飞集于中泽【徒各切】之子于垣【音袁】百堵【丁古反】皆作虽则劬劳其究安宅【徙各反　鸿鴈性好居水中集于中泽得遂其性此流民归家之象垣墙也一丈为板五板为堵一丈言其长五板言其髙皆作同时而作也之子于垣使臣亲自经营故百堵皆作有不日成之之象虽则劬劳其究安宅非徒慰劳流民亦自幸之辞】
　　鸿鴈于飞哀鸣嗸【音敖五刀反】嗸维此哲人谓我劬劳维彼愚人谓我宣骄【嗸嗸众口愁也既已安集又复哀鸣于使臣盖痛定思痛其痛最深苦后説苦其苦更甚是以知者以为劳苦而不知者以为不知厌足而宣骄也此者指现在之人彼者设言之耳】
　　庭燎
　　序美宣王也【按宣王起积哀之安内攘外不遑朝夕托为是诗以述其勤劳之意】
　　夜如何其【音基】夜未央庭燎【力召反】之光君子至止鸾声将将【七羊反　赋也此诗人设为问荅之语其语词央中也説文庭燎大烛也周礼司烜供蕡烛树于门外曰大烛门内曰庭燎夜未半而庭燎有光鸾声将将宣王之未明求衣可知君子谓诸侯也止语词将将声之大也盖来者众而其声扬也王雪山曰此殆是殿陛之间宫掖之内执事相为问荅之词而诗人述之为诗范士文曰夜未央致诘之语庭燎句想料之语三提君子是其注心君子处亦其顾忌外庭处】
　　夜如何其夜未艾【音刈】庭燎晰晰【音制】君子至止鸾声哕哕【音讳　艾尽也左传秦后子云一世无道国未艾也晰晰小明也哕哕声之防也盖来者稀而其声杀也】
　　夜如何其夜乡【音向】晨庭燎有煇【叶熏】君子至止言观其旂【渠斤反　乡晨近晓也煇庭燎之余光天将明而烛焰与晓烟相缭绕也此时非徒闻声而且见其旂矣】
　　沔水
　　序规宣王也【规者正圆之器物有不圆者规之使圆人行有不周者规之使周按宣王初年精勤政治不借千畆而后怠心渐萌诗人以为此人心所繇失乱几所繇伏故托于告友以讽王主于敬以胜怠也】
　　沔【音免緜善反从丏俗从丐非】彼流水朝宗于海【叶虎洧反】鴥【音聿】彼飞隼【音笋】载飞载止嗟我兄弟邦人诸友【叶羽轨切】莫肯念乱谁无父母【叶满洧切　兴也此以水之得所归隼之得所止兴人情之必有所繋也沔水流满也诸侯春见天子曰朝夏见曰宗鴥隼解见采芑兄弟谓同姓邦人诸友谓诸侯当时厉王流彘其祸最酷故曰莫肯念乱谁无父母此痛心之语谢君直曰一身之遇乱不足惜父母之遇乱深可忧谁无父母不为一身谋独不为父母谋乎为父母谋则当念乱则当思所以救乱也】
　　沔彼流水其流汤汤【音伤失羊切】鴥彼飞隼载飞载扬念彼不迹载起载行【叶杭】心之忧矣不可弭【弥氏反】忘【此以水之无所归隼之无所止兴人之不循理也其流汤汤放纵无所入也载飞载扬言无所定止也不迹不循道也载起载行言忧念之深不遑寜处也弭止也不可弭忘不可止而忘之也】
