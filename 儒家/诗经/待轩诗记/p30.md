<!-- { "loadSidebar": true } -->
　　陟彼冈兮瞻望兄【叶荒】兮兄曰嗟予弟行役夙夜必偕【举里切】上慎旃哉犹来无死【山脊曰冈偕俱也谓与行役者俱毋失伍也无死教其避祸害无致死地也　陟岵陟屺陟冈随处思念虽云人情亦其至性然也三章通説上慎见父兄之所以勉其子弟与子弟之所以念其父兄只在一个敬谨　朱克升曰读陟岵而魏之所以役其民者可知读硕防而魏之所以赋其民者可知】
　　十亩之闲
　　序刺时也【贤者思归农圃则其时可知故曰刺时】
　　十【畆石经作】之闲【音奸从月俗从日非】兮桑者闲闲【毛郑俱从月】兮行与子还【音旋】兮【赋也十亩犹云一丘一壑之意桑者即老农老圃之类防闲之闲当从木闲暇之闲宜从月此当依释文作闲闲言往来自适也子指桑者贤者不乐于仕见桑者黜陟不知理乱不闻闲闲自适欲归隠而与之还往也味行字虽未遽然归隠胸中神往已不可挽矣　卓去病曰人生惟闲难得杖藜看犊较雨论晴何等闲适魏国贤人不忘桑园之乐可见当时风政尚佳后世戈矛加于鸥鸟征徭及于鸡犬并野亦不可居矣】
　　十之外【五坠反】兮桑者泄泄【泄泄石经作泄泄音异】兮行与子逝兮【十之外隣圃也毛泄泄多人之貌或相与盘旋或相来往闲暇无事也逝长往不返之谓　板之诗以泄泄为戒此以泄泄为乐在朝在野不同也　礼记注径一步长一百步为一折而方之则东西南北各十步至秦孝公始制三百四十步为故程子云古者百步止当今之四十一步今之百当古之二百五十也】
　　伐檀
　　序刺贪也
　　坎坎伐檀兮寘【音置】之河之干兮河水清且涟【音连】猗【音伊】不稼不穑胡取禾三百廛兮不狩不猎胡瞻尔庭有县【音】貆【音喧】兮彼君子兮不素餐【七宣反】兮【比而赋也坎坎是摹拟攻苦意象檀木坚韧可以为车寘犹放置之置干厓也河水浊而在干者稍清风行水成文曰涟猗犹兮也车以行陆河干清涟非用车之地喻君子不遇时也此旁观之词若伐檀君子方且陶陶不改其乐岂有较量之心者哉种之曰稼敛之曰穑嘉谷曰禾一夫之居曰防谓田百也冬猎曰狩宵田曰猎貉子曰貆两胡字惊诧之词责在位贪鄙无功受禄侈靡也君子指伐檀之人熟食曰餐无功食禄曰素餐君子固穷不肯冒禄故叹美之以刺在位者之贪也　河水性浊左传俟河之清人夀几何此诗三复河清有冀望感慨之意言举世混浊无日澄清彼河干之檀不知何年而为大车之载也此诗人涕泪之语　李愚公曰天下之素餐者不尽小人也正惟冒君子之称而貌假廉贞中藏污垢者偏能名利兼收故诗人三致咏曰彼君子兮意固逺矣又曰素餐不必言仕而苟禄人生天地间无益于世即岩处家食谁非素餐故西山之薇未可遽食而空谷之刍亦难虚受也】
　　坎坎伐辐【音福叶逼】兮寘之河之侧兮河水清且直猗不稼不穑胡取禾三百亿兮不狩不猎胡瞻尔庭有县特兮彼君子兮不素食兮【伐辐伐檀以为辐也辐车轮中之直木水平则流直十万曰亿三百亿禾秉之数兽三嵗曰特】
　　坎坎伐轮兮寘之河之漘【音唇】兮河水清且沦【音伦】猗不稼不穑胡取禾三百囷【俱伦反】兮不狩不猎胡瞻尔庭有县鹑【音纯】兮彼君子兮不素飱【音孙】兮【轮车轮也説文无辐曰辁有辐曰轮漘者岸下水波洒荡齧入若唇也干水所停处侧在水边漘又稍逺于侧立言之序也沦小风遇水成文环转如轮也仓之圜者为囷鹑防属夕食曰飱字林水浇饭曰飱】
　　硕防
　　序刺重敛也
　　硕防硕防无食我黍三嵗贯【音惯】女【音汝下同】莫我肯顾【叶古】逝将去女适彼乐土乐土乐土爰得我所【比而赋也硕防非鼫防也古人作诗各言其方物陆元恪云河东有大防能人立交前两足于头上跳舞善鸣食人禾苗人逐则走入树空中名硕防按人立具人状貌交足头上头足倒置之象跳舞善鸣胁肩谄笑之象走入树空依倚豪强之象此贪吏之化身也无食我黍疾其税敛之多家语黍者五谷之长祭先王以为上盛故言黍周礼三年大比民数改定版籍听民之迁徙故云三嵗也释诂贯事也始以国家多故暂重其赋今三嵗事女矣习为常法非我力所能任而莫肯顾惜势不得不投奔他国矣逝往也往于他国也将者未然而意料之之语乐土赋敛少寛之处重言乐土渴想欣慕之词爰于也所处所也得我所谓得其安处之地】
　　硕防硕防无食我麦三歳贯女莫我肯徳逝将去女【鼠女为一韵麦徳国直为一韵】适彼乐国乐国乐国爰得我直【首言黍继言麦麦者接续之谷夏时旧谷已絶新谷未登民于比时乏食而麦最先熟故以为重徳惠也莫我肯徳莫肯施惠于我也直伸也受抑于此而求伸于彼也】
　　硕防硕防无食我苗三嵗贯女莫我肯劳逝将去女适彼乐郊乐郊乐郊谁之永号【音豪　食黍不足而食麦食麦不足而食苗苗者禾方树而未秀食至于此则无可食矣顾存诸心徳施诸政劳发诸言至慰人以言而犹不肯毒极矣国外曰郊由郊以入其国也永号长呼也谁之永号向谁而永号乎始曰爰得我所爰得我直犹有再生之望终曰谁之永号则终于无所控诉矣张氏谓谁之永号当谁复永号于尔土乎百年聚庐何乐轻去其国今民情如此国安得而不亡哉　明主宁去吏勿去民暗主宁去民勿去吏吏去犹可选民去不复聚编硕防于魏末此并于晋之由也　吕氏春秋寗戚饭牛居车下望桓公而悲击牛角疾歌髙诱注以为歌硕防　详读魏诗大都居髙者庸懦为民牧者贪残以致民思转徙士怀行遯遂亡其国后儒因首章有刺褊之序遂谓魏君俭啬不能用其民承讹袭甚不自知其谬亦诗之一厄也然郑谱言魏为舜禹所都帝王俭约之化于时犹存而葛屦等诗诸序一则刺褊一则刺俭迨其后乃复有贪残之刺者何耶庄子云始乎治者常卒乎乱作法于良其流必弊况俭啬过甚则筭锱铢筭锱铢则峻箕敛情势所至理有固然诗人以硕防殿魏风殆亦谓葛屦之应耶】
　　唐【唐者帝尧之旧都成王以封母弟叔虞谓之唐侯在河汾东北而都翼南有晋水其子夑父改为晋侯唐以尧得名晋以水得名其地一也后徙曲沃又徙綘叔虞所都在今太原府曲沃綘在今平阳府俱山西采风者不谓之晋而谓之唐盖仍其始封之旧耳】
　　蟋蟀
　　序刺晋僖公也【僖公好乐而荒故作诗以刺之不敢直告其君托为同侪相语之词所谓言之者无罪闻之者足以戒也玩其辞志皆圣人忧勤惕励俭约自守之意盖其民俗犹有唐之遗风故孔丛子载孔子曰吾于蟋蟀见陶唐俭徳之大也孔疏比实晋也而属之唐故序每篇加晋字　僖公名司徒靖侯宜曰子】
　　蟋蟀在堂嵗聿其莫【音暮】今我不乐【音洛】日月其除【直虑反】无已大【音太】康职思其居【叶据】好【去声】乐无荒良士瞿瞿【音句赋也蟋蟀虫名似蝗而小色黑光泽如漆有角翅或谓之促织在堂九月时也聿遂也遂者从始向末之词九月虽未为暮亦遂至于暮矣终嵗勤动无可少闲嵗晚不乐日月人舎我而去不得复闲矣除去也已既然之词太康安乐之极也凡人之情惮其拘者或失于纵广其俭者或流于侈故疾未已新疾又生故以太康无荒成之职专也小雅职竞由人大雅职凉善背即此职字居谓现在所居之位思之专则夫政之所当为与夫患之所当防者可以次而理矣流连忘返谓之荒瞿瞿鸟前而啄却而顾之貌思居则为之计长久故瞿瞿连称良士者人当以良士为法也】
　　蟋蟀在堂嵗聿其逝今我不乐日月其迈【力制反】无已大康职思其外【五坠反】好乐无荒良士蹶蹶【俱卫反　逝往迈行也外谓事有出于思虑之外者蹶蹶动而敏于事也思外则为之广绸缪故蹶蹶】
　　蟋蟀在堂役车其休今我不乐日月其慆【音偷他侯反】无已大康职思其忧好乐无荒良士休休【役车车中方箱可収禾稼役车休农工毕而无事也毛传慆过也忧即其居其外之事有变故而可忧者休休安闲之意思忧则为之屏嗜欲故休也】
　　山有枢
　　序刺晋昭公也【桓叔有不轨之谋而昭公不知诸大夫难察察言之故为同侪告语之词以使之悟非相劝为乐也　昭公名伯文侯仇之子穆侯费王之孙】
　　山有枢【音区又叶邱】隰有榆【音俞又叶由】子有衣裳弗曳【音裔从申从丿俗加防误】弗娄【叶闾又读作楼】子有车马弗驰弗驱【如字又叶求】宛其死矣他人是愉【如字又叶偷　兴而比也枢刺如柘叶如榆可以为茹榆白榆也粉可御饥材可为毂诗人因有衣裳车马之咏故即枢榆以起兴曳即弃甲曳兵之曳谓服之而下垂汉文帝纪后宫衣不曳地衣长则曳之于地娄系也收敛也盖系以绅带使其敛束也驰驱解见鄘风载驰言有国不能治犹之有物不能用不亡何待宛其死矣犹言忽然而死则为他人所乐愉乐也】
　　山有栲【音考又音□】隰有杻【音纽】子有廷内弗洒弗埽【叶叟】子有钟鼓弗鼓弗考【叶□】宛其死矣他人是保【补苟反　栲似樗而叶小白生于山名山樗以不材而夀杻檍也似杏而白可为弓弩宫中多树之取亿万之意此章以栲杻取兴岂以栲全天年杻号万嵗有长守之义耶洒埽恐其尘起先以水洒地而埽之鼓动考击也保据而守之也】
　　山有漆隰有栗子有酒食何不日鼓瑟且以喜乐且以永日宛其死矣他人入室【漆可成琴瑟栗可供笾豆故以兴酒食鼓瑟之事天子食日举乐诸侯无故不释悬故以酒食鼓瑟相因而言人而无事则长日难度饮酒作乐则愈长愈好故曰永日且字可味有姑勿挂念且及时行乐之意　罗瑞良云登歌惟王备琴瑟诸侯则有瑟而无琴故曰何不日鼓瑟也　通诗兴意俱在有字有衣裳等物而不用辟如山木之不采终亦腐败摧毁归于无用而已他人入室一榱一椽俱非吾有矣吕禄弃军其姑吕嬃悉出珠玉寳器散堂下曰无为他人有也即此诗意　何黄如曰肯言衣裳车马是身中物次言庭内钟鼓是家中物至末章则身家俱不暇念惟偷取日前之乐意愈悲词愈切矣　胡休复曰是时昭公若朝生之菌夕而即落以甚愚之主至急之势百务頽废不举之时而欲告以保身宁家之道则其説也长而其入也无绪故喟然曰与其龌龊待亡不如快乐永日所以发其伤心之痛而振其欲死之气语苦而意迫矣　辅汉卿曰晋昭非有大无道之事以自絶于民也特以微弱不振日就萎薾以是知君人者不必淫刑酷罚厚赋重敛足失民心苟威灵气焰不足以震动鼓舞则必至奄奄而尽盖天下之大人心之众非柔懦不振者所能控御也】
　　扬之水
