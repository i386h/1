<!-- { "loadSidebar": true } -->
　　交交黄鸟止于楚谁从穆公子车鍼【音钤】虎维此鍼虎百夫之御【鱼吕反】临其穴惴惴其栗彼苍者天殱我良人如可赎兮人百其身【兴也交交往来貌黄鸟桑楚解俱见前从从死也旧以人不如物为兴通解谓黄鸟声音毛色之美人所爱惜乃止于乎棘多丛刺桑楚人所尝采尝刈皆非鸟所当止者而止于此失其所矣以兴三良民望而从穆公失其宜矣子车其氏奄息仲行鍼虎盖以兄弟少长为次序特特立言其才猷卓异于人防隄防言其行有坊表如水之隄防御犹对敌言其才德出众一人足敌百夫殱尽也庄十七年经书齐师殱于遂注云殱尽杀之也三人之材具如此而乃尽杀之是可惜也秦人伤之临其穴惴惴恐惧呼天而愬曰尽殱我善人乎若可以赎则当以百人之身赎之着一赎字明是迫于君命无可奈何耳曰如可赎知其必不可赎也括地志秦穆公在岐州雍县东南二里三良在雍县故城内今之凤翔府天兴县二逈不相及盖从死而不同葬也　史记秦武公卒葬雍平阳以人从死凡六十六人四传至穆公遂用百七十七人而三良与焉又十五传至献公始止从死至二世葬始皇骊山后宫无子者皆令从死死者甚众葬已下尽闭工匠无复出者皆其先代之流毒也　苏子瞻和陶渊明三良诗云此生泰山重忽作鸿毛遗三子死一言所死良已微贤者晏平仲事君不以私我岂犬马哉从君求盖惟杀身固有道大节要不亏君为社稷死我则同其归顾命有治乱臣子得从违魏颗真孝爱三良安足希仕宦岂不荣有时纒忧悲所以靖节翁服此黔娄衣】
　　晨风
　　序刺康公也【此穆公旧臣所作以康公忘穆公之业弃其贤臣也　康公名防穆公任好子防音鸎】
　　鴥【音聿】彼晨风【叶歆】郁彼北林未见君子忧心钦钦如何如何忘我实多【兴也以鸟归于茂林兴贤者处于朝廷鴥飞而疾也晨风鹯名燕颔勾喙因风疾飞取其去来之速人君好贤礼士则贤者归心礼貌衰则浩然去矣郁菀茂也北林林名钦钦心动貌君子与我诗人自谓忧心钦钦言康公求贤若渴其未见也忧心钦钦惟恐其不得见今如何而忘我乎我于公亦有许多好处一旦忘之必有其故或我有过咎与或旁有离间与如何如何欲康公自反诸心也】
　　山有苞栎【歴各反】隰有六駮【驳毛郑石经俱作駮音剥】未见君子忧心靡乐【音洛】如何如何忘我实多【以山隰各有其木兴朝廷之上岂可遂无其人苞丛生也栎似樗之木驳梓榆也其树皮青白驳荦遥视似驳马故谓之驳六者据所见之数而言罗仲行曰鸟兽草木之类特为难穷其形之相似者虽山泽之人朝夕从事有不能别其名之相乱者虽博物君子习于风雅有不能周故野人伐檀得驳先儒训驳为兽其去本逺矣】
　　山有苞棣隰有树檖【音遂】未见君子忧心如醉如何如何忘我实多【棣常棣也树檖毛云一名赤罗一名山梨郭云杨檖也实似梨而小酢可食陆云檖即鹿棃也一名防梨如醉谓昏而不醒　王子击好诵晨风虽当中山被废之后犹得父子如初诗可以怨亦可以兴此类也夫】
　　无衣
　　序刺用兵也【按春秋文公七年晋人秦人战于令狐十年秦伯伐晋十二年晋人秦人战于河曲十六年楚人秦人灭庸此好用兵之证朱氏曰襄公以王命攘戎狄报父之讐故诗人美之康公令狐河曲之战修私怨逞小忿故诗人刺之朱康流曰观诗词絶无刺意而序以为刺者盖效用于秦君而致思于周王意谓吾今日岂以无衣为苦有袍有裳有泽亦既与于同矣但得王命兴师即修我戈矛同仇偕作义不敢辞今日之行果何为者耶不即不离若隐若现此所谓刺也】
　　岂曰无衣与子同袍【蒲侯反】王于兴师修我戈矛与子同仇【衣师一韵袍矛仇一韵下同】
　　岂曰无衣与子同泽【达各切】王于兴师修我矛戟【讫约切】与子偕作
　　岂曰无衣与子同裳王于兴师修我甲兵【蒲旁切】与子偕行【叶杭　赋也作诗之时或属寒天或康公无挟纩之恩故以无衣发端同袍即衣裘与共之谊见士卒之辑睦玉藻纩为茧緼为袍茧者纯着新绵袍者杂用旧絮説文泽作襗袴也以其有垢污故曰泽于曰也戈长六尺六寸矛长二尺防长丈六仇以心言作以气言行往也】
　　渭阳
　　序康公念母也【康公之母秦穆公夫人晋献公之女文公异母姊也文公避骊姬之难居秦未反而康公之母卒穆公纳文公时康公为太子念母之不见见舅氏如母存焉送至渭阳而赋是诗序不云送舅而云念母盖念其母故不忍别其舅不觉其送之逺赠之厚耳】
　　我送舅氏曰至渭阳何以赠之路车乗【去声】黄【赋也此章言送之有所在而以所乗赠之下章言送之有所思而以所佩赠之意微有别　母之兄弟曰舅渭水名水北曰阳雍在渭南晋在秦东行必渡渭金路以封同姓象路以封异姓革路以封四卫木路以封藩国故诸侯之车曰路车乗黄四马皆黄也盖殷勤于舅氏而思母之意隠然言表矣　渭出今陜西临洮府渭源县】
　　我送舅氏悠悠我思【去声】何以赠之琼瑰玉佩【叶弊　重耳若晋实借秦穆之力太子防赠以诸侯之仪所以郑重其行而愿以定晋也盖重耳此行闗系甚大其间返国之安危置立之成否缔结之久暂皆其意中所回环图维者故曰悠悠我思琼者玉之美名瑰者石之美名玉佩珩璜琚瑀之属佩者服用之称从人佩者玉器之名从玉】
　　权舆
　　序刺康公也【续序忘先君之旧臣与贤者有始而无终也　严坦叔曰即饮食一节以见待贤之衰非责其礼也君子之去就于其心不于其礼】
　　于我乎夏【胡雅切】屋渠渠今也每食无余于嗟乎不承权舆【赋也王恭懿以夏屋为大屋檀弓曰有若覆夏屋者矣法言云震风凌雨然后知夏屋之帡幪也楚词大招云夏屋广大沙棠秀只从来有夏屋之语孔疏谓下章始则四簋今则不饱皆説饮食之事不得言屋宅杨用修引字书夏屋大俎也礼周人房俎其制足间有横下有跗似乎堂后有房故曰房俎此诗当遵用修之説渠渠寛大也承继权舆始也不承权舆不能继其始陈氏曰造衡自权始造车自舆始舆车底也大戴礼孟春冰泮百草权舆淮南子东风至而酒流溢造化权舆逸周书日月俱起于牵牛之初歴舎于十有二辰终则复始是谓日月权舆】
　　于我乎每食四簋【叶已有切】今也每食不饱【叶补茍切上章五句一韵此章簋饱一韵乎舆一韵】于嗟乎不承权舆【外方内圆曰簠以贮稻内方外圆曰簋以盛黍稷容一斗二升礼食六簋今四簋则燕食之盛者也考之于礼用簠则簋从用簋则簠或不从故单言簋云窝谓末句是失其轻重旋转之义衡不承其权则低昻英辨车不承其舆则行路为难论诗云此当在徳意不逺霸业不终上叹息不然所计者区区居食之事而已恐非贤者志也】
　　陈【武王封舜胄妫满于陈妻以元女大姬都宛丘之侧封域在豫州之东今河南开封府陈州是也　郝仲舆曰诸国自秦以上次第可推自陈而下三国最小先亡故附于后】
　　宛丘
　　序刺幽公也【乐书嘉乐不野合宛丘游荡至忘冬夏岂特野合故讥之　幽公名宁慎公圉戒子】
　　子之汤【音荡叶伤】兮宛【怨元反】丘之上【叶伤】兮洵有情【慈良反】兮而无望【音房】兮【赋也子斥幽公汤荡也幽公游荡为人所厌此诗殆蹙额相告者尔雅丘上有丘曰宛丘郡县志宛丘在陈县南三里洵信也有情谓有兴无望谓无威仪人君为人所瞻仰游荡无节则无威仪可瞻望矣】
　　坎其击鼓宛丘之下【叶户】无冬无夏【叶户】值其鹭羽【坎击鼓声无冬无夏祁寒大暑之时不少息则他时可知值遇也鹭水鸟毛羽洁白舞者执其羽以为容】
　　坎其击缶【方有反】宛丘之道【他口反】无冬无夏值其鹭翿【值有反　缶土器盆盎之类大腹敛口所以盛酒浆亦可鼓以节乐翿纛也即今之羽葆幢亦舞者所执　武王元女大姬配于胡公无子好巫觋祷祈鬼神歌舞之事苏子由曰陈之变风其原出于大姬盖列国之风皆有所自起方周之盛时王泽充塞其善者笃于善不善者以礼自持亦不至于恶周徳既衰诸侯各因其旧俗积渐而下善者流于不善而不善者日以益甚故晋以尧之遗风为俭不中礼陈以大姬之余俗为防荡无度甚哉开国承家不可不慎其初也】
　　东门之枌
　　序疾乱也【市也婆娑作序者便谓之乱盖一切祸源皆从防荡而起故不徒曰刺乱而曰疾乱深恨之也】
　　东门之枌【符云切】宛丘之栩【音许】子仲之子婆娑【音梭】其下【叶户】谷旦于差【七何反】南方之原【原与差麻不叶未详】不绩其麻【眉波切】市也婆娑
　　谷旦于逝越以鬷【音椶子公反】迈【力制反】视尔如荍【音翘】贻我握椒【赋也陈之东门犹郑之溱洧卫之沫乡枌白榆栩柞栎之属曰枌曰栩盖长林丰草可供盘礴者子仲陈大夫氏婆娑从容游玩也古者士大夫之子不得入市今遨游市中则陈之淫乱此其戎首矣谷善差择也谷旦则风日晴美因而择其地以相娱乐故下接以南方之原原盖村落中之成聚者故曰市子仲之子男也不绩其麻女也越于鬷同迈行也越以鬷迈男女同行也荍锦葵或曰紫荆手持曰握椒芬香之物视尔如荍贻我握椒男女心许目成之意　类考榆之白色名枌榆性扇地所扇之地甚隂其下五谷不植古人就以息焉　严坦叔曰后序附益讲师之説时冇失诗之意者一断之以经可也首序之源流甚逺方作诗之时非国史题其事于篇端虽孔子无由知之或欲并首序尽去之不可也古説相传犹不之信千载之下一一以胸臆决之难矣桑中溱洧之诗或谓淫者自言其如此此诗亦谓男女聚防而赋其事以相乐盖不用首序刺奔刺乱疾乱之説耳如此则凡刺诗之作皆淫人动于淫思发为淫辞非止乎礼义者矣圣人何取淫人之言着之为经而使天下后世讽诵之耶故凡刺诗皆作者刺淫者非淫者自作也味子仲之子及不绩其麻正是诮责之语非相乐之辞故序曰疾乱】
　　衡门
　　序诱僖公也【朱康流曰僖公继幽公之后贤者惧其习见荒淫不自克于欲也故作此诗自陈其志之澹泊寜静者如此时而飏之君前将以消其非僻于未萌也若曰以小人之心为君子之腹属厌而已故序不曰刺而曰诱　僖公名孝幽公子】
　　衡门之下可以栖迟泌之洋洋可以【乐石经作与疗同】饥【赋也衡横也横一木为门贫者之居栖迟游息也泌泉水乐饥见水而忘饥此得道之语如云疗饥则浅】
　　岂其食鱼必河之鲂【音房】岂其取【音娶】妻必齐之姜
　　岂其食鱼必河之鲤岂其取妻必宋之子【叶凡　比也鲂解见周南汝坟鲤鱼无大小从头至尾皆三十六鳞能变化飞越江湖里语曰洛鲤河鲂贵于牛羊皆鱼之美者齐姜姓宋子姓皆贵族其女多美　张叔翘曰读衡门之诗使人自逺可以安澹泊之分可以息驰骛之情】
　　东门之池
　　序刺时也【续序疾其君之淫昏而思贤女以配君子按序不斥指何人而概言曰时是言当日风俗风俗不美必归咎于君故衍序者谓疾其君之淫昏古之为君者前后左右皆正人幽僖相仍习于淫荡非独其君之罪亦以便僻之徒日夕怂惥故诗人寄兴于池水缅懐于淑女谓得淑女之贤而不比淫朋狎客君亦未必至此盖妇人之于君子左右周旋庶可以渐化其淫昬如池之沤麻浸渍而不知】
