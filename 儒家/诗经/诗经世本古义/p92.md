<!-- { "loadSidebar": true } -->
　　大明八章四章章六句四章章八句【朱子云其章以六句八句相间　序云文王有明徳故天复命武王也今玩诗词固颂文武然实因文武而厉及二母也葢不啻详哉其言之矣是果専为颂文武而发者欤若叔孙穆子以为此两君相见之乐则特举其所用之一处而言诗固不为两君相见作也又诗纬泛厯枢有五际之説以大明在亥为水始理则未详】
　　文王有声咏文武迁都丰镐之事而重叹美之以戒成玉【邓元锡云前三章陈文王之伐后六章皆武作镐成文卒其伐功之事故以王后皇王变文目之郝敬云诗首尾四章称文武者文始之武终之也中四章称王后皇王者继诸侯而为天子也作丰而王业始作镐而王业成文王求宁以始武也武王诒孙以终文也愚按此诗言以燕翼子当是作于成王之世子贡传谓以训成王者是也申培説以为作于周公】
