<!-- { "loadSidebar": true } -->
　　旱麓六章章四句【子贡传以此为训成王之诗非也果训成王何为独遗武王乎】
　　皇矣美周也天监代殷莫若周周世世修德莫若文王【出序　此诗疑亦周公所作太史公云夫天下称颂周公言其能论歌文武之德达太王王季之思虑孔頴达云天监视善恶于下就诸国之内求可以代殷为天子者莫若周周所以善者以天下诸国世世修德莫有若文王者也故作此诗以美之汤以孤圣特兴禹则父无令问文王之德不劣禹汤而以承借父祖始当天意者欲见尊祖之心美其世世修徳不必实繇之也万时叶云前緜緜章意在叙王业艰难之繇故详在大王迁岐而以文王为余波此章意在叙王业盛大之繇故详在文王伐宻伐崇二事而以大王王季为縁起凡读书须看古人下笔意思所在如此着眼便叙文王处亦是叙周业之兴原不为文王但诗人语气却倒注在文王上】
