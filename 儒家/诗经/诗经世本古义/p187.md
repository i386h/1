<!-- { "loadSidebar": true } -->
　　小戎三章章十句【子贡传申培説皆谓襄公遣大夫征戎而劳之夫襄公当幽王时尚为西垂之大夫未为诸侯也而所遣者亦大夫耶安知其非自将耶序则谓襄公备兵甲以讨西戎西戎方彊而征伐不休国人则矜其车甲妇人能闵其君子焉朱子本此遂以为妇人之诗不审深居闺阁者安能知军容之盛若此此不过因篇内有良人字遂意之耳然黄鸟之诗亦称良人安在其为妇人语耶又按先秦之世良人为君子通称吕氏纪序意曰秋甲子朔朔之日良人请问十二纪注亦谓良人君子也】
　　正月大夫刺幽王也【出序　按竹书纪幽王四年夏六月陨霜即此诗所谓正月繁霜者也篇中有不自我先二语与瞻卬篇同疑亦为凡伯所作】
