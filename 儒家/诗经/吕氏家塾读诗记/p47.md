<!-- { "loadSidebar": true } -->
　　谓天盖髙不敢不局【其欲反】谓地盖厚不敢不蹐【井亦反】维号【音豪】斯言有伦有脊哀今之人胡为虺【晖鬼反】蜴【星厯反】毛氏曰局曲也【孔氏曰曲者曲身也】蹐累足也【说文曰蹐小步也】脊理也　董氏曰崔灵恩集注以虺为蝮　毛氏曰蜴螈也【孔氏曰释训云蝾螈蜥蜴蝘蜓蝘蜓守宫也李巡曰蝾螈一名蜥蜴蜥蜴名蝘蜓蝘蜓名守宫　董氏曰陆玑以虺蜴为蝾螈郑康成以虺蜴为蜥蜴攷诗书以虺为蜴者】　朱氏曰遭世之乱天虽髙而不敢不局地虽厚而不敢不蹐【家语曰孔子读诗于正月六章惕焉如惧曰彼不逹之君子岂不殆哉从上依世则道废逹上离俗则身危时不兴善已独由之则曰非妖即妄也故贤也既不遇大恐不终其命焉桀杀龙逢纣杀比干皆是类也诗曰谓天盖髙不敢不局谓地盖厚不敢不蹐此言上下畏罪而无所自容也】　王氏曰人号呼而出斯局蹐之言者非诞也乃有伦序有脊理朱氏曰哀今之人胡为肆毒以害人而使之至此乎【王氏曰当是时也人之害人者则为虺畏人者则为蜴矣】
　　瞻彼阪【音反】田有菀【音鬰】其特天之扤【五忽反】我如不我克彼求我则如不我得执我仇仇亦不我力
　　郑氏曰阪田崎岖墝【苦交反】埆【户角反】之处而有菀然茂特之苗　毛氏曰扤动也仇仇犹謷謷【五报反】也【孔氏曰释训云仇仇敖敖傲也郭璞曰皆傲慢贤者】　朱氏曰力犹用力也　李氏曰视彼阪田崎岖之处有菀然特盛之苗亦犹昏乱之朝有挺然特立之贤者特立之苗特生于阪田之中而天为风雨以扤动之惟恐其不胜【郑氏曰谓其迅疾也】亦犹贤者之特立而小人成羣思有以中伤之惟恐其不及也【欧阳氏曰云天之杌我者君子居危推其命于天也】　苏氏曰方其求我以为灋也如恐失我尔　孔氏曰其得我则空执畱我其礼待我謷謷然　蘓氏曰曾不力用我也书曰凡人未见圣若不克见既见圣亦不克由圣【朱氏曰求之甚艰而弃之甚易言其无常耳　郑氏曰言其有贪贤之名无用贤之实】　欧阳氏曰此章大夫自伤独立于昏朝之乱也大夫既伤独立而知其无如之何故于下章遂及亡国之忧　释文菀作苑
　　心之忧矣如或结之今兹之正胡然厉矣燎【力诏反】之方扬宁或灭之赫赫宗周襃姒【音似】烕【呼悦反】之
　　孔氏曰结纒结也　欧阳氏曰正政古用字多通毛氏曰厉恶也　毛氏曰火田为燎燎之方盛之时炎炽熛怒也　毛氏曰宗周镐京也襃国也姒姓也烕灭也【释文曰烕齐人语也】　郑氏曰心忧如有结之者　欧阳氏曰我心之忧如结而国之政何其恶也【王氏曰厉危也正危则邪胜故也】　李氏曰火之燎于原宁有扑灭之乎今也赫赫然之宗周而乃襃姒所灭诚可骇也【朱氏曰赫赫之宗周而一襃姒足以灭之盖伤之也】　毛氏曰幽王惑襃女以为后诗人知其必灭周也【孔氏曰宗周未灭诗人以襃姒淫妬知其必灭周也】　欧阳氏曰此诗上七章皆述王信譌言乱政至此始言灭周主于襃姒者谓王溺女色而致昏惑推其祸乱之本以归罪也
　　终其永怀又窘【求陨反】隂雨其车既载乃弃尔辅载输尔载【才再反下同】将【七羊反】伯助予
　　毛氏曰窘困也　孔氏曰辅是可解脱之物盖如今人防杖于幅以防辅车　郑氏曰输堕【许规反】也　毛氏曰将请也伯长也　蘓氏曰幽王日为淫虐譬如行险而不知止君子永思其终知其必有大难故曰终其永怀又窘隂雨　朱氏曰隂雨则泥泞而车易以陷也　毛氏曰大车重载又弃其辅　郑氏曰乃弃尔辅谓逺贤也弃女车辅则堕女之载乃请长者见助以言国危而求贤者已晚矣【苏氏曰幽王不虞难之将至而弃贤臣焉故曰乃弃尔辅君子求助于未危故难不至苟其载之既堕而后号伯以助予则无及矣】　董氏曰韩诗章句以窘为迫　东莱曰前章既言周之必亡矣此怀不能已复诲幽王曰此何等时乃弃贤者不以自助乎无至于倾覆而诲之也
　　无弃尔辅员【音云】于尔辐【方六反】屡顾尔仆不输尔载终逾絶险曾是不意
　　毛氏曰员益也　朱氏曰辅所以益辐也【孔氏曰当无弃尔之车辅益于尔之轮辐】　郑氏曰屡数【音朔】也仆将车者也　欧阳氏曰戒其无弃尔辅而益其辐又顾其仆使不覆所载者谓驾车者当如此犹恐覆败而今乃履絶险而不以为意则宜其覆矣　蘓氏曰告之而不信故又曰终逾絶险曾是不意【李氏曰不弃尔辅员于尔辐可谓慎矣犹以为未也而又屡顾尔仆然后不至于多难今幽王乃终然逾于絶险之地而不以为意其忽于祸难可知矣】　范氏曰治天下者任重道逺故以将车为喻
　　鱼在于沼【之绍反】亦匪克乐【音洛】濳虽伏矣亦孔之炤【音灼】忧心惨惨【干感反】念国之为虐
　　毛氏曰沼池也　郑氏曰炤炤易见也　毛氏曰惨惨犹戚戚也　王氏曰鱼在于沼其为生已蹙矣是以匪克乐也　蘓氏曰君子立于衰乱之朝譬如鱼之在沼非其所乐　王氏曰濳虽伏矣亦孔之炤以譬君子虽濳伏无所容也蹙而困之如此故君子忧心惨惨念国之为虐也惨惨则幽愁之至也【孔氏曰贤者在朝廷非能有乐退而隠居虽遁于山林之中乂姓名闻彻不可以避莫知所终　长乐刘氏曰鱼虽然潜伏于深渊亦为罔罟者所获士虽隠晦于山林亦为罗织者所丽言危乱之世有道君子在朝不可也在野不可也】　文中子游马颊之谷遂至牛首之谿登降信宿从者乐姚义窦威进曰夫子遂得濳乎文中子曰濳虽伏矣亦孔之炤威曰闻朝廷有召子议矣文中子曰彼求我则如不我得执我仇仇亦不我力义曰其车既载乃弃尔辅威曰终逾絶险曾是不意文中子喟然遂歌正月终焉既而曰不可为矣
　　彼有旨酒又有嘉殽【尸交反】洽比【毗志反】其邻昏姻孔云念我独兮忧心慇慇
　　毛氏曰洽合也　孔氏曰比亲比也　毛氏曰云旋也慇慇然痛也　李氏曰小人有旨酒嘉殽和洽其邻里与其亲戚周旋而我独忧之昔人有言曰燕雀处堂母子相安自以为乐也突决栋焚而母子恬然不知祸之将及也今国势如此而小人徒乃羣居饮酒以相乐殆燕雀之类也【王氏曰君子困蹙而小人得志有酒食以洽比其邻里怡怿其昏姻而昏姻甚称说其为善则君子失志穷独其忧甚矣慇慇则痛疾之至也　欧阳氏曰大夫既自伤将及祸而又哀彼众人不知危亡可忧而犹有以酒肴与其邻里亲戚为乐者而我独忧也】释文殽作肴曰本又作殽
　　佌佌【音此】彼有屋防防【音速】方有谷民今之无禄天夭【于遥反】是椓【陟角反】哿【哥我反】矣富人哀此惸独
　　毛氏曰佌佌小也防防陋也　郑氏曰谷禄也　朱氏曰椓害也　毛氏曰哿可独单也　孔氏曰佌佌然之小人彼已有室屋之富矣其防防然窭陋者方有爵禄之贵矣　王氏曰佌佌者有家而防防者方且有禄未艾也而民反无禄　苏氏曰民方无福故天之夭孽竝出而椓丧之【王氏曰佌佌防防者椓害之也】富人犹可胜也穷独甚矣【李氏曰衰乱之世要其极也贫富俱受其祸言其一时之虐政富者之财犹可以胜其求贫者愈不堪也】　说文曰□小貌从人从凶诗曰□□彼有屋斯氏切　后汉书蔡邕释诲云速速方毂注谓小人乗宠方毂而行也　东莱曰劳役之甚者又就其间自较其轻重故曰土国城漕我独南行困苦之甚者又就其间自较其浅深故曰哿矣富人哀此惸独使民至是盖甚可怜矣
　　正月十三章八章章八句五章章六句
　　十月之交大夫刺幽王也　十月之交朔日辛卯日有食之亦孔之丑彼月而微此日而微今此下民亦孔之哀
　　毛氏曰交日月之交防【孔氏曰日月交防谓朔也周天三百六十五度四分度之一日月皆右行于天一昼一夜日行一度月行十三度十九分度之七二十九日有余而月行天一周追及于日而与之防交防而日月同道则食月或在日道表或在日道里则不食矣又厯象为交食之法大率以百七十三日有奇为限然月先在里则依限而食者多若月在表虽依限而食者少杜预见其参差乃云日月动物虽行度有夲量不能不少有盈缩故有虽交防而不食者或有频交而食者此得之矣郑氏曰周之十月夏之八月也八月朔日日月交防而食　李氏曰唐志云十月之交以厯推之在幽王之六年　什方张氏曰诗有夏正无周正独此诗为周正可乎汉厯幽王无八月朔食而唐厯则有之议者疑其傅防而为此也　蘓氏曰日食天变之大者也然正阳之月古尤忌之夏之四月为纯阳故谓之正月十月为纯隂月纯阳而食阳弱之甚也纯隂而食隂壮之甚也】　孔氏曰古之厯书亡矣今世有周厯鲁厯者盖汉初为之其交无迟速盈缩考日食之灋而其年月往往参差是以汉世通儒未有以厯考此辛卯日食者　毛氏曰丑恶也蘓氏曰交当朔则日食然亦有交而不食者交而
　　食阳防而隂乗之也交而不食阳盛而隂不能掩也朱氏曰此则系乎人事之感盖臣子背君父妾妇
　　乗其夫小人陵君子边塞侵中国所感如是则隂盛阳微而日为之食矣是以圣人于春秋每食必书而诗人亦以为丑也【孔氏曰夫以昭昭大明照临下土忽尔殱亡俾昼作夜其为怪异莫斯之甚故有伐鼔用币之仪贬膳去乐之数皆所以重天变警人君也】　王氏曰月有盈亏亏则微矣彼月而微则固其所此日而微则非其常　郑氏曰灾害将起故下民亦甚可哀【蘓氏曰天变既见君子知国之将亡国亡则民首被其患是以哀之也】
　　日月告凶不用其行四国无政不用其良彼月而食则维其常此日而食于何不臧
　　郑氏曰告凶告天下以凶亡之征也行道度也不用之者谓相干犯也【李氏曰望而正于黄道是谓臣干君明则阳斯蚀之矣朔而正于黄道是谓日壅月明则隂为之食矣凡日月之食者皆不用其常道】不用其良不用善人也臧善也　孔氏曰犹言一何不善　王氏曰日月告凶不用其行则以四国无政不用其良故也月食非其常也然比日食则以阳侵隂犹为常也此日而食则为变大矣【李氏曰春秋日食三十六月食则未尝书岂月未尝食耶亦以为常故尔】左传昭七年晋侯问于士文伯曰诗所谓彼日而食于何不臧者何也对曰不善政之谓也国无政不用善则自取谪于日月之灾前汉刘向引诗曰日月鞠凶不用其行
　　【于朝反】震电不宁不令百川沸【甫味反】腾山崒【徂恤反】崩髙岸为谷深谷为陵哀今之人胡防【七感反】莫惩毛氏曰震电貌震雷也　朱氏曰宁安也令善也【前汉李寻传注雷电失序不安不善】　毛氏曰沸出腾乗也山顶曰冡　郑氏曰崒崔嵬【尔雅注崒谓山峯头巉岩者】防曽也　孔氏曰幽王之时不但日食又然有震雷之电其声过常百川之水皆溢出而相乗山之顶髙峯之上崒然崔嵬者皆崩落髙大之岸陷为深谷深下之谷进出为陵【毛氏曰髙岸为谷深谷为陵言易位也陈氏曰因山顶之髙者崩故陵谷由之以改易】所陈皆当时实事　朱氏曰灾异之众如此是宜恐惧修省改纪其政而幽王曽莫之惩也董子曰国家将有失道之败而天乃先出灾异以谴告之不知自省又出怪异以警惧之尚不知变而伤败乃至此见天心仁爱人君而欲止其乱也【前汉刘向上疏曰天变见于上地变动于下水泉沸腾山谷易处其诗曰百川沸腾山崒崩髙岸为谷深谷为陵哀今之人胡防莫惩　王氏曰哀而怪之也】
