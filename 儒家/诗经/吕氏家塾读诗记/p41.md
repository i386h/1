<!-- { "loadSidebar": true } -->
　　玁狁匪茹【如豫反】整居焦获【音防】侵镐【胡老反】及方至于泾阳织【音志】文鸟章白斾央央【于良反】元戎十乘【绳证反】以先啓行【户郎反】
　　郑氏曰茹度也整齐也　苏氏曰整居言无惮也毛氏曰焦获周地接于玁狁者【尔雅曰周有焦获郭璞曰今扶风池阳县瓠中是也　孙炎曰周岐周也以焦获继岐周言之则于镐京为西北矣】　郑氏曰镐也方也皆北方地名【孔氏曰镐王肃以为镐京王基駮曰据下章云来归自镐我行永乆言吉甫自镐来归犹春秋公至自晋公至自楚也长安洛阳代为帝都而济隂有长安乡汉有洛阳县此皆与京师同名者也　前汉书刘向防曰吉甫之归周厚赐之其诗曰来归自镐我行永乆千里之镐犹以为逺顔师古曰镐非丰镐之镐】泾阳泾水之北【孔氏曰水北曰阳】　孔氏曰织史记汉书谓之帜帜与织字虽异音实同也毛氏曰鸟章错革鸟为章也【孔氏曰错置也革急也画急疾之鸟隼是】
　　【也独言鸟章者百官建旟举百官所以统其余也】白斾继旐者央央鲜明貌【孔氏曰斾继旐垂之云白茷继旐者茷与斾古今字也此旟而言旐者散则通名　郑氏曰织徽织也将帅以下衣皆着焉　孔氏曰徽织者自王以下其制如所建旌旂而画之其象但小耳以绛为防各画其章又绛为旒书名于末为徽织以着于衣司常掌九旗之物名各有属注云物名者所画异物则异名也属谓徽织也大传谓之徽号今城门仆射所被及亭长者绛衣皆其旧象也士丧礼曰为铭各以其物亾则以缁长半幅镇末长终幅广三十书名于末此盖其制也兵凶事若有死者交以相别也死之铭旌即生之徽织】元大也夏后氏曰钩车先正也殷曰寅车先疾也周曰元戎先良也【孔氏曰司马法文也先疾先良传因名以解之元戎大车之善者故云先良也】　王氏曰军前曰啓后曰殿元戎十乘以先军行之前者所谓选锋也兵法兵无选锋曰比【史记三王世家云虚御府之藏以赏元戎注诗云元戎十乘以先啓行韩婴章句曰元戎大戎谓兵车也车有大戎十乘谓车缦轮马被甲衡扼之上画有劔防名曰防军之车所以冐突先启敌家之行伍也】　长乐刘氏曰言玁狁不度其力轻侮天子整居焦获又侵于镐并进于方未己也遂至于泾阳观其贼锋可谓孔急矣安得不饬励我师以攘斥之乎　朱氏曰是以建旌旗选锋锐进声其罪而致讨焉直而壮律而臧有所不战战必胜矣　释文斾作茷曰本又作斾　东莱曰日月为常交龙为旂之类皆帜之文也鸟章特其一尔诗之所指乃所建之旂郑氏所笺乃所服之号初非一物以其古之军制故附见焉
　　戎车既安如轾【竹二反】如轩四牡既佶【其乙反】既佶且闲薄伐玁狁至于大【音防】原文武吉甫万邦为宪
　　朱氏曰轾车之覆而前也轩车之却而后也【后汉书马援疏云居前不能令人轾居后不能今人轩注言为人无所轻重也】　郑氏曰佶壮健之貌　朱氏曰大原地名亦曰大卤今在大原阳曲毛氏曰文武有文有武也吉甫尹吉甫也　郑氏曰此时大将也　毛氏曰宪法也　孔氏曰戎车既安正矣从后视之如轾从前视之如轩是适调也四牡既壮健矣且复闲习【范氏曰凡兵之动莫善于马之良故一章曰四牡骙骙二章曰比物四骊闲之维则三章曰四牡脩广其大有颙五章曰四牡既佶既佶且闲】　毛氏曰薄伐玁狁至于大原言逐出之而已【吕氏曰治戎有备车马安闲驱之出境而不穷追也　前汉书严尤曰当周宣王时玁狁内侵至于泾阳命将征之尽境而还其视戎狄之侵譬犹蟁蝱之螫敺之而已】　王氏曰能伐敌而攘之则吉甫之力于是美之曰文武吉甫万邦为宪非文无以附众非武无以胜敌能文能武则万邦以为法也
　　吉甫燕喜既多受祉来归自镐我行永乆饮【于禁反】御诸友炰【白交反】鼈【卑灭反】脍【古外反】鲤侯谁在矣张仲孝友毛氏曰祉福也御进也　范氏曰诸友王之诸臣也王以羣臣为友　毛氏曰侯维也张仲贤臣也善父母为孝善兄弟为友使文武之臣征伐与孝友之臣防内　郑氏曰吉甫既伐玁狁而归天子以燕礼乐之又多受赏赐也王以吉甫逺从镐地来又日月长乆故饮之酒　孔氏曰进诸友与俱饮以尽其欢郑氏曰炰鼈脍鲤又加其珍美之馔所以极劝之也【孔氏曰燕礼其牲狗天子之燕不过有牢牲鱼鼈非常膳故云加之】　陈氏曰于诸友之中维谁在矣独举其孝友之贤者曰张仲以显孝友之臣防内　范氏曰宣王使吉甫征伐而与张仲居朝所以辅其徳也苟无孝友忠信之臣飬君之心则虽征伐有功于外而不善之政将出于内朝廷心腹也戎狄四支也故孝友之臣日纳王于喜而敦厚之然后戎狄可攘而外患可除矣【王氏曰吉甫为将于外而内无忠顺之臣与之同志者辅王耳目而迪其心则妨功害能之人至矣妨功害能之人至则若吉甫者其身之不阅何暇议胜败哉】　东莱曰酒诰曰矧大史友内史友君固以臣为友也盖其亲近者也
　　六月六章章八句
　　采芑【音起】宣王南征也【孔氏曰上言伐此云征便辞尔无义例也】薄言采芑于彼新田于此菑【侧其反】亩方叔涖【音利】止其车三千师干之试方叔率止乘其四骐四骐翼翼路车有奭【许力反】簟茀【音弗】鱼服钩膺鞗革
　　毛氏曰兴也　程氏曰薄言发语辞　毛氏曰芑菜也【陆玑草木疏曰芑菜似苦菜也茎青白色摘其叶白汁出脆可生食亦可蒸为茹青州人谓之芑西河雁门芑尤美胡人恋之不出塞　朱氏曰此即今苦荬菜冝马食军行采之人马皆可食也】田一嵗曰菑二嵗曰新田三嵗曰畬【孔氏曰释地文菑者灾也孙炎曰菑始灾杀其草木也新田新成柔田也畬和也田舒缓也郭璞曰今江东呼初耕地反草为菑是】方叔卿士也受命而为将也涖临也　郑氏曰兵车一乘甲士三人步卒七十二人【长乐刘氏曰其车三千则为甲士九千步卒二十万六千　苏氏曰其车三千以荆蛮强盛不得不尔耶朱氏曰其车三千孔氏以为兼起乡遂公邑之兵王氏谓防诸侯之师此皆以文害辞辞害意之过诗人但极其盛而称之耳岂必实有此数哉】　程氏曰师干犹今云兵甲也【长乐刘氏曰师众也干楯也言楯则戈矛弧矢在其中】试肄习也　郑氏曰率者率其戎车士卒而行也孔氏曰方叔自乘其四骐之马翼翼然甚壮健【朱氏】
　　【曰翼翼顺序貌】　郑氏曰奭赤貌　苏氏曰路车金路也金路赤饰【孔氏曰瞻彼洛矣韎韐有奭彼茅搜染为奭故知赤貌也】　孔氏曰其车以方文竹簟之席为之蔽饰鱼服解见采薇　郑氏曰钩膺樊缨也【孔氏曰巾车五路惟金路有钩以金为之马颔之饰也在马膺之饰惟有樊缨故引樊缨以解膺樊今马大带缨今马鞅方叔不乘革路者以革路临阵所乘】鞗革解见蓼萧　程氏曰采芑于新田菑亩皆地力方盛防毛氏曰宣王能新美天下之士然后用之【郑氏曰士军士也张氏曰采芑新田言岂徒治田习阵法也　吕氏曰因治田而讲武事古之法皆然如六月云我服既成于三十里与骏发尔私终三十里之义同畎浍沟洫之法即行伍营阵也】　吕氏曰涖止则布其行阵故止曰其车三千率止则作而用之故言其车马之盛服饰之美　释文涖作莅曰本又作涖
　　薄言采芑于彼新田于此中乡方叔涖止其车三千旂旐央央方叔率止约軧【祈支反】错衡八鸾玱玱【七羊反】服其命服朱芾【音弗】斯皇有玱葱珩【音衡】
　　苏氏曰中乡民居在焉故其田尤治　郑氏曰交龙为旂蛇为旐【董氏曰旂诸侯所建也旐县鄙所建也九旂之物太常王所建旞旌象辂木辂所建其诸臣之旗旂为上旐为下此言上下所建则余得兼举矣】　毛氏曰軧长毂之軧也朱而约之【孔氏曰说文云軧长毂朱而约之谓以皮纒之而上加以朱漆也】错衡文衡也【孔氏曰错者杂也杂物在衡是有文饰其饰之物注无云焉】　孔氏曰四马八鸾【朱氏曰铃在镳曰鸾马口两旁各一四马故八也】　毛氏曰玱玱声也　朱氏曰命服所受命于天子之服【长乐刘氏曰方叔出率则王命加等】　毛氏曰朱芾黄朱芾也【孔氏曰斯干传云天子纯朱诸侯黄朱】皇犹煌煌也玱珩声也葱苍也三命葱珩【李氏曰葱珩乃苍玉之珩也　朱氏曰葱如葱之色　孔氏曰玉藻云三命赤韨葱珩三命至九命皆葱珩非谓方叔唯三命也】　程氏曰其行也受服章之尊美言付之重【长乐刘氏曰始行之时具命服与其芾佩所以示众也　刘氏曰或曰呉起可谓知战矣亲与士卒最下者同其甘苦曰是何足以言知战也子见夫乞人乎呼号偃仆乎康荘之间其声可哀也不若是不足以存其身若乃家丈人者五十可以衣丝七十可以食肉子孙奉之耳父母之仇不共天下兄弟之仇不与共国非虚加之也然后称于人情视民如子者民报之如父母视民如弟者民报之如兄无所仇云尔有则争先致力焉子弟岂待父兄已均其苦然后为用哉故用民者矫之以身狥之以爱济之以术苟一时之胜而已矣恶可以乆也诗云服其命服朱芾斯皇八鸾玱玱道上不失其度下不失其节也驾彼四牡四牡骙骙君子所依小人所腓君子之所依而小人以为已腓安在其毁上下之节哉】　释文有玱作有创曰本又作玱
　　鴥【惟必反】彼飞隼其飞戾天亦集爰止方叔涖止其车三千师干之试方叔率止钲【音征】人伐鼔陈师鞠【居六反】旅显允方叔伐鼔渊渊振旅阗阗【徒颠反】
　　孔氏曰鴥鴥然而集也　陆氏草木疏曰隼鹞属也或谓之雀鹰春化为布谷者是也　毛氏曰戾至也郑氏曰爰于也三称其车三千者重师也　毛氏
　　曰钲以静之皷以动之伐击也　郑氏曰钲也鼔也各有人焉言钲人伐鼔互言尔【孔氏曰说文云钲铙也似铃柄中上下通然则铃即周礼之铙也说文又曰镯钲也铙也则镯铙相类俱得以钲名之故鼔人注云镯钲也形如小钟是镯亦名钲也镯似小钟铙似铃是有大小之异耳凡军进退皆鼔动钲止非临阵独然此文在陈师鞠旅之上是未战时事也　董氏曰周官田鸣铙且却闻钲而止则钲铙二物也但司马有錞铙铎而不言钲故前世疑之崔灵恩集注谓钲人伐鼔则勇于进也今诗谓陈师鞠旅则未战矣安得钲人为击鼔使进哉就如此则亦乱于军制矣】二千五百人为师五百人为旅毛氏曰鞠告也【郑氏曰陈师告旅亦互言之】　孔氏曰显允明信也　毛氏曰渊渊鼔声也【郑氏曰谓战时进士众也王氏曰渊渊深也师众则鼔逺鼔逺则声深矣】入曰振旅复长防也【孔氏曰古者春教振旅秋教治兵以战是大事又三年一教隠五年左传曰三年而治兵入而振旅是征伐之时出军至对阵用治兵礼战止至还进用振旅法名异而礼同也释文云出为治兵尚威武也入为振旅反尊卑也孙炎曰出则防贱在前贵勇力也入则尊老在前复常法也长尊出入先后不同而去礼一者坐作归退如一也】　郑氏曰战止将归又振旅伐鼔阗阗然【董氏曰阗阗其众行声也】程氏曰此章言虽将之才士之众且勇进退得宜趋舍有节言隼之急疾亦集于所止兴兵虽强用之有节而不过也其伐鼔也渊渊乎和不暴怒其振旅也鼔声阗阗整缓之状【又曰振旅之行亦以鼔止行则以钲】　董氏曰集注作伐鼔说文引字同此阗阗説文引诗作振旅嗔嗔
