<!-- { "loadSidebar": true } -->
　　木美齐桓公也卫国有狄人之败出处乎漕齐桓公救而封之遗【唯季反】之车马器服焉卫人思之欲厚报之而作是诗也【孔氏曰卫立戴公以庐乎漕齐桓公使公子无亏帅车三百乘甲士三千人以戍漕归公乘马祭服五称牛羊豕鸡狗皆三百与门材归夫人鱼轩重锦三十两戴公卒文公立齐桓公又城楚丘以封之与之系马三百】
　　投我以木报之以琼琚【音居】匪报也永以为好【呼报反】也毛氏曰木楙木也【孔氏曰郭璞云实如小酢可食　徐氏曰有瓞桃有羊桃李有雀李此皆枝蔓也故言木木桃木李以别之也】琼玉之美者【说文曰琼赤玉也】琚佩玉名　李氏曰言人遗我以微物必有以厚报之况齐桓公之徳如此其大则报之当如何　朱氏曰投我以木而报之以琼琚报之厚矣而犹曰非敢以为报姑欲长以为好而不忘尔葢报人之施而曰如是报之足矣则报者之情倦而施者之徳忘惟其歉然常若无物可以报之则报者之情施者之徳两无穷也
　　投我以木桃报之以琼瑶【音遥】匪报也永以为好也毛氏曰琼瑶美石
　　投我以木李报之以琼玖【音久】匪报也永以为好也毛氏曰琼玖玉石【孔氏曰琼是玉之美名非玉名也琚瑶玖三者互也琚言佩玉名瑶玖亦佩玉名瑶言美石玖言玉名明此三者皆玉石杂也故丘中有麻传云玖石次玉是玖非全玉也释文曰玖字书云玉黑色】　孔氏曰吾于木见苞苴之礼行【郑氏曰以果实相遗者必苞苴之尚书曰厥苞橘柚】
　　木瓜三章章四句
　　卫国十篇三十四章二百三句







　　吕氏家塾读诗记卷六
　　钦定四库全书
　　吕氏家塾读诗记卷七
　　宋　吕祖谦　撰
　　王
　　郑氏诗谱曰王城者周东都王城畿内方六百里之地其封域在禹贡豫州太华外方之间北得河阳渐冀州之南始武王作邑于镐京谓之宗周是为西都成王在丰欲宅洛邑使召公先相宅既成谓之王城是为东都今河南是也召公既相宅周公往营成周今洛阳是也成王居洛邑迁殷顽民于成周复还归处西都【朱氏曰成王营洛邑为时防诸侯之所以其土中四方来者道路均故也自是丰镐为西都】至十一世幽王嬖褒似生伯服废申后太子宜臼奔申申侯与犬戎攻宗周杀幽王于戏晋文侯郑武公迎宜臼于申而立之是为平王以乱故徙居东都王城于是王室之尊与诸侯无异其诗不能复雅故贬之谓之王国之变风【孔氏曰尊之犹称王在风则卑矣已比列国当言周而言王则尊之　苏氏曰自平王东迁而变风遂作其风及其境内而不能被天下与诸侯比然其玉号未替故不曰周黍离而曰王黍离云】
　　黍离闵宗周也周大夫行役至于宗周过故宗庙宫室尽为禾黍闵周室之颠覆彷【蒲皇反】徨【音皇】不忍去而作是诗也
　　彼黍离离彼稷之苗行迈靡靡中心摇摇知我者谓我心忧不知我者谓我何求悠悠苍天此何人哉
　　毛氏曰彼彼宗庙宫室【郑氏曰宗庙宫室毁坏而其地尽为禾黍】　说文曰黍禾属而黏者也以大暑而种故谓之黍孔氏曰黍可为酒　孔氏曰离离垂也　尔雅曰粢稷也【孔氏曰粢者稷也曲礼曰稷曰明粢是也郭璞云今江东人呼粟为粢然则粢也稷也粟也止是一物也而本草稷米在下品别有粟米在中品又似二物故先儒共疑焉说文曰稷百谷之长沈括曰稷乃今之穄也穄子例反】　孔氏曰黍言离离稷言苗则是黍秀稷未秀毛氏曰迈行也靡靡犹迟迟也　孔氏曰摇摇是
　　心忧无所附着之意楚威王谓苏秦曰寡人心摇摇然如悬旌而无所薄　郑氏曰知我者知我之情谓我何求怪我久留不去　毛氏曰悠悠逺意苍天以体言之尊而君之则称皇天元气广大则称昊天仁覆闵下则称旻天自上降监则称上天据逺视之苍苍然则称苍天　李氏曰周大夫呼天而愬曰致此者何人哉葢含蓄其辞不欲指斥其人也
　　彼黍离离彼稷之穗【音遂】行迈靡靡中心如醉知我者谓我心忧不知我者谓我何求悠悠苍天此何人哉毛氏曰穗秀也诗人自黍离离见稷之穗故厯道其所更见中心如醉醉于忧也
　　彼黍离离彼稷之实行迈靡靡中心如噎【于结反】知我者谓我心忧不知我者谓我何求悠悠苍天此何人哉毛氏曰自黍离离见稷之实　元城刘氏曰人之情于忧乐之事初遇之则其心变焉次遇之则心微变三遇之则其心如常矣此常人之情也至于君子忠厚之情则不然其行役往来故非一见也初见稷之苗矣又见稷之穗矣又见稷之实矣而所感之心始终如一不少变而愈深此则诗人之意也【张氏曰黍离之诗言苗言穗言实作文者湏是如此不可都谓之苗】　孔氏曰噎者咽喉闭塞之名言忧深不能喘息如噎之然
　　黍离三章章十句
　　君子于役刺平王也君子行役无期度大夫思其危难【乃旦反】以风【福鳯反】焉【孔氏曰平王宜臼幽王子】
　　考经文不见思其危难以风之意
　　君子于役不知其期曷至哉鸡栖【音西】于埘【音时】日之夕矣羊牛下来君子于役如之何勿思
　　毛氏曰凿墙而栖曰埘【孔氏曰寒乡凿墙为鸡作栖】　朱氏曰君子之行役不知其还反之期且今亦何所至哉鸡则栖于埘矣日则夕矣羊牛则下来矣　郑氏曰言畜产出入尚有期节至于行役者乃反不也　朱氏曰虽欲使我之不思不可得也释文埘作时曰本亦作埘
　　君子于役不日不月曷其有佸【戸括反】鸡栖于桀曰之夕矣羊牛下括【古活反】君子于役苟无饥渴
　　毛氏曰佸防也鸡栖于杙【羊职反】为桀括至也　郑氏曰苟且也　朱氏曰君子行役之久不可计以日月而又不知其何时可以来防也亦庶几其免于饥渴而已矣
　　君子于役二章章八句
　　君子阳阳闵周也君子遭乱相招为禄仕全身逺【于万反】害而已
　　君子阳阳左执簧【音黄】右招我由房其乐【音洛】只且【于徐反】程氏曰阳阳自得陶陶自乐之状皆不任忧责全身自乐而已君子居乱世如是【董氏曰庄子曰以阳为充孔杨则阳阳者气充于内容貌不枯也】　毛氏曰簧笙也【孔氏曰簧者笙管之中金薄鐷也　郑司农云笙十三簧笙必有簧故以簧表笙】　郑氏曰由从也招我欲使我从之于房中俱在乐官也我者君子之友自谓也　毛氏曰国君有房中之乐【孔氏曰路寝房中也谱云路寝之常乐天子以周南诸侯以召南是天子诸侯皆有房中之乐也】　朱氏曰只且语助声　苏氏曰君子以贱为乐则其贵者不可居也虽有贵位而君子不居则周不可辅矣此所以为闵周也
　　君子陶陶【音遥】左执翿【徒刀反】右招我由敖【五刀反】其乐只且毛氏曰陶陶和乐貌　孔氏曰翿舞者所持纛【徒报反】也　郑氏曰敖者燕舞之位
　　君子阳阳二章章四句
　　扬之水刺平王也不抚其民而逺屯戍于母家周人怨思焉
　　程氏曰诸侯有患天子命保卫之亦宜也平王独思其母家尔非有王者保天下之心人怨宜也况天子当使方伯邻国共保助之【朱氏曰先王之制诸侯有故则方伯连帅以诸侯之师讨之王室有故则方伯连帅以诸侯之师救之天子乡遂之民供贡赋卫王室而已平王微弱威令不行于天下无以保其母家而使畿甸之民逺为诸侯戍守周人以非其职而怨思也又况幽王之祸申侯实为之则平王所以不共戴天讐也乃不能讨而反戍焉爱母忘父其悖理也亦甚矣民之怨也岂不亦以此欤　长乐刘氏曰六乡六遂之兵所以制方伯之失职非以御夷狄也】
　　扬之水不流束薪彼其【音记】之子不与我戍申怀哉怀哉曷月予还归哉
　　张氏诗曰扬水悠扬缓不流不流蒲楚弱堪忧谈诗若作奔湍解王郑诸篇未易求　欧阳氏曰扬之水不流束薪犹东周政衰不能召发诸侯独使周人逺戍久而不得代耳彼其之子周人谓他诸侯国人之当戍者也　郑氏曰平王母家申国姜姓在陈郑之南【杜预曰今南阳宛县是也】迫于强楚而数见侵伐王是以戍之朱氏曰思之哉思之哉何月而得遄归也
　　扬之水不流束楚彼其之子不与我戍甫懐哉懐哉曷月予还归哉
　　毛氏曰楚木也甫诸姜也【朱氏曰书吕刑礼记作甫刑　孔氏曰吕侯后为甫侯】　孔氏曰言甫许者以其俱为姜姓既重章以变文因借甫许以言申其实不戍甫许也六国时秦赵同为嬴姓史记汉书多谓秦为赵亦此类也
　　扬之水不流束蒲彼其之子不与我戍许懐哉懐哉曷月予还归哉
　　毛氏曰蒲草也【郑氏曰蒲蒲栁释文孙毓云蒲草之声不与戍许相协笺义为长今则二蒲之音未详其异耳】许诸姜也【国语曰申吕虽衰齐许犹在】
　　扬之水三章章六句
　　中谷有蓷【吐雷反】闵周也夫妇日以衰薄凶年饥【居疑反】馑【音觐】室家相弃尔
　　范氏曰世治则室家相保者上之所养也世乱则男女相弃者上之所残也其使之也勤其取之也厚则夫妇日以衰薄而凶年不免于离散矣伊尹曰匹夫匹妇不获自尽民主防与成厥功故诗人举一物失所而知王政之恶一女见弃而知人民之困以为政荒民散将无以为国矣
　　中谷有蓷暵【呼但反】其干矣有女仳【匹指反】离嘅【口爱反】其叹【土丹反】矣嘅其叹矣遇人之艰难矣
　　毛氏曰兴也蓷鵻【音佳】也【孔氏曰释草云蓷郭璞云今茺蔚也方茎白华华生节间又名益母陆玑疏云旧说及魏愽士周元明皆云庵防是也韩诗及三苍说悉云益母茺音充蔚音尉】孔氏曰暵燥也　毛氏曰仳别也　程氏曰蓷谷
　　中所生之物待隂润而后能生故暵则干矣兴夫妇乐嵗则能相保凶年则至相弃也　郑氏曰慨然而叹自伤遇君子之穷厄　曾氏曰凶年而遽相弃背葢衰薄之甚者然诗人乃曰遇斯人之艰难遇斯人之不淑而无怨怼过甚之辞焉厚之至也
　　中谷有蓷暵其修矣有女仳离条其歗【音啸】矣条其歗矣遇人之不淑矣
　　氏曰修长茂者也长茂者为所暵　毛氏曰条条
　　然歗也　程氏曰歗长吟也悲恨深于叹矣　董氏曰古之伤死者之辞曰如何不淑
　　古者谓死丧饥馑皆曰不淑葢以吉庆为善事凶祸为不善事虽今人语犹然
　　中谷有蓷暵其湿矣有女仳离啜【张劣反】其泣矣啜其泣矣何嗟及矣
　　苏氏曰及其甚也则虽生于湿者亦不免也　毛氏曰啜泣貌　苏氏曰泣者穷之甚也　董氏曰啜韩诗作惙
　　啜其泣矣何嗟及矣言事已至此末如之何也中谷有蓷三章章六句
　　兔爰闵周也桓王失信【孔氏曰桓王林平王孙】诸侯背【音佩】叛构怨连祸王师伤败君子不乐【音洛】其生焉【朱氏曰按左传郑武公为平王卿士王贰于虢郑伯怨王王曰无之故周郑交质桓王即位将卒畀虢公政郑祭足帅师取温之麦又取成周之禾五年王遂夺郑伯政郑伯不朝王以诸侯伐郑郑伯御之战于繻葛王卒大败祝射王中肩】
　　有兔爰爰雉离于罗我生之初尚无为我生之后逢此百罹【力支反】尚寐无吪【五戈反】
　　毛氏曰爰爰缓意鸟网为罗　郑氏曰尚无防也毛氏曰罹忧吪动也　朱氏曰为此诗者葢及见西周之盛故曰方我生之初天下尚无事及我生之后而逢时之多难如此　郑氏曰寐不欲动无所乐生之甚
