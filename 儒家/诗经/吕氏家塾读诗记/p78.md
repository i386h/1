<!-- { "loadSidebar": true } -->
　　郑氏曰将奉行若顺也顺否犹臧否谓善恶也夙早也一人指天子　李氏曰王之命肃肃然而严仲山甫将而行之　东莱曰明亦哲也并言之则明者哲之发哲者明之实也既明且哲而后可以保身甚矣保身之难也説者或谓仲山甫事宣王则保身者非全身逺害之谓葢误矣保身乃已事岂为治乱而增损哉身体发肤受之父母不敢毁伤本非末节也至于偷生狥私养小失大如是而全身逺害则君子贱之耳仲山甫在宣王之时羣臣之任遇莫先之而察省其身奉事其主者无一毫怠忽信所谓小心翼翼矣
　　人亦有言柔则茹【音汝】之刚则吐之维仲山甫柔亦不茹刚亦不吐不侮矜寡不畏彊御
　　孔氏曰人有常言人之恒性莫不柔者则茹食之刚者则吐出之喻见寡弱者则侵侮之彊胜者则避畏之维有仲山甫则不然不侮不畏即是不茹不吐既言其喻又言其实以充之　东莱曰此言仲山甫之徳刚柔不偏也而二章首举仲山甫之徳独以柔嘉维则蔽之崧髙称申伯番番终论其徳亦曰柔惠且直然则入徳之方其可知矣
　　人亦有言徳輶【余久反】如毛民鲜克举之我仪图之维仲山甫举之爱莫助之衮职有阙维仲山甫补之
　　郑氏曰輶轻也人之言云徳甚轻然而众人寡能举之我吉甫自我也爱惜也仲山甫能独举此徳而行之惜乎能助之者多仲山甫之徳归功言耳　毛氏曰仪宜也　释文仪作义曰毛如字宜也郑作义陈氏曰图者图谋之【朱氏曰仪度也我于是而谋度其能举之者则惟仲山甫而已】毛氏曰衮冕者君之上服也　郑氏曰衮职者不
　　敢斥王之言也王之职有阙能补之者仲山甫也朱氏曰其徳如是故能补衮职之阙孟子曰惟大人为能格君心之非仲山甫有焉
　　仲山甫出祖四牡业业征夫捷捷【在接反】每怀靡及四牡彭彭八鸾锵锵【七羊反】王命仲山甫城彼东方
　　苏氏曰王命仲山甫城齐祖祭而行其马业业而捷其徒捷捷而敏犹常恐不及事也东方则齐也　郑氏曰彭彭行貌锵锵鸣声以此车马命仲山甫使行言其盛也　毛氏曰东方齐也古之诸侯之居逼隘则王者迁其邑而定其居葢去薄姑而迁于临菑也【孔氏曰史记齐世家云献公元年徙薄姑都治临菑计献公当夷王之时与此传不合】
　　四牡骙骙【求龟反】八鸾喈喈【音皆】仲山甫徂齐式遄其归吉甫作诵穆如清风仲山甫永怀以慰其心
　　毛氏曰骙骙犹彭彭也喈喈犹锵锵也遄疚也言周之望仲山甫也清溦之风化养万物者也　朱氏曰式遄其归不欲其久于外也穆深严也永怀既行而有所怀恩也　郑氏曰述其美以慰安其心　曾氏曰赋政于外虽大仲山甫之职然保王躬补王阙尤其所愿城彼东方其心永怀葢有所不安者尹吉甫深知之作诵而告以遄归所以安其心也
　　烝民八章章八句
　　韩奕【音亦】尹吉甫美宣王也能锡命诸侯【郑氏曰韩姬姓之国也后为晋所灭幽王九年史伯对郑桓公曰武田之子应韩不仕】奕奕梁山维禹甸之有倬其道韩侯受命王亲命之缵戎祖考无废朕命夙夜匪解防共【音恭】尔位朕命不易榦【古旦反】不庭方以佐戎辟【音壁】毛氏曰奕奕大也甸治也禹治梁山除水灾【郑氏曰梁山之野尧时俱遭洪水禹甸之者决除其灾使成乎田定贡赋】受命为侯伯也　郑氏曰梁山于韩国之山最髙大为国之镇所望祀焉故美大其貌奕奕然梁山今左冯翊夏阳西北倬倬然着明　苏氏曰禹贡所谓治梁及岐者在大同之韩城将言韩侯故先叙其国曰梁山之下有倬然之道此韩侯所从朝周以受命者也　释文曰倬明貌韩诗作□　陈氏曰梁山禹治水其功有被于此山者自禹之后无传焉　郑氏曰戎犹女也朕我也　毛氏曰防固也　郑氏曰古之恭字或作共榦作桢榦而正之戎辟女君王自谓也　孔氏曰王亲自命之云当绍继汝祖考之旧职复为侯伯　王氏曰既命之缵汝祖考又戒使其无废朕命防共尔位旣戒以夙夜匪解防共尔位又戒以朕命不复改易当榦不庭方以佐汝辟也不庭方谓不宁侯也【苏氏曰不庭不来庭也】
　　四牡奕奕孔脩且张韩侯入觐以其介圭入觐于王王锡韩侯淑旂绥章簟茀【音弗】错衡衮赤舄【音昔】钩膺镂【音漏】【音羊】鞹【苦郭反】鞃【苦反】浅□【莫厯反】鞗【音条】革金厄
　　毛氏曰脩长张大觐见也　郑氏曰韩侯乘长大之四牡奕奕然以时觐于宣王　孔氏曰毛氏于崧髙以介圭为所执之瑞则此言介圭亦为瑞也【朱氏曰觐礼执圭防所以合瑞也　郑氏曰觐于工而奉享礼贡其国所出之寳　孔氏曰笺以入觐于王为行享礼介圭则是为享之物大行人陈诸侯见王之礼云庙中将币三享】　郑氏曰此觐乃受命先言受命者显其美也【王氏曰谓韩侯来朝多锡以厚之】　毛氏曰淑善也交龙为旂【郑氏曰善旂旂之善色者也】绥大绥也【孔氏曰即主制所谓天子杀下大绥者夏采注云徐州贡夏翟之羽有虞氏以为绥后世或无染鸟羽而用之或以旄牛尾为之缀于幢上所谓注旄于竿首者然则绥者即交龙旂竿所建与旂共一竿为贵贱之表章故云绥章】　郑氏曰簟茀漆簟以为车蔽今之藩也【孔氏曰巾车云王之丧车五乘其五曰漆车藩蔽注云漆席以为之此车禫所乘也将即吉尚以漆席为茀明吉车之等漆之也】　毛氏曰错衡文衡也【孔氏曰错置文采为车之衡】　孔氏曰衮以为衣而画以衮龙赤舄赤色之舄郑氏曰钩膺樊缨也眉上曰刻金饰之今当卢也【孔氏曰马鞅钩以金为之膺上有饰即樊缨是也樊读如鞶带之鞶谓今马大带缨当卢者当马之额卢在眉睫之上按巾车玉路樊缨金路钩樊缨注云金路无有钩此言钩膺必金路矣而得有镂者葢特赐之】　毛氏曰鞹革也鞃轼中也【孔氏曰鞹者去毛之皮也轼者两较之间有横木可凭者也鞹鞃者葢以去毛之皮施于轼之中央持车使牢固也】浅虎皮浅毛也幭覆式也【孔氏曰幭礼记作幦周礼作防莫厯反字异而义同玉藻言有羔幦鹿幦春官巾车言犬防豻防皆以有毛之皮为幦是覆葢之名覆在轼上也】　郑氏曰鞗革谓辔也以金为小环徃徃纒搤之【孔氏曰辔首谓之革徃徃者言其非一二处也】　王氏曰淑旂绥章于绋后建之簟茀在后衡在左右钩膺镂鞹鞃浅幭鞗革金厄则皆在前
　　韩侯出祖出宿于屠【音徒】显父【音甫】饯之清酒百壶其殽维何炰【薄交反】鼈鲜鱼其蓛【音速】维何维笋【恤尹反】及蒲其赠维何乘马路车笾豆有且【子余反】侯氏燕胥
　　郑氏曰祖将去而祀軷也既觐而反国必祖者尊其所徃去则如始行焉祖于国外毕乃出宿　毛氏曰屠地名也　郑氏曰显父周之卿士也饯送之故有酒　孔氏曰清美之酒乃多至于百壶　郑氏曰炰鼈以火熟之也鲜鱼中鲙者也　毛氏曰蓛菜殽也郑氏曰笋作萌也蒲深蒲也【孔氏曰醢人注云深蒲始生水中是也】
　　赠送也王既使显父饯之又使送以车马所以赠厚意也且多貌胥皆也诸侯在京师未去者以显父饯之时皆来相与燕其笾豆且然荣其多也【朱氏曰胥辞也】东莱曰觐礼称来朝之诸侯皆曰侯氏然则此所谓侯氏或者专指韩侯也欤
　　韩侯取妻汾【符云反】王之甥蹶【俱卫反】父之子韩侯迎止于蹶之里百两彭彭八鸾锵锵不显其光诸娣【大计反】从之祁祁【巨移反】如云韩侯顾之烂其盈门
　　朱氏曰此言韩侯既觐而还遂以亲迎也　毛氏曰蹶父卿士也　郑氏曰汾王厉王也厉王流于彘在汾水之上故诗人因以号之【孔氏曰彘于汉则河东永安县也永安西临汾水】姊妹之子为甥王之甥卿士之子言尊贵也于蹶之里蹶父之里百两百乘不显显也光犹荣也气有光荣也　孔氏曰每车皆有八鸾之声　毛氏曰祁祁除靓也如云言众多也诸侯一娶九女二国媵之诸娣众妾也【郑氏曰媵者必侄娣从之】　孔氏曰其妻出于蹶父之门诸娣随而从之如云韩侯于是回顾而视之见其鲜明粲烂然其盈满于蹶父之门也
　　蹶父孔武靡国不到为【于伪反】韩姞【其一反】相攸莫如韩乐孔乐韩土川泽訏訏【泛甫反】鲂【音房】鱮【音序】甫甫麀【音忧】鹿噳噳【愚甫反】有熊有罴有猫【如字又武交反】有虎庆既令居韩姞燕誉毛氏曰姞蹶父姓也　郑氏曰相视攸所也蹶父甚武健为王使于天下国国皆至为其女视其所居韩国最乐　毛氏曰訏訏大也甫甫然大也噳噳然众也猫似虎浅毛者也　郑氏曰其乐矣韩国之士也川泽寛大众鱼禽兽备有言饶富也　朱氏曰庆喜也令善也喜其有此善居也　郑氏曰韩姞则安之尽其妇道有显誉【苏氏曰誉乐也】　王氏曰韩侯娶妻何豫于王政而诗言此葢汾王失道王室几丧为诸侯所卑侮则王甥亦安能相攸惟宣王任贤使能然后汾王之甥更为乐国贤君之所愿娶而威仪备具光显如此乃所谓邦之荣怀也　东莱曰古者任遇方面之臣既尽其礼复恤其秘使之内外光显体安志平然后能典布自竭为王室之屏翰诗人述宣王能锡命诸侯而因道其娶之盛其意葢在于此而王室尊安人情暇乐亦莫不在其中矣靡国不到特言涉厯邦国之多非必国国皆至也
　　溥彼韩城燕师所完以先祖受命因时百蛮王锡韩侯其追其貊【武伯反】奄受北国因以其伯实墉实壑实亩实籍献其貔【音毗】皮赤豹黄罴
　　郑氏曰溥大也　毛氏曰师众也　朱氏曰董氏曰燕召公之国也疑韩初封时王命以其众为筑此城也　毛氏曰因时百蛮长是蛮服之百国也追貊戎狄国也奄抚也【郑氏曰抚柔其所受北面之国】实墉实壑言髙其城深其壑也　苏氏曰王以韩侯之先因是百蛮而长之故锡之以追人貊人受之以北方之国使复为之伯焉韩侯于是命诸侯各修其城池治其田亩正其税法以时贡其所有于王　释文曰壑城池也　郑氏曰籍税也【孔氏曰公羊传曰什一而籍是籍为税之义也】　孔氏曰所受诸国之城壑也　释兽云貔白狐郭璞曰一名执夷虎豹之属也陆玑曰貔似虎或曰似熊赤豹毛赤而文黒罴大于熊有黄罴赤罴貔言皮则豹罴亦献皮也　东莱曰春秋之时城邢城楚丘城縁陵城杞之类皆合诸侯为之霸令尚如此则周之盛时命燕城韩固常政也
　　韩奕六章章十二句
　　江汉尹吉甫美宣王也能兴衰拨乱命召公平淮夷【郑氏曰召公召穆公也名虎】
　　陈氏曰淮夷之地不一徐州在淮北徐州有夷则淮夷之在北者也扬州在淮南扬州有夷则淮夷之在南者也江汉常武二篇同为宣王之诗而同言淮夷召虎既平淮夷而告成于王矣常武之诗又曰铺敦淮坟仍执丑虏故知淮夷之地不一以地里考之曰江汉之浒王命召虎者是淮南之夷也若在淮北则江汉非所由入之路矣曰率此淮浦省此徐土者是淮北之夷也若在淮南则徐土非聨接之地矣
　　江汉浮浮武夫滔滔【吐刀反】匪安匪游淮夷来求既出我车既设我旟匪安匪舒淮夷来铺
　　郑氏曰江汉之水合而东流浮浮然【孔氏曰禹贡嶓冡导漾东流为汉又东为沧浪之水过三澨至于大别南入于江是到大别之南汉与江合东流也汉书地理志大别在庐江安丰县界则江汉合处在扬州之境也如此则召公伐淮夷当在淮水之南鲁僖所伐淮夷应在淮水之北当淮之南北皆有夷也】　王氏曰武夫滔滔则以其众逝也苏氏曰行者皆莫敢安徐曰吾之来也维淮夷是
