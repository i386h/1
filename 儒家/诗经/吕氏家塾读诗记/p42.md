<!-- { "loadSidebar": true } -->
　　蠢【尺允反】尔蛮荆大邦为雠方叔元老克壮其犹方叔率止执讯【音信】获丑戎车啴啴【吐再反】啴啴焞焞【吐雷反】如霆如雷显允方叔征伐玁狁蛮荆来威
　　毛氏曰蠢动也【孔氏曰释詀文也释训云不逊也郭璞曰蠢动为恶不逊也　程氏曰蠢动而无知之义】蠢荆州之蛮也【王氏曰经或言蛮或言荆楚春秋之初曰荆而已后乃曰楚】　朱氏曰大邦犹言中国也　毛氏曰元大也【李氏曰毛氏谓五官之长出于诸侯曰天子之老亦不如此说但方叔为一时大老耳】　郑氏曰犹谋也执讯获丑解见出车　毛氏曰啴啴众也焞焞盛也尔雅曰疾雷为霆【郭璞曰雷之急疾者谓霹雳】　程氏曰卒章言成功因言其致伐之由蠢尔之蛮乃与大邦为雠方叔克壮其猷【朱氏曰方叔元老克壮其犹言方叔虽老而谋则壮也】故征而执获戎车之盛如霆如雷　朱氏曰方叔盖尝与北伐之功者是以蛮荆闻其名而皆来畏服也前汉书刘歆庙议引诗曰啴啴推推如霆如雷
　　采芑四章章十二句
　　车攻宣王复古也宣王能内脩政事外攘【如羊反】夷狄复文武之竟【音境】土脩车马备器械【戸戒反】复【扶又反】防诸侯于东都因田猎而选车徒焉【朱氏曰周之文武以天保以上治内以采薇以下治外而宣王中兴其事亦曰内脩政事外攘夷狄而已无二道也苟政事之不脩而嚣嚣然务以外攘夷狄为功亦见其内以事外而适所以为乱亾之资也此诗所赋自脩车马备器械以下其脩政事攘夷狄则前乎此矣东都洛邑也周公营之而成王防诸侯焉　李氏曰成王有岐阳之搜亦如宣王之防诸侯而与之田猎也】我车既攻我马既同四牡庞庞【鹿同反】驾言徂东
　　毛氏曰攻坚也【程氏曰攻谓坚治　董氏曰考工记五工皆言攻则攻者治也治而成其良故曰攻】同齐也宗庙齐毫尚纯也【孔氏曰齐其毫毛尚纯色】戎事齐力【孔氏曰齐其马力】尚强也田猎齐足【孔氏曰齐其马足】尚疾也庞庞充实也【董氏曰按字书训释説文竝以厐为髙屋盖马之髙大也】东洛邑也吕氏曰言备车马以如东都也
　　田车既好四牡孔阜东有甫草驾言行狩
　　孔氐曰田车田猎之车好善也阜盛大也【程氏曰阜谓肥壮】毛氏曰甫大也田者大艾草以为防【孔氏曰大芟杀草以为防】
　　【限作田猎之杀围之防】或舍其中【孔氏曰未田之前誓士戒众在其间止舍也】褐纒旃以为门【孔氏曰其防设周卫而立门以然毛褐布纒通帛旃之竿以为门之两傍其门盖南开竝为二门用四旃四褐也】裘纒质以为执【孔氏曰以裘纒椹质以为门中之闑闑车轨之里两边约车轮者也名槸鱼列反】闲容握【孔氏曰门之广狭两地相去旃竿之间各容一握积人四指为四寸是门广于轴八寸也】驱而入【孔氏曰驰走而入门不得徐也周礼大司马仲冬教大阅言叙和出此言驱自入不同者此据质明时初入和门既入同在者也之中将以教战也礼毕当从是以出田故苗出为左右与此终始各举其一】系则不得入【孔氏曰其轴头系着门傍旃竿则不得入所以罚不工也】左者之左右者之右【孔氏曰以天子六军乎为左右虽同舍防内令三军各在一方其属左者之左门属右者之右门不得越离部伍】然后焚而射焉【孔氏曰教战既毕士卒出门乃驱禽纳之于防然后焚此防草而射之焚所芟之草也】天子发然后诸侯发诸侯发然后大夫发【孔氏曰发矢射之也】天子发抗大绥诸侯发抗小绥献禽于其下【孔氏曰举绥为表因献其禽于下也】故战不出顷【孔氏曰战有顷数战者不出其顷界】田不出防【孔氏曰田不出所芟之防】不逐奔走【孔氏曰谓出于顷防者不逐之】古之道也孔氏曰东都之界有广大之草可以就而田猎　后汉书注曰韩诗云东有圃草驾言行狩薛君传曰圃也有大之茂草也
　　之子于苗选徒嚣嚣【五刀反】建旐设旄搏【音愽】兽于敖毛氏曰之子有司也【朱氏曰不敢斥王故以有司言也】夏猎曰苗【孔氏曰此时宣王为夏田也上云驾言行狩狩者是猎之总名　长乐刘氏曰大司马中夏教茇舍遂以苗田张氏曰搜苗狝狩便习军行草木间事教苃舍亦然】嚣嚣声也维数车徒者
　　为有声也【孔氏曰在军不得讙哗而云嚣嚣之声故知唯数者为有声　朱氏曰选数也嚣嚣声众盛也数车徒者其声嚣嚣则车徒之众可知且车徒不哗而惟数者有声又见其静治也】　孔氏曰建立旐于车而设牛尾于旐之首　郑氏曰敖郑地今近荣阳　孔氏曰此章言选车徒备器械兽于敖谓当往耴禽兽于敖地未实行也　东莱曰敖山名晋师救郑在敖郏之间士季设七覆于敖前则敖山之下平旷可以屯兵翳荟可以设伏谓东有甫草即此地也宣王之往东都以防诸侯为主因田猎以选车徒而二章三章先言田猎者盖有司先为戒具以待防同毕而田猎也
　　驾彼四牡四牡奕奕赤芾金舄【音昔】防同有绎【音亦】
　　朱氏曰奕奕连络布散之貌　毛氏曰诸侯赤芾金舄舄达屦也【郑氏曰金舄黄朱色也　孔氏曰加金为舄故谓之金舄天官屦人注云舄有三等赤舄为上冕服之舄下有白舄黒舄达屦者白舄黒舄犹有在其上者为尊末达其赤舄则所尊者莫之过故云达屦言是屦之最上达者也此舄也而曰屦屦舄通名　王氏曰诸侯人君冝朱芾而此赤芾者防同故也涖其臣度则朱芾君道也故方叔服其命服则朱芾防同于王则赤芾臣道也故此防同有绎则赤芾也】时见曰防殷见曰同　朱氏曰绎陈列联属之貌【毛氏曰绎陈也　王氏曰绎者言其属连而不絶若绎丝然也】　孔氏曰复防诸侯于东都此章是也　毛氏曰驾彼四牡四牡奕奕言诸侯来防也　长乐刘氏曰赤芾金舄者服其命服以见王也来防同之国非一故络绎不絶也
　　决拾既次【音次】弓矢既调射夫既同助我举柴【子智反】毛氏曰决钩也拾遂也【孔氏曰决着于右手大指所以钩开体遂着于左臂所以遂周礼缮人注云决天子用象骨拾韝扞也着左臂里以韦为之　长乐刘氏曰决谓防大指以钩者也拾谓防左臂以利也】　郑氏曰次谓以手指相次比也调谓弓强弱与矢轻重相得　孔氏曰此章承诸侯之下射夫即诸侯以下也夫男子之总名　毛氏曰柴积也【郑氏曰谓积禽也】　孔氏曰决之与拾既与手指相比次而和利矣弓之与矢既强弱相得而调适矣毛氏曰同谓同力如此故获多　朱氏曰使诸侯之人助而举之言获多也　说文曰防积也诗曰助我举防　东莱曰此章以下言既防同而田猎也
　　四黄既驾两骖不倚【于寄反】不失其驰舍【音拾】矢如破孔氏曰四黄之马　程氏曰不猗不偏倚也【王氏曰猗不正也】　朱氏曰驰驰驱之法也【长乐刘氏曰谓能应五御之法也】　郑氏曰射者之工矢发则中如椎【直追反】破物也　王氏曰向曰四牡则既言力之强今曰四黄则又言色之纯也两骖不猗言御之能正其马也不失其驰言车行节而法也舍矢如破言矢行巧而力也　孟子曰王良曰吾为之范我驰驱终日不获一禽为之诡遇一朝而获十诗云不失其驰舍矢如破【苏氏曰不善射者为之诡遇则获不然则不能中使御者不失其驰而舍矢如破然后为善射也】
　　萧萧马鸣悠悠斾旌徒御不惊大庖【蒲茅反】不盈
　　朱氏曰徒步卒也【孔氏曰释训云徒御不惊辇者也辇人挽行所以载任器也止以为蕃营】御车御也惊如汉书夜军中惊之惊　孔氏曰大庖君之庖　毛氏曰萧萧马鸣悠悠斾旌言不讙哗也【孔氏曰言军旅齐肃唯闻萧萧然马鸣之声见悠悠然斾旌之状无有讙哗者　朱氏曰萧萧悠悠皆闲暇之貌　张氏曰三十二里万夫之地亦军行之法故曰居谷满谷居山满山每方百步一人故曰萧萧马鸣悠悠斾旌遇则当之者聚而攻之守之一车止则七十五人聚二车以上即依此】　董氏曰徒御不惊则号令有素矣【王氏曰武乆不讲士气惰怯则有事而善惊故于是言徒御不惊】　朱氏曰大庖不盈言择取而用之有度不极欲也【张氏曰大庖不盈者其馔虽多而无余盖由均及于众而有法尔凡事有法则何患乎不均】此言毕事而颁禽也　毛氏曰一曰干豆【孔氏曰谓第一上杀者干足以为豆实供宗庙也】二曰宾客【孔氏曰谓第二杀者别之以待宾客也】三曰充君之庖【孔氏曰谓第三下杀者耴之以充实君之庖厨也】故自左膘【释文曰何休注公羊自左膘射之达于右腢中心死疾鲜洁也】射右耳本次之【孔氏曰笺云射当为达亦自左射之逹右耳本而死者为次杀以其逺心死稍迟肉已防恶】射左髀【释文曰方尒反谓股外】逹于右防【余绕反】为下杀【孔氏曰射左股髀而逹遇于右胁为下杀以其中胁死最迟肉又益恶凡射兽皆逐后从左厢而射之】面伤不献践毛不献【孔氏曰面伤谓当面射之践毛谓在傍而逆射之不献者嫌诛降之意】不成禽不献【孔氏曰恶其害防小】禽虽多择耴三十焉其余以与大夫士以习射于泽宫田虽不得禽射中则得取禽古者以辞譲耴不以勇力耴【孔氏曰以大兽公之非复已物君赐使射故非中不耴言向者田猎所取用勇力今射者礼乐所耴用辞譲也】
　　之子于征有闻【音问】无声允矣君子展也大成
　　郑氏曰允信展诚也　孔氏曰君子宣王也　程氏曰有闻无声闻师之行而不闻其声【郑氏曰晋人伐郑陈成子救之舍于栁舒之上去谷七里谷人不知所谓有闻无声】言至肃也　朱氏曰信矣其君子也诚哉其大成也此章序其事既毕而深美之也
　　车攻八章章四句
　　吉日美宣王田也能慎防接下无不自尽以奉其上焉【程氏曰宣王将田而卜吉日见其慎防诗人因美之更称其接下得羣下之自尽诗中所陈是也】吉日维戊既伯既祷【丁老反】田车既好四牡孔阜升彼大阜从其羣丑
　　郑氏曰戊刚日也　长乐刘氏曰田之前二日也【朱氏曰以下章推之是日也其戊辰与】　毛氏曰伯马祖也【孔氏曰释文云既伯既祷马祭也故知马祖谓之伯伯者长也马之社始是长也夏官校人春祭马祖注云马祖天驷释文云天驷房也孙炎云龙为天马故房四星谓之天驷】苏氏曰孔阜甚盛大也大阜大陵阜也　刘氏曰丑众也从禽兽之羣众也　毛氏曰重物慎微将用马力必先为之祷其祖　董氏曰车牢马健可以厯险从禽兽之众盖曰可以田矣释文祷作禂
　　吉日庚午既差我马兽之所同麀【于尤反】鹿麌麌【五矩反】漆沮【七徐反】之从天子之所
　　孔氏曰庚午亦刚日也　毛氏曰外事以刚日差择也　郑氏曰同犹聚也　呉氏曰鹿牝曰麀麌麌众多也漆沮皆水名　苏氏曰漆沮在渭北所谓洛水也【李氏曰书疏云漆沮在泾水之东一名洛水即方氏所谓雍州其浸洛汭非河南之洛也】　毛氏曰戊日祭祷庚午于田　孔氏曰漆沮麀鹿所生也漆沮驱禽而至天子之所【孔氏曰以驱逆之众驱之于漆沮之傍从彼以至天子之所】　程氏曰漆沮之从天子之所悉率左右以燕天子言羣下尽力奉上　说文麌作噳曰麋鹿羣口相聚也
　　瞻彼中原其祁孔有儦儦【表娇反】俟俟【音士】或羣或友悉率左右以燕天子
