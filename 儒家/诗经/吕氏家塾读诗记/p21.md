<!-- { "loadSidebar": true } -->
　　东方未明三章章四句
　　南山刺襄公也鸟兽之行淫乎其妹大夫遇是恶作诗而去之【郑氏曰襄公之妹鲁桓公夫人文姜也　孔氏曰襄公诸儿厘公子桓十八年左传云公与夫人姜氏如齐齐侯通焉公谪之以告夏四月丙子享公使公子彭生乗公公薨于车】
　　南山崔崔【子虽反】雄狐绥绥鲁道有荡齐子由归既曰归止曷又怀止
　　毛氏曰南山齐南山也崔崔高大也国君尊严如南山荡【徒党反】平易也齐子文姜也【王氏曰谓文姜曰齐子者以为此齐之子也而淫于齐】　郑氏曰妇人谓嫁曰归雄狐行求匹耦于南山之上形貌绥绥然喻襄公居人君之尊而为淫泆之行其威仪可耻恶如狐　孔氏曰文姜由此道而归鲁既曰归于鲁矣襄公何为而复思之乎　吕氏曰上二章罪襄公所谓曷又怀止曷又从止者言其理如是而襄公违之以淫泆何也下二章罪鲁桓公所谓曷又鞠止曷又极止者言其理如是桓公纵之穷极其恶何也
　　葛屦五两【音亮】冠緌【如谁反】双止鲁道有荡齐子庸止既曰庸止曷又从止
　　毛氏曰葛屦服之贱者冠緌服之尊者庸用也【朱氏曰用此道而嫁于鲁也】　朱氏曰从相从也　吕氏曰贵贱各有耦也屦与屦为耦虽五两之多各相耦冠緌之双自为耦也襄公文姜非其耦犹冠屦之不可双也
　　蓻麻如之何衡【音横】从【足容反】其亩取【七喻反】妻如之何必告父母既曰告止曷又鞠【居六反】止
　　毛氏曰蓻树也衡猎之从猎之种之然后得麻【孔氏曰猎是行步践履之名衡古横字谓既耕而东西践蹑槩摩之也古者推耒耜而耕不宜纵横耕田故知是摩猎之也】　朱氏曰欲树麻者先必纵横耕治其田亩然后可以得麻人之欲娶妻者必先告之于父母然后可以得妻也今鲁桓公之妻文姜也既告而成礼矣【郑氏曰娶妻之礼议于生者卜于死者】曷为不能禁制　释文曰衡亦作横韩诗云东西耕曰横从韩诗作由云南北耕曰由
　　鞠养也纳之不正则容有不敢制者今鲁侯既以正礼纳文姜当蚤裁制之曷为又养其奸而至于极也故后章曰曷又极止
　　析薪如之何匪斧不克取妻如之何匪媒不得既曰得止曷又极止
　　毛氏曰克能也　朱氏曰极穷也　李氏曰析薪者必用斧亦犹取妻者必用媒既以媒而得之矣曷为使极其奸
　　南山四章章六句
　　甫田大夫刺襄公也无礼义而求大功不修徳而求诸侯志大心劳所以求者非其道也
　　无田【音佃】甫田维莠【羊九反】骄骄无思逺人劳心忉忉【音刀】毛氏曰甫大也忉忉忧劳也　杨子曰田甫田者莠骄骄思逺人者心忉忉【苏氏曰无田甫田田甫田而力不给则莠盛矣无思逺人思逺人而徳不及则心劳矣田必自其小者始小者之有余而甫田可启矣思逺人则必自其近者始近者之既服而逺人自至矣】
　　无田甫田维莠桀桀【居竭反】无思逺人劳心怛怛【旦末反】毛氏曰桀桀犹骄骄怛怛犹忉忉
　　骄骄桀桀皆稂莠侵陵嘉谷之状
　　婉【于阮反】兮娈【力转反】兮总角丱【古患反】兮未几【居岂反】见兮突【吐讷反】而弁兮
　　毛氏曰婉娈少好貌总角聚两髦也丱防稚也　释文曰方言曰凡卒相见谓之突　毛氏曰弁冠也【孔氏曰周礼掌冠冕者谓之弁师则弁者冠之大号】　孔氏曰言有童子婉娈总聚其髪以为两角丱然防稚如此与别未经几时而更见之突然已加冠弁为成人　苏氏曰总角之童而至于突然弁也岂其求之哉其道则所有必至也君子之得诸侯亦未尝求之矣苟修其身而治其政令诸侯不来而将安往
　　苟由其道而循其叙则小者俄而大微者俄而着厥徳脩防觉非计功求获者所能与也
　　甫田三章章四句
　　卢令【音零】刺荒也襄公好【呼报反】田猎毕弋而不脩民事百姓苦之故陈古以风【福鳯反】焉【孔氏曰毕弋掩兔网小而柄长谓之毕】卢令令其人美且仁
　　毛氏曰卢田犬【孔氏曰犬有田犬守犬战国防云韩国卢天下之骏犬东郭逡海内之狡兔是卢为田犬也　逡七句反】令令缨环声【孔氏曰环在犬之颔下如人之冠缨然】言人君能有美徳尽其仁爱百姓欣而奉之爱而乐之顺时游田与百姓共其乐同其获故百姓闻而说之其声令令然【孔氏曰孟子曰今王田猎于此百姓闻王车马之音见羽旄之美举欣欣然有喜色而相告与民同乐也此百姓恱之也】　董氏曰韩诗作卢泠泠说文引诗作獜
　　卢重【直龙反】环其人美且鬈【音权】
　　毛氏曰重环子母环也【孔氏云谓大环贯一小环也】鬈好貌
　　卢重鋂【音梅】其人美且偲【七才反】
　　毛氏曰鋂一环贯二也【孔氏云谓一大环贯二小环也】偲才也【说文云偲强也】
　　卢令三章章二句
　　敝笱【古口反】刺文姜也齐人恶【乌路反】鲁桓公微弱不能防闲文姜使至淫乱为二国患焉【释文曰桓公轨亦名允隐公弟　朱氏曰防所以止水闲所以扞物故防闲有禁制之意　孔氏曰闲梐枑也】
　　敝笱在梁其鱼鲂【音房】鳏【古顔反】齐子归止其从【才用反】如云毛氏曰兴也　笱梁解见谷风　陆氏草木疏云鲂今伊洛济颍鲂鱼也广而薄肥恬而少力细鱼之美者　勃海胡氏曰毛云鳏大鱼孔頴达引孔丛子鳏鱼其大盈车郑云鳏鱼子以鲂鱮为比则鳏非犬盈车者亦非鱼子葢鲂鳏鱮及唯唯者皆鱼之可制者也为其笱之敝败而不能制者也文姜本可以防闲而制之由鲁桓微弱不能防闲文姜致文姜骄伉而难制也　张氏曰反归于齐也　毛氏曰如云言盛也　杨氏曰其从如云其从如雨言从之者众也许穆夫人思归唁其兄许人尤之终以义不得而止若鲁桓公刚而有制使鲁人无肯从者如许人焉则文姜虽欲适齐尚可得乎
　　敝笱在梁其鱼鲂鱮【才吕反】齐子归止其从如雨
　　毛氏曰如雨言多也　陆氏草木疏云鱮似鲂厚如头尤大鱼之不美者故里语曰网鱼似鱮不如防茹其头尤大而肥者徐州人谓之鲢或谓之鳙【常容反】
　　敝笱在梁其鱼唯唯【惟癸反】齐子归止其从如水
　　孔氏曰唯唯鱼行相随之貌　毛氏曰水喻众也【朱氏曰言其从之者多如水之流也】　释文曰唯唯韩诗作遗遗
　　敝笱三章章四句
　　载驱齐人刺襄公也无礼义故盛其车服疾驱于通道大都与文姜淫播其恶于万民焉【朱氏曰按春秋鲁庄公之二年冬十有二月夫人姜氏享齐侯于祝丘五年夫人姜氏如齐师七年春夫人姜氏防齐侯于防冬夫人姜氏防齐侯于谷】载驱薄薄【普各反】簟茀【音弗】朱鞹【苦郭反】鲁道有荡齐子发夕毛氏曰薄薄疾驱声也簟方文席也车之蔽曰茀诸侯之路车有朱革之质而羽饰【孔氏曰谓以簟蔽车之后戸也鞹革也兽皮治去毛曰革谓路车以皮革为本质其上文以翟羽为之饰】　朱氏曰夕犹宿也发夕言离于所宿之舎　苏氏曰襄公疾驱其车以防文姜文姜夕发于鲁而往防之　释文茀作笰
　　四骊【力驰反】济济【子礼反】垂辔濔濔【乃礼反】鲁道有荡齐子岂【开改反】弟
　　毛氏曰四骊言物色盛也【孔氏曰襄公乘其一驷之马皆是鐡骊之色】济济美貌垂辔辔之垂者濔濔众也齐子岂弟言文姜于是乐易然　欧阳氏曰文姜安然乐易无慙耻之色也　释文濔濔作尔尔曰本亦作濔
　　齐子岂弟葢于此而乐易也美恶不嫌同辞
　　汶【音问】水汤汤【失章反】行人彭彭【必亾反】鲁道有荡齐子翺翔董氏曰汶水有二出泰山莱芜者西南入沛今湏城之汶是也其一出朱虗县泰山北过淳于县今潍之东南有大汶小汶即此是也　毛氏曰汤汤大貌彭彭多貌翺翔犹彷徉也　郑氏曰汶水之上葢有都焉襄公与文姜时所防【孔氏曰齐在鲁北水北曰阳僖公赐季友汶阳之田汶水之北尚是鲁地襄公入鲁境也】　李氏曰言行人之多以见其无耻也
　　汶水滔滔【吐刀反】行人儦儦【表骄反】鲁道有荡齐子游敖毛氏曰滔滔流貌儦儦众貌　朱氏曰游敖犹翺翔也
　　载驱四章章四句
　　猗【于宜反】嗟刺鲁庄公也【释文曰庄公同桓公子】
　　齐人伤鲁庄公有威仪技艺然而不能以礼防闲其母失子之道人以为齐侯之子焉
　　李氏曰大宰问于子贡曰夫子圣者欤何其多能也子闻之曰吾少也贱故多能鄙事君子多乎哉不多也后世乃专心于此而忘其本故庄公有威仪技艺而不免猗嗟之刺昭公习威仪以亟而不能止干侯之祸汉成帝善修容仪升车正立不内顾不能制赵氏之横虽多才多艺而不能务本何所补哉
　　猗嗟昌兮颀【音祈】而长兮抑若扬兮美目扬兮巧趋跄兮射则臧兮
　　毛氏曰猗嗟叹辞昌盛也颀长貌　李氏曰抑而若扬美之盛也扬目之动也　王氏曰趋跄之巧也郑氏曰臧善也　朱氏曰极称其威仪技艺之美所以刺其不能以礼防其母也若曰惜乎其特少此耳
　　猗嗟名兮美目清兮仪既成兮终日射【食亦反】侯不出正【音征】兮展我甥兮
　　朱氏曰名犹称也言其威仪技艺之可名也清目清明也【毛氏曰目上为名目下为清】　王氏曰仪既成兮言其威仪之备也　朱氏曰侯张布而射之也　毛氏曰二尺曰正【孔氏曰正者侯中所射之处周礼大射则张皮侯而设鹄宾射则张布侯而画正正以防画为之侯身长一丈八尺者正方六尺侯身长一丈四尺者正方四尺六寸侯身长一丈者正方三尺三寸其外之广虽不同其内皆方二尺王射五正画中朱次白次苍次黄居外诸侯射二正损黄孤卿大夫士同射二正去白苍而画以朱緑正之言正也射者内志正则能中亦鸟名齐鲁之间名有题为捷黠射之难中以中为俊】　郑氏曰展诚也姊妹之子曰甥　朱氏曰言称其为齐之甥也而又以见其非齐侯之子此诗人之微辞也
　　猗嗟娈兮清扬婉兮舞则选【雪恋反】兮射则贯兮四矢反兮以御乱兮
　　王氏曰娈壮好貌婉好眉目也【朱氏曰目清而眉扬故谓目为清眉为扬】选齐【孔氏曰善舞齐于乐节也】贯中【王氏曰贯而中革】四矢乘矢　郑氏曰反复也礼射三而止毎射四矢皆得其故处此之谓复　范氏曰射足以御乱而礼不足防淫故卒章深非之　释文反韩诗作变
　　四矢反兮以御乱兮葢称庄公弓矢之精可以御乱观其以金仆姑射南宫长万则可见矣说者或谓诗人讽庄公当用以御乱非也是诗讥刺之意皆在章外一章叹其威仪技艺之美也二章复叹其威仪技艺宜为我甥也三章复叹其威仪技艺可以御乱也嗟叹再三而庄公所大阙者不言可见矣
　　猗嗟三章章六句
　　齐国十一篇三十四章百四十三句

　　吕氏家塾读诗记卷九
　　钦定四库全书
　　吕氏家塾读诗记卷十
　　宋　吕祖谦　撰
　　魏
