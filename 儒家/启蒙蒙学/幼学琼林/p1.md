<!-- { "loadSidebar": true } -->
《幼学琼林》程邹本　程登吉原编，邹圣脉增补 

    　　卷一
    　　天文 地舆 岁时 朝廷 文臣 武职
    　　卷二
    　　父子祖孙 兄弟 夫妇 师生 朋友宾主 婚姻 妇女 外戚 老幼寿诞 身体 衣饰
    　　卷三
    　　人事 饮食 宫室 器用 珍宝 贫富 凶丧
    　　卷四
    　　科第 艺术 文事 讼狱 制作 释道 鸟兽 花木

    幼学琼林卷一
 
    天文
    【原文】

    混沌初开，乾坤始奠。
    气之轻清上浮者为夭，气之重浊下凝者为地。
    日月五星，谓之七政；天地与人，谓之三才。
    日为众阳之宗，月乃太阴之象。
    虹名螮蝀，乃天地之淫气；月里蟾蜍是月魄之精光。
    风欲起而石燕飞，天将雨而商羊舞。
    旋风名为羊角，闪电号曰雷鞭。
    青女乃霜之神，素娥即月之号。
    雷部至捷之鬼曰律令，雷部推车之女回阿香。
    云师系是丰隆，雪神乃是滕六。
    歘火、谢仙，俱掌雷火；飞廉、箕伯，悉是风神。
    列缺乃电之神，望舒是月之御。
    甘霖、甘澍，仅指时雨；玄穹、彼苍，悉称上天。
    雪花飞六出，先兆丰年；日上已三竿，乃云时晏。
    蜀犬吠日，比人所见甚稀；吴牛喘月，笑人畏惧过甚。
    望切者，若云霓之望；恩深者，如雨露之恩。
    参商二星，其出没不相见；牛女两宿，惟七夕一相逢。
    后羿妻，奔月宫而为嫦娥；傅说死，其精神托于箕尾。
    披星戴月，谓早夜之奔驰；沐雨栉风，谓风尘之劳苦。
    事非有意，譬如云出无心；恩可遍施，乃曰阳春有脚。
    馈物致敬，曰敢效献曝之忱；托人转移，曰全赖回天之力。
    感救死之恩，曰再造；诵再生之德，曰二天。
    势易尽者若冰山，事相悬者如天壤。
    晨星谓贤人廖落，雷同谓言语相符。
    心多过虑，何异杞人忧天；事不量力，不殊夸父追回。
    如夏日之可畏，是谓赵盾；如冬日之可爱，是谓赵衰。
    齐妇含冤，三年不雨；邹衍下狱，六月飞霜。
    父仇不共戴夭，子道须当爱日。
    盛世黎民，嬉游于光天化日之下；太平天子，上召夫景星庆云之祥。
    夏时大禹在位，上天雨金；春秋孝经既成，赤虹化玉。
    箕好风，毕好雨，比庶人愿欲不同；风从虎，云从龙，比君臣会合不偶。
    雨旸时若，系是休徵；天地交泰，称斯盛世。
    【注释】
    混沌初开，乾坤始奠。 混沌：天地未形成之前的元气状态。

    气之较清上浮者为夭，气之重浊下凝者为地。 气：指元气。凝：结也。

    日月五星，谓之七政；天地与人，谓之三才。 
    五星：指金、木、水、火、土五星。三才：三种有能力的事物。古人认为，天能覆物，地能载物，而人是万物之灵。

    日为众阳之宗，月乃太阴之象。宗：宗主，主宰。象：仪象。 

    虹名螮蝀，乃天地之淫气；月里蟾蜍，是月魄之精光。 螮蝀：音地东。蟾蜍：传说后羿请不死药于西王母，其妻嫦娥窃而食之，奔月宫，遂化为蟾蜍。

    风欲起而石燕飞，天将雨而商羊舞。 石燕：零陵山之石燕，遇风雨即飞，雨止复变为石头。商羊：鸟名，传说只有一只。

    旋风名为羊角，闪电号曰雷鞭。 
    羊角：《庄子》“有鸟名鹏，翼若垂天之云搏扶摇羊角而上者九万里”。雷鞭：《淮南子》“雷以电为鞭，电光照处，谓之裂缺”

    青女乃霜之神，素娥即月之号。素娥：即嫦娥。 

    雷部至捷之鬼曰律令，雷部推车之女曰阿香。 律令：《搜神记》“律令，周穆王时人，善走，死为雷部之鬼”。阿香：雷部推车之鬼。

    云师系是丰隆，雪神乃是滕六。 

    焱(右加欠)火、谢仙，俱掌雷火；飞廉、箕伯，悉是风神。焱(右加欠) 
    ：雷火之作，因风而起，故雷部之鬼称为焱火。飞廉：神禽，能致风，鹿身，头如雀，有角，蛇尾豹纹。箕伯：《文苑》载：“风伯名言道彰，一曰即箕星也”

    列缺乃电之神，望舒是月之御。 列缺：闪电之神。望舒：《淮南子》“月御曰望舒”

    甘霖、甘澍，俱指时雨；玄穹、彼苍，悉称上天。 
    时雨：应时之雨。《尔雅》“久旱而雨曰甘霖，久雨不止曰愁霖，时雨澍生万物曰甘澍。玄：黑。苍：青。

    雪花飞六出，先兆丰年；日上已三竿，乃云时晏。六出：指雪花六角形。时晏：时候不早了。 

    蜀犬吠日，比人所见甚稀；吴牛喘月，笑人畏惧过甚。 
    蜀地高山雾大，见日时少，每至日出，则群犬疑而吠之。吴地的水牛极畏热，见到月亮疑是太阳，所以气急而喘。

    望切者，若云霓之望；思深者，如雨露之恩。 
    霓是彩红。云兴而雨至，霓见而雨止。所以久旱不雨时，人们渴望见到云彩，但担心霓的出现。雨露：古人认为夜气之露是上天降下的祥瑞。

    参商二星，其出没不相见；牛女两宿，惟七夕一相逢。 参商：传说他们是古代高辛氏的两个儿子，因争斗不已，被安排在两个不能相见的位置上。

    后羿妻，奔月官而为嫦娥；傅说死，其精神托于箕尾。 傅说：商朝的大臣。箕尾：两个星宿名。传说傅说死后精神寄托在箕尾两个星宿之间。

    披星戴月，谓早夜之奔驰；沐雨栉风，谓风尘之劳苦。 沐雨：雨水洗淋头。栉（音至）风：风梳其髻。风尘：路途。

    事非有意，譬如云出无心；恩可遍施，乃曰阳春有脚。 唐代宋璟爱护百姓，人们称其为有脚阳春，谓其走到哪里，就把春天带到哪里。

    馈物致敬，曰敢效献曝之忱；托人转移，曰全赖回天之力。 
    献曝：古代有个农民冬天晒太阳觉着十分舒服，就去献给国君请赏。喻礼物虽不好，但态度很诚恳。

    感救死之恩，曰再造；诵再生之德，曰二天。 二天：喻头上两个天作主。

    势易尽者若冰山，事相悬者如天壤。 

    晨星谓贤人廖落，雷同谓言语相符。 雷同：雷发声，物无不同时应者。

    心多过虑，何异杞人忧天；事不量力，不殊夸父追日。 夸父追赶太阳，半途渴死。

    如夏日之可畏，是谓赵盾；如冬日之可爱，是谓赵衰。晋国大夫赵盾，是赵衰的儿子。有人评价他们父子说：赵衰象冬天的太阳那样可爱，赵盾象夏天的太阳那样可怕。 

齐妇含冤，三年不雨；邹衍下狱，六月飞雪。 
    齐地孝妇窦氏被诬谋杀婆婆，太守处死了她，东海因此三年大旱不雨。邹衍：战国时人，燕惠王听住谗言把邹衍抓进监狱，邹衍受冤枉而爷天大哭，天降大雪。

    父仇不共戴夭，子道须当爱日。 爱日：意为子女侍奉父母的时光有限，应该珍惜时光。

    盛世黎民，嬉游于光天化日之下；太平天子，上召夫景星庆云之样。 景星：一名德星，君王德政，景星就会出现。庆云：五彩祥云。

    夏时大禹在位，上天雨金；《春秋》《孝经》既成，赤虹化玉。 
    《史记》载：大禹治水成功后，天雨金三日，又雨稻三日三夜。孔子完成《孝经》后，赤虹从天而降化为黄玉，长三尺，上有刻文，孔子跪而受之。

    箕好风，毕好雨，比庶人愿欲不同；风从虎，云从龙，比君臣会合不偶。 
    箕，毕：二星宿名。古人认为它们一个与风对应，一个和雨对应，正象征人们的愿望各不相同。

    雨旸时若，系是休徵；天地交泰，称斯盛世。 雨旸时若：下雨和出太阳都顺应时令。旸：音阳，日出。若：顺从。休徵：美好的征兆。

    地舆 
    【原文】
    黄帝画野，始分都邑；夏禹治水，初奠山川。
    宇宙之江山不改，古今之称谓各殊。
    北京原属幽燕，金台是其异号；南京原为建业，金陵又是别名。
    浙江是武林之区，原为越国；江西是豫章之地，又曰吴皋。
    福建省属闽中，湖广地名三楚。
    东鲁西鲁，即山东山西之分；东粤西粤，乃广东广西之域。
    河南在华夏之中，故曰中州；陕西即长安之地，原为秦境。
    四川为西蜀，云南为古滇。
    贵州省近蛮方，自古名为黔地。
    东岳泰山，西岳华山，南岳衡山，北岳恒山，中岳嵩山，此为天下之五岳；饶州之鄱阳，岳州之青草，润州之丹阳，鄂州之洞庭，苏州之太湖，此为天下之五湖。
    金城汤池，谓城池之巩固；砺山带河，乃封建之誓盟。
    帝都曰京师，故乡曰梓里。
    蓬莱弱水，惟飞仙可渡；方壶员峤，乃仙子所居。
    沧海桑田，谓世事之多变；河清海晏，兆天下之升平。
    水神曰冯夷，又曰阳侯，火神曰祝融，又曰回禄。
    海神曰海若，海眼日尾闾。
    望人包容，日海涵；谢人思泽，曰河润。
    无系累者，曰江湖散人；负豪气者，曰湖海之士。
    问舍求田，原无大志；掀天揭地，方是奇才。
    凭空起事，谓之平地风波；独立不移，谓之中流砥柱。
    黑子弹丸，漫言至小之邑；咽喉右臂，皆言要害之区。
    独立难持，曰一木焉能支大厦；英雄白恃，曰丸泥亦可封函关。
    事先败而后成，曰失之东隅，收之桑榆；事将成而终止，曰为山九仞，功亏一篑。
    以蠡测海，喻人之见小；精卫衔石，比人之徒劳。
    跋涉谓行路艰难，康庄谓道路平坦。
    硗地曰不毛之地，美田曰膏腴之田。
    得物无所用，曰如获石田；为学己大成，日诞登道岸。
    淄渑之滋味可辨，泾渭之清浊当分。
    泌水乐饥，隐居不仕；东山高卧，谢职求安。
    圣人出则黄河清，太守廉则越石见。
    美俗曰仁里，恶俗曰互乡。
    里名胜母，曾子不入；邑号朝歌，墨翟回车。
    击壤而歌，尧帝黎民之自得；让畔而耕，文王百姓之相推。
    费长房有缩地之方，秦始皇有鞭石之法。
