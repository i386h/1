<!-- { "loadSidebar": true } -->
　　唐彪曰：天下之理，不多方阐明，则不能透彻，但阐发既多，又苦书卷浩繁，不能记忆，开卷则了了，掩卷则茫然，不能得其益矣。若阐发详悉之后，更以诗歌约语括之，虽数千百言，可约之于数十字，何其简易也。而著书者恐人鄙其俚俗，每不欲见于书册。噫！一书之中，诗歌约言能有几何？虽俚俗，无害也。若欲尽避之，令阅者不受其益，何赖有此书乎！人何不深思之也（诗歌如《周易·卦序歌》、《历代帝王国号歌》之类；约语如梁七齐、八老之类）。

　　家塾教学法

