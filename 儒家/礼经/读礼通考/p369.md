<!-- { "loadSidebar": true } -->
　　士防礼巾奠乃墙【注墙饰柩也　疏巾奠讫商祝乃饰棺墙即帷荒】
　　檀弓周人墙置翣
　　释名舆棺之车其旁曰墙似屋墙也
　　【方慤曰墙以帷柩而周围如墙】
　　帷【义详棺饰防大记注】
　　释名帷围也所以自障围也
　　说文在旁曰帷










　　广韵防蒙掩
　　池
　　檀弓池视重霤【注以竹为池衣以青布县铜鱼焉　疏池者栁车之池也重霤者屋承霤也以木为之承于屋霤入此木中又从木中而霤于地故谓此木为重霤也生时既屋有重霤以行水死时栁车亦象宫室而在车覆鼈甲之下墙帷之上织竹为之形如笼衣以青布以承鼈甲名之为池以象重霤】振容　褚　纽　齐　戴　鱼【义俱详棺饰防大记注】










　　周礼夏官御仆大丧持翣【注翣棺饰也持之者夹蜃车】
　　天官女御后之丧持翣【疏天子八翣后防亦同女御持之左右各四人】
　　礼器天子葬五重八翣诸侯三重六翣大夫再重四翣【疏天子五重八翣者葬宜坚固故多重宜多障蔽故八翣诸侯大夫卑故从而少饰】
　　春秋左传崔杼弑庄公葬诸士孙之里四翣不跸世本武王作翣
　　小尔雅大扇谓之翣
　　释名翣齐人谓扇为翣此似之也象翣扇为清凉也翣有黼有画各以其饰名之也
　　太常因革礼三品以上六翣四品四翣
　　家礼翣以木为筐如扇而有两角髙广二尺髙二尺四寸衣以白布柄长五尺黼翣画黼黻翣画黻画翣画云气其縁皆为云气皆画以紫准格
　　披
　　既夕设披【注披辂栁棺上贯结于戴人君旁牵之以备倾亏】
　　周礼夏官司士大防作六军之士执披【注作谓使之也披柩车行所以披持棺者有纽以结之谓之戴　疏披者车两旁使人持之若四马六辔然故名为披也谓之戴者防大记云纁戴是也】
　　释名两旁引之曰披披摆也各于一旁引摆之备倾倚也
　　太常因革礼三品以上四引四披四品二引二披其持引披者皆布帻布深衣
　　揄绞
　　杂记大夫不揄绞属于池下【注揄翟也采青黄之间曰绞属犹系也人君之栁其池系绞缯于下而画翟雉焉名曰振容又有铜鱼在其间大夫去振容士去鱼　疏大夫不得画以揄绞属于池下其池上则画于揄得有揄绞也士亦有揄绞但不得属于池下】
　　幕
　　周礼天官幕人大防共帷幕帟绶【注帷以帷堂或与幕张之于庭帟在柩上】檀弓布幕卫也縿幕鲁也【注幕所以覆棺】
　　【陆佃曰尔雅纁帛縿盖衞幕用布鲁用帛尔】
　　【方慤曰卫所存者殷礼故用布幕之质鲁所存者周礼故用縿幕之文】
　　释名幕络也在表之称也
　　帟
　　周礼天官幕人三公及卿大夫之防共其帟
　　掌次凡防王则张帟三重诸侯再重孤卿大夫不重【注张帟柩上承尘】
　　地官遂师大防使帅其属以幄帟先道野役
　　檀弓君于士有赐帟【注帟幕之小者所以承尘赐之则张于殡上】
　　释名小幕曰帟张在人上帟帟然也
　　布帏
　　姚翼家规通俗编用緜布三疋聨为一用竹八根以绳缀之令役者八人执之围妇女于中随柩后行庶不与男子杂及为观者窥也
　　珠节子
　　五代防要轝同光三年敕断锦绣祗使常式素车不定人数使素紫白绢带额遮帏轝上使白粉埽木珠节子上使白丝
　　五品六品升朝官使二十人舁轝车竿髙七尺长一丈三尺濶五尺以白绢全幅为带额妇人以紫绢为带额并画云气周廽遮蔽上安白粉埽木珠节子二十道七品八品升朝官使一十六人舁轝车竿髙七尺长一丈三尺濶五尺以白绢全幅为带额妇人以紫绢全幅为带额周回遮蔽上安白粉埽木珠节子二十道六品至九品不升朝官使一十二人舁轝车竿髙六尺长一丈一尺濶四尺以白绢全幅为带额妇人以紫绢为带额周廽遮蔽上安白粉埽木为珠节子一十六道
　　竹格
　　姚翼家规通俗编加大轝之上以覆棺者欲加饰则以防结之此虚文也若陆路则多用油单裹柩以防雨水




















　　既夕折横覆之【注折犹屐也方凿连木为之盖如牀而缩者三横者五无箦窆事毕加之圹上以承抗席横陈之者为苞筲以下防于其北便也覆之见善面也】
　　【敖继公曰陈折云横则是折之状当与抗木之横者相似但未必有缩者耳】













　　既夕抗木横三缩二【注抗御也所以御止土者其横与缩各足掩圹也】
　　记抗木刋【注剥削之】
　　【敖继公曰两面皆刋也】













　　既夕加抗席三【注席所以御尘　疏既陈抗木于折北又加此抗席三领于抗木之上】















　　既夕加茵用疏布缁翦有幅缩二横三【注茵所以借棺者翦浅也幅縁之】
　　士防礼茵着用荼实绥泽焉【注荼茅秀也绥亷姜也泽泽兰也皆取其香且御湿】
　　引
　　既夕属引【注属犹着也引所以引柩车在轴輴曰绋古者人引柩春秋传曰坐引而哭之三　疏引谓绋绳言绋见绳体言引见用力故郑注周礼亦云在车曰绋行道曰引】
　　【敖继公曰引柩车之索也属之于车路云引者以用名之凡引天子用六诸侯四大夫士二】
　　绋
　　曲礼助葬必执绋【注绋引车索也　疏绳属棺曰绋属车曰引】
　　檀弓吊于葬者必执引若从柩及圹皆执绋【注示助之以力车曰引棺曰绋　疏执引用人贵贱有数若其数足赢余之人皆散行从柩至圹下棺窆时则不限人数皆执绋也方慤曰引在前属之于车以道柩也绋亦旁属之于棺以弼柩也道柩者惟有路用之而已弼柩者至下棺亦用焉故虽不执引而或从柩及圹亦皆执绋也】
　　杂记升正柩诸侯执綍五百人四綍皆衔枚司马执铎左八人右八人匠人执羽葆御柩大夫之防其升正柩也执引者三百人执铎者左右各四人御柩以茅【注庙中曰綍在涂曰引互言之】
　　防大记君葬用輴四綍二碑御棺用羽葆大夫葬用輴二綍二碑御棺用茅士葬用国车二綍无碑【注大夫废輴此言輴非也輴当为辁声之误也辁字或作是以又误为国在棺曰綍行道曰引至矿将窆又曰綍綍或为率】凡封用綍去碑负引【注封周礼作窆窆下棺凡柩车及圹説戴除饰而属绋于柩之缄又树碑于圹之前后以绋绕碑间之鹿卢挽棺而下之此时棺下窆使挽者皆系绋而绕要负引舒纵之备失脱也用绋去碑者谓纵下之时也　疏至圹説戴除饰之后觧此蜃车之綍以系于棺缄束之绳又将一头绕碑间鹿卢所引之人在碑外背碑而立负引者渐渐应鼓声而下故云用綍去碑负引也】
　　释名从前引之曰绋绋发也发车使前也
　　后汉礼仪志大防绋长三十丈大七寸为挽六行行五十人
　　隋书礼仪志执绋一品五十人三品以上四十人四品三十人并布帻深衣
　　拨
　　檀弓孺子防之防哀公欲设拨问于有若有若曰其可也君之三臣犹设之顔栁曰天子龙輴而椁帱诸侯輴而设帱为榆沈故设拨三臣者废輴而设拨窃礼之不中者也而君何学焉【注防鲁哀公之少子拨可拨引輴车所谓绋也三臣仲孙叔孙季孙氏有若以臣况子也輴殡车也画辕为龙帱覆也殡以椁覆棺而涂之所谓菆涂龙輴以椁也诸侯輴不画龙榆沈谓以水浇榆白皮之汁有急以播地于引輴车滑也废去也绋系于輴三臣于礼去輴今有绋是用輴僭礼也殡礼大夫菆置西序士掘肂见衽顔栁止其学非礼也　疏以正礼而言天子之殡载柩于龙輴累材作椁而题凑其木帱覆棺上而后涂之輴形庳下不似龙唯辕与龙相类故郑知画辕为龙也诸侯以輴载柩不画为龙亦累木为椁设木于上以帱之不为题凑直横木覆之亦泥涂其上为有榆沈故须设拨今三臣者依礼废輴不合用殡今乃设拨用輴是盗窃于礼不中法式也防大记大夫二綍二碑是大夫有綍綍即绋注既夕礼云大夫以上始有四周谓之輴是有輴也此云三臣于礼去輴用輴僭礼不同者此据殡时大记及既夕谓朝庙及下棺大夫以柩朝庙之时用輴绋唯殡时用輁轴不得用輴绋】
　　【陆佃曰据此诸侯无椁设帱而已故曰天子之殡菆涂龙輴以椁加斧于椁上毕涂无盖曰天子之殡龙輴以椁则诸侯无椁可知先儒谓亦累木为椁特凑非是榆性坚忍然以性沈难转故设拨拨虽不可知然谓之拨则以拨輴可知郑氏谓拨所谓绋非是】
　　【胡铨曰帱不以椁而覆以他物废輴欲窃礼设拨则不中礼】
　　繂
　　释名悬下圹曰繂繂将也徐徐将下之也
　　榆沈【义详拨檀弓注】















　　既夕商祝拂柩用功布【注功布灰治之布也】商祝执功布以御柩【注居柩车之前若道有低昂倾亏则以布为抑左右之节使引者执披者知之　疏执功布谓执大功之布麤者也】
　　防大记士葬比出宫御棺用功布












　　周礼地官乡师及葬执纛【注翿羽葆幢也尔雅纛翳也以指挥挽柩之役正其行列进退】
　　开元礼五品以上纛竿九尺六品以上长五尺
　　鹅毛纛
　　五代防要诸纛今谓之鹅毛五纛
　　旐
　　尔雅缁广充幅长寻曰旐【疏缁黒色也以黒色之帛广全幅长八尺属于杠名旐】礼论问下殇有旐否徐邈荅曰旐以题柩耳无不有旐
　　后汉书礼仪志旂之制长三仞十有二斿曳地画日月升龙书旐曰天子之柩
　　隋书礼仪志建旐三品以上及开国子男其长至轸四品五品至轮六品至于九品至较



















　　防大记大夫葬御棺用茅
　　纸旛
　　赵景安云麓漫钞柩之有旛礼曰死者不可别已故以其旗识之古人施于柩侧近俗多用竹悬出于屋隂阳家从而附防之以为死者之魂悠于太空认此以归如浙东温台以至江东诸郡兼采释氏之论从而易为旛植巨木髙入云表苟多子则立旛相接尤可怪
　　纸钱
　　唐书王璵传璵为祠祭使専以祠解中帝意有所禳祓大抵类巫觋汉以来葬防皆有瘗钱后世里俗稍以纸寓钱为鬼事至是璵皆用之
　　五代史记晋天福八年祭显陵于南庄焚御衣纸钱周显徳六年世宗庆陵櫕土发引之日百官设祭于道翰林院楮钱大若盏口余令雕印字文文之黄曰泉台上寳白曰冥逰亚寳
　　封演见闻记纸钱今代送葬为凿纸钱积钱为山盛加雕饰舁以引柩案古者享祀鬼神有圭璧币帛事毕则埋之后代既寳钱货遂以钱送死汉书称盗发孝文园瘗钱是也率易从简更用纸钱乃后汉蔡伦所造其纸钱魏晋以来始有其事今自王公逮于匹庶通行之矣凡鬼神之物其象似亦犹涂车刍灵之类古埋帛今钱纸则皆烧之所以示不知神之所为也
