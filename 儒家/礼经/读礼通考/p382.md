<!-- { "loadSidebar": true } -->
　　司马氏书仪闻丧奔丧　始闻亲丧以哭答使者尽哀问故又哭尽哀裂布为四脚白布衫绳带麻履【古者未成服者素委貌深衣恐非本所有且非仓卒所办今从便】遂行日行百里不以夜行【奔丧注虽有哀慼犹辟害也虽或有亲属偕行不能日行百里道中亦不可滞留也】唯父母之丧见星而行见星而舍道中哀至则哭避市邑喧繁之处【奔丧曰哭避市朝注谓惊众也今人奔丧及从柩行者遇城邑则哭是有人则爲之无人则不爲饰诈之道也】望其州境哭望其县境哭望其城哭望其家哭入门升自西阶至殡前再拜哭尽哀乃就位方去冠及上服被发扱衽徒跣如始死之仪诣殡东西面坐哭尽哀【其未小敛而至者与在家同】乃就东方袒括发又哭尽哀丈夫妇人之待之也皆如朝夕哭位无变也既哭奔丧者复着布四脚布衫拜诸尊长及受诸卑防拜皆哭尽哀明日后日朝夕哭犹袒括髪至家四日乃成服而朝哭有吊賔至则出见之可也若未得行须应过三日以上者则爲位不奠【奔丧曰闻丧不得奔丧乃爲位注谓以君命有事者位有酂列之处如其家朝夕哭位矣又注无君事又无故而以己私未奔者父母之丧则不爲位其哭之不离闻丧之处齐衰以下更爲位而哭皆可行乃行又曰凡爲位不奠注以其精神不在乎是今仕宦他方者始闻丧比至治装挈家而归鲜有不过三日者安得不爲位而哭既无酂列当置椅子一枚以代尸柩左右前后设哭位皆如在尸柩之旁而不设朝夕饮食之奠者丧侧无子孙则此中设朝夕奠如在丧侧道中亦设位朝奠而行既就馆至夕设位而奠】被发扱衽徒跣皆如始死之仪明日斩衰者袒括发齐衰以下袒免代哭皆如小敛之仪闻丧后四日成服而朝哭皆如在家之仪道中及至家惟不去冠及上服被发扱衽徒跣袒括发其余皆如未成服之仪入门至殡前北面再拜哭尽哀拜诸尊长又受诸卑防拜皆哭尽哀吊賔至即出见之若奔丧者不及殡则先之墓望墓而哭至墓北面哭尽哀再拜在家丈夫之待之也即位于墓左妇人墓右皆哭尽哀未成服者去布四脚及布衫袒括发于墓东南即本位又哭尽哀复着布四脚衫拜尊长及受卑防拜如上仪遂归至家入门去布四脚及布衫袒括髪至灵座前北面哭尽哀余如未葬之仪已成服者不袒括髪齐衰以下闻丧则爲位而哭【古礼闻父母妻之党及师友知识之丧哭皆有处今寝庙异制不能如古但闻尊长之丧则爲位于正堂卑防之丧爲位于别室而哭之今人皆择日举哀凡悲哀之志在初闻其丧闻丧则当哭之何暇择日又举哀挂服皆于僧舍盖以五服年月敕不得于州县公廨内举哀若不在州县公廨何必就僧舍不于本家盖由今人多忌讳故也】若奔丧则释去华盛之服装办即行缓速惟所欲既至齐衰望乡而哭大功望门而哭小功以下至门而哭入门始至殡前北向哭尽哀再拜乃易所服之服即本位又哭尽哀乃见诸尊长及卑防拜哭如主人仪若不奔丧则齐衰始闻丧三日中朝五爲位会哭四日之朝成服又为位防哭大功以下始闻丧爲位防哭成服又爲位防哭自是每月朔爲位防哭月数既满次月朔爲位防哭遂除服其闻丧至各哭固无常准齐衰以上自有丧以来亲戚未常相见者既除服而相见不变服各哭尽哀然后叙拜
　　朱子家礼奔丧　始闻亲丧哭【亲谓父母也以哭答使者问故又哭尽哀】易服【裂布爲四脚白布衫绳带麻屦】
　　【邱濬曰案裂布爲四脚家礼本书仪恐是当时有此制今世人不用忽然以行逺路恐骇俗观拟用有子粗麻布爲衫戴白帽束以麻绳着麻鞵】
　　遂行【日行百里不以夜行虽哀戚犹避害也】
　　【邱濬曰案日行百里今其大约也道路舍止不能皆然书仪云今人虽或与亲属偕行不能百里道中亦不可滞留也】
　　道中哀至则哭【哭避城市喧杂之处】望其州境其县境其城其家皆哭【家不在城则望其乡哭】入门诣柩前再拜乃变服就位哭仪节【奔丧者将至在家者男妇各具服就次哭以待奔丧者至哭入门升自西阶】诣柩前拜兴拜兴拜兴拜兴【且拜且哭】擗踊无数【哭少间】拜吊尊长受卑防拜吊【且哭且拜并问所以病死之故乃就东方去冠及上衣】披髪徒跣不食【如初丧】就位哭【各就其位次而哭第二日晨兴男子】袒　括髪【妇女】
　　髽【至上食时】袭衣【卷所袒衣】加绖带【首戴白布巾上加环绖腰具绖散垂其末并具绞带详见初终仪】
　　后四日成服【与家人相吊賔至拜之如初】
　　仪节【是日朝奠时在家男妇各服其服就位哭】举哀【奔丧者具衰绖持杖向灵座伏地哭】相吊【少顷诣所尊诸父前跪哭又向诸母前跪哭卑幼者又向奔丧者前跪哭一如前成服仪】受吊【賔客有来吊慰者则哭出迎之】稽颡拜兴拜兴【且拜且哭尊长不答拜其余否】
　　若未得行则爲位不奠【设椅子一枚以代尸柩左右前后设位哭如仪但不设奠若丧侧无子孙则此中设奠如仪】变服【亦以闻后之第四日】
　　闻丧仪
　　【邱濬曰案礼记有奔丧篇家礼本书仪书仪本礼记但略举其要耳其间次第仪节盖已详具家礼丧礼篇于此不复重出使人临时考行而已然今世士大夫游宦于外一闻凶讣心绪瞆乱平时不素讲明仓卒之际岂能细考纵一阅之亦乌能因其略而遽得其详哉今条析其仪节于后】
　　【闻讣】仪节【是日讣至】举哀【举家男妇皆哭少顷问死者以病及终之故】易服【男子皆去冠及上服女子去首饰与凡华盛之服】披髪徒跣　不食　男女哭擗无数
　　【爲位】仪节【是日堂中设椅子一枚以代柩椅子前设卓子一张上置香炉香合烛台之类】各就位【主人坐于位东众男坐其下皆借以藁主妇坐于位西众女妇坐其下以南为上】举哀【哭不絶声　是日具括髪绖带衰服等物】
　　【变服】仪节【闻讣之次日】袒【男子皆袒去上衣】括发【散发者用麻绳束之】具绖带【首戴白布巾上加单股之绖具要绖散垂其三尺及具绞带礼所谓环绖也详见丧礼篇初终迁尸牀条下】妇人髽【妇人用麻绳撮髻插竹木簪】服轻者袒免【服轻者皆着素服袒开上衣用布纒头或着白布亦可】
　　【设奠】仪节【爲位之后是日即陈设蔬果脯醢羮饭茶酒之类于卓子上用侍者一人爲祝有子孙在丧侧者不设】盥手【祝洗手】跪　焚香　兴　斟酒　鞠躬拜兴拜兴平身【祝拜】罩巾　举哀【自是以后朝夕日中凡三次遇朔日即盛设如在家仪】
　　【成服】仪节【闻讣第四日夙兴】各具服【五服之人各服其服执杖有腰绖者绞其麻本之散垂者去环绖不用】各就位【男位于灵位东女位于西各以尊卑为序】举哀相吊【卑幼者以次就尊长跪哭吊慰尽哀】复位
　　【受吊】仪节【未成服以前来吊者或门生属吏皆可吊者入门子弟出见之揖讫】賔致辞曰窃闻【某亲某官或随所言】不淑何时讣至答辞曰孤某遭此凶变蒙赐慰问以未成服不敢出见不胜哀感使某拜鞠躬拜兴拜兴平身【賔答拜尊长则回半礼礼毕賔退子弟送出门或少延茶汤】礼毕【已成服以后来吊者入门望位哭主人持杖哭而出】吊主人曰某亲某官不淑何时讣至鞠躬拜兴拜兴平身【主人答拜】主人致谢曰蒙慰问不胜哀感稽颡拜兴拜兴平身【賔答拜】礼毕【賔退子弟送之出或少延茶汤】
　　【邱濬曰案书仪賔答拜后有主人置杖坐兀子或不设坐褥或设白褥茶汤至则不执杔子賔退持杖而送之之文今世士大夫闻丧賔吊之有设草座对客者客出不送此虽俗礼若来吊者果平日亲厚之人有事相资者少留恐亦无害姑书于此】
　　【至家】仪节【在家者闻其至各具服以俟其入衰绖持杖哭入门升自西阶】诣柩前　拜兴拜兴拜兴拜兴【且拜且哭】哭擗无数　拜吊尊长【哭拜且吊如成服仪】受卑幼拜吊就位哭【就其位次坐哭在家者皆哭】
　　在道至家皆如上仪【若丧侧无子孙则在道朝夕爲位设奠至家但不变服其相吊拜賔如仪】若既葬则先之墓哭拜【之墓者望墓哭至墓哭拜如在家之仪未成服者变服于墓归家诣灵座前哭拜四日成服如仪已成服者亦然但不变服】
　　齐衰以下闻丧爲位而哭【尊长于正堂卑幼于别室】若奔丧则至家成服【奔丧者释去华盛之服装办即行既至齐衰望乡而哭大功望门而哭小功以下至门而哭入门诣柩前哭再拜成服就位哭吊如仪】若不奔丧则四日成服【不奔丧者齐衰三日中朝夕爲位防哭四日之朝成服亦如之大功以下始闻丧爲位防哭四日成服亦如之皆毎月朔爲位防哭月数既满次月之朔乃爲位防哭而除之其间哀至则哭可也】
　　明防典品官礼【庶人礼同】奔丧　始闻亲死以哭答使者尽哀问故又哭尽哀乃易服遂行日行百里不以夜行见星而行见星而舍道中哀至则哭哭避市朝望其州境县境其城其家皆哭至于家内外哭待于堂上入门而左升自西阶殡东西面凭殡哭尽哀少退再拜退于东序披髪复殡东西面坐哭又尽哀尊卑抚哭如常讫内外各还次厥明坐哭于殡东如初四日成服与家人相吊賔至拜之如初若未得行则设位四日而变服在道至家皆如上仪若既葬则先之墓望墓哭至墓哭拜归诣灵座前哭拜四日成服如仪齐衰以下闻丧爲位而哭若奔丧则至家成服若不奔丧则四日成服凡奔丧齐衰望乡而哭大功望门而哭小功至门而哭缌麻即位而哭不奔丧者齐衰三日中朝夕爲位防哭四日之朝成服亦如之大功以下始闻丧爲位防哭四日成服亦如之皆毎月朔爲位防哭月数既满次月之朔乃爲位防哭而除之其间哀至则哭可也
