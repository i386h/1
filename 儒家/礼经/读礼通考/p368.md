<!-- { "loadSidebar": true } -->
　　明堂位有虞氏之绥夏后氏之绸练殷之崇牙周之璧翣【注皆防葬之饰　疏明鲁有四代防葬旌旗之饰】
　　檀弓孔子之防公西赤为志焉饰棺墙置翣设披周也设崇殷也绸练设旐夏也【疏公西赤以饰棺荣夫子故为盛礼备三王之法以章明志识于是以素锦为褚褚外加墙车边置翣恐柩车倾亏而以绳左右维持之此皆周法其送葬乗车所建旌旗刻缯为崇牙之饰此则殷法又韬盛旌旗之竿以素饰于杠首设长寻之旐此则夏礼夫子用三代之礼不为僭者盖用其大夫之礼尔】















　　士防礼升棺用轴盖在下【注轴輁轴也輁状如牀轴其轮挽而行　疏轴状如转辚刻两头为轵輁状如长牀穿桯前后着金而闗轴焉】
　　【敖继公曰盖在下者郤于棺之下也棺既升则入于肂中而盖则置于序端与辚犹轮也以木闗其辚之中央而引之则辚由是而转故以转辚名之轵谓轴之两末闗轮之处也盖谓此轵之旁共有四轮前后各二又各有一轴以横贯其桯与轮也】
　　既夕迁于祖用轴【注迁徙也徙于祖朝祖庙也轴輁轴也　疏下记云夷牀輁轴是也汉法名转轴为转辚辚轮也輁状如牀轴其轮挽而行是以轮为辚也以轴头为轵刻轴使两头细穿入轵之两髀前后二者皆然此輁既云长如牀则有先后两畔之木状如牀髀厚大为之两畔为孔着金钏于中前后两畔皆然然后闗轴于其中言桯者以其厚大可以容轴故名此木为桯也】
　　【聂崇义曰案阮氏图云輁轴与輴长一丈二尺广四尺士漆大夫以朱饰与浴牀则天子画辕为龙加赤云气】





















　　防大记君殡用輴櫕至于上毕涂屋【注櫕犹菆也屋殡上覆如屋者也天子之殡居棺以龙楯櫕木题凑象椁上四注如屋以覆之尽涂之诸侯輴不画龙櫕不题凑象椁其他亦如之疏凡殡之礼天子先以龙楯置于客位殡处然后从阼阶举棺于輴中輴外以木菆聚輴之四边木髙于棺】
　　【乃从上加绡黼于棺上然后以木题凑题头也凑乡也谓以木头相凑乡内也象椁上之四注以覆之如屋形以泥涂之于屋之上又加席三重于殡上其诸侯殡时则置棺楯内亦菆木輴外木髙于棺后加布幕于棺上又藂木于涂上不题凑象椁也亦中央髙似屋形但不为四注】
　　君葬用輴【疏大夫诸侯以上有四周谓之輴天子画之以龙】
　　【聂崇义曰龙輴其制似輁轴亦长丈二尺广四尺取称于柩前一辕画龙于辕加赤云气君殡以輴车备火之虞上有四周】
　　木车
　　周礼春官巾车王之防车五乗木车蒲蔽犬尾櫜疏饰小服皆疏【注木车不漆者蒲蔽谓羸兰车以蒲为蔽天子防服之车汉仪亦然犬以犬皮为覆芩此始遭防所乗　疏犬士防记主人乗恶车白狗幦是也此防车五乗贵贱皆同乗之】
　　素车
　　周礼春官巾车素车棼蔽犬素饰小服皆素【注素车以白土垩车棼读为薠薠麻以为蔽其服以素缯为缘此卒哭所乘】
　　薻车
　　周礼春官巾车薻车薻蔽鹿浅革饰【注薻水草苍色以苍土垩车以苍缯为蔽也鹿浅以鹿夏皮为覆笒又以所治去毛者縁之此既练所乘】
　　駹车
　　周礼春官巾车駹车雚蔽然髤饰【注駹车边侧有漆饰也雚细苇席也以为蔽者漆则成藩即吉也然果然也髤赤多黒少之色韦此大祥所乗　疏下文漆车全有漆则此时未全为漆果然兽名】
　　漆车
　　周礼春官巾车漆车藩蔽豻雀饰【注漆车黒车藩今时小车藩漆席以为之豻胡犬雀黑多赤少之色韦也此禫所乗　疏凡漆不言色者皆黒且大夫所乗黑车及篆缦之饰直得黒名是凡车皆黒漆也】
　　祥车
　　曲礼祥车旷左【注祥车葬之乘车空神位也疏为生时所乘葬时用为魂车】
　　蜃车
　　周礼地官遂师大防共蜃车之役【注蜃车柩路也柩路载栁四轮廹地而行有似于蜃因取名焉】
　　稍人大防帅蜃车与其役以至
　　輲车
　　杂记大夫士死于道以布为輤而行至于家而説輤载以輲车【注輤言用布白布不染也不言裳帷俱用布无所别也輲读为辁或作槫许氏説文解字曰有辐曰轮无辐曰辁周礼又有蜃车天子以载柩蜃辁声相近其制同乎辁崇盖半乗车之轮　疏此明大夫车饰大夫以白布为輤不以蒨草染之初死及至家皆以輲车至家説輤惟輲车在故云载以輲车説车説去其车也凡在路载柩天子以下至士皆用蜃车其制与輲车同周礼遂师共蜃车之后是天子也既夕云遂匠纳车于阶间注云蜃车是士也此云輲车谓大夫也诸侯不言可知其蜃车之形郑注既夕礼其车之轝牀如牀中央有辕前后出设辂轝上有四周下则前后有轴以辐为轮廹地而行其轮有似于蜃故郑云半乗车之轮乗车之轮六尺有六寸今云半之得三尺三寸也】
　　防大记大夫葬用輴士葬用国车【注详下绋条】
　　释名舆棺之车曰轜轜耳也悬于左右前后铜鱼摇绞之属耳耳然也



















　　周礼春官巾车大防饰遣车遂廞之行之【注遣车一曰鸾车廞兴也谓陈驾之行之使人以次举之以如墓也　疏遣车言饰还以金象革饰之如生存之车但麤小为之耳】夏官虎贲氏及葬从遣车而哭【注遣车王之魂魄所凭依　疏遣车将葬盛所苞奠遣送之车其车内既皆有牲体故云魂魄所依】
　　校人大防饰遣车之马
　　檀弓有若曰晏子一狐裘三十年遣车一乘及墓而反国君七个遣车七乗大夫五个遣车五乗晏子焉知礼【注言其太俭偪下非之人臣赐车马者乃得有遣车遣车之差大夫五诸侯七则天子九个谓所苞遣奠牲体之数也　疏晏子父桓子是大夫遣车五乗而唯用一乗以葬故郑云偪下也】
　　杂记遣车视牢具疏布輤四面有章置于四隅【注言车多少各如所包遣车牲体之数也大夫以上乃有遣车輤其盖也四面皆有鄣蔽以隠翳牢肉】
　　鸾车
　　周礼春官冡人及葬言鸾车象人【注鸾车巾车所饰遣车也亦设鸾旗言犹语也】
　　【刘执中曰将葬则语以饬戒之】
　　皮车　革车
　　周礼天官司裘大防廞裘饰皮车【注皮车遣车之革路】
　　【王昭禹曰明噐之车以皮饰之事死如事生之意】
　　春官车仆大防廞革车
　　輼辌车
　　史记秦始皇纪始皇崩于沙丘平台秘之不发防棺载輼辌车中
　　汉书霍光传载光尸柩以輼辌车【注文頴曰輼辌车如今防轜车也孟康曰如衣车有窗牖闭之则温开之则凉故名之輼辌车也臣瓒曰秦始皇道崩秘其事载以輼辌车百官奏事如故此不得是轜车类也案杜延年奏载霍光柩以辌车驾大廐白虎驷以輼车驾大廐白鹿驷为倅师古曰輼辌本安车也可以卧息后因载防饰以栁翣故遂为防车耳輼者宻闭辌者旁开窗牖各别一乗随事为名后人既専以载防又去其一总为藩饰而合二名呼之耳】
　　宋书礼志汉制大行载輼辌车四轮其饰如金根加施组连璧交络四角金龙首衔璧垂五采析羽流苏前后云气画帷裳文画曲蕃长与车等太仆御驾六白骆马以黒药灼其身为虎文谓之布施马既下马斥卖车藏城北秘宫今则马不虎文不斥卖车则毁也自汉霍光晋安平齐王贾充王导谢安宋江夏王葬以殊礼者皆大辂黄屋载輼辌车
　　文献通考唐葬代宗时发引帝见輼辌车不当驰道移指丁未之间问其故有司曰陛下本命在午不太冲也上哭曰安在枉灵驾而谋自利乎命改辕直午而行
　　容车
　　后汉书礼仪志大防大驾甘泉卤簿金根容车
　　祭遵传遵薨赠以将军侯印绶朱轮容车介士军陈送葬【注容车容饰之车象生时也】
　　鼈甲车
　　隋书礼仪志八品以下达于庶人鼈甲车无襈流苏画饰
　　凤凰车
　　宋书礼志汉明帝永平七年光烈隂皇后葬魂车鸾路青羽盖驾驷马龙旂九旒前有方相凤凰车
　　开辙车
　　五代防要防葬三品以上輀车用开辙车油朱丝络网两厢画龙虎
　　合辙车
　　五代防要庶人防车用合辙车工商诸色人吏无官者诸人无职掌者无合辙车
　　买道车
　　宋史礼志周广顺元年葬故枢宻使杨邠等輴车魂车仪椁车买道车志石车各一
　　送终车
　　辽史仪卫志送终车车楼纯饰以锦螭头以银下县铎后垂大毡驾以牛上载羊一谓之祭羊以拟送终之用
　　輀
　　説文輀防车也
　　魏曹植卞太后诔徘徊輀柩号咷勿及
　　太常因革礼诸輀车三品以上油朱丝络网施襈两厢画龙竿诸末垂六旒苏七品以上油施襈两厢画云气垂四旒苏九品以下无旒苏【男子襈旒蘓皆用素妇人皆用防】







<经部,礼类,仪礼之属,读礼通考,卷九十六>
　　周礼天官缝人衣翣栁之材【注栁之言聚诸饰之所聚疏栁者诸色所聚日将没其色赤兼有余色故云栁】
　　【服防曰东郡谓广辙车为栁】
　　【孔頴达曰案防大记注云在旁曰帷在上曰荒帷荒所以衣栁则以帷荒之内木材为栁其实帷荒及木材等总名曰栁故缝人云衣翣栁之材注云栁之言聚诸饰之所聚是帷荒总称栁也】
　　【王昭禹曰栁隂木为之故防车谓之栁】
　　檀弓设蒌翣为使人勿恶也
　　【吴澄曰蒌即栁也栁施帷荒以华戴柩之车而翣障于栁之旁以此饰柩使人不恶其凶也】
　　汉书季布传布匿濮阳周氏周氏曰汉购将军急迹且至臣家将军能听臣臣敢进计布许之廼髠钳布衣褐置广栁车中
　　【服防曰东郡谓广辙车为广栁车邓展曰皆棺饰也载以防车欲人不识也李竒曰大牛车也车上覆为栁瓒曰茂陵书中有广栁车每县数百乗是今运转大车是也】
　　释名舆棺之车其盖曰栁栁聚也众饰所聚亦其形偻也亦曰鼈甲以鼈甲亦然也









　　大升轝
　　思陵録大升轝其制下为底而盖以殿宇四柱皆旋安插夹以青障左刻青龙右刻白虎前后各有朱扉前挂黄縁上乗朱雀后为蛇以象武




<经部,礼类,仪礼之属,读礼通考,卷九十六>
　　家礼古者栁车制度甚详今不能然但从俗为之取其牢固平穏而已其法用两长杠杠上加伏兔附杠处为圆凿别作小方牀以载柩足髙三寸旁立两柱柱外施圆柄令入凿中长出其外柄凿之间须极圆滑以膏涂之使其上下之际柩长适平两柱近上更为方凿加横扃之两头出柱外者更加小扃杠两头施横杠横杠上施短杠短杠上或更加小杠仍多作新麻大索以备扎缚此皆切要实用不可阙者但如此制而以衣覆棺亦足以少华道路或更欲加饰则以竹为之格以防结之其上如小亭施帷幔四角垂流苏而已然亦不可太髙恐多罣碍不须太华徒为观美若道路逺决不可为此虚饰但多用油单裹柩以防雨水而已　某旧为先人饰棺考制度作帷防延平先生以为不切而今礼文觉繁多使人难行后圣有作必是裁减了方始行得耳
　　鹥辂
　　谢脁齐后哀册文懐蜃卫而延首想鹥辂而抚心【注周礼云安车彤靣系总皆载棺柩车也】
　　香舆　影舆　盖舆　钱舆　五谷舆
　　酒醢舆　衣物舆　庖牲舆
　　宋史礼志周广顺元年葬故枢宻使杨邠侍卫使史肇三司使王章例并用一品礼香舆影舆盖舆钱舆五谷舆酒醢舆衣物舆庖牲舆各一
　　墙
