<!-- { "loadSidebar": true } -->
　　政和礼品官丧仪若哭殡内外俱升就殡堂尊者坐【若賔敌体賔初入门起賔坐亦坐賔起亦起】内外俱哭赞者引吊者入升堂立于殡东西向南上尊者坐哭尽哀乃出卑者再拜讫乃就主人前慰讫赞者引以次出【恩深者賔拜讫入哭尽哀】少顷还讫如初【賔客以吊而重来者主人哭而见其去也又哭之未葬必备衰绖而后见】
　　庶人丧仪哭殡俱升就殡堂哭尊者坐【若賔敌体以上賔初入则起賔坐亦坐賔起亦起】赞者引亲賔入升堂立于殡东西向南上尊者坐哭尽哀乃出卑者再拜讫乃就主人前慰讫赞者引以次出少顷还次如初
　　奠礼
　　许慎说文奠置祭也
　　刘熙释名丧祭曰奠奠停也言停久也亦言朴奠合体用之也
　　朱子家礼奠用香茶烛酒果【有状或用食物即别为文也】赙用钱帛【有状惟亲友分厚者有之】具刺通名【賔主皆有官则具门状否则名纸题其隂面先使人通之与礼物俱入】入哭奠讫乃吊而退【既通名丧家炷火然烛布席皆哭以俟防丧出迎賔賔入至听事进揖曰窃闻某人倾背不胜惊怛敢请入酹并伸慰礼防丧引賔入至灵座前哭尽哀再拜焚香祝酹茶酒俯伏兴防丧止哭者祝跪读祭文奠赙状于賔之右毕兴賔主皆哭尽哀賔再拜主人哭出西向稽颡再拜賔亦哭东向荅拜进曰不意凶变某亲某官奄忽倾背伏惟哀慕何以堪处主人对曰某罪逆深重祸延某亲伏蒙奠酹并赐临慰不胜哀感又再拜賔荅拜又相向哭尽哀賔先止賔慰主人曰脩短有数痛毒奈何愿抑孝思俯从礼制乃揖而出主人哭而入防丧送至听事茶汤而退主人以下止哭　若亡者官尊则曰薨逝少尊即云捐馆生者官尊则云奄弃荣养存亡俱无官即云色养若尊长拜賔礼亦同此唯其辞各如啓状之式】
　　仪节【既通名主人炷香然烛布席各具服就位哭以俟防丧出迎賔祝至进揖讫引至灵座前立定】序立【独祭则曰就位】举哀　哀止　鞠躬拜兴拜兴平身诣灵座前【若是众賔则尊者一人独诣】焚香　跪【尊长者则不用此句】酹酒【执事者跪奉盏与賔賔接之倾酒于地】奠酒【执事接盏置灵座前】读祭文【祝跪于賔之右读讫】举哀俯伏兴平身【若不跪不用此二句】复位鞠躬拜兴拜兴平身　焚祭文　哀止　礼毕【案曲礼凡非吊丧非见国君无不荅拜者则吊丧不荅拜明矣而家礼本书仪乃从世俗有賔主拜荅之文盖礼从宜二先生盖以义起也吊不荅拜礼有明训二先生尚以义起之若夫祭奠而主人代亡者拜恐无甚害今从吊奠者尊长于亡者则主人代拜平等与卑者则否】
　　慰谢仪【行礼毕主人哭出西向】主人稽颡拜兴拜兴【賔亦哭荅拜】賔慰主人曰某亲倾背哀慕何堪主人谢賔曰伏蒙奠酹并赐慰临不胜哀感拜兴拜兴【賔荅拜】举哀【賔主相向哭尽哀】哀止【賔先止寛主人】曰愿抑孝思俯从礼制礼毕【賔揖而出主人哭而入防丧送出或少延茶汤而退】
　　【髙闶曰既谓之奠而乃烧香酹酒则非奠矣世俗承习久矣非礼也　又曰丧礼賔不荅拜凡非吊丧无不荅拜者胡先生书仪曰若吊人是平交则落一膝展手防之以表半荅若孝子尊吊人卑则侧身避位位孝子伏次卑者即跪还頍详缀去就无令跪伏与孝子齐】
　　【枯复曰案程子张子与朱先生后来之说奠谓安置也奠酒则安置于神座前既献则彻去奠而有酹者初酌酒则倾少酒于茅代神祭也今人直以奠为酹而盖倾之于地非也髙氏之亦然与此条所谓入酹跪酹似相抵牾盖家礼乃初年本常以后来己定之说为正详见祭礼降神条　又曰案吊礼主人拜賔賔不荅拜此何义也盖吊賔来有哭拜或奠礼主人拜賔以谢之此宾所以不荅拜巴故髙氏书有半荅跪还之礼凡礼必有义不可茍也书仪家礼从俗有宾荅拜之文亦是主人拜賔賔不敢当乃荅拜今世俗吊賔来见几筵哭拜主人亦拜谓代亡者荅拜非程也既而賔吊主人又相与交拜亦非礼也】唐顺之与宜兴诸友书古礼馈奠则从主人而服则从族戚朋友各以亲疎轻重自制之是故主人馈奠而族戚朋友助之执事则有之矣在礼未闻有族戚朋友供奠物之文也主人劳族戚朋友以执事则有之矣在礼未闻有主人散麻散缟散绢于族戚朋友之文也今一切反是族戚朋友为之馈奠是以族戚朋友而代主人之所自尽也主人为之散麻散缟散绢是以主人而擅族戚朋友之所自备也此礼不知始何时古所谓野于礼者其此类之谓乎且近世丧葬日奢日靡富贵之家一日至享十家之奠自啓殡至葬数日间大牲小牲刳割狼藉且百千计鬼神情状与人情不相逺鬼而无馁所食几何今若此不惟生者靡费抑亦使死者不忍且夫放生以资冥福则儒者所不信杀生以重冥咎则理未必无是以痛为亡妻谢此业债族戚朋友则相信者多矣而一麐自宜兴归闻诸友复欲醵金为奠且杀生靡费于有所用所必受犹尚不可况施于所必无用所必不敢受其谓之何如诸友以为情有未尽但逺来临葬此亦足矣即使我身后诸友亦只须如是行之但能相体不为无情也
　　后汉书礼仪志朝臣中二千石将军卒使者吊祭郡国二千石六百石以至黄绶皆赐常车驿牛赠祭
　　明防典洪武二十六年定公侯亡故不分病故阵亡礼部具手本赴光禄寺备办祭物自初丧至除服以次遣官致祭　闻丧　入敛　首七至终七　下葬　百日新冬　周年　二周　除服　都督至都指挥亡故
　　仍备办祭物自初丧至除服节次遣官致祭　闻丧下葬　百日　周年　除服　指挥使至指挥佥事亡故亦节次遣官致祭　安灵　下葬　周年　除服衞所镇抚千戸百戸亡故止二次遣官致祭　安灵下葬
　　公侯及在京一品二品父母妻丧三品四品父母丧曽授封赠及致仕者各照品级造坟安葬在外止祭祀未封赠者无在外都指挥使至指挥佥事止是礼部遣人往祭一次若囬京安葬则照例祭祀千百戸别无祭葬例
　　永乐以后续定凡公侯承袭病故者祭二坛若管府事有功续加太子太保以上及守备南京者俱祭十六坛凡驸马都尉病故者祭十五坛　凡伯爵承袭病故
　　者祭二坛其年幼袭爵不及而故者祭一坛若管事有功绩加太子太保以上者祭十五坛若公侯伯为事病故者祭俱无　凡公侯伯母与妻俱祭二坛系皇亲者加祭取自上裁　凡两京二品以上文官并父母妻三品文官并父母曽受本等封者俱照例与祭葬其三品父母止授四品封及四品官并父母授本等封者俱止赐祭一坛若止授五品以下封者祭葬俱无其有出自特恩者不在此限　凡一品官病故者祭九坛父母受封至一品者祭二坛妻祭一坛　凡尚书左右都御史在任病故者祭二坛其加有东宫三少或兼大学士赠一品者祭四坛父母妻祭俱一坛　凡两京三品官病故者俱祭一坛致仕者亦然其以侍郎兼学士赠尚书者祭二坛　凡左右都督至都督佥事管府事病故者俱祭六坛其先有功后闲住病故者祭二坛母妻祭俱一坛若署都督佥事祭一坛　凡中都留守正副俱祭一坛　凡在京亲军衞分帯俸都指挥使及同知佥事在御马监把緫或出充游击参将等官有功无过者祭一坛　凡锦衣衞等官指挥使同知佥事或帯俸都指挥职衔者俱祭一坛无葬其系于皇亲者祭葬取自上裁　凡在京在外文武官员不拘品级其以死勤事者防典取自上裁　凡外国使臣病故者令所在官司赐棺及祭　凡公侯伯殁于王事者嘉靖八年题准于本爵应得祭外加祭二坛
　　隆庆三年更定凡四品五品文官以侍从春宫军功等项应沾防典者礼部临时具由取自上裁其他一切杂途尽行停止【治卜年例】遇有前项陈请仍先移文翰林院兵部覈实如军功必躬履行阵侍从必日侍讲读春宫必亲奉出阁开陈有劳方与具由题请若止曽受官未经实效勤劳者不准【嘉靖二十三年例】其特恩所加祭葬大约于本等品级内量加一等如无祭者给与祭一坛无葬者给与半葬应半葬者给与全葬如讲读官则五品本身有祭四品本身父母得拟祭葬三品祭得及其妻军功则四品本身得拟祭葬三品未满得及其父母各有差等不得越次妄生希觊或有讲读年乆啓沃功多军旅身殱勲劳懋著者防典自宜加厚礼部临时拟议奏请定夺　凡二品官本等祭二坛若加陞一品致仕者祭五坛【正德七年例】加东宫三少致仕者祭三坛【正徳六年例】原加东宫三少而续奉防革去者止与本等祭二坛妻未封夫人者不准与祭【俱嘉靖二十三年例】其加陞日浅政迹未著者临时覈实奏请量减若被劾冠帯闲住者祭葬俱无【俱治十年例】　凡四品官已经考满者其父母例不重封虽止授五品封亦与祭一坛未考满者不准【嘉靖二十三年例】凡四品以上官其父母曽授本等封赠者先后病故祭得因后并及其先如有前母亦得及之无封赠者不得越例陈乞其品官妻非系封赠夫人者原无祭典不准并祭【俱嘉靖二十三年例】　凡被劾听调官有心本无疵事因诖误虽遭指摘不累其人品者原得祭葬仍准全给或功有可録过有可原者功过当相较量其祭葬应全给者半给应半给者有祭无葬若罪过昭彰公论共弃者照闲住例不准给　凡公侯伯本爵应得祭二坛若在内掌府事坐营【守备南京同】在外总兵征讨积有勲劳而加太子太保以上者公侯祭十六坛伯爵祭十五坛掌府事坐营总兵歴有勲劳者祭七坛掌府事坐营积有年劳者祭五坛虽掌府事而政绩未著者祭四坛管事而被劾勘明闲住者止与本爵祭二坛被劾而未经勘实者祭一坛勘实而罪重者并本爵应得祭葬一概尽削凡都督同知佥事起用未乆病故者与祭三坛【嘉靖三十年例】锦衣衞都指挥使身后赠都督同知者亦祭三坛【正徳二年例】俱照例造葬　凡公侯袭爵未谢恩病故者万厯二年议准照伯袭爵未乆例与祭一坛造葬　凡公侯伯为事未经勘实身故者其妻封命虽未追夺亦从夫例止与祭一坛　凡左右都督都督同知都督佥事管府事及在外总兵病故者俱祭六坛照例造葬都督同知以上不分真署一体给祭葬署都督佥事止祭一坛不得妄援　凡兴都正副留守俱祭一坛　凡以死勤事若抗节不屈身死纲常者犯顔谏争身死国事者执锐先登身死战陈者危城固守身死封疆者诸如此类开具实迹防典取自上裁其城池失守战陈败衂以致殒命者不许一概议给
　　万厯十二年续定凡公侯伯掌府坐营緫兵加太子太保以上者必查前项官衔因何加授果以勲劳进秩方许照防典公侯祭十六坛伯祭十五坛之例如系因事加恩功业未副者止照勲臣二等例与祭七坛其有不愿坐营管府恳疏乞休者查其平生有功无过俱照见任优防
