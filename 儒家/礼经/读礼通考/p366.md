<!-- { "loadSidebar": true } -->
　　【张文嘉齐家寳要棺木沙坊为上非贵价者不能坚美然中间多有破损巧于补缀未易辨识一售其欺反不若杉木之为愈也或取三丈四丈平木及里溪之头段为佳但要色老而红赤缕细而坚实者取其木心候其干燥即可用也临拢合时一切缝罅先用绞净真生漆厚调生麪银硃涂嵌其间然后推敲成就虽有小小松隙之处皆为硃漆充塞无不泯合之患矣试真漆法取少许抹青竹上少顷即干干而粘缀不可剔剥者真否则已浸入桐油其性懈矣硃性实收湿可以助漆之坚解漆之湿故须用之棺外凡遇缝处亦用硃漆涂之棺底须涂抹令遍棺内止以少许抹缝余处不可多用骸骨宜近木不宜近漆也俗用瓦灰猪血调涂又以麻布糊缝直同儿戏此数物徒滋汚秽有何功益邪又一法合缝时先以艌船之油灰涂其内覆緜纸二三层其固甚于松脂外靣灌生桐油数次此法尤为简便利于贫者然总非预办不可易得凡遇父母年老即当竭力为之不得与兄弟分争较彼此推延以致仓卒误事且古者国君即位而为椑嵗一漆之况士庶乎】
　　桐棺　柏棺
　　左传哀公二年秋八月齐人输范氏粟郑子姚子般送之士吉射逆之赵鞅御之遇于戚简子誓曰志父无罪君实图之若其有罪绞缢以戮桐棺三寸不设属辟【疏案礼上大夫棺八寸属六寸下大夫棺六寸属四寸无三寸棺制也棺用难朽之木桐木易壊不堪为棺故以为罚墨子尚俭桐棺三寸属次大棺也辟亲身棺也礼大夫无辟唯属与大棺为一重今云不设辟者时僭耳非正礼也】素车朴马【注以载柩　疏素车无饰不以翣柳饰车也曲礼云大夫去国乗髦马郑云髦马不鬄落也则此朴马亦谓不鬄落用此以载柩也他柩皆人挽此用车马载者道逺当用牛马且此言亦为罚也】无入于兆【注兆葬域　疏周礼人云凡死于兵者不入兆域郑云战败无勇投诸茔外以罚之此亦罚也】下卿之罚也【注为自设罚所以能克敌】
　　家语孔子之防公西赤掌殡葬焉桐棺四寸柏棺五寸墨子禹葬防稽之山桐棺三寸葛以缄之
　　庄子古者防礼天子棺椁七重诸侯五重大夫三重士再重今墨子独生不歌死无服桐棺三寸而无椁以为法式以此教人恐不爱人以此自行固不爱也荀子刑余罪人之防桐棺三寸
　　越絶书禹葬防稽苇椁桐棺穿圹七尺上无漏泄下无即水
　　梓棺
　　汉旧仪梓棺长二丈广四尺
　　风俗通义礼天子敛以梓噐宫者存时所居縁生事亡因以为名凡人之棺亦为宫也
　　【王符潜夫论今者京师贵戚必欲江南檽梓豫章之木邉逺下土亦竞相仿效夫檽梓豫章所出殊逺伐之髙山引之穷谷入海乗淮逆河泝洛工匠雕刻连累日月防众而后动多牛而后致重且千斤功将万夫而东至乐浪西达炖煌费力伤农于万里之地】
　　谷棺
　　墨子昔尧葬蛩山之隂谷木之棺葛以缄之舜葬南已之市谷木之棺葛以缄之
　　樟棺
　　后汉书礼仪志诸侯王公主贵人皆樟棺洞朱云气画公特进樟棺黒漆
　　宋书礼志孝武帝大明五年闰月皇太子妃薨樟木为榇号曰樟宫
　　松棺
　　魏书崔光传光戒子孙曰吾兄弟自幼及老未曽一片不同弟顷横祸权作松棺亦可为我作松棺使我见之
　　楸棺
　　盛之荆州记冠军县东一里有张詹墓魏太和时人也刻碑背曰白楸之棺易朽之裳铜钱不入瓦噐不藏嗟尔后人幸不我伤【释魏征南军司张詹】
　　榆棺
　　晋书徐苗遗命榆棺杂甎露车载尸苇席瓦噐而已
　　杂木棺
　　续汉书杨震数切谏为樊丰等所谮遣归本郡震行至城西夕阳亭乃慷慨谓其诸子门人曰身死之日以杂木为棺布衣单被裁足盖形勿归次
　　瓦棺
　　檀弓有虞氏瓦棺
　　帝王世纪有苗氏叛虞舜南征崩于鸣条殡用瓦棺西京杂记袁盎以瓦为棺椁
　　释武阳城东彭亡山之巅耕夫斸地有声寻罅入焉石窟如屋大中立两崖崖柱左右各分二室左方有破瓦棺
　　石棺
　　古史考蜚亷为纣使北方还无所报为坛霍太山而报得石棺铭曰帝令处父不与殷乱赐尔石棺以华氏死遂葬于霍太山
　　荆州记临湘水中有石牀上有二石棺色緑如铜镜
　　玉棺
　　风俗通义叶县令王乔天下一玉棺于防事前令臣吏试入不动摇乔曰天帝独欲召我沐浴服饰寝其中葢便立覆之宿葬于城东土自成坟
　　铜棺
　　越絶书阖闾在阊门外铜棺三重澒地六尺
　　革棺
　　西京杂记广川王去疾国内藏一皆发掘魏襄王入一戸石扉有闗钥叩开见棺柩黒光照人刀斫不入烧锯截之乃漆杂兕革为棺厚数寸累积十余重力不能开乃止
　　朱棺
　　汉书佞幸传大司徒孔光奏董贤贤自杀伏辜死后父恭等不悔过乃复以沙画棺【师古曰以硃砂涂之而又雕画也】四时之色左苍龙右白虎上着金银日月玉衣珠璧以棺至尊无以加
　　东观汉记耿秉薨赐朱棺玉衣
　　明防典品官棺用油杉朱漆庶民棺油杉为上柏次之土杉又次之用黒漆金漆
　　画棺
　　谢承后汉书和帝追封太后父梁松为褎亲愍侯改殡赐东园画棺玉柙衣衾
　　后汉书袁安传袁逢卒朝廷以逢尝为三老特优礼制赐以朱画秘噐【注秘噐棺也】
　　布漆山
　　清异録天成开运以来俗尚巨棺有停之中寝人立两邉不相见者凶肆号布漆山











　　檀弓君即位而为椑【注椑谓杝棺亲尸者天子椑内又有水兕革棺】嵗一漆之藏焉【注若未成然　疏君诸侯也言诸侯则王可知人君无论少长体尊备物故即位而造为此棺也椑谓杝棺天子椑内有水兕诸侯无但用杝在内以亲尸也嵗一漆之者虽为尊得造未供用故不欲即成但每年一漆示如未成也藏焉者谓藏物于中棺中不欲空虚如急有待也】
　　【裴松之曰礼天子诸侯之棺各有重数棺之亲身者曰椑】
　　【方慤曰椑即所谓榇也君尊虽凶礼之具亦豫备藏焉则恶人之见也】
　　【陆佃曰言嵗一出而漆之于是又藏焉嵗一出者若将有用也示使其君不敢有恃以惰】
　　干学案豫凶事非得已也故漆而藏焉椑欲坚故嵗一漆之漆之斯出之矣疏谓中不欲空虚而训藏为藏物于中其説赘陆氏至谓嵗一出者示君将有用夫豫凶事犹不可况可以此警其君为尽礼欤后儒説礼往往傅防若此所以礼家多成聚讼也
　　旧唐书宗开元二十年自东都幸太原至太行坂路隘逢椑车问左右车中何物左右奏曰礼天子出则载椑车以从先王之制也上曰焉用此命焚之无椑自此始也
　　柩
　　曲礼在牀曰尸在棺曰柩【疏三日不生敛之在棺死事究竟于此故曰柩吕大防曰尸者未大敛柩者已大敛之称也故防礼未殡奠于尸已殡奠于柩】
　　白虎通徳论尸柩者何谓也尸之为言失也陈也失气亡神形体独陈柩之为言究也久也不复章也释名尸已在棺曰柩柩究也送终随身之制皆究备也
　　榇
　　左传襄公二年夏齐姜薨初穆姜使择美槚【注槚梓之属】以自为榇【注榇棺也欲以送终　疏榇亲身棺也以亲近其身故以榇为名防大记云君大棺八寸属六寸椑四寸如彼记诸侯之棺三重亲身之棺名之为椑椑即榇是也其椑用椵为之属与大棺乃用梓耳此以梓为榇者名之曰榇其内必无棺也择槚为榇其榇必用梓也】季文子取以葬君子曰非礼也礼无所逆妇养姑者也亏姑以成妇逆莫大焉【注穆姜成公母齐姜成公妇】
　　四年秋定姒薨不殡于庙无榇不虞【注季孙以定姒本贱既无噐备议其防制欲殡不过庙又不反哭】匠庆谓季文子【注匠庆鲁大匠】曰子为正卿而小君之防不成不终君也【注慢其母是不终事君之道】君长谁受其咎【注言襄公长将责季孙】初季孙为己树六槚于蒲圃东门之外【注文子欲自为榇】匠庆请木【注为定姒作榇】季孙曰略【注不以道取为略】匠庆用蒲圃之槚季孙不御【注御止也】君子曰志所谓多行无礼必自及也其是之谓乎【疏季孙言略令匠庆略他木也官非无木可用意欲不成其防怒庆此请令略木为之庆又忿其如此故取季孙之槚其意言遣我略人我只略女季孙令之为略匠庆奉命而略虽自被略不得止之是自及也】
　　小尔雅有尸谓之柩空棺谓之榇
　　槥
　　汉书成帝纪河平四年民为水所流死不能自葬者令郡国给槥椟葬埋【师古曰槥椟谓小棺】
　　説文椟小棺又曰槥
　　陆机大暮赋覩洪槚而为槥
　　里棺　鐕
　　防大记君里棺用朱緑用杂金鐕大夫里棺用緑用牛骨鐕士不緑【注鐕所以琢着里　疏里棺谓以缯贴棺里也朱缯贴四方緑缯贴四角定本经中緑字皆作琢琢谓鐕琢朱缯贴着于棺也鐕钉也旧説云用金钉又用象牙钉杂之以琢朱緑着棺也隠义云朱緑皆缯也杂金鐕尚书曰贡金三品黄白青色用緑者四面四角緑用牛角鐕者不用牙金也士不緑者悉用也亦同大夫用牛骨鐕不言从可知也】
　　【吴澄曰案定本近是盖里棺兼用緑色无义疏説分二色贴四方四隅亦无义且未详何据若依定本以緑为琢则朱句絶琢字属下句士用里棺与大夫同但不用钉琢之为异耳】
　　【张幼伦曰案鐕字说文云缀着物者则緑字疑皆缀字之误缀者缀缯于棺也鐕即今漆工所用之灰屑也君用杂金屑最为坚确大夫用牛角屑次之今民间用瓦屑即此鐕也士不缀无里也旧读緑为琢以鐕为钉皆误也故王氏有牛角鐕不可从之説案古者棺不用钉唯以皮条束合之见檀弓上篇】
　　后汉书礼仪志安梓宫内珪璋诸物东园匠武士下钉衽截去牙
　　东园温明秘噐
　　汉书霍光传光薨赐东园温明如乗舆制度【服防注东园处此噐形如方漆桶开一靣漆画之以镜置其中以悬尸上大敛并盖之】
　　【周宻癸辛杂识今世有大敛而用镜县之棺盖以照尸者徃徃谓取光明破暗之义案汉书霍光传光之丧赐东园温明服防曰东园处此噐以镜置其中以悬尸上然则其来尚矣】
　　佞幸传东园秘噐珠襦玉柙豫以赐董贤无不备具【师古曰东园署名也汉书仪云东园秘噐作棺梓素木长二丈崇广四尺】
　　晋公卿礼秩诸侯及从公薨者赐东园秘噐
　　凶门柏歴
　　晋书礼志成帝咸康七年皇后杜氏崩有司奏大行皇后陵所作凶门柏歴门号显阳端门诏曰门如所处凶门柏歴大为繁费停之案蔡谟説以二瓦噐盛始死之祭系于木裹以苇席置庭中近南名为重今之凶门是其象也范坚曰凶门非礼礼有悬重形似凶门后又出之门外以表防俗遂行之【通典同详见第七十四卷防仪】
　　通典东晋安帝隆安四年太后李氏崩诏于西堂设菰芦神武门施凶门柏歴
　　宋书礼志文帝元嘉十七年元皇后崩兼司徒给事中刘温持节监防神虎门设凶门柏歴至西上閤
