<!-- { "loadSidebar": true } -->
　　魏志黄初三年冬十月甲子表首阳山东为寿陵作终制曰礼国君即位为椑存不忘亡也昔尧葬谷林通树之禹葬防稽农不易亩故葬于山林则合乎山林封树之制非上古也吾无取焉寿陵因山为体无为封树无立寝殿造园邑通神道夫葬也者藏也欲人之不得见也骨无痛痒之知冢非栖神之宅礼不墓祭欲存亡之不黩也为棺椁足以朽骨衣衾足以朽肉而已故吾营此丘墟不食之地欲使易代之后不知其处无施苇炭无藏金银铜铁一以瓦器合古涂车刍灵之义棺但漆际防三过饭含无以珠玉无施珠襦玉匣诸愚俗所为也季孙以璵璠敛孔子歴级而救之譬之暴骸中原宋公厚葬君子谓华元乐莒不臣以为弃君于恶汉文帝之不发霸陵无求也光武之掘原陵封树也霸陵之完功在释之原陵之掘罪在明帝是释之忠以利君明帝爱以害亲也忠臣孝子宜思仲尼丘明释之之言鉴华元乐莒明帝之戒存于所以安君定亲使魂灵万载无危斯则贤圣之忠孝矣自古及今未有不亡之国亦无不掘之墓也丧乱以来汉氏诸陵无不发掘至乃烧取玉匣金缕骸骨并尽是焚如之刑也岂不重痛哉祸由乎厚葬封树桑霍为我戒不亦明乎其皇后及贵人以下不随王之国者有终没皆葬涧西前又以表其处矣盖舜葬苍梧二妃不从延陵葬子逺在嬴博魂而有灵无不之也一涧之间不足为逺若违今诏妄有所变改造施吾为戮尸地下戮而重戮死而重死臣子为蔑死君父不忠不孝使死者有知将不福汝其以此诏藏之宗庙副在尚书秘书三府七年夏五月丁巳帝崩于嘉福殿六月戊寅葬首阳陵自殡及葬皆以终制従事
　　太平寰宇记魏文帝陵在偃师县首阳山南
　　魏后妃传文昭甄皇后赐死葬于邺【王沈魏书曰有司奏建长秋宫帝玺书迎后防后疾笃崩于邺帝哀痛咨嗟防赠皇后玺绶】　文徳郭皇后葬首阳陵西
　　明帝髙平陵
　　魏志景初三年春正月丁亥帝崩于嘉福殿癸丑葬髙平陵
　　魏后妃传明悼毛皇后葬愍陵　明元郭皇后葬髙平陵西
　　髙贵乡公墓
　　汉晋春秋丁卯葬髙贵乡公于洛阳西北三十里涧之濵下车数乗不设旌旄百姓拥聚而观之曰是前日所杀天子也或掩面而泣悲不自胜
　　薛收元经传汉故事陵上立祭殿至魏制以谓古不墓祭自有庙设于是园邑寝殿遂废
　　吴武烈帝髙陵
　　吴志权正尊号諡坚曰武烈皇帝
　　吴録尊坚庙曰始祖墓曰髙陵
　　吴妃嫔传吴夫人吴主权母也合葬髙陵
　　大帝蒋陵
　　吴志神鳯元年夏四月权薨秋七月葬蒋陵
　　丹阳记蒋陵因山为名
　　元和郡县志蒋陵在上元县北二十二里
　　太平寰宇记吴大帝陵在上元县东北蒋山南八里六朝事迹今蒋子文庙相对向西有曰孙陵冈是为蒋陵赤乌元年追拜夫人步氏为皇后后合葬蒋陵今蒋庙西南孙陵冈上有步夫人墩墩之侧有夫人冢乃其地也
　　吴妃嫔传南阳王夫人生休出居公安卒因葬焉休即位追尊曰敬怀皇后改葬敬陵潘夫人生亮赤乌十三年立为太子明年立夫人为皇后薨合葬蒋陵
　　嗣主亮墓
　　吴録晋太康中吴故少府丹阳戴颙迎亮丧葬之頼乡
　　景帝定陵
　　吴志永安七年秋七月癸未休薨諡曰景皇帝吴妃嫔传朱夫人永安五年立为皇后甘露元年七月薨合葬定陵
　　【朱彞尊曰吴志不言定陵所在顺治中海宁邵湾山居民穴地得隧道行数百步道穷有碑乃孙休陵也冶铜为门门有兽镮两狻猊夹门左右坚不可入未发而为怨家所首亟以土掩之此地志所不载也】
　　文帝明陵
　　吴志元兴元年九月追諡父和曰文皇帝
　　吴録皓初尊和为昭献皇帝俄改曰文皇帝
　　太平寰宇记乌程县西陵山吴兴地记云孙皓改葬父和于此号曰明陵即卞山之别岭也
　　晋宣帝髙原陵
　　晋书宣皇帝魏嘉平三年秋八月戊寅崩于京师九月庚申葬于河隂先是预作终制于首阳山为土藏不坟不树作顾命三篇敛以时服不设明器后终者不得合葬
　　晋后妃传宣穆张皇后葬洛阳髙原陵
　　景帝峻平陵
　　晋书景皇帝魏正元二年闰二月辛亥崩于许昌武帝受禅上尊号曰景皇帝陵曰峻平
　　太平寰宇记晋景帝陵在河清县南三十里髙六丈四尺
　　晋后妃传景怀夏侯皇后青龙二年崩葬峻平陵景献羊皇后咸宁四年崩祔葬峻平陵
　　文帝崇阳陵
　　晋书文帝咸熙二年秋八月辛卯崩于露寝九月癸酉葬崇阳陵
　　元帝太兴二年正月丁卯崇阳陵毁帝素服哭三日晋后妃传文明王皇后泰始四年崩合葬崇阳陵
　　武帝峻阳陵
　　晋书泰始二年冬十月丁未诏曰昔舜葬苍梧农不易亩禹葬成纪市不改肆上惟祖宗清简之防所徙陵十里内居人动为烦扰一切停之太熙元年夏四月己酉帝崩于含章殿五月辛未葬峻阳陵
　　晋后妃传武元杨皇后泰始十年崩于明光殿葬于峻阳陵
　　惠帝太阳陵
　　晋书光熙元年十一月庚午帝崩于显阳殿十二月己酉葬太阳陵
　　元帝太兴二年五月癸丑太阳陵毁帝素服哭三日
　　东晋元帝建平陵
　　晋书永昌元年闰十一月己丑帝崩于内殿太宁元年二月葬建平陵
　　建康实録元帝陵在鸡笼山之阳不起坟
　　元和郡县志元帝建平陵明帝武平陵成帝兴平陵并在上元县北六里鸡笼山
　　晋后妃传元敬虞皇后永嘉六年薨大兴三年赠皇后祔于太庙葬建平陵
　　明帝武平陵
　　晋书太宁三年闰八月戊子帝崩于东堂九月辛丑葬武平陵
　　建康实録武平陵在鸡笼山之阳不起坟
　　成帝兴平陵
　　晋书咸康八年夏六月癸巳帝崩于西堂秋七月丙辰葬兴平陵
　　建康实録兴平陵在鸡笼山之阳与元帝同处不起坟
　　晋书本纪咸康七年三月戊戌杜皇后崩夏四月丁卯葬恭皇后于兴平陵
　　晋后妃传成恭杜皇后崩帝下诏曰吉凶典仪诚宜备设然丰约之度亦当随时况重壤之下而崇饰无用邪今山陵之事一从节俭陵中惟洁埽而已
　　康帝崇平陵
　　晋书建元二年八月戊戌帝崩于式干殿冬十月乙丑葬崇平陵
　　建康实録崇平陵钟山之阳不起坟
　　元和郡县志崇平陵在上元县东北二十里蒋山西南
　　穆帝永平陵
　　晋书升平五年五月丁巳帝崩于显阳殿秋七月戊午葬永平陵
　　江逌传穆帝崩山陵将用寳器逌谏曰以宣皇顾命终制山陵不设明器以贻后则景帝奉遵遗制逮文明皇后崩武皇亦承前制无所施设惟脯糒之奠瓦器而已昔康皇帝宫始用寳剑金舄此盖太妃罔己之情实违先防累世之法今外欲以为故事臣请述先防停此二物书奏从之
　　建康实録永平陵幕府山之阳起坟今幕府山前近西里俗相传有穆天子坟即其地也
　　哀帝安平陵
　　晋书兴宁三年春正月丙申帝崩于西堂三月壬申葬安平陵
　　建康实録安平陵鸡笼山之阳不起坟
　　元和郡县志安平陵在上元县北六里鸡笼山阳
　　废帝吴陵
　　晋书后妃传废帝孝庾皇后太和六年崩葬于敬平陵帝废为海西公太元九年海西公薨于吴又以后合葬于吴陵
　　简文帝髙平陵
　　晋书咸安二年秋七月乙未帝崩于东堂冬十月丁卯葬髙平陵
　　建康实録髙平陵在钟山之阳不起坟
　　元和郡县志简文帝髙平陵孝武帝隆平陵安帝休平陵恭帝冲平陵并在上元县东北二十里蒋山西南
　　晋后妃传简文顺王皇后永和四年薨孝武帝即位追尊曰顺皇后合葬髙平陵
　　孝武帝隆平陵
　　晋书太元二十一年秋九月庚申帝崩于清暑殿冬十月甲申葬隆平陵
　　建康实録隆平陵在钟山之阳不起坟
　　晋后妃传孝武定王皇后太元五年崩葬隆平陵
　　安帝休平陵
　　晋书义熈十四年十二月戊寅帝崩于东堂元熈元年春正月庚申葬休平陵
　　建康实録休平陵在钟山之阳不起坟
　　晋后妃传安僖王皇后义熈八年崩于徽音殿葬休平陵
　　恭帝冲平陵
　　晋书元熈二年夏六月禅位居于秣陵宋永初二年九月丁卯弑于内房葬冲平陵
　　建康实録冲平陵在钟山之阳安帝同处不起坟晋后妃传恭思褚皇后宋元嘉十三年崩祔葬冲平陵
　　【附】显平陵
　　晋后妃传谢夫人生愍怀太子拜为淑媛被害永康初诏赠夫人印绶葬显平陵
　　愍怀太子传愍怀太子遹惠帝长子惠帝即位立为皇太子元康九年废为庶人贾后使黄门孙虑以药杵椎杀之贾庶人死复太子葬于显平陵
　　嘉平陵
　　晋后妃传简文宣郑太后生简文帝咸和元年薨简文帝即位未及追尊太元十九年孝武帝上太妃尊号曰简文太后立庙于太庙路西陵曰嘉平
　　脩平陵
　　晋后妃传孝武文李太后生孝武帝太元十九年尊为皇太后安帝即位尊为太皇太后隆安四年崩葬脩平陵
　　熈平陵
　　晋后妃传安徳陈太后生安恭二帝太元十五年薨追崇曰皇太后陵曰熈平
　　前赵永光陵
　　晋载记刘元海以永嘉四年死伪諡光文皇帝墓号永光陵
　　十六国春秋刘渊僣即皇帝位河瑞元年薨于光极殿九月葬永光陵
　　宣光陵
　　十六国春秋聪薨于建始殿葬宣光陵諡曰昭武皇帝
　　后赵髙平陵
　　晋载记石勒以咸和七年死夜瘗山谷莫知其所备文物虚葬号髙平陵
　　显原陵
　　晋载记石季龙伪諡武皇帝号其墓为显原陵前燕龙平陵
　　十六国春秋慕容皝薨于承干殿葬龙山隽追尊曰文明皇帝陵曰龙平
　　龙陵
　　晋载记升平四年慕容儁死伪諡景昭皇帝墓号龙陵
　　后燕宣平陵
　　晋载记慕容垂以太元二十一年死伪諡成武皇帝墓曰宣平陵
　　兴平陵
　　晋载记慕容盛死伪諡昭武皇帝墓号兴平陵是歳隆安五年也
　　衡平陵
　　十六国春秋慕容熙葬衡平陵諡曰昭文皇帝南燕东阳陵
　　十六国春秋慕容徳薨于显安宫为十余棺夜分出四门潜瘗山谷莫知其尸所在虚葬于东阳陵諡献武皇帝
　　北燕长谷陵
　　十六国春秋冯跋薨葬长谷陵伪諡文成皇帝前秦原陵
　　十六国春秋苻健薨于太极前殿葬原陵伪諡明皇帝永兴初追尊曰景明皇帝
　　后秦髙陵
　　晋载记姚弋仲卒柩为苻生所得生以王礼葬之于天水冀县姚苌僣位追諡曰景元皇帝墓曰髙陵置园邑五百家
　　原陵
　　晋载记姚苌以太元十八年死伪諡武昭皇帝墓称原陵
　　偶陵
　　晋载记义熈十二年姚兴死伪諡文桓皇帝墓曰偶陵
　　西秦枹罕陵
　　十六国春秋乞伏干归畋于五谿山为兄子公府所杀八月炽盘葬干归于枹罕陵伪諡武元王
　　武平陵
　　十六国春秋乞伏炽盘薨葬武平陵諡文昭王蜀安都陵
　　华阳国志咸和九年六月癸亥李雄卒伪諡曰武帝冬十二月丙寅葬成都墓号安都陵
　　安昌陵
　　晋载记咸康八年李寿死伪諡昭文帝墓曰安昌陵前凉建陵
　　十六国春秋凉州牧张轨薨葬建陵张祚僣号追尊武王
　　大陵
　　十六国春秋张骏薨于正徳前殿葬大陵张祚僣号追尊文王
　　显陵
　　十六国春秋张重华薨于平章殿葬显陵张祚僣号追諡桓王
　　愍陵
　　十六国春秋张祚僣即王位为厨士徐里所杀天锡即位备礼葬于愍陵
　　平陵
