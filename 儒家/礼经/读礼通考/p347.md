<!-- { "loadSidebar": true } -->
　　册府元代宗大厯十年独孤皇后崩上悼痛诏近城为陵以朝夕临望右补阙姚南仲上疏曰臣闻人臣宅于家帝王宅扵国长安乃祖宗所宅其可兴凿建陵其侧乎夫葬者藏也欲人之不得见也今西近宫阙南迫大道使近而可视没而复生虽宫以待之可也如令骨肉归土魂无不之虽欲自近了复何益且王者必据髙明烛幽隠先皇所以因龙首而建望春也今起陵目前心一感伤累日不能平且匹夫向隅满堂不乐况万乗乎天下谓何陛下諡后以贞懿而终以防近臣窃惑焉今国人皆曰后陵在迩陛下将日省而时望焉斯有损圣徳无益先后欲反辱惟陛下熟计疏奏帝嘉纳进五品阶以酬谠言宣懿皇后福陵
　　唐书穆宗宣懿皇后韦氏生武宗长庆时册为妃武宗立妃已亡追册为皇太后有司奏太后陵宜别制号帝乃名所葬园曰福陵
　　唐地理志福陵在万年县东二十五里
　　防昌一品集李徳裕上奏曰奉宣宣懿皇太后祔光陵同宫及不移福陵只祔庙何者为便商量奏来者右臣等伏以园寝已安神道贵静光陵因山久固仅二十年福陵近又修崇足彰严奉今若再因合祔须啓二陵或虑圣灵不安未合先防又以隂阳避忌亦有所疑不移福陵实合礼意伏以照临在天光灵未逺合食清庙于礼无违足以申陛下大孝之心表先后昭配之徳既遵旧典尤惬众情臣等商量祔太庙不移福陵实为允便
　　元昭皇后庆陵
　　唐书宣宗元昭皇后鼂氏大中中薨懿宗追册为皇太后自建陵曰庆陵
　　惠安皇后寿陵
　　唐书懿宗惠安皇后王氏咸通中册号贵妃生普王七年薨王即位是为僖宗追尊皇太后祔主懿宗庙即其园为寿陵
　　文献通考后唐同光三年六月勅寿陵等一十陵一例修掩
　　恭献皇后安陵
　　唐书懿宗恭宪皇后王氏生昭宗追号皇太后即故葬号安陵
　　后梁兴极陵
　　五代防要开平元年七月追尊宣光皇帝黯庙号肃祖葬兴极陵在单州砀山县
　　干学案兴极陵本后梁追崇其先世之墓王明清挥麈録谓朱梁太祖葬兴极陵在伊阙县误矣
　　永安陵
　　五代会要开平元年七月追尊光献皇帝茂林庙号敬祖葬永安陵在单州砀山县
　　光天陵
　　五代防要开平元年七月追尊昭武皇帝信庙号宪祖葬光天陵在单州砀山县
　　咸宁陵
　　五代防要开平元年七月追尊文穆皇帝诚庙号烈祖葬咸宁陵在单州砀山县
　　太祖宣陵
　　五代春秋干化二年六月戊寅皇子友珪弑逆帝崩于寝殿十一月甲寅葬于宣陵
　　五代会要陵在洛京伊阙县
　　末帝墓
　　五代春秋龙徳二年十月辛未朔晋师迫京师戊寅帝崩于建国楼下
　　通鉴辛巳庄宗诏王瓒收友贞尸殡于佛寺漆其首圅之藏于大社
　　五代防要晋天福二年安从进收葬之
　　挥麈録梁末帝葬伊阙县
　　后唐永兴陵
　　五代防要同光元年闰四月追尊昭烈皇帝执宜庙号懿祖葬永兴陵在代州雁门县
　　长宁陵
　　五代防要同光元年闰四月追尊文皇帝国昌庙号献祖葬长宁陵在代州雁门县
　　【朱彞尊曰代州柏林寺东有断碑题额尚存曰唐故左龙武统军检校司徒赠太保陇西李公神道之碑文曰公讳国昌字徳兴世为陇西沙陀人伟容善骑射盖晋王克用之父朱邪赤心也欧阳永叔去五代甚近又笃好金石文而于沙陀世次云不得详其作后唐纪国昌字徳兴纪亦遗之盖未见是碑也】
　　建极陵
　　五代防要同光元年闰四月追尊武皇帝克用庙号太祖葬建极陵
　　明一统志在代州西一十里金天眷初盗发之守坟僧言之郡守守梦王告云吾墓中有酒盗饮之唇皆黒可用此捕之明日获盗寺僧居其半
　　坤陵
　　五代防要后唐太祖皇后曹氏同光三年七月崩諡曰正简十月葬于坤陵初欲祔于代州太祖园陵中书门下奏议曰人君以四海为家不当异南北洛阳帝王之宅四时朝拜理须便近不能逺幸代州且汉代诸陵皆近秦雍国朝陵寝布列京畿后魏文帝自代还洛之后园陵皆在河南兼勅勲臣之家不许北葬今魏氏诸陵尚在祔葬代州理未为允从之
　　庄宗雍陵
　　五代春秋同光四年四月丁亥朔郭従谦弑逆帝崩于绛霄殿天成元年七月葬于雍陵
　　五代史注帝尸为伶人焚之明宗入洛得其骨烬葬之河南新安县号雍陵
　　五代防要陵在洛京新安县至晋天福二年正月以犯庙讳改为伊陵
　　挥麈録后唐庄宗葬伊陵在新安县
　　遂陵
　　五代防要明宗天成二年十二月追尊孝恭皇帝聿庙号惠祖葬遂陵在应州金城县
　　衍陵
　　五代防要天成二年十二月追尊孝靖皇帝教庙号毅祖葬衍陵在应州金城县
　　奕陵
　　五代防要天成二年十二月追尊孝成皇帝琰庙号烈祖葬奕陵在应州金城县
　　庆陵
　　五代防要天成二年十二月追尊孝成皇帝霓庙号徳祖葬庆陵在应州金城县
　　【朱彞尊曰应州城南三十里有马神祠祠前施食台刻石列八卦于旁又书二十八宿字取石覆而观之上有篆文曰唐故汾州刺史朱邪府君墓志铭盖沙陀之俗死焚其骨盛以石圅此则其盖也考后唐家人传无官汾州刺史者惟明宗之父霓尝赠汾州刺史见册府元又葬于应州其为霓墓铭无疑也史称明宗无姓氏太祖养以为子不知其父冒姓朱邪者久矣后明宗即位諡其考曰孝成庙号徳祖陵曰庆陵其时祠官之守春秋之祭山陵之封土必崇孰意为人所发千载之下并石圅亡之而仅存其盖也】
　　明宗徽陵
　　五代春秋长兴四年十一月戊戌帝崩于雍和殿清泰元年四月丙申葬徽陵
　　五代防要陵在洛京洛阳县
　　挥麈録明宗葬徽陵在洛阳东北
　　闵帝墓
　　五代防要长兴四年十二月即位应顺元年四月废为鄂王其月九日遇弑于卫州晋天福元年十二月葬徽陵之封中
　　末帝墓
　　五代防要应顺元年四月即位清泰三年闰十一月遇难崩于后楼晋天福元年十二月葬徽陵之封中五代史注帝自焚死晋髙祖葬其骨烬于徽陵域中
　　后晋义陵
　　五代防要天福二年五月追尊孝安皇帝景庙号靖祖葬义陵
　　惠陵
　　五代防要天福二年五月追尊孝简皇帝郴庙号肃祖葬惠陵
　　康陵
　　五代防要天福二年五月追尊孝平皇帝昱庙号睿祖葬康陵
　　昌陵
　　五代防要天福二年五月追尊孝元皇帝绍雍庙号宪祖葬昌陵在北京晋阳县
　　髙祖显陵
　　五代春秋天福七年六月乙丑帝崩于邺都保昌殿十一月葬显陵
　　挥麈録石晋髙祖葬显陵在寿安县
　　明一统志在交城县西北六十里
　　后汉懿陵
　　五代防要天福十二年闰七月追尊明元皇帝湍庙号文祖葬懿陵【无陵所遥申朝拜】
　　沛陵
　　五代防要天福十二年闰七月追尊恭僖皇帝昴庙号徳祖葬沛陵【无陵所遥申朝拜】
　　威陵
　　五代防要天福十二年闰七月追尊昭献皇帝僎庙号翼祖葬威陵在北京晋阳县
　　肃陵
　　五代防要天福十二年闰七月追尊章圣皇帝琠庙号显祖葬肃陵
　　髙祖睿陵
　　五代春秋干祐元年正月丁丑帝崩于万嵗殿十一月壬申葬睿陵
　　五代防要睿陵在洛京郜城县
　　隠帝颖陵
　　五代防要干祐三年十一月二十一日帝为郭允明弑于京北之赵村周广顺元年八月十二日葬颖陵在许州阳翟县
　　后周温陵
　　五代防要广顺元年七月追尊睿和皇帝璟庙号信祖葬温陵【无陵所遥申朝拜】
　　齐陵
　　五代防要广顺元年七月追尊明宪皇帝谌庙号僖祖葬齐陵【无陵所遥申朝拜】
　　朗陵
　　五代防要广顺元年七月追尊翼顺皇帝蕴庙号义祖葬朗陵【无陵所遥申朝拜】
　　钦陵
　　五代防要广顺元年七月追尊章肃皇帝简庙号庆祖葬钦陵
　　太祖嵩陵
　　五代春秋显徳元年正月壬辰帝崩于滋徳殿四月葬嵩陵
　　太平寰宇记嵩陵在新郑县自然山下
　　文献通考先时帝屡戒晋王曰昔我西征见唐十八陵无不发掘者此无他惟多藏金玉故也我死当衣以纸衣敛以瓦棺速营葬勿久留宫中圹中无用石以甓代之工人徒役皆和雇勿以烦民葬毕募近陵民三十户蠲其杂徭使之守视勿修下宫勿置守陵宫人勿作石羊虎人马惟刻石于陵前云周天子平生好俭约遗令用纸衣瓦棺嗣天子不敢违也汝或违我我不福汝
　　【欧阳修曰厚葬之敝自秦汉以来率多聦明英伟之主虽有髙谈善説之士极陈其祸福有不能开惑者矣岂非富贵之欲溺其所自私者笃而未然之祸难述于无形不足以动其心欤然而闻温韬之事者可以少戒也五代之君往往不得其死何暇顾其后哉独周太祖能鉴韬之祸其将终也为书以遗世宗使以瓦棺纸衣而敛将葬开棺示人既葬刻石以告后世毋作下宫毋置守陵妾其意丁宁切至然实録不书其葬之厚薄也又使葬其平生所服衮冕通天冠绛纱袍各二其一于京师其一于澶州又葬其劔甲各二其一于河中其一于大名者莫能原其防也】
　　世宗庆陵
　　五代春秋显徳六年六月癸巳帝崩于万嵗殿十一月壬寅葬庆陵
　　太平寰宇记庆陵在郑州管城县界
　　恭帝顺陵
　　五代会要显徳七年正月禅位于宋开寳六年春崩于房陵葬顺陵在世宗庆陵之侧
　　东都事畧开寳六年冬十月甲申葬周恭帝于顺陵
　　【附】吴兴陵
　　五代史天祐二年十一月杨行密卒子渥立溥僣号追尊为太祖武皇帝陵曰兴陵
　　绍陵
　　五代史行密卒渥嗣立天祐五年纪祥缢杀之溥僣号追尊为烈宗景皇帝陵曰绍陵
　　肃陵
　　五代史渥死隆演以次当立即吴王位改天祐十六年为武义元年二年五月卒弟溥立僣号追尊为髙祖宣皇帝陵曰肃陵
　　南唐永陵
　　江表志南唐髙祖姓李唐郑王疎属之派受禅国称唐在位七年庙号烈祖諡曰孝髙陵曰永陵
　　玉壶清话南唐先主昪殂尊諡曰孝髙皇帝议者以先主继唐昭宗之后号当称宗韩熙载建议以谓古者帝王已失之已得之谓之反正非我失之自我得之谓之中兴今先主中兴之君也宜当称祖众是之遂上庙号曰烈祖陵曰永陵
　　顺陵
　　江表志元宗名景在位十九年諡曰明道崇徳文宣孝皇帝陵曰顺陵
　　前蜀永陵
　　蜀梼杌王建僣即伪位号大蜀光天二年六月薨伪諡神武圣文孝徳明惠皇帝庙号髙祖葬永陵后蜀和陵
　　五代史孟知祥卒諡为文武圣徳英烈孝明皇帝庙号髙祖陵曰和陵
　　南汉徳陵
　　五代防要开平四年四月进封刘隠为南海王十国春秋干化元年三月丁亥王薨干亨元年追尊曰襄皇帝庙号烈宗陵曰徳陵
　　康陵
　　十国春秋干亨元年八月王即皇帝位于番禺改广州为兴王府大有十五年三月丁丑殂諡天皇大帝庙号髙祖陵曰康陵在兴王府城东二十里之漫山陵中以铁锢之不可啓
