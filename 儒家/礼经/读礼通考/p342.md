<!-- { "loadSidebar": true } -->
　　十六国春秋张元靖葬平陵諡冲王
　　西凉建世陵
　　十六国春秋李暠薨于恭徳殿葬建世陵諡武昭王元和郡县志西凉武昭王陵在酒泉县西十五里后凉髙陵
　　十六国春秋吕光薨葬髙陵諡武皇帝
　　白石陵
　　晋载记吕纂以元兴元年死伪諡灵皇帝墓号白石陵
　　北凉元陵
　　十六国春秋沮渠蒙逊义和三年夏四月薨五月葬元陵諡武宣王
　　南凉西平陵
　　晋载记秃发利鹿孤死葬于西平之东南
　　十六国春秋利鹿孤薨諡康王葬西平陵
　　夏嘉平陵
　　崔鸿三十国春秋夏録赫连昌发二百里内民二万五千人凿嘉平陵七千人缮清庙于契吴初昌父勃北游契吴升髙而叹曰美哉斯阜临广泽而带清流吾行地多矣未有若斯之美昌以勃平昔之意也故立庙焉葬勃于城西十五里起行宫模冩统万宫殿饰以金银珠玑葬讫焚之杀骏马数十匹
　　十六国春秋赫连勃勃薨于永安殿諡武烈皇帝葬嘉平陵
　　干学案十六国主乗乱僣窃葬地不足书附録之以备考古之士稽览五代十国仿此
　　宋穆帝兴宁陵
　　宋书武帝永初元年夏六月追尊皇考为孝穆皇帝皇妣为穆皇后
　　元经薛氏传宋髙祖之考墓在侯山其地秦史所谓曲阿丹徒有天子气者也
　　宋后妃传孝穆赵皇后生髙祖其日以产疾殂葬晋陵丹徒县东乡练璧里雩山宋初追崇号諡陵曰兴宁　孝懿萧皇后孝穆后殂孝皇帝聘为继室景平元年崩于显阳殿遗令曰孝皇背世五十余年古不祔葬且汉世帝后陵皆异处今可于茔域之内别为一圹孝皇陵坟本用素门之礼与王者制度奢俭不同妇人礼有所从可一遵往式乃开别圹与兴宁陵合坟
　　武帝初宁陵
　　宋书永初三年五月癸亥上崩于西殿秋七月己酉葬丹阳建康县蒋山初宁陵
　　建康实録初宁陵丹阳建康县蒋山图经云在县东北二十里
　　元和郡县志初宁陵在上元县东北二十二里六朝事迹政和间有人于蒋山庙侧得一石柱题云初宁陵西北隅以此考之其坟当去蒋庙不逺宋后妃传武敬臧皇后义熈四年殂于东城还葬丹徒髙祖临崩遗诏留葬京师于是备法驾迎梓宫祔葬初宁陵
　　文帝长宁陵
　　宋书元嘉三十年二月甲子上崩于含章殿三月癸巳葬长宁陵
　　图经长宁陵建安县东北二十五里与武帝陵相近今未详所在
　　元和郡县志长宁陵在上元县东北二十二里集古録宋文帝神道碑书太祖文皇帝之神道凡八大字而别无文辞惟以此为表识尔古人刻碑正当如此后世镌刻功徳爵里世系惟恐不详矣
　　南史元嘉十七年葬先皇后袁氏于长宁陵
　　孝武帝景宁陵
　　宋书大明八年闰五月庚申帝崩于玉烛殿秋七月丙午葬丹阳秣陵县岩山景宁陵
　　元和郡县志景宁陵在上元县西南四十里岩山宋后妃传文穆皇后生废帝崩于含章殿祔葬景宁陵
　　宋书前废帝何皇后与废帝合葬龙山北
　　明帝髙宁陵
　　宋书泰豫元年夏四月己亥上崩于景福殿五月戊寅葬临沂县幕府山髙宁陵
　　元和郡县志髙宁陵在上元县北十九里幕府山东南
　　六朝事迹髙宁陵临沂县幕府山西与王导坟相近今山前有坟陇晋穆帝陵在山南或以西为明帝之墓
　　顺帝遂宁陵
　　宋书升明三年四月帝禅位于齐建元元年五月己未殂于丹阳宫六月乙酉葬于遂宁陵
　　【附】熈宁陵
　　宋后妃传武帝胡婕妤生文帝被谴赐死葬丹徒太祖即位上尊号曰章皇太后陵曰熈宁
　　脩宁陵
　　宋后妃传文帝路淑媛生孝武帝上即位尊号曰皇太后太宗践祚号崇宪太后崩諡曰昭皇太后葬世祖陵东南号曰脩宁陵
　　崇宁陵
　　宋后妃传文帝沈婕妤生明帝元嘉三十年卒葬建康之幕府山太宗即位上尊号为皇太后諡曰宣陵号曰崇宁
　　六朝事迹今寳林寺西南有坟陇相传为国婆坟疑即沈后所葬之地
　　南齐宣帝休安陵
　　元和郡县志休安陵在丹阳县北二十八里宣帝髙帝父也建元元年十二月追尊为宣皇帝
　　髙帝泰安陵
　　南齐书建元四年三月壬戌上崩于临光殿四月庚寅上諡曰太祖髙皇帝奉梓宫于东府前渚升龙舟丙午窆武进泰安陵
　　元和郡县志泰安陵在丹阳县东三十一里
　　齐皇后传髙昭刘皇后宋泰豫元年殂归葬宣帝墓侧今泰安陵也
　　武帝景安陵
　　南齐书永明十一年秋七月上不豫戊寅大渐诏曰我识灭之后身上着夏衣画天衣纯乌犀导应诸器悉不得用寳物及织成等惟装复裌衣各一本通常所服身刀长短二口铁环者随我入梓宫陵墓万世所宅意常恨休安陵未称今可用东三处地最东边以葬我名为景安陵丧礼毎存省约不须烦民是日崩九月丙寅葬景安陵
　　元和郡县志景安陵在丹阳县东三十二里
　　齐皇后传武穆裴皇后葬休安陵
　　文帝崇安陵
　　南齐书文惠太子葬崇安陵郁林王立追尊为文帝庙称太宗
　　齐皇后传文安王皇后葬崇安陵
　　景帝脩安陵
　　元和郡县志永【南齐书作脩】安陵在丹阳县东北二十六里明帝父也
　　海陵恭王墓
　　南齐书海陵恭王文惠太子第二子也延兴元年秋七月即皇帝位冬十月降封海陵王葬依东海王故事
　　梦溪笔谈庆厯中予在金陵饔人以一方石镇肉视之若有镌刻取石洗濯乃海陵王墓铭谢朓撰并书其字如钟繇极可爱予携之十余年文思副使夏元昭借去托以堕水今不知落何处
　　东观余论海陵志在沈翰林括家为人借去遂亡所在今殊难得沈云谢朓撰并书而志但云朓立耳然朓自以草名当时后人目以飞花满目残霞照人此志结字髙雅必朓书也
　　明帝兴安陵
　　南齐书永泰元年秋七月己酉帝崩于正福殿葬兴安陵
　　元和郡县志兴安陵在丹阳县东北二十四里齐皇后传明敬刘皇后永明七年卒葬江乗县张山永泰元年髙宗崩改葬祔于兴安陵
　　和帝恭安陵
　　南齐书中兴二年薨葬恭安陵
　　梁文帝建宁陵
　　元和郡县志梁文帝建宁陵在丹阳县东二十五里武帝父也
　　梁后妃传太祖献皇后张氏宋泰始七年殂于秣陵县同夏里舍葬武进县东城里山
　　武帝脩陵
　　梁书太清三年五月丙辰髙祖崩于浄居殿十一月乙卯葬于脩陵
　　元和郡县志脩陵在丹阳县东三十一里贞观十一年诏令百步禁樵采
　　梁后妃传髙祖徳皇后郄氏永元元年八月殂于襄阳官舍其年归葬南徐州南东海武进县东城里山陵曰脩陵
　　简文帝庄陵
　　梁书大寳二年八月侯景废太宗为晋安王幽于永福省冬十月壬寅崩明年三月王僧辩率百官奉梓宫升朝堂四月乙丑葬庄陵
　　元和郡县志庄陵在丹阳县东二十七里
　　梁后妃传太宗简皇后王氏太清三年三月薨大寳元年九月葬庄陵先是诏曰简皇后窀穸有期昔西京霸陵因山为藏东汉寿陵流水而已朕属值时艰歳饥民敝方欲以身率下永示敦朴今所营庄陵务存约俭
　　【附】安宁陵
　　梁书昭明太子统大通三年四月乙巳薨髙祖幸东宫临哭尽哀诏敛以衮冕五月庚寅葬安宁陵
　　陈景帝瑞陵
　　陈书永定元年冬十月追尊皇考曰景皇帝皇妣董太夫人曰安皇后癸未尊景帝陵曰瑞陵
　　武帝万安陵
　　陈书永定三年六月丙午帝崩于璿玑殿秋八月丙申葬万安陵
　　建康实録陵县东南古彭城驿侧
　　元和郡县志万安陵在上元县东三十八里方山西北贞观十一年诏百步内禁樵采
　　六朝事迹今县东崇礼乡地名陵里曰天子林其地有石麒麟二里俗相传即陈髙祖墓也去城二十五里
　　陈皇后传髙祖宣皇后章氏太建二年崩祔葬万安陵
　　文帝永宁陵
　　陈书天康元年夏四月癸酉世祖崩于有觉殿六月丙寅葬永宁陵
　　元和郡县志永宁陵在上元县东北四十里蒋山东北
　　六朝事迹陵县东北陵山之南今燕门山之北
　　宣帝显宁陵
　　陈书太建十四年春正月甲寅帝崩于宣福殿遗诏金银之饰不须入圹明器之具皆令用瓦二月癸巳葬显宁陵
　　元和郡县志显宁陵在上元县南四十里牛头山西北
　　【附】嘉陵
　　陈书永定元年追諡前夫人钱氏号为昭皇后陵曰嘉陵
　　北魏昭成帝金陵
　　魏书建国三十九年十一月帝不豫十二月至云中旬有二日帝崩葬金陵营梓宫木柹尽生成林魏皇后传献明皇后贺氏生太祖皇始元年崩祔葬于盛乐金陵
　　道武帝金陵
　　魏书天赐六年冬十月戊辰帝崩于天安殿永兴二年九月甲寅葬于盛乐金陵
　　明元帝金陵
　　魏书泰常八年十有一月己巳帝崩于西宫十二月庚子葬于云中金陵
　　魏皇后传密皇后杜氏生世祖太宗即位拜贵嫔泰常五年薨諡曰密葬云中金陵世祖即位追尊号諡
　　太武帝金陵
　　魏书正平二年三月甲寅帝崩于永安宫辛卯葬于云中金陵
　　魏皇后传太武皇后赫连氏髙宗初崩祔葬金陵敬哀皇后贺氏生恭宗神防元年薨追赠贵嫔葬云中金陵后追加号諡
　　景穆恭皇后郁久闾氏生髙宗世祖末年薨髙宗即位追尊号諡葬云中金陵
　　文成帝金陵
　　魏书和平六年五月癸卯帝崩于太华殿八月葬云中之金陵
　　魏皇后传元皇后李氏生显祖拜贵人后諡曰元皇后葬金陵
　　献文帝金陵
　　魏书皇兴五年八月命太子践位上尊号太上皇帝承明元年崩于永安殿葬云中金陵
　　魏皇后传思皇后李氏生髙祖皇兴三年薨葬金陵金陵陪葬诸臣
　　江夏王拓跋吕　　　尚安康公拓跋素
　　彭城公拓跋勃　　　长乐王拓跋处文
　　任城康王拓跋云　　赵郡灵王拓跋干
　　陇西献王姚黄眉　　上党定王长孙观
　　蓝田武侯长孙肥　　平阳威王长孙翰
　　平阳公长孙平成　　吴郡恭王长孙陈
　　城阳公奚乌侯　　　丹阳襄王叔孙建
　　宣城忠贞王车路头　琅琊贞王司马楚之平原简王陆丽　　　陇西宣王源贺
　　赵郡康公罗拔
　　干学案魏自昭成帝至献文帝或葬盛乐或葬云中统名曰金陵功臣陪葬载于国史者具书于此
　　孝文帝长陵
　　魏书太和二十三年夏四月丙午帝崩于谷塘原之行宫至鲁阳发哀还京师五月丙申葬长陵
　　魏皇后传孝文贞皇后林氏葬金陵　幽皇后冯氏葬长陵茔内　昭皇后髙氏先葬城西长陵东南陵制卑局因就起山陵号终宁陵置邑户五百家肃宗迁灵榇于长陵兆西北六十步
　　宣武帝景陵
　　魏书延昌四年春正月甲寅帝不豫丁巳崩于式干殿二月甲午葬景陵
　　孝明帝定陵
　　魏书武泰元年二月癸丑帝崩于显阳殿三月乙酉葬静陵
　　孝庄帝静陵
　　魏书永安三年十有二月甲寅尒朱兆迁帝于晋阳甲子崩于城内三级佛寺中兴二年諡为武怀皇帝太昌元年又諡孝庄皇帝十一月葬定陵
　　后废帝墓
　　魏书后废帝殂于门下外省永熙二年葬于邺西南野马冈
　　孝静帝墓
　　魏书孝静帝逊位于齐天保二年十二月殂三年二月葬于漳西山冈
　　【附】永固陵
