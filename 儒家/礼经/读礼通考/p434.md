<!-- { "loadSidebar": true } -->
　　祔太庙仪其日承宣开殿实魂殿都监判官秉烛先升拂匮筵趺几踏殿讫太祝入室啓匮出神主安于趺上行告祔庙祭讫太祝入室奉神主还安匮内阖户而出承宣封室户仪仗乐部列于门外尚舍设褥位于殿庭指谕牵龙各着锦衣陪腰舆置褥位上又设褥位于外庭置彩帛楼子又设褥位于大门外置大辂于褥位南承宣重房备身将军指谕内侍茶房序立于内紫门阶下执礼命尚赞閤门祗候引伞扇入陈于外庭侍臣左右分立宰臣密直一行西上太史局奏时员报某时承宣门室户摄侍中诣匮前跪奏云请降座升舆内侍一员奉灵匮一员奉趺几太祝宫闱令奉神主匮降自西阶安于腰舆殿侍卫及廵检等陪立次殿中禁服其服左右分立指谕牵龙陪立于紫门阶上次承宣重房备身将军内侍茶房诣谕肃拜讫殿都知著锦衣奉□子左右分立陪腰舆出门外小驻舎人喝宰臣密直左右侍臣肃拜讫摄侍中跪请降舆升楼子安于楼子如前仪进行至大路前褥位小驻摄侍中跪请降楼子升辂安于辂上如前仪舎人喝百官再拜勅侍奉员将文武两班上马黄门侍郎奏上马舎人喝百官再拜讫上将军一员佩刀在辂前立奏神主路上行李万福升祔太庙再拜讫密直二员上将军二员内侍参上四员参乗密直辂外前面上将军后面别监辂内稍后左右陪奉到太庙外驻辂参乗官俱下前到享官肃拜讫辂至门外摄侍中跪奏请降辂升舆安于舆上如前仪尚舎于门外先设幕次幕前设褥位腰舆到褥位上以楼子邀之尚舎别监卷安于幕内牀褥上如前仪庙庭执礼俟庙内诸事毕诣幕次舎人喝宰枢侍臣再拜权退引腰舆置幕前褥位上别监又卷庙庭太祝奉神主匮安于腰舆斋郎陪腰舆赞者引入庙门庙庭执礼曰魂殿侍卫员将人吏掌固退散出门外再拜退散后斋等陪腰舆入安于庙庭东边褥位太祝斋奉木主厯见太祖而下先王先后讫入安于当祔之室享官行祭礼毕阖户而出祔景灵殿仪放此
　　上国使祭奠赠赙吊慰仪文宗之丧宋遣祭奠使左谏议大夫杨景畧副使礼宾使王舜封吊慰使右谏议大夫钱勰副使西上閤门副使宋球来祭奠使设奠于魂殿使副就位执事告陈设毕使副即席再拜使搢笏焚香酹酒读祝文本国上陪官捧祝文俛伏兴使副再拜讫嗣王向阙立使称有勅嗣王再拜使口传宣讫嗣王再拜使搢笏捧赠赙诏书嗣王跪受俛伏兴祭奠礼毕吊慰使副少进嗣王向阙立使宣有勅嗣王再拜口宣及授吊慰诏书并如祭奠使仪讫与祭奠使副展慰陈状如常仪仁睿太后之丧金遣太府监完顔来赐祭将祭问曰太后画像坐耶立耶对曰坐曰诸侯王母坐而天子使拜可乎必藏影帧乃入行事王遣人陈谕再三从之王立庭下登堂再拜奠爵安平公主之丧元遣和尔郭斯来吊王与世子素服短帽黄带羣臣冠素服与和尔郭斯入临殡殿
　　先王讳辰真殿酌献仪其日质明礼司奏初严所司陈仗卫于殿庭内外如常仪枢密以下左右侍臣就大观殿庭文武百僚就泰定门外立班以俟侍中诣宣仁殿门版奏外办礼司奏二严王出御大观殿鸣鞭内外仗卫大喝再拜舎人喝枢密以下左右侍臣再拜次閤门员引宰臣就拜位舎人喝宰臣再拜西出黄门侍就庭中俛伏跪奏请动驾奏讫俛伏兴退复位王降殿升辇出利宾门外礼司奏三严出泰定门黄门侍郎出就辇前俛伏跪奏请驻辇俛伏兴舎人喝文武百官再拜次黄门侍复就辇前俛伏跪奏请勅侍臣百僚上马侍中传宣曰可黄门侍俛伏兴传侍臣员将文武两班宣许上马传讫舎人喝枢密以下侍臣及近臣百僚应骑马者俱再拜讫黄门侍复出俛伏跪奏请动驾俛伏兴退复位鸣鞭侍臣前导出升平门前后导从应骑者皆乗马驾至真殿门外降辇入幄次殿内酌献并与然灯小防驾幸仪同酌献时宰臣以下文武百僚皆着皂鞋成宗八年十二月敎太祖及王考戴宗王妣宣义王后忌日禁屠杀断肉膳靖宗三年七月壬戌以王妣元成太后讳辰百官就干徳殿上表陈慰讳辰陈慰始此自后考妣讳辰宰臣进表三品以上黒带假红以下犀带陈慰如仪文宗三十一年五月甲戌王以显考忌服素襴避正殿令中外断音乐禁弋猎终月恭让王三年正月辛丑礼曹啓曰安庆公淐以元王母弟篡立元朝遣使奉元王复位则淐不当称为英宗亦不当载诸祀典今遇忌日致祭有垂大义请罢之且忠肃王妃洪氏乃忠王恭愍之母后忠王妃尹氏乃忠定王之母后以正统君王有后之妃迄今不祀实为阙典乞两妃忌日及真殿祭享悉仿近代先后礼从之
　　上国丧显宗二十二年七月己未契丹报哀使工部中南承顔来告圣宗丧宣诏于显宗魂堂辛酉徳宗引契丹使举哀于内殿十月辛巳遣工部中栁乔如契丹防葬文宗九年九月癸亥契丹哀告使鸿胪少卿张嗣复来告兴宗丧王闻嗣复过鸭緑江减常膳彻音乐禁屠宰断弋猎礼司奏礼世子不为天子服又童子不缌乞太子及乐浪开城国原侯并不服平壤公以下文武常防以上服丧从之乙丑王服素襴率百官出昌徳门前嗣复传诏举哀行服辍朝市三日丙子遣知中枢院事崔惟善工部侍李得路如契丹吊丧防葬仁宗十三年二月辛丑金报哀使检校右散骑常侍王政来告太祖丧百官冠素服癸卯王受诏与国人服丧三日闰月丁未报哀使还附表陈慰乙卯遣少卯金端侍御史李时敏如金吊丧十四年二月丙辰金遣使来告太皇太后丧举国素服三日丁卯遣殿中监尹彦植左司谏崔允仪如金吊祭明宗十九年正月金世宗崩三月戊午遣奉慰使及祭奠兼防葬使如金己未金遣使来告丧庚申王素服率百官迎诏于都省防举哀四月壬戌释服二十一年二月乙未金遣完顔臣来告皇太后丧遣大将军韩正修中崔敦礼如金吊丧大将军文得吕司业李世长致祭丁酉王率羣臣发丧于都省熙宗四年冬金章宗崩五年正月丁酉遣奉慰使史洪纪祭奠使李淳中如金忠烈王二十年正月癸酉世祖皇帝崩王与公主以羊十马一祭于殡殿二十六年正月丙寅元皇太后崩四月庚戌遣同知密直司事薛景成如元吊丧戊午王如元吊丧六月癸酉王祭太后殡殿恭让王四年六月己卯王闻大明皇太子薨欲发丧廷臣啓曰皇太子未成为君不可服丧于是辍朝三日百官布带
　　邻国丧太祖七年九月新罗王升英薨来告丧王举哀遣使吊之
　　诸臣丧髙丽大臣之卒赙赠恩恤极为优厚然其仪制史阙未详畧举其见于史者以着其凡太祖十九年十二月大匡裴庆疾笃王亲幸其第问疾王出门而庆卒王驻驾命官庀葬事而后还成宗六年二月内史令崔知梦卒王闻讣震悼赙千匹米三百石麦二百石茶二百斤香二百斤官庀葬事赠太子太傅諡敏休八年五月守侍中崔承老卒王恸悼下教褒其勲徳赠太师赙布千疋面三百石粳米五百石乳香百斤脑原茶二百斤大茶十斤十四年四月平章事崔亮卒主恸悼赠太子太师赙米三百石麦二百石脑原茶千斤以礼葬之諡匡彬穆宗元年七月内史令徐熙卒赙布千匹麰麦三百石米五百石脑原茶二百斤大茶十斤栴香三百两諡章威以礼葬之七年六月侍中韩彦恭卒赙米五百石麰麦三百石平布八百疋中布四百匹茶二百斤赠内史令諡贞信以礼葬之显宗八年五月户部尚书金殷傅卒辍朝一日后赠侍中十五年六月平章事崔沆卒王悼甚赙绢三百匹布五百叚米麦千石諡节义二十二年八月侍中姜邯赞卒辍朝三日諡仁宪命文武两班防葬吊诔赙赠加礼靖宗八年六月内史令徐纳卒王御重光殿廊下举哀贵臣举哀与诸王同其异者一举哀而止耳文宗元年十月平章事皇甫颖卒赐米百石麦五十石布四百匹大茶三百斤香十斤肃宗九年九月参知政事朴寅亮卒赐吊慰敎及诔书赙赠以礼諡文烈睿宗五年七月平章事李防卒辍朝三日遣使吊祭庀葬事諡文良十年二月中书令崔思诹卒王震悼辍朝三日赙恤优厚令百官防葬諡忠景仁宗十四年十一月枢密院知奏事郑沆卒王悼甚辍朝吊祭赙米百石布二百匹御笔特諡文安毅宗十一年二月平章事髙兆基卒辍朝三日命有司防丧赐諡明宗十六年四月政堂文学崔汝谐卒官庀葬事辍朝三日諡文贞十九年九月平章事文克谦卒辍朝三日諡忠肃髙宗四年三月枢密副使蔡靖卒官庀葬事以赏平贼之功六年八月崔忠献死十二月丙子以忠献死辍朝三日元宗四年十一月永安公僖卒五年四月辛未以僖卒辍朝三日十四年九月平章事张佶卒十一月庚子以佶卒辍朝三日恭愍王十七年密直副使李冈卒王悼甚赐厚赙枢密例不得諡特諡文敬百官忌假景宗六年十二月制父母忌日依书仪一日两宵给假成宗元年十二月制百官遇父母忌假一日两宵祖父母忌无亲子则亦依父母例显宗十一年闰六月制无亲子祖父母忌日除庶人外文武入仕人并给假一日两宵文宗三十年六月制先亡有后之妻及同居妻父母忌日依制给假明宗十四年七月制文武入流以上者妻父母忌日依外祖父母式一日两宵给假恭让王三年五月庚子敎近设家庙既令六品以上祭三代自今许行曽祖考妣忌日之祭
　　干学案自汉以来礼家有丧服君臣图丧服天子诸侯图皆专言国恤者也自许敬宗李义甫以曲学阿世隠讳而删去之后遂相沿不讲儒者深有憾焉乃郑仁趾作髙丽史于礼志大书国恤于篇所谓礼失而求之野矣
　　濊
　　后汉书濊北与髙句丽沃沮南与辰韩接其人愚慤多所忌讳疾病死亡辄捐弃旧宅更造新屋
　　百济
　　后周书百济父母及夫死者三年治服余亲则葬讫除之
　　隋书百济丧制如髙丽
　　马韩
　　晋书马韩不知乗牛马畜者但以送葬
　　辰韩
　　寰宇记辰韩以大鸟羽送死其意欲使死者神魂飞扬也
　　新罗
　　隋书新罗人死有棺敛葬起坟陵王及父母妻子丧持服一年


　　读礼通考卷一百十七
<经部,礼类,仪礼之属,读礼通考>
　　钦定四库全书
　　读礼通考卷一百十八　刑部尚书徐干学撰异俗礼下
　　倭
　　后汉书倭人死停丧十余日家人哭泣不进酒食而等类就歌舞为乐
　　晋书倭人死有棺无椁封土为初丧哭泣不食肉已葬举家入水澡浴自洁以除不祥
　　隋书倭国死者敛以棺椁亲宾就尸歌舞妻子兄弟以白布制服贵人三年殡于外庶人卜日而瘗及葬置尸船上陆地牵之或以小轝
