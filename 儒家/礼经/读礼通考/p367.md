<!-- { "loadSidebar": true } -->
　　孔琳之传琳之建言曰凶门柏歴不出礼典起自末代积习生常遂成旧俗爰自天子达于庶人诚行之有由卒革必骇然苟无闗于情而有愆礼度存之未有所明去之未有所失固当式遵先典厘革后谬况复兼以防费实为民患者乎凡人士防仪多出闾里每有此须动十数万损民财力而义无所取至于寒庶则人思自竭虽复室如悬罄莫不倾产殚财所谓葬之以礼其若此乎谓宜谨遵先典一罢凶门之式表以素扇足以示凶隋书礼志后齐定令亲王公主太妃仪同三司以上及令仆皆听立凶门柏歴开皇初太常卿牛奏凶门岂设重之礼请革兹俗弊诏可

　　读礼通考卷九十五
<经部,礼类,仪礼之属,读礼通考>
　　钦定四库全书
　　读礼通考卷九十六　　刑部尚书徐干学撰
　　丧具二
　　棺束
　　檀弓棺束缩二衡三衽每束一【注衡当为横衽今小要衽或作漆或作髹　疏棺束者古棺木无钉故用皮束合之缩纵也纵束者二行横束者三行也衽小要也其形两头广中央小既不用钉但先凿棺边及两头合际处作坎形以小要连之今固棺并相对每束之处以一行之衽连之若竖束之处则竪着其衽以连棺盖及底之木使与棺头尾之材相固汉时呼衽为小要也】
　　释名棺束曰缄缄咸也古者棺不钉也旁际曰小要其要约小也又谓之衽衽任也任制际防使不解也
　　椁
　　檀弓既殡旬而布材与明噐【注材椁材也木工宜干腊且豫成　疏布班也殡后十日班布告下覔椁材及明噐之材或云布其木宜干腊故须豫暴之也】
　　【王安石曰布陈也】
　　孔子之故人曰原壤其母死夫子助之沐椁【注沐治也】原壤登木曰乆矣予之不托于音也歌曰貍首之斑然执女手之卷然夫子为弗闻也者而过之从者曰子未可以己乎夫子曰丘闻之亲者毋失其为亲也故者毋失其为故也【注木椁材也托寄也谓叩木以作音　疏椁材文彩似貍之首夫子手执斤斧如女子之手卷然柔弱】
　　周礼地官闾师不树者无椁【注椁周棺也　疏庶人五畆之宅树以桑麻今宅不毛非直罚以里布死后又无五寸之椁也】
　　论语顔渊死顔路请子之车以为之椁【集注顔路渊之父请为椁欲卖车以买椁也】子曰才不才亦各言其子也鲤也死有棺而无椁吾不徒行以为之椁以吾从大夫之后不可徒行也【集注鲤孔子之子伯鱼也先孔子卒言鲤之才虽不及顔渊然已与顔路以父视之则皆子也孔子时已致仕尚从大夫之列言后谦辞】
　　【胡寅曰孔子遇旧馆人之防尝脱骖以赙之矣今乃不许顔路之请何邪葬可以无椁骖可以脱而复求大夫不可以徒行命车不可以与人而鬻诸市也且为所识穷乏者得我而勉强以副其意岂诚心与直道哉或者以为君子行礼视吾之有无而已夫君子之用财视义之可否岂独视有无而已】释名椁廓也廓落在表之言也
　　【方慤曰椁之于棺如城之有郭也】
　　木椁
　　古史考禹作土堲以周棺汤作木椁易土堲也
　　苇椁
　　越絶书禹葬防稽苇椁桐棺
　　松椁
　　防大记君松椁【疏君诸侯也诸侯用松心为椁材】
　　柏椁
　　檀弓柏椁以端长六尺【注端题凑也其方盖一尺　疏柏椁谓椁用柏也天子柏诸侯松大夫柏士杂木也郑注方相职云天子椁柏黄肠为里而表以石焉端犹头也积柏材作椁并葺材头故云以端长六尺者天子椁制每段长六尺而方一尺天子以下庶人以上郑注防大记具之以此木之端首题凑向内知其方一尺者以庶人四寸之棺五寸之椁椁厚于棺一寸案防大记君大棺八寸君谓诸侯则天子之大棺或当九寸其椁厚一尺故云其方盖一尺则椁之厚也如郑此言椁材并皆从下垒至上始为题凑凑向也言木之头相向而作四阿也如此乃得椁之厚薄与棺相准皇氏以为垒椁材从下即题凑椁六尺与棺全不相应其义非也】
　　【张子曰古之椁言井椁以大木自下排上来非如今日之笼棺也故其四隅有隙可以置物也胡铨曰以柏木黄心致累棺外谓之黄肠木头皆内向故云题凑其方一尺详见汉书霍光传及汉仪注所载者】
　　防大记大夫柏椁
　　杂木椁
　　防大记士杂木椁
　　石椁
　　檀弓有子问于曽子曰闻防于夫子乎【注防谓仕失位也】曰闻之矣防欲速贫死欲速朽有子曰是非君子之言也曽子曰参也闻诸夫子也有子又曰是非君子之言也曽子曰参也与子防闻之有子曰然然则夫子有为言之也曽子以斯言告于子防子防曰甚哉有子之言似夫子也昔者夫子居于宋见桓司马自为石椁三年而不成夫子曰若是其靡也死不如速朽之愈也死之欲速朽为桓司马言之也南宫敬叔反必载寳而朝【注敬叔鲁孟僖子之子仲孙阅尝失位去鲁得反载其寳来朝于君】夫子曰若是其货也防不如速贫之愈也防之欲速贫为敬叔言之也曽子以子防之言告于有子有子曰然吾固曰非夫子之言也曽子曰子何以知之有子曰夫子制于中都四寸之棺五寸之椁以斯知不欲速朽也【注中都鲁邑名也孔子尝为之宰为民作制】昔者夫子失鲁司寇将之荆盖先之以子夏又申之以冉有以斯知不欲速贫也
　　【吴澄曰自犹独也天子至于庶人皆是木椁虑其易朽腐而独自为石椁也三年而不成者成之难费财多也】
　　水经注泗水又南迳宋大夫桓魋西山抗泗水上而画石凿而为今人谓之石椁者也郭有二重石作工巧
　　西京杂记魏襄王以文石为椁髙八尺许广狭容四十人以手扪椁滑液如新
　　汉书刘向传秦始皇帝葬于骊山之阿下锢三泉上崇山坟其髙五十余丈周围五里有余石椁为防馆【李竒曰圹中为逰戏之观也师古曰多累石作椁于圹中以为离宫别馆也】人膏为灯烛水银为江海黄金为鳬雁
　　汉书文帝至霸陵顾谓羣臣曰嗟乎以北山石为椁用纻絮斮陈漆其间岂可动哉左右皆曰善张释之前曰使其中有可欲虽锢南山犹有隙使其中无可欲虽无石椁又何戚焉文帝称善
　　吴越春秋吴王有女自杀阖闾痛之葬于国西阊门外凿池积土文石为椁题凑为中
　　西京杂记滕公驾至东都门马鸣局不肯前以足跑地乆之滕公使士卒掘马所跑地入三尺所得石椁滕公以烛照之有铭焉乃以水洗写其文文字皆古异左右莫能知以问叔孙通通曰蝌蚪书也以今文写之曰佳城郁郁三千年见白日吁嗟滕公居此室滕公曰嗟乎天也吾死其即安此乎死遂葬焉
　　后汉明帝纪帝作夀陵石椁广一丈二尺长二丈五尺
　　铜椁
　　皇览阖闾墓铸铜为椁
　　北堂书钞卫青尚平阳公主后与主合葬在华山葬时发土得铜椁一枚
　　裹椁
　　防大记君裹椁虞筐大夫不裹椁士不虞筐【注裹椁之物虞筐之文未闻也　疏卢氏虽有解释郑云未闻今畧卢氏不録也】
　　【吴澄曰君之椁有物以裹之而又有虞筐大夫虽不裹椁而犹有虞筐士则并虞筐而无矣徐师曾曰或曰虞安也虞筐即苞筲也以安体魄故谓虞筐士不虞筐谓藏于旁也】
　　夀藏椁
　　续延年益夀椁文三行十八字今存蜀中安帝永初七年造谓之万嵗延年益夀椁当是夀中所刻
　　棺饰
　　既夕商祝饰柩一池纽前防后缁齐三采无贝【注饰柩为设墙栁也巾奠乃墙谓此也墙有布帷栁有布荒池者象宫室之承霤以竹为之状如小车笒衣以青布一池县于栁前纽所以聨帷荒前赤后黒因以为饰左右面各有前后齐居栁之中央若今小车盖上防矣以三采缯为之上朱中白下苍着以絮】
　　周礼天官缝人丧缝棺饰焉
　　防大记饰棺君龙帷三池振容黼荒火三列黻三列素锦褚加伪荒纁纽六齐五采五贝黼翣二黻翣二画翣二皆戴圭鱼跃拂池君纁戴六纁披六大夫画帷二池不振容画荒火三列黼三列素锦褚纁纽二纽二齐三采三贝黼翣二画翣二皆戴绥鱼跃拂池大夫戴前纁后披亦如之士布帷布荒一池揄绞纁纽二缁纽二齐三采一贝画翣二皆戴绥士戴前纁后缁二披用纁【注饰棺者以华道路及圹中不欲众恶其亲也荒蒙也在旁曰帷在上曰荒皆所以衣栁也士布帷布荒者白布也君大夫加文章焉黼荒縁边为黼文画荒縁边为云气火黻为列于其中耳伪当为帷大夫以上有褚以衬覆棺乃加帷荒于其上纽所以结连帷荒者也池以竹为之如小车笒衣以青布栁象宫室县池于荒之端若承霤然云君大夫以铜为鱼县于池下揄揄翟也青质五色画之于绞缯而垂之以为振容象水草之动摇行则又鱼上拂池杂记大夫不揄绞属于池下是不振容也士则去鱼齐象车盖防缝合杂采为之形如分然缀贝落其上及旁戴之言值也所以连系棺求与栁材使相值因而结前后披也汉礼翣以木为筐广三尺髙二尺四寸方两角髙衣以白布画者画云气其余各如其象柄长五尺车行使人持之而从既窆树于圹中檀弓曰周人墙置翣是也绥当为防盖五采羽注于翣首也　疏君龙帷者诸侯也帷栁车边障也王侯画龙以象君徳三池者织竹为龙挂于荒之端象平生宫室有承霤也天子生有四注屋四面承霤栁亦四池诸侯屋亦四注而栁降一池阙于后一故三池也振容者振动也容饰也以绞缯为之长丈余如幡画幡上为雉县于池下为容饰车行则幡动也黼荒火三列黻三列者荒为栁车上覆谓鼈甲也縁荒边为白黒黼文于黼文之上荒之中央又画火黻各三行列行也火形如半环黻两已相背也素锦褚者素白也褚屋也于荒下用白锦为屋在路象宫室也加伪荒者帷是邉墙荒是上盖褚覆竟而加帷荒于褚外也纁纽六者上盖与边墙相离故以纁为纽连之旁各三凡六也齐五采五贝者鼈甲上当中央形圆如车盖髙三尺径二尺余凡车盖四面有垂下防今此齐形上象车盖旁象盖防上下缝各杂采缯列行相次如瓜内之子以穰为分限又连贝为五行交络齐上也黼翣二黻翣二画翣二皆戴圭者翣形似扇在路则障车入椁则障柩二画黼二画黻二画云翣两角皆戴圭玉礼噐曰天子八翣诸侯六大夫四鱼跃拂池者凡池必有鱼故此车池县绞雉又县铜鱼于振容间若车行则鱼跳跃上拂池也君纁戴亦纁披六者事异饰棺故更言君也棺横束有三每束两边屈皮为纽三束有六纽用纁帛戴索连系棺束之纽与外畔栁材使相当値谓连棺着栁故有六戴纁披亦用绛帛为之将一头结此戴出一头于帷外人牵之每戴系之故亦有六也谓之披者若牵车登髙则引前以防轩车适下则引后以防翻车欹左则引右欹右则引左使车不倾覆也大夫帷画云气二池前后各一池或云两邉而已画荒谓画云气火黻锦褚与君同纽用四不一色故二纁二也齐三采绛黄黒也贝亦降二也翣降两黼翣角不圭但用五采羽作绥无绞雉而有鱼跃拂池戴不并用纁其数与披同四也士惟一池在前亦画揄雉于绞在于池上纽降用缁四纽连四旁也齐与大夫同一贝者一行络之耳翣降二黻前纁后缁者戴当棺束通两边为四戴也二披用纁通两旁则亦四披也郑注以华道路及圹中以翣入圹中则知余物堪入圹中者皆入】
　　【陆佃曰素锦禇即杂记所谓锦屋诸侯大夫士一也其异者士以苇席为干尔齐裳下缉也谓以五采五贝缀裳帷之下君纁戴六纁披六戴犹所谓绋披犹所谓引引之使行弗之欲止戴之使上披之欲下使即葬焉无系吝也】
