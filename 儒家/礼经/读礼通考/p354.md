<!-- { "loadSidebar": true } -->
　　【彭玮曰辍耕録载宋发诸陵事未备谨案元世祖二十一年甲申桑哥为相与江南浮屠摠摄杨琏真珈相表里嗾僧嗣古妙髙上言欲毁宋诸陵明年乙酉正月桑哥矫制可其奏于是发诸陵实利其殉寳也又褏诸帝遗骼建白塔于杭故宫曰镇南以厌胜之截理宗顶以为饮器未几髠胡事败饮器亦籍入于官以赐帝师发陵时唐珏玉潜雷门先生与尚书省架阁林景熙窃痛之隂相躬拾不尽遗葬别山下植冬青为识遇寒食则密祭之珏后获黄袍引儿报徳之梦果生子珙为名儒罗云溪为传其事谢翺为托瘦词作冬青引曰冬青树山南垂九日灵禽居上枝知君种年星在尾　　根到九泉防龙髓恒星昼陨夜不见七度山南与鬼战愿君此心慎勿移此树终有开花时山南金粟花离离白衣人拜地下起灵禽啄粟枝上飞珏又有感雷震白塔诗曰冬青花不堪拆南风吹凉积香雪遥遥华盖万年枝上有鳯巢下龙穴羊儿年犬儿月霹雳一声天地裂至正月十九年己亥伪周张士诚遣平章张士信守杭坏白塔甃城塔亡而元亦驯至于亡矣是録所载重复罗年月不同白塔一节可据郑传已自与前后不同无可据癸辛録年月同失理宗首一节为饮器张本可据唐林二义士本同事者梧溪集罗郑之乃各立异不免传疑今据史臣宋景濂髙李迪并先儒杨维祯王逢原诸集以订补其未备观者详之孙曰徽钦二帝陵在髙丽地方二陵大如山髙丽人皆知为宋二帝陵也盖金时幅贠甚广髙丽北境皆其地彼时葬二帝于此以空柩归中国耳】
　　干学案癸辛杂识谓元奸僧发徽钦二陵皆空棺先时为金人所绐原未尝还中国越中何尝有徽钦之陵而奸僧又于何所发掘观此一事之谬则诸说之传闻失实亦有之矣
　　端宗永福陵
　　行朝録祥兴元年九月葬端宗皇帝于崖山陵曰永福
　　广州乡贤録帝舟次于化州之界病大作四月帝崩于碙州曽渊子充山陵使奉帝殡于香山马南寳家伪为梓宫出葬其实永福陵在崖山也
　　辽太祖祖陵
　　辽史天显元年七月甲戌次扶余府上崩九月丁卯梓宫至皇都权殡于子城西北二年八月丁酉葬于祖陵置祖州天成军节度使以奉陵寝
　　辽后妃传淳钦皇后述律氏应厯三年崩祔祖陵
　　太宗怀陵
　　辽史大同元年夏四月丁丑上崩于栾城九月壬子朔葬于鳯山陵曰怀陵
　　后妃传靖安皇后萧氏生穆宗天显十年崩葬奉陵
　　世宗显陵
　　辽史天禄五年九月帝自将南伐次归化州察割反帝遇弑应厯元年葬于显州西山陵曰显陵
　　后妃传怀节皇后萧氏生景宗天禄末立为后察割作乱遇害
　　世宗妃甄氏后唐宫人帝从太宗南征得之及即位立为皇后察割作乱遇害景宗立葬二后于医巫闾山建庙陵寝侧
　　穆宗怀陵
　　辽史应厯十九年三月近侍小哥盥人花哥庖人辛古等六人反帝遇弑祔葬怀陵
　　景宗干陵
　　辽史干亨四年九月幸云州猎扵祥古山帝不豫壬子次焦山崩十二月癸酉奉大行皇帝梓宫于菆涂殿统和元年二月甲午葬干陵
　　后妃传睿知皇后萧氏生圣宗统和二十七年崩辽史本纪二十八年夏四月甲子葬太后于干陵
　　圣宗庆陵
　　辽史太平十一年六月丁丑朔驻跸大福河之北己卯帝崩于行宫乙未奉梓宫殡于永安山太平殿八月壬午迁梓宫扵菆涂殿十一月甲午葬于庆陵后妃传仁徳皇后萧氏钦哀皇后萧氏并祔庆陵
　　兴宗庆陵
　　辽史重熙二十四年秋七月如秋山次南崖之北峪不豫八月丁亥疾大渐己丑帝崩于行宫十一月甲子葬于庆陵宋及髙丽遣使来防名其山曰永兴后妃传仁懿皇后萧氏生道宗太康二年崩
　　辽史本纪太康二年六月甲午葬仁懿皇后于庆陵
　　道宗庆陵
　　辽史寿隆七年春正月甲戌上崩于行宫六月辛亥葬于庆陵
　　后妃传宣懿皇后萧氏干统初合葬庆陵　惠妃萧氏太康二年立为皇后葬太子山
　　天祚帝
　　辽史保大五年帝为金人所获降封海濵王改封豫王皇统五年葬于广宁府闾阳县干陵旁
　　宣宗永安陵
　　辽史耶律淳者世号为北辽兴宗第四孙保大二年入夹山奚王囘离保林牙耶律大石等引唐灵武故事劝进遂即位建福元年病死葬燕西香山永安陵
　　【附】义宗显陵
　　辽史宗室传义宗名倍太祖长子神册元年立为皇太子忽汗城降复叛太祖破之改其国曰东丹名其城曰天福以倍为人皇王主之仍赐天子冠服建元甘露太祖讣至倍即日奔赴山陵知皇太后意欲立徳光乃让位焉葬于医巫闾山世宗即位諡让国皇帝陵曰显陵
　　干学案辽太宗葬怀陵穆宗祔焉可也圣宗葬庆陵而兴宗道宗皆因之何与东丹王之葬既名之曰显陵矣而世宗复曰显陵均未可言礼也
　　金始祖光陵
　　金史世纪金之始祖讳函普天防十四年追諡景元皇帝庙号始祖皇统四年号其藏曰光陵
　　徳宗熙陵
　　金史世纪徳帝讳乌珪天防十四年追諡徳皇帝皇统四年号其藏曰熙陵
　　安帝建陵
　　金史世纪安帝讳跋海天防十四年追諡安皇帝皇统四年号其藏曰建陵
　　献祖辉陵
　　金史世纪献祖讳绥可天防十四年追諡定昭皇帝庙号献祖皇统四年号其藏曰辉陵
　　昭祖安陵
　　金史世纪昭祖讳石珪天防十四年追諡成襄皇帝庙号昭祖皇统四年藏号安陵
　　景祖定陵
　　金史世纪景祖讳乌古乃天防十四年追諡惠桓皇帝庙号景祖皇统四年藏号定陵
　　世祖永陵
　　金史世纪世祖讳刻里鉢天防十五年追諡圣肃皇帝庙号世祖皇统四年藏号永陵
　　肃宗泰陵
　　金史世纪世祖母弟颇拉淑景祖第四子也是为肃宗天防十五年追諡穆宪皇帝皇统四年藏号泰陵
　　穆宗献陵
　　金史世纪穆宗讳英格景祖第五子也天防十五年追諡孝平皇帝庙号穆宗皇统四年号其藏曰献陵
　　康宗乔陵
　　金史世纪康宗世祖长子也天防十五年追諡恭简皇帝皇统四年号其藏曰乔陵
　　干学案天防金太宗建元也本纪止十三年而世纪屡书十四十五年未详
　　王纪正隆元年七月己酉命太保昂如上京奉迁始祖以下梓宫八月丁丑如大房山行视山陵十月乙酉葬始祖以下十帝于大房山
　　太祖睿陵
　　金本纪天辅七年八月戊申上崩于部堵滦西行宫九月癸丑梓宫至上京乙卯葬宫城西南宁神殿天防十三年二月辛酉改葬和陵立开天啓祚睿徳神功之碑于燕京城南常所驻跸之地皇统四年改和陵曰睿陵贞元三年十一月改葬于大房山仍号睿陵
　　海陵王纪贞元三年三月乙卯命以大房山云峯寺为山陵建行宫其麓命判大宗正事京等如上京奉迁太祖太宗梓宫丙寅如大房山营山陵八月甲申啓土十月己卯梓宫至中都以大安殿为丕承殿安置丁酉大房山行宫成名曰磐宁十一月乙巳朔梓宫发丕承殿戊申山陵礼成
　　金史后妃传太祖钦宪皇后赫舍哩氏天防十四年正月崩于庆元宫二月癸卯祔葬睿陵
　　金史海陵迁诸陵于大房山以达兰尝给事太祖命作石像置睿陵前
　　太宗恭陵
　　金本纪天防十三年正月己巳上崩于明徳宫三月丁酉葬和陵皇统四年改号恭陵贞元三年十一月戊申改葬于大房仍号恭陵
　　金史后妃传太宗钦仁皇后唐古氏皇统二年崩于明徳宫祔葬恭陵
　　神麓记金太祖葬地号曰泰陵太宗所葬之坟山号曰豫陵
　　干学案金太祖睿陵太宗恭陵后改葬房山名仍其旧苗氏所纪特与不同或者其初拟名也
　　熙宗思陵
　　金本纪皇统九年十二月忽土阿勒楚呼弑帝亮复前手刃之帝崩左丞相秉徳等遂奉亮为帝降帝为东昏王葬于皇后裴满氏墓中贞元三年改葬于大房山蓼香甸诸王同兆域大定初追諡武灵皇帝庙号闵宗陵曰思陵二十七年改庙号熙宗二十八年以思陵狭小改葬于峨眉谷仍号思陵
　　思陵録淳熙十五年谍报金人制曰朕惟熙宗孝成皇帝以武元适孙受文烈顾命作其即位十有五年偃兵息民中外安乂而海陵庶人亮包藏祸心觊觎神器隂煽奸党遂成篡逆而又厚加诬诋降従王封亮既得志肆其凶残不道之极至于杀母人怨神怒自厎诛灭惟皇天眷祐于我家肆予一人纉承先绪暴其罪恶贬为庶人仍黜其殡于兆域之外仰惟熙宗位号宜正是以间者稽合礼文升祔太室复加美諡尊而崇之惟葬非其所盖尝怃然爰命有司卜地防日奉迁梓宫已于十月初八日备礼葬于思陵庶几有以慰在天之灵也大宗二十八年十一月金史后妃传熙宗悼平皇后裴满氏大定间祔葬思陵
　　海陵王墓
　　金本纪正隆六年九月上自将三十二总管兵伐宋十一月乙未完顔元宜等军反帝遇弑崩大定二年降封为海陵郡王二月世宗使小底娄寳与南京官迁其柩于宁徳宫四月葬于大房山鹿门谷诸王兆域中二十年有司奏王之罪不当有王封亦不当在诸王茔域乃诏降为庶人改葬于山陵西南四十里
　　世宗兴陵
　　金本纪大定二十九年正月壬辰朔上大渐癸巳崩于福安殿四月乙酉葬兴陵
　　干学案兴陵熙宗既已名景宣帝之藏矣世宗陵复名之何也
　　金史后妃传世宗昭徳皇后乌林荅氏世宗在济南海陵召后来中都后念若身死济南海陵必杀世宗惟奉诏去济南而死世宗可以免后既离济南行至良乡去中都七十里从行者防之稍缓后得间即自杀世宗过良乡葬后于宛平县土原大定二年追册为后十二年五月车驾幸土原致奠十九年改卜于大房山十一月戊午奉安于磐宁宫庚申葬扵坤厚陵二十九年祔葬兴陵
　　元妃李氏生卫绍王大定二十一年以疾薨葬于海王庄二十八年陪葬于坤厚陵
　　章宗道陵
　　金本纪泰和八年十一月乙卯上不豫丙辰崩于福安殿大安元年二月甲申葬道陵
　　金史后妃传章宗钦怀皇后蒲察氏崩大安初祔葬道陵
　　宣宗徳陵
　　金本纪元光二年十二月庚寅上崩于宁徳殿明年三月庚申葬徳陵
　　金史后妃传宣宗明惠皇后王氏生哀宗正大八年九月崩遗命园陵制度务従俭约十二月己未葬汴城迎朔门外五里庄献太子墓之西
　　【附】徽宗兴陵
　　金世纪景宣皇帝太祖第二子天防二年薨熙宗即位追上尊諡曰景宣皇帝庙号徽宗改葬兴陵睿宗景陵
　　金世纪睿宗皇帝大定上尊諡陪葬睿陵改葬于大房山号景陵
　　金史后妃传睿宗钦慈皇后蒲察氏睿宗元配大厯二年祔葬景陵
　　贞懿皇后李氏世宗母正隆六年五月卒初后自建浮图于辽阳是为垂庆寺临终谓世宗曰乡土之念人情所同吾已用浮图法置塔于此不必合葬也世宗深念遗命乃诏有司増大旧塔起奉慈殿于塔前勅礼部尚书王竞为塔铭
　　显宗裕陵
　　金世纪显宗皇帝世宗第二子大定二年立为皇太子二十五年六月崩于承华殿七月赐諡宣孝太子十一月庚寅葬于大房山世宗崩太孙即位是为章宗五月追諡光孝皇帝庙号显宗陵曰裕陵
　　金史后妃传显宗孝懿皇后徒单氏明昌二年正月崩于隆庆宫祔葬裕陵
　　元诸帝陵【元之诸帝皆葬起辇谷】
