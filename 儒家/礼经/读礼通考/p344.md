<!-- { "loadSidebar": true } -->
　　鲁王元夔【京兆金石録唐太子太师鲁王元夔碑在三原县】
　　霍王元轨【京兆金石録唐司徒贵州刺史霍王元轨碑在三原县】
　　江安王元祥【京兆金石録唐赠司徒并州都督江王元祥碑在三原县】
　　密贞王元晓【京兆金石録唐扬州都督密王元晓碑在三原县】
　　并州总管张纶
　　荣国公樊兴【京兆金石録唐左武卫大将军樊兴碑在三原县】
　　平原郡公王长楷
　　谭国公丘和【京兆金石録唐赠荆州总管谭国襄公丘和碑在三原县】
　　巢国公钱九陇【京兆金石録唐潭州都督巢国勇公钱九陇碑在三原县贞观中立】刑部尚书刘徳威【京兆金石録唐刑部尚书彭城襄公刘徳威碑许敬宗撰文李元模书永徽二年立】
　　刑部尚书沈叔安【京兆金石録唐潭州都督吴兴郡公沈叔安碑在三原县】
　　太宗昭陵
　　唐书地理志贞观十年营昭陵析云阳咸阳置醴泉县
　　太宗纪十年六月己卯皇后崩十一月庚寅葬文徳皇后于昭陵
　　后妃传太宗文徳顺圣皇后长孙氏从幸九成宫属疾大渐与帝诀曰妾生无益于时死不可以厚葬愿因山为陇无起坟无用棺椁器以瓦木约费送终是妾不见忘也及崩葬昭陵因九嵕山以成后志帝自着表序始末掲陵左
　　金石録唐太宗御制表欧阳询八分书贞观十年刻太宗为文徳皇后立其文载于实録世颇罕传今石刻已磨灭其畧可见者有云无金玉之寳玩用之物木马寓人有形而已欲使盗贼息心存亡无异又云俯视汉家诸陵犹如蚁垤皆被穿窬今营此陵制度卑狭用功省少望与天地相毕永无后患其言非不丁宁切至也然竟不免温韬之祸太宗英武聦明过人甚逺而于此眷眷不忘何哉以此知死生之际能超然无累者圣哲之所难也
　　唐书十一年二月丁巳营九嵕山为陵赐功臣密戚陪茔地及秘器
　　唐鉴十一年二月帝自为终制初文徳皇后疾笃言于帝曰妾生无益于人不可以死害人愿勿以丘垅劳费天下因山为坟器用瓦木而已及葬帝复为文刻之石称皇后节俭遗言薄葬以为盗贼之心止求珍货既无珍货复何所求朕之本志亦复如是王者以天下为家何必物在陵中乃为己有今因九嵕山为陵【嵕祖红切】凿石之工才百余人数十日而毕不藏金玉人马器皿皆用土木形具而已庶几奸盗息心存殁无累当使百世子孙奉以为法至是帝以汉世豫作山陵免子孙仓卒劳费又志在俭葬恐子孙从俗奢靡于是自为终制因山为陵容棺而已
　　【范祖禹曰厚葬之祸古今之所明知也夫藏金玉于山陵是为盗积而标示其处也岂不殆哉是以自汉以来无不发之冢后之人主知其有害无益而姑为之贾祸迹相接而莫之或戒也太宗虽为终制以戒子孙而昭陵之葬亦不为俭及唐之末不免暴露之患岂非髙宗之过乎】
　　旧唐书二月丁亥诏曰夫生者天地之大徳寿者脩短之一期生有七尺之形寿以百龄为限含灵禀气莫不同焉皆得之于自然不可分外企也是以礼记云君即位而为椑庄周云劳我以形息我以死岂非圣人逺鉴通贤深识末代以来明辟盖寡靡不矜黄屋之尊虑白驹之过并多拘忌有慕遐年谓云车易乗羲轮可驻异轨同趣其弊甚矣有隋之季海内横流豺狼肆暴吞噬黔首朕投袂发愤情深拯溺扶翼义师济斯涂炭赖苍昊降鉴股肱宣力提剑指麾天下大定此朕之宿志于斯已毕犹恐身后之日子子孙孙习于流俗犹狥常礼加四重之榇伐百祀之木劳扰百姓崇厚山陵今预为此制务从俭约于九嵕之山足容棺而已积以嵗月渐而备之木马涂车土桴苇籥事合古典不为时用又佐命功臣或义深舟楫或谋定帷幄或身摧行阵同济艰危克成鸿业追念在昔何日忘之使逝者无知咸归寂寞若营魂有识还如畴曩居止相望不亦善乎汉氏使将相陪陵又给以东园秘器笃终之义恩意深厚古人岂异我哉自今以后功臣密戚及徳业佐时者如有薨亡宜赐茔地一所及以秘器使窀穸之时丧事无阙所司依此营备称朕意焉
　　贞观政要十一年诏曰朕闻死者终也欲物之反真也葬者藏也欲令人不得见也上古垂风未闻于封树后世贻则乃备于棺椁讥僣侈者非爱其厚费美俭薄者实贵其无危是以唐尧圣帝也谷林有通树之説秦穆明君也槖泉无丘陇之处仲尼孝子也防墓不坟延陵慈父也嬴博可隠斯皆怀无穷之虑成独决之明乃便体于九泉非狥名于百代也洎乎阖闾违礼珠玉为鳬雁始皇无度水银为江海季孙擅鲁敛以璠璵桓魋专宋葬以石椁莫不因多藏以速祸由有利而招辱庐既发致焚如于夜台黄肠再开同暴骸于中野详思曩事岂不悲哉由此观之奢侈者可以为戒节俭者可以为师矣
　　【戈直曰汉文帝思以北山为椁用纻絮斮陈漆其间张释之对曰使其中有可欲虽锢南山犹有隙也异时文帝之遗诏曰厚葬以破业吾甚不取霸陵山川因其故毋有所改斯言也其有感于释之之言乎唐太宗初作献陵务存隆厚犹文帝初年之意也虞世南谏而不能止十一年之诏岂非世南之言啓之欤】唐防要帝谓侍臣曰昔汉家皆先造山陵既达始终身复亲见又省子孙经营不顿费人功古者因山为坟此诚便事九嵕山孤耸回絶因而旁凿可置山陵处朕有终焉之理乃诏营山陵于九嵕山之上足容一棺而已务从俭约又佐命功臣义深舟楫追念在昔何日忘之汉氏相将陪陵又给东园秘器笃终之义恩意深厚自今以后功臣密戚及徳业佐时者如有薨亡赐茔地一所及赐以秘器使窀穸之时丧事无阙凡功臣密戚请陪陵葬者聴之以文武分为左右而列【坟髙四丈以下三丈以上】若父祖陪葬子孙从葬者亦如之唐书二十年八月许陪陵者子孙从葬
　　二十三年五月己巳皇帝崩于含风殿八月庚寅葬昭陵
　　唐会要昭陵在京兆府醴泉县因九嵕层峯凿山南西深七十五尺为宫山旁岩架梁为栈道悬絶百仞绕山二百三十步始达宫门顶上亦起游殿文徳皇后即宫后有五重石门其门外于双栈道上山起舎宫人供养如平常及太宗山陵毕宫人亦依故事留栈道准旧山陵使阎立徳奏曰宫栈道本留拟有今日今既始终永毕与前事不同谨案故事唯有寝宫安神供奉之法而无陵上侍卫之仪望除栈道固同山岳上呜咽不许长孙无忌等援引礼经重有奏请乃依奏
　　上欲阐扬先帝徽烈乃令匠人琢石冩诸蕃君长十四人列于陵司马北门内又刻石为常所乗破敌马六匹于阙下
　　金石録昭陵四降王名殷仲容书六马賛欧阳询八分书
　　元和郡县志昭陵在醴泉县东北二十五里
　　长安志昭陵因九嵕山为陵在醴泉北五十里后妃传太宗贤妃徐惠帝崩哀慕成疾不肯进药曰帝遇我厚得先狗马侍园寝吾志也永徽元年卒陪葬昭陵石室
　　安禄山事迹潼闗之战我军既败贼将崔干祐领白旗引左右驰突我军视之状若神鬼又见黄旗军数百队官军潜谓是贼不敢逼之须臾又见与干祐鬭黄旗军不胜退而又战者不一俄不知所在后昭陵奏是日灵宫前石人马汗流
　　柳宗元集陈京行状昭陵山峻而髙寝宫在其上内官惩其上下之勤挽汲之艰也谒于上请更之上下其议宰相承而讽之召官属使如其请公曰斯太宗之志也其俭足以为法其严足以有奉吾敢顾其私容而替之者也奏议不可上又下其议凡是公者六七人其余皆曰更之便上独断焉曰京议得矣从之【案贞元十四年昭陵寝殿灾以宰相崔损为修奉陵使宫寺惮挽汲请更其所损不能抗京独持不可卒不徙】
　　昭陵陪葬
　　越国太妃燕氏【越王贞母】
　　赵国太妃杨氏【赵王福母　京兆金石録赵国杨太妃碑李俨撰畅整书】
　　纪国太妃韦氏【纪王慎母】
　　贤妃郑氏
　　蜀悼王愔【京兆金石录赠益州都督蜀王愔碑咸亨中立】
　　蒋王恽
　　越王贞
　　纪王慎
　　赵王福【京兆金石録赠司空并州都督赵王福碑咸亨元年立】
　　曹王明
　　嗣纪王证
　　髙密公主【驸马都尉工部尚书杞国公段纶合葬有碑见京兆金石録】
　　长广公主【墓志正书贞观二十二年十一月见金石録驸马都尉杨师道合葬有碑贞观二十一年立见京兆金石録】
　　长沙公主【驸马都尉豆卢懐让合葬】
　　衡阳公主【驸马都尉阿史那社尒合葬见后　以上髙祖女】
　　襄城公主【唐书公主下嫁萧锐更嫁姜简　驸马都尉萧鋭合葬　京兆金石録南安都防姜简墓碑永徽中立萧鋭碑贞观中立】
　　南平公主【驸马都尉刘元懿合葬有碑见京兆金石録】
　　遂安公主【驸马都尉王大礼合葬有碑见京兆金石録】
　　长乐公主【驸马都尉长孙冲合葬有碑见京兆金石録】
　　豫章公主【驸马都尉唐义识合葬有碑见京兆金石録】
　　普安公主【驸马都尉史仁表合葬有碑见京兆金石録】
　　临川公主【驸马都尉周道务合葬　京兆金石録唐驸马都尉加上柱国营州都督周道务碑上元二年立】
　　清河公主【驸马都尉程懐亮合葬　金石録清河公主碑李俨撰畅整书麟徳元年十月立墓又有驸马都尉寕逺将军程怀亮碑】
　　兰陵公主【驸马都尉窦怀悊合葬　集古録目公主名淑字丽真太宗第十九女碑以显庆四年十月立李义府撰怀悊书　墓又有驸马都尉兖州都督窦怀悊碑见京兆金石録】
　　晋安公主【驸马都尉韦思安合葬】
　　安康公主【驸马都尉独孤谌合葬有碑见京兆金石录】
　　新兴公主【驸马都尉长孙曦合葬有碑见京兆金石録】
　　城阳公主【驸马都尉薛瓘合葬墓有驸马都尉房州刺史薛瓘碑咸亨中立见京兆金石録】新城公主【驸马都尉韦正矩合葬有碑见京兆金石録矩作举】
　　特进太子太保同中书门下三品赠司空荆州都督宋国公萧瑀
　　特进赠潭州都督观国公杨恭仁【子思训　京兆金石録碑以贞观十三年立】
　　特进开府仪同三司同中书门下三品赠司徒并州都督申国公髙士廉【许敬宗撰碑赵模书在刘洞村金石録赵模书字画甚工盖贞观中太宗命临兰亭序者　集古録目碑以贞观二十一年立】
　　司空太子太傅知门下省事赠太尉并州都督梁国公房乔【褚遂良书碑在刘洞村】
　　太尉检校中书令司徒赵国公长孙无忌
　　尚书右仆射检校侍中赠开府仪同三司司空莱国公杜如晦【金石录虞世基撰碑欧阳询书贞观十四年立】
　　特进开府仪同三司赠司徒并州都督卫国公李靖【许敬宗撰碑王知敬书在刘洞村集古録目碑以显庆三年五月立】
　　知政事特进赠司空太子太师相州都督郑国公魏征【子叔玉　太宗御制碑并书　集古録目碑以贞观十七年正月立】
　　尚书左仆射虞国公赠特进温彦博【欧阳询书碑】
　　中书令赠侍中广州都督江陵县子岑文本【京兆金石録碑以贞观十八年立】
　　太子太师赠太尉扬州大都督英国公李勣【子震髙宗御制碑并书在刘洞村】
　　中书令兼太子左庶子检校吏部尚书赠尚书右仆射髙唐县公马周【子载　许敬宗撰碑殷仲容书在古村复齐碑録上元元年十月十六日建】
　　太子少师同东西台三品赠开府仪同三司州大都督髙阳郡公许敬宗
