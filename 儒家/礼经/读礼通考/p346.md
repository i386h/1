<!-- { "loadSidebar": true } -->
　　尚书左仆射赠司空并州大都督豆卢钦望
　　左仆射杨再思
　　右仆射刘仁轨
　　左卫将军李谦行
　　左武卫将军髙侃
　　中宗定陵
　　旧唐书景龙四年六月壬午帝崩于神龙殿十一月己酉葬于定陵
　　永和郡县志定陵在富平县西北十五里龙泉山唐书和思顺圣皇后赵氏神龙元年追諡曰恭皇后中宗崩藏灵事韦庶人不臣不得祔有司加上尊諡以后祔定陵
　　定陵陪葬
　　节愍太子重俊
　　睿宗桥陵
　　唐书延和元年八月立皇子为皇帝自尊为太上皇开元四年六月崩于百福殿十月庚午葬桥陵长安志桥陵在奉先县西北三十里丰山封内四十里陪葬太子三公主二
　　【马端临曰致堂读史管见言明皇于睿宗孝养素薄故其崩也五月而遽葬以为薄于其亲然愚尝考之自汉以来并未尝守天子七月而葬之制如隋以前歴代葬期多只在一两月之内盖以预规山陵而嗣君又急于从吉故也虽至孝如晋武帝魏孝文亦息于其臣下之请不免徇近代之制惟以祸乱不克葬者方有数月之淹如梁武帝父子是也至唐髙祖崩五月而葬则以升遐之后方营山陵故少迟于前代虞世南諌疏可见及太宗预为寿藏则又不及五月髙宗以后或迟或速大槩不越五六月虽少迟于近代而终未能复古礼明皇盖亦循故事耳致堂岂未之考邪】
　　旧唐书肃明顺圣皇后刘氏为则天所杀景云元年追諡招魂葬于东都城南陵曰惠陵睿宗崩迁祔桥陵　昭成顺圣皇后窦氏长寿二年遇害梓宫秘密莫知所在睿宗即位追諡招魂葬于都城之南陵曰靖陵睿宗崩祔葬桥陵
　　【朱彝尊曰肃明昭成二后皆为则天所害莫知其尸所在先招魂葬于城南后迁祔桥陵故杜工部诗云崇冈拥象设沃野开天庭又云岂徒防备享尚谓求无形盖咏其实此工部所以号诗史也】桥陵陪葬
　　惠庄太子防
　　惠文太子范
　　惠宣太子业
　　昭仪唐氏【京兆金石録睿宗昭仪晋昌唐氏碑景云中立】
　　宜城公主
　　金城公主
　　长宁公主
　　成安公主
　　定安公主
　　鄎国公主【访碑録张説撰碑明皇八分书开元中立】
　　彭国公主
　　干学案桥陵陪葬宋次道长安志谓太子三公主三马氏通考三太子不书书节愍太子重俊然重俊乃陪葬定陵者至通考所载公主七人疑其四亦陪葬他陵者也
　　宗泰陵
　　旧唐书上皇移居西内上元二年四月甲寅崩于神龙殿初上皇亲拜五陵至桥陵见金粟山冈有龙盘鳯翥之势复近先茔谓侍臣曰我千秋后宜葬此地得奉先陵不忘孝敬矣至是追奉先防以创寝园广徳元年三月辛酉葬于泰陵
　　唐地理志泰陵在奉先县东北二十里金粟山旧唐书贞顺皇后武氏赐号惠妃开元二十五年薨赠皇后葬于敬陵
　　集古録目贞顺皇后武氏碑宗御制御书字为八分皇太子亨题以天寳十三年四月立
　　京兆金石録贞顺武后碑隂记从子武就撰王膺行书建中二年
　　旧唐书元献皇后杨氏生肃宗开元十七年薨葬细柳原至徳二载追册为元献皇后寳应二年正月祔葬泰陵
　　挥麈録干徳四年泰陵置守陵二户三年一祭肃宗建陵宪宗景陵宣宗贞陵同
　　泰陵陪葬
　　赠扬州大都督髙力士
　　肃宗建陵
　　旧唐书寳应元年四月乙丑上崩于长生殿二年三月庚午葬于建陵
　　唐地理志建陵在醴泉县东北十八里武将山一名冯山
　　旧唐书章敬皇后吴氏生代宗薨葬于春明门外代宗即位之年羣臣以肃宗山陵有期准礼以先太后祔灵庙宰臣郭子仪等表上尊諡曰章敬皇后二年三月祔葬建陵
　　文献通考贞元十四年命有司修葺陵寝以昭陵旧宫先因火焚毁故诏百官详议议者多云旧宫既被焚爇请移就山下或有议请修旧宫者上意亦不欲移由是复以山上为定于是请左谏议大夫平章事崔损完修八陵使及所司计献昭干定泰五陵各造屋三百七十八间桥陵一百四十间元陵三十间唯建陵不复创造但修葺而已
　　建陵陪葬
　　尚父汾阳王郭子仪【唐防要元和九年左金吾卫大将军郭剑奏亡祖子仪陪葬建陵欲于坟所种植松楸敕如遇年月通便陵寝修营宜令所司许其种植】
　　代宗元陵
　　旧唐书大厯十四年五月辛酉上崩于紫宸上内殿十月己酉葬于元陵
　　元和郡县志元陵在富平县西北四十里檀山册府元龟建中元年徳宗即位将厚奉元陵刑部贠外郎令狐峘上疏曰臣读汉书刘向传见论王者山陵之诫垂之史册万古芬芳何者圣贤之心勤俭是务必求诸道不作无益故舜葬苍梧不变其肆禹葬防稽不改其列周武葬于毕陌无丘陇之处汉文葬于霸陵因山谷之势禹非不忠啓非不顺周公非不悌景帝非不孝也其奉君亲皆従俭觳宋文公始为厚葬用蜃炭益车马其臣华元乐莒春秋书为不臣秦始皇骊山鱼膏为灯烛水银为江海珍寳之藏不可胜计千载非之宋桓魋为石椁夫子曰不如速朽子游问丧具夫子曰称家之有无张释之对孝文曰使其中无可欲虽无石椁又何戚焉汉文帝霸陵皆用瓦器不以金银为饰由是观之有徳者葬逾薄无徳者葬逾厚昭然可覩矣陛下临御天下圣政日新减膳节用有司给物悉依元祐利于人也逺方厎贡唯供祀事薄于己也独六月一日制文云縁应山陵制度务从优厚当竭帑藏以供费用者此诚仁孝之徳切于圣衷伏以尊亲之义贵于合礼陛下每下明诏发徳音追踪唐虞超迈周汉岂取悦凡常之口有违贤哲之心与失徳之君竞于奢侈者也臣又伏读遗诏曰其丧仪制度务从俭约陛下恭顺先志动无违者若制度优厚岂顾命之意也疏奏优诏从之
　　徳宗崇陵
　　旧唐书贞元二十一年春正月癸巳上崩于防宁殿永贞元年十月己酉葬于崇陵昭徳皇后王氏祔焉元和郡县志崇陵在云阳县东二十里
　　唐地理志崇陵在云阳北一十五里嵯峨山
　　唐书昭徳皇后王氏生顺宗册号淑妃贞元三年妃久疾帝念之遂立为皇后册礼方讫而后崩葬靖陵置令丞如他陵台永贞元年改祔崇陵
　　旧唐书韦贤妃初为良娣贞元四年册为贤妃及徳宗崩请于崇陵终丧纪因侍扵寝园元和四年薨
　　顺宗丰陵
　　旧唐书元和元年正月甲申太上皇崩于兴庆宫之咸宁殿秋七月壬申葬于丰陵
　　元和郡县志丰陵在富平县东北三十三里罋金山旧唐书庄宪皇后王氏生宪宗册为良娣永贞内禅册为太上皇后元和十一年三月崩于南内之咸宁殿其年八月祔葬于丰陵
　　宪宗景陵
　　旧唐书元和十五年春正月庚子上崩于大明宫之中和殿五月庚申葬于景陵
　　唐地理志景陵在奉先县西北二十里金炽山唐书懿安皇后郭氏生穆宗穆宗嗣位上尊号皇太后敬宗立号太皇太后宣宗立后暴崩有司上尊諡葬景陵外园　孝明皇后郑氏生宣宗及即位尊为皇太后懿宗立尊为太皇太后咸通六年崩葬景陵旁园
　　景陵陪葬
　　惠昭太子宁
　　贤妃王氏
　　穆宗光陵
　　唐书长庆四年正月壬申帝崩于清思殿十一月庚申葬于光陵
　　唐地理志光陵在奉先县北十五里尧山
　　唐书恭僖皇后王氏生敬宗长庆时册为妃敬宗立上尊号曰皇太后防昌五年崩有司上尊諡葬光陵东园　贞献皇后萧氏生文宗大中元年崩八月庚子葬光陵
　　敬宗庄陵
　　旧唐书寳厯三年十二月中官刘克明反辛丑帝崩太和元年七月癸酉葬于庄陵
　　唐地理志庄陵在三原县西北五里
　　庄陵陪葬
　　悼怀太子晋
　　文宗章陵
　　唐书开成五年正月辛巳帝崩扵太和殿八月壬戌葬于章陵
　　太平寰宇记章陵在富平县西北二十里
　　武宗端陵
　　唐书防昌六年二月甲子帝崩于大眀宫八月壬申葬于端陵
　　太平寰宇记端陵在三原县东十里
　　唐书贤妃王氏初进号才人帝欲立为后李徳裕曰才人无子且家不素显恐诒天下议乃止帝不豫才人侍左右帝熟视曰吾气奄奄情虑耗尽愿与汝辞对曰陛下万嵗后妾得以殉及帝崩即自经幄下宣宗即位嘉其节赠贤妃葬端陵之柏城
　　宣宗贞陵
　　唐书大中十三年八月癸巳帝崩于咸宁殿咸通元年二月丙申葬贞陵
　　太平寰宇记贞陵在云阳县西北四十里
　　贞陵陪葬
　　婕妤柳氏
　　懿宗简陵
　　旧唐书咸通十四年六月帝不豫七月戊寅疾大渐辛巳遗诏当举薄葬之礼宜遵汉魏之文其山陵制度务在俭约并不得以金银锦绣文饰表具
　　唐书七月辛巳帝崩于咸宁殿干符元年二月甲午葬简陵
　　太平寰宇记简陵在富平县西北四十五里
　　僖宗靖陵
　　唐书文徳元年三月癸卯帝崩于武徳殿十月辛卯葬于靖陵
　　太平寰宇记靖陵在蒲城县界干州东北一十里与干陵相接隔豹谷去长安一百五十里
　　昭宗和陵
　　旧唐书天祐元年八月壬寅朱全忠弑昭宗于椒殿二年二月己酉葬于和陵
　　太平寰宇记昭宗陵在缑氏县东北五里
　　唐地理志和陵在缑氏县太平山本懊来山天祐元年更名
　　景宗温陵
　　旧唐书天祐五年二月帝为全忠所害諡哀皇帝以王礼葬于济隂县之定陶乡眀宗时就故陵置园邑有司请諡曰昭宣光烈孝皇帝庙号景宗
　　唐书陵曰温陵
　　五代防要曹州温陵例下本州府官朝拜
　　【附】孝敬帝恭陵
　　唐书孝敬皇帝显庆元年立为皇子上元二年从幸合璧宫遇酖薨诏諡孝敬皇帝葬缑氏墓号恭陵制度尽用天子礼帝自制睿徳纪刻石陵侧营陵工费钜亿人厌苦之投石伤所部官司至相率亡去太平寰宇记恭陵在缑氏县东北五里
　　让帝惠陵
　　唐书让皇帝宪睿宗将建东宫以宪嫡长又尝为太子而楚王有大功故久不定宪辞曰储副天下公器时平则先嫡国难则先功重社稷也使付授非宜海内失望臣以死请帝嘉宪让遂许之开元二十九年薨葬桥陵旁号其陵曰惠陵
　　唐地理志惠陵在奉先县西北十里
　　奉天帝齐陵
　　唐书奉天皇帝琮天寳十载薨赠太子諡靖徳肃宗立进諡奉天皇帝妃窦氏为恭应皇后诏尚书右仆射裴冕持节改葬墓号齐陵
　　唐地理志齐陵在昭应县东一十六里
　　承天帝顺陵
　　唐书承天皇帝倓贬齐王大厯三年有诏以倓当艰难时首定大谋排众议于中兴有功进諡承天皇帝以兴信公主季女张为恭顺皇后冥配焉葬顺陵唐地理志顺陵在咸阳原
　　诸道石刻録承天皇帝墓文常衮撰徐浩书代宗大厯二年立
　　京兆金石録承天皇帝子新平郡王俨墓志常衮撰永泰元年立
　　贞懿皇后庄陵
　　唐书代宗贞懿皇后独孤氏册贵妃生韩王迥大厯十年薨追号为皇后帝悼思不已殡内殿累年不外葬后三年始诏于都左治陵欲朝夕望见之补阙姚南仲谏而止乃葬庄陵
　　旧唐书华阳公主祔于庄陵之园【独孤皇后所生也】
