<!-- { "loadSidebar": true } -->
　　干学案张子吴氏郝氏之解皆是也注疏之説备览而已　又案同防缌即指上二人而言非谓他人之同防者皆当服缌也乃唐太宗欲加嫂叔之服首以同防尚有缌服为言则竟以凡同防者皆当为之缌矣此岂记礼者之意乎若家礼所云为同防则难执一夫同防不止于同居情谊非泛然矣苟遇死丧其人举家衰麤而我独吉服与之相杂于心安乎为之服缌其亦可也
　　【顾炎武曰从母之夫舅之妻二夫人相为服从母之夫与谓吾从母之夫者相为服也舅之妻与谓吾舅之妻者相为服也上不言妻之姊妹之子下不言夫之甥语繁而冗不可以成文也闻一知二吾于孟子以纣为兄之子言之】
　　家礼为朋友
　　丧服记朋友麻【注见心丧章】
　　已上二条诸书皆无
　　右宋制
　　孝慈録嫁女为同堂姊妹之出嫁者
　　会典同今律文无
　　右明制
　　袒免
　　大传四世而缌服之穷也五世袒免杀同姓也六世亲属竭矣【注四世共髙祖五世髙祖昆弟六世以外亲尽无属名　疏四世谓上至髙祖下至已兄弟同承髙祖之后为族兄弟相报缌麻是服尽于此故缌麻服穷是四世也为亲兄弟期一从兄弟大功再从兄弟小功三从兄弟缌麻共承髙祖为四世而缌服尽也五世谓共承髙祖之父者也言服袒免而无正服减杀同姓也六世谓共承髙祖之祖者也言不服袒免同姓而已故云亲属竭矣】
　　【马晞孟曰服有五者葢其亲有隆杀则服有精粗故四世而缌者服之精乃其服之穷也至于五世则宜其无服而先王不忍遂絶之也故为之袒免之礼所以杀同姓也免者如冠广一寸加之于首所以示其吉袒者袒其体所以示其凶吉凶相半此其所以为杀同姓也】
　　文王世子族之相为也宜吊不吊宜免不免有司罚之【注吊谓六世以徃免谓五世　疏六世以徃者从六世以至百世但有吊礼四世同髙祖有缌麻之亲五世则亲尽但有袒免故云免谓五世也】
　　【陈祥道曰五世而亲属尽故为之免六世而亲属竭故吊之而已宜吊不吊宜免不免有司罚之则缌麻而上宜服不服者可知也】
　　问丧或问曰免者以何为也曰不冠者之所服也礼曰童子不缌唯当室缌缌者其免也当室则免而杖矣【注不冠者犹未冠也当室谓无父兄而主家者也童子不杖不杖者不免当室则杖而免免冠之细别以次成人也缌者其免言免乃有缌服也】
　　【方慤曰不缌则不杖不杖则不免此童子之正也童子以幼故不服古人之缌至当室虽未冠亦责以成人之备礼矣】
　　奔丧闻逺兄弟之丧既除丧而后闻丧免袒成踊【注小功缌麻不税者也虽不服犹免袒　疏小功以下应除之后服虽不税而初闻丧亦免袒而成其踊也以本是五服之亲为之变也】
　　丧服记朋友皆在他邦袒免归则已【再见】
　　孔丛子鲁人有同姓死而弗吊者人曰在礼当免不免当吊不吊有司罚之如之何子之无吊也荅曰吾以其疎逺也子思闻之曰无恩之甚也昔者季孙【康子】问于夫子曰百世之宗有絶道乎子曰继之以姓义无絶也故同姓为宗合族为属虽国子之尊不废其亲所以崇爱也是以缀之以食序列昭穆万世防姻不通忠笃之道然也　陈王胜问于子鱼曰请问同姓而服不及者其制何耶对曰先王制礼虽国君有合族之道宗人掌其列继之以姓而无别醊之以食而无殊各随本属之隆杀属近则死为之免属逺则吊之而已礼之正也是故臣之家哭孔氏之别姓于弗父之庙哭孔氏则于夫子之庙此有据而然也
　　旧唐书礼仪志宗开元二十三年诏议服纪所未通者韦縚言堂姨舅亲未疏不相为服请降亲舅从母一等着服太子賔客崔沔职方郎中韦述礼部员外郎杨仲昌等皆不同其议帝乃降手勅朕思敦睦九族其堂姨舅宜袒免于是侍中裴耀卿中书令张九龄等请准制施行从之【详见第十三卷外祖父母条下宜参看】
　　【冯善家礼集说或问国朝之制本族五服之外为袒免亲遇丧葬则素服尺布纒头此可为法用麻布头巾然近今功缌之服亦多尺布纒头而已曽未及月或甫及葬又悉除之甚可叹也然则亲近而无服者虽同于此亦何害乎】
　　【车垓曰袒免亲葢五服之外五世之亲也袒谓偏脱一袖也临丧而袒所以示哀苦之劳也免谓裂布广寸自项向前交于额上却绕髻如着掠头也古者五服之人将带首绖必先之以免故于五世之亲而以袒免为服也然袒免之仪其废久矣故今之人虽齐衰带绖而亦未尝免也是以五世之亲不为袒免之服止于成服之日白襴缟巾吊哭而已】
　　徐骏五服集证无服之亲
　　已身为本宗亲不载服纪
　　曽祖之姊妹适人【谓之族曽祖姑】及夫
　　祖之姊妹之夫【谓之从祖祖姑之夫】
　　祖之同堂姊妹适人【谓族祖姑】及夫
　　从祖叔父中下殇【谓之堂叔是父之堂弟】
　　父姊妹之夫【谓之姑夫】　姊妹之夫
　　父之同堂兄弟中下殇【谓之从祖叔父】及妻
　　父之同堂姊妹中下殇【谓之从祖姑】及夫
　　父再从兄弟中下殇【谓之族伯叔】
　　父再从姊妹适人并长中下殇【谓之族姑】及夫
　　再从兄弟中下殇【是族伯叔之子】及妻
　　再从姊妹中下殇及夫
　　三从兄弟长中殇【谓之族兄弟】及妻
　　三从姊妹适人并长中下殇【谓之族姊妹】及夫
　　同堂兄弟之子中下殇【谓之堂侄】
　　同堂兄弟之女中下殇及夫
　　再从兄弟之子长中下殇【谓之再从侄】及妻
　　再从兄弟之女适人并长中下殇及夫
　　三从兄弟之子
　　三从兄弟之女
　　同堂兄弟之孙长中下殇【谓之堂侄孙】及妻
　　同堂兄弟之孙女适人并长中下殇及夫
　　兄弟之孙中下殇【谓之侄孙】
　　兄弟之孙女中下殇及夫
　　兄弟之曾孙长中下殇【谓之侄曾孙】及妻
　　兄弟之曾孙女适人并长中下殇及夫
　　适曾孙长中下殇及妻
　　适曾孙女长中下殇并适人及夫
　　适孙长中下殇及妻
　　适孙女长中下殇并适人及夫
　　同堂姊妹之夫
　　兄弟女之夫【谓之侄女夫】
　　姑之孙及妻并姑之孙女及夫
　　女之孙及妻并女之孙女及夫
　　外甥女之适人
　　已身为母党无服之亲
　　母之祖父母
　　母之兄弟子之妻
　　母之姊妹之女适人
　　母之兄弟之妻
　　母之姊妹之夫
　　母之堂兄弟姊妹
　　母之兄弟中下殇
　　母之姊妹中下殇
　　母之同堂兄弟之子及妻
　　母之同堂姊妹之女及夫
　　母之兄弟之孙及妻
　　母之兄弟之孙女及夫
　　女适人者为本宗亲不载服纪
　　曾祖之兄弟及妻
　　曾祖之姊妹及夫
　　祖之同堂兄弟及妻
　　祖之同堂姊妹及夫
　　祖之姊妹之夫
　　父之姊妹之夫
　　父之再从兄弟及妻
　　父之再从姊妹及夫
　　父之同堂姊妹之夫
　　姊妹之夫
　　三从兄弟及妻
　　三从姊妹及夫
　　从祖兄弟长中下殇及妻
　　从祖姊妹长中下殇及夫
　　从父兄弟中下殇
　　从父姊妹中下殇及夫
　　同堂兄弟之子长中下殇及妻
　　同堂兄弟之女适人并长中下殇及夫
　　再从侄及妻
　　再从侄女及夫
　　兄弟之孙长中下殇
　　兄弟之孙女长中下殇并适人及夫
　　堂侄孙及妻
　　堂侄孙女及夫
　　侄曾孙及妻
　　侄曾孙女及夫
　　兄弟女之夫
　　姑舅之女
　　母之兄弟姊妹
　　妻为夫之亲不载服纪
　　夫曾祖兄弟及妻
　　夫曾祖姊妹及夫
　　夫堂祖兄弟及妻
　　夫堂祖姊妹及夫
　　夫祖姊妹适人及夫
　　夫从祖父长中下殇
　　夫之父再从兄弟及妻
　　夫之再从姊妹及夫
　　夫族伯叔父母
　　夫族姑及夫
　　夫堂姑长中下殇
　　夫之父妹中下殇
　　夫之从兄弟中下殇
　　夫之再从兄弟及妻
　　夫之三从兄弟及妻
　　夫之兄弟中下殇
　　夫之姊妹中下殇及夫
　　夫之从父姊妹适人及夫
　　夫之三从姊妹及夫
　　夫之兄弟女之夫
　　夫之同堂兄弟之子长中下殇
　　夫同堂兄弟之女长中下殇并适人及夫
　　夫再从兄弟之子长中下殇及妻
　　夫再从兄弟之女长中下殇并适人及夫
　　夫之兄弟之孙长中下殇
　　夫之母兄弟之妻
　　缌麻亲有四
　　曽祖兄弟
　　祖从父兄弟
　　父之再从兄弟
　　身之三从兄弟
　　袒免者据礼有五
　　髙祖兄弟
　　曾祖从父兄弟
　　祖再从兄弟
　　父三从兄弟
　　身之四从兄弟

　　读礼通考卷十六
　　钦定四库全书
　　读礼通考卷十七　　　刑部尚书徐干学撰丧期十七
　　殇大功九月七月
　　丧服子女子子之长殇中殇【注殇者男女未冠笄而死可殇者也女子子许嫁不为殇也　疏郑知是未冠笄者以小记云男子冠而不为殇女子笄而不为殇故知之也中殇或从上或从下是则殇有三等制服惟有二等者欲使大功下殇有服故也若服亦三等则大功下殇无服矣圣人之意然也马融曰子者男子之已为子及女子子之殇服也成人服周长中殇降一等服大功也不书男子女子者男女异长也男子二十而不为殇女子十五许嫁笄而不为殇也其未嫁如男子二十乃不为殇敖继公曰言子又言女子子以殊之是经之正例凡言子者皆谓男子益可见矣此子之殇服不分适庶但俱从本服而降者以齐衰服重不宜用之于殇也经言男女为殇之节如此则是古者男女必二十乃冠笄明矣】
　　传曰何以大功也未成人也何以无受也丧成人者其文缛丧未成人者其文不缛故殇之绖不樛垂盖未成人也年十九至十六为长殇十五至十二为中殇十一至八岁为下殇不满八岁以下为无服之殇无服之殇以日易月以日易月之殇殇而无服故子生三月则父名之死则哭之未名则不哭也【注缛犹数也其文数者谓变除之节也不樛垂者不绞其带之垂者杂记曰大功以上散带以日易月谓生一月者哭之一日也殇而无服者哭之而已为昆弟之子女子子亦如之凡言子者可以兼男女又云女子子者殊之以子关适庶也　疏以日易月谓生一月者哭之一日也若至七岁岁有十二月则八十四日哭此则唯据父母于子不关余亲王肃马融以为日易月者以哭之日易服之月殇之期亲则以旬有三日哭缌麻之亲则以三日为制若然哭缌麻三月丧与七岁同又此传承父母子之下而哭缌麻孩子疎失之甚也】
　　干学案疏云哭缌麻三月丧与七岁同者传称八岁为下殇不满八岁为无服之殇以日易月葢言哭缌麻之丧同此以日易月也
