<!-- { "loadSidebar": true } -->
　　【也】享者乡也乡之然后能享焉【言中心乡之乃能使其祭见享也上享或谓相】是故孝子临尸而不怍君牵牲夫人奠盎君献尸夫人荐豆卿大夫相君命妇相夫人齐齐乎其敬也愉愉乎其忠也勿勿诸其欲其飨之也【色不和曰怍奠盎设盎齐之奠也此时君牵牲将荐毛血君献尸而夫人荐豆谓绎日也傧尸主人献尸主妇自东房荐韭菹醢勿勿犹勉勉也慤爱之貌】文王之祭也事死者如事生思死者如不欲生忌日
