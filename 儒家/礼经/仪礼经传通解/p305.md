<!-- { "loadSidebar": true } -->
　　【启殡至卒哭免详见启塟反哭虞卒哭变服图丧服小记曰诸侯吊虽已塟主人必免疏云凡五服自大功以上为重重服为免之节自始死至塟卒哭后乃不服免也小功以下为轻轻服为免之节自始死至殡殡后不复免至塟启殡之后而免以至卒哭如始死若人君来吊虽非服免时必为免以尊重人君故也　又曰君吊虽不当免也主人必免不散麻虽异国之君免也亲者皆免　已上君吊免】
　　【主人未除丧有兄弟自他国至则主人不免而为主亲贤不索敬臣于君也○此不免奔丧免详见奔丧变服图童子当室免此本不当免而免】
　　【五世祖免朋友在他邦袒免已上五服之外袒免】
　　【髽之节小敛髽】
　　【启殡髽详见启塟反哭虞卒哭变服图奔丧髽详见奔丧变服图】
　　【司马公书仪曰括发先用麻绳撮髻又以布为头齐衰以下皆免丧布或才绢广寸妇人髽亦细麻为绳齐衰以下亦用布绢皆如防头之制自项向前交于额上郄绕髻如着防头也先师朱文公曰仪礼注疏以男子括发与免及妇人髽皆如着防头然防头如今之掠头编子自项而前交于额上却绕髻也免或读如字谓去冠　蓝田吕氏曰免以布为卷帻以约四垂短发而露其髻于冠礼谓之缺项冠者必先着此缺项而后加冠故古者有罪免冠而缺项独存因谓之免者免以其与冕弁之冕其音相乱故改音问】









　　丧绖带旁通图【仪礼注疏所论绖带十分之数甚宻而难用约法甚疎而易见今图只用约法后成服受服图凖此】















<经部,礼类,通礼之属,仪礼经传通解__仪礼经传通解续,卷十六上>
　　【先师朱文公曰首绖右本在上者齐衰绖之制以麻根处着头右边而从额前向左围向头后却就右边元麻根处相接即以麻尾藏在麻根之下麻根搭在麻尾之上缀杀之有缨者以其加于冠外故须着缨方不脱落也　问绖带之制曰首绖大一搤只是拇指与第二指一围腰绖较小绞带又小于腰绖腰绖象大带两头长垂下绞带象革带一头有彄子以一头串于中而束之　又曰革带是正带以束衣者不专为佩而设大带乃申束之耳申重也故谓之申又曰案士丧礼小敛冯尸主人括发袒众主人免于房妇人髽于室又士丧记曰既冯尸主人绞带众主人布带丧大记曰妇人髽带麻于房中以此观之则知小敛冯尸之后括发免髽之时主人已绞带众主人已布带妇人已带麻特主人未袭绖尔蓝田吕氏曰妇人不俟男子袭绖亦先带麻者以其无绞带布带且质略少变故因髽而袭绖也但丧服斩衰章疏云妇人亦有绞带布带以备丧礼吕氏云无绞带布带当考】







　　男子成服旁通图【冠衰裳制附】















<经部,礼类,通礼之属,仪礼经传通解__仪礼经传通解续,卷十六上>
　　成服冠制







　　案五服之丧冠其制之异者有四　升数之不同一也【凡布八十缕为升　斩衰正服义服冠皆六升齐衰三年杖期与不杖期降服冠皆七升正服冠皆八升义服冠皆九升齐三月冠九升　大功殇服大功正服与小功殇服冠皆十升　大功义服与小功正服冠皆十一升小功义服冠十二升缌冠十五升抽其半】　绳缨之与布缨澡缨二也【惟斩衰用枲麻绳为缨自齐三年至小功皆用布为缨　缌冠澡缨　绳之大小布之升数未详】右缝之与左缝三也【大功以上哀重辟积之缝向右　小功以下哀轻辟积之缝向左　杂记】勿灰之与灰四也【惟斩衰鍜而勿灰盖以水濯之而已勿用灰自齐三年以下皆用灰治之　缌则有事其缕复以灰治之也】其制之同者亦四条属一也【属犹着也着之冠垂之为缨也　吉冠缨武异材凶冠缨武同材　斩衰则用一条绳齐衰以下则皆用一条布从额上约之至项后交过两相各至耳缀之为武其余垂而结之颐下者为缨】　外毕二也【外毕者冠落额前后两头皆在武下向外出反屈之缝于武而为之两头缝毕向外案曲礼云厌冠不入公门厌犹伏也丧冠厌伏是五服同名由在武下出反屈之故得厌伏之名　又檀弓云古者冠缩缝今也衡缝故丧冠之反吉非古也是吉冠则辟积无杀横缝亦两头皆在武上向内反屈而缝之不得厌伏之名】　辟积之数三也【自斩至缌其冠皆三辟积】广狭之制四也【自斩至缌其冠皆广二寸】
　　公子为其母练冠【诸侯之妾子厌于父为母不得伸制此服　练冠者以练布为冠】公子为其妻縓冠【縓浅绛也一染谓之縓为妻縓冠妻轻】







　　成服衰裳制
　　衰制






　　裳制







　　衰分制图
　　负【亦名负板　用布方一尺八寸缀于背上领下垂之】
　　适【亦名辟领　丧服记云适博四寸出于衰　注云博广也辟领广四寸则与阔中八寸也　疏云辟领广四寸者据横阔而言谓项之两相向外各广四寸也阔中八寸者据两身当缝中央而言谓一边四寸则中摠阔八寸也　今案此谓度两身既毕即将两身叠作四重于领上取方裁入四寸却以所裁者辟而折之垂于两旁使领中开处方阔八寸也】
　　衰【用布长六寸博四寸缀于外衿之上故得广长当心】
　　衣带下尺【注云衣带下尺者要也　疏云谓衣腰也云带者此谓衣带之带非大带革带也云衣带下尺者据上下阔一尺若横而言之不着尺寸者人有麤细取足为限也有衣腰则衣与裳交际之间不露见故云掩裳上际也】
　　衽　　　　　【上系裁布图　下系防缀图　注云衽所以掩裳际也上正一尺燕尾二尺五寸凡用布二尺五寸疏云上正一尺者取布三尺五寸广一幅留上一尺为正正者正方不破之言也一尺之下从一畔旁入六寸乃邪向下一畔一尺五寸去下畔亦六寸横断之留下一尺为正如是则用布三尺五寸得两条衽衽各二尺五寸两条共用布三尺五寸也】
　　衣【身也　记云二尺有二寸　注云此谓袂中也言衣者明与身参齐二尺二寸其袖足以容中人之肱也衣自领至要二尺二寸倍之四尺四寸加辟领八寸而又倍之凡衣用布一丈四寸】
　　袂【袖也　疏云属幅者谓整幅二尺二寸不削去其边幅取整幅为袂必不削幅者欲取与下文衣二尺二寸纵横皆二尺二寸正方者也】
　　袪【袖口也广尺二寸】
　　【今案衰服　衣　衽　袂　袪　齐下自斩至缌皆同惟　衰　负板　左右辟领　据仪礼注云前有衰后有负板左右有辟领孝子哀戚之心无所不在疏云衰者孝子有哀摧之志负者负其悲哀适者指适縁于父母不念余事若然则此衰负板左右辟领四者惟子为父母用之旁亲皆不用欤司马温公书仪父母舅姑夫君之服存古制度齐衰之服布幞头布襴衫布带大功以下随俗用绢为之　先师朱文公曰温公仪凶服斩衰古制而功缌又却不古制是何説也古者五服皆用麻但布有差等皆有冠绖但功缌之绖小耳　家礼斩衰衣裳用极麤生布齐衰用次等麤生布杖期又用次等生布不杖期及齐衰三月又用次等生布大功用稍粗熟布小功用稍熟细布缌麻用极细熟布】




　　仪礼经传通解续卷十六上
<经部,礼类,通礼之属,仪礼经传通解__仪礼经传通解续>
　　钦定四库全书
　　仪礼经传通解续卷十六下
　　宋　杨复　撰
　　仪礼丧服图式　丧礼十四下
　　妇人成服旁通图
　　杖
　　丧车制图
　　奔丧变服图
　　并有丧变服图
　　吊服图
　　启塟反哭虞卒哭变服图
　　男子卒哭受服旁通图
　　妇人卒哭受服旁通图
　　练变服受服图
　　大祥服图
　　禅服图
　　五服古今沿革
　　三年之丧
　　本宗服
　　夫党服
　　母党服
　　女子子适人为本宗服
　　为姑姊妹女子子适人者服
　　降服








　　妇人成服旁通图















<经部,礼类,通礼之属,仪礼经传通解__仪礼经传通解续,卷十六下>
　　自斩至缌成服皆布緫　　　【束发谓之緫既束其本又揔其末　案始死妇人皆缟緫今此成服则用布为之　其布之升数象男子冠数具见前条　其长则斩衰緫长六寸　注六寸谓出紒后所垂为饰者也　期緫八寸　大功緫亦八寸　小功缌麻同一尺　吉緫当尺二寸也期以下皆孔疏云　布緫终丧　妇人相吊者素緫所谓素者布欤缟欤未详】
　　斩衰箭笄　　　【箭篠竹也以箭篠为笄也　案始死将斩衰妇人去笄至男子括发着麻髽之时犹不笄今成服始用箭笄　箭筓长尺　妇人箭笄终丧妇人质有除无变也　惟妾为君之长子虽服斩衰不着箭笄见下恶笄条】
　　齐衰恶笄有首　　　【恶笄者栉笄也　恶者木理麤恶非木名也　或曰榛笄也以榛木为之也　有首者若汉之刻镂摘头矣　案檀弓榛以为笄长尺者妇为姑也然则几恶笄皆长尺欤　案仪礼传女子子适人者为其父母妇为舅姑恶笄有首及妾为女君之长子亦恶笄有首余无明文则齐衰轻期之笄未详　妇人恶笄终丧惟女子子既卒哭而归夫家则折吉笄之首以笄吉笄者象骨为之吉时有首为其太饰故折之】
　　大功以下笄【未详　今案女子子既卒哭折吉笄之首以笄又妇人相吊者吉笄无首素緫则此大功以下之笄或者亦吉笄无首而加以布緫欤】
　　斩衰以下髽【髽之制先儒所释各不同今条具在下士丧服篇注云髽露紒也犹男子之括发斩衰括发以麻则髽亦用麻以麻者自项而前交于额上却绕紒如着縿头焉　贾氏疏曰髽有二种一是未成服之髽即士丧礼所云将斩衰者用麻将齐衰者用布是也二者成服之后露紒之髽是也又云自斩至缌妇人皆露紒而髽　丧服小记孔氏疏引皇氏之説曰妇人之髽有三有麻有布有露紒也其形虽异皆谓之髽也一者麻髽谓斩衰括发以麻则妇人于时髽亦用麻是也二者布髽谓男子免对妇人髽男免既用布则妇人不容用麻也是知男子为母免时则妇人布髽三者露紒之髽谓如防服传云髽哀三年三年之内男不恒免则妇亦必不恒用布髽故知恒露紒也又就齐衰轻期髽无麻布虽女子子既嫁者为本亲父母髽亦无麻布是知露紒悉名髽也又云然恒居露紒之髽则有笄　孔疏虽引皇氏説则又駮之曰今考校止有二髽一是斩衰麻髽二是齐衰布髽皆名露紒其将斩衰者于男子括发之时则以麻为髽其将齐衰者于男子免时则以布为髽其塟之时妇人之髽则与未成服之时同其大功以下则无髽也　今考三説互有得失更当加详　丧服四制云秃者不髽】







　　杖【详见丧大记成服变除杂记】
　　【斩衰三年父母妻期皆杖君之丧三日子夫人杖　五日既殡授大夫世妇杖又目诸达官之长杖大夫之丧三日之朝既殡主人主妇室老皆杖】
　　【士之丧二日而殡三日之朝主人杖妇人皆杖子皆杖已上杖之日先后童子不杖　妇人不杖已上不当杖】
　　【父在为母不敢杖　　　庶子不以杖即位为长子杖则其子不以杖即位】
　　【为妻父母在不杖巳上本当杖而不杖】
　　【妇人不为主而杖者姑在为夫杖　母为长子杖　女在室为父母其主丧者不杖则子一人杖　庶子父
