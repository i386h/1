<!-- { "loadSidebar": true } -->
　　郑火作子产辞晋公子公孙于东门【晋人新来未入故辞不使前也】使司冦出新客【新来聘者】禁旧客勿出于宫【为其知国情不欲令去】使子寛子上巡羣屏摄至于大宫【大音泰　二子郑大夫屏摄祭祀之位大宫郑祖庙巡行宗庙不得使火及之】使公孙登徙大【登开卜大夫】使祝史徙主祏于周庙告于先君【祏音石　祏庙主石函周庙厉王庙也有火灾故合羣主于祖庙易救防】使府人库人各儆其事【儆音景下同儆备火也】商成公儆司宫【商成公郑大夫司宫巷伯寺人之官】出旧宫人寘诸火所不及【寘之豉反旧宫人先公宫女】司马司冦列居火道【备非常也】行火所焮【焮许靳反焮炙也】城下之人伍列登城【为部伍登城备奸也】明日使野司冦各保其徴【野司冦县士也火之明日四方乃闻灾故戒保所徴役之人】郊人助祝史除于国北【为祭处于国北者就大隂禳火】禳火于防囘禄【防水神囘禄火神】祈于四墉【墉音容　墉城也城积土隂气所聚故祈祭之以禳火之余灾】书焚室而寛其征与之材【征赋税也】三日哭国不市【示忧戚不防市】使行人告于诸侯【左昭十八年】

　　仪礼集传集注巻三十六
　　钦定四库全书
　　仪礼集传集注卷三十七
　　宋　朱子　撰
　　王朝礼十四
　　王制之癸【刑辟】
