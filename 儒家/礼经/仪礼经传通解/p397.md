<!-- { "loadSidebar": true } -->
　　【以尝黍不以牲主谷也必以黍者黍火谷气之主也含桃樱桃也　疏曰黍是火谷于夏时与雏同荐之如郑此言则黍非新成直取旧黍故下孟秋云农乃登谷注云黍稷于是始孰明仲夏未孰也蔡氏以为此时黍新孰今蝉鸣黍是也非郑义也案月今诸月无荐果之文此独羞含桃者以此果先成异于余物故特记之其实诸果亦时荐之】　孟秋农乃登谷天子尝新先荐寝庙【黍稷之属于是始孰】　仲秋以犬尝麻先荐寝庙【麻始孰也】　季秋天子乃以犬尝稻先荐寝庙【稻始孰也】　季冬天子乃尝鱼先荐寝庙【天子必亲往视渔明渔非常事重之也此时鱼挈美疏曰案仲秋以犬尝麻季秋以犬尝稻皆不云天子亲往今此天子亲往特云尝鱼故云明渔非常事重之也以四时荐新是其常事鱼则非常祭之物故云重之也月令】
　　右荐新　记未尝不食新【尝谓荐新物于寝庙疏曰尝谓荐新物于寝庙也未尝则人子不忍前食新也　少仪】　四之日其蚤献羔祭韭
