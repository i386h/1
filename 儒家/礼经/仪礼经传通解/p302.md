<!-- { "loadSidebar": true } -->
　　降正义服例
　　从报名加生服例
　　五服式
　　始死变服图
　　将小敛变服图
　　髺髪免髽图【髺髪免髽之节附】
　　袭绖带旁通图
　　男子成服旁通图【冠衰裳制附】















　　五服图
　　己为本宗服图【详见丧服及补服本章】














　　制服轻重之义【详见丧服传及丧服义】
　　【据至亲以期断父母加隆三年祖父母以尊加期以次减之应曽祖父母大功髙祖父母小功而俱齐哀三月者丧服注云重其衰麻尊尊也减其日月恩杀也不可以大功小功旁亲之服加至尊也　子服父母三年故父母服子期若正适传重则三年父服子期故祖服孙大功若传重亦三年　孙既大功则曽孙宜小功但曽孙服曽祖齐衰三月故曾祖报亦三月也孙亦缌　妇从夫服舅姑期故舅姑从子而服适妇大功庶子之妇小功适孙之妇小功庶孙之妇缌是其差也　世叔父者父之兄弟若据祖期则
　　世叔父母宜九月而世叔父是父一体故加至期从世叔父母　　　　既疏加所不及据期而杀是以
　　五月族世叔父　　　疏故缌　祖父加至期祖父之昆弟　　　　加所不及据期断是以五月族祖
　　父又疏一等故缌　曽祖父据期断本应五月曽祖之几弟　　　　既疏一等故缌　兄弟期以次疏一等故从昆弟大功从祖昆弟小功族昆弟缌　兄弟之妻无服者子道妇道推之谓其无属也　父之子期兄弟之子宜九月今亦期者兄弟之子犹子也从父昆弟之子服从世叔无加故报亦小功也　祖为孙大功以次疏一等故兄弟之孙小功报从父昆弟之孙缌　曽祖为曾孙三月凡弟曽孙以无尊降之故亦缌　曽孙妇兄弟之孙与夫之诸叔父母报缌　先师朱文公曰】

　　三小功四缌麻
　　【今按从祖祖父者祖之昆弟也其子谓从祖父又其子谓从祖昆弟又其子谓从祖昆弟之子凡四世上三世以祖父己旁杀之义推之皆当服小功名为三小功下一世以子旁杀之义推之当服缌此三小功一缌与己同出曽祖己族曽祖父者曽祖父之兄弟也其子谓族祖父又其子谓族父又其子谓族昆弟凡四世以曽祖祖父己旁杀之义推之皆当服缌庥名为四缌麻此即礼记传云四世而缌服之穷也四世皆名为族族属也骨肉相连属故以族言之此四缌麻与己同出髙祖为四世旁推亦四世四世既有服则髙祖有服明矣　沈存中云髙祖齐衰三月不特四世祖为然凡逮事皆当服齐衰三月髙祖葢通称耳】
　　五世六世
　　【大传曰五世袒免杀同姓也六世亲属竭矣系之以姓而弗别缀之以食而弗殊虽百世而昏姻不通者周道然也疏云五世谓共承髙祖之父者也言服袒免而无正服减杀同姓也六世谓共承髙祖之祖不复袒免同姓而已故云亲属竭矣注云系之弗别谓若今宗室属籍也】
　　本宗服之变者
　　【祖父卒为祖后者服斩】
　　【祖母祖父卒为祖母后者三年　祖父卒时父在已虽为祖期今父没祖母亡亦为祖母三年　祖父在而祖母卒其服如父在为母杖期】
　　【母君母继母慈母服皆与母服同　继母嫁杖期报先师朱文公曰本生继母葢以名服如伯叔父之妻于己有何抚育之恩但其夫属乎父道则妻皆母道况本生之父所再娶之妻乎　又曰仪礼事事都载在里面其间曲折难行处他都有个措置得恰好因举一项父卒继母嫁从为之服报传曰何以期贵终也尝为母子贵终其恩此为继母服之义】
　　【庶子为其母公子为其母练冠麻麻衣縓缘既塟除之君卒庶子为其母大功　大夫之庶子为其母大功大夫卒庶子为其母三年　士在庶子为母杖期父卒为母三年　以上公子及大夫士之庶子不承后者如此若承后则皆缌按缌章庶子为父后者为其母是也】
　　【出妻之子为母出妻之子为母杖期为父后者则为出母无服庶母士为庶母缌大夫以上为庶母无服】
　　【先师朱文公曰父妾之有子者礼经谓之庶母死则为之服缌麻三月此其名分固有所繋初不当论其年齿之长少然其为礼之隆杀则又当聴从尊长之命非子弟所得而专也】
　　【三母　子师　慈母　保母国君有三母无服天子诸侯之子同大夫及公子之适妻子亦得立三母小功章云君子子为庶母慈已者注云君子子者大夫及公子之适妻子疏云三母不言师保慈母居中服之可知也大夫之子有食母所谓慈母是也此慈母与斩衰章慈母如母义异】
　　【乳母大夫之子有食母谓之慈母若慈母有疾病或死则使此贱者代之养子为乳母其服缌】
　　【妻大夫之适子为妻不杖期　世子为妻与大夫之适子同　大夫之适子父没为妻杖期　大夫之庶子为妻杖期　公子为妻縓冠葛绖带麻衣縓縁既塟除之】
　　【子父为长子三年疏云其不得三年者有四种一正体不得传重为适子有废疾不堪主宗庙二则传重非正体庶孙为后是也三则体而不正庶子为后是也四则正而不体适孙为后是也】
　　【庶子不得为长子三年有问周制有大宗之礼乃有立适之义立适以为后故父为长子三年今大宗之礼废无立适之法而子各得以为后则长子少子当为不异庶子不得为长子三年者不必然也父为长子三年者亦不可以适庶子论也先师朱文公荅曰宗子虽未能立然服制自当从古是亦爱礼存羊之意不可妄有改易也如汉时宗子法已废然其诏令犹存赐民当为父后者爵一级是此礼意犹在也岂可谓宗法废而众子皆得为父后乎】
　　【女子子在室父卒为母三年间内则云女子十五而笄二十而嫁有故二十三而嫁言二十三而嫁不止一丧而已故郑氏注并云父母丧也若前遭父服未闲即得为母三年则是有故二十四而嫁不止二十三也答曰内则之説亦大概言之耳少迟不过一年二十四而嫁亦未为晚也】
　　【殇服叔父姑昆弟姊妹子女子子昆弟之子女子子适孙凢十一种人并长中殇大功下殇小功庶孙从父昆弟三种人长中殇小功下殇缌从祖父从祖昆弟从父昆弟之子昆弟之孙四种人长殇缌伊川先生曰无服之殇更不祭下殇之祭父母主之终父母之身中殇之祭兄弟主之终兄弟之身上殇之祭兄弟之子主之终兄弟之子之身若成人而无后者兄弟之孙主之亦终其身凡此皆以义起也】
　　【为殇后者为殇后者以其服服之注云言为后者据承之也殇无为人父之道以本亲之服服之疏云为殇后者谓大宗子在殇中而死族人为后大宗而不复后此殇子为子也以其父无殇义故也既不后殇而宗不可絶今来为后殇者之人不以殇者之为父而依兄弟之服服此殇也注言据承之者既不与殇为子则不应云为后今言为后是据已承其处为言也】
　　【期功缌服横梁张子曰近世丧祭无法度惟致隆三年自期以下未始有衰麻之变祭先之礼一用流俗节序燕防不严　先生继遭期功之丧始治丧服轻重如礼家祭始行四时之荐曲尽诚絜闻者始或疑笑终乃信而从之一变从古者甚众皆先生倡之又诗曰有丧不勉道终非少为亲嫌老为衰举世但知隆考妣功缌不见我心悲】

　　为人后者为其本宗服图【详见防服补服】















　　【案本经记为人后者于兄弟降一等报　又案大功章为人后者为其昆弟疏云于本宗余亲皆降一等其见于经及传注者父母舅姑昆弟姑姊妹及昆弟之殇而已凡不见者以此求之】
　　【有问安常习故是如何先师朱文公曰云云如亲生父母子合当安之到得立为伯叔父后疑于伯叔父有不安者这也是理合当如此然而自古却有大宗无子则小宗之子为之后这道理又却重只得安于伯叔父母而不可安于所生父母丧服则为所后父母服三年所生父母只齐衰不杖期　有问仆议曰欧公説不是韩公曽公亮和之温公王珪议是范镇吕诲范纯仁吕大防皆弹欧公但温公又于濮安懿王边礼数太薄须于中自有斟酌可也欧公之説断然不可且如今有人为人役者一日所后之父与所生之父相对坐其子来唤所后父为父终不成又唤所生父为父这自是道理不如此试坐仁宗于此亦坐濮王于此英宗过焉终不成都唤两人为父只縁众人道是死后为鬼神不可考胡乱呼都不妨都不思道理不可如此先时仁宗有诏云朕皇兄濮安懿王之子犹朕之子也此甚分明当时只以此为据足矣】





　　女子子适人者为其本宗服图【详见丧服】







　　【丧服小记为父母丧未练而出则三年既练而出则己未练而反则期既练而反则遂之疏云父母丧未小祥而妻被夫遣归值小祥则随兄弟服三年之受既已絶夫族故其情更隆于父母也若父母丧己小祥而女被遣其期服已除若反本服须随兄弟之节兄弟小祥之后无服变之节故女遂止也未练而反则期者谓先有丧而为夫所出今未小祥而夫命己反则还夫家至小祥而除是依期服也既练而反则遂之者若还家己随兄弟服小祥服三年之受而夫始命己反则犹遂三年乃除随兄弟故也　大功章女子子适人者为众昆弟疏云为本亲降一等是其常】


　　为姑姊妹女子女孙适人者服图







　　【姑姊妹女子子适人无主者姑姊妹报不杖期传曰何以期也为其无祭主故也疏曰无主后者人之所哀怜不忍降之】






　　天子诸侯正统旁期服图【详见丧服及补服】















　　【案不杖期章为君之父母妻长子祖父母传曰父母长子君服斩父卒然后为祖后者服斩注云此为君矣而有父若祖之丧者谓始封之君也若是继体则其父若祖有废疾不立今君受国于曽祖疏曰郑意以父祖有废疾必以今君受国于曽祖不取受国于祖者若今君受国于祖祖薨则羣臣为之斩何得从服期故郑以新君受国于曽祖赵商问己为诸侯父有废疾不任国政不任丧事而为其祖服制度之宜年月之断云何荅云父卒为祖后者三年斩何疑赵商又问父卒为祖后者三年已闻命矣所问者父在为祖如何欲言三年则父在欲言期复无主斩杖之宜主丧之制未知所定答曰天子诸侯之丧皆斩衰无期　又案司服凡凶事服弁服注云其服斩衰齐衰疏云天子诸侯絶旁期正絶之期犹不降故兼云齐衰其正服大功亦似不降也大功章曰适妇注云适子之妇传曰何以大功也不降其适也既无所指斥明闻之天子诸侯也如是则为适孙之妇人当小功今注止云斩衰齐衰以其正服齐衰是不降之首然则王为适子斩衰其为适孙适曽孙适孙适来孙则皆齐衰有适子者与适孙孙妇亦如之然则王礼亦适子死有适孙适孙死有适曾孙向下皆然也又案丧服传云始封之君不臣诸父昆弟封君之子不臣诸父而臣昆弟天子之义亦当然若虞舜之与汉髙皆庶人起为天子葢亦不臣诸父昆弟而有服也先师朱文公因言孙为祖承重顷在朝检此条不见后归家检仪礼疏説得甚详正与今日之事一般乃知书不看不办旧来有明经科便有人去读这般书注疏都读过自王介甫新经出废明经学究科人更不读书卒有礼文之变更无人晓得为害不细】

　　大夫降服或不降图















