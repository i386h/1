<!-- { "loadSidebar": true } -->
　　李嘉防曰读书则与众同读参所见以共协其事也执书则执书之常然以定其位常之不可易也以书则即礼仪之等级品物之髙下一皆听之于书而已如是既定然后执书以诏王在上者不可得而私在下者不可得而变君臣上下一由乎规矩典常之内此书者史之所掌也
　　大师抱天时与大师同车
　　郑司农曰大出师则大史主抱式以知天时处吉凶史官主知天道故国语曰吾非瞽史焉知天道春秋传曰楚有云如众赤鸟夹日以飞楚子使问诸周大史大史主天道【○王氏曰谓史抱知天时之器○项氏曰知天之书○易氏曰天时兵家趋吉避凶之书方师之岀也筮人之职固已有巫环之筮环人即其筮以为致师之举孟子所谓环而攻之必有得天时者】
　　郑锷曰用兵之际欲卜胜负则上观天时下听军声大史主厯数者大师主吹同律者其职虽异其事则相须必使大史抱天时之式与大师同车共载庶上观天时以参所听之声既审且达胜负立决也【○李嘉防曰大史以厯知天大师以乐知兵彼此参合则吉凶可以明矣】
　　大迁国抱灋以前
　　郑康成曰法司空营国之法抱之以前当先王至知诸位处○郑锷曰国或大迁如盘庚迁亳成王宅洛之类抱迁国之法以前盖相其隂阳而定宗庙社稷之位不可无故常之法
　　大丧执灋以涖劝防
　　易氏曰法者六引六绋之法○郑司农曰劝防引六绋【○愚案説见丧祝】
　　王昭禹曰丧祝掌大丧劝防之事大史执法以涖之而已
　　遣【弃战反】之日读诔
　　郑康成曰遣谓祖庙之庭大奠将行时也人之道终于此累其行而读之大师又帅瞽廞之而作諡瞽史知天道使共其事言王之诔諡成于天道【○贾氏曰曽子问云惟天子称天以诔之彼注引公羊制諡于南郊瞽史既知天道又于南郊祭天之所称天以诔之是王之谥成于天道若然先于南郊制諡乃于遣之日读之葬后则称諡】○黄氏曰瞽诔其徳行故作諡史记其言动故读诔
　　凡丧事攷焉
　　郑康成曰为有得失
　　小丧赐諡
　　黄氏曰小丧王子弟之丧郑谓卿大夫非也卿大夫赐諡读诔小史掌之【○贾氏曰大史赐之諡小史读之故小史职云卿大夫之丧赐諡读诔卿大夫将作諡之时其子请于君君亲为之制諡諡成使大史特往赐之小史至遣之日往为读之知义然者见礼记檀弓云公叔文子卒其子戍请谥于君】
　　凡射事饰中舍【音释】筭执其礼事
　　贾氏曰饰中者谓饰治使洁净也○项氏曰中以盛筭筭以记中筭多则胜方射之时设筭于中大夫兕中士鹿中皆取服猛之义【○贾氏曰郷射大射筭皆于中西设八筭于中内耦升将射大史取中之八筭执之待射中则更设于中待第二耦射第三耦已下皆然】
　　郑锷曰诸侯之制射于国则皮树中于郊则闾中于境则虎中中盛以筭其制尺有二寸则知天子之射中或以皮树或以闾虎射中则释筭以记其中之数舍释也大史释之者职当记注故以记其中之数也防谓射之礼事者射之先则燕礼也余以为言执其礼事则非特燕礼可知凡射时之升降揖逊皆礼事也书掌于此则礼事冝执于此守而勿失者谓之执黄氏曰射人与大史数射中射人主皮大史治礼
　　小史中士八人下士十有六人府四人史八人胥四人徒四十人
　　掌邦国之志奠【音定】系【户计反】世辨昭穆若有事则诏王之忌讳
　　郑锷曰或谓小史掌邦国之志外史掌四方之志司农谓邦国之志乃春秋传所谓周志国语所谓郑书之属康成谓四方之志若鲁之春秋晋之乘楚之梼杌邦国与四方初无以异分为二官之所掌二郑亦分为二説何邪曰不然四方之志乃周志郑志之类若夫邦国之志非杂记邦国之事乃志诸侯所出之世系与其庙祧昭穆之志如鲁出于周公郑岀于桓公晋出于叔虞世系绵逺传序寖多昭穆乆而或乱王朝亦有志以记之小史掌其志奠其本系之所出与世数之逺近【○郑司农曰系世谓帝系世夲之属小史主定之瞽蒙讽诵之】又辨其昭穆若其国有事则诏告之以王朝之忌讳使无犯焉【○易氏曰王朝有事如賔祭之礼则小史诏王之忌讳忌谓先王终日讳谓先王之名诏王于行礼之时使之知避是数者小史专之】所谓邦国之志如此説者疑所奠之系世所辨之昭穆非诸侯国之事殊不知王之系世与昭穆非小史之所能掌以经攷之小宗伯辨庙祧之昭穆又掌三族之别以辨亲踈则王朝属籍所付不轻矣后世立宗正一司以掌玉牒此岂小史事今云掌邦国之志又云诏王之忌讳王岂庸不知有事之时始以诏王此何理哉【○陆佃曰秦兴灭学小史职废系世昭穆失其本宗及司马迁约世本修史记因周谱名世家乃知姓氏所由出至贾弼有姓氏簿状贾希镜有姓氏要状唐李守素有肉谱郭冲有姓系録路敬韦述之徒传之不一惟辨昭穆使不相乱昏姻得之而有别亲踈得之而有属则姓氏之学不可忽国语教之世为之昭明徳而废幽昏以怵惧是则姓氏又可以示天下后世之劝戒姓非天子不可以赐氏非诸侯不可以命】
　　大祭祀读礼灋史以书叙昭穆之俎簋
　　贾氏曰此大祭祀唯谓祭宗庙三年一祫之时有尸主兼序昭穆俎簋也○郑锷曰大祭祀大史读礼书矣小史则读礼法以戒百官也礼书者祭祀之典故礼法者祭祀之戒令既读法则令其官八人以礼书叙次昭穆之俎簋簋以盛黍稷俎以载牲体昭穆有尊卑俎簋之数有多寡案典故以叙之【○李嘉防曰因昭穆而叙之不致典祀而豊于昵】
　　黄氏曰大史之属史八人史掌书以书叙昭穆之俎簋谓此史也小史主定系世辨昭穆故并史事叙于此
　　大丧大賔客大防同大军旅佐大史凡国事之用礼灋者掌其小事
　　郑锷曰賔客防同之事则为大史之佐小事礼法者已得专逹之
　　卿大夫之丧赐諡读诔
　　郑康成曰其读诔亦以太史赐諡为节事相成也
　　冯【音慿】相【息亮反】氏中士二人下士四人府二人史四人徒八人
　　郑康成曰冯乘也相视也世登髙台视天文之次序天文属大史月令曰乃命大史守典奉法司天日月星辰之行宿离不贷【○郑锷曰古者天子有灵防诸侯有观防以占视天象其台巍然而髙则观天者得以乘髙而相视之故名曰冯相氏】
　　郑锷曰质之尧典四时平秩之文此冯相氏乃羲和之职然只用中士为之疑其职卑其实不然帝尧之世止羲和四子耳周家正歳年颁告朔有大史以下大夫二人为之又有冯相氏又有保章氏殆不一职官尤详备若此奚可以尊卑论邪
　　掌十有二歳
　　郑康成曰歳谓太歳歳星与日同次之月斗所建之辰乐广説歳星与日常应太歳月建以见然则今厯太歳非此也
　　【愚案防注歳星太歳之説乃古今成説然犹有未明者葢歳星逆行于每月日月所防在天之十二次自丑而子自子而亥戌者也大歳则顺行于每月斗柄所建在地之十二辰自子而丑自丑而寅卯者也凡斗柄所建即是太歳但斗柄每月移而大歳则一年始移耳】
　　王氏详説曰在天有歳星在地有太歳歳星右行太歳左行在斗曰星纪在女曰枵在危曰娵訾在奎曰降娄在胃曰大梁在毕曰实沈在井曰鹑首在柳曰鹑火在轸曰鹑尾在氐曰寿星在心曰大火在箕曰析木此所谓歳星右行在寅曰摄提格在卯曰单阏在辰曰执徐在巳曰大荒落在午曰敦牂在未曰协洽在申曰涒滩在酉曰作噩在戍曰阉茂在亥曰大渊献在子曰困敦在丑曰赤奋若此所谓太歳左行左行者谓自东而南自南而西自西而北右行者谓自北而西自西而南自南而东至于日月之行犹是也天道左旋而经星从之日体右转而歳星从之故日行北陆为冬西陆为春南陆为夏东陆为秋然歳星行天一歳移一辰率百四十四歳而跳一辰若再跳则厯又改矣春秋保干图曰三百年斗厯改宪者以此
　　十有二月
　　贾氏曰十有二月者谓斗柄月建一辰十二月而周也○郑锷曰正月为陬二月为如三月为寎四月为余五月为臯六月为且七月为相八月为壮九月为十月为阳十一月为辜十二月为涂是谓十二月之位
　　十有二辰
　　贾氏曰十有二辰者谓子丑寅卯等【○刘执中曰谓所舍之次在天为次在地为辰】
　　十日
　　贾氏曰十日谓甲乙丙丁等
　　二十有八星之位
　　贾氏曰二十八星谓东方角亢氐房心尾箕北方斗牛之等位者緫五者皆有位处五者皆依四方四面十二辰而见
　　辨其序事以防天位
　　郑锷曰歳月辰日星在天之定位各推其所在欲人之行事不违乃辨其先后之序以防之如春则平秩东作欲合乎日中星鸟之时夏则平秩南讹欲合乎日永星火之时以至民之析因夷隩国之寅賔寅饯凡事之叙皆求合乎天是之谓防尧典之平秩所以谓之辨秩者正此所谓辨其序事【○王氏详説曰伶州鸠对周景王曰武王伐商歳在鹑火月在天驷日在析木之津辰在斗柄星在天鼋此所谓五位案武王伐商以十一月二十八日戊子于夏为十月是时歳星在张故曰鹑火房为驷月行至房故曰天驷日行至箕故曰析木戊子后三日为周正月朔日月防于斗故曰斗柄是月辰星始见于枵故曰天鼋枵一名天鼋歳日月星辰此五位也以防天位亦犹是欤】
　　黄氏曰尧典厯象日月星辰厯推其数象占其行大史掌厯冯相氏象之日月星辰皆动也虽有常度而不免或赢或缩其差常在毫厘渺忽之间积而渐逺故古人有厯则有象随而正之歳星大约一歳歴一次十二歳而小周故以位定歳歳十二月日与月合于十二辰是为朔相直为望此月之位故以定十二月周天三百六十五度日行一度自甲至癸为十日天运一日一周二十八星每月更迭昏旦中日日而差积十日为一旬积三旬为一月积十二月为一歳此日之位故以定十日大史正歳年以序事冯相氏于此平辨之以合于歳月日之位而知厯之精防中否此其大法也
　　冬夏致日春秋致月
　　王昭禹曰日为阳而实故致于长短极之时月为隂而阙故致于长短不极之时○郑康成曰冬至日在牵牛景丈三尺夏至日在东井景尺五寸此长短之极极则气至冬无愆阳夏无伏隂春分日在娄秋分日在角而月于牵牛东井亦以其景知气至否○陆佃曰黄道北至东井南至牵牛东至角西至娄夏至日在东井而北近极【○髙闳曰夏至日去极六十七度】则晷短而表景尺五寸冬至日在牵牛而南逺极【○髙闳曰冬至日去极百十五度】则晷长而表景丈三尺春分日在娄秋分日在角而中于极星则晷中而表景七尺三寸夫日阳也阳用事则日进而北昼进而长阳升故为温为暑隂用事则日退而南昼退而短隂胜则为凉为寒若日失节于南则晷过而长为常寒失节于北则晷退而短为常燠此四时致日之法也月之九行在东西南北有青白赤黒之道各二而出于黄道之旁立春春分月行青道立秋秋分月行白道立冬冬至北旋黒道立夏夏至南从赤道古之致月不在立而常在二分不在二分之望而常在者以月入八日与不尽八日得隂阳之正平故也然日之与月隂阳尊卑之辨若君臣然观君居中而逸臣旁行而劳臣近君则威损逺君则势盛威损与君异势盛与君同月逺日则光盛近日则光缺未望则岀西既望则岀东则日有中道月有九行之説葢足信也【○刘迎曰冯相氏但言十二月十日二十有八星之位而无土圭之文此以二至长短之极与二分之中而致日月耳不必谓以土圭致日景也】
