<!-- { "loadSidebar": true } -->
　　易氏曰粮乃防同师役之所急者太宰以九式均节财用而不及防同师役之式小宰之七事有所谓防同军旅田役之戒具共其财用然防同所用者不过牢礼委积膳献饮食之飱牵则有賔客之式矣军旅田役所用者不过工事币帛刍秣匪颁之数者则有工事之式币帛之式刍秣之式匪颁之式矣惟最急之粮食乃无式焉盖式法出于九赋之中乃国家之经费冡宰制国用则以邦国之贡待吊用万民之贡充府库二者之外随处而积以待邦之大用则防同师役之类凡九式所不载者皆取具于此不然仓人共道路之谷积饮食之具遗人凡賔客防同师役掌其道路之委积若非前二者之积将何所从出然特道路之所费而已若廪人之治其粮与其食又兼在道之费及止居之费也
　　大祭祀则共其接盛
　　郑康成曰接读为壹扱再祭之扱扱以授舂人舂之【○易氏曰接犹承也天子亲耕借田以共粢盛非有司亲承之与常谷同何以致敬于鬼神故甸师以时入之于廪人廪人接之以藏于神仓及大祭祀之时廪人则共其所接之盛是以舂人接之则舂谷而为米人接之则炊米而为食然后王者得以亲承祭祀其为敬至矣○王昭禹曰谓之接盛则其所以接神者在是欤】
　　郑康成曰大祭祀之谷借田之藏于神仓者也不以给小用
　　緫论
　　陈及之曰廪人至食人凡九谷出入尽掌之而不防计何也以司防考之以九赋之法令田野之财用以九功之法令民职之财用掌国之官府郊野县都之百物财用凡在书版图者之贰以逆羣吏之治而听其防计则是官府与府藏财赋无不系焉而廪人以出入之大计听之司防矣
　　舍人上士二人中士四人府二人史四人胥四人徒四十人
　　郑康成曰舍犹宫也主平宫中用谷者○贾氏曰舍人主米谷故与廪人仓人连类在此
　　掌平宫中之政
　　郑康成曰政谓用谷之政○贾氏曰舍人緫主给米之事而掌平王宫中之政谓平其给米多少【○李嘉防曰宫中之政非独六宫凡官府次舍皆在焉禄廪既众非舍人掌之不可】
　　易氏曰有王宫有后宫王宫之宫宫正为之均其稍食后宫之宫内宰为之均其稍食所以平宫中之政则舍人也【○王昭禹曰舍人掌宫中之政以賛宫正内宰之事者也故宫正掌王宫之政令纠禁内宰治王内之政令而舍人则掌平宫中之政】
　　黄氏曰舍人犹诗言室人于内者也耕者劳于外食者逸于内先王存糜耗之戒焉故以其职曰掌平官中之政以至掌其出入既无事而食而其政不平出入不以法不其甚欤
　　分其财守以灋掌其出入
　　贾氏曰财即米也丧大记云纳财朝一溢米○黄氏曰守谓积聚米给予也【○易氏曰守禁之所谓之财守】○郑康成曰分其财守者计其用谷之数分送宫正内宰使守而颁之也而行出于廪人其有空阙则计之还入【○贾氏曰必送米与宫正内宰者以二宫皆有宿卫之人须米料之数也○愚案此可见成周时凡官长各受其财而分之所属】
　　易氏曰出之于廪人入之于官中皆有法存焉廪人不妄供宫中不妄取所谓平其政者莫先于此
　　凡祭祀共簠簋实之陈之
　　郑康成曰方曰簠员曰簋○贾氏曰孝经云陈其簠簋注谓内员外方受斗二升者直据簠而言若簋则内方外员旊人云为簋实一觳豆实三而成觳豆四升三豆则斗二升可知但外神用瓦簋宗庙当用木○郑锷曰用簠以盛稻粱用簋以盛黍稷○王昭禹曰实之以言其物陈之以言其数【○王氏曰既共簠簠之器又以人所共之实实之陈之也】
　　賔客亦如之共其礼车米筥米刍禾
　　郑康成曰礼致饔饩之礼○贾氏曰聘礼曰致饔饩使卿韦弁归饔饩米百筥设于中庭车米三十车陈于门外禾三十车刍薪倍禾又掌客上公米百有二十筥车米四十车禾五十车刍薪倍禾侯伯米百筥车米三十车禾四十车刍薪倍禾子男米八十筥车米二十车禾三十车刍薪倍禾皆言陈是其所陈多少之数【○郑锷曰车米以车载之筥米以筥盛之也】○林氏曰掌客掌其礼而舍人共其物
　　丧纪共饭米熬谷
　　郑康成曰饭所以实口不忍虚也君用粱大夫用稷士用粢【○贾氏曰丧大记文】皆四升实者惟盈【○贾氏曰士丧礼文】熬谷者错于棺旁所以惑蚍蜉【○贾氏曰蚍蜉欲向棺置此惑之○王昭禹曰使异物不得亲其肤而已】丧大记曰熬君四种八筐大夫三种六筐士二种四筐加鱼腊焉
　　以岁时县穜稑之种以共王后之春献种
　　郑康成曰县之者欲其风气燥达○郑司农曰春王耕于借则后献其种也后献种见内宰职○贾氏曰内宰上春后献种且助王耕事此岁时县者从纳禾治得子即县之以至春献之
　　掌米粟之出入辨其物
　　郑康成曰九谷六米别为书【○贾氏曰九谷之名已见大宰注六米者九谷之中黍稷稻粱苽大豆六者有米麻与小豆小麦三者无米】
　　岁终则防计其政
　　郑康成曰政用谷之多少○王昭禹曰宫正月终防稍食岁终防行事内宰岁终防内人稍食舍人掌米粟之出入而辨其物岁终则防计其政亦所以通职聨事也
　　仓人中士四人下士八人府二人史四人胥四人徒四十人
　　项氏曰仓人掌藏粟者
　　掌粟入之藏
　　郑康成曰九谷尽藏焉以粟为主○贾氏曰月令首种不入郑注引旧记首种谓稷也即种粟是五谷之长下文九谷此云粟是以粟为主【○李嘉防曰一岁所粟则先熟兼中国之地率多种粟盖粟耐干虽岁之旱不至太失此九谷之物必以粟而緫其名】
　　辨九谷之物以待邦用
　　项氏曰谷各有所冝用故辨其物以待用○郑锷曰邦之用谷也有匪颁赒赐稍食之殊则其精粗亦异故冝辨其色焉
　　若谷不足则止余灋用有余则藏之以待凶而颁之郑康成曰止犹杀
　　王氏曰法式所用有虽不足不可以巳者有待有余然后用者所谓余法用则待有余而余用者【○愚案黄氏説见遗人以待施惠之后】○易氏曰大府所谓式贡之余财以供玩好币余之赋以待赐予委人所谓凡其余聚以待颁赐止余法用止此者欤有余则藏之以待凶而颁之是乐岁则取之于民凶年则遂以颁之于民取之不以为虐颁之乃所以为利无非充裕民之仁政
　　凡国之大事共道路之谷积食饮之具
　　王昭禹曰大事则戎祀之类盖戎以出征而祀亦有在郊者故仓人共道路谷积食饮之具若戎祀之外则非所共也○黄氏曰大事大师役也其小者遗人委积自足共之其大者仓人共其谷积食饮之具食糗糒饮浆酏也
　　司禄中士四人下士八人府二人史四人徒四十人刘迎曰司禄者司谷禄先儒误为爵禄矣不然何以与仓人司稼同列耶○易氏曰司禄逸篇弗可攷矣此经犹存其官之名者以序见之不特见之序官而已天府曰若祭天之司民司禄而献民数谷数则受而藏之郑氏谓司禄为文昌第六星禄之言谷也则以掌天下之谷数者谓之司禄亦犹掌天下之民数而秋官有司民之职盖民之损益关乎天谷之丰耗系乎民此司民及三年大比则以万民之数诏司寇司寇及孟冬祀司民之日献其数于王王拜受之且有天府之登知司禄之于谷数亦然则王者以民为天民以食为天其类同其义可推矣
　　司稼下士八人史四人徒四十人
　　郑康成曰种曰稼如嫁女有所生○薛平仲曰以廪人仓人之藏而制为舍人司禄之用其数固有权度矣然不知稼事之为勤怠徒取诸彼以予此则民得不以为厉巳哉舍农事而趋末作弃生养而就游惰是又先王之所甚惧于是司禄之官复有以继于后诚以夫取稼事之已成者人知禄食之所当得勤之于稼事之方兴者不知民力之为甚至司稼则因天之时察地之利轸念民劳而督趋之上之厚于民者如此则民之奉于上者当如何
　　掌巡邦野之稼
　　王昭禹曰种曰稼获曰穑先王既有以教之又观之巡之则有时治之则有法而此又有巡稼之官者盖稼事而灭裂则穑事亦以灭裂故致详于稼事以作其始则穑事之所以成终可知矣
　　而辨穜稑之种周知其名与其所冝地以为灋而县于邑闾
　　郑康成曰周犹徧也徧知种所宜之地县以示民后年种谷用为法也
　　易氏曰所谓法者周自后稷播种百谷以为乡师天以其粒食生民国其子孙千有余年而后王业始大南宫括以躬稼有天下而归之于稷原其始也公刘太王王季文王武王周公六君子可谓不替其业者周公作六典举前日播种之法而备见于大司徒即以其法而责于司稼之官司稼复以其法而县于邑闾使稼者取法焉播种之法明为稼之效着当时所以善其始者有道矣
　　巡野观稼以年之上下出敛法
　　陈君举曰郑氏谓周制畿内用贡法邦国用助法司稼之职为贡法设岂知司稼不是这法是预前观其稼而后上下其出敛之法若不预前观稼如何上下其法后刘晏正传此法每四方水旱则先知之然后为赒救敛之政
　　愚案周行井田借民力以耕非复有所谓敛则司稼所谓以年之上下出敛法者盖年之上则为民敛而藏之于年之下则为民出而赈之仓人所谓有余则藏之则敛之之谓所谓以待凶年而颁之则出之之谓常平义仓之法岂不见于此哉
　　掌均万民之食而赒其急而平其兴
　　郑康成曰均谓度其多少赒廪其艰阨【○李嘉防曰司稼尤近民故赒急平兴以先之又不足廪人始有移民就谷之事】
　　愚案平其兴亦当如旅师谓平均其所兴举之粟以给之
　　黄氏曰司稼巡稼知岁之丰凶民之寛急为最切故通掌其事
　　舂人奄二人女舂抌二人奚五人
　　贾氏曰舂人有奄者以与女奴同处故也○郑康成曰女舂抌女奴能舂与抌者抌抒臼也诗曰或舂或抌○黄氏曰舂人饎人稾人皆宫中之事以用谷故属地官舂抌炊防因祭祀賔客使内人皆识其劳苦烦辱不止稼穑之艰难
　　掌共米物
　　郑康成曰米物言非一米
　　祭祀共其齍盛之米
　　贾氏曰器实曰齍则黍稷稻粱是也在器曰盛则簠簋是也【○王昭禹曰稷谓之粢实于簠簋谓之盛祭用众谷而緫曰粢者举粢以该众也】郑锷曰祭祀共齍盛之米共之饎人
　　陈氏曰楚语云天子亲舂郊禘之盛又曰天子郊禘之事王后必舂其粢谷梁曰三宫米而藏之御廪盖祭祀贵于出力以致养而后可以交于神明则舂盛固所以自尽也然王耕借不过三推则舂盛之礼盖亦如此然后舂人卒其事以共之
　　賔客共其牢礼之米
　　贾氏曰下别言飨食则此言牢礼谓饔饩之米郑氏谓实筐筥知非车米者以其公车米四十等非舂人所共故也然则车米出于税禹贡五百里米是也○王昭禹曰賔客共其牢礼之米则以共饎人簠簋之实牢礼之米多矣必共其饎人簠簋之实者【○郑锷曰賔客共牢礼之米则共之于掌客】则以賔客车米筥米自舍人所共故也
　　凡飨食共其食米
　　郑康成曰飨有食米则飨礼兼燕与食
　　掌凡米事
　　饎人奄二人女饎八人奚四十人
　　故书作○郑司农曰饎人主炊官特牲馈食礼曰主妇视饎防
　　贾氏曰祭祀共盛共王后六食不在天官者以其因舂人又因地道之成故在此
　　掌凡祭祀共盛
　　郑康成曰炊而共之
　　共王及后之六食
　　郑康成曰六食六谷之【○李嘉防曰食不及世子盖世子养于王宫女所当共若出就外傅女不得而共】
　　凡賔客共其簠簋之实
　　郑康成曰谓致飱饔
