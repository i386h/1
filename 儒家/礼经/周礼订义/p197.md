<!-- { "loadSidebar": true } -->
　　赵氏曰媺言轴之材欲其美而无恶注云无节目是也久欲轴之体坚而可久注云坚刃是也利欲轴之势滑以利而易运注云滑密是也【○陈用之曰媺言其形之媺久言其质之坚利言其用之利辀人为辀而言及于轴则辀与轴同一工可知且形之媺质之坚用之利唯辀亦然是以合而言之】○易氏曰以经意攷之弧而无折经而无絶辀之美如此实轴之所以为媺也终日驰骋左不楗终歳御衣衽不敝辀之久如此实轴之所以为久也劝登马力马力既竭辀犹能一进取道辀之利如此实轴之所以为利也【○李嘉防曰媺久利不止乎是举其一端则意可推】以是知辀人之职实兼辀与轴之制故下文又曰五分其轸间以其一为之轴围则轴之制附于辀人也明矣
　　軓【音犯】前十尺而防半之
　　赵氏曰軓注谓式前据下文軓中有灂则舆上置隧处乃是軓正在隧之下式之前盖辀身长一丈四尺四寸入舆隧下隧以前只有十尺以此见軓即隧之下面隧外空着一分舆軓即是阁住隧板之横木耳谓之軓者取其在下持住车有为则为法之意注谓軓法也谓舆下三面之材輢式之所植持车正者即此意也【○李嘉防曰何以谓之持车正盖軓法者一车所取法路有高低车易偏侧有此木则可以常正夫车】防御者所执以制马而使齐者也然防之处进退亦有其度太向前则凑马后反碍马行太向后则鞭策不能及马又不肯行軓前十尺而防半之则离隧五尺处是也执策者立于此处以御马则以及马而无过不及矣所谓軓前十尺防半之者是就隧算去不是就舆算去盖軓前尚有舆板二尺二寸若就舆算去则无十尺矣不知十尺者是就直算去抑随辀曲处算去经无明文不可考也礼书云辀之减也率七寸马之杀也率一尺轸舆轵轐之杀也率寸半三等之马各下其辀七寸则七寸为衡颈之间此说于分寸不差十尺恐只是直算去曲算则短【○陈用之曰非特策之有节而已所以策者其度亦有节也半軓前之长以制其策所谓有节夫惟有节是以不及马腹】
　　凡任木
　　郑康成曰目车持任之才○王昭禹曰因其材之所胜而用之谓之任如任官焉各称其材之所长如任民焉各称其力之所能不以大材而当任之轻不以小材而负任之重各适其宜而已
　　任正者十分其辀之长以其一为之围
　　郑康成曰任正者谓舆下三面材持车正者【○贾氏曰名任正者此木任力车舆所取正以其两輢之所树于此木较式依于两輢故曰任正云三面材者此木下及两旁见面其上面托着舆板其面不见也】○郑锷曰上言辀之深耳若夫辀之长当计軓前舆下緫为辀之数軓前十尺与隧四尺四寸凡一丈四尺四寸矣十分其长取一以为围则任正之木其围一尺四寸五分寸之二
　　衡任者五分其长以其一为之围
　　陈用之曰谓之衡任其为任也横而用之非车之所以为行○郑锷曰衡任谓两轭之间此木当辀颈之处其用力为尤多故五分其长以其一为之围然衡任之木其围盖有取于辀之五分之一经于上言任正者十分其辀之长下文即云衡任者五分其长专指辀以为度也缘康成谓兵车乗车衡围一尺三寸五分寸之一故疏因言衡长六尺六寸则衡围一尺三寸五分寸之一窃恐不然
　　小于度谓之无任
　　王昭禹曰任正衡任其度如此材苟小焉则力不足以胜其任故谓之无任
　　五分其轸间以其一为之轴围
　　郑锷曰前言六分隧之广以为轸围言其围尔此言五分其轸间非计其围也轸以承舆之六尺六寸则轸间亦六尺六寸也五分取一以为轴围一尺三寸五分寸之一与衡任相应○杨谨仲曰轮人五分毂之长去二以为贤之围故贤之穿空适与此轴之文相当以此文合上文轮人而论之乃知郑氏改去一为去二所以为当也毂长三尺二寸而五分之每分六寸四分去二留三为尺九寸二分以为贤之围则贤之径乃六寸四分每边除一寸金则贤之空其径四寸四分也轸间六尺六寸而五分之每分一尺三寸二分以一分为轴围轴围一尺三寸二分则轴之大其径亦四寸四分也此轴之大可以入毂之大头其末入轵处渐以小也【○李嘉防曰车之用力不在乎轴只在中央之转动】
　　十分其辀之长以其一为之当兔之围
　　郑锷曰当兔谓舆下当横轴之处前文所谓加轸与轐轐即伏兔也辀长一丈四尺四寸【○贾氏曰亦通计辀之軓前与隧緫计丈四尺四寸】十分取一为当兔之围则兔围一尺四寸五分寸之二与任正者相应【○李嘉防曰伏兔在车下与任正在辀上者相称使轮或偏而车不偏二者相称故也名曰伏兔亦生物之动者取其转动之义】
　　参分其兔围去一以为颈围
　　赵氏曰颈围注谓辀颈前持衡者疏云衡在辀颈之下其颈于前向下持制衡鬲之辕故云前持衡辕也观此则辀是轧住衡不穿破辀前言衡颈占了七寸可据也【○郑谓之颈则取况人之颈非特形如之亦以其用在上而当前焉颈围所以小似兔围者盖颈围处正阁着衡此处若大则衡颈不止七寸高马驾时衡下至地无八尺六尺则马行费力也】观疏中向下二字又知辀过颈处又低下去三分兔围而取一为颈围则颈围九寸有竒礼书亦云辀从軓前微曲而上至衡则下而句之踵围注谓辀后承轸者五分颈围去一以为踵围则踵围七寸七十五分寸之五十一
　　五分其颈围去一以为踵围
　　郑康成曰踵后承轸者【○陈用之曰谓之踵取况于人之踵非以其形如之盖以其用在后且有所着而所任者重焉】围七寸七十五分寸之五十一赵氏曰前为颈后为踵颈以推衡踵以承轸近踵处为当兔当兔之围大于持衡持衡之围大于承轸故当兔颈踵之围各不同者盖大其兔以称任正小其颈以便马不大不小以当轸然后固也
　　凡揉辀欲其孙【音逊】而无弧深
　　贾氏曰揉者以火揉使曲也揉之欲使顺理无得如弓之深弓之深大曲也【○王昭禹曰凡辀之深或四尺或三尺有三寸或四尺有七寸必以火揉之使其势屈曲然后可以为深虽欲其曲而深然过于曲则易折非经久之道也故凡揉辀欲其孙而无弧深孙言曲折而顺理也苟逆理而不孙非特难揉亦易伤折】
　　今夫大车之辕挚其登又难既克其登其覆车也必易此无故唯辕直且无桡也
　　毛氏曰凡记所引皆驾马之车而此独言大车者驾牛之车也驾马之车以载人驾牛之车以载物载人之车轻辕直未必覆载物之车重辕直则必覆故举大车以明之【○郑锷曰牛车之辕必欲桡则驷马之辕欲桡可知】
　　郑康成曰挚輖也登上阪也克能也○王昭禹曰挚言其至谓其势直而下至也盖辀虽不可过于弧深然亦不可失之于直直则其势下至非特登上阪地为难其倾覆且易矣此其故非他以其揉之不曲而深故曰唯辕直且无桡也
　　郑锷曰此言大车辕挚则然
　　是故大车平地既节轩挚之任及其登阤不伏其辕必缢【一臂反又于计反】其牛此无故唯辕直且无桡也
　　郑康成曰阤阪也○赵氏曰伏逼也○王昭禹曰轩言其高而上干挚言其轾而下至既节轩挚之任则高下适中而无上干下至之患六月之诗曰戎车既安如轾如轩以其适轩轾之中此戎车之所以安也夫大车于平地虽节其轩挚之任若其登阪阤之地牛不退而偪伏其辕则辕必重而缢系其牛颈此亦其辕直且无桡之故○郑锷曰此言车之登阤之时则然
　　故登阤者倍任者也犹能以登及其下阤也不援其邸必緧【音秋】其牛后此无故唯辕直且无桡也
　　郑锷曰登阤者上高峻之处○郑康成曰倍任用力倍也○赵氏曰邸却无可考意者邸是伏兔后踵承轸处如四圭有邸与设皇邸之邸同盖邸是抵亢藏靠之物踵后承轸处亦是附着藏靠处故也緧就也○王昭禹曰凡登阤者自下而上其用力为多故谓之倍任夫登阤虽倍任然力之强者犹能以登及其下阤不援摩其车之邸则车或进而緧就其牛之后此亦以辕直而无桡故也【○李嘉防曰辀上山高辕不及马背则车重而必缢其牛如绳缢之及其下阤奔来太连緧牛之后摩车之邸则马亦不可行】由此观之则辕虽不可以过曲亦不可以不曲此辀之三度所以其深皆有常数也
　　郑锷曰必三言辕直无挠者一言辕之势一言登阤一言下阤辕不曲皆为害也惟其如是故揉辕必欲深而又欲无弧深所以有四尺七寸三尺三寸与夫四尺之度【○李嘉防曰大车驾牛之车初无与乎驾马之辀因其揉辀而证以大车之法记考工者先说平地次说上阤下阤之法盖平地只有轩挚轩则前高挚则后重至于上山下山之际又有高低之异欲其势顺而无艰难掣肘之患必为之不甚伸亦不甚曲故三者皆以辕直无桡结之】
　　是故辀欲颀【音恳】典【音殄】
　　郑锷曰上文言牛车之辕于此又言驷车之辕○郑康成曰颀典坚刃貌○陈用之曰颀典谓其体之丰大盖辀恶其折故欲颀典则壮矣诗言五楘梁辀义可知矣【○郑锷曰颀长也典实也其势欲颀然而长其材欲典实而不虚○王昭禹曰颀如硕人其颀之颀言其长也典如六典之典言其有常也欲颀典言欲其长而有常也盖辀之长丈有四尺四寸过乎此则其长为有余而赘不及乎此则其长为不足而亏非法度之常】
　　辀深则折浅则负
　　郑锷曰揉之深则太曲太曲则伤其力力伤则易折揉之浅则微曲微曲则其势直于马背之上故马常若负然非所以为善
　　毛氏曰负言马背缢言牛领緧言牛后牛车或行于险阻故以登下为言而曰缢曰緧马车或行于平地故以平地为言而曰负也
　　辀注则利准【音水又如字】利准则久和则安
　　郑锷曰康成云形如注星【○贾氏曰谓辀之形势似天上注星车之利也○郑司农曰注则利水谓辕脊上雨注令水去利】谓自上而下其势急也惟其势如注则车必利而无凝滞之患车必准而无倾侧之虞利而速准而平则其敝壊也亦难此车所以能久不失之浅可否相济适于调和则乗之者亦无摇动之患如之何而不安【○李嘉防曰如水之注则利于行平一如准则可长久马引之而和人乗之而安】
　　愚案记论辀之平凖在辀注论辀之能久在平准如中庸诚则形形则着文势当如此奚必以重言为拘必欲曲为之说
　　辀欲弧而无折经而无絶
　　陈用之曰上云欲无弧深此云欲弧而无折盖深则折欲如弧弓之形而无太深以折即所谓无弧深也【○杨谨仲曰郑氏言揉辀太深则折夫上言辀深则折是辀太深故马倚之则折也浅则马负之而已今言弧而无折岂彼之所谓折哉此折乃磬折之折言弧则宛而曲无复有如磬之折者故曰弧而无折】○郑锷曰欲其经而无絶者孙即经耳顺其文理谓之孙顺理而直谓之经揉辀者惟恐不能顺其理耳不顺理则断絶而不相属矣故欲其经而无断絶之病
　　郑锷曰辀为一车安危所系故既言之又再言之欲其孙欲其颀典欲其弧而无折经而无絶一篇之中屡致意焉见为辀之难也
　　进则与马谋退则与人谋
