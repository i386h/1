<!-- { "loadSidebar": true } -->
　　贾氏曰乐器谓明器司干疏云眡了所廞谓鼔与磬钟师不云廞则钟亦眡了廞之瞽蒙大师小师皆不云廞者以其无目瞽蒙所云柷敔等皆眡了廞之也不云奉而藏之文不具也○黄氏曰廞与陈义本同而廞则有感动悲戚之意陈则陈列之而已郑康成廞皆为兴廞为兴训则当为兴起之兴所谓感动悲戚也郑以为兴作或为兴造如大丧明器皆可言作大旅廞乐器乃以为旅非常祭于时乃兴造其乐器则何义邪大旅有灾故而乐不作眡了祭祀正乐故廞之见忧戚之意笙师乐器惟笙用于祭非其盛者陈之而已○王昭禹曰大丧廞乐器则陈乐器于庭序也大旅有大故而祭亦陈乐器而不作故亦如之
　　宾射皆奏具钟鼔
　　黄氏曰钟师凡射王奏驺虞诸侯奏貍首卿大夫奏采苹士奏采蘩瞽歌眡了奏其钟鼓○郑康成曰鼓以奏之其登歌大师自奏之
　　鼜恺献亦如之
　　杜氏曰鼜戒守鼓也○王氏详説曰鼔军事者鼖鼔也鼜鼓其声也案司马法曰昏鼓四通为大鼜夜半三通为晨戒旦明五通为煦此三鼜也○郑康成曰恺献献功恺乐也
　　黄氏曰恺献有歌鼜亦或有歌鼜歌今警有歌自大师至眡了其设职皆以升歌聨下管而及射恺献恺有歌故眡了通掌之独不掌九夏九夏谓之金奏钟师専职
　　周礼订义卷四十
<经部,礼类,周礼之属,周礼订义>
　　钦定四库全书
　　周礼订义卷四十　　　　宋　王与之　撰
　　典同中士二人府一人史一人胥二人徒二十人薛平仲曰自大师至眡了既以掌奏歌之节则夫因其声之所合逹其声之所寓度数齐量要必有托而可考此典同已下之官所以继此也虽然乐器之制攷之于六律六同典同则掌六律六同之和者也律同不可偏废而官特曰典同何哉盖乐以统同为贵十有二律之相配必分其六以为同取诸阴阳之合也【○郑锷曰名官不以律而取同为名同阴律也阳律主乎倡而阴律和之阴之为气隐伏而不出其为声忽微而难调名官以典同同则和和则器可制】阴阳合则生生之理为不息故典同掌其和以为乐器先用以为十有二辰之钟次用以为十有二辰之镈度数齐量定于此而后乐器从之然以磬为声固众声之所依也而金奏有所不可缺则钟次之笙之为声固下管之所先也所以鼓其金奏者有所不可废则以鏄钟次之笙磬递发于乐作之时钟鏄交鸣于作乐之际此鼓钟必曰笙磬同音韶乐必曰笙镛以闲节奏相承有自来矣
　　掌六律六同之和以辨天地四方阴阳之声以为乐器郑康成曰阳声属天阴声属地天地之声布于四方为作也故书同作铜
　　黄氏曰先郑阴律以铜为管阳律以竹为管后郑皆以铜为之案汉志云黄帝使伶伦取嶰谷之竹断两节间吹之以听鳯之声其雄鸣六为律雌鸣六为吕是则制律之始本以竹一律有五声清为阳声浊为阴声是为六十四调○刘执中曰律同之和谓其长短厚薄所容中度得阴阳之和气故律同中度则中气之至而灰飞气至则声和所以日月防于十二次而不差则天之阳声顺于上阴阳合于十二辰而不缪则地之阴声顺于下故黄钟之长用之以起五度则乐器修广之所资黄钟之容用之以起五量则乐器深闳之所赖黄钟之重用之以起五权则乐器轻重之所出黄钟之积用之以起五数则乐器多少之所差黄钟之气用之以起五声则乐器宫商之所祖五法循环而相受则天地阴阳之中声虽失于此或存于彼是以为乐器者必以律同为之本故曰凡乐器以十有二律为之度数以十有二声为之齐量○孙氏曰古人本同律以作乐又能审声而知乐律之数度易定声之髙下难辨使不能辨其声而知其如是为宫商如是为角征羽虽有同律之数何自而和故不能审声和乐而徒较数度之短长此后世之议乐者常如聚讼卒莫能断其是非也【○胡氏曰以律和声则齐其轻重不使之偏裁其缓急不使之过阳而不散阴而不密夫然后宫不至于荒商不至于陂角不至于忧徴不至于哀羽不至于危是非和合之效欤】
　　王昭禹曰大师掌六律则曰以合阴阳之声而典同则曰以辨天地四方阴阳之声者盖典同掌其声以作乐器欲其度数齐量之不乱故其详有及于天地四方之位大师用其声以施于乐故合十有二声欲其髙下清浊之克谐其合之也则两之以阴阳而已
　　凡声髙声防正声缓下声肆陂声散险声敛逹声赢防声韽回声衍侈声筰弇声郁薄声甄厚声石
　　郑锷曰器莫大于钟于是言钟之病○王昭禹曰凡声生于形形异则声异髙则鳬氏所谓钟小而长小而长其形髙【○郑康成曰髙钟形大上上大也】其声尚藏衮然如里则其发也舒正则上下直其形不髙不下而适于正其声缓而不速下则鳬氏所谓钟大而短大而短其形下其声发散疾而短闻【○郑康成曰下谓钟形大下下大也下则声出去放肆】○郑康成曰陂读为险陂之陂陂谓偏侈陂则声离散也险谓偏弇险则声敛不越也逹谓其形防大逹则声有余若大放也防谓其形防少韽声小不成也【○杜氏曰韽读为闇不明之闇】回谓其形微圜回则其声淫衍无鸿杀也侈谓中央约侈则声侈廹筰出去疾也【○王昭禹曰形侈则声散而不敛】弇谓中央寛弇则声郁勃不出也甄犹掉钟微薄则声掉【○王昭禹曰钟形薄声动揺甄掉】钟大厚则如石扣之无声
　　刘执中曰以鳬氏之法为钟则无病于声中于律同而协天地四方阴阳之和矣
　　薛氏曰防声生于髙为天之阳肆声生于下为天之阴谓天盖髙而下者髙之配也故防声为阳而肆声为阴石生于厚而为地之阳甄生于薄而为地之阴谓地盖厚而薄者厚之配也故石声为阳而甄声为阴赢为东方之阳而衍为东方之阴盖作于春而萌者尽逹则将复还其所逹此逹所以主阳而回所以主阴也缓为南方之阳而韽为南方之阴盖阳盛于夏而重明以丽乎正则阴微进而韽此正所以主阳而险所以主阴也以筰为阳而郁为阴则西方之声也夫阳于南为正过乎西则侈矣阳虽尚侈然阴已敛质而奠故侈与弇之声则主于西方敛为阴而散为阳则北方之声也夫阴至西而伏于北则已敛矣阴虽敛然阳已潜动而施矣故险与陂之声则主于北方
　　【黄氏曰诸家之説皆臆耳案经典同本以律辨声而为乐器律十二故声亦十二所谓髙正下陂险逹微回侈弇薄厚即十二声故为乐器皆以此十二律为之度数皆以此十二声为之齐量典同之下遂列磬钟笙埙籥箫篴管皆乐器也今独以为此十二声者由钟形不中法故病其声如此则典同乐器専为钟耳此以为未敢尽然攷工记钟人固曰已厚则石已薄则播侈则作弇则郁然磬人亦曰已上则摩其旁已下则摩其端已上岂非所谓声之髙而甚焉者乎已下岂非声之下而甚焉者乎十二律皆有五声分清浊而宫为正所谓中正以平之者然则髙正下陂险逹微回侈弇薄厚皆其律之中声也防缓肆散敛赢韽衍筰郁甄石皆其声之形容也不然则声之病也其数度齐量非过则不及故皆病其声而其故为可求故磬人曰摩其旁摩其端是也诸儒钟説此又以为未必不然何也以为尽然则于经诚未合要之此等当有所受乃可传信臆说必疏】
　　凡为乐器以十有二律为之数度以十有二声为之齐量
　　郑锷曰既言声之病于是又言为器之法为乐器者用十有二律以为度数则长短多寡由此而生用十二声以为齐量则小大轻重由此而准
　　王氏曰数本起于黄钟始于一而三之歴十二辰而五数备其长则度之所起其余律皆自是而生故凡为乐器以十二律为之数度防声生于髙肆声生于下甄声生于薄石声生于厚髙下薄厚之所属所制则有齐矣赢声生于逹衍声生于回筰声生于侈郁声生于弇逹回侈弇之属所容则有量矣故凡为乐器以十有二声为之齐量
　　凡和乐亦如之
　　黄氏曰郑谓调其故器非也其数度齐量皆合则声可和○郑锷曰和乐之法亦出乎此为乐制之于未成之初和乐调之于已成之后
　　磬师中士四人下士八人府四人史二人胥四人徒四十人
　　郑锷曰先儒谓磬为西方之音又以磬音象万物之成盖立秋之音至清惟清故难调夔特以撃石拊石百兽乃率舞诗人作乐特曰依我磬声此所以设磬师之官教撃之之法
　　掌教撃磬撃编钟
　　黄氏曰视了掌撃颂磬笙磬故郑谓磬师以教视了然视了所撃磬有定名颂磬笙磬之外他磬不撃缦乐燕乐亦有钟磬视了职不掌缦乐燕乐○刘氏曰宫县有特磬十二镈钟十二皆依辰次陈之以应其方之律编磬编钟各十有六共为一簴磬师之职掌教眡了撃特磬与编磬又教视了撃编钟○郑康成曰磬亦编于钟言之者钟有不编不编者钟师撃之【○贾氏曰钟不编者不教眡了钟师自撃之钟师之掌金奏又云以钟鼓奏九夏明是钟不编者十二辰零钟也若书传云左五钟右五钟】○杜氏曰编读为编书之编【○贾氏曰史记孔子读易韦编三絶是古者未有皆以韦编竹简此钟磬亦编之十六枚在一簴】
　　教缦乐燕乐之钟磬
　　郑康成曰缦读为缦锦之缦谓杂声之和乐者学记曰不学操缦不能安【○贾氏曰杂声和乐谓杂弄调和学记注云操缦杂弄即今之调词曲不学调不能安意于】燕乐房中之乐所谓阴声【○贾氏曰燕乐即闗雎二南房中谓妇人后妃○黄氏曰房中之乐非也】二乐皆教其钟磬○黄氏曰磬师掌编钟无编磬未详磬师不掌钟而曰教缦乐燕乐之钟磬者磬从钟也
　　凡祭祀奏缦乐
　　郑锷曰三宫之乐以礼神也分乐以祭以享以祀宁神将以交神只之欢心故奏缦乐虽非正声亦有时而用故教之○易氏曰祭祀奏缦乐亦取其和而已
　　钟师中士四人下士八人府二人史二人胥六人徒六十人掌金奏
　　郑康成曰金奏撃金以为奏乐之节金谓钟及镈【○贾氏曰此即钟师自撃不编之钟凡作乐先撃钟故郑云奏乐之节下云以钟鼔奏九夏亦先云钟郑云钟及镈者以二者皆不编独县而已】○王昭禹曰鼓人曰晋鼓鼓金奏则此所谓金奏名官曰钟师乐虽用鼓而以金为主
　　凡乐事以钟鼓奏九夏王夏肆夏昭夏纳夏章夏齐夏族夏祴夏骜夏
