<!-- { "loadSidebar": true } -->
　　郑锷曰考乡射之事司马洗爵升实之以降献获者于侯荐脯醢设折俎折俎与荐皆三祭获者负侯拜受爵乃适右个左个中南面而祭侯终则左个之西北三歩东面而卒爵此祭侯之礼也然射人祭侯则为位郑康成谓献服不以祭侯为服不受献之位则与乡射所言不同乡射献获者在于射中之后射人献服不在于未射之前则乡射之礼异乎射人天子之射祭侯之礼矣盖侯之有神者其先有功于射者也君子于古先有功之臣未甞或忘之也故食有先食蚕有先蚕卜有先卜农有先农皆不忘其初也况于射乎祭之之礼酒与脯醢而已无牲体之荐无多品之美取乎薄而可以为礼者亦以为取足不忘乎礼也祭有以少为贵者此也
　　其辞曰惟若宁侯毋或若女不宁侯不属于王所故抗而射女强饮强食诒女曽孙诸侯百福
　　郑康成曰若犹女也宁安也谓先有功徳其鬼有神或有也若如也属犹朝防也抗举也张也诒遗也曽孙诸侯谓女后世为诸侯者○贾氏曰祭侯者祭先有功徳之侯若射侯则射不寕侯有罪者下文母或若女已下是也【○陈用之曰射礼诸侯以貍首为节盖貍首者乐防时也其义则诸侯以时防天子为节不属于王所则反是此所以禁而止之而有射女之戒】○易氏曰侯之为侯非止射侯而已内能受矢外能威人者为射之侯屏蔽王室敌王所忾者亦为天子之诸侯使诸侯而安其为侯则善矣其或不安其为侯不能奉承乎王命则司马九伐之法在所必及故托其辞于祭侯曰抗而射女尔诸侯可不知所戒乎诚能安其为侯谨守臣节则富贵可以长守故曰强饮强食诒女曽孙诸侯百福然虽曰诒之自上而所谓惟若寕侯者实诸侯之自求多福也



　　周礼订义卷七十七
　　钦定四库全书
　　周礼订义卷七十八　　宋　王与之　撰
　　庐人为庐器
　　陈用之曰郑氏读庐为纑盖庐有緫制之称庐器谓柲也柲櫕也先儒以为积竹杖则所谓庐器者盖緫合众体而成其为器焉夫兵之用以胜为主胜物则其致用者不可不求其坚固故櫕之属积竹为之取其坚固也【○郑锷曰庐者人之所托处也庄周曰仁义圣人之籧庐可以托宿而不可以久防余取以为证焉夫所以攻刺乎人在兵兵之所托以为用者在柄非兵也特兵器之所托焉耳亦犹庐然非人之所居也特人之所托焉也】
　　易氏曰兵有五而弓矢不与焉曰戈曰殳曰防曰酋矛曰夷矛凡五也五兵又有攻金之工冶氏等为之今庐人虽言五兵六建然庐器非兵事也亦非専言五兵也特为五兵之庐器而已
　　戈柲六尺有六寸殳长寻有四尺车防常酋矛常有四尺夷矛三寻
　　郑康成曰柲犹柄也○王昭禹曰戈矛防之柄谓之柲者盖操执之以为用则谓之柄左右挥而为取必则谓之柲柲言其事而且有慎意故音毖○陈用之曰殳撃兵也如杖而无刃○郑康成曰八尺曰寻倍寻曰常○郑锷曰殳长寻有四尺则一丈二尺○陈用之曰戈防皆刺兵也戈二刃防三刃○郑锷曰车防常则一丈六尺谓之车防者疑防之制人所执者与车所建者长短不一也惟建于车防则丈六尺也左传言楚武王荆尸授师孑焉注谓孑防也防以授师岂非人所执之防乎顾命云一人执戣一人执瞿説者皆以为防谓之执则人所执可知以是观之记者曰车防所以别之也酋矛夷矛皆勾兵矛上锐而旁勾酋矛夷矛特因长短而取数尔矛用以勾则冝长于防然后有及故酋矛长二丈四尺酋言就也近而就之也以酋矛为长为徃而就之故曰酋矛夷言伤也以夷矛极长二丈四尺勾则有及而伤物为易故曰夷矛【○郑锷曰清人之诗曰二矛重英盖指此二矛为言也矛之饰以朱而英饰以毛羽故诗人有朱英之説】
　　赵氏曰戈以下是五兵建于车上其尺寸皆通刃数算了【○郑锷曰此言戈柲六尺六寸直指其柄之长以为言耳冶氏为戈广二寸内倍之胡三之援四之则援长八寸矣疑此言者柄而已非通刃之辞也】即前六等之数皆以四尺为差司兵云五兵五盾又云军事建车之五兵盖有车之五兵有歩之五兵车五兵戈殳防酋矛夷矛是也歩卒五兵无夷矛而有弓矢然夷矛虽不施于歩而弓矢未甞不设于车小戎云交韔二弓则车上弓矢可知戈柲虽有六尺六寸却是邪揷在车上只髙四尺所谓既建而迤也独戈言柲即短者举之以包其余也王解云凡用兵器逺则弓矢射之近则矛勾之勾之矣然后殳者撃之戈防者刺之庐人所序则以长短为先后戈在先言其极短夷矛在后言其极长刺兵莫短于戈莫长于车防车防常则长一丈六尺矛所以句冝长于防然后可及故酋矛常有四尺则长二丈夷矛三寻则长二丈四尺殳特以撃长短冝适中故长寻有四尺计一丈二尺先王制兵以五人为伍即一伍之中而五兵具盖五兵阙一不可一伍而五兵则人执其一随所冝而应之若弓矢则夫人皆有故经有司兵又有司弓矢之职
　　凡兵无过三其身过三其身弗能用也而无已又以害人
　　郑锷曰人长八尺夷矛之长固已三乎人之身矣自是而上不可过过则人之力有所不能用非惟不能用且其长不可运又将害乎用矛者之身此兵器之长及夷矛而止正以不可三其身耳故曰过三其身弗能用也而无已又以害人谓之而无已者犹言不特如此也○贾氏曰已止也谓不徒止又以害人人自己身也【○陈用之曰已疑当作已字凡兵虽善必已之体力胜及能用五人之伍左右前后手足耳目有以相及也所执之兵过三其身非特人之体力不能胜之用不便利而误焉有以害乎人矣故曰又以害人人对已而言之】
　　故攻国之兵欲短守国之兵欲长攻国之人众行地逺食饮饥且渉山林之阻是故兵欲短守国之人寡食饮饱行地不逺且不渉山林之阻是故兵欲长
　　贾氏曰司马法云弓矢围又矛守戈防助此言攻国之兵短则弓矢也守国之兵长则殳矛是也攻国守国皆有戈防以助弓矢殳矛以戈防长短处中也【○易氏曰此言攻国守国复有长短之制非于定制之中复有増损于其间兵莫短于戈与殳故攻国者用之兵莫长于防与矛故守国者用之各欲其器之便于人而已】
　　凡兵句【音钩】兵欲无弹【去声】刺兵欲无蜎【于全反】
　　陈用之曰所谓句兵者指矛而言也所谓刺兵者指戈防而言也所谓撃兵者指殳而言也郑氏以戈防为句兵以矛为刺兵为改句言撃其失甚矣字说曰矛者句之殳者撃之戈防者刺之盖本此经所谓句兵撃兵刺兵而言之也○郑锷曰句人则欲其来故其制欲无弹言不可如弹弓之势向外去而不収也【○王昭禹曰弹谓如发丸失于大圜也○陈用之曰弹之物击而不著者句兵之用正以着物为事故欲无弹】刺人则欲其入故其制欲无蜎言不可如井虫之伛挠而无力也【○陈用之曰蜎之为物弱而不劲刺兵之用正以刚健为本故欲无蜎】
　　是故句兵椑【音鼙】刺兵抟【音团】
　　毛氏曰因上文各致其义盖上统言其柄此正言所把之处而已凡柲皆八棱惟把处不然句兵之把则侧方而去楞故曰椑椑随圆而扁也【○郑康成曰齐人谓柯斧柄为椑】刺兵又非椑也去棱而全圎也故曰抟抟圎也○郑锷曰椑则其勾而来也易抟则其刺而往也易
　　兵同强举围欲细细则校刺兵同强举围欲重重欲傅人傅人则宻是故侵之
　　毛氏曰上欲见兵柄之圎扁故以句刺为对此欲见其把围之长短逺近故以为对○贾氏曰以殳长丈二而无刃可以打人故云兵【○郑锷曰变句兵而谓之者戈防可以句可以殳不可以句然而无刃而长可以人也故専言勾兵足以见戈防而不及殳于是言以包之左传晋人以防勾栾桀而杀之子而以戈击子晳以戈防可勾可之验也至于殳虽建于车然王之行则使人执以前驱故诗曰伯也执殳为王前驱谓其可以撃人故也】○毛氏曰同强与矢人之同异彼以两物相比为同此就一物之上下以为同故郑曰同强上下同也○郑锷曰兵之柄上下及中同欲强劲手所举处之围则欲细而已惟强则劲而有力惟细则用之也校与左叔孙绞而婉之绞同校之为言疾也【○赵氏曰谓柲围细则用之之时校疾不碍手费力也】
　　赵氏曰刺兵同强谓戈防柲夲末中央要坚强同也手所操处围却要重重则増之使丰以之刺则必傅着也如傅贴之傅也宻着而无失也操重以刺则着而无失着而无失则能胜之矣侵言胜也
　　凡为殳五分其长以其一为之被而围之
　　赵氏曰被谓把中围谓围而圜之也正其所执之处而手所被者故曰被然前云举而此却云被者盖举则举而提之被则操而用之之处本不同也殳长寻有四尺计丈二尺五分其长以其一为之被而围之则把处得二尺四寸长围圜也于此处圜之则非所执之处必不圜矣注谓凡矜八觚明其非所执处有棱角也
　　参分其围去一以为晋围五分其晋围去一以为首围赵氏曰晋谓殳下揷车处铜鐏首谓殳上头锐处也三分被围去一为晋围则晋围长一尺六寸而趋鐏处又杀也五分晋围去一为首围则首围长一尺二寸有竒而趋上头尖处愈杀也
　　凡为酋矛参分其长二在前一在后而围之
　　赵氏曰酋矛止言二在前一在后不指其围处长处则五分去一其尺寸尤不可考意者与殳同制故经略之耶围之亦欲圜匝而好操执也
　　陈用之曰举殳矛与酋矛之围则戈也防也夷矛也三者之围亦从可知
　　五分其围去一以为晋围参分其晋围去一以为刺围陈用之曰晋围指其在下言之首围指其在上言之刺围指其上锐者言之于殳言首以其上无刃直指其首而已于矛言刺以其上为有所入故以其锐名之郑氏以矛为刺兵其误盖本于此
　　郑康成曰为戈防之矜所围如殳夷矛如酋矛
　　凡试庐事置而摇之以眡其蜎也炙诸墙以眂其桡之均也横而摇之以眡其劲也
　　郑康成曰置犹树也○贾氏曰置而摇之谓竖之于地上以手摇之以眡其蜎蜎然均否【○王昭禹曰以审其干弱而桡也○郑锷曰不坚劲则摇之而桡矣】○郑康成曰炙犹柱也以柱两墙之间挽而纳之本末胜负可知也正于墙墙歰【○贾氏曰谓柱之两墙观其体之强弱均否】○贾氏曰横而摇之谓横置于膝上以一手执一头摇之以眂其坚劲与否也
　　陈用之曰置而摇之以视其蜎言所病也炙诸墙以视其桡之均横而摇之以视其劲言所利也
　　六建既备车不反覆谓之国工
　　郑康成曰六建五兵与人也○俞氏曰车之六建夷矛建于酋矛之前酋矛建于防之前防建于殳之前殳建于戈与人之前【○王昭禹曰六建所谓车有六防之数也】○郑康成曰庐人所造有柄者戈防殳酋矛夷矛五兵也【○赵氏曰六等无夷矛于庐人详之此器何不具于车若谓夷矛二丈四尺太长而不便于车上然司兵军事建车之五兵则夷矛在其车上且夷矛髙酋矛四尺与车六等髙低次第恰好相应意者夷酋同为矛六等止辨其名不同者而名之同者其器相类不必辨耶否则六等之建有无互相见耶】反覆犹轩輖○郑锷曰前云车有六等之数盖以轸与人而言之不及夷矛也论其髙下故曰等此云六建盖人与兵皆有立于车上论其建立故曰建也凡此六者皆建于车上制不得法长短小大不适其平则车不能胜必颠覆也惟不颠覆自非尽制作之巧者有所不能矣
　　匠人建国
