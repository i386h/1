<!-- { "loadSidebar": true } -->
　　王昭禹曰路鼓王鼔也必建路鼓示欲四方无所不逹○郑锷曰路鼔王之所执者也大寝王听政之所也建路鼓于大寝之门外使穷寃失职者击焉上急变者击焉欲其近乎王而声必闻事必逹也○季氏曰天子有五门外曰臯门二曰库门三曰雉门四曰应门五曰路门大寝盖在路门之内也考之周礼阍人掌王宫中门之禁则是雉门已有禁矣而路鼓在路门外穷民安得入也盖朝士之职以肺石逹穷民而肺石乃在外朝外朝在臯门之内库门之外则是穷民得至于库门之外而朝士乃为之逹于路门耳然则大仆之所待者乃待朝士之所逹也○黄氏曰郑谓政鼓节与早晏非也经之建鼓所待者逹穷与遽令而已如御仆直事鼓所大仆闻鼓速逆皆其政也穷与遽令皆应亟报故不待眡朝击鼓而奏之更始韩夫人曰帝方与我饮乃以此时奏事抵破案于是百官不敢奏事○王氏曰先穷者欲速逹甚于遽令○郑康成曰御仆御庶子直事鼔所者【○黄氏曰御仆与御庶子各有之通掌其事御庶子士庶子之御于王所者也是于士庶子最为亲近御仆掌王燕令】郑锷曰御仆与御庶子受穷民之诉与遽令之事将以上逹使大仆不迎而受之欲上逹之速亦不可得闻鼓声则速逆之言迎而受之速以上逹
　　孙氏曰命令复逆虽均之为急未若遽令所系于军事者尤急故不领于他官而领于司马既领之司马复叙于小宰何也一相在内无所不统使侍御仆从不由小宰以叙次而纷乱离贰一相不预闻焉则事权分而君听惑故逹以御仆而后上下之情通叙于小宰而后内外之体一
　　祭祀賔客防纪正王之服位诏灋仪賛王牲事
　　王昭禹曰祭祀吉礼之事賔客賔礼之事防纪凶礼之事事既不同王之服位亦异○易氏曰王者祭祀之服六司服之六服是也賔客之服二司服所言乡射则鷩冕眡朝皮弁服是也防纪之服一司服所言凶事服弁服是也其位则随事而立无非大仆之所正○郑锷曰大仆既正王之服位又再言之何也盖上所言者王视朝之时乃若祭祀賔客防纪之服位茍不正之则事神接人之际失其当矣既已正之又诏之以法使王动皆中度诏之以仪使王行而合礼○郑康成曰诏告也○王昭禹曰法见于度数者仪见于动容者皆大仆以言告之○郑康成曰牲事杀割匕载之属【○贾氏曰言杀据祭祀之时亲自射牲也司弓矢云共王射牲之弓矢割者即郊特牲云君肉袒亲割也匕载易震卦注云人君于祭祀之礼匕牲荐鬯也】○王氏曰王之牲事以事鬼神茍外不能治其人内不能治其身虽日用牲祭鬼神犹弗享也大臣众矣所与治其人莫尊于大宰近臣众矣所与正其身莫亲于大仆故賛牲事以此两官
　　王出入则自左驭而前驱
　　易氏曰不敢自右以周人尚右尊君也○王氏详説曰夏官以仆名官者有八大仆祭仆驭仆仆仆于王之左右也道仆齐仆田仆戎仆四者仆于车之左右也乗车之仆见于曲礼详矣曰君车将驾则仆执策立于马前已驾仆展軨效驾奋衣由右上取贰绥跪乗执防分辔驱之五步而立君出就车则仆并辔授绥左右攘辟车驱而驺至于大门君抚仆之手而顾命车右就车车之有仆所以兼车右事也效车则奋衣由右车驱则顾命车右此大仆初非预于乗车之仆特为王前驱而已驱者在途御者在车驱不复御焉有并为之乎今曰自左驭而前驱是王未乗车而乗君之乗车者不敢旷左是左驭者乃乗车之仆葢大仆前驱自驭者之左行而驱耳郑氏以为居左自驭失之矣
　　凡军旅田役賛王鼓
　　郑锷曰军旅田役王亲执路鼓路鼓四面王自击其一大仆击其一戎右击其一故二官皆言賛王鼓助王击之以用众也○黄氏曰鼓所令止作也大仆賛王鼓亦左驭居前欤【○易氏曰大司马搜田之礼王执路鼔必待司马辨之而后大仆賛之鼔人于救日月则诏王鼔必待鼓人诏之而大仆賛之王皆为之亲鼔焉其义见于大司马及鼓人】
　　救日月亦如之
　　郑康成曰日月食时春秋曰非日月之不鼓○郑锷曰日食阴侵阳伐鼓以助阳月食阳侵阴亦击鼓者以阳太盛击助阴之鼓也鼓人言以雷鼓鼓神祀以灵鼓鼓社祭雷鼓祀天之鼓属乎阳日食所击者也月食宜击灵鼓欤
　　大防始崩戒鼓逹于四方窆【彼验反】亦如之
　　郑司农曰窆春秋所谓日中而塴礼记谓之封皆葬下棺也
　　易氏曰始崩及窆击鼓以戒众人且逹于四方使四方知防礼也
　　县【音】防首服之灋于宫门
　　郑康成曰首服之法谓免髽筓緫广狭长短之数县其书于宫门示四方○易氏曰小宗伯既已县衰冠之式于路门之外此复县首服之法于宫门者首服则妇人之服衰冠则男子之服○黄氏曰必使大仆掌之者大仆侍御之官王之起居所当知也汉武帝崩燕王使幸臣王孺之长安问帝崩所病执金吾郭广意言待诏五柞宫宫中讙言帝崩诸将军共立太子归以报王王曰上弃羣臣无语言盖主又不得见甚可怪于是为反谋故人主左右无中外共信之臣及平时无法度可使与臣民相闗通缓急之际奸轨遂得妄有窥伺周官王出则大仆前驱居则賛相不眡朝则辞于三公及孤卿大防始崩戒鼓遂出防首服法防防杜渐之意深矣
　　掌三公孤卿之吊劳【力报反】
　　郑康成曰王使往○郑锷曰王于公卿有吊之之礼以致其哀戚之情有劳之之礼以示其闵劳之意三公孤卿近臣之重故遣仆臣以往见其恩厚也
　　王燕饮则相【息亮反】其灋
　　郑锷曰王有燕饮臣下之礼以示慈惠公三燕侯伯再燕子男一燕其燕皆在寝如主人酌賔賔酬主人之类皆有法也大仆侍王左右故相其法燕而有法则无废礼之愆幽王荒废饮酒无度以其无法故欤大仆相其法此其所以用吉士而不敢用便辟侧媚之人
　　王射则賛弓矢
　　郑康成曰賛谓授之受之○郑锷曰射有挟弓执矢之法文承燕饮之下则知因燕而射也先儒以为大射恐不然射以观徳而王者之射尤诸侯臣下之所取法故令大仆賛之后世委任华重渐至于执政而名官以仆射其原盖起于此
　　王眡燕朝则正位掌摈相
　　郑康成曰燕朝朝于路寝之庭王图宗人之嘉事则燕朝○郑锷曰上言正王之服位又言祭祀賔客则正位此又言正位者燕朝之位也王有三朝而燕朝乃安燕之地亲族所聚正其位而且摈之相之则王之见之也以礼而宗人之见王也不敢恃恩以犯分王昭禹曰摈则相賔相则助王皆大仆掌之
　　主不眡朝则辞于三公及孤卿
　　郑锷曰一日二日万几王者不可一日不眡朝王不眡朝是必有故以辞谕诸大臣使知其不视之故若以安燕而废朝当论谏以箴过于未萌三公孤卿大臣也与国共休戚宜以辞告之
　　总论
　　李嘉防曰大仆与王最亲无一事不正乎王无一动不賛其礼不惟正眡朝之服位至入于燕朝亦如之不惟正賔祭防纪之服位而位在燕朝者亦正之王有牲事则賛法仪王有燕饮则相其法师田则賛王鼓王射则賛弓矢穆王以此职命伯冏谓其出入起居罔有不钦其见大仆有闗于王身者如此其重
　　小臣上士四人
　　黄氏曰地愈近则事愈防而职愈卑故名大仆曰大小臣曰小
　　郑锷曰小臣掌王之小命王有所行则诏相其法仪之小者疑若卑防以上士为之何耶盖所谓士者以徳行道艺考选而进者在王左右必不王为非矣故穆王命伯冏慎简乃僚其惟吉士正谓此也春官之内小臣掌王后之小事者尚以奄上士为之况事王乎否则近而不逊遂至假命擅权奉使四方则光焰赫赫用事宫中则废立皆出其手强蕃悍镇出其门下如唐末之祸
　　掌王之小命诏相王之小灋仪
　　郑康成曰小命时事所勑问【○王昭禹曰大仆言出入王之大命则小臣掌王之小命其出入亦可知】小法仪趋行拱揖之容【○王昭禹曰小法若行以肆夏趋以采荠之类小仪若天揖同姓时揖异姓土揖庶姓之类小臣言小法仪则大仆所谓诏法仪者乃其大者也大仆言诏而小臣言诏相非特诏以言又相以力也】
　　掌三公及孤卿之复逆
　　郑锷曰诸侯之复逆大仆掌之为其入朝则有賔道也三公孤卿日以事闻乎王以其亟也故小臣掌之非有所轻重也
　　正王之燕服位
　　郑锷曰王自路寝听朝而退适小寝则正其燕居之服位大仆正于外小臣正于内此所以无适不正也○王氏详説曰案玉藻天子以龙衮祭以冕听朔以皮弁眡朝以端燕居诸侯以冕祭以禆冕朝以皮弁听朔以朝服眡朝以端燕居夕深衣祭牢肉天子诸侯虽燕居同于端然天子初无夕深衣也是诸侯适小寝释服而端与天子同夕深衣又与天子异
　　王之燕出入则前驱
　　郑锷曰燕出入若今游于诸观苑○又曰朝觐防同祭祀军旅之时大驾雷动百司骏奔仪卫无所不备若夫燕游之观不备百司则小臣掌前驱之仪盖虽燕游亦不可以不正王体也
　　大祭祀朝觐沃王盥
　　王氏详説曰郁人云凡祼事沃盥此云大祭祀朝觐沃王盥者盖大飨不入牲其他皆如祭祀九献七献五献皆须盥也郁人之沃盥但于盥献事耳其朝觐馈献卒食之献所以沃盥者小臣也
　　郑锷曰事神待賔其法则同第所掌有小大耳
　　小祭祀賔客飨食賔射掌事如大仆之灋
　　郑康成曰賔射与诸侯来朝者射○黄氏曰大仆王射则賛弓矢此外不见掌事之法是则賔射小臣賛弓矢也○郑锷曰虽掌其小而法如大仆也
　　掌士大夫之吊劳凡大事佐大仆
　　郑锷曰掌小事故掌吊劳于士大夫凡有大事则为大仆之佐而已
　　总论
　　易氏曰小臣佐大仆者也大仆出入王之大命此则言辞告语之末故掌王之小命大仆诏王之法仪此则趋行拱揖之容故诏相王之小法仪大仆于眡朝及礼之大者正其服位此则正王之燕服位大仆于王之大礼路车出入则曰左驭而前驱此于王燕出入则前驱以至大仆掌诸侯之复逆而此则掌三公及孤卿之复逆大仆掌三公孤卿之吊劳而此则掌士大夫之吊劳凡此无非大仆掌其大而小臣掌其小也小臣所得而専者大祭祀沃王盥而已然先王设小臣之职亦犹后之有内小臣而内小臣所掌反同于大仆何也大仆正王之服位而内小臣亦正后之服位大仆出入王之大命而内小臣亦掌王后之命大仆于王之出入则曰左驭而前驱内小臣于后之出入亦前驱大仆于祭祀賔客防纪则诏法仪于眡燕朝则掌摈相内小臣亦摈诏后之礼事盖内小臣之于大仆则内外之辨小臣之于大仆则大小之辨
　　祭仆中士六人
　　黄氏曰仆本燕闲之官祭尊燕防不敢以亵于尊故専设官
　　掌受命于王以眡祭祀而警戒祭祀有司纠百官之戒具
　　王昭禹曰前期有戒既戒供具有纠焉所以约其缓散【○郑康成曰纠谓校録所当共之牲物】○郑锷曰小宗伯而下専主祭祀之事又设祭祀官亲受王命以视祭祀何耶盖人君为神民之主礼重于祭茍祭不亲非所以事神此所眡之祭祀乃王所当躬临者也王偶有故不获躬亲必命有司摄事故特设祭仆之职使掌察眡之事受命而临观之又以言而警戒之有不戒不具者皆得而纠举之则祭事益严无以异于王之躬亲矣【○刘执中曰王之于祭祀也冢宰振其纲宗伯正其职六官之属各祗其事先期警戒择贤执事十日涖牲斋戒涤濯可谓尽其诚敬备乎礼文矣而具脩之初王不可得以躬眡之也乃设祭仆之职専受王命以眡祭祀而警戒祭祀有司纠百官之戒具是代王躬眡于其事也】
