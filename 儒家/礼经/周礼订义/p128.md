<!-- { "loadSidebar": true } -->
　　陈君举曰周制每一车七十五人今甸出长毂一乘而止三十人无乃车多而人少乎曰古者军行凡革车一乘七十五人之外又有重车一乘载衣粮之属其士卒则有固守衣装五人廐养五人樵汲五人炊子家十人凡二十五人与正车为百人又备副车为补阙是车不得不多以一同之地论之车百乘士三千人每革车一乘重车一乘通百人则三千人凡用车六十乘余四五百人今依司马法籍者七千五百人调者三千人若是差舛何也曰大国三军盖诸侯三乡之地每家赋一人以足三军之数取其近地为之以为国家武备若其调则依司马法之制○又曰古者五侯九伯专征而诸侯皆共四方之事畿兵不出案诗文王出车云我出我车于彼牧矣自天子所谓我来矣幽王大东渐渐之石为东劳西逸而有不遑朝处之叹更以周官司马法参考王有四方之事则冢宰徴师于诸侯曰某国不道征之以某年某日师至于某国小宰掌其戒具虎贲氏奉书以牙璋发之诗常武王命卿士太师皇父整我六师冢宰也王谓尹氏命程伯休父左右陈行戒我师旅率彼淮浦小宰戒司马出征也程伯时为司马然则畿兵不逺征故刘文公平丘之防对晋人曰天子之老请率王赋元戎十乘以先啓行至平王东迁以王人戍申甫而扬之水始刺之矣春秋之初从王伐郑犹有陈蔡卫之兵二百四十二年之间王人防伐屡矣左氏未尝见王师之出惟败绩茅戎王师自出春秋讥焉至战国时京师益弱诸侯强大往往犹畏之西周武公告楚犹曰一周当二十晋不百韩不足以伐周説辞虽或过实而事情亦略可据赧王伐秦尚从鋭师以此知畿兵不用其力尚寛
　　大司马之职掌建邦国之九灋以佐王平邦国
　　贾氏曰此九灋以下皆言邦国以施于诸侯为主○郑锷曰九灋皆佐王平邦国之典然建牧立监大宰之事设仪辨位大宗伯之事制畿封国大司徒之事大司马之所谓建者特明其法以布告之○郑康成曰平成也正也【○愚按平字已见太宰觧○王昭禹曰平邦国使强不得侵弱众不得暴寡以九伐所以正之等之作之维之紏之任之用之安之和之如此茍戾乎此然后九伐施焉则王之平邦国岂遽加以刑辟之威】
　　易氏曰言佐王以统御诸侯之权实天子之所自出
　　制畿封国以正邦国
　　陈君举曰九畿九服周制也要之法度所及止于六服书云六服羣辟罔不承徳其朝贡尽如礼止于五服书云六年五服一朝是也○郑康成曰封谓立封于疆为界○郑锷曰制畿封国者下文所谓侯畿甸畿男畿以下是也既制为九畿之域乃于其中或封为五百里之公或封为四百里之侯或封为三百里之伯或封为二百里一百里之子男唯畿有定域国有定制则远近不相侵小大各相比邦国可正
　　设仪辨位以等邦国
　　郑康成曰仪谓诸侯及诸臣之仪辨别也别尊卑之位○郑锷曰设仪者自上公九命以至子男五命其国家官室车旗衣服或以九或以七或以五为节是也既设为九等之仪因其仪而为之位公一位侯一位伯一位以至子男同一位仪见于设饰之间而有隆杀位见于着定之际而有髙下其法已定则等差以明名分以叙邦国可等
　　进贤兴功以作邦国
　　郑康成曰兴犹举也作起也【○王昭禹曰作兴诗所谓遐不作人书所谓作新民者同】○郑锷曰见于徳行之谓贤见于事业之谓功贤可尊也受七命者进为八命之牧受八命者进为九命之伯功可録也或加之以地或进之以律进其贤者则不贤者自砺兴其功者则无功者知奋邦国可作
　　建牧立监以维邦国
　　贾氏曰此即大宰建其牧立其监【○林椅曰监乃属长连帅之比】○王昭禹曰九州之牧建之于上使有所统诸侯之监一国者立之于下使有所承则万国由此而相比维与诗所谓绋纚维之同【○郑锷曰二百一十国为州州有伯是之谓牧天子使大夫为三监监于方伯之国三人是之谓监既建其牧又立其监大邦小国丝牵绳连各相系属邦国可维】
　　制军诘禁以纠邦国
　　郑康成曰诘犹穷治也纠犹正也○贾氏曰制军上文大国三军等是也诘禁者士师有五禁天子礼诸侯亦当有○王昭禹曰诘禁或施于国或施于军或施于刑或施于誓随事以言诘之【○黄氏曰军禁即布宪刑禁康叔为庶殷长成王命之曰外事汝陈时臬司师兹殷罚有伦臬谳也言外诸侯以刑狱谳于牧长而为之师使庶殷刑罚有伦也是诘禁为牧长之职○郑锷曰无曲防无遏籴无有封而不告无以妾为妻是谓诘禁有军以驭其乱有禁以诘其违则邦国可纠矣○李嘉防曰有军有禁当审所轻重而行之禁施于前军用于后必曰诘者诘其禁之不行则可以用兵矣】
　　施贡分职以任邦国
　　王昭禹曰贡以物言施贡则各以其所有职以事言分职则各以其所能施贡以任其财分职以任其力此之谓任邦国【○郑锷曰侯贡祀物甸贡嫔物男贡器物采贡服物是谓施贡甸服者日祭侯服者月祀賔服者时享要服者歳贡是谓分职贡已施则土地所有不敢不入职已分则职事所效不敢不共则邦国可任矣】
　　简稽乡民以用邦国
　　王昭禹曰万二千五百家为乡大国三乡次国二乡小国一乡所以处民也简选也稽攷也简其强弱稽其多寡然后众可用【○林椅曰稽其数而简其可任者师田以阅之】故曰以用邦国【○郑锷曰王国简稽六乡之民以为军旅诸侯之国盖亦同之特无六乡书云鲁人三郊三遂既有郊法则简稽其民而用之可也有民斯有兵有兵斯有节邦国可用】○黄氏曰邦国民籍皆在司徒军籍皆在司马乡民其精兵也即其籍稽而用之三代中外皆有精兵无过防偏失之患所恃者其兵皆知仁义礼乐之训不可与为乱而已【○林椅曰简稽之法具于乡遂师田之赋令于司马作于县师盖于其比聨可以稽其可任之数至车乘之政必丘甸合而后卒伍具】
　　均守平则以安邦国
　　郑锷曰城郭沟池任其万民均其守御无使国大而所守者狭国小而所守者广匡人达法则以匡邦国使无敢反侧以听王命无使职贡宜轻者或过乎则宜重者或不及乎则守均则力不困则平则心不疑而邦国可安【○王昭禹曰诸侯为天子守土则均守者均其地守也匡人达法则正邦国则平则者平其八则也都鄙非无守也以邦国为主邦国非无则也以都鄙为主地守既均则逺近无相侵夺之患八则既平则髙下无或僣忒之愆邦国于是安而无危】
　　比小事大以和邦国
　　郑康成曰比犹亲使大国亲小国小国事大国相合和也易比象曰先王以建万国亲诸侯【○郑锷曰大国恃其强足以吞并小国忘其微敢于倔强使大者不恃其强而絶之小者能尽其礼以承之则邦国可和】
　　总论
　　孙氏曰天官经理邦国者也故曰治夏官董正邦国者也故曰政司马统六师则九伐之法莫先焉先王姑后之首欲建邦国之九法何也盖九法皆政之大者所当脩明于国家闲暇之时九法常明诸侯皆归于康乐和亲之域奚以九伐为九伐特不得已而用之
　　以九伐之灋正邦国
　　郑锷曰诸侯有罪轻重不一至用兵以诛讨之必声其罪左氏曰有钟鼓曰伐言声其罪也○贾氏曰下文惟贼贤害民言伐此总言伐者皆以兵加其境
　　冯【皮氷反】弱犯寡则【所景反】之
　　郑康成曰冯犹乘陵也言不字小而侵侮之○郑锷曰王氏本注説字谓诎其爵命削其土地使强更弱众更寡若人之瘦然未免与下文削之相似宜如易有灾之用兵治之使若灾然不能逃其患也【○李嘉防曰之谓宣扬辞令以明其恶使之自】
　　贼贤害民则伐之
　　郑锷曰伐如伐木之伐去其根本勿使再生之理贤足以长民贼之是不义民者邦所恃害之是不仁声罪而伐翦夷去之
　　暴内陵外则坛【音善】之
　　郑锷曰暴内则为恶于国中陵外则肆侮于四邻不可以为君宜除而去之如除地为墠之墠【○郑康成曰坛读如同墠之墠王霸记曰置之空墠之地置之空墠以出其君更立其次贤者○刘执中曰坛者时防发禁以诛之也】
　　野荒民散则削之
　　郑锷曰王者量地以制邑度地以居民为诸侯者有田野不能治至于荒芜有人民不能聚至于离散则不能保有其大也故削之使小如汉削诸侯王郡是也谯郡张氏曰先王知礼义本原起于稼穑之际故于农事常先天下之政诸侯助成王祭臣工之诗因其归而戒以农事由此故也先王廵四岳较诸侯之善恶其庆始于土地辟田野治其罚始于土地荒芜田野不治夫戒诸侯之事莫急于新畬之勤制诸侯之赏罚莫先于田野之政先王之意可知矣
　　负固不服则侵之
　　郑康成曰负犹恃也固险可依以为固也不服不事大也○郑锷曰侵如侵于之疆之侵説者以为粗曰侵又云浅曰侵谓略以兵加之盖恃险者必坐而困敌国攻险者必至于多杀人侵之以兵使知险之不足恃乃控制负固之良防
　　贼杀其亲则正之
　　郑康成曰正之者执而治其罪王霸记曰正杀之也○郑锷曰正者正也亲亲之道以三为五以五为九贼之杀之则是不知有人伦者也正者明其尊卑之序定其昭穆之等执而杀之可也卫侯杀其弟叔武晋人执而归之京师盖以正贼杀其亲之罪也而徒用医衍酖之失先王正之之法矣
　　放杀其君则残之
　　郑康成曰放逐也残杀也王霸记曰残灭其为恶
　　犯令陵政则杜之
　　郑康成曰令犹命也王霸记曰犯令者违命也【○郑锷曰以诸侯而抗天子之命】陵政者轻政法不循也【○郑锷曰陵政以诸侯而侵天子之权】杜之者杜塞使不得与邻国交通
　　外内乱鸟兽行【下孟反】则灭之
　　郑康成曰王霸记曰悖人伦外内无以异于禽兽不可亲百姓则诛灭去之也曲礼曰夫唯禽兽无礼故父子聚麀○刘执中曰灭者断尽其根使不生
　　总论
　　郑锷曰当其盛时制为九等之名以治轻重之罪其数若此
　　李嘉会曰九法九伐必曰九取阳刚而不屈也林椅曰邦国之事不属之司马则属之司冦如九法九伐职方氏之类见于夏官掌客司仪行人之类见于秋官者司马将以施邦国之政职司冦之诘邦国无非纠而合之也若上无政刑虽曰封建其能安且治乎
　　正月之吉始和布政于邦国都鄙乃县政象之灋于象魏使万民观政象挟日而敛之
　　郑康成曰以正月朔日布王政于天下至正歳又县政法之书【○愚按余説见天官】
　　易氏曰政谓九法九伐之类布于邦国都鄙可也万民何与焉圣人惟能合民之情内外逺近通行无间而后可以言政
　　乃以九畿之籍施邦国之政职方千里曰国畿其外方五百里曰侯畿又其外方五百里曰甸畿又其外方五百里曰男畿又其外方五百里曰采畿又其外方五百里曰卫畿又其外方五百里曰蛮畿又其外方五百里曰夷畿又其外方五百里曰镇畿又其外方五百里曰蕃畿
