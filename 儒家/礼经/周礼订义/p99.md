<!-- { "loadSidebar": true } -->
　　凡大祭祀大賔客共其衣服而奉之
　　郑康成曰奉犹送也送之于王所○王昭禹曰共王以衣服又奉其事也
　　大丧共其复衣服敛衣服奠衣服廞衣服皆掌其陈序贾氏曰复衣服谓始死招防复魄之服杂记云复者升屋西上则皆依命数天子十二人诸侯九人七人五人大夫士亦依命数
　　郑康成曰奠衣服今坐上防衣【○贾氏曰守祧职云遗衣服藏焉郑云大敛之余也至祭祀之时则出而陈于座上此奠衣服也】廞衣服所藏于椁中【○贾氏曰此则明器之衣服亦沽而小者也】
　　王昭禹曰所陈衣服皆有先后之序司服则掌其所陈序
　　典祀中士二人下士四人府二人史二人胥四人徒四十人
　　薛平仲曰天地神之位则兆于四郊宗庙昭穆之列有祧于外庙者兆于四郊者其坛壝之地人情之所易忽祧于外庙者其世数之踈人情之所易畧有典祀以掌外祀之兆守有守祧以掌先王先公之庙祧外焉兆守谨于四郊内焉庙祧谨于宗庙礼之大本在是
　　掌外祀之兆守皆有域掌其禁令
　　王昭禹曰外祀国外之祀若小宗伯所谓祀五帝于四郊四望四类亦如之兆山川丘陵坟衍各因其方是也兆谓之坛兆守谓守其兆域凡国外之祀为之兆守者皆有茔域故也○郑锷曰其兆之外皆有茔域典祀则掌其禁制灋令盖求神于此而不严为之禁则人或敢渫神不顾享矣
　　若以时祭祀则帅其属而脩除徴役于司而役之郑锷曰言祭言祀尊者当祀卑者当祭
　　郑康成曰属其属胥徒也脩除芟埽之徴召也【○李嘉防曰外祀不在四郊之内祭时脩除则脩除有时不慢于神亦不渎于神】役之作使之郑锷曰当祭祀之时则脩除其兆之坛域草之荒塞帅其属之下士二人共掌而所役之人则徴诸秋官之司盖司隷有徒二百人以给劳辱之事○李嘉防曰役于司则不劳民崇祀
　　及祭帅其属而守其厉禁而跸之
　　郑锷曰及祭殆人君躬出郊而有事于兆域之时乎○王昭禹曰厉禁谓藩厉禁止之地跸所以止行者将祭帅其属则以脩治为事而致其洁及祭帅其属则以禁止为事而致其严此先王所以事天地神之义
　　守祧奄八人女祧每庙二人奚四人
　　愚案祧字见小宗伯
　　张氏曰周有百世不毁之祖三昭三穆四为亲庙二为文武二世室并始祖而七诸侯无二祧一昭一穆○贾氏曰七庙通姜嫄为八庙庙一人故奄八人王昭禹曰逺庙为祧守庙祧而名之曰守祧言祧则庙可知【○郑锷曰祧之为言乃国家基业兆于此其神巳逺超而去也】○陈氏曰庙所以象生之有庙寝所以象生之有寝建之观门之内不敢逺其亲位之观门之左不忍死其亲家语曰天子七庙诸侯五庙自虞至周所不变故虞书禋于六宗以见太祖周官守祧八人以兼姜嫄之宫则虞周七庙可知【○张氏曰守祧先公之迁主藏于后稷之庙疑诸侯无祧庙亦藏之于始祖之庙】
　　掌守先王先公之庙祧其遗衣服藏焉
　　项氏曰庙谓太祖及三昭三穆之庙祧则逺祖先公则祧于后稷之庙【○郑司农曰此王者之宫而有先公谓大王以前为诸侯】○郑康成曰遗衣服大敛之余
　　王昭禹曰守祧掌守先王先公之庙祧其余衣服藏焉岂特以其常服之衣服为不可防而忘亦所以示其体物不遗之意
　　若将祭祀则各以其服授尸
　　王氏曰其遗衣服藏于庙祧若将祭祀则各以其服授尸所以依神
　　王昭禹曰尸服享先王则衮冕享先公则鷩冕所谓各以其服授尸盖以其所服各有称也○郑康成曰尸当服卒者之上服以象生时○程氏曰古人祭祀用尸极有意人之防气既散必求其类而依之人与人既为类骨肉又为一家之类已与尸各既心齐洁至诚相通以此求神冝其享之后世直以尊卑之势遂不肯行
　　其庙则有司脩除之其祧则守祧黝垩之
　　郑康成曰庙祭此庙也祧祭迁主○王昭禹曰庙则近而亲祧则逺而踈曰考庙曰王考庙曰皇考庙曰显考庙曰祖考庙皆月祭之逺庙为祧享尝乃止故守祧黝垩之而已○孙氏曰先王之礼降杀有渐其间五庙则有司脩除之即仆掌五寝埽除粪洒之事属乎夏官者二祧之礼杀矣委之守祧黝垩而已【○李嘉防曰女祧与奚可黝垩否盖黝垩者常令其新洁非自为之主掌其黝垩之事耳】
　　郑司农曰黝读为幽幽黒也垩白也尔雅曰地谓之黝墙谓之垩
　　郑康成曰脩除黝垩互言之有司常主脩除守祧常主黝垩
　　既祭则藏其隋与其服
　　郑康成曰隋尸所祭肺脊黍稷之属藏之以依神【○贾氏曰案特牲少牢及曾子问皆有隋祭之事特牲礼祝命挼祭尸取菹防于醢祭于豆间佐食取黍稷肺祭授尸尸祭之注云肺祭刌　　　肺是其隋者彼不言脊此言脊似误】○王昭禹曰其隋则埋以藏之○【王氏曰隋肉谓之隋隋盖尸祭之余易氏曰藏其隋则埋于西阶之东】其服则藏于庙祧亦以明神所依也

　　周礼订义卷三十六
　　钦定四库全书
　　周礼订义卷三十七　　　宋　王与之　撰
　　世妇每宫卿二人下大夫四人中士八人女府二人女史二人奚十有六人
　　愚案世妇在天官者是内命妇即二十七世妇之数在春官者是外命妇乃在朝六卿之妻或谓以卿为世妇非也既以妇言安得以卿为之然每宫卿二人者妇人无爵从其夫之爵其夫曰卿其妻为世妇者亦以卿之爵称之观其职曰凡内事有达于外官者世妇掌之必是因王后有祭祀賔客之礼事在外者非内人之所可与临时而设此职主此礼耳所以属于礼官
　　薛平仲曰春官世妇则主六宫之礼者也官以世妇名葢礼行于六宫之世妇则世妇以賛九嫔九嫔以賛夫人夫人以賛王后事固有所由始故其官每宫卿二人下大夫四人中士八人以主其礼于外而奔走往来于其间事有闗于六宫之人是以女府女史女奚有非府史胥徒之比世儒谓皆奄人居之若内小臣之奄上士殆不然先王于内小臣之用奄如将槩谓之奄恐后世无复以徳选如将直谓之上士又恐后世以外官充之命曰奄上士必奄人有上士之徳者其为后世之防严矣况为卿为大夫而可以奄人居之乎特未攷夫主礼于外不能不以奄人为解○王氏详説曰后宫之官内宰以下大夫为之视王之宰夫世妇以卿为之视王之小宰列内宰于天官列世妇于春官者以世妇所掌不止后宫之事而及于内外宗耳
　　掌女宫之宿戒及祭祀比其具
　　郑康成曰女宫刑女给宫中事者宿戒当给事豫告之斋戒也比次也具所濯摡及粢盛之爨○郑锷曰天官世妇祭之日涖陈女宫之具涖陈在彼而校比之在此也
　　诏王后之礼事
　　郑康成曰荐彻之节○郑锷曰世妇诏之于外内小臣诏之于内诏告之以其时之早晚【○王昭禹曰内宰诏后礼乐之仪则见于周旋动容者也世妇诏王后之礼事则祼献荐彻之节也非特仪而已内小臣摈诏后之礼事其诏葢始于世妇内小臣又从而摈焉】
　　帅六宫之人共齍盛
　　王氏详説曰齍盛之奉虽出于帝借献其种者六宫之人帅女宫而濯摡为粢盛者又二十七世妇之事则其共之者非六宫之人其谁欤
　　王昭禹曰辨六齍之名物与其用使六宫之人共奉之者小宗伯世妇则帅之而已○郑锷曰天官世妇言帅女宫濯摡为齍盛所帅者刑女耳为之于未共之前此所帅者六宫之人共之于正祭之日
　　相外内宗之礼事
　　郑锷曰皆佐后于奉祭之时世妇相之使无失礼
　　大賔客之飨食亦如之
　　贾氏曰王后亦有助王礼賔之灋故内宰凡賔客之祼献瑶爵皆賛○郑锷曰比之帅之诏之相之皆如祭祀焉
　　大丧比外内命妇之朝莫哭不敬者而苛罚之
　　王昭禹曰肆师大丧令外内命妇序哭世妇则比其已哭者○郑康成曰苛谴也
　　凡王后有事于妇人则诏相
　　黄氏曰王于诸臣有拜王后于妇人亦有当拜者世妇诏相恐失其节○王昭禹曰王后有事于妇人唯大丧而已丧大记曰夫人亦拜公夫人于堂上世妇则以言诏之以事相之
　　凡内事有达于外官者世妇掌之
　　郑康成曰主通之使相共授○郑锷曰世妇朝臣也兼统内官之事故可以通内外之令内事与外官相联而外官所当供备者则世妇为之传达○黄氏曰世妇掌之葢得纠正之也后事则授内小臣使达之王氏详説曰妇人不预外政而内竖掌内外之通令世妇内事有达于外官葢不能无好事于四方亦不能无好令于卿大夫但女谒不行耳
　　总论
　　郑锷曰先王于六宫之人既有小宰又有内宰又立世妇之官掌之如是其严葢小宰内宰治其政以整齐于内世妇掌其礼以诏相于外
　　内宗凡内女之有爵者
　　郑锷曰内宗无数凡内女之有爵者皆谓之内宗以其与王同宗故掌宗庙之祭祀○陈君举曰富贵骄人自然之势女子生于王族乘势以轻其家者多矣故以内女为内宗外女为外宗列于礼官之属其职在礼观后之事宗庙则知所以顺乎舅姑观后之享同姓则知所以和其室人观后之亚王祼献则知所以从其夫矣召南何彼秾矣美王姬之诗彼天子所生而若此况王同姓姑姊妹之女子乎所以为王化之基
　　掌宗庙之祭祀荐加豆笾
　　贾氏曰尸既食后亚献尸为加此时荐之即醢人笾人加豆加笾之实○郑锷曰谓之加者加于九献之外九献为正献其他为之加爵故所荐之笾豆谓之加以象生时馈之有加其掌之也以助王之致孝享刘执中曰九嫔賛豆笾之荐彻内宗又賛九嫔
　　及以乐彻则佐传豆笾
　　郑康成曰佐传佐外宗○王昭禹曰卒食之礼以乐彻于造方其以乐彻豆笾则后传之内宗内宗传之外宗外宗传之有司迭相佐也○郑锷曰凡祭之始终皆用乐以致神之欢心周颂禘大祖歌雍以彻既祭而彻王后之职后彻而传之内宗佐之也
　　賔客之飨食亦如之
　　王昭禹曰彻豆亦如祭祀○郑锷曰其荐其佐皆然也
　　王后有事则从
　　王昭禹曰王后有事则从者则吉凶之事皆在焉
　　大丧序哭者
　　郑康成曰次序外内宗及命妇哭王○王昭禹曰序宫中之哭者
　　哭诸侯亦如之
　　贾氏曰此诸侯来朝薨于王国王为之缌衰者若檀弓云以爵弁纯衣哭诸侯谓薨于本国王遥哭之则妇人不哭妇人无外事
　　王昭禹曰内宗亦为之序哭
　　凡卿大夫之丧掌其吊临
　　郑康成曰王后吊临诸侯而已是以言掌卿大夫云○王氏曰世妇言掌吊临于卿大夫之丧则王或使焉乃往内宗言凡卿大夫之丧掌其吊临则凡丧皆往亦同族故也
　　外宗凡外女之有爵者
　　郑康成曰外女王诸姑姊妹之女谓之外宗【○易氏曰王异姓之有爵者】
　　陈君举曰案内外宗无人数恐是祭时旋立之官非常有也
　　掌宗庙之祭祀佐王后荐玉豆眡豆笾及以乐彻亦如之
　　贾氏曰凡王之豆笾皆玉饰之○郑锷曰内宗言加则外宗所佐者乃朝践馈食之节非惟佐王后荐之又当眡其实葢豆实醢人共之内宗又临视之及以乐彻则亦佐后○项氏曰外宗异姓之女踈于内宗故佐荐而已又掌眡豆笾之实其事详也
　　王后以乐羞齍则賛
　　郑康成曰賛犹佐也○贾氏曰羞进也齍黍稷也后进黍稷之时依乐以进賛者亦佐后进之○郑锷曰以乐羞齍与祼献亚献之时皆佐后【○刘执中曰佐九嫔也】
　　凡王后之献亦如之
