<!-- { "loadSidebar": true } -->
　　惟王建国辨方正位体国经野设官分职以为民极乃立夏官司马使帅其属而掌邦政以佐王平邦国郑锷曰注谓政者正也上之所以正下也夏官独谓政官司马有九法九伐之制所以正其不正斯可谓之政矣王者之于邦国欲使各得其平司马佐之以政则平也易矣然政职以平邦国治职亦以平邦国何也治出于大宰则平之以道政掌于司马则平之以政治典则平于顺治之前政典则平于叛违之后○吕氏曰自夏后氏命侯掌六师举政典以誓众则邦政之掌于司马旧矣国之大事何者非政独戎政谓之政何也天下无事寓兵于农然后赋役百为始有所施是政之所从出天下有事举兵讨乱邦之存亡安危系焉其为政之大又不待论此戎政所以独谓之政统六师而谓之平邦国王者用师之本防特为邦国之不平者设耳
　　孙氏曰不曰掌邦兵而曰掌邦政政脩则兵可不试
　　政官之属大司马卿一人小司马中大夫二人军司马下大夫四人舆司马上士八人行司马中士十有六人旅下士三十有二人府六人史十有六人胥三十有二人徒三百有二十人
　　黄氏曰司马置属与五官稍异小司马而下有军司马舆司马行司马舆司马掌车行司马掌卒军司马兼掌之军司马如天官宰夫地官乡师以军名官其职可知【○易氏曰鲁防晋师于上鄍舆师受一命之服晋享六卿于蒲圃舆尉受一命之服所谓舆者车也晋作三行以御狄其后晋中行穆子与无终及羣狄战于太原毁车为行所谓行者徒也成周师田之法险野徒为主易野车为主于是设二司马之属専掌车与徒之任异于五官】○李嘉防曰自小司马以下皆不见其职掌岂用兵之时他官兼权故职不见邪抑兵事尚宻不当载之书邪二者皆是也先王不以兵机示天下五官治教礼刑事法无不着惟兵法不传后世司马法与孙吴尉缭等兼着皆先王所未有○陈君举曰仪礼阙军礼盖司马法即古军礼也古者百五十五篇今亡其百五十篇以其有者求之必非衰世权谋变诈者所能为也而谓之司马穰苴兵法非也
　　贾氏曰诸官皆云史十二人胥十二人徒百二十人独此官史胥徒多者司马大总六军军事尚严特须监察故也
　　凡制军万有二千五百人为军王六军大国三军次国二军小国一军军将皆命卿二千有五百人为师师帅皆中大夫五百人为旅旅帅皆下大夫百人为卒卒长皆上士二十有五人为两两司马皆中士五人为伍伍皆有长一军则二府六史胥十人徒百人
　　薛平仲曰周官序官之例未尝有序事之法惟司马所载制军之事为详而后官属之缓急始次第而举岂非兵者国之大事政典所用以平邦国者其规画固当蚤正欤自调民之法立民之从事于军者劳逸出入之相权而力常有余矣于是万二千五百人为一军有不容损益者自制军之数立国之有军者内外轻重之相制而势可得合矣于是王六军以至小国一军有降杀之等制焉军有定制帅其军者非威令素孚不行也于是大为之将而将皆命卿小为之长而长皆上士有以定尊卑上下之志焉军有帅则文移之往来政令之征召有不可略于是一军则二府六史十胥百徒有以为文书调度之备焉举军政之要莫先斯四者先王规画实为之井井绳绳而不紊观叙事之法可攷
　　黄氏曰凡制军谓有征行之事则制之县师所谓受法于司马以作其众庶乡遂各为一军而都鄙不与及制军或取于乡或取于遂或取于都鄙或徴兵诸侯所谓及师大合军是也万二千五百人为军多则増孟津之防诸侯八百犹六师耳【泰誓王乃大廵六师】大国三军次国二军小国一军平居民籍足充其数非天子命伐有司马之法未尝作军也鲁作三军春秋讥之侯伯专徴兵诸侯亦分属于其军城濮之战楚为三军陈蔡属右军卫属左军盖古法自军将以下爵秩与乡官同诸儒遂谓皆六乡之吏非也伍两卒旅师军于乡为比闾族党州乡于遂为邻里鄼鄙县遂遂之爵秩逓降于乡一等邦国都鄙亦有乡有遂其爵秩亦当有髙下及在军皆升之使与六乡等大抵军吏无小大皆主号令当使其人尊敬之二十五人之长爵中士意可见我艺祖阶级之法与三代暗合伍皆有长不必尽有爵以此见不皆为六乡比长防谓众多官卑略而不言非也五人之长号令狭虽无爵可也众多不置则或然官卑略而不言则不李嘉防曰先王兵制自五人以上必用命士一人为之长至二千五百人则用中大夫故一军之间卿一人中大夫五人下大夫二十五人上士百二十五人中士五百人下士二千五百人既是士大夫命士如此之多故各自爱不致冒昧邀功以自伤所以古者兵败止曰败绩不至甚斩首也后世止以首级为贵可伤也伍皆有长不曰下士而曰长长则功罪皆有所归
　　薛平仲曰军将命卿其来尚矣啓于甘之战乃召六卿常武之诗王命卿士南仲太祖太师皇父整我六师皆以卿而帅军也经谓军将命卿説者以为天地四时六官之六卿今攷六官中特司马掌兵余卿无与虽田役军旅之事互见六官然特为治事条目云耳初非为军将乡大夫掌六乡之政教禁令序官则曰乡大夫每乡卿一人则乡大夫亦谓之卿先王于六乡之中设为六卿亦于六军之中设为六将无事之时总万二千五百家为之长有事之际又总万二千五百人为之将帅此六军之将则六乡之卿非特此也以六乡言之自五家之比积而至于万二千五百家之乡以六军言之自五人之伍积而至于万二千五百人之军亦犹是耳五家比长以下士为之五人之伍其长亦下士则伍长者即向之比长二十五家闾胥以中士为之二十五人之两其司马亦中士则两司马即向之闾胥百家之旅师以上士百人之卒其长亦上士百家之党正为下大夫五百人之旅师亦下大夫二千五百家之州长为中大夫二千五百人之师帅亦中大夫然则军将之命即向之乡大夫明矣惟乡之政教禁令素行于无事之时而斯民之观感甚深服从甚久一旦起而为军而将军者又前日之乡大夫则前日观感服从之人皆为今日死节犯难之事郑氏谓凡军帅不特置选于六官六乡之吏自卿以下使兼官焉谓六乡之吏兼官可也何为复曰选于六官彼盖无一定之见岂知成周之时六乡六军之无异官乎晋悼公时魏绛为司马张老为候奄铎遏冦为上军尉籍偃为司马使训卒乘注以为军将皆命卿犹有先王之遗意
　　愚按此説以军将为乡之卿固然谓命卿非王朝之卿恐未然古者畿兵不出境若以王朝六卿兼掌六乡之军何害至邦国之军王制谓大国三卿皆命于天子次国三卿二卿命于天子一卿命于其君小国二卿一卿命于天子一卿命于其君经以二卿皆命于君者注以为误则命卿者非是命卿不使之将欲为将者皆出于天子所命之卿以见兵制虽备于邦国兵权不属于私人此是圣人统御诸侯防患之深意
　　总论调兵
　　愚按天子诸侯兵制已见司马序官惟周家起民为兵之制散见于经传周礼亦无明説説家注解杂见于司徒司马今并类聚于司马序官云其一小司徒大司马所谓可任者家三人二人者也其二小司徒所谓起徒役无过家一人者也其三汉志司马法所谓六十四井出七十五人者其四郑氏注小司徒引司马法成十百井三百家士十人徒二十人者
　　陈君举曰司马法曰四井为邑四邑为丘出马一匹牛三头是为匹马牛四丘为甸甸六十四井出长毂一乗马四匹牛十二头甲士三人歩卒七十二人戈盾具谓之乘马然则小司徒所制大约民数以中家计之二家十有二人可任用者五人一井八家四十八人可任用者二十人司马法谓甸出七十五人者盖于一甸六十四井之中五百十有二家之内一千二百八十人可任用者择七十五人备征伐籍于司马【○陈及之曰班固汉志谓天子畿方千里提封百万井定出赋六十四万井兵车万乘是为万乗之主一井之田八家耕之总计六十四万井之田为五百一十二万夫耕者五百一十二万家以此夫家之众而供万乘之赋盖七家赋一兵则是甸出七十五人亦七家赋一兵如司马法之言无疑列国之赋皆同此数】
　　王氏详説曰车一乘合士卒七十五人则一卒所余在后卒复以五十人合二十五人为一车之士卒则所余五十人又在后车凡三卒四乘三旅为车二十乘三师而车百乘三军而车五百乘六军而车千乘此车人参两以相纠聨之法
　　愚按司马法天子地方千里出车万乘今六乡之车已及千乘总王畿之内可具万乘而有都鄙采地天子六军出于六乡故千乘因是推之诸侯三军止及三万七千五百人有车五百乘司马法云千乘者亦此意也故説者谓五百乘三乡所出千乘阖境所出
　　陈君举曰司马法又曰井十为通通为匹马三十家士一人徒二人通十为成成百井三万家革车百乘士千人徒二千人与前数差错者前言总籍民兵今言谓发民兵前言四井为邑四邑为丘今言井十为通聚零就整以什起数耳田制以八家为井起筭兵制以十人为什起筭各从其宜前四丘为甸为六十四井五百十有二家其籍于司马者七十五人今通十为成加三十六井二百八十八家则一成之中百井八百家调者止三十人以中家计之百井八百家约为丁四千八百人堪任使者二千人籍于司马者四百人有竒四分当兵之数其一分之强故八百家止言三百家畨休者常五百家可见周家优民之至【○陈及之曰司马法言通十为成者亦并其地言之于一成百井之中三分去一只有六十四井成地与甸地等耳何以明之左氏记少康在纶有田一成有众一旅旅五百人一成之田百井夏氏地政三分去二而冶其一则可耕凡三十三井井九百亩除庐舍百亩而十六家耕之孟子谓夏后氏五十而贡则颁田以五十亩为制如此则三十三井凡耕者五百二十八家家各赋一人举其全数而用有众一旅由是言之则通十为成者亦并其地言之若然周制于六十四井之中五百十有二家之内每七家赋一人凡七十五人故曰甸出甲士三人歩卒七十二人额调从车则十七家而遣一人凡三十人故曰成百井士十人徒二十人而言三百家者盖一人行而十家合资之则行者三十人而三百家被其征调也故五百十二家止言三百家余二百十二家又留以须后如是则兵籍甚具行者益少所以壮国势休民力及其后王制败壊遂以甸出七十五人者尽调发之晋之成县县方百里而出革车百乘孙子谓兴师百万日费千金怠于道路不得操事者七十万家是一人行而七家奉之或者见此以为先王之制则失之】
