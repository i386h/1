<!-- { "loadSidebar": true } -->
　　郑锷曰上言天子之冕弁其九就者上公之冕也若夫侯伯以至孤卿大夫则视其爵等而为之降杀【○易氏曰上言上公玉缫之数而兼言诸侯之缫斿皆就未及夫冕玉之制此经言诸侯之冕弁而兼及卿大夫冕弁之制盖侯伯之冕七就用玉九十有八而缫皆三采子男之冕五就用玉五十而缫皆二采以至孤四就用玉三十二三命之卿三就用玉十八再命之大夫再就用玉八朱緑而已其韦弁皮弁则侯伯璂饰七而玉皆三采子男璂饰五而玉皆二采孤则璂饰以四三命之卿璂饰以三再命之大夫璂饰以二亦朱緑而已弁绖虽无饰亦有等杀此不言士者司服所谓士之服自皮弁而下则皮弁亦士服也】○王氏详説曰韦弁郑氏以韎韦为弁又以为衣裳引左氏曰晋郤至衣韎韦之跗注是也释聘礼谓韎布以为衣而素裳既曰韎为衣又曰韎布为衣既曰韎布为裳又曰素裳盖以军国之容不同故也韦弁或谓乃爵弁为士之祭服而王服之者哭诸侯即服之○郑锷曰司服有韦弁皮弁冠弁服弁绖此官惟有皮弁韦弁弁绖郑康成云不言冠弁冠弁兼于韦弁皮弁不言服弁服弁自天子以下无饰无等而陆佃云韦弁爵弁也故弁师有韦弁而无爵弁也冠弁服弁皆皮弁也故弁师有皮弁而无冠弁服弁康成之説误矣○李嘉防曰皮弁用以眡朝故言之特详韦弁用之于兵事冠弁用之于田猎韦弁即爵弁冠弁即端也所谓衣素裳是也二弁与皮弁相似而防有损益○黄氏曰王不叙韦弁诸臣则叙之皆防意也天子亲将本非帝王之盛节必大不得已而后行之
　　郑锷曰冕弁之制而尊卑贵贱各有其等弁师为之掌其禁令则礼行于六服矣○郑康成曰禁令者不得相僣逾也【○李嘉防曰不説天子之卿大夫者诸侯卿大夫之制既明则天子之卿大夫士可见亦以命数推之】












　　周礼订义卷五十二
<经部,礼类,周礼之属,周礼订义>
　　钦定四库全书
　　周礼订义卷五十三　　　宋　王与之　撰
　　司甲下大夫二人中士八人府四人史八人胥八人徒八十人
　　司兵中士四人府二人史四人胥二人徒二十人郑锷曰天生五材民并用之阙一不可谁能去兵此兵甲弓矢戈盾之类为之有工而司之有官
　　掌五兵五盾各辨其物与其等以待军事
　　王昭禹曰五盾则授兵舞者之盾贰车之盾乗车之盾旅贲虎士之盾藩盾凡五○李嘉防曰兵有五宜也盾亦有五者先王害人之意少而自卫之意多故有五兵必有五盾○郑锷曰物色也各辨其物色使以类相从等者所制之长短小大【○郑康成曰等谓功沽上下各辨其等使与人相宜也辨之有素以待有军事则颁之】
　　及授兵从司马之灋以颁之及其受兵输亦如之及其用兵亦如之
　　郑锷曰司兵授之以兵则从司马之法多乎其数则阙国之守备寡乎其数则乏军之用器军之行也从其法而颁之【○刘执中曰一旅之众车徒异授也兵盾异能也弓殳异职也则司马之法存焉】及其还也受其所输亦当如始者所颁之法茍有亡矢遗镞之事亦如之矣康成谓用兵者出给守卫之兵上言颁兵从司马法此又言用兵则知非军旅所用明矣守衞之人亦司马之所统治故亦从其法而颁之
　　陈及之曰周制甸出革车一乗凡兵甲盾戈旗物鼓铎悉备焉在农则四时田猎合其卒伍治其徒役简其兵器与夫旗物鼓铎一一治之其调发则各以其具行而官府不与知然司兵所颁者颁诸卿大夫士从军旅防同者也是以司兵者曰及其受兵输亦如之是诸官府既毕事则又归之若民兵自藏之民间耳【○吕东莱曰古者藏兵于庙大夫家不藏甲必取于庙而后授之兵者国之重事出必告于庙归亦必饮至以见其不敢轻举之意如用命赏于祖不用命戮于社亦此意郑庄公将伐许授兵于大宫鲁庄公治兵于庙楚武王授师孑之类此见春秋初其制犹存】
　　祭祀授舞者兵
　　郑康成曰授以朱干玉戚之属【○贾氏曰祭统云朱干玉戚以舞大武】○李嘉防曰不令乐官舞师等掌之而掌于司兵者兵器不可妄委之他人也
　　大防廞五兵
　　郑康成曰廞兴也兴作明器之役器五兵也
　　军事建车之五兵防同亦如之
　　郑锷曰军旅之车上必建五兵出先刄入后刄也防同王乗车则亦建焉皆以示威也【○易氏曰如考工之六等与夫庐人之六建莫不建之以备军旅防同之用】
　　司戈盾下士二人府一人史二人徒四人
　　黄氏曰司兵掌五兵五盾戈盾用稍多故别设官其实司兵之支属
　　掌戈盾之物而颁之
　　郑锷曰五兵之便于用者戈而已戈柲六尺有六寸其便用者柲短而易持其胡其援广而易入可以摏可以刺可以击可以杀观左所载冨父终甥以戈摏侨如之喉狼□以戈斩秦囚子南以戈击子晳长鱼矫以戈杀驹伯则戈之便于用可知凡战伐戡戮之字皆从戈谓此也盾干也用以自卫也如书云敿乃干诗云龙盾之合蒙伐有苑伐中干也又云干戈戚五兵之用长以衞短则人持其一矣盾则夫人有之书云比尔于干欲其比则夫人有之可知矣司兵掌五盾又有司戈盾之官者盖司兵掌辨之司戈盾正掌其物而颁之○刘执中曰物者时其脩全俾适于用然后颁之○易氏曰颁之以给祭祀军旅防同之用
　　黄氏曰凡戈盾颁之授之输之皆有司马之法其文不备因司马为可知
　　祭祀授旅贲殳故士戈盾授舞者兵亦如之
　　郑康成曰亦颁之也○郑锷曰殳长寻有四尺如杖而无刄诗云伯也执殳为王前驱又云彼候人兮何戈与祋祋即殳也○王昭禹曰旅贲氏执戈盾夹王车而趋此言祭祀授旅贲殳者盖执戈盾而趋者谓军旅防同之时也若祭祀则执殳而已○郑康成曰故士王族故士与旅贲当事则卫王○郑锷曰祭祀之时王亲出郊故严其守卫之备旅贲当执殳王族故士当执戈盾随其所当执而授之以物也○黄氏曰旅贲职执戈盾夹王车而趋至此执殳故士不执兵至此执戈盾皆非其常必有司马之法故曰【云云】舞者不曰戈盾而曰兵当是五盾皆有五兵制亡虽先儒亦不能言○郑锷曰舞者执戈盾未尝执殳所谓亦如之者亦如授故士以戈盾也
　　军旅防同授贰车戈盾建乗车之戈盾授旅贲及虎士戈盾
　　郑康成曰乗车王所乗车也军旅则革路防同则金路○郑锷曰贰车言授则授之于其人贰车所以卫王故必人自执之【○黄氏曰象路之副曰贰车革路之副曰倅车觐礼贰车十二乗故授戈盾倅车无数故平颁】乗车所以为节故特建之于车较及舆也○刘执中曰旅贲夹王车左右而虎士趋王车后先舍则守王闲则殳与戈盾戒备之尤急者也非其有屏蔽之用乎【○黄氏曰虎贲在国不执兵于此执戈盾】
　　及舍设藩盾行则敛之
　　郑康成曰舍止也藩盾盾可以藩卫者如今之扶苏与○郑锷曰王之所舍设梐枑再重以为藩又于梐枑之外设藩盾欲以为卫故行则敛而藏之○易氏曰皆所以卫至尊尚崇严也
　　郑氏锷曰言授言建言设皆不同知五盾各异用故也
　　司弓矢下大夫二人中士八人府四人史八人胥八人徒八十人
　　李嘉防曰司弓矢用大夫而为弁师下士之属先王重其所职不以爵之尊卑为间
　　郑康成曰司弓矢弓弩矢箙官之长○易氏曰五兵之用逺则弓矢射之近则矛者勾之然后殳者击之戈防刺之此司兵掌五兵司戈盾之掌戈盾司弓矢之掌六弓四弩八矢相为先后者也
　　郑锷曰弧矢之利以威天下则弓矢之制其来尚矣后世有事则用之于战无事则用之以行礼所以择士者在是观徳者亦在是故设官以掌之为弓矢之制见于考工记者详矣其法实掌于此
　　掌六弓四弩八矢之灋辨其名物而掌其守【于又反】藏【才浪反】与其出入
　　郑康成曰法曲直长短之数○郑锷曰曰王曰弧曰夹曰庾曰唐曰大辨其名也彤弓赤卢弓黑天子之弓彤与玈质其物也○王昭禹曰守之则有人藏之则有府出则颁之入则受之司弓矢于其名物则辨之于其守藏出入则掌之【○郑锷曰掌其出入守藏盖兼总而周知之也】
　　中【音仲下同】春献弓弩中秋献矢箙【音服】
　　郑锷曰弓必有韫矢必有箙箙之长短视矢而为之笼用竹而箙用皮诗曰象弭鱼服陆玑云东海鱼兽宜为弓鞬服【○郑康成曰箙盛矢器也以兽皮为之】书曰垂之竹矢考工记曰妢胡之笴家语曰南山之竹羽而镞之○王昭禹曰中春则阳气方和之时中秋则阴气将坚之时○薛氏曰郑氏谓弓弩成于和矢箙成于坚夫弓弩矢箙其用一也乌有弓弩取其和而不取其坚矢箙取其坚而不取其和弓人为弓曰冬析干则易春液角则合夏治筋则不烦秋合三材则合寒奠体则张不流冰析灂则审环春被则一年之事郑氏谓朞嵗乃可用是弓弩之制必以春而成何独于此而言其和槀人曰春献素秋献成郑氏亦谓矢箙春作秋成是矢箙之制必以秋而成何独于此而言其坚【○李嘉防曰易氏以此言献而不言成盖献槀人之所已成不知夏秋冬造之至春始被之乃可献也】
　　及其颁之王弓弧弓以授射【食亦反下以意求之】甲革椹【张林反】质者夹【古洽反】弓庾弓以授射豻【音岸】侯鸟兽者唐弓大弓以授学射者使【所史反】者劳者
