<!-- { "loadSidebar": true } -->
　　郑康成曰入玉府给作器用也【○王昭禹曰玉府掌王之玩好等物与货贿之藏则入于玉府以供王之服器等用也】○郑锷曰王者不以一己之私好废天下之公用司皮掌裘羽人角人皆须皮毛筋角以供邦用如使尽以入玩好之府则国家何赖焉故穴氏防氏或言献其皮角齿须备或言以时献其珍异皮革皆不言入于玉府盖以供用也若夫兽人鱼人皆取于养蕃之地而非取于山林川泽者惟此可以供王之玩好之用圣人特于三官言入于玉府盖以防人君纵私好以妨国用王氏何谓除其害则不入玉府耶
　　凡田兽者掌其政令
　　贾氏曰凡田猎取兽者所有政令兽人掌之以其知田猎之法故也【○史氏曰其政令有所掌则其出有时不戈宿不掩羣无麛卵惧其残生伤性以销蚀天地之和气其意止欲鸟兽之害人者消是以去之而兽人因辨其良者以进非若后世列卒满泽罗罘满山使珍怪禽兽充牣其中以为游观夸其禹不能名尚不能计也】
　　人中士二人下士四人府二人史四人胥三十人徒三百人
　　贾氏曰马融云徒三百人者池塞苑囿取鱼处多故也
　　掌以时为梁
　　贾氏曰取鱼之法岁有五月令孟春云獭祭鱼此时得取一也季春云荐鲔于寝庙者二也鼈人云秋献鱼三也王制云獭祭鱼然后虞人入泽梁与孝经纬云阴用事木叶落獭祭鱼同时是十月得取鱼四也獭则春冬二时祭鱼也潜诗云季冬荐鱼与月令季冬渔人始鱼同五也惟夏不取鲁语云宣公夏滥于泗渊里革諌之以其非时○郑司农曰梁水偃也偃水为关空以笱承其空诗曰敝笱在梁【○贾氏曰谓偃水两畔中央通水为关孔也笱者苇薄以薄承其关孔鱼过者以薄承取之】○史氏曰鲁隐矢鱼于棠臧僖伯谏之不从鲁宣夏滥于泗渊里革谏之而止皆以其非时也先王设人之官必贵其以时者盖有生之皆有孕育之时不欲并伤其生也
　　春献王鲔【位轨反】
　　郑康成曰王鲔鲔之大者【○王氏曰王言大也物之大者多谓之王】○郑锷曰王鲔则鲔之尤大者非常时所有唯春乃献周颂之潜曰季冬荐鱼春献鲔月令于季春言荐鲔于寝庙此人亦言春献王鲔王者皆周人之事宗周在西鲔鱼非西周之水所有前辈谓鲔鱼岫居出河南巩县至春浮阳乃入西河至漆沮上龙门以俟变化故周人取以献新献所无也观其字从有谓不常有
　　辨鱼物为鱻薧【若老反】以共王膳羞凡祭祀賔客丧纪共其鱼之鱻薧凡者掌其政令
　　郑康成曰鲜生也薧干也○贾氏曰共王膳羞者共于膳夫以供王也祭祀賔客丧纪所共者共于内外饔以膳夫不掌祭祀之事也政令者凡取鱼者所有政令渔人掌之以其知取之时节及处所也
　　郑锷曰鱼之为物或用其鱻者或用其薧者人当辨之以供用事至尊则先事而预辨故言辨而后言供祭祀賔客丧纪则临事而始供故言共而不言辨渔者取鱼受政令于渔人禀命而行则无数竭泽之害灵沼于牣圉圉洋洋常有以供礼食而无阙也
　　凡征入于玉府
　　贾氏曰谓近川泽之民于十月獭祭鱼之时其民亦得取鱼水族之其中须骨之事堪饰器物者所有征税渔人主之送入于玉府以当赋也○王昭禹曰文王之时泽梁无禁而周公之法则渔人有征盖方商之季山林川泽宜弛以与民故无禁成王之时民之财用已足茍若无征则民之弃本者众故征之所以抑末
　　鼈人下士四人府二人史二人徒十有六人
　　郑锷曰鼈蜃之莫不有甲名官特以鼈何也盖主用以卜蜃主用以饰器皆不专主于食有甲之美而食者之众无如鼈诗曰炮鼈鲜鱼曰炰鼈脍鲤庄子言独鼈于江甘味尤美而食者甚众献尊者物冝取其美则其名官冝矣○贾氏曰鼈人腊人之有徒无胥得徒则足不假长帅
　　掌取互物
　　郑司农曰互物谓有甲防胡鼈之属【○史氏曰渔人所取皆其乗时而出者易致之物也鼈人所取凡其埋藏沉潜之物也故所用有待于互物互者交互之象若今之鱼叉是也凡鱼鼈蜃必窟宅于深渊而埋藏于浅泥有网所不能及者此叉之所以适用也】
　　以时簎鱼鼈蜃凡貍物
　　贾氏曰言以时者即下经春献鼈蜃秋献鱼○王昭禹曰先王之于物爱之而弗仁惟其弗仁故有以取之惟其爱之故取之必以时
　　郑司农曰貍物鼈之属【○郑康成曰谓鱴刀含浆之属○贾氏曰尔雅刀鱼鱴刀也蜯含浆观郑此意鱴刀为一物蜯为含浆亦一物孙氏注尔雅刀鱼与鱴别非郑意也○王昭禹曰藏伏于泥中者谓之貍物则不止于鱼鼈蜃之属而已互物言其体貍物言其性】○郑锷曰貍藏泥中者冝以簎取若鱼则游浮水中此亦兼言簎鱼者冬寒则鱼貍于泥至春乃上水此以簎言之殆取鱼于冬也
　　春献鼈蜃秋献鱼
　　刘中义曰春献鼈蜃用之春也阳在内其美可献而非生育之时也秋献鱼用之秋也伏藏之物浮阳在外育生既毕可食矣【○王氏曰献以秋者主以十全而用之故取其坚成之时鱼美于秋冬而冬为尤美不以冬献则鼈人所献以簎得之故先为梁之时而献鼈尤美于夏以避其字乳之时而弗献唯王不以饮食之养害仁政之法度如此然后率天下之民以成鱼丽之功告神明矣】
　　祭祀共蠯【薄隹反】蠃【即戈反】蚳【直其反】以授醢人掌凡之簎事郑司农曰蠯蛤也【○杜氏曰蜯也○贾氏曰蛤蜯亦一物也】
　　郑康成曰蠃螔蝓也【○贾氏曰一物两名也○史氏曰蠡也】○杜氏曰蚳蛾子也【○贾氏曰谓蚁之子取白者以为醢也】○贾氏曰按醢人有蠯醢蠃醢蚳醢故以此三者授醢人○王氏详説曰按宣公滥于泗渊里革谏曰泽不伐夭鱼禁鲲鲕鸟翼鷇卵虫舍蚳蝝古之制也説者谓蚁子可以为醢也然里革以舍蚳为仁而周公以蚳醢为礼何耶盖宣公之夏滥非时也周公以时取何不可之有史氏曰之簎事凡非网可取而器之有于义可以得鱼鼈者皆是也先王设鼈人之官非为口腹为先王寝庙当荐故终曰祭祀而已
　　腊人下士四人府二人史二人徒二十人
　　郑康成曰腊之言夕也【○贾氏曰朝曝而夕乃干也】○史氏曰凡腊皆干肉也田兽之获或有多寡干豆之物在所先者故必以为腊焉
　　掌干肉凡田兽之脯腊膴胖之事
　　贾氏曰凡干肉以下并是兽人所共【○郑康成曰大物解肆干之谓之干肉若今凉州鸟翅矣薄析曰脯捶之而施姜桂曰鍜修腊小物全干】
　　郑司农曰膴膺肉也○郑氏曰胖读为判【○杜氏曰膴胖皆谓夹脊肉又云礼家以胖为半体】○史氏曰腊有骨脯去骨膴全体胖半体禽兽之形有大有小小而全薧大而半薧取其易干○王昭禹曰膴胖既掌共于内外饔腊人又掌共之者盖由兽人入于腊人由腊人入于内外饔也
　　凡祭祀共豆【音羞】脯荐脯膴胖凡腊物
　　郑康成曰脯非豆实当为羞声之误也【○贾氏曰按笾人有栗脯则脯乃笾实非豆实也笾人职云共其笾荐羞之实郑云未饮未食曰荐已饮已食曰羞羞荐相对下既言荐脯明上当言羞脯也○史氏曰晏平仲祀其先人防肩不掩豆则脯有时而登豆矣谓之豆脯非无所据也】
　　賔客丧纪共其脯腊凡干肉之事
　　贾氏曰所共共外内饔也○史氏曰先王之设腊人意若曰吾不因田之所获以储待之一有阙焉使之弋猎以求则不胜其扰将人与物俱毙吾之所享几何而使寰区之内飞潜蠕动不聊其生哉然则储之以待用所以广王者好生之德
　　刘迎曰宰相内亲附百姓外镇抚四夷而遂万物之冝者一动植一虫鱼皆宰相造化中物此伊尹所以一夫不获时予之辜丙吉之于牛喘亦止车而问皆宰相责也鼈人人安得不属于大宰

　　周礼订义卷七
　　钦定四库全书
　　周礼订义卷八　　　　　宋　王与之　撰
　　天官冡宰下
　　医师上士二人下士四人府二人史二人徒二十人○郑康成曰医师众医之长也【○贾氏曰凡言师者皆取可师法也】○陈宏甫曰人之一身之用与天地同有余则损不足则补天之道也自非达得造化消息盈虚之理如何防知得人身中气偏之所在此直是丝毫不可差如后世庸懦安能了得此事所以成周以士大夫为之○薛平仲曰膳夫自庖人至腊人既联事以共其职矣食医一官属焉可也特别而置诸医者之列固人主护养之道然护养之道人主之所能有也君子之所能放也彼天下之民其孰能知节于此哉不知所以节之则隂阳之寇每易以乗隙而伤其和而疾病见矣先王不忍厚己以忘民也是故先于食医则有医师以掌分治民物之疾病后于食医则疾医医兽医次第而设焉盖仁出于身而加于民爱乎物实自夫一饮一食之间推之
　　掌医之政令聚毒药以共医事
　　刘执中曰医师掌医之政令则聚其毒药有州土之冝有采取之候有治炼之方有攻疗之制悉预知之然后可以共医事○郑锷曰治病之法亦有用善药以补治之者不必皆用毒药説者云巴豆狼牙之药之有毒者也人参芎防之药之无毒者也此言聚毒药盖谓以毒为主也愚以为不然痬医云以五毒攻之以五药疗之则毒与药二物也药之毒与夫药之不毒者皆不可以卒求如七年之病求三年之艾则不可不蚤而预蓄也
　　凡邦之有疾病者疕【匹婢反】【音羊】者造【七报反】焉则使医分而治之
　　贾氏曰疾病者谓若疾医所云也疕者谓若医所云也二者皆造医师医师则以疾病者付疾医疕者付医【○史氏曰腹心四体其有不康谓之疾病附赘痈疽谓之疕○郑锷曰疕谓疮生于头者谓疮生于身者】
　　岁终则稽【古兮反】其医事以制其食十全为上十失一次之十失二次之十失三次之十失四为下
　　王氏曰饩廪称事然后能者劝而不能者勉○王氏详説曰小宰于百官府则以叙制其食宫伯于宫中之官府则均其稍食此曰稽其医事以制其食皆食功也
　　郑康成曰全犹愈也以失四为下者五则半矣或不治自愈【○王昭禹曰晋侯有疾医缓曰疾不可为也在膏之下肓之上公曰良医也晋侯果卒十全者但知其可治不可治而失焉者皆全矣】
　　史氏曰计其所失为之殿最则为医者惟恐其失之矣
　　食医中士二人
　　贾氏宰夫疏曰食医府史胥徒俱无以其专官行事无所须故也【○王氏曰医师聚毒药以共医事则有藏矣故有府掌医之政令而使之分治疾稽其事制其食则有书且有政令矣故有史有徒诸医毒药于医师受政令听所使治则无用府史胥徒】
　　掌和王之六食【音嗣】六饮六膳百羞百酱八珍之齐【才细反下皆同】贾氏曰六食以下皆膳夫所掌此主调和而已其六食等义并在膳夫【○史氏曰和之者调其滋味之宜通其寒温之候辨其物性之相忌相使可以进之也】
　　陈及之曰食医医师之属其职专和饮食而不治医事者也盖人之疾病未有不自饮食致之能防于未病之前则疾鲜矣故有庖人内饔辨鸟兽鱼物腥臊之不可食者而食医又以法调和食饮膳羞之齐亨人给水火之齐内宰以隂礼教六宫以隂礼教九嫔以妇式之法教九御以时御叙于王所其防微杜渐皆所以谨疾无使致疾故食医不治医事也若待其已病然后疗之此后世之事非先王之制
