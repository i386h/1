<!-- { "loadSidebar": true } -->
　　陈君举曰车制用在轮故察车自轮始轮之外輮为围围之中直指凑毂者为辐辐之所蓄而利转者谓之毂毂里之大穿谓之贤毂外之小穿谓之轵毂中空处谓之薮毂上横通通载者谓之轴轴末以防轮而固谓之舝轴上横伏而纳辀者谓之轐轐上所载三面材谓之任正任正之上谓之轸舆前掩軓版谓之隂舆深谓之队植于舆两旁谓之輢蔽风尘谓之茀横于两輢而为人所凭者谓之式中系骖马内辔处谓之輢式下之植从者谓之轛两輢之上出于式者谓之较较之下从者谓之轵以革挽式以皮覆式谓之韈以簟衣式谓之车軓纳辔之环谓之韈着车之众环谓之指有曲轐而出从前稍曲而上谓之辀辀前持衡者谓之颈颈下衡者谓之冲冲下两马谓之服服外两马谓之骖两服之四辔两骖之四辔谓之八辔两骖之内辔系于式其在手者外辔与服马之四辔谓之六辔前系于衡后系于轸以防骖马之入者谓之胁驱骖马之系车四条谓之靷内两条纳于隂者谓之隂靷外系于轴者谓之外靷拘二靷以绊其背者谓之韅背为环以管外内辔谓之游环削革三就当胷谓之繁缨缕金以当卢谓之着铃于两镳谓之鸾置铃于式谓之和两骖内辔谓之勒车上之覆则有盖盖之斗谓之部盖上撩谓之弓盖之小柄谓之达常大扛长八尺谓之桯此车之通制也
　　车有六等之数
　　郑锷曰易兼三才而两之故六车之为葢以象天为轸以象地人立其中则三才之道备矣六等之数殆亦兼三才而两之之意
　　毛氏曰在内而尊者莫若乗车在外而重者莫若兵车乗车王者所乗所以表其尊故必以三材为象兵车将率所乗欲兵器之有序而已故总计之而六等也若田车则不与焉者田车六尺有三寸加轸与轐则不及四尺之等与诸物参差而不齐故不备以等也大抵言轸及盖而不言人不失为三材之象言轸及人而不及盖不失为六画之象
　　车轸四尺谓之一等
　　郑康成曰此谓兵车○杨谨仲曰学者多疑轸之名以郑氏之説未明也前言车轸四尺谓之一等注以为舆后横木后言加轸与轐焉四尺也注以为轸舆故学者惑焉轸正是舆之名盖四畔各以木加于舆上以闲其所载诗所谓俴收也其四方则象地故曰轸方象地惟四畔皆木也故论轸之髙则以后横木为度六分其广以一为轸围车广六尺六寸则是舆后横木围一尺一寸径三寸三分寸之二轮六尺六寸故轵髙三尺三寸并后轸与轐七寸共髙四尺自后而登人长八尺登下以四尺为得中故指后横木为髙之度轸之义不止后横木也谓加轸与轐者轐名伏兔在车轴上伏兔尾后上载车轸故曰舆轐轐本不髙也惟学者止认横木为轸方之义则疑其为方不知方木安得名轸之围而其方又安能象地不可不辨○赵氏曰兵车之轮六尺有六寸轵崇三尺有三寸轵谓毂末贯于轮之中者又加轸与轐之七寸轸谓舆后横木轐谓伏兔置于轮辐轴上如两短柱以承轸者轵崇三尺三寸又加轸轐七寸则轸去地四尺矣故曰车轸四尺谓之一等
　　戈柲【音秘】六尺有六寸既建而迆【以氏反】崇于轸四尺谓之二等
　　赵氏曰自轸而下皆以四尺为差戈殳防矛是车上所插兵器古者车战兵器插在车工以刃向外使人不敢犯人立于兵器之后欲以此自卫也戈谓刃柲谓柄【毛氏曰柲以木为之合众物之　柄则曰庐单举一物之柄则曰柲】建谓插在车上迆谓放邪倚也【毛氏曰邪置车輢之上下以　铁为之范围惟戈言迆余不迤】戈柲虽长六尺六寸然邪倚则有折除之数其实只髙四尺崇谓髙也故曰崇于轸四尺谓之二等○易氏曰既建而迤止戈为武之义出先刃则邪向前入后刃不以刃向国以有国者之所宜逺也
　　人长八尺崇于戈四尺谓之三等殳长寻有四尺崇于人四尺谓之四等车防常崇于殳四尺谓之五等赵氏曰殳下有铸鐏而上无刃是撃打人之器防戈类也戈兵之最健者其别于戈而言车防者以其长则不必皆倍寻惟逹于车者必然○郑锷曰人长八尺立于车上则又崇于戈者四尺是谓三等八尺谓之寻倍寻谓之常殳长寻有四尺则丈二也其崇于人者四尺是谓四等防则倍寻其长丈六其崇于殳者四尺是谓五等
　　易氏曰殳防酋矛皆置之车旁备而不用之义
　　酋矛常有四尺崇于防四尺谓之六等
　　赵氏曰酋矛勾兵也其刃曲可以钩物常有四尺则长二丈矣又崇于防四尺故谓之六等○毛氏曰酋矛为发语之声盖以酋矛短故合口促声而言之夷矛长故开口引声而言之然此言声而已若以义求酋则酋敛酋敛则促故有短之义夷则平缓平缓则伸故有长之义然则夷矛者其步卒之所用欤故庐人云无过三其身者指人而言其身明不系于车也王氏曰五兵之用逺则弓矢射之近则矛者勾之然后殳者撃之戈防刺之司马法曰弓矢围殳矛守戈防助凡用此者皆长以卫短短以捄长令此戈殳矛防皆置之车旁不言弓矢则乗车之人佩之○易氏曰观兵车之制先王不急于用兵可推矣
　　车谓之六等之数
　　赵氏曰始言车有六等之数终言车谓之六等之数上文未曽列此等数则云有既列此等轸数则云谓之以申结上文立言之法如此
　　凡察车之道必自载于地者始也是故察车自轮始郑康成曰先视轮也自从也○王昭禹曰载物者莫先于车运车者莫先于轮○赵氏曰道谓道理又谓法也大凡察车自有道理自有要法必自载于地者始言须以轮为先也观必自之辞可见一定不可改易之意考工又言曰是故察车自轮始夫载于地者便是指轮言也又分明说破车自轮始以见轮为车之枢要所以言之重复表其谆谆切之意【郑氏锷曰车之所以运转不穷致逺不泥者以有轮也轮运乎车下而载于地上苟轮不能运虽有盖轸徒为虚器耳则轮者车之本车所资以运行也汉志曰古之圣人观转蓬始知为轮轮行可载因物智生复为之舆舆轮相乗流转罔极则车之行以轮为先可知矣审车而不先审其轮是不知察之之道也故又曰察车自轮始】
　　凡察车之道欲其朴【普剥反又音仆】属【章欲反】而微至不朴属无以为完乆也不微至无以为戚速也
　　易氏曰车之材众矣然载于地而众力之所资者轮而已故察车自轮始其次则轮之用以完乆为固轮之行以戚速为利是三者皆察之之道故曰察车之道言道则超乎形数之表有非目力之所能给矣○郑锷曰察车之道必观乎轮而观轮之法又自有术轮以三材合而为之故欲其朴属朴属者言其附着之坚固也轮以圜转急疾为工故欲其微至微至者言其至地者少也附着不坚则敝壊甚易欲其全且乆不可得也至地者多则留滞不行欲其急蹙而速不可得也戚音促【赵氏曰戚与速皆行容轮转快疾之状耳】
　　轮已崇则人不能登也轮已庳【音婢】则于马终古登阤【大尔反】也毛氏曰轮朴属而微至固尽善矣而髙下又不可以无节○郑康成曰已大也甚也崇髙也齐人之言终古犹言常也阤版也轮庳则难引○易氏曰古人制器内穷天下之理外尽天下之法故大不逾寻丈小不逾方寸所谓轮崇六尺有六寸天下之中制也轮过于崇则其轸亦过于四尺矣故轸为太髙而人力有所不能登轮或已庳则其轸亦不及四尺矣故轸为太下而马之力有所不能引人不能登则其力怠马不能引则常若登阪而倍用其力此非车之善者也【王昭禹曰轮庳则马髙马髙则引轮也常若登阪然虽倍用力马疲而车不进矣】
　　故兵车之轮六尺有六寸田车之轮六尺有三寸乗【绳证反】车之轮六尺有六寸
　　毛氏曰人之登下以车为节车之崇庳以马为节郑康成曰兵车乗车驾国马田车驾田马○郑锷曰马有髙下故车轮亦有髙下马之髙者其轮髙马之下者其轮卑或驾种马或驾齐马或驾道马其与戎马皆国马之髙八尺者故轮六尺六寸田马马之髙七尺者也故轮六尺三寸【李氏嘉防曰乗车五革车则兵车田车则木车木车轮低逐兽利也】贾公彦云先言兵车者重戎事也田猎与战伐相类故即言田车而后别言乗车之等也余以为兵车所以即戎田车所以讲武而乗车者王于无事之时则乗者也戎车之不戒武备之不修虽有乗车恶得而自乐耶
　　六尺有六寸之轮轵【音只】崇三尺有三寸也加轸与轐焉四尺也人长八尺登下以为节
　　郑康成曰此车之髙也○易氏曰轮中为毂毂中横截者谓之轴毂之末谓之轵【诗经疏匏有苦叶曰説文云轵小穿也轊车轴端也考工记司农云轵轊也又云小穿也郑曰毂末也然则毂末轴端其在一处而有轵轊二名也○图説曰轵有二毂末谓之轵较之植者横者亦谓之轵舆人云去一以为轵围是也○薛氏曰轵亦谓之轊又谓之軓少仪曰祭左右轵郑氏谓軓轵同是轊头也○愚案毂末之軓又见轮人为盖庇轵之下两辙之轨又见匠人然车中有所谓轨者车旁从九龟美反有所谓軓者车旁従凡音范二字易于相乱今先辨軓字于此轨字自见辀人轨前十尺之下】舆后之横木谓之轸轴上之伏兔谓之轐【毛氏曰兎隂物仆贱类以其在轴之上如兔之伏以其在轴之下如仆之承】伏兔尾后即所以御轴上载车轸者自轸而上即车舆也轮崇六尺有六寸则轵居其中得三尺有三寸加轸与轐之七寸则车舆去地四尺矣人长八尺与车舆去地之尺适得其半其长短升降适相称焉故曰登下以为节○郑锷曰田车轮六尺三寸则轵三尺一寸半○郑康成曰乗车之轨广取数于此轨广八尺旁出舆亦七寸也







　　周礼订义卷七十
　　钦定四库全书
　　周礼订义卷七十一　　　宋　王与之　撰
　　轮人为轮斩三材必以其时
　　愚案自此以下皆攻木之工
　　郑锷曰有车无轮则车不行为轮不专于一工则轮不精此所以特立轮人之职察车自轮始此轮人所以居众职之先○陈氏曰緫而言之谓之车别而言之则车之体有三舆也盖也轮也合此三者而成名者也緫而言之谓之轮别而言之则轮之体有三毂也辐也牙也合此三者而成名者也○郑康成曰三材所以为毂辐牙者也○郑锷曰毂辐牙各有所冝之木而木有在隂者有在阳者斩之非时则在隂者或失之太柔在阳者或失之太刚以之为毂辐牙必不胜其任故取材之道要当顺时仲冬斩阳木仲夏斩隂木因天时之冬夏变木材之隂阳其材必美【○李嘉防曰三者之材各欲得时】
　　三材既具巧者和之
　　王昭禹曰毂辐牙之材生于天而成于人和者天也和之者人也故曰巧者和之○郑康成曰和调其凿内而合之○郑锷曰三材以为轮必为之孔入毂入牙皆使得所是之谓和非巧者不能焉百工之制器惟轮人为轮弓人为弓皆曰巧者和之者盖轮合三材以为之弓合六材以为之惟材之合者多故贵乎工之巧始能调和使不乖戾合五声以为乐必精于乐如师旷者然后能和其声合五味以为食必精于味如易牙者然后能和其味
　　毂也者以为利转也辐也者以为直指也牙【音讶】也者以为固抱也
