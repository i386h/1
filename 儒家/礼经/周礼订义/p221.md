<!-- { "loadSidebar": true } -->
　　郑锷曰反覆观之角干已善而筋又善此深弓利射深者不言王弧王弧则六材俱善故也
　　王氏曰句弓言其体之曲不若侯弓之能逺侯弓言其材之逺不若深弓之为善故其序如此
　　王昭禹曰弓有六材独言角干筋者盖六材以角干筋为主而胶丝漆则为之辅而已然则角干筋于弓之材为急胶丝漆于弓之材为缓为弓者冝致详于材之急而材之缓者斯从之古人所以冬析干春液角夏治筋至于合三材则一于秋者亦以此也








　　周礼订义卷八十
　　周礼订义后序
　　东岩王君次防彚周礼数十家説衷以已见为订义若干卷真文忠公既序之矣又拳拳俾予赘卷后辞十数不获将行束担弛日以竢予文遂勉为之言周礼一书先儒疑信相半横渠氏最尊敬之五峰氏最摈抑之二説交驰学者幽冥而罔知所从甞平心思之周礼真周公书汉志所谓周官六篇是也独不幸有三可憾在成周未能为成书在后世不得为全书此予每深致其惋惜嗟叹之意何以的知为周公书是书之首曰惟王建国辨方正位体国经野设官分职以为民极此言宅洛建官之防司徒职曰日至之景尺有五寸谓之地中乃建王国大宰职曰掌建邦之六典以佐王治邦国此演而伸其防也洛天下之中地六官太平之盛典以中地行盛典此周公佐成王宅洛之本心周书召诰曰旦曰其作大邑其自时中乂洛诰亦曰其自时中乂万邦咸休此周公之心也又书周官载六卿自冡宰至司空虽不条陈设属亦曰六卿分职各率其属大防与六典合所以的知为周公书然向使周公得辅成王于洛邑推行其六典事制曲防之间文理密察之际必犹有所改定庶几为成书以诏后世惜也洛宅未及迁六典有书未尝行可憾一也仲尼慕周公者也从周之叹发于闲居使得遂其为东周之志六典必见于推行讨论润色益至于大成备周公之未备者不在仲尼乎横渠氏谓仲尼继周损益可知是也惜明王不兴天下莫能宗之不复梦周之叹方形而天复不憖遗矣可憾二也秦火后经籍多残失礼书为甚汉武帝时河间献王始得周官于民间比诗书最晚出故武帝诏有礼壊之叹顔师古谓亡其冬官补以考工记有所亡有所补非全书也此伊川氏所谓礼经多出于掇拾煨烬之余安得句为之解是也可憾三也有是三可憾则是书之存于天下后世固足以见周公为万世开太平之大防然前之既未为成书后之又不得为全书则不能不使万世而下抱不得见周公经制大成之深恨先儒乃尽归咎于刘歆以为勦入私説迎合贼莽不亦甚乎次防研精覃思十余年而订义成显幽阐防商是确非其有发先儒所未发者多矣至其释周公将整齐六典以为宅洛计不幸殁而成王不果迁规摹不获究冬官未尝亡错见于五官中诸儒不能辨而补以考工记则尤有见于是书本末之端的故子特表出之嘉熙丁酉夏中伏日古汴赵汝腾茂实序于卷末







　　周礼订义后序
