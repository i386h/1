<!-- { "loadSidebar": true } -->
　　郑锷曰礼记言天子建六官先六大曰大史大祝今大祝大史皆以下大夫二人为之无乃祝史之史曰不然昔季梁谓随侯曰祝史矫举以祭子木言武子之祝史陈信无愧辞而礼记又云失其义陈其数祝史之事是乃祝史之史今此官掌典法则掌约剂掌正歳年颁告朔掌祭祀卜日读礼书掌朝觐执书以诏王掌大师抱天时掌大迁国抱法掌射饰中正左传所谓天子有日官居卿以底日者也【○郑康成曰居犹处也言建六典以处六卿之职○王氏详説曰大史虽非卿而实卿之职此所以居史官之上】日官不在六卿之数而位从卿是乃大史之职昔老子为守藏史复为柱下史四方所记文书皆归柱下秦时张苍为御史主柱下方书汉司马迁之祖本出重黎之后掌天官迁之父谈称大史公迁亦称大史以天官治太初之厯与此大史所掌无异虽与大祝同为下大夫非其伦也【○薛平仲曰有卜而后有祝有祝而后有史祼之冥冥之幽而载之昭昭之显天理人事相为贯通此小祝巫史之所由叙次记月令曰乃命大史守典奉法司天日月星辰之行又曰大史执简记奉讳恶此盖夏商之遗制而成周所以分之以小史别之以冯相保章而大史实緫之】王氏详説曰礼记玉藻有左史书动右史书言是记有左右史然以左传考之左史即大史右史即内史襄二十五年传载大史书崔杼之事非书动乎僖二十八年载王命内史防命晋侯之事非书言乎书曰大史友内史友是之谓也
　　礼库曰古者史官不易业不兼官不贰事如周之史佚鲁之史克晋之史苏史黯史赵史墨皆世世掌之后来亦略有此意如大史谈之后有迁班叔皮之后有孟坚刘知几之后有刘餗近日乃百官迁转之地古人惟史官之流不易业卜官乐工亦世世掌之此其所以精欤
　　掌建邦之六典以逆邦国之治掌灋以逆官府之治掌则以逆都鄙之治
　　愚案典法则字説见大宰逆字説见小宰
　　王昭禹曰建者作而立之也大宰以道揆者也大史以法守者也以道揆则所建者法之所自出以法守则所建者书之所自成史以掌官书为事所谓建特作而立其书以道制法有不与也【○郑锷曰典法则小宰贰大宰之治司防攷用财之数其书则建于大史书者不刋之典茍无其书虽大宰之尊亦无所稽攷谓之建也冝哉】李嘉防曰六典曰建法则不曰建何也如大宰之建六典葢政赋以随凶丰刑典以随乱平故曰建今大史所掌者年歳尤当随年歳以为设施所以必建也若八法八则有常法矣守之可也
　　凡辩灋者攷焉不信者刑之
　　郑康成曰谓邦国都鄙以法争讼来正之者○易氏曰刑之以司约之法而刑之○王昭禹曰上之制下以有法也其书皆藏于大史有疑焉则使辨于大史而攷之不信者是谓非法其刑之冝矣
　　林椅曰五官具见之法多有其目而无其数葢周公宅百揆緫其网于上其数在有司故也若大史辨法者攷焉六官之法当尽在是矣
　　愚案三代之时有议论而无诽谤有面辨而无腹非朝廷法度至使天下之懐疑者得以致辨而上之人又反覆考正之当是时下无挠法之心求质其所未安上无恃法之心求释其所未信辨者既明攷者既当起信险肤者犹肆其利口以阻乱吾之法则焉得不絶之然则未信者吾与之开导反覆不信者然后刑之则古人之忠厚可见矣
　　凡邦国都鄙及万民之有约剂者藏焉以贰六官六官之所登
　　黄氏曰剂不独劵书诅祝质邦国之剂信凡有约者皆有剂司约所谓大约剂小约剂是也小宰听卖买以质剂亦谓有剂可质
　　郑康成曰贰犹副也○贾氏曰以贰六官者六官各有一通大史亦副冩一通也六官之所登者约剂相续不絶在后六官更有约剂皆副冩一通上于大史以藏之【○黄氏曰观文意似多一六官字邦国都鄙万民约剂六官既登之又藏于大史所以副贰六官○易氏曰司约以其约剂登于六官又以其副登于大史为六官之贰】○王氏曰司约掌邦国及万民之约剂若大乱则六官辟藏其不信者杀盖六官所藏约剂有登于司约而藏焉者大史又藏焉则以贰六官所藏及其所登者参之攷之故也
　　若约剂乱则辟灋不信者刑之
　　黄氏曰辟之为言正也大史掌邦法若约剂纷乱抵冒不可攷则以法正之
　　【愚案法字疏家以为约剂不如黄氏作邦法辟字郑锷以约剂藏于故府啓籥乃见故以辟为开黄氏谓辟之为言正也不如作开辟若六官约剂乱则大史辟开所藏之贰亦好书言后非民罔以辟四方正之以法是非曲直自不可掩然犹怙乱嚚讼刑不容巳】
　　易氏曰刑之与上经同
　　郑锷曰邦国都鄙之君与所治之民上下相临犹有待约剂为信攷左传郑桓公与商人世有盟誓相信曰尔无我叛我无强贾母或匄夺尔有利市寳贿我勿与知然则国君与民有时而用约剂也藏于大史者盖彼以闻于王朝之六官六官以登于大史其藏也所以贰六官备遗忘若此等约剂邦国都鄙有之六官有之大史亦有之时移世变乆而或乱君民相疑入而质证于王朝则大史辟啓旧藏观其所登辟法以示之犹有不信者非不信吾法是终欲乱其约剂也可不待以刑哉
　　正歳年以序事颁之于官府及都鄙
　　贾氏曰中数曰歳朔数曰年一年之内有二十四气正月立春节雨水中至十二月小寒节大寒中皆节气在前中气在后节气一名朔气中数一名中气节气有入前月法中气无入前月法中气帀则为歳朔气帀则为年假令十二月中气在晦则闰十二月十六日得后正月立春节此即朔数曰年至后年正月一日得雨水中此中气帀此是中数曰歳中朔大小不齐不置闰则中气入后月须置闰以补之正之以闰若今时作厯矣
　　愚案此以歳年作朔数中数説
　　郑锷曰周以建子为正而四时之事有用夏正建寅者用建寅谓之歳用建子谓之年事有用建寅者如正歳则读法三歳大计羣吏之治之类事有用建子者如司稼以年之上下出敛法丰年则公旬用三日之类大史正歳与年而次序其事颁于官府都鄙使以次举先后不失其序如月令所建十二月之事是亦并与歳而皆正也
　　愚案此以周人建子兼用夏正说极是尔雅云周曰年夏曰歳经所谓正月之吉者建子之正年只读法朝防等事用之而歳则便于事功然有合用周时之正亦有合用前王之正不可不正之以叙其事也豳风七月一诗称一之日二之日与夫七月八月即此义孔子作春秋亦两存之书四时而兼月用时王之正则建子书四时而不月则行夏之时而建寅如书二月无冰以夏正论之二月春暖无冰亦是时之常不知此二月乃用周正夏之十二月
　　王昭禹曰王国之事时定矣然后可以及邦国故继之以颁告朔于邦国
　　颁告朔于邦国
　　郑司农曰颁读为班班布也○郑康成曰天子颁朔于诸侯诸侯藏之祖庙至朔朝于庙告而受行之【○郑锷曰恶其不告也故不曰颁正朔而谓之告朔】
　　王昭禹曰玉藻曰诸侯皮弁听朔于大庙吉月必朝服而朝则古人重朔如此文公四不视朔子贡所以欲去告朔之饩羊○贾氏曰此及论语称告朔玉藻谓之听朔春秋传谓之视朔视者君入庙视之告者使有司读祝以言之听者听治一月政令所从言之异耳
　　闰月诏王居门终月
　　胡伸曰周天三百六十五度四分度之一日行天度之一故歳则周天月小余之一故歳复减六积三歳未周之度与所减之日乃置闰
　　郑锷曰治厯明时非置闰则四时无自而能定闰虽可以定四时然斗指两辰之间天无是月也大史则诏王居门何邪以月令攷之王者之位春则青阳之左右个夏则明堂之左右个秋则緫章之左右个冬则堂之左右个闰月非常月也大史诏王居路寝之门其意以为门者往来不穷之地闰乃天道所由以变通也王者终月听政于此示变通之意也【○王氏详说曰明堂位曰大庙天子明堂其説出此故黄氏亦云明堂有四门路寝亦有四门闰月居门者听朔于明堂中还处于路寝门中终月以闰非常月故无常月故无常居之处案玉藻曰闰月则阖门左扉立于其中言立云者是谓听闰月之朔于明堂门中此云居门终月言居云者是谓听朔而退居于路寝门中若夫非闰之月则听朔于路门之外而寝于燕寝矣○杨谨仲曰孟子曰明堂者王者之堂也是天子听政之堂故有四门八窓七十二牖取其明也非独以祀上帝而已今郑以此居门为路寝之门防复以为明堂路寝宗庙皆有五室十二堂四门而曰十二月聴朔于十二堂以为听朔疑其为宗庙此既言居门终月非特听朔可知况天子颁朔于诸侯藏之祖庙至朔告庙而受行之此诸侯事也今以天子居十二堂为听朔可乎又曰若在明堂告事之时立行祭礼无居坐之处以为明堂无居坐之处疑其为路寝此既言居中门与月令居青阳大庙居青阳左右个同闰月不居大庙及左右个乃居中门则居明堂矣惟于宗祀明堂无居坐之处若平时听政焉得无居坐之义】○李嘉防曰十二月天子各有所居者月令之説月令吕不韦集诸儒而作三代无明文今曰诏者得非闰月不常大史诏王居门以应之以顺上天裁成制度之义其余则有常居不在所诏矣
　　王昭禹曰王之居门凡以应天而已终月者所以成其事也大史则诏王而已
　　易氏曰于正歳年而言序事则知官府都鄙以敬民为主于颁而言告朔则知邦国以敬王为主于诏王居门而言终月则知王者以敬天为主
　　大祭祀与执事卜日
　　郑康成曰执事大卜之属与之者当视墨○易氏曰大祭祀之礼有所谓羣执事此言与执事卜日则卜日之执事而已大宰大宗伯则涖卜之执事所谓大夫占色是也大卜卜师占人等则卜龟之执事所谓卜人占坼是已大史以下大夫为春官之属不敢言帅而言与者史与之占墨故也若六官以下皆有事于祭祀则谓之羣执事
　　戒及宿之日与羣执事读礼书而协事
　　贾氏曰戒谓散斋七日宿谓致斋三日当此日与羣执事预祭之官读礼书而协事恐事有失错物有不供故也○王昭禹曰祭之事繁矣具载于礼书之文故读礼书按其文而协其事之所当共也○郑康成曰协合也
　　祭之日执书以次位常
　　易氏曰祭之日羣执事之位亦不一矣亦皆见于礼书之所载大史执书以辨其位故曰次位常【○贾氏曰执书谓执行祭祀之书若今仪注以次位常者各居所掌位次此一定常行不改故云常也○郑康成曰谓校呼之敎其所当居之处】
　　郑锷曰有受誓之时有宿斋之时合羣有司读礼书以示之使无事不协至祭之日执前日所读之书以次序其祭位所常行之事而已
　　辩事者攷焉不信者诛之
　　郑康成曰谓抵冒其职事○郑锷曰有来辨其事者用旧书以攷焉有不信者诛之告之不信则诛责之所谓国有常刑也
　　王昭禹曰法者上之所以制下辩而不信其罪重故刑之事者下之所以事上辨而不信其罪轻故诛之
　　大防同朝觐以书协礼事
　　郑锷曰大朝觐防同列国君臣咸在有大国之人有小国之人合五等之图案礼书以示之使无国不协○郑康成曰亦先习録之也
　　及将币之日执书以诏王
　　贾氏曰将送也币谓璧帛之等王者与诸侯行礼之时大史执礼书以告王使不错误
