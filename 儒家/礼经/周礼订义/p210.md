<!-- { "loadSidebar": true } -->
　　郑锷曰泥之在钧惟甄者之所为甄人合土而为器即旊人尔旊人掌为瓦器之方陶人则以火而熟之旊人则以土而为之簋者盛黍稷之器也簋有以木为之亦有以土为之者説者以为宗庙用木天地用瓦诗言于豆于豋则祀天有木豆矣仪礼馈食有瓦豆则宗庙用瓦豆矣旊人之为簋以土为之也然经言簋多矣独此载为簋之法说者谓簋以盛稻粱加膳也簠尊而簋卑用簠则簋从用簋而簠或不预故不言也观掌客所言上公簠十侯伯簠八子男簠六而簋则同十有二其尊卑固明然经无瓦簠之说此不言为簠者岂其不用土以为之故欤其实一觳容一斗二升此言自豆之实积而为觳之制三豆则为一觳觳之大能容三豆之物也考诸家説豆区量釡数皆不同盖始于经无为豆之法梓人言一献而三酬则一豆矣以爵一升觚三升考之则一豆当容十升字当为斗与此所谓豆盖不同此所谓豆乃俎豆之豆经只言豆实三而成觳不言豆之所容而康成以为豆实四升者盖用尔雅之文以谓匊二升二匊为豆故曰豆四升也然则此豆容四升以之为觳则觳容一斗二升矣不可以为豆区钟釡之法先王之为钟釡之法必不同俎豆之豆所容为醢説者之异同盖不考其详尔【○易氏曰豆谓瓦豆周家金木之豆皆四升即齐晏子所言四豆之实是已惟簋实觳所容三斗】
　　赵氏曰崇尺髙也厚半寸身也唇寸口邉也惟豆与簋相似所以又兼为豆如陶人为甗又兼甑鬲盆庾也○贾氏曰簋法圎舎人云方曰簠贠曰簋孝经陈其簠簋注云内圎外方者彼兼簠而言之
　　凡陶旊之事髺【音刮】垦薜【音擘】暴【音剥】不入市
　　王昭禹曰凡陶旊之事谓陶人旊人所作之器○郑康成曰髺读为跀【○贾氏曰跀谓器不正欹邪者○陈用之曰髺如法之髺言其聚而髙】垦顿伤也【○陈用之曰垦如土之垦言其发而分】○郑司农曰薜读为药黄蘗之蘗【○易氏曰蘗言其破裂而不全】○郑康成曰暴坟起不坚致也○郑锷曰陶旊之事刚则甈柔则坯以其失刚柔之节致器之或过乎坚或不及乎坚而其病则甈则坯皆不可用也用器不中度不入于市髺而跀者则有欹斜之病垦而伤者则有毁顿之病与夫薜而破裂暴而坟起者皆不得以入市则工人用器不敢以苟简而罔利也
　　器中【去声】防【音遄】
　　郑锷曰防者植木于钧之侧上下崇四尺既附泥而转其钧之时则视此防拟度以为法使与防相应则其器端正也为器必欲中此防乃善【○陈用之曰器中防者欲其形之细滑也古文以防为切肉也陶器之形质如之则其细且滑可知矣豆亦器也言器中防则瓦豆亦与焉】
　　豆中县【音】
　　郑康成曰县县防正豆之柄【○贾氏曰豆柄中央把之者长一尺宜上下直与悬防相应○陈用之曰豆有柄立而用焉以直为贵】○赵氏曰言豆则只是豆中县言器则瓦豆簋皆是器皆要方正
　　防崇四尺方四寸
　　易氏曰中县易见而中防难知不可过于崇亦不可过于方故曰防当崇四尺厚当方四寸○赵氏曰防崇四尺谓正瓦器之髙使不过此过厚则火烧不透易得破壊中义乃谓上文止言崇尺何用四尺髙以为式疑有脱误却不知防者先王特为定则烧时为凖凡髙下斜曲皆就四尺内忖度不成做一尺髙成样如今之木匠手持五尺则子起屋量一尺阶基也是此则子量一二丈柱栌也是此则子中义未之思尔
　　梓人为笋虡
　　郑锷曰或谓攻木之工七而分为二何耶余以为记人重时王所尚之舆故以轮舆之事先列之礼乐之器或用木以为之而名官特曰梓人者以梓为材之良制器者先贵乎良故以名官也【○王昭禹曰梓材之义可以为礼乐之器故工能治材以为器者谓之梓人】○郑锷曰梓人为礼乐之器固不一此言其为笋虡之法耳笋虡者乐器之所悬也其横者谓之笋以其圎如竹笋然且其餙如竹笋之文乐之节亦由此始故也其植者谓之虡以其中之虚而乐之声所由以达故也笋或作簨虡或作鐻其实一也【○易氏曰笋之上有崇牙所以县之也虡上设业以象业成于上而乐作于下业之上树羽以羽为南方之属而礼乐文明之象也】
　　緫论
　　王氏详説曰明堂位曰夏后氏之龙笋虡商之崇牙周之璧翣夫笋虡所以县金石之乐也有虞氏戞撃鸣球与夫笙镛以间是已有金石之乐夫岂无笋虡乎而明堂所言止于三代者则周人不以有虞之笋虡赐鲁也然考工记云商人上梓梓人为笋虡而不言璧翣固然矣岂梓人为商人所上之官而不言崇牙乎是知梓人非三代制也明矣且以笋虡言之灵台为文王作乐之诗曰虡业维枞贲鼓惟镛有瞽为成王作乐之诗曰设业设虡崇牙树羽皆言虡而不言笋特以所悬者为主耳业大版也业之所设设于虡之下而金石之乐县在是故二诗皆言虡而不言笋至有瞽而又及于崇牙树羽者岂非成王之时乐为大备乎
　　天下之大兽五脂者膏者臝者羽者鳞者
　　郑锷曰言此物可以为宗庙之用○郑康成曰脂牛羊属膏豕属【○王昭禹曰杂肉而生谓之脂生于肉上谓之膏】○郑锷曰臝者先儒谓虎豹貔兽之浅毛者若言有毛则不可谓之臝矣羽者能飞鳞者能藏飞者禽鸟也藏者龙蛇也亦不可以谓之兽合此二者而以大兽目之记者之误也
　　宗庙之事脂者膏者以为牲臝者羽者鳞者以为笋虡贾氏曰此别言之欲分别可以为笋虡者○郑康成曰为牲致美味也笋虡贵野声也
　　陈用之曰此篇所记多无据而不可考证如言天下之大兽五而羽者鳞者与焉夫羽炎亢于上能飞而不能濳鳞伏藏于下能濳而不能飞若非所谓兽也其所谓臝者则指虎豹之属岂臝也哉宗庙之事脂者膏者以为牲臝者羽者鳞者以为笋虡如鸡人共鸡牲司马羞牲鱼则羽者鳞者岂不以为牲乎其以臝者为虡鳞者为笋则凡乘乐器者皆用之亦不必宗庙之事
　　外骨内骨却【音却】行仄行连行纡【乙俱反】行以脰【音豆】鸣者以注【陟又反又音铸】鸣者以旁鸣者以翼鸣者以股鸣者以胷鸣者谓之小虫之属以为雕
　　贾氏曰此更别言小虫之属以餙祭器者○郑康成曰外骨龟属内骨鼈属【○贾氏曰鼈外有肉縁故为内骨】却行螾衍之属仄行蟹属连行鱼属纡行蛇属脰鸣鼃黾属【○贾氏曰即虾蟇之属也项中鸣也】注鸣精列属【○贾氏曰释虫云蟋蟀蛬注云亦名青蛚】旁鸣蜩蜺属【○贾氏曰蜩蜺即蝉也蝉鸣在胁】翼鸣发皇属【○贾氏曰尔雅蛂蟥蛢郭云甲虫也大如虎豆緑色江东呼为黄蛢即此发皇也】股鸣蚣蝑动股属【○贾氏曰五月斯螽动股陆玑云幽州人谓之舂箕长而青角长股股鸣者】胷鸣荣原属【○贾氏曰扬雄以为蛇医或谓之荣原】
　　郑锷曰或取其行或取其鸣用其状貌刻画雕于祭器之间凡以致其文之美以见其外物无不尽也
　　厚唇弇口出目短耳大胷燿【所教反】后大体短脰若是者谓之臝属恒有力而不能走其声大而宏有力而不能走则于任重冝大声而宏则于钟宜若是者以为钟虡是故击其所县【音】而由其虡鸣
　　郑锷曰其唇厚其口弇【○赵氏曰弇小敛貌】其目突而出其耳短其胷大其后燿而削【○郑康成曰燿读为哨颀小也○贾氏曰哨与颀皆是少小之义凡猛兽有力者皆前麄后细故云大胷燿后】其四体大其脰短者虎豹貔之类其色浅而短虽非臝也亦臝之属是物也气猛毅故常有力身重迟故不能走然其声大而宏【○郑司农曰宏读为纮綖之纮谓声音大也】为钟虡者冝取乎是也何则钟至重物也惟有力而不能走者必能任重也钟之声至大也惟声大而宏者则与之称也故用之以为钟虡以县乎钟苟撃其县则似其声由虡以出也【○郑司农曰由若也】
　　锐喙决吻数【音促】目顅【古顔反】脰小体骞腹若是者谓之羽属恒无力而轻其声清扬而远闻【音问】无力而轻则于任轻冝其声清而远闻于磬冝若是者以为磬虡故撃其所县而由其虡鸣
　　郑锷曰其喙鋭【○赵氏曰喙鸟觜画处锐尖也】其食物则决之于吻【○郑康成曰口腃也】其目数而近其脰顅而长【○贾氏曰顅长脰貌】其四体小其腹骞腾而上者也【○赵氏曰骞亏也】禽鸟之类也是皆以羽而飞者也故谓之羽属是物也微弱之至故常无力便防善飞故轻然其声则清远闻焉为磬虡者冝取乎是也何则磬为至轻故无力而轻者足以任之乐声莫清于磬而闻及远者也故声清扬而远闻者则与之称也故用之以为磬虡以县乎磬苟撃其县则若其声由虡而出也
　　郑敬仲曰凡虡之制物形皆于下以载之故有任重任轻之异
　　小首而长抟身而鸿若是者谓之鳞属以为笋
　　郑康成曰抟圜也○郑锷曰鸿大也首小而长身圜而大者龙蛇之类也故谓之鳞属用以为笋圜且长以龙蛇之形画之也
　　贾氏曰钟磬之虡用鸟兽不同二者之笋则同用龙蛇鳞物为之
　　凡攫【俱反】閷【色界反】援【音袁】簭【音筮】之类必深其爪出其目作其鳞之而
　　郑康成曰谓笋虡之兽○易氏曰攫言其便防而攫物閷言其纎利而閷物○郑锷曰援能攀援而登髙簭言吻之囓而食【○贾公彦曰攫閷者攫着则杀之援簭者援揽则噬之】○郑康成曰深犹藏也作犹起也之而頬也
　　王昭禹曰必深其爪则其爪长必出其目则其目露而瞪必作其鳞之而则其势起而直【○毛氏曰鳞在身之而在頬贾氏曰如此之类必藏其爪出其目又作其鳞之而鳞之而谓动頬皆可畏之貌】
　　深其爪出其目作其鳞之而则于眡必拨尔而怒苟拨尔而怒则于任重冝且其匪色必似鸣矣
　　贾氏曰以似非真实故为拨拨谓鸣声发动也○郑锷曰且当如诗所谓有萋有且之且匪当如斐然成章之斐且者饰以萋且之文也且其匪色谓饰以斐然之采色也○王昭禹曰如此则其于视也若拨动其体而怒焉虽任大钟其力之勇鸷足以胜之而不为重且其匪然之文着于采色之间撃其钟则似由其兽之鸣矣○易氏曰非果鸣也制作侔乎造化则物之无声者亦疑于有声矣
　　爪不深目不出鳞之而不作则必穨尔如委矣苟穨尔如委则加任焉则必如将废措其匪色必似不鸣矣赵氏曰穨穨败也委委靡也废不举也措置而不动也○郑锷曰为钟虡者必取其至猛之象若夫爪不深目不出鳞之而不作之物其状柔弱不能自立穨然倾靡如将委地其状如是加以任重则不胜其任如将废矣苟又措其采色亦似不能鸣也此脂者膏者之状只可以为牲欤
　　緫论
　　赵氏曰凡此皆先王假物意以形容钟磬声一要宏大一要轻清欲工人体此意而尽斵削之巧尔
　　梓人为饮器勺【音杓】一升爵一升觚【音孤】三升献以爵而酬以觚一献而三酬则一豆矣
