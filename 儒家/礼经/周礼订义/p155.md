<!-- { "loadSidebar": true } -->
　　易氏曰禹贡言导河积石案汉志金城郡河关县积石山在西有唐及今为积石军然禹之导河始于积石其实河源逺在西塞之外汉张骞班固及水经山海经等皆不知其地唐穆宗长庆元年刘元使吐蕃归逾湟水湟水出蒙谷抵龙泉与河合合河之上流繇洪济渠西南行二千里水益狭其南三百里三山中髙而四下曰紫山古所谓昆仑者也其地盖劒南之西虏曰穆穆哩山河源其间色赤行益逺他水并注则浊自此东北直穆克依额音碛尾入吐谷浑以至积石东北流至鄯州龙天县界又东流至河州枹罕县界又东流至兰州五泉县又东北流至防州防宁县又东北流至灵州廽乐县又东北流至三受降城又东迆南至朔州之鄯阳县又南流至岚州合阿县又南流至石州临泉县又南流至隰州永和县又南流至慈州吉昌县又南流至绛州龙门县今以县属河中府乃龙门口即禹贡所谓至于龙门者也又南流至蒲州蒲州对河为华州华隂县大华山在县八里河经大华之北故曰华隂即禹贡所谓南至于华隂也至此方自南迤东至陜州陜右县今为陜县有底柱山在黄河中禹贡所谓东至于底柱也又东流至河南府之王屋县又东流经本府之河阳县今为孟州有孟津禹贡所谓东至于孟津是也又东流经本府之巩县有洛水入河禹贡所谓东过洛汭是也又东流至衞州汲县其黎阳县有黎山即禹贡所谓至于大伾是也又东北流至桐州临河县又东北流至澶州顿丘县又北流至魏州贵郷县今省入于大名府之元城县又东北流至贝州经城县今省入大名之宗城县又东北流至冀州南宫县禹贡洚水亦入河以禹河东徙故自入海而不入于河洚水故渎在县东南六里禹贡所谓北过洚水是也又冀州西北接邢赵深三州三州皆有大陆泽禹贡所谓至于大陆是也又东北流至沧州饶安县即禹贡北播于九河同为逆河入于海之地大抵河行万余里岂独为兖州之川禹贡济河为兖州即其地攷之自魏至沧凡一千三百余里其河之东境皆兖州之域【○黄氏曰职方曰河东曰兖州盖自黎阳北流兖冀分河为界兖东而冀西】泲水在经及汉志皆以此字从水从□案説文从水从□注出兖州之川惟禹贡从水从齐又案汉志从水从齐其水出常山郡房子县賛皇山乃别是一水名则此二字音同实异后世虽例以从水从齐者为兖州之川其实乃字之误当以古文为正案禹贡道沇水东流为济攷之则在河东郡之王屋县王屋山在县北沇水所出伏流至河内郡之轵县唐为济源县以济水出平地有二源故名济源南流入于河禹贡入河复截河而南溢为荥荥在郑州荥泽县本汉荥阳县北实受溢河之济水济水自春秋后不复截河而入于荥矣今虽有荥泽而故渎湮塞不可攷又东至汴州又东北至曹州为陶丘又东北至菏泽在广济军之东北自河至此凡七百余里皆古济所经之地今不复有济水但存其名而已又菏泽虽不受济水亦自有源仍旧东流世俗因其旧名亦以济名之然东南流至兖州金乡鱼台入徐州沛县与泗水合而入淮又一禹贡济水至菏泽即东北防于汶汶水出兖州干符县今袭庆府奉符县又北流至郓州须昌县又东北流至齐州临邑县又东北流至淄州髙苑县又东流至青州博昌县以入乎海自汶水源至此皆古济之地实古兖州之域
　　其浸卢【音雷】维【于恭反】
　　易氏曰郑康成曰卢维当为雷雍葢濮川雷泽县雷夏泽在北又灉沮二水源俱出雷夏泽正兖州之境顔师古曰卢水在济北卢县康成读曰雷非也唐以卢县属郓州今废入阳谷【○黄氏曰潍水出宻州莒县潍山北至潍州昌邑县入海水经注卢水出宻州诸城县卢山即久台水也西北入潍杜佑通典卢水在济阳卢县因水而名卢县今属东平府非卢水所经其説误禹贡兖袭庆济属徐潍宻属青周废徐兖济潍宻皆入兖周鲁为兖牧封伯禽都曲阜】
　　其利蒲鱼其民二男三女其畜宜六扰
　　李嘉防曰蒲鱼蒲芦苇及鱼也○易氏曰利与青州同民畜与豫州同
　　其谷宜四种
　　郑康成曰四种黍稷稻麦
　　正西曰雍州
　　易氏曰禹贡有雍有梁故梁为正西而雍为西北殷周皆省梁入雍故雍州为正西
　　其山镇曰岳山
　　易氏曰汉志有扶风汧县吴山在西古文以为汧山雍州山然案唐陇州汧源县而汧山北与陇山接禹贡导岍是也此正岍山非所谓吴山吴山同在陇州郤自有吴山县在州西北一百二十里吴山又在县西南五十里周都五岳之外以此特近故为岳山秦都咸阳亦为西岳唐为国之西镇山谓之西吴
　　其泽薮曰蒲【○郑司农曰或为汧蒲或为浦】
　　易氏曰汉志有扶风汧县北有蒲谷乡有中谷雍州薮今属陇州汧源县
　　其川泾汭
　　易氏曰汉志安定郡泾阳县开头山在西泾水所出唐以泾阳源为平凉属原州今属渭川又东南流至泾州临泾保定二县又东南流至邠州之宜禄新平永寿三县又东北流至京兆府之醴泉髙陵云阳三县以入渭汭水者非禹贡所谓汭也禹贡言汭皆渭水之北此所谓汭者雍州之川名汉志右扶风汧县汭水出西北东入泾此正公刘居豳之地诗所谓芮鞫之即徐广曰新平漆县东北有豳亭其国城在邠州东北二十九里三水县界古豳城是也正与公刘诗合又唐志泾州临泾县有汭水西自陇州华亭县流入一名宜禄川然泾陇二州在邠州之西则非邠州之汭要皆雍州之川也【○黄氏曰汭水出汧源县小陇山至邠州宜禄县为宜禄水入泾渭水出熈州狄道县鸟防同穴山东南至华州华隂县入河】
　　其浸渭洛
　　易氏曰汉志陇西郡首阳县鸟防同穴山在西南渭水所出唐省首阳入渭源后省今置渭源堡属熈州鸟防山在县西渭水有三源正东微南流至本州之襄武县又东流五十里至巩州之陇西县又东流至秦州上邽县又东流至陇州南田县今省入吴山又东流至凤翔府岐山县又东流至京兆府万年县又东流至华州华隂县东北入于河谓之渭口禹贡所谓汭是也洛水别是雍州一浸非禹贡导洛自熊耳之洛郑康成曰洛出懐徳释者引诗之瞻彼洛矣为证案汉志左冯翊懐徳县即彊梁源之洛水懐徳即京兆府之富平县今县属耀州即汉左冯翊之地北条荆山在县西正汉志洛水之源也孔安国注禹贡东防漆沮之下曰漆沮二水名亦曰洛水出冯翊北孔頴达引水志云出冯翊懐徳县东南入渭正与汉志合又一洛水出庆州洛源县在唐京兆之西北五百余里【○黄氏曰洛水出庆州洛源县白于山今名安郎山至同州白水县入渭雍周为王都废梁州入焉】攷之地志非一源案唐志庆州洛源县本汉归徳县地属北地郡有于向山在县北三十里洛水所出因以名县东流至鄜州洛交县又东南流至京兆府云阳县之东境又经同州澄城县之西境此去富平之懐徳亦甚近不应言两洛水以其异源而下流同入于渭故皆以洛水名之如冀之清漳浊漳青之大沂小沂徐亦有两泗水以其同入不害其为名称之同
　　其利玉石其民三男二女其畜宜牛马其谷宜黍稷易氏曰禹贡于雍州言厥贡球琳琅玕孔氏谓球琳皆玉名琅玕石而似玉○郑锷曰即蓝田出玉也畜谷略与冀州同
　　东北曰幽州
　　易氏曰舜十二州本有幽州水土既平以冀为帝都省幽入冀殷人南都河南之亳复舜幽州之名周人又以幽州兼殷之营州实禹贡青州隔海东北之境故曰东北
　　其山镇曰医无闾
　　易氏曰后汉志辽东郡无虑县有医无闾山唐地志营平乃汉辽西郡则其山又在营平之东北
　　其泽薮曰貕【音兮】养
　　易氏曰汉志琅琊郡长广县【○贾氏曰地志长广属徐州】貕养泽在西唐莱州昌阳县本汉县属东莱郡今为莱阳县貕养泽在县东北四十里葢此泽介乎东莱琅琊两郡之间也
　　其川河洓
　　易氏曰经于兖州言其川河洓葢兖州北距河而南据洓禹贡言济河惟兖州则惟兖州之川宜也幽州逺在东北于河泲何与盖幽州虽跨有辽水为东北而实西南越海兼有青州之东北境所以琅琊郡之貕养泽泰山郡之淄水千乗郡之时水皆在幽州之域光武十三年以辽东属青州二十四年还属幽州是知幽州实可以有青州王璜张楫云九河陷海中是九河未陷之前凡豋莱海岸及濵沧二州之东境皆在幽州之地与兖州东西分界故其川同于河泲【○王昭禹曰幽之川亦与兖同者盖兖在河东北二州相连皆有河泲也禹贡又北播为九河同为逆河入于海道兖水东流为济则幽兖皆河泲所经之地】
　　其浸菑时
　　黄氏曰淄水出淄州淄川县原山北至博兴县入济【○易氏曰汉志泰山郡莱芜县原山淄水所出东至博昌入泲攷舆地记则袭庆府莱芜县有原山淄水所出其地即汉之泰山郡东北流入淄川县汉莱芜故城在东北过临淄县东又东北过利津县又东北入于海西汉志乃同入泲盖入泲乃禹川之旧自济之上流既涸故淄水入海】时水在临淄县齐城西平地出泉南北二十五里亦谓之源水东北至千乗县入淄青淄莱禹贡属青古河自今沧景间入海沧景禹贡属兖职方分冀置幽居河济下流其地得今沧景徳棣分淄莱跨河距济与青兖分界北包营平周燕为幽牧都蓟封召公
　　其利鱼盐
　　易氏曰幽州跨海有鱼盐之利
　　其民一男三女其畜宜四扰其谷宜三种
　　郑康成曰四扰马牛羊豕三种黍稷稻
　　河内曰冀州
　　易氏曰舜十有二州有幽有并有冀水土既平之后以冀为尧都省十有二州之幽并入焉以余州准之则知禹贡冀州东西南之三面距河而北境则越乎常山今之燕云营平诸州皆其地也殷人复以冀州北境复舜之幽州而东西南皆禹迹之旧葢东河之西西河之东南河之北也故曰两河间周人又分冀而复舜之并州故曰河内而已【○黄氏曰冀唐虞夏商皆都之舜分置幽并禹贡废不置周仍分置如虞卫为冀牧周封康叔都朝歌】
　　其山镇曰霍山
　　易氏曰汉志河东郡彘县霍太山在东唐及今晋州霍邑本汉彘县霍山一名太岳在县东三十里
　　其泽薮曰杨纡【于于反】
　　易氏曰郑康成曰杨纡所在未闻顔师古引尔雅云秦有杨纡李巡又以为在扶风而此乃以为冀州未详其义及所在
　　其川漳
　　王昭禹曰其川漳禹贡冀州所谓覃懐底绩至于衡漳是也○易氏曰汉志上党郡长子县鹿合山浊漳水所出东至邺入清漳又沾县大黾谷清漳水所出东北至阜成入大河是二漳皆出于上党也唐志浊漳水出潞州长子县本汉县有鸠山浊漳水所出东北流至本州所理之上党县又东北流至本州之潞城县漳水一名潞水又东北经本州之垣县黎城县又东流至相州之邺县又东北流至滋州澄阳县又东北流经潞州之洛水县有衡漳故渎俗名阿难渠则知合清漳而谓之衡漳清漳出太原府之乐平县本汉沾县少山在县西南清漳所出东南流至仪州之和顺县又东南流至潞州黎城县之东北又束北流至洛州之洛水县又东北与浊漳合而至贝州之寰城县又东北流至徳州之长河县乃漳之南岸其北岸即瀛州之平舒县自此东北入于海
　　其浸汾【扶文反】潞【音路】
