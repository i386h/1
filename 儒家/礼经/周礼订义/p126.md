<!-- { "loadSidebar": true } -->
　　王氏详说曰致福之事见于天官膳夫又见于祭仆都家宗人夫膳夫祭仆既云致福而此又言者盖祭祀王所不与则赐之禽都家亦如之上赐禽于下则下致福于上然致福者宗人也展宗人之致福而受之于膳夫者祭仆也受祭仆之致福而献之于王者膳夫也【○李嘉防曰必致福于国者皆所以导人心之正以全其爱君之念也】
　　正都礼与其服
　　王昭禹曰礼以定尊卑别贵贱辨亲踈而明分守而僭乱之生其防常起于衣服之间则正都礼与其服不可缓也【○郑锷曰所谓正者与其他所正之礼服异乃奉祭之服恐有偪上之嫌耳】
　　若有宼戎之事则保羣神之壝
　　郑锷曰郊有羣神之兆则有坛壝之制国有防戎之变固所当保也【○郑康成曰守山川丘陵坟衍之坛域】○王氏曰以其掌都祭祀之礼故使与小祝保神壝之在外者小祝言保郊此言保神之壝相备也【○李嘉防曰欲羣神之无警动】
　　国有大故则令祷祠
　　贾氏曰都宗人是王家之官王命使祷祠是都内之事明所令令都内之有司有事于神者
　　既祭反命于国
　　郑康成曰祭谓报赛也反命还白王○王昭禹曰祭之命上所出既祭反命于国则逆祀命者无有也【○王氏曰既祭反命于国则虽非国故祷祠亦必命之祭然后祭】
　　家宗人如都宗人之数
　　郑康成曰家谓大夫所食采邑
　　掌家祭祀之礼凡祭祀致福
　　郑康成曰大夫采地之所祀与都同若先王之子孙亦有祖庙
　　国有大故则令祷祠反命祭亦如之
　　郑康成曰以王命令祷祠归白王于福又以王命令祭之还又反命○贾氏曰祷祠反命则与都宗人既祭反命同祭亦如之是祷祠讫王更命祭祭讫亦反命都宗人亦有此法文不具耳
　　掌家礼与其衣服宫室车旗之禁令
　　郑康成曰掌亦正也○郑锷曰都宗人不言宫室车旗之禁令独此言之者大宰有八则以驭都鄙有家之大夫宫室车旗之从其命数非八则之所驭不可以不正也
　　易氏曰扬雄曰节莫大于僣僣莫大于祭先王设都家宗人之官杜僭乱之原别嫌疑之渐其制礼之深意实寓乎此也【○李嘉防曰禁令与政令不同盖衣服宫室之制甚严观都人士之诗可见】
　　凡以神士者无数以其艺为之贵贱之等
　　刘执中曰神士谓明神理而仕者○薛平仲曰六典叙官未有无所命名而列之于数者特礼官之末有所谓凡以神士者以官焉谓之神士者不出于巫祝之间先王何为特谆复于此哉尝观周家五礼之制以事鬼神示为先六乐之作亦以事鬼神示为首先王之敬鬼神者如是人之有能以致天神人鬼地示者要必选抡搜访其艺必有以通幽明之故知鬼神之情状者然后居之则仕进之贵贱而艺能之踈宻可攷矣【○郑锷曰周家鄊举里选之法三嵗兴乡里之贤能其次有府史胥徒及庶人之在官入仕之路清矣今乃有以神入仕之人何耶盖先王之于国则忧其有凶荒于民则虑其有札防以为幽冥之中有神者主之神之防位非人人所能知也必有精爽不擕贰之人能斋肃中正有上下比义之知有光明宣通之圣有光照之明听彻之聦者或足以犹鬼神之居而辨其名与其物者矣由是设为入仕之途使由此以进然后使之掌日月星辰之法○李嘉防曰男巫女巫无数先王既巳言之今又言之恐神附于人如神降于莘之类得以惑乱其民神士之人又非男巫比虽艺之小者亦之如瞽人之归于上而掌乐】
　　郑康成曰艺谓礼乐射御书数髙者为上士次之为中士又次之为下士○王昭禹曰所谓掌三辰之法以犹鬼神之居皆以其精于艺者为之也
　　掌三辰之灋以犹鬼神之居辨其名物
　　郑康成曰犹图也居谓坐也天者羣神之精日月星辰其着位也以此图天神人鬼地示之坐者谓布祭众寡与其居句【○贾氏曰神有众寡多少或居方为之或句曲为之也】○薛氏曰日月星辰谓之三辰日阳也月隂也星辰亦有隂阳焉隂阳之气有消息盈虚之理而三辰之法未尝不由之三辰之数有升降出入往来之变而鬼神之居未尝不从之推隂阳而攷三辰观三辰以居鬼神非知幽明之故不能也传曰太极运三辰五星于上元气转三统五行于下故知三统之合于三辰也日合于天统则天神可得而犹其居月合于地统则地可得而犹其居星辰合于人统则人鬼可得而犹其居【○易氏曰天神位乎上其居为阳即日合天统之法而图之地示位乎下其居为隂即月合地统之法而图之人鬼位乎隂阳之间即斗合人统之法而图之大司乐云黄钟为宫而天神降函钟为宫而地示出圜钟为宫而人鬼可礼此即三辰合三统之义】犹之之法则神士者之所掌其法虽不可见大要坛场庙社左右前后各从其类而已故小宗伯位宗庙于阳之左犹日之生于东也位社稷于隂之右犹月之生于西也兆五帝四望四类各以其郊犹星辰之次也神士者特能掌三辰之法犹其居而已建其位非宗伯不可也【○王氏详说曰楚昭王问于观射父而及重黎絶地天通之事射父所对详矣大约以谓古之所谓巫觋者以民之精爽不擕贰又能斋肃中正者为之使制神之处位次主是知凡以神士者巫觋之类也掌三辰之法以犹鬼神示之居岂非制神之处位次主乎】○王昭禹曰鬼神虽幽深然皆丽乎隂阳不能无所居也辨其名则所命之名也辨其物则其色之物也
　　以冬日至致天神人鬼以夏日至致地物鬽【眉秘反】○郑康成曰天人阳也地物隂也阳气升而祭鬼神隂气升而祭地祗物鬽所以顺其为人与物也百物之神曰鬽春秋传曰螭鬽魍魉【○贾氏曰左传宣三年服氏注曰螭山神兽形魅怪物魍魉木石之怪文公十八年注螭山神兽形或曰如虎而噉虎或曰魅人靣兽身而四足好惑人山林异气所生为人害贾服义与郑异郑以螭鬽为一物故云百物之神】○薛氏曰致天神而人鬼与之荀卿所谓郊则并百王于上而祭之是巳郊天合百王则郊地合物鬽冝矣郑氏谓用祭天地之明日于经无据○黄氏曰是必有推候之法可睹之实至汉郊祀犹候神先下天子望拜则司乐六变天神降八变地出九变人鬼格非无其事
　　以禬国之凶荒民之札丧
　　杜氏曰禬除也○王昭禹曰致天神人鬼地物鬽而祭之者以禬国之凶荒民之札丧故也禬所以防之则欲在天者无凶荒在人者无札丧
　　緫论宗伯官属
　　易氏曰春官设属最有统纪所典之礼五礼为先五礼之中吉礼为本是盖天秩天叙自然之理观大宗伯其用亦博矣实以天神人鬼地为主然后小宗伯为之建国之神位肆师为之立国祀之礼而五礼从之自其设属而言虽五礼之用为不同莫先于祭祀之礼于是因礼事之缓急而为职掌之先后祭祀始于祼而告时告备之礼行焉故郁人先之鬯人次之鸡人次之尊彝几筵瑞玉命服之官又次之以至内外祭祀无不毕举而凶礼为谨终之事此冢墓职丧所以居五礼之末掌礼之职至此详且备矣礼之所至乐亦至焉又自大司乐以至司干凡二十职皆列于礼官之次盖圣人制礼所以检括人心而归之于中使之周旋鼓舞于声容之间而至敬存焉是乐之为用皆所以辅成乎是礼者也然礼者理也所以经理斯世者茍有一毫之不尽亦不足以为礼之至又自大卜而下皆卜筮之事大祝而下皆筮祝之事大史而下皆纪防书之事是虽文为制度之末而天秩天叙实寓其间圣人率是而行之始于宫庭达于天下其道甚大百物不废复以神士者终焉寜非吉礼为五礼之本乎
　　陈及之曰六官中惟春官典礼职事无可疑者然司服掌外朝之服当与内司服并建在天官典瑞玉器之藏当与掌节并建在地官司常巾车典路亦当在夏官今并列于春官者以礼仪等级隆杀升降所系故典礼者亦并掌之
　　緫论春官典礼乐之职
　　黄氏曰右春官之属凡七十自大宗伯至职防为一节自大司乐至司干为一节自大卜至御史为一节自巾车至凡以神士者为一节其脉理之聨络固巳详言于前矣或曰先王于礼乐至矣然要其分职帅属之意犹有斯民不与焉者何哉尝观诸教官之属分为乡遂而乡遂之民凡闗于礼乐之事者莫不纎悉以及之则礼乐固明逹之天下矣及夫见诸朝廷行诸郊社宗庙百官有司之奉承典章文物之藩饰固有严之于上者而安上治民之功移风易俗之本则已潜孚黙运于事物之表矣不然宗伯司乐何为皆以谐万民为功而正月之吉特不垂象者岂非感化之妙在彼而不在此耶
　　卿大夫士緫数五百九十有四人
　　卿十有三人　　　　中大夫五人
　　下大夫四十有八人　　上士四十有九人中士二百有六人　　　下士二百七十有二人
　　周有六卿兼三而为九此言周官卿数之定论也今攷于经六卿既各分职矣而国之六乡且有六焉后之六宫则又倍焉盖周之卿于是乎凡二十有四人矣夫为卿若是之众而言者则曰六卿九卿何哉盖系之六典则曰六卿居于九室则曰九卿然事固有非数者之所能尽间见于六乡六宫者不可得而略焉是皆属乎六典之中矣先王任人之道亦岂拘拘焉限于其数而不求以集天下之治哉宜卿不嫌于众矣【○愚案说巳见乡老下】
　　府史胥徒工之数二千五百十有四人
　　府百有八人　　　　　史二百七十有一人胥百九十有一人　　　徒千八百有四十人工百有四人
　　周官府史之数凡府一人而史必倍之此其例也惟春官之府史则有不然者或府之人多于史之数而史之数或等于府之人大略为史者实简焉此其故何哉意者先王礼乐之具固府藏之所当谨而礼乐之妙非文史之所能载故文书调度之可及者殆非制作之深意法而不说之精微固有在彼而不在此也彼御史之史百有二十人而史又居于府之上者此变例也盖所以掌賛书者有非一端
　　女奚之数百有二十人
　　女二十有四人
　　不命之官凡四
　　守祧奄八人　　　男巫无数　　　女巫无数凡以神士者无数











　　周礼订义卷四十六
<经部,礼类,周礼之属,周礼订义>
　　钦定四库全书
　　周礼订义巻四十七　　　宋　王与之　撰
　　夏官司马上
　　薛平仲曰春官掌礼所以为厚天下之仁礼不足而后政及之所以为正天下之义仁以起天下不忍不由礼之心义以制天下不敢不由礼之心政典所以有法于夏【○郑锷曰夏者南方之时万物相见之地于五事为礼夏官掌政欲见政出于礼之意】○贾氏曰夏整万物天子立司马共掌邦政以平诸侯正天下故曰统六师平邦国
　　王昭禹曰马者甲兵之具王政所重故自夏官卿一人至中士十有六人皆以司马名官【○李景齐曰政莫大于军军旅之事以马为急大司马之职虽不言及于马以名官观之其意黙寓若夫马质校人圉师之类属于夏官者马政之详可覆也】
