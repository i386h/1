<!-- { "loadSidebar": true } -->
　　既祭帅羣有司而反命以王命劳之诛其不敬者郑锷曰祭毕则帅羣有司而反命乃以王命劳其勤者而诛其不敬者则羣有司知所惩劝矣○王氏曰肆师诛其慢慢谓不肃也祭仆诛其不敬则非不肃之谓也
　　大防复于小庙
　　贾氏曰大防王防也王生时所有事之处皆复祭仆复小庙夏采复大庙仆复大寝小寝也○黄氏曰夏采复于大祖不曰大庙然则总谓之大庙犹大社大稷也故夏采复于大祖不言庙祭仆复于小庙避夏采大祖之文髙祖以上犹有二祧○王氏曰祭仆掌受命于上以眡祭祀仆掌五寝扫除粪洒之事王皆以故习而亲焉故也既置夏采掌复之正事又以二仆参焉复尽爱之道求所以生之不以方而已
　　凡祭祀王之所不与【音预】则赐之禽都家亦如之
　　黄氏曰祭王之所不与者山川在畿内地逺王不行公卿百辟之有功徳于民者秩卑王不行然皆国之命祀故赐之禽【○王昭禹曰赐之禽亦以出于王命故也】都家祭祀皆命于国王不亲祭各使其主者祭之
　　凡祭祀致福者展而受之
　　郑锷曰诸臣之祭致胙于王谓之致福必受而膳之然胙自外来将以奉王讵可轻焉必度而省之知其非可疑然后致膳先儒谓展其牲之体数大牢则牛左肩九个少牢则羊左肩七个之类则所展者曷止此观晋申生归胙而骊姬毒以献其事有不可不防者展而受之之意岂止于体数而已哉○易氏曰凡祭祀受胙谓之受福言神锡之福而君受之也都宗人家宗人与国之祭祀有司皆致其福于王祭仆则展而受之膳人则受而膳之则祭祀之诚至矣
　　御仆下士十有二人府二人史四人胥二人徒二十人贾氏曰大仆至御仆四官列职同官故同府史
　　掌羣吏之逆及庶民之复与其吊劳
　　易氏曰御仆所掌复逆视大仆小臣有尊卑小大之异视宰夫有甚不同者此谓庶民非万民之众所谓羣吏则府史胥徒之在官者亦非诸臣也诸臣则诸侯羣臣咸与非御仆所得而并言然宰夫于诸臣言复此于庶民言复宰夫于万民言逆此于羣吏言逆所谓复逆者盖通上下言之○王氏曰庶民之复大司防所谓逺近惸独老幼之欲有复于上者故大仆言建路鼓以待逹穷者闻鼓声则速逆御仆也李嘉防曰羣吏庶民安有吊劳观阳门之介夫死而子罕哭之哀汉征民宿卫及其去也天子亲享之羣吏庶民或有吊劳宜也
　　郑锷曰于吏民有哀则吊有劳则劳未尝以其贱而遗也使御仆掌吊劳见恩意之厚○易氏曰以大仆掌三公孤卿之吊劳小臣掌大夫士之吊劳推之此亦羣吏之吊劳也
　　大祭祀相盥而豋
　　郑锷曰祭祀以匕登牲体于俎王盥手乃登之○王氏曰王盥而登御仆相之【○王昭禹曰相盥非沃也若仪礼所谓奉盘授巾是也】
　　大防持翣
　　郑康成曰翣棺饰也持之者夹蜃车○易氏曰此防祭之冗事故御仆掌令
　　掌王之燕令
　　郑锷曰燕居之令非视朝时所出羣臣不预闻故掌其导也
　　以序守路鼓
　　郑康成曰序更也○王昭禹曰御仆下士十有二人以序更守路鼓以待逹穷民与遽令【○李嘉防曰不説御庶子者升而为士则非御庶子矣】
　　仆下士二人府一人史二人胥四人徒四十人郑锷曰左曰舆臣皁皁臣臣之尤贱者名官以此盖五寝者神之所依当埽除粪洒以致洁清乃皁所当为以是名官使知仆之役不敢废事也○黄氏曰仆职任愈防故虽属大仆而别置府史胥徒羣仆皆御于王所○孙氏曰仆之属夏官法严而仪肃不容狎视汉法事闗宗庙必置重辟亦此意
　　掌五寝之埽除粪洒之事
　　黄氏曰寝之为五何如或曰五当为王祭祀脩寝为王将齐故脩治洁清之寝庙惟月令有之自汉以来原庙置寝于诸经未见庙有寝者然汉庙有寝亦死事耳【○刘氏曰五寝夫人以下所居也王后所居谓之正内隷仆不掌自有寺人内竖也郑谓五寝五庙之寝非也隷仆乃掌洗乗石跸宫中之事古者神人不紊若典职宗庙何縁防之于宫中而外役乎】○郑康成曰汜埽曰埽埽席前曰拚洒洒也
　　祭祀脩寝
　　刘氏曰脩读为涤祭祀则齐齐则大涤五寝使之防洁不犯禁也
　　愚案注防引尔雅有东西厢曰庙无曰寝必须寝者祭在庙荐在寝也月令凡新物先荐寝庙不知寝庙脩除于守祧自属礼官今掌之仆厠于仆从之后必非寝庙之寝况经中只言五寝又不曽及庙字黄氏刘氏之説是矣
　　王行洗乗石
　　郑司农曰乗石王所登上车之石诗云有扁斯石履之卑兮○郑锷曰王所践履犹致其洁如此则事至尊之礼严
　　掌跸【音毕】宫中之事
　　郑司农曰跸谓止行者清道若今时儆跸【○郑康成曰宫中有事则跸○易氏曰于宫中为之跸致其肃也】
　　大防复于小寝大寝
　　刘氏曰大寝内寝小寝燕寝正内春秋庄公薨于路寝僖公薨于小寝○黄氏曰复于其平生所有事之所小寝大寝王所兴居也郑説皆非
　　弁师下士二人工四人史二人徒四人
　　贾氏曰郊特牲云夏收殷哻周弁则弁亦冕也即是六冕皆得称弁【○郑康成曰弁者古冠之大称委貌缁布曰冠】○王昭禹曰冕上服以临下弁下服以事上人君服以冕亦服弁者以上得兼下也此掌五冕之官所以名之曰弁师郑锷曰王之冕弁宜在礼官今乃列之夏官继大仆羣仆之后在司戈盾司弓矢之前俱非其类疑其失次○徐卿曰弁者所以见诸侯夏则于卦为离万物相见之时故弁师属焉
　　掌王之五冕皆冕朱里延纽五采缫【音早】十有二就皆五采玉十有二玉笄朱纮
　　郑锷曰五冕制度冕与弁异攷之皆可疑今随文释之冕之长短广狭经无文汉儒谓用版广八寸长尺六寸以布衣之上下纁名谓之冕冕者俛也后髙前下有俯俛之形故以名焉在髙位者失于骄矜欲令位弥髙而志弥下之意然王之吉服六每服一冕则宜六冕今止五冕者礼图以大裘之冕无旒陆佃云大裘袭衮则戴冕缫十有二旒大裘与衮同一冕故服六而冕五此说得之
　　李嘉防曰五冕不及大裘大裘天子服也今説五冕则公卿大夫士之服也然必曰王之五冕者惟天子则五冕可具也【○王昭禹曰服者下之饰阴也故有六阴数也冕上之饰阳也故止于五阳数也】○贾氏曰皆冕古者绩麻三十升布染之上以下以朱衣于冕之上下○郑锷曰冕朱里説者以在上者升而与物辨以象道之妙朱在下者降而与物接以象礼之文上之版谓之延取其长也垂之以旒谓之邃取其深也纽【○郑康成曰小鼻也】缀于冕之傍垂之以武傍孔相当以笄贯之欲其牢固也有延以为覆有纽以为固文以五采为缫【○郑康成曰缫杂文之名】绳垂于前后故曰五采缫有十二也就皆五采玉十有二就成也以一玉为一成结之使不相并也【○贾氏曰就皆五采玉十有二者此各据一旒而言于一旒之上以青赤黄白黑五色玉贯于藻绳每玉间相去一寸十二玉则十二寸就成也○郑康成曰此为衮衣之冕十二斿则用玉二百八十八鷩衣之冕缫九斿用玉二百一十六毳衣之冕七斿用玉百六十八希衣之冕五斿用玉百二十衣之冕三斿用玉七十二】玉笄以玉为笄以贯之也朱纮以朱色之组为绶而属结之也【○郑康成曰纮一条属两端于武○贾氏曰谓以一条绳先属一头于左傍笄上以一头绕于頥下至向上于右相笄上绕之○刘氏曰朱纮上绕笄之两傍助其固也】○王氏曰五采备采也十有二就备数也玉十有二备物也玉笄贯其上以象徳也○李嘉防曰五冕五采必五者象仁义礼智信五者无一不备○黄氏曰康成以缫不言皆有不皆者非也又以十二句絶就字下属亦非五采缫十有二就防上冕朱里延纽皆字十有二就下又有皆字谓每就十二玉也冕制于经无所考注防家所言皆约汉制未可信康成又采摭礼记仪礼残阙不全之説牵合为证亦难信者然则天子五冕皆冕朱里延纽缫斿十二就就皆十二玉玉笄朱纮是则一冕耳而曰五冕者正以着其同也大裘之冕不数自见其为异
　　诸侯之缫斿九就瑉【亡贫反】玉三采其余如王之事缫斿皆就玉瑱【吐练反】玉笄
　　郑锷曰近世陆佃论此云诸侯九斿则上公十二斿可知公衮冕十二斿侯伯鷩冕九斿则毳冕七斿希冕五斿冕三斿可知旧图谓侯伯之服鷩冕七斿子男毳冕五斿公之孤希冕四斿则以上廹于上公衮冕九斿又廹于冕三斿为之説也一曰凡冕天子皆十二斿诸侯皆九斿故记曰天子十有二旒诸侯九而弁师云诸侯九就诸侯盖通称缫即礼记所谓藻也易藻为缫缫杂文之名取其义之着也斿即礼记所谓旒也易旒为斿谓其垂于前后如旌旗之斿也诸侯九就盖自公而推之以九以七以五皆可见矣瑉玉者石之似玉子贡所谓君子贵玉而贱瑉为玉之寡而瑉之多者是也天子之徳全故其玉用全诸侯之徳杀于天子故用瑉玉天子用五采之玉所以表其徳之全诸侯徳不及天子故用三采之玉其余如王之事则朱延纽朱纮之类皆同乎王也所以可同乎王者以其有人君之道故耳然言其余如王之事则特笄纽之类【○黄氏曰其余如王之事言公衮冕其余鷩毳希皆与王之事同事谓祭祀射飨所当用也郑以为延纽非也】经不言玉之数则每旒之玉皆十二与王同亦可知也其异于王者杀其斿与其采而已不如是杀玉弥寡其垂有不可及目者讵足以示蔽明之义哉缫斿皆就言玉既三采则缫斿之就皆三采也【○易氏曰缫斿皆就又总言侯伯子男之冕侯伯七命则七就也子男五命则五就也】○郑康成曰玉瑱塞耳者○郑锷曰前旒蔽明以见其收视于内玉瑱塞耳以见其反听于无声○贾氏曰王不言玉瑱王与诸侯互见为义是以王言冕朱里延纽及朱纮明诸侯亦有之公言玉瑱明王亦有之【○李嘉会曰玉瑱王不言之言王之徳自能反听不待玉瑱而知也】
　　王之皮弁防【亡外反】五采玉璂【音其】象邸【丁礼反】玉笄
　　易氏曰王之吉服其弁三皮弁用之于眡朝韦弁用之于兵事冠弁用之于田猎兵田之弁有时而用之者也皮弁眡朝则日眡朝之礼其用数矣此弁师所以特言皮弁之制防五采玉璂者诗谓防弁如星言缝中饰之以玉烁烁而处状似星也又曰其弁伊綦言其文也诗又作骐骐马青骊文也【○李嘉防曰璂綦也结也诗云防弁如星结五采玉十二以为饰谓之綦○郑锷曰璂音基有基本之意玉以比徳言用徳以为基也】象邸者以象骨饰弁内项上之邸以明托宿之义【○郑锷曰象以比礼言用礼以为主】而贯之以玉笄者也【○郑锷曰王之冕诸侯之冕与夫王之皮弁三言玉笄见其皆不可无笄以为固也】此所谓皮弁之制若夫韦弁即爵弁也所谓爵弁绖防衣是已冠弁即端也所谓衣素裳是已二弁与皮弁素积相似防有损益言皮弁则韦弁冠弁在其闲
　　王之弁绖弁而加环绖
　　郑康成曰弁绖王吊所服也其弁如爵弁而素所谓素冠也而加环绖环绖者大如缌之麻绖纒而不纠司服职曰凡吊事弁绖服【○贾氏曰缌之绖则两股此环绖则以一股纒之不纠】○李嘉防曰弁绖五服之轻者王吊乃五服之外故约言之
　　诸侯及孤卿大夫之冕韦弁皮弁弁绖各以其等为之而掌其禁令
