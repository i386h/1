<!-- { "loadSidebar": true } -->
　　贾氏曰此官掌干盾及羽籥及其所廞廞干盾而已其羽籥则籥师廞之

　　周礼订义卷四十一
　　钦定四库全书
　　周礼订义卷四十二　　　宋　王与之　撰
　　大卜下大夫二人卜师上士四人卜人中士八人下士十有六人府二人史二人胥四人徒四十人
　　郑康成曰问曰卜大卜卜筮官之长【○王昭禹曰物生而后有象象而后有滋滋而后有数蓍者阳中之阴故植而知数者阴中之阳故动而知象先王成天下之亹亹定天下之吉凶莫大乎蓍名官谓之大卜以为主】○薛平仲曰礼运曰宗祝在庙三公在朝三老在学王前巫而后史卜簭瞽侑皆在左右极至于礼行于五祀而正法则焉然则王之所以赖于左右前后者其闗于礼乐甚大也卜祝巫史不列于此当何属哉卜象也簭数也先簭以观其从后卜以验其合故大卜之于卜卜师賛之卜人又賛之掌既専之一官燋又専之一官至于眡吉凶计中否以听于大卜则又有占人而簭人属之于末而已筮短长固以从长此大卜必以下大夫二人而长之也
　　郑锷曰三皇以来已有卜筮人之于事不能无心若夫筮则何心之有取决于此欲托于无心而已
　　掌三兆之灋一曰玉兆二曰瓦兆三曰原兆
　　易氏曰以占象之谓卜以火灼其象卜占谓之兆三兆之法専掌于大卜占故也○郑锷曰三兆之书其作者不可攷杜子春以玉兆为帝颛顼之兆兆为帝尧之兆原兆为有周之兆近世説者谓为三代之兆然无所攷也儒者相传谓名玉兆者言兆之璺罅如玉瑜瑕不相掩玉阳精之纯也兆如玉色则事之属乎阳者也瓦兆者言兆之璺罅如瓦之□解散瓦生于土兆如瓦解则事之属乎阴者也原兆者言兆之璺罅如原田之坼裂牵连不断则阴阳之相杂者也【○易氏曰郑氏以为璺罅今攷其义不过阴阳竒耦与夫象之上下左右而已诗以廼生男子为载弄之璋则凡以玉名者皆阳也故卜得阳数之竒而其象在上在左者曰玉兆诗以廼生女子为载弄之瓦凡以瓦名者皆阴也故卜得阴数之耦而其象在下在右者曰瓦兆易之比曰比吉原筮原之为言再也或阴阳竒耦之错列上下左右之未定再以其变推之曰原兆】
　　尚书精义曰道生一一生二二生三三者道之成也故卜用三兆筮用三易取其成法也曲礼曰卜筮不过三仪礼曰占者三人在其南北上盖曲礼言其法仪礼言其人人各掌一法金縢所谓卜三一习吉则筮用三也可知矣
　　其经兆之体皆百有二十其颂皆千有二百
　　贾氏曰经兆者之正经云体者谓之金木水火土五兆之体名体为经【○郑康成曰体有五色又重之以墨坼五色者洪范所谓曰雨曰霁曰圛曰蟊曰克○贾氏曰案占人云君占体大夫占色史占墨卜人占坼以其有五行兆体体中有五色既有体色则因之以兆广狭为墨又因墨之广狭支分小璺为坼是皆相因之事】郑锷曰经兆之体者谓三兆所卜之正体一体而五色应五行也五行之变无穷自其墨色坼裂分而配之一色别为二十四体故五行之兆分为百有二十一体十颂所以发明其吉凶推演其祸福故百二十体而有千二百之颂颂者卦繇之辞三兆不同书各异世而体也颂也其数乃无异如此窃意其书之数虽不异其所占则不得而同不然何以为玉瓦原之别乎
　　易氏曰自百有二十以至千有二百则以十日十二辰之数与夫四时五行休王相乗之法推之三易三梦之占仿此
　　掌三易之灋一曰连山二曰归藏三曰周易
　　易氏曰兼及于三易三梦者易与梦亦占也其属有簭人占梦大卜为之长故兼掌其法○郑康成曰易者揲蓍变易之数可占者
　　郑锷曰连山以艮为首夏人之易其卦艮上艮下故曰连山言如山之相连也【○刘氏曰艮其背不获其身人之道也以寅为正穆姜之筮遇艮之八是谓艮之随者此连山之易】归藏以坤为首商人之易其卦坤上坤下故曰归藏言如地道之包含万物所归而藏也【○刘氏曰坤者万物所归商以坤为首案礼运宋不足征吾得坤干焉此归藏之易】周易以干为首周人之易其卦干上干下名曰周言如天覆无不周而变易无穷也【○刘氏曰夫子不取连山归藏惟周易之学者以易天道之大兼乾坤艮于其中歴三古而更二圣先儒以连山为伏羲归藏为黄帝岂不知周易之画于伏羲耶】
　　其经卦皆八其别皆六十有四
　　郑锷曰正卦皆八自八相生别而重之八八所以皆六十四卦也然三代之易名异而卦不异盖卦虽同而所占者异也周易以九六为占而连山归藏以七八为占周易占其变者连山归藏占其不变者○易氏曰传记所载文王重易为六十四卦今此三易之别皆六十有四则是六十四卦非文王重之【○李嘉防曰文王所重盖繇辞也若乾卦曰元亨利贞是也】易大传十三卦言包牺氏之取诸离黄帝尧舜氏取诸乾坤此故经卦之名曰益曰噬嗑曰随曰豫曰涣曰小过曰睽曰大壮曰大过曰夬此即重卦之名是知上古已有六十四卦之别但夏殷之易以七八不变者为占周易以六九之变为占襄九年左氏传所载东宫之筮遇艮之八八即艮之六二为随杜氏以为杂用连山归藏二易皆以七八为占是连山归藏已有随卦之义此夏殷六十四卦之证或曰伏羲氏画八卦因而重之【○叶水心曰详此则周易之为三易卦之为六十四自舜禹以来用之而后世谓伏羲氏始画八卦文王重为六十四卦又谓纣囚文王于羑里始演周易又谓河出图有自然之文学者因之有伏羲先天文王后天之论不知何所本始然则周易果文王所改作而后世臣子不以严宗庙参典谟顾乃藏于大卜等于卜筮何媟嫚其先君若是哉凡卦之辞爻之繇筮史所测推数极象比物连类不差毫发孔子以为不然故孔子之繋易以为必如是而测之由其中正不以祸福利害乱其心者此君子之所以为易学者既不知反援孔子之易同归于卜筮以为人更三圣世歴三古后成书学者日聋瞽无足怪者】
　　掌三梦之灋一曰致梦二曰觭【居绮反】梦三曰咸陟郑康成曰梦者人精神所寤可占者○王昭禹曰形接为事神遇为梦神凝者想梦自消梦者精神之运也人之精神往来常与阴阳流通而祸福吉凶皆通于天地应于物类则由其梦以占之周官所以有占梦之官而大卜掌三梦之法○郑锷曰有心而梦出于有所因故曰致孔子之梦周公行道而致也晋侯之梦楚子伏已而盬其脑将战而致也【○王昭禹曰致者有所使而至非自至也○郑康成曰致梦夏后氏作】觭字从角从竒盖角出竒异所谓怪异之梦赵简子梦童子倮而转以歌鲁声伯梦泣而珠盈懐其怪异之梦欤【○王昭禹曰角一俯一仰为觭人之昼俯仰于事为之间夜则感而成梦虽非出于思虑亦有因而成○郑康成曰觭梦殷人作焉】无心感物谓之咸升而有至者谓之陟咸陟言无心所感精神升降有所致而得梦也文王之梦九龄高宗之梦傅説其精神所感之梦欤【○王昭禹曰无心感物为咸咸则以虚受物因时乗理无所偏系陟之为言升升则无所拘滞则非干思虑非因事为一出于自然○郑康成曰咸陟周人作】
　　其经运十其别九十
　　王氏曰占梦以嵗时日月星辰则所谓经运盖嵗时日月星辰之运【○郑锷曰十煇者日之辉光也十梦者梦之运变也精神之运心术之动然后见于梦占书名之曰运占梦之正法有十一运而九变十运而九十变故经运十其别九十】
　　以邦事作之八命一曰征二曰象三曰与四曰谋五曰果六曰至七曰雨八曰瘳
　　郑锷曰国之大事有八必问诸以决吉凶问之之辞谓之命大卜作其辞命
　　郑司农曰征谓征伐人【○郑锷曰将用兵以讨伐则征不可以妄动○郑康成曰征亦云行巡守】象谓灾变云物如众赤鸟之属有所象似易曰天垂象见吉凶【○郑康成曰象谓有所造立也易曰以制器者尚其象】○郑锷曰与者将合人以共事【○郑司农曰与谓予人物○刘执中曰与夺之利害】谋者始创议以立事也【○王昭禹曰谋谓图事于人卜其信否也○刘执中曰谋大议之得失也】果者进退未决之际而求其决【○郑康成曰果谓以勇决为之若呉伐楚楚司马子鱼卜战令曰鲂以其属死之楚师继之尚大克之吉是也○黄氏曰果其事疑信卜其果不也】至者为师卜【○郑司农曰至谓至不】雨者为农祈【○刘执中曰卜雩祈之雨否】瘳者以身求瘳者为疾祷
　　贾氏曰此八者皆大事故待而决若小事则入于九筮
　　以八命者賛三兆三易三梦之占
　　郑锷曰作八命特以问非能定吉凶吉凶大抵占于三兆三易三梦之法此特賛其占【○王昭禹曰作八命非特占之于亦验之于筮司之于梦○黄氏曰三兆三易三梦各有占者大卜緫其事而賛之占有异同则决之】○郑康成曰賛佐也○郑锷曰賛谓以此辞演出其意
　　以观国家之吉凶以诏救政
　　李景齐曰大卜合筮与梦之占观夫国家之吉凶而预诏王修政以救之知其失而救之则祸可转而福
　　愚案大卜一官専在诏救政盖国家将兴必有祯祥国家将亡必有妖孽既于卜筮前知宜使人君预为修省之道
　　凡国大贞卜立君卜大封则眂髙作
　　郑司农曰贞问也国有大疑问于蓍【○郑康成曰贞之为问问于正者必先正之乃从问焉】○王昭禹曰谓以大事卜于而正之
　　郑康成曰卜立君无适卜可立者【○王昭禹曰立君以定继嗣天下之本】卜大封谓境界侵削卜以兵征之若鲁昭公元年秋叔弓帅师疆郓田是【○王昭禹曰大封以命诸侯一国之本】眂髙以骨髙者可灼处示宗伯大事宗伯涖卜用之腹骨近足者其部髙作谓以火灼之以作其兆春灼后左夏灼前左秋灼前右冬灼后右士防礼曰宗人受卜人示髙涖卜受视反之又曰卜人坐作【○郑司农曰作谓凿令可爇】
　　黄氏曰卜师凡卜事眂髙火以作致其墨是则凡卜卜师作惟大贞则大卜作
　　大祭祀则眂髙命
　　郑康成曰命告以所卜之事不亲作大祭祀轻于大贞士防礼曰宗人即席西面坐命
　　凡小事涖卜
　　郑康成曰代宗伯○张沂公曰表记曰小事无时日有筮周礼曰凡小事涖卜小事用筮又何涖卜邪曰有事于小神无常时日临有事则筮之是小事用筮也如大卜职当大祭祀则眂髙命凡小事涖卜此小事对于大祭是祭中小事非谓小神也
　　国大迁大师则贞
　　郑康成曰正于卜位也士防礼曰卜人抱燋先奠西面是也又不亲命亦轻于大祭祀○黄氏曰大祭祀命与凡小事涖卜皆大卜専职防注差次涖卜以下皆未必然贞与大贞之贞一也大贞合三兆三易三梦而占之立君大封既卜又协之于易梦谓之大贞大封非正封疆正封疆何用大贞大封在司马为军礼诗颂有乐章赉是也先王不轻为之国于天地与有立焉何敢轻哉迁国用事事虽不小贞而已诗曰宅是镐京惟正之武王成之周公曰朕曷敢违卜
　　凡旅陈
　　黄氏曰水旱兵烖皆旅旅事不一故陈其随事用之○易氏曰凡旅非大旅陈则轻于贞○郑康成曰陈于馔处士防礼曰卜人先奠于西塾上南首是也【○王氏曰陈而不作与陈乐器同】
　　凡防事命
　　郑康成曰重防礼次大祭祀士防礼则筮宅卜日天子卜葬兆
　　易氏曰凡防非大防为之命则轻于眂髙命○黄氏曰亦大卜専职
