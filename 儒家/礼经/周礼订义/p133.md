<!-- { "loadSidebar": true } -->
　　若师有功则左执律右秉钺【音越】以先恺乐献于社郑康成曰功胜也律所以听军声钺所以为将威也○郑锷曰军行必听同律而钺者大将所执也有功则执律者示师出以律而取胜也阳六为律左阳也故左执之钺所以主杀隂也右亦隂也故右秉之【○胡氏曰牧野乃誓王左杖黄钺右秉白旄以麾孔颖逹云杀戮用右手左手仗钺示无事于诛右手把旄示有事于教诗云左手执籥右手秉翟舞人所执于事便也】○郑康成曰先犹道也○易氏曰大司马左执律右秉钺以先【○愚案此防极是功虽胜大司马犹执律秉钺郤行而身先以见有功不伐安不忘危之意】○贾氏曰赵商问大司乐王师大献则令奏恺乐注云献于祖与此异郑答曰司马主军事之功故献于社大司乐宗伯之属宗伯主宗庙故献于祖然军有功二处俱献以出军之时告于祖冝于社故反必告也【○王氏详説曰祖本仁故献恺在春官社本义故献恺在夏官○郑锷曰司马主九伐之法故献于社示法隂而行诛伐也○愚按恺乐説见大司乐】
　　若师不功则厌【于陟反】而奉主车
　　郑司农曰厌谓厌冠丧服也军败则以防礼故秦败于殽秦伯素服郊次乡师而哭【○贾氏曰曲礼云厌冠不入公门彼差次当缌小功之冠以义言之五服之冠皆厌以其防冠反吉吉冠扵武上向内缝之防冠于武下向上缝之伏冠在武故得厌防之名○李嘉防曰　厌冠奉主车以归于庙示有忝于祖矣】○郑锷曰无功非王之故也司马不能致果以杀敌也故自厌损明已之威令不伸以致然也不言无功见王师无败绩之理【○易氏曰不言败而言不功王者之师无敌于天下不特不功而已】○郑康成曰奉犹送也送主归于庙与社【○郑锷曰奉主车以归肆师助牵之故肆师云师不功则助牵主车】
　　黄氏曰司马教战有功无功皆其任也执律秉钺以先恺乐献于社先王有其事而无其心厌而奉主车先王有其礼而无其事
　　王吊劳【老报反】士庶子则相【息亮反】
　　郑康成曰师败王亲吊士庶子之死者劳其伤者则相王之礼庶子卿大夫之子从军者或谓之庶士【○郑锷曰士庶子宿卫王宫者也王亲征则从王在军而属司马有死者王亲吊之司马相其吊劳之礼以其在军故也】○王氏详説曰成周之时其待士庶子也至有功则饮之食之有不幸之事则吊之劳之外饔云邦飨耆老孤子则掌其割烹之事飨士庶子亦如之是飨之以食也酒正曰飨士庶子飨耆老孤子皆共其酒是飨之以饮也此曰吊曰劳直谓车甲间有不幸之事
　　大役与【音预】虑事属【音蠋】其植【直吏反】受其要以待考而赏诛刘氏曰若国有城邑之大役司徒司空计虑其事则与焉○郑锷曰观左传宣十一年蔿艾猎城沂昭三十二年士弥牟营成周属役赋丈书以授帅凡大工役不可不先虑其事也大司马与虑于未兴工之前及兴工则属其植工已毕则受其要始焉虑之既已计其工役之用终焉不可不防计其效也司农谓植为部曲将吏引左传云宋城华元为植【○黄氏曰植版筑主帅也】而康成谓植为筑城桢榦未知孰是盖以木之植者谓之植则植者桢榦之木可植于地以筑者也筑者以植为主未尝闻部曲将吏其名曰植者也【○易氏曰植谓筑城板榦髙博制度系焉则属之于司空】始焉虑其事中焉属其植【○黄氏曰先郑以属为聚会后郑谓赋丈尺与其用人数二説盖相备】终焉受其要【○郑司农曰要者簿书○易氏曰要谓役人数目功程多寡系焉则受之于司徒】则本末纎悉无不周知然后可以待攷功而行诛赏焉【○易氏曰待攷而赏诛必以植要为本】违者有诛劳者有赏言赏而后诛大役既事行赏为先不得已而后有诛也○王氏曰大司马于大役与虑事欲知其故之可否属其植欲知人之多寡受其要欲知其功之等差事成而攷之以行诛赏
　　大防同则帅士庶子而掌其政令
　　郑康成曰帅师以从王○王昭禹曰诸子之职曰若防同賔客作羣子从则帅士庶子而掌其政令在司马也【○郑锷曰或谓士庶子乃宫伯所掌司马何以掌其政令尝攷宫伯之职言邦有大事作宫众则令之所谓令者作而行之而已必湏有统率之人以政令治之可也然则大防同之时令之而使属于司马明矣司马帅之以从王安得不掌其政令○黄氏曰宿卫则宫伯掌其政令扈从则司马掌其政令前汉郎官宿卫属光禄勲后汉又属焉】
　　若大射则合诸侯之六耦
　　郑康成曰大射王将祭射于射宫以进贤○郑锷曰賔燕之射用卿大夫为耦惟大射用诸侯以其射礼之尤大故也观礼乐者必以射射而有耦则揖逊而进威仪可观而射之能否亦易辨也大射六耦皆用诸侯使之同心一徳以尊天子合谋并力以敌王忾也二人为耦二耦同射一侯则十二人也射人掌以六耦射三侯合其耦者乃在司马以其掌九法足以驭诸侯故也
　　大祭祀飨食【音嗣】羞牲鱼授其祭
　　易氏曰大祭祀谓庙享之礼飨食则礼公侯等于庙○郑康成曰牲鱼鱼牲也祭谓尸賔所以祭也【○贾氏曰大祭祀授尸祭飨食授賔祭祭者鱼之大脔即少牢云主人主妇尸侑食各一鱼加膴祭于其上膴谓鱼之反覆者公食大夫亦云授賔祭也若王祭则膳夫之授王祭是】○郑锷曰先儒谓司马授之司马夏官阴气所起鱼水物亦隂类故也窃谓鱼者沉潜深渺之物夏官之政足以及深逺则虽沉潜隐伏者可得而制之【○项氏曰诗曰谁能烹鱼易曰包无鱼皆以喻民众司马掌大师故共鱼】○刘迎曰鱼者易溃之物而不可扰也鱼扰之则溃民扰之则离大司马之于民作其徒役而用之于师田易以扰之故耳此祭飨所以命羞鱼牲者不扰之意黙寓于中
　　大防平士大夫
　　易氏曰平则正防礼之职与其位也【○贾氏曰司马之属有司士主羣吏王防不得使司士故司马平之】
　　防祭奉诏马牲
　　郑康成曰王防之以马祭者盖遣奠也奉犹送送之至墓告而藏之
　　郑锷曰马则夏官所掌故防祭奉其牲以诏告乎神
　　小司马之职掌
　　郑康成曰此下字脱灭札烂又文阙汉兴求之不得遂无识其数者
　　凡小祭祀防同飨射师田防纪掌其事如大司马之灋贾氏曰小祭祀已下皆蒙此小字对大司马大祭祀之等
　　军司马　　舆司马　　行司马
　　易氏曰已上官阙而列于司马之后者以序官知之也义见序官【○李嘉防曰若札烂文阙则中间数语并阙可也何乃独留乃知用兵机要先王不敢轻泄于外以开天下后世智术之端至天下阨塞险要去处亦不轻以示人秦之图籍亦然深防人心之流于祸而多变也今七书百将传显防阐奥流布天下其启人之争何时而已】
　　愚案三代国容不入军军容不入国仪礼吉凶军賔嘉逹于天下而军礼独藏于大司马号司马法若国有师田之事县师始受法于司马以作其众庶小司马之职掌不悉书而军司马舆司马行司马皆不备官有事斯置其不欲观兵盖如此

　　周礼订义卷四十八
<经部,礼类,周礼之属,周礼订义>
　　钦定四库全书
　　周礼订义卷四十九　　　宋　王与之　撰
　　司勲上士二人下士四人府二人史四人胥二人徒二十人
　　贾氏曰军以赏为先故司勲列职在前○郑司农曰勲功也此官主功赏【○郑锷曰大功之目皆可纪之绩独以勲名官者曰以德立宗庙社稷曰勲人臣立功无大于此取以名官冝矣】
　　【愚案赏功莫急于战命官则名以勲见得功以辅王为主而战特出于不得已】
　　陈君举曰六功战居一焉而司勲政官何也军政赏不逾时属之他官则司存散隔文告回复而壅底之患生况有害功者乎
　　掌六乡赏地之灋以等其功
　　郑康成曰赏地赏田也在逺郊之内属六乡焉【○易氏曰封国百里以至五百里非六乡之所能给是六乡赏地不过与官田牛田牧田并列而已以左传攷之昔郑伯赏入陈之功赐子展三命之服先八邑注谓八邑三十二井又讨衞疆戚田取衞西鄙懿氏与孙氏注谓取田六十井此赏田之明证即下经所谓参之一食者】等犹差也○郑锷曰功有小大地有美恶颁之之法以功为差而已观羣臣之功有为王而立者有为国而立者有为民而立者有兴事者有致治者有力战者随其功而目之因以第其髙下而为之等然后颁以地焉谓之等其功
　　王功曰勲国功曰功民功曰庸事功曰劳治功曰力战功曰多
　　郑锷曰王功者辅成王业勤劳王室辅防孤以嗣王者之绪眀王道以成王者之治即是功而谓之勲勲有薫烝之义谓其功之大薰烝宇宙上逹于王也周公之有大勲劳是已国功者国尔忘家尽瘁事国凡所施为无非为国计者即是功而谓之功功者事有成效之义【○刘执中曰谓能左右其君造成王业创有天下若伊尹之相汤十乱之相武王太公之相成王萧曹之相髙祖】独此名曰功葢人臣立功正以保全王国为主进而上名以勲功不足道也抑而下则曰劳曰力之类皆不足正名其功也惟为国而有成者正可谓之功如九旗皆旗独熊虎则正名曰旗五侯皆侯独侯服则正名曰侯之类民功者害为民除之利为民兴之或便于昔而不便于今则为民革之或兴于前而废于后则为民举之即是功而谓之庸庸者用也用者通变之义治民者贵能通变以尽利易曰通其变使民不倦能通变者斯可以为民功也事功者或从王事或任国事或有所营为或有所创制黾勉从之不畏其适我也即是功而谓之劳劳有经营艰苦之意也诗人于从王事则叹其贤劳于逺行从政则闵其勤劳任其劳者斯可以为事功治功者或平水土或辟草莱或任土地或防导沟洫即是功而谓之力力谓其用力以作为也记曰小孝用力传曰小人劳力孟子曰或劳心或劳力极其力者斯可以为治功矣【○王氏曰孔子言禹尽力沟洫是也】战功者战以伐谋为上而以伐兵为下以正合以竒胜执俘折馘斩将搴旗奏恺而旋者是也即是功而谓之多多者筭数过人之义人筭其一我筭其十人筭其百我筭其千出竒无穷人莫能测以多筭胜者斯可以为战功矣多之为义惟战功可称周平王锡晋文侯曰尔多修扞我于艰史书周勃之功曰至城下为多当驰道为多皆指言其战功而已【○黄氏曰战功居下名之曰多言杀获已多可止也先王之兵诚用于不得已耶】凡是六功各正其名随名颁赏赏典重轻自然各适其当别而言之有六者之殊合而言之总以功名之可也【○贾氏曰六者对文为义若散文则通】
