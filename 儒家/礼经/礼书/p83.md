<!-- { "loadSidebar": true } -->
　　周礼酒正凡祭祀以法共五齐三酒以实八尊大祭三贰中祭再贰小祭一贰皆有酌数惟齐酒不贰【酌器所用注尊中者数量之多少未闻郑司农云齐酒不贰为尊者质不敢副益也】幂人掌共巾幂祭祀以疏布巾幂八尊【以疏布者天地之神尚质】以画布巾幂六彛【宗庙可以文画者画其文气】小宗伯辨六彛之名物以待裸将辨六尊之名物以待祭祀賔客郁人掌裸器【裸器谓彛及舟与瓉】凡祭祀賔客之裸事和郁鬯以实彛而陈之及共其裸器遂貍之【遣奠之彛与瓉也】司尊彛掌六尊六彛之位诏其酌辨其用与其实春祠夏禴裸用鸡彛鸟彛皆有舟其朝践用两献尊其再献用两象尊皆有罍诸臣之所昨也秋尝冬烝裸用斚彛黄彛皆有舟其朝献用两着尊其馈献用两壶尊皆有罍诸臣之所昨也凡四时之间祀追享朝享裸用虎彛蜼彛皆有舟其朝践用两大尊其再献用两山尊皆有罍诸臣之所昨也【鸡彜鸟彛谓刻而画之为鸡鳯凰之形皆有舟皆有罍郑司农云舟尊下台若今时承槃象尊或曰以象骨饰尊明堂位曰牺象周尊也春秋传曰牺象不出门尊以裸神罍臣之所饮也诗曰缾之罄矣维罍之耻斚读为稼稼彛画禾稼也黄彛黄目尊也明堂位曰夏后氏以鸡彛商以斚周以黄目尔雅曰彛卣罍器也着尊着地无足明堂位曰着商尊也壶者以壶为尊春秋传曰尊以鲁壶大尊太古之瓦尊山尊山罍也明堂位曰泰有虞氏之尊也山罍夏后氏之尊也谓黄目以黄金为目郊特牲曰黄目郁气之上尊黄者中也目者气之清明也言酌于中而清明于外蜼禺属卭鼻而长尾山罍亦刻而画之为山云之形】凡六彛六尊之酌郁齐献酌醴齐缩酌盎齐涗酌凡酒修酌大丧存奠彛司约凡太约剂书于宗彛【书于宗庙之六彛】礼记礼运夫礼之初污尊而杯饮【污尊凿地为尊杯饮手掬之也】礼器牺尊疏布鼏椫杓此以素为贵也又曰五献之尊门外缶门内壶君尊瓦甒此以小为贵也又曰君西酌牺象夫人东酌罍尊郊特牲黄目郁气之上尊也黄者中也目者气之清明者也言酌于中而清明于外也明堂位季夏六月以禘礼祀周公于太庙尊用牺象山罍郁尊用黄目泰有虞氏之尊也山罍夏后氏之尊也着殷尊也牺象周尊也灌尊夏后氏以鸡彛殷以斚周以黄目祭统勤大命施于烝彛鼎玉藻凡尊必上酒惟君靣尊夫人侧尊用棜士侧尊用禁诗曰牺尊将将书曰宗彛藻火又曰班宗彛作分器左传借谈曰有勲而不废抚之以彛器【昭十五年左】臧武仲曰大伐小取其所得以作彛器【襄十八年】尔雅彛卣罍器也小罍谓之坎又曰卣中尊也诗正义曰牺尊之字春官司尊彛作献尊郑司农云献读为牺牺尊饰以翡翠象尊以象鳯凰或曰以象骨饰尊此传曰牺尊者沙羽饰与司农饰以翡翠意同则皆读为娑传言沙即娑之字也阮谌礼图云牺尊饰以牛象尊饰以象于尊腹之上画为牛象之形王肃云将将盛之美也太和中鲁郡于地中得齐大夫子尾送女器有牺尊以牺牛为尊然则象尊尊为象形也王肃此言以二尊形如牛象而背上负尊皆读牺为牺与毛郑义异未知孰是先儒谓祫祭备五齐禘祭备四齐时祭备二齐
　　尊之为言尊也彛之为言常也尊用以献上及于天地彛用以裸施于宗庙而已故尊于祭器独名尊彛于常器均名彛籍谈曰有勲而不废抚之以彛器【昭十五年左】臧武仲曰大伐小取其所得以作彛器【襄十九年左】则彛之为常可知矣司尊彛春祠夏禴裸用鸡彛鸟彛其朝践用两献尊其再献用两象尊秋尝冬烝裸用斚彛黄彛其朝献用两着尊其馈献用两壶尊追享朝享祼用虎彛蜼彛其朝践用两大尊其再献用两山尊明堂位曰泰有虞氏之尊也山罍夏后氏之尊也着商尊也牺象周尊也灌尊夏后氏以鸡彛商以斚周以黄目葢虞氏尚陶故泰尊瓦则山罍亦瓦矣商人尚梓故着尊木则牺象亦木矣书称宗彞絺绣而宗彞在周为毳衣则虎彛蜼彛有虞以前之彛也説文称壶昆吾尊昆吾祝融之后则壶尊商以前之尊也春秋传曰燕人以斚耳赂齐则斚固有耳矣记曰黄目郁气之上尊黄者中也目者清明之气也则黄其色也目其象也葢先王制器或逺取诸物或近取诸身其取之也有义其用之也以类鸡鸟虎蜼之彛取诸物也斚耳黄目取诸身也春祠夏禴彛以鸡鸟尊以牺象以鸡鸟均羽物牺象均大物故也秋尝冬烝彛以耳目尊以着壶以耳目均人体着壶均无足故也追享朝享彛以虎蜼尊以山大以虎蜼均毛物山大均瓦器故也夫鸡东方之物仁也而牛大牲也膏芗宜于春鸟南方之物礼也而象大兽也产于南越此王者所以用祠禴也周彛黄则商彛白矣白者阴之质义也黄者阴之美信也着以象阳降而着地壶以象阴周而藏物此先王所以用尝烝也太曰阳气潜萌于黄宫信无不在乎中则冬之为信可知矣虎义兽也蜼智兽也自祢率而上之至于祖因合食焉义也及于祖之所自出义之至也审其昭穆尊卑不使紊焉智也皆升而合食乎其所出智之至也泰则象道之见于事业山则象道之显于仁夫道之见于事业而显诸仁则可以王天下可以王天下则可以禘祫矣此先王所以用追享朝享然鸡鸟虎蜼黄目牺象山罍之饰或刻或画不可得而知也诗与礼记左传国语皆言牺【诗曰牺尊将将记曰君西酌牺象牺尊疏在幂左传曰牺象不出门国语曰牺人荐醴】特司尊彛言献尊则牺者尊之饰献者尊之鸟也先儒读牺为娑读斚为稼或云牺饰以翡翠象饰以象骨或曰牺饰以鳯凰斚饰以禾稼皆臆论也王肃谓昔鲁郡于地中得大夫子尾送女器有牺尊以牺牛为尊则象尊尊为象形耳此又不可考也尊之为物其上有葢其面有鼻其下有足少牢司宫启二尊之葢幂奠于棜上特祀礼覆两焉葢在南玉藻曰惟君西尊少仪曰尊壶者靣其鼻此尊之形制也其无足者着与壶耳观投壶之壶有颈与腹而无足则壶尊无足可知矣先儒谓壶有足误也大射尊于东楹之西两方壶膳尊甒在南皆尊酒在北少牢尊两甒于房戸之间甒有酒特牲尊于戸东酒在西记亦曰凡尊必上酒则两尊之设一以盛酒一以盛齐矣春则鸡彛盛明水鸟彛盛郁鬯夏则鸟彛盛明水鸡彛盛郁鬯而斚黄虎蜼之相为用亦若此也此先儒谓鸡彛虎彛专盛明水鸟黄蜼彛专盛郁鬯恐不然也尊彛之量先儒谓尊实五斗彛实三斗此虽无所经见然彛祼而已其实少尊则献酬酢焉其实多此尊所以大于彛欤
　　烝彛
　　尊亦谓之彛彛亦谓之尊故黄目彛也礼器曰郁气之上尊鸡斚皆彛也明堂位曰灌尊然彛之为器不特饰以鸡鸟黄目虎蜼之象而已凡邦国之约剂书于此司约大约剂书于宗彛是也凡臣之有功铭于此祭统勤大命施于烝彛鼎是也葢臣之有功祭于大烝故勤大命者施于烝彛鼎则三时之彛不预也

　　礼书卷九十五
　　钦定四库全书
　　礼书卷九十六
　　宋　陈祥道　撰













<经部,礼类,通礼之属,礼书,卷九十六>
<经部,礼类,通礼之属,礼书,卷九十六>
　　卣
　　书曰秬鬯二卣诗与左传曰秬鬯一卣尔雅曰彛卣罍器也又曰卣中尊【郭氏曰不大不小】葢卣盛鬯之器也古者人臣受鬯以卣不以彛则鬯之未祼也实卣则将祼则实彛矣周礼鬯人庙用修者谓始禘时自馈食始修漆尊也修读曰卣卣中尊谓献尊之属尊者彛为上罍为下然卣盛鬯而献尊之属盛齐酒则卣与献象异矣其饰或漆或画不可考也
　　祀天牺象
　　幂人疏布巾幂八尊画布巾幂六彛礼记曰牺尊疏布鼏椫杓以素为贵又曰器用陶匏以象天地之性孔頴达谓祭天地以瓦为尊画牺于上或曰夏商礼然明堂位曰牺象周尊也非夏商尊其以瓦为之画牺于上理或然也
　　山罍
　　金罍【金饰目】
　　大罍
　　周礼鬯人凡祭祀社壝用大罍【大罍瓦罍】司尊彛春祠夏禴其朝践用两献尊其再献用两象尊皆有罍诸臣之所昨也秋尝冬烝其朝献用两着尊其馈献用两壶尊皆有罍诸臣之所昨也凡四时之间祀追享朝享其朝践用两大尊其再献用两山尊皆有罍诸臣之所昨也【诸臣献者酌罍以自酢不敢与王之神灵共尊大尊太古之瓦尊山尊山罍也亦刻而画之为山云之形】诗曰我姑酌彼金罍【毛氏曰人君黄金罍】又曰泂酌彼行潦挹彼注兹可以濯罍又曰缾之罄矣维罍之耻礼记曰庙堂之上罍尊在酌牺尊在西君西酌牺象夫人东酌罍尊又曰山罍夏后氏之尊也仪礼燕大射设洗于阼阶东南罍水在东孔頴达曰韩诗説金罍大夫器也天子以玉诸侯大夫皆以金士以梓毛诗説金罍酒器也诸臣之所昨人君以黄金饰尊大一硕金饰目葢刻为云罍之象谨案韩诗説天子以玉经无明文谓之罍者取象云雷博施如人君不及诸臣韩诗説士以梓士无饰言其木体则以上同用梓而加饰耳毛诗説黄金罍谓天子也周南王者之风故皆以天子之事言焉尔雅曰彛卣罍器也小罍谓之坎説文曰罍目尊以木为之郭璞曰罍形似壶大者受一斛
　　司尊彛牺象之尊王与后之所献罍诸臣之所昨则罍贱于尊矣【先儒曰彛上尊罍下尊】记曰五献之尊门内壶君尊瓦甒燕礼君尊瓦大卿大夫士旅以壶大射膳尊两甒卿大夫士旅亦以壶士丧奠以两甒而祭以壶则壶贱于瓦尊矣有污尊【凿土为尊】然后有瓦大有瓦大然后有山罍罍或作櫑许慎曰罍目尊以木为之则罍非特以瓦也诗曰我姑酌彼金罍毛氏谓人君黄金罍孔頴达谓金饰目葢刻为云雷之象周南王者之风则黄金罍为天子也于理或然韩诗谓天子罍以玉大夫以金士以梓此不可考罍之别有五山罍金罍大罍小罍水罍也周礼鬯人祭祀社壝用大罍则盛鬯者也仪礼罍水在洗东则盛水者也然则罍之为器岂施于一哉周礼天子礼诸侯如诸侯之相为賔春秋之时齐侯将享鲁侯孔子曰牺象不出门则诸侯相飨用牺象矣燕礼君尊瓦大卿大夫壶大射膳尊瓦甒卿大夫壶则诸侯燕臣用壶矣昔周王燕晋荀跞樽以鲁壶则天子燕诸侯之臣亦以壶也诗言我姑酌彼金罍其飨臣之礼欤【礼器五献之尊门内壶君尊瓦甒郑氏曰壶大一石瓦甒五斗观丧大礼棺椁之间大夫容壶士容甒则壶大于甒可知矣】汉梁孝王有罍樽直千金后世宝之其制葢侈于古也






　　礼书卷九十六
　　钦定四库全书
　　礼书卷九十七
　　宋　陈祥道　撰













<经部,礼类,通礼之属,礼书,卷九十七>
<经部,礼类,通礼之属,礼书,卷九十七>








　　圜壶
　　方壶
