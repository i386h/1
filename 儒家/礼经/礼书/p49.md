<!-- { "loadSidebar": true } -->
　　仪礼士冠礼乃醴賔以壹献之礼主人酬賔束帛俪皮士婚礼纳吉用鴈如纳采礼纳征纁束帛俪皮【婚礼用纁者象隂阳备也束帛十端也周礼曰凡嫁子取妻入币】舅飨送者以一献之礼酬以束锦【送者女家有司也爵至酬賔又从之以束锦】姑飨妇人送者酬以束锦【妇人送者子弟之妻妾凡飨速之】若异邦则赠丈夫送者以束锦纳徴执皮摄之内文兼执足左首随入西上参分庭一在南【摄犹辟也兼执足者左手执前两足右手执后两足左手象生曲礼曰执禽者左手随入为门中阨狭西上中庭位并】賔致命释外足见文主人受币士受皮者自东出于后自左受遂坐摄皮逆退适东壁【賔致命主人受币庭寳所用为节】若不亲迎则妇入三月然后婿见主人醴以一献之礼主妇荐奠酬无币【无币异于賔客】士相见之礼凡执币者不趋容弥蹙以为仪聘礼宰书币命宰夫官具及期夕管人布幕于寝门外官陈币皮北首西上加其奉于左皮上马则北面奠币于其前史读书展币受享束帛加璧受夫人之聘璋享纁束帛加琮皆如初【享献也既聘又一献所以厚恩惠也帛今之璧色缯也】入境敛旜乃展布幕賔朝服立于幕东西靣介皆北靣东上贾人北靣坐拭圭遂执展之上介北靣视之退复位退圭【圭璋尊不陈之】陈皮北首西上又拭璧展之防诸其币加于左皮上上介视之退马则幕南北靣奠币于其前展夫人之聘享亦如之贾人告于上介上介告于賔【展夫人聘享上介不视贬于君也贾人既拭璋琮南靣告于上介上介于是乃东靣以告賔】有司展羣币以告【羣币私觌及大夫有司载币者自展自告】及郊又展如初及馆展币于贾人之馆如初賔至于近郊君使卿朝服用束帛劳賔賔用束锦傧劳者賔禓奉束帛加璧享摈者入告出许庭实皮则摄之毛在内内摄之入设也賔止也賔执梁与湆之西序端【不敢食于尊处】主人辞賔反之卷加席主人辞賔反之辞币降一等主人从【从辞宾降】受侑币再拜稽首主人送币亦然【彻也】辞于主人降一等主人从【辞谓辞具临巳食】卒食彻于西序端【亦亲彻】东靣再拜降出【拜亦拜卒食】其他皆如公食大夫之礼若不亲食则公作大夫朝服以侑币致之觐礼至于郊王使人皮弁用璧劳侯氏侯氏束帛乗马傧使者再拜受侯氏再拜送币【傧使者所以致尊敬也】天子赐舎侯氏再拜稽首受馆傧之束帛乗马飨礼乃归【礼谓食燕也王或不亲以其礼币致之畧言飨礼互文也掌客职曰上公三飨三食三燕侯伯再飨再食再燕子男一飨一食一燕】士虞礼卒哭明日以其班祔郑氏曰卒哭成事而后主各反其庙然则士之皇祖于卒哭亦反其庙无主则反庙之礼未闻以其币告之乎太宰之职以九赋敛财贿九曰币余之赋祀五帝及祀之日賛玉币爵之事【玉币所以礼神玉与币各放其方之色】祀大神示亦如之朝觐防同賛玉币玉献【玉币诸侯享币也其合亦如小行人所合六币】小宰凡祭祀賛玉币爵之事凡賔客賛祼凡受币之事大府币余之赋以待赐予职币掌式法以敛官府都鄙与凡用邦财者之币振掌事者之余财皆辨其物而奠其録以书楬之以诏上之小用赐予内宰凡建国佐后立市出其度量淳制【纯制天子廵狩礼所云制币丈八尺纯四与】大宗伯孤执皮帛以苍璧礼天以黄琮礼地以青圭礼东方以赤璋礼南方以白琥礼西方以璜礼北方皆有牲币各放其器之色【币以从爵若饮酒有酬币】若国有贞则奉玉帛以诏号大賔客受其将币之赍【谓所赍束贡献之财物】肆师之职掌立国祀之礼以佐大宗伯立大祀用玉帛牲牷立次祀用牲币立小祀用牲占人凡卜筮既事则系币以比其命岁终则计其占之中否【杜子春云系币者以帛书其占系之于也谓既卜筮史必书其命之事及兆于防系其礼神之币而合蔵焉】大祀六曰币号【币云量币】挍人凡賔客受其币马【賔客之币马来朝聘而享王者】凡国之使者共其币马【使者所用私觌】行人凡大国之孤执皮帛以继小国之君若有四方之大事则受其币听其辞小行人凡诸侯入王则逆劳于畿及郊劳眡馆将币为承而摈合六币圭以马璋以皮璧以帛琮以锦琥以绣璜以黼此六物者以和诸侯之好故司仪将合诸侯则令为坛三成及其摈之各以其礼公于上等侯伯于中等子男于下等其将币亦如之其礼亦如之【将币享也】致饔饩还圭飨食致赠郊送皆如将币之仪【此六礼者惟飨食速賔耳其余主君亲徃亲徃者賔为主人主人为賔君如有故不亲飨食则使大夫以酬币侑币致之】凡诸侯之交各称其邦而为之币以其币为之礼象胥凡军旅防同受国客币而賔礼之掌讶待賔客及将币为前驱【道之以如朝】曲礼币曰量币檀弓曰伯高之丧孔氏之使者未至冉子摄束帛乗马而将之孔子曰异哉徒使我不诚于伯高王制曰布帛精麤不中数幅广狭不中量不粥于市锦文珠玉成器不粥于市月令曰仲春之月祀不用牺牲用圭璧更皮币礼运列祭祀瘗缯【埋牲曰瘗币帛曰缯】礼器圭璋特琥璜爵郊特牲曰旅币无方所以别土地之宜而节逺迩之期也束帛加璧徃徳也曾子问曰天子将出告于祖祢以币帛皮圭诸侯适天子告于社稷宗庙山川用牲币又曰君薨太子生大祝裨冕执束帛升自西阶升奠币于殡东几又曰凡告用牲币反亦如之【牲当为制字之误也制币一丈八尺】礼器曰大庙之内敬矣君亲牵牲夫人賛币而从鹿鸣燕羣臣嘉賔也既饮食之又实币帛筐篚以将其厚意然后忠臣嘉賔得尽其心矣【饮之而有币酬币也食之而有币侑币也正义曰此觧饮食而有币帛之意言饮有酬賔送酒之币食有侑賔劝饱之币故皆有币也饮食必酬侑之者案公食大夫礼賔三饭之后公受宰夫束帛以侑注云主国君以为食賔殷勤之意未至复币以劝之欲其深安賔也是礼食用币之意也飨礼亡凖此亦安賔而酬之焉案聘礼云君不亲食使大夫朝服致之以侑币又曰致飨以酬币亦如之是亲食有侑币不亲食则以侑币致之然则不亲飨以酬币致之明亲飨有酬币矣故知饮之而有币谓酬币也郑以饮为飨者以饮食连之若饮食为一则食礼不主于饮若饮为燕礼不宜又在食上且飨食相对之物有食不宜无飨其币所同公食大夫用束帛以侑其酬币则无文故聘礼注云酬币飨礼酬賔劝酒之币所用未闻也礼币用束帛乗马亦不是飨所用币无正文也礼币用束帛乗马谓聘享之币聘享止用束帛乗马而巳侑币又用束帛故云亦不是过言诸侯于大夫酬币不过是也其天子酬诸侯及诸侯自相酬币不必用束帛乗马故聘礼注又引礼器曰琥璜爵盖天子酬诸侯也必疑琥璜为天子酬诸侯之币者以琥璜非爵名而云爵明以送爵也食礼无爵可送则琥璜飨酬所用也谓飨时酬賔以琥璜将币耳大夫合六币琥以绣璜以黼则天子酬诸侯以黼绣而琥璜特之既天子飨诸侯之酬币与诸侯异则食礼天子侑诸侯其币不必束帛无文以言之此唯言享食之币不言燕币燕礼亦当有焉但今燕礼唯有好货无币故文不显言之】左氏昭五年公如晋自郊劳至于赠贿无失礼又晋韩宣子如楚楚防启疆曰宴有好货飱有陪鼎入有郊劳出有赠贿礼之至也十年晋葬平公郑子皮将以币行子产曰丧焉用币用币必百两百两必千人二十六年申丰以币锦二两一如瑱适齐定六年阳虎使孟懿子徃报晋夫人之币晋语晋侯使随防聘于周定王享之肴烝范子曰此何礼也王召士季曰女今我王室之一二兄弟体解节折而饮食之酬币宴货以示容合好定王使刘康公聘于鲁发币于大夫晋厉公克楚使郤至告庆于周未将事王叔简公饮之酒交酬好货皆厚【交酬饮酬之币】饮酒燕语相悦也晋羊舌肹聘于周发币于大夫及单靖公靖公享之俭而敬賔礼赠饯视其上而从之鲁语哀姜至公使大夫宗妇觌用币【用币与大夫同币】吴伐越使来好聘获骨焉节专车賔好币于大夫及仲尼爵之既彻俎而宴【献酬礼毕彻俎而宴饮也】客执骨而问晋语王飨礼命公胙侑【胙赐祭肉侑侑币】
　　祭祀用币之礼
　　肆师立大祀用玉帛牲牷立次祀用牲币立小祀用牲先儒谓大祀天地宗庙也次祀日月星辰社稷五祀五岳也小祀司中司命风师雨师山川百物也然典瑞祀日月星辰有圭璧祀山川有璋邸射小宰凡祭祀皆賛玉币爵之事则用玉特大祀用币不特次祀而巳肆师掌立国祀之礼而玉帛牲币用否不同如此盖始立国祀与凡祭祀异矣用币之礼其色则天地四方各象其类大宗伯曰各放其器之色是也宗庙则纁杂焉聘礼制纁是也【郑康成曰纁之率居三纁居二】其数则十端为束曾子问执束帛升聘礼纁束是也其长则丈八尺天子廵狩礼谓制币长丈八尺是也其奠则或于几上或于几下曽子问奠于殡东几上聘礼奠于室中几下是也其埋则庙阶之间曽子问敛币玉藏诸两阶之间聘礼埋于西阶东是也天子则职之以太宰小宰周礼太宰小宰賛币是也诸侯则小宰曽子问世子生小宰举币是也大夫则祀而巳聘礼祝入取币是也先儒谓有燔瘗之币有礼神之币有从爵之酬币礼神之币则帛在牲上若大祀用玉帛牲牷是也从爵之币则帛在牲下若牲币各放其器之色是也然牲币各放其器之色则礼神者也酬币之説于賔客有之不闻祭祀有是礼也【贾公彦曰郑以献尸从爵之币无文故以生人饮酒之礼况之案聘礼飨时有酬币则献尸后酬尸时亦有币之从爵也】
　　飨食燕用币之礼
　　聘礼公于賔一食再飨燕与羞俶献无常数賔介皆明日拜于朝上介一食一飨若不亲食使大夫各以其爵朝服致之以侑币如致饔无傧致飨以酬币亦如之大夫于賔一飨一食上介若食若飨若不亲飨则公作大夫致之以酬币致食以侑币公食大夫礼賔三饭公受宰夫束帛以侑西乡立賔降辞币升听命降拜公辞賔升再拜稽首受币賔降公再拜介逆出賔北靣揖执庭实以出公降立上介受賔币从者讶受皮若不亲食使大夫各以其爵朝服以侑币致之大夫相食侑币束锦也若不亲食则公作大夫朝服以侑币致之郊特牲曰礼有以少为贵者圭璋特琥璜爵左氏曰虢公晋侯朝王王飨醴命之宥皆肠玉五防马三匹又曰王飨礼命晋侯宥又曰秦后子享晋侯归取酬币终事八反又曰宴有好货诗鹿鸣曰我有嘉賔鼓瑟吹笙吹笙鼔簧承筐是将序曰既饮食之又实币帛筐篚以将其厚意周语晋随防聘于周定王享之肴烝范子私于原公曰吾闻王室之礼无毁折今何礼也王曰亲戚宴飨则有肴烝酬币宴货以示容合好周语王叔简公饮郤至酒交酬好货皆厚
