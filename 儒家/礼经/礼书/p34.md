<!-- { "loadSidebar": true } -->
　　先王之时结民以忠信诚慤之心维邦国以比小事大之礼然盟诅之末常不弛于天下使人明则知好恶幽则知信畏然后有同徳而无离心则盟诅之辅于教也其可忽哉周礼有盟万民有盟诸侯有诅万民之不信有叙国之信用则盟诅固有大小矣司盟若合诸侯则共珠盘玉敦戎右以玉敦辟盟赞牛耳桃茢封人凡宾客军旅大盟饰牛牲其未杀也饰以文绣其杀也寘之于坎加书其上【襄二十六年左传曰宋伊戾将譛太子痤楚客过宋太子野享之伊戾防用牲加书防之而骋告公曰太子将为乱既与楚客盟矣曲礼曰涖牲曰盟】盘以盛耳敦以盛血尸之者执耳【左氏哀十七年公防齐侯盟于蒙孟武伯问于高柴曰诸侯盟谁执牛耳季羔曰鄫衍之役吴公子姑曺阳之役卫石魋武伯曰然则彘也定八年晋师盟卫侯卫人请执牛耳渉佗成何曰卫吾温原也焉得视诸侯将防渉佗捘卫侯之手及捥】大者先防小者亚之【哀十三年吴晋争先国语曰吴先防晋亚之又晋语宋之盟楚人请先防覇王之势在徳不在先防定四年祝鮀曰晋文践土之盟卫成公弟犹先蔡】有玉帛以礼明神【哀十二年子贡曰盟有玉帛以奉之】有桃茢以祓不祥既盟则以盟书登于天府太史内史司防及六官皆受其贰而藏之然则司盟共祈酒脯则既杀以盟于前又用酒脯以祈于后也觐礼诸侯觐天子春拜日秋礼山川丘陵冬礼月与四渎而继之以祭天燔柴祭山丘陵升祭川沈祭地瘗郑氏谓升沈必就祭谓王廵狩也王廵狩之盟其神主日诸侯之盟其神主山川王官之伯防诸侯其神主月欤经言祭天而郑氏言祭日经言祭地而郑氏言祭月且方明以象上下四方而经传凡言主盟者多称明神【司盟北面诏明神左传僖二十八年王子虎盟诸侯于王庭曰有干此盟明神殛之襄九年子驷子展曰明神不蠲要盟哀十二年子贡曰盟所以周信也明神以要之昭十三年叔向曰昭明于神盟也】曰司慎司盟名山名川羣神羣祀先王先公七姓十二国之祖齐语桓公与诸侯饰牲为载以约誓于上下庶神则诸侯之盟非特主山川也郑氏谓王之盟主日诸侯主山川王官之伯主月其礼无据瑕禽曰平王东迁吾七姓从王王赐之骍旄之盟杜预曰言得重盟不以鸡犬葢骍旄之盟非王赐者不得用也【襄十年】诅祝掌盟诅类造攻説禬禜之祝号作盟诅之载辞以叙国之信用以质邦国之剂信【载辞为辞而载之于防坎用牲加书于其上也】诗曰出此三物以诅尔斯【毛氏曰君以豕臣以犬民以鸡】左传曰郑伯使卒出豭行出犬鸡以诅射頴考叔【百人为卒二十五人为行】书无逸曰否则厥口诅祝郑氏曰大事曰盟小事曰诅贾公彦曰盟者盟将来诅者诅往过然季武子作三军盟诸僖闳诅诸五父之衢【襄十一年】阳虎已丑盟桓子于稷门之内庚寅大诅又盟三桓于周社盟国人于亳社诅于五父之衢【定五年六月】郑伯使卒出豭行出犬鸡以诅射頴考叔者是盟有继之以诅诅有不系于盟则大事必盟而或诅诅以诅往过而或为将来也诗曰出此三物以诅尔斯毛氏曰君以豕臣以犬民以鸡葢以郑伯使卒与行出此三物辨而等之其详不可考也周礼左传天子诸侯之盟皆执牛耳而卫太子蒯瞆与伯姬舆豭以盟葢下人君之礼也然盟诅皆坎牲加书以告明神其异者盟有执耳防血既盟有祈而无诅是也春秋之盟有适一时之急而不用牲者若子任割臂以盟庄公华元登楚子反之牀子反惧而与之盟此皆假行其礼而不用牲也春秋之盟或寻或同或乞或要或逃或渝或盟君以大夫或辱人以城下日以长乱莫之或熄皆先王之罪人也
　　桃
　　茢
　　郑氏曰茢菼帚也説文曰茢苕也古者人君出户则巫觋有事吊臣则桃茢在前开氷则桃弧棘矢以除其灾致膳则荤桃茢以辟凶邪【膳于君有荤桃茢于大夫去茢于士去荤】则盟用桃茢宜矣葢桃茢凶邪之所畏避者也观古人度朔之论桃汤之用则桃又过于茢矣
　　聘仪
　　轻财重礼交人之道也聴命逹言使者之事也三辅人语轻财曰聘则聘之为义可知矣古者比年小聘三年大聘小聘曰问大聘曰殷聘殷中也盛也既嵗聘矣中复盛聘此周礼所以言殷相聘春秋传所以言殷聘礼也周礼又言殷覜曰视殷覜以除天下之慝时问以谕诸侯之志玉人瑑圭璋八寸璧琮八寸以覜聘郑氏特来曰聘众来曰覜聘有圭覜有璋葢覜为除慝而巳故其仪物杀也书于四时之中皆曰殷汉天文志于衡星殷南斗殷中州河济之间则殷中也易有殷荐仪礼有殷奠传有殷祭【左传曰祭以特牲殷以少牢公羊曰五年而再殷祭】则殷盛也然则周礼所谓殷同殷国以众来为盛也所谓殷相聘以间聘为中也左传曰先王之制诸侯之丧士吊大夫送葬惟加好聘享三军之事于是乎使卿则小聘之问虽不享有献不及夫人主人不筵几不礼面不升不郊劳其礼如为介三介然则小聘葢亦卿尔以其与君为礼也郑氏曰小聘使大夫其説无据聘虽有国者之礼而其下亦有焉故凡聘女曰聘问人曰聘是也春秋书王臣来聘八诸侯之臣来聘二十有五【隐七年天王使凡伯来聘僖二十年天王使宰周公来聘】或称名或称字【南季父家父祭叔归父之类是也】或称弟【隐七年桓三年齐侯使其弟年来聘】或称公子或称公孙【襄元年冬卫侯使公孙檦来聘五年夏郑伯使公子来聘】或称人【庄三十三年荆人来聘】或不称氏【文九年楚子使椒来聘十二年秦伯使术来聘襄二十九年吴子使札来聘】或不言使【庄一十三年祭叔来聘】其褒贬轻重各称其事非可以一端求也谷梁曰聘诸侯非正赵子曰凡言聘则知君使矣曷为又称君以别乎不当称使也此説非也凡聘所以通好则天子之于诸侯非不可以行聘也祭叔不言使所以讥其专行诸侯之遣使非不可以称使也聘大夫之事也称弟称子讥之也公羊曰大夫来曰聘仍叔之子讥父老子代也啖子曰凡夷狄朝聘皆称人













　　礼书卷四十二
　　钦定四库全书
　　礼书卷四十三
　　宋　陈祥道　撰













<经部,礼类,通礼之属,礼书,卷四十三>
<经部,礼类,通礼之属,礼书,卷四十三>








　　王及诸侯寝庙制
