<!-- { "loadSidebar": true } -->
　　礼言共工霸九州黄帝书言地有九州则尧以前九州耳至舜之时洪水泛滥通道阻塞乃厘下土方设居方肇十有二州分冀为幽并分青为营州封十有二山建十有二牧然后政教之所加贡赋之所出有所统焉及水土既平禹又即旧域而辨之以为九州故书言禹别九州传言贡金九牧则肇十有二州不在治水之后矣孔安国言禹治水之后始制十有二州误也禹贡先冀次兖以治水始于近也周官先次荆以治地先于逺也商书言九有之师商颂言奄有九有式于九围王制于商亦言九州千七百七十三国则商之九州葢亦袭夏而已先儒以尔雅之九州为商制于义或然然禹贡有徐梁而无幽并尔雅有幽营徐而无梁并青周礼有幽并而无徐梁则周之时徐梁入于青兖而析冀于幽并矣至汉武帝南置交趾北置四方之州兼徐梁幽并夏周之制改雍曰梁改梁曰益凡十三部则地域之判合因革固不常也班固曰冀州民多懻忮李巡曰兖信也徐舒也轻也荆强也豫舒也雍壅也冀近也【谓两河之间情性相近】其论俗方之情性大槩或然然以冀为近则与班异矣葢民生天地之间其刚柔缓急系水土之风谓之风好恶取舍随君上之情欲谓之俗故太平之人仁丹穴之人智太防之人信倥侗之人武秦人上气力先猎射燕人少思虑多轻薄凡此皆地使之然也陈楚之信巫重祀卫之亟会流淫魏之薄恩生分周之高富下仕韩之椎剽跕躧燕之轻色急人齐之侈诈不悁吴粤之好剑轻死朝鲜贵正信而尚礼严重亷耻而尚礼义宋多君子而好稼穑凡此皆俗使之然也班固以郑俗流淫系于陿险之所居以州多士本于淮南王之所化是不和郑风所刺之由职方氏所辨之异也
　　九州所宜
　　冀州【土白壤　田中中　其利松柏　其民五男三女　其畜牛羊　其谷黍稷】兖州【土黒坟　田中下　贡漆丝　篚织文其利蒲鱼　其民二男三女　其畜六扰
　　其谷四种】
　　青州【土白坟　田上下　贡盐絺海物　篚檿丝　其利蒲鱼　其民二男二女　其畜
　　鸡狗　其谷宜稻麦】
　　徐州【其赤埴坟　田上中　贡土五色篚纎缟　周礼有幽州无徐州】
　　州【土涂泥　田下下　贡金三品　瑶琨篠簜　篚织贝　其利金锡竹箭　其民二
　　男五女　其畜宜鸟兽　其谷宜稻】
　　荆州【土涂泥　田下中　贡羽毛齿革　金三品　篚纁玑组　其利丹银齿革　其
　　民一男二女　其畜宜鸟兽　其谷宜稻】
　　豫州【土惟壤下土坟垆　田中上　贡漆枲絺纻　篚纎纩　其利林漆丝枲　其民二
　　男三女　其畜六扰　其谷五种】
　　梁州【土青黎　田下上　贡璆铁银镂砮磬熊罴狐狸织皮　周礼有并无梁州　尔雅
　　无梁并青】
　　雍州【土黄壤　田上上　贡琳球琅玕织皮其利玉石　其民三男二女　其畜牛马
　　其谷宜黍稷】
　　五地所宜
　　山林【毛物　皂物　民毛而方】
　　川泽【鳞物　膏物　民黒而津】
　　丘陵【羽物　覈物　民专而长】
　　坟衍【介物　荚物　民晳而瘠】
　　原隰【臝物　丛物　民丰肉而庳】
　　书禹贡冀州厥土惟白壤厥田中中兖州厥土黒坟厥田中下厥贡漆丝厥篚织文青州厥土白坟田上下贡盐絺海物惟错岱畎丝枲鈆松怪石厥篚檿丝徐州厥土赤埴坟田上中贡土五色厥篚纎缟州厥土涂泥田下下贡金三品厥篚织贝豫州厥土惟壤下土坟垆田中上贡漆枲絺纻厥篚纎纩锡贡磬错梁州厥土青黎田下上贡璆铁银镂砮磬熊罴狐貍织皮雍州厥土黄壤田上上贡球琳琅玕周礼职方氏州其利金锡竹箭其民二男五女其畜宜鸟兽其谷宜稻荆州其利丹银齿革其民一男二女其畜宜鸟兽其谷宜稻豫州其利林漆丝枲其民二男三女其畜宜六扰其谷宜五种青州其利蒲鱼其民二男二女其畜宜鸡狗其谷宜稻麦兖州其利蒲鱼其民二男三女其畜宜六扰其谷宜四种雍州其利玉石其民三男二女其畜宜牛马其谷宜黍稷幽州其利鱼盐其民一男三女其畜宜四扰其谷宜三种冀州其利松柏其民五男三女其畜宜牛羊其谷宜黍稷并州其利布帛其民二男三女其畜宜五扰其谷宜五种大司徒以土会之法辨五地之物生一曰山林其动物宜毛物其植物宜皂物其民毛而方二曰川泽其动物宜鳞物其植物宜膏物其民黒而津三曰丘陵其动物宜羽物其植物宜覈物其民専而长四曰坟衍其动物宜介物其植物宜荚物其民晳而瘠五曰原隰其动物宜臝物其植物宜丛物其民丰肉而庳以土均之法辨五物九等制天下之地征【九等骍刚赤缇之属】载师掌任土之法以物地事【物物色之以知其所宜】土均掌平土地之政以均地守以均地事以均地贡草人掌土化之法以物地相其宜而为之种凡粪种骍刚用牛赤缇用羊坟壤用麋渇泽用鹿咸泻用貆勃壤用狐埴垆用豕疆防用蕡轻爂用犬土方氏以辨土宜土化之法而授任地者【土宜谓九谷植穉所宜也土化地之轻重粪种所宜用也任地者载师之属】鸿列子曰土地各以其类生是故山气多男泽气多女障气多喑风气多聋林气多癃木气多伛岸下气多肿石气多力险阻气多瘿暑气多天寒气多夀谷气多庳丘气多狂衍气多贪轻土多利重土多迟清水音小浊水音大湍水人轻迟水人重坚土人刚弱土人肥垆土人大沙土人细息土人美耗土人丑汾水蒙浊而宜麻济水通和而宜麦河水中浊而宜菽雒水轻利而宜禾渭水多力而宜黍汉水重安而宜竹江水肥仁而宜稻平土之人慧而宜五谷尔雅曰太平之人仁丹穴之人智太防之人信倥侗之人武礼记王制凡居民材必因天地寒暖燥湿广谷大川异制民生其间者异俗刚柔轻重迟速异齐五味异和器械异制衣服异宜修其教不异其俗齐其政不易其宜中国戎夷五方之民皆有性也不可推移东方曰夷被发文身有不火食者矣南方曰蛮雕题交趾有不火食者矣西方曰戎被发衣皮有不粒食者矣北方曰狄衣羽毛穴居有不粒食者矣中国夷蛮戎狄皆有安居和味宜服利用备器五方之民言语不通嗜欲不同达其志通其欲东方曰寄南方曰象西方曰狄鞮北方曰译
　　大司徒以土防之法辨五地之物生以土宜之法辨十有二土之名物以相民宅而知其利害辨十有二壤之物而知其种以教稼穑树艺郑氏曰以万物自生焉则言土土犹吐也以人所耕而种艺焉则言壤壤和缓之貌也孔安国曰无块曰壤盖无块其质也和缓其性也禹贡冀州白而壤雍州黄而壤豫州厥土惟壤则壤色非一而已壤与坟埴涂泥虽殊而坟埴涂泥亦壤中之小别耳此所以禹贡总言三壤而周官总言十二壤也坟其起者也埴其黏者也垆其疏者也禹贡有坟垆孔安国郑康成皆以垆为疏盖有传然也禹贡坟壤涂泥青黎各系一州此言其大致而已然则草人土化之法凡地预有之也凡地高者宜黍稷下者宜稻麦山气多男泽气多女东南多丝纩西北多织皮先王之于民因其地以施教顺其俗以行政山者不使居川泽者不使居中原居山者不以鱼鼈为礼居泽者不以豕鹿为礼骍刚之地粪种不以羊赤缇之地粪种不以牛然后五方之民各安其性乐其业而无偏弊之患此大司徒土均载师土方氏草人所以有功于天下也
　　十二分
　　天有十二次日月之所躔地有十二辰王侯之所国周官大司徒辨十有二土十有二壤保章氏以星土辨九州所封封域皆有分星以观妖祥盖九州十二域或系之北斗或系之二十八宿或系之五星则雍主魁冀主枢青兖主机徐主权荆主衡梁主开阳豫主摇光此系之北斗者也星纪吴越也枵齐也娵訾卫也降娄鲁也大梁赵也实沉晋也鹑首秦也鹑火周也鹑尾楚也夀星郑也大火宋也析木燕也此系之二十八宿者也嵗星主齐吴荧惑主楚越镇星主王子太白主大臣辰星主燕赵代此系之五星者也然吴越南而星纪在丑齐东而枵在子鲁东而降娄在戌东西南北相反而相属何耶先儒以谓古者受封之日嵗星所在之辰其国属焉观春秋传凡言占相之属以嵗之所在为福嵗之所冲为灾故师旷梓慎禆灶之徒以天道在西北而晋不害嵗在越而吴不利嵗淫枵而宋郑饥嵗弃星纪而周楚恶嵗在豕韦而蔡祸嵗及大梁而楚凶则古之言星次者未尝不视嵗之所在也梓慎曰龙宋郑之星也宋大辰之虚也陈太皞之虚也郑祝融之虚也皆火房也卫髙阳之虚也其星为大水以陈为火则大皞之木为火母故也以卫为水则高阳水行故也子产曰高辛氏有二子伯曰阏伯季曰实沉居于旷林而不相能后帝不臧迁阏伯于商丘主辰商人是因故辰为商星迁实沉于大夏主参唐人是因故参为晋星然则十二域之所主亦若此也班固曰丙丁江淮海岱戊已中州河济庚卒华山以西壬癸常山以北一曰甲齐乙东夷丙楚丁南夷戊魏已韩庚秦辛西夷壬燕赵癸壮夷子周丑翟寅赵夘郑辰邯郸已卫午秦未中山申齐酉鲁戌吴越亥燕代北又以方位辨周土也















　　礼书卷三十四
　　钦定四库全书
　　礼书卷三十五
　　宋　陈祥道　撰













<经部,礼类,通礼之属,礼书,卷三十五>








　　尚书中星【正义曰四方七宿各成一形东方龙形西方虎形皆南首而北尾南方鸟形北方龟形皆西首而东尼仲春日在奎娄而入于酉地则初昏之时井鬼在午栁星张在已轸翼在辰是朱鸟七宿皆得见也】
　　月令中星【春有三月既正仲春转以推季孟之月亦可知也马融郑以为星鸟星火谓正在南方春分之昏七星中仲夏之昏心星中秋分之昏虚星中冬至之昏昴星中皆举正中之星而星不为一方尽见此与孔异】
