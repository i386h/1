<!-- { "loadSidebar": true } -->
　　诗曰吹笙鼔簧又曰并坐鼓簧又曰左执簧又曰巧言如簧记曰女娲之笙簧观此宜若簧非笙也先儒皆以为笙中之簧其説拘矣汉武内传鼔振灵之簧神仙传王遥有五舌竹簧然经无眀説岂亦古之遗制欤













　　礼书卷一百二十六
　　钦定四库全书
　　礼书卷一百二十七
　　宋　陈祥道　撰













<经部,礼类,通礼之属,礼书,卷一百二十七>
<经部,礼类,通礼之属,礼书,卷一百二十七>









　　堂上乐图
　　书曰戛击鸣球搏拊琴瑟以咏下管鼗鼓合止柷敔笙镛以间而继之以击石拊石夫戛击柷敔也鸣球玉磬也拊搏鼔类也是舜之时堂上有戛击堂下有柷敔堂上有鸣球堂下有石磬堂上有拊堂下有鼗鼓也诗言设业设簴崇于树羽应田县鼓鞉磬柷圉箫管备举皆在周之庭仪礼乐虡皆在两阶之间此堂下之乐也啇颂曰鞉鼓渊渊嘒嘒管声既和且平依我

　　磬声以言堂下之管鼓依我堂上之磬声也【诗注玉磬也】观周书有天球春秋之时齐国佐以玉磬赂晋鲁饥文仲以玉磬告籴于齐荀卿曰悬一钟而尚拊大戴礼曰悬一磬而拊搏则自虞至周堂上皆有玉磬矣有磬必有钟此荀卿所以有一钟之説也燕礼乡射大射皆席工于西阶上北面东上则堂上之乐葢皆西陈而北面也仪礼工入则瑟先歌后献工亦瑟先歌后而乐正常立于西阶东周礼登歌先击拊是乐正居东歌在瑟西而瑟又在拊西其他不可考也周礼鼔人以晋鼔鼓金奏镈师掌金奏之鼓钟师以钟鼓奏九夏记曰入门而悬兴春秋传曰入门而金作国语曰金不过以动声又曰金石以动之先儒谓凡乐先击钟次击鼓是也小胥下管播乐器令奏鼓朄瞽蒙眡了凡乐事先播鼗朄则引大鼔者也鼗兆鼓者也观眡了播鼗击颂磬笙磬诗言鼗磬柷圉仪礼大射鼗倚于颂磬西纮言鼗必及磬设鼗必倚磬之纮是钟磬作则鼗作矣及下管播乐器而乐具作焉乃鼓朄以先之是鼗常在前而朄常在后也先王赐诸侯乐则以柷将之赐子男则以鼗将之以鼗不以朄则鼗先于朄可知矣钟磬之应歌者曰颂钟颂磬其应笙者曰笙钟笙磬春秋传有歌钟与颂钟颂磬之义同周礼有钟笙【笙师祭祀飨射共其钟笙之乐】与笙钟笙磬之意同先儒谓磬在东曰笙笙生也在西曰颂颂或作庸庸功也岂其然欤然颂磬在西笙磬在东朔鼙在西应鼙在东是堂下之乐贵西也堂下之乐贵西堂上之乐上东者贵西所以礼宾上东于西阶之上亦以其近宾故也观乡饮酒乡射之用乐皆乐正告备于宾特燕礼告备于公以眀君臣之分而已则乐为宾设可知矣
　　乐县【乐县见于经者尤略今姑推仪礼大射燕礼乡射钟磬之位存其大槩于此】王宫县
　　诸侯轩县
　　诸侯大射之县
　　乡饮乐
　　周礼小胥王宫县诸侯轩县卿大夫判县士特县凡县钟磬半为堵全为肆葢县钟十二为一堵二堵为一肆堵言合是以为宫肆言全而后可以陈列也宫县象宫室轩县阙其南判县左右之合特县于东方或阶间而已诸侯之卿大夫半天子之卿大夫诸侯之士半天子之士则天子之卿大夫判县东西各一肆【东西各有钟磬】诸侯之卿大夫判县东西各一堵【东磬西钟】天子之士特县南一肆诸侯之士特县南一堵【有磬无钟】考之仪礼大射乐人宿县于阼阶东笙磬西面其南笙钟其南镈皆南陈建鼓在阼阶西南鼓应鼙在其东南鼓西阶之西颂磬东面其南钟【先儒谓不言颂钟防上文】其南镈皆南陈一建鼓在其南东鼓朔鼙在其北一建鼔在西阶之东南面簜在建鼓之间鼗倚于颂磬西纮此于羣臣备三面而已非轩县也先儒以为宫县四面皆钟磬镈轩县三面亦钟磬镈判县有钟磬而无镈特县有磬而无钟大射避射位北方鼓而已此説是也然则诸侯非大射则阼阶之建鼓葢在东而南陈应鼙在其北与朔鼙相应然则大射阼阶北方之鼔非其常位也礼器曰庙堂之下悬鼓在西应鼓在东是也北齐之制宫悬各设十二钟于其辰位四面设编钟编磬各一虡合二十架设建鼔于四隅郊庙防同用之此或髣髴古制欤乡射笙入立于县中西面则东县磬而已乡饮磬阶缩霤笙入磬南则缩县磬而已此士特县之制也乡射避射位故县在东乡饮非避射位故县在南乡射有卿大夫询众庶之事乡饮酒乃卿大夫之礼皆特县者以询众庶宾贤能非为已也故皆従士制燕礼诸侯之礼而工止四人以从大夫之制其意亦若此欤郑康成曰钟磬二八在一虡为一堵杜预曰县钟十六为一肆服防曰一县十九钟【十二钟当十二辰更加七律】后周以钟磬七正七倍而县十四梁武帝以浊倍三七而县二十一后魏公孙崇以钟磬正倍防县之正声十二倍声十二而县二十四隋牛洪据周官郑康成之説及乐纬宫为君商为臣君臣皆尊各置一枚故后周十四而县十六唐制分大小二调以二十四枚为大调各有正倍转通诸均天地宗庙蜡祭大架用之十六枚为小调正通黄钟林钟二均释奠小庙等小架用之至于登歌燕乐亦县十四或七枚为一格国朝因前代之制止用十六枚以十二枚为正钟四枚为清钟然考之于经先王之乐以十有二律为之度数以十有二声为之齐量国语伶州鸠曰古者神瞽考中声而量之以制度律均钟纪之以三平之以六成于十二天之道也唐段安节乐府杂録曰雅部十二钟每架各编钟十二各依律吕然则州鸠安节之所述皆与礼合是古者凡县钟磬不过十二而旋宫备矣后世増之以至十四十六十九二十一二十四唐兼用之以二十四为大调而其下止于七枚而已葢皆惑于清倍之法然也【或曰左氏云中声以降五降之后不容弹矣则降用半律为清声矣国语武王以夷则之上宫毕陈以广镈之下宫布戎则上宫声高为清声矣以至晋师旷师延之时亦有清角清徴晋人笛法正声应黄钟下徴应林钟则清声所由来逺矣特其用多寡不同故有十三管之和十九管之巢三十六簧之竽二十五之瑟则清声寓于其中可知矣后世儒者以汉成帝犍为郡水滨得古磬十六枚正始中徐州薛城送玉磬十六枚于是多宗郑氏二八之説用四清声以谓夷则南吕无射应钟四宫管短则减黄钟大吕太簇姑洗四管之半以为清声而应之则乐音谐矣】








　　礼书卷一百二十七
　　钦定四库全书
　　礼书卷一百二十八
　　宋　陈祥道　撰













　　行以肆夏趋以采荠之仪
　　书传曰天子左五钟右五钟出撞黄钟右五钟皆应然后太师奏登车告出也入撞防宾左右钟皆应然后少师奏登堂就席告入也【先儒谓比十二辰零钟即镈也然鏄小钟非大钟也】尔雅曰堂上谓之行堂下谓之步门外谓之趋周礼乐师行以肆夏趋以采荠自其出言之也则黄钟之钟所以奏肆夏也礼记趋以采荠行以肆夏自其入言之也则防宾之钟所以奏采荠也出撞阳钟而隂钟应之则动而节之以止也入撞隂钟而阳钟应之则止而济之以动也动而节之以止则无过举止而济之以动则无废功后世儒者或谓出当言左应入当言右应黄钟阳升出则升部皆应防宾隂降入则降部皆应其説误矣周礼钟师以钟鼔奏九夏王夏肆夏昭夏纳夏章夏齐夏族夏祴夏骜夏大司乐大祭祀宿县遂以声展之王出入令奏王夏尸出入令奏肆夏牲出入令奏昭夏大飨不入牲其他皆如祭祀大射王出入令奏王夏盖王于祭祀大飨大射则出入奏王夏非此则行以肆夏而已肆夏非特施于王行也享牧伯亦行焉春秋传称三夏天子所以享元侯是也【左传曰金奏肆夏之三国语曰乐奏肆夏繁遏渠吕叔玉以肆夏为时迈繁遏为执竞渠为思文杜预韦昭谓肆夏一名樊昭夏一名遏纳夏一名渠郑康成曰夏皆颂之族类乐崩则夏章亦従而亡之】非特享牧伯也而送助祭者亦用焉礼记称大飨其王事欤其出也肆夏送之是也诸侯之礼有肆夏无王夏大夫之礼有陔夏无肆夏故燕礼奏肆夏则诸侯有肆夏无王夏可知乡饮酒奏陔夏以送宾而礼讥大夫之奏肆夏自赵文子始则大夫有陔夏无肆夏可知然周礼与礼记皆言行以肆夏趋以采荠大戴礼记则言步中采荠趋中肆夏误也夫王食则以乐侑之言则以乐歌之行则以肆夏采荠以节之登车则有鸾和以和之然则王之所以言语饮食行趋登车之际无非乐音乐以乐之礼以节之则纯和之志不内散而非僻之心无自入焉所谓礼乐不可斯须去身者此也【前汉志曰汉高祖时叔孙通制宗庙乐皇帝入庙门奏永至以为行步之节犹古采荠肆夏也六年作昭容礼容乐昭容犹古之昭夏也主出武徳舞礼容者主出文始五行舞入无乐者将至至尊之前不敢以乐也出用乐者言舞不失节能以礼乐终也然周礼王与宾尸出入皆有乐汉之昭容礼容特主出乐而已何承天曰今舞出乐谓之阶步步阶宾皆作】舞
