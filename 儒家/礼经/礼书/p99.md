<!-- { "loadSidebar": true } -->
　　周礼大师大祭祀下管播乐器令奏鼓朄小师大祭祀下管击应鼔小祭祀小乐事鼔朄仪礼大射建鼔在阼阶西南鬻鼔应鼙在其东南鼔西阶之西颂磬东面其南钟其南镈皆南陈一建鼔在其南东鼓朔鼙在其北一建鼔在西阶之东南面诗曰应田县鼔先儒以诗之田为朄朄小鼔应应鼙也尔雅曰大鼔谓之鼖小者谓之应然则大祭祀皆鼔朄击应大射有朔鼙应鼙诗又以应配朄则朔鼙乃朄鼔也以其引鼔焉故曰朄以其始鼔焉故曰朔是以仪礼有朔无朄周礼有朄无朔犹仪礼之酒周礼之明水其实一也郑氏以应与朄及朔为三鼓恐不然也大射建鼓南鼓应鼔亦南鼔而居其东建鼔东鼔朔鼙亦东鼓而居其北则鼙与鼓北建而鼙常在其左矣朔作而应应之朔在西应在东则凡乐之奏常先西矣拊【相】
　　拊之为物以韦为之状若鼓然书传所以谓韦为鼓谓之搏拊是也实之以糠白虎通所谓拊革者以糠是也其设则堂上书所谓搏拊是也其用则先歌周礼所谓登歌合奏击拊是也荀卿曰鞉拊椌楬似万物又曰县一钟而尚拊大戴礼曰县一磬而尚拊子夏曰匏笙簧防守拊鼓始奏以文复乱以武治乱以相讯疾以雅言尚拊则拊在一钟一磬之东也言
　　防守拊鼓则众乐待其动而后作也既曰防守拊鼓又曰治乱以相则相非拊也郑氏以相为拊误矣拊书谓之搏拊明堂位谓之拊搏葢以其或搏或拊莫适先后也尔雅和乐谓之节或説节即相也晋傅休奕节赋曰口非节不咏手非节不拊江左清乐有节鼓唐雅乐升歌用之其详不可考也

　　礼书卷一百二十三
　　钦定四库全书
　　礼书卷一百二十四
　　宋　陈祥道　撰

<经部,礼类,通礼之属,礼书,卷一百二十四>
<经部,礼类,通礼之属,礼书,卷一百二十四>
　　雅
　　周礼笙师掌教舂牍应雅以教裓乐郑司农云雅状如漆筩而弇口大二围长五尺六寸以羊韦□之有两纽疏画此约汉法云然也郑康成曰雅中有椎【乐记注】裓乐裓夏之乐牍应雅教其舂者谓以筑地笙师教之则三器在庭可知矣宾醉而出奏裓夏以此三器筑地为之行节乐记曰讯疾以雅孔颖达曰舞者讯疾奏此雅器以应之葢乐者正也宾出而舂雅欲其醉而不失正也工舞而奏雅欲其迅疾而不失正也宾出之奏雅有裓乐则工舞之奏雅各以其舞之曲欤
　　壎
　　何人斯苏公刺暴公之诗也以伯氏吹壎仲氏吹箎托亲爱之意而已世本遂谓暴辛公作壎苏成公作箎谯周讥之宜矣然周谓暴公善壎苏公善箎不可考也周礼小师掌教壎瞽蒙掌播壎尔雅曰大壎谓之嘂广雅云壎象秤锤以土为之六孔郑司农释周礼郭璞释尔雅其説皆然郭璞又谓鋭上平底大者如鹅子小者如鸡子葢壎之大小不同而同于六孔【白虎通曰壎坎音也管艮音也壎在十一月阳气如黄泉之下薰蒸而萌唐乐志曰壎曛也立秋之音万物将曛黄也旧图大壎谓之雅壎小者谓之颂壎然壎土也土位在坤而时立秋则唐志之説是而白虎通之説非矣】
　　缶
　　尔雅曰盎谓之缶易曰不鼓缶而歌则大耋之嗟凶诗曰坎其击缶宛丘之下国语曰瓦丝尚宫渑池之防秦王谓赵王击缶李斯曰击瓮扣缶真秦声也葢缶古之乐器秦尚之刘安曰穷乡之社扣瓮拊瓶相和而歌自以为乐亦击缶之类也吕不韦曰尧使以麋防缶而鼓之此不可考也
　　琴
　　琴操曰伏牺作琴世本曰神农作琴乐记曰舜作五之琴以歌南风【或曰帝俊生晏龙龙作琴瑟郭璞曰俊即舜也】眀堂位曰大琴大瑟中琴中瑟四代之乐器也尔雅曰大瑟谓之洒大琴谓之离白虎通曰琴者禁也禁邪以正人心也乐书曰琴长八尺一寸正度也大者为君而居中央商居右旁其余大小相次不失其序则君臣之位正矣广雅曰琴长三尺六寸六分象三百六十有六日五象五行大为君寛和而温小为臣清廉不乱驺忌子谓齐威王曰大浊以春温者君也小廉折以清者臣也文王武王加二以合君臣之恩琴操曰广六寸象六合也又上曰池言其平下曰滨言其服前广后狭象尊卑上圜下方象天地然琴之大小虽不同不过五七而已先儒释尔雅谓大琴二十七或作于伏牺或作于神农不可考也其长或八尺一寸或三尺六寸六分葢大琴中琴之辨欤春秋传穆姜择美槚自为颂琴杜预谓颂琴犹言雅琴
　　瑟
　　世本曰庖牺作瑟五十黄帝使素女鼓之哀不自胜乃破为二十五具二均声【或曰朱襄氏之臣士达造五琴】尔雅曰大瑟谓之洒乡饮酒礼二人皆左何瑟后首桍越燕礼曰小臣左何瑟面鼓执越乐记曰清庙之瑟朱而疏越尚书大传曰大琴练达越大瑟朱达越葢越底孔也疏达通之也朱练而朱之也葢丝不练则劲而声清练则熟而声浊孔小则声急大则声迟故越疏以迟其声然后不至于太急练丝以浊其声然后不失之太清旧图雅瑟长八尺一寸广一尺八寸二十三其常用者十九其余四谓之番番赢也颂瑟长七尺二寸广尺八二十五尽用之此葢有所传然也周礼小师掌教歌瞽蒙掌教琴瑟大司乐云和之琴瑟冬日至圜丘奏之空桑之琴瑟夏日至方丘奏之龙门之琴瑟宗庙奏之则鼓瑟未尝无琴也乐记独言清庙之瑟乡饮酒燕礼亦独言瑟者举其大者故也后世高渐离之击筑【似筝细项】蒙恬之造筝汉之琵琶箜篌【风俗通曰汉武帝乐人侯调作坎侯释名】
　　【曰师延所作】晋之阮咸此皆放琴瑟而为之欤【易通卦验冬至日使八能之士鼓黄钟之瑟瑟用槐长八尺一寸夏至日瑟用桑长五尺五寸槐取其气上桑取其垂下】

　　礼书卷一百二十四
　　钦定四库全书
　　礼书卷一百二十五
　　宋　陈祥道　撰

<经部,礼类,通礼之属,礼书,卷一百二十五>
<经部,礼类,通礼之属,礼书,卷一百二十五>
<经部,礼类,通礼之属,礼书,卷一百二十五>
<经部,礼类,通礼之属,礼书,卷一百二十五>
　　柷
　　敔
　　止
　　籈
　　乐记曰圣人作为椌楬书曰戛击鸣球合止柷敔诗曰鼗鼓柷圉荀卿曰鞉柷拊椌楬似万物眀堂位曰揩击周礼小师掌教播鼗柷敔葢柷敔以椌楬为体椌楬以戛揩击为用故椌楬戛揩击先儒皆谓之柷敔也尔雅曰所以鼓柷谓之止所以鼓敔谓之籈先儒谓柷如漆桶方二尺四寸深二尺八寸中有椎柄连底撞之令左右击止者其椎名也敔如伏虎背上有二十七鉏铻刻以木长尺栎之籈者其戛名也此以汉大予乐言之【本朝依唐制以竹为籈长二尺四寸破一端为十二筮乐将止先击其首次三戛之】葢鼓柷谓之止欲戒止于其早也鼓敔谓之籈欲修洁于其后也柷方二尺四寸隂也敔二十七龃龉阳也乐作阳也以隂数成之乐止隂也以阳数成之固天地自然之理也声之所出以虚为本桐虚而不实故为琴瑟糠虚而不实故为搏拊虚以虚然后可设椌以空然后可击及其止则归于实焉故敔为伏虎之形则实而已
　　牍
　　应
　　笙师掌教舂牍应雅以教裓乐郑司农曰牍以竹大五六寸长七尺短者一二尺虚中筩无底其端有两空肆画以两手筑地应长六尺五寸其中有椎竽
　　笙
　　礼记曰女娲之笙簧世本曰随作笙仪礼曰二笙一和而成声周礼笙师掌教吹竽笙尔雅曰大笙谓之巢小者谓之和先儒谓笙列管匏中施簧管端大者十九簧小者十三簧竽三十六簧笙长四尺竽长四尺二寸簧金鐷为之葢众管在匏有巢之象故大笙曰巢大者倡小者和小笙曰和后世雅乐和皆二十七簧外设二管不定置谓之义管每变均易调则更用焉由是定置二管于匏中为十九簧书曰笙镛以间笙师祭祀飨食共笙钟之乐郑氏曰与钟相应之笙国语曰金石以动之丝竹以行之则笙镛虽间作其动之于始则金石而已韩非曰竽者五声之长故竽先则钟瑟皆随竽唱则诸乐皆和葢后世之乐然也箫【大者一十四管小者十六管】
　　小师掌教箫管歌笙师掌教吹竽笙壎籥箫箎书曰笙镛以间箫韶九成诗箫管备举礼従以箫管书于箫言乐成诗于箫言备举礼凡言箫多在笙竽之后则箫之奏葢后于笙矣尔雅曰大箫谓之言小者谓之筊广雅曰籁谓之箫庄周三人籁比竹是已荀卿曰凤凰于飞其翼若干其声若箫葢箫比竹为之其状凤翼其声凤声言与籁皆其异名也郭璞曰言二十三管长四尺筊十六管长尺二寸【风俗通曰箫十管长二尺易説长尺四寸郑氏曰箫象鸟翼鸟火禽也火生数二成数七夏时火用事二七一十四箫之长由此也旧图雅箫长一尺四寸二十四彄颂箫长尺二寸十彄博雅云箫大者二十四管无底小者十六管有底蔡邕曰箫编竹有底长则浊短则清以密窒其底而增损之则和葢皆述其传然也汉元帝云吹洞箫谓之洞箫葢无底耳】

　　礼书卷一百二十五
　　钦定四库全书
　　礼书卷一百二十六
　　宋　陈祥道　撰

<经部,礼类,通礼之属,礼书,卷一百二十六>

　　箎
　　周礼笙师掌教龡箎尔雅大箎谓之沂孙炎曰沂悲也释名曰箎啼也若婴儿啼也郭璞曰箎以竹为之长尺四寸围三寸一孔上出寸三分名翘横吹之小者尺二寸广雅曰八孔郑司农曰七孔不可考也【后世有胡箎沈约曰胡箎出于胡吹非雅器也】
　　篴
　　周礼笙师掌教篴杜子春曰竹篴五孔马融笛赋称

　　此器出于羌笛旧四孔京房加一孔以备五音又风俗通曰汉武帝时邱仲作笛长尺四寸然汉以前固有笛矣但尺四寸者邱仲所作耳后世有长笛【世传蔡邕避难江南宿于柯庭之馆仰盻竹椽曰是良竹也取以为笛奇声独絶一説邕经防稽高迁亭见屋椽竹东间第十六奇为笛取用果有声】有短笛【今乐府短笛尺有咫】有横笛【小箎也梁横吹曲曰下马吹横笛】有义觜笛【如横笛而加觜西凉乐也】有七孔者【今大乐雅笛七孔】有八空者【今有横笛八空】皆适一时之造然也笛一作篴箎一作防
　　籥
　　眀堂位曰上鼔苇籥伊耆氏之乐也周礼笙师掌教籥籥师掌教国子舞羽吹籥籥章掌教土鼓吹籥盖籥三孔主中声而上下之律吕于是乎生命之曰籥以黍籥之法在是故也羽舞皆执籥以声音之本在是故也【诗曰左手执籥春秋书仲遂卒于垂壬午犹绎方入去籥公羊曰去其有声者置其无声者则吹籥而舞可知】尔雅曰大籥谓之产其中谓之仲其小谓之箹广雅曰籥七孔毛苌曰籥六孔郑康成曰籥如笛三孔郭璞曰籥三孔而短当従郭郑之説为之正也
　　管
　　书曰下管鼗鼓周礼小师掌教籥管瞽蒙掌播箫管笙师掌吹竽笙壎籥箫管大司乐圜丘孤竹管方丘孙竹管宗庙隂竹管燕礼大射皆下管新宫礼记曰下管象诗曰磬管将将箫管备举尔雅曰大管谓之簥其中谓之篞小者谓之篎郑司农曰管如箎六孔説文亦曰管六孔十二月之音郑康成曰管如笛而小并两而吹之今大予乐官有焉广雅云管象箫长尺围寸八孔无底夫并两而吹之固象箫矣管或作琯则古者之管有以玉为之也【传称西王母献玉琯】
　　簧
