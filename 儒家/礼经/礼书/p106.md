<!-- { "loadSidebar": true } -->
　　书曰肇牵牛车辀人曰大车辕直必缢其牛则大车牛车也牛车大则柏车中车羊车小车也大车以行泽柏车以行山羊车以行宫中车人所谓行泽者欲短毂行山欲长毂行泽者反輮【史谓下泽车】行山者仄輮此大车柏车之辨也郑氏谓羊车若汉定张车宫内所用盖有所受之也大车两辕也故车人言凡为辕三其轮崇彻广六尺鬲长六尺辙广六尺则与驷车八尺之辙不同鬲长六尺则与六尺六寸之衡不同是两辕之车一牛在辕内故衡短而辙狭一辕之车两服在辕外故衡长而辙广也大车毂长尺五寸围尺五寸辐长四尺五寸渠围二丈七尺轮崇九尺牙围尺五寸绠一寸辕二丈七尺柏车毂长二尺围二尺辐长三尺渠围一丈八尺轮崇六尺牙围尺二寸绠大半寸辕一丈八尺大车轮髙辕长柏车轮卑辕短轮髙辕长而毂短小轮卑辕短而毂长大者以其行山泽不同故也大车牝服二柯有三分柯之二则八尺矣羊车二柯有三分柯之一则七尺矣柏车二柯则六尺矣柏车较短而毂辐牙长羊车较长而毂辐牙小者以其行山与宫中不同故也轮人之牙车人谓之渠【海物有曰车渠盖以其象名之也】舆人之较车人谓之牝服【诗曰终日牵牛不以服箱毛氏曰服牝服也】舆人之衡车人谓之鬲舆人之为车起度于舆广车人之为车起度于柯长舆人之车其箱广而不方【广六尺六寸隧四尺四寸】车人之车箱方而不广则其制之异可知矣语曰大车无輗小车无軏先儒以大车为牛车小车为羊车羊车辖耑曰軏牛车辕耑曰輗【説文輗亦作□】理或然也诗曰役车其休周礼曰士乗栈车庶人乗役车先儒以役车为牛车是也以栈之车为役车非也

　　礼书卷一百三十七
　　钦定四库全书
　　礼书卷一百三十八
　　宋　陈祥道　撰
　　戎路
　　周礼车仆掌戎路之萃广车之萃苹车之萃轻车之萃戎路革路也晋栾鍼曰吾有二位于戎路【襄十四年左】晋侯献楚俘王赐以戎路之服【僖二十八年左】干时之战鲁庄
　　公丧戎路【庄九年】汉淮之军楚鬭丹获戎车【桓公八年】皆其君之所乗者也然周之锋车曰元戎秦之兵车曰小戎则自广车而下皆戎车也特不谓之戎路尔车仆凡师共革车防同亦如之戎仆掌驭戎车凡巡守及兵车之防亦如之防同巡守王虽不乗戎车犹共以従不失备也
　　广车
　　车仆掌广车之萃春秋之时齐伐卫有先驱申驱贰广启胠大殿【襄二十三年】郑人赂晋侯有广车軘车【襄十一年】晋楚之战有左右广【宣十二年】郑射大御广而行【襄二十四年】史皇乗广而死【定四年】郑氏曰广车横陈之车
　　阙车
　　车仆掌阙车之萃邲之战楚子使潘党帅游阙四十乗従唐侯为左拒则游阙者游车补阙也
　　苹车
　　车仆掌苹车之萃郑氏曰苹犹屏也对敌之车也孙子八阵有苹车之陈
　　轻车【輶车】
　　车仆掌轻车之萃郑氏曰轻车驰敌致师之车孙武曰驰车千驷革车千乗则驰车轻车也诗曰輶车鸾镳尔雅曰輶轻也郑氏以輶车为田仆所设驱逆之车又以王制佐车为驱逆之车然田车以木戎车以革则驱逆之轻车与驰敌致师之轻车异也
　　临车
　　冲车
　　诗曰临冲闲闲崇墉言言毛氏曰临车冲车也盖临车髙冲车大髙则可以临下大则可以突前故兵书有作临车冲车之法墨子有备冲之篇荀卿曰渠冲入穴而求利扬子曰冲不荠皆言冲车之大也冲或作防説文曰陷阵车孙武曰攻城之法修其橹輼轒輼四轮车葢冲车之类也楚子使解杨登楼车以告宋人葢临车之类

　　礼书卷一百三十八
　　钦定四库全书
　　礼书卷一百三十九
　　宋　陈祥道　撰

<经部,礼类,通礼之属,礼书,卷一百三十九>

　　车战之法
　　古者之用兵也险野人为主易野车为主则险野非不用车而主于人易野非不用人而主于车车之于战动则足以冲突止则足以营卫将卒有所芘兵械衣裘有所赍诗曰君子所依小人所腓则车之为利大矣昔周伐郑有鱼丽之陈先偏后伍伍承弥缝【桓八年】邲之战楚君之戎分为二广广有一卒卒偏之两【宣十二年】楚巫臣使于吴以两之一卒适吴舍偏两之一

　　焉【成七年】考之周礼五伍为两四两为卒司马法二十五人为两百人为卒卒两则人也偏则车也杜预以十五乗为大偏九乗为小偏其尤大者又有二十五乗之偏则周鱼丽之偏二十五乗之偏也楚二广之偏十五乗之偏也巫臣所舍之偏九乗之偏也先偏后伍伍従其偏也卒偏之两两従其偏也先其车足以当敌后其人足以待变则古者车战之法略可知也或者谓晋人以什共车必克房琯以车战取败遂以为用车不若用人与骑之愈是不知晋人之克非什之利用什之幸也房琯之败非车之不利用车之罪也古者教民以射御为艺君子以射御为能故孔子曰吾执射乎执御乎诗称叔段之多才则曰叔善射忌又良御忌古人相率以给御如此则登车而不能御防乗而不能射者鲜矣房琯之用车有是人乎不然巫臣教吴以乗车而能取胜于楚何也戎车之制不可以考姑仿小戎以见之
　　輂
　　周礼乡师大军旅防同正治其徒役与其輂辇郑氏曰輂驾马辇挽人行所以载任器止所以为营卫説文曰輂大车驾马也其辕直
　　辇
　　荀卿曰辇舆就马则辇在人驾在马也説文曰辇挽车也従车従防在前引之也司马法曰夏后氏谓辇曰余车二十人而辇商曰胡奴十八人而辇周曰辎辇十五人而辇一斧一斤一凿一梩一锄周辇加二板二筑孔颖达曰辇谓之辎亦谓之重故晋楚之战楚重至于邲则重辎重也説文曰辎一名軿前后蔽也葢蔽前后以载物谓之辎车所载者重车所挽以人谓之辇其实一也诗曰我车我辇左传曰秦堇父辇重如役【襄十年左】皆辎辇也兵法曰无辎重则亡官渡之战魏武用许攸之计爇袁绍之辎重而败之则辎重尤在所慎也故辇以人巾车王后有辇此従容于宫中者也
　　安车
　　安车坐乗老者与妇人所乗者也巾车王后有安车雕面鹥总曲礼大夫七十而致仕若不得谢乗安车书传曰致仕者以朝乗车輲轮庾蔚曰汉世驾一马而坐乗然王后之安车四马而老者之安车葢亦四马驾一马而坐乗汉礼然也汉武帝之召枚乘明帝之诏李躬皆以安车后汉舆服志有五安五立而安车轮皆朱班重才二毂两辖
　　驿车
　　周礼行人掌邦国传遽之小事尔雅曰驿遽传也春秋之时楚子乗驿伐庸【文十六年】晋人以传召伯宗【成五年】郑商人高使遽告于郑【僖三十三年】皆传车也郭璞曰传车驿马之名
　　奇车
　　曲礼曰国君不乗奇车郑氏曰奇车猎衣之属汉之时赵后以軡猎车迎曽孙桓帝禁臣下乗衣车则軡律不衣而曲舆衣车衣之如鼈而长然奇车不特此也郑氏举其类而已礼曰车不中度不鬻于市况国君之所乗者乎

　　礼书卷一百三十九
　　钦定四库全书
　　礼书卷一百四十
　　宋　陈祥道　撰

<经部,礼类,通礼之属,礼书,卷一百四十>
<经部,礼类,通礼之属,礼书,卷一百四十>

　　轸
　　轸一曰收一曰车枕舆后横木也轸围尺一寸【六分车广以一为之轸围】其厚与轐共七寸其长六尺舆人谓舆为车轮人以轸名舆则舆可谓之车亦可谓之轸故郑氏谓轸舆后横木又谓轸舆也辀人以轸方对葢圆则方轸方舆也秦诗以俴收为浅轸浅舆也孔颖达谓车前后横木皆曰轸自后轸至前轸浅于乗车故曰俴然考之于礼车前有轨有隂而已不闻其有轸也

　　説文亦曰轸舆后横木
　　轐
　　轐舆下衔轴者也一曰伏兔一曰车屐贾公彦曰轴上有伏兔伏兔尾后上载车轸轸始有舆则轴去地三尺三寸与伏兔及轸七寸总四尺也伏兔尾戴而辀踵亦承轸则轸之所乗者三木也伏兔之下则有革説文谓□【音闵】是也伏兔之前则辀有漆辀人所谓良辀环灂自伏兔不至軓七寸是也
　　毂【有贤有轵有薮有篆有帱】
　　老子曰三十辐共一毂考工记曰毂也者以为利转也望其毂欲其眼【鱼恳】也进而眡之欲其帱【畴】之廉也椁其漆内而中诎之以为之毂长以其长为之围【轮之漆内六尺四寸是为毂长三尺二寸围径一尺三分寸之一】五分其毂之长去一以为贤去三以为轵容毂必直陈篆必正施胶必厚施筋必数帱必负榦三分其毂长二在外一在内以置其辐【毂长三尺二寸者令辐广三寸半则辐内九寸半辐外一尺九寸】则毂长三尺二寸围径一尺三分寸之二三分毂长二在外一在内以置其辐其穿大者谓之贤小者谓之轵其当辐菑者谓之薮薮亦谓之壶中贤向内轵向外皆金为之五分其毂之长去一以为贤去三以为轵郑氏谓去一当为去二去二则金厚一寸大穿径四寸五分寸之二小穿径二寸十五分寸之四如是乃与薮相称理或然也毂之饰施胶筋漆而采以约之谓之篆诗所谓约軧是也革以幔之谓之帱所谓帱必负榦是也
　　轵【在外】
　　毂之大穿曰贤小穿曰轵则轵毂末也亦谓之轊轊或作□【卫】又谓之軓少仪曰祭左右軓【范】郑氏谓軓轵同谓轊头舆人三分较围去一以为轵围三分轵围去一以为轛围则轵又輢之衡植者也与毂末之轵不同
　　辐
　　轮崇六尺有六寸毂径一尺三分寸牙围尺一寸则辐长二尺有奇矣薮径三寸九分寸之五而辐广如之则辐围九寸有奇矣记曰望其辐欲其揱【萧】尔而纎也进而眡之欲其肉称也眡其绠欲其蚤之正也【绠轮葅也】察其菑蚤不齵【五沟反】则轮虽敝不匡凡辐量其凿深以为辐广故竑其辐广以为之弱【郑氏曰弱菑也今人谓蒲本为弱】三分其辐之长而杀其一则虽有深泥亦弗之溓也三分其股围去一以为骹围则辐之入牙者谓之爪近牙谓之骹入毂谓之菑近菑谓之股菑亦谓之弱则股菑而骹爪杀矣骹爪杀故望之则揱尔而纎用之则虽有深泥而弗之溓杀称故谓之肉称
　　牙
　　考工记言凡揉牙则牙揉木为之矣六分其轮崇以其一为之牙围则牙围尺一寸矣三分其牙围而漆其二则漆者七寸三分寸之一不漆者三寸三分寸之二矣记又曰眡其绠欲其蚤之正也绠三分寸之二郑氏谓绠闗东谓之饼轮箄也葢凿牙而其孔向外侵三分寸之二则辐股外箄辐股外箄则车不淖矣牙亦谓之罔亦谓之渠亦谓之輮行泽者仄輮行山者仄輮仄輮则木心在外而泥不溓反輮则表里相依而沙石不能以破碎

　　礼书卷一百四十
<经部,礼类,通礼之属,礼书>
　　钦定四库全书
　　礼书卷一百四十一
　　宋　陈祥道　撰

<经部,礼类,通礼之属,礼书,卷一百四十一>
<经部,礼类,通礼之属,礼书,卷一百四十一>

　　輨【辖】
　　輨或作斡【音管】説文曰毂耑沓也辖或作牵説文曰车键盖輨以冒毂辖以制轴二者皆金为之考工记曰弓长六尺谓之庇轵郑氏谓六尺之弓加部广凡丈二尺六寸有宇曲之减可覆轵不及斡
　　轴
