<!-- { "loadSidebar": true } -->
　　礼记郊特牲曰卜之日王立子泽亲聴誓命仪礼大射毕公入鷔礼记言王之出于泽仪礼言公之出于泽则天子泽宫西郊小学也诸侯泽宫郊之大学也乡射记曰于郊则闾中此诸侯郊射之中也司裘天子大射三侯虎侯侯道九十弓侯中丈八尺鹄方六尺熊侯侯道七十弓侯中丈四尺鹄方四尺六寸有竒豹侯侯道五十弓侯中十尺鹄方三尺三寸有竒郑氏谓王之大射王射虎侯诸侯助祭者射熊侯卿大夫士助祭者射豹侯其説葢以大射礼公射大侯大夫射参士射干而知之也天子诸侯与其臣大射賔射皆异侯而燕射与其臣则同侯葢异侯所以辨其等同侯所以一其驩也凡侯靣北西方谓之左其张而未射也不系左下纲中掩束之及射则説束遂系左下纲











　　礼书卷一百五
　　钦定四库全书
　　礼书卷一百六
　　宋　陈祥道　撰













<经部,礼类,通礼之属,礼书,卷一百六>
<经部,礼类,通礼之属,礼书,卷一百六>
<经部,礼类,通礼之属,礼书,卷一百六>
<经部,礼类,通礼之属,礼书,卷一百六>
<经部,礼类,通礼之属,礼书,卷一百六>
<经部,礼类,通礼之属,礼书,卷一百六>
　　畿内诸侯熊侯【中与上下躬上下个与天子熊侯之制同】
　　豹侯【上中下躬上下个与天子豹侯之制同】
　　司裘诸侯大射共熊侯豹侯郑康成曰诸侯谓三公及王子弟封于畿内者熊侯诸侯所自射豹侯羣臣所射是也侯步之制葢与天子熊侯豹侯同与畿外之熊侯参侯异逺近屈伸之势然也射人诸侯二侯四耦亦畿内诸侯耳
　　畿内卿大夫麋侯【中与上下躬上下个同豹侯】
　　司裘卿大夫射共麋侯侯道五十弓侯中十尺鹄三尺三寸有竒天子诸侯之射与臣异侯尊君也大夫之射与臣同侯避君也士事人非事与人者也故有僚友而无臣故无大射择士之礼
　　畿外诸侯大侯【中亦广崇丈八尺上下躬个亦与天子大侯同】
　　参侯【中躬个广修与麋侯同】
　　干侯【中躬个广修与参侯同】
　　诗曰大侯既抗天子之侯也大射礼大侯九十诸侯之侯也天子大侯九十步而诸侯大侯亦如之参侯以眂天子熊侯干侯以眂天子豹侯则步中躬舌之制可知大侯之崇见鹄于参参见鹄于干干不及地武郑氏曰中人之足长尺二寸以豻侯计之参侯去地一丈五寸少半寸大侯去地二丈二尺少半寸是也何则干侯中十尺上下躬舌名二尺为八尺则丈八尺矣又下不及地尺二寸则豻侯上纲去地丈九尺二寸矣参侯中丈四尺上下躬舌八尺则二丈二尺矣鹄居侯中三分之一则参鹄之下与豻侯上纲埓此所谓见鹄于豻也大侯中丈八尺上下躬舌八尺则二丈六尺矣鹄居侯中三分之一则大鹄之下与参侯上纲埓此所谓见侯于参也诸侯如此则天子虎侯见鹄于熊熊侯见鹄于豹豹不及地武又可知也
　　天子虎侯五正
　　熊侯五正
　　豹侯三正
　　梓人曰张五采之侯则逺国属五采之侯即五正之侯也然则射人王以六耦射三侯五正以至士以三侯射一侯二正皆賔射也郑氏曰五正之侯中朱次白次苍次黄而居其外三正损黄正二去白苍而画以朱绿贾公彦谓中朱以下皆以相尅为次南为首故先朱攷之聘礼记缫借三采朱白苍二采朱绿则三正去黄二正朱绿理或然也司裘诸侯大射二侯射人诸侯賔射亦二侯畿内诸侯也若畿外则三侯矣二侯四耦则三侯六耦矣仪礼大射畿外诸侯之制也三耦射毕然后公射又三耦射毕然后公再射乃获饮觯则三侯亦六耦也【献服不献释获者之后又命五耦然不作射不作取矢以其非正礼故也】昔晋范献子聘于鲁鲁侯享之射者三耦公臣不足取于家臣葢方是时公室卑矣不能如礼
　　诸侯熊侯五正
　　豹侯三正
　　乡射记君国中射则皮树中于郊则闾中于境则虎中先儒谓国中燕射也境賔射也然诸侯賔射不特于境而已其在国中亦皮树中鲁襄公享晋范献子射者三耦此诸侯賔射欤
　　大夫麋侯二正
　　士豻侯二正
　　士有賔射而不预王之賔射故射人无士之摰位士无大射而与王之大射故司裘豹侯士射焉乡射记言乡侯之逺近广狭而不言其侯郑康成谓乡射当张麋侯二正






　　礼书卷一百六
　　钦定四库全书
　　礼书卷一百七
　　宋　陈祥道　撰













<经部,礼类,通礼之属,礼书,卷一百七>
<经部,礼类,通礼之属,礼书,卷一百七>
<经部,礼类,通礼之属,礼书,卷一百七>
　　天子熊侯白质
　　诸侯麋侯赤质
　　大夫布侯
　　士布侯
　　乡射记曰凡侯天子熊侯白质诸侯麋侯赤质大夫布侯画以虎豹士布侯画以鹿豕凡画者丹质郑氏曰此所谓兽侯也白质赤质皆谓采其地其地不采者白布也葢白徳之成赤事之着故天子之侯白质诸侯之侯赤质天子诸侯言质而不言布大夫士言布画而不言质则大夫士其地不采可知也君阳而竒故画一臣阴而耦故画二画非特其首而已郑氏之徒为六兽皆正正靣画其首于正鹄之处犹貍首射不来者之首也然天子歌驺虞大夫歌采苹士歌采蘩三诗皆为射节而无射事孰谓貍首必射不来者之首耶考工记曰张兽侯以息燕郑氏以息为休农息老物于义或然古者燕服黄衣狐裘蜡亦黄衣狐裘燕蜡同服则射之同侯不亦可乎
　　主皮之射
　　周礼乡大夫以乡射之礼五物询众庶有主皮之射乡射记曰礼射不主皮主皮之射者胜者又射不胜者降郑氏释周礼曰庶民无射礼因田猎分禽则有主皮释乡射曰礼射大射賔射燕射也不主皮者贵其容体比于礼其节比于乐不待中为备也言不胜者降则不复升射也主皮者无侯张兽皮而射之主于获也尚书大传曰战鬭不可不习故于搜狩以闲之也闲之者贯之也贯之者习之也凡祭取余获陈于泽然后卿大夫相与射也中者虽不中也取不中者虽中也不取所以贵揖让之取也而贱勇力之取向之取也于囿中勇力之取也今之取也于泽宫揖让之取也泽习礼之处非所以行礼其射又主中此主皮之射与葢主皮之射庶人之礼也卿大夫或用之于泽宫卿大夫或用之以询众庶用之以询众庶在和以容之后则主皮之射虽君子之所不废亦非其所尚也晚周之时射尚主皮故孔子讥之曰射不主皮为力不同科古之道也
　　贯革之射
　　司弓矢王弓弧弓以授射甲革椹质者弓人曰往体寡来体多谓之王弓之属利射革与质礼记曰散军而郊射左射貍首名射驺虞而贯革之射息也春秋传曰楚使潘尫之党与养由基蹲甲而射之彻七扎焉【杜预曰党潘尫之子蹲聚也一发逹七扎言其能陷坚成十六年】郑氏释司弓矢曰甲革革甲也释弓人曰革谓干盾释乐记曰贯革穿革甲也考之国语有三革之制【齐语曰定三革韦曰甲胄盾也】则射革非特甲也
　　射服【大夫鷩冕燕射皮弁】
　　司服王祀先公飨射则鷩冕贾公彦曰王飨食在庙故服鷩冕大射在西郊虞庠亦服鷩冕燕射在寝则朝服【燕礼记燕朝服于寝】賔射在朝则皮弁服然王燕以朝服则燕射亦皮弁也诗以有頍者弁刺幽王之不宴同姓以侧弁之峩刺幽王之饮酒无度此燕射用皮弁之证也射人掌国之三公孤卿大夫之位三公北靣孤东靣卿大夫西靣其摰三公执璧孤执皮帛卿羔大夫鴈诸侯在朝则皆北靣葢大射賔射燕射之位一也大射王服七章之鷩冕故三公执五命子男之璧执五命子男之璧则五章之毳冕矣王降衮冕以接賔三公降鷩冕以从王卿大夫而下不降故执其等之摰服其等之服
　　扑
　　乡射记曰楚扑长如笴刋本尺又曰射者有过则挞之葢众之所在非威不足以制之故古者闾胥于乡小胥于学有觵挞司市于市有扑罚司徒于誓田亦有扑书称扑作教刑以记之礼称夏楚二物收其威也则射之有扑宜矣乡射司射既诱射乃适阶西取扑搢之及升堂告賔则去扑降而及位则搢扑升而去扑所以敬尊也降而搢扑所以威重也

　　礼书卷一百七
　　钦定四库全书
　　礼书卷一百八
　　宋　陈祥道　撰





















　　贡士与射
　　射仪曰古者诸侯嵗献贡士于天子天子试之于射宫其容体比于礼其节比于乐而中多者得与祭其容体不比于礼其节不比于乐而中少者不得与祭数与于祭而君有庆数不与于祭而君有让数有庆而益地数有让而削地故曰射者射为诸侯也书传称诸侯之于天子三年一贡士一适谓之好徳再适谓之贤贤三适谓之有功一不适谓之过再不适谓之敖三不适谓之诬其适则有衣服弓矢秬鬯虎贲之赏其不适则有绌爵之罚汉武纪有司奏类其言亦类于此则贡士与射其来尚矣葢人之贤不肖不能逃于威仪揖让之间而好恶趍舍常见于行同能偶之际故射于泽宫饰之以礼乐以观其徳比之以偶以观其类则人材其有遗乎
　　射乐
　　天子驺虞九节
　　诸侯貍首七节
　　孤卿大夫采苹五节
　　士采蘩五节
　　射人王射以驺虞九节诸侯射以貍首七节孤卿大夫以采苹五节士以采蘩五节射仪曰驺虞乐官备也貍首乐防时也采苹乐循法也采蘩乐不失职也仪礼大射郷射皆司射命射者曰不鼓不释大射奏貍首间若一乡射奏驺虞间若一又曰歌驺虞若采苹皆五终郑氏曰乡射之鼓五节歌五终所以将八矢一节之间当拾发四节四拾其一节先以聴也然则王之九节五节先以聴诸侯七节三节先以聴尊者先以聴则多卑者先以聴则寡所以优尊者欲其先知之审也然则王射以驺虞大夫士之乡射亦以驺虞者乡射之询众庶亦欲官备于天子也乡射合乐大射不合乐者乡射属民欲同其意故合乐大射择士与祭欲严其事故不合乐
　　大射之位
　　乡射之位
　　乡射于序而用鹿中郑氏谓士为州长者之礼也然其言射必兼庠序言礼必兼大夫周官乡大夫有乡射之礼则乡射不特士而已大射前二日宰夫戒宰及司马乡射不言葢戒与射同日也大射有大射正小射正司射乡射则有司而已葢皆主人之吏为之也大射设次于东故不适堂西乡射无次故射者适堂西而已大射负侯者诺则以宫又诺以商乡射获者诺声不絶而已大射献服不则侯西北三步北靣拜受爵乡射献获者于侯而已以服不士也故献近于乏乡人贱也故献即于侯也大射钟师以钟鼓奏裓夏乡射以鼓裓夏以君尊故有钟鼓大夫士卑特用鼓也大射度侯道以貍步乡射则度以躬大射乏西十步北十步乡射则乏参侯道居侯党之一西五步此大射乡射之别也










　　礼书卷一百八
　　钦定四库全书
　　礼书卷一百九
　　宋　陈祥道　撰













<经部,礼类,通礼之属,礼书,卷一百九>








　　祭侯礼
