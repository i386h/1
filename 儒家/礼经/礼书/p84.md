<!-- { "loadSidebar": true } -->
　　书曰箪食壶浆诗曰清酒百壶周礼秋尝冬烝其馈献用两壶尊掌客上公壶四十侯伯三十二子男二十有四左曰樽以鲁壶礼记五献之尊门内壶特牲礼视壶濯尊两壶于阼阶东又曰覆两壶焉葢在南乡饮酒尊两壶于房戸间乡射两壶斯禁主人州长聘礼陈饔或八壶或六壶燕礼乡大夫两方壶士旅两圜壶公尊瓦大大射膳尊两壶乡大夫方壶士旅圜壶少牢尊两甒士丧大敛两瓦甒虞两甒説文曰壶昆吾尊也象形圜圜者君之道方者臣之徳燕礼大射乡大夫皆方壶以其近尊而屈也士旅皆圜壶以其逺尊而伸也先儒谓方壶腹圜而足口方圜壶腹方而足口圜然方者腹圜圜者腹方则名实不称矣鬯人禜门用瓢赍用赍而已与壶异也庄周曰大瓠虑以为樽尔雅曰康瓠谓之甈贾谊吊屈原曰斡弃周鼎而实康瓠兮郭璞曰康瓠壶也葢壶之为器也其体有大小其制有方圜非必皆瓠为之特取名于壶瓠而巳
　　废禁【饰以朱】
　　棜禁【大夫曰棜士曰禁饰以朱】
　　丰【饰以朱】
　　周礼司尊彛彛皆有舟礼器曰天子诸侯之尊废禁大夫士棜禁此以下为贵也【废犹去也棜斯禁也谓之棜者无足有似于棜大夫斯禁士用棜禁如今方案隋长局足高三寸】玉藻曰大夫侧尊用棜士侧尊用禁士冠礼尊于房戸之间两甒有禁酒在西【名之为禁为酒戒也】士婚礼尊于室中北牖下有禁乡饮酒尊两壶于房戸间斯禁酒在西【主人诸侯乡大夫也】乡射尊于賔席之东两壶斯禁左酒皆加勺【乡射主人州长乡大夫若在称乡大夫】燕礼司宫尊于东楹之西两方壶公尊瓦大两有丰尊士旅食于门西两圜壶【丰形似豆卑而大】大射司宫尊于东楹之西两方壶膳尊两甒在南尊士旅食于西防之南公食大夫礼无尊饮酒实于觯加于丰既夕厥明陈衣设棜于东堂下齐于坫馔于其上士虞礼尊于室中北牖下当戸两甒醴酒在东无禁特牲礼陈鼎于门外棜在其南实兽于其上【棜之制如今木轝上有四周下有足】壶禁在东序少牢司宫尊两甒于房戸之间同棜【棜无足禁者酒戒也大夫去足改名优尊者不为之戒然也】司容啓二尊之葢幂奠于棜上司尊彛六彛皆有舟燕礼公尊瓦大有丰聘礼亦瓦大有丰少牢礼两甒有棜乡饮乡射尊皆有斯禁士冠婚特牲礼尊皆有禁礼器曰天子诸侯之尊废禁大夫士棜禁玉藻大夫侧尊用棜士侧尊用禁葢天子诸侯之禁无足而卑大夫之棜士之禁有足而高无足谓之废禁犹仪礼所谓废敦废爵也大夫之棜亦谓之斯禁士之禁亦谓之棜葢禁棜同制特其足之高下异耳天子诸侯废禁之制不见于经特燕礼以尊有丰郑康成谓丰似豆而卑其他不可得而知也丰公食大夫大射乡射以之承觯爵棜士既夕以之馔衣特牲以之实兽葢先王制器苟可以便于礼者皆用之也然则谓之舟欲其不溺也谓之禁欲其不放也棜欲其属厌而已不可益也丰欲其丰盛而已不可过也郑康成曰废犹去也棜如今之木轝上有四周下有足禁如今方案隋长局一足高三寸又言大夫改斯禁名棜优尊也若不为之戒然谓天子诸侯去禁而燕礼有丰谓棜无足而既夕棜齐于坫谓优尊者若不为之戒而乡饮乡射谓之斯禁何耶旧图刻人形谓丰国之君嗜酒亡国于是状之以为酒戒此又不可考也士丧礼凡奠以至虞祭皆无禁葢禁吉器也冠礼醴尊无禁酒尊有禁葢醴非饮醉之物不设戒也
　　彛舟
　　司尊彛曰彛皆有舟尊皆有罍舟以庪彛而罍非庪尊言彛有舟以见尊有禁也天子诸侯之尊废禁废禁无足以下为贵则彛舟之为物葢象舟之形而已先儒以废禁为去禁谓舟若汉承縏圜而崇尺恐不然也









　　礼书卷九十七
　　钦定四库全书
　　礼书卷九十八
　　宋　陈祥道　撰













<经部,礼类,通礼之属,礼书,卷九十八>








　　琖
　　斚
　　爵
　　觚【觯角散説附】
　　太宰祀之日赞玉币爵之事【爵所以献齐酒不用玉爵尚质也】祀大神示亦如之享先王亦如之赞玉几玉爵【宗庙献用玉爵】大朝觐防同赞玉币玉献玉几玉爵【玉爵王礼诸侯之酢爵】小宰凡祭祀赞玉币爵之事祼将之事凡賔客赞祼凡受爵之事内宰大祭祀后祼献则赞瑶爵亦如之【瑶爵谓尸卒食王既酳尸后亚献之其爵以瑶为饰】凡賔客之祼献瑶爵皆赞【谓王同姓及二王之后来朝觐为賔客者王飨燕亚王献賔也瑶爵所以亚王酬賔也】郁人大祭祀与量人受举斚之卒爵而饮之量人凡卒祭与郁人受斚厯而皆饮之司士凡祭祀掌士之戒令诏相其法事及赐爵呼昭穆而进之【赐爵神惠及下也】梓人为饮器勺一升爵二升觚三升献以爵而酬以觚一献而三酬则一豆矣食一豆肉饮一豆酒中人之食也礼记曲礼饮玉爵者弗挥月令反执爵于大寝三公九卿诸侯大夫皆御命曰劳酒礼运醴醆以献荐其燔炙又曰醆斚及尸君非礼也是谓僭君礼器琥璜爵又曰有以小为贵者宗庙之爵贵者献以爵贱者献以散尊者举觯卑者举角郊特牲卒爵而乐阕孔子屡叹之又曰举斚角诏妥尸明堂位爵用玉琖仍雕加以璧散璧角又曰殷以斚少仪客爵居左其饮居右介爵酢爵僎爵皆居右祭义执爵而酳祭统尸饮五君洗玉爵献卿尸饮七以瑶爵献大夫尸饮九以散爵献士及羣有司又曰尸酢夫人执柄夫人受尸执足夫妇相授受不相袭处酢必易爵明夫妇之别也玉藻君若赐之爵则越席相拜稽首受登席祭之饮卒爵而俟君卒爵然后授虚爵君子之饮酒也受一爵而色洒如也二爵而言言斯礼已三爵而油油以退仪礼燕礼主人以觚献賔賔以觚酢主人主人以象觚献于公主人媵觚酬于賔下大夫二人媵爵二人卒觯以象觯送公公取以酬賔主人以觚献卿又请二大夫媵爵如初二人以象觯送公公又行一爵若賔若长惟公所酬射人乃升主人献公以爵射人遂为司正卒角觯彻爼皆坐主人以觯献士賔媵觚于公賔卒爵以象觯奠于荐南公取之惟所赐无膳尊无膳爵大射主人以觚献賔賔以觚酬主人主人以象觚献公主人媵觚而酬于賔立媵爵二人媵賔爵者卒角觯以象觯送公公取以酬賔主人以觚献大夫大夫媵爵如初以象觯送公惟公所赐主人以觚献大夫乃献工以爵【献不用觚工贱异之也】立司正卒角觯立司射司马遂射以觯饮不胜者侍射者饮角觯以象觯饮公司正洗散献服不【散容五升】王耦及公卿大夫复射公又举奠觯惟公所赐乃彻爼而燕主人以觯献士賔以象觚送公公取惟所赐旅无算爵无算乐礼毕聘礼礼賔实觯以醴賔坐啐醴士冠父醮子士昏主人礼賔妇见舅姑醴皆用觯士丧敛涂朔月之奠既夕厥明之奠皆觯士虞阴厌奠觯献尸主人废爵主妇足爵賔长繶爵【繐爵口足之间有篆】特牲阴厌亦奠觯主人酳尸献祝佐食以角献賔兄弟以爵主妇献尸祝佐食及賔献尸皆以爵主人主人酬賔兄弟旅于酬尸嗣举奠皆以觯长兄弟加献觚利献以散少牢主人主妇賔献尸皆以爵有司彻主人主妇賔侑尸亦以爵酬賔用觯乡饮乡射献以爵其他皆用觯燕礼主人献酬賔賔酢主人皆以觚献爵二人卒觯之后公象觯酬诸臣主人以爵献工司正卒角觯之后彻爼皆坐王以觯献士公以象觯赐诸臣大射立司正之前与燕礼同既射胜者以象觯饮公司马正以散献服不主人以觯献士公以象觚惟公所赐聘礼礼賔以醴而用觯公食大夫亦酳以醴而用觯
　　明堂位曰爵夏后氏以琖商以斚周以爵考之尔雅钟之小者谓之栈【音琖】晋元兴中剡县民井中得钟长三寸口径四寸铭曰栈则栈卑而浅矣夏爵命之以琖葢其制若栈然也祭统尸酢夫人执柄夫人受尸执足柄其尾也有足而尾命之以爵葢其制若雀然也琖象栈爵象雀而斚有耳焉则三者之制可知矣明堂位言玉琖周礼言玉爵春秋言瓘斚则三者之饰可知矣仪礼士虞主人献尸以废爵主妇以足爵賔长以繶爵郑氏谓繶爵者口足之间有篆则爵之繶犹屦之繶也主人废爵而未有足主妇足爵而未有篆賔长则篆口足而已以虞未纯吉故也然则吉礼之爵葢全篆欤明堂位曰爵用玉琖仍雕仍雕则雕之不在夏而在周矣诗曰洗爵奠斚周礼郁人大祭祀与量人受举斚之卒爵而饮之琖斚先王之器也惟鲁与二王之后得用焉诸侯用之则僭矣故记曰琖斚及尸君非礼也夫天下之理莫之爵者常大为物所爵者常小禽之名爵以小故也火之名爝亦以小故也爵资于导而所入者小其实一升而巳此所以谓之爵也梓人曰爵一升觚三升献以爵而酬以觚韩诗説一升曰爵二升曰觚三升曰觯四升曰角五升曰散而爵量与梓人同觚量与梓人异者仪礼少牢有司彻皆献以爵酬以觯乡饮乡射亦献以爵酬以觯郑氏释梓人谓觚当为觯古书觯从角氏角氏与觚相涉故乱之耳其説是也然梓人曰献以爵酬以觚一献而三酬则一豆矣食一豆肉饮一豆酒中人之食也一献而三酬者献以一升酬以三升也并而计之为四升四升为豆豆虽非饮器其计数则然郑氏改豆为斗误也凡献皆以爵而燕礼大射主人献賔献公以觚特牲礼主人初献以爵者礼器曰宗庙之器以小为贵贵者献以爵贱者献以散尊者举觯卑者举角特牲主妇献以角与爵而佐食加献以散祭统尸饮五君洗玉爵献卿尸饮九以散爵献士大射主人以觚献賔及公而司马以散献服不是贵者以小贱者以大或献尸或受献一也士祭初献以角下大夫也燕礼大射主人献以觚下飨礼也飨礼惟不入牲其他皆如祭祀则用爵以献可知也明堂位加以璧散璧角则天子自觯而上用玉可知也燕礼大射以象觚象觯献公则诸侯之爵用象可知也燕礼司正饮角觯而士丧礼奠亦角觯葢大夫饰以角士木而已丧奠用角觯摄盛也觯中觞也乡饮乡射记曰其他皆用觯观士冠礼父醮子士婚主人礼賔妇见舅姑醴皆以觯聘礼礼賔士虞及吉祭与大夫吉祭阴燕之奠皆以觯公食大夫无尊亦以觯则觯之为用非适于一也先儒言诸觞皆形制同而升数异然爵如雀觚不圜【孔子曰觚不觚觚哉觚哉古者破觚为圜殳体八觚坛有八觚】则诸觞形制安得而同哉书称上尊奉同王受同三宿三祭三咤则周之爵又谓之同也先儒谓爵尽也足也觚寡也觯适也角触也散讪也又谓总名曰爵其实曰觞觞饷也此不可考要之爵觚觯角皆示戒也










　　礼书卷九十八
　　钦定四库全书
　　礼书卷九十九
　　宋　陈祥道　撰













<经部,礼类,通礼之属,礼书,卷九十九>
<经部,礼类,通礼之属,礼书,卷九十九>
<经部,礼类,通礼之属,礼书,卷九十九>
<经部,礼类,通礼之属,礼书,卷九十九>








　　觥
　　觥亦作觵诗卷耳七月桑扈丝衣言兕觥则觥角爵也周官闾胥掌其比觥挞罚之事小胥觵其不敬者则觵罚爵也先儒谓其受七升以兕角为之无兕则刻木为之如兕角然其用则飨燕乡饮賔尸皆有之七月言朋酒斯飨称彼兕觥春秋之时卫侯飨晋成叔而甯惠子歌兕觥其觩则飨有觥也郑人燕赵孟穆叔子皮而举兕爵是燕有觥也闾胥掌比觥是乡饮有觥也丝衣言兕觥是賔尸有觥也葢燕礼乡饮酒大夫之飨皆有旅酬无筭爵于是时也用觥龙勺
　　疏勺
　　蒲勺
