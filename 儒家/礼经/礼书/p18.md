<!-- { "loadSidebar": true } -->
　　大司徒凡造都鄙不易之地家百畮一易之地家二百畮再易之地家三百畮小司徒均六乡之土地上地家七人中地家六人下地家五人遂人辨野之土地上地夫一廛田百畮莱五十畮余夫亦如之中地夫一廛田百畮莱百畮余夫亦如之下地夫一廛田百畮莱二百畮余夫亦如之大司马凡令赋以地与民制之上地食者三之二中地食者半下地食者三之一礼记王制上农夫食九人其次食八人其次食七人其次食六人下农夫食五人庻人在官者其禄以是为差孟子曰上农夫食九人上次食八人中食七人中次食六人下食五人尔雅曰田一嵗曰菑二嵗曰新田三嵗曰畬班固曰嵗耕种者为不易上田休一嵗者为一易中田休二嵗者为再易下田士工商家受田五口乃当农夫一人此平土可以为法者也若山林薮泽原陵淳卤之地各以肥硗多少为差然则周礼于都鄙言易不易者地事也于乡所食者地利也于遂言田莱者地力也都鄙以政为主故以地事言之乡以人为主故以地利言之遂以地为主故以地力言之司马之令赋则欲知其地之厚薄食之多寡故亦以地利言之其实一也惟遂人上地有莱五十畮为异于乡与都鄙以乡之地狭于遂而都鄙之地又轻于遂故也然周礼上地家七人而王制孟子则上食九人其次八人中地家六人而王制孟子则中食七人其次六人下地家五人而王制孟子下食亦五人者葢先王之于民养之欲其富保之欲其庶故家七人者必授以九人之上地家六人者授以七人之中地下地则以地称人而已凡欲下地之民生齿之蕃以及中上者而后慊此富而庶之术也小司徒井牧其田野春秋之时楚蒍掩书土田之事井衍沃牧隰皋大率二牧而当一井则三家受六夫之地与不易一易再易之法同也汉赵过教民治田一畮三甽嵗易其处谓之代田与一易再易之意同也观禹贡之田上上以至下下凡九等蒍掩别楚地自土田以至衍沃亦九等【书土田度山林鸠薮泽辨京陵表淳卤数疆潦规偃猪町原防牧隰臯井衍沃以授子木】而周礼所言上中下地三等而已葢总其大致然也郑氏谓自二人以至于十为九等七六五者为其中如此则是二人三人四人下地之三等也五人六人七人中地之三等也八人九人十人上地之三等也孟子王制举上中地而不及下周礼举中地而不及上下然周礼言上地中地下地而孟子王制或言上次下次或言上中下是九等之地在其中矣孰谓各举其偏哉遂人三等之田莱大司马三等之军赋其言上中下地与司徒三等之地同


　　礼书卷二十五
　　钦定四库全书
　　礼书卷二十六
　　宋　陈祥道　撰













<经部,礼类,通礼之属,礼书,卷二十六>
<经部,礼类,通礼之属,礼书,卷二十六>
<经部,礼类,通礼之属,礼书,卷二十六>
<经部,礼类,通礼之属,礼书,卷二十六>
<经部,礼类,通礼之属,礼书,卷二十六>
<经部,礼类,通礼之属,礼书,卷二十六>
<经部,礼类,通礼之属,礼书,卷二十六>
<经部,礼类,通礼之属,礼书,卷二十六>
　　尺【十寸之尺八寸之尺】
　　家语曰布指知寸布手知尺投壶记曰筹室中五扶堂上七扶公羊传曰肤寸而合郑氏曰铺四指曰扶一指按寸何休曰侧手为肤按指为寸扶即肤耳然则寸尺之度取诸身也汉律厯志曰一黍之广为分十分为寸十寸为尺然则寸尺之广又取诸物也先王制法近取诸身远取诸物足以考信而无疑焉然后尺寸之度起矣则指尺之与黍尺一也黍有巨细故尺有长短先儒以黍之巨者积而为寸则与肤指不合于是有指黍二尺之辨谓圭壁之属用指尺冠冕尊彞之属用黍尺岂其然乎周礼典瑞壁羡以起度考工记壁羡度尺好三寸以为度壁径九寸羡而长之从十寸广八寸同谓之度尺则周之法十寸八寸皆为尺也考工记于按言十有二寸于镇圭言尺有二寸此十寸尺之证也説文曰咫八寸周尺也王制曰周尺八尺为步今以周六尺四寸为步六尺四寸乃八尺尔此八寸尺之证也【余见黼斛同】隋书所载歴代之尺至有一十五种葢古尺既废后世长短异同之论遂不一也
　　步【六尺为步】
　　单穆公曰目之察度也不过步武之间荀卿曰立视前六尺而大之六六三十六三丈六尺然则荀卿所谓六尺者步也单穆公所谓步者六尺也故司马法曰六尺为步步百为畮班固论建步立畮亦祖之以为説则古者以六尺为步明矣王制言古者以周尺八尺为步今以周六尺四寸为步古者百畮当今东田百四十六畮三十步古者百里当今百二十一里六十步四尺二寸二分然六尺四寸者十寸之尺也十寸之尺六尺四寸乃八寸之尺八尺也其步数与荀卿之説不同葢各述其所然也
　　畮【步百为畮】
　　夫【畮百为夫】
　　屋【夫三为屋】
　　井【屋三为井】
　　邑【四井为邑】
　　丘【四邑为丘】
　　甸【四丘为甸方八里凡六十四井五百七十六夫之地】
　　成【甸旁加一里为沟洫则为十里之成凡百　井九百夫之地以五百七十六夫出税余三百二十四夫治沟洫】
　　县【四甸为县方十六里旁加为三十里】
　　都【四县为都方三十二里旁加为四十里】
　　通【四都方八十里旁加十里则方百里为同同十成成百井则同一万井九万夫之地井田之法备于此也】
　　成【司马法曰井十为通通十为成成十为终终十为同井十为通则九十夫之地三分去一止六十夫又有不易一易再易三为率三夫受六夫之地惟三十家】
　　终【成十为终九千夫之地】
　　同【终十为同方百里然考工记十里为成百里为同则同十成也司马法则十成为终十终为同者先儒谓终者据同一畔终头为言然则十成为终其地也十终为同其畔也】
