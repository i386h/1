<!-- { "loadSidebar": true } -->
　　食有侑食故有侑币飨有酬爵故有酬币仪礼公食大夫侑以束帛而庭实以皮大夫相食以束锦此食有侑币也聘礼公于賔若不亲食使大夫致之以侑币致飨以酬币亦如之大夫于賔若不亲飨则公作大夫致之以酬币致食以侑币士婚礼舅飨送者以一献之礼酬以束锦姑飨妇人送者酬以束锦春秋之时虢公晋侯朝王王飨醴命之宥皆赐玉五防马三匹秦后子享晋侯归取酬币终事八反鲁侯享范献子庄叔执币此飨有酬币也燕礼无用币之文特鹿鸣之诗燕羣臣嘉賔言承筐是将序曰既饮食之又实币帛筐篚以将其厚意则所谓饮食者燕与食耳此燕有酬币也孔頴达以饮食为飨食非诗意也春秋之时定王谓随防曰酬币宴货以示容合好防启疆曰宴有好货又晋郤至告庆于周王叔简公饮之酒交酬好货皆厚饮酒宴语相説则古人燕賔未尝不用酬币特燕礼之文不备耳礼器曰琥璜爵郑氏以为天子酬诸侯诸侯相酬之礼又王飨虢公晋侯皆玉五防马三匹左氏不讥其物而讥其数之不异是天子飨诸侯诸侯相飨酬币用玉也诸侯食大夫大夫相食以皮帛与锦则侑币固有差矣然公食大夫三饭而后侑则每举不侑秦后子享晋侯归取酬币终事八反而毎爵必酬非礼也酬币亦谓之侑侑币不谓之酬故春秋传享醴皆曰宥以侑者劝酬之通称也公食大夫饮酒实觯舂人凡飨食共其米人凡賔客共其簠簋之实飨食亦如之则食非无酒飨非无食特其所主者异耳






　　礼书卷五十八
　　钦定四库全书
　　礼书卷五十九
　　宋　陈祥道　撰













<经部,礼类,通礼之属,礼书,卷五十九>
　　燔瘗
　　大宗伯以禋祀祀昊天上帝以实柴祀日月星辰以槱燎祀司中司命飌师雨师以血祭祭社稷五祀五岳以貍沈祭山林川泽司巫凡瘗事守瘗【郑氏曰埋牲玉也】诗曰芃芃棫朴薪之槱之又曰圭璧既卒上下奠瘗诗序曰廵狩告祭柴望也书曰至于岱宗柴礼记曰天子适四方先柴又曰柴于上帝又曰燔柴于泰坛祭天也瘗埋于泰圻祭地也又曰列祭祀瘗缯韩诗外传曰天子奉玉升柴加于牲上而燔之尔雅曰祭天曰燔柴祭地曰瘗埋祭山曰庪县祭川曰浮沉山海经曰悬以吉玉春秋之时晋公子投璧于河郑驷带与子上盟用两圭质于河王子朝用成周之寳珪于河蔡侯及汉执玉而沈曾子问曰天子将出必以币帛皮圭告于祖祢遂奉以出反必告设奠卒敛币玉藏诸两阶之间乃出盖贵命也君薨而世子生太祝执束帛升奠币于殡东几上遂朝奠小宰升举币【郑氏曰举而下埋之阶间】则宗庙之瘗在既事之后矣祭天曰燔柴祭地曰瘗埋又周人尚臭而升烟瘗埋乃臭气也则天地之燔瘗柴在行事之前矣崔灵恩谓祭天以燔柴为始祭地以瘗血为先贾公彦谓天神中非直有升烟玉帛牲亦有礼神者地示中非直有瘗埋玉帛牲亦有礼神者以为燔瘗在作乐降神之后而礼神又燔瘗之后则燔瘗之与礼神固有二玉二帛二牲矣然记曰礼有以少为贵者祭天特牲帝牛不吉以为稷牛书曰用牲于郊牛二则帝牛与稷牛凡二而巳谓帝牛有二殆不然也晋贺循谓燔牲左胖汉用牲首唐用牲胁九个其制不一以宗庙之祭考之升首所以报阳则天地燔瘗固用首矣汉用牲首盖礼意也周官羊人凡衅积共其羊牲犬人凡祭祀共其犬牲伏瘗亦如之郑康成曰积柴禋祀槱燎实柴郑司农曰瘗谓埋祭祭地曰瘗埋则燔瘗用羊犬矣此岂施于天地之从祀与夫次祀小祀者乎周魏之间燔柴皆于祭末郭璞云祭天既祭积柴烧之祭地既祭埋藏之恐先王之时祭祀事毕亦有燔瘗之礼其详不可考也诗曰圭璧既卒书金縢称周公曰尔之许我我其以璧与圭归俟尔命则礼神之玉其终固燔瘗矣
　　守瘗
　　司巫凡祭事守瘗郑氏云瘗谓若祭地祗有埋牲玉者守之者以祭礼未毕若有事然祭礼毕则去之其说是也唐之守瘗者至于六旬非古也
　　释币
　　聘礼宾朝服释币于祢【天子诸侯将出告羣庙大夫告祢而已凡释币设洗盥如祭】有司筵几于室中祝先入主人从入主人在右再拜祝告又再拜释币制纁束奠于几下出【纁之率居三朝贡礼云纯四尺制丈八尺】主人立于户东祝立于牖西【少顷之间示有俟于神】又入取币降巻币实于笲埋于西阶东又释币于行【行者之先其古人之名未闻天子诸侯有常祀在冬大夫三祀曰门曰行曰厉丧礼有毁宗躐行出于大门则行神之位在庙门外西方不言埋币可知也】遂受命上介释币亦如之【如其于祢与行】觐礼侯氏裨冕释币于祢【释币者告将觐也其释币如聘大夫将受命释币于祢之礼既则祝藏其币归乃埋之于祧西阶之东】曾子问曰君薨而世子生如之何孔子曰卿大夫士从摄主北面于西阶南大祝裨冕执束帛升自西阶尽等不升堂命毋哭【诸侯之卿大夫所服裨冕絺冕也冕也士服爵弁服大祝裨冕则大夫】祝声三告曰某之子生敢告升奠币于殡东几上哭降【几筵于殡东明继体也】遂朝奠【反朝夕哭位】小宰升举币【举而下埋之阶间】凡告用牲币反亦如之【牲当为制字之误也制币一丈八尺】诸侯相见必告于祢【道近或可以不亲告祖】朝服而出视朝命祝史告于五庙所过山川【山川所不过则不告贬于适天子也】觐礼侯氏将朝王释币于祢聘礼宾将受命释奠于祢于行皆币而已则释币犹释菜耳牲牢酒齐不预也聘礼有司筵几于室中祝先入主人从入主人在右祝告释币制纁束奠于几下出主人立于户东祝立于牖西又入取币降卷币实于笲埋于西阶东觐礼侯氏释币于祢郑氏谓如聘大夫释币于祢之礼既则祝藏其币归乃埋之于祧西阶之东盖聘宾释币于庙故举币而埋之侯氏释币于行主故举币而藏之行主祖之迁主也谓之祢者亲之也文王世子所谓公祢与此同意曾子问曰天子诸侯将出必以币帛皮圭告于祖祢所告盖有用牲者矣其言止于币帛皮圭者以其无迁主而奉此以出也曾子问又曰凡告必用牲币反亦如之肆师凡师甸用牲于社宗则为位则不用牲者肆师不为位也盖道或有逺近礼或有重轻故告有特用币有兼牲币非一端也太祝大师冝于社造于祖大会同造于庙冝于社过大山川用事焉反行释奠郑氏引曾子问曰凡告必用牲币及释曾子问则改牲币为制币是自惑也孔颍达曰天子诸侯出入有告有祭故告用制币卿大夫惟入祭而已故聘礼既使而反祭用牲也然礼凡告朔告至必用牲也孰谓天子诸侯之告不皆用牲耶皇氏熊氏谓天子告用牲诸侯不用牲此尤无据告虽或用牲而其他不用牲者多矣若国大贞则奉玉帛而诏号春秋传曰凡天灾有币无牲月令仲春之月祀不用牺牲用圭璧更皮币以至晋侯谋以息民魏绛请祈以币更齐饥孔子请祈以币玉【家语十】凡此视其事与时而已
　　筐
　　诗曰不盈顷筐顷筐塈之女执懿筐维筐及筥筐之筥之承筐是将序曰实币帛筐篚以将其厚意易曰女承筐无实仪礼公食大夫簋实实于筐聘礼夫人使大夫饩賔上介米八筐众介米六筐记曰凡饩大夫黍梁稷筐五斛礼记曰蚕则绩而蟹有筐又曰具曲植籧筐又曰熬君八筐大夫六筐士四筐毛氏曰筐畚属説文曰方曰筐圆曰籧盖筐有顷筐有懿筐有大筐有小筐顷筐其浅者也懿筐其深者也大筐实五斛小筐实绩熬币帛簋实而巳篚正也其深浅大小虽殊而其制皆方
　　篚
　　诗序曰实币帛筐篚禹贡厥篚纁而织文丝缟之类皆以篚仪礼罍洗之西皆有篚又有上篚下篚膳篚之辨则上篚在堂下篚在庭膳篚特馔君爵而已篚之为物可以盛币帛可以盛勺觯可以盛苴茅【士虞苴刌茅长五寸束之实于篚】可以代昕俎【士虞佐食受肺脊实于篚】可以实黍稷肆师大朝觐佐傧共设篚罋此篚之实黍者也公食大夫豆实实于罋簋实实于篚而篚者筐类也其用以实簋实宜矣郑氏曰篚其筐字之误欤不必然也郑氏又曰篚竹器如笭说文曰篚如竹箧箧有葢是以旧图篚亦有葢







　　礼书卷五十九
　　钦定四库全书
　　礼书卷六十
　　宋　陈祥道　撰













<经部,礼类,通礼之属,礼书,卷六十>
<经部,礼类,通礼之属,礼书,卷六十>
　　贽仪
　　书曰三帛二生一死贽大宗伯曰以禽作六贽以等诸臣孤执皮帛卿执羔大夫执鴈士执雉庶人执鹜工商执鸡膳夫凡祭祀之致福者受而膳之以贽见者亦如之司约曰治贽之约行人曰蕃国各以其所贵寳为贽士相见礼贽冬用雉夏用腒左头奉之下大夫相见以鴈饰之以布维之以索如执雉上大夫相见以羔饰之以布四维之结于靣左头如麛执之聘礼宾既将公事复见之以其贽礼记曰凡贽天子鬯诸侯圭卿羔大夫鴈士雉庻人之贽匹童子委贽而退野外军中无贽妇人之贽椇榛脯脩枣栗国语曰为贽币瑞节以镇之春秋之时哀姜至庄公使宗妇觌用币左传曰男贽大者玉帛小者禽鸟以章物也女贽不过榛栗枣脩以告防也孟子曰出疆必载质又曰庻人不传质为臣则不敢见诸侯荀卿称周公曰吾所执贽而见者十人还贽而相见者三十人
　　礼云无辞不相接也无礼不相见也欲民之无相渎也又云君子于其所尊不敢贽也故贵至于邦君贱至于庻人以至妇人童子相见不依贽不足以为礼贽而不称徳不足以为义此玉帛禽鸟榛栗枣脩之用所以不一也仪礼士于士无辞贽有还贽大夫于士无还贽终辞贽君于其臣则受之于外臣则使傧还之大夫于常为臣者亦然士贽授受于庭贵者授于堂大夫士于君壻于舅则奠挚士常臣于大夫亦奠挚【左传言委质为臣荀卿言错质之臣】童子于所尊则委质此礼之杀也周官膳夫祭祀致福者受而膳之以贽见者亦如之则受之所以纳其徳也膳之所以用其徳也然膳夫之所受膳者特禽鸟而已若玉帛则非膳夫之所受也聘礼賔见主君以圭璋不以贽讶者讶賔亦不以贽及賔即馆讶将公事乃见之以其贽賔既将公事复见之以其贽
　　鬯
　　天子无客礼于天下而有贽礼于鬼神礼记凡贽天子鬯周礼鬯人凡王吊临共介鬯则天子之鬯以介致之而巳郑氏引檀弓曰临诸候畛于鬼神曰有天王某父此王适四方舍诸侯祖庙祝告其神之辞介于是进鬯其说是也然以此为檀弓之文误也天子宗庙之灌以圭瓉廵狩之灌以大璋中璋边璋则贽鬯之器盖圭璋也天子之贽不特鬯耳其执镇圭以朝日犹诸侯执圭璧以朝君皆贽瑞也
　　皮帛
　　虎皮【王之孤饰贽以虎】
　　豹皮【公之孤饰贽以豹】
　　孤【希冕】
