<!-- { "loadSidebar": true } -->
　　礼记曰肵之为言敬也郊特牲记肵俎心舌皆去本末午割之实于牲鼎载心立舌缩俎【郑氏曰立缩顺其牲心舌知食味者欲尸之飨此祭是以进之】少牢礼心舌载于肵俎心皆安下切上午割勿没其载于肵俎末在上舌皆切本末亦午割勿没其载于肵横之则士之肵俎立舌而不立心大夫之肵俎立心而不立舌士之载缩俎则于俎为缩于人为横大夫之载横之则于俎为横于人为缩特牲尸九饭乃盛肵俎下大夫八饭即盛肵俎则士之肵俎盛于饭后下大夫之肵俎盛于饭间矣【士九饭少牢十一饭下大夫亦十一饭】肵俎之礼其升心舌则佐食也其设之则阼阶西也其羞之则主人也其置之则腊北肤北也【特牲主人羞肵俎腊北少牢主人羞肵俎升自阼阶置于肤北】制之在合亨之前羞之在尸食举之后尸之举干举骼举鱼举肩以至举肺正脊佐食受之加于胙俎而俎释三个以备阳厌则神俎之体归于肵俎多矣士防礼无肵俎祭殇无肵俎无尸故也士虞礼不以肵俎而以篚尚质故也特牲尸谡佐食彻尸俎有司彻司士归尸俎士虞出从者奉篚哭从之则与诸臣之自彻者有间欤肠胃肤
　　少仪曰君子不食圂腴郑康成曰惟燖者有肤则牛羊有肠胃而无肤豕有肤而无肠胃豕虽有肤然四解而未体折无肤豚而未成牲无肤士丧礼豚皆无肤以未成牲故也既夕礼大遣奠少牢四解无肤以未体折故也士虞礼肤祭三取诸左膉上【膉脰也】郑康成曰肤胁革肉盖豕肉之美者不过胁革肉而巳故礼于肤皆谓之伦肤东晋所谓禁脔者岂此类欤公食大夫鱼肠胃伦肤若九若十有一下大夫若七若九盖士一命故其数七小国之卿次国之大夫再命故其数九大国之卿三命故其数十一公食大夫肤与牲皆七而少牢肤与牲体皆九隆于祭礼故也聘礼肠胃与肤不同鼎公食大夫肠与肤不同俎肠胃常在先肤常在后者以肠胃出于牛羊肤出于下牲故也公食大夫肠胃肤皆横诸俎垂之少牢肵俎肠胃皆及俎拒盖肠胃之长及俎拒肤则垂之而巳脯
　　周礼腊人掌干肉凡脯腊膴胖之事内则牛脩鹿脯田豕脯麋脯大夫燕食有脍无脯有脯无脍郊特牲曰大飨尚腵脩少仪曰其以乘壶酒束脩一犬赐人若献人则陈酒执脩以将命先儒谓薄析曰脯捶而施姜桂曰段然则腵犹浊氏之冒脯也【食货志注胃以椒姜】腵析而段之脩则其体长矣脯之于礼可以为轻可以为重可以用之于前可以羞之于后膳夫凡王祭祀賔客则有俎凡稍食则脯醢而巳冠礼三加有干肉折俎始醮再醮则脯醢而巳防礼则大敛卒涂朔月既夕士虞有牲体鱼腊之俎小敛则特豚脯醢而巳以脯醢之于鱼腊俎为轻故也大飨有腥熟尚段脩以礼賔冠礼有牲俎取脯以见母昏礼賔取脯以授从者燕礼賔执脯以赐钟人又昏礼妇贽腶脯以见姑学者束脩以见师以脯之于礼为重故也用之于前则冠礼始醮再醮之类是也羞之于后则笾人加笾之实防脯是也盖脯割之也谓之尹曲礼士虞所谓尹祭是也体之直也谓之脡士虞礼所谓脯四脡是也脡亦作挺乡饮礼所谓荐脯五挺是也脡亦谓之膱乡射礼荐腊用笾五膱祭半膱膱长尺二寸是也乡饮乡射大夫礼也故五挺士虞士礼也故四挺春秋之时齐侯唁昭公于野井以四挺脯盖野礼之礼欤【曲礼曰以脯脩置者左胊右末仪礼俎设于脯醢秉朐在南】
　　腊
　　周官兽入于腊人腊人掌干肉凡田兽之脯腊膴胖之事盖析而干之曰脯全而干之曰腊脯在笾腊在俎脯常先于醢腊常亚于鱼礼有薧腊有鲜腊有全腊有胖腊或取以用或不用或取以祭或不祭或在庻羞或不在庶羞或先举鱼后举腊或先举腊后举鱼聘礼賔之饪鼎九有鱼腊鲜鱼鲜腊上介饪鼎七无鲜公食大夫上大夫之俎九有鱼腊加鲜鱼鲜腊下大夫之俎七无鲜而昏礼腊必用鲜则用鲜者礼之所隆也少牢鼎腊一纯特牲士冠昏之类皆用全士丧大敛士虞既夕胖而巳则不用全者礼之所畧也昏礼厥明妇馈舅姑特豚无鱼腊既夕礼彻巾苞不以鱼腊以非正牲故也公食大夫礼鱼腊酱湆不祭以预正馔故也【若入庶羞故祭】公食大夫若不亲食鱼腊陈于碑内有司彻升羊豕鱼三鼎而无腊以在庶羞故也特牲后举鱼以三俎腊皆三举故也少牢后举腊以腊鱼皆一举故也夫腊之骨也如牲体卒涂之腊进祗未异于生也少牢之腊进下异于生也其载之也上肩其举之也以肩【郑氏六体始于正脊终于肩】昏礼腊肫髀不升丧礼腊髀亦不升而少牢祝俎髀属于尻有司彻腊辨无髀则腊之贱髀亦与牲同矣礼器曰大飨其王事欤三牲鱼腊四海九州之美味也则天子之腊凡田兽在焉仪礼大夫腊用麋郑康成曰士腊用兎然特牲腊用兽则茍有兽焉可也孰谓必用兎耶



　　礼书卷七十八
<经部,礼类,通礼之属,礼书>
　　钦定四库全书
　　礼书卷七十九
　　宋　陈祥道　撰





















　　鱼
　　月盈则鱼脑盈月亏则鱼脑亏特牲少牢尸俎鱼皆十有五取盈数于三五故也若夫饮食之礼则不然公食大夫鱼与肠胃伦肤若九若十有一下大夫若七若五则一命之鱼七再命九三命十有一特天子诸侯鱼数不见于经先儒谓诸侯十有一天子十有五理或然也士昏礼鱼十有四摄盛也其加不至十有五者贵偶也然鱼之在俎或缩或横或右首或左首或进首或进尾或进鬐【脊也】或进腴或右鬐则右首左首者于俎为缩于人为横进首进尾者于俎为横于人为缩公食大夫鱼缩俎寝右进鬐士丧卒涂之奠左首进鬐士虞亦进鬐少牢右首进腴盖鬐者体之所在腴者气之所聚体虽贵右人之饮食贵体鬼神之祭贵气也公食与少牢皆右首而防礼左首反吉故也少牢进腴公食进鬐而丧奠与虞进鬐未异于生故也仪礼大夫士祭皆薧鱼周礼人凡祭祀共其鱼之鱻薧曲礼曰薧鱼曰商祭鲜鱼曰脡祭少仪曰进濡鱼者进尾先儒谓天子诸侯之礼备薧濡其说是也鱼之为物冬则潜而趋阳乎下故腴美夏则跃而趋阳乎上故鬐美冬右腴夏右鬐此又所尚在时与公食大夫少牢之所进者异矣然仪礼鱼皆缩于俎而少牢献祝鱼一横载之有司彻尸俎五鱼横载之侑主人皆一鱼亦横载之盖少牢祝俎所载非一物也故横之有司彻之横载郑康成曰弥变于神是也有司彻尸侑主人之鱼皆加膴祭于其上少仪亦曰祭膴盖膴大也公食大夫礼士羞庶羞皆有大则膴者特为大脔以备祭者也士虞用鱄鲋少牢鱼用鲋盖大夫用鲋士虞或鱄或鲋也人春献王鲔潜之诗季冬荐鱼春献鲔月令季冬乃命鱼师始渔天子亲徃乃尝先荐寝庙鲁语曰古者大寒降土蛰发水虞于是乎讲罛罶取鱼尝之则大寒降者季冬荐鱼之时也土蛰发者春献鲔之时也此特荐其新者而巳然王于凡祭祀奚适而不用鱼哉以非正牲故其俎在牲体之下
　　鱐
　　庖人夏行腒鱐【郑司农曰腒干雉鱐干鱼郑康成曰腒鱐膜而干】内饔掌共羞脩刑膴胖骨鱐以待共膳人辨鱼物为鱻薧以供王膳羞凡祭祀賔客丧纪共其鱼之鱻薧笾人朝事之笾其实膴鲍鱼鱐【郑康成曰鲍者于室中糗干之出于江淮也鱐者析干之出东海王者备物近者腥之逺者干之因其宜也】曲礼曰薧鱼曰商祭郑氏曰商犹量也然薧鱼曰鱐鱐曰商祭则鱐与商岂揫敛之谓欤笾人朝事之笾膴鲍鱼鱐加笾之实蓤芡防脯则笾之所荐先鱼而后脯矣
　　膴
　　内饔掌共羞脩刑膴胖骨鱐【郑司农曰刑膴谓夹脊肉郑康成曰刑铏羮也膴防肉大脔所以祭者】外饔掌外祭祀之割亨共其脯脩刑膴凡賔客之飱饔飨食亦如之笾人朝事之笾其实膴鲍鱼鱐【郑氏曰膴防生鱼为大脔今燕人脍鱼方寸切其腴以防所贵】公食大夫礼庻羞皆有大有司彻主人亦一鱼加膴祭于其上少仪羞濡鱼者进尾冬右腴夏右鬐祭膴【郑氏曰谓刳鱼腹也膴读如卑】盖防肉之大脔亦曰膴所以祭其在俎则加于鱼肉之上在笾加于鲍鱐之上
　　粢盛【肆师表齍盛告洁郑氏曰故书表为剽剽表皆谓徽识也】
　　甸师掌帅其属而耕耨王耤以时入之以供粢盛【粢稷也为谷长是以名在器曰盛】周礼九嫔凡祭祀賛玉齍【玉齍玉敦受黍稷器后进之】闾师凡庻民不耕者无盛【盛黍稷也】廪人大祭祀则共接盛【接读为壹极再祭之极极以授舂人舂之大祭祀之谷耤田之收藏于神仓者也】舎人凡祭祀共簠簋实之陈之舂人掌共米物祭祀共其齍盛之米人掌凡祭祀共盛大宗伯凡祀大神享大鬼祭大示涖玉鬯省牲镬奉玉齍【玉礼神之玉也始涖之祭又奉之】小宗伯辨六齍之名物与其用使六宫之人共奉之【黍稷稻粱麦苽】大祭祀祭之日逆齍省镬肆师祭之日表齍盛告洁【故书表为剽剽表皆谓徽识也】太祝五曰齍号【为黍稷皆有名号也曲礼曰黍曰芗合粱曰芗萁稻曰嘉蔬】月令季秋乃命冡宰农事备收举五谷之要藏帝耤之收于神仓祗敬必饬郊特牲曰惟社丘乗共粢盛祭义天子为耤千亩诸侯百亩以为醴酪粢盛祭统曰八簋之实生民诗曰诞我祀如何或舂或揄或或蹂释之叟叟烝之浮浮【揄抒臼释淅米也蹂之言润也】又曰吉蠲为饎大饎是承春秋书御廪灾谷梁曰三宫米而藏之御廪范氏曰夫人亲舂公羊曰周公盛【盛新谷也】鲁公焘【焘者冒故以新】羣公廪【廪者连新于陈上财令半相连尔】楚语曰天子郊禘之事王后必自舂其粢诸侯宗庙之事夫人必自舂其盛桓二年左传曰粢食不凿昭其俭也周语曰廪于耤之东南钟而藏之晋语曰日入监九御使洁奉郊禘之粢盛诗曰彼疏斯粺郑氏曰疏粝米也米之率粝十粺九凿八侍御七九章算术粟率五十粝米三十粺二十七凿二十四御二十一言粟五斗为米二斗四升细者穷于御也尔雅释草云粢稷也郭璞云今江东呼粟为粢孔頴逹曰小宗伯辨六粢是诸谷亦名粢
　　天子耤于南郊正阳之方也廪于耤东南长生之地也舂人祭祀共粢盛之米楚语曰天子亲舂郊禘之盛又曰天子郊禘之事王后必自舂其粢诸侯宗庙之事夫人必自舂其盛糓粱曰三宫米而藏之御廪盖祭祀之礼贵于出力以致养故王耕耤后献种夫人亲桑君卜三宫夫人世妇之吉者蚕于蚕室夫妇相成以尽志力而后可以交于鬼神则舂盛固所以自尽也然王耕耤不过三推夫人缫丝不过三盆则舂盛之礼盖亦如此然后舂人卒其事以共之也黍稷曰粢在器曰盛周礼或言齍或言盛或言齍盛大宗伯奉玉齍小宗伯辨六齍逆齍大祝齍号之类此言齍而不及盛也闾师不耕者无盛廪人共接盛馔人共盛之类此言盛而不及齍也甸师共齍盛舂人共齍盛之米小宗伯表粢盛此兼言齍盛也其言各有所当非苟异耳齍盛共之以甸师舂之以舂人之以人实之以舍人奉之以大宗伯逆之以小宗伯然后立之以表而六宫之人共奉之郑氏曰表为徽识盖各书其号以辨异之也九嫔賛玉齍者玉敦也大宗伯奉玉齍者玉与齍也廪人之接盛施于大祭祀而巳接犹曽子问接祭之接也郑氏改以为扱非是



　　礼书卷七十九
　　钦定四库全书
　　礼书卷八十
　　宋　陈祥道　撰





















　　田猎
