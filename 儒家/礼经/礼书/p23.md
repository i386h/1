<!-- { "loadSidebar": true } -->
　　周礼大司徒诸公之地封疆方五百里其食者半诸侯之地封疆方四百里其食者三之一诸伯之地封疆方三百里其食者三之一诸子之地封疆方二百里其食者四之一诸男之地封疆方百里其食者四之一【郑司农云其地但为正四方耳其食者半公所食租税得其半耳其半皆附庸小国也属天子三之一者亦然故鲁颂曰锡之山川土田附庸奄有防遂荒大东至于海邦论语曰季氏将伐颛防孔子曰先王以为东防主且在邦域之中是社稷之臣此非七十里所能容然则方五百里四百里合于鲁颂论语之言诸易食者四之一适方五十里独此与今五经家説合耳谓其食者半参之一四之一者土均均邦国地贡轻重之等其率之也公之地以一易侯伯之地以再易子男之地以三易必足其国礼俗丧纪祭祀之用方贡其余若今度支经用余为司农谷矣大国贡重正之也小国贡轻字之也凡诸侯为牧正帅长及有徳者乃有附庸为其有禄者当取焉公无附庸侯附庸九同伯附庸七同子附庸五同男附庸三同进则取焉退则归焉鲁于周法不得有附庸以大言之也附庸二十四言得兼此四等矣】职方氏凡邦国千里封公以方五百里则四公方四百里则六侯方三百则七伯方二百里则二十五子方百里则百男以周知天下【方千里者为方百里者百以方三百里之积以九约之得十一有竒云七伯者字之误也周九州之界方七千里七七四十九方千里者四十九其一为畿内余四十八八州各有方千里者六周公变商汤之制虽小国地皆方百里是毎事言则者设法也设法者以待有功而大其封一州之中以其千里封公则可四又以其千里封侯则可六又以其千里封伯则可十一又以其千里封子则可二十五又以其千里封男则可百公侯伯子男亦不是过也州二百一十国以男备其数马其余以为附庸】礼记曰王者之制禄爵公侯伯子男凡五等公侯田方百里伯七十里子男五十里不能五十里者不合于天子附于诸侯曰附庸天子之元士视附庸【不合谓不期防也小城曰附庸以国事附于大国未能以其名通也此制商所因夏爵三等之制也商有鬼侯梅伯春秋变周之文从商之质合伯子男以为一则商爵三等者公侯伯也箕畿内谓之子周武王初定天下更立五等之爵増以子男而犹因商之地以九州之界尚狭也周公摄政致太平斥大九州之界制礼成武王之意封王者之后为公及有功之诸侯大者地方五百里其次侯四百里其次伯二百里其次子二百里其次男百里所因商之诸侯亦以功黜陟之其不合者皆益之地为百里焉是以周世有爵尊而国小爵卑而国大者唯天子畿内不增以禄羣臣不主为治民】凡四海之内九州州方千里州建百里之国三十七十里之国六十五十里之国百有二十凡二百一十国名山大泽不以封其余以为附庸闲田八州州二百一十国天子之县内方百里之国九七十里之国二十有一五十里之国六十有三凡九十三国名山大泽不以朌其余以禄士以为闲田凡九州千七百七十三国天子之元士诸侯之附庸不与又曰成王以周公为有勲劳于天下是以封周公于曲阜地方七百里革车千乘【曲阜鲁地上公之封方五百里加鲁以四等之附庸方百里者二十四并五五二十五积四十九开方之得七百里】鲁颂曰乃命鲁公俾侯于东锡之山川土田附庸又曰泰山岩岩鲁邦所詹奄有蒙遂荒大东至于海邦淮夷来同论语曰昔者颛防先王以为东蒙主且在邦域之中是社稷之臣也诸公【五百里】　诸侯【四百里】　诸伯【三百里】
　　诸子【二百里】　诸男【一百里】
　　书言舜之受禅曰辑五瑞修五玉复五器言武王之政由旧曰列爵惟五分土惟三则自唐至周五等之爵一也郑氏释王制谓商因夏爵有公侯伯而无子男【以微子箕子为畿内之爵】公羊释春秋谓春秋变周从商合伯子男皆从子【郑忽出奔卫公羊曰忽何以名春秋伯子男一也辞无所贬何休曰春秋改周之文从商之质合伯子男为一辞无所贬皆从子】岂其然哉夫列爵惟五所以称其徳分土惟三所以等其功徳异而功有所同故公侯之地同于百里子男之地同于五十里地同而附庸有所异故诸公之地方五百里诸侯之地方四百里诸伯之地方三百里诸子之地方二百里诸男之地方百里葢三等之地正封也五等之附庸广封也正封则尺地莫非其土一民莫非其臣尊者嫌于盛而无所屈卑者嫌于削而无所立故公之地必下而从侯男之地必上而从子至于广封则欲上之政令有所统而不烦下之职贡有所附而不费又非诸侯得以擅之也而尊者不嫌于太多卑者不嫌于太寡故公之地必五百里而异于侯男之地止百里而异于子也民功曰庸【先儒以庸为城】朝防曰合谓之附庸以其有所附然后有功于民也谓之不能五十里不合于天子以其才不足以当五十里则不足以特达于上也古者天子之地象日月诸侯之地象雷震则周官所谓五百里以至百里为兼附庸明矣郑康成以大司徒之所言者为正封则曰公无附庸侯附庸九同伯附庸七同子附庸五同男附庸三同鲁于周法不得有附庸故言锡之而附庸二十四此説非也既曰侯附庸九同鲁侯爵也不得有附庸何耶诗曰锡之山川土田附庸奄有蒙遂荒大东记曰地方七百里此所谓锡之也
　　圭田【五十亩】
　　王制曰夫圭田无征【夫犹治也征税也孟子曰卿以下必有圭田治圭田者不税所以厚下也此则周礼之士田以任近郊之地税什一】周礼载师以士田贾田任近郊之地【士读为仕仕者亦受田所谓圭田也】孟子曰卿以下必有圭田圭田五十亩余夫二十五亩又曰惟士无田则亦不祭【绌士无圭田】孔颖达曰夫犹治也卿以下皆以治此圭田公家不税其物必云圭者圭洁白也言卿大夫徳行洁白乃与之田此商礼也商政寛缓厚重贤人故不税之周则兼通士税之故周礼士田以任近郊之地税什一后魏有公田隋文帝时有公廨田唐凡京诸司有公廨田诸京官诸州有职分田
　　士虞礼曰圭为哀荐之飨诗之吉蠲或作吉圭则圭田洁白也惟士无田则亦不祭则圭田所以共祭也卿以下有圭田犹天子诸侯之有借也圭田无征所以厚贤也郑氏以周礼士田为圭田以圭田无征为商制而改士为仕其説无据孟子言九一而助继之以圭田五十亩余夫二十五亩者圭田禄外之田也余夫夫外之田也禄外之田半百亩夫外之田又半之此自百亩而差之然也古者自卿士达于圭田同等欲各致其诚敬而已后世职分田以贵贱制之非礼意也






　　礼书卷三十一
　　钦定四库全书
　　礼书卷三十二
　　宋　陈祥道　撰













<经部,礼类,通礼之属,礼书,卷三十二>
<经部,礼类,通礼之属,礼书,卷三十二>
　　禹贡五服【自甸至荒五千里】
　　书益稷曰弼成五服至于五千禹贡曰五百里甸服百里赋纳总二百里纳铚三百里纳秸服四百里粟五百里米五百里侯服百里采二百里男邦三百里诸侯五百里绥服三百里揆文教二百里奋武卫五百里要服三百里夷二百里蔡五百里荒服三百里蛮二百里流东渐于海西被于流沙朔南暨声教
　　周九服【五千五百里】
