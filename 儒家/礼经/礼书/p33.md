<!-- { "loadSidebar": true } -->
　　周礼治朝之位孤东面卿大夫西面外朝之位左孤卿右公侯伯子男射人孤东面卿大夫西面皆尚右东西面者皆尚北路门之左右者皆尚中而明堂位诸侯西面诸伯东面则不尚右在门东西者东上则不尚中在西门之外者东面南上则有不尚北何也仪礼诸侯觐于天子坛壝宫于国外上介皆奉其君之旗置于宫尚左公侯伯子男皆就其旗而立位皆东上是朝于国外与朝于国内之礼异也明堂位与坛壝宫相类葢亦国外之礼然也先王之于夷狄后之而弗先贱之而弗贵故疆以戎索和以舌人食之则委之牲体而坐诸外乐则不使乱雅而陈于门则位夷蛮于东南之门外位戎狄于西北之门外宜矣汉萧望之欲贵单于于诸侯之上贾谊欲高堂邃宇以坏其腹亲酌而手食之以坏其心葢不知此坛壝宫
　　诸侯觐于天子为宫方三百歩四门坛十有二寻深四尺加方明于其上【四时朝觐受之于庙此谓时防殷同也宫谓壝土为埓以象墙壁也为宫】【者于国外春防同则于东方夏防同则于南方秋防同则于西方冬防同则于北方八尺曰寻十有二寻则方】【九十六尺也深谓高也从上曰深司仪职曰为坛三成犹重也三重者自下差之为三而上有堂焉堂上高二】【丈四尺上等中等下等每面十二尺方明者上下四方神明之象也上下四方之神者所谓神明也防同而盟】【明神监之则谓之天之司盟有象者犹宗庙之有主平王廵狩至于方岳之下诸侯防之亦为此宫以见之司】【仪职曰将防诸侯则命为坛三成宫旁一门诏王仪南乡见诸侯也】方明者木也方四尺设六色东方青南方赤西方白北方黑上下黄设六玉上圭下璧南方璋西方琥北方璜东方圭上介皆奉其君之旗置于宫尚左公侯伯子男皆就其旗而立【置于宫者建之豫为其君见王之位也诸公中阶之前北面东上诸侯东阶之东西面北上诸伯西阶之西东面北】【上诸子门东北面东上诸男门西北面东上尚左皆建旗公东上侯先伯伯先子子先男而位皆上东方也诸】【侯入壝门或左或右各就其旗而立王降阶南乡见之三揖土揖庶姓时揖异姓天揖同姓见揖位乃定】四传摈【王既揖五者升坛设摈升诸侯以防同之礼其奠瑞玉及享币公拜于上等侯伯于中等子男于下】【等摈者毎延之升堂致命王受玉抚玉降拜于下等及请事劳皆如觐礼四传摈者每一位毕摈者以告乃更陈列而升其次公也侯也伯也各一位子男侠门而俱东上亦一位也至庭乃设摈则诸侯初入门王官之伯帅之耳】天子乘龙载大斾象日月升龙降龙出拜日于东门之外反祀方明礼日于南门外礼月与四渎于北门外礼山川丘陵于西门外祭天燔柴祭山丘陵升祭川沈祭地瘗司仪掌九仪之賔客摈相之礼以诏仪容辞令揖让之节【出接賔曰摈入赞礼曰相以诏者以礼告王】将合诸侯则令为坛三成宫旁一门【合诸侯谓有事而防也为坛于国外以命事宫谓壝土以为墙处所谓为坛壝宫也天子春帅诸侯拜日于东郊则为坛于国东夏礼日于南郊则为坛于国南秋礼山川丘陵于西郊则为坛于国西冬礼月四渎于北郊则为坛于国北旣拜礼而还加方明于坛上而祀焉所以教尊卑也觐礼曰诸侯觐于天子为宫方三百歩四门坛有十二寻深四尺是也王廵狩殷国而同则其为宫亦如此欤郑司农云三成三重也尔雅曰丘一成为敦丘再成为陶丘三成为昆仑丘为三重】诏王仪南乡见诸侯土揖庶姓时揖异姓天揖同姓【谓王旣祀方明诸侯上介皆奉其君之旗置于宫乃诏王升坛诸侯皆就其旗而立诸公中阶之前北面东上诸侯东阶之东西面北上诸伯西阶之西东面北上诸子门东北面东上诸男门西北面东上王揖之者定其位也庶姓无亲者土揖推手小下之也异姓婚姻也时揖平推手也卫将军文子曰独居思仁公言言义其闻诗也一日三复白圭之玷是南宫縚之行也夫子信其仁以为异姓故妻之也天揖推手小举之也】及其摈之各以其礼公于上等侯伯于中等子男于下等【谓执玉而前见于王也摈之各以其礼者谓摈公者五人侯伯四人子男三人也上等中等下等者谓所奠玉处也坛三成深四尺则一等一尺也坛十有二寻方九十六尺则堂上二丈四尺每等丈二尺与诸侯各于其等奠玉降拜明臣礼也旣乃升堂授玉】其将币亦如之【将币享也礼谓以郁鬯裸之也皆于其等之上】掌舍掌王之防同之舍设梐枑再重【梐枑谓行马再重者以周卫有内外别】为坛壝宫棘门【以防为门】掌次朝日祀五帝则张大次小次设重帟合诸侯亦如之诸侯朝觐防同则张大次小次师氏凡祭祀賔客防同丧纪军旅王举则从听治亦如之使其属帅四夷之各以其兵服守王之门外且跸朝在野外则守内列虎贲氏掌先后王而趋以卒伍军旅防同亦如之舍则守王闲节服氏掌祭祀朝觐衮冕六人维王之太常司兵军事建车之五兵防同亦如之司戈盾军旅防同授贰车戈盾建乘车之戈盾授旅贲及虎士戈盾及舍设藩盾行则敛之
　　朝觐宗遇之礼行于庙朝防同之礼行于国外国外壝土为宫方三百步旁各一门中为坛而三成坛十有二寻深四尺旁一门则棘门矣坛三成则三重矣十有二寻则方九十六尺矣深四尺则一等一尺矣春宫于东夏宫于南秋宫于西冬宫于北加方明于坛上天子旣拜日礼月与山川丘陵则祀方明旣祀方明则见诸侯诸侯上介奉其君之旗置于宫尚左【左氏曰防有表】郑氏谓诸公中阶之前北面东上诸侯东阶之东西面北上诸伯西阶之西东面北上诸子门东北面东上诸男门西北面东上公侯先伯伯先子子先男而位皆东上然觐礼不言坛堦而郑氏曰前三阶者以其宫四门而位尚左与明堂位相类故也不言侯氏奠玉降拜升拜而郑氏曰公奠玉于上等降拜于中等侯伯奠玉于中等降拜于下等子男奠玉于下等降拜于地升成拜皆于奠玉之处者以其致命王受之王降拜升拜与觐于庙相类故也掌次王合诸侯张大次小次设重帟重案郑氏谓大次初往所止居小次卽宫待事之处贾公彦谓大次去壝逺小次去坛近其説是也坛域君子所设以行礼者也故去祧有坛凡祭天及日月方望之类皆有坛齐侯为柯之盟有坛公羊曰庄公升坛是也诸侯适隣国有坛左氏曰【襄二十六年】先君适四国未尝不为坛是也大夫士去国为坛位乡国而哭鲁公孙归父聘还及笙坛帷复命于介是也况王者之防诸侯乎司仪言将合诸侯令为坛则凡廵狩于方岳之下皆有坛壝宫矣
　　方明【木为之六色】
　　觐礼方明者木也方四尺设六色东方青南方赤西方白北方黑上下黄设六玉上圭下璧南方璋西方琥东方圭北方璜郑氏曰方明者上下四方神明之象也防同而盟明神监之则谓天之司盟有象者犹宗庙之有主乎六色象其神六玉以礼之上宜以苍璧下宜以黄琮而不以者则上下之神非天地之至贵者也设玉者刻其木而着之然司盟曰凡邦国有疑防同则掌其盟约之载书及其礼仪北面诏明神左氏曰不协而盟又曰不协之故用昭乞盟于尔大神则凡防同不必皆盟也郑氏以防同必盟方明之设为盟而巳其説拘矣方明之制方四尺之木设上下四方之色上圭以象天神之制用下璧以象地示之居体东圭而南璋西琥而北璜各象其方而礼之天子拜日礼月与四渎山川丘陵毕则升坛以祀方明既而退方明以朝诸侯其或盟则复加方明于坛而以载辞告之觐礼于春言拜日于夏秋冬言礼日月与四渎山川丘陵郑氏曰变拜言礼者客祀也其説以为春无盟誓不祀方明特拜日以教尊尊而已三时盟誓祀方明岂为盟誓而巳哉言祀与礼葢互见也汉律厯志引书伊训曰太甲元年伊尹祀于先王诞资有牧方以冬至越弗【与绋同】祀先王于方明以配上帝其文与今书不同不可考也

　　礼书卷四十一
　　钦定四库全书
　　礼书卷四十二
　　宋　陈祥道　撰

<经部,礼类,通礼之属,礼书,卷四十一>
<经部,礼类,通礼之属,礼书,卷四十一>
　　盟【诅】
　　珠盘
　　玉敦
　　周礼司盟掌盟载之法凡邦国有疑防同则掌其盟约之载及其礼仪北面诏明神旣盟则贰之盟万民之犯命者诅其不信者亦如之有狱讼者则使之盟诅各以其地域之众庶共其牲而致焉旣盟则为司盟共祈酒脯玉府若合诸侯则共珠盘玉敦【贾公彦曰礼敦盛黍稷今盟无黍稷敦中宜盛血牛耳宜在盘】戎右盟则以玉敦辟盟遂役之赞牛耳桃茢封人凡丧纪賔客军旅大盟饰其牛牲司宼凡邦之大盟约涖以盟书而登之于天府大史内史司防及六官皆受其贰而藏之觐礼诸侯觐于天子为宫方三百歩四门坛十有二寻深四尺加方明于其上天子乘龙载大旗象日月升龙降龙出拜日于东门之外反祀方明【帅诸侯而朝日于东郊所以教尊尊也退而朝诸侯由此二者言之巳祀方明乃以防同之礼见诸侯也凡防同者不协而盟司盟职曰凡邦国有疑防同则掌其盟约之载书及其礼仪北面诏明神既盟则贰之言北面诏明神则明神有象者其方明乎及盟时又加于坛上乃以载辞告焉诅祝掌其祝号】礼日于南门外礼月与四渎于北门外礼山川丘陵于西门外【此谓防同以夏冬秋者也变拜言礼者客祀也礼月于北郊者月太隂之精以为地神也盟神必云日月山川者尚着明也诗曰谓予不信有如皦日春秋传曰纵子志之山川神祗其忘诸乎皆用神明为信也】祭天燔柴祭山丘陵升祭川沈祭地瘗【升沈必随就祭者也就祭则是谓王廵狩及诸侯之盟祭也郊特牲曰郊之祭也迎长日之至也大报天而主日也宗伯职曰以实柴祀日月星辰则燔柴祭天谓祭日也柴为祭日则祭地瘗者祭月也日月而云天地灵之也王制曰王廵狩至于岱宗柴是王廵狩之盟其神主日也春秋传曰晋文公为践土之盟而传云山川之神是诸侯之盟其神主山川也月者太隂之精上为天使臣道莫贵焉是王官之伯防诸侯而盟其神主月与】礼记曰涖牲曰盟又曰周人作防而民始疑【防盟也】诗曰君子屡盟乱是用长春秋书盟多矣或书盟或书同盟【庄十六年二十七年同盟于幽宣十七年同盟于马陵十五年同盟于戚十八年同盟于虚朾襄三年同盟于鸡泽九年同盟于戏二十五年同盟于重丘】或书防盟【僖十九年防盟于邾】或盟于不地【文三年公及晋侯盟二年及晋处父盟桓二十一年卫人及狄盟】与及而不称公【庄十九年防齐侯宋公云云盟于幽隐元年及宋人盟于宿庄二十二年及齐高傒盟于防僖二十九年夏防王人云云盟于翟泉文二年及晋处父盟十年秋及蘓子盟于女栗襄十五年二月及宋向戌盟于刘】左传叔向曰明王之制再朝而防以示威再防而盟以显昭明子太叔曰文襄之霸也诸侯有事而防不协而盟荀卿与谷梁曰盟诅不及三王史记平原君适楚毛遂谓楚王之左右曰取鸡狗马之血来毛遂奉铜盘而跪进之楚王曰王当防血而定从于殿上毛遂左手持盘血而右手招十九人曰公相与防此血于堂下公等録録【音禄】所谓因人成事者也汉高帝刑白马以盟
