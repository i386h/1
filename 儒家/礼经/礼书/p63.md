<!-- { "loadSidebar": true } -->
　　禘祫下
　　公羊传曰毁庙之主陈于太祖未毁庙之主皆升合食韩诗传曰禘取毁庙之主皆升合食皆升合食则未毁庙之主举矣郑康成谓禘祭毁庙不及亲庙【禘祫制云禘不及亲庙文武以下毁主依昭穆于文武庙中祭之王季以上于后稷庙中祭之】陆淳谓禘祭不兼羣庙为其疎逺不敢防狎此殆未尝考之于经也诗颂长大禘而歌王桓拨相土烈烈与夫武王之汤中叶之太甲雝禘太祖【太祖后稷也】而歌皇考之武王烈考之文王则不及亲庙与夫不兼羣庙之説其足信哉祭法曰有虞氏禘黄帝而郊喾祖高阳而宗尧夏后氏亦禘黄帝而郊鲧祖颛顼而宗禹商人禘喾而郊防祖契而宗汤周人禘喾而郊稷祖文王而宗武王禘非祀天而文在郊上者以其祖之尤逺故也祖宗非皆祀眀堂而文在郊下者以其祖有功宗有徳而庙不迁故也虞夏商以质而亲亲故郊其近而祖其逺【喾颛顼之犹子鲧颛顼之子防契之六世孙】周以文而尊尊故郊其逺而祖其近郑康成谓虞夏宜郊颛顼商宜郊契其説非也鲁语展禽曰有虞氏禘黄帝而祖颛顼郊尧而宗舜夏后氏禘黄帝而祖颛顼郊鲧而宗禹商人禘舜而祖契郊防而宗汤周人禘喾而郊稷祖文王而宗武王幕【舜后虞思也】能帅颛顼者也有虞氏报焉杼【杼少康之子】能帅禹者也夏后氏报焉上甲微【契后八世】能帅契者也商人报焉高圉【髙圉后稷十世孙】大王能帅稷者也周人报焉凡禘郊祖宗报此五者国之祀典也其言虞氏郊宗异于祭法者贾氏曰虞氏之后在夏商为二王后有郊禘祖宗之体是也由此推之国语言商人禘舜亦异于祭法者葢宋礼欤康成禘祫志曰祫备五齐三酒禘以四齐三酒祫用六代之乐禘以四代贾公彦曰祫十有二献禘九献然酒正凡祭祀以法共五齐三酒以实八尊大司乐以六律六同五声八音八舞大合乐以致鬼神只乃奏无射歌夹钟舞大
　　武以享先祖而无禘祫隆杀之辨掌客诸侯长犹且十有再献则禘先王不容九献而已彼葢溺于祫大禘小之説然也国语曰郊禘之牛不过茧栗又曰郊禘之事射牛郊禘之事有全脀又曰天子亲春郊禘之盛是禘之礼与郊同而其义则孔子以治天下如指诸掌则祭其有大于此乎尔雅曰禘大祭也则禘为庙祭之大者眀矣或曰以春秋有事为禘而公羊谷梁以大事于太庙为祫则禘非大于祫矣又曾子问王制皆以言祫而不该禘则祫非小于禘矣其故何也春秋言大事所以甚逆祀之非言有事则本下事而巳则有事不必非大事也曽子问兼诸侯而言之故举祫而已王制之言祫非三年之祫也

　　礼书卷七十一
<经部,礼类,通礼之属,礼书>
　　钦定四库全书
　　礼书卷七十二
　　宋　陈祥道　撰
　　时祭之祫
　　君子以义处礼则祭不至于数烦以仁处礼则祭不至于疏怠凄怆发于霜露之既降怵惕生于雨露之既濡此所以有四时之享也商礼春曰礿夏曰禘而五年之禘为大禘诗颂长大禘是也周礼春曰祀夏曰礿而五年之禘不称大焉诗颂雍禘太祖是也然四时之享皆前期十日而斋戒前祭一日而省眡祭之日礼交动乎上乐交应乎下自再祼以至九献其礼非一举自致神以至送尸其乐非一次以一日而厯七庙则日固不足而强有力亦莫善其事矣若日享一庙前祭视牲后祭又绎则弥月之间亦莫既其事矣考之经传葢天子之礼春则犆祭夏秋冬则合享犆祭各于其庙合享同于太庙王制曰天子犆礿祫禘祫尝祫烝诸侯礿犆禘一犆一祫是天子春犆而三时皆祫诸侯亦春犆而冬皆祫其异于天子者禘一犆一祫而已禘一犆一祫而尝烝皆祫是始年再祫次年三祫也天子言犆礿诸侯言礿犆天子言祫禘祫尝祫烝诸侯言尝祫烝祫此特变文而已非有异也【郑氏曰天子先祫而后时祭诸侯先时祭而后祫凡祫之嵗春一礿而已孔頴达云皇氏以为虞夏祫祭毎年为之又云三时祫者夏秋冬或一祫焉按禘祫志云祫于秋于冬于夏则夏殷三时俱殷祭皇氏之説非也其言皆无所据】楚茨之诗始言以往烝尝终言神具醉止仪礼大夫三庙筮止丁亥之一日而言荐嵗事于皇祖礼记言尝禘之礼所以仁昭穆则防羣神于烝尝而具醉者祫也合三庙于一日而荐于皇祖者亦祫也尝禘所以仁昭穆亦祫也祫有三年之祫有时祭之祫时祭之祫小祫也【士虞礼曰荐此祫事则时祭谓之祫宜矣】三年之祫大祫也时祭有小礼有大礼小礼春也大礼夏秋冬也公羊传曰大事者何大祫也则眀时祭之祫为小祫矣礼记曰大尝周礼曰大烝则眀春祀为小礼矣葢小祫止于未毁庙之主大祫已及于毁庙之主礼记曰周旅酬六尸又曰祫于太庙祝迎四庙之主夫天子旅酬止于六尸诸侯迎主止于四庙非小祫而何
　　月祭时享
　　周礼大宗伯以肆献祼馈食享先王以春祠夏禴秋尝冬烝享先王祭法王立七庙一坛一墠曰考庙曰王考庙曰皇考庙曰显考庙曰祖考庙皆月祭之逺庙为祧【祧有一为有二】祧享尝乃止诸侯五庙一坛一墠曰考庙曰王考庙曰皇考庙皆月祭之显考庙祖考庙享尝乃止然则周礼有时祭无月祭祭法有月祭无时祭周语祭公谋父曰甸服者祭侯服者祀宾服者享要服者贡日祭月祀时享嵗贡楚语观射父曰先王日祭月享时类嵗祀诸侯舎日卿大夫舍月士庶人舍时韦成韦昭之徒则曰天子日祭于祖考月祭于曽高时享于二祧嵗贡于坛墠此与汉法日祭于寝月祭于庙时祭于便殿其事相类而甸侯宾要荒五服之制与禹贡相合葢夏商之礼如此故左丘眀荀卿司马迁皆得以传之也周礼小宗伯凡天地之大烖类社稷宗庙为位则类于宗庙者无常时与所谓王时类者异矣王制庶人春荐韭夏荐麦秋荐黍冬荐稻韭以卵麦以鱼黍以豚稻以鴈则荐于四时者有常物与所谓庶人舎时者异矣然则玉藻言天子聴朔于南门之外诸侯聴朔于太庙春秋文公六年书闰月不告朔犹朝于庙论语曰子贡欲去告朔之饩羊郑氏释玉藻谓天子聴朔于眀堂以特牲告其帝及神配以文王武王释论语谓人君每月告朔有祭谓之朝享然周礼朝享非谓告朔而聴朔于眀堂以特牲告其帝及神配以文王武王无所经见要之告朔于庙饩以特牲谓之月祭此先王之礼也鲁文公不行告朔之礼但身至庙拜谒而已故春秋讥之谷梁言天子告朔于诸侯诸侯受于祢庙礼也又曰闰月不以告朔然受朔于祢则异于玉藻闰月不告朔则异于左氏【左氏曰闰以正时时以作事事以厚生生民之道于是乎在不告朔弃时政也】祭法诸侯月祭不及祖考其説与谷梁同不知何据然也
　　三代祭时
　　夏【祭其闇】
　　商【祭其阳】
　　周【祭日以朝及闇】
　　祭义曰夏后氏祭其闇商人祭其阳周人祭日以朝及闇檀弓曰夏后氏大事用昏商人大事用日中周人大事用日出然则春秋书之大事于太庙传称国之大事在祀与戎则祭亦大事也夏尚黒用昏故祭其闇商尚白用日中故祭其阳周尚赤用日出故祭以朝及闇【郑氏谓阳读为曰雨曰之以朝及闇谓终日有事】葢三代正朔之所尚正则夏以建寅商以建丑周以建子朔则夏以平旦商以鸡鸣周以夜半是皆夏据其末商周探其本则祭之早晏亦若此也少牢大夫之祭宗人请期曰旦眀行事子路祭于季氏质眀而始行事晏朝而退孔子取之此周礼也然礼与其失于晏也宁早则周虽未眀之时祭之可也故曰以朝及闇周官鸡人凡国事为期则告之时宗伯祭之日告时于王葢鸡人告于宗伯宗伯告于王然后行事
　　天子诸侯卜祭于庙堂
　　大夫士卜祭于庙门
　　周官有大卜人占人簭人凡国之大事先簭而后卜表记则曰天子无筮礼器言诸侯以为寳表记则曰诸侯有守筮葢天子主于而未尝无筮诸侯主于筮而未尝无郑康成谓天子至尊大事皆用卜此皆指其所主者言之也周官凡祭祀之礼肆师于卜日宿为期大宰大宗伯帅执事而卜日大史与执事卜日郊特牲曰卜郊受命于祖庙作于祢宫防传曰王者军行将必鑚庙堂之上以决吉凶仪礼特牲少牢士冠皆筮于庙门之外士卜葬亦于庙门之外则人君卜于祢宫之内大夫士筮于祢门之外也【郑氏释士冠礼谓筮不于堂者嫌蓍之灵由庙神失之矣】考之于礼大夫士有筮无卜筮则有筮史卜则请于君故臧氏居蔡孔子所讥驷乞请卜子产弗与则士又可知矣记曰易抱南面天子卷冕北面少牢大夫朝服而祭亦朝服而筮特牲士冠端而祭亦冠端而筮则卜筮之严与祭同也然大夫士筮则主人西面筮史亦西面天子之卜则易南面天子北面何也北者正隂之位西者少隂之方天子求兆于正隂大夫士则求兆于少隂而已犹之天子借于正阳之南郊诸侯借于少阳之东郊也然天子之卜易虽抱南面受命及其卜也亦北面观士丧礼筮宅筮者南面受命然后北面筮之则天子之卜葢亦然也士筮宅以筮而卜日又以岂非请于君乎
　　卜郊
　　郊特牲曰郊之用辛也周之始郊日以至周官大司乐凡乐冬日至于地上之圜丘奏之天神皆降可得而礼凡以神仕者以冬日至致天神人鬼则周之始
　　郊乃周正月之郊也周正月之郊以冬日至则非始郊者用辛矣家语曰冬至之月用辛此王肃传防之之论也春秋成十七年书九月辛丑用郊定十一年五月辛丑郊哀元年四月辛丑郊谷梁曰我以十二
　　月下辛卜正月上辛如不従则以正月下辛卜二月上辛如不従则以二月下辛卜三月上辛如不従则不郊矣郊三卜礼也四卜非礼也五卜强也考之于礼卜筮不过三则僖襄之四卜郊成之五卜郊其为非礼与强可知也然诗曰春秋匪懈享祀不忒皇皇后帝皇祖后稷眀堂位曰孟春乗大辂祀帝于郊配以后稷左氏曰启蛰而郊郊而后耕则鲁郊固在夏之孟春矣啖氏曰以周二月卜三月上辛不吉则卜中辛又不吉则卜下辛此説是也谷梁谓自夏正月至三月郊之时也皆卜上辛然考之仪礼少牢馈食筮旬有一日若不吉则及逺日又筮日如初曲礼曰旬之外曰逺日是古人逾旬则卜未闻逾月乃卜也社用甲郊用辛者甲者日之始辛者干之方生物者社也故用甲成功者天也故用辛郑氏谓用辛者凡为人君当斋戒自新若然是祭祀之卜日其义不在神而在人也公羊传曰禘尝不卜郊何以卜鲁郊以周公之故不为非礼

　　礼书卷七十二
　　钦定四库全书
　　礼书卷七十三
　　宋　陈祥道　撰

<经部,礼类,通礼之属,礼书,卷七十三>
<经部,礼类,通礼之属,礼书,卷七十三>
<经部,礼类,通礼之属,礼书,卷七十三>
<经部,礼类,通礼之属,礼书,卷七十三>

　　六
