<!-- { "loadSidebar": true } -->
　　古者土圭必植五表地中植中表千里而南植南表千里而北植北表东西二表相去如之先儒谓天地相距八万里其升降也不过三万里之中日景于表移一千则于地差千里故于相距准表之度而表八寸以升降之半准土圭之度而圭尺有五寸是以夏至日在东井地升而南游万五千里则去日近矣故昼漏以半景尺五寸冬至日在牵牛地降而北游亦万五千里则去日逺矣故昼漏以半景丈三尺盖有所传然也至日以冬夏而书特于夏言敬致大司徒特于夏求地中者测景以夏为正也所谓日南则景短多暑日北则景长多寒日东则景夕多风日西则景朝多隂者于日为近南则南表之北得景尺四寸其地多暑于日为近北则北表之北得景尺四寸其地多寒于日为近东则昼漏以半日已夕矣其地多风于日为近西则昼漏以半日未中矣其地多隂先王以四表眀中表之正以中表定四方之中在地则无道里逺近之不均在天则无寒暑风隂雨之不和万物得极其高大故至于阜得其宜由其道故至于安然后以建王国焉匠人所谓昼防诸日景夜考诸极星盖如此也易言巽为风礼言东多风盖风之所属者东方也五行传以风属中央失之矣
　　致日月之法
　　礼曰大眀生于东月生于西诗曰日居月诸出自东方又曰东方之日东方之月葢月之始则生于西其盛则生于东杨子曰月未望则载魄于西既望则终魄于东汉书谓日有中道月有九行中道黄道也黄道北至东井南至牵牛东至角西至娄夏至日在东井而北近极星则晷短故立八尺之表而景尺五寸冬至日在牵牛而南逺极星则晷长故立八尺之表而景丈三尺春分日在娄秋分日在角而中于极星则景中故立八尺之表而景七尺三寸六分日阳也阳用事则日进而北昼进而长阳胜故为温为暑隂用事则日退而南昼退而短隂胜故为凉为寒若日失节于南则晷过而长为常寒失节于北则晷退而短为常燠此四时致日之法也月之九行在东西南北有青白赤黒之道各二而出于黄道之旁立春春分月循青道而春分上在东井圆于角下于牵牛立秋秋分循白道而秋分上在牵牛圆于娄下于东井立冬冬至北从黒道立夏夏至南从赤道古之致月者不在立春立秋而常在二分不在二分之望而常在者以月入八日与不尽八日得隂阳之正平故也考之于经仲夏平秩南讹敬致冬夏致日春秋致月则致日不于春秋致月不于冬夏而汉书有春秋致日之事盖兼后世之法也然日之与月其隂阳尊卑之辨若君臣然观君居中而佚臣旁行而劳臣近君则威损逺君则势盛威损与君异势盛与君同月逺日则其光盈近日则其明阙未望则出西既望则出东则曰有中道月有九行之説盖足信也
　　十日
　　周官冯相氏掌十日之位曲礼曰外事用刚日内事用柔日则甲丙戊庚壬五奇刚日也乙丁己辛癸五偶柔日也甲木之刚已土之柔故已配甲乙木之柔庚金之刚故乙配庚丙火之刚辛金之柔故辛配丙壬水之刚丁火之柔故丁配壬戊土之刚癸水之柔故癸配戊其相生以相继其相尅以相治故木旺则火相水废金囚而土死火旺则土相木废水囚而金死土旺则金相火废木囚而水死金旺则水相土废火囚而木死水旺则木相金废土囚而火死施于一日则为旦暮夜之期施于一嵗则为春夏秋冬之侯施于一旬而五行之理亦具矣先王于内外之事可以不顺之乎外事师田外祭之类故用刚日诗吉日维戊既伯既祷吉日庚午既差我马春秋壬午大阅甲午治兵是也内事冠婚内祭之类故用柔日书丁未祀于周庙春秋已夘烝乙酉吉禘于庄公丁丑作僖公主丁夘大事于太庙辛已有事于大庙辛已立武宫癸酉有事于武宫丁丑夫人姜氏入是也士之始虞再虞用柔日三虞卒哭他用刚日何也始虞再虞曰哀荐祫事三虞卒哭曰哀荐成事祫事则凶而已凶隂也故用柔日成事则变而之吉吉阳也故用刚日亦外刚内柔之意也郊外事也日用辛社内事也日用甲何也甲者日之始而主生辛者干之位而主成万物之生本乎社其成功则归诸天故社用甲而郊用辛不可以内外拘之也然则先王之于十日以生五声则戊癸为宫庚乙为商甲巳为角丙辛为徴壬丁为羽是也以配仁义则先甲后甲先庚后庚甲断仁庚断义是也以礼鬼神则以其至之日而享以其物以去天鸟则方书十日之号县之于巢而动作注错罔不奉顺然后夫人之道尽矣夫有日必有辰日以辰为子辰以日为母母为干子为支故日甲乙则辰寅夘日丙丁则辰午未日庚辛则辰申酉日壬癸则辰亥子日戊巳则辰戌丑未而甲子在人则始甲子次乙丑顺而数之以阳主进故也在地则始甲戌次癸酉逆而数之以隂主退故也
　　十二风
　　保章氏以十有二风察天地之和命乖别之妖祥郑氏曰十有二辰皆有风吹律以知和不春秋楚师伐郑师旷曰吾骤歌北风又歌南风南风不竞多死声楚必无功是时楚师多冻其命乖别审矣服防曰北风无射夹钟以北南风姑洗以南然考之传记阳立于五极于九五九四十五则变矣故八风各四十五日艮为条风震为眀庶风防为清眀风离为景风坤为凉风兑为阊阖风干为不周风坎为广莫风卦不过八风亦八而已其言十二风者干之风渐九月坤之风渐八月艮之风渐十二月防之风渐三月而四维之风皆主两月此其所以为十二风也古人占风以知未然之事者盖多矣若周之尹喜占风而知神人汉之张成候风角而知有赦则师旷之歌亦此类欤
　　水平法
　　为规识日法
　　匠人建国水地以县【立王国若邦国者于四角立植而县以水望其高下既定乃为位而平地】置以县眡以景【于所平之地中央树八尺之以悬正之眡其景将以正四方也】为规识日出之景与日入之景【日出日入之景其端则东西正也又为规以识之者为其难审也自日出而昼其景端以至日入既则为规测景两端之内规之交乃审也度两交之间屈之以指臬则南北正】昼防诸日中之景夜考之极星以正朝夕【日中之景最短者也极星谓北极】正义曰于造城之处四角立四柱于柱四畔县绳以正柱柱正然后去柱逺以水平之法遥望柱高下平髙就下也置以县者欲取柱之景先须柱正欲取柱正当以绳县而垂之于柱之四角四中以八绳县之其绳皆附柱则其柱正矣然后眡以景
　　水地以县则旁植四木而县绳焉以水望其高下所以求地之平置以县眡以景则中植一而悬绳焉眡其出入之景将以求四方之正眡其出入之景可以正东西而已又为规以度两交之间以求其南北则四方于是乎正然犹以为未也又昼防诸日中之景夜考诸极星以正朝夕四方与朝夕皆正然后可以建国

　　礼书卷三十六
　　钦定四库全书
　　礼书卷三十七
　　宋　陈祥道　撰

<经部,礼类,通礼之属,礼书,卷三十七>

　　天子五门
　　路门【一名毕门】　应门　　　皋门
　　雉门　　　库门
　　诸侯三门
　　周礼阍人掌守王宫之中门之禁【郑司农曰王有五门外曰皋门二曰雉门三曰库门四曰应门五曰路门一曰毕门谓雉门三门也】师氏居虎门之左司王朝【虎门路寝门也王日视朝于路寝门外画虎焉以眀猛勇】司士王族故士虎士在路门之右大仆大右大仆从者在路门之左大仆建路鼓于大寝之门外而掌其政匠人营国方九里旁三门路门不容乘车之五个应门二彻防个【路门者大寝之门王正门谓之应门】王宫门阿之制五雉诗曰乃立皋门皋门有伉乃立应门应门将将【王之郭门曰皋门伉高貌王之正门曰应门将将严正也美大王作郭门以致皋门作正门以致应门焉笺云诸侯之宫外门曰皋门朝门曰应门内有路门天子之宫加以库雉】书曰二人雀弁执恵立于毕门之内【路寝门一名毕门】康王之诰王出在应门之内太保率西方诸侯入应门左毕公率东方诸侯入应门右记曰君复于库门四郊既卒哭宰夫执木铎以命于宫曰舎故而讳新自寝门至于库门【库门宫外门】军有忧则素服哭于库门之外鲁庄公之丧既葬而绖不入库门仲尼与蜡宾事毕出游于观上喟然而叹【观阙也】天子诸侯台门此以高为实也台门而旅树大夫之僭礼也献命库门之内戒百官也【库门在雉门之外入库门则至庙门外矣】眀堂位九采之国应门之外正门谓之应门库门天子皋门雉门天子应门【天子五门皋库雉应路鲁有库雉路则诸侯三门】郊特牲曰绎之于库门内祊之于东方朝市之于西方失之矣月令季春餧禽之药毋出九门【天子九门者路门也应门也雉门也库门也皋门也城门也近郊门也逺郊门也闗门也】春秋僖二十年新作南门谷梁曰南门法门也定二年雉门及两观灾冬新作雉门及两观谷梁曰有加其度也春秋传曰齐晏子端委立于虎门郑子良伐虎门尔雅正门谓之应门观谓之阙门侧之堂谓之塾
　　月令曰毋出九门先儒谓天子外门四关门逺近郊门国门也内门五皋库雉应路也诸侯外门四与天子同内门三则库雉路而与天子异诗以天子之礼追大王之事眀堂谓以鲁之门取天子之制皆称皋门应门又书康王之诰周礼考工记尔雅互称应门路门郊特牲王聴誓命曰库门之内戒百官也则天子之门谓之皋库应路着矣特雉门之説不见于经然周礼阍人掌中门之禁则中门岂雉门欤雉门谓之中门犹应门书谓之南门尔雅谓之正门路门书谓之毕门师氏谓之虎门盖中于五门谓之中门前于路门谓之南门发政以应物谓之应门门毕于此谓之毕门画虎于此谓之虎门则门之名岂一端而已哉皋门之内外朝也朝士建其法小司寇掌其政列三槐与九棘设嘉石与肺石而朝诸侯聴讼询大事在焉应门之内治朝也司士正其位宰夫掌其法大仆正王之位而王日视朝在焉路门之内燕朝也大仆正其位掌摈相而族人朝焉玉藻曰朝服以视朝退适路寝聴政然则王日视朝于治朝而退聴政于燕朝矣雉门之外县治象所以待万民应门之外设宗庙社稷所以严神位路门之外则九室九卿朝焉路寝之内亦九室九嫔居焉眀堂位曰库门天子皋门故鲁庄公既葬而绖不入库门卫庄公绎于库门之内檀弓曰君复于库门四郊又曰卒哭而讳宰夫执木铎以命于宫自寝门至于库门又曰军有忧哭于库门之外则诸侯之外门库门也鲁公周公之故犹不可以称皋门应门特为皋应之制而已况非鲁乎阍人掌王宫之中门之禁丧服凶器不入宫潜服贼器不入宫司寇凡民之有狱讼入束矢钧金于朝朝士凡得获货财人民六畜者委于朝是禁施于雉门之内而不于雉门之外故庶民得以造外朝而奇服怪民得以入皋门库门若然县法于中门宜矣礼运曰仲尼与蜡宾事毕出游于观之上谷梁曰女嫁父送之不下堂母不祭门诸母不出阙门诸候之朝在阙门内则天子可知郑氏释阍人谓庙在中门之外其説无据
　　路门
　　路大也王之路车路马路寝路鼓皆曰路则大寝之门谓之路门宜矣路门书谓之毕门师氏谓之虎门春秋之时齐晏子端委于虎门郑子良伐虎门葢末世诸侯之门亦放其名耳
　　应门
　　应门发政以应物也眀堂位南门之外亦曰应门盖眀堂之南门犹路门故南门之外门亦谓之应门
　　皋门
　　左传曰鲁人之皋杜氏曰皋缓也皋鼓皋舞皆以皋为缓则门之缓者谓之皋宜矣毛氏以皋门为郭门非也
　　雉门
