<!-- { "loadSidebar": true } -->
　　小宰掌建邦之宫刑以治王宫之政令凡宫之纠禁正嵗以宫刑宪禁于王宫其有不共国有大刑宰夫正嵗则以法警戒羣吏令修宫中之职事书其能者与其良者以告于上宫正掌王宫之戒令纠禁以时比宫中之官府次舍之众寡为之版以待夕击柝而比之国有故则令宿其比亦如之辨外内而时禁稽其功绪纠其徳行几其出入均其稍食去其淫怠与其竒衰之民防其什伍而敎之道艺月终则防其稍食嵗终则防其行事凡邦之大事令于王宫之官府次舍无去守而聴政令宫伯掌王宫之士庶子凡在版者掌其政令行其秩叙作其徒役之事授八次八舍之职事若邦有大事作宫众则令之月终则均秩终嵗则均叙以时颁其衣裳掌其诛赏大胥凡祭祀之用乐者以鼓徴学士序宫中之事士师掌国之五禁之法一曰宫禁汉中郎将分掌三宇郎有议郎中郎侍郎郎中凡四等皆秦官无员多至千人皆掌门户出充车骑故卿校尉牧守待价于此公车特徴贤良方正敦朴有道髙节公府椽曹试博士者亦充兹位其下第白衣试博士者皆拜郎中中郎者有五宫左右三将郎中有车户骑三将【如淳曰主车曰车郎主卫曰户郎汉旧仪曰郎中令主郎中左右车将主左右车郎左右户将主左右户郎】凡郎官皆主更直执防宿卫诸殿门惟议郎不在直中郎官故事令出钱市财用给文书乃得出号曰山郎凡三宇郎官二汉并属光禄勲光禄选三宇郎有行应四科者嵗举茂才二人四行二人又上兼吏六人为长理剧明帝时舘陶公主为子求郎帝不许赐钱千万曰郎官上应列宿出宰百里有非其人民受其殃后代亲卫之府一曰亲府勲卫之府二一曰勲一府二曰勲二府翊卫之府二一曰翊一府二曰翊二府凡五府武徳贞观世重资防二品三品子补亲卫二品曾孙三品孙四品子职事官五品子若孙勲官三品以上有封及国公子补勲卫及率府亲卫四品孙五品及上柱国子补翊卫及率府周礼宫正掌王宫之戒令纠禁以时比宫中之官府次舍之众寡为之版以待宫伯掌王宫之士庶子凡在版者郑康成曰官府之在宫中者若膳夫玉府内宰内史之属士谓王宫中诸吏之适子也庶子其支庶也郑司农曰庶子宿卫之官司农以庶子为夏官之诸子康成固不取之矣诸吏之适子或未为士不可谓之士康成以士为诸吏之适子亦误也葢士卫士也庶子国子之倅未为士者也上言士下言庶子则国子举矣宫正掌凡宫中之官府次舍之众寡宫伯掌士庶子授次舍之职事则宫伯所掌皆宿卫之人宫正所掌不特宿卫者而已次其宿卫所在也舍其休沐所在也八次八舍布于王宫四角四中则逺迩节而徼候便矣士庶子非王族则功臣之世贤者之类王以自近而卫焉则上下亲而内外察矣又宫正稽其功绪纠其徳行防其什伍而敎之道艺宫伯掌其政令诛赏使之学问日进职业日修足以备顾问谨侍卫则王之左右前后孰非多闻直谅之士乎秦有郎中令掌宫殿门户汉武帝更名光禄勲其属有议郎中郎侍郎郎中凡四等谓之三宇郎而中郎以下更直执防内谨门禁外充车骑类取经明行修者充之至于公车特起贤良方正敦朴有道髙节公府掾曹试博士者多在此选而刘向霍光张安世东方朔雄之徒皆与焉是以董仲舒欲使列郡守二千石各择其吏民之贤者嵗贡二人以给宿卫且以观大臣之能舘陶公主为子求郎明帝曰郎官上应列宿出宰百里有非其人民受其殃则宿卫之选可谓重矣魏晋以后无复三宇郎而光禄不复在禁中至梁改为光禄卿北齐曰光禄寺兼掌膳食帐幕而已唐为三卫五府以品官之子弟使父兄任保而后处之亦古之遗制也
　　虎士五守卫之制【周垣下为区庐】
　　周礼虎贲氏下大夫二人中士十有二人府二人史八人胥八十人虎士八百人虎贲氏掌先后王而趋以卒伍舍则守王闲王在国则守王宫【为周卫】国有大故则守王门司掌五之法掌帅四翟之使之皆服其邦之服执其邦之兵守王宫与野舍之厉禁罪其守王宫与其厉禁者如蛮之事蛮掌校人养马其在王宫者执其国之兵以守王宫在野外则守厉禁夷其守王宫者与其守厉禁者如蛮之事貉其守王宫者与其守厉禁者如蛮之事师氏凡祭祀宾客防同防纪军旅王举则从聴治亦如之使其属帅四夷之各以其兵服守王之门外且跸朝在野外则守内列保氏凡祭祀宾客防同防纪军旅则从聴治亦如之使其属守王闱卫尉秦官掌门卫屯兵汉因之【汉旧仪曰卫尉寺在宫内胡广云主宫闱之内卫士于周垣下为区庐者若今之仗宿屋】景帝更名中大夫令后复为卫尉又有长乐建章甘泉卫尉皆掌其宫职畧同而不常置张衡西京赋曰卫尉八屯李善曰卫尉率吏士周宫外于四方四角立八屯隋卫尉掌军器仪仗帐幕以监门卫掌宫内屯兵唐龙朔二年改为司卫寺正卿咸亨中复旧唐之宿卫以府兵其畨上宿卫者惟给弓矢横刀而已兵部以逺近给畨五百里为五畨千里七畨一千五百里八畨二千里十畨外为十二畨皆一月上若简留直卫者五百里为七畨千里八畨二千里十畨外为十二畨亦月上髙宗武后时天下久不用兵府兵之法寖壊畨役更代多不以时卫士稍稍亡匿至是益耗散宿卫不能给宰相张説乃请一切募士宿卫更号曰彍骑自是诸府士益各不补折冲将又积嵗不得迁士人皆耻为之十三年始以彍骑分十二卫总十二万为六畨每卫万人自天寳以后彍骑之法又稍变废士皆失拊循八载折冲诸府至无兵可敎李林甫遂请停上下鱼书其后徒有兵额官吏故时府人目畨上宿卫者曰侍官言侍卫天子至是卫佐悉以假人为童奴而人人耻之至相骂辱必曰侍官而六军宿卫皆市人富者贩缯防食梁肉壮者为角觝防河翘木扛防之戱及禄山窃发皆不能受甲矣
　　古之守卫王宫者不特士庶子而已有虎贲之虎士司之五虎士有卒伍而四翟之有兵国有大故则守王门舍则守王闲而司戈盾军旅防同授旅贲及虎士戈盾则王之在国在野可谓严矣然必使四翟之者以着王之所守在四夷也或使师氏之属帅之者以着王之使武以文也四所守皆如蛮之事者周之时以南方为逺尤贵其来也掌四夷之官曰象胥而奏乐亦以南【诗曰以雅以南记曰胥鼓南】则周人之意可知矣士庶子所直在四中四角而虎士五之所直于经无见汉之卫士于周垣下为区庐而张衡有八屯之説则先王之制葢亦如此








　　礼书卷四十四
　　钦定四库全书
　　礼书卷四十五
　　宋　陈祥道　撰













<经部,礼类,通礼之属,礼书,卷四十五>
　　扆
　　觐礼天子设斧依于戸牖之间左右几天子衮冕负斧依【依如今绨素屏风也有绣斧文所以示威也】司几筵凡大朝觐大飨射凡封国命诸侯王位设黼依依前南乡左右玉几【斧谓之黼其绣白黒采以绛帛为质依其制如屏风然依前设席左右有几优至尊也】士虞礼佐食无事则出户负依南靣书曰狄设黼扆缀衣【扆置户牖间复设幄帐象平生所为】牖间南乡诗公刘曰俾筵依几既登乃依【笺云公刘既登当负扆而立】曲礼曰天子当依而立诸侯北靣而见天子曰觐明堂位曰天子负斧依南乡而立荀卿曰居则设张容负依尔雅曰牖户之间谓之扆容谓之防【形如今床头小曲屏风唱射者所以自防隠】释名曰依倚也考工记曰白与黑谓之黼尔雅曰戸牖之间谓之扆
　　黼或作斧扆或作依则依欲其有所依黼明其有所断也【贾公彦曰依如屏风以绛为质高八尺为斧文旧图从广八尺画斧无柄设而不用之意】朝于寝觐于庙射于郊学朝于明堂皆于户牖之间设之其制则左右有张容焉荀卿曰居则设容负张扆容之为物葢若唱射之容尔雅曰容谓之防郭璞谓如曲屏风观此则天子张容之制可知矣然礼言负黼依则张容可画黼矣诗曰既登乃依士虞礼佐食无事出户负依南靣葢诸侯至士皆有依焉或画或否不可考也掌次王大旅上帝张氊案设皇邸郑司农曰皇羽覆上邸后版也郑康成谓后版屏风与染羽象凤毛色而为之孔頴达谓大方版于坐后此不在寝庙无扆不得云扆故别名皇邸然皇邸非扆类也其説误矣
　　宁
　　尔雅曰门屏之间谓之宁诗曰俟我于着记言天子春朝当宁而立则着宁一也大夫以士以帷则无屏矣诗曰俟我于着而大夫士预焉者葢帷之为蔽限亦谓之屏
　　庭
　　诗曰不入我陈又曰中唐有甓尔雅曰庙中路谓之唐堂途谓之陈堂与陈皆堂下至门之径特庙堂异其名耳考工记曰堂涂十有二分郑氏曰堦前若今令辟械也分其督旁之修以二分为峻葢令辟即甓也械其道也中央为督峻其督所以去水
　　戺
　　书曰四人执戈夹阶戺乡饮酒设工席于堂聘礼陪鼎当内郑氏曰侧边曰孔安国曰堂曰戺垂
　　书曰一人执戣立于东垂一人执瞿立于西垂史曰坐不垂堂孔安国曰东西垂者东西下之阶上檐
　　明堂位曰庙垂檐尔雅曰檐谓之樀士丧礼为铭置于宇西阶郑氏曰宇梠也説文曰齐人谓之檐楚人谓之梠樀宇梠同实异名也夫轑末谓之宇疆境亦谓之土宇又谓之边垂则宇与垂皆檐之穷也故轑末疆境取名也自屋言之曰檐自堂言之曰垂【檐亦作防】
　　位
　　周礼司士正朝仪之位尔雅曰中庭左右谓之位礼记曰立而无序则乱于位家语曰列而无次序则乱于着左传曰朝有着国语曰恪位着以敬其官又曰位宁有官师之典则着所以着其位者也人君之行也过位然后登车其入也过位则下典礼曰下卿位是也人臣过此必加敬焉语曰过位色勃如也屏【摄】
　　防有表朝有着祭有屏摄皆明其位也周礼太史祭之日执书以次位常左传称郑火子产使子寛子上巡羣屏摄至于大宫楚语曰屏摄之位韦昭曰屏屏风也摄如要扇皆所以明尊卑为祭祀之位近汉亦然【郑氏释檀弓曰翣以布衣木如摄与释丧大记曰汉礼翣以木为筐广三尺高二尺四寸方两角高衣以白布柄长五尺是汉亦名翣无摄也】
　　霤
　　月令曰其祀中霤先儒曰中霤犹中室也古者穴是以名室为中霤坊记曰丧礼毎加以逺浴于中霤饭于牖下小敛于户内大敛于阼阼远于户内户内逺于牖下牖下逺于中霤则中霤为中室可知昔齐诸大夫之陈乞之家乞使力士举巨囊至于中霤亦中室也然礼有东霤【燕礼设篚当中霤】有门内霤【燕礼賔执脯以授钟人于门内霤檀弓曾子吊于季氏设内霤】有重霤【檀弓池内重霤】重霤非屋霤也【郑氏注云堂有承霤以木为之用行水亦宫之饰也今宫中有承霤以铜为之孔颖达曰天子则四注四靣为重霤诸侯四注重霤则差降去后余三大夫惟余前后二士则唯一在前】






　　礼书卷四十五
　　钦定四库全书
　　礼书卷四十六
　　宋　陈祥道　撰





















　　碑【碑石为之郑氏释聘礼曰设碑近如堂深】
