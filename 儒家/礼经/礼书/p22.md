<!-- { "loadSidebar": true } -->
　　土胜水牛善耕胜水故可以胜寒气善耕故可以示农耕之早晚月令季冬之月大难旁磔然后出土牛则出土牛驱除之终事也既乃告民出五种命农计耦耕事则出土牛又农耕之始事也后世土牛之法以嵗之干色为首【甲至癸为十干甲乙木其色青丙丁火其色赤戊己土其色黄庚辛金其色白壬癸水其色黒】支色为身【寅至丑为十二支寅卯木其色青巳午火其色赤申酉金其色白亥子水其色黒辰戌丑未土其色黄】纳音色为腹【若甲子乙丑金其色白丙寅丁卯火其色赤他皆放此】以立春日干色为角耳尾支色为胫纳音色为蹄【设令甲子嵗甲为干其色青则青为牛首子为支其色黒则黒为身纳音金其色白则白为腹又若丙寅日立春丙为干其色赤则赤为角耳尾寅为支其色青则青为胫纳音火其色赤赤为蹄】其説葢有所然也



　　礼书卷二十九
　　钦定四库全书
　　礼书卷三十
　　宋　陈祥道　撰













<经部,礼类,通礼之属,礼书,卷三十>
<经部,礼类,通礼之属,礼书,卷三十>
<经部,礼类,通礼之属,礼书,卷三十>
　　后躬蚕
　　周礼内宰中春诏后帅外内命妇始蚕于北郊以为祭服【蚕于北郊妇人以纯隂为尊】马质禁原蚕【天文辰为马蚕书曰蚕为龙精月值大火则浴其种是蚕与马同气】月令季春天子乃荐鞠衣于先帝【为将蚕求福祥之助也鞠衣黄桑之服先帝大皡之属正义曰依礼祭五帝帝自服大裘今荐鞠衣葢荐于神坐以其言先不言上故知非天惟太皡之属云之属者以蚕功既大非独祭太皡故何氏云总祭五方之帝其所祭之处王权贺玚熊氏等并以为在明堂】是月也命野虞无伐桑柘鸣鸠拂其羽戴胜降于桑【蚕将生之候也】具曲植籧筐后妃斋戒亲东乡躬桑禁妇女毋观省妇使以劝蚕事【后妃亲桑示帅先天下也东乡乡时气也是明其不常畱养蚕也畱养皆所卜夫人与世妇妇谓世妇及诸臣之妻也夏小正曰妾子始蚕执养宫事母观去容饰也妇使缝线组紃之事】蚕事既登分茧称丝効功以共郊庙之服季夏蚕事既毕后妃献茧乃收茧税【内外命妇献茧于后收税者内外命妇虽就公桑蚕室其夫亦当有祭服收以近郊之税正义曰公桑在国北近郊】唐月令三月之节天子乃荐鞠衣于先帝【进于太庙】三月中气后妃斋戒享先蚕而躬桑以劝蚕事【季春吉已皇后享先蚕先蚕天驷也】祭义曰古者天子诸侯必有公桑蚕室近川而为之筑宫仭有三尺棘墙而外闭之及大昕之朝君皮弁素积下三宫之夫人世妇之吉者使入蚕于蚕室奉种浴于川桑于公桑风戾以食之歳既单矣世妇卒蚕奉茧以示于君遂献茧于夫人夫人曰此所以为君服与遂副袆而受之因少牢以礼之及良日夫人缫三盆手遂布于三宫夫人世妇之吉者使缫遂朱绿之黄之以为黼黻文章【大昕季春朔日之朝也风戾之蚕性恶湿嵗单三月月尽之后也三盆手者三淹也凡缫毎淹大总而手振之以出绪也】正义曰近川而为之取其浴蚕种便也七尺曰仭仭有三尺高一丈也棘墙者谓墙上置棘外闭谓扇在戸外闭也又曰月令三月后妃亲东乡躬桑此云二月与彼不同者按马质云禁原蚕彼注天文辰为马引蚕书曰蚕为龙精月值大火则浴其种是蚕与马同气故此仲春始蚕者亦谓浴种至三月临生蚕时又浴种乃生之故设之有异天子亲耕于南郊以供粢盛王后蚕于北郊以共纯服诸侯耕于东郊亦以共粢盛夫人蚕于北郊以共冕服天子诸侯莫非耕也王后夫人莫非蚕也身致其诚信诚信之谓尽尽之谓敬敬尽然后可以事神明此祭之道也谷梁曰天子亲耕以共粢盛后亲蚕以供祭服国非无良农女工也以为人之所尽事其祖祢不若以已所自亲者也
　　公桑蚕室【近川为之】
　　天子诸侯之礼文而有辨故耕于南郊东郊王后夫人之礼质而少变故皆蚕于北郊公桑蚕室近川为之以其便于浴蚕也筑宫仭有三尺棘墙而外闭之所以谨于养蚕者也其始也天子荐鞠衣于先帝以告将蚕内宰诏后帅内外命妇以趋蚕事而后之首饰以编服以鞠衣屦以黄屦车以翟车贝靣组总有握及郊享先蚕然后东乡而躬桑焉郑氏曰东乡者向时气也是明其不常畱养而畱养者所卜夫人与世妇也考之祭义诸侯卜三宫之夫人世妇之吉者使入蚕室则后不常畱养可知也及茧之成夫人副袆受之三盆手则后亦副袆受之而三盆手可知也躬桑后夫人之事耳天子必荐鞠衣君必皮弁素积卜三宫夫人世妇使入蚕室者内外相成之义也故建国则王立朝后立市祭祀则王祼献后亚之賔客则王致酒后致饮以至王耕借后献种王射牲后舂盛则后夫人之躬桑王与诸侯不可不与之也躬桑不过鞠衣而受茧必以副袆者重茧之成也缫必三盆手者礼成于三也三盆手犹王借之三推也然后布于三夫人世妇之吉者使缫遂朱缘之黄之以为祭服犹庶人之终亩也晋制后乘载钩筐后周皇后采桑三条公主五条乡县以下九条此齐及隋亦如之然则采桑三条与三推同其载钩筐以后车亲载耒耜不类是不纯乎古也后汉蚕于东郊晋蚕于西郊宋齐蚕于西北而汉制后乘鸾辂载龙旂千乘万骑鼓吹钲莫不咸备晋后着十二笄步摇衣青衣乘油画云母安车而女尚书着貂蝉佩玺后周之时后乘翠辂皆非古制
　　荐鞠衣之礼
　　月令季春天子荐鞠衣于先帝郑氏曰先帝大皡之属孔頴达曰荐鞠衣置于神坐前熊氏之徒谓其祭在明堂李林父曰进鞠衣于太庙此不可考
　　后乘翟车【巾车曰翟车贝靣组总有握郑氏曰以翟饰车之侧有握则此无葢矣如今軿
　　车是也后所乘以出桑】
　　巾车王后五路有重翟厌翟安车翟车辇车四车有葢而翟车无葢有握郑氏曰翟车不重不厌以翟饰车之侧后所乘以出桑
　　先蚕坛
　　吕氏月令言荐鞠衣于先帝不言享先蚕唐月令言荐鞠衣于先帝又言享先蚕考之于古食必祭先仓灶必祭先炊视学祭先圣先师养老祭先老射祭侯师祭祃则将蚕而享先蚕葢礼然也汉仪以中牢羊豕祭蚕神曰苑窳妇人寓氏公主凡二神晋武帝时先蚕坛高一丈方二丈四出陛陛广五尺在皇后采桑坛东南帷宫外门之外而东南去帷宫十丈在蚕室西南桑林在其东北齐为蚕坛高四尺方丈四出陛陛各广八尺置蚕坛于桑坛东南大路东横路南坛高五尺二丈四陛陛各五尺外兆方四十步靣开一门毎嵗季春谷雨后吉日使公卿以一太牢祠先蚕黄帝氏于坛上无配如祀先农礼讫皇后乃躬桑后周皇后至蚕所以一少牢亲进祭奠先蚕西陵氏神二嫔为亚献终献隋制先蚕坛于宫兆三里为坛高四尺季春上巳皇后服鞠衣以太牢制币祭先蚕用一献之礼唐制亦皇后上已享先蚕遂以亲桑李林父释月令曰先蚕天驷也先蚕之神或以为苑窳妇人寓氏公主或以为皇帝或以为西陵氏或以为天驷歴代儒者议论不一然则蚕其首马首其性喜温恶湿其浴火月而再养则伤马此固与马同出于天驷矣然天驷可谓蚕祖而非先蚕者也蚕妇人之事非黄帝也史记黄帝娶西陵氏而西陵氏始蚕于志无见汉视苑窳妇人寓氏公主二人此或有所传然也其坛或在桑坛东南或在桑坛之西其祭或少牢或太牢或一献或三献歴代之所尚异也然礼必皇后亲享北齐使公卿祠之非古也
　　躬桑坛
　　国语曰司空除坛于借借而有坛则躬桑有坛矣掌次掌凡邦之张事而异时有宿幕于耕坛之上然则桑坛葢亦张幕欤
　　蚕月
　　诗曰蚕月条桑周礼仲春后帅内外命妇始蚕月令季春后妃斋戒躬桑祭义大昕之朝君卜三宫之夫人世妇之吉者使入蚕室奉种浴于川又曰嵗既单矣世妇卒蚕郑氏曰大昕季春朔日之朝也嵗单三月月尽之后也孔颖达谓中春浴种季春再浴之理或然也荀卿赋曰夏生而恶暑则蚕有四月生者有三月生者不特春生而已然蚕马无两盛故原蚕者马质禁之
　　曲
　　植
　　曲薄也植槌也正义曰案方言云宋魏陈江淮之间谓之曲或谓之趋自关而西谓之薄故云曲薄方言注槌县蚕薄柱也宋魏陈楚江淮之间谓之植自闗而西谓之槌齐谓之牂











　　礼书卷三十
<经部,礼类,通礼之属,礼书>
　　钦定四库全书
　　礼书卷三十一
　　宋　陈祥道　撰






















　　千乘之国
　　大司马凡令赋以地与民制之司马法甸方八里出长毂一乘又成方十里出长毂一乘古者或以甸为乘或以乘为甸以甸为乘稍人掌丘乘之政令礼记惟社丘乘粢盛是也以乘为甸春秋卫良夫乘衷甸两牡是也葢乘者甸之赋甸者乘之地甸方八里据地言之成方十里兼沟涂言之其实一也易曰震惊百里王制曰公侯之田方百里孟子曰诸侯不百里不足以守宗庙之

　　典籍周公封于鲁太公封于齐地非不足而俭于百里春秋传曰列国一同明堂位曰鲁革车千乘坊记曰制国不过千乘语曰道千乘之国葢诸侯地不过百里车不过千乘以开方之法计之方十里者为方一里者百方百里者为方一里者万方一里者百其赋十乘方一里者万则其赋千乘然赋虽至于千乘而兵不过三军三军五百里乘而已则五百乘三乡之所出也千乘阖境之所出也何则乡万二千五百家合三乡则三万七千五百家凡起徒役无过家一人则三军为三万七千五百人矣司马法兵车一乘甲士三人步卒七十二人合七十五人则一卒所余在后车矣后卒复以五十人合一十五人为一车士卒则所余五十人又在后车矣凡三卒而车四乘三旅而车二十乘三师而车百乘三军而车五百乘由此推之天子六军则车千乘矣此车人参两以相聨纠之法也诗曰公车千乘又曰公徒三万则千乘之赋岂特三军而已哉郑氏据司马法井十为通通为匹马三十家士一人徒二人通十为成成百井三百家革车一乘士十人徒二十人十成为终终千井三千家革车十乘士百人徒二百人十终为同同万井三万家革车百乘士千人徒二千人率十家出一人之役百家出千人之役贾公彦遂以此为畿内之法以甸出长毂一乘甲士三人步卒七十二人为邦国之法然周官之于调役其寡也家出一人其多也起余子与竭作未闻十家出一人之役百家出十人之役也贾公彦言出军之法先六乡次六遂次公邑都鄙乃征兵于诸侯不止则诸侯阖境出焉所谓千乘之赋也然先王之于天下大则有方伯小则有连帅其待卒应变如身之使臂臂之使指各适其事之逺近而已方伯连率所不能克然后乡遂之士应之周官曰王之大事诸侯左传曰五侯九伯汝实征之又曰诸侯敌王所忾则出军之法顾岂先虚其内以实其外哉【马融曰千乘之赋其地千成居地方三百一十六里有竒惟公侯之封乃能容之其説葢惑周礼公五百里侯四百里之制不知周礼之所言者乃附庸也】
　　诸侯附庸
