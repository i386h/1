<!-- { "loadSidebar": true } -->
<经部,礼类,通礼之属,礼书,卷十>
<经部,礼类,通礼之属,礼书,卷十>
　　惰游冠【缟冠素纰其制厌垂緌五寸】
　　玉藻曰缟冠素纰垂緌五寸惰游之士也玉藻缟冠素纰既祥之冠也小记曰除成丧者其祭也朝服缟冠葢士之失位曰丧人其服饰则素衣其相见则吊惰游失业之士也缟冠素纰垂緌五寸宜矣先王之于民县正趋其稼事而赏罚之载师凡宅不毛者有里布田不耕者出屋粟无职事者出夫家之征闾师不畜者祭无牲不耕者祭无盛不树者无椁不蚕者不帛不绩者不衰夫旌之以赏困之以罚阨之以禁亦已至矣又垂緌五寸所以深激而劝之也周官司宼以野刑上功紏力士师有野禁汉世有田律然则缟冠素纰垂緌五寸葢野刑之类也
　　不齿冠【冠缟武】
　　周礼大司冦以圜土聚教罢民凡害人者寘之圜土而施职事焉以明刑耻之其能改者反于中国不齿三年其不能改而出圜土者杀司圜掌收教罢民凡害人者弗使冠饰而加明刑焉任之以事而收教之能改者上罪三年而舎中罪二年而舎下罪一年而舎其不能改而出圜土者杀虽三年不齿【不齿者不得以年次列于平民】王制将出学小胥大胥小乐正简不帅教者以告于大乐正大乐正以告于王王命三公九卿大夫元士皆入学不变王亲视学不变王三日不举屏之逺方西方曰棘东方曰寄终身不齿玉藻曰冠缟武不齿之服也
　　惰游之责轻于不齿缟冠素纰垂緌五寸重于冠缟武惰游之辱则重而不齿之辱则轻何也葢惰游者一时之过不齿之辱不特一时而已苟变惰游以趋职事则缟冠垂緌弃之可也若夫冠缟武或服之终身或服之三年先王岂忍重其辱于悠久哉然则以重驭暂义也以轻驭久仁也义故民畏其威仁故民懐其徳夫是孰不励业而迁善乎子姓之缟冠武则凶其上不齿之冠缟武则凶其下凶其上以父之有服故也凶其下以下之自贻故也
　　大白冠【其制厌不緌】
　　丧礼成服布冠小祥练布冠大祥缟冠布冠春秋传所谓大白之冠是也缟冠诗所谓素冠是也杂记曰丧冠条属以别吉凶又曰大白冠缁布之冠不防委武冠而后防是条属则不委武不委武则不防委武缟而后防则玉藻所谓大帛不緌者乃杂记所谓大白也郑氏以帛为白于说是也
　　黄冠
　　黄衣
　　记曰皮弁素服而祭素服以送终也葛帯榛杖丧杀也黄衣黄冠而祭息田夫也野夫黄衣黄冠草服也然则皮弁素服而祭者蜡祭四方百物也黄衣黄冠而祭者腊先祖五祀也蜡以息老物故服送终之服而以皮弁素服葛帯榛杖腊以息民故服田夫之服而以黄衣黄冠然周礼司服王祭羣小祀则冕郑氏曰羣小祀林泽坟衍四方百物之属也大宗伯以疈辜祭四方百物郑氏曰四方百物碟禳及蜡祭也王于蜡服冕而有素服与黄冠者葢执事者之服欤【史记尧有黄收汉有黄头郎葢黄收冕也黄头贱者之防也】
　　深衣【郑氏云用五十升布鍜濯灰治葢以杂记朝服十五升深衣其类也故云然】
　　王制曰有虞氏皇而祭深衣而养老夏后氏收而祭燕衣而养老商人冔而祭缟衣而养老周人冕而祭衣而养老【凡养老之服皆其时与羣臣燕之服】玉藻曰诸侯夕深衣祭牢肉又曰朝端夕深衣深衣三袪【谓大夫士也】缝齐倍要衽当旁袂可以回肘长中继揜尺【其为长衣中衣则继袂揜一尺若今襃矣深衣则縁而已】袷二寸【曲领也】袪尺二寸【袂口也】縁广半寸【饰边也】檀弓曰将军文子之丧既除丧而后越人来吊主人深衣练冠待于庙曽子问丧车在涂而壻之父母死女改服布深衣缟总深衣曰古者深衣葢有制度以应规矩绳权衡短母见肤长母被土续衽钩边要缝半下袼之髙下可以运肘袂之长短反诎之及肘帯下母厌髀上母厌胁当无骨者制十有二幅以应十有二月袂圜以应规曲袷如矩以应方【袷交领也古者方领如今小儿衣领】负绳及踝以应直下齐如权衡以应平故规者行举手以为容负绳抱方者以直其正方其义也故易曰坤六二之动直以方也下齐如权衡者以安志而平心也五法已施故圣人服之故规矩取其无私绳取其直权衡取其平故先王贵之故可以为文可以为武可以摈相可以治军旅完且弗费善衣之次也具父母大父母衣纯以缋具父母衣纯以青如孤子衣纯以素纯袂縁纯边广各寸半杂记大夫卜宅与葬日有司麻衣布衰【麻衣布深衣而着哀焉此服非纯吉亦非纯凶也】诗曰麻衣如雪【郑氏曰麻衣深衣诸侯之朝服夕则深衣】间传曰大祥素缟麻【麻衣十五升布深衣也】丧服记公子为其母练冠麻衣縓縁【麻衣者如小功布深衣为之制衰裳变服是也】郑氏曰续衽钩边者钩读如鸟喙必钩之钩钩边若今曲裾也曲袷者祫交领也古者方领如今小児衣领孔頴达曰领广二寸方折为之向下交垂郑云似拥咽若今小児衣领但方折之也以其方领谓抱方汉江充传曰充衣纱縠禅衣曲裾后垂交输【如淳曰交输割正幅使一头狭若燕尾垂之两旁见于后是礼深衣续衽钩边苏林曰交输如今新妇袍上挂全幅缯角割名曰交输裁也】广川惠王传曰姬荣爱为广川王去刺方领绣【服防回如今小児郤袭衣也颈下施衿领正方直晋灼曰今之妇人直领也繍为方领上刺作黼黻衣】王莾传曰有人着赤缋方领上服也马援曰朱勃衣方领能矩步颈下施衿领正方学者之服晋及隋唐天子冠通天冠白假帯方心曲领深衣视肘以为袂杀袂以为袪三袪以为要倍要以缝齐【丈四尺七寸】续衽钩边则曲而当旁前后交合矣縁广寸半则纯緆表里共三寸矣袂圜以应天袷方绳直以应地幅十二以应时及其归也要在安志平心而巳此所以下齐如权衡以应平也具父母大父母纯以缋备五采以为乐也具父母纯以青体少阳以致敬也孤子纯以素存凶饰以致哀也【先儒谓无父母有祖父母亦纯以青】孤子纯以素小功纯以縓则大祥縁以布吉时夕服縁以采矣虞夏商周养老皆以燕服又周大夫士之于私朝朝端夕深衣庶人吉服深衣而已则深衣在虞为燕服在周以为夕与丧服以至大夫士庶人皆服焉此所谓可以为文可以为武可以摈相可以治军旅完且弗费善衣之次也葢文事则有冕弁服武事则有韦弁服而深衣次之先儒以善衣为朝祭之服葢举一端明之也然则深衣所以异于余服者余服上衣下裳而不相连深衣则衣裳连矣余服幅前三后四深衣则十二幅矣余服之帯三分帯下绅居二焉由帯以下四尺五寸深衣之帯则当无骨者矣尔雅曰裳削幅谓之襆郭氏曰削杀其幅深衣之裳然丧裳亦削幅则凡裳皆然不特深衣而已深衣曲袷如矩则其领方而巳郑氏谓如小児衣领服防释汉书谓如小儿郃袭衣而后世遂制方心曲领加于衣上非古制也
　　长衣【制如深衣其袂长】
　　玉藻言深衣袂可以回肘长中继揜尺【其为长衣中衣则继袂揜一尺若今襃矣深衣则縁而已】杂记大夫筮宅则史练冠长衣以筮占者朝服【谓下大夫若士也筮史筮人也长衣深衣之纯以素也长衣綀冠纯凶服也朝服纯吉服也】聘礼遭丧将命于大夫主人长衣练冠以受【遭主国丧大夫摄主人长衣素纯布衣也去哀易冠不以纯凶接纯吉也】郑氏礼记目録云深衣连衣裳而纯之以采者有表则谓之中孔頴达曰中衣之制与深衣同其异者中衣之袖小长耳玉藻言深衣之制而间以长中继揜尺深衣与长中同制异饰连裳方袷直绳旁衽以至裳十二幅要三袪缝齐倍要之类此其所同也深衣之纯以采若素长衣之纯素而已中衣之饰绣黼丹朱而与长衣又继揜尺焉所谓揜尺者幅广二尺二寸以半幅继袂之末揜余一尺长衣之揜以布中衣揜或素若布各象其衣然也若深之则縁而巳此其所异也葢以其衣裳邃焉故谓之深衣以其袪襃长焉故谓之长衣以其有表而在中焉故谓之中衣聘礼遭君夫人世子之丧将命于大夫主人长衣练冠以受丧服小记大夫士筮宅史练冠长衣以筮则聘礼不以凶服接吉而筮不以吉服卜凶是长衣所施趋于凶而非纯凶也

　　礼书卷十
　　钦定四库全书
　　礼书卷十一
　　宋　陈祥道　撰

<经部,礼类,通礼之属,礼书,卷十一>
<经部,礼类,通礼之属,礼书,卷十一>
<经部,礼类,通礼之属,礼书,卷十一>
<经部,礼类,通礼之属,礼书,卷十一>
<经部,礼类,通礼之属,礼书,卷十一>
　　诸侯中衣【制如深衣其领绣黼】
　　大夫士中衣【其领丹】
　　长衣与深衣同以布中衣与长衣同揜袂深衣中衣用于吉凶长衣用于凶而已诗曰素衣朱襮又曰素衣朱绣礼曰绣黼丹朱中衣大夫之僣礼也尔雅曰黼领谓之襮葢素以为衣绣黼以为领丹朱以为縁诸侯之服也郑氏谓读朱绣为朱绡误矣礼曰以帛里布非礼也葢爵弁而上则衣以帛而中衣亦帛皮弁冠则衣以布而中衣亦布故大夫祭于家而中衣必布士祭于公而中衣亦帛以其所以里朝服与爵弁服异也檀弓曰练练衣黄里郑氏曰练中衣以黄为里则中衣亦有里欤皇侃説凡祭服先加明衣次加中衣冬则次加袍夏则用葛次加祭服若朝服亦先以明衣次加中衣冬则次加裘裘上加裼衣裼衣之上加朝服如侃之说是中衣施于裘葛之下也然裘上之裼衣即朝服耳其言裼衣之上又有朝服是袭郑氏之论也礼言绣黼丹朱中衣诗素衣朱襮朱绣说者皆以为诸侯礼而天子领縁之制无闻汉明帝始以单纱为之谓之中单范舆服志曰长冠以祀宗庙诸祀则冠之皆服袀绛縁领袖为中衣绛袴袜晋志天子祀天地宗庙冕服中衣以绛縁其领袖释奠先圣则皂纱袍绛縁中衣其朝服通天冠绛纱袍皂縁中衣佟之议公卿以下祭服里有中衣即今之中单衣明帝初诏有司采周官礼记尚书乘舆服从欧阳説公卿以下服从大小夏侯説祭服绛縁袖领为中衣绛袴袜示其赤心奉神今中衣绛縁足有所明无俟于袴遂除之后齐天子平冕十二章縁绛中单又有通天冠绛纱袍皂縁中单朝服冠帻绛纱单衣白纱中单皂领袖皂襈隋志天子衮冕白纱内单黼领青褾襈裾祀圆丘方泽感帝明堂五郊宗庙社稷则服之通天冠绛纱袍白纱内单黼领青褾襈朔日受朝元防及冬诸祭还则服之自王公已下祭服白纱内单黼领青襈襈裾鷩冕已下内单青领爵弁从九品以上助祭则服之白绢内单青领褾襈裾朝服亦绛纱单衣白纱内单皂领袖皂襈唐志天子之服大裘冕白纱中单皂领青褾襈裾衮冕白纱中单黼黻领青褾襈裾通天冠者冬至受朝贺祭还燕羣臣养老之服也绛纱袍白纱中单朱领褾襈裾皇太子衮冕白纱中单黼领青褾襈裾逺游冠者元日朔日入朝释奠之服也绛纱袍黄裳白纱中单黑领褾襈裾羣臣之服衮冕者一品之服也白纱中单黼领青褾襈裾絺冕中单青领爵弁中单青领褾襈裾
　　衽
