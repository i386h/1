<!-- { "loadSidebar": true } -->
　　辀人轴有三理一者以为媺也二者以为乆也三者以为利也无节则媺坚刃则乆滑致则利其围一尺三寸五分则五分其轸间以其一为之轴围是也其长八尺有奇观辙广八尺则轴之长可知矣易曰舆脱輹説文曰輹轴防也
　　轮
　　轫【一名泥枝车者也】
　　轮人为轮斩三材必以其时毂也者以为利转也辐也者以为直指也牙也者以为固抱也故察车自轮始欲其朴属而微至不朴属无以为完久也不微至无以为戚速也兵车乗车之轮六尺有六寸田车之轮六尺有三寸行泽者欲杼行山者欲侔杼以行泽则是刀以割涂也是故涂不附侔以行山则是搏以行石也是故轮虽敝不甐于凿凡楺牙外不廉而内不防旁不肿谓之用火之善是故规之以眡其圜也万之以眡其匡也县之以眡其辐之直也水之以眡其平沈之均也量其薮以黍以眡其同也权之以眡其轻重之侔也葢轮之制视马以为之高下视地以为之厚薄兵车乗车驾国马田车驾田马国之辀深四尺有七寸故二车之轮皆六尺有六寸田马之辀深四尺故田车之轮六尺有三寸行泽者必削其践也故杼之然后涂不附行山者必等其上下故侔之然后凿不甐不特此也行泽者欲短毂行山者欲长毂行泽者仄輮行山者反輮其行也有辅传所谓辅车相依是也【诗曰其车既载乃弃尔辅孔颖达曰辅是可脱之物葢如今人缚枚于辐者也】其止也有轫説文所谓柅是也毂以火则隂阳齐牙以火则内外旁善辐轮以水则平沉均薮以黍则广深同可规可萭可水可县可量可权谓之国工则车所任者在轮而已观轮扁之斵轮徐而弗甘疾而弗苦得之于手应之于心扁不能以语其子其子不能得之于扁则轮之难其工可知矣萭之以眡其匡郑氏谓等为萭蒌以运轮上轮中萭蒌则不匡刺贾公彦谓今车近萭蒌于轮之旁置之轮上轮转一匝不高不下则知其不匡然记言眡其匡非眡其不匡也舆人圜者中规方者中矩立者中县衡者中水则轮之可规可萭可水可县亦若是尔萭故书作矩
　　葢【有部逹常桯弓衣】
　　葢柄之材三而部厚一寸达常长二尺桯楹长八尺达常上贯部而下入桯总一丈矣人长八尺而弓有宇曲之咸亦八尺此所以立乗而不蔽目也桯围倍达常部围三桯径六寸而凿深二寸有半则对深五寸而不伤达常矣部厚一寸凿广四枚【一分为枚】凿上二枚凿下四枚则凿下用力为多而可以固弓矣凿上二枚凿下四枚其外也上下俱四枚其内也故下直二枚其内题则渐削矣故凿端一枚如此则凿之外广内狭下正上低而弓势可得而仰也弓马六尺二尺近部短而平四尺趋宇长而桡此所谓三分弓长而楺其一也近部者谓之股其围一寸六分趋宇者谓之爪其围一寸十五分寸之一此所谓三分其股围去一以为爪围也葢弓二十有八所以象星也部杠所以象斗也【斗为天之杠毂】有衣以冒之有纮以维之弗冒纮横驰垅畮而不队乃国工也巾车及葬执葢従车持旌道右王下以葢従春秋传言若敖射楚子汰辀而贯笠毂【宣四年】杜预曰兵车无葢尊者则一人执笠依毂而立然则兵车固与乗车异矣郑氏谓乗车无葢礼所谓潦车其葢车欤然既夕礼乗车载旌道车载朝服藁车载簑笠则贱者御雨之具而已孰谓乗车道车无葢也藁非良车也潦备水潦者也既夕礼藁车或作潦车则自车言之曰藁自其用言之曰潦其实一也藁车散车而已非可以当木路也贾公彦曰藁车于天子当木路误矣昔齐侯赐敝无存犀轩直葢宣帝赐黄霸车葢特高二尺后汉列侯伏熊轼皂葢则春秋之时固有曲葢汉之时不特皂葢而已
　　弓
　　弓谓之轑辐亦谓之轑辙广谓之轵毂末亦谓之軓毂下谓之轵輢下亦谓之轵此异物而同名也舆可谓之车亦可谓之轸达常可谓之部轸前横木可谓之辂【説文】此因物而通名也

　　礼书卷一百四十一
　　钦定四库全书
　　礼书卷一百四十二
　　宋　陈祥道　撰

<经部,礼类,通礼之属,礼书,卷一百四十二>
<经部,礼类,通礼之属,礼书,卷一百四十二>
　　輹
　　易曰壮于大舆之輹又曰舆説輹左氏曰车説其輹説文曰輹轴也或者以为伏兔然兔谓之轐非輹也易于舆説輹言中无尤左传于车説輹言不利行师然辐不能行也説輹不行而已非不能行也左氏断章取义犹礼记以不耕获不菑畬为凶荀卿以括囊无咎无誉为腐儒
　　舆
　　较轼轛轸
　　説文曰较车軨前横木轛横軨也轖【音啬】车籍交错也軨车轖横木也軨或作防礼记曰君车已驾仆展軨或曰軨车栏也或曰軨辖头轊也然仆之展軨非特轊耳郑司农郑康成皆以幦为覆苓则二郑亦以苓为栏也
　　轸輢轵
　　造车始于舆而车制始于舆广故诗以权舆为始舆人之法皆以车广起度车广六尺六寸三分车广去一以为隧则舆深四尺四寸矣三分其隧一在前二在后以揉其式则式深一尺四寸三分寸之二矣以其广之半为之式崇则式三尺三寸矣以其隧之半为之较崇则较出于式二尺二寸矣轸围尺一寸式围七寸三分寸之一较围四寸九分寸之八轵围三寸二十七分寸之七轛围二寸八十一分寸之十四其数广狭大小崇庳皆起于舆广此舆人所以以舆名车而兼数材也车制舆在下輢在两相式在前軨在后较则輢上出式者也【説文车輢上曲铜】轵则衡植于輢者也轛则衡植于式者也式必曲为之所谓揉其式是也较有重之者所谓猗重较兮是也【孔颖逹曰重较侯伯之车贾公彦曰天子与其臣乗重较之车诸侯之车不重礼无明文故二説不同也】较后世亦谓之平鬲輢后世亦谓之辄説文辄车两輢也兵车之行五兵皆建于輢葢以防围范邪置于輢之上下乃植而建之则出先刃入后刃此所谓既建而迆迆邪倚也
　　軓
　　大驭軷祭防少仪祭范考工记曰防前十尺而防半之古书作则軓范一也郑康成曰防法也谓舆下三面之材輢式之所植持车正也郑司农曰防式前也葢三面之材輢式之所植而其面出于式前矣杜子春亦曰谓车轼前
　　任正
　　辀人任正者十分其辀之长以其一为之围衡任者五分其长以其一为之围则任正者舆下三面材也衡任者两轭间之材也辀长丈四尺十分其辀之长以其一为任正之围则任正之围八尺四寸五分寸之二矣五分其辀之长以其一为衡任之围则衡任之围一尺五分寸之一矣

　　礼书卷一百四十二
　　钦定四库全书
　　礼书卷一百四十三
　　宋　陈祥道　撰

<经部,礼类,通礼之属,礼书,卷一百四十三>

　　辀
　　辀车辕也诗曰梁辀则梁衡也辀持衡者也辀従轨前微曲而上至衡则下而句之辀纵而衡横縦者若辀横者若梁此所以谓之梁辀也辀人国马之辀深四尺有七寸田马之辀深四尺驽马之辀深三尺有三寸郑氏谓国马种戎齐道也高八尺田马七尺驽马六尺兵车乗车轵崇三尺有三寸加轸与轐七寸田车轵崇三尺一寸半驽马之车轵崇三尺加轸与

　　轐四寸辀之减也率七寸马之杀也率一尺轵与轸轐之杀也率寸半则兵车乗车轸轐四尺加以四尺七寸之辀为八尺七寸矣田车轸轐三尺七寸加以四尺之辀为七尺七寸矣驽马之车轸轐三尺四寸加以三尺三寸之辀为六尺七寸矣三等之马各下其辀七寸则七寸为衡颈之间也辀之身丈四尺四寸【轨前十尺与隧四尺四寸则丈四尺四寸也】前为颈后为踵颈以持衡踵以承轸近踵以当兎当兎之圉大于持衡持衡之围大于承轸故十分其辀之长以其一为当兎之围则围尺四寸有奇矣三分其兎围去一以为颈围则围九寸有竒矣五分其颈围去一以为踵围则围七寸有奇矣凡此大其兎以称任正小其颈以便马不大不小以当轸然后固也记曰良辀环灂自伏兎不至軓七寸軓中有灂谓之国辀葢辀有胶筋之被而其漆不止于軓然后用力均亦足以为观美也观秦小戎之辀五束之以革而其束厯录然后古之辀饰可知
　　隂板
　　诗曰隂靷鋈续毛氏曰隂揜轨也刘熈释名曰隂防也横侧车前所以防荃也靷以皮为之系于隂板所以引车也左传称邮无防曰两靷将絶吾能止之驾而乗材两靷皆絶【哀二年】靷止于两则骖马引之而已鋈续郑氏曰白金饰续靷之环是也
　　衡任
　　轮人为车轮崇车广衡长参如一谓之参称辀人为辀五分其辀之长以其一为衡任之围【衡任两轨之间】则衡长六尺有六寸衡任之围一尺三寸五分寸之一而其长与轮崇车广等衡围与轴围等矣诗曰两服上襄两骖鴈行两服齐首两骖如手则服马两在前骖马两亚之在前者颈当衡亚之者不与焉春秋传曰如骖之有靳者两服也説文谓辕耑持衡曰轨轭下曲曰軥轭軥曰防【平昆】左传称庾公差遣卫献公射两軥而还【襄十四年】则轨在辕耑衡在轭上轭軥防在衡下而轭与軥防一物也衡上有采以为饰诗曰错衡是也轭上有镮以贯辔尔雅曰载辔谓之轙是也説文轙亦作防
　　前疾
　　行人上公宾主之间九十步立当车轵侯伯七十步立当前疾子男五十步立当衡前疾之位在轵之前衡之后郑氏谓辕前下胡垂柱地者是也观辀人国马之辀深四尺有七寸则轼前曲中乃前疾也

　　礼书卷一百四十三
　　钦定四库全书
　　礼书卷一百四十四
　　宋　陈祥道　撰



　　轨辙
　　车迹为辙辙广为轨左传曰下而视其辙此车迹也考工记曰经途九轨此辙广也辙广曰轨而两轊亦曰轨【少仪曰祭左右轨】犹之两轊曰轵两轲下木亦曰轵也考工记曰应门容二辙三个二辙之间八尺而车人辙广六尺者以贵贱之车不同故也説文曰防车迹也则辙亦曰防【音踪】
　　轩
　　左传曰齐侯敛诸大夫之轩【定九年】又曰齐侯得敝无存与之犀轩【定九年】又曰卫公鹤有乗轩又曰乗轩者三百人又许太子谓浑良夫曰茍使我入国乗轩齐桓公遗卫夫人以鱼轩则轩大夫以上之车也许慎曰轩曲辀藩车也盖辀有三制独国马之辀为深辀深则轩故谓之轩轩必有藩故鱼轩犀轩皆皮为之藩也诗曰如轾如轩考工记曰既节轩挚之任汉书曰居前不能令人轾居后不能令人轩则车又以前高为轩后至地为轾
　　茵箦
　　小戎诗曰文茵畅毂毛氏曰文茵虎皮也释名曰文茵车中所坐也然则戎车有文茵则乗车有茵可知若大路则越席而已大车则箦而已礼记曰蒲越之尚左传荀卿曰大路越席説文曰轑大车箦也乗石
　　隶仆王行则洗乗石诗曰有扁斯石履之卑兮则乗石王与后乗车于是登降也郑氏谓王登车于大寝西阶之前反降于阼阶之前则乗石固设于两阶矣礼记曰下卿位贾公彦以为凡王出则过卿位而登车入则见卿位而降车若迎宾则登车于大寝西阶之前反降于阼阶之前或者下卿位为诸侯礼乐师趍以采荠行以肆夏谓天子礼然汉去古不逺丞相进见御座为起乗舆为下则天子见卿而后下非过其位则然也果过其位则然岂优至尊之道哉考之于礼尸与始嫁者乗以几其余所乗无所经见绥
