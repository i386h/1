<!-- { "loadSidebar": true } -->
　　周礼韎师掌教韎乐祭祀则帅其属而舞之【舞之以东夷之舞】大飨亦如之旄人掌教舞散乐舞夷乐【散乐野人为乐之善者若今黄门倡矣自有舞夷之乐亦皆有声歌及舞】凡四方之以舞仕者属焉凡祭祀宾客舞其燕乐鞮鞻氏掌四夷之乐与其声歌【四夷之乐东方曰韎南方曰任西方曰株离北方曰禁诗云以雅以南是也王者必作四夷之乐一天下也言与其声歌则云乐者主于舞也】祭祀则龡而歌之燕亦如之【吹之以管籥为之声】正义曰四夷乐名出于孝经纬钩命决故彼云东夷之乐曰韎持矛助时生南夷之乐曰任持弓助时养西夷之乐曰株离持钺助时杀北夷之乐曰禁持楯助时蔵皆于四门之外右辟是也按眀堂位亦有东夷之乐曰韎南夷之乐曰任又按虞传云阳伯之乐舞株离则东夷之乐亦名株离者东夷乐有二名亦名株离郑注云株离舞曲名言象万物生株离若诗云彼黍离离是物生亦曰离云王者必作四夷之乐一天下者也按白虎通曰王者制夷狄乐不制夷狄礼礼者所以均中国不制礼恐夷人不能随中国礼也礼记曰昧东夷之乐也任南蛮之乐也纳夷蛮之乐于太庙言广鲁于天下也【周礼韎师掌教韎乐诗曰以雅以南以籥不僣广大也】诗曰以雅以南以籥不僣【为雅为南也舞四夷之乐大徳广所及也东夷之乐曰昧南夷之乐曰南西夷之乐曰株离北夷之乐曰禁以为籥舞若是为和而不僣矣】孔颖达诗正义云然则言昧者物生根也南者物懐任也秋物成而离其根株冬物蔵而禁闭于下故以为名焉言南而得总四夷者以周之徳先致南方故秋官立象胥之职以通译四夷是言南可以兼四夷也然则舞不立南师而立昧师者以象胥曲以示法昧四夷之始故従其常而先立之也史记鲁定公防齐景公于夹谷孔子摄相事齐有司趋进曰请奏四夷乐于是旌旄羽仗矛防剑拨鼓噪而至孔子趋进厯阶而登举袂大言曰吾两君为好防夷狄之乐何为请有司却之齐侯乃麾而去晋乐志后汉天子受朝贺舎利従西来戏于殿前击水化成鱼潄水作雾又化成龙出水游戏以两大绳两头相去数丈两倡女对行于绳上也王者舞先王之乐眀有法也舞当代之乐眀有制也舞四夷之乐眀有懐也周礼韎师掌教韎乐祭祀则帅其属而舞之大飨亦如之旄人掌教舞夷乐凡祭祀宾客掌其燕乐鞮鞻氏掌四夷之乐与其声歌祭祀则吹而歌之燕亦如之盖四夷之乐东曰韎南曰任西曰侏离北曰禁或以其服色名之或以其声音名之服色则韎是也声音则侏离是也【汉书曰语言侏离】其他不可以考鞮鞻氏掌四夷之乐旄人掌教四夷之乐韎师则掌教东夷之乐而已然韎师之乐施于祭祀大飨而旄人鞮鞻之乐施于祭祀与燕者盖东于四夷为长飨于燕为重观韎师曰师旄人鞮鞻曰人与氏师序于前而人与氏序于后则夷乐之别可知矣然诗曰以雅以南记曰胥鼓南而掌四夷者亦以象胥名官则周人于南夷之乐又其所乐者也先儒推四时之理以释四乐之名以韎为晦昧任为懐任侏离为离根禁为禁闭且曰韎乐持矛助时生任乐持弓助时养侏离持钺助时杀禁乐持盾助时蔵白虎通又以侏离为东乐昧为南乐南乐持羽西乐持防班固又以侏为兠以禁为伶以韎为侏【赋曰伶侏兠离】葢各述其所传者然也然周礼掌教夷乐者皆以所服所执所履名之郑氏亦以韎为韎韐之韎则韎为服色眀矣学者可以舍经而任传乎先王之于夷乐虽或用之然夷不可以乱华哇不可以杂雅葢亦后之而弗先外之而弗内也观夹谷之防侏儒之乐奏于前而孔子诛之东汉元日掸【徒丹】国之乐作于庭而陈禅非之则鲁纳夷蛮之乐于太庙葢陈之于门而已唐之时皆奏于四门之外岂古之遗制欤
　　舞衣
　　书曰之舞衣孔安国曰国所为舞者之衣皆中法然古者舞大夏则皮弁素帻舞大武则冕服其他无所经见特汉舞者之衣法五方色谓之五行之舞葢亦古之遗制【魏景初以来祭天地宗庙武舞执干戚着平冕黑介帻黝衣裳白领袖中衣绛合幅袴袾黒韦鞮文舞执羽籥冠委貌服同上其奏于朝廷武舞武弁赤介帻生绛袍单衣练领袖巾衣虎文画合幅袴白衣袾黒韦鞮文舞着进贤冠黒介帻生黄袍单衣白合幅袴服同上晋因魏旧不改其制唐则不然赵慎言曰今祭器茵褥总随五方五神衣服独乖其色舞者常持卓饰工人皆服绛衣臣愚窃不便之其舞人工人衣服请依方色宗庙黄色仍各以其所主褾袖】
　　朱干
　　周礼司兵掌五兵五盾以待军事礼记曰朱干设锡诗曰龙盾之合又曰防伐有苑春秋传曰狄虒弥建大车之轮以为橹国语曰官师奉文犀之渠以为盾先儒以橹为大盾以伐为中干则盾见于经传者曰橹曰干曰伐曰渠而已其他不可考也【今曰旁牌】盾之为物以革为之其背曰瓦【左传曰中其楯瓦】其瓦设锡【白金】朱质而绘以龙龙之外又绘以杂羽【防杂羽也】其系之也以绣韦其属绣韦也以纷书曰敿乃干则敿者系以纷也国语曰轻罪赎以鞼盾则鞼者绣韦也【鞼丘位反】古之舞者或以干配戚礼言朱干玉戚舞大武是也或以干配戈司戈盾祭祀授舞者兵文王世子春夏学干戈是也汉迎秋乐亦用之隋初武舞三十二人执戈三十二人执戚皆配以盾而半执龙盾半执龟盾盾盖惑于郑氏锡传其背如之説然也是不知所谓如者其背耳非其饰也
　　玉戚
　　诗曰取彼斧斨又曰既破我斧又缺我斨又曰干戈戚扬书曰左杖黄钺又曰一人执刘广雅曰钺戚斧也六韬曰大柯斧重八斤一名天钺毛氏谓斧隋銎斨方銎戚斧也也孔安国谓刘斧属孔颖达曰刘镵斧也葢钺也也戚也斨也刘也皆斧也斧莫重于钺而戚戕刘皆其次者也书言黄钺以金饰其柄也礼言玉戚以玉饰其柄也楚工尹曰先王命剥圭以为戚柲则黄与玉为柄之饰可知也考工记车人柯长三尺博三寸厚一寸有半五分其长以其一为之首则六寸矣盖斧之为物黒所以体道白所以象义而有刚断之材焉故军礼与其葬皆用之观先王绣于冕服之裳中衣之领画于所负之扆所履之席所幂之巾则君之所以刚断者未尝或忽也司兵祭祀授舞者兵郑氏曰授以朱干玉戚之属
　　翟
　　诗曰左手执籥右手秉翟周官舞师教羽舞帅而舞四方之祭祀【郑氏曰羽析白羽为之形如帗也】乐师教国子小舞有羽舞春秋书考仲子之宫初献六羽【何休曰鸿羽也】诗曰无冬无夏值其鹭羽盖古之羽舞以翟或鹭何休以为鸿羽不可考也南齐郑义秦更以翟为笛説曰笛籥皆应用竹笛饰以旄籥饰以羽梁武帝曰翟者五雉之一耳宁谓羌笛耶遂改其制












　　礼书卷一百三十
　　钦定四库全书
　　礼书卷一百三十一
　　宋　陈祥道　撰























　　【旗】
　　【制周礼司常掌九旗之物名各有属以待国】【事日月为常交龙为旗通帛为旜雑帛为物熊虎为旗鸟隼为旟虵为旐全羽为】【旞析羽为旌及国之大阅赞司马颁旗物王建大常诸侯建旂孤卿建旜大夫士建物师都建旗州里建旟县鄙建旐道车载旞斿车载物名者所画异物则异名也属谓徽识也大传谓之徽号今城门仆射所被及亭长着绛衣皆其旧象通帛为大赤从周正色无饰杂帛者以帛素饰其侧白商之正色全羽析羽皆五采系之于旞旌之上所谓注旄于干首也凡九旗之帛皆】

