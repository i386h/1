<!-- { "loadSidebar": true } -->
　　典瑞曰谷圭以和难以聘女玉人曰谷圭七寸天子以聘女葢谷圭以谷为文以善为义故可和难以释仇聘女以纳徴也圭贵于璋璋贵于皮天子纳征以谷圭诸侯以大璋士以俪皮此尊卑之所别也然皆纁束帛以将之此尊卑之所同也士婚礼纳征纁束帛周礼凡嫁子取妻入币纯帛无过五两杂记曰纳币一束束五两两五寻是也苏秦传曰锦绣千纯犀首传曰文绣千纯裴骃曰纯端名则周礼所谓纯帛者匹帛也郑氏改纯为缁与士婚礼纁之制不类其説非也考之经传大璋有三尔雅璋大八寸谓之琡玉人大璋中璋九寸边璋七寸射四寸厚寸天子以巡守而诸侯聘女之璋如边璋制亦谓之大璋则九寸八寸皆可以大璋命之也
　　琬圭
　　琰圭
　　书曰琬琰在西序典瑞曰琬圭以治徳以结好琰圭以易行以除慝玉人曰琬圭九寸而缫以象徳琰圭九寸判规以除慝以易行行人曰时聘以结诸侯之好殷覜以除邦国之慝郑康成谓琬圭王使之瑞节诸侯有徳王命赐之及诸侯使大夫来聘既而为坛防之使大夫执以命事焉琰圭亦王使之瑞节除慝亦于诸侯使大夫来覜既而使大夫执而命事于坛调人雠弗辟则与之瑞节而以执之郑康成曰瑞节琰圭也説文曰琰璧上起美色也葢琬圭圜而宛之也琰圭剡而有锋也圜而宛之仁也故以治徳以结好剡而有锋义也故以易行以除慝琰圭判规则圭上圜而判之与凡圭之琰上寸半者异矣康成谓琰圭琰半以上又半为瑑饰贾公彦曰判半也又云规明半以上琰至首规半以下为瑑饰可知然琬琰之有瑑饰于经无见此不可考



　　礼书卷五十五
　　钦定四库全书
　　礼书卷五十六
　　宋　陈祥道　撰













<经部,礼类,通礼之属,礼书,卷五十六>
<经部,礼类,通礼之属,礼书,卷五十六>
<经部,礼类,通礼之属,礼书,卷五十六>
<经部,礼类,通礼之属,礼书,卷五十六>
<经部,礼类,通礼之属,礼书,卷五十六>
<经部,礼类,通礼之属,礼书,卷五十六>








　　璧羡【袤一尺广八寸】
　　尔雅曰肉倍好谓之璧典瑞璧羡以起度玉人璧羡度尺好三寸以为度郑司农曰好璧孔也羡径也郑康成曰羡不圜之貌延其袤一尺而广狭焉葢璧圜九寸好三寸延其袤为一尺旁各损半寸则广八寸矣説文曰人手却十分动脉为寸口十寸为尺周制寸尺咫寻常仞诸度量皆以人之体为法又曰中妇人手长八寸谓之咫周尺也然则璧羡袤十寸广八寸同谓之度尺则周制十寸八寸皆为尺矣以十寸之尺起度则十尺为丈十丈为引以八寸之尺起度则八尺为寻倍寻为常故鬴深十寸内方八寸而为嘉量币长一丈八尺而为制币凡此皆璧羡纵横之尺然也度心为璧以起之则围三径一之制又寓乎其中矣起度于璧羡权起于驵琮乐起于黄钟之长则先王制器岂徒然哉凡以存天下万世之法耳瑑圭【八寸】
　　瑑璋【八寸】
　　瑑璧【八寸】
　　瑑琮【八寸】
　　典瑞曰瑑圭璋璧琮以覜聘玉人曰瑑圭璋八寸璧琮八寸以覜聘又曰瑑琮八寸诸侯以享夫人行人合六币圭以马璋以皮璧以帛琮以锦琥以绣璜以黼此六物者以和诸侯之好故郑康成曰五等诸侯享天子用璧享后用琮其大各如其瑞二王之后享用圭璋其于诸侯亦用璧琮耳子男于诸侯则享用琥璜下其瑞也凡二王后诸侯相享之玉大小各降其瑞一等及使卿大夫覜聘亦如之史记乐书曰情好珍善为之瑑磨圭璧以通其意葢玉有朝觐之玉有覜聘之玉有享献之玉礼于朝觐之玉言其所瑑桓躬信谷蒲是也覜聘之玉言瑑而巳瑑圭璋璧琮以覜聘是也【郑司农曰瑑有圻鄂瑑起】若夫享献之玉诸侯以享天子则不瑑玉人谓璧琮九寸诸侯以享天子是也诸侯以享夫人则瑑玉人谓瑑琮八寸诸侯以享夫人是也觐礼侯氏觐天子三享皆束帛加璧礼器曰束帛加璧尊徳也郊特牲曰束帛加璧往徳也夫诸侯相朝而享夫人以琮聘卿亦享夫人以琮则诸侯享后亦必以琮诸侯享王以璧聘卿享君亦以璧则诸侯相享亦必以璧玉人言璧琮以享天子则后举矣言瑑琮享夫人则璧举矣郑氏曰五等诸侯享天子用璧享后用琮其大各如其瑞皆有庭实以马若皮用圭璋者二王之后也二王后尊故享用圭璋而特之其于诸侯亦用璧琮耳子男于诸侯则享用琥璜下其瑞也凡二王后诸侯相享之玉大小各降其瑞一等及使卿大夫覜聘亦如之考之聘礼享君以璧而有庭实与马特行人合六币言圭以马璋以皮而圭璋在璧琮之上则圭璋为二王后之礼可知公瑞桓圭九寸诸侯享王亦璧琮九寸诸侯即公也则璧琮各如其瑞可知公侯伯之瑞以圭而享以璧琮下其瑞也子男之瑞以璧而享诸侯亦璧非下其瑞也则享用琥璜可知【贾公彦曰子男之臣自享诸侯不得过君葢用琥璜】公享夫人瑑琮八寸使卿大夫覜聘亦瑑圭璋璧琮八寸降其瑞一等则诸侯相享之玉大小各降其瑞一等及卿大夫覜聘亦如之可知【贾公彦曰直言覜聘亦如之则聘享皆降一等同】玉人言诸侯以享而不言公言瑑圭璋璧琮而不及公郑氏知其为公何也弁师诸侯之缫斿九就公之缫斿也聘礼所以朝天子圭与缫皆九寸公之圭缫也礼之所言举尊以明卑多矣奚独玉人然哉聘礼曰凡四器者惟其所宝以聘可也则圭璋璧琮之类惟其所宝者而已此又先王权于礼者也楚防启疆曰朝聘有圭享覜有璋葢朝聘之礼严于享特聘之礼重于殷覜故圭璋所用如此然诸侯之臣聘后夫人以璋二王之后享王以圭则启疆之言亦有其大率者也夫圭璋象阴阳之用璧琮象天地之体故天子公侯伯之瑞以圭子男璧聘卿聘以圭享以璧琮又圭璋特达璧琮有币则圭璋贵于璧琮矣至于礼神各以所象求之此璧琮又重于圭璋
　　合六币
　　圭以马
　　璋以皮
　　璧以帛【纁】
　　琮以锦
　　琥以绣
　　璜以黼
　　行人合六币圭以马璋以皮璧以帛琮以锦琥以绣璜以黼何也昔大王之于狄人事之以皮币继之以犬马终之以珠玉是珠玉重于犬马犬马重于皮币则合圭以马合璋以皮宜矣绣黼皆阴功也绣则五色之全黼则白黑而巳是绣备于黼也则合琥以绣合璜以黼宜矣婚礼纳征以束帛飨赠送者以束锦聘礼享君夫人以束帛觌以束锦上大夫与下大夫致賔介饔饩皆以束帛賔介傧之以束锦食礼君侑币以束帛大夫相食以束锦是帛质于锦也则合璧以帛合琮以锦宜矣圭东方也马动物也璋南方也皮文物也璧天象也天事质故以帛琮地象也地事文故以锦琥西方也万宝之成莫备于此故以绣璜北方也阴阳之辨莫断于此故以黼此六币所以合之之意也皮马不上堂故圭璋特然则璧琮琥璜皆非特达者欤
　　玉案【十有二寸】
　　説文曰案几属玉人曰案有十二寸枣防十有二列诸侯纯九大夫纯五夫人以劳诸侯郑司农曰案玉案也郑康成曰玉饰案也夫人王后也记时诸侯僭称王而夫人之号不别是以同王后于夫人也玉案十二以为列王后以劳诸侯也诸侯皆九列聘大夫皆五列则十有二列者劳二王之后也聘礼夫人使下大夫劳以竹簋方被纁里有葢其实枣烝防择则枣防实之器乃加于案也然玉人所言皆玉器非玉饰之器则所谓案者非玉饰者也酒正浆人有后夫人致饮于賔客之礼则是賔客之礼王夫人预焉非必记时诸侯夫人与王后同号也
　　环
　　尔雅曰肉好若一谓之环春秋传曰子见南子环佩璆然又曰鲁公赐仲环赐子家子一环一璧又曰宣子有环其一在郑商【左昭十六年】晋语夷吾在梁骊姬使奄楚以环释言荀子曰絶人以玦反絶以环范释谷梁亦曰君赐之环则还赐之玦则徃葢环之为物或施于佩或施于反絶佩环则不佩玦故晋献公佩申生以金玦所以离之也反絶以环不以玦故晋骊姬使奄楚以环释言于夷吾将以还之也【韦昭曰环还也】然环有以金银为之其制葢与玉环不同毛公释诗曰后妃羣妾以礼御于君所女史书其日月授之以环以进退之生子月辰则以金环退之当御者以银环进之着于左手既御着于右手其言葢有所受也瑗
　　尔雅曰好倍肉谓之瑗説文曰瑗大孔璧人君上除陛以相引荀子曰召人以瑗説者曰周礼珍圭以徴守然则天子以珍圭召诸侯诸侯召臣以瑗考之于礼君召臣以三节一节以走一节以趍天子徴诸侯则以珍圭非诸侯则以瑗欤
　　礼书卷五十六
　　钦定四库全书
　　礼书卷五十七
　　宋　陈祥道　撰













<经部,礼类,通礼之属,礼书,卷五十七>
<经部,礼类,通礼之属,礼书,卷五十七>
<经部,礼类,通礼之属,礼书,卷五十七>
<经部,礼类,通礼之属,礼书,卷五十七>
　　节
