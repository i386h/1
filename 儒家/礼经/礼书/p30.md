<!-- { "loadSidebar": true } -->
　　曲礼曰天子当依而立诸侯北面而见天子曰觐天子当宁而立诸公东面诸侯西面曰朝【诸侯春见曰朝受挚于朝受享于庙生气文也秋见曰觐一受之于庙杀气质也朝者位于内朝而序进觐者位于庙门外而序入王南面立于依宁而受焉夏宗依春冬遇依秋春秋时齐侯言鲁昭公以遇礼相见取易畧也觐礼今存朝宗遇礼今亡】诸候未及期相见曰遇相见于却地曰防王制曰天子无事与诸侯相见曰朝考礼正刑一徳以尊于天子郊特牲曰朝觐大夫之私觌非礼也大夫执圭而使所以申信也不敢私觌所以致敬也而庭实私觌何为乎诸侯之庭又曰觐礼天子不下堂而见诸侯下堂而见诸侯天子之失礼也由夷王以下凡自称天子曰予一人伯曰天子之力臣诸侯之于天子曰某土之守臣某其在邉邑曰某屏之臣明堂位曰昔者周公朝诸侯于明堂之位天子负斧依南乡而立三公中阶之前北面东上诸侯之位阼阶之东西面北上诸男之国门西北面东上九夷之国东门之外西面北上八蛮之国南门之外北面东上六戎之国西门之外东面南上五狄之国北门之外南面东上丸采之国应门之外北面东上四塞世告至此周公明堂之位也明堂也者明诸侯之尊卑也乐记曰朝觐然后诸侯知所以臣经解曰朝觐之礼所以明君臣之义也聘觐之礼废则君臣之义失诸侯之行恶而倍畔侵陵之败起矣中庸曰朝聘以时厚徃而薄来所以懐诸侯也诗蓼萧泽及四海也既见君子我心冩兮【逺国之君朝见于天子也】既见君子鞗革冲冲和鸾雝雝万福攸同【诸侯燕见天子天子必乗车迎于门】湛露天子燕诸侯也【诸侯朝觐防同天子与之燕所以示慈惠】车攻赤芾金舄防同有绎【绎陈也】庭燎曰夜如何其夜未央庭燎之光君子至止鸾声将将【君子谓诸侯也】沔水曰沔彼流水朝宗于海嗟我兄弟邦人诸友莫肯念乱谁无父母【诸友谓诸侯也女自姿聴不朝无肯念此于礼法为乱者】雨无正曰三事大夫莫肯夙夜邦君诸侯莫肯朝夕采菽刺幽王也侮慢诸侯诸侯来朝不能锡命以礼数征防之而无信义君子见防而思古焉采菽采菽筐之筥之君子来朝何予之虽无予之路车乗马菀栁刺幽王也暴虐无亲而刑罸不中诸侯皆不欲朝韩奕尹吉甫美宣王也能锡命诸侯韩侯入觐以其介圭入觐于王清庙周公既成雒邑朝诸侯率以祀文王焉烈文成王即政诸侯助祭也臣工诸侯助祭遣于庙也振鹭二王之后来助祭也载见诸侯始见乎武王庙也有客防子来见祖庙也长发曰受小球大球为下国缀旒受小共大共为下国骏厐殷武曰莫敢不来享莫敢不来王大宰大朝觐防同质玉币玉几玉献玉爵大宗伯以宾礼亲邦国春见曰朝夏见曰宗秋见曰觐冬见曰遇时见曰防殷见曰同【此六礼者以诸侯见王为文六服之内四方以时分来或朝春或宗夏或觐秋或遇冬名殊礼异更递而徧朝犹朝也欲其尊王觐之言勤也欲其勤王之事遇偶也欲其若不期而俱至时见者言无常期诸侯有不顺服者王将有征讨之事则既朝觐王为坛于国外合诸侯而命事焉春秋传曰有事而防不协而盟是也殷犹众也十二嵗王如不巡狩则六服尽朝朝礼既毕王亦为坛合诸侯以命政焉所命之政如王巡狩殷见四方四时分来终嵗则徧】司几筵凡大朝觐王位设黼依依前南向设筦筵纷纯加缫席画纯加次席黼纯左右玉几【左右有几优至尊也】典瑞公执桓圭候执信圭伯执躬圭缫皆三采三就子执谷璧男执蒲璧缫皆二采再就以朝觐宗遇防同于王行人春朝诸侯而图天下之事秋觐以比邦国之功夏宗以陈天下之谟冬遇以协诸侯之虑时防以发四方之禁殷同以施天下之政邦畿方千里其外五百里谓之侯服嵗一见其贡祀物甸服二嵗一见其贡嫔物男服三嵗一见其贡器物采服四嵗一见其贡服物衞服五嵗一见其贡材物要服六嵗一见其贡货物九州之外谓之蕃国世一见各以其所贵寳为挚周官之制因地以辨服因服以制朝因朝以入贡则逺者不疏迩者不数不疏者不至于懈不数者不至于罢矣侯服嵗一见甸服二嵗一见男服三嵗一见采服四嵗一见卫服五嵗一见要服六嵗一见则侯服每嵗朝甸服二嵗朝男服三嵗朝采服四嵗朝卫服五嵗朝要服六嵗朝而要服朝之嵗五服尽朝于京师则侯服更六见甸服更四见【元年三年四年六年】男【元年三年六年】采【元年四年六年】卫【元年五年六年】各二见矣书曰六年五服一朝而不及要服者以其当朝之年而不数之也又六年王乃时巡则从王巡狩各防于方岳矣晋叔向曰明王之制嵗聘以志业间朝以讲礼再朝而防以示威再防而盟以显昭明先儒以为间朝在三年再朝在六年再防在十二年而再朝再防之年适与书合则叔向以为明王之制乃周制也然周三年一朝男服之礼耳叔向之言特为男服而发何耶考之周礼诸侯春入贡秋献功此之谓嵗聘服之见有嵗方之见有时此之谓间朝朝有常嵗而防盟无常期故有事而防不协而盟【司盟邦国有疑防同以掌其盟约之载】则固疏于朝而盟又疏于防此所以言再朝而防再防而盟非谓防必六年盟必十二年也然则六年尽朝于京师与有事而防者异矣大宗伯殷頫曰视郑氏谓殷覜者一服朝之嵗以朝者少诸侯使卿以大礼众聘焉一服朝在元年七年十一年贾公彦谓甸服二年四年六年八年十年朝男服三年六年九年朝采服四年八年朝卫服五年十年朝而元年七年十一年甸侯采卫皆不朝矣故知一服朝在元年七年十一年也然观康王即位大保率西方诸侯入应门左毕公率东方诸侯入应门右各执壤奠咸进陈戒则天下诸侯莫不尽朝矣自此侯服嵗一见甸服二嵗一见以至三嵗四嵗五嵗六嵗一见者皆以元年为始未闻元年独一服朝也又行人云殷覜以除邦国之慝葢邦国有慝诸侯乃使其臣行众覜之礼则众覜亦无常期此郑贾立説之误也
　　朝觐冕服
　　司服享先公飨射则鷩冕【郑氏曰飨仓賔客与诸侯同】凡兵事韦弁服眡朝则皮弁服【郑氏曰王受诸侯朝觐于庙则衮冕贾公彦曰觐礼天子兖冕春夏受贽在朝则皮弁服其受享于庙同用衮冕】节服氏掌祭祀朝觐衮冕六人维王之太常【郑氏曰服衮冕者从王服也】诸侯则四人其服亦如之行人上公之礼桓圭九寸缫借九寸冕服九章朝位宾主之间九十歩庙中将币三享诸侯执信圭诸伯执躬圭缫借七寸冕服七章朝位賔主之间七十步庙中将币三享诸子执谷璧诸侯执蒲璧五寸缫借五寸冕服五章朝位賔主之间五十步庙中将币三享射人三公执璧孤执皮帛诸侯在朝则北面书曰康王既尸大子遂告诸侯诸侯入应门奉圭奠币羣公既聴命趋出王释冕觐礼侯氏禆冕释币于祢天子衮冕负斧依又曰诸侯觐于天子为宫三百步天子乗龙载大旗象日月升龙降龙出拜日于东门之外反祀方明【郑氏引朝事仪曰天子冕而执镇圭尺有二寸缫借尺有二寸搢大圭乗大路建大常十有二旒樊缨十有二就贰车十有二乗帅诸侯而朝日于东郊所以教尊尊也退而朝诸侯】曲礼曰天子当依而立诸侯北面而见天子曰觐天子当宁而立诸公东面诸侯西面曰朝曽子问称孔子曰诸侯适天子必告于祖奠于祢冕而出视朝【郑氏曰诸侯朝天子必禆冕为将庙受也】古者诸侯将适于王则禆冕而出眡朝至汤沐之邑则斋戒以入见而王驾斋马乗斋车以其等为送逆之节其致敬朝事如此则侯氏禆冕王衮冕奚间于朝与庙哉曲礼曰天子当依而立诸侯北面而见曰觐天子当宁而立诸公东面诸侯西面曰朝郑氏谓春朝受摰于朝受享于庙生气文也秋觐一受之于庙杀气质也夏宗依春冬遇依夏又以觐礼王服衮冕司服王眡朝皮弁服则谓受朝于庙则冕服受朝于朝则皮弁然皮弁服王日眡朝之礼非受诸侯朝觐之服也行人之职统言朝觐之礼上公冕服九章侯伯冕服七章子男冕服五章而继之以庙中将币则未将币之前受朝于朝未闻不以冕服也又节服氏掌祭祀朝觐衮冕六人维王之太常维王之太常者从王之服而春朝秋觐皆然孰谓王之在朝与庙其服异耶或曰冕服祭服也施之于庙则可施于朝廷则不可是不然大车诗言周大夫聴男女之讼则服毳衣礼诸侯亲迎则冕王养老则冕而总干耕借则冕而秉耒是祭服有不施于庙也又司服王飨射则鷩冕射人三公北面执璧孤东面执皮帛卿西面执羔大夫西面执鴈诸侯在朝则亦北面郑氏谓飨射飨食宾客与诸侯射也射人不言士者此与诸侯之宾射士不与也然则与诸侯之宾射固在朝矣王鷩冕三公执璧则毳冕而诸侯亦冕服可知射于朝以冕服则受朝于朝亦冕服可知康王既尸天子诸侯入应门奉圭以进既事王乃释冕此在朝冕服之事也汉制百官贺正月天子服通天冠张衡东京赋曰冠通天佩玉玺韦彤曰通天冠朝防之正服犹古之皮弁也自晋以来天子郊祀天地明堂宗庙元防临轩介帻通天冠平冕冕皂表朱緑里加于通天冠上衣画而裳绣为日月星辰十二章自此元日受朝始用祭服梁及隋唐因之葢古者受朝未尝不以祭服汉失其制至晋以来诸儒考正乃复旧典本朝之制亦然近者元防用汉仪服通天冠绛纱袍恐非古也
　　诸侯朝天子送逆之节
　　宾主之间
　　行人上公之礼其朝位宾主之间九十步侯伯之礼其朝位宾主之间七十步子男之礼其朝位宾主之间五十步皆庙中将币三享斋仆朝觐宗遇皆乘金路其法仪各以其等为车送迎之节郊特牲曰觐礼下堂而见诸侯自夷王始也葢春朝夏宗秋觐冬遇其送迎之礼虽同然朝宗于朝以春夏者万物交际之时故诸公东面诸侯西面诸侯西面以象生气之文而王于堂下见之所以通上下之志也觐遇于庙以秋冬者万物分辨之时故诸侯一于北面以象杀气之质而王于堂上见之所以正君臣之分也夷王当觐而下堂故记者讥之贾公彦孔頴逹之徒于是谓秋觐无送逆之礼其言与斋仆不合非所信也诸侯贡享之礼
