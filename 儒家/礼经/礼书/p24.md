<!-- { "loadSidebar": true } -->
　　周礼大司马以九畿之籍施邦国之政职方千里曰国畿其外方五百里曰侯畿又其外方五百里曰甸畿又其外方五百里曰男畿又其外方五百里曰采畿又其外方五百里曰卫畿又其外方五百里曰蛮畿又其外方五百里曰夷畿又其外方五百里曰镇畿又其外方五百里曰蕃畿职方氏乃辨九服之邦国方千里曰王畿其外方五百里曰侯服又其外方五百里曰甸服又其外方五百里曰男服又其外方五百里曰采服又其外方五百里曰卫服又其外方五百里曰蛮服又其外方五百里曰夷服又其外方五百里曰镇服又其外方五百里曰蕃服行人邦畿方千里其外方五百里谓之侯服岁一见其贡祀物又其外方五百里谓之甸服二嵗一见其贡嫔物又其外方五百里谓之男服三嵗一见其贡器物又其外方五百里谓之采服四嵗一见其贡服物又其外方五百里谓之卫服五嵗一见其贡材物又其外方五百里谓之要服六嵗一见其贡货物九州之外谓之蕃国世一见各以其所贵宝为贽国语先王之制邦内甸服邦外侯服侯卫賔服夷蛮要服戎狄荒服甸服者祭侯服者祀賔服者享要服者贡荒服者王日祭月祀时享嵗贡终王先王之训也有不祭则修意有不祀则修言有不享则修文有不贡则修名有不王则修徳序成而有不至则修刑于是乎有刑不祭伐不祀征不享让不贡告不王于是乎有刑罚之辟有攻伐之兵有征讨之备有文告之词布令陈词而又不至则增修于徳而无勤兵于逺是以近无不聴逺无不服荀子曰诸夏之国同服同义蛮夷戎狄之国同服不同制封内甸服封外侯服至荒服终王【已上与国语周纪同】夫是之谓视形势而制械用称逺近而等贡献是王者之事也王制曰千里之内曰畿甸千里之外曰采曰流注甸者服治田出谷税采者九州之内地取其美物以当谷税夏之服甸侯绥要荒【周语曰邦内甸服又曰先王规方千里以为甸服王制千里之内曰甸】自甸至荒凡五服服五百里则靣二千五百里矣靣二千五百里则为方五千里矣【书曰弼成五服至于五千】周之服侯甸男采卫蛮夷镇蕃自侯至蕃凡九服服五百里则靣二千七百五十里矣靣二千七百五十里则为方五千五百里矣葢夏服先甸后侯而甸即畿也周服先侯后甸而畿非侯也夏之侯以当周之侯甸而绥以当周之男采周之卫蛮以当夏之要而夷镇以当夏之荒特蕃服在禹贡之外然则周之斥大中国不过增夏五百里而已书曰弼成五服至于五千此夏五服之域也东渐于海西被于流沙朔南暨声教此夏五服之外也孔安国司马迁王肃之徒其説皆然特郑康成谓尧之旧制服五百里及禹辅而成之服加五百里则靣相距为方万里故禹防诸侯于涂山执玉帛者万国是不知经传凡言万国者举盈数也孔頴达谓地理志言汉之土境东西九千三百二里南北万三千三百六十八里其言山川不出禹贡之域而数不同者直而计之以鸟迹曲而量之以人迹异耳此説是也王制曰西不尽流沙东不尽东海南不尽衡山北不尽常山凡四海之内断长补短方三千里此葢汉儒记六国之时地域然也然则康成之误不特禹贡而已其言夏衰夷蛮戎狄内侵国数损少商汤承之中国方三千里周公复唐虞之旧域要服之内方七千里者四十九其一为畿内余四十八八州各方千里者六设法一州方五百里不过四方四百里者不过六方三百里者不过十一方二百里者不过二十五余方百里者谓之小国又余方百里者四十一附庸地也然职方之法葢兼附庸言之安有四十六国之外复有百里者四十一为附庸乎周之设法州建百四十六国而附庸在焉王制州二百一十国诸侯之附庸不与非周制也王制言凡四海之内九州州方千里州建百里之国三十七十里之国六十五十里之国百有二十凡二百一十国名山大泽不以封其余以为附庸闲田八州州二百一十国天子之县内方百里之国九七十里之国二十有一五十里之国六十有三凡九十三国名山大泽不以朌其余以禄仕以为闲田然后总之以凡九州千七百七十三国天子之元士诸侯之附庸不与则一代之礼也康成以八州州二百一十国为商礼以天子之县内九十三国为夏礼惑矣天子之地或曰甸或曰畿曰圻或曰县曰寰而后世犹有县官之称孰谓畿独施于商周而县独施于夏乎康成溺于禹防万国之説尝曰夏县内四百国又曰夏县内九十三国是自戾也
　　侯国及采邑贡赋之法
　　大司徒诸公之地其食者半侯伯之地其食者三之一子男之地其食者四之一郑司农以食者半为半入于公半入于王三之一为一入于侯伯二入于王则大国贡轻小国贡重康成以食者半为王食其半三之一为王食其一则大国贡重小国贡轻然春秋传曰天子班贡轻重以列列尊贡重周之制也卑而贡重甸服也由此言之以为大国贡轻则异夫列尊贡重矣以为小国贡轻则又有卑而贡重矣二者之説皆非周制郑氏又谓采地食者皆四之一百里之国凡四都而王税以一都王十里之国凡四县王税以一县二十五里之国凡四甸王税以一甸不知何据而言也然则所谓食者半则食不食之地各半也其食者三之一则不食之地二食之地一也其食者四之一则不食之地三食之地一也先王制地不必其实如此葢以徳尊者国大而禄重故其地媺徳卑者国小而禄轻故其地恶于是要其大率而为之法耳然则所谓食不食者非制贡之数也此与大司马上地食者三之二中地食者半下地食三之一司勲凡颁赏地三之一食其受地之法同
　　赋税征敛之辨
　　周官司书言赋而终之以凡税敛掌交言九税而余官言九赋司徒言征而继之以赋载师言征亦终之以赋则征赋者税敛之总名征税者赋之别称敛者赋征税之事而已荀卿曰刀布之敛田野之税闗市之征此又对言之然也周法邦中之赋则园防二十而一四郊之赋则近郊十一逺郊二十而三邦甸家削邦县邦都之赋皆无过十二若夫闗市山泽之赋葢十一而已凡此非出于口率也郑康成释太宰谓赋口率出泉也今之筭泉或谓之赋然筭泉之法特出于后世先王之时无有也卿大夫以嵗时登其夫家之众寡辨其可任者国中自七尺以及六十野自六尺以及六十有五皆征之征之者役之也与礼记所谓征于乡征于学之征同义康成亦以征之为口率非是














　　礼书卷三十二
　　钦定四库全书
　　礼书卷三十三
　　宋　陈祥道　撰













<经部,礼类,通礼之属,礼书,卷三十三>
<经部,礼类,通礼之属,礼书,卷三十三>
　　力政
　　大司徒大军旅大田役以旗致万民
　　遂人若起野役则以遂之旗致民
　　大夫以旟致民【乡师凡四时之田及期以司徒之大旗致众庶郑氏曰司徒致众庶者以熊虎之旗此又以之眀为司徒致之大夫致众当以鸟隼之旟贾氏曰大司徒既是卿官寻常建旜在军建熊虎乡师既是大夫官寻常建物在旜下明在军当以鸟隼之旟在熊虎之下】
　　小宰以官府之八成经邦治一曰聴政役以比居【郑司农云政谓军政役谓发兵起徒役比居谓伍籍也】大司徒大军旅大田役以旗致万民而治其徒庶之政令小司徒上地家七人可任也者家三人中地家六人可任也者二家五人下地家五人可任也者家二人凡起徒役毋过家一人以其余为羡唯田与追胥竭作凡国之大事致民大故致余子【郑司农云余子谓羡也谓余子卿大夫之子当守于王宫者也】大军旅帅其众庶小军旅巡役治其政令大丧帅邦役治其政教乡师大役则帅民徒而至治其政令既役则受州里之役要以考司空之辟以逆其役事乡大夫之职以嵗时登其夫家之众寡辨其可任者国中自七尺以及六十野自六尺以及六十有五皆征之其舎者国中贵者贤者能者服公事老者疾者皆舎以嵗时入其书【国中城郭中也晚赋税而早免之以其所居复多役少野早赋税而晚免之以其复少役多郑司农云征之者给公上事也舍者谓有复除舍不收役事也贵者谓若今宗室及闗内侯皆复也服公事者谓若今吏有复除也老者谓若今八十九十复羡卒也疾者谓若今废不可事者复之谓入其书者言于大司徒】乡师大役则帅民徒而至治其政令州长若国作民而师田行役之事则帅而致之掌其戒令与其赏罚党正凡作民而师田行役则以其法治其政事族师若作民而师田行役则合其卒伍简其兵器以鼓铎旗物帅而至掌其治令戒禁刑罚县师若将有军旅防同田役之戒则受法于司马以作其众庶及马牛车辇防其车人之卒伍使皆备旗鼓兵器以帅而至遂人若起野役则令各帅其所治之民而以遂之大旗致之凡事致野役而师田作野民帅而至掌其政治禁令遂师作役事则聴其治讼鄙师凡作民则掌其戒令以时数其众庶察其媺恶而诛赏县正若将用野民师田行役移执事则帅而至治其政令稍人若有防同师田行役之事则以县师之法作其司徒輂辇帅而以至治其政令以聴于司马鄼长若作其民而用之则以旗鼓兵革帅而至大司马简稽乡民以用邦国凡令赋以地与民制之上地食者三之二其民可用者家三人中地食者半其民可用者二家五人下地食者三之一其民可用者家二人大役与虑事属其植受其要以待考而诛赏【郑司农云植谓部曲将吏故宋城春秋传曰华元为植巡功属谓聚防之也要者簿书也】均人凡均力政以嵗上下丰年则公旬用三日焉中年则公旬用二日焉无年则公旬用一日焉凶札则无力政王制曰用民之力嵗不过三日司空兴事任力凡使民任老者之事食壮者之食五十不从力政六十不与服戎八十者一子不从政九十者其家不从政废疾非人不养者一人不从政祭义曰五十不为甸徒论语曰使民如承大祭孟子曰有布缕之征有粟米之征有力役之征君子用其一缓其二用其二而民有殍用其三而父子离诗大东曰东国困于役北山曰役使不均
