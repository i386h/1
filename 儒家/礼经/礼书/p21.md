<!-- { "loadSidebar": true } -->
　　遂人夫间有遂遂上有径十夫有沟沟上有畛百夫有洫洫上有涂千夫有浍浍上有道万夫有川川上有路郑氏曰径容牛马畛容大车涂容乘车一轨道容二轨路容三轨其説葢以匠人之制推之也匠人王城经涂九轨环涂七轨野涂五轨环涂以为诸侯经涂野涂以为都经涂由是差之诸侯环涂五轨野涂三轨都之环涂野涂皆三轨则遂人路容三轨道容二轨以至径容牛马理或然也匠人曰凡沟必因水势防必因地势善沟者水漱之善防者水淫之凡为防广与崇方其杀三分去一大防外杀葢沟成则涂立涂立则防立遂沟洫浍川虽不同皆谓之沟司险曰五沟是也径畛涂道路虽不同皆谓之涂司险曰五涂是也然涂不特如此而已亦谓之旅记曰旅树是也亦谓之行诗曰微行是也尔雅曰宫中衖谓之壶庙中路谓之唐堂途谓之陈一达谓之道路二达谓之岐旁三达谓之剧旁四达谓之衢五达谓之康六达谓之庄七达谓之剧骖八达谓之崇期九达谓之逵葢涂莫小于径莫大于路莫枝于逵书言无有作好遵王之道无有作恶遵王之路以作好之利小作恶之害大故也兎置之诗言在彼中逵在彼中林以中逵之徳显中林之徳晦故也量人掌天下之涂数皆书而藏之国语司空视涂葢藏其数欲知所达之远近视之欲察其涂之修否









　　礼书卷二十八
　　钦定四库全书
　　礼书卷二十九
　　宋　陈祥道　撰













<经部,礼类,通礼之属,礼书,卷二十九>
<经部,礼类,通礼之属,礼书,卷二十九>
<经部,礼类,通礼之属,礼书,卷二十九>
<经部,礼类,通礼之属,礼书,卷二十九>
　　耕借【郑氏曰借之言借也韦昭亦曰借借也借民力以治之然则甸师掌帅其属而耕耨王借则王一耕之而使庶人终之故孟子曰诸侯耕助以共粢盛此所谓借也应邵曰借者帝王典借之常也臣瓒曰借蹈借也非是】
　　甸师掌帅其属而耕耨王借以时入之以共齐盛【其属府史胥徒也王以孟春躬耕帝借天子三推三公五推卿诸侯九推庶人终于千畆庶人谓从三百人借之言借也王一耕之而使庶人芸芓终之】内宰上春诏王后帅六宫之人而生穜稑之种而献之于王【古者使后宫藏种以其有传类蕃孳之祥必生而献之示能育之使不伤败且以佐王耕事共禘郊也】月令孟春之月乃择元辰天子亲载耒耜措之于参保介之御间帅三公九卿诸侯大夫躬耕帝借天子三推三公五推卿诸侯九推反执爵于大寝三公九卿诸侯大夫皆御命曰劳酒【元辰葢郊后吉辰也耒耜之上曲也保介车右也置来于车右与御者之间明已劝农非农者也人君之车必使勇士衣甲居右而参乘备非常也保犹衣也介甲也】乐记曰耕借然后诸侯知所以敬祭义曰天子为借千畆冕而朱纮躬秉耒诸侯为借百畆冕而青纮躬秉耒以事天地山川社稷先古以为醴酪齐盛于是乎取之敬之至也又曰耕借所以敎诸侯之养也祭统曰天子亲耕于南郊以共齐盛王后蚕于北郊以共纯服诸侯耕于东郊亦以共齐盛夫人蚕于北郊以共冕服天子诸侯非莫耕也王后夫人非莫蚕也身致其诚信诚信之谓尽尽之谓敬敬尽然后可以事神明此祭之道也表记子言之君子之所谓义者贵贱皆有事于天下天子亲耕粢盛秬鬯以事上帝故诸侯勤以辅事于天子诗载芟春借田而祈社稷也国语曰宣王不借千畆虢文公谏曰不可夫民之大事在农上帝之粢盛于是乎出民之蕃庶于是乎生日月底于天庙【天庙营室也】土乃脉发先时九日太史告稷曰自今至于初吉【初吉二月朔也】阳气俱蒸土膏其动稷以告王乃使司徒咸戒公卿百吏庶民司空除坛于借命农大夫咸戒农用先时五日王即齐宫百官御事各即其齐三日及期王裸鬯乃行百吏庶民毕从及借后稷监之膳夫农正陈借礼太史赞王敬从之王耕一墢班三之【班次也王耕一墢一耦之发也耜广五寸二耜为耦一耦之发广尺深尺三之下各三其上也王一墢公三卿九大夫二十七也】庶民终于千畆毕宰夫陈飨膳宰监之膳夫赞王王歆太牢班甞之庶人终食廪于借东南钟而藏之又曰王治农于借耨获亦于借习民数者也春秋书御廪灾谷梁曰灾不志此其志何也以为惟未易灾之余而甞可也志不敬也天子亲耕以共粢盛后亲蚕以共祭服国非无良农工女也以为人之所尽事其祖祢不若以已所自亲者也
　　借田【南郊】
　　记曰天子诸侯莫非耕也王后夫人莫非蚕也身致其诚信诚信之谓尽尽之谓敬敬尽然后可以事神明此祭之道也然则天子为借千畆于南郊正阳之位也冕而朱纮则朱者正阳之色也诸侯为借百畆于东郊少阳之位也冕而青弦则青者少阳之色也其时则中春春秋传曰啓蛰而郊郊而后耕国语曰日月底于天庙至于初吉【韦昭曰二月之吉】先时五日告协风至即斋宫三日乃行是也其日则刚日曲礼曰外事用刚日月令曰乃择元辰是也其祭则祈社稷于内享先农于外诗曰春借田而祈社稷国语曰膳夫农正陈借礼是也【韦昭曰陈借礼而祭其神自汉以来皆祀先农则古可知】其礼则后帅六宫赞事于内司空后稷太史瞽师郁人牺人膳夫农正司徒太师赞事于外周礼内宰诏后帅六宫之人生穜稑之种献之于王国语曰太史告稷司空除坛之类是也亲载耒耜犹农者之出疆也载必措于保介之御间又明劝农者也王必三推即所谓一墢也三公五推卿诸侯九推即所谓班三之也王以一人而发其土三公三人卿九人大夫二十七人继之则月令所言者推数也国语所言者人数也庶人终于千畆甸师所帅之徒也既事则王歆太牢班甞之庶人终食反执爵于大寝公卿诸侯大夫皆御命曰劳酒此春耕之终事也若夫夏耨秋获王又至焉国语所谓耨获亦于借是也后世月或用孟春【月令孟春葢秦礼也孔頴逹释诗序曰月令孟春耕借仲春命民社大司马搜田祭社祈社与借田虽异月以俱在春时故序以春总之其説与国语不同汉章晋隋皆用正月特汉明及梁天监中唐开元礼用二月】日或用亥【郑氏释月令谓元辰吉辰也孔頴达曰以亥为天仓故用之晋武宋文北齐皆用】或用乙【汉章以乙耕于乙地】耕或于东【汉文章晋武及唐东耕时隋耕于国南】或于东南【宋文北齐皆于东南】或于近【宋文帝度宫之辰地八里之外隋于国南十四里】或于远【汉明东巡耕于下邳章帝北巡耕于怀县】衣或以通天冠青帻青衮【宋文时礼】耜或以黛【唐礼】耕或尽垅【唐宗进耕五十余步尽垅而止】坛或祭先农或祭社【歴代皆祭先农唐神龙初用祝钦明之説改先农坛为帝社坛开元中亲祠神农于东郊勾芒配】祭或以太牢或以羊此歴代之礼所尚异也考之于礼蜡合万物而索飨之则羣小祀也其礼主先啬先啬先农也王以冕祭之则耕借之祭先农其服冕可知也【唐以希冕享先农冕蜡祭百神】小司徒凡小祭祀奉牛牲羞其肆郑氏谓小祭祀王冕所祭者则祭先农用牛牲可知也王之借掌以甸师而诸侯亦有甸人【文王世子曰公族有罪罄于甸人】则诸侯之礼与王畧同矣
　　耕车【周礼木路不鞔以革漆之而已】
　　汉志耕车三葢东京赋曰农舆路木薛综曰所谓耕根车也然晋武及梁乘木路宋文及唐乘耕根车三重葢而唐志木路黒质耕车青质则木路与耕根车少异耳考之周礼田仆掌驭田路以田以鄙郑氏曰田路木路也田田猎也鄙循行县鄙然则耕借于郊葢木路欤
　　耕坛【掌次掌凡邦之张事则耕坛葢有幕也】
　　国语曰司空除坛于借而宋有御耕坛于中阡东陌北将耕宿青幕于耕坛之上北齐于借田一顷地中通阡陌作祠坛又外设御耕坛后梁有亲耕防在坛东帝亲耕毕登防以观公卿之推而晋及北齐隋唐皇后躬蚕亦有桑坛然则古者躬耕田有耕坛司空除坛不特除农坛而已
　　先农坛
　　国语曰司空除坛于借汉旧仪春始东耕官祠先农以一太牢先儒谓先农神农也立坛于田所祠之其制度如社之坛后汉借田仪正月始耕常以乙日祠先农已享乃就耕位晋以太牢祀先农宋元嘉中度宫之辰地整制千畆中开阡陌立先农于中阡西陌南御耕坛于中阡东陌北将耕宿青幕于耕坛之上耕日以太牢祠先农如帝社仪后魏太武天兴中祭先农用羊一北齐借田作祠坛于陌南阡西广三十尺四陛三壝四门正月上辛后吉亥祠先农神农氏于坛上无配太宗亲祭先农借于千畆武后改借田坛为先农坛神龙初祝钦明奏曰祭法王自为立社曰王社先儒以为其社在借田之中诗序云春借田而祈社稷是也乃改先农坛为帝社然则先农即礼所谓先啬也歴代所祭或以太牢或以羊或以乙日或以亥日要皆不远于礼其改先农坛为帝社此于经无见特傅防诗序为之説
　　神仓【亦曰御廪别而言之圜曰廪方曰仓】
　　仓
　　明堂位曰有虞氏之米廪【郑氏曰虞帝上孝今藏粢盛之委焉】诗曰亦有髙廪国语曰廪于借东南钟而藏之春秋书御廪灾公羊曰御廪粢盛之所委也谷梁曰甸粟而纳之三宫三宫米而藏诸御廪月令季秋藏帝借于神仓廪亦谓之仓者周礼廪人掌九谷之数以待国之匪颁赒赐稍食仓人掌粟人之藏辨九谷之物以待邦用而廪人下大夫二人上士四人中士八人下士十有六人徒三百人仓人中士四人下士八人徒四十人郑氏谓藏米曰仓廪人以粟为主廪人者舍人仓人司禄官之长说文曰廪而取之故谓之廪仓黄取而藏之故谓之仓或曰方曰仓圜曰廪仓廪之别虽不可得其详然诗言乃求干斯仓则言仓之多言亦有高廪万亿及秭则言藏之多又周礼廪人掌九谷之数仓人掌九谷之物而廪人为仓人之长则廪固大于仓矣诗曰曾孙之庾月令曰修囷仓考工记曰囷窌仓城逆墙六分郑氏曰囷圜仓穿地曰窌荀卿曰垣窌仓廪财之末也呉语曰囷鹿空虚【韦昭曰圆曰囷方曰鹿】尔雅曰廪廯也然则仓也廪也廯也囷也窌也鹿也皆禾谷之所藏露积曰庾地藏曰窌窌或作窖鹿或作麁【晋天文志危星主天仓胃三星主仓廪隋天文志天困十三星在胃南主给御粮天廪四星在昂南一曰天廥畜黍稷以供飨祀六星在娄南仓谷所藏西南四星曰天庾积厨粟之所】人耦【齐语曰夫农首戴茅蒲身衣袯襫韦昭曰茅蒲簦袯襫蓑襞衣也】
　　牛耦
　　诗曰十千维耦周礼里宰合耦于耡匠人二耜为耦一耦之伐广尺深尺谓之甽月令季冬命农计耦耕事语曰长沮桀溺耦而耕郑氏释周礼谓古者耜一金两人并发之又谓合人耦则牛耦亦可知王弼释易亦曰牛者稼穑之资而孔子之时冉耕字伯牛则古者耦耕不特以人亦以牛也然史称汉赵过始敎民牛耕而王郑且云尔者贾公彦曰或周兼有牛耦至汉赵过乃絶人耦専用牛耦于义或然
　　土牛
　　月令季冬命有司大难旁磔出土牛以送寒气【出犹作也作土牛者丑为牛牛可牵止也送犹毕也正义曰其时月建丑又土能尅水特水之隂气故特作土牛以毕送寒气也】唐月令曰季冬命有司出土牛以示农耕之早晚【若立春在十二月晦则防牛人近前示其农早也立春在正月晦及二月朔则防牛人当中示其农平也立春近正月望则牛人近后示其农晚也】后汉志冬之月立土牛六头于国都郡县城外丑地以送大寒【月令章句是月之防建丑丑为牛寒将极是故出其物类形像以示送违之且以升阳也】
