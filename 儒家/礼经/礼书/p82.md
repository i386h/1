<!-- { "loadSidebar": true } -->
　　周礼大胥春入学舍菜合舞【郑司农云古者士见于君以雉为摰见于师以菜为摰菜直为蔬食菜羮之菜郑康成云舍即防也始入学必舍菜礼先师也菜苹藻之属】占梦季冬乃舍萌于四方以赠恶梦【舍萌犹释菜也】仪礼士婚礼若舅姑既没则妇入三月乃奠菜【以篚祭菜葢用堇】席于庙奥东靣右几席于北方南靣祝盥妇盥于门外妇执笲菜祝帅妇以入祝告称妇之姓曰某氏来妇敢奠嘉菜于皇舅某子妇拜扱地坐奠菜于几东席上还又拜如初妇降堂取笲菜入祝曰某氏来妇敢告于皇姑某氏奠菜于席如初礼妇出祝阖牖户诗采蘩曰于以采蘩于沼于沚于以用之公侯之事于以采蘩南涧之中于以用之公侯之宫采苹于以采苹南涧之濵于以采藻于彼行潦于以盛之维筐及筥于以湘之维锜及釡于以奠之宗室牖下左传苟有明信涧溪沼沚之毛苹蘩蕰藻之菜筐筥锜釡之器潢汚行潦之水可荐于鬼神可羞于王公礼记月令仲春上丁命乐正习舞释菜文王世子始立学者既兴器用币【兴当为衅】然后释菜不舞不授器乃退傧于东序一献无介语可也学记皮弁祭菜示敬道也丧大记大夫既殡而君徃焉巫止于门外祝代之先君释菜于门内
　　周礼大胥春入学舍菜合舞学记皮弁祭菜示敬道也月令仲春上丁命乐正习舞释菜文王世子始立学者既兴器用币然后释菜不舞不授器乃退傧于东序一献无介语可也然则释菜之礼犹摰也妇见舅姑其摰也枣栗腶修若没而庙见则释菜弟子见师其摰也束修若礼于先师则释菜大胥舍菜合舞而文王世子释菜不舞不授器者以释奠既舞故也士丧礼君视敛释菜入门丧大记大夫士既殡而君往焉释菜于门内占梦季冬乃舍萌于四方舍萌释菜也则释菜之礼岂特子弟之见先师妇之庙见而已哉婚礼奠菜席于庙奥东面右几席于北方南靣祝盥妇盥于门外妇执笲菜祝帅妇以入祝告称妇之姓曰某氏来妇敢奠嘉菜于皇舅某子妇拜扱地坐奠菜于几东席上还又拜如初妇降堂取笲菜入祝曰某氏来妇敢告于皇姑某氏奠菜于席如初礼记曰笲缁被纁里加于桥葢妇菜盛以笲笲饰以缁被纁里加之于桥桥设于门外妇盥执笲以入坐奠于东几上然则弟子之见先师其仪葢此类欤郑氏谓婚礼奠菜葢用堇入学释奠苹藻之属始立学释菜芹藻之属葢以泮宫有芹藻子事父母有堇荁故有是説也菜之为摰则菜而已采苹教成之祭毛氏谓牲用鱼芼之用苹藻则诗所谓湘之者芼之也与释菜异矣
　　五祀
　　春祀戸
　　夏祀灶
　　季夏祀中霤
　　秋祀门
　　冬祀井
　　礼记曲礼天子祭天地祭四方祭山川祭五祀嵗徧诸侯方祀祭山川祭五祀嵗徧大夫祭五祀嵗徧士祭其先【五祀戸灶中霤门行也此葢殷时祭也祭法曰天子立七祀诸侯立五祀大夫立三祀士立二祀谓周制也】王制大夫祭五祀【五祀谓司命也中霤也门也行也厉也此祭谓大夫有地者其无地祭三耳】月令孟春其祀戸祭先脾【春阳气出祀之于户内阳也祀之先祭脾者春为阳中于藏直脾脾为尊凡祭五祀于庙用特牲有主有尸皆先设席于奥祀戸之礼南靣设主于戸内之西乃制脾及肾为爼奠于主北又设盛于爼西祭黍稷祭肉祭醴此三祭肉脾一肾再既祭彻之更陈鼎爼设馔于筵前迎尸略如祭宗庙之仪】孟夏其祀灶祭先肺【夏阳气盛热于外祀之于灶从热类也祀之先祭肺者阳位在上肺为尊也灶在庙门外之东祀灶之礼先席于门亦既祭彻之更陈鼎爼设馔于筵前迎尸如祀户之礼】中央土其祀中霤祭先心【中霤犹中室也土主中央而神在室古者复宂是以名室为霤云祀之先祭心者五脏之次心次肺至此心为尊也祀中霤之礼设主牖下乃制心又肺肝为爼其祭肉心肺肝各一他皆如祀户之礼】孟秋其祀门祭先肝【秋隂气出祀之于门外阴也祀之先祭肝者秋为隂中于藏直肝肝为尊也祀门之僼北靣设主于门左枢乃制肝及肺心为爼奠于主南又设盛于爼东其他皆如祭灶之礼】孟冬其祀行祭先肾【冬阴气盛寒于水祀之于行从辟除之类也祀之先祭肾者阴位在下肾亦在下肾为尊也在庙门外之西为较壤厚二寸广五尺轮四尺祀行之礼北靣设主于軷上乃制肾及脾为爼奠于主南又设盛于爼东祭肉肾一脾再其他皆如祀门之礼】是月也天子乃祈来年于天宗大割祠于公社及门闾腊先祖五祀【五祀门戸中霤灶行也或言祈年或言大割或言腊互文】曾子问曰君薨而世子生太宰命祝史以名徧告于五祀山川天子崩未殡五祀之祭不行既殡而祭其祭也尸入三饭不侑酳不酢而已矣自啓至于反哭五祀之祭不行已葬而祭祝毕献而已【既弥吉毕献祝而后止郊社亦然惟当禘宗庙俟吉也】礼运曰降于五祀之谓制度又曰礼行五祀正法则也家主中霤国主社郊特牲云三献文【谓社稷五祀也】祭法曰王为羣姓立七祀曰司命曰中霤曰国门曰国行曰泰厉曰戸曰灶王自为立七祀诸侯为国立五祀曰司命曰中霤曰国门曰国行曰公厉诸侯自为立五祀大夫立三祀曰族厉曰门曰行适士立二祀曰门曰行庶士庶人立一祀或立戸或立灶【此非大神所祈报大事者也小神居人之间司察小过作谴告者尔乐记明则有礼乐幽则有鬼神鬼神谓此与司命主督察三命中霤主室堂居处门戸主出入行主道路行作厉主杀罚灶主饮食之事明堂月令春曰其祀戸祭先脾夏曰其祀灶祭先肺中央曰其祀中霤祭先心秋曰其祀门祭先肝冬曰其祀行祭先肾聘礼曰使者出释币于行归释币于门士丧礼曰疾病祷于五祀司命与厉其时不着今时民家或春秋祠司命行神山神门戸灶在旁是必春祠司命秋祠厉也或者合而祠之山即厉也民恶言厉巫祝以厉山为之谬乎春秋传曰鬼有所归乃不为厉】周礼大宗伯以血祭祭社稷五祀【郑司农云五祀五色之帝于王者宫中曰五祀谓此五祀者五宫之神在四郊四时迎五行之气于四郊而祭五徳之帝亦食此神马少昊氏之子曰重为勾芒食于木该为蓐収食于金修及熙为防食于水颛顼氏子曰黎为祝融后土食于火土】　司服祭社稷祈于五祀则絺冕小祝大丧分祷五祀【王七祀祀五者司命大厉平生出入不以告】小子珥于社稷祈于五祀仪礼既夕既疾病乃行祷于五祀【五祀博言之士二祀曰门曰行】聘礼賔释币于行归释币于门荀子曰五祀执荐者百人侍西房【郑云五祀祭五徳之帝或曰禘祫蒸尝及大祫】后汉志国家亦有五祀之祭其礼简于社稷云【刘昭曰五祀门戸井灶中霤】江都集礼载白虎通云戸祭脾灶祭肺中霤祭心门祭肝井祭肾者脾土也春木旺故以胜祭之即如是终冬肾六月心非所胜也以心土位在中央至尊故祭心者五岳之尊者也故祭之水最卑不得食所胜制也
　　五祀见于周礼礼记仪礼杂出于史传多矣特祭法以司命泰厉为七祀而左传【昭二十五年】家语【五帝篇】则以五祀为重该修熈黎句龙之五官月令以五祀为门行戸灶中霤白虎通刘昭范髙堂隆之徒以五祀为门井戸灶中霤郑氏释大宗伯之五祀则用左传家语之説释小祝之五祀用月令之説释王制之五祀则用祭法之説而荀卿谓五祀执荐者百人侍西房侍西房则五祀固非四方之五官侍必百人则五祀固非门戸之类然则所谓五祀者其名虽同其祭各有所主也七祀之制不见他经郑氏以七祀为周制五祀为商制然周官虽天子亦止于五祀仪礼虽士亦传五祀则五祀无尊卑隆杀之数矣祭法自七祀推而下之至于适士二祀庶人一祀非周礼也然礼所言五祀葢皆门戸之类而已门戸人所资以出入者也中霤人所资以居者也灶井人所资以养者也先王之于五者不特所资如此而又事有所本制度有所兴此所以祀而报之也中霤土之所用事故祀于中央灶火之所用事故祀于夏井水之所用事故祀于冬戸在内而竒阳也故祀于春门在外而偶阴也故祀于秋两汉魏晋之立五祀井皆与焉特隋唐参用月令祭法之説五祀祭行及李林甫之徒复修月令冬亦祀井而不祀行然则行神亦特軷于始行而已非先王冬日之常祀也考之于礼五祀之牲羊牲【小司徒小祭祀共牛牲】凡祭五祀于庙有主有尸观月令腊先祖五祀同时则五祀祭于庙可知也曾子问既殡而祭五祀尸入三饭则五祀有尸可知也既殡而祭不酳不酢则凡祭五祀固有侑酳与酢矣老妇之祭先儒以为灶配则五祀固有配矣先儒又谓卿以上宗庙有主五祀亦有主矣大夫以下宗庙无主五祀亦如之然大夫之庙未尝无主五祀有主与否不可考也

　　礼书卷九十四
　　钦定四库全书
　　礼书卷九十五
　　宋　陈祥道　撰

<经部,礼类,通礼之属,礼书,卷九十五>
<经部,礼类,通礼之属,礼书,卷九十五>
<经部,礼类,通礼之属,礼书,卷九十五>
<经部,礼类,通礼之属,礼书,卷九十五>
<经部,礼类,通礼之属,礼书,卷九十五>

　　鸡彛
　　鸟彛
　　斚彛
　　黄彛
　　虎彛
　　蜼彜
　　牺尊
　　象尊

　　壶尊
　　着尊
　　大尊
　　山尊
