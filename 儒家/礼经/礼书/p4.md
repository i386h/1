<!-- { "loadSidebar": true } -->
　　公卿大夫之命以四以六以八隂数也公侯伯子男之命以五以七以九阳数也典命上公九命衣服以九为节司服所谓公之服自衮冕而下如王之服是也侯伯七命衣服以七为节司服所谓侯伯之服自鷩冕而下如公之服是也王之三公八命其卿六命其大夫四命及其出封皆加一等葢八命加一等则是三公一命衮而衣服以九为节也其未出封则八命与侯伯同七章之服矣公与侯伯同七章之服则卿六命与子男同五章之服矣观司服孤之服自希冕而下如子男之服卿大夫之服自冕而下如孤之服公之孤四命而服三章之希冕大国之卿三命大夫再命而服一章之冕则王之公卿大夫其衣服各降命数一等可知也诗言周大夫之服毳衣则王之上大夫卿也杂记曰大夫冕而祭于公则希冕冕也然则上公自衮冕而下其服五侯伯自鷩冕而下其服四子男自毳冕而下其服三孤自希冕而下其服二服虽不同而冕同贾公彦曰诸公缫玉同文惟有一冕以冠五服其説是也弁师诸侯缫斿九就瑉玉三采其余如王之事缫斿皆就玉瑱玉笄诸侯及孤卿大夫之冕各以其等为之郑氏谓上公缫九就用玉百六十二侯伯用玉九十八子男缫五就玉五十缫皆三采【弁师瑉玉三采郑氏曰瑉故书作璑説文璑三采玉】孤缫四就玉三十二三命之卿缫三就玉十八再命之大夫缫再就玉八缫玉皆朱绿考之聘礼诸侯朝天子圭缫朱白苍大夫问诸侯圭缫朱绿则朱白苍者君之缫朱绿者臣之缫冕缫之别葢亦如此郑氏之説是也希冕三章郑氏谓孤缫四就葢孤四命其宫室车旗衣服各眡其命之数则服虽三章而冕四斿斿四就无害其与服章异也晋武公之臣请服于周始曰无衣七兮次曰无衣六兮以示不敢上眡侯伯姑请六命之服列于天子之卿犹愈乎不也孔颖逹谓卿从车六乘旌旗六旒弁饰六玉冠六辟积然则卿服虽五章而冕缫六斿斿六就犹大夫之服三章而缫四斿斿四就也不特人臣之冕如此王服九章而缫十有二斿斿十有二就是缫斿与服章不必同也郑氏又曰一命之大夫冕而无斿然典命言各眡其命之数果一命之冕无斿则眡其命之数云者为虚言也夫冕之有斿为蔽明也缫之就数固虽不同葢皆其垂过目而毎就非止一寸毎就一寸殆王之十有二就者然也【贾公彦曰毎玉相去一寸十二玉则十二寸就成也以一玉为一成结之使不相并也】射人三公执璧执璧则服毳冕而已葢王飨射降而服鷩冕则公于王射降而服毳冕矣郑氏曰诸侯入为卿大夫各服本国服章与在朝仕者不同然卿大夫出则伸而加一等入则屈而降一等则各服本国服章之説无是理也【书曰周公秉圭射人三公执璧葢圭乃公之常礼璧特射时所执也王之卿大夫其所执亦羔鴈特其饰与诸侯之卿大夫不同】周语单子讥陈侯弃衮冕而南冠春秋伐楚之役许男卒而以衮敛夫陈侯有衮冕许男以衮敛者尊三恪而忧死王事者也【左氏曰凡诸侯薨于朝会加一等死王事加二等】书大曰天子衣服其文华虫作缋宗彝藻火山龙诸侯作缋宗彝藻火山龙子男宗彝藻火山龙大夫藻火山龙士山龙故书曰天命有德五服五章哉又曰天子服五诸侯服四次国服三大夫服二士服一然大夫之服自冕而下士之服自皮弁而下固无藻火山龙矣既曰子男宗彝藻火山龙士山龙又曰次国服三大夫服二士服一是自戾也汉明帝时冕皆广七寸长尺二寸前圜后方朱绿里上前垂四寸后垂三寸系白玉珠为十二旒三公诸侯服山龙九章冕七旒青王为珠卿大夫服用华虫七章冕五旒黑玉为珠皆有前无后以承大祭然旒有前无后非古制也又古者大夫冕而祭于公士弁而祭于公则大夫以上助祭皆冕服也明帝之时百官不执事者袀以从失之矣
　　褎衣
　　褎衣杂记内子复诸侯复公袭皆有褎衣郑氏曰内子褎衣者始为命妇见加赐之衣诸侯褎衣亦始命为诸侯及朝觐加赐之衣也王制曰三公一命衮若有加则赐孔頴逹谓九命龙衮之外君衣特赐杂记谓之褎衣是矣昔鲁季氏取卞使公冶问襄公公与公冶冕服及疾聚其臣曰我死必无以冕服敛非德赏也然则复敛以褎衣者葢荣其德赏故也

　　礼书卷三
　　钦定四库全书
　　礼书卷四
　　宋　陈祥道　撰

<经部,礼类,通礼之属,礼书,卷四>
<经部,礼类,通礼之属,礼书,卷四>

　　诸侯祭服【冕三旒缫就与玉如其命之数端衣】
　　祭统曰夫人蚕于北郊以共冕服又曰君纯冕立于阼玉藻曰诸侯端以祭裨冕以朝郑氏谓诸侯祭宗庙之服惟鲁及二王之后衮冕余皆冕考之杂记大夫冕而祭于公弁而祭于已士弁而祭于公冠而祭于已以其致隆于公不敢与已同其服则诸侯以鷩毳希冕祭于王端冕祭于已宜矣然玉藻端以祭言其服也端无章则三旒之冕可知郑氏易端为冕过矣
　　端【素端如之其色不同】
　　周礼司服其齐服有端素端【郑司农云衣有襦裳者为端郑康成云变素服言端者明异制端者取其正也士之衣袂皆二尺二寸而属幅是广袤等也其袪尺二寸大夫已上侈之侈之者葢半而益一焉半而益一则其袂三尺三寸袪尺八寸正义曰衣袂二尺二寸丧服记文故云衣二尺有二寸注云此谓袂中也言衣者明与身参齐是谓端之身长二尺二寸今两边袂亦各属一幅幅长二尺二寸上下亦广二尺二寸故云属幅广袤等袤则长也言皆者端素端二者同也云其袪尺二寸者据玉藻深衣之袪尺二寸而言也云大夫已上侈之侈之者葢半而益一焉半而益一则其袂三尺三寸袪尺八寸者此亦无正文按杂记云凡弁绖服其衰侈袂少牢主妇衣绡衣亦云侈袂侈大也郑以侈为大即以意为半而益一以解之也孔子大袂单衣亦如此也】内则曰子事父母冠緌缨端韠绅【端端士服也】玉藻天子端而朝日于东门之外【端当为冕】卒食端而居诸侯端以祭【端亦当为冕】朝端夕深衣【谓大夫士也】无君者不贰采【大夫去位宜服端衮衣】小记除殇之丧者其祭也必【冠端黄裳而祭不朝服未纯吉也于成人为释襌之服】乐记魏文侯问于子夏曰吾端冕而聴古乐则唯恐卧【端衣也】杂记曰端衰丧车皆无等【丧者衣衰及所乗之车贵贱同衣衰言端者端吉时常服丧之衣衰当如之】子羔之袭素端一公袭卷衣一仪礼士冠缁布冠端裳黄裳杂裳可也缁带爵韠【此暮夕于朝之服端则朝服之衣易其裳耳上士裳中士黄裳下士杂裳】賔如主人服赞者端从之冠者既冠乃易服服冠端爵韠见于君见于乡大夫乡先生【易服不朝服者非朝事也】特牲馈食礼主人冠端论语公西华曰宗庙之事如防同端章甫愿为小相焉荀卿曰端衣裳絻而乗路志不在于食荤大戴礼曰武王端冕而受丹书左氏刘定公曰吾端委以治民临诸侯禹之力也晏平仲端委以立于虎门晋语董安于曰臣端委以随宰人周语曰晋侯端委以入武宫【韦昭曰此士服也诸侯之子未受爵命服士服也】谷梁曰免牲者为之缁衣纁裳有司端奉送至于南郊【僖三十一年】呉夷狄之国也被发文身欲因鲁而请冠端而袭【袭衣冠端端】郑氏释士冠礼谓爵弁纯衣丝衣也余衣皆用布惟冕与爵弁用丝耳贾公彦曰此据朝服皮弁服端服及深衣长衣之等皆布为之是以杂记云朝服十五升布端亦朝服之类皮弁亦是天子朝服深衣或名麻衣故知用布也
　　素端
　　司服言及诸侯孤卿大夫士之服而继之以其斋服有端素端则端素端非特士之斋服而已郑氏曰端者取其正也士之衣袂皆二尺二寸而属幅是广袤等也其袪尺二寸大夫以上侈之侈之者葢半而益一则其袂三尺三寸袪尺八寸然谓之端则衣袂与袪广袤等矣无大夫士之辨也果士之袪杀于袂尺非端也大夫之袪侈以半而益一亦非端也深衣之袂圜长衣之袂长吊祭及余衣之袂侈【司服凡吊事弁绖服杂记凡弁绖服其衰侈少牢主妇衣绡衣侈袂儒行曰孔子衣逢掖之衣荀卿曰共衣逢】则端之袂端可知矣古者端衣或施之于冕或施之于冠大戴礼曰武王端冕而受丹书乐记曰魏文侯端冕而听古乐荀卿曰端衣裳絻而乗路此施于冕者也冠礼冠者端缁布冠既冠易服服冠端特牲礼主人冠端内则子事父母冠緌缨端黻韠刘定公曰吾端委以治民董安于曰臣端委以随宰人公西华曰宗庙之事如会同端章甫以至晋侯端委以入武宫晏平仲端委以立于虎门此施之于冠者也葢端斋服也诸侯与士以为祭服玉藻端以祭特牲冠端是也大夫士以为私朝之服玉藻朝端是也天子至士亦以为燕服玉藻天子卒食端而居内则事父母端韠是也然则端衣所用固不一矣记曰斋之也以隂幽思也故祭之冕服皆斋之端衣亦若夫朝服天子以素诸侯以缁未闻以端也仪礼大夫祭以朝服士祭以端冠礼主人朝服既冠冠者服端杂记公袭朝服一端一襚礼自西阶受朝服自堂受端则朝端异矣端皆裳或黄裳杂裳可也【郑氏曰上士裳中士黄裳下士杂裳杂裳前后黄荀卿曰端衣裳絻而乗路志不在于食荤葢斋则衣裳皆非斋则裳不必】未闻以素裳也郑氏释仪礼谓端即朝服之衣易其裳耳释玉藻曰朝服冠端素裳此説无据服端者冠则缁布冠斋则冠特天子斋用冕燕则冠而已然斋或用素端则其冠不矣郑氏曰素端为札荒有所祷请是也
　　綖【郑氏曰延冕之覆在上】
　　弁师掌王之五冕皆冕朱里延纽礼记天子玉藻十有二旒前后邃延左传曰衡紞纮綎国语曰夫人织纮綖先儒谓延冕上覆古者绩麻三十升布上下朱以表里冕版三十升则麻之尤精者也书称康王麻冕黼裳卿士邦君麻冕蚁裳太保太史太宗皆麻冕彤裳孔子曰麻冕礼也今也纯俭顔渊问为邦孔子曰服周之冕则古者五冕皆麻至孔子时乃去麻用纯然郊冕犹用麻所以示复本也故荀卿曰郊之麻冕丧服之先散麻一也
　　武【郑氏曰武冠卷也古者冠卷殊】
　　纽
　　弁师五冕皆纽郑氏曰纽小鼻在武上笄所贯也葢武冠卷也古者居冠属武则非燕居武不属于冠也丧冠条属则非冇丧者缨武异材也【郑氏曰条属者通屈一条绳若布为武垂下为缨属之冠】子姓之冠缟冠武不齿之冠冠缟武则非子姓与不齿者冠武同色也杂记曰委武缟而后防郑氏谓秦人曰委齐东曰武则武亦谓之委以其若冠之足故曰武以其委于下故曰委葢古者施冠于首然后加武以约之观丧大记吊者袭裘加武则武之所设所以约冠也纽垂于冕之两旁其长及武笄以贯之缫【郑氏曰缫杂文之名合五采丝为之绳垂于延之前后各十二所谓邃延此王者之制也诸侯而下有差】
