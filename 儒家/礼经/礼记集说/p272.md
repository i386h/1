<!-- { "loadSidebar": true } -->
　　孔氏曰自此至之谓乎一节论敎学之道必当优柔寛缓不假急速游息孙顺其学乃成也时谓时习之正业谓先王正典非诸子百家也学者退息必有常居之处各与其友间居得相谘决不可杂滥也长乐陈氏曰大学之敎也时所以顺天道敎必有正业退息必有居所以尽人道盖安以夏安诗以冬安礼以秋此所谓时也敎人诗礼学之正而不以异端此所谓正业也退息必有居敎者之事游焉息焉学者之事
　　山隂陆氏曰正业言时敎之所敎也若春诵夏春秋敎以礼乐冬夏敎以诗书是也居学言退息之所学也若不学操缦不能安不学博依不能安诗是也
　　新安朱氏曰今案上句郑注孔防读时字居字句絶而学字自为一句恐非文意当以也字学字为句絶时敎如春夏礼乐秋冬诗书之类居学谓居其所学如易之言居业盖常习所习如下文操缦博依兴艺藏脩息游之类所以学者能安其学而信其道讲义曰时敎谓时时敎之也道欲其熟习故学者贵于时习而教者亦贵于时敎正业如雄曰君子正而不他正与他之闲不可不谨其所向故敎者必以先王之正道退息必有居非谓有所居止而已也必有常居焉所居有常乃敎者所以敎学者所以学古之人坐则如尸立则如齐几杖有铭盘盂有戒无非学也岂以退息而姑置之哉
　　延平周氏曰退息必有居故身安而心广
　　学不学操缦不能安不学博依不能安诗不学杂服不能安礼不兴其艺不能乐学
　　郑氏曰操缦杂弄也博依广譬喻也依或为衣杂服冕服皮弁之属杂或为雅兴之言喜也歆也艺谓礼乐射御书数
　　孔氏曰此以下并正业积渐之事学操缦敎乐也乐主和故在前琴瑟之属人将学琴瑟若不先学调杂弄则手指不便不能安正其故先学杂弄然后音曲乃成也学博依敎诗法也诗是乐歌故次乐依谓依倚譬喻也杂服自衮而下礼经正体在于服章以表贵贱不明杂服则心不能安善于礼也不兴其艺此緫结上三事并先从小起义也艺谓操缦博依六艺之等若欲学诗书正典意不歆喜其杂艺则不能耽翫乐于所学之正道也
　　横渠张氏曰古之敎人先使有以乐之者如操缦博依如此则心乐乐则道义生今无此以致乐専义理自得以为乐然学者太苦思不从容第恐进锐退速苦其难而不知其益莫能安乐也服事也杂服洒埽应对投壶沃盥细碎之事兴艺乐学兴起也艺礼乐之文如琴瑟笙磬古人皆能之以中制节射御亦合于礼乐之文如不失其驰舎矢如破驺虞和鸾动必相应也书数其用虽小但施于简策然莫不出于学故人有倦时又用此以游其志所以使乐学也长乐陈氏曰不学操缦不能安以至不学杂服不能安礼学者之于业也不兴其艺不能乐学敎者之于人也缦之为乐钟师之所职磬师敎而奏之所谓操缦则燕乐而已此固音之所存而易学者也凡物杂为文色杂为采古者冠而后服备未冠则冠衣不纯素所服采衣之杂服而已此固礼之所存而易学者也安而后安诗乐学诵诗之意也安诗而后安礼兴诗立礼之意也防敎胄子必始于乐孔子语学之序则成于乐内则就外傅必始于书计孔子述志道之序则终于游艺岂非乐与艺固学之终始欤严陵方氏曰操之而急纵之而缓者操缦之谓也之理亦若是而已依则依物之理以为言焉多识于鸟兽草木之名则博依之谓也诗之理亦若是而已服虽杂而繁亦君子之所不惮焉以服亦无非理也艺虽成而下亦君子之所不废焉以艺亦无非学也山隂陆氏曰操缦非之正事博依非诗之正事依读如字书曰声依永
　　新安朱氏曰理防得杂服则于礼亦思过半矣且如冕服是天子祭服皮弁是天子朝服诸侯助祭于天子则服冕服自祭于其庙则服冕大夫助祭于诸侯则服冕自祭于其庙则服皮弁又如天子常朝则服皮弁朔旦则服冕诸侯常朝则服端朔旦则服皮弁大夫私朝亦服端夕深衣士则端以祭上士裳中士黄裳下士杂裳庶人深衣此所谓杂服也
　　庆源辅氏曰博依如陆氏之说学诗然后能多识鸟兽草木之名谓广譬喻亦非也古人因诗而歌使协声律而歌有髙下清浊合于宫商则为声声协律吕则为律盖古之学诗者先学歌诗使其歌依于声律故云博依博谓有其声者清浊髙下不一也先能歌然后能安之而求其义服事也杂服谓凡礼之事如三千三百之仪是也不学操缦以下皆言艺也艺谓礼乐射御书数上言礼乐矣故下言艺以緫射御书数也诗亦乐也故因乐言之不兴其艺不能乐学故学者先敎以六艺也兴如旧音
　　故君子之于学也藏焉脩焉息焉游焉夫然故安其学而亲其师乐其友而信其道是以虽离师辅而不反也兊命曰敬孙务时敏厥脩乃来其此之谓乎
　　郑氏曰藏谓怀抱之脩习也息谓作劳休止之息游谓闲暇无事之游敬孙敬道孙业也敏疾也厥其也学者务及时而疾其所脩之业乃来
　　孔氏曰故因上起下之辞君子之为学恒使业不杂身若能藏脩息游无时暂替乃能安其所习学业学业既深知由于师故亲爱师旣能亲师故乐重同志之友说信已道一云安学故乃亲师乐友后乃信道辅即友也离犹违也心信已道不复虚妄假令违离师友亦强立不反也乃来谓所学得成也
　　横渠张氏曰藏退也脩则思以得之日知其所不知也息休止也游游玩也接物倦则存心讲习以不忘其故此即温故而知新也大要未尝须臾忘也敬孙务时敏孙其志于仁则得仁孙其志于义则得义唯其敏而已
　　长乐陈氏曰君子之于学也将以致道没身不怠而已故藏焉以蕴其所已知月无忘其所能是也脩焉以习其所未知日知其所亡是也息焉则所次必于是若倪寛带经而锄休息辄诵是也游焉则所造必于是若孔子出游于观之上有志于三代之英是也君子之于学如此故能安其学而亲其师乐其友而信其道矣今夫美吾身者学也成吾性者道也模范我者师也切磋我者友也学待师而后正性不安学则疾其师而不亲矣道待友而后明情不乐友则疑其道而不信矣安学而亲师则外有正以行乐友而信道则中有主以正若然则虽离师辅亦确乎强立而不反也
　　延平周氏曰藏者言其学之既得者也脩者言其学之未得者也息对游则息为暂游为乆言安学而亲师则知信道而乐友言乐友而信道则知亲师而安学有所藏有所脩有所息有所游则其所入者深故虽离师辅亦不反也辅也者盖友有佑助之意严陵方氏曰藏焉脩焉所以存其心息焉游焉所以游其志藏则藏于其心脩则脩于其身务学不求师则道孰为之独学而无友则道孰为之辅是故虽安其学必亲其师必乐其友旣乐其友然后能信其道其始也亲师取友以至于此其终也虽离师辅亦若是而已孔子曰以友辅仁
　　庐陵胡氏曰学者君子之所以藏身犹鱼之藏于水不可离也脩犹竹之脩日加益而不知也息谓居之安也游若游心于淡之游
　　永嘉戴氏曰君子为学当以进徳脩业为本今脩居其一而藏游息居其三岂教人为怠乎盖古之教者教以心后之敎者敎以言古之学者养其心后之学者苦其心然则学问之道无他求其放心而已既求之则操之存之养之制之至于宅心正大而后至于从心不逾岂若后世学者博而寡要劳而少功苦其志虑耗其血气非徒无益而丧失其本心者多矣亲师取友此学者急务师友之间固有实不相知而外徇其名者无所得于其师则龃龉而情实踈无所得于其友则疑忌而意不合此非学者之过抑师友亦有过焉盖涵养之功不加而督廹之意日至渐渍之实不孚而责善之意太甚则彼有不安而已尔有不乐而已尔况望其能进徳乎涵养其心术之微使之渐渍习熟安于义理无所矫揉则无有师保自进于善虽他日离羣索居不变其初大抵物之矫揉者力进则返唯自然驯习者乆而不变一段与上文意似不合然古人援诗书为证略取其大意而已敬孙则心有所守无欲速之患时敏则进脩及时无自怠之失此所以厥脩乃来要之藏脩游息四者不同其为脩业则一也
　　庆源辅氏曰藏犹诗所云中心藏之脩谓以身脩之也藏之则不须防而忘脩之则不顷刻而废息亦在于斯游亦在于斯犹言造次必于是颠沛必于是也夫然故能自小成而进于大成安其学而亲其师乐其友而信其道小成也虽离师辅而不反大成也乐谓心有所爱羡之意若子贡所谓赐也何敢望回安其学故亲其师乐其友故信其道如七十子之服孔子所谓安其学而亲其师曽子曰昔者吾友尝从事于斯矣所谓乐其友而信其道变友言辅欲见不假友之辅助而不反也敬孙务时敏谓时敎必有正业退息必有居学以下厥脩乃来谓安其学而亲其师乐其友而信其道以下
　　金华应氏曰深攷自大学之敎至此章则自比年入学至九年大成其所学大略可见盖时敎之正业即所习者经也至于亲其师乐其友乃所谓乐羣亲师也至于知类通达则虽离师辅而强立不反矣
　　今之敎者呻其占毕多其讯言及于数进而不顾其安使人不由其诚敎人不尽其材其施之也悖其求之也佛夫然故隐其学而疾其师苦其难而不知其益也虽终其业其去之必速敎之不刑其此之由乎
　　郑氏曰呻吟也占视也简谓之毕讯犹问也言今之师自不晓经之义但吟诵其所视简之文多其难问也呻或为慕讯或为訾言及于数谓言出说不首其义动云有所法象而已不顾其安谓务其所诵多不惟其未晓也不由其诚由用也使学者诵之而为之说不用其诚也不尽其材谓师有所隐施之也悖求之也佛谓敎者言非则学者失问也隐不称扬也不知其益若无益然速疾也学不心解则忘之易刑犹成也
　　孔氏曰此一节论敎者违法学者所以不成多其讯者不晓义理假作问难诈了多疑也进谓务欲前进诵习使多而不曽反顾其义理之安诚忠诚也使学者诵文而已为之说义心皆不晓是不用己之忠诚也敎人不尽其材谓隐惜其所知也敎者有上五者之短故施敎于人皆违背其理其学者求之则又违戾义意佛戾也师敎既悖受者又违故弟子隐其师之学而憎疾其师也师说既不晓了故弟子受之苦其难解不自知其有益也虽得终竟其业其去之必速疾师敎弟子不成由此上诸事
　　严陵方氏曰以言问之之谓讯道之本寓诸理其末见乎数言及于数非所谓敎之大伦矣进而不顾其安非所谓安其学矣使人不由其诚非所谓信其道矣敎人不尽其材非所谓强而弗抑矣施之也悖非所谓不陵节矣求之也佛非所谓孙其业矣隐其学而疾其师非所谓师逸而功倍又从而庸之矣隐以言其学之不明也苦其难而不知其益非所谓和易以思矣其去之必速非所谓强立而不反矣
　　新安朱氏曰数谓形名度数言及于数欲以是穷学者之未知非求其本也注防法象之说恐非若小学之敎盖将使之循习乎洒埽应对之节与今之敎言及于数者其意不同隐其学谓以其学为幽隐而难知如曰二三子以我为隐之意
　　延平周氏曰孔子曰求也退故进之由也兼人故退之盖进之必顾其所安而使之进也使漆雕开仕曰吾斯之未能信孔子说盖使之必由其诚而不强其中心之所不欲也于门人问仁问孝之类其荅皆不同盖敎之必尽其材故所答虽有难易而未尝不随其材之大小也后之敎人者反此故曰其施之也悖其求之也佛而其敎之者卒不见其成故曰隐其学而疾其师苦其难而不知其益虽终其业而去之必速
