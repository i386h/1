<!-- { "loadSidebar": true } -->
　　长乐陈氏曰于规言手则袷为颈下齐为足踝为膝可知也于直方言坤之六二则安志平心者为泰之无平不陂而举手以为容者亦乃干之反复其道可知也葢先王之法类多如此要在考之也然岂特此也义所以行己也政所以正人也行己以义贵于方故于义言方而正人以政则贵于直故于政言直易曰义以方外传曰枉己者未有能直人者是也若夫志譬则权也心譬则衡也衡之低昻皆权之轻重则心之平倾由志之安危此所谓安其志而平其心焉严陵方氏曰规矩者方圜之体方圜者规矩之用自曲袷如矩以应方而下皆上言体下言用唯袂圜以应规则上言用下言体何哉葢袂之圜也非其体然及举手以为容则圜尔乃其用然也上言如矩而后言负绳者以衣之先后为之序也下言负绳而后言抱方者以易之直方为之序也且制十有二幅以应十有二月者仰观于天也直其政方其义者俯察于地也袷之髙下可以运肘者近取诸身也以规矩绳权衡者逺取诸物也若是则制度固已深矣谓之深衣岂为过
　　山隂陆氏曰规干之事也若所谓动容周旋中礼至矣下以亦善言规据以直其政以安志而平心言以在上负绳内也抱方外也凡向以后为内敬以直内义以方外案邾子执玉髙其容仰鲁公执玉卑其容俯君子于此观祸福则如权衡岂可少防
　　五法已施故圣人服之故规矩取其无私绳取其直权衡取其平故先王贵之故可以为文可以为武可以摈相可以治军旅完且勿费善衣之次也
　　郑氏曰五法已施圣人服之言非法不服也完且弗费言可苦衣而易有也深衣者用十五升布鍜濯灰治纯之以采善衣朝祭之服也自士以上深衣为之次庶人吉服深衣而已
　　孔氏曰以其完牢可苦事衣着以白布为之不须黼黻锦绣是易有也杂记云朝服十五升此深衣与朝服相类故用十五升布锻濯灰治谓打洗锻濯用灰治理使和熟也然则丧服麻衣虽似深衣之制不必锻濯灰治以其杂凶故也案玉藻诸侯夕深衣祭牢肉又大夫士朝端夕深衣是深衣为朝祭之次服也诸侯之下自深衣以后更无余服故知是庶人之吉服丧服有衰裳包贵贱上下无差亦明庶人吉服乃深衣也
　　蓝田吕氏曰深衣之用上下不嫌同名吉凶不嫌同制男女不嫌同服诸侯朝朝服夕深衣大夫士朝端夕深衣庶人衣吉服深衣而已此上下之同也有虞氏深衣而养老诸侯大夫夕皆深衣将军文子除丧而受越人吊练冠深衣亲迎女在涂壻之父母死深衣缟緫以趋丧此吉凶男女之同也葢深衣者简便之服虽不经见推其义类则非朝祭皆可服之故曰可以为文可以为武可以摈相可以治军旅也长乐陈氏曰文事则有冕弁服武事则有韦弁服而深衣次之先儒以善衣为朝祭之服葢举一端明之也然则深衣所以异于余服者不特衣裳连余服幅前三后四深衣则十二幅矣余服之带三分带下绅居二焉深衣之带则当无骨者矣
　　严陵方氏曰五法则规矩绳权衡也五法之所取无非至公然必以规矩言无私者以规矩之方圜有天地之象焉其无私为足道故也圣人以徳言先王以位言有徳足以称之故服之有位足以作之故贵之端冕则有敬色所以为文介胄则有不可辱之色所以为武然而端冕可以为文而已且不可以为武介胄可以为武而已且不可以为文兼之者唯深衣而已然可以为文非若端冕可以视朝临祭也特可以賛礼而为摈相而已可以为武非若介胄可以临难折冲也特可以运筹而治军旅而已制有五法故曰完其质则布其色则白故弗费吉服以朝祭为上燕衣则居其次故曰善衣之次善衣吉服也
　　马氏曰五物者以其极至而可以为法于天下也故圣人之作深衣必应规矩绳权衡者以谓被于一身之间而可以为万事之则故视其服者知其道观其容者知其徳轻重曲直方圜必来取法而不可欺矣此篇之制度所以为详也制十有二幅以应时袂圆以天袷方绳直以应地应天以合自然应地以明不息应时则设施先后莫不有序及其归也要在安志平心而已
　　具父母大父母衣纯以缋具父母衣纯以青如孤子衣纯以素纯袂縁纯边广各寸半
　　郑氏曰尊者存以多饰为孝缋画文也三十以下无父称孤纯谓縁之也縁袂谓其口也縁緆也縁边衣裳之侧广各寸半则表里共三寸矣唯袷广二寸陆氏曰大父母祖父母也【唐陆朗】
　　孔氏曰具父母父母俱在也大父母则亦然也若其不具一存一亡不必纯以缋也唯有父母而无祖父母故饰少而纯以青若无父母唯祖父母在亦当然也纯其袂縁则袂口也非是口外更有縁也縁字读如緆谓深衣下縁也故既夕礼云明衣縓綼緆郑注云在幅曰綼在下曰緆
　　蓝田吕氏曰为人子者常言不称老大孝终身慕父母故髧彼两髦尽孺子之饰以致孺子之慕焉具父母大父母安可不尽孺子之饰故纯以缋髧髦之义也大父母不存虽具父母纯以青者有所杀也父母存衣冠不纯素至于孤子则纯素可也三十以下无父可以称孤故曰幼而无父曰孤若三十以上有为人父之道不言孤也
　　长乐陈氏曰具父母大父母纯以缋备五采以为乐也具父母纯以青体少阳以致敬也孤子纯以素存凶饰以致哀也小功纯以縓则大祥縁以布吉时夕服縁以采
　　严陵方氏曰缋防五采青则饰之杀也与青青子衿同义孤子以素者无事乎饰也袂縁者袂与縁也褏口谓之袂裳下谓之縁衣侧谓之边其纯皆寸半三五之数也














　　礼记集说卷一百四十五
　　钦定四库全书
　　礼记集説卷一百四十六　　宋　衞湜　撰
　　投壶第四十
　　孔氏曰案郑目録云名曰投壶者以其记主人与客燕饮讲论才艺之礼此于别録属吉礼亦实曲礼之正篇是投壶与射为类此于五礼宜属嘉礼也或云宜属賔礼
　　蓝田吕氏曰投壶射礼之细也射者男子之所有事因而饰之以礼乐也古者诸侯之射也必先行燕礼卿大夫士之射也必先行乡饮酒之礼因燕礼之闲且以乐賔且以习容且以讲艺也投壶者不能尽于射礼而行其节也庭之修广或不足以张侯置鹄宾客之众或不足以备官比耦则是礼也弧矢之事虽不能行其容体比于礼其节比于乐志正体直审固而求中所以观德者犹在此先王所以不废也壶之为器所以实酒而置之席间者也原其始也必以燕饮之间谋以乐宾或病于不能为射也举席间之器以寄射节焉此投壶所由兴也
　　清江刘氏曰古者投壶之礼主人以宾燕而后投壶也燕礼之轻者也轻则易易则防防则慢酒之祸恒由此作君子恶其慢以防也为壶矢以节其礼全其欢也君子之于人有以欢之必有以礼之有以礼之必有以乐之有以乐之必有以言之宾者所法也非法人也所养也非养人也主人奉矢以亲之卑其身以事贤也主人之请不怠宾三辞不烦尊礼重乐之义也尊礼则敬重乐则和敬以和故上下能相亲也君子所以异乎人者其唯易事而难悦乎不防其接所以致难悦也主人拜送宾辟宾拜受主人辟授受之礼也授受者人道之大也不可以不敬也拜以敬之也胜饮不胜者罚也辞不曰罚而曰养者不尚人以胜不耻人以不能也饮曰赐灌不耻过也不忌人以胜己也故尚人以胜则矜耻人以不能则怨自耻其过则忿忌人以胜己则怼矜以怨忿以怼此辨讼之所由作也胜者有爵贵也有马富也内不失其乐外不失其功然后富贵可保也投顺为入不顺虽入不释明顺而后有功也乐以貍首以顺为节也侍于先生长者不角不擢马以顺为礼也顺为功故弗非也顺为节故节可守也顺为礼故不悖也故曰古之君子不必相与言也以礼与行示之而已矣诗云示我显德行此之谓也
　　长乐陈氏曰投壶之筹曰矢胜算则曰马賛其礼则以司射实其算则以射中其诗则以射节之貍首鼓其节则以射鼓之半而释算数算胜饮不胜皆与射礼相类则投壶亦兵象也盖兵凶战危人情之所恶饮酒相乐人情之所欲先王因其所欲而寓其所恶于其中使乐之不惮则平日之所习乃异日之所用也昔晋侯与齐侯宴投壶祭遵临戎雅歌投壶然则投壶之乐其间于贵贱军国之间乎其用鹿中者投壶轻于射礼故用中之下礼而已郑氏谓鹿中者大夫之礼是以射礼言投壶也恐不必然
　　马氏曰古之君子游于艺者莫重于射其次则投壶故投壶之礼多取于射之义其行礼之人则有主有宾有司射有者有酌者其行礼之物则有壶有矢有中有算有马以投壶之制而考于乡射礼升降上下周旋进退大抵相似而投壶为简而已然而参用燕乡之礼故先儒谓説屦升堂乃请投壶也
　　严陵方氏曰壶之制主为酒投壶之壶其形如之故亦谓之壶春秋之时晋侯齐侯尝讲是礼然以卜兴衰焉盖失先王之礼意矣
　　金华应氏曰壶之为器所以实酒而置之席间者也春秋传曰尊以鲁壶周官曰其朝献用两壶礼器曰五献之尊门内缶门外壶则壶亦稍大矣原其始也必于燕饮之间谋以乐宾或病于不能射也举席间之器以寄射节焉投壶以为乐犹击缶以为乐也以所饮之壶寓所投之矢制礼者因为之节文且用乐以宣达其情此投壶所由兴也
　　投壶之礼主人奉矢司射奉中使人执壶
　　郑氏曰矢所以投者也中士则鹿中也射人奉之者投壶射之类也其奉之西阶上北面
　　孔氏曰自此至曰辟一节论燕礼脱屦升堂之后主人请投壶于宾宾辞许及宾主受矢之节主人阼阶之上西面奉持其矢司射奉中中谓受算之器案乡射礼司射升自西阶阶上北面此奉中亦然使人执壶谓主人使人执所投之壶于司射之西北面所以皆在西阶上者欲就宾处也唯云使人不言官者以贱略之也凡行礼统于主人虽俱在西阶而当尊东故燕礼大射宰夫代公为主人与宾俱升西阶而主人在东也乡射记云大夫兕中士鹿中此篇是大夫士之礼郑不云兕中略之也知是大夫士礼者以经云主人请宾是平敌之辞若诸侯则燕礼大射每事云请于公不云主人请宾也非诸侯礼而经云奏貍首者别取燕饮之义非谓尊卑之诗其诸侯相燕亦有投壶故左传云晋侯与齐侯燕投壶然则天子亦有之但古礼亡无以知也其中之形刻木为之状如兕虎而伏背上立圜圈以盛算
　　严陵方氏曰矢将以授宾故主人奉之中将以待获故司射奉之壶将以待投故使人执之而已曰使人则不必有攸司也夫人而为之可也中或以鹿或以兕或以虎或以闾或以皮树皆刻木以象其形凿其背以盛算必象兽形者则以服猛为义因而为隆杀焉亦犹侯用虎豹之类尔必谓之中者射以中为善故盛算之器因以为名投壶亦用射之中者以其为射之类亦以中为善故也奉之使司射所投谓之矢皆以是而已
　　主人请曰某有枉矢哨壶请以乐宾宾曰子有防酒嘉肴某既赐矣又重以乐敢辞
　　郑氏曰燕饮酒既脱屦升堂主人乃请投壶也否则或射所谓燕射也枉哨不正貌为谦辞
　　孔氏曰枉谓曲而不直哨谓哨峻不正宾称主人设酒肴以待己是某既受主人之赐矣又请投壶乐已是重以乐也案燕礼取俎以出卿大夫皆降宾反入及卿大夫皆脱屦升就席羞庶羞之后乃云若射则大射正为司射故郑知请投壶亦在脱屦升堂之后若乡射之礼则在饮酒未旅之前为射以其询众庶礼重故早射异于燕射也
　　严陵方氏曰矢以直为善壶以正为善
