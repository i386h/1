<!-- { "loadSidebar": true } -->
　　严陵方氏曰乗马者所乗之马也车马皆服而乗之此亦互言之也道车之副谓之贰大夫乗墨车而已乃有贰车者盖别言之则道车之副谓之贰田车之副谓之佐合而言之凡朝祀之车其副皆谓之贰戎猎之车其副皆谓之佐故檀弓言鲁庄公之战而曰佐车授绥也弗贾者弗计其直之贵贱也上因言贰车故止及车马而不及衣服下言乗马则车之弗贾可知其言互备耳大夫以上有贰车然后谓之君子贰车以位言之也君子以德言之也上言贰车则斥大夫以上而已下言君子则凡于有德者皆若是也庆源辅氏曰齿与齿君之路马之齿同衣服举其总服劒佩之大者乗马物之盛者微细之物有不必戒
　　其以乗壶酒束脩一犬赐人若献人则陈酒执脩以将命亦曰乗壶酒束脩一犬其以鼎肉则执以将命其禽加于一双则执一双以将命委其余
　　郑氏曰陈重者执轻者便也乗壶四壶也酒谓清也糟也不言陈犬或无脩者牵犬以致命也于卑者曰赐于尊者曰献鼎肉谓牲体已解可升于鼎也加犹多也
　　孔氏曰自此至辟刃一节广明以物献遗人之法四马曰乗乗酒亦然束脩十脡脯也酒脯及犬皆可为礼陈列也陈列于门外亦曰乗壶酒束脩一犬者谓将命之时辞也虽陈酒犬而单执脯致命其辞亦犹曰有酒脯犬也无脯而有酒肉则亦陈酒而执肉以将命若以禽兽赐人加于一双谓或十或百双则唯执一双将命其余委陈于门外
　　长乐刘氏曰此已下皆述将命者之礼必有所执以致命所以提其纲领俾知所献之大数也
　　庆源辅氏曰乗壶酒束脩一犬此例以多物献人者其以鼎肉此例以一物献人者不必须有酒也加于一双此例以一物献人物多不尽执者
　　犬则执緤守犬田犬则授摈者既受乃问犬名牛则执纼马则执靮皆右之臣则左之
　　郑氏曰緤纼靮皆所以繋制之者守犬田犬问名畜养者当呼之名谓若韩卢宋鹊之属右之者执之冝由便也臣谓囚俘异于众物
　　孔氏曰緤牵犬绳也犬有三种一曰守犬守御宅舎二曰田犬田猎所用三曰食犬充君子庖厨庶羞用田犬守犬有名主人摈者既受之乃问犬名食犬无名战国防云韩卢者天下之壮犬也桓谭新论云夫畜生贱也然其尤善者皆见记识故犬道韩卢宋防皆右之谓以右手牵之此谓田犬守犬畜养驯善无可防御若充食之犬则左手牵之右手防御曲礼云效犬者左牵之是也臣谓征伐所获民虏或起恶虑左手操其右袂右手当制之曲礼献民虏者操右袂是也
　　庆元辅氏曰马亦有名不问之者从犬可知矣犬马有名则牛亦可知既受乃问则未受不问也君子于人畜必致其辨如此义也
　　车则説绥执以将命甲若有以前之则执以将命无以前之则袒櫜奉胄器则执盖弓则以左手屈韣执拊劒则啓椟盖袭之加夫襓与劒焉
　　郑氏曰甲铠也有以前之谓他挚币也櫜弢铠衣也胄兠鍪也袒其衣出兠鍪以致命器则执盖谓有表里也韣弓衣也椟谓劒函也袭却合之夫襓劒衣也加劒于衣上夫或谓烦皆声
　　孔氏曰曲礼云献车马者执防绥故知陈车马而説绥执以将命献铠若复有他物与铠同献则陈铠而执他物轻者以将命也袒开也若唯献甲无他物则开甲櫜出胄奉之将命曲礼云献甲者执胄是也器凡器若献则陈底执盖以将命盖轻便也拊弓把也弓则左手屈弓衣并于把而执之右手执箫以将命曲礼云右手执箫左手承拊是也啓椟啓开也献劒则先开函盖劒函之盖也开函而以盖却合于函下底谓仰盖于函底之下加函底于上重合之故云袭加夫襓与劒焉者又加劒衣函中而以劒置衣上也庆源辅氏曰绥乗车所执也甲若有以前之者此又例有前之者袒櫜则甲可见器则执盖者盖轻又在器之上屈韣屈卷之也
　　笏书脩苞苴弓茵席枕几颖杖琴瑟戈有刃者椟防籥其执之皆尚左手刀却刃授颖削授拊凡有刺刃者以授人则辟刃
　　郑氏曰苞苴谓编束萑苇以裹鱼肉也茵着蓐也颖警枕也防蓍也籥如笛三孔皆十六物也左手执上上阳也右手执下下隂也却刃授颖削授拊辟用时颖镮也拊谓把以刺刃授人则辟刃不以正郷人也孔氏曰笏也书也脩脯也苞苴也弓也茵也席也枕也几也颖也杖也琴也瑟也戈有刃者椟也谓戈之有刃以椟韬之防也籥也执此诸物皆左手在上而执之右手在下而承之若授人以刃却仰其刃授之以刃镮颖是颖发之义刃之在手禾之秀穗枕之警动皆谓之为颖其事虽异大意同也案既夕礼苇苞长三尺内则云炮取豚编萑以苴之是裹鱼及肉亦兼容他物禹贡云厥包橘柚茵谓以物所着之蓐言有着谓之茵故既夕礼云茵着用荼荼谓茅秀用荼以着茵也
　　严陵方氏曰却其刃恐伤人也禾首为颖此言颖亦刀头耳刀以柄为首也前经所谓泽劒首庄子所谓吹劒首皆柄
　　庆源辅氏曰辟当音避此总辞也上授颖授削皆此意至于无颖与拊则授时辟刃不以向人耳方氏谓颖为刀以优刀柄之末或有环削授拊无环者也
　　乗兵车出先刃入后刃军尚左卒尚右
　　郑氏曰入后刃不以刃向国也军尚左左阳也阳主生将军有庙胜之防左将军为上贵不败绩卒尚右右隂也隂主杀卒之行伍以右为上示有死志孔氏曰此一节论兵车出入及将士所处之宜军将行伍尊尚左方士卒行伍贵尚于右
　　严陵方氏曰军以谋为主而好生故尚左卒以战为事而敢死故尚右
　　庆源辅氏曰军众而卒寡军尊而卒卑异其所尚所以致别也
　　賔客主恭祭祀主敬丧事主哀防同主诩军旅思险隠情以虞
　　郑氏曰恭在貌也而敬又在心诩谓敏而有勇若齐国佐也险险阻出竒覆谖之处也意也思也虞度也当思念己情之所能以度彼之将然否也
　　孔氏曰成二年左传齐晋战于鞌齐国佐陈辞以拒晋师是敏而有勇也郑注覆谖之处者解经中险字险是地形险阻谖诈也地形既险得出竒谋覆诈也情谓以意思念彼情豫测度前敌知其所欲为事长乐刘氏曰恭敬哀诩同出于一心也而用之以应物各有所冝焉致其诚于应接迎劳曰恭故賔客待之以诚礼焉致其诚于心志言貌曰敬故祭祀待之以飨神焉致其诚于悲伤忧念曰哀故丧事待之以竭忠焉致其诚于煦育生成曰诩故防同待之以立极焉诩煦也经云德煦万物人若法天地作防同以建极而生成万物之德在焉
　　庆源辅氏曰交际以礼相示故以容貌之恭为主祭祀以诚感格故以内心之敬为主内外无二致敬无二理行军之道以临事而惧好谋而成为上思险谓临事而惧虑败不虑胜也情以虞谓好谋而成且兵事露则不神也
　　燕侍食于君子则先饭而后己毋放饭毋流歠小饭而亟之数噍毋为口容客自彻辞焉则止
　　郑氏曰先饭而后己所以劝也亟疾也备哕噎若见问也口容弄口
　　孔氏曰此一节明侍食之法先君子之饭若尝食然君子食罢而后己若劝食然小饭谓小口而饭备哕噎亟谓疾速而咽备见问也数噍谓数数嚼之无得弄口以为容食讫客欲自彻其俎主人辞其彻俎客则止而不彻
　　客爵居左其饮居右介爵酢爵僎爵皆居右
　　郑氏曰客爵谓主人所酬賔之爵也以优賔耳賔不举奠于荐东介爵酢爵僎爵皆饮爵也介賔之辅也酢所以酢主人也古文礼僎作遵遵谓乡人为卿大夫来观礼者酢或为作僎或为驯
　　孔氏曰此一节明客爵所在乡饮酒礼主人酬賔之爵賔受奠觯于荐东是客爵居左也旅酬之时一人举觯于賔賔奠觯于荐西至旅酬賔取荐西之觯以酬主人是其饮居右也主人献介介饮献賔賔酢主人主人饮主人献僎僎饮是三爵皆饮爵也此三人既不被优故爵并居右案乡饮酒三爵皆不明奠置之所故记者于此明之
　　羞濡鱼者进尾冬右腴夏右鳍祭膴
　　郑氏曰进尾擗之由后鲠肉易离也干鱼进首擗之由前理易析也冬右腴气在下腴腹下也夏右鳍气在上鳍脊也膴大脔谓刳鱼腹也膴读如冔
　　孔氏曰此一节明进鱼之礼濡湿也冬时阳气下在鱼腹夏时阳气上在鱼脊凡阳气所在之处肥美故进鱼使向右以右手取之便也此谓寻常燕食所进鱼礼非祭祀及飨食正礼也祭膴者此处肥美故食鱼则刳取以祭先也
　　长乐陈氏曰鱼之在俎或缩或横或右首或左首或进首或进尾或进鳍或进腴或右鳍则右首左首者于俎为缩于人为横进首进尾者于俎为横于人为缩公食大夫鱼缩俎寝右进鳍士丧卒涂之奠左首进鳍士虞亦进鳍少牢右首进腴盖鳍者体之所在腴者气之所聚礼虽贵右人之饮食贵体鬼神之祭贵气也公食与少牢皆右首而丧礼左首反吉故也少牢进腴公食进鳍而丧奠与虞进鳍未异于生故也仪礼大夫士祭皆薧鱼周礼献人凡祭祀共其鱼之鱻薨曲礼曰槀鱼曰商祭鲜鱼曰脡祭少仪曰羞濡鱼者进尾先儒谓天子诸侯之礼备薨濡其説是也鱼之为物冬则潜而趋阳乎下故腴美夏则跃而趋阳乎上故鳍美冬右腴夏右鳍此又所尚在时与公食大夫少牢之所进者异矣
　　山隂陆氏曰凡食鱼进首唯羞濡鱼者进尾嫌软媚无骨鲠冬右腴夏右鳍冬则在下夏则在上祭膴瓜祭小取上鱼祭大取下
　　李氏曰冬右腴夏右鳍者以阳之所在也祭祀之牲则皆荐右以阳之所在也鱼隂物也故尚其阳牲阳物也故尚其隂
　　凡齐执之以右居之于左
　　郑氏曰齐谓食羮酱饮有齐和者也居于左手之上右手执而正之由便也
　　孔氏曰此一经明齐和之冝凡齐者谓以盐梅齐和之法执此盐梅以右手居之于左者居处羮食于左手以右手所执盐梅调和正之于事便也
　　山隂陆氏曰五齐加于明水居之于左祖天地之左海也
　　赞币自左诏辞自右
　　郑氏曰自由也谓为君授币为君出命也立者尊右孔氏曰此一经论赞币赞辞之异赞助也谓为君授币之时由君左诏辞谓为君传辞与人则由君之右严陵方氏曰助之以言则曰诏助之以事则曰赞分而言之事亦可谓之诏大宰诏其废置是也言亦可谓之赞大宰赞王命是也
　　山隂陆氏曰赞币若聘礼摈者进相币是诏辞若賔降辞币公降一等辞是
　　酌尸之仆如君之仆其在车则左执辔右受爵祭左右轨范乃饮
　　郑氏曰如君之仆当其为尸则尊也周礼大御祭两轵祭轨乃饮轨与轵于车同谓轊头也軓与范声同谓轼前也
　　孔氏曰此一节明为尸之仆祖道祭軷之冝尸之仆为尸御车之仆将欲祭軷酌酒与尸之仆今为軷祭如酌酒与君之仆也其在车谓仆在车中时也仆既主尸车故于车执辔受爵尸位在左仆立在右故左执辔右受爵祭酒也君仆亦然轨谓毂末范谓式前仆既受爵将饮则祭之于车左右轨及前范所以祭者为其神助己不使倾危也祭徧乃自饮此云范周礼大驭云轨两事是一声同字异但式前之軓车旁着凡或作范字毂末之轨则车旁着九此经左右轨是也车辙亦谓之轨亦车旁着九
