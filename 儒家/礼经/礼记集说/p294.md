<!-- { "loadSidebar": true } -->
　　黄氏曰黄钟者子之气阳律之长也而林钟可谓逺矣乃损而下生林钟者未之气隂吕之长也而大蔟可谓逺矣乃益而上生此亲防之理而见其父子相继之礼焉宫有宫覆之义而其尊为君商有商度之义而其卑为臣此贵贱之理而见其君臣相济之礼焉黄钟之管其寸九则所生在先而为始中吕之管其寸六则所生在后而有继此长幼之理而见其兄弟相序之礼焉律不能以独生也必下以求吕吕不能以独成也必上以附律此男女之理而见其夫妇相亲之礼焉
　　吴兴沈氏曰山川草木翕张动静皆乐观也深言其妙而难知观若大观在上之观
　　土敝则草木不长水烦则鱼鼈不大气衰则生物不遂世乱则礼慝而乐淫
　　郑氏曰遂犹成也慝秽也
　　孔氏曰自此至君子贱之也论作乐不得其所则灭和平之徳故君子贱之也敝谓劳敝烦为烦扰隂阳之气衰乱故生物不得遂成慝恶也淫过也世道衰乱上下无序故礼慝男女无节故乐淫以上三事皆喻礼慝乐淫也
　　马氏曰土敝也水烦也气衰也所以喻世乱也土敝则草木不长水烦则鱼鼈不大气衰则生物不遂所以喻礼慝而乐淫也世乱非无礼乐也礼慝乐淫则礼乐之名虽存而其实已亡矣
　　庆源辅氏曰气衰则生物不遂所以总上二语敝谓伤敝烦谓劳烦土敝水烦皆隂阳之气衰息故也物者气之所生也礼乐者世之所形也慝反善之辞礼慝如世俗委巷之礼也礼易失之慝乐易失之淫

　　礼记集説卷九十五
　　钦定四库全书
　　礼记集说卷九十六　　　　宋　卫湜　撰
　　是故其声哀而不庄乐而不安慢易以犯节流湎以忘本广则容奸狭则思欲感条畅之气而灭平和之徳是以君子贱之也
　　郑氏曰广谓声缓狭谓声急感动也动人条畅之善气使失其所
　　孔氏曰朋于家是慢易以犯礼节酗肆虐是流湎以忘根本广谓节奏疏缓多有奸之声狭谓音促则感人思其情欲条逺也畅舒也贱谓弃而不用也
　　长乐陈氏曰礼慝不足以善物乐不足以化俗故其声哀矣外貌为之不庄其声乐矣中心为之不安或慢易以简节反以犯其节或流湎以逐末反以忘其本广则啴缓而容奸以乱正狭则急数而思欲以害道如此则感动条畅之顺气而殄灭和平之至徳其何以动四气之和奋至徳之光乎是以君子贱之也盖同异相济为和髙下一致为平诗曰神之聴之终和且平易曰圣人感人心而天下和平【乐书】严陵方氏曰此广言乐之事关睢之乐非不哀也然所以哀者窈窕之难求是乃所以为庄非不乐也然所以乐者淑女之为配是乃所以为安今哀而不庄故慢易以犯节乐而不安故流湎以忘本慢则无所敬易则无所戒故犯节流则不知止湎则有所溺故忘本广固足以有容所容者奸声感人则逆气应之矣狭固足以有思所思者乐得其欲则以欲忘道矣平则条而有理和则畅而能通
　　山隂陆氏曰广失之无法狭失之不通感动之防也诗云无感我帨兮或言感或言灭相备也
　　凡奸声感人而逆气应之逆气成象而乐兴焉正声感人而顺气应之顺气成象而和乐兴焉倡和有应回邪曲直各归其分而万物之理各以类相动也
　　郑氏曰成象者谓人乐习焉
　　孔氏曰自此至赠诸侯也为乐象之科从此至行其义眀乐有奸声正声以类相感君子当去声用正声也逆气谓回逆之气即奸邪之气奸声感动于人而逆气来应二者相合而成象乐遂兴纣作靡靡之乐是也正声感动于人而顺气来应二者相合而成象则和乐兴若周室太平颂声作也声感人是倡也气应之是和也善倡则善和恶倡则恶和是倡和有应也回谓乖违邪谓邪僻言乖违邪僻曲之与直各归其善恶之分限言善归善分恶归恶分也既善恶各归其分是万物之情理各以类自相感动也长乐陈氏曰声乐之象也其发而感人不能无奸正气体之充也其出而应声不能无逆顺盖乐者天地之和正声之所止也而奸声则乖此人者天地之委和顺气之所钟也而逆气则反此然气合于无象见于有相感而文生文之所生则象之所见也象之所见则乐之所形也逆气成象而乐兴则新乐之非治世之音也顺气成象而和乐兴则古乐之非乱世之音也夫命有正有不正性有善有不善道有君子有小人徳有凶有吉然则声有奸正气有顺逆乐有和不亦感应自然之符耶声之邪正既异其所倡则气之逆顺亦异其所和可谓倡和有应矣逆气而乐兴顺气而和乐兴可谓回邪曲直各归其分矣凡此非特人为然万物亦莫不各以气类相感动也古之人当春而叩商以召南吕凉风忽至草木成实及秋而叩角以激夹钟温风徐回草木荣当夏而叩羽以召黄钟雪霜交下川池暴沍及冬而叩徴以激蕤賔阳光炽烈坚冰立散终嵗命宫而緫四则景风翔庆云浮甘露降醴泉涌以至瓠巴鼓瑟而鸟舞鱼跃师旷奏角而云行雨施邹衍吹律而寒谷黍滋岂非万物之理各以类相动也【乐书】严陵方氏曰声之感人自外而入气之应声由中而出气之作也不可得而见及其成也乃形见于乐而已然由其所感者异故其所应者异所应者异故所兴者亦异此君子慎其所以感之者夫声无非乐也乐亦无非声也然单出为声比音而乐之然后为乐言声感于上而乐兴于下又以见上有好者下必甚焉言回则知其有庄言邪则知其有正又或曲或直焉此言其声之别如此夫顺气则成顺象逆气则成逆象此以类相动也以类相动其理然也故曰万物之理各以其类相动也
　　【阙】氏曰周礼大司乐凡建国禁其声过声凶声慢声昔顔渊问为邦孔子对云乐则韶舞放郑声之者盖乐声有四慢则不肃不若凶之不善凶则不善不若过之不中过则不中不若之不正为邦以礼乐为急乐以放郑声为先故建国所禁之声其序如此此言乐和乐乐则多哇之郑也和乐则中正之雅也先王建国不先禁乐测郑声得以乱雅矣古之人将欲善必先遏恶将欲存诚必先闲邪意亦类此然礼乐之道同归故曲礼论安民以无不敬为先周官论建国之乐以禁四声为先
　　马氏曰象者见乃谓之象也然声亦可谓之象故曰声者乐之象倡和有应故回邪曲直各归其分而万物之理皆以类相动也
　　庆源辅氏曰由是观之先王之乐固非一日之积也而乐之和与亦岂一人之所能为哉自声之感气气之成象然后乐兴焉先王因其自然之象而冩之于八音固不能有所加损于其间也至纣为靡靡之乐亦其逆气自然之象耳唐太宗时张文收请改正乐帝不许曰朕闻人和则乐和隋末防乱虽改音律而乐不和若百姓安乐金石自谐矣其説未尽善然得其大义矣倡和有应回邪曲直各归其分即上所言是也至万物又言其不特在乐而已泛推物理亦莫不然也
　　是故君子反情以和其志比类以成其行奸声乱色不留聦明乐慝礼不接心术惰慢邪辟之气不设于身体使耳目鼻口心知百体皆由顺正以行其义
　　郑氏曰反犹本也术犹道也
　　孔氏曰反去溺之情理以调和其善志比拟善类以成己身之美行不留聦眀不留停于耳目也不接心术谓心不存念也设谓设施由从也
　　张氏曰君子人君也民下所习既从于君故君宜本情不使流宕以自安和其志万物之理以类相动故君子比于正类以成其行也诸行率由顺正以行其徳美化其天下也
　　长乐陈氏曰天下之情以正声感之则和以奸声感之则荡天下之行以非类成之则恶以正类成之则善能反情以和其志则好滥之音莫能燕女之音莫能溺其心一于和而已能比类以成其行则以道制欲而不以欲忘道其迹一于善而已行归于善则徳全矣奸声可以为乐而乐不止于奸声乱色可以为慝礼而慝礼不止于乱色奸声乱色其入人也浅不能累吾聦眀于其外乐慝礼其入人也深不能蔽吾心术于其内夫然则惰慢邪辟之气不设于身体百体所由无逆而非顺无邪而非正以行吾义而已【乐书】
　　严陵方氏曰情者性之欲反情所以复其性类者善恶之分比类所以别其等反情于内故足以和其志比类于外故足以成其行郑卫则为奸声红紫则为乱色聦眀外也故于声色言之心术内也故于礼乐言之留则来而止之接则与之交焉此又内外深浅之别也以慝礼不接心术故惰慢不设于身体以乐不接心术故邪辟不设于身体盖心术之动则气有所袭故也义者宜也由乎顺正则所行无不宜矣山隂陆氏曰反情以和其志情所谓可有否焉是之谓反情以和其志故曰若琴瑟之専一谁能听之比类以成其行若徳不足以比太王则虽效死勿去可也若纪侯大去其国是不知比类以成其行之过也义义也顺正命也孟子曰莫非命也顺受其正又曰耳之于声也鼻之于臭也目之于色也四肢之于安佚也性也有命焉君子不谓性也
　　李氏曰反情以和其志以内修内者也比类以成其行以外治外者也奸声乱色不留聦明乐慝礼不接心术以外治内也惰慢邪辟之气不设身体以内治外也夫如是则耳之綦声目之綦色鼻之綦臭心知百体之綦佚莫不顺而无逆正而无邪矣故曰耳目鼻口皆由顺正
　　建安真氏曰君子之所以自飬者无他内外交致其功而已故曰奸声乱色不留聦明者所以飬其外也滛乐慝礼不接心术者所以养其内也外无声色之诱则内亦正矣内无慝之惑则外亦正矣惰慢之气自内出者也邪辟之气自外入者也二者不得设于身体如是则外而耳目鼻口四肢百体内而心知皆由顺正以行其义自养之功毕矣顔子四勿之功可以庶几也
　　庆源辅氏曰反其情之所自也人情亦无不善及其流则有恶者矣故反情之所自以和其志情出于性志存于心类肖也伊川觧诗克明克类曰非徒能眀又能类今能知之而不克践之者眀及之而行弗克类也此义亦然君子以成徳为行言比类其徳以成其行也不留不接不设制于外所以养于内也内得其养则于外者无不中节矣故五官百体皆由顺正以行其义顺则不逆正则不邪所由者顺正而所行者又不失其宜也凡此者皆所以自养之道已得其养则乐之本立矣故下言作乐以奋其徳不曰耳目而曰聦眀聦眀耳目之徳也耳不可使之不闻目不可使之不见但不留于聦明可也
　　然后以声音而文以琴瑟动以干戚饰以羽旄从以箫管奋至徳之光动四气之和以着万物之理
　　郑氏曰奋犹动也动至徳之光谓降天神出地祗假祖考着犹成也
　　孔氏曰前经眀君子去奸声行正声自此至皆寜眀正声之道论大乐之徳可以移风易俗安天下也此谓动心志以声音文饰声音以琴瑟振动形体以干戚装饰乐具以羽旄随从诸乐以箫管用以奋动天地至极之徳光眀谓神明来降也感动四时使气序和平故能着万物之理谓风雨顺寒暑时鬼神降其福万物得其所也
