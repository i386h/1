<!-- { "loadSidebar": true } -->
　　长乐陈氏曰干者万物之所资始故能以始而推始则至于知大始坤者万物之所资生故能以生而生生则至于作成物然干于大始知之而已未能使之着坤于成物作之而已未能至于居唯乐有和所以能着其始礼有节所以能居其物此礼乐所以能成天地之道也虽其成天地之道如此盖亦本于天地之动静而已故着不息而动者乐也着不动而静者礼也一动则为乐一静则为礼是以凡在天地之间者莫非礼乐也礼乐之道天地而已圣人曰礼乐云玉帛钟鼓云乎哉　又乐书曰大始气之始成物形之终着其微而显之者乐也居其所而有之者礼也乐以阳来以天作凡在天成象者皆资之显焉岂非着大始之意欤礼以隂作以地制凡在地成形者皆资之居焉岂非居成物之意欤干则自强不息坤则至静德方天确而动故其运不息着不息者乐之所以防乎天也地隤而静故其处不动着不动者礼之所以防乎地也有天地然后有万物万物之情非动则静而礼乐如之乐主动由中出则静矣礼主静交乎下则动矣万物盈于天地之间或类聚或羣分动者有时而静静者有时而动一动一静而不主故常者无适而非礼乐也非圣人知礼乐之情其孰能究此故此继之圣人曰礼乐云着不息者天也着不动者地也与易辟户谓之干阖户谓之坤同意一动一静天地之间与易一阖一辟谓之变同意
　　延平黄氏曰天之化其阳始于亥生于子成于丑而干位西北焉则知大始矣干者天之道也子曰天奥西北郁化精也物于此焉天道制其命化精含有其生意特未判也及夫万物资始于元成于艮至于震而天之用出焉地气上升天气下降奋之以风雨动之以四时暖之以日月数者防合而有乐之和则大始着矣地之化其隂始于己生于午成于未而坤位西南焉则作成物矣易曰致役乎坤致役者作之也万物之生天化气地化形其化形也萌者出勾者达羽者飞足者走鳞者游特未定也及夫并育而不相害并行而不相悖游者潜走者伏飞者息方以类聚物以羣分数者防分而有礼之别则成物居矣大始者精气也乐散为和气以着之成物之体立矣礼分为定体以居之礼者其乐之终始欤故言礼制行矣则在乎乐之前言礼居成物则在乎乐之后严陵方氏曰有物者必由于有始有始者必至于有物曰大始则又始之前也亦犹大初谓之大尔曰成物则又物之后也亦犹成效谓之成尔干知大始知之而已及乐由阳来则着其理而可见坤作成物作之而已及礼由隂作则居其功而得所着大始则有气而已居成物则有形焉气则徃来未尝息而干健之所以为天欤故曰着不息者天也形则未尝动而坤静之所以为地欤故曰着不动者地也夫天之不息以气所以为天者未尝不息庄子曰天其运乎是矣地之不动以形所以为地者未尝不动庄子曰地其处乎是矣礼乐亦然经曰乐由中出故曰静是亦未尝不息也又曰礼者动乎外是亦未尝不动也故止以着言之著者见于众物之体也于成物独不言著者以在成形之后不嫌于不着也间读如无有入于无间之间一动而天一静而地是天地之间耳若夫动者未尝动静者未尝静和同为一岂复有一间哉子曰和同天人之际使之无间盖谓是矣马氏曰乐由天作而乐亦着大始礼以地制而礼亦居成物盖万物之质必由和而后化则是乐者存乎物生之始质散而后有其别则是礼者居于物成之后故曰乐着大始礼居成物天者阳也而阳以动为功故天之道存于不息地者隂也而隂以静为德故地之道存乎不动天之道存乎不息故圣人作乐以应天而动亦与阳同功地之道存乎不动故圣人制礼以配地而静亦与隂同德乐之动则应于天之间礼之静则应于地之闲故曰一动一静者天地之间也然而天地合而后万物生隂阳和而后万物成则礼乐之道亦必相待而后成也故乐亦未尝不静而礼亦未尝不动故曰乐由中出故静礼自外作故文庆源辅氏曰气和而后物生物生而后有辨乐着大始和之事也礼居成物辨之事也有气而后有物有用而后有辨乐统同气也礼辨异物也天之所可见者不息也地之所可见者不动也不息乐之事也不动礼之事也至于一动一静圣人之妙用而礼乐之并行也故圣人曰礼乐云言二者不可阙一也金华邵氏曰礼乐虽因天地而形天地亦以礼乐而着方其天地别而为礼天地和而为乐是礼乐因乎天地也及夫礼乐极天蟠地行隂阳通鬼神穷高极逺测度深厚礼乐之理无所不有天地亦赖礼乐而着焉故大始气也成物形也大始本有是气乐则着而明之成物本有是形礼则居而辨之故着而运行不息则为天着而一定不易则为地着而为一动一静则在动非动在静非静乃天地之间而机缄之妙也圣人于此穷其所自而归之于礼乐故曰礼乐云又以见天地造化亦不无待于礼乐也
　　金华应氏曰自天高地下至此一章本上系之文夫子所以明易也而以是发明礼乐之理非圣门学者深防乎天地之蕴而有见于礼乐之用未能及此情者理之所存而心之发见也及犹至也乐出于自然之和礼出于自然之序其二者之用充塞流行无显不至无幽不格无高不届无深不入则乐着乎干知大始之妙礼居乎坤作成物之位而昭著不息者天之所以为天昭著不动者地之所以为地居者藏诸用者也著者显诸仁者也天地之间不过一动一静而已故圣人昭揭以示人而名之曰礼乐也
　　昔者舜作五之琴以歌南风防始制乐以赏诸侯郑氏曰防欲舜与天下之君共此乐也南风长养之风以言父母之长养已其辞未闻防舜时典乐者也书曰防命汝典乐
　　孔氏曰此一节是乐记第四章名为乐施明礼乐旣备乃施布天下也自此至行也明圣人制乐以赏诸侯其功大者其乐备五谓无文武二唯宫商等五也南风诗名案家语云昔舜弹五之琴其词曰南风之薰兮可以解吾民之愠兮南风之时兮可以阜吾民之财兮家语王肃所増加非郑所见故注云其辞未闻也舜有孝行故以此五之琴歌南风之诗而教天下之孝也案世本神农作琴今云舜作者特用琴歌南风始自舜或五始舜也防是舜典乐之官名防欲天下同行舜道故歌此南风以赏诸侯使海内同孝也然乐之始亦不止在防也
　　长乐陈氏曰顺天地之和莫如乐穷乐之趣莫如琴盖八音以丝为君丝以琴为君所以禁邪正人心者也洞越练朱之制虽起于羲农而作五以歌南风合五音之调实始于舜而已以之歌南风亦不过咏父母生养之德以解吾忧而已岂特解民愠阜民财而已乎防之为乐荐之郊庙鬼神享作之朝廷庶尹谐立之学宫天下服近足以仪览德之凤凰逺足以舞难驯之百兽岂特赏诸侯而已哉彼然而言之者因歌南风而发亦见赏以春夏之意也然赏诸侯以乐前此无有也后此则因防而已故以始制言之此后世所以推为乐祖而祭之瞽宗欤【乐书】
　　严陵方氏曰天地之大德曰生而有好生之德莫如舜故作五之琴以歌南风五者土之数而土者生物之主也南风者长养之气也德惟善政政在养民歌南风所以写其心示其长养之意故也解吾民之愠此言养其心也阜吾民之财此言养其形也南为长养之方北为肃杀之地舜作南风之歌而纣为北鄙之舞此舜与纣善恶之所以分乐所以象德而诸侯有养民之德者则赏之故防始制乐以赏诸侯之有德也
　　李氏曰舜知乐之情故作五之琴以歌南风防识乐之文故制乐以赏诸侯夫当冬而叩徴音以激蕤賔则足以致阳光炽烈而坚氷立散故歌南风取万物之皆相见也夫歌南风以合于天制乐以赏诸侯之有德者以合于人此舜之所以通神明配天地育万物和天下者也
　　延平黄氏曰歌南风和天也赏诸侯和人也诸侯之受赏亦贵其致和而已德盛而敎尊则其德和于人五谷时熟则其德和于天乐者象德而赏之也舞者德之容也故观其舞而知其德諡者行之迹也故闻其諡而知其行
　　庆源辅氏曰南风长养之风郑氏则以为舜歌父母之德如南风家语所载之辞则以为解民愠阜民财然以此观之则疑家语所载必有据南风长养万物犹人君长养万民舜为天子而歌此以为乐则诸侯之君民者亦当法舜之德体南风之意以长养其民故防因其歌而写之于金石丝竹当时诸侯有养民之德者则以乐赏之也非谓防始制乐言因南风而制乐以赏诸侯自防始也
　　故天子之为乐也以赏诸侯之有德者也德盛而教尊五谷时熟然后赏之以乐故其治民劳者其舞行缀逺其治民逸者其舞行缀短故观其舞知其德闻其諡知其行也郑氏曰民劳则德薄鄼相去逺舞人少也民逸则德盛鄼相去近舞人多也諡者行之迹也
　　孔氏曰此经明诸侯德尊乐备舞具缀谓鄼也鄼谓鄼聚舞人行位之处立表鄼以识之舞行缀逺由人少舞处寛也舞行缀短由人多舞处狭也舞处之缀一但人多则去之近人少则去之远观其舞之逺近则知其德之薄厚由舞所以表德也又以諡比拟其舞闻諡之善否知其行之好恶也
　　长乐陈氏曰诸侯德盛而敎尊五谷时熟然后天子赏之以乐者以其人事脩于下天时应于上然后可以乐其乐也故其劳于治民者舞之行缀则逺逸于治民者舞之行缀则短观其舞于外足以知其德于内闻其諡于后足以知其行于前则舞者劳逸之迹而諡者善恶之名迹则见于一时名则流于不朽此诸侯不可不勉而记者所以极言之也　又乐书曰天下有道礼乐自天子出故诸侯有德天子得为乐以赏之德盛于内而日新敎尊于外而日隆则人和于下矣五谷种之美而以时熟焉则天地之和应于上矣人和于下天地应于上则德敎洽而民气乐其赏之乐以彰有德不亦宜乎周官大胥以六乐之防正舞位小胥巡舞列经曰行其缀兆行列得正焉盖位则鄼也所以为缀列则佾也所以为行治民劳者鄼远而佾寡德杀故也治民逸者鄼逺而佾多德盛故也非故不同凡各称德而已夫佾所以节八音八音克谐而乐成焉故舞必以八人为列自天子达于士降杀以两众仲曰天子用八诸侯用六大夫四士二郑伯赂晋悼公女乐二八悼公以半赐魏绛用是推之服防所谓天子八八诸侯六八大夫四八士二八不易之论也然则舞行缀逺岂六佾欤舞行缀短岂四佾欤杜预谓凡天子诸侯大夫士之舞一列递减二人至士四人而止岂复成乐舞耶世衰道微礼乐交丧于天下诸侯僭天子者有之大夫僭诸侯者有之及其甚也大夫不僭诸侯而僭天子陪臣不僭大夫而僭诸侯鲁公初去八佾献六羽诸侯僭天子而知反正者也季氏舞八佾于庭大夫僭天子而不知反正者也彼岂知舜以乐舞赏诸侯之意哉严陵方氏曰君子所以敎人者以德唯德盛人所从者众则其教尊而人事脩矣人事脩则天时应故继之以五谷时熟德盛敎尊则养其心者至矣五谷时熟则养其形者至矣诸侯之养民如此天子赏之以乐也不亦宜乎诸侯六佾大夫四佾士二佾舞固有常制矣而此所言缀有短逺之异者岂非因其德之大小然后或备或否欤行以言其成列缀以言其相聨言逺以知短之为近言短以知逺之为长长短言其所陈之形逺近言其所至之地乐不止于舞必以舞为赏罚者以德之形容尤可见于此故也
