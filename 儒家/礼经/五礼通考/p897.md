<!-- { "loadSidebar": true } -->
　　梅氏文鼎揆日候星纪要大西儒测算凡可见可状之星一千二十二若防小者或不常见者或朦黑者不与焉其大小分为六等人因其难以识认尽假取人物之像以别其名【星非真有象也但人借名之耳】毎合数星以成一像凡四十八像其多寡大小不等在黄道北者二十一像第一曰小熊内有七星外有一星二曰大熊内二十七外八三曰龙凡三十一星四曰黄帝内十一外二五曰守熊人内二十二外一六曰北冕旒凡八星七曰熊人内二十九外一八曰琵琶凡十星九曰鴈鵞内二十二外一其十曰岳母凡十三星十一曰大将内二十六外三十二曰御车凡十四星十三曰医生又曰逐蛇【一医常取蛇合药以救世其星如人逐蛇状】内二十四外五十四曰毒蛇凡十八星十五曰箭凡五星十六曰日鸟【性喜视日】内九外六十七曰鱼将军【性好人间人歌乐即来听呼其名渐来就人溺水则载之岸边人取鱼彼即领众鱼至呼之彼先跃过网众鱼则罹网矣】凡十星十八曰驹凡四星十九曰飞马凡二十星二十曰公主凡二十四星二十一曰三角形凡四星共在北者三百六十星一等三二等十八三等八十四四等一百七十四五等五十八六等十三昏者十在黄道中者十二像【即十二宫】一曰白羊即春分清明内十三外五二曰金牛即谷雨立夏内三十三外十一三曰双兄即小满芒种内十八外七四曰巨蟹即夏至小暑内九外四五曰狮子即大暑立秋内二十七外八六曰列女即处暑白露内二十六外六七曰天秤即秋分寒露内八外九八曰天蝎即霜降立冬内十一外三九曰人马即小雪大雪凡三十一星十曰磨羯【羊头鱼尾】即冬至小寒凡二十八星十一曰宝瓶即大寒立春内四十二外三十二曰双鱼即雨水惊蛰内三十四外四共在中者三百四十六星一等五二等九三等六十四四等一百三十四五等一百【缺】六六等二十九昏者三在黄道南者十五像一曰海兽凡二十二星二曰猎户凡三十八星三曰天河凡三十四星四曰天兎凡十二星五曰大犬内十八外十一六曰小犬凡二星七曰船凡四十五星八曰水蛇内二十五外二九曰酒缾凡七星十曰乌雅凡七星十一曰半人牛凡三十七星十二曰豺狼凡十九星十三曰大台凡七星十四曰南冕凡十三星十五曰南鱼内十二外六共在南者三百十六星一等七二等十八三等六十四等一百六十八五等五十三六等九昏者一三方共一千二十二星分其大小一等共十五二等共四十五三等共二百【缺】八四等共四百七十四五等共一百十七六等共四十九昏者共十四新增十二像系近南极之星火鸟十水委三蛇首蛇腹蛇尾十五小斗七飞鱼七南船五海山六十字架四马尾四马腹三蜜蜂四三角形三海石五金鱼四夹臼二附臼一异雀十孔雀十波斯十一鸟喙六鹤十二共一百三十四星据西书言彼地天文家原载可见之星分为四十八象后自宏治十年丁巳有精于天文吴黙哥者行至极南见有无名多星复有西士安德肋者亦见诸星之旁尚有白气二块如天汉者嗣于明神宗十八年庚寅有西士胡本笃始测定南极各星经纬度数新增一十二像至四十八年庚申汤罗两公航海过赤道南三月有竒见南极已髙三十余度将前星一一对测经纬皆符但据云一十二像今又有二十一名何耶
　　蕙田案南极旁诸星自古未有西人以目騐得之
　　右恒星总论



　　中元北极紫防宫北极五星在其中大帝之坐第二珠第三之星庶子居第一号曰为太子四为后宫五天枢【史记天官书中宫天极星其一明者大乙常居也旁三星三公或曰子属　晋书天文志北极五星钩陈六星皆在紫宫中北极北辰最尊者也其纽星天之枢也第一星主月太子也第二星主日帝王也亦太乙之坐谓最赤明者也第三星主五星庶子也　隋书天文志贾逵张衡蔡邕王蕃陆绩皆以北极纽星为枢是不动处也祖暅以仪凖候不动处在纽星之未犹一度有余　宋史天文志今清台测去极四度半　宋两朝天文志太子星去北极十五度入心宿三度　通志其第四星为后宫第五星为天枢张衡云二星并为后宫】
　　蕙田案史记所云其一明者谓第二星也云旁三星即第一第三第四附近大星者也纽星最小第五史记未言诸志以纽星当北辰祖暅已觉其误宋中兴天文志欲从纽星为第一数之初一曰帝次二曰后次三曰妃次四曰太子乃其赤明者也次五曰庶子徒附会北辰之説更改前人夫纽星既非北辰则帝星自取明大者前人立义似不可破



　　左右四星是四辅
　　【星经四辅四星抱北极枢星　宋史天文志四辅四星在极星侧去极各四度　通志张衡云抱极之细星也】


　　【星经天一星在紫防宫门外右星南为天帝之神主战鬬知吉凶　宋两朝天文志天一去极二十度半入亢宿一度半】
　　【星经太一星在天一南半度　宋两朝天文志太一去极二十一度入亢宿一度】





　　左枢【东一】右枢【西一】夹南门两面营卫一十五上宰【东二】少尉【西二】两相对少宰【东三】上辅【东四宋志作上弼　西三】次少辅【东五宋志作少弼西四】上卫【东六西五】少卫【东七西六】次上丞【西七】后门西边大赞府门东唤作一少丞【东八】以次却向门前数
　　【史记天官书环之匡卫十二星藩臣皆曰紫宫　晋书天文志紫宫垣十五星其西藩七东藩八在北斗北一曰紫防大帝之坐也天子之常居也主命主度也一曰长垣一曰天营一曰旗星为蕃卫备蕃臣也通志张衡云紫防垣十五星东藩八西藩七其东藩近阊阖门第一星为左枢第二星为上宰第三星】
　　【为少宰第四星为上辅第五星为少辅第六星为上卫第七星为少卫第八星为少丞其西藩近阊阖门第一星为右枢第二星为少尉第三星为上辅第四星为少辅第五星为上卫第六星为少卫第七星为上丞两藩正南开如门象名阊阖门　宋两朝天文志左骖枢去极二十七度半入房宿一度右骖枢去极二十一度入亢宿八度】
　　隂德二星
　　隂德门里两黄聚
　　【星经隂德二星在尚书西　史记天官书前列直斗口三星随北端兑若见若不曰隂德或曰天一　晋书天文志尚书西二星曰隂德阳德主周急振抚宋史天文志甘氏云隂德外坐在尚书右阳德外坐在隂德右太隂太阳入垣翊卫也　宋两朝天文志隂德二星距东星去极十九度入房宿二度】



　　尚书以次其位五
　　【星经五尚书在东南维主纳言夙夜谘谋事也　晋书天文志门内东南维五星曰尚书　宋史天文志在紫防东藩内大理东北一云在天柱右稍前　宋两朝天文志距西南星去极一十九度入尾宿十四】



　　女史柱史各一户
　　【星经女史一星在天柱下柱史北掌记禁中传漏动静主时要事也　晋书天文志柱史北一星曰女史妇人之防者主传漏故汉有侍史　宋两朝天文志女史去极十七度半入斗宿二度】
　　【星经柱下史在北辰东主左右史记遇事也　晋书天文志极东一星曰柱下史　宋史天文志一云在天柱前司上帝之言动　宋两朝天文志去极十八度入斗宿十三度】
　　御女四星【今无】
　　天柱五星【今无】
　　御女四星五天柱
　　【星经御女四星在钩陈北主天子八十一御妻也妃后之官　晋书天文志钩陈北四星曰女御宫八十一御妻之象也　宋史天文志女御四星在大帝北一云在钩陈腹一云在帝坐东北御妻之象也　宋两朝天文志距西南星去极一十三度半入奎一度】
　　【星经天柱五星在紫防宫内近东垣主建教　晋书天文志东垣下五星曰天柱　宋史天文志一曰在五帝左稍前　宋两朝天文志距东南星去极十三度半入危宿初度】
　　大理二星【今无】
　　大理两星隂德边
　　【星经大理二星在宫门内主刑狱事也　晋书天文志宫门左星内二星曰大理　宋史天文志一云在尚书前　宋两朝天文志距东星去极二十三度半入心宿五度】



　　句陈尾指北极颠句陈六星六甲前天皇独在句陈里【星经句陈六星在五帝下为后宫大帝正妃又主天子六军将军又主三公　史记天官书天极星后句四星末大星正妃余三星后宫之属也　宋史天文志六星比陈象六宫之化其端大星曰元始余星乘之曰庶妾　宋两朝天文志去极六度半入壁宿五度】
　　【星经六甲六星在华葢之下杠星之旁　晋书天文志华葢杠旁六星曰六甲　宋两朝天文志距南星去极一十五度入奎宿四度】
　　【星经天皇大帝一星在句陈中央也不记数皆是一星在五帝前坐其神曰耀魄宝　晋书天文志钩陈口中一星曰天皇大帝　宋两朝天文志去极八度半入室宿十一度】
　　五帝内座五星【今无】
　　五帝内座后门是
　　【星经五帝内座在华葢下覆帝座也五帝同座也晋书天文志华葢下五星曰五帝内座设叙顺帝所居也　宋两朝天文志距中大星去极十二度半入室宿六度】


　　华葢并杠十六星杠作柄象华葢形
　　【星经华葢十六星在五帝座上杠九星为华葢之柄也上七星为庶子之官　晋书天文志大帝上九星曰华葢所以覆蔽大帝之坐也葢下九星曰杠葢之柄也　宋史天文志华葢七星杠九星如葢有柄下垂以覆大帝之坐也在紫防宫临句陈之上　宋两朝天文志距中大星夫极二十六度入娄宿四度】






　　葢上连连九个星名曰传舎如连丁
　　【星经传舍九星在华葢上奚仲北近天河主賔客之馆　宋两朝天文志距西第四星去极二十八度半入胃宿五度】





　　垣外左右各六珠右是内阶左天厨
　　【星经内阶六星在文昌北　晋书天文志文昌北六星曰内阶天皇之陛也　宋史天文志在文昌东北宋两朝天文志距西南星去极二十三度入井宿二十六度】
　　【星经天厨六星在紫防宫东北维近传舍北百官厨今光禄厨像之　晋书天文志东北维外六星曰天厨　宋史天文志在扶筐北　宋两朝天文志距大星去极二十四度入斗宿二十二度】



　　阶前八星名八谷
　　【晋书天文志诸王西八星曰八谷主候嵗八谷　隋书天文志厉石北八星曰八谷　宋史天文志八谷八星在华葢西五车北一曰在诸王西武宻曰主候嵗丰俭一稻二黍三大麦四小麦五大豆六小豆七粟八麻甘氏曰八谷在宫北门之右司亲耕司候嵗司尚食　宋两朝天文志距西南星去极三十一度半入毕宿三度】


　　厨下五个天棓宿
　　【星经天棓五星入氐一度去北辰二十八度　史记天官书紫宫右五星曰天棓　晋书天文志天棓五星在女牀北天子先驱也抢棓皆所以备非常也宋两朝天文志距南星去极四十四度入箕宿三度】天牀六星【今无】
　　天牀六星左枢在
　　【星经天牀六星在宫门外　宋史天文志一曰在二枢之间　宋两朝天文志距西南星去枢二十二度入氐宿二度半】
　　内厨二星【今无】
　　内厨两星右枢对
　　【星经内厨二星在西北角　晋书天文志西南角外二星曰内厨　宋两朝天文志距西南星去极十九度半入轸宿十一度】







　　文昌斗上半月形稀疎分明六个星
