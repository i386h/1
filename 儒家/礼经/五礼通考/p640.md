<!-- { "loadSidebar": true } -->
　　册府元贞元元年十二月丁亥诏曰朕以眇身仰承列圣不能纂修先志以洽升平驯致冦戎屡兴兵革上天降警蝗旱为灾年不顺成人方歉食言念于此实用伤怀是以斋心别宫与人祈谷虽阳和任候而黔首无聊称庆于予窃所不敢其来年正月一日朝贺宜罢通典贞元二年九月勅应文武百官朝谒班序中书门下【侍中中书令同中书门下平章事各以官为序】供奉官【左右散骑常侍门下中书侍郎谏议大夫给事中中书舍人起居郎及舍人左右补阙左右拾遗通事舍人在横班】若入閤即各随左右省主其御史大夫中丞侍御史【在左】殿中侍御史【在右】通事舍人【分左右立】若横行叅贺辞见【御史大夫在散骑常侍之上中丞在谏议大夫之下】御史台【御史大夫在三品官之上别立中丞在五品官之上别立】留守副元帅都统节度使观察使都团练都防御使并大都督大都防持节兼者即入班在正官之次余官兼者各从本官班序【御史在六品之后】诸使下无本官唯授内供奉里行者即入班亦在正官之次有本官兼者各从本官班序如本官不是常叅官并宪官摄者唯听于御史班中辞见殿中省官【监少监尚衣尚舍尚辇奉御】分左右随繖扇立若入閤亦如之一品班【三太三公太子三太嗣王郡王散官开府仪同三司国公】二品班【尚书左右仆射太子三少京兆河南牧大都督大都防散官特进光禄大夫爵开国郡公开国县公勋官上柱国柱国】三品班【六司尚书太子宾客九寺卿国子祭酒三监京兆等七府尹詹事亲王傅中都督上都督下都督上州刺史五大都督长史上都防府副都防散官金紫光禄大夫爵开国侯勋官上防军】四品班【尚书左右丞六司侍郎太常少卿宗正少卿左右庶监京兆河南太原少尹少詹事左右谕德家令率更仆亲王长史司马凤翔等少监中州刺史大都督大都防司马散官正议大夫通议大夫太中大夫中大夫爵开国伯勋官上轻车都尉】五品班【尚书诸司郎中国子博士都水使者万年等六县令太常宗正秘书丞著作郎殿中丞尚食尚药尚舎尚辇奉御大理正左右中允赞善中舎人洗马亲王咨议友散官中散大夫朝散大夫朝请大夫爵开国子开国男勋官上骑都尉】武班供奉班宣政殿前立位【从北千牛连行立次千牛中郎将次千牛将军一人次过状中将一人次接状中将一人次押柱将一人次后又押柱中将一人次排阶中将一人次押散手仗中将一人以上在横阶北次南金吾将军分左右立】入閤升殿【夹阶座左右从南千牛将军一人次千牛郎将一人次千牛连行立柱外过状中将一人接状中将一人次押柱中将一人次后又押柱中将一人排阶中将一人阶下押散手仗中将一人金吾将军分左右立】应当上合入閤人各依前件立其不合入閤人各依本职事立非当上人遇合叅日并从本官品第班序其入閤日升殿除千牛卫将军中郎将外余并以左右卫中将充其诸卫及率府中将不得升殿一品班【郡王散官骠骑大将军爵国公】二品班【散官辅国大将军镇国大将军爵开国郡公开国县公勋官上柱国柱国】三品班【左右卫左右金吾卫左右骁卫左右武卫左右威卫左右领军卫左右监门卫左右千牛卫大将军诸卫将军散官冠军大将军云麾将军爵开国侯勋官上防军防军】四品班【左右千牛卫左右监门卫中郎将亲勋翊卫中郎将太子左右卫司率清道内率监门副率太子亲勋翊卫中郎将上府折冲都尉中府折冲都尉散官忠武将军壮武将军宣威将军明威将军爵开国伯勋官上轻车都尉轻车都尉】五品班【王亲勋翊卫郎将太子亲勋翊卫郎将亲王典军亲王府副典军下府折冲都尉上府果毅都尉散官定逺将军宁逺将军游击将军游骑将军爵开国男勋官上骑都尉骑都尉】尚书省官【据周礼先叙六官准六典尚书为百官之本今毎班请以尚书省官为首】东宫官王府官外官【东宫官既为宫臣请在上台官之次王府官又次之三太三少宾客庶子王傅既为师傅宾相不同官属请仍旧】太常宗正丞【并随寺望合在秘书丞上】尚食奉御尚药奉御【本局既殿中官合在殿中丞之下】诸王府官【行列合以王长幼为序】检校官兼官及摄试知判等官【并列在同位正官之次其有行守检校兼试摄判等官职事者即依正官班序除留守副元帅都统节度使观察使都团练都防御使兼大都督大都防持节兼外余应带武职事者位在西班仍各以本官品第为班序】含元殿前龙尾道下叙班【旧无此仪唯令于通干观象门南叙班自李若氷任通事舍人奏更于龙尾道下序班既非典故今请停废】文武官行立班序【通干观象门外序班武次于文至宣政门文由东门而入武由西门而入至閤门亦如之其退朝则并从宣政门而出】文官充翰林学士皇太子侍读武官充禁军职事【准旧制并不常朝叅其翰林学士大朝防日准兴元元年十二月勅朝服班序宜准诸司知制诰例其集贤史馆等诸职事者并请朝叅讫各归所务】辞见宴集班列先后【请依天宝二载七月礼部详定所奏勅】公式令【诸文武官朝叅行立二王后位在诸王侯上余各依职事官品为序职事同者以齿致仕官各居本品之上若职事与散官勋官合班则文散官在当阶职事者之下武散官次之勋官又次之官同者异姓为后若以爵为班爵同者亦准此其男以上任文武官者从文武班若亲王嗣王任卑者职事仍依本品郡王在三品以下职事官在同阶品上自外无文武官者嗣王在太子太保下郡王次之国公在正三品下郡公在从三品下县公在正四品下侯在从四品下伯在正五品下子在从五品上男在从五品下即前资官被召及赴朝叅致仕者在本品见任上以理解者在同品下其在本司叅集者依职事诸散官三品已上在京者正冬朝防依百官例自余朝集及须别使临时听勅进止】仪制令【诸在京文武官职事九品以上朔望日朝其文官五品已上及监察御史员外郎太常博士毎日朝叅武官五品已上仍毎月五日十一日二十一日二十五日叅三品已上九日十九日二十九日又叅当上日不在此例其长上折冲果毅若文武散官五品已上直诸司及长上者各准职事叅其文崇文馆及国子监学生毎季叅若雨露失容及泥潦并停诸文武九品已上应朔望朝叅者十月一日以后二月二十日以前并服袴褶五品已上者着珂伞周丧未练大功未塟非供奉及宿卫官皆听不赴】常叅文武官准令毎日叅自艰难以来人马劣弱遂许分日伏望且许依前分日叅待戎事稍平加其俸禄即依恒式其武官准令五品已上毎月六叅三品已上更加三叅顷并停废今请准令却复旧仪其朔望朝叅及文崇文馆国子监学生毎季叅等请续商量闻奏勅防二品武班宜以左右金吾等十六卫上将军依次为班首其检校官兼摄试知判等本官二品已上者位望崇重礼异羣僚宜依本班朝防余依册府元贞元三年正月丙戌朔停朝贺以大行皇后在殡故也
　　旧唐书徳宗本纪贞元四年秋七月壬申诏嗣王郡王朝防班位在本官班之上左右庶子准令在左右丞侍郎之下诸司四品之上今在少卿之下非也宜改之册府元贞元四年五月庚戌朔御含元殿受朝贺毕御丹凤门楼大赦天下　五年正月甲辰朔御含元殿受朝贺　六年正月癸卯朔不视朝先是有司奏元日日有食之遂停朝防及时不食百僚皆贺
　　蕙田案有司奏日食及时不食此歴官推歩之疎也而臣僚称贺谀矣
　　七年正月壬戌朔帝不视朝以去年冬亲迎郊故也八年正月丙辰朔御含元殿受朝贺
　　旧唐书徳宗本纪贞元九年春正月庚辰朔朝贺毕上赋退朝观仗归营诗
　　册府元贞元十年正月乙亥朔罢朝贺之礼以九年冬郊祀故也　十一年正月庚午朔御含元殿受朝贺十二年正月甲午朔御含元殿受朝贺　十三年正
　　月朔御含元殿受朝贺　十四年正月朔御含元殿受朝贺　十五年正月朔御含元殿受朝贺
　　文献通考贞元十五年膳部郎中归崇敬以百官朝服袴褶非古礼上疏云案三代典礼两汉史籍并无袴褶之制亦未详所起之由隋代以来始有服者事不师古请罢之奏可
　　册府元贞元十六年正月朔御含元殿受朝贺　十七年正月朔御含元殿受朝贺
　　旧唐书徳宗本纪贞元十八年春正月戊午朔大雨雪罢朝贺
　　册府元贞元十九年正月甲辰朔御含元殿受朝贺二十年正月朔御含元殿受朝贺
　　旧唐书宪宗本纪元和元年春正月丁卯朔御含元殿受朝贺礼毕御丹凤楼大赦天下改元曰元和
　　册府元元和三年正月癸未朔以将受尊号元日权停朝贺　四年正月戊寅朔御含元殿受朝贺　五年正月壬寅朔御含元殿受朝贺十二月制来年正月一日御含元殿受朝贺令所司准式　六年正月丙申朔御含元殿受朝贺闰十二月壬子勅来年正月一日御含元殿受朝贺宜权停　七年正月辛酉朔帝不受朝贺以皇太子薨废朝故也十二月戊戌勅来年正月一日御含元殿宜令所司准式甲寅晦宰臣并宿于中书八年正月乙卯朔御含元殿受朝贺　九年正月己
　　酉朔御含元殿受朝贺　十年正月癸酉朔御含元殿受朝贺
　　旧唐书宪宗本纪元和十一年正月丁卯朔以宿师于野不受朝贺　十二年正月辛酉朔以用兵不受朝贺十三年春正月乙酉朔御含元殿受朝贺礼毕御丹
　　凤楼大赦天下　十四年春正月庚辰朔以东师宿野不受朝贺
　　穆宗本纪长庆元年正月辛丑朔御丹凤阁羣臣于楼前称贺　二年春正月癸巳朔以用兵罢元防　四年正月辛亥朔上御殿受朝如常仪
　　册府元长庆四年十二月乙未勅来年正月一日朝贺宜权停
　　旧唐书文宗本纪太和五年春正月庚子朔以积阴浃旬罢元防　六年春正月乙未朔以久雪废元防　七年春正月乙丑朔御含元殿受朝贺比年以用兵雨雪不行元防之仪故书
　　册府元太和九年正月丁未朔权停朝贺之礼旧唐书文宗本纪开成元年正月辛丑朔帝常服御宣政殿受贺
　　文献通考武宗会昌二年中书门下奏元日御含元殿百官就列唯宰相及两省官皆未索扇前立于栏槛之内及扇开便侍立于御前三朝大庆万邦称贺唯宰相侍臣同介胄武夫竟不拜至尊而退酌于礼意事未得中臣商量请御殿日昧爽宰相两省官对班于香案前俟扇开通事赞两班官再拜拜讫升殿侍立从之蕙田案朝贺日宰相两省官因侍立御前昧爽先拜其仪始此
　　旧唐书武宗本纪防昌三年春正月以宿师于野罢元防　四年春正月乙酉朔以泽潞用兵罢元防
　　懿宗本纪咸通元年春正月上御紫宸殿受朝　五年春正月戊午朔以用兵罢元防　七年春正月戊寅朔以太皇太后丧罢元防　十年春正月己未朔以徐州用兵罢元防
　　旧唐书昭宗本纪干寜元年正月乙丑朔上御武徳殿受朝
　　右唐正旦朝贺
　　册府元后唐荘宗同光二年正月庚子朔帝衮冕御明堂殿受朝贺太常乐左右金吾仗六军诸卫如常仪三年正月甲午朔帝御文明殿受朝贺如常仪
　　明宗天成二年正月癸丑朔帝被衮冕法服御明堂殿百寮称贺文物仗卫礼乐如常仪　三年正月戊申朔帝御崇元殿受朝贺礼乐仗卫如常仪　四年正月壬申朔帝御崇元殿受朝贺仗卫如常仪
