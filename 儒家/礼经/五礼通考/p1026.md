<!-- { "loadSidebar": true } -->
　　【顾氏栋高曰掌祝者谓之祝史犹掌卜者谓之筮史周礼春官大祝掌六祝之辞以祝鬼神示其属有小祝防祝甸祝诅祝等官定四年传分鲁以祝宗卜史谓太祝宗人太卜太史四官则鲁有太祝也】
　　二十五年左氏传公果贲使侍人僚柤告公
　　三十二年左氏传公疾徧赐大夫赐子家子双琥一环一璧轻服受之公薨子家反赐于府人
　　哀公三年左氏传桓僖灾南宫敬叔至命周人出御书俟于宫【注周人司周书典籍之官御书进于君者也】　子服景伯至命宰人出礼书【注宰人冢宰之属】　校人乘马巾车脂辖【注校人掌马巾车掌车】公父文伯至命校人驾乘车
　　蕙田案鲁诸侯不设冢宰当有小宰以大夫为之而宰人则其属也校人巾车皆周礼官名
　　二十四年左氏传公子荆之母嬖将以为夫人使宗人衅夏献其礼对曰无之公怒曰女为宗司立夫人国之大礼也何故无之【注宗人礼官】
　　蕙田案以上鲁所设官之见于传者其左宰及周人二官则他国无之
　　襄公七年左氏传南遗为费宰
　　【顾氏栋高曰宰本家臣之名而邑长亦称宰正义曰公邑称大夫私邑称宰然昭二十六年传成大夫公孙朝是私邑亦称大夫哀八年传王犯尝为武城宰是公邑亦称宰也】
　　十年左氏传孟献子以秦堇父为右
　　二十三年左氏传季氏以公鉏为马正【注马正家司马】
　　孟氏之御驺丰防【注驺是掌马之官葢兼掌御事谓之御驺】
　　二十五年左氏传及季姒与饔人檀通【注饔人食官】
　　叔孙氏之司马鬷戾
　　【顾氏栋高曰周礼家司马各使其臣以正于公司马郑注卿大夫之采地各自使其家臣为司马主其地军赋】
　　叔孙昭子齐于其寝使祝宗祈死
　　【顾氏栋高曰此叔孙氏之宗人即周礼所云家宗人也】
　　臧防奔郈郈鲂假使为贾正焉【疏贾正如周礼之贾师其职云各掌其次之货贿之治辨其物而均平之禁贵卖者使有恒贾此郈市之贾正也】
　　定公七年左氏传齐国夏伐我阳虎御季桓子公敛处父御孟懿子将宵军齐师
　　蕙田案以此传及哀十一年传推之则鲁卿之御与戎右皆家臣也
　　八年左氏传虞人以铍盾夹之
　　孟氏选圉人之壮者三百人以为公期筑室于门外十年左氏传公南为马正使公若为郈宰武叔使郈马正侯犯杀公若弗能其圉人【注叔孙之圉人】杀公若
　　叔孙谓郈工师驷赤【注工师掌工匠之官】
　　哀公十一年左氏传孟孺子泄帅右师顔羽御邴泄为右冉求帅左师管周父御樊迟为右
　　十四年左氏传叔孙氏之车子鉏商获麟【疏服防云车车士考家语有士字王肃云车士将车者也此则大夫之家主车】
　　蕙田案以上大夫家臣
　　又案以上鲁
　　桓公六年左氏传申繻曰晋以僖侯废司徒【注僖侯名司徒废为中军】
　　【顾氏栋高曰僖侯之卒在春秋前百年是春秋时晋久无司徒之官僖二十七年晋文公始作三军使郤縠将中军则为废司徒为中军者杜葢据后事言也】
　　三年左氏传曲沃武公伐翼韩万御戎梁宏为右庄公二十六年左氏传士蒍为大司空【注大司空卿官】
　　蕙田案献公时尚以司空为卿至文公作三军以将佐为六卿而司马司空仅为散职先王之制尽废矣
　　闵公元年左氏传公将上军太子申生将下军赵夙御戎毕万为右
　　二年左氏传晋侯使太子申生伐东山臯落氏狐突御戎先友为右梁余子养御罕夷先丹木为右【注申生以太子将上军罕夷晋下军卿也】
　　僖公八年左氏传里克帅师梁由靡御虢射为右十五年左氏传歩御戎家仆徒为右梁由靡御韩简虢射为右
　　【顾氏栋高曰晋始作二军上军公自将下军太子将之闵二年伐东山臯落氏杜注申生以太子将上军罕夷下军卿据此则僖十五年韩之战亦是公将上军韩简则下军将也僖八年传里克帅师其御右同韩简当亦是下军将】
　　蕙田案以上三条推之则晋初上下二军之帅无常人矣
　　僖公二十七年左氏传搜于被庐作三军谋元帅使郤縠将中军郤溱佐之使狐偃将上军让于狐毛而佐之命赵衰为卿譲于栾枝先轸使栾枝将下军先轸佐之荀林父御戎魏犨为右
　　【顾氏栋高曰晋政卿亦称元帅僖二十七年传作三军谋元帅是也亦称将军昭二十八年传岂将军食之而有不足是也后世设官有将军元帅等名其原实起于此】
　　蕙田案晋本大国曲沃以支子并宗国王以一军命为诸侯闵元年献公作二军至是始复大国三军之旧
　　二十八年左氏传晋郤縠卒原轸将中军胥臣佐下军【注先轸以下军佐超将中军】　三月立舟之侨以为戎右【注代魏犨】　六月舟之侨先归士防摄右
　　晋侯作三行以御狄荀林父将中行屠撃将右行先蔑将左行【注晋置三军今复增置三行以避天子六军之名三行无佐疑大夫帅】
　　三十一年左氏传晋搜于清原作五军以御狄赵衰为卿【注二十八年作三行今罢之更为上下新军二十七年命赵衰为卿譲于栾枝今始从原大夫为新军帅疏晋语云使赵衰将上军箕郑佐之胥婴将下军先都佐之于时旧三军之将佐则先轸将中军郤溱佐之】
　　【先且居将上军狐偃佐之栾枝将下军胥臣佐之】
　　三十三年左氏传文公以冀缺为下军大夫反自箕防公以三命命先且居将中军以再命命先茅之县赏胥臣以一命命郤缺为卿复与之冀亦未有军行【注虽登卿位未有军列】
　　蕙田案此时晋于五军将佐十人之外别立郤缺为卿比于天子六卿且将倍之僭妄甚矣
　　文公二年左氏传先且居将中军赵衰佐之王官无地御戎狐鞫居为右　殽之战梁宏御戎莱驹为右战之明日襄公缚秦囚使莱驹以戈斩之囚呼莱驹失戈狼瞫取戈以斩囚禽之以从公乗遂以为右箕之役先轸黜之而立续简伯
　　六月穆伯及晋司空士縠盟于垂陇【注晋司空非卿也以縠能堪卿事故书】
　　蕙田案士縠非卿而见于春秋葢亦如郤缺之类以一命为卿而未有军列者耳
　　六年左氏传晋搜于夷舍二军【注复三军之制　疏清原之搜五军十卿有先轸郤溱先且居狐偃栾枝胥臣赵衰箕郑胥婴先都箕之役先轸死徃嵗赵衰栾枝先且居胥臣卒八年传説此搜之事云晋侯将登箕郑父先都则郤溱孤偃胥婴亦先卒矣清原十卿惟有箕郑先都在耳故搜以谋军帅也服防云使射姑代先且居赵盾代赵衰也箕郑将上军林父佐也先蔑将下军先都佐也改搜于董赵盾将中军射姑奔狄先克代将中军】
　　使狐射姑将中军赵盾佐之阳处父至自温改搜于董易中军【注易以赵盾为帅射姑佐之】宣子于是乎始为国政既成以授太傅阳子与太师贾佗使行诸晋国以为常法【疏周礼上公之国有孤一人王制诸侯三卿晋侯爵而有三军六卿复有孤二人者晋为伯主多置羣官不能如礼孤尊于卿法由在上故宣子法成授二孤使行之】
　　【顾氏栋高曰晋置孤卿已僣而有二孤尤非礼也】
　　七年左氏传赵盾将中军先克佐之荀林父佐上军【注箕郑将上军居守故佐独行】先蔑将下军先都佐之歩招御戎戎津为右
　　十二年左氏传赵盾将中军荀林父佐之郤缺将上军臾骈佐之栾盾将下军胥甲佐之范无恤御戎
　　宣公元年左氏传晋人讨不用命者放胥甲父于卫【注胥甲下军佐】而立胥克
　　八年左氏传晋胥克有蛊疾郤缺为政【注代赵盾】秋废胥克使赵朔佐下军
　　蕙田案传凡言为政者皆中军帅也
　　十二年左氏传荀林父将中军先縠佐之士防将上军郤克佐之赵朔将下军栾书佐之赵括赵同为中军大夫巩朔韩穿为上军大夫荀首赵同为下军大夫韩厥为司马
　　十六年左氏传晋侯请于王以黻冕命士防将中军且为太傅【注天子太傅三公之官诸侯太傅孤卿之官周礼典命云公之孤四命郑众云九命上公得置孤卿一人春秋时晋为伯主侯亦置孤卿】
　　十七年左氏传郤献子为政
　　成公二年左氏传郤克将中军士燮佐上军栾书将下军韩厥为司马
　　公防晋师于上鄍赐三帅先路三命之服司马司空舆师正亚旅皆受一命之服【注晋司马司空皆大夫舆师主兵车正主斥亚旅亦大夫也　疏明他国以为卿晋以为大夫军行有此大夫从者司马主甲兵司空主营垒亚旅次于卿是众大夫也无专职掌故后言之】
　　蕙田案此及襄十九年传并以司马司空与军尉舆并言葢晋自僖侯废司徒以后至文公作三军各以其将佐为卿而司空司马之官遂不尝置若军中所置司马则周礼军司马舆司马之职也司空主军中营垒与齐之鋭司徒辟司徒相类其秩甚卑非诸侯三卿之司马司空也
　　成三年左氏传于是荀首佐中军矣
　　晋作六军韩厥赵括巩朔韩穿荀骓赵旃皆为卿【注韩厥为新中军赵括佐之巩朔为新上军韩穿佐之荀骓为新下军赵旃佐之晋旧有三军今增此为六军】蕙田案晋文于三军之外别立三行后改为新上下军其后罢之至景公遂立六军俨然天子之制矣
　　四年左氏传晋栾书将中军荀首佐之士燮佐上军六年左氏传韩献子将新中军且为仆大夫公揖而入献子从公立于寝庭【注兼太仆　疏太仆职云王视燕朝则正位掌摈相郑注燕朝朝于路寝之庭也献子既为仆大夫故知寝庭为路寝之庭】
　　十三年左氏传晋栾书将中军荀庚佐之士燮将上军郤锜佐之韩厥将下军荀防佐之赵旃将新军郤至佐之郤毅御戎栾鍼为右
　　蕙田案成三年置新中上下三军至是止有新军不言上下知新上下军罢于此时杜注罢新上下军在十六年误
　　十六年左氏传栾书将中军士燮佐之郤锜将上军荀偃佐之韩厥将下军郤至佐新军荀防居守郤犨如卫又如齐皆乞师焉【注荀防下军佐于是郤犨代赵旃将新军新上下军罢矣　疏三年作六军其新三军将佐六人皆赏鞌之功死亡不复存至此惟有韩厥在耳郤至佐新军不言上下是新军惟一】郤犨将新军且为公族大夫以主东诸侯
　　十七年左氏传公使胥童为卿
　　十八年左氏传使魏相士鲂魏颉赵武为卿【疏晋语云使吕宣子佐下军使彘共子将新军令狐文子佐之彼言吕宣子魏相也彘共子士鲂也令狐文子魏颉也又云吕宣子卒公以赵文子佐新军】
　　蕙田案晋语所称则魏相卒后以士鲂佐下军魏颉将新军而赵武佐之也鄢陵之役四军八卿此时惟栾书荀偃韩厥荀防四人在耳士匄继其父士燮为卿当在厉公之世惟下军之佐以下三人则悼公新命之耳
　　使士渥浊为太傅使修范武子之法
　　右行辛为司空使修士蒍之法
　　蕙田案士防为太傅孤卿也士蒍为大司空卿也此以大夫为之名存而实非矣
　　弁紏御戎校正属焉使训诸御知义【注校正主马官疏周礼大御御官之长别有戎仆掌御戎车春秋征伐之世以御戎为重此御戎当是御之尊者校正当周礼校人掌王马之政防九年传命校正出马知是主马之官也周礼校人不属大御此葢诸侯兼官或是悼公新法此传所言诸官皆不得与周礼同也】
