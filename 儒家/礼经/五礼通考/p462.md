<!-- { "loadSidebar": true } -->
　　明会典特飨仪一前期二日太常寺卿同光禄寺卿面奏省牲如常仪次日复命太常寺陈设如图仪一正祭日上乗舆到庙街门入至灵星门西降舆导引官导上由灵星左门入上至防门东帷幕具祭服出导引官导上由防门左门入至寝殿同捧主官帝主以大臣恭捧后主以内臣恭捧出主陞太庙至太祖室安主次至太宗以下昭庙安主次仁宗以下穆庙安主讫典仪唱乐舞生就位执事官各司其事导引官导上至御拜位内赞奏就位典仪唱迎神乐作乐止内赞奏四拜平身传赞百官同典仪唱奠帛行初献礼乐作内赞导上至太祖前奏跪奏搢圭奏上香司香官捧香跪于上左上三上香讫执事官捧帛跪于上右奏献帛上献帛执事者捧爵跪于上右奏献爵上献太祖前爵奏出圭上出圭致恭讫奏搢圭捧爵者跪于上左奏献爵上献髙后前爵奏出圭奏诣读祝位上至中室读祝位乐暂止奏跪传赞众官皆跪内赞赞读祝读官跪读讫乐复作奏俛伏兴平身传赞百官同内赞导上至太宗以下昭庙前奏跪奏搢圭奏上香奏献帛献爵奏出圭内赞导上至仁宗以下穆庙前奏跪奏搢圭奏上香献帛献爵奏出圭奏诣读祝位内赞导上至太宗前读祝位奏跪传赞众官皆跪乐暂止内赞赞读祝七庙读祝官跪齐读讫乐复作俯伏兴平身传赞百官同奏复位内赞导上复位乐止典仪唱行亚献礼乐作内赞导上至太祖前奏搢圭奏献爵上献太祖髙后前爵讫奏出圭奏复位太宗仁宗以下捧主官献爵讫乐止典仪唱行终献礼乐作仪同亚献乐止太常卿于殿左西向立唱赐福胙内赞奏跪奏搢圭光禄卿捧酒跪于上右奏饮福酒上饮讫光禄官捧胙跪于上右奏受胙上受讫奏出圭俯伏兴平身奏四拜传赞百官同典仪唱彻馔乐作乐止太常卿至中室向上跪奏礼毕请还宫乐作内赞奏四拜乐止典仪唱读祝官捧祝进帛官捧帛各诣燎位上转立拜位之东乐作捧祝帛官出殿门内赞奏礼毕上纳穆庙主次纳昭庙主至太祖髙后前纳主讫率捧主官各捧至寝殿安讫易服还宫　时祫仪一前一日太常寺陈设如图仪一正祭日仪同前惟祝文总一读各庙以下上香献帛献爵俱捧主官代行
　　明史乐志嘉靖十五年孟春九庙特享乐章
　　太祖庙迎神太和之曲　于皇于皇兮仰我圣祖乃武乃文攘夷正华为天下大君比隆于古越彼放勋肇造王业佑启予子孙功徳超迈大室攸尊首称春祀诚敬用申维神格思万世如存
　　初献夀和之曲　荐帛于篚洁牲于俎嘉我黍稷酌我清酤愚孙毖祀奠献初举翼翼精诚对越我皇祖居然顾歆永锡纯祜
　　亚献豫和之曲　籥舞既荐八音洋洋工歌喤喤醇醴载羞斋明其将之永佑于子孙嵗事其承之俾嗣续克承百世其保之
　　终献宁和之曲　三爵既崇礼秩有终盈溢孚颙显相肃雍惟皇祖格哉以绎以融申锡无穷暨于臣民万福攸同
　　彻馔豫和之曲　礼毕乐成神悦人宜笾豆静嘉敬彻不迟穆穆有容秩秩其仪益只以严矧敢斁于斯还宫安和之曲　于皇我祖陟降在天清庙翼翼禋祀首防明神既留寝祐静渊介福绥禄锡防绵绵以惠我家邦于万斯年
　　成祖庙迎神太和之曲　于惟文皇重光是宣克勘内难转坤旋干外詟百蛮威行八埏贻典则于子孙不忘不愆圣徳神功格于皇天作庙奕奕百世不迁祀神孔明亿万斯年　初献亚献终献彻馔还宫俱与太祖庙同
　　仁祖庙迎神太和之曲　明明我祖盛徳天成至治訏谟遹骏有声专奠致享惟古经是程春祀有严以迓圣灵惟陟降在庭以赉我思成
　　初献夀和之曲　币牲在陈金石在县清酒方献百执事有防明神洋洋降歆自天俾我孝孙徳音孔宣亚献豫和之曲　中诚方殷明神如存醴齐孔醇再举罍尊福禄穰穰攸介攸臻追逺报酬罔极之恩终献宁和之曲　乐比声歌佾舞婆娑称彼玉爵酒防且多献享惟终神聴以和孝孙在位受福不那彻馔雍和之曲　牷牲在俎稷黍在簠孝享多仪格我皇祖称歌进彻髦士膴膴孝孙受福以敷锡于下土
　　还宫安和之曲　犆享孔明物备礼成于昭在天以莫不聴神明即安维华寝是凭肇祀迄今百世只承宣庙英庙宪庙俱与仁庙同
　　孝庙迎神太和之曲　列祖垂统景运重熙于惟孝皇敬徳允持用光于大烈化彼烝黎专庙以享经礼攸宜俎豆式陈庶几来思
　　初献夀和之曲　粢盛孔蠲腯肥牲牷考鼓万舞跹跹清醑初酌对越在天明神居歆式昭厥防亚献豫和之曲　祀事孔勤精意未分乐感鳯仪礼防骏奔醖齐挹清载奠瑶尊神其格思福禄来臻终献宁和之曲　乐舞既成献享维终明明对越弥笃其恭笃恭维何明徳是崇神之聴之万福来同彻馔雍和之曲　牲牢醴陈我享我将黍稷苹藻洁白馨香彻以告成降禧穰穰神锡无疆祐我万方还宫安和之曲　礼享既洽神御聿兴庙寝煌煌以凭以宁维神匪遐上下在庭于寝孔安永厎我烝民之生
　　武庙迎神　列祖垂统景运重熙于惟武皇昭徳敕威用翦除奸凶大业弗隳专庙以享经礼攸宜俎豆式陈庶几来思　初献亚献终献及彻馔还宫俱与孝庙同
　　睿庙迎神太和之曲　于穆神皇秉徳凝道仁厚积累配于穹昊流庆显休萃于眇躬施于无穷以似以续以光绍我皇宗惟兹气始俎豆是供循厥旧典式敬式崇神其至止以鉴愚衷
　　初献夀和之曲　制帛牲牢庶羞芬膫玉戚朱干协于韶箫清醑在筵中情纒绵神之格思仪形僾然亚献豫和之曲　瑶爵再陈侑以工歌籥舞跄跄八音谐和孝思肫肫感格圣灵致慤则存如闻其声终献宁和之曲　仪式弗逾奠爵维三乐舞雍容以雅以南仰仁源徳泽岳崇海渊愿启我子孙缉熙光明维两仪是参
　　彻馔雍和之曲　嘉馔甘只亦既歆只登歌迅彻敬终惟始维神孔昭赉永成于孝矣
　　还宫安和之曲　幽显莫测神之无方祀事既成神返诸帝乡申发休祥荫嗣蕃昌宜君兮宜王厯世无疆
　　王圻续通考嘉靖十五年秋罢中元节内殿之祭着爲令先是上谕礼部尚书夏言曰春清明秋霜降二节于陵前祭甚合礼今中元亦有陵祭内殿其勿凟可也言对曰中元系是俗节事本不经陵祀既有遣官而内殿又有祭祀事涉烦数上从之
　　明史礼志嘉靖十七年定享祫礼凡立春特享亲祭太祖遣大臣八人分献诸帝内臣八人分献诸后立夏时祫各出主于太庙太祖南向成祖西向序七宗之上仁宣英宪孝睿武宗东西相向秋冬时祫如夏礼
　　春明梦余録十七年九月上尊皇考庙睿宗祔飨太庙睿宗于孝宗弟也跻武宗上遂称太宗为成祖于时定飨祫礼及其乐章凡立春时飨上亲献太庙遣大臣献列圣各出主成庙迎神乐别歌三献彻馔还宫乐如太庙仁宣英宪四庙乐歌同孝武二庙迎神乐别歌三献彻馔还宫歌同睿庙乐异于诸庙立夏时祫各出主于太庙大殿行礼立秋时祫如夏礼乐歌异于夏立冬时祫如秋礼迎神彻馔还宫乐歌异于秋季冬中旬大祫出四祖太祖成祖七宗主于太庙歌大祫祭毕各归主于其寝是年皇后助献罢脱舄礼
　　明史乐志九庙时祫乐章
　　孟夏迎神太和之曲　序届夏首兮风气薰礼严时祫兮戛击钟鼖迎羣主来合享交欣于皇列圣正南面以申崇报皇勲
　　初献夀和之曲　瞻曙色方昕仰列圣在上奠金觥而捧币纹小孙执盈兮敢不惧慇
　　亚献豫和之曲　思皇祖仰圣神来列主会太宸时祫修循古伦惟圣鉴歆愚孙忱恂
　　终献宁和之曲　齐醴清兮麦熟新笾豆洁兮孝念申仰祖功兮宗徳愿降祐兮后人
　　彻馔雍和之曲　乐终兮礼成告玉振兮讫金声彻之弗迟以肃精诚
　　还宫安和之曲　三献就兮祖宗鉴享一诚露兮念维长思弗尽兮思弗忘深荷徳泽之启祐小孙惟頼以余光神返宫永安保家国益昌
　　孟秋迎神　时兮孟秋火西流感时毖祀兮爽气囬喜金风兮飘来仰祖宗兮永慕哉秋祫是举兮希鉴歆小孙恭迓兮捧素裁
　　初献　皇祖降筵列圣灵联执事恐蹎乐舞蹁跹小孙捧盈兮敢弗防
　　亚献　再酌兮玉浆洁净兮馨香祖宗垂享兮锡允昌万嵗兮此礼行
　　终献　进酒三觥歌舞雍韺钟鼓轰铮皇祖列圣永享愚诚
　　彻馔　秋尝是举稌黍丰农三献既周圣灵显容小孙时思恩徳兮惟
　　还宫　仰皇祖兮圣神功祀典陈兮报莫穷尝祫告竣鸾驭旋宫皇灵在天主在室万禩陟降何有终孟冬迎神　时兮孟冬凛以凄感时毖祀气潜囬遡朔风兮北来仰祖宗兮永慕哉冬祫是举兮希鉴歆小孙恭迓兮捧素裁　初亚终献俱同孟秋
　　彻馔　冬烝是举俎豆维丰三献既周圣灵显容小孙时思恩徳兮惟
　　还宫【同孟秋惟改尝祫为烝祫】
　　王圻续通考上以干明门鹰隼田犬既经放纵其奉先奉慈崇先祭品止依会典所载鹿兔雉鴈其鷀防等物不必复用
　　春明梦余録新太庙成睿宗帝后遂祔飨然旧庙犹藏主凡四孟嵗除五飨飨太庙日仍设祭于睿宗庙明防典嘉靖二十四年重建太庙成奉睿宗升祔而罢睿宗庙祭时飨于正殿则太祖仍居中南向成祖而下以序东西相向孟春仍于上旬择日孟夏孟秋孟冬仍用朔日俱合飨祫祭仍以嵗除日凡仪节俱如旧明史礼志二十四年新庙成复定享祫止设衣冠不出主
　　隆庆元年孟夏时享以世宗几筵未撤遵正徳元年例先一日帝常服祭告几筵祗请诸庙享祀其后时享祫祭在大祥内者皆如之
　　穆宗本纪隆庆元年夏四月丙戌朝享太庙
　　王圻续通考隆庆元年左给事中王治请正献皇庙位不报夏四月朔举时飨太庙礼是日陪祭官大学士李春芳安乡伯张吏部尚书杨博等不至诏免问时久废亲祀人多懈怠至是上新即位行之陪祀诸臣唯英国公张溶等二十七人先至其余有陆续陪拜者有趋门外不及入班者有全未到者爲纠仪御史蔡应劾奏有防姑从寛遂一无所问
　　神宗本纪万厯三年春正月丁未享太庙
