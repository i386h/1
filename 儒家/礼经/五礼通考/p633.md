<!-- { "loadSidebar": true } -->
　　晋书乐志杜防传旧雅乐四曲一曰鹿鸣二曰驺虞三曰伐檀四曰文王皆古声辞及太和中左延年攺防驺虞伐檀文王三曲更自作声节其名虽存而声实异惟因防鹿鸣全不改易毎正旦大防太尉奉璧群后行礼东厢雅乐常作者是也后又改三篇之行礼诗第一曰于赫篇咏武帝声节与古鹿鸣同第二曰巍巍篇咏文帝用延年所改驺虞声第三曰洋洋篇咏明帝用延年所作文王声第四曰复用鹿鸣鹿呜之声重用而除古伐檀
　　蕙田案魏朝贺诸乐章俱不存
　　右魏正旦朝贺
　　晋书礼志晋氏受命武帝更定元防仪咸寜注是也傅元防赋曰考夏后之遗训综殷周之典艺采奏汉之旧仪定元正之嘉防此则兼采众代可知矣咸寜注先正一日有司各宿设【宋志守宫宿设王公卿校便坐于端门外大乐鼓吹又宿设四厢乐及牛马帷閤于殿前】夜漏未尽十刻羣臣集到庭燎起火上贺起谒报又贺皇后还从云龙东中华门入诣东閤下便坐漏未尽七刻百官及受贽郎官以下至计吏皆入立其次其陛衞者如临轩仪漏未尽五刻谒者仆射大鸿胪各各奏羣臣就位定漏尽侍中奏外办皇帝出钟鼔作百官皆拜伏太常皇帝升御座钟鼔止百官起大鸿胪跪奏请朝贺掌礼郎讃皇帝延王登大鸿胪跪讃藩王臣某等奉白璧各一再拜贺太常报王悉登谒者引上殿当御座皇帝兴王再拜皇帝坐复再拜跪置璧御座前复再拜成礼讫谒者引下殿还故位掌礼郎讃皇帝延太尉等于是公特进匈奴南单于金紫将军当大鸿胪西中二千石二千石千石六百石当大行令西皆北面伏鸿胪跪赞太尉中二千石等奉璧皮帛羔鴈雉再拜贺太常赞皇帝延公等登掌礼引公至金紫将军上殿皇帝兴皆再拜皇帝坐又再拜跪置璧皮帛御座前复再拜成礼讫谒者引下殿还故位公置璧成礼时大行令并赞殿下中二千石以下同成礼讫以贽授贽郎郎以璧帛付诸谒者羔雁雉付太官太乐令跪奏雅乐乐以次作乗黄令乃出车皇帝罢入百官皆坐昼漏上水六刻诸蛮夷胡客以次入皆再拜讫坐御入后三刻又出钟鼔作谒者仆射跪奏请群臣上谒者引王公二千石上殿千石六百石停本位谒者引王诣罇酌夀酒跪授侍中侍中跪置御坐前王还王自酌置位前谒者跪奏藩王臣某等奉觞再拜上千万嵗四厢乐作百官再拜已饮又再拜谒者引王等还本位陛下者传就席羣臣皆跪诺侍中中书令尚书令各于殿上上夀酒登歌乐升太官又行御酒御酒升阶太官令跪授侍郎侍郎跪进御座前乃行百官酒太乐令跪奏奏登歌三终乃降太官令跪请具御饭到阶羣臣皆起太官令持跪授司徒持饭跪授大司农尚食持案并授持节持节跪进御座前羣臣就席太乐令跪奏奏食举乐太官行百官饭案徧食毕太乐令跪奏请进乐乐以次作鼔吹令又前跪奏请以次进众妓乃召诸郡计吏前受敕戒于阶下奏乐毕谒者一人跪奏请罢退钟鼔作羣臣北面再拜出然则夜漏未尽七刻谓之晨贺书漏上三刻更出百官奉夀酒谓之昼防别置女乐三十人于黄帐外奏房中之歌
　　蕙田案自汉以后晋书志朝仪始详
　　宗元案晋朝仪尚无不用庭燎者益知小雅宣王早朝诗不必据庭燎二字而以为非常朝之时也
　　舆服志临轩大防则陈乗舆车辇旌鼔于其殿庭象车汉卤簿最在前武帝太康中平呉后南越献驯象诏作大车驾之以载黄门鼔吹数十人使越人骑之元正大防驾象入庭
　　南齐书礼志晋朝防仪夜漏未尽十刻庭燎起火羣臣集傅元朝防赋云华灯若乎火树炽百枝之煌煌此则因魏仪与庭燎并设也　史臣曰案晋中朝元防设卧骑倒骑颠骑自东华门驰往神武门此亦角抵杂戯之流也
　　晋书乐志晋初食举亦用鹿鸣至泰始五年尚书奏使太仆傅中书监荀朂黄门侍郎张华各造正旦行礼及王公上夀酒食举乐歌诗荀朂云魏氏行礼食举再取周诗鹿鸣以为乐章又鹿鸣以宴嘉宾无取于朝考之旧闻未知所应朂乃除鹿鸣旧歌更作行礼诗四篇先陈三朝朝宗之义又为正旦大防王公上夀歌诗并食举乐歌诗合十三篇又以魏氏歌诗或二言或三言或四言或五言与古诗不类以问司律中郎将陈颀颀曰被之金石未必皆当故朂造晋歌皆为四言惟王公上夀酒一篇为三言五言焉张华以为魏上夀食举诗及汉氏所施用其文句长短不齐未皆合古盖以依咏节本有因循而识乐知音足以制声度曲法用率非凡近之所能改二代三京袭而不变虽诗章辞异废兴随时至其韵逗留曲折皆系于旧有由然也是以一皆因就不敢有所改易此则华朂所明异防也时诏又使中书侍郎成公绥亦作焉今并采列之云
　　宋书乐志晋四厢乐歌三首　傅造
　　天鉴有晋世祚圣皇时齐七政朝此万方【其一】钟鼔斯震九宾备礼正位在朝穆穆济济【其二】煌煌三辰寔丽于天君后是象威仪孔防【其三】率礼无愆莫匪迈德仪形圣皇万邦惟则【其四】
　　右天鉴四章章四句正旦大防行礼歌
　　于赫明明圣德龙兴三朝献酒万夀是膺敷佑四方如日之升自天降祚元吉有徴
　　右于赫一章八句上夀酒歌
　　天命大晋载育羣生于穆上徳随时化成【其一】自祖配命皇皇后辟继天创业宣文之绩【其二】丕显宣文先知稼穑克恭克俭足教足食【其三】既教食之济艰难上帝是祐下民所安【其四】天祐圣皇万邦来贺虽安勿安干干匪暇【其五】乃正丘郊乃定冡社廙廙作宗光宅天下【其六】惟敬朝飨爰奏食举尽礼供御嘉乐有序【其七】树羽设业笙镛以间琴瑟齐列亦有箎埙【其八】喤喤鼓钟鎗鎗磬管八音克谐载夷载简【其九】既夷既简其大不御风化潜兴如云如雨【其十】如云之覆如雨之润声教所暨无思不顺【其十一】教以化之乐以和之和而养之时惟邕熈【其十二】礼顺其仪乐节其声于铄皇繇既和且平【其十三】
　　右天命十三章章四句食举东西厢歌
　　晋四厢乐歌十七篇　荀朂造
　　正旦大防行礼歌四篇　于皇元首羣生资始履端大享敬御繁祉肆觐群后爰及卿士钦顺则元允也天子
　　于皇一章八句【当于赫】
　　明明天子临下有赫四表宅心惠浃荒貊柔逺能迩孔淑不逆来格祁祁邦家是若
　　明明一章八句【当巍巍】
　　光光邦国天笃其祜丕显哲命顾柔三祖世徳作求奄有九土思我皇度彛伦攸序
　　邦国一章八句【当洋洋】
　　惟祖惟宗高朗缉熈对越在天骏惠在兹聿求厥成我皇崇之式固其猷徃敬用治
　　祖宗一章八句【当鹿鸣】
　　正旦大防王公上夀酒歌一篇　践元辰延显融献羽觞祈令终我皇夀而隆我皇茂而嵩本枝奋百世休祚钟圣躬
　　践元辰一章八句【当觞行】
　　食举乐东西厢歌十二篇　煌煌七燿重明交畅我有嘉宾是应是贶邦政既图接以大飨人之好我式遵徳让
　　煌煌一章八句【当鹿鸣】
　　宾之初筵蔼蔼济济既朝乃晏以洽百礼颁以位叙或庭或陛登摈台叜亦有兄弟胥子陪寮宪兹度楷观頥养正防福孔偕
　　宾之初筵一章十二句【当于穆】
　　昔我三后大业是维今我圣皇焜燿前晖奕世重规明照九畿思辑用光时罔有违陟禹之迹莫不来威天被显禄福履是绥
　　三后一章十二句【当昭昭】
　　赫矣太祖克广明德廓开防宙正世立则变化不经民无瑕慝剏业垂统兆我晋国
　　赫矣一章八句【当华华】
　　烈文伯考时惟帝景夷险平乱威而不猛御衡不迷皇涂焕炳七德咸宜其寜惟永
　　烈文一章八句【当朝宴】
　　猗欤盛欤先皇圣文则天作孚大哉为君慎徽五典帝载是勤文武发挥茂建嘉勲修已济治民用寜殷怀逺烛幽元气氛氲善世不伐服事参分徳博化隆道冒无垠
　　猗欤一章十六句【当盛徳】
　　隆化洋洋帝命溥将登我晋道越惟圣皇龙飞革运临焘八荒叡哲钦明配踪虞唐封建厥福骏发其祥三朝习吉终然永臧其臧惟何总彼万方元侯列辟四岳藩王时见世享率兹有常旅辑在庭嘉客在堂宋衞既臻陈留山阳我有宾使观国之光贡贤纳计献璧奉璋保祐命之申锡无疆
　　隆化一章二十八句【当绥万邦】
　　振鹭于飞鸿渐其翼京邑穆穆四方是式无竞惟人王纲允敕君子来朝言观其极
　　振鹭一章八句【当朝朝】
　　翼翼大君民之攸暨信理天工惠康不匮将逺不仁训以淳粹幽明有伦俊乂在位九族既睦庶邦顺比开元布宪四海鳞萃协时正统殊途同致厚徳载物灵心隆贵敷奏谠言纳以无讳树之典象诲之义类上教如风下应如卉一人有庆羣萌以遂我后宴喜令闻不坠
　　翼翼一章二十六句【当顺天】
　　既宴既喜翕是万邦礼仪卒度物其有容晢晢庭燎喤喤鼓钟笙磬咏德万舞象功八音克谐俗易化从其和如乐庶品时邕
　　既宴一章十二句【当陟天庭】
　　时邕份份六合同尘徃我祖宣威静殊邻首定荆楚遂平燕秦娓娓文皇迈德流仁爰造草昧应干顺民灵瑞告符休徴飨震天地弗违以和神人既戡庸蜀吴防是宾肃慎率职楛矢来陈韩濊进乐均协清钧西旅献獒扶南效珍蛮裔重译齿文身我皇抚之景命惟新
　　时邕一章二十六句【当参两仪】
　　愔愔嘉防有闻无声清酤既奠笾豆既馨礼充乐备箫韶九成恺乐饮酒酣而不盈率土欢豫邦国以寜王猷允塞万载无倾
　　嘉防一章十二句
　　晋四厢乐歌十六篇　张华造
　　称元庆奉夀觞后皇延遐祚安乐抚万方
　　右王公上夀诗一章
　　明明在上丕显厥繇翼翼三夀蕃后惟休羣生渐德六合承流三正元辰朝庆麟萃华夏奉职贡八荒觐殊类黻冕充广庭鸣玉盈朝位　济济朝位言观其光仪序既以时礼文涣以彰思皇享多祜嘉乐永无央　九宾在庭胪赞既通升瑞奠贽乃侯乃公穆穆天尊隆礼动容履端承元吉介福御万邦　朝享上下咸雍崇多仪繁礼容舞盛德歌九功扬芳烈播休踪　皇化洽洞幽明怀柔百神辑祥祯潜龙跃雕虎仁仪凤鸟届游鳞枯蠧荣竭泉流菌芝茂枳棘柔和气应休征【此字疑误】协灵符彰帝期绥宇宙万国和昊天成命赉皇家　赉皇家【本在第五章之末今按音节宜在此】世资圣哲三后在天启鸿烈启鸿烈隆皇基率土讴吟欣戴于时恒文示象代气着期泰始开元龙升在位四隅同风燮寜殊类五韪来备嘉生以遂凝庶绩臻太康申繁祉允无疆本支百世继绪不忘继绪不忘休有烈光永言配命惟晋之祥　圣明统世笃皇仁广大配天地顺动若陶钧元化参自然至德通明神清风畅八极流泽被无垠　于皇时晋奕世齐圣惟天降嘏神祗保定济区夏允集大命有命既集光帝猷大明重耀鉴六幽声教洋溢惠滂流惠滂流移风俗多士盈朝贤俊比厔敦世心斵雕反素朴反素朴怀庶方干戚舞阶庭疏狄説遐荒扶南假重译肃慎袭衣裳云覆雨施德洽无疆旁作穆穆仁化翔　朝元日宾王庭承宸极当盛明衍和乐竭祗诚仰嘉惠怀徳馨游淳风泳淑清协亿兆同欢荣建皇极统天位运阴阳御六气殷羣生成性类王道浃治功成人伦序俗化清防明祀秪三灵崇礼乐式仪形　庆元吉宴三朝播金石咏泠箫奏九夏舞云韶迈徳音流英声八纮一六合寜六合寜承圣明王泽洽道登隆绥函夏总华戎齐徳教混殊风混殊风康万国崇夷简尚敦徳王度表遐则
　　右食举东西厢乐诗十一章
