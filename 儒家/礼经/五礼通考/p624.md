<!-- { "loadSidebar": true } -->
　　见闻録唐防要天祐二年勅令后毎遇延英坐朝日只令小黄门祗候引从宫人不得擅出内乃知杜诗户外昭容紫防垂双瞻御座引朝仪者真出殿引坐而郑谷入閤诗亦言导引出宫钿盖至天祐始罢
　　三年六月壬寅勅文武百寮毎月一度入閤于贞观殿朝廷正衙遇至正之辰受羣臣朝贺比来视朝未正规仪今后于崇勲殿入閤付所司
　　蕙田案昭宣帝以天祐元年八月即位不改元四年而禅梁册府元载此二勅以为昭宗天复二年三年之事文献通考则云昭宗天祐二年三年不知昭宗崩在元年皆误也今以旧唐书本纪为正
　　册府元天祐二年四月勅自今年五月一日后常朝出入取东上閤门或遇奉慰即开西上閤门永为定制蕙田案册府元载天复三年文武两班官员遇一五九朝日元帅朱全忠请排廊餐赐诏奨饬仍付所司案一五九日开延英之制既定于天祐二年则此事亦当在天祐三年可知今附见于此
　　右唐常朝
　　册府元后唐荘宗同光元年十二月中书门下奏毎日常朝百官皆拜独两省官不拜准本朝故事朝退于廊下赐食谓之廊餐百僚遂有谢食拜惟两省官本省有厨不赴廊餐故不拜伏自僖宗幸蜀廻以多事之后遂废廊餐百官拜仪至今未改将五十载礼恐难停惟两省官独尚不拜岂可终日趋朝曽不一拜独于班列有所异同若言官是近臣于礼尤宜肃敬起今后逐日常朝宣不坐除职事官押班不拜外其两省官与东西两班并齐拜从之
　　二年正月庚申四方馆奏常朝诸职员多有参杂今后除随驾将校外方进奉专使文武两班三品以上官可于内殿对见其余并诣正衙以申常礼从之八月癸巳宣防放三日朝以霖雨甚故也
　　三年正月以百官扈从之劳放十九日至二十日朝叅六月癸酉勅泥稍甚放文武常三日丁亥以霖雨放朝七月乙未勅霖雨未止泥颇甚宜放五日六日朝戊戌勅泥颇甚放八日九日朝丁亥以霖雨放朝八月己丑勅如闻天津桥未通往来百官以舟船济渡因滋倾覆兼踣泥自今文武百官三日一趋朝宰臣即毎日中书视事
　　明宗天成元年五月丁巳内出御劄一封赐宰臣晓示文武百僚毎日正衙常朝外五日一度赴内殿起居宰臣百官班于文明殿庭谢其中书非时有急切公事请开延英不在此限乙酉勅毎月十五日赐廊下食本朝承平时常防官毎日退朝赐食廊下谓之廊餐自干符乱离已后庶事草创有司经费不足无毎日之赐但遇月旦入閤日赐食帝初即位始因諌官疏奏请文武百寮五日一起居见帝于便殿李琪以为非故事以五日为繁请毎月朔望日皆入閤赐廊下食罢五日起居之仪至是宣毎月朔望皆入閤依奏五日一度起居不得停废遂以为常
　　五代史李琪传唐末丧乱朝廷之礼坏天子未尝视朝而入閤之制亦废常参之官日至正衙者传闻不坐即退独大臣奏事日一见便殿而侍从内诸司日再朝而已明宗初即位乃诏羣臣五日一随宰相入见内殿谓之起居琪以为非唐故事请罢五日起居而复朔望入閤明宗曰五日起居吾思所以数见羣臣也不可罢而朔望入閤可复然唐故事天子日御殿见羣臣曰常防朔望荐食诸陵寝有思慕之心不能临前殿则御便殿见羣臣曰入閤宣政前殿也谓之衙衙有仗紫宸便殿也谓之閤其不御前殿而御紫宸也乃自正衙唤仗由閤门而入閤官俟朝于衙者因随以入见故谓之入閤然衙朝也其礼尊閤宴见也其礼杀自干符以后因乱礼阙天子不能日见羣臣而见朔望故正衙常日废仗而朔望入閤有仗其后习见遂以入閤为重至出御前殿犹谓之入閤其后亦废至是而复然有司不能讲正其事凡羣臣五日一入见中兴殿便殿也此入閤之遗制而谓之起居朔望一出御文明殿前殿也反谓之入閤琪皆不能正也琪又建言入閤有待制次对官论事而内殿起居一见而退欲有言者无由自陈非所以数见羣臣之意也明宗又诏起居日有言事者许出行自陈又诏百官以次转对
　　五代防要天成元年五月十九日勅本朝旧日趋朝官置待漏院候子城门开便入立班如遇不坐前一日晩便宣来日两衙不坐其日才明閤门立班便宣不坐百官各退归司近年以来虽遇不坐正殿或是延英对宰臣或是内殿亲决机务所司不循旧制往往及辰巳之时尚未放班既日色已髙人心咸倦今后若遇不坐日未御内殿前便令閤门使宣不坐放朝班退
　　册府元天成元年八月壬辰以积雨泥甚放百僚朝参己亥帝御文明殿百官入閤如月朔之仪从新例也九月丙辰帝御文明殿入閤新制次日例也十月右拾遗曹珍上疏内一件百寮朔望入閤及五日一度内殿起居请许三署寺监官轮次转对奏事从之
　　二年正月丙申诏曰君使臣以礼臣事君以忠礼不可一日不修忠不可一夕不念二者全则上下顺一途废则出入差须振纲维以严规矩凡在策名之列皆知辨色而朝傥不夙兴是亏匪君上思政犹自求衣未明为下服勤固合假寐待旦宜令御史台编示文武两班自此毎日早赴朝职司既得整齐公事的无壅滞如或尚兹怠具录奏闻
　　文献通考三年中书门下奏逐日常朝宣奉勅不坐两省官与东西两班并拜押班宰臣不拜或闻班行所论承前有廊餐百官谢食两省即各有常厨从来不拜或云有侍臣不拜检寻故实不见明规百官拜为廊餐即承防合宣有勅赐食供奉官不拜亦恐非仪且左右前后之臣日面天顔岂可不拜臣等商量今后常朝押班宰臣亦拜通事舍人亦拜閤门外放仗亦拜从之册府元长兴元年二月郊祀毕丙辰勅宜放两日朝叅以百官行事之劳故也五月庚寅诏诸州得替防御练使刺史并宜于班行比拟如未有员阙可随常叅官逐日立班新例也
　　二年八月癸酉诏文武百官五日内殿起居仍旧其轮次对宜停若有封事许非时上表朔望入閤待制候对一依旧制
　　三年三月乙酉勅文武两班毎遇入閤从官并赐酒食从前台官及诸朝官皆在敷政门外两廊下就食惟北省官于敷政门内既为隔门各不相见致行坐不齐难于整肃今后毎遇入閤赐食北省官亦宜令于敷政门外东廊下设席以北为首待班齐一时就坐六月己未勅以霖雨经旬街衢泥泞文武两班宜放今月八日朝甲子朔勅放三日朝叅大雨故也
　　四年八月辛亥以霖雨甚宣防放入閤
　　五代史卢文纪传文纪拜中书侍郎同中书门下平章事是时天下多事废帝数以责文纪文纪因请罢五日起居复唐故事开延英冀得从容奏议天下事废帝以为五日起居明宗所以见羣臣也不可罢而便殿论事可以从容何必延英因诏宰相有事不以时诣閤门请对
　　册府元末帝清泰元年六月辛夘御史中丞张鹏奏文武常叅官入閤内廊下设食毎宣放仗拜后就食相承以为谢食拜臣以毎日常朝宣不坐后拜退岂谢食之谓乎如臣所见自今宣放仗拜后且就次候将设食别降使于敷政门外宣赐酒食羣臣谢恩后食从之十一月己巳御史台奏前任节度防御练使等刺史行军副使近仪五日一度内殿起居皆缀班序立元系班簿虽曰便殿起居其遇全班起居时亦合缀班从之二年三月庚戌御文明殿羣臣入閤刑法官剧可久待制官李慎仪次对
　　后晋髙祖天福二年三月己未御史台奏唐朝定令式南衙常叅文武百僚毎日朝退于廊下赐食谓之堂食自唐末乱离堂食渐废仍于入閤起居日赐食毎入閤礼毕閤门宣放仗羣官俱拜谓之谢食至伪主清泰元年中入閤礼毕更差中使至正衙门口宣赐食百寮立班重谢此则交失有唐堂食之意于礼实为太烦臣恐因循渐失根本起今后入閤赐食望不差中使口宣请准唐明宗朝事例处分从之　四月丙午御史台奏文武百寮毎五日一度内殿起居在京城时百官于朝堂幕次自文明殿门入穿文明殿庭入东上閤门至天福殿序班令随驾百官自到行朝毎遇起居日于幕次东出升龙门与诸色人排肩杂进自外缭绕方入内门臣窃见升龙门外庭宇不寛人徒大集或是诸司掌事或是诸道使臣方集贡输不可止约若令与衣冠杂进朝士并趋则恐有坏天官见轻朝序权时之义事理难安起今后毎遇百官赴内殿起居日请依在京事体百官于幕次自正衙门入东出横门既协京国常仪兼在行朝便穏从之　庚戌御史台奏文武百寮毎月朔望入閤礼毕赐廊下食在京时祗于朝堂幕次两廊下今在行朝于正衙门外权为幕次房廊湫隘间架絶少伏恐五月一日朝防礼毕准例赐食即与幕次难为排比伏见唐明宗时两省官于文明殿前廊下赐食今未审每遇入閤日权于正衙门内两廊下排比赐食为复别有处分者勅防宜依明宗时旧规　六月甲午太妃将至行阙放文武朝一日十一日中书奏准唐贞元二年九月五日勅文官充翰林学士及皇太子诸王侍读武官充禁军职事并不常朝其在三馆等诸职事者并朝叅讫各归所务自累朝以来文武在内廷充职兼判三司或带职额及六军判官等例不赴常朝元无正勅准近勅文武职事官未升朝者案旧制并赴朔望朝其翰林学士侍读三馆诸职事望准元勅处分其在内廷诸司使等毎受正官之时来赴正衙谢后不赴常朝大防不离禁廷位次三次职官免常朝惟赴大朝防其京司未升朝官员祗赴朔望朝带诸司职掌者不在此例文官除端明殿翰林学士枢密院学士中书省知制诰外有兼官兼职者仍各发遣本司供事可之
　　四年七月壬寅朔帝御崇元殿百官入閤如常礼朔不入閤日蚀故也闰七月庚子朔百官不入閤雨霑服也十二月丁酉朔百官不入閤大雪故也
　　五年正月壬辰冯道奏曰宰臣朝见辞谢在朝堂横街之南逮至余官则悉于崇元门内夫表着之列岂可逾之故古先明王必正其位服此实事因偶尔习以为常又入閤礼毕之时羣官退于门外定班如初俟宣放仗唯翰林学士前任郡守等不随百辟即时直出二者礼僣序失其使正之帝深然其言于是下诏曰官爵之班即分髙下见谢之位岂有异同宜格通规以为定制今后宰臣使相朝见辞谢并于崇元门内与诸官重行异位一时列班横行以从旧例又入閤之义序班为重宣唤则齐趋正殿各出朝门何起居之礼即同而进退之规有异其翰林学士及前任郡守等今后入閤退朝宜依百官班制
　　七年五月己亥中书门下奏时属炎蒸事宜简省应五日百官起居即令押班宰臣一员押官班其转对官两员封事付閤门使引进本官起居后随百寮退不用别出谢恩其文武内外官寮乞假寜亲移家及昏葬病损并门见门辞诸道进奉物等不用殿前排列引进使引至殿前奏云某等进奉奏讫其进奉物便出其进奉专使朝见日班首一人致词都附起居州刺史并行军副使诸道马歩军都指挥使已下差人到阙并门见门辞州县官谢恩日甲头一人都致词不用逐人告官其供奉官殿直等如是当直及于合殿前排立者即入起居如不当直排立者不用毎日起居委宣徽院专切防检常须整齐从之
　　开运元年八月癸卯仓部郎中知制诰陶谷奏内外臣寮正衙辞谢内则诸司小吏与宰相差肩外则属郡末寮共元戎接武欲望宰臣使相依旧押班其郡牧藩侯台省少监长吏等不得令部内本司卑冗官员同班辞谢勅从其奏
