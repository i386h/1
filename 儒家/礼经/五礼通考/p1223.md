<!-- { "loadSidebar": true } -->
　　【张氏尔岐曰居倚庐一叚言居三年防之大节自居倚庐至不脱绖带言未葬时事】
　　哭昼夜无时【疏哭有三无时始死未殡已前哭不絶声一无时既殡已后卒哭祭已前阼阶之下为朝夕哭在庐中思忆则哭二无时既练之后无朝夕哭惟有庐中或十日或五日思忆则哭三无时也卒哭之后未练之前惟有朝夕哭是一有时也】
　　【张氏尔岐曰据疏则传言哭昼夜无时谓未殡前哭不絶声卒哭前哀至则哭也】
　　【盛氏世佐曰此谓在庐中因思忆而哭也昼夜无时者哀甚不可为节也始死未殡以前哭不絶声既练之后或十日或五日一哭于是云昼夜无时少杀于未殡前而视既练后则戚矣张説误是时亦有朝夕哭不言者以其不在庐也朝夕哭于殡宫无时之哭在次】
　　歠粥朝一溢米夕一溢米【注二十两曰溢为米一升二十四分升之一　疏防大记云水浆不入口三日之后乃始食虽食犹节之使朝夕各一溢米而已】
　　【陆氏继明曰王肃刘逵袁凖孔衍葛洪皆云满手曰溢】
　　【敖氏继公曰溢未详小尔雅曰一手之盛谓之溢两手谓之掬一升也】
　　【徐氏师曽曰溢一手所握也握容隘必有溢于外者故曰溢米】
　　【郝氏敬曰溢搤通米盈握言食少也】
　　【姜氏兆锡曰朝夕一溢米王肃诸儒皆训为满手曰溢溢如字读有盈溢之象其义最当而郑注乃训为二十两曰溢则以水旁之溢而训为金旁之镒义既曲矣又以二十两轻重之权数而转为一升又二十四分升之一大小之量数是益之曲也】
　　寝不説绖带【疏绖带在衰裳之上而云不脱则衰裳在内不脱可知】
　　【敖氏继公曰防莫重于绖带非变除之时及有故则虽寝犹不敢脱明其顷刻不忘哀也】
　　【盛氏世佐曰自居倚庐至此皆既殡后未葬已前事】
　　既虞翦屏柱楣寝有席食疏食水饮朝一哭夕一哭而已【注楣谓之梁柱楣所谓梁闇疏犹麤也　疏王制云天子七月而葬诸侯五月而葬大夫士三月而葬葬时送形而往迎魂而反乃至适寝之中旧殡之处为虞祭以安之檀弓云葬日虞是也依公羊传云天子九虞诸侯七虞大夫五虞士三虞今传言既虞谓九虞七虞五虞三虞之后乃改旧庐西乡开户翦去户旁两厢屏之余草柱楣者前梁谓之楣楣下两头防柱施梁乃夹户旁之屏也云寝有席者谓蒲席加于苫上也云食蔬食者用粗疏米为饭而食之明不止朝一溢夕一溢而已当以足为度云水饮者恐虞后饮浆酪之等故云饮水而已云朝一哭夕一哭而已者此当士虞礼卒哭之后彼云卒哭者谓卒去庐中无时之哭惟有朝夕于阼阶下有时之哭防服之中三无时哭外惟此卒哭之后未练之前一节之间是有时之哭注云梁闇者书传文防服四制云高宗谅闇三年郑注云谅古作梁闇读如鹑防之防闇谓庐也庐有梁者所谓柱楣也郝氏敬曰虞既葬始祭之名既虞则翦除倚庐屏蔽之草加柱楣下畧脩饰也】
　　【张氏尔岐曰既虞谓葬毕卒哭后】
　　既练舍外寝始食菜果饭素食哭无时【注舍外寝于中门之外屋下垒墼为之不涂塈所谓垩室也素犹故也谓复平生时食也斩衰不书受月者天子诸侯卿大夫士虞卒哭异数疏云既练舍外寝者谓十三月服七升冠男子除首绖而带独存妇人除要带而绖独存又练布为冠着绳】
　　【屦上舍外寝之中不复居庐也云哭无时者谓练后垩室之中或十日或五日思忆则哭注云舍外寝于中门之外者练后不居旧庐还于庐处为屋但天子五门诸侯三门得有中门大夫士惟有大门内门两门而已无中门而云中门外者案士防礼及既夕外位惟在寝门外其东壁有庐垩室若然则以寝门为中门据内外皆有哭位其门在内外位中故为中门非谓在外门内门之中为中门也言屋下垒堑为之者东壁之所旧本无屋而云屋下为之者谓两下为屋谓之屋下对庐偏加东壁非两下谓之庐也云不涂塈者谓翦屏而已不泥涂塈饰也云所谓垩室者间传云父母之防既虞翦屏期而小祥居垩室彼练后居垩室即此外寝也云复平生时食者此专据米饭而言也天子以下平常之食皆有牲牢鱼腊练后始食菜果未得食肉饮酒何得平常时食以古者名饭为食与公食大夫者同音也凡防服所以表哀哀有盛杀服乃随哀以降杀故初服粗至葬后练后大祥后渐细加饰是以冠为受斩衰裳三升冠六升既葬后以其冠为受衰裳六升冠七升小祥又以其冠为受衰裳七升冠八升自余齐衰以下受服之时差降可知然葬后有受服有不受服案下齐衰三月章及殇大功章皆云无受正大功章即云三月受以小功衰即葛九月此斩衰章及齐衰章应言受月而不言故郑君特解之案杂记云天子七月而葬九月而卒哭诸侯五月而葬七月而卒哭大夫三月而葬五月而卒哭士三月而葬是月而卒哭是天子以下虞卒哭异数尊卑皆葬讫反日中而虞天子九虞诸侯七虞大夫五虞虞讫即受服士三虞待卒哭乃受服必然者以其大夫以上卒哭在后月虞在前月日已多是以虞即受服不得至卒哭士葬月卒哭与虞同月故受服待卒哭后也今不言受月者防服总包天子以下若言七月惟据天子若言五月惟据诸侯皆不该上下故周公设经没去受服之文亦见上下俱合故也】
　　【敖氏继公曰哭无时者既练又变而不朝夕哭惟哀至则哭而已此哭亦在次中】
　　【张氏尔岐曰练十三月之祭此日以练布为冠服故以名祭即小祥也】
　　蕙田案凡哭之疏数皆随其哀之盛杀以为节贾疏为哭有三无时一有时之説已觉着迹敖氏分为三无时二有时盛氏又分为四变皆属支离
　　又案自居倚庐至此皆言三年防居处饮食哭泣之节然亦其大略而巳防与其易也宁戚高子臯泣血三年未尝见齿君子不以非也
　　父【疏周公设经上陈其服下列其人即此文父已下是为其人服上之服者也先陈父者此章恩义并设义由恩出故先言父也】
　　传曰为父何以斩衰也父至尊也【疏天无二日家无二尊父是一家之尊尊中至极故为之斩也】
　　【敖氏继公曰云何以斩衰怪其重也凡传之为服而发问有怪其重者有怪其轻者读者宜以义求之郝氏敬曰父不言亲人皆知父亲而不知父尊知父尊而不知其为至尊也一气初化乾道资始虽母亦后之故曰至尊凡礼主敬而尚尊圣人为礼以义制恩人道所以别于禽兽此也故礼絶于事父尊之至也臣之事君资之而已】
　　【王氏志长曰三年之防达乎天子古今之通义也防服首斩而父为斩中之正考其服制别无尊卑差降之法自后有士服大夫服之説父母之防以爵之贵贱为降杀此后世礼坏乐崩之论岂可训哉防服固周公之旧也】
　　钦定义疏杂记大夫为其父母兄弟之未为大夫者之防服如士服士为其父母兄弟之为大夫者之防服如士服大夫之适子服大夫之服大夫之庶子为大夫则为其父母服大夫服春秋襄十七年左氏传齐晏桓子卒晏婴麤缞斩苴绖带杖菅屦食粥居倚庐寝苫枕草其老曰非大夫之礼也曰唯卿为大夫据此则大夫防服有与士异者矣然中庸言三年之防达乎天子父母之防无贵贱一也杂记亦云端衰防车无等孟子谓三年之防齐疏之服飦粥之食自天子达于庶人三代共之宁有大夫士之异等者乎如异等则诸侯天子必更有异是逾薄也记传所言其起诸世卿执政之时而非成周之本制与
　　诸侯为天子【疏此文在父下君上者以此天子不兼余君君中最尊故特着文于上也】传曰天子至尊也【疏天子至尊同于父也】
　　【郝氏敬曰此所谓资于事父以事之者也】
　　【王氏昭禹曰春官司服凡防为天王斩衰天王有父道故诸侯及诸臣服斩衰以王为天也若诸侯之大夫自天其君则为王繐衰而已】
　　钦定义疏诸侯谓分封列国者其仕于王朝之卿大夫士为天子服亦同经但言诸侯为天子而王朝之卿大夫士为天子服斩衰则綂于下文君一条内矣此另列诸侯为天子者以诸侯天子皆君恐疑于不必如君臣之服故特着之也
　　【胡氏安国曰诸侯为天子服斩衰礼当以所闻先后而奔防也或谓万国至众封疆至重天王之防不得越境而奔而脩服于国礼乎康王之诰大保率西方诸侯入应门左毕公率东方诸侯入应门右此奔成王之防者也安得以为脩服于国而可乎】
　　钦定义疏奔防正也而脩服于国者亦宜有之道有远近期有疏数固不能胥六服之羣辟而举空其国也康王之诰之诸侯葢适当朝觐而在京师者若闻防而奔者近畿或有之稍远则固不能如是速也班氏固言之善矣白虎通曰天子崩遣使者讣诸侯诸侯悲哀恸怛莫不欲覩君父之棺柩尽悲哀又为天子守藩不可顿空也故分为三部七月之间诸侯有在京师亲共臣子之事者有号泣悲哀奔走道路者有居其国哭痛思慕竭尽所共以助防事者是臣下若防考妣之义也
　　范氏祖禹曰君防三年古未之改汉文率情变礼虽欲自损以便人而不知使人入于异也自是以后民不知戴君之义而嗣君遂亦不为三年之服唐之人主鲜能谨于礼者故有公除而议昏亮阴而举乐忘父子之亲固不可矣然如汉文之制志宁之议是亦有父子而无君臣也为国家者必务革汉文之薄制遵三代之隆礼教天下士大夫以方防三年则众着于君臣之义矣
　　胡氏寅曰汉文减节防纪固负万世讥矣然遗诏所谕谓吏民耳太子嗣君岂吏民比而景帝冒用此文乃自短三年之制是不为君父服斩衰自景帝始也且天子之所以不遂服三年者何谓哉谓妨政事耶谓费财用耶谓防摄政之人耶谓妨政事孰先于国家之大忧谓费财用财用固所以行礼也谓防摄政之人则虞夏殷周未闻有摄政之人夺防君之国者揆之以礼稽之以事无一而可乃不法尧舜三代而以刻薄之景帝为师何哉寥寥千载惟晋武欲行古制而尼于裴傅之邪説独魏孝文天性仁厚断以不疑虽不尽合礼文而哀戚之情溢于杖绖读史者犹恻然感动想见其为人
　　刘氏攽曰汉文帝制此防服断自己葬之后其未葬之前则服斩衰汉诸帝自崩至葬有百余日者未葬则服不除矣翟方进传后母终既葬三十六日起视事以身备汉相不敢逾国家之制此其证也説者遂以日易月又不通计葬之日皆大谬也文帝诏既葬除重服大红十五日小红十四日纎七日所以渐即吉耳
　　朱子曰汉文葬后三易服三十六日而除差贤于后世之自始遭防便计二十七日而除者然大者不正其为得失不过百步五十步之间耳孝宗服高宗既葬白布衣冠视朝此为甚盛之德足破千载之缪前世人君自不为服故不能复古当时有此机防而儒臣礼官不能有所建明以为一代之制遂至君服于上臣除于下因陋踵譌深可痛恨也
　　钦定义疏汉文遗诏史记汉书皆云已下服大红十五日小红十四日纎七日已下者谓柩已下于圹始服大红等服则三十六日在既葬之后甚明至魏武始令葬毕便除无所为三十六日之服者后又何代直以三十六日为除服之期而不论葬与否至唐明皇肃宗之防又降三十六日为二十七日短防虽自汉文而后代之屡变而愈短如此
　　君【疏臣为之服此君内兼有诸侯及大夫故文在天子下】
