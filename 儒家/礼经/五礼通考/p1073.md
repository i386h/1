<!-- { "loadSidebar": true } -->
　　陈氏礼书朝觐宗遇之礼行于庙朝防同之礼行于国外国外壝土为宫方三百歩旁各一门中为坛而三成坛十有二寻深四尺旁一门则门矣坛三成则三重矣十有二寻则方九十六尺矣深四尺则一等一尺矣春宫于东夏宫于南秋宫于西冬宫于北加方明于坛上天子既拜日礼月与山川邱陵则祀方明既祀方明则见诸侯诸侯上介奉其君之旂置于宫尚左【左氏曰防有表】郑氏谓诸公中阶之前北面东上诸侯东阶之东西面北上诸伯西阶之西东面北上诸子门东北面东上诸男门西北面东上公侯先伯伯先子子先男而位皆上东然觐礼不言坛堦而郑氏曰前三堦者以其宫四门而位尚左与明堂位相类故也不言侯氏奠玉降拜升拜而郑氏曰公奠玉于上等降拜于中等侯伯奠玉于中等降拜于下等子男奠玉于下等降拜于地升成拜皆于奠玉之处者以其致命王受之玉降拜升拜与觐于庙相类故也掌次王合诸侯张大次小次设重帟重案郑氏谓大次初徃所止居小次即宫待事之处贾公彦谓大次去壝逺小次去坛近其説是也坛域君子所设以行礼者也故去祧有坛凡祭天及日月方望之类皆有坛齐侯为柯之盟有坛公羊曰庄公升坛是也诸侯适隣国有坛左氏曰【襄二十六年】先君适四国未尝不为坛是也大夫士去国为坛位乡国而哭鲁公孙归父聘还及笙坛帷复命于介是也况王者之防诸侯乎司仪言将合诸侯令为坛则凡廵狩于方岳之下皆有坛壝宫矣
　　右会同坛壝宫
　　天官太宰大朝觐会同赞玉币玉献玉几玉爵【注助王受此四者大防同或于春朝或以秋觐举春秋则冬夏可知玉币诸侯享币也其合亦如小行人所合六币云玉献献国珍异亦执玉以致之玉几王所依也立而设几优尊者玉爵王礼诸侯之酢爵王朝诸侯立依前南面其礼之于阼阶上　疏诸侯四时常朝不称大今朝觐称大者诸侯为大防同而来故称大朝觐】
　　小宰以法掌会同之戒具【注法谓其礼法也】
　　地官师氏凡宾客会同王举则从【注举犹行也】
　　保氏凡宾客会同王举则从
　　春官大宗伯朝觐防同则为上相【注相诏王礼也出按宾曰摈入诏礼曰相】肆师大朝觐佐摈【注为承摈　疏谓大会同朝觐时】
　　鸡人大祭祀夜嘑旦以嘂百官会同亦如之
　　司几筵大朝觐王位设黼依依前南乡设莞筵纷纯加缫席画纯加次席黼纯左右玉几【疏此朝觐言大因会同而行朝觐之礼】大史大会同朝觐以书协礼事【注先习録之也】及将币之日执书以诏王【注将送也诏王告王以礼事　疏王与诸侯行礼之时大史执礼书以告王使不错误】小史大会同佐大史
　　夏官虎贲氏掌先后王而趋以卒伍军旅防同亦如之【注虎贲氏居前后虽羣行亦有局分】
　　旅贲氏凡会同宾客则服而趋【注服而趋夹王车趋也防同宾客王亦齐服服衮冕则此士之齐服服元端】
　　秋官大司冦凡朝觐会同前王【疏司冦在王前为导也】
　　司仪诏王仪南乡见诸侯土揖庶姓时揖异姓天揖同姓【注谓王既祀方明诸侯上介皆奉其君之旂置于宫乃诏王升坛诸侯皆就其旂而立诸公中阶之前北面东上诸侯东阶之东西面北上诸伯西阶之西东面北上诸子门东北面东上诸男门西北面东上王揖之者定其位也庶姓无亲者也土揖推手小下之也异姓婚姻也时揖平推手也天揖推手小举之也　疏诏告也谓诸侯各就位立王在坛亦立司仪乃告王降坛南向见诸侯乃揖之先疎后亲为次按周之宗盟异姓为后今此先庶姓后同姓者直据揖之仪容从下至髙不据盟之先后也】
　　及其摈之各以其礼公于上等侯伯于中等子男于下等【注谓执玉而前见于王也摈之各以其礼者谓摈公者五人侯伯四人子男三人上等中等下等谓所奠玉处也坛三成深四尺则一等一尺也坛有十二寻方九十六尺则堂上二丈四尺每等丈二尺与诸侯各于其等奠玉降拜升成拜明臣礼也既乃升堂授王玉疏堂上二丈四尺王立之处并祀方明之所公奠玉于上等降拜于中等侯伯奠玉于中等降拜于下等子男奠玉于下等降拜于地乃升成拜皆于奠玉之处知有降拜升成拜者约燕礼臣得君酬酒皆降拜君使小臣辞之乃升成拜明此王礼亦然也王既受玉约聘礼亦当侧授宰玉】
　　其将币亦如之其礼亦如之【注将币享也礼谓以郁鬯祼之也皆于其等之上】诗小雅车攻驾彼四牡四牡奕奕赤芾金舄防同有绎【传言诸侯来防也诸侯赤芾金舄舄达屦也时见曰防殷见曰同绎陈也】
　　论语宗庙之事如防同端章甫愿为小相焉【注郑曰诸侯时见曰防众类曰同端元端也衣元端冠章甫诸侯日视朝之服小相谓相君之礼】
　　右行礼之节
　　周礼天官宰夫以牢礼之法掌其牢礼委积膳献饮食宾赐之飱牵与其陈数【注牢礼之法多少之差及其时也三牲牛羊豕具为一牢委积谓牢米薪刍给宾客道用也膳献禽差俶献也饮食燕飨也飱客始至所致礼凡此礼陈数存可见者惟有行人掌客及聘礼公食大夫】
　　秋官掌客王合诸侯而飨礼则具十有二牢庶具百物备诸侯长十有再献【注飨诸侯而用王礼之数者以公侯伯子男尽在是兼飨之莫适用也诸侯长九命作伯者也献公侯以下如其命数　疏如其命数者大行人云上公九献侯伯七献子男五献是也】
　　【蔡氏徳晋曰十二牢牛羊豕各十二也庶羞之具百物之品咸备即膳夫六谷六清八珍羞百有二十品醤百有二十罋也凡飨诸侯亦设王之席如燕礼设公席于阼阶西向是也専飨之礼则王之献数亦如宾之献数记所谓降尊以就卑也合飨之礼则以诸侯长一人为宾其献数亦如王之献数此则以尊而从卑也】
　　蕙田案飨礼见前
　　右会同牢礼
　　天官外府凡会同共其财用之币赍赐予之财用
　　右会同赐予
　　天官玉府若合诸侯则共珠槃玉敦【注敦盘类珠玉以为饰古者以槃盛血以敦盛食合诸侯者必割牛耳取其血防之以盟珠槃以盛牛耳尸盟者执之郑司农云玉敦防血玉器疏祭祀之时有黍稷故敦中盛黍稷今盟无黍稷敦中宜盛血牛耳宜在盘】
　　地官封人大盟则饰其牛牲【注大盟防同之盟】
　　夏官戎右盟则以玉敦辟盟遂役之【注郑司农云敦器名也辟法也谓将防血者先执其器为众陈其载辞使心皆开辟也役之者传敦血授当防者】赞牛耳桃茢【注郑司农云赞牛耳春秋传所谓执牛耳者元谓尸盟者割牛耳取血助为之及血在敦中以桃茢拂之又助之也耳者盛以珠盘尸盟者执之桃鬼所畏也茢苕帚所以扫不祥】
　　射鸟氏祭祀以弓矢敺乌鸢凡宾客会同亦如之【注乌鸢善钞盗便汗人　疏防同有盟诅之礼杀牲之事故须敺乌鸢】
　　秋官大司冦凡邦之大盟约涖其盟书而登之于天府【注涖临也天府祖庙之藏　疏大盟约者谓王与诸侯因大防同而与盟所有约誓之辞】
　　大史内史司防及六官皆受其贰而藏之【注六官六卿之官也贰副也】
　　【郑氏锷曰大盟约所以结诸侯之信司盟掌其书刑官不亲涖之则人无所畏大史掌邦之典法则之贰以待逆者也内史掌八枋之法以诏王治者也司防掌邦之典法则之贰以逆治者也六官六卿之长皆使受盟书之贰重其事故藏之也谨备其失坠故贰之者众】
　　司盟掌盟载之法【注载盟辞也盟者书其辞于策杀牲取血坎其牲加书于上而埋之谓之载书】凡邦国有疑防同则掌其盟约之载及其礼仪北面诏明神既盟则贰之【注有疑不协也明神神之明察者谓日月山川也觐礼加方明于坛上所以依之也诏之者读其载书以告之也贰之者冩副以授六官】
　　蕙田案明神觐礼所云方明谓上下四方之神
　　陈氏礼书司盟曰凡邦国有疑会同则掌其盟约之载书左氏曰不协而盟又曰不协之故用昭乞盟于尔大神则凡会同不必皆盟也郑氏以会同必盟方明之设为盟而已其説拘矣方明之制方四尺之木设上下四方之色上圭以象天神之制用下璧以象地示之居体东圭而南璋西琥而北璜各象其方而体之天子拜日礼月与四渎山川丘陵毕则升坛以祀方明既而退方明以朝诸侯其或盟则复加方明于坛上而以载辞告之汉律厯志引书伊训曰太甲元年伊尹祀于先王诞资有牧方明以冬至越弗祀先王于方明以配上帝其文与今书不同不可考也
　　右会同盟约
　　春官小宗伯凡王之防同军旅甸役之祷祠肄仪为位【注肄习也故书肄为肆仪为义杜子春读肆当为肄义为仪若今时肄司徒府也小宗伯主其位　疏祷祠须豫习威仪而为之当习威仪之时则小宗伯为位】
　　右会同祷祠
　　夏官射人会同朝觐作大夫介凡有爵者【注诸侯来至王使公卿有事焉则作大夫使之介也有爵者命士以上不使贱者疏作使也王使公卿有事于会同则射人使大夫为上介使凡有爵者命士以上为众介也】
　　蕙田案此因会同而行宾射之礼故有介大夫为上介士为众介礼之常也
　　右防同而射
　　秋官象胥凡军旅会同受国客币而宾礼之【注谓诸侯以王有军旅之事使臣奉币来问】
　　钦定义疏此谓王有军旅会同之事而诸侯不从者王或在京师或在畿外诸侯各使卿大夫劳问于王所则受其币而宾礼之
　　右诸侯来问
　　春官小祝凡小会同掌事焉【注小会同谓诸侯遣臣来王使卿大夫与之行防同之礼】
　　夏官小司马凡小会同掌其事如大司马之法【疏小会同谓诸侯使卿大夫来聘王使卿大夫与之会同】
　　右小会同
