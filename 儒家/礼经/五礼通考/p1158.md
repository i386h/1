<!-- { "loadSidebar": true } -->
　　册府元宗先天二年十月癸亥亲讲武于骊山之下徴兵二十万旌旗连互五十余里戈鋋金甲照耀天地列大阵于长川坐作进退以金鼓之声节之三军出入号令如一帝亲擐戎服持沈香大鎗立于阵前威振宇宙长安士庶奔走纵观填塞道路兵部尚书郭元振以亏失军容坐于纛下将斩之宰相刘幽求张説跪于马前谏曰元振翊戴上皇有大功于国虽犯军令不可加刑伏愿寛宥以従人望帝乃赦之配流新州给事中知礼仪事唐绍以草军仪有失坐于纛下斩之礼毕乃下制曰传不云乎兵之设久矣所以威不轨而昭文徳圣人以兴乱人以废皆兵之由也故文事必有武备耀徳在于观兵所以外清蛮貊内辑华夏其经济之致欤自有隋失道三灵改卜我唐受命百姓与能四罪而天下服一戎而天下定航海梯山罔不率俾休牛归马永不复用徳逮羣物刑清百年然而制军为旅先王分职在祀与戎前史垂训则未学也孰可弃之往以韦氏搆逆凶魁作祸则我之宗祀危如缀旒故斩长蛇截封豨戮枭獍扫搀枪使武之不修则兆人何人朕以薄徳皆奉圣谟济邦家之多难畏君父之严防自抚兹亿兆若临渊谷虽重译云归和亲日至遂五兵之不教虑七徳之未康今葢冬戒时农事爰隙骊山之下鸿门在望横层阜以南属耿长川而北流严霜初陨疾风始至以时而命羣帅得地以讲武功料其胜负详其进退以振国威用搜军实故披坚执鋭干戈有容练卒陈师金鼓有节上应于天也下顺于人也三光之灵可接五行之徳斯用将孙呉不逺颇牧同时非熊所期怒蛙亦劝布三令调九章且阅宣之仪若观莘墟之礼情兼慰赏义宏宠锡惟此畿甸比经水旱总集士马颇有烦劳中念元元更资勤恤其讲武使各赐物一百段将军各八十段中郎将各六十段郎将及左右军长史各四十段折冲果毅各三十段押官六品以下各二十段新丰百姓宜免来年地税置顿使赐物一百段縁顿踏践麦苖给米酬直
　　开元二年八月辛巳上以河陇之故命有司大募壮勇士従军既募引见置酒于朝堂享之诏曰朕光宅四海抚御百蛮属疆未宁军国多费每欲指挥方略亲率军师故召募尔等拟従朕行知尔等材力冠羣艺能拔萃但以不教人战岂知金鼓之声授以兵律方辨干戈之势所以且遣薛讷等于陇右防御使令教习尔等既练韬钤须明队伍使投石拔剑以励威锋裹粮坐甲待清逋寇若能因机立效遇敌邀勲酬以官荣必超格例然后陪朕舆驾従戎塞垣俾尔先驱敬聴后命今宴劳尔等并赐钱三千贯可节级领取即宜好去十月薛讷克吐蕃帝遂停亲征诏曰比来缘边镇军每年更代兵不识将将不识兵岂有缘路疲人葢是以卒与敌其以西北军镇宜加兵数先以侧近兵人充并精加简择其有劳考等色所司其以条例奏闻战兵别简为队伍専令教练不得辄有使役仍令兵部侍郎裴璀太常少卿姜晦往军州计防便简支配有见集后军兵宜令兵部侍郎韦抗紫防舍人王珽即简择以闻
　　八年八月诏曰国家偃武教修文徳百年于兹矣自运属清平人忘争战俎豆之事尝闻之矣军戎之礼我所未暇且五材并用谁能去兵四方虽安不可忘战故周礼以军禁纠邦国以搜狩习戎旅不教人战是为弃之宜差使于两京及诸州且拣取十万人务求灼然骁勇不须限以蕃汉皆放畨役差科惟令团伍教练辨其旗物简其车徒习攻取进退之方陈威仪贵贱之等俾夫少长有礼疾徐有节将以伐叛怀服将以保大定功叶于师贞以宏武备应须集期及有蠲免所司明为条制别作优异法奏闻仍勅幽州刺史邵宠于幽易两州选二万灼然骁勇者充幽州经畧军健儿不得杂使租庸资课并放免
　　肃宗至徳二载八月帝在鳯翔癸巳六军大阅帝御府城楼观军阵之容
　　旧唐书肃宗本纪至徳三载正月庚寅大阅诸军于含元殿庭上御栖鸾阁观之
　　册府元代宗寳应元年九月壬寅大阅兵马于鸣鳯门街
　　旧唐书代宗本纪大歴九年四月乙酉诏郭子仪等大阅兵师以备吐蕃
　　徳宗本纪贞元十六年春正月庚子朔乙巳上阅兵于麟徳殿前
　　册府元宣宗大中五年五月勅如闻诸道军将及官健儿等近日所在将帅多务因循当召募之时巳不选择及收补之后曾莫教招遂使名在戎行少能知其弓矢职居列校罕见识于韬钤缓急忽有徴差便取现在应数惟忧就役岂暇圗功虚费资粮莫克雠敌为弊颇久须有举明自今以后委诸道观察节度都防御团练经略等使每道慎择防兵法及能弓马解枪弩及筒射等军将两人充教练使每年至合教习时分畨各以本艺阅试其间或有伎艺超异者量加优赏仍作等第节级与进改职名每至年终都具所教习焉步及各执所艺人数申兵部及中书门下仍委兵部简勘都开件奏闻所冀各尽伎能自成劲鋭其支部有兵处亦委本道防简训练准诏处分
　　右唐
　　五代史梁太祖本纪开平元年冬十月己未讲武于繁台
　　霍存传太祖已即位阅骑兵于繁台顾诸将曰使霍存在岂劳吾亲阅耶诸军宁复思之乎它日语又如此
　　开平四年春正月丁未讲武于榆林
　　干化元年八月戊寅大阅于兴安鞠冬十月丙子大阅于魏东郊
　　唐庄宗本纪天祐十有五年八月大阅于魏东郊册府元明宗天成二年十月癸未御兴教门观兵自卯至午队伍方絶
　　晋高祖天福二年十月勅习战讲武歴代通规选士练兵其来旧制宜以每年农隙时讲武仍准令式处分五代史晋出帝本纪开运元年春正月辛卯讲武于澶州　二年二月丙子大阅于戚城
　　周世祖本纪显徳元年三月壬辰次泽州阅兵于北郊
　　右五代
　　宋史礼志阅武仍前代制太祖太宗征伐四方亲讲武事故不尽用定仪亦不常其处凿讲武池朱明门外以习水战复筑讲武台城西杨村秋九月大阅与従臣登台观焉真宗诏有司择地含辉门外之东武村为广凭髙为台台上设屋搆行宫其夜三鼓殿前侍衞马步诸军分出诸门诘旦帝乗马従官并戎服赐以窄袍至行宫诸军阵台前左右相向步骑交属亘二十里诸班衞士翼従于后有司奏成列帝升台东向御戎帐召従臣坐观之殿前都指挥使执五方旗以节进退又于两阵中起候台相望使人执旗如台上之数以相应初举黄旗诸军旅拜举赤旗则骑进举青旗则步进每旗动则鼓駴大噪声震百里外皆三挑乃退次举白旗诸军复再拜呼万嵗遂举黒旗以振旅军于左者略右阵以还由台前出西北隅军于右者畧左阵以还由台前出西南隅并凯旋以退乃召従臣宴教坊奏乐回御东华门阅诸军还营钧容奏乐于楼下复召従臣坐赐饮明日又赐近臣饮于中书诸军将校饮于营中内职饮于军器库诸班衞士饮于殿门外
　　兵志训练之制禁军月奉五百以上皆日习武技三百以下或给役或习技其后别募厢兵亦阅习武技号教阅厢军戍川广者旧不训练嘉祐以后稍习焉凡诸日习之法以鼔声为节骑兵五习步兵四习以其坐作进退非施于两军相当者然自宋初以来诸军皆用之宋史太祖本纪建隆元年十一月丁未命诸军习战舰于迎銮　三年十月丙戌幸太清观遂幸造船务观习水战己亥幸岳台命诸军习骑射
　　干徳四年四月庚寅出内钱募诸军子弟凿习战池乙巳幸玊津园阅诸军骑射六月己酉命习水战于新池七月丁卯幸武成王庙遂幸新池观习水战
　　文献通考开寳九年四月幸金明池习水战上御水心殿命从臣列坐以观战舰角胜鼓噪以进往来驰突为回旋击刺之状顾谓侍臣曰兵棹之技南方之事也今已平定固不复用但时习之不忘武功耳迄真宗朝嵗习不辍
　　太宗本纪太平兴国二年秋九月辛亥幸讲武台大阅崔翰传太平兴国二年秋讲武于西郊时殿前都指挥使杨信病瘖命翰代之翰分布士伍南北绵亘二十里建五色旗号令将卒望其所举以为进退六师周旋如一上御台临观大悦以藩邸时金带赐之谓左右曰晋朝之将必无如崔翰者
　　文献通考太平兴国二年将伐太原诏筑讲武台于西郊九月大阅上与従官登而观焉是冬又观飞山兵射连弩发机石于台下
　　宋史太宗本纪太平兴国五年三月庚午幸讲武池观习楼船十二月甲戌大阅遂宴幄殿
　　山堂攷索太平兴国九年上亲阅诸军参考劳绩升绌之上曰兵虽众苟不简阅即与无兵同先帝训练之方咸尽其要朕因讲习渐至精鋭倘统帅得人何敌不克
　　兵志至道元年帝阅禁兵有挽彊弩至一石五斗连二十发而有余力者顾谓左右曰今宇内阜安材武间出弧矢之妙亦近代罕有也又令骑步兵各数百东西列陈挽强彀弩视其进退发矢如一容止中节因曰此殿庭间数百人尔犹兵威可观况堂堂之阵数万成列者乎
　　曲洧旧闻真宗咸平二年秋大阅其日殿前侍衞马步军二十万是夜三鼓初分出诸门迟明乃絶诘旦上按辔出东华门従行臣僚并赐戎服既回御东华门阅诸军还营奏乐于楼下
　　真宗本纪咸平三年春正月丁亥幸紫极宫还登子城阅骑射夏四月阅河北防城举人康克勤等击射十二月丁巳阅武艺遂宴射苑中　六年十一月己亥阅捧日军士教三阵于崇政殿
　　山堂攷索太宗祥符六年诏在京诸军选江淮水卒于金明池按试战櫂立为水虎翼军置营于侧其江浙淮南诸州亦令准此选卒置营初太祖立神衞水军及江淮平定不复举上以兵备不可废故复置焉
　　兵志明道二年枢宻使王曙言本厢下军止给役而未尝习武技宜取材勇者训肄升补禁军上可其奏仁宗康定元年帝御便殿阅诸军阵法议者谓诸军止教坐作进退虽整肃可观然临敌难用请自今遣官阅阵毕令解镫以弓弩射营置弓三等自一石至八斗弩四等自二石八斗至二石五斗以次阅习诏行之陜西河东河北路是嵗诏教士不袵带金革缓急不足以应敌自今诸军各予铠甲十马甲五令迭披带又命诸军班聴习杂武技勿辄禁止
　　庆歴元年徙边兵不教者于内郡俟习武技即遣戍边二年诸军以射亲疎为赏罚中的者免是月诸役仍
　　籍其名阙校长则按籍取中多者补枢宻直学士杨楷请教骑兵止射九斗至七斗三等弓画的为五晕去的二十步引満即发射中者视晕数给钱为赏骑兵佩劈阵刀训肄时以木捍代之奏可　四年诏骑兵带甲射不能发矢者夺所乗马与本营艺优士卒韩琦言教惟事体容及彊弓不习射亲不可以临阵臣至边尝定弓弩挽彊蹠硬射亲格愿行诸军立赏肄习嵗以春秋二时各一阅诸营先上射亲吏卒之数命近臣与殿前马步军司阅之其射亲入第四至第七等量先给赐入第三等以上及挽彊蹠硬中格悉引对亲阅等数多者其正副指挥使亦第赐金帛诏以所定格班教诸军四年遣官以陜西阵法分教河北军士　五年宻诏益利梓防路钤辖司以弓弩习士卒候民间观聴防熟即便以短兵日教三十人十日一易知并州明镐言近臣籍诸营武艺之卒使带甲试充竒兵外为三等庶防主将悉知军中武技强弱临敌可用诏颁其法三路范仲淹请以带甲射一石充竒兵余自九斗至七斗第为三等射力及等即升之诏着为令　六年诏诸军夏三月母教弓弩止习短兵又诏以春秋大教弓射一石四斗弩彍三石八挺枪刀手胜二人者立为武艺出众格中者本营阙阶级即以次补
