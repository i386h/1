<!-- { "loadSidebar": true } -->
　　文献通考太常寺毎嵗常祀夏日至祭皇地祗系于行在钱湖门外恵照院望祭斋宫设位行礼以太祖皇帝配三献官依仪初献系差宰职亚献礼部尚书侍郎有故或阙次轮别曹长贰次给舍諌议终献太常卿及礼部郎官有故或阙差北司官次轮别曹郎官合用礼料牲牢【羊一口豕一口】笾二十有六【菱二芡二栗二鹿脯二干枣湿枣干桃湿桃干防榛栗实防蕡白黒形塩膴鲍鱼鱐糗饵粉餈】簠八【稻粱各四】豋一【大羮】槃一【毛血】簋八【黍稷各四】豆二十有六【食糁食芹兎醢深蒲醓醢二菭葅雁醢笋鱼醢二葵蠃醢脾析蠯醢大蛤蚳醢豚拍韭昌本菁鹿臡麋臡二】俎八【羊腥七献豕腥七体羊熟十一豕熟十一羊腥肠胃肺羊熟肠胃肺豕腥肤豕熟肤】尊罍共二十有四【着尊二一实酒明水一实盎齐太尊二一实泛齐一实醴齐山尊二一实盎齐一实醍齐牺尊二一实沈齐一实事酒象尊二一实昔酒一实清酒以上各加罍二只系实明水】
　　绍兴祀皇地祗十五首
　　迎神宁安函钟为宫　至哉厚徳物生是资直方维则翕辟攸宜于昭祀典致享坤仪礼罔不答神之格思
　　太蔟为角　蒇事方丘旧典时式至诚感神馨非黍稷肸蠁来临鉴兹明徳永锡坤珍时万时亿
　　姑洗为徴　至哉坤元乃顺承天厚徳载物含洪八埏日北多暑祀仪吉蠲式昭母事敢告恭防
　　南吕为羽　蒇事方丘情文孔时名山大泽侑祭无遗牲陈黝犊乐备咸池柔祗皆出介我繁禧
　　盥洗正安　于穆盛礼肃肃在宫嵗事有初直于东荣涤濯是谨惟寅惟清祗荐柔嘉享义克诚
　　升殿正安　景风应时聿严毖祀用事方丘锵锵济济登降有节三献成礼神其格思锡我繁祉
　　正位奠玉币嘉安　坤元博厚对越天明辰事方泽神惟顾馨嘉玉量币祗荐纯精锡我繁祉燕及函生太祖位奠币定安　毖祀泰折柔祗是承于赫艺祖道格三灵式严配侑厚徳惟宁爰昭荐币享于克诚捧豆丰安　丕答灵贶蒇事方丘豆登在列登俎斯俦牲牷告具寅畏弥周柔祗昭格颷至云流
　　正位酌献光安　祗事坤元饬躬敢惮爰洁粢盛载严圭瓒清明内融嘉防外粲介我繁厘时亿时万太祖位酌献英安　皇矣艺祖九围是式至哉柔祗万彚允殖保兹嘉邦介我黍稷酌鬯告防作配无极文舞退武舞进正安　于穆媪神嫓徳彼天我修毖祀以莫不防肆陈时夏干羽相宣灵其来游降福绵绵
　　亚终献文安　礼有祈报国惟典常笾豆丰洁降升齐荘备物致志式荐累觞昭格来享自天防康彻豆娯安　承天效法其道贵诚牲羞黄犊荐徳之馨芳俎告毕礼备乐盈既静既安庶物霑生
　　送神宁安　至厚至深其动也刚精神黙通或出其蔵神之言归化斯有光相我炎图万世无疆
　　防神静安　膴膴郊原茫茫防县画野分疆禹功疏奠灵祗是臻豆笾祗荐幽赞皇图视之不见
　　奠玉币酌献嘉安　肹蠁储灵肃恭用币锵洋导和洪休允契嘉气云蒸浃于华裔式荐坤珍聿符明世送神静安　献奠云毕纯嘏祁祁威灵藏用邈矣何之
　　蕙田案天地分合之议莫甚于宋详载圜丘门
　　右宋祭地
　　金史礼志金海陵天徳以后始有南北郊之制北郊方丘在通元门外当阙之亥地方坛三成成为子午夘酉四正陛方壝三周四面三门夏至日祭皇地祗于方丘方丘仪注　斋戒祭前三日质明有司设三献以下行事官位于尚书省初献南面监祭御史位于西东向监礼博士位于东西向俱北上司徒亚终献位于南北向次光禄卿太常卿次第一等分献官司天监次第二等分献官光禄丞郊社令太乐令良醖令廪饩令司尊彜次内壝内外分献官太祝官奉礼郎协律郎诸执事官就位立定次礼直官引初献就位初献读誓曰今年五月某日夏至祭皇地祗于方丘所有摄官各扬其职其或不敬国有常刑读毕礼直官赞七品以下官先退余官对拜讫退散斋二日宿于正寝治事如故斋禁并如郊祀守壝门兵卫与大乐工人俱清斋一宿行礼官前期习仪于祠所
　　陈设祭前三日所司设三献官以下行事执事官次于外壝东门之外道南北向西上随地之宜又设馔幕于内壝东门之外道北南向祭前二日所司设兵卫各服其服守卫壝门毎门二人太乐令帅其属设登歌之乐于坛上如郊祀郊社令帅其属扫除坛之上下为瘗坎在内壝外之壬地祭前一日司天监郊社令各服其服帅其属升设皇地祗神座于坛上北方南向席以藳秸又设配位神座于东方西向席以蒲越又设神州地祗神座于坛之第一等东南方席以藳秸又设五神五官岳镇海渎二十九座于第二等阶之间各依方位又设昆仑山林川泽二十一座于内壝之内又设丘陵坟衍原隰三十座于内壝之外席皆以莞又设神位版各于座首子阶之西水神防北岳北镇北渎于坛之第二等北山北林北川北泽于内壝内北丘北陵北坟北衍北隰北原于内壝外皆各为一列以东为上夘陛之北木神勾芒东岳长白山东镇东海东渎于坛之第二等东山东林东川东泽于内壝内东丘东陵东坟东衍东原东隰于内壝外皆各为一列以南为上午陛之东神州地祗于坛之第一等火神祝融南岳南镇南海南渎于坛之第二等南山南林南川南泽于内壝内南丘南陵南坟南衍南原南隰于内壝外皆各为一列以西为上午陛之西土神后土中岳中镇于坛之第二等中山中林中川中泽于内壝内中丘中陵中坟中衍中原中隰于内壝外皆各为一列以南为上酉陛之南金神蓐收西岳西镇西海西渎于坛之第二等昆仑西山西林西川西泽于内壝内西丘西陵西坟西衍西原西隰于内壝外皆各为一列以北为上其皇地祗及配位神州地祗之座并礼神之玉设讫俟告洁毕权彻祭日早重设其第二等以下设定不收奉礼郎礼直官又设三献官位于夘陛之东稍北西向司徒位于夘陛之东道南西向太常卿光禄卿次之第一等分献官司天监位于其东光禄丞郊社令大官令牺廪令位又在其东毎等异位重行俱西向北上又设太祝奉礼郎及诸执事位于内壝东门外道南毎等异位重行俱西向北上设监祭御史二位一于坛下午陛之西南一于子陛之西北俱东向设监礼博士二位一于坛下午陛之东南一于子陛之东北俱西向奉礼郎位于坛之东南西向协律郎位于乐簴西北东向大乐令位于乐簴之间西向司尊彜位于酌尊所俱北向设望瘗位于坎之南北向又设牲牓位于内壝东门之外西向太祝祝史各位于牲后俱西向设省馔位于牲西太常卿光禄卿太官令位于牲北南向西上监祭监礼位在太常卿之西稍却西上廪牺令位于牲西南北向又陈礼馔于内壝东门之外道北南向设省馔位于礼馔之南太常卿光禄卿太官令位在东西向监祭监礼位在西东向俱北上设祝版于神位之右司尊及奉礼郎帅其属设玉币篚于酌尊所次及笾豆之位正配位各左有十一笾右有十一豆俱为三行豋三在笾豆间铏三在豋前簠一簋一各在铏前又设尊罍之位皇地祗太尊二着尊二山罍二在坛上东南隅配位着尊二牺尊二象尊二山罍二在正位酒尊之东俱北向西上皆有坫加勺羃为酌尊所又设皇地祗位象尊二壶尊二山罍四在坛下午陛之西配位牺尊二壶尊二山罍四在酉陛之北东向北上皆有坫加羃设而不酌神州地祗位左八笾右八豆豋一在笾豆间簠一簋一在豋前爵坫一在神座前又设第二等诸神位毎位笾二豆二簠一簋一俎一爵坫一内壝之内外诸神毎位笾一豆一簠簋俎一爵坫一陈列皆与上同又设神州地祗太尊二着尊二皆有坫第二等诸神毎方山尊二内壝内毎方蜃尊二内壝外毎方概尊二皆加勺羃又设正配位笾一豆一簠一簋一俎三及毛血豆一并神州地祗位俎一各于馔羃内又设二洗于坛下夘陛之东北向盥洗在东爵洗在西并有罍加勺篚在洗西南肆实以巾爵洗之篚实以匏爵加坫又设第一等分献官盥洗爵洗位第二等以下分献官盥洗位各于其方道之左罍在洗左篚在洗右俱内向执爵篚者各于其后祭日丑前五刻司天监郊社令帅其属升设皇地祗及配位神座于坛上设神州地祗座于第一等又设玉币皇地祗玉以黄琮神州地祗玉以两圭有邸皆置于匣正配位币并以黄色神州地祗币以色五神五官岳镇海渎之币各从其方色皆陈于篚太祝取瘗玉加于币上礼神之玉各置于神座前光禄卿帅其属入实正配位笾豆笾三行以右为上豆三行以左为上其实并如郊祀豋实以太羮铏实以和羮又设从祭第一等神州地祗之馔笾三行以右为上豆三行以左为上其实并如郊祀豋实以太羮簠实以稷簋实以黍第二等毎位左二笾栗在前鹿脯次之右二豆菁菹在前鹿臡次之簠实以稷簋实以黍俎一羊一豕内壝内外毎位左笾一鹿脯右豆一鹿臡簠黍簋稷俎以羊良醖令帅其属入实酒尊皇地祗太尊为上实以泛齐着尊次之实以醴齐牺尊次之实以盎齐象尊次之实以醍齐壶尊次之实以沈齐山罍为下实以三酒配位着尊为上实以泛齐牺尊次之实以醴齐象尊次之实以盎齐壶尊次之实以醍齐山罍为下实以三酒皆左实明水右实酒皆尚醖代次实从祭第一等神州地祗酒尊太尊为上实以泛齐着尊次之实以醴齐第二等山尊实以醍齐内壝内蜃尊实以泛齐内壝外概尊实以三酒以上尊皆左以明水右以酒皆尚醖代之太常卿设烛于神座前
　　省牲器祭前一日午后八刻去坛二百歩禁止行者未后二刻郊祀令率其属扫除坛之上下司尊与奉礼郎帅执事者以祭器入设于位郊社令陈玉币于篚未后三刻廪牺令与诸太祝祝史以牲就省位礼直官赞者分引太常卿光禄卿丞监礼监祭太官令等诣内壝东门外省牲位其视濯涤告洁省牲馔并同郊祀俱毕廪牺令诸太祝祝史以次牵牲诣厨所晡后一刻太官令帅宰人以鸾刀割牲祝史各取毛血实以豆置于馔幔遂烹牲又祝史取瘗血贮于盘
