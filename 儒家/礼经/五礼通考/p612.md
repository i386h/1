<!-- { "loadSidebar": true } -->
　　金史礼志受尊号仪　皇统元年正月二日太师宗干率百僚上表请上皇帝尊号凡三请诏允七日遣上京留守奭告天地社稷析津尹宗强告太庙十日帝服衮冕御元和殿宗干率百僚恭奉册礼册文云云臣等谨奉玉册玉宝上尊号曰崇天体道钦明文武圣德皇帝是日皇帝改服通天冠宴二品以上官及髙丽夏国使十二日恭谢祖庙还御宣和门大赦改元大定七年恭上皇帝尊号前三日遣使奏告天地宗庙社稷前二日诸司停奏刑罚文字百官习仪于大安殿庭兵部帅其属设黄麾仗于大安殿门之内外宣徽使帅仪鸾司于前一日设受御册宝坛于大安殿中间又设御榻于坛上又设册宝幄次于大安殿门外及设皇太子幄次于殿东廊又设羣官次于大安门外大乐令与协律郎前一日设宫悬于殿庭又设登歌乐架于殿上立舞表于殿下符宝郎即其日俟文武羣官入奉八宝置于御座左右候上宝册讫复舁宝还所司其日质明奉册太尉奉宝司徒读册中书令读宝侍中以次应行事官并集于尚书省候册宝兴乗马奉迎册宝至应天门下马由正门歩导入至大安殿门外置册宝于幄次舁册宝牀弩手人等分立于左右文武羣官并朝服入次摄太常卿与大乐令帅工人入就位协律郎各就举麾位舁册宝案官由西偏门先入置案于殿东西间褥位置讫各退于西阶册宝位后捧册官捧宝官舁册匣官舁宝盝官由西偏门先入至殿西阶下册宝褥位之西东向立俟閤门报通事舍人引摄侍中版奏中严讫典仪赞者各就位閤门官引文武百僚分左右入于殿阶下砖道之东西相向立符宝郎奉八宝由西偏门分入升置殿上东西间相向讫分左右立于宝后通事舍人引摄侍中版奏外办扇合服衮冕以出曲直华葢侍卫警跸如仪殿上鸣鞭讫殿下亦鸣鞭初索扇协律郎跪俛伏兴举麾工鼓柷奏干宁之曲出自东房即座仪使副添香炉烟升扇开帘卷协律郎偃麾戞敔乐止太常博士通事舎人自册宝幄次分引册太常卿前导吏部侍郎押册而行奉册太尉读册中书令举册官于册后以次从之次太常博士通事舍人二员分引宝礼部侍郎押宝而行奉宝司徒读宝侍中举宝官于宝后以次从之由正门入宫县奏归美扬功之曲太常卿于册牀前导至第一墀香案南借册宝褥位上少置太常卿与举册宝官退于册宝稍西东向立博士舎人立于其后舁册宝牀弩手繖子官等又于其后皆东向太尉司徒中书令侍中皆于册后面北以次立吏部侍郎礼部侍郎次立于其后立定乐止閤门舍人分引东西两班羣官合班转北向立中间少留班路俟立定太常博士通事舍人四员分引太尉司徒中书令侍中吏部礼部侍郎以次各复本班讫博士舎人退以俟初引时乐奏归美扬功之曲至位立定乐止典仪曰拜赞者承传太尉以下应在位官皆舞蹈五拜班首出班起居讫又赞再拜如朝防常仪太常博士通事舍人四员再引太尉司徒中书令侍中吏部礼部侍郎复进至册宝所稍南立定舁册宝牀弩手繖子官并进前举册宝牀兴太常博士通事舍人二员分引册太常卿前导吏部侍郎押册而行奉册太尉读册中书令举册官于册后以次从之册初行乐奏肃宁之曲次通事舍人太常博士又二员分引宝礼部侍郎押宝而行奉宝司徒读宝侍中举宝官于宝后以次从之诣西阶下至册宝褥位少置册北宝南乐止舁册宝牀弩手繖子官等退于后稍西东向立捧册官与舁册官并进前取册匣升太常博士通事舎人分引册太常卿侧身导册先升奉册太尉读册中书令举册官捧册官于册后以次从升册初行乐奏肃宁之曲进至殿上博士舍人分左右于前楹立以俟读册中书令于栏子外前楹稍西立以俟举册官捧册官立于其后奉册太尉从升至褥位搢笏少前跪置讫执笏俛伏兴乐止退于前楹稍西立以俟太常博士立于后太常卿少退东向立舁册官立于其后皆东向捧册官先入举册官次入读册中书令又次入捧册官四员皆搢笏双跪捧举册官二员亦搢笏两边单跪对举中书令执笏进跪称中书令臣某读册读讫俛伏兴中书令俟册兴先退通事舎人引降自东阶复本班讫太常卿降复宝牀前舁册官并进与捧册官等取册匣兴置于殿东间褥位案上西向捧举册官等降自东阶还本班舁册官亦退太常博士引奉册太尉降自西阶东向立以俟次捧宝官与舁宝官俟读册中书令读讫出并进前取宝盝升太常博士通事舍人分引宝太常卿侧身导宝先升奉宝司徒读宝侍中举宝官捧宝官于宝后以次从升宝初行乐奏肃宁之曲进至殿上博士舎人俱退不升并于前楹稍西立俟读宝侍中于栏子外前楹间稍西立以俟举宝官捧宝官立于其后奉宝司徒从升至褥位搢笏少前跪置讫执笏俛伏兴乐止司徒退于前楹西立以俟太常卿少退东向立舁宝官立于其后皆东向捧宝官先入举宝官次入读宝侍中又次入捧宝官四员皆搢笏双跪捧举宝官二员亦搢笏两边单跪对举侍中执笏进跪称侍中臣某读宝读讫俛伏兴侍中俟宝兴先退通事舍人引降自西阶复本班讫舁宝官进前与捧宝举宝官等取宝盝兴置于殿之西间褥位案上东向捧宝举宝官等与太常卿俱降自西阶及吏部侍郎皆复本班舁宝官亦退太常博士引奉宝司徒次奉册太尉东向立定博士舍人赞引太尉司徒进诣第一墀香案南褥位立定博士舎人稍退典仪曰拜赞者承传在位官皆再拜讫博士舎人二员引太尉诣东阶升宫县奏纯成享上之曲至阶止閤门使二员引太尉进至前立定乐止閤门使揖赞太尉拜跪贺殿下閤门揖百僚躬身太尉称文武百僚具官臣等言致贺词云云俛伏兴退至阶下博士舎人分引太尉降自东阶初降宫县作肃宁之曲复香案南褥位立定乐止博士舎人少退典仪曰拜赞者承传太尉司徒及在位羣官俱再拜舞蹈三称万嵗又再拜讫通事舎人引摄侍中升自东阶进诣前楹间躬承防退临阶西向称有制典仪曰拜赞者承传太尉司徒及在位羣官俱再拜躬身宣词云云宣讫通事舎人引侍中还位典仪曰拜赞者承传阶上下应在位羣官俱再拜舞蹈三称万嵗又再拜讫博士舎人分引太尉司徒就百僚位初引宫县作肃宁之曲至位立定乐止閤门舎人分引应北面位羣官各分班东西相向立定通事舍人引摄侍中升自东阶当前楹间跪奏礼毕俛伏兴引降还位扇合帘降协律郎俛伏兴举麾工鼓柷奏干宁之曲降座入自东房还后閤进膳侍卫警跸如仪扇开乐止捧册官帅舁册牀人捧宝官帅舁宝牀人皆升殿取匣盝葢讫置于牀前引进司官前导通事舎人赞引诣东上閤门上进通事舎人分引文武百僚等以次出归幕次赐食以俟上夀上册宝礼毕有司供办御牀及与宴羣臣位并如曲宴仪摄太常卿与太乐令帅宫人入并协律郎各就举麾位俟舎人报通事舎人引三师以下文武百僚亲王宗室等分左右入至殿阶下稍南东西相向立通事舎人先引摄侍中版奏中严少顷又奏外办扇合鸣鞭协律郎跪俛伏兴工鼓柷宫县奏干宁之曲服通天冠绛纱袍即座帘卷内侍赞扇开殿上下鸣鞭戞敔乐止仪使副等添香炉烟升通事舎人引班首以下合班乐奏肃宁之曲至北向位重行立定中间少留班路通事舎人引摄侍中诣东阶升至殿上少立閤门舎人引礼部尚书出班前北向俛伏跪奏称礼部尚书臣某言请允羣臣上夀俛伏兴躬身通事舎人引摄侍中少退舎人赞礼部尚书再拜讫赞祗候复本班内侍局进御牀入次良醖令于殿下横街南酹酒讫典仪曰拜赞者承传在位官皆再拜随拜三称万嵗讫平立太常博士通事舎人分引摄上公由东阶升初升宫县奏肃宁之曲殿上舎人少退二閤使揖上公进至进酒褥位乐止宣徽使以爵授上公上公搢笏受爵诣榻前跪进受爵讫上公执槃授宣徽使讫二閤使揖上公入栏子内赞拜跪殿下閤门揖百僚皆躬身通事舎人揖摄侍中进诣前楹间躬承防退临阶西向称有制典仪曰拜赞者承传上公及在位羣官皆再拜随拜三称万嵗讫躬身宣曰得公等夀酒与公等内外同庆閤门舎人赞宣谕讫上公与百僚皆舞蹈五拜讫閤门舎人引百僚分班东西序北向立博士舎人再引上公自东阶升宫县奏肃宁之曲至进酒褥位乐止上公搢笏宣徽使授上公槃上公诣栏子内褥位跪举酒宫县奏景命万年之曲饮讫上公进受虚爵讫复褥位以爵授宣徽使讫二閤使揖上公退内侍局舁御牀出博士舎人并进前分引降自东阶宫县作肃宁之曲閤门舎人分引东西两班随上公俱复北向位立定乐止典仪曰拜赞者承传在位官皆再拜三称万嵗讫平立殿上通事舎人揖摄侍中进诣前楹间躬承防退临阶西向閤门官先揖百僚躬身侍中称有制典仪曰拜赞者承传在位官皆再拜讫躬身宣曰延王公等升殿典仪曰拜赞者承传在位官皆再拜讫搢笏舞蹈又再拜讫太常博士通事舎人引王公以下合赴宴羣臣分左右升殿不与宴羣臣分左右卷班出宫县奏肃宁之曲百僚至殿上座后立乐止内侍局进御牀入依寻常宴防再进第一爵酒登歌奏圣德昭明之曲饮讫乐止执事者行羣臣酒宫县作肃宁之曲文舞入觞行一周乐止尚食局进食执事者设羣官食宫县奏保大定功之舞三成止出又进第二爵酒登歌奏天赞尧龄之曲饮讫乐止执事者行羣官酒宫县作肃宁之曲武舞入觞行一周乐止尚食局进食执事者设羣官食宫县奏万国来同之舞三成止出又进第三爵酒登歌奏庆云之曲饮讫乐止执事者行羣官酒宫县作肃宁之曲觞行一周乐止尚食局进食执事者设羣官食宫县奏肃宁之曲食毕乐止閤门官分揖侍宴羣臣起立于席后通事舎人引摄侍中诣榻前俛伏兴跪奏侍中臣某言礼毕俛伏兴閤门舎人分引羣官俱降东西阶内侍局舁御牀出宫县作肃宁之曲至北向位立定乐止典仪曰拜赞者承传在位官皆再拜讫搢笏舞蹈又再拜讫再分班东西序立扇合帘降殿上下鸣鞭协律郎俛伏跪举麾兴工鼓柷奏干宁之曲降座入自东房还后閤侍卫如来仪内侍赞扇开戞敔乐止通事舎人引摄侍中版奏解严所司承防放仗在位羣官皆再拜以次出
　　废帝海陵本纪天德二年二月戊辰羣臣上尊号曰法天膺运睿武宣文大明圣孝皇帝七月戊戌夏国遣使贺即位及受尊号十二月癸卯朔诏去羣臣所上尊号正隆元年正月己酉羣臣奉上尊号曰圣文神武皇帝二年三月髙丽遣使贺受尊号
　　世宗本纪大定元年十一月甲申羣臣上尊号曰仁明圣孝皇帝　三年十一月庚戌百官请上尊号不允四年三月壬寅百官复请上尊号不允　五年三月壬申羣臣奉上尊号曰应天兴祚仁德圣孝皇帝八月癸巳宋夏遣使贺尊号十二月髙丽遣使贺尊号　七年正月壬子上服衮冕御大安殿受尊号册宝礼　十一年十一月羣臣奉上尊号曰应天兴祚钦文广武仁德圣孝皇帝乙未诏中外
　　章宗本纪明昌四年夏四月自己亥至癸卯百官三表请上尊号上曰祖宗古先有受尊号者葢有其德故有其名比年五谷不登百姓流离正当戒惧修身之日岂得虚受荣名耶不许仍断来章八月己亥枢宻使襄帅百僚再请上尊号不许十月庚寅右丞相尔佳清臣等表请上尊号不允壬寅右丞相清臣复请上尊号国子祭酒刘玑亦率六学诸生上表陈请不允甲子亲王百官各奉表上尊号不允　四年三月庚午亲王百官请上尊号不允
　　蕙田案章宗坚却尊号与宋神宗同然神宗尚有司马温公之谏章宗则内防于心不为众论所动难也
　　右金
　　元史太祖本纪元年即皇帝位诸王羣臣共上尊号曰青吉斯皇帝
