<!-- { "loadSidebar": true } -->
　　凡国之玉镇大寳器藏焉若有大祭大防则出而陈之既事藏之【注玉镇大寳器玉瑞玉器之美者陈之以华国也　防典瑞云掌玉瑞玉器之藏辨其名物与其用事设其服饰其美者天府掌之郑知玉镇大寳器是玉瑞玉器之美者此云玉镇即大宗伯云以玉作六瑞镇圭之属即此玉镇也彼又云以玉作六器苍璧礼天之属即此寳器也】
　　若迁寳则奉之【注奉犹送也　防此迁寳谓王者迁都若平王东迁则寳亦迁天府奉送之于彼新庙之天府藏之如故也】
　　守祧掌守先王先公之庙祧其遗衣服藏焉【注遗衣服大敛之余也　防云遗衣服大敛之余也者案士防礼云小敛十九称不必尽服则小敛亦有余衣必知据大敛之余者小敛之余至大敛更用之大敛余乃留之故知其遗衣服无小敛余也】
　　既祭则藏其隋与其服【注郑司农云隋谓神前所沃灌器名谓隋尸所祭肺脊黍稷之属藏之以依神】
　　书顾命越玉五重陈寳赤刀大训璧琬琰在西序大玉夷玉天球河图在东序允之舞衣大贝鼖鼓在西房兑之戈和之弓垂之竹矢在东房
　　【郑氏周礼天府注陈之以华国也书顾命此其行事之见于经　又云武王诛纣赤刀为饰大训者礼法先王礼教即虞书典谟是也璧大也大璧琬琰皆尺二寸者大玉华山之球夷玉东北之璞天球雍州所贡之玉色如天三者皆璞未见琢治故不以器名之河图图出于河水帝王圣者所受允也和也垂也皆古人造此物者之名鼖鼔大鼔也此鼖非考工记鼖鼓长八尺者若是周物何须独寳守明前代之物与周鼖鼓同名耳大贝者书传曰散宜生之江淮之浦取大贝如车渠是也】
　　【孔防二序共为列玉五重又陈先王所寳之器物上言陈寳非寳则不得陈之】
　　中庸陈其宗器
　　【吕氏大临曰宗器者国之玉镇大寳器天府所掌者也若有大祭则出而陈之以华国如书所谓赤刀大训璧琬琰大玉夷玉天球河图之类是也】
　　【杨氏时曰宗器天府所藏是也歴世寳之以传后嗣祭则陈之示能守也于顾命陈之示能传也】
　　周礼秋官司约凡大约剂书于宗彛【注大约剂邦国约也书于宗庙之六彛欲神监焉　防六彛之名若司尊彛云鸡鸟斚黄虎蜼之等以画于宗庙彛尊使神监焉使人畏敬不敢违之也】
　　右宗庙守藏
　　礼记曲礼天子建天官先六大曰大祝
　　郊特牲祝将命也【防祝将命也者祝以传逹主人及神之辞命也】
　　礼运故宗祝在庙【防宗宗伯也祝大祝也王在宗庙则委于宗祝示不自専以达下也】乐记宗祝辨乎宗庙之礼故后尸【注辨犹别也后尸居后赞礼仪　防宗谓宗人祝谓大祝但辨晓于宗庙诏相之礼故在尸后】
　　郊特牲失其义陈其数祝史之事也【防失其义陈其数祝史之事也者若不解礼之义理是失其义唯知布列笾豆是陈其数其事轻故云祝史之事也】
　　春秋桓公六年左氏传祝史正辞信也
　　襄公二十七年左氏传其祝史陈信于鬼神无愧辞【注祝陈馨香徳足副之故不愧】
　　蕙田案以上建祝名义
　　周礼春官大祝掌六祝之辞以事鬼神【防云掌六祝之辞者六辞皆是祈祷之事皆有辞説以告神故云六祝之辞云以事鬼神者此六祝皆所以事人鬼及天地神祗】掌六祈以同鬼神二曰造【注造祭于祖也】
　　【刘氏彛曰六祝因祭享而祝之六祈特为因事祭而祈之】
　　作六辞以通上下亲踈逺近一曰祠五曰祷【注郑司农云祷谓祷于天地社稷宗庙主为其辞也】
　　【蔡氏徳晋曰祠之名不一书伊尹祠于先王太甲始立告庙也大宗伯以祠春享先王嗣前嵗之祭也小宗伯祷祠于上下神祗郑康成注求福曰祷得求曰祠盖得所求而祭之其礼如常祭故常祭皆可称祠取嗣续之意】
　　蕙田案以上祈祷宗庙之祝
　　辨九祭一曰命祭二曰衍祭三曰炮祭四曰周祭五曰振祭六曰擩祭七曰絶祭八曰缭祭九曰共祭【注杜子春云命祭祭有所主命也郑司农云擩祭以肝肺菹擩盐醢中以祭也缭祭以手从肺本循之至于末乃絶以祭也絶祭不循其本直絶肺以祭也重肺贱肝故初祭絶肺以祭谓之絶祭至祭之末礼杀之后但擩肝盐中振之拟之若祭状弗祭谓之振祭特牲馈食礼曰取菹擩于醢祭于豆间乡射礼曰取肺坐絶祭乡饮酒礼曰右取肺左郤手执本坐弗缭右絶末以祭少牢曰取肝擩于盐振祭谓振祭擩祭本同不食者擩则祭之将食者既擩必振乃祭絶祭缭祭亦本同礼多者缭之礼略者絶则祭之】
　　蕙田案此条祝祭
　　郑氏锷曰食必有祭示不忘先宗庙之中尸祭有九大祝辨之非賔主饮食之祭而康成皆引賔主之食以言不可不辨命祭若曾子问师行无迁庙之主则何如孔子曰主命以皮币告祢载命以行每舍奠焉贵命也是谓命祭郑引玉藻君命使祭之礼非大祝所辨也衍者余也尸之余也下佐食取尸祭之余以授上佐食上佐食以授主人主人以祭是谓衍祭郑引曲礼主人延客之礼非大祝所辨者炮不烦改字封人云歌舞牲及毛炮之豚盖尸取所炮之豚以祭祀是谓炮祭周亦非曲礼徧祭先郑谓四面为坐以祭百神是谓周祭振祭擩祭二祭本同所以异者尸未食之前以葅擩于醢祭于豆间是谓擩祭盖擩则祭之尸将食之时主人献尸賔长以肝从尸右取肝擩于盐振祭哜之加于肵爼是谓振祭盖振者先擩复振而擩祭则不振絶祭缭祭二祭亦本同所以异者缭祭以手从肺本循之至于末乃絶以祭不循其本直絶肺以祭礼多者缭之礼略者絶则祭之此所以为异共祭岂膳夫所共乎庙中则大祝授王以当祭者也
　　髙氏愈曰九祭皆皇尸祭食之礼盖祝左右于皇尸凡祭皆当相之故当先辨之也命祭祝命尸祭也【刘氏】
　　【彛曰命祭谓妥尸尸坐祝始命尸取韭醢徧擩于三豆祭于豆间也】衍祭尸取黍稷祭也【衍祭谓上佐食取黍稷及切肺授尸尸受而登于豆间賔尸所谓兼祭以其衍多故云衍也】炮祭取所炮之豚祭也【炮祭谓次賔羞羊膰尸擩盐而祭也】周祭依殽之序徧祭也【周祭賔尸依殽祭之也】振祭取鱼腊振之而祭【振祭谓凡牢干鱼腊骼肩背擩盐振之拟祭弗奠是也】擩祭取肺肝擩盐而祭絶祭刲肺絶本而祭缭祭刲肺之大本缭之以祭缭犹曲也共祭谓凡尸所祭皆佐食共之【共祭谓凡尸之食祭皆上佐食工祝共之所以尊之也】然此章字义多难晓先儒所解亦多附防经传而曲为之説耳
　　【方氏苞曰注谓衍当为延炮当作包周犹徧也义皆可通古书以音近而譌及同事而异名者甚多男巫望衍旁招以茅则衍当为延明矣小记轻者包重者特荘子周徧咸三者异名而同实其指一也则字义本同九祭尸賔并用賔客之命祭延祭见玉藻曲礼而祭祀亦有之士虞礼祝命佐食绥祭特牲馈食尸坐祝命绥祭是也二佐食次第取敦实爼实以授尸正延尸以祭耳祭祀之兼祭见特牲少牢而賔客亦有之公食大夫礼兼祭庶羞是也賔客之徧祭见曲礼而少牢十一饭所举所祭无不徧也至振擩絶缭尸賔同具不待言矣盖祭者尸賔而命祭延祭则赞尸賔之节防也每物専祭其常也然或物防礼杀亦有时而不祭惟尸賔之正礼有兼祭有徧祭故特掲之此四者祭之正也振擩絶缭则曲详其仪节也自】
　　【朝夕恒食而外祭祀賔客必有授祭者故以命祭始而以共祭终焉特牲士虞及少牢礼举干举肩言振祭而不言擩是振原有不擩者注専以肝之既擩复振言似未尽】
　　蕙田案注防释九祭不専主祭祀郑刚中则谓皆宗庙中尸祭之礼髙紫超从之是也方氏又兼賔祭言之未的
　　又案以上尸祭之祝
　　礼记礼运作其祝号【防作其祝号者谓造其鬼神及牲玉美号之辞祝史称之以告鬼神】周礼春官大祝辨六号　二曰鬼号【注号谓尊其名更为美称也鬼号若云皇祖伯某】
　　礼记曲礼祭王父曰皇祖考王母曰皇祖妣父曰皇考母曰皇妣【注更设称号尊神异于人也皇君也考成也言其徳行之成也妣之言嫓也嫓于考也防此更为神设尊号亦广其义也王父祖父也皇君也考成也此言祖有君徳已成之也王母曰皇祖妣者王母祖母也妣嫓也言得嫓匹于祖也父曰皇考母曰皇妣者义如上祖父母也】
　　君天下曰天子　临祭祀内事曰孝王某【注唯宗庙称孝　疏内事曰孝王某者内事宗庙是事亲事亲宜言孝故祭庙则祝辞云孝王某某为天子名也】
　　诸侯临祭祀内事曰孝子某侯某【防某侯某者若言齐侯卫侯下某是名】郊特牲祭称孝孙孝子以其义称也【防熊氏云祭称孝孙对祖为言称孝子对祢为言以其义称也者义宜也事祖祢宜行孝道是以义而称孝也】
　　周官春礼大祝四曰牲号五曰齍号六曰币号【注币号若玉曰嘉玉币曰量币郑司农云牲号为犠牲皆有名号齍号为黍稷皆有名号也】
　　礼记曲礼凡祭宗庙之礼牛曰一元大武豕曰刚鬛豚曰腯肥羊曰柔毛鸡曰翰音犬曰羮献雉曰防趾兎曰明视脯曰尹祭槀鱼曰商祭鲜鱼曰脡祭水曰清涤酒曰清酌黍曰芗合梁曰芗萁稷曰明粢稻曰嘉蔬韭曰丰本盐曰咸鹾玉曰嘉玉币曰量币【注号牲物者异于人用也元头也武迹也腯亦肥也春秋传作腯腯充貎也翰犹长也羮献食人之余也尹正也商犹量也脡直也萁辞也嘉善也稻菰蔬之属也丰茂也大咸曰鹾今河东云币帛也防此一节论祭庙牲币告神之法凡祭者谓贵贱悉然牛曰一元大武者元头也武迹也牛若肥则脚大脚大则迹防大故云一元大武也豕曰刚鬛者豕肥则毛鬛刚大也王云刚鬛言肥大也豚曰腯肥者腯即充满貎也羊曰柔毛者若羊肥则毛细而柔弱故王云柔毛言肥泽也鸡曰翰音者翰长也鸡肥则其鸣声长也犬曰羮献者人将所食羮余以与犬犬得食之肥肥可以献祭于鬼神故曰羮献也雉曰防趾者趾足也雉肥则两足开张趾相去防也音义隠云雉之肥则足防故王云足间防也兎曰明视者兎肥则目开而视明也故王云目精明皆貎也然自牛至兎凡有八物唯有牛曰一头而豕以下不云数者皆从其所用而言数也则并宜云若干也鸡雉为膳及腊则不数也脯曰尹祭者尹正也裁截方正而用之祭一通云正谓自作之也脯自作则知肉之所用也论语沽酒市脯不食言其不正也槀鱼曰商祭者槀干也商量也祭用干鱼量度燥湿得中而用之也鲜鱼曰脡祭者脡直也祭有鲜鱼必须鲜者煮熟则脡直若馁则败碎不直水曰清涤者古祭用水当酒谓之酒也而云清涤言其甚清皎洁也乐记云尚酒是也酒曰清酌者酌斟酌也言此酒甚清澈可斟酌当为三酒未必为五齐黍曰芗合者夫谷秫者曰黍秫既软而相合气息又香故曰芗合也粱曰芗萁者粱谓白粱黄粱也萁语助也稷曰明粢者稷粟也明白也言此祭祀明白粢也郑注甸师云粢稷也尔雅云粢稷也注今江东人呼粟为粢此等诸号若一祭并有则举其大者牲牢酒齐而言不应诸事皆道故少牢礼称敢用柔毛刚鬛嘉荐普淖是也或唯有犬鸡或鱼兎及水酒韭盐之祭则各举其善号故此经备载其名必知然者案士虞礼祝辞云尹祭郑注云尹祭脯也大夫士祭无云脯者今不言牲号而云尹祭亦记者误矣如郑此言明单用脯者称尹祭以此推之余亦可知也】春秋桓公六年左氏传故奉牲以告曰博硕肥腯　奉盛以告曰絜粢丰盛　奉酒醴以告曰嘉栗防酒【注嘉善也栗谨敬也　防嘉善释诂文也杜训栗为谨敬言善敬为酒】
　　蕙田案以上祝号
