<!-- { "loadSidebar": true } -->
　　通典魏官置九品【自魏以下并为九品其禄秩差次大约亦如汉制】第一品黄钺大将军三公诸国王公侯伯子男爵大丞相第二品诸四征四镇车骑骠骑将军诸大将军第三品侍中散骑常侍中常侍尚书令左右仆射尚书中书监令秘书监诸征镇安平将军光禄大夫九卿司校尉京兆河南尹太子保傅大长秋太子詹事中领军诸县侯爵龙将军征虏将军辅国将军第四品城门校尉武卫左右卫中坚中垒骁骑防骑前军左军右军后军宁朔建威建武振威振武奋威奋武威武广威广武左右积弩积射强弩等将军防军监军五营校尉南北东西中郎将御史中丞都水使者州领兵刺史越骑乌桓诸匈奴防羌蛮夷等校尉诸乡侯爵第五品给事中给事黄门侍郎散骑侍郎中书侍郎谒者仆射虎贲中郎将符节令冗从仆射羽林监太子中庻子太子庻子太子家令太子率更令仆卫率诸军司北军中候都督防军西域校尉礼见诸将军鹰折冲轻车虎烈宣威威逺懐逺伏波虎威凌江等将军太学博士将兵都尉牙门将骑督安夷抚夷防军郡国太守相内史州郡国都尉国子祭酒诸亭侯爵州单车刺史第六品尚书左右丞尚书郎中秘书郎著作丞郎治书侍御史部曹侍御史诸督军奉车驸马都尉诸博士公府长史司马骠骑车骑长史司马廷尉正监评将兵助郡尉置司马史卒者诸防军太子侍讲门大夫太子中舍人太子常从虎贲督司马督水衡典虞牧官都尉司盐都尉度支中郎将校尉司竹都尉材官校尉骠骑车骑卫将军府从事中郎四征镇公府从事中郎公车令诸县署令千石者千人督校尉督守殿内将军殿内典兵黄门冗从仆射诸闗内名号侯爵诸王公友第七品期门郎诸国公谒者殿中监诸卿尹丞诸狱丞太子保傅丞詹事丞诸军长史司马秩六百石者防羌戎蛮夷越乌桓校尉长史司马诸军诸大将军正行参军诸持节督正行参军二品将军正行参军门下督中书通事舍人尚书曹典事中书佐著作太子洗马北军候丞城门五营校尉司马宜禾伊吾都尉度支都尉典农都尉诸封公保傅相郎中令及中尉大农监淮海津都尉诸国文学太子食官令舍人单于率正都水参军诸县令相秩六百石以上者左右都尉武卫左右卫长史司马京城门候诸门候副散牙门将部曲督殿中中郎将校尉尚药监尚食监太官食监中署监南北军监中廷御史禁防御史小黄门诸署长仆谒者药长寺人监灵芝园监黄门署丞中黄门太史中散諌议三大夫议郎三台五都侍御史太庙令诸公府掾属诸府记室督主督受除遣者符玺郎门下郎中书主事通事散骑集书公主及诸国丞万户以上典书令及家令符节御史第八品尚书中书秘书著作及主书主圗主谱史太常斋郎京城门郎四平四安长史司马三品四品将军正行参军郡国太守相内史中丞长史西域戎部译长诸县署令千石以上者丞州郡国都尉司马司盐司竹监丞水衡典虞牧材官都尉司马秘书校书郎东宫摘句郎诸襍署长史闗谷长王公妃公主家令诸部防军司马王郡公诸襍署令国子太学助教诸京城四门学博士诸国常侍侍郎殿中都尉司马诸部防军司马殿中羽林郎左右度支中郎将司马黄门从官寺人中郎郎中诸襍号宣威将军以下五品将军长史司马兰台谒者都水使者令史门下禁防金鼓幢麾城门令史校尉部司马军司马假司马诸乡有秩三老司马史从掾诸州郡防门尚书中书秘书令史第九品兰台殿中兰台谒者及都水使者书令史诸县长令相闗谷塞尉仓簟河津督监殿中监典事左右太官督监内者总章戏马监诸纸署监王郡公郡诸署长司理治书异族封公世子庶子诸王友国谒者大夫诸署丞诸王太妃及公主家仆丞公主行夜督郎太庙令行夜督郎太子掌固主事候郎王官舍人副散部曲将武猛中郎将校尉部司马军司马假司马诸乡有秩司徒史从掾诸州郡防门
　　蕙田案九品之等始定于此后魏于九品之中又有从品列代以来互有沿革而大略不逺梁官品有十八班后周制为九命名异实同今録魏制以见縁起其余则不复及云观承案九品官制其来久矣周语内官不过九御外官不过九品至后魏则于九品之中分正从故梁时官有十八班遂为官品常制
　　右魏官制
　　晋书职官志丞相相国【晋初不置惠帝之后省置无恒】
　　太宰太傅太保【晋避景帝讳置太宰以代太师与太傅太保皆为上公】太尉司徒司空【为三公】大司马【汉制以冠大将军骠骑车骑之上与太尉不并置魏有太尉而大司马大将军各自为官位三司上晋因之】大将军【位次三司后改在三司上自太宰以下晋初谓之八公】蕙田案大司马大将军谓之二大太尉司徒司空谓之三司【亦曰三公】与三师并列所谓八公也
　　骠骑车骑卫将军伏波抚军都防镇军中军四征四镇龙骧典军上军辅国等大将军左右光禄光禄三大夫开府者皆为位从公【诸公及开府位从公者置长史一人西东閤祭酒西东曺掾户仓贼曺令史属各一人御属閤下令史西东曺仓户贼曺令史门令史记室省事令史閤下记室书令史西东曺学事各一人司徒加置左右长史各一人主簿左西曺掾属各一人西曺称右西曺司空加置导桥掾一人诸公及开府位从公加兵者増置司马一人从事中郎二人主簿记室督各一人舍人四人兵铠士曺营军刺奸帐下都督外都督令史各一人若为持节都督则増叅军为六人其余如加兵公制　骠骑已下及诸大将军不开府非持节都督者置长史司马各一人主簿功曺史门下督録事兵铠士贼曺营军刺奸帐下都督功曺书佐门吏门下书吏各一人其假节为都督者所置与四征镇加大将军不开府为都督者同　四征镇安平加大将军不开府持节都督者置佐吏卒如常都督制】
　　持节都督【无定贠都督诸军为上监诸军次之督诸军为下使持节为上持节次之假节为下江左以来都督中外尤重惟王导等权重者乃居之】
　　録尚书【公卿权重者为之】　尚书令【秩千石】　仆射【秩与令同汉本置一人献帝时分置左右仆射魏晋迄于江左省置无恒置二则为左右仆射或不两置但曰尚书仆射令阙则左为省主】　列曹尚书【后汉有六曺并令仆二人谓之八座魏有吏部左民客曺五兵度支五曺尚书二仆射一令为八座晋置吏部三公客曺驾部屯田度支六曺而无五兵咸寕二年省驾部尚书四年省一仆射又置驾部尚书太康中有吏部殿中及五兵田曺度支左民为六曺又无驾部三公客曺惠帝世又有右民尚书止于六曺不知省何曺也及渡江有吏部祠部五兵左民度支五尚书祠部尚书恒以右仆射摄之若右仆射阙则以祠部尚书摄知右事】　左右丞【左丞主防内禁令宗庙祠祀朝仪礼制选用署吏急假右丞掌防内库藏庐舍刑狱兵噐督録逺道文书章表奏事】　尚书郎【魏有殿中吏部驾部金部虞曺比部南主客祠部度支库部农部水部仪曺三公仓部民曺二千石中兵外兵都兵别兵考功定课凡二十三郎后又置都官骑兵合二十五郎晋武帝罢农部定课置直事殿中祠部仪曺吏部三公比部金部仓部度支都官二千石左民右民虞曺屯田起部水部左右主客驾部车部库部左右中兵左右外兵别兵都兵骑兵左右士北主客南主客为三十四曺郎后又置运曺凡三十五曺置郎二十三人更相统摄江左但有殿中祠部吏部仪曹三公比部金部仓部度支都官左民驾部库部中兵外兵十五曺云】
　　侍中【魏晋以来置四人江左哀帝兴寕四年省二人后复旧】　给事黄门侍郎【与侍中俱管门下众事晋置四人】　散骑常侍【秦置散骑又置中常侍汉东京省散骑而中常侍用宦者魏文帝置散骑合之于中司掌规谏不典事貂珰揷右骑而散从至晋常为显职】　给事中【在散骑常侍下给事黄门侍郎上无员】　通直散骑常侍【魏末散骑常侍有在员外者晋武帝使二人与散骑常侍通员直故名江左置四人】　员外散骑常侍【魏末置无员】散骑侍郎【四人魏置自魏至晋散骑常侍侍郎与侍中黄门侍郎共平尚书奏事江左乃罢】通直散骑侍郎【初武帝置员外散骑侍郎元帝使二人与散骑侍郎通员直故名后増为四人】员外散骑侍郎【武帝置无员】　奉朝请【本不为官无员汉列侯多奉朝请谓】
　　【奉朝防请召而已晋初以宗室外戚为奉车驸马骑三都尉奉朝请元帝为晋王以参军为奉车都尉掾属为驸马都尉行军舍人为骑都尉皆奉朝请后罢奉车骑二都尉惟留驸马都尉诸尚公主者皆为之】蕙田案通典称散骑常侍晋时虽隷门下而别为一省引潘岳赋寓直散骑之省为证其説是矣然门下集书省名至齐始见于史晋宋志俱无之
　　中书监及令【汉武帝使宦者典事尚书谓之中书谒者置令仆射成帝更名中谒者令而罢仆射东京省魏武帝为魏王置秘书令典尚书奏事文帝改为中书置监令并一人晋因之】　中书侍郎【魏置中书通事郎晋改曰中书侍郎员四人江左初改为通事郎寻复如旧】　中书舍人【晋初置舍人通事各十人江左令舍人通事谓之通事舍人后省而以中书侍郎一人直西省又掌诏命】蕙田案自后汉以尚书为机衡之任魏文帝置中书监令专主机宻宋齐以下侍中多为宰相之职政出三省其来已久九寺列卿徒有其名而已又考晋宋官品侍中散骑常侍尚书令仆射诸尚书中书监令与太常诸卿位俱在第三品而班于诸卿之上宋齐史志犹沿两汉之旧以尚书诸省列于列卿之后失其实矣唐初改脩晋书移在诸卿前最为有识
　　秘书监【汉桓帝置后省魏武为魏王置秘书令丞文帝置中书令而秘书改令为监又设秘书右丞晋初并中书省惠帝复置秘书监其属官有丞有郎】　著作郎【汉东京使名儒著作东观尚未有官魏明帝置著作郎中书省晋元康二年改秘书省后别自置省而犹隷秘书著作郎一人谓之大著作郎又佐著作郎八人】
　　太常光禄勲卫尉大仆廷尉大鸿胪宗正大司农少府将作大匠太后三卿大长秋皆为列卿【各置丞功曺主簿五官等员】太常【有博士协律校尉员又统太学诸博士祭酒及太史太庙太乐鼓吹陵等令太史又别置灵防】
　　【丞】　光禄勲【统虎贲中郎将羽林郎将冗从仆射羽林左监五官左右中郎将东园匠太官御府守宫黄门掖廷清商华林园暴室等令哀帝省光禄勲并司徒孝武复置】　卫尉【统武库公车卫士诸冶等令左右都候南北东西督冶掾江左省卫尉】　太仆【统典农典虞都尉典虞丞左右中典牧都尉车府典牧廐骅骝廐龙马廐等令典牧又别置羊牧丞渡江之后太仆或省或置】　廷尉【属官有正监评并有律博士员】　大鸿胪【统大行典客园池华林园钩盾等令又有青宫列丞邺元武苑丞江左有事则权置无事则省】　宗正【统皇族宗人圗牒又统太医令史又有司牧掾员哀帝省并太常太医以给门下省】　大司农【统太仓籍田导官三令防国都水长东西南北部防漕掾哀帝省并都水孝武复置】　少府【统材官校尉中左右三尚方中黄左右藏左校甄官平凖奚官等令左校坊邺中黄左右藏油官等丞哀帝省并丹阳尹孝武复置自渡江惟置一尚方又省御府】　将作大匠【有事则置】　太后三卿卫尉少府太仆【汉置随太后宫为官号在同名卿上魏改在九卿下晋复旧在同号卿上】　大长秋【皇后卿也有后则置】
