<!-- { "loadSidebar": true } -->
　　帝曰畴若予工佥曰垂哉【问谁能顺我百工事者朝臣举垂垂臣名】帝曰俞咨垂汝共工【共谓共职事】垂拜稽首让于殳斨暨伯与【殳斨伯与二臣名】帝曰俞往哉汝谐【汝能谐和此官】
　　【薛氏季宣曰前共工不名盖世官也共工放后工官始分而垂为之】
　　帝曰畴若予上下草木鸟兽佥曰益哉【上谓山下谓泽顺谓施其政教取之有时用之有节言伯益能之】帝曰俞咨益汝作朕虞【虞掌山泽之官】益拜稽首让于朱虎熊罴帝曰俞往哉汝谐【朱虎熊罴二臣名垂益所让四人皆在元凯之中】
　　【朱子曰孟子説益烈山泽而焚之是使之除去障翳驱逐禽兽耳未必使之为虞官也至舜命之作虞然后使之养育其草木鸟兽耳】
　　【马氏明衡曰周礼有山虞泽虞乃是育养禽兽鱼鳖之官其职比此较轻上古之时洪水之后山林川泽皆未能得所益之为虞盖皆平治一畨与禹平水土相表里】
　　蕙田案孟子称舜使益掌火在禹未治水之前所云掌火者疑即古火正之官此舜命官在水土既平之后以益有烈山泽之功故即命为虞掌山泽之事
　　帝曰咨四岳有能典朕三礼佥曰伯夷【三礼天地人之礼伯夷臣名姜姓】帝曰俞咨伯汝作秩宗【秩序宗尊也主郊庙之官】夙夜惟寅直哉惟清【夙早也言早夜敬思其职典礼施政教使正直而清明】伯拜稽首让于防龙【夔龙二臣名】帝曰俞往钦哉【然其贤不许让】
　　【蔡氏沈曰秩序也宗祖庙也秩宗主叙次百神之官而専以秩宗名之者盖以宗庙为主也周礼亦谓之宗伯而都家皆有宗人之官以掌祭祀之事亦此意也】
　　帝曰防命汝典乐教胄子【胄长也谓元子以下至卿大夫子弟以歌诗蹈之舞之教长国子中和祗庸孝友】直而温寛而栗【教之正直而温和寛宏而能荘栗也】刚而无虐简而无傲【刚失之虐简失之傲教之以防其失】诗言志歌永言【谓诗言志以导之歌咏其义以长其言】声依永律和声【声谓五声宫商角徴羽律谓六律六吕十二月之音气言当依声律以和乐】八音克谐无相夺伦神人以和【伦理也八音能谐理不错夺则神人咸和命夔使勉之】
　　朱子曰大司乐之教即是夔典乐事古者教人多以乐如舜命夔之类盖终日以声音养其性情亦湏理防得乐方能聼
　　帝曰龙朕圣谗説殄行震惊朕师【圣疾殄絶震动也言我疾谗説絶君子之行而动惊我众欲遏絶之】命汝作纳言夙夜出纳朕命惟允【纳言喉舌之官聼下言纳于上受上言宣于下必以信】
　　【蔡氏沈曰纳言官名命令政教必使审之既允而后出则谗説不得行而矫伪无所托矣敷奏复逆必使审之既允而后入则邪僻无自进而功绪有所稽矣周之内史汉之尚书魏晋以来所谓中书门下者皆此职也】
　　【又曰此以平水土若百工各为一官而周制同领于司空此以士一官兼兵刑之事而周礼分为夏秋两官盖帝王之法随时制宜所谓损益可知者如此】
　　【王氏炎曰百揆百官之首故先命禹养民治之先务故次命稷富然后教故次命契刑以弼教故次命臯陶工立成器以为天下利人治之末故次命垂如此治人者畧备矣然后及草木鸟兽故次命益民物如此则隆礼乐之时也故次命夷夔礼先乐后故先夷后夔乐作则治功成矣羣贤虽盛治功既成苟谗间得行则贤者不安前功遂废故命龙于未所以防谗问卫羣贤以成其终】
　　帝曰咨汝二十有二人【禹垂益伯夷夔龙六人新命有职四岳十二牧凡二十二人特勅命之】钦哉惟时亮天功【各敬其职惟是乃能信立天下之功】
　　【蔡氏沈曰二十有二人四岳九官十二牧也周官言内有百揆四岳外有州牧侯伯盖百揆者所以统庶官而四岳者所以统十二牧也既分命之又总告之使之各敬其职以相天事也】
　　三载考绩三考黜陟幽明【三年有成故以考功九嵗则能否幽明有别黜退其幽者升进其明者】庶绩咸熙【考绩法明众功皆广疏此史述舜事非帝语也】
　　【林氏子竒曰周礼太宰嵗终则令百官府各正其治受其防聼其致事而诏王废置三嵗则太计羣吏之治而诛赏之此即唐虞考绩之法也然其制已宻不若唐虞之寛也】
　　益稷帝曰吁臣哉邻哉邻哉臣哉【邻近也】帝曰臣作朕股肱耳目予欲左右有民汝翼予欲宣力四方汝为予欲观古人之象日月星辰山龙华虫作防宗彛藻火粉米黼黻絺绣以五采彰施于五色作服汝明予欲闻六律五声八音在治忽以出纳五言汝聼予违汝弼汝无面从退有后言钦四邻【四近前后左右之臣勅使敬其职】
　　尚书大古者天子必有四隣前曰疑后曰丞左曰辅右曰弼天子有问无以对责之疑可志而不志责之丞可正而不正责之辅可而不责之弼其爵视卿其禄视次国之君也
　　礼记文王世子记曰虞夏商周有师保有疑丞设四辅及三公不必备惟其人语使能也【疏四辅者案尚书大云前曰疑后曰丞左曰辅右曰弼也】
　　田案尚书之四邻礼记谓之四辅以其为亲近之臣故曰邻以其有辅弼之职故曰辅也史记夏本纪载臯陶谟文云敬四辅臣与文王世子正合
　　明堂位有虞氏官五十【注以夏周推前后之差有虞氏官宜六十不得如此记也贾氏公彦曰虞官六十唐则未闻尧舜道同或皆六十并属官言之则皆有百故成王周官曰唐虞建官惟百也】
　　【方氏慤曰书言唐虞稽古建官惟百与此不同者书之所言者据其号记之所言者据其人盖官有等差而分职不可以无辨职有繁简而用才或得以相兼故官之号常多而官之人常少则虞之官其实五十而已】
　　田案春秋纬称尧时舜为太尉説苑称稷为司马皆于经无据今不取
　　观承案唐虞稽古建官惟百夏商官倍亦克用乂此尚书周官之明文也而明堂位乃云有虞氏官五十夏后氏官百殷二百何相刺谬耶百官之称其来已久禹谟亦云率百官若帝之初必非官止五十而虚加一倍以数之也则明堂位之言恐非其实矣至注疏虞官六十夏百二十殷人二百四十之云则亦臆测耳
　　附辨诸儒以羲和为尧时六官
　　【马氏融曰羲氏掌天官和氏掌地官仲叔四子掌四时】
　　【贾公彦周礼正义序尧典云乃命羲和注云髙辛之世命重为南正司天犂为火正司地尧育重犂之后羲氏和氏之子贤者使掌旧职天地之官亦纪于近命以民事其时官名盖曰稷司徒是天官稷也地官司徒也又云分命羲仲申命羲叔分命和仲申命和叔使分主四方注仲叔亦羲和之子尧既分隂阳四时又命四子为之官掌四时者字曰仲叔则掌天地者其曰伯乎是有六官案下驩兠曰共工注共工水官也至下舜求百揆禹让稷契暨臯陶帝曰弃黎民阻饥汝后稷播时百谷注稷弃也初尧天官为稷又云帝曰契百姓不亲汝作司徒又云帝曰臯陶汝作士此三官是尧时事舜因禹让述其前功下文云舜命伯夷为秩宗舜时官也以先后参之唯无夏官之名以余官约之夏云司马在前又后代况之则羲叔为夏官是司马也故分命仲叔注云官名盖春为秩宗夏为司马秋为士冬为共工通稷与司徒是六官之名见也郑元分隂阳为四时者非谓时无四时官始分隂阳为四时但分髙辛时重犂之天地官使兼主四时耳而云仲叔故云掌天地者其曰伯乎若然尧典云伯禹作司空四时官不数之者郑云初尧冬官为共工舜举禹治水尧知其有圣徳必成功故改命司空以官名宠异之非常官也至禹登百揆之任舍司空之职为共工与虞故曰垂作共工益作朕虞是也案尧典又云帝曰畴咨若时登庸郑注云尧末时羲和之子皆死庶绩多阙而官废当此之时驩兠共工更相荐举下又云帝曰四岳汤汤洪水有能俾乂郑云四岳四时之官主四岳之事始羲和之时主四岳者谓之四伯至其死分岳事寘八伯皆王官其八伯唯驩兠共工放齐四人而已其余四人无文可知案周官云唐虞稽古建官惟百内有百揆四岳则四岳之外更有百揆之官者但尧初天官为稷至尧试舜天官之任谓之百揆舜即真之后命禹为之即天官也案尚书云惟元祀廵狩四岳八伯注云舜格文祖之年尧始以羲和为六卿春夏秋冬者并掌方岳之事是为四岳出则为伯其后稍死驩兠共工求代乃置八伯元祀者除尧防舜即真之年九州言八伯者据畿外八州郑云畿内不置伯乡遂之吏主之】
　　朱子曰羲和即是那四子或云有羲伯和伯共六人未必是
　　田案尧典云乃命羲和是举其纲又云分命羲仲申命羲叔分命和仲申命和叔是详其目非二仲二叔之外又有二伯也尧命羲和惟云钦天授时以和氏为地官尤属谬妄六卿之名始见于夏书唐虞但有司空司徒之名夏殷以后始有大宰司马司冦至天地春夏秋冬六官之名则惟周礼有之自周以前未之有也贾氏以尧时稷为天官司徒为地官羲和二伯为之又以羲叔为夏官司马皆出臆揣不可为据观舜典舜命九官与周之六官絶不相同则以羲和当六卿者不辨而自屈矣古人重司天之官故郯子述少昊氏官名首举鳯皇氏而后及五鸠九扈之属尧典首羲和亦即此意以羲和为六卿又以为即四岳皆出汉儒附防不足信
　　右唐虞官制
　　书周官夏商官倍亦克用乂【禹汤建官二百亦能用治　疏夏禹商汤立官倍多于唐虞虽不及唐虞之消简亦能用以为治】
　　甘誓大战于甘乃召六卿【注天子六军其将皆命卿】
　　【齐氏召南曰案六卿之名始见于此郑康成注大曰夏六卿后稷司徒秩宗司马作士共工也此以周官凖度虞夏想当然耳士即刑官称士为作士虞为朕虞皆汉人之陋也孔頴逹疏礼记月令曰案书有司徒司马司空公领三卿此夏制也曲礼云司徒司马司空司士司冦此殷制也凿凿言之亦无确据杜佑通典谓尧置天地四时之官为六卿其説本于贾公彦考工记疏然尧时实未见六卿名目】
　　礼记明堂位夏后氏官百【注昏义曰天子立六官三公九卿二十七大夫八十一元士凡百二十此谓夏时也】
　　田案夏之官名见于甘誓者曰六卿见于允征者曰遒人曰官师曰工曰瞽曰啬夫见于立政者曰事曰牧曰凖见于夏小正者曰主夫曰鹿人曰啬人见于春秋者曰豢龙氏曰御龙氏曰陶正曰车正
