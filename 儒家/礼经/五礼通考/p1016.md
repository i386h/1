<!-- { "loadSidebar": true } -->
　　御史中士八人下士十有六人其史百有二十人府四人胥四人徒四十人【注御犹侍也进也其史百有二十人以掌賛书人多也吕氏祖谦曰御史之名见于周官以中下士为之特小臣耳至于战国其职益亲故献书多云献书于大王御史秦赵渑池之防令御史书事淳于髠亦云御史在后执法在傍是乂掌记事紏察之任也至秦皇衡石程书侍御史之权益重汉以后御史大夫直与丞相分权矣】
　　田案自大史以下皆史官大史位下大夫卑于内史而列职在其前者大史兼掌天事内史専掌人事古者以天事为重故也冯相保章大史之属故次之汉以内史治三辅而御史大夫班亚丞相谓之副相与周礼名同而实异惟大史令即周大史之职凡郡国计书先上大史以其副下丞相与周礼掌六典法则之意同而司马迁以为近于卜祝之流则其权益轻矣
　　巾车下大夫二人上士四人中士八人下士十有六人府四人史八人工百人胥五人徒五十人【注巾犹衣也巾车车官之长】
　　典路中士二人下士四人府二人史二人胥二人徒二十人【注路王之所乗车】
　　车仆中士二人下士四人府二人史二人胥二人徒二十人
　　司常中士二人下士四人府二人史二人胥四人徒四十人【注司常主王旌旗】
　　【髙氏愈曰先王所以明上下列贵贱辨等咸异物采者自衣服宫室而外莫过于车旗后世名分僣差亡等冒上多自此始故巾车司常二官为礼官重职】
　　都宗人上士二人中士四人府二人史四人胥四人徒四十人【注都谓王子弟所封及公卿所食邑】
　　家宗人如都宗人之数【注家谓大夫所食采邑】
　　【易氏祓曰天子有宗伯诸侯有宗人春秋夏父弗忌为宗人此诸侯之宗人也内诸侯亦有宗人都宗人家宗人是已】
　　【髙氏愈曰宗人主都家之礼犹天子之宗伯不敢称伯称宗人而已都司马云每都朝大夫云每国此不言者缺文也春官有都家宗人夏官有都家司马秋官有都家士是祭祀兵刑大事礼乐征伐大权俱不下移而一统于上此大都耦国之祸所以不见于先王之世也欤】
　　田案春秋传郑公孙黒肱有疾召室老宗人立段则诸侯之大夫亦设宗人矣
　　凡以神士者无数以其艺之贵贱为之等【注以神士者男巫之俊有学问才知者艺谓礼乐射御书数髙者为上士次之为中士又次之为下士　疏有即入之故无常数在都家之下者欲见都家之神亦处置之】
　　易氏祓曰春官设属最有统纪所典之礼五礼为先五礼之中吉礼为本是盖天秩天叙自然之理观大宗伯其用亦博矣实以天神人鬼地示为主然后小宗伯为之建国之神位肆师为之立国祀之礼而五礼从之自其设属而言虽五礼之用为不同莫先于祭祀之礼于是因礼事之缓急而为职掌之先后祭祀始于祼而告时告备之礼行焉故郁人先之鬯人次之鸡人次之尊彛几筵瑞玉命服之官又次之以至内外祭祀无不毕举而凶礼为谨终之事此冡墓职防所以居五礼之末掌礼之职备矣礼之所至乐亦至焉又自大司乐以至司千凡二十职皆列于礼官之次盖圣人制礼所以检柅人心而归之于中使之周旋鼓舞于声容之间而至敬存焉是乐之为用皆所以辅成乎是礼者也然礼者理也所以经理斯世者苟有一毫之不尽亦不足以为礼之至又自太卜而下皆卜筮之事太祝而下皆巫祝之事太史而下皆纪策书之事是虽文为制度之未而天秩天叙实寓其间圣人率是而行之始于宫庭逹于天下其道甚大百物不废复以神士者终焉宁非吉礼为五礼之本乎
　　李氏光地曰宗伯职掌邦礼而以祭祀为主盖所以治神人而和上下故凡有事于礼及司神之官皆属焉小宗伯肆师佐大宗伯者也其次则郁人鬯人鸡人司尊彛司几筵皆掌祭祀之重器其次则天府典瑞典命司服皆掌礼秩之大仪又其次典祀守祧世妇内宗外宗则守庙兆之官及祭祀之职也又其次冡人墓大夫职防则守墓域之官及防事之职也行礼必有乐然后神人以和故大司乐乐师大胥小胥大师小师瞽蒙眡了典同磬师钟师笙师镈师韎师旄人籥师籥章鞮鞍氏典庸器司干皆乐官之属也卜祝筮史明鬼神之理通隂阳之道故次于司乐之后而俱于宗伯之职太卜卜师龟人菙氏占人簭氏占梦眡祲卜官之属也大祝小祝防祝甸祝诅祝祝官之属也司巫男巫女巫巫官之属也大史小史冯相氏保章氏内史外史御史史官之属也巾车典路车仆司常掌车旄之事宜次于典命司服而叙在巫史之后盖车所以乗旗载于车后之者贵贱之等也都宗人家宗人主食邑采地之官后之者内外之辨也凡以神仕者无常数未有官职故又后之也田案春官之属卿一人大宗伯也中大夫五人小宗伯二大司乐二内史一也下大夫二十四人肆师四冡人二墓大夫二乐师四大师二大卜二大祝二大史二内史二巾车二也上士五十三人中士一百五十八人下士二百七十五人瞽蒙眡了皆三百人男巫女巫凡以神士者无数内官则卿十二人下大夫二十四人中士四十八人内宗外宗无常数焉大司乐即虞书典乐教胄之职后世别立国子监而乐官领于太常分为二职与古制异矣内史即唐宋两制之任明初以学士入阁办事与周官设内史之意同其后委任益重遂为辅弼之臣诸曹莫能抗矣
　　右周礼官制上













　　五礼通考卷二百十四
<经部,礼类,通礼之属,五礼通考>
　　钦定四库全书
　　五礼通考卷二百十五
　　刑部尚书秦田撰
　　嘉礼八十八
　　设官分职
　　周礼政官之属大司马卿一人小司马中大夫二人军司马下大夫四人舆司马上士八人行司马中士十有六人旅下士三十有二人府六人史十有六人胥三十有二人徒三百有二十人【注舆众也行谓军行列晋作六军而有三行取名于此疏史胥徒独多于四官者军事尚严特湏监察故也】
　　【黄氏度曰司马置属与五官稍异小司马而下有军司马舆司马行司马舆司马掌车行司马掌徒军司马兼掌之】
　　田案春秋之世晋作三军以其将佐为六卿而每军别置司马即周礼之军司马也
　　凡制军万有二千五百人为军王六军大国三军次国二军小国一军军将皆命卿二千五百人为师师帅皆中大夫五百人为旅旅帅皆下大夫百人为卒卒长皆上士二十五人为两两司马皆中士五人为伍伍皆有长【注军师旅卒两伍皆众名也伍一比两一闾卒一族旅一党师一州军一乡家所出一人将帅长司马者其师吏也言军将皆命卿则凡军帅不特置选于六官六乡之吏自卿以下徳任者使兼官焉】一军则二府六史胥十人徒百人
　　司勲上士二人下士四人府二人史四人胥二人徒二十人【注郑司农云勲功也此官主功赏故曰掌六乡赏地之法以等其功　疏军以赏为先故首司勲注陈氏良曰六功战居一而司勲政官何也军政赏不逾时属之他官则司存散隔文告回复而壅底之患生况有害功者乎】
　　马质中士二人府一人史二人贾四人徒八人【注质平也主买马平其大小之贾直】
　　【薛氏衡曰马质宜为校人之属今列此者校人兼掌六马而戎马之用尤多其事尤急先儒谓序官先后不以尊卑直取事急者居前事缓者居后是也】
　　量人下士二人府一人史四人徒八人【注量犹度也谓以丈尺度地疏以其掌营军之垒舍量其市朝州涂军社之所理其间虽有余事要以军事为重故列职于此】小子下士二人史一人徒八人【注小子主祭祀之小事】
　　羊人下士二人史一人贾二人徒八人
　　司爟下士二人徒六人【注故书爟为燋杜子春云燋当为爟书亦或为爟爟为私火谓爟读如予若观火之观今燕俗名汤热为观则爟火谓热火与】
　　【陈氏傅良曰司爟之职此圣人观天地之变顺隂阳消息之宜察寒暑往来之节故得裁成辅相之道此意极大】
　　【王氏应电曰万物所以得生者隂阳二气而已阳之盛为火之热而物以畅茂条逹否则萎而不荣隂之极为氷之寒而物以缩聚凝结否则散而不収然火有出入当出而太早则过盛而为灾当伏而不伏则错行而伤隂此春秋所以出火纳火也氷有藏唘藏之以抑伏藏之火俾之伏息唘之以发沉伏之隂俾得制火此冬春所以藏氷开氷也周公设司爟凌人二职调元之道也若秋官司烜氏但取火之名以为用而已】
　　【髙氏愈曰自司勲至司爟共六官各有司存而不相统摄然司勲以下三官夏官所重而司爟羊人协于大夏南方之火故先列之】
　　掌固上士二人下士八人府二人史四人胥四人徒四十人【注固国所依阻者也国曰固野曰险易曰王公设险以守其国】
　　司险中士二人下士四人史二人徒四十人
　　掌疆中士八人史四人胥十有六人徒百有六十人【注疆界也】
　　人上士六人下士十有二人史六人徒百有二十人【注候迎賔客之来者】
　　环人下士六人史二人徒十有二人【注环犹郤也以勇力郤敌】挈壶氏下士六人史二人徒十有二人【注挈读如絜髪之挈壶盛水器也世主挈壶水以为漏】
　　【髙氏愈曰自掌固至环人共五官皆主封疆防御廵徼之事御奸宄而察非常宜在所先矣而挈壶氏县壶戒夜亦军务所重故附焉明代钦天监有挈壶正一人盖犹用此名但周官以县壶警夜为重故属之司马后世以定晷刻分昼夜为重故属之司天监耳】
　　射人下大夫二人上士四人下士八人府二人史四人胥二人徒二十人【疏射武事故在此】
　　【薛氏衡曰先王于祭祀则有射于燕飨则有射文事而兼武守重其职故以下大夫为之】
　　服不氏下士一人徒四人【注服不服不服之兽者】
　　射鸟氏下士一人徒四人【疏射鸟亦武事故在此】
　　【黄氏度曰射人与司士诸子聨职而以服不氏以下四官参其间服不氏待获射鸟氏取矢终射义也】
　　罗氏下士一人徒八人【注能以罗网搏鸟者郊特牲曰大罗氏天子之掌鸟兽者】掌畜下士二人史二人胥二人徒二十人【注畜谓敛而养之髙氏愈曰自服不氏至掌畜凡四官或养兽或养鸟或射罗鸟其职相类而服不射鸟二官皆有职于射者故次于射人之下王氏则以为天文南方为朱鸟故掌畜属之夏官也】
　　司士下大夫二人中士六人下士十有二人府二人史四人胥四人徒四十人【疏其职掌诏爵禄賛大司马进贤兴功故列职于此郝氏敬曰案王制大司乐论造士升之司马司马论进士之贤者告于王而官之故司士为司马之属】蕙田案殷制以司士与司徒司马司空司冦并列为五官至周礼改为司马之属然以下大夫为之则其任亦重矣
　　诸子下大夫二人中士四人府二人史二人胥二人徒二十人【注诸子主公卿大夫士之子者或曰庶子】
　　司右上士二人下士四人府四人胥八人徒八十人【注右谓有勇力之士充王车右】
　　【髙氏愈曰戎右齐右系中下大夫而司右为上士者盖司右所掌但国中勇力之士能用五兵而为羣车之右者耳若戎右齐右皆于羣右之中选其徳力之尤者而又积日累劳功绩显著始居其官则其爵已尊于羣右之上而非复司右之属矣故其官另立而不次于其下自司士至司右凡三职一掌羣臣之版一掌国子之倅一掌羣右之政其职相类而各不相统也】
