<!-- { "loadSidebar": true } -->
　　隋书礼仪志后周以十一月祭神农氏伊耆氏后稷氏田畯鳞羽臝毛介水墉坊邮表畷兽猫之神于五郊五方上帝地祗五星列宿苍龙朱雀白兽武五人帝五官之神岳镇海渎山林川泽丘陵坟衍原隰各分其方合祭之上帝地祗神农伊耆人帝于坛上南郊则以神农既蜡无其祀三辰七宿则为小坛于其侧岳鎭海渎山林川泽丘陵坟衍原隰则各为坎余则于平地皇帝初献上帝地祗神农伊耆及五人帝冡宰亚献宗伯终献上大夫献三辰五官后稷田畯岳镇海渎中大夫献七宿山林川泽以下自天帝人帝田畯羽毛之类牲币玉帛皆从燎地祗邮表畷之类皆从埋祭毕皇帝如南郊便殿致斋明日乃蜡祭于南郊如东郊仪祭讫又如黄郊又如西郊又如北郊祭讫还宫
　　蕙田案魏晋祖腊之制蜡腊之礼意亡矣至是又加以天神地祗星宿岳渎之位何其滥而不经耶厥后隋唐宋相仍无有起而正之者宜其不行于后矣礼教不明使先王仁至义尽之典泯然歇絶皆附防杜撰者阶之厉耳惜哉
　　隋初因周制定令亦以孟冬下亥蜡百神腊宗庙祭社稷其方不熟则阙其方之蜡焉开皇四年十一月诏曰前周嵗首今之仲冬建亥之月称蜡可也后周用夏后之时行姬氏之蜡考之前代于义有违其十月行蜡者停可以十二月为腊于是始革前制【前周姬氏后周宇文氏】旧唐书礼仪志太宗贞观十一年房龄等与礼官述议以为月令蜡祭惟祭天宗谓日月而下近代蜡五天帝五人帝五地祗皆非古典今并除之季冬寅日蜡祭百神于南郊大明夜明用犊二笾豆各四簠簋防俎各一神农及伊耆氏各用少牢一笾豆等与大明同后稷及五方十二次五官五方田畯五岳四镇四海四渎以下方别各用少牢一其日祭井泉于川泽之下用羊一夘日祭社稷于社宫辰日腊享于太庙用牲皆准时祭井泉用羊二二十八宿五方之山林川泽丘陵坟衍原隰鳞羽臝毛介水墉坊邮表畷猫于菟及龙麟朱鸟白虎武方别各用少牢一每座笾豆各二簠簋防俎各一蜡祭凡一百八十七座当方年谷不登则阙其祀通典宗开元中制仪季冬腊曰蜡百神于南郊之坛若其方不登则阙之
　　开元礼腊日蜡百神于南郊都百九十二座大明夜明在坛上【每座笾豆各十簠簋防俎各一】神农伊耆五官【每座笾豆各四簠簋俎各一】五星三辰后稷五方田畯岳镇海渎二十八宿五方山林川泽丘陵坟衍原隰龙麟朱鸟白兽武鳞羽毛介于菟井泉等八十五座【笾豆各二簠簋俎各二】乐旧用黄钟之均三成新改用天神之乐圜钟之均六成
　　皇帝腊日蜡百神于南郊仪【摄事附】
　　斋戒如圜丘【从事官及摄事斋戒并如别仪】　陈设前蜡三日尚舍直长施大次于外壝东门之内道北南向尚舍奉御铺御座【摄事卫尉设祀官公卿以下次于东壝之外道南北向以西为上】卫尉设陈馔幔于内壝东门西门之外道东西向【东方南方之馔陈于东门外西方之馔陈于西门外北方之馔陈于北门外】设文武侍臣次又设祀官及从祀羣官诸州使人蕃客等次【摄则无文武侍臣蕃客等次】前蜡二日太乐令设宫悬歌钟歌磬如圜丘之仪右校扫除坛之内外郊社令积柴于燎坛【其坛于神坛之左内壝之外】方八尺髙一丈开上南出户三尺右校为瘗埳于坛之壬地内壝之外方深取足容物南出陛前蜡一日奉礼设御座及望燎位祀官从祀羣官诸州使人蕃客等于壝门外皆如圜丘之仪【摄事如圜丘之仪】设日月酒罇之位大明太罇二着罇二罍一在坛上于东南隅北向夜明太罇二着罇二罍一在坛上于西南隅北向神农氏伊耆氏各着罇二各于其坛上五星五官后稷各象罇二七宿田畯龙麟牛马驺虞武等各壶罇二鳞羽臝毛介等散罇二俱设于神座之左而右向五方岳镇海渎俱山罇二山林川泽俱蜃罇二丘陵坟衍原隰井泉水墉坊邮表畷于菟猫等俱散罇二各设于神座之右而左向【伊耆氏已上之罇置于坫星辰已下之罇籍以席皆加勺羃设爵于罇下】设御洗于坛南陛东南亚献之洗又于东南北向罍水在洗东篚在西南肆【篚实以巾爵】设分献罍洗毕各于其方陛道之左右俱内向执罍洗篚幂者各立于罇罍篚幂之后各设玉币之篚于坛之上下罇坫之所晡后谒者引光禄卿诣防视濯溉又引诸祝官诣防省馔具讫还斋所蜡日未明十刻太乐令帅宰人以鸾刀割牲祝史以豆取毛血置于馔所遂烹牲【日青牲一月白牲一其余方各少牢一】未明五刻太史令郊社令升设日月神座于坛上大明于北方少东夜明于大明之西俱南向席皆以藁秸神农伊耆神座各于其坛上俱内向设后稷氏神座于坛东西向设五官田畯之座各于其方设五星十二次二十八宿五官岳镇海渎山林川泽丘陵坟衍原隰井泉神座各于其方之坛其五方神兽鳞羽臝毛介水墉坊邮表畷于菟猫等之座各于其方坛之后俱内向相对为首自神农伊耆已下百九十座席皆以莞设神位各于座首　銮驾出宫如圜丘仪　奠玉帛蜡日未明三刻诸祀官各服其服郊社令良醖令各帅其属入实罇罍玉币【凡罇之次太罇为上实以醴齐着罇次之实以盎齐神农伊耆氏之着罇实以盎齐五星三辰五官后稷田畯之象罇俱实以醍齐七星之壶罇实以泛齐五方岳镇海渎之山罇实以醍齐山林川泽之蜃罇实以泛齐丘陵已下之散罇实以清酒各实于诸座之上罇礼神之玉大明夜明以珪璧大明之币以青夜明以白神农氏币以赤伊耆氏币以五星已下之币各从方色】太官令帅进馔者实诸笾豆簠簋各设于内壝之馔幔内其日未明二刻奠玉币毛血等如圜丘仪【皇帝服冕出次坛上神位大明夜明鼔柷作无射夷则奏永乐防宾姑洗太蔟奏顺和黄钟奏元和凡六均均一成俱以文舞摄事如圜丘之摄事仪】　进熟皇帝既升奠玉帛其设馔盥洗奠爵并如圜丘仪【摄事亦同】大祝持版进于神座之左西面跪读祝文曰维某年嵗次月朔日子嗣天子臣某【摄则云谨遣太尉封臣名已下攺皇帝为太尉皆谒者賛引】敢昭告于大明惟神晷耀千里精烜万物觉寤黎蒸化成品彚今则璇玑齐运玉烛和平六府孔修百礼斯洽谨以玉帛牺齐粢盛庶品致其燔燎尚享讫兴皇帝再拜初读祝文讫乐作大祝进跪奠版于神座兴还罇所皇帝再拜讫乐止太常卿引皇帝诣夜明罇所执罇者举羃侍中取匏爵于坫进皇帝受爵侍中赞酌醴齐讫乐作太常卿引皇帝进夜明神座前北向跪奠爵俛伏兴太常卿引皇帝少退北向立乐止太祝持版进于神座之右东面跪读祝文曰维某年嵗次月朔日子嗣天子臣某敢昭告于夜明惟神贞此先华恒兹盈减表斯寒暑节以运行对时育物登成是赖丰年之报式备恒礼谨以制币牺齐粢盛庶品致其燔燎尚享讫兴皇帝再拜读祝文讫乐作太祝进跪奠版于神座兴还罇所皇帝拜讫乐止太常卿引皇帝少退当两座前北向立乐作其饮福受胙并如圜丘仪皇帝献将毕谒者引太尉【摄则谒者引太常卿已下仿此】诣罍洗盥手洗匏爵讫谒者引太尉自东陛升坛诣大明着罇所执罇者举幂太尉酌盎齐武舞作谒者引太尉进大明神座前北向跪奠爵兴谒者引太尉少退再拜谒者引太尉诣夜明罇所取匏爵于坫执罇者举幂太尉酌盎齐讫谒者引太尉进夜明神座前北面跪奠爵兴谒者引太尉少退再拜谒者引太尉少东当两座前北向立太尉再拜受爵跪祭酒遂饮卒爵太祝进受爵复于坫太尉兴再拜谒者引太尉降复位初太尉献将毕引光禄卿【摄事同以光禄卿为终献】诣罍洗爵升酌盎齐终献如亚献升坛谒者二人分引献官诣罍洗盥手洗爵酌酒一献帝伊耆氏一献神农氏跪奠爵神座前俛伏兴向神立太祝持版进于神座之右跪读祝文讫兴献官再拜讫谒者引降还本位初伊耆氏献官将升谒者五人各引献官诣罍洗盥手洗爵诣酒罇所酌酒一献嵗星一献荧惑一献镇星一献太白一献辰星各奠于神座少退向神立于献官奠讫七星皆祝史助奠相次俱毕太祝各持版进于神座之右跪读祝文讫兴【凡读蜡祝文每一番献酒从东方祝文为始读祝讫次南方次西方余神亦同也】献官再拜讫太祝各进奠版于神座前还罇所谒者遂引五星等献官诣罍洗盥手洗爵各诣酒罇所酌酒一献东岳一献南岳一献中岳一献西岳一献北岳俱奠于神座少退向神立岳镇海渎山林川泽丘陵坟衍原隰井泉皆祝史助奠相次俱毕太祝持版进神座之右跪读祝文讫兴献官再拜讫太祝奠版于神座还罇所谒者各引献官还本位初酌岳镇酒赞引五人各引献官诣罍洗盥洗诣酒罇所酌酒一献勾芒氏一献祝融氏一献后土氏一献蓐收氏一献冥氏后稷田畯等各祝史助奠讫祝史持版进神座之右跪读祝文讫兴【余与东方同惟无后稷】献拜祝史奠版于神座賛引遂引五官献官等诣罍洗酒罇所酌酒分献五灵其鳞羽臝毛介猫于菟坊水墉昆虫等皆斋郎助奠相次俱毕祝史持版跪读祝文讫兴拜讫奠版各引还本位武舞六成乐止舞献俱毕上下诸祝各进彻豆还罇所【彻者笾豆各一少移故处】奉礼曰赐胙赞者唱众官再拜众官在位皆再拜【已饮福受胙者不拜】元和之乐作太常卿前奏称请再拜退立皇帝再拜奉礼曰众官再拜在位者皆再拜乐一成止太常卿前奏请就望燎位【摄事谒者引太尉就望燎位】太常卿引皇帝乐作皇帝就望燎位南向立乐止于羣官将拜上下诸祝各执篚进神座前跪取玉帛祝版斋郎以俎载牲体黍稷饭爵酒各由其陛降坛南行经悬内当柴坛东行自南陛登柴坛以玉币馔物祝版置于柴上户内诸祝以星辰七宿已上之礼币皆从燎神农伊耆氏岳镇已下之祝俱诣瘗埳以玉币馔物置于埳讫奉礼曰可燎东西面各六人炬燎初唱可燎埳东西厢各四人寘土火半柴太常卿前奏礼毕【摄事谒者白礼毕】太常卿引皇帝还大次乐作皇帝出中壝门殿中监前受镇珪以授尚衣奉御殿中监又前受大珪华盖侍卫如常仪皇帝入次乐止谒者賛引各引祀官通事舍人分引从祀羣官诸国客使以次出賛引引御史已下俱复执事位立定奉礼曰再拜御史已下皆再拜賛引引出工人二舞以次出其神农已下祝版燔于斋所　銮驾还宫如圜丘之仪　伊耆氏祝文曰维某年嵗次月朔日子嗣开元神武皇帝讳谨遣具位姓名敢昭告于帝伊耆氏惟帝体仁尚义崇本念功爰创嘉祀息农飨物今九土攸宜百谷丰稔备兹八蜡大旅四方谨以制币牺齐粢盛庶品明荐于帝尚享　神农氏祝文曰维某年嵗次月朔日子嗣开元神武皇帝讳谨遣具位姓名敢昭告于帝神农氏惟帝肇兴播植粒此黎元今时和嵗稔神功是赖谨以制币牺齐粢盛庶品明荐于帝尚享　东方岁星祝文曰维某年嵗次月朔日子嗣天子讳谨遣具位姓名敢昭告于东方岁星七宿惟神列位垂象叶赞穹苍昭晰羣生蕃阜庶类今时和嵗稔恒礼是率谨陈嘉荐庶神享之【南方中央西方北方准此】　东方岳镇海渎祝文曰维某年嵗次月朔云云惟神宣导坤舆兴降云雨亭毒庶品实赖滋益年谷顺成用通大蜡谨荐嘉祀溥及一方山林川泽丘陵坟衍原隰井泉庶神咸享【南方西方北方准此】勾芒氏祝文曰维某年嵗次月朔日子嗣开元神武
