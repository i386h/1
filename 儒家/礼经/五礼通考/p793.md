<!-- { "loadSidebar": true } -->
　　李光地周礼三徳六徳説大司徒以乡三物教万民而賔兴之一曰六徳知仁圣义中和二曰六行孝友睦婣任恤三曰六艺礼乐射御书数至师氏以三徳教国子则一曰至徳以为道本二曰敏徳以为行本三曰孝徳以知逆恶教三行则曰孝行以亲父母二曰友行以尊贤良三曰顺行以事师长保氏则养国子以道而教之六艺又大司乐以乐徳教国子曰中和祗庸孝友夫其名之若是其不仝何也曰此正成周之盛育才造士之方小大有品而先后有伦不可不察也夫乡三物之教者乡学也所谓小学也师氏保氏之教国子者国学也所谓大学也若夫大司乐掌成均之法而合国之子弟则正典乐教胄之司皆所谓大学也小学之教则先行而后文孔子谓行有余力则以学文是也大学之教则先知而后行孔子所谓博学于文约之以礼是也然皆以身心性情为之本故又有养之于文行之先者所谓徳也此则不以学之小大而有殊也乡三物之教先之以徳次之以行次之以道艺其序明矣若师氏之教大司乐之教则不离乎三物而有深于是者其曰至徳即修其知仁圣义中和之谓也徳修则有以进乎道艺矣故曰以为道本其曰敏徳即勤于礼乐射御书数之谓也学明则有以措诸躬行矣故曰以为行本其曰孝徳即笃于六行之谓但自民间言之则有睦婣任恤之事自国子言之则以取友亲师为要故彼六行与此三行为不仝也行笃则有以治人之悖乱故曰以知逆恶然则三徳即三物之事也以其皆欲得之于心故皆贯之以徳以其欲修徳明道而不徒为匹夫之行也故先道于行也凡经言道者即谓六艺故每以徳行道艺并称而保氏教之艺者即其养之道之实也至于大司乐之六徳则正与师氏相表里盖知仁圣义必以中和为极故中和即至徳也六艺之业在敬而有常故祗庸即敏徳六行三行皆以孝友为先故孝友即孝徳也由此言之名虽有异岂不仝条而共贯哉孔门之教文行忠信文即六艺也行即六行也忠信即中和而所谓至徳者是也异日又曰徳之不修学之不讲闻义不能徙不善不能改是吾忧也又曰君子不重则不威学则不固主忠信母友不如已者过则勿惮改是皆以徳为道本而以学为行地周公孔子之道其揆一而已矣
　　保氏养国子以道乃教之六艺一曰五礼二曰六乐三曰五射四曰五驭五曰六书六曰九数乃教之六仪一曰祭祀之容二曰賔客之容三曰朝廷之容四曰丧纪之容五曰军旅之容六曰车马之容【注养国子以道者以师氏之徳行审谕之而后教之以艺仪也五礼吉凶賔军嘉也六乐云门大咸大韶大夏大濩大武也郑司农云五射白矢防连剡注襄尺井仪也五驭鸣和鸾逐水曲过君表舞交衢逐禽左六书象形防意转注处事假借谐声也九数方田粟米差分少广商功均输方程嬴不足旁要今有重差夕桀句股也祭祀之容穆穆皇皇宾客之容严恪矜庄朝廷之容济济跄跄丧纪之容涕涕翔翔军旅之容阚阚仰仰车马之容颠颠堂堂谓祭祀之容齐齐皇皇朝廷之容济济翔翔丧纪之容累累颠颠军旅之容暨暨詻詻车马之容匪匪翼翼　疏此道即上师氏三徳三行故郑云以师氏之徳行审谕之乃教之六艺已下此乃保氏所专教也】
　　蕙田案师氏保氏所掌教国子之法于门闱小学教之
　　春官大司乐掌成均之灋以治建国之学政而合国之子弟焉【注郑司农云均调也乐师主调其音大司乐主受此成事已调之乐谓董仲舒云成均五帝之学成均之灋者其遗礼可灋者国之子弟当学者谓之国子　疏成均五帝学名建立也周人以成均学之旧灋式以立国之学内政教也大司乐合聚国子弟将此以教之先郑云均调也乐师主调其音大司乐主受此成事已调之乐者案乐师惟教国子小舞大司乐教国之大舞其职有异彼乐师又无调乐音之事而先郑云乐师主受其成事义理不可且董仲舒以成均为五帝学故依而用之元谓董仲舒云成均五帝之学者前汉董仲舒作春秋繁露云成均五帝学也云成均之灋者其遗礼可法者郑见经掌成均之灋即是有遗礼可灋效乃可掌之故知有遗礼也云国之子弟公卿大夫之子弟当学者谓之国子者案王制云王太子王子公卿大夫元士之适子国之俊选皆造焉此不言王太子王子与元士之子及俊选者引文不具此云弟者则王子是也自公以下皆适子乃得入也】
　　【方氏慤曰成均之名学也成其亏均其过不及】
　　【陆氏佃曰大学五帝谓之成均三王为辟雍盖人均有是性也吾成之而已此五帝之事也若礼以辟之乐以廱之则致详焉】
　　凡有道者有徳者使教焉死则以为乐祖祭于瞽宗【注道多才艺者徳能躬行者若舜命防典乐教胄子是也死则以为乐之祖神而祭之郑司农云瞽乐人乐人所共宗也或曰祭于瞽宗祭于庙中明堂位曰瞽宗殷学也泮宫周学也以此观之祭于学宫中　疏经直言道郑知是多才艺者以其云道通物之名是已有才艺通教于学子故知此人多才艺耳但才艺与六艺少别知者见雍也云求也艺郑云艺多才艺又宪问云冉求之艺文之以礼乐礼乐既是六艺明上云艺非六艺也此教乐之官不得以六艺解之故郑云道多才艺也云徳能躬行者案师氏注徳行外内之称在心为徳施之为行彼释三徳三行为外内此云徳能躬行则身内有徳又能身行尚书传説云非知之艰行之惟艰则此人非直能知亦能身行故二者皆使教焉死则以为乐之祖神而祭之先郑云瞽乐人者序官上瞽中瞽下瞽皆是瞽蒙掌乐事故云瞽乐人乐人所共宗也云或曰祭于瞽宗祭于庙中者此説非故引明堂位为证是殷学也祭乐祖必于瞽宗者案文王世子云春诵夏大师诏之瞽宗故祭乐祖还在瞽宗彼虽有学干戈在东序以诵为正文王世子云礼在瞽宗书在上庠郑注云学礼乐于殷之学功成治定与已同则学礼乐在瞽宗祭礼先师亦在瞽宗矣若然则书在上庠书之先师亦祭于上庠其诗则春诵夏在东序则祭亦在东序也故郑注文王世子云礼有髙堂生乐有制氏诗有毛公书有伏生亿可以为之也是皆有先师当祭可知也祭义云祀先贤于西学所以教诸侯之徳是天子亲祭之不见祭先圣者文不备祭可知】
　　蕙田案瞽宗在辟廱之西记云祀先贤于西学则凡先圣先师并祀于瞽宗也贾疏以书之先师祭于上庠诗之先师祭于东序疑非
　　以乐徳教国子中和祗庸孝友【注中犹忠也和刚柔适也祗敬庸有常也善父母曰孝善兄弟曰友　疏此必使有道有徳者教之此是乐中之六徳与教万民者少别此六徳其中和二徳取大司徒六徳之下孝友二徳取大司徒六行之上其祗庸二徳与彼异自是乐徳所加也】
　　以乐语教国子兴道讽诵言语【注兴者以善物喻善事道读曰导导者言古以剀今也倍文曰讽以声节之曰诵发端曰言答述曰语疏此亦使有道有徳教之云倍文曰讽以声节之曰诵者讽是直言之无吟咏诵则非直背文又为吟咏以声节之为异文王世子春诵注诵为歌乐即诗也以配乐而歌故云歌乐亦是以声节之襄二十九年季札请观周乐而云为之歌齐为之歌郑之等亦是不依琴瑟而云歌此皆是徒歌曰謡亦得谓之歌若依琴瑟谓之歌即毛云曲合乐曰歌是也云发端曰言答述曰语者诗公刘云于时言言于时语语毛云直言曰言答述曰语许氏说文云直言曰论答难曰语论者语中之别与言不同故郑注杂记云言言巳事为人説为语】
　　以乐舞教国子舞云门大卷大咸大防大夏大濩大武【注此周所存六代之乐黄帝曰云门大卷黄帝能成名万物以明民共财言其徳如云之所出民得以有族类大咸咸池尧乐也尧能殚均刑灋以仪民言其徳无所不施大防舜乐也言其徳能绍尧之道也大夏禹乐也禹治水土言其徳能大中国也大濩汤乐也汤以寛治民而除其邪言其徳能使天下得其所也大武武王乐也武王代纣以除其害言其徳能成武功　疏此大司乐所教是大舞乐师所教者是小舞案内则云十三舞勺成童舞象舞象谓戈皆小舞又云二十舞大夏即此大舞也特云大夏者郑云乐之文武中其实六舞皆学也保氏云教之六乐二官共教者彼教以书此教以舞故共其职也乐记云大章章之也注云尧乐名也周礼阙之或作大卷又云咸池备矣注云黄帝所作乐名也尧増修而用之周礼曰大咸与此经注乐名不同者本黄帝乐名曰咸池以五帝殊时不相沿乐尧若増修黄帝乐体者存其本名犹曰咸池则此大咸也若乐体依旧不増修者则改本名名曰大章故云大章尧乐也周公作乐更作大卷大卷则大章章名虽尧乐其体是黄帝乐故此大卷一为黄帝乐也周公以尧时存黄帝咸池为尧乐名则更与黄帝乐名立名名曰云门与大卷为一名故下文分乐而序之更不序大卷也必知有改乐名之灋者案修牒论云班固作汉书髙帝四年作武徳之乐又云髙帝庙中奏武徳文始注云舜之韶舞名秦始皇二十六年改名五行舞注云五行本周舞髙帝六年改名文始五行之舞案此知有改乐之灋也案孝经纬云伏牺之乐曰立基神农之乐曰下谋祝融之乐曰属续又乐纬云颛顼之乐曰五茎帝喾之学曰六英注云能为五行之道立根茎六英者六合之英皇甫谧曰少昊之乐曰九渊则伏牺以下皆有乐今此惟存黄帝尧舜禹汤者案易系辞云黄帝尧舜垂衣裳郑注云金天髙阳髙辛遵黄帝之道无所改作故不述焉则此不存者义亦然也然郑惟据五帝之中而言则三皇之乐不存者以质故也】
　　乐师掌国学之政以教国子小舞【注谓以年幼少时教之舞内则曰十三舞勺成童舞象二十舞大夏　疏小舞即下文帔舞已下大司乐教云门已下为大舞也十三舞勺勺即周颂酌也成童舞象即周颂序云惟清奏象舞也此皆诗诗为乐章与舞人为节故以诗为舞也此勺与象皆小舞所用幼少时学之也二十舞大夏大夏夏禹之舞虽举大夏其实云门已下六舞皆学以其自夏已上揖让而得天下自夏以下征伐而得天下夏为文武中故特举之可以兼前后也】
　　大胥掌学士之版以待致诸子【注郑司农云学士谓卿大夫诸子学舞者版籍也今时乡户籍世谓之户版大胥主此籍以待当召聚学舞者卿大夫之诸子则案此籍而召之】籥师掌教国子舞羽龡籥【注文舞有持羽龡籥者所谓籥舞也文王世子曰秋冬学羽籥诗云左手执籥右手秉翟　疏此籥师掌文舞故教羽龠若武舞则教干戚也此官所教当乐师教小舞互相足故文王世子云小乐正学干大胥赞之籥师学戈籥师丞赞之注云四人皆乐官之属也通职秋冬亦学以羽籥小乐正乐师也】
　　蕙田案大司乐以下所掌教国子之法于成均教之
