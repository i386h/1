<!-- { "loadSidebar": true } -->
　　【顔之推家训礼云忌日不乐正以感慕罔极恻怆无聊故不接外宾不理众务尔必能悲惨自居何限于深藏也世人或端坐奥室不妨言笑盛营甘美厚供斋食迫有急卒宻戚至交尽无相见之理葢不知礼意乎魏世王修母以社日亡来歳社修感念哀甚邻里闻之为之罢社今二亲防亡偶值伏腊分至之节及月小晦后忌之外所经此日犹应感慕异于余辰不预饮防闻声乐及行游也】
　　【李濓忌日答问李子当考妣忌日必杜门谢客不亲书史蔬素竟日客有造谒于门者阍人辞焉他日客愠见李子再拜谢已而叹曰古礼之不明于天下也久矣檀弓曰忌日不乐祭义曰君子有终身之防忌日之谓也忌日不用非不祥也言夫日志有所至而不敢尽其私也又曰忌日必哀某于考妣忌日致斋于内不通賔客守先王之礼也亦情之不容己者也粤稽诸古若王修之母以社日亡每岁社日修感念哀甚里闾为之罢社祝钦明以匿亲忌日而贬申日元亘以忌日辞摄祭而甘坐罚凡此咸可鍳也夫既见賔客必接谈笑而孝子之心忍乎不忍乎顔氏家训曰忌日不乐正以感慕罔极怆恻无聊故不接外賔不理众务而艾仲孺侍郎尝闻其祖母于归时衣笥中得黪黒衣妇姒皆惊骇诘之曰父母教以遇翁家忌日着此服尔当时衣冠之家犹知此礼惜今未之闻也晦庵先生每于母夫人忌日着黪黑巾衫门人问其故先生曰子岂不闻君子有终身之防乎先生凡值先代忌日必早起出主于中堂行三献礼阖门蔬食此士大夫所当法也故曰君子有终制之防有终身之防有如须之防终制之防三年是也终身之防忌日是也如须之防吊日是也夫天之道隂阳不同时则当寒而燠者逆道也人之理哀乐不同日则忌日接见賔客谈笑如故者逆理也君子爱人以徳君其勿深咎予哉客再拜曰先生教我合作忌日答问】
　　【薛梦礼教家类纂凡祭祀所以报本不可不重近世多不行四时之祭惟于忌日设祭前期不斋临祭无仪祭毕请客饮酒皆非礼也今宜悉依家礼　忌日祭止本亲用四蔬果小三牲考以妣配妣不援考】
　　右忌日祭
　　中庸荐其时食
　　朱子集注时食四时之食各以其物如春行羔豚膳膏香之类是也
　　蕙田案中庸荐其时食指正祭言今俗节之祭古礼所无然与荐时食之义相近故先贤不废家礼云俗节则献以时食是也
　　朱子语録朔旦家庙用酒果望旦用茶重午中元九日之类皆名俗节大祭时每位用四味请出木主俗节小祭只就家庙止二味朔旦俗节酒止一上斟一杯　叔器问行正礼则俗节之祭如何曰韩魏公处得好谓之节祠杀于正祭某家依而行之
　　朱子文集答张钦夫书节祀有説葢今之俗节古所无有故古人虽不祭而情亦自安今人既以此为重至于是日必具殽羞相宴乐而其节物亦各有宜故世俗之情至于是日不能不思其祖考而复以其物享之虽非礼之正然亦人情之不能已者但不当专用此而废四时之正礼耳古人不祭则不敢以燕况今于此俗节既已据经而废祭而生者则饮食燕乐随俗自如殆非事死如事生事亡如事存之意也必尽废之然后可又恐初无害于义理而特然废之不惟徒骇俗听若恐不能行逺则是已废之祭拘于定制不能复举而燕饮节物渐于流俗有时而自如也此于天理亦岂得谓安乎夫三王制礼因革不同皆合乎风气之宜而不违乎义理之正正使圣人复起其于今日之议亦必有所处矣
　　【丘氏濬大学衍义补家礼俗节则献以时食如清明寒食端午中元重阳之类】
　　右节荐
　　蕙田案忌日俗节之祭古人所无而今人所有且为大夫士庶人通行之礼故并列焉
　　春秋僖公十年左氏传神不歆非类民不祀非族【疏传称非我族类其心必异则族类一也皆谓非其子孙妄祀他人父祖则鬼神不歆享之耳】
　　襄公六年谷梁传立异姓以莅祭祀灭亡之道也史记赵世家赵武服程婴公孙杵臼齐衰三年为之祭邑春秋祠之世世勿絶【正义今河东赵氏祠先人犹别舒一座祭二士矣】朱子文集答汪尚书宋公以外祖无后而岁时祭之此其意可谓厚矣然非族之祀于礼既未安而势不及其子孙则为虑亦未逺曷若访其族亲为之置后使之以时奉祀之为安便而久长哉但贫贱之士则其力或不足以为此或虽为之而彼为后者无所顾于此则亦不能使之致一于所后若宋公则其力非不足为若为之而割田筑室以居之又奏授之官以禄之则彼为后者必将感吾之谊而不敢乏其祀矣此于义理甚明利害亦不难晓窃意宋公特欲亲奉烝尝以致吾不忘母家之意而其虑遂不及此耳若果如此则其为后者主其祭而吾特往助其馈奠亦何为而不可愿早为之使异时史策书之可以为后世法
　　蕙田案非族之祀世俗亦间有之列于末条以为承祭者之戒
　　右不祀非族










　　五礼通考卷一百十三
　　钦定四库全书
　　五礼通考卷一百十四
　　刑部尚书秦蕙田撰
　　吉礼一百十四
　　大夫士庙祭
　　战国防冯暖诫孟尝君曰愿请先王之祭器立宗庙于薛庙成还报孟尝君
　　隋书礼仪志后齐王及五等开国执事官散官从二品已上皆祀五世五等散品及执事官散官正三品已下从五品已上祭三世三品已上牲用一太牢五品已下少牢执事官正六品已下从七品已上祭二世用特牲正八品已下达于庶人祭于寝牲用特防或亦祭祖祢诸庙悉依其宅堂之制其间数各依庙多少为限其牲皆子孙见官之牲文献通考唐制一品二品四庙
　　唐太宗贞观六年侍中王珪通贵渐久而不营私庙四时烝尝犹祭于寝为法司所劾太宗优容之因官为立庙以媿其心
　　开元礼三品以上时享其庙仪【四品五品六品以下附】
