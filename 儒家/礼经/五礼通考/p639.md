<!-- { "loadSidebar": true } -->
　　防　朝讫太乐令设登歌于殿上引二舞入立于悬南面尚舍奉御铺羣官升殿者座文官三品以上于御座东南西向【褒圣侯于三品之下】介公公于御座西南东向武官三品以上于介公公之后朝集使都督刺史及三品以上东方南方于文官三品之后西方北方于武官三品之后蕃客三等以上东方南方于东方朝集使之后西方北方于西方朝集使之后俱重行毎等异位以北为上设不升殿者座各于其位又设羣官解劒席于悬之西北横街之南并如常仪尚食奉御设夀罇于殿上东序之端西向设坫于罇南加爵一太官令设升殿者酒罇于东西厢近北设殿庭羣官酒罇各于其座之南皆有坫幂俱障以帷施设讫吏部兵部户部主客赞羣官客使俱出次通事舍人各引就朝堂前位典仪帅赞者先入就位通事舍人各引升殿者次入就位侍中版奏外办皇帝服通天冠绛纱袍【冬至则不改服】御舆以出曲直华盖警跸侍卫如常仪皇帝将出仗动太乐令令撞黄钟之钟右五钟皆应奏太和之乐鼓吹振作皇帝出自西房即御座南向坐符宝郎奉宝置于座如常乐止典仪一人升就东阶上西面立通事舍人引王公以下及诸客使以次入就位王公初入门乐作至位乐止羣官客使立定【若朝防日别设位赞拜陈引如礼其日二舞与工人俱入就位】朝侍中进当御座前北面跪奏称侍中臣某言请延诸王公等升俛伏兴又侍中称制曰可侍中诣东阶上西面称制延王公等升殿上典仪承传阶下赞者又承传羣官客使皆再拜侍中还位羣官拜讫通事舍人引应升殿者诣东西阶公初行乐作至解剑席乐止王公以下各脱舄跪解剑置于席上俛伏兴通事舍人接引上公一人升阶少东西面立定以下各立于座后立定光禄卿进诣阶间跪奏称臣某言请赐羣官上夀俛伏兴侍中称制曰可光禄卿进诣酒罇所西面立通事舍人引上公诣酒罇所北面立尚食奉御酌酒一爵授上公上公搢笏受爵通事舍人引上公进到御座前北面授殿中监殿中监受爵进置御前上公执笏通事舍人引上公退北面跪称某官臣某等稽首言元正首祚【冬至云天正长至】臣某不胜大庆谨上千万嵗夀俛伏兴再拜羣官客使等上下俱再拜立于席后侍中前承制退称敬举公等之觞羣官客使等上下又再拜殿中监収爵奉进近臣递进皇帝举酒休和之乐作羣官客使等上下皆三舞蹈称万嵗皇帝举酒讫殿中监进受虚爵以授尚食奉御奉御受爵复于坫乐止初殿中监受虚爵殿上典仪唱再拜阶下赞者承传羣官客使等上下皆再拜通事舍人引上公就座后立殿上典仪唱就座阶下赞者承传羣官客使等上下俱就座俛伏坐太乐令引歌者及瑟琴至阶脱履于外升就位坐其笙管者进诣西阶间北面立尚食奉御进酒至阶殿上典仪唱酒至兴阶下赞者承传羣官客使等上下皆俛伏起立于席后殿中监到阶省酒尚食奉御奉酒进皇帝举酒太官令又行羣官酒酒至殿上典仪唱再拜阶下赞者承传羣官客使等皆再拜搢笏受觯殿上典仪唱就座阶下赞者承传羣官客使等上下皆就座俛伏坐饮皇帝初举酒登歌作昭和之乐三终尚食奉御进受虚觯复于坫登歌讫降复位觞行三周尚食奉御进御食食升阶殿上典仪唱食至兴阶下赞者承传羣官客使等上下皆执笏俛伏起立座后殿中监到阶省按尚食奉御品尝食讫以次进置御前太官令又行羣官桉【御若不食羣官桉先上讫不须兴】设食讫殿上典仪唱就座阶下赞者承传羣官客使等上下皆就座俛伏坐皇帝乃饭休和之乐作羣官客使等上下俱饭御食毕乐止仍行酒遂设庶羞太乐令引二舞以次入作若赐酒侍中承诏诣东阶西面称赐酒殿上典仪承传阶下赞者又承传羣官客使等上下皆执笏俛伏起再拜搢笏立受觯就席俛伏坐饮讫俛伏起立授虚爵执笏又再拜就座酒行十二徧防毕殿上典仪唱可退阶下赞者承传羣官客使等上下皆俛伏起立席后通事舎人引降阶俱诣席后跪着剑俛伏兴纳舄乐作复横街南位乐止位于殿庭者仍立于席后立定典仪曰再拜赞者承传羣官客使等在位者皆再拜【位于殿庭者拜于席后】若有勅赐物侍中前承制降诣羣官东北西面称有制羣官客使等皆再拜侍中宣制讫羣官客使等又再拜通事舍人引羣官客使以次出公初行乐作出门乐止侍中前奏称侍中臣某言礼毕俛伏兴还侍位皇帝兴太乐令令撞蕤宾之钟左右五钟皆应奏太和之乐鼓吹振作皇帝降座御舆入自东房侍卫警跸如来仪侍臣从至閤乐止通事舍人引东西面位者以次出【蕃官先出】皇帝若服翼善冠袴褶则京官着袴褶朝集使着公服【升座者服履如式】若设九部乐则去乐悬无警跸太乐令帅九部伎立于左右延明门外羣官初唱万嵗太乐令即引九部伎声作而入各就座以次作如式
　　册府元开元二十一年正月庚子朔御含元殿受朝贺如常仪　二十三年正月戊申朔御含元殿朝贺如常仪
　　通典开元二十五年十一月御史大夫李适之奏毎至冬正及缘大礼应朝叅官并六品清官并服朱衣余六品以下许通着袴褶如有惨故准式不合着朱衣袴褶者其日听不入朝自余应合着而不著者请夺一月俸以惩不恪制曰可
　　册府元开元二十六年正月庚午朔御含元殿受朝贺如常仪　二十八年正月戊子朔御含元殿受朝贺如常仪　二十九年正月癸未朔御含元殿受朝贺天宝元年正月丁未朔御勤政楼受朝贺大赦天下改开元三十年为天宝元年　二年正月辛丑朔御含元殿受朝贺　三载正月丙申朔御含元殿受朝贺　四载正月己未朔御含元殿受朝贺　五载正月癸丑朔御含元殿受朝贺　六载正月丁丑朔御含元殿受朝贺
　　文献通考天宝六载敕中书门下奏前诸道差使贺正十二月早到或有先见或有不见其所贺正表但送省司又不通进因循日久于礼全乖望自今以后应贺正使并取元日随京官例序立便见通事舍人奏知其表直送四方馆元日仗下后一日同进勅防依
　　册府元天宝七载正月壬申朔御含元殿受朝贺八载正月丙寅朔御含元殿受朝贺
　　旧唐书元宗本纪天宝九载春正月庚寅朔与嵗次同始受朝于华清宫
　　册府元天宝十载正月乙酉朔御含元殿受朝贺十二载正月癸卯朔帝御含元殿受朝贺
　　旧唐书宗本纪天宝十三载春正月丁酉朔上御华清宫之观风楼受朝贺　十五载春正月乙卯御宣政殿受朝
　　肃宗本纪至徳二载春正月庚戌朔上在彭原受朝贺册府元上元二年正月丁亥朔御含元殿受朝贺代宗广徳二年正月己亥朔御含元殿受朝贺如常仪永泰元年正月癸巳朔御含元殿下制大赦天下宣制毕乃受朝贺　二年正月丁巳朔御含元殿受朝贺仗卫如常仪
　　大歴二年正月壬子朔御含元殿受朝贺仗卫如常仪三年正月庚午朔御含元殿受朝贺仗卫如常仪
　　八年正月己丑朔御含元殿受朝贺仗卫如常仪　九年正月庚子朔御含元殿受朝贺仗卫如常仪　十年正月乙未朔御含元殿受朝贺仗卫如常仪　十一年正月庚午朔御含元殿受朝贺仗卫如常仪　十三年正月戊申朔御含元殿受朝贺仗卫如常仪
　　旧唐书徳宗本纪大歴十四年五月辛酉代宗崩癸亥即位冬十二月丙寅诏元日朝防不得奏祥瑞事册府元徳宗建中二年正月庚申朔御含元殿受朝贺四方贡物珍宝列为庭实复旧制也　三年正月乙卯朔御含元殿受朝贺　四年正月戊寅朔御含元殿受朝贺
　　旧唐书徳宗本纪贞元元年正月丁酉朔御含元殿受朝贺
