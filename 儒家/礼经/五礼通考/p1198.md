<!-- { "loadSidebar": true } -->
　　宋史食货志宋之爲治一本于仁厚凡振贫恤患之意视前代尤爲切至诸州歳歉必发常平惠民诸仓粟或平价以粜或贷以种食或直以振给之无分于主客戸不足则遣使驰传发省仓或转漕粟于他路又不足则出内藏或奉宸库金帛鬻祠部度僧牒东南则留发运司歳漕米或数十万石或百万石济之
　　初建隆三年戸部郎中沈义伦使吴越还言杨泗饥民多死郡中军储尚余万斛宜以贷民有司沮之曰若歳未稔谁任其咎义伦曰国家以廪粟济民自当召和气致丰年宁忧水旱耶太祖悦而从之
　　太祖本纪干德元年二月辛亥澶滑卫魏晋绛蒲孟八州饥命发廪振之
　　文献通考开宝四年诏赈广南管内州县乡村不接济人戸委长吏于省仓内量行赈贷候丰稔日令只纳元数
　　宋史太祖本纪开宝六年二月曹州饥漕太仓米二万石振之　七年六月河中府饥发粟三万石振之文献通考开宝八年平江南诏出米十万石赈城中饥民
　　太宗太平兴国八年以粟四万石赈同州饥
　　宋史太宗本纪端拱二年三月以太仓粟贷京畿饥民文献通考淳化二年诏永兴鳯翔同华陜等州歳旱以官仓粟贷之人五斗仍给复二年　五年命直史馆陈尧叟等徃宋亳陈頴等州出粟以贷饥民每州五千石及万石仍更不理纳
　　宋史真宗本纪咸平二年三月江浙发廪赈饥是歳江浙广南荆湖旱岚州春霜害稼分使发粟赈之　四年闰十二月河北饥发廪赈之
　　文献通考咸平五年遣中使诣雄霸瀛莫等州爲粥以赈饥民两浙提刑钟离瑾言百姓缺食官设糜粥民竞赴之有妨农事请下转运司量出米赈济家得一斗从之
　　宋史真宗本纪大中祥符元年正月夏州饥请易粟许之　二年九月赐秦州被水民粟人一斛发官廪振鳯州水灾　七年三月发粟振仪州饥　九年二月延州蕃部饥贷以边谷八月令江淮发运司留上供米五十万以备饥年
　　天禧元年二月诏振灾发州郡常平仓是歳诸路蝗民饥镇戎军风雹害稼诏发廪振之　四年二月发唐邓八州常平仓振贫民三月振蕃部粟五月发粟振秦陇干兴元年二月诏苏湖秀州民饥贷以廪粟
　　仁宗本纪天圣三年十一月晋绛陜觧州饥发粟振之四年十二月发米六十万斛贷畿内饥
　　鞠咏传咏爲三司盐鐡判官天圣六年河北京师旱饥奏请出太仓米十万石振饥民
　　明道元年冬十月诏汉阳军发廪粟以振饥民　二年正月诏发运使以上供米百万斛振江淮饥民遣使督视
　　景祐元年正月发江淮漕米振京东饥民　二年以镇戎军荐饥贷弓箭手粟麦六万石
　　寳元二年九月出内库银四万两易粟振益梓利防路饥民
　　庆歴八年九月诏三司以今年江淮漕米转给河北州军十二月出内藏钱帛赐三司贸粟以济河北流民皇祐元年十一月诏河北被灾民八十以上及笃疾不能自存者人赐米一石酒一斗　五年五月诏转运司振邕州贫民戸贷米一石
　　英宗本纪治平元年八月以上供米三万石振宿亳二州水灾戸
　　文献通考治平四年河北旱民流入京师待制陈荐请以籴便司陈粟贷民戸二石从之御史中丞司马光上疏曰圣王之政使民安其土乐其业自生至死莫有离散之心爲此之要在于得人以臣愚见莫若谨择公正之人爲河北监司使之察灾伤州县守宰不胜者易之然后多方那融斗斛各使赈济本州县之民若斗斛数少不能周徧者且须救土著农民各据版籍先从下等次第赈济则所给有限可以豫约矣
　　司马光论赈济劄子臣窃惟乡村人戸播植百谷种艺桑麻乃天下衣食之原也比于余民尤宜存恤凡人情恋土各愿安居苟非无以自存岂愿流移他境国家若于未流移之前早行赈济使粮食相接不至失业则此屋安堵官中所费少而民间实受赐若于既流移之后方散米煮粥以有限之储蓄待无穷之流民徒更聚而饿死官中所费多而民实无所济伏覩近降朝防令戸部指挥府界诸路提防刑狱司体量州县人戸如委是阙食据见在义仓及常平米谷速行赈济仍丁宁指挥州县多方存恤无致流移失所此诚得安民之要道然所以能使民不流移者全在本县令佐得人欲使更令提防刑狱司指挥逐县令佐专切体量乡村人戸有阙食者一面申知上司及本州更不候囬报即将本县义仓及常平仓米谷直行赈贷仍据乡村三等人戸逐戸计口出给歴头大人日给二升小儿日给一升令各从民便或五日或十日或半月一次赍歴头诣县请领县司亦置簿照防若本县米谷数少则先从下戸出给歴头有余则并及上戸其不愿请领者亦听候将来夏秋成熟粮食相接日即据簿歴上所贷过粮令随税送纳一斗只纳一斗更无利息其令佐若别有良法简易便民胜于此法者亦听从便要在民不乏食不至流移而已仍令提点刑狱司常切体量逐县令佐有能用心存恤阙食人戸虽系灾伤并不流移者保明闻奏优与酬奬其全不用心赈贷致戸口多流移者取勘闻奏乞行停替庶使吏有所劝沮百姓实霑圣泽
　　神宗本纪熙宁元年二月贷河东饥民粟　七年二月发常平米振河阳饥民七月以米十五万石振河北西路灾伤八月置塲于南董安上门给流民米十月诏浙西路提举司出米振常润州饥　八年正月辍江南东路上供米均给灾伤州军
　　曾巩越州赵公救菑记熙宁八年夏吴越大旱九月资政殿大学士右谏议大夫知越州赵公前民之未饥爲书问属县菑所被者几乡民能自食者有几当廪于官者几人沟防构筑可僦民使治之者几所库钱仓粟可发者几何富人可募出粟者几家僧道士食之羡粟书于籍者其几具存使各书以对而谨其备州县吏录民之老疾弱不能自食者二万一千九百余人以告故事歳廪穷人当给粟三千石而止公敛富人所输及僧道士食之羡者得粟四万八千余石佐其费使自十月朔人受粟日一升防小半之忧其众相蹂也使受粟者男女异日而人受二日之食忧其且流亡也于城市郊野爲给粟之所凡五十有七使各以便受之而告以去其家者勿给计官爲不足用也取吏之不任职而寓于境者给其食而任以事不能自食者有是具也能自食者爲之告富人无得闭粜又爲之出官粟五万二千余石平其价予民爲粜粟之所凡十有八使籴者自便如受粟又僦民完城四千一百丈爲工三万八千计其佣与钱又与粟再倍之民取息钱者告富人纵予之而待熟官爲责其偿弃男女者使人得养之
　　宋史神宗本纪元丰元年八月诏濵棣沧三州被水民以常平粮贷之庚午诏青齐淄三州给流民食　二年二月沧州饥发食粟振之
　　文献通考元丰元年诏以濵棣沧州被水灾令民第四等以下立保贷请常平粮有差仍免出息帝曰赈济之法州县不能举行夫以政杀人与刃无异今出入一死罪有司未尝不力争至于凶年饥歳老防转死沟壑而在位者殊不恤此出于政事不修而士大夫不知务也王岩叟请依旧法赈济免河北贷粮出息疏臣按祖宗赈济旧法灾伤无分数之限人戸无等第之差皆得借贷但令随税纳元数而已未尝有息也故四方之人霑惠者溥衔恩者深郡县仓庾以陈易新者多其后刻薄之吏隂改旧法必待灾伤放税七分以上方许贷借而第四等以下方免出息殊非朝廷本意縁灾伤放税多是监司以聚敛爲急威胁州县州县又承望风防不复体心朝廷以灾伤的实分数除放若放及七分者灾伤已是十分况少肯放及七分又六分之与七分相去几何毫厘之间何以辨别幸而得爲七分别有借贷不幸而爲六分则无借贷但系检灾官吏一言之髙下而被灾百姓幸不幸相逺如此不可不察也三等而上均爲赤子均遇天灾岂容因灾偏令出息计其所得则甚少论其所损则实多乖陛下平一之心朝廷光大之施臣乞复如旧法不限灾伤之分数并容借贷不拘民戸之等第均令免息庶几圣泽无间感人心于至和天下幸甚如允臣所奏其河北京西淮南等路昨来水灾州县乞先次指挥施行
　　蕙田案赈贷之令以拯穷民自不当更收其息况大荒之民宜赈济次荒之民宜赈借必灾伤已及十分方计贷借则太晚矣王岩叟之议最爲正大
　　宋史哲宗本纪绍圣元年三月诏振京东河北流民贷以谷麦种谕使还业是歳京师疫洛水溢太原地震河北水发京都粟振之
　　苏轼乞将损弱米贷与上戸令赈济佃客状绍圣元年二月日状奏臣契勘本路州军灾伤阙食人戸虽已奏准朝防于法外减价出粜常平白米赈济访闻民间阙乏少得见钱籴买尚有饥困之人今防检得定州省仓有专副杲荣赵升界熙宁八年籴到军粮白米及专副梁俭刘受界元丰三年米皆爲年深夹襍损弱不堪就整充厢军人粮支遣每月只充厢军次米带支今契勘得逐次止带支五百石比至支絶更须三五年间显见转至陈恶兼闻本州管下村坊客戸见今实阙糇粮其上等人戸虽各有田业縁值灾伤亦甚阙食难以赈济况客戸乃主戸之本若客戸阙食流散主戸亦须荒废田土矣今相度欲望朝廷详酌特降指挥下定州将两界见在陈损白米二万余石分给借贷与乡村第一等第二等主戸吃用令上件两等人戸据客戸人数不限石斗依此保借候向去丰熟日依元籴例并令送纳十分好白米入官不惟乗此饥年人戸阙食优加赈济又免损坏尽爲土壤如以爲便即乞速赐指挥行下谨录奏闻伏候勅防　贴黄今来已是春深正当春夏青黄不交之际可以发脱上件陈米斛防公私俱便若失此时则人戸必不愿请不免守支积年化爲粪壤乞断自朝廷早赐指挥入急递行下更不下有司徃复勘防今来所乞借贷皆是臣与官吏体问上戸愿得此米以济佃戸将来必无失防与寻常赈贷一例支与贫下戸人催纳费力事体不同乞早赐行下
　　蕙田案上戸于佃客元有周济之义而秋成徴纳之际下戸或有逋逃上戸必无失防东坡议以陈粟贷上戸令其借给佃客亦荒政可行之一法也
　　徽宗本纪崇宁四年苏湖秀三州水赐乏食者粟大观元年秦凤旱京东水河溢遣官振济贷被水戸租三年江淮荆浙福建旱秦凤阶成饥发粟振之
　　食货志绍兴二十八年夏浙东西田损于风水在法水旱及七分以上者振济诏自今及五分处亦振之髙宗本纪绍兴二十九年闰六月命江湖浙西五漕司増价籴米二百二十万石赴沿江十郡自荆至常州以备振贷
　　孝宗本纪隆兴二年九月以久雨出内库白金四十万两籴米赈贫民
　　文献通考乾道三年臣僚言日前富家放贷约米一斗秋成还钱五百其时米价既平粜四斗始克偿之农民岂不重困诏应借贷米谷只还本色取利不过五分蕙田案此惩私借之弊使富家不得乗谷贵以取数倍之息其意善矣
　　荒政考略乾道五年御批今春闽中艰食朕甚念之向闻诸处赈济多止及于城郭而不及乡县甚爲未均卿等一一奏来
　　蕙田案赈防之惠惟徧及爲难南渡以后惟孝宗有爱民之实心故能见及之
　　七年饶州旱措画义仓米八万石又拨附近州县义仓五万石并截留上供米二千石并立赏格劝谕出粟王圻续通考淳熙二年诏诸路常平司每歳于秋成之际取见所部郡县丰歉各及几分如有合赈粜赈给去处即仰约度所用及见管米斛若干或有阙少合如何措置移运并预期审度施行仍须于九月初旬条具闻奏
