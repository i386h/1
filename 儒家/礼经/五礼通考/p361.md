<!-- { "loadSidebar": true } -->
　　倍南吕之钟　内高七寸三分零七豪七丝　中径六寸八分六厘二豪一丝　上顶下口内径俱四寸七分五厘五豪一丝　中容积二百二十三寸四百六十分三百一十一厘六百八十豪　体厚一分四厘二豪　重一百九十二两
　　倍无射之钟　内高七寸三分零一丝　中径六寸八分四厘六豪九丝　上顶下口内径俱四寸七分三厘九豪九丝　中容积二百二十二寸一百五十分二百一十一厘二百豪　体厚一分四厘九豪六丝　重二百零二两二钱
　　倍应钟之钟　内高七寸二分九厘二豪一丝　中径六寸八分三厘零九丝　上顶下口内径俱四寸七分二厘三豪九丝　中容积二百二十寸七百七十分二十三厘四十豪　体厚一分五厘七豪六丝　重二百一十三两
　　黄钟之钟　内高七寸二分九厘　中径六寸八分二厘六豪六丝　上顶下口内径俱四寸七分一厘九豪六丝　中容积二百二十寸三百九十九分二百一十一厘五百二十豪　体厚一分五厘九豪八丝　重二百一十六两
　　大吕之钟　内高七寸二分八厘一豪四丝　中径六寸八分零九豪五丝　上顶下口内径俱四寸七分零二豪五丝　中容积二百一十八寸九百二十五分三百四十八厘四百八十豪　体厚一分六厘八豪三丝　重二百二十七两五钱
　　太蔟之钟　内高七寸二分七厘二豪四丝　中径六寸七分九厘一豪四丝　上顶下口内径俱四寸六分八厘四豪四丝　中容积二百一十七寸三百七十二分六百三十六厘八百豪　体厚一分七厘七豪三丝　重二百三十九两七钱
　　夹钟之钟　内高七寸二分六厘零四丝　中径六寸七分六厘七豪四丝　上顶下口内径俱四寸六分六厘零四丝　中容积二百一十五寸二百九十七分三百七十七厘九百二十豪　体厚一分八厘九豪三丝　重二百五十六两
　　姑洗之钟　内高七寸二分五厘零二丝　中径六寸七分四厘七豪一丝　上顶下口内径俱四寸六分四厘零一丝　中容积二百一十三寸五百五十分五百七十七厘二百八十豪　体厚一分九厘九豪五丝　重二百六十九两六钱
　　仲吕之钟　内高七寸二分三厘六豪七丝　中径六寸七分二厘　上顶下口内径俱四寸六分一厘三豪　中空积二百一十一寸二百一十五分九百一十一厘四十豪　体厚二分一厘三豪重二百八十八两
　　蕤賔之钟　内高七寸二分二厘五豪三丝　中径六寸六分九厘七豪二丝　上顶下口内径俱四寸五分九厘零二丝　中容积二百零九寸二百五十分七百六十厘三百二十豪　体厚二分二厘四豪四丝　重三百零三两四钱
　　林钟之钟　内高七寸二分一厘六豪五丝　中径六寸六分七厘九豪六丝　上顶下口内径俱四寸五分七厘二豪六丝　中容积二百零七寸七百二十九分二百零八厘八百八十八豪　体厚二分三厘三豪二丝　重二百一十五两三钱
　　夷则之钟　内高七寸二分一厘三豪三丝　中径六寸六分七厘三豪二丝　上顶下口内径俱四寸五分六厘六豪二丝　中容积二百零七寸一百八十分四百七十八厘八十豪　体厚二分三厘六豪四丝　重三百一十九两六钱
　　南吕之钟　内高七寸一分九厘七豪二丝　中径六寸六分四厘一豪一丝　上顶下口内径俱四寸五分三厘四豪一丝　中容积二百零四寸四百一十三分四百六十六厘二百四十豪　体厚二分五厘二豪五丝　重三百四十一两三钱
　　无射之钟　内高七寸一分八厘三豪七丝　中径六寸六分一厘四豪一丝　上顶下口内径俱四寸五分零七豪一丝　中容积二百零二寸八十四分三百九十八厘七百二十豪　体厚二分六厘六豪　重三百五十九两五钱
　　应钟之钟　内高七寸一分六厘五豪七丝　中径六寸五分七厘八豪　上顶下口内径俱四寸四分七厘一豪　中容积一百九十八寸九百七十一分五百一十厘四百豪　体厚二分八厘四豪重三百八十四两
　　蕙田案以上钟律
　　周礼地官鼔人以金錞和鼔【注錞錞于也圜如碓头大上小下乐作鸣之与鼔相和　疏谓作乐之时此金錞和于鼓节也】
　　【项氏安世曰四金惟金錞用于乐余皆军事此以大小序錞大于镯其形圆镯小如钟镯无舌铎有舌】
　　春官小师掌六乐声音之节与其和【注和錞于】
　　陈氏礼书周礼小师掌六乐之声节与其和【郑氏曰和即錞于也】鼓人掌教六鼔四金之音声以节声乐以和军旅以正田役以金錞和鼔以金镯节鼓以金铙止鼔以金铎通鼓葢錞声淳镯声浊铙声高铎声明声淳则有所合故于鼓唱而和之声浊则有所制故于鼔行而节之声高则有所辨故于鼔退而止之声明则有所交故于鼓作而通之攷之于礼大司马中春教振旅王及诸侯军将师帅皆鼔卒长执铙两司马执铎公司马执镯中冬教大阅鼓人三鼓司马振铎车徒皆作鼔行鸣镯车徒皆行三鼓摝铎车徒皆坐又三鼓振铎乃止如初乃鼓车驰徒步徒三戒车三发徒三刺乃鼓退鸣铙且却遂以狩田是铎之于鼓所以通之于其中及其退也去镯而鸣铙錞之于兵虽无经见国语曰战以錞于丁宁儆其民也又黄池之防吴王亲鸣钟鼓丁宁錞于振铎则兵法固用錞矣春秋传曰有钟鼓曰伐则古之用兵葢亦有钟矣郑康成曰錞圜如碓头上大下小乐作鸣之与鼓相应汉大予乐有之【杜祐曰錞于古礼器也宋时广汉什邡人叚祖以錞于献始兴王鉴其制髙三尺六寸围二尺四寸圜如筩也色黒甚薄上有铜马以绳县马令去地尺余灌之以水又以器盛水于下以芒当心跪注錞于以手震芒则其声如雷后周平蜀得之斛斯徴观曰錞于也唐李仲乐图县以龙格今太常作伏虎于其上若武舞入则两工对举一人随撞之其县以虡则设于熊罴案十二枚鸣以和鼔】陈氏乐书周官小师掌六乐声音之节与其和鼓人掌六鼓四金之音声以金錞和鼓自金声之淳言之谓之錞自和鼔之倡言之谓之和其实一也葢其形象钟顶大腹口弇上以伏兽为鼻内悬子铃铜舌凡作乐振而鸣之与鼔相和后周平蜀获其器太常卿斛斯证观曰錞于也以芒筒捋之其声极振乃取以合乐焉国语曰战以錞于儆其民也又黄池之防呉王亲鸣钟鼓錞于振铎则錞之和鼓以节声乐和军旅其来尚矣后世之制或为两马或为蛟龙之状引舞用焉非周制也
　　蕙田案以上金錞
　　周礼地官鼓人以金镯节鼓【注镯钲也形如小钟军行鸣之以为鼓节司马职曰军行鸣镯】
　　陈氏礼书鼓人以金镯节鼔司马职公司马执镯军行鸣镯诗曰钲人伐鼔国语曰鼔丁宁春秋传曰射汰辀而着于丁宁説文曰镯钲也韦昭曰丁宁钲也然则钲也丁宁也皆镯之异名
　　陈氏乐书自其声浊言之谓之镯自其儆人言之谓之丁宁自其正人言之谓之钲其实一也
　　蕙田案以上金镯
　　以金铙止鼓【注铙如铃无舌有秉执而鸣之以止撃鼓司马职曰鸣铙且却】
　　聂氏三礼图乐记曰复乱以武复谓反复也乱理也武谓金铙也谓舞毕之时舞人必反复鸣此金铙而治理之欲退之时亦击此金铙以限之
　　陈氏礼书説文曰钲铙也铙小钲也似铃柄中上下通乐记曰始奏以文则登歌清庙之类也复乱以武则下管象之类也郑氏以文为鼓武为铙岂其然乎陈氏乐书大司马卒长执铙以其声譊譊然故以铙名之汉鼓吹曲有铙歌所以退武舞也岂亦周之遗制欤葢其小者似铃有柄无舌执而鸣之以止鼔大者象钟形薄旁有二十四铣宫县用之饰以流蘓葢应律音而和乐也
　　蕙田案以上金铙
　　以金铎通鼓【注铎大铃也振之以通鼓司马职曰司马振铎】
　　聂氏三礼图乐记曰天子夹振之注云王与大将夹舞者振铎以为节也
　　陈氏礼书司马职曰两司马执铎又曰三鼔摝铎三鼓振铎司马法曰鼓声不过阊鼙声不过阊铎声不过琅郑康成许慎皆曰铎大铃也葢铎有金铎木铎金铎舌以金木铎舌以木金铎振武事若司马之振铎摝铎【揜上振之谓之摝】黄池之防官师振铎是也木铎振文事若书礼所言狥以木铎是也乐记曰天子夹振之郑氏谓王与大将夹舞者振铎以为节铎虽用之于乐然非王与大将振之也晋荀氏得赵人牛铎然后能谐乐则古人之为铎镯铙錞施于声律皆有当也【今大乐有二种铎以道武舞木为柄者谓之单头铎金为柄而两铎相属者谓之双头铎非古也】
　　蕙田案以上金铎
　　陈氏礼书铎鸣自内钟鸣自外先儒谓撞钟必以濡木以其两坚不能相和也或曰海中有巨鱼曰鲸巨兽曰蒲牢蒲牢畏鲸撃鲸则蒲牢大鸣后世繇是作蒲牢于钟上而状鲸鱼以撞之欲其大鸣张衡东京赋曰发鲸鱼铿华钟是也然经无明文其制不可以考
　　蕙田案此条论撞木
　　右金音之属














　　五礼通考卷七十四
<经部,礼类,通礼之属,五礼通考>
　　钦定四库全书
　　五礼通考卷七十五
　　刑部尚书秦蕙田撰
　　吉礼七十五
　　宗庙制度
　　书益稷戛击鸣球【传球玉磬　疏鸣球谓击球使鸣乐器惟磬用玉故球为玉磬】礼记明堂位拊搏玉磬
　　陈氏乐书春秋时齐侯以玉磬赂晋师止兵臧文仲以玉磬如齐告籴郊特牲言诸侯宫县而击玉磬明堂位言四代乐器而拊搏玉磬则玉之于石类也玉声则出乎其类矣以其爲堂上首乐之器其声清彻有隆而无杀众声所求而依之者也商颂曰依我磬声本诸此欤
　　诗商颂那依我磬声【传磬声之清者也以象万物之成笺磬玉磬也堂下诸县与诸管声皆和平不相夺伦又与玉磬之声相依亦谓和平也玉磬尊故异言之】
　　蕙田案以上玉磬
　　礼记明堂位叔之离磬【疏叔之所作编离之磬】
　　【陆氏佃曰离磬特磬也】
　　大戴礼县一磬而尚拊
　　尔雅大磬谓之毊
　　陈氏礼书磬编则杂离则特叔之离磬特县之磬也大戴礼曰县一磬而尚拊则堂上亦有特县磬矣陈氏乐书磬之为器昔人谓之乐石离磬则专簴之特磬非十二器之编磬也
　　孟子玉振之也者终条理也
　　朱注俟其既阕而后击特磬以收其韵
　　朱子文集乐有特钟特磬是首尾用者
　　朱子语类玉磬先后一般初打恁地响到作时也恁地响住时截然便住于众乐之终必以此振之
　　蕙田案以上特磬
　　周礼春官磬师掌教击磬【注教教眡了也磬亦编】
　　聂氏三礼图小胥职注云钟磬编县之二八十六枚而在一簨簴谓之堵十六枚之数起于八音倍而设之故十六也
　　陈氏乐书磬师掌教击磬击编钟言编钟于磬师则知有编磬矣尔雅言大以见小磬师言钟以见磬大则特县小则编县仪礼鼗倚于颂磬西纮则所谓纮者其编磬之绳欤小胥凡县钟磬半为堵全为肆郑康成释之谓编县之十六枚同在一虡谓之堵钟磬各一虡谓之肆礼图取其倍八音之数而因之是不知钟磬特八音之二者尔谓之取其数可乎典同凡为乐器以十有二律为之度数以十有二声为之齐量则编钟编磬不过十二尔谓之十六可乎
　　蕙田案编磬之数经虽无文据疏以十六枚释之其言固有所本聂氏乃谓数起于八音倍而设之夫磬乃八音之一何得以八音起数陈氏非之当矣但陈氏又泥十二律之数以为十二枚是又不知旋宫均调之有变半声者亦未的也
　　又案以上编磬
