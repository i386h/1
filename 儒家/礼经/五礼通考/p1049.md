<!-- { "loadSidebar": true } -->
　　明史职官志明官制沿汉唐之旧而损益之自洪武十三年罢丞相不设析中书省之政归六部以尚书任天下事侍郎贰之而殿阁大学士祗备顾问帝方自操威柄学士鲜所叅决其紏劾则责之都察院章奏则达之通政司平反则叅之大理寺是亦汉九卿之遗意也分大都督府为五而征调于兵部外设都布按三司分兵刑钱谷其考核则听于府部是时吏户兵三部之权为重迨仁宣朝大学士以太子经师恩累加至三孤望益尊而宣宗内柄无大小悉下大学士杨士竒等叅可否虽吏部蹇义户部夏原吉时召见得预各部事然希濶不敌士竒等亲自是内阁权日重即有一二吏兵之长与执持是非輙以败至世宗中叶夏言严嵩迭用事遂赫然为真宰相压制六卿矣然内阁之拟票不得不决于内监之批红而相权转归之寺人于是朝廷之纪纲贤士大夫之进退悉颠倒于其手伴食者承意指之不暇间有贤辅卒蒿目而不能救初领五都督府者皆元勲宿将永乐间设内监监其事犹不敢纵沿习数代勲戚纨袴司军纪日以惰毁既而内监添置益多边塞皆有廵视大征伐皆有监军而疆事遂致大壊矣蕙田案明初政归六部并都察院通政司大理寺为九卿然九卿之中惟都察院权较重与六部埒明史有七卿表谓六部尚书及左都御史也
　　宗人府【宗人令一人左右宗正各一人左右宗人各一人掌皇九族之属籍初洪武三年置大宗正院二十二年改宗人府其属经厯司经厯一人】
　　太师太傅太保少师少傅少保【公孤其职至重无定员无专授洪武三年授李善长太师徐达太傅三孤无兼领者建文永乐间罢公孤官仁宗复设宣德三年勅太师张辅少师蹇义少傅杨士竒少保夏原吉各辍所领侍左右咨访政事公孤之官防于专授逮义原吉卒士竒还领阁务自后公孤但虚衔为勲戚文武大臣加官赠官而文臣无生加三公者惟张居正于神宗朝加太师】
　　太子太师太子太傅太子太保太子少师太子少傅太子少保太子宾客【皆东宫大臣无定员无专授洪武元年太子监国以朝臣兼宫职其后东宫师傅止为兼官加官及赠官惟永乐间成祖幸北京以姚广孝为太子少师留辅太子自是终明世皆为虚衔于太子辅导之职无与也】
　　中极殿大学士【旧名华盖殿】建极殿大学士【旧名谨身殿】文华殿大学士武英殿大学士文渊阁大学士东阁大学士【掌献替可否奉陈规诲点检题奏票拟批答以平允庶政以其授餐大内常侍天子殿阁之下避宰相之名又名内阁先是太祖承前制设中书省置左右丞相平章政事左右丞叅知政事洪武十三年诛丞相胡惟庸遂罢中书省又设四辅官以儒士王本等为之寻亦罢十五年仿宋制置殿阁诸大学士秩皆正五品二十八年勅谕羣臣国家罢丞相设府部院寺以分理庶务立法至为详善以后嗣君其毋得议置丞相臣下有奏请设立者论以极刑当是时以翰林春坊详防诸司奏启兼司平驳大学士特侍左右备顾问而已建文中改大学士为学士成祖即位特简解缙胡广杨荣等直文渊阁叅预机务阁臣之预务自此始然其时入内阁者皆编检讲读之官不置官属不得专制诸司诸司奏事亦不得相关白仁宗以杨士竒杨荣东宫旧臣陞士竒为礼部侍郎兼华盖殿大学士荣为太常卿兼谨身殿大学士阁职渐崇其后士竒荥等皆迁尚书职虽居内阁官必以尚书为尊景泰中王文始以左都御史进吏部尚书入内阁自后诰勅房制勅房俱设中书舍人六部承奉意防靡所不领而阁权益重嘉靖以后朝位班次俱列六部之上】
　　吏部【尚书一人左右侍郎各一人掌官吏选授封勲考课之政令其属司务二人文选騐封稽勲考功四清吏司郎中员外郎主事各一人明初设四部于中书省洪武元年始置吏户礼兵刑工六部仍中书省六年吏部设总部司勲考功三属部十三年罢中书省陞六部秩每部分四属部吏部加司封二十二年改总部为选部二十九年定为文选騐封稽勲考功四司凡六部属皆称清吏司建文中六部设左右侍中位侍郎上除去诸司清吏字成祖初悉复旧制永乐元年设北京行部尚书二人侍郎四人其属置六曹清吏司后又分置六部各称行在某部十八年以六部官属移之北不称行在其留南京者加南京字洪熈元年复置六部官属于南京去南京字而以在北京者加行在字仍置行部宣德三年复罢行部正统六年于北京去行在字南京仍加南京字按吏部尚书表率百僚礼数无与并者永乐初选翰林官入直内阁其后杨士竒等加至三孤兼尚书衔然品叙列尚书蹇义夏原吉下孝宗六年内宴大学士邱濬以太子太保礼部尚书居太子太保吏部尚书王恕之上自后由侍郎詹事入阁者班皆在六部上矣】
　　户部【尚书一人左右侍郎各一人掌户口田赋之政令其属司务二人浙江江西湖广陜西广东山东福建河南山西四川广西贵州云南十三清吏司郎中员外郎各一人主事二人照磨一人检校一人所辖有寳钞提举司抄纸局印钞局寳钞局寳钞广惠库广积库赃罚库甲字乙字丙字丁字戊字库广盈库外承运库承运库行用库太仓银库御马仓军储仓长安东安西安北安门仓张冢湾盐仓检校批騐所洪武初置戸部分为五科各设尚书侍郎十三年分四属部曰总部度支金部仓部二十二年改总部为民部二十三年分十二部各领一布政司其时无云南贵州二部而有北平部二十九年改为十二司建文中仍为四司成祖复旧制又改北平司为北京司后軰北京司而设云南贵州交趾三司宣德中革交趾司定为十三司明初尝置司农司判録司皆不戸部后罢　总督仓塲一人掌在京及通州等处仓粮储以戸部尚书或侍郎为之俱不治部事神宗四十七年増设督饷侍郎天启五年又増设督理钱法侍郎】
　　礼部【尚书一人左右侍郎各一人掌礼仪祭祀宴飨贡举之政令其属司务二人仪制祠祭主客精膳四清吏司郎中员外郎主事各一人所辖有铸印局洪武初置礼部六年分四属部曰总部祠部膳部主客二十二年改总部为仪部二十九年定为仪制祠祭主客精膳四司】
　　兵部【尚书一人左右侍郎各一人掌武卫官军选授简练之政令其属司务二人武选职方车驾武库四清吏司郎中员外郎各一人主事二人所辖有防同馆大通关洪武初置兵部六年置三属部曰总部驾部职方十三年増置库部二十三年改总部为司马部二十九年定为武选职方车驾武库四司　协理京营戎政一人掌京营操练之事或尚书或侍郎或右都御史兼之】
　　刑部【尚书一人左右侍郎各一人掌天下刑名及徒勾覆关禁之政令其属司务二人浙江江西湖广陜西广东山东福建河南山西四川广西贵州云南十三清吏司郎中员外郎各一人主事二人照磨检校各一人司狱六人洪武初置刑部六年设总部比部都官部司门部八年増设四科科设尚书侍郎等官二十二年改总部为宪部二十三年分十二部如户部之制二十九年改为十二司宣德十年定为十三司与户部同】工部【尚书一人左右侍郎各一人掌百工山泽之政令其属司务二人营缮虞衡都水屯田四清吏司郎中员外郎各一人主事二人所辖有营缮所文思院皮作局鞍辔局寳源局顔料局军器局节慎库织染所杂造局广积通积芦沟桥通州白河各抽分竹木局大通阕提举司柴炭司洪武初置工部以将作司焉六年设总部虞部水部并屯田为四属部又置营造提举司八年増立四科科设尚书侍郎等官二十二年改总部为营部二十九年定为营缮虞衡都水屯田四司　提督易州山厰一人掌督御用柴炭之事以尚书或侍郎督厰事嘉靖八年改设主事管理】
　　都察院【左右都御史各一人左右副都御史各一人左右佥都御史各二人掌纠劾百司辨明寃枉提督各道为天子耳目风纪之司其属经厯都事各一人司务二人照磨检校司狱各一人十三道监察御史一百十人浙江江西河南山东各十人福建广东广西四川贵州各七人陜西湖广山西各八人云南十一人在内两京刷卷廵视京营监临乡防试及武举廵视光禄廵视仓场廵视内库皇城五城轮值登闻鼓在外廵按清军学校廵盐茶马廵漕廵闗儧运印马屯田师行则监军纪功各以御史司之其在外加都御史或副佥都御史衔者有总督有提督有廵抚有总督兼廵抚提督兼廵抚及经畧总理賛治廵视抚治等员初吴元年置御史台设大夫中丞侍御史以下与中书都督为三大府十三年罢御史台十五年置都察院分监察御史为十二道各领布政司建文元年改御史府设御史大夫改十二道为左右两院成祖复旧制宣德十年定为十三道　总督漕运兼提督军务廵抚鳯阳等处兼管河道一员　总督蓟辽保定等处军务兼理粮饷一员总督宣大山西等处军务兼理粮饷一员　总督陜西三边军务一员　总督两广军务兼理粮饷带管盐法兼廵抚广东地方一员　总督四川陜西河南湖广等处军务一员　总督浙江福建江南兼制江西军务一员　总督陜西山西河南湖广四川五省军务一员总督鳯阳地方兼制河南湖广军务一员　总督保定地方军务一员　总督河南湖广军务兼廵抚河南一员　总督九江地方兼制江西湖广军务一员　总理南直河南山东湖广四川军务一员　总理河漕兼提督军务一员　总理粮储提督军务兼廵抚应天等府一员　廵抚浙江等处地方兼提督军务一员　廵抚福建地方兼提督军务一员　廵抚顺天等府地方兼整饬蓟州等处边备一员　廵抚保定等府提督紫荆等关兼管河道一员　廵抚河南等处地方兼管河道提督军务一员　廵抚山西地方兼提督雁门等关军务一员　廵抚山东等处地方督理营田兼管河道提督军务一员　廵抚辽东地方賛理军务一员　廵抚宣府地方賛理军务一员　廵抚大同地方賛理军务一员　廵抚延绥等处賛理军务一员　廵抚寜夏地方賛理军务一员　廵抚甘肃等处賛理军务一员廵抚陜西地方赞理军务一员　廵抚四川等处地方兼提督军务一员　廵抚湖广等处地方兼賛理军务】
　　【一员　廵抚江西地方兼理军务一员　廵抚南赣汀韶等处地方提督军务一员　廵抚广东地方兼賛理军务一员　廵抚广西地方一员　廵抚云南兼建昌毕节等处地方賛理军务兼督川贵粮饷一员　廵抚贵州兼督理湖北川东等处地方提督军务一员　廵抚天津地方賛理军务一员　廵抚登莱地方賛理军务一员　廵抚安庐地方賛理军务一员　廵抚偏沅地方賛理军务一员　廵抚宻云地方賛理军务一员廵抚淮地方賛理军务一员　廵抚承天賛理军务一员　抚治郧阳等处地方兼提督军务一员　賛】
　　【理松潘地方军务一员】
　　蕙田案总督廵抚之名始于南北朝后周书文帝纪大统十六年拜章武公导为大将军总督留守诸军武帝纪建德二年诏皇太子赟廵抚西土又南史吴明彻吾为总督必须身居其后是也明初命京卿廵抚地方有军事则命总督军务因事而设事已旋罢原未为一定之官称其后各省俱有之遂为定员而布按二司之权轻矣
　　通政使司【通政使一人左右通政各一人左右防议各一人掌受内外章疏敷奏封驳之事其属经厯知事各一人洪武三年置察言司寻罢十年始置通政使司建文中改司为寺使为卿通政叅议为少卿寺丞増置左右补阙左右拾遗各一人成祖复旧制成化二年置提督誊黄右通政后革】
