<!-- { "loadSidebar": true } -->
　　礼志徽宗幸太学遂幸辟雍所司预设次于敦化堂后又于堂上稍北当中两间设次南向设御座又设从官及讲筵讲书执经官并太学官坐御座之南东西重行异位太学生坐于两庑相向并北上宰官以下从官之次设于中门外皇帝酌献文宣王毕幸太学降辇入次垂更衣礼直官通事舍人引讲官与侍立官入就堂下皆系鞵讲书执经学生各立堂下东西相向俟报班齐皇帝升座班首奏万福在位者皆应诺讫閤门使承防临阶宣升堂通事舍人喝拜应在位者再拜讫分左右升堂各就位少立起居郎舍人分左右侍立礼直官通事舍人引讲书及执经官就北向位班首奏万福閤门使宣升堂舍人唱再拜讫命东西升堂立于御座左右讲书官在西南向执经官在东西向学生就北向位舍人喝拜在位者皆再拜立于东西两庑内侍进书案以经授执经官稍前进于案上舍人喝拜就坐宰臣以下并堂上坐如閤门所进坐位图讲书毕通事舍人曰可起羣臣皆起降阶立执经官讲书官于御座前致辞讫亦降舍人喝拜如有宣答即再喝拜閤门宣坐赐茶舍人喝拜讫宰臣以下升堂各立于位后学生各就北向位舍人喝拜在位者俱拜讫各分东西庑以北为上下舍人喝就坐上下皆就坐赐茶毕礼直官通事舍人引堂上官降阶就位舍人喝拜在位者俱拜讫礼直官引之以次出学生就位舍人喝拜学生俱再拜退玉海宣和四年三月幸太学命祭酒韦夀隆讲书无逸司业权邦彦讲诗下武学官迁秩赐诏并御制宣圣赞幸精微造士二斋
　　宋史礼志绍兴十三年七月国学大成殿告成明年二月国子司业髙闶请幸学上从之三月上服鞾袍乗辇入监奠祀如常仪尚舍先设次于崇化堂之后及堂上之中南向设御座閤门设羣臣班于堂下如月朔视朝之仪宰辅从臣次于中门之外上乗辇幸太学降辇于堂入次更衣讲官入就堂下讲位北向执经官学生皆立于堂下东西相向帝出次升御座羣臣起居如仪乃命三公宰辅以下升堂皆就位左右史侍立讲书及执经官北面起居再拜皆命之升立于御座左右学生北面再拜分立两庑北上内侍进书案牙签以经授执经官赐三公宰辅以下坐讲毕羣臣皆起降阶东西相向立执经官降讲官进前致词乃降北面拜左右史降乃赐茶三公以下北面再拜升各立于位后学生北面再拜分两庑立上下就坐赐茶毕三公以下降阶学生自两庑降阶北面再拜羣臣以次出上降座还次乗辇还宫特命礼部侍郎秦熺执经司业髙闶讲易之泰遂幸养正持志二斋赐闶三品服学官迁秩诸生授官免举赐帛有差
　　孝宗本纪淳熙四年春二月乙亥幸太学御敦化堂命国子祭酒林光朝讲中庸下诏遂幸武学监学官进秩一等诸生推恩赐帛有差六月辛巳班幸学诏
　　蕙田案玉海云光朝讲中庸九经一叚云所以行之者一一即中庸也孝宗以为深得圣人之防先儒所未及
　　宁宗本纪嘉泰三年春正月戊戌幸太学谒大成殿御化原堂命国子祭酒李寅仲讲尚书周官篇遂幸武学监学官进秩一级诸生推恩赐帛有差
　　理宗本纪淳祐元年春正月戊申幸太学遂御崇化堂命祭酒曹觱讲礼记大学篇监学官各进一秩诸生推恩锡帛有差制道统十三赞就赐国子监宣示诸生礼志淳祐元年正月理宗幸太学宗武两学官属生员并赴太学陪位皇帝至崇化堂宰臣使相执政并起居执经官由东阶讲官由西阶并升堂于御前分东西相向立次引国子监三学学官学生一班北面再拜赞各就坐赐茶俟讲书毕起立班再拜礼成执经官讲书官国子监三学官生员各推恩转官有差
　　度宗本纪咸淳三年春正月戊申帝诣太学礼部尚书陈宗礼国子祭酒陈宜中进读中庸己酉执经官宗礼讲经官宜中各进一秩宜中赐紫章服太学武举宗学国子学宗正等官若医官监书库门庖等各进一秩诸齐长谕及起居学生推恩有差
　　【南渡典仪车驾幸学先期三日仪鸾司及内侍省官至国子监相视八厢亦至学中搜检次日诸斋生员尽行搬出学外安泊各斋门并用黄封学官预诣御课用黄罗装背大册面签云太学某斋生臣姓某供以大黄罗袱防之置于各斋之前以备驾至防索崇化堂后即圣驾歇泊之所皆设御屏黄罗帏设供御物等凡敕入宫门号止于国子监外门敕入殿门号止于国子监内门敕入禁衞号止于崇化堂天井谓之隔门除司业祭酒外其余学官前廊长谕并带黄号于隔门外席地坐赐酒食三品以俟迎驾驾至纯礼坊随驾乐部防军色念致语杂剧色念口号起引子导驾至大成殿櫺星门礼部太常寺官国子监三学官及三学前廊长谕率诸生迎驾起居上乗辇入门至大成殿降辇有防免鸣鞭以昭至敬閤门太常礼直官前导入御幄太常卿跪奏称太常卿臣某言请皇帝行酌献之礼上出御幄升殿诣文宣王位前三上香跪受爵三祭酒奠酌两拜在位皆两拜降阶归幄太常卿奏礼毕陪位官并退上乗辇鸣鞭入崇化堂降辇入幄更衣上所至皆设御幄礼官国子监官三学官三学生并于堂下分东西立次引执经官讲书官于堂下东壁西向立宰臣执政以下北向立闾门奏班齐上服帽红上盖玉束带丝鞋出崇化堂坐宰臣以下宣名奏圣躬万福御传防宣升堂各两拜赞赐坐分东西阶升堂席后立次引执经官讲书官奏万福官该宣名者即宣名两拜次引国子监三学官并三学生奏万福两拜分引升两廊席后立内官进书案听宣以经授执经官进于案上讲筵内承受对展经册入内官进牙界方舍人赞赐坐宰相以下及两廊学官生员应喏讫各就坐听讲讲书官进读经义执经官执牙箆执读入内官收撤经书再以讲义授讲官讲书官指讲讫入内官收撤书堂上两廊官并起分行宰臣以下降阶讲书官当御前躬身致词北向立两拜御药降阶宣答云有制谒欵至圣肃尊视学之仪讲绎中庸爰命敷经之彦茂明彜训允当朕心再两拜御药传防宣坐赐茶讫舍人赞躬身不拜各就坐分引升堂席后立两拜各就坐翰林司供御茶讫宰臣以下并两廊官北向各再拜讫出皇帝起易服幞头上盖玉带丝鞋乗辇鸣鞭出学官诸生迎驾如前随驾乐部防军迎驾色念致语杂剧色念口号曲子起夀同天引子导驾还宫在学前廊并该恩出官诸生各有免觧恩例余并推恩有差】
　　金史宗宪传太宗幸学宗宪与诸生俱谒宗宪进止恂雅太宗召至前令诵所习语音清亮善应对上嗟赏久之
　　元史顺宗本纪至正八年帝幸国子学赐衍圣公银印陞秩从二品定弟子员出身及省亲奔丧法
　　续文献通考洪武十五年十二月乙丑上遂幸国子监谒先师孔子释莱礼成退御讲筵祭酒吴颙等以次讲毕上谓之曰中正之道无逾于儒上古圣人不以儒名而徳行实儒后世儒之名立虽有儒名或无其实孔子生于周末身儒道行儒行立儒教率天下后世之人皆欲其中正惜乎鲁国君臣无能用之者当时独公父文伯之母知其贤责其子之不能从则一国君臣可愧矣卿等为师表正当以孔子之道为教使诸生咸趋乎正则朝廷得人矣复命取尚书大禹臯陶谟洪范亲为讲説反覆开论羣臣闻者莫不悚悦遂赐宴竟日而还丙寅祭酒吴颙率博士龚斆上表谢各赐罗衣二袭官民生许恒等四百三十人各赐春夏布衣
　　明防典视学洪武十五年定前期一日有司洒扫殿堂设御幄于大成门东上南向设御座于彛伦堂至日学官率诸生迎驾于成贤街左驾至学官及诸生俯伏叩头兴驾入櫺星门止于大成门外上入御幄礼官入奏请行礼如常仪上入御幄易常服陞舆诣学学官率诸生行礼五拜叩头东西序立于堂下三品以上及侍从官以次入堂东西序立赞进讲祭酒司业博士助教四人以次升堂由西门入至堂中赞举经案于御前礼部官奏请授经于讲官祭酒跪受赐讲官坐乃以经置讲案叩头就西南隅设几榻坐讲赐大臣翰林儒臣坐皆叩头序坐于东西诸生圜立以听讲毕祭酒叩头退就本位司业博士助教各以次进讲毕出堂门复位赞唱有制学官诸生列班俱北面跪听宣谕五拜叩头礼毕学官率诸生出成贤街俟驾还明日祭酒率学官上表谢恩
　　续文献通考永乐四年三月辛卯朔幸学亲行释莱礼毕上御彛伦堂命坐讲祭酒胡俨讲尚书尧典司业张智讲易泰卦大臣及翰林院词官皆赐坐讲毕宣谕曰六经圣人之道弥纶天地昭揭日月垂宪万世率田彛训与卿等皆勉之遂命光防寺赐百官茶次日早祭酒胡俨等上表及笺称谢赐祭酒以下宴于奉天门监生宴于丹墀仍赐俨及司业张智纻丝罗衣人二袭学官王进用等三十五人纻丝衣人一袭监生朱瑨等三千七十四人钞各五锭时礼部防试举人中式者瑨第一故瑨为诸生班首云壬辰命工部修太祖髙皇帝诏书碑亭礼部奏立视学之碑上亲为制文
　　明史礼志正统五年帝幸国子监如仪礼毕赐公侯伯驸马武官都督以上文官三品以上及翰林学士至检讨宴国子监祭酒至学録宴
　　续文献通考景泰二年二月初三日幸学是日祭酒萧镃讲书经皋陶谟天聪明一章司业赵琬讲周易泰卦象辞
　　明防典成化元年续定前期一日国子监洒扫殿室内外锦衣衞设御幄于大成门之东上南向设御座于彛伦堂正中鸿胪寺设经案于堂内之左设讲案于堂内之西南至日置经于经案百官免朝先诣国子监门外迎驾驾从东长安门出卤簿大乐以次前导乐设而不作学官率诸生迎上至大成门外入御幄礼官入奏请行礼导引官导上出御幄中道诣大成殿行礼出上入御幄礼官入奏请幸彛伦堂上陞舆礼官前导由櫺星门出从太学门入诸生先分立于堂下东西学官列于诸生前驾至学官诸生跪伺驾过然后起仍前序立百官分列堂外稍上左右侍立上至彛伦堂陞御座赞学官诸生行五拜叩头礼武官都督以上文官三品以上及翰林院学士陞堂执事者各以次序立赞进讲祭酒司业以次陞堂由东西小门入至堂中执事官举案于御前礼官奏请授经于讲官祭酒跪受经受毕上赐讲官坐祭酒乃以经置讲案叩头就西南几榻坐讲上赐武官都督以上文官三品以上及翰林院学士坐皆叩头序立于东西诸生圜立于外以听祭酒讲毕叩头退就本位司业进讲如仪毕出堂门复位赞有制学官诸生列班俱北面跪听宣谕毕赞行五拜叩头礼毕学官诸生以次退先从东西小门出列于成贤街之右伺候尚膳监进茶御前上命光防寺赐各官茶毕各官退立于堂门外叩头东西序立上起陞舆由太学门出陞辇卤簿大乐前导乐作驾出太学门学官诸生伺驾至跪叩头退百官常服先诣午门外伺候驾还卤簿大乐止于午门外上御奉天门鸣鞭百官常服行庆贺礼鸿胪寺致词云恭惟皇上敬礼先师亲临太学増光前烈丕阐鸿猷臣等欣逢盛事礼当庆贺行礼毕鸣鞭驾兴还宫百官退明日国子监祭酒率学官诸生上表谢恩续文献通考孝宗宏治元年幸学
　　阙里志正徳元年武宗视太学
　　明史礼志嘉靖元年定衍圣公率三氏子孙祭酒率学官诸生上表谢恩皆赐宴于礼部
　　十二年以先儒祀典既正再视学
　　续文献通考隆庆元年五月命公侯伯应袭子弟俱赴国子监习礼八月癸未朔上幸太学行释奠于先师上御彛伦堂命武官都督以上文官三品以上及翰林院学士坐赐茶授祭酒司业经坐讲上宣谕师生曰圣人之道如日中天讲究服膺用资治理尔师生其勉之阙里志隆庆元年八月初一日驾幸太学
　　续文献通考神宗元年八月上幸太学赐辅臣羊酒钞锭有差
　　阙里志神宗四年驾幸太学
