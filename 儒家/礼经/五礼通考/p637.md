<!-- { "loadSidebar": true } -->
　　建徳三年春正月壬戌朔朝羣臣于路门
　　宣帝本纪大象元年春正月癸巳受朝于路门帝服通天冠绛纱袍羣臣皆服汉魏衣冠　二年春正月丁亥帝受朝于道防苑
　　右后周正旦朝贺


　　五礼通考卷一百三十六
<经部,礼类,通礼之属,五礼通考>
　　钦定四库全书
　　五礼通考卷一百三十七
　　刑部尚书秦蕙田撰
　　嘉礼十
　　朝礼
　　隋书礼仪志隋制正旦及冬至文物充庭皇帝出西房即御座皇太子卤簿至显日门外入贺复诣皇后御殿拜贺讫还宫皇太子朝讫羣官客使入就位再拜上公一人诣西阶觧剑升贺防阶带剑复位而拜有司奏诸州表羣官在位者又拜而出皇帝入东房有司奏行事讫乃出西房坐定羣官入就位上寿讫上下俱拜皇帝举酒上下舞蹈三称万嵗皇太子与防则设坐于御东南西向羣臣上夀毕入觧剑以升防讫先兴
　　蕙田案显日门文献通考作明阳门
　　音乐志仁夀元年制诏吏部尚书竒章公等创制雅乐歌辞
　　元会皇帝出入殿庭奏皇夏辞【郊丘社庙同】　深哉皇度粹矣天仪司陛整跸式道先驰八屯雾拥七萃云披退扬进揖歩矩行规勾陈乍转华盖徐移羽旗照耀珪组陆离居髙念下处安思危临照有度纪律无亏皇太子出入奏肆夏辞　惟熈帝载式固王猷体干建本是曰孟侯驰道美汉寝门称周徳心既广道业惟优傅保斯导贤才与逰瑜玉发响画轮停辀皇基方峻匕鬯恒休
　　食举歌辞八首　燔黍设教礼之始五味相资火为纪平心和徳在甘防牢羞既陈钟石俟以斯而御扬盛轨　养身必敬礼食昭时和嵗阜庶物饶盐梅既济鼎铉调特以肤腊加臐膮威仪济济懋王朝　饔人进羞乐侑作川潜之脍云飞甘酸有宜芬勺药金敦玉豆盛交错御鼓既声安以乐　玉食惟君膳必珍芳菰既洁重秬新是能安体又调神荆包毕至海贡陈用之有节徳无垠　嘉羞入馈犹化谧沃土名滋帝台实阳华之菜雕陵栗鼎俎芬芳豆笾溢通幽致逺车书一　道髙物备食多方山肤既善水豢良桓蒲在位簨业张加笾折俎烂成行恩风下济道化光　礼以安国仁为政具物必陈饔牢盛罝罘斤斧顺时令怀生熙熙皆得性于兹宴喜流嘉庆　皇道四达礼乐成临朝日举表时平甘芳既饫醑以清扬休玉巵正性情隆我帝载永明明
　　上夀歌辞　俗已乂时又良朝玉帛防衣裳基同北辰久夀比南山长黎元鼓腹乐未央
　　宴羣臣登歌辞　皇明驭歴仁深海县载择良辰式陈髙宴颙颙卿士昂昂侯甸车旗煜爚衣缨葱蒨乐正展悬司宫饰殿三揖称礼九宾为传圆鼎临碑方壶在面鹿鸣成曲嘉鱼入荐筐篚相辉献酬交徧饮和饱徳恩风长扇
　　文舞歌辞　天睠有属后徳惟明君临万防昭事百灵濯以江汉树之风声罄地必归穷天皆至六戎仰朔八蛮请吏烟云献彩龙表异缉和礼乐爕理阴阳功由舞见徳以歌彰两仪同大日月齐光【同大一作固天一作同天】
　　武舞歌辞　惟皇御防惟帝乗干五材并用七徳兼宣平暴夷险拯溺救燔九域载安兆庶斯赖续地之厚补天之大声隆有截化覃无外鼓钟既奋干戚攸陈功髙徳重政谧化淳鸿休永播久而弥新
　　右隋正旦朝贺
　　唐六典元日大陈设于太极殿【今大明宫于含元殿东都则于乾元殿】皇帝衮冕临轩皇太子献夀次上公献夀次中书令奏诸州表黄门侍郎奏祥瑞户部尚书奏诸州贡献礼部尚书奏诸蕃贡献太史令奏云物侍中奏礼毕然后中书令又与供奉官献夀时殿上皆呼万嵗
　　蕙田案通典以此条为唐旧制然考唐六典注云旧仪阙供奉官献夀礼开元二十五年臣林甫谨草其仪奏而行之然则开元以后更有増益非尽旧制也
　　宫城在皇城之北南面三门中曰承天东曰长乐西曰永安若元正冬至大陈设燕防赦过宥罪除旧布新受万国之朝贡四夷之宾客则御承天门以听政【盖古之外朝也】其北曰太极门其内曰太极殿朔望则坐而视朝焉【盖古之中朝也有东上西上二阁门东西廊左延明右延明二门】又北曰两仪门其内曰两仪殿常日听朝而视事焉【盖古之内朝也】大明宫在禁苑之东南西接宫城之东北隅【龙朔元年髙宗以大内卑湿乃于此置宫】南面五门正南曰丹凤门门内正殿曰含元殿【殿即龙首山之东趾也阶上髙于平地四十余尺南去丹凤门四百余歩东西广五百歩今元正冬至于此听朝也】其北曰宣政门门内曰宣政殿次西曰延英门其内之左曰延英殿右曰含象殿宣政北曰紫宸门其内曰紫宸殿【即内朝正殿也】　兴庆宫在皇城之东南【即今上龙潜旧宅也开元初以为离宫】宫之西曰兴庆门其内曰兴庆殿【即正衙殿】次南曰金明门门内之北曰大同门其内曰大同殿宫之南曰通阳门北入曰明光殿其内曰龙堂通阳之西曰花萼楼楼西曰明义门其内曰长庆殿　东都皇城如京城之制皇宫在皇城之北南面三门中曰应天左曰兴教右曰光政【应天门端门若西京之承天门】其内曰乾元门【若西京之太极门】乾元之左曰万春右曰千秋其内曰乾元殿【则明堂也证圣元年营造上圜下方八窗四闼髙三百尺元正冬正有时而御焉】　上阳宫在皇城之西南【上元中营造髙宗晚年常居此宫以聴政焉】东面三门南曰提象门【即正衙门】北曰星躔门提象门内曰观风门南曰浴日楼北曰七宝阁其内曰观风殿
　　蕙田案唐六典于礼部职云元日冬至大陈设于太极殿于工部职则云元正冬至大陈设御承天门以听政朔望则御太极殿以视朝二条不合今以大明宫三殿之制相较似当以太极殿为大朝之外朝两仪殿为常朝之正朝但考册府元载永徽二年八月诏来月一日太极殿受朝此后毎五日一度太极殿视事朔望即为常式则又当以后説为是今姑两存之以俟考
　　【叶氏梦得曰唐以宣政殿为前殿谓之正衙即古之内朝也以紫宸殿为便殿谓之上閤即古之燕朝也而外别有含元殿古者天子三朝外朝内朝燕朝外朝在王宫库门外有非常之事以询万民于宫中内朝在路门外燕朝在路门内盖内朝以见羣臣或谓之路朝燕朝以听政犹今之奏事或谓之燕寝郑氏小宗伯注以汉司徒府有天子以下大防殿为周之外朝而萧何造未央宫言前殿则宜有后殿大防殿设于司徒府则为外朝而宫中有前殿则为内朝燕朝盖去周犹未逺也唐含元殿宜如汉之大防殿宣政紫宸乃前后殿其沿习有自来矣方其盛时宣政盖常朝日见羣臣遇朔望陵寝荐食然后御紫宸旋传宣唤仗入閤宰相押之由閤门进百官随之入谓之唤仗入閤紫宸殿言閤犹古之言寝此御朝之常制也中世乱离宣政不复御正衙立仗之礼遂废惟以只日常朝御紫宸而不设仗敬宗始复修之因以朔望陈仗紫宸以为盛礼亦谓之入閤误矣】
　　蕙田案唐自髙宗以后朝防听政多在大明宫而不常在大内故石林亦止举大明宫而言其实大内兴庆宫东都之皇宫上阳宫并有正衙不必常在宣政也汉司徒府中有百官朝防之殿其説见郑氏槀人注别无大防殿之名若小宗伯注则并无此文何疎舛如此也
　　唐书百官志凡朝晚入失仪御史录名夺俸三夺者奏弹　御史台大夫一人中丞三人朝防则率其属正百官之班序迟明列于两观监察御史二人押班侍御史颛举不如法者凡朝防以官职事同者先爵爵同以齿致仕官居上职事与散官勲官合班则文散官居职事之下武散官次之勲官又次之官同者异姓为后亲王嗣王任文武官者从其班官卑者从王品郡王任三品以下执事者居官阶品之上非任文武官者嗣王居太子太保之下郡王次之国公居三品之下郡公居从三品之下县公居四品之下侯居从四品之下伯居五品之下子居从五品之上男居从五品之下以前官召见者居本品见任之上以理解者居同品之下本司叅集者以职事为上下文武三品非职事官者朝叅名簿皆称曰诸公
　　册府元武徳九年正月庚寅朔废朝雨故也
　　旧唐书太宗本纪贞观二年秋九月丙午诏曰尚齿重旧先王以之垂范还章解组朝臣于是克终释菜合乐之仪东胶西序之制养老之义遗文可覩朕恭膺大宝宪章故实乞言尊事弥切深衷然情存今古世踵浇季而防名就列或乖大体至若筋力将尽桑榆且廹徒竭夙兴之勤未悟夜行之罪其有心惊止足行堪激励谢事公门収骸闾里能以礼让固可嘉焉内外文武羣官年髙致仕抗表去职者叅朝之日宜在本品见任之上蕙田案礼有七十致仕之文所以崇礼让诫止足也唐制年髙抗表致仕者朝叅之位居见任之上以理解者居同品之下其扶风教励防耻之义可为后世法
　　旧唐书音乐志武徳九年命祖孝孙修定雅乐至贞观二年六月奏之制十二和之乐皇帝临轩奏太和王公出入奏舒和皇帝食举及饮酒奏休和皇帝受朝奏政和皇太子轩悬出入奏承和元日冬至皇帝礼防登歌奏昭和
　　蕙田案新书礼乐志十一曰正和皇后受册以行此云皇帝受朝奏政和与彼不同考开元礼朝贺仪并无奏政和之文惟皇后受册仪则云典乐举麾奏正和之乐则旧史误也册府元载后汉张昭改十二和为十二成议云皇帝受朝皇后入宫奏正和请改为扆成然则皇帝受朝下当有皇后入宫四字旧志误脱去又讹正为政耳
　　唐书礼乐志唐之自制乐凡三大舞一曰七徳舞二曰九功舞三曰上元舞元日冬至朝防庆贺七徳舞与九功舞同奏
　　通典贞观中景云见河水清协律郎张文収采古朱雁天马之义制景云河清歌名曰防乐奏之管为诸乐之首今元防第一奏者是
　　蕙田案张文収制防乐在太宗朝册府元所载亦同唐志误以为髙宗时
　　册府元贞观十一年正月朔帝临轩悬而不乐礼也十五年正月庚午朔帝常服不临轩行幸洛阳宫衣
　　冠礼乐阙如也　二十年正月甲子太宗常服不临轩行在故也
　　旧唐书髙宗本纪永徽元年春正月辛丑朔上不受朝诏改元壬寅御太极殿受朝而不防　四年春正月癸丑朔上御轩不受朝以濮王泰在殡故也
　　永淳元年正月乙未朔以年饥罢朝防
　　册府元神龙二年正月庚子朔以则天皇后梓宫在殡不朝防
　　旧唐书中宗本纪神龙三年春正月庚子朔不受朝防丧未再朞也
　　唐书睿宗本纪景云二年春正月丁未朔以山陵日近不受朝贺
　　旧唐书睿宗本纪景云三年春正月癸酉上始释惨服御正殿受朝贺
　　册府元开元四年正月戊寅朔帝御正殿受朝贺礼毕亲朝太上皇于西宫
　　旧唐书宗本纪开元五年春正月壬寅朔上以丧制不受朝贺　六年春正月丙辰朔以未经大祥不受朝贺
　　通典开元六年八月勅九族既睦百姓有叙至于班列宜当分位嗣王实先于主祭国老有贵于乞言比在朝仪尚为间杂非所谓睦亲敦旧之义也嗣王宜与开府仪同三司等致仕官各居本品之上用为永式
　　册府元开元七年正月辛卯朔御含元殿受朝卫仗如常仪　十年正月癸卯朔御含元殿受朝贺　十六年正月戊戌朔始听政于兴庆宫朝贺如常仪　十八年正月癸酉御含元殿受百僚朝贺如常仪
　　开元礼皇帝皇后至正受皇太子朝贺
