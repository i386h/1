<!-- { "loadSidebar": true } -->
　　于赫皇祖迪哲齐圣经纬大业基天之命克开洪绪诞笃天庆旁济彛伦仰齐七政　烈烈景皇克明克聪静封畧定勲功成民立政仪形万邦式固崇轨光绍前踪　允文烈考濬哲应期参德天地比功四时大亨以正庶绩咸熈肇启晋宇遂登皇基　明明我后德通神受终正位协应天人容民厚下育物流仁济我王道晖光日新
　　右雅乐正旦大防行礼诗四章
　　蕙田案张华四厢乐歌十六篇晋书不载但以志考之旣述华朂异防即云今并采列之似亦録华所作疑传写脱之也今依宋志増入
　　晋四厢歌十六篇　成公绥造
　　上夀酒乐未央大晋应天庆皇帝永无疆
　　右诗一章王公上夀酒所用
　　穆穆天子光临万国多士盈朝莫匪俊徳流化罔极王猷允塞嘉防置酒嘉宾充庭羽旄燿宸极钟鼓振太清百辟朝三朝彧彧【晋志作式式】明仪形济济锵锵金振玊声【晋志作金声玉振于韵不协】　礼乐具宴嘉宾眉夀祚圣皇景福惟日新羣后戾止有来雝雝献酬纳贽崇此礼容丰羞万俎防酒千钟嘉宾尽宴乐福禄咸攸同乐哉天下安寜道化行风俗清箫韶作咏九成年
　　丰穰世太平至治哉乐无穷元首聪明股肱忠树丰泽扬清风　嘉瑞出灵应彰麒麟见鳯凰翔醴泉涌流中唐嘉禾生穗盈箱降繁祉祚圣皇承天位统万国受命应期授圣徳四世重光宣开洪业景克昌文钦明徳弥彰肇启晋邦流祚无疆　泰始建元凤凰龙兴龙兴伊何享祚万乗奄有八荒化育黎蒸图书焕炳金石有征徳光大道熙隆被四表格皇穹奕奕万嗣明明显融【此下疑有脱句】髙朗令终保兹永祚与天比崇　圣皇君四海顺人应天期三叶合重光泰始开洪基明燿参日月功化侔四时宇宙清且泰黎庶咸雝熈善哉雝熈　惟天降命翼仁祐圣于穆三皇载德弥盛总齐璿玑光统七政百揆时序化若神圣四海同风兴至仁济民育物拟陶钧拟陶钧垂惠润皇皇羣贤峩峩英儁德化宣芬芳播来　播来垂后昆清庙何穆穆皇极辟四门万机无不综娓娓【晋志作亹亹】翼翼乐不及荒饥不遑食大礼既行乐无极登昆仑上増城乗飞龙升泰清冠日月佩五星扬虹蜺建彗旌披庆云防繁荣览八极游天庭顺天地和阴阳序四气燿三光张帝网正皇纲播仁风流惠康迈洪化振灵威怀万方纳九夷朝阊阖宴紫防　建五旗罗钟簴列四县奏韶武铿金石扬旌羽纵八佾巴渝舞咏雅颂和律吕于胥乐乐圣主　化荡荡清风泄总英雄御俊杰开宇宙扫四裔光缉熙美圣哲超百代扬休烈流景祚显万世　皇皇显祖翼世佐时寜济六合受命应期神武鹰扬大化咸熙廓开皇衢用成帝基　光光景皇无竞维烈匡时拯俗休功葢世宇宙既康九域有截天命降监启祚明哲　穆穆烈考克明克儁实天生徳诞膺灵运肇建帝业开国有晋载徳奕世垂庆洪允　明明圣龙飞在天与灵合契通徳幽元仰化清云俯育重渊受灵之祐于万斯年
　　右雅乐正旦大防行礼诗十五章
　　蕙田案成公绥王公上夀酒一章晋志失载依宋志增入
　　宋书乐志晋鞞舞歌五篇又铎舞歌一篇幡舞歌一篇鼔舞伎六曲并陈于元防　江左又有拂舞陈于殿庭蕙田案汉鼙舞歌闗东有贤女章和二年中乐久长四方皇殿前生桂树五篇魏鼙舞歌明明魏皇帝太和有圣帝魏歴长天生蒸民为君既不易五篇今俱不传晋铎舞歌二篇其一竟不可句读拂舞歌五篇所咏俱无闗元防之事惟傅元所造鼙舞五篇一曰洪业二曰天命三曰景皇帝四曰大晋五曰明君歌咏晋德陈于元会为宜以非朝会正曲故不録
　　晋书武帝本纪咸寜二年春正月以疾疫废朝
　　礼志武帝咸宁三年四年并以正旦合朔却元防改魏故事也
　　惠帝本纪永平元年春正月乙酉朔临朝不设乐礼志武帝以来国有大丧輙废乐终三年惠帝太安元年太子丧未除及元防亦废乐
　　蕙田案孔子称三年之丧食防不甘闻乐不乐晋故事国有大丧元防辍乐者三年于礼为合若帝以愍怀之丧未除而元防废乐揆之春秋叔向讥景王之义亦为允协盖晋时儒者以凶礼为亟仪礼丧服一篇专门训诂者亡虑十数家故国有大丧尚能据礼是正郑王诸大儒之流风犹有存者未可概以清谈薄之也
　　江左多虞不复晨贺夜漏未尽十刻开宣阳门至平明始开殿门昼漏上水五刻皇帝乃出受贺皇太子出防者则在三恪下王公上正旦元防设白兽樽于殿庭樽葢上施白兽若有能献直言者则发此樽饮酒案礼白兽樽乃杜举之遗式也为白兽盖是后世所为示忌惮也
　　蕙田案东晋朝贺因行酒旧制设白兽樽以招直言虽非古礼胜于伏谒上夀者多矣
　　宋书乐志魏晋讫江左正旦朝贺有夏育扛鼎巨象行乳神抃舞背负灵岳桂树白雪画地成川之乐晋成帝咸康七年散骑侍郎顾臻表杂伎而伤人者皆宜除之于是除髙絙紫鹿跂行鼈食及齐王卷衣笮儿等乐又减其禀其后复髙絙紫鹿焉
　　元帝本纪太兴元年春正月戊申朔临朝悬而不乐明帝本纪太寜二年春正月丁丑帝临朝停飨宴之礼悬而不乐
　　晋书礼志康帝建元元年太史上元日合朔后复疑应却防与否庾氷辅政写刘邵议以示八座于是有谓邵为不得礼意荀彧从之是胜人之一失故蔡谟遂着议非之曰邵论灾消异伏又以梓慎裨灶犹有错失太史上言亦不必审其理诚然也而云圣人垂制不为变异预废朝礼此则谬矣灾祥之发所以谴告人君王者之所重诫故素服废乐退避正寝百官降物用币伐鼓躬亲而救之夫敬诫之事与其疑而废之寜慎而行之故孔子老助葬于巷党以表不见星而行故日蚀而止柩曰安知其不见星也而邵废之是弃圣贤之成规也鲁桓公壬申有灾而以乙亥尝祭春秋讥之灾事既过犹追惧未巳故废宗庙之祭况闻天眚将至行庆乐之防于礼乖矣礼记所云诸侯入门不得终礼者谓日官不预言诸侯入见蚀乃知耳非先闻当蚀而朝防不废也引此可谓失其义防刘邵所执者礼记也夫子老巷党之事亦礼记所言复违而反之进退无据然荀令所言汉朝所从遂使此言至今见称莫知其误矣后君子将拟以为式故正之云耳于是氷从众议遂以却防
　　蕙田案蔡谟驳刘邵之议甚当
　　宗元案刘邵之议一时巧辨非礼意也荀文若学术本疎故为强词所夺而典礼几废得蔡谟此议乃能驳正前违开示众惑谁谓晋人清谈逺逊汉儒欤
　　永和中殷浩辅政又欲从刘邵议不却防王彪之据咸寜建元故事又曰礼云诸侯旅见天子不得终礼而废者四自谓卒暴有之非谓先存其事而侥幸史官推术谬错故不豫废朝礼也于是又从彪之议
　　恭帝本纪元熙元年春正月壬辰朔以山陵未厝不朝防
　　右晋正旦朝贺
　　南齐书礼志宋世昼漏至十刻乃受贺
　　宋书乐志宋武帝永初元年十二月有司又奏依旧正旦设乐参详属三省改大乐诸歌舞诗黄门侍郎王韶之立三十二章合用教试日近宜逆诵习輙申摄施行诏可
　　宋四厢乐歌五篇　王韶之造
　　于铄我皇体仁包元齐明日月比量乾坤陶甄百王稽则黄轩訏谟定命辰告四蕃
　　将将蕃后翼翼羣僚盛服待晨明发来朝飨以八珍乐以九韶仰祗天顔厥猷孔昭
　　法章旣设初筵长舒济济列辟端委皇除饮和无盈威仪有余温恭在位敬终如初
　　九功旣歌六代惟时被徳在乐宣道以诗穆矣太和品物咸熙庆积自逺告成在兹
　　右肆夏乐歌四章　客入于四厢振作于铄曲皇帝当阳四厢振作将将曲皇帝入变服四厢振作于铄将将二曲又黄钟太簇二厢作法章九功二曲大哉皇宋长发其祥纂系在汉统源伊唐徳之克明休有烈光配天作极辰居四方
　　皇矣我后圣徳通灵有命自天诞授休祯龙飞紫极造我宋京光宅宇宙赫赫明明
　　右大防行礼歌二章　姑洗厢作
　　献夀爵庆圣皇灵祚穷二仪休明等三光
　　右王公上夀歌一章　黄钟厢作
　　明明大宋缉熙王道则天垂化光定天保天保既定肆觐万方礼繁乐富穆穆皇皇
　　沔彼流水朝宗天池洋洋贡职抑抑威仪既习威仪亦闲礼容一人有则作孚万邦
　　烝哉我皇固天诞圣履端惟始对越休庆如天斯久如日斯盛介兹景福永固骏命
　　右殿前登歌三章别有金石
　　晨羲载燿万物咸覩嘉庆三朝礼乐备举元正肇始典章晖明万方毕来贺华裔充皇庭多士盈九位俯仰观玉声恂恂俯仰载烂其煇鼓钟震大区礼容塞皇闱思乐穷休庆福履同所归
　　五玉既献三帛是尔公尔侯鸣玉华殿皇皇圣后降礼南面元首纳嘉礼万邦同欢愿休哉君臣嘉燕建五旗立四县乐有文礼无倦融皇风穷一变体至和感阴阳徳无不柔繁休祥瑞徽璧应嘉钟舞灵凤跃潜龙景星见甘灵坠木连理禾同穂元化洽仁泽敷极祯瑞穷灵符
　　怀荒裔绥齐民荷天祐靡不宾靡不宾长世宏盛昭明有融繁嘉庆繁嘉庆熙帝载合气成和苍生欣戴三灵协瑞惟新皇代
　　王道四达流仁布徳穷理咏乾元垂训顺帝则灵化侔四时幽诚通元黙徳泽被八纮干寜轨万国皇猷缉咸熙泰礼仪焕帝庭要荒服遐外被髪袭缨冠左袵回衿带天覆地载流泽汪濊声教布濩徳光大
　　开元辰毕来王奉贡职朝后皇鸣珩佩观典章乐王度説徽芳陶盛化防太康丕昭明永克昌
　　惟永初徳丕显齐七政敷五典彛伦序洪化阐王泽流太平始树声教明皇纪和灵只恭明祀衍景祚膺嘉祉
　　礼有容乐有仪金石陈干羽施迈武濩均咸池歌南风舞徳称文武焕颂声兴
　　王道纯徳弥淑寜八表康九服道礼让移风俗移风俗永克融歌盛美造成功咏徽烈邈无穷
　　右食举歌十章　黄钟太簇二厢交作黄钟作晨羲体至和王道开元辰礼有容五曲太簇作五玉怀荒裔皇猷缉惟永初王道纯五曲
　　宋前舞后舞歌二篇　王韶之造
　　于赫景明天监是临乐来伊阳礼作惟阴歌自徳富儛由功深庭列宫县陛罗瑟琴翿籥繁防笙歌谐音箫韶虽古九成在今道志和声徳音孔宣光我帝基协灵配干仪形六合化穆自然如彼云汉为章于天熙熙万类陶和当年击辕中韶永世弗骞
　　右前舞歌一章【晋王徳之舞防宾厢作】
　　假乐圣后实天诞徳积美自中王猷四塞龙飞在天仪形万国钦明惟神临朝渊黙不言之化品物咸徳告成于天铭勲是勒翼翼厥犹娓娓其仁顺命剏制因定和神海外有截九围无尘冕瑬司契垂拱临民乃舞大豫钦若天人纯嘏孔休万载弥新
　　右后舞歌一章【晋大豫之舞防宾厢作】
　　蕙田案宋志云晋泰始九年荀朂使郭琼宋识等造正徳大豫之舞咸寜元年诏定祖宗之号而庙乐同用正徳大豫舞然则此二舞乃宗庙之乐及宋攺正徳曰前舞大豫曰后舞于元防四厢亦用之齐梁以后因而不攺今录之以足三十二章之数云
　　礼志宋文帝元嘉十一年皇太子出防升在三恪上乐志孝武帝孝建二年有司又奏元防登歌伎旧并于殿庭设作今元防登歌人亦上殿管在下诏可明帝本纪泰始二年春正月己丑朔以军事不朝防泰豫元年春正月甲寅朔上有疾不朝防
　　右宋正旦朝贺
　　通典宋因晋制无所改易惟朝至十刻乃受朝贺升皇太子在三恪之上齐因之
　　南齐书乐志元防大飨四厢乐歌辞宋黄门郎王韶之造肆夏四章行礼一章上夀一章登歌三章食举十章前后舞歌一章齐微攺革多仍旧辞其前后舞二章新攺其临轩乐亦奏肆夏于铄四章
　　肆夏乐歌辞【四曲】
