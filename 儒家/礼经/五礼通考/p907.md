<!-- { "loadSidebar": true } -->
　　【今测轩辕八星黄经七宫一十三度二十七分纬北七度五十二分　九星黄经七宫一十六度一十五分纬北九度四十分　十二星黄经七宫二十五度零九分纬北八度四十七分　十三星黄经七宫二十三度三十分纬北四度五十分　十四星黄经七宫二十五度二十五分纬北初度二十七分赤经七宫二十七度五十三分纬北一十三度二十九分十五星黄经七宫一十九度五十分纬南三度四十七分　十六星黄经八宫一度五十八分纬北初度零八分】
　　【史记天官书权轩辕黄龙体前大星女主象旁小星御者后宫属　晋书天文志轩辕十七星在七星北轩辕黄帝之神黄龙之体也后妃之主士职也一曰东陵一曰权星主雷雨之神南大星女主也次北一星夫人也屏也上将也次北一星妃也其余诸星皆次妃之属也女主南一星女御也左一星少民后宗也右一星大民太后宗也　宋两朝天文志轩辕十七星距大星去极七十五度入张宿二度】



　　轩辕东头四内平
　　【晋书天文志爟北四星曰内平平罪之官　宋史天文志在三台南一曰在中台南　宋两朝天文志距西星去极五十二度入张宿六度】
　　天相三星
　　平下三个名天相
　　【晋书天文志酒旗南三星曰天相丞相之象也　宋史天文志在七星北　宋两朝天文志距北星去极九十五度入星六度】
　　天稷五星【今无】
　　相下稷星横五灵
　　【晋书天文志稷五星在七星南稷农正也取乎百谷之长以为号也　宋两朝天文志距大星去极一百三十七度入柳宿十三度】


　　星宿之属合象




　　【宋史天文志案轩辕十七星晋志在七星北而列于天市垣武宻以轩辕属七星又属柳乾象新书以西八星属柳中属七星末属张天稷五星晋志在七星南武宻亦以天稷属七星又属柳乾象新书以西二星属柳余属七星天相三星晋志在天市垣武宻书属七星乾象新书属轸宿内平四星晋志在天市垣】

　　【武宻书属柳乾象新书属七星诸説皆不同】
　　蕙田案宋中兴志据石氏星书以轩辕为中宫黄帝之精又据张衡灵宪云苍龙连蜷于左白虎猛据于右朱雀奋翼于前灵圈脊于后黄龙轩辕于中因谓黄龙轩辕配苍龙朱鸟白虎武而五以爟积水积薪五诸侯天樽阙丘北河南河四渎水位诸星属焉説与诸家不同

　　张宿六星

　　张六星似轸在星旁
　　【今测张一星黄经八宫一度一十九分纬南二十六度一十二分赤经七宫二十四度零三分纬南一十三度二十九分】
　　【史记天官书张素为厨主觞客索隐曰素嗉也　晋书天文志张六星主珍宝宗庙所用及衣服又主天厨饮食赏赉之事　通志甘氏云主天庙明堂御史之位上为天之中道　宋史天文志汉永元铜仪张宿十七度唐开元游仪十八度旧去极九十七度景祐测騐张十八度距西第二星去极一百三度　宋两朝天文志去极一百二度半】
　　天庙十四星【今无】
　　张下只是有天庙十四之星册四方
　　【晋书天文志张南十四星曰天庙天子之祖庙也宋两朝天文志天庙十四星距西北星去极一百十三度半入柳宿十三度】
　　长垣少防虽向上星数欹在太防旁太尊一星直上黄蕙田案长垣少防各四星已见太防坦太尊一星已见紫防垣不重载




　　翼二十二星大难识上五下五横着行中心六个恰似张更有六星在何许三三相连张畔附必若不能分处所更请向前看野取
　　【今测翼一星黄经八宫一十九度二十三分纬南二十二度四十一分赤经八宫一十一度零九分纬南一十六度三十七分】
　　【史记天官书翼为羽翮主逺客　晋书天文志翼二十二星天之乐府俳倡又主夷狄逺客负海之賔通志甘氏云主太防三公化道文籍　宋史天文志汉永元铜仪翼宿十九度唐开元游仪十八度旧去极九十七度景祐测騐翼宿十八度距中央西第二星去极百四度】
　　东瓯五星【今无】
　　五个黑星翼下头欲知名字是东瓯
　　【晋书天文志翼南五星曰东区蛮夷星也　宋两朝天文志东瓯五星距西南星去极一百二十九度入张宿七度　宋史天文志东瓯五星晋志在二十八宿之外乾象新书属张宿武宻书属翼宿与步天歌合】


　　轸四星似张翼相近
　　【今测轸一星黄经九宫六度二十三分纬南一十四度二十五分赤经八宫二十九度五十八分纬南一十五度四十四分】
　　【史记天官书轸为车主风　晋书天文志轸四星主冢宰辅臣也主车骑主载任又主风主死丧　通志甘氏云轸七星主将军乐府歌讙之事　宋史天文志汉永元铜仪以轸宿为十八度旧去极九十八度景祐测騐亦十八度去极一百度　宋两朝天文志轸四星距西北星去极一百三度半】
　　蕙田案甘氏云轸七星葢兼左右辖及长沙言之
　　长沙一星
　　中央一个长沙子
　　【史记天官书轸旁有一小星曰长沙　晋书天文志长沙一星在轸之中主夀命】
　　右辖一星
　　左辖一星
　　左辖右辖附两星
　　【晋书天文志辖星傅轸两傍主王侯左辖为王者同姓右辖为异姓　宋两朝天文志右辖星去极一百一十度半入翼宿十六度半左辖星去极一百一度半入轸宿五度】
　　军门二星【今无】
　　军门两黄近翼是
　　【晋书天文志土司空北二星曰军门主营候彪尾威旗　宋史天文志军门二星在青邱西天子六军之门　宋两朝天文志距西南星去极一百一十二度半入翼宿十三度】
　　土司空四星【今无】
　　门下四个土司空
　　【晋书天文志青邱西四星曰土司空主界域亦曰司徒　宋两朝天文志距南星去极一百二十度入翼宿十四度】


　　门东七乌青丘子
　　【晋书天文志青丘七星在轸东南蛮夷之国号也宋两朝天文志距西北星去极一百二十四度半入轸宿五度】
　　器府三十二星【今无】
　　青丘之下名器府器府之星三十二已上便是太防宫黄道向上防取是
　　【晋书天文志轸南三十二星曰器府乐器之府也宋两朝天文志距西北星去极一百三十七度半入翼宿八度半】


　　轸宿之属合象




　　【宋史天文志案晋志惟辖星长沙附于轸余在二十八宿之外乾象新书以军门器府土司空属翼青丘属轸武宻书以军门属翼条皆属轸】
　　蕙田案郑夹漈称丹子步天歌以为句中有图言下成象后代言天文者咸宗之今依通志文献通考之例以步天歌为纲而以康熙甲子测定黄赤经纬度附于下次以歴代史志之文择其简要者録之甘氏石氏星经今所传者出于后人伪托又非完本然相承已久故亦取之　恒星经纬惟黄道纬度终古不变其经度每年东移五十一秒即嵗差之根也黄经既移则赤道经纬嵗嵗不同法当以积年乘嵗差得数递加于黄道经度得逐年之黄道经度次用弧三角法有黄赤距纬有黄纬为两边有黄经为所夹之角可求逐年之赤道经纬矣
　　观承案自史记述天官书后列代史家各有天文一志然多杂以吉凶害福之説反有支离附会之病惟丹元子步天歌以三垣列宿分部既如网之在纲又但标星象名数而不混以占騐之文尤为洁净可喜郑氏谓句中有图言下成象其言可韪也然通志通考中又复加以占騐不免凌杂米盐失其作歌之本意矣是编悉刋去之而但附以星圗首以今测可以一目了然洵为博而有要约而不遗者矣欲识天官者先奉此为指南可也
　　右南方朱鸟七宿
　　五礼通考卷一百九十四
<经部,礼类,通礼之属,五礼通考>
　　钦定四库全书
　　五礼通考卷一百九十五
　　刑部尚书秦蕙田撰
　　嘉礼六十八
　　观象授时
　　大清会典推步法
　　推日躔法
　　用数
　　康熙二十三年甲子天正冬至为律元
　　【江氏永曰律必有元所以为步算之端古术先为日法以今日月五星之行推而上之必得甲子嵗前十一月甲子朔夜半冬至七曜齐动之年以为元荒逺无徴自汉太初三统而后一术辄更一元元授时术始革其失测定气应闰应转应交应五星合应律应即以至元辛巳为元不用积年日法明大统法因之季年用西法拟改宪以崇祯戊辰为元我　朝因其新法诸平行嵗嵗有根数随年皆可为元此定康熙甲子纪首之年为元用授时立应之法上考下求皆以是年诸应为根天正冬至者甲子年前之平冬至实癸亥年十一月推步必以年前冬至为首履端于始之义也】
　　周天度三百六十【入算化作一百二十九万六千秒平分之为半周四分之为象限十二分之为宫江氏永曰此周天整度也古法用日度三百六十五度有竒竒零之数不便分析故以三百六十整齐之或曰天本无度因日之行而生度可以臆缩之乎曰天道恒以整齐者为体以竒零不齐者为用如十干十二支相配而为六十此整齐者也六其六十则为三百六十矣一嵗必多五日有竒天之用数也要其体数则恒为三百六十故易曰干之策二百一十有六坤之策百四十有四凡三百有六十当期之日亦以其体数言之实则当期之度也自太阳一日右旋之轨迹而观之似一日平行一度而无余自体数三百六十度而观乃是一日平行一度而不足即谓周天实止三百六十度因日行有不足之数而生五日有竒之羸数亦无不可也天者统而言之七政恒星各居一重天皆以三百六十度为周天经度如斯纬度亦然即地之经纬度亦然凡诸天之小轮皆可析为十二宫剖为三百六十度又若三角八线万有不齐之数皆可以整齐者御之】
　　度法六十【分秒微以下皆以六十迭析】
　　【江氏永曰三百六十度者六其六十度分以下亦皆以六十为法其不用百分何也八线表及浑仪以六十析度为得踈宻之中又一小时六十分与度法相当亦取便于变时也】
　　嵗周三百六十五日二四二一八七五【嵗周小余系五时三刻三分四十五秒将时刻分化秒用万分通之得二千四百二十一分小余八七五凡此者所以便布算也后平行诸应通法皆仿此】
　　【江氏永曰嵗周即嵗实此太阳平行之平嵗实也今时太阳最卑近冬至平行处近春分测累年春分前后相距则得平嵗实如是若以定冬至相距其小余必稍羸犹之月朔当转终则时刻必多于朔防且太阳小轮古更大于今其羸数愈多回回之法三百六十五日为平年多一日为闰年一百二十八年闰三十一日此小余万分日之二四二一八七五正合一百二十八分之三十一又考崇祯新书日躔表说云新法依百分算定用平行嵗实为三百六十五日二十四刻二十一分八十八秒六十四微尾数多一秒一十四微截去不用岂欲取五时三刻三分四十五秒之整数秒下之微其数可省与一秒一十四微仅当六微弱耳虽积之久其数不多也　通分之法以五时三刻三分四十五秒化作二万零九百二十五秒与万相乘为实以一日八万六千四百秒为法除之得二四二一八七五】
　　嵗差五十一秒
　　【江氏永曰太阳行黄道已周尚有不及列宿天之数谓之嵗差实由恒星天日日有东行之细数积之一嵗行五十一秒也七十年行五十九分三十秒几及一度】
　　日法一千四百四十
