<!-- { "loadSidebar": true } -->
　　【杨氏复曰小敛变服主人袒括髪众主人免妇人髽今人无此一节何也缘世俗以袭为小敛遂失此变服一节在礼奔防入门诣殡东哭尽哀乃括髪袒既乃袭绖于序东明日后日朝哭皆袒括髪成踊至第四日乃成服夫奔防礼之变也古人犹谨其序如此况处礼之常可欠小敛一节而无袒括髪乎此则孝子知礼者所当谨而不可忽也】
　　士举男女奉尸侇于堂幠用夷衾男女如室位踊无算【注侇之言尸也夷衾覆尸柩之衾也堂谓楹间牀笫上也　疏初死幠用大敛之衾以小敛之衾当陈今小敛后大敛之衾当拟大敛故用覆棺之夷衾以覆尸也】主人出于足降自西阶众主人东即位妇人阼阶上西面主人拜宾大夫特拜士旅之即位踊袭绖于序东复位【注拜賔乡宾位拜之也即位踊东方位袭绖于序东东夹前　疏主人降西阶拜宾讫向东方阼阶下即西面位踊踊讫袭绖也】
　　【敖氏继公曰阼阶上非妇人之正位于主人之降乃居之者辟宾客之行礼者也后遂以之为节主人拜宾乡其位】
　　【张氏尔岐曰主人至此始即阼阶下位也】
　　钦定义疏不俟袭绖而拜宾者宾至即当拜之以方敛未暇至此亟欲拜之故由降阶之便既乃袭绖于序东也主人拜宾众主人不拜者防无二主也主人拜宾宾皆不答拜防事遽不以施报之常也曲礼云凡非吊防非见国君无不答拜者　又案尸柩所在虽朝夕设奠从无拜礼不但吊宾不拜即主人主妇子姓亦未尝拜盖事之如生礼如是也后世如开元政和诸礼皆然古人之于尸柩子孙且不拜奈何賔客而使之拜哉今世吊宾无不拜灵座者甚有髙年尊长而仆仆下拜于卑防岂情之所安乎
　　田案以上小敛
　　乃奠【注祝与执事为之】举者盥右执匕郤之左执俎横摄之入阼阶前西面错错俎北面【注举者盥出门举鼎者右人以右手执匕左人以左手执俎因其便也摄持也西面错错鼎于此宜西面错俎北面俎宜西顺之】右人左执匕抽扃予左手兼执之取鼏委于鼎北加扃不坐【注抽扃取鼏加扃于鼏上皆右手】乃朼载载两髀于两端两肩亚两胉亚脊肺在于中皆覆进柢执而俟【注乃朼以朼次出牲体右人也载受而载于俎左人也亚次也凡七体皆覆为尘柢本也进本者未异于生也骨有本末　疏诸进体皆不言覆此以无尸不食故覆之公食大夫进本是生人法今以始死故未异于生也】
　　【盛氏世佐曰执而俟者谓左人执俎而俟奠也右人于是加匕于鼎反西阶下位矣】
　　夏祝及执事盥执醴先酒脯醢俎从升自阼阶丈夫踊甸人彻鼎巾待于阼阶下【注执事者诸执奠事者巾功布也执者不升已不设祝既错醴将受之】奠于尸东执醴酒北面西上【注执醴酒者先升尊也立而俟后错要成也】豆错爼错于豆东立于爼北西上醴酒错于豆南祝受巾巾之由足降自西阶妇人踊奠者由重南东丈夫踊【注巾之为尘也东反其位　疏主人位在阼阶下妇人位在上故奠者升丈夫踊奠者降妇人踊各以所见先后为踊之节也奠者由重南东丈夫踊者奠者奠讫主人见之更与主人为踊节也又以其重主道神所凭依故必由重南东过是以主人又踊也】
　　【张氏尔岐曰立于俎北西上奠豆俎之人也俟祝毕事同由足降自西阶】
　　賔出主人拜送于门外【注庙门外也　疏士死于适室以鬼神所在则曰庙故名适寝为庙也】
　　钦定义疏拜送于外门外者唯君命则然凡賔则庙门外而止虽大夫亦然重君命也初防因事而出拜賔亦不送未小敛尸尚在室尤严也小敛竟则可以送宾矣凡送宾宾虽多一拜之不稽颡唯送君则稽颡
　　乃代哭不以官【注代更也孝子始有亲防悲哀憔悴礼坊其以死伤生使之更哭不絶声而已人君以官尊卑士贱以亲疏为之三日之后哭无时周礼挈壶氏凡防县壶以代哭　疏礼有三无时之哭始死禾殡哭不絶声一无时殡后葬前朝夕入于庙阼阶下哭人于庐中思忆则哭是二无时既练之后在垩室之中或十日或五日一哭是三无时练前葬后有朝夕于阼阶下哭惟此有时无无时之哭也】
　　【张氏尔岐曰此小敛后节哀之事】
　　田案以上小敛奠
　　有襚者则将命摈者出请入告主人待于位【注防礼畧于威仪既小敛摈者乃用辞出请之辞曰孤某使某请事】摈者出告须以宾入【江须亦待也出告之辞曰孤某须矣】賔入中庭北面致命主人拜稽颡宾升自西阶出于足西面委衣如于室礼降出主人出拜送
　　【张氏尔岐曰如于室礼亦委衣尸东牀上也】
　　朋友亲襚如初仪西阶东北面哭踊三降主人不踊【注朋友既委衣又还哭于西阶上不背主人】襚者以褶则必有裳执衣如初彻衣者亦如之升降自西阶以东【注帛为褶无絮虽与禅同有裳乃成称不用表也以东蔵以待事也】
　　【张氏尔岐曰执衣如初谓左执领右执要如君襚时】
　　钦定义疏襚之至者有先后或于室或于堂先者以共小敛后者以共大敛又有过期而至不及敛事者则衣无所用之特致彼之意而已其未葬者则犹殡东致命委衣而彻之以东与
　　田案以上小敛襚自陈衣于房至此皆防第二日事
　　宵为燎于中庭【注宵夜也燎火燋】
　　【张氏尔岐曰案下记云既袭宵为燎于中庭是未殡前夜皆设燎也】
　　厥明灭燎陈衣于房南领西上綪绞钤衾二君襚祭服散衣庶襚凡三十称紟不在算不必尽用【注紟单被也衾二者始死敛衾今又复制也小敛衣数自天子达大敛则异矣防大记曰大敛布绞缩者三横者三】
　　【敖氏继公曰不必尽用亦谓庶襚继陈或出于三十称者也】
　　东方之馔两瓦甒其实醴酒角觯木柶毼豆两其实葵菹芋嬴醢两笾无縢布巾其实栗不择脯四脡【注此馔但言东方则亦在东堂下也毼白也齐人或名全菹为芋縢缘也诗云竹秘绲縢布巾笾巾也迁豆具而有巾盛之也特牲馈食礼有笾中　疏菹法短四寸者全之长于四寸者切之防中之菹葵虽长而不切取齐人全菹为芋之解也豆盛菹醢湿物不嫌无巾故不言其实有巾矣】奠席在馔北敛席在其东【注大敛奠而有席弥神之】
　　【敖氏继公曰奠席苇席也周官司儿筵职凡防事设苇席敛席亦莞与簟也大敛之奠逺于尸柩故始用席以存神也】
　　掘肂见衽【注肂埋棺之坎也掘之于西阶上衽小要也防大记曰君殡用輴欑至于上毕涂屋大夫殡以帱攒置于西序涂不暨于棺士殡见衽涂上帷之又曰君盖用漆三衽三束大夫盖用漆二衽二束士盖不用漆二衽二束　疏檀弓云周人殡于西阶之上故知士亦殡于西阶上也此殡时虽不言南首南首可知古者棺不钉用漆者涂合牝牡之中也君棺盖每一缝为三道小要每道为一条皮束之大夫士降于君故二衽二束大夫有漆士无漆也】
　　【张氏尔岐曰见衽者其所掘坎浅深之节也衽小要也所以聨合棺盖缝者今谓之银锭扣见衽者坎不没棺其衽见于上注引防大记三衽三束谓每一面三处用衽又以皮三处束之也】
　　棺入主人不哭升棺用轴盖在下【注轴輁轴也輁状如牀轴其轮挽而行朱子曰动尸举棺哭擗无算然殡敛之际亦当辍哭临事务令安固不可但哭而已】
　　【郝氏敬曰盖居棺下棺迁于坎尸迁于棺而后加盖便也】
　　熬黍稷各二筐有鱼腊馔于西坫南【注熬所以惑蚍蜉令不至棺旁也为举者设盆盥于西】
　　【敖氏继公曰有鱼腊谓每筐皆有之也此四物者拟用于肂中故馔于此孝子以尸柩既殡不得复奠于其侧虽有奠在室而不知神之所在故置此于棺旁以尽爱敬之心也然不以食而用熬谷不以牲而用鱼腊亦所以异于奠也与】
　　田案敖説较注义为长
　　陈三鼎于门外北上豚合升鱼鱄鲋九腊左胖髀不升其他皆如初【注合升合左右体升于鼎其他皆如初谓豚体及匕爼之陈如小敛时合升四鬄亦相互耳】烛俟于馔东【注烛燋也馔东方之馔有烛者堂虽明室犹闇火在地曰燎执之曰烛】
　　田案以上陈大敛衣奠及殡具
　　祝彻盥于门外入升自阼阶丈夫踊【注祝彻祝与有司当彻小敛之奠者小敛设盥于馔东有巾大敛设盥于门外弥有威仪　疏陈大敛馔讫当设盥于门外】祝彻巾授执事者以待【注授执巾者于尸东使先待于阼阶下为大敛奠又将巾之祝还彻醴也　疏此巾前为小敛奠巾之今祝彻巾还为大敛奠巾之】彻馔先取醴酒北面【注北面立相待俱降】其余取先设者出于足降自西阶妇人踊设于序西南当西荣如设于堂【注谓求神于庭孝子不忍使其亲须臾无所冯依也堂谓尸东也凡奠设于序西南者毕事而去之　疏但将设后奠则彻先奠于西序南待奠事毕则去之】醴酒位如初执事豆北南面东上【注如初者如其醴酒北西西上也执醴尊不为便事变位张氏尔岐曰醴酒执醴执酒之人执事执豆俎之人立于豆北相待设酒醴讫同东适新馔也】田案彻奠所设之位在堂下不在堂上以经文降自西阶证之可知也敖氏奠于西堂及升降自侧阶之説甚谬
　　乃适馔【注东方之新馔】
　　【张氏尔岐曰执事者适新馔处以待事】
　　田案以上彻小敛奠
　　帷堂【注彻事毕】
　　【张氏尔岐曰殆为大敛将迁尸故帷之】
　　妇人尸西东面主人及亲者升自西阶出于足西面袒【注袒大敛变也不言髽免髻髪小敛以来自若矣】士盥位如初【注亦既盥并立西阶下】布席如初【注亦下莞上铺于阼阶上于楹间为少南】商祝布绞紟衾衣美者在外君襚不倒【注至此乃用君襚主人先自尽】
　　【敖氏继公曰君襚不倒尊也以祭服视散衣则祭服为尊以君襚视祭服则君襚为尊唯君襚不倒则祭服亦有倒者矣至是乃用君襚者大敛之礼重故以服之尤尊者为之袭而美者在外小敛而美者在中大敛又反之礼贵相变也】
　　田案服之美者莫如君襚大敛用之所以章君之赐也故在外而不在内
　　有大夫则告【注后来者则告以方敛非敛时则当降拜之】
　　【张氏尔岐曰注以大夫为后来者以此日大夫皆为视敛来其蚤至者则升自西阶北面视敛如记所陈也】
　　士举迁尸复位主人踊无算卒敛彻帷主人冯如初主妇亦如之【疏士举迁尸谓从户外夷牀上迁尸于敛上】
　　田案以上大敛
　　主人奉尸敛于棺踊如初乃盖【注棺在肂中敛尸焉所谓殡也檀弓曰殡于客位】主人降拜大夫之后至者北面视肂【注北面于西阶东　疏殡后拜大夫后至者殡讫不忍即阼阶因拜大夫即于西阶东北面视肂而哭也】众主人复位妇人东复位【注阼阶上下之位】设熬旁一筐乃涂踊无算【注以木覆棺上而涂之为火备】卒涂祝取铭置于肂主人复位踊袭【注为铭设柎树之肂东】
　　田案以上殡
　　乃奠烛升自阼阶祝执巾席从设于奥东面【注执烛者先升堂照室自是不复奠于尸祝执巾与执席者从入为安神位室中西南隅谓之奥执烛南面巾委于席右　疏自始死以来袭奠小敛奠皆在尸旁今大敛奠不在西阶上就柩所故于室内设之此下朝夕奠朔月荐新奠皆不于尸所】
　　钦定义疏殡在堂而奠在室者神之以鬼神尚寂静尚幽闇也席设于奥南上奥为尊者之所主也若长子之防则奠未必于奥以其生时不得主奥也其奠于殡东略如小敛奠与檀弓孔子梦奠于两楹之间似殡后之奠亦在堂者岂礼俗不同耶抑殷制别耶
