<!-- { "loadSidebar": true } -->
　　辽史礼志皇帝受册仪　前期一日尚舍奉御设幄于正殿北墉下南面设御坐奉礼郎设官僚客使幕次于东西朝堂大乐令设宫悬于殿庭举麾位在第二重西阶上东向乗黄令陈车辂尚辇奉御陈舆辇尚舍奉御设解剑席于东西阶设文官六品以上位横街南东方西向武官五品已上位横街南西方东向皆北上重行每等异位将士各勒所部六军仗屯诸门金吾仗黄麾仗陈于殿庭至日押册官引册自西便门入置册案西阶上通事舍人引侍从班入就位侍中东阶下解剑履上殿栏外俛伏跪奏中严下殿剑履复位立閤使西阶上殿栏外跪请木契西殿鞠躬奏奉勅唤仗殿中监少监殿中丞等押金吾四色仗入位臣僚后协律郎入就举麾位符宝郎诣閤奉迎通事舎人引文官四品至六品武官三品至五品就门外位皇帝御辇至宣德门宣徽使押内诸司班起居引皇帝至閤服衮冕侍中东阶下解剑履上殿版奏外办太常博士引太常卿太常卿引帝内诸司出协律郎举麾太乐令令撞黄钟之钟左五钟皆应工人鼓柷乐作皇帝即御坐宣徽使赞扇合乐止赞帘卷扇开符宝郎奉宝进左右金吾报平安通事舍人引文官三品武官二品以上入门乐作就相向位毕乐止通事舎人引侍从班南班文官三品武官二品以上合班北向东班西上西班东上起居七拜分班各复位通事舎人引押册官押册自西阶下至丹墀当殿置香案册案置册讫乐作就位乐止捧册官近后东西相对立舍人引侍从班并南班合班北向如初赞再拜在位者皆再拜舞蹈五拜分班各复位如初捧册官就西阶下解剑席解剑履捧册西阶上殿乐作置册御坐前东西立北向捧册官西牖下立北上乐止读册官出班当殿立赞再拜三呼万嵗就西阶下解剑席解剑履西阶上殿栏内立当御坐前侍中取册捧册官捧册匣至读册官前跪相对捧册读册官俛伏跪读讫俛伏兴捧册官跪左膝以册授侍中侍中受册以册授执事者降自西阶剑履讫复当殿位赞再拜三呼万嵗复分班位舍人引侍从班南班合班北向如初赞拜在位者皆拜舞蹈鞠躬如初通事舍人引班首西阶下解剑履上殿乐作就栏内位乐止俛伏跪通全衔臣某等致词称贺讫俛伏兴降西阶下带剑纳舄乐作复位乐止赞拜在位者皆再拜舞蹈五拜鞠躬侍中临轩西向称有制皆再拜侍中宣答讫赞皆再拜舞蹈五拜分班各复位三品以上出乐作出门毕乐止侍中当御坐俛伏跪通全衔奏礼毕俛伏兴退东阶下殿带剑纳履复位宣徽使賛扇合下帘太常博士太常卿引皇帝起乐作至閤乐止舍人引文官四品武官三品以下出门外分班立次引侍从班出次兵部吏部出次金吾出次起居郎人出次殿中监少监押金吾细仗出仍位臣僚后次东西上閤门使于丹墀内鞠躬奏衙门无事卷班出閤门使丹墀内鞠躬揖奏敕放仗出门外文武班中间立唤承受官承受官声喏至閤门使后鞠躬揖閤门使鞠躬称奉勅放仗承受声喏鞠躬揖平身立引声奉勅放仗声絶趋退文武合班再拜舍人一员摄词令官殿前鞠躬揖称奉勅放黄麾仗出放金吾仗亦如之翼日文武臣僚入问圣躬
　　太平元年行此仪大畧遵唐晋旧仪又有上契丹册仪以蘓尔威汗行柴册礼合唐礼杂就之也又有上汉册仪与此仪大同小异加以上宝仪耳
　　右辽
　　金史太祖本纪收国二年羣臣上尊号曰大圣皇帝熙宗本纪皇统元年正月庚戌羣臣上尊号曰崇天体道钦明文武圣德皇帝初御衮冕大赦改元十一月己酉髙丽国贺受尊号十二月夏国贺受尊号
