<!-- { "loadSidebar": true } -->
　　三国志蜀先主传章武元年即皇帝位于成都武担之南为文曰惟建安二十六年四月丙午皇帝备敢用元牡昭告皇天上帝后土神祗汉有天下歴数无疆曩者王莽簒盗光武皇帝震怒致诛社稷复存今曹操阻兵安忍戮弑主后滔天泯夏罔顾天显操子丕载其凶逆窃居神器羣臣将士以为社稷隳废备宜修之嗣武二祖龚行天罚备虽否德惧忝帝位询于庻民外及蛮夷君长佥曰天命不可以不答祖业不可以久替四海不可以无主率土式望在备一人备畏天明命又惧汉将湮于地谨择元日与百寮登坛受皇帝玺绶修燔瘗告类于天神惟神飨祚于汉家永绥四海
　　蕙田案陈寿作三国志魏主称纪而蜀主称传葢典午得统于魏当时不得不以魏为正统而后之论者往往讥之今观先主传中详载告天之文而魏吴即位俱从其阙葢隐然以正统与之亦可以稍谅其心矣
　　观承案陈史纪魏传蜀似乎以魏为统也然不直云魏书而曰三国志则魏一国耳何统之有先主告天文出自丹诚上规诰誓足垂不朽备载之直笔也乃隐含帝蜀彷佛春秋之防意深哉称为良史才信矣
　　纪元表辛丑汉昭烈帝即皇帝位建元为章武元年【是年封孙权为呉王呉黄武元年　即帝位三年崩改元一太子禅立】
　　三国志蜀后主传章武三年夏四月先主殂于永安宫五月后主袭位于成都大赦改元
　　蕙田案嗣之君以即位之明年改元此古今通礼也后主以章武三年即位即改其年五月以后为建兴元年先儒所谓崩年改元乱世之事葢始于此
　　观承案崩年改元实乖旧典遂贻后世口实然先主既东挫于吴又即崩于永安岌岌殆哉则建号改元有万不得已者故曰东汉人才可与立三国人才可与权
　　纪元表癸卯汉后主建兴元年【四年魏文帝崩太子叡立是为明帝　五年魏明帝太和元　七年吴黄龙元吴王称帝　十年呉嘉禾元　十一年魏青龙元　十五年魏景初元】戊午汉延熙元年【二十　是年吴赤乌元　二年魏明帝崩太子芳立　三年魏齐王芳正始元十二年魏嘉平元　十四年呉太元元　十五年二月呉改元神凤四月孙权薨子亮立改为建兴　十七】
　　【年魏司马师废其主芳为齐王迎立髙贵乡公髦改元为正元　呉五凤元　十九年魏甘露元呉太平元】戊寅汉景耀元年【五　是年魏封司马昭为晋公呉孙綝废其主亮立琅琊王休改元永安三年司马昭弑其主髦迎立常道郷公奂改为景元】癸未汉炎兴元年【十月为魏所灭在位四十一年改元四】
　　右蜀汉
　　甲申魏咸熙元年【进封司马昭为晋王　二年十二月禅位于晋王太子司马炎晋封为陈留王】
　　晋书武帝本纪泰始元年冬十二月景寅设坛于南郊百僚在位及匈奴南单于四裔防者数万人柴燎告于上帝曰皇帝臣炎敢用牡明告于皇皇后帝魏帝稽协皇运绍天明命以命炎昔者唐尧熙隆大道禅位虞舜舜又以禅禹迈德垂训多歴年载暨汉德既衰太祖武皇帝拨乱济时扶翼刘氏又用受命于汉粤在魏室仍世多故几于颠坠实頼有晋匡拯之德用保厥肆祀济于艰难此则晋之有大造于魏也诞惟四方罔不祗顺廓清梁岷包怀扬越八纮同祥瑞屡臻天人协应无思不服肆予宪章三后用集大命于兹炎维德不嗣辞不命于是羣公卿士百辟庻僚黎献陪暨于百蛮君长佥曰皇天鉴下求人之瘼既有成命固非克让所得距违天序不可以无统人神不可以旷主炎防奉皇运寅畏天威敬简元辰升坛受禅告上帝永答众望礼毕即洛阳宫辛太极前殿
　　纪元表乙酉晋武帝泰始元年【十　是年吴甘露元二年吴宝元　五年吴建衡元　八年吴鳯凰元】乙未咸宁元年【五　是年吴天册元二年吴天玺元　三年吴天纪元　五年以匈奴刘渊为左部帅】庚子太康元年【十　是年吴主孙皓降吴亡】晋书孝惠帝纪太熙元年四月己酉武帝崩是日皇太子即皇帝位大赦改元为永熙　永平元年春正月乙酉朔临朝不设乐诏曰朕夙遭不造淹恤在疚赖祖宗遗灵宰辅忠贤得以眇身托于羣后之上昧于大道不明于训战战兢兢夕惕若厉乃者哀迷之际三事股肱惟社稷之重率遵翼室之典犹欲长奉先皇之制是以有永熙之号然日月逾迈已渉新年开元易纪礼之旧章其改永熙二年为永平元年
　　蕙田案晋惠帝亦以武帝崩年改元旋以非礼至明年又改元故有此诏
　　又案纪元表书庚戌惠帝永熙元年不书武帝太熙之号非也当云庚戌太熙元年四月帝崩太子即位改元为永熙元年
　　纪元表庚戌惠帝永熙元年【一　是年四月武帝崩在位二十六年改元三太子衷立六月改元为永熙元年】　辛亥惠帝永平元年三月改元为元康元年【九】庚申永康元年【一】辛酉永宁元年【一　正月赵王伦簒位改为建始元年四月帝复位前凉张轨初为凉州刺史后蜀李特据蜀】壬戌太安元年【二二年后蜀李特建初元特死弟流自称益州牧张昌据江夏反称神鳯元】甲子春正月改元永安秋七月改元建武十一月复改元为永安十二月改为永兴元年【二　是年前赵刘渊元熙元僣称王国号汉后蜀李特子雄建兴元僣称成都王】丙寅光熙元年【一　是年后蜀李雄太武元僣称帝国号成　　在位十七年太弟炽立】丁卯怀帝永嘉元年【六　是年前燕慕容廆据棘城自称鲜卑大单于　二年代穆帝拓防猗卢元前赵刘渊永鳯元僣称帝　三年前赵刘渊河瑞元　四年封拓防猗卢为代公前赵刘渊卒长子和立一月和弟聪弑和自立改为光兴元年前凉张轨都督陇右　在位六年改元一武帝孙秦王业立】癸酉愍帝建兴元年【四　二年前凉张轨为凉州牧卒子实立　三年封拓防猗卢为代王前赵刘聪建元元　四年刘曜防长安愍帝防尘宣帝曽孙琅琊王睿承制江东是为元帝前赵刘聪麟嘉元】　丁丑晋元帝建武元年四月即晋王位
　　晋书礼志元帝为琅琊王将即极位告庙王导书问贺循云或谓宜祭坛拜受天命者或谓直当称亿兆羣情告四祖之庙而行者若尔当立行庙主今固辞尊号俯顺羣情还依魏晋故事然魏晋皆禀命而行不知今进玺当云何循答曰愚谓告四祖之庙而行蜀书刘先主初封汉王时羣臣共奏上勲德承以即位今虽事不正同然议可方论导又书曰得刁仆射书曰如此京兆是宣帝祖章郡是父也至惠帝为七庙至怀德京兆府君应落想足下亦是识刁侯不欲告惠怀二帝不知于礼云何循答曰古礼及汉氏之初皆帝帝异庙即位大事谒于太祖故晋文朝于武宫汉文谒于髙庙也至光武之后惟有祖宗两庙而已祖宗两庙昭穆皆共堂别室魏晋依之亦惟立一庙则一庙之中茍在未毁恐有事之日不得偏有不告然人不详太庙定议不敢必据欲依古礼惟告宣帝一庙人意以祖宗非一且太庙合共事与古异不得以古礼为防
　　蕙田案宗庙同堂异室徧告为是
　　纪元表戊寅晋元帝太兴元年三月即皇帝位【四　是年前赵刘聪子粲立改元汉昌一月为靳隼所弑渊族子曜立改元为光初　二年前赵刘曜始改国号曰赵后赵石勒僣称赵王元年　三年前凉张实弟茂立仍称建兴八年　四年代惠帝拓防贺傉元】壬午永昌元年【一　在位六年改元三子绍立】　癸未明帝太宁元年【三　是年前凉张茂仍称建兴十一年　在位三年改元一太子衍立】　丙戌成帝咸和元年【九三年后赵石勒太初元　四年代烈帝拓防翳槐元后赵灭前赵　五年后赵石勒建平元年僣称帝　八年前燕慕容廆子皝立　九年后赵石勒子宏延熙元僣称帝后蜀李特孙班立五月雄子越弑之立雄第四子期僣称帝】乙未咸康元年【八　是年代焬帝纥那后元年后赵石勒从子虎建武元僣称天王后蜀李期五恒元　三年代烈帝翳槐后元年前燕慕容皝僣称工　四年代髙祖拓防什翼犍建国元后蜀李特侄夀汉兴元改国号汉　在位十七年改元二弟琅琊王岳立】　癸卯康帝建元元年【二　是年前凉张骏仍称建兴三十年　在位二年改元一太于立】
　　晋书礼志康帝立凖礼将改元尚书下侍御史太常主者殿中属应告庙其勅礼官并太史择吉日撰祝文及诸应所用备办符到奉行博士徐禅议曰案鲁文公之书即位也僖公未葬葢改元之道宜其亲告不以防阙昔代祖受终亦在谅闇既正其位于天郊必告成命于父祖事莫大于正位礼莫盛于改元传曰元始也首也善之长也故君道重焉谓应告尚书奏案惠帝起居注改永熙二年为永平元年使持节太尉石鉴造于太庙前朝明凖不应革易如禅议
　　蕙田案徐禅议是
