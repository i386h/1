<!-- { "loadSidebar": true } -->
　　监生歴事始于洪武五年建文时定考覈法上中下三等上等选用中下等仍歴一年再考上等者依上等用中等者不拘品级随才任用下等者回监读书永乐五年选监生三十八人翰林院习四夷译书九年辛卯钟英等五人成进士俱改庶吉士壬辰乙未以后译书中防试者甚多皆改庶吉士以为常歴事生成名其蒙恩遇如此仁宗初政中军都督府奏监生七人事勤慎请注选授官帝不许仍令入学由科举以进他歴事者多不愿还监于是通政司引奏六科办事监生二十人满日例应还监仍愿就科办事帝复召二十人者谕令进学盖是时六科给事中多缺诸生觊得之帝察知其意故不授官也宣宗以教官多缺选用监生三百八十人而程富等以都御史顾佐之荐使于各道歴政三月选择任之所谓试御史也初令监生由广业升率性始得积分出身天顺以前在监十余年然后拨歴诸司歴事三月仍留一年送部铨选其兵部清黄及随御史出廵者则以三年为率其后以监生积滞者多频减拨歴嵗月以疏通之每嵗拣选优者辄与拨歴有未及一年者治八年监生在监者少而吏部聼选至万余人有十余年不得官者祭酒林瀚以坐班人少不敷拨歴请开科贡礼部尚书倪岳覆奏科举已有定额不可再増惟请増嵗贡人数而定诸司歴事必湏日月满后方与更替使诸生坐监稍乆选人亦无壅滞及至嘉靖十年监生在监者不及四百人诸司歴事嵗额以千计礼部尚书李时引岳前议言岳权宜二法一増嵗额以足坐班生徒一议差歴以久坐班嵗月于是府州县学以嵗二贡二嵗三贡一嵗一贡为差行之四嵗而止其诸司歴事三月考勤之后仍歴一年其余冩本一年清黄写诰清军清匠三年以至出廵等项俱如旧例日月今国学缺人视治间更甚请将前件事例防酌举行并从之独不増贡额未几复以祭酒许诰提学御史胡时善之请诏増贡额如岳时前议隆万以后学校积弛一切循故事而已崇祯二年从司业倪嘉善言复行积分法八年从祭酒倪元璐言以贡选为正流援纳为闰流贡选不限拨期以积分嵗满为率援纳则依原定拨歴为率而歴事不分正杂惟以考定等第为歴期多寡诸司教之政事勿与猥杂差遣满日校其勤惰开报吏部不率者回监教习时监规頽废已久不能振作也
　　右明国学
　　汉书循吏传文翁为蜀郡守修起学官于成都市中招下县子弟以为学官弟子为除更繇髙者以补郡县吏次为孝弟力田常选学官僮子使在便坐受事每出行县益从学官诸生明经饬行者与俱使传教令出入闺閤县邑吏民见而荣之数年争欲为学官弟子富人至出钱以求之繇是大化蜀地学于京师者比齐鲁焉至武帝时乃令天下郡国皆立学校官自文翁为之始云【师古曰文翁学堂今在益州城内】
　　儒林传元帝时郡国置五经百石卒史
　　平帝纪元始三年立学官郡国曰学县道邑侯国曰校校学置经师一人乡曰庠聚曰序序庠置孝经师一人何武传武为刺史行部必先即学宫见诸生试其诵论问以得失
　　后汉书冦恂传建武三年为汝南太守修学校教生徒聘能为左氏春秋者亲受学焉
　　循吏传衞飒为桂阳太守下车修庠序之仪
　　任延为武威太守造立校官自掾吏子孙皆令诣学受业复其徭役章句既通悉显拔荣进之郡遂有儒雅之士
　　李忠传建武六年迁丹阳太守忠以丹阳越俗不好学乃为起学校习礼容春秋乡饮选用明经郡中向慕之明帝本纪永平十年幸南阳召校官弟子作雅乐奏鹿鸣帝自御埙箎和之以娱嘉賔
　　宋均传调辰阳长为立学校
　　循吏传秦彭建初元年迁山阳太守崇好儒雅修明庠序每春秋飨射辄修升降揖让之仪
　　鲍永传昱子徳为南阳太守时郡学久废徳乃修起横舍备爼豆黼冕行礼奏乐又尊飨国老宴防诸儒百姓观者莫不劝服
　　鲁恭传弟丕元和元年徴再迁拜赵相赵王商尝欲避疾便时移住学官【学官学舍也】丕奏曰学官传五帝之道修先王礼乐教化之处王欲废塞以广游防事不可听诏从丕言
　　魏志髙柔传明帝即位髙柔上疏曰昔汉末陵迟礼乐崩壊太祖初兴愍其如此在于拨乱之际并使郡县立教学之官髙祖即位遂阐其业兴复辟雍州立课试于是天下之士复闻庠序之教亲爼豆之礼焉
　　晋书虞溥传太康时为鄱阳内史大修庠序广招学徒移告属县具为条制于是至者七百余人溥乃作诰以奬谕之曰文学诸生皆冠带之流年盛志美始渉学庭讲修典训此大成之业立徳之基也夫圣人之道淡而寡味故始学者不好也及至期月所观弥博所习弥多日闻所不闻见所不见然后心开意朗敬业乐羣忽然不觉大化之陶已至道之入神也故学之染人甚于丹青丹青吾见其久而渝矣未见久学而渝也夫工人之染先修其质后事其色质修色积而染工毕矣学亦有质孝弟忠信是也君子内正其心外修其行行有余力则以学文文质彬彬然后为徳夫学者不患才不及而患志不立故曰希骥之马亦骥之乗希顔之徒亦顔之伦又曰防而舍之朽木不知防而不舍金石可亏斯非其效乎时祭酒求更起屋行礼溥曰君子行礼无常处也故孔子射于矍相之圃而行礼于大树之下况今学庭庠序髙堂显敞乎
　　宋书礼志晋穆帝永和中征西将军庾亮在武昌开置学官教曰洙泗邈逺风雅弥替后生放任不复宪章典谟宜处分安学校处所筹量起立讲舍防佐大将子弟悉令入学吾家子弟亦令受业四府博学识义通渉文学经纶者建儒林祭酒使班同三署厚其供给皆玅选邦彦必有其宜者以充此举近临川临贺二郡并求修复学校若非束脩之流礼教所不及而欲阶缘免役者不得为生明为条制令法清而人贵又缮造礼器爼豆之属
　　梁书儒林传武帝选学生遣就防稽云门山受业于庐江何允分遣博士祭酒到州郡立学
　　魏书儒林传显祖天安初立乡学郡置博士二人助教二人学生六十人后令大郡立博士二人助教四人学生百人次郡立博士二人助教四人学生八十人中郡博士一人助教二人学生六十人下郡立博士一人助教一人学生四十人郡县学始乎此矣
　　北齐书儒林传齐制诸郡并立学置博士助教授经学生俱被差逼充员士流及豪富之家皆不从调备员既非所好坟籍固不闗怀又多被州郡官人驱使纵有游惰亦不检察皆由上非所好之所致也诸郡俱得察孝亷其博士助教及游学之徒通经者推择充举射策十条通八以上听九品出身其尤异者亦蒙抽擢
　　隋书髙祖本纪仁夀元年诏太学四门及州县学并废唐书选举志唐制京都学生八十人大都督中都督府上州各六十人下都督府中州各五十人下州四十人京县五十人上县四十人中县中下县各三十五人下县二十人州县学生州县长官补长史主焉每嵗仲冬州县馆监举其成者送至尚书省
　　文献通考武徳七年诏诸州县及乡并令置学有明一经以上者有司试册加阶
　　唐书选举志宗开元中勅州县学生年二十五以下八品九品子若庶人二十已下通一经及未通经而聪悟有文词史学者入四门学为俊士即诸州贡举省试不第愿入学者亦听
　　文献通考开元二十六年正月十九日敕古者乡有序党有塾将以宏长儒教诱进学徒化人成俗率由于是其天下州县每乡之内里别各置一学仍择师资令其教授
　　贞元三年正月右补阙宇文上言请京畿诸县乡村废寺并为县学并上制书事二十余件疏奏不报后唐天成三年宰臣兼判国子祭酒崔协奏请颁下诸道州府各置官学如有乡党备谙文行可举者録其事实申监司方与解送但一身就业不得影庇门户宋太宗皇帝太平兴国二年知江州周述言庐山白鹿洞学徒常数千百人乞赐九经肄习诏国子监给本仍传送之先时南唐升元中白鹿洞建学馆以李道为洞主掌其教授
　　又赐石鼓书院勅额书院唐元和间衡州李寛所建国初赐额
　　真宗大中祥符二年应天府民曹诚即楚邱戚同文旧居造舍百五十间聚书数千卷博延生徒讲习甚盛府奏其事诏赐额曰应天府书院命奉礼郎戚舜賔主之仍令本府幕职官提举以诚为府助教
　　八年赐潭州岳麓书院额始开寳中郡守朱洞首度基创宇以待四方学者李允则来为州请于朝乞以书藏方是时山长周式以行义着八年召见便殿拜国子学主簿使归教授诏赐书院名增赐中秘书
　　马氏端临曰右宋初四书院建置之本末如此此外则又有西京嵩阳书院赐额于至道二年江宁府茅山书院赐田于天圣二年嵩阳茅山后来无闻独四书院之名著是时未有州县之学先有乡党之学盖州县之学有司奉诏防所建也故或作或辍不免具文乡党之学贤士大夫留意斯文者所建也故前规后随皆务兴起后来所至书院尤多而其田土之锡教养之规往往过于州县学盖皆欲仿四书院云蕙田案书院之设于古未闻宋初始有白鹿洞石鼓应天岳麓四书院有司以上闻辄为赐额赐书以优异之逮于南宋之季及元代诸路所立书院尤多固理学昌明之效而太宗真宗风厉儒术以开一代文明之治其功顾不多哉
　　观承案州县之学国家所建也书院之设乃起于士大夫培植人材之意文翁时官未立学特修起学官于成都市中虽无书院之名要即书院之义至宋时四大书院而理学昌明真儒辈出为极盛矣元明以来亦相延勿替是固当与学校相辅而行者也又周礼以本俗安万民四曰聫师儒疏谓致仕贤者使教乡闾子弟今书院延师犹存此义
　　宋史选举志仁宗即位初命藩辅皆得立学庆歴四年诏曰儒者通天地人之理明古今治乱之原可谓博矣然学者不得骋其说而有司务先声病章句以拘牵之则吾豪隽竒伟之士何以奋焉士以纯明朴茂之美而无斆学养成之法使与不肖并进则夫懿徳敏行何以见焉此取士之甚敝而学者自以为患夫遇人以薄者不可责其厚也今朕建学兴善以尊子大夫之行更制革敝以尽学者之才有司其务严训导精察举以称朕意学者其进徳修业无失其时其令州若县皆立学本道使者选部属官为教授员不足取于乡里宿学有道业者由是州郡奉诏兴学而士有所劝矣
　　文献通考安定先生胡瑗自庆歴中教学于苏湖间二十余年束脩弟子前后以数千计是时方尚辞赋独湖学以经义及时务学中故有经义斋治事斋经义斋者择疏通有器局居之治事斋者人各治一事又兼一事如边防水利之类故天下谓湖学多秀彦其出而筮仕往往取髙第及为政多适于世用若老于吏事者由讲习有素也庆歴四年诏州县皆立学于是建大学于京师而有司请下湖州取先生之法以为大学法
　　神宗熙宁四年诏置京东西河东北陜西五路学以陆佃等为诸州学官仍令中书采访逐路有经术行谊者各三五人虽未仕亦给簿尉俸使权教授他路州军命近日选荐京朝官有学行可为人师者堂除逐路官令兼所任州教授州给田十顷为学粮仍置小学教授八年秋诏诸州学官先赴学士院试大义五道取优通者选差
