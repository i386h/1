<!-- { "loadSidebar": true } -->
　　文昭甄皇后传后中山无极人明帝母延康二年六月赐死于邺明帝即位有司奏请追諡上尊諡曰文昭皇后景初元年夏有司议定七庙冬又奏曰葢帝王之兴既有受命之君又有圣妃协于神灵然后克昌厥世以成王业焉昔髙辛氏卜其四妃之子皆有天下而帝挚陶唐商周代兴周人上推后稷以配皇天追述王初本之姜嫄特立宫庙世世享甞周礼所谓奏夷则歌中吕舞大濩以享先妣者也诗人颂之曰厥初生民时维姜嫄言王化之本生民所由又曰閟宫有侐实实枚枚赫赫姜嫄其德不回诗礼所称姬宗之盛其美如此大魏期运继于有虞然崇帝道三世弥隆庙数之祧实与周同今武宣皇后文德皇后各配无穷之祚至于文昭皇后膺天灵符诞育明圣功济生民德盈宇宙开诸后嗣乃道化之所兴也寝庙特祀亦姜嫄之閟宫也而未着不毁之制惧论功报德之义万世或阙焉非所以昭孝示后世也文昭庙宜世世享祀奏乐与祖庙同永着不毁之典以播圣善之风于是与七庙议并勒金防藏之金匮
　　右三国魏后妃庙
　　三国蜀志先主甘后先主甘皇后沛人也先主住小沛纳以为妾先主数防嫡室常摄内事后卒于南郡章武二年追諡皇思夫人迁于蜀未至而先主殂殒丞相亮上言皇思夫人履行修仁淑慎其身大行皇帝昔在上将嫔配作合载育圣躬大命不融大行皇帝存时笃义垂恩念皇思夫人神柩在逺飘飖特遣使者奉迎会大行皇帝崩今皇思夫人神柩以到又梓宫在道园陵将成安厝有期臣辄与太常臣赖恭等议礼记曰立爱自亲始敎民孝也立敬自长始敎民顺也不忘其亲所由生也春秋之义母以子贵昔髙皇帝追尊太上昭灵夫人为昭灵皇后孝和皇帝改其母梁贵人尊号曰恭懐皇后孝愍皇帝亦改其母王夫人尊号曰灵懐皇后今皇思夫人宜有尊号以慰寒泉之思辄与恭等案諡法宜曰昭烈皇后诗曰谷则异室死则同穴故昭烈皇后宜与大行皇帝合臣请太尉告宗庙布露天下具礼仪别奏制曰可
　　蕙田案晋代徐邈臧焘之议谓母以子贵宜崇尊号合祔食理所不可然则昭烈既立穆后而甘后仍与合礼欤曰甘后之合则非凡为妾媵之比史称先主数防嫡室常摄内事则隠然有继室之义其薨也在先主未即帝位之先因而未及追尊至即位后甘氏已薨孙夫人又归吴缘是立穆后耳况所生子禅早已建为太子又与以藩邸入继大统者不同据此数端虽谓甘后之合礼以义起可也
　　右蜀汉后妃庙
　　晋书礼志武帝既改创宗庙追尊景帝夫人夏侯氏为景懐皇后任茂议以为夏侯初嫔之时未有王业帝不从
　　文献通考马氏端临曰时已尊景王夫人羊氏为景后矣懐帝防武帝后杨后曰武悼皇后改峻阳陵侧别祠宏训宫不列于庙成帝咸康五年始作武悼后神主祔于庙配享世祖
　　武悼杨皇后传后以咸宁二年立为皇后帝崩尊为皇太后贾后凶悖废太后为庶人絶膳而崩永嘉元年追复尊号别立庙神主不配武帝至成帝咸康七年下诏使内外详议卫将军虞潭议曰世祖武皇帝光有四海元皇后应干作配元后既崩悼后继作至杨骏肆逆祸延天母孝懐皇帝追复号諡岂不以鲧殛禹兴义在不替者乎又太宁二年臣忝宗正帝谱泯弃罔所循案时博谘旧齿以定昭穆与故骠骑将军华峤尚书荀崧侍中荀邃因旧谱参论撰次尊号之重一无改替今圣上孝思祗肃禋祀询及羣司将以恢定大礼臣辄思议伏见惠皇帝起居注羣臣议奏列骏作逆谋危社稷列鲁之文姜汉之吕后臣窃以文姜虽荘公之母实为父雠吕后宠树私戚几危刘氏案此二事异于今日昔汉章帝窦后杀和帝之母和帝即位尽诛诸窦当时议者欲贬窦后及后之亡欲不以礼和帝以奉事十年义不可违臣子之道务从丰厚仁明之称表于徃代又见故尚书仆射裴頠议悼后故事称继母虽出追服无改是以孝懐皇帝尊崇号諡还峻陵此则母子道全而废事荡革也于时祭于宏训之宫未入太庙葢是事之未尽非义典也若以悼后复位为宜则应配食世祖若复之为非则号諡宜阙未有位号居正而偏祀别室者也若以孝懐皇帝私隆母子之道特为立庙者此茍崇私情有亏国典则国谱帝讳皆宜除弃匪徒不得同祀于世祖之庙也会稽王昱等咸从潭议由是太后配食武帝
　　蕙田案二后并配自晋成帝始一元配一继后也
　　元敬虞皇后传帝为琅邪王纳后为妃无子永嘉六年薨帝为晋王追尊为王后有司奏请王后应别立庙令曰今宗庙未成不宜更兴作便修饰陵上屋以为庙太兴三年册曰皇帝咨前琅邪王妃虞氏朕祗顺昊天成命用陟帝位悼妃夙徂徽音潜翳御于家邦靡所仪刑隂敎有亏用伤于懐追号制諡先王之典今遣使持节兼太尉万胜奉册赠皇后玺绶祀以太牢魂而有灵嘉兹宠荣乃祔于太庙建平陵通典元帝初为晋王妃虞氏先亡王导与贺循书论虞庙【元帝为琅邪王纳虞氏为妃永嘉中亡帝为晋王追諡为后而元帝子明帝自有母时以此疑故比兄弟昭穆之义也】云王所崇惜者体也未敢当正位入庙及毁废之所不知便可得尔不循答曰汉光武于属以元帝为父故于昭穆之叙便居成帝之位而迁成帝之主于长安髙庙今圣上于惠帝为兄弟亦当居惠帝之位而上继武帝惠帝亦宜别庙则虞妃庙位当以此定导又云戴若思欲于太庙立后别室循答曰愚以尊王既当天之正统而未尽震居之极称既名称未极更于事宜为难或谓可立别庙使进退无犯意谓以尊意所重施于今宜如有可尔理若全尊寻备昭穆既正则俯从定位亦无拘小别然非常礼无所取凖于名则未满于礼则变常窃以戴所斟酌于人情为未安
　　文献通考明帝生母豫章君荀氏成帝时薨赠豫章郡君别立庙于京都
　　豫章君传豫章君荀氏元帝宫人也初有宠生明帝及琅邪王渐见踈薄明帝太宁元年迎还台内及成帝立尊重同于太后咸康元年薨诏曰朕少遭悯凶慈训无禀抚育之勤建安君之仁也一旦薨殂实思报复永惟平昔感痛哀摧其赠豫章郡君别立庙于京都
　　晋书孝武帝本纪太元十九年夏六月壬子追尊会稽王太妃郑氏为简文宣太后二十年春二月作宣太后庙
　　礼志太元十九年二月追尊简文母会稽太妃郑氏为简文皇帝宣太后立庙太庙道西
　　简文宣郑太后传建武元年纳为琅邪王夫人生琅邪悼王简文帝咸和元年薨简文帝徙封会稽王追号曰会稽太妃及简文帝即位未及追尊太元十九年孝武帝下诏曰会稽太妃文母之德徽音有融诞载圣明光延于晋先帝追尊圣善朝议不一道以疑屈朕述遵先志常惕于心今仰奉遗防依阳秋二汉孝懐皇帝故事上太妃尊号曰简文太后于是立庙于太庙路西陵曰嘉平时羣臣希防多谓郑太后应配食于元帝者帝以问太子前率徐邈邈曰臣案阳秋之义母以子贵鲁隠尊桓母别考仲子之宫而不配食于惠庙又平素之时不伉俪于先帝至于子孙岂可为祖考立配其崇尊尽礼由于臣子故得称太后陵庙备典若乃祔配食则义所不可从之宋书臧焘传晋孝武帝追崇庶祖母宣太后议者或谓宜配食中宗焘议曰阳秋之义母以子贵故仲子成风咸称夫人经云考仲子之宫若配食惠庙则宫无缘别筑前汉孝文帝昭帝太后并系子为号祭于寝园不配于髙祖孝武之庙后汉和帝之母曰恭懐皇后安帝祖母曰敬隠皇后顺帝之母曰恭愍皇后虽不系子为号亦祭于陵寝不配章安二帝此则二汉虽有太后皇后之异至于并不配食义同阳秋唯光武追废吕后故以薄后配髙祖庙又衞后既废霍光追尊李夫人为皇后配孝武庙此非母以子贵之例直以髙武二庙无配故耳夫汉立寝于陵自是晋制所异谓宜逺凖阳秋考宫之义近摹二汉不配之典尊号既正则罔极之情申别建寝庙则严祢之义显繋子为称兼明母贵之所由一举而允三义固哲王之髙致也议者从之
　　右晋后妃庙
　　宋书文帝本纪元嘉元年八月丁酉追尊所生胡媫妤为皇太后諡曰章后
　　礼志元嘉初追尊所生胡媫妤为章皇太后立庙西晋宣太后地孝武昭太后明帝宣太后并祔章太后庙乐志章皇太后神室奏章德凯容之乐舞歌词　幽瑞浚灵表彰嫔圣翊载防文敷光崇庆上纬躔祥中维饰咏永属煇猷聨昌景命
　　昭皇太后神室奏昭德凯容之乐舞歌词　明帝造表灵躔象纉仪纬风膺华丹燿登瑞紫穹训形霄
　　宇武彰宸宫腾芬金防写德声容
　　宣皇太后神室奏宣德凯容之乐舞歌词　明帝造天枢凝耀地纽俪煇聨光腾世炳庆翔机薫蔼中
　　防景纒上防玉颂镂德金籥徽
　　武帝胡婕妤传武帝胡媫妤讳道女淮南人义熙初为髙祖所纳生文帝五年被谴赐死时年四十二丹徒髙祖践祚追赠媫妤太祖即位有司奏曰臣闻德厚者礼尊庆深者位极故閟宫既搆咏歌先妣园陵崇衞聿追来孝伏惟先媫妤柔明塞渊光备六列德昭巛范训洽母仪用能启祚圣明奄宅四海严亲莫逮天禄永违臣等逺凖春秋近稽汉晋谨上尊号曰章皇太后陵曰熙宁立庙于京师
　　礼志孝建元年十月戊辰有司奏章皇太后庙毁置之礼二品官议者六百六十三人太傅江夏王义恭以为经籍残伪训传异门谅言之者罔一故求之者尠究是以六宗之辩舛于兼儒迭毁之论乱于羣学章皇太后诞神启圣礼备中兴庆流祚德光义逺宜长代崇芬奕叶垂则岂得降侔通伦反遵常典夫议者成疑实傍纪传知一爽二莫穷书防案礼记不代祭爰及慈母置辞令有所施谷梁于孙止别主立祭则亲执防祀事异前志将由大君之宜其职弥重人极之贵其数特中且汉代鸿风遂登配祔晋氏明规咸留荐祀逺考史策近因闇见未应毁之于义为长所据公羊祗足坚秉安可以贵等帝王祭从士庶缘情访制颠越滋甚谓应同七庙六代乃毁六百三十六人同义恭不毁散骑侍郎王法施等二十七人议应毁领曹中周景逺重参议义恭等不毁议为允诏可
