<!-- { "loadSidebar": true } -->
　　有全腊有胖腊或取以用或不用或取以祭或不祭或在庶羞或不在庶羞或先举鱼后举腊或先举腊后举鱼聘礼賔之饪鼎九有鱼腊鲜鱼鲜腊上介饪鼎七无鲜公食大夫上大夫之俎九有鱼腊加鲜鱼鲜腊下大夫之俎七无鲜而昏礼腊必用鲜者礼之所隆也少牢鼎腊一纯特牲士冠昏之类皆用全士丧大敛士虞既夕胖而已则不用全者礼之所略也昏礼厥明妇馈舅姑特豚无鱼腊既夕礼彻巾苞不以鱼腊以非正牲故也公食大夫礼鱼腊醤湆不祭以预正馔故也【若入庶羞故祭】公食大夫若不亲食鱼腊陈扵碑内有司彻升羊豕鱼三鼎而无腊以在庶羞故也特牲后举鱼以三俎腊皆三举故也少牢后举腊以腊鱼皆一举故也夫腊之骨也如牲体卒涂之腊进柢未异扵生也少牢之腊进下异扵生也其载之也上肩其举之也以肩【郑氏六体始扵正脊终扵肩】昏礼腊肫髀不升丧礼腊髀亦不升而少牢祝俎体属于尻有司彻腊辨无髀则腊之贱髀亦与牲同矣礼器曰大飨其王事欤三牲鱼腊四海九州之美味也则天子之腊凡田兽在焉仪礼大夫腊用麋郑康成曰士腊用兎然特牲腊用兽则苟有兽焉可也孰谓必用兎耶
　　夏官量人凡祭祀制其从献脯燔之数量【注郑司农云从献者肉殽从酒也谓燔从扵献酒之肉炙也数多少也量长短也　疏云凡者以其天地宗庙飨食事广祭礼献以燔从故总言之也案特牲少牢云主人献尸以肝从主妇献尸以燔从故郑据此以为从献以燔诗云载燔载烈毛传云传火曰燔贯之加于火曰烈燔虽不贯亦是炙肉故郑云炙肉数多少也量长短也者案仪礼脯十脡各长尺二寸是多少长短燔之数量未闻】
　　天官醯人掌共五齐七葅凡醯物以共祭祀之齐葅凡醯醤之物【注齐葅醤属醯人者皆须醯成味　疏五齐七葅醯物乃是醢人所掌豆实今在此者郑云齐葅醤皆须醯成味故与醢人共掌云以共祭祀之齐葅凡醯醤之物者醯人连言醤者并豆醤亦掌】盐人祭祀共其苦盐散盐【注杜子春读苦为盬谓出盐直用不湅治者郑司农云散盐湅治者谓散盐鬻水为盐　疏苦当为盬盬谓出扵盐池今之颗盐是也散盐煮水为之出扵东海又曰杜子春读苦为盬者盬咸非苦故破苦为盬见今海傍出盐之处谓之盬云直用不湅治者对下经鬻盐是湅治者也郑司农云散盐湅治者下经自有鬻盐是涷治故后郑不从】
　　礼记王制庶羞不逾牲【注祭以羊则不以牛肉为羞疏案有司彻是少牢之祭云宰夫羞房中之羞注酏食糁食内则云糁取牛羊豕之肉得用牛者祭既用少牢则糁亦不用牛肉以羊肉为羞】天子诸侯无事则嵗三田一为干豆【注谓腊之以为祭祀豆实也　疏天子诸侯无事者谓无征伐出行丧凶之事则一嵗三时田猎猎在田中又为田除害故称田也一为干豆者谓干之以为豆实豆实非脯而云干者谓作醢及臡先干其肉故云干豆是上杀者也案谷梁桓四年范寗云上杀中心死速干之以为豆实】
　　周礼天官兽人掌罟田兽【注罟网也以网搏所当田之兽】
　　凡祭祀掌其死兽生兽凡兽入于腊人【注共其完者疏凡此所共者扵庖人云凡其死生鱻薧之物以共王之膳又曰知其完全者下经云凡兽入于腊人是其不完者故知此是完者】
　　地官囿人祭祀共其生兽死兽之物
　　夏官服不氏凡祭祀共猛兽【注谓中膳羞者兽人冬献狼　疏上云养猛兽则猛兽皆养之此言祭祀所共堪食者故郑云谓中膳羞中膳羞唯有熊狼故引兽人与春秋为证案内则亦云狼臅膏可食也】
　　掌畜祭祀共卵鸟【注其卵可荐之鸟　疏还谓上经鹅鸭之属其鸡亦在焉】
　　天官人凡祭祀共其鱼之鱻薧【疏凡祭祀共其鱼之鱻薧者此所共者共内外饔以其膳夫共王之膳羞即不掌祭祀之事】
　　鼈人祭祀共蠯蠃蚳以授醢人【注蠃螔蝓郑司农云蠯蛤也杜子春云蠯蜯也蚳蛾子国语曰虫舍蚳蝝　疏案醢人有蠯醢蠃醢蚳醢故以此三者授醢人又曰蠃螔蝓者一物两名司农云蠯蛤也者杜子春云蠯蜯也者蜯即蛤也亦一物云蚳蛾子者谓蚁之子取白者以为醢】
　　地官川衡祭祀共川奠【注川奠笾豆之实鱼鱐蜃蛤之属　疏郑此注皆据醢人及笾人而言案笾人职云朝事之笾有麷蕡白黒形盐膴鲍鱼鱐醢人云馈食之豆有蜃醢蠯醢蜃蠯是蛤则鱼鱐及蜃皆川中所生之物故引为证川奠也言之属者兼有蠃醢亦是川奠故云之属】
　　泽虞凡祭祀共泽物之奠【注泽物之奠亦笾豆之实芹茆蔆芡之属　疏案笾人职加笾之实有菱芡朝事之豆有茆菹加豆之实有芹菹是皆泽中所出故引证泽物之奠也言之属者兼有深蒲昌本之等故云之属】
　　天官庖人共祭祀之好羞【注谓四时所为膳食若荆州之防鱼青州之蟹胥虽非常物进之孝也　疏寻常所共者并在内外饔今言好羞则是非常之物谓美鱼之属也又曰云四时所为膳食者谓四时之间非常美食云若荆州之防鱼青州之蟹胥者郑见当时有之又见礼记礼器云大飨其王事与三牲鱼腊四海九州之美味苟可荐者莫不咸在且禹贡徐州贡蠙珠暨鱼荆州无鱼文是文不备是知好羞皆是鱼也】
　　国语鲁语宣公夏滥于泗渊【注滥渍也渍罟扵泗水之渊以取鱼也泗在鲁城北又曰在南门】里革断其罟而弃之【注罟网也】曰古者大寒降土蛰发【注降下也寒气初下谓季冬建丑之月大寒之后也土蛰发谓孟春建寅之月蛰始震也】水虞扵是乎讲罛罶取名鱼登川禽而尝之寝庙行诸国人助宣气也【注水虞渔师也掌川泽之禁令讲习也罛渔网也罶笱也名鱼大鱼也川禽鼈蜃之属是时阳气起鱼陟负冰故令国人取之所以助宣气也月令季冬始渔乃尝鱼先荐寝庙唐云孟春误矣】鸟兽孕水虫成【注孕懐子也此为春时】兽虞扵是乎禁罝罗矠鱼鼈以为夏槁【注兽虞掌鸟兽之禁令罝兎罟罗鸟罟也禁禁不得施也矠也槁干也夏不得取故扵此时刺鱼鼈以为夏储】助生阜也【注阜长也鸟兽方孕故取鱼鼈助生物也】鸟兽成水虫孕水虞扵是乎禁罝防设穽鄂【注罝当为罜罜防小网也穽防也鄂柞格所以误兽也谓立夏鸟兽已成水虫方孕之时禁鱼鼈之网设取兽之物也】以实庙庖畜功用也【注以兽实宗庙庖防也而长鱼鼈畜四时功足国财用也】且夫山不槎蘖泽不伐夭鱼不鲲鲕【注鲲鱼子也鲕未成鱼也】兽长麑防【注鹿子曰麑麋子曰防】鸟翼鷇卵【注翼成也生哺曰鷇未成曰卵】虫舍蚳蝝【注蚳螘子也可以为醢蝝蝮蜪也可食舍不取也】蕃庶物也古之训也今鱼方别孕不教鱼长又行网罟贪无蓻也【注别别于雄而懐子也蓻极也】
　　陈氏礼书鱼月盈则鱼脑盈月亏则鱼脑亏特牲少牢尸俎鱼皆十有五取盈数扵三五故也若夫饮食之礼则不然公食大夫鱼与膓胃伦肤若九若十有一下大夫若七若五则一命之鱼七再命九三命十有一特天子诸侯鱼数不见扵经先儒谓诸侯十有三天子十有五理或然也士昏礼鱼十有四摄盛也其加不至十有五者贵偶也然鱼之在俎或缩或横或右首或左首或进首或进尾或进鬐【脊也】或进腴或右鬐则右首左首者扵俎为缩扵人为横进首进尾者扵俎为横扵人为缩公食大夫鱼缩俎寝右进鬐士丧卒涂之奠左首进鬐士虞亦进鬐少牢右首进腴盖鬐者体之所在腴者气之所聚礼虽贵右人之饮食贵体鬼神之祭贵气也公食与少牢皆右首而丧礼左首反吉故也少牢进腴公食进鬐而丧奠与虞进鬐未异扵生故也仪礼大夫士祭皆薧鱼周礼人凡祭祀共其鱼之鱻薧曲礼曰薧鱼曰商祭鲜鱼曰脡祭少仪曰进濡鱼者进尾先儒谓天子诸侯之礼备薧濡其説是也鱼之为物冬则潜而趋阳乎下故腴美夏则跃而趋阳乎上故鬐美冬右腴夏右鬐此又所尚在时与公食大夫少牢之所进者异矣然仪礼鱼皆缩扵俎而少牢献祝鱼一横载之有司彻尸俎五鱼横载之侑主人皆一鱼亦横载之盖少牢祝俎所载非一物也故横之有司彻之横载郑康成曰弥变扵神是也有司彻尸侑主人之鱼皆加膴祭扵其上少仪亦曰祭膴盖膴大也公食大夫礼士羞庶羞皆有大则膴者特为大脔以备祭者也士虞用鲋少牢鱼用鲋盖大夫用鲋士虞或或鲋也人春献王鲔潜之诗季冬荐鱼春献鲔月令季冬乃命鱼师始渔天子亲徃乃尝鱼先献寝庙鲁语曰古者大寒降土蛰发水虞扵是乎讲罛罶取鱼尝之则大寒降者季冬荐鱼之时也土蛰发者春献鲔之时也此特荐其新者而已然王扵凡祭祀奚适而不用鱼哉以非正牲故其俎在牲之下
　　又曰鱐庖人夏行腒鱐【郑司农曰腒干雉鱐干鱼郑康成曰腒鱐暵而干】内饔掌共羞脩刑膴胖骨鱐以待共膳人辨鱼物为鱻薧以共王膳羞凡祭祀賔客丧纪共其鱼之鱻薧笾人朝事之笾其实膴鲍鱼鱐【郑康成曰鲍者扵楅室中糗干之出扵江淮也鱐者析干之出东海王者备物近者腥之逺者干之因其宜也】曲礼曰薧鱼曰商祭郑氏曰商犹量也然薧鱼曰鱐鱐曰商祭则鱐与商岂揫敛之谓欤笾人朝事之笾膴鲍鱼鱐加笾之实菱芡防脯则笾之所荐先鱼而后脯矣
　　又曰膴内饔掌共羞脩刑胖骨鱐【郑司农曰刑膴谓夹脊肉郑康成曰刑铏羮也膴防肉大脔所以祭者】外饔掌外祭祀之割亨共其脯脩刑膴凡賔客之飱饔饔食亦如之笾人朝事之笾其实膴鲍鱼鱐【郑氏曰膴防生鱼为大脔今燕人脍鱼方寸切其膄以啗所贵】公食大夫礼庶羞皆有大有司彻主人亦一鱼加膴祭扵上少仪羞濡鱼者进尾冬右腴夏右鬐祭膴【郑氏曰谓刳鱼腹也膴读如防】盖防肉之大脔亦曰膴所以祭其在俎则加于鱼肉之上在笾加于鲍鱐之上
　　诗小雅信南山疆埸有是剥是菹献之皇祖【传剥为菹也笺扵畔上种成又入其税天子剥削淹渍以为菹贵四时之异物皇君也献菹于先祖者顺孝子之】
　　【心也　疏周礼场人祭　供其果蓏是祭必有菹矣醢入豆实无菹者　説正豆之实故文不具耳】周礼地官埸人凡祭祀共其果蓏享亦如之【注享纳牲防享纳牲谓祭祀宗庙二灌后君迎牲纳之于庭时后夫人荐朝事之豆笾豆笾中有果蓏之物故云享亦如之若然上言祭祀余祭祀也】
　　天官甸人共野果蓏之荐【注甸在逺郊之外郊外曰野果桃李之属蓏瓞之属疏云果桃李之属蓏瓞之属者案食货志臣瓉以为在树曰果在地曰蓏不辨有核无核张晏以有核曰果无核曰蓏今郑云果桃李之属即是有核者也蓏瓞之属即是无核者也此从张晏之义】
　　礼记礼运实其簠簋笾豆铏羮
　　礼器笾豆之荐四时之和气也【防此亦是诸侯所贡实于笾豆是四时和气所生故云四时和气也】
　　郊特牲鼎俎奇而笾豆偶隂阳之义也【疏笾豆兼有植物植物属隂故其数偶笾豆所充实之物皆是水土所生品类非人所常食神道与人异故不敢用人之食味神以多大为功故贵多品掌客云上公豆四十侯伯三十子男二十四又礼器云天子之豆二十有六诸公十有六诸侯十有二上大夫八下大夫六案礼笾与豆同是笾豆偶也乡饮酒义豆数是年齿相次非正豆也】
