<!-- { "loadSidebar": true } -->
　　唐李观天宝十年祭文于皇夫子之道之徳与天地周旋与日月合明乃圣乃神炳乎典谟惟王者得之以事神使民庶人得之以不失其死生诸侯得之以事天子卿大夫得之以保禄位怨笑不及其身四时得之而序行天下得之而大同然则天地神人之事昭乎夫子之道之徳也至矣何小子之所窃叹焉斯叹也其惟来学乎其惟乞灵乎曰某不敢然也且夫礼乐浃于明夫子之善道也斯可谓以学矣鬼神瞰于幽夫子之明灵也斯可谓以敬矣孰敢舍道而来学黩敬而乞灵者乎于是再拜而起徊翔而观章施足征像设无喧我庙爼豆我王衣冠夫子得之亦无愧焉七十之徒亦公亦侯外如君臣内实讨论烝烝小子思得其门夫子圣人天锡元精其未生也若超然神游与两气俱存其既生也遇三季之防飘飖湮沦歌之音拊而不和仁义之图巻而靡陈及相鲁而有喜色去宋而曰桓魋其如予何圣人之穷乃有如是耶噫俾夫子生于尧之代尧必后舜而先夫子生于舜之代舜必先夫子而后禹圣人得时化可知也如舜禹生于夫子之年则不过守于田亩安有夫子之教垂于无穷若今日之澶漫者乎惟夫子生实陪臣没乃王爵有圣徳也惟纣生实殷辟死曰独夫有逆徳也惟爵諡在徳惟徳有圣有逆惟圣逆在人不在于尊呜呼夫子圣人之极欤凤鸟不至无其时也秦人焚书文之衰也帝唐爵王徳之兴也惟夫子之徳洎唐之徳永而能安古而更新降康下民敻有烈光讫无间然小子冲冲栗栗拜奠而出匪作匪述
　　上元元年肃宗以岁旱罢中小祠而文宣之祭至仲秋犹祀之于太学
　　旧唐书代宗本纪永泰二年二月丁酉释奠于国学赐宰臣百官飱钱　八月丁亥国子监释奠复用牲牢上元二年诏诣祠献熟至是鱼朝恩请复旧制
　　礼仪志永泰二年二月上丁释奠萧昕奏诸宰相元载杜鸿渐李抱玉及常参官六军军将就国子学就讲论赐钱五百贯令京兆尹黎干造食集诸儒道僧质问竟日此礼久废一朝能举八月国子学成四日释奠宰相常参官军将尽防于讲堂京兆府置食讲论军容使鱼朝恩説易又于讲论堂画周易镜图
　　自至徳二年收两京惟元正含元殿受朝贺设宫悬之乐虽郊庙大祭祗有登歌乐亦无文武二舞其时军容使鱼朝恩知监事庙廷乃具宫悬之学于讲堂前又有教坊乐府杂伎竟日而罢
　　册府元龟大歴三年八月丁未释奠于文宣王庙礼毕内侍鱼朝恩及宰臣文武百官咸诣国子监观讲论有司陈馔诏遣中使赐酒及三劝奬四月丁未释奠于文宣王许百僚诣国学观讲论
　　贞元二年二月丁卯有司释奠于文宣王庙自宰臣以下毕集于国学学官升讲座陈五经大防先圣之道唐书礼乐志贞元九年季冬贡举人谒先师日与亲享庙同有司言上丁释奠与大祠同即用仲丁乃更用日谒于学
　　归崇敬崇敬议每年春秋二时释奠文宣王祝版御署讫北靣揖臣以为礼太重谨按大戴礼师尚父授周武王丹书武王东靣而立今署祝版伏请凖武王东靣之礼轻重庶得其中
　　文献通考宪宗时防州刺史刘禹锡常叹天下学校废乃奏记宰相曰言者谓天下少士而不知养材之道鬰湮不扬非天不生材也是不耕而叹廪庾之无余可乎贞观时学舍千二百区生徒三千余外夷遣子弟入附者五国今室庐圮废生徒衰少非学官不振病无赀以给之也凡学官春秋释奠于先师斯止辟雍頖宫非及天下今州县咸以春秋上丁有事孔子庙其礼不应古甚非孔子意汉初羣臣起屠贩故孝惠高后间署原庙于郡国逮元帝时韦成遂议罢之夫子孙尚不敢违礼飨其祖况后学师先圣道而欲违之传曰祭不欲数又曰祭神如神在与其烦于荐飨孰若行其教令教令頺靡而以非礼之祀媚之儒者所宜疾窃观歴代无有是事武徳初诏国学立周公孔子庙四时祭贞观中诏修孔子庙兖州后许敬宗等奏天下州县置三献官其佗如立社宗与儒臣议罢释奠牲牢荐酒脯时王孙林甫为宰相不涉学使御史中丞王敬从以明衣牲牢着为令遂无有非之者今防四县岁释奠费十六万举天下州县岁费凡四千万适资三献官饰衣裳饴妻子于学无补也请下礼官博士议罢天下州县牲牢衣币春秋祭如开元时籍其资半畀所州使增学校举半归太学犹不下万计可以营学室具器用丰馔食增掌故以备使令儒官各加稍食州县进士皆立程督则贞观之风粲然可复当时不用其言
　　韩愈处州孔子庙碑自天子至郡邑守长通得祀而徧天下者唯社稷与孔子为然而社祭土稷祭谷句龙与弃乃其佐享非其专主又其位所不屋而坛岂如孔子用王者事巍然当座以门人为配自天子而下北靣跪祭进退诚敬礼如亲弟子者句龙弃以功孔子以徳固自有次第哉自古多有以功徳得其位者不得常祀句龙弃孔子皆不得位而得常祀然其祀事皆不如孔子之盛所谓生人以来未有如孔子者其贤过于尧舜逺矣此其效欤郡邑皆有孔子庙或不能修事虽设博士弟子或役于有司名存实亡失其所业独处州刺史邺侯李繁至官能以为先既新作孔子庙又令工改为顔子至子夏十人像其余六十子及后大儒公羊髙左丘明孟轲荀况伏生毛公韩生董生髙堂生扬雄郑元等数十人皆图之壁选博士弟子必皆其人又为置讲堂教之行礼肄习其中置本钱廪米令可继处以守庙成躬率吏及博士弟子入学行释菜礼耆老叹嗟其子弟皆兴于学邺侯尚文其于古记无不贯逹故其为政知所先后可歌也已
　　唐书曹华传华恶沂地褊请治兖许之自李正已盗齐鲁俗益污骜华下令曰邹鲁礼义乡不可忘本乃身见儒士春秋祀孔子祠立学官讲诵斥家赀佐赡给民乃知教
　　皮日休请韩文公配飨太学书呜呼圣人之道不过乎求用用于生前则一时可知也用于死后则万世可知也故孔子之封赏自汉至隋其爵不过乎公侯至于吾唐乃册王号七十子之爵命自汉至隋或卿大夫至于吾唐乃封公侯曽参之孝道动天地感鬼神自汉至隋不过乎诸子至于吾唐乃旌入十哲噫天地久否忽泰则平日月久昏忽开则明雷霆久息忽震则惊云雾久鬰忽廓则清仲尼之道否于周秦而昏于汉魏息于晋宋而鬰于陈隋至乎吾唐万世之愤一朝而释倘死者可作其至可知也今有人身行圣人之道口吐圣人之言行如顔闵文若游夏死不得配食于夫子之侧吾又不知尊先圣之道也夫孟子荀卿翼传孔道以至于文中子之末降及贞观开元其传者漓其继者浅或引刑名以为文或援纵横以为理或作词赋以为雅文中子之道旷百祀而得室授者唯昌黎文公之文蹴扬墨于不毛之地蹂释老于无人之境故得孔道巍然而自正夫今之文人千百士之作释其巻观其词无不裨造化补时政繄公之力也公之文曰如仆自度若世无孔子仆不当在弟子之列以日休度之设使公生于孔子之世公未必不在四科焉然国家以二十一贤者代用其书垂于国胄并配飨于孔圣庙堂者其为典礼大矣美矣茍以大用其书不能以释圣人之辞笺圣人之义哉况有身行其道口传其文吾唐以来一人而已反不得在二十一贤之列者则典礼未为傋也伏请命有司定其配飨之位则自兹以后天下以文化者未必不由夫是也
　　右唐
　　五代会要后唐长兴元年尚书比部员外郎知制诰崔税奏臣伏见开元五年勅每年贡举人见讫宜引就国子监谒先圣先师学者谓之开讲质疑义所司设食其监内得举人亦准此例其日清晨官五品已上并朝集使并往观礼永为常式自经多故其礼久废请再举行从之
　　文献通考长兴三年国子博士蔡同文奏伏见每年春秋二仲月上丁释奠于文宣王以兖公顔子配座以闵子骞等为上哲排祭奠其有七十二贤图形于四壁靣前皆无酒脯自今后乞准本朝旧规文宣王四壁诸英贤画像前靣请各设一豆一爵祠飨中书帖太常礼院检讨礼例分析申者今礼院检郊祀録释奠文宣王并中祠例祭以少牢具配坐十哲见今行释奠之礼伏自防乱以来废祭四壁英贤今准帖为国子博士蔡同文所奏文宣王四壁诸英贤各设一豆一爵祀享当司详郊祀録文宣王从祀诸座各笾二实以栗黄牛脯豆二实以葵葅鹿醢簠簋各一实以黍稷饭酒爵一礼文所设祭器无一豆一爵之仪者奉敕其文宣王庙四壁英贤自此每释奠宜准郊祀録各陈脯醢等物以祭
　　右五代






　　五礼通考巻一百十七
<经部,礼类,通礼之属,五礼通考>
　　钦定四库全书
　　五礼通考卷一百十八
　　刑部尚书秦蕙田撰
　　吉礼一百十八
　　祭先圣先师
　　宋防要建隆元年二月太祖幸国子监诏加饰祠宇及塑绘先圣先贤先师之像
　　宋史礼志至圣文宣王唐开元末升为中祠设从祀礼令摄三公行事朱梁丧乱从祀遂废唐长兴三年仍复从祀周显徳二年别营国子监置学舍宋因増修之塑先圣亚圣十哲像画七十二贤及先儒二十一人像于东西庑之木壁太祖亲撰先圣亚圣赞十哲以下命文臣分赞之太祖本纪建隆二年十一月己巳幸国子监
　　三年春正月癸未幸国子监　二月丙辰复幸国子监礼志其谒先师之礼建隆二年礼院凖礼部贡院移自后诸州府贡举人十一月朔日正衙见讫择日谒先师遂为常礼
　　建隆中凡三幸国子监谒文宣王庙
　　太宗本纪太平兴国四年二月壬子幸国子监
　　端拱元年八月庚辰幸太学令博士李觉讲易赐帛淳化五年十一月丙寅幸国子监赐直讲孙奭绯鱼因幸武成王庙复幸国子监令奭讲尚书赐以束帛礼志太宗亦三谒庙诏绘三礼器物制度于国学讲论堂木壁又令河南府建国子监文宣王庙置官讲説及赐九经书
　　阙里志淳化四年从监库使臣请宣圣庙六衙朔望焚香
　　景徳三年大学士王钦若奏令诸道州府军监文宣王庙摧毁处量为修葺仍令不得占射充磨勘司推勘院及不得令使臣官员等在庙内居住
　　其释奠之礼景徳四年同判太常礼院李维言开宝通礼诸州释奠并刺史致斋三日从祭之官斋于公馆祭日刺史为初献上佐为亚献愽士为终献今诸州长吏不亲行礼非尊师重敎之道诏太常礼院检讨以闻案五礼精义州县释奠刺史县令初献上佐县丞亚献主簿终献有故以次官摄之
　　真宗本纪大中祥符元年十一月戊午加諡孔子曰元圣文宣王
　　大中祥符二年二月壬辰诏立曲阜县孔子庙学舍五月乙夘追封孔子弟子七十二人秋七月戊寅诏孔子庙配享鲁史左丘明等十九人加封爵
　　礼志大中祥符二年五月乙夘诏追封十哲为公七十二弟子为侯先儒为伯或赠官亲制元圣文宣王赞命宰相等撰顔子以下赞留亲奠祭器于庙中从官立石刻名
