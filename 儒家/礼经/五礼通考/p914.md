<!-- { "loadSidebar": true } -->
　　求初亏复圆方向　食在限东者初亏复圆定交角在四十五度以内初亏下偏左复圆上偏右四十五度以外初亏左偏下复圆右偏上适足九十度初亏正左复圆正右过九十度初亏左偏上复圆右偏下食在限西者初亏复圆定交角在四十五度以内初亏上偏左复圆下偏右四十五度以外初亏左偏上复圆右偏下适足九十度初亏正左复圆正右过九十度初亏左偏下复圆右偏下【江氏永曰近地平则交角小近限则交角大正当限适足九十度有过之者因纬南纬北有加也月体不可分东西而可分左右其偏正上下分为八向皆视定交角度也】
　　求带食　以本日日出或日入时分【初亏或食甚在日出前者为带食出地食甚或复圆在日入后者为带食入地带食出地者用日出分带食入地者用日入分】与食甚时分相减余为带食距时以小时化秒为一率小时月距日实行化秒为二率带食距时化秒为三率求得四率为秒以度分收之为带食距弧【江氏永曰地平距食甚之弧也日出带食在西者初亏未食甚食甚防在地平上食甚未复圆食甚防在地平下日入带食在东者初亏未食甚食甚防在地平下食甚未复圆食甚防在地平上】又以半径千万为一率带食距弧之余为二率食甚距纬之余为三率求得四率为余检表得对食两心相距之弧【江氏永曰月心与影心相距也正当食甚时距纬即两心相距因带食有距弧或初亏未至食甚或食甚未至复圆则两心相距必大于食甚距纬别成斜弧带食距弧与距纬相交成直角直角与两心相距弧对求法当以一半径三余为比例】乃以太隂全径为一率十分为二率并径内减带食两心相距余为三率求得四率为带食分秒
　　求各省月食时刻　以京师月食时刻按各省东西偏度加减之【与推各省节气时刻法同　江氏永曰月食分秒无异惟时刻西早而东晚】求各省月食方向　以各省赤道髙度及各省时刻如法推之【江氏永曰先以各省偏度加减食甚时乃依求黄道地平交角以下四条推之】
　　蕙田案以上推月食法
　　推日食法
　　用数
　　太阳实半径五百○七【余详月食】
　　【江氏永曰地半径设一百太阳半径大于地半径五倍零七故为五百零七】
　　求天正冬至【详日躔】
　　求首朔【详月食】
　　求太阳入食限　与月食求逐月望平交周之法同惟不用望策即为逐月朔平交周视某月交周入可食之限即为有食之月【交周自五宫九度○八分至六宫八度五十一分又自十一宫二十一度○九分至初宫二十度五十二分皆为可食之限　江氏永曰隂律二十度五十二分阳律八度五十一分此虚寛可食之限日食限隂律度多阳律度少由人在地面视月有视差月不当天顶则视之恒降而下初宫五宫月在黄道北去交尚逺实度本不食视度减之则见食六宫十一宫月在黄道南去交近实度本当食视度加之反不见食矣后推三差详之】
　　求平朔　与月食求平望之法同惟不加望策后三条同
　　求太阳平行
　　求太阳平引
　　求太隂平引
　　求太阳实引
　　求太隂实引
　　求实朔
　　求实交周　以上四条皆与月食法同惟食限不同【实交周自五宫十一度四十五分至六宫六度十四分又自十一宫二十三度四十六分至初宫十八度十五分为的食限实交周入此限者为有食不入限者不必布算然亦有入限而不食者因三差故也后详之　江氏永曰隂律十八度十五分阳律六度十四分为的食限】
　　求太阳黄赤实经度【与月食法同下二条仿此】
　　求实朔用时　实朔用时在日出前或日入后五刻以内可以见食五刻以外全在夜不必布算【江氏永曰五刻以内可见带食】
　　求食甚用时【与月食求食甚时刻法同】　按月食无视差故以食甚距时加减实望用时即得食甚时刻若日食则视差多端其时刻因之进退故复有近时定时之求此则只名用时也此后则因用时求视差以推定时
　　求用时春秋分距午赤道度　以太阳赤道经度减三宫【不足减者加十二宫减之】为太阳距春分后赤道度又以食甚用时变为赤道度加减半周【过半周者减去半周不及半周者加半周　江氏永曰过半周者午正后不及半周者午正前】为太阳距午正赤道度两数相加【满全周去之】其数不过象限者为春分距午西赤道度过一象限者与半周相减余为秋分距午东赤道度过二象限者则减去二象限余为秋分距午西赤道度过三象限者与全周相减余为春分距午东赤道度【江氏永曰如用时为已正赤道度一百五十度加半周一百八十度为三百三十度假令太阳距春分二十度相加三百五十度是过三象限与全周相减余十度为春分距午东赤道度如太阳距春分四十度相加三百七十度满全周去之余十度是不过象限为春分距午西赤道度过一象限过二象限仿此】
　　求用时春秋分距午黄道度　以黄赤大距之余为一率【江氏永曰黄赤大距之余九一七一二】本天半径为二率用时春秋分距午赤道度之正切为三率求得四率为正切检表得用时春秋分距午黄道度【江氏永曰此即月离太隂出入时刻条黄求赤之法反用之也八线之理余与半径若半径与正割如欲用半径为法以省除则以本天半径为一率黄赤大距之正割一○九○三七为二率】
　　求用时午位黄赤距纬　以本天半径为一率黄赤大距之正为二率【江氏永曰黄赤大距之正三九八六二】用时春秋分距午黄道度之正为三率求得四率为正检表得用时午位黄赤距纬【江氏永曰此以大股大句比小股小句也】
　　求用时黄道与子午圈交角　以用时春秋分距午黄道度之正为一率本天半径为二率用时春秋分距午赤道度之正为三率求得四率为正检表得用时黄道与子午圈交角【江氏永曰午圈交赤道成直角则有半径正与黄道弧对而赤道弧则对黄道午圈交角者也故皆以正比例如欲易半径为一率以省除则以春秋分距午黄道度之余割为二率】
　　求用时午位黄道宫度　置用时春秋分距午黄道度视春分在午西者加三宫秋分在午西者加九宫春分在午东者与三宫相减秋分在午东者与九宫相减得用时午位黄道宫度【江氏永曰午位黄道宫度从冬至初宫起故如此加减】求用时午位黄道髙弧　以用时午位黄赤距纬与赤道髙弧【北极髙度减象限之余　江氏永曰如极髙四十度与九十度相减余五十度】相加减得用时午位黄道髙弧【黄道三宫至八宫则相加九宫至二宫则相减　江氏永曰春分后北纬故加秋分后南纬故减】
　　求用时黄平象限距午度分　以用时黄道与子午圈交角之余为一率本天半径为二率用时午位黄道髙弧之正切为三率求得四率为正切检表得度与九十度相减余为用时黄平象限距午度分【江氏永曰黄道在地平上恒半周其九十度限为最髙之处谓之黄平象限一日惟春秋分二防正当地平时九十度限在正午若春秋分在地平上此限或在午东或在午西日食推食分食时之差先求此限所在为要既求得黄道与子午圈交角为一角午位黄道髙弧为一边又有子午圈交地平之直角是为两角夹一边求对直角之黄弧亦如前春秋分距午黄道度之法求之如欲用半径为一率以省除则以黄道与子午交角之正割为二率也求得四率为午位黄道距地平之度与九十度相减则得限距午度分春分在地平上限在午东秋分在地平上限在午西】
　　求用时黄平象限宫度　以用时黄平象限距午度分与用时午位黄道宫度相加减得黄平象限宫度【午位黄道宫度初宫至午宫为加六宫至十一宫为减若午位黄道髙弧过九十度则反其加减　江氏永曰初宫至五宫春分在地平上六宫至十一宫秋分在地平上午位黄道髙弧过九十度者极髙二十三度半以下之方也北向视日故反其加减】
　　求用时月距限　以太阳黄道经度与用时黄平象限宫度相减余为月距限度随视其距限之东西【太阳黄道经度大于黄平象限宫度者为限东小者为限西　江氏永曰此时未求东西差太阳黄道经度即太隂黄道经度】求用时限距地髙　以本天半径为一率用时黄道与子午圈交角之正为二率用时午位黄道髙弧之余为三率求得四率为余检表得用时限距地髙【江氏永曰限距地髙即黄道地平交角此以两角夹一边求对边之角也午位黄道髙弧即午位黄道距天顶之余度限距地髙即限距天顶之余度如从天顶算之则为半径与黄道子午圈交角之正若午位黄道距天顶之正与限距天顶之正以减象限而得限距地髙此用髙弧算之故用余此两余即彼两正也从天顶算亦有半径正者黄极出线过天顶至黄平象限成直角黄极出线至黄道无非直角他处不过天顶惟交黄平象限乃过天顶　月食求黄道地平交角既得春秋分距地平赤道度后三求可得此须委曲求之者必求黄平象限故也】
　　求用时太隂髙弧　以本天半径为一率用时限距地髙之正为二率用时月距限之余为三率求得四率为正检表得用时太隂髙弧【江氏永曰髙弧交地平为直角与月距地平黄道度之弧对而限距地髙即黄道地平交角与所求髙弧对皆以正比例此用月距限之余即月距地平黄道度之正也】
　　求用时黄道与髙弧交角　以用时月距限之正为一率用时限距地髙之余切为二率本天半径为三率求得四率为正切检表得用时黄道与髙弧交角【江氏永曰从天顶出线交黄道经度至地平之角也有月距地平黄道度为一边有限距地髙即黄道地平交角又有太隂髙弧交地平为直角是以两角与对直角之边而求又一角法当以月距地平黄道度之余为一率此用月距限之正即月距地平黄道度之余也此角作之于日体上角当日心角度在边食在限东角在日之左下在限西角在日之右下】
