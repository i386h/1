<!-- { "loadSidebar": true } -->
　　曰南京太庙不必重脩夏言防议守文祖迁都之虑保髙皇剏业之谟则不当复建庙于南京者诚万世不易之定论也奉防南京原庙址髙筑围垣以为防防时加廵守以后勿得整修在京庙制即便办物料来嵗择日兴工于是夏言会议造文祖世室昭穆庙宇髙广丈尺图式并伐木开门事宜奉防皇祖太宗世室还着増加言复会议文祖世室前殿寝庙比昭穆前殿寝庙俱各増加夐与别庙不同奉防依拟行言等复议奏递迁之序先儒以昭常为昭穆常为穆假如新主世当祔昭则上世第一昭庙当祧世当祔穆则上世第一穆庙当祧各以其次递迁昭主当祔则羣昭移而穆不移穆主当祔则羣穆移而昭不移此昭穆递迁之义也若夫百世共宗之义其在我朝有同于隆古者今日特建太宗庙于左昭之上是也其虚右穆之上者将以待有功徳之宗当祧而不可祧者是宗无定数之义也奉防是　十五年冬宗庙告成十二月初十日十一日十二日祔主廷臣称贺上两宫徽号诏赦天下
　　蕙田案世宗复建九庙三代以后一大钜典廷议反复相度规制俱有闗系特详载通考此条以备考鉴
　　明史世宗本纪嘉靖十七年九月辛巳上太宗庙号成祖献皇帝庙号睿宗遂奉睿宗神主祔太庙跻武宗上明史纪事本末十七年秋七月议祔皇考于太庙初帝因严嵩请既勅礼部议又谕嵩曰太宗靖难功与开创同当称祖以别之嵩遂上议曰古者父子异昭穆兄弟同世次殷有四君一世而同庙不系父子故也晋则十一室而六世唐则十一室而九世宋真宗诏议太庙礼学士宋湜议以太祖太宗合祭同位其后禘祫图又以太祖太宗同居昭位皆古事之可据者皇考孝宗弟也臣谓宜奉皇考于孝宗之庙我太祖即位仁祖虽自布衣必飨天子之祀皇考顾独阙焉圣心必有所不安又曰古礼宗无定数祖非有功者不得称汉世称祖者二髙祖世祖光武再造汉室故无二祖之嫌我文皇定鼎持危功莫大焉尊称为祖圣见允宜嵩奏出羣臣翕然无异议九月辛巳奉太宗文皇帝为成祖皇考献皇帝为睿宗癸未祔皇考于太庙
　　明史本纪赞世宗迭议大礼舆论沸腾幸成假托寻兴大狱夫天性至情君亲大义追尊立庙礼亦宜之然升祔太庙而跻于武宗之上不已过乎
　　蕙田案此歴代以来宗庙一变礼也世宗迭议大礼盖至是而其心始快未几九庙灾得毋同于春秋逆祀之说乎乃因是而九庙之制卒不可复矣
　　明史世宗本纪嘉靖二十年夏四月辛酉九庙灾燬成祖仁宗主
　　礼志太庙灾奉安列圣主于景神殿遣大臣诣长陵献陵告题帝后主亦奉安景神殿
　　春明梦余録八庙燬初震火起仁庙风大发主燬俄而成祖庙火又燬延太庙及羣庙惟睿庙存
　　明史礼志二十二年十月以旧庙基隘命相度规制议三上不报久之乃命复同堂异室之旧庙制始定世宗本纪嘉靖二十四年六月壬辰太庙成
　　礼志二十四年六月礼部尚书费宷等以太庙安神请定位次帝曰既无昭穆亦无世次只序伦理太祖居中左四序成宣宪睿右四序仁英孝武皆南向
　　七月以建庙礼成百官表贺诏天下庙仍在阙左春明梦余録新庙成正殿九间内贮诸帝后冕旒鳯冠袍带匮而藏之祭则陈设祭毕仍藏匮中东西侧间设亲王功臣牌位前为两庑东西二燎炉东燎列圣亲王祝帛西燎列功臣帛南为防门设具服小次门左为神库右为神厨又南为庙门门外东南为宰牲亭南为神宫监西为庙街门正殿后为寝殿九间奉安列圣神主皆南面又为祧庙五间藏祧主皆南向
　　明史世宗本纪嘉靖二十九年十一月壬寅祧仁宗祔孝烈皇后于太庙
　　礼志二十七年帝欲以祔孝烈皇后方氏于太庙而祧仁宗大学士严嵩礼部尚书徐阶等初皆持不可既而不能坚其议二十九年祧仁宗遂祔孝烈于西第四室明史世宗本纪嘉靖四十五年十二月庚子帝崩隆庆元年正月上尊諡庙号世宗
　　穆宗本纪隆庆二年十二月庚寅世宗神主祔太庙明会典嘉靖四十五年世宗升祔更奉元配孝洁肃皇后同祔庙先是孝洁薨未有本室礼官议暂祔奉慈殿至世宗崩礼官髙仪等奉诏曰孝洁皇后肃皇帝元配也礼太庙祔飨惟一帝一后后惟元配今孝烈先祔若奉孝洁同祔则二后并配非制若以孝烈先祔而孝洁遂不祔舍元配而祔继配亦非制请孝洁祔飨移孝烈于孝殿上从之
　　明史神宗本纪神宗二年五月辛丑穆宗神主祔太庙礼志隆庆六年八月穆宗将祔庙勅礼臣议当祧庙室礼科陆树徳言宣宗于穆宗仅五世请仍祔睿宗于世庙而宣宗勿祧疏下礼部部议宣宗世次尚近祧之未安因言古者以一世为一庙非以一君为一世故晋之庙十一室而六世唐之庙十一室而九世宋自太祖上追四祖至徽宗始定为九世十一室之制以太祖太宗同为一世故也其后徽宗祔以与哲宗同一世髙宗祔以与钦宗同一世皆无所祧及光宗升祔增为九世十二室今自宣宗至穆宗凡六世上合二祖仅八世凖以宋制可以无祧但于寝殿左右各増一室则尊祖敬宗并行不悖矣帝命如旧勅行遂祧宣宗
　　太常纪神宗九年礼科给事中丁汝谦奏列圣尝君临天下睿皇帝北面事之一旦与之并列非礼跻武宗之右又非礼且世庙常尊百世不迁宜以睿宗专祭于世庙
　　明奏疏神宗十三年礼科都给事中万象春请修举陵庙旷仪以垂典制疏窃唯国家之事莫大于祀典祀典之起实由于人心故质之人心而有不容己皆祀之不可废而圣哲之所必举者也矧事闗陵庙情属亲亲在列圣容有欲为之志而陛下当有善继之图者乎臣所议于今日者有二一曰革除之陵庙宜复二曰景帝之庙号宜尊臣请得言之洪惟太祖开基成祖定鼎自太祖以后成祖以前其问君临天下者不有建文君乎既缘靖难兵至避位自焚延迄于今祭享无闻陵园不治行道之人欷歔叹息臣尝考徃牒当建文君没成祖驻营龙江发哀命有司治防塟以天子之礼遣官致祭当其时固未尝不陵不祭也乃今令甲所载止孝陵及懿文太子陵而建文君不与焉兹何以故岂成祖许之于先而所司顾废之于后耶亦异乎成祖至公至厚之人心矣国家修明典礼凡前代帝皇有功徳于民者除嵗时庙祭外间遣官祀于其陵而矧称帝皇建号按临臣民至四五年首为一代嗣统之正者乎又如革除死事诸臣我皇上登极之初首发明诏令得祀于其乡迩又允言官之奏凡诸臣坟墓苗裔咸蒙修治恤录而为之君者反不得一抔之土一勺之水宜天下人心惋然而深悲也似宜勅下所司即其原塟处所立为陵庙嵗时一体祭祀仍乞上尊谥以表追报之隆复年号以正君临之体此非臣等今日私议也当在成祖时既塟以天子之礼必宜享天子之祭既享天子之祭自当复其有天下之号讵特天下之心固亦成祖之心也而何顾忌之有与至于景皇帝之事则又异矣土木之变国家岌岌乎几不可保景皇帝奉太后命进登寳位镇安人心倚任忠良克戡祸乱卒至銮舆反正宗社宁谧圣子神孙所以晏安坐享全盛之业者景皇帝之力岂可诬哉迨升遐之日諡号葬祭率从贬损盖一时轩轾之势则然而实非人心之公与国典之正也宪宗纯皇帝时特允廷臣建议复其帝号祭以帝礼先灵显赫亦既足以述先志而昭往烈矣然而庙号未加陵制有俭生有安天下之功而崇报不称没宜享天下之号而物故未彰其于国制终属缺典臣等待罪该科毎见太常寺嵗祭题请祭祀其遣官行礼诸陵皆同固未有隆杀矣即如前嵗驾幸山陵行春祀礼臣象春忝扈从之列见我皇上于景皇帝陵躬为致祭诚重之矣乃其祭与诸陵同而其制与诸陵异虽致祭于陵而不得祔祭于庙仰窥圣衷当必有缺然于兹者矣似宜遵照典制备加尊諡仍恭上庙号昭示无疆其陵制隘陋尤须亟为恢改如以逼近恭让皇后陵势难展拓第就其见在殿庑门垣等项稍加穹广仍量培寳城増建明楼以称帝者藏衣冠之地至于恭让太后陵亦宜一体修治俾得郁然相望如此庶足以慰在天之灵而彰没世之徳其于陛下继述之孝制作之隆岂不有光哉夫臣等于建文君止议尊諡而不敢更及庙号景皇帝业以帝号称矣而复以庙号请者何也良以进建文于成祖之上则伦序匪宜而位于成祖之下则君临失次夫是以不敢妄议若英庙之于景皇帝兄弟也其正位大寳殿英庙先而景帝后也昭穆所在既无逾越之嫌而功徳比隆尤无偏废之礼臣等切以为庙号之不可不立者以此如以为进一庙则当祧一庙闗系重大率难轻举合无上奉其主藏于祧庙唯于嵗暮祫祭时出其主于英庙之下则亲亲尊尊两不妨碍矧景帝系宣庙子宣庙既以奉祧则景皇帝亦属应祧之数天意人事有适会于今日者仰惟圣明在上尽伦尽制百代一时殷礼肇称于今有待臣等敬循职掌輙敢冒昧上言伏乞勅下礼官详加酌议上请举行以慰人心企望之殷以垂一代经常之则帝不允
　　蕙田案象春持议极正存之以补明代庙制之阙
　　明史礼志天启元年七月光宗将祔庙太常卿洪文衡请无祧宪宗而祧睿宗不听
　　熹宗本纪天启二年九月甲午朔光宗神主祔太庙荘烈帝本纪崇祯二年八月甲戌熹宗神主祔太庙太常纪太庙规制中室太祖髙皇帝孝慈髙皇后东第一室成祖文皇帝仁孝文皇后西第一室睿宗献皇帝慈孝献皇后东第二室武宗毅皇帝孝靖毅皇后西第二室世宗肃皇帝孝洁肃皇后东第三室穆宗荘皇帝孝懿荘皇后西第三室神宗显皇帝孝端显皇后东第四室光宗贞皇帝孝元贞皇后西第四室熹宗哲皇帝其祧庙所藏徳祖元皇帝后懿祖恒皇帝后熈祖裕皇帝后仁祖淳皇帝后仁宗昭皇帝诚孝昭皇后宣宗章皇帝孝恭章皇后英宗睿皇帝孝荘睿皇后宪宗纯皇帝孝贞纯皇后孝宗敬皇帝孝康敬皇后东庑侑飨诸王十五人西庑侑飨功臣十七人
　　右明庙制


　　五礼通考卷八十四
<经部,礼类,通礼之属,五礼通考>
　　钦定四库全书
　　五礼通考卷八十五
　　刑部尚书秦蕙田撰
　　吉礼八十五
　　宗庙时享
