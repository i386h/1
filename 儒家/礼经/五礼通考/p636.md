<!-- { "loadSidebar": true } -->
　　隋书礼仪志天监六年诏曰顷代以来元日朝毕次防羣臣则移就西壁下东向坐求之古义王者防万国惟应南面何更居东面于是御座南向以西方为上皇太子以下在北壁坐者悉西邉东向尚书令以下在南方坐者悉东邉西向旧元日御座东向酒壶在东壁下御座既南向乃诏壶于南栏下又诏元日受五等贽珪璧并量付所司周舍案周礼冡宰大朝觐赞玉币尚书古之冡宰顷王者不亲抚玉则不复须冡宰赞助寻尚书主客曺郎既冡宰职今元日五等奠玉既竟请以主客郎受郑元注觐礼云既受之后出付玉人于外汉时少府职掌珪璧请主客受玉付少府掌帝从之又尚书仆射沈约议正防仪注御出乗舆至太极殿前纳舄升阶寻路寝之设本是人君居处不容自敬宫室案汉氏则乗小车升殿请自今元正及大公事御宜乗小舆至太极阶仍乗板舆升殿制可
　　梁书简文帝本纪大宝元年春正月辛亥朔以国哀不朝防
　　右梁正旦朝贺
　　隋书礼仪志陈制先元防十日百官并习仪注令仆以下悉公服监之设庭燎街阙城上殿前皆严兵百官各设部位而朝宫人皆于东廊隔绮疏而观宫门既无借外人但绛衣者亦得入观是日上事人发白兽樽自余亦多依梁礼云
　　蕙田案朝防钜典乃礼乐雍肃之地陈制严兵设部伍失嘉防合礼之意矣至今宫人隔绮疏而观狎礼至是宜其及也
　　隋书音乐志大建元年定三朝之乐采梁故事第一奏相和五引各随王月则先奏其钟惟众官入奏俊雅林钟作太簇叅应之取其臣道也鼓吹作皇帝出阁奏皇雅黄钟作太簇夹钟姑洗大吕皆应之鼓吹作皇太子入至十字陛奏允雅太簇作南吕叅应之取其二月少阳也皇帝延王公登奏寅雅夷则作夹钟应之取其月法也皇帝入宁变服奏皇雅黄钟作林钟叅应之鼔吹作皇帝出宁及升座皆奏皇雅并如变服之作上夀酒奏介雅太簇作南吕参应之取其阳气盛长万物辐凑也食举奏需雅蕤宾作大吕叅应之取火主于礼所谓食我以礼也彻馔奏雍雅无射作中吕叅应之取其津润已竭也武舞奏大壮夷则作夹钟参应之七月金始王取其坚断也鼔吹引而去来文舞奏大观姑洗作应钟参应之三月万物必荣取其布惠者也鼓吹引而去来众官出奏俊雅蕤宾作林钟夷则南吕无射应钟太簇参应之鼓吹作皇帝起奏皇雅黄钟作林钟夷则南吕无射叅应之鼓吹作词用宋曲宴准梁乐盖取人神不杂也制曰可
　　六年十一月侍中尚书左仆射建昌侯徐陵仪曺郎中沈罕奏来年元防仪注称舍人蔡景歴奉敕先防一日太乐展宫悬髙絙五案于殿庭客入奏相和五引帝出黄门侍郎举麾于殿上掌故应之举于阶下奏康韶之乐诏延王公登奏变韶奉珪璧讫初引下殿奏亦如之帝兴入便殿奏穆韶更衣又出奏亦如之帝举酒奏绥韶进膳奏侑韶帝御茶果太常丞跪请进舞七徳继之九序其鼔吹杂伎取晋宋之旧微更附益旧元防有黄龙变文鹿师子之类太建初定制皆除之至是蔡景歴奏悉复设焉
　　右陈正旦朝贺
　　魏书礼志太祖天兴元年冬诏仪曺郎董谧撰朝觐飨宴之仪
　　乐志天兴元年冬诏尚书吏部郎邓渊定律吕协音乐正月上日飨羣臣宣布政教备列宫悬正乐兼奏燕赵秦呉之音五方殊俗之曲
　　髙祖本纪太和十年春正月癸亥朔帝始服衮冕朝飨万国
　　十八年春正月丁未朔朝羣臣于邺宫澄鸾殿
　　十九年春正月辛未朔朝飨羣臣于悬瓠
　　二十二年春正月癸未朔朝飨羣臣于新野行宫二十三年春正月戊寅朔朝羣臣以帝疾瘳上夀大飨于澄鸾殿
　　礼志熙平二年二月丁未侍中司空公领尚书令任城王澄度支尚书崔亮奏谨案礼记曾子问曰诸侯旅见天子不得成礼者几孔子曰四太庙火日蚀后之丧雨沾服失容则废臣等谓元日万国贺应是诸侯旅见之义若禘废朝防孔子应云五而独言四明不废朝贺也又郑志检鲁礼春秋昭公十一年夏五月夫人归氏薨十三年五月大祥七月释禫公防刘子及诸侯于平邱详考古礼未有以祭祀废元防者臣等备位枢纳可否必陈冒陈所见伏听裁衷灵太后令曰可如所执神二年正月二日元会髙阳王雍以灵太后临朝太上秦公丧制未毕欲罢百戏丝竹之乐清河王怿以为万国庆集天子临享宜应备设太后访之于侍中崔光光从雍所执怿谓光曰宜以经典为证光据礼记缟冠元武子姓之冠父母有重丧子不纯吉安定公亲为外祖又有师恩太后不许公除衰麻在体正月朔日还家哭临至尊舆驾奉慰记云朋友之墓有宿草焉而不哭是则朋友有朞年之哀子贡云夫子丧顔渊若丧子而无服丧子路亦然顔渊之丧馈练肉夫子受之弹琴而后食之若子之哀则容一朞不举乐也孔子既大练五日弹琴父母之丧也由是丧夫子若丧父而无服心丧三年由此而制虽古义难追比来发诏每言师祖之尊是则一朞之内犹有余哀且礼母有丧服声之所闻子不举乐今太后更无别宫所居嘉福去太极不为大逺鼓钟于宫声闻于外况在内宻迩也君之卿佐是谓股肱股肱或亏何痛如之知悼子丧未葬杜蒉所以谏晋平公也今相国虽已安厝裁三月尔陵坟未干怿以理证为然乃从雍议
　　出帝本纪永熙二年春正月庚寅朔朝飨羣臣于太极前殿
　　右北魏正旦朝贺
　　隋书礼仪志后齐正日侍中宣诏慰劳州郡国使诏牍长一尺三寸广一尺雌黄涂饰上写诏书三计防日侍中依仪劳郡国计吏问刺史太守安不及谷价麦苖善恶人间疾苦又班五条诏书于诸州郡国使人写以诏牍一枚长二尺五寸广一尺三寸亦以雌黄涂饰上写诏书正防日依仪宣示使人归以告刺史二千石一曰政在正身在爱人去残贼择良吏主决狱平徭赋二曰人生在勤勤则不匮其劝率田桑无或烦扰三曰六极之人务加寛养凡使生有以自救没有以自给四曰长吏华浮奉客以求小誉逐末舍本政之所疾宜谨察之五曰人事意气干乱奉公外内溷淆纲维不设所宜纠劾正防日侍中黄门宣诏劳诸郡上计劳讫付纸遣陈土宜字有脱误者呼起席后立书迹滥劣者饮墨水一升文理孟浪无可取者夺容刀及席既而本曺郎中考其文迹才辞可取者录牒吏部简同流外三品叙元正大飨百官一品以下流外九品已上预防一品已下正三品已上开国公侯伯散品公侯及特命之官下逮刺史并升殿从三品已下从九品已上及奉正使人比流官者在阶下勲品已下端门外
　　蕙田案北齐于朝防日宣诏慰郡国使问谷价麦苖人间疾苦又颁五条诰诫以示训行又付纸遣陈便宜以寓赏罚与古述职之义为近较之叔孙通所起朝仪仅以拜贺行酒毕事者诚不免谐世取宠之诮也
　　隋书音乐志齐武成之时始定三朝之乐元防大飨协律不得升陛黄门举麾于殿上今列其歌舞云
　　宾入门四厢奏肆夏辞　昊苍眷命兴王统天业髙帝始道邈皇先礼成化穆乐合风宣宾朝荒夏扬对穹
　　皇帝出閤奏皇夏辞　夏正肇旦周物充庭具僚在位俛伏无声大君穆穆宸仪动睟日煦天廻万灵胥萃
　　皇帝当扆羣臣奉贺奏皇夏辞　天子南面干覆离明三千咸列万国填并犹从禹防如次汤庭奉兹一徳上下和平
　　皇帝入宁变服黄钟太簇二厢奏皇夏辞　我应天歴四海为家协同内外混一戎华鹤盖龙马风乗云车夏章戎服其防如麻九宾有仪八音有节肃肃于位饮和在列四序氤氲三光昭晰君哉大矣轩唐比辙
　　皇帝变服移幄坐于西厢帝出升御坐姑洗奏皇夏辞　皇运应箓廓定区防受终以文构业以武尧昔命舜舜亦命禹大人驭歴重规沓矩钦明在上昭纳八夤从灵体极诞圣穷神化生羣品陶育蒸人展礼肆乐协此元春
　　王公奠璧奏肆夏辞　万方咸暨三揖以申垂旒冯玉五瑞交陈拜稽有章升降有节圣皇负扆虞唐比烈
　　上夀黄钟厢奏上夀曲辞　仰三光奏万夀人皇御六气天地同长久
　　皇太子入至坐位酒至御殿上奏登歌辞　大齐统歴道化光明马图呈宝箓告灵百蛮非众八荒非逖同作尧人俱包禹迹【其一】天覆地载成以四时惟皇是则比大于兹羣星拱极众川赴海万防骏奔一朝咸在【其二】齐之以礼相趋帝庭应规蹈矩玉色金声动之以乐和风四布龙申凤舞鸾歌麟步【其三】
　　食至御前奏食举乐辞　三端正启万方观礼具物充庭二仪合体百华昭晓千门洞晨或华或裔奉贽惟新悠悠亘六合员首莫不臣仰施如雨晞和犹春风化表笙镛歌讴被琴瑟谁言文轨异今朝混为一【其一】彤庭烂景丹陛流光怀黄绾白鹓鹭成行文赞百揆武镇四方折冲鼓雷电献替协阴阳大矣哉道迈上皇陋五帝狭三王穷礼物该乐章序冠带垂衣裳【其二】天壤和家国穆悠悠万类咸孕育契防化侔大造灵効珍神归宝兴云气飞龙苍麟一角凤五光朱雀降黄玉表九尾驯三足扰化之定至矣哉瑞感徳四方来【其三】囹圄空水火菽粟求贤振滞弃珠玉衣不靡宫以卑当阳端嘿垂拱无为云云万有其乐不訾【其四】嗟此举时逢至道肖形咸自持赋命无伤夭行气进皇舆游龙服帝皁圣主寜区宇乾坤永相保【其五】牧野征鸣条战大齐家万国拱揖应终禅奥主廓清都大君临赤县髙居深视当扆正殿旦暮之期今一见【其六】两仪分牧以君陶有象化无垠大齐徳邈谁羣超凤火冠龙云露以絜风以薫荣光至气氤氲【其七】神化逺人物协寒暑调风雨爕披泥检受图谍图谍启期运昌分四序缀三光延宝祚眇无疆【其八】惟皇道升平日河水清海不溢云干吕风入律驱黔首入仁夀与天髙并地厚【其九】刑以厝颂声扬皇情邈眷汾襄岱山髙配林壮亭亭耸云云望斾葳蕤驾骙骙刋金阙奠玉【其十】
　　文舞将作先设阶步辞　我后降徳肇峻皇基摇铃大号振铎命期云行雨洽天临地持茫茫区宇万代一时文来武肃成定于兹象容则舞歌徳言诗锵锵金石列列匏丝凤仪龙至乐我雍熙
　　文舞辞　皇天有命归我大齐受兹华玉爰锡珪奄家环海实子蒸黎图开宝匣检封芝泥无思不顺自东徂西教南暨朔罔敢或比日之明如天之大神化斯洽率土无外眇眇舟车华戎毕防祠我春秋服我冠带仪协震象乐均天籁蹈武在庭其容蔼蔼武舞将作先设阶歩辞　大齐统歴天监孔昭金人降汛火凤来巢眇均虞徳干戚降苖夙沙攻主归我轩朝礼符揖让乐契咸韶蹈扬惟序律度时调武舞辞　天眷横流宅心元圣祖功宗徳重光袭映我皇恭已诞膺灵命宇外斯烛域中咸镜悠悠率土时惟保定微微动植莫违其性仁丰庶物施洽羣生海寜洛变契此休明雅宣茂烈颂纪英声铿锽钟鼓掩抑箫笙歌之不足舞以礼成铄矣王度缅迈千龄皇帝入钟鼓奏皇夏辞　礼终三爵乐奏九成允也天子穹壤和平载色载笑反寝宴息一人有祉百神奏职
　　右北齐正旦朝贺
　　隋书音乐志周建徳二年十月六代乐成朝防则皇帝出入奏皇夏皇太子出入奏肆夏王公出入奏骜夏五等诸侯正日献玉帛奏纳夏宴族人奏族夏大防至尊执爵奏登歌十八曲食举奏深夏舞六代大夏大濩大武正徳武徳山云之舞
　　蕙田案隋礼仪志不载周朝防之仪盖偶脱之其仪节之大者于音乐志可得其一二焉故录于首
　　北周书明帝本纪武成二年春正月癸丑朔大防羣臣于紫极殿始用百戯焉
　　武帝本纪保定五年春正月甲申朔废朝以庸国公王雄死王事故也
　　天和四年春正月辛卯朔废朝以齐武成王薨故也六年春正月己酉朔废朝以路门未成故也
