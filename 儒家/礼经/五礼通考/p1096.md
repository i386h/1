<!-- { "loadSidebar": true } -->
　　秋七月辛巳豹及诸侯之大夫盟于宋　左氏传盟于宋西门之外季武子使谓叔孙以公命曰视邾滕既而齐人请邾宋人请滕皆不与盟叔孙曰邾滕人之私也我列国也何故视之宋卫吾匹也乃盟故不书其族言违命也　公羊传为再言豹殆诸侯也曷为殆诸侯为卫石恶在是也曰恶人之徒在是矣　谷梁传溴梁之防诸侯在而不曰诸侯之大夫大夫不臣也晋赵武耻之豹云者恭也诸侯不在而曰诸侯之大夫大夫臣也其臣恭也晋赵武为之防也
　　【赵氏汸曰襄公防晋平者四防而盟者二大夫盟者一溴梁诸侯防而大夫盟视鸡泽益专同围齐盟祝阿而齐灵卒乃得齐庄盟于澶渊商任沙随勤诸侯以锢叛臣而齐始伐盟主矣再防夷仪伐齐不果重邱之盟适以成崔杼之乱而已盖晋至平公益不竞于楚于是赵武屈建盟于宋公子围寻宋之盟于虢晋不复主夏盟而襄昭皆如楚矣】
　　昭公十有一年五月仲孙貜防邾子盟于祲祥　左氏传孟僖子防邾庄公盟于祲祥修好礼也
　　十有三年秋公防刘子晋侯齐侯宋公卫侯郑伯曹伯莒子邾子滕子薛伯杞伯小邾子于平丘八月甲戌同盟于平丘公不与盟　左氏传同盟于平丘齐服也公羊传公不与盟者何公不见与盟也公不见与盟大夫执何以致防不耻也曷为不耻诸侯遂乱反陈蔡君子不耻不与焉　谷梁传同者有同也同外楚也公不与盟者可以与而不与讥在公也其日善是盟也二十有六年秋公防齐侯莒子邾子杞伯盟于鄟陵左氏传谋纳公也　谷梁传公在外也
　　定公四年三月公防刘子晋侯宋公蔡侯卫侯陈子郑伯许男曹伯莒子邾子顿子胡子滕子薛伯杞伯小邾子齐国夏于召陵　左氏传刘文公合诸侯于召陵谋伐楚也
　　五月公及诸侯盟于□鼬　谷梁传后而再盟公志于后防也后志疑也
　　十有二年冬十月癸亥公防齐侯盟于黄
　　蕙田案以上先书防后书盟
　　又案春秋书公特与诸侯防盟者五隐六年于艾桓十二年于武父庄十三年于柯二十三年于扈定十二年于黄是也防盟参以上者八桓十二年于曲池于谷邱十七年于黄僖二十一年于薄【诸侯不序】二十五年于洮二十六年于向二十七年于宋【诸侯不序】昭二十六年于鄟陵是也与伯主防盟者二十二庄二十七年于幽僖五年于首止【殊防王世子】七年于母八年于洮九年于葵邱十五年于牡邱二十八年于践土文七年于扈【诸侯不序】十四年于新城宣十七年于断道成五年于虫牢七年于马陵九年于蒲十五年于戚十七年于柯陵襄三年于鸡泽九年于戏十一年于亳城北十八年于祝柯二十年于澶渊二十五年于重邱【防盟异地】定四年于皋鼬【防盟异地】是也与会而不与盟者一昭十三年于平邱也公防而大夫盟者一襄十六年于溴梁是也书防不称公者一庄十六年于幽是也内不书公外称人者二僖十九年于齐二十九年于翟泉是也公与大夫防盟者一成二年于蜀是也与戎防盟者一隐二年于唐【防盟异地】是也内大夫特与诸侯防盟者一昭十一年于祲祥是也防而弗及盟者一文十六年于阳谷是也防盟参以上者三桓十一年于折文二年于垂陇成十八年于虚朾是也内大夫特与外臣防盟者二文八年于衡雍襄二十年于向是也与外臣防盟者一襄二十七年于宋是也与戎防盟者一文八年于暴是也
　　桓公三年夏齐侯卫侯胥命于蒲　左氏传不盟也公羊传胥命者何相命也【注时盟不防血但以命相誓】何言乎相命近正也此其为近正奈何古者不盟结言而退　谷梁传胥之为言犹相也相命而信谕谨言而退以是为近古也是必一人先其以相言之何也不以齐侯命卫侯也
　　【赵氏汸曰春秋之初齐郑一党也宋卫一党也齐卫之合于是始故特书之义与石门之盟同若庄二十一年郑虢胥命于弭则不书或有谓齐卫相命以伯者虽陈氏亦引齐僖小伯及黎之臣子责卫以方伯连率之事证成其说则失其实矣盖所谓伯者为诸侯盟主也齐自胥命后不能一日主诸侯之政而况于卫乎】
　　蕙田案以上书胥命者一
　　右防盟
　　隐公四年夏公及宋公遇于清【杜注遇者革次之期二国各简其礼若道路相逢遇也　疏曲礼下云诸侯未及期相见曰遇相见于郤地曰防然则防者豫谋闲地克期聚集训上下之则制财用之节示威于众各重其礼虽特防一国若二国以上皆称防也遇者或未及防期或暂须相见各简其礼若道路相逢遇然周礼冬见曰遇则与此别刘贾以遇者用冬遇之礼故杜难之释例曰遇者仓卒简仪若道路相逢遇者耳周礼诸侯冬见天子曰遇刘氏因此名以说春秋自与传违案礼春曰朝夏曰宗秋曰觐冬曰遇此四时之名令者春秋不皆同之于礼冬见天子当是百官备物之时而云遇礼简易经书李姬及鄫子遇于防此妇于夫共朝岂当复用见天子之礼于礼皆违是言春秋之遇与周礼冬遇异也】　公羊传遇者何不期也一君出一君要之也【注古者有遇礼为朝天子若朝罢时卒相遇于涂近者为主逺者为賔称先君以相接所以崇礼让絶慢易也当春秋时出入无度祸乱奸宄多在不虞无故卒然相要小人将以生心故重而书之所以防祸原也】　谷梁传及者内为志焉尔遇者志相得也
　　八年春宋公卫侯遇于垂　左氏传齐侯将平宋卫有防期宋公以币请于卫请先相见卫侯许故遇于犬丘【注犬丘垂也地有两名】　谷梁传不期而防曰遇遇者志相得也庄公四年夏齐侯陈侯郑伯遇于垂
　　二十有三年夏公及齐侯遇于谷　谷梁传及者内为志焉尔遇者志相得也
　　三十年冬公及齐侯遇于鲁济　左氏传谋山戎也以其病燕故也　谷梁传及者内为志焉尔遇者志相得也
　　三十有二年夏宋公齐侯遇于梁丘　左氏传齐侯为楚伐郑之故请防于诸侯宋公请先见于诸侯夏遇于梁丘　谷梁传遇者志相得也梁丘在曹邾之间去齐八百里非不能从诸侯而往也辞所遇遇所不遇大齐桓也
　　【赵氏汸曰以礼相见为防不行防礼为遇特相遇惟庄以前见之斋僖欲平三国宋公有疑故请与卫侯先相见于垂是故有明年郑宋连兵之祸齐襄欲灭纪故与陈郑遇垂纪侯是以大去其国齐为楚伐郑故请防诸侯宋公请先见齐侯是以缓于伐楚皆有关于天下之故者也隐与宋公闻卫乱而相遇齐桓图伯亦两与庄公遇者桓公欲身下诸侯以成伯业故以简便济其勤劳也】
　　蕙田案以上内相遇者三外相遇者三
　　右遇

　　五礼通考卷二百二十九
<经部,礼类,通礼之属,五礼通考>
　　钦定四库全书
　　五礼通考卷二百三十
　　刑部尚书秦蕙田撰
　　宾礼十一
　　诸侯遣使交聘
　　仪礼聘礼【郑目録云大问曰聘诸侯相于乆无事使卿相问之礼小聘使大夫周礼曰凡诸侯之邦交嵗相问也殷相聘也世相朝也于五礼属宾礼　疏大行人云上公九介侯伯七介子男五介诸侯之卿各下其君二等上公七介侯伯五介子男三介若小聘使大夫又下其卿二等此聘礼是侯伯之卿大聘以其经云五介又及竟张旜孤卿建旜据侯伯之卿之聘也】
　　【威氏世佐曰此篇所陈主次国大聘之礼然以是而差次之则大国小国之大聘及凡诸侯之小聘皆可得而覩其畧矣凡言诸侯之邦交惟同方岳者耳非尽千八百国而相为朝聘也夫同在方岳之内而一往一来以亲仁善邻恤小事大此情之所不能已而礼乏最钜者也】
　　聘礼君与卿圗事【注圗谋也谋聘故及可使者谋事者必因朝其位君南面卿西面大夫北面士东面　疏谋聘者为乆无事则聘故谓有事故或因聘或特行记云若有故则卒聘束帛加书将命是因聘者也晋侯使韩穿来言汶阳之田之类是特行者也可使者谓于三卿之中选可使者也仪礼之内见诸侯三朝燕朝燕礼是也射朝大射是也不见路门外正朝正朝当与二朝面位同燕礼大射皆云卿西面大夫北面士东面公降阶南面揖之是以知正朝面位然也】遂命使者【注遂犹因也既谋其人因命之也聘使卿　疏人亦在谋事之中故云因命】使者再拜稽首辞【注辞以不敏】君不许乃退【注退反位也受命者必进】
　　【敖氏继公曰使者少进北面乃拜君亲命之故拜而后辞也君不许其辞故不答拜使者亦当许而后退】
　　钦定义疏使者许诺而退不再拜稽首者辞时已拜也此所谓一辞而许曰礼辞者使于四方不辱君命人臣之素志也
　　既图事戒上介亦如之【注既已也戒犹命也已谋事乃命上介难于使者易于介李氏如圭曰介副也上介使大夫】
　　【敖氏继公曰使者言命上介言戒异尊卑也如如其礼辞也使者与介必辞者不敢以专对才自许谦敬也凡聘使有故则上介摄其事】
　　宰命司马戒众介众介皆逆命不辞【注宰上卿贰君事者也诸侯谓司徒为宰众介者士也士属司马周礼司马之属司士掌作士适四方使为介逆犹受也　疏天子有六卿天地四时之官诸侯兼官有三卿立地官司徒兼冡宰立夏官司马兼春官立冬官司空兼秋官故诸侯谓司徒为宰也不辞者贱不敢辞】
　　【敖氏继公曰众介受命亦当再拜稽首】
　　蕙田案以上命使介
　　宰书币【注书聘所用币多少也宰又掌制国之用疏谓聘邻国享君及夫人问卿之等币敖氏继公曰周官冡宰以九式均节财用六曰币帛之式故此主书币也】
　　命宰夫官具【注宰夫宰之属也命之使众官具币及所宜赍】
　　【张氏尔岐曰命之者宰也宰既书用币之数遂命宰夫使官具之周礼宰夫掌百官府之徴令】
　　惠田案以上具币赍
　　及期夕币【注及犹至也夕币见行之日夕陈币而视之重聘也】
　　【敖氏继公曰此云及期则上亦当有请期告期之礼文畧耳】
　　【杨氏复曰夕币之礼夕陈币以授使者然授币而未授圭何也圭聘礼之重者也不可以预授俟使者释币于祢释币于行乃遂载旜帅众介以授命于朝于是君朝服南乡而授之以圭所以谨之重之也】
　　使者朝服帅众介夕【注视翼事也】
　　【盛氏世佐曰此暮夕于君而君臣皆朝服重其事也常时夕元端】
　　管人布幕于寝门外【注管犹馆也馆人谓掌次舍帷幕者也布幕以承币寝门外朝也疏寝门外朝谓路门外即正朝处】
　　【张氏尔岐曰幕非在上之幕乃布之地以为借者】
　　官陈币皮北首西上加其奉于左皮上马则北面奠币于其前【注奉所奉以致命谓束帛及纁也马言则者此享主用皮或时用马马入则在幕南皮马皆乘　疏官陈币即上文官具者也馆人布幕于地官陈币于其上所奉谓后享时奉入以致命束帛加璧以享君元纁加琮以享夫人郑不言璧琮者璧琮不陈厥明乃授之也】
　　【敖氏继公曰北首变于执也西上放设时之位也左皮尊故加币于其上马入则亦右牵之前谓左马之前幕之上也此皮若马之位其享主君者在西享夫人者在东】
　　使者北面众介立于其左东上【注既受行同位也位在幕南　疏未受行已前卿大夫士面位各异】
　　卿大夫在幕东西面北上【注大夫西面辟使者　疏此谓处者大夫常北面今与卿同西面故云辟使者】宰入告具于君君朝服出门左南鄊【注入告入路门而告】
　　【李氏如圭曰出门而左君在东也】
