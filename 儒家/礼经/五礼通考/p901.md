<!-- { "loadSidebar": true } -->
　　【今测黄经十宫二十二度三十八分纬北初度零一分　宋史天文志日一星在房宿南太阳之精主昭令德　宋两朝天文志去极一百一十三度入氐十四度半】
　　从官二星
　　从官两个日下出
　　【隋书天文志从官二星在积卒西北　宋两朝天文志距西星去极一百二十二度入氐十四度】房宿之属合象

　　【宋史天文志案步天歌以上诸星俱属在房日一星晋隋志皆不载以他书考之虽在房宿南实入氐十二度半武宻书及乾象新书惟以东咸属心西咸属房与步天歌不同余皆脗合】

　　心三星中央色最深
　　【今测心一星黄经十一宫三度二十一分纬南三度五十五分赤经十一宫初度二十九分纬南二十四度四十三分　二星黄经十一宫五度一十九分纬南四度二十七分　三星黄经十一宫六度五十九分纬南五度五十九分】
　　【星经心三星中天王前为太子后为庶子一名大火二名大辰三名鹑火　史记天官书心为明堂大星天王前后星子属　宋史天文志汉永元铜仪唐开元游仪心三星皆五度去极一百八度景祐测騐心三星五度距西第一星去极百十四度】

　　下有积卒共十二三三相聚心下是
　　【星经积卒星十二在氐东南星西入氐十三度去北辰一百二十四度　晋书天文志积卒十二星在房心南主为卫也　宋两朝天文志距大星去极一百二十六度半入氐宿十五度】
　　心宿之属合象

　　【宋史天文志案步天歌积卒十二星属心晋志在二十八宿之外唐武宻书与步天歌合乾象新书乃以积卒属房宿为不同】

　　尾九星如钩苍龙尾
　　【今测尾一星黄经十一宫一十度五十四分纬南一十五度赤经十一宫六度四十二分纬南三十六度五十七分】
　　【星经龙尾九星为后宫第一星后次三夫人次九嫔次嫔妾　史记天官书尾为九子　晋书天文志尾九星后宫之塲妃后之府　宋两朝天文志去极一百二十七度半　宋史天文志汉永元铜仪尾宿十八度唐开元游仪同旧去极百二十度一云百四十度今百二十四度景祐测騐亦十八度距西行从西第二星去极百二十八度在赤道外二十二度乾象新书二十七度】
　　蕙田案宋两朝志无距星葢传写失之

　　下头五防号星
　　【星经天六星在尾南汉中主卜吉凶明君臣入尾十二度去北辰一百四十一度　晋书天文志五星在尾南主占吉凶　宋两朝天文志五星距南第二星去极一百一十四度半入尾宿十度】
　　蕙田案五星惟星经作六星疑误

　　尾上天江四横是
　　【今测天江一星黄经十一宫一十五度一十一分纬南二度一十二分　二星黄经十一宫一十六度五十七分纬南一度四十四分　三星黄经十一宫一十八度二十二分纬南初度二十九分　四星黄经十一宫一十八度四十六分纬南初度五十八分】
　　【星经天江四星在尾北主太隂入尾六度去北辰一百十一度】
　　傅説一星
　　尾东一个名傅説
　　【晋书天文志傅説一星在尾后傅説主章祝巫官也宋两朝天文志去极一百八度半入尾宿十四度宋中兴天文志石氏云傅説者章祝女巫官一名太祝司天王之内祭祀以祈子孙故有太祝以传説】
　　【于神宫或读传为传遂谓之殷相説自荘周妄言通志傅説一星惟主后宫女巫祷祠求子之事谓之傅説者古有母有保母傅説者谓傅母喜之也今妇人求子皆祀婆神此傅説之义也偶商之傅説与此同音诸家不详审其义则曰傅説骑箕尾而去】
　　鱼一星
　　傅説东畔一鱼子
　　【今测黄经十一宫一十七度三十七分纬南六度一十分】
　　【星经天鱼一星在尾河中主云雨理隂阳　宋两朝天文志去极一百二十六度入尾宿十五度半】神宫一星
　　尾西一室是神宫所以列在后妃中
　　【晋书天文志尾第三星傍一星名曰神宫解衣之内室】
　　尾宿之属合象

　　【宋史天文志案神宫傅説鱼一星天江四星五星步天歌与他书皆属尾而晋志列天江子天市垣以傅説鱼在二十八宿之外其説不同】

　　箕四星形状似簸箕
　　【今测箕一星黄经十一宫二十六度五十分纬南六度五十六分赤经十一宫二十五度五十九分纬南二十九度五十七分】
　　【星经箕四星主后别府二十七世妇八十一御女为相天子后也亦为天汉九江口　史记天官书箕为敖客曰口舌　晋书天文志箕四星亦后宫妃后之府亦曰天津一曰天鸡主八风　宋两朝天文志距西北星去极一百二十一度半宋史天文志汉永元铜仪箕宿十度唐开元游仪十一度旧去极百十八度今百二十度景祐测騐箕四星十度距西北第一星去极百二十三度】
　　杵三星
　　箕下三星名木杵
　　【星经杵三星在箕南主杵臼舂米事入箕一度去北辰一百四十三度　宋两朝天文志距中心大星去极一百三十八度入箕宿三度】
　　糠一星
　　箕前一黑是糠皮
　　【今测黄经十一宫二十一度三十七分纬南四度一十分　晋书天文志糠星在箕舌前杵西北　宋两朝天文志糠一星去极一百一十七度半入尾宿十七度半】
　　箕宿之属合象

　　【宋史天文志案晋志糠一星杵三星在二十八宿之外乾象新书与步天歌皆属箕宿】
　　右东方苍龙七宿
　　北方武七宿

　　斗六星其状似北斗
　　【今测斗一星黄经初宫五度五十分纬南三度五十分赤经初宫六度三十三分纬南二十七度一十二分　二星黄经初宫一度五十八分纬南二度　四星黄经初宫七度五十八分纬南三度二十四分五星黄经初宫一十度二十五分纬南五度零二分六星黄经初宫九度一十分纬南六度五十二分星经南斗六星主天子夀命亦曰宰相爵禄之位一名天府二名天关三名天机　史记天官书南斗为庙　晋书天文志北方南斗六星天庙也丞相太宰之位一曰天机南二星魁天梁也中央二星天相也北二星杓天府庭也亦为夀命之期也　宋史天文志南斗第一星曰北亭一曰天关一曰鈇锧石申曰魁第一主吴二会稽三丹阳四豫章五庐江六九江汉永元铜仪斗二十四度四分度之一唐开元游仪二十六度去极百一十六度今百十九度景祐测騐亦二十六度距魁第四星去极百二十二度　宋两朝天文志距西第三星去极一百一十九度】

　　魁上建星三相对
　　【今测建一星黄经初宫九度零二分纬北一度四十五分　二星黄经初宫一十度三十六分纬北初度五十九分　三星黄经初宫一十一度五十一分纬北一度三十一分　五星黄经初宫一十五度零二分纬北四度一十七分　六星黄经初宫一十五度二十一分纬北六度一十分】
　　【星经建六星在南斗北天之都关三光道也星入斗七度去北辰一百十三度　史记天官书南斗其北建星建星者旗也正义曰临黄道　晋书天文志建星六星在南斗北亦曰天旗天之都关也为谋事为天鼓为天马南二星天库也中央二星市也鈇锧也上二星旗跗也斗建之间三光道也　宋两朝天文志距西星去极一百一十三度入斗宿四度】

　　天弁建上三三九
　　【今测天弁一星黄经初宫一十二度五十六分纬北一十七度四十一分赤经初宫一十二度二十二分纬南五度一十五分】
　　【星经天弁九星在建北近河为市官之长主市易也晋书天文志天辩九星在建星北市官之长也以知市珍也　隋书天文志主列肆阂阓若市籍之事宋两朝天文志距西大星去极九十九度半入斗宿初度】

　　斗下圜安十四星虽然名鼈贯索形
　　【星经龞十五星在斗南主太隂水虫右入斗一度去北辰一百二十七度　晋书天文志龞十四星在南斗南鼈为水虫归太隂主有水令　宋两朝天文志距东大星去极一百三十度入斗五度】

　　天鸡建背双黑星
　　【星经天鸡二星在狗国北主异鸟　晋书天文志狗国北二星曰天鸡主候时　宋史天文志在牛西宋两朝天文志距西星去极一百一十度入斗宿十六度半】
　　天籥八星【今无】
　　天籥柄前八黄精
　　【星经天籥七星在斗杓第二星西主开籥开闭　晋书天文志天籥八星在斗柄西　宋两朝天文志距西大星去极一百一十四度半入尾宿十九度】

　　狗国四方鸡下生
　　【今测狗国一星黄经初宫二十一度一十六分纬南五度二十二分　二星黄经初宫二十二度零八分纬南五度二十六分　三星黄经初宫二十一度三十一分纬南六度零八分　四星黄经初宫二十二度三十九分纬南七度一十分】
　　【星经狗国四星在建东南主鲜卑乌丸　宋两朝天文志距西北星去极一百二十度入斗宿十八度】

　　天渊十星鼈东边
　　【星经天泉十五在龞东一曰大海主灌溉沟渠之事也　晋书天文志九坎间十星曰天池一曰三池一曰天海主灌溉田畴事　宋史天文志天渊十星一曰天池一曰天泉一曰天海在龞星东南九坎间又名太隂　宋两朝天文志距中北星去极一百二十九度入斗宿十七度】

　　更有两狗斗魁前
　　【今测狗二星黄经初宫一十四度五十五分纬南二度二十七分】
　　【星经狗二星在斗魁前　宋两朝天文志距东大星去极一百一十八度半入斗宿十二度】农丈人一星【今无】
　　农家丈人狗下眠天渊十黄狗色元
　　【星经农丈人一星在斗南主农官正政司农卿等之职　晋书天文志在南斗西南老农主稼穑也　宋两朝天文志去极一百二十四度半入箕宿六度半】

　　斗宿之属合象

　　【宋史天文志步天歌已上诸星皆属南斗晋志以狗国天鸡天弁天籥建星皆属天市垣余在二十八宿之外乾象新书以天籥农丈人属箕武宻又以天籥属尾互有不同】

　　牛六星近在河岸头头上虽然有两角腹下从来欠一脚
　　【今测牛一星黄经初宫二十九度三十七分纬北四度四十一分赤经一宫初度五十一分纬南一十五度四十一分　二星黄经初宫二十九度二十八分纬北七度零三分　四星黄经一宫初度一十八分纬北初度五十九分　五星黄经一宫初度四十八分纬北初度三十一分】
　　【星经牵牛六星主关梁八度去北辰一百十度　史记天官书牵牛为犠牲　晋书天文志牵牛六星其北二星一曰即路一曰聚火又曰上一星主道路次二星主关梁次三星主南越　宋史天文志汉永元铜仪以牵牛为七度唐开元游仪八度旧去极百六度今百四度景祐测騐牛六星八度距中央大星去极百十度半】
　　天田九星【今无】
　　牛下九黒是天田
　　【星经天田九星在牛东南主畿内田苖之职　通志在牵牛南太防东　宋史天文志在斗内一曰在牛东南天子畿内之田　宋两朝天文志距西北星去极一百一十六度半入斗宿二十二度】

　　田下三三九坎连
　　【星经九坎九星在牛南主沟渠水泉流通西入斗四度去北辰一百二十六度　宋两朝天文志距大星去极一百四十一度半入斗宿二十五度】

　　牛上直建三河鼓
