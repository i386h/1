<!-- { "loadSidebar": true } -->
　　笾豆之实水土之品也不敢用防味而贵多品所以交扵旦明之义也【注水土之品言非人常所食旦当为神篆字之误也　疏笾豆之实水土之品也者谓笾豆所充实之物皆是水土所生品类非人所常食也不敢用防味而贵多品者覆释笾豆所以用水土品族之意言不敢用防美食味而贵重众多品族也何意如此所以交接神明之义也神道与人既异故不敢用人之食味神以多大为功故贵多品】
　　恒豆之葅水草之和气也其醢陆产之物也加豆陆产也其醢水物也笾豆之荐水土之品也不敢用常防味而贵多品所以交扵神明之义也非食味之道也【疏自恒豆之葅至之道也徧明诸侯祭祀之礼恒豆之葅者谓朝事恒常所荐之豆所盛之葅是水草和美之气若昌本茆葅是也其所盛之醢陆地所产之物也加豆陆产也者谓祭末酳尸之后其葅陆地产生之物而为之若葵菹豚拍之属是也其醢水物也者加豆所盛之醢用水中之物若蠃醢鱼醢是也笾豆之荐水土之品也者其笾豆所荐之物或水或土所生品类也前文唯云豆此连言笾者笾是配豆之物所盛亦有水土所生也周礼笾人云天子朝事之笾其　有麷蕡白黑则土所生也鲍鱼则水物也但笾之所　陆产甚多也不敢用常防味而贵多品者言所荐之物不敢用常防美味贵其多有品类言物多而味不美也所以交于神明之义也非食味之道也者解所以物多不美之意所以交接神明之义取恭敬质素非如人事饮食美味之道也】醯醢之美而煎盐之尚贵天产也【疏贵天产也者余物皆人功和合为之盐则天产自然言煎者煎此自然之盐錬治之也皇氏云设之于醯醢之上故云尚熊氏云煎盐祭天所用故云尚义俱通也】
　　祭统水草之葅陆产之醢小物备矣【注水草之葅芹茆之属陆产之醢蚳蝝之属】
　　昆虫之异草木之实隂阳之物备矣【注昆虫谓温生寒死之虫也内则可食之物有蜩范草木之实蔆芡榛栗之属】
　　凡天之所生地之所长苟可荐者莫不咸在【注咸皆也疏苟可荐者悉在祭则上隂阳之物备矣是也】
　　国语楚语笾豆脯醢则上下共之不羞珍异不陈庶侈【注共之以多少为羞也羞进也庶众也侈犹多也】
　　陈氏礼书周官笾人醢人有朝事馈食之笾豆与加笾羞笾加豆羞豆凡二十有六祭祀之笾豆其数如此则飨食之礼岂过是哉礼器所谓天子之豆二十有六是也推此则诸公十有六诸侯十有二上大夫八下大夫六而少牢大夫四豆盖大夫食扵公与祭扵己者异矣周官掌客上公豆四十侯伯豆三十有二子男豆二十有四而食皆称之【先儒谓豆正羞食庶羞庶羞亦豆也】公食下大夫六豆上大夫八豆聘礼致饔饩扵上大夫堂上八豆西夹六豆然则礼器之豆数用数也掌客之数陈数也春秋之时郑享楚子加笾豆六品晋享季孙夙有加笾盖古者笾豆有加者皆所以优尊之也豆实菹醢者也而晏子豚肩不掩豆菹醢濡物也而田猎所获为干豆者盖豚肩不掩豆讥其用小牲非必以豆实豚也醢臡必干折然后渍之非谓以豆实干也鼎俎奇而笾豆偶而乡饮酒六十者三豆七十者四豆八十者五豆九十者六豆而数不皆偶者此又视年髙下而隆杀之不可以常礼限之也
　　右笾豆庶羞












　　五礼通考巻六十五
　　钦定四库全书
　　五礼通考卷六十六
　　刑部尚书秦蕙田撰
　　吉礼六十六
　　宗庙制度
　　礼记月令孟冬之月命工师效功陈祭器案度程毋或作为滛巧以荡上心必功致为上物勒工名以考其诚功有不当必行其罪以穷其情【注霜降而百工休至此物皆成也工师工官之长也效功录见百工所作器物也主于祭器祭器尊也度谓制大小也程谓器所容也滛巧谓奢伪怪好也荡谓摇动生其奢淫刻勒刻也刻工姓名于其器以察其信知其不功致也功不当者取材美而器不坚也　疏于是之时冬闭无事命此工官之长效实百工所造之物陈列祭器善恶案此器旧来制度大小及容受程限多少或有也勿得有作过制之巧以摇动在上生奢侈之心必功致为上者言作器不须靡丽华侈必功力宻致为上又毎物之上刻勒所造工匠之名于后以考其诚信与否若其用材精美而器不坚固则功有不当必行其罪罚以穷其诈伪之情百工造作器物则诸器皆营经直主于祭故云祭器尊也】
　　【方氏慤曰功即工之所成者效与效马效羊之效同义葢呈效之也工之所成具乎器故继言陈祭器焉祭器未成不造燕器故以祭器为主因其陈而案之以度程近取诸身而手有寸长短之数所起也夫是之谓度逺取诸物而禾有黍多少之数所起也夫是之谓程案则据此以騐彼也案以度则制之长短无不中度案以程则功之多少无不中程】
　　周礼地官乡师正岁稽其乡器比共吉凶二服闾共祭器乡共吉凶礼乐之器【注祭器者簠簋鼎爼之属闾胥主集为之　疏云祭器簠簋者案特牲同姓用簋少牢皆用敦同姓者乃用簋今言簋者况义耳】
　　蔡氏徳晋曰此先王教民使成礼俗之要法也葢教民必以礼乐而行礼乐必有其器然五礼六乐之器繁多民不能戸制而家造也惟乡吏集合众材以为之而后比闾族党之间莫不有其器以为行礼乐之具使其民于鼎爼之旁樽罍之下琴瑟钟鼓之间无日而不周旋狎习焉所以人人知礼乐之意而成粹美之俗也或疑吉凶二服人当自制何为欲比长集为之然考传云命妇成祭服记云无田禄者不设祭器有田禄者先为祭服则自庶士以下祭服或不能自备又考古之防服其变除之节甚烦恐防家非士大夫之富厚者亦不能一一详备又有吊服非所常用者今比长预集五家之财为吉凶二服藏之以待用用毕复收藏之以待复用固良法也至如记言大夫祭器不假声乐皆具非礼也则自命士以下吉凶礼乐之器俱不能自备可知今有闾师族师以及州长乡大夫等集合众财为之则器无不备而礼人人可行矣
　　夏官小子衅邦器【注邦器谓礼乐之器及祭器之属杂记曰凡宗庙之器其名者成则衅之以豭豚　疏祭器即笾豆爼簋尊彜器皆是】
　　礼记王制大夫祭器不假祭器未成不造燕器【注造为也　疏皇氏云此谓有地大夫故祭器不假若无地大夫则当假之故礼运云大夫祭器不假声乐皆具非礼也谓无地大夫也】
　　曲礼大夫士去国祭器不逾竟大夫寓祭器于大夫士寓祭器于士【注此用君禄所作取以出竟恐辱亲也寓寄也与得用者言寄觊已复还　疏祭器不逾竟者既眀出礼先从重物为始也逾越也此祭器是君禄所造今既放出故不得自随越竟也注云此用君禄所作取以出竟恐辱亲也无徳而出若犹滥用其器是辱亲也隠义云嫌见夺故云恐辱亲也大夫寓祭器于大夫士寓祭器于士者寓犹寄也既不将去故留寄其同僚必寄之者冀其复还得用也鲁季友奔陈国人复之传曰季子来归是也又曰寓寄也与得用者言寄觊已复还者此觧言寄之义也夫物不常用则生虫蠧故寄于同官令彼得用不使毁败冀还复用大夫士义皆然也】
　　马氏晞孟曰君之于臣也在竟则有赐环之礼在他国则有币召之礼故孔子在陈未甞不思归鲁孟子去齐未甞不思反予夫岂悻悻然若小丈夫示其必不复哉此祭器所以必寓也昔微子去殷抱祭器而之周者抱君之祭器也抱己之祭器不可也抱己之祭器犹不可况春秋之时有载祏而行者有载宝而归者甚有至于己邑自随者此君子之所疾也传曰臣之禄君实有之义合则进否则奉身而退若孔悝南宫敬叔孙林父之徒岂知此哉
　　凡家造祭器为先牺赋为次养器为后无田禄者不设祭器有田禄者先为祭服君子虽贫不粥祭器虽寒不衣祭服为宫室不斩于丘木【注大夫称家谓家始造事牺赋以税出牲无田禄者祭器可假有田禄者祭服宜自有粥卖也丘垄也不粥不衣不斩广敬也　疏家造大夫始造家事也崇敬祖祢故祭器为先诸侯大夫少牢此言牺谓牛即是天子之大夫祭祀赋敛邑民共出牲牢故曰牺赋养器共养人之饮食器也自赡为私宜后造有地大夫祭器祭服俱造则先造祭服乃造祭器此言祭器为先者对牺赋养器为先其实在祭服之后也然大夫及士有田禄者乃得造器犹不具唯天子大夫四命以上者得备具若诸侯大夫非四命无田禄则不得造故礼运云大夫祭器不假声乐皆具非礼也据诸侯大夫言之也若有田禄虽得造祭器必先为祭服后为祭器耳缘人形参差衣服有大小不可假借故宜先造而祭器之品量同官可以共有可暂假也】
　　【吕氏大临曰牺赋亦谓器也牺牲之器如牢互盆簝之属也赋兵赋也其器如弓矢旗物戈劒之属也孟子曰唯士无田则亦不祭牲杀器皿衣服不备故也不祭则荐而已与庻人同故不设祭器也有田禄则牲杀器皿衣服皆不可不备祭器所以事其先粥之则无以祭无以祭则不仁也祭服所以接鬼神衣之则防防之不敬也丘木所以庇其宅兆为宫室而斩之是慢其先而济吾私也是亦不敬也方氏慤曰以无田禄者不设祭器故礼运以祭器不假为非礼以有田禄者必具祭器故王制以祭器不假为礼此其辨也】
　　表记君子敬则用祭器【注谓朝聘待宾客崇敬不敢用燕器也】
　　曲礼祭服敝则焚之祭器敝则埋之荚敝则埋之牲死则埋之【注此皆不欲人防之也焚之必已不用埋之不知鬼神之所为　疏若不焚埋之或用之为防慢鬼神之物所以焚之埋之异者服是身着之物故焚之牲器之类并为鬼神之用虽败不知鬼神用与不用故埋之埋之犹在焚之则消故焚埋异也】
　　张子曰祭器祭服以其常用于鬼神不敢防用故有焚埋之理
　　礼运大夫具官祭器不假声乐皆具非礼也【注臣之奢富拟于国君败乱之国也孔子谓管仲官事不摄焉得俭　疏天子六卿诸侯三卿卿大夫若有地者则置官一人用兼摄羣职不得官官各须具足如君也祭器不假者凡大夫无地则不得造祭器有地虽造而不得具足并须假借若不假者唯公孤以上得备造故周礼四命受器郑云此公之孤始得有祭器者也大夫自有判县之乐而不得如三桓舞八佾一曰大夫祭不得用乐者故少牢馈食无奏乐之文唯君赐乃有之非礼也者若大夫并为上事则为非礼也】
　　【周氏谞曰以官事不摄与声乐皆具为非礼则然矣以祭器不假为非礼则误矣王制曰大夫祭器不假祭器未成不造燕器果大夫祭器犹且假之则燕器葢未尝有殆非先王养成德者之义也】
　　郊特牲宗庙之器可用也而不可便其利也所以交于神明者不可以同于所安乐之义也【疏宗庙之器共事神明不可因便以为私利】
　　孟子牲杀器皿衣服不备不敢以祭
