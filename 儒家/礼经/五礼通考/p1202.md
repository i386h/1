<!-- { "loadSidebar": true } -->
　　册府元开元二年闰二月十八日敕年歳不稔有无须通所在州县不得闭籴各令当处长吏简
　　较　十二年八月诏曰蒲同两州自春偏旱虑至来歳贫下少粮宜令太原仓出十五万石米付蒲州永丰仓出十五万石米付同州减时价十钱粜与百姓
　　旧唐书宗本纪天寳十二载八月京城霖雨米贵令出太仓米十万石减价粜与贫人　十三载秋霖雨积六十余日京城垣屋頽坏殆尽物价暴贵人多乏食令出太仓米一百万石开十塲贱粜以济贫民
　　册府元天寳十四载正月诏曰丰熟已来歳时颇久爰自二载稍异有年粟麦之间或闻未赡此开仓贱粜以济时须虽且得支持而价未全减今更出仓务令家给俾其乐业式副朕心宜于太仓出粜一百万石分付京兆府与诸县粜每斗减于时价十文河南府畿县出三十万石太原府出三十万石荥阳临汝等郡各出粟二十万石河内郡出米十万石陜郡出米二万石并每斗减时价十文粜与当处百姓应縁开差官分配多少一时各委府郡县长官处置乃令采访使各自勾当其太仓含嘉出粟兼令监仓使与府县计防处分其奉先同官华原等县与中部郡地近宜准诸县例数便于中部请受其余县有司者仰准此
　　旧唐书代宗本纪大歴四年八月丙申朔自夏四月连雨至此月京城米斗八百文官出米二万石减估而粜以惠贫民
　　册府元兴元元年十月诏曰歴河朔而至太原自淮沂而被雒汭虫螟爲害雨泽愆时其宋亳淄青泽潞河东常冀幽州易定魏博等八节度管内各赐米五万石河阳东都畿二节度管内各赐三万石所司即搬运于楚州分付各委本道领受赈给将士百姓江淮之间连歳丰稔迫于供赋颇亦伤农其有余济彼不足宜令度支于淮南浙江东西道加价和籴米三五十万石差官搬运于诸道减价出粜贵从权便以利于人
　　蕙田案平籴之法始于李悝盖因谷贱而取之谷贵而出之取有余补不足使农民交利而已军国之用未尝仰给于此也唐开元以后始有和籴之名大抵取以充他用不复爲凶荒平粜之计矣其始也官出钱民出谷彼此交易两得其便民无科抑之累官有储蓄之利故云和籴及其弊也善价不及乡闾美利皆归司局配戸勒限甚于税赋此白居易有和籴有害无利之疏也宋时飬兵之费愈増备边之计愈亟于是和籴结籴俵籴均籴博籴兊籴括籴之名目亦愈繁然谷之籴于官者多则藏于民者必少一有凶歉即无以接济而官吏抑配括索之弊又有不可胜言者故和籴之举特筹国用之一法而未必便于农也德宗此诏以江淮和籴之米运至诸道减价出粜得周礼通财之意故特録之而附论其利弊如此
　　贞元九年正月诏曰分灾救患法有常防通商惠人国之令典自今宜令州府不得輙有闭籴仍委盐鐡使及观察使访察闻奏　十四年六月诏曰访闻蒸庶之间米价稍贵念兹贫乏每用忧懐苟利于人所宜通济今令度支出官米十万石于街东西各五万石每斗贱较时价粜与百姓七月令赈给京兆府百姓麦种二万石旧唐书徳宗本纪贞元十四年十月以歳凶谷贵出太仓粟三十万石开塲粜以惠民十二月出东都含嘉仓粟七万石开塲粜以惠河南饥民　十五年二月出太仓粟十八万石粜京畿诸县
　　食货志元和九年四月诏出太仓粟七十万石开六塲粜之并赈贷外县百姓至秋熟徴纳便于外县收贮以防水旱　十二年四月诏出粟二十五万石分两街降估出粜
　　穆宗本纪长庆二年闰十月诏江淮诸州旱损颇多所在米价不免踊贵眷言疲困须议优矜宜委淮南浙西东宣歙江西福建等道观察使各于当道有水旱处取常平义仓斛防据时估减半价出粜以惠贫民
　　册府元长庆四年二月诏如闻京城米谷翔贵百姓乏食者多夏麦未登须有救恤宜出太仓陈粟四十万石委度支京兆府类防减时价于东西街置塲出粜其价钱仍司府收贮至秋收籴七月敕近日访闻京城米价稍贵须有通变以便公私宜令戸部应给百官俸料其中一半合给疋段者逥给官中所籴粟每斗折钱五十文其疋段委别收贮至冬籴粟填纳太仓时人以爲甚便
　　蕙田案此官俸折米之始
　　太和六年二月戸部侍郎庾敬休奏两州米价腾贵百姓流亡至多请籴两州阙宫职田禄米以救贫人从之八年九月诏江淮浙西等道仍歳水潦遣殿中侍御
　　史任畹驰徃慰劳以比年赈贷多爲奸吏所欺徒有其名惠不及下宜委所在长吏以军州自贮官仓米减一半价出粜各给贫弱如无贮蓄处即以常平义仓米出粜又诏诸道有饥疫处军粮蓄积之外其属度支户部杂谷并令减价以出粜济贫人
　　开成元年十二月盐鐡转运使奏据江淮留后卢钢以江淮诸州人将阻饥请于来年运米数内量留收贮至春夏百姓饥乏之际减价出粜收其直待熟偿之无损于官有利于人帝嘉之诏留常运米三十万石
　　蕙田案此截留漕米以爲平粜之用
　　后唐同光四年正月诏曰辇毂之中郊甸之内时物踊贵人戸饥穷访闻自陜已西遐及邠鳯积年时熟百谷价和纵未能别备于贡输亦宜广通于和籴近闻輙有税索已曽降敕指挥尚恐闗镇阻滞行涂増长物价仰所在长吏切加检御以济徃来推救灾防患之心明奉国忧人之道又京圻之内自张全义制置已数十年每闻开垦荒芜劝课稼穑曽无歉歳甚有余粮公私贮蓄及多收藏未肯出粜更俟厚价颇失众情宜令中书门下条疏应在京及诸县有贮斛防并令减价出粜以济公私
　　后周广顺元年四月敕天灾流行分野代有苟或闭籴岂是爱人宜令防淮渡口镇铺不得止淮南人籴易三年十一月敕膳部员外郎刘表微徃兖州开仓减价粜粟以水害稼救饥民也丙午单州刺吏刘禧言沧州充给歳余军粮外有大麦六万石欲开仓官粜以济贫民从之十二月以亳州颍州大水民饥所有仓储及永城仓度支给军食一年外遣使减价出粜
　　显德元年正月分命朝臣杜等五人徃颍亳濮永城固河口开食减价出粜以济饥民　六年正月命庐州开仓出陈麦以粜之盖克复之后民多阻饥故廉其价以惠之也二月濠州上言准宣出粜省仓陈麦以利饥民
　　宋史太宗本纪淳化元年七月京师贵籴遣使开廪减价分粜
　　真宗本纪大中祥符五年京城河北淮南饥减直鬻谷以济流民
　　玉海天禧元年诏灾伤州以常平仓元籴价出粜荒政考畧天禧元年濮州侯日成上言本州富民储蓄不少近价值日増乞差使臣与通判防检量留一年支费余悉令粜真宗有防劝诱出粜不得扰富民
　　真宗本纪天禧四年闰十二月京城谷贵减直发常平仓
　　仁宗本纪天圣四年四月诏京东西河北淮南平谷价庆歴元年十一月发廪粟减价以济京城　八年十一月出廪米减价以济畿内贫民
　　至和二年四月出米京城门下其价以济流民
　　吴及传嘉祐四年及管勾登闻检院上书言春秋有告籴陛下恩施动植视人如伤然州郡官司各专其民擅造闭籴之令一路饥则邻路爲之闭籴一郡饥则邻郡爲之闭籴夫二千石以上所宜同国休戚而坐视流离岂圣朝子育兆民之意哉遂诏邻州邻路灾伤而輙闭籴论如违制律
　　言行録熈宁中赵清献公抃以大资政知越州两浙旱蝗米价踊贵诸州皆榜衢路禁人増米价公独榜衢路令有米者増价粜之于是诸州米商辐凑诣越米价更贱民无饿死者
　　苏颂乞粜官米济民疏臣窃闻近日甚有近北灾伤人民流移徃邻路州军逐熟寻有防下诸路令州县常切存恤恭惟圣恩溥施靡所不逮然恐州县虚文不能上副仁悯之意何则其流民所之惟是歳丰物贱便爲安居之地今并淮诸郡虽稍登稔若食口既多必是物价腾踊万一将来秋成失望漂泊之民未有归业之期坐食贵谷便见失所彼时须烦县官赈救爲惠差迟则其无益甚矣臣以谓存恤之法莫先于平物价欲物货之平则莫若官爲粜给使之常食贱价之物则不觉转移流徙之爲患也臣欲望特降朝防应有流民所聚州县权将上供或军粮米斛比见今在市实直量减分数估定价例将来更不得添长专差强干官一员置塲出粜直候流民归业日即罢其约束事件并依昨来在京粜施行收到价钱委转运司和籴斛防充数如此擘画比之出粟赈济所费寡而所惠博惟朝廷垂意幸甚
　　宋史徽宗本纪元符三年正月即皇帝位十二月出廪粟减价以济民
　　高宗本纪建炎二年十月禁江浙闭籴　三年二月出米十万斛即杭秀常湖州平江府损直以粜济东北流寓之人
　　绍兴十三年三月振淮南饥民仍禁遏籴
　　食货志绍兴三十一年正月雪寒民多艰食诏临安府并属县以常平米减时之半振粜十日
　　朱子与星子诸县议荒政书一将来粜米亦请一面早与上戸及籴米人戸公共商议置塲去处务令公私贫富逺近之人各得其便大抵官米只于县市出粜上戸米谷即与近便乡村置塲出粜不须般载徃来徒有劳费如有大段有余不足去处及将来发粜常平米斛即具因依申来切待别行措置
　　与建宁诸司论赈济劄子一安抚司赈济米合于冬前差船般运免至冬后与民间般载租米互有相妨或致延滞　一广南最系米多去处常歳商贾转贩舶在海中今欲招邀合从两司多印文牓发下福州沿海诸县优立价直委官收籴自然辐凑然后用溪船节次津般前来建宁府交卸　一般运米须得十余万石方可济用合从使府两司及早拨定本钱选差官员使臣或募土豪给与在路钱粮令及冬前速到地头趂熟收籴潮惠州与本路界相近徃囬别无踈虞即与支赏约运到米一千石支钱三十贯充赏其籴到米数最多之人仍与别议保奏推赏施行一上件福广米既到府城即城下居人自无阙食
　　之理不须过有招邀上溪船米反致乡村匮乏将来却烦官司般米赈济劳费百端今合先次出牓晓谕诸县产戸寺院除日逐出粜不得闭籴外每产钱一贯桩米三十石省禾亦依此纪数两贯以下不桩委社首遍行劝谕亲自封桩开具本都桩管米数及所桩去处限十一月内申县祗备覆实不得輙徇顔情虚申数目及妄挟怨生事骚扰其社首家禾即委隅官封桩　一乡下有外里产户等寄庄即仰社首及本处居人指定经官陈説封桩十分之七　一乡下有产钱低小而停积禾米之家仰邻保重立罪赏陈告亦与量数封桩十分之五并依前法　一上戸有愿于合桩数外别行桩粜之人许具实数经县自陈收附出粜量行旌赏　一所桩禾米更不预定价直将来随乡原髙下量估平价出粜不使太贵以病细民亦不使太贱以上戸　一所桩禾米自来年正月爲始以十分爲率至每月终即给一分还元桩产戸自行出粜直至稍觉民饥即据见数五日一次差隅官监粜大人一斗妇人七升小儿四升如至六月中旬民间不甚告饥即尽数给还产戸自行出粜一府城县郭及乡村居民合籴禾米之家合预行
