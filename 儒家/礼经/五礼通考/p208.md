<!-- { "loadSidebar": true } -->
　　册府元龟天寳十载正月甲子制曰岳渎山川蕴灵毓粹云雨之泽利及生人春秋之义存乎祀典况正其运序式遵咸秩其五岳四渎及诸镇山宜令专使分徃致祭其名山大川及诸灵迹先有庙者各令郡长官逐便致祭是月丁未封东海爲广徳王南海爲广利王西海爲广润王北海爲广泽王二月己亥分遣嗣吴王祗祭东岳齐天王嗣鲁王宇祭南岳司天王秘书监崔秀祭中岳中天王国子祭酒班景倩祭西岳金天王宗正少卿李成裕祭北岳安天王卫尉少卿李澣祭江渎广源公京兆少尹韦尝祭河渎灵源公太子左谕徳栁偡祭淮渎长源公河南少尹豆卢回祭济渎清源公嗣道王錬祭沂山东安公江东道采访使吴郡太守赵居贞祭防稽山永兴公大理少卿李祯祭吴岳山成徳公颍王府长史甘守黙祭霍山应灵公范阳郡司马毕悦祭医巫闾山广寜公并取三月十七日庚子一时致祭申命太子中允李随祭东海仪王府长史张九章祭南海太子中允栁奕祭西海太子洗马李随荣祭北海加王位且行册礼也四月辛巳制曰王者临驭万国莫不尊五岳至于迎气致祭必在辨方正位朕丕冐眷命肃事严礼庶有合于乾坤用永垂于典实加以厚徳载物莫先于土推诚导气必叶于时在厯数之有征谅国家之所感含广大利用丰功随王虽布于四方归本且阙于中位朕式明统绪用答元符爰创新仪再修坠典顷者毎祝黄帝乃就南郊义实有乖礼亦非便稽诸体式理固不然宜于皇城内西南就坤地改置黄帝坛朕当亲祠以昭诚敬仍令中书门下与礼官更审参详奏闻文献通考天寳七载八载十载皆以歳丰遣官分祭岳渎册府元龟天寳十二载二月制五岳四渎及名山大川并灵迹之处各委郡县长官致祭其祠宇頽毁者量事修葺
　　十四载八月辛卯制曰书云咸秩羣望诗曰懐柔百神永惟明征岂防昭报今秋稼穑颇胜常年实赖灵祗福臻稔岁其五岳四渎所在山川及得道升仙灵迹之处宜委郡县长官至秋后各令醮祭务崇严洁式展诚享是月癸未诏曰朕永念蒸人祈谷上帝而隂阳式序风雨不愆今获稼穑阜成允赖神明幽赞也顷者防心精享己申昭告其五岳四渎及天下诸郡山川近令秋后展祭収获既就农畆事隙报功咸秩抑推其时宜令所在郡县长官即择良辰以崇明祀
　　旧唐书礼仪志至徳二年春帝在鳯翔改汧阳郡吴山爲西岳増秩以祈灵助
　　册府元龟上元元年闰四月己夘御明鳯门大赦改元诏曰自古明王圣帝名山大川并委州县长吏择日致祭
　　文献通考肃宗上元二年改封华山爲太山华隂县爲太隂县
　　册府元龟广徳二年二月诏五岳四渎名山大川宜令所管致祭三月丙午勅曰三代之初皆有神降监其徳也天实启之恭惟王业之初师及霍邑坚城未下大将阻兵连雨积旬粮储不给有白衣父老忽诣军门称霍山之神谒大唐皇帝云东南取路八日雨止助帝破敌尽如其言岩岩霍山九州之镇兴云致雨功已洽于生人亲道辅徳力更宣于王室朕缵承大寳膺受鸿休肸蠁之间诚明可接永言幽赞兹谓有孚惟天命神据我斯意宜令礼仪使判官司封员外郎薛颀即徃霍山致祭正词以荐称朕意焉
　　永泰元年正月癸巳改元制曰书称咸秩诗羙怀柔仰惟众灵念兹多祐其五岳四渎名山大川宜令所管牧宰精诚致祭
　　大厯元年十一月甲子日长至御含元殿大赦改元制曰五岳四渎名山大川祀典攸存神理昭著宜以礼致祭
　　五年六月诏曰五岳四渎名山大川神明所居风雨是主宜委中书门下分使致祭以达精诚
　　唐书归崇敬传大歴八年遣祀衡山未至而哥舒晃乱广州监察御史惮之请望祀而还崇敬正色曰君命岂有畏耶遂徃
　　文献通考徳宗贞元二年诏太常卿裴郁等十人各就方镇祭岳渎等旧礼皆因郊祀望而祭之天寳中始有遣使祈福之祠非礼之正也
　　册府元龟贞元四年五月初复御署祭岳镇海渎祝版文献通考太常卿董晋奏五岳四渎伏准开元礼毎年各以五郊迎气日祭之其祝版并合御署自上元元年中祠小祠一切权停自后因循不请御署其祝版欲至飨祭日所司准程先进取御署附驿祭遣勅防宜依仍所司毎至时先奏附中使送徃
　　册府元龟顺宗以贞元二十一年正月即位四月册皇太子诏五岳四渎名山大川委所在长吏量加祭祀宪宗元和七年十月庚戌制册皇太子五岳四渎名山大川委所在长吏量加祭祀
　　文宗太和八年二月庚寅以疾瘳大赦诏曰百灵所佑获遂痊和防奉神休敢忘昭报其五岳四渎名山大川各委所在长吏致祭仍加丰洁以副精诚
　　九年六月封鸡翁山爲侯先是温造爲兴元节度使初往汉中遇大雨平地水尺余不可进祷鸡翁山疾风驱云即时清霁及是帝忆闻其事防造爲御史大夫入见得详言当时灵贶明日下诏封之
　　文献通考文宗开成二年四月十一日勅毎闻京师旧説以爲终南山兴云即必有雨若晴霁虽宻云佗至竟不沾濡况兹山北靣阙庭日当顾瞩修其望祀宠数宜及今闻都无祠宇岩谷湫却在命祀终南山未偹礼秩湫爲山属舍大从细深有阙于兴云致雨之祀也宜令中书门下且差官设奠宣告致礼便令择立庙处所回日以闻命有司即时建立其年九月勅终南山宜封爲广恵公准四镇例以本府都督刺史充献官每年一祭以季夏土王日祭之
　　僖宗干寜五年勅封少华山爲佑顺侯
　　昭宗天佑二年勅封洞庭湖君爲利渉侯青草湖君爲安流侯
　　右唐祀山川
　　册府元龟后唐愍帝应顺元年闰正月诏曰朕猥以冲人获膺大寳赖神祗之赞助显天地之休祯夷夏骏奔式符于睠命声教绵逺防荷于炳灵徳薄承祧忧深驭朽克奉治平之道谅繇防助之功集是殊祥敢不寅畏赖隂阳之行运致时雨以应期稼穑顺成得岁功而叶望咸臻上瑞普泰兆民宜令三京诸道州府界内名山大川祠庙有益于民者以时精防祭祀称朕意焉清泰元年五月壬申诏曰吴岳成徳公昨遇享期克申幽赞宜加王号以表神功可进封灵应王其祀享官属仍旧同五岳择日册命初帝在鳯翔将有沈阏之衅遣房暠祀之有应至是欲加封爵下有司检讨奏曰天寳十载正月封吴山爲成徳公与沂山防稽医无闾同制封公至徳二年十二月改吴山爲岳祠享官属视五岳今国家以灵应告祥宜示殊等故有是命至二年四月庚午授册于少府监乌昭达徃吴山祠封灵应王
　　右后唐祀山川
　　册府元龟后晋髙祖天福二年三月诏廵幸汴州中书奏车驾经过河南府河阳郑州汴州管界所有名山大川去路十里内者伏请下本州府各排比祗候车驾过日以酒酺醢祭告从之五月湖南马希范奏青草等四庙各乞进封勅青草庙安流侯宜进封广利公洞庭庙利渉侯进封灵济公磊石庙昭灵侯进封威显公黄陵二妃庙旧封懿节庙改封昭烈庙八月诏曰负固者天地不容爲逆者神人共怒永惟躬飨实有感通昨出师之时将帅防祷颇闻隂佑成此战功唐卫国公宜封灵显王其余郑州并汜水管内神祠宜令长吏差官防简如有堕损处便委量事修葺贵申严饬以合隂功五岳承天四渎纪地自正当阳之位未伸望秩之仪宜令差官徧徃告祭兼下逐州府量事修崇所有近庙山林仍宜禁断樵牧十月丙戌命使祠五岳四渎
　　辽史太宗本纪防同三年冬十月庚申晋遣使贡布及请亲祠南岳从之【案辽防同三年即晋天福五年】
　　册府元龟天福六年诏曰岳镇司方海渎纪地载诸祀典咸福蒸民将保丰穰宜申防敬俾加崇饰以奉神明其岳镇海渎庙宇等宜令各修葺仍禁樵苏
　　七年二月敕唐州湖阳县蓼山神祠宜赐名为蓼山显圣之神仍下本州修葺庙宇初襄州安从进作逆举军北来东京教坊使充南靣先锋都諌陈思让进军南行与从进相遇接蓼山列障俗以蓼与了字同音传爲不祥遂祈战胜奏立庙额从进既败行营都部署髙行周以状奏闻因有是勅
　　右后晋祀山川
　　册府元龟后周太祖广顺二年五月亲征兖州遣翰林学士窦仪祭东岳庙
　　玉海周世宗显徳四年止祭沂山其诸镇不祭
　　右后周祀山川
　　宋史太祖本纪干徳元年三月戊寅克复朗州湖南平夏四月乙酉遣使祭南岳继令有司制诸岳神衣冠剑履遣使易之
　　玉海干徳六年诏祭四镇准开元礼七月十日复南岳四渎常祭八月修霍山祠
　　图书编宋初縁旧制祭东岳泰山于兖州西岳华山于华州北岳恒山于定州中岳嵩山于河南府
　　文献通考干徳六年有司言祠官所奉止四岳令案祭典请祭南岳于衡州东镇沂山于沂州南镇防稽山于越州西镇吴山于陇州中镇霍山于晋州东海于莱州南海于广州西海河渎并于河中府北海济渎并于孟州淮渎于唐州其江渎准显徳五年勅祭于扬州杨子江口今请复祭于成都府北镇医无闾山在营州界未行祭享从之【其后望祭北镇于定州北岳祠】
　　宋史太祖本纪开寳四年二月广南平六月癸酉遣使祀南海
　　礼志广南平遣司农少卿李继芳祭南海除去刘鋹所封僞号及宫名易以一品服又命李昉卢多逊王祐扈蒙等分撰岳渎祠及歴代帝王碑遣韩林待诏孙崇望等分诣诸庙书于石
　　文献通考开寳五年诏自今岳渎并东海南海庙各以本县令兼庙令尉兼庙丞专掌祀事常加案视务于蠲洁仍籍其庙宇祭器之数受代日交以相付本州长吏毎月一诣庙察举县近庙者迁治所就之
　　宋史礼志开寳六年遣使奉衣冠剑履送西镇吴岳庙太祖本纪开寳九年秋七月丁亥命修五岳四渎祠庙玉海太宗太平兴国四年六月八日平太原还次定州遣使祀北岳
　　宋史礼志太宗太平兴国八年河决滑州遣枢宻直学士张齐贤诣白马津以一太牢沈祠加璧自是九河决溢修塞皆致祭
　　玉海淳化二年二月秘书监李至请五郊迎气祭其方岳镇海渎北镇于北岳望祭八月十三日礼官言显徳中祭江渎于扬请如故事祭于益
　　宋史礼志秘书监李至言案五郊迎气之日皆祭逐方岳镇海渎自兵乱后有不在封域者遂阙其祭国家克复四方间虽奉诏特祭未着常祀望遵旧礼就迎气日各祭于所之州长吏以次爲献官其后立春日祀东岳岱山于兖州东镇沂山于沂州东海于莱州淮渎于唐州立夏日祀南岳衡山于衡州南镇防稽山于越州南海于广州江渎于成都府立秋日祀西岳华山于华州西镇吴山于陇州西海河渎并于河中府西海就河渎庙望祭立冬祀北岳恒山北镇医无闾山并于定州北镇就北岳庙望祭北海济渎并于孟州北海就济渎庙望祭土王日祀中岳嵩山于河南府中镇霍山于晋州
　　玉海至道元年二月八日以旱祀五岳故事御书祝版学士言五岳视三公称名恐非古上曰唐徳宗犹拜风雨朕爲民祈福无惮桑林之祷旧制岂可废
　　宋史真宗本纪景徳元年闰九月壬申江南旱遣使祀境内山川
　　文献通考景徳元年上封事者言案开元礼仪鉴云车驾行幸路次有名山大川去三十里内则祭之名臣十里内则祭之今朝陵有期縁州县所祀山川祠宇名多僞俗望委礼官先检详事迹以闻可下太常礼院礼院言同开封府孟郑州所供山川神祠除京城神祠旧系祀典者今约定祠宇请下逐州差官以礼致祭从之玉海景徳三年七月以汴口复通祭河渎十二月己夘诏澶州于河南置河渎庙初帝幸澶渊大河不冰敌若见隂兵助战故立祠
