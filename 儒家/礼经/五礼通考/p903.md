<!-- { "loadSidebar": true } -->
　　【星经车府七星在天津东近河主官车之府也　宋史天文志车府七星东西列主车府之官又主賔客之馆　宋两朝天文志距西第一星去极五十六度半入虚宿四度半】




　　府上天钩九黄晶
　　【星经钩九星在造父西河中　晋书天文志造父西河中九星如钩状曰钩星　宋史天文志一曰主辇舆服饰　宋两朝天文志距大星去极二十四度入危宿初度】




　　钩下五鵶字造父
　　【星经造父五星在传舎南主御之官　晋书天文志传舍南河中五星曰造父御官也一曰司马或曰伯乐　宋史天文志一曰在腾蛇北　宋两朝天文志距北星去极三十八度入危宿十一度】





　　危下四星号坟墓
　　【今测坟墓四星黄经二宫二度二十分纬北八度一十八分赤经二宫一度二十一分纬南二度五十五分】
　　【星经坟墓四星在危下主山陵悲惨事　晋书天文志坟墓四星属危之下主死丧哭泣为坟墓也　宋史天文志大曰坟小曰墓　宋两朝天文志距中星去极九十六度入危宿五度半】



　　墓下四星斜虚梁
　　【今测虚梁一星黄经二宫五度零二分纬北四度零九分】
　　【星经虚梁四星在危南主园陵寝庙非人所居　晋书天文志葢屋南四星曰虚梁园陵寝庙之所也宋两朝天文志距东西星去极一百度半入危宿八度】




　　十个天钱梁下黄
　　【星经天钱十星在虚梁南　晋书天文志北落西北有十星曰天钱　宋史天文志主钱帛所聚为军府藏　宋两朝天文志距东北星去极一百一十八度入危宿三度】
　　葢屋二星【今一星】
　　墓旁两星能葢屋身着黑衣危下宿
　　【今测黄经一宫二十七度四十二分纬北九度一十三分】
　　【星经葢屋二星在危宿之南主宫室之事也　晋书天文志天垒城南二星曰葢屋　宋史天文志在危宿南九度　宋两朝天文志距西星去极九十七度入虚宿九度】





　　危宿之属合象







　　【宋史天文志案步天歌已上诸星俱属危宿晋志不载人星车府隋志有之杵臼星晋隋志皆无造父钩星晋志属紫防垣葢屋虚梁天钱在二十八宿外乾象新书以车府西四星属虚东三星属危武宻书以造父属危又属室余皆与步天歌合案乾象新书又有天纲一星在危宿南入危八度去极百三十二度在赤道外四十一度晋隋志及诸家星书皆不载止载危室二宿间与北落师门相近者近世天文乃载此一星在鬼栁间与外厨天纪相近然新书两天纲虽同在危度其説不同今姑附于此】
　　蕙田案杵臼星隋志有之宋志误







　　室两星上有离宫出绕室三双有六星
　　【今测室一星黄经二宫一十九度零七分纬北一十九度二十六分赤经二宫一十二度一十七分纬北一十三度三十三分】
　　【星经营室二星主军粮离宫上六星主隐藏一名宫二名室上六星名离宫上六宫妃后位　史记天官书营室为清庙曰离宫阁道　晋书天文志营室二星天子之宫也一曰元宫一曰清庙又为军粮之府及土功事离宫六星天子之别宫主隐藏休息之所宋史天文志一曰室一星为天子宫一星为太庙为王者三军之廪故为羽林以卫又为离宫阁道故有离宫六星在其侧汉永元铜仪营室十八度唐开元游仪十六度旧去极八十五度景祐测騐室十六度距南星去极八十五度在赤道外六度离宫六星两两相对为一坐夹附室宿上　宋两朝天文志距南星去极八十度半】








　　下头六个雷电形
　　【今测雷电六星黄经二宫一十三度五十四分纬北一十五度四十四分赤经二宫九度零七分纬北八度一十一分】
　　【星经雷电六星在室西南主兴雷电也　隋书天文志室南六星曰雷电　宋两朝天文志距西南星去极八十七度入危宿十二度】












　　垒壁阵次十二星十二两头大似井
　　【今测垒壁阵一星黄经一宫一十五度四十六分纬南四度五十三分　二星黄经一宫一十七度一十二分纬南四度四十九分　三星黄经一宫一十七度二十二分纬南二度二十六分　四星黄经一宫一十九度零七分纬南二度二十九分　五星黄经一宫二十四度二十三分纬南二度　六星黄经二宫初度五十八分纬南一度一十分　七星黄经二宫七度一十分纬南初度二十分　八星黄经二宫一十二度四十五分纬南一度　九星黄经二宫二十三度五十六分纬南三度零七分　十星黄经二宫二十四度四十七分纬南二度五十四分　十一星黄经二宫二十四度三十二分纬南五度四十二分　十二星黄经二宫二十三度三十八分纬南五度四十分】
　　【星经垒辟十二星在室南主翊卫天子之军西入室五度去北辰一百二十三度也　晋书天文志垒辟阵十二星在羽林北羽林之垣垒也主军卫为营壅也　宋史天文志一作壁垒　宋两朝天文志距西第一星去极一百十五度入女宿十一度】





　　阵下分布羽林军四十五卒三为羣
　　【今测羽林军三星黄经二宫四度二十七分纬南八度一十分　四星黄经二宫四度一十一分纬南五度三十七分　六星黄经二宫一十二度四十分纬南二度四十九分　七星黄经二宫一十一度五十三分纬南三度五十九分　八星黄经二宫一十二度二十一分纬南四度一十三分　九星黄经二宫一十二度二十五分纬南四度四十四分】
　　【星经羽林军星四十五星在室南　史记天官书虚危其南有众星曰羽林天军　晋书天文志一曰天军主军骑又主翼王也　宋史天文志三三而聚散出垒壁之南一曰在营室之南东西布列北第一行主天军军骑翼卫之象　宋两朝天文志距大星去极一百一十七度入危宿十五度半】





　　军西四星多难论子细歴歴看区分三粒黄金名鈇钺一颗真珠北落门
　　【星经鈇锧三星在八魁西北一名斧钺主斩刈乱行诛诳诈伪人　史记天官书军西为垒或曰钺　宋史天文志斧钺三星在北落师门东芟刈之具也主斩刍牧以饲牛马隋志通志皆在八魁西北主行诛拒难斩伐奸谋　宋两朝天文志距北星去极一百三十度入室宿一度】
　　【今测北落师门黄经一宫二十九度二十二分纬南二十一度赤经二宫九度五十六分纬南三十一度一十三分】
　　【星经北落师门一星在羽林军西主候兵入危九度去北辰一百二十度　史记天官书钺旁有一大星为北落　晋书天文志北落师门一星在羽林西南北者宿在北方也落天之藩落也师众也师门犹军门也长安城北门曰北落门以象此也主非常以候兵　宋两朝天文志去极一百二十六度入危宿十一度半】
　　八魁九星【今无】
　　门东八魁九个子
　　【星经八魁九星在北落东南主兽之官　宋两朝天文志距南星去极一百三十九度入壁宿四度半】天纲一星
　　门西一宿天纲是
　　【星经天纲一星在北落西南主天绳张幔野宿所用也　晋书天文志北落西南一星曰天纲主武帐宋史天文志一曰在危南主武帐宫舍天子游猎所会　宋两朝天文志去极一百二十九度入危宿五度】
　　土功吏二星【今一星】
　　电旁两个土功吏
　　【星经土吏三星在室西南主备设司过农事　隋书天文志室西南二星曰土功吏主司过度　宋史天文志土功吏一曰在危东北】
　　蕙田案步天歌室宿之属有土功吏壁宿之属有土公宋志溷合为一








　　腾蛇室上二十二
　　【星经腾蛇二十二星在室北枕河主水虫头入室一度去北辰五十度也　晋书天文志腾蛇二十二星在营室北天蛇也　宋两朝天文志距中大星去极四十四度少入危宿九度半】
　　室宿之属合象







　　【宋史天文志案步天歌已上诸星皆属营室雷电土功吏鈇钺晋志皆不载隋志有之垒壁阵北落师门天纲羽林军晋志在二十八宿外腾蛇属天市垣武宻书以腾蛇属营室又属壁宿乾象新书以西十六星属尾属危东六星属室羽林军西六星属危东三十九星属室以天纲属危斧钺属奎通占録又以斧钺属壁属奎説皆不同】
　　蕙田案腾蛇北方之星无属尾宿之理宋志云乾象新书以西十六星属尾属危者葢衍属尾二字当删




　　壁两星下头是霹雳
　　【今测壁一星黄经三宫四度四十八分纬北一十二度三十五分赤经二宫二十九度一十八分纬北一十三度二十六分】
　　【星经东壁二星主文章圗书　宋史天文志汉永元铜仪东壁二星九度旧去极八十六度景祐测騐壁二星九度距南星去极八十五度　宋两朝天文志距南星去极八十度半】





　　霹雳五星横着行
　　【今测霹雳一星黄经二宫一十四度一十二分纬北九度零四分　二星黄经二宫一十七度零一分纬北七度一十八分　三星黄经二宫二十度四十八分纬北九度零三分　四星黄经二宫二十三度一十三分纬北七度一十四分】
　　【星经霹雳五星在云雨北天威击擘万物　隋书天文志土公西南五星曰礔礰　宋史天文志霹雳五星在云雨北一曰在雷电南一曰在土功西主阳气大盛击碎万物　宋两朝天文志距西星去极九十三度入危十五度】


　　云雨次之口四方
　　【今测云雨一星黄经二宫一十八度三十一分纬北四度二十七分　二星黄经二宫二十二度一十五分纬北三度二十五分】
　　【星经云雨四星在雷电东主雨泽万物成之　隋书天文志礔礰南四星曰云雨在垒壁北　宋两朝天文志距西北星去极九十五度入室宿五度】


　　壁上天廏十圜黄
　　【星经天廏十星在壁北主天子马坊廏苑之官也晋书天文志东壁北十星曰天廏主马之官若今驿亭也主传令置驿逐漏驰鹜谓其行急疾与晷漏竞驰也　宋两朝天文志距西星去极四十九度半入壁宿初度】



　　鈇锧五星羽林旁
　　【通志鈇锧五星在天仓西南刈具也主斩刍饲牛马】





　　土功两黑壁下藏
　　【星经土公二星在壁南主营造宫室起土之官】
　　蕙田案通志文献通考俱无此一句今协纪辨方书有之

　　壁宿之属合象







　　【宋史天文志案步天歌壁宿下有鈇锧五星晋隋志皆不载隋志八魁西北三星曰鈇锧又曰鈇钺其占与步天歌室宿内斧钺略同恐即是此误重出之霹雳五星云雨四星晋志无之隋志有之武宻书以云雨属室宿天廏十星晋志属天市垣其説皆不同】
　　右北方元武七宿



　　五礼通考卷一百九十三
<经部,礼类,通礼之属,五礼通考>
　　钦定四库全书
　　五礼通考卷一百九十四
　　刑部尚书秦蕙田撰
　　嘉礼六十七
　　观象授时
　　西方白虎七宿


　　奎腰细头尖似破鞵一十六星绕鞵生
　　【今测奎一星黄经三宫一十七度五十四分纬北一十五度五十八分赤经三宫一十分纬北二十一度四十七分】
