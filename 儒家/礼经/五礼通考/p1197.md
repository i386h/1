<!-- { "loadSidebar": true } -->
　　和平五年二月诏以州镇十四去歳虫水开仓赈恤献文帝本纪天安元年州镇十一旱民饥开仓赈恤皇兴二年十有一月以州镇二十七水旱开仓赈恤四年春正月诏州镇十一民饥开仓赈恤
　　孝文帝本纪延兴二年六月安州民遇水雹丐租赈恤九月诏以州镇十一水丐民田租开仓赈恤　三年三月诏诸仓囤谷麦充积者出赐贫民是歳州镇十一水旱丐民田租开仓赈恤　四年州镇十三大饥丐民田租开仓赈之
　　太和元年春正月云中饥开仓赈恤十有二月诏以州郡八水旱蝗民饥开仓赈恤　二年州镇二十余水旱民饥开仓赈恤　三年六月以雍州民饥开仓赈恤四年以州镇十八水旱民饥开仓赈恤　五年十有二月诏以州镇十二民饥开仓赈恤　七年十有二月诏以州镇十三民饥开仓赈恤　八年十有二月诏以州镇十五水旱民饥遣使者巡行问所疾苦开仓赈恤十年十有二月诏以汝南颍川大饥丐民田租开仓赈恤　十有一年二月诏以肆州之雁门及代郡民饥开仓赈恤六月辛巳秦州民饥开仓赈恤　十有二年十有一月诏以二雍豫三州民饥开仓赈恤　十三年四月州镇十五大饥诏所在开仓赈恤　二十年十有二月以西北州郡旱俭遣侍臣循察开仓赈恤
　　宣武帝本纪太和二十三年夏四月即皇帝位是歳州镇十八水民饥分遣使者开仓赈恤
　　景明元年十七州大饥分遣使者开仓赈恤
　　正始四年秋八月敦煌民饥开仓赈恤九月司州民饥开仓赈恤
　　永平二年夏四月诏以武州镇饥开仓赈恤　三年五月诏以冀定二州旱俭开仓赈恤
　　延昌元年春正月以频水旱百姓饥敝分遣使者开仓赈恤二月州郡十一大水诏开仓赈恤以京师谷贵出仓粟八十万石以赈贫者六月诏出太仓粟五十万石以赈京师及州郡饥民　二年二月以六镇大饥开仓赈赡六月青州民饥诏使者开仓赈恤　三年夏四月青州民饥开仓赈恤
　　孝明帝本纪熙平元年夏四月以瀛州民饥开仓赈恤二年冬十月庚寅以幽冀沧瀛四州大饥遣尚书长
　　孙稚兼尚书邓羡元纂等巡抚百姓开仓赈恤戊戌以光州饥敝遣使赈恤
　　神元年春正月幽州大饥民死者三千七百九十九人诏刺史赵邕开仓赈恤
　　食货志天平三年秋并肆汾建晋秦陜东雍南汾九州霜旱民饥流散四年春诏所在开仓赈恤之而死者甚众
　　北齐书武成帝本纪河清四年三月诏给西兖梁沧赵州司州之东郡阳平清河武都冀州之长乐渤海遭水潦之处贫下戸粟各有差家别斗升而已又多不付周书武帝本纪建德四年岐宁二州民饥开仓赈给隋书食货志山东频年霖雨杞宋陈亳曹戴谯颍等诸州达于沧海皆困水灾所在沉溺开皇十八年天子遣使将水工巡行川源相视髙下发随近丁以疏导之困乏者开仓赈给前后用谷五百余石自是频有年矣册府元唐武德元年十二月开仓以赈贫乏
　　贞观十五年二月建州言去秋防灾损稼发义仓赈之十七年七月汝南州旱开仓赈给　十八年九月谷
　　襄豫荆徐梓忠绵宋亳十州言大水并以义仓赈给之十九年正月易州言去秋水害稼开义仓赈给之
　　二十一年八月莱州螟发仓以赈贫乏　二十二年正月诏建州去秋蝗以义仓赈贷二月诏泉州去秋蝗及海水泛溢开义仓赈贷
　　唐书高宗本纪永徽二年正月开义仓以赈民
　　旧唐书高宗本纪仪鳯四年二月东都饥官出糙米以救饥人
　　册府元景龙三年三月制发仓廪赈饥人
　　开元二年正月敕曰如闻三辅近地幽陇之间顷縁水旱素不储蓄嗷嗷百姓已有饥者宜令兵部员外郎李怀让主爵员外郎慕容珣分道即驰驿徃岐华同幽陇等州指宣朕意灼然乏絶者速以当处义仓量事赈给如不足兼以正仓及永丰仓米充仍令节减务救悬絶者还日奏闻　六年三月诏曰间者河北河南颇非善熟人间粮食固应乏少顷虽分遣使臣已令巡问犹虑鳏独不能自存凡立义仓用爲歳备今旧谷向没新谷未登宜开彼用储时令贷给况京坻转积歳月滋坏因而变造爲利宏多将以散滞收赢理财均施所司合作条件俾便公私　八年二月以河南淮南江南频遭水旱遣吏部郎中张旭等分道赈恤四月华州刺史窦思仁奏乏絶戸请以永丰仓赈给从之　十五年七月冀州幽州莫州大水河水泛溢漂损居人室宇及稼穑并以仓粮赈给之八月制曰河北州县水灾尤甚言念蒸人何以自给朕当宁兴想有劳旰昃在予之责用轸于怀宜令所司量支东都租米二十万石赈给
　　卢从愿传开元二十年河北饥诏爲宣抚处置使发仓廥赈饥民
　　旧唐书宗本纪开元二十一年闗中久雨害稼京师饥诏出太仓粟二百万石给之
　　文献通考开元二十二年敕应给贷粮本州録奏待敕到三口以下给米一石六口以下给米两石七口以下给米三石如给粟凖米计折
　　册府元开元二十九年制曰本制仓储用防水旱朕每念黎庶尝忧匮乏承前有遭损之州皆待奏报然后赈给近年亦分命使臣与州县相知处置尚虑道路应逺徃复淹滞以此恤人何救悬絶自今已后若有损处应须赈给宜令州县长官与采访使勘防量事给讫奏闻朕当重遣使臣宣慰按覆
　　贞元元年正月赈贷诸道将士百姓昭义河东成德幽州义武魏博奉诚晋慈隰宣武平卢汴滑河阳东都畿汝州诸军节度合赈米四十七万石
　　旧唐书徳宗本纪贞元八年十二月诏赐遭水县乏絶戸米三十万石
　　册府元贞元十三年三月河南府上言当府旱损请借含嘉仓粟五万石赈贷百姓可之
　　旧唐书徳宗本纪贞元十四年六月以旱俭出太仓粟赈贷
　　旧唐书宪宗本纪顺宗即位之年八月受内禅即皇帝位九月敕申光蔡陈许两道比遭亢旱宜加赈恤申光蔡赈米十万石陈许五万石
　　册府元元和元年四月命礼部员外郎裴汶以米十万石赈给于浙东　四年六月渭南县暴水发溢漂损庐舎二百一十三戸秋田十六顷溺死者六人命京兆府发义仓赈给十一月诏淮南扬楚滁三州浙西润苏常三州今年歉旱尤甚米价殊高言念困穷岂忘存恤宜以江西湖南鄂岳荆南等使折籴米三十万石赈贷淮南道三州三十万石贷浙西道三州恐此米来迟不救所切宜委淮南浙西观察使且各以当道军粮米据数给旱损人戸节级作条件赈贷淮南李吉甫浙西韩臯躬亲部署令刺史县令切加勾当使此米必及饥人以副朕意如赈贷三州之外可及诸州亦听量便宜处置待江西等道折籴和籴米到各处依数收管　六年二月制曰如闻京畿之内縁旧谷已尽粟麦未登尚不足于食陈岂有余于播种劝其耕食固在及时念彼徴求尤资寛贷京兆府宜以常平义仓粟二十四万石贷借百姓其诸道府州有乏少粮种处亦委所在官长用常平义仓粮借贷淮南浙西宣歙等道元和四年赈贷并且停徴容至丰年然后填纳
　　旧唐书宪宗本纪元和七年二月诏以去秋旱歉赈京畿粟三十万石其元和六年春赈贷百姓粟二十四万石并宜放免　九年二月诏以歳饥赈常平义仓粟三十万石　十一年四月以徐宿饥赈粟八万石　十二年正月以京畿及陈许饥诏郑滑观察使以估粜官粟救之九月制曰诸道应遭水州府河南泽潞河东幽州江陵府等管内及郑滑沧景易定陈许晋隰苏襄复台越唐随邓等州人戸宜令本州厚加优恤仍各以当处义仓斛防据所损多少量事赈给讫具数奏闻　十四年七月东都留守上言河南府汝州百姓饥诏贷河南府粟五万石汝州二万石
　　旧唐书穆宗本纪长庆二年七月陈许水灾赈粟五万石
　　册府元太和二年七月诏曰如闻山东降灾滛雨泛滥应是诸州遭水损田苗坏庐舎处宜委所在吏切加访恤如不能自济者宜发义仓赈给普令均一以副朕怀　三年五月诏去歳已来水损处郓曹濮青淄德齐等三道宜各赐米五万石并以入运米在侧近者逐便速与搬运仍以有司员外郎刘茂复充曹濮等道赈恤使戸部员外郎严誉兖海等道赈恤使　四年七月许州上言去年六月二十一日被水有诏仍令宣慰使李珝与本道勘防人戸实水损每人量给米一石其当戸人多亦不得过五石令度支以逐便支送其人粟数分并以闻八月舒州上言当州太湖宿松望江等县从今年四月已后江水泛涨没百姓产业共计六百八十二戸并尽人皆就高避水饥贫无食有诏以义仓赈给旧唐书文宗本纪太和四年秋七月太原饥赈粟三万石九月舒州太湖宿松望江三县水溺民戸六百八十诏以义仓赈贷是歳京畿河南江南荆襄鄂岳湖南等道大水害稼出官米赈给　五年春正月太原旱赈粟十万石秋七月剑南东西两川水遣使宣抚赈给　六年二月苏湖二州水赈米二十二万石以本州常平义仓斛斗给五月浙西丁公着奏杭州八县灾疫赈米七万石
　　册府元太和七年正月以旱诏京兆府河中等九州府宜赐粟五十六万石并以常平义仓及所籴斛防充无本色者以运米折给委本州府长吏明作等第差官吏对面宣赐先从贫下起给
　　开成元年正月诏同州赐谷六万石河中府绛州共赐十万石委度支戸部以见贮粟麦充赐
　　旧唐书文宗本纪开成三年春正月诏去秋蝗虫害稼处以本处常平仓赈贷
　　文苑英华开成三年正月诏淄青兖海郓曹濮去秋虫蝗害物徧甚宜以当处常平义食斛斗速加赈救京兆府诸州府应有蝗虫米谷贵处亦宜以常平义仓及侧近官中所贮斛斗量加赈恤
　　唐书宣宗本纪大中九年七月以旱遣使巡抚淮南粟赈民
　　册府元后唐同光四年正月明宗奏深冀诸州县流亡饥馑戸一千四百乞邺都仓储借贷以济穷民长兴元年正月滑州上言准诏赈贷贫民以去年水灾故也二月郊禋礼毕制曰诸州府或经水旱灾沴恐人戸阙少糇粮方值春时诚宜赈恤宜令逐处取去年纳到新好属省斛斗各加赈贷候秋日徴纳是月宋州奏准诏赈贷粟万石五月青州奏准诏赈贷贫民粮一万四百一十九石　三年七月内出御劄示百僚曰今年州府遭水潦处已下三司各指挥本州府支借麦种及等第赈贷斛食仰逐处长吏切加安存不得輙有差使如戸口流移其戸下田园屋宅仰村邻节级长须主管不得信令残毁候本戸归日具元本桑枣根数及什物数目交付不得致有欠少本戸未归即许邻保请佃供输若入务时归业准例秋后交付
　　后晋天福六年四月以齐路民饥诏兖青郓三州发管内仓粮赈贷　七年七月开封府奏准宣给粮二万石赈诸县贫民八月诏襄州城内百姓等久经围闭例各饥贫宜示颁宣用明恩渥大戸各赐粟二石小戸各赐粟一石宜令襄州以见在数充十二月诏遣供奉官马延翰雒京赈恤饥民仍宣河南府差大将量将米豆徃诸山谷裱散给人戸其诸县系欠秋税与限至来年夏麦徴纳
　　后周广顺二年二月齐州言禹城县二年水民饥流亡今年见固河仓有濮粮五万二千余斛欲赈贷勅诸邑留二三千斛给巡检职员余并赈贷贫民
　　显德四年三月命左谏议大夫尹日就于夀州开仓赈其饥民　六年三月遣使徃和州开仓以赈饥民命夀州开仓以赈饥民
　　文献通考显德六年淮南饥上命以米贷之或曰民贫恐不能偿上曰民犹子也安有子倒悬而父不爲觧者安责其必偿也
