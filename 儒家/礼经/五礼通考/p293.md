<!-- { "loadSidebar": true } -->
　　内宰大祭祀后祼献则赞瑶爵亦如之【注瑶爵谓尸卒食王既酳尸后亚献之其爵以瑶为饰　防案仪礼郑注云诸侯尸十三饭天子尸十五饭尸食后王以玉爵酌朝践醴齐以酳尸谓之朝献后亦于后以瑶爵酌馈献时盎齐以酳尸谓之再献故云后亚献也云其爵以瑶为饰者向来所解知后以瑶爵亚酳尸者约明堂位云爵用玉琖仍雕加以璧散璧角食后称加彼鲁用王礼即知王酳尸亦用玉琖后酳尸用璧角賔长酳尸用璧散彼云璧此云瑶不同者瑶玉名瑶玉为璧形饰角口则曰璧角角受四升爵为总号故郑云其爵以瑶为饰也】
　　蕙田案爵容一升角受四升此疏谓瑶爵即璧角恐未是
　　礼记祭统尸饮五君洗玉爵献卿尸饮七以瑶爵献大夫尸饮九以散爵献士及羣有司皆以齿【注尸饮五谓酳尸五献也大夫士祭三献而献賔】
　　【方氏慤曰凡觞皆谓之爵此言玉爵瑶爵正谓一升之爵耳言散爵即五升之散也礼器曰宗庙之祭贵者献以爵贱者献以散则不特献者然也虽受献者亦然】
　　周礼春官郁人大祭祀与量人受举斚之卒爵而饮之【注斚受福之嘏声之误也王酳尸尸嘏王此其卒爵也少牢馈食礼主人受嘏诗懐之卒爵执爵以兴出宰夫以笾受啬黍主人尝之乃还献祝此鬰人受王之卒爵亦王出房时也必与量人者郁人赞祼尸量人制从献之脯防事相成　防郑知斚是受福之嘏非天子奠斚殷爵名者案郊特牲云举斚角诏妥尸其时无鬰人量人受爵饮之法唯有受嘏时受王卒爵饮之礼故破斚为受福之嘏也】
　　【王氏安石曰斚者先王之爵唯王礼用焉卒爵若仪礼所谓皇尸卒爵是也】
　　夏官量人凡宰祭与郁人受斚歴而皆饮之【注郑司农云斚读如嫁娶之嫁斚器名明堂位曰爵夏后氏以琖殷以斚周以爵谓斚读如嘏尸之嘏宰冡宰　防先郑云斚读如嫁娶之嫁直取音同引明堂位者证斚是器名周献用玉爵无用斚故后郑云斚读如嘏尸之嘏王氏安石曰受斚厯而皆饮之受斚传之他器而皆饮之也】
　　礼记郊特牲举斚角诏妥尸【注妥安坐也尸始入举奠斚若奠角将祭之祝则诏主人拜安尸使之坐尸即至尊之坐或时不自安则以拜安之也天子奠斚诸侯奠角　防斚角爵名也天子曰斚诸侯曰角若依此则馈食荐孰之时尸未入祝先奠爵于铏南尸入即席而举之如特牲礼隂厌后尸入举奠焉也但云举斚角恐非周礼耳崔云是周也诏妥尸者诏告也妥安也尸始即席举奠斚角之时既始即席至尊之坐未敢自安而祝当告主人拜尸使尸安坐也】
　　【方氏慤曰斚先王之爵也天子用焉角时王之爵也诸侯用焉周官鬰人之大祭祀与量人受斚之卒爵而饮之盖言是矣】
　　礼运醆斚及尸君非礼也【注醆斚先王之爵也　防醆是夏爵斚是殷爵若是夏殷之后得以醆斚及于尸君其余诸侯于礼不合】
　　明堂位爵用玉琖仍雕加以璧散璧角【注爵君所进于尸也仍因也因爵之形为之饰也加加爵也散角皆以璧饰其口也防爵用玉琖仍雕者爵君酌酒献尸杯也琖夏后氏爵名以玉饰之故曰玉琖加以璧散璧角者加谓尸入室馈食竟夫人酌盎齐亚献名为再献又名为加以其非正献故谓之加于时荐加笾豆也此时夫人用璧角内宰所谓瑶爵也瑶是玉名爵是总号璧是玉之形制角是爵之所受名异而实一也其璧散者是夫人再献讫诸侯为賔用之以献尸虽非正加是夫人加爵之后故此总称加先散后角便文也】
　　【刘氏彛曰散者散而非致饰者也角者刚而能制以为酒戒也玉为阳故君以玉琖献尸璧之体有降于玉故賔长以之然散于角亦非所以施于尊者礼曰贱者献以散卑者举角是也言加则知非正爵方氏慤曰琖则爵而已一升曰爵四升曰角五升曰散惟其所容有加于琖也故又因以为加焉陆氏佃曰据加以璧散璧角玉琖仍雕言雕则玉不纯矣下于周故也灌用圭璋故加用璧郊特牲曰束帛加璧先言璧散盖体正献以小为贵者加献尚大正献以大为贵者加献尚小】
　　礼器有以小为贵者宗庙之祭贵者献以爵贱者献以散尊者举觯卑者举角五献之尊门外缶门内壶君尊瓦甒此以小为贵也【注凡觞一升曰爵二升曰觚三升曰觯四升曰角五升曰散五献子男之飨礼也壶大一石瓦甒五斗缶大小未闻也易曰尊酒簋贰用缶　防案特牲云主人献尸用角佐食洗散以献尸是尊者小卑者大案天子诸侯及大夫皆献尸以爵无贱者献以散之文礼文散亡略不具也特牲主人献尸用角者下大夫也尊者举觯卑者举角者案特牲少牢礼尸入举奠觯是尊者举觯特牲主人受尸酢受角饮者是卑者举角此是士礼天子诸侯祭礼亡文不具也凡王飨臣及其自相飨行礼献数各随其命子男五命故知五献是子男此以小为贵近者小逺者大缶在门外则大于壶矣案礼图瓦大受五升则瓦甒与瓦大同凡飨有酒其列尊之法缶盛酒在门外壶在门内君尊谓子男尊也不云内外则陈之于堂人君面尊専恵也小尊近君大尊在门是不重味故以小为贵称】
　　【方氏慤曰献谓献之于尸也举谓自举而饮也贵贱以位言尊卑以体言献爵者主人献散者佐食主人之与佐食则有贵贱之别焉故以位言之举觯者皇尸举角者主人皇尸之与主人特有尊卑之别耳故以体言之于瓦甒言君尊则知壶缶为饮诸臣之尊于甒言瓦则知壶缶皆瓦矣尔雅言盎谓之缶虽不言其所容以推法推之掬四谓之豆积之至于缶二谓之钟则缶四石之名也缶之名虽同缶之用不一有用之以盛酒者若坎所谓用缶是也有用之以汲水者若比所谓盈缶是也有用之以节乐者若离所谓鼔缶是也】
　　【陆氏佃曰贵者献以爵贱者献以散所谓尸饮五君洗玉爵献卿尸饮九以散爵献士尊者举觯卑者举角者凡妥尸天子举斚诸侯举角则卿举觯大夫举角欤若特牲馈食酳尸以角旅酬更以觯与此不同者盖卑者以大为贵然则此经所言盖天子诸侯之仪也周官子男飨礼五献则所谓五献之尊主飨礼与言子男以见公侯举祭在前举飨在后亦言之序燕礼司宫尊于东楹之西两方壶岂所谓门内壶者耶公尊缶本在尊南南上岂所谓尊瓦甒者耶士旅食于门而两圜壶岂所谓门外缶者耶圜壶虽非缶其陈设之序则然】
　　祭统尸酢夫人执柄夫人受尸执足夫妇相授受不相袭处酢必易爵明夫妇之别也【防尸酢夫人执柄者爵为雀形以尾为柄夫人献尸尸酢夫人尸则执爵之尾授夫人也夫人受尸执足者夫人受酢于尸则执爵足也夫人相授受不相袭处者谓夫妇交相致爵之时袭因也其执之物不相因故处酢必易爵谓主人受主妇之酢易换其爵故特牲主人受主妇之酢爵更爵酢郑注云主人更爵自酢男子不承妇人爵】
　　仪礼士虞礼主人洗废爵【注爵无足曰废爵　防云爵无足曰废爵者案下文主妇洗足爵郑云爵有足轻者饰也则主人防重爵无足可知凡诸言废者皆是无足废敦之类是也】　主妇洗足爵于房中【注爵有足轻者饰也　防云爵有足轻者饰也者主妇主人之妇为舅姑齐衰是轻于主人故爵有足为饰也】　賔长洗繶爵【注繶爵口足之间有篆又弥饰　防云繶爵口足之间有篆又弥饰者案屦人繶是屦之牙底之间缝中之饰则此爵云繶者亦是爵口足之间有饰可知】
　　少牢馈食礼司宫摡豆笾勺爵觚觯几洗篚扵东堂下勺爵觚觯实扵篚
　　有司彻尸降筵受王妇爵以降　尸易爵于篚盥洗爵尸作三献之爵　二人洗觯升实爵　兄弟之后生
　　者举觯扵其长　致爵扵主人　致爵扵主妇　无算爵
　　特牲馈食记篚在洗西南顺实二爵二觚四觯一角一散【注顺从也言南从统扵堂也二爵者为賔献爵止主妇当致也二觚长兄弟及众賔长为加爵二人班同迎接并也四觯一酌奠其三长兄弟酧賔卒受者与賔弟子兄弟弟子举觯扵其长礼杀事相接礼器曰贵者献以爵贱者献以散尊者举觯卑者举角旧説云爵一升觚二升觯三升角四升散五升　防云二爵者为賔献爵止主妇当致也者以一爵献尸尸奠之未举又一爵主妇当致者案经主妇致爵于主人妇人不见就堂下洗当于内洗则主妇致爵于主人时不取堂下爵而云主妇当致者谓主妇当受致之时用此爵也云四觯一酌奠其三长兄弟酬賔卒受者与賔弟子兄弟弟子举觯扵其长礼杀事相接者酌奠于铏南是嗣子虽饮还复神之奠觯也余有三在主人洗一觯酬賔奠于荐北賔取奠于荐南此未举也下篚有二觯在及长兄弟洗觚为加爵众賔长为加爵如初爵止此亦未举也下篚仍有一觯在乃羞之后賔始举奠觯行旅酬辨卒受者以虚觯奠于下篚还有二觯至为加爵者作止爵长兄弟亦坐取其奠觯酬賔如賔酬兄弟之仪以辨卒受者未实觯于篚时賔弟子兄弟弟子洗觯各酌举觯于其长即用其篚二觯卒受者未奠之故三觯并用也故注云卒受者与賔弟子兄弟弟子举觯于其长也云礼器曰贵者献以爵者谓賔长献尸主人致爵于主妇是也贱者献以散上利洗散是也尊者举觯谓若酌奠之及长兄弟酬賔之等是也卑者举角谓主人献用角郑云不用爵者下大夫也则大夫尊用爵士卑用角是也引旧説者爵觚以下升数无正文韩诗虽有升数亦非正经故引旧説为证也】
　　仪礼士防礼东方之馔两瓦甒其实醴酒角觯木柶【注此馔但言东方则亦在东堂下也】
　　既夕礼两甒醴酒酒在南篚在东南顺实角觯四木柶二素勺二豆在甒北【注角觯四木柶二素勺二为夕进醴酒兼馔之也勺二醴酒各一也防觯有四柶有二者朝夕酒醴及器别设不同器朝夕二奠各馔其器也】
　　礼记祭义见间以侠甒加以郁鬯以报魄也【注见问皆当为覸字之误也覸以侠甒谓杂之两甒醴酒也　防荐黍稷羞肺肝首心见间以夹甒加以鬰鬯谓馈孰时荐此黍稷进肝与肺及首与心杂以两甒醴酒加以鬰鬯云两甒醴酒者以士防礼既夕等皆以甒盛醴故也此用甒盖是天子追享朝践用大尊此甒即大尊或云子男之礼礼器云君尊瓦甒谓子男也】
　　【方氏慤曰甒盖瓦器有两甒故曰侠即司尊彛所谓间祀用两大尊是矣言瓦甒之大尊则鬰鬯之为虎彛可知不及时祭则举大以该小耳以诸物见于夹甒之间故曰覸以侠甒又副之以鬰鬯之彛故曰加以鬰鬯】
　　周礼考工记梓人为饮器勺一升爵一升觚三升献以爵而酬以觚一献而三酬则一豆矣【注勺尊升也觚豆字声之误觚当为觯豆当为斗　防爵制今韩诗説一升曰爵二升曰觚三升曰觯四升曰角五升曰散古周礼説亦与之同谨案周礼一献三酬当一豆即觚二升不满豆矣郑驳之云觯字角旁支汝頴之间师读所作今礼角旁单古书或作角旁氏角旁氏则与觚字相近学者多闻觚寡闻觚写此书乱之而作觚耳又南郡太守马季长説一献而三酬则一豆豆当为斗一爵三觯相近礼器制度云觚大二升觯大三升是故郑从二升觚三升觯也郑云觚豆字声之误者觯字为觚是字之误斗字为豆是声之误】
　　【王昭禹曰梓人为笋虡为乐器也为饮器为礼器也】
　　【赵氏曰勺以酌酒今之杓是也古者有龙勺刻龙在上明堂位言灌尊龙勺疏勺蒲勺是也爵用以盛酒盏之小者觚盏之有棱角者又大似爵凡酒盛于樽必先以杓挹酒然后注于爵中至用觚则加厚也梓人先勺而后以爵与觚小大先后序当如此】
