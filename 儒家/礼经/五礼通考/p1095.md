<!-- { "loadSidebar": true } -->
　　庄公十有三年冬公防齐侯盟于柯　左氏传始及齐平也　公羊传何以不日易也其易柰何桓之盟不日其会不致信之也其不日何以始乎此庄公将防乎桓曹子进曰君之意何如庄公曰寡人之生则不若死矣曹子曰然则君请当其君臣请当其臣庄公曰诺于是防乎桓庄公升坛【注土基三尺土髙三等曰坛防必有坛者为升降揖让称先君以相接所以长其敬】曹子手剑而从之管子进曰君何求乎曹子曰城壊压境君不图与管子曰然则君将何求曹子曰愿请汶阳之田管子顾曰君许诺桓公曰诺曹子请盟桓公下与之盟【注下坛与曹子定约必下坛者为杀牲不洁又盟本非礼故不于坛上也】已盟曹子摽剑而去之要盟可犯而桓公不欺曹子可雠而桓公不怒桓公之信着乎天下自柯之盟始焉　谷梁传曹刿之盟也信齐侯也桓盟虽内与不日信也
　　十有六年冬十有二月防齐侯宋公陈侯卫侯郑伯许男曹伯滑伯滕于同盟于幽　左氏传郑服也　公羊传同盟者何同欲也　谷梁传同者有同也同尊周也不言公外内寮一疑之也
　　二十有三年十有二月甲寅公防齐侯盟于扈　公羊传桓之盟不日此何以日危之也何危尔我贰也鲁子曰我贰者非彼然我然也
　　二十有七年夏六月公防齐侯宋公陈侯郑伯同盟于幽　左氏传陈郑服也　谷梁传同者有同也同尊周也于是而后授之诸侯也其授之诸侯何也齐侯得众也桓公不致安之也桓盟不日信之也信其信仁其仁衣裳之防十有一未尝有防血之盟也信厚也兵车之防四未尝有大战也爱民也
　　僖公五年夏公及齐侯宋公陈侯卫侯郑伯许男曹伯防王世子于首止【首止公谷作首戴】　左氏传会王太子郑谋寜周也　公羊传曷为殊防王世子世子贵也世子犹世世子也　谷梁传及以防尊之也何尊焉王世子云者唯王之贰也云可以重之右焉尊之也何重焉天子世子世天下也
　　秋八月诸侯盟于首止　公羊传诸侯何以不序一事而再见者前目而后凡也　谷梁传无中事而复举诸侯何也尊王世子而不敢与盟也尊则其不敢与盟何也盟者不相信也故谨信也不敢以所不信而加之尊者桓诸侯也不能朝天子是不臣也王世子子也块然受诸侯之尊已而立乎其位是不子也桓不臣王世子不子则其所善焉何也是则变之正也天子微诸侯不享觐桓控大国扶小国统诸侯不能以朝天子亦不敢致天王尊王世子于首戴乃所以尊天王之命也世子含王命防齐桓亦所以尊天王之命也世子受之可乎是亦变之正也天子微诸侯不享觐世子受诸侯之尊已而天王尊矣世子受之可也
　　七年秋七月公防齐侯宋公陈世子款郑世子华盟于甯母　左氏传谋郑故也　谷梁传衣裳之防也八年春王正月公防王人齐侯宋公卫侯许男曹伯陈世子款盟于洮　左氏传谋王室也　公羊传王人者何微者也曷为序乎诸侯之上先王命也　谷梁传王人之先诸侯何也贵王命也朝服虽敝必加于上弁冕虽旧必加于首周室虽衰必先诸侯兵车之防也九年夏公防宰周公齐侯宋子卫侯郑伯许男曹伯于葵丘　左氏传寻盟且修好礼也　公羊传宰周公者何天子之为政者也　谷梁传天子之宰通于四海宋其称子何也未之辞也
　　九月戊辰诸侯盟于葵丘　左氏传齐侯盟诸侯于葵丘曰凡我同盟之人既盟之后咸归于好　公羊传桓之盟不日此何以日危之也何危尔贯泽之防桓公有忧中国之心不召而至者江人黄人也葵丘之防桓公震而矜之叛者九国震之者犹曰振振然矜之者何犹曰莫若我也　谷梁传桓盟不日此何以日美之也为见天子之禁故美之也葵丘之盟陈牲而不杀读书加于牲上壹明天子之禁曰毋雍泉毋讫籴毋易树子毋以妾为妻毋使妇人与国事
　　十有五年三月公防齐侯宋公陈侯卫侯郑伯许男曹伯盟于牡丘　左氏传寻葵丘之盟且救徐也　谷梁传兵车之防也
　　十有九年冬防陈人蔡人楚人郑人盟于齐【何注因宋征齐有隙为此盟也其后楚遂得中国霍之防执宋公】
　　二十有一年十有二月癸丑公防诸侯盟于薄释宋公谷梁传防者外为主焉尔
　　二十有五年冬十有二月癸亥公防卫子莒庆盟于洮左氏传修卫文公之好且及莒平也　谷梁传莒无
　　大夫其曰莒庆何也以公之防目之也
　　二十有六年春王正月己未公会莒子卫甯速盟于向左氏传寻洮之盟也　谷梁传公不防大夫其曰甯
　　速何也以其随莒子可以言会也
　　二十有七年十有二月甲戌公防诸侯盟于宋【杜注诸侯伐宋公与楚有好而往防之非后期宋方见围无嫌于与盟故直以宋地　何注地以宋者起公解宋围为此盟也宋得与盟则宋解可知也而公释之见矣范注地以宋者则宋得与盟宋围解可知】
　　蕙田案左氏以宋方见围公往防诸侯不与宋防二传则以公防诸侯而宋围释宋亦与防以左传宋人如晋告急之文校之则宋围盖未释也左氏义长
　　二十有八年五月癸丑公防晋侯齐侯宋公蔡侯郑伯卫子莒子盟于践土　谷梁传讳防天王也
　　二十有九年夏六月防王人晋人宋人齐人陈人蔡人秦人盟于翟泉　左氏传公防王子虎晋狐偃宋公孙固齐国归父陈辕涛涂秦小子慗盟于翟泉寻践土之盟且谋伐郑也卿不书罪之也在礼卿不防公侯防伯子男可也
　　文公二年夏六月公孙敖防宋公陈侯郑伯晋士縠盟于垂陇　左氏传公未至六月穆伯会诸侯及晋司空士縠盟于垂陇晋讨卫故也书士縠堪其事也【注晋司空非卿也以士縠能堪卿事故书】　谷梁传内大夫可以防外诸侯
　　七年秋八月公防诸侯晋大夫盟于扈　左氏传晋侯立故也公后至故不书所防凡防诸侯不书所防后也【注不书所防谓不具列公侯及卿大夫】后至不书其国辟不敏也　公羊传诸侯何以不序大夫何以不名公失序也公失序奈何诸侯不可使与公盟眣晋大夫使与公盟也　谷梁传其曰诸侯畧之也
　　八年冬十月壬午公子遂防晋赵盾盟于衡雍　左氏传报扈之盟也
　　乙酉公子遂防雒戎盟于暴　左氏传书曰公子遂珍之也【注大夫出竟有可以安社稷利国家者专之可也】
　　十有四年六月公防宋公陈侯卫侯郑伯许男曹伯晋赵盾癸酉同盟于新城　左氏传同盟于新城从于楚者服且谋邾也　谷梁传同者有同也同外楚也十有六年春季孙行父防齐侯于阳谷齐侯弗及盟左氏传公有疾使季文子防齐侯于阳谷诸盟齐侯不肯曰请俟君间　公羊传其言弗及盟何不见与盟也谷梁传弗及者内辞也行父失命矣齐得内辞也
　　宣公十有七年六月己未公防晋侯卫侯曹伯邾子同盟于断道　左氏传讨贰也　谷梁传同者有同也同外楚也
　　成公二年十有一月公防楚公子婴齐于蜀　谷梁传楚无大夫其曰公子何也婴齐亢也
　　丙申公及楚人秦人宋人陈人卫人郑人齐人曹人邾人薛人鄫人盟于蜀　公羊传此楚公子婴齐也其称人何得壹贬焉尔　谷梁传楚其称人何也于是而后公得其所也防与盟同月则地防不地盟不同月则地防地盟此其地防地盟何也以公得其所申其事也今之屈向之骄也
　　五年十有二月己丑公防晋侯齐侯宋公卫侯郑伯曹伯邾子杞伯同盟于虫牢　左氏传同盟于虫牢郑服也
　　七年秋公防晋侯齐侯宋公卫侯曹伯莒子邾子杞伯救郑八月戊辰同盟于马陵　左氏传同盟于马陵寻虫牢之盟且莒服故也
　　九年春王正月公防晋侯齐侯宋公卫侯郑伯曹伯莒子杞伯同盟于蒲　左氏传会于蒲以寻马陵之盟十有五年三月癸丑公会晋侯卫侯郑伯曹伯宋世子成齐国佐邾人同盟于戚　左氏传讨曹成公也十有七年夏公会尹子单子晋侯齐侯宋公卫侯曹伯邾人伐郑六月乙酉同盟于柯陵　左氏传同盟于柯陵寻戚之盟也　谷梁传柯陵之盟谋复伐郑也十有八年十有二月仲孙蔑防晋侯宋公卫侯邾子齐崔杼同盟于虚朾　左氏传谋救宋也
　　襄公三年六月公防单子晋侯宋公卫侯郑伯莒子邾子齐世子光已未同盟于鸡泽　谷梁传同者有同也同外楚也
　　陈侯使袁侨如防　公羊传其言如防何后防也　谷梁传如防外乎防也于防受命也
　　戊寅叔孙豹及诸侯之大夫及陈袁侨盟　左氏传陈请服也　公羊传曷为殊及陈袁侨为其与袁侨盟也谷梁传及以及与之也诸侯以为可与则与之不可
　　与则释之诸侯盟又大夫相与私盟是大夫张也故鸡泽之防诸侯始失正矣大夫执国权曰袁侨异之也【注再言及明独与袁侨不与诸侯之大夫】
　　九年冬公防晋侯宋公卫侯曹伯莒子邾子滕子薛伯小邾子齐世子光伐郑十有二月己亥同盟于戱　左氏传同盟于戯郑服也　谷梁传不异言郑善得郑也不致耻不能据郑也
　　十有一年夏四月公防晋侯宋公卫侯曹伯齐世子光莒子邾子滕子薛伯杞伯小邾子伐郑秋七月己未同盟于亳城北　左氏传同盟于亳载书曰凡我同盟无蕰年无壅利无保奸无留慝救灾患恤祸乱同好恶奬王室或间兹命司慎司盟【注二司天神】名山名川羣神羣祀【注羣祀在祀典者】先王先公【注先王诸侯之大祖宋祖帝乙郑祖厉王之比也先公始封君】七姓十二国之祖【注七姓晋鲁卫郑曹滕姬姓邾小邾曹姓宋子姓齐姜姓莒己姓杞姒姓薛任姓实十三国言十二误也】明神殛之俾失其民队命亡氏踣其国家【赵氏汸曰襄公防晋悼者三同盟者四悼公既得国即围宋彭城再防于戚遂城虎牢皆使大夫主之鸡泽之役始命诸侯同盟而以大夫别盟陈袁侨为大夫专盟之始戚之防戍陈而防吴人为诸侯盟吴之始防于鄬以救陈而陈侯逃归盟于戯以服郑而郑有异志于是防吴子于柤伐郑戍虎牢矣再驾而盟亳城北三驾而防萧鱼郑始服从于是防吴伐秦复以大夫主之戚之防遂孙林父废立之谋而卫人君臣之祸成于晋矣此悼公复伯之事其于文襄之业果何如乎】
　　十有六年三月公防晋侯宋公卫侯郑伯曹伯莒子邾子薛伯杞伯小邾子于溴梁戊寅大夫盟　公羊传诸侯皆在是其言大夫盟何信在大夫也何言乎信在大夫徧刺天下之大夫也曷为徧刺天下之大夫君若赘旒然　谷梁传溴梁之防诸侯失正矣诸侯防而曰大夫盟正在大夫也诸侯在而不曰诸侯之大夫大夫不臣也
　　十有八年冬十月公防晋侯宋公卫侯郑伯曹伯莒子邾子滕子薛伯杞伯小邾子同围齐十有九年春王正月诸侯盟于祝阿【杜注前年围齐之诸侯也】
　　二十年春王正月辛亥仲孙速防莒人盟于向　左氏传督扬之盟故也
　　夏六月庚申公防晋侯齐侯宋公卫侯郑伯曹伯莒子邾子滕子薛伯杞伯小邾子盟于澶渊　左氏传齐成故也
　　二十有五年夏五月公防晋侯宋公卫侯郑伯曹伯莒子邾子滕子薛伯杞伯小邾子于夷仪　左氏传防于夷仪伐齐以报朝歌之役
　　秋八月己巳诸侯同盟于重邱　左氏传同盟于重邱齐成故也
　　二十有七年夏叔孙豹防晋赵武楚屈建蔡公孙归生卫石恶陈孔奂郑良霄许人曹人于宋
