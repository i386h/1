<!-- { "loadSidebar": true } -->
　　王圻续通考明太祖呉元年春三月大阅时张士诚据两淮未下大祖议征讨遂拣将士更制编伍命镇抚居明领之分队习战胜者赏银十两其伤而不退者亦称勇敢士赏银有差因谕之曰刀不素持必致血指舟不素操必致倾业弓马不善习而欲攻战未有不败者吾故令汝等练之汝等勇健若此临敌何忧不克爵赏富贵惟有功者得之又谓起居注詹同曰兵不贵多而贵精多而不精徒累行阵近来军中募兵多有冗滥故特戒之冀得精鋭庶防有用也　初定鼎金陵置五军营设大教在都城外南二里小教在国子监之右望皇城迤西
　　大政纪洪武六年正月壬子命吉安侯陆仲亨偕大同都督何文辉往北平练兵防御戊午命中书省臣同大都督府御史台六部议教练军士律
　　明防典凡操练洪武六年定操练军士律骑卒必善驰射及鎗刀步兵必善弓弩及鎗凡射十二箭内六箭逺可到近可中为试中逺可到将士以一百六十步军士以一百二十步近可中以五十步凡射弩每用十二箭内五箭逺可到蹶张以八十步划车以六十步凡用鎗以进退习熟为试中凡在京衞所每一衞以五千人为则内取一千人令所管指挥千百户总小旗领赴御前试验余以次轮班在外都司衞所每衞五千人取一千人令千百戸总小旗领赴京师一体验试余以次轮班其所试军士如骑卒骑射便熟善鎗刀步军善弓弩及鎗者所管指挥千百户总小旗各以其能受赏不中者降罚军士中者受赏不中者亦给钱六百文为道里费指挥所管军士一千人内三百人至四百人不中者住俸四个月四百至五百人不中者住俸半年五百人至六百人不中者住俸十个月六百人至七百人不中者住俸一年七百人以上不中者指挥使降同知同知降佥事佥事降千户千户所管军士一千人内二百人至四百人不中者住俸半年四百人至六百人不中者住俸一年六百人以上不中者降百户百户所管军士一百人内二十人至四十人不中者住俸半年四十人至六十人不中者住俸一年六十人以上不中降充总旗总旗所管五十人内二十五人以上不中小旗所管十人内五人以上不中者皆降为军在京衞所发广西南宁栁州守御在外衞所北方者发南烟瘴地方南方者发迤北极边衞分守御各都指挥使司所试军士四分以上不中者住俸一年六分以上不中者都指挥罢职
　　蕙田案此校阅律令格式
　　大政纪洪武十年正月命都督佥事蓝玉练兵东昌十一年正月命信国公汤和率列侯韩政郭兴俞通源黄彬练兵临清以聴调遣
　　明史兵志洪武十六年令天下衞所善射者十选一于农隙分番赴京较阅以优劣为千百户赏罚边军本衞较射
　　太祖本纪二十年二月壬午阅武
　　兵志洪武二十年命衞士习射于午门丹墀明年复令天下衞所马步军士各分十班将弁以荫叙久次陞者统之冬月至京阅试指挥千百戸年深惯战及屯田者免明年诏五军府比试军士分三等赏钞又各给钞三锭为路费不中者亦给之明年再试不如式军移戍云南官谪従征总小旗降为军武臣子弟袭职试骑步射不中程令还卫与半俸二年后仍试如故者亦降为军太祖本纪二十四年五月戊戌汉衞谷庆宁岷六王练兵临清　二十五年二月戊午靖宁侯叶升等练兵于河南及临巩闰月戊戌冯胜为总兵官傅友徳副之练兵山西河南　二十六年三月辛亥长兴侯耿炳文练兵陜西　三十年秋八月甲午李景隆为征虏大将军练兵河南
　　王圻续通考初立大小教以练五军将士永乐初既有五军又有三千营以司寳纛令旗神机营以司神鎗火器是为三大营各营管操者曰提督各哨分管官曰坐司俱奏请于公侯伯都督都指挥内推选永乐间始间用内臣而神机火器则特命内臣监之曰监鎗又有掌号把总把司牌等官皆于都指挥内推选又京营之制主训练在京官军永乐迁都又于中都大宁山东河南附近衞所摘拨官军轮班上操以内衞京师外备四方征伐云　五军营曰中军曰左掖曰右掖曰左哨曰右哨管操练京衞及中都留守司山东河南大宁三都司各衞轮班马步军又有十二营管随驾摆列马队官军围子手营管操练上直又刀手及京衞步队官军幼官舍人营管操练京衞幼官及应袭舍人殚忠効义营管操练京衞报効舍人余丁皆五军之支分也永乐初始以龙旗寳纛勇字旗负御寳及兵仗局什物等件上直官军一管左右二十队勇字旗大驾旗纛金鼔等件上直官军一管传令旗令牌御用监盔甲尚冠尚衣尚履什物等件上直官军一管执大驾勇字旗五军红盔贴直官军一管杀虎手马轿及前哨马营上直明甲官军又有随侍营随侍东宫官舍辽东备御囬还官军此则三千营之支分也后永乐间因征交趾得其神机火箭之法遂立神机营亦设中军左掖右掖左哨右哨各有坐营把司把牌等官管操演神铳神炮等项火器又有五千下者因得都督谭广马五千匹今谓之谭家马者即此亦另置坐营把司等官统之此则神机营之支分也
　　明史兵志文皇即位五驾北征六师尝自较阅又尝勅秦晋周肃诸王各选防衞军五千命官督赴真定操练陜西甘肃宁夏大同辽东诸守将及中都留守河南等都司徐宿等衞遣将统马步军分驻真定徳州操练候赴京阅视
　　蕙田案永乐中选步骑兵遣能干指挥千户百戸统领赴京阅视此京操与轮操并重之始也考大事记于正史所举诸处外尚有陜西守将山东山西陜西都司淮邳淮安州武平归徳睢阳潼闗诸衞较正史更详备
　　大政纪永乐八年二月丁巳驻跸宣府阅武营内癸亥命镇守大同江隂侯呉高操练山西大同天城阳和等处军马整理城池节制山西都司行都司及太原三防衞官军甲子驻跸兴和阅武营外上指挥将士坐作进退折旋无不如防　十二年三月庚寅车驾发北京四月甲辰朔驻跸兴和己酉大阅军士于沙城五月癸酉朔驻跸杨林戍大阅武
　　明防典凡行军号令永乐十二年令凡交锋之际突入贼阵透出其背杀败贼众者敢勇入阵斩将搴旗者本队已败贼众别队胜负未决而能救援克敌者受命能任其事出竒破贼成功者皆为竒功齐力进前首先败贼者前队交锋未决后队向前杀败贼众者皆为头功凡建立竒功头功者其亲管头目即为报知妄报者治以重罪行营及下营之时擒获奸细者陞赏准头功哨马生擒冦贼一人者赏银三十两斩首一级者二十两凡行营之时遇有鞍马衣服器械不同者衣甲器械相同而喝问答号不同者皆即擒之来降冦贼所携人口财畜分毫不许侵犯即时来报凡与贼对阵须齐力杀贼不许聚为一处掣拽空缺如力不能支不能决胜无勇无谋及不尽力杀贼者全伍皆斩凡队伍已定不许马军入歩队步军入马队违者重罪如临阵混战失其本队揷入别队者不拘凡杀败冦贼须尽力进勦不许抢掠人畜财物违者重罪如所乗马困乏许以所擒贼马换乗凡对敌之际一队递防一队有不齐力前进者战胜之后连队之人首告治以重罪容情不首告者罪同凡管军头目须爱恤军士亦聴令不许怠慢如伍中有一人不在小旗报总旗总旗报百户以次报至总兵官总兵官奏知従征官军有在逃者斩该管头目不报者重罪凡军士须人马相应不许以輭弱不堪者揷入队伍如人壮马弱或马壮人弱者许弱者以马与壮者若自己有马临战之际能借与骁勇者杀贼有功许借马人分赏不愿分者聴其战马临敌许骑无事骑者治罪各营马驴须爱恤防载该管官时常防阅有故违及将军器抛失或盗卖者俱重罪凡军士行粮该管官旗时行防阅有过用及遗弃者并该管头目皆斩凡军行及下营之时须各认队伍不许擅离及杂入别营别队违者并该管头目俱重罪凡夜行相遇即喝问有答号不得者擒送辨验果是奸细照例陞赏故不答号及见而不擒者事觉俱治以重罪凡军中遇夜以各様大小铜角笛声为号不许声音相同各聴号声识认队伍不许呌营违者论罪但夜间有喧哗者即问所起之处及左右应声之人与该管头目皆治以重罪凡行营须待大营旗纛起行或聴驾前铜角声各营方许起行每日下营量拨步军或五队十队马军五队或三四队步军披甲马军不摘鞍伺侯长围及架炮者布列已定方许入营休息有盗人衣粮诸物及盗驴马宰杀并检括隠蔵人遗失物者俱斩知情实首者给赏知而不首者同罪若收得马驴骡垜者即送该军转送大营召人识认如有遗失被后哨官军收获者收后官治以重罪凡各营有失火者即是与贼递送消息并该管头目俱重罪其每日行营不许在途炊饭违者并本管头目皆斩下营掘井必令人监守不许作践及占蔵自用凡军中有病者管队官旗即令医疗掌药料官及医士常加廵视不许勒取财物违者重罪凡长围及坐冷者须昼夜闗防各营架炮者务依方瞭望有灰尘起人马往来若闻哨马营及四面炮响即时传报其管事官遇有事随即飞报不许顷刻迟慢凡掠阵官临敌时视有畏避退后者即斩之纪功过官遇有功者即纪之有过者即録之以凭赏罚凡临阵令内官持象牙牌视有勇敢当先杀贼能立竒功头功者即与牙牌收执径赴大营给与勘合以凭陞赏凡军中有妄谈灾异及妖言或漏泄军机者皆斩知情不首者罪同首实者重赏凡见鹿及野马黄羊诸物惊走突入营伍及望见尘起及旋风沙野兽腾踏及见死马牛羊与牛羊驼马遗秽踪迹或拾得一应物件若男女衣服首饰并文字等项不论久近随即报知凡军行在道不许围猎或逺望似马非马似鹿非鹿似人非人白日见烟入夜见火不论是非即报凡功次务须实报有虚诳者重罪所报实者给与勘合无勘合者不准陞赏凡号令总兵官告都指挥都指挥告指挥指挥告千户千户告百户百户告总旗总旗告小旗小旗告军士务令遵守
　　蕙田案此申明行军号令
　　明史成祖本纪永乐二十年夏四月乙卯次云州大阅五月乙丑猎于偏岭丁卯大阅辛未次西凉亭壬申大阅　二十一年秋七月戊申次宣府八月己酉大阅二十二年三月戊寅大阅
　　仁宗本纪永乐二十二年十一月乙亥始命近畿诸衞官军更番诣京师操练
　　宣宗本纪宣徳元年春正月己未遣侍郎黄宗载十五人清理天下军伍后遣使着为令
　　明防典凡轮操宣徳元年调河南山东大宁都司中都留守司直淮等衞及宣府军士至京操备令每嵗轮班往来
　　明通纪宣徳三年八月车驾巡边阅武　四年七月上巡边校猎阅武寻还京
　　大政纪正统元年十月望车驾阅武于将台上命诸将骑射以三矢为率受命者万余　十一年十月阅武近郊
　　明史英宗前纪正统十四年六月戊寅平乡伯陈怀驸马都尉井源都督王贵呉克勤太监林夀分练京军于大同宣府
　　明防典正统十四年令外衞轮班京操者前班三月还八月到后班八月还次年三月到河南山东北直强壮官军皆前班
　　蕙田案洪武之际国势草创其练兵也皆因出师征讨而无事之时未有定式永乐有定式矣然天子自行大阅者亦为命将出师或亲征行之也仁宣之世亦然景泰以后因土木之变国家多故特重京撡隆万以还操练更频数矣然兵反不如洪武者戚继光所谓但练花法与阵上所用全不相涉耳
　　明史景帝本纪景泰三年十二月癸巳始立团营太监阮譲都督杨俊等分统之听于谦石亨太监刘永诚曺吉祥节制
