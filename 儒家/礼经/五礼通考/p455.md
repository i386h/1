<!-- { "loadSidebar": true } -->
　　祭祀志元祖宗祭享之礼割牲奠马湩以蒙古巫祝致辞盖国俗也世祖元年秋七月丁丑设神位于中书省用登歌乐遣笔且齐致祭焉笔且齐译典书记者十二月初命制太庙祭器法服　国俗旧礼每嵗太庙四祭用司禋监官一员名蒙古巫祝当省牲时法服同三献官升殿诣室户告腯还至牲所以国语呼累朝帝后名讳而告之明旦三献礼毕献官御史太常卿博士复陞殿分诣各室蒙古博尔齐跪割牲太仆卿以朱漆盂奉马乳酌奠巫祝以国语告神讫太祝奉祝币诣燎位献官以下复版位载拜礼毕世祖本纪中统三年十二月癸亥享太庙
　　祭祀志即中书省备三献官大礼使司徒摄祀事礼毕神主复藏瑞像殿
　　四年三月癸卯诏建太庙于燕京十一月丙戌仍寓祀亊中书以亲王哈丹塔察尔王盘张文谦摄事
