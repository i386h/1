<!-- { "loadSidebar": true } -->
　　【家氏翁曰昏礼不称主人者谓天子虽尊不自为主人也左氏庄十八年虢公晋侯郑伯使原庄公逆王后于陈陈妫归于京师不曰王使而曰虢晋郑使之逆此不称主人之明证也祭公何以来乎周制天子与诸侯为昏则使同姓诸侯为之主鲁以周公之从为王主礼其来旧矣谷乃云不正其以宗庙之大事即谋于我其未然与刘原父谓三公乃师傅之官以为任之重使之轻愚谓周之三公即宰相也天子不行亲迎之礼而使其宰徃逆所以重大昏之始其未为失欤】
　　蕙田案家氏之言近是
　　九年春纪季姜归于京师　公羊传其辞成矣则其称纪季姜何自我言纪父母之于子虽为天王后犹曰吾季姜【注明子尊不加于父母书季姜归者明鲁为媒当有送迎之礼】　谷梁传为之中者归之也【注中谓关与昏事】
　　【胡传徃逆则称王后既归何以书季姜自逆者而言则当尊崇其匹内主六宫之政使妃妾不得以上僣故从天王所命而称王后示天下之母仪也自归者而言则当樛屈逮下使夫人嫔妇皆得进御于君而无嫉妬之心故从父母所子而称季姜化天下以妇道也】
　　庄公十八年左氏传虢公晋侯郑伯使原庄公逆王后于陈陈妫归于京师实惠后【注虢晋朝王郑伯又以齐执其卿故求王为援皆在周倡义为王定昏陈人敬从得同姓宗国之礼故传详其事不书不告陈妫后号惠后】
　　宣公六年左氏传夏定王使子服求后于齐【注子服周大夫】冬召桓公逆王后于齐
　　襄公十二年左氏传灵王求后于齐齐侯问对于晏桓子桓子对曰先王之礼辞有之天子求后于诸侯诸侯对曰夫妇所生若而人妾妇之子若而人无女而有姊妹及姑姊妹则曰先守某公之遗女若而人齐侯许昏王使隂里结之
　　十四年左氏传王使刘定公赐齐侯命曰昔伯舅太公右我先王股肱周室师保万民世胙太师以表东海王室之不坏繄伯舅是赖今余命女环兹率舅氏之典纂乃祖考无忝乃旧敬之哉无废朕命【注将昏于齐故也】
　　十五年刘夏逆王后于齐　左氏传官师从单靖公逆王后于齐卿不行非礼也【注官师刘夏也天子官师非卿也天子不亲昏使上卿逆而公监之故曰卿不行非礼】　公羊传刘夏逆王后于齐外逆女不书此何以书过我也
　　蕙田案以上天子昏
　　诗大雅大明天监在下有命既集文王初载天作之合在洽之阳在渭之涘文王嘉止大邦有子
　　朱子诗传嘉昏礼也大邦莘国也子太姒也
　　大邦有子伣天之妹文定厥祥亲迎于渭造舟为梁不显其光【笺文王闻太姒之贤则美之曰大邦有子女可以为妃乃求昏　传伣罄也　笺既使问名还则卜之又知太姒之贤尊之如天之有女弟问名之后卜而得吉则文王以礼定其吉祥谓纳币也亲迎于渭贤女配圣人得其宜故备礼也　传天子造舟诸侯维舟大夫方舟士特舟造舟然后可以显其光辉　笺迎太姒而更为梁者欲其昭著示后世敬昏礼也天子造舟周制也殷时未有等制　疏知太姒之贤言大邦之有子女言尊敬之罄作是天之妹然言尊重之甚也卜而得吉行纳吉之礼言太姒之有文徳文王则以礼定其卜吉之善祥谓使人纳币则礼成昏定也既纳币于请期之后文王亲徃迎之于渭水之傍造其舟以为桥梁敬重若此岂不明其礼之有光辉乎美大其事而造舟若礼先冇之不应特述明是文王所创制也以传歴言舟之等级故申之云天子造舟周制也殷时未有等制知者若先有等制则下不僣上文王虽欲重昏礼岂得僣天子乎文王敬重昏事始作而用之后世以文王所用故制为天子法耳】
　　诗周南闗雎序闗雎后妃之徳也风之始也所以风天下而正夫妇也周南召南正始之道王化之基是以闗雎乐得淑女以配君子忧在进贤不淫其色哀窈窕思贤才而无伤善之心焉是闗雎之义也
　　闗闗雎鸩在河之洲窈窕淑女君子好逑
　　召南鹊巢序鹊巢夫人之徳也国君积行累功以致爵位夫人起家而居有之徳如鸤鸠乃可以配焉【笺起家而居有之谓嫁于诸侯也夫人有均壹之徳如鸤鸠然而后可配国君】
　　维鹊有巢维鸠居之之子于归百两御之【传百两百乗也诸侯之子嫁于诸侯送御皆百乗　疏士昏礼从车二乗其天子与大夫送迎则无文以言夫人之嫁自乗家车故郑箴膏肓引士昏礼曰主人爵弁纁裳从车二乗妇车亦如之有裧则士妻始嫁乗夫家之车也又引此诗乃云此国君之礼夫人自乗其家之车也然宣五年齐高固及子叔姬来反焉何彼秾矣美王姬之车故郑箴膏肓又云礼虽散亡以诗义论之天子以至大夫皆有留车反马之礼故泉水云还车言迈笺云还车者嫁时乗来今思乗以归是其义也知夫人自乗家车也言迓之者夫自以其车迎之送之则其家以车送之故知壻车在百两迎之中妇车在百两将之中明矣】　维鹊有巢维鸠方之之子于归百两将之　维鹊有巢维鸩盈之之子于归百两成之卫风硕人硕人其颀衣锦褧衣【传夫人徳盛而尊嫁则锦衣加褧襜　笺国君夫人翟衣而嫁今衣锦者在涂之所服也】　硕人敖敖说于农郊【笺说当作襚衣服曰襚今俗语然此言庄姜始来更正衣服于卫近郊】　四牡有骄朱幩镳镳翟茀以朝【传骄壮貌幩饰也人君以朱纒镳扇汗且以为饰镳镳盛貌翟翟车也夫人以翟羽饰车茀蔽也笺此言庄姜自近郊既正衣服乗是车马以入君之朝皆用嫡夫人之正礼】
　　大雅韩奕韩侯取妻汾王之甥蹶父之子韩侯迎止于蹶之里百两彭彭八鸾锵锵不显其光
　　周礼冬官玉人大璋亦如之诸侯以聘女
　　【陈氏祥道曰以文考之书继天子以聘女之后亦如之者亦如谷圭之七寸葢聘女天子以圭诸侯以璋是为降杀之等】
　　春秋隠公二年九月纪裂繻来逆女十月伯姬归于纪左氏传纪裂繻来逆女卿为君逆也　公羊传纪履
　　緰者何纪大夫也何以不称使昏礼不称主人【注为养防逺耻也】然则曷称称诸父兄师友宋公使公孙夀来纳币则其称主人何辞穷也辞穷者何无母也【注礼有母母当命诸父兄师友称诸父兄师友以行宋公无母莫使命之辞穷故自命之自命之故不得不称使】然则纪有母乎曰有有则何以不称母母不通也外逆女不书此何何以书讥何讥尔讥始不亲迎也【注礼所以必亲迎者所以示男先女也于庙者告本也夏后氏逆于庭殷人逆于堂周人逆于戸】始不亲迎昉于此乎前此矣前此则曷为始乎此托始焉尔曷为托始焉尔春秋之始也女曷为乎或称女或称妇或称夫人女在其国称女在涂称妇入国称夫人伯姬者何内女也其言归何妇人谓嫁曰归　谷梁传逆女亲者也【注亲者谓自逆之也】使大夫非正也以国氏者谓其来交接于我故君子进之也礼妇人谓嫁曰归反曰来归从人者也妇人在家制于父既嫁制于夫夫死从长子妇人不专行必有从也伯姬归于纪此其如专行之辞何也曰非专行也吾伯姬归于纪故志之也其不言使何也逆之道微无足道焉尔【注言君不亲迎而大夫来迎故曰防也】
　　桓公三年春王正月公防齐侯于嬴　左氏传防于嬴成昏于齐也【注公不由媒介自与齐侯防而成昏非礼也】
　　秋公子翚如齐逆女九月齐侯送姜氏于讙公防齐侯于讙夫人姜氏至自齐　左氏传秋公子翚如齐逆女修先君之好故曰公子齐侯送姜氏非礼也凡公女嫁于敌国姊妹则上卿送之以礼于先君公子则下卿送之于大国虽公子亦上卿送之于天子则诸卿皆行公不自送于小国则上大夫送之　公羊传九月齐侯送姜氏于讙何以书讥何讥尔诸侯越境送女非礼也【注礼送女父母不下堂姑姊妹不出门】此入国矣何以不称夫人自我言齐父母之于子虽为隣国夫人犹曰吾姜氏公防齐侯于讙夫人姜氏至自齐翚何以不致得见于公矣　谷梁传公子翚如齐逆女逆女亲者也使大夫非正也九月齐侯送姜氏于讙礼送女父不下堂母不出祭门诸母兄弟不出阙门父戒之曰谨慎从尔舅之言母戒之曰谨慎从尔姑之言诸母般申之曰谨慎从尔父母之言送女逾境非礼也【注祭门庙门也阙两观也在祭门之外　疏凡亲迎之礼必在庙也】公防齐侯于讙无讥乎曰为礼也齐侯来也公之逆而防之可也夫人姜氏至自齐其不言翚之以来何也公亲受之于齐侯也子贡曰冕而亲迎不已重乎孔子曰合二姓之好以继万世之后何谓已重乎【疏引之者以齐侯送女公亲受之于礼为可故发冕而亲迎之问】
　　【胡传娶妻必亲迎礼之正也若夫邦君以爵则有尊卑以国则有大小以道途则有逺迩或迎之于其国或迎之于境上或迎之于所馆礼之节也鲁侯于齐以逺迩言则亲之者也而使公子翚徃是不重大昏之礼失其节矣故书古者昏礼必亲迎则授受明后世亲迎之礼废于是有父母兄弟越境而送其女者以公子翚徃逆则既轻矣为齐侯来乃逆而防之于讙是公之行其重在齐侯而不在姜氏岂礼也哉】
　　冬齐侯使其弟年来聘　左氏传冬齐仲年来聘致夫人也【注古者女出嫁又使大夫随加聘问存谦敬序殷勤也在鲁而出则曰致女在他国而来则总曰聘故传以致夫人释之】
　　庄公二十二年冬公如齐纳币　公羊传纳币不书此何以书讥何讥尔亲纳币非礼也【注纳币即纳徴礼言纳徴春秋言纳币者春秋质也凡昏皆用雁取其知时候惟纳徴用元纁束帛俪皮】　谷梁传纳币大夫之事也礼有纳采【注采择女之徳性其礼用雁为贽】有问名【注问女名而卜之知吉凶也其礼如纳采】有纳徴【注徴成也纳币以成昏】有告期【注告迎期】四者备而后娶礼也【疏士昏礼有纳采问名纳吉纳徴请期亲迎六礼此传不云纳吉者直举四者足以讥公故略纳吉不言之或以为诸侯与士礼异者非也】公之亲纳币非礼也故讥之二十四年夏公如齐逆女　公羊传何以书亲迎礼也谷梁传亲迎恒事也不志此其志何也不正其亲迎
　　于齐也
　　秋公至自齐　谷梁传迎者行见诸舍见诸先至非正也
　　八月丁丑夫人姜氏入　公羊传其言入何难也其言日何难也其言奈何夫人不偻不可使入与公有所约然后入【注偻疾也夫人稽留不肯疾顺公不可使即入公至后与公约定八月丁丑乃入故为难辞也】谷梁传入者内弗受也日入恶入者也何用不受也
　　以宗庙弗受也其以宗庙弗受何也娶仇人子弟以荐舍于前其义不可受也戊寅大夫宗妇觌用币礼大夫不见夫人不言及不正其行妇道故列数之也男子之贽羔雁雉腒妇人之贽栗腶脩用币非礼也大夫国体也而行妇道恶之故谨而日之也
　　二十五年伯姬归于杞
　　文公二年冬公子遂如齐纳币　左氏传襄仲如齐纳币礼也凡君即位好舅甥修昏姻娶元妃以奉粢盛孝也孝礼之始也【注谓谅闇既终嘉好之事通于外内于是遣卿修好舅甥之国修礼以昏姻也元妃嫡夫人奉粢盛供祭祀】　公羊传纳币不书此何以书讥何讥尔讥丧娶也娶在三年之外则何讥乎丧娶三年之内不图昏【注僖公以十二月薨至此未满二十五月又礼先纳采问名纳吉乃纳币此四者皆在三年之内故云尔】吉禘于庄公讥然则曷为不于祭焉讥三年之恩疾矣非虚加之也以人心为皆有之以人心为皆有之则曷为独于娶焉讥娶者大吉也非常吉也其为吉者主于己以为有人心焉者则宜于此焉变矣
