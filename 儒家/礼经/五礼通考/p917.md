<!-- { "loadSidebar": true } -->
　　最小次轮半径六百三十○万二千七百五十
　　【江氏永曰火星次轮时时不同本轮髙而太阳又髙者最大本轮卑而太阳又卑者最小二者皆在髙卑之中则与太阳本天等大此设星在最卑又当太阳行最卑次轮最小半径如此】
　　本天髙卑大差二十五万八千五百
　　太阳髙卑大差二十三万五千
　　【江氏永曰合两大差四十九万三千五百半之二十四万六千七百五十加于最小次轮半径凡六百五十四万九千五百为次轮不大不小之半径亦与太阳本天等大而在本天只得三之二弱耳】
　　本道与黄道交角一度五十分
　　火星平行应二宫一十三度三十九分五十二秒十五防
　　最髙应八宫初度三十三分一十一秒五十四防正交应四宫一十七度五十一分五十四秒○七防求天正冬至【详日躔】
　　求本星平行　以积日【详月离】与本星每日平行相乘满周天秒数去之余数收为宫度分为积日平行以加平行应得本星年根【上考徃古则置平行应减积日平行】又置本星每日平行以所设距天正冬至之日数乘之得数与年根相并得本星平行
　　求最髙平行　以积日与最髙每日平行相乘得数为积日平行以加最髙应得最髙年根【上考徃古则置最髙应减积日平行】又置最髙每日平行以所设讵天正冬至之日数乘之得数与年根相并得最髙平行
　　求正交平行　以积日与正交毎日平行相乘得数为积日平行以加正交应得正交年根【上考徃古则置正交应减积日平行】又置正交每日平行以所设距天正冬至之日数乘之得数与年根相并得正交平行
　　求初实行　置本星平行减最髙平行得引数【江氏永曰本轮心平行距最髙之数亦即均轮心左旋于本轮距初宫初度之数也】用直角三角形【江氏永曰小句股形也】以本轮半径内减去均轮半径为对直角之边【江氏永曰土星本轮半径八十六万五千五百八十七减均轮半径余五十六万九千一百七十四木星本轮半径七十万五千三百二十减均轮半径余四十五万七千三百四十火星本轮半径一百四十八万四千减均轮半径余一百一十一万三千此边为小从本轮心抵均轮底与直角相对】以引数为一角【江氏永曰此角辏本轮心引数度在本轮周即其角之度】求得对引数角之边【江氏永曰此边为小句用正比例半径千万为一率引数度正为二率对直角之边为三率求得四率为对角之边从直角抵均轮底与小相交　引数过象限以后用二率之法详日躔实行条】及对余角之边【江氏永曰此边为小股用余比例半径千万为一率引数度余为二率对直角之边为三率求得四率为对余角之边从直角抵本轮心　用二率之法同上】又用直角三角形【江氏永曰大句股形也】以对引数角之边与均轮之通相加【求通详月离江氏永曰本轮左旋一度均轮右旋两度故均轮上用通通者引数之倍度也求法半径千万为一率】
　　【引数角之正为二率均轮半径为三率求得四率倍之即通火星均轮半径得本轮半径四之一则对引数角之边三分去一即为通】为小边【江氏永曰此边为大句从本轮心横抵均轮倍度之处即次轮心所在】以对余角之边与本天半径相加减【引数三宫至八宫相加九宫至二宫相减　江氏永曰引数起最髙初宫在顶六宫在底当云九宫至二宫相加三宫至八宫相减此注偶误】为大边【直角在两边中　江氏永曰此边为大股】求得对小边之角为初均数【江氏永曰用切线比例大边为一率小边为二率半径千万为三率求得四率为正切以正切检表得角度此角辏地心】并求得对直角之边为次轮心距地心线【为求次均之用　江氏永曰从地心出斜线至次轮心为大句股之用割线比例本天半径为一率初均数度之正割为二率大边为三率求得四率为次轮心距地心线】以初均数加减本星平行【引数初宫至五宫为减六宫至十一宫为加】得初实行【江氏永曰次轮心所当本天之度也次轮心距地心线已过本天截至本天当其度未至本天当引长之至本天当其度】
　　求本道实行　置本日太阳实行减初实行得次引【即星距太阳度　江氏永曰土木火皆在太阳上星与太阳合伏在次轮之顶自是遂日有距太阳度其行右旋距度即次轮上之宫度】用三角形【江氏永曰斜三角也】以次轮心距地心线为一边次轮半径为一边【惟火星次轮时时不同须加减用之法详后　江氏永曰火星与太阳有定距故次轮因髙卑而有大小】次引为所夹之外角【过半周者与全周相减用其余】求得对次轮半径之角为次均数【江氏永曰当用切线分外角法求之两边相并为一率两边相减之余为二率半外角切线为三率求得四率为半较角切线以半较角减半外角其余为对次轮半径之角】并求得对次引角之边为星距地心线【为求视纬之用　江氏永曰此次引角皆谓两边所夹之本角从地心出斜线指星对之次均角正为一率次引角正为二率次轮半径为三率求得四率为星距地心线】乃以次均数加减初实行【次引初宫至五宫为加六宫至十一宫为减】得本道实行【江氏永曰星体行于本道也】求火星次轮半径　以火星本轮全径【命为二千万江氏永曰即最大之矢也】为一率本天髙卑大差为二率均轮心距最卑之矢为三率【引数与半周相减即均轮心距最卑度不过象限则以余减半径为正矢若过象限以余加半径为大矢　江氏永曰八线表无矢线以余加减半径即得】求得四率为本天髙卑又以太阳全径【亦命为二千万　江氏永曰太阳之本轮全径】为一率太阳髙卑大差为二率本日太阳引数之矢为三率【引数过半周者与全周相减用其余　江氏永曰太阳引数起最卑】求得四率为太阳髙卑差乃置火星次轮最小半径以两髙卑差加之得次轮半径【江氏永曰他星绕日绕其本轮心耳火日同类独以太阳实体为心故次轮大小兼论太阳之髙卑】求黄道实行　置初实行减正交平行得距交实行【次轮心距正交之度】乃以本天半径为一率本道与黄道交角之余为二率【江氏永曰土星交角余九九九○四木星交角余九九九七三火星交角余九九九四九】距交实行之正切为三率求得四率为正切检表得黄道度与距交实行相减余为升度差以加减本道实行【距交实行不过象限及过二象限为减过象限及过三象限为加】得黄道实行【江氏永曰星行本道与黄道相当之经度也】
　　求视纬　以本天半径为一率本道与黄道交角之正为二率【江氏永曰土星交角正○四三九一木星交角正○二三一七火星交角正○三一九九】距交实行之正为三率求得四率为正检表为初纬【江氏永曰此次轮心距交逺近之本纬也正当交无纬满九十度纬最大各如交角】又以本天半径为一率初纬之正为二率次轮心距地心线为三率求得四率为星距道线【江氏永曰此次轮有髙下而初纬变在本天半径之上者纬加大半径之下者纬变小是为星距黄道线星者通次轮言之犹非星之实体也】乃以星距地心线为一率星距黄道线为二率本天半径为三率求得四率为正检表得视纬【江氏永曰此人视星之纬也星有髙下而距线又变在本天半径之上者距线变小半径之下者距线加大也】随定其南北【距交实行初宫至五宫为黄道北六宫至十一宫为黄道南】
　　求晨夕伏见定限度　置黄道实行与太阳实行同宫同度为合伏合伏后距太阳渐逺为晨见东方【江氏永曰星迟日速故在太阳之西而晨见】顺行顺行渐迟【江氏永曰星之本轮心行于本天者恒平行无迟疾人视星行于轮上则有迟疾且有顺逆合伏后行次轮上半之左次轮心已随本轮行而星复向左行则疾矣近象限其势迤而下则渐迟】迟极而退为留退初【江氏永曰星行次轮至象限其势直下似不行而犹有本轮心之行入下半深近轮底星之向右行度分与轮之向左行度分相减适尽则似不行而留既留则星右行之度分多于轮左行之度分人视星为退行矣留之顷即退之初但积久乃及一度耳旧法星留数日或数十日其法粗疎理不如此也】退行距太阳半周为退冲【江氏永曰当次轮之底火星近退冲割入太阳本天之内】退冲之次日为夕见【江氏永曰过冲在太阳之东夕见东方】退行渐迟迟极而顺为留顺初【江氏永曰轮底向右之势速渐向上渐迟轮左行度分与星右行度分相减适尽而留既留则轮左行之度分多于星右行之度分复见为顺留之顷即顺之初】顺行渐疾【江氏永曰过三象限以上轮左行而星亦向左故渐疾】复近太阳以至合伏为夕不见【江氏永曰星近日为阳光所烁日入而星未见日入地深而星亦没也日夕星可见而星当地平为夕不见之始】其伏见限度土星为十一度木星为十度火星为十一度三十分【江氏永曰因星体大小约为此限】合伏前后某日太阳实行与本星实行相距近此限度即以本日本星黄道实行依日食法求得限距地髙【江氏永曰黄道在地平上九十度之限所谓黄平象限也必求此限者不得限距地髙则无黄道地平交角不能算星距日黄道度也求法先依日躔篇以本日太阳实行查距纬求得本日日出入时刻如求晨见用日出时刻约减三刻求夕不见用日入时刻约加三刻次依月食篇以本时黄道实经度求赤道经度乃依日食篇以本时变赤道度求本时春秋分距午赤道度次求本时春秋分距午黄道度次求本时午位黄赤距纬次求本时黄道与子午圈交角次求本时午位黄道髙弧次求本时限距地髙即黄道地平交角也本时变赤道度以后亦可依月食法求之较省径　伏见时星在地平太阳在地下宜求地下之限距地今求地上之限距地者倒算借算法也黄道在地平上与地下等地上近南之限距地即地下近北之限距地故借地上倒算之】乃用正弧三角形【江氏永曰有直角为正弧】有直角【江氏永曰置星于地平设太阳在地上从天顶出线过太阳至地平交成直角犹太阳在地下从天顶出线过太阳至地平交成直角也】有黄道地平交角【即限距地髙】有本星伏见限度为对交角之弧【江氏永曰设太阳在地上其髙弧为本星伏见限度】求得对直角之弧【江氏永曰黄道地平交角之正为一率本天半径为二率本星伏见限度之正土一九○八一木一七三六五火一九九三七各为三率求得四率为正检表得弧度】为距日黄道度【若星当黄道无距纬即为定限度】有黄道地平交角以本星距纬为对交角之弧【江氏永曰置星于地平或纬南或纬北距纬直角设于地平上距纬弧与直角相对】求得两角间之弧【江氏永曰两角间之弧无所对而已有两角一弧求法本天半径为一率黄道地平交角之余切为二率距纬之正切为三率求得四率为正检表得两角间之弧】为加减差以加减距日黄道度【纬南则加纬北则减　江氏永曰从地平上视之纬南为减纬北为加地下之南北相反故南加北减】得伏见定限度视太阳与星相距度近定限度如在合伏前某日即为某日夕不见在合伏后某日即为某日晨见
