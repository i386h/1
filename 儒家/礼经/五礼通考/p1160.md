<!-- { "loadSidebar": true } -->
　　蕙田案熙丰教阅之法何纷纷也宋之初制所重者禁军厢军令二者势无畸重训练必精自足以壮威戡乱乡兵蕃兵备数而已韩魏公刺陜西义勇而乡兵日増然害犹未甚也浸假变为王安石之保甲法一切募荷耡之农氓游手之无赖为之而乡兵之冗甚矣于是或立集教法或立团教法或颁教阅新法或遣提举或遣近臣内侍长为保长丁为保丁于是元丰四年祗就河北河东陜西路防校保甲都保凡三千二百六十六正长壮丁凡六十万一千九百四十五其时综计繋籍义勇保甲及民兵直至七百一十八万三千二十八人嵗费缗钱至防百万又有银楪赏钱之赐此皆在常额之外者也夫厢军取之欲精教之欲熟不此之求而别立名目多为扰费因厢兵之冗占而为保甲因保甲之新募而施教法因教法之専于保丁而厢兵益以懈弛此非熙丰之政而何
　　又案志称四年改五路义勇为保甲则是时义勇即保甲也五路当即河北河东陜西京东京西
　　兵志元丰四年以九军法一军营阵按阅于城南好艸坡已事奨谕熙宁七年诏已降五阵法令诸将教习其旧教阵法并罢葢九军营阵为方圎曲直鋭凡五变是为五阵
　　神宗本纪元丰六年正月御崇政殿阅武士　七年三月庚申御崇政殿大阅
　　兵志元祐元年四月右司谏苏辙上言诸道禁军自置将以来日夜按习武艺将兵皆早晚两教新募之士或终日不得休息今平居无事朝夕虐之以教阅使无遗力以治生事衣食殚尽憔悴无聊缓急安得其死力请使禁军除新募未习之人其余月止一教是月朝请郎任公裕言军中诵习新法愚懵者颇以为苦夫射志于中而击刺格鬬期于胜岂必尽能如法枢宻院亦以为元降教阅新法自合教者指授不当令兵众例诵诏従之九月枢宻院奏异时马军教御阵外更教马射其法全队驰马皆重行为之字透空发矢可迭出最便利近嵗専用顺鬃直射抺秋背射法止可轻骑挑战即用众乃不能重列非便请自今营阅排日马军之字射与立背射隔日互教诏可
　　哲宗本纪元祐二年七月幸亥夏人寇镇戎诏府界三路教阅保甲
　　兵志三年五月罢提举教习马军所
　　哲宗本纪元祐五年十二月丙辰禁军大阅赐以银楪匹帛
　　兵志绍圣元年三月枢宻院言禁军春秋大教赏法每千人増取二百一十人给赏有差従之　三年五月诏在京府界诸路禁军格鬬法自今并依元丰条法教习七月诏选弩手兼习神臂弓八月诏殿前马步军司见管教头别选事艺精强通晓教像体法者展转教习其弓箭手马步射射亲用防药包指及第二指知镞并如元丰格法是月又诏复神臂弓射法为百二十步徽宗本纪崇宁四年九月乙巳诏京畿三路保甲并于农隙教阅
　　兵志大观元年诏以五阵法颁行诸路
　　蕙田案五阵法谓方阵圎阵曲阵直阵鋭阵也五阵法前此曽罢矣崇宁大观间绍复熙丰故有此命
　　政和元年三月诏春秋大教诸军弓弩斗力并依元丰旧制　四年五月臣僚上言神臂弓垜逺百二十步给箭十只取五中为合格军中少得该赏恐惰于习射送殿前马步军司勘防将中贴箭数并改为上垜其一中贴此两上垜従之　五年三月诏自今敢占留将兵不赴教阅并以违御笔论不按举者如其罪十一月臣僚言春秋大教诸军弓弩上取斗力高强其射亲中多者激赏太薄无以为劝诏依元丰法　八年诏州郡禁军出戍外常留五分在州教阅従毛友之请也
　　重和元年正月兵部侍郎宇文粹中进对论训练不精多充杂役帝曰祖宗军旅之法最为宻致神考尢加意训习近来兵官防以弛慢古者春振旅夏苃舍秋治兵冬大阅皆于农隙以讲事大司马教战之法大宗伯大田之礼细论周制大抵军旅之政六卿无有不总之者今士人作守倅任劝农事不以劝耕稼为职管军府事不以督训练为意自今如役使班直及禁衞者当差人捉探惩戒更候日长即亲御教阅激赏寻以粹中所奏参照条令行之
　　宣和三年四月立骑射赏法其背射上垜中贴者依步射法推赏
　　钦宗本纪靖康元年冬十月己酉阅炮飞山营
　　兵志靖康元年二月诏军兵久教习汰冗滥今三衙与诸将招军惟务増数希赏但及等格不问勇怯招收既不精当教习又不以时杂色占破十居三四今宜招兵之际精加拣择既系军籍専使教习不得以杂色拘占又神臂弓马黄弩乃中国长技宜多行教习以扞边骑仍令间用衣甲教阅庶使习熟四月诏复置教春秋大阅及复内教法以激赏之
　　蕙田案靖康之诏切中当日之弊东坡云三代之法兵农为一唐中叶尽变府兵为长征之卒自尔以来农出谷帛以养兵兵出性命以衞农天下便之圣人复起不能易也熙丰以降讫于靖康教阅繁宻而兵不足用岂非安石改制之罪耶
　　高宗建炎元年始颁枢宻院教阅法専习制御摧锋破敌之艺全副执带出入短桩神臂弓长柄刀马射穿甲木挺每嵗儗春秋教阅法立新格神臂弓日给箭二十射亲去垜百二十步刀长丈二尺以上毡皮裹之引鬬五十二次不令刀头至地每营选二十人阅习经两阅者五十人为一队教习分合随队多少分五军每军各置旗号前军绯旗飞鸟为号后军皂旗为号左军青旗蛟为号右军白旗虎为号中军黄旗神人为号又别以五色物号制招旗分旗举招旗则五军以旗相应合而成阵举分旗则五军以旗相应分而成队左右前却或分蔵为防或分出为竒皆举旗为号更鸣小金应鼓备瞻望不及者豫约伏蔵之所缓鸣小金即止急鸣应鼓即竒兵出阵趋战急鸣小金即防兵出其春秋大教推赏依海行格法李纲言水战之利南方所宜沿河淮海江帅府要郡宜效古制造战船以运转轻捷安穏为良又习火攻以焚敌舟诏命杨观复往江浙措置河淮别委官
　　高宗本纪建炎二年冬十月甲寅命州濬隍修城阅江淮州郡水军　三年七月乙巳诏江西闽广荆湖诸路团教峒丁枪杖手
　　山堂攷索绍兴三年十二月辛亥司封员外郎郑士彦奏国以兵故强兵以教故精孔子曰以不教民战是谓弃之甚言其教之不可废也惟国家方承平之际禁军教习之法最严且宻况当艰虞之时其可忽诸方今诸州军往往冗占桩留实妨教阅大抵以将迎为急务而以教习为虚文伏望深诏有司防酌祖宗成法申严而行之每州遴选兵官三两员専主教习庶责任严而成效速嵗终则较其精粗而赏罚之如此则兵精而国振矣诏劄与诸路帅司措置施行
　　绍兴四年冬十月丁酉诏州县团教弓手土兵　五年春正月庚申置诸州军教选兵専习弓弩立格按试礼志绍兴五年正月始御射殿阅诸班直殿前司诸军指教使臣亲従宿衞亲兵并提辖部押亲兵使臣射射共一千二百六十人每六十人作一拨遂诏户部支金千两付枢宻院激赏库充犒用三月御射殿阅等子赵青等五十人角力转资支赐钱银有差八月御射殿阅广东路经略司解发到韶州士庶子弟陈裕试神臂弓特补进武校尉赐紫罗穿衫银束带差充本路经畧司指使
　　高宗本纪绍兴十四年十一月甲子复内教即禁中阅试三衙将士
　　礼志十四年十一月阅殿前马步军将士艺精者赏有差自是嵗以冬月行之号曰冬教
　　兵志二十四年臣僚言州郡禁卒逺方纵弛多不训练春秋教阅临时备数乞申严旧制
　　高宗本纪绍兴三十年秋七月甲申诏诸路帅司春秋教阅禁兵弓弩手　三十一年五月壬辰选两浙江东福建诸州禁军弓弩手之半部送枢宻院按试秋七月丙子诏诸路帅臣教阅土兵弓手
　　兵志三十一年诏比闻诸路州厢禁军土军有司擅私役妨教阅帅府其严责守兵勒兵归营训练精熟以备防视
　　礼志三十二年四月二十五日御射殿阅射
　　乾道二年十一月幸侯潮门外大教次幸白石教应従驾臣僚自祥曦殿并戎服起居従驾往囘内管军御带环衞官従驾宰执以下免従就逐幕次赐食俟进晚膳毕免奏万福并免茶従驾还内二十四日幸候潮门外大教进早膳次幸白石教阅兵三衙率将佐等导驾诣白石皇帝登台三衙统制统领官等起居毕举黄旗诸军皆三呼万嵗拜讫三衙管军奏报取防马军上马打围教举白旗三司马军首尾相接举红旗向台合围聴一金止军马各就围地作圎形排立射生官兵随鼔声出马射獐兔一金止叠金射生官兵各归阵队举黄旗射生官兵就御台下献所获帝遂慰劳赐赉诸将鞍马金带以及士卒诸军懽腾鼓舞就列百姓观者如山时久隂曀暨帝出郊云雾解驳风日开霁帝遣谕主管殿前司王琪等曰前日之教师律整严人无哗嚣分合应度朕甚悦之皆卿等力也琪等曰此陛下神武之化六军恭谨所致臣愿得以此为陛下剪絶奸宄　四年十月殿前司官相视龙王堂北江岸以东茅滩一带平地可作教已脩筑将台将来三司马步军并各全装披带衣甲执色器械至日先赴教下营排办俟驾登台聴金鼓起居毕依资次变阵教阅所有圣驾出郊除禁衞外欲于本司入阵马军内摘差防圣驾军八百人骑弓箭器械作十六队于仪衞前后引従各分八队队各五十人往囘沿路各奏随军鼓笛大乐及摘差本司入教阵内诸军步亲随一千人并统领将官三员至日先赴将台下各分左右于后壁周围留空地三十步以容禁衞外作三重环立十六日车驾至滩上诸军人马前一日于教东列幕宿营是日三衞管军与各军统领将佐导驾乗马至护圣步军大教亭更御甲胄至滩上皇帝登台三衙起居毕权主管殿前司王逵奏三司人马齐举黄旗诸军呼拜者三逵奏请従头教阅中军鸣角倒门角旗出营马步军簇队成收鼔讫连三鼓马军上马步人撮起旗枪四鼓举白旗中军鼓声旗应变方阵为备敌之形别高一鼔步军四向作御敌之势且战且前马军出阵作战鬬之势别高一鼔各分归地分五鼔举黄旗变圎阵为自环内固之形如前节次讫三鼓举赤旗变鋭阵诸军相属鱼贯斜列前利后张为冲敌之形亦依前节次讫王逵奏人马教絶取防举青旗变放教直阵收鼓讫一金止重鼓三马军下马步人龊落旗枪皆应规矩帝大悦犒赏倍之士卒欢呼谢恩如仪鸣角声簇队讫放教拽队步人分东西引拽马军交头于御台下随队呈试骁鋭大刀武艺继而进呈车炮火炮烟枪及赭山打围射生马步军统制官萧鹧巴以所获獐鹿等就御台下进献人马拽絶皇帝复御常服乗马至车子院宣唤殿前司拨发官马定逺侯彦昌各赐马一匹彦昌仍自凖备将特陞副将进御酒上谓王逵曰今日教阅进止分合军律整肃皆卿之力也逵奏陛下神武四海共知六师军容孰敢不肃时赐酒俱以十分逵奏以军马事不敢饮帝曰少饮之亲减大半饮毕谢恩退又宣问主管侍衞马军司李舜举今日按阅之兵比向时所用之师何如舜举奏曰今日所治之兵皆陛下平时躬亲训练抚以深恩赐之重赏忠勇百倍非昔日可比
　　蕙田案乾道二年四年凡两大阅俱见兵志而礼志为详礼志所载仪节与序事颇有不同二年举白旗红旗军马各就围地作圎形而其仪则教直鋭圎三阵也二年射生官射獐兔而其仪则无射生事也二年献获颁赐毕即讫事退而其仪则于教阅毕后尚有宰执等进御茶御酒诸仪也至四年于禁衞外又摘防圣马军作引従而二年及仪并无之其余与仪同葢四年之阅较二年特为详备且二年未有茅滩教祗就白石行之广狭不同耳
　　孝宗本纪乾道六年十二月戊申大阅
