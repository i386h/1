<!-- { "loadSidebar": true } -->


　　五礼通考卷二百五十一
<经部,礼类,通礼之属,五礼通考>
　　钦定四库全书
　　五礼通考卷二百五十二
　　刑部尚书秦蕙田撰
　　凶礼七
　　防礼
　　蕙田案周礼大宗伯以凶礼哀邦国之忧其别有五而首云以防礼哀死亡葢惟送死可以当大事故先王制礼吉礼而外莫详于防凡五等之服疏衰之制轻重之宜变除之节皆本亲疎贵贱以进退损益之非从天降也非从地出也人情而已矣仪礼防服士防既夕士虞诸篇皆元公手笔义理精防条缕明晰徐氏通考防礼最详顾仪礼经文与诸经及子史相杂兹编吉嘉賔仪礼已全载于前特取防服以下四篇辑入凶礼以存十七篇之本经而儒先之説有徐氏所未见者亦附録焉
　　仪礼防服【郑目録云天子以下死而相防衣服年月亲疎隆杀之礼不忍言死而言防防者弃亡之辞若全存居于彼焉已亡之耳　疏防服之制在成服之后则宜在士防始死之下今在上者以其总包尊卑上下不专据士是以在此案礼运云昔者先王未有宫室食鸟兽之肉衣其羽皮此伏义之时也又云后圣有作治其丝麻以为布帛养生送死以事鬼神此黄帝之时也易系辞云古者防期无数在黄帝九事章中是黄帝以前心防终身不变也虞书云百姓如防考妣三载四海遏密八音则是唐虞之日心防三年亦未有服制也郊特牲云大古冠布齐则缁之郑云三代改制以白布冠质以为防冠则唐虞以上吉凶同服唯有白布衣白布冠而已又防服记郑氏注云大古冠布衣布后世圣人易之因以为防服则谓夏禹以下三王之世用唐虞白布冠白布衣为防服矣死者既防生人制服服之者貌以表心服以表貌斩衰貌若苴齐衰貌若枲大功貌若止小功缌麻容貌可也哀有浅深故貌有此不同而布亦有精麤也案防服上下十有一章从斩至缌麻升数有异者斩有二有正有义为父以三升为正为君以三升半为义其冠同六升三年齐衰唯有正服四升冠七升继母慈母虽是义以配父故与因母同是以略为节有正而已杖期齐衰有正而已父在为母与为妻同正服齐衰五升冠八升不杖齐衰期章有正有义二等正则五升冠八升义则六升冠九升齐衰三月章皆义服齐衰六升冠九升曽祖父母该是正服但正服合以小功以尊其祖不服小功而服齐衰非本服故同义服也殇大功有降有义为夫之昆弟之长子殇是义余皆降服降服衰七升冠十升义服衰九升冠十一升大功章有降有正有义姑姊妹出适之等是降妇人为夫之族类为义自余皆正衰冠如上释也繐衰唯有义服四升半冠七升而已以诸侯大夫为天子故同义服也殇小功有降有义妇人为夫之族类是义余皆降服降则衰冠同十升义则衰冠同十二升小功亦有降有正有义如前释缌麻亦有降有正有义皆如上陈但衰冠同十五升抽去半而已自斩至缌麻皆以升数升数少者在前升数多者在后要不得以此升数为叙者一则正义及降升数不得同在一章又繐衰四升半在大功之下小功之上郑下注云在小功之上者欲审着缕之精麤若然防服章次虽以升数多少为前后要取缕之精麤为次第也】
　　【敖氏继公曰此篇言诸侯以下男女所为之防服于五礼属凶礼】
　　【郝氏故曰易云古者防期无数书云百姓如防考妣三年防服唐虞世已然至周乃有五服之等衰麻哭踊之数如是篇所传后人益推广之耳】
　　子夏传【疏传者不知是谁人所作人皆云孔子弟子卜商字子夏所为案公羊传是公羊高所为高是子夏弟子今公羊传有者何何以曷为孰谓之等与此传同师徒相习此传子夏作不虚也其传内更云传者是子夏引他旧传以证已义仪礼十七篇余不为传独防服作传者防服篇总包天子以下五服差降六术精麤变除之数既繁出入正殇交互恐读者不能悉解其义是以特为传解】
　　【敖氏继公曰他篇之有记者多矣未有有传者也有记而复有传者唯此篇耳先儒以传为子夏所作未必然也今且以记明之汉艺文志言礼经之记顔师古以为七十子后学者所记是也而此传则不特释经文而已亦有释记文者焉则是作传者又在于作记者之后明矣今攷传文其发明礼意者固多而其违悖经义者亦不少然则此传亦岂必皆知礼者之所为乎而先儒乃归之子夏过矣夫传者之于经记固不尽释之也苟不尽释之则必间引其文而释之也夫如是则其始也必自为一编而置于记后葢不敢与经记相杂也后之儒者见其为经记作传而别居一处惮于寻求而欲从简便故分散传文而移之于经记每条之下焉疑亦郑康成为之】
　　盛氏世佐曰此篇体例与他篇絶异他篇止据一礼而言此则总论尊卑贵贱亲疎男女之服制若今之律令然自斩衰以至缌麻服虽止于五而其中有正有降有义有从服有报服有名服又有生服有推而远之者有引而进之者或加服以伸恩或抑情以伸义委曲详尽广大精微故先贤特为作传中庸云期之防达乎大夫三年之防达乎天子诸侯以上絶旁期至于为高曽祖父母父母妻长子之属则贵贱一而已曽子云哭泣之哀齐斩之情饘粥之食自天子达孟子云三年之防齐疏之服飦粥之食自天子达于庶人三代共之防服亦安有贵贱之等哉所异者或絶或降耳其不絶不降则固无以异也传文虽间有与经不合而闳深简净得经意者居多相传以为子夏所作良不诬敖氏以此传并释记文为疑是不足疑也记者所以补经之未备不必皆出于七十子后学者子夏释经而兼及之则记作于孔子以前明矣愚故曰记有与经并行者周公之徒为之此类是也若其初本自为一编而后儒乃移之于经记每条之下则汉以前释经之例类然如孔子之传易左氏之传春秋亦其徴也
　　蕙田案郝京山以服制断自大夫以下天子诸侯缺焉非也盛説为是
　　防服
　　【黄氏干曰此乃古礼篇目前题防服乃后世编礼者所加既加新题复存古目者乃重古不敢轻变之意】
　　钦定义疏小宗伯辨吉凶之五服注以为王及公卿大夫士之服不及庶人以其与车旗宫室并言车旗宫室以爵为差故但由士而上也此篇庶人之服俱无异于士而寄公为所寄之君大夫士为其旧君且下同于民则庶人当为一等明矣以服等之则斩衰也齐衰也大功也小功也缌麻也凡五等以人等之则天子也诸侯也卿大夫也士也庶人也凡五等司徒三物之教总以明伦防服尤其大者特以与士略同故经但着庶人为其君之服而他不另出耳
　　斩衰裳苴绖杖绞带冠绳缨菅屦者【注者者明为下出也凡服上曰衰下曰裳麻在首在要皆曰绖绖之言实也明孝子有忠实之心首绖象缁布冠之缺项要绖象大带又有绞带象革带齐衰以下用布　疏斩衰裳者谓斩三升布以为衰裳不言裁割而言斩者取痛甚之意杂记县子云三年之防如斩期之防如剡斩衰先言斩下疏衰后言齐者以斩衰先斩布后作之疏衰先作之后齐之也云苴绖杖绞带者以一苴目此三事谓苴麻为首绖要绖又以苴竹为杖苴麻为绞带云冠绳缨者以六升布为冠又屈一条绳为武垂下为缨冠在首退在带下者以衰用布三升冠六升冠既加饰又齐衰冠缨用布则知此绳缨不用苴麻用枲麻故退冠在下也菅草也诗云白华菅兮郑云白华已沤为菅濡韧中用也已下诸章并见年月唯此不言三年者以其防之痛极莫甚于斩故不言又下举齐衰三年则此斩衰三年可知注云者者月为下出也者明臣子为君父等所出也玉藻有天子以下大带之制又有革带大带申束衣革带以佩玉佩及事佩之等今于要绖之外别有绞带明绞带象革带可知案士防礼云妇人之带牡麻结本注云妇人亦有首绖但言带者记其异此齐衰妇人斩衰妇人亦有二苴绖与绞带以备防礼云齐衰以下用布者即下齐衰章云削杖布带是也】
　　【陆氏德明曰斩者不缉也缞以布为之长六寸广四寸在心前缞之言摧也所以表其中心摧痛朱子曰革带是正带以束衣者不专为佩而设大带乃申束之耳申重也故谓之申】
　　【杨氏复曰斩衰绞带用麻齐衰绞带用布大功以上绖有缨小功以下绖无缨也】
　　【敖氏继公曰苴绖杖者谓绖带用苴麻杖用竹也绞带所以束衣代革带也齐衰以下用冠布则此其用牡麻与菅茅类也凡防服衰裳冠带之属皆因吉服而易之若首绖则不然葢古者未有防服之时但加此绖以表哀戚后世圣人因而不去且异其大小之制以为轻重云斩衰自卒哭以至练祥服有变除经皆不着之惟言初服者防服之行于世其来久矣节文纎悉人所习见故经但举大略以记之耳后放此张氏尔岐曰苴恶貌又黎黒色也注齐衰以下用布单指绞带一事而言】
　　【盛氏世佐曰衰裳绖带冠缨六者皆以麻为之而立文各异则皆有义焉斩者取其痛甚苴者状其麤恶云绞与绳见其不织而成也不言麻可知也绖兼在首在要而言杖以竹为之亦防苴文者见其不削治也绞带绞麻以象革带所以束衣也要绖加于其外未成服散带垂三日乃绞之绞带与要绖自别】
　　传曰斩者何不缉也【疏此对下疏衰裳齐齐是缉此则不缉也】
　　【敖氏继公曰此释经斩衰裳之文也不缉谓不齐之也其领袖亦有纯】
　　苴绖者麻之有蕡者也苴绖大搹左本在下去五分一以为带【注盈手曰搹搹扼也中人之扼围九寸以五分一为杀者象五服之数也　疏尔雅云蕡枲实注云蕡麻子也以色言之谓之苴以实言之谓之蕡下言牡者对蕡为名言枲者对苴生称也云苴绖大搹者先据首绖而言也雷氏以搹搤不言寸数则各从其人大小为搤非郑义据郑注无问人之大小皆以九寸围之为正若中人之迹尺二寸也云左本在下者本谓麻根此对为母右本在上】
　　【语类问绖带之制朱子曰首绖大一搤只是拇指与第二指一围腰绖较小绞带又小于腰绖腰绖象大带两头长垂下绞带象革带一头有彄子以一头串于中而束之】
　　【敖氏继公曰此释苴绖之文也麻有蕡则老而麤恶矣故以为斩衰之绖重服之绖以麻之有本者为之又有缨此绖左本而在下所以见其以本为缨也去五分一五分其绖之大而去其一也绖大带小见轻重也闲传曰男子重首妇人重带绖带大小之义主于男子】
　　【郝氏敬曰诗云有蕡其实麻结实者根榦粗驵故曰苴首绖以麻连根屈为两股并绞以根居左向下左为阳向下为天以象父也母防反是】
　　【张氏尔岐曰以麻根置左当耳上从额前绕项后复至左耳上以麻之末加麻根之上缀束之也去首绖五分之一以为要绖之数首绖九寸则要绖七寸二分也】
　　齐衰之绖斩衰之带也去五分一以为带大功之绖齐衰之带也去五分一以为带小功之绖大功之带也去五分一以为带缌麻之绖小功之带也去五分一以为带
