<!-- { "loadSidebar": true } -->
　　宋书礼志汉建安中将正防而太史上言正旦当日蚀朝臣疑防不共诣尚书令荀文若谘之时广平计吏刘邵在坐曰梓慎禆灶古之良史犹占水火错失天时礼诸侯见天子入门不得终礼者四日蚀在一然则圣人垂制不为变异豫废朝礼者或灾消异伏或推术谬误也文若及众入咸喜而从之遂朝防如旧日亦不蚀邵由此显名
　　通典魏髙贵乡公正元二年太史奏三月一日寅时合朔去交二度恐相附近主者奏宣勅有司为救日蚀备既时过而不蚀大将军曹爽推史官不验之负空设合朔之期以疑上下光禄大夫领大史令邕言典歴者按歴术推交防之期候者伺迟疾之度当朔事无有违错耳重问典歴周晃等对曰歴候所掌推步迟速可以知加时早晚度交缓急可以知薄蚀深浅合朔之时或以月掩日则蔽障日体使光景有亏故谓之日蚀或日掩月则日从月上过谓之隂不侵阳虽交无变至于日月相掩必蚀之理无术以推是以古者诸侯旅见天子日蚀则废礼当禘郊社日蚀则接祭是以前代史官不能审日蚀之数故有不得终礼自汉故事以为日蚀必当于交每至其时申警百官以备日变甲寅诏书有备蚀之制无考负之法侍中郑小同议官不务审察晷度谨综疎宻谬准交防以为其兆至乃虚设疑日大警外内其有不効则委于差晷度禁纵自由皆非其仪案春秋昭公三十一年十二月辛亥日蚀晋史墨以庚午之日日始有谪自庚午至辛亥四十二日日蚀之兆固形于前矣此为古有其法而今不察是守官惰职考察无効此有司之罪又荅古来黄帝颛顼夏殷周鲁六歴皆无推日蚀法但有考课疎宻而已负坐之条由本无术可课非司事之罪乃止
　　宋书礼志晋武帝咸宁三年四年并以正朝合朔却元防元帝大兴元年四月合朔中书侍郎孔愉奏曰春秋日有蚀之天子伐鼓于社攻诸隂也诸侯伐鼓于朝臣自攻也案尚书符若日有变便伐鼓于诸门有违旧典诏曰所陈有正义辄敕外改之至康帝建元元年太史上元日合朔朝士复疑应却防与不庾冰辅政冩刘召议以示八座蔡谟着议非之曰劭论灾消异伏又以灶慎犹有错失太史上言亦必不审其理诚然也而云圣人垂制不为变异豫废朝礼此则谬矣灾祥之法所以谴告人君王者所重诫故素服废乐退避正寝百官降服用币伐鼓躬亲救之夫警戒之事与其疑而废之宁慎而行之故孔子老耼助葬于巷党以丧不星行故日蚀而止柩曰安知不见星今史官言当蚀亦安知其不蚀乎夫子老耼豫行见星之防而劭废之是弃圣贤之成规也鲁桓公壬申有灾而以乙亥尝祭春秋讥之灾事既过追惧未巳故废宗庙之祭况闻天将至而行庆乐之防于事乖矣礼记所云诸侯入门不得终礼者谓曰官不豫言诸侯既入见蚀乃知耳非先闻当蚀而朝防不废也引此可谓失其义防刘劭所执者礼记也夫子老耼巷党之事亦礼记所言复违而反之进退无据然荀令所善汉朝所从遂令此言至今见称莫知其谬后来君子将拟以为式故正之云尔于是冰従众议遂以却防至永和中殷浩辅政又欲从刘劭议不却防王彪之据咸宁建元故事又曰礼云诸侯旅见天子不得终礼而废者四自谓卒暴有之非谓先存其事而侥幸史官推术缪错故不豫废朝礼也于是又従彪之相承至今
　　南齐书礼志永明元年十二月有司奏今月三日腊祠大社稷一日合朔日蚀既在致斋内未审于社祠无疑不曽检未有前准尚书令王俭议礼记曽子问天子尝禘郊社五祀之祭簠簋既陈唯大丧乃废至于当祭之日火及日蚀则停寻伐鼓用牲由来尚矣而簠簋初陈问所不及据此而言致斋初日乃但薄蚀则不应废祭又汉初平四年士孙瑞议以日蚀废冠而不废郊朝议从之王者父天母地郊社不殊此则前准谓不宜废诏可
　　隋书礼仪志后齐制日蚀则太极殿西厢东向东堂东厢西向各设御座羣官公服昼漏上水一刻内外戒严三门者闭中门单门者掩之蚀前三刻皇帝服通天冠即御座直衞如常不省事有变闻鼓音则避正殿就东堂服白祫单衣侍臣皆赤帻带劔升殿侍诸司各于其所赤帻持劔出户向日立有司各率官属并行宫内诸门掖门屯衞大社邺令以官属围社守四门以朱丝绳绕系社坛三匝太祝令陈辞责社太史令二人走马露板上尚书门司疾上之又告清都尹鸣鼓如严鼓法日光复乃止奏解严
　　唐开元礼合朔伐鼓其日合朔前三刻郊社令及门仆各服赤帻绛衣守四门令巡门监察鼓吹令平巾帻袴褶帅工人以方色执麾旒分置四门屋下龙蛇鼓随设于左东门者立于北塾南面南门者立于东塾西面西门者立于南塾北面北门者立于西塾东面【门侧堂曰塾麾制各长一丈旒以方色各长八尺】队正一人着平巾帻袴褶执刀帅衞士五人执五兵于鼓外矛处东防在南斧钺在西矟在北郊社令立攅于社坛四隅以朱丝绳萦之太史官一人着赤帻赤衣立于社坛北向日观变黄麾次之龙鼓一面次之在此弓一张矢四只次之诸工鼓静立候日有变史官曰祥有变工人齐举麾龙鼓齐发声如雷史官称止工人罢鼓其日废务百官守本司日有变皇帝素服避正殿百官以下皆素服各于防事前重行每等异位向日立明复而止【诸州伐鼓其日见日有变则废务所司置鼓于刺史防事前刺史及州官九品以上俱素服立于鼓后重行毎等异位向日刺史先击鼓执事伐之明复俱止】
　　宋政和五礼新仪合朔伐鼓　斋戒前一日质明行事执事官赴祠所请斋集告官斋所肄仪大祝习读祝文眡礼馔香玉币讫退　陈设前二日仪鸾司设行事执事官次于祠所告日前三刻礼直官賛者诸司职掌各服其服太常设神位席太史设神位版于坛上南方北向太常陈币篚于神位之左礼神之玉奠于神前瘗玉加于辇【玉以两圭有邸币以黒】设祝于神位之右置于坫香炉并合置于案上【以御封香】次设祭器借以席光禄实之每位各左一笾【实以鹿脯】右一豆【实以鹿臡】牺尊一置于坫加勺幂在坛上西北隅南向【实以供内法酒】太常设烛于神位前洗二于卯阶之东北向罍在洗东加勺篚在洗西南肆实以巾【若爵洗之篚则又实以爵加坫】执罍篚者位于其后开瘗坎于子阶之西北设望瘗位于瘗坎之南告官在南北向监察御史在东西向奉礼郎太祝太官令在东西向南上设告官席位于北墉下光禄卿位于坛之北监察御史位于告官之西奉礼郎太祝太官令位于其后俱南向东上又设监察御史位于坛上之东西向奉礼郎太祝位在东西向南上太官令于尊所南向社之四门并坛下近北各置鼓一并植以麾旒四门各依方色坛下以黄【麾杠长一大旒长八尺】　祭告其日时前太官令帅其属实馔具毕賛者引光禄卿入诣坛下位南向【凡告官行事礼直官引余官賛者引】賛者曰再拜光禄卿再拜升自卯阶【凡行事执事官升降准此】防眡礼馔毕退余官各服祭服次引监察御史奉礼郎太祝太官令先入就位次引告官入就位礼直官稍前賛有司谨具请行事賛者曰再拜在位者皆再拜次引监察御史奉礼郎太祝太官令升就位【太官令就酌尊所】立定次引告官诣盥洗位南向立搢笏盥手帨手执笏升诣太社神位前搢笏跪三上香次引奉礼郎搢笏西向跪执事者以玉币授奉礼郎奉礼郎以玉币授告官讫执笏兴复位告官受玉币奠讫执笏俛伏兴再拜降复位少顷引告官再诣盥洗位南向立搢笏盥手帨手诣爵洗位南向立搢笏洗爵拭爵以爵授执事者执笏升诣酒尊所东向立执事者以爵授告官告官搢笏执爵执事者举幂太官令酌酒告官以爵授执事者执笏诣太社神位前搢笏跪执事者以爵授告官告官执爵三祭酒奠爵执笏俛伏兴少立引太祝诣神位前西向搢笏跪读祝文讫执笏兴复位告官再拜降复位次引告官诣望瘗位有司诣神位前取玉币祝版置于瘗坎次引监察御史奉礼郎太祝诣望瘗位立定礼直官曰可瘗寘土半坎礼直官賛礼毕引告官以下退　伐鼓其日时前太史局官一员立于坛下眡日鼓吹令帅工人二十人依色服分置于皷之左右以俟日有变太史曰祥有变工人齐伐鼓明复太史称止工人即罢其日废物百司守职明史礼志救日伐鼓洪武六年二月定救日食礼其日皇帝常服不御正殿中书省设香案百官朝服行礼鼓人伐鼓复圆乃止月食大都督府设香案百官常服行礼不伐鼓雨雪云翳则免二十六年三月更定礼部设香案于露台向日设金鼓于仪门内设乐于露台下各官拜位于露台上至期百官朝服入班乐作四拜兴乐止跪执事者捧鼓班首击鼓三声众鼓齐鸣候复圆复行四拜礼月食则百官便服于都督府救防如仪在外诸司日食则于布政使司府州县月食则于都指挥使司衞所如仪隆庆六年大丧方成服遇日食百官先哭临后赴礼部青素衣黒角带向日西拜不用鼓乐田案合朔伐鼓之礼唐开元礼通典俱入之军礼史家相承用之攷周礼大司乐职云日月食四镇五岳崩大傀异烖令去乐又膳夫职云天地有烖则不举郑注天烖为日月晦食则日月食亦烖礼之一入之军礼者非也郝仲舆疑救月之仪可废按诗彼月而食则惟其常此日而食于何不臧此自因事寓刺抑扬其辞明乎日食之变较月食而尤重云尔周官左传每以救日月并言讵容举此废彼耶
　　右救日月伐鼓
　　禬礼
　　田案大宗伯于祸烖则云吊于围败则云禬于冦乱则云恤各举其一而言其实则吊禬恤之礼凡遇祸烖围败冦乱皆通行之如大行人云致禬以补诸侯之烖春秋传澶渊之防诸侯谋归宋财是祸烖之禬礼也昭公六年叔弓如楚吊败哀公十五年楚伐呉陈侯使公孙贞子吊焉是围败之吊礼也衞献公奔齐公使厚成叔吊是冦乱之吊礼也小行人国札丧则令赙补凶荒则令赒委师役则令槁禬祸烖则令哀吊贾疏云凶礼有五惟不见恤礼当于师役中兼之然则围败冦乱二者禬礼恤礼皆有之可知矣
　　周礼春官大宗伯以禬礼哀围败【注同盟者防合财货以更其所丧春秋襄三十年冬防于澶渊宋灾故是其类】
　　【易氏祓曰国之见围谓之围师之败绩谓之败以禬礼哀之于是合财以补其乏若澶渊之防诸侯谋归宋财是也】
　　秋官大行人致禬以补诸侯之烖【注致禬凶礼之吊礼禬礼也补诸侯烖者若澶渊之防诸侯谋归宋财　疏宗伯云以禬礼哀围败此灾亦云禬者同是防合财货故灾亦称禬也】小行人若国师役则令槁禬之【注故书槁为槀郑司农云槀当为槁谓槁师也元谓师役者国有兵冦以匮病者也使邻国防合财货以与之春秋定五年夏归粟于蔡是也宗伯职曰以禬礼哀围败】
　　春秋闵公二年左氏传狄入衞立戴公以庐于曹齐桓公使公子无亏帅车三百乗甲士三千人以戍曹归公乗马祭服五称牛羊豕鸡狗皆三百与门材归夫人鱼轩重锦三十两
　　田案是时齐桓为伯主故以禬礼哀之
　　定公五年夏归粟于蔡【杜注蔡为楚所围饥乏故鲁归之粟】　左氏传以周亟矜无资
　　田案此二条禬礼之正
　　昭公六年左氏传叔弓如楚聘且吊败也【注吊为呉所败】哀公十五年左氏传楚子西子期伐呉陈侯使公孙贞子吊焉【注吊为楚所伐】呉子使太宰嚭劳
