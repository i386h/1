<!-- { "loadSidebar": true } -->
　　文献通考干徳二年十一月太常博士聂崇义上言凖祠令周文王以太公配唐天宝七载以师鬻熊及太公望配伏縁太公已封武成王春秋释奠望自今止以鬻熊配享奏可
　　宋史太祖本纪干德四年九月丙午诏呉越立禹庙于会稽冬十月癸亥诏诸郡立古帝王陵庙
　　路史干德四年诏置女皇氏守陵五戸春祭少牢宋史太祖本纪开宝三年九月甲辰诏西京凤翔雄耀等州周文成康三王秦始皇汉髙文景武元成哀七帝后魏孝文西魏文帝后周太祖唐髙祖太宗中宗肃宗代宗徳顺文武宣懿僖昭诸帝凡二十七陵常被盗发者有司备法服常服各一袭具棺椁重葬所在长吏致祭
　　四年三月増前代帝王守陵戸二夏四月辛卯发厢军千人修前代帝王陵寝之在秦者
　　九年秋七月丁亥命修先代帝王祠庙
　　真宗本纪咸平元年十一月甲子诏葺歴代帝王陵庙景徳元年冬十月壬午诏修葺歴代圣贤陵墓
　　礼志景徳元年诏前代帝王陵寝并禁樵采摧毁者官为修筑无主者碑碣石兽之类敢有坏者论如律仍每岁首所在举行此令
　　真宗本纪景徳四年二月命吏部尚书张齐贤祭周六庙戊子葺周六庙庚寅诏河南府置五代汉髙祖庙辛卯车驾发西京甲午次郑州遣使祀周嵩懿二陵玉海大中祥符元年王钦若言瑕邱尧祠前得芝草九本连理者四甲辰命钦若祭尧祠
　　文献通考大中祥符三年令西京葺后唐庄宗庙宋史真宗本纪大中祥符四年三月丁亥诏葺歴代帝王祠庙
　　文献通考四年祀汾阴驻跸河中府遣官致祭缘路帝王祠庙神帐画壁并加葺治令衡州葺神农庙
　　宋史眞宗本纪大中祥符六年六月丁丑崇饰诸州黄帝祠庙
　　文献通考大中祥符六年诏诸州有黄帝祠庙并加崇葺
　　宋史真宗本纪天禧元年六月庚辰盗发后汉髙祖陵论如律并劾守土官吏遣内侍王克让以礼治葬知制诰刘筠祭告因诏州县申前代帝王陵寝樵采之禁礼志熙宁元年从知濮州韩铎请尧陵在雷泽县东谷林山陵南有尧母庆都灵台庙请本州春秋致祭置守陵五戸免其租奉洒扫又以中丞邓润甫言唐诸陵除已定顷亩外其余许耕佃为守陵戸余并禁止邓润甫传润甫为御史中丞上言兴利之臣议前代帝王陵寝许民请射耕垦而司农可之唐之诸陵因此悉见芟刈昭陵乔木剪伐无遗熙宁着令本禁樵采遇郊祀则吏致祭徳意可谓逺矣小人掊克不顾大体愿绌创议之人而一切如令从之
　　文献通考熙宁四年诏周嵩庆懿三陵柏子戸留七戸余放归农仍命岁时加修葺
　　十年诏永兴军自汉以来诸陵下闲地岁收州县以其钱修葺陵墓
　　宋史礼志元祐六年诏相州商王河亶甲冡载祀典先是干徳中定先代帝王配享仪下诸州以时荐祭牲用羊豕政和议礼局遂为定制
　　文献通考徽宗政和三年议礼局上五礼新仪仲春仲秋享歴代帝王女娲氏于晋州无配帝太昊氏于陈州以金提勾芒配帝神农氏于衡州以祝融配帝髙阳氏于澶州以防配帝髙辛氏应天府无配帝陶唐氏濮州以卨配帝有虞氏于道州以庭坚配夏王大禹于越州以伯益配商王髙宗于陈州以甘盘傅説配商王成汤于庆成军以伊尹配商王中宗于大名府以伊陟臣扈配周文王以鬻熊配武王以召康公配成王以周文公唐太叔配康王以毕公配秦始皇帝以李斯蒙恬王翦配汉髙皇帝以萧何配太宗孝文皇帝以陈平周勃宋昌刘章配孝景皇帝以窦婴申屠嘉配世宗孝武皇帝以公孙卫青霍去病金日防配中宗孝宣皇帝以丙吉魏相霍光张安世配自周文王至汉宣帝并于永兴军后汉世祖光武皇帝于河南府以邓禹吴汉贾复耿弇配魏文皇帝于河南府以贾诩王景兴曹真辛毗配后周太祖于耀州以齐王宪苏绰于谨卢辩配隋髙祖皇帝于凤翔以牛里仁髙颎贺若弼配唐髙祖神尧皇帝于耀州以赵郡王孝恭殷开山刘政会淮安王神通配太宗文皇帝于永兴军以长孙无忌房乔杜如晦魏成李靖配明皇帝于华州以张説郭元振配肃宗宣孝皇帝于永兴军以苖晋卿裴冕配宪宗章武皇帝于华州以裴度杜佑李愬配宣宗献文皇帝于耀州以夏侯孜白敏中马植配后唐庄宗皇帝以郭崇韬李嗣昭符存审配明宗皇帝以霍彦威任圜配晋髙祖皇帝以桑维翰赵莹配汉髙祖皇帝无配自后唐庄宗至汉髙祖皇帝并于河南府周嵩陵太祖皇帝庆陵世宗皇帝于郑州
　　建炎元年十一月丙寅郊赦歴代圣帝明王忠臣烈士有功于民载在祠典者命所在有司祭之自后凡赦皆如之
　　宋史礼志绍兴元年命祠禹于越州及祠越王勾践以范蠡配
　　文献通考孝宗乾道四年加封楚州显济庙灵感王乃呉主孙皓祠汪太猷等使虏还言其灵感故加封仍命使人往来皆前期祭之
　　淳熙四年静江守臣张栻谓臣所领州有唐帝祠去城二十里而近其山曰尧山髙广为一境之望祠虽不详所始然有唐衡岳道士弥明诗刻即知其来旧矣有虞帝祠去城五里而近其山曰虞山漓江滙其左曰皇泽之湾有大歴中磨崖碑载刺史李昌夔修祠事臣已肇修祠宇请着之祀典俾长吏检校葺治从之
　　宋史孝宗本纪淳熙十四年六月诏衡州葺炎帝陵庙文献通考淳熙十四年衡州守臣刘清之奏史载炎帝陵在长沙茶陵今衡州茶陵县是也陵庙在康乐乡白鹿源距县百里而祠宇废祖宗时给近陵七戸守视禁其樵牧宜复建庙给陵戸礼官请如故事命守臣行之王圻续通考宁宗嘉定时廖徳明重建舜庙于韶州黄岗岭下又衡州刺史刘清之重建舜庙于衡阳
　　淳祐八年二月荆湖帅臣陈韡奏国家以火徳王于火徳之祀合加钦崇炎帝陵在衡州茶陵县庙久弗治乞相度兴修以称崇春之意从之
　　金史礼志诸前代帝王三年一祭于仲春之月祭伏羲于陈州神农于亳州轩辕于坊州少昊于兖州颛顼于开州髙辛于归徳府陶唐于平阳府虞舜夏禹成汤于河中府周文王武王于京兆府泰和三年尚书省奏太常寺言开元礼祭帝喾尧舜禹汤文武汉祖祝版请御署开宝礼羲轩颛顼帝喾陶唐女娲成汤文武请御署自汉髙祖以下二十七帝不署平章政事镒左丞匡太常博士温徳亨天兴言方岳之神各有所主有国所赖请御署固宜至于前古帝王寥落杳茫列于中祀亦已厚矣不须御署参知政事即康及以为三皇五帝禹汤文武皆垂世立敎之君唐宋致祭皆御署而今降祝版不署恐于礼未尽不若止从外路祭社稷及释奠文宣王例不降祝版而令学士院定撰祝文颁各处为常制勅命依期降祝版而不请署
　　章宗本纪泰和四年二月庚戌始祭三皇五帝四王三月诏定前代帝王合致祭者尚书省奏三皇五帝四王已行三年一祭之礼若夏太康殷太甲太戊武丁周成王康王宣王汉髙祖文景武宣光武明帝章帝唐髙祖文皇一十七君致祭为宜从之
　　元史祭祀志自古帝王而下祭器不同笾豆簠簋仪非酌奠者有司便服行礼三上香奠酒而已
　　凡有司致祭先代圣君名臣皆有牲无乐
　　世祖本纪中统三年夏四月辛卯修河中禹庙赐名建极宫
　　四年六月建帝尧庙于平阳仍赐田五十顷
　　至元元年秋七月丁酉龙门禹庙成命侍臣阿哈托音代祀
　　祭祀志尧帝庙在平阳舜帝庙河东山东济南歴山濮州湖南道州皆有之禹庙在河中龙门至元元年七月龙门禹庙成命侍臣持香致敬有祝文
　　世祖本纪至元五年九月建尧庙
　　祭祀志至元十二年二月立伏羲女娲舜汤等庙于河中解州洪洞赵城
　　十五年四月修会川县盘古皇祠祀之
　　二十四年闰二月勅春秋二仲丙日祀帝尧庙
　　致和元年礼部移太常送博士议舜禹之庙合依尧祠故事每岁春秋仲月上旬卜日有司蠲洁致祭官给祭物
　　文宗本纪至顺元年三月命彰徳路岁祭羑里周文王祠
　　祭祀志至顺元年三月从太常奉礼郎薛元徳言彰徳路汤阴县北故羑里城周文王祠命有司奉祀如故事元欧阳元禹王庙记略在昔唐虞之世洪水横流民无底居而天下几不国矣大禹出而治之然后九州以平五行以顺而民生衣食于彞伦攸叙之中迨于今几四千年矣所谓盛徳当祀宜与天地相为无穷也安邑夏后氏之故都邑之人尤重祀禹后魏分其东为夏县邑之故墟存焉上有大禹庙四楹创始岁月莫有记焉且隘陋弗称岁久将倾泰定甲子初静海县逹噜噶齐瑞着致仕家居爰咨于众合谋新之庙成有日而瑞着卒遂中寝邑士刘思义出已资以竟其功于故殿址广植八楹殿之北复作四楹以涂山后配焉左右翼以防庑严侐宏敞信足以萃人心祀盛徳矣闻龙门之水喷薄激越声如万雷意疏凿之初其功殆与神明侔也歴代庙祀固宜在焉然安邑山川形势则大行王屋箕山三门在其东龙门壶口在其西其阳则雷首汾阴其阴则平阳霍岳也邑大夫士庶岁时则具牲牷举粢盛洁酒醴登于庙而左右瞻顾其随山刋木防履险阻舟车橇梮之载疏凿排决之劳肤肢胼胝过其门而不入者可想像而见也传曰见河洛而思禹功况其故都实治水之功所在而朝觐讴歌归于吾君之子之地其感人思深矣是尤宜为庙食之所在也
　　礼志三皇庙祭祀礼乐
　　至正九年御史台以江西湖东道肃政亷访使文殊诺尔所言三皇开天立极功被万世京师每岁春秋祀事命太医官主祭揆礼未称请如国子学宣圣庙春秋释奠上遣中书省臣代祀一切仪礼仿其制中书付礼部集礼官议之是年十月二十四日平章政事台哈布哈鼎珠等以闻制曰可于是命太常定仪式工部范祭器浙江行省制雅乐器复命太常博士定乐曲名翰林国史院撰乐章十有六曲明年祭器乐器俱备以医籍百四十有八戸充庙戸礼乐生御药院大使卢亨素习音律受命教乐工四十有二人各执其技乃季秋九月九日蒇事宣徽供礼馔光禄勲共内醖太府共金帛广源库共芗炬大兴府尹共牺牲制币粢盛殽核中书奏拟三献官以次定诸执事并以清望充前一日内降御香三献官以下公服备大乐仪仗迎香至开天殿庋置退习明日祭仪习毕就庙斋宿京朝文武百司与祭官如之各以礼助祭翰林词臣具祝文曰皇帝敬遣某官某致祭
　　乐章
　　降神奏咸成之曲黄钟宫三成　于皇三圣神化无方继天立极垂宪百王聿崇明祀率由旧章灵兮来下休有烈光
　　降神奏賔成之曲大吕角二成　帝徳在人日用不知神之在天矧可度思辰良日吉蒇事有仪感之至诚尚右享之
　　降神奏顾成之曲太簇徴二成　大道之行肇自古先功烈所加何千万年是尊是奉执事孔防神哉沛兮泠风馺然
　　降神奏临成之曲应钟羽二成　雅奏告成神斯降格妥安有位清庙奕奕肹蠁潜通丰融烜赫我其承之百世无斁
　　初献盥洗奏蠲成之曲姑洗宫　灵斿戾止式燕以宁吉蠲致享惟寅惟清挹彼注兹沃盥而升有孚颙若交于神明
　　初献升殿奏恭成之曲南吕宫　斋明盛服恪恭命祀洋洋在上匪远具迩左右周旋陟降庭止式礼莫愆用介多祉
　　奠币奏祗成之曲南吕宫　骏奔在列品物咸备礼严载见式陈量币惟兹篚实肃将忱意灵兮安留成我熙事
　　初献降殿【与升殿同】
　　捧爼奏囗成之曲姑洗宫　我祀如何有牲在涤既全且洁为爼孔硕以将以享其仪不忒神其廸尝纯嘏是锡
　　初献盥洗【与前同】
　　初献升殿【与前同】
