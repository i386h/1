<!-- { "loadSidebar": true } -->
　　诣饮福位干安　若木露英清云流霞蔓蔓芝秀冯冯桂华绵瑞无疆产嘏孔奢皇则受之巩我帝家饮福酒报安　防酒惟兰勺浆惟椒福流瓒斚光烛琨瑶拜贶清宫凝辉庆霄神其如在徘徊招摇还位干安　烝哉我皇继天毓圣逆厘元都对越灵庆如天斯乆如日斯盛瑶图濬邈永隆骏命
　　彻馔吉安　房铏陈列室簋登奉告享具歆展彻惟拱祥光奕奕嘉气蒙蒙受嘏不諐燕天之宠
　　送真太安　云车风马灵其来游天门轶荡神其莫留遗庆阴阴祉发祥流康我有宋与天匹休
　　降殿干安　璇庭烂景紫殿流光礼洽干回福应日昌圣系彪鸿景命溥将德茂功成率祀无疆
　　诣望燎位干安　厥初生民渊濬唯祖芳荐既辍明燎具举德馨升闻灵贶蕃诩懐濡上禋佑周之祜还大次干安　帝假于宫彛承清祀天睴临幄宸衞森峙行繇太室旋趋紫畤率礼不违式旉灵祉
　　理宗明堂前朝献景灵宫二首【余用旧辞】
　　升殿登歌干安　我享我将罄兹精意陟降左右维天与契齐明乃心祗萧在位于万斯年百福来备亚献宫架冲安　庆云郁郁鸣璆琅琅澹其容与申荐贰觞奉承若宥神其乐康锡以多祉源深流长
　　右宋庙享下

　　五礼通考卷九十三
<经部,礼类,通礼之属,五礼通考>
　　钦定四库全书
　　五礼通考卷九十四
　　刑部尚书秦蕙田撰
　　吉礼九十四
　　宗庙时享
　　辽史太宗本纪天显元年冬十一月壬戌即皇帝位癸亥谒太祖庙
　　礼志谒庙仪至日昧爽南北臣僚各具朝服赴庙车驾至臣僚于门外依位序立望驾鞠躬班首不出班奏圣躬万福舍人赞各只候毕皇帝降车分引南北臣僚左右入至丹墀褥位合班定皇帝升露台褥位宣徽赞皇帝再拜殿上下臣僚陪位皆再拜上香毕退复位再拜分引臣僚左右上殿位立进御容酒依常礼若即退再拜舍人赞好去引退礼毕太宗本纪天显三年七月庚午有事于太庙十月己酉谒太祖庙　四年四月壬子谒太祖庙八月辛丑至自凉陉谒太祖庙己酉谒太祖庙　五年四月乙未诏人皇王先赴祖陵谒太庙五月乙酉谒太庙丁巳拜太祖御容于明殿七月戊子荐时果于太祖庙九月丁亥至自九层台谒太祖庙　十一年四月戊辰谒太祖庙穆宗本纪应厯五年十月丁亥谒太宗庙十二月乙丑朔谒太祖庙
　　景宗本纪保宁十年七月庚戌享太祖庙
　　圣宗本纪统和元年四月庚寅谒太祖庙壬寅致享于凝神殿九月庚申谒宣简皇帝庙　四年十一月戊寅日南至上率羣臣祭酒景宗御容
　　太平元年十一月庚申幸通天观翌日再幸还升玉辂自内三门入万夀殿奠酒七庙御容
　　道宗本纪清宁元年十一月壬申有事于太宗穆宗庙戊寅冬至有事于太祖景宗兴宗庙不受羣臣贺　三年十月庚申谒让国皇帝及世宗庙
　　太康七年六月甲子诏月祭观徳殿嵗寒食诸帝在时生辰及忌日诣景宗御容殿致奠
　　天祚帝本纪天庆二年十一月丁卯谒太祖庙
　　蕙田案辽诸帝于宗庙有新必荐有事必告有祭必亲奉先思孝于是在矣又令羣臣勿贺何其卓也较之宋朝之烦秽凟数奚啻迳庭礼制所系于兴衰钜矣
　　右辽庙享
　　金史熙宗本纪天眷元年四月壬午朝享于天元殿十一月丙辰以康宗以上画像工毕奠献于天元殿天眷三年九月己酉亲飨太祖庙
　　皇统元年正月庚戌羣臣上尊号癸丑谢太庙
　　海陵本纪正隆二年二月辛丑初定太庙时享牲牢礼仪
　　世宗本纪大定三年十月甲子大享于太庙
　　礼志大定三年有司言每嵗太庙五享若复荐新似涉繁数拟遇时享之月以所荐物附于笾豆荐之以合古者祭不欲数之义制可
　　世宗本纪大定六年三月戊辰至西京庚午朝谒太祖庙九月至自西京十月甲申朝享于太庙
　　礼志皇帝恭谢仪大定七年正月世宗受尊号礼毕恭谢前三日太庙令率其属洒扫庙庭之内外及陈设尚舍于庙南门之西设馔幔一十一室殿中监帅尚舍视大次殿又设皇帝拜位于始祖神位前北向又设饮福位于版位西南少郤又设随室奠拜褥位于神座前大乐令设登歌于殿上宫县于殿下又设皇太子位于阼阶东南又设亲王位于其南稍东宗室王使相位于其后又设太尉司徒以下行事官位于殿西阶之西东向每等异位又设文武羣官位于横阶之南东西向又设御洗位于阼阶之东又设太尉洗位于阼阶下横阶之南又设斋郎位于东班羣官之后又设盥洗等官并奉礼赞者大司乐协律郎大乐令等位各如祫享之仪又设尊彛祭器等于殿之上下如时享之仪前一日礼官御史帅其属省牲视濯涤如常仪其日质明礼官御史帅太庙官太祝官宫闱令出神主如时享仪有司列黄麾仗二千人于应天门外尚辇进金辂于应天门内午后三刻宣徽院奏请皇帝赴斋宿殿文武羣官并齐宿于所司次日质明俟诸衞各勒所部屯门列仗导驾官分左右侍立于殿阶下并朝服通事舍人引侍中诣斋殿俛伏跪称臣某言请中严俛伏兴凡侍中奏请准此皇帝服通天冠绛纱袍少顷侍中奏外办皇帝出斋殿即御座羣官起居讫侍中奏请升辇皇帝升辇以出侍衞警跸如常仪导驾官前导至应天门侍中奏请降辇升辂皇帝升辂门下侍郎俛伏跪奏请车驾进发俛伏兴凡门下侍郎奏请准此车驾动警跸如常仪至应天门外门下侍郎奏请车驾少驻敕侍臣上马侍中前承防退称曰制可门下侍郎退传制称侍臣上马通事舍人承传敕侍臣上马导驾官分左右前导门下侍郎奏请车驾进发车驾动称警跸不鸣鼓吹典赞仪引皇太子常服乗马至庙中幕次更服逺游冠朱明衣执圭通事舍人文武羣官并朝服于庙门外班迎车驾至庙门侍中于辂前奏请降辂导驾官步入庙门稍东侍中奏请升辇皇帝升辇繖扇侍衞如常仪至大次侍中奏请降辇入就大次皇帝入大次通事舍人分引文武羣官由南神东西偏门入庙庭东西相向立礼直官引太尉以下行事官诣横街北向再拜讫礼直官引太尉诣盥洗位搢笏盥手帨手执笏诣爵位洗北向立搢笏洗瓒拭瓒以瓒授执事者执笏由西阶升殿诣始祖尊彛所西向立执事者以瓒奉太尉太尉搢笏执瓒酌鬯诣神位前以鬯祼地讫以虚瓒授执事者执笏俛伏兴出户外北向再拜讫次诣随室并如上仪礼毕降自西阶复位礼直官引司徒出诣馔所引荐俎斋郎奉俎并荐笾豆簠簋官奉笾豆簠簋及太官令以序入自正门宫悬乐作至太阶乐止诸太祝迎于阶上各设于神座前先荐牛次荐羊次荐豕讫礼直官引司徒以下降阶复位典赞仪引皇太子通事舍人引亲王由南神东偏门入诣褥位礼直官引中书侍郎举册官等升自西阶诣始祖室前东西立通事舍人引侍中诣大次前奏请中严皇帝服衮冕少顷侍中奏外办侍中诣庙庭本位立皇帝将出大次礼仪使与太常卿赞导凡礼仪使与太常卿赞导并博士前引俛伏跪称臣某赞导皇帝行礼俛伏兴前导至东神门撤繖扇近侍者从入殿中监跪进镇圭礼仪使奏请执圭皇帝执圭宫县乐作奏请诣罍洗位至位乐止内侍跪取匜兴沃水又内侍跪取槃承水时寒预备温水礼仪使奏请搢镇圭皇帝搢镇圭盥手内侍跪取巾于篚兴进皇帝洗手讫奉爵官以爵跪进皇帝受爵内侍捧匜沃水又内侍跪捧槃承水皇帝洗爵讫内侍跪奉巾以进皇帝拭爵讫内侍奠槃匜又奠巾于篚奉爵官受爵礼仪使奏请执镇圭前导皇帝升殿左右侍从量人数升宫县乐作皇帝止阼阶下乐止皇帝升自阼阶登歌乐作礼仪使前导皇帝至版位乐止奏请再拜奉礼郎赞皇太子以下在位羣臣皆再拜赞者承传皆再拜礼仪使前导皇帝诣始祖尊彛所乐作至尊所乐止奉爵官以爵涖尊执尊者举幂侍中跪酌牺尊之泛齐讫礼仪使导皇帝至版位再拜讫礼仪使奏请诣始祖神位前褥位登歌乐作礼仪使奏请搢圭跪奉爵官以爵授奉爵酒官以进礼仪使奏请执爵皇帝执爵三奠酒讫以虚爵授奉爵酒官礼仪使奏请执圭俛伏兴乐止奉爵酒官以爵授奉爵官礼仪使奏请诣随室并如上仪礼直官先引司徒升自西阶立于饮福位之侧酌献将毕奉胙酌福酒太祝从司徒立于其侧酌献毕侍中亦立于其侧礼仪使奏请皇帝诣版位北向立登歌乐作至位乐止中书侍郎跪读讫举官奠讫礼仪使奏请皇帝再拜拜讫礼仪使奏请诣饮福位登歌乐作至位太祝酌福酒于爵时寒预备温酒以奉侍中侍中受爵奉以立礼仪使奏请搢圭跪侍中以爵北向跪以进礼仪使奏请执爵三祭酒礼仪使奏请饮福饮福讫以虚爵授侍中礼仪使奏请受胙司徒跪以黍稷飰笾进皇帝受以授左右司徒又跪以胙肉进皇帝受以授左右礼仪使请执圭兴再拜讫乐止礼仪使前皇帝还版位登歌乐作至位乐止太祝各进彻笾豆登歌乐作卒彻乐止奉礼曰赐胙赞皇太子以下在位羣官皆再拜赞者承传皆再拜宫县作一成止礼仪使奏请皇帝再拜奉礼郎赞皇太子已下在位官皆再拜拜讫礼仪使奏礼毕前导皇帝降阼阶登歌乐作至阶下乐止宫县作前导皇帝出东神门乐止繖扇侍卫如常仪礼仪使奏请释圭殿中监跪受镇圭至大次转仗卫于还途如来仪礼官御史帅其属纳神主藏册如仪少顷通事舍人引侍中奏请中严皇帝服通天冠绛纱袍少顷侍中奏外办俟尚辇进辇侍中奏请降座升辇皇帝升辇繖扇侍卫如常仪至南神门稍东侍中奏请降辇步出庙门皇帝步出庙门至辂侍中奏请升辂皇帝升辂门下侍郎奏请车驾少驻敕侍臣上马侍臣前承防退称曰制可门下侍郎退传制称侍臣上马通事舍人承传勅侍臣上马车驾还内鼔吹振作至应天门外百官班迎起居宫县奏采茨之曲入应天门内侍中奏请降辂乗辇皇帝降辂乗辇以入繖扇侍衞警跸如常仪皇帝入宫至致斋殿侍中奏解严通事舍人承防勅羣臣各还次将士各还本所
　　世宗本纪大定九年十月辛丑诏宗庙之祭以鹿代牛着为令丙午大享于太庙
　　礼志大定十年正月诏宰臣曰古礼杀牛以祭后世有更者否其检讨典故以闻有司谓自周以来下逮唐宋祫享无不用牛者唐开元礼时享每食各用太牢一至天宝六年始减牛数太庙毎享用一犊宋政和五礼新仪时享太庙亲祠用牛有司行事则不用宋开寳二年诏昊天上帝皇地祗用犊余大祀皆以羊豕代之合二羊五豕足代一犊今三年一祫乃为亲祀其礼至重每室一犊恐难省减遂命时享与祭社稷如旧若亲祀宗庙则共用一犊有司行事则不用
　　世宗本纪大定十一年十一月丙戌朝享于太庙礼志大定十一年尚书省奏案唐礼四时各以孟月享于太庙年终又腊享凡五祀若依海陵时止两享非天子礼也宜从典礼嵗五享从之享日并出神主前廊序列昭穆应圗功臣配享庙庭各配所事之庙以位次爲序以太子为亚献亲王爲终献或并用亲王或以太尉为亚献光禄卿爲终献其月则停时享
