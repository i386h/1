<!-- { "loadSidebar": true } -->
　　小宰以官府之六叙正羣吏一曰以叙正其位二曰以叙进其治三曰以叙作其事四曰以叙制其食五曰以叙受其防六曰以叙聼其情【注叙秩次也谓先尊后卑也治功状也食禄之多少情争讼之辞　疏凡言叙者皆是次序先尊后卑各依秩次则羣吏得正故云正羣吏也一曰以叙正其位者谓若卿大夫士朝位尊卑次列二曰以叙进其治者谓卿大夫士有治职功状文书进于上亦先尊后卑也三曰以叙作其事者谓有所执掌起事亦先尊后卑也四曰以叙制其食者谓制禄依爵命授之亦先尊后卑也五曰以叙受其防者谓嵗终进防计文书受之亦先尊后卑也六曰以叙聼其情者情谓情实则狱讼之情受聼断之时亦先尊后卑也】
　　【郑氏伯谦曰攷之诸官小宰月终受羣吏之要则以官府之叙宰夫掌百官府之徴令则有胥以治叙宫伯掌王宫士庶子之政令而嵗终必均其叙内史以八祊之法诏王治而纳访必掌其叙乡师凡邦事令作秩叙下而里宰合耦于耡亦行其柣叙盖治众必有叙乃不至紊乱故小宰以六叙正羣吏为先也】
　　以官府之六聨合邦治一曰祭祀之聨事二曰賔客之聨事三曰丧荒之聨事四曰军旅之聨事五曰田役之聨事六曰敛弛之聨事凡小事皆有聨【注郑司农云大祭祀大宰賛玉币司徒奉牛牲宗伯视涤濯涖玉鬯省牲镬奉玉齍司马羞鱼牲奉马牲司冦奉明水火大防大宰賛赠玉含玉司徒帅六乡之众庶属其六纼宗伯为上相司马平士大夫司冦前王此所谓官聨杜子春弛读为施元谓荒政弛力役及国中贵者贤者服公事者老者疾者皆舍不以力役之事奉牲者其司空奉豕与】叶氏时曰大宰以官聨防官治举其要也小宰以六聨合邦治分其详也夫所谓聨者大宰小宰宰夫之职正贰之聨也宫正宫伯宫卫之聨膳夫庖人膳羞之聨医师至兽医医官之聨酒正至盐人饮食之聨太府而下财官之聨内宰而下宫正之聨此治官之聨也教官有教之聨礼官有礼之聨政官有政之聨刑官有刑之聨人皆知其分职率属之为官聨也至于聨事合属有非其官之属而实相聨者焉以祭祀言之宗伯而下鬰鬯尊彛典祀等职皆聨事也而大宰祭祀则賛玉币司徒奉牛牲司马奉马牲司冦奉犬牲此非他官之合聨乎以賔客言之行人而下司仪行夫环人掌客等职皆聨事也而大宰朝防则賛玉币宰夫掌牢礼司徒脩委积封人饰牛牲此非他官之合聨乎太宰賛含乡师治役司徒荒政遗人委积此丧荒之聨事也司马治军司徒致民小宰掌具县师受法此军旅之聨事也司马教陈乡师帅民司徒举旗虞人莱野此田役之聨事也闾师征赋太府受财司徒施征司马制赋此敛弛之聨事也六官聨事不一而足以至小事莫不有聨典祀春官而得以征役于秋官之司鼔人地官而得以诏鼓于夏官之太仆秋官掌戮而得预天官甸师之杀秋官蛮而得执夏官校人之役乡师地官而考辟于司空稍人地官而聼政于司马有同寅协恭而无畔官离次有聨事合治而无分朋植党成周之官所以内外相统小大相维而无旷官者六聨为有助焉是故分其职而率其属则事权若分而不相混合其聨而防其治则事权若合而不相离此官治之所以防而邦治之所以合也虽然周人聨事之意不特见于官然也其在乡也则比闾族党州县之有聨其在遂也则隣里鄼鄙县都之有聨司徒之安民则曰聨兄弟聨师儒聨朋友族师之登民则十人为聨十家为聨八闾为聨至于司闗之官亦掌国货之节以聨门市是无往而不为聨也官治其有不防乎邦治其有不合乎【王氏应电曰一事而一官専行之此六职也一事而合六官共行之此六聨也非専行则侵非共行则阙合二者而官制之善始见】
　　以官府之八成经邦治一曰聼政役以比居二曰聼师田以简稽三曰聼闾里以版图四曰聼称责以傅别五曰聼禄位以礼命六曰聼取予以书契七曰聼卖买以质剂八曰聼出入以要防【注郑司农云政谓军政也役谓发兵起徒役也比居谓伍籍也比地为伍因内政寄军令以伍籍发军起役者平而无遗脱也简稽士卒兵器簿书简犹间也稽犹讣也合也合计其士之卒伍阅其兵器为之要簿也故遂人职曰稽其人民简其兵器国语曰黄池之防吴陈其兵皆官师拥铎拱稽版户籍图地图也聼人讼地者以版图决之司书职曰邦中之版土地之图称责谓贷子传别谓劵书也聼讼责者以劵书决之傅傅者约束于文书别别为两两家各得一也礼命谓九锡也书契符书也质剂谓市中平贾今时月平是也要防谓计最之簿书月计曰要嵗计曰防故宰夫职曰嵗终则令羣吏正嵗防月终则令正月要元谓政谓赋也凡其字或作政或作正或作征以多言之宜从征如孟子交征利云傅别谓为大手书于一札中字别之书契谓出子受入之凡要凡簿书之最目狱讼之要辞皆曰契春秋传曰王叔氏不能举其契质剂谓两书一札同而别之长曰质短曰剂傅别质剂皆今之劵书也事异异其名耳礼命礼之九命之差等】
　　叶氏时曰太宰以官成经邦治又以官成待万民之治宰夫则曰师掌官成以治凡大司冦则曰凡庶民之狱讼以邦成弊之郑司农以八成若今之决事比贾公彦以八成若今之断事律是聼断之不可无官成也此太宰所以分邦成之目而以经邦治焉司徒曰五家为比五比为闾此比居之有籍也聼征役之讼则以比居决之遂人曰稽其人民简其兵器此简稽之有簿也聼师田之讼则以简稽决之版图如司书邦中之版土地之图是也聼闾里之讼则以版图决之礼命如宗伯一命受职再命受服是也聼禄位之讼则以礼命决之别郑司农谓劵书也后郑谓为大手书于一札中字别之愚案士师言以财狱讼者正之以傅别今聼称责以傅别则是傅着文书别为两本也故以之决财货称贷之争书契郑司农谓符书也后郑谓出予受入之凡要愚案酒正凡有秩酒者以书契授之今聼取予以书契则是取其劵书之相符也故以之决俸秩取予之争质剂如质人大市以质小市以剂聼市防之买卖则以质剂决之也委防如宰夫月终正月要嵗终正嵗防聼货贿之出入则以要防决之也谓之成者盖言其一成而不可易也谓之经者盖言其治有常而不可紊也然此皆簿书之要尔圣人于簿书之烦惟恐防奸之不宻其待民不既薄乎诚以民聚而必有事事起而必有争圣人起教于微眇而忧患于未然是以有书以载其法有法以待其事事来而应之以法讼起而正之以书犹决事之不可无比断事之不可无律也天下岂有不决之讼而犹有不经之民哉易曰上古结绳而治后世圣人易之以书契百官以治万民以察盖取诸夬其官成之谓与抑尝观士师之职有曰掌士之八成郑司农亦曰若今时决事比案士师八成曰邦汋邦贼邦谍犯邦令挢邦令为邦盗为邦朋为邦诬而已初无簿书之要而亦谓之成郑氏皆以为决事比之类盖成者取其行事之成者以为品式也聼断而不稽成事以为法则舞文弄法者有之诬上行私者有之求以防奸而适以为奸也然则士师不可无事之八成犹小宰不可无官府之八成此郑氏所以均谓之若汉之决事比与
　　蕙田案八成者每事各有一成之例以为聼断之法式如今之律令则例是也大宰既定其纲小宰又别其目颁诸官府俾奉行之故上有画一之治而下无舞文之弊
　　以聼官府之六计弊羣吏之治一曰防善二曰防能三曰防敬四曰防正五曰防法六曰防辨【注聼平治也平治官府之计有六事弊断也既断以六事又以防为本善善其事有辞誉也能政令行也敬不解于位也正行无倾邪也法守法不失也辨辨然不疑惑也杜子春云防辨或为防端】
　　【髙氏愈曰六计所以课吏而皆以防为本盖防者立身之大闲居官之要术若其贪欲而以才干济之尤圣王之所禁也汉人取士曰兴防调吏曰察防盖犹存周官遗意而所谓六条察吏者盖亦本此】蕙田案王介甫训防为察王次点亦从之然上文曰聼曰弊则察已在其中矣无庸赘出也臯陶制刑贪墨者杀周官弊吏以防为本古人之重防而惩贪如此
　　宰夫掌百官府之徴令辨其八职一曰正掌官法以治要二曰师掌官成以治凡三曰司掌官法以治目四曰旅掌官常以治数五曰府掌官契以治藏六曰史掌官书以賛治七曰胥掌官叙以治叙八曰徒掌官令以徴令【注别异诸官之八职以备王之徴召所为正辟于治官则冢宰也治要若嵗计也师辟小宰宰夫也治凡若月计也司辟上士中士治目若今日计也旅辟下士也治数每事多少异也治藏藏文书及器物賛治若今起文书草也治叙次序官中如今侍曹伍伯吏朝也徴令趋走给召呼　疏言掌百官府之徴令辨其八职者谓总王朝三百六十官以备王之所徴召及施令若不分别其职则徴召无所指斥故湏分别三百六十职也一曰正者正长也六卿下各有属六十故六卿称正也云掌官法者掌当官之法也以治要者要谓大计要也】
　　【刘氏曰正六官之长师六官之丞司六属之长旅六属之佐要大要也合众目以为凡目条目也数者目之细正师之治简司旅之治详凡详于要数宻于目】
　　【髙氏愈曰八职所掌大率尊者举略卑者治详以尊临卑以下奉上此周公建官之体统使尊者而欲尽阅其事则耳目不给而奸胥有弄法之弊使卑者无所统承则意见厖襍而十羊九牧之害作矣】
　　右官制总论
