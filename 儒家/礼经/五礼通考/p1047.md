<!-- { "loadSidebar": true } -->
　　行枢宻院【有征伐之事则置大征伐曰行院为一方一事而设则称某处行枢宻院事已则罢　西川行枢宻院中统四年置于成都至元十年于重庆别置东川行枢宻院十三年并为一院寻又分置十六年俱罢二十八年复立四川行院于成都　江南行枢宻院至元十年荆湖淮西俱置行院十二年罢十九年诏于州岳州俱立行院二十一年立沿江行院二十二年立江西行院二十八年徙岳州行院于鄂州江淮行院于建康其后悉并归行省　甘肃行枢宻院至大四年置于甘州寻罢　河南行枢宻院致和元年置天厯元年罢　岭北行枢宻院天厯二年置　顺帝至元二年四川及湖广江西之境及江淛俱置行枢宻院十五年置淮南江北行院于州十六年置江淛行院于杭州二十六年置福建江西等处行枢宻院】御史台【掌纠察百官善恶政治得失至元五年始立台设大夫中丞侍御史治书侍御史以下后定置大夫二员中丞二员侍御史二员治书侍御史二员经厯一员都事二员照磨一员承管勾兼狱丞一员其属有二殿中司置殿中侍御史二员察院置监察御史三十二员】
　　行御史台【凡二曰江南诸道行台初治州寻徙杭州又徙江州后迁于建康曰陜西诸道行台初立行台于云南后徙陜西治京兆各置大夫一员中丞二员侍御史治书侍御史各二员监察御史江南二十八员陜西二十员至正十六年移江南行台于绍兴又立分台于福建】
　　肃政亷访司【国初置提刑按察司至元二十八年改今名后定为二十二道御史台者八山东东西道治济南路河东山西道治冀寕路燕南河北道治真定路江北河南道治汴梁路山南江北道治中兴路淮南江北道治庐州路江北淮东道治扬州路山北辽东道治大寕路隷江南行台者十江东建康道治寕国路江西湖东道治龙兴路江南浙西道治杭州路浙东海右道治婺州路江南湖北道治武昌路岭北湖南道治天临路岭南广西道治静江府海北广东道治广州路海北海南道治雷州路福建闽海道治福州路陜西行台者四陜西汉中道治鳯翔府河西陇北道治甘州路西蜀四川道治成都路云南诸路道治中庆路每道亷访使二员副使二员佥事四员两广海南止二员】
　　大宗正府【世祖时立仁宗减去大字顺帝至元元年仍为大宗正府定置扎尔固齐四十二员郎中二员员外郎二员又増设掌判二员都事二员承架阁库管勾一员】
　　大司农司【凡农桑水利学校饥荒之事悉掌之至元七年立十四年罢十八年改立农政院二十年改务农司又改司农寺二十三年仍为大司农司定置大司农四员大司农卿二员少卿二员丞一员经厯一员都事二员架阁库管勾一员照磨一员其属有籍田署供膳司永平屯田总管府】
　　分司农司【至正十三年置十五年又置大兵农司于保定河间武清景蓟凡四处十九年又置大都督兵农司于西京】
　　翰林国史院【中统初以王鹗为翰林学士未立官署至元元年始置二十年省并集贤院为翰林国史集贤院二十二年复分立集贤院后定置承防六员学士二员侍读学士二员侍讲学士二员直学士二员待制五员修撰三员应奉翰林文字五员编修官十员检阅四员典籍二员经厯一员都事一员又有蒙古翰林院掌译冩一切文字至元十二年别立设官畧与翰林国史院同蒙古国子监蒙古国子学俱属焉】内八府宰相【掌诸王朝觐傧介之事有诏令则与防古翰林院官译冩而润色之大德九年以摩齐圗等八人为之虽名宰相而无授受宣命】
　　集贤院【掌提调学校徴求隐逸召集贤良凡国子监元门道教隂阳占卜之事悉焉国初与翰林国史院同一官署至元二十三年分立后定置大学士五员学士二员侍读学士二员侍讲学士二员直学士二员经厯一员都事二员待制一员修撰一员兼管勾承架阁库一员国子监兴文署属焉】
　　蕙田案元设集贤院领国子监盖取兴贤之义而以道教隂阳之事并属之其名已不正矣若张留孙吴全节軰皆以道流而充大学士之职尤为非体
　　宣政院【掌释教僧徒及吐蕃之境而治之至元初立总制院领以国师二十五年更名后定置院使一十员同知二员副使二员佥院二员同佥三员院判三员叅议二员经厯二员都事二员照磨一员管勾一员其属有断事官客省使大都规运提点所上都规运提点所大都提举资善库上都利贞库吐蕃等处宣慰司都元帅府洮州元帅府十八族元帅府积石州元帅府礼店文州蒙古汉军西蕃军民元帅府吐蕃等处招讨使司松潘客叠威茂州等处军民安抚使司土蕃等路宣慰使司都元帅府朶甘思田地里管军民都元帅府拉玛尔刚等处招讨使司本布田地里招讨使司碉门伊屯拉雅长河西寕逺等处军民安抚使司六畨招讨使司天全招讨使司长河西里管军招讨使司朶甘思招讨使乌斯藏纳蘓拉古逻逊等三路宣慰使司都元帅府顺帝时尝置行宣政院于杭州又以西畨冦起置行宣政院往讨之】
　　蕙田案元史释老云元起朔方固已崇尚释教及得西域世祖思因其俗而柔其人乃郡县土畨之地设官分职而领之于帝师乃立宣政院其为使位居第二者必以僧为之出帝师所辟举而总其政于内外者帅臣以下亦必僧俗并用而军民通摄于是帝师之命与诏勅并行于西土盖宣政院设官之制如此
　　宣徽院【掌供玉食至元十五年置后定置院使六员同知一员副使二员佥院二员同佥二员院判二员经厯二员都事三员照磨一员承发架阁库一员其属有光禄寺设卿少卿丞又有大都尚饮局上都尚饮局大都尚醖局上都尚醖局大都醴源仓上都醴源仓尚珍署安丰懐逺等处稻田提领所尚舍寺诸物库阑遗监尚食局大都生料库上都生料库大都大仓上都大仓大都上都柴炭局尚牧所沙糖局永备仓丰储仓淮东淮西屯田打捕总管府龙庆栽种提举司宏州种田提举司丰润署常湖等处茶园都举司】蕙田案元以国子监属集贤院光禄寺属宣徽院与古今制俱异
　　大禧宗禋院【掌神御殿禋享礼典天厯元年置后定院使都典制神御殿事六员同知兼佐仪神御殿事二员副使兼奉賛神御殿事二员佥院兼祗承神御殿事二员同佥兼肃治神御殿事二员院判供应神御殿事二员叅议二员经厯二员都事二员管勾照磨各一员其属有断事官客省使隆禧总管府福元营缮司普安智全营缮司祐国营缮都司防福总管府崇祥总管府隆祥使司夀福总管府顺帝至元六年罢宗禋院以所辖宣政院】
　　蕙田案诸总管府所领田赋财用皆各僧寺为营缮香火之用不属于户部及大司农者
　　太常礼仪院【掌大礼乐祭享等事中统元年中都立太常寺至元二年以翰林院兼摄九年立太常寺十三年以侍仪司并入二十年别置侍仪司至大元年改陞院四年复为太常寺延祐元年复改陞院后定置院使二员同知二员佥院二员同佥二员院判二员经厯一员都事一员照磨兼管勾承发架阁一员博士二员奉礼郎二员奉礼兼检讨一员协律郎二员太祝十员礼直管勾一员其属有太庙署郊祀署社稷署大乐署】
　　典瑞院【掌寳玺金银符牌中统元年置符寳郎至元十六年立符寳局十八年改典瑞监大德十一年陞院后置院使四员同知二员佥院二员同佥二员院判二员经厯二员都事二员照磨兼管勾承架阁库一员】
　　太史院【掌天文算数之事至元十五年立后定置院使五员同知二员佥院二员同佥二员院判二员经厯一员都事一员管勾一员其属有春官正兼夏官正秋官正兼冬官正保章正副灵台郎监副监挈壶正司辰郎灯漏直长教授学正校书郎诸员】
　　太医院【掌医事中统元年置二十年改为尚医监二十二年复为太医院后定置院使十二员同知二员佥院二员同佥二员院判二员经厯二员都事二员照磨兼承发架阁库一员其属有广惠司御药院御药局行御药局御香局大都惠民局上都惠民局医学提举司】
　　奎章阁学士院【天厯二年立后定置大学士四员侍书学士二员承制学士二员供奉学士二员属官有授经郎及羣玉内司顺帝至元六年罢学士院至正元年立宣文阁不置学士惟授经郎及监书博士以宣文阁繋衔】
　　艺文监【天厯二年置大监检校书籍事二员少监同检校书籍二员监丞叅检校书籍二员其属监书博士及艺林库广成局顺帝至元六年改为崇文监至正元年令翰林国史院领之】
　　侍正府【掌内廷近侍之事至顺二年置侍正十四员同知二员佥府二员侍判二员领舒固尔齐四百人奉御二十四员】
　　给事中【至元六年始置起居注左右补阙十五年改陞给事中兼修起居注左右补阙改为左右侍仪奉御兼修起居注后定给事中二员左右侍仪奉御各一员】
　　将作院【掌造作至元三十年置后定院使七员同知二员同佥二员院判二员其属有诸路金玉人匠总管府异様局总管府大都等路民匠总管府】
　　通政院【元初置驿以给使设托克托郭逊以辨奸伪至元七年初立诸站都统领使司以总之十三年改通政院十四年分置大都上都两院二十九年又置江南分院大德七年罢至大四年以其事归兵部寻仍置大都院使四员同知二员副使二员佥院一员同佥一员院判一员上都院使同知副使佥院判官各一员其属有廪给司】
　　蕙田案元之通政院专司站齐与宋之通进银台司明之通政司有别
　　详定使司【至正十七年置四方献言详定使司掌考其所陈之言择其善者以闻有使副使各二员】中政院【掌中宫财赋营造并畨卫之士汤沐之邑元贞二年置中御府大德四年陞中政院至大四年省并入典内院皇庆二年复为中政院院使七员同知二员佥院二员同佥二员院判二员司议二员长史二员其属有中瑞司内正司翊正司典领局等不备载至元六年别为完者呼圗皇后置资正院】
　　储政院【至元十九年立詹事院置左右詹事副詹事丞院判别置賔客左右谕德左右賛善校书郎中庶子中允三十一年太子薨乃以院之钱粮选法工役悉归太后位下改为徽政院大德九年复立詹事院寻罢十一年复立至大四年罢延祐四年复立七年罢泰定元年罢徽政院改立詹事天厯元年改为储庆使司二年复为詹事院寻改储政院院使六员同知二员佥院二员同佥而员院判二员司仪二员长史二员元统元年为皇太后置徽政院设立官属至正六年立皇太子宫傅府十三年罢宫傅府立詹事院置詹事同知詹事副詹事丞中议长史又置太子賔客左右谕德左右賛善文学中庶子中允二十七年皇太子置大抚军院明年罢詹事院司属有家令司典幄署府正司资武库冀用库延庆司典用监典医监典牧监储膳司典寳监储政院司属有掌谒司甄用监延福司章庆使司奉徽库夀和署上都掌设署掌医监修合司药正司行箧司药局广济提举司羣牧监掌仪署上都掌仪署江西财赋提举司】
　　蕙田案中政院如汉之大长秋徽政院如汉之长信少府储政院如汉之詹事顺帝于中政院之外别为第二皇后立资正院设官属非礼甚矣詹事院有太子则置徽政院有太后则置无则省其于两院者如左右都威卫使司卫直都指挥使司内宰司及诸色人匠打捕鹰房财赋提领等名目猥多今并从畧
