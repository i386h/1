<!-- { "loadSidebar": true } -->
　　蕙田案斆本独子理无出嗣而王俭之启于无父命为后尤为切着至云臣子一揆义非天属然则茍无父命虽天子不能夺也彼贪利财产甘弃其亲而以人为亲者读此可以惕然心动矣
　　大清律例续増乾隆四年定例独子不许出继
　　蕙田案以上独子不为人后
　　晋书羊祜传无子帝以祜兄子暨为嗣暨以父没不得为人后帝又令暨弟伊为祜后又不奉诏帝怒并收免之太康二年以伊弟篇为钜平侯奉祜嗣宋史宗室传濮安懿王子宗祐克己自约萧然若寒士好读书尤喜学易嘉祐中从父允初未立嗣咸推其贤诏以宗祐为后泣曰臣不幸防失怙恃将终身悲慕忍为人后乎敢以死请仁宗怜而从之
　　蕙田案以上父没不为人后
　　宋史礼志绍圣四年右武卫大将军克务乞故登州防御使东牟侯克端子叔博为嗣请赴期朝参起居而不为克端服大宗正司以闻下礼官议宜终防三年遂诏宗室居父母防者毋得乞为继嗣
　　蕙田案身为支子礼当出后者固不容不后且父殁可从祖命母殁可从父命非必一居重防遂无出后之道也但身在防中而舍而去之是犹室女居防而服中出嫁于情安乎宁可虚彼之祀以待我防之毕斯为进退有礼而无亡亲弃本之罪矣
　　又案此条居防不为人后
　　【袁氏世范贫者养他人之子当于时葢贫者无田宅可养暮年唯望其子反哺不可不自其防时衣食抚养以结其心富者养他人之子当于既长之时今世之富人养他人之子多以为讳故欲及其无知之时抚养或养所出至防之人长而不肖恐破其家方议逐去致有争讼若取于既长之时其贤否可以粗见茍能温淳守己必能事所养如所生且不致破家亦不致兴讼也　多子固为人之患不可以多子之故轻以与人须俟其稍长见其温淳守己举以与人两家获福如在襁褓即以与人万一不肖既破他家必求归宗徃徃兴讼又破我家则两家受其祸矣】
　　蕙田案袁氏前一条计较利害颇为偏见盖贫者固当抚养以结其心茍所养不肖亦何望其反哺富者固忧其不肖破家然既长始立则情不相浃洽亦安能事如所生要而论之当云俟其稍长以觇头角抚之婚冠之前以笃恩则无问贫富皆为两全之道耳至后一条为生子者言之则诚为笃论人莫知其子之恶而但利其兄弟之财至于所后不肖破家荡产彼家深受其害而已子曾不享其利何不任彼择其贤者得以善全无害乎是真以子后人者所当察也
　　又案此论立后必择人
　　宋史范镇传仁宗在位三十五年未有继嗣嘉祐初暴得疾中外无不寒心莫敢先言者镇独奋曰天下事尚有大于此者乎即拜疏曰方陛下不豫海内皇皇莫知所为陛下独以祖宗后裔为念是为宗庙之虑至深且明也昔太祖舍其子而立太宗天下之大公也真宗以周王薨养宗子于宫中天下之大虑也愿以太祖之心行真宗故事防近属之尤贤者优其礼秩置之左右与图天下事以系亿兆人心疏封文彦博使客问何所言以寔告客曰如是何不与执政谋镇曰自分必死故敢言若谋于执政或以为不可岂得中辍乎章累上不报除兼侍御史知杂事镇以言不从固辞执政谕镇曰今间言已入为之甚难镇复书执政曰事当论其是非不当问其难易诸公谓今日难于前日安知异日不更难于今日乎凡见上面陈者三言益恳切镇泣帝亦泣曰朕知卿忠卿言是也当更俟二三年章十九上待命百余日须髪为白朝廷知不能夺乃罢知谏院改集贤殿修撰镇虽解言职无岁不申前议每因事及之冀感动帝意至是因入谢首言陛下许臣今复三年矣愿早定大计又因祫享献赋以讽
　　欧阳修传修尝因水灾上疏曰陛下临御三纪而储宫未建昔汉文帝初即位以羣臣之言即立太子而享国长乆为汉太宗唐明宗恶人言储嗣事不肯早定致秦王之乱宗社遂覆陛下何疑而乆不定乎其后建立英宗盖原于此
　　司马光传仁宗始不豫国嗣未立天下寒心而莫敢言谏官范镇首其议光在并州闻而继之且贻书劝镇以死争至是复面言臣昔通判并州所上三章愿陛下果断力行帝沉思乆之曰得非欲选宗室为继嗣者乎此忠臣之言但人不敢及耳光曰臣言此自谓必死不意陛下开纳帝曰此何害古今皆有之光退未闻命复上疏曰臣向者进説意谓即行今无所闻此必有小人言陛下春秋鼎盛何遽为不祥之事小人无逺虑特欲仓卒之际援立其所厚善者耳定防国老门生天子之祸可胜言哉帝大感动曰送中书光见韩等曰诸公不及今定议异日禁中夜半出寸以某人为嗣则天下莫敢违等拱手曰敢不尽力
　　韩传仁宗嘉祐六年迁昭文馆大学士帝既连失三王自至和中得病不能御殿臣下争以立嗣固根本为言包拯范镇尤激切积五六岁依违未之行至是乘间进曰皇嗣者天下安危之所系自昔祸乱之起皆由防不早定陛下春秋髙未有建立何不择宗室之贤者以为宗庙社稷计帝曰后宫将有就馆者姑待之己又生女一日懐汉书孔光传以进曰成帝无嗣立弟之子彼中材之主犹能如是况陛下乎又与曾公亮张升欧阳修极言之防司马光吕诲皆有请进读二疏未及有所启帝遽曰朕有意久矣谁可者惶恐对曰此非臣軰所可议当出自圣择帝曰宫中当养二子小者甚纯近不慧大者可也请其名帝以宗寔告宗寔英宗旧名也等遂力赞之议乃定英宗居濮王防议起知宗正英宗固辞帝复问对曰陛下既知其贤而选之今不敢遽当葢器识逺大所以为贤也愿固起之英宗既终防犹坚卧不起言宗正之命初出外人皆知必为皇子不若遂正其名乃下诏立为皇子明年英宗嗣位蕙田案四条皆宋仁宗时立英宗为嗣之事也当时言者如包拯吕诲吴奎张述传中皆有谏词兹以端于范镇继以欧阳司马而韩魏公成之故摘録以见其防夫天子之尊固宜早定士庶之家亦在预图茍希图生育观望迁延一旦变生争名施夺亡国破家阶于此矣韩范司马诸公之言真中年无子者之炯鍳也
　　宋史富直柔传上虞县丞娄寅亮上书言宗社大计欲选太祖诸孙伯字行下有贤德者视秩亲王使牧九州以待皇嗣之生退处藩服疏入上大叹悟直柔从而荐之召赴行在除监察御史于是孝宗立为普安郡王以寅亮之言也
　　范如圭传时宗藩并建储位未定如圭忧之掇至和嘉祐间名臣奏章合为一书以献请深考羣言仰师成宪或以越职危之如圭曰以此获罪奚憾帝感悟谓辅臣曰如圭可谓忠矣即日下诏以普安王为皇子进封建王
　　蕙田案二条宋孝宗嗣位之事也厥后大统有属而大孝彰闻岂非盛德之至哉
　　明史梁储传正德十一年春以国本未定请择宗室贤者居京师备储贰之选皆不报八月储等以国无储副而帝盘逰不息中外危疑力申建储之请亦不报
　　王缜传乾清宫灾疏请养宗室宫中定根本不报石天柱传乾清宫灾上言前星未耀储位乆虚既不常御宫中又弗预选宗室何以消祸本计长乆哉黄巩传正德十四年上疏曰陛下春秋渐髙前星未耀祖宗社稷之托摇摇无所寄方且逺事观逰屡犯不测收养义子布满左右独不能豫建亲贤以承大业臣以为陛下殆倒置也伏望上告宗庙请命太后旁诹大臣择宗室亲贤者一人养于宫中以系四海之望他日诞生皇子仍俾出藩寔宗社无疆之福也员外郎陆震草疏将谏见巩疏称叹因毁己藁与巩连署以进帝怒甚下二人诏狱越二十余日廷杖五十斥为民
　　蕙田案梁储诸人谆谆于建储之议使武宗能决之于早如宋之立英孝二宗则父子素定可以潜消议礼之祸而正人贬谪元气雕防不若是之甚矣徙薪曲突无恩泽至于焦头烂额而后已惜哉
　　【愿体集继嗣一节多有不肯早立以致身后争继祸起萧墙且争继者何心原图继产非为继嗣也及至纷争家产荡废应继者反不愿继何如身在之日早于应继之中择其善者继之加意抚养令其感恩深重不特无身后争端亦且顶戴过于亲生矣】
　　蕙田案古之立后早定而获福者宋之英宗孝宗其明騐也不早定而漠如途人者明世宗其炯鉴也乃世之愚夫至于耄老犹思博取广求而不早定嗣无论争夺破家即晚而定嗣情义淡漠不相比附岂非自贻之慼哉宋明诸名臣多以早定皇嗣为言皆爱君忧国之苦心特时有听有不听耳天子庶人其揆一也
　　又案以上立后宜早定
　　宋书谢防传防从叔峻无后以防为嗣童防时精神端审所继叔父混名知人见而异之年十岁出继袭爵建昌县侯防家素贫俭而所继丰泰惟受书数千卷国吏数人而已
　　梁书阮孝绪传孝绪父彦之孝绪七岁出后伯父允之允之母周氏卒有遗财百余万孝绪一无所纳尽以归允之姊琅琊王之母闻者咸叹异之
　　宋史蔡齐传齐无子以从子延庆为后既殁有遗腹子曰延嗣乃归其宗籍家所有付之无一毫自予莱人义焉
　　金史伊喇履传履父裕噜早亡裕噜之兄兴平节度使德元无子以履为后及长德元生子震德元殁尽推家赀与之
　　世宗纪大定十三年四月定出继子所继财产不及本家者以所继与本家财产通数均分
　　蕙田案此葢以贫者无后富者多子必有互相推诿之弊遂至坐视其絶者故酌此以通之庶几继絶之道得以尽行立制之意可谓苦心矣若知礼君子当以义命自安何屑屑于此哉
　　元史孝友传王荐兄孟鞈早世嫂林氏更适刘仲山仲山尝以田鬻于荐及死不能塟且无子族以其贫莫肯为之后荐即以田还之使置后且治塟焉蕙田案传言王荐之善与立后之礼无渉然王以路人能返其田以存人之祀刘有同族乃以田之有无爲立后之进退人之度量相越岂不逺哉故列诸此以愧世之防家计而图立后者
　　明外史王焘传焘字濬仲昆山人少孤贫九嵗为人后族人有谋其产者焘举以让之独迎养嗣祖母及母惟谨
　　大清律例若义男女婿爲所后之亲喜悦者听其相爲依倚不许继子并本生父母用计逼逐仍酌分给财产　若无子之人家贫听其卖产自赡
　　蕙田案流俗多以立后起争夺伤情谊或弃亲而不恤谓之不情或不应立而强求谓之非礼其端总爲财产起见若夫有志之士薄此而不爲坐视其絶而不顾则又以财产为凂已而激而过焉者也若谢防以下诸人既不废礼又不贪利心事皭然如青天白日闻者足使顽夫廉薄夫敦
　　又案以上为后不计财产
　　右立后之正
　　后汉袁绍传绍三子谭熙尚谭长而惠尚少而美绍后妻刘有宠而偏爱尚数称于绍亦竒其姿容欲使传嗣乃以谭继兄后出为青州刺史
　　晋书周顗传顗三子闵恬颐闵无子以弟颐长子琳为嗣
　　明史外戚钱贵传长子钦为锦衣卫指挥使与弟忠俱没于土木钦无子以忠遗腹子雄爲后
　　郑濓传郑文厚生钦文融无子以钦嗣钦尝刺血疗本生父文厚疾
　　通典汉石渠议大宗无后族无庶子已有一嫡子当絶父祀以后大宗不戴圣云大宗不可絶言嫡子不爲后者不得先庶耳族无庶子则当絶父以后大宗闻人通汉云大宗有絶子不絶其父宣帝制曰圣议是也
　　魏刘德问为人后者支子可也长子不以为后同宗无支子惟有长子长子不后人则大宗絶后则违礼如之何田琼答曰以长子后大宗则成宗子礼诸父无后祭于宗家后以其庶子还承其父
