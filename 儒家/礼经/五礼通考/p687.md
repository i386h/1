<!-- { "loadSidebar": true } -->
　　通典东晋成帝咸和五年散骑侍郎贺乔妻于氏上表云妾昔初奉醮归于贺氏后嗣不殖母兄羣从以妾犯七出数告贺氏求妾还妾姑薄氏过见矜愍无子归之天命婚姻之好义无絶离故使夫乔多立侧媵乔仲兄羣哀妾之身恕妾之志数谓亲属曰于新妇不幸无子若羣陶新妇生前男以后当以一子与之陶氏既产澄馥二男其后子辉再孕羣即白薄若所育是男以乞新妇妾敬诺拜赐先为衣服以待其生辉生之日洗浴断脐妾即取还服下乳以乳之陶氏时取孩抱羣恒诃止婢使有言其本末者羣輙责之诚欲使子一情以亲妾而絶本恩于所生辉百余日无命不育妾诚自悲伤为之憔悴姑长上下益见矜怜羣续复以子率重见镇抚妾所以讫心尽力者如养辉故率至于有识不自知非妾之子也率生过周而乔妾张始生子纂于是羣尚平存不以爲疑原薄及羣以率赐妾之意非唯以续乔之嗣乃以存妾之身妾所以得终奉烝尝于贺氏縁守羣信言也率年六嵗纂年五嵗羣始防亡其后言语漏泄而率渐自嫌爲非妾所生率既长与妾九族内外修姑姨之亲而白谈者或以乔既有纂其率不得乆安爲妾子若不去则是与为人后去年率即归还陶氏乔时寝疾曰吾母兄平生之日所共议也陌上游谈之士遽能深明礼情当与公私共论正之寻遂防亡率既年小未究大义动于游言无以自处妾亦妇人不逹典仪惟以闻于先姑谓妾养率以为己子非所谓为人后也妾受命不夭婴此茕独少讫心力老而见弃曾无蜾臝式谷之报妇人之情能无怨结谨备论其所不解者六条其所疑十事如左夫礼所谓人后者非养子之谓而世不深案礼文恒令此二事以相疑乱处断所以大谬也凡言后者非并时之称明死乃主防生不先养今乃以生为人子乱于死爲人后此妾一不解也今谈者以乔自有纂不嫌率还本也原此失礼为后之意传曰为人后者孰后后大宗也今乔上非大宗率不为父后何系于有纂无纂乎此妾二不解也夫以支子后大宗者为亲属既讫无以序昭穆列亲疏故系之以宗使百代不迁故有立后之制今以兄弟之子而比之族人之子后大宗此妾三不解也凡为后者降其本亲一等以成人之性奉父母之命而出身于彼岂不异婴孩之质受成长于人不识所生惟识所养者乎鄙谚有之曰黄鸡生卵乌鸡伏之但知为乌鸡之子不知为黄鸡之儿此言虽小可以喻大今以义合之后比成育之子此妾四不解也孔传曰爲人后者为所后祖父母妻妻之父母昆弟昆弟之子若子若子者义比于子而恩非子也故曰爲后者异于为子也今乃以爲后之公义夺育养之至恩此妾五不解也与为人后者自谓大宗无后族人既以选支子爲之嗣矣今人之中或复重为之后后人者不二之也自非殉爵则必贪财其举不主于仁义故尤之也非谓如率为嫡长先定庶少后生而当以爲讥此妾六不解也妾又闻父母之于子生与养其恩相半岂抱胎之气重而长养之功轻孔子曰子生三年然后免于父母之怀故服三年诗曰父兮生我母兮鞠我长我育我顾我畜我出入腹我欲报之恩昊天罔极凡此所叹皆养功也螟蛉之体化爲蜾臝班氏之族乳虎纪焉由此观之哺乳之义参于造化也今率虽受四体于陶氏而成髪肤于妾身推燥居湿分肌损气二十余年已至成人岂言在名称之间而忘成育之功此妾一疑也夫人道之亲父子兄弟夫妻皆一体也其义父子手足也兄弟四体也夫惟一体之亲故曰兄弟之子犹己子故以相宗也今更以一体之亲拟族人之疎长养之实比出后之名此妾二疑也夫子之于父母其情一也而有以父之尊厌母之情以父之故断母之恩以父之命替母之礼其义安取盖取尊父命也凡嫡庶不分惟君所立是君命制于臣也慈母如母生死弗怠是父命之行于子也妾之母率尊命则由羣之成言本义则乔之犹子计恩则妾之懐抱三者若此而今弃之此妾三疑也诸葛亮无子取兄瑾子乔为子乔本字仲慎及亮有子瞻以乔为嫡故改字伯松不以有瞻而遗乔也盖以兄弟之子犹己子也陈夀云乔卒之后诸葛恪被诛絶嗣亮既自有后遣乔子攀还嗣瑾祀明恪不絶嗣则攀不得还亮近代之纯贤瑾正逹之士其兄弟行事如此必不陷子弟于不义而犯非礼于百代此妾四疑也春秋传曰陈女戴嬀生桓公庄姜以为己子取而字之传又曰爲人后者为之子徃而承之也取而字之者母也徃而承之者子也在母母之仁也则蜾臝之育螟蛉在子子之义也则成人之后大宗也茍能别以为己子与爲后之子不同文也则可与求礼情矣以义相况则宗犹父也父犹母也庄姜可得子戴嬀之子系之于夫也兄弟之子可以爲子系之于祖名例如此而论者弗寻此妾五疑也董仲舒一代纯儒汉朝每有疑义未尝不遣使者访问以片言而折中焉时有疑狱曰甲无子拾道旁弃儿乙养之以爲子及乙长有罪杀人以状语甲甲藏匿乙甲当何论仲舒断曰甲无子振活养乙虽非所生谁与易之诗云螟蛉有子蜾臝负之春秋之义父爲子隐甲宜匿乙诏不当坐夫异姓不相后礼之明禁以仲舒之博学岂闇其义哉盖知有后者不鞠养鞠养者非后而世人不别此妾六疑也又一事曰甲有子乙以乞丙乙后长大丙所成育甲因酒色谓乙曰汝是吾子乙怒杖甲二十甲以乙本是其子不胜其忿自告县官仲舒断之曰甲生乙不能长育以乞丙于义已絶矣虽杖甲不应坐夫拾儿路旁断以父子之律加杖所生附于不坐之条其为予夺不亦明乎今説者不逹养子之义唯乱称为人后此妾七疑也汉代秦嘉早亡其妻徐淑乞子而养之淑亡后子还所生朝廷通儒移其乡邑録淑所养子还继秦氏之祀异姓尚不为嫌况兄弟之子此妾八疑也吴朝周逸博逹古今逸本左氏之子爲周氏所养周氏又自有子时人不逹亦讥逸逸敷陈古今故卒不复本姓识学者咸谓当矣此妾九疑也爲人后者止服所后而为本父服周一也女子人降所生二也为父后者爲出母无服三也诸侯之庶子不得服其母四也庶子爲王不敢服其母五也凡此五者非致人情礼称以义断恩节文立焉率情立行者蛮貊之道也患世人未能错综礼文表仁义乱于大伦故汉哀以诸侯嗣天子各还尊其私亲以爲得周公严父之义而不知其大悖国典夫未名之子死而不哭既名之后哭而不服三殇之差及至齐衰所禀所受其体一也而长防异制等级若此又今世人生子徃徃有杀而不举者君子不受不慈之责有司不行杀子之刑六亲不制五服之哀宾客不修吊问之礼岂不以其蠢尔初载未夷于人乎生而杀之如此生而弃之受成长于他人则追名曰本吾子也乃全责以父子之恩自同长养之功此妾十疑也勅下太常廷尉礼律博士案旧典决处上博士杜瑗议云夫所谓为人后者有先之名也言其既没于以承之耳非并存之称也率为乔嗣则犹吾子羣之平素言又恻至其为子道可谓备矣而猥欲同之与爲人后伤情弃义良可悼也昔赵武之生济由程婴婴死之日武为服三年防夫异姓名义其犹若此况骨肉之亲有顾复之恩而无终始之报凡于氏所据皆有明证议不可夺廷史陈序议令文无子而养人子以续亡者后于事役复除无廻避者听之不得过一人令文养人子男后自有子男及阉人非亲者皆别爲户案乔自有子纂率应别为户尚书张闿议贺乔妻于氏表与羣妻陶辞所称不同陶辞乔妻于氏无子夫羣命小息率爲乔嗣一年乔妾张生纂故骠骑将军顾荣谓羣乔已有男宜使率还问与爲人后者不同故司空贺循取从子纮为子鞠养之恩皆如率循后有晚生子遣纮归本率今欲乔即便见遣于表养率以爲己子非谓爲人后立六义十疑以明为后不并存之称生言长嫡死乃言后存亡异名又云乞养人子而不以爲后见于何经名不虚立当有所附于古者无此事也今人养子皆以爲后于又云为人后者族人选支子为之嗣非谓如率为嫡长先定庶防后生而以爲讥此乃正率宜去非所以明其应留也且率以若子之轻义夺至亲之重恩是不可之甚也于知礼无养子之文故欲因今世乞子之名而博引非类之物爲喻谓养率可得自然成子避其与后之讥乎丹阳尹臣谟议言辞清允折理精练难于之説要而合典上足以重一代之式愚以为宜如闿议
　　周书豆卢宁传初宁未有子养弟永安子勣及生子赞亲属皆请赞为嗣宁曰兄弟之子犹子也吾何择焉遂以勣为世子世以此称之及宁薨勣袭爵癸辛杂识昌化章氏昆弟二人皆未有子其兄先抱育族人一子未几其妻得翃其弟言兄既有子盍以所抱子与我兄告其妻妻犹在蓐曰不然未有子而抱之甫得子而弃之人其谓我何且新生那可保也弟请不已嫂曰不得已宁以我新生与之弟初不敢当嫂卒与之已而二子皆成立长曰翃字景韩季曰诩字景虞翃之子樵槱诩之孙铸鉴皆相继登第遂为名族孝友睦婣之报如此妇人有识尤可尚也归有光金守斋墓志初子乔未生时即以沐斋先生【守斋兄】之季子为嗣名之曰嵒抚爱如己子嵒亦不知其非己出也君春秋六十有三以嘉靖某年月日终二子即嵒乔
　　蕙田案以上所后生子不归宗
　　归有光题立嗣辨锡命无子而同父弟宜亦未有子故以同祖兄宠之子能白为子时宠有三子故以能白与锡命子之其理顺矣迨后宜生三子而宠子皆殁议者谓能白当还宠而宜子当后锡命锡命是以爲此辨以为等之兄弟之子而二十余年蜾臝式谷之恩不忍更也不忍更者情也情之所在即礼也昔诸葛亮取兄瑾子乔为子及亮有子瞻而恪被诛无嗣亮遣乔还嗣瑾祀锡命今尚无子与亮异而宠未尝无子而无孙独可使能白之子嗣之庶乎无憾也已
　　蕙田案此条本生防子可立孙者不归宗
　　晋书高密王泰传据薨无子以彭城康王子纮为嗣其后纮归本宗立纮子俊以奉其祀
　　蕙田案据与纮本从祖兄弟此袭封之制如古诸侯礼故不以行軰拘也归宗立后则行軰无误而情理两合是可为法虽间代亦可也
　　又案此条归宗而以子后所后
　　宋史礼志淳熙四年十月二十七日户部言知蜀州吴扩申明乞自今养同宗昭穆相当之子夫死之后不许其妻非理遣还若养子破荡家产不能侍养实有显过即听所养母愬官近亲尊长证騐得实依条遣还仍公共继嗣
　　大清律例若继子不得于所后之亲听其告官别立
　　蕙田案以上所后不肖归宗
　　晋书河间王洪传章武王混薨诸子皆没于胡少子滔初嗣新蔡王确亦与其兄俱没后得南还与新蔡太妃不协大兴二年上疏以兄弟并没辽东宜还所生太妃讼之事下太常太常贺循议章武新蔡俱承一国不絶之统义不得替其本宗而先后傍亲案滔既被命为人后矣必须无复兄弟本国永絶然后得还所生今兄弟在逺不得言无且鲜卑恭命信使不絶自宜诏下辽东遣令还继嗣本封滔今未得便离所后也元帝诏曰滔虽出养自有所生母新蔡太妃相待甚薄淊执意如此如其不听终当纷纭更为不可今便顺其所执还袭章武
　　蕙田案太常之议礼也元帝之诏情也据礼则兄弟尚存不应归宗论情则母子既乖不容强合盖虽不可以为常法而不幸处变亦宜有以变通而两全之矣
