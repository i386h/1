<!-- { "loadSidebar": true } -->
　　明集礼蕃使朝贡洪武二年占城国遣陪臣虎都蛮来贡髙丽遣陪臣礼部尚书洪尚载安南遣陪臣同时敏等皆贡方物既至有司奏闻出国门以迎劳择日进表币方物于奉天殿毕进笺及方物于中宫东宫上位遣官于防同馆赐宴毕东宫复遣官礼待省府防皆有宴将还遣使劳送出境如或常朝则中书接受表笺方物次日使者随班入见其宴赐上位东宫取防礼待今具其仪
　　迎劳仪注
　　蕃使至龙江驿驿令具某国遣使者姓某名某及从人名数诣应天府报知应天府官禀知中书省及礼部礼部奏闻遣侍仪舎人二人接伴遣应天府同知龙江驿礼待前期馆人陈设蕃使及应天府官坐次于正防宾左主右中设酒案及食案应天府官至馆馆人入告蕃使接伴舎人引蕃使出迎于馆门之外赞引引应天府官与蕃使俱入蕃使升自西阶应天府官升自东阶至防蕃使东向立府官西向立赞引唱鞠躬拜兴拜兴平身蕃使与应天府官皆鞠躬拜兴拜兴平身应天府官进诣蕃使前致礼待之意毕赞引引蕃使与府官各就位坐执事者各举食案进供于蕃使及府官之前执事者斟酒及进食凡酒五行食三品宴毕赞引引蕃使送应天府官出蕃使自西应天府官由东出至馆门外蕃使入明旦应天府官请使者出馆俱上马蕃使行近右应天府官行近左从人后从至会同馆下马接待舍人引蕃使由西而入应天府官由东而入至次讫报知中书省中书省奏知命礼部侍郎至会同馆礼待其陈设位次食品一如前仪宴毕接待舎人引蕃使及礼部侍郎出蕃使降自西阶礼部侍郎降自东阶出馆门外使者还馆
　　受蕃国来附遣使进贡仪注
　　前期侍仪司引蕃使天界寺习仪三日择日朝见前一日内使监设御座香案于奉天殿中尚宝卿设宝案于御座前侍仪司设表案于丹墀中道之北及殿上正中设方物位于表笺案之南中道之东西举方物案执事位于方物案之左右设使者位于中道之东西方物案之南北向设通事位于使者位之西北向设文武官侍立位于丹墀之北东西相向设受表兼宣表官受方物兼宣方物官位及展表官位于表案之西东向设承制官位于殿内西向及使者之北设典仪二人位于丹陛上东西相向设知班位于丹墀之北东西相向设赞礼位于知班之北东西相向设内赞二人位于殿上东西相向引使者舍人二人于使者拜位之西东向引文武官舎人四人于文武班之北稍后东西相向侍从班起居注殿中侍御史尚宝卿位于殿上西向指挥司悬刀武官位于殿上东向拱卫司官位于奉天门之左右东西相向典牧所官位于仗马之前东西相向宿卫镇抚位于丹陛东西阶下东西相向防卫百户二十四员于宿卫镇抚之南稍后东西相向防卫千户八员于殿东西门之左右东西相向将军二人于殿上东西相向天武将军四人于丹陛上之四隅东西相向将军六人于奉天殿门之左右东西相向将军六人于奉天门之左右东西相向是日金吾卫陈设甲士于午门外之东西列旗仗于奉天门外之东西拱卫司陈仪仗于丹陛上及丹墀之东西陈五辂于丹陛之南典牧所陈仗马于文武楼之南东西相向陈虎豹于奉天门外和声郎陈乐于丹墀诸蕃使拜位之南撃鼔初严侍仪舎人入陈拜席引班引文武百官各具朝服次严引班引文武百官齐班于午门外东西相向以北为上礼部执事以方物各置于案各执事俱入就位诸侍卫官各服其器服及尚宝卿侍从官入诣谨身殿奉迎引班引使者服朝服奉表执事者舁方物前行使者朝服后从由午门入就金水西桥入西掖门至丹墀西东向序立撃鼓三严引班引文武官入就侍立位侍仪版奏外办御用监跪奏皇帝服皮弁御舆以出尚宝卿捧寳及侍仪侍卫从如常仪皇帝将出仗动乐作陞御座乐止尚宝卿置寳于案鸣鞭鸡唱报时讫引礼引使者置表于案就位北向立执事者舁方物入就位退立于左右知班唱齐班讫赞礼唱鞠躬拜兴拜兴拜兴拜兴平身使者及众使者皆鞠躬乐作拜兴拜兴拜兴拜兴平身乐止赞礼唱进表引礼引使者诣表案前赞礼唱跪使者及众使者皆跪唱进表使者跪取表凾捧进于受表官受表官受表进方物状者跪取方物状授于受方物状官受方物状官受方物状与受表官展表官由西阶陞西门入至殿庭以表置于案俱退立于西内赞唱宣表宣表官诣案取表跪宣于殿西展表官同跪展宣讫俛伏兴宣表官以表置于案退立于殿西宣方物状官诣案取方物状跪宣于殿西展方物状官同跪展宣讫俛伏兴宣方物状官以方物状置于案与宣表官展表官由殿西门出复位赞礼唱俛伏兴使者及众使者皆俛伏兴平身赞礼唱复位引礼引使者退复位承制官承制自中门出中阶降诣使者前称有制赞礼唱跪使者及众使者皆跪承制官宣制曰皇帝制问使者来时想尔某国君安好使者答毕赞礼唱俛伏兴拜兴拜兴拜兴拜兴平身使者及众使者皆俛伏兴乐作拜兴拜兴拜兴拜兴平身乐止承制官称有后制赞礼唱跪使者及众使者皆跪承制官宣制曰皇帝又问尔使者逺来勤劳使者答毕赞礼唱俛伏兴拜兴拜兴拜兴拜兴平身使者及众使者皆俛伏兴乐作拜兴拜兴拜兴拜兴平身乐止承制官自西阶升西门入囘奏讫复侍立位赞礼唱鞠躬拜兴拜兴拜兴拜兴平身使者及众使者皆鞠躬乐作拜兴拜兴拜兴拜兴平身乐止礼部官收表及方物引使者出侍仪奏礼毕上位驾囘乐作还宫乐止引班引文武百官及使者以次出其毎歳常朝则于中书省接受表笺方物是日于省门前执事者置方物于案引礼引使者捧表笺由中门入方物随行至堂上置方物于前丞相兴使者捧表笺各至丞相前丞相受表笺各授于执事使者退立于西司壶举杯者出举杯者以杯先进于丞相丞相执杯使者跪持酒饮毕退立引礼引使者由西廊出户部受方物报侍仪司习仪次日各依品从具公服行五拜礼出午门释服于东宫行礼
　　受蕃使毎岁常朝仪注
　　中书省受表笺侍仪司引蕃使于天界寺习仪择日朝见前一日内使监陈设御座香案于奉天殿如常仪侍仪司设使者位于丹墀中道上之西北向承制官侍立位于殿内之东宣制位于使者之北百官侍立位于丹墀之北东西相向知班二人位于使者之北东西相向赞礼二人位于知班之北东西相向典仪二人位于丹陛上东西相向引使者二人位于使者之西东向引文武班四人于文武班之北稍后东西相向侍从班位于殿上东西相向文东武西驾官位于殿内东西相向将军六人位于奉天门之左右将军六人位于奉天殿门之左右将军四人位于丹陛上之四隅将军二人位于奉天殿内帘前之左右宿卫镇抚二人位于丹墀东西阶下东西相向防卫二十四人位于宿卫镇抚之南稍后东西相向防卫千户八员位于殿东西门之左右拱卫司陈设仪仗于丹墀丹陛之东西鸣鞭四人于丹陛上北向拱卫司光禄寺官侍立位于殿门之左右是日侵晨撃鼓初严各执事陈设如仪引班催请使臣及百官各具朝服次严执事各入就位引班引百官使者齐班于午门外东西相向三严引班引百官入就侍立位引使者入立于丹墀之西驾官入谨身殿奉迎侍仪奏外办御用监官跪奏皇帝具通天冠绛纱袍侍从引出宫乐作陞御座乐止卷帘鸣鞭报时讫引班引使者入就位知班唱班齐赞礼唱鞠躬拜兴拜兴拜兴拜兴平身使者鞠躬乐作拜兴拜兴拜兴拜兴平身乐止承制官前跪承制由中门出中阶降至使者前称有制赞礼唱某等跪聴使者跪承制官宣制曰皇帝制问使者来时尔某国王某安好使者答毕赞礼唱俛伏兴拜兴拜兴拜兴拜兴平身使者皆俛伏兴乐作拜兴拜兴拜兴拜兴平身乐止承制官称有后制使者跪承制官宣制曰皇帝又问尔使介逺来勤劳使者又答毕赞礼唱俛伏兴乐作拜兴拜兴拜兴拜兴平身乐止承制官由西阶陞西门入囘奏讫复侍立位赞礼唱鞠躬拜兴拜兴拜兴拜兴平身使者皆鞠躬乐作拜兴拜兴拜兴拜兴平身乐止侍仪奏礼毕上位驾囘乐作还宫乐止引班引文武百官及使者以次出
　　东宫受蕃国来附遣使进贡仪注【毎岁常朝入见仪附】
　　前期内使监设皇太子座于东宫正殿正中设笺案于丹墀之北稍东及殿上正中设方物案位于笺案之后设使者位于方物位之后受笺兼宣笺官位子笺案之西设受方物状兼宣方物状官位于宣笺官之南设展笺官兼展方物状官位于宣方物状官之南设百官侍立位于东宫丹墀东西相向设知班位于使者拜位之北东西相向设赞礼位于知班之南东西相向设内赞二人于殿上东西相向设引使者舎人二人位于使者拜位之西引文武官舎人四人位于文武班之北稍后东西相向是日侵晨宿卫陈兵仗于东宫门外拱卫司陈仪仗于东宫丹陛丹墀之东西将军六人于殿门之左右和声郎设乐位于使者拜位之南引礼引文武官常服入就侍立位引礼引举方物案执事前行使者常服后随入至东宫内门外东西立引进引皇太子常服陞殿仗动乐作陞座乐止引礼引使者入就位北向立执事者舁方物就位退立于丹墀之西知班唱班齐赞礼唱鞠躬拜兴拜兴拜兴拜兴平身使者及众使者皆鞠躬乐作拜兴拜兴拜兴拜兴平身乐止赞礼唱进笺引礼引进笺使者诣案取笺跪进于受笺官讫进方物使者诣案取方物状跪进于受方物状官讫受方物状官与受笺展笺官俱由西门入于殿廷置于案退立于西内赞唱宣笺受笺官诣案取笺跪读于殿西展笺官跪展宣讫俛伏兴受笺官以笺复于案退立于西受方物状官诣案取方物状跪读于殿西展方物状官跪展宣讫俛伏兴受方物状官以方物状复于案与受笺官展笺官由西门出复位赞礼唱俛伏兴使者与众使者皆俛伏兴引礼引使者复位赞礼唱鞠躬拜兴拜兴拜兴拜兴平身使者及众使者皆鞠躬乐作拜兴拜兴拜兴拜兴平身乐止赞礼唱礼毕引礼引使者出内使监官收笺文礼物引进启礼毕引皇太子还宫乐作入宫乐止引礼引文武官以次出每岁常朝入见上位毕出午门释服于皇太子所坐之所随班行四拜礼
　　蕃国遣使来附参见省府防官仪【蕃国遣使毎岁常朝入见仪附】
　　蕃使见东宫毕次日诣中书省参拜丞相各省官坐都堂六部主事六曹掾史侍立于左右引礼引蕃使至省门外执事以所献书置于案及方物案举由西偏门入西阶陞使者从行置书案于月台上之北方物案分陈于东西使者立于其南赞礼唱鞠躬拜兴拜兴平身蕃使鞠躬拜兴拜兴平身引礼引蕃使诣案取书跪进于受书执事者使者兴复位受书执事捧书至丞相前启椷丞相阅书毕赞礼唱鞠躬拜兴拜兴平身蕃使鞠躬拜兴拜兴平身礼毕引礼引自西阶退执事收方物引礼引使者诣左司郎中出位南向立蕃使北向立赞礼唱鞠躬拜兴拜兴平身蕃使鞠躬拜兴拜兴平身郎中皆答拜次诣员外郎以下俱相对再拜答拜讫次诣右司如左司之仪次日至都督府参拜都督府官坐府堂上各卫官属戎服盛陈兵仗其陈设参见仪如都省及参见经厯司如都省左右司之仪次至御史台参见之礼与参见省府官同唯不设兵卫其众衙门相见三品以下至九品皆再拜答礼其每岁常朝则止于中书省参见省官行再拜礼
　　锡宴仪注【东宫锡宴仪注】
