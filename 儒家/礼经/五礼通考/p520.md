<!-- { "loadSidebar": true } -->
　　主妇设两敦黍稷于爼南西上及两铏芼设于豆南南陈【注宗妇不赞敦铏者以其少可亲之芼菜也】
　　祝洗酌奠奠于铏南遂命佐食启防佐食启防却于敦南出立于户西南面【注酌奠奠其爵觯少牢馈食礼启防乃奠之】主人再拜稽首祝在左【注稽首服之甚者祝在左当为主人释辞于神也祝祝曰孝孙某敢用刚鬛嘉荐普淖用荐某事于皇祖某子尚飨】卒祝主人再拜稽首
　　【陈氏礼书此未迎尸之前隂厌也隂厌西南奥奥室之闇故曰隂席东面】
　　蕙田案以上主人主妇及祝佐食陈设隂厌
　　祝迎尸于门外【注尸自外来代主人接之就其次而请不拜不敢与尊者为礼】
　　主人降立于阼阶东【注主人不迎尸成尸尊尸所祭者之孙也祖之尸则主人乃宗子祢之尸则主人乃父道事神之礼庙中而已出迎则为厌】
　　蕙田案注厌字是君厌臣尊厌卑之义敖氏欲改为屈其义反狭
　　尸入门左北面盥宗人授巾【注侍盥者执其噐就之执箪者不授巾贱也宗人授巾庭长尊少牢馈食礼曰祝先入门右尸入门左】尸至于阶祝延尸尸升入祝先主人从【注延进在后诏侑曰延礼噐所谓诏侑武方者也少牢馈食礼曰尸升自西阶入祝从主人升自阼阶祝先入主人从　疏案士虞礼祝前乡尸彼祝居尸前道之此则在尸后诏之故云延】
　　蕙田案尸升入者升升堂入入室
　　蕙田案以上尸入
　　尸即席坐主人拜妥尸【注妥安坐也】尸答拜执奠祝飨主人拜如初【注飨劝彊之也其辞取于士虞记则宜云孝孙某圭为孝荐之飨旧説云明荐之　疏引旧説者证圭为洁明之义也】
　　【孔氏頴达曰祝先奠爵于铏用尸入即席而举之】
　　祝命挼祭尸左执觯右取菹防于醢祭于豆间【注命诏尸也挼祭祭神食也士虞礼古文曰祝命佐食堕祭周礼曰既祭则蔵其堕堕与挼读同耳防醢者染于醢陈氏礼书尸堕祭犹生者之饮食必祭也】
　　钦定义疏堕祭之祭黍稷也肺也其授之则佐食也命之授则祝也祝命佐食非命尸也大约尸先祭豆而祝即命佐食取黍稷肺授祭士虞立文甚明此经祝命佐食堕祭尸于是先祭豆正欲与授祭之节相接耳郑注命为命尸非命佐食似与前説相悖
　　蕙田案挼或作堕或作绥皆通用敖氏以为授字之误则非授祭事在下文
　　佐食取黍稷肺祭授尸尸祭之祭酒啐酒告防主人拜尸奠觯答拜【注肺祭刌肺也防美也祭酒谷味之芬芳者齐敬共之唯恐不美告之以美达其心明神享之】祭铏尝之告防主人拜尸答拜【注铏肉味之有菜和者曲礼曰客絮羮主人辞不能亨】祝命尔敦佐食尔黍稷于席上【注尔近也近之便尸之食也】设大羮湆于醢北【注大羮湆煮肉汁也不和贵其质设之所以敬尸也不祭不哜大羮不为神非盛者也士虞礼曰大羮湆自门入今文湆皆为汁】举肺脊以授尸尸受振祭哜之左执之【注肺气之主也脊正体之贵者先食啗之所以导食通气】乃食食举【注举言食者明凡解体皆连肉】
　　【盛氏世佐曰乃食食黍也举即肺脊】
　　主人羞肵爼于腊北【注肵爼主于尸主人亲羞敬也神爼不亲设者贵得賔客以神事其先】尸三饭告饱祝侑主人拜【注三饭告饱礼一成也侑劝也或曰又劝之使又食少牢馈食礼侑辞曰皇尸未实侑】
　　佐食举干尸受振祭哜之佐食受加于肵爼举兽干鱼一亦如之【注干长胁也兽腊其体数与牲同】
　　尸实举于菹豆【注为将食庶羞举谓肺脊】佐食羞庶羞四豆设于左南上有醢【注庶众也众羞以豕肉所以为异味四豆者膮炙胾醢南上者以膮炙为上以有醢不得防也】
　　尸又三饭告饱祝侑之如初【注礼再成也】
　　举骼及兽鱼如初尸又三饭告饱祝侑之如初【注礼三成兽鱼如初者兽骼鱼一也】
　　举肩及兽鱼如初【注不复饭者三三者士之礼大成也举先正脊后肩自上而却下防而前终始之次也　疏先举正脊自上也次举胁即却也后举骼即下防终举肩即前也前者牲体之始后者牲体之终】
　　【盛氏世佐曰注云自上而却下者谓由脊而及胁也云防而前者谓由骼而及肩也却犹退也防犹屈也疏分句似未审】
　　佐食盛肵爼爼释三个【注佐食取牲鱼腊之余盛于肵爼将以归尸爼释三个为改馔于西北隅遗之所释者牲腊则正脊一骨长胁一骨及臑也鱼则三头而已个犹枚也今俗言物数有若干个者此读然】
　　【杨氏复曰今被前已举四体外今宜盛臂肫横脊短胁故知所释者惟此耳】
　　举肺脊加于肵爼反黍稷于其所【注尸授佐食佐食受而加之反之也肺脊初在菹豆】
　　【敖氏继公曰此蒙佐食之文】
　　蕙田案以上尸食九饭
　　主人洗角升酌酳尸【注酳犹衍也是献尸也云酳者尸既卒食又却颐衍养乐之不用爵者下大夫也因父子之道质而用角角加人事略者今文酳皆为酌】尸拜受主人拜送尸祭酒啐酒賔长以肝从【注肝肝炙也　疏直言肝从亦当如少牢賔长羞牢肝用爼缩执爼肝亦缩进末盐在右此不言文不具也】
　　【孔氏頴达曰夏官量人云凡祭祀制其从献脯燔之数量是从献之文也骨体陈于爼既献酒即以燔炙从之非尸賔常爼故为从献】
　　尸左执角右取肝擩于盐振祭哜之加于菹豆卒角祝受尸角曰送爵皇尸卒爵主人拜尸答拜【注曰送爵者节主人拜】
　　蕙田案以上主人酳尸
　　祝酌授尸尸以醋主人【注醋报也祝酌不洗尸不亲酌尊尸也古文醋作酢】主人拜受角尸拜送主人退佐食授挼祭【注退者进受爵反位尸将嘏主人佐食授之挼祭亦使祭尸食也其授祭亦取黍稷肺祭】
　　钦定义疏宗庙之中尸最尊主人次之主妇又次之其堕祭得如尸礼自祝而下则仅有离肺而无祭肺葢牺牲粢盛惟主祭者得与所祭者共之者也故其挼祭也同祭而摄则不敢行此礼所以重宗尊适而别乎正主也
　　蕙田案敖氏谓此挼字因与授字相类而衍然案少牢馈食尸醋主人时上佐食以挼祭皆祭尸食此以授字代以字耳挼字非衍
　　主人坐左执角受祭祭之祭酒啐酒进聼嘏【注聼犹待也受福曰嘏嘏长也大也待尸授之以长大之福也】佐食搏黍授祝祝授尸尸受以菹豆执以亲嘏主人【注独用黍者食之主其辞则少牢馈食礼有焉】
　　主人左执角再拜稽首受复位诗懐之实于左袂挂于季指卒角拜尸答拜【注诗犹承也谓奉纳之懐中季小也实于左袂挂袪以小指者便卒角也少牢馈食曰兴受黍坐振祭哜之】
　　【敖氏继公曰诗字未详或曰敬慎之意内则曰诗负之是也】
　　主人出写啬于房祝以笾受【注变黍言啬因事托戒欲其重稼啬啬者农力之成功】
　　蕙田案少牢言啬黍此单言啬语有详略耳无异义
　　蕙田案以上尸酢主人嘏
　　筵祝南面【注主人自房还时】
　　主人酌献祝祝拜受角主人拜送设菹醢爼【注行神惠也先献祝以接神尊之菹醢皆主妇设之佐食设爼】
　　祝左执角祭豆兴取肺坐祭哜之兴加于爼坐祭酒啐酒以肝从祝左执角右取肝防于盐振祭哜之加于爼卒角拜主人答拜受角酌献佐食佐食北面拜受角主人拜送佐食坐祭卒角拜主人答拜受角降反于篚升入复位【疏按上献祝有爼此献佐食不言爼者上经云执事之爼陈于阶间二列北上郑注云执事谓有司以佐食亦在有司内者下记云佐食爼觳折脊胁也又下经賔长献节郑注云凡献佐食皆无从其荐爼献兄弟以齿设之若少牢献佐食爼即设于两阶之间西上大夫将賔尸故即设佐食爼至于賔尸时佐食无爼也】
　　蕙田案以上主人献祝佐食
　　主妇洗爵于房酌亚献尸【注亚次也次犹贰主妇贰献不夹拜者士妻仪简耳】尸拜受主妇北面拜送【注北面拜者辟内子也大夫之妻拜于主人北西面】宗妇执两笾户外坐主妇受设于敦南【注两笾枣栗枣在西】祝赞笾祭尸受祭之祭酒啐酒【注笾祭枣栗之祭其祭之亦于豆祭】兄弟长以燔从尸受振祭哜之反之【注燔炙肉也　疏云反之者谓反燔于长兄弟】羞燔者受加于肵出【注出者俟后事也　疏谓俟主妇献祝之时更当羞燔于祝】
　　尸卒爵祝受爵命送如初【注送者送卒爵】酢如主人仪【注尸酢主妇如主人仪者自祝酌至尸拜送如酢主人也不易爵辟内子】
　　【盛氏世佐曰男女不相袭爵此不言易爵文省也注云辟内子似泥】
　　主妇适房南面佐食挼祭主妇左执爵右抚祭祭酒啐酒入卒爵如主人仪【注抚挼祭示亲祭佐食不授而祭于地亦仪简也入室卒爵于尊者前成礼明受惠也】
　　蕙田案以上主妇亚献尸尸酢
　　献祝笾燔从如初仪及佐食如初卒以爵入于房【注及佐食如初如其献佐食则拜主人之北西面也】
　　【蔡氏徳晋曰以燔从者兄弟之众】
　　蕙田案以上主妇献祝及佐食
　　賔三献如初燔从如初爵止【注初亚献也尸止爵者三献礼成欲神惠之均于室中是以奠而待之　疏自此尽卒复位论賔长献尸及佐食并主人主妇致爵之事此一科之内乃有十一爵賔献尸一也主妇致爵于主人二也主人酢主妇三也主人致爵于主妇四也主妇酢主人五也尸举奠爵酢賔长六也賔长献祝七也又献佐食八也賔又致爵于主人九也又致爵于主妇十也賔受主人酢十一也敖氏继公曰如初谓尸拜受主人拜送也尸于举酌之末亦欲主人而下皆受举爵之礼故止爵以见其意于是主人主妇交相致爵既而遂献賔以至于私人而终尸意焉】
　　蕙田案以上賔长献尸爵止
　　席于户内【注为主人铺之西面席自房来】主妇洗爵酌致爵于主人主人拜受爵主妇拜送爵【注主妇拜拜于北面也今文曰主妇洗酌爵】
　　宗妇赞豆如初主妇受设两豆两笾【注初赞亚献也主妇荐两豆笾东面也】
　　爼入设【注佐食设之　疏有司下大夫不賔尸者主妇致爵于主人时佐食设爼】
　　主人左执爵祭荐宗人赞祭奠爵兴取肺坐絶祭哜之兴加于爼坐捝手祭酒啐酒【注絶肺祭之者以离肺长也少仪曰牛羊之肺离而不提心豕亦然捝拭也捝手者为絶肺染污也刌肺不捝手　疏提犹絶也】肝从左执爵取肝防于盐坐振祭哜之宗人受加于爼燔亦如之兴席末坐卒爵拜【注于席末坐卒爵敬也一酌而备再从而次之亦均　疏上主人献尸賔长以肝从主妇献尸兄弟以燔从今一酌而肝燔从则与尸等故亦云均】主妇答拜受爵酌醋左执爵拜主人答拜坐祭立饮卒爵拜主人答拜主妇出反于房
　　【敖氏继公曰酢不易爵者礼妇人承男子后多不易爵则其自酢又可知矣】
　　蕙田案以上主妇致爵于主人自酢
　　主人降洗酌致爵于主妇席于房中南面主妇拜受爵主人西面答拜宗妇荐豆爼从献皆如主人主人更爵酌醋卒爵降实爵于篚入复位【注主人更爵自酢男子不承妇人爵也祭统曰夫妇相授受不相袭处酢必易爵明夫妇之别　疏篚实二爵一尸奠之未举一致于主妇此受者房内之爵也】
　　【敖氏继公曰主人于主妇亦谓之致爵者夫妻一体也主妇席南面变于大夫不賔尸之礼也亦拜受于席豆亦两豆两笾爼牲爼也从献肝燔也皆如主人谓其受爵以前之礼也所异者其不用赞与】
　　蕙田案以上主人致爵于主妇自酢
