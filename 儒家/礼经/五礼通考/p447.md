<!-- { "loadSidebar": true } -->
　　再诣盥洗干安　精粹象天明清鉴月再御兹盥益致其洁齐容颙若诚意洞彻百礼允洽率礼不越真宗室熙文　天地熙泰跻时升平阐符建坛声容文明君臣赓载夷夏肃清本支百世持盈守成仁宗室美成　在宋四世天子圣神用贤致治约已裕民海内富庶裔夷肃宾四十二年尧舜之仁英宗室治隆　明明英后仁孝俭恭丕显丕承増光祖宗继志述事遵制功万邦作孚盛徳形容神宗室大明　厉精基治大哉干刚信赏必罚内修外攘礼乐法理号令文章作新之功度越百王哲宗室重光　于皇我宋世有哲明元祐用人遹骏有声绍述先志思监于成受天之祜王配于京徽宗室承元　帝抚熙运晏粲协期礼明乐备文恬武嬉道光授受谋深燕诒骏命不易子孙保之钦宗室端庆　显显令主辉光日新奉亲以孝绥下以仁兢兢业业诞保庶民于穆不已之徳之纯髙宗室大徳　昊天有命中兴复古治定功成修文偃武徳隆商宗业闳汉祖付托得人系尧之绪孝宗室大伦　艺祖有孙聪睿神武绍兴受禅归尊于父行道袭爵百度修举圣徳曰孝光于千古光宗室大和　维宋洽熙帝继于理万姓厚生三辰顺轨对时天休以燕翼子肃唱和声神其有喜还位干安　在周之庭设业设虡酒醴惟醹尔殽伊脯帝觞毕勺天步旋举丕显丕承念兹皇祖
　　降殿干安　黼幄蝉蜎飚斿宁燕尊彛献祼瑚簋陈荐眎仪天旋淳音韶变遹求厥宁福禄流羡
　　入小次干安　皇容肃祗天步舒迟对越惟恭敬事不遗陟降莅止永言孝思上帝临女日监于兹文舞退武舞进正安　明庭承神鞉磬柷敔玉梢饰歌佾缀维旅既肖厥文复象乃武祖徳宗功惟帝时举
　　亚献正安　尊斚星陈罍幂云舒来贰鸾觞玉佩琼琚相予严祀秉徳有初对扬王休何福不除
　　终献正安　秉徳翼翼显相肃雝疏幂三举诚意益恭光烛黼绣和流笙镛子孙众多福禄来从
　　出小次干安　庙楹邃严夜景藻清文物炳彪礼仪熙成帷宫载敞佩珩有声帝复对越将受厥明再升殿干安　明明维后诒厥孙谋系隆我汉陈锡哉周以孝以飨世徳作求介以繁祉万邦咸休饮福干安　玉瓒黄流有飶其香来格来享降福穰穰我应受之汤孙之将有百斯男福禄无疆
　　还位干安　圣图广大宗祊光辉假于有庙帝命不违僾若有慕夙夜畏威嘉乐君子福禄祁祁
　　彻豆丰安　升馔有章卒食攸序庭锵金奏凯收铏筥其献惟成其馂维旅礼洽庆流皇祖之祜
　　送神兴安　珠幄熉黄神既燕娭监观于下福禄来宜云车风马神保聿归尚佑我后福禄来为
　　降殿干安　圣有谟训诒谋燕翼奉天酌祖万世维则维皇孝熙干干夕惕礼既式旋惟福之锡
　　还大次干安　王假有庙对越在天帷宫旋御率礼不愆泰畤展祠云阳奉瑄齐居精明益用告防
　　理宗朝享三首
　　皇帝升降干安　于皇祖宗清庙奕奕威灵在天不显惟徳垂裕鸿延诒谋燕翼孝孙格斯受祉罔极迎神兴安九奏　秬鬯既将黄钟具奏瞻望真游僾若有慕于皇列圣在帝左右云车具来以妥以侑宁宗室人安　帝徳之休恭俭渊懿三十一年谨终如始升祔在宫祖功并美民怀有仁何千万世
　　髙宗祀明堂前朝享太庙二十一首
　　皇帝入门干安　于皇我后祗戒专精齐肃有容祖考是承造次匪懈孝思纯诚神聴有格福禄来宁升殿干安　肃哉清宫熉珠照幄神之来思八音振作赤舄龙章奉玉惟恪匪今斯今先民时若
　　盥洗干安　于皇维后观盥之初精意昭著既顺既愉圭鬯承祀卿士咸趋目视心化四方其孚
　　迎神兴安　涓选休成祖考是享夙夜专精求诸惚恍洋洋在上惟神之仰鬯矣清明应之如响
　　捧俎丰安　来相于庭鸣鋗锵锵奉牲而告登彼雕房非牲之备民庶是康神依民聴上帝斯皇
　　僖祖室酌献基命　何庆之长实兆于商由商太戊子孙其昌皇基成命宋道用光诒厥孙谋膺受四方翼祖室大顺　上帝监观维仁是依继世修徳皇心顾之其顾伊何在彼冀方施于子孙降福穰穰宣祖室酌献天元　昭哉皇祖骏发其祥雕戈圭瓒盛烈载扬天锡寳符俾炽而昌神圣应期赫然垂光太祖室皇武　猗欤皇祖下民攸归膺帝之命龙翔太防戎车雷动天地清夷峩峩奉璋万世无违太宗室大定　煌煌神武再御戎轩时惠南土旋定太原车书混同声教布宣维天佑之亿万斯年真宗室熙文　于皇真宗体道之崇游心物外应迹寰中四方既同化民以躬清净无为盛徳之容仁宗室曲同郊祀【送神亦同】
　　英宗室治隆　噫我大君嗣世脩文维文维武諟继虞勲天锡丕祚施于后昆于荐清酤酌之欣欣神宗室大明　烝哉维后继明体神宪章文武宜民宜人经世之道功格于天子孙严祀无穷之传哲宗室重光　明哲煌煌昭临无疆丕承先志嘉靖多方朝廷尊荣民庶乐康珍符来应锡兹重光徽宗室承元　圣孝巍巍光照丕基礼隆乐备时维纯熙天仁兼履皇化无为功成弗处心潜希夷文舞退武舞进正安　作乐合祖□簴在庭众奏具举肃雝和鸣神灵来格庶防是聴皦绎以终永观厥成
　　亚献正安　威神在天来格于诚既载清酤有闻无声相予熙事时赖宗英肃肃雝雝允协思成
　　终献正安　疏幕三举诚意一纯孰陪予祀公族振振明灵来娭乐舞具陈奉神所佑昭孝息民
　　饮福禧安　赫赫明明徳与天通施于孙子福禄攸同日靖四方民和年丰有秩斯祜申锡无穷
　　彻豆丰安　歆我齐明威徳如存牲牷是享圭玉其温羣公执事亦既骏奔礼成告彻咸福黎元
　　还大次干安　神明既交恍若有承钦翼齐庄福禄具膺王业是兴祖武是绳佑我亿年以莫不增
　　孝宗明堂前享太庙三首
　　徽宗室酌献承元　明明徽祖抚世升平制礼作乐发政施仁圣灵在天徳泽在民亿万斯年保佑后人髙宗室大徳　于皇时宋自天保定髙宗受之再仆景命绍开中兴翼善传圣何千万年永绥厥庆还大次干安　礼既行矣乐既成矣维祖维妣安且宁矣皇举玉趾佩将鸣矣拜贶总章于厥明矣
　　理宗明堂前朝享二首
　　宁宗室奠币定安　皇矣昭考圣灵在天称秩宗祀有严恭先奉币以荐见之僾然仁深泽厚厥光以延酌献考安　假哉皇考必世后仁嘉靖我邦与物皆春之纯之徳克配穹旻余庆渊如佑我后人
　　右宋庙享上







　　五礼通考卷九十二
<经部,礼类,通礼之属,五礼通考>
　　钦定四库全书
　　五礼通考卷九十三
　　刑部尚书秦蕙田撰
　　吉礼九十三
　　宗庙时享
　　文献通考宋亲享太庙别庙行礼仪注
　　誓戒
　　如绍兴修立郊祀誓戒仪注惟不置郊社令誓文曰今年七月十四皇帝爲登宝位亲行朝享太庙别庙各其职其或不恭国有常刑
　　致斋
　　皇帝散斋七日于别殿致斋三日于斋殿至行礼日自斋殿诣太庙余如郊祀仪注
　　陈设
　　并同郊祀前一日朝享太庙礼惟不设四方客使次及陈诸州嵗贡并实俎不以牛止用羊豕
　　省牲器
　　仪注如绍兴十三年亲享唯旧用未后二刻扫除庙内外陈设祭器币篚三刻省牲馔鼎镬乐器等今用其日质明
　　车驾自斋殿诣太庙
　　其日文武侍祠行事执事助祭官宗室先诣太庙祠所其从驾臣僚并服常服就次有司进辇于斋殿其从驾臣僚并俟从驾次礼直官宣赞舍人引礼部侍郎奏请中严少顷又奏外办皇帝自内服履袍诣斋殿即御座鸣鞭行门禁卫诸班亲从等诸司只应人员以下各自赞常起居次知客省事以下枢宻都承防以下入内内侍省都知以下带御器械官应奉只应通侍大夫以下武功大夫以下及干办库务文臣一班常起居宣赞舍人赞从驾臣僚并常起居【凡起居者止奏圣躬万福】次管军臣僚并常起居该宣名即宣名【若得防免起居更不起居】皇帝乗辇降自西阶称警跸侍卫如常仪出和宁门将至太庙御史台閤门分引文武助祭官宗室礼直官赞者引行事执事官俱诣庙櫺星门外立班再拜奉迎讫退【内已奏起居止奏圣躬万福】皇帝乗辇入櫺星门至大次侍卫如常仪皇帝降辇入大次帘降舍人承防勅羣臣各还次以俟立班行礼
　　晨祼
　　并同郊祀前朝享太庙礼但诸帝室既祼鬯后礼仪使引皇帝至别庙后室前祼鬯如上仪
　　馈食【并同郊祀前朝享太庙礼惟无牛鼎俎】
　　亚终献
　　皇帝饮福
　　神主入室
　　并同绍兴十三年仪注唯饮福不用牛俎
　　车驾还内
　　臣僚禁卫等起居迎驾奏圣躬万福讫以俟从驾还内并如来仪礼部郎中奏解严宣赞舍人承防敕羣官各还次将士各还其所
　　宋史乐志绍兴别庙乐歌五首
　　升殿崇安　新庙肃肃藏事以时陟降阶墄雍容有仪鞠躬周旋罔敢不祗祝史正辞灵其格思
　　奉俎肃安　肇严庙祀爰圗遗芳物必称徳或陈或将有缛其仪有苾其香灵兮来下割烹是尝
　　懿节皇后室酌献明安　曾沙表庆正位椒庭徽音杳邈宫壶仪刑防修祀事清酌惟馨缩以包茅昭格明灵
　　亚终献嘉安　霄汉月堕郊原露稀徽音如在延伫来归有酒既清累觞载只神具醉止燕衎怡怡彻豆宁安　仙驭弗返眇邈清都荐此嘉殽既丰既腴奠享有成鼓乐愉愉彻我豆笾率礼无逾
　　乾道别庙乐歌三首
　　诣庙干安　涓选休辰于秋之杪既齐既戒爰格祖庙有侐仪坤旧章是效享祀奚爲天子纯孝
　　升殿干安　宗祀九筵先荐阙宫陟自东阶煌煌衮龙于穆圣善监兹礼容是享是宜介福无穷
　　懿节皇后室酌献歆安　丕显文母厚徳维坤仙驭虽邈徽音固存瑟彼玉瓒酌此郁尊简简穰穰裕我后昆
　　文献通考太庙时享仪注
　　时日
　　太常寺预于隔季以孟春择日享太庙别庙闗太史局【孟夏孟秋孟冬并准此若腊享则预于隔季以季冬腊月享太庙别庙】太史局择日报太常寺【腊享则以其日报太常寺】太常寺参酌讫具时告散告
　　斋戒
　　前享十日受誓戒于尚书省其日五鼓赞者设位版于都堂下初献官在左刑部尚书在右并南向亚终献位于其南稍东北向西上【若冬享腊享则又设礼官位于终献之东其揖位省牲位省馔位准此】监察御史位于其西稍北东向兵部工部尚书押乐太常卿光禄卿押乐太常丞光禄丞位于其南稍西北向东上【凡设太常丞光禄丞位皆稍却】奉礼协律郎太祝太官宫闱令位于其东西向北上捧俎官荐香灯官位其后质明赞者引行事执事官就位立定礼直官引初献降阶就位礼直官赞揖在位者对揖初献搢笏读誓文云某月某日孟春荐享太庙别庙【夏云孟夏秋云孟秋冬云孟冬腊享云季冬腊享】各扬其职不共其事国有常刑读讫执笏礼直官赞奉礼协律郎太祝太官宫闱令以下先退余官对拜乃退散斋七日治事如故宿于正寝不吊防问疾作乐判书刑杀文书决罚罪人及与秽恶致斋三日【光禄卿丞太官令斋一日】二日于本司【宗室及睦亲宅都防如相妨即于宗学余官无本司者并于太庙斋坊直明至斋所】唯享事得行其余悉禁前享一日质明俱赴祠所斋宫官给酒馔享官己斋而阙者通摄行事
　　陈设
