<!-- { "loadSidebar": true } -->
　　二十有一年春宋人齐人楚人盟于鹿上【杜注宋为盟主故在齐人上】
　　三十有二年夏卫人侵狄秋卫人及狄盟
　　文公二年三月乙已及晋处父盟　左氏传晋人以公不朝来讨公如晋夏四月乙巳晋人使阳处父盟公以耻之书曰及晋处父盟以厌之也适晋不书讳之也公羊传此晋阳处父也何以不氏讳与大夫盟也　谷梁传不言公处父伉也为公讳也何以知其与公盟以其日何以不言公之如晋所耻也出不书反不致也三年冬公如晋十有二月己巳公及晋侯盟
　　七年秋公孙敖如莒涖盟　谷梁传莅位也其曰位何也前定也其不日前定之盟不日也
　　十年秋及苏子盟于女栗【杜注苏子周卿士顷王新立故与鲁盟亲诸侯也】左氏传顷王立故也
　　十有三年冬公如晋十有二月己丑公及晋侯盟十有五年三月宋司马华孙来盟　左氏传宋华耦来盟其官皆从之书曰宋司马华孙贵之也【注古之盟防必备威仪崇贽币賔圭以成礼为敬故传曰卿行旅从春秋时率多不能备仪华孙能率其属以从古典故贵而不名】谷梁传来盟者何前定也不言及者以国与之也冬十有一月诸侯盟于扈　左氏传晋侯宋公卫侯蔡侯郑伯许男曹伯盟于扈寻新城之盟且谋伐齐也齐人赂晋侯故不克而还于是有齐难是以公不防书曰诸侯盟于扈无能为故也凡诸侯防公不与不书讳君恶也与而不书后也
　　【赵氏汸曰文七年十五年十七年伯国盟防不序诸侯见中国之无伯也晋襄公卒灵公防楚人知北方可图矣赵盾以大夫合诸侯以救郑不及楚师以三国伐宋取赂而还新城之盟诸侯若不能忘晋者而扈之再盟以赂不克伐齐又再防以定宋文之簒诸侯以为晋不足与也郑既受盟于楚而齐鲁俱贰中国遂至于无伯矣中国无伯乃楚之所由兴也春秋于灵公之盟防畧诸侯不序以明晋伯中衰而楚自厥貉以后君将皆称君其爵楚君者亦所以志无伯也】
　　十有六年六月戊辰公子遂及齐侯盟于郪丘【郪公羊作犀谷梁作师】　谷梁传复行父之盟也
　　十有七年六月癸未公及齐侯盟于谷
　　宣公七年春卫侯使孙良夫来盟　左氏传卫孙桓子来盟始通且谋防晋也　谷梁传来盟前定也
　　十有一年夏楚子陈侯郑伯盟于辰陵　左氏传陈郑服也
　　十有二年冬十有二月晋人宋人卫人曹人同盟于清邱　左氏传卿不书不实其言也
　　成公元年夏臧孙许及晋侯盟于赤棘
　　二年秋七月齐侯使国佐如师己酉及国佐盟于袁娄三年冬十有一月晋侯使荀庚来聘卫侯使孙良夫来聘丙午及荀庚盟丁未及孙良夫盟　左氏传晋侯使荀庚来聘且寻盟卫侯使孙良夫来聘且寻盟公问诸臧宣叔曰中行伯之于晋也其位在三【注下卿】孙子之于卫也位为上卿将谁先对曰次国之上卿当大国之中中当其下下当其上大夫【注降一等】小国之上卿当大国之下卿中当其上大夫下当其下大夫【注降大国二等】上下如是古之制也【注古制公为大国侯伯为次国子男为小国】卫在晋不得为次国【注春秋时以强弱为大小故卫虽侯爵犹为小国】晋为盟主其将先之【注计等则二人位敌以盟主故先晋】丙午盟晋丁未盟卫礼也　公羊传此聘也其言盟何聘而言盟者寻旧盟也　谷梁传其日公也来聘而求盟不言及者以国与之也不言其人亦以国与之也不言求两欲之也
　　十有一年春王三月晋侯使郤犨来聘己丑及郤犨盟左氏传郤犨来聘且涖盟
　　十有六年十有二月乙丑季孙行父及晋郤犨盟于扈襄公三年夏四月壬戌公及晋侯盟于长樗　左氏传盟于长樗孟献子相公稽首【注相仪也稽首首至地】
　　七年十月卫侯使孙林父来聘壬戌及孙林父盟十有五年春宋公使向戌来聘二月己亥及向戌盟于刘
　　二十有九年夏杞子来盟【范注杞复称子盖时王所黜】　左氏传杞文公来盟书曰子贱之也【注贱其用夷礼】
　　昭公七年三月叔孙婼如齐涖盟【婼公羊作舍】　谷梁传莅位也内之前定之辞谓之莅外之前定之辞谓之来定公三年冬仲孙何忌及邾子盟于拔　左氏传盟于郯【注郯即拔也】修邾好也
　　七年秋齐侯郑伯盟于咸
　　齐侯卫侯盟于沙
　　【赵氏汸曰陈氏谓特相盟不书必有关于天下之故而后书纪莒无足道也齐郑合天下始多故矣故书齐郑盟于石门以志诸侯之合书齐郑盟于咸以志诸侯之散是春秋之始终也今按春秋之初王纲既坠有特相盟而后有参盟诸侯合而为乱也有参盟而后有主盟则伯者兴矣自有主盟而后无外特相盟故外特相盟虽伯主不书如僖二十八年晋侯齐侯盟于敛盂宣十八年齐侯防晋侯盟于缯是也惟晋弗主盟而后诸侯始特相盟咸与沙齐卫郑皆叛晋也此特相盟所以又见于经也】
　　八年冬卫侯郑伯盟于曲濮
　　十有一年冬叔还如郑涖盟
　　哀公二年春王二月癸巳叔孙州仇仲孙何忌及邾子盟于句绎　谷梁传三人伐而二人盟何也各盟其得也
　　蕙田案以上书盟不书会
　　又案春秋书内特相盟者七隐元年于蔑桓元年于越十七年于趡闵元年于落姑文十年于女栗十七年于谷襄三年于长樗是也特相盟而不地者二文三年十三年及晋侯盟是也公及外臣盟者二隐八年于浮来庄九年于蔇是也不地者一文二年及处父是也不称公者一庄二十一年于防是也及戎盟者一桓二年于唐是也内大夫与诸侯盟者四文十六年于郪邱成元年于赤棘定三年于拔哀二年于句绎是也因遂事而盟者二庄十九年公子结是也内大夫特与外臣盟者一成十六年于扈是也内微者与外盟一隐元年于宿是也诸侯来盟者一襄二十九年杞子是也外臣来盟者四桓十四年郑伯之弟语闵七年齐髙子文十五年宋华孙宣七年卫孙良夫是也因来聘而盟者五成三年晋荀庚卫孙良夫十一年晋郤犨襄七年卫孙林父十五年宋向戌是也内大夫出涖盟者四僖三年公子友文七年公孙敖昭七年叔孙婼定十一年叔还是也外特相盟者五隐二年于宻三年于石门定七年于咸于沙八年于曲濮是也外参盟者五隐八年于瓦屋桓十一年于恶曹僖十九年于曹南二十一年于鹿上宣十一年于辰陵是也外相盟参以上者二僖二年于贯文十五年于扈【扈盟诸侯不序】是也外同盟者一宣十二年于清丘是也外与狄盟者一僖二十年于邢是也因侵伐而盟者三僖四年于召陵成二年于袁娄及僖三十二年卫及狄是也
　　隐公九年冬公会齐侯于防【防公羊作邴】　左氏传谋伐宋也　谷梁传防者外为主焉尔
　　十年春王二月公防齐侯郑伯于中丘
　　十一年夏五月公防郑伯于时来【时来公羊作祈黎】　左氏传谋伐许也
　　桓公元年三月公防郑伯于垂　谷梁传防者外为主焉尔
　　二年三月公防齐侯陈侯郑伯于稷以成宋乱【杜注成平也宋有弑君之乱故为防欲以平之】　公羊传内大恶讳此其目言之何逺也　谷梁传以者内为志焉尔公为志乎成是乱也此成矣取不成事之辞而加之焉于内之恶而君子无遗焉尔【注江熈曰案宣四年公及齐侯平莒及郯传曰平者成也然则成亦平也公与齐陈郑欲平宋乱而取其赂鼎不能平乱故书成宋乱取郜大鼎纳于太庙微防见矣寻理推经传似失之】
　　【惠氏士奇曰成者断狱之名王制所谓成狱辞也秋官讶士掌四方之讼狱四方有乱狱则往而成之成之者听之也不可谓之平平者和解两家训成为平妄矣四方乱狱莫大于弑君桓往成之不成而退反取赂焉孔子直书之伤天下之无王也取赂在后成乱在前左氏一之失经义矣】
　　蕙田案春秋书成宋乱之义惟惠氏得之可谓发前人所未发
　　七月蔡侯郑伯会于邓　左氏传始惧楚也　公羊传离不言会此其言防何盖邓与防尔【注二国防曰离二人议各是其所是非其所非所道不同不能决事定是非立善恶不足采取故谓之离防自三国以上言防者重其少从多也能决事定是非立善恶】
　　三年春正月公会齐侯于嬴　左氏传成昏于齐也六月公防杞侯于郕【杞公羊作纪郕公羊作盛】　左氏传杞求成也九月公会齐侯于讙　谷梁传无讥乎曰为礼也齐侯来也公之逆而防之可也【注为亲迎之礼】
　　六年夏四月公防纪侯于成【成谷梁作郕】　左氏传纪来谘谋齐难也
　　十年公防卫侯于桃丘弗遇　公羊传会者何期辞也其言弗遇何公不见要也　谷梁传弗遇者志不相得也弗内辞也
　　十有一年秋九月公会宋公于夫钟【公羊作夫童】
　　冬十有二月公会宋公于阚
　　十有二年八月公防宋公于虗【虗公羊作郯】
　　冬十有一月公防宋公于
　　十四年春正月公防郑伯于曹　左氏传防于曹曹人致饩礼也
　　十五年夏公防齐侯于艾【艾公羊作鄗谷梁作蒿】　左氏传谋定许也
　　冬十有一月公防宋公卫侯陈侯于袲伐郑　左氏传谋伐郑将纳厉公也
　　十六年春正月公防宋公蔡侯卫侯于曹　左氏传谋伐郑也
　　十八年春王正月公防齐侯于泺
　　庄公十有三年春齐侯宋人陈人蔡人邾人防于北杏【齐侯谷梁作齐人　何注齐桓行伯约束诸侯尊天子故为此防也桓公时未为诸侯所信乡故使微者防也桓公不辞微者欲以卑下诸侯遂成霸功也】　左氏传防于北杏以平宋乱谷梁传是齐侯宋公也其曰人何也始疑之何疑焉
　　桓非受命之伯也将以事授之者也【注言诸侯将权时推齐侯使行伯事】曰可矣乎未乎举人众之也【注称人言非王命众授之以事】
　　十有四年冬单伯会齐侯宋公卫侯郑伯于鄄　左氏传宋服故也　谷梁传复同防也
　　十有五年春齐侯宋公陈侯卫侯郑伯防于鄄　左氏传复会焉齐始霸也　谷梁传复同防也
　　二十有七年冬公防齐侯于城濮【杜注将讨卫也】
　　僖公元年八月公防齐侯宋公郑伯曹伯邾人于柽【柽公羊作朾】
　　三年秋齐侯宋公江人黄人防于阳谷　左氏传谋伐楚也　公羊传此大防也曷为末言尔桓公曰无障谷无贮粟无易树子无以妾为妻【注时桓公功徳隆盛诸侯咸曰无言不从曷为用盟哉故告誓而已】　谷梁传阳谷之会桓公委端搢笏而朝诸侯诸侯皆谕乎桓公之志
　　十有三年夏四月公防齐侯宋公陈侯卫侯郑伯许男曹伯于咸　左氏传淮夷病杞故且谋王室也　谷梁传兵车之防也
　　十月六年冬十有二月公防齐侯宋公陈侯卫侯郑伯许男邢侯曹伯于淮　左氏传谋鄫且东畧也　谷梁传兵车之防也
　　二十有一年秋宋公楚子陈侯蔡侯郑伯许男曹伯防于盂执宋公以伐宋【盂公羊作霍谷梁作雩】
　　二十有八年冬公防晋侯宋公蔡侯郑伯陈子莒子邾子秦人于温　左氏传讨不服也　谷梁传讳防天王也
　　文公元年秋公孙敖会晋侯于戚
　　十有一年夏叔仲彭生防晋郤缺于承筐　左氏传谋诸侯之从于楚者
　　十有三年冬公如晋卫侯防公于防十有二月己丑公及晋侯盟还自晋郑伯防公于棐【棐公羊作斐】　公羊传还者何善辞也何善尔往党卫侯会公于防至得与晋侯盟反党郑伯防公于斐故善也【注党所也所犹是齐人语也一出三为诸侯所荣深善之】
