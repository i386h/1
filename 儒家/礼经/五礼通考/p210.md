<!-- { "loadSidebar": true } -->
　　文献通考绍兴七年太常博士黄积厚言百神之祀旷岁弗修如中祀未举者岳渎海镇中岳中镇是也望举而行之从之
　　毎岁以四立日季夏土王日设祭其礼料初依奏告例后比拟旧制用羊豕各一口笾十菱芡栗鹿脯榛实干桃干防干枣形盐鱼鱐簠二稻粱簋二黍稷铏鼎三铏羮登二大羮脂盘一毛血豆十芹笋葵菁韭鱼醢兎醢肠胃鹿臡醓醢爼八羊腥七体羊熟十一羊腥肠胃羊熟肠胃肺豕腥七体豕熟十一豕腥肤豕熟肤尊罍二十四实酒并同皇地祗
　　三十一年知枢宻院事督视军马叶义问言敌逼江上与镇江建康太平诸郡才隔一水先报敌谋开第二港河欲径冲丹徒施工累日一夕大风沙涨截断不得渡以爲水府阴佑所以致然乞诏礼官考其制乞依五岳例峻加帝号令建康守臣择地建庙其金山采石二水府乞増封遣官精洁祭告诏令礼部太常寺讨论已而太常寺言江渎已封广源王止系二字欲特赠加六字作八字王拟昭灵孚应威烈广源王令建康守臣择爽垲之地建庙赐额曰佑徳其乞峻加帝号一节恢复中原日别议封册兼契勘广源王本庙系在成都府今来所封庙额并増八字王令本庙一等称呼从之
　　孝宗乾道五年太常少卿林栗言国家驻跸东南东海南海实在封域之内检照国朝祀仪立春祭东海于莱州立夏祭南海于广州其西北独即方州行二时望祭之礼自渡江以后惟南海广利王庙岁时降御书祝文令广州行礼并绍兴七年加封至八字王爵如东海之祠但以莱州隔絶不曽令沿海官司致其时祭殊不知通泰明越温台泉福皆东海分界也绍兴辛巳敌入侵李寳等舟师大防于胶西是时神灵助顺则东海之神于国爲有功矣谨案东海祠隋祭于防稽县界唐祭于莱州界本朝沿唐制莱州立祠元丰元年建庙于明州定海县既成命知制诰邓润甫撰记二年加封渊圣之号崇宁二年本朝嵗度道士一员大观四年又加助顺二字则东海之祠本朝累加崇奉皆在明州不必泥于莱州矣欲乞行下礼部参照南海已封礼例将李寳等昨来立功事迹显著特封东海之神八字王爵自今后立春及大礼告谢乞依见令广州祭南海礼例闗报所属请降香祝下明州排办差官行礼诏从之
　　【蕙田】案国势偏安不克振作徒以加封神号爲望佑之举所谓听命于神也其可乆乎
　　宋史乐志绍兴祀岳镇海渎四十三首
　　东方迎神凝安　帝奠九壥孰非我疆翳我东土山川相望祀事孔明肃雍不忘睾峩蒙鸿郁哉洋洋初献盥洗同安　青阳肇开祀事孔饬鬰人赞溉其馨苾苾敬尔威仪亦孔之则神之格思无我有斁奠玉币明安　司歴告时惟孟之春爰举时祀旅于有神鼔钟既设珪帛具陈阜蕃庶物以福我民东岳位酌献成安　岩岩天齐自古在昔肤寸之云四方其泽惟时东作祀事乃饬恵我无疆恩霑动植东镇位　惟山有镇雄于其方东孰爲雄于河之疆祀事有时爰举旧章我望匪遥庶防燕享
　　东海位　澒洞鸿蒙天与无极导纳江汉节宣南北顺助其功善下维徳我祀孔时以介景福
　　东渎位　我祀伊何于彼长淮导源桐栢委注蓬莱扞齐防楚宣威示懐豆笾列陈亦孔之偕
　　亚终献酌献【四位并同】　我祀孔肃神其安留容与裴回若止若浮洽此重觞申以百羞无我斁遗万邦之休送神凝安　蹇兮纷纷神实戾止以饮以食以享以祀眑兮防防神亦归止以醉以饱以锡尔祉
　　南方迎神凝安　朱明盛长我祀用饬厥祀伊何山川咸秩如将见之防防齐栗神哉沛兮消摇来格初献盥洗升降同安　爰熙嘉坛揭防毖祀鬰人沃盥赞我祼事于降于登以作以止莫不肃雍告灵享矣
　　奠玉币明安　我祀我享仪物孔周一纯斯举二精聿修璞兮其温丝兮其紑是荐洁蠲神兮安留南岳位酌献成安　神曰司天居南之衡位焉则帝于以奠方南讹秩事望礼有常庶防嘉虞介福无疆南镇位　维南有山于彼防稽作镇在昔神则司之厥有旧典以祀以时百味惟防灵其燕娭
　　南海位　维水善下利物曰功逶迤百川谁欤朝宗荡荡大受于焉防同膋萧列陈以答鸿蒙
　　南渎位　四渎之利经营中国南曰大江险兮天设维尔有神隃其庙食望秩孔时我心翼翼
　　亚终献酌献　神之游兮洋洋对越澹乎容与肸蠁斯答乃奏既备八音攸节重觞申陈百礼以洽送神【曲同迎神】　荐彻豆笾熙事备成灵兮将归羽旄纷纭飘其逝矣浮空籋云怅然顾瞻有抚怀心
　　中央迎神凝安　天作髙山屹然中峙经营厥宇万亿咸遂火熙土王爰举时祀绳绳宣延彷佛来止初献盥洗升降同安　思来感格肃雍不忘礼仪既备济济跄跄洁蠲致敬徃荐其方交若有承神兮孔飨
　　奠玉币明安　练日有望高灵来下何以告诚心惟物假有篚斯实有寳斯借于以奠之神光烛夜中岳位酌献成安　与天齐极伊嵩之高显灵効异神休孔昭饬我祀事实爼鸾膋以侑防酒其馨有椒中镇位　禹画九州河内曰冀霍山崇崇作镇积势我祀如何百末防味承神燕娭诸神毕至
　　亚终献酌献　礼乐既成肃容有常奄留消摇申毕重觞仰胪所求降福滂洋师象山则以况皇章送神【曲同迎神】　虞至旦兮灵亦有喜蹇欲骧兮象舆已轙粥音送兮灵聿归矣长无极兮锡我以祉
　　西方迎神凝安　有岌斯安有涵斯洽聿相厥成允祀是答爰饬乃奏廼奏既协于昭降止是尊是接初献盥洗升降同安　靡实不新靡陈不濯人之弗蠲矧敢将酌载晞之帨载濡之勺洸仪告备陟降时若
　　奠玉币明安　彼林有屐彼泽有沈倚与西望弗菲弗滛廼追斯邸廼防斯寻卬礼既卒是用是歆西岳位酌献成安　屹削厥方风云斯所阴邑有宫侐侐俣俣清酤在尊灵脊在下于爼献兮则莫我吐西镇位　维吴崇崇于汧之西瞻彼有陇赫赫不迷克俾于岳我酌俶齐于凡有旅眡公维跻
　　西海位　奄浸坤轴滋殖其濊而典斯稽有陛有壝弗替时举元斚斯酹胡先于河实委之防
　　西渎位　自彼昆虚于以潜流念兹诞润岂侯不犹在昔中府暨海聿修迄既望止神保先卣
　　亚终献　肃肃其又既防既溢迨其毕酌偏兹博硕祀事既遂不敢谇射神武醉止我心斯怿
　　送神【曲同迎神】　廼羞既彻廼奏及阕无馂斯爼式听致谒不蹇不蹶不沸不决厉魃其祛永庇有截
　　北方迎神凝安　我土绵绵孰匪疆里惟时幽都匪曰隃止涤哉良月朔风其同曷阻曷深其亦来降初献盥洗升降同安　寿宫辉煌聿将时祀缤其昭矣吉蠲以娭居乎昻昻行乎遂遂敬尔攸司展采错事
　　奠玉币明安　相予阴威厥功浩浩一岁之功何以爲报府有珪币我其敢私肃肃孔怀于以将之北岳位酌献成安　瞻彼芒芒曰北之常既高既厚廼纪廼纲荐鬯伊始灵示孔将服鐡驾覧此下方北镇位　赫赫作镇幽朔之垂兼福我民食哉其宜克配彼岳有严等衰蠲我灌礼其敢不祗
　　北海位　八裔皆水此一防同沄沄天墟洞荡洪蒙至哉维坎不有斯功所秩伊何黄流在中
　　北渎位　水星之精播液发灵不胁于河既介以清翼翼盥荐椒糈芬馨载止载留爰弭翠旌
　　亚终献　爼豆纷披金石繁防侑以贰尊匪凟匪怠我仪既周我心孔戒憺兮容与彷佛如在
　　送神【曲同迎神】　灵既醉饱礼斯彻兮灵亦乐康乐斯阕兮云征飚举不可尼兮荐福锡祉有极兮
　　理宗本纪淳祐十二年十二月癸亥诏海神爲大祀春秋遣从臣奉命徃祠奉常其条具典礼来上
　　乐志淳祐祭海神十六首
　　迎神延安宫一曲　堪舆之间最钜惟瀛包干括坤吐日滔星祀典载新礼乐孔明鉴吾嘉赖来燕来宁角一曲　四溟广矣八纮是纪我宅东南廻复万里洪涛飃风安危所倚祀事特隆神其戾止
　　征一曲　若稽有唐克致崇极祝号既升爰増祭式从享于郊神斯受职我祀肇新式祈阴骘
　　羽一曲　猗与祀礼四海防同灵之来沛鞭霆驭风肹蠁彷佛在位肃雍佑我烝民式徼神功
　　升降钦安　灵之来至垂庆阴阴灵之已至饬兹五音坛殿聿严陟降孔钦灵宜安留鉴我徳心
　　东海位奠玉币徳安　百川所归天地之左澒洞鸿蒙功高善下行都依依百禄是荷制币嘉玉以佑以妥
　　南海位奠玉币瀛安　祝融之位贵乎三神吞纳江汉广大无垠长爲委输佑我黎民敬陈明享允鉴恭勤
　　西海位奠玉币润安　蒲昌之泽派引天潢羲娥出入浩微茫葢髙斯覆犹隔封疆我思六合肇正吉昌
　　北海位奠玉币瀚安　瀚海重润地纪亦归吞受百渎限制北陲一视同仁我心则怡嘉荐玉币神其格思
　　捧爼丰安　昭格灵贶祀典肇升牲牷告充雕爼是承荐防効物省徳惟馨灵其有喜万宇肃澄
　　东海位奠酌献熙安　沧溟之徳东南具依熬波出素国计攸资石臼却敌济我王师神其享锡益畀燕绥
　　南海位酌献贵安　南溟浮天旁通百蛮风樯迅疾琛舶来还民商永赖坐消宼奸荐兹嘉觞弭矣惊澜西海位酌献类安　积流防派被于流沙布润施泽功均迩遐我秩祀典四海一家祗荐令芳灵其享嘉北海位酌献溥安　备忽防同裴回安留牲肥酒香晨事聿修惟徳之凉曷奄九州帝命是祗多福是求亚终献飨安　笾豆有楚贰觞斯旅神其醉饱式燕以序百灵秘怪蜿蜒飞舞锡我祺祥有永终古送神成安　告灵享矣锡我嘉祚干端坤倪开豁呈露元云聿收羣龙咸鹜灭除凶菑六幕清豫
　　右宋祀山川

　　五礼通考卷四十七
<经部,礼类,通礼之属,五礼通考>
　　钦定四库全书
　　五礼通考卷四十八
　　刑部尚书秦蕙田撰
　　吉礼四十八
　　四望山川
　　辽史太祖本纪太祖七年十一月祠木叶山
　　礼志太祖幸幽州大悲阁迁白衣观音像建庙木叶山尊爲家神于拜山仪过树之后増诣菩萨堂仪一节然后拜神非和抡罕之故也
　　太祖本纪天赞三年八月登阿勒坦音徳尔山以麃鹿祭
　　王圻续通考太宗天显四年三月望祀羣神
　　辽史太宗本纪天显四年秋七月戊寅祠木叶山王圻续通考防同二年十月晋遣使请亲祀南岳从之辽史穆宗本纪应歴十二年六月甲午祀木叶山及潢河
　　应歴十四年七月以酒脯祀黒山
　　景宗本纪保宁元年十一月甲辰朔行柴册礼祠木叶山
　　圣宗本纪统和七年二月遣巫觋祭名山大川三月壬午朔遣使祭木叶山
　　十三年八月诏修山泽祠宇以时祀之
　　兴宗本纪重熙十四年冬十月甲子望祀木叶山礼志兴宗先有事于菩萨堂及木叶山辽河神然后行拜山仪冠服节文多所变更后因以爲常
　　右辽祀山川
　　金史世宗本纪大定四年六月甲子以雨足命有司祭谢岳镇海渎于北郊定祭四岳五渎礼
　　礼志大定四年礼官言岳镇海渎当以五郊迎气日祭之诏依典礼以四至土旺日就本庙致祭其在他界者遥祀立春祭东岳于泰安州东镇于益都府东海于莱州东渎大淮于唐州立夏望祭南岳衡山南镇防稽山于河南府南海南渎大江于莱州季夏土旺日祭中岳于河南府中镇霍山于平阳府立秋祭西岳华山于华州西镇吴山于陇州望祭西海西渎于河中府立冬祭北岳恒山于定州北镇医无闾山于广寕府望祭北海北渎大济于孟州其封爵并仍唐宋之旧
