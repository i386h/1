<!-- { "loadSidebar": true } -->
　　军礼三　　军制
　　邦国军制
　　春秋邦国军制之变
　　卷二百三十六
　　军礼四　　军制
　　秦军制
　　汉军制
　　晋军制
　　周隋军制
　　唐军制
　　宋军制
　　金军制
　　元军制
　　明军制
　　卷二百三十七
　　军礼五　　出师
　　师名义
　　出师时令
　　亲征
　　诸侯専征
　　类上帝
　　宜社
　　造庙
　　祃【附祭旗纛】
　　受命于祖
　　受成于学
　　卷二百三十八
　　军礼六　　出师
　　命将告庙
　　軷
　　祭所过山川
　　誓师
　　劳师
　　卷二百三十九
　　军礼七　　出师
　　军中职事
　　营阵行列
　　车辂
　　旌旗
　　兵器
　　军容
　　坐作进退击刺之节
　　军中刑赏
　　军中之祭
　　致师
　　用师名目
　　凯旋告祭献俘
　　献捷
　　受降
　　饮至
　　论功行赏
　　师不功
　　遣戍
　　卷二百四十
　　军礼八　　校阅
　　校阅
　　汉
　　三国
　　晋
　　南北朝
　　隋
　　唐
　　五代
　　宋
　　辽金元
　　明
　　卷二百四十一
　　军礼九　　车战　　舟师
　　车战
　　攻城之车
　　春秋车战
　　汉至宋车战
　　春秋舟师
　　汉至明舟师
　　卷二百四十二
　　军礼十　　田猎
　　田猎名义
　　田猎时令
　　田猎官司戒具
　　田猎徴发政令
　　田猎祭祀
　　春搜
　　夏苗
　　秋狝
　　冬狩
　　颁禽供祭
　　诸侯从天子田猎
　　诸侯田猎
　　大夫田猎
　　田猎取物之仁
　　经传田猎之事
　　卷二百四十三
　　军礼十一　　田猎
　　汉
　　三国
　　南北朝
　　隋
　　唐
　　五代
　　宋
　　辽
　　金
　　元
　　明
　　火田【附】
　　卷二百四十四
　　军礼十二　　马政
　　辨马之名物
　　经传马政
　　秦汉
　　南北朝
　　隋唐
　　五代
　　卷二百四十五
　　军礼十三　　马政
　　宋
　　辽金元
　　明
　　卷二百四十六
　　凶礼一　　荒礼
　　荒礼通论
　　备荒之政
　　检勘灾伤
　　遣使存恤
　　卷二百四十七
　　凶礼二　　荒礼
　　散利上
　　卷二百四十八
　　凶礼三　　荒礼
　　散利下
　　卷二百四十九
　　凶礼四　　荒礼
　　薄征
　　缓刑
　　弛力
　　舍禁
　　去防
　　眚礼
　　杀哀
　　蕃乐
　　多昏
　　卷二百五十
　　凶礼五　　荒礼
　　索鬼神
　　除盗贼
　　劝分
　　移民通财
　　统论荒政
　　卷二百五十一
　　凶礼六　　【札礼　　烖礼　　禬礼恤礼　　唁礼　　问疾礼】札礼
　　经传烖礼
　　经传吊烖礼
　　救日月伐鼓
　　禬礼
　　恤礼
　　唁礼
　　问疾礼
　　卷二百五十二
　　凶礼七　　丧礼
　　仪礼丧服【斩衰三年】
　　卷二百五十三
　　凶礼八　　丧礼
　　仪礼丧服【齐衰三年　　齐衰杖期】
　　卷二百五十四
　　凶礼九　　丧礼
　　仪礼丧服【齐衰不杖期】
　　卷二百五十五
　　凶礼十　　丧礼
　　仪礼丧服【齐衰无受】
　　卷二百五十六
　　凶礼十一　　丧礼
　　仪礼丧服【大功九月】
　　卷二百五十七
　　凶礼十二　　丧礼
　　仪礼丧服【繐衰葬除之　　殇小功五月小功五月】
　　卷二百五十八
　　凶礼十三　　丧礼
　　仪礼丧服【缌麻三月】
　　卷二百五十九
　　凶礼十四　　丧礼
　　仪礼丧服记
　　卷二百六十
　　凶礼十五　　丧礼
　　仪礼士丧礼
　　卷二百六十一
　　凶礼十六　　丧礼
　　仪礼既夕礼
　　卷二百六十二
　　凶礼十七　　丧礼
　　仪礼士虞礼
　　【臣】等谨案五礼通考二百六十二卷
　　国朝秦蕙田撰蕙田字树峯金匮人乾隆丙辰进士第三官至刑部尚书諡文恭是书因徐干学读礼通考惟详丧一门而周官大宗伯所列五礼之目古经散亡鲜能穷端竟委乃因徐氏体例网罗众説以成一书凡为门类七十有五以乐律附于吉礼宗庙制度之后以天文推步勾股割圆立观象授时一题统之以古今州国都邑山川地名立体国经野一题统之并载入嘉礼虽事属旁涉非五礼所应该不免有之意然周代六官总名曰礼礼之用精粗条贯所赅本博故朱子仪礼经传通解于学礼载钟律诗乐又欲取许氏説文解字序説及九章筭经为书数篇而未成则蕙田之以类纂附尚不为无据其他考证经史原原本本具有经纬非剽窃饾饤挂一漏万者可比较陈祥道所作过之逺矣乾隆四十三年十月恭校上
　　总纂官【臣】纪昀【臣】陆锡熊【臣】孙士毅
　　总　校　官【臣】陆　费　墀

　　五礼通考原序
　　三代时礼行于上自王侯迄士庶皆肄习焉无庸稽之简册也淩夷至春秋学士大夫犹相与讲明指示斯须不去秦燔典籍礼经荡然叔孙通补苴于汉仅以绵蕞习之而礼几不可问矣自时厥后注疏家掇拾煨烬之余强以已意附防分离乖隔瑕衅百端故孔文举谓郑康成时有臆説郊天鼓殆不必麒麟之皮也夫以康成之悉心搜讨不避拙不辞难而当时已不免诋呵况其他乎予尝谓诗书虽残缺而迹其遗文尚皆有义理可据惟礼则随时代更郊社所配殷周各异南北之祀分合多岐一端如此余可例矣又未经夫子手定故羣儒议论纷纷比于聚讼若唐之开元礼宋之太常因革礼虽命儒臣纂辑垂为一代章程而因陋就简大畧与绵蕞等后人但借以考其同异而已非好学精思者孰能订其是非得失而正之往时昆山徐大司防有读礼通考一书于诸礼犹阙而未备少宗伯秦公奋然继起合五礼而编次之荟萃该洽受心所是而非以立异于古有稽而不敢茍同其不可强释者则阙疑焉仍其名曰通考今秋儿子和宁给假归里爰以授之而索予弁其首予读之听然莫逆于心也夫五礼之用大以经世小以物身虽难言又乌可以不论世之噤不敢措一词者既病其言杂复未覩礼家之大全故安于放而习于简耳非笃古而宿其业又乌能蒇之予与秦氏世好従父弱六出尊大父对岩先生之门药师又与予同年友也日往来寄畅园中与其羣従子弟游素知其家多藏书凡礼经疏义外间絶少刋本而庋贮缄题者数十笥宗伯以絶人之姿尽发而读之早嵗即洞其条理综核纂注彚为一编通籍后簪笔承明毎稍暇辄抒思厘定至晋居秩宗而帙始成人以为善于其职云予谓是惟能宿其业耳积数十年博观闳览之资用以搜择融洽折诸儒之异同而求其是将使后之考礼者恍然如日再中不至若扣槃扪烛也故不敢以老辞序而归之乾隆十有八年秋八月阳湖八十二老人蒋汾功

　　五礼通考原序
　　少宗伯秦公味经辑五礼通考一书凡若干卷书垂成而余入京师属为之叙余卒读作而叹曰皇哉唐哉此数千百年来所絶无而仅有之书也顾实有先得余心者忆年二十余读仪礼周官戴记叹周公制礼整理天下陶成庶类逮后政衰诸侯恶其害已而皆去其籍葢典礼废壊实自春秋战国时始汉髙堂生仅传士礼十七篇而周官三百六十职备陈祭祀朝觐防同宾客燕飨之事实为天子诸侯之礼则周官列其职事而仪礼详其节次二书相为经纬因欲以仪礼为经周礼为传旁及诗书大小戴以及郑孔贾服之注疏畧仿朱子经传通解之例名曰周官聫取聫事之义属稿半载因攻制艺遂尔辍业中间幸成进士复家居三十余年辑成春秋大事表及毛诗订诂而于礼经不复措意辛未秋有
　　诏慎简经学余蒙
　　恩授国子司业衔回忆覃精三礼之时已五十余年余发种种且老矣欲复整理故业而畏其繁重力弗克胜今读秦公书恍然如其意所欲出纲举而目张州次而部居折百氏剖析同异复举两汉以来至前明凡郊祀礼乐舆服诸志及纪传之闗于五礼者悉以类相附详歴代之因革存古今之同然葢举二十二史悉贯以周官仪礼之书细大不遗体要备举余谓是书如女娲之补天视王通之续经束晳之补亡其大小纯杂殆不可以里道计至是而成周之礼始灿然大明于世余向日所欲为而未竟者似有先告焉而毫发无余憾矣余垂老得睹是书因备陈向日区区之愚得附名简末自幸窃自愧也
　　乾隆十七年壬申顾栋高时年七十有四

　　五礼通考自序
　　蕙田性拙钝少读书不敢为词章淹博之学塾师授之经循行数墨恐恐然若失也嵗甲辰年甫逾冠偕同邑蔡学正宸锡吴主事大年学士尊彛兄弟为读经之会相与谓三礼自秦汉诸儒抱残守阙注疏杂入防纬轇輵纷纭宋史载子朱子当日尝欲取仪礼周官二戴记为本编次朝廷公卿大夫士民之礼尽取汉唐以下诸儒之説考订辨正以为当代之典今观所着经传通解继以黄勉斋杨信斋两先生修述究未足为完书是以三礼疑义至今犹蔀乃于礼经之文如郊祀明堂宗庙禘尝飨宴朝防冠昏宾祭宫室衣服器用等先之以经文之互见错出足相印证者继之以注疏诸儒之抵牾訾议者又益以唐宋以来専门名家之考论发明者每一事一义辄集百氏之説而谛审之审之久思之深往往如入山得迳榛芜豁然又如掘井逢源溢然自出然犹未敢自信也半月一防问者难者辨者答者回旋反覆务期惬诸已信诸人而后乃笔之笺释存之考辨如是者十有余年而裒然渐有成帙矣丙辰通籍供奉
　　内廷见闻所及时加厘正乙丑
　　简佐秩宗奉
　　命校阅礼书时方纂修防典
　　天子以圣人之徳制作礼乐百度聿新蕙田职业攸司源流沿革不敢不益深考究丁卯戊辰治丧在籍杜门读礼见昆山徐健庵先生通考规模义例具得朱子本意惟吉嘉宾军四礼尚属阙如惜宸锡大年相继徂谢乃与学士吴君尊陈旧箧置抄胥发凡起例一依徐氏之本并取向所考定者分类排辑补所未及服阕后再任容台徧览典章日以増广适同学桐山宜田领军见而好之且许同订宜田受其世父望溪先生家学夙精三礼邮籖往来多所启发并促早为卒业施之剞氏以谂同志徳水卢君抱孙元和宋君慤庭従而和之戊寅移长司寇兼摄司空事繁少暇嘉定钱宫允晓征实防参校之役辛巳冬爰始竣事凡为门类七十有五为卷二百六十有二自甲辰至是阅寒暑三十有八而年亦已六十矣顾以蕙田之谫陋遭遇
　　圣明复理旧业以期无瘝厥职而已至于朱子之规模遗意未知果有合焉否也是为序金匮秦蕙田

　　凡例
