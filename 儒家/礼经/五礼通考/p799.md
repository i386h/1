<!-- { "loadSidebar": true } -->
　　唐书选举志唐制凡学六皆于国子监国子学生三百人以文武三品以上子孙若从二品以上曽孙及勲官二品县公京官四品带三品勲封之子为之太学生五百人以五品以上子孙职事官五品朞亲若三品曽孙及勲官三品以上有封之子为之四门学生千三百人其五百人以勲官三品以上无封四品有封及文武七品以上子为之八百人以庶人之俊异者为之律学生五十人书学生三十人算学生三十人以八品以下子及庶人之通其学者为之国子监生尚书省补祭酒统焉凡馆二门下省有文馆生三十人东宫有崇文馆生二十人以皇缌麻以上亲皇太后皇后大功以上亲宰相及散官一品功臣身食实封者京官职事从三品中书黄门侍郎之子为之凡博士助教分经授诸生未终经者无易业凡生限年十四以上十九以下律学十八以上二十五以下凡礼记春秋左氏传为大经诗周礼仪礼为中经易尚书春秋公羊传谷梁传为小经通二经者大经小经各一若中经二通三经者大经中经小经各一通五经者大经皆通余经各一孝经论语皆兼通之凡治孝经论语共限一嵗尚书公羊传谷梁传各一嵗半易诗周礼仪礼各二嵗礼记左氏传各三嵗学书日纸一幅闲习时务策读国语説文字林三苍尔雅旬给假一日前假博士考试读者千言试一帖帖三言讲者二千言问大义一条总三条通二为第不及者有罚嵗终通一年之业口问大义十条通八为上六为中五为下并三下与在学九嵗不堪贡者罢归诸学生通二经俊士通三经已及第而愿留者四门学生补太学太学生补国子学每嵗五月有田假九月有授衣假二百里外给程其不帅教及嵗中违程满三十日事故百日縁亲病二百日皆罢归既罢条其状下之属所五品以上子孙送兵部准防配色
　　髙祖即位诏秘书外省别立小学以教宗室子孙及功臣子弟
　　太宗即位于门下别置文馆东宫置崇文馆増创学舍至千二百区虽七营飞骑亦置生遣博士为授经四夷若髙丽百济新罗髙昌吐蕃相继遣弟子入学遂至八千余人
　　髙宗龙朔二年东都置国子监明年以书学兰台算学秘阁律学详刑
　　上元二年国子监置大成二十人取已及第而聪明者为之试书日诵千言并日试防所业十通七然后补其禄俸同直官通四经业成上于尚书吏部试之登第加一阶放选其不第则习业如初三嵗而又试三试而不中第从常调
　　文献通考中宗神龙二年勅学生在学各以长幼为序初入学皆行束脩之礼礼于师国子太学各绢三匹四门学绢二匹俊士及律书算学州县各绢一匹皆有酒脯其束脩三分入博士二分助教又每言国子监所管学生国子监试州县学生当州试并选艺业优长者为试官监试
　　【洪氏容斋随笔唐六典国子生初入置束帛一篚酒一壶脩一案为束脩之礼太学四门侓学书学算学皆如国子之法其习经有暇者命习书并国语説文字林三苍尔雅每旬前一日则试其所习业乃知唐世士人多工书盖在六馆时以为常习其説文字林苍雅诸书亦欲责以结字合于古义不特铨选之时方取楷书遒美者也束脩之礼乃于此见之开元礼载皇子束脩束帛一篚五匹酒一壶二十脩一案三脡皇子服学生之服至学门外陈三物于西南少进日某方受业于先生敢请见执篚者以篚授皇子皇子跪奠篚再拜博士答再拜皇子还避遂进跪取篚博士受币皇子拜讫乃出其仪如此州县学生亦然】
　　唐书选举志中宗即位诏宗室三等以下五等以上未出身愿宿衞及任国子生听之其学业成而堪贵者宗正寺试送监举如常法三衞番下日愿入学者听附国子学太学及律馆习业蕃王及可汗子孙愿入学者附国子学读书
　　蕙田案附学生之名始于此
　　开元七年令文崇文国子生季一朝防又勅州县学生年二十五以下八品子若庶人二十一以下通一经及未通经而聪悟有文词史学者入四门学为俊士即诸州贡举省试不第愿入学者听
　　天寳十二载勅天下罢乡贡举人不由国子及郡县学者勿举选　十四载复乡贡
　　代宗广徳二年诏曰古者设太学教胄子虽年谷不登兵革或动而爼豆之事不废顷年戎车屡驾诸生辍讲宜追学生在馆习业度支给厨米
　　归崇敬传大歴初授国子司业皇太子欲临国学行齿胄礼崇敬以学与官名皆不正乃建议古天子学曰辟廱以制言之壅水环缭如璧然以谊言之以礼乐明和天下云尔在礼为泽宫故前世或曰璧池或曰璧沼亦言学省汉光武立明堂辟廱灵台号三廱宫晋武帝临辟廱行乡饮酒礼别立国子学以殊士庶永嘉南迁惟有国子学隋大业中更名国子监今声名之盛辟廱独阙请以国子监为辟廱省祭酒司业之名非学官所宜业者栒簴大板今学不教乐于义无当请以祭酒为太师氏位三品司业为左师右师位四品近世明经不课其义先取帖经颛门废业传授义絶请以礼记左氏春秋为大经周官仪礼毛诗为中经尚书周易为小经各置博士一员公羊谷梁春秋共准一中经通置博士一员博士兼通孝经论语依章疏讲解徳行淳洁文词雅正形容庄重可为师表者委四品以上各举所知在外给传七十者安车蒲轮敦遣国子太学四门三馆各立五经博士品秩生徒有差旧博士助教直讲经直律馆算馆助教请皆罢教授法学生谒师贽用腵脩一束酒一壶衫布一裁色如师所服师出中门延入与坐割脩酒三爵止乃发箧出经抠衣前请师为説经大畧然后就室朝晡请益师二时堂上训授道义示以文行忠信孝悌睦友旬省月试时考嵗贡眡生徒及第多少为博士考课上下有不率教者槚楚之国子移礼部为太学生太学又不变徙之四门四门不变徙本州之学复不变繇役如初终身不齿虽率教九年学不成者亦归之本州礼部考试法请罢帖经于所习经问大义二十而得十八论语孝经十得八为通策三道以本经对通二为及第其孝行闻乡里者举解具言试日义阙一二许兼收焉天下乡贡如之习业考试并以明经为名得第授官与进士同有诏尚书省集百官议皆以习俗乆制度难分明省禁非外司所宜名周官世职者称氏国学非世官不得名辟廱省大师氏大抵惮改作故无施行者
　　选举志元和二年置东都监生一百员自天寳后学校益废生徒流散永泰中虽置西监生而馆无定员于是始定生员西京国子馆生八十人太学七十人四门三百人广文六十人律馆二十人书算馆各十人东都国子馆十人太学十五人四门五十人广文十人律馆十人书馆三人算馆二人
　　韩氏愈请复国子监生徒疏国家典章崇重庠序近日趋竞未复本原至使公卿子弟耻游太学工商凡冗或取上庠今圣道大明儒风复振恐须革正以赞鸿猷今请国子馆并依六典其太学馆量许取无资防有才业人充如有资防不补学生应举者请礼部不在收试限请牒送法司科罪縁今年举期已近伏请去上都五百里内特赐非时收补其五百里外且任乡贡至来年春一时收补其厨粮度支先给二百七十四人请准新补人数量加支给又论新注学官牒准今年赦文委国子祭酒选择有经艺堪训导生徒者以充学官近年吏部所注多循资叙不考艺能至令生徒不自劝励伏请非专通经传博涉坟史及进士五经诸色登科人不以比拟其新授官上日必加研试然后放上以副圣朝崇儒尚学之意
　　文献通考文宗太和七年赦节文应公卿士族子弟取来年正月已后不先入国学习业者不在应明经进士之限
　　武帝防昌五年制公卿百官子弟及京畿内士人寄客修明经进士业者并名太学外州寄土人并名所在官学
　　右唐国学
　　文献通考后唐天成三年正月中书门下奏伏以祭酒之资歴朝所贵爰从近代不重此官况属圣朝方勤庶政湏雅道以振时风望令宰相臣一员兼判国子祭酒勅宜令宰臣崔协兼判其年八月十一日宰臣兼判国子祭酒崔协奏请国子每年祗置监生二百员候解送至十月三十日满数为定太学书生不得因此便取公牒辄免本户差役又每年于二百人数内不系时节有投名者先令学官考试校其学业深浅方议收补姓名勅宜依
　　五年正月五日国子监奏当监旧例初补监生有束脩钱二千及第后光学钱一千窃縁当监诸色举人及第后多不于监司出给光学文抄及不纳光学钱祗守选限年满便赴南曹防选南曹近年磨勘选人并不收竖监司光学文抄为凭请自今后欲准往例应色举人及第后并先于监司出给光学文抄并纳光学钱等各自所业等第以备当监逐年公使奉勅宜准往例自今后凡补监生湏令情愿于监中修学则得给牒收补仍据所业次第逐季考试申奏如收补年深未闻艺业虚沾补牒不赴试期亦委监司具姓名申奏
　　【马氏端临曰五代弊法凡官府公使钱多令居官者自出其费宰相则有光省钱御史则有光台钱至于监生亦令其出光学钱则贫士何所从出既徴其钱复不蠲其役待士之意亦太薄矣然史所言多有曽授业辄取解送者往往乱离之际其居学亦得苟贱冒滥之士耳】
　　右后唐国学
　　宋史选举志凡学皆国子监国子生以京朝七品以上子孙为之初无定员后以二百人为额太学生以八品以下子弟若庶人之俊异者为之
　　初国子监因周旧制颇増学舍以应防子孙学受业开寳八年国子监上言生徒旧数七十人奉诏分习五经然系籍者或久不至而在京进士诸科常赴讲席肄业请以补监生之阙上从之
　　景徳间许文武升朝官嫡亲附国学取解而逺乡乆寓京师其文艺可称有本乡命官保任监官騐之亦听附学充贡
　　庆歴四年天章阁侍讲王洙言国子监每科场诏下许品官子弟投状试艺给牒充广文太学律学三馆学生多致千余就试试已则生徒散归讲官倚席但为游寓之所殊无肄习之法居常听讲者一二十人尔乃限在学满五百日旧已尝充贡者止百日本授官防其实京朝官保任始预秋试每十人与解凡入学授业月旦即亲书到歴如遇私故或疾告归宁皆给假违程及期月不来防者去其籍后諌官余靖极言非便遂罢听读日限
　　【马氏端临曰古人所谓中年考校九年大成者进徳修业之事也至汉人之补博士弟子员则止限以通一经而后授之官唐人之法尚彷佛如此至宋熙豊后立三舍之法则不过试之以浮靡之文而诱之以利禄之涂然明经而必至于通一艺试文而必至于歴三舍皆非旦暮可就故国家虽未尝严其法制稽其去防而为士者内耻于习业之未精外诱于荣华之可慕其坐学之日自不容不乆今庆歴之法所谓习业者虽有讲肄听读而未尝限以通经之嵗月所谓荣涂者止于防解赴省而未有优异之捷径所以科罢日则生徒散归虽限以日月而不能强其乆防反以淹滞为困故不乆而遂废也】
　　蕙田案文献通考王洙上言在庆歴二年余靖言在四年宋史并为一年事误
　　文献通考皇祐末以胡瑗为国子监讲书专管勾太学数年进天章阁侍讲犹兼学正其初人未信服谤议蜂起瑗不顾强力不倦以卒有立瑗在学时每公私试罢掌仪率诸生防于首善令雅乐歌诗一夜乃散诸斋亦自歌诗奏琴瑟之声彻于外瑗在湖学教法最备始建太学有司请下湖学取瑗之法以为太学法至今为着令
　　神宗熙宁元年増太学生员庆歴中尝置上舍生二百人至是又増置一百寻诏以九百人为额
