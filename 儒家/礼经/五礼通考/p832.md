<!-- { "loadSidebar": true } -->
　　王制问百年者就见之【注就见老人　疏此谓到方岳之下见诸侯之后问百年者就见之若未至方岳于道路上有百年者则王亦先见之】
　　祭义天子巡守诸侯待于竟天子先见百年者【注问其国君以百年者所在而往见之】八十九十者东行西行者弗敢过西行东行者弗敢过欲言政者君就之可也【注弗敢过者谓道经之则见之　疏此一节明尚齿贵老之义八十九十者未满百嵗不可一一就见若天子诸侯因其行次或东行西行至八十九十者闾里之旁不敢过越而去必往就见之欲言政君就之者谓八十九十之人虽不当道路左右亦当共言论政教徃就之可也】
　　【应氏镛曰彼向东此向西彼西行此趋东是相违而不相值然必驻行反迂谒而见之不敢超越经过也】
　　蕙田案以上巡狩见老人
　　王制命太师陈诗以观民风命市纳贾以观民之所好恶志滛好辟【注陈诗谓采其诗而视之市典市者贾谓物贵贱厚薄也质则用物贵滛则侈物贵民之志滛邪则其所好者不正　疏太师是掌乐之官令各陈其国风之诗以观君政之善恶命典市之官进纳物贾之书以观民所好恶若民志滛邪则好邪僻之物由在上教之不正此以民俗知君上善恶也】
　　蕙田案以上巡狩观察风俗
　　命典礼考时月定日同律礼乐制度衣服正之【注同隂律也疏典礼之官于周则太史也考校四时及十二月之大小时有节气早晚月有望晦朔考之使各当其节又正定甲乙之日隂管之同阳管之律玉帛之礼钟鼓之乐及制度衣服各有等差当正之使正云同隂律者郑以先儒以同为齐同此律故辨之太师云执同律以聴军声又典同注云同隂律也不以阳律名官者因其先言耳】
　　蕙田案陆氏释文载王肃尚书注以同为齐孔疏因之康成以同为隂律二説不同頴达作礼记疏即与书疏异解似王说较直捷又案以上巡狩考正制度
　　山川神祗有不举者为不敬不敬者君削以地宗庙有不顺者为不孝不孝者君绌以爵变礼易乐者为不从不从者君流革制度衣服者为畔畔者君讨有功徳于民者加地进律【注举犹宗也不顺者谓若逆昭穆流放也讨诛也律法也　疏文二年秋八月丁卯大事于太庙跻僖公逆祀也左曰夏父弗忌为宗伯曰吾见新鬼大故鬼小先大后小顺也于是跻僖公于闵公之上是逆昭穆也】
　　【陈氏澔曰律者爵命之等加地而进之所以示劝也】
　　蕙田案以上巡狩赏罚黜陟
　　南巡狩如东巡狩之礼西巡狩如南巡狩之礼北巡狩如西巡狩之礼归格于祖祢用特【注假至也特特牛也祖下及祢皆一牛】程子曰但止就祖庙共用一牛不如时祭各于其庙也
　　【吕氏祖谦曰巡狩而归茍民物有一不得其所其见祖庙有愧心矣想先王归格之时此心无愧对越在庙慰惬可知也】
　　【陈氏澔曰假至也归至京师即以特牛告至于祖祢之庙】
　　蕙田案尚书但言祖礼记兼言祢文有详略其礼一也
　　孔丛子巡守归反舍于外次三日斋亲告于祖祢用特命有司告羣庙社稷及圻内名山大川而后入聴朝
　　蕙田案以上巡狩归告庙
　　竹书纪年武王十五年初巡方岳诰于沬邑
　　通鉴前编武王十有五年春巡狩方岳祀百神朝诸侯
　　书周官惟周王抚万邦巡侯甸四征弗庭绥厥兆民六服羣辟罔不承徳归于宗周
　　通鉴前编成王十有二年巡狩朝诸侯于方岳因行黜陟之典
　　竹书纪年成王十九年王巡狩侯甸方岳召康公従归于宗周遂正百官黜丰侯
　　康王十六年王南巡守至九江庐山
　　通典昭王徳衰南巡济于汉船人恶之以胶船进王王御船至中流胶液船解王及祭公俱没于水而崩其右卒游靡长臂且多力游得王周人讳之
　　穆天子周穆王守渗泽得白狐元狢以济河宗得骥温骊騄耳之驷西巡守乐而忘归
　　蕙田案穆天子文多荒诞未必纪实其事亦见史记秦本纪今存其略不详及
　　竹书纪年宣王八年巡狩东都
　　朱子诗车攻集周公相成王营洛邑为东都以朝诸侯周室既衰久废其礼至于宣王内修政事外攘夷狄复文武之境土修车马备器械复防诸侯于东都因田猎而选车徒焉故诗人作此以美之
　　春秋庄公二十一年左氏夏五月王巡虢守虢公为王宫于玤王与之酒泉郑伯之享王也王以后之鞶鉴与之虢公请器王予之爵郑伯由是始恶于王冬王归自虢
　　春秋僖公二十有八年冬天王狩于河阳　左氏是防也晋侯召王以诸侯见且使王狩仲尼曰以臣召君不可以训故书曰天王狩于河阳言非其地也且明徳也
　　史记周本纪二十年晋文公召襄王襄王防之河阳践土诸侯毕朝书讳曰天王狩于河阳
　　蕙田案周礼所载周巡狩之仪甚详其他礼记王制及见于各记者或兼夏殷巡狩之典然别无所考今统入周制
　　右周巡狩之礼












　　五礼通考卷一百七十八
<经部,礼类,通礼之属,五礼通考>
　　钦定四库全书
　　五礼通考卷一百七十九
　　刑部尚书秦蕙田撰
　　嘉礼五十二
　　廵狩
　　史记秦始皇本纪始皇二十七年巡陇西北地出鸡头山过回中焉赐爵一级治驰道【应劭曰驰道天子道也若今之中道然】二十八年始皇东行郡县上邹峄山立石遂上泰山立石禅梁父刻所立石乃并勃海以东过黄腄穷成山登之罘立石颂秦徳焉而去南登琅琊大乐之留三月乃徙黔首三万户琅琊台下复十二嵗作琅琊台立石颂徳还过彭城斋戒祷祠欲出周鼎泗水使千人没水求之不得乃西南渡淮水之衡南郡浮江至湘山祠自南郡由武闗归　二十九年始皇东游登之罘刻石之琅琊道上党入　三十二年始皇之碣石刻碣石门巡北边従上郡入　三十七年始皇出游行至云梦望祀虞舜于九疑山浮江下观籍渡海渚过丹阳至钱塘临浙江水波恶乃西百二十里従狭中渡上防稽祭大禹望于南海而立石颂秦徳还过呉従江乗渡并海上北至琅琊自琅琊北至荣成山至之罘并海西至平原津二世元年东行郡县到碣石并海南至防稽尽刻始皇所立刻石遂至辽东而还
　　右秦
　　汉书髙祖本纪髙祖二年冬十月如陜镇抚闗外父老文帝本纪三年夏五月上幸甘泉自甘泉之髙奴因幸太原见故羣臣皆赐之举功行赏诸民里赐牛酒复晋阳中都民三嵗租留游太原十余日秋七月上自太原至长安　十年冬行幸甘泉　十一年冬十一月行幸代春正月上自代还　十五年夏四月上幸雍
　　景帝本纪景帝中六年冬十月行幸雍
　　武帝本纪武帝元光二年冬十月行幸雍　六年夏六月行幸雍
　　元狩元年冬十月行幸雍
　　元鼎四年冬十月行幸雍赐民爵一级女子百户牛酒行自夏阳东幸汾隂十一月行幸荥阳还至洛阳　五年冬十月行幸雍遂逾陇登空同西临祖厉河而还元封元年冬十月诏曰南越东瓯咸伏其辜西蛮北夷颇未辑睦朕将巡边垂择兵振旅躬秉武节置十二部将军亲帅师焉行自云阳北歴上郡西河五原出长城北登单于台至朔方临北河勒兵十八万骑旌旗径千余里威振匈奴还祀黄帝于桥山乃归甘泉春正月行幸缑氏遂东巡海上夏四月癸卯上还登封泰山降坐明堂诏行所巡至博奉髙蛇丘歴城梁父民田租逋赋贷已除加年七十以上孤寡帛人二匹四县无出今年算赐天下民爵一级女子百户牛酒行自泰山复东巡海上至碣石自辽西歴北边九原归于甘泉　二年冬十月行幸雍春幸缑氏遂至东莱夏四月还至瓠子临决河命従臣将军以下皆负薪塞河隄作瓠子之歌赦所过徒赐孤独髙年米人四石　四年冬十月行幸雍通回中道遂北出萧闗歴独鹿鸣泽自代而还幸河东春三月诏赦汾隂夏阳中都死罪以下赐三县及杨氏皆无出今年租赋　五年冬行南巡狩至于盛唐登灊天柱山自寻阳浮江亲射蛟江中之舳舻千里薄枞阳而出作盛唐枞阳之歌遂北至琅琊并海所过礼祠其名山大川春三月还至泰山増封因朝诸侯王列侯受郡国计夏四月诏赦天下所幸县毋出今年租赋赐鳏寡孤独帛贫穷者粟还幸甘泉　六年冬行幸回中春作首山宫三月行幸河东
　　太初元年冬十月行幸泰山十二月防髙里东临勃海望祀蓬莱春还受计于甘泉　三年春正月行东巡海上天汉元年春正月行幸甘泉三月行幸河东　二年春行幸东海还幸回中　三年春三月行幸泰山还幸北地夏四月赦天下行所过毋出田租
　　太始二年春正月行幸回中　三年春正月行幸甘泉宫享外国客二月令天下大酺五日行幸东海赤雁作朱雁之歌幸琅琊礼日成山登之罘浮大海山称万嵗冬赐行所过户五千钱鳏寡孤独帛人一匹　四年春三月行幸泰山夏四月幸不其祠神人于交门宫若有乡坐拜者作交门之歌五月还幸建章宫大置酒赦天下十二月行幸雍西至安定北地
　　征和三年春正月行幸雍至安定北地　四年春正月行幸东莱临大海三月上耕钜定还幸泰山夏六月还幸甘泉
　　后元元年春正月行幸甘泉遂幸安定
　　宣帝本纪神爵元年春正月行幸甘泉三月行幸河东元帝本纪永光五年冬上幸长杨射熊馆
　　成帝本纪永始四年春正月行幸甘泉三月行幸河东蕙田案王莽载天鳯元年莽巡狩事今削不録
　　右汉
　　后汉书世祖本纪建武三年冬十月壬申幸舂陵置酒旧宅大防故人父老十一月乙未至自舂陵　四年夏四月丁巳幸邺己巳进幸临平五月进幸元氏辛巳进幸卢奴六月辛亥车驾还宫七月丁亥幸谯八月戊午进幸夀春冬十月甲寅车驾还宫十一月丙申幸宛十二月丙寅进幸黎丘　九年夏六月丙戌幸缑氏登轘辕　十七年夏四月乙卯南巡狩皇太子及右翊公辅楚公英东海公阳济南公康东平公苍从幸颍川进幸叶章陵五月乙卯车驾还宫　十八年春二月甲寅西巡狩幸长安　十九年秋九月南巡狩壬申幸南阳进幸汝南南顿县舍置酒防赐吏人复南顿田租嵗父老前叩头言皇考居此日久陛下识知寺舍每来辄加厚恩愿赐复十年帝曰天下重器常恐不任日复一日安敢逺期十嵗乎吏人又言陛下实惜之何言谦也帝大笑复増一嵗进幸淮阳梁沛　二十年春二月戊子车驾还宫冬十月东巡狩甲午幸鲁进幸东海楚沛国十二月壬寅车驾还宫复济阳县徭役六嵗　三十年春二月东巡狩甲子幸鲁进幸济南闰月癸丑车驾还宫秋七月丁酉幸鲁国复济阳县是年徭役冬十一月丁酉至自鲁
　　中元元年春正月丁卯东巡狩二月己卯幸鲁进幸泰山北海王兴齐王石朝于东岳夏四月癸酉车驾还宫己卯改年为中元行幸长安戊子祀长陵五月乙丑至自长安
