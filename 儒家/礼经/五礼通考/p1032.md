<!-- { "loadSidebar": true } -->
　　后汉书百官志太傅上公一人【掌以善导无常职世祖以卓茂为太傅薨因省其后每帝初即位輙置太傅録尚书事薨輙省】
　　太尉公一人【掌四方兵事凡国有大造大疑则与司徒司空通而论之国有过事则与二公通諌争之世祖即位为大司马建武二十七年改太尉　长史一人掾史属二十四人有西曹东曹戸曹奏曹辞曹法曹尉曹贼曹决曹兵曹金曹仓曹黄阁主簿令史及御属二十三人有閤下令史记室令史门令史】司徒公一人【掌人民事世祖即位为大司徒建武二十七年去大　长史一人掾属三十一人令史及御属三十六人】
　　司空公一人【掌水土事世祖即位为大司空建武二十七年去大　长史一人掾属二十九人令史及御属四十二人】
　　将军不常置【掌征伐背叛比公者四第一大将军次骠骑将军次车骑将军次卫将军又有前后左右将军　长史司马皆一人从事中郎二人掾属二十九人令史及御属三十一人其领军皆有部曲大将军营五部部有校尉军司马部下有曲曲有军候曲下有屯屯有长部校尉或不置但军司马一人又有军假司马假候皆为副贰其别营领属为别部司马其余将军置以征伐无员职亦有部曲司马军候以领兵明帝初置度辽将军以卫南单于后遂为常守】
　　太常卿一人【掌礼仪祭祀　丞一人　太史令一人丞一人明堂及灵台丞一人　博士祭酒一人博士十四人　太祝令一人丞一人　太宰令一人亟一人　太子乐令一人丞一人　髙庙令一人世祖庙令一人　先帝陵每陵园令各一人丞及校长各一人　先帝陵每陵食官令各一人】光禄勲卿一人【掌宿卫宫殿门户丞一人　五官中郎将一人五官中郎五官侍郎五官郎中无员　左中郎将中郎侍郎郎中右中郎将中郎侍郎郎中皆无员　虎贲中郎将左右仆射左右陛长各一人虎贲中郎虎贲侍郎虎贲郎中节从虎贲皆无员羽林中郎将羽林郎无员　羽林左监一人丞一人羽林右监一人丞一人　奉车都尉驸马都尉骑都尉皆无员　光禄大夫太中大夫中散大夫谏议大夫议郎皆无员　谒者仆射一人常侍谒者五人谒者三十人】
　　卫尉卿一人【掌宫门卫士宫中徼循事丞一人　公车司马令一人丞尉各一人　南宫卫士令一人丞一人　北宫卫士令一人丞一人　左右都候各一人丞各一人　宫掖门毎门司马一人】太仆卿一人【掌车马丞一人　考工令一人左右丞各一人　车府令一人丞一人　未央廐令一人长乐廐丞一人】
　　廷尉卿一人【掌平狱正左监各一人左平一人】
　　大鸿胪卿一人【掌诸侯及四方归义蛮夷丞一人　大行令一人丞一人治礼郎四十七人】宗正卿一人【掌宗室亲属丞一人　诸公主毎主家令一人丞一人】
　　大司农卿一人【掌诸钱谷金帛诸货币丞一人部丞一人　太仓令一人　丞一人　平凖令一人丞一人　导官令一人丞一人】
　　少府卿一人【掌中服御诸物丞一人　太医令一人药丞方丞各一人　太官令一人左丞甘丞汤官丞果丞各一人　守宫令一人丞一人　上林苑令一人丞尉各一人　侍中无员掌侍左右賛导众事本有仆射一人中兴转为祭酒或置或否　中常侍宦者无员掌侍左右从入内宫賛导内众事　黄门侍郎无员掌侍从左右给事中闗通中外　小黄门宦者无员掌侍左右受尚书事　黄门令一人丞从丞各一人黄门署长画室署长玉堂署长各一人丙署长七人中黄门冗从仆射一人中黄门无员掖庭令一人左右丞暴室丞各一人永巷令一人丞一人御府令一人丞织室丞各一人祠祀令一人丞一人钩盾令一人丞永安丞各一人自黄门令以下皆宦者　苑中丞果丞鸿池丞南园丞各一人濯龙监直里监各一人中藏府令一人丞一人内者令一人左右丞各一人尚方令一人丞一人　尚书令一人掌凡选署及奏下尚书曺文书众事尚书仆射一人署尚书事尚书六人初成帝置尚书分四曺曰常侍曺二千石曺民曺客曺世祖分二千石曺又分客曺为南主客曺北主客曺凡六曺左右丞各一人掌録文书期防侍郎三十六人主作文书起草一曺有六人令史十八人后増三人　符节令一人为符节防率尚符玺郎中四人符节令史　御史中丞一人为御史防率治书侍御史二人侍御史十五人兰防令史】
　　蕙田案后汉六曹尚书志但云世祖分二千石曹不言所分为何名应劭以为三公曹二人吏曹【即常侍曹亦曰选部】二千石曹【亦曰贼曹】民曹客曹各一人蔡质汉仪杜佑通典亦同然则六尚书实止五曺耳晋志又云后汉因前汉五曺更加中都官曺为六曺杜佑驳之云据应劭汉官称二千石曺主中都官事则不应更有中都官曺诸説纷纷迄无定论今案应劭汉官有三公曺之名而前汉无之则三公曺为光武所立无疑而公卿之事本属常侍曺主之则光武所分者乃常侍曹非二千石曹也又案后汉九卿分属三司太常光禄勲卫尉并太尉所部太仆廷尉大鸿胪并司徒所部宗正大司农少府并司空所部其官名职掌则与西京同
　　执金吾一人【掌宫外戒司非常水火之事丞一人缇骑二百人　武库令一人丞一人】太子太傅一人【掌辅导太子不领官属】
　　大长秋一人【掌奉宣中宫命中兴常用宦者丞一人中宫仆一人　中宫谒者令一人　中宫谒者三人　中宫尚书五人　中宫私府令一人丞一人　中宫永巷令一人丞一人　中宫黄门冗从仆射一人　中宫署令一人丞道丞各一人　中宫药长一人皆宦者　其中长信长乐宫者署少府一人职如长秋及余吏皆以宫名为号位在长秋上长乐又有卫尉太仆在少府上其崩则省不常置】
　　蕙田案帝祖母称长信宫太后称长乐宫长信惟有少府一卿长乐则有卫尉太仆少府谓之三卿
　　太子少傅【亦以辅导为职悉主太子官属　太子率更令一人　太子庶子无员　太子舍人无员太子家令一人　太子仓令一人　太子食官令一人　太子仆一人　太子廐长一人　太子门大夫二】
　　【人　太子中庻子五人　太子洗马十六人　太子中盾一人　太子卫率一人】
　　蕙田案后汉不置詹事以少傅领东宫官属与西京异
　　将作大匠一人【掌修作宗庙路寝宫室陵园木土之功丞一人　左校令一人丞一人　右校令一人丞一人】
　　城门校尉一人【掌雒阳城门十二所司马一人城门毎门候一人】　北军中候一人【掌监五营　屯骑校尉一人司马一人　越骑校尉一人司马一人　歩兵校尉一人司马一人长水校尉一人司马胡骑司马各一人　射声校尉一人司马一人】
　　司隷校尉一人【掌持节察举百官以下及京师近郡犯法者并领一州　从事史十二人有都官从事功曺从事别驾从事簿曺从事有军事则置兵曺从事其余部郡国从事毎郡国各一人　假佐二十五人有主簿门亭长功曺书佐孝经师月令师律令师簿曺书佐都官书佐典郡书佐】
　　外有十二州毎州刺史一人【皆有从事史假佐略与司同无都官从事其功曺从事为治中从事】
　　京都置尹一人【丞一人】每郡置太守一人【丞一人郡当邉戍者丞为长史惟邉郡徃徃置都尉】
　　每属国置都尉一人【丞一人　皆置诸曺掾史略如公府曺无东西曺有功曺史五官掾其监属县有五部督邮曺掾正门有亭长主记室史无令史閤下及诸曺掾各有书佐干】每县邑道大者置令一人小者置长【丞各一人尉大县二人小县一人各署诸曺掾史略如郡员五官为廷掾监郷五部春夏为劝农掾秋冬为制度掾　郷置有秩三老防徼郷小者县置啬夫一人亭有亭长里有里魁邉县有障塞尉　其郡有盐官铁官工官都水官者随事广狭置令长及丞】
　　使匈奴中郎将一人【从事二人有事随事増之掾随事为员防羌乌桓校尉亦然】防乌桓校尉一人　防羌校尉一人
　　皇子封王其郡为国每置傅一人相一人【王国相如太守有长史如郡丞　中尉一人　郎中令一人　仆一人　又有治书大夫谒者礼乐长卫士长医工长永巷长祠祀长郎中】
　　列候所食县为侯国每国相一人【如令长　其家臣置家丞庻子各一人】通典后汉废丞相及御史大夫而以三公综理众务则三公复为宰相矣至于中年以后事归防阁则尚书官为机衡之任至献帝建安十三年复置丞相而以曺公居之又有相国　后汉众务悉归尚书三公但受成事而已尚书令主赞奏事总领纪纲无所不统与司校尉御史中丞朝防皆专席而坐京师号曰三独坐故公为令仆射者朝防不陛奏事天子封禅则尚书令奉玉牒检兼藏封之礼【后汉光武以侯覇为尚书令每春常下寛大之诏奉四时之命皆覇所建也郭伋迁尚书令处职机宻数纳忠谏陈忠为尚书令前后所奏悉条于南宫阁上以为故事郑为尚书令亦着于南宫以为故事郭贺为尚书令百姓歌之曰厥德仁明郭乔卿忠政朝廷上下平又左雄为尚书令自雄在尚书天下不敢谬选十余年间称为得人自雄掌纳言多所正肃沈勲诣南宫赐酒拜尚书令持节临辟雍名冠百僚荀彧为尚书令居中持重焚毁故案竒防宻谋不得尽闻又举荀攸可以代已后攸为尚书令亦推贤进士魏武帝曰二荀令之论人久而益信没世不亡】
　　右两汉官制
　　晋书职官志当涂得志初有军师祭酒参掌戎律建安十三年罢汉台司更置丞相而以曺公居之用兼端揆孙吴刘蜀多依汉制
