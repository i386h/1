<!-- { "loadSidebar": true } -->
　　賔三饭以湇酱【注每饭歠湇以殽擩酱食正馔也三饭而止君子食不求饱不言其殽优賔疏案特牲少牢尸食时举殽皆言次第此不言者任賔取之是优賔也】宰夫执觯浆饮与其丰以进【注此进潄也非为卒食为将有事縁賔意欲自洁清】賔捝手兴受【注受觯】宰夫设其丰于稻西【注酒在东稻在西是所谓左酒右酱】庭实设【注乗皮张氏尔岐曰设之将以侑賔】
　　賔坐祭遂饮奠于丰上【注饮潄】
　　蕙田案以上賔食
　　公受宰夫束帛以侑西乡立【注束帛十端帛也侑犹劝也主国君以为食賔殷勤之意未至复发帛以劝之欲用深安賔也西乡立序内位也受束帛于序端】
　　钦定义疏賔既饮则赞者以告而公出自箱矣盖饮者食毕之事賔而饮将有告退之心矣故以是为侑币之节
　　賔降筵北面【注以君将有命也北面于西阶上】摈者进相币【注为賔释币辞于賔】賔降辞币升聴命【注降辞币主国君又命之升聴命释许辞】降拜【注当拜受币】公辞賔升再拜稽首受币当东楹北面【注主国君南面授之当东楹者欲得君行一臣行二也】退西楹西东面立【注俟主国君送币也退不负序以将降】公壹拜賔降也公再拜【注賔不敢俟成拜】介逆出【注以賔事毕】賔北面揖执庭实以出【注揖执者示亲受】公降立【注俟賔反】上介受賔币从者讶受皮【注从者府史之属讶迎也　疏知非士介者子男小聘使大夫士介一人而已介已受賔币故知讶受者是府史之属也】
　　蕙田案以上公以束帛侑
　　賔入门左没霤北面再拜稽首【注便退则食礼未卒不退则嫌更入行拜若欲从此退】
　　【敖氏继公曰霤门内霤也没霤庭南也拜者谢侑币之赐也没霤而拜以公立于中庭也】
　　公辞【注止其拜使之卒食】揖让如初【注如初入也】升賔再拜稽首公答再拜【注賔拜拜主国君之厚意賔揖介入复位】賔降辞公如初【注将复食】賔升公揖退于箱賔卒食防饭三饮【注卒已也已食会饭三潄浆也防饭谓黍稷也此食黍稷则初时食稻粱】
　　【敖氏继公曰向者三饭乃饮此三饮盖九饭也九饭大夫礼也后礼更端故与前三饭不相蒙食加饭而饮浆则此所饮者其酒与】
　　【张氏尔岐曰上文宰夫设黍稷云启防是簋兼防设之稻粱不言啓防是簠不兼防故经以黍稷为防饭也】
　　不以酱湇【注不复用正馔也初时食加饭用正馔此食正饭用庶羞互相成也后言湇或时后用杨氏复曰案注云初时食加饭谓食稻粱用正馔谓以殽擩酱食正馔也此食正饭谓食黍稷也但用庶羞则经无其文据下文上大夫庶羞酒饮浆饮庶羞可也注云于食庶羞宰夫又设酒浆以之食庶羞可也以彼证此恐此食防饭有三饮亦食庶羞此注所以有互相成之义也】
　　捝手兴北面坐取粱与酱以降西面坐奠于阶西【注示亲彻也不以出者非所当得又以已得侑币】
　　【张氏尔岐曰公所亲设賔亦亲彻】
　　东面再拜稽首【注卒食拜也不北面者异于辞　疏上文受侑币出更入门北面拜其时欲辞退故北面此卒食礼终故东面】公降再拜【注答之也不辞之使升堂明礼有终】
　　【敖氏继公曰公拜亦西面于阼阶下】
　　蕙田案以上賔卒食
　　介逆出賔出公送于大门内再拜賔不顾【注初来揖让而退不顾退礼略也示难进易退之义摈者以賔不顾告公公乃还也】
　　蕙田案以上賔出
　　有司卷三牲之俎归于賔馆【注巻犹收也无遗之辞也三牲之俎正馔尤尊尽以归賔尊之至也归俎者实于篚他时有所释故　疏特牲及士虞收俎归于尸释三个是有所释此无所释故称卷也】鱼腊不与【注以三牲之俎无所释故也礼之有余为施惠不言肠胃肤者在鱼腊下不与可知也】
　　蕙田案以上归賔俎
　　明日賔朝服拜赐于朝拜食与侑币皆再拜稽首【注朝谓大门外　疏聘礼拜饔与饩不拜束帛者彼使人致之故不拜此食礼君亲赐故拜之】讶聴之【注受其言入告出报也此下大夫有士讶】
　　蕙田案以上賔拜赐
　　上大夫八豆八簋六铏九俎鱼腊皆二俎【注记公食上大夫异于下大夫之数豆加葵葅蜗醢四四为列俎加鲜鱼鲜腊三三为列无特　疏周礼醢人朝事之豆韭葅醓醢昌本麋臡菁葅鹿臡葅麋臡上文六豆用鹿臡以上仍有菹麋臡在今八豆不取菹麋臡而取馈食之豆葵菹蜗醢者以特牲少牢参之无特者陈馔要方上七俎东西两行为六俎一俎特于俎东此九俎为三行故无特虽无特肤亦为下】
　　【敖氏继公曰豆加菹麋臡簋加黍稷各一铏加羊俎俎加鲜鱼鲜兽于肤之下九俎则四四为列而特鲜兽】
　　鱼肠胃伦肤若九若十有一下大夫则若七若九【注此以命数为差也九谓再命者也十一谓三命者也七谓一命者也九或上或下者再命谓小国之卿次国之大夫也卿则曰上大夫则曰下大国之孤视子男　疏周礼典命诸侯之臣分为三等三命再命一命不命与一命同此经鱼肠胃伦肤亦分为三等有十一有九有七则十一当三命九当再命七当一命也大国之孤四命与子男同十三侯伯十五上公十七差次可知】
　　钦定义疏子男之卿虽八豆八簋六铏九俎与公侯伯之卿同然其鱼肠胃伦肤三俎惟用九数不得用十有一数若公侯伯之卿则用十有一数也子男之大夫虽六豆六簋四铏七俎与公侯伯之大夫同然其鱼肠胃伦肤三俎惟用七数不得用九数若公侯伯之大夫则用九数也就其同之中又有少异者以明其等
　　庶羞西东毋过四列【注谓上下大夫也　疏下大夫庶羞东西四行南北亦四行上大夫东西四行南北五行】上大夫庶羞二十加于下大夫以雉兎鹑鴽【注鴽无母　疏案尔雅释鸟云鴽鴾母郭璞曰防也庄子曰田防化为鹑淮南子云虾防所化月令曰田防化为鴽然则鴽鹑一物也】
　　【张氏尔岐曰据经鹑鴽并列还是两物】
　　蕙田案以上食上大夫礼
　　若不亲食【注谓主国君有疾病若他故】使大夫各以其爵朝服以侑币致之【注执币以将命】豆实实于罋陈于楹外二以并北陈簋实实于筐陈于楹内两楹间二以并南陈【注陈罋筐于楹间者象授受于堂中也南北相当以食馔同列耳罋北陈者变于食罋数如豆醢芥酱从焉筐米四　疏正食之时豆设于酱东西上今于楹间北陈故云变也菹醢各异物不可同罋故罋数如豆上大夫八豆则八罋下大夫六豆则六罋也庶羞之醢同是酱类故使之相从但庶羞之醢更无别种宜同一罋芥酱宜亦一罋也筐米四者黍稷各一筐稻粱又二筐】
　　【朱子曰两楹间不必与楹相当谓堂东西之中耳】
　　庶羞陈于碑内【注生鱼也鱼腊从焉上大夫加鲜鱼鲜腊雉兎鹑鴽不陈于堂辟正馔　疏上文鱼脍是鱼之中脍者此则全生不脍何者本脍在豆与胾炙俱设今胾炙在牲未杀脍全不破可知庶羞之内郑独云生鱼者以其胾炙在牲不杀于此无矣虽有干腊雉兎之等以生鱼为主也云鱼腊从焉者虽无三牲之肉有干鱼腊可知庶羞本在堂上正馔之西今在碑内故云辟正馔】庭实陈于碑外【注执乗皮者也不参分庭一在南者以言归宜近内　疏庭实正法皆参分庭一在南而陈之故昏礼记云纳徴执皮者参分庭一在南今云碑外继碑而言近北矣彼参分庭一在南陈之谓在主人之庭参分庭一陈之拟与賔向外故近南此陈于客馆拟与賔入内宜近内】牛羊豕陈于门内西方东上【注为其践污馆庭使近外】賔朝服以受如受饔礼【注朝服食礼轻也疏归饔饩时卿韦弁賔皮弁受】无傧【注以已本宜往】明日賔朝服以拜赐于朝讶聴命【注赐亦谓食侑币】
　　蕙田案以上君不亲食
　　大夫相食亲戒速【注记异于君者也速召也先就告之归具既具复自召之】迎賔于门外拜至皆如飨拜【注飨大夫相飨之礼也今亡】降盥受酱湇侑币束锦也皆自阼阶降堂受授者升一等【注皆者谓受酱受湇受币也侑用束锦大夫文也降堂谓止阶上】
　　钦定义疏授公者宰夫也此授大夫者其大夫之宰与蕙田案公食有授粱之节此不见者主所亲设则賔亲执之下云执粱与湇是粱亦亲设可知文不具
　　賔止也【注主人三降賔不从　疏以主人降堂不至地故賔止不降也】
　　【张氏尔岐曰注言三降不数降盥者盥时賔亦从降自如常法也】
　　賔执粱与湇之西序端【注不敢食于尊防】主人辞賔反之卷加席主人辞賔反之
　　钦定义疏公食礼賔卷席时公已退于箱公不辞賔卑也此卷加席而主人辞则大夫犹未退矣意者公食之礼公未退则賔不敢遽即席大夫食之礼则賔未即席大夫不敢遽退与
　　辞币降一等主人从【注从辞賔降】受侑币再拜稽首主人送币亦然【注敌也　疏臣于君当稽首平敌相施当顿首今言敌而稽首者食礼相尊敬虽敌亦稽首与臣拜君同也】
　　【盛氏世佐曰此受币当于两楹间与公食大夫当东楹者异】
　　辞于主人降一等主人从【注辞谓辞其临已食】卒食彻于西序端【注亦亲彻】东面再拜降出【注拜亦拜卒食】其他皆如公食大夫之礼【疏其他谓豆数俎体陈设皆不异上陈但礼异者谓亲戒速君则不亲迎賔公不出此大夫出大门公受酱湇币不降此大夫则降也公食大夫大夫降食于阶下此言西序端上公食巻加席公不辞此则辞之皆是异也杨氏复曰案大夫相食与公食大夫之礼其稍异者公食使大夫戒此大夫相食亲戒速公食迎賔于大门内此迎賔于门外公食公降阶盥此降堂盥公食受酱受币于宰夫此降堂而受公食受湇宰尽阶不升堂此降者升一等公食执粱与湇之西阶下此之西序端公食賔降辞币此賔降一等公食卷加席公不辞此巻加席主人辞公食彻粱与湇奠于西阶此奠于西序端】
　　【张氏尔岐曰降而盥侑用锦降辞币时主人从而辞降受币时主人稽首送币降辞主人主人从降卒食彻于西序端不拜阶下亦皆异于公食者】
　　蕙田案以上大夫相食
　　若不亲食则公作大夫朝服以侑币致之【注作使也大夫有故君必使其同爵者为之致礼列国之賔来荣辱之事君臣同】賔受于堂无傧【注与受君礼同】
　　蕙田案以上大夫不亲食
　　记不宿戒【注食礼轻也此所以不宿戒者谓前期三日之戒申戒为宿谓前期一日　疏不宿戒谓不为三日之戒又不为一日之宿与乡饮酒乡射礼同当日为之】戒不速【注食賔之朝夙兴戒之賔则从戒者而来不复召】不授几【注异于醴也】无阼席【注公不坐】
　　【郝氏敬曰不授几公不亲授也无阼席不设主席也】
　　蕙田案此记食礼异于常礼
　　亨于门外东方【注必于门外者大夫之事也东方者主阳　疏少牢廪防饔防皆在门外亦大夫事】
　　蕙田案此记亨
　　司宫具几与蒲筵常缁布纯加萑席寻元帛纯皆卷自末【注司宫大宰之属掌宫庙者也丈六尺曰常半常曰寻纯縁也萑细苇也末经所终有以识之必长筵者以有左右馔也今文萑皆为莞　疏上陈馔之时正馔在左庶羞在右陈馔虽不在席上皆陈于席前当席左右其间容人故必长筵也】宰夫筵出自东房【注筵本在房宰夫敷之也天子诸侯左右房】
　　蕙田案此记筵席
