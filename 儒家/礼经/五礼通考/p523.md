<!-- { "loadSidebar": true } -->
　　【敖氏继公曰既实牲体于鼎乃制此而实之于其上载谓载于肵爼】
　　賔与长兄弟之荐自东房其余在东堂【注东堂东夹之前近南　疏其余谓众賔兄弟之荐也】
　　蕙田案以上记器物陈设
　　沃尸盥者一人奉槃者东面执匜者西面淳沃执巾者在匜北【注匜北执匜之北亦西面毎事各一人淳沃稍注之今文淳作激】
　　【郝氏敬曰防灌曰沃细濯曰淳】
　　宗人东面取巾振之三南面授尸卒执巾者受【注宗人代授巾庭长尊】尸入主人及賔皆辟位出亦如之【注辟位逡遁】
　　蕙田案以上记尸入盥
　　嗣举奠佐食设豆盐【注肝宜盐也】佐食当事则户外南面无事则中庭北面【注当事将有事而未至】凡祝呼佐食许诺【注呼犹命也】
　　蕙田案以上记执事者之节
　　宗人献与旅齿于众賔【注尊庭长齿从其长幼之次】佐食于旅齿于兄弟
　　【敖氏继公曰佐食已酬于室中故献兄弟时不与而但与其旅酬也】
　　蕙田案以上记宗人佐食献旅之次
　　尊两壶于房中西墉下南上【注为妇人旅也其尊之节亚西方】内賔立于其北东面南上宗妇北堂东面北上【注二者所谓内兄弟内賔姑姊妹也宗妇族人之妇其夫属于所祭为子孙或南上或北上宗妇宜统于主妇主妇南面北堂中房而北　疏云或南上或北上者内賔如娣妹賔客之类南上自取曲礼云东乡西乡以南方为上宗妇虽东乡取统于主妇故北上主妇南面故也云北堂中房而北者谓房中半已北为北堂也】主妇及内賔宗妇亦旅西面【注西面者异于献也男子献于堂上旅于堂下妇人献于南面旅于西面内賔象众賔宗妇象兄弟其节与其仪依男子也主妇酬内賔之长酌奠于荐左内賔之长坐取奠于右宗妇之娣妇举觯于其姒妇亦如之内賔之长坐取奠觯酬宗妇之姒交错以辩宗妇之姒亦取奠觯酬内賔之长交错以辩内宾之少者宗妇之娣妇各举奠于其长并行交错无算其拜及饮者皆西面主妇之东南　疏旅酬之法饮皆西面知在主妇之东南者以其不背主妇得邪角相向也】
　　【敖氏继公曰此旅酬之仪虽与在庭者畧同然亦不能无少异盖主人既酬内兄弟主妇则酬内賔之长酌奠于荐左内賔之长取之奠于右及兄弟举旅之时内賔之长亦取奠觯以酬主妇主妇以酬次内賔次内賔以酬宗妇之长亦交错以辩内賔之少者宗妇之少者又各举觯于其长以为无算爵始内賔长之觯惟以旅主妇而已宗妇长之觯则以旅次内賔亦交错以辩皆不拜畧如乡射无算爵之仪也】
　　宗妇赞荐者执以坐于户外授主妇
　　蕙田案记内賔宗妇皆殽脀肤一离肺一详见上文献众賔条不重出宗妇赞荐者云云其仪已见于经而记复着之敖氏谓葢备载其所闻耳
　　蕙田案以上记房中及宗妇赞荐之事
　　尸卒食而祭饎防雍防【注雍孰肉以尸享祭灶有功也旧説云宗妇祭饎防亨者祭雍防用黍肉而已无笾豆爼礼器曰燔燎于防夫防者老妇之祭盛于盆尊于瓶　疏云亨者则周礼亨人之官其职主实镬水防亨之事以供外内饔故使之祭饔防也云用黍肉而已无笾豆爼者亦约礼器云盆瓶知之郝氏敬曰饎防以炊黍稷雍防以烹牲鱼腊】
　　蕙田案以上记祭防
　　賔从尸爼出庙门乃反位【注賔从尸送尸也士之助祭终其事也爼尸爼也賔既送尸复入反位者宜与主人为礼乃去之　疏送尸为终其事则更无傧尸之礼若上大夫有傧尸者尸出賔不送以其事终于傧尸故也】
　　蕙田案以上记賔送尸之节
　　尸爼右肩臂臑肫胳正脊二骨横脊长胁二骨短胁【注尸爼神爼也士之正祭礼九体贬于大夫有并骨二亦得十一之名合少牢之軆数此所谓放而不致者凡爼实之数竒脊无中胁无前贬于尊者不贬正脊不夺正也正脊二骨长胁二骨者将举于尸尸食未饱不欲空神爼　疏少牢正体之数十一若牢并骨并数则十七放而不致致至也礼器注云谓若诸侯自山龙以下皆有放象诸侯山龙以下至日月星辰卿大夫又不山龙此士并骨二数乃得十一除此唯九而已亦是放而不至也凡爼实之数有九有七有五是竒数以其鼎爼竒故实数亦竒而相称也少牢大夫礼三脊胁俱有此但有二体贬于大夫也等贬牲体不贬正脊者不夺其正长胁亦不贬者义与正脊同尸食未饱不欲空神爼此脊与胁二骨本为馔厌饫所设也】肤三【注为用二厌饫一也】
　　【郝氏敬曰肉无骨曰肤】
　　离肺一【注离犹防也小而长午割之亦不提心谓之举肺】刌肺三【注为尸主人主妇祭今文刌为切】鱼十有五【注鱼水物以头枚数隂中之物取数于月十有五日而盈少牢馈食礼亦云十有五而爼尊卑同此所谓经而等也　疏云鱼水物以头枚数者对三牲与腊以体数也经而等礼器注云谓若天子以下至士庶人为父母三年是也引之者诸鱼数亦尊卑同也】腊如牲骨【注不但言体以有一骨二骨者】
　　【郝氏敬曰腊爼如牲骨无肤与肺也】
　　祝爼髀脡脊二骨胁二骨【注凡接于神及尸者爼不过牲三体以特牲约加其可并者二亦得竒名少牢馈食礼羊豕各三体　疏云祝爼直云胁二骨谓代胁也以尸爼无脡脊祝则有之尸爼无代胁祝爼有代胁可知云凡接于神及尸者祝佐食賔长长兄弟宗人之等是也知皆三体者下佐食爼觳折脊胁也賔骼长兄弟及宗人折其余如佐食爼故知皆三体也以特牲约加其可并者二骨者是尊祝也佐食已下卑无加故下注云三体卑者从正是也云少牢馈食礼羊豕各三体者二牲各三体共六体不竒者通腊脾为则亦竒数也以其腊既两髀属于尻不殊故为一体】肤一离肺一
　　阼爼臂正脊二骨横脊长胁二骨短胁【注主人尊欲其体得祝之加数五体又于加其可并者二亦得竒名臂左体臂也】肤一离肺一
　　主妇爼觳折【注觳后足折分后右足以为佐食爼不分左臑折辟大夫妻　疏不用后左足者左足太卑】其余如阼爼【注余谓脊胁肤肺】
　　【敖氏继公曰觳非正体折骼之下而取之故云觳折凡牲固皆折也然经文之例其先言体乃言折或单言折者必非正体若全体者也葢与折爼之説不同】
　　佐食爼觳折脊胁【注三体卑者从正　疏直云脊胁不定体名欲见得便用之少牢佐食爼设于两阶之间其爼折一肤郑注云折者择取牢正体余骨折分用之有脀而无荐亦逺下尸是无定体也】肤一离肺一
　　賔骼长兄弟及宗人折其余如佐食爼【注骼左骼也賔爼全体尊賔不用尊体为其已甚卑而全之其宜可也长兄弟及宗人折不言所分畧之】
　　【敖氏继公曰凡骼与觳连乃为全体上记两见觳折则此骼亦非全体矣不言骼折者以其可知不必言也】
　　众賔及众兄弟内賔宗妇若有公有司私臣皆殽脀【注又畧此所折骨直破折余体可殽者升之爼一而已不备三者贱祭礼接神者贵凡骨有肉曰殽祭统曰凡为爼者以骨为主贵者取贵骨贱者取贱骨贵者不重贱者不虚示均也爼者所以明惠之必均也善为政者如此故曰见政事之均焉公有司亦士之属命于君者也私臣自己所辟除者　疏接神谓长兄弟及宗人已上爼皆三皆有哜肺自众賔已下折体而已不接神及尸贱无献故也宗人虽不献执巾以授尸亦名接也】肤一离肺一
　　蕙田案以上记爼实
　　公有司门西北面东上献次众賔私臣门东北面西上献次兄弟升受降饮【注献在后者贱也祭祀有上事者贵之非执事者亦皆与旅　疏众賔择取公有司可执事者门外在有司羣执事中入门列在东面为众賔余者在门西位不执事者贱于执事者故曰有上事者贵之宗人献与旅齿于众賔则公有司为之佐食于旅齿于兄弟则私臣之中择为賔使为佐食者也但賔爼公有司设之兄弟脀私人为之然则公有司私臣荐爼皆使徒隷为之与按祭统云凡赐爵昭为一穆为一昭与昭齿穆与穆齿凡羣有司皆以齿此之谓长幼有序此不见昭穆位者主人众兄弟非昭穆乎故彼注昭穆犹特牲少牢馈食之礼主人之众兄弟也羣有司犹众賔下及执事者君赐之爵谓若酬之是也若其有爵者则以爵序之何故然也案文王世子其在外朝则以官其在宗庙之中则如外朝之位宗人授事以爵以官是不以姓其献之亦以官故祭统云尸饮五君洗玉爵献卿尸饮七以瑶爵献大夫尸饮九以散爵献士及羣有司皆以齿明尊卑之等是也以此差之知无爵者从昭穆有爵者则以官矣】
　　蕙田案以上记公有司私臣位及受献之次
　　右仪礼特牲馈食礼














　　五礼通考卷一百十
　　钦定四库全书
　　五礼通考卷一百十一
　　刑部尚书秦蕙田撰
　　吉礼
　　大夫士庙祭
　　仪礼少牢馈食礼【郑目录云诸侯之卿大夫祭其祖祢于庙之礼于五礼属吉礼　疏郑知诸侯之卿大夫者曲礼下云大夫以索牛用太牢是天子卿大夫明此用少牢为诸侯之卿大夫可知賔尸是卿不賔尸为下大夫为异也】
　　【敖氏继公曰此篇言大夫祭其祖之礼】
　　钦定义疏特牲少牢皆无言及庙主之文汉儒因谓大夫士无主然左氏传哀十六年卫孔悝出奔宋使贰车反祏于西圃杜注云祏藏主石函则大夫有主矣大夫有主则士亦未必无之若无主则庙中以何者依神而祖祢何以别乎此经不言主者亦以犆祭无迎主之事故也
　　少牢馈食之礼【注礼将祭祀必先择牲系于牢而刍之羊豕曰少牢诸侯之卿大夫祭宗庙之牲　疏羊豕曰少牢三牲具为太牢但非一牲即得牢称若一牲即不得牢名故郊特牲与士特牲皆不言牢也】日用丁巳【注内事用柔日必丁巳者取其令名自丁宁自变改皆为谨敬必先诹此日明日乃筮　疏举事尚朝旦不可今日谋日即筮是以此文云日用丁巳乃云筮旬有一日是别于后日乃筮也】蕙田案日用丁巳用丁若巳之日巳十干戊巳之巳非十二支辰巳之巳
　　筮旬有一日【注旬十日也以先月下旬之巳筮来月上旬之巳　疏若丁巳之外辛乙之等皆然郑必言来月上旬不用中旬下旬者吉事先近日故也】筮于庙门之外主人朝服西面于门东史朝服左执筮右抽上韇兼与筮执之东面受命于主人【注史家臣主筮事者　疏主人朝服者为祭而筮还服祭服是以上篇特牲筮亦服祭服端以此而言天子诸侯为祭卜筮亦服祭服若为他事卜筮则异于此】
　　【敖氏继公曰特牲言筮人此言史葢互文也以丁巳之日而筮丁巳乃云旬有一日则是并筮日之日而数之也古者数日之法于此可见】
　　主人曰孝孙某来日丁亥用荐歳事于皇祖伯某以某妃配某氏尚飨【注丁未必亥也直举一日以言之耳禘于太庙礼曰日用丁亥不得丁亥则己亥辛亥亦用之无则苟有亥焉可也荐进也进嵗时之祭事也皇君也伯某祖字也大夫或因字为諡春秋传曰鲁无骇卒请諡与族公命以字为展氏是也若仲叔季亦曰仲某叔某季某也某妃某妻也合食曰配某氏若言姜氏子氏也　疏春秋宣八年辛巳有事于太庙文二年八月丁卯大事于太庙昭十五年二月癸酉有事于武宫桓十四年己亥尝此等皆不独用丁巳之日也】
　　【杨氏复曰上文日用丁巳谓十干丁日巳日也如丁亥己亥之类是也下文来日丁亥亦举一端以明之耳注家乃云不得丁亥则己亥辛亥无则苟有亥焉可也此则不论十干之丁巳而专取十二支之亥以为解其失经文之意逺矣】
