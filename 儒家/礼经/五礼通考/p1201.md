<!-- { "loadSidebar": true } -->
　　食货志太和十一年大旱京都民饥加以牛疫公私阙乏时有马驴及橐驼供驾挽耕载诏听民就丰行者十五六道路给粮禀至所在三长赡飬之遣使者时省察焉留业者皆令主司审覈开仓赈贷其有特不自存者悉检集爲粥于街衢以救其困然主者不明牧察郊甸间甚多餧死者
　　薛安都传安都从祖弟真度爲豫州刺史景明初豫州大饥真度表曰去歳不饥馑十五今又灾雪三尺民人萎馁无以济之臣輙日别出州仓米五十斛爲粥救其甚者诏曰真度所表甚有忧济百姓之意宜在拯防陈郡储粟虽复不多亦可分赡尚书量赈以闻
　　册府元唐乾元三年二月以米贵斗至五百文多饿死令中使于西市煮粥以饲饿者
　　后周显德四年三月命供奉官田处嵓梁希进等于夀州城内煮粥以救饥民　六年三月楚州上言诏准煮粥以救饥民
　　宋史太祖本纪建隆元年夏四月乙酉遣使分诣京城门赐饥民粥
　　真宗本纪大中祥符六年四月诏淮南给饥民粥麦登乃止
　　天禧元年三月令作淖糜济怀卫流民　二年二月遣使谕京东官吏安抚饥民又命诸路振以淖糜
　　仁宗本纪景祐元年正月诏开封府界诸县作糜粥以济饥民诸灾伤州军亦如之
　　嘉祐四年正月遣官分行畿县委令佐爲糜粥济饥神宗本纪熈宁八年正月洮西安抚司以歳旱请爲粥以食羌戸饥者
　　程颐赈济论不制民之产无储蓄之备饥而后发廪以食之廪有竭而饥者不可胜济也今不暇论其本且救目前之死亡惟有节则所及者广常见今时州县济饥之法或给之米豆或食之粥饭来者与之不复有辨中虽欲辨之亦不能也谷贵之时何人不愿得食仓廪既竭则殍死者在前无以救之矣数年前一亲戚爲郡守爱恤之心可谓至矣鸡鸣而起亲视俵散官吏后至者必责怒之于是流民歌咏至者日众未几谷尽殍者满道愚尝怜其用心而嗤其不善处事救饥者使之免死而已非欲其丰肥也当择寛广之处宿戒使晨入至已则阖门不纳午而后与之食申而出之给米者午即出日得一食则不死矣其力自能营一食者皆不来矣比之不择而与者当活数倍之多也凡济饥当分两处择羸弱者作稀粥早晚两给勿使至饱俟气稍完然后一给第一先营广居处切不得令相枕藉如作粥须官员亲尝恐生及入石不给浮浪无此理也平日当禁游惰至其饥饿哀矜之一也
　　宋史孝宗本纪淳熈八年十一月再诏临安府爲粥食饥民
　　金史章宗本纪承安二年冬十月大雪以米千石赐普济院令爲粥以食贫民　四年冬十月敕京府州县设普济院每歳十月至明年四月设粥以食贫民
　　泰和五年三月命给米诸寺自十月十五日至次年正月十五日作糜以食贫民
　　广治平畧嘉靖元年南京兵部侍郎席书言南畿民饥殊甚考古荒政可行于今日者惟作粥一法不烦审戸不待防奸至简至要可以举行而世俗咸谓不便盖縁曽有举于一城不知散布诸县以致四逺饥民闻风并集主者不能给致民相聚而死遂谓此法难行臣今总计南畿作粥江南北可四十二州县大都大县设粥十二所中县减三之一小减十之五诸所设粥处约日并举凡以饥来者无论本处邻境军民男女老防戸口多寡均粥给济起今十一月半抵麦熟止计用米不过十六万石可活人二十余万取用有数未至太靡赈恤有等不至虚费此法一行垂死之人晨得而暮起其效甚速其功甚大戸部覆此法不特宜于南畿宜通行天下灾荒处所一体施行
　　江南通志神宗十六年吴中大荒发大仆寺马价及南京戸部银共三十万两命戸科杨文举赈济有司各处设厰煮粥赈饥
　　王圻续通考赈贷羣议议煮粥盖凶荒时人民流徙饥馁疾病扶老挈防驱之不前缓之则毙资之钱币则价踊而难籴散之菽粟则廪歉人众而难遍惟煮粥庶可救燃眉然举行固自有法盖处之宜广不宜隘举之宜同不宜异令行宜严不宜寛食之口宜散不宜聚授之餐宜遍不宜频是在贤守令善行之而已
　　蕙田案以上赈粥
　　汉书昭帝本纪始元二年三月遣使者振贷贫民毋种食者八月诏曰徃年灾害多今年麦伤所振贷种食勿责
　　宣帝本纪地节三年冬十月诏流民还归者假公田贷种食
　　元帝本纪初元元年三月以三辅太常郡国公田及苑可省者振业贫民赀不满千钱者赋贷种食
　　后汉书和帝本纪永元十二年二月诏贷被灾诸郡民种粮　十六年正月诏贫民有田业而以匮乏不能自农者贷种粮四月遣三府掾分行四州贫民无以耕者爲雇犂牛直
　　安帝本纪永初三年七月诏长吏案行在所皆令种宿麦蔬食务尽地力其贫者给种饷
　　顺帝本纪阳嘉二年二月诏以吴郡防稽饥荒贷人种粮
　　宋史文帝本纪元嘉二十年诸州郡水旱伤稼民大饥遣使给赐粮种　二十一年正月尤弊之处遣使就郡县随宜赈防凡欲附农而种粮匮乏者并加给贷　二十九年正月诏曰经防六州居业未能仍值灾涝饥困荐臻可速符诸镇优量救防今农事行兴务尽地利若须田种随宜给之
　　孝武帝本纪大明二年正月诏曰去歳东土多经水灾春务已及宜加优课粮种所须以时贷给　七年九月诏曰近炎精亢序苗稼多伤今二麦未晚甘泽频降可下东境郡勤课垦殖尤弊之家量贷麦种
　　册府元唐贞观二十一年十月绛陜二州旱诏令赈贷湖州给贷种食　二十二年泸州交州越州渝州徐州水戎州防伤稼开州万州旱通州秋蝗损稼并赈贷种食
　　旧唐书宗本纪开元二十二年正月怀卫邢相等五州乏粮遣中书舎人裴敦复巡问量给种子
　　册府元天寳十四载正月以歳饥乏故诏天下府县百姓去载有损交不支济者仰所由审勘责除有仓粮之外仍便据籍地顷亩量与种子京兆府及华阳冯翊扶风等郡既是近辅须别优矜虽非损戸或有乏少种子者亦仰每乡量宜准给
　　贞元元年二月诏曰诸道节度观察使所进耕牛委京兆府勘责有地无牛百姓量其产业以所进牛均平给赐其有田五十亩以下人不在给限给事中高奏曰圣慈所忧切在贫下百姓有田不满五十亩者尤是贫人请量三两戸共给牛一头以济农事从之是时蝗旱之后牛多疫死诸道节度韦臯李叔明等咸进耕牛故有是命　四年正月诏曰诸州遭水旱委长吏贷种六年七月以麦不登赐京兆府种五万石
　　旧唐书徳宗本纪贞元十九年七月贷京畿民麦种敬宗本纪寳歴元年十二月敕农功所切实在耕牛疲氓多乏须议给赐委度支徃河东振武灵夏等州市耕牛一万头分给畿内贫下百姓
　　册府元太和三年七月齐徳州奏百姓自用兵已来流移十分只有二分伏乞赐麦种耕牛等敕量赐麦三千石牛五百头共给绫一万疋充价值仍各委本州自以侧近市籴分给
　　后唐长兴三年宋亳颍三州水灾尤甚枢宻使范延光赵延夀从容奏曰今秋宋亳颍等州水灾甚民戸流亡粟价暴贵臣等量欲与本州官仓斛防依如今时估出粜以救贫民大水之后颇宜宿麦穷民不便种子亦望本州据民戸等第支借麦种自十石至三石候来年麦据原借数纳官从之
　　宋史真宗本纪大中祥符元年正月幽州旱求市麦种许之　五年五月江淮两浙旱给占城稻种教民种之食货志帝以江淮两浙稍旱即水田不登遣使就福建取占城稻三万斛分给三路爲种择民田髙仰者莳之盖早稻也内出种法命转运使揭榜示民
　　天禧元年诸路蝗民饥镇戎军风雹害稼诏贷其种粮二年三月先贷贫民粮种止勿　四年三月以淄
　　州民饥贷牛种
　　仁宗本纪天圣六年四月贷河北流民复业者种食皇祐元年正月诏以缗钱二十万市谷种分给河北贫民
　　嘉祐元年七月贷被水灾民麦种
　　髙宗本纪建炎二年正月録两河流亡吏士沿河给流民官田牛种
　　绍兴十八年十一月借给被灾农民春耕费
　　孝宗本纪淳熈三年正月振淮东饥仍命贷贫民种八年五月以久雨贷贫民稻种钱　九年正月诏江浙两淮旱伤州县贷民稻种计度不足者贷以桩积钱朱子乞给借稻种状本司凖淳熈九年正月二十日尚书省劄子勘防春耕是时深虑江浙两淮州县去歳旱伤之后贫民下戸并流移归业之人艰得稻种致妨废农务理宜措置正月十九日三省同奉圣防令逐路转运提举司疾速行下去歳旱伤州县多方措置稻种勘量给借务令及时布种候丰熟行拘还具已借支数目闻奏仍多出文榜晓谕本司照对绍兴府去歳旱伤爲甚衢婺州爲次遂那拨钱发下绍兴府及下衢婺两州诸县防禀圣防指挥措置给借并镂版晓谕人戸通知先据婺州申本州乡俗体例并是田主之家给借今措置欲依乡俗体例各请田主每一石地借与租戸种谷三升应副及时布种候成日带还不得因而息如有少欠官司专与催理不同寻常债负已下诸县从此施行
　　蕙田案此令田主出谷种贷租戸至成之日官爲催还朱子提举浙东日于衢婺二州行之
　　宁宗本纪嘉定二年七月命两淮转运司给诸州民麦种十月命两淮转运司给诸路民稻种
　　食货志嘉定八年左司谏黄序奏雨泽愆期地多荒白知余杭县赵师恕请劝民杂种麻粟豆麦之属盖种稻则费少利多杂种则劳多少虑成之日田主欲分官课责输则非徒无益若使之从便杂种多寡皆爲己有则不劝而勤民可无饥望如所陈下两浙两淮江东西等路凡有耕种失时者并令杂种主毋分其地利官无取其秋苗庶几农民得以续食官免振救之费从之蕙田案水旱之后播种失时惟广种杂粮稍可利而又县官不徴其课田主不责其租庶凋瘵之民不致甚失所此当筹画于既荒之后者也
　　理宗本纪嘉熈二年三月诏四川帅臣招集流民复业给种与牛优与振赡
　　辽史食货志开泰元年诏曰朕惟百姓徭役烦重则多给工价田园芜废者则给牛种以助之
　　金史宣宗本纪兴定元年四月单州雨雹伤稼诏遣官劝谕农民改莳秋田官给其种五月延州原武县雨雹伤稼诏官贷民种改莳
　　元史世祖本纪至元四年七月诏额齐讷新附贫民给牛具种实及粮食　二十二年十月都防府言哈喇和卓民饥戸给牛二头种二石　二十三年十二月遣布察济贫民垦甘肃闲田官给牛种农具
　　明防典嘉靖三十八年令发太仓银六万两赈蓟辽饥荒另发银五万两以给牛种
　　蕙田案以上贷谷种及牛具
　　又案説文振举救也赈富也振赈二字义训不同后世以赈字代振救之振失其义矣凡以物救人之急皆谓之振救灾之法给以钱粟而不责其偿则曰振济先给之而后徴之则曰振贷以粟减直出粜以利民则曰振粜其济之贷之也或以米或以银钱或以绢帛盐钞诸物或以粥或以耔种牛具列代史书所载其法具在分类比附俾言荒政者有所考其但云振恤振给而不着其振之法者不能备载云
　　通典元嘉中三吴水潦谷贵人饥彭城王义康立议以东土灾荒人凋谷踊富商蓄米日成其价宜班下所在隐其虚实令积蓄之家听留一年储余皆敕使籴货爲制平价此所谓常道行于百代权宜用于一时也周书武帝本纪建徳三年正月诏以徃歳年谷不登民多乏絶令公卿道俗凡有贮积粟麦者皆准口听留以外尽粜
　　旧唐书高宗本纪永徽六年八月大雨道路不通京师米价暴贵出仓粟粜之
　　永隆元年十一月洛州饥减价出粜以救饥人
