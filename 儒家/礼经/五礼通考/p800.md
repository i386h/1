<!-- { "loadSidebar": true } -->
　　宋史选举志熙宁四年尽以锡庆院及朝集院西庑建讲书堂四诸生斋舍掌事者直庐始仅足用自主判官外增置直讲为十员率一员共讲一经令中书遴选或主判官奏举生员厘为三等始入学为外舍初不限员后定额七百人外舍升内舍员二百内舍升上舍员百各执一经从所讲官受学月考试其业优等上之中书其正録学谕以上舍生为之经各二员学行卓异者主判直讲复荐之中书奏除官
　　八年颁王安石书诗周礼义于学官是名三经新义蕙田案神宗立三舍法专以学校取士其意非不善顾乃弃汉唐专门注疏之学而以安石新説颁之学官遂使学者厌故而喜新是今而非古欲以一道徳成风俗岂不难乎
　　文献通考元丰二年颁学令大学置八十斋斋各五楹容三十人外舍生二千人内舍生三百人上舍生百人月一私试嵗一公试补内舍生间嵗一舍试补上舍生弥封誊録如贡举法而上舍试则学官不预考校公试外舍生入第一第二等防以所书行艺与籍者升内舍内舍试入优平二等防以行艺升上舍上舍分三等俱优为上一优一平为中俱平若一优一否为下上等命以官中等免礼部试下等免解学正増为五人学録増为十人学録防以学生为之嵗赐缗钱至二万五千又益郡县田租屋课息钱之类以为学费学制所言国子监以国子名而实未尝教养国子乃诏许清要官亲戚入监为国子生听读额二百人仍尽以开封府解额归太学其国子生解额以太学分数取之毋过四十人哲宗元祐七年置广文馆解额先是开封解额稍优四方士子多冒畿县户以试又有太学不及一年不该解试者亦往往冒户礼部按旧制凡试国子监者先补中广文馆生乃得以牒求试遂依仿其法立广文馆生二千四百员除开封府元解百人则许自试其尝拨取诸科二百国子额四十通二百四十人今皆以为本馆解额遇科场年试补馆生中者执牒诣国子监騐试凡试者十人取一开封考取亦如其数试者不及千人即以率减取仍严禁重试
　　绍圣元年国子监奏罢广文馆发解其额本取之开封府诸科及国子悉复还之凡学生自外路防假及新补中未该拨填入学者权附国子监别号试取一次蕙田案宋时士子冒畿县户应试犹今之冒顺天府籍入场也元祐置广文馆生以待四方游士试京师者额二千四百人其解额则二百四人所谓十人取一也如是既无冒户之弊而四方士子在京者仍得升进之路似亦可行也
　　宋史选举志元祐新令罢推恩之制绍圣初监察御史郭知章言先帝立三舍法以嵗月稽其行实故入上舍而中上等者得不经礼部试特命以官责偹而持乆故其得也难诱掖激劝莫善于此宜复元丰法以广乐育之徳又请三学补外舍生依元丰令一嵗四试于是诏太学生悉用元丰制推恩上等即注官者嵗毋过二人免礼部试者每举五人而止免解试者二十人而止仍计数对除省试发解额其元祐法勿用诸三舍升补等法悉推行旧制
　　崇宁三年诏取士悉由学校升贡其州郡发解及试礼部并罢自是嵗试上舍悉差知举如礼部试
　　五年着令太学试上舍生本虑与科举相并试以间嵗今既罢科举又诸州嵗贡士其改用嵗试每春季太学辟廱生悉公试同院混取总五百七十四人以四十七人为上等即推恩释褐一百四十人为中等遇亲策士许入试一百八十七人为下等补内舍生凡上等上舍生暨特举孝弟行能之士不待廷试推恩者许即引见释褐上舍仍先以试文卷进入得可乃引赐若上舍己该释褐恩而贡入在廷试前一年者须在学又及半年不犯上二等罚乃得注官
　　徽宗本纪重和元年诏太学辟雍各置内经道徳经庄子列子博士二员
　　选举志宣和三年诏罢天下州县学三舍法惟太学用之课试开封府及诸路并以科举取士
　　七年诏政和中尝命学校分治黄老庄列之书实失专经之防其内经等书并罢治
　　建炎初即行在置国子监立博士二员以随幸之士三十六人为监生
　　绍兴十三年始建太学置祭酒司业各一员博士三员正録各一员养士七百人上舍生三十员内舍生百员外舍生五百七十员凡诸道住本州学满一年三试中选不犯第三等以上罚或不住学而曽两预释奠及齿于乡饮酒者听充弟子员每嵗春秋两试之旋命一嵗一补于是多士云集至分场试之俄又诏三年一试増至千员中选者皆给绫纸赞词以宠之每科场四取其一自外舍有月校而公试入等曰内舍自内舍有月校而舍试入等曰上舍凡升上舍者皆直赴廷对
　　二十七年立定制春季放补遇省试年改用孟夏旧太学遇覃恩无免解法孝宗始剏行之在朝清要官期亲许牒子弟作待补国子别号考校如太学生遇有期亲任清要官更为国子生不预校定升补及差职事惟得赴公私试科举则混试焉　自中兴以来四方之士有本贯在学公据皆得就补帝始加限节命诸路州军以解试终场人数为凖其荐贡不尽者令百取六人赴太学谓之待补生其住本学及游学之类一切禁止元丰旧制内舍生校定分优平二等优等再赴舍试
　　又入优则谓之两优释褐中选者即命以京秩除学官至是始令先注职官代还注职事官恩例视进士第二人旧校定嵗额六分为优选者増为十分矣
　　宁宗庆元嘉定中始两行混补于是増外舍生为千四百员内舍校定不系上舍试年分以八分为优等又以国子生员多伪滥命行在职事官期亲厘务官子孙乃得试补
　　嘉定十四年诏自今待补百人取三人旧法自外舍升内舍虽有校试必公试合格乃许升补盖私试皆学官自考而公试则降勅差官至是嵗终许取外舍生校最优者一人升内舍
　　度宗咸淳三年正月幸太学谒先圣礼成推恩三学前廊与免省试内舍及已免省试者与升甲起居学生与泛免一次内该曽经两幸人与补上州文学如愿在学者听其在籍诸生地逺不及趁赴起居者三学申请乞并行泛免一次命特从之凡诸生升舍在幸学之前者方许陈乞恩例七年正月以夀和圣福皇太后两上尊号推恩三学在斋生员并特与免解赴省一次
　　朱子学校贡举私议学校必选实有道徳之人使为学官以来实学之士裁减解额舍选谬滥之恩以塞利诱之涂盖古之太学主于教人而因以取士故士之来者为义而不为利且以本朝之事言之如李廌所记元祐侍讲吕希哲之言曰仁宗之时太学之法寛简国子先生必求天下贤士真可为人师者就其中又择其尤贤者如胡翼之之徒使专教导规矩之事故当是时天下之士不逺万里来就师之其游太学者端为道艺称弟子者中心悦而诚服之盖犹有古法之遗意也熙宁以来此法浸壊所谓太学者但为声利之场而掌其教事者不过取其善为科举之文而尝得隽于屋者耳士之有志于义理者既无求于学其奔趋辐辏而来者不过为解额之滥舍选之私而已师生相视漠然如行路之人间相与言亦未尝开之以徳行道艺之实而月书季考者又祗以促其嗜利苟得冒昧无耻之心殊非国家之所以立学教人之本意也欲革其弊莫若一遵仁皇之制择士之有道徳可为人师者以为学官而乆其任使之讲明道艺以教训其学者而又痛减解额之滥以还诸州罢去舍选之法而使为之师者考察诸州所解徳行之士与诸生之贤者而特命以官则太学之教不为虚设而彼怀利干进之流自无所为而至矣如此则待补之法固可罢去而混补者又必使与诸州科举同日引试则彼有乡举之可望者自不复来而不患其纷冗矣至于取士之数则又严为之额而许其补中之人从上几分特赴省试则其舍乡举而来赴补者亦不为甚失职矣其计防监试漕试附试之类亦当痛减分数严立告赏以絶其冒滥其诸州教官亦以徳行人充而责以教导之实则州县之学亦稍知义理之教而不但为科举之学矣
　　蕙田案以上宋太学
　　文献通考庆歴三年立四门学以士庶子弟为生员宋史选举志初立四门学自八品至庶人子弟充学生嵗一试补差学官锁宿弥封校其艺疏名上闻而后给牒不中式者仍听读若三试不中则出之未几学废
　　蕙田案以上宋四门学
　　哲宗时初置在京小学曰就傅初筮凡两斋
　　政和四年小学生近一千人分十斋以处之自八嵗至十二嵗率以诵经书字多少差次补内舍若能文从博士试本经小经义各一道稍通补内舍优补上舍
　　蕙田案以上宋小学
　　崇宁三年命将作少监李诫即城南门外相地营建外学是为辟雍蔡京又奏古者国内外皆有学周成均盖在邦中而党庠遂序则在国外臣亲承圣诏天下皆兴学贡士即国南郊建外学以受之俟其行艺中率然后升诸太学凡此圣意悉与古合今上其所当行者太学专处上舍内舍生而外学则处外舍生今贡士盛集欲増太学上舍至二百人内舍六百人外舍三千人外学为四讲堂百斋斋列五楹一斋可容三十人士初贡至皆入外学经试补入上舍内舍始得进处太学太学外舍亦令出居外学其勅令格式悉用太学见制国子祭酒总治学事外学官属司业丞各一人稍减大学博士正录员归外学仍増博士为十员正録为五员学生充学谕者十人直学二人三舍生皆繇升贡遂罢国子监补试
　　蕙田案文献通考及徽宗本纪建外学在崇宁元年与志不同
　　五年着令凡州学上舍生升舍以其秋即贡入辟雍长吏集阖郡官及提学官具宴设以礼敦遣限嵗终悉集阙下　凡贡士入辟雍外舍三经试不与升补两经试不入等仍犯上三等罚者削籍再赴本州嵗升试是名退送即内舍己降舍而又一试不与或两犯上四等罚者亦如外舍法退送太学外舍生已预考察者许再经一试以中否为留遣余升降退送悉如辟雍法
　　宣和三年诏太学官吏及州县尝置学官凡元丰旧制所有者皆如故其辟雍官属及宗学并诸路提举学事官属并罢内外学悉遵元丰成宪
　　蕙田案以上宋辟雍学
　　右宋国学
　　金史选举志凡养士之地曰国子监始置于天徳三年后定制词赋经义生百人小学生百人以宗室及外戚皇后大功以上亲诸功臣及三品以上官兄弟子孙年十五以上者入学不及十五者入小学
　　大定六年始置太学初养士百六十人后定五品以上官兄弟子孙百五十人曽得府荐及终场人二百五十人凡四百人凡试补太学生礼部主之曽得府荐及终场举人皆免试凡学生防课三日作策论一道又三日作赋及诗各一篇三月一私试以季月初先试赋间一日试策论中选者以上五　申部遇旬休节辰皆有假病则给假省试逺行则给程犯学规者罚不率教者黜凡国子监生三年不能充贡欲就诸局承应者学官试能粗通大小各一经者听
　　蕙田案金制国子学之外又有女真国子学以习本国语言
　　右金国学
　　元史选举志太宗六年以冯志常为国子学总教命侍臣子弟十八人入学
　　世袓至元七年命侍臣子弟十有一人入学以长者四人从许衡童子七人从王恂
