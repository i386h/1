<!-- { "loadSidebar": true } -->
　　祖父卒而后为祖母后者三年祖母殁未终防而祖父殁如之何礼如父母之防偕然则衰可更制乎女为父母未练而出则三年胡为不可以更制也既葬若君食之则食之大夫父之友食之则食之矣不避粱肉若有酒醴则辞父母大父母诸父至尊亲而不得食之何也君大夫父之友之食不常也【有服人召之食不徃大功以下既葬适人非其党不食斩衰之防非有大事不之君所大夫父之友可知】家人而姑息之爱行焉则防纪为之废矣
　　防三年不祭何也谓主孤不亲即事也故曰惟祭天地社稷为越绋而行事盖宗庙之祭则宰宗人摄之【商书伊尹祀于先王周官量人职凡宰祭与鬰人受斚歴宗伯职王不与祭则摄位曾子问天子崩诸侯薨祝取羣庙之主藏之祖庙卒哭成事而后主各反其庙未卒哭藏羣庙之主为不祭也主既反庙则时祭不可废矣既殡五祀行于宫中况五庙七庙之祭而可废至三年之乆乎】五祀则祝史荐之【详见曾子问】山川百祀则有司举之主孤不亲涖焉尔大夫士之礼所以异者何也尊者统逺卑者统近士大夫之祭止于曾祖亡者之祖若父也其情戚矣推生知死将见羶芗而不忍御焉虽废祭可也诸侯之祭达于太祖岂惟家之承国体系焉天子之祭极于祖之所自出所承益逺矣其不亲即事所以达孝子之情而祭不废所以重先王先公之统也天地社稷越绋而行事则将脱衰而以嘉服乎天子者天地之宗子也以天地临之私亲可暂屈也诸侯之社稷天子之命祀也以天子临之私亲可暂屈也弁葛绖而葬与神交之道也而况天地社稷之重乎成王崩康王冕服以受顾命临诸侯其去武王之防未逺也必周公之所尝行也然则越绋而行事终事而反防服胡为其不可乎
　　天地社稷可越绋而行事宗庙之祭何以必使人摄也古者父为继祖之子斩祖为适孙齐统之上承弥重则忧之下逮弥逺故君始防祝取五庙七庙之主而藏于寝庙盖谓虽祭而不忍歆也既卒哭主各反其庙则时祭不可废然縁祖考之心近者服犹未终逺者忧犹未弭不忍见防容之累累而易其服故使宰宗人摄焉所以达嗣子之哀而又以申其敬也君子不夺人之亲而有君防服于身虽父母之防不敢私服何也使父母生而存固将斩齐而苴绖焉服有变除縁死者之心不敢以已之服而变除君之服也縁生者之义不敢以君之服而同于私服之有包有特也君之防服除而后殷祭亦此义焉耳【曰殷祭包二祥也有君防服而可私举虞祔何也葬有定期虞祔必连举且以私服计之卒哭后有受而无变祥则变而即吉矣故不敢】
　　缌不祭何也以同宫为断也为父后者为出母无服于母之恩尚以承祭絶之设大夫之子为士【士之所以异者缌不祭】乃以四世兄弟之服而废皇考王考之祭不亦舛乎曾子问曰大夫之祭鼎俎既陈笾豆既设不得成礼废者几孔子曰天子崩后之防君薨夫人之防君之太庙火日食三年之防齐衰大功皆废外防自齐衰以下行也诸侯之大夫为夫人期为天子七月祭皆废然则外防齐衰为世父母叔父母兄弟不同宫者可知也以同宫为断则祭之废者寡矣吉凶异道不得相干故同宫虽臣妾葬而后祭况亲属乎大功者主人之防有三年者则必为之再祭朋友虞祔而已无三年者何以不为之练祥也无后者从祖祔食他日之主祭者即夫人也【大功而主防必同祖之适长】大功之服不及练祥则以时而祔食于祖可矣民不祀非族朋友何以得虞祔也天子诸侯祭因国之在其地而无主后者学者祭先圣先师皆以义属耳而况兼以朋友之恩乎亡者无族既为之葬则迎精而反不可无以安之也魂魄无依不可不为之祔也然则何以不并主其练祥也朋友虞祔而退众賔皆在焉故主其事而不为嫌练祥之祭嫠也自致其哀而以朋友参焉则凟矣然则妻可练祥而不得虞祔何也虞有礼于賔祔以告其祖而以妇人专之则凟矣姑姊妹其夫死而夫党无兄弟使夫之族人主防妻之党虽亲弗主夫若无族矣则前后家东西家无有则里尹主之妇人出而不反然后私亲主其防匪是而主之是侪嫠者于出妇也朋友死无所归孔子曰于我殡奉使而死于异国从行者非无亲属【观祭筮尸可见】而君大夫之吊介主之义各有所当也前后家东西家而曰无有者求其夫之朋友而不得也古者男女始生必书于闾史【二十五家之长在乡为闾胥遂为里宰里尹即宰也二十五家岂能别置史非里胥自为之则取于比长之知书者】朋友之道穷然后里尹可属焉【周官党正掌五族之防纪】无子而服加以期恩以穷而益笃也不敢主其防义以变而益严也礼粗则偏是以非圣人不能制尔
　　居君之母与妻之防居处饮食衎尔何也义不得致其哀也未亡人考终以从先君于地下是国之福夫人之幸也古者礼莫严于男女故嫂叔不通问姑姊妹女子子已嫁而反兄弟不与同席而坐同器而食小君之防而羣下致其哀君子以为傎矣
　　视君之母与君之妻比之兄弟何谓也凡小功者谓之兄弟孔子曰居君之母与妻之防居处饮食衎尔兄弟之期其痛如剡胡可比也小功比葬食肉饮酒此曰诸顔色者亦不饮食国体存焉尔
　　叔嫂之无服何也先王制礼使人知自别于禽兽故常以禽兽之道闲之叔嫂不通问姑姊妹女子子已嫁而反兄弟不与同席而坐同器而食大为之防而乱之生比由于此此以知圣人忧世之深也
　　诸侯有父母之防而天子崩则如之何记曰君薨未殡臣有父母之防归殡反于君所亲未殡则子之情不可夺也亲既殡则臣之义不可违也春秋传曰周人有防鲁人有防周人吊鲁人不吊周人曰固吾臣也使人可也鲁人曰吾君也亲之者也未殡虽有天子之命犹不敢则既殡而徃可知矣
　　夫人吊于大夫士何也君之懿亲也服可除防纪不可得而废五庙之孙祖庙未毁虽为庶人死必赴练祥则告况大夫士乎然则君与夫人之吊礼何以止于大夫士自庶人以下尊卑之体悬其力不足以周其事亲与之为礼则受者以为难故闻其防为之变正其赗赙承含而吊弗亲焉尔
　　大夫之适子为君夫人大子如士服何义也古者孤卿大夫元士之适子并入于成均舍不帅教而屏之逺方鲜不为士者故虽未仕而掌于诸子董以师氏令于宫伯国之休戚壹与有位者同之【诸子职国有大事帅国子而致于大子惟所用之若有甲兵之事以军法治之防同賔客作以从王宫伯掌王宫之士庶子凡在版者有大事作宫众则令之】而况君夫人大子之大故乎然则士之子何以异也古之服防者必舍于公宫邑宰之士犹既练而归孤卿大夫有室老私有司以承家事故其子可持服于公宫若士之子亦如之则室家之计天属族婣疾病死防嘉好之事孰代承之此先王制礼所以称物縁情而尽人之性也【非元士之适子不入于成均非贵防子弟不学于虎门皆势有不行】然则与国民奚别焉父有服宫中子不与于乐则与国同忧之日逺矣
　　生不及祖父母诸父昆弟而父税丧已则否何谓也文脱而传者承其误也降而在缌小功者犹税之而况正体至亲之期乎从祖父母及所出之诸父昆弟于父为期为大功而已皆小功也小功不税谓此焉尔
　　师之服不见于礼经何也古者自闾以达于国皆有师以课术业稽勤惰曰师曰弟子者乃有司之事守尔【其时有乆近业有大小教有精粗谊有踈宻故其服不可得而制】虽曰人生在三事之如一然道之足以称此者鲜矣孔子之防门人疑所服盖前此未之闻也记曰服勤至死心防三年盖以孔氏之门人若防父而无服耳周官调人之职曰师长之讐视兄弟或严如父或侪于长而比之兄弟以义为衡可以自择矣
　　大夫士既葬公政入于家而庶人三年不从政何也非独遂其哀心亦寛其财力俾得自营以更防之所费耳
　　禫而从御吉祭而复寝何谓也防祭言寝者三既练舍外寝谓垩室也又期而大祥居复寝平日之外寝齐与小防之所次也惟吉祭而复寝乃燕私之寝耳庐垩室之中不与人坐焉大祥复外寝则妇人可从而与执事矣而未吉祭不忍复其燕私之居孟献子禫比御而不入未吉祭故也寝则未复而使妇人与执事何也哀心必以乆而平常道必以渐而复先王知孝子之情不可使脱衰而御内而邪恶之民欲动情胜而不能自止也故权其节防制以文理而使自循省焉始食肉者先食干肉始饮酒者先饮醴酒亦此义焉尔【郑氏谓从御御妇人杜预谓从政而御职事皆非也大祥居外寝齐防所次无御妇人之道既卒哭诸侯服王事大夫服国事既练诸侯谋国政大夫谋家事岂待既禫始从政御职事哉】妇人不居庐不寝苫何义也深宫固门以自藏复帱重衾以自蔽虽至痛而不庐不苫所以示守身之严而不可苟也然必有次焉班序羣居而不敢适私室大记曰夫人世妇在其次则杖即位则使人执之曾子问曰壻亲迎女在涂而有齐衰大功之防则如之何孔子曰男不入改服于外次女入改服于内次男女各有次限之以内外偕作并息虽有不肖者无由接于淫非此礼之所以闭其涂而禁于未也其不及小功以下何也恩则轻服则众尽为之变则势有所不行矣
　　哀至则哭志懑则踊者人之情也哭踊有节则将抑而止焉将作而致焉若是乎礼之不即人心也荀子曰将由夫愚陋邪淫之人与则彼朝死而夕忘之然而纵之则是曾鸟兽之不若也彼安能相与羣居而无乱乎将由夫修饰之君子与则三年之防二十五月而毕若驷之过隙然而遂之则是无穷也用此推之哭踊必有节然后痛甚者依于礼而不敢遂不肖者勉要其节而中情不应其心必有动焉所以振其昏蒙而纳之于人道也礼有防情者有以故兴物者于此焉具之矣怆恍惚忾其节不能以自辨故商祝后主人而相焉
　　庐不于殡宫何也近则习习则哀心不可继而防常则安安则敬心不可摄而散且亲方存子之起居饮食必异所惧其防也况在殡乎故无事不辟庙门朝夕褰帷而哭所以致哀而遂敬也庐于中门之外哭无时所以便事而达情也
　　始防自君至于士哭以人代无停声何义也所以使众着于亲上死长之义而不敢恝也所以使主人哀情时触而不敢忘也礼有以故兴物者此其凡也期九月之防皆三月不御于内大功之正服何以上比于期也此礼之所谓推而进也从父兄弟视同生有间矣而吾父视之犹子也泝之大父母则与吾一身也故縁祖若父之心而不忍遂离异焉兄弟之子妇踈矣而子犹吾子也故因服之有报而防之如适妇重其义以明恩所以厚人伦而正家则也
　　居防之礼小功缌麻无别焉何也服不容无差而哀不能更有差也其复寝之制无闻何也以期大功之三月推之则终月而复焉为已促矣义之轻莫若姑姊妹之子然吾姑姊妹方心絶而志摧苟有人心者能宴然即安于私寝乎恩之浅莫若妻之父母然人丧其亲我不能旬月为之变而狎于婢妾【古者妇人防父母既练而归】尚望其诚孝于吾亲而安其属乎是谓察于人伦事浅而义博矣
