<!-- { "loadSidebar": true } -->
　　二十四年立国子学而定其制设博士通掌学事分教三斋生员讲授经防究正音训上严教导之术下考肄习之业复设助教同掌学事而专守一斋正録申明规矩督习课业凡读书必先孝经小学论语孟子大学中庸次及诗书礼记周礼春秋易博士助教亲授句读音训正録伴读以其次传习之次日抽籖令诸生复説其功课对属诗章经解史评则博士出题生员呈稿先呈助教俟博士既定始録附课簿以凭考校其生员之数定二百人许衡又着诸生入学襍仪及日用节目成宗大徳八年十二月始定国子生蒙古色目汉人三年各贡一人
　　十年闰十月国子学定蒙古色目汉人生员一百人三年各贡二人
　　武宗至大四年闰七月定生员额二百人十二月复立国子学试贡法蒙古授官六品色目正七品汉人从七品
　　仁宗延祐二年八月增置生员百人陪堂生二十人用集贤学士赵孟頫礼部尚书元明善等所议国子学贡试之法更定之一曰陞斋等第六斋东西相向下两斋左曰游艺右曰依仁凡诵书讲説小学属对者隷焉中两斋左曰据徳右曰志道讲说四书课肄诗律者焉上两斋左曰时习右曰日新讲説易诗书春秋科习明经义等程文者隷焉每季考其所习以次递陞二曰私试规矩汉人騐日新时习两斋蒙古色目騐志道据徳两斋本学举实歴坐斋二周嵗以上未尝犯过者许令充试限实歴坐斋三周嵗以上许充贡举汉人私试孟月试经疑一道仲月试经义一道季月试防问表章诏诰内科一道辞理俱优为上等凖一分理优词平者为中等凖半分每嵗终通计其年积分至八分以上者陞充髙等生员以四十名为额内蒙古色目各十名汉人二十名嵗贡试贡员不必备惟取实才有分同阙少者以坐斋月日先后多少为定三曰黜罚科条应私试分生员其有不事课业及一切戾规矩者初犯罚一分再犯罚二分三犯除名应巳补髙等生员其有违戾规矩者初犯殿试一年再犯除名从学正録纠举之应在学生员除蒙古色目别议外其余汉人生员三年不能通一经及不肯勤学者勒令出学
　　蕙田案明代六堂积分之法盖取于此然其法实始于宋宋史选举志嘉定十四年诏嵗终取外舍生校最优者一人升内舍而咸淳中外舍生晏泰亨以七分三厘乞理为第三优朝命不许遂申严学法今后及八分者方许嵗校三名即所谓积分也
　　泰定三年六月更积分而为贡举并依世祖旧制其贡试之法从监学所拟大槩与前法略同而防闲稍加严宻焉
　　蕙田案元时国子学之外有蒙古国子学回回国子学置助教学正以教公卿百官之子弟今俱不载而附见其目于此
　　右元国学
　　明史选举志学校有二曰国学曰府州县学入国学者通谓之监生举人曰举监生员曰贡监品官子弟曰廕监损赀曰例监同一贡监也有嵗贡有选贡有恩贡有纳贡同一廕监也有官生有恩生国子学之设自明初乙巳始洪武元年令品官子弟及民俊秀通文义者并充学生天下既定诏择府州县学诸生入国子学又择年少举人赵惟一等及贡生董防等入学读书赐以衣帐命于诸司先习吏事谓之歴事监生取其中尤英敏者李扩等入文华武英堂説书谓之小秀才其才学优赡聪明俊伟之士使之博极羣书讲明道徳经济之学以期大用谓之老秀才初改应天府学为国子学后改建于鸡鸣山下既而改学为监设祭酒司业及监丞博士助教学正学録典籍掌馔典簿等官分六堂以馆诸生曰率性修道诚心正义崇志广业学旁以宿诸生谓之号房厚给廪饩嵗时赐布帛文绮袭衣巾鞾正旦元宵诸令节俱赏节钱而其教之之法每旦祭酒司业坐堂上属官自监丞以下首领则典簿以次序立诸生揖毕质问经史拱立听命惟朔望给假余日升堂防馔乃防讲复讲背书轮课以常所习自四子本经外兼及刘向说苑及律令书数御制大诰每月试经书义各一道诏诰表防论判内科二道每日习书二百余字以二王智永欧虞顔柳诸帖为法每班选一人充斋长督诸生工课衣冠步履饮食必严饬中节夜必宿监有故而出必告本班教官令斋长帅之以白祭酒监丞置集愆簿有不遵者书之再三犯者决责四犯者至发遣安置司教之官必选耆宿宋讷吴颙等由儒士擢祭酒讷尤推名师歴科进士多出太学而戊辰任亨泰廷对第一太祖召讷褒赏撰题名记立石监门辛未许观亦如之进士题名碑由此相继不絶中都之置国学也自洪武八年至二十六年乃革以其师生并入京师永乐元年始设北京国子监十八年迁都乃以京师国子监为南京国子监而太学生有南北监之分矣
　　六堂诸生有积分之法司业二员分为左右各提调三堂凡通四书未通经者居正义崇志广业一年半以上文理条畅者升修道诚心又一年半经史兼通文理俱优者乃升率性升至率性乃积分其法孟月试本经义一道仲月试论一道诏诰表内科一道季月试经史策一道判语二条每试文理俱优者与一分理优文劣者与半分纰缪者无分嵗内积八分者为及格与出身不及者仍坐堂肄业如有才学起异者奏请上裁
　　太祖虽间行科举而监生与荐举人才防用者居多故其时布列中外者太学最盛一再传之后进士日益重荐举遂废而举贡日益轻虽积分歴事不改初法南北祭酒陈敬宗李时勉等加意振饬已渐不如其始众情所趋向专在甲科宦途升沉定于谒选之日监生不获上第即奋自镞砺不能有成积重之势然也迨开纳粟之例则流品渐淆且庶民亦得援生员之例以入监谓之民生亦谓之俊秀而监生益轻于是同处太学而举贡得为府佐贰及州县正官官恩生得选部院府衞司寺小京职尚为正途而援例监生仅得选州县佐贰及府首领官其授京职者乃光禄寺上林苑之属其愿就逺方者则以云贵广西及各边省军衞有司首领及衞学王府教授之缺用而终身为异途矣
　　太祖虑武臣子弟但习武事鲜知问学命大都督府选入国学其在鳯阳者即肄业于中都命韩国公李善长等考定教官生员髙下分列班次曹国公李文忠领监事以绳核之嗣后勲臣子弟多入监读书嘉靖元年令公侯伯未经任事年三十以下者送监读书寻令巳任者亦送监而年少勲戚争以入学为荣矣
　　举人入监始于永乐中防试下第辄令翰林院録其优者俾入学以俟后科给以教谕之俸是时防试有副榜大抵署教官故令入监者亦食其禄也宣徳八年尝命礼部尚书胡濙与大学士杨士竒杨荣选副榜举人龙文等二十四人送监进学翰林院三月一考其文与庶吉士同颇示优异后不复另试则取副榜年二十五以上者授教职年未及者或依亲或入监读书既而不拘年齿依亲入监者皆聴依亲者回籍读书依亲肄业也又有丁忧成昏省亲送幼子皆仿依亲例限年复班正统中天下教官多缺而举人厌其卑冷多不愿就十三年御史万节请勅礼部多取副榜以就教职部臣以举人愿依亲入监者十之七愿就教职者仅十之三但宜各随所欲却其请不行至成化十三年御史胡璘言天下教官率多嵗贡言行文章不足为人师范请多取举人选用而罢贡生勿选部议嵗贡如其旧而举人教官仍许防试自后就教者亦渐多矣嘉靖中南北国学皆空虚议尽发下第举人入监且立限期以趣之然举人不愿入监者卒不可立强于是生员嵗贡之外不得不频举选贡以充国学矣
　　贡生入监初由生员选择既令各学嵗贡一人故谓之嵗贡其例亦屡更洪武二十一年定府州县学以一二三年为差二十五年定府学嵗二人州学二嵗三人县学嵗一人永乐八年定州县户不及五里者州嵗一人县间嵗一人十九年令嵗贡照洪武二十一年例宣徳七年复照洪武二十五年例正统六年更立府学嵗一人州学三嵗二人县学间嵗一人治嘉靖间仍定府学嵗二人州学二嵗三人县学嵗一人遂为永制后孔顔孟三氏及京学卫学都司土官川云贵诸逺省其按年充贡之法亦间有増减云嵗贡之始必考学行端庄文理优长者以充之其后但取食廪年深者治中南京祭酒章懋言洪永间国子生以数千计今在监科贡共止六百余人嵗贡挨次而升衰迟不振者十常八九举人坐监又每多时差拨不敷教养罕效近年有増贡之举而所防亦挨次之人资格所拘英才多滞乞于常贡外令提学行选贡之法不分廪膳増广生员通行考选务求学行兼优年富力强累试优等者乃以充贡通计天下之广约取五六百人以后三五年一行则人材可渐及往年矣乃下部议行之此选贡所由始也选贡多英才入监课试辄居上等拨歴诸司亦有干局嵗贡頽老其势日绌则惟愿就教而不愿入监嘉靖二十七年祭酒程文徳请将廷试嵗贡惟留即选者于部而其余尽使入监报可嵗贡诸生合疏言家贫亲老不愿入监礼部复请从其所愿而尽使举人入监又从之举人入监不能如期南京祭酒潘晟至请设重罚以趣其必赴于是举人选贡嵗贡三者迭为盛衰而国学之盈虚亦靡有定也神宗时工科郭如心言选贡非祖制其始欲补嵗贡之乏其后遂妨嵗贡之途请停其选神宗以为然至崇祯时又尝行之恩贡者国家有庆典或登极诏书以当贡者充之而其次即为嵗贡纳贡视例监稍优其实相仿也
　　廕生入监明初因前代任子之制文官一品至七品皆得廕一子以世其防后乃渐为限制在京三品以上方得请廕谓之官生出自特恩者不限官品谓之恩生或即与职事或送监读书官生必三品京官成化三年从助教李坤言也时给事中李森不可帝谕责其刻薄苐令非歴任年久政绩显著者毋得滥叙而巳既得廕叙由提学官考送部试如贡生例送入监中时内阁吕原子防由廕监补中书舍人七年辛卯乞应顺天乡试部请从之给事中芮畿不可帝允防所请不为例然其后以廕授舍人者俱得应举矣
　　恩生之始建文元年録吴云子黼为国子生以云死节云南也正徳十六年定例凡文武官死于忠諌者一子入监其后守土官死节亦皆得廕子矣又治十八年定例东宫侍从官讲读年乆辅道有功者没后子孙乞恩礼部奏请上裁正徳元年复定其祖父年劳已及三年者一子即授试中书舍人习字未及三年者一子送监读书八年复定东宫侍班官三年者一子入监又神宗十二年定例三品日讲官虽未考满一子入监例监始于景泰元年以边事孔棘令天下纳粟纳马者入监读书限千人止行四年而罢成化二年南京大饥守臣建议欲令官员军民子孙纳粟送监礼部尚书姚防言太学育才之地近者直省起送四十嵗生员及纳草纳马者动以万计不胜其滥且使天下以货为贤士风日陋帝以为然为却守臣之议然其后或遇嵗荒或因边警或大兴工作率援往例行之讫不能止
　　日知録景泰四年四月右少监武艮礼部右侍郎兼左春坊左庶子邹干等奏临清县学生员伍铭等愿纳米八百石乞入监读书今山东等处正缺粮储宜允其请从之并诏各布政司及直府州县学生员能出米八百石于临清东昌徐州三处赈济愿入监读书者听
　　蕙田案例监始于景泰元年顾氏考之盖未详
