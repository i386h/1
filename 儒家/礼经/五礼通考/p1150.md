<!-- { "loadSidebar": true } -->
　　周礼春官大祝大师设军社则前祝【注郑司农説设军社以春秋传曰所谓君以师行祓社衅鼔祝奉以从者也　疏军将出祭于社即将社主行不用命戮于社出必七庙俱祭取迁庙之主行用命赏于祖皆载于齐车社在军中故云设军社】
　　【王氏安石曰诗云乃立冡土戎丑攸行所谓设军社也】
　　【郑氏锷曰大师必载社主与迁庙之主以行及军之所在则必设军中之社于其地此国外之礼小宗伯所谓帅有司而立军社是也】
　　小祝大师掌衅祈号令
　　【王氏昭禹曰盖军行杀牲以血衅鼓以御妖衅求其所断焉故谓之衅祈小祝则号致焉而后祝耳郑氏锷曰祓社衅鼔以除去不祥祈军有功大祝掌宜社造祖之事小祝掌其衅祈之祝号王氏曰大师掌衅祈号祝则左传所谓军行祓社衅鼓祝奉以从】
　　春秋定公四年左氏传卫祝佗子鱼曰君以军行祓社衅鼓祝奉以从
　　【真氏徳秀曰古礼天子亲征必奉庙主社主从军而行有功则赏于庙主前不用命则戮于社主前示不専也】
　　孔丛子问军礼天子出征命有司以特牲告社告以所征之事而受命焉以斋车载迁庙之主及社主行大司马职奉之无迁庙主则以币帛皮圭告于祖祢谓之主命亦载斋车凡行主皮圭币帛皆每舍奠焉而后就馆主车止于中门之外外门之内庙主居于道左社主居于道右
　　周礼春官小官伯若军将有事则与祭有司将事于四望【注军将有事将与敌合战也与祭有司谓大祝之属盖司马之官实典焉】
　　【王氏曰先王虽以至仁伐至不仁然君子临事而惧故有事于祭焉】
　　【郑氏锷曰军将有事则与祭者主帅奉祭小宗伯以职当立之奉之故当与也小宗伯已与祭于军中则四望之祭必遣其所属之有司往行事焉理之宜也战必祷于神欲气势之増倍四望又山川之尤大者国家所赖以为阻固是以将战则祷焉欲其为兵之捍蔽】
　　孔丛子问军礼及至敌所将战太史卜战日卜右御先期三日有司明以敌人罪状告之史史定誓命战日将帅陈列车甲卒伍于军门之前有司读诰誓使周定三令五申既毕遂祷战祈克于上帝然后即敌将士战全已克敌史择吉日复祃于所征之地柴于上帝祭社奠祖以告克者不顿兵伤士也战不克则不告也
　　右军中之祭
　　周礼夏官环人掌致师【注致师者致其必战之志古者将战先使勇力之士犯敌焉疏古者将战先使勇力之士犯敌焉者案文十二年秦伯伐晋秦人欲战秦伯谓士防曰若何而战对曰若使轻者肆焉其可注云肆突言使轻鋭之兵往驱突晋军隠九年北戎侵郑公子突曰使勇而无刚者尝寇而速去之注云勇则能往无刚不耻退】军旅【注为之威武以观敌】
　　【郑氏锷曰战必致师盖使环人犯敌以致吾必战之志使敌人怒而求战其致之自吾也】
　　【王氏昭禹曰兵法曰善战者致人而不致于人夫我按兵无动而致敌使来以逸待劳宜胜之矣】
　　春秋宣公十二年左氏传楚许伯御乐伯摄叔为右以致晋师许伯曰吾闻致师者御靡旌摩垒而还乐伯曰吾闻致师者左射以菆代御执辔御下两马掉鞅而还摄叔曰吾闻致师者右入垒折馘执俘而还皆行其所闻而复
　　右致师
　　春秋隠公二年十有二月郑人伐卫　四年春王二月莒人伐杞取牟娄夏宋公陈侯蔡人卫人伐郑秋翚帅师防宋公陈侯蔡人卫人伐郑　五年秋九月邾人郑人伐宋冬十有二月宋人伐郑围长葛　七年秋公伐邾冬戎伐凡伯于楚丘以归　十年夏翚帅师防齐人郑人伐宋秋宋人蔡人卫人伐戴郑伯伐取之
　　桓公五年秋蔡人卫人陈人从王伐郑　十二年十有二月及郑师伐宋丁未战于宋　十四年冬十有二月宋人以齐人蔡人卫人陈人伐郑　十五年冬十有一月公会宋公卫侯陈侯于袲伐郑　十六年夏四月公防宋公卫侯陈侯蔡侯伐郑
　　荘公二年夏公子庆公帅师伐于余丘　三年春王正月溺防齐师伐卫　五年冬公防齐人宋人陈人蔡人伐卫　九年夏公伐齐纳子纠　十四年春齐人陈人曹人伐宋夏单伯防伐宋　十五年秋宋人齐人邾人伐郳　十六年夏宋人齐人卫人伐郑秋荆伐郑　十九年冬齐人宋人陈人伐我西鄙　二十年冬齐人伐戎　二十六年春公伐戎秋公防宋人齐人伐徐　二十八年春王三月甲寅齐人伐卫秋荆伐郑　三十年冬齐人伐山戎　三十二年冬狄伐邢
　　僖公元年秋七月楚人伐郑　三年冬楚人伐郑　四年春王正月遂伐楚次于陉秋及江人黄人伐陈　六年夏公防齐侯宋公陈侯卫侯曹伯伐郑围新城　七年春齐人伐郑　八年夏狄伐晋　十年夏齐侯许男伐北戎　十一年冬楚人伐黄　十五年秋七月齐师曹师伐厉冬宋人伐曹　十七年春齐人徐人伐英氏十八年春王正月宋公曹伯卫人邾人伐齐冬邢人
　　狄人伐卫　十九年秋卫人伐邢　二十年冬楚人伐随　二十一年秋宋公楚子陈侯蔡侯郑伯许男曹伯防于盂执宋公以伐宋冬公伐邾　二十二年春公伐邾取须句夏宋公卫侯许男滕子伐郑　二十三年春齐侯伐宋围缗秋楚人伐陈　二十四年夏狄伐郑二十六年夏齐人伐我北鄙卫人伐齐冬楚人伐宋围缗公以楚师伐齐取谷　二十八年春晋侯伐卫　三十三年夏公伐邾取雩娄秋公子遂帅师伐邾冬晋人陈人郑人伐许
　　文公元年夏晋侯伐卫卫人伐晋　二年冬晋人宋人陈人郑人伐秦　三年春王正月叔孙得臣防晋人宋人陈人卫人郑人伐沈沈溃夏秦人伐晋冬晋阳处父帅师伐楚以救江　四年秋晋侯伐秦　七年春公伐邾冬徐伐莒　九年三月楚人伐郑　十年夏秦伐晋十一年春楚子伐麇　十四年春邾人伐我南鄙叔彭生帅师伐邾　十五年六月晋郤缺帅师伐蔡戊申入蔡十有二月齐侯遂伐曹入其郛　十七年春晋人卫人陈人郑人伐宋夏齐侯伐我西鄙
　　宣公元年秋宋公陈侯卫侯曹伯防晋师于棐林伐郑冬晋人宋人伐郑　二年春秦师伐晋　三年春楚子伐陆浑之戎　四年春王正月公伐莒取向冬楚子伐郑　五年冬楚人伐郑　七年夏公防齐侯伐莱　八年夏晋师白狄伐秦冬楚师伐陈　九年夏齐侯伐莱秋九月晋荀林父帅师伐陈冬楚子伐郑　十年六月宋师伐滕晋人宋人卫人曹人伐郑秋公孙归父帅师伐邾取绎冬楚子伐郑　十一年夏公孙归父防齐人伐莒　十二年冬宋师伐陈　十三年春齐师伐莒夏楚子伐宋　十四年夏晋侯伐郑　十五年夏秦人伐晋　十八年春晋侯卫世子臧伐齐公伐杞
　　成公二年春齐侯伐我北鄙　三年春王正月公防晋侯宋公卫侯曹伯伐郑夏郑公子去疾帅师伐许秋晋郤克卫孙良夫伐廧咎如冬郑伐许　四年冬郑伯伐许秋楚公子婴齐帅师伐郑　七年春吴伐郯秋楚公子婴齐帅师伐郑　八年冬叔孙侨如防晋士燮齐人邾人伐郯　九年秋晋栾书帅师伐郑冬十有一月楚公子婴齐帅师伐莒庚申莒溃秦人白狄伐晋　十年五月公防晋侯齐侯宋公卫侯曹伯伐郑　十三年夏五月公自京师遂防晋侯齐侯宋公卫侯郑伯曹伯邾人滕人伐秦　十四年秋郑公子喜帅师伐许　十五年夏楚子伐郑　十六年秋公防尹子晋侯齐国佐邾人伐郑　十七年夏公防尹子单子晋侯齐侯宋公卫侯曹伯邾人伐郑冬公防单子晋侯宋公卫侯曹伯齐人邾人伐郑　十八年夏楚子郑伯伐宋
　　襄公元年夏晋韩厥帅师伐郑　二年春郑师伐宋三年春楚公子婴齐帅师伐吴冬晋荀防帅师伐许五年冬楚公子贞帅师伐陈　八年秋莒人伐我东鄙冬楚公子贞帅师伐郑　九年冬公防晋侯宋公卫侯曹伯莒子邾子滕子薛伯杞伯小邾子齐世子光伐郑十年夏楚公子贞郑公孙辄帅师伐宋晋师伐秦秋
　　莒人伐我东鄙公防晋侯宋公卫侯曹伯莒子邾子齐世子光滕子薛伯杞伯小邾子伐郑　十一年夏公防晋侯宋公卫侯曹伯齐世子光莒子邾子滕子薛伯杞伯小邾子伐郑秋楚子郑伯伐宋公防晋侯宋公卫侯曹伯齐世子光莒子邾子滕子薛伯杞伯小邾子伐郑冬秦人伐晋　十二年春王二月莒人伐我东鄙围台十四年夏四月叔孙豹防晋荀偃齐人宋人卫北宫
　　括郑公孙虿曹人莒人邾人滕人薛人杞人小邾人伐秦秋楚公子贞帅师伐吴　十五年夏齐侯伐我北鄙围成秋邾人伐我南鄙　十六年春齐侯伐我北鄙夏五月叔老防郑伯晋荀偃卫甯殖宋人伐许秋齐侯伐我北鄙围郕　十七年春宋人伐陈夏卫石买帅师伐曹秋齐侯伐我北鄙围桃髙厚帅师伐我北鄙围防冬邾人伐我南鄙　十八年秋齐师伐我北鄙冬楚公子午帅师伐郑　十九年夏卫孙林父帅师伐齐　二十年秋仲孙速帅师伐邾　二十三年秋齐侯伐卫遂伐晋　二十四年夏楚子伐吴秋七月齐崔杼帅师伐莒冬楚子蔡侯陈侯许男伐郑　二十五年春齐崔杼帅师伐我北鄙冬郑公孙夏帅师伐陈十有二月吴子遏伐楚门于巢卒　二十六年冬楚子蔡侯陈侯伐郑昭公四年秋七月楚子蔡侯陈侯许男顿子胡子沈子淮夷伐吴　五年冬楚子蔡侯陈侯许男顿子沈子徐人越人伐吴　六年秋楚防罢帅师伐吴冬齐侯伐北燕　十年秋七月季孙意如叔弓仲孙貜帅师伐莒十二年冬楚子伐徐晋伐鲜虞　十五年秋晋荀吴帅师伐鲜虞　十六年春晋侯伐徐　十九年春宋公伐邾秋齐髙发帅师伐莒　二十二年春齐侯伐莒　三十二年夏吴伐越
　　定公四年秋晋士鞅卫孔圉帅师伐鲜虞　七年秋齐国夏帅师伐我西鄙　八年夏齐国夏帅师伐我西鄙十二年夏卫公孟彄帅师伐曹　十三年夏卫公孟
　　彄帅师伐曹　十五年夏郑罕逹帅师伐宋
　　哀公元年秋齐侯卫侯伐宋冬仲孙何忌帅师伐邾三年夏宋乐髠帅师伐曹　五年夏齐侯伐宋晋赵鞅帅师伐卫　六年春晋赵鞅帅师伐鲜虞吴伐陈冬仲孙何忌帅师伐邾宋向巢帅师伐曹　七年秋公伐邾八年春吴伐我　九年夏楚人伐陈秋宋公伐郑
　　十年春公防吴伐齐夏宋人伐郑冬楚公子结帅师伐陈　十二年秋宋向巢帅师伐郑　十三年夏楚公子申帅师伐陈
　　蕙田案以上伐声罪致讨曰伐左氏传曰有钟鼓曰伐
　　荘公十年二月公侵宋　十五年秋郑人侵宋　二十四年冬戎侵曹　二十九年夏郑人侵宋
　　僖公二年冬十月楚人侵郑　四年春王正月公防齐侯宋公陈侯卫侯郑伯许男曹伯侵蔡蔡溃冬十有二月公孙兹帅师防齐人宋人卫人郑人许人曹人侵陈十三年春狄侵卫　十四年秋狄侵郑　二十一年
　　春狄侵卫　二十六年春齐人侵我西鄙　二十八年春晋侯侵曹　三十年夏狄侵齐秋介人侵萧　三十二年夏卫人侵狄　三十三年夏狄侵齐
　　文公四年夏狄侵齐　七年夏狄侵我西鄙　九年夏狄侵齐　十年冬狄侵宋　十一年秋狄侵齐　十三年冬狄侵卫　十五年夏齐人侵我西鄙十二月齐侯侵我西鄙
　　宣公元年秋楚子郑人侵陈遂侵宋冬晋赵穿帅师侵崇　二年夏晋人宋人卫人陈人侵郑　三年夏楚人侵郑秋赤狄侵齐　四年夏赤狄侵齐　六年春晋赵盾卫孙免侵陈
　　成公二年冬楚子郑师侵卫　六年春卫孙良夫帅师侵宋秋仲孙蔑叔孙侨如帅师侵宋　八年春晋栾书帅师侵蔡　十年春卫侯之弟黒背帅师侵郑　十六年夏四月郑公子喜帅师侵宋　十七年春卫北宫括帅师侵郑　十八年冬楚人郑人侵宋
