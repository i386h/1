<!-- { "loadSidebar": true } -->
　　享日有司陈鼎三十有三于神厨各在镬右太官令帅进馔者诣厨以匕升牛于镬实于一鼎【肩臂臑肫胳正脊一直脊一横脊一长胁一短胁一代胁一背二骨以正】次升羊如牛升豕如羊各实于一鼎【每室牛羊豕各一鼎】皆设扃幂祝史对举入设于每室馔幔内次次引视腥熟节官诣馔所视腥熟之节俟皇帝晨祼毕还位乐止祝史抽扃委于鼎右除幂加匕毕于鼎太官令以匕升牛载于一俎【肩臂臑在上端肫胳在下端脊胁在中】次升羊豕各载于俎其载如牛【每室牛羊豕各一俎】次引荐牛荐羊荐豕俎官搢笏奉俎以入太官令引入正门宫架丰安之乐作由宫架东至横街折方进行陈于西阶下北向北上荐俎官搢笏奉俎以升执事者各迎于阶荐俎官奉俎诣僖祖室神位前北向跪奠先荐牛次荐羊次荐豕各执笏俛伏兴有司设牛羊豕俎于肠胃肤之前【牛在左羊在前豕在右】诣次室奉奠并如上仪乐止俱降复位【内执事官降西侧阶出西神门入南门归执事班】次引荐香灯官取萧合黍稷擩于脂燎于炉炭又当馈熟之时取菹擩于醢祭于豆间三又取黍稷肺祭如初借用茅各还尊所次引奉币官进币官受币官受爵酒官进爵酒官升诣僖祖室奉币官进币官受爵酒官进爵酒官在东西向北上受币官在西东向次引奉爵酒官升殿诣皇帝版位前奉爵北向立内侍各执盘匜帨巾以进宫架乐作礼仪使奏请皇帝搢大圭盥手内侍进盘匜沃水皇帝盥手又奏请帨手内侍进巾皇帝帨手讫又奏请皇帝洗爵奉爵酒官进爵内侍沃水皇帝洗爵又奏请拭爵内侍进巾皇帝拭爵讫乐止又奏请执大圭奉爵酒官受爵奉爵诣僖祖室酌尊所西向立执尊者举幂良醖令酌着尊之醴齐讫先诣次室酌尊所北向立礼仪使前导登歌乐作殿中监进跪进镇圭礼仪使奏请搢大圭执镇圭前导皇帝入诣僖祖室乐止宫架作基命之乐【翼祖室大顺之乐宣祖室天元之乐太祖室皇武之乐太宗室大定之乐真宗室熙文之乐仁宗室美成之乐英宗室治隆之乐神宗室大明之乐哲宗室重光之乐徽宗室承元之乐】文舞作内侍先设缫借于地礼仪使奏请跪奠镇圭于缫借执大圭俛伏兴又奏请搢大圭跪次内侍跪取币于篚以授奉币官奉币官授进币官进币官西向跪以进礼仪使奏请受币皇帝受奠讫受币官东向跪受以兴进奠于僖祖神位前次奉爵官以爵授受爵酒官受爵酒官授进爵酒官进爵酒官西向跪以进礼仪使奏请执爵皇帝执爵祭酒【三祭于茅菹】奠爵受爵官以爵复于坫礼仪使奏请执大圭俛伏兴前导皇帝出户外北向又奏请少立乐止奉币官进币官受币官奉爵酒官受爵酒官进爵酒官俱诣次室内侍举镇圭授殿中监又以缫借诣次室先设于地次举册官搢笏跪举祝册读祝官搢笏东向跪读册文读讫奠册各执笏兴先诣次室户外东向立礼仪使奏请再拜皇帝再拜讫礼仪使前导皇帝诣每室奠圭币酌献并如上仪次奉币官进币官受币官奉爵酒官受爵酒官进爵酒官俱降复位内侍举镇圭缫借以镇圭授殿中监以授有司读册官以下俱降复位礼仪使前导皇帝还版位登歌乐作至位西向立乐止礼仪使奏请还小次登歌乐作前导皇帝降自阼阶乐止宫架乐作将至小次礼仪使奏请释大圭殿中监跪受大圭皇帝入小次帘降乐止文舞退武舞进宫架正安之乐作舞者立定乐止
　　亚终献
　　礼直官太常博士引亚献诣盥洗位北向立搢笏盥手执笏诣爵洗位北向立搢笏洗爵拭爵以爵授执事者执笏升诣僖祖室酌尊所西向立宫架作正安之乐武功之舞执事者以爵授亚献亚献搢笏跪执爵执尊者举幂太官令酌壶尊之盎齐讫先诣次室酌尊所北向立亚献以爵授执事者执笏兴入诣僖祖室神御前北向立搢笏跪执事者以爵授亚献亚献执爵祭酒三祭于茅菹奠爵执笏俛伏兴出户外北向再拜次诣每室酌献并如上仪乐止降复位初亚献行礼将毕礼直官太常博士引终献诣洗及升殿酌献并如亚献之仪降复位【唯七祀先诣司命立奠爵讫兴少立次引太祝进诸位前北向跪读祝文讫退献官再拜复位】
　　皇帝饮福
　　初皇帝既晨祼光禄以牛左臂一骨及长胁短胁俱二骨以并载于胙俎升设于僖祖室戸外俟终献既升献次引进俎官搏黍太祝太官令诣饮福位北向立奉俎豆爵酒者各立于其后礼仪使奏请诣饮福位帘卷出次宫架乐作殿中监跪进大圭礼仪使奏请执大圭前导皇帝至阼阶下乐止升自阼阶登歌乐作将至饮福位乐止登歌僖安之乐作皇帝至饮福位西向立尚醖奉御执尊诣酌尊所良醖令酌上尊福酒合置一尊尚醖奉御奉尊诣饮福位殿中监奉爵尚醖奉御酌福酒殿中监北向捧以立礼仪使奏请再拜皇帝再拜殿中监跪以爵酒进礼仪使奏请搢大圭跪受爵祭酒【三祭于地】啐酒奠爵殿中监跪受爵以兴太祝帅执事者持胙俎进减神位前正脊二骨横脊加于俎上内侍受俎以授进俎官进俎官南向跪以进皇帝受俎奠之进俎官受俎以兴以授内侍退诣殿上稍西东向立太官令取黍于簋搏以授搏黍太祝太祝受以豆北向跪以进皇帝受讫奠之搏黍太祝受豆以兴降复位次殿中监再跪以爵酒进礼仪使奏请再受爵饮福酒奠爵殿中监受虚爵兴以授奉御执事者俱降复位礼仪使奏请执大圭俛伏兴又奏请再拜乐止礼仪使前导皇帝还版位登歌乐作至版位西向立乐止次引彻牛俎官彻笾豆及俎【笾豆俎各一但少移故处】登歌丰安之乐作卒彻乐止彻牛俎官降复位礼直官曰赐胙行事助祭官拜赞者承传曰赐胙再拜在位官皆再拜送神宫架兴安之乐作一成止
　　神主入室
　　次引奏奉神主官诣皇帝版位前俛伏跪奏奉神主入室奏讫俛伏兴退祠祭官于殿上承传曰奉神主入室次引荐香灯官搢笏奉帝主入祏室讫【荐香灯官先捧匮于神座纳神主于匮讫捧入祏室】执笏退复位次引宫闱令奉后主如上仪退复位次引奉神主官诣皇帝版位前俛伏跪奏奉神主入室讫俛伏兴退礼仪使奏礼毕前导皇帝降自阼阶登歌乐作至阼阶下乐止宫架乐作出门乐止礼仪使奏请释大圭殿中监跪受大圭以授有司皇帝还大次礼部郎中奏请解严讫皇帝入斋殿宫闱令以黍稷肺祭祭借用白茅束而埋之于西阶东有司各取币置于坎大礼使以下就望瘗位礼直官曰可瘗寘土半坎太庙宫闱令监视次引大礼使以下诣东神门外揖位立礼直官赞礼毕揖讫退文武助祭官及宗室以次出次引七祀献官诣南神门外七祀望燎位南向立有司置祝版于燎柴焚讫退太官令帅其属彻礼馔监察御史诣殿监视收彻讫宫闱令阖户以降乃退太常藏祝册于匮
　　乐志髙宗郊祀前朝享太庙三十首
　　皇帝入门干安【后还前殿并同】　于皇我后祗戒专精假于有庙祖考是承趋进惟肃僾思惟诚神之聴之来燕来宁
　　皇帝升殿干安【诣室降殿并同】　皇皇大宫丕显于穆休徳昭清元气回复芝叶蔓茂桂华冯翼孝孙假斯受兹介福
　　盥洗干安　维皇齐精鬷假于庙观盥之初惟以洁告衎承祖宗恤祀昭孝诚心有孚介福斯报
　　迎神兴安　秬鬯既将黄钟具奏肃我祖考祗栗以俟监观于兹云车来下
　　尚书奉俎丰安　有硕其牲登于大房肃展以享庶防迪尝匪腯是告我民其康保艾尔后垂休无疆皇帝再盥洗干安　盥至于再洁诚愈孚帝用祗荐灵咸嘉虞腾歌胪欢防于轩朱观厥颙若受福之符僖祖室酌献基命　思文僖祖基徳之元皇武大之受命于天积厚流光不已其传曾孙笃之于万斯年翼祖室酌献大顺冀天命有开维仁是依乃睠兾邦于以顾之其顾伊何发祥肇基施于孙子防奉孝思宣祖室天元　昭哉皇祖源深流长雕戈圭瓒休有烈光天祐潜徳继世其昌永怀积累嘉荐令芳太祖室皇武　为民请命皇祖赫临天地并贶亿万同心造邦以徳介福宜深挹彼惟防真游居歆太宗室大定　皇矣太宗嗣服平成益奋神旅再征不庭文武秉徳仁孝克明以圣传圣对越紫清真宗室熙文　思文真宗体道之崇憺威赫灵遵制功真符鼎来告成登封盛徳百世于昭无穷仁宗室美成【徽宗御制】　仁徳如天徧覆无偏功济九有恩涵八埏齐民受康朝野晏然击壤歌謡四十二年英宗室治隆　穆穆英宗持盈守成世徳作求是缵是承齐家睦族偃武恢文于荐清酤酌之欣欣神宗室大明　烝哉维后继明体神稽古行道文物一新润色鸿业垂裕后人灵斿沛然来燕来宁哲宗室重光　明哲煌煌照临无疆绍述先志实宣重光诒谋燕翼率由旧章苾芬孝祀降福穰穰徽宗室承光【御制】　于皇烈考道化圣神尧聪舜孝文恬武忻命于出震遗骏上宾罔极之哀有古莫伦降殿干安　明徳惟馨进止回复裼袭安恭严若惟谷诚意昭融羣工属成此祲容生乎齐肃
　　入小次干安　于皇我后祗戒专精躬制声诗文思聪明雍容戾止玉立端诚神聴如在福禄来宁文舞退武舞进正安　八音谐律缀兆充庭进旅退旅肃恭和平盛荐祖宗灵监昭升象功崇徳遹观厥成
　　亚献正安　威神在天享于克诚申以贰觞式昭徳馨笾豆孔嘉乐舞具陈庶防是聴福禄来成
　　终献正安　疏幂三举诚意一纯孰陪予祀公族振振神具醉止燕娭窈冥于万斯年绥我思成
　　皇帝出小次干安　夙戒告备礼节俯成妥侑惟干氛氲夜澄有严有翼列圣灵承于穆清閟肃肃无声皇帝再升殿诣饮福干安　维皇亲享至再至三礼备乐奏层陛森严粢盛芳洁酒醴防甘云车风马从卫观瞻
　　饮福禧安　赫赫明明维祖维宗鉴于文孙维徳【缺】同日靖四方亦同其功亿万斯年以承家邦
　　还位干安　帝既临享步武鸣鸾陟降规矩颙卬周旋登歌一再典礼莫愆神之聴之祉福緜绵
　　尚书彻豆丰安　熙事既成嘉笾告彻洋洋来临蔼蔼布列配帝其功在天对越允集丛厘万邦和悦送神兴安　神之来游风马云车淹留彷佛顾瞻欷歔神之还归钧天帝居监观于下何福不除
　　降殿干安　于皇上天钦哉成命集于冲人丕承列圣爰熙紫坛于庙告庆肹蠁潜通休祥荐应
　　还大次干安　盛徳丰功一祖六宗钦翼燕诒禋享是崇厉意齐精假庙惟恭率礼周旋福禄来同
　　宁宗朝享三十五首
　　皇帝入门干安　王假有庙四极骏奔鼎俎宵严虡簨云屯积厚流广徳隆庆蕃是则是绳保我子孙升殿干安　于穆清宫奕奕孔硕芝茎蔓秀桂华冯翼八簋登列六瑚贲室皇代拥庆启佑千亿
　　盥洗干安　天一以清地一以宁维皇精专承神明灵娥御堕津渎祗扬溟盥事允严先祖是聴
　　诣室干安　丹楹云深芬勺宵奠乐华淳鬯礼文炳绚有容有仪载肃载见维时缉熙世世以燕
　　还位干安　旅楹有闲人神允叶福以徳昭飨以诚接六乐宣扬百礼炜对越在天流祚万叶
　　迎神兴安【九变】黄钟为宫　咸英备乐簋席列斚诗歌安世声叶皇雅翼旗羽盖云车风马神其来兮以燕以下
　　大吕为角　勾陈旦辟阊阖夜分轸风挟月车驷凌云瑞景晻霭神光耀煴神其来兮以留以忻
　　太簇为徴　穆穆紫幄璜璜清宫旱麓流咏鳬鹥叶工道闳诒燕业锦垂鸿神其来兮以康以崇
　　应钟为羽　文以谟显武以烈承圣训之保祖武之绳有肃孝假武严衎烝神其来兮以宜以宁
　　捧俎丰安　簋豆荐牲铏笾实馈其俎孔庶吉蠲为饎惟徳达馨以忱以贵神既佑享祉贶来暨
