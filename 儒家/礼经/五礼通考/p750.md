<!-- { "loadSidebar": true } -->
　　賔之乗车在大门外西方北面立【注賔车不入门广敬也凡賔即朝中道而往将至下行而后车还立于西方賔及位而止北面卿大夫之位当车前凡朝位賔主之间各以命数为逺近之节也　疏云中道者内则云男子由右女子由左车从中央也卿大夫之位当车前者案大行人云上公立当轵侯伯立当前疾子男立当衡又云大国之孤朝位当车前则卿大夫立亦与孤同一节云凡朝位賔主之间各以命数为逺近之节者案大行人云上公朝位賔主之间九十歩侯伯七十歩子男五十歩注云朝位谓大门外賔下车及王车出迎所立处又云凡诸侯之卿其礼各下其君二等云依命数者据君而言其臣依君命数而降之】
　　【盛氏世佐曰立当车前谓旅摈之时也当遥当之也盖賔至大门外西方下车入于次及摈者出请事賔出次歩进直闑西北面立是时賔主之间相去七十歩五十歩三十歩不等车在西方北去门之节亦如之賔于车东东西相望当车前也以聘礼及大行人注疏参之自见】
　　蕙田案此记乗车
　　铏芼牛藿羊苦豕薇皆有滑【注藿豆叶也苦苦荼也滑堇荁之属】
　　【敖氏继公曰内则曰堇荁枌榆免薧滫瀡以滑之故注以滑为堇荁之属】
　　蕙田案此记铏芼
　　赞者盥从俎升【注俎其所有事】
　　【张氏尔岐曰赞者佐賔祭故盥升以待事俎先设故俎升亦升】
　　蕙田案此记赞者升节
　　簠有盖幂【注稻粱将食乃设去会于房盖以幂幂巾也疏簠簋相将簋既有会明簠亦有会可知簠盛稻粱将食乃设故去会于房盖以幂至于陈设幂亦去之云有盖幂者据出房未设而言】
　　蕙田案此记簠
　　凡炙无酱【注已有咸和】
　　【郝氏敬曰炙宜干食故不设酱】
　　蕙田案此记炙
　　上大夫蒲筵加萑席其纯皆如下大夫纯【注谓三命大夫也孤为賔则莞筵粉席加缫席画纯也　疏欲见公侯伯之卿三命亦与子男下大夫同】
　　蕙田案此记上大夫筵席
　　卿摈由下【注不升堂也　疏此谓上摈诏賔主升降周旋之事而不升堂】上赞下大夫也【注上谓堂上摈赞者事相近以佐上下为名】
　　【敖氏继公曰上赞即赞者以其佐賔食于堂上故云上赞以下大夫为之欲其不尊于賔也张氏尔岐曰堂上之赞以下大夫为之摈佐于堂下赞佐于堂上故曰事相近言其相终始也】
　　蕙田案此记摈赞者
　　上大夫庶羞酒饮浆饮庶羞可也【注于食庶羞宰夫又设酒浆以之食庶羞可也以优賔】
　　【张氏尔岐曰前经下大夫不言食庶羞言饮潄不言饮酒亦其礼之殊者】
　　拜食与侑币皆再拜稽首【注嫌上大夫不稽首】
　　蕙田案此记食上大夫仪
　　刘敞公食大夫义食礼公养賔养贤一也亲之故爱之爱之故养之养之故食之食而弗爱犹豢之也爱而弗敬犹畜之也飨礼敬之至也食礼爱之至也飨为爱弗胜其敬食为敬弗胜其爱文质之辨也公使大夫戒必以其爵恭也已轻则卑之已重则是以其贵临之也賔三辞聴命言是礼之贵弗敢当也弗敢当故难进也公迎賔于大门内非不能至于外也所以待人君之礼也臣之意欲尊其君子之意欲尊其父故迎賔于大门内所以顺其为尊君之意也三揖至于阶三让而升堂充其意谕其诚也于庙用祭器诚之尽也君子于所尊敬不敢狎不敢狎故神明之神明之故忠臣嘉賔乐尽其心也大夫立于东夹南西面北上士立于门东北面西上小臣东堂下南面西上宰东夹北西面南上内官之士在宰东北西面南上百官有司备以乐养贤也设筵加席几致安厚之义也公设酱然后宰夫荐豆菹醢士设俎公设大羮然后宰夫设铏啓簋言以身亲之也賔徧祭公设粱宰夫膳稻士膳庶羞为殷勤也賔三饭粱以湆酱以君子之厚已也賔必亲彻有报之道也庭实乗皮侑以束帛虽备物犹欲其加厚焉也公拜送终之以敬也有司卷三牲之俎归于賔馆不敢防其余也上大夫八豆八簋六铏九俎庶羞二十其余衰见是徳之杀也君子言之曰爱人者使人爱之者也敬人者使人敬之者也亲人者使人亲之者也自卑者使人尊之者也是故公养賔国养贤其义一也未有爱之敬之亲之尊之而其位不安者也未有不爱不敬不尊不亲而能长有其国者也将由乎好徳之君则将怡焉惟恐其不足于礼将由乎骄慢之君则将曰是食于我而已矣故礼君子所不足小人所防余也孔子食于少施氏将祭主人辞曰不足祭也将飱主人辞曰不足飱也孔子退曰吾食而饱少施氏有礼哉故君子难亲也将亲之舍礼何以哉
　　右仪礼公食大夫礼
　　周礼秋官大行人上公之礼食礼九举诸侯之礼食礼七举诸子食礼五举【注郑司农云举举乐也元谓九举举牲体九饭也　疏食礼九举者亦烹大牢以食賔无酒行食礼之时九举牲体而食毕先郑云举举乐也后郑易之以为举牲体者但此经食礼九举与飨礼九献相连故以食礼九举为举牲体其实举中可以兼乐也】
　　礼记坊记子云敬则用祭器【注祭器笾豆簋铏之属也有敬事于賔客则用之谓飨食也盘盂之属为燕器】故君子不以菲废礼不以美没礼故食礼主人亲馈则客祭主人不亲馈则客不祭故君子苟无礼虽美不食焉
　　右经传食礼















　　五礼通考卷一百五十九
<经部,礼类,通礼之属,五礼通考>
　　钦定四库全书
　　五礼通考卷一百六十
　　刑部尚书秦蕙田撰
　　嘉礼三十三
　　飨燕礼
　　蕙田案三代以后封建废而飨燕之礼亦亡惟天子宴羣臣之礼累代相承不废犹有鹿鸣天保之遗意焉汉魏有元正朝防晋有冬至小防唐以后乃有圣节朝防皆于称贺之后备设筵宴谓之大宴其立春上元寒食上已四月八日重午七夕中秋重九诸节亦有赐宴而或宴或否代各不同其天子特宴宰辅侍从诸臣无常期谓之曲宴至如国有大庆及大礼告成宫室落成之类亦多设宴虽未必尽合于古礼而可以通上下之情示慈惠之意亦太平盛事也至于宴蕃国主及使臣则入賔礼凯旋劳军阅武飨射则入军礼廵幸宴犒外官见辞幸勲戚第之类皆不常有且非宴飨之正故不及云
　　汉书高帝本纪四年十一月西入关至栎阳存问父老置酒留四日
　　蕙田案此廵幸设宴之始后代天子廵幸宴劳从官及所过郡县吏人史册所载甚多别见廵狩门此特志其縁起
　　五年夏五月帝置酒雒阳南宫　六年三月上置酒封雍齿因趣丞相急定功行封
　　叔孙通传汉七年长乐宫成诸侯羣臣朝十月至礼毕尽伏置法酒诸侍坐殿上皆伏抑首以尊卑次起上夀觞九行谒者言罢酒御史执法举不如仪者辄引去竟朝置酒无敢諠哗失礼者
　　丘氏濬曰此后世大朝贺宴会之礼所由起自汉行嵗首庆贺礼魏晋以后又有贺冬至礼唐中叶又有所谓贺生日礼皆于是日行礼毕设大宴以享百官蕙田案此嵗首大宴之始亦宫室落成设宴之始
　　史记高祖本纪九年未央宫成高祖大朝诸侯羣臣置酒未央前殿高祖奉玉巵起为太上皇夀曰始大人常以臣无赖不能治产业不如仲力今某之业所就孰与仲多殿上羣臣皆呼万嵗大笑为乐
　　蕙田案此于大宴捧觞为太上皇夀
　　汉书高祖本纪十二年冬十月上破布军于防缶还过沛留置酒沛宫悉召故人父老子弟佐酒发沛中儿得百二十人教之歌酒酣上击筑自歌曰大风起兮云飞扬威加海内兮归故乡安得猛士兮守四方令儿皆和习之乃以沛为汤沐邑复其民世世无有所与沛父老诸母故人日乐饮极欢道旧故为笑乐十余日上欲去沛父兄固请上曰吾人众多父兄不能给乃去沛中空县皆之邑西献上留止张饮三日
　　蕙田案此幸故里设宴之始
　　三辅黄图武帝建柏梁台羣臣能赋七字者赐上座
　　蕙田案此曲宴词臣之始
　　王尊传成帝即位尊劾奏丞相匡衡正月行幸曲台临飨罢衞士衡与中二千石大鸿胪赏等防坐殿门下衡南乡赏等西乡衡更为赏布东乡席起立延赏坐私语如食顷衡知行临百官共职万众防聚而设不正之席使下坐上相比为小惠于公门之下动不中礼乱朝廷爵秩之位有诏弗治于是衡慙惧免冠谢罪上丞相侯印绶
　　续汉书礼仪志季冬飨遣故卫士仪百官防位定谒者持节引故卫士入自端门卫司马执幡钲防行行定侍御史持节慰劳以诏问所疾苦受其章奏所欲言毕飨赐作乐观以角抵乐阕罢遣劝以农桑百官贺正月二千石以上上殿称万嵗举觞御坐前司空奉羮大司农奉饭奏食举之乐百官受赐宴飨大作乐其每朔惟十月旦从故事者高祖定秦之月元年嵗首也
　　通鉴纲目安帝永初三年十二月诏飨遣卫士勿设戏作乐
　　后汉书桓帝本纪延熹元年五月己酉大防公卿以下赏赐各有差
　　册府元先主初入蜀于涪大防置酒作乐
　　右两汉宴飨
　　南齐书礼志魏武都邺正防用汉仪后魏文修洛阳宫室权都许昌宫殿狭小元日于城南立氊殿青帷以为门设乐飨防后还洛阳依汉旧事
　　魏氏春秋甘露元年二月丙辰帝宴羣臣于太极东堂与侍中荀顗尚书崔赞袁亮钟毓给事中中书令虞松等并讲述礼典遂言帝王优劣之差
　　晋书礼志武帝更定元防仪夜漏未尽七刻谓之晨贺昼漏上三刻更出百官奉夀酒谓之昼防　冬至日受方国及百僚称贺因小防
　　蕙田案元防仪及乐章详见朝贺门
　　明帝本纪太宁元年三月戊寅朔改元停享宴之礼悬而不乐　二年春正月丁丑帝临朝停享宴之礼悬而不乐
　　宋书明帝本纪泰豫元年春正月甲寅朔上有疾不朝防
　　南齐书髙帝本纪建元元年秋九月戊申车驾幸宣武堂宴防诏诸王公以下赋诗　二年春三月车驾幸乐游苑宴王公以下赋诗
　　武帝本纪永明二年八月丙午车驾幸旧宫小防设金石乐在位者赋诗　四年閠正月甲寅以借田礼毕车驾幸阅武堂劳酒小防　五年三月戊子车驾幸芳林园禊宴九月己丑诏曰九日出商飚馆登高宴羣臣辛卯车驾幸商飚馆
　　蕙田案上已九日宴羣臣始此
　　梁书武帝本纪大同十年春三月庚戌幸回賔亭宴帝乡故老
　　太清元年五月丁酉车驾幸徳阳堂宴羣臣设丝竹乐陈书武帝本纪永定二年冬十二月丙寅髙祖于太极殿东堂宴羣臣设金石之乐以路寝告成也
　　宣帝本纪太建四年冬十二月壬寅甘露降乐游苑甲辰舆驾幸乐游苑采甘露宴羣臣　七年闰九月甘露频降乐游苑丁未舆驾幸乐游苑采甘露宴羣臣魏书明元帝本纪永兴四年四月乙未宴羣臣于西宫使各献直言　五年十一月大享于西宫
　　神瑞二年二月丁亥大享于西宫
　　泰常七年二月丙戌车驾还宫大享于西宫
　　太武帝本纪始光二年九月永安安乐二殿成丁卯大享以落之
　　文成帝本纪太安四年九月辛亥太华殿成丙寅享羣臣孝文帝本纪太和九年正月癸未大享羣臣于太华殿班赐皇诰　十年正月癸亥朔帝始服衮冕朝享万国十六年正月戊午朔享羣臣于太华殿十月庚戌太
　　极殿成大享羣臣　十七年正月壬子朔帝享百寮于太极殿　十八年夏五月乙亥诏罢五月五日七月七日飨
　　蕙田案重午七夕之宴未详始于何时
　　宣武帝本纪景明三年十二月壬寅飨羣臣于太极前殿
