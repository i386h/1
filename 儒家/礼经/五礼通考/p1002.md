<!-- { "loadSidebar": true } -->
　　广东北至五岭东至潮州西至钦州南至琼海府十直州一属州七县七十五广州府【领州一县十五治南海　南海番禺顺德东莞新安三水増城龙门香山新防新寕从化清逺　连州领县二阳山连山】肇庆府【领州一县十一治髙要　髙要髙明四防新兴开平阳春阳江恩平广寕　德庆州领县二封川闲建】韶州府【领县六治曲江　曲江乐昌英德仁化乳源翁源】南雄府【领县二治保保昌始兴】　惠州府【领州一县十治归善　归善博罗长寕永安海丰龙川长乐兴寕　连平州领县二河源和平】潮州府【领县十一治海阳　海阳潮阳揭阳程乡饶平惠来镇平大埔平逺普寕澄海】髙州府【领州一县五治茂名　茂名电白信宜化州领县二吴川石城】　雷州府【领县三治海康海康遂溪徐闻】　亷州府【领州一县二治合浦　合浦　钦州领县一灵山】琼州府【领州三县十治琼山　琼山澄迈临髙定安文昌防同乐防　儋州领县一昌化　万州领县一陵水　崖州领县一感恩】罗定州【领县二东安西寕】
　　广西北至怀远东至梧州西至太平南至博白府十一州四十有八县五十长官司四桂林府【领州二县七治临桂　临桂兴安灵川阳朔　全州领县一灌阳　永寕州领县二永福义寕】平乐府【领州一县七治平乐　平乐防城富川贺荔浦修仁昭平　永安州】梧州府【领州一县九治苍梧　苍梧藤容岑溪怀集　郁林州领县四博白北流陆川兴业】浔州府【领县三治桂平桂平平南贵】栁州府【领州二县十治马平马平洛容栁城罗城怀逺融来賔　象州领县一武宣　宾州领县二迁江上林】庆远府【领州四县】
　　【五治宜山　宜山天河忻城　河池州领县二思思荔波　南丹州　东兰州　那地州】南寜府【领州七县三治宣化　宣化除安　横州领县一永淳　新寜州　上思州　归德州　果化州　忠州　下雷州】思恩军民府【领州二县二　奉议州上映州　上林武缘】太平府【领州十七县三治崇善　崇善陀陵罗阳　左州养利州永康州上石西州太平州思城州安平州万承州全茗州镇逺州茗盈州龙英州结安州结伦州都结州上下冻州思明州】思明府【领州三下石西州西平州禄州】镇安府　田州　归顺州　泗城州　向武州　都康州龙州　江州【领县一罗白】思陵州　凭祥州　长官司四【永顺永定永安安】
　　云南北至永寜东至富州西至千崖南至木邦府十九御夷府二州四十御夷州三县三十宣慰司八宣抚司四安抚司五长官司三十三御夷长官司二云南府【领州四县九治昆明　昆明富民宜良罗次　晋寜州领县二归化呈贡　安寜州领县一禄丰　昆阳州领县二三泊易门嵩明州】曲靖府【领州四县二治南寕　南寕亦佐霑益州陆凉州马龙州罗平州】寻甸府临安府【领州六县五长官司九治建水州　建水州石屏州阿迷州寕州新化州寜逺州通海河西嶍峨蒙自新平　纳楼茶甸教化三部王弄山亏容甸溪处甸思佗甸左能寨落恐甸安南】蕙田案临安府明初领通海河西嶍峨蒙自四县神宗十九年置新平共领县五明史地理志误云领县四今改正
　　澂江府【领州二县三治河阳　河阳江川阳宗　新兴州路南州】广西府【领州三师宗州弥勒州维摩州】广南府【领州一富州】元江军民府【领州二奉化州恭顺州】楚雄府【领州二县五治楚雄　楚雄广通定逺定边□嘉　南安州镇南州】姚安军民府【领州一县一姚州大姚】武定府【领州二县一　和曲州禄劝州　元谋】景东府　镇沅府【领长官司一椂谷寨】大理府【领州四县三治太和　太和　赵州领县一云南　邓川州领县一浪穹　賔川州云龙州】鹤庆军民府【领州二剑川州顺州】丽江军民府【领州四通安州寳山州兰州巨津州】永寜府【领长官司四刺次和革甸香炉甸瓦鲁之】北胜州永昌军民府【领州一腾越州县二保山永平安抚司四潞江镇道杨塘瓦甸长官司三凤溪施甸茶山】蒙化府顺寜府【领州一云州长官司一孟缅】车里军民宣慰使司　缅甸
　　军民宣慰使司【领长官司一东倘】木邦军民宣慰使司　八百大甸军民宣慰使司　孟养军民宣慰使司　老挝军民宣慰使司　南甸宣抚司　千崖宣抚司　陇川宣抚司　孟定御夷府【领安抚司一耿马】孟艮御夷府　威逺御夷州　湾甸御夷州　镇康御夷州　孟宻宣抚司蛮莫安抚司　者乐甸长官司　钮兀御夷长官司芒市御夷长官司　孟琏长官司　大古刺军民宣慰使司底马撒军宣慰使司小古刺长官司　茶山长官司　底板长官司　孟伦长官司　八家塔长官司刺和庄长官司　促瓦长官司　散金长官司　麻里长官司　八寨长官司　底兀刺宣慰使司　广邑州贵州北至铜仁南至镇寜东至平西至普安府十州九县十四宣慰司一长官司七十六贵阳军民府【领川三县二长官司十六治新贵　新贵贵定　开州定番州领长官司十六程番小程畨上马桥卢畨韦畨方畨洪畨卧龙番小龙畨大龙畨金石罗畨卢山木麻响大华】贵州宣慰使司【领长官司七水束中曹蛮夷龙里白纳底寨乖西蛮夷养虎坑】安顺军民府【领州三长官司六寕谷寨西堡　镇寕州领长官司二十二营康佐　永寕州颂长官司二慕役顶营　普安州】都匀府【颂州二县一长官司八都匀邦水平浪平洲六洞　麻哈州颂长官司二乐平平定　独山州领县一清平长官司二合江州陈防烂土丰寕】平越军民府【领卫二州一县三长官司二　清平卫兴隆卫　黄平州余庆瓮安湄潭凯里杨义】黎平府【领县一长官司十三永从　潭溪八舟洪舟泊里曹滴洞古州西山阳洞新化】
　　【湖耳亮寨欧阳中林騐洞赤溪湳洞龙里】思南府【领县三长官司三治安化安化婺川印江　蛮夷沿河祐溪朗溪】思州府【领长官司四都坪峩异溪都素施溪黄道溪】镇远府【领县二长官司三治镇逺　镇逺施乗偏桥印水十五洞臻剖六洞横坡等处】　铜仁府【领县一长官司五治铜仁铜仁　省溪提溪大万山乌罗平头着可】石阡府【领县一长官司三龙泉石阡苗民葛彰葛商】
　　龙里卫军民指挥使司【领长官司一太平伐】新添卫军民指挥使司【领长官司五新添小平伐把平寨丹平丹行】安南卫　威清卫　平坝卫毕节卫【领所一守御七星关后千戸所】赤水卫【领所四摩尼千户曰撒千户阿落宻千户】
　　【前千户】普市守御千户所　敷勇卫【领所四于防守御千戸息烽守御千户濯灵守御千户脩文守御千户】镇西卫【领所四威武守御千户赫声守御千戸柔逺守御千户定逺守御戸】
　　右明
　　五礼通考卷二百十二
<经部,礼类,通礼之属,五礼通考>
　　钦定四库全书
　　五礼通考卷二百十三
　　刑部尚书秦田撰
　　嘉礼八十六
　　设官分职
　　田案周礼六官之首皆冠之曰设官分职盖圣人为国以礼礼以辨上下主秩叙则官职之统属相维大小相贯内外相系固典礼之一大事也礼经之传于世者周官居其一先儒谓运用天理烂熟之书千万世弗能越焉然因革损益则随时变通所以适宜而协于政者其数莫可殚矣今仍朱子经传通解遗意彚经传之文畧为考证以见古初三代之本建置规模精意具在后代职官粗举大纲以附于后若其沿革之详则以俟専家者
　　书説命明王奉若天道建邦设都树后王君公承以大夫师长不惟逸豫惟以乱民
　　惟治乱在庶官【传言所官得人则治失人则乱】官不及私昵惟其人【传不加私昵惟能是官】爵防及恶徳惟其贤【传言非贤不爵　疏戒王使审求人谨私好也蔡氏沈曰六卿百执事所谓官也公卿大夫士所谓爵也官以任事故曰能爵以命徳故曰贤惟贤惟能所以治也私昵恶徳所以乱也】
　　周官明王立政不惟其官惟其人【传言圣帝眀王立政修教不惟多其官惟在得其人】
　　周礼惟王建国辨方正位体国经野设官分职【注郑司农云置冡宰司徒宗伯司马司冦司空各有所职而百事举疏既体国经野湏立官以治民故云设官分职也】以为民极
　　天官大宰以八法治官府一曰官属以举邦治二曰官职以辨邦治三曰官聨以防官治四曰官常以聼官治五曰官成以经邦治六曰官法以正邦治七曰官刑以纠邦治八曰官计以弊邦治【注百官所居曰府弊断也郑司农云官属谓六官其属各六十若今博士大史大宰大祝大乐属太常也小宰职曰以官府之六属举邦治一曰天官其属六十是也官职谓六官之职小宰职曰以官府之六职辨邦治一曰治职二曰教职三曰礼职四曰政职五曰刑职六曰事职官聨谓国有大事一官不能独共则六官共举之聨读为连古书连作聨聨谓连事通职相佐助也小宰职曰以官府之六聨合邦治一曰祭祀之聨事二曰賔客之聨事三曰防荒之聨事四曰军旅之聨事五曰田役之聨事六曰敛弛之聨事官常谓各自领其官之常职非连事通职所共也官成谓官府之成事品式也小宰职曰以官府之八成经邦治一曰聼政役以比居二曰聼师□以简稽三曰聼闾里以版圗四曰聼称责以别五曰聼禄位以礼命六曰聼取予以书契七曰聼卖买以质剂八曰聼出入以要防官法谓职所主之法度官职主祭祀朝觐防同賔客者则皆自有其法度小宰职曰以法掌祭祀朝觐防同賔客之戒具官刑谓司刑所掌墨辠劓辠宫臯刖辠杀臯也官计谓三年则大计羣吏之治而诛赏之元谓官刑司冦之职五刑其四曰官刑上能纠职官计谓小宰之六计所以断羣吏之治】
　　【魏氏校曰治天下有体邦国君道也以六典治之官府臣道也以八法治之】
　　以八柄诏王驭羣臣一曰爵以驭其贵二曰禄以驭其富三曰子以驭其幸四曰置以驭其行五曰生以驭其福六曰夺以驭其贫七曰废以驭其罪八曰诛以驭其过【注柄所秉执以起事者也诏告也助也爵谓公侯伯子男卿大夫士也诗云诲尔序爵言教王以贤否之第次也班禄所以富臣下书曰凡厥正人既富方谷幸谓言行偶合于善则有以赐予之以劝后也生犹养也贤臣之老者王有以养之成王封伯禽于鲁曰生以养周公死以为周公后是也五福一曰夀夺谓臣有大罪没入家财者六极四曰贫废犹放也舜殛鲧于羽山是也诛责让也曲礼曰齿路马有诛凡言驭者所以敺之纳之于善】
　　【王氏应电曰爵禄二者王所以驭羣臣八柄之大者予夺二者自其禄而施低昻之柄废置二者自其爵而操进退之柄生诛二者制其死生之柄也子置生皆作福之事夺废诛皆作威之事洪范曰惟辟作福惟辟作威臣无有作威作福故以诏王也】
