<!-- { "loadSidebar": true } -->
　　前二日本司宣摄内外各供其职前一人尚舍奉御幄座于太极殿北壁南向守宫设皇太子次于承天门外朝堂北西向又于东宫朝堂设宫臣次如式太乐令展宫悬于殿庭如临轩仪典仪设皇太子位于横街南道东北面设典谒位于悬之东北赞者二人在南差退俱西面奉礼设宫臣版位于东宫朝堂如常其日依时刻宫官俱集于次各服其服诸卫率各勒所部陈设如常左庶子版奏请中严典谒引宫臣各就位如侍卫之官各服其器服【右庶子负宝如式】俱诣阁奉迎仆进金辂于西阁外南向内率一人执刀立于辂前北向中允一人在侍臣之前赞者二人在中允前左庶子版奏外办仆奋衣而升正立执辔皇太子具服逺游冠【若未冠则双童髻】绛纱袍升舆而出左右侍卫如常仪内率前执辔皇太子升辂仆立授绥左庶子以下夹侍如常中允进当辂前跪奏称中允臣某言请发引俛伏兴退复位【凡中允奏请皆如此仪】辂动中允与赞者夹引以出内率夹辂而趋出出重明门至侍臣上马所中允奏请辂权停令侍臣上马左庶子前承令退称令曰诺中允退称侍臣上马赞者承传文武侍臣皆上马左庶子夹侍于辂前赞者在供奉宦人内侍臣上马毕中允奏称请令车右升左庶子前承令退称令曰诺中允退复位令率升讫中允奏请发引退复位皇太子辂动三师乗车训导三少乗车训从鸣铙而行文武宫臣皆乗马以从至长乐门铙吹止至次前廽辂西向内率降立于辂右左庶子进当辂前跪奏称左庶子臣某言请降辂俛防兴还侍位皇太子降辂舍人引就次坐侍卫如常其日依时刻将士填街诸卫勒所部列黄麾大仗屯门及陈于殿庭如常仪皇太子既就次侍中版奏请中严进仗就陈于阁外太乐令帅工人入就位协律郎入就举麾位诸卫之官各服其服符宝郎奉宝诣阁奉迎典仪赞者先入就位通事舍人引羣官四品以下次入就位皇太子出次舍人引皇太子三师三少导从如式入立于太极门外之东西面【诸卫率左右庶子舍人及近侍者量人从入】侍中版奏外办皇帝服衮冕之服乗舆以出曲直华盖警跸侍卫如常仪皇帝将出仗动太乐令撞黄钟之钟右五钟皆应协律郎跪俛伏举麾工鼓柷奏太和之乐鼓吹振作皇帝出自西房即御座南向坐符宝郎奉宝置于御座如常协律郎偃麾戞敔乐止舍人引皇太子入就位【诸卫率左右庶子以下从入者立于皇太子东南西面向上】皇太子初入门舒和之乐作至位乐止立定典仪曰再拜赞者承传皇太子再拜舍人引皇太子诣西阶初行乐作至阶乐止舍人引进当御座前北面跪贺称元正首祚景福惟新伏惟陛下与天同休【冬至云天正长至伏惟陛下如日之升以下诸正至贺词并同】俛伏兴舍人引降乐作复位乐止皇太子再拜侍中前承制降诣皇太子东北西面称有制皇太子再拜宣制讫皇太子又再拜典仪唱再拜皇太子又再拜通事舍人引出初行乐作出门乐止皇太子既出公主入朝贺如别仪　前一日守宫设皇太子次于崇义门内随地之宜其日司赞设皇太子版位于皇后正殿之庭悬南北面皇太子朝皇后讫舍人引皇太子从纳义门诣崇义门内次权停外命妇朝贺将讫舍人引皇太子出立于肃章门外命妇出讫内谒者监引皇太子至肃章门司賔承引皇太子入就位立定司赞唱再拜皇太子再拜讫司宾又引皇太子诣阶升当御座前北面跪贺【其贺词同贺皇帝唯改云殿下】俛伏兴引复位皇太子再拜尚仪前承令降诣皇太子西北东面称令防皇太子再拜宣令讫又再拜司赞唱再拜皇太子又再拜司賔引皇太子阁内谒者监承引以出舍人引皇太子乗车还宫如来仪
　　皇帝皇后正至受皇太子妃朝贺
　　其日依时刻诸卫率各勒所部陈布妃仪仗如常内廐尉进车于阁外司则量时刻启外办妃服首饰防衣乗车以出侍卫如常入至下车所妃降车侍从如常内侍所司引诣阁外皇帝即御座南向坐侍卫如常司宾引妃升自西阶进当御座前北面跪贺【词与上同唯加尊号耳】贺讫起司賔引降复位妃再拜讫尚仪前承勅降诣妃西北东面称有勅妃再拜宣勅讫又再拜司宾引妃出谒皇后所御殿立于阁外六尚以下各服其服俱诣皇后内阁奉迎如式皇后出即御座南向坐近侍如常司宾引妃入立于庭北面立定再拜司宾引妃升自西阶进当御座前北面跪贺【贺词同上】贺讫起司宾引降复位妃再拜讫尚仪前承令降诣妃西北东面称令防妃再拜宣令讫又再拜司宾引妃出乗车还宫如来仪【若诸王妃奉勅同朝则各服其服先至皇太子妃车妃所侍随入位在皇太子妃南北面西上唯不升于外与皇太子妃同若别朝亦准皇太子妃式】
　　皇帝正至受羣臣朝贺【并防】
　　前一日尚舍奉御设御幄于太极殿北壁下南向铺御座如常守宫设羣官客使等次于东西朝堂太乐令展宫悬于殿庭设麾于殿上西阶之西东向一位于乐悬东南西向鼓吹令分置十二案于建鼓之外乗黄令陈车辂尚辇奉御陈舆辇尚舍奉御设觧剑席于悬西北横街之南并如常仪典仪设文官三品以上位于横街之南道东【褒圣侯于三品以下】介公公于道西武官三品以上于介公公之西少南毎等异位重行北面相对为首设文官四品五品位于悬东六品以下于横街南毎等异位重行西面北上设诸州朝集使位都督刺史及三品以上东方南方于文官三品之东重行北面西上西方北方于武官三品之西重行北面东上四品以下皆分方位于文武官当品之下诸州使人分方位于朝集使之下亦如之设诸亲位于四品五品之南【皇亲在东异姓亲在西】设诸方客位三等以下东方南方于东方朝集使之东毎国异位重行北面西上西方北方于西方朝集使之西毎国异位重行北面东上四等以下分方位于朝集使六品之下重行毎等异位设典仪位于悬之东北赞者二人在南少退俱西面奉礼设门外位文官于东朝堂毎等异位重行西面【褒圣侯于三品之下】介公公于西朝堂之前武官于介公之南少退毎等异位重行东面诸亲位文武官四品五品之南【皇宗亲在东异姓亲在西】设诸州朝集使位东方南方于宗亲之南毎等异位重行西面西方北方于异姓亲之南毎等异位重行东面诸州使人分方位于朝集使之下亦如之诸方客位东方南方于东方朝集使之南毎国异位重行西面北上西方北方于西方朝集使之南东面北上其日依时刻将士填街诸卫勒所部列黄麾大仗屯门及陈于殿庭如常仪羣官诸亲客使集朝堂皆就次各服其服侍中版奏请中严太乐令帅工人入就位协律郎入就举麾位诸侍位之官各服其服符寳郎奉寳俱诣阁奉迎典仪帅赞者先入就位吏部兵部主客戸部赞羣官客使俱出次通事舎人各引就朝堂前位又通事舎人引四品以下及诸亲客使等应先置者入就位侍中版奏外办皇帝服衮冕【冬至则服通天冠绛纱袍】御舆以出曲直华葢警跸侍卫如常仪皇帝将出仗动太乐令令撞黄钟右五钟皆应协律郎俛伏举麾鼔柷奏太和之乐鼓吹振作以姑洗之均皇帝出自西房即御座南向坐符寳郎奉寳置于御座如常协律郎偃麾戞敔乐止通事舍人引王公以下及诸方客使等以次入就位【皇太子若来朝皇太子朝出讫典谒引王公以下入】公初入门舒和之乐作公至位乐止羣官客使等立定典仪曰再拜赞者承传羣官使客等皆再拜讫通事舍人引上公一人诣西阶初行乐作至解剑席乐止公就席脱舄跪解剑置于席俛伏兴通事舍人引升阶进当御座前北面跪贺称某官臣言【贺辞与太子同惟称尊号为异】贺讫俛伏兴通事舍人引防阶诣席后上公跪着剑俛伏兴纳舄乐作复横街南位乐止羣官客使等皆再拜侍中前承诏降诣羣官东北西面称有制羣官客使等皆再拜宣制曰履新之庆与公等同之【冬至云履长之庆与公等同之】宣讫羣官客使等皆再拜讫舞蹈三称万嵗讫又再拜侍中还侍位初羣官将朝中书侍郎以诸州镇表别为一案俟于右延明门外给事中以祥瑞案俟于左延明门外俱令史绛公服对举案侍郎给事中俱就侍臣班于客使入户部以诸州贡物陈于太极门东西厢礼部以诸蕃贡物冣可执者蕃客手执入就内位其重大者陈于庙堂前初上公将入门中书侍郎降引表案入诣西阶下东面立给事中降引祥瑞案入诣东阶下西面立上公将升贺中书令黄门侍郎俱降各立阶下初上公升阶中书令黄门侍郎各取所奏之文以次升上公贺讫中书令前跪奏诸方表讫黄门侍郎又进跪奏祥瑞讫俱降置所奏之文于案各还侍位侍郎引给事中引案退至东西阶前案遂出侍郎给事中还侍位初侍中宣制讫朝集使及蕃客皆再拜讫户部尚书进阶间北面跪奏【其尚书奏仍待黄门侍郎奏祥瑞讫】称户部尚书臣某言诸州贡物请付所司俛伏兴侍中前承制退称制曰可尚书退复位礼部尚书以次进诣阶间北面跪奏称礼部尚书臣某言诸蕃贡物请付所司俛伏兴侍中前承制退称制曰可尚书退复位侍中还侍位太府率其属受诸州及诸蕃贡物出归仁纳义门执物者随之典仪曰再拜通事舍人以次引北面位者出公初行乐作出门乐止侍中前跪奏称侍中臣某言礼毕俛伏兴还侍位皇帝兴太乐令令撞蕤宾之钟左五钟皆应奏太和之乐鼓吹振作皇帝降座御舆入自东房侍卫警跸如来仪侍臣从至閤乐止通事舍人引东西面位者以次出【蕃客先出其冬至受朝则不奏祥瑞贡物又无诸方表】
