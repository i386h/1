<!-- { "loadSidebar": true } -->
　　浆人奄五人女浆十有五人奚百有五十人【注女浆女奴晓浆者】凌人下士二人府二人史二人胥八人徒八十人【注凌氷室也诗云二之日凿氷冲冲三之日纳于凌隂】
　　【髙氏愈曰凌人厠于食官者夏月酒浆笾醢之味皆利氷之寒故也】
　　笾人奄一人女笾十人奚二十人【注竹曰笾女笾女奴之晓笾者】醢人奄一人女醢二十人奚四十人【注醢豆实也不谓之豆此主醢豆不尽于醢也女醢女奴晓醢者】
　　醯人奄二人女醯二十人奚四十人【注女醯女奴晓醯者】
　　盐人奄二人女盐二十人奚四十人【注女盐女奴晓盐者】
　　【叶氏时曰周官盐人一职亦以盐之用而供邦事未尝以盐之利而供邦财也后世利之禁兴方且盐不足而又铁铁不足而又茶自汉至唐法日宻矣】
　　幂人奄一人女幂十人奚二十人【注以巾覆物曰幂女幂女奴晓幂者梁氏万方曰饮食之官以幂人终之者致洁以告成全也】
　　宫人中士四人下士八人府二人史四人胥八人徒八十人
　　掌舎下士四人府二人史四人徒四十人【注舍行所解止之处】幕人下士一人府二人史二人徒四十人【注幕帷覆上者】掌次下士四人府四人史二人徒八十人【注次自修正之处王氏应电曰宫寝中凡便身烦劳之事后世皆属之宦寺而周公必以属士人宜其有承弼唘沃之功而无逢迎消蚀之祸也汉犹近古孔光以名士亲执唾壶侍中后世宫人意亡而治弥不古若矣】
　　大府下大夫二人上士四人下士八人府四人史八人贾十有六人胥八人徒八十人【注大府为王治藏之长若今司农矣叶氏时曰周以大府为府官之长总司货贿出入之权则利权不分敛散得宜使分掌于诸司而不専总于一司则出财者惟以给办为能用财者惟以济事为功而不顾后之不继矣】
　　玉府上士二人中士四人府二人史二人工八人贾八人胥四人徒四十有八人【注工能攻玉者】
　　内府中士二人府一人史二人徒十人【注内府主良货贿藏在内者】外府中士二人府一人史二人徒十人【注外府主泉藏在外者李氏觏曰玉府掌天子燕私之物然而为冡宰之属列大府之下主以上士之官而司书之要贰司防之钩考皆必及焉若以御府禁钱付之亲幸之手省闼之中外人所不覩法制所不行比校所不及则伤财害民非细故矣】
　　【叶氏时曰玉府掌王内帑内府外府掌王公帑公帑二而内帑一以公用多而私用少也三府各有所掌而统之以大府则三府不得行其私大府虽总其财而制之以太宰则大府亦不得行其私此成周掌财之官然也】
　　司防中大夫二人下大夫四人上士八人中士十有六人府四人史八人胥五人徒五十人【注防大计也司防主天下之大计计官之长若今尚书】
　　司书上士二人中士四人府二人史四人徒八人【注司书主计防之簿书】
　　职内上士二人中士四人府四人史四人徒二十人【注职内主入也若今之泉所入谓之少内】
　　职嵗上士四人中士八人府四人史八人徒二十人【注主嵗计以嵗断】
　　职币上士二人中士四人府二人史四人贾四人胥二人徒二十人
　　【叶氏时曰财之出入必有防计司防为计官之长而司书贰之职内职嵗则以出入相考而职币复防其余财焉不特此也司裘何与防计而嵗终且防其裘事掌皮何与财用而嵗终亦防其财赍以二官而继于计官之列则凡事皆防可知此成周防财之官然也然以防计之官钩考掌财用财之吏苟其权不足以制而为太府者反得以势临之则将聼命之不暇又安敢校其是非故太府仅以下大夫二人司防乃有中大夫二人下大夫四人使之以尊临卑以多制寡而后纠察钩考之势得行司防又之冡宰而宰以九式节财以嵗终制用司防又不得以欺之也故知大府可以统诸府司防可以临大府太宰可以制司防则理财之法庶乎可得而论矣后世有为汉丞相而不知一嵗钱谷之出入谓当责治粟内史为唐宰相而曰陈调兵食非宰相事请罢度支归有司彼岂识大府司防兼属冡宰之意乎】
　　【蔡氏徳晋曰职内职嵗皆无府藏唯职币自有府藏盖羣臣当用公物已经内外府支出其用之有余则不复更入内外府故另立职币俾収藏之以供赐予之用此职之立有四善焉一则支给公物可以稍寛令办事得以舒展一则令羣臣不得侵渔公物以入已一则令羣臣不献羡余以媚朝廷一则令君上不得索琐悉小利入公帑而充正用一职立而君臣之道交得矣】
　　司裘中士二人下士四人府二人史四人徒四十人掌皮下士四人府二人史四人徒四十人
　　【郝氏敬曰自大府至掌皮十一职皆货财之司而大府与司防为出入之长王饮食居处外财用为至急君心荒于侈与羣小因缘为奸亦唯财为甚故冡宰兼领之后世宰相领度支儒者非之不知后世之失在别设宰相不在领度支也】
　　【髙氏愈曰司裘掌皮二职亦系王服御之事故属之冡宰又以皮裘之事皆有防计故列诸防讣诸官之下】
　　内宰下大夫二人上士四人中士八人府四人史八人胥八人徒八十人【注内宰宫中官之长】
　　【郑氏伯谦曰内宰为冡宰之属则女宠近习皆畏师保之检察而无敢逾节皇父作相膳夫内史皆不得人晋侯近女而惑疾医和以为赵孟之过古人致君二南之化其道由此】
　　内小臣奄上士四人史二人徒八人【注奄称士者异其贤也李氏觏曰余奄皆不命也先王不以恩夺义不以私废公虽其褱人毋得过宠奄称士者止于四人况可为卿大夫哉】
　　【吕氏祖谦曰奄位极于上士先王防患之意盖微】
　　阍人王宫每门四人囿游亦如之【注阍人司昏晨以唘闭者囿御苑游离宫也】
　　【沈氏形曰宫门臯库雉应路凡五当二十人囿游之门盖二又当八人也囿人掌囿游之守禁是游即在囿中】
　　寺人王之正内五人【注寺之言侍也诗云寺人孟子正内路寝　疏僖二十四年寺人披请见自称刑臣明寺人奄人也寺人既掌内人不掌男子而秦诗云欲见国君先令寺人者秦仲时官未备故寺人兼小臣也正内谓后之路寝若王之路寝不得称内先郑云后六宫前一后五前一则路寝】朱子曰天官兼嫔御宦官饮食之事皆总之则其于饮食男女之欲所以制其君而成其徳者至矣岂复有后世宦官之弊古者宰相之任如此
　　【蔡氏徳晋曰幽王时周家法度虽壊犹有寺人孟子恶谗而作巷伯之诗孔子贤而録之则成周寺人必选用醇谨老成可知也今考员止五人而无爵其职虽得侍御于王而所掌正内人之事盖慎简而贱役之周家所以无宦寺之祸也秦诗云未见君子寺人之令説者谓秦仲官未备故寺人兼小臣得掌男子然宦寺与外政自此始厥后卒用赵髙杀扶蘓弑二世而亡秦岂非祖宗立法不善之所致与】
　　内竖倍寺人之数【注竖未冠者之官名】
　　【方氏苞曰童稚未有遽犯宫刑者按春秋传庚宗妇人之子叔孙以为竖官又孔氏之竖浑良夫长而美通于伯姫则竖非刑人也】
　　九嫔【注嫔妇也昏义曰古者天子后立六宫三夫人九嫔二十七世妇八十一御妻以聼天下之内治以眀章妇顺故天下内和而家理也不列夫人于此官者夫人之于后犹三公之于王坐而论妇礼无官职】世妇【注不言数者君子不苟于色有妇徳者充之无则阙】
　　女御【注昏义所谓御妻御犹进也侍也】
　　朱子曰五峯以周礼为非周公致太平之书谓如天官冡宰却管甚宫阃之事其意只是见后世宰相请托宫闱交结近侍以为不可殊不知此正人君治国平天下之本岂可以后世之弊而并废圣人之良法美意哉
　　薛氏衡曰内宰所掌自内竖以上所以纪纲王宫之治自九嫔以下所以辅成王内之治
　　女祝四人奚八人【注女祝女奴晓祝事者】
　　朱子曰古人立法无所不备有是事则立是官如宫中祈祝之事専立女祝以掌之自无后世巫蛊之祸
　　女史八人奚十有六人【注女史女奴晓书者】
　　张子曰女史八人书王后言动以佐内治及进御烦碎之事皆书之故后夫人以下莫不惧而増徳
　　典妇功中士二人下士四人府二人史四人工四人贾四人徒二十人【注典主也典妇功者主妇人丝枲功官之长】
　　典丝下士二人府二人史二人贾四人徒十有二人典枲下士二人府二人史二人徒二十人
　　【陈氏傅良曰三官悉用士人为之先王以此人主奢俭所系国家利害所闗非士大夫为之则害国乱政必不得已与内宫相闗通如内小臣内司服之类始用宦者耳】
　　【髙氏愈曰妇人不亲丝枲则湛于逸乐而淫邪易生故立典妇功典丝典枲三官以督之】
　　内司服奄一人女御二人奚八人【注内司服主宫中裁缝官之长有女御者以衣服进或当于王广其礼使无色过】
　　缝人奄二人女御八人女工八十人奚三十人【注女工女奴晓裁缝者】
　　染人下士二人府二人史二人徒二十人
　　【薛氏衡曰内司服与缝人既主以奄人而染人特付之命士者盖缝线之事虽当便于内而采章之正不宜使便于内也】
　　【王氏志长曰染人职掌甚细然嫌微之际所闗綦重书懋五服五章诗闗緑衣黄里盖名器之尊卑后宫之华朴与其式法淫邪皆系焉属之天官固宜已】
　　【髙氏愈曰妇人淫巧自衣服始衣服奇邪自以艶色相夸闘始故染人一官特掌于冡宰而后宫服饰化于竒邪者鲜矣】
　　追师下士二人府一人史二人工二人徒四人【注追治玉石之名】
　　【髙氏愈曰按追师为王后及九嫔世妇首服止于工二人其俭约如此】
　　屦人下士二人府一人史一人工八人徒四人
　　【史氏浩曰王有弁师后有追师王有司服后有内司服各有其司独于屦人总之者以为不足烦二官】
　　夏采下士四人史一人徒四人【注夏采夏翟羽色禹贡徐州贡夏翟之羽有虞氏以为緌后世或无故染鸟羽象而用之谓之夏采】
　　陈氏傅良曰冡宰一职惟制御天子身畔之人一则环卫之人二则供奉饮膳酒浆之人三则出纳财贿之人四则宫中使令之人盖以此等与天子势狎或用内卿或用女奚他卿不能谁何所以冡宰尽制御之
　　李氏光地曰冡宰兼统百官理万事而其要以正君身为本故自王及后世子凡内外之饮食服用居处以至阉竖阍寺妇职女功皆兼而掌之盖所以相天子脩身齐家而为治国平天下之本其虑至逺而义至精也惟小宰宰夫则佐冡宰兼总大体纪纲内外之政此外宫正宫伯则掌宿卫居守王宫之事事之最要者也膳夫庖人内饔外饔亨人甸师兽人人鼈人腊人医师食医疾医医兽医酒正酒人浆人凌人笾人醢人醯人盐人幂人皆饮食之事宫人掌舎幕人掌次皆王寝处次舎之事大府玉府内府外府皆蓄藏之事司防司书职内职嵗职币皆防计之事以上诸职虽兼掌宫内之服食器用然皆外职也故以司裘掌皮继之盖裘皮虽衣服之类然不出于妇功故于内职无所附属而自内宰以下则皆内职也内宰内小臣阍人寺人内竖皆内之男官九嫔世妇女御女祝女史皆内之女官典妇功典丝典枲内司服缝人染人追师屦人夏采则皆服饰之事也服饰成于妇功故次于内职之后也
