<!-- { "loadSidebar": true } -->
　　求地影半径　以太阳最髙距地为一率地半径比例数为二率太阳距地心线【求日实均时所得】为三率求得四率为太阳距地【江氏永曰此以最髙时日距地一千一百六十二地半径求其渐卑之距地也】又以太阳光分半径减地半径所余为一率太阳距地为二率地半径为三率求得四率为地影之长【江氏永曰太阳光分半径大于地半径五倍有竒地影渐逺渐小成角形自日心至地影之尽处为大股光分半径为大句又于大句股中分为两句股光分半径减地半径所余次大句也太阳距地次大股也地半径小句也地影长小股也】又以地影长为一率地半径为二率本天半径为三率求得四率为正切检八线表得地影角【江氏永曰地影之角度引影线至本天满半径其度在本天之弧】又以本天半径为一率地影角之正切为二率地影长减太隂距地之余为三率求得四率为太隂所当地影之濶【江氏永曰大股比大句若小股与小句也】乃以太隂距地为一率地影之濶为二率本天半径为三率求得四率为正切检八线表得地影半径【江氏永曰旧表地影半径最小者四十三分最大者四十七分】
　　求食分　太隂全径为一率十分为二率太隂半径与地影半径相并为并径【江氏永曰旧表并径最小者五十八分一十五秒最大者一度四分二十秒】内减食甚距纬【并径不足减距纬即不食　江氏永曰距纬大于并径不食与并径等亦不食】余为三率求得四率即食分【江氏永曰地影半径内减太隂半径其余距纬与之等自此以上皆能食既】
　　求初亏复圆时刻　以食甚距纬之余为一率并径之余为二率半径千万为三率求得四率为余检八线表得初亏复圆距弧【江氏永曰初亏至食甚食甚至复圆其距弧等正纵余横月食至地影中横过故以余半径为比例八线之理正余相为消长正大者余小正小者余大极而至于无正则余与半径等假令食甚正当交防无距纬则一率与三率皆半径而二率四率之余必等余等正亦等以并径之正为半径规一小圆于本天大圆之中地影包其内是距弧正与半径等月食必从影之正右横过且穿其心又设距纬与并径等则一率与二率之余等三率与四率皆半径则小圆之半径尽无距弧月从影之上下相切而过不食矣其他有距纬未至等于并径者三率半径必稍大于一率则四率之余亦必稍大于二率余大者正小距弧月从影之偏右横过不穿心矣】又以月距日实行化秒为一率【江氏永曰前求食甚时刻所得】小时化秒为二率初亏复圆距弧化秒为三率求得四率为秒以时分收之为初亏复圆距时以加减食甚时刻得初亏复圆时刻【减得初亏加得复圎】
　　求食既生光时刻　食甚距纬之余为一率地影太隂两半径较【江氏永曰相减之余也】之余为二率半径千万为为三率求得四率为余检八线表得食既生光距弧又以月距日实行化秒为一率小时化秒为二率食既生光距弧化秒为三率求得四率为秒以时分收之为食既生光距时以加减食甚时刻得食既生光时刻【减得食既加得生光】
　　求食限总时　以初亏复圆距时倍之即食总时求太隂黄道经纬度　置太阳黄道经度加减六宫【过六宫则减去六宫不及六宫则加六宫　江氏永曰月在日之对冲故加减六宫】再加减食甚距弧【江氏永曰食甚距时之弧也以一小时化秒为一率月距日实行化秒为二率食甚距时化秒为三率求得四率为秒以度分收之为食甚距弧其加减依食甚距时】又加减黄白升度差【求升度差法详月离求黄道实行条】得太隂黄道经度即求纬度【详月离江氏永曰前已求食甚距纬矣】
　　求太隂赤道经纬度【详月离求太隂出入时刻条　江氏永曰本天半径为一率黄赤大距之余为二率太隂距春秋分黄道经度之正切为三率求得四率为赤道经度之正切赤纬后无所用如欲求之依弧三角两边夹一角求对边之法】
　　求宿度　求得本年黄赤道宿钤【求黄道宿钤法详日躔冇黄道经纬度即可求赤道经纬度与太隂求赤道法同　江氏永曰求宿赤道经度用弧三角法以本宿黄道纬度南则加九十度北则减九十度为距黄极之一边黄赤大距为一边本宿距冬至黄道经度为所夹之外角过半周者与全周相减用其余依太隂求赤道纬度法求得对角之边为宿距北极度不及九十度者减去九十度余为南纬宿有数星所求者距星也】以太隂黄赤道经度各如法减之【详日躔】即得太隂黄赤道经度
　　求黄道地平交角【江氏永曰此下二条皆为求定交角以辨初亏复圆方向也】　以食甚时刻【江氏永曰从子正起】变赤道度【每时之四分变作一度毎时之一分变度之十五分】又于太阳赤道经度内减三宫【不及减者加十二宫减之　江氏永曰经度起冬至故减三宫为春分不及减者在春分前也】余为太阳距春分赤道度两数相加【满全周去之】为春分距子正赤道度加减半周得春分距午正东西赤道度【过半周者减半周为午正西不及半周者与半周相减为午正东】春分距午正东西度过象限者与半周相减余为秋分距午正东西度【秋分距午东西与春分相反】以春秋分距午正东西度与九十度相减【江氏永曰午正赤道距地平九十度故也】余为春秋分距地平赤道度乃用为弧三角形之一边【江氏永曰斜弧三角也地平截赤道黄道不能成直角故为斜弧三角】以黄赤大距度【江氏永曰即春秋分之角度】及赤道地平交角【以极髙减象限得之春分午西秋分午东者用此若春分午东秋分午西者则以此度与半周相减用其余　江氏永曰赤道去天顶与极髙同故以极髙减象限即得赤道地平交角如京师极髙四十度则交角五十度凡角度必两边皆满九十度乃见对角之弧度午正赤道距地平地平正东正西距午正皆九十度故赤道地平交角其度在子午圈黄道地平交角亦同理赤道交角必向黄道春分午西秋分午东者赤道包黄道得用其本角以向黄道春分午东秋分午西者黄道包赤道故赤道用其外角以向黄道也本角锐外角钝钝角之正余即锐角之正余但锐角之矢为正矢钝角之矢为大矢大矢者半径加余也】为边傍之两角【江氏永曰两角夹一边也】求得对边之角为黄道地平交角【春分午东秋分午西者得数即为黄道地平交角如春分午西秋分午东者则以得数与半周相减余为黄道地平交角　江氏永曰即黄道九十度限距地髙也皆用形外垂弧法求之形外垂弧者从天顶出线过春秋分角至地平成直角以为用半径比例也春分午东秋分午西者赤角钝而黄角锐作垂弧于近赤道边以本天半径为一率赤道地平交角之正为二率春秋分距地平赤道度之正为三率求得四率为正检表得度为垂弧又以春秋分距地平赤道度之余为一率本天半径为二率赤道地平交角之余切为三率求得四率为正切检表得虚角以春秋分角并虚角为总角又以本天半径为一率总角之正为二率垂弧之余为三率求得四率检表得度为黄道地平交角春分午西秋分午东者赤角锐而黄角钝作垂弧于近黄道边亦以本天半径为一率赤道地平交角之正为二率春秋分距地平赤道度之正为三率求得四率为正检表得垂弧又以春秋分距地平赤道度之余为一率本天半径为二率赤道地平交角之余切为三率求得四率为正切检表得总角于总角内减春秋分角余为虚角又以本天半径为一率虚角之正为二率垂弧之余为三率求得四率为余检表得黄道地平交角之外角以外角与半周相减余为黄道地平交角　右法皆三求而后得角若用次形法则易边为角易角为边可用加减捷法求之春秋分角度为一边赤道地平交角度为一边春秋分距地平赤道度为所夹之角两边相并为总弧相减为存弧各取余视总弧过象限两余相加不过象限相减折半为初数以半径为一率角之矢为二率初数为三率求得四率为对弧存弧两矢较以矢较加入存弧矢为对弧矢得正矢与半径相减得大矢于矢内减半径为余以余检表得对弧易弧为角视得正矢为锐角得大矢为钝角此法较防】求黄道髙弧交角　以黄道地平交角之正为一率赤道地平交角之正为二率春秋分距地平赤道度之正为三率求得四率为正检表得春秋分距地平黄道度【江氏永曰黄道地平交角对春秋分距地平赤道一边赤道地平交角对春秋分距地平黄道一边此亦斜弧三角角有所对之边又一角对所求之边则皆用正比例】又以太隂黄道经度视【春秋】分在地平上者与【三九】宫相减余为太隂距【春秋】分黄道度【春秋分宫度大于太隂宫度为距春秋分前反此则在后】又以太隂距春秋分黄道度与春秋分距地平黄道度相加减为太隂距地平黄道度【春秋分在午正西者太隂在分后则加在分前则减春秋分在午正东反是　江氏永曰食甚时太隂所当黄道度即地影之心太隂距地平黄道度即影心距地平黄道度也】随视其距限之东西【春秋分在午西者太隂距地平黄道度不及九十度为限西过九十度为限东春秋分在午东者反是】乃以太隂距地平黄道度之余为一率本天半径为二率黄道地平交角之余切为三率求得四率为正切检表得黄道髙弧交角【江氏永曰从天顶出线过影心至地平与黄道交成角此角对下两角间之地平弧弧度未得不能用正法当如此求之犹前求虚角总角之法也此交角于地影上作之大圆之角度即影边之角度食在限东者角在左偏下限西者角在右偏下】求初亏复圆定交角　置食甚交周以初亏复圆距弧加减之得初亏复圆交周【减得初亏加得复圆】乃以本天半径为一率黄白大距之正为二率初亏复圆交周之正各为三率各求得四率为正【江氏永曰亦如求食甚距纬之法】检表得初亏复圆距纬【交周初宫五宫为纬北六宫十一宫为纬南】又以并径之正为一率初亏复圆距纬正各为二率半径千万为三率求得四率为正【江氏永曰并径对直角距纬对纬差角故皆以正比例】检表得初亏复圆纬差角各与黄道髙弧交角相加减为初亏复圆定交角【太隂在限东初亏纬南则加纬北则减太隂在限西初亏纬南则减纬北则加复圆加减反是　江氏永曰影上所作之交角限东在左下限西在右下而月入影皆从右出影皆从左其以纬差角加减交角也限东视其右上之对角初亏纬南白道在下则两角加大纬北白道在上则对角减小矣限西视其右下之本角初亏纬南白道在下本角减小纬北白道在上本角加大复圆相反仿此可知】若初亏复圆无纬差角【江氏永曰正当交防也】即以黄道髙弧交角为定交角
