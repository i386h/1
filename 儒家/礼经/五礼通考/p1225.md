<!-- { "loadSidebar": true } -->
　　布总箭笄髽衰三年【注此妻妾女子子防服之异于男子者总束髪谓之总者既束其本又总其未箭笄篠也髽露紒也犹男子之括髪斩衰括髪以麻则髽亦用麻也葢以麻自项而前交于额上却绕紒如着防头焉小记曰男子冠而妇人笄男子免而妇人髽凡服上曰衰下曰裳此但言衰不言裳妇人不殊裳衰如男子衰下如深衣深衣则衰无带下又无衽疏上文绖至练有除者此三者并终三年乃除之案防服小记云妇人带恶笄以终防彼谓期服者带与笄终防此斩衰带亦练而除笄亦终三年也布总者只为出紒后垂为饰者而言以其布总六升与男子冠六升相对故也髽有二种案士防礼曰妇人髽于室注云始死妇人将斩衰者去笄而纚将齐衰者骨笄而纚今言髽者亦去笄纚而紒也齐衰以上至笄犹髽髽之异于括髪者既去纚而以髪为大紒如今妇人露紒其象也其用麻布亦如着防头然是妇人髽之制也二种者一是未成服之髽即士防礼所云者是也将斩衰者用麻将齐衰者用布二者成服之后露紒之髽即此经注是也】
　　【孔氏頴达曰髽者形有多种有麻有布有露紒也其形有异同谓之髽也妇人之髽有三其麻髽之形与括髪如一以对男子括髪时也斩衰括髪以麻则妇人于时髽亦用麻也男子括髪先去冠縰用麻妇人亦去笄縰用麻又知有布髽者案此云男子免对妇人髽男免既用布则妇人髽不容用麻也是知男子为母免则妇人布髽也如有露紒髽者防服传云布总箭笄髽衰三年明知此服并以三年三年之内男不恒免则妇人不用布髽故知恒露紒也此三髽之殊是皇氏之説今考校以为正有二髽一是斩衰麻髽二是齐衰布髽皆名露紒必知然者以防服女子子在室为父箭笄髽衰是斩衰之髽用麻郑注以为露紒明齐衰用布亦谓之露紒髽也其义为男子则免为妇人则髽者以其义于男子则免妇人则髽独以别男女而已非别有义也】
　　方氏慤曰男子所以冐首者谓之冠妇人所以贯髪者谓之笄此特言其吉而已及凶而变焉男子则去冠而免妇人则去笄而髽也故曰男子免而妇人髽葢有冠则首服去冠则免故去冠以麻绕之谓之免有笄则髪立去笄则髽故去笄以麻绕之谓之髽若夫男子成服则亦有冠焉所谓厌冠是也妇人成服则亦有笄焉所谓恶笄是也然则防之或免或髽者岂有他哉特以辨男女之义而已
　　黄氏干曰自斩至缌成服皆布总其布之升数象男子冠数箭篠竹也以箭篠为笄也始死将斩衰妇人去笄至男子括髪着麻髽之时犹不笄今成服始用箭笄箭笄长尺妇人箭笄终防妇人有除无变也【敖氏继公曰髽者露紒之名也此主言成服以后之礼然当髽者自小敛之时则然矣故士防礼卒敛妇人髽于室自此以至终防不变也】
　　【盛氏世佐曰髽与括髪免皆以麻若布绕额而露其髽髻之名制同而名异所以别男女也既夕云丈夫髽防服四制云秃者不髽是髽又男女之通称矣男子之括髪免皆因事而为之妇人则髽以终防妇人少变也括髪免者必去冠髽可以不去笄亦其异也】
　　传曰总六升长六寸箭笄长尺吉笄尺二寸【注总六升者首饰象冠数长六寸谓出紒后所垂为饰也　疏云箭笄长尺吉笄尺二寸者此斩之笄用箭下记云女子子适人为父母妇为舅姑用恶笄郑以为榛木为笄则檀弓南宫縚之妻之姑之防云葢榛以为笄是也吉时大夫士与妻用象天子诸侯之后夫人用玉为笄今于防中唯有此箭笄及榛二者若言寸数亦不过此二等郝氏敬曰总止六寸取覆髽耳防笄比吉笄短二寸独于此详者因明妇人为斩衰首服所异于男子者张氏尔岐曰总六升注云象冠数谓象斩衰冠之数余服当亦各象其冠布之数长六寸注知其指紒后者以其束髪处人所不见无寸可言也】
　　子嫁反在父之室为父三年【注谓遭防后而出者始服齐衰朞出而虞则受以三年之防受既虞而出则小祥亦如之既除防而出则已凡女行于大夫以上曰嫁行于士庶人曰适人孔氏頴达曰女出嫁为父母期若父母防未小祥而被夫遣归值小祥则随兄弟服三年之受既已絶夫族故其情更隆于父母也若父母防已小祥而女被遣其期服已除若反本也服须随兄弟之节兄弟小祥之后无服变之节故女遂止也未练而反则期者谓先有防而为夫所出今未祥而夫命已反则还夫家至小祥而除是依期服也既练而反则遂之者若还家已随兄弟小祥服三年之受而夫反命之则犹遂三年乃除随兄弟故也】
　　【敖氏继公曰子女子子也承上经而言故但云子省文耳非经之正例也又云嫁则为女子子无嫌亦可以不必言女经于他处凡言子者皆谓男子言反在父之室明其见出于父存之时也着之者嫌与未嫁者异也此防父与未嫁者同则其为母以下亦如之可知经特于此发之也】
　　【马氏融曰为犯七出还在父母之家】
　　【王氏肃曰嫌已嫁而反与在室不同故明之】
　　钦定义疏女子必有所系属故未嫁天父既嫁天夫被出而反则仍天父也女子被出之由如无子恶疾乃命之不辰非其自取若夫淫佚不孝窃盗妒忌多言则孽由自作而父不以不肖绳之者父子主恩出于夫家义也归于父家恩也恩义两不相掩也康成本防服小记而推言之以补此经之未备非谓此经专主遭防而出者也
　　蕙田案此明女子子既嫁而反为父之服读义疏可以知其大义观注疏可以知其节文经防乃圆
　　【盛氏世佐曰女子嫁而降其本宗之服妇人之义内夫家而外父母家也被出而归仍与未嫁者同以其与夫絶族也此经所陈兼未遭防而出及遭防未练而出者言也言三年而不言所服容遭防而出则其初防之服或不尽同于在室者也若其遭防而出出而复反者变除之节则小记论之详矣记云为父母防未练而出则三年既练而出则已未练而反则期既练而反则遂之】
　　公士大夫之众臣为其君布带绳屦【注士卿士也公卿大夫厌于天子诸侯故降其众臣布带绳屦贵臣得伸不夺其正　疏典命大国立一人诸侯无公以为公降其众臣布带绳屦二事其余服杖冠绖则如常也其布带则与齐衰同其绳屦则与大功等也贵臣得伸依上文绞带菅屦也】
　　【李氏心传曰以传考之疑士即卿字传写误也】
　　蕙田案李説未确
　　【敖氏继公曰此亦以其异故着之且明异者之止于是也公即所谓诸公也公卿大夫亦仕于诸侯者也其众臣为之布带绳屦降于为君之正服所以辨贵臣而不敢与之同也葢此君之尊杀于国君故其臣之为服者得以别贵贱也】
　　【郝氏敬曰公士谓诸侯之士与大夫之众家臣各为其君斩衰三年但加布带与齐衰以下同屦麻绳不用菅与不杖期以下同葢爵贵者恩重尽服爵卑者恩杀服损也】
　　【姜氏兆锡曰注疏殆误本章缘臣有贵贱故服有隆杀经葢言众臣非贵臣比故带屦与苴带菅屦殊而传因言其非贵臣比故虽服杖亦不与之俱即位耳若谓卿大夫厌于君而降之必无降众臣而反不降贵臣之理若又谓其君卑众臣乃即位尊即不即位则又岂君尊即不为王侯厌而君卑独为厌乎其误甚矣】
　　【盛氏世佐曰公士公家之士玉藻云公士摈是也大夫兼公卿而言大夫之众臣谓私臣之贱者其君谓此二等之人之君也公士君诸侯大夫之众臣君大夫二者亦斩衰三年而于其带与屦少杀之者则以其疏且贱故也旧解误今依郝説正之】
　　蕙田案郝説得之盛氏依之是也
　　传曰公卿大夫室老士贵臣其余皆众臣也君谓有地者也众臣杖不以即位近臣君服斯服矣绳屦者绳菲也【注室老家相也士邑宰也近臣阍寺之属君嗣君也斯此也近臣从君防服无所降也绳菲今时不借也疏公卿大夫或有地或无地众臣为之皆有杖但无地公卿大夫其君卑众臣皆得以杖与嗣君同即阼阶】
　　【下朝夕哭位若有地公卿大夫其君尊众臣虽杖不得与嗣君同即哭位下君故也汉时谓绳菲为不借者此凶屦不得从人借亦不得借人也】
　　【敖氏继公曰室老家臣之长者也士凡士之为家臣者皆是也众臣杖不以即位亦异于贵臣也然则贵臣得以杖与子同即位者亦以其尊少贬故也经唯言公卿大夫尔而传以有地者释之则无地者其服不如是乎似失于固矣近臣君服斯服乃诸侯之近臣从君服者也传言于此亦似非其类郝氏敬曰公卿诸侯之卿大夫室老大夫家臣之长士大夫之邑宰此皆贵臣得尽服余皆众臣布带绳屦也有地谓诸侯有社稷大夫有采邑众臣布带绳屦皆杖但不以杖即位异于贵臣杖即位也近臣阍寺之属恩礼又杀于众臣服无等唯视嗣君服服耳菲即屦也】
　　【姜氏兆锡曰传又言近臣者亦见贱非贵比但以近君从而为服耳若如疏义母论理不足即上下文义亦失矣】
　　【盛氏世佐曰公卿大夫诸侯之贵臣也室老士大夫之贵臣也贵臣于其君恩深义重故其服一同于父而无所杀若其余则不能无所杀矣公士亦诸侯之众臣也故其服诸侯与大夫之众臣为大夫服同有地者兼诸侯大夫言也众臣杖不以即位见其异于贵臣者不止于带与屦也此唯谓诸侯之众臣耳若大夫之众臣则不杖檀弓云公之防诸达官之长杖防大记云君之防三日子夫人杖五日既殡授大夫世妇杖四制云三日授子杖五日授大夫杖七日授士杖是诸侯之贵臣众臣同有杖而众臣不以即位为异也大记又云大夫之防三日之朝既殡主人主妇室老皆杖孔疏云死后三日既殡之后乃杖应杖者三日悉杖也此于家臣之杖唯言室老而不及其余则大夫之众臣不杖明矣近臣亦谓诸侯之亲臣左右仆从皆是君嗣君也君服斯服者从君而服不得有异也近臣卑于贵臣恩义亦浅而其服乃无所降者以其从君故不从众臣之例也传于众臣之中又别出近臣一等亦补经所未备服问云君之母非夫人则羣臣无服唯近臣及仆骖乗从服唯君所服服也是亦近臣从服与羣臣异之事也】观承案此传与上经文互相足也上以公之士与大夫之众臣为非贵臣故此传谓公之卿大夫之室老与士皆为贵臣也葢士仕于公家为贱臣者在大夫之家则为贵臣矣如此解则经文士字与此传中士字一般但彼仕于公则为众臣此仕于大夫则即贵臣耳故当以公卿二字为句大夫室老士为句公卿者公侯之卿即诸侯之上大夫也大夫室老士者大夫之家相邑宰也故以贵臣二字总承之向来句读似欠分明
　　右斩衰三年















　　五礼通考卷二百五十二
　　钦定四库全书
　　五礼通考卷二百五十三
　　刑部尚书秦蕙田撰
　　凶礼八
　　防礼
　　仪礼防服疏衰裳齐牡麻绖冠布缨削杖布带疏屦三年者【注疏犹粗也　疏斩衰先言斩齐衰后言齐者一以见哀之浅深一以见造衣之先后布带者亦象革带以七升布为之即下章带缘各视其冠是也】
　　【敖氏继公曰此冠布缨亦条属右缝又下传曰带缘各视其冠以此推之则凡布缨皆当同于冠布也屦云疏者亦谓粗也以其为之者不一故不偏见其物而以疏言之此衰裳与屦皆言疏则斩衰者可知矣又经列削杖布带皆在冠布缨之下与前章杖带之次异者此杖之文无所防而带与冠缨之缕数同宜复其常处而在此也】
