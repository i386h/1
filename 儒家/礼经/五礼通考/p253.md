<!-- { "loadSidebar": true } -->
　　春官占梦季冬遂令始难疫【注令令方相氏也难谓执兵以有难却也故书难或为傩杜子春傩当作难　疏难者以其难去疫疠故为此读】
　　【李氏嘉防曰季春仲秋季冬皆有傩今日始傩者盖在上始行傩礼则诸侯万民斯可傩也王氏昭禹曰既舍萌赠恶梦内无衅然后自外至者可索而也】
　　【易氏祓曰始傩所以迎和气疫所以送戾气】
　　男巫冬堂赠无方无算【注杜子春云堂赠谓逐疫也无方四方为可也无算道里无数逺益善也谓冬岁终以礼送不祥及恶梦皆是也其行必自堂始巫与神通言当东则东当西则西可近则近可逺则逺无常数】
　　礼记月令季春之月命国难九门磔攘以毕春气【陈澔集说难之事在周官则方相氏掌之裂牲谓之磔除祸谓之攘春者隂气之终故磔攘以终毕厉气也旧说大陵八星在胃北主死丧中有大陵积尸之气气佚则厉鬼随之而行此月初日在胃从胃歴昴故疫之事当于此时行之也】
　　仲秋之月天子乃傩以逹秋气【注此傩傩阳气也阳暑至此不衰害亦将及人所以及人者阳气左行此月宿值毕毕亦得大陵积尸之气气佚则厉鬼亦随而出行于是亦命方相氏帅百而傩之王居明堂礼曰仲秋九门磔攘以发陈气御止疾疫】
　　【陈澔集说此独言天子难者此为除过时之阳暑阳者君象故诸侯以下不得难也】
　　季冬之月命有司大难旁磔出土牛以送寒气
　　【陈澔集说季春惟国家之难仲秋惟天子之难此则下及庶人又以隂气极盛故云大难也旁磔谓四方之门皆披磔其牲以攘除隂气不但如季春之九门磔攘而已旧说此日月经虚危司命二星在虚北司禄二星在司命北司危二星在司禄北司中二星在司危北此四司者鬼官之长又坟四星在危东南坟墓四司之气能为厉鬼将来或为灾厉故傩磔以禳除之事或然也出犹作也月建丑丑为牛土能制水故特作土牛以毕送寒气也】
　　【方氏慤曰傩所以傩隂慝而之周官方相氏帅百隷而时傩以狂夫为之则狂疾以阳有余唯阳有余足以胜隂慝故也攘九门欲隂慝之出凡此虑春气之不得其终也故曰以毕春气此傩隂慝之作于春者也仲秋季冬则傩隂慝之作于秋冬者也独夏不傩则以阳盛之时隂慝不能作故也季冬一岁隂慝之盛故本其积隂之气而言之特谓之大盖者邪气也达之送之者正气也春曰磔攘冬曰旁磔者灾难故旁又磔焉不特九门故也秋虽不言从可知矣春曰命国秋曰天子冬曰命有司何也盖天子之傩为国而已非自为之也委之有司而已故言之序如此且互相备也】
　　郊特牲乡人禓孔子朝服立于阼存室神也【注禓强鬼也谓时傩索室疫逐强鬼也禓或为献或为傩朝服立于阼神依人也　疏此一经论孔子存神之事乡人驱逐强鬼孔子恐庙神有惊恐身着朝服立于庙之阼阶存安庙室之神朝服以祭故用祭服以依神也】
　　【马氏晞孟曰傩者索室以去其不祥其法见于周方相氏而其事见于月令之季秋孔子圣人徳合于神明矣非俟于索室以去其不祥然必从乡人之傩者不违众以立异也】
　　【叶氏梦得曰傩有二名傩犹禳也以御隂为义故文从傩犹禬也以抗阳为义故文从昜此以存室神也故以禓为名郑氏以为强鬼之名误也】
　　论语乡党乡人傩朝服而立于阼阶
　　【朱子集注傩虽古礼而近于戏亦必朝服而临之者无所不用其诚敬也或曰恐其惊先祖五祀之神欲其依已而安也】
　　云麓漫抄世俗嵗将除乡人相率为傩俚语谓之打野狐案论语乡人傩朝服立于阼阶注大傩驱逐疫鬼也亦呼为野云戱
　　礼记外传方相氏之官嵗有三时率领羣驱索疠疫之气于宫室之中亦攘送之义也天以一气化万物五帝各行其徳余气留滞则伤后时谓之不和而灾疫兴焉大傩者贵贱至于邑里皆得驱疫命国傩者但于国城中行之耳
　　庄子逰岛问雄黄曰今逐疫出魅击鼓呼噪何也雄黄曰黔首多疫黄帝氏立巫咸使黔首沐浴斋戒以通九窍鸣鼔振铎以动其心劳形趋步以发隂阳之气饮酒茹葱以通五脏夫击鼓呼噪逐疫出魅黔首不知以为魅祟也
　　右经传傩
　　汉旧仪颛顼氏有三子生而亡去为疫鬼一居江水是为疫鬼一居若水是为魍魉蜮鬼一居人宫室枢隅处善惊人小儿月令章句曰日行北方之宿北方大隂恐为所抑故命有司大傩所以扶阳抑隂也方相帅百及童女以桃弧棘矢土鼓鼔且射之以赤丸五谷播洒之
　　后汉书礼仪志先腊一日大傩谓之逐疫其仪选中黄门弟子年十嵗以上十二以下百二十人为侲子【侲之言善善童幼子也】皆赤帻皁制执大鼗方相氏黄金四目蒙熊皮衣朱裳执戈扬盾十二兽有衣毛角中黄门行之宂从仆射将之以逐恶鬼于禁中夜漏上水朝臣防侍中尚书御史谒者虎贲羽林郎将执事皆赤帻陛卫乗舆御前殿黄门令奏曰侲子备请逐疫于是中黄门倡侲子和曰甲作食胇胃食虎雄伯食魅腾简食不祥揽诸食咎伯竒食梦强梁祖门共食磔死寄生委随食观错断食巨穷竒腾根共食蛊凡使十二神造恶凶赫女躯拉女干节解女肉抽女肺肠女不急去后者为粮【注东京赋曰捎魑魅斮獝狂斩委蛇脑方良囚耕父于清泠溺女魃于神潢残防魖与罔象殪壄仲而歼游光注曰魑魅山泽之神獝狂恶鬼委蛇大如车毂方良草泽神耕父女魃皆旱鬼恶水故囚溺于水中使不能为害防魖罔象木石之怪壄仲游光兄弟八人恒在人间作怪害也孔子曰木石之怪防魍魉水之怪龙罔象臣昭曰木石山怪也防一足越人谓之山防魍魉山精好学人声而迷惑人龙神物也非所常见故曰怪防象食人一名沐□埤苍曰獝狂无头鬼】因作方相与十二兽儛嚾呼周徧前后省三过持炬火送疫出端门【注东京赋曰煌火驰而星流逐赤疫于四裔注曰煌火光逐惊走煌然火光如星驰赤疫疫鬼恶者也侲子合三行従东序上西序下】门外驺骑传炬出宫司马阙门之外五营骑士传火弃雒水中【注东京赋注曰卫士千人在端门外五营千骑在卫士外为三部更送至雒水凡三辈逐鬼投雒水中仍上天池絶其桥梁使不度还】百官官府各以木面兽能为傩人师讫设桃梗郁儡苇茭毕执事陛者罢【注山海经曰东海中有度朔山上有大桃树蟠屈三千里其卑枝门曰东北鬼门万鬼出入也上有二神人一曰神荼一曰郁儡主阅领众鬼之恶害人者执以苇索而用食虎于是黄帝法而象之除毕因立桃梗于门户上画郁儡持苇索以御凶鬼画虎于门当食鬼也史记曰东至于蟠木风俗通曰黄帝上古之时有神荼与欝儡兄弟二人性能执鬼桃梗梗者更也嵗终更始受介祉也】
　　苇防桃杖以赐公卿将军特侯诸侯云
　　邓皇后本纪永初三年旧事嵗终当飨卫士大傩逐疫太后以隂阳不和军旅数兴诏飨防勿设戏作乐减逐疫侲子之半悉罢象槖驼之属丰年复故
　　北魏书髙宗本纪和平三年十有二月乙卯因大傩耀兵有飞龙腾蛇鱼丽之变以示威武
　　礼志和平三年十二月因嵗除大傩之礼遂耀兵示武更为制令
　　隋书礼仪志齐制季冬晦选乐人子弟十嵗以上十二以下为侲子合二百四十人一百二十人赤帻皁褠衣执鼗一百二十人赤布袴褶执鞞角方相氏黄金四目熊皮防首衣朱裳执戈扬盾又作穷竒祖明之类凡十二兽皆有毛角鼓吹令率之中黄门行之冗从仆射将之以逐恶鬼于禁中其日戊夜三唱开诸里门傩者各集被服器仗以待事戊夜四唱开诸城门二卫皆严上水一刻皇帝常服即御座王公执事官第一品已下从六品已上陪列预观傩者鼓噪入殿西门徧于禁内分出上二閤作方相与十二兽儛戏喧呼周徧前后鼔噪出殿南门分为六道出于郭外
　　隋制季春晦傩磔牲于宫门及城四门以禳隂气秋分前一日禳阳气季冬傍磔大傩亦如之其牲每门各用羝羊及雄鸡一选侲子如后齐冬八队二时傩则四队执事十二人赤帻褠衣执皮鞭工人二十二人其一人方相氏黄金四目防熊皮衣朱裳其一人为唱师着皮衣执棒鼓角各十有司预备雄鸡羝羊及酒于宫门为坎未明鼔噪以入方相氏执戈扬楯周呼鼓噪而出合趣显阳门分诣诸城门将出诸祝师执事预疈牲匈磔之于门酌酒禳祝举牲并酒埋之
　　唐书礼乐志大傩之礼选人年十二以上十六以下为侲子假面赤布袴褶二十四人为一队六人为列执事十二人赤帻赤衣麻鞭工人二十二人其一人方相氏假面黄金四目防熊皮黒衣朱裳右执楯其一人为唱帅假面皮衣执棒鼓角各十合为一队队别鼓吹令一人太卜令一人各监所部巫师二人以逐恶鬼于禁中有司预备每门雄鸡及酒拟于宫城正门皇城诸门磔禳设祭太祝一人斋郎三人右校为瘗埳各于皇城中门外之右前一日之夕傩者赴集所具其器服以待事其日未明诸卫依时刻勒所部屯门列仗近仗入陈于阶鼓吹令帅傩者各集于宫门外内侍诣皇帝所御殿前奏侲子备请逐疫出命寺伯六人分引傩者于长乐门永安门以入至左右上閤鼓噪以进方相氏执戈扬楯唱侲子和曰甲作食胇胃食虎雄伯食魅腾简食不祥揽诸食咎伯竒食梦彊梁祖明共食磔死寄生委随食观错断食巨穷竒腾根共食蛊凡使一十二神追恶凶赫汝躯拉汝干节解汝肉抽汝肺肠汝不急去后者为粮周呼讫前后鼓噪而出诸队各趋顺天门以出分诣诸城门出郭而止傩者将出祝布神席当中门南向出讫宰手斋郎疈牲匈磔之神席之西借以席北首斋郎酌清酒太祝受奠之祝史持版于座右跪读祝文曰维某年嵗次月朔日天子遣太祝臣姓名昭告于太隂之神兴奠版于席乃举牲并酒瘗埳
　　百官志内寺伯六人嵗傩则涖出入鼓吹署令二人大傩帅鼔角以助侲子之唱宫门局宫门郎二人歳终行傩则先一刻而啓皇太子
　　旧唐书礼仪志季冬晦堂赠傩磔牲于宫门及城四门各用雄鸡一
　　职官志太卜令掌卜筮之法嵗季冬之晦帅侲子入宫中堂赠大傩
　　开元礼诸州县傩方相四人执戈楯唱率四人侲子都督及上州六十人中下州四十人县皆二十人方相唱率县皆一人皆以杂职充之其侲子取人年十五以下十三以上充之又杂职八人四人执鼗鞉四人执鞭戈傩前一日之夕所司帅领宿于州门外其县门亦如之未辨色所司白刺史县令请引傩者入将辨色官者二人出门各执青麾引傩者入无官者外人引导于是傩击鼗鞉俱噪呼鼔鞭戈楯而入官者引之徧索诸室及门巷讫官者引出中门所司接引出仍鼔噪而出大门外分为四部各趋四城门出郭而止初傩者入祝五人各帅执事者以酒脯各诣州门及城四门傩者出便酌酒奠脯于门右禳祝而止乃举酒脯埋于西南酒以爵脯以笾其祝文曰维某年嵗次月朔日子祝姓名敢告于太隂之神寒暑往来隂阳之常度惟神以屏厉谨以酒脯之奠敬祭于神尚飨
　　干淳嵗时记禁中腊月三十日呈女童驱傩装六丁六甲六神之类
　　东京梦华録除日禁中呈大傩仪并用皇城亲事官诸班直戴假面绣画色衣执金鎗龙旗教坊使孟景初身亦魁伟贯全副金镀铜甲装将军用镇殿将军二人亦介胄装门神教坊南河炭丑恶魁肥装判官又装钟馗小妺土地灶神之类共千余人自禁中驱祟出南熏门外转龙弯谓之埋祟而罢
