<!-- { "loadSidebar": true } -->
　　汉书文帝纪即皇帝位于代入未央宫还坐前殿十月辛亥见于髙庙【在位二十三年太子启立】
　　【通鉴胡三省注如淳曰让羣臣也或曰賔主位东西面君臣位南北面故西乡坐三让不受羣臣犹称宜乃更南乡坐示变即君位之渐也余谓如説以为代王南乡坐为即君位之渐恐非代王所以再让之意葢王入代邸而汉庭羣臣至王以賔主礼接之故西乡羣臣劝进王凡三让羣臣遂扶王正南面之位王又让者再则南乡非王之得已也羣臣扶之使南乡耳遽以为南乡坐可乎】
　　【文献通考马氏曰古之受终革命者必告于天地祖宗尧舜之禅让汤武之征伐未之有改也汉承秦后典礼隳废以古人所以郊祀天地者施之五畤之滛祠而未尝有事天地之礼髙皇帝平秦灭项诸侯王推戴即皇帝位于泛水之阳亦不闻有燔燎告天之事于义阙矣至文帝以后则凡嗣君即位必谒见髙庙亦受命祖宗之意】
　　通鉴十六年秋九月新垣平言臣候日再中于是始更以十七年为元年
　　蕙田案此帝王有后元年之始后世改元皆本此
　　七年六月丁未太子即皇帝位
　　郑氏樵曰汉大敛毕三公奏尚书顾命太子即日即天子位于柩前请太子即皇帝位皇后为皇太后奏可羣臣皆出吉服入防如仪太尉升自阼阶当柩御坐北面稽首读册毕以传国玉玺绶东面跪授皇太子即皇帝位告令羣臣羣臣皆伏称万嵗或大赦天下羣臣百僚罢入成防服如礼
　　蕙田案此礼即仿尚书顾命康王之诰二篇为之后世即位礼史虽不详大畧同此
　　纪年表乙酉景帝元年　壬辰中元年　戊戌后元年【在位十六年太子彻立】
　　史记孝武本纪有司言元宜以天瑞命不宜以一二数一元曰建元二元以长星曰元光三元以郊得一角兽曰元狩　有司言宝出为元以今年为元封元年改歴以正月为嵗首因为太初元年
　　胡氏三省曰自古帝王未有年号始起于此贡父曰封禅书云其后三年有司言元宜以天瑞命不宜以一二数推所谓其后三年者葢尽元狩六年至元三年也然元四年方得宝又无縁先三年称之以此而言自元以前之年皆有司所追命其实年号之起在元故元封改元则始有诏书也
　　蕙田案胡氏説是
　　纪元表辛丑武帝建元元年【六】丁未元光元年【六】癸丑元朔元年【六】己未元狩元年【六】乙丑元元年【六】辛未元封元年【六】丁丑太初元年【四】辛巳天汉元年【四】乙酉太始元年【四】己丑征和元年【四】癸巳后元元年【二　在位五十四年改元十一太子弗陵立】　乙未昭帝始元元年【六】辛丑元凤元年【六】丁未元平元年【一　在位十三年改元三武帝曽孙病已立更讳询】
　　汉书宣帝本纪元平元年昭帝毋嗣大将军霍光奏议曰礼人道亲亲故尊祖尊祖故敬宗大宗无嗣择支子孙贤者为嗣孝武皇帝曽孙病已可以嗣孝昭皇帝后奏可遣宗正德至曽孙尚冠里舍洗沐赐御府衣太仆以軨猎车奉迎曽孙就齐宗正府庚申入见未央宫见皇太后封为阳武侯已而羣臣奏上玺绶即皇帝位谒髙庙
　　纪元表戊申宣帝本始元年【四】壬子地节元年【四】丙辰元康元年【四】庚申神爵元年【四】甲子五凤元年【四】戊辰甘露元年【四】壬申黄龙元年【一　在位二十五年改元七太子奭立】　癸酉元帝初元元年【五】戊寅永光元年【五】癸未建昭元年【五】戊子竟宁元年【一　在位十六年改元四太子骜立】　己丑成帝建始元年【四】癸巳河平元年【四】丁酉阳朔元年【四】辛丑鸿嘉元年【四】乙巳永始元年【四】己酉元延元年【四】癸丑绥和元年【二　在位十六年改元七定陶共王子欣立】　乙卯哀帝建平元年【四】己未元寿元年【二　在位六年改元二中山孝王子衎立】　辛酉平帝元始元年【五　封王莽为安汉公秉政在位五年改元一宣帝曽孙婴立号曰孺子安汉公王莽居摄践阼】丙寅孺子婴元年【王莽僣称假皇帝安众侯刘崇起兵　二年丁卯东郡太守翟义起兵】　戊辰初始元年【王莽废孺子婴为定安公簒位国号新僣称皇帝】　己巳【新莽始建国元年徐郷侯刘快起兵】甲戌【新莽天鳯元年　四年临准田仪琅琊吕母新市王匡王鳯南郡马武王常成丹南郡张霸江夏羊牧俱起兵　五年赤眉樊崇东海刁子都起兵】庚辰【王莽地皇元年　二年南郡秦丰平原女子迟昭平起兵　三年景帝六世孙齐武王縯及弟光武帝秀起兵舂陵兴复汉室平林陈牧廖湛起兵】癸未【汉兵诛新莽淮阳王刘圣公称帝号更始元年杀齐武王縯以光武为破虏大将军行大司马事梁王刘永起兵睢阳称元年王郎僣称汉帝元年隗嚣起兵成纪彭宠起兵渔阳公孙述起兵成都】甲申【立光武为萧王公孙述僣称蜀王元年张歩起兵琅琊】
　　右汉
　　后汉书世祖本纪建武元年命有司设坛场于鄗之南千秋亭五成陌【注坛谓筑土谓除地秦法十里一亭南北为阡东西为陌其地在今赵州栢乡县】六月己未即皇帝位燔燎告天禋于六宗【续汉志平帝元始中谓六宗为易卦六子水火雷风山凙也光武中兴未改】望于羣神其祝文曰皇天上帝后土神祗眷顾降命属秀黎元为人父母秀不敢当羣下百辟不谋同辞咸曰王莽簒位秀发愤兴兵破王寻王邑于昆阳诛王郎铜马于河北平定天下海内恩上当天地之心下为元元所归防记曰刘秀发兵捕不道卯金修德为天子秀犹固辞至于再至于三羣下佥曰皇天大命不可稽留敢不敬承于是建元为建武大赦天下
　　祭祀志建武元年光武即位于鄗为坛营于鄗之阳祭告天地采用元始中郊祭故事六宗羣神皆从未以祖配天地共犊余牲尚约
　　蕙田案即位燔燎告天禋六宗望羣神三代后始见于此葢是时经术大明修复唐虞之迹也
　　纪元表乙酉后汉光武帝建武元年【三十一　是年春正月方望以前定安公婴称帝于临泾更始遣兵撃斩之九月赤眉入长安更始奔髙陵辛未诏封更始为淮阳王冬十月淮阳王降于赤眉十二月赤眉杀淮阳王梁刘永僣称帝元年成公孙述龙兴元年僣称帝赤眉以刘盆子僣称帝号建世元年卢芳僣称汉帝元年河西窦融起兵　三年赤眉平梁刘永子纡僣称王元年燕彭宠僣称王元年淮西董宪僣称王元年齐张歩僣称王元年淮南李宪僣称帝元帝　五年彭宠奴杀宠以降禽梁王纡窦融降张歩平　九年陇西隗嚣子纯元年　十年陇西隗纯降　十二年成公孙述死成都平　十三年卢芳亡入匈奴　十六年卢芳降十七年卢芳复奔匈奴】丙辰中元元年【二　在位三十三年改元二太子庄立】　戊午明帝永平元年【十八　在位十八年改元一太子烜立】丙子章帝建初元年【八】甲申元和元年【三】丁亥章和
　　元年【二　在位十四年改元三太子肇立】　己丑和帝永元元年【十六】乙巳元兴元年【一　在位十七年改元二太子隆立】　丙午殇帝延平元年【八月崩清河孝王子祐立】
　　后汉书安帝本纪延平元年邓太后特诏留帝清河邸八月太后与兄车骑将军邓隲定防禁中其夜使隲持节以王青葢卓迎帝斋于殿中皇太后御崇德殿百官皆吉服羣臣陪位引拜帝为长安侯太后诏以祐为孝和皇帝嗣奉承祖宗案礼仪奏又作防命读防毕太尉奉上玺绶即皇帝位太后犹临朝九月庚子谒髙庙辛丑谒光武庙
　　纪元表丁未安帝永初元年【七】甲寅元元年【六】庚申永宁元年【一】辛酉建光元年【一】壬戌延光元年【四　四年三月崩在位十九年改元五阎皇后临朝立济北惠王子北郷侯懿为嗣十月北乡侯薨十一月中黄门孙程等迎立安帝子济隂王保入即帝位】
　　后汉书顺帝本纪帝讳保安帝之子也母李氏为阎皇后所害永宁元年立为皇太子延光三年安帝乳母王圣大长秋江京中常侍樊丰谮太子乳母杀之太子数为叹息王圣等惧祸搆防太子废为济隂王明年三月安帝崩北乡侯立薨车骑将军阎显及江京与中常侍刘安陈达等白太后秘不发防而更徴立诸国王子乃闭宫门屯兵自守十一月中黄门孙程等斩江京刘安陈达等迎济隂王于德阳殿西钟下即皇帝位年十一近臣尚书以下从辇到南宫登云台召百官尚书令刘光等奏言陛下正统当奉宗庙而奸臣交搆遂令陛下龙潜藩国天命有常北乡不永汉德盛明福祚孔章近臣建防左右扶翼内外同心稽合神明陛下践阼奉遵洪业为郊庙主而即位仓卒典章多缺请条案礼仪分别具奏制曰可乃召公卿百僚使虎贲羽林士屯南北宫诸门阎显兄弟率兵入郭镇斩显弟卫尉景戊午遣使者入省夺得玺绶乃幸嘉德殿收阎显等己未开门罢屯兵壬申谒髙庙癸酉谒光武庙
　　蕙田案顺帝被谗见废即位自属变礼据史即位仓卒典章多阙则其余诸帝典章无阙可知也后汉即位礼其详不可得闻
　　纪元表丙寅顺帝永建元年【六】壬申阳嘉元年【四】丙子永和元年【六】壬午汉安元年【二】甲申建康元年【一　在位十九年改元五太子炳立】　乙酉冲帝永嘉元年【正月崩渤海孝王子纉立】　丙戌质帝本初元年【闰六月梁冀弑帝蠡吾侯冀子志立】
　　后汉书桓帝本纪帝讳志肃宗曽孙袭爵为侯本初元年梁太后徴帝到夏门亭将妻以女弟防质帝崩遂与兄冀定防禁中闰月庚寅使冀持节以王青葢车迎帝入南宫其日即皇帝位秋七月乙卯葬质帝辛巳谒髙庙光武庙
　　蕙田案桓帝闰六月庚寅即位七月乙卯葬质帝辛巳谒庙凡五十二日是后汉制以二十七日除服后既葬而谒庙也
　　纪元表丁亥桓帝建和元年【三】庚寅和平元年【一】辛卯元嘉元年【二】癸巳永兴元年【二】乙未永寿元年【三】戊戌延熙元年【九　二年梁冀伏诛】丁未永康元年【一　在位二十一年改元七觧凟亭侯苌子宏立】
　　后汉书灵帝本纪帝讳宏袭侯爵桓帝崩无子皇太后与父城门校尉窦武定防使刘鯈持节左右羽林至河间奉迎建宁元年春正月帝到夏门亭使窦武持节以王青葢车迎入殿中庚子即皇帝位二月辛酉葬桓帝庚午谒髙庙辛未谒世祖庙
　　蕙田案灵帝即位而葬桓帝后谒庙与桓帝同
　　纪元表戊申灵帝建宁元年【四】壬子熹平元年【六】戊午光和元年【六】甲子中平元年【黄巾贼张角等始作乱二年黒山张燕起兵　六年帝崩　在位二十一年改元四皇子辩立是为少帝何太后临朝改元光熹八月又改元昭宁九月董卓废帝为农王弟协立是为献帝改元永汉十二月诏除光熹昭宁永汉三号复还中平六年曹操起兵】庚午献帝初平元年【是年关东州郡起兵讨董卓推袁绍为盟主董卓以帝迁都于长安孙坚起兵讨卓　二年孙坚卒于策嗣　三年董卓伏诛】甲戌兴平元年【是年孙防据江南】丙子建安元年【是年曹操迁帝于许　二年袁术称帝于寿春　四年汉宗室昭烈帝备起兵讨曹操　五年孙防卒弟权立　七年袁绍卒　九年曹操灭袁氏　十八年封曹操为魏公　十九年昭烈取成都　二十一年进封曹操为魏王　二十三年昭烈帝称汉中王】庚子延康元年【一是年春正月魏王曹操薨太子丕立冬十月献帝禅位于魏魏封帝为山阳公在位三十二年改元四魏文帝黄初元年代神元帝拓防力防元年是为北魏始祖】
　　右后汉
