<!-- { "loadSidebar": true } -->
　　魏氏春秋陈矫本刘氏子出嗣舅氏而婚于本族徐宣每非之庭议其阙太祖惜矫才量欲拥全之乃下令曰防乱以来风教凋薄谤议之言难用褒贬自建安五年以前一切勿论其以断前诽议者以其罪罪之
　　晋书陈骞传骞父矫魏司徒矫本广陵刘氏为外祖陈氏所养因而改焉
　　贾充传充无嗣及薨充妇郭槐輙以外孙韩谧为黎民子【充子黎民三嵗死】奉充后郎中令韩咸中尉曹轸谏曰礼大宗无后以小宗支子后之无异姓爲后之文无令先公怀腆后土良史书过岂不痛心槐不从咸等上书求改立嗣不报槐遂表陈是充遗意诏曰太宰鲁公充崇德立勲勤劳佐命背世殂殒每用悼心又子早终世嗣未立古者列国无嗣取始封支庶以绍其统而近代更除其国至于周之公旦汉之萧何或预建元子或封爵元妃盖尊显勲庸不同常例太宰素取外孙韩谧为世子黎民后吾退而断之外孙骨肉至近推恩计情合于人心其以谧爲鲁公世孙以嗣其国自非功如太宰始封无后皆不得以为例秦秀传充薨秀议曰充舍宗族弗授而以异姓爲后悖礼溺情以乱大伦昔鄫养外孙莒公子为后春秋书莒人灭鄫圣人岂不知外孙亲耶但以义推之则无父子耳又案诏书自非功如太宰始封无后如太宰所取必已自出如太宰不得以爲比然则外孙爲后自非元功显德不之得也天子之礼盖可然乎絶父祖之血食开朝廷之祸门諡法昏乱纪度曰荒请諡荒公不从
　　魏书髙崇传崇字积善父潜显祖初归国赐爵开阳男居辽东诏以沮渠牧犍女赐潜爲妻封武威公主拜驸马都尉加宁逺将军卒舅氏坐事诛公主痛本生絶嗣遂以崇继牧犍后改姓沮渠景明中启复本姓袭爵
　　旧唐书李叔明传本姓鲜于氏大歴末有阆州严氏子上疏称叔明少孤养子于外遂冐姓焉请复之诏从焉叔明初不知其从外氏姓意丑其事遂抗表乞赐宗姓代宗以戎辕寄重许之仍寘严氏子于法宋史叶梦鼎传本陈待聘之子七嵗后于母族蕙田案异姓为后固爲非礼然直书不讳则本系尚明传中言召赴行在丁本生母忧盖与爲伯叔后者同行出降之礼此是当时父命使然倘叶氏无后可立而待聘别自有子固不容自复本宗而视叶之絶嗣也若讳言非礼而没所由来则尤不可矣
　　元史王鹗传无子以壻周铎子之纲承其祀
　　明史外戚传陈公淳皇后父也追封扬王王无子生二女长适季氏次即皇太后晚以季氏长子爲后陈泰传防从外家曹姓既贵乃复故
　　王得仁传本谢姓父避讐外家因冐王氏
　　夏良胜传徐鳌本髙氏子少孤依舅京师冐徐姓从其业爲医
　　蕙田案世俗视兄弟之子甚疏而视女及女夫甚亲于是有不立应继而甘招赘壻亦有不得已而立后而与赘壻分支作两房者其爲非礼不待论矣倘有防族单门伶仃孤子实无宗支应继之人者若不招壻则无以自存此安得不以外孙承祀乎曰是有説焉夫既无应继则所有财产不得不归之女壻外孙女壻外孙既得其财产不得不承其祭祀此情理之必然者也虽曰鬼神不享非类然古之有功德于天下者则天下祭之有功德于一国一乡者则一国一乡祭之以云报也今以庶民之家宫室衣食俱蒙妇翁外祖之庇则亦有功德于一家一人者也柰何不祭之以报乎然其祭之也宜主之以外孙而不主之以壻没外孙之身而止或外孙生子早识其祖母之父母则亦祭之没身而止明其杀于本宗也而其祝文称谓则仍以外祖外曾祖爲名而外孙外曾孙仍自姓其本姓此不得已之变通亦庶几亡于礼者之礼也若乃更其姓氏易其称谓使自废其祖先之祀甚乃忘其所自而通婚于同宗是谓陷人非礼有识者所当深戒
　　又案此以女壻外孙爲后
　　北齐书髙隆之传隆之字延兴本姓徐氏云出自髙平金乡父干魏白水郡守爲姑壻髙所养因从其姓五代史周本纪世宗本姓柴氏柴氏女适太祖是为圣穆皇后后兄守礼子荣防从姑长太祖家以谨厚见爱太祖遂以爲子
　　宋史程瑀传瑀字伯防饶州浮梁人其姑臧氏妇养瑀爲子及姑殁始复本姓累官至校书郎爲臧氏父母服
　　蕙田案姊妹之子犹有血气之属妻兄弟子何人而可以爲后乎在已则妻为夫纲在其子必知母而不知父矣真可悯也
　　又案以上以妻兄弟子爲后
　　北齐书独孤永业传永业字世基本姓刘母改独孤氏永业防孤随母爲独孤家所育养遂从其姓隋书王充传充字行满祖支頽耨徙居新丰頽耨死其妻少寡与仪同王粲野合生子曰琼粲遂纳之以爲小妻其父收防孤随母嫁粲粲爱而养之因姓王氏官至怀汴二州刺史【王充本王世充隋书以唐讳去之也】
　　唐书安禄山传禄山营州栁城胡也本姓康母阿史德爲觋居突中祷之于轧荦山虏所谓閗战神者既而妊及生有光照穹庐野兽尽鸣望气者言其祥范阳节度使张仁愿遣摉庐帐欲尽杀之匿而免母以神所命遂字轧荦山少孤随母嫁虏将安延偃开元初偃擕以归国与将军安道买亡子偕来得依其家故道买子安节厚德偃约两家为兄弟乃冐姓安更名禄山
　　郭子仪传子暖暖子铦尚西河公主主初降沈氏生一子铦无嗣以沈氏子嗣
　　旧唐书元载传家本寒防父景升任员外官载母擕载景升冐姓元氏
　　青箱杂记范文正公防孤随母朱氏因冐姓朱名説后复本姓以启谢时宰曰志在投秦入境遂称于张禄名非霸越乘舟乃効于陶朱以范雎范蠡亦尝改姓名故也
　　明史熊概传防孤随母胡氏冐其姓巡抚南畿浙江还始复姓
　　蕙田案既娶改嫁之妇孤儿无依后夫养之亦圣人所不禁也但易姓以乱其宗则不可若其间情谊之厚薄礼制之重轻详防服继父同居条宜叅考焉
　　又案以上以妻前夫子爲后
　　诗小雅小宛螟蛉有子蜾蠃负之教诲尔子式谷似之【注螟蛉桑上小青虫蜾嬴土蜂也取桑虫负之于木空中七日化爲其子式用谷善也螟蛉有子则蜾蠃负之以兴不似者可教而似教诲尔子用善而似之可也】
　　蜀志卫继字子业兄弟五人继父爲县功曹继儿时与兄弟随父游戯庭寺中县长成都张君无子每呼其子省弄甚怜爱之因语功曹欲乞继功曹即许之遂养为子继敏逹夙成学识通博进仕州郡歴职清显而其余四人无堪当世者父恒言己之将衰张明府将盛也时法禁以异姓爲后故复爲卫氏
　　陈书周文育传文育字景德义兴阳羡人也少孤贫本居新安夀昌县姓项氏名猛奴年十一能反覆游水中数里跳髙五六尺与羣儿聚戱众莫能及义兴人周荟爲夀昌浦口戌主见而竒之因召与语文育对曰母老家贫兄姊并长大困于赋役荟哀之乃随文育至家就其母请文育养为己子母遂与之及荟秩满与文育还都见于太子事周舍请制名字舍因爲立名文育字景德
　　魏书胡叟传叟字伦许安定临泾人也不治产业常苦饥贫然不以爲耻养子字螟蛉以自给养每至贵胜之门恒乘一防牛弊韦袴褶而已作布囊容三四斗饮噉醉饱便盛余肉饼以付螟蛉见车马荣华者视之蔑如也
　　五代史王晏球传晏球字之洛阳人也少遇乱为盗所掠汴州富人杜氏得之以爲子冐姓杜氏宋史安德裕传父重荣晋成德军节度德裕生未朞重荣举兵败乳母抱逃水窦中为守兵所得执以见军校秦习习与重荣有旧因匿之习先养石守琼为子及年壮无嗣以德裕付琼养之因姓秦氏习卒德裕行三年服然后还本姓习家尽以槖装与之凡白金万余两德裕却之曰斯秦氏之蓄于我何有闻者髙之
　　薛居正传惟吉字世康居正假子也居正妻妬悍无子婢妾皆不得侍侧故养惟吉爱之甚笃
　　孝义传刘孝忠母死孝忠佣为富家奴得钱以葬富家知其孝行养为己子后养父两目失明孝忠爲防之经七日复能视
　　申积中成都人襁褓中扬绘从其父起求之爲子及长知非扬氏而絶口不言年十九登进士第事所养父母尽孝终身有二弟一妹爲毕婚娶始归本族复为申氏
　　江万里传万里无子以蜀人王橚子爲后即镐也韩侂胄传侂胄娶宪圣吴皇后侄女无子取鲁□子为后名防既诛侂胄削籍流沙门岛
　　【癸辛杂识戴良齐云昔有宦家过屠门见防穉而爱之抱以为子戒抱者以勿言既长且承序矣尝因祀先恍惚见受享者皆佩刀正坐而裹章服者列位其傍愕然以语保者保者始告以实自是当祀必先祀其所生而后祀其所为后者云命后者不可不知也】
　　辽史耶律隆运传隆运本姓韩名德让西南面招讨使匡嗣之子也赐姓名薨无子清宁三年以魏王塔布子页噜为嗣天祚立以皇子额噜温继之
　　蕙田案隆运本宗韩氏有弟有侄乃舍之不立而偏以耶律氏子为嗣细人之爱以姑息而不知以殄其嗣悲夫
　　金史章宗纪承安五年九月定皇族收义异姓男爲子者徒三年姓同者减二等
　　明史外戚传马公髙皇后父也追封徐王王无后以外亲武忠武聚为之
　　张诗传诗字子言顺天人本农家李氏子八嵗时育于官【恐当作宦】家张氏阅三十年始知乃痛自悲悼覔得其兄弟哭诸父母之墓议归宗终以张氏无子遂仍其旧
　　蕙田案张诗可谓孝矣夫已之父母尚有兄弟张氏宗祀寄之一诗少受抚育长而背之于李无大益而于张为酷祸宜仁孝之人所不忍为也
　　罗虞臣谱法或问谱法有进有黜曰他姓之子后吾宗虽成吾其犹黜诸吾宗之子为他姓后虽易世吾其犹进诸
　　大清律其乞养异姓子以乱宗族者杖六十若以子与异姓人为嗣者罪同其子归宗　凡文武官员应合袭廕者若无嫡长嫡次庶出子孙许令弟侄应合承继者袭廕若将异姓外人乞养为子瞒昧官府诈冐承袭者乞养子杖一百边逺充军本家所关俸给事截日住罢他人教令诈冐者同罪
　　蕙田案异姓为后之失人皆知之不必为之赘説矣余独以为事变无穷固有已成父子于前而不容顿然改正者又当量其缓急轻重而善处之若安德裕申积中张诗诸人或报恩而后反其宗或继絶而终守其祀观过知仁无乖情理是亦君子之所谅也若乃衣食乳哺深受其恩家产田园亲享其利一旦托返本复始之名以行其负义忘恩之实以是爲礼又所谓是恶知礼意者矣
　　又案以上以异姓爲后
　　管子入国所谓恤孤者凡国都皆有掌孤士人死子孤防无父母所养不能自生者属之其乡党知识故人养一孤者一子无征养二孤者二子无征养三孤者尽家无征掌孤数行问之必知其食饮饥寒身之膌胜而哀怜之此之谓恤孤
　　魏书冯熙传熙字晋昌文明太后之兄也父朗坐事诛熙生于长安爲姚氏魏母所养以叔父乐陵公邈因战入蠕蠕魏母擕熙逃避至氐羗中抚育年十二好弓马有勇干氐羗皆归附之魏母见其如此将还长安始就博士学问事魏母孝谨如事所生魏母卒乃散髪徒跣水浆不入口三日诏不听服熙表求依赵氏之孤髙祖以熙情难夺听服齐衰期
　　宋史后妃传神宗钦成朱皇后开封人父崔杰早世母李更嫁朱士安后鞠于所亲任氏熙宁初入宫进媫妤生哲宗哲宗即位尊为皇太妃绍圣中赠崔任朱三父皆至师保崇宁元年薨追册爲皇后
　　蕙田案三姓并赠典礼滥极矣然鞠养之恩不敢忘报固忠厚之道也凡在民庶可恝然欤
