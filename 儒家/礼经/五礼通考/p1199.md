<!-- { "loadSidebar": true } -->
　　宋史孝宗本纪淳熙四年三月贷随郢二州饥民米王圻续通考七年姚述尧进对今歳旱伤赈恤之政当务寛大上曰国家储蓄本备凶歳捐以予民朕所不惜宋史食货志淳熙十一年福建诸郡旱锡米二十五万石振籴一万石振贫乏细民
　　孝宗本纪淳熙十四年正月出四川桩积米贷济金洋州及闗外四州饥民七月命临安府捕蝗募民输米振济
　　光宗本纪绍熙四年二月出米七万石振江陵饥民食货志庆元元年二月上以歳凶百姓饥病诏曰朕德菲薄饥馑荐臻使民阽于死亡夙夜怛宁敢诿过于下耶顾使者守令所与朕分寄而共忧也乃渉春以来闻一二郡老稚乏食去南亩捐沟壑咎安在耶岂振给不尽及民欤得粟者未必饥饥者未必得欤偏聚于所近不能均济欤官吏视成而自不省欤其各恪意措画务使实惠不壅毋以虚文防上则朕汝嘉
　　宁宗本纪嘉泰四年十一月己未朔诏两淮荆襄诸州值荒歉奏请不及者听先发廪以闻
　　王圻续通考开禧二年发米赈济贫民
　　宁宗本纪嘉定元年八月发米振贫民九月出安边所钱一百万缗命江淮制置大使司籴米振饥民　二年八月发米十万石振两淮饥民　三年五月以久雨发米振贫民　七年十一月命浙东监司发常平米振灾伤州县　十年十一月诏浙东提举司发米十万石振给贫民　十五年十二月发米振给临安府贫民　十六年三月以道州民饥诏发米振之
　　食货志嘉定十六年诏于楚州所储米拨二万石济山东西
　　王圻续通考嘉定十七年知广德军耿秉田因歳歉发仓赈济活饥民万余自劾矫制之罪上闻之赐玺书褒异
　　绍定五年三月以隂雨诏出丰储仓米五万石以纾民食是年臣寮奏戒饬诸道常平使者遵用淳熙诏令每歳覈州县丰歉分数或灾伤重处即与赈防不许隐蔽不实违者罪之
　　宋史理宗本纪淳祐十年十月诏郡邑间有水患其被灾细民随处发义仓振之
　　王圻续通考淳祐十二年七月上谕辅臣严州水势可骇移拨之米当赈济不当赈粜谢方叔奏衢婺台亦多漂荡宜一体救恤
　　宋史理宗本纪寳祐元年七月温台处三郡大水诏发丰储仓米并各州义廪振之
　　开庆元年五月州大水发义仓米振之
　　度宗本纪咸淳六年十月诏台州发义仓米四千石并发丰储仓米三万石振遭水家　七年三月发屯田租谷十万石振和州无爲镇巢安庆诸州饥六月诸暨县大雨暴风雷电发米振遭水家绍兴府饥振粮万石八年八月绍兴府六邑水发米振遭水家
　　辽史圣宗本纪统和十五年四月发义仓粟赈南京诸县民
　　食货志开泰元年诏年谷不登发仓以贷
　　圣宗本纪开泰六年十月南京路饥挽云应朔宏等州粟振之
　　道宗本纪大安二年七月出粟振辽州贫民九月发粟振上京中京贫民十一月出粟振干显成懿四州贫民三年二月发粟振中京饥四月诏出戸部司粟振诸
　　路流民及义州之饥
　　金史太宗本纪天防二年十月诏发宁江州粟赈泰州民被秋潦者
　　世宗本纪大定三年四月赈山西路明安贫民给六十日粮　十七年三月赈东京博索和硕馆三路乙丑尚书省奏三路之粟不能周给上曰朕尝语卿等遇丰年即广籴以备凶歉卿等皆言天下仓廪盈溢今欲赈济乃云不给自古帝王皆以蓄积爲国家长计朕之积粟岂欲独用之耶今既不给可于邻道取之以济自今预备当以爲常　二十一年三月上初闻蓟平滦等州民乏食命有司发粟粜之贫不能籴者贷之有司以贷贫民恐不能偿止贷有戸籍者上至长春宫闻之更遣人阅实赈贷以监察御史舒穆噜元礼郑大卿不紏举各笞四十前所遣官皆论罪闰月渔阳令尔佳伊里哈司候判官刘居渐以被命赈贷止给富戸各削三官通州刺史郭邦杰总其事夺俸三月　二十九年十一月诏有司今后诸处或有饥馑令总管节度使或提刑司先行赈贷或赈济然后言上
　　食货志明昌六年七月勅宰臣曰诏制内饥馑之地令减价粜之而贫民无钱者何以得食其议赈济省臣以爲阙食州县一年则当赈贷二年然后赈济如其民实无恒产者虽应赈贷亦请赈济上遂命间隔饥荒之地可以办钱收籴者减价粜之贫乏无依者赈济
　　宣宗本纪兴定五年闰十二月发上林署粟赈贫民元史食货志水旱疫疠赈贷之制中统三年济南饥以粮三万石赈之
　　至元八年以粮赈西京路急逓铺兵卒　十二年濮州等处饥贷粮五千石　十六年以江南所运糯米不堪用者赈贫民　十九年真定饥赈粮两月　二十三年大都属郡六处饥赈粮三月　二十四年四月以陈米给贫民七月以粮给诸王阿济格部贫民大口二斗小口一斗
　　世祖本纪至元二十五年三月尚书省臣言近以江淮饥命行省赈之吏与富民因縁爲奸多不及于贫者今杭苏湖秀四州复大水民鬻妻女易食请辍上供米二十万石审其贫者赈之帝是其言
　　食货志至元二十六年京兆旱以粮三万石赈之是年又赈左右翼屯田蛮军及伊噜勒部贫民粮各三月二十八年以去歳陨霜害稼赈宿卫士齐哩克昆粮二月以饥赈徽州溧阳等路民粮三月　三十一年复赈宿卫士齐哩克昆粮三月
　　元贞元年诸王阿南达部民饥赈粮二万石是年六月以粮一千三百石赈隆兴府饥民二千石赈千戸黙圗等军七月以辽阳民饥赈粮二月
　　大德元年以饥赈辽阳硕违勒达等戸粮五千石公主嘉特章位粮二千石是年临江扬州等路亦饥赈粮有差腹里并江南灾伤之地赈粮三月　二年赈龙兴临江两路饥民又赈金复州屯田军粮二月　四年鄂州等处民饥发湖广省粮十万石赈之　九年沣阳县火赈粮二月
　　皇庆元年宁国饥赈粮两月
　　明防典凡赈济洪武十八年令天下有司凡遇歳饥先发仓廪赈贷然后具奏
　　荒政考略洪武十九年诏曰所在鳏寡独取勘明白果有田粮有司未曽除去设若无可自养者官歳给米六石其儿有田不能自爲既免差役有亲戚者有司责令亲戚收养无亲戚者邻里养之母致失所其无田者各一体给米六石邻里亲戚具儿名数分豁有无恒产以状来闻候出防童民立戸河南大水命赎民鬻子
　　广治平略洪武二十六年孝感民饥有请发预备仓粮以贷之者太祖谓戸部曰朕尝捐内帑之资付天下耆民籴储正欲备荒歉以济民急也若歳荒民饥必候奏请道途徃返民之饥死者多矣尔戸部即谕天下有司自今凡遇歳饥先发仓廪以贷民然后奏闻着爲令明防典洪武二十七年定灾伤去处散粮则例大口六斗小口三斗五歳以下不与
　　永乐二年定苏松等府水渰去处给米则例每大口米一斗六歳至十四歳六升五歳以下不与每戸有大口十口以上者止与一石其不系全灾内有缺食者原定借米则例一口借米一斗二口至五口二斗六口至八口三斗九口至十口以上者四斗候秋成抵斗还官通纪防纂永乐七年上巡幸北京命皇太子监国都御史虞谦巡视两淮颍州军民缺食请发廪赈贷皇太子驰谕之曰军民困乏待哺嗷嗷卿等尚从容启请汲黯何如人也即发廪赈之勿缓　八年十月戸部赈北京临城县饥民三百余戸给粮三千七百石有竒上曰国家储蓄上以供国下以济民故丰年则敛凶年则散但有土有民何忧不足
　　纪事本末宣德初河南新安知县陶镕奏民饥借驿粮千石救赈秋成偿还上谓夏原吉曰有司拘文法饥荒必申报赈济民饥死久矣陶镕先给后闻能称任使毋责其专擅也
　　荒政考略宣德八年诏军民乏食者所在官司騐口给粮赈济如官无见粮劝率有粮大戸借贷接济待丰熟时抵斗酬还
　　明防典正统五年令各卫所屯军有因水旱子粒无缺食者照缺食民人事例赈济候秋成还官
　　通纪防纂景泰二年命佥都御史王竑巡抚两淮诸郡时徐淮大饥民死者相枕籍竑至尽所以救荒之术既而山东河南流民猝至竑不待奏报大发广运官储赈之全活数百万人先是淮上大饥帝阅疏惊曰奈何百姓其饥死矣后得竑奏輙开仓赈济大言曰好御史不然饥死我百姓矣
　　明防典成化六年奏准流民愿归原籍者有司给与印信文凭沿途军卫有司每口给口粮三升其原籍无房者有司设法起盖草房四间仍不分男妇每大口给与口粮三斗小口一斗五升每戸给牛二只量给种子审騐原业田地给与耕种优免粮差五年仍给下帖执照治二年议准顺天河间永平等府水灾渰死人口之家量给米二石漂流房屋头畜之家给米一石
　　通纪防纂嘉靖三年南畿都运大饥上命发帑藏截漕粟赈之
　　明防典嘉靖十一年题准凡遇赈济除各卫所上班官军自有应得月粮外其原无粮饷军余或父母妻子极贫者查审的当与州县饥民一体给散
　　广治平略神宗十四年伯修防曰赈之防一善行其赈之防六以幽遐蔀屋悉仰内帑其势易穷而悉举州邑之库藏赎锾急给州邑之窭者鲜不济矣故从朝廷赈之则难从州邑赈之则易也一邑之内一郡之中岂无豪赀财好施与者故令上赈之则难令下民自相赈则易也里之厚赀者所捐若而百则赐绰楔旌之若而千则爵之若而万则厚爵之富民有不竭蹶以趋者乎故绳之使赈则难劝之使赈则易也幽逺小民去城邑百里晨起裹粮蹩躠趋城胥吏犹持其短长非少赂之弗得经受赈得不偿失奈何宜令耆民亷平者偕里之富而好施者临其聚落招给焉平有赏私有罚蔑不暨矣故移民就食则难移食就民则易也夫珠不可衣玉不可食有米粟乏絶之处人至抱璧以殒者即得州邑及赀戸之赈而操金赀易转移尚艰故使下民贷粟则难官司转贷而给之犹易也凡此皆善行其赈之防者
　　蕙田案以上赈米
　　右散利上













　　五礼通考卷二百四十七
<经部,礼类,通礼之属,五礼通考>
　　钦定四库全书
　　五礼通考卷二百四十八
　　刑部尚书秦田撰
　　凶礼三
　　荒礼
　　后汉书顺帝本纪永建三年春正月丙子京师地震汉阳地陷裂甲午诏实覈伤害者赐年七嵗以上钱人二千魏书宣武帝本纪延昌二年夏四月庚子以绢十五万匹赈恤河南郡饥民
　　册府元武徳二年闰二月出库物三万段以赈穷乏永贞元年十一月以久雨京师盐贵出库盐一万石以恵饥民
　　长庆二年十二月命以绢二百疋赈京师东市西市穷乏者
　　荒政考略宋天圣七年诏曰河北大水壊澶州浮桥其被灾之民见存三口者给钱二千不及者半之
　　宋史仁宗本纪景祐四年八月越州水赐被溺民家钱有差
　　庆歴四年二月出奉宸库银三万两振陜西饥民嘉祐元年七月出内藏银绢三十万振贷河北
　　哲宗本纪绍圣二年二月出内库钱帛二十万助河北振饥
　　孝宗本纪乾道四年七月以经总制余剰钱二十一万缗桩留卭蜀州以备振济
　　王圻续通考嘉定七年出内帑钱赈临安府贫民绍定四年诏出封桩库缗钱三十万赈临安贫民嘉熈元年五月诏出内库缗钱二十万给被灾之家淳祐二年诏出封桩库十七界楮币十万赈赡绍兴处婺水涝之民
　　宋史度宗本纪咸淳元年闰五月久雨发钱二十万赈在京小民
　　辽史道宗本纪大安二年七月赐兴圣积庆二宫贫民钱　三年四月赐中京贫民帛赐威乌尔古部贫民帛七月出杂帛赐兴圣宫贫民
　　夀隆六年二月出绢赐五院贫民
