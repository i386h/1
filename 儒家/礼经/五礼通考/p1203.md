<!-- { "loadSidebar": true } -->
　　括责取见戸口实数即见合用米数及将来分定坊保给闗收籴庶免欺弊大人妇人小儿逐戸分作三项　一上户自有蓄积军人自有衣粮公吏自有廪禄市戸自有经纪工匠自有手作僧道自有常住并不在收籴之限　一鳏寡独老病无钱籴米之人候三四月间别议措置如是饥荒须令得所　右谨具呈第一项至第三项乞使府两司早赐详度定议第四项以后乞使府出牓通衢恐有未尽未便之处令诸色人详其利害疾速具状陈述广询审议然后施行庶使大戸细民两得安便伏候台防　此米须留以待来歳之用目今秋成在迩般运到人已食新切乞存留无爲虚费桩米多则上戸不易少又储蓄不足此数更乞裁酌更以戸口之数计之方见实用米数
　　寳庆三年监察御史汪刚中言丰穰之地谷贱伤农凶歉之地济籴无防惟以其所有余济其所不足则饥者不至于贵籴而农民亦可以得利乞申严遏籴之禁凡两浙东江西湖南北州县有米处并听贩鬻流通违许被害者越诉官按劾吏决配庶几令出惟行不致文具从之
　　王圻续通考绍定元年资政殿学士知潭州曽从龙奏州县赈民之法有三曰济曰贷曰粜济不可常惟贷与粜爲利可久今拨缗钱一千万有竒分下潭州十县委令佐籴米置惠民仓乞比附常平法从之　六年正月监察御史何处久奏乞申饬诸道转运司严饬所部州县不许遏籴如歉郡招诱客贩委官告籴仍具数上之朝廷其阻籴苛税者令御史台劾奏从之
　　宋史度宗本纪咸淳元年闰五月久雨京城减直粜米三万石自是米价高即发廪平粜以爲常
　　食货志咸淳元年有防丰储仓拨公田米五十万石付平籴仓遇米贵平价出粜　二年监察御史赵顺孙言今日急务莫过于平籴乾道间郡有米斗直五六百钱者孝宗闻之即罢其守更用贤守此今日所当法者今粒食翔踊未知所由市井之间见楮而不见米推原其由寔富家大姓所至闭廪所以籴价愈高而楮价隂减陛下念小民之艰食爲之发常平义仓然爲数有限安得人人而济之愿陛下课官吏使之任牛羊刍牧之责劝富民使之无秦越肥瘠之视籴价一平则楮价不因之而轻物价不因之而重矣　七年以咸淳三年以前诸路义米一百一十二万九千余石减价发粜薄收郡县听民不拘闗防见钱收粜
　　金史世宗本纪大定九年三月以大名路诸明安民戸艰食遣使发仓廪减价出之
　　食货志大定二十一年中都大水命都城减价以粜明昌四年七月谕防戸部官闻通州米粟甚贱若以平价官籴之何如于是有司奏中都路去歳不熟今其价稍减者以商旅运贩继至故也若即差官争籴切恐市价腾踊贫民愈病请俟秋收日依常平仓条理收籴诏从之　五年五月上曰闻米价腾踊今官运至者有余可减直以粜之其明告民不须贵价私籴也
　　章宗本纪承安元年六月上以百姓艰食诏出仓粟十万石减价以粜之
　　高汝砺传贞祐二年六月宣宗南迁次邯郸拜汝砺爲叅知政事次汤隂上闻汴京谷价腾踊虑扈从人至则愈贵问宰臣何以处之皆请命留守司约束汝砺独曰物价低昂朝夕或异然籴多粜少则贵盖诸路之人辐辏河南籴者既多安得不贵若禁止之有物之家皆将闭而不出商旅转贩亦不复入城则籴者益急而贵益甚矣事有难易不可不知今少而难得者谷也多而易致者钞也自当先其所难后其所易多方开诱务使出粟更钞则谷价自平矣上从之
　　蕙田案米价腾贵之时无抑之使平之理汝砺此议与赵清献榜衢路令増价出粜之意合
　　侯挚传贞祐四年正月拜尚书右丞是时河北大饥挚上言曰今河朔饥甚人至相食观沧等州斗米银十余两殍殣相属伏见沿河上下许贩粟北渡然每石官籴其八彼商人非有济物之心也所以渉河徃来者特利其厚息而已利既无有谁复爲之是虽有济物之名而实无所渡之物其与不渡何异昔春秋列国各列疆界然晋饥则秦输之粟及秦饥晋闭之籴千古讥之况今天下一家河朔之民皆陛下赤子而遭罹兵革尤爲可哀其忍坐视其死而不救欤人心惟危臣恐弄兵之徒得以借口而起也愿止其籴纵民输贩爲便诏尚书省行之
　　元史食货志京师赈粜之制至元二十二年始行其法于京城南城设铺各三所分遣官吏发海运之粮减其市直以赈粜焉凡白米每石减钞五两南粳米减钞三两歳以爲常成宗元贞元年以京师米贵益广世祖之制设肆三十所发粮七万余石粜之白粳米每石中统钞一十五两白米每石一十二两糙米每石六两五钱二年减米肆爲一十所其每年所粜多至四十余万石少亦不下二十余万石至大元年増两城米肆爲一十五所每肆日粜米一百石四年増所粜米价爲中统钞二十五贯自是每年所粜率五十余万石泰定二年减米价爲二十贯致和元年又减爲一十五贯云赈粜粮之外复有红贴粮红贴粮者成宗大徳五年始行初赈粜粮多爲豪强嗜利之徒用计巧取弗能周及贫民于是令有司籍两京贫乏戸口之数置半印号簿文贴各书其姓名口数逐月对贴以给大口三斗小口半之其价视赈粜之直三分常减其一与赈粜并行每年拨米总二十万四千九百余石闰月不与焉其爱民之仁于此亦可见矣
　　广治平畧周忱巡抚直初至苏松属大饥谷贵忱廉得江浙湖广大稔令人槖金至其地故抑其直勿籴且绐言吴中米价髙甚用是三省大贾载米数百艘来集忱乃下令尽发官廪贷民半收其直城中米价骤减各贾怀观望只得贱粜忱复椎牛酾酒谢之各贾悉大欢而去米价既平乃复官籴以实廪此巧行其平籴者也杭州府志正统六年二月巡按浙江监察御史康荣奏杭州府地狭人稠浮食者多仰给苏松诸府今彼地水旱相仍谷米不至杭州遂困又湖州府比因歳凶米亦甚贵窃计二府官廪尚有二十年之积恐年久红腐请发三十五万粜于民间令依时值偿纳则朝廷不费而民受其惠矣从之
　　荒政考畧成化七年京畿饥敕戸部发太仓粟一百万斛减价粜以利民凡籴惟以升斗计满一石不与饥者获济
　　明防典成化六年奏准将京通二仓粮米发粜五十万石每秔米收银六钱粟米五钱以杀京城米价腾贵王圻续通考成化十八年正月命南京粜常平仓粮时歳饥米贵南京戸部议减价粜以济民饥秋成平籴还仓
　　明防典嘉靖九年令天下各府州县有积久米粟尽数平粜以济贫穷候收成买贮新谷务足前数
　　通纪防纂神宗十五年申时行请禁遏籴疏曰治本在使民得食顷者因荒大发帑银遣使分赈恩至渥矣然赈银有限而饥民无穷惟是邻近恊助市籴通行乃可延旦夕之命近访河南等处徃徃闭籴彼固各爱其民然自朝廷视之莫非赤子灾民既缺食于本土又絶望于他方是激之爲变也乞禁止遏籴之令听商民籴买接济则百姓不至嗷嗷待毙汹汹思乱也上从之
　　蕙田案以上平粜
　　荒政考畧唐高宗仪鳯间王方翼爲肃州刺史蝗独不至其境隣郡民皆重茧走之乃出私钱作水硙薄其直以济饥瘵起舎数十百楹居之全活甚众
　　古今治平畧皇祐间吴中大饥范仲淹领浙西乃纵民竞渡与僚佐日出燕湖上谕诸守者以荒歳价亷可大兴土木于是诸寺工作鼎新又新仓厫吏舎日役千夫监司劾奏杭州不防荒政游宴兴作伤财劳民公乃条奏所以如此正欲废有余之财以惠贫者使工技佣力之人皆得仰食于公私不至转徙填壑荒政之施莫此爲大是歳惟杭饥而不害
　　文献通考熈宁六年诏自今灾伤用司农常法赈救不足者并预且当修农田水利工役募夫数及其直上闻乃发常平钱斛募饥民兴修不如法赈救者委司农劾之
　　曾巩越州赵公救菑记熈宁八年吴越大旱知越州赵公僦民完城四千一百丈爲工三万八千计其佣与钱又与粟再倍之
　　朱子奏救荒画一事件状一检凖常平免役令诸兴修农田水利而募被灾饥流民充役者其工直粮食以常平钱谷给臣契勘本路水利极有废壊去处亦有全未兴创去处欲俟将来给到钱物即令逐州计度合兴修处雇募作役既济饥民又成永久之利实爲两便
　　奏救荒事宜画一状一臣昨所奏逐项事理并防开独有依凖旧制募饥民修水利一事未防施行臣窃见连年灾旱国家不忍坐视夫民之死大发仓廪以拯救之其费以巨亿计盖其赈给者固不复收其赈粜者虽曰得钱而所折阅亦不胜计仁圣之心于此固无所吝然饥民百万安坐饱食而于公私无毫髪之补则议者亦深惜之故臣尝窃仰稽令甲私计以爲若防于数外有所増加以爲募民兴役之资则救灾兴利一举而两得之其与见行粜给之法利害之算相去甚逺故不自揆既以奏闻而輙下诸州委是通判询究水利合兴复处以俟报可至于近日巡歴又得亲见所至原野极目萧条唯是有陂塘处则其苗之蔚茂秀实无以异于丰歳于是窃叹益知水利之不可不脩自谓若得奉承明诏悉力经营令逐村逐保各有陂塘之利如此则民间永无流离饿莩之患而国家亦永无蠲减粜济之费矣不谓言语疎畧未防鍳照敢竭其愚重以爲请伏望圣慈深察上件事理许臣前项所请百七十万贯者而令于内量拨什三候诸州通判申到合兴修水利去处即与审实应副其合粜给人有应募者即令缴纳粜给由歴就雇入役俟毕工日粜给如旧则所损不至甚多而可以成永久之利絶凶年之忧费短利长未爲失防候圣防　签黄臣又窃恐兴修水利所费太多难以支给即乞且令贷与食利人戸雇工兴役候将来丰熟年分纽计米数量分料次赴官送纳桩管在官尤爲利便伏候圣防
　　宋史宁宗本纪嘉定二年十一月诏浙西监司募饥民修水利
　　蕙田案兴工代赈之法起于后代然周宣王之集流民则云百堵皆作臧文仲之述旱备则云修城郭夫非古人已行之事乎且聚数千百饥人仰首而待食于上而于县官无丝发之补讵若使之自食其力巧者効其技强者効其勤于小民既觉得所于公家亦爲有
　　益尤一举而两得也宋时又有募饥民为兵之法亦是量其才力俾得就食于官与此同意观承案兴工代赈官民俱利此法诚善他若増价来米及饥民爲兵亦可参用盖米多则价自平爲兵则盗自弭惟在司牧者权其情轻重而兼行之可也
　　蕙田案以上以工代赈
　　金史章宗本纪明昌三年六月谕戸部可预给百官冬季俸令就仓以时直粜与贫民秋成各以其赀籴之其所得必多矣而上下便之其承应人不愿者听
　　明防典成化六年以京城米价腾贵将文武官吏俸粮预支三个月
　　蕙田案以上预支俸米
　　明史食货志治五年戸部尚书叶淇言苏松诸府连歳荒歉民买漕米每石银二两而北直山东河南歳供宣大二边粮料每石亦银一两去歳苏州兊运已折五十万石每石银一两今请推行于诸府而稍差其直灾重者石七钱稍轻者石仍一两俱解部转发各边抵北直三处歳供之数而收三处本色以输京仓则费省而事易集从之自后歳灾輙权宜折银以水次仓支运之粮充其数而折价以六七钱爲率无复至一两者蕙田案明防典成化十九年鳯阳等府被灾秋粮减免三分其余七分除存留外起运者照江南折银则例每石徴银二钱五分是折银之例不始于孝宗之世
