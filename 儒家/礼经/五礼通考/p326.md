<!-- { "loadSidebar": true } -->
　　昭其度也【注尊卑各有制度　疏此上十二物者皆是明其制度哀伯思及则言无次第也郑觐礼注云上公衮无升龙天子有升龙有降龙是衮有度也冕则公自衮以下侯伯自鷩以下是冕有度也黻则诸侯火以下卿大夫山是黻有度也珽则玉象不同长短亦异是珽有度也衮冕鷩冕裳四章毳冕希冕裳二章是裳有度也郑屦人注云王吉服舄有三等赤舄为上冕服之舄下有白舄黒舄王后祭服舄有三等舄为上袆衣之舄下有青舄赤舄是舄有度也紞则人君五色臣则三色是紞有度也天子朱纮诸侯青纮是纮有度也其带幅衡綖则无以言之传言昭其度也明其尊卑各有制度】
　　火龙黼黻【注火画火也龙画龙也白与黒谓之黼形若斧黒与青谓之黻两已相戾　疏考工记记画绘之事云火以圜郑司农云为圜形似火也郑云形如半环然又曰水以龙郑云龙水物画水者并画龙是衣有画火画龙也白与黒谓之黼黒与青谓之黻考工记文也其言形若斧两已相戾相传为说孔安国虞书传亦云黼若斧形黻为两已相背是其旧说然也周世衮冕九章传唯言火龙黼黻四章者略以明义故文不具举衣之所画龙先于火今火先于龙知其言不以次也】
　　昭其文也【注以文章明贵贱】
　　国语鲁语公父文伯母曰王后亲织紞公侯之夫人加之以纮綖卿之内子为大带命妇成祭服列士之妻加之以朝服自庻士以下皆衣其夫社而赋事烝而献功男女效绩愆则有辟古之制也【注说云紞冠之垂前后者昭谓紞所以县珥当耳者既织紞又加之以纮綖也冕曰纮纮缨之无緌者也从下而上不结綖冕之上覆也卿之适妻曰内子大带缁带也命妇大夫之妻也祭服衣纁裳列士元士也既成祭服又加之以朝服也朝服天子之士皮弁素积诸侯之士端委貌庻士下士也下士庻人社春分祭社也事桑之属也冬祭曰烝烝而献五谷布帛之功也绩功也辟罪也】
　　孟子衣服不备不敢以祭【注衣服祭服　疏衣服无以致备则不敢祭社稷宗庙】杨氏复仪礼旁通圗冕弁门【冕弁制度等降见于仪礼周礼礼记者互有详畧郑注贾疏又各有得失今悉图以见之】
　　冕图【几冕上下纁前后有疏低前一寸二分故取其俛而谓之冕冕同而服异曰衮冕曰鷩冕曰毳冕曰絺冕曰冕皆因服之异而名之耳冕之制虽同而旒玉有多少等降亦不同也】
　　王冕
<经部,礼类,通礼之属,五礼通考,卷六十九>
<经部,礼类,通礼之属,五礼通考,卷六十九>
<经部,礼类,通礼之属,五礼通考,卷六十九>

　　【当有十二章备日月星辰之象不言可知郑说恐未可以为据也】
　　执镇圭搢大圭朝诸侯则执瑁圭
　　素带朱里终辟
　　朱韨【韨同裳色】
　　佩白玉而组绶
　　赤舄【配冕服黒絇繶纯】
　　【右王之五冕祭服朝觐防同大会皆用之此外于事之重者亦用之如王养老则冕而总干耕籍则冕而秉耒是也若天】【子以日视朝则弁而不冕】
　　公侯伯子男冕服

　　杂附
　　公执桓圭　侯执信圭　伯执躬圭子执谷璧　男执蒲璧
　　诸侯素带终辟【不朱里】
　　朱韨【郑氏释斯干诗曰芾天子纯朱诸侯黄朱又诗曰赤芾在股赤芾金
　　舄是也芾与韨同】
　　佩山元玉而朱组绶
　　赤舄【诗曰赤舄几几冕赤舄赤芾金舄用公及诸侯冕服之舄也赤舄谓之
　　金舄郑氏谓金舄黄朱色也诸侯之芾亦黄朱则舄用黄朱宜也】
　　王公卿大夫及诸侯孤卿大夫冕服【此下经无正文皆先儒推说】

<经部,礼类,通礼之属,五礼通考,卷六十九>
<经部,礼类,通礼之属,五礼通考,卷六十九>
<经部,礼类,通礼之属,五礼通考,卷六十九>
<经部,礼类,通礼之属,五礼通考,卷六十九>
<经部,礼类,通礼之属,五礼通考,卷六十九>
<经部,礼类,通礼之属,五礼通考,卷六十九>
<经部,礼类,通礼之属,五礼通考,卷六十九>
<经部,礼类,通礼之属,五礼通考,卷六十九>
<经部,礼类,通礼之属,五礼通考,卷六十九>
<经部,礼类,通礼之属,五礼通考,卷六十九>
　　【聘礼主卿賛礼服皮弁及归饔饩服韦弁而以韦弁为敬】
　　皮弁重于朝服
　　【天子皮弁以日视朝诸侯朝服以日视朝】
　　朝服重于端
　　【特牲士祭礼筮日服端及祭而朝服少牢大夫祭礼筮日及祭皆朝服】
　　朱先生曰不学杂服不能安礼郑注谓服是皮弁冕服之类古人服各有等降若理会得杂服则于礼亦思过半矣且如冕服是天子祭服皮弁是天子朝服诸侯助祭于天子则服冕服自祭于其庙则服冕大夫助祭于诸侯则服冕自祭于其庙则服皮弁又如天子常服则服皮弁朔旦则服冕诸侯常朝则用端朔旦则服皮弁大夫常朝亦用端夕深衣士则端以祭上士裳中士黄裳下士杂裳【前后黄也】庻人深衣【今案所引礼服惟诸侯常朝则服端一节可疑玉藻云诸侯朝以日视朝非用端也端天子燕服诸侯以为齐服大夫士以为私朝之服非诸侯视朝之服恐语録传写之误也】
　　内司服图
　　【王吉服九后吉服六王之服九而祭服六后之服六而祭服三以妇人不预天地山川社稷之祭故也王之服衣裳之色异后之服连衣裳而其色同以妇人之徳本末纯一故也王之服襌而无里后之服里而不襌以阳成于竒阴成于耦故也】

<经部,礼类,通礼之属,五礼通考,卷六十九>
<经部,礼类,通礼之属,五礼通考,卷六十九>
<经部,礼类,通礼之属,五礼通考,卷六十九>
<经部,礼类,通礼之属,五礼通考,卷六十九>
<经部,礼类,通礼之属,五礼通考,卷六十九>

　　蕙田案古圣人恶衣服而致美乎黻冕孔子酌四代礼乐而曰服周之冕祭服之重也尚矣虞书予欲观古人之象日月星辰山龙华虫作绘宗彛藻火粉米黼黻絺绣以五采彰施于五色作服传云六者绘之于衣六者绣之于裳所谓十二章也王制有虞氏皇而祭夏后氏冔而祭殷人收而祭周人冕而祭疏以为皇画凤羽饰之冔名出于幠幠覆也所

