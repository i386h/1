<!-- { "loadSidebar": true } -->
　　第二日【淳熈九年恭谢分作三日行礼内第二日诣后殿元天大圣后并昭宪皇后至慈圣光献皇后第三日诣后殿宣仁圣烈皇后以下神御】
　　皇帝自内乗辇入櫺星门至斋殿降辇歩至后殿东庑御幄以俟诣元天大圣后次诣昭宪皇后孝明皇后懿徳皇后明德皇后元德皇后章穆皇后章献明肃皇后慈圣光宪皇后宣仁圣烈皇后钦圣宪肃皇后钦成皇后钦慈皇后昭慈圣献皇后昭懐皇后显恭皇后显肃皇后显仁皇后神御香案前行礼并如前殿中殿之仪宋史乐志真宗奉圣祖玉清昭应宫御制十一首降圣真安　巍巍真宇奕奕殊庭规模大紫炳焕丹青元命祗答大猷是经多仪有践丕应无形肆设金石声闻杳防伫廻飇驭永祐基扄
　　奉香灵安　芳气上浃飇驭下临昭承丕绪永励精明氤氲成雾葱郁垂阴防恭对越介祉攸钦
　　奉馔吉安　发祥有自介福无疆纷纶丕应保祐下方嘉荐斯备雅奏具扬寅威洞达监盼昭章
　　玉皇位酌献庆安　无体之体强名之名监观万防绕治九清真期保佑瑞命昭明干干翼翼祗答财成圣祖位酌献庆安　于昭灵贶诞启鸿源功济庶彚庆流后昆兰肴登爼桂酒盈樽俯回飇驾永庇云孙太祖位酌献庆安　赫赫艺祖受命髙穹威加海外化浃区中发祥宗祏锡祐眇冲钦成积徳励翼精衷太宗位酌献庆安　明明文考储精上苍礼乐明备溥率宾王功德累洽厯数会昌孝思罔极丕祐无疆亚终献冲安　太初非有体至道本无声降迹临下土成功陟上清至仁敦动植丕绪启宗祊紫禁承来格鸿基保永宁发祥垂诞告致孝荐崇名广乐伸钦奉储休固太平
　　饮福庆安　明明始祖诞启庆基翼翼后嗣防奉孝思精洁斯达祉福咸宜于以报贶于以受厘
　　彻馔吉安　雕爼在御飇驾闻声真游斯降防酒斯盈大乐云阕大礼云成彻彼常荐罄此明诚
　　送神真安　精心既达真游允臻礼容斯举福应惟醇将整僊驭言还上旻永存嘉贶用泰烝民
　　迎奉圣像四首【并用庆安】
　　玉皇位　玉虚上帝金像睟容宅真云构练日从维皇对越率礼寅恭灵心丕应福禄来崇
　　圣祖位　总化在天保昌厥绪降格皇闱琼轮载御藻仗星陈睟容金铸佑我庆基宅兹灵宇
　　太祖位　烝哉大君聿懐帝祖镕范真仪奉尊灵宇至感祥开洪辉物覩瞻谒尽恭飞英率土
　　太宗位　于显神宗徳洽区中祥金烁冶范兹睟容殊庭胥宇备物致恭明威有赫降福来同
　　玉清昭应宫上尊号三首
　　奉告隆安　登隆妙号钦翼渊宗茂宣德礼有恪其容奉璋升荐垂佩弥恭休咏美以间笙镛
　　太初殿奉册寳登安　皇灵垂祐洪福弥隆祗率绵防洁祀真容严恭奉册对越清躬睟容肃穆懿号尊崇礼成乐举福禄来同
　　二圣殿奉纱袍登安　赫赫列圣盛徳巍然彤彤灵宇睟仪在焉奉以龙衮被之象天重庆宗稷亿万斯
　　年
　　太尉奉圣号册寳真安　上旻降监介祉实繁邦家修报妙道归尊增名宵极奉册灵轩茂宣圣典永祐黎元
　　寳册升殿大安　图书昭锡典礼绍成烝民何幸教父储灵钦承景贶祗奉崇名致防宝册垂祐基扃降神真安　犹龙之圣降生厉乡教流清净道符混茫大君肃谒盛仪允臧森罗羽衞躬荐萧芗簪绂济济钟石洋洋髙真至止介福诞祥
　　奉玉币灵安　琳宫奕奕黼坐煌煌玉帛成礼飇驭延祥鸿仪有则景福无疆嘉应昭协丕犹诞扬奉馔吉安　金奏以谐飇游斯格灵监章明皇心励翼肃奉雕爼来升防席享徳有孚凝禧无斁
　　酌献大安　钦崇至道肃谒殊庭顺风而拜明德唯馨飇驭来格尊酒斯盈是酌是献心通杳防
　　饮福大安　彼涡之壤捐李之区千乘万骑来朝宻都躬陈芳荐欵接仙舆饮酒受福永耀鸿图
　　亚终献正安　邈矣道祖防几惚恍常德不离至真无象引位清穹降祥神壤酌醴荐诚控飇来享送神真安　醴醆在戸金奏在庭笾豆有践黍稷非馨义尽蠲洁诚通杳防言旋风驷祚我修龄
　　太极观奉册寳一首
　　登安之曲　荐号穹防登名祖祢陟配阳郊协宣典礼感电灵区诞圣鸿懿册寳斯陈福禄来暨
　　景灵宫奉册寳一首
　　登安之曲　穆穆真宗锡羡蕃昌飇轮临贶谆诲洞彰防崇懿号祗答景祥至诚致享降福无疆
　　景祐元年亲享景灵宫二首
　　降真太安　真馆奉币洁齐致馨灵因斯格社稷庆宁
　　送真太安　椒浆尊享珍馔精祈睟容杳邈瑶辂霞飞
　　大观三年朝献景灵宫二首
　　奉馔吉安　威灵洋洋靡有常飨于惟钦承来假来飨博硕芬香是烝是享奉器有防载德无爽　尔牲既充是烹是肆尔肴既具是羞是馈非物之重唯德之备神之格思歆我精意
　　髙宗郊前朝献景灵宫二十一首
　　皇帝入门干安　维皇齐居承神其初颙颙昻昻龙歩云趋景钟铿如肃觐清都肸蠁之交神人用孚升殿干安　帝既临享罄兹精意对越在天爰升紫陛孔容翼翼保承丕绪孝奏天仪永锡尔类
　　降圣太安　惟徳馨香升闻八方粤神临之来从帝乡万灵景衞有其光监我精神降神穰穰
　　盥洗干安　齐居皇皇琼琚锵锵承祭之初其如在旁挹彼注兹储禧迎祥神之听之欣欣乐康
　　圣祖位干安　涓选休辰有事嘉荐琅琅琼佩陟降岩殿其陟伊何币玉斯奠周旋中礼千亿储羡圣祖位奉玉币临安　上灵始祖云景元尊严祀夙展六乐朱轩明玉之洁丰帛之温畅乃继序承德不愆
　　还位干安　我后临享奠币攸毕式旋其趋榘度其式礼容齐庄孝思纯实天休滋至时万时亿
　　奉馔吉安　百职骏奔来相于庭奉圣以告登兹芳馨际天蟠地黙运二灵神兮来歆祚我休平
　　再盥洗干安　有严大礼对时休明情文则粲蠲洁必清再临观盥以专以精真游来格永观厥成再诣圣祖位干安　于赫炎宋十叶华耀属兹郊报陟降在庙其降伊何椒浆桂酒再拜斟酌永御九有圣祖位酌献祖安【御制】　瑶源诞启玉牒肇荣覆育群言监观圆清酒醴既洽登荐惟诚无有后艰骏惠云仍
　　还位干安　奠鬯告成式旋厥位天歩雍容神人燕喜九庙观德百灵荐祉子孙其昌垂千万祀
　　文舞退武舞进正安　于皇乐舞进旅退旅一弛一张笙磬具举岂惟翫声象德是似神鉴孔昭福禄来予
　　亚终献冲安　五音饬奏神既亿康澹其容与荐此嘉觞有来显相鋗玉锵锵奉承若宥罔不齐荘饮福报安　嘉荐贶终神贶斯复赉我思成灵光下烛孝孙承之载祗载肃敷锡庶民函蒙祉福
　　还位干安　帝临閟庭逆厘上灵神鴹安坐肃若有承嘉觞既申德闻唯馨灵光留俞祚我亿龄
　　彻馔吉安　普淖既荐苾芬孔时神嗜而顾有来燕娭飨矣将彻载钦载祗展诗以侑益臻厥熈
　　送真太安　雍歌既彻熈事备成神夕奄虞忽乗青冥灵心回睠监我精禋诞降嘉祉休德昭清
　　降殿干安　我秩元祀上推灵源展事有侐侵威肃然丹墄既降秉心益防荷天之休于千万年
　　望燎干安　奕奕灵宫有严毖祀燔燎具扬礼仪既备帝心肃祗天歩旋止对越在天永膺蕃祉
　　还大次干安　帝将于郊昭事上祀爰兹毕觞复即于此飇游载旋容旌杳骑唯皇嘉承锡祚昌炽
　　髙宗明堂前朝献景灵宫十首
　　降圣大安　德唯馨香升闻八方粤神之从灿然有光骖飞乗苍啾啾跄跄消摇从容顾予不忘
　　升殿干安　帝既临享龙驭华耀孝孙承之陟降在庙诚意上交庆阴下冒天休骈至千亿克绍
　　圣祖位奠玉币灵安　玉气如虹丰缯充笥既奉既将亦奠在位有永羣后实相祀事何以临下心意不贰
　　奉馔吉安　琼琚锵锵元衣绣裳荐嘉升香粢盛芬芳礼仪莫愆鼓钟喤喤曾孙之常绥福无疆
　　圣祖位酌献祖安　裴回若留灵其有喜荐我馨香挹兹酒醴我祖在天执道之纪申佑无疆奏神称礼文舞退武舞进正安　进旅退旅载执干戚不愆于仪容服有赫式妥式侑神保是格灵鉴孔昭孝思惟则
　　亚终献冲安【用旧辞】
　　饮福报安　于赫大神总司元化监我纯精威光来下延昌之贶千亿凭藉曾孙保之丕平是迓
　　彻馔吉安　洋洋降临肃肃布列熈事既成嘉笾告彻九天储庆垂佑无缺寖明寖昌绵绵瓞
　　送真太安　髙飞安翔持御阴阳幽赞圆穹监观四方元精回复奄虞孔良毕觞降嘏偃蹇于骧
　　望燎干安　奕奕原祠有严毖祀礼仪孔宣燔燎斯暨帝心肃祗天歩旋止熈事既成永膺蕃祉
　　孝宗明堂前朝献景灵宫八首
　　盥洗干安　合宫之享报本奉先钦惟道祖濬发璿源驾言谒欵其盥惟防尚监精衷锡祚绵绵
　　圣祖干安　骏命有开庆基无穷祗率百辟仰瞻睟容鼓钟斯和黍稷斯丰灵其居歆福禄来崇
　　还位干安　嘉玉既设量币既陈髣髴灵游来顾来宁对越伊何厥惟一纯佑【缺】我熈事迄以成
　　奉馔吉安　发祥僊源流泽万世曷其报之亲飨三嵗相维列卿洁粢是馈匪物之尚诚之为至
　　再诣盥洗干安　华灯荧煌瑞烟氤氲威神如在蠲洁必亲再盥于罍再帨于巾皇心肃祗其敢惮勤再诣圣祖位干安　岁逢有年月旅无射我将我飨如几如式肃尔臣工谐尔金石本原休功垂裕罔极还位干安　防酒思柔神其醉止工祝既告孝孙旋位何以酢之纯嘏来备燕及云来蕃衍无已
　　文舞退武舞进正安　象徳之成有奕其舞一弛一张进旅退旅嘒以管箫和以镛鼓神其乐康永锡多祜
　　宁宗郊前朝献景灵宫二十四首
　　皇帝入门干安　閟幄邃深云景杳冥天清日睟展容玉庭缔基发祥希夷降灵神其来燕是飨是听升殿干安　帝居瑶图璇题玉京日月经振列宿上荣桂簋飶芬瑚器华晶夤承禋祀用戒昭明
　　降神太安六变圜钟为宫　四灵晨耀五纬夕明风云晏和天地粹清灵兮来迎灵兮来迎启我子孙飨于纯精
　　黄钟为角　芬枝烈熉珠叶陶闿珍阐符展诗舞箾神哉来下神哉来翺肃若有承灵心招摇
　　太簇为征　龙车既奏凤驭载翔帝幄伫灵天衢腾芳神来留俞神来蹇骧礼鬯乐明奏假孔将
　　姑洗为羽　虹旌蜺旄鸾旗翠盖星枢扶轮月御叶衞灵至阴阴灵般裔裔来格来飨福流万世
　　盥洗干安　礼文有俶祀事孔明将以洁告允唯齐精自盥而往聿观厥成灵监下临天德其清
　　诣圣祖位干安　维宋肖德钦天顾右于皇道祖丕厘灵祐葛藟殖繁瓞孕茂克昌厥后世世孝奏圣祖位奉玉币灵安【髙宗御制见前】
　　皇帝还位干安　桂宫耽耽藻仪穆穆天回衮彩风韶璜玉咸英皦亮容与炳煜假我上灵景命有仆奉馔吉安　我簋斯盈我簠斯实或剥或烹或燔或炙有殽既将为爼孔硕礼仪卒度永锡尔极
　　再盥洗干安　觞澹初勺礼戒重盥假庙以萃取象于观清明外畅精肃中贯我仪图之三灵攸赞再诣圣祖位干安　肇基骏命巩右鸿业鼎玉龟符垂固万叶灵贶具臻神光晖祚无疆规重矩叠圣祖位酌献祖安【髙宗御制见前】
　　还位干安　皇帝瑞庆长发其祥纂系悠逺遡源灵长德之克明休烈有光配天作极孝享是将
　　文舞退武舞进正安　持翟成象秉朱就列旄乗整溢凤仪谐节挥舒皇文歌蹈先烈合好効懽福流有截
　　亚献冲安　光熉紫幄神流玉房秉文侑仪嘉虞贰觞震澹醉喜彷佛廸尝璇源之休地乆天长
　　终献冲安　灵舆蹇骧毕觞泰筵贰享允穆祼将克竣垂恩储祉锡羡永年将以庆成燕及皇天
