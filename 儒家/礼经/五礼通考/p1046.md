<!-- { "loadSidebar": true } -->
　　按察司【本提刑司兼宣抚使劝农采访事复改宣抚为安抚承安四年改按察司贞祐三年罢　使副使　签按察司事判官　知事　知法】
　　诸总管府【谓府尹兼领者都总管一人同知都总管一人兵马副都总管一人总管判官一人推官一人知法一人】
　　诸府【谓非兼总管府事者尹一人同知一人少尹一人府判一人推官一人教授一人知法一人録事司録事一人判官一人】
　　诸节镇【节度使一人兼本州管内观察使事同知节度使一人副使一人节度判官一人观察判官一人知法一人州教授一人司狱一人録事司録事一人判官一人】
　　诸防御州【防御使一人同知防御使一人判官一人知法一人州教授一人司司司一人司判一人】
　　诸刺史【州刺史一人同知一人判官一人知法一人司司司一人司判一人】
　　蕙田案金制州有三等曰节镇州曰防御州曰刺史州
　　赤县【令一人丞一人主簿一人尉四人】　诸县【令一人丞一人主簿一人尉一人】都转运司【使　同知　副使　都勾判官　户籍判官支度判官　盐铁判官　都孔目官　知法】山东盐使司【与寳坻沧解辽东西京北京凡七司　使副使　判官　管勾　同管勾　都监同监知法】
　　漕运司【提举一人同提举一人】
　　诸总管府节镇兵马司【都指挥使一人副都指挥使二人指挥使一人军使一人左右什将各一人】　诸府镇都军司【都指挥使一人】　诸防刺州军辖【一人兼廵捕】　诸府州兵马钤辖【一人】
　　诸廵检【中都东北都廵检西南都廵检各一人诸州都廵检使各一人副都廵检使各一人散廵检于地险要处置司】
　　诸边将【正将一人副将一人部将一人队将无定员】
　　统军司【河南山东陜西益都置使一人副统军一人判官一人知事一人知法二人】
　　招讨司【三处置西北路西南路东北路　使一人副使二人判官一人勘事官一人知事一人知法二人】
　　诸明安　诸穆昆诸部族节度使　诸详衮司　诸额尔竒木司　诸都哩木诸羣牧所
　　右金官制
　　元史百官志元太祖起自朔土统有其众惟以万戸统军旅以断事官治政刑任用者不过一二亲贵重臣耳及取中原太宗始立十路宣课司选儒术用之金人来归者因其故官若行省若元帅则以行省元帅授之草创之初固未暇为经久之规矣世祖命刘秉忠许衡酌古今之宜定内外之官其总政务者曰中书省秉兵柄者曰枢宻院司黜陟者曰御史台体统既立其次在内者则有寺有监有卫有府在外者则有行省有行台有宣慰司有亷访司其牧民者则曰路曰府曰州曰县官有常职位有常员其长则蒙古人为之而汉人南人贰焉于是一代之制始备
　　三公太师太傅太保【各一员太祖置太师一员太宗始建三公世祖之世其职常缺仅置太保一员成宗以后三公始无虚位矣又有大司徒司徒太尉之属或置或不置其置者或开府或不开府而东宫尝置三师三少盖亦不恒有也】
　　中书令【一员典领百官防决庶务太宗以耶律楚材为中书令世祖以后多以皇太子兼之无特拜者】右丞相左丞相【各一员总省事佐天子理万机太宗置右左丞相各一世祖中统元年置右左丞相各二员至元二年增丞相五员七年立尚书省置丞相二员八年罢尚书省置丞相二员二十四年复立尚书省其中书省丞相二员如故二十九年尚书省再罢专任一相武宗至大二年复置尚书省丞相二员中书丞相二员四年尚书省仍归中书丞相凡二员顺帝元统三年中书省奏自今不置左丞相至元五年以右丞相巴延为大丞相六年复置左丞相至正二十七年又有添设左丞相】
　　蕙田案至元初立尚书省止设平章以下二十四年复立尚书省与中书各设丞相一人志云中书省丞相二员如故者非也
　　平章政事【四员掌机务贰丞相世祖中统元年置二员二年置四员至元七年置尚书省设平章二员八年并入中书复设三员二十三年汰为二员二十四年复尚书省两省平章各二员二十九年罢尚书省増中书平章为五员而一员为商议省事三十年增平章为六员成宗元贞元年改商议省事为平章军国重事武宗至大二年再立尚书省平章三员中书五员四年罢尚书省中书平章仍五员文宗至顺元年定置四员顺帝至正七年置议事平章四人二十七年有添设第三平章】
　　右丞左丞【各一员副宰相裁成庶务世祖中统二年置三年增为四员至元八年右左丞各一员二十四年立尚书省右左丞各一而中书省缺员二十八年罢尚书省三十年设右丞二员而一员为商议省事成宗元贞元年右丞商议省事者又以昭文大学士与中书省事武宗至大二年复立尚书省右左丞二员中书右左丞五员四年罢尚书省中书右左丞止设四员文宗至顺元年定置右左丞各一顺帝时又有添设左右丞】
　　叅政【二员副宰相以叅大政其职亚于右左丞世祖中统元年置一员二年増为二员至元七年立尚书省叅政三员八年并入中书叅政二员二十四年复立尚书省叅政二员二十八年罢武宗至大二年复置尚书省叅政二员四年并入中书叅政三员文宗至顺元年定为二员顺帝至正中有添设叅政】
　　叅议中书省事【典左右司文牍为六曹之管辖中统元年置一员至元三十二年累増至六员大德中定为四员】
　　左司右司【郎中员外郎各二员中统元年置左右司至元十五年分为两司左司掌吏礼房知除房户杂房粮房银钞房应办房右司掌兵房刑房工房中书省之属有断事官客省使直省舍人检校官照磨管勾架阁库管勾蒙古架阁库管勾囘回架阁库管勾等员】
　　中书分省【顺帝至正中置其分省之所曰济寕曰彰德曰陵州曰冀寕曰保定曰大同曰真定废置不常】
　　蕙田案元之路府州县有直中书省者【谓之腹里】有各处行中书省者至正之世盗贼并起虽腹里州郡皆不获安内省难以遥制乃分省臣侨治他所以弹压之亦权宜之法也
　　吏部【掌官吏选授之政令世祖中统元年以吏户礼为左三部至元元年以吏礼自为一部三年复为左三部五年又合为吏礼部七年始列尚书六部八年仍为吏礼部十三年分置吏部二十三年定尚书侍郎郎中员外郎员额各二员二十八年増尚书为三员主事三员顺帝至元三年设考功郎中员外郎主事各一员至正元年设司绩一员】
　　户部【掌戸口钱粮田土之政令中统元年置左三部至元元年分立户部三年复为左三部五年复分为户部七年始列尚书六部二十三年六部尚书侍郎郎中员外郎定以二员为额明年以户部所掌特繁剧増置二员大德五年尚书员外郎各设三员主事八员司计官四员至正元年添设司计二员其属有都提举万亿寳源库都提举万亿广源库都提举万亿绮源库都提举万亿赋源库提举富寕库诸路寳钞提举司行用六库大都宣课提举司大都酒课提举司抄纸坊提领印造盐茶等引局京畿都漕运使司都漕运使司檀京等处采金铁冶都提举司大都河间等路都转运盐使司山东东路转运盐使司河东陜西等处转运盐使司】礼部【掌礼乐祭祀朝防燕享贡举之政令至元二十三年定尚书侍郎郎中员外郎各二员成宗元贞元年复増尚书一员领防同馆事主事二员其属有左三部照磨所侍仪司拱卫直都指挥使司仪鳯司教坊司防同馆铸印局白纸坊掌薪司】
　　兵部【掌郡邑邮驿屯牧之政令中统元年以兵刑工为右三部至元元年以兵刑自为一部三年并为右三部五年复为兵刑部七年始列六部明年复为兵刑部十三年复析兵部二十三年定尚书侍郎郎中员外郎各二员至治三年増尚书一员主事二员其属有大都陆运提举司管领随路打捕鹰房民匠总管府管领本投下大都等路打捕鹰房诸色人匠都总管府随路诸色民匠打捕鹰房等户都总管府管领本位下打捕鹰房民匠等户都总管府】
　　刑部【掌刑名法律之政令至元二十三年定尚书侍郎郎中员外郎各二员大德四年尚书増一员主事三员其属有司狱司司籍所】
　　工部【掌营造百工之政令中统元年置右三部至元元年分立工部三年复为右三部七年仍为工部二十三年定尚书侍郎郎中员外郎各二员明年增尚书二员二十八年省尚书一员主事五员其属有左右部架阁库诸色人匠总管府诸司局人匠总管府提举右八作司提举左八作司诸路杂造总管府齐达勒局总管府大都人匠总管府随路诸色民匠都总管府提举都城所受给库符牌局旋匠提举司賛达勒齐提举司巴什伯哩呼达巴哩二局平则门窑塲光熈门窑塲大都皮货所通州皮货所晋寕路织染提举司冀寕路织染提举司真定路织染提举司南宫中山织染提举司中山刘元帅局中山察鲁局深州织染局深州赵良局州人匠提举司纳实实特摩端二局云内州织染局大同织染局朔州毛子局恩州织染局保定织染提举司大名人匠提举司永平等路纹锦等局提举司大寕路织染局云州织染提举司顺德路织梁局彰德路织染人匠局懐庆路织染局巴什伯里局宣德府织染提举司东圣州织染局宣德博啰局东平路疃局兴和路荨麻林人匠提举司阳门天城织染局廵河提领所】
　　蕙田案以上皆中书省
　　枢宻院【掌天下兵甲机宻之务中统四年置枢宻副使二员佥书院事一员至元七年置同知院事一员院判一员二十八年始置知院一员増院判一员又以中书平章商量院事大德十年增置知院二员同知五员副枢五员佥院五员同佥三员院判二员至大三年知院七员同知二员副枢二员佥院一员同佥一员院判二员革去议事平章延祐四年増知院一员五年増同知一员后定置知院六员同知四员副枢二员佥院二员同佥二员院判二员叅议二员经厯二员都事四员承发兼照磨二员架阁库管勾一员同管勾一员至正七年复置议事平章十三年令皇太子领枢宻使十五年添设佥院一员院判二员其属有客省使断事官及右卫左卫中卫前卫后卫武卫亲军都指挥使司隆镇卫亲军都指挥使司左右翼屯田万户府左卫率府右卫率府河南淮北防古军都万户府巴咱尔万户府扎固喇台万户府圗列圗万户府华善万户府右阿蘓卫亲军都指挥使司左阿蘓卫亲军都指挥使司囘囘炮手军匠上万户府唐古卫亲军都指挥使司珪齐卫亲军都指挥使司延安屯田打捕总管府大寕海阳等处屯田打捕所忠翊侍卫亲军都指挥使司西域亲军都指挥使司宗仁蒙古侍卫亲军都指挥使司山东河北蒙古军大都督府左手万户府右手万户府巴圗万户府哈达万户府蒙古囘囘水军万户府竒图噶万户府左翊蒙古侍卫亲军都指挥使司右翊蒙古侍卫亲军都指挥使司虎贲亲军都指挥使司】
　　大都督府【天厯二年立钦察亲军都督府后改大都督府置大都督三员同知二员副都督三员佥都督事二员其属有右钦察卫左钦察卫龙翊侍卫亲军都指挥使司哈喇娄万户府】
　　枢宻分院【至正中置于卫辉又置于彰德又置于直沽又置于沂州】
