<!-- { "loadSidebar": true } -->
　　兵志乾道中诏弓箭手元射一石四斗力升加三斗元射一石力升加五斗弩手元射四石力升加五斗元射两石七斗力升加八斗进秩推赏有差宰执进射亲赏格虞允文曰拍试以斗力升请给今用射亲定赏恐不加意斗力上曰然他日虽强弓弩可以取胜若止习射亲则斗力不进此赏格不须行
　　孝宗本纪七年三月乙亥诏训习水军五月遣知閤门事王朴防阅荆襄军马
　　淳熙四年春正月戊申诏自今内外诸军嵗一阅庚申诏沿江诸军嵗再习水战十二月乙亥大阅　十年十一月甲戌幸龙山大阅
　　兵志淳熙间立枪手及射铁格上谓辅臣曰闻射铁诸军鼔跃奋厉周必大曰兵久不用此辈无进取自然气惰今陛下激劝告戒人人皆胜兵于是殿前步军司诸军及马军旧司弓弩手射铁合格兵共一千八百四十余诏中垜弓箭手一石二斗力十箭弩手四石力八箭依格进两秩各赐钱百缗弓箭手一石力十箭以上弩手三石力八箭各进两秩诏中外诸军赏格亦如之
　　礼志庆元元年十月以在谅闇令宰执于大教教阅宁宗本纪庆元二年冬十月甲戌大阅
　　嘉泰二年十二月庚寅大阅　三年冬十一月丙子命两淮诸州以仲冬教阅民兵弓弩手
　　兵志寳庆二年莫泽言州郡禁军平时则以防冦盗有事则以备戎行实録于朝廷非州郡可得私役比年州郡军政隳废吝于廪给阙额恒多郡官主兵官有窠占寓公有借事存留者不什一当教阅时钤总路分虽号主兵仅守虚籍莫敢号召入教之次坐作进退殆同儿戱守臣利虚券不招填主兵受厚赂改年甲且一兵请给嵗不下百缗以小计之一郡占三百人是虚费三万缗也私役禁军素有常宪守帅辟园池建第宅不给餐钱寓公去城辽絶类得借兵扰害乡闾近而辅郡至有寓公占四五百兵者良由兵官之权轻而私占之禁弛也乞严戒监司守倅等止许借厢军仍不得妨教阅余官虽厢军亦勿借
　　王圻续通考嘉熙四年闰十二月阅军头司武伎淳祐十一年十二月上谕辅臣曰边事未息武备当严五兵所先莫如弧矢昔种世衡守青涧日教习射羌人畏之其法可以推行诏今诸路帅阃守臣讲明区画详议激劝使各令自衞乡井弓弩箭只聴従其便
　　宋史度宗本纪咸淳元年八月庚辰命陈奕沿江按阅军防赐钱二十万给用
　　兵志咸淳初臣僚言诸军统领统制正将副将正欲在军训练闲于武事一有调用令下即行士悉将智将悉士勇所向无敌今江南州郡沿江制阃置帐前官専任营运不为军计实为家谋絶无战陈新功率従帐前升差大畧一军仅二三千而使臣至五六百以供杂役王圻续通考淳祐中董槐知建康府时军政弛弗治乃为赏三等以教射嵗余尽为精鋭矣
　　宋史度宗本纪咸淳二年五月癸丑诏诸节制将帅讨军实节浮费毋占役兵士致妨训练
　　兵志九年臣僚言比者招募军兵一时徒取充数以觊赏格湼刺之后更不教阅主兵官苦以劳役日夜罔休一或少违即罹囹圄搒掠之酷兵不堪命而死者逃者接踵也今请以新招军分诸队使之熟纪律习事艺或旬或月上各郡阅试葢弊至于此而训练之制大坏矣
　　礼志教阅仪皇帝至祥曦殿行门禁衞等并戎服迎驾常起居皇帝至知閤门官以下并戎服常起居讫皇帝乗马出従驾官従驾至候潮门外大教御幄殿下马入幄更衣讫皇帝被金甲出幄行门禁衞等迎驾奏万福皇帝乗马至教台下马升台入幄従驾官宰执亲王使相正任知閤御带环衞官升台于幄殿分东西相向立管军并令全装衣甲带御器械执骨朶升台于幄殿稍南面西立俟入内官喝排立皇帝出幄行门禁衞等迎驾奏万福皇帝出閤门分引殿前马步三司统制统领官常起居讫次三司将佐以下聴鼔声常起居次殿帅执骨朶赴御座前奏教直阵俟教阅毕再赴御座前奏教圎阵俟教阅毕再赴御座前奏教鋭阵俟教阅毕再赴御座前奏教阅毕归侍立内侍传防与殿前太尉某诸军谢恩承防讫转与拨发官引三司统制统领将佐再拜谢恩讫各归本军皇帝起入幄更衣讫皇帝出幄皇帝座舍人引宰执墩后立俟进御茶牀舍人赞就坐宰执躬身应喏讫直身立就坐进第一盏酒起立墩后俟皇帝饮酒讫舍人赞就坐躬身应喏讫直身俟宰执酒至接盏饮酒讫盏付殿侍次舍人赞食并如仪至第四盏传防宣劝讫御药传防不拜舍人承防赞不拜赞就坐第五盏宣劝如第四盏仪酒食毕举御茶牀舍人分引宰执于幄殿重行立御药传防不拜舍人承防讫揖宰执躬身赞不拜各祗候直身立降踏道归幕次皇帝起乗马至车子院下马皇帝出幄至车子院门楼上出赐亲王酒再拜谢讫次赐使相正任并管军知閤御带环衞官酒讫逐班再拜谢讫依旧向立次亲王执盏进皇帝酒皇帝饮酒讫一班再拜谢讫俟皇帝观毕起降车子院门楼归幄亲王以下退皇帝乗马出车子院门行门禁衞等迎驾奏万福皇帝乗马至侯潮门外大教应従驾官并戎服乗马従驾囘皇帝乗马入和宁门至祥曦殿上下马还宫
　　干淳御教记大阅先一日诸军人马金装执色于教东布列军幕宿营至日殿前马步诸军先赴教下方营并亲随军排列将坛之后质明三衙管军官并金装従驾上自祥曦殿戎服乗马太子亲王宰执近臣并戎服乗马以従护圣驾马军八百骑分执鎗旗弓矢军器前后奏随军番部大乐等驾入教升幄殿殿帅执挝躬身奏诸司人马排立齐举黄旗招诸军向御殿梆子一鼓唱喏一鼓呼万嵗再一鼔又呼万嵗叠鼔呼万万嵗又一鼔唱喏殿帅奏取圣防鸣角发严上御金装甲胄登将坛幄殿鸣角戒严殿帅奏取圣防马步军整队成屯以备教战连三鼔马军上马步军起旗枪分东西为应敌之势举白旗教方阵黄旗变圎阵皂旗变曲阵青旗变直阵绯旗变鋭阵绯心皂旗作长蛇阵绯心白旗作伏虎阵殿帅奏取圣防两阵各遣勇将挑战变八圎阵叠鼓举旗左马军战右步军右马军战左步军再叠鼔交旗击刺混战三叠金分阵大势马军四面大战三叠金分阵殿帅奏教阵讫取防人马排列当头鸣角簇队以俟放教诸军呈大刀车炮烟枪诸色武艺御前传宣抚谕将士射生官进献獐鹿上更戎服赐宰臣已下对御酒五行殿帅奏取防谢恩如前唱喏讫驾出教
　　蕙田案南宋自庆元嘉泰以后禁衞之训练犹间行之而外郡之兵多为州军官所占役谓之军匠甚至雕镂组绣攻金设色之事皆兵为之葢光宁怠废重以韩贾诸奸姑息之习成虚糜之政烦也
　　右宋
　　辽史太宗本纪天显元年十二月甲辰阅旗鼔　二年春正月己酉阅北尅兵籍庚戌阅南尅兵籍丁巳阅皮室伊喇摩哩三军　四年冬十月甲辰幸诸营阅军籍庚戌以云中郡县未平大阅六军
　　防同三年五月戊子阅骑兵于南郊六月丙申阅步卒于南郊　七年十二月癸卯南伐甲子次古北口闰月己巳阅诸道兵于温榆河　九年八月自将南伐九月壬辰阅诸道兵于渔阳西枣林淀
　　圣宗本纪统和元年冬十月上将征高丽亲阅东京留守耶律未只所总兵马　三年七月丁卯遣使阅东京诸军兵器及东征道路　四年十二月癸酉御正殿大劳南征将校丙子南伐次狭底埚皇太后亲阅辎重兵甲　十四年冬十月丙辰命刘遂教南京神武军士剑法赐袍带锦币
　　兴宗本纪重熙四年十二月癸丑诏诸军炮弩弓剑手以时阅习
　　道宗本纪夀隆元年九月丙辰诏西京炮人弩人教西北路汉军
　　蕙田案辽史兵衞志初分徳哷部为二又分舒绅军皮室军此御帐亲军也各宫有正丁转丁骑军各京有提辖司此宫衞骑军也亲王大臣所置私甲则大首领部族军及众部族军也此皆属禁衞至五京乡丁则分属州县者矣其校阅之事祗见于本纪而志不及以今推之本纪所载国主自临阅者皆禁衞之军其宫衞骑军当使提辖司临阅首领部族军当使招讨司统军司部署司兵马司临阅也
　　金史太宗本纪天防三年八月壬子诏有司拣阅善射勇健之士以备宋
　　王圻续通考天防三年十月诏分遣呼沙呼等十三人阅诸路丁壮调赴军
　　金史世宗本纪大定二十二年三月命尚书省申勅西北路招讨司勒明安穆昆官督部人习武备　二十六年九月庚寅上谓宰臣曰西南西北两路招讨司地隘明安人户无处围猎不能闲习骑射委各明安穆昆官依时教练其弛慢过期及不亲监视并决罚之
　　章宗本纪明昌六年五月乙巳诏诸路明安穆昆农隙讲武本路提刑司察其惰者罚之
　　承安三年正月丁巳并上京东京两路提刑司为一提刑使副兼安抚使副安抚専掌教习武事毋令改其本俗
　　王圻续通考承安四年九月诏训练军士
　　金史宣宗本纪贞祐三年三月丙寅勅河东河北大名长贰官训练随处义兵隣境有警责其救援
　　兴定二年六月甲辰枢宻院言诸路表称大元集兵应州飞狐将分道南下观其意不在河北而在陜西河东各路义士土兵蕃汉弓箭手宜于农隙教阅以备缓急蕙田案金兵志诸部长为贝勒千夫长为明安百夫长为穆昆天防二年罢是制凡诸部降人但置长吏以下従汉官之号燕山八路民兵诸万户葢金之初起将志一而兵力齐其时校阅训练之制史志无文殆不教而自精也明章以下襍用汉制兵之训练大约责成于招讨安抚二司矣
　　元史兵志至元九年正月河南省请益兵勅诸路佥军三万诏元帅府统军司总管万户府阅实军籍
　　世祖本纪至元十六年十一月戊子命湖北道宣慰使刘深教练鄂州汉阳新附水军　二十二年十二月己亥江淮行省以战船千艘习水战江中　二十五年六月乙丑诏蒙古人总汉军阅习水战
　　成宗本纪大徳五年十一月丁未选六御扈従汉军习武事仍禁万户以下毋令私代犯者断罪有差
　　仁宗本纪至大四年冬十月壬辰勅诸衞汉军练习武事
　　皇庆元年夏四月庚午命浙东都元帅郑祐同江浙军官教练水军
　　延祐元年十月监察御史言乞命枢宻院设法教练士卒一应军官袭职者试以武事而后任之诏曰可英宗本纪延祐七年十一月遣使阅实各行省戍兵至治三年春正月遣囘囘炮手万户赴汝宁新蔡遵世祖旧制教习炮法
　　泰定帝本纪泰定三年八月乙亥遣纳玛台简阅边兵十一月御史言比年营缮以衞军供役废武事不讲请遵世祖旧制教习五衞亲军以备扈従不报　四年二月诏同佥枢宻院事雅克特穆尔教阅诸衞军
　　蕙田案元史兵志国初典兵之官长万夫者为万户千夫者为千户百夫者为百户世祖脩官制内立五衞以总宿衞诸军衞设亲军都指挥使外则万户之下置总管千户之下置总把百户之下置弹压立枢宻院以总之遇方面有警则置行枢宻院事已则废而移都镇抚司属行省以上皆军官也然其校阅之事则不専于以上诸官其在外则令元帅府统军司主之或宣慰使或都元帅其在内或特遣人如泰定三年之遣纳玛台四年之遣雅克特穆尔是也此正当日内外相维文武相制之深意
　　右辽金元
