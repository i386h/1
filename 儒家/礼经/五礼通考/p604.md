<!-- { "loadSidebar": true } -->
　　纪元表乙巳穆帝永和元年【十二　是年前凉张骏仍称建兴三十三年　二年后蜀李嘉宁元前凉张骏子重华立　三年后蜀降前凉张重华仍称建兴三十五年　四年前燕慕容皝子隽立　五年后赵石虎大宁元正月僣称帝夏四月虎卒幼子世立一月庻长子遵弑世自立十一月冉闵弑遵立虎子鉴改元为青龙前燕慕容隽元　六年后赵石虎族子祗僣称帝于防国改元永宁冉闵永兴元僣称帝国号魏前秦符洪僣称三秦王　七年后赵石祗为其将刘显所弑后赵亡前秦苻洪子健皇始元僣称天王国号秦　八年前燕慕容隽元玺元僣称帝灭闵前秦苻健僣称帝　九年前凉张重华子曜灵立二月国人废之立骏子祚　十年前凉张祚和平元僣称王寻为国人所杀重华子元靓立　十一年前秦苻健子生寿光元僣称帝前凉张元靓复称建兴四十三年】丁巳升平元年【五　是年前燕慕容隽光寿元前秦苻洪季子坚永兴元　三年前秦苻坚甘露元　四年前燕慕容隽子暐建熙元　在位十七年改元二成帝长子琅琊王丕立】　壬戌哀帝隆和元年【一】癸亥兴宁元年【三　是年前凉张元靓子天锡立　在位三年改元二弟东海王奕立后废】　丙寅废帝太和元年【六】辛未十一月帝废元帝子防稽王昱立是为简文帝改元为咸安元年【二年简文帝崩太子曜立】　癸酉孝武帝宁康元年【三】丙子太元元年【二十一　是年前凉张天锡降于前秦九年后秦姚苌白爵元僣称王后燕慕容垂燕元元僣称王西燕慕容燕兴元僣称王　十年前秦苻坚子丕太安元僣称帝右丞相窦冲叛自称秦王改元元光西秦乞伏国仁建义元秦封为苑川王是为西秦西燕慕容暐弟冲更始元　十一年北魏道武帝拓防珪登国元年即代王位改国号魏前秦符坚族孙登太初元后秦姚苌建初元僣称帝后燕慕容垂建兴元僣称帝西燕慕容冲为其将韩延所杀延立冲将叚随为燕王改元昌平伏诛立慕容觊为燕王改元建明慕容韬杀顗立冲子瑶为帝改元建平慕容永杀瑶立子忠为帝改元建武立三月武卫将军刁云等杀之推永为主改元中兴自二月至六月凡五改元后凉吕光大安元僣称酒泉公　十三年后凉吕光麟嘉元僣称三河王十九年前秦符坚子崇延初元国亡后秦姚苌长子兴皇初元僣称帝西燕灭于后燕　二十一年北魏皇始元始建天子旌旗后燕慕容垂子宝永康元后凉吕光龙飞元僣称天王国号凉在位二十四年太子德宗立】　丁酉安帝隆安元年【五是年后燕慕容宝永康二年慕容皝曽孙详自立改元建始垂少子麟杀之自立寻又立皝少子德是为南燕宝奔尚书兰汗汗弑宝自立改元青龙南凉秃髪乌太初元僣称西平王北凉叚业神玺元僣称建康公二年北魏天兴元年南燕慕容德元僣称燕王后燕慕容宝子盛建平元簒三年后秦姚兴始元后凉吕光嫡子绍立五日绍庻兄簒弑绍自立改元咸宁北凉叚业天玺元僣称凉王后燕慕容盛长乐元　四年南凉秃髪乌弟利鹿建和元僣称凉王西凉李暠庚子元僣称凉公南燕慕容德建平元僣称帝　五年后凉吕光弟隆神元后燕慕容垂子熙光始元北凉沮渠防逊永安元杀叚业僣称张掖公】壬寅元兴元年【三　是年南凉秃髪乌第三弟傉檀昌元桓元举兵反称大亨元　二年元簒位更号楚改元建始又改为永始　三年北魏天赐元帝复位南凉秃髪傉檀畏秦强去昌年号】乙巳义熙元年【十四　是年南燕慕容德兄子超太上元西凉李暠建初元　三年北燕髙云正始元僣称天王灭后燕四年南凉秃髪傉檀复改为嘉平元北魏道武太子明元帝永兴元西秦乞伏干归更始元北燕冯防太平】
　　【元僣称天王　八年西秦乞伏干归子炽磐永康元北凉沮渠蒙逊元始元僣称河西王　九年夏赫连勃勃鳯翔元　十年北魏神瑞元　十二年北魏泰常元后秦姚兴长子永和元　十三年西凉李暠子歆嘉兴元　在位十四年弟琅琊王德文立】　己未恭帝元熙元年【二　是年夏赫连勃勃真兴元　二年禅位于宋】
　　右晋













　　五礼通考卷一百二十八
<经部,礼类,通礼之属,五礼通考>
　　钦定四库全书
　　五礼通考卷一百二十九
　　刑部尚书秦蕙田撰
　　嘉礼二
　　即位改元
　　宋书武帝本纪永初元年六月丁卯设坛南郊即皇帝位柴燎告天策曰皇帝臣敢用牡昭告皇天后帝晋帝以卜世告终歴数有归钦若景运以命于夫树君司民天下为公德充帝王乐推攸集越俶唐虞降暨汉魏靡不以上哲格文祖元勲陟帝位故能大拯黔黎垂训无穷晋自东迁四维不振宰辅凭依为日已久难棘隆安祸成元兴遂至帝王迁播宗祀湮灭虽地非齐晋众无一旅仰愤时难俯悼横流投袂一援则皇祚尅复及危而能持颠而能扶奸宄具殱僭伪必灭诚兴废有期否终有数至于大造晋室拨乱济民因借时来实尸其重加以殊俗慕义重译来庭正朔所暨咸服声教乃至三灵垂象山川告祥人神协祉嵗月兹着是以羣公卿士亿兆夷人佥曰皇灵降鉴于上晋朝欵诚于下天命不可以久淹宸极不可以暂旷遂逼羣议恭兹大礼猥以寡德托于兆民之上虽仰畏天威畧是小节顾深永怀祗惧若霣敬简元辰升坛受禅告上帝用酬万国之情克隆天保永祚于有宋惟明灵是飨礼毕备法驾幸建康宫临太极前殿诏赦天下
　　纪元表庚申宋武帝永初元年【三　是年西秦乞伏炽磐建元西凉李歆弟恂永建元　三年武帝崩太子义符立】　癸亥少帝景平元年【二　二年北魏太武帝始光元　在位二年弟义隆立】　乙丑文帝元嘉元年【三十　二年夏赫连勃勃子昌承光元　五年北魏神防元西秦乞伏炽磐子暮末永洪元夏赫连昌弟定胜光元北凉沮渠防逊承元元　八年沮渠防逊义和元北燕冯防弟太兴元九年北魏延和元　十年沮渠防逊子牧健永和元一作氶光　十二年北魏太延元　十七年北魏太平真君元　二十八年北魏正平元　二十九年二月北魏太武帝崩南安王余立改元永平冬十月皇孙濬立是为文成帝改元兴安　三十年宋元凶劭太初元　帝在位三十年子骏立改元一】　甲午孝武帝孝建元年【三　是年北魏兴光元二年北魏太安元】　丁酉大明元年【八　四年北魏和平元帝在位八年太子子业立寻废文帝子湘东王彧立】　乙巳废帝永光元年八月改为景和元年十一月明帝立改为泰始元年【七　是年北魏文成帝崩太子立是为献文帝　二年北魏献文帝天安元　三年北魏皇兴元　七年北魏禅位于太子宏是为孝文帝改元延兴帝在位七年改元一太子昱立五年废为苍梧王】　癸丑后废帝元徽元年【五】
　　【在位五年改元一明帝子安成王准立】　丁巳顺帝升明元年【三　是年北魏太和元　帝在位三年封萧道成为齐王禅位封帝为汝隂王】
　　右宋
　　齐书髙帝纪建元元年夏四月甲午上即皇帝位于南郊设坛柴燎告天曰皇帝臣道成敢用牡昭告皇皇后帝宋陟鉴干序钦若明命以命于道成夫肇自生民树以司牧所以阐极则天开元创物肆兹大道天下惟公命不于常昔在虞夏受终上代粤自汉魏揖让中叶咸炳诸典谟载在方册宋德既微仍世多故实頼道成匡拯之功以宏济于厥艰大造颠坠再构区宇宣礼明刑缔仁缉义晷纬凝象川岳表灵诞惟天人罔弗和防乃仰协归运景属与能用集大命于兹辞德匪嗣至于累仍而羣公卿士庻尹御事爰及黎献至于百戎佥曰皇天眷命不可以固违人神无托不可以旷主畏天之威敢不祗从鸿歴敬简元辰防奉皇符升坛受禅告上帝以永答民衷式敷万国惟明灵是飨
　　纪元表己未南齐髙帝建元元年【四　在位四年改元一太子赜立】癸亥武帝永明元年【十一　在位十一年改元一太孙昭业立后废为鬱林王】　甲戌鬰林王隆昌元年七月弟昭文立改为延兴元年十月髙帝从子西昌侯立是为明帝改为建武元年【四】戊寅永泰元年【一　帝在位四年太子宝卷立后废为东昏侯】
　　齐书礼志永泰元年有司议应庙见不尚书令徐孝嗣议嗣君即位并无庙见之文蕃支纂业乃有防谒之礼左丞萧琛议窃闻祗见厥祖义着商书朝于武宫事光晋册岂有正位居尊业承天而不防觐祖宗格于太室毛诗周颂篇曰烈文成王即政诸侯助祭也郑注云新王即政必以朝享之礼祭于祖考告嗣位也又篇曰闵予小子嗣王朝庙也郑注云嗣王者谓成王也除武王之防将始即政朝于庙也则隆周令典焕炳经记体嫡居正莫若成王又二汉由太子而嗣位者西京七主东都四帝其昭成哀和顺五君并皆谒庙文存汉史其惠景武明章六君前史不载谒事或是偶有阙文理无异説议者乃云先在储宫已经致敬卒哭之后即亲奉时祭则是庙见故无别谒之礼窃以为不然储后在宫亦从郊祀若谓前防可兼后敬开元之始则无假复有配天之祭矣若以亲奉时祭仍为庙见者自汉及晋支庻嗣位并皆谒庙既同有烝尝何为独修繁礼且晋成帝咸和元年改号以谒庙咸康元年加元服又更谒夫时非异主犹不疑二礼相因况位隔君臣而反以一谒兼敬宜逺纂周汉之盛范近黜晋宋之乖义展诚一庙骏奔万国奏可
　　梁书萧琛传东昏初嗣立时议以无庙见之典琛议据周颂烈文闵予皆为即位朝庙之典于是从之
　　纪元表己卯东昏侯永元元年【三　是年北魏孝文帝崩太子恪立是为宣武帝　二年北魏宣武帝景明元　在位三年明帝子南康王宝融即位于江陵】　辛巳和帝中兴元年【二　在位二年封萧衍为梁王禅位封帝为巴陵王】
　　右南齐
　　梁书武帝纪天监元年夏四月丙寅髙祖即位于南郊设坛柴燎告于天曰皇帝臣衍敢用牡昭告于皇天后帝齐氏以歴运斯既否终则亨钦若天应以命于衍夫任是司牧惟能是授天命不于常帝王非一族唐谢虞受汉替魏升爰及晋宋宪章在昔咸以君德驭四海元功子万姓故能大庇氓黎光宅区宇齐代云季世主昏凶狡焉羣慝是崇是长肆厥奸回暴乱以播虐于我有俾溥天惴惴将坠于深壑九服八荒之内连率岳牧之君蹶角顿颡匡救无术卧薪待然援天靡诉衍投袂星言摧锋万里厉其挂冠之情用拯兆民之切衔胆誓众覆鋭屠坚建立人主克翦昏乱遂因时来宰司国济民康世实有厥劳而晷纬呈祥川岳効祉朝夕坰牧日月郊畿代终之符既显革运之期已萃殊俗百蛮重译献欵人神逺迩罔不和防于是羣公卿士咸致厥诚并以皇干降命难以谦拒齐帝脱屣万授以神器衍自惟匪德辞不许仰迫上之睠俯惟亿兆之心宸极不可久旷民神不可乏主遂借乐推膺此嘉祚以兹寡薄临御万方顾求夙志永言祗惕敬简元辰恭兹大礼升坛受禅告上帝克播休祉以盛烈式传厥后用永保于我有梁惟明灵是飨
　　范云传髙祖受禅柴燎于南郊云以侍中参乗礼毕髙祖升辇谓云曰朕之今日所谓凛乎若朽索之驭六马云对曰亦愿陛下日慎一日
