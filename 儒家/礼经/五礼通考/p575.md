<!-- { "loadSidebar": true } -->
　　南齐书礼志永明十年诏故太宰褚渊故太尉王俭故司空柳世隆故骠骑大将军王敬则故镇东大将军陈显达故镇东将军李安民六人配享太祖庙庭祠部郎何諲之议功臣配享累行宋世检其遗事题列坐位具书赠官爵諡及名文不称主便是设板也白虎通云祭之有主孝子以系心也揆斯而言升配庙庭不容有主宋时板度既不复存今之所制大小厚薄如尚书召板为得其众有司摄太庙旧人亦云见宋功臣配享坐板与尚书板相似
　　隋书礼仪志武帝即位迁主太庙春祠夏礿秋尝冬烝并腊一岁凡五谓之时祭三年一禘五年一祫谓之殷祭禘以夏祫以冬皆以功臣配天监三年何佟之议曰禘于首夏物皆未成故为小祫于秋冬万物皆成其礼尤大司勲列功臣有六皆祭于大烝知祫尤大乃及之也近代禘祫并不及功臣有乖典制宜改诏从之自是祫祭乃及功臣
　　陈书文帝本纪天嘉二年九月甲寅诏曰姬业方阐望载渭滨汉歴既融道通圯上若乃摛精辰宿降灵帷岳风云有感梦寐是求斯固舟楫盐梅递相表里长世建国罔或不然至于铭德太常从祀清庙以贻厥后来垂诸不朽者也前皇经济区宇裁成品物灵贶式甄光膺寳命虽谟明濬发幽显协从亦文武贤能翼宣王业故大司马骠骑大将军瑱故司空文育故平北将军开府仪同三司僧明故中防军頴故领军将军拟或缔构艰难经纶夷险或摧锋冐刄殉义遗生或宣哲协规绸缪帷幄或披荆汗马终始勤劬莫不罄诚悉力屯防以之朕以寡昧嗣膺丕绪永言勲烈思典训便可式遵故实载盛轨可并配食髙祖庙庭俾兹大猷永宗祏世祖本纪天嘉五年三月壬午诏以故防军将军周铁虎配食髙祖庙庭
　　周铁虎传天嘉五年世祖又诏曰汉室功臣形写宫观魏朝猛将名配宗祧功烈所以长存世代因之不朽故侍中防军将军青冀二州刺史沌阳县开国侯铁虎诚节鲠亮力用雄敢王业初基行间累及垂翅贼垒正色冦庭古之遗烈有识同壮陨身不屈虽隆荣等营魂易逺言追嘉惜宜仰陪壖寝恭颁享奠可配食髙祖庙庭
　　宣帝本纪大建四年秋九月景寅以故太尉徐度仪同杜棱仪同程灵洗配食髙祖庙庭故车骑将军章昭达配食世祖庙庭
　　右晋宋齐梁陈
　　伽蓝记北魏广陵王即皇帝位尔朱世隆加仪同三司尚书令东平王余官如故赠太原王相国晋王加九锡立庙于芒岭首阳山上旧有周公庙世隆欲以太原王功比周公故立此庙庙成为火所灾有一柱焚之不尽后三日雷雨震电霹雳击为数叚柱下石及庙瓦皆碎于山下复命百官议太原王配享司直刘季明议云不合世隆问其故季明曰若配世宗于宣武无功若配孝明亲害其母若配庄帝为臣不忠为荘帝所戮以此论之无所配也世隆怒曰卿亦合死季明曰下官既为议臣依礼而言不合圣心俘翦惟命议者咸叹季明终得无恙
　　北齐书孝昭帝本纪皇建元年十一月庚申诏以故太师尉景故太师窦泰故太师太原王娄昭故太宰章武王厍狄干故太尉叚荣故太师万俟普故司徒蔡儁故太师髙干故司徒莫多娄贷文故太保刘贵故太保封祖裔故广州刺史王懐十二人配享太祖庙庭故太师清河王岳故太宰安徳王韩轨故太宰扶风王可朱浑道元故太师髙昻故大司马刘丰故太师万俟受洛干故太尉慕容绍宗七人配享世宗庙庭故太尉河东王潘相乐故司空薛修义故太傅破六韩常三人配享显祖庙庭
　　北周书明帝本纪二年冬十二月癸亥太庙成辛巳以功臣琅琊贞献公贺防胜等十三人配享太祖庙庭
　　右北魏北齐北周
　　隋书礼仪志禘祫之月则停时飨而陈诸瑞物及伐国所获珍竒于庙庭及以功臣配飨
　　旧唐书太宗本纪贞观十四年冬十月己卯诏以赠司空河间元王孝恭赠陜东道大行台尚书右仆射郧节公殷开山赠民部尚书渝襄公刘政会等配享髙祖庙庭
　　通典贞观十六年有司言礼功臣配享于庙庭禘享则不配依令禘祫之日功臣并得配享请集礼官学士等议太常卿韦挺等议曰古者臣有大功享禄其后子孙率礼洁粢丰盛礿祠烝尝四时不辍国家大祫又得配焉所以昭明其勲尊崇其德以劝嗣臣也其禘及时享功臣皆不应享故周礼六功之官皆配大烝而已先儒皆以大烝为祫祭梁初误禘功臣左丞何佟之驳议武帝允而依行降暨周齐俱遵此义窃以五年再殷合诸天道之大小小则人臣不与大则兼及有功礼禘无配功臣诚谓理不可易从之
　　顔师古功臣配享议曰窃以肃恭禋祀经邦彛训追逺念功歴代鸿典于穆清庙备孝享于吉蠲股肱良哉豫铭常之配侑爰明诏俾命率由秩宗致请博谋僚列尔雅说祀禘为大祭公羊传义大事为祫何休所释又异郑元然皆一配之文曾无重祀之证是非众论虽曰踳駮隆杀二端厥趣可覩谨案祫者合食禘乃禘祭禘小于祫理则非疑商书称从与其大享周礼着祭于大烝是知小祀不及功臣其事又无可惑魏晋以降莫不通行中间虽经差失梁朝又以矫正有齐立号朝宗河朔周氏命歴卜食咸阳修定礼仪皆有凭据同遵此典未尝厘革今欲更改实谓非宜又寻古之配祭皆在于冬据其时月益明非禘况乎臣之立功各因所奉享祀之日从主升配禘之为祭自于本室庙未毁者不至太祖之庭君既不来而臣独当祀列对扬尊极乃非所宜今请祫配功臣禘则不豫依经合义进退为允谨议
　　蕙田案禘祭无配享其礼极是特所谓禘者非古之禘耳
　　文献通考唐太宗贞观礼祫享功臣配享于庙庭禘享则不配后又令祫禘之日功臣并得配享初太常卿韦縚等议功臣祫享之日配享于庙庭禘及时享则皆不预其议遂行至开元初复令禘之日亦皆配享非旧典也配享位在各帝庙庭太阶之东少南西向以北为上旧唐书髙宗本纪贞观二十三年皇太子即位九月丙寅赠太尉梁国公龄赠司徒申国公士廉赠左仆射蒋国公屈突通并配食太宗庙庭
　　显庆五年二月甲午祀旧宅以武士彠殷开山刘政防配食
　　中宗本纪神龙二年闰二月停许敬宗配享以赠太尉郑公魏征配享太宗庙
　　宗本纪开元六年六月乙酉制以故侍中桓彦范敬晖故中书令兼吏部尚书张柬之故特进崔暐故中书令袁恕已配享中宗庙庭故司空苏故左丞相太子少保郴州刺史刘幽求配享睿宗庙庭
　　文献通考顺宗既塟议祧迁中宗庙有司疑曰五王有安社稷功若迁中宗则配享永絶判集贤院事蒋又曰禘祫功臣乃合食太庙中宗庙虽毁而禘祫并陈太庙此则五王配食与初一也由是迁庙遂定
　　开元礼祫禘以功臣配享享日未明一刻太庙令布功臣神座于太庙之庭吏部尚书赠司空郧国公殷开山光禄卿渝国公刘政防开府仪同三司淮安靖王神通礼部尚书赠司空河间元王孝恭配享髙祖庙庭太阶之东少南西向以北为上司空赠太尉梁国文昭公房龄特进赠司空郑国文贞公魏徴洛州都督赠尚书左仆射蒋国忠公屈突通开府仪同三司赠司徒申国文献公髙士亷配享太宗庙庭少南西向以北为上司空太子太师赠太尉英国贞武公李勣中书令赠尚书右仆射髙唐县公马周尚书左仆射兼太子少傅北平县公张行成配享髙宗庙庭少南西向以北为上侍中谯国公桓彦范侍中平阳郡公敬晖中书令兼吏部尚书濮阳郡公张柬之特进博陵郡公崔暐中书令南阳郡公袁恕已配享中宗庙庭少南西向以北为上尚书左仆射太子少傅赠司空许国文贞公苏尚书左丞相太子少保徐国公刘幽求配享睿宗庙庭少南西向以北为上诸座各设版于座首其版文各具题官爵姓名每座各设壶罇二于左北向酒在西加勺幂置爵于罇下设洗于终献罍洗东南北向太庙令与良醖令以齐实罇如常堂上设馔讫太官令帅进馔者出奉馔入祝迎引于座左各设于座前太官令以下出祝还罇所亚献将毕赞引引献官诣罍洗盥手洗爵诣酒罇所执罇者举幂献官酌酒诸助奠者皆酌酒讫赞引引献官进诣首座前东面奠爵赞引引还本位于献官进奠诸助奠者各进奠于座还罇所于堂上彻豆祝进首座前彻豆还罇所
　　旧唐书礼仪志旧仪髙祖之庙则开府仪同三司淮安王神通礼部尚书河间王孝恭陜东道大行台右仆射郧国公殷开山吏部尚书渝国公刘政会配飨太宗之庙则司空梁国公房龄尚书右仆射莱国公杜如晦尚书左仆射申国公髙士亷配飨髙宗之庙则司空英国公李勣尚书左仆射北平县公张行成中书令髙唐县公马周配飨中宗之庙则侍中平阳郡王敬晖侍中扶阳郡王桓彦范中书令南阳郡王袁恕已配飨睿宗之庙则太子太傅许国公苏环尚书左丞相徐国公刘幽求配飨天宝六载太庙配飨功臣髙祖室加裴寂刘文静太宗室加长孙无忌李靖杜如晦髙宗室加禇遂良髙季辅刘仁轨中宗室加狄仁杰魏元忠王同皎等十一人
　　文献通考髙祖庙六人神通殷开山刘政防并贞观十四年十月十五日勅武士彠显庆四年三月七日勅文明元年停裴寂刘文靖并天宝六载正月十三日勅【开元礼无武士彠裴寂刘文静】太宗庙七人房龄髙士亷屈突通并贞观二十三年九月二十四日勅至永徽四年二月房龄以子遗爱反停配享魏徴神龙二年闰二月十五日勅长孙无忌李靖杜如晦并天宝六载正月十二日勅【开元礼无长孙无忌李靖杜如晦】髙宗庙六人李勣张行成许敬宗马周并垂拱二年正月十一日勅其许敬宗神龙二年闰二月一日有勅停禇遂良髙季辅刘仁轨并天宝六载正月十二日勅【开元礼无许敬宗禇遂良髙李辅刘仁轨】中宗庙八人桓彦范敬晖张柬之崔暐袁恕已并开元六年六月二十二日勅狄仁杰魏元忠王同皎并天宝六载正月十二日勅【开元礼无狄仁杰魏元忠王同皎】睿宗庙二人苏刘幽求并开元六年六月二十三日勅
　　蕙田案旧唐书于配享太宗诸臣前既以杜如晦列于其中后于所加诸臣内又复列入杜如晦故沈炳震曰如晦已经配享太宗此云加误但检文献通考贞观二十三年勅有屈突通而无杜如晦至天宝六载始与长孙无忌李靖同加入则旧唐书后所云加入杜如晦乃不误而所误在前之以屈突通为杜如晦也沈炳震想未见通考故反以加为误耳　又案文献通考髙祖配享有武士彠太宗配享有魏徴中宗配享有张东之崔暐旧唐书志俱不载其武士彠配而旋停姑置弗论余皆作志之漏畧也
　　宗庙三人赠太师燕文正公张说赠太子太师代国公郭元振中书令赵国公王琚【检年月未获】肃宗庙二人赠太师韩文宪公苗晋卿大歴四年十月十七日勅赠太尉冀献穆公裴冕元和四年八月勅
　　唐书裴冕始肃宗庙惟苗晋卿配享冕卒后二十余年有苏正元者奏言肃宗为元帅时师才一旅冕于草创中甄大义以劝进收募骁勇几十余万既逾月房琯来又一年而晋卿至今晋卿从祀而冕乃不与有诏冕配享肃宗庙
　　代宗庙一人赠太尉汾阳忠武王郭子仪建中二年十一月勅德宗庙三人赠太师西平忠武王李晟赠太尉忠烈公段秀实并元和四年八月勅赠太师忠武公浑瑊元和四年九月四日勅宪宗庙四人赠司徒宣懿公杜黄裳赠太师裴度会昌六年十月勅赠司徒威武公髙崇文赠太师李愬会昌六年十一月勅
　　玉海宣宗大中四年五月宗正少卿李从易奏自武德以来功臣列在祀典者三十八人
