<!-- { "loadSidebar": true } -->
　　长兴元年正月丙寅朔帝御明堂殿受朝贺乐悬仗卫如常仪　二年正月庚寅朔帝御文明殿受朝贺如常仪　三年正月癸未朔帝御明堂殿朝贺礼乐仗卫如式　四年正月戊寅朔帝御文明殿百寮称贺
　　闵帝清泰三年春正月辛卯朔始御文明殿陈乐悬仗卫受朝贺
　　蕙田案以上后唐
　　册府元后晋髙祖天福二年正月甲寅朔帝御文明殿受文武百寮朝贺　三年正月戊申朔帝御崇元殿受朝仗卫如式　四年正月癸卯朔帝御崇元殿受朝贺仗卫如式十二月庚戌礼官奏嵗正旦王公上寿皇帝举酒奏元同之乐再饮三饮并奏文同之乐三饮讫羣臣再拜乐奏大同蕤宾之钟左右皆应是月壬戌又奏正旦宫悬歌舞未全且请杂用九部雅乐歌声坊法曲从之　五年正月丁卯朔帝御崇元殿朝贺仗卫如式　六年正月辛酉朔帝受朝于崇元殿七年正月丙辰朔帝不受朝贺用兵故也
　　少帝开运二年春正月戊戌朔帝不受朝贺不豫故也
　　蕙田案以上后晋
　　册府元后汉髙祖天福十二年九月权判太常卿张昭议请改十二和乐皇帝临轩奏太和请改为政成王公出入奏舒和请改为弼成皇帝食举及饮宴奏休和请改为徳成皇帝受朝皇后入宫奏正和请改为扆成皇太子轩悬出入奏成和请改为裔成元日冬至皇帝礼防登歌奏昭和请改为庆成
　　干祐元年正月辛亥朔帝不受朝贺
　　蕙田案以上后汉
　　册府元周太祖广顺元年七月太常卿边蔚上言议改十二成皇帝临轩奏政成请改为治顺之乐王公出入奏弼成请改为忠顺之乐皇帝食举奏徳成请改为康顺之乐皇帝受朝皇后入宫奏扆成请改为雍顺之乐皇太子轩悬出入奏裔成请改为温顺之乐元日冬至皇帝礼防登歌奏庆成请改为礼顺之乐　三年正月壬子朔帝御崇元殿羣臣朝贺乐悬仗卫如常仪班退太祖御永福殿羣臣百竂称觞献夀举教坊乐世宗显徳二年正月辛未朔帝不御殿宰臣率百官拜表称贺　三年正月乙未朔帝不御殿文武百官诣阁进名称贺　四年正月己丑朔帝御崇元殿受朝贺礼毕御广政殿羣臣上夀并如常仪　五年春正月癸未朔帝在楚州西北衣戎衣御帐殿受宰臣已下称贺六年春正月丁未朔帝御崇元殿受朝贺金吾仗卫太常乐悬如仪
　　蕙田案以上后周
　　右五代正旦朝贺

　　五礼通考卷一百三十七
<经部,礼类,通礼之属,五礼通考>
　　钦定四库全书
　　五礼通考卷一百三十八
　　刑部尚书秦蕙田撰
　　嘉礼十一
　　朝礼
　　宋史礼志宋承前代之制以元日五月朔冬至行大朝会之礼
　　乐志建隆元年改乐章十二顺为十二安皇帝临轩为隆安王公出入为正安皇帝食饮为和安
　　建隆干徳朝会乐章二十八首
　　皇帝升座隆安　天临有赫上法乾元铿锵六乐俨恪千官皇仪允肃五坐居尊文明在御礼备诚存公卿入门正安　尧天协纪舜日扬光淑慎尔止率由旧章佩环济济金石锵锵威仪炳焕至徳昭彰上夀禧安　干健为君坤柔为臣惟其臣子克奉君亲永御皇极以绥兆民称觞献夀山岳嶙峋　舜韶更奏尧酒浮觞皇情载怿洪算无疆基隆郏鄏徳茂陶唐山巍日焕地乆天长
　　蕙田案禧安为祭祀酌献饮酒受胙之乐非朝会所用以淳化景徳乐章校之当作和安
　　皇帝举酒第一盏用白　圣徳昭宣神出焉载白其色或游于川名符在沼瑞应巢莲登歌丹陛纪异灵篇
　　第二盏甘露　天徳防应仁泽载濡其甘如醴其凝如珠云表潜结颢英允敷降于竹栢永昭瑞图第三盏紫芝　煌煌茂英不根而生蒲茸夺色铜池著名晨敷表异三秀分荣书于瑞典光我文明第四盏嘉禾　嘉彼合頴致贡升平异标南亩瑞应西成徳至于地皇祗效灵和同之象焕发祥经第五盏玉兔　盛徳好生网开三面明视标竒昌辰乃见育质雪园沦精月殿着于乐章色含江练蕙田案干徳四年判太常寺和岘言今年荆南进甘露京兆东州进嘉禾黄州进紫芝和州进绿毛黄州进白兔欲依月律撰神甘露紫芝嘉禾玉兔五瑞各一曲每朝会登歌首奏之诏如所请此则五曲乃干徳中所増加今依宋志所编不复更析特着其説于此
　　羣臣举酒正安　户牖严丹扆鹓鸾造紫庭恳祈南岳夀势拱北辰星得士于兹盛基邦固以宁诚明一何至金石与丹青　簪绂若云屯晨趋阊阖门侁侁罗禹会济济奉尧罇周礼观明备天仪仰晬温髙卑陈表着同拱帝王尊　待漏造王庭威仪盛莫京纷纶簪组列清列佩环声礼饮终三爵韶音毕九成永图鳬藻乐千载奉升平
　　羣臣第一盏毕作徳升闻　治定资神武功成显睿文贡输庭实旅朝会羽仪分偃革千年运垂衣万乗君孰知尧舜力明徳日升闻　约法皇纲正崇文寳歴昌遒人振木铎农器铸干将瑞日含王字卿云蔼帝乡万邦成一统鸿祚与天长
　　六变　宸扆威容盛声明礼乐宣九州臻禹会万国戴尧天贡职输琛賮皇猷焕简编含和均畅茂鸠庆结非烟　朝会俨威仪司常建九旗舞容分缀兆文物辨威蕤运格桃林牧祥开洛水帝功潜日用化俗自登熈　螭阶聊载笔纪瑞轶唐虞丹凤仪金奏黄龙负寳图羣材薪棫朴仁政煦蒲卢荡荡巍巍徳豚鱼信自孚　接圣宅神都方来五达区国贤熈帝载灵命握干符至化当人被斯文益诞敷车书今混一圣治奉三无　圣王临大寳八表凑才贤经纬文天赋刚柔徳日宣建邦隆柱石造物运陶甄共致升平业绵长保亿年　神化妙无方巍巍迈百王鹤书搜隠逸龙陛防贤良拱揖朝羣后宾筵辟四方洪图基亿载淳曜徳弥光
　　第二盏毕天下大定　皇猷敷八表武谊肃三边兰锜韬兵日灵台偃伯年奉珍皆述职献賮尽朝天功徳超前古音徽播管　伐叛天威震恢疆帝业多削平侔肃杀涵煦极阳和蹈厉观周舞风云入汉歌功成推大定归马偃雕戈
　　六变　惕厉日干干潜蟠或跃渊伐谋参上防受钺总中坚田讼归周日民謡戴舜年风云自防感嘉会翼飞天　壶闗方逆命投起亲征虎旅聊攻伐枭巢遽荡平天威清朔漠仁泽被氓案节皇舆复洋洋载颂声　蠢兹淮海帅保据毒苗不悟龙兴汉犹同犬吠尧六师方雨施孤垒自氷消千载逢嘉运华戎奉圣朝　上游荆楚要泽国洞庭深自识同文世皆逥拱极心一戎聊仗钺九土尽输金大定功成后薰风入舜琴　席卷定巴卭西遐尽率从岷峨难负阻江汉自朝宗述职方舟集驱车九折通粲然书国史冠古耀丰功　鋭旅庆回旋边防尽宴然键櫜方偃武飞将亦韬震曜资平垒文明协丽天洸洸成大业赫奕在青编
　　蕙田案宋初郊庙殿庭通用文徳武功之舞干徳四年以和岘言改殿宇所用文舞为元徳升闻之舞武舞为天下大定之舞其武舞一变象六师初举二变象上党咸平三变象淮扬底定四变象荆湖归复五变象卭蜀纳欵六变象兵还振旅乃别撰舞曲乐章而文徳武功之舞请于郊庙仍旧通用然则元徳升闻以下十二曲亦干徳中所增加乃和岘之词今亦依宋志类编之不更析也
　　乐志元丰三年杨杰言大乐七失曰国朝郊庙之乐先奏文舞次奏武舞而武舞容节六变一变象六师初举二变象上党克平所向宜北三变象淮扬底定所向宜东南四变象荆湖来归所向宜南五变象卭蜀纳欵所向宜西六变象兵还振旅所向宜北而南今舞者发扬蹈厉进退俯仰既不足以称成功盛徳失其所向而文舞容节尢无法度则舞不象成也
　　文献通考建隆二年春正月朔帝御崇元殿受朝贺服衮冕设宫悬仗卫如仪仗退羣臣诣皇太后宫门奉贺上常服御广徳殿羣臣上夀用教坊乐　御殿仪仗者本充庭之制唐礼殿庭屯门皆列诸卫黄麾大仗宋朝太祖增创错绣诸旗并旛等着于通礼正至五月一日御正殿则陈之
　　宋史太祖本纪建隆三年春正月庚申朔以防不受朝贺
　　礼志朝仪班序太祖建隆三年三月有司上合班仪太师太傅太保太尉司徒司空太子太师太傅太保嗣王郡王左右仆射太子少师少傅少保三京牧大都督大都防御史大夫六尚书常侍门下中书侍郎太子宾客太常宗正卿御史中丞左右谏议大夫给事中中书舍人左右丞诸行侍郎秘书监光禄卫尉太仆大理鸿胪司农太府卿国子祭酒殿中少府将作监前任节度使开封河南太原尹太子詹事诸王傅司天监五府尹国公郡公中都督上都防下都督太子左右庻子五大都督府长史中都防下都防太常宗正少卿秘书少监光禄等七寺少卿司业三少监三少尹少詹事左右谕徳家令率更令仆诸王府长史司天少监起居舍人侍御史殿中侍御史左右补阙拾遗监察御史郎中员外郎太常博士五府少尹五大都督府司马通事舍人国子博士五经博士都水使者四赤令太常宗正秘书丞著作郎殿中丞尚食尚药尚舍尚乗尚辇奉御大理正太子中允赞善中舍洗马诸王友谘议防军司天五官正凡杂坐者以此为凖诏曰尚书中台万事之本而班位率次两省官节度使出总方面古诸侯也又其检校兼守官多至师傅三公而位居九寺卿监之下甚无谓也其给事谏议舍人宜降于六曹侍郎之下补阙次郎中拾遗监察次员外郎节度使升于六曹侍郎之上中书侍郎之下余悉如故
