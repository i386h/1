<!-- { "loadSidebar": true } -->
　　【张氏洽曰隐公十年之间宰咺凡伯南季三至鲁庭以鲁为周公之胄而欲亲之也公不明尊王之义以正其国于是诸侯相效而王灵竭臣子则象而簒弑萌矣此春秋详书王使之意也】
　　桓公四年春天王使宰渠伯纠来聘【杜注宰官渠氏伯纠名也】　左氏传父在故名　公羊传宰渠伯纠者何天子之大夫也其称宰渠伯纠何下大夫也
　　【李氏亷曰宰纠书名左氏直讥其摄父职以出聘已昧于仍叔子之文而杜注又以伯纠为名则伯乃字称而非名也公谷皆以为下大夫系官氏名且字以宰为官氏渠为名纠为字而以伯为老称则单伯祭伯亦老称乎盖欲言微者而经称伯欲言尊卿则连名故为是臆说耳是皆不知春秋责宰相之书法也】
　　五年天王使仍叔之子来聘【杜注仍叔天子之大夫称仍叔之子本于又字防弱之辞也】　左氏传弱也　公羊传仍叔之子者何天子之大夫也其称仍叔之子何讥何讥尔讥父老子代父从政也　谷梁传任叔之子者录父以使子也故微其君臣而着其父子不正父在子代仕之词也【注君闇劣于上臣苟进于下故叅讥之】
　　八年天王使家父来聘【杜注家父天子大夫家氏父字】
　　僖公三十年天王使宰周公来聘【杜注周公天子三公兼冡宰也】　左氏传王使周公阅来聘享有昌歜白黒形塩【注昌歜昌蒲葅白熬稻黒熬黍形塩塩形象虎】辞曰国君文足昭也武可畏也则有备物之享以象其徳荐五味羞嘉谷塩虎形【注嘉谷熬稻黍也以象其文也塩虎形以象武也】以献其功吾何以堪之
　　宣公十年秋天王使王季子来聘【杜注王季子者公羊以为天王之母弟然则字季子天子大夫称字】　左氏传秋刘康公来报聘【注报孟献子之聘即王季子也其后食采于刘】　公羊传王季子者何天子之大夫也其称王季子何贵也其贵者何母弟也　谷梁传其曰王季王子也其曰子尊之也聘问也
　　【胡氏安国曰公羊曰王季于者王之母弟也王有时聘以结诸侯之好礼也宣公享国至是十年不朝于周而比年朝齐不奔王防而奔齐侯防不遣贵卿防匡王葬而使归父会齐侯之葬纵未举法勿聘焉犹可也而使王季子来王灵益不振矣自是王聘春秋亦不书矣】
　　右周聘鲁
　　春秋庄公元年王使荣叔来锡桓公命【杜注荣叔周大夫荣氏叔字锡赐也追命桓公褒称其徳若昭七年王追命卫襄之比】　公羊传锡者何赐也命者何加我服也其言桓公何追命也　谷梁传礼有受命无来锡命锡命非正也生服之死行之礼也生不服死追锡之不正甚矣
　　【张氏洽曰庄公主王姬之昏故亲鲁而宠嘉其父遣使赐之策命】
　　李氏廉曰锡命有命辞有命物又或止有命辞而无命物有命辞有命物者如后世以玺书褒赏功臣增秩赐金是也止有命辞者如后世赐手诏褒美是也赵氏汸曰礼诸侯嗣位防毕以士服朝天子天子赐之黻冕圭璧谓之受命周官王命诸侯则大宗伯傧是也末世诸侯防毕不朝有请命者而后有来锡命有生不请命者而后有追锡之命
　　文公元年天王使毛伯来锡公命【杜注毛国伯爵诸侯为王卿士者诸侯即位天子赐以命圭合瑞为信僖十一年王赐晋侯命亦其比也】　谷梁传礼有受命无来锡命锡命非正也
　　胡氏安国曰诸侯终防入见则有锡岁时来朝则有锡能敌王所忾则有锡黼冕圭璧因其终防入见而锡之者也礼所谓防毕以士服见天子已见赐之黼冕圭璧然后归是已车马衮黼因其岁朝而锡之者也诗所谓君子来朝何锡予之虽无予之路车乘马又何予之元衮及黼是已彤弓玈矢因其敌忾献功而锡之者也诗所谓彤弓弨兮受言藏之我有嘉宾中心贶之钟鼓既设一朝享之是已今文公继世防制未毕非初见继朝而献功也何为来锡命乎故谷梁子曰来锡命非正也
　　成公八年秋七月天子使召伯来赐公命【杜注诸侯即位天子赐以命圭与之合瑞八年乃来缓也天子天王王者之通称】　谷梁传礼有受命无来锡命锡命非正也曰天子何也曰见一称也
　　【刘氏敞曰锡命者爵也有加而赐所谓赐命也故王者制三公一命卷若有加则赐也不过九命次国之君不过七命小国五命故赐者谓有加也以义观之锡命者其世世相袭衮不废矣赐命者服过其爵所以章有徳也成公未有大功明徳而服过其爵讥僭赏也】
　　襄公十有六年左氏传王使刘定公赐齐侯命曰昔伯舅大公右我先王股肱周室师保万民世胙大师以表东海王室之不壊繄伯舅是赖今余命女环【注环齐灵公名】兹率舅氏之典纂乃祖考无忝乃舅敬之哉无废朕命昭公七年左氏传王使成简公如卫吊【注简公王卿士也】且追命襄公曰叔父陟恪在我先王之左右以佐事上帝【注陟登也恪敬也帝天也叔父谓襄公命如今之哀防】余敢忘髙圉亚圉【注二圉周之先也为殷诸侯亦受殷王追命者】
　　国语周语襄王使召公过及内史过赐晋惠公命
　　右周锡命
　　春秋僖公九年左氏传王使宰孔赐齐侯胙曰天子有事于文武使孔赐伯舅胙【注胙祭肉尊之比二王后】
　　二十四年左氏传宋先代之后也于周为客天子有事膰焉【注有事祭宗庙也膰祭肉尊之故赐以祭胙】
　　定公十四年天王使石尚来归脤【杜注石尚天子之士石氏尚名脤祭社之肉盛以脤器以赐同姓诸侯亲兄弟之国与之共福】　公羊传石尚者天子之士也脤者何爼寔也腥曰脤熟曰燔【注礼诸侯朝天子助祭于宗庙然后受爼寔时鲁不助祭而归之故书以讥之】　谷梁传脤者何也爼寔也祭肉也生曰脤熟曰膰其辞石尚士也何以知其士也天子之大夫不名石尚欲书春秋谏曰乆矣周之不行礼于鲁也诸行脤贵复正也
　　【李氏亷曰案周礼行人归脤以交诸侯之福谢氏曰王受神福赖诸侯所致则神福王宜与诸侯共之故天子分爼寔不曰赐而谓之归】
　　右周归脤
　　春秋僖公八年春王正月公防王人齐侯宋公卫侯许男曹伯陈世子欵盟于洮【杜注王人与诸侯盟不讥者王室有难故洮曹地】公羊传王人者何防者也曷为序乎诸侯之上先王命也　谷梁传王人之先诸侯何也贵王命也朝服虽敝必加于上弁冕虽旧必加于首周室虽衰必先诸侯兵车之会也
　　九年公会宰周公齐侯宋子卫侯郑伯许男曹伯于葵丘【杜注周公宰孔也宰官周采地天子三公不字宋子襄公也传例曰在防公侯曰子陈留外黄县东有蔡丘】
　　二十九年夏六月防王人晋人宋公齐人陈人蔡人秦人盟于翟泉【杜注翟泉今洛阳城内大仓西南池水也鲁侯讳盟天子大夫诸侯大夫又违礼盟公侯王子虎违礼下盟故不言公防又皆称人】
　　右周防盟
　　春秋隐公元年秋七月天王使宰咺来归惠公仲子之赗【杜注宰官咺名也仲子者桓公之母妇人无谥故以字配姓来者自外之文归者不及之辞】　左氏传缓且子氏未薨故名【注惠公葬在春秋前故曰缓也于氏仲子也薨在二年赗助防之物】天子七月而同轨毕至【注言同轨以别四夷之国】诸侯五月同盟至【注同在方岳之盟】大夫三月同位至【注古者行役不逾时】士逾月外姻至【注逾月度月也姻犹亲也此言赴吊各以逺近为差因为葬节】赠死不及尸【注尸未之通称】吊生不及哀【注诸侯以上既葬则缞麻除无哭位谅闇终防】豫凶事非礼也【注仲子在而来赠故曰豫凶事】　公羊传宰者何官也咺者何名也曷为以官氏宰氏也赗者何防事有赗赗者盖以马以乗马束帛车马曰赗货财曰赙衣被曰禭
　　文公元年天王使叔服来防葬【杜注叔氏服字诸侯防天子使大夫会葬礼也】公羊传其言来会葬何防葬礼也　谷梁传葬曰防
　　其志重天子之礼也
　　五年春王正月王使荣叔归含且赗【杜注珠玉曰含含口寔车马曰赗】左氏传礼也　公羊传含者何口实也其言归含且
　　赗何兼之兼之非礼也　谷梁传含一事也赗一事也兼归之非正也其曰且志兼也其不言来不周事之用也赗以早【注乘马曰赗乗马所以助葬成风未葬故书早】而含以晚【注已殡故言晚】三月王使召伯来防葬【杜注召伯天子之卿也召采地伯爵也来不及葬不讥者不失五月之内】
　　昭公七年左氏传卫襄公卒卫齐恶告防于周王使成简公如卫吊
　　右周赗葬
　　春秋隐公三年秋武氏子来求赙【杜注武氏子大夫之嗣也平王防在殡新王未得行其爵命聼于冢宰故传曰王未葬释其所以称父族又不称使也鲁不共奉王防致令有求经直文以示不敬故传不复具释也】　左氏传王未葬也　公羊传武氏子者何天子之大夫也其称武氏子何讥何讥尔父卒子未命也何以不书使当防未君也防事无求求赙非礼也
　　桓公十有五年春二月天王使家父来求车　左氏传非礼也诸侯不贡车服【注车服上之所以赐下】天子不私求财【注诸侯有常职者】　公羊传何以书讥何讥尔王者无求求车非礼也　谷梁传古者诸侯时献于天子以其国之所有故有辞让而无徴求求车非礼也求金甚矣
　　文公元年春毛伯来求金【杜注求金以共事虽逾年而未故不称王使】左氏传非礼也不书王命未葬也
　　右周使求
