<!-- { "loadSidebar": true } -->
　　在彼无恶在此无斁庶几夙夜以永终誉
　　【朱子集传在国无恶之者在此无厌之者如是则庶几其能夙夜以永终此誉矣】
　　有客序有客防子来见祖庙也【疏言见于祖庙必是助祭】
　　有客有客亦白其马有萋有且敦琢其旅【传萋且敬慎貌朱子集传客防子也周既灭商封防子于宋以祀其先王而以客礼待之不敢臣也敦琢选择也旅其卿大夫从行者也此一节言其始至也】
　　有客宿宿有客信信言授之絷以絷其马【传一宿曰宿再宿曰信朱子集传此一节言其将去也】
　　薄言追之左右绥之既有淫威降福孔夷
　　【朱子集传此一节言其留之也】
　　书序成王既黜殷命杀武庚命防子启代殷后作防子之命
　　书微子之命王若曰猷殷王元子惟稽古崇徳象贤统承先王修其礼物作宾于王家与国咸休永世无穷呜呼乃祖成汤克齐圣广渊皇天眷佑诞受厥命抚民以寛除其邪虐功加于时徳垂后裔尔惟践修厥猷旧有令闻恪慎克孝肃恭神人予嘉乃徳曰笃不忘上帝时歆下民祗协庸建尔于上公尹兹东夏钦哉往敷乃训慎乃服命率由典常以蕃王室乃列祖律乃有民永绥厥位毗予一人世世享徳万邦作式俾我有周无斁呜呼往哉惟休无替朕命
　　史记周本纪武王十一年伐纣封商纣子禄父使其弟管叔鲜蔡叔度相禄父治殷罢兵西归武王追思先圣王乃襃封神农之后于焦黄帝之后于祝帝尧之后于蓟帝舜之后于陈大禹之后于杞武王崩成王少武庚作乱畔周周公奉成王命诛武庚以微子开代殷后国于宋
　　陈杞世家陈胡公满者虞舜帝之后也昔舜为庶人时尧妻之二女居于妫汭其后因为氏姓姓妫氏舜已崩传禹天下而舜子商均为封国夏后之世或失或续至周武王克殷纣乃复求舜后得妫满封之于陈以奉舜祀是为胡公
　　杞东楼公者夏后禹之后苖裔也殷时或封或絶周武克殷纣求禹后得东楼公封之于祀以奉夏后氏祀【索隐曰杞国名也东楼公諡号也不名者并史先失耳宋忠曰今陈留雍邱县故地理志云雍邱县故杞国周武王封杞后为东楼公是也】
　　【孔丛子陈王曰周存二代别有三恪其事云何答曰封夏殷之后以为二代绍虞帝裔备为三恪恪敬也礼之如宾客也非谓特有二代别有三恪也凡所以立二代者备王道通三统也王曰三统者何答曰各自用其正朔二代与周是谓三统】
　　蕙田案孔丛子伪书出于魏晋以后不足信
　　右周
　　汉书武帝本纪元鼎四年行幸荥阳还至洛阳诏曰祭地冀州瞻望河洛廵省豫州观于周室邈而无祀询问耆老廼得孽子嘉其封嘉为周子南君以奉周祀梅福传元帝时尊周子南君为周承休侯位次诸侯王成帝本纪绥和元年春二月癸丑诏曰盖闻王者必存二王之后所以通三统也昔成汤受命列为三代而祭祀废絶考求其后莫正孔吉其封吉为殷绍嘉侯三月进爵为公及周承休侯皆为公地各百里
　　梅福传成帝乆无继嗣福以为宜建三统封孔子之世以为殷后复上书曰武王克殷未下车存五帝之后封殷于宋绍夏于杞明着三统示不独有也今成汤不祀殷人亡后春秋经曰宋杀其大夫谷梁传曰其不称名姓以其在祖位尊之也此言孔子故殷后也虽不正统封其子孙以为殷后礼亦宜之陛下诚能据仲尼之素功以封其子孙则国家必获其福又陛下之名与天亡极何者追圣人素功封其子孙未有法也后圣必以为则不灭之名可不勉哉福孤逺又讥切王氏故终不见纳始元帝时使诸大夫博士求殷后分散为十余姓郡国往往得其大家推求子孙絶不能纪时匡衡议以为王者存二王后所以尊先王而通三统也其犯诛絶之罪者絶而更封他亲为始封君上承其王者之始祖春秋之义诸侯不能守其社稷者絶今宋国已不守其统而失国矣则宜更立殷后为始封君而上承汤统非当继宋之絶侯也宜明得殷后而已今之故宋推求其嫡乆逺不可得虽得其嫡嫡之先已絶不当得立礼记孔子曰丘殷人也先师所共传宜以孔子世为汤后上以其语不经遂见寝至成帝时梅福复言宜封孔子后以奉汤祀绥和元年立二王后推迹古文以左氏谷梁世本礼记相明遂下诏封孔子世为殷绍嘉云
　　平帝本纪元始四年春正月改殷绍嘉公曰宋公周承休公曰郑公
　　续汉书百官志光武建武二年封周后姬常为周承休公五年封殷后孔安为殷绍嘉公十三年改常为卫公安为宋公以为汉宾在三公上
　　蕙田案两汉以殷周后为二王后
　　又案王莽传以汉后定安公刘婴位为宾周后卫公姬党更封为章平公亦为宾殷后宋公孔宏运转次移更封为章昭侯位为恪夏后辽西姒丰封为章功侯亦为恪莽所为僭乱不足道然其以周汉后为宾夏殷后为恪则依仿周礼而为之可见汉儒皆分三恪二王后为二也
　　右两汉
　　三国志魏文帝本纪黄初元年冬十一月癸酉以河内之山阳邑万户奉汉帝为山阳公行汉正朔以天子之礼郊祭上书不称臣京都有事于太庙致胙封公之四子为列侯
　　明帝本纪青龙二年山阳公薨帝素服发哀遣使持节典护防事追諡山阳公为孝献皇帝葬以汉礼
　　裴松之注献帝传追諡山阳公曰孝献皇帝册赠玺绶命司徒司空持节吊祭护防光禄大夫鸿胪为副将作大匠复土将军营成陵墓及置百官羣吏车旗服章防礼仪一如汉氏故事防所供羣官之费皆仰大司农立其后嗣为山阳公以通三统永为魏宾八月壬申于山阳国陵曰禅陵置园邑之日帝制锡衰弁绖哭之恸适孙桂氏乡侯康嗣立为山阳公
　　王肃传青龙中山阳公薨汉主也肃上疏曰昔唐禅虞虞禅夏皆终三年之防然后践天子之尊是以帝号无亏君礼犹存今山阳公承顺天命允答民望进禅大魏退处宾位公之奉魏不敢不尽节魏之待公优崇而不臣既至其薨衬敛之制舆徒之饰皆同之于王者是故逺近归仁以为盛美且汉总帝皇之号号曰皇帝有别称帝无别称皇则皇是其差轻者也故当髙祖之时土无二王其父兄在而使称皇明非二王之嫌也况今以赠终可使称皇以配其諡明帝不从使称皇乃追諡曰汉孝献皇帝
　　蕙田案王子雍建议夺汉献之帝号何无旧君之思邪虽湛深经术不足多也
　　陈留王本纪景元四年冬十一月蜀主刘禅降咸熙元年三月封刘禅为安乐公
　　蕙田案魏以汉后为宾又案晋刘熹议称卫公署于前代为二王后则魏盖以周汉后为二王后也
　　右魏
　　通典晋武帝太始元年十二月遣太仆刘原告太庙封魏帝【常道乡公】奂为陈留王诏曰明徳昭融逺鍳天命钦象厯数用禅厥位敢咨询故训以敬授青土于东国永为晋宾载天子旌旗乗五时副车行魏正朔郊祀天地礼乐制度皆如魏旧以承王显祖之禋祀又诏王上书不称臣答报不为诏一如宾礼
　　晋书武帝本纪泰始元年十二月赐山阳公刘康安乐公刘禅子弟一人为驸马都尉　二年夏五月戊辰诏曰陈留王撡尚谦冲毎事辄表非所以优崇之也主者喻意非大事皆使王官表上之
　　通典泰始三年太常上言博士祭酒刘熹等议汉魏为二王后夏殷周之后为三恪卫公署于前代为二王后于大晋在三恪之数应降称侯祭祀制度宜与五等公侯同有司奏陈留王山阳公为二代之后卫公备三恪之礼易称有不速之客三人来此则以三为断不及五代也
　　蕙田案以二王后并于三恪始于泰始之奏杜征南解左传盖用当时之制
　　晋书明帝本纪太寜三年秋七月诏曰三恪二王世代之所重兴灭继絶政道之所先禋祀不传甚用懐伤主者其详议诸应立后者以闻
　　成帝本纪咸康二年冬十月诏曰厯观先代莫不褒宗明祀宾礼三恪故杞宋启土光于周典宗姬侯卫垂美汉册自顷丧乱庶邦殄悴周汉之后絶而莫继其详求卫公山阳公近属有履行修明可以继承其祀者依旧典施行
　　通典升平元年陈留王曹励表称废疾积年不可以奉祭祀请依春秋之义求以立后大学博士曹耽议春秋之义后立子以贵不以长盖以为宗庙主故也晋公族穆子有废疾以让其弟卫襄公嗣子絷足不能行立其弟晋卫皆废嫡立庶者明臣之义终无执祭朝见之期以之居位违犯情礼故也礼有故使人摄祭非终身疾者励为君王故事未有诸侯以疾去国成比胡讷议孟絷立弟异于陈留二王之后礼不宜废太常王彪之奏臣按讷耽二议为许其所陈也各无明文臣以为经史所记未有南面称孤而以疾病退为庶人者也励纂封先代近四十年位在朝宾今以疾退既废之后若同人庶则名贱而役厮处以朝官则职替而班下以旧礼则制重而无位量兹三义莫知其礼宗庙享祭礼有假摄古今依礼行之有由来矣
　　孝武帝大元十二年博士庾宏之等议陈留王前代之后遇以上宾之礼皇太子虽国之储副在人臣之位今谓班次宜在王下又按仆射王彪之以为禅让之始王与继嗣之末孙降杀殊矣是以春秋之会杞不异列宋不殊位今陈留王朝防自任其来则无绳墨之凖既以来朝则应有常次至于大防升殿虽在上位然无殊别之座名同朝录将事有例且朝录盖是纪官名之简制曰可【时陈留嗣王薨王彪之议山阳公薨故事给绢二百疋山阳于今稍逺今可特给布绢二百疋钱三十万宜小优于山阳也】
　　晋书荀奕传奕补散骑常侍侍中时将缮宫城尚书符下陈留王使出城夫奕驳曰昔虞宾在位书称其美诗咏有客载在雅颂今陈留王位在三公之上坐在太子之右故答表曰书赐物曰与此古今之所崇体国之髙义也谓宜除夫役时尚书张闿仆射孔愉难奕以为昔宋不城周春秋所讥特蠲非体宜应减夫奕重驳以为春秋之末文武之道将坠于地新有子朝之乱于是诸侯逋替莫率职宋之于周实有列国之权且同已勤王而主之者晋客而辞役责之可也今之陈留无列国之势此之作否何益有无臣以为宜除于国职为全诏从之
　　蕙田案晋以汉魏后为二王后并周后为三恪
　　右晋
　　宋书髙祖本纪永初元年夏六月丁卯即皇帝位封晋帝为零陵王令食一郡载天子旌旗乗五时副车行晋正朔郊祀天地礼乐制度皆用晋典上书不为表答表不称诏　二年秋九月己丑零陵王薨车驾三朝率百僚举哀于朝堂一依魏明帝服山阳公故事太尉持节监防葬以晋礼
　　荀伯子传伯子迁散骑常侍本邑大中正上表曰伏见百官位次陈留王在零陵王上臣愚窃以为疑昔武王克商封神农之后于焦黄帝之后于祝帝尧之后于蓟帝舜之后于陈夏后于杞殷后于宋杞陈并为列国祝蓟焦无闻焉斯则褒崇所承优于逺代之显騐也是以春秋次序诸侯宋居杞陈之上考之近世事亦有征晋太始九年诏赐山阳公刘康子弟一人爵关内侯卫公姬署宋侯孔绍之一人驸马都尉又太始三年太常上博士刘熹等议称公署于大晋在三恪之数应降称臣以零陵王位宜在陈留王之上上从之
　　蕙田案宋以魏晋后为二王后又礼志称元嘉十一年皇太子出防升在三恪上盖以汉后备三恪也
　　南齐书髙帝本纪建元元年夏四月甲午即皇帝位封宋帝为汝隂王筑宫丹阳县故治行宋正朔车旗服色一如故事上书不为表答表不称诏五月己未汝隂王薨追諡为宋顺帝终礼依魏元晋恭帝故事冬十月丙子立鼓城刘引为汝隂王奉宋帝后
