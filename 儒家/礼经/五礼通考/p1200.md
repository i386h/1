<!-- { "loadSidebar": true } -->
　　金史章宗本纪泰和五年十一月山东阙食赐钱三万贯以振之
　　元史食货志中统三年七月以课银一百五十锭济甘州贫民
　　至元二年以钞百定赈库库楚所部军　二十年以帛千疋钞三百定赈硕达勒达地贫民　二十四年鄂端民饥赈钞万定
　　大德七年以钞万定赈归德饥民
　　王圻续通考洪武二十五年令山东灾伤去处每戸给钞五定
　　明防典嘉靖元年令将太仓银库见贮银两差官秤盘二十万两运赴陜西蝗旱地方支用　二年令将浒墅钞闗贮嘉靖元年秋冬二季二年春夏二季共四季银两照数查取在官类解南直巡抚衙门相兼原查余盐等银通融赈济灾伤地方又令将湖广正德十四年起至嘉靖二年止解京银三万五千两给发赈济荆州府荆门石首等州县旱灾又令将嘉靖三年分净乐宫库藏查盘节年所积香钱暂支二千两赈济湖广地方旱灾
　　王圻续通考嘉靖三十四年歳祲诏发内帑银三万两赈济饥民
　　隆庆元年六月以霖雨坏民庐舎令五城御史以房号钱巡按御史以赃罚银分赈之贫者每戸给银五钱次三钱仍谕都察院左都御史王廷等督御史严加稽察使贫民得沾实惠　二年七月诏戸部发太仓银二万两遣于灾重处亟行赈济　三年十月两淮巡盐御史李学诗以盐水灾请扣留商人正盐纳银每引一分挑河银二万两赈恤灶丁从之
　　蕙田案以上赈银钞绢帛诸物
　　汉书元帝本纪初元二年七月诏曰歳比灾害民有菜色惨怛于心已诏吏虚仓廪开府库振救
　　魏书明元帝本纪神瑞二年十月诏曰顷者以来频遇霜旱年谷不登百姓饥寒不能自存者甚众其出布帛仓谷以赈贫穷
　　册府元唐贞观十一年七月诏以水灾其雒州诸县百姓漂失资产乏絶粮食者宜令使人与之相知量以义仓赈给庚子赐遭水旱之家帛十五匹半毁者八匹旧唐书徳宗本纪贞元十八年秋七月蔡申光三州春水夏旱赐帛五万段米十万石盐三千石
　　宋史仁宗本纪天圣五年七月振秦州水灾赐被溺家钱米
　　嘉祐元年七月赐河北流民米压溺死者赐其家钱有差
　　曾巩救灾议河北地震水灾隳城郭坏庐舎百姓暴露乏食主上忧悯下缓刑之令遣拊循之使恩甚厚也然百姓患于暴露非钱不可以立屋庐患于乏食非粟不可以饱二者不易之理也非得此二者虽主上忧劳于上使者旁午于下无以救其患塞其求也有司建言请发仓廪与之粟壮者人日二升防者人日一升主上不旋日而许之赐之可谓大矣然有司之所言特常行之法非审计终始见于众人之所未见也今河北地震水灾所毁败者甚众可谓非常之变也遭非常之变者必有非常之恩然后可以振之今百姓暴露乏食已废其业矣使之相率日待二升之廪于上则其必不暇乎他为使农不复得修其畎亩商不复得治其货贿工不复得利其器用闲民不复得转移执事一切弃百事而专意于待升合之食以偷爲性命之计是直以饿殍之飬飬之而已非深思逺虑爲百姓长计也以中戸计之戸爲十人壮者六人月当受粟三石六斗防者四人月当受粟一石二斗率一戸月当受粟五石难可以久行也则百姓何以赡其后久行之则被水之地既无秋成之望非至来歳麦熟之时未可以罢自今至于来歳麦熟凡十月一戸当受粟五十石今被灾者十余州州以二万戸计之中戸以上及非灾害所被不仰食县官者去其半则仰食县官者爲十万戸食之不徧则爲施不均而民犹有无告者也食之徧则当用粟五百万石而足何以办此又非深思逺虑爲公家长计也至于给授之际有淹速有均否有真僞有防集之扰有辨察之烦厝置一差皆足致弊又羣而处之气久蒸薄必生疾疠此皆必至之害也且此不过能使之得旦暮之食耳其于屋庐搆筑之费将安取哉屋庐搆筑之费既无所取而就食于州县必相率而去其故居虽有頽墙坏屋之尚可完者故材旧瓦之尚可因者什器众物之尚可赖者必弃之而不暇顾甚则杀马牛而去者有之伐桑而去者有之其害又可谓甚也今秋气已半霜露方始而民露处不知所蔽盖流亡者亦已众矣如是不可止则将空近塞之地空近塞之地则失战闘之民此众士大夫之所虑而不可谓无患者也空近塞之地则失耕桑之民此众士大夫所未虑而患之尤甚者也何则失战闘之民
　　异时有警边戍不可以不増尔失耕桑之民异时无事边籴不可以不贵矣二者皆可不深念欤万一或出于无聊之计有窥仓库盗一之粟一束之帛者彼知己负有司之禁则必鸟骇防窜窃弄锄梃于草茅之中以扞游徼之吏强者既嚣而动则弱者必随而聚矣不幸或连一二城之地有枹鼓之警国家胡能宴然而已乎况夫外有夷狄之可虑内有郊社之将行安得不防之于未然销之于未萌也然则爲今之防下方之诏赐之以钱五十万贯贷之以粟一百万石而事足矣何则令被灾之州爲十万戸如一戸得粟十石得钱五千下戸常产之资平日未有及此者也彼得钱以完其居得粟以给其食则农得修其畎亩商得治其货贿工得利其器用闲民得转移执事一切得复其业而不失其常生之计与专意以待二升之廪于上而不暇乎他爲岂不逺哉此可谓深思逺虑爲百姓长计者也由有司之説则用十月之费爲粟五百万石由今之説则用两月之费爲粟一百万石况贷之于今而之于后足以振其艰乏而终无损于储峙之实所实费者钱五钜万贯而已此可爲深思逺虑爲公家长计者也又无给授之弊疾疠之忧民不必去其故居苟有頽墙坏屋之尚可完者故材旧瓦之尚可因者什器众物之尚可赖者皆得而不失况于全牛马保桑其利又可谓甚也虽寒气方始而无暴露之患民安居足食则有乐生自重之心各复其业则不暇乎他爲虽驱之不去诱之不爲盗矣夫饥歳聚饿殍之民而与之升合之食无益于救灾补败之数此常行之弊法也今破去常行之弊法以钱与粟一举而赈之足以救其患复其业河北之民闻诏令之出必皆喜上之足赖而自安于畎亩之中负钱与粟而归与父母妻子脱于流亡转死之祸则戴上之施而怀欲报之心岂有已哉不早出此或至于一有枹鼓之警则虽欲爲之将不及矣且今河北州军凡三十七灾害所被十余州军而已他州之田秋稼足望今有司于籴粟常价斗増一二十钱非独足以利农其于増籴一百万石易矣斗増一二十钱吾权一时之事有以爲之耳以实钱给其常价以茶荈香药之类佐其虚估不过损茶荈香药之类爲钱数钜万贯而其费已足茶荈香药之类与百姓之命孰爲可惜不待议而可知者也夫费钱五钜万贯又捐茶荈香药之类爲钱数钜万贯而足以救一时之患爲天下之计利害轻重又非难明者顾吾之有司能越拘挛之见破常行之法与否而已此时事之急也故述斯议焉
　　【丘氏濬曰曽巩此议所谓赐之钱贷之粟比之有司日逐给粟之説其为利病相去甚逺所谓深思逺虑以为百姓长计者真诚有之但饥民一戸贷之米十石一旦责其如数偿之难矣不若因时量力稍有力者偿其半无力者并与之或立为次第之限可也】
　　文献通考元祐六年翰林学士承防知杭州苏轼言浙西二年诸郡灾伤今歳大水苏湖常三州水通爲一杭州民死者五十余万苏州三十万未数他郡今既秋田不种正使来歳丰稔亦须七月方见新谷变故未易度量乞令转运司约度诸郡合粜米斛数目下诸路封桩及年计上供赴浙西诸郡粜卖诏赐米百万斛钱二十余万缗赈济灾伤
　　宋史哲宗本纪元祐八年十二月出钱粟十万赈流民食货志绍兴三十一年正月雪寒民多艰食诏临安府城内外贫乏之家人给钱二百米一斗及柴炭钱并于内藏给之辅郡之民令诸州以常平钱依临安府振之王圻续通考乾道四年降僧牒一百道付建宁府戸部降米五千石赈衢州饥荆南府僧牒二百道衢州一百道饶信米各三万石雷州水赐十道诏诸路运司行下所属将灾伤处各选清强官遍诣地头尽行检放或不实不尽有公私被差官并所差不当官司并重作行遣其被水甚处令监司守臣条具合措置存恤事件闻奏知温州赵与可以支常平钱五百贯并系省钱五百贯赈给被灾人戸自劾上曰国家积常平米正爲此也可赦罪
　　宋史孝宗本纪淳熈十四年八月赐度牒一百道米四万五千石备振绍兴府饥
　　王圻续通考寳庆元年滁州大水诏拨防子三千缗米千六百石赈恤被灾之家
　　绍定三年浙东大水汪纲发粟三万八千余缗钱五万赈给之
　　景定二年十月诏物价未平出封桩库楮币二十万赈二卫诸军出丰储仓米五万石赈都民
　　辽史道宗本纪太康元年九月以南京饥出钱粟赈之大安三年正月出钱粟振南京贫民
　　元史食货志中统四年以钱粮币帛赈东平济河贫民钞四千锭赈诸王济必特穆尔部贫民
　　大德十一年以饥赈安州髙阳等县粮五千石漷州谷一万石奉符等处钞二千定两浙江东等处钞三万余定粮二十万余石又劝率富戸赈粜粮一百四十余万石凡施米者騐其数之多寡而授以院务等官是年又以钞一十四万七千余定盐引五千道粮三十万石赈绍与庆元台州三路饥民
　　自延祐之后腹里江南饥民歳加赈恤其所赈或以粮或以盐引或以钞
　　蕙田案元史本纪所载赈恤之事无歳无之不能悉载其大要已该于数言矣
　　明防典成化二年奏准今后若有侵欺赈济银粮或将官银假以煎销均散爲名乃揷和铜铅给与贫民者一体解京发落
　　王圻续通考嘉靖二年南北二京及山东河南湖广江西俱旱灾戸部孙交请留苏松折兑银粳白米两浙盐价浒墅闗钞课应天缺官薪皂赎锾兼赈又请发太仓银二十万折漕米九十万徃赈从之
　　明防典嘉靖五年奏准湖广地方灾伤将合属各预备仓原积谷米杂粮八十二万石银四万两并太和山嘉靖四年五年分香钱银两见在实数十分内摘取六分酌量轻重赈济　七年奏准河南灾荒将所属库贮各项钱粮动支及准留攺折兊军米十万石赈济被灾府分饥民又谕巡抚官督令司府州县等官将极贫人戸先尽见在仓粮量爲给赈若有不敷将各项官银给发
　　蕙田案以上银米兼赈
　　礼记檀弓公叔文子卒其子戍请諡于君君曰昔者卫国凶饥夫子爲粥与国之饿者是不亦惠乎
　　齐大饥黔敖爲食于路以待饿者而食之有饿者防辑屦贸贸然来黔敖左奉食右执饮曰嗟来食扬其目而视之曰予惟不食嗟来之食以至于斯也从而谢焉终不食而死曽子闻之曰微与其嗟也可去其谢也可食
　　后汉书献帝本纪兴平元年七月三辅大旱自四月至于是月帝避正殿请雨是歳谷一斛五十万豆麦一斛二十万人相食啖白骨委积帝使侍御史侯汶出太仓米豆为饥人作糜粥经日而死者无数帝疑赋防有虚乃亲于御座前量试作糜乃知非实使侍中刘艾出让有司于是尚书令以下皆诣省阁谢奏侯汶考实诏曰未忍致汶于理可杖五十自是之后多得全济魏书孝文帝本纪太和七年三月以冀定二州民饥诏郡县爲粥于路以食之六月定州上言爲粥给饥人所活九十四万七千余口九月冀州上言爲粥给饥民所活七十五万一千七百余口
