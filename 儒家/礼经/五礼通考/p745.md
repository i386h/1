<!-- { "loadSidebar": true } -->
　　宣公十六年左氏传晋侯使士防平王室定王享之原襄公相礼殽烝【注烝升也升殽于俎　疏礼升殽于俎皆谓之烝故烝为升也郑诗笺云凡非谷而食之曰殽则殽是可食之名切肉为殽乃升于俎故谓之殽烝】武子私问其故【注享当体荐而殽烝故问之　疏若公侯来朝王为设享则当有体荐荐其半体亦谓之房烝武子谓已被王享亦当房烝今乃殽烝故怪而问之】王闻之召武子曰季氏而弗闻乎王享有体荐宴有折俎公当享卿当宴王室之礼也
　　国语周语晋侯使随防聘于周定王飨之殽烝原公相礼随会私于原公曰吾闻王室之礼无毁折今此何礼也原公以告王召士季曰子弗闻乎禘郊之事则有全烝王公立饫则有房烝亲戚宴飨则有殽烝今叔父使士季实来修旧徳以奬王室惟是先王之宴礼欲以贻女余一人敢设饫禘焉且惟戎翟则有体荐夫戎翟冒没轻儳贪而不让不俟馨香嘉味故坐诸门外而使舌人体委与之今我王室一二兄弟以时相见将龢协典礼无亦择其柔嘉选其馨香洁其酒醴品其百笾修其簠簋奉其牺象出其尊彞陈其鼎俎静其巾幂敬其祓除体解节折而共饮食之于是乎有折俎加豆胡有孑然其效戎翟也将焉用全烝武子遂不敢对而退归乃讲聚三代之典礼于是修执秩以为晋法
　　春秋成公二年左氏传晋侯使巩朔献齐防于周王使委于三吏礼之如侯伯克敌使大夫告庆之礼王以巩伯宴而私贿之使相告之曰非礼也勿籍【注籍书也】
　　昭公十五年左氏传晋荀跞如周穆后籍谈为介既葬除防以文伯宴樽以鲁壶【注鲁壶鲁所献壶樽】王曰伯氏诸侯皆有以镇抚王室晋独无有何也
　　蕙田案以上天子飨燕诸侯之大夫
　　庄公二十一年左氏传郑伯享王于阙西辟乐备【注乐备备六代之乐】王与之武公之略自虎牢以东郑伯之享王也王以后之鞶鉴与之【注后王后也鞶带而以鉴为饰也】
　　蕙田案此条诸侯飨天子
　　又案大夫飨君谓之非礼则诸侯飨天子其非礼可知矣至庄二十年传称王子頽享五大夫乐及徧舞时子頽出惠王而自立故假天子飨羣臣之礼行之此僣乱之事恶可以言礼故削而不书
　　僖公二十二年左氏传楚子入享于郑【注为郑所飨】九献【注用上公之礼九献酒而礼毕　疏案仪礼主人酌以献賔賔酢主人主人又酌以酬賔乃成一献之礼九献者九为献酬而礼始毕也】庭实旅百【注庭中所陈品数百也】加笾豆六品【注食物六品加于笾豆笾豆礼食器】飨毕夜出文送于军取郑二姬以归叔詹曰楚王其不没乎为礼卒于无别无别不可谓礼将何以没诸侯是以知其不遂霸也
　　二十四年左氏传宋成公如楚还入于郑郑伯将享之问礼于皇武子对曰宋先代之后也于周为客天子有事膰焉有防拜焉丰厚可也郑伯从之享宋公有加礼也
　　二十九年左氏传冬介葛卢来以未见公故复来朝礼之加燕好【注燕燕礼也好好货也】
　　文公三年左氏传公如晋及晋侯盟晋侯飨公赋菁菁者莪庄叔以公降拜曰小国受命于大国敢不慎仪君贶之以大礼何乐如之抑小国之乐大国之惠也晋侯降辞登成拜【注俱还上成拜礼】公赋嘉乐
　　十三年左氏传郑伯与公宴于棐子家赋鸿雁季文子曰寡君未免于此文子赋四月子家赋载驰之四章文子赋采薇之四章郑伯拜公答拜
　　成公三年左氏传齐侯朝于晋晋侯享齐侯齐侯视韩厥韩厥曰君知厥也乎齐侯曰服改矣韩厥登举爵曰臣之不敢爱死为两君之在此堂也
　　襄公九年左氏传公送晋侯晋侯以公宴于河上问公年季武子对曰防于沙随之嵗寡君以生
　　十年左氏传宋公飨晋侯于楚丘请以桑林荀防辞荀偃士匄曰诸侯宋鲁于是观礼鲁有禘乐賔祭用之宋以桑林享君不亦可乎舞师题以旌夏晋侯惧而退入于房去旌卒享而还【注桑林殷天子之乐名师乐师旌夏大旌也题识也以大旌表识其行列】
　　十六年左氏传晋侯与诸侯宴于温使诸大夫舞曰歌诗必类
　　二十五年左氏传莒子朝于齐飨诸北郭
　　二十六年左氏传齐侯郑伯为衞侯故如晋晋侯兼享之晋侯赋嘉乐国景子相齐侯赋蓼萧子展相郑伯赋缁衣叔向命晋侯拜二君曰寡君敢拜齐君之安我先君之宗祧也敢拜郑君之不贰也
　　二十八年左氏传蔡侯归自晋入于郑郑伯享之不敬子产曰蔡侯其不免乎日其过此也君使子展迋劳于东门之外而傲吾曰犹将更之今还受享而惰乃其心也君小国事大国而惰傲以为已心将得死乎三十一年左氏传晋侯见郑伯有加礼厚其宴好而归之昭公三年左氏传郑伯如楚子产相楚子享之赋吉日既享子产乃具田备王以田江南之梦
　　七年左氏传楚子享公于新台使长鬛者相好以大屈【注宴好之赐大屈弓名】既而悔之
　　十一年左氏传三月丙申楚子伏甲而飨蔡侯于申醉而执之夏四月丁巳杀之
　　十二年左氏传晋侯享诸侯子产相郑伯辞于享请免丧而后聴命晋人许之礼也晋侯以齐侯宴中行穆子相投壶晋侯先穆子曰有酒如淮有肉如坻寡君中此为诸侯师中之齐侯举矢曰有酒如渑有肉如陵寡人中此与君代兴亦中之伯瑕谓穆子曰子失辞吾固师诸侯矣壶何为焉其以中儁也齐君弱吾君归弗来矣穆子曰吾军帅彊御卒乗竞劝今犹古也齐将何事公孙傁趋进曰日旰君勤可以出矣以齐侯出
　　十七年左氏传小邾穆公来朝公与之燕季平子赋采菽穆公赋菁菁者莪昭子曰不有以国其能久乎郯子来朝公与之宴
　　二十七年左氏传公如齐齐侯请享之子家子曰朝夕立于其朝又何享焉其饮酒也乃饮酒使宰献而请安【注比公于大夫也礼君不敌臣宴大夫使宰为主献献爵也请安齐侯请自安不在坐也】子仲之子曰重为齐侯夫人曰请使重见子家子乃以君出定公十年左氏传公防齐侯于祝其实夹谷孔子相齐侯将享公孔子谓梁丘据曰齐鲁之故吾子何不闻焉事既成矣而又享之是勤执事也且牺象不出门嘉乐不野合享而既具是弃礼也若其不具用秕稗也用秕稗君辱弃礼名恶子盍图之夫享所以昭徳也不昭不如其已也乃不果享【疏诸侯相见之礼享在庙燕在寝不得行于野僖二十八年晋侯朝王于践土王享醴命之宥襄十年宋公享晋侯于楚丘请以桑林十九年公享晋六卿于蒲圃二十七年郑伯享赵孟于垂陇如此之类或特赏殊功或畏敬大国皆权时之事非正礼也孔子知齐懐诈虑其掩袭托正礼以拒之】
　　蕙田案以上两君相飨燕
　　僖公三十年左氏传王使周公阅来聘飨有昌歜白黑形盐【注昌歜昌蒲菹白熬稻黑熬黍形盐盐形象虎】辞曰国君文足昭也武可畏也则有备物之飨以象其徳荐五味羞嘉谷盐虎形以献其功吾何以堪之【注嘉谷熬稻黍也以象其文也盐虎形以象武也】
　　蕙田案此诸侯飨天子之大夫
　　桓公九年左氏传冬曹太子来朝賔之以上卿礼也享曹太子初献乐奏而叹施父曰曹太子其有忧乎非叹所也
　　僖公二十三年左氏传晋公子重耳及楚楚子飨之曰公子若反晋国则何以报不谷对曰子女玉帛则君有之羽毛齿革则君地生焉其波及晋国者君之余也其何以报君曰虽然何以报我对曰若以君之灵得反晋国晋楚治兵遇于中原其避君三舍若不获命其左执鞭弭右属櫜鞬以与君周旋子玉请杀之楚子曰晋公子广而俭文而有礼其从者肃而寛忠而能力晋侯无亲外内恶之吾闻姬姓唐叔之后其后衰者也其将由晋公子乎天将兴之谁能废之违天必有大咎乃送诸秦他日公享之子犯曰吾不如衰之文也请使衰从公子赋河水公赋六月赵衰曰重耳拜赐公子降拜稽首公降一级而辞焉衰曰君称所以佐天子者命重耳重耳敢不拜【注古者礼防因古诗以见意欲言赋诗断章也】
　　国语晋语公子过郑郑文公亦不礼焉遂如楚楚成王以周礼享之九献庭实旅百公子欲辞子犯曰天命也君其享之亡人而国荐之非敌而君设之非天谁启之心
　　蕙田案重耳时为诸公子当以大夫之礼享之楚子乃为设九献庭实旅百则以上公相待非礼之正故公子欲辞
　　春秋文公四年左氏传卫甯武子来聘公与之宴为赋湛露及彤弓【注非礼之常公特命乐人以示意故言为赋】不辞又不答赋使行人私焉对曰臣以为肄业及之也昔诸侯朝正于王王宴乐之于是乎赋湛露则天子当阳诸侯用命也诸侯敌王所忾而献其功王于是赐之彤弓一彤矢百玈弓矢千以觉报宴今陪臣来继旧好君辱贶之其敢干大礼以自取戾
　　十五年左氏传宋华耦来盟公与之宴辞曰君之先臣督得罪于宋殇公名在诸侯之防臣承其祀其敢辱君请承命于亚旅鲁人以为敏
　　成公十二年左氏传晋郤至如楚聘且涖盟楚子享之子反相为地室而悬焉【注悬钟鼓也】郤至将登金奏作于下【注击钟而奏乐　疏朝賔入门而奏乐聘客至庭乃奏乐此将登堂始奏乐者县当在庭而楚为地室而县待客登堂乃奏皆所以见异】惊而走出子反曰日云暮矣寡君须矣吾子其入也賔曰君不忘先君之好施及下臣贶之以大礼重之以备乐如天之福两君相见何以代此下臣不敢【注言此两君相见之礼】子反曰如天之福两君相见无亦唯是一矢以相加遗焉用乐寡君须矣吾子其入也賔曰若让之以一矢祸之大者其何福之为世之治也诸侯间于天子之事则相朝也于是乎有享宴之礼享以训恭俭宴以示慈惠恭俭以行礼而慈惠以布政政以礼成民是以息百官承事朝而不夕此公侯之所以扞城其民也故诗曰赳赳武夫公侯干城及其乱也诸侯贪冒侵欲不忌争寻常以尽其民略其武夫以为已腹心股肱爪牙故诗曰赳赳武夫公侯腹心天下有道则公侯能为民干城而制其腹心乱则反之今吾子之言乱之道也不可以为法然吾子主也至敢不从遂入卒事归以语范文子文子曰无礼必食言吾死无日矣
　　成公十四年左氏传卫侯享苦成叔甯惠子相苦成叔傲甯子曰苦成家其亡乎古之为享食也以观威仪省祸福也故诗曰兕觥其觩防酒思柔彼交匪傲万福来求今夫子傲取祸之道也
　　襄公四年左氏传穆叔如晋晋侯享之金奏肆夏之三不拜工歌文王之三又不拜歌鹿鸣之三三拜韩献子使行人子员问之曰子以君命辱于敝邑先君之礼借之以乐以辱吾子吾子舍其大而重拜其细敢问何礼也对曰三夏天子所以享元侯也使臣弗敢与闻文王两君相见之乐也臣不敢及鹿鸣君所以嘉寡君也敢不拜嘉四牡君所以劳使臣也敢不重拜皇皇者华君教使臣曰必谘于周臣闻之访问于善为咨咨亲为询咨礼为度咨事为诹咨难为谋臣获五善敢不重拜八年左氏传晋范宣子来聘公享之宣子赋摽有梅季武子曰谁敢哉今譬于草木寡君在君君之臭味也欢以承命何时之有武子赋角弓賔将出武子赋彤弓宣子曰城濮之役我先君文公献功于衡雍受彤弓于襄王以为子孙藏匄也先君守官之嗣也敢不承命君子以为知礼
　　十九年左氏传公享晋六卿于蒲圃赐之三命之服军尉司马司空舆尉侯奄皆受一命之服贿荀偃束锦加璧乗马先吴夀梦之鼎
　　季武子如晋拜师晋侯享之范宣子为政赋黍苖季武子兴再拜稽首曰小国之仰大国也如百谷之仰膏雨焉若常膏之其天下辑睦岂惟敝邑赋六月
　　二十年左氏传季武子如宋褚师段逆之以受享赋常棣之七章以卒宋人重贿之
