<!-- { "loadSidebar": true } -->
　　蕃使进贡及参见毕礼部官奏奉圣防锡宴于会同馆【东宫锡宴则东宫官启奉令防】前期馆人陈设坐次于会同馆正防宾西主东中设御酒案于正中膳部主客命执事设酒案及食案于防之南楹敎坊司陈设乐舞于酒案之左右是日礼部官陈龙亭于午门外光禄寺官取防捧御酒置于龙亭仪仗鼓乐前礼部官光禄寺官乘马后随至馆门馆人入报蕃使出迎于馆门之外执事者捧御酒前行引赞引奉防官从行由中道入至防上置于案使者自西阶升立于西隅奉防官立于御酒案之东称有制使者望阙跪聴宣制毕赞礼唱鞠躬拜兴拜兴平身使者鞠躬拜兴拜兴平身奉防举杯酌酒授使者饮北面同跪使者饮毕赞礼唱鞠躬拜兴拜兴平身使者鞠躬拜兴拜兴平身赞礼引使者及奉防官就席坐执事者举食案进供于使者及奉防官之前执壶者斟酒乐作饮毕乐止酒七行汤七品上汤撃鼓行酒作细乐及陈杂戏宴毕使者送奉防官出至馆门外奉防官上马使者入择日皇太子锡宴陈设食品礼节皆如前仪
　　省府台宴劳仪注
　　东宫锡宴毕中书省于左司置酒宴劳前朝膳部主客于左司陈设使者及左右司官座次于左司正防賔西主东膳部设酒案于防中敎坊司陈乐于左司之左右左司遣掾史诣会同馆请使者赴左司既至左司官降阶出迎使者升自西阶左司官升自东阶至防使者东向立左司官西向立主宴者进诣使者前致礼待之意毕各就席坐执事者举食案进供于使者及左司官之前执壶者斟酒乐作饮毕乐止酒五行汤五品上汤撃鼓行酒作细乐不陈杂戏宴毕左司官送使者由省西门出使者上马左司官入次都督府次御史台俱于经厯司礼待其仪与左司同
　　蕃使陛辞仪注
　　蕃使将还国礼部奏知戒蕃使某日陛辞前二日于天界寺习仪前一日内使监陈设御座香案于奉天殿侍仪司设蕃使拜位于丹墀中道稍西北向设文武官侍立位于丹墀之北东西相向承制官位于殿上之东及宣制位于丹陛上之东南设知班二人位于蕃使之北设赞礼二人位于知班之北典仪二人位于丹陛上之南俱东西相向设引蕃使舎人二人位于蕃使之西东向引文武班舎人四人位于文武班之北稍后东西相向侍从班位于殿上之东西拱卫指挥光禄寺官位于殿门前之左右内使擎执八人位于御座前之左右宿卫镇抚位于丹陛东西阶下防卫百户二十四人位于镇抚之南稍后俱东西相向防卫千户八人位于殿东西门之左右将军二人位于殿之左右将军六人位于殿门之左右将军四人位于丹陛之四隅将军六人位于奉天门之左右俱东西相向鸣鞭四人位于丹陛上之南是日侵晨金吾卫陈设兵仗于午门外之东西拱卫司陈仪仗于丹墀丹陛之东西乐工陈乐于丹墀之内撃鼓初严礼部官于午门外以御酒礼物置于案执事者若干人服窄红衫举案捧礼物官具朝服若干人从入陈案于丹陛上东南【如赐诏则设诏书案于礼物案之北拱卫司用黄盖遮覆】执事各入就位舍人催文武官及蕃使具朝服撃鼓次严侍仪侍卫入迎车驾舎人引文武官齐班于午门外之东西引使者立于武官之南东向撃鼓三严引班引文武官入就侍立位引蕃使入立于丹墀之西南侍仪版奏外办御用监跪奏皇帝服皮弁服御舆以出侍仪侍卫从警跸如常仪皇帝将出仗动乐作陞御座乐止将军卷帘鸣鞭鸡唱报时讫引礼引蕃使入就位赞礼唱鞠躬拜兴拜兴拜兴拜兴平身蕃使皆鞠躬乐作拜兴拜兴拜兴拜兴平身乐止承制官诣御座前跪承制由殿中门出立于宣制位称有制赞礼唱某等跪聼蕃使皆跪承制官宣制曰皇帝制谕宣毕赞礼唱俛伏兴拜兴拜兴拜兴拜兴平身蕃使皆俛伏兴乐作拜兴拜兴拜兴拜兴平身乐止承制官由殿西门入跪奏云承制讫复侍立位赞礼唱鞠躬拜兴拜兴拜兴拜兴平身蕃使皆鞠躬乐作拜兴拜兴拜兴拜兴平身乐止赞礼唱礼毕捧物官捧礼物自丹墀中道降由奉天中门出【如有诏则黄盖遮覆诏书出】舎人引蕃使由奉天西门出侍仪奏礼毕皇帝兴乐作还宫乐止引礼引百官以序出捧礼物官捧礼物至午门付使者行每岁常朝具本品公服随班行五拜礼
　　蕃使辞东宫仪注【蕃使每岁常朝仪附】
　　蕃使奏天殿陛辞讫次辞东宫前期内使监设皇太子座于东宫正殿侍仪司设蕃使拜位于殿下稍西设文武官侍立位于庭中东西相向知班二人于使者拜位之北赞礼二人位于知班之北俱东西相向设引使者舎人二人位于使者之西设引文武官舎人四人于文武班之北稍后东西相向设将军六人位于殿门之左右是日宿卫陈兵仗于东宫门外拱卫司陈仪仗于殿庭之左右乐工陈乐于殿庭之南执事各入就位引礼引文武官常服入就侍立位引礼引使者及众使者至东宫门外西立东向引进引皇太子常服陞殿乐作陞座乐止引礼二人引蕃使入就拜位北向立赞礼唱鞠躬拜兴拜兴拜兴拜兴平身蕃使及众使者皆鞠躬乐作拜兴拜兴拜兴拜兴平身乐止赞礼唱礼毕引礼引使者退立于西引进启礼毕皇太子兴乐作还宫乐止引礼引使者出次引文武官以序出每岁常朝辞谢使者常服随班行四拜礼
　　劳送出境
　　蕃使辞东宫毕礼部官率应天府官送出国门之外至龙江驿礼部官还应天府官设宴如初至之仪宴毕应天府官还驿丞送起行
　　续文献通考穆宗隆庆五年九月复朝鲜使臣引见旧班初帝用鸿胪卿李际春言四夷贡使俱不得至御前引见至是礼科都给事张国彦等奏朝鲜属国乃冠带礼义之邦与诸夷不同宜仍复旧班以示优礼从之
　　右明蕃使朝贡













　　五礼通考卷二百二十六
<经部,礼类,通礼之属,五礼通考>
　　钦定四库全书
　　五礼通考卷二百二十七
　　刑部尚书秦蕙田撰
　　宾礼八
　　天子遣使诸侯国
　　蕙田案周礼大行人有间问归赈贺庆致禬之礼而皇华一诗有咨亲咨礼咨事咨难之敎盖天子遣使诸侯非特以联上下之交通和好之志凡以同好恶恤灾难生灵之休戚国家之利病风俗之美恶皆于是乎观故徧存徧頫徧省在所必勤策命反命在所必慎今辑经传天子遣使之事以着于篇
　　周礼秋官大行人间问以谕诸侯之志归脤以交诸侯之福贺庆以赞诸侯之喜致禬以补诸侯之烖【注此四者王使臣于诸侯之礼也间间者间岁一问诸侯谓存省之属谕诸侯之志者谕言语谕书名其类也交或往或来者也赞助也致禬凶礼之吊礼禬礼也补诸侯灾者若春秋澶渊之防谋归宋财　疏云交者欲见臣有祭祀之事亦得归胙于王故玉藻云臣致膳于君有荤桃茢亦归胙于王也】
　　【易氏祓曰大宗伯以脤膰贺庆分同姓异姓而大行人则一槩以为诸侯者大宗伯言其定制此言其通制也大宗伯之言宾礼不过朝觐宗遇防同聘頫八者而已如禬礼则见于凶礼脤膰贺庆则见于嘉礼盖行人以亲诸侯为主凡嘉礼凶礼皆亲诸侯之意不必定以宾礼为拘也】
　　【郑氏锷曰时聘殷頫间问归脤固有一定之制贺庆致禬则以时举无常期】
　　【邱氏濬曰大行人所掌者朝觐宗遇防同六者诸侯致觐于王者也间问归脤贺庆致禬四者天子致爱于诸侯者也诸侯以礼致其敬天子以仁致其爱尊卑之意通上下之诚达尚何猜疑间贰之为患哉先王之所以亲诸侯也如此】
　　王之所以抚邦国诸侯者岁徧存三岁徧頫五岁徧省七岁属象胥谕言语协辞命九岁属瞽史谕书名聼声音十有一岁达瑞节同度量成牢礼同数器修法则【注抚犹安也存頫省者王使臣于诸侯之礼所谓间问也歳者巡守之明歳以为始也属犹聚也自五歳之后遂间歳徧省也七岁省而召其象胥九歳省而召其瞽史皆聚于天子之宫敎习之也郑司农云象胥译官也元谓瞽乐师也史太史小史也书名书文字也古曰名聘礼曰百名以上至十一岁又徧省焉达同成修皆谓赍其法式行至则齐等之】
　　【刘氏彝曰存者问其安否頫者视其治效省者察其风俗】
　　【王氏昭禹曰頫又详于存省又详于頫】
　　【蔡氏徳晋曰属防集也象胥掌通言语瞽掌乐史掌书三官王朝列国皆有之属象胥者谓使王朝象胥往至牧伯之国防集列国象胥谕以言语使彼此通晓协其辞命使体制合同也属瞽史者谓使王朝瞽史往至牧伯之国防集列国瞽史谕书名以同其文聴音声以同其律也度量数器合方氏所掌牢礼掌客所掌法八正则八则达同成修皆谓行人赍其法式以行至则齐等之也】
　　小行人使适四方协九仪宾客之礼【注适之也协合也疏使适四方向诸侯之国则合九等之仪九仪则大行人九仪命者五爵者四是也云宾客之礼者宾据命者五客据爵者四此称宾客之例非通称也】
　　蕙田案使适四方王使小行人适四方也
　　若国扎防则令赙补之若国凶荒则令赒委之若国师役则令稿禬之若国有福事则令庆贺之若国有祸烖则令哀吊之凡此五物者治其事故【注故书赙作傅稿为槀郑司农云赙补之谓赙防家补助其不足也若今时一室二尸则官与之棺也槀当为稿谓犒师也元谓师役者国有兵冦以致匮病也使邻国合防财货以与之春秋定五年夏归粟于蔡是也宗伯职曰以襘礼哀围败祸灾水火王氏昭禹曰所作谓之事所逢谓之故北防凶荒祸烖出于所逢者也师役福事或出于所作】
　　及其万民之利害为一书其礼俗政事敎治刑禁之逆顺为一书其悖逆暴乱作慝犹犯令者为一书其札防凶荒厄贫为一书其康乐和亲安平为一书凡此五物者每国辨异之以反命于王以周知天下之故【注慝恶也犹图也　疏此总陈小行人使适四方所采风俗善恶之事各各条录别为一书以报上也】
　　【叶氏时曰观此而知小行人之奉命以往无非究心邦国之民事反命以告亦无非究心邦国之民事】
　　掌交掌以节与币巡邦国之诸侯及其万民之所聚者道王之徳意志虑使咸知王之好恶辟行之【注节以为行信币以见诸侯也咸皆也辟读如辟忌之辟使皆知王之所好者而行之知王所恶者辟而不为】
　　使和诸侯之好达万民之说【注有欲相与修好者则为和合之说所喜也达者达之于王若其国君】
　　【蔡氏徳晋曰凡上下之情不通易至睽孤梗逆而不相亲掌交以王之徳意志虑为诸侯万民道之令皆避王所忌行王所好则上之情得通于下矣又使王于诸侯所好必调和之万民所说必通达之则下之情得通于上矣】
　　夏官匡人掌达法则匡邦国而观其慝使无敢反侧以聼王命【注法则八法八则也邦国之官府都鄙亦用焉慝奸伪之恶也反侧犹背违法度也书曰无反无侧王道正直】
　　撢人掌诵王志道国之政事以巡天下之邦国而语之【注道犹言也以王之志与政事谕说诸侯使不迷惑】使万民和说而正王面【注靣犹乡也使民之心晓而正乡王　疏以上二事乡诸侯说之使诸侯化民而万民正向于王】
　　【髙氏愈曰匡人主察诸侯之恶撢人主宣天子之善察其恶而人畏威宣其善而人懐徳后世有宣慰使之名盖近此撢人之意】
