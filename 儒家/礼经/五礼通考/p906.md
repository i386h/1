<!-- { "loadSidebar": true } -->
　　【今测井一星黄经六宫初度五十五分纬南初度五十三分赤经六宫一度纬北二十二度三十六分二星黄经六宫二度二十四分纬南三度零八分三星黄经六宫四度四十一分纬南六度四十九分五星黄经六宫五度二十九分纬北二度零一分七星黄经六宫一十度三十六分纬南二度零七】
　　【分　八星黄经六宫一十四度二十三分纬南五度四十一分】
　　【史记天官书东井为水事索隐曰元命包云东井八星主水衡也　晋书天文志东井八星天之南门黄道所经天之亭堠主水衡事法令所取平也　通志井三十四度甘氏云井八星在河中主泉水日月五星贯之为中道石氏谓之东井亦曰天井主诸侯帝戚三公之位　宋史天文志汉永元铜仪井宿三十度唐开元游仪三十三度去极七十度景祐测騐亦三十三度距西北星去极六十九度】
　　钺一星
　　一星名钺井边安
　　【今测黄经五宫二十九度零三分纬南初度五十八分】
　　【史记天官书井西曲星曰钺　晋书天文志钺一星附井之前主伺滛奢而斩之　宋两朝天文志去极六十九度少入参宿八度半】


　　两河各三南北正
　　【今测北河一星黄经六宫一十四度三十九分纬北九度四十五分　二星黄经六宫一十五度五十一分纬北一十度零二分　三星黄经六宫一十八度五十一分纬北六度四十分赤经六宫二十一度三十一分纬北二十八度四十三分】
　　【南河二星黄经六宫一十七度五十分纬南一十三度三十四分赤经六宫一十七度三十二分纬北八度五十一分　三星黄经六宫二十一度二十九分纬南一十五度五十七分赤经六宫二十度四十四分纬北六度】
　　【史记天官书钺北北河南南河　晋书天文志南河北河各三星夹东井一曰天髙之关门也主关梁南河曰南戌一曰南宫一曰阳门一曰权星主火北河曰北戌一曰北宫一曰隂门一曰衡星主水两河戌间日月五星之常道也　宋两朝天文志北河距东大星去极六十一度半入井宿二十度南河距东大星去极八十三度半入井宿二十一度】
　　天罇三星
　　天罇三星井上头
　　【今测天罇二星黄经六宫一十四度零六分纬南初度一十四分】
　　【晋书天文志五诸侯南三星曰天樽主盛饘粥以给贫馁　宋两朝天文志距西星去极六十八度入井宿十六度】



　　罇上横列五诸侯
　　【今测五诸侯二星黄经六宫一十一度零二分纬北七度四十三分　三星黄经六宫一十四度三十四分纬北五度四十三分　四星黄经六宫一十六度五十七分纬北五度一十分　五星黄经六宫二十度五十二分纬北五度四十四分】
　　【晋书天文志五诸侯五星在东井北主刺举戒不虞又曰理隂阳察得失亦曰主帝心一曰帝师二曰帝友三曰三公四曰博士五曰太史此五者常为帝定疑议　宋两朝天文志距西星去极五十六度半入井宿六度半】
　　积水一星【今无】
　　侯上北河西积水
　　【晋书天文志积水一星在北河西北水河也所以供酒食之正也　宋两朝天文志去极五十四度半入井宿十八度】
　　积薪一星
　　欲觅积薪东畔是
　　【今测黄经六宫一十九度一十六分纬北三度零三分】
　　【晋书天文志积薪一星在积水东北供庖厨之正也宋两朝天文志去极六十五度半入井宿二十七度】


　　钺下四星名水府
　　【今测水府一星黄经五宫二十八度三十四分纬南九度一十五分　二星黄经五宫二十七度二十八分纬南八度四十四分】
　　【晋书天文志东井西南四星曰水府主水之官也宋史天文志主隄塘道路梁沟以设隄防之备宋两朝天文志距西星去极七十六度半入参宿七度半】



　　水位东边四星序
　　【今测水位三星黄经六宫二十六度一十分纬南七度零五分　四星黄经六宫二十六度五十三分纬南二度一十八分】
　　【晋书天文志水位四星在积薪东主水衡　宋史天文志一曰在东井东北　宋两朝天文志距西星去极七十三度半入井宿十八度】


　　四渎横列南河里
　　【晋书天文志东井南垣之东四星四渎江淮河济之精也宋两朝天文志距西南星去极八十六度入井宿二度】




　　南河下头是军市军市团圎十三星中有一个野鸡精【晋书天文志军市十三星在参东南天军贸易之市使有无通也　宋史天文志军市十三星状如天钱宋两朝天文志距西北星去极一百七度半入井宿初度】
　　【晋书天文志野鸡一星主变怪在军市中　宋两朝天文志去极一百九度半入井宿四度半】
　　蕙田案军市十三星今圗止七星
　　丈人二星
　　子二星
　　孙二星
　　孙子丈人市下列各立两星从东説
　　【晋书天文志军市西南二星曰丈人丈人东二星曰子子东二星曰孙　通志丈人主夀考之臣子与孙皆侍丈人之侧相扶而居　宋两朝天文志丈人距西星去极一百二十八度入参宿四度子距西星去极一百二十八度入参宿九度孙距西星去极一百二十五度入井宿六度】

　　阙丘二星
　　阙丘两星南河东
　　【晋书天文志南河南二星曰阙丘主宫门外象魏也宋史天文志阙丘在南河南天子双阙诸侯两观也　宋两朝天文志距大星去极九十一度少入井宿十五度】
　　天狼一星
　　丘下一狼光蒙茸
　　【今测黄经六宫九度四十六分纬南三十九度三十分赤经六宫七度五十分纬南一十六度一十六分史记天官书天旗东有大星曰狼　晋书天文志狼一星在东井东南狼为野将主侵掠　宋两朝天文志去极一百七度半入井宿十度】



　　左畔九个弯弧弓一矢拟射顽狼胷
　　【史记天官书狼下有四星曰弧直狼　晋书天文志弧九星在狼东南天弓也主备盗贼常向于狼　宋两朝天文志去极一百一十四度入井宿十五度】

　　蕙田案天官书弧四星与诸家不同宋两朝志不载距星葢传写失之
　　老人一星
　　有个老人南极中春秋出入夀无穷
　　【史记天官书狼比地有大星曰南极老人　晋书天文志老人一星在弧南一曰南极常以秋分之旦见于丙春分之夕没于丁　宋两朝天文志去极一百四十三度入井宿三度】


　　井宿之属合象






　　【宋史天文志案武宻书以丈人二星子孙各一星属牛宿乾象新书以丈人与子属参孙属井又以水府西星亦属参武宻以水府属井余皆与步天歌合】
　　蕙田案天官书以狼弧老人属西宫晋志以南北河阙丘五诸侯天樽积水积薪水位属中官其军市野鸡丈人子孙水府四渎狼弧老人在二十八舍之外


　　鬼四星册方似木柜中央白者积尸气
　　【今测鬼一星黄经七宫一度二十分纬南初度四十八分赤经七宫三度二十四分纬北一十九度零八分　二星黄经七宫初度五十九分纬北一度三十二分　三星黄经七宫三度零七分纬北三度零八分　四星黄经七宫四度一十八分纬南初度零四分】
　　【积尸气黄经七宫二度五十七分纬北一度一十四分】
　　【史记天官书舆鬼鬼祠事中白者为质　晋书天文志舆鬼五星天目也主视明察奸谋东北星主积马东南星主积兵西南星主积布帛西北星主积金玉中央星为积尸主死丧祠祀一曰鈇锧主诛斩　宋两朝天文志鬼四星距西南星去极六十九度半宋史天文志汉永元铜仪舆鬼四度旧去极六十八度景祐测騐舆鬼三度距西南星去极六十八度积尸气一星在鬼宿中孛孛然入鬼一度半去极六十九度在赤道内二十二度】


　　鬼上四星是爟位
　　【今测爟一星黄经六宫二十七度零九分纬北四度一十六分】
　　【晋书天文志轩辕西四星曰爟爟者烽火之爟也边亭之警候　宋史天文志爟四星在鬼宿西北　宋两朝天文志距西北星去极六十度半入井宿二十九度】

　　天狗七星
　　天狗七星鬼下是
　　【晋书天文志狼北七星曰天狗主守财　通志天狗七星在鬼西南狼之北横河中以守贼也　宋两朝天文志距西星去极一百二度入井宿二十二度】
　　外厨六星
　　外厨六间柳星次


　　【今测外厨一星黄经七宫四度二十分纬南二十三度赤经七宫一度二十分纬南三度一十分晋书天文志柳南六星曰外厨　宋史天文志外厨六星为天子之外厨主烹宰以供宗庙宋两朝天文志距大星去极九十二度半入鬼宿二度】
　　天社六星
　　天社六星弧东倚
　　【晋书天文志弧南六星为天社昔共工氏之子句龙能平水土故祀以配社其精为星　宋两朝天文志距西南星去极一百三十四度入井宿十二度】
　　天纪一星
　　社东一星名天纪
　　【晋书天文志外厨南一星曰天纪主禽兽之齿宋两朝天文志去极一百一度半入柳宿五度】鬼宿之属合象



　　【宋史天文志案晋志爟四星属天市垣天狗七星在七星北武宻以天狗属井宿又属舆鬼乾象新书属】

　　【井外厨六星晋志在栁宿南武宻书亦属柳乾象新书与步天歌皆属舆鬼天纪一星武宻书及乾象书皆属柳惟步天歌属鬼宿天社六星武宻书属井又属鬼乾象新书以西一星属井中一星属鬼末一星属柳今从步天歌以诸星俱属舆鬼而备存众説】
　　蕙田案晋志以天狗在狼北宋史引作七星北误也又天狗外厨天社天纪晋志在二十八舍之外





　　柳八星曲头垂似柳
　　【今测柳一星黄经七宫五度五十六分纬南一十二度一十七分赤经七宫五度一十五分纬北六度四十五分】
　　【史记天官书柳为鸟注主木草索隐曰汉书天文志注作喙　晋书天文志柳八星天之厨宰也主尚食和滋味又主雷雨　通志甘氏云主饮食仓库酒醋之位　宋两朝天文志距西第三星去极八十二度半　宋史天文志汉永元铜仪以柳为十四度唐开元游仪十五度旧去极七十七度景祐测騐柳八星一十三度距西头第三星去极八十三度】


　　近上三星号为酒享宴大酺五星守
　　【今测酒旗一星黄经七宫一十九度零五分纬北初度二十分　二星黄经七宫一十七度一十四分纬南三度一十分　三星黄经七宫一十七度零八分纬南五度四十分】
　　【晋书天文志轩辕右角南三星曰酒旗酒官之旗也主享宴饮食五星守酒旗天下大酺　宋两朝天文志距西北星去极七十七度入柳宿十四度】
　　柳宿之属合




　　【宋史天文志案晋志酒旗在天市垣步天歌以酒旗属柳宿以通占镜考之亦属柳又属七星乾象新书亦属柳星与步天歌不同】


　　星七星如钩柳下生
　　【今测星一星黄经七宫二十二度五十六分纬南二十二度二十四分赤经七宫一十八度零三分纬南七度一十九分】
　　【史记天官书七星颈为员官主急事索隐曰案宋圴云颈朱鸟颈也员官咙喉也物在咙喉终不久留故为急事　晋书天文志七星七星一名天都主衣裳文绣又主急兵盗贼　通志甘氏云主后妃御女之位亦为贤士　宋史天文志景祐测騐七星七度距大星去极九十七度　宋两朝天文志去极九十六度】




　　星上十七轩辕形
