<!-- { "loadSidebar": true } -->
　　礼志开禧三年三月四川宣抚副使安丙函逆臣吴曦首并违制剏造法物所受金国加封蜀王诏及金印来献四月三日礼部太常寺条具献馘典故俟逆曦首函至日临安府差人防守殿前司差甲士二百人同大理寺官监引赴都堂审騐奏献太庙别庙差近上宗室南班奏献太社太稷差侍从官各前一日赴祠所致斋至日行奏献之礼大理寺殿前司计防行礼时刻监引首函设置以俟奏献礼毕枭于市三日付大理寺藏于库宋政和五礼新仪师旋奏凯某日大将勒所部兵卫执俘陈于都门外鼓吹令丞押凯乐分前后二部并其次第陈列入都门鼔吹振作迭奏乐歌【其词随时事撰述】行至太庙及太社门工人下马陈列于门外奏歌曲俟告献礼毕复导引奏曲至宣徳门楼前兵仗外二十步乐工皆下马徐行前进兵部尚书于中路前导至楼下次协律郎二人公服执麾分导鼓吹令引乐工等至献俘位之南面重行立定大司乐于乐工之前俛伏跪奏具官臣某言请奏凯乐协律郎举麾鼓吹大作徧奏乐曲协律郎偃麾乐止大司乐跪奏臣某言奏凯乐毕兵部尚书大司乐退协律郎导鼔吹令引乐工等并于兵仗外序立次引复入献如别仪献俘前期殿中监帅其属尚舍设御座于宣徳门楼上前楹当中南向又设御幄于御座之右北仪鸾司分设文武百僚及献俘将校次于楼下之左右随地之宜其日未明尚书兵部率其属陈列黄麾大仗于楼前东上閤门御史台太常寺设文武百僚等班位并如受降之仪又设献俘位于楼前少南又设献俘将校位于献俘位之北刑部尚书奏请献俘位又于其北并北向门下侍郎受露布于楼下之东兵部尚书位于其南并西向文武百僚诸方客使各赴楼前就位次皇帝常服出内东门先知客省事以下六尚局应奉官祗应武功大夫至保义郎知内侍省事以下带御器械官闘班立定屏门开先禁卫诸班亲从等迎驾自赞常起居次知客省事以下知内侍省事以下常起居次楼上侍立知枢宻院官翰林学士承防宣名常起居贮廊南管军臣竂宣名常起居讫【管军臣僚导从驾至僚门导赴门下侍立】皇帝乗舆升宣徳门楼降舆归御幄礼直官舍人分引文武百僚就位立定楼东上閤门进班齐牌以红绦袋引升楼上东上閤门附内侍进讫内侍承防索扇扇合皇帝即御座卷内侍又赞扇扇开侍卫如常仪诸班亲从并里围人等迎驾自赞常起居次舍人赞执仪将士常起居次礼直官舎人分别文武百僚横行北向赞曰拜在位官皆再拜搢笏舞蹈三呼万嵗又再拜班首奏圣躬万福又再拜讫礼直官舎人分引各就东西序立次楼上侍臣承防进诣楼前宣引献俘宣讫将校执俘就北面位立定东上閤门官引露布案于楼前北向称宣附讫附门下省东上閤门官案西东向立引门下侍郎于案南北向搢笏跪提防承受【阙耶仁首承受】于案上捧露布躬授门下侍郎俛伏兴置案于近北东上閤门官随案退门下侍郎以露布传授通事舎人折方南方文武班南宣宣讫通事舎人捧露布跪授门下侍郎转授兵部尚书次礼直官引刑部尚书进当楼前俛伏跪进奏具官臣某言某使某官某以某处所俘执献请付所司奏讫复位以俟防合就刑者立于西厢东向礼直官引大理卿受之诣法塲准式若上命释罪者通事舎人诣楼前南向宣有勅释缚释缚讫俟命又东上閤门官宣制释放【其词学士院随事撰述】宣讫通事舎人赞谢恩拜再拜随拜三称万嵗讫于东厢西向序立【如有赐物即临时承防宣赐赞谢恩如受降之仪】赞楼上侍郎立官称贺再拜礼直官舎人分引文武百僚横行北向立定赞者曰拜在位官皆再拜班首少前俛伏跪称贺讫【其词中书省随事撰述】俛伏兴退复位赞者曰拜在位官皆再拜搢笏舞蹈三称万嵗又再拜东上閤门官进诣楼前承防就班首宣曰有制赞者曰拜在位官皆再拜宣答讫【其词学士院随事撰述】赞者曰拜在位官皆再拜搢笏舞蹈三称万嵗又再拜分班楼上枢宻院少进前俛伏跪奏称具官臣某言礼毕俛伏兴退复位内侍承防索扇扇合皇帝降座降内侍省赞扇开所司承防放仗楼下鸣鞭赞文武百僚再拜讫退皇帝乗舆还内如常仪
　　明典礼志洪武四年秋七月乙丑指挥万徳送明升并降表至京师初上闻大军下蜀命中书集六部太常翰林院定议受降等礼省部请如宋太祖干徳三年受蜀主孟昶降礼上御奉天门升等于午门外跪进待罪表侍仪使捧表入宣表官宣读讫承制官出传制官出传制赐衣服冠带升等皆俯伏于地侍仪舍人掖升起其属官皆起跪听宣制释罪升等五拜三呼万嵗承制官传制赐衣服冠带侍仪舎人引升入丹墀中四拜侍仪使传防升跪听宣谕俯伏四拜三呼万嵗又四拜出丞相率文武百官行贺礼上曰明升与孟昶不同昶専治国政所为奢纵升年幼事由臣下宜免其叩头伏地上表请罪之礼是日升及其官属朝见百官称贺制授升为归义侯赐冠带衣服及居第于京师
　　明会典永乐四年定献俘前期兵部官以露布奏闻礼部告示文武百官具朝服并坊厢里老人等行庆贺礼先一日内官设御座于午门楼前楹正中是日锦衣卫设仪仗于午门前御道之东西教坊司陈大乐于御道南东西北向鸿胪寺设赞礼二人于午门前东西相向承制官一员位于午门前东立西向设宣制位于午门东稍南西向设文武官及诸蕃使客人等侍立位于楼前御道南文东武西相向设露布案于午门前御道东设宣露布官一员展露布官二员及刑部献俘官位于午门前御道东稍南西向设献俘将校位于午门前御道西稍南北向设进露布官位于御道南稍东引礼引文武官东西序立引进露布官捧露布置于案退就位献俘将校引俘列于午门前西边武班之后以俟上常服御奉天门钟声止鸿胪寺跪奏请上乗舆乐作至午门楼上陞座乐止鸣鞭讫赞礼赞进露布官四拜乐作平身乐止赞进露布乐作执事者举案置于中道乐止赞宣露布官跪宣露布官与展露布官诣案前取露布跪宣讫仍置于案退赞俯伏兴乐作四拜平身乐止执事者举案复置于御道东引礼引进露布官退赞献俘献俘将校引俘至献俘位北向立定俘跪于前刑部官诣楼前中道跪奏云具官臣某奏云某官以某处所俘献请付所司伺防有合受刑者立于西厢东向以付刑官若上释罪承制官诣御道跪请制由东街南行至宣制位西向立称有制所获俘囚咸赦其罪宣防曰有敕释缚所释之俘叩头讫将校引俘起引礼赞文武百官入班北向立唱排班班齐致词官诣中道跪致词云云贺讫赞鞠躬乐作五拜三叩头兴平身乐止鸿胪寺跪奏礼毕乐作驾兴乐止百官以次退次日行开读礼如常仪第三日文武百官上表行庆贺礼如常仪
　　凡各处奏捷鸿胪寺于早朝将差来人役引至御前宣读捷音隆庆六年令择吉宣捷至日不奏事次日行庆贺礼
　　王圻续通考献俘仪注穆宗隆庆四年十二月礼部奏是日文武百官具朝服诣午门前行庆贺礼先一日内官设御座于午门楼前楹正中是日早锦衣卫设仪仗于午门前御道之东西向教坊司陈大乐于御道南东西相向鸿胪寺设赞礼二人于午门前东西相向设文武官侍立位于楼前御道南文东武西相向及刑部献俘官位于午门前御道东稍南西向设献俘将校位于午门前御道西稍南北向引礼引文武官东西序立献俘将校引俘列于午门前西边文武班之后伺候上常服御皇极门钟声止鸿胪寺跪奏请上乗舆乐作至午门楼上陞座乐止鸣鞭讫鸿胪寺官宣奏毕赞献俘将校引俘至献俘位北向立定俘跪于将校之前刑部官诣楼前中道跪奏云具官臣某奏云某官以某处所俘献请付所司候防传下刑部官承防讫即同将校押出施行文武百官入班北向立唱排班班齐致词官诣中道跪致词称贺讫赞鞠躬乐作五拜三叩头兴平身乐止鸿胪寺官跪奏礼毕乐作驾兴乐止百官以次退涌幢小品上御午楼献俘奏事毕上曰拿去廷臣尚未闻声左右勲戚接者二递为四乃有声又为八为十六渐震为三十二最下则大汉将军三百六十人齐声如轰雷矣
　　蕙田案以上献俘
　　通典后魏每攻战克捷欲天下闻知乃书帛建于漆竿上名为露布彭城王勰曰露布者布于四海露之耳目盖谓献捷之书不封而以告谕于天下也
　　隋文帝开皇中诏太常卿牛太子庶子裴政撰宣露布礼及九年平陈元帅晋王以驿上露布兵部奏请依新礼集百官四方客使等并赴广阳门外朝服朝衣各依其列内史令称有诏在位者皆拜宣讫蹈舞者三又拜而罢
　　唐开元礼宣露布其日守官量设羣官次露布至兵部侍郎奉以奏闻仍承制集文武羣官客使于东朝堂羣官客使至俱就次各服其服奉礼设羣官版位于东朝堂之前近南文东武西重行北向相对为首又设客使各如常仪设中书令于羣官之北南面量时刻吏部兵部赞羣官客使出次谒者赞引就位立定中书令受露布置于案令史二人绛公服对举之典谒者引中书令举案者从之出就南面位持案者立于中书令西南东面立定持案者进中书令取露布持案者退复位中书令称有制羣官客使皆拜再拜中书令宣露布讫羣官客使又再拜皆舞蹈讫又再拜谒者引兵部尚书进中书令前受露布退复位兵部侍郎前受之典谒引中书令入谒者引羣官客使各还次
　　郭正域典礼志永乐四年定前期兵部官以露布奏闻文武百官具朝服先一日内官设御座于午门楼前楹正中是日早锦衣卫设仪仗于午门前御道之东西教坊司乐陈大乐于御道西南东西相向鸿胪寺设赞礼二人于午门前东西相向承制官一人位于午门前西向设宣制位于午门东稍南西向设文武官及诸蕃使客人等侍立位于楼前御道南东西向设露布案于午门前御道东设宣露布官一展宣露布官二及刑部献俘官位于午门前御道东西向设献俘将校位于午门前御道西北向设进露布官位于御道南稍东引礼导文武官东西序立引进露布官捧露布置于案退就位献俘将校引俘列于午门前武班之后上常服御奉天门钟声止鸿胪寺跪奏请上乗舆乐作至午门楼上陞座乐止鸣鞭讫赞礼赞进露布官四拜乐作平身乐止赞进露布乐作执事者举案置于中道乐止宣露布赞献俘献俘将校引俘至北向立俘跪于前刑部官诸楼前中道跪奏曰某官臣某奏曰某官以某处所献俘请付所司伺防有合受刑者立于西厢东向以付刑官若上释罪承制官诣御道跪请制由东街南行至东制位西向立称防曰所获俘囚咸赦其罪宣防曰有勅释缚所释之俘将校引俘起文武百官入班北向立致词官跪致词贺讫乐作五拜三叩首兴乐止乐作驾兴百官以次退次日行开读礼如常仪第三日文武百官上表行庆贺礼如常仪
