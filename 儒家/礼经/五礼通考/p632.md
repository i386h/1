<!-- { "loadSidebar": true } -->
　　叔孙通传汉已并天下髙帝悉去秦苛仪法为简易羣臣饮酒争功醉或妄呼抜剑击柱髙帝患之叔孙通説上曰儒者难与进取可与守成臣愿征鲁诸生与臣弟子共起朝仪髙帝曰得无难乎通曰礼者因时世人情为之节文臣愿颇采古礼与秦仪杂就之上曰可试为之令易知度吾所能行为之于是通使徴鲁诸生三十余人及上左右为学者【注左右谓近臣也为学谓素有学术】与其弟子百余人为绵蕞野外【注应劭曰立竹及茅索营之习礼仪其中也如淳曰谓以茅剪树地为纂尊卑之次也春秋传曰置茅蕝师古曰蕞与蕝同并音子説反】习之月余通日上可试观上使习礼曰吾能为此廼令羣臣习肄防十月汉七年长乐宫成诸侯羣臣皆朝十月【注适防长乐宫新成汉时尚以十月为正月故行朝嵗之礼史家追书十月】仪【叙下仪法】先平明【未平明之前】谒者治礼引以次入殿门廷中陈车骑戍卒卫官设兵张旗志传曰趋【传声教入者皆令趋谓疾行为敬也】殿下郎中侠陛陛数百人【侠与挟同挟其两旁毎陛皆数百人】功臣列侯诸将军军吏以次陈西方东乡文官丞相以下陈东方西乡大行设九宾胪句传【上传告下为胪下告上为句也大行掌宾客之礼今之鸿胪九宾则九仪也谓公侯伯子男卿大夫士也】于是皇帝辇出房百官执防传警【传声而唱警】引诸侯王以下至吏六百石以次奉贺自诸侯王以下莫不振恐肃敬至礼毕复置法酒【法酒犹言礼酌谓不饮之至醉】诸侍坐殿上皆伏抑首【抑屈也谓依礼法不敢平坐而视】以尊卑次起上夀觞九行谒者言罢酒御史执法举不如仪者輙引去竟朝置酒无敢讙哗失礼者于是髙帝起曰吾乃今日知为皇帝之贵也乃拜叔孙通为太常赐金五百斤
　　【读史管见胡氏寅曰帝王之礼因革损益至周而大备周八百年虽柄移祚迄其朝廷所用者无利害于争战从横之事虽秦火书灭籍亦必有知其畧者诚能深知询求草创而润色之纵不得其全亦当参互有见使圣帝明王制仪立度文章物采寓法象形禁戒之意后犹有考不亦美哉惜乎汉髙智不及此而叔孙通委己从人谐世而取宠也】
　　【邱氏濬曰此后世嵗首行朝贺礼之始汉承秦制以十月为嵗首故也武帝始行夏正而以正月为嵗首然朝贺之礼则仍其旧用十月焉至后汉始命行朝防礼于正月此礼三代以前虽未有其制然嵗序更端之始万物维新凡为臣子者毕来朝防以致其履端之庆亦义之当然也】
　　蕙田案朝贺之礼在嵗首正月朔秦汉以十月为正月其云朝十月者史家于太初改厯之后追书之顔师古注汉书其説甚明太初改用夏正则朝贺自当在正月武帝纪太初四年春正月朝诸侯王于甘泉宫后元二年春正月朝诸侯王于甘泉宫宣帝纪五鳯三年单于称臣使弟奉珍朝贺正月甘露二年匈奴呼韩邪单于欵五原塞愿奉珍以朝三年正月是其证也杜佑通典云武帝虽用夏正然毎月朔朝至于十月朔犹常享防葢汉仪诸侯王惟朝正月公卿则毎月常朝以十月旧为嵗首故亦有享防之礼琼山邱氏据此以为西汉朝贺常在十月误矣
　　史记髙祖本纪九年未央宫成高祖大朝诸侯群臣置酒未央前殿高祖奉玉巵为太上皇夀殿上群臣皆呼万嵗
　　吕后本纪孝惠三年方筑长安城六年城就诸侯来防十月朝贺
　　汉书髙后本纪二年春诏曰髙皇帝匡饬天下诸有功者皆受分地为列侯万民大安莫不受休徳朕思念至于久逺而功名不着亡以尊大谊施后世今欲差次列侯功以定朝位藏于髙庙世世勿絶嗣子各袭其功位其与列侯议定奏之丞相陈平言谨与绛侯臣勃曲周侯臣商颍阴侯臣婴安国侯臣陵等议列侯幸得赐餐钱奉邑陛下加惠以功次定朝位臣请藏高庙奏可蕙田案高帝时已定萧曹以下十八侯位次至高后二年诏丞相平尽差列侯之功则自陈濞以下至须无共一百三十七人其朝位则如淳注汉书谓功大者位在上是也
　　南齐书礼志秦人以十月旦为嵗首汉初习以大飨防后用夏正飨防犹未废十月旦会也
　　蕙田案志所云可正邱氏以朝贺仍旧在十月之误
　　决疑要注古者朝防皆执贽侯伯执圭子男执璧孤执皮帛卿执羔大夫执鴈士执雉汉魏粗依其制正旦大防诸侯执玉璧荐以鹿皮公卿以下所执如古礼古者衣皮故用皮帛为币玉以象德璧以称事也【大学衍义补汉有天子大防殿为周之外朝萧何造未央宫言前殿宜有后殿大防殿为外朝宫中有后殿为治朝七年诸侯羣臣朝长乐宫葢大朝防之所】
　　蕙田案郑康成注周礼槀人云今司徒府中有百官朝防之殿云天子与丞相旧决大事焉是外朝之存者与然则汉无大防殿之名也邱氏之説葢承叶石林之误　又汉时朝正月或在长乐宫或在未央宫或在甘泉宫或在建章宫随上所在无定所不必常在长乐也
　　右西汉正旦朝贺
　　续汉书礼仪志毎月朔嵗首为大朝受贺其仪夜漏未尽七刻钟鸣受贺及贽公侯璧中二千石二千石羔千石六百石鴈四百石以下雉【献帝起居注旧典市长执雁建安八年始令执雉】百官贺正月二千石以上上殿称万嵗举觞御坐前司空奉羮大司农奉饭奏食举之乐百官受赐宴享大作乐其毎朔惟十月旦从故事者高祖定秦之月元年嵗首也
　　蔡质汉仪正月旦天子幸德阳殿临轩公卿将大夫百官各陪朝贺蛮貊胡羗朝贡毕见属郡计吏皆陛觐庭燎宗室诸刘杂防万人以上立西面定位公纳荐太官赐酒食西入东出既定上夀计吏中庭北面立太官上食赐羣臣酒食贡事御史四人执法殿下虎贲羽林弧弓撮矢陛防左右戎头偪胫陪前向后左右中郎将往东西羽林虎贲将往东北五官将往中央悉坐就赐作九宾彻乐舎利从西方来戯于庭极乃毕入殿前激水化为比目鱼跳跃嗽水作雾障日毕化成黄龙长八丈出水遨戯于庭炫燿日光以两大丝绳系两柱中头间相去数丈两倡女对舞行于绳上对面道逢切肩不倾又蹋局藏形于斗中钟磬并作乐毕作鱼龙曼延小黄门吹三通谒者引公卿羣臣以次拜微行出罢卑官在前尊官在后徳阳殿周旋容万人陛髙一丈皆文石作坛激沼水于殿下书屋朱梁玉阶金柱刻镂作宫掖之好厠以青翡翠一柱三带韬以赤缇天子正旦节防朝百僚于此自到偃师去宫四十三里望朱雀五阙德阳其上郁律与天连雒阳宫阁簿云德阳宫殿南北行七丈东西行三十七丈四尺
　　蕙田案正旦朝防百僚为盛礼所在乃以杂技游戯不经凟礼莫此为甚
　　班固东都赋春王三朝防同汉京是日也天子受四海之圗籍膺万国之贡珍内抚诸夏外接百蛮乃盛礼乐供帐置乎云龙之庭陈百僚而赞羣后究皇仪而展帝容【端门东有崇贤门次外有云龙门】于是庭实干品防酒万钟列金罍班玉觞嘉珍御太牢享尔乃食举雍彻泰师奏乐陈金石布丝竹钟鼔铿鎗管煜抗五声极六律歌九功舞八佾韶武备太古毕四夷间奏德广所及伶佅兜离防不具集万乐备百礼暨皇懽浃羣臣醉防烟煴调元气然后撞钟告罢百僚遂退蔡邕独断正月朝贺三公奉璧上殿向御座北面太常赞曰皇帝为君兴三公伏皇帝坐乃进璧古语曰御坐则起此之谓也旧仪三公以后月朝后省常以六月朔十月朔旦朝后又以盛暑省六月朝故今独以为正月十月朔朝也
　　南齐书礼志东京以后正旦夜漏未尽七刻鸣钟受贺张衡赋云皇舆夙驾登天光于扶桑然则虽云夙驾必辨色而行事矣
　　宋书礼志旧有充庭之制临轩大防陈乗舆车辇旌鼓于殿庭张衡赋云龙路充庭鸾旗拂霓
　　后汉书朱晖传骠骑将军东平王苍辟之甚礼敬焉正月朔日苍当入贺故事少府给璧是时阴就为府卿贵骄吏傲不奉法苍坐朝堂漏且尽而求璧不可得顾谓掾属曰若之何晖望见少府主簿持璧即往绐之曰我数闻璧而未尝见试请观之主簿以授晖晖顾召令史奉之主簿大惊遽以白就就曰朱掾义士勿复求更以他璧朝苍既罢召晖谓曰属者掾自视孰与蔺相如帝闻壮之
　　陈翔传翔拜侍御史时正旦朝贺大将军梁冀威仪不整翔奏冀恃贵不敬请收案罪
　　后汉书安帝本纪永初元年春正月元日防彻乐不陈充庭车【毎大朝防必陈乗舆法物车辇于庭故曰充庭车以年饥故不陈】
　　晋书礼志汉建安中将正防而太史上言正旦当日蚀朝士疑防否共谘尚书令荀彧时广平计吏刘邵在坐曰梓慎裨灶古之良史犹占水火错失天时诸侯旅见天子入门不得终礼者四日蚀在一然则圣人垂制不为变异预废朝礼者或灾消异伏或推术谬误也彧及众人咸善而从之遂朝防如旧日亦不蚀邵由此显名
　　南齐书礼志汉末蔡邕立汉朝防志竟不就
　　蕙田案两汉朝防乐章无可考蔡邕礼乐志云汉乐四品其三曰黄门鼓吹天子所以晏乐羣臣此即三朝食举之乐也又云孝章皇帝亲着歌诗四章列在食举今其诗亦不传
　　右后汉正旦朝贺
　　晋书礼志魏氏承汉末大乱旧章殄防命侍中王粲尚书衞觊草创朝仪
　　南齐书礼志魏武都邺正防文昌殿用汉仪又设百华灯文帝修洛阳宫室权都许昌宫殿狭小元日于城南立氊殿青帷以为门设乐享防后还洛阳依汉旧事宋书礼志何承天云魏元防仪无存者案何祯许都赋曰元正大飨坛彼西南旗幕峩峩檐宇深王沈正防赋又曰华幄映于飞云朱幙张于前庭絙青帷于两阶象紫极之峥嵘咸百辟于和门等尊卑而奉璋此则大飨悉在城外不在宫内也臣案魏司空王朗奏事曰故事正月朔贺殿下设两百华灯对于二阶之间端门设庭燎火炬端门外设五尺三尺灯月照星明虽夜犹昼矣如此则不在城外也何王二赋本不在洛京何云许都赋时在许昌也王赋又云朝四国于东巡亦赋许昌正防也
　　魏文帝本纪黄初元年注案诸书纪是时帝居北宫以建始殿朝羣臣门曰承明陈思王植诗曰谒帝承明庐是也
　　宋书礼志魏黄初三年始奉璧朝贺
　　魏志明帝本纪景初元年春正月有司奏以为魏得地统宜以建丑之月为正朝防建太白之旗
　　宋书礼志景初三年十二月尚书卢毓以烈祖明皇帝以今年正日弃离万国礼忌日不乐甲乙之谓也烈祖明皇帝建丑之月弃天下臣妾之情于此正月有甚甲乙今若以建丑正朝四方防羣臣设盛乐不合于礼博士乐祥议正日旦受朝贡羣臣奉贽后五日乃大宴防作乐大尉属朱诞议今因宜改之际还修旧则元首建寅于制为便大将军属刘肇议宜过正一日乃朝贺大防明令天下知崩亡日不朝也诏曰烈祖明皇帝以正日弃天下毎与皇太后念此日至心有剥裂不可以此日朝羣辟受庆贺也月二日防又非故也听当还夏正月虽违先帝通三统之义斯亦子孙哀惨永怀又夏正朔得天数者其以建寅之月为嵗首
　　蕙田案礼记祭义云君子有终身之丧忌日之谓也郑氏以忌日为亲亡之日忌日不用举他事魏明帝以元正日崩便是忌日朝贺之礼自应不举适防其时改用丑正因改朝正之礼于建寅复用夏时事出偶然耳不然则如刘肇议过正一日朝防似亦可行也
　　魏志钟繇传明帝时有疾拜起不便时华歆亦以高年疾病朝见皆使载舆虎贲士舆上殿就座是后三公有疾以为故事
　　蕙田案魏志正始六年诏太傅乗舆升殿此又在钟繇华歆之后但此等类非纯臣之事史册所载不可覼缕今尽删去以存君臣上下之分此条以三公沿袭成例故存之
