<!-- { "loadSidebar": true } -->
　　御史中丞【为御史台主】　治书侍御史【魏置晋初贠四人后省二员泰始中又置黄沙狱治书侍御史一人寻省】　侍御史【魏置八人晋置员九人有十三曺吏曺课第曺直事曺郎曺中都督曺外都督曺媒曺符节曺水曺中垒曺营军曺法曺筭曺江左初省课第曺置库曺后分为外左库内左库】　殿中侍御史【魏兰台遣二御史居殿中伺察非法晋置四人江左置二人魏晋又有禁防御史孝武时有检校御史亦兰台之职】　符节御史【秦汉有符玺令魏别为一台位次御史中丞晋武帝省并兰台置符节御史】　司校尉【属官有功曺都官从事诸曺从事部郡从事主簿録事门下书佐省事记室书佐诸曺书佐守从事武猛从事等员渡江罢司校尉】
　　谒者仆射【魏置仆射统谒者十人晋初省仆射以谒者并兰台江左复置仆射后又省】都水使者【武帝省水衡置都水使者一人以河隄谒者为其属江左省河隄谒者置谒者六人】中领军将军【魏置晋初为中军将军懐帝改曰中领军又改北军中候寻复为领军成帝世复为中候寻复为领军】　防军将军【魏置领军晋初不元帝省并领军明帝复置领军防军并置长史司马功曺主簿五官出军则置叅军】　左右卫将军【并置长史司马功曺主簿江左罢长史】　骁骑将军游击将军【晋以领防左右卫骁骑游击为六军】　左右前后军将军【魏有左军晋初置前军右军又置后军是为四军】　屯骑歩兵越骑长水射声校尉【谓之五校并置司马功曺主簿后省】
　　太子太傅少傅【泰始三年置并有功曺主簿五官咸寕元年设詹事掌宫事而二傅不复领官属后又省詹事立太保太傅少傅所置官属复如旧元康元年复置詹事有丞主簿五官掾功曺史等员后又置六傅三太三少江左有太傅少傅不立师保】　中庶子【四人职如侍中】　中舍人【四人职如黄门侍郎】　食官令【一人职如太官令】　庶子【四人职比散骑常侍中书监令】舍人【十六人职比散骑中书等侍郎】　洗马【八人职如谒者】　率更令【职如光禄勲卫尉】　家令【职比廷尉司农少府】　仆【职如太仆宗正】　左右卫率【晋初曰中卫率泰始五年分为左右惠帝时又加前后二率江左省太元中又置】
　　王置师友文学【各一人改太守为内史有郎中令中尉大农为三卿大国置左右常侍侍郎典书典祠典卫学官令典书丞治书中尉司马世子庶子陵庙牧长谒者中大夫舍人典府等员又大国制上中下三军次国上下二军小国一军皆中尉领兵公侯亦置一军中尉领之及渡江公国则无中尉常侍侯国又无大农侍郎伯子男唯典书以下又无官学令史职皆以次减焉】
　　州置刺史【又置别驾治中从事诸曺从事等员所领郡各置部从事一人又有主簿门亭长録事记室书佐诸曺佐守从事武猛从事等】
　　蕙田案魏晋诸州刺史多兼将军都督之称任重者为使持节都督轻者为持节其庻姓为州而无将军者谓之单车刺史刺史治民事加都督则兼治军事
　　郡置太守河南郡则曰尹诸王国以内史掌太守之任【又置主簿主记室门下贼曺议生门下史记室史録事史书佐循行干小史五官掾功曺史功曺书佐循行小史五官掾等员郡国皆置文学掾一人】
　　县大者置令小者置长【有主簿録事史主记室史门下书佐干防徼议生循行功曺史小史廷掾功曺史小史书佐干户曺掾史干法曺门干金仓贼曺掾史兵曺史吏曺史狱小史狱门亭长都亭长贼捕掾等员又县五百户以上皆置郷三千以上置二郷五千以上置三郷万以上置四郷郷置啬夫一人郷户不满千以下置治书史一人千以上置史佐各一人正一人五千五百以上置吏一人佐二人户千以上置校官掾一人县皆置方略吏四人洛阳县置六部尉江左以后建康亦置六部尉余大县置二人次县小县各一人】
　　四中郎将【东中郎将西中郎将南中郎将北中郎将也江左弥重】
　　防羌夷蛮等校尉【武帝置南蛮校尉于防阳西戎校尉于长安南夷校尉于寕州元康中防校尉为凉州刺史西戎校尉为雍州刺史南蛮校尉为荆州刺史江左初省南蛮校尉寻又置于江陵改南夷校尉为镇蛮校尉安帝时于防阳置寕蛮校尉】　防匈奴羌戎蛮夷越中郎将【武帝置四中郎将或领刺史或持节为之又置平越中郎将居广州主防南越】
　　通典晋魏帝永寜元年罢丞相复置司徒永昌元年罢司徒并丞相则丞相与司徒不并置矣其后或有相国或有丞相省置无恒而中书监令常管机要多为宰相之任自魏晋以来相国丞相多非寻常人臣之职
　　马氏端临曰后汉虽置三公而事归台阁尚书始为机衡之任然不过预闻国政未尝尽夺三公之权也至魏晋以来中书尚书之官始真为宰相而三公遂为具员其故何也葢汉之典事尚书中书者号为天子之私人及叔季之世则奸雄之谋簒夺者亦以其私人居是官而所谓三公者古有其官虽鼎命将迁之时大权一出于私门而三公不容遽废也故必择其老病不任事依违不侵权者居之凡任中书者皆运筹帷幄佐命移祚之人任三公者皆备员髙位畏权逺势之人而三公之失权任中书之秉机要自此判矣
　　右晋官制
　　宋书百官志太宰太傅太保【是为三公无其人则阙】
　　相国【晋安帝时宋髙祖顺帝时齐王并为之非复人臣之位】　丞相【晋成帝以王导为丞相罢司徒府导薨罢丞相复为司徒府宋世祖以南郡王义宣为丞相而司徒府如故】
　　太尉　司徒　司空　大司马　大将军
　　特进【为加官在诸公下骠骑将军上】　骠骑将军【一人】　车骑将军【一人】卫将军【一人　晋江右伏波辅国将军并加大而仪同三司江左以来将军则中镇抚四镇以上或加大余官则左右光禄大夫以上并得仪同三司自此以下不得也】　持节都督【无定员】征东征南征西征北将军【各一人】　镇东镇南镇西镇北将军【各一人】　中军镇军抚军将军【各一人】　安东安南安西安北将军【各一人】　平东平南平西平北将军【各一人】左右前后征虏冠军辅国龙将军　东南西北中郎将　建威振威奋威威广威建武振武奋武武广武鹰折冲轻车烈寕逺材官伏波凌江将军【左右前后将军以下唯四中郎将各一人余皆无定员】
　　太常【一人】　光禄勲【一人】　卫尉【一人】　廷尉【一人】　大司农【一人】少府【一人】　将作大匠【一人有事则置无则省】　大鸿胪【有事权置事毕】
　　【则省】　太仆【郊祀则权置事毕则省】　太后三卿【卫尉少府太仆各一人无太后则阙】大长秋【有后则置无则省】　録尚书【孝建中省大明末复置此后或置或省】
　　尚书令　仆射　尚书【宋有祠部吏部左民度支五兵都官六曺尚书若有右仆射则不置祠部尚书大明二年置二吏部尚书后复旧　仆射尚书分领诸曺左仆射领殿中主客二曺吏部尚书领吏部删定三公比部四曺祠部尚书领祠部仪曺二曺度支尚书领度支金部仓部起部四曺左民尚书领左民驾部二曺都官尚书领都官水部库部功论四曺五兵尚书领中兵外兵二曺昔有骑兵别兵都兵故谓之五兵】　尚书郎【宋因江左十五曺加骑兵主客起部水部为十九曺太祖省仪曺主客比部骑兵四曺寻复置又增删定功论二曺太宗世省骑兵凡二十曺】
　　侍中【四人】　给事黄门侍郎【四人】　散骑常侍【四人】　通直散骑常侍【四人】　员外散骑常侍【无员】　散骑侍郎【四人】　通直散骑侍郎【四人】　员外散骑侍郎【无员】　给事中【无员】　奉朝请【无员】
　　中书令【一人】　中书舍人【一人】　中书侍郎【四人】　中书通事舍人【四人　其下有主事本用武官宋改用文吏】
　　秘书监【一人】　秘书丞【一人】　秘书郎【四人】
　　领军将军【一人】　防军将军【一人】　左卫将军【一人】　右卫将军【一人】　骁骑将军　防击将军　左军将军　右军将军　前军将军　后军将军　左中郎将　右中郎将屯骑校尉　歩兵校尉　越骑校尉　长水校尉
　　射声校尉　虎贲中郎将　冗从仆射　羽林监【自虎贲至羽林是为三将】　积射将军　强弩将军【自骁骑至强弩将军并无员】　殿中将军　殿中司马督【宋初置二十人过员者谓之殿中员外将员外司马督其后并无员】　武卫将军　武骑常侍【并无员】
　　御史中丞【一人】　治书侍御史　侍御史【宋初承晋十四曺太祖省外左库而内左库直云左库世祖复置后又废顺帝初省营军并水曺省筭曺并法曺吏曺不置御史凡十御史焉】谒者仆射【一人】　都水使者【一人】
　　太子太傅【一人】　少傅【一人】　詹事【一人】　家令【一人】　率更令【一人】　仆【一人自家令至仆是为太子三卿】　门大夫【二人】　中庶子【四人】中舍人【四人】　庻子【四人】　舍人【十六人】　洗马【八人】　太子左卫率【七人】　右卫率【二人】　太子屯骑校尉步兵校尉翊军校尉【各七人宋初置】　太子冗从仆射【七人宋初置】　太子旅贲中郎将【十人】　太子左积弩将军【十人】　右积弩将军【二人】　殿中将军【十人】　殿中员外将军【二十人宋初置】
　　平越中郎将　南蛮校尉【孝建中省】　西戎校尉　寜蛮校尉　南夷校尉
　　州刺史　郡守　县令长
　　王国师　友　文学【各一人】　内史　三卿【郎中令中尉大农为三卿】上军中军下军三将军【宋制大小国皆有三军】
　　蕙田案宋齐皆沿晋制无大改易今于宋志粗举其略齐制相国太宰大将军皆为赠官惟置太傅散骑常侍以下别为集书省又国学之外别有总明观祭酒其余并与宋同无庸别出也又齐以侍中为门下给事黄门侍郎为小门下此门下名省之始
　　右宋官制
　　隋书百官志梁武受命之初官班多同宋齐之旧有丞相太宰太傅太保大将军大司马太尉司徒司空开府仪同三司【诸公及位从公开府者皆置官属有公则置无则省司徒无公亦置惟省舍人开府仪同三司位次三公诸将军左右光禄大夫优者则加之同三公置官属特进旧位从公武帝革之】
　　尚书省【令左右仆射各一人掌出纳王命敷奏万机又置吏部祠部度支左户都官五兵六尚书左右丞各一人祠部尚书多不置以右仆射主之左右仆射并阙则置尚书仆射掌左事置祠部尚书掌右事又有起部尚书营宗庙宫室则权置事毕则省吏部删定三公比部祠部仪曺虞曺主客度支殿中金部仓部左户驾部起部屯田都官水部库部功论中兵外兵骑兵等郎二十三人天监三年置侍郎其郎中在职勤能满三嵗者转之九年以殿中吏部金部左户中兵五都令史视奉朝请】
　　蕙田案左户本名左民唐人避太宗讳追改
　　门下省【侍中给事黄门侍郎各四人掌侍从左右摈相威仪尽规献纳纠正违阙侍中髙功者在职一年诏加侍中祭酒领公车大官大医等令及骅骝廐丞】
　　集书省【散骑常侍通直散骑常侍各四人掌侍从左右献纳得失省诸奏闻文书员外散骑常侍无员散骑侍郎通直郎各四人又有员外散骑侍郎给事中奉朝请驸马奉车骑都尉散骑常侍髙功者一人为祭酒】
