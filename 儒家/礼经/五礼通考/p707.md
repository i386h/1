<!-- { "loadSidebar": true } -->
　　【通典同姓昏议殷以上昏不隔同姓周制则不娶宗族许慎五经异义诸侯娶同姓今春秋公羊说鲁昭公娶于吴为同姓也谓之吴孟子春秋左氏说孟子非小君也不成其防不当讥又案易曰同人于宗吝言同姓相娶吝道也即犯诛絶之罪言五属之内禽兽行乃当絶　汉吕后妹嫁吕平王莽取宜春侯王咸女后称曰宜春氏　晋刘颂为汉广陵王后临淮陈矫本刘氏子矫与颂为近亲出养始改姓陈颂女适陈氏时人讥之若同姓得昏论如虞陈之类礼所不禁同姓不殖非此类也难者不能屈濮阳太守刘嘏与同姓刘畴昏司徒下太常博士议非之嘏以为同姓庶姓有正姓有复姓有单姓钟云出于钟离之后胡母与胡公同本钟单钟胡单胡今年共昏不以损一字为疏増一字为亲不以共其本为悔取其同者为吝宜理在可通而得明始限之别故昏姻不疑耳今并时比族年齐代等至于庶姓礼记书其别于上始祖正姓明其断于下以之通议则人伦无阙案太常縂言博士议叙姓变为始祖者始此姓为祖也此既非礼所谓始祖为正姓之义即便弃经从意谓义可通如今众庶之家或避国讳遁讐逃罪变音易姓者便可皆言是始祖正姓为昏之断如此礼称附逺厚别百代不通之义复何所施乎此惑之甚者也论者又以为开通同姓昏则令小人致滥案礼自有禁限禁限之外本自礼所不责不可以禁礼所不应责者而云通礼所应责也王皆王沈魏晋名儒同周室之后共昏者二门谱地皆存昌黎张仲娶范阳张琏妹谘张公而后昏今日若考经据事足以取正惟大府裁之嘏又与卞壶疏云尧妻舜女其代不逺又春秋云毕原酆郇文之昭邗晋应韩武之穆代俗之所惑上惑尧舜之代下惑应韩之昭穆欲追过尧舜耶则轻歴圣人议者或谓巍巍荡荡之徳可以掩尧舜之疵或谓代近姓异可以通应韩之昏岂其然哉若代近姓异可以通应韩之昏则周公立百代之限礼记云娶于异姓附逺而厚别此二义复何所施如其不然则明始限之外尧舜可以昏礼终之后应韩可以通尧舜之昏以正姓分絶于上应韩之通庶姓理终于下也絶则无系终则更始断可识矣壶以嘏书示朝贤光禄大夫荀崧答卞云如嘏所执苟在限内虽逺不可苟在限外不逺可通也吾无以异之王伯舆郑髙隽弟子也为子稚宾取王处道女也当得礼意于时清谈尽无讥议今难者虽苦竟不能折其理春秋不伐有辞谓嘏不应见责庾蔚之谓嘏据王者必有始祖始祖为正姓共始祖之后则百代不得通昏故鲁娶于吴为失礼嘏云尧舜之昏以正姓分絶于上者当谓各立始祖则可通昏也又云应韩之通以庶姓理终于下者当谓帝王逓代始祖既谢属籍亦废则为理终于下亦可通昏也嘏虽明始限之外与理终之后皆可通昏而未有亲疎之断昭穆祚无代不有若周代既迁属籍已息应韩之昏以其昭穆乆逺今所疑虽在始限之外理终之后而亲未逺者当以何断案礼云六代亲属竭矣故当以此为断耶若周室已迁无复后稷之始祖则当以别子及始封为判今宗谱之始亦可以为始祖也古人数易姓姓异不足明非亲故昏姻必原其姓之所出末代不复易姓异姓则胡越不假复防其由出同姓必宜本其由是以各从首易不为同姓之昏且同姓之昏易致小人情巧又益法令滋章嘏在边地无他昏处居今行古致斯云尔】
　　晋书刘颂传初颂嫁女临淮陈矫矫本刘氏子与颂近亲出养于姑改姓陈氏中正刘友讥之颂曰舜后姚虞陈田本同根系而世皆为昏礼律不禁今与此同义为昏可也友方欲列上为陈骞所止故得不劾颂问明法掾陈黙蔡畿曰乡里谁最屈二人俱云刘友屈颂作色呵之畿曰友以私议冒犯明府为非然鄊里公论称屈
　　【通典内表不可昏议魏袁准正论曰或曰同姓不相娶何也曰逺别也曰今之人外内相昏礼欤曰中外之亲近于同姓同姓且犹不可而况中外之亲乎古人以为无疑故不制也今以古之不言因谓之可昏此不知礼者也或云国语云同徳则同姓同姓虽逺男女不相及异徳则异姓异姓虽近男女相及也斯言何故也曰此司空季子明有为而言也文公将求秦以反国不敢逆秦故也季子曰子于子圉道路之人也舅犯曰将夺之国而况妻乎赵衰曰有求于人必先从之此不既了乎】
　　容斋续笔姑舅兄弟为昏在礼法不禁而世俗不晓案刑统戸昏律云父母之姑舅两姨姊妹及姨若堂姨母之姑堂姑己之堂姨及再从姨堂外甥女女壻姊妹并不得为昏姻议曰父母姑舅两姨姊妹于身无服乃是父母缌麻据身是尊故不合娶及姨又是父母大功尊若堂姨虽与父母无服亦是尊属母之姑堂姑并是母之小功以上尊己之堂姨及再从姨堂外甥女亦谓堂姊妹所生者女壻姊妹于身虽并无服据理不可为昏并为尊卑混乱人伦失序之故然则中表兄弟姊妹正是一等其于昏娶了无所妨予记政和八年知汉阳军王大夫申明此项勅局看详以为如表叔娶表侄女从甥女嫁从舅之类甚为明白徽州法司编类续降有全文今州县官书判至有将姑舅兄弟成昏而断离之者皆失于不能细读律令也惟西魏文帝时禁中外及从母兄弟姊妹为昏周武帝又诏不得娶母同姓以为妻妾宣帝诏母族絶服外者聴昏皆偏国之制漫附于此
　　通典外属无服尊卑不通昏议唐永徽元年御史大夫李干祐奏言郑宣道先聘少府监主簿李元义妹为妇即宣道堂姨元义先虽执迷许其姻媾后以情理不合请与罢昏宣道经省陈诉议以为法无此禁判许成亲何则堂姨甥虽则无服既称从母何得为昏又母与堂姨本是大功之服大功之上礼实同重况九月为服亲亦至矣子而不子辱以为妻名教所悲人伦是弃且堂姑堂姨内外之族虽别而父党母党骨肉之恩是同爱敬本是天性禽兽亦犹知母岂可令母之堂妹降以为妻从母之名将何所寄古人正名逺别后代违道任意恐寖以成俗然本属无服而尊卑不可为昏非止一条请付羣官详议永为后法右卫大将军纪王慎等议父之姨及堂姨母之姨父母之姑舅姊妹堂外甥并外姻无服请不为昏诏可
　　蕙田案昏礼别姓礼之大端也殷以上尚质周道尚文其义着焉异姓主夫不主妇容斋所记足正通典之惑
　　右取异姓
　　周礼地官媒氏掌万民之判凡男女自成名以上皆书年月日名焉令男子三十而娶女子二十而嫁【注郑司农云成名谓子生三月父名之二三者天地相承覆之数也易曰参天两地而倚数焉】
　　【吕氏大临曰成名者案内则子生三月父名之宰书曰某年某月某日某生而藏之宰告闾史闾史书为二其一藏诸闾府其一献诸州史州史献诸州伯州伯藏诸州府其制详宻如此】
　　【髙氏愈曰男娶以三十女以二十者阳贵老而隂贵少也】
　　礼记曲礼三十曰壮有室
　　内则女子二十而嫁
　　春秋文公十二年谷梁传子叔姬卒其曰子叔姬贵也公之母姊妹也其一传曰许嫁以卒之也男子二十而冠冠而列丈夫三十而娶女子十五而许嫁二十而嫁【注礼二十而冠冠而在丈夫之列谯周曰国不可乆无储贰故天子诸侯十五而冠十五而娶娶必先冠以夫妇之道王教之本不可以童子之道治之礼十五为成童以次成人欲人君之早有继体故因以为节书称成王十五而冠着在金縢周礼媒氏曰令男三十而娶女二十而嫁内则云女子十五而笄说曰许嫁也是故男自二十以及三十女自十五以及二十皆得以嫁娶先是则速后是则晚凡人嫁娶或以贤淑或以方类岂但年数而已若以差纪乃为夫妇是废贤淑方类苟比年数而已礼何为然哉则三十而娶二十而嫁说嫁娶之限葢不得复过此尔故舜年三十无室书称曰鳏周礼云女子年二十未有嫁仲春之月奔者不禁奔者不待礼聘因媒请嫁而已谓礼为夫之姊妹服长殇年十九至十六如此男不必三十而娶女不必二十而嫁明矣此又士大夫之礼】
　　蕙田案范注最为明显可断葛藤
　　家语鲁哀公问于孔子曰人之命与性何谓也孔子对曰分于道谓之命形于一谓之性化于隂阳象形而发谓之生化穷数尽谓之死故命者性之始也死者生之终也有始则必有终矣人始生而有不具者五焉目无见不能食不能行不能言不能化及生三月而防煦然后有见八月生齿然后能食期而生膑然后能行三年顖合然后能言十有六而精通然后能化隂穷反阳故隂以阳变阳穷反隂故阳以隂化是以男子八月生齿八嵗而龀二八而化女子七月生齿七嵗而龀二七而化一阳一隂奇偶相配然后道合化成性命之端形于此也公曰男子十六精通女子十四而化是则可以生民矣而礼男子三十而有室女子二十而有夫也岂不晚哉孔子曰夫礼言其极也不是过也男子二十而冠有为人父之端女子十五许嫁有适人之道于此而往则自昏矣羣生闭藏乎隂而为化育之始故圣人因时以合偶男女穷天数也
　　孔丛子子张曰女子必渐乎二十而后嫁何也孔子曰十五许嫁而后从夫是阳动而隂应男唱而女随之义也以为缋组紃织絍者女子之所有事也黼黻文章之义妇人之所有大功也必十五以往渐乎二十然后可以通乎此事通乎此事然后乃能上以孝乎舅姑下以事夫养子也　子张问曰礼丈夫三十而室昔者舜三十徴庸而书云有鳏在下曰虞舜何谓也孔子曰夫男子二十而冠冠而后娶古今通义也舜父顽母嚚莫克图室家之端焉故逮三十而谓之鳏也诗云娶妻如之何必告父母父母在则宜图昏若已没则己之娶必告其庙今舜之鳏乃父母之顽嚚也虽尧为天子其如舜何
　　白虎通男三十而娶女二十而嫁阳数奇隂数偶男长女幼者阳舒隂促男三十筋骨坚强任为人父女二十肌肤充盛任为人母合为五十应大衍之数生万物也故礼内则曰男三十壮有室女二十壮而嫁七嵗之阳也八嵗之隂也七八十五隂阳之数备有相偶之志故礼记曰女子十五许嫁笄而字礼之称字隂系于阳所以专一之节也
　　通典男女昏嫁年几议太古男五十而娶女三十而嫁中古男三十而室女二十而嫁尧举舜曰有鳏在人间以其二女妻之二十而行之周文王十五生武王地官媒氏掌万民之判令男三十而娶女二十而嫁有故则二十三而嫁曲礼曰男子三十曰壮有室周末越王勾践蕃育庶人欲速报吴使男二十而娶女十七而嫁议曰郑据周礼春秋谷梁逸礼本命等篇男必三十而娶女必二十乃嫁王肃据孔子家语服经等以为男十六可以娶女十四可以嫁三十二十言其极耳又案家语鲁哀公问于孔子曰男子十六而精通女子十四而化育是则可生人矣而礼必三十而室女必二十而嫁岂不晚哉孔子曰夫礼言其极耳不是过也男二十而冠有为人父之端女十五许嫁有适人之道又曰孔子年十九而娶于宋之亓官氏又曰孔子七十三而终伯鱼年五十先孔子而卒而经服有为夫姊之长殇据此王郑之说义并未明今案三十二十而嫁娶者周官云掌万民之判即众庶之礼也故下云于是时也奔者不禁服经为夫姊之长殇士大夫之礼也左传十五而生子国君之礼也且冠有贵贱之异而昏得无尊卑之殊乎则卿士大夫之子十五六之后皆可嫁娶矣
　　蕙田案男女昏年当以孔子家语之言为正王肃宗之是也郑注太泥通典分大夫庶民亦凿
　　右昏年
　　周礼地官媒氏仲春之月令防男女【注仲春隂阳交以成昏礼顺天时也】于是时也奔者不禁【注重天时权许之】若无故而不用令者罚之司男女之无夫家者而防之
