<!-- { "loadSidebar": true } -->
　　元史祭祀志至元四年二月初定一嵗十二月荐新时物荐新仪至日质明太常礼仪院官属赴庙所皆公服俟于次太庙令率其属升殿开室户不出神主设笾豆爼酒醴马湩及室户内外褥位又设盥洗位于阶下少东西向奉礼郎率仪鸾局设席褥版位于横街南又设盥盆巾帨二所于齐班幕前凡与祭执事官皆盥手讫太常官诣神厨防视神馔执事者奉所荐馔物各陈馔幕内太常官以下入就位东西重行北向立定礼直官赞皆再拜鞠躬拜兴拜兴平立各就位礼直官引太常次官一贠率执事者出诣馔所奉馔入自正门升自太阶奠各室神位前执事者进时食院官搢笏受而奠之礼直官引太常礼仪使诣盥洗位盥手帨手升殿诣第一室神位前搢笏执事者注酒于杯三祭酒又注马湩于杯亦三祭之奠杯于案出笏就拜兴出室户外北向立再拜毎室俱毕降复位执事者皆降礼直官赞再拜鞠躬拜兴拜兴平立余官率执事者升彻馔出殿阖户礼直官引太常官以下俱出东神门外圎揖
　　王圻续通考元制世祖至元二十九年始命毎月荐新孟春鲔野彘仲春雁天鵞季春葑韭鸭鸡卵孟夏冰羔羊仲夏樱桃竹笋蒲笋羊季夏瓜豚大麦饭小麦麫孟秋雏鸡仲秋菱芡栗黄防季秋梨枣黍粱鹚老孟冬芝蔴兎鹿稻米饭仲冬麕埜马季冬鲤黄羊塔喇布哈其毎月配荐羊羔炙鱼馒头□子西域汤饼圎米粥砂糖饭羮乳酪马湩及春秋围猎始获之物
　　元史祭祀志至大元年春正月皇太子言荐新増用影堂品物羊羔炙鱼馒头□子西域汤饼圆米粥砂糖饭羮毎月用以配荐
　　明防典荐新凡时物洪武二年令太常先荐宗庙然后进御毎月朔望荐新品物皆太常卿供事其在月荐之外者奉常卿奉防与内史监官各服常服捧献不行礼荐新品物正月韭菜四斤生菜四斤荠菜四斤鸡子二百六十个鸭子三百四十个二月芹菜三斤薹菜五斤冰蒌蒿五斤子鵞二十二只三月茶笋一十五斤鲤鱼二十五斤四月樱桃十斤杏子二十斤青梅二十斤王瓜五十个雉鸡十五只猪一口五月桃子十五斤李子二十斤夏至李子二十斤红豆一斗沙糖一斤八两来禽十五斤茄子一百五十个大麦仁三斗小麦麫三十斤嫩鸡三十五只六月莲蓬二百五十个甜瓜三十个西瓜三十个冬瓜三十个七月枣子二十斤葡萄二十斤梨二十斤鲜菱十五斤芡实十斤雪梨二十斤八月藕四十枝芋苖二十斤茭白二十斤嫩姜二十五斤粳米三斗粟米三斗稷米三斗鳜鱼十五斤九月橙子二十斤栗子二十斤小红豆三斗沙糖一斤八两鳊鱼十五斤十月柑子二十五斤橘子二十五斤山药二十斤兎十五只蜜一斤八两十一月甘蔗一百三十根鹿一只雁十五只荞麦麫三十斤红豆一斗沙糖一斤八两十二月菠菜十斤芥菜五斤鲫鱼十五斤白鱼十五斤明集礼荐新仪前期署官洒扫庙室内外设太常卿拜位于丹墀中道之西南北向内使监官及预祭官位于其后北向至日钟鸣后直庙官辟庙门太常司官一同内使监官陈设时新之物并酒果常馔鵞汤饭于各庙神位前直庙内使启椟讫引礼官引太常卿内使监官及预祭官各服常服入就位赞礼唱鞠躬拜兴拜兴平身太常卿以下鞠躬拜兴拜兴平身赞礼唱请行礼引礼官引太常卿至神位前唱跪太常卿少前跪司香者取香跪进于太常卿之左引礼唱上香上香三上香太常卿上香上香三上香讫唱祭酒祭酒三祭酒奠爵司酒以爵授太常卿斟酒太常卿祭酒祭酒三祭酒奠爵引礼唱俯伏兴平身少后鞠躬拜兴拜兴平身太常卿俯伏兴平身少后鞠躬拜兴拜兴平身赞礼唱复位引礼官引太常卿由西门出复位少立赞礼唱彻豆执事者于神位前彻豆讫赞礼唱鞠躬拜兴拜兴平身太常卿以下俱鞠躬拜兴拜兴平身引礼引太常卿以下诣焚楮帛所焚讫赞礼唱礼毕直庙内使敛椟引礼引太常卿以下出阖庙门各庙仪同
　　献新仪凡遇四方别进新物在月荐之外者太常卿奉防与内使监官各常服捧献于太庙是日先报直庙内使辟庙门燃香烛启神椟太常卿捧献于徳祖元皇帝神位前内使监官捧献于徳祖元皇后神位前不行礼献毕内使敛椟各庙仪同
　　荐新今在奉先殿毎月案定到品物或初二初三初四用鵞汤粳米饭时果五般案酒五般以品物赴光禄寺果荐生物荐熟
　　右汉至明荐新

　　五礼通考卷一百一
<经部,礼类,通礼之属,五礼通考>
　　钦定四库全书
　　五礼通考卷一百二
　　刑部尚书秦蕙田撰
　　吉礼一百二
　　后妃庙
　　周礼春官大司乐乃奏夷则歌小吕舞大濩以享先妣【注先妣姜嫄也姜嫄履大人迹感神灵而生后稷是周之先母也周立庙自后稷为始祖姜嫄无所妃是以特立庙而祭之谓之閟宫閟神之　疏案祭法王立七庙不见先妣者以其七庙外非常故不言云先妣姜嫄也姜嫄履大人迹感神灵而生后稷者诗云履帝武敏歆毛君以为姜嫄帝喾妃履帝武敏歆谓履帝喾车辙马迹生后稷后稷为帝喾亲子郑君义依命歴序帝喾十世乃至尧后稷为尧官则姜嫄为帝喾后世妃而言履帝武敏歆者帝谓天帝也是以周本纪云姜嫄出野见巨人迹心悦忻然践之始如有身动而孕居期生子是郑解巨人迹与毛异也生民诗序云生民尊祖也后稷生于姜嫄文武之功起于后稷是周之子孙功业由后稷欲尊其祖当先尊其母周立七庙自后稷已下不得更立后稷父庙故姜嫄无所妃也以其尊敬先母故特立妇人之庙而祭之妇人称宫处在幽静故名庙为閟宫】
　　【欧阳氏修曰升祔之后统以帝乐别庙之乐则以本室今云奏夷则歌小吕舞大濩不统以享先祖之乐则非配食之后明矣】
　　【蔡氏徳晋曰先妣先世祖妣姜嫄也周特立庙祀之记曰铺筵设同几若姜嫄而外不宜有独祀之先妣也】
