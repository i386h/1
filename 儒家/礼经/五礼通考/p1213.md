<!-- { "loadSidebar": true } -->
　　春秋僖公十三年左氏传晋荐饥使乞籴于秦秦伯谓子桑与诸乎对曰重施而报君将何求重施而不报其民必携携而讨焉无众必败谓百里与诸乎对曰天灾流行国家代有救灾恤邻道也行道有福防郑之子豹在秦请伐晋秦伯曰其君是恶其民何罪秦于是乎输粟于晋自雍及绛相命之曰泛舟之役
　　十四年左氏传秦饥使乞籴于晋晋人弗与庆郑曰背施无亲幸灾不仁贪爱不祥怒邻不义四徳皆失何以守国虢射曰皮之不存毛将安傅庆郑曰弃信背邻患孰恤之无信患作失援必毙是则然矣虢射曰无损于怨而厚于冦不如勿与庆郑曰背施幸灾民所弃也近犹雠之况怨敌乎弗聴退曰君其悔是哉
　　十五年左氏传是嵗晋又饥秦伯又饩之粟曰吾怨其君而矜其民
　　定公五年左氏传归粟于蔡以周亟矜无资　谷梁传诸侯无粟诸侯相归粟正也孰归之诸侯也不言归之者専辞也义迩也
　　田案齐桓葵丘之防申遏籴之禁而春秋所载告籴归粟之事列国时或有之葢周官通财之教犹未逺也
　　孟子梁恵王曰寡人之于国也尽心焉耳矣河内凶则移其民于河东移其粟于河内河东凶亦然【注言凶年以此救民也】察邻国之政无如寡人之用心者【注言邻国之君用心忧民无如已也朱子曰移民以就食移粟以给其老稚之不能移者恵王不能制民之产又使狗彘得以食人之食至于民饥而死犹不知则其所移持民间之粟而已】
　　汉书髙祖本纪二年六月闗中大饥米斛万钱人相食令民就食蜀汉
　　景帝本纪元年春正月诏曰间者嵗比不登民多乏食夭絶天年朕甚痛之郡国或硗陿无所农桑畜或地饶广荐草莽水泉利而不得徙其议民欲徙寛大地者聴之
　　武帝本纪建元三年春河水溢于平原大饥人相食赐徙茂陵者户钱二十万
　　食货志山东被水灾民多饥乏于是天子遣使虚郡国仓禀以振贫犹不足又募豪富人相假贷尚不能相救乃徙贫民于闗以西及充朔方以南新秦中七十余万口衣食皆仰给于县官数嵗贷与产业使者分部防冠葢相望费以亿计
　　武帝本纪元鼎二年夏大水闗东饿死者以千数秋九月诏曰仁不异逺义不辞难今京师虽未为丰年山林池泽之饶与民共之今水潦移于江南迫隆冬至朕惧其饥寒不活江南之地火耕水耨方下巴蜀之粟致之江陵遣博士中等分循行谕告所抵无令重困
　　元帝本纪初元元年九月闗东郡国十一大水饥或人相食转旁郡钱谷以相救
　　平帝本纪元始二年四月郡国大旱蝗民流亡罢安定呼沲苑以为安民县起官寺市里募徙贫民县次给食至徙所赐田宅什器假与犁牛种食又起五里于长安城中宅二百区以居贫民
　　后汉书章帝本纪元和元年二月甲戌诏曰自牛疫已来谷食连少其令郡国募人无田欲徙它界就肥饶者恣聴之到在所赐给公田为雇耕佣赁种饷贳与田器勿收租五嵗除筭三年其后欲还本乡者勿禁
　　樊准传永元之初连年水旱灾异郡国多被饥困准上疏曰伏见被灾之郡百姓凋残恐非赈给所能胜赡虽有其名终无其实可依征和元年故事遣使持节慰安尤困乏者徙置荆扬熟郡既省转运之费且令百姓各安其所如遣使者与二千石随事消息悉留富人守其旧土转尤贫者过所衣食诚父母之计也愿以臣言下公卿平议太后从之
　　和帝本纪永元六年三月诏流民所过郡国皆实禀之其有贩卖者勿出租税又欲就贱还归者复一嵗田租更赋　十五年春闰月乙未诏流民欲还归本而无粮食者过所实禀之疾病加致医药其不欲还归者勿强安帝本纪永初元年九月调扬州五郡租米赡给东郡济隂陈留梁国陈国下邳山阳　七年九月调零陵桂阳丹阳豫章防稽租米赈给南阳广陵下邳彭城山阳庐江九江饥民
　　晋书食货志嘉平四年闗中饥宣帝表徙冀州农夫五千人佃上邽
　　魏书明元帝本纪神瑞二年帝以饥将迁都于邺用博士崔浩计乃止于是分简尤贫者就食山东敕有司劝课留农者
　　孝文帝本纪太和十一年七月诏曰今年谷不登聴民出闗就食遣使者造籍分遣去留所在开仓赈恤九月诏曰去夏以嵗旱民饥须遣就食旧籍杂乱难可分简故依局割民阅户造籍欲令去留得实赈贷平均然乃者以来犹有饿死衢路无人收识良由本部不明籍贯未实廪恤不周以至于此朕猥居民上闻用慨然可重遣精检勿令遗漏
　　东阳王丕传文明太后引见公卿于皇信堂太后曰京师旱俭欲聴饥贫之人出闗逐食如欲给过所恐稽延时日不救灾窘若任其外出复虑奸良难辨卿等可议其所宜丕议诸曹下大夫以上人各将二吏别掌给过所州郡亦然不过三日给之便讫有何难也髙祖従之四日而讫
　　宣武帝本纪延昌元年四月戊辰诏河北民就谷燕恒二州辛未诏饥民就谷六镇
　　周书武帝本纪建徳三年十月诏蒲州民饥乏絶者令向郿城以西及荆州管内就食
　　隋书食货志开皇十四年闗中大旱人饥上幸洛阳因令百姓就食从官并准见口赈给不以官位为限旧唐书髙宗本纪咸亨元年天下四十余州旱及霜虫百姓饥乏闗中尤甚诏令任往诸州逐食仍转江南租米以赈给之
　　永隆二年【是年改元开耀】八月河南河北大水许水处往江淮已南就食
　　册府元开元十四年十一月诏曰近闻河南宋沛等州百姓多有防流逐熟去者须知所诣有以安存宜令本道劝农事与州县检责其所去及所到户数奏闻旧唐书宗本纪开元十五年河北饥转江淮之南租米百万石以赈给之
　　册府元后周广顺元年八月契丹瀛莫幽州界大水饥馑流散襁负而归者不可胜计比界州县亦不禁止太祖愍之诏边州郡安防流民仍口给斗粟前后继至数十万口
　　宋史太祖本纪干徳二年四月灵武饥转泾粟以饟开寳六年二月曹州饥漕太仓米二万石振之
　　太宗本纪雍熈二年三月江南民饥许渡江自占王圻续通考天圣七年闰二月诏河北转运司契丹流民其令分送唐邓襄汝州以闲田处之仍令所过人给米二升初河北转运司言契丹大饥民流过界河上谓辅臣曰虽境外之民皆朕赤子可赈救之
　　文献通考庆歴八年河北大水民流就食京东者不可胜数知青州富弼择所部丰稔者三州劝民出粟得十五万斛益以官廪随所在贮之择公私庐舍十余万区散处其人以便薪水官吏自前资待缺寄居者皆给之禄使即民所聚选老弱者廪之山林河泊之利有可取以为生者聴流民取之其主不得禁官吏皆书其劳约为奏请使他日得以次受赏于朝率五日辄遣人以酒肉糗饭劳之人人为尽力流民死者为大冡之谓之丛冡自为文祭之及流民将复其业又各以逺近受粮凡活五十余万人募为兵者又万余人前此救灾者皆聚民城郭中煮粥食之饥民聚为疾疫及相蹈借死或待次数日不食得粥皆僵仆名为救人而实杀之弼所立法简便周至天下传以为法
