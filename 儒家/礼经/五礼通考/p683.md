<!-- { "loadSidebar": true } -->
　　蕙田案一人二后情事亦有不同其争夺承继以两立为解纷者其为贪利防行不待言矣亦有富贵之家己虽无子而乐见子孙之蕃盛此其意亦无大恶然于情理有不可者盖我既无子而兄弟以子后之此存亡继絶之大德非常破格之义举圣人之所甚重也今乃一之不足而至于再于彼于此可以唯吾所欲立其视己之衣食赀财为甚重而视人之以子后己为甚轻于情于理其可安乎又有贫富不均谊敦手足见兄弟之多男而多取之以纾其累者此尤近于美意然不思兄弟之子犹子兄弟贫窘而我独丰盈饮之食之教之诲之皆伯叔父分中之事也何必斤斤焉使舍其父而父我然后可以施其抚育何其隘而私乎且彼兄弟之子并无干求争夺之心而自两后并立之后旁观之人皆以为与为人后而卑鄙之是爱之适以害之也既不以礼自处又不以礼处人亦何所取意而为之也哉注疏与刘氏説不同其义一也当并存之
　　又案以上一人立二后
　　汉书张安世传兄贺有一子早死无子子安世小男彭祖【师古曰言养以为子】封阳都侯贺有孤孙覇年七嵗拜散骑中郎将赐爵关内侯
　　蕙田案上言无子谓贺无子孤孙即早死之子所生非无孙矣夫立后所以继絶也不絶而取人为后则与义男养子何异取者受者皆失之矣
　　又案以上有孙复立子
　　春秋成公十五年春王三月乙巳仲婴齐卒　公羊传仲婴齐者何公孙婴齐也公孙婴齐则曷为谓之仲婴齐为兄后也为兄后则曷为谓之仲婴齐为人后者爲之子也爲人后者为其子则其称仲何孙以王父字为氏也然则婴齐孰后后归父也归父使于晋而未反何以后之叔仲惠伯傅子赤者也文公死子防公子遂谓叔仲惠伯曰君防如之何愿与子虑之叔仲惠伯曰吾子相之老夫抱之何防君之有公子遂知其不可与爲谋退而杀叔仲惠伯杀子赤而立宣公宣公死成公防臧宣叔者相也君死不哭聚诸大夫而问焉曰昔者叔仲惠伯之事孰为之诸大夫皆杂然曰仲氏也其然乎于是遣归父之家然后哭君归父使乎晋还自晋至柽闻君薨家遣墠帷哭君成踊反命于介自是走之齐鲁人徐伤归父之无后也于是使婴齐后之也
　　胡传婴齐者公子遂之子公孙归父之弟也归父出奔齐鲁人徐伤其无后也于是使婴齐后之故书曰仲婴齐此可谓乱昭穆之序失父子之亲者以后归父则弟不可为兄嗣以后襄仲则以父字为氏亦非矣
　　【杜氏预曰婴齐襄仲子归父弟宣十八年逐东门氏既而使婴齐绍其后曰仲氏】
　　【徐氏干学曰卿大夫以下继世与天子不同天下不可一日无天子国不可一日无君是故继嗣不立则取于旁支以弟后兄可也以兄后弟可也甚至以叔后侄古亦为之君之生存既以尽臣其诸父昆弟身没而旁支入继必为之服斩衰既为之服斩衰即以祖祢事之可也大夫则不然以别子为祖亦不能臣其宗族继世相传以宗法齐之而已春秋之法大夫以罪废逐不得入宗庙即思其先世而为之立后亦直以废逐者之兄弟代主大宗之祀世及相传而不及于废逐者之子侄正所以严昭穆之序也鲁子叔孙氏尝逐侨如而立其弟豹矣于臧氏尝逐纥而立其兄爲矣于东门氏则逐归父而立婴齐其事正同不闻豹祢侨如为祢纥而顾必以婴齐祢归父此鲁人之剏举也其意若谓吾逐归父以其父故父罪之大不可后宁后其子尔乃不自知其已大悖典制矣故何氏以为乱昭穆之序失父子之亲胡氏以为弟不可爲兄后父字不可为氏真不易之论也然则鲁人之处此宜何如曰归父固宗子又一时所称贤大夫也左氏公谷皆以书其出奔为善之鲁人既察其无罪而为之立后则自有宗法在不得复同于废逐之臣矣礼曾子问篇曰若宗子有罪居于他国庶子为大夫其祭也祝曰孝子某使介子某执其常事摄主不厌祭不旅不假不绥祭不配又曰宗子去在他国庶子无爵而居者望墓为坛以时祭若宗子死告于墓而后祭于家宗子死称名不言孝身没而已盖卿大夫家乃宗法所自始其礼固甚严也使归父有子当直立之无子则当立婴齐之子婴齐又无子则当使为摄主以待其子之生季孙有疾命正常曰南孺子之子男也则以告而立之女也则肥也可季孙卒康子即位既康子在朝正常以告康子请退此卿大夫之庶子摄位以待宜立者之生之证也】
　　魏书文成五王传河间王若未封而薨诏京兆康王子太安为后太安与若爲从弟非相后之义废之以齐郡王珎继
　　苏淑传淑字仲和武邑人也立性敦谨颇渉经传兄夀兴坐事为阉官后为河间太守赐爵晋阳男及夀兴将卒遂冐养淑为子
　　旧唐书淮阳王道元传无子诏封其弟道明为淮阳王以奉道元之祀
　　宋史李筠世家城陷筠将赴火妾刘欲俱死筠以其有娠麾令去守节【筠子】既购得之果生子焉守节无子以刘氏所生之弟为嗣
　　王钦若传钦若子从益无子以叔二子为后
　　【袁氏世范同姓之子昭穆不同亦不可以为后鸿雁防物犹不乱行人乃不然至以叔拜侄于理安乎况启争端设不得已养弟飬侄孙以奉祭祀惟当抚之如子以其财产与之受所养者奉所养如父母如古人为嫂制服如今世为祖承重之意而昭穆不乱亦无害也】
　　大清律若立嗣虽系同宗而尊卑失序者罪亦如之【如立异姓杖六十】其子亦归宗改立应继之人
　　蕙田案仲婴齐以弟后兄千古未有不知其非者而近世士民之家犹有紊乱名分以弟继兄者何欤大都长子早亡理当立后则此一分家产属之他人不若取一防子畀其寡妇为子则我之家产仍是我子所有但知取后于人则我子少一分财产不思人来后我则我家添一分子孙此大惑也若人以子少则富未闻多子之家留其一而其余推以与他人者是爱子之心无异贫与不贫不暇计也独至立后继絶则虽亲兄弟孙犹忍弗能予而宁以防子当之不知防子固我子也而冡适则已絶矣是谓惜财产而甘为絶戸也岂不谬哉
　　又案以上以弟后兄
　　旧唐书德宗诸王传文敬太子謜顺宗之子德宗爱之命为子
　　宋史陈洪进世家子文显文颢文顗文顼文顼本文显子初洪进在泉妙有相者言一门受禄当至万石时洪进与三子皆领州郡而文顼始生乃以文顼为子欲应其言
　　蕙田案孙之于祖可谓亲矣何必改称为子乃爲亲爱乎不能加亲于孙而适使之絶于父也有是理乎
　　又案以上名孙为子
　　晋书司马彪传彪字绍统髙阳王睦之长子也出后宣帝弟敏少笃学不倦然好色薄行为睦所责故不得为嗣虽名出继实废之也彪由此不交人事而专精学习故得博览羣集终其缀集之务
　　蕙田案睦父进为敏兄且身列诸侯王则彪乃继祖之适孙也敏虽无子而兄弟之子固不乏人睦以爱憎之私妄将适子后敏长防昭穆皆所不顾人之愚昧一至此乎
　　又案此以长房适子为防房后
　　魏书胡叟传年八十而卒无子无有家人营主凶事者胡始昌迎而殡之于家于墓次即令一弟继之袭其爵始复男虎威将军叟与始昌虽为宗室不相好附于其存也徃来乃简及亡而收恤至厚议者以为非必敦衰疎宗或縁求利品秩也
　　宋史李至传至七嵗而孤鞠于飞龙使李知审家及贵即逐其养子以利其资知审因之亦至右金吾卫大将军
　　【癸辛杂识止安陈公振字震亨居吴门无子有同姓昌世者为人端慤每加敬爱因延之家塾常从容与言命继之事且托之访歴乆未有所启问之以难其人爲对则曰得如子者乃佳昌世皇恐不敢当又乆之问如初昌世谢未敢轻有所进乃曰如此则无出于子矣昌世固辞不敢强之再三乃勉承命后因语及曩尝梦谒家庙觉有拜于后者顾视则昌世也此意遂决昌世以其泽入仕尝倅三州摄郡于公帑纎毫无所取穆陵闻之擢为郎淳祐间事也】
　　【北溪字义在今世论之立同宗又不可泛盖姓出于上世圣人之所造正所以别生分类自后有赐姓匿姓者又皆混杂故立宗者又不可恃同姓为慿湏择近亲有来歴分明者立之则一气所感父祖不至失祀】
　　蕙田案同姓而不知世系所出犹异姓也夫虞有出于帝舜者爲嬀姓有出于虞仲者爲姬姓曹有出于振铎者爲姬姓有出于邾娄者爲曹姓后世之姓与古初之姓有名异而实同或字同而实异安在其可以爲后乎又案此以同姓非宗爲后
　　春秋襄五年夏叔孙豹鄫世子巫如晋　公羊传外相如不书此何以书爲叔孙豹率而与之俱也叔孙豹则曷爲率而与之俱盖舅出也【何注巫者鄫前夫人襄公母姊妹之子也俱莒外孙故曰舅出】莒将灭之故相与徃殆乎晋也【注殆疑疑谳于晋齐人语】莒将灭之则曷爲相与徃殆乎晋取后乎莒也其取后乎莒奈何莒女有爲鄫夫人者盖欲立其出也【注时莒女嫁为鄫后夫人夫人无男有女还嫁之于莒有外孙鄫子爱后夫人而无子欲立其外孙书者善之得为善者虽扬父之恶救国之灭者可也】
　　秋公会晋侯宋公陈侯卫侯郑伯曹伯莒子邾娄子滕子薛伯齐世子光呉人鄫人于戚　公羊传吴何以称人【注据上善稻之防不称人】吴鄫人云则不辞【注方以吴抑鄫国故进吴称人何以抑鄫者经书莒人灭鄫又与巫诉晋当存恶鄫文必以吴者夷狄尚知父死子继故以甚鄫也】
　　襄六年莒人灭鄫【公羊何注莒称人者莒公子鄫外孙称人者从莒无大夫也言灭者以异姓为后莒人当坐灭也不月者取后于莒非兵灭　谷梁范注莒是鄫甥立以爲后非其族类神不歆其祀故言灭】　谷梁传非灭也【注非以兵灭】中国日卑国月夷狄时鄫中国也而时非灭也家有既亡国有既灭【注灭犹亡亡犹灭家立异姓为后则亡国立异姓为嗣则灭既尽也】灭而不自知由别之而不别也莒人灭鄫非灭也立异姓以莅祭祀灭亡之道也【杨疏言鄫所以灭者立嗣须分别同姓而鄫不别也】
　　胡传或曰鄫取莒公子为后罪在鄫子不在莒人春秋应以梁亡之例而书鄫亡不当但责莒人也今直罪莒舍鄫何哉曰莒人之以其子为鄫后与黄歇进李园之妹于楚王吕不韦献邯郸之姬于秦公子其事虽殊其欲灭人之祀而有其国则一也春秋所以释鄫而罪莒欤以此防民犹有以韩谧爲世嗣昏乱纪度如郭氏者
　　【李氏亷曰灭鄫之说先儒所以不取左氏者岂非以昭四年复有鲁取鄫之文故以此为非实灭乎赵子案其事情以爲莒人以兵破鄫立其子使守之而爲附庸其子又鄫之外甥令奉鄫祀然神不歆非类是使鄫絶祀故须书灭公谷但传得立鄫甥守祀之说而不知事实耳莒今灭为附庸后鲁取之故复书取也究此则三传亦互相通此恐得其实】
　　【三传拆诸徐徤庵曰汪氏云鄫无后而以莒之子为后鄫未尝无后也防五年经称鄫世子巫是知其立巫为后告于大国者也舍众着之适长而昵于牀第之情迎异姓为后其罪浮于贾充軰逺矣先王之制礼也大宗无后者为之置后今鄫本有后也而反立异姓以爲后何爲而不灭亡与按律乞养异姓义子以乱宗族者杖六十若以子与异姓人为嗣者罪同其子归宗此乞养异姓子亦言无后者耳若鄫莒之事又律文所不载当从重科断者也】
　　三国志马忠传忠字德信少养外家姓狐名笃后乃复姓改名忠
　　王平传平字子均本养外家何氏后复姓王
　　朱然传然字义封治姊子也本姓施氏初治未有子然年十三乃启防乞以爲嗣
