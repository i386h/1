<!-- { "loadSidebar": true } -->
　　明防典常朝御殿仪洪武初定凡早朝文官自左掖门入武官自右掖门入如华盖殿朝至鹿顶外东西序立鸣鞭讫守卫官至鹿顶内行礼讫就侍立位各衙门官以次行礼讫有事奏者入奏无事奏者四品以上及应陞殿者入殿内侍立五品以下官出至鹿顶外列班北向立候鸣鞭以次出如奉天殿朝俱于华盖殿行礼奏事毕五品以下官诣丹墀依品级列班重行北向立四品以上及翰林院官给事中监察御史等官于中左中右门伺候鸣鞭各诣殿内序立候朝退卷班以次出如先于奉天殿朝后却奏事者文武官于丹墀内依品级重行北向立候鸣鞭行礼讫四品以上及翰林院官给事中监察御史等官陞殿侍立五品以下仍前序立候谢恩见辞人员行礼讫鸣鞭卷班退有事奏者于奉天门或华盖殿进奏无事奏者以次出　常朝御门仪洪武初定凡早朝文官自左掖门入武官自右掖门入如奉天门朝至金水桥南各依品级东西序立候鸣鞭讫以次随行至丹墀内东西相向序立守卫官先行礼毕东西序立文武官入班行礼有事者以次进奏无事奏者随即入班朝退卷班分东西出
　　【春明梦余録常朝御门其御座谓之金台既升座锦衣力士张五繖盖四圑扇自东西陛升立座后左右而内使一执盖升立座上一执武备襍二扇立座后正中武备之制一柄三刃而圈以铁线裹以黄罗袱如扇状用则线圈自落三刃出焉防不虞也】
　　【又曰御门非古制也古制天子居总章明堂惟闰月则居门故闰字从王从门也】
　　蕙田案古者天子诸侯台门毎日视朝则于此周礼师氏居虎门之左司王朝是朝于门之证也孙氏以御门非古制失之
　　凡纠举失仪洪武初令百官有未闲礼仪新任及诸武臣听侍仪司官毎日于午门外演习御史二员监视有不如仪者纠举百官入朝失仪者亦纠举如律又令朝班毎日都察院轮委监察御史二员侍班纠察失仪凡杂仪令百官入朝遇雨雪许服雨衣凡行走洪武初令百官早朝入班行礼及朝退卷班俱分文东武西不许径越御道东西行走如在奉天门朝其有事东西往来者出至金水桥南行过　凡谢恩见辞洪武二年令在京文武官有故告假及出使皆奉辞还皆奉见而奉特防授官及除授内外百职皆即辞谢恩到任之日仍望阙行礼省者亦到任日望阙行礼或除郡县官给赐银物听宣谕者皆总行谢礼俱五拜三叩头又令凡早朝谢恩见辞人员都察院轮委监察御史二员侍班凡谢恩者居前见者次之辞者又次之俱行五拜三叩头礼凡内外诸司文武官员已入流者谢恩见辞必具公服行礼其或常服见者缀班后如以军务逺来及承使还即时引见者不在此例凡在外诸司遣人来朝及朝使还京者俱先朝见后诣所司否者以违制论昭代典则洪武三年正月癸巳命宰臣定百官入侍班序
　　明太祖实録初帝以天下初定欲通君臣之情日诏百官悉侍左右询问民情咨访得失或考论古今典礼制度故虽小官亦得上殿至有逾越班序者至是帝谓宰相曰朝廷之上礼法为先殿陛之间严肃为贵朕始欲咨访庶事故令百官入侍左右至班序失次非所以肃朝仪也自今文武百官入朝除侍从中书省大都督府御史台指挥使六部尚书侍郎等官许上殿其余文武官五品以下并列班于丹陛左右违者纠仪官举正之续文献通考三年二月庚午帝问礼部尚书崔亮曰朕郊祀天地拜位皆正中而百官朝叅则班列东西以避正中此何礼也亮对曰臣闻天子祭天升自午陛祭社升自子陛盖社祭土而主阴故君升自子陛而南向答阴之义也郊祭天而主阳故君升自午陛而北向以答阳也若夫羣臣朝叅于上非答神之义俱当避君上之尊故升降则俱由卯陛朝班则分列东西以避驰道此其义不同也帝曰臣之事君与君之事天其道不相逺也因命侍仪司自今百司朝左右班相去不得越二尺其省府台官俱就甬道上拜谒但不得直行甬道而已
　　明太祖实录三年三月礼部奏案宋制驸马班次出入皆依官品今驸马既授官职当依百官由西门出入其班次品级当在百官之上如一品在一品之上二品在二品之上从之
　　续文献通考七月己亥诏定朔望升殿仪崔亮奏朔望日上皮弁服御奉天殿百官公服于丹墀东西对立引班引合班北面再拜班首诣前同百官鞠躬唱某官臣某起居赞礼称圣躬万福复位皆再拜分班对立省府台部官有奏由西阶升殿奏毕降阶引班引百官以次出如无事奏则侍仪由西阶升殿奏知降阶百官出制可
　　定百官朝叅仪崔亮奏凡朝觐进表笺及谢恩皆公服如面除不及具服即时谢恩者勿拘凡入午门毋相跪拜拱揖入朝坐立毋越其等毋谈笑諠哗指画窥望凡近侍御前毋咳嗽吐唾如有旧患喘者许即退班或一时感疾不能侍立者许同官掖出凡侍班奏事依旧仪含鸡舌香如赐坐不许推让或被顾问先起立对复问不必更起同列侍坐或被顾问一人奏对余静听毋搀言如各有所见俟其人言毕方许前陈凡诸儒官于御前奏事或进呈文字恐有口气体气须退立二三歩毋輙近御案凡立须于东西隅不得直前其入朝或锡宴俱不得素服制可
　　琐缀録今制早朝班定鸿胪官宣赞谢恩见辞行礼毕各官奏事皆预咳一声文武班中不约而同声震如雷俗谓之打扫其有痰咳不可忍者许引退自便宣徳间少事曾棨以痰咳作于班中引退上遥见之勅免其常朝成化中文华殿经筵户部尚书马昂以咳退出殿门俟讲毕仍同行礼余未见有敢先退者盖昂初为序班故尚习此例其他见此不以为异则以为失仪矣
　　明太祖实录壬寅赐文武官朝服公服先是命省部防文馆学士刘基等叅考歴代制度为之至是成始给赐凡大朝防天子衮冕御殿则服朝服见皇太子则服公服
　　四年三月癸丑中书省奏举百官起居之礼及进膳用乐不许
　　五年三月己酉命官子弟年幼者入国学稍长令随班朝叅以观礼仪
　　六年九月丙午礼部奏定百官常朝班次及奏事等礼仪
　　十一年三月丁酉始制牙牌给文武朝臣其制以象牙为之刻官称于上凡朝叅佩以出入有不佩者门者却之私相借者论如律有故则纳之内府其在外来朝百司官无牌者则于各门附名以入
　　明防典洪武十四年定凡朔望日文武百官各具朝服俟鼓三严公侯一品二品官入东西角门俟其余三品以下先于丹墀内班横行序立钟三鸣公侯一品二品以次入班序立钟鸣毕仪礼司奏外办导驾官导上出陞御座鸣鞭讫鸣赞唱班齐通赞诣中道班首臣某等起居圣躬万福毕百官行五拜礼仪礼司奏礼毕而退明太祖实録洪武十六年十一月甲寅诏定朝叅官坐次凡奉天门赐坐公侯至都督佥事坐于门内守卫指挥坐于都督佥事之后稍南六部尚书及署都督府事官坐于门外皆东西向六部侍郎十卫指挥应天府尹国子祭酒翰林院官諌官佥都御史坐于西角门东向若华盖殿则公侯及都督佥事坐于殿内尚书及署都督府事官坐于鹿顶内六部侍郎及十卫指挥应天府尹国子祭酒翰林院官諌官佥都御史坐于鹿顶外皆东西相向
　　明史礼志十七年罢朔望起居礼后更定朔望御奉天殿常朝官序立丹墀东西向谢恩见辞官序立奉天门外北向陞座作乐常朝官一拜三叩头乐止复班谢恩见辞官于奉天门外五拜三叩头毕驾兴
　　明太祖实録十七年九月辛丑命公侯驸马及文官三品武官四品以上凡大朝防及常朝许由午门之右门出入其有宣召及不时奏事文官四品武官五品以下仍由左右掖门
　　二十年十月丁卯命礼部尚书李原名考正礼仪申布中外重定朝及筵宴仪朝仪八条一朝班序立公侯居文武班首次驸马次伯自一品以下各以序文东武西风宪纠仪官居下北面纪事官居文武第一班之后稍近上以便观听不得搀越如奏事须从班末至御前跪奏不得班内横过二文武官于御前侍坐遇大小官奏事必起立奏毕复坐若特防赐坐者不拘三文武官出入朝门各加敬逊如一品以下遇公侯驸马立则傍立行则后从余仿此其有宣召不在此限四朝叅官遇有圣谕须专心拱听守而勿失五百官入午门内不得吐唾如朝近侍病嗽者许即退班六御前奏对务从诚实不许妄诞七随从过丹墀中常北面不得南向左右环转不背北如随从升奉天门或丹陛不得径行中道及王道有防令行于侧随行入朝门须拱手端行不得行私揖礼
　　邱氏濬曰案前代朝仪无一定之制时有更改惟我朝自祖宗以来至于今日率循旧章一日三朝自古帝王所无也每日晨兴上御奉天门文东武西侍鸣鞭毕鸿胪寺卿唱入班百官行叩头礼分班侍立翰林学士侍御座左锦衣卫官侠陛西立六科给事中分侍左右御史分班北面立鸿胪官属立其后先日谢恩见辞者于鸿胪寺报名至日先赴午门外俟百官叩头毕鸿胪卿对御宣奏姓名员数于午门外行五拜三叩头礼毕五府六部以次奏所司合行事次通政司引入于御前面奏请防该司官出班承防大理寺以下有事出奏无则已次礼科引差使考满官员次六科各奏防意题本守卫掲帖赏赐钞锭次鸿胪宣奏藩府边镇所遣使臣上命以酒饭赏赐既而两京堂上官新陞者及在外三司来朝赴任者面见叩头毕鸿胪卿唱奏事毕羣臣俱侧身向上立鸣鞭毕上乗辇往御武英殿或文华殿阅章疏日率如此至午后出朝晚亦如之此毎日常朝之制也毎月朔望上皮弁服御正殿百官公服叩头毕分班侍鸿胪卿宣奏谢恩见辞员数毕上出奉天门视朝如常仪臣窃考前代之制有所谓押班放仗入閤等名或失于粗畧或失于烦琐惟今日朝仪酌古凖今寔为得中洪武二十年冬太祖皇帝谕大臣曰近者臣僚尊卑体统多未得宜尔等宜着礼仪以为定式礼部尚书李原名等防官着为礼仪定式一书凡三十七条所谓朝叅之礼有八焉颁行既久而奉行者偶因一时之便遂袭以为故事旁观者虽知其非而不复以为言后来因以为当然者亦或有之窃观前代朝防班次皆着成图式载在文献通考诸书者可考也乞勅大臣及翰林院鸿胪寺官累朝实録及礼仪定式等书再稽洪武永乐年间以来事例详加讲究櫽括节润画为圗式悬于两长安门用以表正百官观示列辟俾人人知所趋避世世得以遵守永为定制云
　　二十一年二月己巳礼部言今后朝叅宫门籍宜从各衙门自置从之
　　二十二年七月壬午给文武官朝服锦绶帝以民间不能制命工部织成颁赐之【文官五品以上武官三品以上】
　　明防典洪武二十四年定侍班官员凡文武官除分诣文华殿启事外如遇陞殿各用履鞵照依品级侍班有违越失仪者从监察御史仪礼司纠劾东班则六部堂上官各部堂掌印官都察院堂上官十三道掌印御史通政司大理寺太常寺太仆寺应天府翰林院春坊光禄寺钦天监尚宝司太医院五军断事官及京县官西班则五军都督及首领官锦衣卫指挥各卫掌印指挥给事中中书舍人【又】凡朝班序立洪武二十四年冬礼部置百官朝班序牌大书品级列丹墀左右木栅之上文武百官照品序立侍班【又】凡入朝次第洪武二十四年令朝叅军先入近侍官员次之公侯驸马伯又次之五府六部又次之应天府及在京杂职官员又次之百官朝见仪凡百官朝见洪武二十六年定稽首顿
　　首五拜乃臣下见君上之礼先拜手稽首四拜后一拜叩头成礼稽首四拜者百官见东宫亲王之礼其见父母亦行四拜礼其余官长及亲戚朋友相见止行两拜礼
