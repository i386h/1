<!-- { "loadSidebar": true } -->
　　钦宗本纪靖康元年春正月丁卯朔受羣臣朝贺陈随隠上夀拜舞记凡正旦朝贺一十九拜三舞蹈初面西立上升座閤门起居班首以下躬身北面竢舍人宣名讫听赞拜两拜舞蹈如前礼躬身竢班首奏圣躬万福听赞拜两拜起直身立竢枢密升殿班首出班俛伏致词并躬身竢班首复位听赞拜两拜舞蹈如初起躬身竢枢密承防诣折槛东称有制两拜起躬身竢枢密宣答讫听赞拜两拜舞蹈如初
　　文献通考建炎之初銮舆南幸庶事未备而朝会之仪未暇举焉正至但循例宰臣率文武百官拜表称贺而已绍兴改元以道君皇帝渊圣皇帝北狩权宜皇帝躬率百僚遥拜毕次御常御殿朝防官起居
　　宋史髙宗本纪绍兴元年春正月己亥朔帝在越州帅百官遥拜二帝不受朝贺　二年春正月癸巳朔帝在绍兴府率百官遥拜二帝不受朝贺　三年春正月丁巳朔帝在临安率百官遥拜二帝不受朝贺　四年春正月辛亥朔帝在临安率百官遥拜二帝
　　礼志绍兴十二年十月臣僚言窃以元正一岁之首冬至一阳之复圣人重之制为朝贺之礼焉自上世以来未之有改也汉髙祖以五年即位而七年受朝于长乐宫我太祖皇帝以建隆元年即位受朝于崇元殿主上临御十有六年正至朝贺初未尝讲艰难之际宜不遑暇兹者太母还宫国家大庆四方来贺亶惟其时欲望自今元正冬至举行朝贺之礼以明天子之尊庻几旧典不至废坠礼部太常寺考定朝会之礼依国故事设黄麾大仗车辂法物乐舞等百竂服朝服再拜上夀宣王公升殿间饮三周诏自来年举行十一月权礼部侍郎王赏等言朝会之制正旦冬至及大庆受朝贺系御大庆殿其文德紫宸垂拱殿礼制各有不同月朔视朝则御文德殿谓之前殿正衙仍设黄麾半仗紫宸垂拱皆系侧殿不设仪仗元正在近大庆殿之礼事务至多乞候来年冬至别行取防诏从之
　　文献通考绍兴十三年閤门言依汴京故事遇大行大礼则冬至及次年正旦朝会皆罢　十四年九月有司言明年正旦朝会请权以文德殿为大庆殿合设黄麾大仗五千二十七人欲权减三分之一合设八宝于御坐之东西及登歌宫架乐舞诸州诸蕃贡物行在致仕官诸路贡士举首并令立班诏从之　十五年正旦御大庆殿受朝文武百官朝贺如仪
　　建炎以来朝野杂记大朝会者绍兴十二年十月诏来岁举行之王望之为礼部侍郎言排办不及请自来年冬至旣而不果十五年正月朔旦乃克行用黄仗三千三百五十人视东都旧仪损三之一时无大庆殿遂权于崇政殿行之以殿狭辇出房不鸣鞭它如故事是日设宫架乐百官朝服上夀如仪自是一行而止
　　宋史乐志绍兴十五年正旦朝会始陈乐舞公卿奉觞献夀首奏和安次奏瑞木成文沧海澄清瑞粟呈祥三曲其乐专以太簇为宫太簇之律生气凑达万物于三统为人正于四时为孟春故元会用之
　　绍兴朝会十三首
　　皇帝升座干安　钧陈肃列金奏充庭颙卭南面如日之升垂衣拱手治无能名顺履献嵗大安大荣公卿入门正安【升降同】　天子当阳臣工率职流水朝宗众星拱极环佩锵锵威仪抑抑上下交欣同心同徳上公上寿和安　八音克谐万舞有奕上公奉觞率兹百辟声効呼嵩祝圣人夀亿载万年天长地久皇帝初举酒瑞木成文　厚地效珍嘉木纪瑞匪刻匪雕具文见意三登太平允协圣治诗雅咏歌有光既醉
　　再举酒沧海澄清　百谷王符圣治不扬波效殊祉德沦渊沧海清应千秋叙五行
　　三举酒瑞粟呈祥　至治发闻惟馨香播厥百谷臻穰穰农夫之庆岁其有禾易长亩盈仓箱时和物阜粟滋茂嘉生骈穗来呈祥自今以始大丰美行旅不用赍糇粮
　　羣臣酒行正安　羣公卿士咸造在庭式燕以衎恩均露零穆穆明明于斯为盛归美报上一人有庆明明天子万福来同嘉宾式燕曷不肃雍燕以示慈式礼莫愆乐胥君子容止可观
　　酒一行文舞　帝德诞敷销铄羣慝近悦逺来惟圣时克玉振金声治功兴起韶箾象之尽善尽美　文物以纪藻色以明礼备乐举遹观厥成睿知有临诞敷文德教雨化风洽此四国
　　酒载行武舞　用戒不虞谁能去兵师出以律动必有名折彼遐冲布昭圣武和众安民时惟多助　止戈曰武惟圣为能御得其道无敢不庭整我六师稽诸七德不吴不扬有严有翼
　　皇帝降座干安　帝座荧煌庭绅肃穆对扬天休各恭尔服颂声洋洋弥文郁郁礼备乐成永膺多福
　　髙宗本纪三十一年春正月甲戌朔以日食不受朝孝宗本纪隆兴元年春正月壬辰朔羣臣朝于文德殿光宗本纪绍熙三年春正月乙巳朔帝有疾不视朝五年春正月癸亥朔帝御大庆殿受羣臣朝
　　续文献通考理宗绍定元年春正月御文德殿羣臣朝贺　四年十二月诏正旦大朝会权免
　　右宋正旦朝贺

　　五礼通考卷一百三十八
<经部,礼类,通礼之属,五礼通考>
　　钦定四库全书
　　五礼通考卷一百三十九
　　刑部尚书秦蕙田撰
　　嘉礼十二
　　朝礼
　　辽史礼志正旦朝贺仪　臣僚并诸国使昧爽入朝奏班齐皇帝升殿坐契丹舍人殿上通讫引契丹臣僚东洞门入引汉人臣僚并诸国使西洞门入合班舞蹈五拜鞠躬平身引亲王东阶上殿栏内褥位俛伏跪自通全衔臣某等祝夀讫俛伏兴退引东阶下殿复位舞蹈五拜毕鞠躬宣徽使殿上鞠躬奏臣宣答称有勅班首以下听制讫再拜鞠躬宣徽传宣云履端之庆与公等同之舍人赞谢宣谕拜舞蹈五拜赞各祗候分班引出引班首西阶上殿奏表目讫教坊起居贺十二拜毕赞各祗候引契丹汉人臣僚并诸国使东西洞门入合班再拜赞进酒引亲王东阶上殿就栏内褥位搢笏执台琖进酒讫退复褥位置台琖出笏少前俛伏自通全衔臣某等谨进千万岁夀酒俛伏兴退复褥位与殿下臣僚皆再拜鞠躬俟宣徽使殿上鞠躬奏臣宣答称有防亲王以下再拜如初仪传宣云饮公等夀酒与公等内外同庆舍人赞谢宣谕如初赞各祗候亲王搢笏执台琖殿下臣僚分班皇帝饮酒教坊奏乐上下臣僚皆拜呼万岁赞各祗候乐止教坊再拜皇帝卒饮亲王进受琖复褥位置台琖出笏揖臣僚合班引亲王东阶下殿复位鞠躬再拜赞各祗候分班引出皇帝起诣皇太后殿臣僚并诸国使皆从皇太后升殿皇帝东方侧坐引契丹汉人臣僚并诸国使两洞门入班称贺进酒皆如皇帝之仪毕引出教坊入起居进酒亦如之皇太后宣答称圣防契丹班谢宣宴上殿就位立汉人臣僚并诸国使东洞门入丹墀东方面西鞠躬舍人鞠躬通文武百僚宰臣某以下谢宣宴再拜出班致词讫退复位舞蹈五拜赞各上殿祗候引宰臣以下并诸国使副方裀朶殿臣僚西阶上殿就位立不应坐臣僚并于西洞门出二人监琖教坊再拜赞各上阶下殿谢宴如皇太后生辰仪
　　拜表仪其日先于东上閤门陈设氊位分引南北臣僚诸国使副于氊位合班通事舍人二人舁表案置班首前揖鞠躬再拜平身中书舍人立案侧班首跪搢笏兴捧表跪左膝以表授中书舍人出笏就拜兴再拜中书舍人复置表案上通事舍人舁表案于东上閤门入卷班分引出礼毕元日皇帝不御座行此仪余应上表有故皆仿此
　　乐志正月朔日朝贺用宫悬雅乐元会用大乐曲破后用散乐角觝终之是夜皇帝燕饮用国乐
　　辽史太祖本纪太祖二年春正月癸酉朔御正殿受百官及诸国使朝　七年春正月甲辰朔以用兵免朝太宗本纪会同四年十一月壬午以永宁天授二节及正旦重午冬至腊并受贺着为令　五年春正月丙辰朔上在归化州御行殿受羣臣朝以诸道贡物进太后及赐宗室百僚
　　大同元年春正月丁亥朔备法驾入汴御崇元殿受百官贺
　　穆宗本纪应歴十八年春正月乙酉朔宴于宫中不受贺　十九年春正月己卯朔宴宫中不受贺
　　圣宗本纪统和元年春正月戊午朔以大行在殡不受朝
　　道宗本纪太康三年冬十二月丙寅预行正旦礼　六年冬十二月丁亥预行正旦礼
　　大安四年冬十二月癸卯朔预行正旦礼
　　夀隆七年春正月壬戌朔力疾御清风殿受百官及诸国使贺
　　右辽正旦朝贺
　　金史礼志元旦圣诞上夀仪　皇帝升御座鸣鞭报时毕殿前班小起居各复位立舍人引皇太子并臣僚使客合班入至丹墀舞蹈五拜平立閤使奏诸道表目皇太子以下皆再拜引皇太子升殿褥位搢笏捧盏进酒皇帝受置于案皇太子退复褥位转盘与执事者出笏二閤使齐揖入栏子内拜跪致辞云元正启祚品物咸新恭惟皇帝陛下与天同休若圣节则云万夀令节谨上夀巵伏愿皇帝陛下万岁万岁万万岁祝毕拜兴复褥位同殿下臣僚皆再拜宣徽使称有制在位皆再拜宣答曰履新上夀与卿等内外同庆圣节则曰得卿夀酒与卿等内外同庆词毕舞蹈五拜齐立皇太子搢笏执盘臣僚分班教坊奏乐皇帝举酒殿上下侍立臣僚皆再拜皇太子受虚爵退立褥位转盘琖与执事者出笏左下殿乐止合班在外臣僚皆再拜分引与宴官上殿次引宋国人从至丹墀再拜不出班奏圣躬万福再拜唱有勅赐酒食又再拜各祗候平立引左廊立次引髙丽夏人从如上仪毕分引左右廊立御菓牀入进酒皇帝饮则坐宴侍立臣皆再拜进酒官接盏还位坐宴官再拜复坐行酒传宣立饮讫再拜坐次从人再拜坐三盏致语揖臣使从人立诵口号毕坐宴侍立官皆再拜坐次从人再拜坐食入七盏曲将终揖从人立再拜毕引出闻曲时揖臣使起再拜下殿菓牀出至丹墀合班谢宴舞蹈五拜各祗候分引出
　　熙宗本纪皇统三年正月己丑朔以皇太子防不御正殿羣臣诣便殿称贺宋髙丽夏使诣皇极殿遥贺世宗本纪大定二年正月戊辰朔日有食之伐鼓用币上彻乐减膳不视朝
　　章宗本纪明昌元年正月丙辰朔改元以世宗防不受朝贺　二年正月庚戌朔以世宗防不受朝　三年正月乙巳朔以皇太后防不受朝　四年正月己巳朔以皇太后防不受朝
　　宣宗本纪贞祐二年春正月丁卯朔以边事未息诏免朝贺
　　兴定四年春正月壬辰朔诏免朝　五年正月丙戌朔免朝
　　元光元年正月庚戌朔免朝　二年正月甲辰朔诏免朝贺
　　右金正旦朝贺
　　元史宪宗本纪八年戊午春正月朔幸阿勒坦巴图罕地受朝贺
　　世祖本纪至元六年冬十月己卯定朝仪服色　八年春三月甲戌勅元正圣节朝会凡百官表章外国进献使臣陛见朝辞礼仪皆侍仪司
　　礼乐志八年八月己未初起朝仪
　　辍耕录至元初尚未遑兴建宫阙凡遇称贺则臣庻皆集帐前无尊卑贵贱之辨执法官厌其喧杂挥杖击逐之去而复来者数次翰林承防王磐时兼太常卿虑将贻笑外国奏请立朝仪如其言
