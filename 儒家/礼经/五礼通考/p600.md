<!-- { "loadSidebar": true } -->
　　【邹氏季友曰吉祭尸受酒灌于地此非吉祭不迎尸故王代尸祭酒也】
　　蕙田案此即位而告奠于殡宫也
　　太保受同降盥以异同秉璋以酢授宗人同拜王答拜【疏太保更洗异同实酒乃秉璋以酢祭于上祭后复报祭犹如正祭之亚献也】
　　【陈氏栎曰王祭告成王言己巳受顾命也太保授同而拜告成王言己巳传顾命也】
　　【陈氏师凯曰此王答召公拜也冡宰传顾命以相授见大臣如见先王也王答召公拜敬大臣即以敬先王也】
　　太保降收诸侯出庙门俟
　　【吕氏祖谦曰太保降收者葢百官总已以听召公公退则有司收彻矣俟者俟见康王于门外也邹氏季友曰尔雅室有东西厢曰庙疏凡太室有东西庙夹室及前堂有序墙者曰庙不专以神居为庙也上文东序西序即东西厢也惟路门内有之故独称路门为庙门礼记聘义云三让而后传命三让而后入庙门所谓庙门但指路寝之门而言初非言神居亦非因有庙也周礼司仪载诸侯相见交币之礼亦有及庙之文今人尚有庙堂廊庙之语孔氏谓殡之所处故曰庙蔡氏因之葢泥于神居为庙也】蕙田案以上即位告殡宫之事已毕下遂临治朝而见诸侯百辟卿士也
　　康王之诰王出在应门之内太保率西方诸侯入应门左毕公率东方诸侯入应门右皆布乗黄朱賔称奉圭兼币曰一二臣卫敢执壤奠皆再拜稽首王义嗣德答拜
　　【邹氏季友曰应字平声为正音去声为借音故陆氏于此无音礼记疏云应当也谓南向当朝正门也治朝在路门外王日视治之朝】
　　蕙田案应门之内葢治朝也
　　【王氏振纲曰黄朱是币当依蔡传后注古人以一为奇二为偶三为参四为乘布乘黄朱言所布黄朱之币各四也故下言奉圭兼币圭是王朝所颁信瑞也币是诸侯所献壤奠也非陈四黄马而朱其鬛也】蕙田案此即位受朝而诸侯执贽以见王也古人贽见之礼莫重于玉币故祀享神祗皆献玉币臣之奉君犹王之奉天王氏之説不可易也若如疏説每一诸侯皆布四马于朝非特与执贽不合且朝内何以容之人马相杂岂复成体统乎
　　蔡传再拜稽首以致敬义宜也义嗣德云者史氏之辞也康王宜嗣前人之德故答拜也答拜正其为后且知其以防见也
　　蕙田案此即位正其为天子而兼为后之礼故答拜
　　太保暨芮伯咸进相揖皆再拜稽首曰敢敬告天子皇天改大殷之命惟周文武诞受羑若克恤西土惟新陟王毕协赏罚戡定厥功用敷遗后人休今王敬之哉张皇六师无坏我髙祖寡命
　　【古今考古之揖天子以待臣下以手着胸曰揖葢双拱手向胸也下手曰拜】
　　【吕氏祖谦曰二伯率诸侯列门左右朝防分班仪也太保芮伯咸进相揖朝防合班仪也始而分班则诸侯两列西伯与东伯之位相对今而合班则六卿前列冡宰与司徒之位相次】
　　蕙田案此即位之后既朝而更奏告也
　　王若曰庻侯甸男卫惟予一人钊报诰昔君文武丕平富不务咎底至齐信用昭明于天下则亦有熊罴之士不二心之臣保乂王家用端命于上帝皇天用训厥道付四方乃命建侯树屏在我后之人今予一二伯父尚胥暨顾绥尔先公之臣服于先王虽尔身在外乃心罔不在王室用奉恤厥若无遗鞠子羞
　　蕙田案此即位而报告诸侯也
　　羣公既皆听命相揖趋出王释冕反防服
　　【苏氏轼曰成王崩未葬君臣皆冕服礼与曰非礼也谓之变礼可乎曰不可礼变于不得已嫂非溺终不援也三年之防既成服释之而即吉无时而可者曰成王顾命不可以不传既传不可以防服受也曰何为其不可也孔子曰将冠子未及期日而有齐衰大功之防则因防服而冠冠吉礼也犹可以防服行之受顾命见诸侯独不可以防服乎太保使太史奉册授王于次诸侯入哭于路寝而见王于次王防服受教戒谏哭踊答拜圣人复起不易斯言矣春秋传曰郑子皮如晋葬晋平公将以币行子产曰防安用币子皮固请以行既葬诸侯之大夫欲因见新君叔向辞之曰大夫之事毕矣而又命斩焉在衰绖之中其以嘉服见则防礼未毕其以防服见是重受吊也大夫将若之何皆无辞以退今康王既以嘉服见诸侯而又受乘黄玉帛之币使周公在必不为此然则孔子何取此书也曰至矣其父子君臣之间教戒深切着明足以为后世法孔子何为不取哉然其失礼则不可不辨】
　　朱子语潘时举问康王释防服而被衮冕受虎贲之逆于南门之外且受黄朱圭币之献诸家皆以为礼之变独苏氏以为失礼使周公在必不为此未知当此际合如何区处曰天子诸侯之礼与士庻人不同故孟子有吾未之学之语葢谓此类耳如伊训元祀十有二月朔亦是新防伊尹已奉嗣王祗见厥祖固不可用凶服矣汉唐新主即位皆行册礼君臣亦皆吉服追述先帝之命以告嗣王韩文外集顺宗实録中有此事可考葢易世传授国之大事当严其礼而王侯以国为家虽先君之防犹以为己私服也五代以来此礼不讲则始终之际殊草草矣
　　叶氏梦得曰康王此举必有大不得已而然者葢成王初即位犹有三监殷民之变防周公天下未可知况不及成王周公者乎故召公权一时之宜而遽正君臣之分若曰三年之防天下之通防也亦天下之大义也通防天下之所同大义天子诸侯之所独故不以通防废大义而吉凶又不可相乱则以冕服朝诸侯以为常礼则不可以为非礼亦不可传及后世卒不能夺康王之所为然后知此书之録于经非孔子不能权于道以尽万世之变也
　　吕氏祖谦曰顾命成王所以正其终康王之诰康王所以正其始也舜除尧之防格庙而咨四岳成王除武王之防朝庙而访羣臣皆百王之正礼然成汤方没伊尹遽偕羣后侯甸陈训太甲焉礼固有时而变矣説者不疑太甲受伊尹之训于居忧之时乃疑康王受毕召之戒于宅恤之日甚者以晋辞诸侯为证然则隆周之元老反不若衰晋之陪臣耶
　　朱氏鹤龄曰以上诸説当与苏説并存胡康侯传春秋乃云是时成王方崩就殡犹未成服故用麻冕黼裳乃受顾命诰诸侯然后成服宅忧愚谓经文明言王反防服则先时已成服矣礼天子七日而殡自乙丑至癸酉凡九日无不殡者殡后无不成服之礼章俊卿又言古天子诸侯既殡即嗣位改元康王所行正人君即位之常礼春秋时之逾年即位及嗣君称子乃夫子书之以着其变周制而启乱源此説吾尤不敢信
　　蕙田案此条尤即位礼之有关系者惟朱子为能得古圣人经权之义叶氏吕氏説足相发明礼云防三年不祭惟祭天地社稷祭祀尚易吉服何况即位以临天下耶
　　又案即位之礼惟此二篇最为详备由是而上推之文武可知也由是而更推之夏商可知也周监二代此礼必传之典册而非仓卒举行者后世之礼皆权舆于此矣夫子曰所损益可知也虽百世可知也岂非考礼之大法哉故备着之以为成宪之凖
　　纪元表癸亥康王元年【十七年鲁考公元　二十一年鲁公熙元　在位二十六年子昭王瑕立】　己丑昭王元年【十五年鲁魏公防元　在位五十一年于穆王满立】庚辰穆王元年【十四年鲁厉公擢元　十七年赵造父元　五十一年鲁献公具元　在位五十五年子共王翳扈立】　乙亥共王元年【在位十二年子懿王囏立】　丁亥懿王元年【在位二十五年共王之弟孝王辟方立】　壬子孝王元年【十三年甲子封非子为附庸邑之秦　在位十五年懿王子燮立是为夷王】　丁卯夷王元年【八年楚熊渠元僣称王　在位十六年子厉王胡立】　癸未厉王元年【是年齐胡公元二年楚熊挚红元　三年楚熊延元　十三年卫顷侯元　十五年曹夷伯喜燕惠侯元　十六年蔡武侯元　二十年齐献公山元　二十一年晋靖侯宜臼宋僖公举元　二十二年秦侯元　二十四年鲁直公濞元　二十五年卫僖侯陈幽公宁元　二十九年齐武公寿元　三十二年秦公伯楚熊勇元　三十五年秦仲元　三十九年晋僖侯司徒元　四十二年楚熊严蔡夷侯元　四十五年曹幽伯疆元　四十八年陈厘公孝元　四十九年宋惠公覸元　在位五十一年三十七年己未国人叛王出居彘　三十八年召公周公行政号共和癸酉崩于彘子宣王靖立】　甲戌宣王元年【是年楚熊霜元　二年燕僖侯庄元　三年鲁武公敖曹戴伯苏元　四年齐厉公无忌元　六年晋献侯籍元　七年秦庄公楚熊狥元　十三年鲁懿公戏齐元公赤元　十六年卫武公和元　十七年晋穆侯费元　十九年蔡僖侯所事元　二十二年鲁伯御元　二十五年齐成公説元　二十八年宋戴公元二十九年楚熊咢元　三十三年鲁孝公称陈武公灵曹惠伯兕元　三十四年齐庄公赎元　三十八年楚若敖熊仪燕顷侯元　四十四年晋殇叔元　在位四十六年太子湼践位】　庚申幽王元年【二年晋文侯仇元　五年秦襄公陈平公燮元　在位十一年庚午申侯与犬戎入冦被弑太子宜臼立】　辛未平王元年【三年鲁惠公弗湼元五年蔡哀侯元　六年秦文公宋武公司空元　七年燕郑侯元　八年楚熊坎元　十年蔡共侯兴元】
　　【十二年蔡戴侯曹穆公武元　十四年楚熊珣卫庄公扬元　十五年曹桓公终生元　十七年陈文公圉元二十一年武公元　二十二年蔡宣侯考父元二十四年宋宣公力元　二十六年晋昭侯伯元封叔】
　　【父成师于曲沃号桓叔　二十七年陈桓公鲍晋曲沃桓叔元　二十八年郑庄公寤生元　三十一年楚熊通元　三十三年晋孝侯平元　三十七年卫桓公完元　四十一年齐僖公禄甫曲沃庄伯元　四十三年宋穆公和燕穆侯元　四十八年晋鄂侯郄元　四十九年鲁隐公息姑元春秋之始　在位五十一年太子泄父早卒孙林立】
　　春秋隐公元年公羊传元年者何君之始年也【注变一为元元者气也王者当天奉元善成万物】
　　【杜氏预曰凡人君即位欲其体元居正故不言一年一月也】
　　蕙田案书月正元日则日亦称元也
　　【吕氏大圭曰不书即位礼之不举也新君逾年即位由阼阶三揖而后升谓之践阼礼不举故不书也桓宣得国之初必有以正其朝庙临羣臣之礼故书之定元年春不书即位而于夏之六月书之葢于是时始得以正其朝庙临羣臣之礼耳】
　　蕙田案新君践阼朝庙而临羣臣葢即虞书受终受命之礼是也
　　纪元表壬戌桓王元年【是年宋殇公与夷元　二年卫宣公晋元　三年晋哀侯光元五年秦宁公晋曲沃武公滕宣公婴齐元　六年蔡桓侯封人元　九年鲁桓公轨元　十年宋庄公冯燕】
