<!-- { "loadSidebar": true } -->
　　城中东北望五老何苍苍下有前朝寺一原颇深藏门前林涧幽屋后云木荒闲窓亦明洁着此瑞锦张【僧房有瑞香花】更能理枯笻歩上林北冈仰视天宇阔俯瞰江流长【即黄云观】受书彼何人姓字不足详竹帛有遗臭桂树徒芬芳【李逢吉尝读书此院去而登第以故得名】
　　楞伽院李氏山房【在折桂西十里李公择读书处有东坡记文诗刻枯树墨跋】
　　蹑石循急礀穿林度重冈俛入幽谷邃仰见竒峰苍李公英妙年读书此云房一去上台阁致身何慨慷苏公记藏书文字有耿光余事亦骚雅戏墨仍风霜两公不归来嵗月忽已荒何用建遗烈寒泉荐孤芳
　　栖贤院三峡桥【在楞伽西五里】
　　两岸苍壁对直下成斗絶一水从中来涌潏知防折石梁据其防迎望逺明灭倐至走长蛟捷来翻素雪声雄万霹雳势倒千嵽嵲足掉不自持魂惊讵堪説老仙有妙句千古擅竒崛尚想化鹤来乘流弄明月
　　西涧清浄退庵【在栖贤西三里刘凝之旧隐作亭取黄太史诗语名之】
　　淩兢度三峡窈窕复一原絶壁拥苍翠奔流逝潺湲闻昔避世人寄此茅三间壮节未云逺髙风杳难攀深寻得遗墟缚屋临清湾坐睨寒木杪飞泉閟云闗兹游非昔游累解身复闲保此清浄退当歌不能谖【觧印后与友生游集徘徊久之】
　　卧龙庵武侯祠【在西涧西三里】
　　空山龙卧处苍峭神所凿下有寒潭幽上有明河落我来爱佳名小筑寄幽壑永念千载人丹心岂今昨英姿俨绘事凛若九原作寒藻荐芳馨飞泉奉明酌公来识此意顾歩惨不乐抱膝一长吟神交付冥漠
　　万杉寺【在卧龙西十里】
　　休沐聊命驾驾言何所之行寻庆云寺想像昭陵时门前杉径深屋后杉色竒空山嵗年晚郁郁淩寒姿当年雨露恩千载有余滋匠石不敢睨孤标俨相持【寺前后杉万本皆天圣中植有旨禁翦伐者】更启石室藏仰瞻天象垂愿以清浄化永为太平基【寺藏仁祖御飞白书有清浄字】
　　开先潄玉亭【在万杉西二里亭旧在桥上今废】
　　竒哉康山阳双劒屹对起上有横飞云下有瀑布水崩腾复璀璨佳丽更雄伟势从三梁外影落明湖里平生两仙句咏叹深仰止三年落星湾怅望眼空眯今朝随杖屦得此弄清泚更诵玉虹篇尘襟谅昭洗
　　简寂观【在开先西五里陆修静所居】
　　髙士昔遗世筑室苍崖隂朝真石坛峻炼药古井深结交五桞翁屡赏无弦琴相携白莲渚一笑倾夙心晚嵗更市朝故山锁云岑柴车竟不返鸾鹤空遗音【修静晚为宋明帝召至建康卒于崇虚舘】我来千载余旧事不可寻四顾但絶壁苦竹寒萧槮【相竹是修静手植其萌即所谓甜苦笋】
　　归宗寺【在简寂西十里】
　　金轮紫霄上寳界鸾溪边往昔王内史愿香有余烟【相传寺是王右军故宅】千年今一归景物还依然涧水既荡潏山花亦清妍不辞原隰劳乐此賔从贤访古共纡郁劳农独勤拳怜我乖胜践裂牋寄真诠逃禅公勿遽且毕区中縁【是日某以事不得陪杖履】
　　陶公醉石归去来舘【在归宗西五里】
　　予生千载后尚友千载前每寻髙士传独叹渊明贤及此逢醉石谓言公所眠况复岩壑古缥缈藏风烟仰看乔木隂俯聼横飞泉景物自清絶优游可忘年结庐倚苍峭举觞酹潺湲临风一长歗乱以归来篇
　　温汤【在醉石南二里】
　　连山西南来中断还崛起干霄防千仞据地三百里飞峰上灵秀众壑下清美逮此势力穷犹能出竒伟谁燃丹黄焰防此玉池水客来争觧带万刼付一洗当年谢康乐弦絶今已矣水碧复流温相思五湖里【康乐湖中诗云水碧辍流温岂未见此水也耶】
　　康王谷水帘【谷口景徳观在温汤西十五里入谷又十五里至帘下】
　　循山西北骛﨑岖几经邱前行荒蹊断豁见清溪流一渉台殿古再渉川原幽萦纡复屡渡乃得寒岩陬飞泉天上来一落散不収披崖日璀璨喷壑风飕飗追薪防絶品防茗浇穷愁敬酹古陆子何年复来游【陆鸿渐茶经第此水为天下第一】
　　落星寺【在郡城南湖中】
　　浩浩长江水东逝无停波及此一回薄湖平烟浪多孤屿屹中川层台起周阿晨望爱明灭夕游惊荡磨极目青冥茫回瞻碧嵯峨不复车马迹唯闻榜人歌我愿辞世纷兹焉老渔蓑防有沧浪子鸣夜相过
　　山北纪行十二章章八句
　　祗役庐山阳矫首庐山隂云峯不可觌碧涧何由寻昨朝觧印章结友同窥临尽彼岩壑胜满兹仁知心【予以闰月二十七日罢郡是夕出城宿罗汉二十八日宿白鹿二十九日登黄云观度三峡窥玉渊憇西涧饮西原宿卧龙四月一日过开先宿归宗二日浴汤泉宿康王谷观水帘宿景徳观三日与清江刘清之子澄永嘉张扬卿清叟浔阳王阮南卿周颐父长乐林用中择之洛阳赵希汉南纪防稽陈祖永庆长武当祁真卿师忠温陵呉兼善仲达庐陵许子春景阳新安胡萃尹仲建安王朝春卿长乐余隅占之陈士直彦忠黄榦季直临淮张彦先致逺防稽僧志南明老俱行】　窥临事若何请从圆通説逶迤山门路悄蒨修篁列溪仍侯家名屋是孱王设何救黍离歌喟焉伤覆辙【圆通寺地名侯溪本侯氏所居李后主取以为寺无他竒但门径竹木深茂可观耳】　行逢石门雨觧骖寒涧东朝隮锦绣谷俯仰春防蒙悬泉忽淙琤杂树纷青红屡憇小亭古幽探思无穷【石门涧正在天池山下有小庵三四是夕宿所谓广福庵者来日登山遒锦绣谷再过小桥桥皆有亭下又有亭基二小亭一】　竦身长林端策足层崖表仰瞻空界阔俯叹尘寰小天池西嵚崟佛手东窈窕杖屦往复来慿轩瞰归鸟【尽锦绣谷登山稍髙无复林木坡陀而上至天池院在小峯絶顶乃有石池泉水不竭东过佛手岩石室嵌空中有井泉僧縁崖结架以居下临锦绣谷又有石榻名逺公讲经台】　斯湏暮云合白日无余晖金波从地涌寳焰穿林飞僧言自雄夸俗骇无因依安知本地灵发见随天机【天池院西数歩有小佛閤下临絶壑是游人请灯处僧云灯非祷不见是日不祷而光景明灭顷刻异状诸生或疑其妄予谓僧言则妄而此光不可诬岂地气之盛而然耶】　深防两林闲清波贯华屋莲社有遗踪草堂非旧筑脩廊余故刻好丑杂珉玉亦复记经行深慙后人读【五日下山至东西林两寺相去不百歩一溪清驶横贯其闲皆自方文前廊庑下过他处所无有也白运池在东林法堂前白公草堂基在寺东久废近嵗复创楼椽制殊狭陋然亦非其正处矣是日题名属寺僧刻于咸通荘田记石】　行轩复东骛祠城当晚游胡然冠盖集不尽心期幽夜厌百谷喧旦失千峯稠出门有遗恨囬首空绸缪【晚至太平兴国宫唐九天使者祠也江州教授翁名卿载酒肴与乡人游应和欧景文及其诸生二十余人皆至】　山水诚乃竒云谁究终始昙逺亦何人神君岂其东西妄采获诬谄共恢诡百世踵谬讹彝伦日頽圯【东林慧逺杂取孔老之言以附佛学尝着沙门不敬王者论唐明皇自言亲见使者降于殷庭因立此宫而羣臣造为妖妄以迎合者甚众本朝仍赐宫额神号置提举官云】　以兹游覧富翻令懐抱伤谁哉可告语举俗昏且狂乾坤有真心日月垂休光茫茫宇宙内此柄熟主张　北度石塘桥西访濓溪宅乔木无遗株虚堂惟四壁竦瞻德容睟跪荐寒流碧幸矣有斯人浑沦再开辟　平生劳仰止今日登此堂愿以图象意质之中几傍先生寂无言贱子涕泗滂神聼傥不遗恵我思无疆【六日拜濓溪先生书堂遗象子澄请为诸生説太极图义先生之曽孙正卿彦卿孙涛为设食于光风霁月之亭】　明晨江矶寺尊酒聊对设孰是十日游遽成千里别英僚树嘉政素友厉孤节努力莫相忘清宵共明月【七日薛洪特志王仲杰之才携酒自南康来饮罢与张陈赵南还军子澄许张归庐陵南卿父还家择之之湖南予与王余陈黄东度湖口而归】
　　腊月九日晚懐安公父教授夀翁知丞载酒为别而元礼景嵩子木择之廷老考叔舜民诸贤相与同舟乘便风顷刻数十里江空月明饮酒乐甚因以星垂平野阔月涌大江流分韵某得星字醉中别去乃得数语略纪一时之胜云
　　挂帆望烟渚整棹别津亭风水已云便我行安得停离樽枉羣贤浊醪愧先倾【二公厨船未至先饮舟中余尊】谈笑不知逺但觉江流清【江水上流接建剑溪潮所不及水益清驶】猎猎甘蔗洲茫茫白沙汀斯湏复回首柢有遥山青【甘蔗白沙两地名相去十许里顷刻而过】野色一以暝川光皛孤明中流漾华月极浦涵疎星酒酣客散归茫然独宵征起视天宇阔此身一浮萍难追五湖游未愿三闾醒且咏招隐作孤舟转竛竮
　　行视武夷精舍作
　　神山九折溪防泝此中半水深波浪阔浮緑春涣涣【武夷溪凡九曲多急流乱石此第五曲水特深阔平缓緑漪可爱】上有苍石屏百仞耸雄观崭岩露垠堮突兀倚霄汉【此峰夷上削下防地峭立如方屋防按旧图名大隐屏】浅麓下萦廽深林久丛灌胡然閟千载逮此开一旦【峰下小山重椱中有平地数十丈乔木长藤茂林脩竹交相蔽隐旧无人迹乾道己丑予舟过而乐之及今始能卜筑以醻曩志】我乘新村船辍棹青草岸榛莽喜诛鉏面势穷考桉居然一环堵妙处岂轮奂左右矗竒峰踌躇极佳翫【方经始时予以病不能来至是送别山西始自新村买舟以来视所缚屋三闲制度殊草草然背负大隐屏面直溪南大山左有魏王上升峰右有钟模三教等石极为雄胜】是时芳节阑红绿纷有烂好鸟时一鸣王孙逺相唤【山多狝猴】暂游意已惬独往身犹绊珍重舍瑟人重来足幽伴【已约初夏与同志皆徃游集】
　　武夷精舍杂咏【并序】
　　武夷之溪东流凡九曲而第五曲为最深盖其山自北而南者至此而尽耸全石为一峰防地千尺上下平处微戴土生林木极苍翠可翫而四隤稍下则反削而入如方屋防者旧经所谓大隐屏也屏下两麓坡陀旁引还复相抱抱中地平广数亩抱外溪水随山势从西北来四屈折始过其南乃复绕山东北流亦四屈折而出溪流两旁丹崖翠壁林立环拥神剜刻不可名状舟行上下者方左右顾瞻错愕之不暇而忽得平冈长阜苍藤茂木桉衍迤靡胶葛防翳使人心目旷然以舒窈然以深若不可极者即精舍之所在也直屏下两麓相抱之中西南向为屋三闲者仁智堂也堂左右两室左曰隐求以待栖息右曰止宿以延賔友左麓之外复前引而右抱中又自为一坞因累石以门之而命曰石门之坞别为屋其中以俟学者之羣居而取学记相观而善之义命之曰观善之斋石门之西少南又为屋以居道流取道书真诰中语命之曰寒栖之馆直观善前山之颠为亭回望大隐屏最正且尽取杜子美诗语名以晚对其东出山背临溪水因故基为亭取胡公语名以铁笛説具本诗注中寒栖之外乃植楥列樊以断两麓之口掩以柴扉而以武夷精舍之扁掲焉经始于淳熙癸卯之春其夏四月既望堂成而始来居之四方士友来者亦甚众莫不叹其佳胜而恨他屋之未具不可以久留也钓矶茶灶皆在大隐屏西矶石上平在溪北岸灶在溪中流巨石屹然可环坐八九人四面皆深水当中科臼自然如灶可防以防茗凡溪水九曲左右皆石壁无侧足之径唯南山之南有蹊焉而精舍乃在溪北以故凡出入乎此者非鱼艇不济总之为赋小诗十有二篇以纪其实若夫晦明昏旦之异候风烟草木之殊态以至于人物之相羊猿鸟之吟啸则有一日之闲恍惚万变而不可穷者同好之士其尚有以发于予所欲言而不及者乎哉
　　精舍
