<!-- { "loadSidebar": true } -->
　　吾观隂阳化升降八纮中前瞻既无始后际那有终至理谅斯存万世与今同谁言混沌死幻语惊盲聋人心妙不测出入乘气机凝氷亦焦火渊沦复天飞至人秉元化动静体无违珠藏泽自媚玉韫山含晖神光烛九垓思彻万微尘编今寥落叹息将安归
　　静观灵台妙万化此从出云胡自芜秽反受众形役厚味分朶颐妍姿坐倾国崩奔不自悟驰骛靡终毕君看穆天子万里穷辙迹不有祈招诗徐方御宸极
　　泾舟胶楚泽周纲已陵夷况复王风降故宫离离圣作春秋哀伤实在兹祥麟一以踣反袂空涟洏漂沦又百年僭侯荷爵珪王章久已防何复嗟叹为马公述孔业托始有余悲拳拳信忠厚无乃迷先防
　　东京失其御刑臣弄天纲西园植奸秽五族沈忠良青青千里草乘时起陆梁当涂转凶悖炎精遂无光桓桓左将军仗钺西南疆伏龙一奋跃鳯雏亦飞翔祀汉配彼天出师惊四方天意竟莫囬王图不偏昌晋史自帝魏后贤盍更张世无鲁连子千载徒悲伤
　　晋阳啓唐祚王明绍巢封垂统已如此继体宜昏风麀聚渎天伦牝晨司祸凶乾纲一以坠天枢遂崇崇淫毒秽宸极虐焰燔苍穹向非狄张徒谁办取日功云何欧阳子秉笔迷至公唐经乱周纪凡例孰此容侃侃范太史受説伊川翁春秋二三防万古开羣防
　　朱光徧炎宇微隂眇重渊寒威闭九野阳徳昭穷泉文明昧谨独昏迷有开先防微谅难忽善端本绵绵掩身事斋戒及此防未然闭闗息商旅絶彼柔道牵
　　微月堕西岭烂然重星光明河斜未落斗柄低复昻感此南北极枢轴遥相当太一有常居仰瞻独煌煌中天照四国三辰环侍旁人心要如此寂感无边方
　　放勲始钦明南面亦恭己大哉精一传万世立人纪猗欤叹日跻穆穆歌敬止戒獒光武烈待旦起周礼恭惟千载心秋月照寒水鲁叟何常师删述存圣轨
　　吾闻包牺氏爰初辟乾坤干行配天徳坤布恊地文仰观浑周一息万里奔俯察方仪静隤然千古存悟彼立象意契此入徳门勤行当不息敬守思弥敦
　　大易图象隐诗书简编讹礼乐矧交防春秋鱼鲁多瑶琴空寳匣絶将如何兴言理余韵龙门有遗歌【程子晚居龙门之南】
　　顔生躬四勿曽子日三省中庸首谨独衣锦思尚防伟哉邹孟氏雄辩极驰骋操存一言要为尔挈裘领丹青着明法今古垂焕炳何事千载余无人践斯境
　　元亨播羣品利贞固灵根非诚谅无有五性实斯存世人逞私见凿智道弥昏岂若林居子幽探万化原飘飖学仙侣遗世在云山盗启元命秘窃当生死闗金鼎蟠龙虎三年飬神丹刀圭一入口白日生羽翰我欲往从之脱屣谅非难但恐逆天道偷生讵能安
　　西方论緑业卑卑喻羣愚流传世代久梯接凌空虚顾眄指心性名言超有无捷径一以开靡然世争趋号空不践实踬彼榛棘途谁哉继三圣为我焚其书
　　圣人司教化黉序育羣材因心有明训善端得深培天叙既昭陈人文亦褰开云何百代下学絶教飬乖羣居竞葩藻争先冠伦魁淳风反沦防扰扰胡为哉
　　童防贵飬正孙弟乃其方鸡鸣咸盥栉问讯谨暄凉奉水勤播洒拥篲周室堂进趋极防恭退息常端荘劬书剧嗜炙见恶逾探汤庸言戒粗诞时行必安详圣途虽云逺轫且勿忙十五志于学及时起髙翔
　　哀哉牛山木斤斧日相寻岂无萌蘖在牛羊复来侵恭惟皇上帝降此仁义心物欲互攻夺孤根孰能任反躬艮其背肃容正冠襟保飬方自此何年秀穹林
　　天幽且黙仲尼欲无言动植各生遂徳容自清温彼哉夸毗子呫嗫徒啾喧但逞言辞好岂知神鍳昏曰余昧前训坐此枝叶繁发愤永刋落竒功収一原
　　卜居
　　卜居屏山下俯仰三十秋终然村墟近未惬心期幽近闻西山西深谷开平畴茅茨十数家清川可行舟风俗颇淳朴旷土非难求誓捐三径资往遂一壑谋伐木南山巅结庐北山头耕田东溪岸濯足西溪流朋来即共懽客去成孤游静有山水乐而无身世忧著书俟来哲补过希前修兹焉毕暮景何必营菟裘
　　奉陪机仲宗正景仁太史期防武夷而文叔茂实二友适自昭武来集相与泛舟九曲周覧岩壑之胜而还机仲景仁唱酬迭作谓仆亦不可以无言也衰病懒废那复有此勉出数语以塞嘉贶不足为外人道也
　　此山名自西京传丹台紫府天中天似闻云鹤时降集应笑磨螘空囬旋我来适此秋景晏青枫夜赤摇寒烟九还七返不易得千岩万壑渠能专同游幸有二三子天畀此叚非徒然梁郎季子山泽臞傅伯爰盎瀛洲仙相逢相得要彊附却恨马腹劳长鞭黄华未和白雪句画舸且共清泠川囬船罢酒三太息百嵗谁复来通泉【景仁数日屡诵此句】盈虚有数岂终极为君出此穷愁篇
　　读机仲景仁别后诗语因及诗传纲目复用前韵
　　道有黙识无言传向来误矣空谈天只今断简窥蠧蚀似向追蠡看虫旋始知古人有妙处未遽秦谷随飞烟终然世累苦妨夺下帷愤那容专一心正尔思鹄至两手欲救惊头然书空且复罢咄咄屡舞岂暇陪仙仙【两年罢诗止酒故云】功名况乃身外事我马硉兀甘囬鞭觧颐果值得水井【谓诗传】鍳古亦防朝宗川【谓纲目】两公知我不罪我便可筑室分林泉十年灯下一夜语闲日共赋舂容篇
　　自上封登祝融峯絶顶次敬夫韵
　　衡岳千仞起祝融一峰髙羣山畏突兀犇走如曹逃我来雪月中歴覧快所遭扪天滑青壁俯壑崩银涛所恨无十犗一掣了六鼇遄归青莲宫坐对白玉豪重阁一徙倚霜风利如刀平生山水心真作货食饕明朝更清澈再往岂惮劳中宵抚世故剧如千猬毛嬉游亦何益嵗月今滔滔起望东北云茫然首空搔
　　游宻庵分韵赋诗得还字
　　我行得佳友胜日寻名山春山既妍秀清溪亦潺湲行行造禅扉小憇腰脚顽穷探意未巳理策重跻攀入谷翳防密俯涧随湾谁将百尺绡挂此长林闲雄声殷地厚洪源泻天悭伟哉竒特观偿此一日闲所恨境过清悄怆暮当还顾歩三叹息人生何苦艰
　　彦集圭父择之同饮白云精舍以醉酒饱徳为韵某分得饱字醉中走笔奉呈
　　奔趋名利场祸福急相绞夜窓一反侧肤垢纷两爪岂知亲朋集晩食聊一饱心期共悠悠文字各稍稍华烛既屡更诗肠亦频搅寒更尽渠深孤讽寜至夘
　　奉和公济兄留周賔之句【丙申九日】
　　端居感时序驾言谁适从聊携二三子杖屦此日同悠哉素心人宴坐空岩中真成三秋别梦想情何穷行行陟崇冈引脰希髙风忽然两相值俯仰迷西东鳣堂偶休闲鸡黍聊从容不辞腰脚劳共上西南峰佩萸笑长房把菊追陶公遐观众山防一酌千虑融兴罢复来归杳霭秋堂空窥樽讫余沥倚阁闻疎钟主人意未阑骊驹勿忽忽
　　游百丈山以徙倚弄云泉分韵赋诗得云字
　　执热倦烦局驾言起宵分随川踏晓月度岭披朝云攀縁白石梯拂拭苍藓纹喷薄惊快觌琮琤喜先闻竒哉此精庐眇然隔尘氛诸公肯同来定非俗子羣永日坐清樾短章策竒勲慨然念畴昔聨裾已荒坟中路忘磬折寸心谩丝棼惟虑泉石愿三生有余薫兹游获重寻十载心氤氲他年访旧躅山灵莫移文
　　游芦峰分韵得尽字
　　芦山一何髙上上不可尽我行独忘疲泉石有招引湏臾出防密矫首眺无畛已谓极峥嵘仰视犹隐嶙新斋小休憩余力更勉黾东峰切霄汉首夏正凄杖策同攀跻极目散幽窘万里俯连环千重瞰孤隼因知平生懐未与尘虑泯归涂采薇蕨晚饷杂蔬笋笑谓同来人此愿天所允独往防淹留寒栖甘菌蠢山阿子慕予无忧勒囬轸
　　同邱子服游芦峰以岭上多白云分韵赋诗得白字
　　登岩出嚣尘入谷媚泉石悠然惬幽趣不觉防朝夕髙寻倦冢顶旧赏叹陈迹仰慙仙人杖俯愧谢公屐昨日吾弟来勇往意无斁今晨蓐食罢千仞一咫尺心期未究竟眼界已开辟浮野众麓青萦云两川白湏臾互吞吐变化已今昔旷若尘虑空悲哉人境窄平生有孤念万里思矫翮感此复冲然胡为尚形役
　　将游云谷约同行者
　　跻险择幽栖搴萝结茅屋疏泉下石濞种树满烟谷时登北原上一骋千里目云物下逶迤冈峦逺重复暂辞忽旷嵗再往恨牵俗因悲昨游侣或已在録【前年元履同游】暄风悟新阳一雨欣众緑明君莫迟幽期我当卜九月六日早潭溪夜登云谷翌日赋此
　　懐山不能寐中宵命行轩亭午息畏景薄暮登危峦峻极逾百磴萦纡欲千盘行行遂曛黒月落天风寒羽人中涂良朋集林端问我何所廹而尝兹险艰疲劳既云极饥渇不能言投装卧中邱幸此一室寛怒号竟永夕客枕无时安旦起辟幽户竹树青檀栾惊喜非昔覩披寻得新观淹留十日期俯仰有余欢寄语后来子勿辞行路难
　　云谷次吴公济韵
　　昔营此幽栖邈与世相絶誓将百年身来守固穷节心期苦未遂嵗月一何阔终然匹夫志肯遽甘没没兹晨复登瞰目尽云一抹激烈永啸余朗寥髙韵夫君内德备不学王骀兀观心见参倚出世自英杰朅来肯顾我同去弄云月微言得深扣大句亦孤防多谢警疎慵未敢叹瞻忽更问豪厘闲是同端是别
　　分韵得眠意二字赋醉石简寂各一篇呈同游诸兄
　　驱车何所适往至秋云边企彼涧中石举觞酹飞泉懐哉千载人矫首辞世喧凄凉义熙后日醉向此眠仰视但清俯聼惊潺湲起坐三太息涕泗如奔川神驰北阙隂思属东海壖丹衷竟莫展素节空复全低万古情恻怆顔公篇为君结茅屋嵗暮当来还【醉石】
　　天秋山气深日落林景翠亦知后骑廹且复一流憇环瞻峰列屏廽瞩泉下濞永懐仙陆子久挹浮邱袂于今知防载故宇日荒废空余醮坛石香火谁复继更怜韦刺史五字有真意虎竹付归人悲风起横吹沈吟向絶迹浩荡发幽寄来者知为谁念我傥三喟【简寂】
　　游白鹿洞某得谢字赋呈元范伯起之才三兄并示诸同游者
　　嵗月有环周穷腊忽受谢眷眷山水心幸此朱墨暇招呼得良友邂逅成夙驾深寻故辙迹喜见新结架永懐拾遗公藏器此待价横流诗书泽下及杨李覇炎神抚兴运制作流大化石室万卷藏纶言九天下规模未云逺荒茀良可诧自非贤邑宰谁复此精舍防当求勑赐毕愿老耕稼更与尽心期临流抗风榭
　　伏防秘阁张丈宠顾下邑并以长篇为贶降叹之余牵勉继韵仰求斤削僭率皇恐
　　向来灭迹东山东闭门不问乌雌雄门前有路向尘土两足未举心先慵当时亦有车马客此意欲説嗟谁同穷居聊复追仲蔚驾论何必湏刘龚平生故人子张子相思安得长相从每劳书疏问生死坐想星宿罗心胷几年持节汉水上木牛流马旌旗红君王辍馈思颇牧外庸且讫来朝宗因能过我紫霄下后乘载得珠帘栊苍顔白髪应笑我曷不饱卧陶窓风开樽鵞池水清激下马醮石烟空蒙湏臾路转山更好摩天巨刃排双峰少看银河忽倒挂直欲跳下清泠中南临汇泽共指防缥缈贝阙浮珠宫公言平日爱登覧到此一洗羣山空坐闲为我出竒句不用逺寄南飞鸿上言云泉足竒赏下叹契阔欢相逢纷吾失脚堕世网乃有此防寜天穷流光过眼惊昨梦旧约囬首羞尘容明朝却上烟艇去灭没万顷追鳬翁
　　奉同尤延之提举庐山杂咏十四篇
　　白鹿洞书院【在郡城东北十五里事见记文】
　　昔人读书地町疃白鹿场世道有升降兹焉更表章矧今中兴年治具一以张歌独不嗣山水无辉光荒榛适翦除圣谟已汪洋亦有皇华使肯来登此堂问俗良恳恻懐贤増慨慷雅歌有余韵絶学何能忘
　　折桂院黄云观【在书院东北五里院后作亭取李白黄云万里动风色之句名之】
