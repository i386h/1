<!-- { "loadSidebar": true } -->
　　按曾文正《湖南文徵序》云：“湖南之为邦，北枕大江，南薄五岭，西接黔蜀，群苗所萃，盖亦山国荒僻之亚。然周之末世，屈原出于其间，《离骚》诸篇，为后世言情韵者所祖。”屈子楚人，非生于湘中，第被放至此耳。然流风所被，化及千年，此州之士，尽洗蛮风，登诸华琰。其后昌黎开南岳之云，子厚揽永州之胜，胡安国讲学于碧泉，朱、张宣道于岳麓。大贤所至，群彦景从，过化存神之妙，有非浅人所能共喻者，稍述其略，示乡人焉。
　　
　　
