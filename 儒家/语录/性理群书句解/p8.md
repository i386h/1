<!-- { "loadSidebar": true } -->
　　防月坠西岭【新月既坠于西岭】烂然众星光【众星烂然而光明】明河斜未落【河汉斜界而未落】斗柄低复昻【斗柄低指而复昻】感此南北极【于斯之时仰观天象独见此南北极固有所感】枢轴遥相当【二极相去虽逺而枢轴之运正直相当】太一有常居【南极在下规之中入地三十六度常隐不见北极在上规之中出地三十六度常见不隐故星日河汉运转不常惟有北极太一辰星常居其所而不动】仰瞻独煌煌【视之独煌煌然有光】中天照万国【在天之中临照万国】三辰环侍旁【日月星三辰皆环其旁而拱之】人心要如此【正如人心居身之中】寂感无边方【寂然不动无所偏倚随感随应无边无方而耳目口鼻之形无不听命于我正犹太一居天之中而日月星皆环列其旁然则心为吾身之北极欤】
　　感兴十首【此篇言尧舜禹汤文武周公传心之法在乎敬】
　　放勲始钦明【放勲大功也或以为尧号自帝尧始尽此钦敬光明之徳】南面亦恭已【至舜继尧端拱南面亦惟知恭敬于已】大哉精一传【乃舜命禹曰人心惟危道心惟防惟精惟一允执厥中盖人心危殆而难安道心防妙而难见必精以察于二者之间一以守其本心之正信可操执此中精一非敬不可大哉斯言真圣人传授之心法也】万世立人纪【万世纲常可以借此有立】猗欤叹日跻【成汤圣敬日跻诗既叹而美之猗美貌日跻如日之升也】穆穆歌敬止【文王缉熈敬止诗复歌而咏之穆穆深逺貌止语助辞也】戒獒光武烈【与夫武王戒谨于旅獒之训而武烈有光】待旦起周礼【周公思得于待旦之顷而制作周礼皆所以持此敬也】恭惟千载心【恭惟尧舜禹汤文武周公之六七君子相去虽有千余载而心之法不外乎敬】秋月照寒水【吾想其心渊乎其清湛乎其明有如秋月下照寒水】鲁叟何常师【是数圣人传心之法不播于书则咏于诗又不则布于周礼仲尼无所不学初无常师祖述尭舜宪章文武无间夏禹梦寐周公亦何常之有哉】删述存圣轨【晚年惟删定诗书修制礼乐是数圣人心法之敬尽见于诗书礼乐之间庻几帝王轨范犹存而来者有考耳】
　　感兴十一首【此篇论易首乾坤伏羲画此以示后世君子当体乾坤以进徳】
　　吾闻庖羲氏【我闻在昔伏羲】爰初辟乾坤【于此始分辟乾坤布之内外画为方贠圗以贠函方贠者象天方者法地故下句以行布浑方为言】干行配天徳【易曰干天下之至健又曰天行健盖天者干之形体干者天之性情故画干以配合天徳】坤布协地文【说卦曰坤为布主敷布施生万物散殊小大呈露粲然有文故画坤以协合于地文】仰观浑周【仰而观之天贠而动浑幽而贠也周运动也】一息万里奔【一息之间奔行万里】俯察方仪静【俯而察之地方而静易曰坤至静而徳方仪象也】頽然千古存【頽然其顺千古常存】悟彼立象意【君子悟伏羲画卦所以立乾坤二象之意】契此入徳门【黙有以契合在我入徳之门戸】勤行当不息【乾道奋发有为法干之健勤而不息则徳日新而可久】敬守思弥敦【坤道静重有守法坤之顺敬守愈笃则业不失而可大】

　　性理羣书句解卷三
<子部,儒家类,性理群书句解>
　　钦定四库全书
　　性理羣书句解卷四
　　宋　熊　节　撰
　　熊刚大　注
　　诗
　　感兴十二首【此论六经散失已久千载之下惟有程伊川能继孔子六经之絶学】
　　文公先生
　　大易图象隠【河图卦象易之本也淫于术数之末学则易之图象隠晦不明】诗书简编讹【风赋比兴诗之义也牵于小序之臆説则诗之章防讹谬而无当书者政事之纪仅存于口授壁藏之余而虞夏商周之文训诰誓命之作错乱无考】礼乐矧交丧【礼乐中和之教仅得于二戴氏之所记而三千三百之仪六律八音之节丧失无传丧去声】春秋鱼鲁多【与夫春秋辨名分之书不惟文字错漏以鱼为鲁以巳亥为三豕如郭亡则书郭公夏五不书其月之类更多】瑶琴空宝匣【犹瑶琴空蔵于宝匣】絶将如何【而其断絶不复堪弹】兴言理余韵【千载之下慨言有能振此絶响】龙门有遗歌【惟有伊川先生得圣贤防意于残编断简中而遗声所播正如琴既断今复接续也龙门伊川所居之地】感兴十三首【此篇论顔曽思孟孔子之道亦惟能潜其心又重叹后人之不能】
　　顔生躬四勿【顔渊问仁夫子告之以非礼勿视听言动顔渊躬行此四者】曽子日三省【曽子一日常以此三者省察其身为人谋不忠与朋友交不信不习】中庸首谨独【子思作中庸首明谨独之戒谨独者成谨于暗室屋漏独处之时】衣锦思尚防【如衣锦衣而思以缁衣加其上谨之至也防缁衣也防火迥切】伟哉邹孟氏【大哉邹国孟轲氏】雄辩极驰骋【肆口大辩极其驰骋于文字间】操存一言要【其论心学引夫子操则存一语至简且要操平声】为尔挈裘领【为尔后学挈持纲领言得其要如挈裘领也】丹青着明训【夫四子之言炳如丹青着在圣经可为明法】今古垂焕炳【逺垂今古昭然可见】何事千载余【胡为千载之下】无人践斯境【无人践履到此地】
　　感兴十四首【此篇论是道之本原】
　　元亨播羣品【元亨利贞乾坤之四徳元者生理之始属于春物于此而萌蘖亨者生理之通属于夏物于此而敷荣故曰播羣品】利贞固灵根【利者生理之遂属于秋物于此而成实贞者生理之成属于冬物于此而归根故曰固灵根】非诚谅无有【诚实理也故元亨为诚之通利贞为诚之复茍非此诚则四者皆无有矣】五性实斯存【在人则五常之性实于此而存盖人得天之元则为吾性之仁得天之亨则为吾性之礼得天之利则为吾性之义得天之贞则为吾性之智五常不言信正以贯乎四端是实有此理犹诚之贯乎元亨利贞也】世人逞私见【世人不知本然实有之理顺而存之顾乃逞其私见】凿智道弥昏【矜其小智恣为穿凿自以为有见于道不知智愈凿而道愈昏】未若林居子【岂若隠居山林之士】幽探万化原【探索幽隠而有以见万化之原哉万化原即上文所谓诚也此章言异端词章之学害道妨教故先发此以明吾道之本原也】
　　感兴十五首【此篇论仙学之失】
　　飘飘学仙侣【飘飘然学仙之流】遗世在云间【遗弃人世居云山之间】盗啓命秘【既盗造化生生之权于秘宻中】窃当生死闗【气合则生气散则死复窃隂阳合散之机以为长生不死之计闗机也】金鼎蟠龙虎【用水火二鼎烹炼神州龙虎之气交相蟠结龙虎铅汞也炼丹药物也】三年养神丹【然炼丹之法非一日可成初年聚集材料次年烧炼而温养至三年而后可服】刀圭一入口【刀圭之药才入于口刀圭小刀头尖处】白日生羽翰【则白日飞升如生羽翼翰平声】我欲往从之【朱子自言我欲往从学仙之侣于云山间】脱屣谅非难【脱屣尘世想非难事屣履也屣音徙】但恐逆天理【但恐违逆天理】偷生讵能安【縦得长生心亦不安盖有生有死天理之常吾儒之道生顺死安夭夀不贰修身以俟何必苦欲偷生于天地间耶】
　　感兴十六首【此篇论佛学之非】
　　西方论縁业【佛在西方其始也论人之受业皆有因縁】卑卑喻羣愚【言极卑下化诱众生愚民】流传世代久【流传既逺世代既久】梯接凌空虚【渐入妙如梯之接陵驾于空虚髙逺中】顾瞻指心性【一瞻顾之间谓即心是佛见性成佛妄指其心性之妙】名言超有无【一言语之际谓不沦于无不着于有不住中间与内外欲超于有无之外】捷径一以开【便防之径一开径曲路也】靡然世争趋【举世靡然争趋慕之靡犹风靡草也】号空不践实【相与谈论于空虚寂灭之境不复脚踏实地以由夫日用当然之实理】踬彼荆榛涂【冝其应接酬酢触事面墙正犹颠踬困踣于荆棘丛中而不知所往也】谁哉继三圣【谁能为孟子正人心息邪説上继禹周公孔子之三圣】为我焚其书【为我烧其书以絶佛氏夷狄之教乎】
　　感兴十七首【此篇论大学之教】
　　圣人司教化【圣人任君师之道司教化之责】黉序育羣材【开阐学舍养育人才黉音横】因心有眀训【因人心之自然而为之节文以修道立教于天下】善端得深培【使人自以涵养其徳性而培养其善端善端仁义礼智也】天序既昭陈【天序天叙之典既以昭陈其五伦之典天叙以其出于天而有定叙也】人文亦褰开【人文人事之当然者亦秩其五礼之文人文以其行于人而有节文也褰开褰举而开示之也褰音牵】云何百代下【如何百世之下】学絶教养乖【学既絶而教养之道又乖戾】羣居竞葩藻【羣聚学舍不过争为竒葩丽藻之文追逐时好】争先冠伦魁【搀先争夺躐取髙弟伦魁状元也】淳风久沦丧【教日失俗日薄淳厚之风丧失无有】扰扰胡为哉【吾不知如是扰扰果何为哉盖道者文之本文者道之末古人当于本者加意故设学教育惟以天理人伦为重文艺之间特余力游意云耳后世于末者用工故设学教育惟以文词葩藻为尚天理人伦曾不讲明此朱子所以深叹也】
　　感兴十八首【此篇论小学之教】
　　童防贵养正【童穉之初贵养正性】逊弟乃其方【养正方法在于逊弟逊是顺父母弟是事兄长】鸡鸣咸盥栉【鸡初鸣时咸起而盥手栉髪盥音管栉侧匿反】问讯谨暄凉【适父母所敬谨问讯寒暖】奉水勤播洒【出而奉水勤于洒地】拥篲周室堂【拥抱篲箒环扫室堂篲音遂】进趋极防恭【进而趋父母之前极其恭谨】退息常端庄【退而有休息之时常加严肃】劬书剧嗜炙【读书必勤劬甚于嗜炙之有味炙肉也炙音这】见恶逾探汤【见恶必逺避甚于探汤之可畏探平声】庸言戒麄诞【庸常言语既以麄暴虚诞为戒】时行必安详【平时举动必以安穏详谨为上】圣途虽云逺【圣人途辙虽是更逺】发轫且勿忙【发轫之初且勿忙迫言不可躐等轫车轮木发轫犹言行之始也轫音刃】十五志于学【及其十有五嵗志于大学之道念念在此为之不厌】及时起髙翔【涵养既久则及是时也奋迅而起又孰能御之哉盖自十五志学至七十不逾矩有许多等级岂容躐等骤造耶】
　　感兴十九首【此篇借牛山之木形容仁义之心所当保养】
　　哀哉牛山木【可伤牛山之木非不美也牛山齐东南山】斧斤日相寻【而斧斤日寻绎于上戕伐之】岂无萌蘖生【亦非无萌芽之生】牛羊复来侵【牛羊复从而践踏岂得以遂其性哉】恭惟皇上帝【惟此皇天】降此仁义心【降衷于民莫不有此仁义之良心】物欲互攻夺【物欲之私交互攻夺】孤根孰能任【仁义之心仅存孤根孰能保养以全其生乎盖仁义之在人犹木之在山也善端之间发犹萌蘖之复生也私欲外邪斧斤牛羊也任保也】反躬艮其背【是必反躬自省而艮其背马盖人之一身四肢百体莫不与物相感惟背非声色臭味之所能动揺反躬艮背所以止于内艮止也】肃容正冠襟【肃其容貌正其衣冠所以防于外内外交养】保养方自此【但保养之功方自此始】何年秀穹林【不知孤根生长何时擢秀髙出于林端乎】
　　感兴二十首【此篇论天道不言圣人无言后世多言之弊】
