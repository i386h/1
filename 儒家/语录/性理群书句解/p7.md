<!-- { "loadSidebar": true } -->
　　俗尘元逈隔【俗间埃尘本与相隔】景物自天成【眼前景物浑然天成】山近四围碧【山近四围而色青】泉鸣永夜清【泉流撤夜而声清】月华侵戸冷【月光侵门而冷】秋气与云横【秋气凌云而横】晓起寻归路【晓来毎寻归路】题诗寄此情【题此诗以述其情】
　　观物诗【此篇论隂阳动静之理】　　　　　康节先生
　　地以静而方【地主静而体方】天以动而圎【天主动而体贠】既正方圎体【一方一贠其体各正】还明动静权【贠者动而方者静而明其动静之变权变也】静久必成润【地隂而静久必成润】动极遂成然【天阳而动极必成然】润则水体具【润则为水而水之体以见】然则火用全【然则为火而火之用以全】水体以器受【水体必湏以器而受】火用以薪【火用必湏以薪而】体在天地后【体质虽见于天地之后】用起天地先【用则起于天地之先此用字妙用之用如所谓冲漠无眹万象森然已具也】感兴一首【此篇论天地隂阳寒暑运行之气有理融贯其间以为之主】文公先生
　　昆仑大无外【昆仑天形贠也大而无所外】旁礴下深广【旁礴地势方也下而深且濶礴音薄】隂阳无停机【隂阳二气流行于天地之间其机轴不暂停止】寒暑互来往【故寒而暑暑而寒更迭往来】皇羲古圣神【古者伏羲神圣异禀】妙契一俯仰【仰观天文俯察地理有以见天地对待之体隂阳交错之象无物不然黙契其妙】不待窥马圗【虽不待窥见神马所负之圗】人文已宣朗【而刚柔之画竒耦之数尊卑之等贵贱之位所谓人文者已灿然昭布于天下矣】浑然一理贯【然非天自天地自地隂阳自隂阳寒暑自寒暑必有一理融贯其间所谓太极也】昭晰非象罔【故冲漠无眹之中而天地隂阳寒暑之理已具此理灿然昭晰初非防昧无可见之寔象防防昧也晰音析】珍重无极翁【我朝周子推而广之又有无极之説盖易所谓易有太极是言隂阳变易之中而有至定极之理周子所谓无极而太极是言无定极之中而有至定极之理无极二字周子发之故以无极翁言珍重贵重也】为我重指掌【于羲皇画卦之后又得周子作太极圗以辟其义如重指诸掌而甚明】
　　感兴二首【此篇论隂阳一太极】
　　吾观隂阳化【吾观阴阳二气变化】升降八纮中【上腾下降八极之中纮音宏】前瞻既无始【谓其有所始则由前而观太极动而生阳若以阳动为始则阳之动寔根于阴动之前未始无静未见其有所始】后际那有终【谓其有所终则由后而观动极而静静而生隂若以阴静为终则静极复动一动一静互为其根未见其有所终】至理谅斯存【无始无终运行不息所以然者信有太极之理黙存其间】万世与今同【虽歴万世之久与今一同】谁言混沌死【彼荘周且言太极独立于天地之先及天地既判而混沌死不知气依理而行天下安有理已死而气独行哉】幻语惊盲聋【此特荒诞之语但可惊世之无耳目者少有聪明岂惑于彼之説哉】
　　感兴三首【此篇论人心出入之机】
　　人心妙不测【人心之灵神妙不可测度】出入乗气机【机动处也或出或入随气而动】凝氷亦焦火【心有所惧则寒于凝氷心有所愧则热于焦火】渊沦复天飞【思而深奥或渊而沦思而外驰或天而飞凝氷渊沦以入言也焦火天飞以出言也】至人秉元化【至徳之人秉执造化之理而为吾身之主】动静体无违【一动一静之间皆体此理而无违戾焉】珠藏泽自媚【方此心之静也寂然不动如珠藏在渊而泽自生媚】玊韫山含辉【如玊韫在石而山自含辉】神光烛九垓【及此心之动也感而遂通神光散照乎九天之上】思彻万微【幽思妙通乎万理之防】尘编今寥落【自圣人不作心学无着在旧编散乱寥落亦鲜有能知之者】叹息将安归【徒有咨嗟叹息而已其将归之谁乎】
　　感兴四首【此篇论人心陷溺之祸】
　　静观灵台妙【灵台心也静而观之一心之灵神妙不测】万化从此出【经纶万事皆从此出】云胡自芜秽【如何不自把捉而为物欲汚秽】反受众形役【一心莫识为主而役役于耳目口鼻之私欲】厚味分朶頥【厚味方嗜甘于朶顺而不耻朶垂皃頥口旁也言欲食】妍姿坐倾国【妍姿可好坐覆其国而不悔妍姿美色也】崩奔不自悟【崩摧奔放于人欲横流之中而不悟其非】驰骛靡终毕【终身颠倒驰骛而无终毕之时也】君看穆天子【汝看周之穆王】万里穷辙迹【造八骏之乗车辙马迹殆遍天下失为主之道】不有祈招诗【不有祭公谋父作祈招之诗以諌止之招音韶】徐方御宸极【则诸侯离心徐偃伯于徐土玉帛而朝者不但三十六国殆将出御君位而文武之业隳矣岂不甚可畏哉按所举穆天子之事特借此以喻人心之驰骛流荡若不知止则心失主宰而物欲反据而为之主矣此六义之比也】
　　感兴五首【此篇论周室君臣之失】
　　泾舟胶楚泽【此言周室哀替之由盖自昭王无道南防于楚济汉船人恶之即泾水之舟胶合以进至中流而胶液遂沉没于楚江焉】周纲已陵夷【周室纪纲废坠不振】况复王风降【况又幽王为犬戎所弑王风大壊不同列国】故宫黍离离【平王东迁西周故宫鞠为禾黍离离之忧】圣作春秋【孔子作为春秋一经】哀伤实在兹【始于鲁隐而当平王东周之始王哀伤之意寔在于此】祥麟一以踣【麟出必有圣人在位今明王不兴麟出非时其困踣一至于此踣音匐】反袂空涟洏【夫子观之反袂拭涕重嗟吾道之穷春秋遂作于此而亦絶笔于此】漂沦又百年【自是汨没又余百年】僣侯荷爵珪【魏斯赵籍韩防三家分晋僣窃侯位周衰不能正其辜反锡命之彼遂得以荷诸侯之珪爵】王章久已防【章犹法也王者之法久已防失】何复嗟叹为【乱名分乖典常何用嗟叹】马公述孔业【司马温公作通鉴欲继述夫子春秋之业】托始有余悲【乃托始于初命晋大夫韩赵魏为诸侯而致其有余不尽之悲然此岂周室陵夷之始耶】拳拳信忠厚【寓意拳拳切至信为忠厚不薄】无乃迷先几【当是是诸侯盛大夫强视王室如赘疣耳虽无王命其能使之不自立乎司马公乃欲托始于此可谓迷惑不知事几之所先矣】
　　感兴六首【此篇论汉室君臣之失秉史笔者不能黜魏而尊蜀】
　　东京失其御【汉自桓帝灵帝浸失御下之道】刑臣弄天纲【宦官专恣窃弄威福天纲即威福】西园植奸秽【开西园卖爵置八校尉蹇硕袁绍鲍鸿曹操赵融冯芳夏辛淳于琼以崇植奸恶】五族沉忠良【用单超具瑗左琯徐扩唐衡五族沉灭陈蕃李膺忠良之士党锢祸也】青青千里草【千里草董卓防语也】乗时起陆梁【乗时而起陆梁之甚卓初为中郎将其后废立焼宫室发诸陵自为相国强梁于一时】当涂转凶悖【魏阙当涂髙曹魏防语也操挟天子以令诸侯卒成簒夺之计其凶悖尤甚于董卓】炎精遂无光【汉之炎运销灭于此】桓桓左将军【于此之时有武威左将军刘备亦汉子孙也献帝建安三年为左将军桓桓威武皃】仗钺西南疆【仗义起兵于西南之疆以诛操复汉为名钺斧钺也】伏龙一奋跃【伏龙诸葛亮也一奋跃而起】鳯雏亦飞翔【鳯雏厐士元也亦飞翔而来伏龙鳯雏即司马徽谓此中有伏龙鳯雏也】祀汉配彼天【羽翼刘备迓续汉祀以配彼天】出师惊四方【出师北伐曹操天下震动】天意竟莫囬【然天意不可得而挽回先主既殒孔明亦殂】王圗不偏昌【卒使王业不偏盛于西蜀此汉祚所以不能复振】晋史自帝魏【夫陈夀作三国志自尊大曹魏为正统固无责尔】后贤盍更张【司马温公一代之大儒通鉴之作盍改而正之乃复因袭其缪】世无鲁连子【求如鲁连子之不肯帝秦者世亦不复有斯人矣】千载徒悲伤【千载之下岂不徒悲伤也】
　　感兴七首【此篇论唐室君臣之失秉史笔者不能黜武后而尊唐】
　　晋阳启唐祚【唐髙祖为隋晋阳宫监太宗与裴寂隂谋以晋阳宫人侍髙祖因胁以起兵是曰晋阳启唐家运祚】王明绍巢封【王明王子明也太宗子也巢封元吉封为巢刺王太宗弟也太宗手刃元吉而夺其妻生子明立为齐王绍巢之后】垂统已如此【垂统之主其渎乱天伦如此】继体宜昏风【继体之君耳濡目染昏乱之风宜有甚焉】麀聚渎天伦【武后本是太宗宫人后出为尼髙宗见而説之使潜入宫立以为后父子聚麀其乱伦也如此麀牝鹿音忧】牝晨司祸凶【然且使之参预国政擅权自恣犹人家之牝鸡司晨颠倒错落其凶祸可知】乾纲一以坠【既废其子中宗于房陵唐之纪纲已自堕也】天枢复崇崇【复立周之宗庙铸铜为柱名曰天枢髙极于天纪周功徳改唐为周祸莫惨焉】淫毒秽宸极【淫毒秦诈宦者以比张易之张昌宗二人易之昌宗恣效淫毒狎比武后秽恶帝居毒音蔼】虐焰燔苍穹【来俊臣周兴扇为酷虐焰焰如火燔炙苍天】向非狄张徒【向非狄仁杰张东之辈】谁办取日功【忠愤激切挽回天日则中宗终废于房陵谁人能办此大功取日谓挽回天日】云何欧阳子【如何欧阳修撰唐史】乗笔迷至公【秉史直笔乃迷至公之道徇己私之意】唐经乱周纪【武氏以母后簒窃神器中宗尚在房陵无恙正如季氏强逼公室而昭公出居干侯春秋每嵗必书公之所在鲁未尝无君也岂以季氏专鲁而遂与之欧阳子反纪周之年号以乱唐之厯统可胜叹哉】凡例孰此容【夫以欧公之作唐史一凡一例皆拟春秋谁谓凡例而可容此乎】侃侃范太史【惟有侃侃范太史侃侃温和淳厚貌范太史范祖禹】受说伊川翁【受学于程伊川遂以伊川之説改而正之】春秋二三防【范撰唐鉴黜武后之僣每嵗必书曰帝在房陵如春秋书公在干侯之例二三防即二三言也】万古开羣防【使天下后世知有君臣之大义真足以开万古之防蔽也】
　　感兴八首【此篇论姤乃隂之始复乃阳之始】
　　朱光遍炎宇【赫赫日光遍满炎宇阳之盛也炎宇夏天也】微隂眇重渊【然外虽盛而重渊之底其冷如氷是一隂之细已蓦然生于下以卦言之姤是也重平声】寒威闭九野【凛凛寒威闭藏九野隂之极也九野八方与中央】阳徳昭穷泉【然外虽盛寒而穷泉之底其温如春是一阳之徳已显然萌动于下以卦言之复是也】文明昧谨独【其在人也阳明胜而徳性用茍有文明之徳而昧谨独之戒】昏迷有开先【隂独胜而物欲行虽曰昏暗之极而有开先之理】几防谅难忽【惟其昧谨独故几防之际恶所萌也信有所不容忽】善端本绵绵【惟其有开先故善端之充绵绵无穷本有所不可御】掩身事斋戒【君子于夏至之时必掩身正色屏絶嗜欲】及此防未然【及此而防其隂之未然求以固夫阳也】闭闗息商旅【先王于冬至之时闭闗息旅安静休养】絶彼柔道牵【去彼柔道之牵系求以絶夫隂也】
　　感兴九首【此篇论天之北极则人心之太极】
