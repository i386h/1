<!-- { "loadSidebar": true } -->
　　右为学之序【此为学之次序】学问思辨【博学审问谨思明辨】四者所以穷理也【此四者皆所以穷究道理】若夫笃行之事【如笃行一事】则自修身以至于处事接物【则自修吾身以至酧酢万事应接万物】亦各有要【亦自各有其要】其别如左【别具于左】
　　言忠信【言语贵于诚实】行笃敬【行已贵笃厚而恭敬行去声】惩忿窒欲【惩治忿怒窒塞嗜欲窒音的】迁善改过【迁徙于善更改其过】
　　右修身之要【此四句于身最切故云修身之要】
　　正其谊【是正于合宜之谊】不谋其利【不谋虑便安之利】明其道【阐明道理】不计其功【不计较功效】
　　右处事之要【此四句于事上最切故云处事之要】
　　己所不欲【我所不愿欲】勿施于人【不以施于它人】行有不得【行于人而不从】反求诸己【反归自身求其尽善】
　　右接物之要【此四句于物上最切故云接物之要】
　　熹窃观古昔圣贤【私窃看往古圣人贤士】所以教人为学之意【所以诲人为学本意】莫非讲明义理以修其身【皆是讲究推明义理修治其身】然后推以及人【而后推阐以教人】非徒欲其务记覧为词章【不徒欲专务广记博覧作为文章】以钓声名取利禄而已【以钓取名誉爵禄而止】今之为学者【今世为学之人】既反是矣【既与此相反矣】然圣贤所以教人之法【但圣贤所为教人之成法】具存于经【具载于经书中】有志之士【立志君子】固当熟读深思而问辨之【自当精详于学思问辨四者】茍知理之当然【诚知理当如此】而责其身以必然【责诸身断断如此行】则夫规矩禁防之具【则夫设规矩为禁制防闲之器具】岂待它人设之【何待别人设此】而后有所持循哉【而后能提撕循守乎】近世于学有规【近来于学舍有规矩】其待学者为已浅矣【其待学者之意已甚浅薄】而其为法【所立学规】又未必古人之意也【未必合古圣贤本意】故今不复施于此堂【故今不再颁示鹿洞之堂】而特取凡圣贤所以教人为学之大端【只取圣贤所以诲人为学之大端绪】条列于右【逐条陈列如前】而掲之楣间【开掲于楣梁中】诸君相与讲明遵守而责之于身焉【众学者同讲明义理遵守条目责任于身而力行】则夫思虑云为之际【则夫心身之间】其所以戒谨恐惧者【所以敬畏者】必有严于彼者矣【当更严于世之学规】其有不然【有不此之从】而或出于禁防之外【而反荡跌于禁制防闲之外】则彼所谓规者【则世所言学规】必将取之【只得取而用之】固不得而畧也【有不容畧而不用也】诸君其念之哉【众学者深思之】

　　性理羣书句解卷二
　　钦定四库全书
　　性理羣书句解卷三　　　　宋　熊　节　编
　　宋　熊刚大　注
　　铭【铭者志也所以铭志其事】
　　西铭【此篇论乾坤一大父母人物皆己之兄弟侪辈人当尽事亲之道以事天】横渠先生
　　干称父【干为天父道也故以父言】坤称母【坤为地母道也故以母言】予兹藐焉【吾于此以藐然之身藐音眇】乃混然中处【混含无间而处乎中子道也】故天地之塞【干阳坤隂此天地之气充塞于两间】吾其体【吾资之以为体】天地之帅【干健坤顺此天地之志为气之统帅】吾其性【吾得之以为性】民吾同胞【人皆资此气得此理以生为吾同类故视之如同胞兄弟然】物吾与也【物之生亦本于天故视之亦如己之党与然】大君者【人君也】吾父母宗子【即干父坤母之长子】其大臣【宰相也】宗子之家相也【即长子家之辅】尊髙年【尊敬老人】所以长其长【所以长我之兄弟】慈孤弱【慈爱孤藐防弱】所以幼吾幼【所以幼吾之卑幼】圣其合徳【圣人与天地合徳是兄弟之合徳于父母者】贤其秀也【贤者才徳过人是兄弟秀出乎等夷者】凡天下疲癃残疾【凡天下疲懦癃痛宿疾之人】惸独鳏寡【与惸忧独无子鳏无妻寡无夫者】皆吾兄弟之颠连而无告者也【无非吾兄弟之颠倒流连无告防者也】于时保之【于是时畏天以自保者】子之翼也【犹子之翼敬乎亲也】乐且不忧【乐天而不忧惧】纯乎孝者也【犹子之笃孝扵亲而无愧也】违曰悖徳【违背乎亲是为悖乱之徳】害仁曰贼【戕灭天理贼杀其亲故谓之贼】济恶者不才【长恶不悛世济其凶故谓之不才】其践形【若能尽得人道而充其形】惟肖者也【是与天地相肖似而不违者也】知化【是圣人知变化之道】则善述其事【则其所行皆天地之事即人子善能纉述父母之事】穷神【是圣人通神明之徳】则善继其志【则其所存皆天地之心即人子善能继承父母之志二者皆乐天践形者】不愧屋漏【不自欺于室隅人所不见之地】为无忝【不忝辱于天地即人子无忝尔所生也】存心养性【存其心而不失养其性而不害】为匪懈【不懈怠于事天即人子事亲而夙夜匪懈也此二者畏天而求践夫形者】恶防酒【恶美酒而不饮恶去声】崇伯子之顾养【鲧封崇国伯爵禹其子也禹恶防酒所以顾父母之养养去声】育英才【笃于教育英俊之材】颍封人之锡类【颍谷掌封疆之人名考叔郑大夫也能感动荘公思念其母是锡与俦类使之皆孝也】不弛劳而底豫【不敢懈弛其事亲之劳而能感其父瞽瞍之底致悦豫】舜其功也【舜帝之功致也】无所逃而待烹【晋献公太子申生为骊姬所譛或曰不如逃之太子不从姬卒譛之太子自缢新城而死此所谓无所逃而待烹也详见左僖四年】申生其恭也【申生之敬恭父命也】体其受而归全者【人之一身受于父母当体其所受全而归之】参乎【曽参其人乎将死而启手足是其事也】勇于从而顺令者【子于父母东西南北唯令之从不敢后也】伯竒也【伯竒之履霜中野是也伯竒周厉王子】富贵福泽【富足贵显福禄利泽】将以厚吾之生【所以大奉于我使吾之为善也轻】贫贱忧戚【贫薄卑贱忧苦戚嗟】庸玉汝于成也【所以拂乱于我使吾之为志也笃庸玊汝用以琢磨汝使成人也】存吾顺事【孝子身存则其事亲也不违其志而已】没吾寜也【没则安而无所愧于亲也文公曰西铭理一分殊知其理一所以为仁知其分殊所以为义盖仁是泛然兼爱处义是截然分别处故天地化生万物则为理一然干称父坤称母其分未尝不殊民物并生天地之间其理未尝不一然民称同胞物称吾与则其分未尝不殊与夫合天下之人皆吾兄弟之亲其理未尝不一然至于大君家相长幼圣贤残疾皆自有等差又其后因事亲之诚以明事天之道盖无适而非所谓分立而惟理一者理一处便有兼爱之仁分殊处便有截然之义不然爱无差等墨氏之仁耳岂足以论张子西铭之大防学者其更防绎之】
　　东铭【此篇论戯言戱动与过言过动不同】
　　戏言【戏谑之言】出于思也【由思而出】戏动【戏谑之动】作于谋也【自谋而作】发于声【戯言发于声音】见乎四支【戏动见乎支体】谓非己心【自云不是本于吾心】不明也【是惑也】欲人无已疑【本于吾心欲人不疑】不能也【弗能得也】过言【误于言】非心也【非其心之本然也】过动【误于动】非诚也【非其心之寔然也】失于声【失于声音而为言之过】缪迷其四体【缪迷其四体而为动之过】谓己当然【吝于改过遂以为己之当然】自诬也【自诬防其心也】欲他人已从【既惮改而自诬又欲它人之顺从乎已】诬人也【是诬防它人也】或者谓【或説是】出扵心者【出于心思而戏谑者】归咎于己戏【可归咎责以为己之戏】失于思者【失于心思而过误者】自诬为己诚【可自诬防以为己之实然】不知戒其出汝者【不知警戒其出汝心而故为者】反归咎其不出汝者【乃归咎责其不出汝心而偶失者】长敖【咎己戏则増长敖诞而慢愈滋矣长上声敖去声】且遂非【诬己诚则遂从非失而过不改矣】不知孰甚焉【不知而愚莫此为甚】
　　顔乐亭铭【为孔周翰作　此篇论圣贤相授之妙】　明道先生
　　天之生民【上天之生斯民】是为物则【物者身也则者理也有是物必有是则】非学非师【非笃于学非亲于师】孰觉孰识【谁明其天谁识其理】圣贤之分【生知为圣学知贤分量之分】古难其明【自古难晓】有孔之遇【圣有孔子得于亲遇】有顔之生【贤有顔子生于此时】圣以道化【圣则觉之以道而使之化】贤以学行【贤则勉于为学而笃于行】万世心目【使万世之人心开目明】破昏为醒【破其昏防为此觉悟实孔顔有以示训也】周爰阙里【夫子所居之地为阙里周爰即周廻也】惟顔旧止【乃顔子旧时所居】巷污以榛【其巷既污秽而荆棘】井堙而圮【其井复堙没而圮壊圮音否】乡闾蚩蚩【乡闾之间愚暗之民蚩音痴】弗视弗履【不能遐想圣贤之遗迹废其地而不视履】有卓其谁【有卓然任其责者谁哉】师门之嗣【是夫子之后嗣孔周翰也】追古念今【追古人之遗迹念今日之荒凉】有恻其心【恻然有忧于心】良价善谕【以良价而得复善开谕】发帑出金【发帑藏出金谷帑音傥】巷治以辟【巷之废者治而辟之】井渫而深【井之圮者防而深之渫音泄】清泉泽物【于是有泉之清可以润物】佳木成隂【有木之佳自然成隂】载基载落【载治其基载成其宇】亭曰顔乐【斩然有亭扁以顔乐乐音洛】昔人有心【思昔顔子融此乐心】予忖予度【维今之人于此求度度入声】千载之上【由今观昔千载而上】顔惟孔学【有此顔子惟孔是学】百世之下【由今以后百世而下】顔居孔作【顔乐有亭孔氏所建】盛徳弥光【顔子盛徳后世愈光】风流日长【遗风之善流日逺】道之无疆【是道无穷】古今所常【古今常行】水不忍废【此井不废水不忍也】地不忍荒【此地不废地不忍也】呜呼正学【嗟彼顔氏之正学】其何可忘【其何时可忘之哉】
　　克己铭【克己是克去己私也此论仁者　视天地万物为一体不可懐己私】蓝田先生
