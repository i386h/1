<!-- { "loadSidebar": true } -->
　　天幽且嘿【天道不言幽深而默】仲尼欲无言【圣人亦欲无言】动植各生遂【然天不言而万物动植之微各遂其性】徳容自清温【圣人无言而容貌举履之间盛徳着形清和可即无非至教】彼哉夸毗子【彼有为大言以夸诞于世设言以阿附于人者彼外之辞也】呫嗫徒啾喧【御人以口给如百鸟之声徒尔喧啾呫嗫多言貌嗫日涉反】但骋言词好【但骋其外面言辞之美好】岂知神鉴昏【要其胸中实无真见其于义理至道之归全不知也神鉴昏昧莫甚于此神鉴心也】曰予昩前训【朱子自谓予亦昧前者幽嘿无言之训】坐此枝叶繁【而坐此言语枝叶之繁多】发愤永刋落【自今发愤永永刋落刋落刬除也】竒功收一原【无事多言而收本原一贯之功不堕夸毗子呫嗫啾喧之失也】
　　酬南轩【此篇论太极之理万化自出】　　　　文公先生
　　昔我抱冰炭【我文公自谓也昔我怀抱犹冰与炭冰白炭黒言其杂也】从君识乾坤【君指南轩从南轩讲论乾坤之理】始知太极蕴【初知太极之蕴奥】要眇难名论【要妙难于名状】谓有宁有迹【谓其有又无迹可指】谓无复何存【谓其无又不知何所存在】惟应酬酢处【惟于应酬万事之间应平声】特达见本根【无非是理之寓乃同见其本根也】万化自此流【故天地万化自此流出】千圣同兹源【千圣授受同此渊源兹此皆指太极】旷然逺莫御【虽其散处旷然逺大不可御遏】惕若初不烦【然其敛处则惕然整肃亦不烦杂旷以散于事而言惕以敛扵心而言惕音勅】云何学力微【如何学力之弱】未胜物欲昏【不能胜物欲之昏蔽】涓涓始欲达【犹一线之水方欲流达言善端之发也】已被黄流吞【已为浊浪所吞并言人欲之胜也】岂知一寸胶【岂知于此有一寸之胶】救此千丈浑【能止此千丈之浑水喻敬之一字能去人欲而存天理呉兴沈氏曰河东郡绛县济水伏流地中经过东阿取其井水煑胶谓之阿胶用以搅浑浊之水则清】勉哉共无斁【勉力共学不可厌斁】此语期相敦【此言更期相与崇笃也】
　　送元晦【此篇述朋友相得之情元晦朱文公字也南轩与文公相友时文公过访南轩
　　宿留两月于其归也送之以诗如此】　　　　　南轩先生
　　君侯起南服【君侯指文公公以南康守被召南康军乃南方藩服】豪气盖九州【豪迈之气充塞九州】顷登文石陛【近者登文石之陛文石陛即御墀之石饰以采色】忠言动宸旒【忠直之言上动旒冕】坐令声利场【坐使驰逐声名利欲之场者】缩颈仍包羞【莫不缩颈包蔵愧心】却来卧衡门【既又不合而归却来隠卧衡门】无愧自日休【俯仰无愧心休休然】尽收湖海气【尽收江湖豪迈之气】仰希洙泗游【仰慕洙泗游泳之乐】不逺闗山阻【不以闗山阻隔为逺来过】为我再月留【访也且为我两月】遗经得防绎【之留圣贤遗经既得相与】心事两绸缪【敷绎二人心事乎合】超然防太极【无间太极之理超然】眼底无全牛【黙防眼底义理剖判如全牛】惟兹断金友【无不解剥言其同心坚】出处宁殊谋【如金可断或出或处】南山对牀语【宁有异谋南山之下】匪为林壑幽【对牀同语非为贪林壑】白云政在望【幽静之趣望白云飞遥想亲念】归袂风飕飕【动归兴也风吹归】朝来出别语【袖飕飕然朝来方】已抱离索忧【出语相别已使我抱离羣】妙质贵强矫【索居之忧气质虽美用】精防更穷搜【强勉矫揉理之精妙更贵】毫厘有弗察【极心力而搜求毫毛】体用岂周流【之间不能致察求体或遗其用言用不及其体】驱车万里道【二者岂周徧流行乎】中途可停辀【譬如出车万里之程既适中道岂可】勉哉共无斁【停其车而不往辀张流切】邈矣追前修【相勉用功共宜无所厌】
　　此日不再得示学者【斁则可往追前古之圣贤此】龟山杨先生
　　此日不再得【篇论为学当在】頽波注扶桑【少年能择向方此日不可复得观之海水倒流注入扶桑势不】蹮蹮黄小羣【容御言光隂之易过也扶桑日出之地唐食货志云人始】毛髪忽已苍【生为黄四嵗为小】愿言媚学子【方为黄小之羣戏】共惜此日光【同惜此日景之光】术业贵及时【习学术励徳业贵及其时】勉之在青阳【勉力须在青春之年】行矣慎所之【发轫之初当谨所往】戒哉畏迷方【戒哉畏慎不可昧其方所】舜跖善利间【为善则帝舜为利则盗跖介于善利之间】所差亦毫芒【所差只毫毛耳】富贵如浮云【不义而富且贵吾观之如浮云之轻】茍得非所臧【茍而取之不足为臧善】贫贱岂吾羞【贫贱不足为吾之耻】逐物乃自戕【而奔逐物欲且自戕贼天理】胼胝奏艰食【昔伯禹劳苦手足播奏粒食胼胝皮坚厚也胼音骈胝音提】一瓢甘糟糠【顔回一瓢自乐甘味糟糠瓢勺类】所逢义适然【所逢之时义适然尔】未殊行与蔵【道行则为禹不行则为顔所异者时不异者理】斯人已云没【二人今已逝矣】简编有遗芳【简籍具载犹有余芳】晞顔亦顔徒【晞慕顔子即顔子之徒】要在用心刚【大要只在用心刚决耳】譬犹千里马【譬如骏马能行千里】驾言勿彷徨【整驾云往岂能便至但勿彷徨急迫】驱马日云逺【驱驰鞭防则马行日逺一日】谁谓阻且长【谁説道路阻隔修长不可至乎】末流学多岐【末流之学多分岐路言多端也】倚门诵韩庄【倚门诵习惟韩愈庄周之文】出入方寸间【入耳出口出入于方寸中】雕鑴事辞章【雕琢文章以为事】学成欲何用【縦使其学有成何所用】奔趋利名场【不过奔逐利名之场】挟防博簺游【故挟简防以读书志在图名之人与博弈为事以图利之人簺音赛博也】异趣均亡羊【其志趣虽不同均为失其所守言臧谷二人牧羊臧贪书谷贪博俱亡其羊庄子】我懒心意衰【我懒而心意已衰】抚事多遗忘【临事多忘】念子方妙龄【念尔方是少年】壮图宜自强【欲圗大事盍尽自强之志】至宝在髙深【至贵之寳在山之髙水之深处】不惮勤梯航【髙处则不惮其髙而勤于用梯深处则不惮其深而勤于用航喻天理髙深须强力以求之也】茫茫定何求【否则茫然其逺又何所求】所得安能常【纵或有得亦不可常】万物备吾身【天赋万善备在吾身】求得舍即亡【求则得舍则亡舍上声】鸡犬犹知寻【鸡犬放而人尚知求之】自弃良可伤【此心之放乃甘自弃而不复求诚可伤悲】欲为君子儒【欲为君子之儒】勿谓予言狂【勿谓吾前所言之狂】
　　七言短句
　　题大颠堂壁【此篇责韩愈辟佛又与大颠交结之深】濓溪先生
　　退之自谓如夫子【韩文公自言其如孔夫子】原道深排释老非【原道一篇深斥老佛之失】不识大颠何似者【不知大颠和尚何所肖似】数书珍重更留衣【数书往复珍重其言及袁州更留衣服以为别】
　　偶成【此篇借物形容阳胜隂消生意春融】　　　　明道先生
　　云淡风轻近午天【云淡风轻日影近昼此正阳眀胜隂浊消之时也】傍花随栁过前川【依花随栁闲过前溪取其生意春融与已一也傍去声】旁人不识予心乐【边旁之人又不知吾心之乐处】将谓偷闲学少年【未必不言偷片时闲学后生为花栁游也】谢王佺寄丹【此篇言丹药之丹不如吾道之丹能夀一世】伊川先生
　　至诚通圣药通灵【至诚一念可通乎圣故丹药亦能通灵】逺寄衰翁济病身【逺逺寄与年衰之老以济其病身】我亦有丹君信否【吾亦有丹汝能信否盖指儒道言也】用时还解夀斯民【如有用我者则推吾之道济斯民仁夀可也解去声】
　　莫春吟【此篇形状隠居清闲之气象】　　　　康节先生
　　林下居常睡起迟【山林下闲居睡起常迟】那堪车马近来稀【况日来车马相过者甚少】春深昼永帘垂地【春老画长帘垂于地此可见其静定气象】庭院无风花自飞【庭院无风花自飞舞此可见其天理流行从容洒落气象】
　　芭蕉【此篇借物形容人心生生之理无穷】　　　　横渠先生
　　芭蕉心尽展新枝【芭蕉之心已展开新枝犹人之为学已有新益矣】新卷新心暗已随【里面又新卷蔵方新之心已随其后犹人心之义理无穷方其得新益之时又有新益存于其间也】愿学新心养新徳【愿学芭蕉所卷之新心以养我徳性所存之新益】旋随新叶起新知【又随其所生之新叶于以起学问之新知细玩此四句上两句是状物下两句是体物新心养新徳尊徳性工夫也新叶起新知道问学工夫也横渠先生观物性之生生不穷以明义理之源源无尽学者当深味之毋徒以诗句观也旋去声】
　　土牀【此篇形状隠居不求温饱清闲潇散之状】　　　　横渠先生
　　土牀烟足防衾暖【累土为牀地炊中烟火常足又有防为被可以暖体防音畴】瓦釜泉甘豆粥新【瓦器为鼎及香甘之泉和豆煑粥可以充腹】万事不求温饱外【万事不须求过分防衾可自温豆粥可自饱既温且饱外此何求】漫然清世一闲人【横渠自言我于清明之世不过一幽闲无事人耳】
　　四子言志【此篇形容孔门诸子皆为功名所累惟曽防所乐者天理】蓝田吕先生
　　函丈从容问且酬【孔门函丈雍容且问且答函丈席间可阔一丈地容学者立足也】展才无不志诸侯【各欲展布才能以伸其事诸侯之志】可怜曾防惟鸣瑟【可惜曾防取瑟而鸣】独对春风笑未休【独向春风歌咏不已可见此心上达天徳不为富贵利达所动也】
　　送刘户曹【此篇言学者为文为学所累却不如顔子心斋无事】蓝田吕先生
　　学如元凯方成癖【学如杜预元凯之注左传方成癖好言嗜学之深也】文似相如殆类俳【文似司马相如殆类俳优言为文之丽也】独立孔门无一事【独立孔门之中了无一事】只输顔子得心斋【都输却顔子此心斋庄忘情于世】
　　礼仪【此篇论礼无先无后只当行者便行】　　　　蓝田吕先生
　　礼仪三百复三千【记曰礼仪三百威仪三千言经礼曲礼之多也】酬酢天机理必然【应酬万事无非天机之动理之必然而不可阙者】寒即加衣饥即食【如寒之即当加衣饥之即当进食】孰为末节孰为先【皆事也皆理也孰为末节孰为先务言精粗本末莫非至理不可先而后倦也】
　　勉谢自眀【此篇论人之为学当在少年光隂能得防度】龟山杨先生
　　少年力学志须强【少年勉力为学其立志须当自强】得失由来一梦长【其间或得或失都来如一梦长耳】试问邯郸欹枕客【试问邯郸侧枕而睡之人邯郸地名邯音韩郸音单】人间防度熟黄粱【不知人生世间禁得防度熟黄粱之久乎　此事乃钟离化吕洞宾为仙洞宾睡去梦中遍歴清要把麾持节及觉钟离炊饭方熟故龟山援此以勉谢使之志于道义毋徒志于功名也】
　　顔乐斋【此篇言隠居清闲虽无宾客然顔瓢滋味甚长】豫章罗先生
　　山染岚光带日黄【山染青蓝之色又带日光】萧然茅屋枕池塘【萧条茅舍枕住池塘枕去声】自知寡与真堪笑【自知与人寡合真自可笑】頼有顔瓢一味长【恃有顔氏瓢饮味长】
　　月台【此篇形容隠居之状】
