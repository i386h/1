<!-- { "loadSidebar": true } -->
　　凡厥有生【举凡有生天地间者】均气同体【皆禀此气与吾同体】胡为不仁【何为而不公溥此心】我则有己【惟知有我一身】立己与物【己与物对】私为町畦【利自分别彼町此畦】胜心横生【争胜之心横恣而发横去声】扰扰不齐【纷扰多事不能齐一仁者以天地万物为一体此不仁者也】大人存诚【大徳之人有此寔理】心见帝则【心常静定洞明天理】初无骄吝【了无咎于人骄于己之意无我也】作我蟊贼【为吾仁之蟊贼蟊贼害稼虫喻害仁也】志以为帅【志以为之主帅】气为卒徒【气自听命如卒徒然】奉辞于天【奉行命令于天】谁敢侮子【外邪客气谁敢侵侮】且战且徕【且战退之且招徕之】胜私窒欲【胜去其私窒塞其欲窒音的】昔焉防雠【昔为防雠与我相敌】今则臣仆【今为臣仆归我宰制】方其未克【方是私之未胜】窘我室庐【常窘迫我室庐言心也窘音谨】妇姑勃豀【勃争也豀空也言妇姑反戾而闘争也出荘外物篇豀音兮】安取其余【安能取其它哉】亦既克之【亦既去其私意】皇皇四逹【此心之公旁通广逹】洞然八荒【洞然八方之逺】皆在我闼【皆在吾闼中】孰曰天下【谁言天下】不归吾仁【不在我仁中乎】痒疴疾痛【人之痒疴疾痛】举切吾身【皆切于吾之肌肤以天地万物为一体者也】一日至之【一日克去己私至此地位】莫非吾事【皆我己分内事】顔何人哉【顔子何如人能克复如此】晞之则是【晞而慕之是亦顔子】
　　书字铭【此篇论冩字亦当持敬】　　　　　文公先生
　　握管濡毫【把笔之管渍笔之毫】伸纸行墨【伸开其纸以墨行冩】一在其中【中者敬也敬存于心】防防画画【一防一画各得其正】放意则荒【纵意则荒踈】取妍则惑【求其妍丽只以迷惑】必有事焉【必有所事于此】神明厥徳【惟神明其徳而已盖指敬也】
　　藏书阁书厨铭【此篇论书皆元圣所作子孙百世当永保之】
　　于穆元圣【嗟叹夫子之道深逺】继天测灵【上继天道窥测其妙】出此谟训【示此典籍诸书】惠我光明【惠我使我光明觉悟】永言保之【愿言乆长珍而藏之】匪金匪籝【非黄金满籝】含英咀华【采摘书中之英咀嚼书中之华】百世其承【相传百代可常】
　　至乐斋铭【此篇论读书有味甚于嗜肉有味】
　　呻吟北【疾中呻吟于此之下】气郁不舒【气欝抑而不伸】我读我书【吾诵吾书】如病得苏【恍然觉悟如病之得苏醒】客问此书【客问我所读之书】中作何味【其中滋味若何】君乃嗜之【汝乃嗜其滋味】如此其至【如此极至】趣为子语【促为子言趣音促】无味乃然【书中自有不滋味之滋味所以为可乐之至者】是有味者【凡是有滋味者】乃防乃羶【防乃牛之臭羶乃羊之臭如必拘拘求其滋味是乃防羶而已】天下之乐【天下至乐之事】我不敢知【非我所敢知】至欧阳子【至欧阳修】乃敶斯诗【诗中有至乐字敶音陈】我思古人【古人欧阳修也】实感我心【寔能使我心懐感】惟曰愔愔【不过安和愔音因】式钩且深【自有以钩取书中之深防奥义】
　　敬恕斋铭【此篇论为仁之功在乎敬恕】
　　出门如賔【出门如见大賔客】承事如祭【奉事如临大祭祀】以是存之【即此存之于心】敢有失坠【无敢有所坠失此四句言主敬】己所不欲【吾身所不欲者】勿施于人【亦不以此施之他人】以是行之【即此行之于身】与物皆春【浑然与万物同一春意此上四句言行恕】胡世之人【如何一世之人】恣己穷物【恣己则非敬穷物则非恕】惟我所便【惟求己之便则不敬】谓彼奚防【言于人何防则非恕】孰能反是【谁能反此】敛然厥躬【収敛其身】于墙于【坐则见之于墙食则见之于指下句仲尼子弓】仲尼子弓【仲尼孔子字也子弓仲弓字也】内顺于家【在内以此道顺其家】外同于邻【在外推此道同于人】无小无大【无小者与大者】防时怨恫【无是怨痛恫音通】为仁之功【敬恕两尽即是为仁】曰此其极【功至此则极矣】敬哉恕哉【此敬此恕】永永无斁【常常无厌斁音亦】
　　学古斋铭【此篇论古之学者为己之是今之学者为人之非】
　　相古先民【观古圣人】学以为己【所学以求尽其己】今也不然【今之人不如此】为人而己【所学但求知于人】为己之学【所学之为己者】先诚其身【先于践履之间务其诚寔】君臣之义【处君臣则当尽君臣之义】父子之仁【处父子则当尽父子之仁】聚辨居行【学以聚之问以辨之寛以居之仁以行之】无怠无忽【无有怠惰无有慢忽】至足之余【天理充足于身已极其至】泽及万物【而后推其余泽以及万物】为人之学【学为人者】灿然春华【灿然光彩如阳春一布百物华丽】诵数是力【勤于诵书复逐句而数以求其义】纂组是夸【求工文章犹织衽鲜美夸耀于人】结驷懐金【子贡结驷过原宪之家顔子不以纡朱懐金为乐结驷懐金矜富贵也】煌煌炜炜【彰灼光辉】世俗之荣【俗人以是为荣贵】君子之鄙【君子则鄙薄之】维是二者【惟此为己为人二者】其端则微【其肇端则甚防】眇绵不察【于几微间不之致察】胡越其归【末流如此胡与南越相逺】卓哉周侯【髙哉周君此斋之主人也】克承先志【继承其先人之志】日新此斋【重新是斋】以迪来裔【以启廸其方来之子孙】此斋何有【此斋中何所有】有圗有书【有圗轴又有书籍】厥裔伊何【其周侯之子孙又如何】衣冠进趋【皆明着衣冠俨然进趋】夜思昼行【夜以思之日以行之】谘询谋度【咨问揆度不恃己能也度音铎】絶今不为【遏絶今人为人之学而不为】惟古是学【惟以古人为己之学】先难后获【先用工于难而以有得为后】匪亟匪徐【不敢欲速亦不敢缓】我则铭之【吾今为铭其斋】以警厥初【以警戒其为学之初】
　　求放心斋铭【此篇论操执此心之道】
　　天地变化【天地变化无穷】其心孔仁【以生物为心故天地之心为甚仁】成之在我【人得天地生物之心为心】则主于身【则为一身之主宰】其主伊何【其所主宰如何】神明不测【神妙明通不可测度】发挥万变【发施万事之变】立此人极【以立人道】晷刻放之【顷刻放荡】千里其奔【则奔逸千里之外】非诚曷有【不有寔理以总摄之何以有此心】非敬曷存【不有此敬以检束之何以存此心】孰放孰求【或放或求在我而已更由谁哉】孰亡孰有【或亡或有在我而已更由谁哉】屈伸在臂【譬之一屈伸惟臂之所为】反覆惟手【譬之一反覆惟手之所使】防防谨独【茍能即此敬以防其防持此诚以谨其独】兹守之常【守此务以为常】切问近思【又切于问而近以思之】曰惟以相【谓惟以此二者交相用】
　　尊徳性斋铭【此篇论人当尊敬上天所赋之性不可为物欲所汨】
　　维皇上帝【于皇上天】降此下民【降此生于下民】何以予之【将何物赋予之】曰义曰仁【言有仁与义而已】虽义与仁【敬此而又顺彼】犹惧弗克【尚恐不能】孰昏且狂【谁人昏塞狂妄】茍贱汚卑【茍贱而不自贵重汚卑而不及髙明】滛视倾听【视不正为滛聼不正为倾】惰其四肢【隳惰四体】防天之明【防狎上帝之明命防音屑】慢人之纪【慢侮在人之伦纪】甘此下流【甘心居于下流】众恶之委【众流秽恶皆归于此】我其监此【吾当察此】祗栗厥心【祗敬荘栗以持此心】有幽其室【虽处幽暗之室】有赫其临【亦如上帝赫然在前】执玊奉盈【譬之执玉惟恐其坠奉盈惟恐其溢】须防颠沛【须防不可离颠沛必于是】任重道悠【负荷者重而道又逺】其敢或怠【安敢或生怠惰之念】
　　诗【诗者志之所之在心为志发言为诗】
　　五言短句
　　月到梧桐上吟【此篇借物形容圣人清温之徳】　康节先生
　　月到梧桐上【月影方照梧桐树上】风来杨栁边【温风方来杨栁梢边】院深人复静【庭院之际人声之寂】此景共谁言【这般时景果与谁言盖月到梧桐天光莹也风来杨栁天气温也必圣人徳性昭融方足语此故末复云此景共谁言厥有防哉】
　　清夜吟【此篇借物形容圣人本体清明人欲浄尽】
　　月到天心处【月照天之中】风来水面时【风来水之上】一般清意味【这般意味极清】料得少人知【窃想少得人知此盖月到天心则云翳尽扫风来水面则波涛不兴此正人欲浄尽天理流行时也】
　　安分吟【此篇论安分知几乃是出人之事】
　　安分身无辱【能安本分则身自无辱】知几心自闲【几者动之防能识先觉则心自能闲】虽居人世上【我虽居人世之上】却是出人间【却是能自防于众人之中尭夫自咏也】
　　天听吟【此篇论上天之道只是人心之理】
　　天听寂无音【天听之髙寂然无音】苍苍何处寻【苍苍高逺何处可寻】非髙亦非逺【然亦非髙非逺】都只在人心【近而求之只在此心盖心函太极所以参賛造化者也何待求之髙逺乎】
　　感事吟【此篇论善根难培思习难克】
　　芝兰种不荣【芝兰虽好种之不茂】荆棘剪不去【荆棘虽恶剪之不去】二者无奈何【种剪皆无奈何】徘徊嵗将暮【迁延岁月之将尽此言善根难培恶习难克因循荏苒老将至矣尭夫咏此以警后学也】
　　五言长句
　　复卦诗【此论隂剥于坤阳萌于复坤复中间为无极天之心尚未变动】
　　冬至子之半【十一月为建子月冬至节正得子之中气故曰子之半一阳生于此是即复之初爻也】天心无改移【于此见天地生物之心生生不息未尝有所改变而移易】一阳方动处【是时一阳方始萌动】万物未生时【而万物犹未便生】酒味方淡【正犹明水之酒其味甚薄言阳穉也】大音声正希【咸英之乐其声甚希】此言如不信【此语如不信】更请问庖犠【更请问庖犠氏先天学也因河圗而画八卦重之为六十四辟为方贠圗以贠函方贠于外者干尽午中坤尽子中离尽夘中坎尽酉中阳生于子中极于午中隂生于午中极于子中其阳在南其隂在北方于中者干始于西北坤尽于东南其阳在北其隂在南详见先天圗説】
　　访高佥判所居【此篇论隐居之地景物潇洒之状】勉斋先生
　　逺树分髙下【逺地之木或髙或下】平洲半有无【平洲之间半有半无】短亭低宻竹【短亭比于宻竹则尤低】小艇隐寒芦【小艇撑入寒芦而深隐】转浪渔深入【急浪翻中渔更深入】斜阳鵶乱呼【日斜坠之时鵶集争噪】自惭贵公子【我自愧贵公子如髙佥判者】未老赋归欤【年未老而已上挂冠之请】
　　林居【此篇论隐居之地意态清髙之状】　　　　西山先生
　　富贵良非愿【富与贵皆非我愿】林泉毕此身【于林泉之下以终此身】酒因随量饮【酒随量而饮不至勉强】诗或偶然成【诗偶然而就不费思索】秋水和烟钓【秋水则和烟而钓】春田带雨耕【春田则带雨而耕】頽然无缝塔【林中所居之屋頽然如禅塔而无缝】且不费经营【自然而然非有所经营】
　　宿方广寺【此篇状禅林清幽之态】　　　　南轩先生
