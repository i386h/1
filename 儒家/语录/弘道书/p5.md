<!-- { "loadSidebar": true } -->
或曰宋儒所言皆忠直廉节以励世不使人有邪僻其论甚正今乃薄而辟之何也曰先子非辟之也辨之也宋儒品行甚高虽刻隘专擅失圣门温良俭让之德亦多正人君子至其为说则必不可从也忠直廉节圣门原有定训汉唐先儒久已言之不自宋始也宋儒所谓古人未识者乃道德性命之理无极而太极静坐会活泼泼地太虚是道静观天理等说此皆圣门所无源于二氏假托经文以行者也若专讲古经之实去夹杂二氏之浮谈不过辕固王珣费冠卿田游岩之伦深潜尚少逊焉何得越千余年而忽自命圣贤哉



原教

