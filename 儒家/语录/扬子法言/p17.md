<!-- { "loadSidebar": true } -->
　　先知篇【咸曰圣人之哲动则先知故次之五百】
　　立政鼓众动化天下莫尚于中和【光曰鼔谓鼔舞】中和之发在哲民情【哲智○秘曰五行传曰哲知也中和之发则民之情伪无不先知中庸曰喜怒哀乐之未发谓之中发而皆中节谓之和中也者天下之大本也和也者天下之逹道也致中和天地位焉万物育焉○光曰哲当作晢晢明也言将发中和之政在先明民情】譔先知【秘曰圣人逹于事几吉之先见故能成天下之化○光曰论为政之道】
