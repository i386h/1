<!-- { "loadSidebar": true } -->










　　扬子法言卷七
<子部,儒家类,扬子法言>
　　钦定四库全书
　　扬子法言卷八
　　晋李轨　唐栁宗元　　注
　　宋　宋咸吴秘司马光　重添注
　　渊骞篇【咸曰以君臣者率廸渊骞之行则可胜道哉故次之重黎】
　　仲尼之后迄于汉道【光曰宋吴本迄作讫今从李本迄至也】徳行顔闵股肱萧曹爰及名将尊卑之条称述品藻【定其差品及文质也○咸曰品歴世之臣贵为不少矣然以渊骞为不可及而冠章首有意哉子云也有以知长爵之逹弗逮乎广道之尊乎或云是篇与重黎共序然汉书有之疑非扬辞而班固实之未知其据焉○秘曰论汉道以仲尼之后萧曹名将以徳行顔闵所以为品藻也○光曰尊卑谓才徳髙下】譔渊骞【秘曰圣人之道岂不大哉贤哲所得各有差品一本无此序】
