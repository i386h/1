<!-- { "loadSidebar": true } -->
　　敬以直内义以方外与徳不孤一也爲善者以类应有朋自远方来充之至于塞乎天地皆不孤也【释所谓不孤不必比党只天下归仁便是】
　　王苹春秋录第二十六
　　诗书易言圣人之道备矣何以复作春秋葢春秋圣人之用也诗书易如律春秋如断案诗书易如药方春秋如治法【释诗书易皆前圣言春秋夫子自作即诗书易之用也】
　　始隐周之衰也终麟感之始也世衰道不行有述作之意旧矣但因麟而发耳麟不出春秋亦须作也【释春秋以获麟絶笔岂得无意】
　　或言絶笔后王者可革命大非也孔子时唯可尊周孟子时方可革命时变然也前一日不可后一日不可【释革命在人心上看】
　　建阳大全集拾遗第二十七
　　圣人未尝无喜也象喜亦喜圣人未尝无怒也一怒而安天下之民圣人未尝无哀也哀此防独圣人未尝无惧也临事而惧圣人未尝无爱也仁民而爱物圣人未尝无欲我欲仁斯仁至矣但中其节则谓之和【释此便是七情之正】
　　荀卿才高学陋以礼爲伪以性爲恶不见圣贤虽曰尊子弓然而时相去甚远圣人之道至卿不传杨子云仕莽贼谓之旁烛无疆可乎隐可也仕不可也【释荀失于言杨失于行其过均乎】
　　杨子之学甚支离只立名做法言便不是了【释此言足以革作文者之弊】
　　游酢于西铭读之已能不逆于心言语之外别立得这个义理便道中庸矣【道一作到释此是颖悟】
　　向日与向火意思别火只是一个酷烈底性日则自然一般生底气便与人气接【释冬向日夜向月知向火水矣】
　　子夏易虽非卜商作必非子夏所能爲必得于师传也【释恐子夏亦不可小防】
　　易因爻象论变化因变化论神因神论人因人论徳行大体通论易而终于黙而成之不言而信存乎徳行【释易皆为徳行而发】
　　周礼不全是周公之礼法亦有后世随时添入者亦有汉儒撰入者如吕刑文侯之命通谓之周书【释洪纲大目非周公不能定】
　　学者有所得不必在谈经论道间当于行事动容周旋中礼得之【释据此可以修己可以观人】
　　学者不学圣人则己欲学之须是熟玩圣人气象不可止于名上理防如是只是讲论文字【释才玩气象便于自已动静上用功矣】
　　易学后来曾子子夏学煞到上靣也【释二子通悟】
　　君实近年病渐较煞放得下也【释止是能用人言】
　　天下宁无魏公之忠亮而不可无忠臣之义昔事建成而今事太宗可乎【释此大义急】
　　薛公言黥布出上策则关东非汉有非也使出上策亦败【释薛公据当时事势言】
　　赵襄子姊为代国夫人襄子既杀代王将夺其国夫人距战是也身为代国夫人社稷无主独当其任义不可弃社稷以与弟则战而杀之非姊杀弟也代国夫人杀贼也【释有妇如是烈】
　　陈寔见张让是故旧见之可也不然则非矣此所谓大丘道广【释寔志远矣】
　　唐之有天下数百年自是无纲纪太宗肃宗皆簒也更有甚君臣父子其妻则取之不正又妻杀其夫簒其位无不至也若太宗言以功取天下此尤不可最启僭夺之端其恶大是杀兄簒位又取元吉之妻后世以为圣明之主不可防也太宗与建成史所书却是也肃宗则分明是乘危而簒若是则今后父有事安得使其子【释道重大纲不然皆茍而已】
　　观太学诸生数千人今日之学要之亦无有自信者如防酢杨时二三人游其间诸人遂为之警动敬而远之【释此见宋治不及于汉】
　　先生自少时未尝乘轿项在蜀与二使者游二峡使者相强乘轿不可诘其故语之曰某不忍乘分明以人代畜若疾病及泥泞则不得已也二使者亦将不乘某语之曰使者安可不乘既至畱题壁间先生曰毋书某名诘其故曰以使者与一闲人游若铮客当不竟不乘轿亦不畱名【释铮字未晓】
　　村酒肆要之蠧米麦聚闲人妨农工致辞讼藏贼盗州县极有害【释此亦极有验】
　　汝之多瘿以地气壅滞尝有人以器杂贮州中诸处水例皆重浊至有水脚如胶者食之安得无瘿治之术于中开凿数道沟渠泄地之气然后少可也【释少字下疑有脱字】酒是麴蘖为之以乱其气人茍持其志则不到于乱乃知饮食须徳持之未有害也志之为力极可怪【释只酒后把持便验得志能帅气】
　　今人家买乳婢亦多有不得已者或不能自乳须着使人然食己子而杀人之子不是道理必不得已用二乳而食二子我之子又足备他虞或乳母病且死则不能为害或以势要二人又不更为己子而杀人子要之只是有所费若不幸致误其子害孰大焉【释此亦仁术】
　　今人居覆载中却不知天地在照临之内却不理防得日月此防然而行者也【释知我则知天地日月】
　　凡人有斗筲之量有钟鼎之量有釡斛之量江海亦大矣然尚有限惟圣人之量与天地并故至多不盈至少不虚凡人为器量所拘到满后自然形见本朝向敏中号有度量至作相却与张齐贤争取一妻为其有十万囊槖也王随亦有徳行仁宗尝称王随徳行李淑文章至作相萧端公欲得作三路运使及退随语室中人曰何不以溺自照靣防做得三路运使无皆量所动也今人何尝不动只得绫写一卷与便动又干他身分甚事【释量要先有识】
　　问古人所谓衣冠不正无容止为身之耻今学佛者反以为幻妄此诚为理否曰只如一株树春华秋枯乃是常理若是常华则无此理却是妄也今佛氏以死为无常有死则有常无死却是无常【释死生顺有不愿偷生者矣】
　　周茂叔谓一部法华经只消一个艮卦可了【释艮卦尤广而切】
　　时紫芝集微言第二十八
　　或问老子言天地不仁圣人不仁如何曰谓天地不仁以万物为刍狗是也谓圣人不仁以百姓为刍狗非也圣人岂有不仁所患者不仁也天地何意于仁鼔舞万物而不与圣人同忧圣人则仁此其为能道也【释言天地不仁亦恐未安】
　　或问记曰康诰曰若保赤子心诚求之虽不中不远矣未有学养子而后嫁者也先生曰今母保养赤子其始何尝学来当保养之时自然中所欲若推此心保民设不中其所欲亦不远因说昔杨轼为宣州佥都一日差王某为杖直当日晚有同姓名者来陈状乞分产轼疑其杖直便决替了赤子不能言尚能中其欲民能言却不知其情大抵只是少察【释少察处便是少仁】
　　学者今日无可添唯有可减减尽便无事【释惩忿窒欲是减】或问忠恕之别曰犹形影也无忠则不能为恕矣【释言忠恕不可祈也】
　　尹子曰伊川先生尝言中庸乃孔门传授心法【释大学亦是心法】
　　范文甫问四象子曰左右前后杨中立问四象子言四方【释皆以其近而告之】
　　隽不疑说春秋则非处事应机则不异于古人董仲舒论事先引春秋论事则是引春秋则非【释汉儒多借经生义】王道与儒道同皆通贯天地学纯则纯王纯儒也【释儒所学者王道】
　　或问刘蕡曰浚恒之凶始求深也曰然则宜如何曰尺蠖之屈以求伸也疎远小臣一旦欲以新间旧难矣【释当蕡之时而又无蕡言乾坤毁矣待致位高得君深而言则已共化矣】
　　或问贞观之治不几三代之盛乎曰关睢麟趾之意安在【释文末也】
　　李朴【字先之】请教先生曰当养浩然之气又问曰观张子厚所作西铭能养浩然之气者也【释能仁则能集义】
　　子谓尹焞鲁张绎俊俊恐他日过之鲁者终有守也【释尹张其后也验】
　　尹子张子见先生曰二子于某言如何尹子对曰闻先生之言言下领意焞不如绎能终守先生之学绎亦不如焞先生欣然曰各中其病【释观此程门师弟子言甚真实】
　　王信伯问学于伊川曰愿闻一言先生曰勿信吾言但信取理【释程子以理自处矣】
　　先生过成都坐于所馆之堂读易有造桶者前视之指未济卦问先生曰何也曰三阳皆失位先生异之问其姓与居则失之矣易传曰闻之成都隐者【酉室所闻云田夫释耒者误】
　　朝廷议授防定夫以正言苏右丞沮止毁及伊川宰相苏子容曰公未可如此颂观过其门者无不肃也【释起人敬亦非细事】
　　朱公掞以谏官召过洛见伊川显道在坐公掞不语伊川指显道谓之曰此人爲切问近思之学【释程子不止称显道亦以觉公掞耳】
　　张思叔请问其论或大高伊川不答良久曰累高必自下【释此抑扬进退人物之方】
　　有死而复苏者故礼三日而敛然赵简子七日犹苏虽蛆食其舌鼻犹不害唯伏地甚者遂致并股踵皆冷故未三日而敛皆有杀之之理【释据此则三日小敛非宜】
　　学者要先防疑【释疑便可明】
　　元经天子之史也书帝正月非也【释帝正月拟王正月乎未必然】章氏之子与明道之子王氏婿也明道子死章纳其妇先生曰岂有生为亲友死娶其妇者他日王氏来餽送一皆谢遣章来欲见其子先生曰母子无絶道然君乃其父之罪人也【释程子此处亦难矣】
　　范尧夫经筵坐睡先生语人曰尧夫胷中无事如此有朝吏入朝倒执手板先生曰此人胷中不是无事【释坐睡恐亦未善若倒执手板者乱矣】
　　陈经正问曰据贵一所见盈天地间皆我之性更不复知我身之为我伊川笑曰他人食饱公无馁乎【释陈言荡矣】或问涵养曰若造得到更说甚涵养【释始造亦要涵养】
　　心定者其言重以舒不定者其言轻以疾【释定心只有知止一方】杨子曰观乎天地则见圣人伊川曰不然观乎圣人则见天地【释须防观自已方能见天地圣人】
　　朱公琰为御史端笏正立严毅不可犯班列肃然苏子瞻语人曰何时打破这敬字【释此便见子瞻害道】
　　尹子曰冯理自号东臯居士曰二十年闻先生教诲今有一竒特事先生曰何如理曰夜间宴坐室中有光先生曰頥亦有竒特事理请闻之先生曰毎食必饱【释此岂惟可解冯理乎】
　　崇宁初范致虚言程頥以邪说诐行惑乱众听尹焞张绎为之羽翼遂下河南府体防学者往别因言世故先生曰三代之治不可复也有贤君作能致小康则有之【释此虽有感而言自是实事】
　　尹子曰邵尧夫家以墓志属明道许之太中伊川不欲因步月于庭明道曰颢已得尧夫墓志矣尧夫之学可谓安且成太中乃许【释步庭中月而始志尧夫尧夫亦可谓有所得乎】
　　吕与叔作横渠行状有见二程尽弃其学之语尹子言之先生曰表叔平生议论谓頥兄弟有同处则可【释与叔此言太过葢从游程门后发不若伊川言平】
　　温公薨朝廷命伊川先生主其丧事是日也祀明堂礼成而二苏往哭温公道遇朱公琰问之公琰曰往哭温公而程先生以为庆吊不同二苏怅然而反曰鏖糟陂里叔孙通也【言其山野】自是时时谑伊川他日国忌祷于相国寺伊川令供素馔子瞻语之曰正叔不好佛胡为食素正叔曰礼居丧不饮酒食肉忌日丧之余也子瞻令具肉食曰为刘氏者左袒于是范淳夫辈食素秦黄辈食肉吕申公为相凡事有疑必质于伊川进退人才二苏疑伊川有力故极口诋之云【释苏氏学成文章何用乎】
　　伊川主温公丧事子瞻周视无阙礼乃曰正叔丧礼何其熟也又曰轼闻居丧未葬读丧礼太中康宁何为读丧礼乎伊川不答邹至完闻之曰伊川之母先亡独不可以治丧礼乎【释伊川不答者知其谲也】
