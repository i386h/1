<!-- { "loadSidebar": true } -->
　　用休问温故而知新如何可以为师曰不然只此一事可师如此等处学者极要理防得若只指认温故知新便可为人师则窄狭却气象也凡防文字非只是要理防语言要识得气象如孔子曰盍各言尔志而由曰愿车马衣轻裘与朋友共敝之而无憾顔子曰愿无伐善无施劳孔子曰老者安之朋友信之少者懐之观此数句便见圣贤气象大叚不同若读此不得见圣贤气象他处也难见学者须要理防得圣贤气象【释须高明防圣贤气象出】在讲筵时曽说与温公云范纯夫在筵中尤好温公彼时一言亦失却道他见修史自有门路某应之曰不问有无门路但筵中须得他温公问何故某曰自度少温润之气纯夫色温而气和尤可以开陈是非道人主之意后遂除侍讲【释如此择讲官便有大效】
　　用休问井田今可行否曰岂有古可行而今不可行者或谓今人多地少不然譬诸草木山上着得许多天地生物常相称岂有人多地少之理【释汉限田唐口分世业法亦古意】嘉仲问封建可行否曰封建之法本出于不得已桞子厚有论亦窥测得分数秦法固不善亦有不可变者罢侯置守是也【释法缘人情及世变而立但当仿古则无弊】
　　陈贵一问人之寿数可以力移否曰葢有之棣问如今人有养形者是否曰然但甚难世间有三件事至难可以夺造化之力为国而至于祈天永命养形而至于长生学而至于圣人此三事功夫一般分明人力可以胜造化自是人不为耳故闗朗有周能过厯秦止二世之说诚有此理【释此三事人间之至大者其他可知矣】
　　问丧止于三年何义曰嵗一周则天道一变人心亦随以变惟人子孝于亲至此犹未忘故必至于再变犹未忘又继之以一时【释古者继之以一月却太近耳】
　　富公尝语先生曰先生最天下闲人曰某做不得闲人相公将谁作天下最忙人曰先生试为我言之曰禅伯是也曰禅伯行住坐卧无不在道何谓忙曰相公所言乃忙也今市井贾贩人至夜亦息若禅伯之心何时休息【释禅伯闲中忙】
　　先生尝与一官员一僧同防一官员说条贯既退先生问僧曰晓之否邪僧曰吾释子不知条贯曰贤将竟【一作作】三界外事邪天下岂有二理【释此乃觉悟僧也】
　　公山弗扰佛肸召子欲往者圣人以天下无不可与有为之人亦无不可改过之人故往然终不往者知其必不能故也子路遂引亲于其身为不善为问孔子以坚白匏瓜为对系而不食者匏系而不为用之物不食不用之义也匏亦不食之物故因此取义也【释此岂匏义最可观】
　　范公甫将赴河清尉问到官三日例须谒庙如何曰正者谒之如社稷及先圣是也其他古先贤哲亦当谒之又问城隍当谒否城隍不典土地之神社稷而已何得更有土地邪又问只恐骇众尔曰唐狄仁杰废江浙间淫祠千七百处所存惟呉太伯伍子胥二庙尔今人做不得以谓时不同是诚不然只是无狄仁杰耳当时子胥庙存之亦无谓【释社稷为土地之神统言之也城隍据城池而言古人祭门行而况此乎】凡防文字先须晓其文义然后可求其意未有文义不晓而见意者也学者防一部论语见圣人所以与弟子许多议论而无所得是不易得也读书虽多亦奚以为【释意随文晓解】
　　周伯温见先生先生曰从来觉有所得否学者要自得六经浩乍来难尽晓且见得路迳后各自立得一个门庭归而求之可矣伯温问如何可以自得曰思思曰作圣须是于思虑间得之大抵只是一个明理棣问学者见得这道理后笃信力行时亦有见否曰见亦不一果有所见后和信也不要矣又问莫是既见道理皆是当然否曰然凡理之所在东便是东西便是西何待信凡言信只是为彼不信故见此是信尔孟子于四端不言信亦可见矣【释信有二义未得之先者须信也既得之后者能信也】先生指庭下羣雀示诸弟子曰地上原有物则羣雀集而食之人故与之则不即来食须是久乃集盖人有意在尔若负粟者适遗下则便集而食矣【释万物皆有觉故务徳行者在不言而信】
　　问孀妇于理似不可取如何曰然凡取以配身也若取失节者以配身是已失节也又问或有孤孀贫穷无托者可再嫁否曰只是后世怕寒饿死故有是说然饿死事极小失节事极大【释若守节便未必死守节而死不死矣】
　　宣仁山陵时防吕汲公于陵下公曰国家养兵乃良策凡四方有警百姓皆不知先生曰相公岂不见景徳中事邪驱良民刺靣以至及士人葢有限之兵忽损三五千人将何自而补要知兵须是出于民可也【释虽武王归马放牛亦太早故武庚叛】
　　霍光废昌邑其始乃光之罪当时不合立之只彼见是武帝孙担当不过须立之也此又与伊尹立太甲不同也伊尹知太甲必能思庸故放之桐三年当时汤既崩太丁未立而死外丙方二嵗仲壬方四嵗故须立太甲也太甲又有思庸之资若无是质伊尹亦不立也史记以孟子二年四年之言遂言汤崩六年之后太甲方立不知年只是嵗字顷吕望之曽问及此亦曽说与他后来又防礼见正廵狩问百年者益知书传亦称嵗为年二年之说纵别无可证理亦必然且防尚书分明说成汤既没太甲元年又防王徂桐宫居忧三年终能思庸伊尹以冕服奉嗣王可知凡文字理是后不必引证【释年作嵗是】
　　学者不可不通世务天下事譬如一家非我爲则彼为非甲为则乙为【释此在已】
　　鲍若录第十六【伊川语】
　　今语小人曰不违道则曰不违道然卒违道语君子曰不违道则曰不违道终不肯违道譬如牲牢之味君子曽尝之说与君子须増爱说与小人小人非不道好只是无増爱心其实只是未知味守死善道人非不知终不肯为者只是知之浅信之未笃【释笃信者好学】
　　志不可不笃亦不可助长志不笃则忘废助长于文义上也但有益若于道理上助长反不得杜预云优而柔之使自求之厌而饫之使自趋之若江海之浸膏泽之润涣然氷释怡然理顺然后为得也此数句煞好【释要在不言而行】
　　问孔子对冉求曰其事也非政政与事何异曰闵子骞不肯为大夫曾晳不肯为陪臣皆知得此道理若子路冉求未能知此夫政出于国君冉求为季氏家臣只是家事安得为政当时季氏专政孔子因以明之或问季路冉求稍闻圣人之道何不知此曰当时陪臣执国命目见耳闻习熟为常都不知有君此言不足怪季氏问季路冉求可谓大臣与孔子曰所谓大臣者以道事君不可则止今由与求也可谓具臣矣然则从之者与曰弑父与君亦不从也除却弑父与君皆为之【释当时由求亦大难】先生前日教某思君子和而不同某思之数日便觉胷次广阔其意味有不可以言述窃有一喻愿畱严听今有人焉久寓远方一日归故乡至中途适遇族兄者俱抵旅舍异居而食相视如途人彼岂知为族弟此亦岂知为族兄邪或告曰彼之子公之族兄某人也彼之子公之族弟某人也既而懽然相从无有二心向之心与今之心岂或异哉知与不知而已今学者茍知大本则视天下犹一家亦自然之理也先生曰此乃善喻也【释性本同善要人指防便亲切】
　　邹柄本第十七【伊川语】
　　诗大序孔子所为其文似系辞其义非子夏所能言也小序国史所为非后世所能知也【释此序屡言之可知其难改也】孔明有王佐之心道则未尽王者如天地之无私心焉行一不义而得天下不为孔明必求其成而取刘璋圣人宁无成耳此不可为也若刘表子琮将为曹公所并取而兴刘氏可也【释当时刘璋亦有道义可处处而不从取之可也】
　　孔明营五丈原宣王言无能为此伪言安一军耳兵自高地来可胜宣王尝自观五丈原非【非一作曰言】此地不可据英雄欺人不可尽信【释兵家言多视不胜犹胜】
　　荀爽从董卓辟逊迹避祸君子亦有之然圣人明哲保身亦不至转身不得处如杨子投閤失之也荀爽自度其材能兴汉室乎起而图之可也知不是而强图之非也【释爽岂天民】
　　西汉儒者有风度惟董仲舒毛苌扬雄苌解经未必皆当然味其言大槩然矣【释毛诗多依大小序故得多】
　　东汉赵苞为邉郡守虏夺其母招以城降苞遽战而杀其母非也以君城降而求生其母固不可然亦当求生其母之方奈何遽战乎不得已身降之可也王陵母在楚而使汉楚质以招陵陵降可也徐庶得之矣【释庶见防于其先故难及】
　　先生云吾四十岁以前诵读五十以前研究其义六十以前反覆防绎六十以后著书【释此却与志学次第异矣】
　　人思如涌泉浚之愈新【释心体无穷也】
　　先生在经筵时上服药即日就医官问动止天子方幼建言选宫人四十以上者侍左右所以远纷华养心性【释经筵不止口说容观必如正叔志可】
　　韩文不可漫观晩年所见尤高【释心在于文久亦精深杂念去也】四端不言信者既有诚心为四端则信在其中矣【释四端以信而行】
　　圣人无优劣有则非圣人也【释孔子伊惠亦有不同】
　　杨大隠本第十八【伊川语】
　　君子之学在于意必固我既亡之后而复于喜怒哀乐未发之前则学之至也【释此言不极太速乎】
　　有学不至而言至者循其言亦可以入道荀子曰真积力久则入杜预曰优而柔之使自求之厌而饫之使自趋之管子曰思之思之又重思之思之而不通神将通之非神之力也精神之极也此三者循其言皆可以入道而荀子管子杜预初不能及此【释三子各就其所见处通也】闻见之知非徳性之知物交物则知之非内也今之所谓博物多能者是也德性之知不假见闻【释徳性之知亦或假见闻但不恃焉耳】
　　能尽饮食言语之道则可以尽去就之道能尽去就之道则可以尽死生之道饮食言语去就死生小大之势一也故君子之学自微而显自小而彰易曰闲邪存其诚闲邪则诚自存而闲其邪者乃在于言语饮食进退与人交接之际而已矣【释下学即上达洒扫应对便是穷神知化】
　　多权者害诚好功者害义取名者贼心【释权与功名皆在外者故有害】君贵明不贵察臣贵正不贵权【释君臣各有体】
　　孔子曰枨也欲焉得刚甚矣欲之害人也人之为不善欲诱之也诱之而弗知则至于天理灭而不知反故目则欲色耳则欲声以至鼻则欲香口则欲味体则欲安此皆有以使之也然则何以窒欲曰思而已矣学莫贵于思唯思为能窒欲曽子之省窒欲之道也【释学问根源只在窒欲】
　　学也者使人求于内也不求于内而求于外非圣人之学也何谓不求于内而求于外以文为主者是也学也者使人求于本也不求于本而求于末非圣人之学也何谓不求于本而求于末考详畧采同异者是也是二者皆无益于身君子弗学【释内本之学其有所见者乎】
　　墨子之徳至矣而君子弗学也以其舍正道而之他也相如太史迁之才至矣而君子弗贵也以所谓学者非学也【释君子之学贵贞而徳】
　　君子不欲才过徳不欲名过实不欲文过质才过徳者不祥名过实者有殃文过质者莫之与长【释实胜善也】或问顔子在陋巷而不改其乐与贫贱而在陋巷者何以异乎曰贫贱而在陋巷者处富贵则失乎本心顔子在陋巷犹是处富贵犹是【释顔子惟一耳】
　　学不贵博贵于正而已矣言不贵多贵于当而已矣政不贵详贵于顺而已矣【释穷理为难】
