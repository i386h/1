<!-- { "loadSidebar": true } -->
其二十二牌行广西林布政放回各处官军

其二十三批湖州府预备军饷

其二十四犒谕都康等州官男彭一等放回复业

其二十五札付永顺宣慰司官舍彭宗舜冠带听调

其二十六牌行南康府收买回军马匹

其二十七牌行南宁府收买回军刀鎗

其二十八批广西布按二司请建讲堂呈

其二十九批思明府立社学师耆老名呈

其三十牌行广西布按二司议处江古诸处猺贼

其三十一批桂林道称获贼首呈

其三十二批放回富州广南屯兵呈

其三十三牌行通判陈志敬

其三十四批岭西道顾募防守呈

其三十五案行广西布政林富

其三十六牌委化州知州安插归顺目民

其三十七牌委该道沿途督发湖广回兵

其三十八牌行南宁府犒赏湖广回兵

其三十九牌行左江道计处湖广回兵沿途粮赏

其四十批岭南道估修三水县城池呈

其四十一批苍梧道修复梧州府城串楼呈

其四十二批广东兵备议处新宁贼峒呈

其四十三批岭西道抚处各处盗贼

其四十四批岭西道呈

其四十五批广西布政司呈

其四十六批广东布政司参问擅离职役官呈

其四十七仰田州龙寄等各目分管各甲

其四十八牌行田州土目暂管岑氏八甲

其四十九牌仰思恩府土目分管各城头

其五十牌仰土目蔡德政统率各土目

其五十一案行广西提学道创立田州学政

其五十二批潮州府揭阳县举行乡约呈

其五十三牌行廉州府推官胡松督行十家牌谕

其五十四批申行广西按察司议处湖兵粮赏

其五十五梧州府同知舒栢查理南宁府军饷银两

其五十六又仰同知舒栢查理宾州军饷银两

其五十七批海南道□钤束立功官员呈

其五十八批岭西道优处负户呈

其五十九牌行南宁府赈给停歇湖兵之家

其六十牌行同知桂鏊收贮军饷

其六十一批仰通判陈志敬田州税课呈

其六十二批南宁卫关领土官陪偿银两申

其六十三批平乐府计处贼情申

其六十四牌行思明府官孙黄朝比例冠带

其六十五札付永顺宣慰司官舍田荣有成冠带督兵

其六十六札付保靖永顺宣慰司官舍彭飞远王相冠带

其六十七牌行灵山县延师训士

其六十八牌行委官陈逅设教灵山

其六十九牌行南宁府延师设教敷文书院

其七十牌行委官季本立教敷文书院

其七十一批岭东道姑留民壮呈

其七十二批广东布政司裁革文移呈

其七十三批右江道土目相属呈

其七十四批南宁府表扬先哲申

其七十五批增城县改立忠孝祠申

其七十六告谕宾州军民

其七十七牌行广西左江道

其七十八批参政张怀秦留应朝正官呈

其七十九批左江道议处书院成规呈

其八十批宾州建立书院申

其八十一牌行南宁府选集生员延师讲礼

其八十二批苍梧道增建学舍呈

其八十三札付同知林宽经理田宁

其八十四札付同知桂鏊迁立思恩府县治

其八十五牌行南昌府及保昌县

其八十六牌行广西副总兵李璋

其八十七牌行广东布政司犒奖儒士岑伯高

△其一钦奉　勑谕通行　【嘉靖六年十月初二日】

嘉靖六年七月初七日节该　钦奉勑谕先该广西田州地方逆贼岑猛为乱已令提督两广等官都御史姚镆等督兵进剿随该各官奏称岑猛父子悉已擒斩巢宂荡平捷音　上闻已经降　勑奖励论功行赏及将改设统官添设参将等事条陈又经该部议拟覆奏施行去后续该各官复奏恶目卢苏倡乱复叛王受攻陷思恩又经切责各官计处不审行令将失事官员戴罪督兵剿捕及调江西輋兵湖广永保二司土兵并力剿杀务收全功并敕巡按御史石金纪功外但节据石金所奏前项地方卢苏王受结为死党互相依倚祸孽日深将来不可收拾又参称先后抚臣举措失当姚镆等攘夷无策轻信寡谋图田州已不可得并思恩胥复失之要得通行查究追夺朕以事难遥度姚镆等前功难泯后有疏虞得旨切责之后能自奋励平寇有功亦未可知难遽别议乃下兵部议奏以各官先后所论事宜意见不同且兵连两广调遣事干邻境地方必得重臣前去总制督同议处方得停当今特命尔提督两广及江西湖广等处地方军务星驰前去彼处即查前项夷情田州因可复叛思恩因何失守督同姚镆等斟酌事势将各夷叛乱未形者可抚则抚反形已露者当剿则剿一应主客官事从宜调遣主副将官及三司等官悉听节制治以军法明示威信务要计处合宜仍令御史石金随军纪验功次从实开报以凭升赏贼平之后公同计处应设土官流官何者经久利便并先今抚镇等官有功有过分别大小轻重明白奏闻区处凡用兵进止机宜及一应合行之事勑内该载未尽者悉听便宜从长处置事体十分重大者具奏定夺朕以尔勋绩久着才望素隆特兹简任尔务以体国为心闻命就道竭忠尽力大展谋猷俾夷患殄除地方安靖以纾朕西南之忧仍湏深虑却顾事出万全一劳永逸以为广人久远之休毌得循例辞避以孤众望尔钦哉故谕钦此钦遵照得当爵猥以菲才滥膺重寄多病之余精力既已减耗久废之后事体又复阔疏大惧弗堪有负　委托及照两广之与江西湖广虽云相去辽远而攘地相连士夫军往来络绎传闻既多议论有素况在无嫌之地是非反得其真且处傍观之时区画宜有其当合行咨询以辅不逮除委用职官及调遣军马临时相机另行外拟合通行为此仰抄捧回司照依案验备奉　勑谕内事理即行本司掌印佐贰及各道守巡兵备守备等官并所属大小衙门各该官吏凡有所见勿惮开陈其间或抚或剿孰为得宜设土设流孰为便利与凡积弊宿蠹之宜改于目前远虑深谋之可行于久远者备写揭帖各另呈来以凭采择各该官吏俱要守法奉公长廉远耻祛患卫民竭忠报　国毌以各省而分彼此务在协力以济艰难果有忠勇清勤绩行显著者旌劝自有常典当爵不敢蔽贤其或奸贪畏缩志行卑污者黜罚亦有明条当爵亦不敢同恶深惟昧劣庶赖匡襄凡我有司各宜知悉仍行镇守抚按等衙门知会一体钦遵施行

△其二牌行江西都司操阅军马

照得本爵奉　勑总制四省军务征剿叛贼所据各属军马钱粮相应查处调发为此牌仰本司官吏即行掌印官督同领操官将见在军门通行整搠齐备听候本爵亲临视阅以凭临时调发军官人等敢有杂乱喧哗违犯军令者遵照　勑谕事理治以军法决不轻贷仍行镇巡衙门至日俱赴教场听候本爵督同阅视施行

△其三牌行江西布政司备办粮赏

照得（云云）为此　牌仰本司官吏即查在库钱粮计有若干务要尽数开报以凭查支应用仍先动支银两买办花红银牌等项听候犒赏至日供事大小员役敢有杂乱喧哗违犯节制者遵照　勑谕事理治以军法决不轻贷

△其四牌行江西按察司监视行罚　【十月十二日】

照得（云云）为此　牌仰本司官吏即查在库钱粮计有若干务要尽数开报以凭查支应用本司将带刑具监视行罚至日供事员役敢有杂乱喧哗违犯节制者遵照　勑谕事理治以军法决不轻贷

△其五牌行广西布政林富及右江桂林道守廵等官湖兵进止事宜　【十月十八日】

据广西桂林道右参政龙诰佥事申惠会禀原调永保二司宣慰官舍土兵共六千余员名八月自辰州府起行九日尽可到省城各职即日起程前去全州兴安等处应接督押为照大兵进止自有机宜今未奉节钺抚临莫知适从查得旧规兵至即发哨径趋宾州听遣如至宾州而未用恐接境思田二府不无致生疑变合无将各兵前赴梧州府屯札听候军门抚临调度等因照得本年八月二十四日先准兵部咨该本爵看得先任总督巡抚都御史姚　已蒙　钦准致仕而本爵又以扶病就医听候辞本　命下未即起程况湖兵未至秋暑尚深遥计贼情正在懈弛机有可乘事宜从便已经行仰各该失事带罪立功守巡参将及各领兵督哨等官务要相度机宜若各叛目诚心投抚中间尚有可悯之情　朝廷岂以必杀为事且宜从权抚插听候本爵督临查处若是阳投阴叛谲诈反复度其事势终难曲全则宜密切相机乘间行事务在获厥渠魁不得滥加无罪各官务要恊和行事既无参错抵牾有乖共济之义亦无贪功轻率仰戾好生之仁又轻行仰各遵照施行去后今据前因看得湖兵既至势难中止非徒无事漫行有失远人之信亦且师老财费重为地方之忧但闻诸道路传诸商旅皆谓各目投抚之诚今已甚切致乱之情尚有可原且　朝廷以好生为德下民无必死之雠是以本爵尚尔迟疑欲候督临乃决进止顾传闻未真兵难遥度各官身亲其事必皆的知况原任总督虽已致政尚在统领老成慎重当无遗策若果事在不疑即宜乘机速举一劳永逸以靖地方如其尚有可生之道亦且母为必杀之谋匪曰姑息将图久安及照各处流贼素为民患非止一巢若用声东击西之术则湖兵之来未为徒行各官俱密切慎图务出万全本爵亦已扶病昼夜速进军中事宜从便施行一面呈禀抚镇巡按等衙门一体通行知会俱毌违错

△其六牌谕安远县旧从征义官叶芳等　【十一月初二日】

往年本爵捉督南赣汀漳等处军务因地方盗贼未平身亲军旅四出剿除尔叶芳等乃能率领兵夫来随帐下奋勇杀贼效劳为多后遭宁藩之变尔叶芳又能坚辞贼贿一闻本爵起调牌到当即统领曾德礼等及部下兵众昼夜前来远赴　国难一念忠义诚有可嘉备历辛苦立有战功赏未酬劳予心慊慊尝欲表奏尔一官以励忠勤随因本爵守制还家未及举行今兹奉　命总制四省军务复临是境看得旧时从征军士多被忌功之徒百般屈抑心殊为之不平念尔叶芳旧劳未酬合就先行奖励故特差典史张缙将带花红羊酒亲至尔家用旌尔功尔其益谨礼法以缉下人益殚忠勤以报　上德省谕部下之人务要各安生理各守家业人惟不为善未有为善而不获善报者人惟不为恶未有为恶而不受恶殃者闻尔所居之地傍近各寨新民虽云向化其间尚多与尔为雠尔宜高尔墙垣严尔警备以戒不虞尔等尝与杜栢孙洪舜等不和各宜消释讲信修睦安集地方吾所以惓惓诲谕尔等者实念尔等辛勤从我日久吾视尔等不啻如父子虽欲已于言情有所不容己也吾今以军机重务即赴两广不得久留赣城尔等但体吾教戒之意各安室家不必远来候见徒劳无益其曾德礼等俱各谕以此意

△其七批吉安勤　王有功张熖等词　【十一月初五日】

据千百户丁纪张熖陈炼蒋溥等告称自奉查功以来俸粮未支看得各官原在军门效力勤　王有功无罪止因谗嫉致令亏枉仰该所即行遵奉　诏书事理各行支俸管事词缴

△其八牌行广西统兵各官相机行事　【十一月初五日】

