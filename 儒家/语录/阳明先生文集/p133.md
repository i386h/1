<!-- { "loadSidebar": true } -->
节据各道哨守官兵呈报照得广西府江古田洛容诸处猺贼日来势益猖炽皆由近年以来大征之举既为虚文而鵰剿又复绝响是以为彼所窥肆无忌惮今思田事体渐就平息湖兵西归有日正可相机行事为此牌行左布政严纮密切会同参政龙诰按察使钱宏副使李如圭翁素将各稔恶贼巢务访的确密拘知因乡道备询我兵所由道路险夷远近及各贼巢所在议谋既定即可迎约湖兵决机行事要在声东击西后发先至但诛其罪大恶极者一处两处其余且可悉行宽抚容令改恶从善务在去暴除残惩一戒百不必广捕多杀致令玉石无分惊疑远迩后难行事若其事势连络广远关系重大亦且不宜轻动本院尚驻南宁彼中事机势难遥度谅各官平日素有深谋沉勇秉义奋功一切机宜自能周悉近报刬平之获己见用心之勤尚湏后效一并奏请凡有申禀密切封来

△其三十一批桂林道称获贼首呈　【正月二十一日】

据参政龙诰呈获称贼首莫银等缘由看得各官不费兵粮计擒首恶足见用心之勤机事之密除候事完具奏外仰行布政司先支在库无碍官银将各官每员具礼币羊酒银十两行仰桂林府学教官率领合属师生人等送付各官收领用见本院奖劳之意其亦领牌领银设法获功人役悉准查照原许银□通行给赏毌靳小费致失大信开数缴报查考

△其三十二批放回富州广南屯兵呈【正月二十一日】

据知府杨美璜云南右指挥同知苏昂呈调到土舍目兵缘由看得所呈足见该府卫官勤劳　王事夹辅共济之义其土舍头目人等悉能奉命趋事亦有可嘉但思恩田州地方渐就平复两广狼达土汉官兵俱已放归复业而富州广南远在异省各兵乃尚屯守不懈其为劳苦尤为可念况今春气萌动东作方兴公文至日仰该府卫官即将各兵通行放回及时耕种毌废农作地远事隔各兵不能畧加犒赏以少慰其勤劳该府卫官仍各谕以本院惓惓之意批呈缴来

△其三十三牌行通判陈志敬【约束归顺目民正月二十四日】

据武缘等处禀报卢苏王受等带领手下目民人等出赴军门投抚今已见在应墟等处住札惟恐手下目民人等万一或有骚扰乡村反致贻累苏受为此牌仰南宁府通判陈志敬前去省谕卢苏王受等务要严束下人经过地方毌得侵犯人家一草一木上紧星夜前赴军门面听约束毌得在途迟疑惊动远近自取罪悔仍仰禁缉所过各乡村居民人等亦毌得记恶因而有所侵侮别生事端定以军法重治

△其三十四批岭西道顾募防守呈　【二月初五日】

据佥事李香呈称雇募打手立营防守缘由看得所议既得其要畧但屯兵固不可分而合兵又不宜蝢必湏该道及统兵官时将屯聚之兵督率于贼盗出没要害往来巡视操演因而或修复营堡或开通道路或戒饰反侧猺寨或抚安凋弊民村巡行惯熟远近不疑择其长恶不悛者间行鵰剿惩一戒百如农夫之植禾必逐渐而耕耨如园丁之去草必以次而芟除庶屯聚之兵无坐食之患而有日新之功矣仰备行各官查照施行

△其三十五案行广西布政林富【安插归顺目民二月二十五日】

先该礼部右侍郎方　奏节奉　圣旨田州应否设都御史在彼云云除具题外为此案仰本官公同副总兵张佑将前项复业各土目人等不时往来于思田二府加意抚恤省谕令各及时修复生理仍将该府城池廨宇等项通行查估堪修缉者即便修缉应改移者即便改移湏创建者即便创建合用木石砖瓦钉灰等项各速买办措备一面择日兴工趂时修理务在坚固经久委用官员选择呈取人夫照前催调打手人等应役不必干预目民仍要严禁下人不许骚扰贻患本官合用廪给及打手工匠人等口粮工食俱于南宁府军饷粮米内支应其余事情俟　命下之日施行仍将土目人等复业日期缘由并各夷情土俗本爵料理不及区画未尽应湏呈禀者俱仰密切呈报毌得违错

案行副总兵张佑同　【俱二月二十五日】

△其三十六牌委化州知州安插归顺目民

照得思田二府土目卢苏王受等率众数万俱赴军门自缚投降就经省发各归复业本院见临该府看得城池廨宇等项俱该修复必须选委精力才干官员专理庶克济事看得广东高州府化州知州林宽识见通敏心计周密且精力强健旧任江西南康通判曾经军门委用着有成効合就行取为此牌仰本州岛官吏即行知州林宽将该州印信暂行佐贰官掌管选带跟随人役不分星夜兼程前赴军门以凭委用施行

△其三十七牌委该道沿途督发湖广回兵

照得先因田州等处变乱该前军门奏调湖广永顺保靖二宣慰司官舍自兵前来征剿即今各夷自缚归降地方悉已平复况春气萌动东作方兴应合放回休息及时耕种但兵众在途约束不严未免骚扰应用行委各道分巡官接程督押出境为此除委参政龙诰督至湖广交界地方发遣各兵出境外牌仰本官即便公同湖广统兵官统督永保二司宣慰官舍管领所部目兵回还休息农种在途各要严加钤束各兵经过城市乡村遵守　朝廷法度军门号令不许纤毫骚扰人民敢有违法指实呈禀以凭从重参　奏处治本官督至梧州交与分巡苍梧道佥事李杰督至广西省城交与分巡桂林道佥事申惠一体督至全州发遣各兵出境径就回还各具回报先行各官查照施行俱毌违错仍行巡按御史知会

△其三十八牌行南宁府犒赏湖广回兵

照得先因征调湖广永保二司土官目兵坐委佥事汪溱都指挥谢佩统领听调剿杀今各夷自缚投顺地方安妥各官即目督兵回还间关山海　王事勤劳应合慰劳其跟随人役亦合一体犒赏为此牌仰南宁府官吏照依此处查计开数于军饷银内支出分送各官少慰勤劳及给与跟随人员收领以充犒赏

△其三十九牌行左江道计处湖广回兵沿途粮赏　【俱三月初十日】

照得先该军门奏调湖广永顺保靖二宣慰司土官目兵前来征剿田州等处今照各夷自缚归降地方平靖为照宣慰彭明辅彭九霄虽未及冲冐矢石摧坚破敌然跋涉道途间关山海不但劳苦之备尝且其勤事之忠赴义之勇不战而胜全师以归隐然之功亦不可掩所据宴劳之礼相应照旧举行其沿途该用廪给口粮等项亦合计算总支庶免阻滞及省偏州下邑之扰为此牌仰本官行会左参政龙诰佥事吴天挺参议汪必东督行南宁府于赏功彩段金银花枝银两内照依开数支出赍送各宣慰并给赏各舍目收领以慰其劳仍将永保二司官舍头目人等合用廪给口粮等项查取见在确数各有若干亦行南宁府查自本府起至梧州府止计算几县每驿扣算该银若干就于军饷银内支给又自梧州起至桂林府止查算县驿若干亦就行该府支银应付又自桂林府起照前计算至全州止银两亦行该府查给其各州县止是应付人夫再不许别项科派于民仍通行南宁浔州梧州平乐桂林全州各查照单内预行整办犒劳下程听候各官舍目到佊分送犒劳给赏施行

△其四十批岭南道估修三水县城池呈【三月初八日】

据参政胡琏等呈勘估修理三水县城池缘由看得本官综理精密稽功省费但其三次倾塌皆由风雨事出不测至其修筑不坚之罪亦居然难掩该县既申称各匠债负贫苦姑准量增工食每丈二钱谕令从此加意坚筑若再有倾塌仍将所增工食追出还官监工官不行用心督理一体究治批至通将各匠决责二十以警其怠备行该县查照施行

△其四十一批苍梧道修复梧州府城串楼呈

据佥事李杰呈梧州府城垣修复串楼等项合用木植砖瓦于府库抽收竹木银内动支看得城上串楼虽有风雨崩塌之备亦有兵火焚毁之防得失相半诚有如该道所虑者今议修复虽亦旧贯之仍若损多益少则亦终为浪费该道再行计处或将见在串楼间节拆卸每隔二三十丈则存留三四间或四五间以居防守之兵夫而拓其空地以绝延烧之患一以便人马往来之奔突旗皷刀枪之运用以其拆卸之材料修补焚烧之空缺当亦绰然有余而更楼火铺之类亦可藉此以修理矣但地利土宜随处各异未可以本院一时之见悬断遥度仰该道广询博访如果有益无损即查本院所议斟酌施行若是得失相半亦且准如该道所呈一面动支银两修理一面会同各官再加量度计议具由呈报缴

△其四十二批广东兵备议处新宁贼峒呈　【三月十八日】

据副使徐度呈广海卫并新宁县矬峒都民彭道立等连名告合无请乞调发狼兵数千遣官督押前来及行布政司暂发银三四千两应用看得各处贼情多因招抚稍定即便弃置不复乘时计处俟其势焰复炽却及议抚议剿急迫无措此当今之通患也仰该兵备官即便会同该道守巡官上紧再行议处应抚应剿火速施行一面呈夺合用钱粮亦准行布政司照数支取开数查考缴

△其四十三批岭西道抚处各处盗贼【三月十九日】

看得各处盗贼全在抚处得宜绥柔有道使之畏威怀德岁改月化自然不敢为恶乃为善策虽鵰剿之举亦不得已而后一行至于待其猖獗肆恶然后悬金以购首级之获掩袭以求斩捕之多抑亦末矣今后该道官务思抚处绥柔之长策如驾舟之舵御马之辔操持有要而运动由已若舍舵与辔而广求驾御之术虽极工巧习熟终亦不免倾跌之虞一应赏罚量功大小以为多寡军门原有旧规军职累功升级亦有见行事例临阵退缩仰遵　勑谕事理当时以军法从事俱仰查照施行缴

△其四十四批岭西道呈　【三月十九日】

据佥事李香呈各獞既有愿効之诚宜如所议将各獞量行犒赏密加抚谕存恤以连属其志虽日今未即调用而异时终有可资该道所辖稔恶猺村本院原有剿除之意近该道呈申各猺皆已分给告示欲出投抚若复掩其不备辄行剿扑则亏失信义后难行事惟杀害李松一巢自知罪大不肯出投亦不过五六千人况住近沿江若乘水涨之月相机袭捕似亦非难不必兴师动众震惊远迩该道且宜密切图之别有机宜密行呈禀

△其四十五批广西布政司呈　【七年三月二十一日】

据广西布政司呈库内止有盐利折粮银各五千两设若地方有警将何支给乞俯念边方支费浩大将前项盐利银两除湖兵支用外其喜靖四年起至六年止未发银四万八千八百余两酌量于梧州府库支发以备不足看得岁额粮米虽有停征之日尚有可征之时发补盐利既为接济岁用不足自听该司通融支费况当军门连年兵耗之后梧州库藏所余不满五万之数今各道守巡兵备等官军饷缺乏请给无时费出不赀尤难逆计该司所呈银两非但既往者已莫补支虽于见在者尚难措给如前所呈科举等费自有额办皆已准于南宁梧州府库照数动支今再准行梧州府盐利银内动支一万一千两通将连年请给过银两开数缴报以凭查考缴

△其四十六批广东布政司参问擅离职役官呈

