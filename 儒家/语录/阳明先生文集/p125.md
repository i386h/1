<!-- { "loadSidebar": true } -->
广信府知府周朝佐哨下官兵人等四百三十一员名共擒斩首从贼人贼级三百七十四名颗内审放七名

建昌府知府曾玙哨下官兵人等六百七十员名共擒斩首从贼人贼级三百七十六名颗内审放五十八名

瑞州府通判胡尧元哨下官兵人等一百九十六六员名共擒斩首从贼人贼级二百五十三名颗内审放一十一名

吉安府通判谈储哨下官兵人等五百员名共擒斩首从贼人贼级三百一十一名颗

吉安府推官王暐哨下官兵人等三百员名共擒斩首从贼人贼级一百七十五名颗内审放三名泰和县知县李楫哨下官兵人等五百员名共擒斩首从贼人贼级二百三十一名颗内审放二十四名

新淦县知县李美哨下官兵人等二百二十六员名共擒斩首从贼人贼级一百三十名颗内审放二名

万安县知县王冕哨下官兵人等一千二百五十七员名共擒斩首从贼人贼级八十八名颗内审放一十四名

进贤县知县刘源清哨下官兵人等三百三十三员名共擒斩首从贼人贼级一百六十一名颗内审放二十八名

奉新县知县刘守绪哨下官兵人等五百员名共擒斩首从贼人贼级二百三十九名颗内审放二十二名

安义县知县王轼哨下官兵人等五百四十三员名共擒斩首从贼人贼级九百四十三名颗内审放三百七十三名

一先督各府县官军兵快人等于各该地方要路防守陆续擒获首从贼人贼级共

临江府知府戴德孺下获贼从一十四名同知奚銊下获从贼四名通判张郁下获从贼三名

广信府知府周朝佐下获贼二十名内审放十名同知桂鏊下获贼五名内审放一名　通判安节下获从贼六名　推官严铠下获从贼二名

广信守御千户所千户秦逊下获从贼七名内审放一名

瑞州府同知杨臣下获贼首从贼人七名　通判胡尧元下获首从贼三名　通判童琦下获从贼三名　推官金鼎下获从贼三名

高安县县丞卢孔光下获从贼三名　主簿胡鉴下获从贼三名

瑞州府吏聂富高安县机兵总甲雷玄唐交才等擒斩贼人贼级八十二名颗

饶州府余干县县丞梅霖下获从贼七十七名

余干县龙津驿驿丞孙天佑下获从贼一十七名

南昌府丰城县省祭官文栋材下获从贼二名

南昌府安义县知县王轼下获从贼十二名

一后督各该官兵人等陆续辑捕擒斩首从贼人贼级共

瑞州府同知杨臣下获首从贼人六名

广信府通判俞良贵下斩获贼级二颗　推官严铠下获从贼七名

南昌府丰城县知县顾佖下擒斩首从贼人贼级四十七名颗

南康府安义县知县王轼下获斩首从贼人贼级共五十三名颗内审放三名

建昌县知县方泽下获斩首从贼人贼级共一百七十二名颗内审放三十一名

饶州府安仁县知县杨材下获从贼一十七名

吉安府永新县知县柯相下获首贼一名

南昌府靖安县县丞彭龄下获从贼二名

吉安府万安县县丞李通下获首从贼三名

南昌府武宁县县丞张翔下获从贼二十一名

饶州府余干县县丞梅霖下获从贼六名

南昌府南昌县市汊驿驿丞陈文瑞获从贼五名

南安府上犹县义官尹志爵下获从贼一名

一戴罪杀贼官一十七员

九江兵备副使曹雷九江知府汪颍督同德安县知县何士凤湖口县知县章玄梅彭泽县知县潘琨各率官兵共擒斩首从贼人贼级三百二十五名颗内审放八十七名

南康府知府陈霖下擒斩首从贼人贼级二百二十一名颗内审放三十二名　同知张禄下擒斩贼人贼级一十二名颗　通判俞椿下擒斩贼人贼级五十四名颗　通判蔡让下擒斩贼人贼级一十二名颗　推官王诩下擒斩首从贼人贼级一十二名颗

星子县主簿杨永禄下斩获贼级三颗　典史叶昌下斩获贼人贼级二名颗

南昌府知府郑瓛下擒斩贼人贼级四十一名颗招降从贼一百三十七名　同知何继周下获首从贼人四十三名内审放一名　通判张沅澄下获首从贼人一十一名

南昌县知县陈大道下获从贼二十九名内审放二名

新建县知县郑公奇下获从贼六十五名内审放九名

第一等有功官六员

巡按两广监察御史谢源　巡按两广监察御史伍希儒　吉安府知府伍文定　赣州府知府邢珣　袁州府知府徐琏　临江府知府戴德儒

第二等有功官一十八员

署都指挥佥事余恩　抚州府知府陈槐　建昌府知府曾玙　饶州府知府林珹　广信府知府周朝佐　瑞州府通判胡尧元　泰和县知县李楫　新淦县知县李美　万安县知县王冕　安义县知县王轼　吉安府通判谈储　瑞州府通判童琦　吉安府推官王暐　进贤县知县刘源清　奉先县知县刘守绪　乡官致仕都御史王懋中　养病痊可编修邹守益　丁忧御史张鳌山

第三等有功官三十员

南安府推官徐文英　临川县知县傅南乔　吉安府通判杨昉　吉安千户所指挥同知麻玺　赣州府同知夏克义　赣州府指挥佥事孟俊　永新千户所指挥同知高睿　南昌府通判陈旦　丰城县知县顾佖　袁州府推官陈辂　宁州知州汪宪　余干县知县马津　上高县知县张淮　高安县知县应恩　求新县知县柯相　建昌县知县方铎　靖安县知县万士贤　铅山县知县杜民表　永丰县知县谭缙　瑞州府同知杨臣　新昌县知县王廷　安仁县知县杨材　乡官养病郎中曾直　养病评事罗侨　调用佥事刘蓝　致仕按察使刘逊　闲住知府刘昭　依亲进士郭持平　参谋驿丞王思　参谋驿丞李忠

第四等有功官二十五员

广信府通判俞良贵　广信府通判安节　广信府推官严铠　临江府同知奚钺　临江府通判张郁　广信府同知桂鏊　瑞州府知府金鼎　赣州府赣县知县宋镕　赣州卫千户刘铠　广信守御千户秦逊　永丰县学训导艾珪　高安县县丞卢孔光　余千县县丞梅霖　靖安县县丞彭龄　万安县县丞李通　武宁县县丞张翔　武国县主簿于旺　高安县主簿胡鉴　余干县龙津驿驿丞孙天佑　南昌县市汊驿驿丞陈文瑞　吉水县致仕县丞龙光　赣县听选官雷济　丰城县省祭官文栋材　赣县义官萧庾　上犹县义官尹志爵

合行开造咨报为此今将前项手册一本印封差人领赍前来外合行移咨贵职烦请查照裁处施行

△其三十二进缴　钧帖　【四月十七日】

卷查先奉　钦差总督军务　钧帖节该钦奉　制谕江西宸濠悖逆天道谋为不轨欲图社稷得罪　祖宗兹特命尔统率六师往正其罪殄除叛逆以安地方其随军内外提督及各处镇巡等官悉听节制钦此钦遵合行钧帖仰提督南赣汀漳兼巡抚江西等处右副都御史王守仁照依　制谕内事理即便转行所属司府卫所州县驿逓等衙门一体钦遵施行等因已经依奉备行各属钦遵及具不违依准备由呈缴去后照得本职钦奉　总督军门节制方畧督领部下官军克复南昌府城擒获叛党宜春王珙樤及将军仪宾从逆守城人等一千有余随于鄱阳湖等处连日大战擒获叛首宁王宸濠并其谋主李士实刘养正王春等大贼首吴十三凌十一等及其党与胁从人等共一万一千有奇除将擒斩缘由先后具　奏外窃照宸濠谋危宗社阴畜异图十有余年及其称兵倡乱远近忧危海内震动仰赖　总督军门统领六师奉天征讨督率内外提督等官及运谋设策分布前来南京江西等相继进剿故旬月之间扫平逆党奠安　宗社此皆　总督军门神武英畧奇谋妙筭一振不杀之威遂收平定之绩而内外提督等官协谋赞成并力效命之所致也职等仰仗德威遵奉方畧不过奔走驱逐少效犬马之劳而已何功之有　钓帖今已事完理合进缴除部下获功官兵人等备行纪功官径自查审缴报外缘系十分紧急军情及进缴　钧帖事理合行具由呈乞施行

△其三十三案行郴桂衡永等处兵备道添设县治　【正德十五年四月二十一日】

据整饬郴柱衡永等处兵备湖广按察司副使汪玉呈称本道接管看得议奏计处地方以弭盗贼事件内一件审处贼遗田地俱经查勘明白属宜章者拨与该啚领种属临武者各归原主属桂阳者原议候设立大偃三堡拨给各堡军兵顶种续奉巡抚衙门批委同知鲁玘再行踏勘计处一件添设屯堡以严防御见奉提督衙门案验区处其第一件设县所以便抚御最为紧要重大县所既设则更夫有所归着哨营可以掣散至于添屯堡处巡司并县堡审田地四事可以次第兴行但先因广东守巡兵备等官所见或异致蒙该部请　命提督大臣亲诣勘处又缘别有机务未即临勘至于今日本职窃意广东各官决无不肯协和成事之心盖因此时多事未暇细阅文书及查原经委官止有同知鲁圮见在原奉提督衙门行令径自约会广东各官速将设县事情及添设屯所事宜查议除行同知鲁玘前去约会广东该道委官议处本职仍亲诣适中地方约会外理合呈详施行等因到院卷查先为啚议边方后患事准兵部咨（云云）续据湖广按察司呈奉巡抚湖广都御史秦案验云云候本院抚临至日会行议处具奏定夺施行各无苟且搪塞去后今呈前田参照前项立县等事关系地方安危远近人心悬望恨不一日而成本院虽奉　勑旨别有机务不暇亲诣而该道前任守廵各官皆有地方重责自当遵照昼夜经营却乃因循三年之上尚未完报纵使　国法可以幸免不知此心亦何以自安今照接管副使汪玉久负体用之学素有爱民之心据所呈报既已深明事机洞知缓急遂使举而行之固当易于反掌合再督催以速成迹为此仰抄案回道即往彼地约会各该道守巡等官速将设县等项事情议处停当具由呈夺应施行者一面施行务为群策毕举之图以收一劳永逸之绩毋再因循仍蹈前辙未便仍行都布按三司一体查照会议施行

△其三十四案仰南昌湖东湖西九江各道颁行十家牌式　【四月十五日】

照得本院初抚南赣地方看得盗贼充斥风俗弊坏因念御外之策必以治内为先安民之术须以化俗为本遍访民情博询物议爰立十家牌式行令二府所属各县不论在城在乡军民每家各置一牌备写门户籍贯及人丁多寡之数有无寄住暂宿之人揭于各门首以凭官府查考仍编十家为一牌开列各户姓名背写本院告谕日轮一家沿门晓谕因而审察各家动静但有面月生疏之人踪迹可疑之事及违条犯教不听劝谕者即行报官究理或有隐匿十家连罪行之未久盗贼稍息人颇称便今本院缪膺重寄兼抚是方看得南昌等十一府所属其间民风上俗虽与南赣间有不同但近经宁王之变加以师旅饥馑之灾盗贼繁兴狡伪潜匿究观流弊亦不相远前项十家牌式合就通行编置为此仰抄案回道即行该管各府州县着落各掌印官照依颁去牌式沿村逐巷挨次编排务在一月之内了事该道亦严加督察期于着实施行毌得虚应故事仍令各将编置过人户名姓造册缴院以凭查考非独因事以别勤惰且将旌罚以示劝惩

△其三十五批按察使伍文定患病呈　【正德十五年四月二十八日】

据江西按察司呈看得按察使伍文定茂着戎功新膺宪命当其众难交攻尚以一身独任偶兹微恙岂妨供职谅本官自切百姓疮痍之忧岂遑一身痛痒之顾仰该司即行本官照旧管事果有疾患一面调理毋再呈辞致旷职业缴

△其三十六案行江西都布按三司捕剿鄱阳湖盗贼　【五月】

