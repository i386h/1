<!-- { "loadSidebar": true } -->
照得思恩田州二府各设流管知府治以土俗其二府原旧甲分城头云云其袭授调发必皆经由于知府其官职土地皆得各传其子孙除具题外为照各甲城头既已分析若不先令各目暂行分管诚恐事无统纪别生弊端为此牌仰思恩府土目韦贤等遵照后开甲分每岁应该纳办兵粮查照开数依期上紧完纳出办一应供设征调等项事情悉听知府调度约束本目仍要守法奉公正已律下爱养小民保安境土毋得放纵恣肆踰分干纪自取罪累后悔无及候奏请　命下仰各钦遵施行

计开

兴隆七城头兼都阳十二城头

每年纳夏税秋粮米八百一石一斗

每调出兵四百一十二名

每年表笺用银二两七钱六分六厘九毫七丝

三年大贡用银七十七两四钱五分五厘七毫三丝

湏知册一本赴广西用银九钱二分二厘四毫五丝

湏知册二本赴京用银七两三钱七分八厘四毫六丝

每年春秋祭祀猪羊等物该银九两二钱二分四厘五毫

每年纳官禾

迎接　诏赦使客往来供应廪给夫马等项出银三十八两

右仰兴隆巡检司署土巡检事土目韦贵准此

白山七城头兼丹良十城头

每年纳夏税秋粮米六百八十七石五斗五升

每调出兵三百六十名

每年表笺用银二两四钱七分五厘七毫一丝

三年大贡用银六十九两三钱二分三毫九丝

湏知册一本赴广西用银八钱二分五厘三毫五丝

湏知册二本赴京用银六两六钱零一厘七毫八丝

每年春秋祭祀猪羊等物用银八两二钱五分三厘五毫

每年纳官禾

迎接　诏赦使客往来供给廪给夫马等项出银一十七两

右仰白山巡检司署土巡检事土目王受准此

定罗十二城头

每年纳夏税秋粮米九百九十七石五斗一升三合

每调出兵五百二十名

每年表笺用银一两七钱四分七厘五毫六丝

三年大贡用银四十八两九钱三分二厘四丝

湏知册一本赴广西用银五钱八分二厘六毫

湏知册二本赴京用银四两六钱六分八丝

每年春秋祭祀猪羊等物用银五两八钱二分六厘

每年纳官禾

迎接　诏赦使客往来供给廪给夫马等项出银二十二两

右仰定罗巡检司署土巡检事土目徐五准此

安定六城头

每年纳夏税秋粮米八百四十五石七升

每调出兵四百五十名

每年表笺用银八钱七分三厘七毫八丝

三年大贡用银二十四两四钱六分六厘二丝

湏知册一本赴广西用银二钱九分一厘三毫

湏知册二本赴京用银二两三钱三分四丝

每年春秋祭祀猪羊等物用银二两九钱一分三厘

每年纳官禾

迎接　诏赦使客往来供给廪给夫马等项出银一十二两

右仰安定巡检司署土巡检事土目潘良准此

古零通感那学下半四保四城头

每年纳夏税秋粮米四百四十三石一斗七升九合六勺

每调出兵二百四十名

每年表笺用银五钱八分二厘五毫二丝

三年大贡用银一十六两三钱一分六毫八丝

湏知册一本赴广西用银一钱九分四厘二毫

湏知册二本赴京用银一两五钱五分三厘三毫六丝

每年春秋祭祀猪羊等物用银一两九钱四分二厘

每年纳官禾

迎接　诏赦使客往来供给廪给夫马等项出银八两

右仰古零巡检司署土巡检事土目覃益准此

旧城十一城头

每年纳夏税秋粮米四百九十石八斗四升

每调出兵二百六十名

每年表笺用银一两六钱一厘九毫三丝

三年大贡用银四十四两八钱伍分四厘三毫八丝

湏知册一本赴广西用银五钱三分四厘五丝

湏知册二本赴京用银四两二钱七分一厘七毫四丝

每年春秋祭祀猪羊等物用银五两三钱四分五厘

每年纳官禾

迎接　诏赦使客往来供给廪给夫马等项出银二十二两

右仰旧城巡检司署土巡检事土目黄石准此

那马十六城头

每年纳夏税秋粮米一千八十六石八斗

八升五合五勺九抄一圭

每调出兵五百九十三名

每年表笺用银二两三钱三分八丝

三年大贡用银六十五两二钱四分二厘七毫二丝

湏知册一本赴广西用银七钱七分六厘八毫

湏知册二本赴京用银六两二钱一分三厘四毫四丝

每年春秋祭祀猪羊等物用银七两七钱六分八厘

每年纳官禾

迎接　诏赦使客往来供给廪给夫马等项出银三十二两

右仰那马巡检司署土巡检事土目苏关准此

下旺一城头兼南海十城头

每年纳夏税秋粮米一百八十四石五斗

每周出兵一百名

每年表笺用银一两六钱一厘九毫三丝

三年大贡用银四十四两八钱五分四厘三毫八丝

湏知册一本赴广西用银五钱三分四厘五丝

湏知册二本赴京用银四两二钱七分一厘七毫四丝

每年春秋祭祀猪羊等物用银五两三钱四分五毫

每年纳官禾

迎接　诏赦使客往来供给廪给夫马等项出银二十二两

右仰下旺巡检司署土巡检事土目韦文明准此

都阳中团一城头兼顺山六城头

每年纳夏税秋粮米一百三十六石四斗六升五合

每调出兵六十五名

每年表笺用银一两零一分九厘四毫九丝

三年大贡用银二十八两五钱四分三厘五毫九丝

湏知册一本赴广西用银三钱三分九厘八毫五丝

湏知册二本赴京用银二两七钱一分八厘三毫八丝

每年春秋祭祀用猪羊等物用银三两三钱九分八厘五毫

每年纳官禾

迎接　诏赦使客往来供给廪给夫马等项出银一十四两

右仰都阳巡检司署土巡检事土目黄留准此

△其五十牌仰土目蔡德政统率各土目【四月初一日】

为照前项城头兵粮等项虽经行令各目暂行管理但在流官知府处必湏通晓事体土目一人专一在府听候传布政令通达土情未自上下之情亦有扞挌查得土目蔡德政平日颇能通晓事情相应选委为此牌仰本目统率各土目供应人役专一在府听候答应凡遇差遣及催督公事等项就便遵照传布督催各管城头土目人等或有未便情由亦与申达本府务通上下之情以成一府之治就将七处一城头拨与本目务要奉公守法尽心答应其或违犯节制轻则该府量行究治重则具由三府军门治以军法

右仰管七处一城头兼杂役土目蔡德政准此

△其五十一案行广西提学道创立田州学政

照得田州新服用夏蛮夷宜有学校但疮痍迯窜之余尚无受廛之民即欲建学亦为徒劳然风化之原终不可缓云云除具　题外拟合就行为此仰抄案回道着落当该官吏备行所属儒学遵照但有生员无拘廪增愿改田州府学及各处儒生愿附籍入学者各赴告本道径自查发选委教官一员暂领学事相与讲肄游息或兴起孝弟或倡行乡约随事开引渐为之兆俟休养生息一二年后该府建有学校然后将各生徒通发该学肄业照例充补增廪以次起贡俱毌违错

△其五十二批潮州府揭阳县举行乡约呈

据揭阳县主簿季本呈为乡约事足见爱人之诚心亲民之实学不卑小官克勤细务使为有司者皆能以是实心修举下民焉有不被其泽风俗焉有不归于厚者乎但本官见留军门听用该县若无委官相继督理未免一暴十寒况本院近行十家牌谕虽经各府县编报然访询其实类是虚文搪塞且编写人丁惟在查考善恶乃闻加以义勇之名未免生事扰众已失本院息盗安民之意访得潮州府通判张继芳持身端确行事详审仰该府掌印官将发去牌式再行晓谕所属就委张继芳遍历属县督令各该县官勤加操演务要不失本院立法初意仍先将牌谕所开事理再四紬绎必湏明白透彻真如出自已心庶几运用皆有脉络而施为得其调理该县乡约仰委县丞曹森管理毋令废堕

△其五十三牌行廉州府推官胡松督行十家牌谕

案照本院先行十家牌谕专为息盗安民访得各该官员因循怠惰不行经心干理虽有委官遍历城市乡村查编亦止取具地方开报代为造缴其实未曾编行且承委人员反有假此科取纸张供给或乘机清查流民分外骚扰是本院之意务在安民而各官反以扰民也本欲拿究缘出传闻姑候另行所有前项牌谕必湏专委贤能官员督查清理为此牌仰廉州府推官胡松先将该府及所属州县原编牌谕不论军民在城在乡逐一挨查务要着实举行仍须责令勤加操演若各官仍前虚文搪塞者指实参究果有科罚骚扰等项仰即拿问究治仍行各官务将牌谕讲究明白必使胷中洞彻沛然若出已意然后施行庶几事有条理而功有责成各府州县以次清理非独因事以别勤惰且将旌罚以示劝惩各具讲究过依准缴报查考仍访得各处军民杂居之地多有桀骜军职及顽梗军旗不服有司清查约束妨碍行事者仰行重加惩治应参职官指名申来以凭拿究断不轻恕

△其五十四批申行广西按察司议处湖兵粮赏

据兴安县申称本县库内并无军饷银两亦无堪以动支官钱诚恐湖兵猝至不无误事合请给发军饷银两下县先雇船马参看湖兵归途合用廪给口粮下程犒劳等项已经各有成议自南宁府至梧州止又自梧州至桂林府止又自桂林府至全州止各经过几县几驿每县驿扣算该银若干各于该府军饷银内照数一并支给各州县止是应付人夫数十名再不许别派科扰已行该道守巡等官通行各该府县查照施行去后今已两月有余而各州县尚罔闻知不知该道各官所理何事似此紧急军务尚尔迟慢其余抑又可知姑记未究外仰按察司将各该吏先行提问仍备行各道守巡官今后该行职务各要自任其责可行则行可止则止悉心计处事体重大自难裁决者即为定议呈禀必使政无多门之弊人有画一之守毌得虚文委下推避傍观州县小官无所遵承纷然申扰奔走道路延误日月旷职废事积弊滋奸推厥所由罪归该道各具不违依准回报查考缴

△其五十五梧州府同知舒栢查理南宁府军饷银两

照得近来思田二府攘乱该前军门调发各处官兵俱在南宁府驻札防守各处解到军饷银两俱发该府收贮支用今照地方事已平复军兵悉皆放回合行委官清查为此牌仰梧州府同知舒栢速往南宁府吊取自嘉靖四年十月起至嘉靖六年十一月终止一应文卷到官清查要见旧管若干新收觧到若干支给过若干实在若干又自十二月初起今至四月终止俱要清查明白造册缴报以凭施行中间若有侵欺借贷抵换隐瞒事有可疑等项情弊应拿问者就便拿问应参究者呈来施行承委官员务秉至公毌得循情代为捏饰有负委托罪亦难逭

△其五十六又仰同知舒栢查理宾州军饷银两

照得近来思田二府攘乱该前军门前后调发各处官兵俱在宾州住札防守其各处觧到军饷银两俱发该州官库收贮支用今照地方事已平复军兵悉皆发回合行委官清查为此牌仰梧州府同知舒栢即便前去宾州吊取自嘉靖四年十月起至嘉靖六年十二月二十六日止一应文卷到官逐一清查要见旧管若干新收各处觧到若干奉某衙门明文用过若干实在若干又自十二月二十七日本院抚临地方起至今年六月二十二日止俱要清查明白造册缴报以凭查对施行中间若有侵欺借贷等项情弊应拿问者就便拿问应参究者呈来施行承委官员务秉至公以副委托

△其五十七批海南道□钤束立功官员呈

