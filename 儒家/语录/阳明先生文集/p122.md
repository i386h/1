<!-- { "loadSidebar": true } -->
准钦差提督军务充总兵官安边伯朱手本开称即查节次共擒斩叛逆贼首级若干内各处原奏报有名若干无名若干有名未获漏网并自首及得获马骡器械等项各若干连获功官军卫所职役姓名备查明白俱各存留江西省城听候审验仍查宸濠余党有无奔溃及曾否殄灭尽绝缘由通行明白作急开报以凭遵奉　钧帖备由回奏及督并各营官军粘踪袭剿施行等因照得宁王宸濠及其余党李士实刘飬正王春等贼首凌十一吴十三闵念四吴国七闵念八等已该本职调集官兵亲自统领追袭前后俘执擒获见今督觧赴阙以昭　圣武其余胁从之人又该本职备奉　钦降黄榜晓谕俱赴所在官司投首安抚外所有各哨擒斩首从贼人贼级并俘获赃仗马骡等项俱经发送纪功巡按两广监察御史谢源伍希儒审验纪录造册径自奏缴定夺去后今准前因合用手本前去烦查照施行

△其八咨兵部查验各项文移　【十月初二日】

照得本职已将宁王宸濠并其党与及宫眷人等照依原据具奏日期起程亲自觧赴　阙下间随据南康府申并江西按察司呈各奉　钦差提督军务御马监太监张札付内开访得宸濠已该本职擒获克复省诚等语未曾亲到江西又无堪信文移止是见人传说遽难凭据况系　宗藩人众中间恐有拨置同谋逆党未尽等因及节准钦差提督赞画机密军务御用监太监张揭帖开称将各犯委的当人员用心防守调摄饮食献俘　阙下会官封记库藏俱候按临地方区画等因又准　钦差提督军务充总兵官安边伯朱手本开称即查节次共擒叛贼贼级若干内各处原奏报有名若干无名若干有名未获漏网并自首及得获马骡器械等项各若干连获官军卫所职役姓名备查明白俱各存留江西省城听候审验仍查余党有无奔溃及曾否殄灭尽绝缘由通行开报以凭回报等因各到职为照宸濠并其同谋党与俱已擒获余孽亦就诛戮虽有胁从数亦不多皆非得已随即遵奉　钦降黄榜晓谕俱赴所在官司投首觧散其库藏等项该本职会同多官于未准揭帖之先眼同封贮在官听候　命下定夺官军兵快擒斩功次见该原经奏留两广监察御史谢源伍希儒查造奏缴及照宸濠并各重犯宫眷人等见觧广信地方设若往返恐致疏虞及违悞本职奏报原拟日期除照旧督觧前赴　阙下献俘以昭　圣武乃具揭帖各另回复外今照前因照得本职缪当军旅重寄地方安危所关三军死生攸系一应事机若非奉有　御宝敕旨及兵部印信咨文安敢轻易凭信今前项各官文移既非　祖宗旧章成宪就使果皆出于　上意亦湏贵部行有知会公文万一奸人假托各官名目乘间作弊致有不测变乱本职虽死亦何所及除奉　钦差总督军务威武大将军总兵官后军都督府太师镇国公朱钧帖曾奉　朝旨相应遵奉其余悉遵旧章施行外缘前项各官文移未委虚的俱各备行咨报贵部为此备抄揭帖粘连咨请查验施行

△其九案行浙江按察司交割逆犯暂留飬病　【十月初九日】

照得当职先因患病具本乞休间奉　敕扶病前往福建公干六月十五日行至江西丰城地方适遇宁王兴兵作乱看系　君父大难义不忍去复回吉安府督同知府伍文定等起调兵夫招集义勇扶病亲行统领于七月二十日攻复省城本月二十四五六等日于鄱阳湖连日大战擒获宁王宸濠及逆党李士实刘飬正王春等贼首吴十三凌十一闵念四吴国七闵念八等先后具本奏报外随闻　大驾南征礼当觧赴　军门又因宸濠连日不食虑恐物故无以献俘奏凯彰　朝廷讨贼之义兼之合省内外人情汹汹或生他变当具本题知于七月十三日启行将宸濠及逆党宫眷解赴　军门当职力疾沿途医药亲行押解行至广信地方又奉　钦差总督军务钧帖备仰照依　制谕内事理即便转行所属司府卫所州县驿逓等衙门钦遵施行等因遵依通行间续准　钦差提督军务御马监太监张照会及准　钦差总督军务充总兵官安边伯朱手本各遣官邀回本职并将所觧宸濠等逆犯回省听候会审本职看得既奉　总督军门钧帖自合觧赴审受节制若复退还省城坐待　驾临恐涉迟慢且误　奏过程期又复扶病日夜前进行至浙江杭州府地方前病愈加沉重不能支持请医调治间适遇　钦差提督赞画机密军务御用监太监张奉　命前来江西体勘宸濠等反逆事情及查理库藏宫眷等事当准钧帖开称宸濠等待亲临地方覆审明白具奉　军门定夺等因为照本职先因父老祖丧累疏乞休未蒙　俞允随扶病赴闽意图了事即从彼地冐罪迯归旬日之前亦已具奏不意行至中途遭值宁王反叛此系　国家大变臣子之义不容舍之而去又阖省抚巡地方等官无一人见在天下事机间不容发故复忍死暂留为牵制攻讨之图候　命帅既至地方稍靖即从初心死无所避臣区区报国血诚上通于天不辞灭宗之祸不避形迹之嫌冐非其任以勤　国难亦望　朝廷鉴臣此心不以法例绳缚使得少伸乌鸟之私等情具奏外今照前事本职自度病势日种猝未易愈前进既有不能退回愈有不可若再迟延必成两误除本职暂留当地请医调治俟稍痊疴一面仍回省城或仍前进沿途迎　驾一面具本乞恩飬病另行外所据原觧逆犯合就查明文割带回省城听候　驾临审处通行为此仰抄案回司着落官吏备呈　钦差提督军务赞画机密军务御用监太监张烦请会同监军御史公同当省都布按三司等官将见觧逆首宸濠及逆党刘吉等各犯并宫眷马匹等项逐一交查明白仍请径自另委相应官员兵快管押带回省城从宜审处转觧施行仍备呈兵部查照知会抄案依准并行过日期先行呈来

△其十案行江西按察司交割逆犯知会兵部及钦差等官

照得（云云）审处除行浙江按察司云云施行外仰抄案回司着落当该官吏一体查照并呈本部及　钦差提督军务御马监太监张　钦差总督军务充总兵官安边伯朱各知会施行

△其十一咨报兵部交割逆犯

照得（云云）审处为此除行浙江按察司备呈　钦差提督赞画机密军务御用监太监张烦请会同监军御史公同当省都布按三司将见觧逆首宸濠及逆党刘吉等各犯并宫眷马匹等项逐一查交明白转觧施行外合咨知会施行

△其十二牌行副使陈槐督觧逆犯　【十月十一日】

照得当职督觧宁王等犯行至杭州地方适遇　钦差提督赞画机密军务御用监太监张奉　命前来江西体勘宸濠等反逆事情及查理库藏宫眷等事当准钧帖开称宸濠等待亲临地方覆审明白具奏军门定夺等因为照本职因疾从便在于杭州城内请医调治候稍痊疴仍回江西省城或仍前进沿途迎　驾外所据原觧前项逆犯虽经按仰浙江按察司备呈太监张会同监军御史公同该省都布按三司将宸濠并其党类及各宫眷马匹等项查交明白另委相应官员管押带回省城听候　驾临之日转觧军门审处但路途遥远恐致疏虞或生他变必湏才能风力官员相帮督押今照江西按察司新任副使陈槐见在军门公干合就行委兼同委官督觧为此将前项逆犯发仰兼同督押觧回江西省城听候转解军门定夺毌得违误及疏虞未便先将起程日期申报查考

△其十三案行江西按察司查照觧回逆犯

照得当职（云云）定夺仰抄案回司着落当该官吏即便查照施行仍呈　钦差提督军务御马监太监张钦差提督军务充总兵官安边伯朱知会俱毌违错

计开

宁王郡王将军世子共十六名

见在十四名

宸濠　拱栟　拱樤　觐铤　宸洧　宸■〈氵凤〉　觐■〈釒嬴〉宸汲　宸汤　宸沨　宸溋　宸浐　宸澜　大世子一哥

已故二名

拱槭　二世子二哥

谋党重犯六十七名

见在五十九名

刘吉　涂钦　乐平　黄瑞　傅明　陈贤　尹秀　梁伟　闵念八　李世英　张暠　徐淦凤　于全　秦荣　萧奇　徐辂　贺俊　林琳　丁璝　丁会价　沈鏊　王琪　杨升　张隆　刘勋　葛江　杨允　徐锐　丁纲　夏振　唐玉　何受　朱煜　冯昱　周勇　周鼎　于琦　张凤　袁贵　闻凤　顾正　顾雄　徐纪　倪六　王凤　唐全　张宣　甘桂　王储　闵念四　凌十一　万贤一　熊十四　熊十七　熊绶　周瑞　吴松

已故八名

万锐　刘飬正　陆程　卢镛　余祥　甘楷　刘子达　王信

宫眷四十三名

赵氏　万氏　锺氏　徐氏　宣氏　张氏　张氏　陆氏　蒋氏　陆氏　赵氏　王氏　王氏　李氏　朱氏　郑氏　陈氏　徐氏　刘氏　何氏　张氏　祥氏　王氏　锦英　王氏　余氏　周氏　周氏　桂氏　陈氏　春受　刘氏　顾氏　陈氏　婆氏　王氏　艾儿　碧云　刘氏　串香　异兰　爱莲　彭氏

小火者二名

乐秋　乐萱

马八匹

金册一十二付计二十四叶

△其十四案行江西都指挥马骥巡逻地方

照得江西省城近遭宁王之变巡逻无官非但军民凋弊禁防疏阔兼又军马充斥街巷难辩真伪有等无藉小民因而售奸为恶恐致日久酿成大患必湏委官预防早戒庶使地方有赖查得江西都司都指挥马骥素有干材军民畏服合就行委为此仰抄案回司即行本官不妨原任严督府卫所县军民兵快并地方总小甲人等于省城内外昼夜巡逻固守城池保障地方洁凈街道禁缉喧争但有盗贼即便设法擒捕务在得获觧官问招呈详不许妄拿平人攀诬无干良善及纵令积年刁徒吓诈财物扰害无辜乃要严加省谕远近乡村居民各安生理毌作非为及容隐面生可疑之人在家通诱贼情坐地分赃敢有故违仰即拿赴军门治以军法委承官员务以地方为事用心管理以称委用不得因循怠忽惹究未便

△其十五案仰江西布按二司预备官军粮草

准　钦差整理兵马粮草等项兵部左侍郎兼都察院左佥都御史王　咨为委官分理庶务事云云拟合就行为此仰布按二司即将前项官军经过住札府州县地方合用粮料草束及廪给拽船人夫作急坐委本司佐贰能干官员并行该道巡逻等官分投前去整理务要齐备听候至日应用如有不敷亦就上紧设法多方处置毌致临期有误未便

△其十六案仰江西按察司计处官军粮草

照得　圣驾南征所有供应军马粮草并合用器皿等项已该江西布按二司分派各府州县支给在库官钱均派经过府县应用近访得各该官吏多有不遵法度或将官库钱粮通同侵欺入已乘机科派民间出办或取金银器皿或要牛马猪羊等物辄差多人下乡狐假虎威扰害殆徧中间积年刁徒又行百般需索稍有不遂辄称殴打抗拒耸信官府添人捉拏加以刑辱重行追索若不查禁处置深为民患为此仰抄案回司即便会同布政司掌印官速行计处先将各府应支银两查觧应用若有不足就将在库不拘何项银两暂支接济俱要造册开报以凭查考待事毕之日再行议处或作正支销或设法追补其各府州县科取民间财物即行查究禁革未到官者毌再追并已到官者照数给还中间敢有隐瞒纤毫不发体访得出或被人首告定行拏问赃罪决不轻贷仍先出给告示发仰所属张挂晓谕务使知悉俱毌违错

△其十七咨整理兵马兵部侍郎王接济官军粮草

