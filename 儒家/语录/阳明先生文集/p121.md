<!-- { "loadSidebar": true } -->
其十一咨报兵部交割逆犯

其十二牌行副使陈槐督觧逆犯

其十三案行江西按察司查照觧回逆犯

其十四案行江西都指挥马骥巡逻地方

其十五案仰江西布按二司预备官军粮草

其十六案仰江西按察司计处官军粮草

其十七咨整理兵马兵部侍郎王接济官军粮草

其十八牌行江西按察司查收随军粮赏

其十九牌差千户杨基追回起运官兵粮米

其二十案行江西布政司查报各卫兑运遇变钱粮

其二十一告谕军民

其二十二钦奉诏书行江西按察司宽宥胁从

其二十三告谕各府州县军民止息争讼

其二十四再行告谕军民止息争讼

其二十五牌行江西布按二司查报用过粮饷

其二十六批江西追征钱粮呈

其二十七再批江西布政司追征钱粮呈

其二十八批南昌府追征钱粮呈

其二十九批金溪县褒崇陆氏子孙

其三十告谕义安等县渔户

其三十一咨整理兵马粮草兵部左侍郎王查报功次

其三十二进缴钧帖

其三十三案行郴桂衡永等处兵备道添设县治

其三十四案仰南昌湖东湖西九江各道颁行十家牌式

其三十五批按察使伍文定患病呈

其三十六案行江西都布按三司捕剿鄱阳湖盗贼

其三十七牌行南昌道守巡及守备官督鄱阳湖盗贼

其三十八牌行通判林宽选委义勇

△其一案行江西按察司纪录续报功次　【正德十四年九月十二日】

照得节该钦奉　勑谕但有生擒盗贼鞫问明白亦听就行斩首示众贼级行令各该兵备守巡官实时纪验明白备行江西按察司造册奏缴查照事例升赏激劝钦此钦遵为照宁王谋反随该本院调兵已将宁王俘执谋党李士实刘养正王春等并贼首林十一闵念四等亦就擒获即今见该本院不日亲自督解赴　阙式昭　圣武及纪功御史谢源伍希儒亦各赴京复　命所有各哨官兵尚在搜剿残孽惟恐觧报前来不无缺官纪录为此仰抄案回司即行新任按察使伍文定如遇各哨官兵觧到叛贼并赃仗等项前来务要从实审验应处决者照依本院　勑谕事理就行斩首贼级枭挂明白纪录备造文册用印钤记差人径自　奏缴仍造青册一本缴报本院查考毌得违错不便

△其二案行江西按察司禁约九姓渔户　【九月二十四日】

为照贼首吴十三凌十一闵念四念八等俱已擒获党类亦多诛戮虽有胁从之徒皆非得已节该本院备奉　钦降黄榜通行给发晓谕许其自首改过自新安插讫数内杨子乔等九姓渔户又该知县王轼引赴军门投首审各执称被胁情有可矜当该本院量行责治仍发本官带回安抚外今访得前项渔户数多尚有隐匿未报及已报在官而乘势为非者况查江西沿江两岸湖港等处亦有渔户每倚打鱼为由因而刼杀人财虽尝缉捕禁约而近年以来官吏因循禁防废弛就合通行为此仰抄案回司即便选委能干官员会同安义等县掌印捕盗等官拘集杨子乔等九姓渔户到官从公查审要见通计若干户人计若干丁巳报在官若干未报在官若干各驾大小渔船若干只原在某处地方打鱼生理着定年貌籍贯编成牌甲每十一名为一牌内佥众所畏服一名为小甲因地方多寡每五牌或六牌为一甲内佥众所信服一名为总甲责令不时管束戒谕仍于原驾船稍粉饰方尺官为开写姓名年甲籍贯住址及注定打鱼所在用铁打字号火烙印记开造印信手册收贮在官每月朔望各具不致为非结状亲自赴县投逓用凭稽考点闸中间如有隐匿不报者俱许投首免罪亦就照前施行若有已报在官仍前乘机为非及抗顽不行到官就仰从长计议应抚应捕遵照本院奉　勑谕随宜处置事理径自施行今后但有上下官民客商人等被害就于所害去处追究务在得获明正典刑仍即通行南昌等一十三府及各州县一体查处编立牌甲严加禁约施行造册缴报查考如或故违定将首领官吏拏问决不轻贷

△其三牌委随行献俘各官　【九月二十五日】

仰推官陈辂县丞王彦肃督领杀手人等管押宁王水陆人夫船只轿马并日逐饮食动静等项务要昼夜严加防范毌致伤损及有疏虞罪有所归

仰知县余罃千户王钦督领官兵管押郡王将军各水陆人夫船只轿马并日逐饮食动静等项务要昼夜严加防范毌致伤损及有疏虞罪有所归

仰知县刘守绪指挥孟俊管押众犯各水陆人夫船只轿马并日逐饮食动静等项务要昼夜严加防范毌致伤损及有疏虞罪有所归

仰典史区澄参随周祥生员刘旦管押宫人各水陆人夫船只轿马并日逐饮食等项

仰指挥斯泰该吏李景专一管理见解男妇衣服刑见等项毌得违悞

仰主簿张恩专管马匹草料等项毌得违悞

仰指挥高睿教官艾珪专管本院出入门禁宾客往来及各官关文等项毌得违悞

仰指挥陈伟参随官龙光分拨本院随带参随官吏并各重犯官兵人等夫船轿马务要公平均一毌得违悞

仰指挥刘镗与同承差刘昂专管旗号器仗及卷箱等项毌得违悞

△其四用揭帖知会御马监太监张　【九月二十六日】

准　钦差提督赞画机密军务御用监太监张揭帖开称今照　圣驾亲率六师奉天征讨已临山东南直隶境界所据前项人犯宜合比常加谨防守调慑待候　驾临江西省下之日查勘起谋根由明白应否起觧斩首枭挂等项就便处分定夺若不再行移文知会诚恐地方官员不知事体不行奏请　明旨那移他处或擅自起觧致使临难对证有悞事机难以悔罪等因准此卷查先为飞报地方谋反重情云云本职已将宁王并逆党亲自量带官兵径从水路照依原拟日期启行觧赴京师已至广信地方外今又准前因及该差官留本职并宁王及各党类回省为照前项人犯先监按察司责委官员人等昼夜严加关防有病随即拨医调治数内谋党李士宾王春刘养正等已多医治不痊俱各身故随差官吏仵作人等前去相验责付浅殡拨人看守其宁王及谋党刘吉等俱系恶焰久张之人设若淹禁不行觧报纵有官兵加谨防守恐或扇诱别生他奸今若留回省城中途疏虞尤为可虑兼且人犯多生疟痢沿途亦即拨医调治又有数内镇国将军拱槭并世子二哥各行身故又经差官相明置棺装殓责仰贵溪县拨人看守其余尚未痊可若更往返跋涉未免各犯性命愈加狼狈相继死亡终无觧京人犯抑恐惊摇远近变起不测况本职亲觧宁王先已奏闻　朝廷定有起程日期岂敢久滞因循不即觧献违慢疏虞罪将焉逭及照库藏籍册等项未准揭帖之先已会多官封贮在府待　命定夺况新任按察使伍文定及戴罪三司官领兵各知府等官俱各见任封识明白别无可疑除将宁王宸濠等各另差官分押宫眷妇女行各将军府取有内使管伴俱照旧亲自觧京外所有库藏等项奉有　明旨自应查盘起觧就请公同三司并各该府等官眼同径自区处为此合用揭帖前去烦请查照施行

△其五案行江西按察司停止献俘呈　【九月二十□日】

据江西按察司呈奉　钦差提督军务御马监太监张　札付内开会同　钦差提督军务平贼将军充总兵官左都督朱议得止兵息民不为无见但照奔溃党恶见该各属日报啸聚流刼亦非已靖党恶闵念四等又系职等行文之后拏获之数亦或尚多抚按守臣当此新乱之余正宜留心抚绥地方听候勘明觧京良由不知前因固执一见辄要自行获觧私请回师再照妃媵系　宗藩眷属外官押觧恐有妨碍设或越分擅为咎归何人职等体念民力不堪供给军饷责令将官将所领官兵分布各府住札听掣当职止带合用参随执打旗号等项人员径趋江西公同廵抚等官查验巢宂及遍给告示晓谕抚安地方一面具请定示另行除差委锦衣卫都指挥佥事马骥前来外札仰本司当该官吏照依札付内事理即便遵照　钧帖内事理备行巡抚都御史王　等将已获贼犯留彼听候　明旨钦遵施行等因备呈到院卷查先为飞报地方谋反重情事云云本职将宁王并其逆党亲自量带官兵径赴水路照依原拟日期启行觧赴京师已至广信地方今准前因为照前项逆党俱已擒获其余胁从遵照钦降黄榜事例俱已许令投首觧散　宗藩眷属俱系取到各将军府内使管伴监守保无他嫌今　钦差提督赞画机密军务御用监太监张及　钦差提督军务御马监太监张　钦差提督军务平贼将军充领兵官左都督朱忧国爱民之心素闻远近况号令严明秋毫无犯今来体勘逆贼巢宂果已破平百姓贫困颠连必能大加抚谕安辑以仰布　朝廷怀惠小民之仁本职纵使复回省城亦安能少効一筹不过往返道途违悞奏过程期有损无益为此仰抄案回司着落当该官吏照依案验内事理即便备呈前去烦请径自查照施行

△其六呈奉　钦差总督军务钧帖　【九月二十七日】

正德十四年九月二十六日酉时奉　钦差总督军务钧帖云云仰提督南赣汀漳兼廵抚江西等处右副都御史王　照依制谕内事理即便转行所属司府卫所州县驿逓等衙门一体钦遵施行等因奉此卷查先为飞报地方谋反重情事先该宁王图危　宗社兴兵作乱当即具本奏闻请兵征剿随该本职看得宁王虐焰熏张恐其径往南都惊动京辅当就退保吉安设策牵制一面调集各府官兵亲自统领于七月二十日攻破省城本月二十四等日在鄱阳湖连日与贼大战至二十六日遂将宁王俘执及其谋党李士实刘飬正王春等贼首吴十三凌十一闵念四吴国七闵念八等俱已前后擒获余党荡平地方稍靖已于本月三十等日具本奏捷并行南京兵部内外守备等衙门及沿途一带直抵北直隶各官司知会止兵去讫续为献馘以昭　圣武事云云本职拟于九月十一日亲自觧赴　阙下随将前项缘由奏闻讫后因传报　大驾南征京边各官军四路随进地方愚民妄相惊扰迯窜往往溺水自缢本职屡次亲行抚谕尚未能息殊不知　朝廷出兵专为除剿宁贼救民水火之中况统兵将帅皆系素有威望老臣宿将纪律严明远近素所称服纵使复来亦自无扰害况今宁贼已擒地方已靖京边官军亦岂□无事远涉愚民无知转相惊惑深为可悯诚恐沿途一带居民亦多听信传闻不实之言而北来京军尚或未知宁王已就擒获又于九月初四日分投差官各从水陆前去沿途晓谕军民及一面迎候北来官兵烦请就彼转回本职亦将宁王并逆党亲自量带官兵径从水路照依原拟日期启行觧赴京师已至广信地方外今奉前因合就呈报通行为此除依奉　钓帖内事理施行外今备缘由合行具呈伏乞照验施行

△其七准答安边伯朱留查功次手本　【九月二十七日】

