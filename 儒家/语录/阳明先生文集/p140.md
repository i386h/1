<!-- { "loadSidebar": true } -->
△其五牌行湖广督兵佥事汪溱都指挥谢佩

牌仰督兵佥事汪溱会同都指挥谢佩及广西左江道守巡守备等官监督永顺宣慰彭明辅统兵进剿牛肠诸贼云云当依军法斩首示众本官既有监督责任兼复素怀忠义随地报效乃其本心岂分异省有所不尽当兹委托务大展才猷以祛患安民一应机宜牌内未尽者公同各官计议从便施行事完之日通将获过功次开报纪功官处纪验以凭奏报俱毌违错

△其六牌行参将沈希仪督兵防捕　【三月二十三日】

为照八寨巢宂及断藤峡等贼素与柳庆所辖地方徭徸村寨连络交通诚恐乘机奔突亦合督兵防捕为此牌仰参将沈希仪照牌事理即便督率军兵人等于贼冲要路严加把截如遇奔突相机捕获无容迯遁仍要严禁下人惟在殄除真正贼徒不得妄杀无辜及侵犯良善一草一木敢有违犯者即照军法斩首示众所获功次觧送该道分巡官纪验听候纪功御史覆验造报军中事宜牌内该载不尽者亦听本官径自酌量而行一面禀报俱毌违错

△其七牌行左江道守巡官布发旗号【三月二十三日】

牌仰左江道守巡官即将发去号色旗号等项公同参将张经收发各哨官兵人等及各良民村分应用俱候事完之日照数取回差人觧赴军门交纳以备别用毋违

计开

黄布号色八千六百　良民村分旗一百

军令五百张　　　　黄招安旗一百

△其八牌行左江道守巡守备等官【释宥投抚贼巢】

照得白竹古陶罗凤仙台花相石马等巢诸贼皆稔恶多年在所必诛已经牌仰各官督兵进剿近据参将张经续禀仙台花相石马等猺一月之前皆各出投抚愿给告示从此不敢为恶看得各徭投抚诚伪虽未可料但既许其改恶若复进兵袭剿未免亏失信义无以心服蛮夷亦合暂且宽宥容其舍旧图新其白竹古陶罗凤等贼负险桀骜略无忌惮若不加剿何以分别善恶明示劝惩为此牌仰左江道守巡守备等官参议汪必东佥事吴天挺参将张经会同湖广督兵佥事汪溱都指挥谢佩督同各宣慰等官俟牛腹等处事完之日即便移兵进剿白竹古陶罗凤诸贼其领哨官员及引路乡道人等俱听参将张经督同指挥周胤宗等分俵停当照例逐一讲明然后分投速进纵使诸贼先已闻风迯避亦要严兵深入捣其巢宂以宣明本院声罪致讨之义一剿不获至于再再剿不获至于三至于四务至于绝祸根不得以今次斩获之少或遂滥及投抚贼巢亏失信义所损反多经过良善村分尤要严禁官土军兵不得侵犯一草一木有犯令者即以军法斩首示众

△其九牌行南宁府支给粮饷　【四月十九日】

照得本院见委柳州府同知桂鏊前去思恩等处督兵剿除流贼所有粮饷合行支给为此牌仰本府官吏即于军饷银内动支六百两秤付本官收领前去军前支用就仰本官即便星夜前往督促各兵务将各寨稔恶戝徒尽数剿灭以绝祸根毌得容情放纵致贻后患就将觧到贼徒贼级即与纪验明白事完之日通送纪功御史衙门覆验奏报俱毌违错

△其十牌行副总兵张佑督谕报效土目【五月一日】

案照先经行委副总兵张佑督率官土目兵人等进剿思恩八寨猺贼今据头目卢苏王受等禀报皆已攻破各寨斩获贼级虽未日久苦亦无多且又未见获有真正首恶中间恐有容隐脱放情弊合行戒谕督促为此牌仰本官上贤亲行督谕各头目及土兵人等俱要协力齐心竭忠报效务图剿灭以绝祸根庶可以表明各目尽忠图报之真心若是少有纵容复留遗孽亦是徒劳一场不足为功适足为罪非惟不能仰报　朝廷再生之恩其于本院所以勤勤恳恳不顾利害是非务要委曲成就尔等之意亦辜负矣牌至即以此意勉谕各目各兵此举非独为除地方之害亦为尔等建子孙久长之业尽此一番辛苦便可一劳永逸矣发去良民旗榜可给则给可止则止一应事机俱仰相机而行其号色等项已付思田报効人役径自带回分俵亦宜知悉

△其十一牌行南丹卫指挥程万全等搜捕逋贼

据同知桂鏊禀报领兵土目卢苏王受等各已屯兵八寨斩获贼首贼从数多巢宂悉已破荡即今方在分兵四路搜剿及称附近上林县一十八村俱搬移上山躲住又访得铁坑那埋二堡贼村界连迁江洛春高径大潘思卢北三向北夷獞栈分今皆逃往潜住又访得八寨贼徒我兵未进之前陆续出刼乡村今皆不敢回巢散入宾州渌里并贵县凉伞迭纸夷獞村分藏躲合行分兵搜捕等因看得八寨猺贼稔恶多年天刼乡村杀害人民虏掠财畜百姓怨恨痛入骨髓今恶贯满盈民怨神怒巢宂破荡分崩离析如失林之枭投置之兔迷魄丧魂正可搜猎而尽是乃上天欲亡此贼之秋若不乘此机会奉行　天讨以雪百姓之冤以舒人神之怒以除地方之祸存其遗孽复为他日根芽此岂为民父母之心乎及访得平日哨守八寨官兵人等往往与贼交通者据法俱应明正典刑今且姑未拏究容其杀贼报效立功自赎除各差官督剿外为此牌仰指挥程万全督率迁江所土官指挥黄禄千户黄瑞百户凌显等各起集管下土兵人等前去北三思卢等处搜捕各贼仍行晓谕各良善向化村寨务将逃躲各贼尽数擒斩以泄军民之愤获功觧报一体给赏若是与贼通谋容留隐蔽访究得出　国宪难迯如是各贼果有诚心悔罪愿来投抚立功报效者亦准免其一死带来军门抚谕安插各官务要尽忠竭力上报　国恩下除民患副军门之委托立自己之功名仍督平日与贼交通之人令其向道追捕痛加惩改及此机会立功自赎果能奋不顾身多获真正恶贼非但免其既往之罪抑且同受维新之赏若犹疑贰观望意图苟免定行斩首示众断不虚言本院数日之后亦且亲临时方躬行赏罚仰各上紧立功毌自取悔

△其十二牌行指挥孙继武搜捕逋贼

牌仰指挥孙继武等督率该所土舍梁甫韦玠韦锦覃洪覃璋各起来土兵人等前去洛春高径大潘等处搜捕各贼仍行晓谕各良善（云云）毌自取悔

△其十三牌仰千户丁文盛等搜捕逋贼

牌仰千户丁文盛督率招至马廷器等起集管下兵款人等前去渌里等处搜捕各贼仍行晓谕各良善云云毌自取悔各官及舍目兵夫人等获有功次俱仰觧送右江道兵备官处纪验明白一体给赏

△其十四牌行副使翁素招复良民　【五月初一日】

仰右江道副使翁素即便选委的当官员带同上林县知县因晓事之人将一十八村搬移上山者通行招回复业给与良民旗榜使各安守村寨仍谕以其间有与贼交通结亲往来者但能搜捕贼徒立功自赎既不追论既往一体给赏仍要催督分差各官上紧搜捕毌令各贼奔迯渐远晓谕各该地方良善向化村寨务将迯躲各贼尽数擒斩云云若犹疑贰观望意图苟免定行斩首示众断不虚言各该官舍目兵人等若有觧到功次即与纪验明白以凭照例给赏事完之日通送纪功御史衙门覆验奏报一应事宜牌谕所不能尽者就与副总兵张佑计议施行一面呈报本院不久亦且亲临各该地方躬行赏罚仰各上紧立功毌自贻悔

△其十五牌行知州林宽随军赞画　【五月初七日】

今查知州林宽赍文前往宾州思恩等处公干就仰本官在左江道守巡官处随军赞画一应机宜不时差人前赴军门禀报其领兵头目卢苏等亦要遣人催促上紧剿捕立功报効毌得怠堕放纵玩废日月徒劳无功本官务要尽心竭虑以副委托

△其十六牌行委官应骢督谕土目　【五月初九日】

看得田州思恩领兵头目卢苏王受等所领目兵皆系骁勇惯战之人今又各为身家子孙之计自愿出力报效立功赎罪既已攻破贼巢分屯其地则其搜捕溃散之贼当如探囊取物数日可尽今已半月有余尚未见有成功气势日见委靡此必军中收有贼巢妇女等项贪恋女色财物不肯割舍脱离奋勇杀贼苟且偷安遂致兵气日衰军威不振若诸贼闻此消息乘此懈怠掩袭不备我军必致挠败如此则是各目此举本欲立功而反败事本欲赎罪而反增罪非惟不能仰报　朝廷之德而抑且有损军门之威矣正名定罪后悔何及为此牌仰原任户部郎中今降徐闻县县丞林应骢赍执　令旗令牌会同总兵监军等官公同署田州府事知州林宽身督领兵头目卢苏等阅视各营但有收得贼巢妇女财物者通行搜出俱各开纪名数别立老营一所选委老成头目另拨谨实小心兵夫昼夜管守将各贪恋女色财物不肯奋勇杀贼头目兵夫姑且免其罚治责令即出搜山果能多有擒斩旬日之内功成班师仍将前项妇女财物照名给还亦不追究前罪若有贪恋女财违犯军令仍前不肯効力者仰即遵照军门号令当时斩首示众断毌姑息容忍致败三军大事盖前日之招抚专以慈爱恻怚为念者乃是本院怜悯两府之民无罪而就死地是乃父母爱子之心惟恐一民不遂其生也至于今日用兵却湏号令严明有功必赏有罪必戮者乃是本院欲安两府之民使之立功赎罪以定其身家而因以除去地方之患是乃帅师行军之道不如此不足以取胜而成功也差去旗牌官员务要星火催督毌事姑息若旬日之后再无成功本院亲临分地定先将监军督军等官明正军法其推奸避事不肯奋勇杀贼头目通行斩首决不虚言

△其十七牌仰委官季本　【俱五月初九日】

牌仰原任监察御史今降揭阳县主簿季本赍执　令旗令牌前去会同总兵监军等官公同署思恩府事同知桂鏊身督领兵头目王受等阅视各营但有（云云）决不虚言

△其十八牌行兼管柳庆地方参将沈希仪　【五月初九日】

近因八寨猺贼稔恶已经调发思田目兵攻破贼巢方在分投搜捕访得八寨后路潜通柳州又有一路与韦召假贼巢相通皆未委虚的合行密切查处为上牌仰参将沈希仪即行密访若果有潜通贼路就将本官从值相机行事或从彼地掩袭韦召假贼巢就从本巢径趍八寨后路或以迎候本院为名径来宾州督调别项军兵就从八寨取道然章将勇兵精又得知因向道可以必胜本院亦无意必之心俱听本官相机量力可行即行可止即止牌至务在慎密毌令一人泄

△其十九牌行归顺州官男岑瓛　【五月初十日】

牌仰归顺州官男岑瓛挑选部下骁勇惯战精兵二千名各备锋利器械亲自统领前赴军门面授约束有事差委所带兵夫但有精勇不许徒多军门不差旗牌官员正恐张扬事势骚扰地方故今止差参随百户扈濂前去密切督调前月官男赴军门参见已曾当面分付牌至限三日内即便起程星夜前来毌得循常迟慢达悞刻期定行究治决无虚言

△其二十牌行东兰州知州韦虎林扑剿逋贼

除行守备参将沈希仪相机行事及差南宁卫镇抚朱鈓赍捧　令旗令牌前去督调外牌仰东兰州知州韦虎林挑选骁勇惯战精兵三四千名亲自统领就于该州附近三旺德合等处取道密切进兵朴剿下岜中寨寻令东乡马拦南岭亲村英村落村等寨贼首韦召假召蛮召旷召院召僚召号召旺天蜡公线仲言转周韦马覃文祥等务要尽数擒斩以靖地方所获功次通行解赴军门以凭纪验给赏如遇参将沈希仪已到地方仍听节制行事若是尚未来到仰即火速进剿不必等候以致张扬泄漏失悞事机罪有所归

△其二十一批左江道纪验贼级呈　【五月二十六日】

