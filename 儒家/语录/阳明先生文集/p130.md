<!-- { "loadSidebar": true } -->
看得安义逆贼已经本院严督官兵四路邀截诚恐无所逃窜或归冲县治除行知县熊价专一防守县治以守为战通判林宽专一追剿迯贼以战为守及行都指挥冯勋选领南昌府卫军快督兵截剿外牌仰饶州南康九江府掌印官知府张愈严王念等各行起集兵快身自督领于沿湖要害邀截迎击仍督令余干乐平建昌湖口彭泽等县掌印官领兵把截沿湖紧关隘路江口毌令此贼得以出境江远遁一面多差知因乡道探贼向往互相传报合势粘踪追剿一应机宜俱听从宜区处各官务要竭力殚智杀贼立功以靖地方毌得畏缩因循轻忽疏畧致贼滋蔓军法具存罪难轻贷

△其三十六牌谕都指挥冯勋等振旅还师　【二月二十三日】

牌谕都指挥冯勋通判林宽典史徐诚等本月二十一日据知县熊价所禀已知叛贼略平所漏无几俟余党一尽各官即可振旅而还就将所擒叛贼通行牢固绑縳分领觧赴军门各官在途务要肃整行伍申严纪律禁缉军兵不得犯人一草一木今差参随官詹明赍执各官原领　令旗令牌监军而回但有违令侵扰于人者即行斩首示众其奋命当先被杀彼伤义勇之士及获功人役各官务要从公从实开报以凭优恤给赏不得互分彼此辄有偏私轻重但能推功让美者勤劳虽微亦在褒赏若有争功专利者功迹虽茂亦从摈抑其奉新兵快往年从征多犯禁令今既効有勤劳尤宜保全始终毋蹈前非自取军法重罪知县熊价不必觧贼且可在县抚安被扰军民令各安居乐业既行申严十家牌谕互相保障仍量留九姓义勇分班守县候事体定帖以渐散回

△其三十七批东乡民投顺诉状　【四月初九日】

据东乡县民陈和等连名欣看得　朝廷添设县治本图以便地利而顺民情但割小益大安仁之民既称偏损亦湏为之处分在官府自有通融裁制各民惟宜听顺果有未当又可从容告理而乃辄称兵背抗稔恶屡年愈抚愈甚不得已而有擒捕之举亦惟彰　国法禁顽梗小惩大戒期在安辑抚定非以必杀为快也今各民既来投顺官府岂欲过求但未审诚伪恐因擒捕势迫暂求投顺以求延缓亦未可知仰按察司会同都布二司官将各情词备加详审及查立县始末缘由其各都图应否归附某县各县粮差应否作何区处各民违抗逃叛之罪应否作何理断通行议处呈夺安集反侧

△其三十八批瑞州知府告病申　【正德十六年五月初二日】

看得知府胡尧元始以忠义兴讨贼之功继以刚果着及民之政虽获上之诚或有未孚而守身之节初无可议据申告病情由亦似意有所为大抵能絜矩者必推已及人当大任者在动心忍性仰布政司即行本官照旧尽心管理府事毌因一朝之忿遂忘三反之功事如过激欲抗弥卑理苟不渝虽屈匪辱此缴

△其三十九牌行南昌道赈恤水灾　【五月初五日】

据南康建昌抚州宜黄等县申称非常水灾乞赐大施赈恤急救生灵流移等情看得洪水非常下民昏垫实可伤悯但计府县所积无多实难漙赈其地方被水既广而民困朝不谋夕若候查实报名造册给散未免旷日迟久反生冐滥已行二府各委佐贰官及行所属被水各县掌印等官用船装载谷米分投亲至被水乡村验果贫难下户就便量行赈给为照南昌所属水灾尤剧但居民稠杂数多顽梗若赈给之时非守巡临督于上或致腾踊纷争为此仰分守巡南昌官吏即便分督该府县官于预备仓内米谷用船装运亲至被水乡村不必扬言赈饥专以踏勘水灾为事其间验有贫难下户就便量给升斗暂救目前之急给过人户畧记姓名数目完报查考不必造册扰害所至之地就督各官申严十家牌谕通加抚慰开导令各相安相恤仍督各官俱要视民如子务施实惠不得虚文搪塞徒费钱粮无救民患取罪不便

△其四十牌行江西临江府赈恤水灾　【正月初七日】

据临江府新喻县申称今年自春入夏淫雨连绵田地冲成江河沙石积成丘陵即今四野一空秋成绝望要将本县在仓稻谷赈济缘由为照临江一府被水县分恐亦非止新喻合就通行为此牌仰本府官吏即便分委佐贰等官及行所被水各县掌印佐贰等官将在仓稻谷用船装载或募人夫挑担亲至乡村踏勘水灾验果贫难下户就便量给升斗暂救目前之急就各申严十家牌谕通加抚慰开导令各相安相恤各官务要视民如子务施实惠不得虚文搪塞徒费钱粮无救民患若其间事势可缓或行或止径自因时斟酌施行不必拘定一议

△其四十一案仰湖广布按二司优恤冀元亨家属　【五月二十日】

照得湖广常德府武陵县举人冀元亨忠信之行孚于远迩云云已经备咨六部院寺等衙门详辨去后今照冀元亨该科道等官交章申暴各该官司辨无干碍先已释放不期复染疟痢身故该部司属官员及京师贤士大夫莫不痛悼相与资给衣棺本院亦己具舟差人扶柩归葬但恐本生原籍官司一时未知详悉仍将家属羁监未免枉受淹禁除将本生节义另行具本奏　请褒录外拟合通行为此牌仰抄案回司即行常德府速将举人冀元亨家属通行释放财产等项亦就查明给还收管仍将本生妻子特加优恤使奸人知事久论定之公而善类无作德降殃之惑其于民风士习不为无补矣

△其四十二案行岭北道停革龟角尾抽分　【五月二十日】

照得先因南赣等处盗贼生发调兵征剿而粮饷缺乏堕该本院奏奉　钦依于龟角尾抽分厂将东西二关往来客货照例抽税以助军饷续准户部咨称地方事宁商税相应停止已行岭北道遵照禁止讫正德十四年六月内为因江西反叛本院驻兵吉安通行各府州县调兵征剿费用钱粮浩大当即遵照钦奉　勑谕一应军马钱粮事宜俱听便宜区画事理案行赣州府照旧委官抽分以助军饷今照反逆已平盗贼亦颇停息所据抽税合且查革若日后果有紧急军情再行议处为此仰抄案回道即将龟角尾抽分自本年六月初五日为止就行查革仍出告示晓谕客商人等知悉其南安折梅亭抽分系先年奏　准事例该府仍旧抽税以助军饷毌容侵克务禁下人不许骚扰客商仍将赣州府自奉本院明文抽分起并以前在库商税银两通行查明已用若干见在若干就拘银匠辨验成色责令吏库人等秤封收贮非奉本院明文分文不许擅支敢有故违定行拏究决不轻贷

△其四十三批江西按察司故官水手呈　【六月初七日】

案据江西按察司呈备云南洱海卫军籍李和告称伊父佥事李素病故缘由看得佥事李素处心和易居官清谨生既无以为家死复无以为殓寡妻弱妾旅衬万里死丧之哀实倍恒情该司议欲加拨长夫水手护送非独僚友朋友之情实亦惇廉周急之义准议行令各府佥拨长夫水手照例起关差人护送还乡

△其四十四牌行江西按察司问拟罪犯王鼐　【六月十五日】

照得本院于正德十四年六月内因宁王谋反起兵征剿具本奏　闻当差赣州卫舍人王鼐赍奏却乃设计诈病推托不前颢有通贼情弊及至擒获逆贼差赍紧关题本赴京奏报却又迂道私赴太监张忠处捏访军中事情几至酿成大变及将原领题本通同邀截回还所据本犯罪难轻贷为此牌仰本司即将发去犯人王鼐从公问明白依律议拟具招呈详毌得轻纵未便

△其四十五牌行江西按察司清查随军粮饷　【六月十六日】

卷查先该本院督觧宸濠中途奉　旨仍觧回省随将各项赏功银牌花红彩段及粮饷等项牌差县丞等官龙光等觧发江西按察司查收贮库仍候本院明文施行去后今照前项粮赏等银已支未支通未清查应该起觧者未审曾否尽数觧京拟合查报为此牌仰本司即查原发粮赏等银各计若干要见于何月日奉本院批呈或纸牌支取某项若干给与某起官军人等行粮或犒劳兵快应用其应觧金册一十二付上高新昌王印二颗银盆六面及衣服等件曾否尽数觧京中间有无遗漏等情备查明白具数回报以凭查对稽考毌得迟延未便

留处江西事宜

△其四十六奉　勑赴京案照　【六月十六日】

照得当职于正德十六年六月十六日奉　勑行取赴京即日起行所有抚属大小衙门呈申一应公文合行处置为此仰抄案回司凡遇所属府卫申呈及两京部院咨行公文或差人领赍到来即便收候新任巡抚至日类送查照其福建广东湖广各官呈申俱仰赍至赣州岭北道投下亦候新任提督开送定夺各给收照付原差回销俱毌违错

△其四十七案照江西都布按三司并南昌府　【六月十八日】

照得当职（云云）启行仰抄案回（司府）即将本院未完事件及暂发监问人犯果有重大事情就呈巡按衙门区处若事情轻小径自查审发落毌令久禁人难仍候提督巡抚至日通行呈报查考

△其四十八牌行南昌府防守钱粮文卷　【六月十九日】

照得当职近奉　勑旨行取赴京所有本院衙门见有军机钱粮各项勘合词讼等项文卷为因居住未定陆续盘检乱杂向未清理即今暂收大厅左厢房内及合用什物亦收衙内必湏拨人防守庶免疏失为此牌仰本府官吏即行南新二县各差地方总小甲或均徭皂隶数名昼夜看守仍差官不时廵察防范及将应闭门户亦即封锁停当每日取各廵察官员并地方人等不致违悞疏失结状在官听候新任廵抚到日查考施行

△其四十九仰南康府劝留教授蔡宗兖　【六月】

据南康府儒学申看得教授蔡宗兖德任师儒心存孝义今方奉慈母而行正可乐英才之化况职主白鹿当宋儒倡道之区胜据匡庐又昔贤栖隐之地偶有亲疾自可将调辄兴挂冠之请似违奉檄之心仰布政司备行南康府掌印官以礼劝留仍与修葺学宫供给薪水稍厚养贤之礼以见崇儒之意缴

△其五十批江西布政司礼送致仕官呈　【六月二十五日】

据江西布政司呈查勘新建知县李时告送佥事李素丧归云南任内无碍缘由看得知县李时所呈量才能而知止己见恬退之节因友丧而求去尤见交谊之敦既经查勘明白亦合遂其高致仰司即行该府听令本官以礼致仕动支无碍官银置备彩帐羊酒从厚送饯加拨长夫水手资送还乡该司仍将本官致仕缘由行原籍官司用彰行谊之美以为风俗之劝缴

阳明先生别录卷之十二

　　
●阳明先生别录卷之十三

公移六

◆公移六

总督两广平定思田始末　【共八十七条】

○总督两广平定思田始末　【共八十七条】

其一钦奉勑谕通行

其二牌行江西都司操阅军马

其三牌行江西布政司备办粮赏

其四牌行江西按察司监视行罚

其五牌行广西布政林富及右江桂林道守廵等官湖兵进止事宜

其六牌谕安远县旧从征义官叶芳等

其七批吉安勤王有功张熖等词

其八牌行广西统兵各官相机行事

其九批南康县生员张云霖复学词

其十牌行韶州南雄府选取力士

其十一案仰广东岭东岭南岭西海南海北及广西桂林苍梧左江右江等道行十家牌法

其十二批岭西道添募呈

其十三批岭西道税法呈

其十四批广州后卫官军便宜呈

其十五批广东都指挥李翱操演打手呈

其十六批海南道策谋巢贼

其十七案行两广都布按三司公举将领

其十八批广州府起葢漏泽园申

其十九案行两广按察司备奉钦依事理

其二十牌差千户梅元辅省谕田州思恩

其二十一牌行那地州土官罗廷凤等放回本州岛

