<!-- { "loadSidebar": true } -->
　　像者，合土刻木而绘画之，以表敬事之所寓而已，必不能似佛而无不肖也。有一毫不肖，则不得谓之佛，况大像乎？土木之中，安得光相？予尝游京师城束资福寺，观夹伫塑罗汉中，有一躯秉炉者，人号曰香烟罗汉。予与同行数人者，瞪目视之，久无所见。僧致恭正色而指像曰：“香烟腾腾，何为不见邪？”其心必以不见之人目有障蔽也。放光之说，殆亦如此。或曰：“世有造大像者，顶中夜出白光，久之而败。乃像下为地道数百步，人行入像腹中，置烛其问耳。”故不以画见而夜见，不与人见而独见，则皆妄也。

　　（僧端，姿色之美闻于乡邑。临聘之日，宵逊佛寺，寺主置之别室。两泪礼拜，忽见，像语云：“汝壻命终，勿怀忧念。”翌日，其壻为牛所触而亡，因得出家。）

　　僧端与寺主素有奸状而不肯嫁者也。既迫聘期，宵逐佛寺，必以寺主之力能庇之。则此寺主乃奸猾之尤甚者。托为像语而暗杀其夫，仍曰死于牛触。则其夫家盖农人耳，宜僧端之不乐也。夫奸弊公行，至于杀人而不惧，又遂其出家之志，则当时为民上者，其政事不以教化为急，可叹也夫！

　　（善妙买油数斛，瓦瓶盛之，著中庭，布自缠身而焚。火将及顶，语诸凡曰：“我舍此身，已即得七反。止此一身，当得初果。”）

　　南岳福严寺山有所谓一生石、二生塔、三生藏。僧曰：“此思大和尚三生之遗迹也。”予问：“何以知之？”对曰：“思大之所自言也。”予曰：“思大止于三生邪？为复生生而不穷也？止于三生，是有断灭矣，生生不穷，是入轮回矣。然则如何？”僧者于是遁其辞而入于无所稽，莫足听者。思大，名僧也，其言犹如此之幻，而况善妙女子，颛蒙易惑者乎！

　　（法缘年十岁，失所在，经三日而归，说至净土天宫见佛。又去经旬，复还，作外国书语。有见其随风飘摇上天。经月上天。经月后还，则已出家披法服矣，持发而妇。）

　　天无可上之路，外国非十岁儿旬日所能往还。盖法缘为幻师所变易也。予尝谓人家男子未有所立者，不可令与僧人语。今而又知人家女子当教以女诫，不可令兄尼姑，谈异学。法缘之事，可为鉴戒矣。

　　（《祟正辩》中册，吴元年内，俞国宝借看，转借翁德明，留在何铺。四月初六日夜，海寇锺九皋馀党愿胡侵境，宫军克复，居民房屋烧烬，此书无存。当月失记日，有朋友龚敬之于路拾得此册相送，比旧略短一米，复成全书，记之耳。海昌杨复彦刚诘。）

卷三 

　　（晋孝武奉佛法，立精舍于殿侧，引沙门居之。苻坚率众寇淮南，谢玄等战于淝水，玻之。）

　　仁赞载此，以淝水之捷为孝武奉佛之报。然苻坚敬重道安，引之登辇，岂不奉佛，何为而败邪？！苻坚达王猛之言，贪功南伐，自覆其国。晋孝武衔任谢安，制师有道，故能以少击聚，晋祚复安。其存其亡，皆由用贤与不用贤耳。若曰立精舍于殿侧，引沙门居之，遂能胜敌，则梁武帝奈何反为侯景所围邪？天子之居，上法紫微，后市面朝，左宗庙，右社稷，各有成象，所以宪天复极，为神民万物之主，不敢苟也。沙门和尚乃异域之教，其形颁、衣服、威仪、言行无一与中国同者。明君有为，则当内华、外夷，息邪、距诐，以扶圣人之正道，乃于宫殿之旁为僧人之居，其亵读神器甚矣。可以为戒而不可以为法也。

　　（梁太祖躬览内经，指为科域，刺血躬写《般若经》十部。琳法师曰：“梁高祖迈有德之前踪，蹑净名之圣轨，惊岭奥典。鸡园密议，二谛五乘之皆，三藏九部之文，赤须之所未详，青目由来不译，并无重览，义弗再思，鄙周、孔之俗谟，讥老、庄之名理，法轮相继，斋讲不绝。每舍身时，地为震动。”）

　　萧衍于佛教之文，不论可知其精熟矣，岂待赞美而后知也。其重佛而轻老，则其嗜好之偏，犹人恶酒而好浆，陋监而美酢，未足以相贤也。法琳乃以周、孔之道为俗谟，何其敢于非圣无所忌惮如此哉？周公相武王，诛无道，杀飞廉，戮恶来，驱猛兽，膺夷狄。孔子集大成，正《五经》，作《春秋》，黜变夷，讨乱臣，诛赋予使人至今知有三纲五常之道，不沦胥于夷狄禽兽者，其功与天地参，与日月并，与四时惧连不知何时而已也。而法琳鄙之为俗谟，何其敢于非圣无所忌惮如此哉？必有明王在上，良相辅政，举行周、孔之教，申明友道之刑，庶乎其知畏矣。梁武舍身，地为震动，盖万乘之主，一旦以奴自居，天下之大异，地震所以警之。

　　（元魏太祖下诏曰：“夫佛法之兴，济益存亡。可于京邑建节答范，修整宫舍，令信向之徒，有所居止。”）

　　魏祖溺于名而不聂其实者也。佛法济存，则不父其父、不母其母。亲者尚不蒙其力，而曰广济含生，其可信乎？如共济亡，则佛语阿难，以地狱本无所有。是乃设为此说，以恐怖愚夫而已，于亡者实无所济也。世之修佛事以追先福者，自其初死至三年之久，经历十王，偏乎地狱，宜其每受减降、忏悔之语，与初死时亦无所异。虽数十年之后，修忌致齐者，其忏悔之语亦如之。尝谙其徒，盖不足以自诳。而举世惑之，可笑也已。

　　（肃宗写经十三藏。）

　　肃宗继天宝大乱之后，巨盗虽夷，而国势日削，所当发愤，图任贤才，以复先帝之境土，致天下于开元、贞观之盛。仰而思之，夜以继日，幸而得之，坐以待旦，犹恐不及也。乃有余暇留意佛书，抄写翻传至于六万五千余卷之富。古人曰：“不作无益害有益，功乃成。”肃宗废时乱日，作无益如此，其功业不竞，则有由矣。

　　（后周孝明帝造绵释迦随像及宝塔二百二十区。云薨藻税绣柱文袍，夏户秋臆，莲池柰苑，处处精洁，一一妍华。见者忘归，观者目眩。大弘像化，以固龙图。）

　　周帝奉佛华侈如此，不恤民力，不爱国财，以冀福田利益也。未几，国祚移于权臣之手，民力徒弹，国财徒费，以快惰游蚕食之众，而福田利益终不可得“像化虽弘，而基图不固矣。当其兴建之时，不过取僧人称赞夸美之言以自悦耳。其终乃如此，岂不为将来之永戒哉！

　　（隋高祖留心佛法，受菩萨戒，写经四十六藏。）

　　杨坚为人臣而篡取其君之位，其本不正，而能节用爱人以致康阜，自其才如此，岂受戒写经所能致哉？创业之君，子孙之所法也。高祖写经四十六藏，是以炀帝继世，装补经秩，至于九十余万卷。疑若功德宏深，福利增益，而不能免于宇文化及之杀，高祖绝祀，为后世笑。使其略法先王，师范周孔，知修身治国之道，岂且至此哉？

　　（唐太宗诏曰：“有隋失道，朕亲总元戎，致兹明代，曾无宁岁。思所以树立福田，济其营魂。可于建义以来交兵之处，为义士凶徒琐身戎陈者，各建寺剥，招延胜侣。望法鼓所振，变炎火于青莲，梵音所闻，易苦海于甘露。）

　　汤放桀、武王伐纣之后，天下大定，民安其生，物遂共性。其时未有佛法也。汤、武何以致太平哉？唐太宗英姿太大略，亲平祸乱，而其所学驳难，不明圣人之道，故其于生死之际未能无惑。昔汉高祖与项羽拒战累年，下诏军士死者为之棺敛，转送其家，四方归心焉。孜太宗之所为，不亦妇人之仁，鄙陋可笑哉！

　　（贞观二年下绍，其略曰：“今百毂滋茂，万宝将成，犹恐风雨失时，字养无寄。宜为普天亿兆仰祈加祐。可于京城及天下诸寺观僧尼道士等，七日七夜转经行道。每年正月七日，例皆准此。”）

　　人主诏令，犹天之风雷，发达万物，过与不及，则反为害。唐文皇，英主也，而有僻诏如此，无乃俗流失、世败坏已久，循习故常而不知其非邪？夫水旱、风雨、丰凶，天之所为而人之所感也。圣人修德以应天，则虽有其变而不为害。故阳教不修则日为之亏，阴事不治则月为之食，恩赏纵缓则无寒岁，刑罚惨酷则无燠年。商尝大旱，汤以六事自责，不闻流殍之灾。周尝大风，成王恐惧改过，终致丰登之报。此皆反求诸己，修其诚心，以答天戒而不求诸人也。求诸己而不求之人，道之要也。若不在此而在彼，则僧尼道士日日转经，月月行道，岁岁为之而无间歇，将见三日一风、五日一雨，百役繁殖不可胜用矣，尚何水旱之足忧乎！

　　（则天皇后请受佛记，沙门法藏讲《新华严经》，至“天地纲义十重门”，后茫然未决。藏乃指镇殿金狮子为喻，后遂开悟。）

　　则天以妾乘夫，革唐之命，淫虐不道，终其身而祸未已。不知仁赞所谓开悟者晤何事邪？其用刑设狱，惨酷峻忍，大抵皆如地狱变相，以威服天下。及大权由己，然后杀人，岂自僧人所劝哉？废中宗，幽之于房陵十有四年，非狄梁公以死谏诤，则不复也。帝虽归，不得预政者又六年，非张柬之辈率兵迎之，则不立也。则天所为如此，则法藏所陈镇殿金狮子之喻，有何义理而使后开悟邪？以予观之，法藏者，亦白马阿师之流耳。

　　（宪宗时，功德使奏凤翔法门寺有释迦牟尼佛指骨一截，藏之塔中，其本传以为当三十年一开，开即岁丰人安。帝遂下诏，命中使领禁兵舆僧徒迎至京师。帝开光顺门纳之，王公士庶瞻礼舍施，如恐不及。帝留禁中三日，乃送京城佛寺。）

　　佛之所以为佛者，以生不以死也。又况千年遗骨，岂道之所存邪？僧人且为之传曰：“骨塔每开，即岁丰人安。”宪宗信之，尽礼迎致，王公大臣，莫不阿君所好。独韩文公正色昌言以格其非，遂见斥逐。未几，宪宗为近竖杀逆而殡。是则开塔见骨者，乃所以祸人主，非所以安百姓也。而文公之言效矣。非后世之永鉴乎！夫佛之遗体诚有可贵，则耳目鼻口心腹肾肠尤当传宝，金刚坚固，必不如世人之死，同归腐坏，何独骨齿散落人间乎？世传得道真僧有火烧不化者，或舌、或目、或诸根器，以为清净戒律之验，而况佛乎？如有得佛之耳目鼻口心腹肾肠者，庶几可宝矣。

　　（牟子寺，灵帝崩，天下扰乱，独交州差安，北方人咸来在焉，多为神仙辟役长生之街。牟子常以五经难之。道家术士莫敢对。于是锐志于佛道，世俗之徒多非之，以背五经，略引圣贤之言证解之，名曰《牟子治惑》。或问：“佛之生也，从何邑国，宁有先祖乎？”牟子曰：“佛积累道德数千亿，生于天竺，白净王夫人以四月八日右胁而生。年十九，夜半飞而出宫，思道六年，成佛。孟夏生者，不寒不热，草木华美。”）

