<!-- { "loadSidebar": true } -->
　　（仁赞曰：“仲尼云：“何莫学夫诗，诗可以兴，可以观，可以群，可以怨。迩之事父，远之事君，多识于乌兽草木之名。’盖圣人激励劝戒，耻一物之不知也。释氏之为教，以譬喻得解。居天地之中，在器质之类，未尝弗藉以明理也。山川、草木、乌兽、虫鱼，靡所孑遗矣。”）

　　作诗者比兴于物，皆人所共见。所谓比兴者，发乎情、止乎礼义，大抵皆人伦之际，学者穷理之要也。佛氏以理为障，而仁赞乃谓藉譬喻以明理，不知其所明果何理欤？父子君臣，理之宗也，佛已弃之，是不明人伦之理矣。若曰我所明乃性命，非为世法也。则父子君臣岂出性命之外哉？今以其所称鸟兽草木之类而孜焉；则有日食一龙王及五百小龙，经八千岁而后死，曰金翅鸟者焉；则有以七宝为宫，食备百味，最后一口变为虾蟆，曰四种龙者焉，则有非从根生、非从地生，纵横六百八十万由旬，曰大药树者焉。佛之多识乎此物，舆人同见乎？抑亦自见乎？如其自见，则何以启证于人？如日同见，则未闻世人有能见之者也。岂得与诗人比兴之意同乎？夫君臣父子不预乎性命之理，而金翅鸟、四种龙、大药树，乃有性命之理存焉。不谓之诡怪诞妄，谓之何哉？

　　（君王奕世，唯刹帝利篡杀时起。异姓称尊，国兵骁选，子父传业，居则周街。征则奋前。凡有四兵，步、马、车、象及诸戎器，莫不锋锐。凶悖群小，媒危君上，则常幽囹圄，任其生死。犯伤礼义，悖逆忠孝，则劓鼻截耳，断手刖足，或立出国，或放荒裔。自馀咎犯，输则赎罪。）

　　古之圣人其德好生，未尝有杀之之心也。施仁政、立法度，临之以官师，而持之以悠久，其效至于兵寝不试，囹固屡空，牛羊无知，犹避行苇而不践，鱼鳖澡眇，亦被至德而成若，皆有实事，非虚言也。佛之化以不杀为上，当先行于其圆，使皆变而从己，然后可以及远。今此所载西域俗，亦有君王，亦有篡敚，亦有兵政，亦有刑辟，其兵以骁雄锋锐奋前为业，其刑以劓鼻、刖足、斩断为威，乌有其能不杀也？然则发大誓愿，愿尽十方虚空未来千刦，同证菩提，皆祝陿土者，其果能乎？佛既不能，则为其学者犹袭其言而求其道，其果得乎？惟圣人言颇行、行颅言，实浮于名，名不浮于实，本末内外，精粗隐显，该贯无遗。孜诸三王而不谬，建诸天地而不悖，质诸鬼神而无疑，百世以俟圣人而不惑，可谓道之正矣！

　　（年耆寿耋，死期将至，婴累沉疴，厌离尘俗，愿弃人间，轻鄙生死。于是亲故知友奏乐饯会，沉舟鼓棹，济殃伽河，中河自溺，谓得生天。）

　　此天竺之俗也。生必有死，犹春必有冬，昼必有夜，理之当也。死期既至，虽欲不弃人间，不离尘俗，其可得乎？魂气归天，既不可见矣，体魄归地，则因而敛藏之，不使暴露于外，此孝子慈孙之至情，非伪为也。投之中野，乌鸟狐狸食焉；投之大流，鱼鳖蛟螭食焉：于人心独无歉乎？然奏乐作饯，举老病者沉之而不以为悖，则惑于生天之邪说耳。其说盖利于生天以诱人，而夷狄之俗，务利尤甚，是以子沉其父、弟沉其兄，祝之曰：“生天！生天！”安行而不顾。彼见沉者亦冥心乎忉利、兜率之上，泯然饮水而葬于鱼腹而不悔也！异端之害，一至是哉！安得如西门豹者，委之破此惑哉！

　　（王田之内，大分为四：一充国用，祭祀粢盛，二以封建辅佐宰臣，三赏聪睿实学高才；四树福田，给之异道。）

　　中国之田，惟农耕之。凡士工商贾之食皆出于农力，故圣王重农，井牧其地以授之，使民有常产，以供事其上而给天下之食。自三代而上，莫不然也。及后世废井田，而后贫富不均矣。重释老、而后游食者众矣。判兵民，而后农夫亦病矣。此所谓王田者，西域之国主所有之土地也。四分之，以其二充国用祭祀、封建辅佐，以其二赏其聪睿实学、树福田，给异道。则是君臣与释氏中分其国，而民无与焉。虽其戎狄之俗不知保国抚民之道，亦佛说诱之，窃取其土地而不觉也。然四夷之土，荒瘠硗确，其视中国之膏腴沃壤，不啻相千万矣。佛之徒欲炽其学、广其众，西壤所不能给也，则必入于中国。盖自漠明而后，犹历数百年而未盛，非五胡乱华，圣道衰息，王纲大隳，彼亦何由得其志，弥漫滔天而不可禁止也？计今天下名山大川通都会邑之田，为僧所占者十居二三矣。彼其衣食居处无以异于人，独至于君臣父子则置之度外，以为非法。其贫富修短不能逢乎命。独至于凡人所值，则推之因果以为宿报，身受奉养安逸之实利，而口谈真空寂灭之空言。世主惑于福田利益之虚名，而受耗国蠢民之实害，上下相迷，古今一辙。间或慨然攘而斥之，非其好恶偏蔽如魏太武、唐武宗，则后人不能继承美政，从而更改，如唐宣宗之流，使任道忧民之士深嗟而重叹也。夫井田既不可遽复，兵制又未能骤革。其明白易行而无害者，莫如先罢释老以纾百姓，断之以不疑，持之以悠久，使人纲人纪浙有可张之道。其为功不在于禹抑洪水、放龙蛇，周公膺戎狄、跃猛兽，孔手诛乱臣、讨贼子，孟子距杨墨、正人心，岂不尽善又尽美哉！
