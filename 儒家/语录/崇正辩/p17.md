<!-- { "loadSidebar": true } -->
　　天生蒸民，自一而二、自二而三、自三而不可胜穷。致用有源，起数有祖，岂可贰哉？贰则生物之功息矣。故天无二日，土无二王，家无二主，尊无二上，以一制万，以寡统众，不易之道也。自庶人而上谓之士，自士而上谓之大夫，自大夫而上谓之卿，自卿而上谓之公，由尧、舜至三代其制如此。三代以后，官制或随时而变，其大概则不外是也。佛氏之教人中国，以空为宗，而其事则有父子、君臣、兄弟、宾主之名，舍自然之真，为假设之妄，名为空谛，实则不能外乎伦理，姑变其名耳。是以其道多弊而不能独立，必依托形势、凭恃法度，以整齐其众。故其言曰：“佛法，盖付之国王大臣也。”而世主不自知其身乃父子、君臣、夫妇大偷之宗，尧、舜三代帝王之所传畀，而区区于异端新奇之说。曰：“天有二日，日与佛日也。土有二王，王与法王也。”设空言以行实事，弃实事以崇空言，而莫有能辩之者。此仁赞所以敢肆谬悠而无忌惮也。

　　（僧史略曰：“僧之少欲，本合乱荣。佛之轨仪，止令分街。若无尊大，御下诚难。此又别时之意也。”）

　　凡世之名分、礼乐、法度，所以扶持伦理，使不至于乱也。僧人鄙之，曰：“此有为法也。”有为法者，世间法也。无为法者，出世间法也。佛之教人乃出世法，所以其道超于孔子之上，必须削发胡服，弃绝人伦以从之。今《僧史》所论，复欲以名分服属其徒，以尊临卑，以大制小，不如是不足御下，又何谓哉？中国之道不赖佛而后行，四方之教亦何必颇儒而后立乎？不可不辩也。

　　（三藏不空，上元末，帝不豫，空以大随求作法。翌日，乃瘳。）

　　上元，唐肃宗时也。肃宗不豫，空能以大随求愈之。及空以疾终，何不以大随求自治邪？僧人则曰：“空以寂灭为乐，不恋久生。救肃宗者，为悯念国王耳。”宝应元年，楚州刺史崔优表称：“有尼真如恍惚登天，见上帝赐以宝玉十三枚，云中国有灾，以比镇之，改建年号。”是月，明皇崩。后十有三日，肃宗崩。方其时，不空盖未死也，而大随求之法无验矣。僧又曰：“福力尽时，必还堕落，所不能救也。”然则何用佛哉？

　　（后往终南智炬寺修功德，念诵之夕，感天乐，萨捶舒毫发光，以相证验。）

　　僧人所称天乐、瑞光之异，必以夜中见闻，不典人共之。其言曰：“无缘者，不预也。”无缘者固不预矣，而天乐、瑞光终不以白昼出。吾是以终疑其诞也。

　　（大历五年，彗星出，诏空住五台山，星亦寻没。）

　　天垂象，见吉凶，以敬戒人君，使省其阙失。彗有扫除之象，示除旧而布新，星之变也。古之圣王恐惧修省以消弭之，有共道矣。代宗诏遣不空住五台山，则何意哉？周成王时，天大雷电以风，偃禾拔木，邦人大恐。成王悔过，知流言之非，迎周公于东，而天变为止，岁则大熟。宋景公出人君之言，荧惑退舍。齐景公纳晏子之谏，彗星遂灭。所以消弭之道，不在他人也。五台山非彗星所从出，使不空住焉，是责禳于僧，而忘恐惧修省于己，不亦异于古之明王乎？三川、五台相距几二千里，非旬日所能至。空至而彗星灭，则星之出没亦涉日久矣。其所谓会逢其适欤！人主心术昏蔽，方反以为神化之感，彼亦何足与言先王之正道哉！

　　（六年，示疾，上表告辞。敕使人劳问，加开府仪同三司、肃国公。卒，赠司空。）

　　开府仪同者，将相之崇官也。肃国公者，诸侯之高爵也。司空者，六卿之列职也。必文武兼资、出将入相而有其功，则可以为开府。必分茅受社，君国子民而居其位，则可以为国公。必分土制邑、居四民、时地利，而为冬官，则可以称司空。三藏者，传译佛教，一髡首胡人耳。而兼是三者，何也？为其有道邪？则彼之教以君臣为梦幻，以爵禄为虚假，以轩冕为桎梏，自为方外之士矣。代宗之授，不空之受，各悖于理，而当时无非之者。人主沦胥于异端，固宜化之者众也。

　　（天宝中，西蕃大石、康居五国帅兵围安西府。诏空入内，帝御于道场，空秉香炉，诵仁王密语二七遍。帝见神兵可伍百贝，在于殿庭。惊问，空曰：“毗沙门天王领兵救安西，请急设食发遣。”四月二十日，果奏云：“城东北有神兵来，番部惊溃。”帝览奏，劝诸道各于城楼置天王像。）

　　毗沙门天王之像，至今军营中敬事之。盖自不空始也。天宝末，明皇荒怠既甚，将相皆非其人，安西被兵而求救于鬼国，将亡之听也。其后禄山长驱，两京陷没，明皇逃窜于遐裔，而收复京师，克清大对者，卒赖于贤才。不空是时何不诵密语，遣神兵，枭禄山而斩思明，而使兵连祸结欤？至于肃、代，不空叨冒官秩，为时君所信，亦未闻诵密语、遣神兵，干不庭之方，剪叛逆之邮，何邪？大抵明皇信邪喜妄，居之不疑，见老子之形，闻空中之语，自为欺诞，以慰其心，固不恶人之幻己也。帝见神兵五百，不空又请设食以遣之。犹幻戏然，其相为谲诈如此，欲天下不乱，得乎？

　　（拘提者，先身为狗，舍利佛为说妙法。命终，生舍街国婆罗门家。舍利佛乞之，度为沙弥，得阿罗汉。）

　　佛国中鸟兽之类多矣，不但此一狗也。佛能说法，度之为人，则当物物不道，使羽毛鳞介皆脱身得阿罗汉果，而其国中莫非阿罗汉也，不亦善乎！何独为一狗而遣其余也。若日此狗于佛法有缘，善根宿植，则又不当受狗之身矣。彼无缘者尤宜怜悯济度，岂可以其无缘而舍之？有拣择心，非佛也。自逢磨已后传其道人中国，得道者甚众，而鸟兽之类孳生蕃息于天地之间，固不减也。未闻禅人得度若干犬豕牛羊为阿罗汉者，亦独何哉！

　　（舍街国有一老夫，蚤丧其偶，独与儿从佛出家。儿年尚幼，乞食，薄暮，将还精舍。儿畏毒兽，急扶师，排之进路，推父堕地，应手而死。佛告之曰：“虽死，不以恶意。”因说过去绿业。沙弥睦悟，精进得道。）

　　人苟助己，虽杀其父，犹非恶意。苟不助己，虽孝其亲，犹是受业。使天下之人以悖逆残忍施于其所生，而推之于宿缘。苟逃罪辜，归诚佛门，而许之以得道。不谓之异端邪说，谓之何哉？

　　（昔有罗漠舆沙弥赴龙宫请，心有爱恋。因病而卒，乃为龙子。）

　　学佛者深恶道家者流，而其说如此，则何异于存想变化之术哉？今夫禽兽皆有欲想，其胎卵所生，未有差舛者也曷尝闻鸡能慕凤凰而生凤凰，狗能慕麒麟而生麒麟哉？若谓禽兽不能如人之有思，则一失人身，转为异类，无有复得人身之理。自古至今，禽兽当充塞天地之间，而人之类绝矣！若谓因果轮回由其业报，不由思想，则沙弥心有爱想，何为化生龙子邪？反覆稽之，茫昧无据。盖幽阴幻惑之遁辞也。

　　（有沙弥嗜酪，每檀越饷僧酪时，沙弥得分，心中乐著。命终之后，生残酪瓶中为虫。）

　　此沙弥所以出家者，未必为食酪也。出家之功德舆食酪之嗜好，相远多矣。而比沙弥以食酪而为虫，不能以出家而成佛。使或有亦不出家，亦不嗜酪，既不为虫，又不为佛，则必为人矣。

　　（沙弥弥伽专诵《华严经》。圣历中，天帝释请迎上天诵持，曰：“每被阿修罗见扰，故屈师来宣经以禳。”遂升座宣讽，修罗军泉一时化去。）

　　佛经所谓天人者，乃国王贵乐之人，犹后世所谓皇族。其天女，则宫嫔之类。其单举天，则省文耳。至译语翻改，僧人流传，遂谓天上果有人类，种种怪诞，比盖佛经上乘之所不道者也。周□□□据长沙为□□所侵，大作佛事，讽《护国仁王经》，道场未毕，而城已破。是以兵拥僧聚著之江中。其时若得弥伽诵《华严经》，当不至于此乎？

　　（尼净检忽闻前香，并见朱气，有一女人手持五色花自空而下。检见欣然，因语众曰：“我令行矣。”执手辞别，腾空而上，所行之路，有似虹霓，直属于天。）

　　昔佛不许女人出家，阿难为懦昙弥请之。佛曰：“止止，男少女多，家则衰弱。女人出家，法不久住。假使女人作沙门者，八敬之法不得逾越，尽寿行之，可入法律耳。”至祐律师乃始开女人出家之路，非佛意也。古之贤妇人如大任、大姒之伦，终不能成尧、舜、商、周之功业，譬犹厚地持载万物，非天道偏覆包涵，亦安能独用哉？释氏以临终见佛为学道得果之证。彼女人者，佛所不教，必无得果之理。又况所见皆妄，理所弗载邪？若此，盖净检劳疾心专，将死之时，眼花乱发耳。

　　（安令首，父忡。首幼敏，父曰：“汝绿外属，而可求聘。”女曰：“端心业道，廉正自足，何必三从，然后为礼。”父曰：“汝欲独善一身，何能兼济父母？”女曰：“立身行道，方欲度脱一切，况二亲邪？”忡以问佛图澄，澄因以油傅忡右手，令视之。见有沙门之像，类其女。澄曰：“是君女先身耳。若从其志，令君富贵。”忡遂许之。）

　　安忡欲禁其女不从僧者，当稽之典礼，断以大义。乃问于佛图澄。澄者，多才善幻之人也，彼既不肯劝忡使止其女心，又为一术以诱之。忡于是时虽有天性之亲，决为所敚驶，不能自克。盖其所质疑者非所当问，是以遭诱而弗得脱也。富贵人情之所同欲，苦君子者，不以道得富贵，则不处也。澄既以幻诱忡，又要以富贵之说，自中人以下，宁有不惑者也？

　　（令宗遇乱被虏，拔眉托厉，随路南归。行达孟津，无舟可渡。专称三宝，忽见一鹿涉河而行，永自分岐。随鹿而济，曾不沾湿。）

　　昔光武迫于王郎之兵，冬月，欲渡河，遣王霸候之。河冰实未合，霸归，绐之曰：“冰合，可渡矣。”比光武至河，河冰适坚，遂复以济。光武将有天下，天实相之，然亦就其事而有其应。河水结冰，岁寒当然，理之常而事所有也。孟津，大河之险渡也，善没者所不能游。自晋以来，造舟为梁，以免覆舟之患。其水既险，则蛟龙龟鼍之所盘旋戏狎也，鹿胡为乎能涉哉？兽之能济水者，唯狗、马、牛、虎之属，狐则听冰而渡，不闻鹿能涉也。令宗苟曰：“吾临水徬徨，遇浮木空舟，幸而能济。”又何害其有道哉？设伪取信而言理所无有之事，于是败戾。或曰：“如子所言，则自今僧人欲售伪者，必依理据事而为之说，则柰何？”予曰：“依理据事，则非伪也。予所以辟之者，固为其以事理为障而谈事理之外也。”

　　（道琼造大像数躯，有放光相者。）

