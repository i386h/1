<!-- { "loadSidebar": true } -->

　　十四　重黎卷第十
　　或问："秦伯列为侯卫，
【注】在外候望，罗卫天子。卒吞天下，而赧曾无以制乎？"曰："天子制公。侯。伯。子。男也，庸节。
【注】庸，用也；节，节度也。节莫差于僭，僭莫重于祭，祭莫重于地，地莫重于天，
【注】既盗土地，又盗祭天。则襄。文。宣。灵其兆也。
【注】始于四公以来者，言周之衰非一朝一夕矣。昔者襄公始僭，西畤以祭白帝；文。宣。灵宗，兴鄜。密。上。下，用事四帝，而天王不匡，反致文。武胙。
【注】宗，尊也。文公起鄜畤，宣公起密畤，灵公起上。下畤。是以四疆之内各以其力来侵，攘肌及骨，而赧独何以制秦乎？"
【注】人之迷也，其日固已久矣。数世之坏，非一人之所支也。
