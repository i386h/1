<!-- { "loadSidebar": true } -->
　　观刘梦得《祭退之文》，有以知退之之文独步一时也，云：“手转文柄，高视寰海。权衡低昂，瞻我所在。三千余年，声名塞天。”又《祭子厚文》云：“勒石垂后，属于伊人。”此语心服之矣。
　　右《孔氏杂说》，毅甫记录之文也。三孔文字漫不可得，独此编乃传图之《珩璜论》。渝川丁氏尝板千家，视此为稍略。且珩璜之名未知所出，或谓玉碎者，岂其然乎？旧尝见吴虎臣引其数则以为杂说，兹故因之。淳熙庚子九日，临江假守吴兴沈诜识。
　　
