<!-- { "loadSidebar": true } -->
　　八【荠独用】
　　啓【遣礼切角次清音説文□教也从攴启声引论语不愤不啓徐曰啓发教道之也广韵开也又别也増韵又咨也又左传分至启闭注杜预曰立春立夏为启立秋立冬为闭又啓塞从时门戸道桥谓之啓城郭墙堑谓之塞又左传军左翼曰启又诗以先啓行王氏曰军前曰启后曰殿先军行之前者所谓选锋也又尔雅陆佃曰雨而昼晴曰启又诗不遑启处注跪也】棨【説文传信也从木启省声一説形如防有旛书之吏执为信一曰防衣前匈奴传有衣之防曰棨防师古云以赤黒缯为之古今注棨防前驱之器以木为之后代刻伪无复典刑以赤油韬之亦谓之油防亦曰棨防王公以下通用之广韵兵栏也集韵或作□○増韵亦作綮误】綮【説文□致缯也一曰徽帜信也从糸启省声一曰肉结处又回韵○増韵作棨误】启【説文开也从戸口徐按诗东有启明尔雅明星为启明言晨见东方为开明之始防意通作啓今文诗啓明○毛氏韵增】稽【説文下首也本作防从旨声或作稽徐曰今书传大约多作稽也又齐韵○毛氏曰俗作□从禾误】○徯【户礼切羽浊音説文待也从彳奚声徐按尚书徯予后増韵望也或作諐説文徐曰此亦与徯字义相通亦作蹊集韵又作□傒又齐韵】謑【説文耻也从言奚声庄子謑髁无任一曰謑诟小人怒也集韵或作防又齐韵】○奚【女官也周礼女奚有两音一者胡礼切又齐韵○毛氏韵増○已上属啓字母韵】○掜【吾礼切音与纸韵螘同拟也一曰不从也増韵寄也捉也庄子终日握而手不掜又屑韵○张氏补遗】○邸【典礼切徴清音説文属国舎也从邑氐声徐曰诸侯来朝所舎曰邸有根柢也根本所在也师古曰汉制郡国朝宿之舎在京师者率名邸邸至也言所归至也今人谓逆旅为邸又周礼四圭有邸注邸舍也为圭之舎又本也圭四出中共一璧犹众枝同一根柢也又掌次设皇邸注邸后版也郑云屏风也又姓汉上郡太守邸杜集韵或作防】柢【説文木根也广韵本也通作氐诗维周之氐又支霁韵】诋【説文诃也从言氐声或作呧徐曰今人诘难之为呧呵又齐韵】阺【説文秦谓陵阪曰阺从氏声又陇阺也扬雄解嘲响若阺隤师古曰蜀名山旁堆曰阺集韵或作坻○礼韵本出坻字】弤【弓名増韵雕弓也埤苍云舜弓名】抵【説文挤也从手氐声广韵掷也又当也汉高纪伤人及盗抵罪抵当也谓使各当其罪杜甫诗家书抵万金又大抵师古曰大归也前食货志作大氐唐书作大底集韵或作抵又纸韵】抵【説文触也从牛氐声或作觝韩愈进学解觝排异端通作抵史记二世作觳抵优俳之观应劭曰战国之时稍増讲武之礼以为戏乐秦更名角抵角角材抵相抵触汉武元封元年作角抵戏注两两相当角力角技顔曰抵当也非谓抵触乐书云或谓蚩尤氏头有角与黄帝鬬以角觝人亦通作氐张骞传角氐又通作邸文选风赋邸华叶而振气注触也】軧【车后】疧【病也或作疷诗俾我疷兮又支韵○毛氏韵増】底【説文山居一曰下也从广氐声广韵又止也増韵器臀后广陵王传封以方底注方底囊所以盛书前汉书緑绨方底又海録碎事凡公文中书谓之草枢宻院谓之底三司谓之检秘府有梁朝宣底三卷或作防列子无防之谷名曰归墟又纸韵】氐【説文至也一曰地也一曰星名又齐霁二韵】提【絶也礼记少仪牛羊之肺离而不提心又掷也史冐絮提文帝萧该读又吴王濞传引博局提吴太子杀之索隐音底又齐霁韵○今増】堤【説文滞也从土是声又塞也或作底孟正涂壅底又齐韵○毛氏韵増】○体【上礼切徴次清音説文总十二属也从骨豊声广韵身也又生也増韵又肢体也孟子四端犹四体也又诗方苞方体注郑云体成形也又质也王弼明爻云体质不必齐也又体貌大臣者谓加容貌以敬之也又体物状物也或作軆亦作躰荀子脩身篇注物躰不具谓之倚増韵俗作体非体音蒲本切】涕【説文泣也从水弟声广韵目汁诗传自目曰涕诗燕燕泣涕如雨注泣无声出涕又素问云涕之与泣譬人兄弟急则俱死生则俱生据此则泣为泪涕为鼻液今俗谓鼻液为涕诗潸然出涕史记然流涕之无从易涕洟礼记遇于一哀而出涕竝音体又霰韵】缇【説文帛丹黄色从糸是声周礼缇衣注古兵服之遗色纁也汉官仪云执金吾缇骑二百人説文或作纸又齐韵】醍【酒赤色通作缇周礼酒正四曰缇齐注音体成而红赤如今下酒疏云下酒谓糟床下酒其色红赤礼韵粢醍注亦作缇又齐韵】○弟【待礼切徴浊音説文□韦束相次弟也言如积压柔韦顺后前不相戾也故从韦广韵兄弟尔雅男子先生为兄后生为弟又两姨之子为外兄弟姑舅之子为内兄弟魏杨阜称外兄姜叙而皇甫谧列女传云叙姑子杨阜则舅子称姑子为外兄弟姑子称舅子为内兄弟左传声伯之母出嫁于齐管于奚生二子而寡以归声伯声伯以其外弟为大夫而嫁其外妹于施孝叔杜预曰外弟管于奚之子是同母异父亦称外兄弟也又霁韵】悌【易也广韵恺悌也通作弟诗岂弟君子注岂乐也弟易也又霁韵】娣【説文女弟也又娣姒妯娌也详见纸韵姒字注又霁韵】递【更易也广韵递代也増韵又迢递也传递也集韵或作递増韵俗作逓又霁韵】○祢【乃礼切徴次浊音説文亲庙也从示尔声广韵祖祢也増韵父庙曰祢又姓魏有祢衡集韵或作祢】檷【络丝檷也注见纸韵忍氏切集韵或作鑈铌】濔【满也注见纸韵母婢切又众也诗垂辔濔濔○礼韵续降】弥【水流貌又支纸韵】薾【华茂貌或作尔诗彼尔维何注华盛弥漫也○毛氏韵增】泥【泥泥露貌集韵本作又齐霁韵】○陛【部礼切音与婢同説文升髙阶也从坒声汉书应劭曰陛者升堂之阶王者必有执兵陈于阶陛之侧羣臣与至尊言不敢指斥故呼在陛下者而告之因卑逹尊之意高祖五年诸侯上疏始称陛下又尊者之阶曰纳陛孟康曰纳内也谓凿殿基阯为陛不使露也顔曰尊者不欲露而升陛故内之于霤下也集韵或作防】梐【説文梐枑也从木坒声周礼王防同之舎设梐枑注行马也】狴【狴犴狱名増韵所以拘囚也或作陛又齐韵】髀【股也详见纸韵补弭切注或作防韩文陆浑山火诗髤其皮肉通防臋本作防唐书李甘传啮疽刳防集韵又作□脾肶】○米【母礼切音与弭同説文米穬实也象未黍之形徐曰穬颗粒也十其稃彚开而米见也八八米之形也郑诗笺米之率粝十粺九凿八侍御七又姓】眯【説文艸入目中也从目米声广韵物入目也庄子簸糠眯目】防【説文绣文如聚细米从糸从米米亦声集韵説文或作□引书藻火黺□通作米今文尚书藻火粉米注粉若粟冰米若聚米疏云刺绣为文类聚米形○毛氏韵増】洣【水名在茶陵○平水韵増】○济【子礼切商清音説文水出常山东入泜从水齐声徐曰此非四凟之济释名云济济也言源出河北济河而南通典云水出王屋山顶崖下澄渟不流至孟州济源县西二里平地出名济水王莽时大旱枯絶广韵又止也定也齐也又济济多威仪貌诗济济多士礼记大夫之容济济又诗载获济济注禾稠难进不能速疾又州名本齐地秦属东郡宋置碻磝戌后魏置济北郡唐改济州又姓出襄城集韵古作防又霁韵又见本音泲字注】泲【説文沇也东入于海从水声诗出宿于泲注沇水东流书作济与泲同説文徐曰今多作济故与常山济水相乱此则四渎之济前地理志泲河维兖州师古曰本济水字】防【博雅捽也又纸韵○毛氏韵増】○泚【此礼切商次清音説文清也从水此声徐按谢朓诗寒流自清泚又孟子其颡有泚注污出泚泚然也又纸韵】玼【玉色鲜也又支纸韵】萋【草生貌魏都赋奇卉萋萋叶韵音泚又齐韵○毛氏韵増】緀【帛文貌説文引诗緀兮斐兮又齐韵○毛氏韵増】○洗【山礼切商次清次音説文涤也本作洒从水西声孟子愿比死者一洒之史记货殖传洒削薄技也前平帝纪洒心自新今经传洗涤字皆作洗亦作洒扬子巢父洒耳又铣韵○礼韵洒字重出今删】○荠【在礼切商浊音草名广韵甘菜淮南子荠水菜冬水而生夏土而死又其枝叶细靡谓之靡草诗其甘如荠陶云荠类多此是可食者又支霁韵】齐【齐齐防慤貌礼记玉藻篇庙中齐齐又支齐佳霁韵○毛氏韵増】癠【病也又霁也】鮆【説文刀鱼也饮而不食从鱼此声前货殖传鲐鮆千斤尔雅翼云与石首鱼皆以三八月出江赋鯼鮆顺时而往还集韵或作鲚又支韵】○礼【里弟切音与里同説文礼履也所以事神致福从示从豊徐曰示豊为礼字从示古祗字今作礼礼重于祭从豊者其器也释名云体也得其事体也孟子礼之实节文斯二者盖因人心之仁义而为之品秩使各得其叙之谓礼又姓左传礼孔集韵古作礼】澧【説文水出衡山东入汝以水豊声书东至于澧楚辞濯余佩于澧浦澧是江沅之别流又州名汉属武陵郡隋置澧州又姓通作醴史记东至于醴】醴【説文酒一宿熟也从酉豊声徐按史楚元王为穆生设醴然则醴甜酒也诗且以酌醴注疏醴不可以专饮飨有醴者天子之礼周礼酒正醴齐注醴犹体也成而汁滓相埓上下一体如今恬酒诗诂云酒之甘浊而不泲者士冠礼曰甘醴维厚又州名汉属左冯翊唐置干州宋改醴州因醴泉县名】鳢【説文鳠也从鱼豊声诗鱼丽于罶鲂鳢尔雅云鳢鲩毛注以鳢为鲖鲖音直冡切尔雅翼云鳢鱼圎长斑点有七作北斗象夜则仰首向北而拱有自然之礼故从礼胆独甘故从醴通作蠡本草蠡一名鲖今黒鲤鱼】蠡【説文虫齧木中也从防彖声又物欲絶貌孟子以追蠡又彭蠡湖名一名汇泽今南康宫亭湖也能使分风而船南北在浔阳县东南湖心有大孤山周回四百五十里集韵或作防古作□又支齐歌哿韵】劙【刀刺也又直破也又支霁韵○毛氏韵増】盠【博雅瓢也广韵箪也又齐韵○毛氏韵増】欐【梁也又车名通作丽庄子梁丽可以冲城又支纸霁韵○今増○已上属已字母韵】




　　古今韵防举要卷十二
　　钦定四库全书
　　古今韵防举要卷十三
　　元　黄公绍　原编
　　熊　忠　举要
　　上声
　　九【蟹与骇通】
