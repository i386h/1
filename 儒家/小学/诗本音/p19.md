<!-- { "loadSidebar": true } -->
　　溥彼韩城燕师所完【二十五寒】以先祖受命因时百蛮【二十七删】王锡韩侯其追其貊【二十陌】奄受北国因以其伯【二十陌】实墉实壑【十九铎】实亩实籍【二十二昔】献其貔皮【音婆】赤豹黄罴【音波】
　　韩奕六章章十二句
　　江汉浮浮【十八尤】武夫滔滔【六豪】匪安匪游【十八尤】淮夷来求【十八尤】既出我车【九鱼】既设我旟【九鱼】匪安匪舒【九鱼】淮夷来铺【十一模】
　　江汉汤汤【十阳】武夫洸洸【十一唐】经营四方【十阳】告成于王【十阳】四方既平【十二庚】王国庶定【四十六径】时靡有争【十三耕】王心载寜【十五青　此章以平去通为一韵】
　　江汉之浒【十姥】王命召虎【十姥】式辟四方彻我疆土【十姥】匪疚匪棘【二十四职】王国来极【二十四軄】于疆于理【六止】至于南海【十五海此章亦可以上入通为一韵】
　　王命召虎来旬来宣【二仙】文武受命召公维翰【二十五寒二十八翰二韵】无曰予小子【六止】召公是似【六止】肇敏戎公用锡尔祉【六止】厘尔圭瓒【二十三旱】秬鬯一卣告于文人【十七真】锡山土田【一先】于周受命【弥吝反】自召祖命【见上】虎拜稽首天子万年【一先此章以平上去通为一韵】
　　虎拜稽首【四十四有】对扬王休【十八尤】作召公考【三十二晧】天子万夀【四十四有四十九宥二韵】明明天子【六止】令闻不已【六止】矢其文徳【二十五徳】洽此四国【二十五徳　此章以平上通为一韵亦可以上入通为一韵】
　　江汉六章章八句
　　赫赫明明王命卿士【六止与师协】南仲大祖【十姥】大师皇父【九麌】整我六师【六脂】以修我戎【音汝　説见常棣】既敬既戒【十六怪】惠此南国【二十五徳　此章以平上以去入通为一韵】
　　王谓尹氏命程伯休父【九麌】左右陈行戒我师旅【八语】率彼淮浦【十姥】省此徐土【十姥】不留不处【八语】三事就绪【八语】
　　赫赫业业有严天子【首二句无韵】王舒保作匪绍匪游【十八尤】徐方绎骚【六豪】震惊徐方如雷如霆【十五青】徐方震惊【十二庚】王奋厥武【九麌】如震如怒【十姥十一暮二韵】进厥虎臣【十七真与濆协】阚如虓虎【十姥】铺敦淮濆【二十文】仍执丑虏【十姥】截彼淮浦【十姥】王师之所【八语】
　　王旅啴啴【二十五寒】如飞如翰【二十五寒二十八翰二韵】如江如汉【二十八翰】如山之苞【五肴】如川之流【十八尤】緜緜翼翼【二十四軄】不测不克【二十五徳】濯征徐国【二十五徳　此章以平去通为一韵】
　　王犹允塞【十九代二十五徳二韵】徐方既来【十六咍】徐方既同【一东】天子之功【一东】四方既平【十二庚】徐方来庭【十五青】徐方不囘【十五灰】王曰还归【八微　此章以平入通为一韵】
　　常武六章章八句
　　瞻卬昊天则不我惠【十二霁】孔填不寜降此大厉【十三祭】邦靡有定士民其瘵【十六怪】蟊贼蟊疾靡有夷届【十六怪】罪罟不收【十八尤】靡有夷瘳【十八尤】
　　人有土田【一先】女反有之人有民人【十七真】女覆夺【十三末与説协】之此宜无罪【十四贿与下罪协】女反収之彼宜有罪【见上】女覆説【十三末】之【有収二字不入韵】
　　哲夫成城【十四清】哲妇倾城【见上　二城字自为韵】懿厥哲妇【房以反】为防为防【六脂】妇有长舌维厉之阶【十四皆】乱匪降自天【一先】生自妇人【十七真】匪教匪诲【十八队】时维妇寺【七志　此章以平上通为一韵】
　　鞫人忮忒【二十五徳】谮始竟背【十八队】岂曰不极【二十四軄】伊胡为慝【二十五徳】如贾三倍【十五海】君子是识【二十四軄】妇无公事【七志】休其蚕织【二十四职　此章以上去入通为一韵】
　　天何以刺【五寘】何神不富【方二反】舎尔介狄维予胥忌【七志】不吊不祥【十阳与亡协】威仪不类【六至】人之云亡【十阳】邦国殄瘁【六至】天之降罔【三十六养与亡协】维其优【十八尤】矣人之云亡【十阳】心之忧【十八尤】矣天之降罔【见上】维其防【八微】矣人之云亡【见上】心之悲【六脂】矣【此章以平上通为一韵】
　　觱沸槛泉维其深【二十一侵】矣心之忧矣寜自今【二十一侵】矣不自我先【一先与天协】不自我后【音户】藐藐昊天【一先】无不克巩无忝皇祖【十姥】式救尔后【见上　巩字不入韵】
　　瞻卬七章三章章十句四章章八句
　　旻天疾威天笃降丧【十一唐四十二宕二韵】瘨我饥馑民卒流亡【十阳】我居圉卒荒【十一唐】
　　天降罪罟蟊贼内讧【一东】昬椓靡共【三钟】溃溃囘遹实靖夷我邦【博工反】
　　臯臯訿訿曾不知其玷【五十一忝】兢兢业业孔填不寜我位孔贬【五十琰】
　　如彼嵗旱草不溃茂如彼栖苴我相此邦无不溃止【无韵】维昔之富【方二反】不如时【七之】维今之疚【音几】不如兹【七之】彼疏斯粺【十五卦】胡不自替【十二霁】职兄斯引【末句无韵　此章以平上去通为一韵】
　　池之竭【十月与下竭害协】矣不云自频泉之竭【见上】矣不云自中【一东】溥斯害【十四泰】矣职兄斯不烖我躬【一东　此章以去入通为一韵】昔先王受命有如召公日辟国百里【六止】今也日蹙国百里【见上】于乎哀哉【十六咍】维今之人不尚有旧【音忌　此章以平上去通为一韵】
　　召旻七章四章章五句三章章七句
　　荡之什十一篇九十二章七百六十九句

　　诗本音卷九
　　钦定四库全书
　　诗本音卷十　　　　　　昆山顾炎武撰
　　颂
　　周颂
　　于穆清庙肃雝显相济济多士秉文之徳对越在天骏奔走在庙不显不承无射于人斯【无韵】
　　清庙一章八句
　　维天之命于穆不已于乎不显文王之徳之纯假以溢我我其収之骏惠我文王曾孙笃之【此章或可以命纯収笃为韵凡周颂之诗多若韵若不韵者意古人之歌必自有音节而今不可考矣　朱子曰周颂多不叶韵疑自有和声相叶清庙之瑟朱而疏越一唱而三叹叹即和声也】
　　维天之命一章八句
　　维清缉熙文王之典【二十七铣】肇禋【十七真】迄用有成【十四清】维周之祯【十四清　此章以平上通为一韵】
　　维清一章五句
　　烈文辟公【一东与邦崇功协】锡兹祉福惠我无疆【十阳】子孙保之无封靡于尔邦【博工反】维王其崇【一东】之念兹戎功【一东】继序其皇【十一唐】之无竞维人四方其训之不显维徳百辟其刑之于乎前王不忘【十阳　公疆各自为韵集传并为一韵者非】
　　烈文一章十三句
　　天作高山大王荒【十一唐】之彼作矣文王康【十一唐】之彼徂矣岐【后汉书西南夷传作彼徂者岐朱子谓徂当作岨】有夷之行【户郎反】子孙保之【末句无韵】
　　天作一章七句
　　昊天有成命二后受之成王不敢康夙夜基命宥宻于缉熙单厥心肆其靖之【无韵】
　　昊天有成命一章七句
　　我将我享【三十六养与方飨协】维羊维牛【音疑】维天其右【音以】之【隋书宇文恺传引作维牛维羊则羊与享为韵而右字不入韵也】仪式刑文王之典日靖四方【十阳】伊嘏文王既右飨【三十六养　今本或作享今依唐石经及国子监注疏本改正】之我其夙夜畏天之威于时保之【末三句无韵此章上下俱以平上通为一韵】
　　我将一章十句
　　时迈其邦昊天其子之实右序有周薄言震之莫不震疉懐柔百神及河乔岳允王维后明昭有周式序在位载戢干戈载櫜弓矢我求懿徳肆于时夏允王保之【无韵】
　　时迈一章十五句
　　执竞武王【十阳】无竞维烈不显成康【十一唐】上帝是皇【十一唐】自彼成康【见上】奄有四方【十阳】斤斤其明【弥郎反】钟鼔喤喤【音皇】磬筦将将【十阳】降福穰穰【十阳】降福简简【二十六产】威仪反反【二十阮】既醉既饱福禄来反【见上】
　　执竞一章十四句
　　思文后稷【二十四职与极协】克配彼天【一先】立我烝民【十七真】莫匪尔极【二十四职】贻我来牟帝命率育无此疆尔界陈常于时夏【四句无韵】
　　思文一章八句
　　清庙之什十篇十章九十五句
　　嗟嗟臣工【一东】敬尔在公【一东】王厘尔成来咨来茹【八语九御二韵释文徐音如与畬协】嗟嗟保介维莫之春亦又何求【十八尤】如何新畬【九鱼九麻二韵】于皇来牟【十八尤】将受厥明明昭上帝【十二霁与艾协】迄用康年【一先】命我众人【十七真】庤乃钱镈奄观铚艾【二十废】
　　臣工一章十五句
　　噫嘻成王既昭假尔【四纸与私里协】率时农夫【十一模】播厥百谷【一屋】骏发尔私【六脂】终三十里【六止】亦服尔耕十千维耦【古音鱼矩反后人混入四十四有韵此章以平上以平上入通为一韵】
　　噫嘻一章八句
　　振鹭于飞【八微与止协】于彼西雝【三钟】我客戾止【六止】亦有斯容　【钟】在彼无恶【十一暮十九铎二韵】在此无斁【二十二昔韩诗作射中庸引此亦作射】庶几夙夜【音豫】以永终誉【九鱼九御二韵　此章以平上以去入通为一韵】
　　振鹭一章八句
　　丰年多黍多稌亦有高廪【首二句无韵】万亿及秭【五防】为酒为醴【十一齐】烝畀祖妣【五防】以洽百礼【十一齐】降福孔皆【十四皆　此章以平上通为一韵】
　　丰年一章七句
　　有瞽有瞽【十姥与虡羽鼔圉奏举协】在周之庭【十五青与声鸣听成协】设业设虡【八语】崇牙树羽【九麌】应田县鼓【十姥】鞉磬柷圉【八语】既备乃奏【侧故反】箫管备举【八语】喤喤厥声【十四清】肃雝和鸣【十二庚】先祖是听【十五青】我客戾止永观厥成【十四清此章以上去通为一韵】
　　有瞽一章十三句
　　猗与漆沮【九鱼】潜有多鱼【九鱼】有鳣有鲔【五防】鲦鲿鰋鲤【六止】以享以祀【六止】以介景福【方墨反　此章以上入通为一韵】
　　潜一章六句
　　有来雝雝【三钟与公协】至止肃肃【一屋】相维辟公【一东】天子穆穆【一屋】于荐广牡【莫九反与考协】相予肆祀【六止】假哉皇考【三十二晧】绥予孝子【六止】宣哲维人【十七真与天协】文武维后【古音戸与后同后人混入四十五厚韵】燕及皇天【一先】克昌厥后【音戸】绥我眉夀【四十四有四十九宥二韵与考协】介以繁祉【六止】既右烈考【三十二晧】亦右文母【满以反】
　　雝一章十六句
　　载见辟王【十阳】曰求厥章【十阳】龙旂阳阳【十阳】和铃央央【十阳】鞗革有鸧【十阳】休有烈光【十一唐】率见昭考以孝以享【三十六养】以介睂夀【四十四有四十九宥二韵】永言保【三十二晧】之思皇多祜【十姥】烈文辟公绥以多福俾缉熙于纯嘏【古音古考嘏字诗凡二见并同后人混入三十五马韵　此章以平上通为一韵】
　　载见一章十四句
