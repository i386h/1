<!-- { "loadSidebar": true } -->
　　皇矣上帝临下有赫【二十陌】监观四方求民之莫【十九铎】维此二国【二十五徳与下国协】其政【毛传作政朱子从之唐石经依郑笺作正】不获【二十一麦】维彼四国【见上】爰究爰度【十九铎】上帝耆之憎其式廓【十九铎】乃眷西顾此维与宅【二十陌】
　　作之屏【十五青与平协】之其菑其翳【十二齐】修之平【十二庚】之其灌其栵【十三祭】启之辟【二十二昔与剔协】之其柽其椐【九鱼】攘之剔【二十三锡】之其檿其柘【古音之恕反后人混入四十祃韵】帝迁明徳【二十五徳与配协】串夷在路【十一暮】天立厥配【十八队】受命既固【十一暮　此章以平去以去入通为一韵】
　　帝省其山柞棫斯防【十三末十四黠二韵】松栢斯兑【十四泰】帝作邦作对【十八队】自大伯王季【六至】维此王季【见上】因心则友【音以】则友其兄【虚王反】则笃其庆【音羌】载锡之光【十一唐】受禄无丧【十一唐四十二宕二韵】奄有四方【十阳　此章以上去入通为一韵】
　　维此王季帝度其心【二十一侵】貊其徳音【二十一侵】其徳克明克明克类【六至】克长克君王此大邦克顺克比【五防六至二韵】比于文王其徳靡悔【十四贿十八队二韵】既受帝祉【六止】施于孙子【六止此章以上去通为一韵】
　　帝谓文王无然畔援【二十二元三十三线二韵】无然歆羡【三十三线】诞先登于岸【二十八翰】密人不共【三钟】敢距大邦【博工反】侵阮徂共【三钟】王赫斯怒【十姥】爰整其旅【八语】以按徂旅【见上】以笃于周祜【十姥今本或无于字今从唐石经及国子监注防本添】以对于天下【音户】
　　依其在京【音疆】侵自阮疆【十阳】陟我高冈【十一唐】无矢我陵我陵我阿【七歌】无饮我泉我泉我池【音陀】度其鲜原居岐之阳【十阳】在渭之将【十阳】万邦之方【十阳】下民之王【十阳】
　　帝谓文王予怀明徳【二十五徳】不大声以色【二十四职】不长夏以革【音棘】不识不知顺帝之则【二十五徳】帝谓文王【十阳】询尔仇方【十阳】同尔兄弟【后汉书伏湛传引此作同尔弟兄兄音虗王反入韵今作兄弟不入韵】以尔钩援与尔临冲【三钟】以伐崇墉【三钟】
　　临冲闲闲【二十八山】崇墉言言【二十二元】执讯连连【二仙】攸馘安安【二十五寒】是类是祃【古音暮今四十祃与驾溠等字混为一韵】是致是附【十遇】四方以无侮【九麌】临冲茀茀【八物】崇墉仡仡【九迄】是伐是肆【六至】是絶是忽【十一没】四方以无拂【八物　此章以上去以去入通为一韵】
　　皇矣八章章十二句
　　经始灵台经之营【十四清】之庶民攻之不日成【十四清】之经始勿亟【七志二十四职二韵】庶民子来【十六咍】王在灵囿【古音肄后人混入四十九宥韵】麀鹿攸伏【古音蒲北反与服同考伏字诗一见易一见礼记一见并同后人误入一屋韵　此章以平去入通为一韵】
　　麀鹿濯濯【四觉】白鸟翯翯【四觉】王在灵沼【三十小】于牣鱼跃【十八药　此章以上入通为一韵】
　　虡业维枞【三钟】贲鼔维镛【三钟】于论鼓钟【三钟】于乐辟廱【三钟】于论鼔钟【见上】于乐辟廱【见上】鼍鼓逢逢【古音薄工反后人分四江韵】蒙瞍奏公【一东】
　　灵台五章章四句【仍依毛郑章句以每章一韵故也】
　　下武维周世有哲王【十阳】三后在天王配于京【音疆】
　　王配于京世徳作求【十八尤】永言配命成王之孚【音浮】成王之孚下土之式【二十四职】永言孝思孝思维则【二十五徳】媚兹一人应侯顺徳【二十五徳】永言孝思昭哉嗣服【蒲北反】昭兹来许【八语】绳其祖武【九麌】于万斯年受天之祜【十姥】受天之祜四方来贺【三十八个】于万斯年不遐有佐【三十八个】
　　下武六章章四句
　　文王有声【十四清】遹骏有声【见上】遹求厥寜【十五青】遹观厥成【十四清】文王烝哉【八章未句合为一韵説见麟之趾】
　　文王受命有此武功【一东】既伐于崇【一东】作邑于丰【一东】文王烝哉
　　筑城伊淢【二十四职】作丰伊匹【五质】匪棘其欲【礼记引此作犹　十八尤】遹追来孝【三十六效】王后烝哉【此章以平去通为一韵　元熊朋来曰此诗自有礼记匪革其犹可证乃不改欲字作犹而改孝字音许六反此又失之诗中此与常棣务字二音必须改正】
　　王公伊濯维丰之垣【二十二元】四方攸同王后维翰【二十五寒】王后烝哉
　　丰水东注维禹之绩【二十三锡】四方攸同皇王维辟【二十二昔】皇王烝哉
　　镐京辟廱【三钟】自西自东【一东】自南自北【二十五徳】无思不服【蒲北反】皇王烝哉
　　考卜维王【十阳】宅是镐京【音疆】维龟正【十四清四十五劲二韵】之武王成【十四清】之武王烝哉
　　丰水有芑【六止】武王岂不仕【六止】诒厥孙谋【音媒】以燕翼子【六止】武王烝哉【此章以平上通为一韵】
　　文王有声八章章五句
　　文王之什十篇六十七章四百一十四句
　　厥初生民【十七真】时维姜嫄【二十二元】生民如何克禋克祀【六止】以弗无子【六止】履帝武敏【音每　按尔雅释训以履帝武敏为句或以歆字属上读者非】歆攸介攸止【六止】载震载夙【一屋】载生载育【一屋　夙育不与稷为韵亦如桑中思齐之例而稷字仍协上文】时维后稷【二十四职　此章以上入通为一韵】
　　诞弥厥月【十月】先生如达【十二曷】不坼不副【古音方二反与富同后人混入四十九宥韵】无菑无害【十四泰】以赫厥灵【十五青】上帝不寜【十五青】不康禋祀【六止】居然生子【六止　此章以去入通为一韵】
　　诞寘之隘巷牛羊腓字【七志与翼协】之诞寘之平林【二十一侵】防伐平林【见上　二林字自为韵】诞寘之寒冰鸟覆翼【二十四职】之鸟乃去【八语九御二韵】矣后稷呱【十一模】矣实覃实訏【十虞】厥声载路【十一暮　此章以去入以平去通为一韵】
　　诞实匍匐【二十五徳】克岐克嶷【二十四职】以就口食【七志二十四軄二韵】蓺之荏菽荏菽旆旆【十四泰】禾役穟穟【六至】麻麦幪幪【一东】瓜瓞唪唪【一董　此章以去入以平上通为一韵】
　　诞后稷之穑有相之道【三十二晧】茀厥丰草【三十二晧】种之黄茂【音耄】实方实苞【五肴】实种实褎【四十九宥】实发实秀【四十九宥】实坚实好【三十二晧】实颖实栗【五质】即有邰家室【五质　此章以平上去通为一韵】诞降嘉种维秬维秠【五旨】维穈维芑【六止】恒之秬秠【见上】是获是亩【满以反】恒之穈芑【见上】是任是负【房以反】以归肇祀【六止】诞我祀如何或舂或揄【十八尤】或簸或蹂【十八尤四十四有二韵】释之叟叟【苏九反后人误入四十五厚韵　尔雅作溞溞郭璞音骚】烝之浮浮【十八尤】载谋载惟【六脂】取萧祭脂【六脂】取羝以軷【十三末】载燔载烈【十七薛】以兴嗣嵗【十三祭　此章以平上以平去入通为一韵】
　　卬盛于豆于豆于登【十七登】其香始升【十六蒸】上帝居歆【二十一侵与今协】胡臭亶时【七之】后稷肇祀【六止】庶无罪悔【十四贿十八队二韵】以迄于今【二十一侵　此章以平上通为一韵】
　　生民八章四章章十句四章章八句
　　敦彼行苇【七尾】牛羊勿践履【五旨】方苞方体【十一荠】维叶泥泥【十一荠】戚戚兄弟【十一荠】莫逺具尔【四纸】或肆之筵或授之几【五防】
　　肆筵设席【二十二昔】授几有缉御【九御】或献或酢【十九铎】洗爵奠斝【古音古后人混入三十五马韵】醓醢以荐或燔或炙【四十祃二十二昔二韵】嘉殽脾臄【十八药】或歌或咢【十九铎　此章以上去入通为一韵】
　　敦弓既坚【一先】四鍭既钧【十八谆】舍矢既均【十八谆】序宾以贤【一先】敦弓既句【十九侯十遇二韵按此字当读平声音拘】既挟四鍭【古音胡説见载驰】四鍭如树【十遇】序宾以不侮【九麌　此章以平上去通为一韵】
　　曾孙维主【九麌】酒醴维醹【九麌】酌以大斗【古音滴主反考斗字诗一见易二见并同后人混入四十五厚韵】以祈黄耉【音矩】黄耉台背【十八队】以引以翼【二十四职】夀考维祺【七之】以介景福【方墨反　此章以平去入通为一韵】
　　行苇四章章八句
　　既醉以酒既饱以徳【二十五徳】君子万年介尔景福【方墨反】既醉以酒尔殽既将【十阳】君子万年介尔昭明【弥郎反】昭明有融【一东】高朗令终【一东】令终有俶【一屋】公尸嘉告【二沃】其告维何【七歌】笾豆静嘉【九麻】朋友攸摄摄以威仪【音俄】威仪孔时【七之】君子有孝子【六止】孝子不匮【六至】永锡尔类【六至此章以平上去通为一韵】
　　其类维何室家之壸【二十一混】君子万年永锡祚【二十一震　此章以上去通为一韵】
　　其维何天被尔禄【一屋】君子万年景命有仆【一屋】
　　其仆维何厘尔女士【六止】厘尔女士【见上】从以孙子【六止】
　　既醉八章章四句
　　凫鹥在泾【十五青】公尸来燕来寜【十五青】尔酒既清【十四清】尔殽既馨【十五青】公尸燕饮福禄来成【十四清】
　　凫鹥在沙【九麻】公尸来燕来宜【鱼何反】尔酒既多【七歌】尔殽既嘉【九麻】公尸燕饮福禄来为【音譌】
　　凫鹥在渚【八语】公尸来燕来处【八语】尔酒既湑【八语】尔殽伊脯【九麌】公尸燕饮福禄来下【音户】
　　凫鹥在潨【一东】公尸来燕来宗【三钟】既燕于宗【见上】福禄攸降【户工反】公尸燕饮福禄来崇【一东】
　　凫鹥在亹【二十三魂】公尸来止熏熏【二十文】旨酒欣欣【二十一殷】燔炙芬芬【二十文】公尸燕饮无有后艰【二十八山】
　　凫鹥五章章六句
　　假乐君子【六止】显显令徳【二十五徳】宜民宜人【十七真】受禄于天【一先】保右命【弥吝反】之自天申【十七真】之【此章以上入以平去通为一韵】干禄百福【方墨反】子孙千亿【二十四职】穆穆皇皇【十一唐】宜君宜王【十阳】不愆不忘【十阳】率由旧章【十阳】
　　威仪抑抑【于逸反】徳音秩秩【五质】无怨无恶率由羣匹【五质】受福无疆【十阳】四方之纲【十一唐】
　　之纲之纪【六止】燕及朋友【音以】百辟卿士【六止】媚于天子【六止】不解于位【六至】民之攸塈【六至　此章以上去通为一韵】
　　假乐四章章六句
　　笃公刘匪居匪康【十一唐】廼埸廼疆【十阳】廼积廼仓【十一唐】廼裹糇粮【十阳】于橐于囊【十一唐】思辑用光【十一唐】弓矢斯张【十阳】干戈戚扬【十阳】爰方启行【户郎反】
