<!-- { "loadSidebar": true } -->
　　绸缪束刍【十虞】三星在隅【十虞】今夕何夕见此邂逅【古音胡故反后人混入五十候韵】子兮子兮如此邂逅【见上】何【此章以平去通为一韵】
　　绸缪束楚【八语】三星在戸【十姥】今夕何夕见此粲者【古音渚考者字诗凡四见楚辞一见竝同后人混入三十五马韵】子兮子兮如此粲者【见上】何
　　绸缪三章章六句
　　有杕之杜【十姥】其叶湑湑【八语】独行踽踽【九麌】岂无他人不如我同父【九麌】嗟行之人胡不比【六至】焉人无兄弟胡不佽【六至】焉
　　有杕之杜其叶菁菁【十四清】独行睘睘【十四清】岂无他人不如我同姓【四十五劲】嗟行之人胡不比【见上】焉人无兄弟胡不佽【见上】焉【此章以平去通为一韵】
　　杕杜二章章九句
　　羔裘豹袪【九鱼】自我人居居【九鱼】岂无他人维子之故【十一暮　此章以平去通为一韵】
　　羔裘豹褎【四十九宥】自我人究究【四十九宥】岂无他人维子之好【三十七号】
　　羔裘二章章四句
　　肃肃鸨羽【九麌】集于苞栩【九麌】王事靡盬【十姥】不能蓺稷黍【八语】父母何怙【十姥】悠悠苍天曷其有所【八语】肃肃鸨翼【二十四职】集于苞棘【二十四职】王事靡盬不能蓺黍稷【二十四职】父母何食【二十四职】悠悠苍天曷其有极【二十四职】
　　肃肃鸨行【戸郎反】集于苞桑【十一唐】王事靡盬不能蓺稻粱【十阳】父母何尝【十阳】悠悠苍天曷其有常【十阳】
　　鸨羽三章章七句
　　岂曰无衣【八微】七【五质】兮不如子之衣【见上　二衣字自为韵】安且吉【五质】兮
　　岂曰无衣【见上】六【一屋】兮不如子之衣【见上】安且燠【一屋】兮
　　无衣二章章四句【旧作章三句今改正】
　　有杕之杜生于道左【三十二哿】彼君子兮噬肯适我【三十二哿】中心好之曷饮食之【末二句无韵或以二章合为韵】
　　有枤之杜生于道周【十八尤】彼君子兮噬肯来游【十八尤】中心好之曷饮食之
　　有杕之杜二章章六句
　　葛生蒙楚【八语】蔹蔓于野【神与反】予美亾此谁与独处【八语】
　　葛生蒙棘【二十四职】蔹蔓于域【二十四职】予美亾此谁与独息【二十四职】
　　角枕粲【二十八翰】兮锦衾烂【二十八翰】兮予美亾此谁与独旦【二十八翰】
　　夏之日冬之夜【音豫】百岁之后【音戸】归于其居【九鱼此章以平上去通为一韵】
　　冬之夜【见上与后协】夏之日【五质】百岁之后【见上】归于其室【五质】
　　葛生五章章四句
　　采苓【力珍反】采苓【见上】首阳之巓【一先】人之为言【二十二元】苟亦无信【二十一震】舍旃【二仙】舍旃【见上】苟亦无然【二仙】人之为言【见上】胡得焉【二仙　此章以平去通为一韵】
　　采苦【十姥】采苦【见上】首阳之下【音戸】人之为言苟亦无与【八语】舍旃【见上】舍旃【见上】苟亦无然【见上】人之为言【见上】胡得焉【见上】
　　采葑【三钟】采葑【见上】首阳之东【一东】人之为言苟亦无从【三钟】舍旃【见上】舍旃【见上】苟亦无然【见上】人之为言【见上】胡得焉【见上】
　　采苓三章章八句
　　唐国十二篇三十三章二百五句

　　诗本音卷三
　　钦定四库全书
　　诗本音卷四　　　　　　　昆山顾炎武撰国风
　　秦
　　有车邻邻【十七真】有马白颠【一先】未见君子寺人之令【力珍反】
　　阪有漆【五质】隰有栗【五质】既见君子竝坐鼓瑟【七栉】今者不乐逝者其耊【十六屑】
　　阪有桑【十一唐】隰有杨【十阳】既见君子竝坐鼓簧【十一唐】今者不乐逝者其亡【十阳】
　　车邻三章一章四句二章章六句
　　驷驖孔阜【四十四有】六辔在手【四十四有】公之媚子从公于狩【四十九宥　此章以上去通为一韵】
　　奉时辰牡辰牡孔硕【二十二昔】公曰左之舍拔则获【二十一麦】防于北园【二十二元】四马既闲【二十八山】輶车鸾镳【四宵】载猃歇骄【四宵】
　　驷驖三章章四句
　　小戎俴收【十八尤】五楘梁辀【十八尤】防环胁驱【十虞】隂靷鋈续【三烛　徐邈音辞屡反今当转为平声】文茵畅毂【一屋　转音姑】驾我骐馵【十遇】言念君子温其如玊【三烛　转音鱼】在其板屋【一屋转音乌】乱我心曲【三烛　转音袪　此章以平去入通为一韵】
　　四牡孔阜【四十四有】六辔在手【四十四有】骐駵是中騧骊是骖【二十二覃】龙盾之合【二十七合转音含】鋈以觼軜【二十七合转音南】言念君子温其在邑【二十六缉　转音乌含反】方何为期胡然我念【五十六防　转音奴占反】之【此章以平去入通为一韵　中字不入韵集传叶诸仍反非　古人之字必有定音非尽音而可叶也若中字止有竹冲竹仲二反或通为仲字自古及今惟此三音而已集传于桑中之篇则曰叶诸良反于小戎之篇则曰叶诸仍反何中字之多音哉】
　　俴驷孔羣【二十文】厹矛鋈錞【释文一音敦元戴侗六书故曰矛防下平鐏也记曰进矛防者前其镦郑氏曰鋭底曰鐏平底曰镦经传亦与錞通用诗云厹矛鋈錞　二十三魂】蒙伐有苑【二十阮】虎韔镂膺【十六蒸】交韔二弓【音肱】竹闭绲縢【十七登】言念君子载寝载兴【十六蒸】厌厌良人秩秩徳音【二十一侵古蒸侵二韵不相通此以音与兴韵大明七章以林心与兴韵岂方音之不同邪説见音论古诗无叶音条　此章以平上通为一韵】
　　小戎三章章十句
　　蒹葭苍苍【十一唐】白露为霜【十阳】所谓伊人在水一方【十阳】遡洄从之【七之】道阻且长【十阳】遡防从之【见上　二从之自为韵】宛在水中央【十阳】
　　蒹葭凄凄【十二齐】白露未晞【八微】所谓伊人在水之湄【六脂】遡洄从之【见上】道阻且跻【八微】遡防从之【见上】宛在水中坁【六脂　此章通为一韵】
　　蒹葭采采【十五海】白露未已【六止】所谓伊人在水之涘【六止】遡洄从之【见上】道阻且右【音以】遡防从之【见上】宛在水中沚【六止　二之字亦可入韵】
　　蒹葭三章章八句
　　终南何有【音以与止协】有条有梅【十五灰】君子至止【六止】锦衣狐裘【古音渠之反考裘字诗凡三见左传一见礼记一见竝同后人混入十八尤韵】顔如渥丹其君也哉【十六咍　此章亦可以平上通为一韵】
　　终南何有【见上】有纪有堂【十一唐】君子至止【见上】黻衣绣裳【十阳】佩玉将将【十阳】夀考不忘【十阳】
　　终南二章章六句
　　交交黄鸟止于棘【二十四职】谁从穆公子车奄息【二十四职】维此奄息【见上】百夫之特【二十五徳】临其穴【十六屑】惴惴其栗【五质】彼苍者天【一先】殱我良人【十七真】如可赎兮人百其身【十七真】
　　交交黄鸟止于桑【十一唐】谁从穆公子车仲行【戸郎反】维此仲行【见上】百夫之防【十阳】临其穴【见上】惴惴其栗【见上】彼苍者天【见上】殱我良人【见上】如可赎兮人百其身【见上】
　　交交黄鸟止于楚【八语】谁从穆公子车鍼虎【十姥】维此鍼虎【见上】百夫之御【八语】临其穴【见上】惴惴其栗【见上】彼苍者天【见上】殱我良人【见上】如可赎兮人百其身【见上】
　　黄鸟三章章十二句
　　鴥彼晨风【方凡反】郁彼北林【二十一侵】未见君子忧心钦钦【二十一侵】如何如何【七歌】忘我实多【七歌】
　　山有苞栎【十九铎二十三锡二韵】隰有六駮【四觉】未见君子忧心靡乐【十九铎】如何如何【见上】忘我实多【见上】
　　山有苞棣【十二霁】隰有树檖【六至】未见君子忧心如醉【六至】如何如何【见上】忘我实多【见上】
　　晨风三章章六句
　　岂曰无衣【八微与师协】与子同袍【六豪】王于兴师【六脂】修我戈矛【十八尤】与子同仇【十八尤説见兔罝】
　　岂曰无衣【见上】与子同泽【二十陌】王于兴师【见上】修我矛防【二十陌】与子偕作【十九铎】
　　岂曰无衣【见上】与子同裳【十阳】王于兴师【见上】修我甲兵【必良反】与子偕行【户郎反】
　　无衣三章章五句
　　我送舅氏【四纸与之协】曰至渭阳【十阳】何以赠之【七之】路车乗黄【十一唐　此章以平上通为一韵】
　　我送舅氏【见上】悠悠我思【七之】何以赠之【见上】琼瑰玉佩【十八队　此章以平上去通为一韵】
　　渭阳二章章四句
　　于我乎夏屋渠渠【九鱼】今也每食无余【九鱼】于嗟乎不承权舆【九鱼】
　　于我乎每食四簋【古音九考簋字诗凡二见易一见竝同后人误入五防韵】今也每食不饱【三十一巧】于嗟乎不承权舆【合上声説见驺虞】
　　权舆二章章三句【旧作二章章五句今详于我乎三字文义未终难以絶句当作二章章三句】
　　秦国十篇二十七章百七十七句
　　陈
　　子之汤【十一唐四十二宕二韵】兮宛丘之上【四十一漾】兮洵有情兮而无望【四十一漾】兮
　　坎其击鼓【十姥】宛丘之下【音户】无冬无夏【古音户考夏字诗凡二见书一见礼记一见竝同后人混入三十五马四十祃二韵】值其鹭羽【九麌】
　　坎其击缶【四十四有】宛丘之道【三十二晧】无冬无夏值其鹭翿【三十七号　此章以上去通为一韵】
　　宛丘三章章四句
　　东门之枌宛丘之栩【九麌】子仲之子婆娑其下【音户】谷旦于差【古音磋考差字诗一见楚辞一见竝同后人误入五支十三佳二韵今以九麻韵为正】南方之原不绩其麻【九麻】市也婆娑【七歌】
　　谷旦于逝【十三祭】越以鬷迈【十七夬】视尔如荍【四宵】贻我握椒【四宵】
　　东门之枌三章章四句
　　衡门之下可以栖迟【六脂】泌之洋洋可以乐【毛公作乐郑氏作力召反説文云治也唐石经依郑作】饥【六脂】
　　岂其食鱼必河之鲂【十阳】岂其取妻必齐之姜【十阳】岂其食鱼必河之鲤【六止】岂其取妻必宋之子【六止】
　　衡门三章章四句
　　东门之池【古音沱考池字诗凡三见楚辞一见竝同后人误入五支韵】可以沤麻【九麻】彼美淑姬可与晤歌【七歌】
　　东门之池可以沤纻【八语】彼美淑姬可与晤语【八语】东门之池可以沤菅【二十七删】彼美淑姬可与晤言【二十二元】
　　东门之池三章章四句
　　东门之杨【十阳】其叶牂牂【十一唐】昬以为期明星煌煌【十一唐】
　　东门之杨其叶肺肺【十四泰】昬以为期明星晢晢【十三祭晢音制説见君子偕老皙字下】
　　东门之杨二章章四句
　　墓门有棘斧以斯【五支】之夫也不良国人知【五支】之知而不已【六止】谁昔然矣【六止　此章亦可以平上通为一韵】
