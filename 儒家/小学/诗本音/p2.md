<!-- { "loadSidebar": true } -->
　　谁谓鼠无牙【古音吾考牙字诗凡二见竝同后人误入九麻韵　与家协隔句为韵】何以穿我墉【三钟】谁谓女无家【音姑　集传叶各空反非或问二章之家不入韵三章之家入韵可乎曰奚而不可夫音与音之相从如水之于水火之于火也其在诗之中如风之入于窍穴无微而不逹其发而为歌如四气之必至而无所逃于天地之间者也故夫子之传易曰同声相应而记之言乐也曰声相应故生变变成方谓之音苏氏所谓古人之文譬之风行水上自然而成者岂若后世词人之作字栉句比而不容有一言之离合者乎且如凯风之南首章入韵而二章不入韵燕燕之及首章三章不入韵而二章入韵于诗多有之矣况此二章之家平入相通固不得谓之非韵也如集传之説必欲比而同之则不得不以二章之家音谷三章之家音公一家也忽而谷怱而公歌之者难为音听之者难为耳矣此其病在乎以后代作诗之体求六经之文而厚诬古人以谬悠忽怳不可知不可据之字音也岂其然乎朱子复生其必以愚为知言也夫】何以速我讼【三钟三用二音】虽速我讼【见上】亦不女从【三钟】
　　行露三章一章三句二章章六句
　　羔羊之皮【古音婆考皮字诗凡三见左传二见竝同后人误入五支韵】素丝五紽【七歌】退食自公委蛇委蛇【古音陀考蛇字诗凡二见楚辞四见竝同后人以委蛇之蛇音弋支反虺蛇之蛇音神遮反分入五支九麻二韵非也】
　　羔羊之革【古音棘考革字诗凡四见易三见竝同后人混入二十一麦韵】素丝五緎【二十四职】委蛇委蛇自公退食【二十四职】
　　羔羊之缝【三钟】素丝五总【一董】委蛇委蛇退食自公【一东此章以平上通为一韵】
　　羔羊三章章四句
　　殷其靁【十五灰与斯子哉协】在南山之阳【十阳】何斯违斯【五支】莫敢防遑【十一唐】振振君子【六止】归哉归哉【十六咍　此章以平上通为一韵】殷其靁【见上】在南山之侧【二十四职】何斯违斯【见上】莫敢遑息【二十四职】振振君子【见上】归哉归哉【见上　此章亦可以平上入通为一韵朱子诗音大抵本之吴才老或委之门人编注而其中参错不合者未之详定也且如殷其靁侧叶庄力反瓠有苦叶子叶奬里反谷风死叶想止反相鼠俟叶羽已反侧与力子与里死与止俟与已本一韵也何以云叶頍弁栢叶逋莫反奕怿竝叶弋灼反本文无灼韵中字又何须叶节南山氐音底叶都黎反氐本平声齐韵中字何须音而又叶野叶上与反不注于燕燕而注于葛生南叶尼心反不注于燕燕凯风而注于株林思叶新赍反来叶陵之反不注于终风而注于雄雉先后之间亦为失次】
　　殷其靁【见上】在南山之下【音户】何斯违斯【见上】莫或遑处【八语】振振君子【见上】归哉归哉【见上同首章】
　　殷其靁三章章六句
　　摽有梅【十五灰与士协】其实七【五质】兮求我庶士【六止】迨其吉【五质】兮【此章以平上通为一韵】
　　摽有梅【见上】其实三【二十三谈】兮求我庶士【见上】迨其今【二十一侵】兮【同上章】
　　摽有梅【见上】顷筐塈【六至】之求我庶士【见上】迨其谓【八未】之【此章以平上去通为一韵】
　　摽有梅三章章四句
　　嘒彼小星【十五青与征协】三五在东【一东】肃肃宵征【十四清】夙夜在公【一东】寔命不同【一东】
　　嘒彼小星【见上】维参与昴【三十一巧　昴字从寅卯之卯以为力求反而从戼者】肃肃宵征【非见】抱衾与裯【上六豪十八尤二】寔命不犹【韵十八尤此章以平上通为一】
　　小星二章章五句
　　江有汜【韵六】之子归不我以【止六】不我以【止见】其后也悔【上十四贿十八队二】
　　江有渚【韵八】之子归不我与【语八】不我与【语见】其后也处【上八】江有沱【语七】之子归不我过【歌八】不我过【戈见】其啸也歌【上七】
　　江有汜三章章五句
　　野有死麕【歌十七真与春】白茅包【协五】之有女怀春【肴十八】吉士诱【谆四十四】之【有此章以平上通为一】
　　林有朴樕【韵一】野有死鹿【屋一】白茅纯束【屋三】有女如玉【三烛】
　　舒而脱脱【十三末】兮无感我帨【十三祭】兮无使尨也吠【二十废此章以去入通为一韵】
　　野有死麕三章二章章四句一章三句
　　何彼襛【三钟与雝协　今本有作秾者唐石经作襛广韵襛华又衣厚貌唐张参五经文字曰襛如恭反从禾者讹】矣唐棣之华【音敷】曷不肃雝【三钟】王姬之车【古音居考车字诗凡七见易二见楚辞一见竝同后人误于九麻韵再出】
　　何彼襛矣【六止】华如桃李【六止】平王之孙齐侯之子【六止首章以襛字为韵二章以矣字为韵古人之文变化不拘如此】
　　其钓维何维丝伊缗【十七眞】齐侯之子平王之孙【二十三魂】
　　何彼襛矣三章章四句
　　彼茁者葭【古音姑后人误入九麻韵】壹发五豝【古音伯吾反后人误入九麻韵】于嗟乎驺虞【十虞】
　　彼茁者蓬【一东】壹发五豵【一东】于嗟乎驺虞【见上　首章以葭豝虞为韵二章以蓬豵为韵而虞字则合前章集传不得其解乃以首章之虞叶音牙二章之虞叶五红反一诗之中而两变其音及至秦诗权舆之篇则无説矣首章以渠余舆为韵二章以簋饱为韵而舆字则合前章正与此诗一律虽有善叶者不能以舆而叶簋饱也故愚以为此古人后章韵前章之法不得此説而强求之上句宜其迷谬而不合矣　或曰如驺虞权舆之诗若断其第二章歌之则其韵何所承乎曰古人歌诗如宗庙朝防之乐皆用全篇春秋列国卿大夫赋诗始有断章如驺虞权舆之诗必无去其首章但断二章之理且古人之诗有义同而必二章三章者非故为是重防之辞也取其被之管音长而节舒若一章而止则短促不成节奏必合二三章为一阕故可以后章韵前章也陆深曰诗中有三章而辞义无大相逺者如樛木螽斯之类葢乐之三成犹今之三阕三防是已】
　　驺虞二章章三句
　　召南十四篇四十章百七十七句







　　诗本音卷一
　　钦定四库全书
　　诗本音卷二　　　　　　　昆山顾炎武撰国风
　　邶
　　泛彼柏舟【十八尤】亦泛其流【十八尤】耿耿不寐如有隐忧【十八尤】微我无酒以敖以游【十八尤　此章之酒緑衣首章之衣燕燕三章之及通其四声则皆入韵恐学者以为繁碎故不注而发其例于此后之善歌者自能知之】
　　我心匪鉴不可以茹【九御】亦有兄弟不可以据【九御】薄言往愬【十一暮】逢彼之怒【十姥十一暮二韵】
　　我心匪石【二十二昔与席协】不可转【二十八狝】也我心匪席【二十二昔】不可卷【二十八狝】也威仪棣棣不可选【二十八狝】也
　　忧心悄悄【三十小】愠于羣小【三十小】觏闵既多受悔不少【三十小】静言思之寤辟有摽【三十小】
　　日居月诸胡迭而微【八微】心之忧矣如匪澣衣【八微】静言思【七之】之不能奋飞【八微　日居月诸一句之中而自为韵亦歌者所不得而遗也】
　　柏舟五章章六句
　　緑兮衣兮緑衣黄里【六止】心之忧矣【六止】曷维其已【六止】
　　緑兮衣兮緑衣黄裳【十阳】心之忧矣曷维其亾【十阳】緑兮丝【七之】兮女所治【七之】兮我思古人俾无訧【古音羽其反后人混入十八尤韵】兮
　　絺兮绤兮凄其以风【古音方凡反考风字诗凡六见楚辞二见竝同后人误入一东韵】我思古人实获我心【二十一侵】
　　緑兮四章章四句
　　燕燕于飞【八微与归协】差池其羽【九麌】之子于归【八微】远送于野【古音神与反考野字诗凡十三见书一见左传一见楚辞一见竝同今八语韵有此字误于三十五马韵再出】瞻望弗及泣涕如雨【九麌】
　　燕燕于飞【见上】颉之颃【十一唐】之之子于归【见上】远于将【十阳】之瞻望弗及【二十六缉】伫立以泣【二十六缉】
　　燕燕于飞【见上】下上其音【二十一侵】之子于归【见上】逺送于南【二十二覃　正义曰沈云协句宜乃林反今谓古人韵缓不烦改字】瞻望弗及实劳我心【二十一侵】
　　仲氏任只其心塞渊【一先】终温且惠淑愼其身【十七真】先君之思以朂寡人【十七眞】
　　燕燕四章章六句
　　日居月诸照临下土【十姥】乃如之人兮逝不古处【八语】胡能有定宁不我顾【十一暮　此章以上去通为一韵】
　　日居月诸下土是冒【三十七号】乃如之人兮逝不相好【三十七号】胡能有定宁不我报【三十七号】
　　日居月诸出自东方【十阳】乃如之人兮德音无良【十阳】胡能有定俾也可防【十阳】
　　日居月诸东方自出【六术】父兮母兮畜我不卒【六术】胡能有定报我不述【六术】
　　日月四章章六句
　　终风且暴【三十七号】顾我则笑【三十五笑】谑浪笑敖【三十七号】中心是悼【三十七号】
　　终风且霾【十四皆】惠然肻来【十六咍】莫往莫来【见上】悠悠我思【七之】
　　终风且曀【十二霁】不日有曀【见上】寤言不寐【六至】愿言则嚏【十二霁】
　　曀曀其阴虺虺其靁【十五灰】寤言不寐愿言则怀【十四皆】
　　终风四章章四句
　　击鼓其镗【十一唐】踊跃用兵【古音必良反考兵字诗凡三见左传一见礼记一见竝同后人混入十二庚韵】土国城漕我独南行【戸郎反】
　　从孙子仲【一送】平陈与宋【二宋】不我以归忧心有忡【一东此章以平去通为一韵】
　　爰居爰处【八语】爰丧其马【音姥】于以求之于林之下【音戸】
　　死生契阔【十三末】与子成説【十七薛】执子之手【四十四有】与子偕老【三十二晧】
　　于嗟阔【见上】兮不我活【十三末】兮于嗟洵【十八谆】兮不我信【毛音申十七眞】兮
　　击鼓五章章四句
　　凯风自南【二十二覃】吹彼棘心【二十一侵】棘心夭夭【四宵】母氏劬劳【六豪】
　　凯风自南吹彼棘薪【十七真】母氏圣善我无令人【十七真】爰有寒泉【二仙与人协】在浚之下【音户】有子七人【十七真】母氏劳苦【十姥】
　　睍睆黄鸟载好其音【二十一侵】有子七人莫慰母心【二十一侵】
　　凯风四章章四句
　　雄雉于飞【八微与怀协】泄泄其羽【九麌】我之怀【十四皆】矣自诒伊阻【八语】
　　雄雉于飞下上其音【二十一侵】展矣君子实劳我心【二十一侵】瞻彼日月悠悠我思【七之】道之云逺曷云能来【十六咍】百尔君子不知德行【户郎反】不忮不求何用不臧【十一唐】
　　雄雉四章章四句
　　匏有苦叶【二十九叶】济有深涉【二十九叶】深则厉【十三祭】浅则揭【十三祭】
　　有弥济盈【十四清】有鷕雉鸣【十二庚】济盈不濡轨【古音九后人误入五旨韵】雉鸣求其牡【莫九反后人误入四十五厚韵　説文鷕以鸟唯声旧音以水反传写讹为以小元戴侗曰此章上半句弥与鷕协下半句盈与鸣协亦一句而两韵也】
