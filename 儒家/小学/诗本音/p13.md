<!-- { "loadSidebar": true } -->
　　南山烈烈【十七薛】飘风发发【十月】民莫不谷我独何害【十四泰　此章以去入通为一韵】
　　南山律律【六术】飘风弗弗【八物】民莫不谷我独不卒【六术】
　　蓼莪六章四章章四句二章章八句
　　有饛簋飱有捄棘匕【五防】周道如砥【四纸五防二韵】其直如矢【五防】君子所履【五防】小人所视【五防】睠言顾之潸焉出涕【十一荠】
　　小东大东【一东】杼柚其空【一东】纠纠葛屦可以履霜【十阳】佻佻公子行彼周行【户郎反】既往既来【十六咍】使我心疚【音几　此章以平上通为一韵】
　　有冽氿泉【二仙】无浸获薪【十七真】契契寤叹【二十五寒】哀我惮人【十七真】薪是获薪【见上】尚可载【十九代】也哀我惮人【见上】亦可息【二十四职】也【此章以去入通为一韵】
　　东人之子【六止】职劳不来【十六咍】西人之子【见上】粲粲衣服【蒲北反】舟人之子【见上】熊罴是裘【渠之反】私人之子【见上】百僚是试【七志　此章以平上去入通为一韵】
　　或以其酒不以其浆【十阳】鞙鞙佩璲不以其长【十阳】维天有汉监亦有光【十一唐】跂彼织女终日七襄【十阳】虽则七襄【见上】不成报章【十阳】睆彼牵牛不以服箱【十阳】东有启明【弥郎反】西有长庚【音冈】有捄天毕载施之行【户郎反】
　　维南有箕不可以簸扬【十阳】维北有斗不可以挹酒浆【十阳】维南有箕载翕其舌【十七薛】维北有斗西柄之掲【十七薛】
　　大东七章章八句
　　四月维夏【音户】六月徂暑【八语】先祖匪人胡宁忍予【九鱼八语二韵】
　　秋日凄凄【十二齐】百卉具腓【八防】乱离瘼矣爰【今本作奚古本竝作爰左氏宣十二年传引此亦作爰杜氏注爰于也言祸乱忧病于何所归乎朱子依家语改作奚】其适归【八防】
　　冬日烈烈【十七薛】飘风发发【十月】民莫不谷我独何害【十四泰　此章以去入通为一韵】
　　山有嘉卉【七尾】侯栗侯梅【十五灰】废为残贼莫知其尤【羽其反　此章以平上通为一韵】
　　相彼泉水载清载浊【古音直谷反考浊字诗一见孟子一见竝同后人混入四觉韵】我日构祸曷云能谷【一屋】
　　滔滔江汉南国之纪【六止】尽瘁以仕【六止】宁莫我有【音以】
　　匪鹑【释文鹑一作鸷当从之】匪鸢【二仙】翰飞戾天【一先】匪鳣匪鲔潜逃于渊【一先】
　　山有蕨薇【八防】隰有杞桋【六脂】君子作歌维以告哀【十六咍】
　　四月八章章四句
　　小旻之什十篇六十五章四百十四句




　　诗本音卷六
　　钦定四库全书
　　诗本音卷七　　　　　　昆山顾炎武撰
　　小雅
　　陟彼北山言采其杞【六止】偕偕士子【六止】朝夕从事【七志】王事靡盬忧我父母【满以反　此章以上去通为一韵】
　　溥天之下【音户】莫非王土【十姥】率土之滨【十七真】莫非王臣【十七真】大夫不均【十八谆】我从事独贤【一先】
　　四牡彭彭【音旁】王事傍傍【十一唐】嘉我未老鲜我方将【十阳】旅力方刚【十一唐】经营四方【十阳】
　　或燕燕居息【二十四职】或尽瘁事国【二十五徳】或息偃在牀【十阳】或不已于行【户郎反】
　　或不知呌号【六豪】或惨惨劬劳【六豪】或栖迟偃仰【三十六养】或王事鞅掌【三十六养】
　　或湛乐饮酒【四十四有】或惨惨畏咎【四十四有】或出入风议【鱼贺反】或靡事不为【音譌　此章以平去通为一韵】
　　北山六章三章章六句三章章四句
　　无将大车只自尘【十七真】兮无思百忧只自疧【宋刘彛曰疧当作□病也音民按唐石经此字作疧从氏唐人避太宗讳凡字从民者皆省而为氏今人书昬为昏犹其遗法也张参五经文字□字下云縁庙讳偏旁凖式省从氏凡汦昏之类皆从氏又□字下云莫巾反礼记作琘是其例也后人不解遂以为白华俾我疧兮之疧或乃于氏下又添一画而读为抵则误之甚矣按説文亦本无疷字元戴侗曰□武巾反又上声亦作桑柔多我觏即此字也　按唐人庙讳之式见于张参五经文字者】
　　【灼然如此而世儒多莫之见也书康诰天惟与我民彞大泯乱唐石经作汦而赵宧灮读之为直尼切曰汦着止也此与无将大车之疧何异哉　又按汉张衡思赋思百忧以自疹未知衡所读经为疹乎抑衡自以协韵而改之也汉人所传经本字多不同且在蔡邕未正之先恐或有之】兮
　　无将大车维尘冥冥【十五青】无思百忧不出于颎【四十一迥　此章以平上通为一韵】
　　无将大车维尘雝【三钟】兮无思百忧只自重【三钟二肿三用三韵】兮
　　无将大车三章章四句
　　明明上天【一先与西协】照临下土【十姥】我征徂西【古音先后人误入十二齐韵】至于艽野【神与反】二月初吉载离寒暑【八语】心之忧矣其毒大苦【十姥】念彼共人涕零如雨【九麌】岂不怀归畏此罪【十姥】
　　昔我往矣日月方除【九鱼九御二韵】曷云其还嵗聿云莫【十一暮】念我独兮我事孔庶【九御】心之忧矣惮我不暇【音豫】念彼共人睠睠怀顾【十一暮】岂不懐归畏此谴怒【十姥十一暮二韵】昔我往矣日月方奥【三十七号】曷云其还政事愈蹙【一屋】嵗聿云莫采萧获菽【一屋】心之忧矣自诒伊戚【二十三锡】念彼共人兴言出宿【四十九宥一屋二韵】岂不懐归畏此反覆【四十九宥一屋二韵　此章以去入通为一韵】
　　嗟尔君子无恒安处【八语】靖共尔位正直是与【八语】神之听之式谷以女【八语】
　　嗟尔君子无恒安息【二十四职】靖共尔位好是正直【二十四职】神之听之介尔景福【方墨反】
　　小明五章三章章十二句二章章六句
　　鼓钟将将【十阳】淮水汤汤【十阳】忧心且伤【十阳】淑人君子懐允不忘【十阳】
　　鼓钟喈喈【十四皆】淮水湝湝【十四皆】忧心且悲【六脂】淑人君子其徳不囘【十五灰】
　　鼓钟伐鼛【六豪】淮有三洲【十八尤】忧心且妯【十八尤】淑人君子其徳不犹【十八尤】
　　鼓钟钦钦【二十一侵】鼓瑟鼓琴【二十一侵】笙磬同音【二十一侵】以雅以南【二十二覃】以籥不僭【五十六防　此章以平去通为一韵】
　　鼓钟四章章五句
　　楚楚者茨【六脂】言抽其棘【二十四职】自昔何为我蓺黍稷【二十四职】我黍与与我稷翼翼【二十四职】我仓既盈我庾维亿【二十四职】以为酒食【七志二十四职二韵】以飨以祀【六止】以妥以侑【古音以后人混入四十九宥韵】以介景福【方墨反　此章以平上入通为一韵】
　　济济跄跄【十阳】絜尔牛羊【十阳】以往烝尝【十阳】或剥或亨【古音普郎反考亨字诗凡二见礼记一见并同后人混入十二庚韵】或肆或将【十阳】祝祭于祊【古音方后人混入十二庚韵】祀事孔明【弥郎反】先祖是皇【十一唐】神保是飨【三十六养】孝孙有庆【古音羌考庆字诗凡七见书一见易十二见仪礼二见礼记一见并同顔师古曰古庆字多与羌同用后人混入四十三映韵】报以介福万夀无疆【十阳　此章以平上通为一韵】
　　执爨踖踖【二十二昔】为俎孔硕【二十二昔】或燔或炙【四十祃二十二昔二韵】君妇莫莫【十一暮十九铎二韵】为豆孔庶【九御】为賔为客【二十陌】献酬交错【十一暮十九铎二韵】礼仪卒度【十一暮十九铎二韵】笑语卒获【二十一麦】神保是格【二十陌】报以介福万夀攸酢【十九铎　此章以去入通为一韵】我孔熯【二十八狝】矣式礼莫愆【二仙】工祝致告徂赉孝孙【二十三魂】苾芬孝祀【六止】神嗜饮食【七志二十四职二韵】卜尔百福【方墨反】如防如式【二十四职】既齐既稷【二十四职】既匡既敕【唐石经作勑二十四职】永锡尔极【二十四职】时万时亿【二十四职　此章以平上以上入通为一韵】
　　礼仪既备【六至】钟鼔既戒【十六怪】孝孙徂位【六至】工祝致告神具醉止【六止】皇尸载起【六止】鼓钟送尸【六脂】神保聿归【八微】诸宰君妇废彻不迟【六脂】诸父兄弟备言燕私【六脂　此章亦可通为一韵告字不入韵】
　　乐具入奏【古音则故反考奏字诗凡三见并同后人混入五十候韵】以绥后禄【一屋】尔殽既将【十阳】莫怨具庆【音羌】既醉既饱【三十一巧】小大稽首【四十四有】神嗜饮食使君夀考【三十二晧】孔恵孔时维其尽【十六轸】之子子孙孙勿替引【十六轸】之【此章以去入通为一韵】
　　楚茨六章章十二句
　　信彼南山【二十八山】维禹甸【三十二霰】之畇畇原隰曾孙田【一先】之我疆我理【六止】南东其亩【满以反　此章以平去通为一韵】
　　上天同云【二十文】雨雪雰雰【二十文】益之以霡霂【一屋】既优既渥【古音屋考渥字诗一见易一见并同后人混入四觉韵】既霑既足【三烛】生我百谷【一屋】
　　疆埸翼翼【二十四职】黍稷彧彧【古音于逼反后人误入一屋韵】曾孙之穑【二十四軄】以为酒食【二十四軄】畀我尸宾【十七真】夀考万年【一先】
　　中田有庐【九鱼】疆埸有瓜【音孤】是剥是菹【九鱼】献之皇祖【十姥】曾孙夀考受天之祜【十姥　此章以平上通为一韵】
　　祭以清酒【四十四有】从以骍牡【莫九反】享于祖考【三十二晧】执其鸾刀【六豪】以启其毛【六豪】取其血膋【三萧　此章以平上通为一韵】
　　是烝是享【三十六养】苾苾芬芬祀事孔明【弥郎反】先祖是皇【十一唐】报以介福万夀无疆【十阳　此章以平上通为一韵】
　　信南山六章章六句
　　倬彼甫田【一先】嵗取十千【一先】我取其陈【十七真】食我农人【十七真】自古有年【一先】今适南亩【满以反】或耘或耔【六止】黍稷薿薿【六止】攸介攸止【六止】烝我髦士【六止】
　　以我齐明【弥郎反】与我牺羊【十阳】以社以方【十阳】我田既臧【十一唐】农夫之庆【音羌】琴瑟击鼓【十姥】以御田祖【十姥】以祈甘雨【九麌】以介我稷黍【八语】以谷我士女【八语】
　　曾孙来止【六止】以其妇子【六止】馌彼南亩【满以反】田畯至喜【六止】攘其左右【音以】尝其防否【五防】禾易长亩【见上】终善且有【音以】曾孙不怒农夫克敏【古音每考敏字诗凡二见并同后人误入十六轸韵】
　　曾孙之稼【音古与庾协】如茨如梁【十阳】曾孙之庾【九麌】如坁如京【音疆】乃求千斯仓【十一唐】乃求万斯箱【十阳】黍稷稻粱【十阳】农夫之庆【音羌】报以介福万夀无疆【十阳】
　　甫田四章章十句
　　大田多稼既种既戒【十六怪】既备乃事【七志】以我覃耜【六止】俶载南亩【满以反】播厥百谷【一屋】既庭且硕【二十二昔】曾孙是若【十八药　此章以上去通为一韵】
