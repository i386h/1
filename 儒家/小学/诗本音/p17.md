<!-- { "loadSidebar": true } -->
　　笃公刘于胥斯原【二十二元】既庶既繁【二十二元】既顺廼宣【二仙】而无永叹【二十五寒】陟则在巘【二十阮】复降在原【见上】何以舟【十八尤】之维玉及瑶【四宵】鞞琫容刀【六豪　此章以平上通为一韵】
　　笃公刘逝彼百泉【二仙】瞻彼溥原【二十二元】廼陟南冈【十一唐】廼觏于京【音疆】京师之野【神与反】于时处处【八语】于时庐旅【八语】于时言言于时语语【八语】
　　笃公刘于京斯依【八微】跄跄济济【十一荠】俾筵俾儿【五旨】既登廼依【见上】廼造其曹【六豪】执豕于牢【六豪】酌之用匏【五肴】食之饮之君之宗之【末二句无韵　此章以平上通为一韵】
　　笃公刘既漙既长【十阳】既景廼冈【十一唐】相其隂阳【十阳】观其流泉【二仙】其军三单【二十五寒】度其隰原【二十二元】彻田为粮【十阳】度其夕阳【见上】豳居允荒【十一唐】
　　笃公刘于豳斯馆【二十九换】渉渭为乱【二十九换】取厉取锻【二十九换】止基廼理【六止】爰众爰有【音以】夹其皇涧【三十諌】遡其过涧【见上二涧字自为韵】止旅廼密【五质】芮鞫之即【子悉反】
　　笃公刘六章章十句
　　泂酌彼行潦挹彼注兹【七之】可以餴饎【七志】岂弟君子【六止】民之父母【满以反　此章以平上去通为一韵】
　　泂酌彼行潦挹彼注兹【见上】可以濯罍【十五灰】岂弟君子【见上】民之攸归【八微　此章以平上通为一韵】
　　泂酌彼行潦挹彼注兹【见上】可以濯溉【十九代】岂弟君子【见上】民之攸塈【六至　此章以平上去通为一韵】
　　泂酌三章章五句
　　有卷者阿【七歌与歌协】飘风自南【二十二覃】岂弟君子来游来歌【七歌】以矢其音【二十一侵】
　　伴奂尔游【十八尤】矣优游尔休【十八尤】矣岂弟君子俾尔弥尔性似先公酋【十八尤】矣
　　尔土宇昄章亦孔之厚【音户】矣岂弟君子俾尔弥尔性百神尔主【九麌】矣
　　尔受命长【十阳】矣茀禄尔康【十一唐】矣岂弟君子俾尔弥尔性纯嘏尔常【十阳】矣
　　有冯有翼【二十四职】有孝有徳【二十五徳】以引以翼【见上】岂弟君子四方为则【二十五徳】
　　颙颙卬卬【十一唐】如圭如璋【十阳】令闻令望【十阳】岂弟君子四方为纲【十一唐】
　　凤凰于飞【八微】翽翽其羽亦集爰止【六止】蔼蔼王多吉士【六止】维君子使【六止】媚于天子【六止　此章以平上通为一韵】
　　凤凰于飞翽翽其羽亦傅于天【一先】蔼蔼王多吉人【十七真】维君子命【弥吝反】媚于庶人【见上　此章以平去通为一韵】
　　凤凰鸣【十二庚与生协】矣于彼高冈【十一唐】梧桐生【十二庚】矣于彼朝阳【十阳】菶菶萋萋【十二齐】雝雝喈喈【十四皆】
　　君子之车【九鱼与马协】既庶且多【七歌】君子之马【音姥】既闲且驰【音陀】矢诗不多【见上】维以遂歌【七歌　此章以平上通为一韵】
　　卷阿十章六章章五句四章章六句
　　民亦劳止汔可小康【十一唐】惠此中国以绥四方【十阳】无纵诡随以谨无良【十阳】式遏防虐憯不畏明【弥郎反】柔逺能迩以定我王【十阳】
　　民亦劳止汔可小休【十八尤】惠此中国以为民逑【十八尤】无纵诡随以谨惽怓【五肴】式遏防虐无俾民忧【十八尤】无弃尔劳【六豪】以为王休【见上】
　　民亦劳止汔可小息【二十四职】惠此京师以绥四国【二十五徳】无纵诡随以谨罔极【二十四职】式遏防虐无俾作慝【二十五徳】敬慎威仪以近有徳【二十五徳】
　　民亦劳止汔可小愒【十三祭】惠此中国俾民忧泄【十三祭】无纵诡随以谨丑厉【十三祭】式遏防虐无俾正败【十七夬】戎虽小子而式大【十四泰】
　　民亦劳止汔可小安【二十五寒】惠此中国国无有残【二十五寒】无纵诡随以谨缱绻【二十阮】式遏冦虐无俾正反【二十阮】王欲玉女是用大谏【三十谏　此章以平上去通为一韵】
　　民劳五章章十句
　　上帝板板【二十五潸】下民卒瘅【二十五寒】出话不然【二仙】为犹不逺【二十阮】靡圣管管【二十四缓】不实于亶【二十三旱】犹之未逺【见上】是用大谏【三十谏　此章以平上通为一韵】
　　天之方难【二十八翰】无然宪宪【二十五愿】天之方蹶【十三祭十月二韵】无然泄泄【十三祭十七薛二韵】辞之辑【二十六缉】矣民之洽【三十一洽】矣辞之怿【二十二昔】矣民之莫【十九铎】矣
　　我虽异事及尔同寮【三萧　唐石经及左传引此并作寮今本作僚】我即尔谋听我嚣嚣【四宵六豪二韵】我言维服勿以为笑【三十五笑】先民有言询于刍荛【四宵　此章以平去通为一韵】
　　天之方虐【十八药】无然谑谑【十八药】老夫灌灌小子蹻蹻【三十小十八药二韵】匪我言耄【三十七号】尔用忧谑【见上】多将熇熇【十九铎】不可救药【十八药　此章以去入通为一韵】
　　天之方懠【十二霁】无为夸毗【六脂】威仪卒迷【十二齐】善人载尸【六脂】民之方殿屎【六脂】则莫我敢葵【六脂】丧乱蔑资【六脂】曾莫恵我师【六脂　此章以平去通为一韵】
　　天之牖民如壎如篪【五支】如璋如圭【十二齐】如取如携【十二齐】携无曰益【二十二昔】牖民孔易【五寘二十二昔二韵】民之多辟【二十二昔】无自立辟【见上　此章亦可以平入通为一韵】
　　价人维藩【二十二元】大师维垣【二十二元】大邦维屏【十五青与寜城协】大宗维翰【二十五寒二十八翰二韵】怀徳维寜【十五青】宗子维城【十四清】无俾城坏【十六怪】无独斯畏【八未】
　　敬天之怒【十姥十一暮二韵】无敢戏豫【九御】敬天之渝【十虞】无敢驰驱【十虞】昊天曰明【弥郎反】及尔出王【十阳】昊天曰旦【二十八翰】及尔游衍【二十人狝三十三线二韵此章以平去通为一韵】
　　板八章章八句
　　生民之什十篇六十一章四百三十三句
　　诗本音卷八
<经部,小学类,韵书之属,诗本音>
　　钦定四库全书
　　诗本音卷九　　　　　　　昆山顾炎武撰
　　大雅
　　荡荡上帝【十二霁】下民之辟【二十二昔】疾威上帝【见上】其命多辟【见上】天生烝民其命匪谌【二十一侵】靡不有初鲜克有终【一东説见七月　此章以去入通为一韵】
　　文王曰咨咨女殷商曾是彊御曽是掊克【二十五徳】曾是在位【六至】曾是在服【蒲北反】天降滔徳【二十五徳　唐石经作滔严氏诗缉引李氏曰如滔天之滔今本作慆】女兴是力【二十四职　此章以去入通为一韵】
　　文王曰咨咨女殷商而秉义类【六至】彊御多怼【六至】流言以对【十八队】防攘式内【十八队】侯作侯祝【四十九宥一屋二韵】靡届靡究【四十九宥】
　　文王曰咨咨女殷商女炰烋于中国【二十五徳】敛怨以为徳【二十五徳】不明尔徳【见上】时无背无侧【二十四职】尔徳不明【弥郎反】以无陪无卿【古音羌考卿字诗一见左传一见楚辞一见并同后人混入十二庚韵】
　　文王曰咨咨女殷商天不湎尔以酒不义从式【二十四軄】既愆尔止【六至】靡明靡晦【十八队】式号式呼【十一模十一暮二韵】俾昼作夜【音豫　此章以上去入通为一韵】
　　文王曰咨咨女殷商【十阳　上下章商字不入韵独此一章皆阳唐二韵则商字亦不期而自合矣古人之学所以取之左右逢其原而不容于执一也】如蜩如螗【十一唐】如沸如羮【音冈】小大近丧【十一唐四十二宕二韵】人尚乎由行【户郎反】内奰于中国覃及鬼方【十阳】
　　文王曰咨咨女殷商匪上帝不时【七之】殷不用旧【古音忌考旧字诗凡二见竝同后人混入四十九宥韵】虽无老成人尚有典刑【十五青】曾是莫听【十五青】大命以倾【十四清　此章以平去通为一韵】
　　文王曰咨咨女殷商人亦有言颠沛之掲【十三祭十月十七薛三韵】枝叶未有害【十四泰】本实先拨【十三末】殷鉴不逺在夏后之世【十三祭　此章以去入通为一韵】
　　荡八章章八句
　　抑抑威仪维徳之隅【十虞】人亦有言靡哲不愚【十虞】庶人之愚【见上】亦职维疾【五质】哲人之愚【见上】亦维斯戾【十二霁　此章以去入通为一韵】
　　无竞维人四方其训【二十三问】之有觉徳行四国顺【二十二稕】之訏谟定命逺犹辰告敬慎威仪维民之则【四句惟命字可韵余三句无韵】
　　其在于今兴迷乱于政【四十五劲与刑协】颠覆厥徳荒湛于酒【四十四有】女虽湛乐从弗念厥绍【三十小】罔敷求先王克共明刑【十五青　如车攻五章之例此章以平去通为一韵】
　　肆皇天弗尚【十阳四十一漾二韵】如彼泉流【今本误作流泉依唐石经及国子监注疏本改正】无沦胥以亡【十阳】夙兴夜寐【六至】洒埽廷内【十八队寐内二字自为韵】维民之章【十阳】修尔车马弓矢戎兵【必良反】用戒戎作用逷蛮方【十阳】
　　质尔人民谨尔侯度【十一暮】用戒不虞【十虞】慎尔出话敬尔威仪【音俄】无不柔嘉【九麻】白圭之玷【五十一忝与下玷协】尚可磨【八戈】也斯言之玷【见上】不可为【音譌】也【此章以平去通为一韵】
　　无易由言无曰苟矣【首二句无韵】莫扪朕舌【十七薛】言不可逝【十三祭】矣无言不雠【十八尤】无徳不报【三十七号】惠于朋友【音以】庶民小子【六止】子孙绳绳【十六蒸】万民靡不承【十六蒸　此章以去入以平去通为一韵】
　　视尔友君子辑柔尔顔【二十七删】不遐有愆【二仙】相在尔室尚不愧于屋漏【古音路考漏字诗一见易一见竝同后人混入五十候韵】无曰不显莫予云觏【古音故后人混入五十候韵】神之格【二十陌】思不可度【十一暮十九铎二韵】思矧可射【转音豫见叔于田】思【此章以去入通为一韵】
　　辟尔为徳【二十五徳与止协】俾臧俾嘉【九麻】淑慎尔止【六止】不愆于仪【音俄】不僭不贼【二十五徳】鲜不为则【二十五徳】投我以桃报之以李【六止】彼童而角实虹小子【六止　此章以上入通为一韵】
　　荏染柔木言缗之丝【七之】温温恭人维徳之基【七之】其维哲人【十七真】告之话言【二十二元】顺徳之行其维愚人【见上】覆谓我僭【五十六防】民各有心【二十一侵　此章以平去通为一韵】
　　于乎小子【六止】未知臧否【五旨】匪手携之【七之】言示之事【七志】匪面命之【见上】言提其耳【六止】借曰未知【五支】亦既抱子【见上】民之靡盈【十四清】谁夙知而莫成【十四清　此章以平上去通为一韵】
