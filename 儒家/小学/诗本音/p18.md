<!-- { "loadSidebar": true } -->
　　昊天孔昭【四宵】我生靡乐【三十六效十九铎二韵】视尔梦梦我心惨惨【当作懆　三十二晧】诲尔谆谆听我藐藐【三十小四觉二韵】匪用为教【三十六效】覆用为虐【十八药】借曰未知亦聿既耄【三十七此章以平上去入通为一韵】
　　于乎小子【六止】告尔旧止【六止】听用我谋【音媒】庶无大悔【十四贿十八队二韵】天方艰难曰丧厥国【二十五徳】取譬不逺昊天不忒【二十五徳】囘遹其徳【二十五徳】俾民大棘【二十四职　此章亦可以平上入通为一韵】
　　抑十二章三章章八句九章章十句
　　菀彼桑柔【十八尤　与刘忧协】其下侯旬【十八谆】捋采其刘【十八尤】瘼此下民【十七真】不殄心忧【十八尤】仓兄填【一先　释文音尘】兮【凡诗人之句如意尽而文不足则加一兮字此章仓兄填兮之类是也意尽而文有余则去一兮字葛生予美亡此谁与独旦之类是也其他语助之辞皆然】倬彼昊天【一先】寜不我矜【居银反】
　　四牡骙骙【六脂与夷黎哀协】旟旐有翩【二仙】乱生不夷【六脂】靡国不泯【十七真十六轸二韵】民靡有黎【十二齐】具祸以烬【二十一震】于乎有哀【十六咍】国歩斯频【十七真　此章以平去通为一韵】
　　国歩蔑资【六脂与疑维阶协】天不我将【十阳】靡所止疑【七之】云徂何往【三十六养】君子实维【六脂】秉心无竞【古音其亮反后人混入四十三映韵】谁生厉阶【十四皆】至今为梗【古音古盎反今三十八梗与眚打等字混为一韵　此章以平上去通为一韵】
　　忧心慇慇【二十一殷与辰协】念我土宇【九麌】我生不辰【十七真】逢天僤怒【十姥十一暮二韵】自西徂东靡所定处【八语】多我觏【十七真】孔棘我圉【八语　上二章俱一句一韵上下各协独此章东字不可韵此见古人之文以意为主而不屑屑于音节之踈密小有出入终不以韵而害意也】
　　为谋为毖【六至与恤热协】乱况斯削【十八药转音肖】告尔忧恤【六术】诲尔序爵【十八药转音釂】谁能执热【十七薛】逝不以濯【四觉　转音直孝反】其何能淑【一屋　转音殊料反】载胥及溺【十八药二十三锡二韵　转音奴吊反　此章以去入通为一韵】
　　如彼遡风【方凡反与心协】亦孔之僾【十九代】民有肃心【二十一侵】荓云不逮【十九代】好是稼穑【二十四职】力民代食【二十四职】稼穑维寳【三十二晧】代食维好【三十二晧】
　　天降丧乱灭我立王【十阳】降此蟊贼【二十五徳与国力协】稼穑卒痒【十阳】哀恫中国【二十五徳】具赘卒荒【十一唐】靡有旅力【二十四軄】以念穹苍【十一唐】
　　维此惠君民人所瞻【首二句无韵　宋吴棫韵补读瞻为诸良切引汉溧阳长潘干校官碑以瞻为彰崔骃反都赋以瞻为障二证愚未敢以为然考潘干碑文末云永世支百民人所彰子子孙孙俾尔炽昌则固未尝作瞻也】秉心宣犹考慎其相【十阳四十一漾二韵】维彼不顺自独俾臧【十一唐】自有肺肠【十阳】俾民卒狂【十阳】
　　瞻彼中林【二十一侵与谮协】甡甡其鹿【一屋】朋友已谮【五十二沁】不胥以谷【一屋】人亦有言进退维谷【一屋三烛二韵　此章以平去通为一韵】维此圣人【十七真　与下人协】瞻言百里【六止】维彼愚人【见上】覆狂以喜【六止】匪言不能胡斯畏忌【七志　此章以上去通为一韵】
　　维此良人弗求弗迪【二十三锡　转音徒吊反】维彼忍心是顾是复【一屋　转音扶究反】民之贪乱寜为荼毒【二沃　转音徒到反】
　　大风有隧有空大谷【一屋三烛二韵】维此良人作为式谷【一屋】维彼不顺征以中垢【古音古考垢字诗一见左传一见竝同后人混入四十五厚韵　此章以上入通为一韵】
　　大风有隧【六至】贪人败类【六至】听言则对【十八队】诵言如醉【六至】匪用其良覆俾我悖【十八队】
　　嗟尔朋友予岂不知而作【十九铎】如彼飞虫时亦弋获【二十一麦】既之隂女反予来赫【二十陌】
　　民之罔极【二十四职】职凉善背【十八队】为民不利如云不克【二十五徳】民之囘遹职竞用力【二十四职　此章以去入通为一韵】
　　民之未戾【十二霁与詈协】职盗为防【古音苦故反与予协后人混入五十候韵】凉【唐石经作谅与上章异】曰不可【三十三哿与歌协】覆背善詈【五寘】虽曰匪予【九鱼八语二韵】既作尔歌【七歌　此章以平去以平上通为一韵】
　　桑柔十六章八章章八句八章章六句
　　倬彼云汉昭囘于天【一先】王曰于乎何辜今之人【十七真】天降丧乱饥馑荐臻【十九臻】靡神不举靡爱斯牲【十二庚】圭璧既卒寜莫我听【十五青】
　　旱既大甚蕴隆虫虫【一东】不殄禋祀自郊徂宫【一东】上下奠瘗靡神不宗【三钟】后稷不克上帝不临【二十一侵　説见七月　宋吴棫韵补临良中切皇矣临冲韩诗作隆冲汉司马相如长门赋奉虚言而望诚兮期城南之离宫脩薄具而自设兮君曽不肯兮幸临】耗斁下土寜丁我躬【一东】
　　旱既大甚则不可推【十五灰】兢兢业业如霆如雷【十五灰】周余黎民靡有孑遗【六脂】昊天上帝则不我遗【见上】胡不相畏先祖于摧【十五灰】
　　旱既大甚则不可沮【八语】赫赫炎炎云我无所【八语】大命近止靡瞻靡顾【十遇】羣公先正则不我助【九御】父母先祖【十姥】胡寜忍予【九鱼八语二韵　此章以上去通为一韵】
　　旱既大甚涤涤山川【二仙】旱魃为虐如惔如焚【二十文】我心惮暑忧心如熏【二十文】羣公先正则不我闻【二十文】昊天上帝寜俾我遯【二十六慁　此章以平去通为一韵】
　　旱既大甚黾勉畏去【九御】胡寜瘨我以旱憯不知其故【十一暮】祈年孔夙方社不莫【十一暮】昊天上帝则不我虞【十虞】敬恭明神宜无悔怒【十姥十一暮二韵　此章以平去通为一韵】
　　旱既大甚散无友纪【六止】鞠哉庶正疚哉冢宰【十五海】趣马师氏【四纸】膳夫左右【音以】靡人不周无不能止【六止】瞻卬昊天云如何里【六止】
　　瞻卬昊天有嘒其星【十五青】大夫君子昭假无赢【十四清】大命近止无弃尔成【十四清】何求为我以戾庶正【十四清四十五劲二韵】瞻卬昊天曷惠其寜【十五青】
　　云汉八章章十句
　　崧髙维岳骏极于天【一先】维岳降神【十七真】生甫及申【十七真】维申及甫维周之翰【二十五寒二十八翰二韵】四国于蕃【二十二元】四方于宣【二仙】
　　亹亹申伯王纉之事【七志】于邑于谢南国是式【二十四职】王命召伯【二十陌】定申伯之宅【二十陌】登是南邦【博工反】世执其功【一东　此章以去入通为一韵】
　　王命申伯式是南邦【见上】因是谢人以作尔庸【三钟】王命召伯彻申伯土田【一先】王命傅御迁其私人【十七真】
　　申伯之功召伯是营【十四清】有俶其城【十四清】寝庙既成【十四清】既成藐藐【三十小四觉二韵】王锡申伯四牡蹻蹻【三十小十八药二韵】钩膺濯濯【四觉　伯字不入韵】
　　王遣申伯路车乘马【音姥】我图尔居莫如南土【十姥】锡尔介圭以作尔寳【三十二晧】往近王舅【四十四有】南土是保【三十二晧】申伯信迈王饯于郿【六脂】申伯还南谢于诚归【八微】王命召伯彻申伯土疆【十阳】以峙其粻【十阳】式遄其行【户郎反】
　　申伯番番【二十二元八戈二韵】既入于谢徒御啴啴【二十五寒】周邦咸喜戎有良翰【二十五寒二十八翰二韵】不显申伯王之元舅文武是宪【二十五愿　此章以平去通为一韵】
　　申伯之徳【二十五徳】柔惠且直【二十四职】揉此万邦闻于四国【二十五徳】吉甫作诵其诗孔硕【二十二昔】其风肆好以赠申伯【二十陌】
　　崧髙八章章八句
　　天生烝民有物有则【二十五徳】民之秉彝好是懿徳【二十五徳】天监有周昭假于下【音户】保兹天子生仲山甫【九麌】
　　仲山甫之徳【二十五徳】柔嘉维则【二十五徳】令仪令色【二十四职】小心翼翼【二十四职】古训是式【二十四职】威仪是力【二十四职】天子是若【十八药　转音如遇反】明命使赋【十遇　此章以去入通为一韵】
　　王命仲山甫式是百辟【首二句无韵】纉戎祖考【三十二晧】王躬是保【三十二晧】出纳王命王之喉舌【十七薛】赋政于外四方爰发【十月】
　　肃肃王命仲山甫将【十阳】之邦国若否仲山甫明【弥郎反】之既明且哲以保其身【十七真】夙夜匪解以事一人【十七真】人亦有言柔则茹【八语九御二韵】之刚则吐【十姥十一暮二韵】之维仲山甫【九麌】柔亦不茹【见上】刚亦不吐【见上】不侮矜寡【音古】不畏彊御【八语】
　　人亦有言徳輶如毛民鲜克举【八语】之我仪图【十一模】之维仲山甫举【见上】之爱莫助【九御】之衮职有阙维仲山甫补【十姥】之【此章以平上去通为一韵】
　　仲山甫出祖四牡业业【三十三业】征夫捷捷【二十九叶】每懐靡及【二十六缉】四牡彭彭【音旁】八鸾锵锵【十阳】王命仲山甫城彼东方【十阳】
　　四牡骙骙【六脂】八鸾喈喈【十四皆】仲山甫徂齐【十二齐】式遄其归【八微】吉甫作诵穆如清风【方凡反】仲山甫永懐以慰其心【二十一侵】
　　烝民八章章八句
　　奕奕梁山维禹甸【三十二霰与命协】之有倬其道【三十二晧与考协】韩侯受命【弥吝反】王亲命【见上】之纉戎祖考【三十二晧】无废朕命【见上】夙夜匪解【十五卦】防共尔位【六至】朕命不易【五寘二十二昔二韵】榦不庭方以佐戎辟【二十二昔　此章以去入通为一韵】
　　四牡奕奕孔修且张【十阳】韩侯入觐以其介圭入觐于王【十阳】王锡韩侯淑旂绥章【十阳】簟茀错衡【户郎反】衮赤舄【二十二昔与幭厄协】钩膺镂钖【十阳】鞹鞃浅幭【二十三锡】鞗革金厄【二十一麦】韩侯出祖【十姥】出宿于屠【十一模】显父饯之清酒百壶【十一模】其殽维何【七歌与下二何协】炰鼈鲜鱼【九鱼】其蔌维何【见上】维笋及蒲【十一模】其赠维何【见上】乘马路车【九鱼】笾豆有且【九鱼】侯氏燕胥【九鱼　此章以平上通为一韵】
　　韩侯取妻【十二齐】汾王之甥蹶父之子【六止】韩侯迎止【六止】于蹶之里【六止】百两彭彭【音旁】八鸾锵锵【十阳】不显其光【十一唐】诸娣从之祁祁如云【二十文】韩侯顾之烂其盈门【二十三魂此章以平上通为一韵】
　　蹶父孔武靡国不到【三十七号】为韩姞相攸莫如韩乐【三十六效十九铎二韵】孔乐韩土【十姥】川泽訏訏【十虞】鲂鱮甫甫【十姥】麀鹿噳噳【九麌】有熊有罴有猫有虎【十姥】庆既令居【九鱼】韩姞燕誉【九鱼九御二韵　此章以平上通为一韵】
