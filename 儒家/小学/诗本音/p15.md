<!-- { "loadSidebar": true } -->
　　终朝采蓝【二十三谈】不盈一襜【二十四盐】五日为期六日不詹【二十四盐】
　　之子于狩【四十九宥与钓协】言韔其弓【音肱】之子于钓【三十四啸】言纶之绳【十六蒸】
　　其钓维何维鲂及鱮【八语】维鲂及鱮【见上】薄言观者【音渚】
　　采緑四章章四句
　　芃芃黍苗【四宵】隂雨膏【六豪三十七号二韵】之悠悠南行召伯劳【六豪三十七号二韵】之
　　我任我辇我车我牛【古音疑考牛字诗凡三见易一见左传一见楚辞三见并同后人混入十八尤韵】我行既集盖云归哉【十六咍】
　　我徒我御【九御】我师我旅【八语】我行既集盖云归处【八语此章以上去通为一韵】
　　肃肃谢功召伯营【十四清】之烈烈征师召伯成【十四清】之原隰既平【十二庚】泉流既清【十四清】召伯有成【十四清】王心则寜【十五青】
　　黍苗五章章四句
　　隰桑有阿【七歌】其叶有难【乃多反説见桑扈】既见君子其乐如何【七歌】
　　隰桑有阿其叶有沃【二沃】既见君子云何不乐【十九铎】隰桑有阿其叶有幽【二十幽】既见君子徳音孔胶【五肴】心乎爱【十九代】矣遐不谓【八未】矣中心藏【十一唐】之何日忘【十阳】之
　　隰桑四章章四句
　　白华菅兮白茅束【三烛】兮之子之逺俾我独【一屋】兮
　　英英白云露彼菅茅【五肴】天歩艰难之子不犹【十八尤】滮池北流浸彼稻田【一先】啸歌伤懐念彼硕人【十七真】樵彼桑薪【十七真与人协】卬烘于煁【二十一侵】维彼硕人【十七真】实劳我心【二十一侵】
　　鼔钟于宫声闻于外【十四泰】念子懆懆【韩诗及説文并作防防孚吠反入韵今作懆懆不入韵】视我迈迈【十七夬】
　　有鹙在梁有鹤在林【二十一侵】维彼硕人实劳我心【二十一侵】鸳鸯在梁【十阳与良协】戢其左翼【二十四軄】之子无良【十阳】二三其徳【二十五徳】
　　有扁斯石履之卑【五支】兮之子之逺俾我疧【五支　广韵巨支反病也俗本有从氐者韵书无此字】兮
　　白华八章章四句
　　緜蛮黄鸟止于丘阿【七歌】道之云逺我劳如何【七歌】饮之食【七志二十四軄二韵】之教之诲【十八队】之命彼后车谓之载【十九代】之緜蛮黄鸟止于丘隅【十虞】岂敢惮行畏不能趋【十虞】饮之食【见上】之教之诲【见上】之命彼后车谓之载【见上】之
　　緜蛮黄鸟止于丘侧【二十四軄】岂敢惮行畏不能极【二十四軄】饮之食【见上】之教之诲【见上】之命彼后车谓之载【见上】之【此章亦可通为一韵】
　　緜蛮三章章八句
　　幡幡瓠叶采之亨【普郎反】之君子有酒酌言尝【十阳】之有兔斯首【四十四有与酒协】炮之燔【二十二元】之君子有酒【四十四有】酌言献【二十五愿】之【此章以平去通为一韵】
　　有兔斯首【见上】燔之炙【二十二昔】之君子有酒【见上】酌言酢【十九铎】之
　　有兔斯首【见上】燔之炮【五肴】之君子有酒【见上】酌言醻【十八尤】之
　　瓠叶四章章四句
　　渐渐之石维其高【六豪】矣山川悠逺维其劳【六豪】矣武人东征不皇【今本作遑依唐石经及国子监注防本改正下章同】朝【四宵】矣
　　渐渐之石维其卒【十一没】矣山川悠逺曷其没【十一没】矣武人东征不皇出【六术】矣
　　有豕白蹢烝渉波【八戈】矣月离于毕俾滂沱【七歌】矣武人东征不皇他【七歌】矣
　　渐渐之石三章章六句
　　苕之华芸其黄【十一唐】矣心之忧矣维其伤【十阳】矣
　　苕之华其叶青青【十五青】知我如此不如无生【十二庚】牂羊坟首【四十四有】三星在罶【四十四有】人可以食鲜可以饱【三十一巧】
　　苕之华三章章四句
　　何草不黄【十一唐】何日不行【户郎反】何人不将【十阳】经营四方【十阳】
　　何草不【一先】何人不矜【本居银反今读为鳏入二十八山韵礼记王制老而无妻者谓之矜礼运矜寡孤独废疾者竝读为鳏】哀我征夫独为匪民【十七真】
　　匪兕匪虎【十姥】率彼旷野【神与反】哀我征夫朝夕不暇【音豫此章以上去通为一韵】
　　有芃者狐【十一模与车协】率彼幽草【三十二晧】有栈之车【九鱼】行彼周道【三十二晧】
　　何草不黄四章章四句
　　都人士之什十篇四十三章二百句

　　诗本音卷七
　　钦定四库全书
　　诗本音卷八　　　　　　昆山顾炎武撰
　　大雅
　　文王在上于昭于天【一先】周虽旧邦其命维新【十七真】有周不显帝命不时【七之】文王陟降在帝左右【音以　此章以平上通为一韵】亹亹文王令闻不已【六止】陈锡哉周侯文王孙子【六止】文王孙子【见上】本支百世【十三祭】凡周之士【六止】不显亦世【见上此章以上去通为一韵】
　　世之不显厥猷翼翼【二十四职】思皇多士生此王国【二十五徳】王国克生【十二庚】维周之桢【十四清】济济多士文王以寜【十五青】穆穆文王于缉熙敬止【六止】假哉天命有商孙子【六止】商之孙子【见上】其丽不亿【二十四职】上帝既命侯于周服【蒲北反此章亦可通为一韵】
　　侯服于周天命靡常【十阳】殷士肤敏祼将于京【音疆】厥作祼将【十阳】常服黼冔【九麌】王之荩臣无念尔祖【十姥】
　　无念尔祖聿修厥徳【二十五徳】永言配命自求多福【方墨反】殷之未丧师【六脂】克配上帝【十二霁】宜鉴于殷骏命不易【五寘此章以平去通为一韵亦可通上文为一韵】
　　命之不易无遏尔躬【一东　躬不与天为韵陈第引易震上六以躬韵邻楚辞大招亦以躬韵骞终未敢信阙之】宣昭义问【二十三问】有虞殷自天【一先】上天之载无声无臭【四十九宥】仪刑文王万邦作孚【古音浮考孚字诗凡二见并同后人误入十一模韵　此章上下俱以平去通为一韵】
　　文王七章章八句
　　明明在下赫赫在上【三十六养四十一漾二韵】天难忱斯不易维王【十阳】天位殷适使不挟四方【十阳　此章以平去通为一韵】
　　挚仲氏任自彼殷商【十阳】来嫁于周曰嫔于京【音疆】乃及王季维徳之行【户郎反】大任有身生此文王【十阳　身字不入韵】维此文王小心翼翼【二十四职】昭事上帝聿怀多福【方墨反】厥徳不囘以受方国【二十五徳】
　　天监在下有命既集【二十六缉】文王初载天作之合【二十七合】在洽之阳在渭之涘【六止】文王嘉止【六止】大邦有子【六止】
　　大邦有子【见上】伣天之妹【十八队】文定厥祥【十阳与梁光协】亲迎于渭【八未】造舟为梁【十阳】不显其光【十一唐　此章以上去通为一韵】
　　有命自天【一先与莘协】命此文王【十阳】于周于京【音疆】纉女维莘【十九臻】长子维行【户郎反】笃生武王【见上】保右命尔燮伐大商【十阳】
　　殷商之旅【八语与野女协】其防如林【二十一侵】矢于牧野【神与反】维予侯兴【十六蒸説见小戎】上帝临女【八语】无贰尔心【二十一侵】
　　牧野洋洋【十阳】檀车煌煌【十一唐】四騵彭彭【音旁】维师尚父时维鹰扬【十阳】凉彼武王【十阳】肆伐大商【十阳】防朝清明【弥郎反】
　　大明八章四章章六句四章章八句
　　緜緜瓜瓞【十六屑】民之初生自土沮漆【五质】古公亶父陶复陶穴【十六屑】未有家室【五质】
　　古公亶父【九麌】来朝走马【音姥】率西水浒【十姥】至于岐下【音户】爰及姜女【八语】聿来胥宇【九麌】
　　周原膴膴【文选魏都赋注引韩诗作腜莫来反入韵今作膴不入韵】堇荼如饴【七之】爰始爰谋【音媒】爰契我龟【六脂】曰止曰时【七之】筑室于兹【七之】廼慰廼止【六止】廼左廼右【音以】廼疆廼理【六止】廼宣廼亩【满以反】自西徂东周爰执事【七志　此章以上去通为一韵廼字依唐石经并作廼笃公刘篇同】
　　廼召司空廼召司徒【十一模】俾立室家【音姑】其绳则直【二十四职】缩版以载【十九代】作庙翼翼【二十四軄　此章以去入通为一韵】
　　捄之陾陾【説文引此作捄之仍仍　十六蒸】度之薨薨【十七登】筑之登登【十七登】削屡冯冯【十六蒸】百堵皆兴【十六蒸】鼛鼓弗胜【十六蒸】廼立皋门【二十三魂与下门协】皋门有伉【四十二宕】廼立应门【见上】应门将将【十阳】廼立冡土戎丑攸行【户郎反　此章以平去通为一韵】
　　肆不殄厥愠【二十三问】亦不陨厥问【二十三问】柞棫防【十三末十四黠二韵】矣行道兑【十四泰】矣混夷駾【十四泰】矣维其喙【二十废】矣【此章以去入通为一韵】
　　虞芮质厥成【十四清】文王蹶厥生【十二庚】予曰有疏附【十遇】予曰有先后【音户】予曰有奔奏【与走字同当音祖】予曰有御侮【九麌此章以上去通为一韵】
　　緜九章章六句
　　芃芃棫朴薪之槱【四十四有】之济济辟王左右趣【仓九反后人误入四十五厚韵】之
　　济济辟王【十阳】左右奉璋【十阳】奉璋峩峩【七歌】髦士攸宜【鱼何反】淠彼泾舟烝徒楫【二十九叶】之周王于迈六师及【二十六缉】之倬彼云汉为章于天【一先】周王夀考遐不作人【十七真】追琢其章【十阳】金玉其相【十阳】勉勉我王【十阳】纲纪四方【十阳】
　　棫檏五章章四句
　　瞻彼旱麓榛楛济济【十一荠十二霁二韵】岂弟君子【六止】干禄岂弟【十一荠十二荠二韵】
　　瑟彼玉瓒黄流在中【一东】岂弟君子福禄攸降【户工反】鸢飞戾天【一先】鱼跃于渊【一先】岂弟君子遐不作人【十七真】清酒既载【十九代】骍牡既备【六至】以享以祀【六止】以介景福【方墨反　此章以上去入通为一韵】
　　瑟彼柞棫民所燎【三十五笑】矣岂弟君子神所劳【三十七号】矣莫莫葛藟【五防】施于条枚【十五灰】岂弟君子求福不囘【十五灰此章以平上通为一韵】
　　旱麓六章章四句
　　思齐大任文王之母【满以反】思媚周姜京室之妇【房以反】大姒嗣徽音【二十一侵】则百斯男【二十二覃】
　　惠于宗公【一东】神罔时怨神罔时恫【一东】刑于寡妻【十二齐】至于兄弟【十一荠十二霁二韵　妻弟二字自为韵如桑中之例】以御于家邦【博工反此章以平上通为一韵】
　　雝雝在宫肃肃在庙【三十五笑】不显亦临无射亦保【三十二晧　此章以上去通为一韵】
　　肆戎疾不殄烈假不瑕不闻亦式不諌亦入【无韵】
　　肆成人有徳小子有造古之人无斁誉髦斯士【无韵】
　　思齐五章二章章六句三章章四句
