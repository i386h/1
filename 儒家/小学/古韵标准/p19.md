<!-- { "loadSidebar": true } -->
　　二十一侵骎【七林切】○鬵【徐林切】○林【力沈切】临【云汉二章虫宫宗躳韵临葢第一部方音口敛近侵韵也临当读本音旧叶力中反误】○琛【丑林切】○煁【知林切】○谌【氏壬切○其命匪谌韵终亦终字方音近侵韵也谌音忱旧或叶市隆反非是】○深【式针反】○心【息林反】○琴【巨金切】芩○钦【去金切】衾【抱衾与禂与参字句中相韵】○欹【许金切○上帝居欹与末句以迄于今隔韵遥韵】○今【居吟切】金衿○音【于金切○小戎末章音弓滕兴韵音此第十部方音口敛近侵韵也音字不必叶一陵反】隂【二之日凿冰冲冲韵音此亦第一部方音近侵韵也隂字不必叶于容反】参【取今切○维参与昴与衾字似句中相韵又苟子议兵窥敌观变欲潜以深欲伍以参】分二十二覃骖【疏簮切○骐騑是中騧骊是骖此亦以第一部叶此部从方音也旧叶中诸仍反未的】○南【泥心切○本证逺送于南韵音心凯风自南韵心从夏南韵林胡不自南韵风心以稚以南韵钦琴音借飘风自南韵音狄彼东南韵心旁证招魂目极千里兮伤春心魂兮归来哀江南易林公孙争之彊入委禽不悦于心乃适于南○逺送于南陆氏释文云南如字沈云协句宜乃林反今谓古人韵缓不烦改字　按陆氏此说亦非确论古今音相近者不烦改字稍逺者当转音切顾氏泥此语凡相通韵皆不注古音今不从】男【本证则百斯男韵音○按释名及白虎通皆云男者任也任以事功也此可见古音易林丰之节以男韵承不足据】○湛【持林切○本证和乐且湛韵芩琴心常棣韵琴子孙其湛韵林○按中庸引诗作和乐且耽耽今音丁含切而古音持林切者舌头音转舌上音古湛耽相通陈遵传浮沈作浮湛】耽【本证无与士耽韵葚平上相韵○尔雅妔乐也疏云毛诗鹿鸣和乐且湛氓无与士耽诗之作非一人故有音义同而字形踳駮者诗作湛耽而此作妉音义皆同】分二十三谈三【疏簪切○本证其实三兮韵今○按三今音蘓甘切而古音防簪切者齿头音转正齿音古三参相通参之本音如森也】分二十四盐綅【息林切○按今在盐韵音纎字从□得声古音当息林切闷宫五章乘縢弓增膺惩氶皆第十部字方音口敛近侵韵遂有贝冑朱綅句犹小戎以膺弓縢兴韵音大明以兴韵林心也旧叶息棱反今改】别收一东风【孚金切○本证凄其以风韵心习习谷风韵心鴥彼晨风韵林钦其为飘风韵南心如彼遡风韵心穆如清风韵心旁证九章登大坟以逺望弓聊以舒吾忧心哀州土之平乐兮悲江介之遗风又乘卾渚而反顾兮欸秋冬之绪风歩余马兮山臯邸余车兮方林司马相如长门赋廓独潜而专精兮天飘飘而疾风登兰防而遥望兮神怳怳而外淫○按风从凡声凡韵二十九与侵韵近故方音孚金切后世方音转乃入东韵犹风颿颿颿本音凡而今人皆以轻唇转重唇呼之如逄亦是凡韵转东韵也】别收去声五十六防僭【子林切○本证以籥不僭韵钦琴音南复谓我僭韵心○按僭从朁声而朁又从兓声兓即古簪字则僭固可读平声又按复谓我僭朋友以僭其义皆为不信则僭又与谮通平去两存可也旧叶七林反今改子林切】
　　补考
　　二十二覃潭【徐林切○九章长瀬湍流泝江潭兮狂顾南行聊以娱心兮韩诗外传逢天之暑思思潭潭愿乞一饮以表我心○按潭亦作浔】楠【泥心切○张衡西京赋木则枞栝椶楠梓棫楩枫嘉卉灌丛蔚若邓林】二十四盐潜【昨林切○陆云诗皇维南洛旧邦匪歆委弁释位如龙之潜○按潜今音昨盐切然禹贡潜水汉书作灊固当有昨林切之音】一东枫【孚金切○招魂湛湛江水兮上有枫目极千里兮伤春心○西京赋见前】
　　总论
　　【二十一侵至二十九凡九韵词家谓之闭口音顾氏合为一部愚谓此九韵与真至仙十四韵相似当以音之侈弇分为两部神珙等韵分深摄为内转咸摄为外转是也南男参三等字古音口弇呼之若岩詹谈餤甘监等字诗中固不与心林钦音等字为韵也虽诸韵字有参互入声用韵复寛若不可以韵为界然谓合为一部则太无分别矣今不从○招魂篇末朱明承夜兮时不可淹臯兰被径兮斯路渐此以淹渐自为韵不必与下文楠心南通为一韵也○此部字诗及易间有与东冬蒸登韵者方音也亦因呼彼韵音细有似此部非此部往而从彼也若真先诸韵与此两部絶不相通吴氏韵补谓侵古通真覃古通删盐古通先咸古通删先误甚】



　　平声第十三部
　　韵目分二十二覃○分二十三谈○分二十四盐○二十五添○二十六严○二十七咸○二十八衘○二十九凡
　　诗韵
　　分二十二覃涵【胡婪切】分二十三谈谈【徒甘切】惔餤○甘【古酣切】○蓝【鲁甘切】分二十四盐詹【职亷切○按鲁邦所詹旧无音六日不詹旧叶都甘反今皆音占蓝与詹亦自谐】瞻【民具尔瞻旧叶侧衘反今读平音亦自谐维此恵君民人所瞻此二句无韵旧叶侧姜反误】襜【不盈一襜旧叶都甘反今读古音】二十五添【诗未有韵】二十六严严【语锨切○按殷武四章天命降监下民有严不僭不滥三句连韵严在严韵监在去声五十九鉴亦在平声二十八衘滥在去声五十三勘平与去可通韵也下文不敢怠遑乃间句耳旧叶严侧刚反引楚辞天问为证天问云勲阖梦生少离散亡何壮武厉能流厥严严亦音庄愚谓第八部与此部无相通之理此亦如以调韵同之类皆古人误读诗因强效其韵耳陈氏又为之説曰汉明帝讳庄改庄助为严助以其音之同也古人改易名姓如陈田马葬之类皆字异音同愚谓严与庄义相近耳非音同也】二十七咸谗【士咸切】二十八衔岩【五衘切○防山岩岩不必叶鱼锨反】○监【古衘切○何用不监读平声天命降监亦可读平声】二十九凡【诗未有韵】
　　总论【见第十二部】













　　古韵标准卷一

<经部,小学类,韵书之属,古韵标准>
　　钦定四库全书
　　古韵标准卷二
　　婺源江永撰
　　上声第一部
　　韵目一董　二肿　三讲
　　诗韵
　　一董幪【莫孔切】○总【作孔切】○唪【补孔切】○动【徒总切】二肿龙【丑勇切○何天之龙与宠通】○勇【余陇切】○尰【市勇切】○竦【息供切】三讲【诗未有韵】
　　补考
　　三讲港【古永切○此字三讲一送皆有之古音当为古永切】○蚌【步孔切○郭璞殴野丝赞女子鲛人体近蚕蚌出珠匪甲吐丝匪蛹化出无方物岂有种】玤【説文从玉丰声】○项【胡孔切○张衡西京赋鲔鲵鲿鯋修頟短项大口折鼻诡类殊种○説文从页工声】
　　总论
　　【凡上声去声与平声无异论者从畧○讲字今音固为江之上声而古音有异讲棓缿三字见第十一部补考】


　　上声第二部
　　韵目分四纸○五防○六止○七尾○十一荠○十二蟹○十三骇○十四贿○十五海○分四十四有○分四十厚○【别收】十六轸○【别收】十七准○【别收】十九隠○【别收】二十八狝○【别收】三十四果○【别收】平声十四皆○【别收】去声七志○【别收】去声十八队○【别收】去声四十九宥诗韵
