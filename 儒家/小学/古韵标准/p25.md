<!-- { "loadSidebar": true } -->
　　祐【夷至切见上】惫【平秘切易系遯之厉有疾惫也畜臣妾吉不可大事也】馈【求位切易无攸遂在中馈】贵【居胃切易往蹇来硕志在内也利见大人以从贵也】贝【博寐切易震来厉亿丧贝】沛【普寐切易丰其沛日中见沬】沬【莫佩切见上】快【苦贵切易旅于处未得也得其资斧心未快也】气【去既切易天地定位山泽通气】防【敕置切武王杖铭于乎危于忿防于乎失道于嗜欲于乎相忘于富贵】踬【陟利切武王棰铭见前败字】代【徒既切武王席铭安乐必敬无行所悔一反一侧亦不可以怠所监不逺视尔所代】蒯【苦贵切左传引诗虽有丝麻无弃菅蒯虽有姬姜无弃蕉萃凡百君子莫不代匮】繋【胡计切左传佩玉橤兮余无所繋之防酒一盛兮余与褐之父睨之】睨【五计切见上】刈【鱼肺切离骚冀枝叶之峻茂兮愿竢时乎吾捋刈虽萎絶其亦何伤兮哀众芳之芜秽】秽【于废切见前】诒【羊吏切离骚见前佩字】蔽【必袂切离骚何琼佩之偃蹇兮众薆然而蔽之惟此党人之不谅兮恐嫉妒而折之去入为韵】曵【余制切易见舆曵其牛掣其人天且劓】掣【尺制切见上】劓【牛例切见上】裔【余制切九歌麋何为兮庭中蛟何为乎水裔朝驰余马兮江臯夕济兮西澨闻佳人兮召予将腾驾兮偕逝筑室兮水中葺之兮荷葢】澨【时制切见上】葢【古憩切见上】态【他既切九章惩热羮而吹韲兮何不变此志也欲释阶而登天兮犹有曩之态也】竢【鉏志切九章窃快在其中心兮扬厥凭而不竢芳与泽其杂糅兮芳华自中出○竢同俟诗韵在上声此转去声】汰【特计切九章乘舲船余上沅兮齐吴榜而击汰船容与而不进兮淹回水而凝滞】滞【直例切见上】缔【特计切九章愁郁郁之无快兮居戚戚而不可解心鞿羁而不开兮气缭转而自缔上去为韵】置【陟吏切九章愿陈情以白行兮得罪过之不意情寃见之日明兮如列宿之错置○意字诗韵在入声】再【之既切九章背法度而心治兮辟与此其无异宁溘死而流亡兮恐祸殃之有再】慨【苦既切九章憎愠惀之修美兮好夫人之慷慨众踥蹀而日进兮美超逺而愈迈】示【神至切九章任重载盛兮陷滞而不济懐瑾握瑜兮穷不知所示邑犬羣吠兮吠所怪也非俊疑杰兮固庸态也】怪【古喟切见上】喟【苦胃切九章曾伤爰哀永叹喟兮世溷浊莫吾知人心不可谓兮】昧【莫佩切九辩事绵绵而多私兮窃悼后之危败世雷同而炫曜兮何毁誉之昧昧】磕【苦既切高唐赋砾碨磥而相摩兮巆震天之磕磕巨石溺溺之瀺灂兮沫潼潼而髙厉水澹澹而盘纡兮洪波淫淫之溶防奔扬踊而相撃兮云兴声之霈霈猛兽惊而跳骇兮妄奔走而驰迈虎豹豺兕失气恐喙雕鹗鹰鹞飞扬伏窜股战胁息安敢妄摰】防【余制切见上】霈【普寐切见上】窜【七芮切见上○按易不克讼归逋窜也自下讼上患至掇也窜今在换韵七乱切掇今在入声末韵丁括切其韵不谐顾氏收窜入泰韵亦未的今详窜与喙挚韵古音当为七芮切而掇当音缀陟卫切如此则易与赋两处韵皆得矣】摰【脂利切见上】蒂【都计切髙唐赋绿叶紫裹朱茎白蒂纎条悲鸣声似竽籁清浊相和五变四防感心动耳回肠伤气孤子寡妇寒心酸鼻愁思无已叹息垂泪】籁【郎既切见上】防【黄沛切见上】鼻【毗至切见上】泪【力遂切见上】蔼【于防切高唐赋徙靡澹澹随波阍蔼东西施翼猗狔丰沛】蔡【仓贝切好色赋腰如束素齿如含贝嫣然一笑惑阳城迷下蔡】势【舒制切太见前大字】弊【毗祭切栁下恵诔见前大字】吏【力置切汉书叙传泯泯羣黎化成良吏淑人君子时同功异没世遗爱民有余思】思【相吏切】









　　去声第三部
　　韵目九御○分十遇○十一暮○分四十祃○【别收】五十○【别收】入声十九铎
　　诗韵
　　九御御【鱼据反○百两御之与居平去为韵又良御忌韵射射音斁授几有缉御韵斚斚音故良御缉御旧皆叶鱼驾反未的】○据【居御切】○去【邱倨切】○庶【商署切○又见入声第四部】○着【直虑切○俟我于着乎而充耳以素乎而韵华此以去与平韵旧叶着直居反素孙租反误】除【又见平声】○助【牀据切○已见上声夏谚韵豫度亦可去声】○饫【依居切】○茹【而恕切又收上声】洳○豫【羊洳切】誉【平声兼收】分十遇附【符遇切○如涂涂附与木属去入为韵又见第十一部】○馵【之戍切○驾我骐馵与续谷玉屋曲去入为韵续毂不可读去而馵亦不可读入旧存两叶音误】○瞿【九具切】○孺【而遇切○按孺从需以濡儒例之本当入第十一部因常棣六章与豆饫具韵故入此部葢当时方音亦有如此者又疑饫与饇通豆饫皆可入第十一部但与具字不合韵耳】○具【其瞿切○兄弟既具是本音尔牲则具与物去入为韵近似假借耳】十一暮莫【莫故切○从日在茻中莫之本字亦转入声维叶莫莫求民之莫皆入入声】○度【徒故切○又见入声】○斁【都故切○在此无斁与射通又见入声】○路【洛故切】露○吐【他故切○上去两收】○顾【古暮切○有与上声韵者不必叶果五反】故固○愬【苏故切】素【説见着字】○怒【乃故切○有与上声韵者不必叶暖五反】○圃【博故切○韵书上去并收】○恶【乌路切○又见入声】○呼【荒故切】○作【臧助切○作皆入声薇亦作止韵莫故葢方音亦有如此者后汉歌謡亷叔度来何暮不禁火民安作昔无襦今五袴】分四十祃祃【莫故切○本证是类是祃与附侮韵附侮当入第十一部方音亦有入此部者故得通韵】○稼【古防切○本证十月纳禾稼韵圃】斝【本证洗爵奠斚韵御旧叶居讶反误】○暇【胡故切○按惮我不暇韵去声是本音迨我暇矣朝夕不暇去与上韵不必叶后五反】○夜【羊茹切○本证岂不夙夜韵露不能辰夜韵圃瞿莫冬之夜韵居俾昼作夜韵呼庶几夙夜韵恶斁誉旁证离骚吾令鳯鸟飞腾兮继之以日夜飘风屯其相迎兮率云霓而来御○又见入声第四部】○射【都故切○本证叔善射忌韵御好尔无射韵誉旁证射义引诗以燕以射则燕则誉○按射与斁通而射御之射亦有此音故孟子云序者射也以其音相近也后世转入祃韵神夜切音始变又射斁皆有亦音见入声第四部】柘【本证其檿其柘韵椐路固】别收五十豆【徒故切○傧尔笾豆韵饫具孺似有此音乱我笾豆似与呶韵当入第十一部两部兼存之】别收入声十九铎获【胡误切○按整居焦获韵茹郭璞以为瓠中此地名与瓠同故入此部若收获之获在入声第四部】
　　补考
　　着【陟虑切易屯见而不失其居防杂而着平去为韵】舍【始故切曲礼将适舍求毋固】步【薄故切离骚彼尧舜之耿介兮既遵道而得路何桀纣之昌被兮夫唯防径以窘步】索【苏故切离骚众皆竞进以贪婪兮冯不厌乎求索羌内恕己以量人兮各兴心而嫉妒○按此篇两用索字一韵迫者入入声第四部】妒【当故切见上】错【仓故切离骚固时俗之工巧兮偭规矩而改错背绳墨以追曲兮竞周容以为度天问九州安错川谷何洿○交错攻错之错入声】洿【乌故切见上】寤【五故切离骚世溷浊而嫉贤兮好蔽美而称恶闺中既以邃逺兮哲王又不寤】迎【鱼据切离骚百神翳其备降兮九疑缤其并迎皇剡剡其扬灵兮告予以吉故○此迎犹迓字】数【色句切天问九天之际安放安属隅隈多有谁知其数○数当在第十一部音转入此部】惧【其遇切天问伯林雉经维其何故感天抑墬夫谁畏惧】璐【洛故切九章被明月兮佩宝璐世溷浊而莫余知兮吾方髙驰而不顾】慕【莫故切九章古固有不并兮岂知其何故汤禹久逺兮邈而不可慕】虑【良倨切九章曾歔欷之嗟嗟兮独伏而思虑涕泣交而凄凄兮思不眠以至曙】曙【常恕切见上】瓠【胡误切贾谊吊屈原赋吁嗟黙黙生之无故兮斡弃周鼎宝康瓠兮】傅【方具切神女赋顾女师命大傅欢情未接辞而去】遽【居女切神女赋愿假须防神女称遽徊肠伤气颠倒失据闇然而防忽不知处】处【昌据切见上】络【洛故切招魂秦篝齐缕郑绵络些招具该备永啸呼些】赋【方具切招魂人有所极同心赋些酎饮尽欢乐先故些】菟【汤故切汉石显传长安謡伊徙鴈鹿徙菟去牢与陈实无贾○菟同贾同价】贾【古暮切见上】袴【苦故切见前作字】躇【丈预切汉武帝赋何魂灵之纷纷兮哀裵□以踌躇执路日以逺兮遂荒忽而辞去】假【古暮切招防兰膏明烛华镫错些结撰至思兰芳假些大招琼毂错衡英华假只茝兰桂树郁弥路只○假本上声亦可去声】诈【侧助切国语诈之见诈果丧其赂○按诈古音诅诈从乍犹侯作侯祝作亦音诅也今在祃韵】赂【洛故切见上】诅【侧助切汉书叙传燕剌谋逆广陵祝诅昌邑短命昬贺失据】
　　去声第四部
　　韵目二十一震○二十二稕○二十三问○二十四焮○二十六慁○二十七恨○分三十二霰○分三十三线○【别收】三十一襉○【别收】四十三映○【别收】四十五劲
　　诗韵
　　二十一震信【息晋切○又见平声】○【羊进切】○烬【余刃切○具祸以烬与翩泯频平去为韵不必叶咨辛反】○墐【其刃切】二十二稕顺【食闰切】二十三问问【云运切】○训【许运切】○愠【于问切】二十四焮【诗未有韵】二十六慁遯【徒困切○宁俾我遯与川焚熏闻平去为韵不必叶徒匀反】二十七恨【诗未有韵】分三十二霰先【苏晋切○尚或先之读去声又见平声】○倩【仓晋切○巧笑倩兮韵盼论语又韵绚音皆在此部】○电【徒震切○爗爗震电韵令令亦在此部】甸【信彼南山维禹甸之旧叶徒邻切然读去声亦可与平声韵韩奕维禹甸之旧无叶音此句与命字韵命亦在此部可平可去又四邱为甸先儒读乘则转入第十部矣】分三十三线【诗未有韵以平声翩川推之徧钏亦当在此部】别收三十一裥盼【匹晋切○与倩绚韵皆在此部此字从分声故当在此部】别收四十三映命【弥吝切○本证不知命也韵人姻信我闻有命韵邻人天子命之韵申保佑命之韵人天申维君子命韵天人于周受命自召祖命韵人田年皆平去为韵韩侯受命王亲命之无废朕命韵甸旁证荀子国有大命不可以告人妨其躬身汉北海相景君铭流徳元城兴利民强御改节微弱防恩威立泽宣化行如神帝嘉厥功授以符命守郡益州路遐恋亲崔骃安封矦诗戎马鸣兮金鼔震壮士激兮亡身命○顾氏曰诗命字凡九见皆与人申为韵是古无眉病反之音或曰命与正协始自孔子繋易然姤象传牵賔民正命吝为韵牵读去因反而賔民吝与命同为一韵是夫子读正为征非以命叶正也及楚辞大招曼泽怡面血气盛只永宜厥身保夀命只室家盈廷爵禄盛只防乎归来居室定只荘子天运篇吾又奏之以无怠之声调之以自然之命始与盛定诸字为韵传之至今反以诗之弥吝反者为叶音矣○按陈氏云命音名左传异哉君之名子又曰今名之大以从盈数史记皆作命孟子命世之才谓名世也亡命匿名也然则命字转音名又转眉病切亦有其故矣】别收四十五劲令【力震切○不宁不令韵电可读去声余见平声及总论】
　　补考
　　四十六径佞【奴震切○国语晋人颂佞之见佞果丧其田平去为韵田徒邻切】





