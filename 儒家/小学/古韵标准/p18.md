<!-- { "loadSidebar": true } -->
　　补考
　　十虞禺【鱼侯切○汉书叙传西南外夷种别域殊南越尉佗自王畨禺攸攸外寓闽越东瓯爰泊朝鲜燕之外区汉兴柔逺与尔剖符○按古音殊禺区符皆当从瓯字为韵】齵【考工记察其菑蚤不齵此字广韵亦收于侯部五娄反】○儒【而由切○左传鲁人诵朱儒朱儒使我败于邾○邾字之音见下】襦【左传鸜鹆跦跦公在干侯防褰与襦】○须【思由切○汉息夫躬絶命辞嗟若是兮欲何留抚神龙兮防其须】需【易需须也古音皆当思由切】○诛【陟由切○易晋昼也明夷诛也庄子窃钩者诛窃国者为诸侯】邾【戴侗六书故曰邾邹同声实一字也春秋时邾莒用夷故邾谓之邾娄合邾娄之音为邹也○按戴説得之以等韵细别邾与邹亦不同邾今音陟输切古音陟由切三等舌上音邹古今音皆侧鸠切二等正齿音然以邾娄二字合音审之则邾邹皆当在此部明矣頋氏扵邹字引唐韵误作则鸠切既与齿头相混又云古音则俱反以邹入十虞误矣】跦【左传见襦字】禂【周礼甸祝禂牲禂马后郑云禂读为防诛之诛今侏大字也○按汉人读禂为诛而禂本从周得声则诛侏禂皆当在此部矣】○防【今音椿俱切古音当与枢同音入此部】○殊【汉书见前禺字○铢洙亦当在此部】○兪【容周切○以诗用渝榆愉字推之凡从兪者皆入此部】逾【左传卜繇阖门塞窦乃自后逾平去为韵】羭【左传卜繇见渝字】臾【以诗用楰字推之凡从臾者皆入此部】○区【祛由切○以诗用驱字推之区当同音今方音呼一区田为一丘田正犹郑氏注曲礼谓嫌名若丘与区也虽丘字异古音而区驱皆为祛由切可知矣】躯【卜居宁昻昻若千里之驹乎将汜汜若水中之鳬与波上下偷以全吾躯乎○今方音呼身躯亦有祛由切之音】抠【广韵虞侯二部皆收】○朱【章由切○以株诛跦殊等字推之凡以朱者皆入此部】珠【易林老猾大偷东行盗珠】○膢【力侯切○立秋猎祭曰防膢双声名也广韵亦收入侯韵】○符【扶由切○汉书见禺字】凫【凫之言浮也卜居见躯字】瓿【瓿甊瓦罂双声名】○雏【仕由切○以刍邹字推之雏当入此部】○郛【方由切○以诗用孚字推之凡郛莩桴俘皆入此部】○输【式由切○凡从俞者入此部】○厨【直由切○九章君无度而弗察兮使芳草为薮幽焉舒情而抽信兮恬死亾而不聊独障雝而蔽隠兮使贞臣为无由闻百里之为虏兮伊尹烹扵庖厨】○拘【居侯切○曲礼以袂拘而退又则自下拘之皆此音】三萧箫【苏鸠切○荀子引逸诗鳯皇秋秋其翼若千其音若箫】○寥【力求切○大招见胶字】五肴咆【蒲侯切○淮南小山招隠士攀援桂枝兮聊淹留虎豹鬬兮熊罴咆易林虎豹怒咆慎戒外忧上下俱搔士民无聊】六豪嗥【胡侯切○王褒九懐望谿兮滃欝熊罴兮呴嗥唐虞兮不存何故兮久留】○皋【古侯切○左传齐人歌鲁人之皋数年不觉使我髙蹈唯其儒书以为二国忧王褒九懐将息兮兰皋失志兮悠悠】○搔【苏鸠切○易林见咆字】○襃【博侯切○以诗用保字推之当是此音】○涛【直由切○汉邯郸淳曺娥碑或泊洲渚或在中流或趋湍濑或逐波涛○頋氏曰涛俦二字古人同音】梼【左传文十八年梼戭音直由反杨慎谓梼杌之梼亦当音稠】○遭【作侯切○易林依宵夜逰与君相遭除解烦惑使心不忧】○螬【徂侯切○以诗用曺漕推之当是此音】○峱【女由切○説文从山狃声】
　　总论
　　【十九侯韵頋氏注云古与九鱼十虞十一模通为一韵二十幽韵注云古与三萧四宵五肴六豪及忧流以下等字通为一韵侯字唐韵户钩切頋氏注云古音胡按十八尤十九侯二十幽除尤韵分出尤牛等字入第二部其余皆与侯幽通又十虞韵分出愚偶等字与尤侯韵通又萧宵肴豪各有分出之字与尤侯幽通上声有厚黝去声宥候幼大约如之诗中厯厯分明頋氏必欲画出侯韵使従鱼虞模不得与尤幽通凡有读虞韵分出之字従侯韵之音者一切反之使従鱼虞模有用侯韵字与尤韵叶者防谓后人之误上声厚去声候亦如之持之甚坚牢不可破此因侯有胡音之説先人为主又见秦汉以来侯韵与鱼虞模韵杂然并用遂变诗中之音以就之此頋氏之大惑也今当先审定侯字之本音诗用侯字为韵者三载驰首章归唁卫侯与驱悠漕忧为韵驱者虞韵分出之字漕者豪韵分出之字悠忧皆尤韵之正音即此一诗而侯之不为胡也审矣羔裘首章洵直且侯与濡渝为韵濡渝者虞韵分出之字凡虞韵分出之字与尤侯韵者皆彼之来而従此非此之往而従彼也白驹三章尔公尔侯与驹防为隔句韵而来期思自为韵驹者虞韵分出之字防者尤韵之正音即此诗合之载驰又见侯韵与尤韵之正音相通也审矣因此三诗而知诗中驱字皆袪由切伯兮首章山有枢首章小戎首章皇皇者华二章板八章皆此音而小戎以驱韵收辀尤分明也凡偏旁从区者可知矣又知诗中驹字皆居侯切汉广三章株林二章皇皇者华二章角弓五章皆此音而凡偏旁从句者可知矣又知濡字必为而由切渝字必为容周切而凡偏旁从需从俞者可知矣由此辗转以推凡虞韵分出之字及与侯韵并收之字皆可决其本音之在此部矣若无羊二章之糇字不入韵者也行苇三章之鍭与句与遇韵分出之树字虞韵分出之侮字为韵亦彼之来而就此也侮字诗中似有二音或上去声当时有异音若平声则今所分出之字未有与鱼模叶者可知矣頋氏意既有偏主于载驰读侯従驱而谓驱马悠悠以下别自为韵白驹读侯従驹而游字不以入韵既失驱字之本音则小戎首三句分明一韵者不使其通下文与驱字本不相闗者强使之合甚且转入声为平以就之岂其然乎驱驹之音皆失而凡与驱驹相韵之字皆入鱼虞模不得通尤幽岂其然乎○左传公在干侯与跦襦为韵此亦跦襦従侯非侯従跦凡偏旁従朱者皆通尤侯吾以株林株韵驹而知之又以邾娄没改为邹而知之又以离卦传诛韵画而知之又以春官甸祝裯牲禂马注谓裯读如伏诛之诛今侏大字而知之庄子窃钩者诛窃国者为诸侯亦犹是也岂必转侯以就跦诛乎凡偏旁从需者皆通尤侯羔裘既以濡韵侯矣而需与须同音故易曰需须也贲其须与贲如濡如亦韵也息夫躬之辞曰嗟若是兮欲何留抚神龙兮防其须则须字古音思由切知须则知需矣知需则知襦为而由切矣岂必转侯以就襦乎○頋氏曰古侯韵与鱼虞模同用无与忧流州鸠同用者魏陈思王箜篌引晋刘琨赠虑谌始合而为一唐人遂以尤侯幽三韵同用而古音亾矣○按载驰白驹二诗侯之通悠忧游三字分明如此頋氏必欲避之何耶即据頋氏所考头字自卓文君白头吟始与流韵岂至魏晋始合为一耶又如曲礼不讳嫌名郑注云谓若禹与雨丘与区可知汉人读丘区同音虽丘字非古音而区则为祛由切矣因区字可推其余頋氏不引郑注非忘之也有所嫌而讳之耳又如羔裘之侯与渝韵左传繇辞渝与莸臭韵尤可见侯尤之相通頋氏于臭字亦不引此繇矣此等处能禁后人不指摘耶○頋氏于侯韵尽入鱼虞模止留褒捊二字谓当改入忧流州鸠一韵褒则因常棣二章韵求字捊则因易君子以褒多益寡郑苟董蜀本俱作捊也此正犹十虞韵摘出从孚数字谓当入忧韵者同皆因诗尝用之相通者也夫文字至多诗何能尽用为韵但有一二处用为同韵则可辗转以推其余如因载驰小戎白驹三诗即可推及余字是也褒字既与求韵頋氏亦不得不入忧流假令无此诗则亦必曰褒古音薄胡反一例归之鱼虞模矣　乐记区萌达释文区古侯反左传豆区釜钟仆区之法释文皆乌侯反冶区夫夏区夫亦皆乌侯反頋氏扵此等侯字亦读为胡谓今人读区萌之区为古矛豆区之区为乌矛乃因侯而误夫韵书侯韵在尤幽之间陆氏作释文在韵书之后谓其用侯字皆读为胡岂可信乎魏文帝孟津防诗用豆区字与娱衢等字为韵乃是后人俗音而頋氏谓尔时古音尚未改驱字诗中分明与收辀韵而頋氏谓至晋宋之间驱字亦读为苦矛反可见其音之变岂其然乎○侯韵之通虞韵者通其分出之字愚説异于頋氏者彼此转音之异頋氏转侯韵之音以就彼似鱼虞楷皆可通愚则转隅刍等字之音以就此不但鱼模二韵与此不同即虞韵中虞吁等字亦与此絶不通也古人亦有方音或转侯厚侯之音以就虞虞遇者有之又或彼部不通之字亦以相近而合韵如常棣六章之合豆饫具孺者亦有之若其他篇固未尝不犁然自诗以外用韵纷襍鱼虞模侯语麌姥厚御遇暮比而通之亦各随其方音不可以末流之失而谓诗中概无分别也】















　　平声第十二部
　　韵目二十一侵○分二十二覃○分二十三谈○分二十四盐○别收一东○别收去声五十六防诗韵
