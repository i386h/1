<!-- { "loadSidebar": true } -->
　　分十八尤忧【于求切○逢此百忧云何其忧皆本音罦造觉与忧平上去为韵皓绣鹄与忧平去为韵皆不入第六部旧叶一笑反误左传齐人歌鲁人之臯数年不觉使或髙蹈唯其儒书以为二国忧亦是以皋觉蹈韵忧也】优○流【力求切】旒刘○秋【七由切○荀子引逸诗鳯皇秋秋其翼若干其音若箫正犹采葛以萧韵秋萧箫皆苏鸠切杨慎谓秋音鍫引逸诗为证非是】○由【以周切】悠滺游游犹【无相犹矣与苞茂好平上去为韵旧叶余久反误○礼记咏斯犹郑氏曰犹当为摇摇谓身动摇也秦人犹摇声相近按此亦相近耳頋氏谓古时犹与摇同一音恐未必然】揄【或舂或揄周礼作抌頋氏曰此字不当从俞依周礼作抌为是○按俞字古音由故渝榆揄从之皆音由頋氏之説非是又礼记借作摇狄之摇则音之转耳】○酋【自秋切】遒○脩【息流切○暵其脩矣与歗淑平入为韵不必叶武竹反歗音肃頋氏谓歗音萧淑音人遥反非是】○抽【丑鸠切】妯瘳【瘳字今音即古音风雨首章潇苏鸠切胶居由切旧叶瘳怜萧反非是】○周【职流切】洲舟【何以舟之非韵旧叶之遥反頋氏亦以为韵今不従】○雠【市流切○无言不雠与报平去为韵不必叶市又反】醻【与酬同瓠叶四章以炮韵醻炮蒲侯反则彤弓三章亦当以櫜好韵醻旧叶大到反误】○柔【耳由切】蹂○收【武州切○瞻卬二章有与收非韵有字无酉由三音而收字亦无殖酉反之音】○鸠【居求切】○捜【所鸠切】○休【可不休息释文云本或作休思正义曰诗之大体韵在辞上疑休求为韵二字俱作思王氏应麟曰朱子従韩诗作不可休思○对扬王休与首考夀平上为韵不必叶虚久反】○囚【似由切】○裯【直由切】○求【巨鸠切】絿觩球銶逑仇【仇字有二音与子同仇此音又见第二部】○浮【缚牟切】罦【雉罗于罦与造忧觉平上去为韵旧叶步庙反误】○矛【莫浮切】髦【如蛮如髦即牧誓羌髳之髳从矛得声广韵亦作□若髧彼两髦之髦音毛当入第六部而诗不入韵頋氏谓舟髦为韵非是】十九侯侯【户钩切○诗侯字皆本音详见总讑后人方音乃音胡】○娄【力侯切○按韵书虞侯两收在侯韵者为降娄之娄在虞韵者为曳娄之娄今详山有枢篇枢榆娄驱渝皆此部之韵后世音转乃入虞韵耳娄字古无力俱反之音虞韵不复收】○诹【子侯切○皇皇者华二章驹濡驱诹皆此部韵○广韵十虞部中诹字音子于切又子侯切而侯部无诹字頋氏谓转写脱漏是也今收入此韵其子于切非古音】○裒【薄侯切○原隰裒矣与求韵则此韵之通由忧等字甚明】分十虞【除分出入第三部之外古音通尤侯者入此】愚【鱼侯切○靡哲不愚与隅韵当是此音○凡从禺之字如偶耦在上声厚韵考工记菑蚤不齵有五构反之音亦音隅广韵两收于虞侯部中在侯部者五娄切去声遇字今虽引为韵而杂卦传晋昼也明夷诛也井通而困相遇也则遇字古音五构切故与画字韵而诛字古音亦为陟由切也以此隅反可知愚隅之木音为鱼侯切】隅【本证俟我于城隅韵姝蹰三星在隅韵刍逅平去为韵止于丘隅韵趋维徳之隅韵愚旁证老子建徳若偷质直若渝大方无隅扬雄反骚有周氏之婵嫣兮或鼻祖于汾隅灵宗初谍伯侨兮流于末之扬侯梁鸿适吴诗过季札兮延陵求鲁连兮海隅虽不察兮光貌幸神灵兮与休○陈氏曰隅旧音偶刍亦上声与逅为韵然无所据按刍音邹隅音鱼侯切扬雄梁鸿诗赋可证或问二平而接以去声可乎中原音韵声多此类其音莭未尝不和畅也○按陈氏此説甚善考其全书又皆泥扵四声自相抵牾何也又按旧虽以刍隅逅皆叶上声犹是此部若頋氏则必读刍隅従鱼模读逅胡故反偷渝侯等字皆従之而梁鸿诗不采録矣】○刍【窻侯切○本证绸缪束刍韵隅逅○按説文趋邹驺绉皆从刍声趋字今音虽入虞韵而邹驺在尤韵侧鸠切绉在宥韵侧救切则刍字本音当窻侯切】○濡【而由切○本证羔裘如濡韵侯渝六辔如濡韵驹驱诹旁证易贲六二贲其须九三贲如濡如湏息由切隂长生平都观诗青腰垂翼与我为仇入火不灼入水不濡○陈氏曰濡音柔周礼注有此音○按皇皇者华二章旧无叶音羔裘如濡旧叶而朱而由二反侯渝亦有二音当以而由切入此部为正葢载驰首章之侯白驹三章之侯皆本音则此章侯字亦本音侯字音定则濡渝亦定矣】○株【陟由切○本证朝食于株韵驹驹音钩○按不濡其咮韵媾左传鹤鹆跦跦韵侯以此隅反可知古音朱字之由切凡从朱者皆入此部旧失叶音邹】○殳【从侯切○本证伯也执殳韵驱驱音抠旁证韩诗外传故亾国之社以戒诸侯庶人之戒在于桃殳○投殳从几声防音殊古音市由切殳今音头故投字从之得声在侯韵旧失叶音】○渝【容周切○木证舍命不渝韵濡侯敬天之渝韵驱旁证左传繇曰専之渝攘公之羭一薰一莸十年尚犹有臭○按旧叶容朱容周二反当以容周反为正左传确正也】榆【本证隰有榆韵枢娄驱愉】愉【本证他人是愉韵枢榆娄驱○按渝从俞既音由则榆愉亦如之旧皆失叶音陈氏谓诗或舂或揄周礼注引作抌抌音由揄可读由又何疑于榆此説最确又云娄读闾则枢榆皆可如今音何其无定见与愉或作媮有偷音然愉乐之愉惟当音由】○驱【袪由切○本证载驰载驱载驰篇韵侯悠漕忧皇皇者华篇韵驹濡诹为王前驱韵殳防环胁驱韵收辀无敢驰驱韵渝旁证陆云赋昶愁心以自迈肃榜人以曽驱诏河冯以清川命湘娥而安流○陈氏曰驱音丘説文从马区声区古读丘曲礼礼不讳嫌名注谓若禹与雨丘与区○按陈氏证区字之音得之陈氏又惑于侯字一音胡则驱字之音亦变矣旧惟载驰篇叶袪尤反小戎驱字本与收辀韵下文续毂馵玉屋曲别为韵旧叶居惧居録二反误頋氏读如今音且转入声字为平尤误】○趋【七驺切○本证畏不能趋韵隅○今本误作趋按説文趋直离反不得与隅韵】○蒌【力侯切○本证言刈其蒌韵驹驹音钩○按蒌从娄声娄本力侯切则蒌亦同音旧音闾非古音】○孚【方由切○本证万邦作孚韵臭平去为韵成王之孚韵求旁证太鼎血之莸九宗之好乃后其孚○旧有房尤孚尤二音今从后音○陈氏曰孚音浮説文浮烰蜉皆云孚声桴字孙愐音附柔切亦有浮音○頋氏曰当改入忧韵又论虞韵殍字云以古音正之则孚字已不当入此部○按孚字今音芳无切者后世音转也若正以古音则虞韵中字当入忧韵者多不止孚字】○枢【昌由切○本证山有枢韵榆娄驱愉旧失叶音旁证王逸九思将丧兮玉斗遗失兮钮枢我心兮煎敖惟是兮用忧】姝【本证静女其姝韵隅蹰旧失叶音○按庄子有暧姝者有濡需者有卷娄者姝需娄皆此部之音】○蹰【直由切○本证搔首踟蹰韵姝隅旧失叶音旁证郑季曼荅陆云诗谁谓河广曽不容舟企予望之搔首踟蹰○按厨字有直由切之音详后补考】○驹【居侯切○本证言秣其驹韵蒌乗我乗驹韵株我马维驹韵濡驱诹皎皎白驹三章韵侯防老马反为驹韵后饇取平上去为韵旁证易林川湥难游水为我忧多虚少实命鹿为驹○按诗驹字皆此音旧以今音读之白驹篇侯叶洪孤反防叶汪胡反皆误侯之方音固有音胡者防则必不可为汪胡反又角弓五章平仄为韵旧叶驹去声亦误】分三萧萧【苏鸠切○木镫彼采萧兮韵秋浸彼苞萧韵周旁证九歌风飒飒兮木萧萧思公子兮徒离忧】潇【本证风雨潇潇韵胶瘳○按萧从肃声故古音为脩萧既音脩则潇亦同音旧读潇如今音而转胶瘳之音叶之误】○条【徒求切○本证椒聊且逺条且聊音留旧失叶音旁证禹贡厥草惟繇厥木惟条繇音由楚辞招隠秋风兮飕飕舒芳兮振条班固幽通赋妣聨呱而劾石兮许相理而鞠条道混成而自然兮术同原而分流○按条从攸声故古音如此】○聊【力求切○本证椒聊且韵条旁证九章君无度而弗察兮使芳草为薮幽焉舒情而抽信兮恬死亡而不聊又怜思心之不可惩兮证此言之不可聊宁溢死而流亾兮不忍此心之常愁招隠士嵗暮兮不自聊蟪蛄鸣兮啾啾战国策苏秦语上下相愁民无所聊易林郑国谗多数被楚忧征夫愁苦民困无聊】○陶【以周切○本证淑问如皋陶韵囚旁证易林懿基逢时稷契皋陶贞良得愿征子解囚杜度吴汉诔尧隆稷契舜嘉皋陶伊尹佐殷吕尚翼周○按皋陶亦通作咎繇】○儦【必幽切○本证行人儦儦韵滔敖○按儦当音标而此与滔韵滔古音他侯切则儦敖皆当从之转音疑従方音借韵】分五肴胶【居由切○本证鸡鸣胶胶韵防瘳徳音孔胶韵幽旧叶音骄音交皆误旁证大招东有大海溺水浟浟只螭龙并流上下悠悠只雾雨滛滛白黒胶只魂乎无东汤谷寂寥只寥音流急就篇防束脱漏亡命流攻击刼夺槛车胶】○怓【奴侯切○本证以谨惛怓韵休逑忧○按怓从奴而古音奴侯切今音筑此谐声之转纽异扵常例者也】呶【本证载号载呶与豆平去为韵○按此字亦从奴今亦音铣正与怓字一类而与豆韵葢豆之本音徒侯切也頋氏曰呶音奴与豆协后人误入五肴至民劳之怓则不得不入五肴矣今竝收之扵此】○茅【莫侯切○本证昼尔于茅韵绹绹音投旧失叶音露彼菅茅韵犹旁证离骚时缤纷以变易兮又何可以淹留兰芒变而不芳兮荃蕙化而为茅邯郸淳曺娥碑何者大国防礼自修岂况庶贱雾露草茅○説文从草矛声】○包【逋侯切○本证白茅包之与诱平上为韵不必叶补苟反○凡从包者古音皆入此部】苞【本证如竹苞矣韵茂好犹平上去为韵实方实苞韵道草茂褎秀好平上去为韵皆不必叶补苟反如山之苞韵流旁证太苍木维流厥羙可以逹于苞】○匏【蒲侯切○本证酌之用匏韵曺牢旧失叶音】炮【本证燔之炮之韵醻】分六豪牢【郎侯切○本证执豕于牢韵曺匏旧失叶音旁证易林失志懐忧如幽狴牢又失羊补牢无益于忧○按牢古音如此故释名云留牢也老子众人熙熙如享太牢如登春台庄辛引鄙语亾羊而补牢未为迟也皆读如厘葢方音耳】○鼛【居侯切○本证鼓钟伐鼛韵洲妯犹○按鼛鼓亦作皋音同见补考】櫜【本证受言櫜之韵好醻平去为韵○按鼛櫜皆从咎声同居侯切旧读好如今音櫜叶古侯反醻叶大到反误】○滔【他侯切○本证汶水滔滔韵儦敖説见前武夫滔滔韵浮逰求】慆【本证日月其慆韵休忧○按滔慆皆从舀声舀音由此同韵谐声耳陈氏谓滔熖皆音由误】○骚【苏侯切○本证徐方绎骚韵游旁证张衡思赋行积冰之皑皑兮清泉泜而不流寒风凄其永至兮拂空岫之骚骚○按蚤古音子苟切故骚从之得声史记屈原传离骚者犹离忧也骚忧声相近】○袍【蒲侯切○本证与子同袍韵矛仇】○陶【徒侯切○本证君子陶陶韵翿敖敖字説见后驷介陶陶韵轴抽好平上入为韵旧叶徒侯反误○按石鼓歌我车既好我马既騊君子员猎员猎员防麋鹿速速君子之求騊陶同音亦可以证】绹【本证宵尔索绹韵茅茅音矛旧失叶音】翿【左执翿韵陶敖值其鹭翿韵缶道○翿与纛通亦可读去声平去两收之】○敖【五侯切○本证右招我逰敖韵陶翿齐子游敖韵滔儦○按敖本音五劳切他诗皆入第六部此二诗五侯切疑方音有异借用之】○曹【祖侯切○本证乃造其曺韵牢匏旧失叶音旁证史记滑稽传男女杂坐行酒稽留六博投壶相引为曺楚辞招隠禽兽骇兮亾其曺王孙兮归来山中兮不可以久留】漕【本证思须与漕韵悠忧言至于漕韵驱侯悠忧】别收上声四十五厚叟【苏侯切○本证释之叟叟韵揄蹂浮○按尔雅引作溞溞郭音骚亦苏侯切】
