<!-- { "loadSidebar": true } -->
　　分四十四有栁【力韭切○有苑者栁与蹈上去为韵】罶懰【佼人懰兮旧叶郎老反误】○杻【女九切】狃【将叔无狃旧叶女古反按大叔于田首章虽以马组诸字为韵而狃字从丑犹杻之从五隰有杻北山有杻既皆在此部则狃亦当在此部又国语引商铭嗛嗛之食不足狃也不能为膏而只离咎也晋舆人诵得国而狃终逢其咎皆与旧韵可知狃字今音即古音将叔无狃葢别出此部字与叔在薮句遥韵耳今薮狃皆收此部】○朽【许九切】○韭【举丑切○四之日其蚤献羔祭韭旧叶韭已小反蚤音早今按此韵字不入小韵而皓韵字多入此部韭当如字而读蚤为子苟切】○首【始九切】手○丑【齿九切】魗【与丑同当在此韵韵书误入尤韵】○阜【房九切】○缶【方九切】○舅【其九切】咎【凡上声最浊次浊之字音有转纽读之似去而非去舅咎皆羣母最浊声读之似究实则羣母之上声非见母之去声也诗用舅咎皆本音无须他证陈氏不达似去非去之理二字皆累累引证彼意以为今人读去声古人读上声耳又不达最浊声转纽似最清之理谓舅音九咎音纠夫舅咎皆音臼耳岂可以最清字音之乎此理前人多未究皇极经世多泛出声音亦由此致误诸字不可胜辩论此以例其余】○诱【与九切】莠槱○受【殖酉切○舒懮受兮旧叶时倒反误】夀【今韵有宥两收古音上声】○酒【子酉切○荒湛于酒非韵旧叶子小反误】四十五厚【此韵字旧多叶第三部汉以后固多此音如白渠歌口后斗与所雨黍韵逺夷慕徳歌厚与雨韵他多类此然以诗考之平声矦韵既不入第三部则此韵厚后斗口等字亦当读本音】厚【胡口切○本证顔之厚矣韵树数口旧叶厚胡五反今按当胡口切口读如字树数皆转入此部亦孔之厚矣旧存两叶一很口反一下主反今按前读为是】后【文武维后旧不用叶音为是○】后【谷风小弁遑恤我后韵笱旧皆读如字克昌厥后韵后亦不用叶音为是保艾尔后韵枸楰耉不自我后韵瘉口愈侮予曰有先后韵附奏侮旧皆叶下五反今按当读如字其所韵字皆在此部又瞻仰末章不自我先不自我后藐藐昊天无不克巩无沗皇祖式救尔后巩字不入韵两后字似与祖韵音下五切葢当时方音亦有此偶一用之他诗不必皆此音也】○牡【莫厚切】○斗【当口切○本证酌以大斗韵主醹耉旁证易丰其蔀日中见斗弟子职三饭二斗左执虚豆○按酌以大斗旧叶肿庾反虽汉白渠歌有此音而诗当读如字主醹耉古音皆在此部易之蔀亦在本韵弟子职之豆在矦韵皆此部也】○耉【古厚切○遐不黄耉以祈黄耉旧皆叶果五反今按耉从句声句有钩姤之音耉宜古厚切】笱【无发我笱旧无叶音为是】枸【本有枳枸又有枸檵韵书枳枸之枸在麌韵枸檵之枸在厚韵南山有枸注谓枳枸也愚谓皆音苟亦以从句声知之】○薮【苏后切○叔在薮旧叶素苦反今按此句别用一韵与下将叔无狃句遥韵耳次章叔在薮无韵三章叔在薮则与鸨首手阜为韵矣】○口【苦后切○本证好言自口莠言自口韵瘉后愈侮旁证正考父鼎铭一命而偻再命而伛三命而俯循墙而走亦莫予敢侮饘于是粥于是以糊余口战国策宁为鸡口毋为牛后○按口字方音虽有读苦者而诗只读本音所韵字瘉后俞侮皆本部铭之偻伛俯走亦皆在此部不得以白渠歌而疑之】○奏【子苟切○予曰有奔奏即走字旧叶宗五反今当读走铭循墙而走亦读如字】○趣【此苟切○左右趣之与槱韵自是本音】取【如酌孔取韵驹后饇平上去通韵驹音钩旧皆叶去声误天问汤谋易旅何以厚之覆舟斟寻何以取之取韵厚本音非叶音】四十六黝【诗未有韵纠字亦在小韵入第六部】分九麌侮【莫厚切○本证是以有侮韵瘉后口愈予曰有御侮韵附后奏序賔以不侮与句□树上去为韵旁证正考父铭韵偻伛俯走口见前口字○按侮从每声古音当为莫厚切音转则音武常棣外御其务左传引作侮葢当时亦有转音诗之侮及左传鼎铭之侮当读拇】○愈【容九切○本证忧心愈愈韵瘉后口侮○按俞字有由音渝榆皆音由则愈亦当容九切】瘉【本证胡俾我瘉韵后口愈侮説见上又交相为瘉与裕上去为韵】楰【本证北山有楰读枸耉后此亦当容九切葢防字亦有由音】○主【当口切○本证曾孙维主韵醹斗耉百神尔主矣韵厚旁证易遇其配主虽旬无咎又丰其蔀日中见斗遇其夷主老子受国之垢是谓社稷主○按曾孙维主韵斗亦与醹同韵观易斗韵主可见旧叶斗肿庾反耉果五反非是百神尔主矣旧叶当口之庾二反宜以当口反为正】○醹【而口切○酒醴维醹旧奴口反今改而口切此犹濡字之为而由切】○数【苏后切○本证心焉数之韵树口厚当读此音】分二十九篠【诗未有韵如篠謏是此部字】分三十一巧饱【补苟切○本证今也每食不饱韵簋既醉既饱韵首考鲜可以饱韵首罶旁证易饮食衎衎不素饱也夫征不复离羣丑也】○卯【莫后切○本证朔日辛卯韵丑】茒【本证薄采其茒韵酒老道丑】昴【本证维参与昴与裯犹平上为韵旧叶力求切疑非旁证春秋元命苞昴之为言留也】分三十二皓昊【胡口切○本证投畀有昊韵受○按受昊皆上声旧叶去声误】晧【本证白石晧晧与绣鹄忧平上去通韵不必读去声月出皓兮韵懰受慅旧失叶音】○老【鲁吼切○本证与子偕老击鼔韵手女曰鸡鸣韵酒好维忧用老韵道草捣首永锡难老韵茒酒道丑旁证荀卿蚕赋此夫身美好而头马首者与屡化而不夀者与善壮而拙老者与○按释名老者朽也史记酉者万物之老也古音如此】○道【徒苟切○本证不可道也韵埽丑遭我乎峱之道兮韵茂牡好宛邱之道韵缶翿踧踧周道韵草捣老首行彼周道韵草有相之道韵草茂苞襃秀好顺彼长道韵茒酒老丑旁证易终日干干反复道也或跃在渊进无咎也又夫征不复离羣丑也妇孕不育失其道也】稻【本证十月获稻韵枣酒夀】○埽【苏后切○本证不可埽也韵道丑弗洒弗埽韵栲杻考保】○祷【丁口切○本证既伯既祷韵戊好阜丑旁证易林白茅醴酒灵巫拜祷又为设欢酒寃尤谁祷】捣【本证惄焉如捣韵道草老首】○草【此苟切○本证在彼丰草韵考鞠为茂草韵道捣老劳人草草韵好率彼幽草韵道茀厥丰草韵道茂苞襃秀好旁证左传虞人箴芒芒禹迹画为九州经启九道民有寝庙兽有茂草各有攸处徳用不扰在帝夷羿冒于原兽忘其国恤而思其麀牡○旧多失叶音】慅【本证劳心慅兮韵晧懰受○按此章当读懰受如今音读皓胡口切○慅此苟切旧读误】○蚤【子苟切○本证四之日其蚤韵韭○按骚字从蚤声古音苏矦切即蚤宜子苟切旧读蚤如今音转韭字叶之误】枣【本证八月剥枣韵稻酒夀】○皁【徂苟切旧子苟反未的○本证既方既皁韵好莠旁证扬雄太仆箴廐焚问人仲尼深丑仆臣司马敢告执皁】造【本证尚无造韵罦忧觉平上去通韵遭家不造韵疚考孝上去为韵蹻蹻王之造韵受旁证太端往述来遵天之造无或改作遵天之丑○按造皆徂苟切爰之造旧无叶音周颂之造皆叶徂侯反未的】○好【许厚切○本证洵美且好韵狩酒中军作好韵轴陶抽平上去通韵不寁好也韵手魗莫不静好韵酒老揖我谓我好兮韵茂道牡骄人好好韵草旧失叶音既坚既好韵皁莠实坚实好韵道草茂苞襃秀好代食维好韵宝旧失叶音旁证箕子歌麦秀渐渐兮禾麦油油彼狡童兮不与我好兮平上为韵王襃四子讲徳论毛嫱西施善毁者不能蔽其好嫫姆倭傀善誉者不能掩其丑】○宝【补九切○本证稼穑维宝韵好旧失叶音以作尔宝韵舅保保亦补苟切与上文路车乘马莫如南土易韵旧皆叶音补误旁证策传未见其利恐离其咎寡人狐疑安事此宝】保【本证他人是保韵栲杻埽考南土是保韵宝舅王躬是保韵考永言保之韵考夀旧多失叶音旁证易夫征不复离羣丑也妇孕不育失其道也利用御防顺相保也老子揣而鋭之不可长保金玉满堂莫之能守汉房中歌加被宠咸相保施大徳世曼夀】鸨【本证乘乘鸨韵首手薮阜此字本作鸨今作鸨误】○考【去九切○本证弗鼔弗考韵栲杻埽保在宗载考韵草旧失叶音使君夀考韵饱首享于祖考韵酒牡缵戎祖考韵保韩奕韵道旧皆失叶音作召公考韵首休夀假哉皇考韵牡既右烈考韵夀率见昭考韵夀保于乎皇考韵造考上去为韵不必叶袪反旁证易干父之蛊意承考也干母之蛊得中道也○按考从丂声丂音糗故古音去九切曾孙夀考闲句旧叶孔五反误】栲【本证山有栲韵杻埽考保南山有栲韵杻夀茂】别收五防轨【居酉切○本证济盈不濡轨韵牡旁证太永不轨凶亡流于后○按轨从九声后转居洧切班固幽通赋韵趾异古音矣】簋【本证于我乎每食四簋韵饱陈馈八簋韵埽牡舅咎旁证易樽酒簋贰用缶纳约自牖○按説文簋古作匦匦从轨得声故同音九后皆转入防韵】别收去声五十戊【莫口切○本证吉日维戊韵祷好阜丑○按汉志丰茂于戊故戊茂同音古皆上声后转去声莫切今方音又为务古音弥变矣】茂【本证子之茂兮韵道牡好徳音是茂韵栲杻夀如松柏之茂韵夀如松茂矣韵苞好犹平上去通韵种之黄茂韵道草苞裦秀好黍稷茂止韵朽旁证张衡西京赋流长则难竭根深则难朽故奢泰肆情而馨烈弥茂】
　　补考
　　九麌蔀【薄口切见前主字】偻【郎口切左传见前口字】伛【乌后切左传见前口字】俯【方九切左传见前口字】乳【忍九切易林文王四乳仁爱笃厚】二十九篠扰【而九切左传见前草字】三十一巧巧【去九切管子地员五臭所校寡疾难老士女皆好其民工巧其泉黄白其人夷姤离骚吾令鸩为媒兮鸩告余以不好雄鸠之鸣逝兮余犹恶其佻巧】三十二皓防【苏后切天问惟浇在户何求于防何少康逐犬而颠陨厥首】讨【他口切易林城弱不守郭君自讨】抱【普后切相如赋长千仞大连抱夸条直畅实叶复茂】隝【都后切汉书叙传横虽雄材伏于海隝沐浴尸乡北面奉首】三讲讲【古厚切○按讲从冓而今音古项切疑古音不然论语徳之不修学之不讲闻义不能徙不善不能改葢徙与改为一韵修与讲平上为韵也又战国策讲和之讲与媾字通用亦可知讲有古厚切之音矣从冓而今音转为古项切犹之赵广汉缿筩之缿从后而方音读作胡讲切音项也】○缿【胡口切○赵广汉缿筩字从后而音项疑亦有胡口切之音】○棓【薄口切按星名天棓曺操作五色棓皆与棒通歩项切而字从音疑有薄口切之音】
　　上声第十二部
　　韵目四十七寝○分四十八感○分五十一忝诗韵
　　四十七寝寝【七稔切】○枕【章荏切○按辗转防枕韵蓞俨旧叶如检切愚疑寝韵字不转他音枕当读本音畧转萏俨以叶之萏在感韵感与寝字有相通俨在广韵似不相通以其音近似假借为韵耳今读枕如字收萏字入此部而俨仍归第十三部易以枕韵坎窞坎窞皆感韵字也】○谂【式荏切○按将母来谂与骎平上为韵不必叶音深】○甚【常枕切】○葚【食忍切○按无食桑葚与耽平上为韵不必叶知林反】黮【同葚食我桑黮与林音琛金平上为韵】○锦【居饮切】分四十八感萏【徒稔切○按有蒲菡萏旧叶待检反今读徒稔切韵枕菡萏双声字菡当为胡稔切】分五十一忝簟【徒锦切○本证下莞上簟韵寝旧叶徒检徒锦二反今读徒锦切】
