<!-- { "loadSidebar": true } -->
　　蠡【音螺文子圣人师蛛蝥而结网法蠡蛖而闭户尔雅翼云公输子见蠡出头潜以足画之蠡引閍其户不可开因效之设于门户今以蠡为铺首古遗制也后汉礼仪志殷人水徳以螺首慎其闭塞使如螺也东方朔传以蠡测海韩诗外传欢抃曰蠡跃犹云鹤跃雀跃也水经注睢阳有蠡台回道如蠡形王子年拾遗记秦始皇时有仙人乗蠡舟沉黑水而至者刘向九叹握申茮与杜若兮冠浮云之峩峩登长陵而四望兮览芷圃之蠡蠡顾恺之诗岑有积蠡岭有悬鱼字一作蜗礼内则蜗醢而苽食一作蠃易为蠃为蚌一作蠡曹大家东征赋登樔而防蠡注引淮南子古者人餐蠃之肉防啄通陈思王迁都赋防蟸防而食疏摭皮毛以自蔽】蜗【见上】蠃【见上】蟸【见上】加【孝经纬孔子曰三皇设言民不违五帝画象世顺机三王肉刑揆渐加应世黠巧奸伪多加与多叶五何切楚辞七谏蓬艾亲入御于床第兮马兰踸踔而日加捐药芷与杜衡兮余奈世之不知芳】捼【阮孝绪字畧烦撋犹捼挼也捼奴禾切】挼【素禾切捼挼澣衣也】施【楚辞天问授殷天下其位安施反成乃亡其罪伊何髙祖歌横絶四海又可柰何虽有矰缴将安所施】移【张平子思赋处子怀春精神囘移如何淑明忘我实多又楚辞委蛇作委移东方朔缪谏清湛湛而瀐灭兮溷淖淖而日多枭鹗既已成羣兮鹤弭翼而屏移】怀【淮南子中央黄帝之令曰平而不阿明而不苛覆霑万物无不囊怀漙汜无私正静以和怀音窠】郸【汉地理志县名在济隂孟康音多】冝【易大传神而化之使民宜之呉才老音俄化音和诗象服是宜子之不淑云如之何】□【天问南北顺□其衍防何注□差音】火【庄子利害相摩生火实多众人焚和月固不胜火今人谓兎岐唇曰火盖古音也】柴【刘向九叹折芳枝与琼华兮树枳棘与薪柴掘荃蕙与射于兮耘藜藿与蘘荷注枯枝为柴读与国语山不槎蘖之槎同】槎【国语山不槎蘖谓不折方长为薪也传所谓春斤不升山以肓物足材也】堕【冲波传宰我欲短丧顔囘曰人知其一未知其他但知暴虎不知凭河鹿生三年其角乃堕子生三年而离父母之怀堕音多怀音窠互见淮南子】蟠【学记极乎天而蟠乎地蒲何切】倚【中庸君子中立而不倚释文作波反】沙【音莎诗鲁颂疏牺尊有沙饰也沙苏河切刻鳯凰于尊其形婆娑然也春秋纬月丽于毕汸沲月丽于箕风沙晋童防南风起兮吹白沙遥望鲁国何嵯峨千嵗髑髅生齿牙】伪【汉书平秩南讹引用作南伪】□【古文靴字】呙【淮南子呙氏璧即卞和之和今楚有此姓】□【与磻同以缯飞石也战国防出宝弓碆新□文选嵇康送公穆诗流磻平皋垂纶长川】碆【见上】磻【见上又磻溪之磻】嗟【易不鼔缶而歌则大耋之嗟王肃云嗟古作蹉】罢【音皤易或鼔或罢或泣或歌易林蹇衣涉水深渍请罢赖幸舟者济脱无他】斯【琴清英孔子临河歌秋之水兮风波舟楫颠倒更相加归来归来胡为斯斯合韵音莎如楚辞之些】
　　六麻
　　乌【音鵶汉鼓吹曲朱鹭鱼以乌路些耶鹭何食食茄下不之食不以吐将以问诛者乌音鵶下音虾者音遮】防【古文沙字从水从匕】悇【后冯衍传并日夜而幽思兮终悇憛而洞疑注引楚辞心悇憛而怀感广苍悇憛祸福未定也悇宅牙切憛它绀切悇亦可音牙加以余有茶音也】下【礼记天髙地下万物散殊流而不息合同而化下音遐殊音賖化音花按下古音户无音夏与虾者自汉始有之故疑礼记书汉人笔也程端礼云】堵【门台也阇同诗出其闉阇有女如荼虽则如荼匪我思且缟衣綦巾聊可与娯阇以者得声亦音遮也荼亦音荼见困学纪闻且音嗟娯音衙三国志有上堵吟】荼【音荼尔雅槚若荼本草茗苦荼严氏诗缉云诗有三荼一曰苦荼谁谓荼苦堇荼如饴是也二曰秽草以薅荼蓼是也三曰英荼有女如荼是也周礼司徒有掌荼常以时聚荼征野疏材之物汉书荼陵今作茶音弋奢切】都【都亦以者得声当音遮汉志乐歌气之精囬复此都蔓蔓日茂芝成灵华】涡【音涡水在扶沟师古读又音戈】哑【音了易笑言哑哑易林鳬鴈哑哑以水为家】□【音蛇□禹妃家也栁子厚天对禹惩于续□妇亟合转作蜍又作余非】笯【女加切史屈原传鳯凰在笯徐广读】阇【礼运家不宝不藏圭不台门注阇谓之台徐音常邪反详堵注下】惹【博雅奴奢切拏也惹苴见黄山谷集】□【音跁字从大从防防音跨博雅□淫也与蒸报之义同】涂【毛诗昔我往矣黍稷方华今我来思雪载涂易林雪载涂东行破家旅人无家栁子厚诗善幼迷水火齐谐笑栢涂东门牛屡饭中散虱空爬】祖【汉武纪西临祖厉河李斐读作嗟赖二音】
　　七阳
　　更【相如长门赋望中庭之蔼蔼兮若季秋之降霜夜曼曼其若嵗兮怀鬰鬰其不可再更】怲【音与防同诗茑与女罗施于松上未见君子忧心怲怲既见君子庶防有臧上音伤怲音防古字丙与方互音故柄亦作枋是其证也】谠【当阳切尚书汝亦昌言注一本作谠李登曰善言也】亮【力章切尚书亮隂三祀】饧【诗箫管备举笺云箫编小竹管如今卖饧者所吹也释文饧夕精反又音唐】广【尔雅注引伯乐相马经□毛在背名阕广广音光】功【春秋元命包天道煌煌非一帝之功王者赫赫非一家之常东方朔七谏信直退而毁败兮虚伪进而得当追悔过之无及兮岂尽忠而有功】令【韩文公郓州谿堂诗凡公田封既富以强谓公如父孰违公令又独孤郁墓志不擢其章其刚不伤载着世令】渀【蒲良切马融广成颂渀薄汾挠】荡【音汤古荡隂地名今作汤】鸣【汉乐謌寒暑不忒况皇章展诗应律防玊鸣含宫吐角激征清梁羽申以商】清【见鸣下注】兄【诗陟彼冈兮瞻望兄兮释名兄荒也青徐人谓兄为荒楚辞弟并淫危害厥兄何变化以作诈后嗣而逢长汉书虽有亲兄安知不为狼】荡【音汤河洛隋大业末童謡云上山吃鹿獐下山吃牛羊忽闻官军至提刀向前荡又郑熊番禺记广俗壻未见妻之父母先饮一大杯曰荡风今俗有荡风冐雪之语】上【诗云谁之思美孟姜矣期我乎桑中要我乎上宫送我乎淇之上矣又茑与女萝施于松上与防臧相叶刘向九怀临渊兮汪洋顾林兮忽荒修余兮袿衣骑电兮南上】朋【音芒刘向九叹驾鸾鳯以上游兮从鹤与鹪朋孔鸟飞而送迎兮腾羣鹤于瑶光鹪朋俊鸟亦鳯之种也或作焦明】烹【墨子夏后啓使蜚亷折金于山川而陶之于昆吾是使翁难卜于白苦之毚曰成三足而方不炊而自烹不举而自臧不迁而自行大首脂牛正肪不濯釡而烹】中【易拂桐枝濡虫而空中难成而易伤毛诗以多以中叶居王切】邴【春秋公会齐侯于防公羊作邴　按古字枋柄同音疑丙方古亦同音也】蒋【淮南子雪霜瀼靡浸潭苽蒋注苽蒋实也生水上相连持大如薄者也蒋音如浆刘孝绰诗瑶阶变杜若玉沼攅蒋正合古音杜子美相趂鳬雏入蒋牙则趂韵之过】痒【慱雅音羊又作蛘】蛘【见上注】【同上淮南子】呈【古文狂字与呈见字不同呈从壬】刄【古文疮字与刀刄字小异】□【音桑易林鬛黒□东归髙乡】象【音厢晋志乐歌祗之体无形象潜泰幽洞忽荒】兵【读如枪诗击鼓其镗踊跃用兵左传是谓沈阳可以与兵利以代姜易林从我睢阳可避刀兵与福俱行有命久长京房易传山见葆江于邑邑有兵】□【桓子琴道篇孟尝君为之増欷□唈流涕狼戾而不可止注□唈失声也□音鸳鸯之鸯】创【汉书叙传叔孙奉常与时抑税介免胄礼仪是创注合韵初良反】房【阿房秦宫名如淳曰房音作旁】萌【汉志葭萌蜀郡名音芒方言蜀人谓茶曰葭葭萌盖以茶氏郡也】砀【音唐汉书沛公隐于芒砀山泽间】媵【仪礼主人盟洗升媵觚于宾注媵送也读或为】亘【舟二间为亘以曰易舟何法盛亘古航字】
　　八庚
　　赐【礼器注五帝主五行五行之气和而庶征得其序也五行木为雨金为赐火为燠水为寒土为风释文赐音旸　按赐与赐音呼不同赐从易旸从易】锵【士衡反见乐记释文】圣【公羊传声姜作圣姜】熊【音近嬴春秋葬我小君敬嬴谷梁作倾熊】熊【音衡史记黄帝南至江登熊湘即衡相也】喤【诗喤喤厥声释文华盲切又音横又钟鼔喤喤释文华彭切又音宏春秋运斗枢皇者也】姓【音生春秋哀公四年蔡杀其大夫公孙姓】爽【音生马融广成颂丰刑对蔚崟頟掺爽翕习春风含津吐荣】杨【马融广成颂柜栁枫杨杨与生荣为韵注叶以征切】郢【应劭风俗通干木息偃以藩魏包胥重茧而存郢夷吾朱而三归平仲辞邑以濯缨】即【本即就之即转音精烛头烬也管子左手执烛右手执即尹知章读　按即从□从卩皀与卿中皀字同音偪又音香精音以香叶也】逞【东方朔缪谏伯夷死于首阳山兮卒夭隐而不荣太公不遇文王兮身至死而不得逞】囊【庄子脔卷抢囊抢仓庚切囊郎丁切或作抢字】□【古文行字从四人】颈【音经易林义不胜情以欲自倾防危利宠折角摧颈礼投壶壶颈脩七寸注其声切韩文公魏慱沂国公碑铭嶪嶪魏土婴儿戯兵吏□愁毒莫保颈】
　　九青
　　【郎丁切象众声从三口防意灵字从此　按字书品□俱从三口三口并为一上二下为品二上一下为□□今作摄又喿字】巠【战国防苏厉为齐遗赵王书反巠分先俞于赵巠音邢西陉山名】甹【音茾尔雅引诗莫予甹峯今文作茾】钘【诗鲁颂疏羮大羮铏羮也字又作钘】蚈【鸿烈解注读作荧萤火也汉书瞑暗逐荧火而行古但作荧玉篇作□省作萤萤有两种一行一飞故有宵行流萤之别字有四音见先齐径等韵】耿【古邢耿同音耿见梗韵】
　　十蒸
　　熊【左传尧殛鲧于羽山其神化为黄熊以入于羽渊释文兽非入水之物故是鼈也一曰既是神何妨是兽东海人祭禹庙不用熊白及鼈岂鲧化为二物乎正义曰张叔皮论曰宾爵下革田防上腾牛哀虎变鮌化为熊久血为燐积灰生蝇传潜通赋声伯忌琼瑰而弗占兮日言诸而暮终嬴正沈璧以祈福兮告凶而命穷黄母化而成鼋兮鲧殛变而为熊二者所韵不同或疑张叔为非著作郎王劭曰古人读雄与熊皆于陵切张叔用旧音傅用新音案诗无羊与正月及襄十年卫卜御冦繇皆以雄韵陵劭言是也】赠【音增诗其风肆好以赠申伯崔灵恩本作增崔云増益申伯之美孔颖达云赠遗者所以増长于人増之财使富増于本赠之言使行増于义故曰赠増也】风【冯衍显志赋摛道徳之光耀兮匡衰世之眇风褒宋襄于谷兮丧季札于延陵】承【承阳县名在长沙音蒸】佷【音恒佷山武陵县名】傰【管子九练之以散羣傰署注傰犹曹也傰即朋字】证【音徴周官典瑞谷圭以和难聘女注聘女则以纳证马证成也春秋曰纳币又庄子九证至而不肖人得矣人名有唐九证武后时破土蕃于漾濞者】氷【与凝同尔雅氷脂也旧注引庄子肌肤若氷雪是以为氷字非也氷得泠而凝热而销脂膏亦然与脂同志故曰氷脂也】氷【与绫同盐铁论素绨锦氷】
　　十一尤
