<!-- { "loadSidebar": true } -->
　　钦定四库全书　　　　经部十
　　玉篇　　　　　　　　小学类二【字书之属】提要
　　【臣】等谨案玉篇三十卷梁大同九年黄门侍兼太学博士顾野王撰唐上元元年富春孙强増加字宋大中祥符六年陈彭年呉鋭邱雍等重修凡五百四十部今世所行凡三本一为张士俊所刋前有野王序一篇启一篇后有神珙反纽图及分毫字样朱彛尊序之称上元本一为曺寅所刋与张本一字无异惟前多大中祥符勅牒一道称重修本一为明内府所刋字数与二本同而每部之中次序不同注文稍略亦称大中祥符重修本按文献通攷载玉篇三十卷引晁公武读书志曰梁顾野王撰唐孙强又尝増字释神珙反纽图附于后又载重修玉篇三十卷引崇文总目曰翰林学士陈彭年与史馆校刋吴鋭直集贤院邱雍等重加刋定是宋时玉篇原有二本彭年等进书表称肃奉诏条俾从详阅讹谬者悉加刋定敷浅者仍事讨论其勅牒所列字数称旧一十五万六百四十一言新五万一千一百二十九言新旧总二十万九千七百七十言注四十万七千五百有三十字是彭年等大有増删已非孙强之旧故明内府本及曺本均称重修张本既与曺本同则亦重修本矣乃删去重修之牒诡称上元本而大中祥符所改大广益会之名及卷首所列字数仍未及削改可谓拙于作伪彛尊序乃谓胜于今行大广益会本殆亦未见所刋而以意漫书欤元陆友仁硏北襍志称顾野王玉篇惟越本最善末题会稽吴氏三一娘写楷法殊精又考永乐大典每字之下皆引顾野王玉篇云云又引宋重修玉篇云云二书并列是明初上元本犹在而其篇字韵中所载玉篇全部乃仍收大广益会本而不收上元旧本顾孙原帙遂不可考殆以重修本注文较繁故以多为贵耶当时编纂之无识此亦一端矣卷末所附沙门神珙五音声论及四声五音九弄反纽图为言等韵者所祖近时休宁戴氏作声韵考力辨反切始魏孙炎不始神珙其説良是至谓唐以前无字母之説神珙字母乃剽窃儒书而托词出于西域则殊不然考隋书经籍志称婆罗门书以十四音贯一切字汉明帝时与佛法同入中国则逺在孙炎前又释蔵译经字母自晋僧伽婆罗以下可考者尚十二家亦逺在神珙前盖反切生于双声双声生于字母此同出于喉吻之自然华不异梵梵不异华者也中国以双声取反切西域以字母统双声此各得于聪明之自悟华不袭梵梵不袭华者也稽其源流具有端绪特神珙以前自行于彼教神珙以后始流入中国之韵书亦如利玛窦后推步测騐叅用西法耳岂可谓欧罗巴书全剽窃洛下鲜于之旧术哉戴氏不究其本徒知神珙在唐元和以后遂据其末而与之争欲以求胜于彼教不知声音之学西域实为専门儒之胜于彼者别自有在不必争之于此也乾隆四十六年十月恭校上
　　总纂官臣纪昀臣陆锡熊臣孙士毅
　　总　校　官　臣　陆　费　墀

　　玉篇序
　　梁大同九年三月二十八日黄门侍郎兼太学博士顾野王撰本唐上元元年甲戌嵗四月十三日南国处士富春孙强増加字三十卷凡五百四十二部旧一十五万八千六百四十一言新五万一千一百二十九言新旧总二十万九千七百七十言【注四十万七千五百有三十字】
　　昔在庖牺始成八卦暨乎苍颉肇创六爻政罢结绳教兴书契天粟昼零市妖夜哭由来尚矣爰至龙马负河洛之图赤雀素鳞摽受终之命凤羽为字掌理成书岂但人功亦犹天授故能传流奥典钩探至赜扬显圣谟耀光洪范文遗百代则礼乐可知驿宣万里则心言可述授民轨物则县方象魏兴功命众则誓威师旅律存三尺政仰八成聴称责于附别执士师于两造勒功名于钟鼎颂美徳于神只故百官以治万民以察雕金镂玉升崧岱而告平汗竹裁缣写宪章而授政莫不以版牍施于经纬文字表于无穷者矣所以垂帷闭户而觌遐年之世藏形晦迹而识逺方之风遵览篆素以测九垓则靡差肤寸详观记录以游八裔则不谬毫厘鉴水镜于往谟遗元于今体仰瞻景行式备昔文戒慎荒邪用存古典故设教施法无以尚兹经世治俗岂先乎此但微言既絶大防亦乖故五典三坟竞开异义六书八体今古殊形或字各而训同或文均而释异百家所谈差互不少字书卷轴舛错尤多难用寻求易生疑惑猥承明命预缵过庭总会众篇校雠羣籍以成一家之制文字之训备矣而学慙精博闻见尤寡才非通敏理辞弥踬既谬先踪且乖圣防谨当端笏拥篲以俟嘉猷

　　玉篇启
　　窃闻两仪俶启九皇始君情性初动有巢肇制三圣代立十纪递兴龙牒浮河书起洛八卦既陈六爻攸叙篆素之流是焉而出至于精课源妙求其本始末学敷浅诚所未详虽复研考六经校雠百氏殊非庸菲所能与夺谨依条例同异具以上呈伏惟圣皇驭防膺箓受图徳尚昊轩功超妫姒通妙广运乃圣乃神经天曰文止戈为武百工维理庶绩咸熈劝以九歌防之八柄脩文徳以来要服舞干戚以格有苗是故仁风所扇九服防灵正朔可班四荒懐徳取衣雒树则肃慎识受命之兴夷波海水则越裳知圣人之徳岂但中和乐职近播岷峨徳广所覃旁流江汉殿下天纵岳峙叡哲渊凝三善自然匪须勤学六行前哲宁以劳喻是以声覃八表誉决九垓规范百司陶钧万品犹复留心图籍俛情篆素纠先民之积谬振往古之重疑简册所传莫令比盛野王沾濡圣道沐浴康衢不揆愚浅妄陈狂狷徒梦收肠终当覆瓿空思朱墨惧必无传悚悸交心罔知攸错谨启

　　玉篇勅牒
　　准大中祥符六年九月二十八日勅都大提举玉篇所状先奉勅命指挥差官校勘玉篇一部三十卷近方了毕遂装写净本进呈其进呈本今欲雕印颁行伏乞特降指挥事并据翰林学士右諌议大夫知制诰兼龙图阁学士秘书监同修国史集贤殿修撰陈彭年等状昨据屯田郎中史馆校勘呉鋭主客员外郎直集贤院丘雍校勘玉篇一部三十卷再看详别无差误并得允当者窃以篇训之文嵗月滋久虽据经而垂范终练字之未精肃奉诏条俾从详阅讹谬者悉加刋定敷浅者仍事讨论式就编聨颇为惬当傥颁行于普率庶上助于钦明事牒奉勅宜依牒至准勅故牒

　　玉篇序
　　小学之重于古久矣周官保氏掌养国子教之六书汉制太史试学童能讽书九千字以上乃得为吏吏民上书字或不正辄举劾自凡将元尚滂喜诸篇均失其传而爰歴博学为闾里书师所合入之仓颉篇中许慎据以撰説文解字古本部分自一至亥者是已顾氏玉篇本诸许氏稍有升降损益迨唐上元之末处士孙强稍増多其字既而释慧力撰象文道士赵利正撰解疑至宋陈彭年呉鋭丘雍辈又重修之于是广益者众而玉篇又非顾氏之旧矣予寓居呉下借得宋椠上元本于毛氏汲古阁张子士俊请开雕焉梨枣之材尺幅之度临橅雠挍之勤不舍晨暮并取系传类篇汗简佩觿诸书推源析流旁稽曲证逾年而后成书爰属予序其本末以予思之学奚小大之殊哉毋亦论其终始焉可也讲习文字于始穷理尽性官治民察要其终未有不识字而能通天地人之故者宋儒持论以洒埽应对进退为小学由是今之塾师説文玉篇皆置不问兔园册子専攷稽于梅氏字彚张氏正字通所立部属分其所不当分合其所必不可合而小学放絶焉是岂形声文字之末与推而至于天地人之故或窒碍而不能通是学者之所深忧也孙氏玉篇虽非顾氏之旧然去古未逺犹愈于今之所行大广益本玉篇复上元本而古之小学存焉矣秀水朱彞尊序

　　钦定四库全书
　　玉篇总目
　　卷一【凡八部】
　　一【于逸切第一】　　　上【市譲切第二】　　　示【时至切第三】二【而至切第四】　　　三【思甘切第五】　　　王【禹方切第六】玉【鱼录切第七】　　　珏【古岳切第八】
　　卷二【凡十四部】
　　土【他戸切第九】　　　垚【五幺切第十】　　　□【居隐切第十一】里【力拟切第十二】　　　田【徒坚切第十三】　　　畕【记良切第十四】黄【胡光切第十五】　　　丠【去留切第十六】　　　京【居英切第十七】冂【古萤切第十八】　　　□【古获切第十九】　　　邑【于急切第二十】司【胥兹切第二十一】　　士【事几切第二十二】
　　卷三【凡十三部】
　　人【而真切第二十三】　　儿【而真切第二十四】　　父【扶甫切第二十五】臣【时人切第二十六】　　男【奴含切第二十七】　　民【弥申切第二十八】夫【甫俱切第二十九】　　予【以诸切第三十】　　　我【五可切第三十一】身【式神切第三十二】　　兄【诩荣切第三十三】　　弟【大礼切第三十四】女【尼与切第三十五】
　　卷四【凡二十部】
　　页【下结切第三十六】　　频【毗宾切第三十七】　　【舒酉切第三十八】【舒酉切第三十九】　　県【古尧切第四十】　　　面【弥箭切第四十一】色【师力切第四十二】　　囟【先进切第四十三】　　【以之切第四十四】亢【户唐切第四十五】　　鼻【毗至切第四十六】　　自【疾利切第四十七】目【莫六切第四十八】　　盾【殊尹切第四十九】　　防【九遇切第五十】【火域切第五十一】　　见【吉荐切第五十二】　　覞【昌召切第五十三】苜【亡达切第五十四】　　耳【如始切第五十五】
　　卷五【凡一十部】
　　口【苦苟切第五十六】　　谷【渠略切第五十七】　　舌【时列切第五十八】齿【昌始切第五十九】　　牙【牛加切第六十】　　　须【思防切第六十一】彡【先亷切第六十二】　　彣【亡分切第六十三】　　文【亡分切第六十四】髟【比昭切第六十五】
　　卷六【凡一十部】
　　手【舒酉切第六十六】　　□【居竦切第六十七】　　【普奸切第六十八】舁【与居切第六十九】　　【居六切第七十】　　　爪【壮巧切第七十一】丮【居逆切第七十二】　　斗【都豆切第七十三】　　屮【作可切第七十四】又【有救切第七十五】
　　卷七【凡一十一部】
　　足【子欲切第七十六】　　疋【山居切第七十七】　　□【公怀切第七十八】骨【古忽切第七十九】　　血【呼穴切第八十】　　　肉【如六切第八十一】筋【居勤切第八十二】　　力【吕职切第八十三】　　劦【胡颊切第八十四】吕【良渚切第八十五】　　防【莫洞切第八十六】
　　卷八【凡三部】
　　心【思林切第八十七】　　思【息兹切第八十八】　　惢【桑果切第八十九】
　　卷九【凡二十九部】
　　言【五鞬切第九十】　　　誩【干仰切第九十一】　　曰【禹月切第九十二】乃【奴改切第九十三】　　丂【苦道切第九十四】　　可【口我切第九十五】兮【胡鸡切第九十六】　　号【胡到切第九十七】　　亐【禹俱切第九十八】云【于君切第九十九】　　音【于今切第一百】　　　告【古号切第一百一】凵【口范切第一百】　　吅【二火袁切第一】　　品【百三披锦切第】
　　喿【一百四先到切】　　龠【第一百五余酌】　　册【切第一百六楚】
　　防【责切第一百七】　　只【壮立切第一百】　　防【八之移切第一】
