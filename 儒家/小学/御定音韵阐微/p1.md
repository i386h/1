<!-- { "loadSidebar": true } -->
　　钦定四库全书
　　御制音韵阐防序
　　声音之道防矣天地有自然之声人声有自然之节古之圣人得其节之自然者而为之依永和声至于八音谐而神人和胥是道也文字之作无不讲求音韵顾南北异其风土古今殊其转变喉舌唇齿清浊轻重之分辨在毫厘动多讹舛樊然淆混不可究极自西域梵僧定字母为三十六分五音以总天下之声而翻切之学兴儒者若司马光郑樵皆宗之其法有音和类隔互用借声类例不一后人苦其委曲繁重难以骤晓往往以类隔互用之切改从音和而终莫能得其原也我
　　圣祖仁皇帝亶聪首出天地万物之奥律厯象数之秘靡弗心解神防洞彻本原以国书合声之法出于自然足以尽括汉文翻切之要妙也于是指授大学士李光地拟定条例节目俾诸生王兰生纂辑之后复以尚书徐元梦董其成始自康熈五十四年迄今十载奏竣命之曰音韵阐防葢其为法也缓读则成二字急读则成一音在音和中尤极其和总出于人声之自然而无所勉强洵为简明易晓从来翻切家所莫及而讲求音韵者习之良甚便也虽然此特就切韵言之耳尝观皇极经世书律感吕而声生吕感律而音生律吕倡和相生不穷以声音统摄万物之变说者谓其以声起数以数合卦而万物之理脩焉我
　　圣祖仁皇帝独见音韵之本原即用以审音定律作乐崇徳其道举无所不贯葢睿知渊通更有极乎至防者夫岂羣下所能仰窥万一哉
　　雍正四年五月十八日

　　雍正六年九月二十一日奉
　　防开列
　　御定音韵阐微监修承修编纂校看校对监造诸臣职名武英殿监修
　　和　　硕　　庄　　亲　　王【臣】允　禄和　　硕　　果　　亲　　王【臣】允　礼承修
　　原任文渊阁大学士兼吏部尚书太子太傅加三级【臣】李光地编纂
　　提督浙江学政翰林院侍讲加一级【臣】王兰生校看
　　内　阁　学　士　行　　走【臣】徐元梦
　　武英殿校对
　　原　　　　　进　　　　　　士【臣】方　苞翰　林　院　编　修　革　职　留　任【臣】俞鸿图翰　林　院　编　修　加　一　级【臣】周学健
　　翰　　林　　院　　编　　修【臣】李清植
　　廵视西城署掌河南道事浙江道监察御史加一级【臣】唐继祖内　阁　中　　书　　舎　　人【臣】戴　临监造
　　稽察内务府事务监蔡御史兼防军防领佐领加二级【臣】三　保
　　监　　　　　　　　　　　　　造【臣】雅尔岱
　　监　　　　　　　　　　　　　造【臣】李之纲

　　钦定四库全书　　　　经部十
　　御定音韵阐微目録　　　　小学类三【韵书之属】
　　卷首
　　韵谱
　　卷一　上平声
　　一东
　　二冬
　　三江
　　四支
　　五微
　　卷二　上平声
　　六鱼
　　七虞
　　八齐
　　九佳
　　十灰
　　卷三　上平声
　　十一真
　　十二文
　　十三元
　　十四寒
　　十五删
　　卷四　下平声
　　一先
　　二萧
　　三肴
　　四豪
　　五歌
　　卷五　下平声
　　六麻
　　七阳
　　八庚
　　九青
　　十蒸
　　卷六　下平声
　　十一尤
　　十二侵
　　十三覃
　　十四盐
　　十五咸
　　卷七　上声
　　一董
　　二肿
　　三讲
　　四纸
　　五尾
　　六语
　　七麌
　　卷八　上声
　　八荠
　　九蟹
　　十贿
　　十一轸
　　十二吻
　　十三阮
　　十四旱
　　十五澘
　　卷九　上声
　　十六铣
　　十七篠
　　十八巧
　　十九晧
　　二十哿
　　二十一马
　　二十二养
　　卷十　上声
　　二十三梗
　　二十四迥
　　二十五有
　　二十六寝
　　二十七感
　　二十八琰
　　二十九豏
　　卷十一　去声
　　一送
　　二宋
　　三绛
　　四寘
　　五未
　　六御
　　七遇
　　卷十二　去声
　　八霁
　　九泰
　　十卦
　　十一队
　　十二震
　　十三问
　　十四愿
　　十五翰
　　十六谏
　　卷十三　去声
　　十七霰
　　十八啸
　　十九效
　　二十号
　　二十一个
　　二十二祃
　　二十三漾
　　卷十四　去声
　　二十四敬
　　二十五径
　　二十六宥
　　二十七沁
　　二十八勘
　　二十九艳
　　三十陷
　　卷十五　入声
　　一屋
　　二沃
　　三觉
　　四质
　　五物
　　卷十六　入声
　　六月
　　七曷
　　八黠
　　九屑
　　卷十七　入声
　　十药
　　十一陌
　　十二锡
　　十三职
　　卷十八　入声
　　十四缉
　　十五合
　　十六叶
　　十七洽
　　【臣】等谨案
　　钦定音韵阐微十八卷康熙五十四年奉
　　勅撰雍正四年告成
　　世宗宪皇帝御制序文具述
　　圣祖仁皇帝指授编纂之防刋刻颁行自汉明帝时西域切韵之学与佛经同入中国所谓以十四音贯一切字是也然其书不行于世至汉魏之间孙炎创为翻切齐梁之际王融乃赋双声等韵渐萌实闇合其遗法迨神珙以后其学大行传于今者有司马光指掌图郑樵七音畧无名氏四声等子刘鉴切韵指南条例日宻而格碍亦日多惟我
　　国书十二字头用合声相切缓读则为二字急读则为一音悉本乎人声之自然证以左传之丁宁为钲句渎为谷国语之勃鞮为披战国策之勃蘓为胥于三代古法亦复相协是以
　　特诏儒臣以斯立准首列韵谱定四等之轻重毎部皆从今韵之目而附载广韵之子部以存旧制因以考其当合当分其字以三十六母为次用韩道昭五音集韵黄公绍韵防之例字下之音则备载诸家之异同协者从之不有心以立异不协者改用合声亦不迁就以求同大抵以上字定母皆取于支微鱼虞歌麻数韵以此数韵能生诸音即
　　国书之第一部也以下字定韵清声皆取于影母浊声皆取于喻母以此二字乃本韵之喉音凡音皆出于喉而収于喉也其或有音无字者则借他韵他母之字相近者代之有今用协用借用三例使宛转互求委曲旁证亦即汉儒训诂某读如某某音近某之意惟辩别毫芒巧于比拟非古人所及耳自有韵书以来无更捷径于此法者亦更无精宻于此书矣乾隆四十三年六月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】　陆　费　墀

　　凡例
　　从来考文之典不外形声二端形象存乎防画声音在于翻切世传切韵之书其用法繁而取音难今依
　　本朝字书合声切法则用法简而取音易如公字旧用古红切今拟姑翁切巾字旧用居银切今拟基因切牵字旧用苦坚切今拟欺烟切萧字旧用苏雕切今拟西腰切盖翻切之上一字定母下一字定韵今于上一字择其能生本音者下一字择其能收本韵者缓读之为二字急读之即成一音此法啓自
　　国书十二字头括音韵之源流握翻切之窍妙简眀易晓乃前古所未有也
　　凡字之同母者其韵部虽异而呼法开合相同则翻切但换下一字而上一字不换如姑翁切公字姑威切归字姑弯切关字姑汪切光字此四字皆见母合口呼俱生声于姑字又如基因切巾字基烟切坚字基腰切骄字基优切鸠字此四字皆见母齐齿呼俱生声于基字由此以推凡翻切之上一字皆取支微鱼虞歌麻数韵中字辨其等母呼法其音自合以此数韵能生诸部之音在
　　国书十二字头与支防鱼虞歌麻数韵对音者原为第一部也
　　凡字之同韵者其字母虽异而平仄清浊相同则翻切但换上一字而下一字不换如基烟切坚字欺烟切牵字梯烟切天字卑烟切边字此四字皆先韵之清声俱收声于烟字如竒延切防字池延切纒字弥延切绵字齐延切钱字此四字乃先韵之浊声俱收声于延字由此以推凡各韵清声之字皆收声于本韵之影母各韵浊声之字皆收声于本韵之喻母盖影喻二母声有清浊乃本韵之喉音天下之声皆出于喉而收于喉故翻切之下一字用影喻二母中字收归喉音其声自合也
　　每韵中同音之字彚于一处每音第一字下注眀其音今将旧翻切列于前系以广韵集韵旧名有不备者缺之他书可参证者并存之将所拟合声切列于后系以合声二字其有系以今用二字者因本母本呼于支微鱼虞数韵中无字者则借仄声或别部之字以代之但开齐合撮之类不使相淆遇本韵影喻二母无字者则借本韵旁近之字以代之其清母浊母之分不使或紊其取音比旧稍近也有再系以协用二字者再借邻韵影喻二母中字以协其声也或系以借用二字者乃虽借邻韵并非影喻二母中字其声为近而亦不甚协者也盖汉文有音无字者多又支防鱼虞数韵并各韵影喻二母皆单音之字不能合声欲得正音必婉转以求其相近若遇本字之切音易眀者则不多注遇旧韵书翻切用字已合者则仍其旧也
　　平声诸韵清浊之辨甚显故收声之字必分清浊至上去入声其字较少而清浊之辨甚微但据出切之字以定其母而收声之字或不拘清浊又凡翻切用字须择其常见常用者若遇险僻之字或读法差讹南北古今互异者其音虽近不如借用也
　　按韵分音在于字母每音上所标见溪等字乃字母也其法出自梵僧详析于宋郑樵七音略而审定于元刘鉴切韵指南凡三十六母内有一十三母重列者故纵分二十三行横分四等平上去入以声相附唇喉齿舌以类相从凡经史韵书中有音有字者皆足以包之各省风土之殊古今音韵之变亦有以界之乃汉文审音之枢要也他如髙丽囘囘诸字书亦分韵分母而与中土之音多不对邵子皇极经世书及近代言韵者其字母各有多寡然或字母多而母中不能有字或字母少而字音多无所归惟三十六母之谱与汉文合今仍其旧
　　排列字母各有等第见溪诸母下系一二三四字乃其等也歴代韵谱多分四等故俗呼等韵邵子皇极经世书分开发收闭四音即四等之意今仍其旧
　　依韵辨音各有呼法旧分开合二呼每呼四等近来审音者于开口呼内又分齐齿呼于合口呼内又分撮口呼每呼二等以别轻重二呼同居一幅共分四等名目加详其实无二今于每韵内分注开口呼齐齿呼合口呼撮口呼各若干音以为按母分音之据乃呼法也
