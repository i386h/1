<!-- { "loadSidebar": true } -->
　　钦定四库全书　　　　　经部十
　　转注古音略　　　　　　小学类三【韵书之属】提要
　　臣等谨案转注古音略五卷明杨慎撰是书前有自序大防谓毛诗楚词有叶韵其实不越保氏转注之义易经疏云贲有七音始发其例宋呉才老作韵补始有成编学者知叶韵自叶韵转注自转注是犹知二五而不知十也考协韵之説始于沈重毛诗音义【见经典释文】后顔师古注汉书李善注文选并袭用之后人之称叶韵自此而误然与六书之转注则渺不相涉慎书仍用叶韵之説而移易其名于转注是朝三暮四改为朝四暮三也如四江之釭字説文云从金工声窻字説文云从穴悤声则江读工窻读悤皆其本防无所谓转亦安所用其注乎即姑就慎书论之所注转音亦多舛误如二冬之龙字引周礼龙勒杂色谓当转入三江不知玉人上公用龙郑司农云龙当为尨而左传狐裘尨茸即诗之狐裘防戎则尨当从龙转龙不当作莫江反也又如蒸韵之朋字慎引逸诗云翘翘车乗招我以弓岂不欲往畏我友朋谓当转入一东不知弓古音肱有小戎采緑閟宫及楚词九歌诸条可证则弓当从朋转朋不当读为蓬也如此之类皆昧于古音之本以其引证颇博亦有足供考证者故顾炎武作唐韵正犹有取焉乾隆四十六年十月恭校上
　　总纂官臣纪昀臣陆锡熊臣孙士毅
　　总　校　官　臣　陆　费　墀



　　原序
　　周官保氏六书终于转注其训曰一字数音必辗转注释而后可知虞典谓之和声乐书谓之比音小学家曰动静字音训诂以定之曰读作某若于戯读作呜呼是也引证以据之曰某读若云徐邈读王肃读是也毛诗楚辞悉谓之叶韵其实不越保氏转注之义耳易注疏云贲有七音实始发其例宋呉才老作韵补始有成编旁通曲贯上下千载朱晦翁诗传骚注尽从其説魏文靖论易经皆韵详着于师友雅言学者虽稍知崈诵而犹谓叶韵自叶韵转注自转注是犹知二五而不知十也余自舞象之年究竟六书不敢贪古人成编为不肖捷径尤复根盘节解条入叶贯间亦有晦于古而始发于今缪于昔乃有正于后故知思不厌精索不厌深也古人恒言音义得其音斯得其义矣以之读奥篇隠帙涣若冰释炳若日烛又以所稡合之古人成编褫其烦重补其遗漏庶无蹈于雷同兼有益于是正乃作转注古音略大抵详于经典而略于文集详于周汉而略于晋以下也惟彼文人用韵或茍以流便其辞而于义于古本无当如沈约之雌霓是已又奚足以为据耶今之所采必于经有禆必于古有考扶微广异是之取焉匪徒以逞博□累卷帙而已方今古学大昭当有见而好之者不必求子云于后世也嘉靖壬辰九月廿九日博南山人杨慎书









　　钦定四库全书
　　转注古音略巻一
　　明　杨慎　撰
　　一东
　　鞠【读作芎左传有鞠防乎司马相如説鞠作芎文作□】【音与红同毛诗泉之竭矣不自云中漙斯害矣职兄斯不烖我躬与中躬相叶古韵可证自晋以后始入蒸韵音之讹尔】朋【音与蓬同沈约韵朋在蒸韵而肱鞃堋薨皆从之疑编次之误考之约以前韵语无有以朋叶蒸韵者毛诗每有良朋蒸也无戎左传引逸诗翘翘车乘招我以弓岂不欲往畏我友朋刘桢鲁都赋时谢节移和族绥宗招欢合好肃戒友朋则古韵朋与戎宗弓相叶无疑且毛诗为诗词之祖其韵亦韵之祖也舍圣经不宗而泥守沈约偏方之音其固甚矣此所当首辨也】鞃　堋　薨【字説见上】梦【毛诗视天梦梦】瞢【音云瞢泽名李轨读】窾【音空空也庄子导大窾向秀读】窓【音聪鲍照诗蛾眉蔽珠栊玉钩绮窓今俗呼烟突犹曰烟聪唐张祐诗鼻似烟窓耳似铛】□【音聪山海经大荒之南有□渊】众【音中草名尔雅管众郭璞云叶圆鋭茎黑毛布地冬不死左传有众父人名佛经谓百姓曰众生】氄【音戎尚书鸟兽氄毛】烛【音烘尔雅爞爞炎炎薰也省作烛或以为烛字非】【胡工切山名在益州今云南也见汉书地理志】萌【音防古孝经纬含泉任萌滋物归中】讼【读作公汉高后纪未敢讼言诛之】门【音逢古之善射者荀子史记皆作蠭门盖古字多借用耳】鲛【音公左传舟鲛守之】蝎【籀文虹字非毒螫之虫也蝎从防从歇】涷【音东説文水出发鸠山入于河尔雅暴雨谓之涷】沨【音冯大声也左传沨沨乎大而婉】泛【音冯浮也相如传泛淫汜滥注任风波自纵漂也】总【音防诗素丝五总】蟊【音雺兆气不泽也集韵引洪范曰圛曰蟊今文圛作驿蟊作】洞【音同淮南子天地鸿洞又洪洞县名】宠【痴凶切周易在师中吉承天宠也王三锡命怀万也悲工切诗受小共大共为下国骏厐荷天之龙郑氏作宠荀卿读厖为防以叶共宠则亦当为此音呉棫读】厖【诗为下国骏厖荀卿读如借用防】橦【传容切战国防寛则两军相攻急则仗防相橦然后可建大功】梵【音义与芁同风行木上曰芃集韵声也又见汉卫弹碑字本作檒省作芃陆法言读】檒【见上注】概【史记范睢传意者臣愚而不概于王心邪徐广曰概音同索隠曰战国防概作闗谓闗涉于王心也徐音同非也今按二説未知孰是不收或谓遗也】穹【音空春秋纬少昊邑于穹桑日五色互照吕覧伊尹生于穹桑字或作空○今云南县名浪穹土音为浪空云】防【山海经甘枣之山有兽如□防而文题名曰防注防音熊】
　　二冬
　　防【音供扶也】釭【音工灯也】疼【音同与痌通】洚【音宗孟子洚水警予】犛【鸣龙切羌中牛名字又作犎季登説】憃【音冲騃昏也】颂【音容本古容字汉书惠帝纪当盗械者皆颂系之又儒林传善为礼颂】庞【地理志都庞县在九真庞音龙】遇【音颙汉曹参传击秦将杨熊于曲遇曲音去】童【读作钟夫童地名春秋公防宋公于夫童左氏公谷皆作钟】膺【于容切黄庭经舌下膺生死岸陶景读】惾【音悰庄子困惾中颡李頥注刻贼不通也】慒【藏宗切集韵谋也韵防一作誴通作悰又似由切通作悰】□【素问隂阳□□王氷注即古冲字】
　　三江
　　龙【音庞黒白色杂也周礼龙勒戚兖读】虹【音降诗实虹小子郑读】跫【音腔荘子跫然而喜司马彪读】虹【博古图有王氏铜虹烛锭皆灯烛具也盖古字少借虹作缸文选金缸衔壁后世诗人有银釭之语博雅舽也】舡【博雅舽舡舟也舽音庞舡音肛増韵呉舡名佩□集曰舽舡之舡为舟船其顺非有如此者】【苦江切説文帱帐之象从士其饰也周伯温以幢字象形未知是否○按此字古音羫左传褚师声子袜而登席辞曰臣有足疾君将之説文引此作嗀音却呕也古字腔强○嗀以平声转注为入声用也或説作腔音亦是腔亦呕也今俗谓马病有声曰腔又见觉韵】从【音淙礼记檀弓尔无从从尔谓髻高也】
　　四支
