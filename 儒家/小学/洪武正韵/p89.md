<!-- { "loadSidebar": true } -->
　　八缉
　　缉【七入切绩也继也续也】葺【修补也左传一日必葺说文茨也】咠【咠咠谮言巷伯诗作缉缉说文聂语也】諿【利也】○戢【侧入切止也敛也藏也亦作辑】辑【敛也檀弓蒙袂辑屦音侧立切】濈【和也】【角多貌无羊诗作濈本亦作戢湒】○霫【息入切貌】飁【大风】○习【席入切鸟数飞也月令鹰乃学习借爲学习　习者服行所传之业爲之熟复不已也又串习惯熟也狎也因也又重也易习坎重险也又曰水洊至习坎言水流相仍而来不已也俗作□凡从习者皆然】褶【袴也广韵音习是旧音拾误】袭【重衣也因也及也入也合也嗣爵曰袭爵又掩其不备曰袭又纂绪曰袭又受也左传故袭天禄又重也文选应门八袭又十袭珍藏又衣单复具曰袭又姓】隰【尔雅下□曰隰公羊传下平曰隰又姓】○集【秦入切鸟止木上故从隹从木论语翔而后集又聚也防也就也成也安也同也众也又文集文所聚也唐有经史子集四库】辑【敛也书辑五瑞又和也睦也聚也说文车和也又见上】楫【儿寛传统楫群元师古曰楫辑与集三字并同虞书楫五瑞是也此谓敛聚之楫与二字同不可重押义异者非又短櫂书用汝作舟楫徐音集亦作檝又叶韵】檝【又叶韵】鏶【铁鏶】潗【水貌又泉出也相如赋湁潗鼎沸注微转细涌貌湁尺立切】防【噍貌】孴【戢孴众貌杜甫太淸宫赋罗诡异以戢孴】○执【质入切持也操也守也捕也囚也孟子执之而已矣檀弓肆诸市朝而妻妾执又畱也亦作瓡】瓡【汉地理志北海郡瓡县师古曰瓡卽执字】慹【怖也】汁【湆也液也】絷【绊马一曰两足不能相过也亦作】【马绊】○蛰【直立切虫藏】○蛰【尺入切和集也诗宜尔子孙蛰蛰兮】○十【寔执切数名易天一至地十天数五地数五也土生数五成于十五与五合也汉志协于十亦作什孟子公羊传汉书什一皆用什字】什【同上又十人爲什后汉书注古者师行二五爲什食器之类必共之故曰什物什具今人通谓生生之具爲什物又诗十篇爲什过卜篇亦称什举成数也俗以诗章爲什误矣】拾【掇也收也敛也一曰射韝所以拾天也又捃拾摭人之过而督责之也今官文书借爲十字又叶韵】褶【袴褶】湿【同上切霑润也不干也本作湿又牛耳动貌诗其耳湿湿又音尺入切出本合韵托合切水名俗误以爲干湿字因而不改】湿【尔雅陂下者曰湿方言忧也】○入【日执切出入又纳也没也】廿【说文二十幷也今直以爲二十字凡满堇革席庶之类皆从廿顔之推稽圣赋中山何伙有子百廿】○涩【色入切不滑也从氵从两倒止从两止亦作歰从刃误】钑【鋋也戟也又音靸钑镂】○立【力入切坚也成也置也建也又与粒同诗立我烝民莫匪尔极郑笺立当作粒不知古粒字无米后人加米以别之耳以诗之义只作建立之立亦通】防【齧声】粒【米颗】笠【蓑笠无柄曰笠有柄曰簦】苙【方言圂也孟子旣入其苙注苙阑也又白苙药名又音及本草作白及】飒【人名前汉有刘飒后汉有衞飒其义未闻又合韵】○揖【一入切拱揖又进也说文手着胷曰揖又见下】挹【酌也抒也又与揖同荀子拱挹指麾】俋【字林勇壮貌庄子俋俋乎耕而不顾音义云耕貌一云耕人行貌】邑【都邑周礼四井爲邑四邑爲丘邑方二里丘方四里载师以公邑之田任甸地以家邑之田任稍地注公邑谓六遂余地家邑大夫之采地此又与四丘之邑不同又都国都邑县也左传凡邑有宗庙先君之主曰都无曰邑邑曰筑都曰城此谓大县邑也杜预引周礼四县爲都四井爲邑恐误四井之邑方二里岂能容宗庙城郭耶如西都赋都都相望邑邑相属论语十室之邑则是四县四井之都邑也若千室之邑则非井邑矣又国亦称邑书大邑周天邑商是也又王都亦称邑诗商邑翼翼是也又于邑短气汉武帝赋悲愁于邑成帝赞言之可爲于邑又合韵】浥【渍也湿也润也又叶韵】悒【不安又忧也】裛【书囊又裛香又叶韵】熠【盛光也又弋入切】煜【火貌又屋韵】翊【飞貌汉郊祀歌泛翊翊音熠又陌韵】晔【广韵晔晔亦作曅又叶韵】曅【又叶韵】○吸【许及切入息】噏【同上】歙【缩鼻又敛也老子将欲歙之必固张之又合也与翕同韩延寿传郡中歙然又呷也亦作吸又人名汉有来歙又叶韵】翕【火炙一曰起也敛也合也动也聚也盛也】潝【水流疾声尔雅潝潝訿訿莫供职也韩诗不善貌】闟【广韵防名曰闟又阖也韩愈南山诗闟闟屋摧霤】扱【收也礼记以箕自鄕而扱之又合韵】○泣【乞及切泪也一曰无声出涕又沸声】湇【羮汁说文幽湿也从泣从月作湆误】○急【居立切疾也紧也窘也褊也迫也】伋【衞宣公庶子名急诗作伋是义古与急同又孔伋字子思】给【赡也汉书家给人足又相足也又口捷论语御人以口给又出给付与也】级【说文丝次第也又等也秦法斩首多者进爵一级因谓之首级又阶次礼记拾级聚足】汲【引水于井又汲汲不休息貌又勤貌急貌扬子尧舜禹汤文武汲汲谷梁传及犹汲汲也又地名又姓】○及【忌立切至也逮也连累也又兼与之辞左传与谋日及公羊传及我欲之曁不得已也谷梁传及犹汲汲也又旁及覃被也又白及药名本作笠从人从又今作及】笈【书箱又叶合二韵】岌【高貌又危也亦作圾尔雅小山曰岌又鱼及韵】圾【庄子殆哉圾乎】○湒【赍入切下貌】揖【会聚貌诗螽斯羽揖揖兮又音侧立切又见上】
　　九合
