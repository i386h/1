<!-- { "loadSidebar": true } -->
　　御【鱼据切侍也抚也统也进也使也幸也用也御马也亦作驭又步挽辇车诗徒御不惊又止也扞也亦作御圉又劝侑曰御礼记御食于君又凡衣服被于体饮食适于口嫔妾接于寝器物用于手皆曰御又天子所止谓之御前书曰御书服曰御服皆取统御四海之义又语祃二韵】驭【周官太宰以八柄诏王驭羣臣以八统诏王驭万民大驭掌驭玉路戎仆掌驭戎车道仆掌驭象路田仆掌驭田路驭夫掌驭贰车保氏四曰五驭大司徒作御诗书皆作御御与驭义同者不得重押义异者非】御【止也扞也拒也亦作御又语韵】圉【御也止也扞也陲也贾谊叙传以强守圉协韵去声又语韵】语【以言告人也又语韵】渔【佃渔雄解嘲或横江潭而渔协韵音去声又鱼韵】【周礼人释文音鱼又音御又亦作防又鱼韵】遇【相逢也尔雅遇偶也不期而防也又冬朝之名又待也】寓【寄也托也又鱼韵】禺【母猴属又东鱼二韵】虞【娱乐雄赋反五帝之虞协韵去声又鱼韵】○饫【依据切燕食亦作□文饱也亦作饇从食从夭旧从大误】饇【同上诗如食宜饇又私燕饮也】淤【淀宰方言水中可居为洲三辅谓之淤上林赋行乎洲淤之浦又鱼韵】瘀【气血壅病宋玉九辩形销铄而瘀伤】棜【陈馔荐尊器也又无足尊也】妪【煦妪又母也又老妇之称又体妪之也又语韵】呕【嘘也又呕喻和悦貎汉王褒传呕喻受之又鱼尤有三韵】燠【燠咻痛念之声亦作噢又语效屋三韵】○豫【羊茹切卦名逸也游也悦也安也猒也乐也怠也犹豫也早也先也通作预与豫本兽名象属故字从象】预【先也安也广韵乐也佚也怠也猒也通作豫又及也参预也干也通作与】与【及也参与也干也通作豫预史记犹与未决汉书猛虎犹与又方与县名又叹辞疑辞亦作欤三字义不同者可分押如用豫卦豫州逸豫与杜预参预犹与之类是也又鱼语二韵】欤【广韵叹也又鱼语韵】悆【喜也】誉【声誉孟子令闻广誉又叔誉晋叔向也又鱼韵】轝【两手对举之车又江南谓轿为肩轝亦作舆舁又鱼韵】舆【同上又平舆汝南地名又鱼韵】舁【乆鱼韵】礜【药石蚕食之肥防食之死】穥【黍稷美也】蓣【山药亦作与】藇【又语韵】滪【滟滪堆在瞿塘峡口】鸒【雅乌也一名卑居亦作又鱼韵】芌【草根可食大者曰蹲鸱亦作芋】芋【东方朔曰闗中土宜姜芋顔师古曰芋叶似藕荷而长不圆其根正白可食亦有紫者杜甫诗紫收岷岭芋又鱼韵】羽【翼毛又羽音俗作羽又语韵】雨【自上而下之曰雨诗雨雪其雱两我公田春秋大雨雪之类又语韵】【郭璞尔雅注江东呼美人虹为音王遇切古作雩又语韵】裕【饶也寛也一曰衣物寛饶也从衣从谷】欲【情欲潘岳西征赋泊恬静以无欲协韵音喻又屋韵】谕【告也譬也晓也亦作喩当作谕】喩【同上又姓又鱼韵当作喻】瘉【病也诗交相为瘉当作瘉又鱼语韵】吁【呼也和也】○孺【而遇切稚也属也长也尔雅属也説文乳子也一曰轮也尚小也从子需声】乳【育也从孚从乙】茹【说文飤马也菜也茅根也食也受也诗柔亦不茹庄子不茹荤又测度也诗玁狁匪茹不可以茹又相牵引貌又鱼语二韵】洳【沮洳渐湿之地又鱼韵】如【似也往也见广韵苏轼和陶渊明乃比蔺相如作去声押又鱼韵】○去【区遇切来去相去去就离去之去又鱼语二韵】驱【马驰也又见鱼尤二韵】呿【口开也庄子口呿而不合又鱼麻二韵】胠【胁也又鱼语合三韵】防【欠防终风诗释文毛训嚏作防今俗云欠欠防防又体倦则伸志倦则防或作呿出庄子见上】○据【居御切依据也引援也按也拒守也亦作据】鐻【乐器似夹钟庄子梓庆削鐻又鱼语二韵】倨【倨慠亦作裾又箕倨夷俟也亦作踞】裾【汉赵禹为人防裾又鱼韵】○踞【蹲踞兽直前足坐也又箕踞人傲坐形如箕也亦作倨史记张耳传髙祖箕踞又据物而坐曰踞汲黯传上踞厠视之】据【防局手病诗予手拮据又鱼韵】举【也挈起也雄解嘲蔡泽虽禁吟而笑唐举师古曰协韵居御切崔骃逹防辞或望色而斯举亦音据又语韵】锯【刀锯】居【止也诗日月其居又处也诗维鸠居之王肃音去声又齐鱼二韵】遽【传也窘也急猝也战栗也亦作渠又鱼韵】渠【同上诗庭燎注未渠央释文渠其据切义与遽同言未便至夜分也又岂也亦作讵又鱼语二韵】讵【同上亦作巨又语韵】巨【汉书巨能入乎又语韵】蘧【蘧蘧有形貌庄子蘧蘧然周也音渠又音其据切又鱼韵】懅【惧也慙也后汉书王霸慙懅而退】勮【勤务又惧也疾也唐有王勮】醵【合钱饮酒又鱼药二韵】屦【说文革履也】鞻【同上周礼鞮鞻氏注鞮鞻四夷舞者所屝也又音屡又尤韵】絇【丝数又鱼韵】句【句絶文词止处曰句又方也庄子履句屦者知地形又鱼尤语宥韵】○瞿【忌遇切鹰隼视失守貌亦作惧又鱼韵】惧【汉东方朔传惧然曷容东汉申屠刚传惧然自刻又作愳□】蒟【木实可为□亦作枸又语韵】枸【又尤语有三韵】具【备也办也器具也从目从廾今作具】飓【海中大风韩愈赴江陵诗飓起最可畏注岭南录异云岭峤夏秋雄风曰飓音具房千里投荒杂録云南方诸郡皆有飓风以其四面风俱至也苏轼飓风赋飓风者具四方之风也永嘉人谓之风痴】共【周礼内饔掌共羞脩刑膴胖骨鱐以待共膳注掌共共当为具释文音具又东董送三韵】□【寒□饼属通作具】○絮【息据切敝緜一曰缲余为絮不缲为緜】○覰【七虑切伺视】狙【同上又猴也又鱼韵】蜡【周礼蜡氏掌除骴注骨肉腐臭蝇虫所蜡音狙伺之狙又祃韵】娶【取妇诗礼记作取】取【同上又索也诗如酌孔取笺云孔取谓度所胜多少又获也也受也又鱼语有三韵】趣【疾也向也亦作趋又指意也又鱼有屋三韵】趋【又鱼屋二韵】○怚【将豫切骄也】沮【渐沮浸湿之地诗汾沮洳又鱼语二韵】苴【茅苴籍封终军白麟对苴白茅于江淮音租又鱼模语马四韵】足【益也又足恭梗辟貌又足其不足曰足见周礼地官注释文又屋韵】○聚【族遇切会也萃也敛也又邑落曰聚汉平帝立学官聚曰序顔师古曰聚小于乡音才喻切又聚之辨在语韵】□【土积】○恕【商豫切以己体人曰恕论语子贡问曰有一言而可以终身行之者乎子曰其恕乎己所不欲勿施于人】庶【众也侈也冀也近也又章恕掌与二切周礼庶氏古作□】○树【殊遇切生植之总名也】澍【时雨也又音注见下】裋【说文竖使布长集韵或作□又贡禹传穅豆不赡裋褐不完师古曰裋者童竖所着褐毛布衣】戍【守边又遏也舍也从人从戈人荷戈所以戍也】输【委输汉有三辅委输官掌委输者也凡以物送之曰输则音平声指所送之物曰输则音去声委输之委亦音去声当作输又鱼韵】隃【西隃鴈门地名当作隃又鱼萧二韵】束【结约也周礼司约云掌言语之约束释文约于妙切束诗注切并又音如字据此则汉书要束字亦当有两音又束缚也缚字有两音束字亦当两音又屋韵】署【说文部署也各有所网属也徐曰署置之言罗络之若罘网也广韵书也又官舍曰署国语位政之建也署位之表也谓表识也】曙【旦也广韵晓也集韵或省作暏】○处【昌据切所也又语韵】絮【同上切次清音调羮礼记毋絮羮注絮犹调也详于味疏云就食器中调足盐梅是嫌食恶又见上】○着【陟虑切明也章也纪述也亦作箸又朝内列位曰表着又见下又鱼语药三韵】箸【又见下又药韵】翥【飞举也】注【训释也】注【灌注水流射也亦作主又与注同又眷注意所主也又注措谓指向措置也又虫喙考工记以注鸣者又宥韵】主【荀子主量必平似注音训与注同又语韵】霔【时雨亦作注又霖霔】咮【鸟声又喙也亦作注又鱼尤宥三韵】澍【时雨也】铸【镕金入范】軴【车軴】防【戎服蔽厀一曰皮袴亦作注左传有韎韦之跗注杜预曰韎赤色跗注戎服若袴而属于跗与袴连】炷【火炷烬所著者又语韵】馵【马后左足白】属【甲札之数礼犀甲七属又着也又屋韵】紸【着也荀子紸纩听息之时杨倞曰紸读为注注纩即属纩也】烛【照也明也汉武帝纪光集于灵坛一夜三烛音注亦作炷又屋韵】爥【文选东都赋散皇明以爥幽】曯【照也文粹沈亚之上冡官书戎镜包阳当日而曯之则能延燧兴火又屋韵】祝【周礼医掌祝药注云祝读如注病之注谓附着药也又宥屋二韵】○筯【治据切梜也亦作箸】箸【又见上】柱【撑也榰也又语韵】驻【止马】□【马不行又东韵】住【停手见广韵止也】鉒【置也又送死人物也】除【减也去也诗日月其除风雨攸除又开出也诗何福不除又鱼韵】着【朝内列位又门屏之间齐风有着诗顔师古曰着地名即济南郡着县一曰门屏之间】躇【踌躇住足也汉武帝赋哀裵囘以踌躇音去声又鱼药二韵】○嘘【许御切吹嘘见广韵韩愈元和圣徳诗柴焰嘘呵音去声又鱼韵】煦【文烝也一曰赤貌一曰温润】昫【文日出温也从日句声又昫衍县名】呴【气以温之也或作欨亦作咻休周礼考工记夫角之未休于气通作煦礼记妪煦覆育】防【说文醉醟也或作酗书沈酗于酒以酒为凶曰酗前赵充国传醉防羌人师古曰即酗字醉怒曰防】吁【叹也广韵疑怪辞又鱼韵】○虑【良据切谋思也忧也疑也又总计曰亡虑前汉书注师古曰举凡之言无非思虑而大计增韵犹言多少如是无疑也又姓也又鱼韵】鑢【错铜】防【同上考工记注磨防之器】勴【助也賛勉也】爈【熂爈】滤【漉去滓也】□【诈也】录【史录囚亦作虑囚俗作録又屋韵】窭【贫无礼也亦作寠诗正月笺小人富而窭陋将贵也窭上声又意虑又尤语二韵】屡【频数也疾也亦作娄】娄【又鱼尤语有四韵】偻【尫偻又伛偻又庄子痀偻承蜩有两音又尤语宥三韵】○女【尼据切以女妻人又语韵】防【兔子韩愈毛颖传明眎八世孙防又尤韵】
　　五暮
