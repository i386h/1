<!-- { "loadSidebar": true } -->
　　九寒
　　寒【河干切寒暑之对又姓又国名】韩【国名周武子所封又姓又东夷有三韩国説文井垣也】汗【可汗戎酋之称又翰韵】邯【赵县又覃韵】翰【羽也又天鸡羽有五色又□也诗维周之翰有平去二音凡称书翰者谓以羽翰爲笔以书平去二音皆通又翰韵】防【防防蕃大马名】干【井阑西京赋注音寒説文作□庄子井干音去声又翰韵】豻【俄寒切胡地野犬似狐而小又翰韵】犴【同上又翰韵】○看【丘寒切视也又翰韵】刋【削也剟也斫也槎木也书随山刋木汉志作栞从干戈之干】栞【槎木也斫也説文木识也】靬【弓衣又先韵】○干【居寒切盾也方言自关而东或谓之□或谓之干闗西谓之盾郭璞曰干者扞也亦作杆又荀子西方有木名曰射干玉篇鸢尾射干也又涧也诗秩秩斯干凡水畔水旁水厓曰干又闲也凡言阑干谓阑板之闲也又与竿同诗干旄又忓也求也犯也又阑干盛貌薛令之诗苜蓿长阑干又阑干流貌白居易诗玉容寂寞泪阑干又眼眶谓之阑干又若干数未定之辞犹言几许也又翰韵】忓【极也求也预也唐万寿公主传无忓时事】奸【犯也通作干又婬犯非礼也又求也汉书以奸名誉】杆【汉尹赏传被铠杆师古曰杆臂衣也刘敞曰杆谓盾耳】虷【虫侵物鲍宣传白虹虷日】干【上出也燥也又先韵】肝【木藏】竿【竹挺又旗竿古作干诗干旄谓注旄于干首左传昭二十年作竿旄庄子竿牍音义竹简爲书】玕【琅玕】○安【于寒切徐也宁也止也平也定也何也心无愧也又姓】鞍【马鞍具亦作鞌】鞌【同上又地名春秋有鞌之战】○欢【呼官切喜也亦作懽驩上从□□音寡俗作欢非】懽【又翰韵】驩【广韵玉篇马名又同上孟子驩虞如也董仲舒传驩然有恩相接王褒传驩然交欣】貛【野豕】讙【哗也又先韵】嚾【喧嚣貌荀子嚾嚾然不知其非也又见先韵】○寛【枯官切爱也裕也缓也广也舒也不猛也从宀从萈萈胡官切与苋字不同监本从苋】□【尻也脽也股骨也】○官【沽欢切宦也职也使也公也荀子注官司主也又谓天子爲县官又官舍曰官贾谊传学者所学之官也】冠【冕弁总名元服也又翰韵凡正指冕弁谓之冠则平声加冕弁于首谓之冠则去声】观【谛视又翰韵】涫【也又翰韵】莞【东莞地名又草似蔺可以爲席诗下莞上簟亦作菅又旱韵又胡官切】菅【韩愈雪后诗岂念幽桂遗榛菅音官又删韵】棺【黄帝始造棺椁有虞瓦棺周殷棺椁】倌【主驾者诗命彼倌人】贯【广韵穿也薛仁贵传一发洞贯又联续也汉谷永传以次贯行师古曰谓上所陈众条诸事宜以次相续行之亦作毌又翰諌二韵】○剜【爲欢切刻削】眢【目无明一曰废井又先韵】蜿【蟠蜿龙貌又先铣二韵】豌【豆也】涴【泥着物又铣个二韵】○岏【吾官切防岏小山貌又鋭上也髙也】忨【贪也】抏【讹尽又挫也耗也又翰韵】刓【剸也刓角也史记汉书封爵刻印刓苏林曰手弄角讹亦作园】园【圆也圭角泯铄也庄五者园而几方又团】羱【野羊】蚖【荣蚖一曰毒虺又先韵】○潘【铺官切姓又见下及删韵】拌【集韵引方言楚人凡挥弃物谓之拌俗作非】○般【逋潘切旋也运也多也辟也又见下及删韵】□【辈也部也党也】○槃【蒲官切盛器籀文作盘又槃礴也】盘【同上亦作柈又乐也书多盘又盘庚商王号汉书作般庚又盘屈也】柈○般【乐也诗有般篇孟子般乐怠傲通作盘亦作弁卞】弁【诗有小弁篇汉杜钦传作小卞又霰韵】卞【又霰韵】胖【大也记心广体胖又翰韵】媻【媻媻往来貌又歌韵】瘢【疮痕】幋【覆衣大巾】鞶【大带】縏【小囊】繁【马饰大带古作緐左传繁缨以朝缨马鞅记作樊又删韵】樊【记大路樊缨又删韵】磐【大石亦作盘汉文纪磐石之宗荀子国安于磐石】磻【溪名一曰石着隿又歌哿个三韵】蟠【曲也屈也伏也子龙蟠于泥亦作盘袁宏诸葛亮賛初九龙蟠又鼠妇名又删韵】潘【列子鲵旋之潘爲渊音盘水之瀊洄曰潘亦作审】瀊【同上亦作盘韩愈桃源行流水盘回山百转】搫【除也】审【庄子止水之审爲渊音盘简文云蟠聚也又寝韵】□【屈足也】○瞒【谟官切平目又目不明】漫【水大貌又翰韵上从曰曰音冒俗从日】谩【欺也又先翰谏三韵俗从日】蹒【逾也】槾【朽也亦作镘慢又翰韵俗从日】镘【同上又大防又翰韵俗从日】墁【孟子毁瓦画墁又翰韵】【雨露浓貌】樠【木名又庄子以爲门戸则液樠音义谓脂出樠樠然又真韵】馒【馒头】曼【曼曼长也逺也又模翰谏韵俗从日】蔓【蔓菁菜名谏韵】缦【车名周礼巾车卿乗夏缦注夏赤也五采画无瑑也又翰谏韵】鄤【郑地左传成三年使东鄙覆诸鄤】○酸【苏官切酢也】□【小】狻【狻猊食虎豹一曰狮子】○钻【祖官切穿也亦作攒又翰韵】攒【与钻同内则柤棃曰攒之又见下】○欑【徂官切积竹杖一曰木丛亦作攒又旱韵】穳【刈禾积也亦作□】酂【聚也周礼百家爲酂又歌旱翰三韵】菆【记菆涂龙輴菆涂谓殡也菆聚也聚木盖榇而涂之也又尤韵】攒【族聚也相如赋攒戾莎韩愈诗西来骑似万星攒亦作钻菆】○端【多官切正也首也也萌也绪也等也通作耑汉志感物造耑小尔雅倍丈谓之端倍端谓之两倍两谓之疋杜预曰二丈爲端二端爲两所谓疋也又端朝服又铣韵】耑【説文物初生之题也上象生下象其根今谓物之首曰耑从山非】剬【整饬貌子蔺相如剬而不伤广韵齐也】○湍【他官切激湍急濑】煓【赫也又火盛汉书注髙祖父太上皇名煓】貒【兽似豕角在鼻上堪作弓李陵以貒弓遗苏武】○团【徒官切圜也聚也亦作园】敦【聚貌诗敦彼行苇又灰眞萧轸震效队韵】专【诗有敦瓜苦注敦犹专专也又圜也周礼其民专而长又先韵】慱【忧劳诗劳心慱慱兮】抟【説文圜也又抟击又掜聚也礼母抟饭又控抟揣度也史记贾谊传何足控抟又铣韵】揣【汉书贾谊服赋何足控揣如淳曰控引也揣音团控揣玩弄爱生之意也又贿哿二韵】漙【漙漙露多貌诗零露漙兮】鷒【鹳鷒鸟名尔雅鹳鷒鶝柔如鹊短尾射之衔矢射人】□【雕也亦作鹑广韵鸢之别名】鹑【诗匪鹑匪鸢又眞韵又都昆切】剸【裁也断也广韵截木又先铣霰三韵】篿【説文圆竹器又先韵】○鸾【卢官切神鸟出女牀山孙柔之瑞应图鸾者赤神之精凤凰之佐鸡身赤毛色被五采鸣中五音人君进退有度亲疏有序则至又和鸾车軨】銮【鉌也以金爲铃字亦作鸾崔豹古今注五路衡上金雀者朱鸟也口衔铃铃谓之銮故谓朱鸟銮也鸾口衔铃故又谓之和鸾郭璞曰鸾铃也在轭曰鸾在轼曰和汉五行志登车有和鸾之节师古曰和铃也以金爲之施于衡上鸾亦金为而持衡衔铃于镳上动皆有声以为舒疾之节杜预注左传鸾在镳和在衡也】圝【团圝圎也】峦【山小而鋭】滦【平滦水名】栾【木似兰又檀栾竹貌栾栾瘠貌诗棘人栾栾兮亦作脔见广韵又姓】羉【彘网】○桓【胡官切説文亭邮表徐曰表双立爲桓今亭邮立木交于其端或谓之华表礼记檀弓三家视桓楹注云四植谓之桓一曰木名似栁又水名又桓桓威也又谥法辟土服逺曰桓又姓】峘【尔雅小山岌大山峘集韵或作□】洹【説文水名左传声伯梦济洹而歌洹洹流也】貆【説文貉类貉子也诗有县貆兮集韵通作狟】荁【草名似堇叶大礼记内则冬用堇夏用荁】完【同上切全也缮也】丸【説文圜也倾侧而转者从反仄徐曰仄者一向欹而不可回也是故仄而可反爲丸可左可右也】芄【説文芄兰莞也诗芄兰之枝】汍【汍澜泣貌】纨【説文素也】萑【説文乱也易爲萑苇】瓛【説文桓圭公所执从玉献声字书又音钀马镳也】豲【説文豕之逸也博雅豕属长杨赋拕豪豲师古曰一名帬豲一曰邑名在天水】○暵【许干切干也旱也亦作熯又翰旱二韵】
　　十删
