<!-- { "loadSidebar": true } -->
　　睽　见恶人以辟咎【四十四有】也遇主于巷未失道【三十二晧】也见舆曳位不当【十一唐四十二宕二韵】也无初有终遇刚【十一唐】也交孚无咎志行【户郎反】也厥宗噬肤往有庆【音羌】也遇雨之吉羣疑亡【十阳】也
　　蹇　往蹇来誉宜待【十五海　郑本作宜待时也于韵更切】也王臣蹇蹇终无尤【羽其反】也往蹇来反内喜之【七之】也往蹇来连当位实【五质】也大蹇朋来以中节【十六屑】也往蹇来硕志在内【十八队】也利见大人以从贵【八未】也【此传以平上通为一韵】解　刚柔之际义无咎【四十四有】也九二贞吉得中道【三十二晧】也负且乗亦可丑【四十四有】也自我致戎又谁咎【见上】也解而拇未当位【六至】也君子有解小人退【十队】　也公用射隼以解悖【十八队】也
　　损　已事遄往尚合志【七志】也九二利贞中以为志【见上】也一人行三则疑【七之】也损其疾亦可喜【六止】也六五元吉自上祐【音以】也弗损益之大得志【见上】也【此传以平上去通为一韵】
　　益　元吉无咎下不厚事【七志】也或益之自外来【十六咍】也益用凶事固有之【七之】也告公从以益志【七志】也有孚恵心勿问之【见上】矣惠我徳大得志【见上】也莫益之偏辞【七之】也或撃之自外来【见上】也【此传以平去通为一韵】夬　不胜而往咎【四十四有】也有戎勿恤得中道【三十二皓】也君子夬夬终无咎【见上】也其行次且位不当【十一唐四十二宕二韵】也闻言不信聪不明【弥郎反】也中行无咎中未光【十一唐】也无号之凶终不可长【十阳三十六养二韵】也
　　姤　繋于金柅柔道牵【一先】也包有鱼义不及賔【十七真】也其行次且行未牵【见上】也无鱼之凶远民【十七真】也九五含章中正【十四清四十五劲二韵説见干彖传】也有陨自天志不舍命【弥吝反】也姤其角上穷吝【二十一震】也【此传以平去通为一韵】
　　萃　乃乱乃萃其志乱【二十九换】也引吉无咎中未变【三十三线】也往无咎上巽【二十六慁】也大吉无咎位不当【十一唐四十二宕二韵】也萃有位志未光【十一唐】也赍咨涕洟未安上【三十六养四十一漾二韵】也【此传以平去通为一韵】
　　升　允升大吉上合志【七志】也九二之孚有喜【六止】也升虚邑无所疑【七之】也王用亨于岐山顺事【七志】也贞吉升阶大得志【见上】也防升在上消不富【方二反】也【此传以平上去通为一韵】
　　困　入于幽谷幽不明【弥郎反】也困于酒食中有庆【音羌】也据于蒺藜乗刚【十一唐】也入于其宫不见其妻不祥【十】也来徐徐志在下【音户】也虽不当位有与【八语】也劓刖志未得【二十五徳】也乃徐有説以中直【二十四职】也利用祭祀受福【方墨反】也困于葛藟未当【十一唐四十二宕二韵】也动悔有悔吉行【户郎反】也
　　井　井泥不食下【音户】也旧井无禽时舍【古音暑见诗何人斯】也井谷射鲋无与【八语】也井渫不食行恻【二十四职】也求王明受福【方墨反】也井甃无咎修井【四十静】也寒泉之食中正【十四清四十五劲二韵】也元吉在上大成【十四清】也【此传以平上通为一韵】革　巩用黄牛不可以有为【古音譌见诗相鼠】也已日革之行有嘉【九麻】也革言三就又何之【七之】矣改命之吉信志【七志】也【此传以平去通为一韵】
　　鼎　鼎颠趾未悖【十八队】也利出否以从贵【八未】也鼎有实慎所之【七之】也我仇有疾终无尤【羽其反】也鼎耳革失其义【古音鱼贺反书洪范无偏无颇遵王之义后人误入五寘韵】也覆公餗信如何【七歌】也鼎黄耳中以为实【五质】也玉铉在上刚柔节【十六屑】也【此传以平去通为一韵】
　　震　震来虩虩恐致福【方墨反】也笑言哑哑后有则【二十五徳】也震来厉乗刚【十一唐】也震苏苏位不当【十一唐四十二宕二韵】也震遂泥未光【十一唐】也震往来厉危行【户郎也】也其事在中大无丧【十一唐四十二宕二韵】也震索索中未得【二十五徳】也虽凶无咎畏邻戒【十六怪説见诗采薇】也【此传以去入通为一韵】
　　艮　艮其趾未失正【四十五劲】也不拯其随未退听【四十六径】也艮其限危薰心【二十一侵説见屯卦　吴棫韵补心思容切引汉东方朔七谏贤士穷而隐处兮廉方正而不容子胥谏而靡躯兮比干忠而剖心】也艮其身止诸躬【一东】也艮其辅以中【一东】正【本义羡文】也敦艮之吉以厚终【一东】也渐　小子之厉义无咎【四十四有】也饮食衎衎不素饱【三十一巧】也夫征不复离羣丑【四十四有】也妇孕不育失其道【三十二晧】也利用御冦顺相保【三十二晧】也或得其桷顺以巽【二十六慁】也终莫之胜吉得所愿【二十五愿】也其羽可用为仪吉不可乱【二十九换】也
　　归妹　归妹以娣以恒【十七登】也跛能履吉相承【十六蒸】也利幽人之贞未变常【十阳】也归妹以须未当【十一唐四十二宕二韵】也愆期之志有待而行【户郎反】也帝乙归妹不如其娣之袂良【十阳】也其位在中以贵行【见上】也上六无实承虚筐【十阳】也
　　丰　虽旬无咎过旬灾【十六咍】也有孚发若信以发志【七志】也丰其沛不可大事【七志】也折其右肱终不可用【三用説见剥卦】也丰其蔀位不当【十一唐四十二宕二韵】也日中见斗幽不明【弥郎反】也遇其夷主吉行【户郎反】也六五之吉有庆【音羌】也丰其屋天际翔【十阳】也闚其户阒其无人自藏【十一唐】也【此传以平去通为一韵】
　　旅　旅琐琐志穷灾【十六咍】也得童仆贞终无尤【羽其反】也旅焚其次亦以伤【十阳】矣以旅与下其义丧【十一唐四十二宕二韵】也旅于处未得位【六至】也得其资斧心未快【十七夬】也终以誉命上逮【十九代】也其旅在上其义焚【二十文】也丧牛于易终莫之闻【二十文】也
　　巽　进退志疑【七之】也利武人之贞志治【七之七志二韵】也纷若之吉得中【一东】也频巽之吝志穷【一东】也田获三品有功【一东】也九五之吉位正中【一东】也巽在牀下上穷【见上】也丧其资斧正乎凶【三钟】也
　　兑　和兑之吉行未疑【七之】也孚兑之吉信志【七志】也来兑之凶位不当【十一唐四十二宕二韵】也九四之喜有庆【音羌】也孚于剥位正当【见上】也上六引兑未光【十一唐】也【此传以平去通为一韵】
　　涣　初六之吉顺【二十二稕】也涣奔其机得愿【二十五愿】也涣其躬志在外【十四泰】也涣其羣元吉光大【十四泰】也王居无咎正位【六至】也涣其血远害【十四泰】也
　　节　不出户庭知通塞【二十五徳】也不出门庭凶失时极【二十四职】也不节之嗟又谁咎【四十四有】也安节之亨承上道【三十二晧】也甘节之吉居位中【一东】也苦节贞凶其道穷【一东】也中孚　初九虞吉志未变【三十三线】也其子和之中心愿【二十五愿】也或鼔或罢位不当【十一唐四十二宕二韵】也马匹亡絶类上【三十六养四十一漾二韵】也有孚挛如位正当【见上】也翰音登于天何可长【十阳三十六养二韵】也【此传以平上通为一韵】
　　小过　飞鸟以凶不可如何【七歌】也不及其君臣不可过【八戈】也从或戕之凶如何【见上】也弗过遇之位不当【十一唐四十二宕二韵】也往厉必戒终不可长【十阳三十六养二韵】也宻云不雨已上【三十六养四十一漾二韵】也弗遇过之已亢【四十二宕】也【此传以平去通为一韵】
　　既济　曳其轮义无咎【四十四有】也七日得以中道【三十二晧】也三年克之惫【十六怪】也终日戒有所疑【七之】也东邻杀牛不如西邻之时【七之】也实受其福吉大来【十六咍】也濡其首厉何可久【音几】也【此传以平上去通为一韵】
　　未济　未济征凶位不当【十一唐四十二宕二韵】也贞吉悔亡志行【户郎反】也君子之光其晖吉【五质】也饮酒濡首亦不知节【十六屑】也

　　易音卷二
　　钦定四库全书
　　易音卷三　　　　　　　昆山顾炎武撰
　　系辞上传
　　一章　鼔之以雷霆润之以风雨【九麌】日月运行一寒一暑【八语】乾道成男坤道成女【八语】　干以易知【五支】坤以简能【古音奴来反见诗宾之初筵】易则易知简则易从【三钟】易知则有亲易从则有功【一东】
　　三章　是故列贵贱者存乎位【六至】齐小大者存乎卦【十五卦】辨吉凶者存乎辞【七之】忧悔吝者存乎介【十六怪】震无咎者存乎悔【十八队】是故卦有小大【十四泰】辞有险易【五寘】辞也者各指其所之【七之　此章以平去通为一韵】
　　七章　成性存存【二十三魂】道义之门【二十三魂】
　　八章　君子之道或出或处【八语】或黙或语【八语】二人同心【二十一侵】其利断金【二十一侵】同心之言【二十二元】其臭如兰【二十五寒】　君不宻则失臣【十七真】臣不宻则失身【十七真】几事不宻则害成【十四清説见干彖传】　负也者小人之事【七志】也乘也者君子之器【六至】也小人而乘君子之器盗思夺【十三末】之矣上慢下暴盗思伐【十月】之矣
　　十二章　天之所助者顺【二十二稕】也人之所助者信【二十一震】也履信思乎顺【见上】又以尚贤【一先】也【此章以平去通为一韵】
　　系辞下传
　　一章　爻【五肴】也者效【三十六效】此者也象【三十六养】也者像【三十六养】此者也【此章以平去通为一韵】
　　二章　仰则观象于天俯则观法于地【古音陀见诗斯干】观鸟兽之文与地之宜【古音鱼何反见诗君子偕老】　作结绳而为罔罟【十姥】以佃以渔【九鱼　以平上通为一韵】　斲木为耜【六止】揉木为耒【十八队　以上去通为一韵】　通其变【三十三线】使民不倦【三十三线】神而化【古音毁禾反考化字易一见楚词五见并同后人误入四十祃韵】之使民宜【见上】之【以平去通为一韵】　服牛乗马【古音姥见诗汉广】引重致逺以利天下【音戸】　重门击柝【十九铎】以待暴客【二十陌】　断木为杵掘地为臼【古音其以反淮南子以臼韵佀后人误入四十四有韵】臼杵之利【六至】万民以济【十二霁　以上去通为一韵】　上古穴居而野处【八语】后世圣人易之以宫室上栋下字【九麌】以待风雨【九麌】古之者厚衣之以薪之中野【古音神与反见诗燕燕】不封不树【十遇】丧期无数【十遇】后世圣人易之以棺椁【十九铎转音故史记滑稽传汉书杨王孙传并同　以上去入通为一韵】　上古结绳而治【七志】后世圣人易之以书契【十二霁】百官以治【见上】万民以察【十四黠　以去入通为一韵】
　　三章　是故易者象【三十六养】也象也者像【三十六养】也
