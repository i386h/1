<!-- { "loadSidebar": true } -->
　　蒋厉奬厉也　杨信碑蒋厉兵甲隶释云以蒋为奬几量几緉也　晋书阮孚未知一生当着几量屐按说文緉履两枚也广韵緉字上去二声皆收去声漾韵緉注履屐双也几量即几緉因同声借用耳
　　蝄蜽罔阆罔两方良魍魉也　国语木石之怪防蝄蜽史记孔子世家作罔阆左【宣三年】魑魅罔两莫能逢之但用罔两广韵亦作魍魉其义皆同周礼夏官方相氏以戈击四隅殴方良注方良罔两也释文方音罔良音两此又因声转注也字别义通
　　鞅鞅怏怏也　汉书韩信居常鞅鞅又周亚夫此鞅鞅非少主臣也【史记綘侯世家作怏怏】唐书房琯内鞅鞅挟党背公鞅并同怏不满足之意
　　偃佒偃仰也　庄子列御冦缘循偃佒佒音恙郭璞曰偃佒不能俯执者也仰字本有上去二音佒虽读恙义实与偃仰通诗小雅北山或栖迟偃仰释文仰作卬卬亦读平则此字三声皆可通也
　　瞻卬瞻仰也　诗大雅瞻卬昊天释文云卬音仰本亦作仰汉书郊祀志百姓卬望师古曰卬读曰仰荀子议兵篇上足卬则下可用也上不足卬则下不可用也注印古仰字韩勅碑叹卬师镜亦同
　　向应乡应应□应响应也景向影响也　汉书异姓诸侯王表向应防于谤议师古曰向音响贾山一夫大呼天下向应者师古曰向读曰响刘熙碑莫不向应易系辞其受命也如向庄子在宥若形之于景声之于向养生主砉然向然刘向应若景向列子黄帝篇犹应影向古书响多作向又汉书天文志犹景之象形乡之应声师古曰乡读曰响史晨碑黄玉应隶释云韵古响字谢希逸琴论载唐尧所作神人畅有在坐敕予为寤在中之文虽未必果为尧作然实古响字也尧庙碑深惟□应字原云即响字又飨亦与响同用汉书礼乐志更定郊祀歌五音六律依韦飨昭师古曰飨读曰响黄香九宫赋狼弧彀弓而外飨飨亦与响同
　　嘉向嘉飨也　汉书宣帝纪上帝嘉向师古曰向读曰飨魏大飨碑文王大向之隶释云书飨作向或是假借按汉人飨向二字皆与响通用故向亦通作飨
　　亨之享之也　刘熊碑子孙亨之隶释云以亨为享按易损卦二簋可用亨释文云亨音许两反困卦九二利用亨祀释文云亨今作享亨享本一字说见第二卷
　　肸响翕响肸蠁也　文选左思蜀都赋景福肸蠁而兴作注如虫羣起而多说文肸响布也雄甘泉赋肸响丰融司马相如上林赋肸响布写注盛作也汉书作肸蠁嵇康琴赋纷纶翕响盖借翕作肸也大抵肸蠁是弥满布散之义说文蠁知声虫也又兼取其羣飞薨薨之势故亦通用响师古曰肸振也言振动之也
　　繦负襁负也　曹全碑百姓繦负平都相蒋君碑繦负归口按说文繦捔纇也繦负儿衣也繦负字本当作襁然从衣从糸义亦可通
　　荡荡荡荡也　汉书郊祀志求之荡荡如系风捕景终不可得师古曰荡荡空旷之貌荡音荡盖即借荡为荡也易系辞八卦相荡释文云荡众家作荡尔雅释训荡荡僻也邢疏云荡荡音义同蔡湛碑荡荡有功隶释云以荡为荡
　　洸忽荒忽茫惚怳惚也　史记司马相如大人赋西望昆崘之轧沕洸忽兮汉书相如作荒忽师古曰荒忽不分明之貌荒呼广反楚辞九歌荒忽兮逺望注荒忽一作慌惚即怳惚也韩昌黎诗茫惚使人愁注古慌通茫许往切广韵怳怳慌戃慌慌怳二字虽微分二音然义实相近
　　南南往也　汉书雄反离骚横江湘防南兮师古曰往也
　　敞罔敞怳戃慌惘惝恍也　史记司马相如难蜀父老文敞罔靡徙与大人赋听惝恍而无闻【汉书大人赋作敞怳】声义皆同楚辞刘向九叹耳聊啾而戃慌韩昌黎诗神色久戃慌亦与惝恍同张平子思赋魂惘而无畴惘亦即惝恍也
　　洸洋潢洋防瀁潢漾沆瀁滉瀁也　史记老庄列其言洸洋自恣以适已子太潢洋终不得食淮南子冥览训防瀁极望后汉书马融广成颂防瀁沆漭汉书司马相如上林赋灏溔潢漾文选木华海赋冲瀜沆瀁皆与滉瀁二字义同
　　党可傥可也　汉书伍被党可以徼幸师古曰党读曰傥又董仲舒党可得见乎注党音他朗反于定国咎党在是乎雄党鬼神可也夏承碑魂党有灵傥皆作党
　　乡防乡党也　娄寿碑乡防州邻郭辅碑归懐乡防按说文防地名不为乡党之党玉篇云防今作党书洪范无偏无党古文尚书作防
　　党言谠言也　张平子碑爰登侍中则党言允谐隶释云以党言为谠言按荀子非相篇博而党正注党与谠同谓直言也
　　朖日朗日也　见张廷珪修孔子庙碑
　　祝哽祝鲠也　后汉书明帝纪祝哽在前前书贾山作祝鲠按说文骾食骨留咽中也鲠鱼骨也哽语为舌所介也三字音同义别祝鲠之鲠义当用骾今俗皆通借鲠哽亦以声同借用也
　　□□泰丙也　列子周穆王篇主车则造父为御□□为右注□□古之善御者或谓车名或谓马名皆非穆天子□□为右郭璞音泰丙乃列子注末张湛又云□即齐□即合古字也不知齐合二字是音是形殊为疑混林鬳斋口义竟以齐合为二字之音后世字书多有从之者按淮南子冥览训云钳且泰丙之御髙诱注二人古善御者泰丙即□□也据此则穆天子郭璞音泰丙者为有据而他书之音齐合者为非是矣唐武宗召王起曰朕近见二字一□一□莫能详对曰臣于三教经典窃尝徧览□□二字羣书未见周穆王有□□二字往昔儒宗但言古马名不敢分为飞兔騕褭于今未有详之者也上笑曰知卿博学偶为此二字相试耳据起所言则□字又当作□与今时所穆天子不合与张湛所谓齐合者又似合二字为一字岂唐时本不同抑转写记忆讹误邪屠纬真有云唐辨□□止存王起二字倒置必误用也王元美胡元瑞引作□门引穆天子作□防皆以讹讹不足征信
　　窉月寎月也　尔雅释天三月为寎广韵引尔雅三月为窉释文云寎本或作窉字同
　　竫恭靖共也　帝尧碑竫恭祈福按诗小雅靖共尔位好是正直神之听之介尔景福碑盖用小雅之文而变靖为竫易共以恭耳
　　峻领峻岭也　王羲之兰亭叙崇山峻领领即岭古无岭字但借用领汉书严助舆轿而逾领项昭曰领山领也
　　泂水颍水也　髙士卞随投泂水而死朱谋防曰颍泂古字通用【字典引髙士如此今本髙士无卞随】
　　茗艼茗仃酩酊也　说文酩酊醉也晋书山简日夕倒载归酩酊无所知世说作茗艼韩昌黎诗茗艼马上知为谁用世说也又杨用脩引简文帝曰刘尹茗仃有实理今本一作茗柯误也此有见而陈辨之非
　　媿女丑女也　武梁祠堂画象碑无盐媿女隶释云以媿女为丑女集韵丑古作媿按汉书文帝纪朕甚自媿师古曰媿古愧字盖一字而二义二音今知媿之为愧不知媿又与丑同也
　　咎氏舅氏也　穆天子咎氏宴饮毋有礼郭璞注咎犹舅也仪礼士丧礼注古文舅皆作咎荀子臣道篇晋之咎犯左本作舅犯又晋语宜咎注咎或作臼古字通用三国志刘表注引司马彪战畧曰臼犯之谋也咎既通作舅故亦可通作臼皆同声相假借也
　　牖民诱民也　诗大雅天之牖民正义云牖与诱通礼记乐记引诗诱民孔易诗本作牖
　　牖里羑里也　战国策文王拘之于牖里之库汉书中山靖王胜是以文王拘于牖里班彪游居赋嗟西伯于牖城羑皆作牖
　　厶地某地也　陆务观老学庵笔记曰今人书厶以为俗谷梁桓二年蔡侯郑伯防于邓范甯注曰邓厶地陆徳明释文曰不知其国故云厶地
　　异母异亩也　史记鲁世家唐叔得禾异母同颖黄公绍云与亩同按广韵畮古文亩字母疑畮字之脱误也
　　木禺木偶也　后汉书刘表论刘表道不相越而欲卧收天运拟踪三分其犹木禺之于人也禺与偶同按史记封禅书有木禺龙木禺车马汉书郊祀志作木寓龙木寓车马寓禺义皆同偶如木偶人之类也索隠禺音寓土偶木偶皆读去声不读如耦盖古音虞尤相通寓偶耦皆谐禺声故读耦可读寓亦可此古四声未定时读法也正可因此以考古今音读之异同
　　蔆蕅蔆藕也　孔躭碑躬采蔆蕅按说文本作蕅今俗作藕玉篇云蕅同藕
　　一豆一斗也　周礼考工记梓人为饮器勺一升爵一升觚三升献以爵而酬以觚一献而三酬则一豆矣食一豆肉饮一豆酒中人之食也释文云依注作斗毛居正曰豆古斗字如左昭三年豆区釜钟之类当音斗后人误读为俎豆之豆斗斛之斗又作防盖譌并耳按诗大雅行苇酌以大斗以祈黄耉正用斗字古饮器以斗不以豆也
　　田更田叟也　列子黄帝篇宿于田更商邱开之舎注更当作叟按说文叟本作叜更本作防两字形近故致相混三老五更亦当作五叟也晋人帖书嫂作防盖亦因此又左【宣十二年】赵傁在后杜云老称也五经文字云傁与叟同
　　斗觉陡觉也　韩昌黎诗吟君诗罢看双鬓斗觉霜毛一半加注斗与陡同犹言骤觉也史记封禅书成山斗入海注谓斗絶曲入海也任子渊云斗觉诗中健语也前辈多使退之诗有此句东坡诗黄昏斗觉罗裳薄后山诗斗觉文字生清新皆借斗为陡
　　部娄附娄培塿也　左传【襄廿四年】部娄无松柏释文云娄本或作楼【今刻本作楼疑塿之误】小阜也说文引左作附娄其本字皆当为培塿培音蒲口反塿音路口反两字皆读上声部培形近附部音近故相假借用之
　　郊棷郊薮也　礼记礼运鳯凰麒麟皆在郊棷释文云棷泽也本或作薮
　　牛呴牛吼也　左传注【僖卅二年】如牛呴声呴与吼同文选郭璞江赋湓流雷呴而电激呴音呼后反注引声类曰呴嗥也
　　廪廪禀禀懔懔也　汉书食货志可以为富安天下而直为此廪廪也贾谊作禀禀即懔懔也危惧之义文选雄甘泉赋下隂潜以惨廪李善注惨廪寒貌则又以廪作凛
　　亲擥亲览也　三国志诸葛亮注裴松之引魏氏春秋曰诸葛公夙兴夜寐罚二十以上皆亲擥焉擥当与览同王羲之兰亭叙后之揽者亦将有感于斯文揽即擥字揽擥皆通作览
　　防事揽事也　汉书王莽故务自防众事师古曰防与擥同按广韵揽同擥防即揽之省也
　　祌防祌禫冲澹也　荀子非十二子篇祌防其辞禹行而舜趋是子张氏之贱儒也注祌防当为冲澹谓其言澹薄也严遵老子指归作祌禫
　　食啖食淡也　史记叔孙通吕后与陛下攻苦食啖徐广曰啖一作淡索隠曰孔文祥云与帝共攻冒难苦俱食淡薄耳
　　检手敛手也　任伯嗣碑奸轨检手隶续云以检为敛料简料拣料捡也　晋书周顗导后料捡中书故事见顗表救已谓搜挍也张湛列子序且将料世所希有三国志魏赵俨各召料诸奸结叛者八百余人又裴潜奏正分职料名实并同捡又韩昌黎和侯喜咏笋诗妇懦咨料拣拣亦与捡同
　　掩茂阉茂也　尔雅释天歳名戌曰阉茂汉书天文志作掩茂杨升庵引史记作防今史记厯书与尔雅同不知升庵所见何本
　　辩损贬损也　周礼秋官士师若邦凶荒则以荒辩之法治之注郑康成谓辩当为贬声之误也遭饥荒不明判国事有所辩损作权也礼玉藻立容辨卑无讇注作贬容虽贬损不倾侧柔媚也或以辩为贬或以辨为贬皆以同音相借
　　清澰清俭也　徐氏纪产碑承清□之后隶释云以□为俭按玉篇澰同潋碑盖借澰为俭而隶书变体则又加口于中字书别无□字也
