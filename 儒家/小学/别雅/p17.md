<!-- { "loadSidebar": true } -->
　　不队不坠也　陈球碑不队前轨队即坠字礼檀弓退人若将队诸渊乐记上如抗下如队中庸霜露所队坠皆作队按说文队从髙队也义本为坠落之坠玉篇云部也百人也广韵云羣队也始以队为队伍字今人不复知队为队落字矣礼记犹不失古义后惟汉碑近之
　　司伺也　汉书灌夫婴与夫人益市牛酒夜洒埽张具至旦平明令门下司至日中蚡不来司与伺同髙五王魏勃乃常独早扫齐相舎人门外舎人怪之以为物而司之得勃师古曰司者察视之史记齐悼惠王世家作伺荀子议兵篇掎揳司诈权谋倾覆未免盗兵也注司读为伺
　　旗志旗织旗帜也　汉书叔孙通张旗志师古曰志与帜同史记张丞相列沛公以周昌为职志徐广曰主旗帜之属索隠曰志旗帜也职志掌旗帜之官也按玉篇□同帜史汉作志者疑即□之省也又汉书食货志治楼船十丈余旗织加其上师古曰织读曰帜诗小雅织文鸟章释文织音志又尺志反又按帜亦通用识王莽旌旗表识师古曰识读与帜同释名识帜也有章帜可按视也后汉书虞诩以采綖缝贼裾为帜注帜记也是又以帜为识矣二字古通用
　　试弑也　汉石经公羊残碑【十一年】何尔试也今通行板本作弑隶辨云盖借试为弑汉书五行志受命之臣専征云试师古曰试用也自擅意也一说试与弑同谓欲弑君
　　字牝牸牝也　史记平准书乗字牝者傧而不得聚防【汉书食货志作牸】后又云亭有畜牸马字与牸通凡兽之牝者能孕字故曰字
　　何亿何意也　严防碑何亿掩忽摧臧又谯敏碑曷亿遘罹隶释云汉碑多借意作亿此却借亿作意也按楚辞天问厥萌在初何所亿焉注亿一作意洪兴祖补注云与意音义同
　　媦妹也　唐书妹多作媦诸帝公主同安公主髙祖同母媦也按说文楚人谓女弟曰媦媦与妹义同
　　巍郡魏郡也□绛魏绛也　说文巍字从嵬从委本巍髙之义而转去声则为巍郡巍姓字汉人书巍字未有不着山者或在上或在下则结体小异无他义也如杨着碑隂陈球后碑巍郡字山皆在上孔宙碑隂□郡字山又在下衡方碑恢□绛之和戎□姓字山在下杨君石门颂南郑巍整巍姓字山又在上楷书既兴然后分有山者为巍髙之巍无山者为魏郡魏姓之魏判然二字二音古实无是分别也宋张有为林摅母书墓碑篆魏作巍摅不识字欲令改书有言说文有巍无魏巍一字二音手可断字不可更也
　　尉斗熨斗也　通俗文火斗曰尉按尉字本作防下从火隶变如小火之省也俗书又加火作熨赘矣用脩曰防字从平也后世校尉廷防皆取从上按下使平之义防斗申缯亦使之平按说本之说文及后汉书也说文云尉从上按下也从又持火以防缯也后汉书百官志太尉注应劭曰自上按下曰尉武官皆以为号防斗之防但须作防其义不疑今俗既增火作防复变声读如运遍考字书絶无此音不知俗读何自而起或云集韵尉又音郁韵防云说文持火所以申缯音畏今俗又加火作防音郁运乃郁之去声俗读盖从郁音而转者也此说颇似
　　尉安慰安也　汉书车千秋思欲寛广上意尉安众庶师古曰尉安之字本无心也是以汉书往往存古体字焉王莽宜令州郡且尉安之度尚碑册书尉荐尉皆同慰
　　据法据法也　汉书酷吏赞赵禹据法守正师古曰据音据雄旁则三摹九据晋灼曰今据字也
　　贵居贵倨也亷裾亷倨也　汉书酷吏丞相条侯至贵居也而郅都揖丞相师古曰居怠傲读与倨同又禹为人亷裾师古曰裾亦傲也读与倨同
　　厌匓餍饫也　说文匓饱也民祭祀曰厌匓即今餍饫字说文饫本作□今省
　　櫡箸也　史记周勃世家顷之景帝居禁中召条侯赐食独置大胾无切肉又不置櫡汉书亚夫作箸櫡即箸字俗作筯
　　钜遽也　荀子正论篇是岂钜知见侮之为不辱哉注钜与遽同
　　佾忬逸豫也　夏书五子之歌以逸豫灭厥徳释文云逸本又作佾豫本又作忬
　　犹与冘豫由与犹豫也　汉书髙后纪计犹豫未有所决师古曰犹兽名也性多疑虑常居山中忽闻有声即恐有人且来害之每豫上树久之无人然后敢下须臾又上如此非一故不决者称犹豫焉一作犹与礼曲礼所以使民决嫌疑定犹与也注与本亦作豫汉书蒯通猛虎之犹与不如蜂虿之致蠚师古曰与读曰预【史韩信作犹豫】又杨敞犹与无决陈汤延寿犹与不听皆与犹豫同犹又作冘后汉书来歙伏隆皆用冘豫未决注冘音淫盖本说文冘冘行貌孙愐音余鍼切也或疑是尤字之譌因犹声同尤尤形似冘范史用尤与为犹与而后人写作冘遂以淫字音之也髙诱注吕览作由与
　　惧然瞿然也　庄子庚桑楚南荣趎惧然顾其后史记孟子列惧然顾化汉书惠帝赞闻叔孙通之谋则惧然师古曰惧读曰瞿后汉书袁安从事惧然而止【今本亦多刻作瞿】并与瞿通
　　牟光务光也　荀子成相篇举牟光注牟与务同汉书古今人表亦作牟光古鱼虞尤侯声通牟之同务乃三声相通也或书作牟或书作务各取其声之相近者用之非牟即务字也
　　娄臻屡臻也　汉书师丹变异娄臻师古曰娄古屡字
　　慕齿暮齿也　见常丑奴墓志
　　度江河渡江河也　汉书贾谊是犹度江河亡舟楫度与渡通
　　节防节度也　见北岳庙碑
　　路露骆辂也　周礼春官典路掌王及后之五路注路车也车谓之路者往来不穷之义也释名谓之路者言行于道路也论语乗殷之辂释文云本亦作路史记楚世家荜露蓝蒌服防注柴车素大辂也左传【昭十二年】作筚路又秦本纪孝王欲以为大骆骆与辂通按路辂骆皆谐各声读去则为路辂读入则为骆其声本通故字亦互用
　　菟兔也　诗周南兔罝释文作菟云菟又作兔楚辞天问顾菟在腹史记司马相如子虚赋掩菟辚鹿汉书贾谊不搏反冦而搏畜菟邹阳上覆飞鸟下不见伏菟酷吏严延年昔韩卢之取菟也刘向说苑善说篇见菟而指属则无失菟矣兔皆作菟
　　顾功雇功也　汉书鼂错敛民财以顾其功师古曰顾雠也若今言雇赁也平帝纪天下女徒已论归家顾山钱月三百师古曰女徒论罪已定并放归家不亲役之但令一月出钱三百以顾人也按顾雇二字皆无雇赁之义顾为顾视雇为鸟名广韵于雇字下注云相承借为雇赁字盖雇赁本无其字古借用顾俗借用雇其义等耳今人则惟知雇为雇赁字而以顾为别字矣
　　北顾北固也　方舆胜览镇江北固山梁武改曰北顾固实故实也　史记鲁世家樊穆仲曰鲁懿公弟称肃恭明神敬事耆老赋事行刑必问于遗训而咨于固实徐广曰固一作故韦昭曰故实故事之是者国语作故固故古通
　　锢辞固辞也　郑固碑以疾锢辞集古録云锢当作固疑汉人用字多假借又疑以疾锢辞谓疾已坚固若云以疾笃辞隶辨云汉书贾谊必为锢疾师古曰锢疾坚久之疾也碑乃正用锢字非借锢为固欧公偶忘汉书是以疑耳予谓正用锢字于理固通然以文法言之则固辞为是且郑君名固作文者未便直斥其名故转假同音之字以代之未为不可不必専以锢疾为据也
　　觉寤觉悟也　史记项羽本纪赞尚不觉寤寤与悟同郭璞尔雅序别为音图用祛未寤孔丛子子思谓子上曰白乎吾尝深有思而莫之得也于学则寤焉【或刻作窹从穴非】唐书房琯片言寤主而取宰相寤并同悟
　　胙阶阼阶也　荀子哀公篇君入庙门而右登自胙阶注胙与阼同按曹腾碑践胙之初亦以胙为阼隶释云胙与阼同疑二字古固通用
　　韶护韶濩也　广韵大頀汤乐周礼作濩周礼春官大司乐疏濩即救护也救护天下使得所也乐名之頀字本从音其作濩者同音相假借也故诸书亦借作护荀子儒效篇武象起而韶护废矣吕氏春秋古乐篇汤乃命伊尹作大护庾阐吊贾谊文虽有惠音莫过韶护虽有腾蛇终仆一壑皆同又字彚补引雄蜀都赋户音六成谓户亦与濩通谓汤乐也
　　□有互有也　读书通云互通作□□亦作互北史文苑彼此好尚□有异同即互有古互□声近刘贡父诗话今人以驵侩为□谓之互郎吴防曰唐人书互作□按易大畜豮豕之□郑读□为互或当时本不同前人书互字有作防者形与□近故两字易至相混
　　告遡告愬也　战国策衞君跣行告遡于魏注遡愬同举厝举措举错也　囗囗刘囗为陛下惜此举厝厝与错通汉书地里志五方杂厝晋灼曰厝古错字又举错一作举措礼记乐记举而错之释文错本又作措同费鳯碑举直措枉错亦作措
　　酱错酱醋也　管子弟子职置酱错食按说文酱醋之醋本作酢酬酢之酢本作醋今时二字互易此更以错为醋或以同音假借或以形近讹也
　　大绔大裤也　汉书广川惠王越其殿门有成庆画短衣大绔长劒按说文绔胫衣也广韵亦作袴裤俗字也史记赵世家夫人置儿绔中后汉书亷范平生无襦今五绔裤皆作绔
　　雨济雨霁也　史记宋世家引书洪范作曰雨曰济曰涕【原注尚书作□】曰雾曰克郑康成曰济者如雨止之云气在上者也盖以济为霁此篇所引洪范多与今本不同盖古文也
　　地第也　汉书丙吉西曹地忍之李奇曰地犹第也师古曰地亦但也语声之急耳按史记五帝本纪赞顾弟弗深考徐广曰弟但也史记汉书见此者非一按说文弟本为次弟字故借为语辞亦仍是弟字其从竹者乃俗书李奇之注亦徇俗作第非也
　　□迢递也　见九成宫醴泉铭
　　设切设砌也　文选张衡西京赋设切厓隒李善注切与砌古字通
　　女聟女壻也　王羲之帖取卿为女聟按礼记昏义壻执鴈入释文云字又作聟唐公房碑期聟谷口山上隶释云即壻字干禄字书云聟聓壻上俗中通下正汉人书胥字或变为□或变为咠故壻字承之而异金石文字记云壻字一为□再为□三为聓四为聟皆胥之异也
　　俾倪辟倪介倪睥睨也　史记魏公子侯生下见其客朱亥俾倪故久立又魏其武安侯辟倪两宫间皆睥睨也庄子马蹄篇加之以衡軶齐之以月题而马知介倪注介音戛介倪犹睥睨
　　椎结椎髻也　汉书货殖程郑亦冶铸贾椎结民富埒卓氏李陵两人皆胡服椎结后汉书度尚椎结鸟语之人师古曰结读曰髻按说文髟部本无髻字徐新附字有之云古通用结髻本音计通用结结亦读如计今俗读若吉非也
　　继望系望也系至继至也　后汉书李固圣嗣未立羣下继望刘攽曰案继是继续之义不可施于此盖本是系字系缀天下之望也按书系缀之系或用继继续之继又或用系系与系同尔雅释诂系继也是二字固可通用也后汉书郑泛海而至风波险阻沈溺相系袁绍絶臣军粮不得踵系晋书谢蜀汉顺流幽幷系至续晋阳秋许询与刘真长造防对赏夜以系日皆以系为继
　　修稧修禊也　王羲之兰亭叙修稧事也按禊事之禊本从示从禾者别是一字不涉祓除义或笔画小误或形音相近假借用之也
　　书挈书契也挈阔契阔也　魏受禅表书挈所録隶释云以挈为契诗邶风死生契阔释文云契本亦作挈汉书沟洫志今内史稻田租挈重师古曰租挈收田租之约令也史晨碑孝经爰神挈校官碑众儁挈圣挈皆同契
