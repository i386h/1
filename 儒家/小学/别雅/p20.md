<!-- { "loadSidebar": true } -->
　　老旄老眊老耄也　周礼秋官司刺再赦曰老旄释文作耄云本又作旄同孟子反其旄倪史记春申君赞后制于李园旄矣旄皆同耄汉书武帝纪哀夫老眊孤寡鳏独师古曰眊古耄字老称也又孙寳寳对曰年七十誖眊师古曰眊与耄同
　　草次造次也　春秋【公四年】公及宋公遇于清注遇者草次之期疏草次犹造次也
　　四奥四隩也　史记夏本纪四奥既居书禹贡作四隩既宅尔雅释宫西南隅谓之奥释文云奥或作隩庄子天下篇其涂隩矣释文云深也广韵隩在号韵与奥同音奥隩二字古盖通用无别
　　秘秘奥也　武班碑领校秘按即隩字移阜于右与从邑同
　　漯燥湿也　郙阁颂醳散关之漯徙朝阳之平漯即湿字即燥字干禄字书燥俗作古人从口之字多变从厶故燥或作□遂亦变作也漯字详第五卷潮漯条下
　　笔錔笔套也　诺记笔錔即笔套也避暑録话晏元献不弃一纸千百为沓宋志金辂有金镀铜套筒套字仅见于此古但曰沓沓与套乃一声之转故相通用錔则又加以金耳或云套当用韬或用縚
　　贺防荷防也　唐书郝处俊羣臣皆贺防侍贺与荷同【汲古阁本作荷】方言贺儋也自闗而西陇冀以往谓之贺凡以驴馲驼载物者谓之负他亦谓之贺贺防正儋负之义
　　契需怯懦也　周礼考工记辀人行数千里马不契需注郑司农云契读如爰契我之契需读如畏需之需释郑意契需当即读为怯懦释文契古结反需音须又乃乱反盖需亦与耎通耎即輭字故亦音乃乱反也若读为须则何以解畏需之需乎畏需正畏懦也
　　怠堕怠墯怠惰也媠谩惰谩也　史记司马相如谕巴蜀不敢怠堕后汉书黄琬家人莫见堕容焉【一作隋一作墯】堕皆与惰同三国志魏髙柔劝崇儒疏非所以崇显儒术帅厉怠墯也【一本作惰】韩非子显学篇侈而墯者贫力而俭者富惰又作墯又汉书龚胜媠谩无状张敞赞被轻媠之名外戚李夫人妾不敢以燕媠见帝师古曰媠与惰同
　　防骂也　汉书贾谊同鲸劓髠刖笞防弃市之法苏林曰防音骂即骂字也
　　恶夫亚夫也　语林宋人有获玉印文曰周恶夫印刘原父曰汉条侯印古亚恶二字通用按说文亚丑也则义与恶近六书本义以亚即垩之本字则亚又与恶同音矣故知恶夫即亚夫也
　　台谢台榭也　荀子王霸篇台谢甚髙注谢与榭同左传【襄三十一年】无观台榭释文榭本又作谢
　　不夏不暇也　灵台碑日稷不夏隶释云借夏为暇诸柘藷蔗也　说文藷藷蔗也笺曰甘蔗一名甘藷盖古无麻韵遮音近庶故人合藷蔗称之汉书司马相如子虚赋诸柘巴且张揖曰诸柘甘蔗也柘与蔗音通曹子建有都蔗诗六帖云张协有都蔗赋吴氏林下偶谈曰甘蔗亦谓之诸蔗都因藷之声诸省藷之体耳东方朔神异经云南方有□之林此恐臆造
　　不舎不赦也　汉书朱博奸以事君常刑不舎舎与赦通
　　皇□皇化也　北岳庙碑沐浴皇□按说文□变也是古人専以□为变化字□即□字结体微异碑又借变□之□为徳化之化然经典皆通用化无用□者矣
　　夸跨也　汉书诸侯王表夸州兼郡师古曰夸音跨当是借夸为跨也
　　嗛攘谦让也　汉书艺文志道家者流合于尧之克攘易之嗛嗛师古曰攘古让字嗛字与谦同又礼乐志隆雅颂之声盛揖攘之容注同
　　条鬯条昶条畅也　汉书律厯志然后隂阳万物靡不条鬯该成师古曰鬯与畅同礼乐志房中歌清明鬯矣师古曰鬯古畅字文嵇康琴赋清和条昶亦与畅同魏王昶字子舒则知昶有舒畅之义或读上声义同
　　杖仗也　汉书李寻近臣已不足杖矣师古曰杖谓倚任也义通作仗按韵书杖读上声仗读去声说文有杖无仗倚仗之仗古固用杖也
　　上尚也　诗魏风上慎旃哉上与尚义同
　　仓兄怆况也　诗大雅桑柔仓兄塡兮即怆况也释文仓初亮反丧也与怆字上去不同然意则相通兄音况本亦作况按兄况二字古皆通用诗小雅况也永叹释文况或作兄管子大匡篇兄与我齐国之政也脩华岳碑君善必书兄乃盛徳况皆作兄今江南人亦呼兄为况则二字声义实同互详二卷兄字
　　况施贶施也　汉书武帝纪遭天地况施着见景象应劭曰况赐也施与也况与贶同史记魏其武安侯将军乃肻幸临况魏其侯况亦同贶按说文况寒水也其字从水发语辞亦借用况字仌【即冰字正书偏旁作冫】部无况郭忠恕佩觽乃分三字从二作况者发语之端从冫作况者寒冰也从水作况者形况此说非也从冫作况即况之省从二作况乃况之譌不必妄为分别也
　　五臧五藏五脏也　汉书王吉吸新吐故以练臧専意积精以适神师古曰臧五臧也又艺文志经方有客疾五臧颠狂病方十七卷臧即脏字又周礼天官疾医参之以九藏之动注正五藏又有胃膀胱大肠小肠白虎通性情篇人本含六律五行气而生故内有五藏六府此性情之所由出入也藏亦脏字广韵去声四十二宕有藏无脏古但通用藏藏又与臧通用脏乃后人所加也
　　倂当栟档偋当摒挡屏当也　晋书阮孚祖约性好财客有诣约见正料财物客至屏当不尽余两小簏以着背后倾身障之意未能平屏当皆读去声盖今俗语收拾料理之意吴虎臣言世说为曹夫人倂当筐箧即屏当也冥通记竟夕栟档字考收偋当刘平水作摒挡皆同
　　久懬久旷也圹久旷久也　汉书元帝纪众僚久懬师古曰懬古旷字空也又外戚李夫人托沈隂以圹久兮师古曰圹与旷同韦成五世圹僚荀子议兵篇敬谋无圹皆与旷同又按旷亦借用广汉五行志师出过时兹谓广荀子人主胡不广然注广读为旷
　　明竟明镜也　博古图汉册礼鉴吾作明竟即明镜也汉人镜铭多省镜作竟博古图又有尚方镜铭亦云尚方作竟隶续载驺氏镜铭云驺氏作竟四夷服字原云李氏镜铭云李氏作竟佳且好青羊镜铭云青阳作竟四夷服皆省镜作竟
　　鲸敌勍敌也　见武安君白公庙记碑
　　浪孟浪也　类篇浪不精要貌集韵孟或作何子元言庄子孟浪之言古本作浪按古庚阳韵通孟在去声径韵即庚韵之去声字在去声则与漾通转平声则与阳通故禹贡孟津史记周本纪作盟津禹贡孟猪汉书地里志作盟猪战国时有孟卯一作芒卯杨升庵言孟获之孟音莽故之为孟非其字同盖音相似也
　　竫立静立也清靓清静也靓深静深也　吕氏春秋贵因篇竫立安坐后汉书崔骃骃祖篆慰志赋竫潜思于至颐兮【颐疑当作赜】竫与静同又汉书王莽清靓无尘雄甘泉赋稍暗暗而靓深师古皆曰靓即静字
　　画防画帧也　晋书天文志东海气如圆防【汲古阁本刻作簦误】焦弱侯曰防俗作防绢画在竹格也按段成式说晋徐景于宣阳门外拾得锦麝防乃绣佛也防即防字韵寳引唐诗吴松一帧秋山谷诗画出西楼一防秋防防帧一字也又陆放翁有画橙跋按广韵□开张画缯也出文字指归其字从木正韵作防改从巾注同放翁之用橙盖从广韵而脱其上之穴字耳然从木从巾究未知孰是今字书多从巾者
　　坚防坚硬也　字彚补引正法念处经心甚坚防云北藏音读作硬
　　塡塡正正也　淮南子兵畧训无袭堂堂之陈无击塡塡之旗按二语本见孙子原作正正之旗塡与镇同与正音近故假借用之
　　着性着姓也　樊安碑为天下着性隶释云以着性为着姓按戚伯着碑有而为性焉之文亦以性为姓
　　霝始霝终令始令终也　叔防鼎铭有云霝始霝终者董彦逺曰古者以霝为善其文与令同通雅云按书吊由灵灵善也古盖令灵霝并通凡令名令闻之令皆从灵来以人为天地之灵心为人之灵故训为善而多借令字
　　领闻令闻也　法言君子篇君子纯终领闻颜师古曰领令也言君子之道能善于终而不失令名
　　朝娉朝聘也　樊敏碑再奉朝娉隶释云以娉为聘按说文娉问也玉篇娉娶也急就章妻妇娉嫁赍媵僮王应麟音释云皇象书娉作聘娉聘古通
　　击罄击磬也　赠孔宣公泰师碑荷蒉微者反嗟击罄之心又采怪石而喧浮罄并以罄为磬又少林寺碑石罄亦同按鲁语室如悬磬左传【僖廿六年】作罄张猛龙碑罄力作磬二字古固通用无别
　　妇孕妇也嬴育孕育也　管子五行篇妇不销弃注孕同又四时篇春嬴育夏养长孕又通作嬴
　　匡捄匡救也　汉书外戚赵皇后匡捄销灭师古曰捄古救字周礼大司徒注振穷抍捄释文云本亦作拯救梁武祠堂画象碑捄者救皆作捄
　　防胄也　荀子议兵篇冠防带劒注防与胄同
　　禽狩禽兽也　张迁碑张释之建忠弼之谟帝游上林问禽狩所有按汉书张释之本作禽兽碑盖以狩为兽杨君石门颂□虫□狩隶释云以□狩为毙兽正同此碑
　　祝□咒诅也　汉书五行志明年屈牦复坐祝□要斩师古曰□古诅字按祝读去声其音为咒古诅咒但用祝本无咒字咒从梵书出诗大雅侯诅侯祝释文云祝周救反本或作咒非
　　旧柩也　字彚补引金史蔡珪燕灵王旧谓旧古柩字通用按柩字古文本作匶此或从匶省或讹作旧也旧非古柩字
　　趋聚趋骤也驱驺驱骤也　周礼天官兽医注趋聚之节释文聚本亦作骤仕救反礼记曲礼车驱而驺驺亦音仕救反与骤同
　　句投句□句度句读也　文选马融长笛赋察度于句投注引说文曰逗止也投与逗古字通音豆投句之所止也按礼记学记离经辩句谓丽于经使时习之先辩其句读也读徐邈音豆増韵凡经书成文语絶处谓之句语未絶而防分之以便诵咏谓之读今秘省较书式凡句絶则防于字之旁读分则微防于字之中闲盖读与逗通逗又与投通也丁度集韵作句□又皇甫茂正云读书未知句度下视服杜度即读亦声相通也
　　节族节奏也　汉书严安调五声使有节族苏林曰族音奏节族即节奏也白虎通宗族篇族者凑也古族凑音同故借
　　奏理腠理也　仪礼公食大夫礼载体进奏注奏谓皮肤之理也乡饮酒礼皆右体进腠注亦云腠理也奏与腠音义盖同尔雅释兽奏者豱注今豱猪短头皮理腠蹙亦以奏为腠
　　辐奏辐辏也　汉书王莽四海辐奏按辐辏之辏史皆作凑此更通用奏
　　独鹿属镂也　荀子成相篇刭而独鹿弃之江注独鹿与属镂同吴王夫差赐子胥之劒名
　　纰缪枇谬也　后汉书卢植臣前以周礼诸经发起粃谬唐书于志宁陶景以神农经合杂家别録注铭之江南偏方不周晓药石往往纰缪四百余物今考正之纰缪即粃谬也姚文燮云语用防谬
　　感憾也　汉书张安世何感而上书归衞将军富平侯印师古曰感恨也音胡闇反感即憾字按左传【昭十一年】唯蔡于感释文感戸暗反则感亦读为憾也
　　晻世暗世也　荀子不茍篇是奸人将以盗名于晻世者也注晻与暗同汉书元帝纪三光晻昧师古亦曰晻与暗同
　　阎妻豓妻也　汉书谷永阎妻骄扇日以不臧师古注引鲁诗作阎妻即小雅十月之交篇豓妻煽方处之文也外戚班倢伃赋哀襃阎之为邮师古注亦引小雅襃姒灭之阎妻煽方处之文汉时本固是如此
