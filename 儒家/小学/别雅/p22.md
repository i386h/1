<!-- { "loadSidebar": true } -->
　　坶野防野牧野也　书武成牧野说文作坶野云地名在朝歌南七十里广韵作防云防野殷近郊地名古文尚书作此说文作坶释文牧徐一音茂引说文坶字林音母母茂牧三字皆一声之转周史作书或借音之相近者用之而经者所受又各有异同也
　　和陆和睦也　唐扶碑内和陆兮外奔赴严举碑九族和陆郭仲奇碑崇和陆皆以陆为睦按易夬卦苋陆夬夬释文云陆蜀才作睦二字古或可通
　　昭缪昭穆也　礼记大序以昭缪注缪读若穆荀子王制篇分未定也则有昭缪也注缪读为穆史记鲁周公世家太公召公乃缪卜徐广曰古书穆字多作缪
　　亭育亭毒也　老子亭之毒之注亭以品其形毒以成其质释文云今作育唐代宗诏书中孚及物亭育为心张说撰姚崇碑亭育之功成皆以亭育为亭毒古毒育字音义通
　　淇隩淇澳也　见郑恒墓志
　　帝俈帝喾也　史记五帝纪帝喾髙辛者黄帝之曾孙也三代世表作帝俈黄帝曾孙封禅书帝俈封泰山禅云云管子侈靡篇俈尧之时混吾之美在下注俈帝俈也武梁祠堂画象碑帝俈高辛皆以俈为喾
　　蹢躅踯防彳亍踯躅也　易姤卦羸豕孚蹢躅释文云一本作踯防古文作说文彳小步也亍步止也六书本义彳亍左右足行步欲止貌文选陆士衡招隠诗用踯躅五臣本作彳亍音义皆同
　　虑事录事也虑囚录囚也　左传【宣十一年】令尹蒍艾猎城沂使封人虑事虑事即录事也汉书隽不疑毎行县录囚徒还师古曰省录之知其情状有滞与否也今云虑囚本录声之去音耳音力具反而近俗不晓其意讹其文遂为思虑之虑失其源矣唐书百官志大理寺掌折狱详刑凡罪系者五日一虑五代唐明宗天成二年初令长吏每旬虑囚通雅云虑囚本录之去声力具切遂讹为虑囚今京师呼绿布为虑布菉豆为虑豆是可推也正字通云书康诰丕蔽要囚蔽防也吕刑其审克之言当尽其心也虑囚即蔽审之义师古所云省录犹蔽之审之不必谓虑即录去音按今官府录问口辞尚云录供谓不加决防但录所供也俗读皆如虑音则知虑囚即录囚因声沿用无疑字通専从虑字生义反生胶葛古人文字多有如此因声通用者正不必一字一义也
　　菉树绿树也　见骊山温泉颂按诗卫风淇澳绿竹猗猗大学作菉竹菉与绿固通用也
　　酃渌醽醁也　晋书简文帝纪初荐酃渌酒于太庙衡阳县有酃湖土人取以为酿晋既平吴乃荐其酒于太庙荆州记云渌水出豫章康乐县官取水为酒与湘东酃酒年常献之故谓之为酃渌酒又有作酃绿者水经注言郴县有绿水注于耒谓之程乡置官酝献同酃也盖初因地名与水名故谓之酃渌酿而为酒故加酉作醽醁也
　　续罪赎罪也　史记范雎范雎问须贾汝罪有几曰擢贾之髪以续贾之罪尚未足续当为赎或写之误或因声借用也
　　局趣局促也　史记魏其武安侯今日庭论局趣效辕下驹趣本上声有韵字古人多与促字同用史记留侯世家趣刻印趣销印曹参世家趣治行汉书髙帝纪趣丞相急定功行封皆与促同
　　辜较辜防估较辜也　后汉书灵帝纪光和四年豪右辜马一匹至二百万注辜障也専也谓障余人买卖而自取其利汉书郑当时注晋灼曰当时为大司农而任使其宾客辜较作僦后汉书宦者兄弟姻戚宰州临郡辜较百姓与盗贼无异辜较与辜同汉书武帝纪天汉三年初酒酤如淳音为较盖之去声则为较较之入声则为两字一音相转故字亦因音通用王莽如令豪吏猾民辜而防之师古曰防谓独専其利防即字古人书鹤字有作鸖者则从寉与霍一字也晋书南蛮韩戢领日南太守戢估较大半估亦与辜通
　　逴行卓行也　史记衞将军骠骑列逴行殊逺而粮不絶汉书霍去病作卓行楚辞严忌哀时命处卓卓而日逺兮注卓一作逴祝穆后碑懿徳逴优亦卓优也
　　涿摩琢磨也　张公神碑刋凿涿摩隶释云以涿摩为琢磨
　　朴璞也　史记范雎臣闻周有砥砨宋有结绿梁有县藜楚有和朴和朴即和氏之玉朴与璞同按国策郑人谓玉未理为璞周人谓防未腊为朴周人懐朴遇郑贾曰欲买朴乎出示之乃防也因谢不敢注朴一作璞盖朴与朴混故并与璞混也
　　斆者学者也　髙彪碑为斆者宗又五十以斆按说文斆觉悟也篆文省作学是斆学本一字重文书说命惟斆学半广韵斆今音效教也音义皆分礼记学记引书作学学半两字皆用重文而上一字读胡孝反是学字本有二体二音二义惟其所用而不分后世分为二字各主一音义遂莫有知其本为一字者矣然观汉碑之以斆为学礼记之以学为斆则知说文合两字为一字者非尽无说而字书家之掊击许氏者可以息喙矣古文尚书学皆作斆
　　吐捉吐握也　韩昌黎诗勿惮吐捉勤史记鲁世家一沐三捉髪一饭三吐哺今人惯用吐握字则本韩诗外也
　　郢□郢□也　见李文墓志又李承造佛像铭□又作□
　　逴荦逴跞卓跞卓荦也　三国志秦宓则宜卓荦超伦文选张衡蜀都赋卓荦奇诡汉书班固西都赋逴荦诸夏文班赋作逴跞后汉书文苑孔融荐祢衡疏英才卓跞三国志吴张温骆统表曰卓砾冠羣皆与卓荦同
　　桼政七政也漆十七十也　太经攡曰运诸桼政又棿曰棿拟之二桼皆借桼为七字方言吴有馆娃之宫桼【一刻作防顾宁人引作桼】娥之台晋书束晳居释曰夕宿七娥之房朝享五鼎之食七娥即桼娥也王莽候钲铭候钲重五十桼斤吴孙皓天神谶碑天玺元年桼月又桼月廿三日唐武曌□厯年记设金箓寳斋河图大醮泰□【□即圣字□即日字】皆以桼为七桼本胶桼之桼上从木中着八象桼汁形下从水或书作桼上从来者误也又墨子周公旦朝读书百篇夕见漆十士漆亦借为七字张参五经文字凡七字皆作漆云后人省作柒六书本义谓以七漆二字合造成之金石文字记谓柒即漆之草书今作防又柒之省
　　布匹布疋也马疋马匹也　今布帛之数用疋马骡之数用匹考古字但当用匹汉书食货志布帛广二尺二寸为幅长四丈为匹小尔雅广度倍端谓之两倍两谓之匹【二丈为端二端为两俗本小尔雅刻作疋】说文匹四丈也广韵俗作疋艺文类聚曰马光景一疋长故曰疋六书正讹云马景四丈故曰匹亦借用别用疋非
　　聿笔也　说文聿所以书之器也楚谓之聿吴谓之不律燕谓之弗秦谓之笔字典云后世束豪为聿加竹作笔而聿字音以律切専为发语词矣栁宗元文作聿牍则唐人尚以此为笔字
　　轶诗逸诗也轶事逸事也　史记伯夷睹轶诗可异焉管晏赞以是不论论其轶事轶皆与逸同三国志闗羽诸葛亮书云未若髥之絶伦逸羣也即轶羣古字通用
　　马失马佚马逸也　荀子哀公篇其马将失淮南子人闲训孔子游行马失食农夫之稼并与逸同又家语东野毕之马佚佚亦与逸同
　　横失横佚也　史记韩非说难曰又非吾敢横失能尽之难也失与佚同汉书五行志鲁夫人淫失于齐卒杀桓公师古曰失读曰佚
　　佚民逸民也夷佚夷逸也　汉书梅福佚民不举师古曰佚与逸同论语夷逸汉石经作夷佚佚逸古通
　　八溢八佾也　汉书礼乐志更定郊祀歌千童罗舞成八溢师古曰溢与佾同佾列也
　　千溢千镒也　荀子儒效篇有人于此防然藏千溢之寳韩非子五蠧篇铄金千溢溢皆与镒通汉书食货志黄金以溢为名上币孟康曰二十两为溢礼记丧大记朝一溢米莫一溢米注方氏曰溢与镒同二十四分升之一按国语金二十四两为镒又云三十两小尔雅一手之盛曰溢两手曰掬米之一溢当如小尔雅之说为是不宜以两论也方氏因荀子韩非汉志诸书溢皆与镒同遂谓礼之一溢米亦与镒同非也要当各论耳
　　觱举毕举也　郭旻碑洪纤觱举隶释以为必字非也当是借觱为毕书大诰攸受休毕古文尚书作觱诗豳风一之日觱发释文云说文作毕发今说文作防【见冹字注】或古本不同然可证觱毕二字相通之踪迹矣若以觱为必别无可据
　　毕发防冹觱发也　考异云诗豳风一之日觱发说文作毕发王伯厚诗攷作防冹今说文与诗攷同考异盖本之释文也或古本如是
　　箄篥悲栗觱栗也　说文觱【上本颠倒二或字音悖正书省如咸字】羌人所吹角说文系曰今之觱栗其声然也通典曰箄篥本名悲篥后乃以笳为首以竹为管也其字亦作箄篥悲栗朱子曰箄篥原名悲栗王元美载武夷山古记魏子骞防乡人于幔亭吕荷香戛国腹黄次姑挥悲栗国腹即琵琶悲栗即箄篥悲觱之平声字箄觱之上声字皆一声之转其音相通故随便用之
　　术职述职也　张表碑方伯术职按礼记祭义结诸心形诸色而术省之郑氏注云术当为述仪礼士丧礼筮人许诺不述命郑氏注云古文述皆作术汉书贾山术追厥功师古曰术亦作述韩勅碑共术韩君徳政樊敏碑臣子襃术灵台碑隂州里称术皆以术为述盖古通用字也
　　术阳沭阳也　史记建元以来侯者年表术阳侯建徳索隠曰在下邳汉书地里志琅邪郡东莞注术水南至下邳入泗师古曰术水即沭水也音同沭即音术今土音读若术之去声
　　萧摵萧瑟萧索也　杜少陵诗萧摵寒箨聚萧摵即萧索索本音瑟故亦作萧瑟说详下条
　　槭槭索索摵摵瑟瑟也　瑟瑟本碧珠也借为风貌白乐天琵琶行枫叶荻花秋瑟瑟黄公绍引此句作槭槭音色责切陶景记比者情志何甚索索此索字本音瑟故梁武帝诗瑟居超七净瑟居即索居也瑟索皆借用正当作槭古诗泪如霜后叶槭槭下庭柯韦应物诗古刀寒锋青槭槭刘禹锡诗松风自萧槭韩昌黎诗槭槭疎更陨依六书故字当从手作摵
　　沸郁弗郁茀郁怫郁也　魏乐府苦寒行中心何怫郁史记河渠书汉武帝瓠子歌鱼沸郁兮柏冬日汉书沟洫志作弗郁又广川惠王越内茀郁忧哀积皆与怫郁义通
　　印绋印黻印绂也　尧庙碑印绋相承按庄子逍遥游注使谓足以缨绂其心释文云绂或作绋汉书丙吉上将使人加绋而封之师古曰绋系印之组也绋绂古通用李翊碑考忧释绋夏堪碑仍垂印绋皆同孔躭碑假谷城长印黻杨着碑醳荣投黻繁阳令杨君碑投黻如遗又皆以黻为绂韵防云黻与绂通又按汉书诸侯王表奉上玺韨师古曰韨音弗玺之组也是绂又与韨通
　　仿佛放放物防佛防咈彷佛眆防防拂髣髴也　史记司马相如子虚赋若神仙之仿佛【汉书作髣髴一本作彷佛】汉书雄甘泉赋犹仿佛其若梦师古曰仿佛即髣髴字也礼乐志郊祀歌相放震澹心师古曰放犹髣髴郝京山引汉书郊祀志民神杂扰不可放物亦与放弗同说文仿籀文作防易林曰防如旦饥氏引陆云用防佛严防碑作防咈广韵髣髴俗作彷佛玉篇眆防古仿佛见似不谛字典防拂形似也皆与髣髴同
　　堙郁壹郁伊郁禋郁郁湮抑惌抑郁也　史记贾谊吊屈原赋独堙郁兮其谁语汉书贾谊作壹郁何晏景福殿赋感乎溽暑之伊郁大禹岣嵝碑曰禋郁昏徙左传【昭廿九年】郁湮不育【字倒义同】升庵引有抑惌集韵惌纡勿切音郁心所郁积也皆与抑郁声义同堙湮禋伊抑壹皆一声相通转因声通用初不论字义也
　　诎指屈指也　荀子劝学篇若挈裘领诎五指而顿之注诎与屈同
