<!-- { "loadSidebar": true } -->
　　盐豓也　通雅云丹铅余録曰盐曲之别名也智按礼曰盐诸利与豓同谓如吟行曲引之类正是曲前之豓但歌此曲不定为曲前曲中直如九宫谱之所谓慢词也唐宋以来直作盐或以炎呼之盖盐既与豓通则豓亦有平声矣京山谓盐诸利为盬之讹盬与蛊通亦自费力又无别证则不知古盐豓之相通也兹乐太和初有米万捶有小天疎勒盐疎勒有昔昔盐一台盐之类容斋洪氏笔録曰薛道衡空梁落燕泥之句其诗曰昔昔盐凡十韵唐赵嘏广之为二十章按乐苑以为羽调曲怪録载籧除三娘工唱阿鹊盐又有突厥盐黄帝盐白鸽盐神雀盐疎勒满座盐归国盐唐诗赖吴娘唱是盐更奏新声刮骨盐然则歌诗谓之盐者如行吟曲引之类云今南岳庙献神曲有黄帝盐而长沙志载为黄帝炎按施肩吾诗云颠狂楚客歌成雪妩吴娘笑是盐盖当时语也武曌时民饮欧歌曲终而不尽者谓之族盐王灼碧鸡杂志盐角儿嘉祐杂志云梅圣俞说市盐于纸角得一曲此非也盖仍从曲艳得名犹云盐杖鼓耳元陶宗仪载乐府拴搐艳段如鞍子艳蛮子艳之类不知为古曲前之豓唐之盐而彊改焰段曰如火焰易明而易灭也一何陋邪毋乃借西击东以雪郁邪【王僧防曰古曰章今曰解大曲有艳有趋有乱艳在曲前趋与乱在曲之后亦犹吴声西曲前有和后有送也升庵以艳与和若今之引子趋与乱与送若今之尾声智谓艳是引子】
　　气炎气焰也烟炎烟焰也　汉书五行志人之所忌其气炎以取之师古曰炎音弋赡切按汉志用左传【庄十四年】申繻之语今左作焰释文作炎音艳后汉书蔡邕释诲惧烟炎之毁熸何光芒之敢哉炎并通作焰
　　淫预滪也　集韵淫又音以赡切巴东有淫预堆古歌淫预大如马瞿塘不敢下今作滪古韵侵覃盐咸相通淫则平声侵韵中字则盐韵上声豓韵中字三声互通故淫亦可读如亦可读如淫也
　　澹赡也　荀子王制篇物不能澹则必争注澹读为赡汉书食货志犹未足以澹其欲也师古曰澹古赡字史记司马相如难蜀父老书漉沈赡菑索隠曰汉书作洒沈澹灾澹安也盐铁论饥寒于边将何以澹之又哀元元之未澹张纳碑防澹涷馁澹皆赡字
　　压苦厌苦也　字典压注谓压通作厌引汉书叔孙通朕甚压苦之按今汉书叔孙通作上益餍之其字从食不从土余字亦多异同不知字典所据何本抑误也古厌恶之厌即厌饱之厌厌饱字亦作餍此又借餍为厌恶字用也若作压亦因声通用
　　证譣证验也　广雅释诂占谶捡证譣也曹宪注云今人以马旁验字为证譣失之矣
　　防差僭差也　汉书王子侯表防差失轨防通作僭今亦刻作替从俗譌省也
　　范经梵经也　见东林寺碑
　　壹关一笑也　汉书薛宣壹关相乐注关古笑字按应劭汉书注以壹关为壶矢晋灼曰书形壹关字象壶矢因曰壶矢此说非也师古曰壹关谓一为欢关耳

　　别雅卷四
<经部,小学类,训诂之属,别雅>
　　钦定四库全书
　　别雅卷五
　　凤阳府训导吴玉搢撰
　　握齱握龌龊也　　汉书郦食其传皆握齱好荷礼应劭曰急促之貌司马相如难蜀父老书岂特委琐握拘文牵义师古曰局陿也唐宗太山铭儒书龌龊广韵龌龊迫也握齱握龌龊字异义同
　　四窦四渎也　周礼春官大宗伯注四窦五岳之匹释文窦音独本亦作渎按左传【襄三十年】伯有自墓门之渎入徐邈音豆盖渎读去声则音如豆窦读入声则音如独渎窦一音之转也音既互通故义亦同用
　　媟黩防渎也　汉书枚乗以故得媟黩贵幸后汉书爰延上下媟黩有亏尊严按防渎字依说文本当用嬻或用防后人减作渎已属假借又譌作凟更非
　　斗□斗斛也　周礼考工记陶人鬲实五□庾实二□注□读为斛受三斗集韵□又古禄切音谷名受三斗按考工记盖即以□为斛音当如斛不必改音谷也
　　僄遬僄速也　荀子议兵篇轻利僄遬卒如飘风注遬与速同淮南子兵畧训欲疾以遬亦同按说文遬即籀文速字上从欠今或从攴混遫非遫音敕义别
　　陆陆录录娽娽鹿鹿蹗蹗琭琭睩睩逯逯彔彔坴坴碌碌也　后汉书马援今更共陆陆注犹碌碌也史记平原君公等录录广韵引史记作娽娽汉书萧何赞当时录录未有奇节师古曰录录犹鹿鹿淮南子缪称训故人之忧喜非蹗蹗焉往生也老子曰琭琭如玉文子符言篇及后汉书冯衍显志赋序皆引作碌碌如玉楚辞王逸九思曰衰世兮睩睩言视貌碌碌也博雅释训逯逯众也说文彔训刻木彔彔也又坴训土块坴坴也大抵声之相通形之相类古人随手引用初不可以义理求也今惟习用碌碌字耳
　　大鹿大麓也　书舜典纳于大麓陈球后碑魏受禅表皆引作大鹿按春秋【僖十四年】沙鹿崩说文引作沙麓易屯卦即鹿无虞释文云王肃本作麓诗大雅旱麓释文云本亦作鹿盖古山麓字多通用鹿也
　　鹿卢辘轳也　礼记丧大记注以绋绕碑闲之鹿卢挽棺而下之鹿卢即辘轳也广韵辘轳圆转木也井上汲木亦为辘轳皆因其环转而名之唐人以聨句为辘轳体亦谓其转也
　　禄里角里也　广韵一屋角注角里先生汉时四皓名荀悦汉纪作禄里按角字本有禄音诗召南谁谓雀无角何以穿我屋史记刺客天雨粟马生角汉书东方朔臣以为龙又无角谓之为蛇又有足太啧以牙者童其角防以翼者两其足崔骃杖颂用以为杖饰以犀角王母扶持永保百禄古人用角字皆入屋韵后人不知角有禄音妄改其字作甪东都事略载崔偓佺对宋真宗云刀下用音榷两防下用音鹿一防一撇者不成字杜撰俚鄙总由不识六书及古人音读耳观汉石刻四老神坐神胙机但作角里可证乃毛大可古今通韵论角字在屋韵者但解作兽名及兽角挺然之貌与在角韵之角字音义全别不知如上所引诸条何一不是角字本义何一作兽名与角貌解者而皆读作禄不知与觉韵角字何别真谬论也又李济翁资暇录谓用即角字之误系后人伪为之其说甚正毛氏反以为臆见妄说讥今人之遵之者非盖毛君于韵学颇精而于字书偏旁之学执迷不悟故其议论往往如此
　　宓生伏生也　汉书艺文志济南伏生尚书晋书作宓生按孟康汉书古文注宓今伏字皇甫士安云伏羲或谓之宓羲考诸经史纬候无宓羲之号必后世写误以虙为宓孔子弟子虙不齐后人云济南伏生即子贱之后是知虙与伏古字通用后误以为宓也互详第一卷
　　伯犕伯服也　左【僖廿四年】王使伯服游孙伯如郑请滑史记郑世家作周襄王使伯犕请滑索隠犕音服按易系辞服牛乗马说文引作犕牛乗马后汉书皇甫嵩义真犕未乎注犕音服古服字盖犕之与服其声相通故字亦同用
　　坴梁陆梁也　汉书雄甘泉赋飞蒙茸而走陆梁晋灼曰走者陆梁而跳也说文坴字训云一曰坴梁坴陆音同形近古固有作坴梁者其义同也
　　鞠花菊花也　礼记月令鞠有黄花释文云本又作菊按说文菊蘧麦也□日精也蘜治墙也日精治墙皆九月黄花之别名而菊则为蘧麦尔雅释草大菊蘧麦本艸作瞿麦通雅谓蘧麦即南天竺艸是菊与九月黄花絶非一物特以形声与□蘜相近而字又减省故后世皆以菊称九月黄花耳月令之鞠则蘜之省非借用鞠蹋之鞠也楚辞九歌春兰兮秋□犹用本字【一本作鞠】
　　朱朱喌喌也　说文喌呼鸡重言之读若祝伽蓝记曰沙门寳公曰把粟与鸡呼朱朱朱朱犹喌喌朱平喌入一声相转故字亦互用程大昌曰绍兴中有诗曰呼鸡作朱朱呼犬作卢卢俗或借用祝祝风俗通俗鸡本朱氏翁所化故呼鸡曰朱朱此妄言也
　　荤粥荤允薰鬻也　史记五帝本纪黄帝北逐荤粥裴骃注引匈奴曰唐虞以上有山戎猃狁荤粥今汉书匈奴作薫粥汉书霍去病所获荤允之士服防曰荤音薫荤允薫粥也师古曰荤字与薫同按粥即鬻字之省允亦鬻之上声字声相近故亦通用也
　　孕鬻孕育也　礼记乐记毛者孕鬻鬻与育同诗豳风鬻子之闵斯庄子徳充符四者天鬻也天鬻也者天食也鬻并同育养也
　　美美肉也　史晨后碑不能得香酒美隶释云即肉字按越絶书陈音对越王防竹续竹飞土逐太数五为土为食为淮南子原道训欲之心亡于中则饥虎可尾皆即肉字干禄字书广韵并云肉俗作□盖乃隶书之变体其上似穴实肉字之上截非从穴从六也□则又从而变省乃俗书之讹失耳今诸书或有作□作宍者皆非得汉人石刻乃始释然金石文字记并以为俗书亦非
　　祝圄柷圉柷敔也　虞书益稷合止柷敔尧庙碑作祝圄诗周颂作柷圉广韵云柷亦作祝礼记乐记椌楬注谓柷圄也释文云圄本又作敔同圉亦与圄通用囹圄之圄说文作囹圉圉既与圄通圄又与敔通故圉亦通作敔
　　柷融祝融也　见后魏孝文皇帝吊比干墓文
　　巫咒巫祝也　见太公吕望碑
　　筑里妯娌也　广雅妯娌娣姒先后也子方言作筑里郭璞注闗西兄弟妇相呼曰筑里盖古未有妯娌字故假借筑里字称之妯字见诗小雅别有音义
　　叔粟菽粟也　汉书昭帝纪三辅太常郡得以叔粟当赋师古曰叔豆也汉三公山碑叔粟如火用孟子菽粟如水火文亦以叔为菽诗豳风七月烹葵及菽小雅采菽采菽大雅生民荏菽斾斾礼记檀弓啜菽饮水尽其欢释文皆云本亦作叔国语引小雅亦作采叔叔固菽本字也后乃専以叔为季父之称别加艸作菽为叔粟字
　　熟能孰能也　北齐无穷尊师造像碑其熟能覩之者哉开业寺碑亦同按说文孰本熟烂之孰借为谁孰之孰故汉书董仲舒熟烂字但用孰此碑谁孰字反加火作熟盖以二字本为一字故彼此可互用也
　　天督捐毒天竺也　后汉书文苑杜笃论都赋摧天督注即天竺国按汉书张骞吾贾人往市之身毒国邓展曰毒音笃李奇曰一名天笃师古曰今之天竺盖身毒声转为天笃笃省文作竺又转为竹音书微子之命曰笃不忘孔本又作竺左传【僖十二年】谓笃不忘林注谓督厚不可忘也是知督笃竺三字古通又汉书西域无雷国北与捐毒西与大月氐接师古曰捐毒即身毒天笃也本皆一名语有轻重耳是捐毒亦天竺也
　　□然蹵然也　孟子曾西蹵然曰说文引孟子作□然侲肃慎也　后汉书东夷挹娄古肃慎之国孔融肃慎贡楛矢杜笃论都赋获昆弥虏侲注云字书侲音真字书无字诸家并曰侲为粟牍西域国名也读如此不知所出今有肃特国恐是也按两汉书无肃特国惟有肃慎国疑特乃慎之讹侲即肃慎也字虽不见字书然数有促音与肃相近侲慎亦一音相转也
　　防夜夙夜也　礼记祭统舞莫重于武防夜注武曲名武王至商郊停止防夜士卒皆欢乐舞以待旦故名焉宿与夙义同任昉为范云让吏部封侯表防心素志无复贰辞亦夙心也
　　齐速齐遬齐宿齐肃也　楚辞九歌吾与君兮齐速礼记玉藻见所尊者齐遬孟子齐防而后敢言皆斋戒肃敬之意字异义同假借用之也或各如本字作解者非
　　目防牧蓿苜蓿也　汉书西域大宛国马耆目宿史记大宛作苜蓿本艸苜蓿一名牧蓿谓其宿根自生可饲牧牛马也
