<!-- { "loadSidebar": true } -->
　　夙惠夙慧也　世说有夙惠部夙惠即夙慧也论语好行小慧释文云鲁读慧为惠今从古列子周穆王篇秦人逢氏有子少而惠又汤问篇甚矣女之不惠汉书昌邑王清狂不惠后汉书孔融将不早惠乎陆机吊魏武文智惠不能去其恶世说何晏七歳明惠若神惠并同慧又史记淮南王安王有女陵彗有口辨彗亦同慧【今本亦或刻作慧】
　　慧露惠露也　文选沈约徐安陆王碑振平慧以字小人又慧露霑吴仁风被越惠并作慧【汲古阁本俱刻作惠】按韩非子说林惠子亦作慧子二字古竟通用无别
　　兰惠兰蕙也　汉书雄甘泉赋发兰惠与穹穷按说文无蕙字兰谱云蕙即惠之古文□改作也故雄犹但用惠字
　　离支荔枝也　汉书司马相如上林赋答遝离支史记作撘□荔枝干禄字书云离支俗作荔枝
　　防歳也　陆贾春秋后语董公八十二防以遮道说功封为侯
　　柔毳柔脃也甘毳甘膬甘脃也　文子原道篇志弱者柔毳安静毳通作脃荀子议兵篇事小敌毳则偷可用也又甘脃字亦通用毳又作膬汉书丙吉数奏甘毳食物文选枚乗七发饮食则温淳甘膬脭脓肥厚今俗作脆非
　　赘衣缀衣也　后汉书班固西都赋虎贲赘衣注赘衣主衣之官赘缀也雄雍州牧箴敢告赘衣并与尚书缀衣同
　　遰防滞碍也　杨君石门颂□防弗前隶释云□即滞字防即碍字按礼记内则右佩玦捍管遰释文云遰时世反徐作滞广韵防音碍释典云无防也
　　底厉砥砺也　汉书邹阳底厉名号者不以利伤行萧望之底厉锋锷皆与砥砺同荀子性恶篇钝金必待砻厉然后利注厉与砺同诗大雅公刘取厉取锻释文云本又作砺左传摩厉以须【昭十二年】又王孙何自厉也【哀十六年】砺皆作厉
　　防尉太尉也　太尉墓中画象碑防尉公隶续云汉碑书太字皆无防字书有防字与大同音注云海中地名从人从犬者则是倚伏之伏此碑所云防尉公盖是用防为大即太尉公也
　　兑利锐利也　管子小匡篇开方为人巧转而兑利荀子议兵篇仁人之兵兑则若莫邪之利锋当之者溃史记天官书参下三星兑曰罚孟康曰上小下大故曰锐索隠曰星形尖斜也汉书天文志作锐
　　无俚无赖也　汉书季布赞其画无俚之至耳苏林曰俚赖也言其计画无所成赖晋灼曰雄方言俚聊也许慎曰赖也此为其计画无所聊赖至于自杀耳韵防小补引朱子楚辞后语曰孟子不理于口汉书无俚皆训为赖则理固有赖音也不知赖亦有厉音【见下条】两字音皆相通不必専改俚音赖然后为顺也又正字通云汉书无俚之俚古音载入萧字韵俚读若聊盖以第二声转第一声也按说文俚聊也【晋灼注汉书引许慎曰赖也今本说文作聊也】俚有聊义亦不必改俚为聊音也
　　厉癞也　史记刺客豫让漆身为厉注音赖言以漆涂身而生疮为病癞也癞本作疠厉疠之省也
　　迦逅邂遘邂逅也　子太迎首迎父迦逅注迦与邂同又诗郑风邂逅释文作邂遘云遘本亦作逅
　　收责收债也　国策冯暖为孟尝君收责于薛史记孟尝君作收债按左传【成十八年】施舎己责周礼天官小宰听称责以傅别汉书髙帝纪此两家常折券弃责后汉书樊宏责家闻者皆慙凡诸责字义皆为债但诸书皆读如本字不别作音切惟樊宏音侧界反盖债责二字一音相转故虽读如本字而义自为债也
　　树嫁树介也　唐宁王宪疾时寒甚凝霜封树谓之树介汉书五行志木氷为木介天文志谓之树介言象介胄也宪见而叹曰此俗谓树嫁者也谚曰树嫁【一作稼】达官怕吾其死矣问奇集直注木介之介音驾盖俗语因介有驾音而譌为嫁也赵凡夫曰嫁树当为犗树俗讹为嫁此殆不知嫁之由于介而妄取一犗字以当之误矣
　　慸葪袃蒯虿芥蔕芥也　汉书司马相如子虚赋吞若云梦者八九于其胷中曾不蔕芥张揖曰刺绠也史记贾谊服鸟赋细故慸葪兮何足以疑韦昭云慸土介反汉书文选谊赋俱作蔕芥文选注引鹖冠子曰细故袃蒯奚足以疑袃蒯与蔕芥同【见鹖冠子世兵篇】文选张衡西京赋睚眦虿芥注亦引张揖子虚赋云刺绠也虿芥亦与蔕芥同按蔕字有二义二音蔕芥之蔕本音虿即慸字之假借广韵慸在十七夬蔕之蔕音帝广韵在十二霁音义俱别今俗既倒用为芥蔕而又读蔕如帝皆误
　　滂防澎濞澎湃也　文选司马相如上林赋汹涌澎湃史记作汹涌滂防音义皆同淮南子俶真训譬若周云之茏苁辽巢澎濞而为雨濞亦与湃通
　　一兑一队也　正字通兑字下引史王毛仲牧马毎色为一兑注兑队同羣聚也按新旧唐书王毛仲皆是队字不知正字通所引何史俟考
　　未嬉未喜末喜妺喜也　晋语昔桀伐有施有施人以妹喜女焉汉书古今人表作未嬉【汲古阁本刻作末】后汉书文苑崔琦外戚箴未嬉丧殷亦同荀子解蔽篇作未喜【一本作末】一说妹不从未当从本末之末汉书外戚叙桀之放也用末喜三国志魏郭后纪中郎栈潜疏云桀奔南巢祸阶末喜字正作本末之末然路史注云妹者以妹妹目之或音秣非也则外戚与魏志末字或未字之误耳名疑云喜音嬉
　　唐篾唐昧也　荀子议兵篇唐篾死注史记楚懐王二十八年秦与齐韩魏共攻楚杀楚将唐昧昧与篾同按唐韵古音篾音莫计切宋书武帝纪临朐有巨篾水水经注袁宏谓之巨昧水昧乃篾之去声读篾字微髙则如昧读昧字微重则如篾古人书多口南北语音不齐故所或异学者当心解其所以致异之故勿但以写之讹抹煞一切也
　　毒冒瑇瑁也　汉书地里志多犀象毒冒珠玑师古曰毒音代广韵瑇瑁亦作蝳□又云瑇俗作玳
　　妃耦配耦也　诗衞风有狐序云丧其妃耦焉释文音配史记髙后纪髙祖微时妃外戚世家妃匹之爱诸妃字皆音配其义亦即为配自后世以妃为妃嫔字配为配耦字各不相混在古人固通用也韩勅碑幷官圣妃亦即配字此时未尝尊孔子为王岂先尊其夫人为妃乎
　　魁然块然也　汉书东方朔客难今世之学士魁然无徒师古曰魁读曰块
　　粹折碎折也　荀子儒效篇舎粹折无适也注粹读为碎除碎折之外无所之适言必碎折
　　俷德背德也　史记三王世家燕王策曰无作怨无俷德索曰勿使王背德也俷与背悖通
　　倍文背文也　周礼春官大司乐注倍文曰讽疏曰倍文者谓不开读之韩昌黎韩滂墓志读书倍文功力兼人注倍与背同倍文谓背本暗记也
　　睂黱睂黛也　说文黱画睂也徐锴说文系曰古人云衞之处子粉白黱黑今俗作黛字贾谊新书劝学篇尝傅白黱黑正用黱字
　　报塞报赛也　周礼春官都宗人注祭谓报塞也汉书郊祀志冬塞祷祠师古曰塞谓报其所祈也音先代反急就篇谒禓赛祷鬼神宠王伯厚音释云碑本赛作塞无极山碑令王翊各白羊塞神山塞即赛字
　　埃暧曃也　楚辞逺游旹暧曃其曭莽兮注日月晻黮而无光也说文注埃日无光也埃音义与暧曃同
　　能寒能暑耐寒耐暑也　汉书鼂错胡貊之人性能寒粤之人性能暑注能读曰耐荀子正名篇能有所合谓之能注能当为耐古字通也互详第二卷
　　舎采舎菜也　周礼春官大胥春入学舎采合舞郑氏注采读曰菜舎与释同菜苹蘩之属天官夏采释文云采亦作菜
　　浊濊浊秽也　汉书李寻荡涤浊濊师古曰濊与秽同修华岳庙碑荒淫臊濊秽亦作濊又秽亦作薉荀子天论篇耘耨失薉注薉与秽同
　　艾安乂安也　史记封禅书天下艾安按古艾乂字通用书洪范乂用三徳从作乂石经尚书及汉书五行志俱作艾师古曰艾读曰乂而邓艾碑艾却作乂是邓名亦不当读五盖切也
　　振动震动也振怖震怖也　荀子正论篇莫不振动注振与震同恐也战国策燕王振怖大王之威史记五帝纪振惊朕众振皆同震
　　九刃九仞也　仪礼士丧礼疏天子之旗九刃诸侯七刃大夫五刃士三刃刃即仞字书旅獒为山九仞释文云仞字又作刃无极山碑浚谷千刃隶释云以刃为仞骊山温泉颂数刃张猛龙碑万刃皆仞字也
　　充仞充牣也　史记殷本纪益收狗马奇物充仞宫室又司马相如子虚赋充仞其中者不可胜纪仞即牣字孟子于牣鱼跃孙奭音义云牣丁本作仞三公山碑巨仞不数隶释云以仞为牣
　　仞认也　列子天瑞篇天地万物不相离仞而有之皆惑也注仞即认汉书儒林孟喜后宾死莫能持其说喜因不肯仞淮南子人间训非其事者勿仞也又仞人之事者败仞皆同认
　　柔刃柔忍柔韧也　礼记月令命泽人纳材苇注此时柔刃可取作器物也周礼地官山虞注尚柔忍也并与韧通
　　振贷赈贷也　汉书文帝纪发仓庾以振民按说文振举救也赈富也易蛊卦象辞君子以振民育德注济民养德也周礼地官大司徒以保息六养万民三曰振穷礼记月令季春之月振乏絶振贷之振皆用振不用赈尔雅释言赈富也注谓殷赈富有张衡西京赋乡邑殷赈注富饶也赈字之义与振贷逺不相涉今凡振贷字皆通用赈反置振字不用凡书作振者且以为别字矣
　　摩粼磨磷也　州辅碑摩而不粼按论语作磨磷磷与粼古盖通用诗唐风白石粼粼释文云粼亦作磷摩磨见二卷
　　遴啬吝啬也　汉书王莽性实遴啬师古曰遴读与吝同按遴吝二字古通说文遴吝二注皆引易蒙卦以往吝之文一作吝一作遴疑实一字重文也
　　荐绅缙绅侟绅搢绅也　搢绅字本当作搢搢插也谓插笏于绅也史记通用荐五帝本纪荐绅先生难言之汉书又通用缙郊祀志缙绅者弗道按荐兽之所食艸也缙帛赤色也皆无插笏义但以形声相近辄假借用之耳又罗泌路史予悲求仙者之丧其欲也故侟绅之学者毎谓大谩将有黙而识之者正字通谓侟与搢同按字彚补引太元经侟志性仁情喜其音未详此字他书少见据路史文义虽当与搢同然未有明证也又史惟则书大智禅师碑作榗绅改从木疑笔误耳
　　填抚镇抚也　汉书萧何填抚谕告杜钦填抚四夷师古曰镇音竹忍反【当作刃为是】五行志填星即镇星周语是阳失其所而镇隂也史记周本纪作填老子铭隂不填阳填亦镇也
　　防有仅有也堇堇仅仅也廑能仅能也　礼记射义盖防有存者防与仅同汉书地里志堇堇物之所有师古曰堇读曰仅董仲舒廑能勿失耳师古曰廑与仅同防堇廑三字皆通作仅
　　陖陗峻峭也　周憬碑増陖陗兮甚防陭按陖陗与峻峭同说文陖陗髙也史记司马相如上林赋径陖赴险汉书作峻玉篇陖亦作峻峻陖字同
　　畯民俊民也　书洪范俊民用章史记宋微子世家引作畯民
　　俊德峻德也骏极峻极也　书尧典克明俊德大学引书作峻郙阁颂引书仍作俊是以俊为峻也诗大雅骏极于天释文云骏又作峻同中庸引诗作峻羊窦道碑危骏囘逺隶释云即峻字骊山温泉碑用畯极字是又以骏畯为峻也字义虽不同皆因声借用
　　骏桀俊杰也　史记屈原懐沙赋诽骏疑桀兮固庸态也王逸曰千人才为俊一国髙为桀也骏即俊字借也
　　恂目瞬目也　列子黄帝篇今汝怵然有恂目之志注引何承天纂文云吴人呼瞬目为恂目按广韵瞬亦作瞚亦作眴史记项羽本纪梁眴籍曰可行矣恂疑从眴而误也
