<!-- { "loadSidebar": true } -->
　　唲尔筦尔也　虞世南夫子庙堂碑唲尔微防按玉篇口部有唍字胡板切小笑貌集韵云本作莞是唍即莞字也川篇载有唲字同莞盖即玉篇唍字变完为皃盖写笔迹小异又诸碑笑字多加口李仲旋碑陈明府孔子庙碑皆然
　　蕑畧简畧也　桐柏庙碑蕑畧不敬按五经文字云蕑兰也古闲反见诗风俗以为简策字此说非也汉人作隶书其笔法如是非俗人不辨蕑简也说见前管字下
　　坛□坛墠也　左传【襄十八年】正义曰尚书金縢曰为三坛同墠王肃本作坦武梁碑前设坛□隶释云□即墠字盖墠坦古通用此又易土以石也
　　蚕蠒蚕茧也　论衡无形篇蚕食桑老绩而为蠒广韵蠒俗茧字
　　重茧重趼也　庄子天道篇士成绮百舎重趼见老耼战国策墨子自鲁趋楚十日十夜足重茧而不休息皆谓足胝起如茧也趼茧字异音义同
　　劗髪剪髪也　汉书严助劗髪文身之民也晋灼曰张楫以为古翦字也师古曰劗与翦同淮南子主术训是犹以斧劗毛齐俗训中国冠筓越人劗髪皆同翦郝京山读书通云韩非子用人篇随绳而斲因攒而缝左思魏都赋或镂肤而钻髪攒钻皆通作翦又史记鲁世家周公自揃其爪沈之河汉书韦贤鬋茅作堂亦皆与翦同又按广韵翦截也俗作剪今人以翦为矢读作去声并不知翦为剪本字惟张楫颜师古辈犹识古字也
　　胡辇瑚琏也　汉韩勅碑脩造礼乐胡辇器用隶释云胡辇者瑚琏也按周礼地官乡师与其輂辇注故书辇作连郑司农云连读为辇又春官巾车辇车组挽释文云辇本作连礼记明堂位夏后氏之四连释文云连本又作琏琏古通连连又通辇以辇为琏犹以连为辇也要之辇琏同音故借
　　湛沔沈湎也　汉书礼乐志湛沔自若又霍光湛沔于酒湛沔与沈湎同
　　沇州兖州也　汉书天文志角亢氐沇州广韵沇同兖按说文口部防注读若沇州之沇二字古通用
　　一防一卷也　通雅云升庵曰防音周道书以一卷为一防智按本出真诰而周音可疑孙愐尤韵丩篆作□说文纠缪也将以此音一卷之防乎随经籍志唐艺文志何逊集皆八防诗纪刻作字盖缘陶九成说郛以防纪书而作也黄伯思曰小宋太一宫诗仙图几吊开盖误用防为吊也真诰所谓防即卷字陈景元据真诰以防即篇字亦误防盖卷篆之省文耳则音周者皆因近丩而误也智又思书称一函函本作圅圅从弓音防一防盖一圅也省文作讹而为防搢按防字义与卷近以一防为即一卷则可至谓防盖卷篆之省文则殊不然卷篆作□不与防近也杨氏以防为音周当必别有所据岂仅因形类丩字文而遂定防为周音乎此字终当存疑
　　臑动蠕动也　荀子臣道篇喘而言臑而动注臑与劝学篇蠕同微动也蠕本作蝡
　　耎防蠕懦輭也　汉书西南夷恐议者耎师古曰怯不前之意也耎音人兖反史记防蠕观望后汉书西羌虞诩疏曰公卿懦容头过身又清河孝王庆懦之恩义皆同輭俗作软
　　柔需柔耎也濡弱耎弱也　周礼考工记脂之则需注少师曰读为柔需之需庄子天下篇濡弱谦下为表战国策其需弱者来使则王必听之需濡音义皆当同耎即輭字也经史耎需愞懦偄诸字声义皆相通
　　踳駮踳驳舛驳也　说文舛字雄说从足从春作踳唐元宗孝经序云踳驳尤甚左思魏都赋谋踳駮于王义梁书用律者多踳駮皆舛字也又说文舛对卧也唐韵踳亦作僢淮南子说山训分流僢驰舛踳僢一字韵书音踳僢为尺尹切音舛为昌兖切误也礼记王制南方曰蛮注卧则僢疏云首在外而足向内此亦与说文舛训对卧之义相近又庾元威曰众议丛残音词防牙防与舛同牙即互字
　　勉身防身也　王献之帖阮新妇勉身得雄说文防生子免身也此盖借勉为防
　　劳免劳勉也　汉书薛宣宣因移书劳免之免即勉字互详前闵免字下
　　緷絻衮冕也　管子君臣上篇衣服緷絻尽有法度注緷絻古衮冕字荀子正名篇乗轩戴絻注絻与冕同史记封禅书长安东北有神气成五采若人冠絻焉冕亦作絻
　　结辽吉了也　续文献义物攷曰泸南人蓄秦吉了外国买之吉了曰我汉鸟也不愿入异方遂不食死仇池笔记甚详头有黄茸舞则开花倒悬昔人所谓倒挂緑毛妖凤即此类也唐书南蛮环王出结辽鸟即吉了也
　　窈窈窅窅聈聈杳杳也　淮南子精神训古未有天地之时惟像无形窈窈冥冥说苑权谋篇将将之台窅窅其谋汉书礼乐志安世房中歌清思聈聈音义皆与杳杳通
　　防窱杳窱窎窕窈窕也　文选张衡西京赋望防窱以径廷李善注窱他吊切郑嵎津阳门百韵诗迎娘歌喉玉防窱蛮儿舞带金葳蕤说文窱杳窱也班固西都赋又杳窱而不见阳李善注引广雅曰窈窕深也窈与杳同杜少陵诗影动窎窕冲融闲皆与诗窈窕声义相通
　　宵雅小雅也　礼记学记宵雅肄三注宵之言小也习小雅之三
　　防萝茑萝也　费鳯碑防与女萝今诗作茑说文茑或从木盖茑防一字重文也
　　□穰扰攘也　李翊碑时益部□穰隶释云以□穰为扰攘按说文扰本从□作□隶书讹省从忧此作夏者乃□之省文非从春夏之夏也樊敏碑京师□穰周公礼殿记防直□乱皆同穰本丰穰字亦借为攘乱字
　　妙身眇身也　袁良碑朕以妙身袭□继业隶释云元纪穷极幼眇注读曰要妙此言朕以妙身继业者读妙为眇也按说文无妙字故古书多以眇为妙此碑当用眇字而反借妙是古非无妙字也疑二字音义本通说文女部偶遗此字耳
　　翲忽秒忽也摽末秒末也　史记太史公自序闲不容翲忽正义曰字当作秒音匹沼反汉书王莽及至青戎摽末之功服防曰摽音刀末之摽摽即秒字淮南子天文训律之数十二故十二蔈而当一粟蔈亦与秒同
　　窈纠蟉蚴蟉天蟜也　诗陈风月出舒窈纠兮劳心悄兮纠音矫与悄叶窈纠缠绕貌史记司马相如大人赋骖赤螭青虬之蟉蜿蜒又云低昂夭蟜皆形容其屈折之状上林赋青龙蚴蟉于东箱其声义皆通
　　俵着表着也　尧庙碑俵着□铭又俵着孟府君美勋于阳按玉篇俵散也隶释云假借为表
　　饿饿莩也　汉书食货志赞涂有饿孟子作饿莩广韵作殍师古曰音频小反诸书或作殍字音义亦同韵防云说文音皫物落也凡从者皆当作从爪从又今变为孚转写讹耳本非孚信之孚今经史承讹难以遽改
　　哨然悄然也　张纳碑哨然愍悼隶释云以哨为悄蚤甲爪甲也　荀子大畧篇争利如蚤甲注蚤与爪同周礼考工记轮人察其菑蚤不齵注蚤读为爪
　　晧天昊天也　夏承碑晧天不吊尔雅释天夏为昊天郭注云言气晧旰释文晧亦作昊郙阁颂精通晧穹后汉书郎顗则太皓和悦注太皓天也皆以晧为昊晧本从日隶变从白
　　太晧太昊也　孔羡碑虽太晧游龙以君世太晧谓太昊氏也晧与昊同见前又古太昊少昊亦作太□少□
　　浩仓昊苍也　尧庙碑恩如浩仓隶释云以浩为昊晧晧旰旰浩浩汗汗也　史记河渠书晧晧旰旰兮闾殚为河晧晧即浩浩旰旰即汗汗也
　　四颢四皓也　说文颢注南山四颢白首人也汉书张良须睂皓白衣冠甚伟师古曰所以谓之四皓广韵颢今或作晧
　　皞天昊天也　汉书郑崇欲报之徳皞天罔极诗小雅蓼莪本作昊天师古曰皞与昊同
　　少曎少昊也　潜夫论五徳志太曎已前尚矣姓氏志少曎氏之衰而九黎乱徳按曎即暤字之变后汉书马援注引东观记曰援上书臣所假伏波将军印伏字犬外向成臯令印臯字为白下羊丞印四下羊尉印白下人人下羊即一县长吏印文不同恐天下不正者多符印所以为信也所宜齐同盖汉时臯字变体如此韩勅碑隂河南成□与隶书睾字相近而泽择等字亦有作□者故颜氏家训有臯分□外之讥也此太曎少曎字盖本日畔着□本为暤字而隶楷相遂与从睾之字无异是为隶变学者不可不知其递嬗之由也
　　酆滈丰镐也　雄羽猎赋经萦酆滈注通作镐亦作鄗今汉书文皆刻作镐按荀子制兵篇武以滈亦以滈为镐
　　骚除扫除也　史记李斯由灶上骚除徐广曰骚音扫又黔布大王宜骚淮南之兵注言尽举之如扫地也骚盖与扫同
　　□老也　见张猛龙碑颜氏家训云北朝丧乱之余书迹鄙陋加以専辄造字猥拙甚于江南乃以百念为忧言反为变不用为罢追来为归更生为苏先人为老如此非一徧满经盖当时之俗书也
　　祈嘄祈祷也　周礼太祝注祈嘄也释文云刘音祷按嘄本音骁刘音祷即借以为祷字也
　　木草木也　汉书礼乐志郊祀歌木零落师古曰古草字按说文音彻艸木初生也古文或以为艸字书洪范庶草蕃庑古文尚书作屮鼂错茅臣无知识草皆作
　　保玉寳玉也珍珤珍寳也　史记周本纪命南宫括史佚展九鼎保玉徐广曰保一作寳汉李氏镜铭明如日月世之保博古图汉尚方镜铭寿比金石国之保皆以保为寳又寳亦作葆史记鲁世家毋坠天之降葆命孔安国曰言不救则坠天寳命也今尚书金縢作寳命又留侯世家见谷城山下黄石取而葆祠之徐广曰史记珍寳字皆作葆又后汉书光武纪今若破敌珍珤万倍注珤古寳字李阳氷书迁先茔碑天寳字亦作珤
　　繦保强葆襁緥也　史记司马相如封禅书是以业隆于繦保鲁世家成王少在强葆之中索隠曰强葆即襁緥古字少假借用之又大戴礼保傅篇成王处繦抱之中朝诸侯似亦用繦抱为襁緥也
　　儋何儋荷也　说文何儋也徐曰儋何即负何也借为谁何之何今俗别作担荷非是易噬嗑何校灭耳释文何本亦作荷诗小雅何簑何笠释文云何何可反左传【昭七年】其子弗克负荷释文云荷本亦作何张公神碑何天之休鲁峻碑斨薪弗何衡方碑何规履榘荷皆作何
　　輡轲坎坷也　楚辞东方朔七谏然輡轲而留滞与坎坷同皆蹭蹬意又作轗轲亦同
　　椯颐朶颐也　易朶颐释文引京房易作椯字书或引作防与今刻释文异
　　□闼琐闼也　见华阳观王先生碑东林寺碑锁字亦作□
　　果陏果蓏也　史记货殖楚越之地果陏蠃蛤不待贾而足徐广曰地里志作蓏按易说卦为果蓏京房本作堕陏与堕同堕蓏音近陏堕形近故古字假借用之史记正义陏音摇果摇犹摇叠包果也此解非是
　　妖蛊妖冶也　文傅毅舞赋貌嫽妙以妖蛊兮张衡西京赋妖蛊艳夫即妖冶也马融广成颂田开古蛊注蛊与冶通蛊音冶盖古少家麻音故冶读如蛊犹榭之为序迓之为御也
　　下借假借也　后汉书独行李充大将军邓骘贵戚倾时无所下借注下音假即假借也
　　廎写倾泻也　杨君石门碑下则入□廎写廎即倾写即泻礼记曲礼器之溉者不写其余皆写集韵写与泻同殽阬碑承写其流亦同
　　疾养疾痒也技懩技痒也　荀子彊国篇疾养缓急之有相先者也注养与痒同又正名篇疾养凔热亦同文选潘岳射雉赋徒心烦而伎懩注有伎艺欲逞曰伎懩音养李善引风俗通曰髙渐离变易姓名庸保于宋子之家久作苦闻其家堂客击筑伎养不能毋出言也懩与养同亦即痒字杜子美八哀诗荟萃何技痒即潘赋语也按说文本无痒字虫部蛘注云搔蛘也似蛘即痛痒字广韵作痒又云痒与痒同
