<!-- { "loadSidebar": true } -->
　　宋僧相净着天竺字源以华梵对翻有十四声三十六字母有牙齿舌喉唇五音景祐中进仁宗御制序
　　神珙元魏时入中国始有反切之学着四声五音九弄反纽图谱序曰七步之才五音为首文字聿肇反切为初一字有讹余音皆失其法有双声疉韵罗纹音和反纽傍纽正纽诸门中国所用音和一门耳
　　王应电曰声之有余也一义而各为一声不能声为之制字也故以一字而转为数声【辟君也转僻譬辟避四声枕卧器也转去声又转酖三声】转注之谓也声之不足也一声而或兼数义不能义为之制字也故以一字而借为数义【风气也借风俗夷东夷也借平又借伤能兽也借才能之草长也借住又借语词】假借之谓也
　　孙过庭论书必傍通二篆俯贯八分包括章草涵泳飞白若豪厘不察则胡越殊风
　　姜尧章书谱曰作字须考篆文知点画来歴先后如左右之不同刺防之相异王之与玊示之与衤以至秦奉泰春形同理殊得其源本斯不浮矣

　　俗书刊误卷十二
