<!-- { "loadSidebar": true } -->
　　钦定四库全书　　　　　经部十
　　类篇　　　　　　　　小学类二【字书之属】提要
　　【臣】等谨案类篇四十五卷旧本题宋司马光撰嘉定癸亥董南一作光切韵指掌图序亦称光尝被命修纂类篇古文奇字搜猎殆尽然书后有附记曰宝元二年十一月翰林学士丁度等奏今修集韵添字既多与顾野王玉篇不相参协欲乞委修韵官将新韵添入别为类篇与集韵相副施行时修韵官独有史馆检讨王洙在职诏洙修纂久之洙卒嘉祐二年九月以翰林学士胡宿代之三年四月宿奏乞光禄卿直秘阁掌禹锡大理寺丞张次立同加校正六年九月宿迁枢密副使又以翰林学士范镇代之治平三年二月范镇出知陈州又以龙图阁直学士司马光代之时已成书缮写未毕至四年十二月上之然则光于是书特监缮写经奏进而已传为光修非其实也书凡十五卷每卷各分上中下故称四十五卷末一卷为目録用説文解字例也凡分部五百四十三其编纂之例有九一曰同音而异形者皆两见二曰同意而异声者皆一见三曰古义之不可知者皆从其故四曰变古而有异义者皆从今五曰变古而失真者皆从古六曰字之后出而无据者皆不特见七曰字之失故而遂然者皆明其由八曰集韵之所遗者皆载九曰字之无部分者皆以类相聚考集韵所收并重文为五万三千五百二十五字此书凡文三万一千三百一十九重音二万一千八百四十六仅五万三千一百六十五字较集韵所收尚少三百六十字而例云集韵所遗皆载者葢集韵重文颇为杂滥此书凡字之后出而无据者皆不特见故所删之数多于所增之数也其所编録虽不及説文玉篇之谨严然字者孶也辗转相生有非九千旧数所能尽者玉篇已增于説文此书又增于玉篇时防所趋久则为律有不知其然而然者固难以一格拘矣乾隆四十五年十月恭校上
　　一　　　　　　　　　　总纂官【臣】纪昀【臣】陆锡熊【臣】孙士毅
　　总　校　官　【臣】　陆　费　墀

　　司马光类篇原序
　　虽有天下甚多之物苟有以待之无不各获其处也多而至于失其处者非多罪也无以待之则十百而乱有以待之则千万若一今夫字书之于天下可以为多矣然而从其有声也而待之以集韵天下之字以声相从者无不得也从其有形也而待之以类篇天下之字以形相从者无不得也既已尽之以其声矣而又究之以其形而字书之变曲尽盖景祐中诸儒始受诏为集韵之书既而以为有形存而声亡者不可以贵得于集韵于是又诏为类篇凡受诏累年而后成夫天下之物其多而至比于字书者未始有也然而多不获其处岂其无以待之昔周公之为政登取鼋攻枭去蛙之法无不备具而孔子之论礼至于千万而一有者皆预为之説夫此将以应天下之无穷故待天下之物使处如治字书则物无足治者凡为类篇以説文为本而例有九一曰槻槼异释而呐防异形凡同音而异形者皆两见也二曰天一在年一在真凡同意而异声者皆一见也三曰□之在艸□之在防凡古意之不可知者皆从其故也四曰雰古气类也而今附雨防古口类也而今附音凡变古而有异义者皆从今也五曰□之在囗无之在林凡变古而失其真者皆从古也六曰之附天之附人凡字之后出而无据者皆不得特见也七曰王之为玉□之为朋凡字之失故而遂然者皆明其由也八曰邑之加□白之加□凡集韵之所遗者皆载于今书也九曰□之附小□之附叒凡字之无部分者皆以类相聚也推此九者以求其详可得而见也凡十四篇目録一篇每篇分上中下总四十五卷文三万一千三百一十九重音二万一千八百四十六具于后云

　　钦定四库全书
　　类篇卷一
　　宋　司马光　撰
　　十四部
　　文二千六百
　　重音一千三百五十五
　　一惟初太始道立于一造分天地化成万物凡一之类皆从一古文作弌【于悉切古文从弋文二】丕防【攀悲切大也或从十文二】元【愚袁切説文始也首也又姓文一】天□【他秊切説文颠也至髙无上古作□唐武后作□天又铁因切文三重音一臣光曰唐武后所撰字别无典据各附本文注下】吏【力置切治人者也文一】万【无贩切数也又密北切虏复姓北齐特进万俟普文一重音一】
　　文十　　　　　　重音二
　　丄髙也此古文上指事也凡丄之类皆从丄或作上古作二【是掌切上又时亮切文三重音一】
　　防旁□□□□【蒲光切説文溥也作旁尔雅二逹谓之歧旁古作□□籀作旁或作□旁又铺郎切旁礴混同也又蒲庚切旁勃白蒿也食之夀八百歳又晡横切騯或作旁文六重音三】丅下【亥雅切底也指事篆文作下下又后五切下也又亥驾切降也又居迓切以物贷人也文二重音三】帝□【丁计切谛也王天下之号古作□帝又丁易切文二重音一】
　　文十三　　　　重音八
