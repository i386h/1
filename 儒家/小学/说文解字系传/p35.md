<!-- { "loadSidebar": true } -->
　　栽筑墙长板从木声春秋传曰楚围蔡里而栽臣锴按春秋左传曰土功之事水昏正而栽谓始立桢干及版筑之也又栽植也昨莱反
　　
　　筑捣也从木筑声陟祝反
　　□古文臣锴曰畐愊竹声
　　
　　干下干改木筑墙端木也从木干声臣锴曰筑墙两旁木也从以制版者根岸反
　　
　　檥干也从木义声臣锴按许愼音为又史记注曰整舩向厈曰檥古谓马口旁□(左金右截)为轙义与此整舡之檥同也研之反
　　
　　构盖也从木冓声杜林以为椽桷之字臣锴曰盖凡盖皆名也杜林说文字者杜业之子也椽屋椽也格沤反
　　
　　模法也从木莫声读若嫫母之嫫臣锴曰以木为规模也门胡反
　　
　　桴眉栋名从木孚声臣锴按尔雅栋谓之桴注曰屋檼臣锴按隐音殷字云声今人亦呼为檼谓屋前后檐横栋也眉楣同也附柔反
　　
　　栋极也从木东声得贡反
　　
　　极栋也从木亟声臣锴按极屋脊之栋也今人谓高及甚为极义出于此亦谓之危春秋后语魏人将杀范痤范痤登危而说是也其息反
　　
　　柱槛也从木主声直主反
　　
　　楹柱也从木盈声春秋传曰丹桓宫楹臣锴曰盈之言盈盈无对立之状古诗曰迢迢牵牛星皎皎河汉女盈盈一水间脉脉不得语也亦征反
　　
　　樘邪柱也从木堂声臣锴曰樘之言堂也王延寿灵光殿赋曰枝堂杈牙而斜□(左木右据去手)是也澄庚反
　　
　　榰柱砥古用木今以石从木耆声易榰恒卤是臣锴曰即柱下根也按周易恒卦上六振恒卤王弼云振动也今许慎言榰则孟氏所注易文故不同章移反
　　
　　楶欂栌也从木咨声臣锴按尔雅栭谓之楶谓梁上短柱上承屋脊者管仲山□(左木右楶)藻梲盖刻此柱为山形画两旁枝梧木为水藻之又今尚谓此短柱为屋山也檐者直立之意即血反
　　
　　楯阑槛也从木盾声树忍反
　　
　　栌柱上柎也从木卢声伊尹曰果之羙者箕山之东青鳬之所有甘栌焉夏热也一曰有宅槛木出弘农山也臣锴曰今谓草木枝端华房之蔕为树此栌象之即今之斗也自伊尹下出吕氏春秋一曰以下山海经所载也论孤反
　　
　　枅屋栌也从木幵声臣锴曰斗上横木承栋者横之似笄也古兮反
　　
　　左木右类列栭也从木□(类列)声诗曰其□(左木右类列)其良嶭反
　　
　　栭屋枅上标从木而声尔雅曰栭谓之楶臣锴按尔雅栭即□(左木右咨)也又字书小栗为栭栗忍伊反
　　
　　左木右(稳去禾)棼也从木□(稳去禾)声于靳反
　　
　　左木右尞椽也从木燎声臣锴按史记禇少孙东方朔传曰后重□(左木右尞)中有物出谓大屋庑下椽自上峻下则自其中栋假装其一旁为椽使若合掌然故曰重有老察二音在车盖上亦同也勒抱反
　　
　　桷榱也从木角声春秋传曰桓宫之桷椽方曰桷臣锴按刘焘释名曰桷确坚而直也江岳反
　　
　　椽椽也从木□(篆去竹)声缠专反
　　
　　榱秦名为屋椽周谓之榱齐谓之桷从木衰声臣锴按春秋刻桓官桷又在左传曰齐子□(类尾)抽桷击扉三庆封将死犹援庙桷动于甍至宋伐郑则曰取桓宫之椽归为庐门之椽桓宫郑庙也以此知齐鲁谓之桷也所追反
　　
　　楣秦名屋櫋也齐谓之檐楚谓之梠从木睂声臣锴按尔雅楣谓之梁谓门上横梁也睂犹际也闽之反
　　
　　梠楣也从木吕声力举反
　　
　　左木右蓖去草梠也从木□(蓖去草)声读若枇杷之枇臣锴曰按□(左木右蓖去草)即连檐木也在椽之端际班固西都赋曰镂槛文□(左木右蓖去草)是也皋冝反
　　
　　櫋屋榜聮也从木边省臣锴曰櫋亦□(左木右蓖去草)也楚辝九歌曰擘蕙櫋兮既张是也□(上草下木)田反
　　
　　檐□(左木右蓖去草)也从木詹声臣锴按尔雅檐谓之樀今俗书作檐羊亷反
　　
　　左木右覃屋梠前也从木覃声一曰蚕槌田南反
　　
　　樀摘也从木啻声尔雅曰檐谓之樀樀朝门读与滴同臣锴曰据许慎指曰朝门之檐也颠狄反
　　
　　植戸植也从木直声臣锴按尔雅植谓之传传谓之揬注谓戸持鎻植也植即门户之横键所穿木也鏁所拊焉故谓之揬揬者为横杠所唐突也神息反
　　□（或从置臣锴曰植置亦声）
　　
　　枢戸枢也从木区声尺夫反
　　
　　左木右兼戸也从木兼声若减反
　　
　　楼重屋从木娄声勤兠反
　　
　　上龙下木房室之疏也从木龙声臣锴曰疏即葱也栊者言若禽兽之笼然臣以为小曰葱阔逺曰栊来充反
　　
　　棂楯间子也从木霝声臣锴曰即今人阑楯下为横棂也故班固西都赋曰伏棂槛而俯听以版为之曰轩通名曰槛今人言葱棂亦是也连丁反
　　
　　杗栋也从木亡声尔雅曰杗廇谓之梁臣锴按尔雅注屋大梁也勿强反
　　
　　左木右束短椽也从木束声臣锴曰今大屋重撩下四隅多为短椽即此也田録反
　　
　　左木右亏所以涂也秦谓之□(左木右亏)关东谓之镘从木亏声臣锴按春秋左传郑子产说晋文公为政□(左木右亏)人以时塓馆宫室秦晋邻接也今江淮间□(左木右亏)为馒即关东也宛都反
　　
　　槾杅也从木曼声臣锴按今人犹谓为□(左三点水右上尸下工)槾也没团反
　　
　　椳门枢谓之椳从木畏声乌恢反
　　
　　左木右冐门枢之横梁从木冐声臣锴曰门楣横木门上枢鼻所附或亦连两鼻为之以冐门楣也莫号反
　　
　　□璧柱从木薄省声臣锴曰即壁中小柱西京杂记谓之壁带班固西都赋谓之落带所谓落带金釭也今人谓之破间柱平碧反
　　
　　捆门橛也从木困声臣锴曰谓门两旁挟门短限今人亦谓门限可以施其两旁谓之檐限古者多乗车故门限必去之也古者君命将出师曰捆以外者将军制之是也捆犹□(左上匕左下示右欠)也□(左上匕左下示右欠)如也谓人物岀入多触扣之也孟子曰陈仲子捆屦而食谓织屦毕必以木椎叩之使平易也苦衮反
　　
　　榍限也从木屑声臣锴曰榍所以为限阂也息切反
　　
　　柤木闲从木且声臣锴曰闲闲也柤之言阻也侧巴反
　　
　　枪歫也从木仓声一曰枪攘也臣锴按司马迁书曰见狱吏而头枪地楮常反
　　
　　楗限门也从木建声臣锴曰门关也所以限门之关也老子曰善闭旡关楗其献反
　　
　　櫼楔也从木韱声臣锴曰谓簮也榍也此即今俗从小上大下为櫼字精亷反
　　
　　楔櫼也从木契声臣锴按此即櫼也尔雅枨谓之楔注曰门两旁木柣即今府署大门脱者两旁斜柱两木于橛之端是也盖枨亦呼为楔与许慎所言櫼别也息切反
　　
　　栅编树木从木册声爰侧反
　　
　　杝落也从木也声读又若他臣锴按诗曰伐木椅矣折薪杝矣笺云杝谓观其理不欲妄挫之也池倚反
　　
　　左木右橐夜行所击者从木橐声易曰重门击□(左木右橐)臣锴按今周易作柝唯周礼作此□(左木右橐)字他作反
　　
　　桓亭邮表从木亘声臣锴曰亭邮立木为表交木于其端则谓之华表言若也华古者十里一长亭五里一短亭邮过也所以止过客也表双立为桓周礼云执桓圭郑玄以为若宫室象则谓若双立之柱也桓又作瓛瓛则马口吻旁双纎此珪文亦似双铁也戸寒反
　　
　　左木右屋木帐也从木屋声臣锴曰木为帐匡也乙卓反
　　
　　橦帐柱也从木童声臣锴曰亦谓旌旗之干也宅邦反
　　
　　杠床前横木也从木工声臣锴曰即今人谓之床桯也又对举也沟尨反
　　
　　桯床前几从木呈声臣锴曰几所凭也今言床桯义出于此他宁反
　　
　　桱桱桯也东方谓之荡从木巠声臣锴曰桯即横木也桱劲梃之皃也今东方□东江淮谓杉木长而直为杉桱是也古零反
　　
　　床安身之几座也从木丬臣锴曰床即以安身也春秋左传曰薳子冯伪病掘地下冰而床焉至今恭坐则榻也故从木丬则床疾字之旁象人之斜身有所倚着实不成字至于墙牂戕并从床字之省形并在右其左并曰声李阳冰妄言木字右旁为片云丬音墙且说文并无丬字又丬从丬与字殊异又片字直而丬字斜欹则阳氷之谬妄不言可悉也会意乍庄反
　　
　　枕卧所荐首者从木冘声之祍反
　　
　　楲楲窬亵噐也从木威声臣锴按史记注楲窬即厕中行清噐也窬音窦臣又按释名行清即粪槽谓之清者言其秽污当常清除之也一曰楲窦即虎子溲噐也人君谓之虎子西京杂记李广与兄射猎冥山之北见伏虎一矢中之以其头为噐今人铸铜象之为噐示服猛也又史记张骞传匈奴破月支取其虏头为饮噐亦噐也楲言秽也迂归反
　　
　　椟匮也从木卖声一曰木名又曰椟木也臣锴按论语曰有羙玉于斯韫椟而蔵诸又韩子曰郑人卖珠为熏之桂椟是也驼谷反
　　
　　栉梳比之揔名也从木节声臣锴按周礼节作楖楖之言积也阻瑟反
　　
　　梳理发也从木疏省声臣锴曰当言从木疏省疏亦声传冩脱脵梳之言导也色居反
　　
　　左木右合剑押也从木合声臣锴曰押匣字也亦谓之铗楚辝曰带长铗之崔嵬是也芴搯反
　　
　　槈薅噐也从木辱声臣锴曰薅音蒿即耘田也槈其噐也以意作奴姤反
　　左金右辱□（或作从金）
　　
　　木中两目□(上草下木)臿也从木入象形眀声也臣锴曰眀音惧也卷于反
　　
　　上草下木两刄臿也从木□(类草头)象形宋魏曰□(上草下木)也臣锴曰臿即锹锸字也两刄形不成字此字难以象形又近于指事牙爪子反
　　左金右于或从金于臣锴曰于声
　　
　　左木右类目臿也从木□(类目)声一曰从土輂齐人语臣锴曰即以字也详纪反
　　梩或从里臣锴曰里声周礼曰周人輂加载一梩是也
　　
　　左木右台耒端从木台声臣锴曰即耜刄也弋之反
　　□（或从金台声）
　　□（籀文从辝臣锴曰从木辝声）
　　
　　左木右军六义犂一曰犂上曲木犂辕从木军声读若纬或如浑天之浑臣锴曰今开荒之犂又有岐刃也辕即犂柄也戸昆反
　　
　　櫌摩田噐从木忧声论语曰櫌而不辍臣锴曰谓布种后以此噐摩之使土开发处复合以覆种也衣尤反
　　
　　欘斫也齐谓之镃錤一曰斤柄性自曲者从木属声臣锴按尔雅注掘镢也孟子虽有镃錤不如待时赵岐注云镃錤田噐也孟子齐梁之人也周礼曰一宣有半谓之欘注云欘斵斤也柄长二尺辍续反
　　
　　左木右箸斫谓之□(左木右箸)从木箸声竹勺反
　　
　　杷收麦噐从木巴声臣锴按杷者所以聚也字书曰一名渠拏蒲牙反
　　
　　左木右役种□(左木右役)也一曰焼麦柃□(左木右役)从木役声臣锴按字书又小矛也与辟反
　　
　　柃木也从木令声连丁反
　　
　　柫击禾连枷也从木弗声臣锴按国语管仲说农曰权节其用耒耜芟枷注曰枷柫也所以击草附弗反
　　
　　枷柫也从木加声淮南谓之柍间巴反
　　
　　杵舂杵也从木午声臣锴按□(类春)字注午杵也臣以为午者直□(类春)之意此当从言午午亦声无亦字脱误也嗔仲反
　　
