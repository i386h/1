<!-- { "loadSidebar": true } -->
　　稷齐也五榖之长也从禾畟声臣锴按本草梁贞曰先生八榖黍稷稻梁禾麻菽麦俗人尚不能分况芝英乎臣今按本草新注黍有数种有黒有黄此今人所易知尔雅秬黒黍秠一稃二米诗曰天降嘉榖维秬维秠注曰皆赤黒黍但其中米异耳稷即穄一名粢字亦作斋楚人谓之稷关中谓之麋呼其米为黄米稻即常食有粳有稬梁即粟之麤者有青梁穗有毛粒青米亦微青细于白梁黄梁岀蜀汉南闽浙间亦种之穂大毛长榖米俱麤于白梁而叔少子不耐水旱食之香羙逾于诸梁人号为竹根黄梁陶隐居所谓襄阳竹根梁白梁尔雅谓之苞白苗穂大多毛且长诸梁多相似而白梁榖麤扁长不似粟圆也米白且大食之香羙黄梁之亚尔雅云虋赤苗今人赤榖粟有数种皆细于诸梁北土常食与梁有别禾即麻即苴荢二种也菽荳也麦有二麰大麦也来小麦也又有穬麦陶云穬麦马食者楚辞曰穱麦挐黄梁煎弋反
　　□古文
　　
　　穊稠也从禾旣声臣锴曰稠宻也古人云深耕穊种故从禾讫示反
　　
　　稀疏也从禾希声臣锴曰穊旣以禾为凖稀亦同也当言从禾爻巾无声字后人加之爻者希疏之义与爽同意巾亦足其希象至莃与晞皆从稀省何以知之说文巾部爻部并无希字以是知之忻祈反
　　
　　上类蔑下禾禾也从禾蔑声名噎反
　　
　　斋示改禾稷从禾齐声臣锴曰此即斋盛字其米为斋在器曰盛今典亦通借齐字为之稷字注巳详子思反
　　□或从次作臣锴曰次声
　　
　　秫稷之黏者从禾术声臣锴曰黏者柔懦也术者象其体柔挠八其米也言声传冩误加之下有八字不当言声若许愼不知则当言阙常出反
　　□或不从禾作臣锴曰但象其禾体柔弱也□(上草下朮)术怵述从此
　　
　　左禾右祭糜也从禾祭声子歳反
　　
　　稻稌也从禾舀声臣锴按尔雅稌注曰今沛国呼稌徙讨反
　　
　　稌稌稻也从禾余声周礼曰牛冝稌臣锴曰冝谓体性相冝也按本草牛肉甘平安中益气主消渇稻米亦暖中稻令人热牛肉性平相和为冝也他鲁反
　　
　　稬沛国谓稲为稬从禾耎声臣锴曰稬懦也许愼谓稷为秫稻为穤今则同之奴赞反
　　
　　稴稲不黏者也从禾兼声读若风廉臣锴曰即今稲也贤兼反
　　
　　左禾右亢稻也从禾亢声臣锴曰亢声根横反
　　稉俗稉臣锴曰更声
　　
　　秏稻属从禾毛声伊尹曰饭之羙者玄山之禾南海之秏臣锴曰此吕氏春秋载伊尹说汤之辞也吼号反
　　
　　左禾右广芒粟也从禾广声古猛反
　　
　　秜稻今年落来年自生谓之秜从禾尼声臣锴曰即今云稆生稻也利之反
　　
　　稗禾别也从禾卑声琅琊有稗穊臣锴曰似禾而别也孔子曰是用秕稗也稗生水田中故谢灵运诗曰蒲稗相因依旁卖反
　　
　　移禾相倚移也从禾多声一曰移禾名故相倚则移也以支反
　　
　　颖禾末也从禾顷声诗曰禾颖穟臣锴曰谓禾穂之端也非谓芒为颖故尚书曰唐叔得禾异畆同□(类顷)白虎通曰唐叔之禾大几盈车长几充箱颖者锐也故谓锥之末为颖余郢反
　　
　　左禾右来齐谓麦为□(左禾右来)从禾来声臣锴按诗曰贻我来牟来即□(左禾右来)也娄才反
　　
　　釆禾成秀从禾爪声臣锴曰爪禾为釆会意也夕位反
　　穗俗从禾惠声
　　上草下遂或从艹遂作
　　穟或从禾遂声诗曰禾颍穟穟也
　　
　　左禾右勺禾危穂也从禾勺声臣锴曰危谓独出之穗也今言了□(左禾右勺)也得了反
　　
　　左禾右端禾垂皃也从禾端声读若端臣锴曰禾之垂者即端也兠果反
　　
　　左禾右曷禾举出苗也从禾曷声臣锴曰藒字从此鸠歇反
　　
　　秒禾芒也从禾少声臣锴曰秒之言妙也微妙也弥小反
　　
　　穖禾穖也从禾几声臣锴曰按吕氏春秋曰得时之禾疏机而惠大也机茎也讫耳反
　　
　　秠一稃二米从禾丕声诗曰诞降嘉谷惟秬惟秠天赐后稷之嘉谷也臣锴曰后稷勤于稼穑天降此稷尚书曰稷降播种浦冝反
　　
　　稃□(左禾右会)也从禾孚声臣锴曰稃即米殻也草木华房为柎麦之皮为麸音义皆同也芳于反
　　□或从米附
　　
　　秨禾繇皃从禾乍声读若昨臣锴曰繇动揺也自莫反
　　
　　穮耕禾间从禾麃声春秋传曰是穮是蓘臣锴曰若今人种以长大复鉏其间草也彼消反
　　
　　案轹禾也从禾安声臣锴曰车行禾上也思旰反
　　
　　秄壅禾本从禾子声臣锴曰古人言耘秄是也以工壅根也秄之言字也飬之也津矣反
　　
　　穧获刈也一曰撮也从禾齐声臣锴曰古文齐声臣锴按尔雅聝穧获也炷今以获禾为穧寂帝反
　　
　　获刈榖也从禾蒦声胡郭切
　　
　　左禾右资积禾也从禾资声诗曰□(左禾右资)之秩秩臣锴曰堆积巳刈之禾也疾兹反
　　
　　积聚也从禾责声臣锴曰今人言稲积是也津亦反
　　
　　秩积也从禾失声诗曰□(左禾右资)之秩秩臣锴曰秩秩有叙之皃也迟匹反
　　
　　稇絭束也从禾囷声臣锴曰絭绳也今束禾也国语曰诸侯之使于齐稇载而归是也若衮反
　　
　　稞榖之善者从禾果声臣锴曰今人言稞会声若里者侩反
　　
　　左禾右舌舂粟不溃也从禾□(上氏下口)声戸干反
　　
　　左禾右乞□(左禾右舌)也从禾气声居气反
　　
　　左禾右会穅也从禾会声读若里若桧反
　　
　　左禾右羔禾皮从禾从羔声臣锴按吕氏春秋得时之禾圜粒而薄□(左禾右羔)是也眞若反
　　
　　穅榖之皮也从禾庚声臣锴曰尔雅云康空也从禾米米皮去其内以空之意也彄荘反
　　穅或省作臣锴曰唯从禾康声
　　
　　秸禾稾去其皮祭天以为席从禾皆声臣锴曰谓禾华□(上草下带)之榖取其静茎祭天视天下之物无足以称之尚俭而贵质也根察反
　　
　　秆禾茎也从禾旱声春秋传曰或投一秉秆臣锴曰即秸之和皮者投秆谓楚囊瓦焚郄宛时也根旱反
　　□或从千作
　　
　　稾秆也从禾髙声臣锴曰比于秆又弥麤乱古之时罪者□(类广)稾饮水今人言稾草谓书之不谨若禾稾之乱然又文章之未修治也奸皓反
　　
　　左禾右比不成粟从禾比声并止反
　　
　　左禾右肙麦茎也从禾从肙声臣锴按潘岳射雉赋曰窥觇□(左禾右肙)叶是也弓玄反
　　
　　上类列下禾黍穣也从禾□(类列)声臣锴曰巫祝□(左禾右兆)茢谓以黍穣为帚治洒桃汤以除不祥也良舌反
　　
　　穣黍□(上类列下禾)巳治者从禾襄声臣锴曰巳经择治也诗曰降福穣穣降福穣穣多也然荘反
　　
　　秧禾若秧穣也从禾央声殷强反
　　
　　左禾右旁□(左禾右旁)□(左禾右皇)谷名从禾□(类旁)声臣锴曰□(左禾右留)亦有名如鸣蝉之类是也白良反
　　
　　左禾右皇□(左禾右旁)□(左禾右皇)也从禾皇声戸荒反
　　
　　年榖熟也从禾千声春秋传曰大有年臣锴曰周曰年取禾一熟也泥贤反
　　
　　榖续也百榖之緫名也从禾□(谷去禾)声臣锴按前注云粟之言续也义与此同春秋传曰年榖和熟礼曰祈榖于上帝是芒实之緫名也孤速反
　　
　　稔榖熟也从禾念声春秋传曰不五稔是臣锴按春秋传曰五稔悪之日也言其积悪成熟也而沈反
　　
　　租田赋也从禾且声臣锴曰史记赵奢至田租之吏也尊吾反
　　
　　税租也从禾兑臣锴按春秋公羊传曰税畆者何履畆而税也古者什而税天下之中正也注履践案行之择其善畆谷最好者税取之度不足故履择苖之善者计其一畒之収数孟子曰夏人百畒而百彻殷人七十而取周人什一而税莫善于税莫不善于彻辙袂反
　　
　　上道下禾禾也从禾道声司马相如云□(上道下禾)一茎六穂也臣锴曰禾之名也徒号反
　　
　　左禾右荒虚无食从禾荒声臣锴曰此饥荒字古多借荒字忽光反
　　
　　稣把取禾若也从禾鱼声臣锴曰把音把若即竹若也稣犹部敛之也孙呼反
　　
　　稍出物有渐也从禾肖声臣锴曰周礼谓群臣之禄食为稍食稍稍给之也史掉反
　　
　　秋木榖熟也从禾□(上龟下火)省声臣锴曰□(上龟下火)音焦七牛反
　　□籕文臣锴曰不省也
　　
　　秦伯益之后所封国也地冝禾从禾春省一曰秦禾名也臣锴曰伯益禹之臣也为舜虞按史记秦本纪颛顼之裔孙曰女修吞玄鸟之夘生子大业大业娶少典之子曰女华生大费大费与禹平水土巳成舜曰咨尔费赞禹功赐女皁游后嗣将大出乃妻之姚姓之玉女大费佐舜调驯鸟兽鸟兽多驯服是为柏翳赐姓嬴氏费生二子曰大廉实鸟俗氏二曰若木实费氏玄孙曰费昌昌去桀归汤为御以败桀于鸣条大廉玄孙曰中衍大戊御而妻之遂世佐殷为诸侯玄孙曰中潏保西垂生蜚廉蜚廉生恶来俱事纣蜚亷与纣俱死恶来在外归无所报葬霍太山蜚廉子曰季胜胜生孟増幸于周成王是为宅皋狼皋狼生衡父衡父生造父以御幸于穆王封于赵赵襄其后也蜚廉子曰悪来革早死有子曰女防女防生旁皋旁皐生太几太几生大骆大骆生非子皆姓赵氏非子居犬丘为孝王主马□(左三点水右开)渭之间孝王分之上为附庸又邑之秦徐广云天水陇西秦亭也续嬴氏后号曰秦嬴生秦侯秦侯生公伯公伯生秦仲见于诗与杜预春秋释例同大唐天潢玉谍云伯翳即伯益也故云是为伯翳春禾为秦会意字也少昊即黄帝之子玄嚣青阳也初为已姓后为嬴姓颛顼昌意之子即少昊弟之子同姓故史记秦承颛顼伯翳之后为嬴姓春秋郯莒皆少昊后嬴姓按淮南子洛水轻利冝禾洛水即出秦地自人反
　　秦下禾改秝籕文从秝臣锴曰从二禾也
　　
　　科程也从禾斗斗者量也臣锴曰会意也若何反
　　
　　称铨也从禾爯声春分而禾生夏至晷景可度即禾有秒秋分而秒定律数十二秒而当一分十分而寸其以为重十二粟为一分十二分为一铢故谓程品皆从禾臣锴曰此又去声即权衡之称故曰铨也夏至日极北故曰晷景可度禾有秀实则芒生芒秒也秋万物成定之时物皆揫绪故曰秒定律皆以分寸数十二秒为一分长短也齿仍反
　　
　　程程品也十髪为程一程为分十分为寸从禾呈声臣锴曰程权衡斗斛律历也故史记曰汉兴张苍定章程谓历数之属也莫成反
　　
　　稯布之八十缕从禾□(稯去禾)声臣锴曰此即十筥稯也子红反
　　□籕文
　　
　　秭五稯也从禾巿声一曰亿数至万曰秭臣锴曰二万四千斤也又按尔雅秭数也注曰今巳十亿为秭津矣反
　　
　　秅秭也从禾乇声周书曰二百四十斤为秉四秉为莒十莒为稯十稯曰秅四百秉谓之一秅臣锴曰周礼行人之职也论语曰与之粟五秉莒竹器也或从米着巴反
　　
　　左禾右石百二十斤也一□(左禾右石)为粟二十斤禾黍一□(左禾右石)者为粟十六斤太半升也从禾石声臣锴曰二十斗其量一百二十斤也黍麤而轻也神只反
　　
　　稘复其时也从禾其声唐书曰稘三百有六旬臣锴曰从禾其则朞年之朞亦当从禾复其时谓之一周时也居知切
　　
　　文八十七重十三
　　
