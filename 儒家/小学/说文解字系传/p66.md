<!-- { "loadSidebar": true } -->
　　温水岀犍为涪南入黔水从水昷声臣锴按汉书温出涪县至鄨入黚水黚水亦南至鄨入江坞门反
　　
　　左水右鬵水出巴郡宕渠西南入江从水鬵声臣锴按汉书庐江县沘山水所出北至寿春入芍陂以侵反
　　
　　沮水出汉中房陵东入江从水且声臣锴按汉书沮水出房陵县东至郢入江行七百里王粲所谓倚曲沮之长洲且渠反
　　
　　滇益州池从水眞声臣锴按史记汉池水厚广末更狭似到流故曰滇池汉书在益州郡滇池县西北大泽也的烟反
　　
　　涂水出益州牧靡南山西北入渑从水余声臣锴按汉书涂屮牧靡县西北至越嶲入渑过郡二行千二十里注云靡音麻即升靡杀毒药所出也周礼书涂路字如此古无涂字途弥俗也田吾反
　　
　　沅水出牂牁故且兰东北入江从水元声言袁反
　　
　　淹水出越嶲徼外东入若水从水奄声殷潜反
　　
　　洮水岀陇西临洮东北入河从水兆声臣锴按汉书洮岀临洮县西芜中北至枹四于东入河偷劳反
　　
　　溺水自张掖删丹西至酒泉合黎余波入流沙从沙水弱声桑钦所说臣锴按汉书云桑钦以为导弱水自此西至酒泉合黎泥觅反
　　
　　浪沧浪水也南入江从水良声臣锴按江水岀荆水东南流为沧浪之水勒当反
　　
　　泾水出安定泾阳开头山东南入渭从水巠声雝州川也臣锴按汉书幵头山在泾阳县西泾水东南至阳陵入渭过郡三行千六十里幵苦见反在今灵洲东南土人谓之□(左三点水右幵)屯山阳陵汉景帝陵所在又按自幵头东南经新平扶风至京兆高陵县而入渭与淸洛水合至潼涬入河坚丁反
　　
　　漾水出陇西栢道东至武都为汉从水羕声臣锴按汉书漾出氐道县至武都为汉水今汉书作瀁胤亮反
　　瀁古文漾从水养声
　　
　　渭水出陇西首阳渭首亭南谷东入河从水渭省声杜林所说夏书以为出鸟鼻山雝州濅臣锴按汉书出首阳县西南鸟鼻同穴山东至船司空入河过郡四行千八百七十里周礼注可以为陂灌漑曰濅臣锴按自首阳东至狟道县上邽县北陈仓县南武功县北槐里县南与劳礼二水合东至髙陵与泾水合又与洛水合经秦汉之都至潼津而入河船司空汉造船官所在也于贵反
　　
　　汉漾也东为沧浪水从水难省声喝散反
　　古文汉如此
　　
　　沔水出武郡沮县东狼谷东南入江从水丐声或以为入夏水臣锴按汉书自沮县至沙羡南入江过郡五行四千里荆州川沮音千余反弥兖反
　　
　　湟水出金城临塞外东入河从水皇声臣锴按汉书湟岀临羌县盬池北东至允吾入河允吾亦金城郡之县名户荒反
　　
　　左三点水右幵水出右扶风□(左三点水右幵)县西北入渭从水幵声臣锴曰班固西都赋所谓□(左三点水右幵)涌其西弃姸反
　　
　　涝水出右扶风鄠北入渭从水劳声臣锴曰相如上林赋所谓荡荡八川阑刀反
　　
　　漆水出石扶风杜陵岐山东入渭一曰入洛一曰漆城池从水桼声臣锴按汉书在右扶风漆县西诗所谓漆沮旣从秋日反
　　
　　浐水出京兆蓝田谷入灞从水产声所简反
　　
　　洛水出左冯翊归徳北夷中东南入渭从水各声雝州濅臣锴按汉书归徳为徳又按今出上洛冡领山经上洛弘农河南庐氏蠡城阳巾冝阳合伊瀍糓涧之水至巩县入河勒记反
　　
　　淯水出弘农卢氏山东南入沔从水育声或以为岀郦山西臣锴按汉书淯出卢氏县南至顺阳入沔过郡二行六百里张衡南都赋所谓淯水荡其胷融六反
　　
　　汝水出弘农卢氏还归山东入淮从水女声臣锴按汉书汝出汝南定陵县髙陵山东南至新蔡入淮过郡四行千三百四十里又淮南子博物志皆同高陵一名猛山则此注传写误软许反
　　
　　潩水出河南宻县大隗山南入颍从水异声臣锴按汉书潩出宻县大騩山南至临颍入颍以即反
　　
　　汾水岀太原晋阳山西南入河从水分声或曰出汾阳北山冀州濅臣锴按汉书汾出太原汾阳县北山西南至汾阴入河过郡二行千三百四十里春秋左传所谓新田有汾浍以流其恶也周礼云冀州其濅汾潞扶云反
　　
　　湿水出东郡东武阳入海从水□(湿去水)声桑钦云出平原高声臣锴按汉书禹治湿水出东郡东武阳县东北至千乗入海过郡三行千二十里□(湿去水)午合反它合反
　　
　　泡水岀山阳平乐东北入泗从水包声臣锴按汉书泡出平乐县东北泲入泗浦包反
　　
　　菏渮泽水在山阳湖陵南禹贡浮于淮泗逹于菏从水苛声臣锴按尚书又曰导菏泽被孟猪更和反
　　
　　泗受泲水东入淮从水四声臣锴按汉书泗出济阴乗氏县东南至雎陵入淮过郡六行千一百一十里周礼青州川淮泗素次反
　　
　　洹水在齐鲁之间从水亘声臣锴按杜预春秋释侧洹出汲郡林虑县东北至信成入张甲河按张甲河信成县杜预所言晋制在汉后地名攺昜也春秋左传曰声伯梦济洹而歌也戸寒反
　　
　　灉河灉水在宋从水雝声臣锴按尚书雷夏旣泽灉沮会同言灉入于雷泽也尔雅曰水自河出为灉按汉书雷泽在今济阴城阳西北宛封反
　　
　　澶澶渊水也在宋从水亶声臣锴按春秋诸侯盟于澶渊杜预释例顿丘卫南繁也示川反
　　
　　洙水出泰山盖临乐山北入泗从水朱声臣锴按汉书洙出盖县临乐山西北入泗杜预云入沇水下合泗船区反
　　
　　沐水出青州濅从水木声臣锴按汉书术水自东莞县南至下邳入泗过郡三行七百一十里注术与沭同常岀反
　　
　　沂水出东海费东西入泗从水斤声一曰沂水出泰山盖靑州濅臣锴按汉书沂出泰山盖县南至下邳入泗过郡五行六百里鱼希反
　　
　　洋水出齐临朐石膏山东北入巨定从水羊声臣锴按汉书洋水出临朐石膏山东北至广饶入巨定水名在齐郡巨定县广饶亦齐郡属县似羊反
　　
　　浊水出齐郡厉妫山东北入巨定从水蜀声臣锴按汉书浊出齐郡广县为山东北至广饶入巨定木渥反
　　
　　溉水出东海桑渎覆甑山东北入海从水旣声一曰灌注也臣锴按汉书漑岀北甑山东北至都昌入海苟代反
　　
　　潍水岀琅邪箕屋山东入海从水维声徐州濅夏书曰潍淄其导臣锴按汉书杂出琅邪箕县北至昌都入海过郡三行五百二十里与追反
　　
　　浯水出琅邪灵门壶山东北入潍从水吾声臣锴按汉书浯水出灵门县与此同阮孤反
　　
　　治水出东莱曲城阳丘山南入海从水台声臣锴按汉书治出曲城县阳丘山南至沂入海直而反
　　
　　汶水出琅邪朱虚东泰山东入潍从水文声桑钦说汶水出泰山菜芜西南入泲臣锴按汉书朱虚县东山汶所出东至安丘入维论语曰吾必在汶上矣亡运反
　　
　　濅水出魏郡武安东北入滹沱从水□(濅去水)声臣锴按汉书魏郡武安县有濅水东北至昌入滹沱河过郡五行六百一里进沁反
　　
　　湡水出赵国襄国西山东北入濅从水禺声臣锴按汉书赵国汉分郡县封诸侯故曰国襄国县西山渠水所出东北至任入濅又云有蓼水冯水东至朝平入湡朝平广平国之县名也五俱反
　　
　　左水右虒水出赵国襄国中东入湡从水虒声臣锴按汉书广平国南和县有葭水东入□(左水右虒)未知□(左水右虒)所出卒兹反
　　
　　渚水在常山中丘逢山东入湡从水者声一曰小洲曰渚臣锴按汉书中丘县□(上草下逄)山长谷渚水所岀东至张邑入浊诸与反
　　
　　济水出常山房子赞皇山东入泜从水齐声臣锴按汉书房子县赞皇山济水所出东至廮陶入泜此非四渎之济古皆作泲字今人多乱之即洗反
　　
　　洨水出常山石邑井陵山东南入泜从水交声□(左沛去水右耳)国有洨县臣锴按汉书石邑县西有井陵山洨水所出东南至廮陶入泜井陵今或作井陉误也俊交反
　　
　　泜水在常山从水氐声缠伊反
　　
　　濡水出涿郡故安东入漆涑从水需声臣锴按汉书易水出故安县至范阳入濡软区反
　　
　　浍水出河西靃山西南入汾从水会声臣锴按杜预春秋释例浍出平阳绛县西入汾古最反
　　
　　沁水出上党糓逺羊头山东南入河从水心声臣锴按汉书糓逺县羊头山世靡谷沁水所出东南至荥阳入河过郡三行九百七十里颜师古曰今沁至怀州武陟县界入河云荥阳疑传冩误七任反
　　
　　沾水出上党壶关东入淇一曰沾益也从水占声臣锴按汉书至朝歌入淇此又益也今俗作添土兼反
　　
　　潞冀州濅也上党有潞县从水路声臣锴按周礼潞出归徳县汉书云潞县古路子国按归徳县属北地郡勒妬反
　　
　　淇水岀河内共北山东入河或曰出隆虑西山从水其声臣锴按汉书出共县北山东至黎阳入河虔知反
　　
　　漳浊漳出上党长子鹿谷山东入清漳清漳出沽山大要谷北入河南漳出南郡临沮从水章声臣锴按汉书浊漳东至邺入清漳清漳出沽县东北至邑城入大河过郡五行千六百八十里又南郡临沮县东北有荆山漳水所出东至江陵入阳水入沔行六百里注春秋左传所谓江汉沮漳楚之望也周良反
　　
　　荡水出河内荡阴东入黄泽从水声臣锴按汉书出荡阴县东至内黄泽荡音汤音荡吞匡反
　　
　　沇水出河东东垣王星山东为泲从水允声臣锴按汉书王屋山在垣县东北流水所出南至武德入河轶出荥阳北地中又东至琅槐入海过郡九行千八百四十里今按沇出山东至温县西北始名泲水又东南流当巩县之北而南入河与河并流过成皋轶出为荥水东流过阳武及封丘北又东过冤昫县南至定陶县南又东北流与荷水会东至乗氏县西分而为二其一东北流入巨野泽过寿张西与汶水合又北过糓城县西又东北过卢县北经齐郡东莱郡而入海与件反
　　沿古文沇如此臣次立按说文徐铉注云口部已有此重出又本部下文沿字注云縁水而下与川反
　　
　　左水右(姊去女)沇也东入于海从水□(姊去女)声臣锴曰今多作齐故与常山济水相乱此则四渎之济即洗反
　　
　　洈水出南郡高成洈山东入繇从水危声臣锴按汉书洈出洈山东入繇南至华容入江注繇音由虞为反
　　
　　溠水在汉南从水差声□(左并右刀)州寖春秋传田修涂梁溠臣锴按杜预春秋释利义阳县西有溠水原出县北从县西东南至随入腹水侧巴反
　　
　　洭水岀桂阳卢聚山洭浦关为桂水郡念洭县洭水所岀东北入沅又桂水出桂阳县东北入湘区昌反
　　
　　潓水出卢江入淮从水惠声回桂反
　　
　　灌水岀庐江雩娄北入淮从水雚声臣锴按汉书雩娄县灌水北至蓼入决水过行郡二行五百一十里决水亦出此县雩许于反娄力于反古翰反
　　
　　渐水出丹阳黟南蛮中东入海从水斩声臣锴按山海经汉书黟县渐江今浙江是也又汉书云武陵索县有渐水东入沅就冉反
　　
　　泠水出丹阳宛陵西北入江从水令声臣锴按汉书丹阳宛陵有清水至芜湖入江也又应泠水岀丹阳宛陵然则清泠同也连丁反
　　
　　左水右箄水在丹阳从水箄声匹卖反
　　
　　溧水出丹阳溧阳县从水栗声臣锴按汉书溧水出南入湖力出反
　　
