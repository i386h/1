<!-- { "loadSidebar": true } -->
　　儒柔也术士之称者也从人需声臣锴曰柔弱也又儒之言愞也礼曰君子难进而易退老子曰知其雄守其雌似于愞也而攻坚强莫之能胜夹谷之会是也荀况谓周公为大儒张华曰有通儒硕儒愚儒竖儒鄙儒臣锴以为通儒道无不通则圣人也仲尼之谓也硕儒其学广大孟轲之俦也腐儒讲诵其说至于熟腐而道则不类此荘周所谓糟粕也愚儒守一不移孔子所谓古之愚也直能肆而不能诎也竖儒犹章句之学儒家之役使也竖伇使之名也子夏之门人洒扫应对进退可矣本之则无如之何鄙儒所见僻狭所谓穷郷多异曲学多论诸子之中有不至于大道者皆鄙也鄙者边鄙也不得中也倍也软区反
　　
　　俊材过千人也从人夋声子峻反
　　
　　杰埶也才过万人也从人桀声臣锴按杰谓杰出也其热反
　　
　　左人右军人姓也从人军声五昆反
　　
　　伋人名也从人及声臣锴按齐太公子丁公名伋又孔子孙子思名伋饥泣反
　　
　　伉人名从人亢声论语曰陈伉臣锴按伉高亢壮大之皃故陈伉字子禽解党反
　　
　　伯长也从人白声臣锴按周礼九命作伯诸侯之长也不白反
　　
　　仲中也从人中中亦声直控反
　　
　　倩人字也从人青声东齐人谓壻为倩也臣锴曰倩葢美言也若草木之葱倩萧望之字长倩东方朔字曼倩亦羙也七县反
　　
　　偰高辛氏之子尧之司徒殷之先也从人契声臣锴曰偰诗所谓玄王也作契及卨皆假借私列反
　　
　　伊殷圣人阿衡也尹治天下者从人尹臣锴按尚书曰汤聿求元圣与之戮力元圣谓伊尹也阿倚也衡平也依倚而取平也尹正也所倚正人也俗夲有声字误也因之反
　　□古文伊从死死亦声臣锴曰古文死字
　　
　　伃妇官也从人予声臣锴曰妇官谓倢伃也以虚反
　　
　　左人右公志及众也从人公声之松反
　　
　　儇慧也从人睘声臣锴曰诸轻薄察慧小才也故荀卿子曰郷曲之儇子张衡南都赋曰儇才齐敏授爵传觞虚全反
　　
　　倓安也从人炎声读若谈臣锴曰倓犹憺然平安之意杜南反
　　左人右剡倓或从剡
　　
　　侚疾也从人旬声臣锴按史记曰黄帝幼而侚齐犹疾也苏徇反
　　
　　僷宋卫之间谓华僷僷从人叶声臣锴曰亦轻薄之皃也华音骅僷犹估占也亦接反
　　
　　佳善也从人圭声占膎反
　　
　　侅竒侅非常也从人亥声臣锴按史记苟孩反
　　
　　傀伟也从人鬼声周礼曰大傀异灾臣锴按周礼大傀异灾谓日月食山川崩壅也公恢反
　　左玉右褢傀或从玉褢声臣锴曰谓□(左玉右褢)寳也
　　
　　伟竒也从人韦声臣锴曰人材傀伟也于毁反
　　
　　份文质备也从人分声论语曰文质份份臣锴曰文质相半也彼囷反
　　彬古文份从彡林从焚省声
　　
　　僚好皃从人尞声臣锴曰诗曰佼人僚兮力反
　　
　　佖威仪也从人必声诗曰威仪佖佖频必反
　　
　　僝具也从人孨声读若汝南潺水虞书曰方鸠僝功也臣锴曰此已具之具非方将具之之具也取服反
　　
　　儠长壮儠儠也从人巤声春秋传曰长儠者相之是也臣锴按杜预左传注长鬣多湏也所引则左氏春秋但许愼在杜预左传注长鬣前故义或与今注有异也力涉反
　　
　　儦行皃从人□(上鹿下火)声诗曰行人儦儦臣锴曰行动之皃彼消反
　　
　　傩行有节也从人难声诗曰佩玉之傩臣锴曰佩玉所以节歩奴何反
　　
　　倭顺儿从人委声诗曰周道倭迟也于佳反
　　
　　左人右贵娴皃从人贵声臣锴曰娴闲雅也□(左人右贵)顺也简易也通猥反
　　
　　侨高也从人乔声伎昭反
　　
　　俟大也从人矣声诗曰伾伾俟俟曰此直训大也竚俟字状史反
　　
　　侗大皃从人同声诗曰神罔时侗臣锴按字书长大也又未成器之名又痛也土蒙反
　　
　　佶正也从人吉声诗曰既佶且闲臣锴曰方正也臣乙反
　　
　　俣大也从人呉声诗曰硕人俣俣元羽反
　　
　　仜大腹也从人工声读若红臣锴曰人言礼身体仜大也负聦反
　　
　　僤病也从人单声周礼曰句兵欲无僤臣锴曰速疾也徒岸反
　　
　　左人右建□(左人右元)也从人建声其献反
　　
　　倞强也从人京声渠命反
　　
　　傲倨也从人敖声五号反
　　
　　左人右气勇壮也从人气声也周书曰□(左人右气)□(左人右气)勇夫是也臣锴曰高亢不可摧之皃也希气反
　　
　　倨不逊也从人居声臣锴曰不顺也饥御反
　　
　　俨昂头也从人严声一云好皃臣锴曰论语俨若思牛俭反
　　
　　傪好也从人参声七南反
　　
　　俚聊也从人里声臣锴曰今又谓俚俗也六矣反
　　
　　伴大皃从人半声臣锴按张衡西京赋曰天马半汉伴义同此言强大自肆之意蒲晼反
　　
　　俺大也从人奄声臣锴按诗俺有龟蒙是大有之也殷业反
　　
　　僴武皃从人间诗曰瑟兮僴兮臣锴按春秋左氏传晋人谓郑曰执事僴然授兵登陴将以谁罪撊当作此僴字苟限反
　　
　　伾有力也从人丕声诗曰以车伾伾臣锴曰鲁有力人曰秦堇父好勇名其子曰丕兹取此义浦冝反
　　
　　偲强力也从人思声诗曰其人美且偲臣锴曰偲之言材也有材力也七开反
　　
　　倬着大也从人卓声诗曰倬彼云汉也臣锴曰卓然高明也着音竹虑反辍角反
　　
　　侹长皃一曰着地一曰代也从人廷声臣锴曰着亦竹虑反笛颋反
　　
　　倗辅也从人朋声读若陪位之陪臣锴曰义取于明辅冩误多声字又人姓汉书有南山羣盗倗宗薄弘反
　　
　　傓炽盛也从人扇声诗曰傓方炽臣锴曰人权力相成若火之相扇也当言扇亦声诗撰反
　　
　　儆戒也从人敬声春秋传曰儆宫臣锴按尚书儆戒无虞巳皿反
　　
　　俶善也从人叔声诗曰令终有俶一曰始也臣锴按尔雅曰俶落权舆始也昌伏反
　　
　　佣均直也从人庸声臣锴按诗曰昊天不佣敕容反
　　
　　僾仿佛也从人爱声臣锴曰见之不明也礼曰僾然有见乎其位晏□(类悁)反
　　
　　仿相似皃从人方声臣锴曰不明也分敝反
　　左人右丙籕文从丙
　　
　　佛见不諟也从人弗声臣锴曰諟谛也分勿反
　　
　　僁声也从人悉声读若屑臣锴曰僁屑有声也先列反
　　
　　僟精谨也从人几声明堂月令曰数将僟终臣锴曰几近月也功也故为精详数将僟终此僟即切也近也明堂月令即今礼记月令未删定前也古天子居明堂布政毎月告朔班一月之政令故曰明堂月令居希反
　　
　　佗负何也从人它声臣铉等按史记匈奴竒畜有橐佗今俗讹误谓之骆驼非是徒何切
　　
　　儋何也从人詹声臣锴曰此即儋何字齐田儋是也兠贪反
　　
　　何儋也从人可声一曰谁也臣锴曰商颂百禄是何又尔雅河鼓谓之牵牛注云谓之儋鼓儋是何为负何也今俗多上去声音不必尔也闲俄反
　　
　　供误也从人共声一曰供给也臣锴曰春秋左传曰君谓许不供是也矩重反
　　
　　偫待也从人待声臣锴曰汉书张忠为孙寳设储偫物以待须索也直里反
　　
　　储偫也从人诸声臣锴曰积聚以为副贰也陈诸反
　　
　　备愼也从人葡声辨和反
　　□古文
　　
　　位列中庭之左右谓之位从人立臣锴按周礼注云古文春秋书公即位为即立此会意于醉反
　　
　　傧道也从人宾声臣锴曰道宾也当言宾亦声比刃反
　　摈或从手作臣锴曰今周礼皆作此摈字
　　
　　偓偓佺古仙人名也从人屋声臣锴按刘向列僊传偓佺尧时人也服松实得仙以松实与尧尧不服也服之者皆千岁己卓反
　　
　　佺偓佺也从人全声七□(左三点水右公)反
　　
　　左人右聂心服也从人聂声臣锴曰此与慑同齿折反
　　
　　仢约也从人勺声田溺反
　　
　　侪等軰也从人齐声春秋传曰吾侪小人蝉差反
　　
　　伦軰也从人仑声以辰反
　　
　　侙惕也从人式声春秋国语曰于其心侙然是也臣锴曰侙然矜惕之皃也畅渉反
　　
　　偕强也从人皆皆亦声也诗曰偕偕士子一曰俱也臣锴曰强力也能皆同于人是强也春秋左氏传曰卫北宫括不书于向书于伐秦摄言能自慑以从众也古谐反
　　
　　侔齐等也从人牟声莫浮反
　　
　　俱偕也从人具声卷于反
　　
　　攒最也从人赞声作管切
　　
　　并并也从人并声必反
　　
　　传相也从人专声弗孺反
　　
　　依倚也从人衣声于几反
　　
　　俌辅也从人甫声读若抚也臣锴曰尔雅比俌也甫佐也分武反
　　
　　倚倚也从人奇声乙彼反
　　
　　仍因也从人乃声臣锴曰尚书云仍凡因用之也而冰反
　　
　　佽便利也从人次声诗曰决拾既佽一曰逓也臣锴按昔荆佽飞入水斩蛟便□之士故汉有期门佽飞射猎官也则四反
　　
　　佴次也从人耳声臣锴曰义见尔雅信至反
　　
　　偼次也从人疌声曰偼伃次于皇后义取此也节摄反
　　
　　侍承也从人从寺臣锴曰承其不及也故传曰孔子有云侍言语不修子贡侍节小夫公西华侍是也食志反
　　
　　倾仄也从人从顷顷亦声去营切
　　
　　侧旁也从人则声斋食反
　　
　　侒宴也从人安声思干反
　　
　　侐静也从人血声诗曰閟宫有侐况色反
　　
　　付予也从寸持物以对人曰付子也会意方娶反
　　
　　俜侠也从人甹声臣锴曰也篇丁反
　　
　　侠俜也从人夹声臣锴曰史记郭解为侠自喜自俜之意也羊帖反
　　
　　儃何也从人亶声持丹反
　　
　　侁行皃从人先声所臻反
　　
　　左人右卭举也从人从卭鱼雨切
　　
　　侸立也从人豆声读若树臣锴曰人相树立也韶乳反
　　
　　儽垂皃从人累声一曰懒懈臣锴按孔子家语白虎通郑人谓孔子儽儽若丧家之狗谓家人方会意在不于畜飬则儽垂然也落猥反
　　
　　左人右垔安也从人垔声祖卧反
　　
　　偁掦也从人爯声臣锴按称字权衡称量也此即相偁举也尺兴反
　　
　　伍相参伍从人五声臣锴曰二相副谓之贰三人相杂谓之参五人相杂谓之伍十人相杂谓之什百人相杂谓之伯义同此也会意偶古反
　　
　　什相什保也从人十臣锴曰保相保任也诗以十篇为一什会意也常人反
　　
　　伯相什佰从人百声臣锴曰亦相保也老子曰有什伯之器毎什伯共享器谓兵萆之属不白反
　　
　　佸会也从人昏声诗曰曷其有佸古活反
　　
　　佮合也从人合声曰人相合也苟合反
　　
　　微去双人妙也从人文岂省声臣锴按尚书曰人心惟危道心惟微物精则少也人能弘道故必从人攴所操也犹器用也才亦人之噐用也故能入于微此精微也尾希反
　　
　　左人右原黠也从人原声臣锴曰黠奸智也鱼怨反
　　
　　作起也从人乍声臣锴按周礼曰坐作进退是也憎记反
　　
　　假非眞也从人叚声一曰至也虞书曰假于上下臣锴曰训至亦同音贾而已无烦音格也格雅反
　　
