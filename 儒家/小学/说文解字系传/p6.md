<!-- { "loadSidebar": true } -->
　　菱芰也从艹凌声楚谓之芰秦曰薢茩臣锴按尔雅菱蕨攗注云今水中芰也齐民要术有种芰法亦同一名菱池中种之尔雅别有薢茩决光注云决光明也叶锐黄赤华实如山茱茰或曰菱关西谓之薢茩今按决明药菜也马蹄者叶鋭下而实与山茱茰亦良似华深黄色尔雅注所云关西即秦地其或曰菱则谓决光水中之菱矣又按国语楚屈到嗜芰则许慎云楚谓之芰也屈到死将以芰祭其子去之以为芰非祭用也今按蓤邉豆之实也则屈到嗜芰则决明之菜非水中芰审菱矣祭不用故去之今按决明菜治目故以光明为名又以屈连之言分之则慎所注全是菜也但菜一名决光薢茩又名水中菱同菱凡三名菜有其二所异者蕨攗耳所以致惑也力膺反
　　
　　□(不清楚)司马相如说菱从遴臣锴按汉书司马相如续仓颉篇作凡将一篇亦解说文字许慎采其异者着于比也
　　
　　芰菱也从艹支声臣记反
　　
　　茤(小篆不出)杜林说芰从多
　　
　　薢薢茩也从艹解声问蟹反
　　
　　茩(小篆不出)薢茩也从艹后声讲吼反
　　
　　芡鸡头也从艹欠声其闪反
　　
　　蘜曰精也似秋华从艹鞠声臣锴按本草蘜即九月黄华者也一名女精一名女华也居逐反蓻(小篆不出)蘜或省
　　
　　蘥爵麦也从艹龠声臣锴按即燕麦也汉魏以前雀字多作爵假借也胤畧反
　　
　　藗(小篆不出)牡茅也从艹遫声臣锴按尔雅注曰茅属也孙卜反
　　
　　上草下私茅秀也从艹私声臣按此即今茅华未放者也今人食之谓之茅椻诗所谓手如柔荑荑秀也先兹反
　　
　　蒹雚之未秀者从艹兼声臣锴按尔雅薕也注云似藋而细髙数尺臣今见江之西岸多有之高如此今人以为帘薄疑因此名薕也未秀谓其小耳结添反
　　
　　薍□(上草下剡)也从艹乱声八月薍为苇也臣锴按尔雅菼薍也注云似苇而小实中江东呼为乌蓲臣今见海渎有之苇即大芦也八月薍亦长大也亦犹蒿有数种至秋老皆名为蒿也五晏反
　　
　　上草下剡雚之初生一曰薍一鵻从艹剡声忒敢反
　　
　　菼□(上草下剡)或从炎臣锴按尔雅释言云菼鵻下注云菼草色如鵻在青白之间臣以为此帛色名染之如生菼色染之如今人所染麦緑也盖此菼亦名为鵻非独其色也
　　
　　帘(小篆不出)帘也从艹廉声连塩反
　　
　　薠青薠似莎者从艹烦声臣锴按相如上林赋薛莎青薠复喧反
　　
　　上草下卭昌蒲也从艹卭声益州生臣锴按本草昌蒲一寸九节生蜀郡又有叶无脊者名荪即兰荪也颜当反
　　
　　上草下邪□(上草下卭)□(上草下邪)也从艹邪声臣锴曰今人书□(上草下邪)蒿字也延遮反
　　
　　芀苇华也从艹刀声臣锴按尔雅苇丑苕注其类皆芀秀丑即类也臣谓苕者抽条摇逺生华而无莩萼也今人取之以为帚曰苕菷是也笛辽反
　　
　　茢(小篆不出)芀也从艹列声臣锴以为礼云桃茢常用此为桃帚非徒黍穰也良舌反
　　
　　菡(小篆不出)菡□(上草下阎)也从艹圅声臣锴曰菡犹也未吐之意坎反
　　
　　上草下阎菡□(上草下阎)芙蓉华未发为菡□(上草下阎)已发为芙蓉从艹阎声臣锴曰芙之言敷也蓉之言动容也特感反
　　
　　莲(小篆不出)芙蕖之实也从艹连声落妍反
　　
　　茄芙蕖茎从艹加声臣锴曰夫渠即芙蓉此又药五茄也间巴反
　　
　　荷芙蓉叶从艹何声闲俄反
　　
　　蔤芙蕖本从艹密声臣锴谓藕节上初生茎时萌牙殻也在泥中者羙弼反
　　
　　蕅芙蕖根从艹水禺声五斗反
　　
　　茏天蘥也从艹龙声臣锴按尔雅有之注云未闻也来充反
　　
　　蓍蒿叶属生千歳三百茎易以为数天子蓍九尺诸侯七尺大夫五尺士三尺从艹耆声臣锴按白虎通蓍之言耆也阳之老也故其数竒言九尺七尺也申离反
　　
　　菣(小篆不出)香蒿也从艹臤声臣锴按尔雅注今谓青蒿香饀者为菣祛胤反
　　
　　上草下坚菣或从坚臣锴曰坚亦声
　　
　　莪萝莪蒿属也从艹我声臣锴曰尔雅注今呼为莪蒿亦曰□(上草下廪)蒿偶和反
　　
　　萝莪也从艹罗声娄何反
　　
　　菻蒿属也从艹林声臣锴此即上□(上草下廪)蒿字亦作此力甚反
　　
　　蔚牡蒿也从艹尉声臣锴按尔雅即□(上草下廪)蒿之无子者也一名牡菣迂胃反
　　
　　萧(小篆不出)艾蒿也从艹肃声臣锴按尔雅萧萩汪即蒿也古人言萧斧则谓芟艾之斧也齐斧剪齐之斧也先幺反
　　
　　萩萧也从艹秋声臣锴按春秋左氏传或借此为楸字七牛反
　　
　　芍凫茈也从艹勺声臣锴曰今人所食鳬茈也坚鸟反
　　
　　葥(小篆不出)王彗也从艹前声臣锴曰今落帚草也自先反
　　
　　蒍艹也从艹为声于委反
　　
　　草下忱去心艹也从艹冘声臣锴曰按尔雅□(不清楚)□(草下忱去心)藩是也池心反
　　
　　蘜治蘠也从艹鞠声臣锴按本草菊有十名不言治蘠尔雅注即今之秋华鞠居逐反
　　
　　蘠蘠靡衅冬也从艹墙声臣锴按尔雅注虋冬一名满冬今本草有天门冬麦门冬并无满冬之名贼忘反
　　
　　芪芪母也从艹氏声臣锴按本草芪母即知母之一名也是支反
　　
　　菀茈菀出汉中房陵从艹宛声臣锴按本草紫菀生陆山谷也郁逺反
　　
　　莔贝母也从艹明省声臣锴按本草云贝母一名莔根彩如聚贝子安五蔵治目眩项直不得返顾故许穆公夫人思归卫不得而作诗曰言米其莔也没彭反
　　
　　上草下朮山蓟也从艹术声臣锴按今菜苗似蓟也柱黜反
　　
　　蓂析萁大荠也从艹冥臣锴按尔雅注似荠叶细俗呼老荠莫歴反
　　
　　菋(小篆不出)荎藸也从艹味声臣锴按尔雅五味子也勿贵反
　　
　　葛絺绤艹也从艹曷声格曷反
　　
　　蔓葛属也从艹曼声臣锴曰葛之緫名也无饭反
　　
　　上草下皋葛属也白华从艹皋声家豪反
　　
　　莕菨余也从艹杏声臣锴按尔雅注则今之莕菜也限猛反
　　荇莕或从行同臣锴按诗参差荇菜也
　　
　　菨(小篆不出)菨余也从艹妾声节摄反
　　
　　□(不清楚)艹也从艹□(不清楚)声古论反
　　
　　芫鱼毒也从艹元声臣锴按本草芫华也可用毒鱼一名杭鱼毒尔雅杭字从木注即云大木也不知尔雅别有本名杭又名鱼毒将误书从艹因入木中注者详之也言袁反
　　
　　蕛(小篆不出)蕛苵也从艹稊声臣锴按尔雅注似稗布地生秽草敌圭反
　　
　　苵蕛苵也从艹失声亭结反
　　
　　艼艼荧朐也从艹丁声臣锴按尔雅有之注云未详他宁反
　　
　　蒋苽蒋也从艹将声臣锴曰苽草也青谓之苽蒋枯谓之刍茭子甫反又子良反
　　
　　苽(小篆不出)雕苽一名蒋从艹瓜声臣锴曰雕苽西京杂记及古诗多作雕胡枚乗云雕胡之饭按即今所食茭苗米也古胡反
　　
　　上草下育艹也从艹育声融六反
　　
　　藣(小篆不出)艹也从艹罢臣锴按尔雅旄谓之藣注旄牛尾也盖似此草也被移反
　　
　　上草下难艹也从艹难声仁迁反
　　
　　莨艹也从艹良声臣锴按字书藏莨草名也勒当反
　　
　　葽艹也从艹要声诗曰四月秀葽刘向说此味苦苦葽臣锴按字书云狗尾草也于消反
　　
　　上草下过艹也从艹过声苦何反
　　
　　菌地蕈从艹囷声臣锴按地蕈似钉盖者名菌矍殒反
　　
　　蕈桑□(上草下耎)从艹覃声臣锴按蕈多生桑楮之上也夕袵反
　　
　　上草下耎木耳也从艹耎声一曰萮茈汝件反
　　
　　葚桑实也从艹甚声食荏反
　　
　　蒟果也从艹竘声臣锴按本草似玉瓜蔓生子长大辛香苗为留藤实似桑椹皮黒肉白食之辛香左思蜀都赋所谓蒟酱呉都赋所谓东风浮留也俱取反
　　
　　芘艹也一曰芘尗木从艹比声臣锴按荍蚍□(上草下木)亦或作此魏史裴潜为魏郡不将妻子妻子贫乏织藜芘以自给芘藩也鼻冝反
　　
　　蕣(小篆不出)木堇朝华暮落者从艹□(不清楚)声省诗曰颜如蕣华臣锴白蕣令又人言一瞬也失閠反
　　
　　萸茱萸也从艹臾声羊朱反
　　
　　茱茱萸也从艹朱声船区反
　　
　　茮(小篆不出)茮莍从艹尗声臣锴按尔雅茮榝丑其实茮今说文无椒字豆菽字但作尗则此茮为椒字也椒性丛生如蔷薇之属作木也故从艹煎昭反
　　
　　莍茮榝实煑如表者从艹求声臣锴按尔雅注莍子聚或房皃也□(不清楚)柔反
　　
　　荆楚木也从艹刑声臣锴曰荆州因此为名也故其国名楚已英反
　　□(不清楚)古文荆
　　
　　菭(小篆不出)水衣从艹治声臣锴按周礼注苔字作菭生水傍水土之润气所生故曰水衣故生墙曰垣衣田咍反
　　
　　芽萌牙也从艹牙声五加反
　　
　　萌艹也从艹明声臣锴以为萌生芽之兆没彭反
　　
　　茁艹初生地貌从艹出声诗曰彼茁者葭邹滑反
　　
　　茎枝柱从艹巠声臣锴曰枝主于茎故云枝柱宏反
　　
　　莛茎也从艹廷声臣锴按东方朔曰以莛橦锺莛枝茎也田丁反
　　
　　叶艹木之叶也从艹枼声亦接反
　　
　　蘮去四艹之小者从艹□(罽去四)声说古文锐字读若芮居例反
　　
　　芣华盛从艹不声一曰芣苢臣锴以为慎意以此为棠棣之华萼芣韡韡之芣也附柔反
　　
　　葩华也从艹皅声臣锴按葩草木华□(左足右丑)坼也故木华海赋曰葩华踧意同也浦瓜反
　　
　　芛艹之葟荣也从艹尹声臣锴按尔雅蕍芛葟华荣注云华葟也今俗谓草木华初生者为芛蕍犹敷蕍亦草木华之皃所未详营跬反
　　
　　蘳华黄从艹黊声读若堕壊臣锴按谓草木之黄华者也乎瓦反
　　
　　蔈苕之黄华也从艹爂声一曰末臣锴按史记赵武灵王梦处女歌曰美人荧荧兮颜若苕之华注云苕紫华草也又郭璞游仙诗曰潜颖怨青阳陵苕哀素秋又尔雅注陵苕一名陵时故曰黄华蔈白华茇也今本草注证云陵霄也此□(左耳右少)反
　　
　　英艹荣而不实者一曰黄英从艹央声臣锴按尔雅释木有权黄英注未详也又平反
　　
　　薾华盛从艹尔声诗曰彼薾惟何臣锴曰薾犹弥漫意也而俾反
　　
　　萋艹盛从艹妻声诗曰菶菶萋萋臣锴按萋深切之意也言其色深切也七低反
　　
　　菶艹盛从艹奉声臣锴按菶菶散乱也补冗反
　　
　　薿茂也从艹疑声诗曰黍稷薿薿臣锴曰薿薿苗盛之皃牛以反
　　
　　蕤艹木华垂皃从艹甤声臣锴按嵇康琴赋曰飞英甤于昊苍儒佳反
　　
　　葼(小篆不出)青齐兖兾谓木细枝曰葼从艹□(葼去草)声子红反
　　
　　上草下移艹萎□(上草下移)从艹移声以支反
　　
　　蒝艹木形从艹原声言袁反
　　
　　荚艹实从艹夹声臣锴按周礼其植艹冝荚物是也尺侠反
　　
　　芒艹端从艹亡声臣锴曰谓麦谷为芒种是也勿强反
　　
