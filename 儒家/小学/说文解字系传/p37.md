<!-- { "loadSidebar": true } -->
　　欙山行所乗者从木累声虞书曰予乗四载水行乗舟陆行乗车山行乗欙泽行乗□(左车右川)臣锴按经传说四载甚多纷纭不定史记曰陆行乗车水行乗舩泥行乗橇山行乗檋孟康注橇形如箕擿行□(泥匕改工)上如淳曰橇音茅蕝之蕝谓以版置□(泥匕改工)上以通行路徐广曰檋一作桥音丘遥反如淳曰檋谓以鐡如锥头长半寸施于履则不如跌此其显也臣锴按字书橇音趫蹋蹢行臣以为今优戏有踏趫为木脚以行禹旣为司空则不当如此履危苦版置□(泥匕改工)上以通行噐□(泥匕改工)少则车能涉之□(泥匕改工)长则运其版者不亦劳乎版上又当乗车孰若乗轨以行□(泥匕改工)之易乎若如如淳所言履下施铁锥即今之木履耳何谓乘乎以行山土犹可以行山石鐡锥复何以安之谢灵运古之巧性者世间噐用多所改易以从蕳人好山行但作去齿之屐耳若橇为便易灵运便应为之而不作乎则孔安国所说许慎同山行乗欙臣谓以纝索系木以自固而行晋邓艾伐蜀以毡自裹县绳以坠是也□(左车右川)即輴也若下棺车而无旁璧及盖凡行深□(泥匕改工)有辐即碍故此輴全木为轮而无辐利以行泥若今曵木石拖车然故周礼曰凡为轮行泽者欲杼注杼谓削薄其践地曰杼以行泽则是刀以割涂也是故涂不附是也涂□(泥匕改工)也是古有□(泥匕改工)之车也故后汉马少游云下泽车臣锴以为史记所言即音枸即近周礼所言輂车谓以索木自周固使人輂之以行也则是安国所言欙也橇字从毳亦应不可音毳也此形声言之亦音当近安国所言軓也如此则史记所说四载与安国同但师说口传而文字异故致孟康如淳妄解之也臣又按仙书有乗毛车以渡弱水毛毳也又抱朴子有歩蹻法故僊书有龙蹻经谓近天有刚气可以胜人为术以歩之也如此之说虽近终未可通于传书曰臣锴不敢述也司马迁在汉武帝时旧周之史氏其为学也最慱其游行也最周又考以方国之语故老之记而孔安国亲承圣人之后其为学也详慎其为尚书传曰与史迁异处而暗同其为说合今古之情理至唐太宗文武皇帝诏儒臣为孔氏尚书正义列于学官百家不能易臣以为许慎居后汉之末抑诸家之杂说从安国之雅言居七百年之前而暗合后圣自非沮诵降灵命世其孰与此乎力龟反
　　
　　左木右寉水上横木所以渡者也从木寉声臣锴曰此即今所谓水杓桥也榷之言罩也人谓粗略而举之谓之杨□(左木右寉)也江岳反
　　
　　桥水梁也从木乔声臣锴曰桥之言□(走字底乔)也矫然也又象人之趫捷能跨越也伎昭反
　　
　　梁水桥也从木从水刄声臣锴曰刄音创或曰石渡水为梁诗曰弊笱在梁此皆谓长岸入水或以之渡或以遏水取鱼又诗造舟为梁即今浮桥也三者虽异其横为梁之义则同古盖未有跨水之桥故六韬有飞杠以越大水即今之桥可以施可以设者张衡思玄赋曰豆骊龙之飞梁是也又屋梁释名曰梁者屋梁也其絶水之梁义同柳昌反
　　□古文臣锴曰从两木一梁之中横象从水指事
　　
　　左木右叜舡揔名从木叜声臣锴曰今俗言舡一□(左木右叜)也素叨反
　　
　　左木右发海中大舡从木拨省声扶月反
　　
　　楫舟棹也从木咠声臣锴曰棹音枨效反即桡也节摄反
　　
　　左木右蠡江中大舡名从木蠡声莲弟反
　　
　　校木因也从木交声臣锴按校者连木也易曰荷校灭耳此桎也荷校灭趾梏也又汉书校猎谓连接木以阑禽兽又军中有校队亦是也木缶者谓以木为缶形相连接也韩信以木罂渡军义亦相类也角効反
　　
　　樔泽中守艹楼从木巢声臣锴曰谓其高若鸟巢也今田中守稻屋然春秋左传楚子登樔车以望是也事交反
　　
　　采捋取也从木爪臣锴曰会意七海反
　　
　　柿削木札朴也从木市声陈楚谓之札林臣锴曰札即木牍也后汉书方术杨方传云风吹札林是也弗乂反
　　
　　横阑木也从木黄声户更反
　　
　　左木右夹检柙也从木夹声臣锴曰谓书封凾之上恐磨灭文字更以一版于上柙护之今人作柙之封禅玉检上用柙也今人言文书柙署是也荀搯反
　　
　　桄充也从木光声臣锴曰取木充满之义今言床桄是也工旷反
　　
　　檇以木有所捣也从木隽声春秋传曰越败吴于檇李臣锴按杜预春秋释例曰今吴郡嘉兴醉李城也子堆反
　　
　　左木右豖击也从木豖声臣锴按春秋左传曰太子又使诼之楚辝曰謡诼谓余之善滛古皆用此字也辍角反
　　
　　左木右丁橦也从木丁声宅耕反
　　
　　柧棱从木瓜声又柧棱殿堂上最高之处也臣锴按史记曰汉兴破□为圜字书曰三棱为柧本此字假借觚字又班固西都赋曰设璧门之鳯阙上柧棱而栖金雀臣锴以为最高转角处也古呼反
　　
　　棱柧也从木夌声娄登反
　　
　　左木右献伐木余也从木献声啇书若颠木之有余□(左木右献)颜遏反
　　□古文□(左木右献)从木无头臣锴曰指事也
　　□亦古文□(左木右献)
　　□(左木右献)或从木辥声
　　
　　枰平也从木平声臣锴曰今谓棊局为枰亦言上平也韦昭慱弈论曰思不出乎一枰是也又枰仲木名左思吴都赋曰枰仲君迁是也弼兵反
　　
　　柆析木从木立声臣锴曰楬析之杀也鲁公使公子彭生柆而杀之是也勒沓反
　　
　　槎邪斫也从木差声春秋传曰山木不槎臣锴按此公羊传之言传冩脱两字也仕鲊反
　　
　　柮断也从木出声读若尔雅貀无前足之貀臣锴曰柮之言兀也女滑反
　　
　　梼断木也从木□(类寿)声春秋传曰□(左木右类寿)柮臣锴按孟子曰楚谓之梼杌晋谓之乗鲁谓之春秋乗者无所不载也梼杌恶木也王于记恶以为戒也杌柮同□(左木右类寿)特豪反
　　
　　析破木从木斤声一曰析也臣锴按诗曰析薪柁矣是也星激反
　　
　　棷木薪也从木取声臣锴按礼记凤皇骐麟皆在郊棷郊者薪米之所也侧丘反
　　
　　梡□(左木右圂)木薪也从木完声臣锴曰□(左木右圂)混也不破之木也礼记说有虞氏谓之梡注曰断木为之也臣锴为亦混成而为之也胡本反
　　
　　左木右圂梡木未析也从木圂声胡昆反
　　
　　楄楄部方木也从木扁声春秋传曰楄部荐□(干下改木)臣锴按春秋左传作楄柎足也又按周礼考工记谓车盖上斗为部为方之名也屏坚反
　　
　　楅以木有所逼束从木畐声诗曰夏而楅衡臣锴桉楅衡以防牛触人故以一木横于角端也衡横也彼即反
　　
　　枼编也叶薄也从木世声臣锴曰楄者阔也枼之言叶也如木叶之薄也亦接反
　　
　　槱积火燎之也从木从火酉声诗曰薪之槱之周礼以槱燎祠司中司命臣锴曰槱燎祭名也羊狩反
　　
　　左木右酉柴祭天神或从示
　　
　　休息止也从人依木喜彪反
　　庥休或从广
　　
　　左木右恒竟也从木恒声臣锴曰竟者竟极之也横亘之也都亘反
　　□古文臣锴曰舟竟两岸也诗曰造舟为梁梁横亘也
　　
　　械桎梏也从木戒声一曰噐之惣名一曰持一曰有盛为械无盛为噐□(恒下少一)夫反
　　
　　左木右手械也从木手手亦声臣锴曰义取木在手手会意榖细反
　　
　　桎足械也从木至声臣锴曰桎之言踬也踬碍之也之曰反
　　
　　梏手械也所以告天也从木告声臣锴曰械之以告天也尚书曰天讨有罪五刑五用哉骨仆反
　　
　　枥枥□(左木右斯)椑指也从木历声臣锴曰以木椑十指而縳之也连的反
　　
　　左木右斯枥□(左木右斯)也从木斯声斯低反
　　
　　闲止也从木门臣锴曰闲犹阑也易曰闲有家陶潜有闲情赋谓自闲止其情□也候艰反
　　
　　槛栊也从木监声一曰圏臣锴曰古谓槛车又舟槛又轩棂之下为棂曰阑以版曰轩曰槛以槛禽兽故曰圈寒犯反
　　
　　栊槛也从木龙声来克反
　　
　　柙槛也以藏虎兕从木甲声臣锴按论语曰虎兕出于柙又穆天子传曰七萃之士高奔戎捕虎生献之天子命为柙养之于东虞谓其地曰虎牢今郑州也莺甲反
　　□古文柙从口臣锴曰口匣之象也中其物也
　　
　　棺关也所以掩尸从木官声古安反
　　
　　榇棺也从木亲声春秋传曰士舆榇是臣锴按尔雅又木槿也初仅反
　　
　　槥棺椟也从木彗声相卫反
　　
　　椁葬有木郭也从木□(上高下早)声昆霍反
　　
　　楬掲桀也从木曷声春秋传曰楬而书之臣锴曰掲举也周礼遗物者掲而书之此言春秋传冩之误其热反
　　
　　枭不孝鸟也日至捕磔枭之从鸟在木上臣锴按汉仪以夏至为枭羹以赐百官□(不清楚)绝其类也夏至微阴始起育万物枭害其母故以此日杀之也坚萧反
　　
　　棐辅也从木非声臣锴按棐辅也辅即弓檠也故辅从木又木名按羊欣笔法云王羲之见其门生棐柷滑浄即书之臣锴桉棐木似杉而细白也斧尾反
　　
　　梴木长也从木延声诗曰松桷有梴敕连反
　　
　　櫅木也可以为车轴材从木齐声臣锴按尔雅櫅白枣注曰白枣白熟者也子□(泥匕改工)反
　　
　　左木右仆枣也从木仆声臣锴按尔雅朴枹者注以诗棫朴言枹栎也按尔雅释木方说诸枣而连属云朴枹者则注解者自然以此朴为枣也许慎所引尔雅注在张楫以前而今学官所列及臣锴所引是晋郭璞注所以有与许愼不同也伏反
　　
　　文四百二十三重三十八
　　
　　东动也从曰在木中凡东之属皆从东臣锴曰东方万物所甲坼萌动平秩东作故为动也其字释注论之详矣得红反
　　
　　左右两东二东曹从此阙臣锴按说文旧本无音今字书音□(上棘下白)云阙者无闻焉尔祖叨反
　　
　　文二
　　
　　林平土有丛木曰林从二木凡林之属皆从林臣锴曰丛木故从二木平土故二木齐力寻反
　　
　　上大下类两木丰也从林□(类奭)或说规模字从大□(左右两廿)数之积也林者木之多也□(左右两廿)与庻同意也商书曰庻草繁无臣锴曰或说为□(类奭)模之模字诸部无之者不审信也庻从廿廿亦众意今人书繁无作芜说文以芜为繁芜秽也音武夫反庻草繁芜芜盛也音武文区反
　　
　　鬰木丛生者从林郁省声臣锴曰此森鬰字郁郁鬯字迂拂反
　　
　　楚丛木一名荆也从林疋声臣锴曰荆性亦丛生声谢眺诗曰平楚正苍然平楚丛木广逺也衬许反
　　
　　棽木枝条棽俪皃从林今声臣锴曰繁蔚之皃班固西都赋曰鳯盖棽纚义同敕林反
　　
　　楙木盛也从林矛声臣锴曰故从林莫透反
　　
　　麓守山林吏也从林鹿声一曰林属于山为麓春秋左传曰沙麓崩臣锴按周礼虞衡掌山泽林麓士若于人春秋左传曰山林之木衡鹿守之是也卢木反
　　□古文臣锴曰录声
　　
　　棼椱屋栋也从林分声臣锴曰复屋皆重梁也林木读若曽参之参臣锴曰木多故上出也师今反
　　
　　森木多皃从林从木读若曽参之参所今反
　　
　　文九重一
　　
　　说文解字通释卷第十一
　　
　　说文解字通释卷十二
　　繋传十二
