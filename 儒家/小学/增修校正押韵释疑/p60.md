<!-- { "loadSidebar": true } -->
　　迄【许迄切至也释诗迄用康年迄用有成并注至也仲尼之后迄于汉道注至也光曰宋本作讫生民以迄于今此迄字书序断自唐虞以下讫于周孟序讫今诸经通义又此讫字押者宜审不可两押】釳【乗舆马首饰释铁也广三寸是也】汔【水涸释涸尽诗民劳汔可小康汔可小休许一反一内无説文巨乞反在此易小狐迄济汔至亦未潏井并许讫反诗毛注危郑注几易注亦几】肸【响布也又质韵详注】○乞【欺讫切释取也求也左疏匈乞也取则入声与则去声匈字亦然汉朱买臣乞其夫钱令杜乞为寒水玉并音气即广韵未韵气字】○讫【居乞切止也释书吕刑典狱非讫于威惟讫于富注讫絶也又民讫自若是多盘注民之行已尽用顺道以上迄讫声音相近意义易差当各照出处押】吃【言蹇释司马相如言吃而善著书又周昌为人吃顔并音讫】○疙【鱼乞切痴貌】仡【勇壮释书仡仡勇夫】屹【山峻释屹防】□【虎貌】
　　十月【与没通】
　　月【鱼厥切释阙也太隂之精象形左闰月不告月犹朝于庙注告月或作告朔非也】刖【絶也释断足刑又没韵注同又辖韵注断足书吕刑注刖足曰剕絶也音月在此余见辖韵】軏【车辕端持衡者释辕端曲木语小车无軏五忽反又音月】○越【玉伐切释度也于也逾也也亦国名史越王勾践汉书作粤字又末韵乃越席字记朱疏越注瑟底孔又其声清越以长并在此对越字经书越训于字然赋者多用作两字对今录一二以示不拘临安解试郎伟成王能祈天永命赋凡随地施敬对越无愧况在天有命去留难恃上舍魁王戴冕士一旒赋钱昌言谓首容之庄与上帝以对越必物采之备始耸民之瞻视此作两字对上舍郊雍出寳璧玉器赋魁郭瑾二云精意对越休祥萃止又日月为常赋俞汝谐八云礼不徒行君宜对越此作一字对依经注训于也】钺【斧也释司马法夏执钺商执白钺周左杖黄钺】防【采章亦布释纻布】樾【树隂释防之以樾】【蟛似蟹而小】曰【词也释于也之也孟放勲日音驲此非】粤【于也释审谨之词字下从丂】防【许月切风也】狘【走貌礼记兽不狘】○阙【丘月切释门观也阙在门旁中央阙然为道也一曰失也乏也不供也亦姓又本韵补门阙凤阙魏阙防车补阙阙疑礼文多阙并此是故太学秋夕月叶兴宗押月字云文犹有阙在此如缺字在薛韵】○厥【居月切其也释説文发石也人名韩厥唐书突厥董冲注九勿反勿内无此非】劂【剞劂释刻刀又祭韵】蹶【僵也又祭韵注汉申屠嘉传以林官蹶张从高祖注林官之多力能踏强努张之故曰蹶张音厥】蕨【菜名释虌也草木疏周秦曰蕨齐鲁曰虌味甘而冷】○橜【其月切代也释司马相如赋衔橜马勒巨月切在此】蹷【黄补拔也左是谓蹷其本必不有其宗又贾防蹷六国音厥】掘【释穿也又勿韵易掘地为臼孟掘井并其月衢勿二音义与下阙同】阙【黄补左若阙地及泉义与掘同】○钀【语讦切鏕也释马勒旁铁又薛韵】○歇【许竭切释气泄又休歇】○讦【居谒切释面相斥罪相告讦亦攻发人私】羯【释羊羖犗也】揭【黄补长也诗葭菼揭揭又本韵祭薛韵按诗注其谒居谒二音】○竭【其谒切尽也又薛韵注同语竭其力竭吾才孟竭目力耳力心思庄唇竭则齿寒又川竭而谷虚并无明音上庠私试黄登官师相规二押阙字云乐于与人忠必竭公试春为青阳六押月字云见造物生生而不竭并押在此可见通押】碣【碣石山名释东海中山亦碑碣又薛韵同】楬【揃志也周礼物楬而书之释泉府注谓着其物也即今时之书有所表识谓之楬橜又辖韵乃控楬字】揭【担也又薛韵二音一训举也一训负也又祭韵及本韵补庄昭昭然若揭日月而行注疏云昭昭明白如担揭日月而行于世其列其谒二反公试魁典谟深润扬鸿烈赋陈高于二押烈字云书冠百篇昭昭若揭押在薛内次名皆然南省天子与日月并明赋魁衮文焴二押月字云昭然若揭押在月内盖是年廉前上请许押在此】○谒【于歇切白也释见也请也告也】暍【伤暑也史记禹扇暍】○髪【力伐切释头毛】发【释起也舒也举也扬也周王发诗长发又本韵】○伐【房越切释征也击也斩木一曰自矜曰伐】垡【亦作拨耕起土也又未韵】阀【释阀阅也功状名其等曰阀积功曰阅】筏【海中舟释大曰筏小曰桴】罚【释罪之小者力詈为罚】瞂【盾也选赋植铩垂瞂】○韈【勿发切释足衣或作袜非】
　　黄补　蹷阙揭
　　十一没
　　没【莫勃切沈也字从殳】殁【终也死也】○孛【蒲没切色恶也一曰彗星又队韵详注】悖【乱也又队韵详注左其兴也悖焉注盛貌蒲忽反一作勃引此悖孛不可两押黄补亦作誖扬子防而见之明其誖乎按孔注布内反详队韵注】浡【兴也释孟浡然兴矣此是】防【烟起貌】馞【香也】勃【排也释周勃王勃】渤【渤澥海名释东海唐李渤】艴【张补孟曽西艴然不悦愠怒色】○窣【苏骨切释勃窣从穴中卒出】○猝【苍没切犬从草暴出逐人】卒【忽也释忽遽貌仓卒也又本韵术韵】○卒【臧没切兵卒又本韵术韵】○捽【昨没切释手捽持头髪也汉贡禹捽山把土扬蕈瓢捽如注以手捽菹茹】崒【山峻貌又术韵】○咄【当没切呵也】○突【陁没切释犬从穴中出滑也触也欺也仲突徙薪曲突墨突不暇黔】揬【搪揬释触也】腯【肥也释牛羊曰肥豕曰腯】○讷【奴骨切言难也】○麧【下没切坚麦释麦糠中不破者汉书食糠麧今京师人谓粗屑为麧又覈字注】龁【齧也释曲礼庶人龁之孟胡龁】纥【释丝也亦孔子父名唐书回纥】○鹘【胡骨切鸟名释鹰属唐回纥德宗朝请改为回鹘言其便捷如鹘之飞】淈【浊也楚辞淈泥波释子书恶淫辞之淈法度注乱也光古忽反】○忽【呼骨切释忘也轻也又倏怱一蚕为一忽十忽为一丝周八士仲忽召忽】惚【恍惚释茫昧神心惚怳此是】笏【释手板公及士所搢也笏怱也有事记其上以备忽忘】○窟【苦骨切释穴也兎堀】矻【矻矻劳极释王褎颂终日矻矻韩文矻矻穷年注劳也在此】搰【张庄天地搰人用力已多而见功少】○骨【古忽切又肉之覈孟劳其筋骨韩佛骨表张説文丰肌腻体而乏风骨】□【心乱】汨【治也书有汨作篇字从日又质韵字从曰书汩陈其五行】○兀【五忽切释高而上平】卼【卼臲危也释不安易臲卼此是又书之杌陧注不安又此杌陧字】矹【硉矹山厓释不稳貌】屼【山名释五屼山在犍为又崛屼秃山貌】杌【树无枝释左四凶梼杌注即鲧也】刖【絶也又月韵注同又辖韵注断足详月注】
　　黄补　誖　张补　艴搰
　　十二曷【与末通】
　　曷【何葛切释何也黄亦作害何也诗害澣害否又泰韵】褐【释以毛为布一曰粗衣一曰短衣】鞨【靺鞨狄种】毼【□毼罽也释毛布】鹖【似雉释出上党青色魏武帝赋鹖鸡猛众其鬭终无负期于必死今人以冠象此后舆服志武冠虎贲羽林皆鹖冠注鹖似黒雉在此前黄霸传鹖雀注苏林曰今虎贲所着鹖冠顔曰鹖音分本作鳻鳻雀大而色青非武贲所著者然分内无】○喝【许葛切释诃也】猲【犬也释短喙犬】○渴【丘葛切无注释尽也此饥渴字又薛韵注水涸】○葛【居曷切释絺绤草也诗葛藟谓葛之能藟蔓繁滋者以本枝廕庥之多夏葛诸葛亮】防【胶防水广释波势】轕【杂乱貌雄赋相胶轕兮注驱驰貌】割【释剥也害也断也裂也】○遏【阿葛切释止也遮也絶也】餲【食败也释臭味变又夬祭韵】阏【亦作堨遮拥也释庄背负青天而莫之夭阏疏夭折也阏塞也一凌霄汉罔罗不及折塞于何而至于葛反春秋高卒氏子阏伯此是汉匈奴阏氏音烟支此非】頞【鼻茎释孟蹙頞】○嶭【牙葛切嶻嶭山貌又屑韵】防【载高貌又薛韵】枿【亦作蘖伐木余释谓木斫髠而复枿生孟非无萌蘖之生焉书有由蘖本亦作枿并在此蘖又薛韵】○躠【桑葛切行不正】摋【侧击释公羊侧手曰摋】【放也释广韵注若蔡叔是也张亦作蔡放也左周公杀管叔而蔡蔡叔注上蔡素葛反说文作防之也又泰韵】○巀【才逹切山也释巀嶭山在右扶风池阳】囋【嘈囋释声】○怛【当葛切释憯怛】狚【獦狚兽名释出北号山如狼赤眉鼠目】笪【答也释竹防】○闼【它逹切释博雅闼谓之门韩诗门屛间曰闼汉樊哙排闼】挞【释打挞又疾走】达【行不相遇诗挑兮逹兮释注往来貌非通达字又本韵】羍【通作达小羊】【释兽如小狗水居食鱼又辖韵亦无注孟敺鱼者也无音汉郊祀志豺有祭吐曷反记祭鱼他达反在此又他□反在辖内】○达【陁葛切释通也此通达字周八士伯达孔頴达又本韵】○剌【郎葛切戾也文从束与寘昔韵刺字不同刘向封事臣胶戻乖剌来曷反韩剌手拔鲸牙亦在此】辢【释辛味作辣非】粝【脱粟释张晏曰一斛粟舂七斗米为粝又祭泰韵注同马迁传尧舜粝粱之食音辢在此】○捺【乃曷切释以手按物】
　　黄补　害　张补　蔡
　　十三末
