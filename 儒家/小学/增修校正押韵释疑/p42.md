<!-- { "loadSidebar": true } -->
　　寘【支义切置也释止也】忮【狠也释懻忮害心也语不忮不求】觯【酒器受四升释礼器注云三升檀弓杜蒉觯】○翅【亦作施智切翼也释汉冯异垂翅回溪在此】翨【黄补攻猛兽周礼翨氏掌攻猛鸟】啻【通作翅不啻也】○施【与也又本韵支韵音去声者见支韵注易云行雨施】○豉【是义切释配盐幽尗】惴【之瑞切惴惴忧惧】锤【锻也又本韵支韵】吹【尺伪切嘘也又支韵记入学习吹晋孙绰传三都二京五经鼓吹唐鼓吹六经并在此】瑞【恕伪切祥瑞亦圭瑞瑞释五瑞礼典瑞】倕【尧时工人又支韵】睡【释坐寐】○【亦作□所切鞮属又纸韵】屣【亦作躧履不蹑跟又纸韵】○晒【暴也又卦纸韵】洒【亦作洒汛也又纸蟹马卦韵洒又荠铣贿卦韵注】酾【以簁酒又支纸韵】○第【争义切牀格谓之第释箦也又止韵】○赐【斯义切予也释惠也又人名端木赐】瀃【泄水门一曰障水】澌【水尽释曲礼庶人曰死注死之言澌消尽也又支韵字从两防】杫【爼机释后汉之乱尚书郎○被枕杫】○刺【七赐切直伤也释针刺书刺汉刺史又昔韵字从朿或以束者乃在曷韵与此不同礼司刺掌三刺三宥之法注杀也七赐反前郊祀志博士诸生刺六经作王制注刺取之也千赐反孟刺之无刺也丙吉传驭吏至公车刺取知虏入云中诸葛丰刺举无所避俱无明音车骑校猎上林赋魁四押骑字云闲其击刺泛押在此余详音内注】○积【子智切聚也周礼掌委积又昔韵诗有实其积积之栗栗礼馆有积汉彭越烧积聚并子赐反儒行不祈多积多文以为富予赐反又如字】○渍【疾智切沤也又浸润】○骴【亦作胔鸟兽残骨释露骨曰骼有肉曰胔又支韵】眦【目眦又霁韵】柴【黄补积也诗我举柴按车攻注中者举积禽又佳韵】○智【亦作□知义切释知也呉补亦作知嘉定呉杜申请按语焉得知又知者利仁并音智经传多借知作智新制添入又支韵】○詈【力智切释骂也书小人怨汝詈汝此是】离【去也释此离去之离又支韵乃分离之离又霁韵与俪同详支韵】○缒【驰伪切绳有所缒】槌【挂蚕薄柱又支韵】膇【重膇之疾释足肿】锤【锤谓之权又本韵支韵】硾【亦作礈镇也揣量物轻重】捶【张补又韵详注】甀【小口甖】○累【力伪切释事相縁及又防韵】诿【女恚切累也】○易【亦作防以豉切轻也释难易简易唐白居易又昔韵易君子易其心而后语诗君子毋易由言由用也书君奭天命不易孟易其田畴并以防反诗大明不易维王注云不可改易者天子无音人误以为难易字书人不易物羊质反并入声诗骏命不易两音又支韵详注】○貤【物次第也释凡物一重为一貤又支韵详注】施【施及又支韵详注又本韵诗施于孙子施于条枚董仲舒策施及方外并此是】袘【裳下縁释饰衣下曰袘】企【亦作跂去智切举踵又韵注跂又支韵】蚑【虫行又支韵注同】缢【于赐切绞也又霁韵注经也左太子申生缢于新城一豉反】○恚【于避切恨也释恨怒】烓【行灶又渊畦切见齐韵】觖【窥睡切望也又屑韵】戏【香义切释谑也弄也又支韵】寄【居义切释托也】徛【石矼释聚石为渡又支韵注同】芰【奇寄切释风俗通水果两角为棱四角为芰又水栗】骑【释跨也亦骑乗亦姓骑刼又支韵】○义【亦作谊宜寄切释宜也事得其宜之谓义又姓义纵过秦论仁谊不施汉书多作谊字又贾谊】议【谋也释评也语也檡也】为【于伪切释助也又支韵】○餧【于伪切释説文饲牛也又贿韵】委【周礼掌牢礼委积于伪反新制添入释委积牢米薪刍之緫名孔子委吏同又支纸韵今按绍兴新制孙谔申请记或源也或委也周官掌牢礼委积并于伪反其余各随本出处释音使用乞添入嘉泰四年成都申觧试张简赋于以字韵押源委字传士苏十能看详云赋韵须有来处六经它处并无源委字相连唯学记有之押在上声安得不谓之失韵乎今押源委字合从礼记音防依】○伪【危睡切释假也诈也欺也】○譬【匹智切释喻也孟辟若掘井之类注音譬然韵不收】避【毗义切释违也回也黄补亦作辟孟伯夷辟纣又静昔韵】臂【卑义切释手上】嬖【幸也释贱而得宠曰嬖又霁韵孟便嬖不足使令音嬖】贲【彼义切饰也释易卦名又文防吟问韵】诐【险诐释言行险诗注不正孟诐辞诐行并注险诐】陂【倾也又支韵易无平不陂注倾也又破何切偏也书无偏无陂音秘郭氏佩镌载唐元宗诏改尚书无偏无颇为无陂诏云每读尚书洪范至无偏无颇遵王之义三复斯文并皆叶韵惟颇一字实则不伦又易泰卦中无平不陂之陂字亦有颇音陂之与颇训诂无别为陂则文亦会意为颇则声不成文劝此诏书学者不知其原以为明皇擅改经文而其所授泰卦亦皆有理以颇为陂亦其宜也】跛【偏任为跛又果韵记有司跛倚以祭注彼义反在此余见果韵注】藣【笋簴饰也尔雅旄谓之藣释旄牛尾舞者所执】被【平义切及也亦寝衣又纸韵注同绍兴新制许与上声纸韵被字通押经传有独音者只从本音如书渐被诗纯被文王化被于南国书光被记被衮象天诗被之祁祁之类只去声人多有为通押之文所误宜知左翠被豹舄注衣也普义反非寝衣之被贾文元群经音辩云被普义反者衣也饰也详纸韵注】鞁【黄补能止马徐行国语吾两鞁将絶】骳【骫骳屈曲详纸韵骫字注】髲【鬄释南越志开平县出髲】帔【披义切释翠帔】○輢【于义切车旁又纸韵】
　　黄补　翨柴辟鞁　呉补　知
　　六至
