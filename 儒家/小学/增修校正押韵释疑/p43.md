<!-- { "loadSidebar": true } -->
　　至【脂利切释到也左归而饮至策勲焉前礼乐志叔孙通制宗庙乐太祝迎神于庙门奏嘉至乐犹古降神之乐皇帝入庙门奏永至乐为行步之节犹古采齐肆夏也并此是】贽【亦作质执贽释执以见人礼作六贽左男贽大者玉帛小者禽鸟女贽不过榛栗枣脩唐六质并此是质又本韵五质委质在入声】挚【握持释又国名太师挚曲礼庶人之挚匹注至也】鸷【击鸟释鹰鹯类】○嗜【时利切欲也黄补亦作耆孟耆秦人之炙又支防韵】视【亦作眎眂瞻也又并支韵注同绍兴新制许与五防视字通押诗鹿鸣视民不恌音示贾山至言尊养三老视孝也董策视大始而正本并读曰示虽曰通押然以示字言则合在去声仍视示不可两押如别押总视视履一视所视视朝视学视膳勿视弗视孟明视则与示字不犯重】示【神至切释垂示又支韵】諡【行之迹释生存之行悉録之曰諡监本字从兮或作谥乃伊昔反】○二【而至切古作弍又地数】贰【亦作弍副益又疑也释携贰诗大明无贰尔心书大禹谟任贤勿贰注疑也贰公化注副也并此是此本疑贰字然诗衣服不贰注变易无常谓之贰音二孟滕文市贾不贰注市无贰贾本文大贰字注小二字则贰字同若引此不可两押】樲【枣属释酸枣孟养其樲棘此是】○帅【通作率所类切将帅又质韵王制连有帅诗方伯连率之軄并注所反二字通用分明语子帅以正所反又所律反两音】率【捕鸟毕释又将帅见上注又质韵注领也术韵注约数】○四【息利切释隂数字从口中八或作四乃目字】驷【一乗释四疋马】泗【受泲水东入淮释洙泗又泲泗诗注自目曰涕自鼻曰泗】柶【匕也释角大丧用之】肆【陈也释放也恣也亦市肆记疏城内空地曰肆左歌钟二肆注列也礼令奏肆夏时迈也如字在此大宗伯以肆献祼享先王注谓进所解牲体他歴反此非入声】○次【七四切释不前不精又次第亦师三宿曰次字从二作次非】佽【便利诗决拾既佽又助也释武纪诏募佽飞射土注音次轻疾若飞顔曰取其便利】絘【绩所缉也释礼絘布】□【妇人首服】恣【资回切释纵也】○自【疾二切释从也用也由也率也】邃【虽遂切深逺也字从穴遂】粹【不杂】睟【润泽释视皃孟睟然见于面此是】谇【让也告也又队韵贾谊策立而谇语音碎此非】祟【神祸释祸咎之徴】○翠【七醉切释青羽雀】○醉【将遂切释説文醉卒也卒其度量不至乱也诗既醉】○遂【徐醉切释从志也成也达也往也礼夫遂取火注阳遂也义与遂同又夫间有遂乡遂赵毛遂汉龚遂公孙壸遂此是张补亦作术记党有庠术有序按注术当为遂又术韵记审端经术夫间有遂遂上有径此是】澻【田间沟释与上夫间有遂文同】鐩【亦作鐆火鉴释阳燧取火鉴记夫遂取火此遂字】燧【亦作塞上亭守防火者释锋燧详钟韵燧字注又语鑚燧唐马燧】隧【亦作隧墓道释掘地通路以葬天子用之】襚【赠终衣释遗也衣死人衣左隐元衣被曰襚赠死之礼】璲【佩玉释瑞玉诗鞙鞙佩璲】防【绥也所以连系瑞玉】旞【礼全羽为旞释羽系旌上】□【罗也诗隰有檖释赤罗子似梨可食】穗【亦作穟禾成秀也诗此有滞穗此是】篲【亦作彗扫竹又祭韵注同释一曰妖星左晏子曰天之有彗以除秽注似岁反在此汉髙纪太公拥彗在祭韵详字内注】○萃【秦醉切聚也释易卦名又队韵】瘁【病也释诗防夫况瘁注憔悴而忧又尽瘁仕国注病劳也】悴【忧也释憔悴愁貌杜江山憔悴人此悴字左成九无弃蕉萃注陋贱之人又此蕉萃字】顇【顦顇释尒病也已上瘁悴顇三字意义同不可连押】踤【集也杨太鹭踤于林又术韵】○地【徒二切释土地又天地汉参天坠而施化注古地字韵无】○致【陟利切释至也送诣也字从支不从文】轾【抵也车轩轾】质【物相赘释亦交质又本韵质韵左周郑交质音致】踬【跲也与疐通释碍也进学解跋前踬后董冲注跆也此是】懫【忿也黄补亦作懥大学身有所忿懥则不得其正释怒也恨也】疐【亦作碍不行也又霁韵诗狼跋载疐其尾跆也丁四反】鸷【马重】致【直利切密也】治【理也又之韵详注】稺【亦作稚幼禾释诗获稺重稺汉徐稺】迟【待也释缓而有所待又脂韵作迟非】○利【力至切释吉也铦也】莅【亦作涖临也】○腻【女利切释滑也肥也】○轛【追萃切车横軨又队韵】○坠【直类切释落也黄补亦作队诗南山有台废则为国之基队去矣】怼【亦作譵怨也又队韵孟以怼父母直类反此是】○类【力遂切释善也等也説文种类相似唯犬为甚故从犬】禷【师祭又以事类告上帝】泪【释目液涕泪】○肄【羊至切习也音异】勚【劳也又祭韵】廙【恭也又軄韵】弃【亦作弃磬致切捐也】遗【以醉切赠也又脂韵书宁王遗我大宝龟张良曰释楚不击是养虎自遗患并唯季反此是】壝【堳埒又脂防韵】蜼【禺属又旨内详注又宥韵】○睢【香萃切恣睢暴戾又支韵详注】○悸【其季切心动】季【居悸切少称释又昆季王季季札季孟绮里季】○齂【虚器切息也释鼻息】屭【赑赑鼇也】【人名寒湜生释左生浇及】○器【去冀切释皿也量也字中从犬昭武解试取中陈国瑞诗魁不合写器作噐榜黜有戒】○冀【几利切州名一曰欲也释冀州尧所都左见冀□缺冀晋邑汉梁冀晋陈頵与王导书中兴可冀郭子仪传中兴之功日月可冀又此冀字广韵云字本作冀经典省作兾押者当依韵押此是此冀字】懻【强力释懻忮言强直】骥【释骥千里马】觊【幸也释觊觎希望似与上冀字训欲也意义同宜审】穊【稠也释汉刘章云深耕穊种音兾】臮【巨室切众词与也説文引虞书臮咎繇释今书作暨】洎【及也亦作暨释至也与也又未韵暨字注及也书羲暨和暨益稷暨鸟兽鱼鼈暨百工蠙蛛暨鱼皆其器反余如暨皋陶暨声教并无音注太学私试既济思忠预防赋次名陈均云川亦咨于汝暨盖引君奭若游大川予往暨汝奭训与字却无音又至治馨香赋魁张逢申二押谓字云声教罄华夷之暨又试教官纳言喉舌之官赋陈徳二押谓字广教声而逺暨并押在未韵至如私魁郑豹变道御之而王八押谓字艰鲜汝暨据出处其器反却押在未韵何也切详书所谓咨汝羲暨和暨皋陶暨汝奭注皆训与字郊暨声教鱼音觧当训及字监韵两处暨字皆训及也至臮字下注与也引书臮皋陶如此则训与字当只在六至训及字阙　两韵通押如是则张逢申陈徳之押为是陈均郑豹变之误可知上庠考官失检如此】垍【坚土释唐相裴垍】□【仰涂又未韵内字下从土诗民之攸塈注息也许器反在此是】蔇【张补至也左善郑以劝来者犹惧不蔇】○懿【乙兾切专久而美释大也又姓】撎【俯下手释拜举手见礼大祝注左注若今之揖仪礼云推手曰揖引手曰撎】饐【饭败释饭伤食】○劓【鱼器切刖鼻又祭韵易天且劓书劓刖并鱼器反】○位【于累切释列也中庭之左右谓之位】○喟【丘愧切太息又怪韵语喟然叹曰苦位苦怪二音】○岿【山貌又微防韵】○愧【亦作媿几位切释惭也】騩【马浅黒色又脂微韵】○匮【求位切乏也】蒉【草器又怪队韵语荷蒉】篑【黄补土笼书功亏一篑按书注其贵反然贵内无只当依韵注押语未成一篑求位反此是】馈【亦作餽饷也释呉人谓祭曰餽黄补亦作归语阳货归孔子豚按注如字郑作馈又微韵注又归女乐如字又其贵反贵内无合在平声】鐀【匣也通作匮释司马迁防史记石室金鐀之书顔注防音抽缀缉也鐀与匮同此是俗柜字韵内无】○畀【必至切付与释畀付字下从丌】庇【亦作芘释廕也】○鼻【毗至切释引气自卑】□【国名释舜弟象所封孟封之有□】比【近也又脂防质韵易比封礼九比比法比要比追胥比闾皆在此它可推余见五防注】○寐【宻二切释寝卧】○秘【丘媚切密也释神也俗从禾】毖【谨也释诗小毖】閟【闭也释诗閟宫】泌【浃流释泉貌又质韵唐李泌薄必反】柲【戈防柄释攅也长六尺六寸左鏚柲注斧柄】辔【亦作防马辔】鄪【亦作费邑名释在鲁国语固而近于费季氏所封邑悲位反书费誓音秘鲁东郊地并在此又未韵】○濞【匹备切水暴至声又人名释汉呉王濞又霁韵】○备【平秘切释具也防也作偹非】糒【糗粮释干饭也】奰【不醉而怒释廹也诗内奰于中国注怒也】○赑【赑屭释鼇也壮士作力貌】○媚【明秘切释妩媚又説也】篃【竹名一尺数节】魅【亦作鬽物魅释魑魅老精物礼以夏至之日致地示物鬽注百物之神曰魅】出【尺切诗匪舌是出释自中而外又术韵书尧典寅賔出日益稷出纳五言语出内之吝并尺遂反又如字上庠公试春分朝日东郊赋丘隲六押日字云寅谨帝尧之出在入声试教官羲和出纳日月谢南四押出字云谨昏旦之辨兮以纳以出又曰庶蔑差移之异各敬其事在去声以见二韵俱通】
　　黄补　耆懥队篑　张补　术蔇
　　七志
