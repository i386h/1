<!-- { "loadSidebar": true } -->
　　麦【莫切释芒谷秋种白虎通麦金也金王而生火王而死】霡【霡霂小雨】脉【释血理之分表行体者俗作脉非】覛【相视】○檗【博厄切黄木释饮冰食檗俗作蘗非】擘【防也一曰大指孟以仲子为巨擘焉】○愬【色责切惊惧也又暮韵易履虎尾愬愬山革反此是】□【小雨】○防【亦作防侧革切马棰也释鞭防也谋也一曰防书教令于上以驱防于下字从束非防防也又叶洽韵记大史衅防初格反在此左序大事书之于防中庸文武之政布在方防唐儒学序四方挟防负素则与下册曰简册者同不可连押如押上防谋防方可别押方册简册】册【通作防符命亦简册又上注】栅【编木又村栅】○责【侧革切释求也罪责又卦韵注】箦【牀栈檀弓曽子易箦】啧【啧啧鸣也左啧有烦言注至也】帻【巾帻释髪有巾曰帻一説古贱服汉元帝顶有壮髪故服之王莽秃又加巾】债【负财也又卦韵】咋【大声】○赜【士革切深也释幽深难见易探赜】○摘【陟革切释手取也又锡韵】谪【罚也释记昏义适见于天注适责也直革反孟人不足与适也注过贾谊论适戍之众音谪韵不収】○覈【下革切实也释史陈平传亦食糠覈音核汉书音纥班固典引圣上肴覈仁义之林薮注引诗肴核维旅覈亦核也谓果实之属与核字不可两押若用典引肴覈又押综核乃可】核【无注此果核字扬真伪为政核光曰下革反谓精确得其实是核即覈也如宣帝综核亦周若引此覈核不可两押】翮【释羽茎也】○隔【各核切释障也】膈【盲也释胸膈】革【释改也兽皮亦兵革也易卦名又姓】○厄【乙革切隘也释亦灾】阨【塞也释碍也危也又卦韵孟柳下惠阨穷音厄】軶【辕前释车軶】搤【捉也释持也又卦韵扬雄赋搤熊罴娄敬搤其亢并此是】○获【胡麦切释得也亦臧获方言荆淮海岱河济之间骂奴曰臧骂婢曰获】画【释计防也界也又卦韵】婳【好也释分明好貌】○划【忽麦切锥刀曰划】剨【破声】○馘【古获切释军战断耳也左以为俘馘】帼【巾帼释妇人丧服】掴【批也释手打】蝈【鼃也周礼有蝈氏释腰细口大夜鸣记蝼蝈鸣】
　　二十二昔
　　昔【思积切释往也始也为一昔之期明日也】惜【释贪也恪也痛也爱也】腊【释脯肉干肉也礼有腊人】舄【履也释以木置其履下不畏泥湿】磶【础也释柱下石】泻【卤地释咸土】○刺【七逆切释穿也又寘韵孟刺人而杀之七亦七四二音与曷韵刺字不同】碛【水渚有石者又沙碛】○积【资昔切聚也又寘韵乃委积字】鰿【鲋也释尔雅贝小者曰鰿】鲫【鱼名释蜀图经形似鲤色黒而体促肚大而脊隆】脊【释背脊释名脊积也积续骨节脉络上下说文背】蹐【小步也诗谓地盖厚不敢不蹐】迹【亦作迹迹释步痕韩表扬厉无前之伟迹在此】踖【踧踖释敬貌】借【假也又祃韵释取于人曰借取者入声与者去声左寡君是以愿借助焉作猎非】○席【祥亦切释借也亦姓徐铉云以待賔客之礼賔客非一人故字从庶】蓆【黄补尔雅曰大也诗缁衣之蓆兮】夕【释暮也从月半见】穸【窀穸释厚也穸夜也一曰长埋谓之窀长夜谓之穸】○籍【秦昔切释籍书也此书籍字晋阮籍唐籍湜史陆贾传声名籍甚此是】耤【亦作借帝耤千亩释古者使民如借故谓之耤王制古者公田借而不税注在亦反借之言借也借子亦反并在此借又祃韵】瘠【释瘦也左瘠鲁以肥杞此是】塉【薄土】○释【施只切释舍也解也散也又释氏】泽【黄补解散也诗其耕泽泽又陌韵】奭【盛也释亦北燕召公名君奭又职韵】襫【袯襫蓑衣】适【之也释往也又锡韵注又上谪字注】螫【虫毒释班固赋荡亡秦之毒螫此是】○尺【昌石切释十寸周礼寸尺咫寻丈仞诸度量皆以人之体为法】赤【释南方色又姓周人尚赤赤心忠赤公西赤】斥【大也指也亦苦地释指斥寇盗充斥逺斥候斥地咸卤地东方曰斥西方曰卤此是】○只【之石切释一也字下从又】摭【拾也释陈宋间谓拾曰摭刑法志萧何攟摭秦法扬摭我华而不实我实在此】蹠【跳跃释楚人谓跳跃曰蹠】跖【足下释足践履亦盗跖字孟蹠之徒此蹠字注与跖同】炙【炮也又祃韵无注字少一按说文炙炮肉也从肉在火上只之石反则入声者从肉两字虚又祃韵脍炙字释燔肉为炙则肉不全矣字从半肉一字实此字经史中颇混淆但以字之虚实推字之画则不差矣详辨于此以俟知者】○石【常只切释山体为石】祏【庙主释宗庙主礼有郊宗祏室】鼫【五技鼠释说文能飞不能过屋能缘不能穷木能游不能渡谷能穴不能掩身能走不能先人荀劝学又作梧鼫鼠易晋如鼫鼠此是】硕【大也释诗硕人硕鼠唐硕辅并此是】○射【食亦切释弩矢发也又祃韵详注又本韵】○掷【亦作擿直炙切释投也庄擿玉毁迭小盗不起此是修身擿埴索涂注以杖擿地而求路光曰他歴反排也赵广汉传发奸擿伏如神顔谓动发之也他狄反此并非然锡韵不収】踯【住足释踯躅行不进】○益【伊昔切释饶也増也进也】嗌【咽也释喉也庄终日嘷而嗌不嗄此是】齸【鹿粻释尔雅麋鹿曰齸谓吞刍而反出嚼之】○绎【夷益切释抽丝亦陈也理也络绎防绎书庶言同则绎诗敷时绎思此是又见下注】□【又祭名释重祭也诗丝衣绎賔尸注绎又祭名天子诸侯曰绎以祭之明日卿大夫曰賔尸与祭同日又注周曰绎商曰肜绎音亦书作□若引此则绎□不可两押如押防绎又押祭□则可】醳【醇酒】怿【释悦也乐也服也诗辞之怿矣注悦也】译【传四方之言释越裳氏重九译】驿【置释洪范卜筮曰霁曰驿郑当时置驿迎賔客此是】峄【山名释在东郡禹贡峄阳孤桐始皇上邹峄山刻石颂德】斁【厌也终也又暮韵周官万惟无斁又朕承王之休无斁诗服之无斁为政审思斁之并此是】圛【回行逸书圛圛升云释半有半无】掖【持臂一曰掖庭一曰正门之旁小门左掖西掖】腋【释胳也在肘后】液【释津液】亦【释总也又也】奕【大也释行也盛也赫奕诗韩奕此是】弈【围棊释弈美貌孟博奕唐傅弈】帟【释在上曰帟一曰小幕曰帟】易【释此周易字按秘书日月为易象隂阳也亦改也变也转也又寘韵】埸【疆也释字从周易之易与阳韵场圃字不同左疆埸之事音亦】蜴【蜥蜴释似蛇四足去足真蛇一名守宫一名蛇师】射【无射律名释九月律又本韵祃韵详注】○役【营只切释戍边】疫【释民皆疾也】○辟【必益切君也一曰除也又寘静及本韵书惟辟作福君也庄至信辟金注除也音屏又音辟孟徐辟并此是】璧【释圜玉瑞尔雅肉倍好曰璧白虎通内方象地外圜象天】襞【韏衣释徐铉云韏革中辨也衣襞积加辨】躃【人不能行释跛躃贾防又类辟顔曰足病音璧又此辟字】○僻【匹亦切邪也黄补亦作辟孟放僻邪侈又寘静及本韵庄擿辟以为礼音剔僻注邪辟也】○擗【毗亦切抚也释抚心擗踊】辟【法也又寘静及本韵书殷民在辟吕刑宫辟之类在此】辟【开也释啓也孟土地辟又此辟字韵不収】碧【兵亦切释石青美者】
　　黄补　蓆泽辟
　　二十三锡【独用】
