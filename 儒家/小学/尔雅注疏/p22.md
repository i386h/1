<!-- { "loadSidebar": true } -->
　　[疏]“饣喜，酒食也”。○释曰：《小雅·天保》云：“吉蠲为饣喜。”毛传云：“吉，善。蠲，也。饣喜，酒食也。”郭云：“犹今云饣喜馔，皆一语而兼通”者，言饣喜之一字兼通酒食两名也。李巡曰：“得酒食则喜欢也。”
　　舞、号，雩也。（雩之祭，舞者吁嗟而请雨。○雩音于。）
　　[疏]“舞、号，雩也”。○释曰：孙炎云：“雩之祭，有舞有号。”《左传》云：“龙见而雩。”服、杜皆云：“雩之言远也。远为百祈膏雨。”《月令·仲夏》云：“大雩帝。”郑注云：“雩，吁嗟求雨之祭也。”郭云：“雩之祭，舞者吁嗟而请雨。”是同郑说也。
　　暨，不及也。（《公羊传》曰：“及，我欲之，暨，不得巳。”暨，不得已，是不得及。○暨音忌。）
　　[疏]“暨，不及也”。注“《公羊》”至“得及”。○释曰：案《春秋》隐元年“三月，公及邾娄仪父盟于昧”。《公羊传》曰：“及者何？与也。会、及、暨皆与也。曷为或言会，或言及，或言暨？会犹最也，及犹汲汲也，暨犹暨暨也。及，我欲之；暨，不得已也。”然则暨者非我欲之，事不获已而为会者也，故云不及也。
　　蠢，不逊也。（蠢动为恶，不谦逊也。）
　　[疏]“蠢，不逊也”。○释曰：蠢，动也。逊，顺也。言蠢动为恶，不谦逊也。《小雅·采芑》：“蠢尔蛮荆，大邦为仇。”是也。
　　如切如磋，道学也。（骨象须切磋而为器，人须学问以成德。）如琢如磨，自也。（玉石之被琢磨，犹人自饰。）瑟兮亻间兮，恂栗也。（恒战竦。）赫兮ピ兮，威仪也。（貌光宣。）有斐君子，终不可谖兮。（斐，文貌。）道盛德至，善民之不能忘也。（常思咏。○亻间音限。ピ音喧。）
　　[疏]“如切”至“忘也”。○释曰：此举《卫风·淇澳》篇文以释之也。云“如切如磋”者，《诗》文也。云“道学也”者，作者以释诗也。道，言也。言人之学以成德，如切磋骨象以成器。毛传云：“治骨曰切，象曰磋，道其学而成也。”故郭云：“骨象须切磋而为器，人须学问以成德。”云“如作如磨”者，《诗》文也。云“自也”者，释之也。言人自饰如琢磨玉石。毛传云：“治玉曰琢，石曰磨，听其规谏以自，如玉石之见琢磨。”郭云：“玉石之被雕磨，犹人自饰。”云“瑟兮亻间兮”者，《诗》文也。“恂栗也”者，释之也，谓严恂战栗也。故郭云”恒战竦“。毛传云：“瑟，矜庄貌。亻间，宽大貌。”是外貌庄严，又内宽裕也。云“赫兮ピ兮”者，《诗》文也。“威仪也”者，释之也。言赫ピ者，容仪发扬之言，故言“威仪也”。毛传云：“赫，有明德赫赫然。ピ，威仪容止宣著也。”故郭云：“貌光宣。”云“有斐君子，终不可谖兮”者，《诗》文也。云“道盛德至，善民之不能忘也”者，释之也。毛传云：“斐，文章貌。谖，忘也。”此道有裴然文章之君子，盛德至善如此，故民称之，常思咏，终不能忘也。案《诗》称君子，谓武公。
　　既微且。疡为微，肿足为。（，脚胫。疡，疮也。○，诗勇切。音苋。疡音羊。）
　　[疏]“既微”至“为”。○释曰：云“既微且”者，《小雅·巧言》文也。云“疡为微，肿足为”者，释之也。孙炎曰：“皆水湿之疾也。”郭云：“，脚胫也。疡，疮也。”然则膝胫之下有疮肿，是涉水所为，故郑笺亦云：“此人居下湿之地，故生微之疾。”《诗》云“居河之麋”，是居下湿也。
　　是刈是。，煮之也。（煮葛为。）
　　[疏]“是刈是。，煮之也”。○释曰：云“是刈是”者，《周南·葛覃》文也。云：“，煮之也”者，释之也。舍人曰：“是刈，刈取之。是，煮治之。”郭云：“煮葛为。”以煮之於，故曰煮，非训为煮。以彼下云“为为”，故知煮葛为也。毛传云：“精曰，粗曰。”
　　履帝武敏。武，迹也。敏，拇也。（拇迹大指处。○拇音亩。）
　　[疏]“履帝武敏。武，迹也。敏，拇也”。○释曰：云“履帝武敏”者，《大雅·生民》文也。云“武，迹也。敏，拇也”者，释之也。云“拇迹大指处”，郑笺《诗》云：“祀郊之时，时则有大神之迹，姜原履之，足不能满，履其拇指之处，於是遂有身，而生后稷。”是其事也。
　　张仲孝友。（周宣王时贤臣。）善父母为孝，善兄弟为友。
　　[疏]“张仲”至“为友”。○释曰：云“张仲孝友”者，《小雅·六月》文也。云“善父母为孝，善兄弟为友”者，释之也。李巡云：“张姓，仲字，其人孝，故称孝友。”毛传云：“张仲，贤臣也。”郑笺云：“张仲，吉甫之友，其性孝友。”以《诗》叙云“《六月》，宣王北伐也”，故郭云：“周宣王时贤臣。”
　　有客宿宿，言再宿也。有客信信，言四宿也。（再宿为信，重言之，故知四宿。）
　　[疏]“有客”至“四宿也”。○释曰：云“有客宿宿、有客信信”者，《周颂·有客》文也。云“言再宿也”，“言四宿也”者，释之也。毛传云：“一宿曰宿，再宿曰信。”各重言之，故知再宿及四宿也。
　　美女为媛。（所以结好媛。○媛，于眷切。）
　　[疏]“美女为媛”。○释曰：《诗·风·君子偕老》云：“展如之人兮，邦之媛也。”故此释之。郭云：“所以结好媛。”孙炎曰：“君子之援助。”然则由有美可以援助君子，故云“美女为媛”。
　　美士为彦。（人所彦咏。）
　　[疏]“美士为彦”。○释曰：《郑风·羔裘》云：“彼其之子，邦之媛兮。”故此释之也。毛传云：“彦，士之美称。”郭云：“人所彦咏。”舍人曰：“国有美士，为人所言道。”
　　其虚其徐，威仪容止也。（雍容都雅之貌。）
　　[疏]“其虚其徐，威仪容止也”。○释曰：云“其虚其徐”者，《风·北风》文也。“威仪容止也”者，释之也。郭云：“雍容都雅之貌。”孙炎云：“虚、徐，威仪谦退也。”然则虚徐者，谦虚闲徐之义。故郑笺云：“威义虚徐，宽仁者也。”《诗》作“其邪”，此作“其徐”，字虽异，音实同。故郑笺云：“邪读如徐。”
　　猗嗟名兮，目上为名。（眉眼之间。○猗，於宜切。）
　　[疏]“猗嗟名兮，目上为名”。○释曰：云“猗嗟名兮”者，《齐风·猗嗟》文也。云“目上为名”者，释之也。孙炎云：“上平博。”郭云：“眉捷之间。”
　　式微式微者，微乎微者也。（言至微。）
　　[疏]“式微”至“者也”。○释曰：云“式微式微”者，《邶风·式微》文也。云“微乎微者也”，释之也。郭云：“言至微。”郑笺云：“式，发声也。”案《诗》叙云：“《式微》，黎侯寓于卫，其臣劝以居也。”然则以君被逐，既微又见卑贱，是至微也。不取“式”为义，故郑云“发声也”。
　　之子者，是子也。（斥所咏。）
　　[疏]“之子者，是子也”。○释曰：《诗》言“之子”者多矣，故此释之。李巡云：“之子者，论五方之言，是子也。”然则“之”为语助，人言之子者，犹言是此子也。《桃夭》传云“嫁子”，彼说嫁事，为嫁者之子。《汉广》“之子”，则贞者之子。《东山》“之子”，言其妻。《白华》“之子”，斥幽王。各随其事而名之，故郭云“斥所咏”。
　　徒御不惊，辇者也。（步挽辇车。）
　　[疏]“徒御不惊，辇者也”。○释曰：云“徒御不惊”者，《小雅·车攻》文也。云“辇也”者，释之也。此止解徒字也。诸徒皆为徒行，此独为辇，是以辨之。《地官·乡师》云：“大军旅会同，治其辇。”注云：“辇，人免行所以载任器也，止以为蕃营。《司马法》：辇有一斧、一斤、一凿、一里。周辇加二板、二筑。夏后氏二十人而辇，殷十八人而辇，周十五人而辇。”是会同田猎，人挽辇以徒行也。故郭云：“步挽辇车。”
　　衤裼，肉袒也。（脱衣而见体。○衤音旦。裼音息。）暴虎，徒搏也。（空手执也。）
　　[疏]“衤裼”至“搏也”。○释曰：《郑风·大叔于田》云：“衤裼暴虎。”故此释之。毛传云：“衤裼，肉袒也。”李巡曰：“衤裼，脱衣见体曰肉袒。”孙炎曰：“袒去裼衣。”郭云：“脱衣而见体。”毛传又云：“暴虎，空手以搏之。”舍人曰：“无兵空手搏之。”然则徒，空也。故郭云：“空手执也。”
　　冯河，徒涉也。（无舟楫。○冯音平。）
　　[疏]“冯河，徒涉也”。○释曰：《小雅·一》云：“不敢冯河。”故此释之也。李巡曰：“无舟而渡水曰徒涉。”郭云：“无舟楫。”毛传云：“冯，陵也。”然则空涉水，陵波而渡，故训冯为陵也。
　　，口柔也。（之疾，不能俯。口柔之人，视人颜色，常亦不伏，因以名云。○音渠，音除，）戚施，面柔也。（戚施之疾，不能仰。面柔之人常俯，似之，亦以名云。）
　　[疏]“”至“面柔也”。○释曰：《邶风·新台》云：“不鲜。”又曰：“得此戚施。”故此释之也。毛传云：“，不能俯者。戚施，不能仰者。”李巡曰：“，巧言好辞，以口饶人，是谓口柔。戚施，和颜悦色以诱人，是谓面柔。但、戚施本人疾之名，故《晋语》云‘不可使俯，戚施不可使仰’。”是也。人口柔者，必仰面观人之颜色而为辞，似不俯之人，因名口柔者为“”。面柔者，必低首下人，媚以容色，似戚施之人，因名面柔者为“戚施”。故郭云：“之疾，不能俯。口柔之人，视人颜色，常亦不伏，因以名云。”
　　夸毗，体柔也。（屈已卑身以柔顺人也。○夸音夸。）
　　[疏]“夸毗，体柔也”。○释曰：《大雅·板》篇云：“无为夸毗。”故此释之也。毛传云：“夸毗以柔人也。”李巡曰：“屈已卑身求得於人曰体柔。”然则夸毗者，便辟，其足前却为恭，以形体顺从于人。故郭云“屈已卑身以柔顺人也”。
　　婆娑，舞也。（舞者之容。）
　　[疏]“婆娑，舞也”。○释曰：《陈风·东门之》云：“婆娑其下。”故此释之。李巡曰：“婆娑，盘辟，舞也。”郭云：“舞者之容。”孙炎曰：“舞者之容婆娑。”然则婆娑，舞者之状貌也。
　　擗，拊心也。（谓椎也。○擗，婢亦。拊，抚。）
　　[疏]“擗，拊心也”。○释曰：《邶风·柏舟》云：“寤擗有В。”谓拊心也。郭云：“谓椎也。”
　　亻怜，怃掩之也。（抚掩犹抚拍，谓慰恤也。）
