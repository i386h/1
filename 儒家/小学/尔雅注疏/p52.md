<!-- { "loadSidebar": true } -->
　　[疏]“纶似纶”至“山有之”。○释曰：此辨草似纶组布帛者。以其所似，因名其草也。纶是纠青丝绳也。组，绶也。东海有草采理似之，即名纶草、组草。华山有草叶似帛、布者，因名帛草、布草也。○注“纶今”至“丝纶”。○释曰：案《汉书·百官公卿大夫表》云：十里一亭，十亭一乡。乡有三老、有秩、啬夫、有游徼。三老业教化。啬夫掌狱讼。游徼掌禁盗贼。故《汉书》云：张敞以乡有秩。补太守卒史．又云：朱邑为桐乡啬夫。又《续汉书·百官表》云：乡置有秩、三老、游徼。有秩，郡所置，秩百户。其乡小者，县所置啬夫。案此，则有秩、啬夫职同，但随乡大小故名异耳。名虽异，皆纠青丝为纶以带佩之则同。至东晋尚然，故郭云“今也”。张华云：“纶，如宛转绳。”
　　{艹亢}，东蠡。（未详。）绵马，羊齿。（草细叶，叶罗生而毛，有似羊齿。今江东呼为雁齿。缫者以取茧绪。）
　　[疏]“绵马，羊齿”。○释曰：绵马，一名羊齿。郭云：“草细叶，叶罗生而毛，有似羊齿。今江东人呼为雁齿。缫者以取茧绪。”《说文》云：“缫，绎茧为丝也。”“绪，丝也。”以此草似羊齿而毛，故缫者用之以取茧绪也。
　　{艹活}，麋舌。（今麋舌草。春生，叶有似於舌。○{艹活}，古活反。）
　　[疏]“{艹活}，麋舌”。○释曰：{艹活}草，春生，叶似麋舌，故{艹活}一名麋舌。郭云：“今麋舌草。春生，叶有似於舌。”
　　搴柜朐。（未闻。）蘩之丑，秋为蒿。（丑，类也。春时各有种名，至秋老成，通皆呼为蒿。○搴，居展切。柜，音巨。朐，音劬。）
　　[疏]“蘩之”至“为蒿”。○释曰：丑，类也。此言蘩、萧，蔚、莪之类，春始生，气味既异，故其名不同。至秋老成，则皆蒿也。郭云：“丑，类也。春时各有种名，至秋老成，皆通呼为蒿”也。
　　{艹夭}、蓟，其实。（{艹夭}与蓟，茎头皆有蓊台，名，即其实。音俘。○{艹夭}，音衤奥。）
　　[疏]“{艹夭}、蓟，其实”。○释曰：钩、{艹夭}、χ蓟之类，其实名。郭云：“{艹夭}与蓟，茎头皆有蓊台名，即其实”也。
　　{艹票}、，荼。（即{艹刀}。）、，{艹刀}。（皆{艹刀}、荼之别名。方俗异语，所未闻。○{艹票}，方腰切。，必遥切。，方骄切。{艹刀}，音调。）
　　[疏]“{艹票}、，荼。、，{艹刀}”。○释曰：此辨苕、荼之别名也。案郑注《周礼》“掌荼”及《诗》“有女如荼”皆云：“荼，茅秀也。”{艹票}也、也其别名。荼即苕也。苕，又一名，又名，皆雀矛之属。华，秀名也。故注云“皆{艹刀}、荼之别名。方俗异语，所未闻”。言“未闻”者，谓未闻其所出也。
　　苇丑。{艹刀}，（其类皆有{艹刀}秀。）
　　[疏]“苇丑。{艹刀}”。○释曰：苇即芦之成者。其类皆有{艹刀}秀也。
　　葭华。（即今芦也。）蒹，{艹廉}。（似萑而细，高数尺，江东呼为蒹{艹}。○{艹廉}，音廉。）葭，芦。（苇也。），。（似苇而小，实中，江东呼为鸟{艹区}。○，他敢切。，五患切。{艹区}，音丘。）其萌[B232]。（今江东呼芦{艹尹}为[B232]，然则萑苇之类，其初生者皆名[B232]。[B232]，音缱绻。）
　　[疏]“葭华”至“萌[B232]”。○释曰：此辨蒹葭等生成之异名也。葭，一名苇，即今芦也。苇之未成者蒹，一名{艹廉}。郭云：“似萑而细，高数尺，江东呼为{艹廉}{艹}。”《诗·秦风》云：“蒹葭苍苍。”陆机云：“蒹，水草也。坚实，牛食令牛肥︹。青徐人谓之蒹。兖州、辽东通语也。葭，一名芦，一名。”李巡曰：“分别苇类之异名。”郭云：芦，“苇也”。，“似苇而小，实中，江东呼为鸟{艹区}”。如李巡云，芦、共为一草。如郭云，则芦、别草。案《诗·大车》传云：“，<鸟隹>也，芦之初生。”则毛意亦以葭、为一草也。案《诗·卫风·硕人》云：“葭揭揭。”陆机云：“或谓之荻。至秋坚成则谓之萑。其初生三月中，其心挺出，其下本大如箸，上锐而细，扬州人谓之马尾。以今语验之，则芦、别草也。”其萌名[B232]。郭云：“今江东人呼芦笋为[B232]，然则萑苇之类，其初生者皆名[B232]。”○注“音缱绻”。○释曰：《大雅·民劳》云：“以谨缱绻。”昭二十五年《左传》云：“缱绻从公，无通外内。”此取[B232]与绻字音同，不为义也。
　　{艹渝}。{艹尹}、{艹皇}、华，荣。（《释言》云：“华，皇也。”今俗呼草木华初生者为{艹尹}。音<豕隋>猪，犹敷，{艹渝}亦华之貌。所未闻。○{艹渝}，音俞。{艹尹}，羊捶切。{艹皇}，音皇。）
　　[疏]“{艹渝}。{艹尹}、{艹皇}、华，荣”。○释曰：此别草木荣华之异名也。{艹渝}，言华之敷貌。{艹尹}，华初生之名也。{艹皇}亦华也。郭云：“《释言》云‘华，皇也’。今俗呼草木华初生者为{艹尹}。{艹渝}犹敷{艹渝}，亦华之貌。所未闻。”云“未闻”者，亦未闻所出也。○注“音<豕隋>猪”。○释曰：《释兽》云：“<豕隋>，<豕贲>。”郭云：“俗呼小<豕贲>猪为<豕隋>子。”此亦取{艹尹}与<豕隋>音同，其义则异也。
　　卷施草，拔心不死。（宿莽也，《离骚》云。）
　　[疏]“卷施”至“不死”。○释曰：卷施草，一名宿莽，拔其心亦不死也。○注“宿莽也，《离骚》云”。○释曰：案《离骚》经云：“朝搴比之木兰兮，夕揽洲之宿莽。”王逸云：“草冬生不死者，楚人名之曰宿莽。”
　　{艹均}，茭。（今江东呼藕绍绪如指、空中可啖者为茇茭，即此类。○{艹均}，于闵切。茭，胡巧切。）
　　[疏]“{艹均}，茭”。○释曰：{艹均}，一名茭，谓草根可食者也。亦笋类也，非一种。故郭氏举类以晓人云“今江东呼藕绍绪如指、空中可食者为茇茭，即此类”是也。
　　ぼ，根。（别二名，俗呼韭根为ぼ。）
　　[疏]“ぼ，根”。○释曰：凡草根，一名ぼ。郭云：“别二名，俗呼韭根为ぼ。”此举一隅也。
　　攫，橐含。（未详。）华，也。（今江东呼华为。○，音敷。）华、，荣也。（转相解。）木谓之华，草谓之荣。不荣而实者谓之秀，荣而不实者谓之英。
　　[疏]“华、”至“之英”。○释曰：李巡云：“分别异名以晓人也。华，一名。”郭云：“今江东呼华为。”华与，又一名荣。郭云：“转相解。”木则名华，《月令》：“季春，桐始华。”草则名荣，《月令》：“仲夏，木槿荣。”此对文尔，散文则草亦名华。《郑风》云“隰有荷华”是也。不见其荣，但见其实者曰秀。《诗·大雅》云：“实秀实发。”徒有其荣而不实者曰英。此亦对文尔，故以英为不实。其实，黍稷皆先荣後实。《诗·小雅·出车》云“黍稷方华”，是嘉之秀必有荣也。
　　●卷九·释木第十四
　　[疏]“释木第十四”。○释曰：《说文》云：“木，冒也。冒地而生，东方之行也。”《白虎通》云：“木，触也。阳气动跃，触地而出也。”种名虽多，木为号。此篇析别，故云释木也。
　　舀，山夏。（今之山楸。○舀，音叨。夏，音贾。）
　　[疏]“舀，山夏”。○释曰：李巡云：“山夏，一名舀。”郭云：“今之山楸。”《诗·秦风》云：“终南何有，有条有梅。”陆机《疏》云：舀，今山楸也，亦如下田楸耳。皮叶白，色亦白。材理好，宜为车板。能湿，又可为棺木。宜阳共北山多有之也。
　　栲，山樗。（栲似樗，色小白，生山中，因名云。亦类漆树。○樗，丑於切。）
　　[疏]“栲，山樗”。○释曰：舍人曰：“栲名山樗。”郭云：“栲似樗，色小白，生山中，因名云。亦类漆树。”俗语曰熏樗，栲漆相似如一。《诗·唐风》云：“山有栲。”陆机《疏》云：“山樗与下田樗略无异，叶似差狭耳。吴人以其叶为茗。方俗无名此为樗者，似误也。今所云为栲者，叶如栎，木皮厚数寸，可为车辐，或谓之栲栎。许慎正以栲读为糗，今人言栲，失其声耳。”
　　柏，。（《礼记》曰：“鬯臼以。”○，音菊。）
　　[疏]“柏，”。○释曰：柏，一名。○注“《礼记》曰：‘鬯臼以。’”○释曰：上《杂记》文也。彼郑注云：“所以捣郁也。，柏也。”是也。
　　髡，困。（未详。），。（白也。树似白杨。○髡，音坤。困，五门切。，音。，音夷。）
　　[疏]“，”。○释曰：，一名。郭云：“白也。树似白杨。”其材能湿。《礼记·檀弓》云“棺”。郑注云：“所谓卑棺也。”即引此文以证之，是也。
　　梅，冉。（似杏，实酢。○冉，而占切。）
　　[疏]“梅，冉”。○释曰：孙炎云：“荆州曰梅，杨州曰冉。”郭云：“似杏，实酢。”《诗·秦风·终南》云：“有条有梅。”陆机《疏》云：“梅树皮叶似豫樟叶，大如牛耳，一头尖，赤心，华赤黄，子青，不可食。冉叶大，可三四叶一丛，木理细纟致於豫樟，子赤者，材坚；子白者，材脆。”是也。
　　皮，<炎占>。（<炎占>似松，生江南。可以为船及棺材，作柱埋之不腐。○皮，音披。<炎占>，音衫。）
　　[疏]“皮，<炎占>”。○释曰：皮，一名<炎占>，俗作衫。郭云：“<炎占>似松，生江南，可以为船及棺材，作柱埋之不腐。”
　　废，。（柚属也。子大如盂，皮厚二三寸，中似枳，食之少味。○废，音废。，音贾。）
　　[疏]“废，”。○释曰：废，一名。郭云：“柚属也。子大如盂，皮厚二三寸，中似枳，食之少味。”
　　丑，意。（似棣，细叶。叶新生可饲牛，材中车冈。关西呼丑子，一名土。○丑，女九切。意，音亿。）
