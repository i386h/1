<!-- { "loadSidebar": true } -->
　　[疏]“河出”至“一直”。○释曰：此一段释河源所自及远近曲直之势也。故下题云“河曲”。云“河出昆仑虚，色白”者，昆仑，山名。虚，山下基也。言河源出於昆仑山下之基，其初纤微，源高激凑，故水色白也。云“所渠并千七百”者，谓所受之渠，并计凡有一千七百也。云“一川色黄”者，以其所受渠多，沙壤溷淆，故为一川而水色黄也。云“百里一小曲，千里一曲一直”者，此河自然之势也。故谓之“河曲”。○注“山海”至“北隅”。○释曰：案《海内西经》云：“帝之下都，昆仑之虚，方八百里，高万仞。”“河水出东北隅，以行其北，西南又入渤海，又出海外，即西北而北，入禹所导积石山。”又《北山经》云：“敦梦山，敦梦水出焉，西注氵幼泽。出乎昆仑东北隅，实为河源。”郭注云：即“河出昆仑虚”也。今注云“西北”者，盖所见本异或传写误。○注“潜流”至“浊黄”。○释曰：云“潜流地中”者，案《汉书·西域传》云：“河有两源：一出葱岭，一出于阗。于阗在南山下，其河北流与葱岭河合，东注蒲昌海。蒲昌海一名盐泽者，去玉门阳关三百馀里，广袤三四百里，其水停居，冬夏不增减，皆以为潜行地下，南出于积石，为中国河。”又《山海经》云：“不周山，东望氵幼泽，河水之所潜也，其源浑浑泡泡。”郭注云：“河出昆仑，潜行地下至葱岭山、于阗国复分流岐出，合而东流注氵幼泽。又复潜行，南出于积石而为中国河。”氵幼泽，一名蒲昌海。潜行，浑浑泡泡，水涌之貌，是潜流地中也。《说文》云：汨，水流也。溷，浊也。淆，杂乱也。言水流氵敕其沙壤，所受之渠又多，众水溷浊杂乱，所以宜其水浊且黄也。○注“《公羊》”至“一直”。○释曰：此文十二年传文也。案，彼经云：“晋人、秦人战于河曲。”传云：“曷为以水地？河曲疏矣，河千里而一曲也。”言其河曲之地疏阔，故可战也。引之证河必千里一曲一直之义。然此注以“疏”为“流”，又加“一直”字，误也。
　　徒骇、（今在成平县，义所未闻。骇，谐秸切。）太史、（今所在未详。）马颊、（河势上广下狭，状如马颊。）覆、（水中可居，往往而有，状如覆釜。○覆，扶服切。，父。）胡苏、（东莞县今有胡苏亭，其义未详。）简、（水道简易。）、（水多约。）钩盘、（水曲如钩流盘桓也。）鬲津。（水多厄狭，可隔以为津而横渡。○鬲，革。）九河。（从《释地》已下至九河，皆禹所名也。）
　　[疏]“徒骇”至“鬲津”。○释曰：案《禹贡》云：“九河既导。”故此释其名，下即题云“九河”也。李巡曰：“徒骇者，禹疏九河以徒众起，故曰徒骇。大史，禹大使徒众，通其水道，故曰大史。马颊，河势上广下狭，状如马颊也。覆釜，水中多渚，往往而处，形如覆釜。胡苏，其水下流，故曰胡苏。胡，下也。苏，流也。简，大也。河水深而大也。，言河水多山石，治之苦。，苦也。钩盘，言河水曲如钩，屈折如盘也。鬲津，河水狭小，可隔以为津也。”孙炎曰：“徒骇，禹疏九河用功虽广，众惧不成，故曰徒骇。胡苏，水流多散胡苏然。”其馀同李巡。郭云：“徒骇，今在成平。”“东光县今有胡苏亭。”马颊、覆、鬲津之名同李巡。，云水多约。钩盘，水曲如钩流盘桓也。馀名皆云其义未详。计禹疏九河，云复其故道，则名应先有，不宜徒骇、太史因禹立名，此郭氏所以未详也。或九河虽旧有名，至禹治水更别立名，即此所云是也。《汉书·沟洫志》：成帝时，河是都尉许商上书曰：“古记九河之名，有徒骇、胡苏、鬲津，今见在成平、东光、鬲县界中。自鬲津以北至徒骇，其间相去二百馀里。”是知九河所在，徒骇最北，鬲津最南。盖徒骇是河之本道，东出分为八枝也。许商上言三河，下言三县，则徒骇在成平，胡苏在东光，鬲津在鬲县，其馀不复知也。此九河之次，从北而南，既知三河之处，则其馀六者：太史、马颊、覆釜，在东光之北，成平之南；简、、钩盘，在东光之南，鬲县之北也。其河填塞时有故道。郑玄云：“周时齐桓公塞之同为一河。”今河间弓高以东至平原鬲津，往往有其遗处。《春秋纬宝乾图》云：“移河为界，在齐吕填阏八流以自广。”郑玄盖据此文为桓公塞之也。言阏八流拓境，则塞其东流八枝，并使归於徒骇也。此九河之名义也。案，胡苏在东光，定本注作东，“”当作“光”，字之误也。○“从《释地》已下至九河，皆禹所名也。○释曰：谓《释地》已下凡四篇，其中五岳、四渎及诸山川、丘陵之名皆禹所制也。然山川等名其来尚矣。治水之後，更复改新。言此名是禹所制，非禹始为名也。
　　●卷八·释草第十三
　　[疏]“释草第十三”。○释曰：草，《说文》作[A061]，隶变作廾。七老切。百卉也。又曰：象野草莽苍之形。《说文》别有草字。自保切。云：“草斗，栎实也。一曰象斗子。”徐铉曰：“今俗以此为廾木之草，别作皂字为黑色之皂。案，栎实可以染帛为黑色，故曰草。通用为草栈字。”然则此篇辨百卉之名，见於经传者，当为草木之草，故云释草。
　　{艹}，山韭。{艹各}，山葱。{艹劲}，山薤。{艹鬲}山蒜（今山中多有此菜，皆如人家所种者。{艹各}葱，细茎大叶。○{艹}，音育。韭，音九。{艹各}，音革。葱，音{公心}。{艹劲}，巨盈切。薤，音薤。{艹鬲}，力。）
　　[疏]“{艹}山”至“山蒜”。○释曰：此辨四种菜生山中，与人家所种者异名也。韭，《说文》云“菜名。一种而久者，故谓之韭。象形，在一之上。一，地也”。生山中者名{艹}。《韩诗》云“六月食郁及{艹}”是也。葱，《说文》云“菜名”。生山中者名{艹各}，细茎大叶者是也。薤，《说文》云“菜也”。叶似韭，生山中者名{艹劲}。蒜，《说文》云“荤菜”也。一云菜之美者。云梦之荤菜生山中者名{艹鬲}。
　　薜，山蕲。（《广雅》曰：“山蕲，当归。”当归今似蕲而粗大。○薜，音百。蕲，音芹。）
　　[疏]“薜，山蕲”。○释曰：《说文》云“蕲，草也”。生山中者一名薜，一名山蕲，色白者名白蕲。下文“薜，白蕲”是也。生平地即名蕲。○注“《广雅》”至“粗大”。○释曰：《广雅》，张揖撰，以广《尔雅》之阙漏也。曰“山蕲，当归”者，言即今药草当归。案《本草》当归不言名薜及山蕲，是即以时验而言也。故郭云“今似蕲而粗大”，言似平地蕲而差粗大耳。
　　椴，木槿。榇，木槿。（别二名也。似李树，华朝生夕陨，可食。或呼日及，亦曰王蒸。○椴，音段。槿，谨。榇，衤亲。）
　　[疏]“椴，木槿。榇，木槿”。○释曰：此别椴、榇是木槿之二名也。某氏云别三名也。其树如李，其华朝生暮落，与草同气，故在草中。《诗·郑风》云：“颜如舜华。”陆机《疏》云：“舜，一名木槿，一名榇，一名椴。齐、鲁之间谓之王蒸。今朝生暮落者是也。”郭氏云：“可食。”亦呼日及，五月始华，故《月令》仲夏云“木堇荣”。
　　术，山蓟。（《木草》云：术，一名山蓟。今术似蓟而生山中。○蓟，音计。）杨，χ蓟。（似蓟而肥大，今呼之马蓟。○χ，音孚。）
　　[疏]“术，山蓟。杨，χ蓟”。○释曰：此辨蓟生山中及平地者名也。生平地者即名蓟，生山中者一名术。《本草》云：一名山蓟，一名山姜，一名山连。陶注云：“有两种：白术叶大有毛，甜而少膏；赤术叶细小，苦而多膏。”是也。其生平地而肥大於众者，名杨。χ蓟，今呼之马蓟。
　　{艹前}，王{艹彗}。（王帚也，似藜，其树可以为埽{艹彗}。江东呼之曰藜帚。○{艹前}，音箭。{艹彗}，音邃。）
　　[疏]“{艹前}，王{艹彗}”。○释曰：此即藜之科，大为树，可以作埽{艹彗}者，一名{艹前}，一名王{艹彗}，一名王帚，江东呼落帚。
　　べ，王刍。（べ，蓐也。今呼鸱脚莎。○べ，音绿。）
　　[疏]“べ，王刍”。○释曰：舍人云“べ，一名王刍”。某氏云：“べ，鹿蓐也。”郭云：“べ，蓐也。今呼鸱脚莎。”《诗·卫风》云“瞻彼淇奥，绿竹猗猗”是也。
　　拜，{艹商}ワ。（{艹商}ワ亦似藜。○{艹商}，音商。ワ，徒的切。）
　　[疏]“拜，{艹商}ワ”。○释曰：此亦似藜而叶大者，名拜，一名{艹商}ワ。《庄子》云“藜ワ柱宇”是也。
　　蘩，皤蒿。（白蒿。）蒿，苣。（今人呼青蒿，香中炙啖者为[B113]。）蔚，牡[B113]。（无子者。○蔚，音尉。[B113]，去刃切。）
　　[疏]“蘩皤”至“牡[B113]”。○释曰：此辨蒿色及有子无子者之异名也。《诗·召南》云：“于以采蘩，于沼于。”毛传云：“蘩，皤蒿也。”郭氏云“白蒿”，然则皤犹白也。《本草》云“白蒿”。唐本注云：此蒿叶粗於青蒿。从初生至枯，白於众蒿。欲似艾者，所在有之。又云叶似艾叶，上有白毛粗涩，俗呼蓬蒿，可以为菹。故《诗》笺云“以豆荐蘩菹”。陆机云：“凡艾白色为皤蒿，今白蒿。春始生，及秋香美可生食，又可。一名游胡，北海人谓之旁勃。故《大戴礼·夏小正传》曰：蘩，游胡；游胡，旁勃也。”是蒿一名[B113]。《诗·小雅·鹿鸣》云：“食野之蒿。”陆机云：“蒿，青蒿也。荆、豫之间，汝南、汝阴皆云[B113]。”孙炎云：“荆、楚之间谓蒿为[B113]。”郭云：“今人呼青蒿，香中炙啖者为[B113]。”是也。蔚，即蒿之雄无子者，故云牡[B113]。舍人曰：“蔚一名牡[B113]。”《诗·蓼莪》云：“匪我伊蔚。”陆机云：“牡蒿也。三月始生，七月华，华似胡麻华而紫赤。八月为角，角似小豆角，锐而长。一名马新蒿。”是也。
　　，蓬；荐，黍蓬。（别蓬种类。）
　　[疏]“，蓬。荐，黍蓬”。○释曰：此别蓬种类也。《说文》云：“蓬，蒿也。”草之不理者也。种类非一，故有、蓬、荐、黍蓬。《诗·召南·驺虞》云：“彼茁者蓬。”《月令》云：“藜莠蓬蒿并兴。”是也。
　　{艹庳}，鼠莞。（亦莞属也，纤细似龙须，可以为席。蜀中出好者。○{艹庳}，方寐切。莞，音官。）
　　[疏]“庳，鼠莞”。○释曰：莞属也。《说文》云：“莞，草，可以为席。”此庳一名鼠莞。纤细似龙须，亦可以为席。蜀中出好者。
