<!-- { "loadSidebar": true } -->
　　[疏]“艾，冰台”。○释曰：艾，一名冰台，即今艾蒿也。《诗·王风》“彼采艾兮”是也。
　　{艹单}，亭历。（实、叶皆似芥，一名狗荠，《广雅》云。○{艹单}，音典。）
　　[疏]“{艹单}，亭历”。○释曰：{艹单}，一名亭历。郭云：“实、叶皆似芥。”《广雅》又名狗荠。《本草》一名丁历，一名太室，一名大。陶注云：“今近道亦有。母则公荠，子细黄，至苦。”是也。
　　苻，鬼目。（今江东有鬼目草，茎似葛，叶员而毛，子如耳也。赤色丛生。）
　　[疏]“苻，鬼目”。○释曰：苻，一名鬼目。郭云：“今江东有鬼目草，茎似葛，叶员而毛，子如耳也。赤色丛生。”
　　薜，庾草。（未详。）{艹敖}，[B16A]{艹缕}。（今蘩{艹缕}也。或曰鸡肠草。○{艹敖}，五高切。[B16A]，音嫂。{艹缕}，音缕。）
　　[疏]“{艹敖}，[B16A]{艹缕}”。○释曰：{艹敖}，一名[B16A]{艹缕}，一名蘩{艹缕}，一名鸡肠草。《本草》云：蘩蒌味辛。陶注：此菜人以作羹。唐本注云：“此即鸡肠草也。多生下湿坑渠之侧。”人家园庭亦有此草是也。
　　离南，活{艹兑}。（草生江南，高丈许，大叶，茎中有瓤，正白，零陵人祖日贯之为树。○{艹兑}，音夺。）
　　[疏]“离南，活{艹兑}”。○释曰：离南，草也。一名活{艹兑}。《山海经》又名冠脱。生江南，高丈许，大叶似荷叶而肥，茎中有瓤，正白者是也。注“零陵人祖日贯之为树”。○释曰：祖，且也。贯，事也。言零陵郡人且日事之，使科大若树然也。郭又注《山海经》云：零桂人人且日贯之以为树，然所未详。
　　茏，天{艹龠}。须，葑苁。（未详。）蒡，隐{艹忍}。（似苏有毛，今江东呼为隐{艹忍}。藏以为菹，亦可瀹食。○龙，音聋。葑，方孔切。苁，音总。蒡，音旁。）
　　[疏]“蒡，隐{艹忍}”。○释曰：蒡，苏类菜也，一名隐{艹忍}。郭云：“似苏有毛，今江东呼为隐{艹忍}。藏以为菹，亦可瀹食”者。瀹，煮也。
　　{艹酉}，蔓于。（草生水中，一名轩于，江东呼茜。音犹。）
　　[疏]“{艹酉}，蔓于”。○释曰：{艹酉}，水草也，一名蔓于。郭云：“一名轩于，江东呼{艹酉}。”
　　{艹卤}，{艹}。（作履苴草。○{艹卤}，音鲁。{艹}，才古切。）
　　[疏]“{艹卤}，{艹}”。注“作履苴草”。○释曰：{艹卤}，《说文》云：“{艹卤}，草也。可以束。”一名{艹}，即蒯类也。中作履底。《字苑》云“<韦宛>苴履底”。故云“作履苴草”也。
　　柱夫，摇车。（蔓生，细叶，紫华，可食。今俗呼曰“翘摇车”。○柱，音主。夫，音扶。）
　　[疏]“柱夫，摇车”。○释曰：柱夫，可食之草也。一名摇车，俗呼翘摇车。蔓生，紫华，华翘起摇动，因名云。
　　出隧，蘧蔬。（蘧蔬，似土菌，生菰草中，今江东啖之，甜滑。音毡氍。○隧，音遂。蘧，巨俱切。蔬，山俱切。）
　　[疏]“出隧，蘧蔬”。○释曰：菌类也，一名出隧，一名蘧蔬。《广雅》云：“朝生，形如鬼盖。”郭云“似土菌，生菰草中，今江东啖之，甜滑。音毡氍”者，《说文》云：“菰，蒋也。”张揖云：“氍，毛席。”取其音同。
　　蕲{艹臣}，{艹麋}芜。（香草，叶小如萎状。《淮南子》云“似蛇床”。《山海经》云“臭如{艹麋}芜”。○{艹臣}，昌改切。）
　　[疏]“蕲{艹臣}，{艹麋}芜”。○释曰：芎苗也。一名蕲{艹臣}，一名{艹麋}芜。《本草》一名薇芜，一名汀离。陶注云：“似蛇床而香。”郭云“香草，叶小如萎状”者，言如萎蔫之状也。○注“《淮南子》”至“{艹麋}芜”。○释曰：《淮南子》云“似蛇床”音，案《淮南·子泥论》篇云：“夫物之相类者，世人之所乱惑也。嫌疑肖像者，众人所眩也。故很者类知而非知也，愚者类君子而非君子也，赣者类勇而非勇也。使人相去也，若玉之与石也，葵之与苋也，则论人易矣。夫乱人者，若芎之与藁本，蛇床之与{艹麋}芜者。”许慎云此四者，药草臭味之相似，其治病则不同力是也。云“《山海经》曰‘臭如{艹麋}芜’”者，案《西山经》浮山有草曰训草，“麻叶而方茎，赤华而黑实，臭如{艹麋}芜”，可以止疠。又天帝山有草，“其状如葵，其臭如{艹麋}芜，名曰杜衡，可以走马，食之已瘿”是也。臭，香也。言其香气如{艹麋}芜也。
　　茨，蒺藜。（布地蔓生，细叶，子有三角，剌人，见《诗》。）
　　[疏]“茨，蒺藜”。○释曰：茨，一名蒺藜。郭云：“布地蔓生，细叶，子有三角，剌人，见《诗》”者，案《诗·小雅》云“楚楚者茨”是也。
　　{艹}{艹}，窃衣。（似芹，可食。子大如麦，两两相合。有毛，著人衣。○{艹}，音计。{艹}，音如。）
　　[疏]“{艹}{艹}，窃衣”。○释曰：{艹}{艹}，一名窃衣。郭云：“似芹，可食。子大如麦，两两相合。有毛，著人衣。”俗名鬼麦者也。
　　髦，颠{艹棘}。（细叶，有剌，蔓生，一名商{艹棘}。《广雅》云“女木也”。○髦，音毛。{艹棘}，音棘。）
　　[疏]“髦，颠{艹棘}”。○释曰：髦，一名颠{艹棘}，一名商{艹棘}。《广雅》云“女木也”。郭云：“细叶，有刺，蔓生。”
　　，芄兰。（芄，蔓生。断之有白汁，可啖。○，音贯。）
　　[疏]“，芄兰”。○释曰：，一名芄兰。郭云：“芄，蔓生。断之有白汁，可啖。”案，如此注，则似芄一名兰，或传写误芄衍字。《诗·卫风》云：“芄兰之支。”陆机云：“一名萝{艹摩}。幽州人谓之雀瓢。”
　　[B199]，{艹沈}藩。（生山上，叶如韭，一曰提母。○[B199]，徒南切。{艹沈}，音沈。）
　　　[疏]“[B199]，{艹沈}藩”。○释曰：药草知母也。一名[B199]，一名{艹沈}藩。郭云：“生山上，叶如韭，一名提母。”案，《本草》此名之外更有十馀名，文多不载。陶注云：“形似昌蒲而柔润，叶至难死，掘出随生，须燥乃止也。”
　　{艹渝}，{艹舄}。（今泽{艹舄}。○{艹渝}，音俞。{艹舄}，音昔。）
　　[疏]“{艹渝}，{艹舄}”。○释曰：{艹渝}，一名{艹舄}，即药草泽{艹舄}也。《本草》作泽{艹舄}，一名水泽，一名及泻，一名芒芋，一名鹄泻。陶注云：“叶狭长，丛生诸浅水中。”
　　{艹圈}，鹿藿。其实{艹狃}。（今鹿豆也。叶似大豆，根黄而香，蔓延生。○{艹圈}，巨员切。藿，音霍。{艹狃}，女九切。）
　　[疏]“圈，鹿藿。其实{艹狃}”。○释曰：{艹圈}，一名鹿藿。其实名{艹狃}。郭云：“今鹿豆也。叶似大豆，根黄而香，蔓延生。”《本草》云“味苦”。唐本注云：“此草所在有之。苗似豌豆，有蔓而长大。人取以为菜，亦微有豆气，名为鹿户也。”
　　[B16B]侯，莎。其实是。（《夏小正》曰：“[B16B]也者，莎{艹隋}。是者其实。”○[B16B]，音浩。是，音堤。）
　　[疏]“[B16B]侯，莎。其实是”。○释曰：[B16B]即莎别名。侯，维也，犹语辞也。其实别名是。○注“夏小”至“其实”。○释曰：《夏小正》者，《大戴礼》之篇名。本夏后氏著十二月之候也。汉九江太守戴德记之，谓之《大戴礼记》。其正月云：“是[B16B]。[B16B]也者，莎{艹隋}也。是也者，其实也。先言是而後言[B16B]何也？是先见者也。何以谓之？《小正》以著名也。”案《广雅》云：“地毛，莎{艹隋}也。”是{艹隋}即莎也，故云“莎{艹隋}”。
　　莞，苻蓠。其上{艹鬲}。（今西方人呼蒲为莞蒲。{艹鬲}谓其头台首也。今江东谓之苻蓠，西方亦名蒲中茎为{艹鬲}，用之为席。音羽翮。）
　　[疏]“莞，苻蓠。其上{艹鬲}”。○释曰：某氏曰：《本草》云白蒲，一名苻蓠，楚谓之莞蒲，其上台别名{艹鬲}。郭义具注。《诗·小雅·斯干》云：“下莞上簟。”郑笺云“莞，小蒲”也者，以莞、蒲一草之名。而《司几筵》有莞筵、蒲筵，则有大小之异。为席有精有粗，故得为两种席也。
　　荷，芙渠。（别名芙蓉，江东呼荷。）其茎茄，其叶{艹遐}，其本{艹密}，（茎下白在泥中者。）其华菡萏，（见《诗》。）其实莲，（莲谓房也。）其根藕，其中的，（莲中子也。）的中薏。（中心苦。）
　　[疏]“荷芙”至“中薏”。○释曰：李巡曰：皆分别莲、茎、叶、华、实之名。芙渠，其总名也。别名芙蓉，江东呼荷。菡萏，莲华也。的，莲实也。薏，中心也。郭璞云：“{艹密}，茎下白在泥中者。”今江东人呼荷华为芙蓉，北方人便以藕为荷，亦以莲为荷，蜀人以藕为茄。或用其母为华名，或用根子为母叶号，此皆名相错，习俗传误，失其正体者也。陆机《疏》云：莲青皮里白子为的，的中有青为薏，味甚苦，故里语云“苦如薏”是也。○注“见《诗》”。○释曰：《诗·陈风》云：“彼泽之陂，有蒲与荷。”又曰“有蒲与莲”，又曰“有蒲菡萏”是也。

　　红，茏古。其大者{艹归}。（俗呼红草为茏鼓，语转耳。○{艹归}，丘轨切。）
　　[疏]“红茏”至“者{艹归}”。○释曰：舍人曰：“红名茏古。其大者名{艹归}。”《诗·郑风》云：“隰有游龙。”毛云：“龙，红草也。”陆机云：“一名马蓼，叶大而赤白色，生水泽中，高丈馀。”郭云：“俗呼红草为茏鼓，语转耳。”
　　{艹差}，荠实。（荠子名。○{艹差}，才何切。）
　　[疏]“{艹差}，荠实”。○释曰：《本草》云：荠，味甘，“人取其叶作菹及羹亦隹”。《诗·谷风》云：“谁谓荼苦，其甘如荠。”其子别名{艹差}。
　　{麻贲}，实。（《礼记》曰“苴麻之有{麻贲}。”○{麻贲}，扶刃切。）
