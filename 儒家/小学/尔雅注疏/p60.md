<!-- { "loadSidebar": true } -->
　　[疏]“蝮虺”至“如擘”。○释曰：博，广也。首，头也。擘，拇指也。此自一种毒蛇，名蝮虺。身广三寸，其头大如人拇指。○注“身广”至“蝮蛇”。○释曰：案郭注，《三苍》云：“擘，大指也。”《苍颉篇》以为足大指，郑注《仪礼》以为手大指。然则手足大指皆得名擘，故注云“头大如人擘指”，又名拇。孙炎云：“头如拇指。”是也。案舍人曰：“蝮，一名虺。江淮以南曰蝮，江淮以北曰虺。”孙炎曰：“江淮以南谓虺为蝮。广三寸，头如拇指，有牙，最毒。”郭璞曰：“此自一种蛇，人自名为蝮虺。”今蛇细颈大头，色如艾绶文，文间有毛似猪鬣，鼻上有针，大者长七八寸，一名反鼻，如虺类。足以明此自一种蛇，如郭意。此蛇，人自名蝮虺，非南北之异蛇，实是虫，以有鳞，故在《释鱼》。且鱼亦虫之属乎！
　　鲵，大者谓之。（今鲵鱼似鲇，四脚，前似猴，後似狗。声如小儿啼，大者长八九尺。）
　　[疏]鲵，雌鲸也。大者长八九尺，别名。
　　鱼枕谓之丁，（枕，在鱼头骨中，形似篆书丁字，可作印。）鱼肠谓之乙，鱼尾谓之丙。（此皆似篆书字，因以名焉。《礼记》曰：“鱼去乙。”然则鱼之骨体，尽似丙丁之属，因形名之。）
　　[疏]“鱼枕”至“之丙”。○释曰：此释鱼之骨体，肠尾之名也。其鱼头中骨为枕，其骨形似篆书丁字，故因谓之丁。其肠似篆书乙字，尾似篆书丙字，亦因名之也。○注“《礼记》曰：‘鱼去乙。’”○释曰：此《礼记·内则》文也。郑玄注云：“乙，鱼体中害人者名也。今东海各鱼有骨名乙，在目旁状如篆乙，食之鲠人不可出”者，与此经违。非郭义也。
　　一曰神龟，（龟之最神明。）二曰灵龟，（涪陵郡出大龟，甲可以卜，缘中文似毒冒，俗呼为灵龟，即今觜龟。一名灵，能鸣。）三曰摄龟，（小龟也。腹甲曲折，解能自张闭，好食蛇，江东呼为陵龟。○摄，音涉。）四曰宝龟，（《书曰》：“遗我大宝龟。”）五曰文龟，（甲有文彩者。《河图》曰：“灵龟负书，丹甲青玄。”）六曰筮龟，（常在蓍丛下潜伏，见《龟策传》。）七曰山龟，八曰泽龟，九曰水龟，十曰火龟。（此皆说龟生之处所。火龟犹火鼠。耳物有含异气者，不可以常理推，然亦无所怪。）
　　[疏]“一曰”至“火龟”。○释曰：《易·损卦·六五》爻辞云：“十朋之龟，弗克违。”马、郑皆取此文解之。则此经十龟所以释《易》也。神龟者，龟之最神明者也。《礼统》曰：“神龟之象，上圆法天，下方法地，背上有盘法丘山，玄文交错以成列宿，长尺二寸，明吉凶，不言而信者。”是也。灵龟，龟之有灵、次神龟者。《雒书》曰：“灵龟者，玄文五色，神灵之精也。”摄龟，龟之小者。腹甲曲折，能自张闭者也。宝龟，传国所宝者。《春秋》经曰：“盗窃宝玉大弓。”《公羊传》曰：“宝者何”“，龟青纯”。何休云：“谓之宝者，言世世保用之辞。”是也。文龟，甲有文彩者。筮龟，在蓍丛下者。山龟，生山中者。泽龟，生泽中者。水龟，生水中者。火龟，生火中者。○注“《书》曰：‘遗我大宝龟。’”○释曰：此《周书·大诰》文也。○注“《河图》”至“青文”。○释曰：引此以证龟甲有文彩也。其实《河图》说灵龟也，非此经之文龟，取其一边耳。○注“常在”至“策传”。○释曰：《龟策传》云：传曰“上有捣蓍，下有神龟”。又云：“闻蓍满百茎者，其下必有神龟守之，其上常有青云覆之。”传曰：“天下和平，王道得而蓍茎长丈，其丛生满百。”是也。○注“火龟犹火鼠耳”。○释曰：嫌龟不生於火，故以火鼠犹之也。郭注《山海经》云：“今去天南东万里有耆薄国，复五千里许有火山国。其山虽霖雨，火常燃。火中白鼠时出山边求食，人捕得之，以毛作布，名之火氵布。”是也。
　　●卷十·释鸟第十七
　　[疏]“释鸟第十七”。○释曰：《说文》云：鸟者，羽禽之总名。象形字。《左传》曰“少氏以鸟名官”之类。此篇广释其名也。
　　隹其，夫不。（今孚鸠。○夫，方扶切。不，方浮切。）
　　[疏]“隹其，夫不”。○释曰：舍人曰：“<鸟隹>，一名夫不。”李巡曰：“今楚鸠也。”某氏引《春秋》云：“祝鸠氏司徒。”祝鸠，即<鸟隹>其、夫不，孝，故为司徒也。郭云：“今孚鸠。”《诗》曰：“翩翩者<鸟隹>。”毛传云：“<鸟隹>，夫不也。”“一宿之鸟。”郑笺云：“一宿者，一意於所宿之木。”又云：“鸟之谨悫者，人皆爱之。”则此是谨悫孝顺之鸟也。陆机云：“今小鸠也。一名孚鸠，幽州人或谓之且皇，梁宋之间谓之隹，杨州人亦然。”
　　屈鸠，鹘舟。（似山鹊而小，短尾，青黑色，多声，今江东亦呼为鹘舟。○屈，居物切。鹘，音骨。舟，音嘲。）
　　[疏]“屈鸠，鹘舟”。○释曰：《春秋左氏传》云：“鹘鸠氏，司事也。”杜注云：“鹘鸠，鹘雕也。春来秋去，故为司事。”即此屈鸠也。舍人曰：“屈鸠，一名鹘舟，今之班鸠。”孙炎曰：“鹘鸠，一名鸣鸠。”《月令》云：“鸣鸠拂其羽。”郭云：“似山鹊而小，短尾，青黑色，多声，今江东亦呼为鹘舟。”案，旧说及《广雅》皆云“班鸠”，非也。
　　鸠，吉。（今之布也。江东呼为。○，音尸。吉，古八切。，音菊。）
　　[疏]“鸠，吉”。○释曰：《左传》云：“鸠氏，司空也。”《诗·召南》云：“维鹊有巢，维鸠居之。”皆谓此也。郭云：“今之布，江东呼为。”《埤仓》云“吉”，《方言》云“戴胜”，谢氏云“布类也”。陆机云：“今梁宋之间谓布为吉，一名系，一名桑鸠。”案，戴胜自生穴中，不巢生。而《方言》云“戴胜”，非也。
　　笠鸠，并笠。（小黑鸟，鸣自呼，江东名为乌贝。○笠，音及。并，符悲切。）
　　[疏]“笠鸠，并笠”。○释曰：笠鸠，一名并笠。郭云：“小黑鸟，鸣自呼，江东名为乌贝。”
　　且鸠，王且。（雕类。今江东呼之为鹗，好在江渚山边食鱼。《毛诗》传曰：“鸟挚而有别。”○且，七徐反。）
　　[疏]“且鸠，王且”。○释曰：李巡曰：“王且，一名且鸠。”郭云：“雕类。今江东呼之为鹗，好在江渚山边食鱼。”《诗·周南》云：“关关且鸠。”陆机《疏》云：“且鸠大小如鸱，深目，目上骨露，幽州谓之鹫。而杨雄、许慎皆曰：白{厥鸟}似鹰，尾上白。”○注“《毛诗》传曰：‘鸟挚而有别。’”释曰：此即《关雎》传文也。挚，至也。谓鸟中雌雄情意至厚而犹能有别，故以兴后妃说乐君子，情深犹能不淫其色。
　　各，忌<鸟其>。（今江东呼鸺留为忌<鸟其>，亦谓之鸲各。音格。○忌，音忌。<鸟其>，音欺。）
　　[疏]“各，忌<鸟其>”。○释曰：各，一名忌<鸟其>。郭云：“今江东呼鸺留为忌<鸟其>，亦谓之鸲各。”
　　甾，兔轨。（未详。）立，天狗。（小鸟也。青似翠，食鱼，江东呼为水狗。○兔，音兔。立，音立。）
　　[疏]“立，天狗”。○释曰：立，一名天狗。郭云：“小鸟也。青似翠，今江东呼为水狗。”
　　鹨，天龠。（大如雀，色似鹑，好高飞作声，今江东名之曰天鹨。音绸缪。○鹨，亡侯切。龠，音药。）
　　[疏]“鹨，天龠”。○释曰：鹨，一名天龠。郭云：“大如雀，色似鹑，好高飞作声，今江东名之曰天鹨。”“音绸缪”者，《诗·豳风》云：“绸缪牖户。”取其音同，故读从之。
　　[A13A]娄，鹅。（今之野鹅。○[A13A]，音六。娄，力于切。）
　　[疏]“[A13A]娄，鹅”。○释曰：[A13A]娄者，野鹅之别名也。郭云：“今之野鹅。”
　　，麋鸹。（今呼鸹。○鸹，古活切。）
　　[疏]“，麋鸹”。○释曰：，一名麋鸹。郭云：“今呼鸹。”
　　各，乌暴。（水鸟也。似而短颈，腹翅紫白，背上绿色，江东呼乌暴。音。○各，音洛。暴，音剥。）
　　[疏]“各，乌暴”。○释曰：各，一名乌暴。郭云：“水鸟也。似而短，腹翅紫白，背上绿色，江东呼乌暴。”
　　舒雁，鹅。（《礼记》曰：“出如舒雁。”今江东呼<鸟可>。音加。）
　　[疏]“舒雁，鹅”。○释曰：鹅，一名舒雁。今江东呼<鸟可>。某氏云：“在野，舒翼飞远者为鹅。”李巡曰：“野曰雁，家曰鹅。”○注“《礼记》曰：‘出如舒雁。’”○释曰：《聘礼》记文也。案，彼云：“私觌愉愉焉，出如舒雁。”郑注云：“威仪自然而有行列。”是也。
　　舒凫，鹜。（鸭也。○鹜，音木。）
　　[疏]“舒凫，鹜”。○释曰：鹜，鸭也。一名舒凫。李巡曰：“野曰凫，家曰鹜。”《礼记·内则》辨鸟之不可食者，云“舒凫翠”。
　　开，。（似凫，脚高，毛冠。江东人家养之以厌火灾。○开，音额。，音交。，音精。）
　　[疏]“开，”。○释曰：，一名开。郭云：“似凫，脚高，毛冠。江东人家养之以厌火灾。”
　　舆，荼。（未详。）鹈，夸。（今之鹈鹕也。好群飞，沈水食鱼，故名ㄜ泽。俗呼之为淘河。○，音经。荼，音徒。鹈，音啼。夸，音乌。，音泽。）
　　[疏]“鹈，夸”。○释曰：舍人曰：“鹈，一名夸。”郭云：“今之鹈鹕也。好群飞，沈水食鱼，一名ㄜ泽。俗呼之为淘河。”《诗·曹风》云：“维鹈在梁。”陆机《疏》云：“鹈，水鸟。形如鹗而极大，喙长尺馀，直而广。口中正赤，颔下胡大如数斗囊。若小泽中有鱼，便群共抒水，满其胡而弃之，令水竭尽，鱼在陆地，乃共食之。故曰淘河。”
　　[A157]，天鸡。（[A157]鸡，赤羽。《逸周书》曰：“文[A157]，若彩鸡，成王时蜀人献之。”○[A157]，音汗。）
