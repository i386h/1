<!-- { "loadSidebar": true } -->
　　[疏]“{艹麋}，从水生”。○释曰：草从水生者曰{艹麋}。故注云“生於水中”。
　　薇，垂水。（生於水边。）
　　[疏]“薇，垂水”。○释曰：草生於水滨而枝叶垂於水者曰薇。故注云“生於水边”也。
　　薜，山麻。（似人家麻，生山中。）
　　[疏]“薜，山麻”。○释曰：麻生山中者名薜。故注云“似人家麻，生山中”也。
　　莽，数节。（竹类也，节间促。）桃枝，四寸有节。（今桃枝节间相去多四寸。○数，音朔。）粼，坚中。（竹类也，其中实。）{闵}，{余}中。（言其中空，竹类。）仲，无{亢}。（亦竹类。未详。）{怠}，箭萌。（萌，笋属也。《周礼》曰：“{怠}菹雁醢。”）┠，箭。（别二名。○粼，音吝。{闵}，音闵。{余}，音徒。{亢}，音杭。{怠}，音待。）
　　[疏]“莽数”至“┠箭”。○释曰：此辨竹节希数及中空实萌┠之异名也。凡竹节间促数者名莽，相去四寸有节者名桃枝，竹其中坚实者名粼，其中空者名{闵}。{余}，空也。仲，无{亢}。注“未详”。{怠}，一名箭萌，即笋也。┠，一名箭。《书》曰：“┠既敷。”《释地》云“会稽之竹箭”是也。○注“今桃枝节间相去多四寸”。○释曰：郭以时验而言也。《尚书·顾命》云：“敷重篾席。”孔安国云：“篾，桃枝竹。”《周礼·春官·司几筵》云：“加次席黼纯。”郑注云“次席，桃枝席，有次列成文”是也。○注“《周礼》曰：‘{怠}菹雁醢。’”○释曰：《天官·醢人》职文也。彼文作{治}。郑玄注云：“{治}，箭萌。”字虽异，音义同。
　　χ，霍首。素华，轨。（皆未详。）芏，夫王。（芏草，生海边，似莞蔺。今南越人采以为席。○χ，音包。芏，音杜。）
　　[疏]“芏，夫王”。○释曰：芏草，一名夫王。郭云：“芏草，生海边，似莞蔺。今南方越人采以为席。”
　　{艹綦}，月尔。（即紫綦也。似蕨，可食。○{艹綦}，音其。）
　　[疏]“{艹綦}，月尔”。○释曰：{艹綦}，一名月尔，可食之菜也。郭云：“即紫{艹綦}也。似蕨，可食。”
　　，马蓝。（今大叶冬蓝也。○，音针。）
　　[疏]“，马蓝”。○释曰：，一名马蓝。郭氏“今大叶冬蓝也”。今为淀者是也。
　　姚茎，涂荠。（未详。）苄，地黄。（一名地髓，江东呼苄。○苄，音户。）
　　[疏]“苄，地黄”。○释曰：药草也。郭云：“一名地髓，江东人呼苄。”案《本草》地黄，一名地髓，一名苄，一名芭。陶注云：“生渭城者乃有子实，实如小麦。”
　　蒙，王女。（蒙即唐也，女萝别名。）拔，茏葛。（似葛，蔓生，有节。江东呼为龙尾，亦谓之虎葛，细叶赤茎。）
　　[疏]“拔，茏葛”。○释曰：拔，一名茏葛，葛类也。郭云：“似葛，蔓生，有节。江东呼为龙尾，亦谓之虎葛，细叶赤茎。”
　　<辶蔌>，牡茅。（白茅属。○<辶蔌>，音速。）
　　[疏]“<辶蔌>，牡茅”。○释曰：茅之不实者也。一名<辶蔌>，一名牡茅。郭云：“白茅属。”
　　{艹卷}耳，苓耳。（《广雅》云“耳也”。亦云胡，江东呼为常，或曰苓耳。形似鼠耳，丛生如盘。○{艹卷}，音扌卷。）
　　[疏]“{艹卷}耳，苓耳”。○释曰：{艹卷}耳，一名苓耳。郭云：“《广雅》云‘耳也’。亦云胡，江东呼为常，或曰苓耳。形似鼠耳，丛生如盘。”《诗·周南》云：“采采卷耳。”陆机《疏》云：叶青白色，似胡荽，白华细茎，蔓生。可煮为茹，滑而少味。四月中生子，如妇人耳。幽州谓之爵耳是也。
　　蕨，{艹鳖}。（《广雅》云“紫{艹綦}”，非也。初生无叶，可食。江西谓之{艹鳖}。○{艹鳖}，音鳖。）
　　[疏]“蕨，{艹鳖}”。○释曰：可食之菜也。舍人曰：“蕨，一名{艹鳖}。”郭云：“《广雅》云‘紫{艹綦}’，非也。初生无叶，可食。江西谓之{艹鳖}。”《诗·召南》云：“言采其蕨。”陆机《疏》云：蕨，山菜也。“初生似蒜，茎紫黑色，可食。如葵”。是也。
　　荞，邛钜。（今药草大戟也，《本草》云。）
　　[疏]“荞，邛钜”。○释曰：荞，一名邛钜。郭云“今药草大戟也，《本草》云”者，案《本草》大戟，一名邛钜，苗名泽漆。陶注云：今近道处处有。生时摘叶有白汁，故名泽漆也。
　　繁，由胡。（未详。）{艹忘}，杜荣。（今{艹忘}草，似茅，皮可以为绳索、履ハ也。○{艹忘}，音忘。）
　　[疏]“{艹忘}，杜荣”。○释曰：{艹忘}草，一名杜荣，郭云“今{艹忘}草，似茅，皮可以为绳索、履ハ也”者。ハ，草履也。
　　稂，童粱。（稂，莠类也。）
　　[疏]“稂，童粱”。○释曰：舍人曰：“稂，一名童粱。”郭云：“稂，莠类也。”《诗·曹风》云：“浸彼苞稂。”陆机《疏》云：“禾秀为穗而不成，﹀嶷然，谓之童粱。今人谓之宿田翁，或谓之守田也。《甫田》云：‘不稂不莠。’《外传》曰：‘马不过稂莠。’皆是也。”
　　，キ。（キ即莓也，今江东呼为莓。子似覆而大，赤，酢甜可啖。○，蒲苗切。キ，平表切。）
　　[疏]“，キ”。○释曰：，一名キ。郭云：“キ即莓也，今江东人呼为莓。子似覆而大，酢甜可啖。”
　　的，{艹敫}。（即莲实。○{艹敫}，音亦。）
　　[疏]“的，{艹敫}”。○释曰：的，又一名{艹敫}。即上释“荷”云“其实莲，其中的”也。故郭云：“即莲实。”
　　购，{艹商}蒌。（{艹商}蒌，蒌蒿也。生下田。初出可啖，江东用羹鱼。○购，古豆切。蒌，力朱切。）
　　[疏]“购，{艹商}蒌”。○释曰：舍人曰：“购，一名{艹商}蒌。”郭云：“{艹商}蒌，蒌蒿也。生下田。初出可啖，江东用羹鱼。”《诗·周南·汉广》云：“翘翘错薪，言刈其蒌。”陆机《疏》云：“其叶似艾，白色，长数寸，高丈馀，好生水边及泽中。正月根牙生旁茎，正白，生食之，香而脆美。其叶又可蒸为茹。”是也。
　　，勃。（一名石芸，《本草》云。○，音列。）
　　[疏]“，勃”。○释曰：，一名勃，郭云“一名石芸，《本草》云”者。案《本草》石芸味甘，一名螫烈，一名顾喙。是也。
　　绕，{艹棘}{艹冤}。（今远志也。似麻黄，赤华，叶锐而黄，其上谓之小草，《广雅》云。○，乌了切。{艹冤}，音冤。）
　　[疏]“绕，{艹棘}{艹冤}”。○释曰：药草也。绕，一名{艹棘}{艹冤}。郭云“今远志也。似麻黄，赤华，叶锐而黄，其上谓之小草，《广雅》云”者，案《本草》远志，一名细草，其叶名小草。陶注云：“小草状似麻黄而青。”今注云远志“茎叶似大青而小”。《广雅》云：“{艹棘}{艹冤}，远志也。其上谓之小草。”是也。
　　{艹У}，刺。（草刺针也。关西谓之刺，燕北、朝鲜之间曰{艹У}，见《方言》。○{艹У}，音册。）
　　[疏]“{艹У}，刺”。○释曰：谓草针刺人也。一名{艹У}，又名刺。郭云“草刺针也。关西谓之刺，燕北、朝鲜之间曰{艹У}，见《方言》”者，案《方言》“凡草木刺人，北燕、朝鲜之间谓之{艹У}，或谓之壮。自关而东或谓之梗，或谓之刿。自关而西谓之刺。江、湘之间谓之棘”是也。
　　萧，。（即蒿。○，音秋。）
　　[疏]“萧，”。○释曰：李巡云：“，一名萧。”陆机云：“今人所谓蒿者是也。或云牛尾蒿，似白蒿，白叶，茎粗，科生多者数十茎，可作烛，有香气，故祭祀以脂之为香。许慎以为艾蒿，非也。《郊特牲》云‘既奠，然後萧，合馨香’。”是也。
　　荨，海藻。（药草也。一名海罗，如乱发，生海中，《本草》云。）
　　[疏]“荨，海藻”。○释曰：荨，又名海藻。郭云“药草也。一名海罗，如乱，生海中，《本草》云”者，案《本草》一名落首，一名荨。陶注云：“生海岛上，黑色如乱而大，少许叶大，都似藻叶。”
　　长楚，钅兆{艹弋}。（今羊桃也，或曰鬼桃。叶似桃，华白，子如小麦，亦似桃。○钅兆，音姚。{艹弋}，音亦。）
　　[疏]“长楚，钅兆{艹弋}”。○释曰：舍人曰：“长楚，一名钅兆{艹弋}。”《本草》云“钅兆{艹弋}”名“羊桃”。郭云：“今羊桃也，或曰鬼桃。叶似桃，华白，子如小麦，亦似桃。”《诗·桧风·隰有长楚》陆机《疏》云：“今羊桃是也。叶长而狭，华紫赤色，其枝茎弱，过一尺引蔓于草上，今人以为汲灌。重而善没，不如杨柳也。近下根刀切其皮，著热灰中脱之，可韬笔管。”
　　{艹}，大苦。（今甘草也。蔓延生，叶似荷，青黄，茎赤有节，节有枝相当。或云{艹}似地黄。）
　　[疏]“{艹}，大苦”。○释曰：药草也。{艹}，一名大苦。郭云：“今甘药也。蔓延生，叶似荷，青黄，茎赤有节，节有枝相当。或云{艹}似地黄。《诗·唐风》云“采苓采苓，首阳之巅”是也。{艹}与苓，字虽异，音义同。
　　苡，马舄；冯舄，车前。（今车前草，大叶长穗，好生道边，江东呼为虾衣。○，音浮。苡音以。）
　　[疏]“苡”至“车前”。○释曰：药草也，别三名。郭云：“今车前草，大叶长穗，好生道边，江东呼为虾衣。”《诗·周南》云：“采采苡。”陆机《疏》云：“马舄，一名车前，一名当道。喜在牛迹中生，故曰车前、当道也。今药中车前子是也。幽州人谓之牛舌草。可鬻作茹，大滑。其子治妇人难产。”王肃引《周书·王会》云：“苡如李，出於西戎。”王基云：“《王会》所记杂物奇兽，皆四夷远国各赍土地异物以为贡贽，非《周南》妇人所得采。”是苡为马舄之草，非西戎之木也。
　　纶似纶，组似组，东海有之。（纶，今有秩、啬夫所带纠青丝纶。组，绶也。海中草生彩理有象之者，因以名云。）帛似帛，布似布，华山有之。（草叶有象布帛者，因以名云。生华山中。）
