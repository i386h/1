<!-- { "loadSidebar": true } -->
　　{艹劲}，鼠尾。（可以染皂。）
　　[疏]“{艹劲}，鼠尾”。○释曰：可以染皂草也。一名{艹劲}，一名鼠尾。《本草》有白华者，有赤花者，又一名长翘。陶注云“田野甚多，人采作滋染木兰”是也。
　　菥，大荠。（荠叶细，俗呼之曰老荠。○菥，音惜。，音觅。）
　　[疏]“菥，大荠”。○释曰：菥，一名大荠而叶细。《本草》又名[B194]菥，一名太蕺，一名马辛是也。
　　{艹涂}，虎杖。（似红草而粗大，有细剌，可以染赤。○{艹涂}，音途。）
　　[疏]“{艹涂}，虎杖”。○释曰：{艹涂}，一名虎杖。注云：“似红草而粗大，有细剌，可以染赤。”陶注《本草》云“田野甚多，状如大马蓼，茎班而叶圆”是也。
　　孟，狼尾。（似茅，今人亦以覆屋。）
　　[疏]“孟，狼尾”。○释曰：草似茅者，一名孟，一名狼尾。今人亦以覆屋。
　　瓠栖，瓣。（瓠中瓣也。《诗》云：“齿如瓠栖。”○瓠，户故切。瓣，方苋切。）
　　[疏]“瓠栖，瓣”。○释曰：瓣，瓠中瓣也。一名瓠栖。人之齿美者似之。故《诗·卫风·硕人》美庄姜云“齿如瓠栖”是也。
　　茹{艹虑}，茅。（今之也。可以染绛。○茹，音如。{艹虑}，力居切。）
　　[疏]“茹{艹虑}，茅”。○释曰：今染绛也。一名茹{艹虑}，一名茅。《诗·郑风》云：“茹{艹虑}在阪。”陆机云：“一名地血，齐人谓之牛蔓，即今之草是也。”
　　果之实，栝楼。（今齐人呼之为天瓜。○，方果切。）
　　[疏]“果之实，栝楼”。○释曰：果之草，其实名栝楼，实即子也。故李巡云“栝楼，子名也”。郭云“今齐人谓之天瓜”。《本草》云：“栝楼，叶如瓜叶形，两两相值，蔓延，青黑色。六月华，七月实，如瓜瓣。”是也。
　　荼，苦菜。（《诗》曰：“谁谓荼苦。”苦菜可食。）
　　[疏]“荼，苦菜”。○释曰：此味苦可食之菜，一名荼，一名苦菜。《本草》一名荼草，一名选，一名游冬。案《易纬通卦验玄图》云：苦菜，生於寒秋，经冬历春乃成。《月令》孟夏“苦菜秀”是也。叶似苦苣而细，断之有白汁，花黄似菊，堪食，但苦耳。○注“《诗》曰：‘谁谓荼苦。’”○释曰：《邶风·谷风》篇文也。
　　萑，{艹推}。（今茺蔚也。叶似荏，方茎，白华，华生节间。又名益母，《广雅》云。○萑，音隹。{艹推}，他回切。）
　　[疏]“萑，{艹推}”。○释曰：萑，一名{艹推}。李巡曰“臭秽草也”，郭云“茺蔚也”，《广雅》名益母。叶似荏，方茎，白华，华生节间。《诗·王风》云：“中谷有{艹推}。”陆机云：旧说及魏博士济阴周元明皆云是也。《韩诗》及《三苍说》悉云益母。故曾子见益母而感。案《本草》茺蔚，一名益母。故刘歆曰“{艹推}，臭秽”。臭秽，即茺蔚也。
　　[B187]，绶。（小草，有杂色，似绶。○[B187]，音逆。）
　　[疏][B187]绶。○释曰：“[B187]者，杂色如绶文之草也。《诗·陈风》云：“邛有旨鬲。”陆机《疏》云：“鬲，五色作绶文，故曰绶草。”是也。
　　粢，稷。（今江东人呼粟为粢。）
　　[疏]“粢，稷”。○释曰：《左传》曰：“粢食不凿。”粢者，稷也。《曲礼》云“稷曰明粢”是也。郭云：“今江东人呼粟为粢。”然则，粢也，稷也，粟也，正是一物。而《本草》稷米在下品，别有粟米在中品，又似二物。故先儒共疑焉。
　　众，秫。（谓黏粟也。○众，音终。秫，音述。）
　　[疏]“众，秫”。○释曰：众，一名秫，谓黏粟也。《说文》云“稷之黏者”也。与相似，米黏，北人用之酿酒。其茎稗似禾而粗大者是也。
　　戎叔谓之荏菽。（即胡豆也。○菽，音叔。）
　　[疏]“戎叔谓之荏菽”。○释曰：戎叔，一名荏菽。孙炎云“大豆也”。《诗·大雅·生民》云：“艺之荏菽，荏菽旆旆。”郑笺亦以为大豆。樊光、舍人、李巡、郭氏皆云今以为胡豆。郭又云《春秋》“齐侯来献戎捷”。《梁传》曰“戎菽也”。《管子》亦云：“北伐山戎，出冬葱及戎菽，布之天下。”今之胡豆是也。案，此戎菽皆为大豆。注《梁》者亦以为大豆也。郭氏等以戎、胡俱是夷名，故以戎菽为胡豆也。
　　卉，草。（百卉总名。）
　　[疏]“卉，草”。○释曰：别二名也。百卉犹百草也。《诗·小雅》云“百卉具腓”是也。
　　{艹兖}，雀弁。（未详。）{艹龠}，雀麦。（即燕麦也。○{艹兖}，兑转切。{艹龠}，音药。）
　　[疏]“{艹龠}，雀麦”。○释曰：{艹龠}，一名雀麦，一名燕麦。《本草》云：“生故墟野林下。苗似小麦而弱，实似广麦而细。在处亦有之。”是也。
　　{艹坏}，乌{艹餮}。{艹柬}，菟ぼ。蘩，菟{艹奚}。（皆未详。）{艹寅}，菟瓜。（菟瓜似土瓜。○{艹坏}，户怪切。{艹餮}，音孙。{艹柬}，音练。菟，音兔。ぼ，音垓。{艹奚}，音兮。{艹寅}，音演。）
　　[疏]“{艹寅}，菟瓜”。○释曰：菟瓜，一名{艹寅}。苗及实似土瓜。土瓜者，即王瓜也。《月令》“王瓜生”是也。
　　{艹甄}，豕首。（《本草》曰彘卢，一名蟾诸兰。今江东呼首，可以匈蚕蛹。○，音列。{艹甄}，音其。豕，伤氏切。）
　　[疏]“{艹甄}，豕首”。○释曰：{艹甄}，药草名，一名豕首，一名彘卢，一名蟾诸兰，一名天名精，一名麦句姜，一名虾蓝，一名天门精，一名王门精。《别录》一名天蔓精，南人名为地菘，味甘辛，故有姜称。状如蓝，故名虾蓝。香似兰，故名蟾诸兰。郭云“江东呼首。可以匈蚕蛹”者，《三苍》云“匈，熬也”。
　　{艹并}，马帚。（似蓍，可以为埽{艹彗}。○{艹并}，音并。）
　　[疏]“{艹并}，马帚”。○释曰：{艹并}草似蓍者，今俗谓蓍{艹并}。可以为埽{艹彗}，故一名马帚。○注“似蓍”。○释曰：蓍，蒿属也。年千岁三百茎，可以为卜策。《白虎通》云“此天地之间寿考物也，故问之”是也。
　　{艹}，怀羊。（未详。）茭，牛蕲。（今马蕲。叶细锐似芹，亦可食。○{艹}，胡罪切。）
　　[疏]“茭，牛蕲”。○释曰：似芹可食菜也，而叶细锐。一名茭，一名牛蕲，一名马蕲，子入药用。《本草》注云：生水泽中。“苗似鬼针、{艹忝}菜等”。“花青白色，子黄黑色，似防风子”。是也。
　　，芦{艹肥}。（{艹肥}宜为菔。芦菔，芜菁属。紫华，大根，俗呼雹。○，他忽切。芦，音罗。{艹肥}，蒲北切。）
　　[疏]“，芦{艹肥}”。○释曰：紫花菘也。俗呼温菘。似芜菁，大根，一名。俗呼雹。一名芦菔，今谓之萝卜是也。
　　氵直，灌。（未详。）{艹囚}，芝。（芝，一岁三华，瑞草。○氵直，音敕。{艹囚}，音囚。）
　　[疏]“{艹囚}，芝”。○释曰：瑞草名也，一岁三华，一名{艹囚}，一名芝。《论衡》云：“芝生於土，士气和，故芝草生瑞命。”《礼》曰：“王者仁慈，则芝草生。”是也。
　　┺，竹萌。（初生者。）
　　[疏]“┺，竹萌”。○释曰：孙炎曰：“竹初萌生谓之笋。”凡草木初生谓之萌，笋则竹之初生者，故曰：笋，竹萌也。可以为菜ゾ。《诗·大雅·韩奕》云：“其蔌维何，维笋及蒲。”蔌，则菜ゾ也。
　　，竹。（竹别名。《仪礼》曰：“在建鼓之间。”箫管之属。○，音荡。）
　　[疏]“，竹”。○释曰：则竹之别名。李巡曰：“竹节相去一丈曰荡。”孙炎曰：“竹阔节者曰。”《禹贡》“筱既敷”。孔安国云：“，大竹。”郭氏即云“竹别名”，无大小之异，故引《礼》经为证也。○注“《仪礼》”至“之属”。○释曰：“《仪礼》曰”者，《大射》礼文也。案，彼云：乐人宿县，“西阶之西，颂磬东西。其南锺，其南钅薄，皆南陈。一建鼓在其南，东鼓，朔鼙在其北；一建鼓在西阶之东，南面。在建鼓之间”。郑注云：“，竹也。谓笙箫之属倚於堂。”以笙箫之属，固非大竹，故郭氏引之也。郑又云：“建犹树也。以木贯而载之，树之，跗也。”故谓之建鼓。云“谓箫管之属”者，郭用郑玄之说也。
　　莪，萝。（今莪蒿也。亦曰廪蒿。）
　　　[疏]“莪，萝”。○释曰：舍人云“莪一名萝”。郭云“今莪蒿也。亦曰廪蒿”。《诗·小雅》云：“菁菁者莪。”陆机云：“莪，蒿也。一名萝蒿。生泽田渐洳之处。叶似邪蒿而细，科生三月中，茎可生食，又可，香美，味颇似蒌蒿。”是也。
　　{艹尼}，{艹底}{艹尼}。（荠{艹尼}。○{艹尼}，音祢。{艹底}，音底。）
　　[疏]“{艹尼}，{艹底}{艹尼}”。○释曰：{艹尼}，一名{艹底}{艹尼}。郭云“荠{艹尼}”也。《本草》“荠{艹尼}”陶注云：“都似人参，而叶小异，根味甜。”又别本注云“根似桔梗，以无心为异者”是也。
　　履。（未详。）{艹杏}，接余。其叶苻。（丛生水中，叶圆，在茎端，长短随水深浅，江东食之。亦呼为{艹杏}。音杏。○{艹杏}，音荇。，待节切。）
　　[疏]“{艹杏}，接余。其叶苻”。○释曰：{艹杏}菜，一名接余，其叶名符。郭云：“丛生水中，叶圆，在茎端，长短随水深浅，江东食之。亦呼为{艹杏}。”《诗·周南·关雎》云“参差荇菜”是也。荇与{艹杏}同。陆机《疏》云：“接余，白茎，叶紫赤色，正圆，径寸馀，浮在水上，根在水底，与水深浅等。大如钗股，上青下白，鬻其白茎，以苦酒浸之，脆美，可案酒。”
　　白华，野菅。（菅，茅属。《诗》曰：“白华菅兮。”○菅，音奸。）
　　[疏]“白华，野菅”。○释曰：舍人云：“白华，一名野菅。”陆机云：“菅，似茅而滑泽。无毛，根下五寸，中有白粉者，柔忍宜为索，沤乃尤善矣。”郭云：“菅，茅属。”此白华亦是茅之类也。沤之柔忍，异其名谓之为菅。因谓在野未沤者为野菅耳。《诗·小雅》云“白华菅兮”是也。
　　薜，白蕲。（即上“山蕲”。）菲，芴。（即土瓜也。○菲，音匪。芴，音物。）
