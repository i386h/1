<!-- { "loadSidebar": true } -->
　　[疏]“魁陆”。○释曰：即魁蛤也，见《本草》。○注“《本草》”至“蚶也”。○释曰：案《本草》虫鱼部，“魁蛤，一名魁陆，生东海。正圆，两头空，表有文”。陶隐居注云：“形似鲂王（音狂），小狭长，外有纵横文理，云是老蝙蝠化为者。”是也。云“即今之蚶也”者，案，字书云：“蚶，蛤也。出会稽，可食。”是也。然则又一名蚶也。
　　厄。（未详。）{去黾}<酋黾>，蟾诸。（似虾蟆，居陆地。淮南谓之去父。）在水者黾。（耿黾也。似青蛙，大腹，一名土鸭。○{去黾}，音去。<酋黾>，音秋。蟾，音占。黾，音猛。）
　　[疏]“{去黾}<酋黾>，蟾诸。在水者黾”。○释曰：此有多种，{去黾}<酋黾>，一名蟾诸。郭云：“似虾蟆，居陆地。淮南谓之去父。”然蟾诸非虾蟆，但相似耳。案《本草》“虾蟆”陶注云：“此是腹大、皮上多痱磊者也。”蟾诸亦类此。《χ朴子》曰：蟾诸寿三千岁者，“头上有角，颔下有丹书八字”。《玄中记》云：“蟾诸头生角者，食之寿千岁。”是也。其居水者名黾，一名耿黾，一名土鸭。状似青蛙而腹大为异。陶注《本草》云：“大而青脊者，俗名土鸭，其鸣甚壮。”即此黾也。陶又云“一种小形善鸣”唤名为{去黾}者，即郭云“青蛙”者也。
　　┩，{庳虫}。（今江东呼蚌长而狭者为{庳虫}。○┩，音陛。{庳虫}，蒲猛切。）
　　[疏]“┩，{庳虫}”。○释曰：┩，一名{庳虫}，蚌属也。《说文》云：“为{庳虫}，圆为。”郭云：“今江东呼蚌长而狭者为{庳虫}。”其肉可为醢，《周礼·醢人》掌馈食之豆云“脾析{庳虫}醢”是也。
　　蚌，含浆。（蚌，即蜃也。）
　　[疏]“蚌，含浆”。○释曰：《说文》云：“蜃属。”郭云：“即蜃也。”谓老产珠者也。一名蚌，一名含浆，《周礼》谓之物。
　　鳖三足，能。龟三足，贲。（《山海经》曰：从山多三足鳖，大苦山多三足龟。今吴兴郡阳羡县君山上有池，池中出三足鳖，又有六眼龟。）
　　[疏]“鳖三足，能。龟三足，贲”。○释曰：鳖、龟皆四足，三足者异，故异其名。鳖之三足者名能，龟之三足者名贲也。○注“《山海》”至“六眼”。○释曰：案《中山经》云：游戏山东南二十里，曰从山，从水出其上，潜其下，其中多三足鳖。食之无虫疾。是从山多三足鳖也。又云：放皋山东五十七里，曰大苦山。阳狂水出焉，西南注伊水中，多三足龟。食者无大疾，可以已肿。是大苦山多三足龟也。云“吴兴郡”以下者，以时验而言也。
　　付蠃，蝓。（即蜗牛也。○付，音附。蠃，音罗。，音移。蝓，音俞。）
　　[疏]“付蠃，蝓”。○释曰：付蠃，一名蝓。郭云：“即蜗牛也。”案《本草》“蜗牛”陶注云：“生山中及人家。头形似蛄蝓，但背负壳尔。”海边又一种正相似，以火炙壳便走出，食之，益颜色，名寄居。亦可作醢。《周礼》馈食之豆“葵菹蠃醢”是也。
　　蠃，小者函。（螺大者如斗，出日南涨海中。可以为酒杯。○函，音含。）
　　[疏]蠃与螺音义同。其小者名函。
　　骨，小者劳。（螺属，见《埤苍》。或曰即彭骨也，似蟹而小。音滑。○，音泽。劳，音劳。）
　　[疏]“骨，小者劳”。○释曰：骨，即彭骨也。似蟹而小，一名。其小者别名劳。案《埤苍》即云“螺属”。郭氏两从之。
　　蜃，小者珧。（珧，玉珧。即小蚌。○珧，音遥。）
　　[疏]“蜃，小者珧”。○释曰：蜃，大蛤也。《月令》云：孟冬之月，“雉入大水为蜃”。其小者名珧，一名玉珧，可饰佩刀削。《诗传》云“天子玉奉而珧必”是也。《山海经》：峄皋山，皋水出焉，东注激女水，其中多蜃珧。
　　龟，俯者灵，（行头低。）仰者谢，（行头仰。）前诸果，（字前长。）後诸猎，（申後长。）左倪不类，（行头左庳，今江东所谓左食者，以甲卜审。）右倪不若。（行头右庳，为右食，甲形皆尔。○倪，丑计切。）
　　[疏]“龟俯”至“不若”。○释曰：此辨龟之俯仰、前後、左右，其形不同，其名亦异也。云“龟”者，目诸龟也。云“龟，俯者灵”者，谓行时头低。《周礼》“天龟曰灵属”是也。云“仰者谢”者，谓行时头仰。《周礼》“地龟曰绎属”是也。云“前诸果”者，诸，辞也。谓甲前长覆者名果。《周礼》“东龟曰果属”是也。云“後诸猎”者，诸，亦辞也。谓甲後长覆者名猎。《周礼》“南龟曰猎属”是也。云“左倪不类”者，倪，庳也。不，发声也。谓行时头左边庳下者名类。《周礼》“西龟曰雷属”是也。云“右倪不若”者，不，亦发声也。谓行时头右边庳下者名若。《周礼》“北龟曰若属”是也。《周礼》又云：“各以其方之色与其体辨之。”郑注云：“属，言非一也。色，谓天龟玄，地龟黄，东龟青，西龟白，南龟赤，北龟黑。俯者灵，仰者绎，前果，後猎，左倪雷，右倪若，是其体也。东龟、南龟长前後，在阳，象经也。西龟、北龟长左右，在阴，象纬也。天龟俯，地龟仰，东龟前，南龟，西龟左，北龟右，各从其耦也。”是《周礼》先有成文，故此释之。郑取此文为说，其言正同。惟绎与谢，雷与类小异耳，其义亦同。○注“行头”至“卜审”。○释曰：案，贾公彦说《周礼》以倪为睥睨，则左倪右倪是左顾右顾也。郭氏以庳解倪，及云“今江东所谓左食者”，皆以时验而言也。云“以甲卜审”，言用此龟之甲，以卜吉凶审谛也。
　　贝，居陆<贝犬>。在水者函。（陆、水异名也。贝中肉如科斗，但有头尾耳。○<贝犬>，音标。）大者亢，（《书大传》曰：“大贝，如车渠。”车渠谓车冈，即亢属。○亢，音杭。）小者责。（今细贝亦有紫色者，出日南。○责，音积。）玄贝，贻贝。（黑色贝也。）馀<贝氐>，黄白文。（以黄为质，白文为点。○<贝氐>，音池。）馀泉，白黄文。（以白为质，黄为文点。今之紫贝，以紫为质，黑为文点。）巴，博而[A139]。（[A139]者，中央广，两头锐。○巴，音巴。[A139]，匡轨切。），大而险。（险者，谓污薄。○，求陨切。）责，小而椭。（即上贝小。椭谓狭而长，此皆说贝之形容。○责，音责。椭，他果切。）
　　[疏]“贝居”至“而椭”。○释曰：此辨贝居陆、居水、大小、文彩不同之名也。云“贝”者，目诸贝也。《说文》云：“贝，海介虫也。”取其甲以饰器物。古者货贝，周而有泉，至秦废贝行钱。居陆者名<贝犬>，在水者名函。至大者名亢，至小者名责。黑色之贝名贻贝。黄为质，白为文点者名馀<贝氐>。白为质，黄为文点者名馀泉。中央广，两头锐者名巴。大而污薄者名，小而狭长者名责。○注“书大”至“亢属”。○释曰：案《大传》云：西伯既戡耆，纣囚之里。散宜生“之江淮之浦，取大贝”，大如大车之渠，以赎其罪是也。《考工记》谓“车冈为渠”，故云“渠谓车冈”。其贝形曲及大小如车冈，故比之也，引之以证此经。亢是其大如车冈者，故云“即亢属”。○注“以白”至“文点”。○释曰：舍人云：“贝，水中虫也。”李巡曰：“馀<贝氐>，贝甲黄为质，白为文彩。馀泉，贝甲白为质，黄为文彩。”陆机《疏》云：“贝，水中介虫也，龟鳖之属。其文彩之异、大小之殊甚众。古者货贝是也。馀<贝氐>，黄为质，以白为文。馀泉，白为质，以黄为文。又有紫贝，其白质如玉，紫点为文，皆行列相当。其贝大者，当至一尺六七寸者，今九真交趾以为杯盘宝物也。”是先儒相传为然。但解紫贝与郭氏少异。陆机以白为质，紫为文。郭氏以紫为质，黑为文。是其异也。《书》云“文贝仍几”。《诗》云“成是贝锦”。《山海经》“阴山。浊浴水出焉，南流注蕃泽，其中多文贝”。皆谓此馀<贝氐>、馀泉也。○注“即上”至“形容”。○释曰：云“即上小贝”，知者以其同名责也。云“椭，谓狭而长”者，《诗》云：“{隋山}山乔岳。”《楚辞》云：“南北顺椭，其循几何？”皆是椭为狭长之名也。
　　蝾螈，蜥蜴；蜥蜴，蜓；蜓，守宫也。（转相解，博异语、别四名也。○蝾，音荣。螈，音原。蜥，音昔。蜴，音亦。，音掩。蜓，徒典切。）
　　[疏]“蝾螈”至“守宫也”。○释曰：《诗·小雅·正月》云“胡为虺蜴”谓此也。蝾螈、蜥蜴、蜓、守宫，一物形状相类而四名也。《字林》云：“蝾螈，蛇医也。”《说文》云：“在草曰蜥蜴，在壁曰蜓。”《方言》云：“秦晋西夏谓之守宫，或谓之卢廛（卢、廛二音），或谓之刺易。南阳人呼蜓，其在泽中谓之易蜥。南楚谓之蛇医，或谓之蝾螈。”又东方朔云：“非守宫即蜥蜴。”案，此诸文则是在草泽中者，名蝾螈、蜥蜴；在壁者，名蜓、守宫也。《博物志》云：以器养之，食以真朱。体尽赤，重七斤，捣万杵，以点女人体，终身不灭。耦则落，故号守宫。陆机《疏》云：“青绿色，大如指，形状可恶。”是也。
　　失，{亚虫}。（蝮属。大眼，最有毒，今淮南人呼{亚虫}子。○失，音迭。{亚虫}，乌洛切。）
　　[疏]“失，{亚虫}”。○释曰：蛇也，蝮虺之属。大眼，有毒。一名失，又名{亚虫}，“淮南人呼{亚虫}子”者，是也。
　　，蛇。（龙类也，能兴云雾而游其中。《淮南》云蟒蛇。○，上音朕。下音腾。）
　　[疏]“，蛇”。○释曰：蛇似龙者也，名，一名蛇。能兴云雾而游其中也。○注“《淮南》云蟒蛇”。○释曰：蟒当为奔。案《淮南子·览冥》篇说女娲云：功烈“上际九天，下契黄垆。名声被後世，光辉熏万物。乘雷车，服应龙，骖青虬，援绝瑞，席萝图，云黄璐，前白螭，後奔蛇”。许慎云“奔蛇，驰蛇”是也。或曰淮南人呼此为蟒蛇，义亦通。
　　蟒，王蛇。（蟒，蛇最大者，故曰王蛇。○蟒，音莽。）
　　[疏]“蟒，王蛇”。○释曰：此蛇之最大者也。名蟒，又名王蛇。与上蛇异。
　　蝮虺，博三寸，首大如擘。（身广三寸，头大如人擘指。此自一种蛇，名为蝮虺。○擘，音拍。）
