<!-- { "loadSidebar": true } -->
　　[疏]“蔼蔼”至“服也”。○释曰：《大雅·卷阿》云：“蔼蔼王多吉士。”郑笺云：“王之朝多善士蔼蔼然。”又云：“{艹奉}々萋萋，喈喈。”毛传云：“梧桐盛也，凤皇鸣也，臣竭其力，则地极其化；天下和洽，则凤皇乐德。”郑笺云：“{艹奉}々萋萋，喻君德盛也。喈喈，喻民臣和协。”是皆臣下尽力，民人协服也。故郭云：“梧桐茂，贤士众，地极化，臣竭忠”，“凤皇应德鸣相和，百姓怀附兴颂歌”也。
　　佻佻、契契，愈遐急也。（赋役不均，小国困竭。贤人忧叹，远益急切。○佻，敕料。契，苦结反。）
　　[疏]“佻佻、契契，愈遐急也”。○释曰：愈，益也。遐，远也。谓赋役不均，小国困竭，贤人忧叹，远益急切也。《小雅·大东》云：“纠纠葛屦，可以履霜。佻佻公子，行彼周行。”毛传云：“佻佻，独行貌。公子，谭公子也。”郑笺云：“云：“葛屦，夏屦也。周行，周之列位也。言时财货尽，虽公子衣屦不能顺时，乃夏之葛屦，今以履霜送转饣军，因见使行周之列位者，而发币焉，言虽困乏，犹不得止。”又云：“契契寤叹，哀我惮人。”毛传云：“契契，忧苦也。”郑笺云：“今谭大夫契契忧苦而寤叹，哀其人民之劳苦。”是也。
　　宴宴、粲粲，尼居息也。（盛饰宴安，近处优闲。○尼，女乙切。）
　　[疏]“宴宴、粲粲，尼居息也”。○释曰：尼，近也。谓宴安盛饰，近处优闲也。《小雅·北山》：“或燕燕居息。”毛传云：“燕燕，安息貌。”又《大东》云：“东人之子，职劳不来。西人之子，粲粲衣服。”毛传云：“东人，谭人也。来，勤也。西人，京师人也。粲粲，鲜盛也。”郑笺云：“职，主也。东人劳苦而不见，谓京师人衣服鲜而逸豫。言王政偏甚也。”
　　哀哀、凄凄，怀报德也。（悲苦征役，思所生也。）
　　[疏]“哀哀、凄凄，怀报德也”。○释曰：怀，思也。悲苦征役，思报父母之德也。《小雅·蓼莪》云：“哀哀父母，生我劬劳。”郑笺云：“哀哀者，恨不得终养父母，报其生长已之苦。”郭音云：“凄本或作萋。”《出车》云：“赫赫南仲，薄伐西戎。春日，卉木萋萋。”是也。言以此征役，故思所生也，所生谓父母。
　　、ィィ，罹祸毒也。（悼王道秽塞，羡蝉鸣自得，伤已失所，遭谗贼。○，徒的。ィ，呼惠。）
　　[疏]“、ィィ，罹祸毒也”。○释曰：罹，遭也。《小雅·小弁》云：“周道，鞫为茂草。”毛传云：“，平易也。周道，周室之通道。鞫，穷也。”郑笺云：“此喻幽王信褒姒之谗，乱其德政，使不通於四方。”又曰：“菀彼柳斯，鸣蜩ィィ。”毛传云：“蜩，蝉也。ィィ，声也。”郑笺云：“柳未茂盛则多蝉。”案《诗》叙云：“《小弁》，刺幽王也。太子之傅作焉。”毛传云：“幽王取申女，生太子宜咎。又说褒姒，生子伯服，立以为后，而放宜咎，将杀之。”故郭云：“悼王道秽塞，羡蝉鸣自得，伤已失所，遭谗贼。”、并音狄。
　　晏晏、旦旦，悔爽忒也。（伤见绝弃，恨士失也。）
　　[疏]“晏晏、旦旦，悔爽忒也”。○释曰：悔，恨也。爽忒，差失也。皆妇人恨夫弃已而行差失也。《卫风·氓》篇云：“总角之晏，言笑晏晏。信誓旦旦。”毛传云：“总角，结也。晏晏，和柔也。信誓旦旦然。”郑笺云：“我为童女，未笄结发宴然之时，女与我言笑晏晏然而和柔，我其以信相誓旦旦耳。言其恳恻款诚。”案《诗》叙云：“《氓》，剌时也。宣公之时，礼义消亡，淫风大行。男女无别，遂相奔诱。华落色衰，复相弃背。或乃困而自悔，丧其妃耦。故叙其事以风焉。”故郭云：“伤见绝弃，恨士失也。”
　　皋皋、，剌素食也。（讥无功德，尸宠禄也。○，胡大反。刺，七赐反。）
　　[疏]“皋皋、々，刺素食也”。○释曰：素，空也。刺无德而空食其禄也。舍人曰：“皋皋，不治之貌。”《大雅·召》云：“皋皋讠此々，曾不知玷。”毛传云：“皋皋，顽不知其道也。”郑笺云：“玷，缺也。王政已大坏，小人在位，曾不知大道之缺。”某氏云：“々，无德而佩。”《小雅·大东》云：“々佩遂，不以其长。”毛传云：“々，玉貌。遂，瑞也。”郑笺云：“佩遂者，以瑞玉为佩，佩之々然，居其官职，非其才之所长也。徒美其佩而无其德，刺其素飧。”是也。郭云“讥无功德，尸宠禄也”者，案郑注《礼记》云：“尸谓不知人事，无辞让也。以其尸者，神象居位不言，但受祭享，小人在位亦无言，而受宠禄有似於尸。”故云“尸宠禄也”。、音义同。
　　欢欢、忄々，忧无告也。（贤者忧惧，无所诉也。○欢音贯。忄音遥。）
　　[疏]“欢欢、忄々，忧无告也”。○释曰：谓贤者忧惧，无所告也。《大雅·板》篇云：“老夫灌灌。”毛传云：“灌灌，犹款款也。”郑笺云：“老夫谏女款款然。”《三风》云：“中心摇摇。”毛传云：“摇摇，忧无所。”欢、灌，忄、摇，音义同。
　　宪宪、氵曳々，制法则也。（佐兴虐政，设教令也。）
　　[疏]“宪宪、氵曳々，制法则也”。○释曰：李巡曰：“皆恶党为制法则也。”孙炎曰：“厉王方虐，谄臣并为制作法令。”《大雅·板》篇云：“天之方难，无能宪宪。天之方蹶，无能泄泄。”毛传云：“宪宪，犹欣欣也。蹶，动也。泄泄，犹沓沓也。”郑笺云：“天，斥王也。王方欲艰难天下之民，又方变更先王之道，臣乎女无宪宪然，无沓沓然，为之制法度，达其意以成其恶。”皆是佐兴虐政，设教令也。
　　谑谑、讠高々，崇谗慝也。（乐祸助虐，增谮恶也。○讠高，虚各切。）
　　[疏]“谑谑、讠高々，崇谗慝也”。○释曰：崇，增也。谗，谮也。慝，恶也。言乐祸助虐，增谮恶也。舍人曰：“谑谑、讠高々皆盛烈貌。”孙炎曰：“厉王暴虐，大臣谑谑然喜，讠高讠高然盛，以兴谗恶也。”《大雅·板》篇云：“天之方虐，无然谑谑。”毛传云：“谑谑然喜乐。”郑笺云：“王方为酷虐之政，女无谑谑然以谗慝助之。”又曰：“多将高々，不可救药。”毛传云：“高々然炽盛也。”郑笺云：“多行高々，惨毒之恶，谁能止其祸？”是也。讠高、高音义同。
　　翕翕、讠此々，莫供职也。（贤者陵替奸党炽，背公恤私旷职事。○讠此，子氏切。）
　　[疏]“翕翕、讠此々，莫供职也”。○释曰：言贤者陵替，奸党炽盛，背公恤私，旷其职事，无肯供职也。《小雅·小》云：“氵翕氵翕讠此讠此，亦孔之哀。”毛传云：“氵翕々然患其上，讠此讠此然思不称乎上。”郑笺云：“臣不事君，乱之阶也，甚可哀也。”又《大雅·召》云：“皋皋讠此々。”毛传云：“讠此々，窳不共事也。”故郭云“贤者陵替奸党炽，盛背公恤私旷职事”。《说文》云：“窳，懒也。草木皆自竖立，惟瓜瓠之属卧而不起，似若懒人常卧室，故字从宀（音眠）。”
　　速速、蹙蹙，惟逑鞫也。（陋人专禄国侵削，贤士永哀念穷迫。）
　　[疏]“速速、蹙蹙，惟逑鞫也”。○释曰：惟，念也。逑，急迫也。鞫，穷也。言鄙陋小人专据爵禄，国土侵削，致贤士永哀念其穷迫也。《小雅·正月》云：“蔌蔌陋也。”郑笺云：“，禄也。此言小人富而{宀娄}陋将贵也。”又《节南山》云：“蹙蹙靡所骋。”毛传云：“骋，极也。”郑笺云：“蹙蹙，小之貌。我视四方土地日见侵削於夷狄，蹙蹙然虽欲驰骋无所之也。”速、蔌音义同。
　　抑抑，密也。（威仪审谛。）秩秩，清也。（德音清泠。）
　　[疏]“抑抑，密也。秩秩，清也”。○释曰：言威仪审谛、德音清泠也。舍人曰：“威仪密静也。”《大雅·假乐》云：“威仪抑抑，德音秩秩。”郑笺云：“成王立朝之威仪，致密无所失，教令又清明，天下皆乐仰之。”
　　，掣曳也。（谓牵扌它。○，普经切。，芳逢切。掣，充泄切。）
　　[疏]“，掣曳也”。○释曰：孙炎曰：“谓相掣曳入於恶也。”郭云：“谓牵挽。”《周颂·小毖》（嗣王求助也）云：“莫予{艹并}蜂。”毛传云：“笄蜂，<广挈>曳也。”郑笺云：“群臣小人无敢我<广挈>曳，谓为谲诈诳欺不可信也。”然则掣曳者，从旁牵挽之言。是挽离正道，使就邪僻。{艹并}、，、蜂，掣、<广挈>，音义同
　　朔，北方也。（谓幽朔。）
　　[疏]“朔，北方也”。○释曰：舍人曰：“朔，尽也。北方万物尽故言朔也。”李巡曰：“万物尽於北方。”《小雅·出车》云：“城彼朔方。”毛传云：“朔方，北方也。”但北方大名，皆言朔方。《尧典》云：“宅朔方。”故郭云“谓幽朔”。
　　不俟，不来也。（不可待，是不复来。）
　　[疏]“不俟，不来也”。○释曰：俟，待也。既云不待，是不来也。郭云：“不可待，是不复来。”
　　不，不迹也。（言不循轨迹也。○，聿。）
　　[疏]“不，不迹也”。○释曰：，循也。轨迹也。谓不循道者曰不迹。郭云：“言不循轨迹也。”《小雅·沔彼》云：“念彼不迹。”毛传云：“不迹，不循道也。”是矣。
　　不彻，不道也。（彻亦道也。）
　　[疏]“不彻，不道也”。○释曰：《小雅十月》云：“天命不彻。”毛传云：“彻，道也。”郑笺云：“不道者，言王不循天之政教。”是也。
　　勿念，勿忘也。（勿念，念也。）
　　[疏]“勿念，勿忘也”。○释曰：勿念，念也。念即不忘也。若《大雅·文王》篇云：“无念尔祖。”是也。
　　{艹爰}、谖，忘也。（义见《伯兮》、《考》诗。○{艹爰}、谖音喧。）
　　[疏]“{艹爰}、谖，忘也”。注“义见《伯兮》、《考盘》诗”。○释曰：《卫风·伯兮》云：“焉得谖草。”毛传云：“谖草令人忘忧。”又《考》云：“永矢弗谖。”是也。《伯兮》篇本或作{艹爰}草。
　　每有，虽也。（《诗》曰：“每有良朋。”辞之虽也。）
　　[疏]“每有，虽也”。○释曰：《小雅·常棣》云：“每有良朋，况也永叹。”毛传云：“况，兹。永，长也。”笺云：“每有，虽也。良，善也。当急难之时，虽有善同门来，兹对之长叹而已。”郭云：“辞之虽也”者，言为辞语之虽，无佗义也。
　　饣喜，酒食也。（犹今云饣喜馔，皆一语而兼通。）
