<!-- { "loadSidebar": true } -->
　　[疏]“大磬谓之[QY57]”。○释曰：磬，乐器名也，以玉石为之。《世本》曰：“无句作磬。”《释名》云：“磬，罄也，声坚罄罄然。”《考工记》曰：“磬氏为磬，倨句一矩有半，其博为一，股为二，鼓为三。参分其股博，去一以为鼓博。参分其鼓博，以其一为之厚。已上则磨其旁，已下则磨其。”是其制也。大者名[QY57]。孙炎云：“[QY57]，乔也。乔，高也。谓其声高也。”李巡云：“大磬声清燥也，故曰[QY57]。[QY57]，操也。注“[QY57]形”至“为之”。○释曰：《字林》云：“钅官，田器也。”自江而南呼犁刃为钅官，此[QY57]形似犁钅官，但大尔。云“以玉石为之”者，《左传》云：“玉磬纪。”又八音谓磬为石。故知“以玉石为之”也。
　　大笙谓之巢，（列管瓠中，施簧，管端大者十九簧。）小者谓之和。（十三簧者。《乡射记》曰：“三簧一和而成声。”）
　　[疏]“大笙”至“之和”。○释曰：《世本》云：“随作笙。”《礼记》曰：“女娲之笙簧。”《释名》曰：“笙，生也。象物贯地而生。”《说文》云：“笙，正月之音。物生，故谓之笙。”有十三簧，象凤之身。”其大者名巢。巢，高也。言其声高。小者名和。李巡云：“小者声少，音相和也。”孙炎云：“应和於笙。”注“列管”至“九簧”。○释曰：瓠，匏也，以匏为底，故八音谓笙为匏。簧者，笙管之中金薄钅叶也。笙管必有簧，故或谓笙为簧。《诗·王风》云：“左执簧。”是也。大者十九簧，以时验而言也。注“十三”至“成声”。○释曰：云“十三簧”者，郑司农注《周礼》亦云“十三簧”，相传为然。云“《乡射记》曰：三笙一和而成声”者，彼郑注云：“三人吹笙，一人吹和。”是也。
　　大篪谓之沂。（篪以竹为之，长尺四寸，围三寸，一孔上出，一寸三分，名翘，横吹之。小者尺二寸。《广雅》云：“八孔。”○篪，池。沂，银。）
　　[疏]“大篪谓之沂”。○释曰：李巡曰：“大篪其声悲一也。”孙炎曰：“篪声悲。沂，悲也。”《释名》曰：“篪，啼也，声如婴儿啼。”郭云：“篪以竹为之，长尺四寸，围三寸，一孔上出寸三分，名翘，横吹之。小者尺二寸。《广雅》云：‘八孔。’”郑司农注《周礼》云：“篪七空。”盖不数其上出者，故七也。
　　大埙谓之[A14B]。（埙，烧土为之，大如鹅子，锐上，平，形如称锤，六孔。小者如鸡子。○埙，喧。[A14B]，叫。）
　　[疏]“大埙谓之[A14B]”。○释曰：《说文》云：“埙，乐器名。从土，熏声。”埙、熏古今字。《释名》云：“埙，喧也，声浊喧喧然。”大埙名[A14B]。孙炎曰：“音大如叫呼声。”郭云：“埙，烧土为之，大如鹅子，锐上，平，形如称锤，六孔。小者如鸡子。”《周礼·小师》注云：“埙，烧土为之，大如雁卵。”郑司农亦云“六孔”，是相传为然也。《世本》云：“暴辛公作埙。苏成公作篪。”谯周《古史》云：“古有埙篪，尚矣。周幽王时暴辛公善埙，苏成公善篪，记者因以为作，谬矣。”《世本》之谬，信如周言。其云苏公、暴公所善，亦未知所出。盖以《诗·小雅》云：“伯氏吹埙，仲氏吹篪。”苏公剌暴公也，故致斯谬。
　　大钟谓之镛，（《书》曰：“笙镛以间。”亦名钅薄。○钅薄音博。）其中谓之剽，小者谓之栈。
　　[疏]“大钟”至“之栈”。○释曰：此别钟大小之名也。《说文》云：“钟，乐器也。”《世本》云：“垂作钟。”《考工记》：“凫氏为钟。”《释名》曰：“钟，空也，内空受气多。”其大者名镛。李巡曰：“大钟，音声大。镛，大也。”孙炎曰：“镛，深长之声。”又名钅薄。《大射礼》云：“乐人宿县于阼阶东，笙磬西面，其南笙钟，其南钅薄。”郑云：“钅薄，如钟而大。”是也。其不大不小者，名剽。孙炎曰：“剽者，声轻疾也。”李巡云：“其中微小，故曰剽。剽，小也。其小者名栈。李巡云：“栈，浅也。”东晋太兴元年，会稽剡县人家井中得一钟，长三寸，口径四寸，上有铭古文，云栈，钟之小者，既长三寸，自然浅也。注“《书》曰：笙镛以间”。○释曰：《尚书·益稷》篇文也。
　　大箫谓之言，（编二十三管，长尺四寸。）小者谓之。（十六管，长尺二寸。箫，一名籁。○，音交。）
　　[疏]“大箫”至“之”。○释曰：此别箫大小之名也。《风俗通》云：“舜作箫。其形参差，以象凤翼。十管，长二尺。”《博雅》曰：“箫大者二十三管，无。小者十六管，有。”其大者名言。李巡曰：“大箫，声大者言言也。”郭云：“编二十三管，长尺四寸。”其小者名茭。李巡曰：“小者声扬而小，故言茭。茭，小也。”郭云：“十六管，长尺二寸。箫，一名籁。”又《通卦验》云：“箫长尺四寸，其言管数、长短虽异，要是编小竹管为之耳。”
　　大管谓之{乔}，（管长尺，围寸，并漆之，有。贾氏以为如篪，六孔。”○{乔}，娇。）其中谓之{涅}，小者谓之{眇}。（{涅}，乃结切。{眇}音眇。）
　　[疏]“大管”至“之{眇}”。○释曰：别管大小之名也。大管名{乔}。李巡云：“声高大，故曰{乔}。{乔}，高也。郭云：“管长尺，围寸，并漆之，有。贾氏以为如篪，六孔。”《小师》注云：“管如笛，形小，并两管而吹之。今大予乐官有之。”是也。其中不大不小者，名{眇}。
　　大谓之产，（如笛，三孔而短小。）其中谓之仲，小者谓之{约}。
　　[疏]“大”至“之{约}”。○释曰：，乐器名。其大者名产，其中者名仲，小者名{约}。郭云：“如笛，三孔而短小。”《广雅》云：“七孔。”《周礼》：“笙师掌教吹。”郑注云：“如笛，三空。”《诗·邶风》云：“左手执。”毛传云：“六孔。”所见异也。
　　徒鼓瑟谓之步，（独作之。）徒吹谓之和，徒歌谓之谣，（《诗》云：“我歌且谣。”○吹，昌睡切。和，去声。）徒击鼓谓之Ф，（《诗》云：“或歌或Ф。”○Ф，五各切。）徒鼓钟谓之修，徒鼓磬谓之[B121]。（未见义所出。○[B121]，纪展切。）
　　[疏]“徒鼓瑟”至“之[B121]”。○释曰：凡八音备作曰乐，一音独作，不得乐名，故此辨其异名也。徒，空也。郑注《周礼·小师》云：“出音曰鼓。”空作一器以出其音者，谓之徒鼓．故郭云“独作之”也。注“《诗》云：我歌且谣”。○释曰：此《魏风·园有桃》篇文也。毛传云：“曲合乐曰歌，徒歌曰谣。”孙炎云：“声消摇也。”注“或歌或Ф”。○释曰：《大雅·行苇》篇文也。毛传云：“歌有比於琴瑟也，徒击鼓曰Ф。”孙炎云：“声惊Ф也。”
　　所以鼓谓之止，（如漆桶，方二尺四寸，深一尺八寸，中有椎柄，连桐之，令左右击。止者，其椎名。○，昌孰切。）所以鼓谓之{甄}。（如伏虎，背上有二十七Θ钅吾，刻以木，长尺，栎之，{甄}者其名。○{甄}音真。）
　　[疏]“所以鼓”至“之{甄}”。○释曰：此别之名也。《周礼》：“小师掌教鼓鼗。”皆以木为之，故《大师》注云：“木也。”《礼记》谓之空曷。所以鼓动其以出其音者名止，所以鼓动其以出其音者名{甄}。郭云：“如漆桶，方二尺四寸，深一尺八寸，中有椎柄，连桐之，令左右击。止者，其椎名。”“如伏虎，背上有二十七Θ钅吾，刻以木，长尺，栎之，{甄}者其名。”《皋陶谟》云：“合止。”郑注云：“，状如漆桶，中有椎，合之者投椎於其中而撞之。，状如伏虎，背上刻之，所以鼓之以止乐。”此等形状，盖依汉之大予乐而知之。
　　大鼗谓之麻，小者谓之料。（麻者音概而长也，料者声清而不乱。○鼗，桃。料，聊。）
　　[疏]“大鼗”至“之料”。○释曰：《诗·颂》云：“鼗磬。”郑注《小师职》云：“鼗如鼓而小，持其柄摇之，旁耳还自击。”一名麻。其小者名料。麻者音概而长也，料者声清而不乱。
　　和乐谓之节。
　　[疏]“和乐谓之节”。○释曰：八音克谐，无相夺伦，谓之和乐。乐和则应节。《乐记》云：“治世之音安以乐，其政和。”是也。《乐记》又云：“大业与天地同和，大礼与天地同节。”此对文尔。总而言之，则礼乐相将，故此和乐亦谓之节。一云：节，乐器名，谓相也。《乐记》云：“治乱以相。”郑注云：“相即拊也，亦以节乐。拊者以韦为表，装之以糠。糠一名相，因以名焉。”言治理奏乐之时，击拊以辅相於乐，而为节也。既以作乐，以止乐，故以节为和乐，义所通也。
　　●卷六·释天第八
