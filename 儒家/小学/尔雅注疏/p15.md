<!-- { "loadSidebar": true } -->
　　坎、律，铨也。（《易·坎卦》主法。法律皆所以铨量轻重。）
　　[疏]“坎、律，铨也”。○释曰：谓铨量也。樊光曰：“坎，水也。”水性平，律亦平，铨亦平。郭云“《易·坎卦》主法”者，《说卦》云：“坎为水，水平，故主法。”云“法律皆所以铨量轻重”者，《白虎通》云：“水之为言准也。”《律历志》云：“绳直生准，准正则平衡而钧权矣。”又曰：“权衡者，衡，平也；权，重也。衡所以任权而钧物平轻重也，本起於黄锺之重。一龠容千二百黍，重十二铢，两之为两。两者，两黄锺律之重。”是“法律皆所以铨量轻重”也。
　　矢，誓也。（相约誓。）
　　[疏]“矢，誓也”。○释曰：相约誓也。《·柏舟》云：“之死矢靡它。”
　　舫，舟也。（并两船。）
　　[疏]“舫，舟也”。○释曰：谓并两船。《释水》曰：“大夫方舟。”
　　泳，游也。（潜行游水。）
　　[疏]“泳，游也”。○释曰：谓潜行游水也。《邶·谷风》云：“泳之游之。”
　　迨，及也。（东齐曰迨。）
　　[疏]“迨，及也”。○释曰：谓相及也。注“东齐曰迨”者，《方言》文也。
　　冥，幼也。（幼稚者冥昧。）
　　[疏]“冥，幼也”。○释曰：谓幼少也。郭云：“幼稚者冥昧。”《小雅·斯干》云：“哕哕其冥。”
　　降，下也。
　　[疏]“降，下也”。○释曰：《召南·草虫》云：“我心则降。”
　　佣，均也。（齐等。○佣，敕容切。）
　　[疏]“佣，均也”。○释曰：谓齐等也。《小雅·节南山》云：“昊天不佣。”
　　强，暴也。（︹梁凌暴。）
　　[疏]“强，暴也”。○释曰：︹梁者，好凌暴於物。《诗》叙云：“︹暴之男。”
　　{宀兆}，肆也。（轻{宀兆}者，好放肆。）肆，力也。（肆，极力。）
　　[疏]“{宀兆}，肆也。肆，力也”。○释曰：{宀兆}，轻也。肆，放也。轻{宀兆}者，好放肆。肆又为极力。
　　俅，戴也。（《诗》曰：“载弁俅俅。”）
　　[疏]“俅，戴也”。○释曰：谓头戴也。注“《诗》曰：载弁俅俅”者，《周颂·丝衣》文也。
　　瘗，幽也。（幽亦也。）
　　[疏]“瘗，幽也”。○释曰：皆谓藏。
　　，也。（毛所以为。○音离。音计。）
　　[疏]“，也”。○释曰：毛所以为。舍人曰：“谓毛也。胡人续羊毛而作衣。”然则者，织毛为之，若今之毛氍毹，以衣马之带鞅也。
　　烘，燎也。（烧燎。）甚，圭也。（今之三隅灶。见《诗》。○燎音料。甚，市针切。圭，顷。）
　　[疏]“烘，燎也。甚，圭也”。○释曰：舍人曰：“烘，以火燎也。甚，圭灶也。”郭云：烘谓烧燎；甚，今之三隅灶也。然则圭者，无釜之灶，其上燃火谓之烘，本为此灶上以然火照物，若今之火炉也。注云“见《诗》”者，《小雅·白华》云：“樵彼桑薪，烘于甚。”是也。
　　陪，朝也。（陪位为朝。）
　　[疏]“陪，朝也”。○释曰：臣见君曰朝，朝之列位必陪重。是“陪位为朝”也。
　　康，苛也。（谓苛刻。○苛音何。）
　　[疏]“康，苛也”。○释曰：注“谓苛刻”，案苛者毒草名，为政刻急者取譬焉。《礼记》孔子曰：“苛政猛於虎。”苛名康者，以康安也。苛刻者心安之。《左传》曰：“州吁阻兵而安忍”，其类也。
　　樊，藩也。（谓藩篱。）
　　[疏]“樊，藩也”。○释曰：孙炎曰：“樊圃之藩也。”郭曰：“谓藩篱。”藩以细木为之。《齐风·东方未明》云：“折柳樊圃。”《小雅·青蝇》云：“营营青蝇，止于榛。”毛传云：“棘榛所以为藩。”是也。
　　赋，量也。（赋税所以评量。）
　　[疏]“赋，量也”。○释曰：谓赋税也。郭云：“赋税所以评量。”《方言》云：“平均，赋也。燕之北鄙，东齐北郊，凡相赋敛谓之平均。”是评量也。
　　长，粮也。（今江东通言长。）
　　[疏]“长，粮也”。○释曰：谓长食也。郭云：“今江东通言长。”《王制》云：“五十异长。”
　　庶，侈也。（庶者众多为奢侈。）庶，幸也。（庶几侥亻幸。）
　　[疏]“庶，侈也。庶，幸也”。○释曰：富庶者多奢侈。郭云：“庶者众多为奢侈。”《书》曰：“禄不期侈。”庶又为幸望。郭云：“庶几侥亻幸。”侥者，求见亲御也。幸与亻幸通用之。
　　筑，拾也。（谓拾掇。○筑音竹。）
　　[疏]“筑，拾也”。○释曰：拾谓拾掇。《金》云：“凡大木所偃，尽起而筑之。”马融云：“起其木，拾其禾。”
　　奘，驵也。（今江东呼大为驵，驵犹粗也。○奘，徂朗切。驵音租。）
　　[疏]“奘，驵也”。○释曰：皆谓大也。秦晋谓大为奘。郭云：“今江东呼大为驵，驵犹粗也。”
　　集，会也。
　　[疏]“集，会也”。○释曰：《说文》云：集若“群鸟在林木之上”，故曰集，指事也。故经典通谓聚会为集。
　　舫，氵付也。（水中[B18C]筏。○氵付音孚。）
　　[疏]“舫，氵付也”。○释曰：孙炎曰：“舫，水中为氵付筏也。”郭云：“水中[B18C]筏。”《方言》云：“氵付谓之[B18C]。[B18C]谓之筏。筏，秦晋之通语也。”《周南·汉广》云：“不可方思。”《论语》云：“乘桴浮於海。”注云：“桴，编竹木，大曰伐，小曰桴。”是也。舫、方、氵付、桴音义同。
　　洵，均也。（谓调均。）洵，龛也。（未详。）
　　[疏]“洵，均也。洵，龛也”。○释曰：李巡曰：“洵，遍之均也。”郭云：“谓调均。”《大雅·桑柔》云：“苑彼桑柔，其下侯旬。”毛传云：“旬言阴均也。”然则洵、旬音义同。洵又为龛，未详。
　　逮，也。（今荆楚人皆云Ш。○音沓。）
　　[疏]“逮，Ш也”。○释曰：亦谓相及，方俗语异耳。郭云：“今荆楚人皆云。”
　　是，则也。（是事可法则。）
　　[疏]“是，则也”。○释曰：是不非，则法效也。郭云“是事可法则”，言不非之事，乃可为人法则。
　　画，形也。（画者为形象。○画音[B118]。）
　　[疏]“画，形也”。○释曰：郭云：“画者为形象。”《考工记》云：“画缋之事，．．．．．．土以黄，其象方，天时变，火以圜，山以章，水以龙，鸟兽蛇。”是画者为形象也。
　　赈，富也。（谓隐赈富有。○赈，之忍反。）
　　[疏]“赈，富也”。○释曰：皆丰财也。郭云：“谓隐赈富有。”
　　局，分也。（谓分部。○分，部问切。）
　　[疏]“局，分也”。○释曰：成十六年《左传》云：“离局，奸也。”杜注云：“远其部曲为离局。”
　　忄齐，怒也。（《诗》曰：“天之方忄齐。”音荠。）
　　[疏]“忄齐，怒也”。○释曰：舍人曰：“忄齐，怒声也。”郭云“《诗》曰：天之方忄齐”者，《大雅·版》篇文也。
　　亻悉，声也。（谓声音。○亻悉音屑。）
　　[疏]“亻悉，声也”。○释曰：郭云：“谓声音。”言声音亻悉亻悉然也。
　　葵，揆也。（《诗》曰：“天子葵之。”）揆，度也。（商度。○度，徒各切。）
　　[疏]“葵，揆也。揆，度也”。○释曰：转相解也。皆谓商度法。“《诗》曰：天子葵之”者，《小雅·采菽》文也。《风·定之方中》云：“揆之以日。”
　　逮，及也。
　　[疏]“逮，及也”。○释曰：亦谓相及也。《大雅·桑柔》云：“{艹并}云不逮。”
　　，饥也。（然饥意）
　　[疏]“，饥也”。○释曰：李巡云：“，宿不食之饥也。”郭云：“然饥意。”《周南·汝》云：“如调饥。”毛传云：“，饥意也。”郑笺释云：“，思也。”然则之为训本为思耳。但饥之思食，意又然，故又以为饥。是饥之意，非饥之状。故郭及毛传皆言“饥意”。郑笺以为思，义相接成也。
　　，重也。（谓厚重，见《左传》。○，之忍切。）
　　[疏]“，重也”。○释曰：“谓厚重，见《左传》”者，隐三年卫大夫石昔曰：“夫宠而不骄，骄而能降，降而不憾，憾而能者，鲜矣。”杜注云：“如此者少也。降其身则必恨，恨则思乱，不能自安自重。”是也。
　　猎，虐也。（凌猎暴虐。）
　　[疏]“猎，虐也”。○释曰：亻谓从禽也必暴害於物，故云虐。郭云：“凌猎暴虐。”
　　土，田也。（别二名。）
　　[疏]“土，田也”。○释曰：别地之二名也。《白虎通》云：“中央者土，土主吐舍万物，上之为言吐也。”《释名》云：“土，乙耕者曰田。田者填也，五稼填满其中也。”
　　戍，遏也。（戍守所以止寇贼。）
　　[疏]“戍，遏也”。○释曰：遏，止也。郭云：“戍守所以止寇贼。”《春秋》：公子买戍卫。
　　师，人也。（谓人众。）
　　[疏]“师，人也”。○释曰：师，众也。《周礼·大司马》：“二千五百人为师。”故郭云：“谓人众。”
　　吉，巩也。（吉然坚固。○告，苦角切。）
　　[疏]“吉，巩也”。○释曰：谓牢固。《易·文言》云：“确乎其不可拔。”又《革卦·初九》云：“巩用黄牛之革。”若如此说，吉（苦学力）当从告。《说文》别有吉，苦八切，石坚也。字虽小异，其义则同。
　　弃，忘也。
　　[疏]“弃，忘也”。○释曰：心遗忘。《小雅·谷风》云：“弃我如遗。”
　　嚣，闲也。（嚣然，闲暇貌。○嚣，丘力切。）
　　谋，心也。（谋虑以心。）
　　献，圣也。（谥法曰：“聪明睿智曰献。”）
　　[疏]“嚣闲”至“圣也”。○释曰：郭云：“《谥法》曰：聪明睿智曰献。”《谥法》者，周书篇名也。
　　里，邑也。（谓邑居。）
　　[疏]“里，邑也”。○释曰：谓邑居也。《论语》云：“里仁为美。”《王制》云：“凡居民，量地以制邑。”
　　襄，除也。（《诗》曰：“不可襄。”）
　　[疏]“襄，除也”。○释曰：谓除去也。注“《诗》曰：不可襄”者，《风·墙有茨》文也。
　　振，古也。（《诗》曰：“振古如兹。”犹云久若此。）
