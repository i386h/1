<!-- { "loadSidebar": true } -->
　　[疏]“宽，绰也”。○释曰：孙炎云：“牲之裕者。”郭云：“谓宽裕也。”《皋·陶谟》云：“宽而栗。”
　　衮，黻也。（衮衣有黻文。）
　　[疏]“衮，黻也”。○释曰：郭云：“衮衣有黻文。”《小雅·采菽》云：“玄衮及黼。”衮，必兼有黼黻，《诗》但言“及黼”，嫌於无黻，故此释之。毛传云：“玄衮，卷龙也。白与黑谓之黼。”郑笺云：“玄衮，玄衣而画以卷龙也。黼，黼黻，谓衣也，诸公之服，自衮冕而下。”
　　华，皇也。（《释草》曰：“{艹皇}，华荣。○华，胡瓜切。）
　　[疏]“华，皇也”。○释曰：草木之华，一名皇。樊光引《诗》云：“皇皇者华。”孙炎云：“皇皇犹煌煌。”郭云“《释草》曰：皇，华荣”，引之以证皇亦华荣之名。
　　昆，後也。（谓先後。方俗语。）
　　[疏]“昆，後也”。○释曰：郭云：“谓先後。方俗语。”《大禹谟》云：“官占惟先蔽志，昆命元龟。”
　　弥，终也。（终竟也。）
　　[疏]“弥，终也”。○释曰：郭云：“终竟也。”《大雅·生民》云：“诞弥厥月。”言大矣后稷之在其母终人道十月而生也。
　　●卷四·释训第三
　　[疏]释曰：案《释诂》云：“训，道也。”《周礼·地官》有土训、诵训。郑司农注云：“谓以远方土地所生异物以告道王也。”後郑云：“玄谓能训说土地善恶之势，诵训能训说四方所诵习，及人所作为，及时事。”然则此篇以物之事、义、形、貌告道人也，故曰“释训”。案此所释，多释《诗》文，故郭氏即以《诗》义解之。
　　明明、斤斤，察也。（皆聪明鉴察。○斤，居觐反。）
　　[疏]“明明、斤斤，察也”。○释曰：舍人曰：“明明言其明甚。”孙炎曰：“明明，性理之察也。”《大雅·常武》云：“赫赫明明。”舍人：“斤斤，物精详之察也。”孙炎曰：“斤斤，重慎之察也。”《周颂·执竞》云：“斤斤其明。”明鉴察也。
　　条条、秩秩，智也。（皆智思深长。○条，由。）
　　[疏]“条条、秩秩，智也”。○释曰：皆智思深长也。《小雅·宾之初筵》云：“左右秩秩。”言其威仪审智不失礼也。
　　穆穆、肃肃，敬也。（皆容仪谨敬。）
　　[疏]“穆穆、肃肃，敬也”。○释曰《周颂·》篇云：“有来，至止肃肃。相维辟公，天子穆穆。”此皆祭之时容仪谨敬也。
　　诸诸、便便，辩也。（皆言辞辩给。○便，婢绵反。）
　　[疏]“诸诸、便便，辩也”。○释曰：皆言辞辩给也。《论语》云：“便便言。”《小雅·采菽》云：“平平左右。”毛传云：“平平，辩治也。”便、平，古今字。
　　肃肃、翼翼，恭也。（皆恭敬。）
　　[疏]“肃肃、翼翼，恭也”。○释曰：皆恭敬也。《大雅·思齐》云：“肃肃在庙。”《大明》云：“维此文王，小心翼翼。”言文王及群臣恭敬貌也。
　　ńń、优优，和也。（皆和乐。○<广>，於容反。）
　　[疏]“ńń、优优，和也”。○释曰：《大雅·思齐》云：“在宫。”《商颂·长发》云：“敷政优优。”此皆人君德政和乐也。
　　兢兢、忄黾々，戒也。（皆戒慎。）
　　[疏]“兢兢、忄黾々，戒也”。○释曰：《小雅·小》云：“战战兢兢。”《大雅·抑》篇云：“子孙绳绳。”此皆小心戒慎也。绳、绳音义同。
　　战战、跄跄，动也。（皆恐动趋步。）
　　[疏]“战战、跄跄，动也”。○释曰：《小》云：“战战兢兢。”《楚茨》云：“济济跄跄。”此皆恐动趋走、威仪谨敬也。
　　晏晏、温温，柔也。（皆和柔。）
　　[疏]“晏晏、温温，柔也”。○释曰：《卫风·氓》篇云：“言笑晏晏。”《大雅·抑》篇云：“温温恭人。”此皆宽缓和柔也。
　　业业、翘翘，危也。（皆县危。）
　　[疏]“业业、翘翘，危也”。○释曰：《大雅·召》云：“兢兢业业。”《豳风·鸱》云：“予室翘翘。”此皆县危恐惧也。
　　惴惴、忄尧々，惧也。（皆危惧。○惴，之瑞反。忄尧，许尧反。）
　　[疏]“惴惴、忄尧々，惧也”。○释曰：《秦风·黄鸟》云：“惴惴其栗。”《豳风·鸱》云：“予维音哓哓。”此皆危恐惧战也。
　　番番、矫矫，勇也。（皆壮勇之貌。○番，波。矫，居兆反。）
　　[疏]“番番、矫矫，勇也”。○释曰：《大雅·崧高》云：“申伯番番。”《鲁颂·泮水》云：“矫矫虎臣。”此皆武夫壮勇之貌。
　　桓桓、烈烈，威也。（皆严猛之貌。）
　　[疏]“桓桓、烈烈，威也”。○释曰：皆威武严猛之貌。《周颂·桓》篇云：“桓桓武王。”《小雅·黍苗》云：“烈烈征师。”
　　、赳赳，武也。（皆果毅之貌。）
　　[疏]“、赳赳，武也”。○释曰：《大雅·江汉》云：“武夫。”《周南·兔》云：“赳赳武夫。”此皆武夫果毅之貌。《左传》：“杀敌为果，致果为毅。”
　　蔼蔼、济济，止也。（皆贤士盛多之容止。○蔼，乌害反。济，子礼反。）
　　[疏]“蔼蔼、济济，止也”。○释曰：《大雅·卷阿》云：“蔼蔼王多吉士。”《小雅·楚茨》云：“济济跄跄。”此皆王朝贤士盛多之容止也。
　　悠悠、洋洋，思也。（皆忧思。○思，赐。）
　　[疏]“悠悠、洋洋，思也”。○释曰：《郑风·子矜》云：“悠悠我思。”《邶风·二子乘舟》云：“中心养养。”此皆想念忧思也。洋、养音义同。又《中庸》云：“齐明盛服，以承祭祀，洋洋乎如在其上，如在其左右。”郑玄云：“洋洋，人想思其傍ㄊ之貌。”
　　蹶蹶、，敏也。（皆便速敏捷。○，夕。）
　　[疏]“蹶蹶、，敏也”。○释曰：《唐风·蟋蟀》云：“良士蹶蹶。”《小雅·楚茨》云：“执爨。”此皆便速敏捷於事也。
　　薨薨、增增，众也。（皆众夥之貌。）
　　[疏]“薨薨、增增，众也”。○释曰：《周南·螽斯》云：“螽斯羽，薨薨兮。”《鲁颂·宫》云：“徒增增。”此皆人物众夥之貌。楚人谓多为夥。
　　、遂遂，作也。（皆物盛兴作之貌。）
　　[疏]“、遂遂，作也”。○释曰：皆物盛兴作之貌也。《鲁颂·泮水》云：“皇皇。”
　　委委、佗佗，美也。（皆佳丽美艳之貌。○佗，陀。）
　　[疏]“委委、佗佗，美也”。○释曰：李巡曰：“皆宽容之美也。”孙炎曰：“委委，行之美。佗佗，长之美。”《诗·风·君子偕老》云：“委委佗佗。”毛传云：“委委者，行可委曲从迹也。佗佗者，德平易也。”是皆佳丽美艳之貌也。
　　忄氏忄氏、惕惕，爱也。（《诗》云：“心焉惕惕。”《韩诗》以为悦人，故言爱也。忄氏忄氏未详。○忄氏，徒启反。）
　　[疏]“忄氏忄氏、惕惕，爱也”。○释曰：李巡曰：“忄氏忄氏，和之爱也。”注“《诗》云：心焉惕惕”者，《陈风·防有鹊巢》文。云“《韩诗》以为悦人，故言爱也”者，燕人韩婴为《诗》作传，名曰《韩诗》。以此惕惕为悦人，故言爱也。
　　、格格，举也。（皆举持物。）
　　[疏]“、格格，举也”。○释曰：皆谓举持物也。
　　蓁蓁、孽孽，戴也。（皆头戴物。）
　　[疏]“蓁蓁、孽孽，戴也”。○释曰：《周南·桃夭》云：“其叶蓁蓁。”《卫风·硕人》云：“庶姜孽孽。”此皆头戴物，妇人盛饰貌。
　　<厌心>々、是々，安也。（皆好人安详之容。○<厌心>，於古反。是，题。）
　　[疏]“<厌心>々、是々，安也”。○释曰：《秦风·小戎》云：“厌厌良人。”毛传：“厌厌，安静也。”孙炎曰：“是是，行步之安也。”《魏风·葛屦》云：“好人提提。”毛传云：“提提，安谛，谓行步安舒而审谛也。”此皆好人安详之容也。
　　祁祁、，徐也。（皆安徐。）
　　[疏]“祁祁、，徐也”。○释曰：皆安徐也。《豳风·七月》云：“春日，采繁祁祁。”
　　丕丕、简简，大也。（皆多大。）
　　[疏]“丕丕、简简，大也”。○释曰：《书·立政》云：“以并受此丕丕基。”《周颂·执竞》云：“降降简简。”是皆多大之称。
　　存存、萌萌，在也。（萌萌，未见所出。）
　　[疏]“存存、萌萌，在也”。○释曰：谓存在也。《易·系辞》云：“成性存存。”萌萌，字书作{萌心}，《说文》云作{艹闷}，郭云“未见所出”。
　　懋懋、忄莫々，勉也。（皆自勉强。○懋，茂。忄莫，暮。）
　　[疏]“懋懋、忄莫々，勉也”。○释曰：皆自勉强也。《书》曰：“懋哉懋哉。”忄莫与慕同。
　　庸庸、忄蚤々，劳也。（皆劬劳也。○忄蚤，蚤。）
　　[疏]“庸庸、忄蚤々，劳也”。○释曰：皆劬劳也。有功庸者，皆劳也。《小雅·巷伯》云：“劳人草草。”毛传云：“草草，劳心也。”又《陈风·月出》云：“劳心忄蚤兮。”忄蚤、草音义同。
　　赫赫、跃跃，迅也。（皆盛疾之貌。○赫音释。）
　　[疏]“赫赫、跃跃，迅也”。○释曰：孙炎云：“赫赫，显著之迅。”《大雅·常武》云：“赫赫业业。”毛传云：“赫赫然盛也。”《巧言》诗云：“跃跃兔。”是皆显盛迅疾之貌。
　　绰绰、爰爰，缓也。
　　[疏]“绰绰、爰爰，缓也”。○释曰：皆宽缓也。《小雅·角弓》云：“绰绰有裕。”毛传云：“绰绰，宽也。”《王风·兔爰》云：“有兔爰爰。”毛传云：“爰爰，缓意。”郭云“悠悠、、丕丕、简简、存存、懋懋、庸庸、绰绰，尽重语”者，言此数字单言之，其义亦同。但古人有重语者，故复出之。
　　坎坎、蹲蹲，喜也。（皆鼓舞欢喜。○尊，七旬反。）
　　[疏]“坎坎、尊尊，喜也”。○释曰：皆鼓舞欢喜也。《小雅·伐木》云：“坎坎鼓我，蹲蹲舞我。”郑笺云：“为我击鼓坎坎然，为我兴舞蹲蹲然。谓以乐已也。”尊、蹲音义同。
　　瞿瞿、休休，俭也。（皆良士节俭。○瞿，居其反。）
　　[疏]“瞿瞿、休休，俭也”。○释曰：李巡曰：“皆良士顾礼节之俭也。”《唐风·蟋蟀》云：“良士瞿瞿。”毛传云：“瞿瞿然顾礼义也。”又云：“良士休休。”毛传云：“休休，乐道之心。”皆良士节俭也。
　　旭旭、乔乔，忄乔也。（皆小人得志╂蹇之貌。○乔，巨虐反。侨，娇人反。）
