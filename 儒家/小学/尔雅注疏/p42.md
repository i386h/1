<!-- { "loadSidebar": true } -->
　　●卷七·释山第十一
　　[疏]“释山第十一”。○释曰：案《释名》云：“山，产也。”言产生万物。《说文》云：“山，宣也，宣气散生万物，有石而高，象形也。”此篇释诸山之名，故云释山。
　　河南华，（华阴山。）河西岳，（吴岳。）河东岱，（岱宗，泰山。）河北恒，（北岳恒山。）江南衡。（衡山，南岳。）
　　[疏]“河南华”至“江南衡”。○释曰：篇首载此五山者，以为中国之名山也。案《周礼·职方氏》：“河南曰豫州，其山镇曰华山。”“正西曰雍州，其山镇曰岳山。”“正东曰兖州，其山镇曰岱山。”“正北曰并州，其山镇曰恒山。”“正南曰荆州，其山镇曰衡山。”郑注云：“镇名山安地德者也。”又为五岳，知者，案郑注《大司乐》云：“五岳，岱在兖州，衡在荆州，华在豫州，岳在雍州，恒在并州。”是也。案，下文及经典群书言五岳者，皆数嵩高不数岳。而郑云然者，盖郑有所案据，更见异意也。其正名五岳，必取嵩高为定解，下文别释。云“河南华”、注“华阴山”者，案《禹贡》“导河积石，至于龙门；南至于华阴；东至于底柱”。孔安国云：“河自龙门南流至华山，北而东行。”然则此山在河之南，故曰“河南华”。下皆放此。在华阴县界，故曰华阴山也。云“河西岳”、注“吴岳”者，在西河之西，一名吴岳。郑玄云：“在。”云“河东岱”、注“岱宗，泰山”者，在东河之东，一名岱宗，一名泰山。郑玄云：“在博。”云“河北恒”、注“北岳，恒山”者，下文“恒山为北岳”是也。郑玄云：“在上曲阳。”云“江南衡”、注“衡山，南岳”者，《禹贡》云：“岷山导江。”又曰：“岷山之阳至于衡山。”孔注云：“衡山，江所经。”然则江水经此山之北，东入于海，故曰“江南衡”也。郑注《大宗伯》云：五岳，“南曰衡”也。是也。
　　山三袭，陟。（袭亦重。）
　　[疏]“山三袭，陟。”注“袭亦重”。○释曰：山之形若三山重累者名陟。重衣谓之袭，故以袭为重也。上篇注已云“成犹重也”，故此云亦也。
　　再成，英。（两山相重。）
　　[疏]“再成，英”。注“两山相重”。○释曰：成，重也。山形两重者名英。今南郡英山县，盖取此名也。
　　一成，坯。（《书》曰：“至于大亻丕。”○坯，备悲切。）
　　[疏]“一成，坯”。注“《书》曰：‘至于大亻丕。’”○释曰：案此文则山上更有一山重累者，名亻丕。“《书》曰”者，《禹贡》文也。孔安国云：“山再成曰亻丕。”与此不同者，盖所见异也。郑玄云：“大亻丕，在武武德之界。”张揖云：“成皋县山也。”《汉书音义》臣瓒以为皆非。今黎阳县山临河，岂不是大亻丕乎？瓒意当然。
　　山大而高，崧。（今中岳嵩高山，盖依此名。○崧，嵩。）
　　[疏]“山大而高，崧”。注“今中岳嵩山，盖依此名”。○释曰：《诗·大雅》云：“崧高维岳。”毛传云：“崧，高貌。”《释名》云：“崧，竦也。亦高称也。”李巡曰：“高大曰嵩。”此则山高大者自名崧。本不指中岳，名嵩高或取此文以立名乎？无正文，故云“盖”以疑之。
　　山小而高，岑。（言岑。）
　　[疏]“山小而高，岑”。注“言岑”。○释曰：言山形虽小而高者，名岑也。
　　锐而高，峤。（言钅峻。○峤，音乔。）
　　[疏]“锐而高，峤”。注“言钅峻”。○释曰：锐则钅也，言山形钅峻而高者名峤。《列子》曰：“氵孛海之东有壑，其中山曰员峤。”盖同此也。
　　卑而大，扈。（扈，广貌。）
　　[疏]“卑而大，扈”。注“扈，广貌”。○释曰：言山形卑下而广大者名扈。《礼记·檀弓》云：“南宫纟舀之妻之姑之丧。夫子诲之，ヮ曰：‘尔毋扈扈尔。’”郑注云：“扈扈谓大广。”盖取此义也。
　　小而众，岿。（小山丛罗。○岿，丘鬼切。）
　　[疏]“小而众，岿”。注“小山丛罗”。○释曰：言山小而众、丛萃罗列者，名岿。
　　小山岌大山，亘。（岌谓高过。○岌，鱼泣切。亘，桓。）
　　[疏]“小山岌大山，亘”。注“岌谓高过”。○释曰：言小山与大山相并，而小山高过於大山者，名亘。非谓小山名岌，大山名亘也。
　　属者，峄。（言骆驿相连属。○属，烛。峄，亦。）
　　[疏]“属者，峄”。注“言骆驿相连属”。○释曰：言山形相连属、骆驿然不绝者，名峄。骆驿，连属不绝之辞。《禹贡》云：“峄阳孤桐。”《地理志》云：东海下邳县西有“葛峄山”，取此名也。
　　独者，蜀。（蜀亦孤独。）
　　[疏]“独者，蜀”。注“蜀亦孤独”。○释曰：言山之孤独者名蜀。案《说文》云：蜀，虫名。《诗》云：“々者蜀。”《释虫》云：“厄，乌。”郭云：“大虫如指，似蚕。”此虫更无群匹，故云蜀亦孤独。既虫之孤独者蜀，是以山之孤独者亦名蜀也。
　　上正，章。（山上平。）
　　[疏]“上正，章”。注“山上平”。○释曰：正犹平也。言山形上平者名章。
　　宛中，隆。（山中央高。）
　　[疏]“宛中，隆”。注“山中央高”。○释曰：言山形中央蕴聚而高者名隆。
　　山脊，冈。（谓山长脊。）
　　[疏]“山脊，冈”。注“谓山长脊”。○释曰：孙炎云：“长山之脊也。”言高山之长脊，名冈。《诗》云“陟彼高冈”是也。
　　未及上，翠微。（近上旁陂。）
　　[疏]“未及上，翠微”。注“近上旁陂”。○释曰：谓未及顶上、在旁陂陀之处，名翠微。一说：山气青缥色，故曰“翠微”也。
　　山顶，冢。（山颠。）者，<厂垂><厂义>。（谓山峰头岩。○，子恤反。<厂垂>，子规切。<厂义>音危。）
　　[疏]“山顶”至“<厂垂><厂义>”。○释曰：此二句释《小雅·十月》云“山冢崩”之文也。毛传云：“山顶曰冢。”郑笺云：“者，崔嵬。”虽音字小异，义实同也，是取此文为说。彼云：“冢者，谓山顶也。”《释言》云：“颠，顶也。”故此郭云“山颠”。彼云：“萃者，谓山颠之末，其峰岩<厂垂><厂义>然者也。”
　　山如堂者，密。（形如堂室者。《尸子》曰：“松柏之鼠，不知堂密之有美枞。”）
　　[疏]“山如堂者，密”。○释曰：言山形如堂室者，名密。○注“《尸子》至”美枞”。○释曰：此《尸子·绰子》篇文，引之证山有名密者。
　　如防者，盛。（防，是。盛，音成。）
　　[疏]“如防者，盛”。注“防，是”。○释曰：此盛，读如粢盛之盛。是防之形{隋山}而高峻，若黍稷之在器，故其山形如是防者，亦名盛也。
　　峦，山堕。（谓山形长狭者，荆州谓之峦。《诗》曰：“{隋山}山乔岳。”○{隋山}，汤果切。）
　　[疏]“峦，山堕”。○释曰：凡物狭而长者，谓之{隋山}，则此言山{隋山}者，谓山形狭长者，一名峦也。○注“《诗》曰：‘{隋山}山乔岳。’”○释曰：《周颂·般》篇文也。
　　重，兼。（谓山形如累两。，甑。山形状似之，因以名云。○重，平声。，言蹇反。兼，音俨。）
　　[疏]“重，兼”。注“谓山”至“名云”。○释曰：孙炎云：“山基有重岸也。”郭云：“，甑”者，郑众注《考工记》云：“，无甑。”《方言》云：“甑，自关而东谓之。”故知，甑也。
　　左右有岸，<厂缶>。（夹山有岸。○<厂缶>，口阁切。）
　　[疏]“左右有岸，<厂缶>”。注“夹山有岸”。○释曰：谓山两边有水，山与水为岸，此山名<厂缶>。
　　大山宫小山，霍。（宫谓围绕之。《礼记》曰“君为庐宫之”是也。）
　　[疏]“大山宫小山，霍”。○释曰：宫犹围绕也。谓小山在中，大山在外围绕之，山形若此者，名霍。非谓大山名宫，小山名霍也。○注“宫谓”至“是也”。○释曰：“《礼记》曰”者，《丧大记》文也。郑注云：“宫谓围障之也。”引之者，证宫为围绕之义也。
　　小山别大山，鲜。（不相连。○别，彼列切。鲜，息浅切。）
　　[疏]“小山别大山，鲜”。注“不相连”。○释曰：谓小山与大山分别不相连属者，名鲜。李巡云：“大山少，故曰鲜。”
　　山绝，陉。（连中断绝。○陉，形。）
　　[疏]“山绝，陉”。注“连中断绝”。○释曰：谓山形连延中忽断绝者，名陉。
　　多小石，敖。（多礓砾。○敖，音敲。）
　　[疏]“多小石，敖。”注“多礓砾”。○释曰：礓砾，即小石也。山多此小石者名敖。《释名》曰：“小石曰砾。”
　　“多大石，[C200]。（多盘石。○[C200]，音壳。）
　　[疏]“多大石，[C200]”。注“多盘石”。○释曰：盘，大石也。山多此盘石者名[C200]。
　　多草木，岵；无草木，亥。（皆见《诗》。○岵，户。亥，屺。）
　　[疏]“多草木，岵；无草木，亥”。注“皆见《诗》”。○释曰：亥当作屺，音起。案《诗·魏风》云：“陟彼岵兮，瞻望父兮。”又曰：“陟彼屺兮，瞻望母兮。”毛传云：“山无草木曰岵。”“山有草木曰屺。”与此不同者，当是传写误也。王肃解依《尔雅》。
　　山上有水，埒。（有停泉。○埒，音劣。）
　　[疏]“山上有水，埒”。注“有停泉”。○释曰：谓山巅之上有停泉，名埒。
　　夏有水，冬无水，泶。（有停潦。○泶，音学。）
　　[疏]“夏有水，冬无水，泶”。注“有停潦”。○释曰：潦，雨水也。言山上污下，夏有停泉，至冬竭涸者，名泶。
　　山<从卖>无所通，。（所谓穷渎者，虽无所通，与水注川同名。○<从卖>，音渎。）
　　[疏]“山<从卖>无所通，”。○释曰：<从卖>即沟渎也。山有<从卖>而无通流者，名。注“所谓”至“同名”。○释曰：云“所谓”者，所谓《释丘》云“穷渎，汜”者也。云：“与水注川同名”者，即《释水》云“水注川曰”是也。
　　石戴土谓之崔嵬。（石山上有土者。○崔，徂回切。嵬，五回切。）土戴石为且。（土山上有石者。○且，七余切。）
　　[疏]“石戴”至“为且”。○释曰：《诗·周南·卷耳》云：“陟彼崔嵬。”又云：“陟彼且矣。”毛传云：“崔嵬，土山之戴石者。”“石山戴土曰且。”与此正反者，或传写误也。
