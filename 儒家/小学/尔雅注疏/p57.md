<!-- { "loadSidebar": true } -->
　　黑，占{斯虫}。（<虫>属也。今青州人呼<虫>为占{斯虫}。孙叔然云“八角螫虫”，失之。○黑，音墨。{斯虫}，音斯。）
　　[疏]“黑，占{斯虫}”。○释曰：黑，一名占{斯虫}，即<虫>类也。青州人呼占{斯虫}。○注“孙叔然云‘八角螫虫’，失之”。○释曰：此即毛虫，何止八角？故云“失之”。螫犹ン也。《字林》云：“虫行毒也。”
　　蟠，鼠负。（瓮器底虫。○蟠，音烦。）
　　[疏]“蟠，鼠负”。○释曰：此与下“伊威，委黍”是一。故下注“委黍”云：“旧说鼠妇别名。”则此虫一名蟠，一名鼠负。负或作帚。《本草》作妇，一名伊威，一名委黍也。陆机云：“在壁根下、瓮器底土中生，似白鱼者是也。”陶注《本草》云：“多在鼠坎中，鼠背负之。”然与鼠帚及鼠妇则似乖。《诗·东山》云“伊威在室”是也。
　　覃，白鱼。（衣书中虫，一名丙鱼。○覃，音淫。）
　　[疏]“覃，白鱼”。○释曰：此衣书中虫也，一名覃，一名白鱼，一名丙鱼。《本草》谓之“衣鱼”是也。
　　蛾，罗。（蚕蛾。○蛾，音娥。）
　　[疏]“蛾，罗”。○释曰：此即蚕蛹所变者也。《说文》云：“蛾，罗也”是。
　　[A169]，天鸡。（小虫，黑身，赤头，一名莎鸡，又曰樗鸡。○[A169]，音汗。）
　　[疏]“[A169]，天鸡”。○释曰：此黑身、赤头小虫也。一名[A169]，一名天鸡，一名莎鸡，又曰樗鸡。李巡曰：“一名酸鸡。”《诗·豳风·七月》云：“六月莎鸡振羽。”陆机《疏》云：“如蝗而班色，毛翅数重，其翅正赤，六月中飞而振羽，索索作声。幽州人谓之蒲错是也。”
　　傅，负版。（未详。）强，斤。（即强丑捋。○斤，音祈。）
　　[疏]“强，斤”。○释曰：强，虫名也。一名斤，好自摩捋者，盖蝇类。
　　，商何。（未详。）鬼，蛹。（蚕蛹。○，音劣。商，音商。鬼，音龟。）
　　[疏]“鬼，蛹”。○释曰：即蚕所变者，一名鬼，又名蛹也。
　　见，缢女。（小黑虫，赤头，喜自经死，故曰缢女。○见，音演。）
　　[疏]“见，缢女”。○释曰：见，小黑虫也。赤头，喜自缢，故又名缢女。《说文》云“蜕为蝶”是也。○注“喜自经死”。○释曰：经即缢也。《晋语》申生使猛足辞於狐突，乃雉经於新城庙。僖四年《左氏传》云：“十二月戊申，缢于新城。”是谓缢为经也。
　　蚍蜉，大岂。（俗呼为马蚍蜉。）小者岂。（齐人呼蚁蚁蛘。）{龙虫}，丁岂。（赤蚍蜉。）[B230]，飞岂。（有翅。）其子氐。（氐，蚁卵。《周礼》曰：“蜃氐酱。”○岂，鱼绮切。{龙虫}，音聋。丁，直耕切。[B230]，音尉。氐，音池。）
　　[疏]“蚍蜉”至“子氐”。○释曰：此辨众岂及其子名也。岂，通名也。其大者，别名蚍蜉，俗呼马蚍蜉。小者即名岂，齐人呼蚁蛘。《方言》云：“蚍蜉，齐鲁之间谓之玄句蟓（驹、养二音），西南梁益之间谓之玄句，燕谓之蛾蛘（蚁、养二音），其场谓之坻，或谓之垤。”是也。其大而赤色斑驳者名{龙虫}，一名丁岂。有翅而飞者名[B230]，即飞岂也。其子在卵者名氐，可以作醢。○注“《周礼》曰：‘蜃氐酱。’”○释曰：案《周礼·醢人》职曰：“馈食之豆，蜃氐醢。”醢则酱之有肉者，故此云酱也。
　　次[B18H]，蜘蛛。蜘蛛，蛛蝥。（今江东呼蝥，音掇。○[B18H]，音秋。蜘，音知。蛛，音诛。蝥，音谋。）土蜘蛛。（在地中布网者。）草蜘蛛。（络幕草上者。）
　　[疏]“次[B18H]”至“草蜘蛛”。○释曰：此辨蜘蛛方言及在土、在草之名也。次[B18H]，即蜘蛛别名也。又一名蛛蝥，今江东呼蝥。《说文》谓之[B260]蝥，作罔蛛蝥也。《方言》云：“自关而西、秦晋之间谓之蛛蟊。自关而东、赵魏之郊谓之蜘蛛。或谓之属臾（烛、臾二音）。”“北燕朝鲜洌水之间谓之毒蜍（毒、馀二音）。”郭又云：“齐人又呼社公，亦言罔公。”其在地中布网者名土蜘蛛。其作网络幕草上者名草蜘蛛也。
　　土蜂（今江东呼大蜂在地中作房者为土蜂，啖其子，即马蜂，今荆巴间呼为，音惮。）木蜂。（似土蜂而小，在树上作房，江东亦呼为木蜂，又食其子。○蜂，音蜂。）
　　[疏]“土蜂。木蜂”。○释曰：此辨蜂在土、在木之异也。《说文》云：“蜂，飞虫，螫人者。”其形大，在地中作房而啖其子者，名士蜂，又名马蜂。今荆巴间呼为。其形差小，在树上作房者，名木蜂，亦食其子。○注“音惮”。○释曰：嫌读为蛩之，故音之。
　　贲，蛴螬。（在粪土中。）蝤蛴，蝎。（在木中。今虽通名为蝎，所在异。○贲，音费。蝤，音囚。）
　　[疏]“贲，蛴螬。蝤蛴，蝎”。○释曰：此辨蝎在土、在木之异名也。其在粪土中者，名贲蛴，又名蛴螬。其在木中者，《方言》云：“关东谓之蝤蛴，梁益之间谓之蝎。”上文“蝎，吉屈”，郭云“木中蠹”。下文“蝎，桑蠹”，郭云“即吉屈”。然则贲蛴也，蛴螬也，蝤蛴也，吉屈也，桑蠹也，蝎也，一虫而六名也。以在木中白而长，故诗人以比妇人之颈。《硕人》云“领如蝤蛴”是也。
　　伊威，委黍。（旧说鼠帚别名。然所未详。○伊，音伊。）肃蛸，长。（小蜘蛛长脚者，俗呼为喜子。○肃，音箫。蛸，所交切。，巨绮切。）
　　[疏]“肃蛸，长”。○释曰：此小蜘蛛长脚者，一名肃蛸，一名长，俗呼为喜子。《诗·东山》云：“肃蛸在户。”陆机《疏》云：“一名长脚，荆州、河内人谓之喜母。此虫来著人衣，当有亲客至，有喜也，幽州人谓之亲客。亦如蜘蛛为罗罔居之。”是也。
　　蛭柔，至掌。（未详。）国貉，虫。（今呼蛹虫为。《广雅》云：“士蛹，虫。”○蛭，音直反。）
　　[疏]“国貉，虫”。○释曰：此蛹虫也，今俗呼为，一名国貉，一名虫。《说文》云：“知声虫也。”《广雅》云“上蛹，虫”是也。
　　蠖，尺蠖。（今即就。○蠖，於郭切。尺，音尺。）
　　[疏]“蠖，尺蠖”。○释曰：蠖，一名尺蠖。郭云：“今即就。”《方言》云：“资就谓之尺蠖（音即）。”郭云：“又呼步屈。”《说文》云：“蠖，屈伸虫也。”《易·系辞》云“尺蠖之屈，以求信”者，是也。
　　果，蒲卢。（即细腰蜂也，俗呼为翳翁。）螟蛉，桑虫。（俗谓之桑曼，亦曰戎女。○螟，音冥。蛉，音令。）
　　[疏]“果，蒲卢。螟蛉，桑虫”。○释曰：案《诗·小雅·小宛》云：“螟蛉有子，果负之。”果，一名蒲卢，即细腰蜂也，俗呼为翳翁。《方言》云：“蜂，燕赵之间谓之蠓翁。其小者谓之翳翁。”郑注《中庸》以“蒲卢”为“土蜂”。《说文》云：“细要土蜂也，天地之性，细要纯雄无子。”螟蛉，一名桑虫，一名桑曼，一名戎女。陆机云：“螟蛉者，桑上小青虫也，似步屈，其色青而细小，或在草莱上。蜾，土蜂也，似蜂而小腰，取桑虫负之於木空中，七日而化为子。”《法言》云：“螟蛉之子，殪而逢蜾，祝之曰：类我类我，久则肖之。”是也。
　　蝎，桑蠹。（即吉屈。）荧火，即。（夜飞，腹下有火。○，音照。）
　　[疏]“萤火，即”。○释曰：荧火，一名即。夜飞，腹下有火虫也。《本草》又名夜光，一名熠。《月令》季夏“腐草为荧”。腐草此时得暑湿之气，故为荧。至秋而天沈阴，数雨，荧火夜飞之时也。《诗·东山》云“熠宵行”是也。
　　密肌，继英。（未详。）厄，乌。（大虫，如指，似蚕，见《韩子》。）
　　[疏]“厄，乌”。○释曰：厄，一名乌，形似蚕而大如指。《诗·大雅·韩奕》云：“革金厄。”毛亦云：“厄，乌”也。○注“似蚕，见《韩子》”。○释曰：案《韩子·内储说上》七术其三日“信赏尽能”。云：“似蛇，蚕似。人见蛇则惊骇，见则毛起。然而妇人拾蚕，而渔者握，利之所在，则忘其所恶，皆为孟贲。”是其事也。
　　蠓，蠛蠓。（小虫，似蚋，喜乱飞。○蠓，莫孔切。蠛，亡结切。）
　　[疏]“蠓，蠛蠓”。○释曰：小虫似蚋乱飞者也，名蠓，又名蠛蠓。《列子》云生“朽壤之上，因雨而生，得阳而死”。一名醯鸡。《庄子》云：孔子与老聃语。“出告颜回曰：‘丘之於道也，其犹醯鸡与！’”郭象云“醯鸡者，瓮中蠛蠓”是也。
　　王，失。（即窒当，似蜘蛛。在穴中有盖，今河北人呼失。○失，大结切。，音汤。）
　　[疏]“王，失”。○释曰：此蜘蛛之一种也，一名窒当。穴居布罔，穴口有盖，河北人呼失者是也。
　　蟓，桑茧。（食桑叶作茧者，即今蚕。）<隹隹>由，樗茧，（食樗叶。○蟓，音象。<隹隹>，音雠。）棘茧，（食棘叶。）栾茧。（食栾叶。）亢，萧茧。（食桑叶者，皆蚕类。○亢，音杭。）
　　[疏]“蟓桑”至“萧茧”。○释曰：此皆蚕类作茧者，因所食叶异而异其名也。食桑叶作茧者名蟓，即今蚕也。食樗叶、棘叶、栾叶者，名<隹隹>由。食萧叶作茧者名亢。
　　翥丑钅，（剖母背而生。）螽丑奋，（好奋迅作声。○翥，者庶切。钅，呼暇切。）强丑捋，（以脚自摩捋。）蜂丑{欲虫}，（垂其腴。○{欲虫}，音俞。）蝇丑扇。（好摇翅。）
　　[疏]“翥丑”至“丑扇”。○释曰：此辨虫属所生及所好之状不同者也。翥，飞也。丑，类也。虫类能飞翥者谓蝉属，皆剖坼母背以为孔罅而生。螽蝗之类好奋迅作声而飞，强坼之类好以脚自摩捋，蜂类好垂其腴以休息。《说文》云：“{欲虫}，垂腴也。”腴即腹下也。青蝇之类好摇翅自扇。
　　食苗心，螟。食叶，贷。食节，贼。食根，蟊。（分别虫啖食禾所在之名耳，皆见《诗》。○贷，音特。蟊，音谋。）
