<!-- { "loadSidebar": true } -->
　　[疏]“大版”至“缩之”。○释曰：此解《诗》云：“缩版以载”也。大版名业，以绳束版谓之缩。注“筑墙版也”。○释曰：孙炎曰：“业所以饰，刻版捷业如锯齿也。”《毛诗》传云：“业，大版也。”所以饰为县也，捷业如锯齿。或曰画之。然则业者，是乐县之饰。郭必以为筑墙版者，以此文与“缩之”相连。《诗》云“缩版以载”。作者以类相从，缩既筑墙所用之绳，则业是筑墙之版明矣。散而言之，则业亦乐县之饰。故《诗·大雅》云：“ね业维枞。”《周颂》云：“设业设ね。”而毛郑皆以为大版，所以饰为县也。注“缩者”至“以载”。○释曰：孙炎云：“绳束筑版谓之缩。”然则缩者，束物之名，用绳束版，故谓之缩。复言缩之，明用绳束之也。故云“缩者，约束之”。云“《诗》曰：缩版以载”者，《大雅·绵》篇文也。
　　彝、卣、，器也。（皆盛酒尊，彝其总名。）小谓之坎。（形似壶，大者受一斛。○卣，酉。）
　　[疏]“彝卣”至“之坎”。○释曰：别酒尊大小之异名也。彝其总名。彝者，法也，与诸尊为法。《司尊彝》云：“鸡彝、鸟彝、彝、黄彝、虎彝、隹彝。”是也。卣者，下云“卣，中尊也。”孙炎云：“尊彝为上，为下，卣居中。”郭云：“不大不小者，是在彝之间，即《周礼》牺象壶著太山等六尊。”是也。者，尊之大者也。即《周礼·司尊彝》云“皆有，诸臣之所酢”是也。案《礼图》云：“六彝为上，受三斗。六尊为中，受五斗。六彝为下，受一斛。”故《异议·制》：“《韩诗》说，金，大夫器也。天子以玉，诸侯、大夫皆以金，士以梓。《毛诗》说，金，酒器也。诸臣之所酢。人君以黄金饰，尊大一硕，金饰，龟目，盖刻为云雷之象。”谨案：《韩诗》说天子以玉，经无明文。谓之者，取象云雷，博施如人君，下及诸臣。又《司尊彝》云：“皆有，诸臣之所酢。”注云：“亦刻而画之，为山云之形。”言刻画则用木矣，故《礼图》依制度云：“刻木为之。”韩说言士以梓，士无饰，言其木体，则以上同周梓加饰耳。《毛诗》言“大一硕”，《礼图》亦云“大一斛”，则大小之制，尊卑同也。虽尊卑饰异，皆得画云雷之形，以其云取於云雷故也。是彝、卣、三者皆为盛酒器也。其之小者，别名坎。
　　衣衤┅谓之衤。（衣缕也。齐人谓之挛。或曰，衣之饰）黼领谓之衤暴。（绣剌黼文以衤领。）缘谓之纯。（衣缘饰也。）衤穴谓之[B168]。（衣开孔也。）衣眦谓之襟。（交领。）衤及谓之裾。（衣後襟也。）衿谓之衤存。（衣小带。）佩衿谓之衤爰。（佩玉之带上属。）执衽谓之衤吉。（持衣上衽。）扌及衽谓之衤颉。（扌及衣上衽於带。）衣蔽前谓之。（今蔽膝也。）妇人之衤韦谓之缡。缡，也。（即今之香缨也。衤韦邪交落带系於体，因名为衤韦。，系也。）裳削幅谓之纟仆。（削杀其幅，深衣之裳。○衤┅，流。衤，倪。衤暴，搏。缘，馀绢切。纯，之闰切。衤穴，穴。[B168]，营。眦，才细切。衤及，劫。衤存，贱。衤爰，院。衽，稔。衤吉，结。扌及，插。，昌占切。衤韦，韦。缡，离。，汝谁切。纟仆，卜。）
　　[疏]“衣衤┅”至“谓之纟仆”。○释曰：此别衣服之异名也。云衣者目之也。衤┅一名衤，剌绣黼文於衣领名衤暴，衣之缘饰名纯，《礼记·深衣》云：“衣纯以缋，衣纯以青”之类是也。衤穴，衣开孔也，名[B168]。《说文》云：“鬼衣也。”衣眦，名襟，谓交领也。《方言》云：“衿谓之交。”是也。衤及一名裾，即衣後裾也。衿，衣小带也。一名衤存。《士昏礼》曰：“施衿结。”是也。佩下之带名衤爰。衽，裳际也。手执持其衽名衤吉，扌及衽於带名衤颉。《诗·周南》云：“薄言衤吉之”、“薄言衤颉之。”是也。衣之蔽前者名。妇人之香缨名衤韦，又谓之缡。缡，也。犹系也，取系属之义。衣下曰裳。削，杀也。裳削杀其幅者名纟仆，谓深衣之裳也。注“衣缕”至“之饰”。○释曰：此郭氏两解：一云“衣缕也”。本或作褛（音娄）。《方言》云：“缕谓之衽，又谓之衤占（子狭切）。”彼注云：“即衣衿也。”云“齐人谓之挛”者，以目验而言也。一云“或曰，衣之饰”者，《释名》曰：“妇人上服曰。”《广雅》云：“，长襦也。”言饰者，盖以缯为缘饰耳。注“绣剌黼文以衤领”。○释曰：《诗·唐风》云：“素衣朱衤暴。”毛传云：“衤暴，领也。诸侯绣黼，丹朱中衣。”毛言绣黼者，谓於缯之上绣剌以为黼，非训绣为黼。郭氏取毛为说也。注“今蔽膝也”。○释曰：《方言》云：“蔽，江淮南楚之间谓之衤韦，或谓之衤（音弗），魏宋南楚之间谓之大巾，自关东西谓之蔽，齐鲁之郊谓之衤冉（昌詹切）。”襦又名。《礼记·玉藻》云：“：君朱，大夫素，士爵韦；圜，杀，直，天子直，公侯前後方，大夫前方、後挫角，士前後正。下广一尺，上广一尺，长三尺，其径五寸，肩革带博二寸。”是也。注“即今”至“系也”。○释曰：孙炎云：“衤韦，巾也。”郭云：“即今之香缨也。衤韦邪交落带系於体，因名为衤韦。，系也。”此女子既嫁之所著，示系属於人。义见《礼记》。《曲礼》云“女子许嫁缨”及《内则》云“衿缨”是也。《诗》云：“亲结其缡。”谓母送女，重结其所系著以申戒之。孙炎以衤韦为巾，失之也。注“削杀其幅，深衣之裳”。○释曰：案《深衣》目录云：“称深衣者，以馀服则上衣下裳不相连。”此深衣衣裳相连，被体深邃，故谓之深衣。案《深衣》篇云：“制十有二幅，以应十有二月。”郑注云：“裳六幅，幅分之以为上下之杀。”故云：“削杀其幅，深衣之裳”也。其深衣制度，《礼记》具焉。
　　舆革前谓之艮，（以韦靶车轼。）後谓之{弗}，（以韦靶後户。）竹前谓之御，（以簟衣轼。）後谓之蔽。（以簟衣後户。）环谓之捐。（著车众环。）镳谓之钅献。（马勒旁铁。）载辔谓之义。（车轭上环，辔所贯也。）辔首谓之革。（辔，靶勒。见《诗》。○捐，因绢切。镳，表骄切。钅献，鱼列切。义，仪。）
　　[疏]“舆革”至“之革”。○释曰：此辨车马之饰名也。云“舆革前谓之艮”者，李巡曰：“舆革前谓舆前，以革为车饰曰艮。”郭云：“以韦靶车轼。”靶谓鞔也。轼，车上横木。《毛诗》传云：“诸侯之路车，有朱革之质而羽饰。”谓以皮革为本质，其上又以翟羽为之饰。《诗·齐风》云：“簟{弗}朱享。”是也。“後谓之{弗}”者，李巡曰：“{弗}，车後户名也。”郭云：“以韦靶後户。”云“竹前谓之御”者，李巡曰：“竹前谓编竹当车前以拥蔽，名之曰御。御，止也。”孙炎曰：“御，以簟为车饰也。”郭云：“以簟衣轼。”《诗》传云：“簟，方丈席也。”云“後谓之蔽”者，郭云：“以簟衣後户。”即《诗》所谓簟{弗}也。云“环谓之捐”，谓著车众环名捐。云“镳谓之钅献”者，镳，马勒旁铁，一名钅献。云“载辔谓之义”者，辔者，御马之具也。古者乘车驾驷马，凡八辔，辕端之木名衡，衡即轭，轭上著环以贯辔，此即载辔之环名义。故郭云：“车轭上环，辔所贯也。”云“辔首谓之革”者，辔首名革也。《诗·大雅》云：“革金厄。”是也。郭云：“辔，靶勒。见《诗》。”《字林》云：“靶，辔革也。”
　　饣艾谓之饣彖。（说物臭也。）食饣壹谓之饣曷。（饭饣岁臭。见《论语》。）抟者，谓之（饭相著。）米者谓之{辟米}。（饭中有腥。）肉谓之败。（臭坏。）鱼谓之馁。（肉烂。○饣艾，呼盖切。饣彖，许秽切。饣壹，意。饣曷，隘。，烂。{辟米}，柏。馁，奴罪切。）
　　[疏]“饣艾谓”至“之馁”。○释曰：此别物臭恶之异名也。李巡云：“饣艾、饣彖皆秽臭也。”食，饭也。饣壹，饭臭也，一名饣曷。饭抟相著者名。李巡云：“，饭淖麋相著也。”饭中有腥米者，名{辟米}。李巡曰：“米饭半腥半熟名{辟米}。”即《论语》云“失饪不食”。肉臭坏曰败，鱼内烂曰馁，即《论语》云“鱼馁而肉败不食”是也。注“饭饣岁臭。见《论语》”。○释曰：《说文》云：“饣岁，饭伤热。”《苍颉篇》云：“食臭败也。”云“见《论语》”者，《乡党》篇云：“食饣壹而饣曷。”孔曰：“饣壹、饣曷，臭味变。”是也。注“内烂”。○释曰：案《春秋》僖十九年云“梁亡”。《公羊传》曰：“此未有伐者，其言梁亡何？自亡也。其自亡奈何？鱼烂而亡也。”何休云：“梁君隆刑峻法，百姓一旦相率俱去，状若鱼烂。鱼烂从内发，故云尔。”然则鱼之败坏，先自内始，故云内烂。是郭用《公羊》为说。今本“内”作“肉”，恐误。
　　肉曰脱之，（剥其皮也。今江东呼麋鹿之属通为肉。）鱼曰之。（谓削鳞也。○，庄略反。）
　　[疏]“肉曰”至“之”。○释曰：此论治择鱼肉之名也。肉剥去其皮，因名脱之。李巡云：“肉去其骨曰脱。”皇侃云：“治肉除其筋膜，取好者。”郭氏以与“鱼曰之”文连，谓斩削其鳞，则脱是脱剥其皮也。嫌羊豕有不剥其皮者，故又云“今江东呼麋鹿之属通为肉”。案《礼记·内则》及李巡《尔雅》本皆云“鱼曰作之”。皇侃云：“作为摇动也。凡取鱼，摇动之，视其鲜馁，馁者不食。”李巡云：“作之，鱼骨小，无所去。”今本作。郭云：“谓削鳞也。”
　　冰，脂也。（《庄子》云：“肌肤若冰选。”冰雪，脂膏也。）
　　[疏]“冰，脂也”。○释曰：脂，膏也，一名冰。注“庄子”至“膏也”。○释曰：云“《庄子》云：肌肤若冰雪”者，此《内篇·逍遥》之言也。案彼云：“藐姑射之山，有神人居焉。肌肤若冰雪，绰约若处子。”引之者，证冰为脂也。云脂膏也者，孙炎曰：膏凝曰脂。则似脂，与膏异。而云脂膏者，以脂有凝有释。对例即《内则》注云：“脂，肥凝者，释者曰膏”，散文则脂、膏皆总名也。
　　肉谓之羹，（肉霍也。《广雅》曰氵音。见《左传》。）鱼谓之旨。（旨，属也。见《公食大夫礼》。）肉谓之醢，（肉酱。）有骨者谓之。（杂肉酱。见《周礼》。○旨，祁。醢，海。，泥。）
