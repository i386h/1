<!-- { "loadSidebar": true } -->
　　真文元寒删先六韵通为一部人鲜有晓者吴棫晓真通庚青寒删先通覃盐咸以旁通为正通而他皆不晓且其所引据全未的如屈原九歌【幽兰兮青青绿叶兮紫茎】班固东都赋【荐三牺效五牲礼神只怀百灵】数处仍是庚青之自通与真文何涉至寒删先之通覃盐咸则欲实引一语亦不得矣若六韵通转明明可考如毛诗嵩髙首章【维岳降神真韵惟周之翰寒韵四固于蕃元韵四方于宣先韵】古词雁门太守行【洛阳令王君文韵广汉蜀民真韵歴世衣冠寒韵同罪对门元韵捕轻薄少年先韵】类其可引据者不下千百即古文音义亦多六韵相通踪迹如礼记圈豚注豚之言若有所循又终始相巡注读相宣乐记敦和注读纯和庄子悦夫啍啍之意犹谆谆也淮南子形子连謱连读如麟刘向编荀卿子以汉宣名询改荀为孙春秋世子商臣弑其君髠左氏传作君頵礼大路鞶缨一作樊缨后周书以徒瞒为土门汉碑以班斓为班连九方烟即九方歅也身毒国即世称天竺国者况真先二首尤多通字如白虎通曰天者身也周官禋祀注禋之为言烟也説文阗以真为得声郑氏诗注云古者填尘同音凢先韵字义皆入真韵故礼统云天之为言神言陈言珍而顔师古急就章注云古者田陈声近故陈后为田则是注解转音无一非相通踪迹而自宋迄今极尚考索凡经史读例往往刻覈而独于韵义茫然不晓此何故也
　　尝集益都【大学士冯太傅溥也近代相公皆以县为字】门下与坐客论诗客有疑杜甫石壕吏诗失韵者【暮投石壕村有吏夜捉人老翁逾墙走老妇出门看】一谓起四句原可无韵引毛诗南有乔木为证一谓不然看字是守字之误村与人恊走与守协是辘轳押法坐客叹伏殊不知村人看三韵正真元寒删之通今人不识韵遂致妄改古人诗而莫之敢辨韵学之遭阨如此
　　纶之读闗正六韵相通踪迹杨慎不解通韵改纶巾作巾且曰纶自纶自岂可混用考字书并无字即载籍亦并不一见徒以纶在真韵断不应与删韵之闗音相通遂伪造一删纽偏旁之字以欺世夫祗不识韵而改文造字千态万状其祸烈一至于此犹曰韵学祗细故则不知之矣
　　六韵并见者有董逃行吾欲上谒从髙山删也遥望五岳端寒也黄金为阙防璘真也但见芝草落叶纷纷文也勅教凡吏受言元也服此药可得神仙先也有髙彪清诫诗天长而地乆人生则不然先也美色伐我命利欲乱我真真也神明无聊赖愁毒于众烦元也中年弃我逝忽若风过山删也恍惚中有物希防无形端寒也有焦仲卿妻媒人去数日寻遣丞请还删也説有兰家子承借有守官寒也云是第五郎娇逸未有婚元也直説太守家有此令郎君文也处分适兄意那得自任専先也登即相许和便可作婚姻真也有韩愈剥啄行有客至门元也客去而嗔真也丛书于间删也其墉甚完寒也汝无复云文也来不有年先也
　　附载【氓乗彼垝垣以望复闗涕泗涟涟　鳬鹥鳬鹥在亹公尸来止熏熏防酒欣欣无有后艰笃公刘于胥斯原乃顺乃宣而无永叹　防同契化迹隠沦通徳三元筋骨致坚指画古文核实】
　　【可观　又亡失若神归乎坤元承天布宣莫知其端后为主君　扬雄甘泉赋忽坱圠而亡垠璧马犀之瞵防垂炎景之炘炘浮蠛蠓而撇天前熛阙而后应门　魏文帝燕歌行别日何易防日难郁陶思君未敢言寄书浮云往不还耿耿伏枕不能眠　当墙欲髙行东登首阳山嗟哉夷叔仲尼称贤日月不居谁得乆存　班固东都赋雨师泛洒风伯清尘千乗雷起万骑纷纭羽旄扫霓旌旗拂天吐爓生风欱野歕山　琴曲拘幽操殷道溷溷浸浊烦兮朱紫相合不别分兮炎炎之虐使我愆兮遘我四人忧且勤兮　陶潜襍诗结庐在人境而无车马諠问君何能尔心逺地自偏采菊东篱下悠然望南山　张恊襍诗述职投邉城覊束戎旅间下车如昨日望舒四五圆借问此何时蝴蝶飞南园　谢灵运顺东西门行问九九伤牛山宿心载违徒昔言竞落运务頽年招命游好相追牵曹植怨诗为臣良独难金縢功不刋二叔反流言涕泣当沦连　赠徐干诗惊风飘白日忽然归】
　　【西山圆景光未满众星灿以繁文昌鬰云兴迎风髙中天　王仲宣诔既有令徳才技广宣强记洽闻幽讃微言翕然鳯举遂窜荆蛮　送应氏诗遥望洛阳山宫室尽烧焚荆棘上参天气结不能言吁嗟篇居世何独然夙夜无休闲忽亡而复存谁知吾苦艰　卢谌览古诗天下无不传厥价徒】
　　【空言伏轼竟入闗二主克交欢　嵇康赠秀才诗息徒兰圃秣马华山流磻平原垂纶长川郢人逝矣谁与尽言　秋胡行好胜者残独有无愆忠信可乆安　宋铙歌上林者篇王公第通衢端髙甍华屋列朱轩生必死亦何然取乐今日展情欢传惟汉行沛公防不还亚夫见此权髙祖变龙顔临急吐竒言功业信不原　董逃行歴九秋篇上游飞阁云间穆若鸳鳯双燕幸保兰房自安娱心乐意难原　折杨柳词悠悠安可原于今竟不还愚夫好妄传圣道我所观　古善哉行经歴名山芝草翻翻仙人王乔奉药一丸自惜袖短内手知寒惭无灵辄以报赵宣　陆机挽歌元庐窜其间卧观天井悬大暮可安晨　鞠歌行时希值年夙愆循已虽易人知难嗟千载岂虚言邈矣逺怀情忾然　吊魏武文夫何往而不臻挤为宇于九天实大命之所艰　魏武陌上桑济天汉至昆仑见西王母谒东君交赤松及羡门受要秘道爱精精神食芝英饮醴泉拄杖桂枝佩秋兰　荀昶长安有狭斜行暮宿井陉间车马不得旋﨑岖交一言　豫章行古辞乃在豫章山下根通黄众山客持斧斤锯墨齐两端　古词艳歌何尝行气结不能言逺道还归难开门下重闗亡者防黄泉　顔延年北使洛诗途出梁父郊道由周郑间前登阳城路日夕望山川隠悯徒御悲威迤良马烦　杨方襍诗仰过九层山秋草生两邉白花如散银绛葩象赤云　刘琨扶风歌莫宿丹水山右手挥顔渊俯仰御飞轩涙下如流泉　李贺巫山髙瑶姬一去一千载丁香笻竹啼老猿古祠近月蟾桂寒椒花坠红湿云间　瑶华乐江澄海静神母顔施红防翠照虞泉张葢如轮矗如云屯琼钟瑶席甘露文　白居易归朝书寄元八退就廊下飡人卧马歇鞍起坐心浩然墙上终南山难为动者言元稹观早朝诗尚聴清漏传司阍启晨闗云路相追攀　韩愈孟东野失子诗问天主下人厚薄胡不均天曰天地人由来不相闗　王维祠渔山神女碑来不言兮意不传作暮雨兮愁空山倐云收兮雨歇山青青兮水潺湲　储光羲采菱曲清水菱叶鲜志士多苦言暮迎南风还又从休山樊柳宗元惩咎赋溯湘流之沄沄舟摧抑而回邅聴嗷嗷之哀猿沸湘渚以连山束汹汹之崩湍　行路难虞衡斧斤罗千山工命采斫杙与椽百牛连鞅摧双辕宊兀豁空嵓峦　僧于兰饮马长城窟行岂不是流泉终不成潺湲洗尽骨上土不洗骨中寃骨若不流水四海有还魂　皮日休哀陇氏诗戎戍亦不闲直到金堂前彼舌不自言奉此怀好端】
　　【真文元寒删五韵通】
　　附载【诗何人斯其心孔艰不入我门维暴之云北门终窭且贫莫知我艰　敝笱其鱼鲂鳏其从如云　载驰出宿于干饮饯于言　古诗四座且莫諠愿聴歌一言请説铜罏器崔嵬象南山天问何所夜寒何兽能言　又舜闰在家父何以鳏尧不姚告二女何亲　九辨愿托志于素餐】
　　【汨莽莽而无垠　九章孤子吟而抆泪兮放子出而不还孰能思而不隠兮昭彭咸之所闻　王褒九懐河伯兮开门迎予兮欢欣顾念兮旧都怀恨兮艰难　张恊七命布飞羉张修罠陵黄岑挂青峦画长隄以为限带流谿以为闗　班固东都赋受四国之图籍膺万方之贡珍内抚九夏外绥百蛮　相如封禅颂不必谆谆谕以封峦　魏伯阳参同契依托丘山与鬼为隣　扬雄甘泉赋懿懿芬芬熛讹硕麟傧暗蔼兮降清坛瑞穰穰兮安如山　崔瑗窦大将军鼎铭禹镂其鼎商刻其盘纪功申戒贻则后人　陆机文赋眇众虑而为言挫万物于笔端　秋胡行吉凶纷借休咎之源人鲜知命命未易观生亦何惜功名所勤　日出东南隅行婉媚巧笑言粲粲绮与纨濯足洛水澜恵心清且闲　曹植襍诗遥望周千里朝夕见平原烈士多悲心小人媮自闲　崔亭伯大理箴昔在仲尼哀矜辜人子罕礼刑卫人释艰　张纮枕箴惟淑惟珍式彼弁冠　马融广成颂宿麒麟于西园受王母之白环　髙义方诗枉道依合复无所观先公髙节越可永遵　曹大家东征赋聊游目而遨魂遭巩洛之多艰　王粲七哀诗何能两相完不忍聴此言　杨公回襍诗愁有数千端哀涕应苦言但见飞鸟还夕宿自作羣　传董逃行歴九秋篇坐咸醉兮沾欢引罇促席临轩进爵献夀翩翻愿爱不遗若山　柳宗元闵生赋望九疑之垠垠苍梧郁其蜚云世莫得其伪真矧吾生之藐艰　戎昱苦哉行汉月割妾心胡风凋妾顔去去断絶魂呌天天不闻　李贺马诗怱忆周天子驱车上玉山鸣驺辞鳯苑赤骥防承恩　白居易归朝寄元八难为动者言早晩作郎官】
　　【真文元三韵通】
　　附载【诗生民厥初生民时惟姜嫄　甘泉赋选巫咸兮呌帝阍开大庭兮延羣神　三畧军防侵侮下民国内哗諠　史记叙传兰咎屈原楚并于秦　史语刺绣纹不如倚市门　汉髙彪诗即戎忘身尚其桓桓　晋献公时僮謡龙尾伏辰鹑之奔奔天防焞焞火中成军　荀卿赋篇长幼待之为而后存名号不美与暴为邻　崔瑗七依命夷羿作虞人骋韩卢以逐奔　薛莹诗父子兄弟累世防恩死惟结草生誓杀身虽则灰韵无报万分　杨雄元后诔夏抚鄠杜冬恤泾樊缓宥耆幼不拘妇人　班固西都赋疆场绮纷原隰龙鳞　班昭东征赋忘日夕而将昏察农野之居民汉上郡歌大冯君小冯君兄弟继踵相因循蔡中郎碑俾用二蕃永遗令勲　桓君山仙赋呼】
　　【则出故翕则纳新夭矫轻引积气闗元　陈琳大暑赋只累热而增烦将损性而伤神　马季长东巡颂圭璋峩峩牺牲洁纯郁鬯宗彜明水罇道蔵歌黄庭戌已无流源彻通五藏十二纶　陆士龙夏府君诔鸾骥凭轩捉髪躬勤　吴大帝诔克圣克仁克配乾坤　黄庭经赤帝黄老与我魂三真扶胥共房津　王粲从军行朝发邺都桥暮济白马津逍遥河隄上左右望我军　传放歌行旷野何萧条顾望无生人但见狐狸迹虎豹自成羣　豫章行苦相篇长大逃深屋蔵头羞见人无泪适他乡忽如雨絶云　郑曼季赠陆云诗徘徊翩翻命侣鸣羣　谢灵运述祖徳诗兼抱济物性而不婴垢氛段生留魏国展季救鲁人　刘桢赠五官中郎将诗追问何时防要我以阳春望慕结不解贻尔新诗文　韩愈王中墓铭有事其末而忘其源切近昧陋道由是湮　孟东野失子诗东野夜得梦有夫衣巾闯然入其室三申天上言　李贺神曲西山日没东山昏旋风吹马马踏云花裙綷防步秋尘　皮日休诮虚器诗戎心安足云却得呼韩臣　柳宗元祭从兄诗吾姓婵嫣由古而蕃聫事尚书才有八人】
　　【真先二韵】
