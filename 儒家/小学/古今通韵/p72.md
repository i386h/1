<!-- { "loadSidebar": true } -->
　　平上去三声通转划一了无参差此可辟刘渊吴棫之谬独入声则极其错互致平上去三声不相通者反为通之入声之不相接者反为接之然仍归整齐自三古汉魏六朝以迄唐人无不脗合此何故也如是而犹谓声音之道可以任意为出入妄之妄矣此十二部之通其踪迹可按验者如质一部名而寘部有之曷亦一部名而泰部有之似质为寘之转音曷为泰之转音余部皆然故寘未有踬沸罻猝诸字在质物部泰队有汰粝拔杀诸字在曷黠部至寘霁之切拮咥轶泄闭橇说诸字其在屑部者尤众大抵一字两读临文多有如锧读质亦读寘帅读率亦读细沸读勿亦读废粝读□亦读赖铩读杀亦读祟揭读刼亦读器□读孛亦读倍沫读末亦读昧契读屑亦读气缀读拙亦读最帨读脱亦读税蹶读厥亦读贵曳读缬亦读异畷读拙亦读缀淛读浙亦读制咥读蛭亦读戏泄读雪亦读异睨读臬亦读羿如此者不可更仆他如两部偏旁有至必尉末臬折列厥兑曳曷契世戾叕内敝制诸字皆彼此互见踪迹甚明故礼记说命竟作兑命泄栁之母死竟作世栁之母死春秋盗杀卫侯之兄絷公羊谷梁作公辄而论语固而近于费作近于肸孟子传贽作传质不脱冕作不税冕石经絷之维之作绁之维之史传讥刺作议切墨突作冒顿恐喝作恐愒黑闼作黑太甲胄之士作介胄之士即汉叔孙通传绵蕞亦作绵蕝左传纪子帛名厉繻又作裂繻因蕝与蕞同厉与裂同故国语致茅蕝表坐注束茅表位义近绵蕞而左传鞶厉游缨内则注则鞶裂谓鞶囊之有縁饰者其他经史读音如易丰爻之日中见沬旧注音昧书时日害丧害本读曷诗迄可小康迄亦读饩尧典寅宾出日注作吹日月令审端经术读经遂周礼弊弓读别弓檀弓齐庄公袭莒于夺读于兑孟子盖大夫史传盖公皆读作葛周礼太宰注赋口率音碎地官稻人以列舍水列作例读国语晋人杀懐公于嵩梁杀与弑音义竝同汉书下濑将军濑字则竝有赖漯二音庄子防撮指天向秀音作活撮指天黄庭三明出华生以际陶景作生以节如此者又不可更仆故韵押之通其在古文可据者随举皆见如硕人濊濊【北流活活施罟濊濊】老子若缺【大成若缺其用不敝】三略军防之将谋察【将谋察则奸心闭士众一则军心结】仲尼去鲁歌之可以死败【彼妇之谒可以死败】晋乐志匡时拯俗【匡时拯俗功盖一世宇宙既成九域有截】祢衡颜子碑闻一知十【知微知彰闻一觉十用舍行藏与圣合契】栁下恵诔夫子之不伐【夫子之不伐兮夫子之不竭兮夫子之諡宜为恵兮】太鋭首之鋭于时【鋭于时得其适也鋭东忘西不能廻避也】陈思王七启采英奇于侧陋【采英奇于侧陋宣皇明于岩穴此寗子商歌之秋而吕望之所以投纶而逝也】以至江淹拟古诗一首中有澨逝四字【朝见鼯鼠逝云锦被沙汭岑崟还相蔽映月游海澨凡两诗有四韵】左思三都赋每都有裔翳厉数韵【吴都高门鼎贵魁岸豪杰虞魏之昆顾陆之裔　魏都均田画畴蕃芜错列姜芋充茂桃李阴翳　蜀都巴姬弹汉语击节起西音于促柱歌江上之飘厉】潘岳西征替闭连见【臧札飘其髙厉委曺吴而成节何庄武之无耻徒利开而义闭升曲沃而惆怅惜兆乱而况替】王筠诗遰际曡用【烧山多鬼怪苍岭复迢遰神芝耀七明山蒲含九节日轩若回驾相待青云际九沸翻成缓七辅良为切烟霞幸易亲组讵难税】其歴引可据有如是者
　　候人诗荷戈与祋与三百赤芾协祋本音带在泰韵与物韵芾字正为回互协例吴才老不识回互既祋读作得臆为转注而朱子又以未韵亦有芾字遂欲以祋之本音与芾协因兼注带得两音不知未韵之芾是蔽芾小貌非黼芾也若祋之为杸即殳则杸祋同在泰韵虽别有辨说不在此例
　　尝读古隔谷歌【兄在城中弟在外弓无箭无括食粮乏尽若为活救我来救我来】而不得其韵即括活自协何从着来与外字今始知来外括为回互韵来去声队部字也又佛偈有韵者少或指天台小止观偈为有韵者【欲是汝初军忧愁为第二饥渇第三军欢爱为第四睡眠第五军怖畏为第六疑悔第七军瞠恚为第八利养虚称九自髙慢人十】初间甚以为诞妄既以回互之例则二四为寘未六韵八为质物六韵似非无见而漫云然者虽六在屋部十在缉部与此十二韵稍不相渉然屋缉可叶即谓有韵亦无不可耳
　　易蒙卦行不顺也与独逺实也协左思魏都赋衔书来讯与鬼谋所秩协此是四声之叶非两合例附载【豳风七月一之日觱发二之日票烈无衣无褐何以卒歳　鸱鸮既取我子无毁我室东山妇叹于室我征聿至　小雅北山飘风发发我独何害　正月如或结之胡为厉矣　莞栁不尚愒焉无自瘵焉　雨无正匪舌是出惟躬是瘁鸳鸯摧之秣之福禄艾之　大雅生民先生如逹无菑无害　又载燔载烈以兴嗣嵗　緜柞棫拔矣行道兑矣昆夷駾矣　抑亦职维疾亦职斯戾　皇矣其菑其翳其灌其栵　又是伐是肆是絶是忽　荡本实先拨在夏后之世　车舝间闗车之舝兮思娈季女逝兮　蟋蟀职思其外良士蹶蹶　易坤象以时发也知光大也　大有象小人害也明辨晢也　复象无往不复天地际地翩翩不富皆失实也　家人象失家节也顺在位也太减首减其疾厉不至　晦首晦其类法度废也日中月降明恐拙也　格首卑格禽正法位】
　　【也胶漆释信不结也　易林心狂未悖视聴不类政令无常下民多孽　又天地际防不见内外祖道迭送与世长决　老子有徳斯契无徳司彻三略军防枝叶强逹比周居势　礼运以日星为纪故事可列也月以为量故功有艺也　文子柔而不脆刚而不折寛而不肆肃而不悖　吕氏春秋饮必小咽端直无戾　淮南子木强则折革固则裂齿坚于舌而先之敝　灵枢经男内女外坚拒勿出谨守勿纳是谓得气　又结虽久犹可解也汚虽久犹可雪也　孔子颂麛裘而韠投之无戾　栁下恵诔夫子之信诚而与人无害兮柔屈从俗不强察兮　屈原离骚何琼佩之偃蹇兮众薆然而蔽之惟此党人之不亮恐嫉妬而折之九章窃怏在其中心兮扬厥慿而不竢芳与泽其杂糅兮羌芳华自中出　天问帝乃降观下逢伊挚何条放致罚而黎服大悦　宋玉登徒子好色赋眉如翠羽肌如白雪腰如束素齿如含贝　招魂身服义而未沫牵于俗而芜秽　士冠礼字辞礼仪既备令月吉日　荀卿成相篇人之态不知备下敛党与上蔽匿　参同契凖绳墨执衔辔正规矩随执辙　又今更撰録补塞遗脱润色幽深钩援相逮　汉郊祀歌西顾沆砀秋气肃杀含秀垂頴续旧不废　沈约梁明堂登歌徳盛乎水防纪节阴降阳腾气凝象闭　晋乐志顺天道握神契讲武事冬大阅　又匡时拯俗休功盖世宇宙既康九有有截　晋四厢乐歌总英雄御俊杰开宇宙埽四裔超百代扬休烈流景祚显万世史记南越传赞樛后内朝吕嘉狼戾君臣不协卒从勦絶　汉书叙传学微术昧或见彷佛疑殆匪阙违众迕世　刘向九叹心哀哀而怫郁顾仆夫之憔悴　又晋申生之罹谗兮荆和氏之泣血吴子胥之抉眼兮王子比干之横废　又懐兰茝之芬芳兮姤被离而折之张绛帷以幨幨兮风抑抑而蔽之　桓麟七说骋不失踪满不虚发弹轻翼于高旻穷疾足于方外　曺植七启丽草交植殊品诡緑叶朱荣熙天曜日　又翔尔鸿翥戢然鳬没纵轻体以迅赴景追形而不逮　又世有圣宰翼帝霸世同量乾坤等耀日月　又犹以沈恩之未广惧声教之未厉采英奇于仄陋宣皇明于嵓穴　黄帝三鼎赞鼎质文精古之神器黄帝是铸以象太乙　夏禹赞舜将崩殂告天禅位虞氏既没三年礼毕　又避商山示不敢莅诸侯向已乃奉天秩　启赞大战于甘有扈以灭威振诸侯元功克乂　魏文帝仓舒诔矧尔王室十三而卒何辜于天景命不遂　张衡七辨鼙鼓协吹竽籁应律金石合奏妖冶邀防　祢衡鹦鹉赋严霜初降凉风萧瑟长吟逺慕哀鸣感　阮籍东平赋分之国邑树之表物四时仪其象阴阳畅其气邯郸淳受命述天子旣践帝位纳玺要绂太常司燎升炮告　蔡邕胡黄二公颂巍巍特进仍】
　　【践其位赫赫三事七佩其绂　刘向九叹览屈氏之离骚兮心哀哀而怫郁声嗷嗷以寂寥兮顾仆夫之憔悴　吴薛莹献诗追悼亡臣冀存遗如何愚曾无髣髴　王妇徳赋团团明月魄满则缺亭亭阳晖曜过则逝　山海经视肉赞聚肉有眼而无肠胃与彼马勃颇相彷佛　刘柔妻王氏春花赋自然神香不可胜计烂若罗宿之垂光灼若隋珠之宵列　徐干西征赋奉明辟之渥徳与游轸而西伐过京邑以释驾观帝居之旧制傅咸喜雨赋歴稔九七仅免斯害犹畴咨为美谈躬祷为勲伐　邯郸淳受命述旅力戮心茂亮洪烈树深根以厚基播醇泽以酿味　江淹齐太祖诔昭徒肃纛幽祗竦□攀光洒恸临泉防泗　陆云南征赋于时冬首时阴风戒杀山泽含哀天地肃乂　曺植学宫颂于铄尼父生民之杰性与天成该圣备艺　酒赋安沈而为娱非往圣之所述辟酒诰之明戒同元凶于三季　又惟眈乐之既阕命仆夫而皆逝　班固西都赋并蹈潜秦城力折　又掎摽狡扼猛噬脱角挫脰徒搏独杀幽通赋眷峻谷曰勿坠心犹未察　傅毅琴赋施公输之剞劂揆神农之初制　潘岳耤田赋垂髫总髪掎裳连襼　又司农撰播殖之器官正设门闾之跸　曺植王仲宣诔人命靡常吉凶异制此驩之人孰先陨越　又我王建国百司俊乂君以显举秉机省闼　平原公主诔城阙之诗以日逾歳况我爱子神光长灭　何晏景福殿赋峨峨□□罔识所屇虽离朱之至精犹燿而不能昭晰也　张衡西京赋雨雪飘飘氷霜惨烈百卉具零刚虫猛鸷　又懐玺藏绂周观郊坠　曺植王霸赞挺身奋节谋显垂恵　王陵赞少文任气直而不屈　又是临大位组华于绂　王筠诗七辅良为切组讵难税　张衡思赋鼈令殪而尸亡兮取蜀禅而引世死生错而不齐兮虽司命其不晰　殷臣奇布赋燎无灼而不焦在兹林而独昵火焚木而勿枯木吐火而无竭　张华鲍文泰诔抱道冲虚执义贞厉栖迟无闷不营不拔仲长敖覈性赋但见商鞅不闻稷契父子兄弟殊情异计君臣朋友志乖怨结邻国乡党务相吞】
