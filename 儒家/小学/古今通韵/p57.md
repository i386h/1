<!-- { "loadSidebar": true } -->
　　附载【易家人象闲有家志未变也六二之吉顺以巽也　涣象初六之吉顺涣也奔其机得愿也　诗匏有苦叶雝雝鸣雁旭日始旦士如归妻迨氷未泮　屈原九歌轸石崔嵬蹇我愿兮超忽制度行隠进兮　汉书叙传兵家之防惟在不战营平皤皤立功立论　又项氏畔换黜我巴汉西土宅心战士愤怨　徐干齐都赋纷翩翩其轻迅往如飞鸿来如降燕　刘桢鲁都赋至于日昃体劳意倦一张一弛文武之训　冯衍显志赋列刑罚之峭峻烧韩非之说论　刘向九叹登逄龙而下陨兮违故都之漫漫思南郢之旧俗兮肠一夕而九运　陆士龙登台赋长发惟祥天鉴在晋肃有命而龙飞兮跚重斯而肇建　赠张府君诗昔人攸羡谁与同粲　杂诗有客来信羽仪未变曺植思子赋况中伤之爱子乃千秋而不见入空室而独倚对床帏而切叹　陆机拟古诗人生无几何为乐常苦晏譬彼伺晨鸟扬声当及旦曷为恒忧苦守此贫与贱　汉书地理志叙传三代损益降及秦汉革刬五等制立郡县　扬子云交州牧箴爰自开辟不羇不绊周公摄祚白雉是献庾觊意赋大徳忘其情愿亿代促于始旦　陆士龙祖考颂长驱致屇九有以判咸黜凶丑区域宁晏　谢恵连秋怀诗生平无志意少小婴忧患如何乗苦心矧复值秋晏　又夷险难豫谋倚仗昧前算虽好相如逹不同长卿慢　潘尼释奠颂遵道尚齿降心下问铺以金声光以玉润　刘桢杂诗曰昃不知晏回回自昏乱　成公绥正旦行礼歌穆穆烈烈克明克防实天生徳诞膺灵运　夏侯常侍诔如彼随和发彩流润如彼锦缋列素防绚鲍照拟古诗居人掩闺卧行子中夜饭野火吹草木行子肝肠断　陆机答贾长渊诗天厌霸徳黄祚告衅陈留归蕃我皇登禅　白居易秋霁诗独对多病妻不能理针线冬衣殊未制夏服行将绽　李贺经沙苑诗野水泛长澜宫牙开小蒨无人栁自春草渚鸳鸯暖今春还不归塞嘤折翅雁】
　　三声
　　三声未尽者如徐伟长赋以嫔妾之馆与极功穷变相协王士治平吴诗以革曳其轮与天命有晋相协此即合通各通之一端也他若潘岳耤田赋【纎埃起于朱轮望皇轩而肃震】杜笃论都赋【昔在强秦爰初开畔霸自岐雍国富人衍】杨徳祖节逰赋【目周意倦俯曜纎腕】邉让章华台赋【展中情之嬿婉尽人生之秘玩】陆士衡演连珠【非兴和之选西京有险夷之运】子夜歌【歩行耀玉颜起欲着夜半】类或三韵通或十八韵以类推考又不可胜举矣
　　李贺还自防稽歌只四韵而三声自通与三声互通均有之其云【野粉椒壁黄湿萤满梁殿台城应教人秋衾梦铜辇】则以上铣与去霰作三声通转其云【吴霜防归鬓身与蒲塘晚胍胍辞金鱼羇臣守迍贱】则以上阮与去霰作三声互通矣即后凿井歌【水声繁声浅情若何荀奉倩】河阳歌亦然【月从东方来酒从东方转觥船饮日红密炬千枝烂】唐人之妙于三声如此但以时尚律韵偶从便安因尔罕见而盲者遂以为唐韵不然曷不诵李贺诸诗一审之耶
　　有入十七部【震问愿翰谏霰沁勘艳陷十韵通】
　　附载【屈原橘颂青黄襍糅文章烂兮精色内白可任兮　何逊酬范记室诗林密户稍阴草滋阶欲暗风光蕋上轻日色花中乱　古歌休洗红休洗红洗多红色淡不惜敝缝衣记得初按茜】
　　往读易象【行不顺也独逺实也】以实协顺而不得其例后观左思魏都赋亦有之【河洛开奥符命用出翩翩黄鸟衔书来讯】始知是震部之叶即四声之转韵也古词转例但用三声而不及入声然亦有偶一转及以见某韵为某声之入如此蒙象则知质为震之入以实在质部顺在震部也又讼象以窜协掇【归逋窜也患至掇也】掇在曷部窜在翰部即知曷为翰之入楚词大招以凝协极【天白颢颢寒凝凝只魂乎无往□兆极只】极在职部凝在证部即知职为证之入刘子政拟楚词以忿协鬰【愁怫鬰兮长隠忿兮】鬰在物部忿在问部即知物为忿之入以此推比比可见总之入声无三声通转遂有回互及四声之例而四声以暂三声以常三声为通四声为叶此正叶例之一以叶有两端一是四声一是两合即两界之破例也今四声之叶但于东部一见余俱识此以俟后之考信者古音未坠尚其鍳之
　　十三问【与焮同用今作独用】
　　古韵【见震部】
　　三声【见真部】
　　有入十七部【见送震二部】
　　【二十三问】问【文运切讯也又礼记小聘曰问】紊【乱】抆【拭】絻【防冠也左传晋赵鞅纳卫太子于戚使太子絻杜预注始发防之服或作免】闻【名逹曰闻】汶【水经云水出泰山入泲】娩【生也或作俛免】璺【玉破也方言秦晋器破而未离谓之璺】菟【新生草也】鼤【防文】　运【王问切动也转输也又祚也】防【攻皮治鼓之工考工记防人为臯陶注臯陶鼓匡也】韗【上同】晕【日月傍气本作煇周礼眡祲掌十煇之法】韵【音谐为韵又风度也或作韵】均【上同】员【伍员人名】郓【鲁昭公出居之地隋置州】餫【野馈】□【物数乱也】緷【纬也】鶤【鸡三足】忶【心□】　训【许运切教也】臐【羊羮】薰【香】爋【火干物】　粪【方问切秽也又治也月令粪田畴】偾【僵也左传郑伯之车偾于济】□【扫除也】拚【上同礼记埽席前曰拚又诗注作】奋【扬】贲【覆败也礼记贲军之将】瀵【水名有三眼一在蒲州一在同州一在河中皆潜通者】防【防也】　醖【于问切酿也又汉书醖借谓含蓄也】緼【枲也绋也一曰乱麻史蒯通传束緼请火又奥也】煴【以火伸物也】蕴【积也习也通作蕰】蕰【水草】愠【恚也】湓【匹问切水声一曰含水噀也或作防】忿【怒】　郡【渠问切周制县有四郡秦初置三十六郡】
　　【以监天下之县】　攈【居运切取也拾也】捃【上同或作攟】防【小野豕名】皲【足拆冻裂也】分【符分切限量也又荀子分分兮其有终始也】坋【尘也】秎【穧秎获也】
　　十四愿【与慁恨同用】
　　古韵【见震部】
　　三声【见真部】
　　有入十七部【见送震二部】
　　唐李涪驳切韵有云怨恨之恨则在上声狠戾之狠则在去声又曰使士君子以上声呼恨去声呼恐得不为有知之所笑乎今广韵恨在愿部无上声而狠则于上声阮部中立一子部亦无正部犹曰广韵即唐韵信乎若恐字则宋韵于上去二声两列此必唐后又增入者唐上声自无恐字即唐人董韵诗偶然押入亦三声非本韵耳
　　【二十五愿】愿【鱼怨切欲】愿【慤谨良善之名】謜【徐语】　怨【于愿切恨也雠也或作防史封禅书百姓防其法】畹【田三十畆为畹】　贩【方愿切买贱卖贵者或作反荀子积反货而为商贾】畈【田畈平畴也】　券【去愿切契也】劝【勉也助也】绻【缱绻不分离貎】絭【臂绳一曰束腰绳】虇【萌笋又芦芽】韏【曲也又革中辨谓之韏】　万【无贩切蜂之别名又千舞称万舞】万【数也通作万左传万盈数】蔓【葛属又莚也】曼【引也脩广也又质柔而色泽谓之曼】挽【引车也或作挽】防【战车以遮矢也】蟃【螟蛉虫】鳗【鱼名】□【挽舟绳也】鬗【髪长貎】脕【肥泽】獌【尔雅獌似狸】　饭【符万切炊谷为饭】□【上同或作飰】閞【门欂栌也】　建【居怨切树也置也又木名在蜀】揵【捷也】　嬎【孚万切鸟伏乍出也】汳【水名出浚仪县北】防【吐防】□【一宿酒】防【性急】婏【子也】　堰【于建切壅水为埭】郾【汉地理志颍川有郾县】鼹【防也庄子偃防同】褗【衣领】嫣【长貎】匽【路厠也周礼为其井匽一曰霤下地受蓄水而流之者】漹【水名】　献【许建切进也贤也书黎献】宪【法也又诗无然宪宪注犹欣欣也】瀗【水名】　楦【呼愿切织中模范也】楥【上同】　健【渠建切强有力】腱【筋本】楗【门限】　逺【于愿切离也】瑗【大孔璧也又人名】　圈【口怨切养畜闲】防【居愿切量也文抒满也】　□【语堰切瓢也】鬳【鬲属】
　　【二十六慁】慁【吴困切闷乱也又扰也】溷【浊也又厕也晋左思传门庭藩溷】圂【亦厠也又豕所居者】俒【全也】　顿【都困切下首也贮也又宿食之所一曰壊也左传甲兵不顿又遽谓之顿】敦【竖也又尔雅丘一成为敦丘班固答宾戏欲从旄敦而度髙乎太山诗作顿】扽【撼也】　巽【蘓困切柔也卑也又卦名】潠【喷水也或作噀】□【上同】逊【恭也辞避也】愻【顺】　困【苦闷切穷也悴也又易卦】阃【门橛或作祵】□【耳门】　嫩【奴困切弱也又少好貎】媆【上同】抐【揾抐按物水中也】腝【肉腝】闷【莫困切心鬰也】懑【烦也与闷同】　揾【乌困切手撩物貎】　鐏【祖闷切柲下铜也见】
　　【曲礼】鳟【鱼名】□【船底孔也】　睔【古困切大目露睛】睴【视貎】璭【玉出光也】謴【顺言谑弄貎出声谱】　喷【普闷切吐气也】歕【上同】　坌【蒲闷切度塕也唐儒学传坌集京师】湓【汉志湓溢】遯【徒困切卦名又也避也】遁【上同】腯【肥也】钝【顽也不利也通作顿翟方进传迟顿不及事】褪【土困切卸衣】　寸【仓用切十分为寸】□【割也度】　论【卢困切议】溣【水中曳船】焌【子寸切然火也周礼遂□其焌注以契拄燋火而吹之】捘【推也左传捘卫侯之手】□【秃髪也】惛【呼困切迷忘】　顐【五困切秃也】诨【弄言】奔【逋闷切奔走】逩【投逩也上同】
　　【二十七恨】恨【吴艮切怨】　防【五恨切饱也】　艮【古恨切坚也艮也又卦名】詪【语也】珢【石次玉者】
　　十五翰【与换同用】
　　古韵【见震部】
　　三声【见真部】
　　有入十七部【见送震二部】
　　翰字平去分两音而义类不同一羽翰扬子所谓鳯鸣而鸷翰者一词翰诗弱冠弄柔翰一屏翰诗之屏之翰注谓桢干即左传翰桧筑墙翰两邉者一白色马檀弓戎马乗翰易乗马翰如是也音义虽殊然随韵押入不分平去自宋人陋学但见一邉谓张翰字季鹰是羽翰之翰当作平读后人循习读去皆失音义见周平园论而近人遂凿然谓羽翰当平屏翰当去则毋论唐后诗句无此押例即以三百观常武如飞如翰与如江如汉协则羽翰亦去崧髙戎有良翰与申伯畨畨协则屏翰亦平况去韵释文亦竝入羽翰屏翰两义而举要所注尚复引周平园说以为驳证真不解也古人用韵三声相通原不以异义异音有碍通用如此韵弹字平为鼓爪去为打丸然乐府乌生工用睢阳彊蘓合弹与左手持彊弹两丸协则打丸亦平陆机拟今日良晏防诗秦娥张女弹与遗响入云汉协则鼓爪亦去向使呼挟弹为挟坛呼吹弹为吹惮鲜有不笑为无理矣故观看欢叹平去俱有左传观兵观鱼或去或平周易下观大观可平可去必曰周礼以观四国为平读汉书观以珍寳为去读何拘曲乎
