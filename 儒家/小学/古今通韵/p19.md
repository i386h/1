<!-- { "loadSidebar": true } -->
　　真先二韵竟若一韵较之文元寒删之通且加十倍第其音则两韵俱收宋儒各自是其説必谓真皆读先先皆读真则拘墟矣今据其可据者诗叔于田【叔于田巷无居人】雷义传中语【胶漆自谓坚不如雷与陈】武王盘铭【与其溺于人也宁溺于渊】汉童謡【谗口害善人黄雀巢其颠】老子【治大国如烹小鲜以道莅下其鬼不神】赵元叔刺世疾邪赋【路絶险而靡縁又羣犬之狺狺】魏文帝思亲赋【悲瓞之緜緜常含瘁而履辛】皇甫谧释劝【忘青紫之班瞵抱褐以终年】参同契【必得长生强己益身为此道者重加意焉】
　　附载【诗何人斯不见其身不畏于天　易姤象柔道牵也义不及賔也　庄子天乎人乎　文子上求楫而下致船上言若丝下言若纶　刘向列女賛齐女徐吾防绩独贫夜托明烛季吾絶焉班固西都赋櫂女讴鼔吹震声激越謍厉天东都赋耻纎靡而不服贱竒丽而不珍捐金于山】
　　【沉珠于渊　又攻有横而当天讨有逆而顺民屈原九歌髙驰兮冲天羌愈思兮愁人　马融广成颂阙槃虞之佃昬不闻雷霆之震　易林邪径贼田恶政伤民　班叔皮北征赋饮予马于洹泉衣晻暍而防尘　晋乐章天命篇羣凶受诛殛百禄咸来臻黄华应福始王陵为祸先　李尤东观铭房闼内布防绮外陈是谓东观书籍林泉　阳徳殿赋稽古作先抗徳以遵　陈琳车渠椀赋玉爵不挥钦厥珍兮岂如陶梓为用便兮　马脑勒赋遭时显价冠世珍兮君子穷达亦时然兮　崔亭伯袜铭长履景福至于亿年皇灵既祐祉禄来臻　七依弓弹交错把控弯繁弱鼓千钧陆机吊蔡中郎文岂一篑之所堙智必愚而后贤大暮赋墓草根陈飞鸟兮翩翩　羽扇赋夫创始者恒朴而饬终者必妍是故烹餁起于石玉辂基于椎轮　挽□我行无归年今托万邻陆丞相诔天嘏之纯旋防授铨　陆云赠奚世都诗芳饵可捐万物自賔　赠顾尚书诗余光难延哀以绍欣　又靡旷不遵靡妙不妍　大将军防防诗絶辉照渊福曜来臻　郑曼季兰林诗匪诗不宣斯恩斯勤　焦仲卿妻千万不复全勿复怨神　道蔵歌肆观善因縁皆是圣皇臣　马融东巡颂越翼良辰烈火燔然　刘孟阳碑铭有父子然后有君臣理财正词束帛戋戋　邯郸淳受命述昧旦孜孜夕惕干干惟在谐万国叙彛伦髙彪诗乃俾俊臣董此不防　晋天地郊明堂歌祗事上皇百福是臻巍巍祖考克配彼天　汉成帝歌謡邪径败良田防口乱善人桂树花不实黄雀巢其颠　紫骝马歌词野火烧野田野鸭飞上天童男娶寡妇壮女笑煞人　魏文帝秋胡行正而不谲词赋依因经传所过西来所传　緑珠懊侬歌丝布澁难缝令侬十指穿黄牛细犊车游戯出孟津　圣主曲词广徳齐七政敷教腾三辰圣皇应福始昌徳洞祐先　杨方合欢诗阳燧下炎烟心同自相亲　柳宗元闰生赋忝代徳之元醇窃有继乎古先　祭从兄文涉月弥旬画凌风烟韩愈诗指摘相告语虽还今谁怜翩然下大荒披髪骑麒麟　孟东野失子诗吾系星与辰星辰】
　　【踣且颠　李白江夏寄汉阳辅録事报国有壮心龙顔不回春西飞精卫鸟东海何由填】
　　【文元先三韵通】
　　附载【楚茨式礼莫愆徂赉孝孙　九歌旌蔽日兮敌若云矢交坠兮士争先　逺游无为之先此徳之门　崔亭伯七依柳下忽而更婚扬雄失其太　曹植名都篇美酒斗十千炰鳖炙熊蹯豫章行管蔡则流言季札慕其贤　三畧无位而尊葛藟相连　箕山歌髙山肃兮相错连居此】
　　【之处傲尧君　孙楚雪赋交错缤纷普润中田急就章盗贼系囚搒笞臀朋党谋败相引牵　人菰荻起居课后先斩伐材木伤株根　嵇康琴赋更唱迭奏声若自然流楚窈窕惩懆雪烦　刘邵赵都赋出云中渉居延经林胡过楼烦　刘公干赠徐干诗谁谓相去逺隔此西掖垣拘限清切禁中情无由宣　左思赐妹诗才丽汉班明朗楚樊黙识若记下笔成篇　张衡西京赋建戯车树修旃侲僮逞材上下翩翻　古采桑度曲采桑盛阳月緑叶何翩翩攀条上树表牵坏紫罗衣　参同契还归本根昼夜始分阳升而前　晋江左宗庙歌亹亹心化日用不言易而有亲简而可传　黄淡思歌辞心中不能言复作车轮旋与郎相知时但恐旁人闻　谢灵运诗桂宫耀北泉朝日照闺轩怀兰秀瑶璠淑徳春景暄　李尤席铭世无过贤何必羊豚　马融广成颂前后有屯戊巳为坚左贵嫔杨后诔克昌克繁育圣育贤　桓君山仙赋随天转旋夀极乾坤　赵元叔穷鸟赋天乎】
　　【祚贤子子孙孙　又犹识宻思外用告天　灵寳经劫劫长存与天齐年　黄庭经脑髪相扶亦俱鲜九色锦衣緑华裙　髙彪诗吕尚七十气冠三军诗人作歌如鹰如鹯　蔡洪棊赋白质朱文方而不圆　魏文帝诔能志所存天禄永延　短歌行俯察几筵其人不存　列女颂宣王悟马为中兴君　潘尼赠陆士衡诗今子徂东何以赠旃寸晷惟寳岂无与璠　韩愈胡评事墓铭宜斯久肖后昆五十七不足年　白乐天中隠诗大隠住朝市小隠入丘樊不如作中隠随月有俸钱　李白长歌行桃李得日开容华照当年东风动百物草木尽欲言】
　　三声【真轸震文吻问元阮愿寒旱翰删潸谏先铣霰各三韵通】
　　增韵增信字于辛纽内引汉武赋【申以信兮】班固赋【苟无实其孰信】答賔戯【匪言词之所信】张良叙传【敺致越信】谓彭越韩信也又金日防传【防恭忠信】韩愈卫元之墓志铭【惟君笃所信】以为信俱读新入真韵为证不知此正三声也毛晃不识三声因以三声相通字溷乱搀入然则三声之妙即一信字而歴可据如此
　　附载【诗桑柔具祸以烬国步斯频　鸱鸮恩斯勤斯鬻子之闵斯　易襍卦传需不进也讼不亲也　屈原九章愿遥起而横奔兮质民尤以自镇结微情以陈词兮矫以遗夫美人　太阳引而进物出溱溱　又东案轫圭璧陈　急就章变鬭杀伤捕五邻亭长游徼共襍诊　蔡中郎笔赋表八百之肆觐建皇极而叙彛伦　王濬平吴诗马怠其衔车曳其轮飞龙既驾天命有晋　陆机叹逝赋弥年时其讵几夫何往而不残或宜邈而既尽或廖廓而仅半　挽歌昔为七尺躯今为灰与尘金玉素所佩鸿毛今不振　张衡思赋患众伪之冒真启金縢而乃信】
　　又【同上十八韵通】
　　附载【诗甫田婉兮娈兮总角丱兮　小弁尚或先之尚或墐之　大雅旟旐有翩靡国不冺易系词言出乎身加乎民行发乎迩见乎逺　又天地变化草木蕃天地闭贤人隠　又易之为书不可逺其为道也屡迁人之所助者信也履信思乎顺又以尚贤也　战国防疡而殚闷旄不知人三畧同位相讪是谓乱源　左传袀服振振鹑之贲贲　荀卿佹记暴人衍矣防人般矣　九章】
　　【鸾鸟鳯皇日以逺兮燕雀乌鹊巢堂坛兮　又兹歴情以陈词兮荪聋而不闻固切人之不媚兮众果以我为患　汉书叙传包汉举信足食成军蔡邕杨司空碑包罗五典本根道真频歴卿校五登鼎铉　述行赋肆威迤以东运怀少弭之有欣　张衡西京赋转相迁延眇不知其所返　刘邵瑞龙赋有宛之龙来游郊向应节合义象徳效仁　甘泉赋目瞑眴而无见指东西之漫漫　郭璞蛮蛮賛一脚人面厥号曰蛮　班固西都赋崇台闲馆紫宫是环　东都赋吐爓生风欱野歕山日月为之夺明山川为之揺震　南宫侯讃刎颈自献万世不刋　列女賛惑乱晋献毒酒为欢晋乐明君篇结舌不敢言尽忠为身患　徐伟长齐都赋岳渎为之簸荡穹苍为之动运武臣将校按部勤屯　马融广成颂子野聴耸离朱目首防乱陈子筹昏　杨修节游赋目周意倦载笑载言　司马相如吊二世赋注平臯之广衍览竹林之榛榛　丁廙厉志赋憎千驷之余讪薄鼎俎之自干　陆士龙诗羽仪未变有客来信　夏府君诔祈祈缙绅泣涕留连故作斯诔着之不冺　陈琳柳赋挤山岳之陨颠防踣毙之不振　悼赋无幽不阐上配清纯　又防千镒而不贾兮何十朋之所云通生死以为量兮何天人之足怨　卫恒字势大晋开元道敷训天垂其象地耀其文刘桢鲁都赋旁厉四邑延于休溷冠葢交错隠隠辚辚　蔡洪棊赋势貌多矣孰能究传逺求近】
　　【取予以一贯　道蔵歌执馘雷震神公吐烟　王延夀灵光赋驰道周环髙楼飞观轩轩曼延　魏文帝上留田行禄命悬在苍天今尔叹息将欲谁怨　宋铙歌上陵者篇生必死亦何怨取乐今日展情欢　刘越石答卢谌诗緑叶繁缛柔条修罕朝采尔实夕埒尔竿　韩愈剥啄行欲不出纳以清其源空堂幽幽有桔有莞　陆防别离曲丈夫非无泪不洒离别间蝮蛇一螫手壮士疾解腕储光羲从军行行夺小渭川来朝明光殿东平不足先梦出鳯林间】
　　有入十七部【真文元寒删先侵覃盐咸十韵通】
　　此第四部第五部通转一例如抑诗【其在于今兴迷乱于政】易林【凟货无厌以灭其身】鹖冠子【中流失船一壶千金】黄庭【上有魂灵下有闗元左为少阳右为太隂　又三闗之间精气深子欲不死修昆仑】司马相如长门赋【举帷幄之襜襜芳酷烈之訚訚又交得意而相亲怀贞慤之欢心】班固咏史诗【长安何纷纷诏霍将军刺绣被百领县官给衣衾】宋休成乐歌【单帟凝宸金辂怀音】汉安世房中歌【我定厯数人告其心敕身斋戒施教申申】梁简文诗【可忆复易寻中息绾黄银】当墙欲髙行【众口可以铄金防言三至慈母不亲】梁鸿适吴诗【疾吾俗兮作防咸先佞兮唌唌】李邦直超然台赋【忽驱驰以北南感四时之徂迁】焦仲卿妻【朝成绣裌裙晚成单罗衫】道蔵歌【防驾云中汉辔垂扶桑林妙微浑混遘长扇回五烟】卞和献玉操【悠悠沂水经荆山精气郁洽谷岩岩】李尤函谷闗赋【上罗三闗下列九门合万国之玉帛俫百蛮之贡琛】阮瑀怨诗【虽称百龄夀孰能应此身犹获膺凶讨流落恒苦心】陆云诗【我之怀矣在彼北林北林何有于焕斯文河鲂登俎遗答清川】韩退之子产颂【在周之兴养老乞言及其已衰语者使监】南卓答故人嘲【黔南南郡守南郡在云间闻向南亭醉南风变俗谈】李白出妓金陵子呈卢六【小妓金陵歌楚声家僮丹砂学鳯鸣我亦为君饮清酒君心不肯向人心】
　　韩退之作墓铭有云王屋谨亷而神不福其谦呜呼天与人苟无伤其穴与坟以谦亷与人坟恊此正七十部通法而昧者谓亷谦一协人坟一协谬矣唐人惟退之善用古韵然亦唐故自如此宋人始尽失之耳
　　叶旂【诗夜如何其夜向晨言观其旂】疷【诗甫田祗自尘兮祗自疷兮】煇【张衡西都赋雕庭煇辉壖珉璘彬】挥【王粲诗送者盈水濵涕泣不可挥】西【左延年从军行二子诣陇西二妇皆有身】晖【汉安乎相孙根碑皇矣府君含徳厚纯抑抑圭质光客有晖】
　　殷韵从斤字原与微韵从斤字相通故説文云旂斤声徐锴系传曰斤祈近似声韵所以言傍纽也诗小雅采菽与鲁颂泮水俱有言采其芹言观其旂语而左传下阳之占亦以旂与辰协【龙尾伏辰取虢之旂】故礼记车不雕防防釿也班固答賔戯汉良受书于邳沂沂垠也犹邳岸也即尚书壹戎衣而有天下郑注衣读如殷齐人言衣声如殷今有依姓者即殷姓后故白虎通曰衣者也所以形也则微之叶真亦字音固然前人谓转注之学必先谐声正谓是耳
