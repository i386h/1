<!-- { "loadSidebar": true } -->
　　臧，甬，侮，获，奴婢贱称也。荆淮海岱杂齐之间，骂奴曰臧，骂婢曰获。齐之北鄙，燕之北郊，凡民男而壻婢谓之臧，女而妇奴谓之获；亡奴谓之臧，亡婢谓之获。皆异方骂奴婢之丑称也。自关而东陈魏宋楚之间保庸谓之甬。秦晋之间骂奴婢曰侮。
　　蔿，讹，哗，涅，化也。燕朝鲜洌水之间曰涅，或曰哗。鸡伏卵而未孚，始化之时，谓之涅。
　　斟，协，汁也。北燕朝鲜洌水之间曰斟，自关而东曰协，关西曰汁。
　　苏，芥，草也。江淮南楚之间曰苏，自关而西或曰草，或曰芥。南楚江湘之间谓之莽。苏亦荏也。关之东西或谓之苏，或谓之荏。周郑之间谓之公蕡。沅湘之南或谓之□。其小者谓之□葇。
　　蘴，荛，芜菁也。陈楚之郊谓之蘴，鲁齐之郊谓之荛，关之东西谓之芜菁，赵魏之郊谓之大芥，其小者谓之辛芥，或谓之幽芥；其紫华者谓之芦菔。东鲁谓之菈□。
　　□，芡，鸡头也。北燕谓之□，青徐淮泗之间谓之芡。南楚江湘之间谓之鸡头，或谓之鴈头，或谓之乌头。
　　凡草木刺人，北燕朝鲜之间谓之茦，或谓之壮。自关而东或谓之梗，或谓之刿。自关而西谓之刺。江湘之间谓之棘。
　　凡饮药傅药而毒，南楚之外谓之瘌，北燕朝鲜之间谓之痨，东齐海岱之间谓之眠，或谓之眩。自关而西谓之毒。瘌，痛也。
　　逞，晓，恔，苦，快也。自关而东或曰晓，或曰逞。江淮陈楚之间曰逞，宋郑周洛韩魏之间曰苦，东齐海岱之间曰恔，自关而西曰快。
　　胶，谲，诈也。凉州西南之间曰胶，自关而东西或曰谲，或曰胶。诈，通语也。
　　揠，擢，拂，戎，拔也。自关而西或曰拔，或曰擢。自关而东，江淮南楚之间或曰戎。东齐海岱之间曰揠。
　　慰，廛，度，凥也。江淮青徐之间曰慰，东齐海岱之间或曰度，或曰廛，或曰践。
　　萃，杂，集也。东齐曰圣。
　　迨，沓，及也。东齐曰迨，关之东西曰沓，或曰及。
　　荄，杜，根也。东齐曰杜，或曰茇。
　　班，彻，列也。北燕曰班，东齐曰彻。
　　瘼，癁，病也。东齐海岱之间曰瘼或曰癁，秦曰瘎。
　　掩，丑，掍，綷，同也。江淮南楚之间曰掩。宋卫之间曰綷，或曰掍。东齐曰丑。
　　裕，猷，道也。东齐曰裕，或曰猷。
　　虔，散，杀也。东齐曰散，青徐淮楚之间曰虔。
　　泛，浼，□，洼，洿也。自关而东或曰洼，或曰泛。东齐海岱之间或曰浼，或曰□。
　　庸，恣，比，侹，更，佚，代也。齐曰佚，江淮陈楚之间曰侹，余四方之通语也。
　　氓，民也。
　　朹，仇也。
　　寓，寄也。
　　露，败也。
　　别，治也。
　　枨，法也。
　　谪，怒也。
　　间，非也。
　　格，正也。
　　□，数也。
　　轸，戾也。
　　屑，洁也。
　　谆，罪也。
　　俚，聊也。
　　捆，就也。
　　苙，圂也。
　　廋，隐也。
　　铦，取也。
　　枨，随也。
　　儓，□，农夫之丑称也。南楚凡骂庸贱谓之田儓。或谓之□，或谓之辟。辟，商人丑称也。
　　庸谓之倯，转语也。
　　褛裂，须捷，挟斯，败也。南楚凡人贫衣被丑弊谓之须捷。或谓之褛裂，或谓之褴褛，故左传曰荜路褴褛以启山林，殆谓此也。或谓之挟斯。器物弊亦谓之挟斯。
　　□，铤，澌，尽也。南楚凡物尽生者曰□生。物空尽者曰铤，铤，赐也。连此□澌皆尽也。铤，空也，语之转也。
　　□，翕，叶，聚也。楚谓之□，或谓之翕。叶，楚通语也。
　　斟，益也。南楚凡相益而又少谓之不斟。凡病少愈而加剧亦谓之不斟，或谓之何斟。
　　差，间，知，愈也。南楚病愈者谓之差，或谓之间，或谓之知。知，通语也。或谓之慧，或谓之憭，或谓之瘳，或谓之蠲，或谓之除。
　　
　　
　　
　　輶轩使者绝代语释别国方言第四
　　
　　襌衣，江淮南楚之间谓之褋，关之东西谓之襌衣。有袌者，赵魏之间谓之袏衣；无袌者谓之裎衣，古谓之深衣。
　　襜褕，江淮南楚谓之□褣，自关而西谓之襜褕，其短者谓之裋褕。以布而无缘，敝而紩之，谓之褴褛。自关而西谓之□，其敝者谓之致。
　　汗襦，江淮南楚之间谓之□。自关而西或谓之袛裯。陈魏宋楚之间谓之襜襦。或谓之襌襦。
　　帬，陈魏之间谓之帔，自关而东或谓之襬。
　　蔽厀，江淮之间谓之袆，或谓之袚。魏宋南楚之间谓之大巾，自关东西谓之蔽厀，齐鲁之郊谓之袡。
　　襦，西南蜀汉谓之曲领，或谓之襦。
　　裈，陈楚江淮之间谓之□。
　　袴，齐鲁之间谓之□，或谓之襱。关西谓之袴。
　　褕谓之袖。
　　衱谓之褗。
　　袿谓之裾。
　　褛谓之衽。
　　褛谓之致。
　　裯谓之褴。
　　无缘之衣谓之褴。
　　无袂衣谓之□。
　　无□之袴谓之襣。
　　□谓之袩。
　　衿谓之交。
　　裺谓之襦。
　　襜谓之□。
　　佩紟谓之裎。
　　褛谓之袩。
　　覆□谓之襌衣。
　　偏裨谓之襌襦。
　　□繵谓之襌。
　　袒饰谓之直袊。
　　襃明谓之袍。
　　绕袊谓之帬。
　　悬裺谓之缘。
　　絜襦谓之蔽厀。
　　裪□谓之袖。
　　帍裱谓之被巾。
　　绕□谓之□裺。
　　厉谓之带。
　　襎裷谓之幭。
　　繄袼谓之□。
　　楚谓无缘之衣曰褴，紩衣谓之褛，秦谓之致。自关而西秦晋之间无缘之衣谓之□。
　　复襦江湘之间谓之□，或谓之筩褹。
　　大袴谓之倒顿，小袴谓之□□。楚通语也。
　　□，巾也。大巾谓之□。嵩岳之南，陈颍之间谓之帤，亦谓之□。
　　络头，帞头，纱缋，□带，□带，□，□，幧头也。自关以西秦晋之郊曰络头，南楚江湘之间曰帞头，自河以北赵魏之间曰幧头，或谓之□，或谓之□。其遍者谓之□带，或谓之□带。
　　覆结谓之帻巾，或谓承露，或谓之覆□。皆赵魏之间通语也。
　　屝，屦，麤，履也。徐兖之郊谓之屝，自关而西谓之屦。中有木者谓之复舄，自关而东复履。其庳者谓之□下，襌者谓之鞮，丝作之者谓之履，麻作之者谓之不借，粗者谓之□，东北朝鲜洌水之间谓之□角。南楚江沔之间总谓之麤。西南梁益之间或谓之□，或谓之□。履，其通语也。徐土邳沂之间，大麤谓之□角。
　　緉，□，绞也。关之东西或谓之緉，或谓之□。绞，通语也。
　　纑谓之缜。
　　
　　
　　
　　輶轩使者绝代语释别国方言第五
　　
　　鍑，北燕朝鲜洌水之间或谓之錪，或谓之鉼。江淮陈楚之间谓之锜，或谓之镂。吴扬之间谓之鬲。
　　釜，自关而西或谓之釜，或谓之鍑。
　　甑，自关而东谓之甗，或谓之鬵，或谓之酢馏。
　　盂，宋楚魏之间或谓之盌。盌谓之盂，或谓之铫锐。盌谓之棹，盂谓之柯。海岱东齐北燕之间或谓之□。
　　□，椷，盏，□，閜，□，□，桮也。秦晋之郊谓之□。自关而东赵魏之间曰椷，或曰盏，或曰□。其大者谓之閜。吴越之间曰□，齐右平原以东或谓之□。桮，其通语也。
　　瓥，陈楚宋魏之间或谓之箪，或谓之□，或谓之瓢。
　　案，陈楚宋魏之间谓之□，自关东西谓之案。
　　桮□，陈楚宋卫之间谓之桮□，又谓之豆筥；自关东西谓之桮□。
　　箸筩，陈楚宋魏之间谓之筲，或谓之籝；自关而西谓之桶檧。
　　□，瓭，□，□，□，□，甀，瓮，瓿甊，□，罂也。灵桂之郊谓之□，其小者谓之瓭。周魏之间谓之□，秦之旧都谓之□，淮汝之间谓之□，江湘之间谓之□。自关而西晋之旧都河汾之间，其大者谓之甀，其中者谓之瓿甊。自关而东赵魏之郊谓之瓮，或谓之罂。东齐海岱之间谓之□。罂，其通语也。
　　罃，陈魏宋楚之间曰□，或曰□。燕之东北朝鲜洌水之间谓之瓺。齐之东北海岱之间谓之儋。周洛韩郑之间谓之甀，或谓之罃。
　　罃谓之□。
　　□谓之□。
　　缶谓之瓿□。其小者谓之瓶。
　　罃甈谓之盎。自关而西或谓之盆，或谓之盎。其小者谓之升瓯。
　　甂，陈魏宋楚之间谓之□。自关而西谓之甂，其大者谓之瓯。
　　所以注斛，陈魏宋楚之间谓之□，自关而西谓之注。
　　箕，陈魏宋楚之间谓之箩。
　　炊箕谓之缩，或谓之□，或谓之□。
　　篝，陈楚宋魏之间谓之墙居。
　　扇，自关而东谓之箑。自关而西谓之扇。
　　碓机，陈魏宋楚自关而东谓之梴。硙或谓之□。
　　繘，自关而东周洛韩魏之间谓之绠，或谓之络。关西谓之繘绠。
　　枥，梁宋齐楚北燕之间或谓之樎，或谓之皁。
　　饮马橐，自关而西谓之裺囊，或谓之裺篼，或谓之□篼。燕齐之间谓之帪。
　　钩，宋楚陈魏之间谓之鹿觡，或谓之钩格。自关而西谓之钩，或谓之□。
　　臿，燕之东北朝鲜洌水之间谓之□，宋魏之间谓之铧，或谓之鍏。江淮南楚之间谓之臿，沅湘之间谓之畚，赵魏之间谓之喿，东齐谓之梩。
　　杷，宋魏之间谓之渠挐，或谓之渠疏。
　　佥，宋魏之间谓之欇殳，或谓之度。自关而西谓之棓，或谓之柫。齐楚江淮之间谓之柍，或谓之桲。
　　刈钩，江淮陈楚之间谓之鉊，或谓之鐹。自关而西或谓之钩，或谓之鎌，或谓之锲。
　　薄，宋魏陈楚江淮之间谓之□，或谓之曲。自关而西谓之薄，南楚谓之蓬薄。
　　橛，燕之东北朝鲜洌水之间谓之椴。
　　槌，宋魏陈楚江淮之间谓之植。自关而西谓之槌，齐谓之样。其横，关西曰□，宋魏陈楚江淮之间谓之□，齐部谓之□。所以县□，关西谓之□，东齐海岱之间谓之□，宋魏陈楚江淮之间谓之缳，或谓之环。
　　簟，宋魏之间谓之笙，或谓之籧□。自关而西谓之簟，或谓之□。其粗者谓之籧篨。自关而东或谓之篕棪。
　　筕篖，自关而东周洛楚魏之间谓之倚佯。自关而西谓之筕篖，南楚之外谓之篖。
　　床，齐鲁之间谓之□，陈楚之间或谓之笫。其杠，北燕朝鲜之间谓之树，自关而西秦晋之间谓之杠，南楚之间谓之赵，东齐海岱之间谓之□。其上板，卫之北郊赵魏之间谓之牒，或曰牑。
　　俎几也，西南蜀汉之郊曰杫。榻前几，江沔之间曰桯，赵魏之间谓之椸。几，其高者谓之虡。
　　籆，榬也。兖豫河济之间谓之榬。络谓之格。
　　繀车，赵魏之间谓之轣辘车，东齐海岱之间谓之道轨。
　　户钥，自关之东陈楚之间谓之键，自关之西谓之钥。
