<!-- { "loadSidebar": true } -->
　　簙谓之蔽，或谓之箘，秦晋之间谓之簙，吴楚之间或谓之蔽，或谓之箭里，或谓之簙毒，或谓之夗专，或谓之□璇，或谓之棊。所以投簙谓之枰，或谓之广平。所以行棊谓之局，或谓之曲道。围棊谓之弈。自关而东齐鲁之间皆谓之弈。
　　
　　
　　
　　輶轩使者绝代语释别国方言第六
　　
　　耸，□，欲也。荆吴之间曰耸，晋赵曰□。自关而西秦晋之间相劝曰耸，或曰□。中心不欲，而由旁人之劝语，亦曰耸。凡相被饰亦曰□。
　　耸，□，聋也。半聋，梁益之间谓之□。秦晋之间听而不聪，闻而不达，谓之□。生而聋，陈楚江淮之间谓之耸。荆扬之间及山之东西双聋者谓之耸。聋之甚者，秦晋之间谓之□。吴楚之外郊凡无有耳者亦谓之□。其言聧者，若秦晋中土谓堕耳者□也。
　　陂，傜，袤也。陈楚荆扬曰陂。自山而西，凡物细大不纯者谓之傜。
　　由迪，正也。东齐青徐之间相正谓之由迪。
　　□，恧，惭也。荆扬青徐之间曰□，若梁益秦晋之间言心内惭矣。山之东西自愧曰恧，赵魏之间谓之□。
　　寋，展，难也。齐晋曰寋。山之东西凡难貌曰展。荆吴之人相难谓之展，若秦晋之言相惮矣。齐鲁曰燀。
　　胥，由，辅也。吴越曰胥，燕之北鄙曰由。
　　蛩□，战栗也。荆吴曰蛩□，蛩□又恐也。
　　錪，锤，重也。东齐之间曰錪，宋鲁曰锤。
　　鋡，龛，受也。齐楚曰鋡，扬越曰龛。受，盛也，犹秦晋言容盛也。
　　矔，眮，转目也。梁益之间瞋目曰矔，转目顾视亦曰矔，吴楚曰眮。
　　逴，骚，□，蹇也。吴楚偏蹇曰骚，齐楚晋曰逴。
　　□，嗌，噎也。楚曰□，秦晋或曰嗌，又曰噎。
　　怠，陁，坏也。
　　□，垫，下也。凡柱而下曰□，屋而下曰垫。
　　伆，邈，离也。楚谓之越，或谓之远。吴越曰伆。
　　颠，顶，上也。
　　诬，□，与也。吴越曰诬，荆齐曰□与，犹秦晋言阿与。
　　掩，□，取也。自关而东曰掩，自关而西曰□，或曰狙。
　　□，□，视也。东齐曰□，吴扬曰□。凡以目相戏曰□。
　　遥，广，远也。梁楚曰遥。
　　汩，遥，疾行也。南楚之外曰汩，或曰遥。
　　蹇，妯，扰也。人不静曰妯，秦晋曰蹇，齐宋曰妯。
　　絓，挈，□，介，特也。楚曰□，晋曰絓，秦曰挈。物无耦曰特，兽无耦曰介。
　　飞鸟曰双，鴈曰椉。
　　台既，失也。宋鲁之间曰台既。
　　隐，据，定也。
　　禀，浚，敬也。秦晋之间曰禀，齐曰浚，吴楚之间自敬曰禀。
　　悛，怿，改也。自山而东或曰悛，或曰怿。
　　坻，坥，场也。梁宋之间蚍蜉□鼠之场谓之坻，螾场谓之坥。
　　徥，用，行也。朝鲜洌水之间或曰徥。
　　铺颁，索也。东齐曰铺颁，犹秦晋言抖薮也。
　　参，蠡，分也。齐曰参，楚曰蠡，秦晋曰离。
　　□，披，散也。东齐声散曰□，器破曰披。秦晋声变曰□，器破而不殊其音亦谓之□，器破而未离谓之璺。南楚之间谓之□。
　　缗，绵，施也。秦曰缗，赵曰绵。吴越之间脱衣相被谓之缗绵。
　　悀，偪，满也。凡以器盛而满谓之悀，腹满曰偪。
　　徯酰，冉镰，危也。东齐□物而危谓之徯酰，伪物谓之冉镰。
　　纰，绎，督，雉，理也。秦晋之间曰纰。凡物曰督之，丝曰绎之。
　　矤，吕，长也。东齐曰矤，宋鲁曰吕。
　　□，膐，力也。东齐曰□，宋鲁曰膐。膐，田力也。
　　瘱，□，审也。齐楚曰瘱，秦晋曰□。
　　□，□，諟也。吴越曰□□。
　　揞，揜，错，摩，藏也。荆楚曰揞，吴扬曰揜，周秦曰错，陈之东鄙曰摩。
　　抾摸，去也。齐赵之总语也。抾摸犹言持去也。
　　舒勃，展也。东齐之间凡展物谓之舒勃。
　　抠揄，旋也。秦晋凡物树稼早成熟谓之旋，燕齐之间谓之抠揄。
　　絚，筳，竟也。秦晋或曰絚，或曰竟，楚曰筳。
　　□，□，续也。秦晋续析谓之□，绳索谓之□。
　　擘，楚谓之纫。
　　阎笘，开也。东齐开户谓之阎苫，楚谓之闿。
　　杼，柚，作也。东齐土作谓之杼，木作谓之柚。
　　厉，卬，为也。瓯越曰卬，吴曰厉。
　　戏，惮，怒也。齐曰戏，楚曰惮。
　　爰，喛，恚也。楚曰爰，秦晋曰喛，皆不欲譍而强畣之意也。
　　□，艾，长老也。东齐鲁卫之间凡尊老谓之□，或谓之艾。周晋秦陇谓之公，或谓之翁。南楚谓之父，或谓之父老。南楚□洭之间母谓之媓，谓妇妣曰母姼，称妇考曰父姼。
　　巍，峣，崝，崄，高也。
　　猒，塞，安也。
　　□，□，怜也。
　　掩，翳，薆也。
　　佚愓，缓也。
　　
　　
　　
　　輶轩使者绝代语释别国方言第七
　　
　　谆憎，所疾也。宋鲁凡相恶谓之谆憎，若秦晋言可恶矣。
　　杜，蹻，歰也。赵曰杜，山之东西或曰蹻。
　　佻，抗，县也。赵魏之间曰佻，自山之东西曰抗。燕赵之郊县物于台之上谓之佻。
　　发，税，舍车也。东齐海岱之间谓之发，宋赵陈魏之间谓之税。
　　肖，类，法也。齐曰类，西楚梁益之间曰肖。秦晋之西鄙自冀陇而西使犬曰哨，西南梁益之间凡言相类者亦谓之肖。
　　憎，懹，惮也。陈曰懹。
　　谯，讙，让也。齐楚宋卫荆陈之间曰谯，自关而西秦晋之间凡言相责让曰谯让，北燕曰讙。
　　佥，胥，皆也。自山而东五国之郊曰佥，东齐曰胥。
　　侔莫，强也。北燕之外郊凡劳而相勉若言努力者谓之侔莫。
　　□倯，骂也。燕之北郊曰□倯。
　　展，惇，信也。东齐海岱之间曰展，燕曰惇。
　　斯，掬，离也。齐陈曰斯，燕之外郊朝鲜洌水之间曰掬。
　　蝎，噬，逮也。东齐曰蝎，北燕曰噬。逮，通语也。
　　皮傅，弹憸，强也。秦晋言非其事谓之皮傅，东齐陈宋江淮之间曰弹憸。
　　膊，晒，晞，□也。东齐及秦之西鄙言相□僇为膊。燕之外郊朝鲜洌水之间，凡□肉，发人之私，披牛羊之五藏，谓之膊。□五谷之类，秦晋之间谓之晒，东齐北燕海岱之郊谓之晞。
　　熬，□，煎，□，巩，火干也。凡以火而干五谷之类，自山而东，齐楚以往，谓之熬；关西陇冀以往，谓之□；秦晋之间或谓之□，凡有汁而干谓之煎，东齐谓之巩。
　　胹，饪，亨，烂，糦，酋，酷，熟也。自关而西秦晋之郊曰胹，徐扬之间曰饪，嵩岳以南陈颍之间曰亨。自河以北赵魏之间火熟曰烂，气熟曰糦，久熟曰酋，谷熟曰酷。熟，其通语也。
　　魏盈，怒也。燕之外郊朝鲜洌水之间，凡言呵叱者谓之魏盈。
　　□□，隑企，立也。东齐海岱北燕之郊跪谓之□□，委痿谓之隑企。
　　泷涿谓之沾渍。
　　希，铄，摩也。燕齐摩铝谓之希。
　　平均，赋也。燕之北鄙东齐北郊凡相赋敛谓之平均。
　　罗谓之离，离谓之罗。
　　钊，超，远也。燕之北郊曰钊，东齐曰超。
　　汉漫，□眩，懑也。朝鲜洌水之间烦懑谓之汉漫，颠眴谓之□眩。
　　怜职，爱也。言相爱怜者，吴越之间谓之怜职。
　　茹，食也。吴越之间凡贪饮食者谓之茹。
　　竘，貌，治也。吴越饰貌为竘，或谓之巧。
　　煦，煅，热也，干也。吴越曰煦煅。
　　攍，膂，贺，□，儋也。齐楚陈宋之间曰攍。燕之外郊越之垂瓯吴之外鄙谓之膂。南楚或谓之攍。自关而西陇冀以往谓之贺，凡以驴马馲驼载物者谓之负他，亦谓之贺。
　　树植，立也。燕之外郊朝鲜洌水之间凡言置立者谓之树植。
　　过度谓之涉济。
　　福禄谓之祓戬。
　　傺，眙，逗也。南楚谓之傺，西秦谓之眙。逗，其通语也。
　　
　　
　　
　　輶轩使者绝代语释别国方言第八
　　
　　虎，陈魏宋楚之间或谓之李父，江淮南楚之间谓之李耳，或谓之于□。自关东西或谓之伯都。
　　貔，陈楚江淮之间谓之□，北燕朝鲜之间谓之□，关西谓之狸。
　　貛，关西谓之貒。
　　鸡，陈楚宋魏之间谓之鸊□，桂林之中谓之割鸡，或曰□。北燕朝鲜洌水之间谓伏鸡曰抱。爵子及鸡雏皆谓之鷇。其卵伏而未孚始化谓之涅。
　　猪，北燕朝鲜之间谓之豭，关东西或谓之彘，或谓之豕。南楚谓之豨。其子或谓之豚，或谓之貕，吴扬之间谓之猪子。其槛及蓐曰橧。
　　布谷，自关东西梁楚之间谓之结诰，周魏之间谓之击谷，自关而西或谓之布谷。
　　□鴠，周魏齐宋楚之间谓之定甲，或谓之独舂。自关而东谓之城旦，或谓之倒悬，或谓之鴠鴠。自关而西秦陇之内谓之鹖鴠。
　　鸠，自关而东周郑之郊韩魏之都谓之□鷱，其□鸠谓之鸊鷱。自关而西秦汉之间谓之鵴鸠，其大者谓之鳻鸠，其小者谓之□鸠，或谓□鸠，或谓之□鸠，或谓之鹘鸠。梁宋之间谓之鹪。
　　□鸠，燕之东北朝鲜洌水之间谓之鶝□。自关而东谓之戴鵀，东齐海岱之间谓之戴南，南犹鵀也。或谓之鶭鸅，或谓之戴鳻，或谓之戴胜。东齐吴扬之间谓之鵀。自关而西谓之服鶝，或谓之□鶝。燕之东北朝鲜洌水之间谓之□。
　　蝙蝠，自关而东谓之服翼，或谓之飞鼠，或谓之老鼠，或谓之□鼠。自关而西秦陇之间谓之蝙蝠。北燕谓之蟙□。
　　鴈，自关而东谓之鴚□，南楚之外谓之□，或谓之鸧鴚。
　　桑飞，自关而东谓之工爵，或谓之过鸁，或谓之女□。自关而东谓之鸋鴂。自关而西谓之桑飞，或谓之懱爵。
　　□黄，自关而东谓之鸧鹒。自关而西谓之□黄，或谓之黄鸟，或谓之楚雀。
　　野凫其小而好没水中者，南楚之外谓之鷿鷉，大者谓之鹘蹏。
　　守宫，秦晋西夏谓之守宫，或谓之蠦□，或谓之蜤易。其在泽中者谓之易蜴。南楚谓之蛇医，或谓之蝾螈。东齐海岱谓之螔□。北燕谓之祝蜓。桂林之中守宫大者而能鸣谓之蛤解。
　　宛野谓鼠为□。
　　鸡雏徐鲁之间谓之□子。
　　
　　
　　
　　輶轩使者绝代语释别国方言第九
　　
　　戟，楚谓之□。凡戟而无刃秦晋之间谓之□，或谓之鏔，吴扬之间谓之戈。东齐秦晋之间谓其大者曰镘胡，其曲者谓之钩□镘胡。
　　三刃枝，南楚宛郢谓之匽戟。其柄自关而西谓之柲，或谓之殳。
　　矛，吴扬江淮南楚五湖之间谓之鍦，或谓之鋋，或谓之鏦，其柄谓之矜。
　　箭，自关而东谓之矢，江淮之间谓之鍭，关西曰箭。
　　钻谓之鍴。
　　矜谓之杖。
　　剑削，自河而北燕赵之间谓之室，自关而东或谓之廓，或谓之削，自关而西谓之□。
　　盾，自关而东或谓之瞂，或谓之干。关西谓之盾。
　　车下铁，陈宋淮楚之间谓之毕。大车谓之綦。
　　车轊，齐谓之□。
