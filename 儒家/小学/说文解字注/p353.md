<!-- { "loadSidebar": true } -->
　　注解：地也。《易》之卦也。象传曰：地势坤，君子以厚德载物。说卦传曰：坤，顺也。按伏羲取天地之德为卦，名曰乾坤。从土□。会意。苦昆切。十三部。土位在□也。此说从□之意也。说卦传曰：坤也者，地也。万物皆致养焉，故曰致役乎坤，坤正在申位。自仓颉造字已然，后儒乃臆造干南坤北为伏羲先天之学，说卦传所定之位为文王后天之学，甚矣人之好怪也。或问伏羲画八卦，卽有乾坤震巽等名与不。曰有之。伏羲三奇谓之干，三耦谓之坤。而未有干字坤字，传至于仓颉乃后有其字。坤□特造之，干震坎离艮兑以音义相同之字为之，故文字之始作也。有义而后有音，有音而后有形，音必先乎形。名之曰乾坤者，伏羲也。字之者，仓颉也。画卦者，造字之先声也。是以不得云三卽坤字。〖注〗巛、□，古文。
　　路径：段注说文□第十三卷□土部
　　标题：垓ɡāi
　　注解：兼晐，八极地也。晐各本作垓。今正。晐俗作该。日部晐下曰：兼晐也。此用其义释垓，以□韵为训也。凡四方所至谓之四极。八到所至谓之八极。淮南书曰：八纮之外乃有八极，非此义也。兼备八极之地谓之垓。从土亥声。古哀切。一部。《国语》曰：“天子凥九垓之田。”郑语曰：王者居九畡之田，收经入以食兆民。韦云：九畡，九州岛之极数也。又楚语：天子之田九畡，以食兆民。韦云：九畡，九州岛之内有畡数也。食兆民，民耕而食其中也。天子曰兆民，按畡者垓字之异也。韦云有垓数者，卽风俗通千生万，万生亿，亿生兆，兆生经，经生垓。
　　路径：段注说文□第十三卷□土部
　　标题：墺ào
　　注解：四方之土可定凥者也。各本作四方土可居也。少三字。今依李善西都赋注正。禹贡：四墺旣宅。今作隩者，卫包改也。伪孔传曰：四方之土可居。玉篇土部引夏书四墺旣宅。广韵三十七号墺字注曰：四墺，四方土。文选西都赋，天地之隩区。李注引此说文。知班赋本从土，唐以后人乃改之，如今本尚书释文之作隩耳。周语：宅为九隩。注云：隩，内也。其字从□。从土奥声。于六切。三部。按音转多读于报切。□，古文墺。葢壁中禹贡如是与。〖注〗圫、□，古文。
　　路径：段注说文□第十三卷□土部
　　标题：堣yú
　　注解：堣夷，在冀州旸谷，旸各本作阳。今正。日部曰。旸，日出也。引虞书曰旸谷。则此当作旸可知也。山部崵下曰：首崵山在辽西。一曰：嵎铁，崵谷也。嵎铁崵三字皆与此异。嵎当作禺，葢堣夷旸谷者，孔氏古文如是。禺铁崵谷者，今文尚书如是。今尧典作宅嵎夷，曰旸谷。依古文而堣讹嵎，恐卫包所改耳。玉篇、唐韵皆作堣。可证。尧典音义曰：尚书考灵曜及史记作禺铁。尚书正义卷二曰：夏矦等书古文宅堣夷(堣作嵎者讹)为宅嵎□。嵎□卽禺铁之异字。凡纬书皆用今文，故知许土部所偁为古文，山部为今文。尚书如昧谷为古文。桺榖为今文。正同。详见古文尚书撰异。堣夷旸谷，许明云在冀州。山部曰：首崵山在辽西。一曰禺铁，崵谷。一曰犹一名，非有二物。辽西正在冀州，然则尧典之堣夷非禹贡靑州之嵎夷。司马贞注禹贡云：今文尚书及帝命验并作禺铁在辽西，此谓尧典也。陆氏引马云：嵎，海隅也。夷，莱夷也。马释尧典始以禹贡释之，而伪孔传大意从之，羲和测日不必远至海外也。伪孔云：日出于谷而天下明，故称旸谷。似以此旸谷与日初出东方汤谷合而一之，其谬不亦甚乎。立春日。日值之而出。日正当堣夷而出。乃许所闻尚书古义如此。从土禺声。噳俱切。五部。《尙书》曰：“宅堣夷。”许之例不云尚书，此当云唐书，改之者作虞书。其说见禾部。
　　路径：段注说文□第十三卷□土部
　　标题：坶mù
　　注解：朝歌南七十里地。《周书》曰：“武王与纣战于坶野。”此书序文也。今书序纣作受，坶作牧。诗大明，矢于牧野。正义引郑书序注云：牧野，纣南郊地名。礼记及诗作□野，古字耳。此郑所见诗，礼记作□，书序只作牧也。许所据序则作坶，葢所传有不同。坶作□者，字之增改也，每亦母声也。从土母声。莫六切。三部。徐邈曰：牧一音茂。
　　路径：段注说文□第十三卷□土部
　　标题：坡pō
　　注解：阪也。□部曰：坡者曰阪。此二篆转注也。又曰：陂，阪也，是坡陂二字音义皆同也。坡谓共陂陀。毛诗：隰则有泮。传曰：泮，坡也。此释叚借之法。谓泮卽坡之双声叚借也。郑不从其说，而易之曰读为畔。从土皮声。滂禾切。十七部。
　　路径：段注说文□第十三卷□土部
　　标题：坪pínɡ
　　注解：地平也。旧钞小徐本作□。广韵：□，地名。今义也。从土平，平亦声。小徐无平亦二字。皮命切。十一部。亦平声。
　　路径：段注说文□第十三卷□土部
　　标题：均jūn
　　注解：平徧也。平者，语平舒也。引□为凡平舒之偁。徧者，帀也。平徧者，平而帀也，言无所不平也。小雅节南山传曰：均，平也。古多叚旬为均，亦叚钧为均。从土匀，匀者，帀也。故以会意。匀亦声。小徐无匀亦二字。居匀切。十二部。
　　路径：段注说文□第十三卷□土部
　　标题：壤rǎnɡ
　　注解：柔土也。大雅：陶复陶穴。毛传：陶其土而复之，陶其壤而穴之。九章筭术：今有穿地积一万尺，问为坚壤各几何，荅曰：为坚七千五百尺，为壤一万二千五百尺。穿地四，为壤五。为坚三，为墟四。刘徽注：壤谓息土，坚谓筑土，周礼：辨十有二壤之名物，而知其种，以敎稼穑树蓺。注：壤亦土地，以万物自生言则言土，土犹吐也。以人所耕而树蓺言则言壤。壤，和缓之皃。某氏注尚书曰：无块曰壤，周礼草人：坟壤用麋，勃壤用狐。郑云：坟壤润解。勃壤粉解。释名曰：壤，瀼也，肥濡意也。按言物性之自然，壤异乎坚土，言人功，则凡土皆得而壤之。壤与柔弱双声。谷梁：日有食之。传曰：吐者外壤，食者内壤。阙然不见其壤，有食之者也。麋信云：齐鲁之闲谓□地出土，鼠作穴出土皆曰壤。按虫鼠所出字亦作场，作场。音失羊反。见方言，亦取柔意，今俗语谓弱曰壤。汉书：壤子王梁、代。壤谓肥晠也。从土□声。如两切。十部。
　　路径：段注说文□第十三卷□土部
　　标题：塙què
　　注解：坚不可拔也。坚者，刚土也。拔者，擢也。不可拔者，不可擢而起之也。易文言曰：确乎其不可拔，潜龙也。虞翻曰：确，刚皃也。郑曰：坚高之皃。按今易皆作确。考释文曰：说文云高至。□辞：夫干，确然示人易矣。释文曰：说文云高至，皆不言说文作隺，是则陆所据易二皆作隺。而今本俗误也。许意隺训高至，塙训坚不可拔，文言字作隺而义从塙，□辞乃义如其字。从土高声。苦角切。古音在二部。今俗字作确，乃确字之变耳。
　　路径：段注说文□第十三卷□土部
　　标题：墽qiāo
　　注解：硗也。石部曰：硗者，礊石也。礊者，坚也。礉之义同硗，则兼谓土石坚□耳，其字亦作硗。何注公羊云：硗埆不生五谷曰不毛。从土敫声。口交切。二部。
　　路径：段注说文□第十三卷□土部
　　标题：垆lú
　　注解：黑刚土也。各本无黑字。依韵会则小徐有。尚书正义所引同。今补。释名曰：土黑曰垆，卢然解散也。周礼草人，埴垆用豕。郑云：埴垆，黏疏者，以黏释埴，以疏释垆。黑部曰：齐谓黑为黸。古文作旅。许于黸得其义云：黑而刚，则疏之义亦见矣。从土卢声。洛乎切。五部。
　　路径：段注说文□第十三卷□土部
　　标题：□xīnɡ
　　注解：赤刚土也。草人凡粪种，骍刚用牛。故书骍为挈，杜子春挈读为骍，谓地色赤而土刚强也。按马部无□字，子春易字作解。必塙然易为□字，而许用其说入说文也。然则相承作□又讹作骍者，乃大缪耳。从土，觲省声。息营切。十一部。
　　路径：段注说文□第十三卷□土部
　　标题：埴zhí
　　注解：黏土也。禹贡：厥土赤埴坟，周礼草人埴垆。考工记：搏埴之工。孔传、郑注皆曰：埴，黏土也。释名：土黄而细密曰埴。埴，膱也，黏昵如脂之膱也。按禹贡埴字，郑本作戠而读为炽。炽，赤皃也。见禹贡音义及蜀都赋丹沙赩炽李注。又太平御览三十七引东晋会稽谢沈古文尚书注：徐州土赤戠坟。戠音志。又禹贡正义曰：戠埴音义同。埴为黏土，故土黏曰戠。葢孔本本亦作戠，惟孔释戠为黏土。郑易戠为炽，释为赤皃。见经文赤戠连读为异耳。据释文则韦昭所注汉地理志亦作戠。而今汉书作埴。晋书成公绥天地赋云：海岱赤□，华梁靑黎。何超音义□尺志反，此又戠之加土旁者也。戠□□皆埴之异字。从土直声。常职切。一部。按广韵常职昌志二切，今江浙俗语皆用昌志一切。
　　路径：段注说文□第十三卷□土部
　　标题：坴lù
　　注解：土凷坴坴也。坴坴，大□之皃。从土圥声。力竹切。三部。读若速。大徐本速作逐，误也。坴读如速，与鼀读七宿切意同。一曰坴梁地。始皇本纪三十三年，发诸赏逋亾人，赘、壻、贾人略取陆梁地，为桂林象郡南海，以适遗戍，字作陆。按坴梁葢其地多土□，而土性强梁也。
　　路径：段注说文□第十三卷□土部
　　标题：□hún
　　注解：土也。土葢□之误。集韵□字亦作□，类篇□亦苦会切，墣也。葢自坴至堛并重文六篆皆言□，此土也二字浅人所改。从土军声。户昆切。十三部。雒阳有大□里。雒作洛，非，今正。说详水部洛下。大□，雒阳里名，此举为□篆之证也。汉王子侯表，土军侯郢客。师古曰：土军，西河之县，说者以为洛阳土军里，非也。按土军里乃大□里之误。依此注疑大本作土。土□里或有作土军里者，故说汉书者或偶用之。
　　路径：段注说文□第十三卷□土部
　　标题：墣pú
　　注解：凷也。吴语曰：□人畴枕王以墣。淮南书曰：土之胜水也。非以一墣塞江。从土菐声。匹角切。古音在三部。圤，墣或从卜。卜声亦在三部。
　　路径：段注说文□第十三卷□土部
　　标题：□kuài
　　注解：墣也。是曰转注。丧服传曰：寝苫枕□。从土凵，凵屈象形。小徐本如是。屈者，无尾也。□之形略方，而体似无尾者，故从土而象其形。苦对切。十五部。块，俗凷字。依尔雅释文。
　　路径：段注说文□第十三卷□土部
　　标题：堛bì
　　注解：□也。释言：□，堛也。郭引枕王以堛。堛卽璞之异文。礼运蒉桴注曰：蒉读为□，声之误也。□，堛也。从土畐声。芳逼切。一部。
