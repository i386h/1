<!-- { "loadSidebar": true } -->
　　注解：抠衣也。高注淮南曰：攐，缩也。按诗言褰裳，当作此篆。褰训绔，非其义也。亦有作鶱者，谓亏其下体之衣，较作褰为长。从手褰声。按此篆与□篆别者，以从衣也。当云从手衣，寒省声。会意兼形声。去□切。十四部。
　　路径：段注说文□第十二卷□手部
　　标题：撎yì
　　注解：□举首下手也。六字各本作举手下手也五字，今正。西征赋注、玉篇引说文有拜字。左传成十六年释文引字林举首下手。皆是也。凡不跪不为拜，跪而举其首惟下其手是曰肃拜，汉人曰撎。周礼九拜：九曰肃拜。先郑注云：肃拜，但俯下手，今时撎是也。郑注少仪曰：肃拜，拜不低头也。云但俯下手，云不低头，正与举首下手合。今本说文旣讹，而少仪注又□不字，作拜低头，乃终古昧其礼矣。程氏瑶田曰：言举首者，以别于□首、顿首、空首三拜皆必下其首也。按此妇人之拜也。妇人以肃拜当男子之空首，少仪云妇人吉事，虽有君赐肃拜是也。以手拜当男子之稽首，少仪之手拜、士昏之礼之拜极地是也。以稽颡当男子之顿首，丧服小记之为夫与长子稽颡是也。肃拜与成十六年之肃不同。肃不连拜。介者不拜，长揖而已。不拜者，不跪也。肃拜则跪而举首下手也。〇南宋张淏云谷杂记引程氏考古编云：国史王贻孙传：大祖尝问赵普拜礼，何以男子跪而妇人不跪。普访礼官，无有知者。贻孙曰：唐天后朝，妇人始拜而不跪。普问所出。曰：大和中，有幽州从事张建章着渤海国记备言其事。予按(予，程氏自偁)后周天元大象二年，诏内外命妇皆执笏，其拜宗庙及天台，皆俯伏如男子。据此诏特令于庙朝跪，其它拜不跪矣。岂武后时幷庙朝不跪，建章记之未详耶。周昌谏帝废太子，吕后见昌为跪谢。战国策：苏秦嫂蛇行匍匐四拜，自跪而谢。隋志：皇帝□后，后先拜后起，皇帝后拜先起。则唐以前妇拜皆跪伏也。玉裁按妇人拜亦无不跪者，肃拜跪而举首不俯伏，虽拜君赐亦然。天元时令拜宗庙天台俯伏如男子，可以证常拜之跪而不必俯伏也。至于天后而始不跪。孙甫唐书曰：武后欲尊妇人，始易今拜。从手壹声。于计切。古音在十二部。读如壹。
　　路径：段注说文□第十二卷□手部
　　标题：揖yī
　　注解：攘也。攘，汲古阁改作让，误。此与下文攘推也相联为文。郑礼注云：推手曰揖。凡拱其手使前曰揖，凡推手小下之为土揖，推手小举之为天揖，推手平之为时揖也。成十六年：敢肃使者。则若今人之长揖。从手咠声。伊入切。八部。一曰手箸匈曰揖。此别一义。上言揖以为让，谓手远于胸。此手箸于胸曰揖者。箸，直略切。礼经有揖有厌。厌，一涉切。推手曰揖，引手曰厌。推者，推之远胸。引者，引之箸胸。如乡飮酒：主人揖先入。此用推手也。宾厌眔宾。此用引手也，谦若不敢前也。今文厌皆作揖，则今文礼有揖无厌。许君于礼或从古文，或从今文。此手箸胸曰揖，葢于此从今文，不从古文。是以统谓之揖尒，推手、引手随宐而用，今人谦让亦兼有此二者。周礼疏、仪礼疏厌或作撎，讹字不可从。
　　路径：段注说文□第十二卷□手部
　　标题：攘rànɡ
　　注解：推也。推手使前也。古推让字如此作。上曲礼注曰：攘，古让字。许云：让者，相责让也。攘者，推也。从古也。汉书礼乐志：盛揖攘之容。艺文志：尧之克攘。司马迁传：小子何敢攘。皆用古字。凡退让用此字，引申之使人退让亦用此字，如攘寇、攘夷狄是也。从手襄声。汝羊切。按当人样切。十部。
　　路径：段注说文□第十二卷□手部
　　标题：拱ɡǒnɡ
　　注解：敛手也。敛当作捡，与下篆相联为文。尚书大传曰：拱则抱鼓。皇侃论语疏曰：拱，沓手也。九拜皆必拱手而至地，立时敬则拱手，如檀弓孔子与门人立拱，论语子路拱而立，玉藻臣侍于君垂拱是也。行而张拱曰翔。凡拱不必皆如抱鼓也。推手曰揖，则如抱鼓。拜手，则敛于抱鼓。稽首、顿首，则以其敛于抱鼓者下之。引手曰厌，则又较敛于拜手。凡沓手，右手在内，左手在外，是谓尚左手。男拜如是，男之吉拜如是，丧拜反是。左手在内，右手在外，是谓尚右手。女拜如是，女之吉拜如是，丧拜反是。丧服记：袪尺二寸。注曰：袪，袖口也。尺二寸足以容中人之倂两手也。吉时拱尚左手，丧时拱尚右手。合内则、奔丧、檀弓尚左尚右之文释之，可以知拱时沓手之宐矣。拱，古文叚借作共。乡飮酒礼注曰：共，拱手也。〇尚书大传注曰：两手搤之曰拱。然则桑榖一暮大拱，孟子拱把之桐梓皆非沓手之拱，拱之小者也。赵岐云：合两手。徐锴云：两手大指头相拄。从手共声。居竦切。九部。
　　路径：段注说文□第十二卷□手部
　　标题：捡liǎn
　　注解：拱也。凡敛手宐作此字。从手佥声。良冄切。七部。
　　路径：段注说文□第十二卷□手部
　　标题：□bài
　　注解：首至手也。各本作首至地也，今正。首至地谓□首，拜中之一，不可该九拜。拜之名生于空首，故许言首至手。周礼之空首，他经谓之拜手。郑注曰：空首，拜头至手。所谓拜手也。何注公羊传曰：头至手曰拜手。某氏注尚书大甲、召诰曰：拜手，首至手也。何以谓之头至手。足部曰：跪者，所以拜也。旣跪而拱手，而头俯至于手，与心平，是之谓头至手，荀卿子曰平衡曰拜是也。头不至于地，是以周礼谓之空首。空首者，对□首、顿首之头箸地言也。详言曰拜手，省言曰拜。拜本尃为空首之偁，引申之则□首、顿首、肃拜皆曰拜。□首者何也。拜头至地也。旣跪而拱手下至于地，而头亦下至于地，荀卿所谓下衡曰□首。白虎通、郑注周礼、何注公羊、某氏注尚书召诰、赵注孟子皆曰：拜头至地曰□首是也。顿首者，拜头叩地也。旣跪而拱手下至于地，而头不徒下至地，且叩触其頟，是之谓顿首，荀卿所谓至地曰□颡也。周礼之顿首，卽他经之□颡，故周礼注云：顿首，头叩地。士丧礼、檀弓□颡注云：头触地叩，触一也。凡言拜手□首，言拜□首者，先空首而后□首也。言拜而后□颡者，先空首而后顿首也。言□颡而后拜者，先顿首而后空首也。言□颡而不拜者，徒顿首而不空首也。空首、□首、顿首三拜为经，振动、吉拜、凶拜、奇拜、褒拜、肃拜为纬。振动者，战栗变动之拜。有不必为此三拜而为此三拜者也。吉拜者，拜之常也。当拜而拜，当□首而□首是也。凡□首未有用于凶者也。凶拜者何也。拜而后□颡，□颡而后拜皆是也。凡顿首未有不用于凶者也。奇拜者，一拜也。一□首，一顿首亦是也。□少之□也。褒拜者，拜不止于□也。□首顿首不止于再者，亦是也。多大之□也。肃拜者，妇人之拜不低头者也。总计之曰九拜。凡云拜手者，头至手，故其字从手，作□。从手□。□见夲部，疾也。徐锴曰：从□者，言进趋之疾。按释名曰：拜于丈夫为跌。跌然屈折下就地也。博怪切。十五部。□，古文□,从二手。葢从二手，而比声。凡拜必兼用首、手、足三者，而造字者重手，故从手。□首、顿首则重头，故从首、页。〇又汗□曰：□出说文。是则从二古文手也。但杨雄说□（居竦）从□手作，。岂不相混乎。拜，杨雄说：□从□手下。葢爰礼等所说杨所作训纂篇中字如此。凡空首，首至手而平衡，手未尝下于心也。□首、顿首则下矣。杨葢兼三拜而制此字也。见于周礼者作□，他经皆同子云作。
　　路径：段注说文□第十二卷□手部
　　标题：捾wò
　　注解：搯捾也。捾乃复举字，误移搯下耳。义理与抉略同。今人剜字当作此。大徐附剜于刀部，非也。从手官声。乌括切。十四部。一曰援也。援者，引也。
　　路径：段注说文□第十二卷□手部
　　标题：搯tāo
　　注解：捾也。鲁语：公父文伯母戒文伯之妾曰：无洵涕，无搯膺。韦注：搯，叩也。膺，胷也。按韦注卽俗所谓椎心。丧礼有擗拊心也，则叩胷亦未为失。此正谓哀之甚，如欲挑出心肝者然，韦只言其大致而已。今人俗语亦云搯出。文选长笛赋：搯膺擗摽。李善引国语及韦注而云苦洽反，殊误。苦洽切当是掐字，从臽声，爪刺也。下引魏书程昱传：昱于魏武前忿争，声气忿高，边人掐之乃止。是则从臽之掐，于搯膺豪不相涉也。韩子文搯擢胃肾，亦是用搯膺字。通俗文：捾出曰掏，爪按曰掐。掏卽搯也。许不录掐。从手舀声。土刀切。古音在三部。《周书》曰：“师乃搯。”尚书大誓文。汉大誓有今文、古文之别。合于伏生二十八篇者，后得之大誓，今文也。马、郑所注者，孔壁之大誓，古文也。尚书大传：师乃慆。郑云：慆，喜也。此今文大誓也。许所偁作师乃搯，此古文大誓也。如古文流为雕，今文作流为乌之比。详古文尚书撰异。搯者，□兵刃□习击刺也。□，各本作拔，诗淸人释文引作抽，今据正。此释大誓搯字之义，以明与训捾之搯不同也。凡说文旣说字义而引经又释其义者，皆以明说经与说字不同。如圛训回行，商书之曰圛则训圛者□云半有半无。堲训以土增大道，唐书之朕堲谗说殄行则训堲疾恶也。□训火不明，周书之布重□席则训织蒻席也。此亦同此例。搯本训捾，而大誓之搯训抽兵刃以习击□。搯与抽同，于六书为叚借，故必箸之。《诗》曰：“左旋右□。”左右当作又。□，各本作搯，自陆氏作诗音义时已误，今正。此引诗郑风淸人文为抽兵刃之证也。毛曰：右抽者，抽矢以□。笺云：御者习旋车，车右抽刃。引之证军中有此仪。武王丙午逮师，(逮作还者误)尚未渡孟津，故抽兵刃习击刺。凡引经说字，不必见本字，如引突如其来如证不顺忽出，引龙战于野证阴极阳生，引先庚三日证庚更事也皆是此例，此又引抽证抽耳。若作右搯，则诗曰左旋右搯六字当在周书曰师乃搯之下，而今本为不辞。
　　路径：段注说文□第十二卷□手部
　　标题：□ɡǒnɡ
　　注解：□也。从手□声。居竦切。九部。按此篆已见□部，为□之或字，此不当重出。当是浅人所增，□之可也。□训拥，则当与拥篆相联为文，增之者厕非其所矣。
　　路径：段注说文□第十二卷□手部
　　标题：推tuī
　　注解：排也。今六脂、十五灰殊其音义，古无二音二义也。从手隹声。他回切。十五部。按广韵叉隹、汤回二音。
　　路径：段注说文□第十二卷□手部
　　标题：捘zùn
