<!-- { "loadSidebar": true } -->
　　注解：醉饱也。后人用泼醅字，谓酒未泲也。与古义绝殊。从酉咅声。读若僰。匹回切。古音在一部、四部闲。
　　路径：段注说文□第十四卷□酉部
　　标题：醉zuì
　　注解：卒也。卒其度量，不至于乱也。以叠韵为训。从酉卒。此以会意包形声。卒亦声也。将遂切。十五部。一曰酒溃也。此别一义。溃当为渍之误，若今醉蠏、醉鰕之类。〖注〗酔，俗字。
　　路径：段注说文□第十四卷□酉部
　　标题：醺xūn
　　注解：醉也。谓酒气熏蒸。从酉熏声。声字当□，许举会意外形声耳。许云切。十三部。《诗》曰：“公尸来燕醺醺。”大雅鳬鹥文。今诗作来止熏熏。上四章皆云来燕，则作燕宜也。醺醺恐浅人所改。毛传：熏熏，和悦也。许以来燕熏熏，释此篆之从酉熏。正与释寷、释□、释□、释庸之引易同例。此亦引经释会意之例也，学者不悟久矣。
　　路径：段注说文□第十四卷□酉部
　　标题：醟yònɡ
　　注解：□酒也。无逸曰：酗于酒德。从酉，荧省声。为命切。十一部。
　　路径：段注说文□第十四卷□酉部
　　标题：□xù
　　注解：酒醟也。依尚书释文订。书作酗。某氏传曰：以酒为凶曰酗。周礼司救注亦云酗醟。从酉句声。香遇切。古音在四部。
　　路径：段注说文□第十四卷□酉部
　　标题：酲chénɡ
　　注解：病酒也。小雅：忧心如酲。传曰：病酒曰酲。一曰醉而觉也。节南山正义引说文无一曰二字，葢有者为是。许无醒字。醉中有所觉悟卽是醒也，故酲足以兼之。字林始有醒字，云酒解也。见众经音义。葢义之岐出，字之曰增，多类此。从酉呈声。直贞切。十一部。
　　路径：段注说文□第十四卷□酉部
　　标题：医yī
　　注解：治病工也。周礼有医师、食医、疾医、痬医、兽医。从殹从酉。四字各本无，今补。许书之例，必先举篆之从某从某，或从某某声。而下又释其从某之故，往往云故从某者是也。葢人所不憭者，则释之。此从殹从酉于六书为会意。于其切。古音在一部。与翳鹥字在十五部不同。此以殹会意，彼以殹形声也。殹，恶姿也，此说从殹之故。殳部曰：殹，击中声也。初不训恶姿，而□部□，剧声也。剧声谓疲极之声。此从殹者，□之省也。如会下云曾，益也。曾卽增。朢下云壬，朝廷也。利下禾卽龢。□下未卽味。又辛卽辠，□卽屋。皆叚借之法。医之性然，得酒而使，谓医工之性多如是。故从酉。故字今补，此说从酉之故，以医者多爱酒也。王育说。以上王说也。一曰殹，病声。亦谓□之省。酒所□治病也。故从酉殹。前说殹酉各义，后说合酉殹一义。《周礼》有医酒。酒人：辨四飮之物。二曰医。医非酒也，而谓之酒者，医亦酒类也。言此者，此亦医字从酉之一说。医本酒名也。内则作臆。古者巫彭初作医。此出世本。巫彭始作治病工。
　　路径：段注说文□第十四卷□酉部
　　标题：莤sù
　　注解：礼。祭束茅加于祼圭，而灌鬯酒，是为莤。象神□之也。飮字各本作歆，非，今依韵会正。周礼甸师：祭祀共萧茅。郑大夫云：萧或为莤。莤读为缩。束茅立之祭前，沃酒其上，酒渗下去，若神飮之，故谓之缩。缩，浚也。故齐桓公责楚不贡，苞茅不入，王祭不共，无以缩酒。许说本郑大夫也，惟郑不言是祼仪耳。许云加于祼圭者，谓加于祼圭之勺也。从酉艹。以酒灌艹会意也。所六切。三部。按周礼、礼记内则二郑所引左传皆作缩。然则缩者，古文叚借字。莤者，小篆新造字。故毛公伐木传曰：湑，莤之也。以薮曰湑，说者谓薮艹也。而周礼萧茅或作莤，皆汉人所用字。或疑古文酉作丣，则莤卽艹部之□，故古文尚书以□为缩。不知汗□所载古文尚书皆妄人所为，好言六书而不知其所以然者也。《春秋传》曰：“尔贡包茅不入，王祭不供，无□莤酒。”春秋僖四年左氏传文。偁之以证缩酌用茅也。郑大夫注周礼、郑注郊特牲引传皆作缩酒。传固二本不同。一曰莤，□上□也。□各本作塞，乃边塞字耳。榼，酒器也。以艹窒其上孔曰莤。此别一义。
　　路径：段注说文□第十四卷□酉部
　　标题：醨lí
　　注解：薄酒也。薄对厚言。上文醪醇醹酎皆谓厚酒，故谓厚薄为醇醨。今人作漓，乃俗字也。屈原赋曰：何不餔其糟而歠其醨。从酉离声，读若离。吕支切。古音在十七部。
　　路径：段注说文□第十四卷□酉部
　　标题：□chǎn
　　注解：酢也。二字双声。从酉韱声。初减切。七部。
　　路径：段注说文□第十四卷□酉部
　　标题：酸suān
　　注解：酢也。月令：春三月，其味酸。鸿范：曲直作酸。从酉夋声。素官切。十四部。关东谓酢曰酸。□，籒文酸，从畯。畯声也。
　　路径：段注说文□第十四卷□酉部
　　标题：酨zài
　　注解：酢□也。水部浆下曰：酢浆也。酢浆谓酨也。酨浆二篆为转注。郑注内则曰：浆，酢酨也。许书浆下当是酢酨也，后人改之耳。郑注周礼四飮曰：将，今之酨浆也。絫言之曰酨浆。从酉□声。徒奈切。一部。
　　路径：段注说文□第十四卷□酉部
　　标题：醶yàn
　　注解：酢□也。浆酨醶三者同物。从酉佥声。鱼窆切。七部。今俗作酽。
　　路径：段注说文□第十四卷□酉部
　　标题：酢cù
　　注解：醶也。酢本酨浆之名。引申之，凡味酸者皆谓之酢。上文□，酢也。酸，酢也，皆用酢引申之义也。从酉乍声。仓故切。五部。今俗皆用醋，以此为酬酢字。
　　路径：段注说文□第十四卷□酉部
　　标题：酏yǐ
　　注解：黍酒也。周礼四飮：四曰酏。注曰：今之粥也。酏飮粥稀者之淸也。礼记内则黍酏注曰：酏，粥也。或以酏为醴。注曰：酿粥为醴也。按飮非酒也。故五齐三酒掌于酒人，六飮掌于浆人。而许酏下曰黍酒，医下曰医酒。葢许意与郑说不同。故贾侍中酏为粥淸，为别一说。贾与郑合也。从酉也声。移尔切。古音葢在十七部。释文以支反。一曰甛也。谓恬酒。贾侍中说：酏为鬻清。鬻，□也。俗作粥耳。郑云酏飮粥稀者之淸也，本此。凡鬻稀者谓之酏，用为六飮之一。厚者谓之餰。取稻米举糔溲之，小切狼臅膏以与稻米为餰，用为醢人羞豆之实。周礼谓餰为酏，郑旣援内则以正之矣。
　　路径：段注说文□第十四卷□酉部
　　标题：□jiànɡ
　　注解：醢也。从肉酉。从肉者，醢无不用肉也。酒□龢□也。此说从酉之故。丬声。卽亮切。十部。今俗作酱。□，古文□如此。□，籒文。作之陈之皆必以器，故从皿。〖注〗《说文》篆作□，今作酱。
　　路径：段注说文□第十四卷□酉部
　　标题：醢hǎi
　　注解：肉□也。周礼醢人：掌醓醢。麋臡、鹿臡、麇臡、蠃醢、蠯醢、蚳醢、鱼醢、兔醢、鴈醢。凡醢皆肉也。郑曰：作醢及臡者，必先膊干其肉，乃复莝之，杂以梁曲及盐，渍以美酒，涂置甀中，百日则成矣。此□从肉从酉之恉也。许训□云血醢，训凡醢曰肉□，就字形别之耳。从酉□声。大徐作从酉□。□者，□之或字。呼改切。一部。□，籒文。从艹，谓芥□榆□之属也。从卤，谓盐也。从□，犹从□声也。
　　路径：段注说文□第十四卷□酉部
　　标题：□mú
　　注解：□□，榆□也。榆□用榆人为之。榆人者，榆子中人也。齐民要术曰：作榆子□法。治榆子人一□，捣末筛之。淸酒一□，□五□。合和一月可食之。景差大招：吴酸蒿缕。王逸注曰：或云□□。□□卽榆□也。从酉敄声。莫□切。三部。
　　路径：段注说文□第十四卷□酉部
　　标题：□tú
　　注解：□□也。从酉俞声。田□切。四部。按或音茂逗，或音牟头，或音模途，皆叠韵也。
　　路径：段注说文□第十四卷□酉部
　　标题：□bì
　　注解：□榆□也。捣，筑木也。捣而为之谓之□。从酉毕声。蒲计切。古音在十二部。
　　路径：段注说文□第十四卷□酉部
　　标题：□jú
　　注解：□也。广雅同。玉篇曰：□□也。□□亦见广雅。从酉矞声。居律切。十五部。
　　路径：段注说文□第十四卷□酉部
　　标题：□liánɡ
　　注解：杂味也。周礼浆人六飮。郑司农云：凉，以水和酒也。玄谓凉，今寒粥，若糗饭杂水也。内则有滥无凉。郑曰：以诸和水也。以周礼六飮校之，则滥，凉也。纪莒之闲名诸为滥。按许作□，卽周官、内则之凉字也。杂味者，卽以诸和水说也。干者为桃诸、梅诸。水渍为桃滥。于释名可得其义也。内则正义曰：诸者，众杂之辞。又按广雅云：□，□也。疑杂味下本有□字，故厕于此。若六飮之凉，则已见水部。从酉京声。吕酿切。十部。按当吕张切。
　　路径：段注说文□第十四卷□酉部
　　标题：□jiàn
　　注解：阙。慈冄切。八部。
　　路径：段注说文□第十四卷□酉部
　　标题：□rǎn
　　注解：阙。而剡切。三部。按依玉篇、广韵上字下当云：□，味薄也。从酉渐声。下字下当云□也。从酉任声。二篆叠韵。而今本但注阙字。疑许书本无此二篆。
　　路径：段注说文□第十四卷□酉部
　　标题：酹lèi
　　注解：餟祭也。食部餟下曰：酹祭也。与此为转注。广韵曰：以酒沃地。史记：其下四方地为餟食。葢餟酹皆于地。餟谓肉，故汉书作腏。酹谓酒，故从酉。从酉寽声。郞外切。十五部。此篆旧在□□之闲，非其次也，故移于此。文六十七　重八
　　路径：段注说文□第十四卷□酉部
　　标题：酋qiú
　　注解：绎酒也。绎之言昔也。昔，久也。多下曰：从重夕。夕者，相绎也。故重夕为多。然则绎酒谓日久之酒，对□为疾孰酒，醴酤为一宿酒言之。绎俗作醳。周礼酒人三酒注曰：事酒，酌有事者之酒。其酒则今之醳酒也。昔酒，今之酋久白酒。所谓旧醳者也。清酒，今中山冬酿接夏而成。郊特牲旧泽之酒注曰：泽读为醳。旧醳之酒，谓昔酒也。玉裁按许云绎酒，葢兼事酒、昔酒言之。事酒谓绎酒，昔酒谓旧绎之酒也。酋之义引申之，凡久皆曰酋。久则有终。大雅：似先公酋矣。传曰：酋，终也。从酉，水半见于上。谓儿也。酋上与谷上正同，皆曰水半见。绎酒糟滓下湛，水半见于上，故像之。字秋切。三部。《礼》有“大酋”，掌酒官也。礼谓明堂月令。仲冬，乃命大酋。注曰：酒孰曰酋。大酋者，酒官之长也。凡酋之属皆从酋。
　　路径：段注说文□第十四卷□酋部
　　标题：□zūn
