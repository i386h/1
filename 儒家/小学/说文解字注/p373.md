<!-- { "loadSidebar": true } -->
　　注解：舆轮之緫名也。车之事多矣，独言舆轮者，以毂辐牙皆统于轮，轼□轸轵轛皆统于舆，辀与轴则所以行此舆轮者也。故仓颉之制字，但象其一舆□轮一轴。许君之说字，谓之舆轮之緫名，言轮而轴见矣。浑言之则舆轮之緫名。析言之则惟舆偁车。以人所居也。故考工记曰舆人为车。夏后时奚仲所造。左传曰：薛之皇祖奚仲居薛，以为夏车正。杜云：奚仲为夏禹掌车服大夫。然则非奚仲始造车也。明堂位曰：钩车，夏后氏之路也。毛诗元戎传曰：元，大也。夏后氏曰钩车，先正也。殷曰寅车，先疾也。周曰元戎，先良也。笺云：钩者，钩股曲直有正也。俗本讹甚，今依释名及音义改正。葢奚仲时车制始僃，合乎句股曲直之法。古史考云：少昊时加牛，禹时奚仲加马。强为之说耳。象形。谓象□轮一轴一舆之形。此篆横视之乃得。古音居，在五部。今尺遮切。释名曰：古者曰车，声如居。言行所以居人也。今曰车。车，舍也。行者所处若屋舍也。韦昭辩释名曰：古惟尺遮切，自汉以来始有居音。按三国时尚有歌无麻。遮字只在鱼歌韵内，非如今音也。古音读如袪，以言车之运行。不读如居，但言人所居止。老子：当其无有车之用。音义去于反。此车古音也。然考工记舆人为车，是自古有居音，韦说未惬也。凡车之属皆从车。□，籒文车。从戈者，车所建之兵，莫先于戈也。从重车者，象兵车联缀也。重车则重戈矣。〖注〗□，古文。
　　路径：段注说文□第十四卷□车部
　　标题：轩xuān
　　注解：曲辀藩车也。谓曲辀而有藩蔽之车也。曲辀者，戴先生曰：小车谓之辀，大车谓之辕。人所乗欲其安，故小车輰毂□辀。大车任载而已，故短毂直辕。艹部曰：藩者，屛也。服□注左传、薛综解东京赋、刘昭注舆服志皆云车有藩曰轩，皆同许说。许于藩车上必云曲辀者，以辀穹曲而上，而后得言轩。凡轩举之义引申于此。曲辀，所谓轩辕也。杜注左传于轩皆曰大夫车。定九年曰：犀轩，卿车。从车干声。虚言切。十四部。藩俗作轓。〖注〗《玉篇》□同轩。
　　路径：段注说文□第十四卷□车部
　　标题：辎zī
　　注解：輺輧，衣车也。五字依定九年左传正义所引。衣车，谓有衣蔽之车，非释名所云所以载衣服之车也。仓颉篇曰：輧，衣车也。霍光传曰：昌邑王略女子载衣车。李善二京赋注引张揖云：輺重有衣车也。左传：阳虎载□灵。杜曰：葱灵，輺车名。贾逵曰：□灵，衣车也。有□有灵。輧，车歬衣也，车后为輺。九字依文□任彦升策秀才文、刘孝标广绝交论二注所引。前有衣为輧车，后有衣为輺车。上文浑言之，此析言之也。輧之言屛也，輺之言载也，二篆互文见义。輺亦有蔽，輧亦可载，故每浑言不别。列女传：齐孟姬曰：立车无輧，非敢受命。此輧为蔽前之证也。释名曰：輧车，四面屛蔽，妇人所乘。云四面未谛。又曰：有邸曰輺，无邸曰輧。邸如四圭有邸之邸，读如底。宋书礼志引字林輧车有衣蔽，无后辕，其有后辕者谓之輺。刘昭注舆服志引同，而夺四字。有后辕无后辕卽有邸无邸之说。此于前衣后衣之外，别为一说。从车甾*声。侧持切。一部。〖注〗甾*，作□下田。
　　路径：段注说文□第十四卷□车部
　　标题：輧pínɡ
　　注解：辎輧也。各本上解作輧车前衣车后也，此解作輺车也，皆误，今依全书通例正之。輺輧俗多联举，故备析言浑言之解。周礼：苹车之萃。郑曰：苹犹屛也，所用对敌自隠蔽之车也。杜子春云：苹车当为輧车。据此则兵车亦有輧车矣。从车幷声。薄丁切。广韵又部田切。按古音当在十四部。
　　路径：段注说文□第十四卷□车部
　　标题：辒wēn
　　注解：卧车也。史记始皇□于沙丘，不发丧，棺载辒凉车中。百官奏事，宦者辄从辒凉车中可其奏。汉霍光传：载光尸柩以辒辌车。孟康曰：如衣车有□牖，闭之则温，开之则凉，故名之辒辌车也。师古曰：辒辌本安车，可以卧息。后因载丧，饰以桺翣，故遂为丧车耳。辒者密闭，辌者旁开□牖，各别一乗，随事为名。后人旣专以载丧，又去其一，总为藩饰，而合二名呼之耳。按颜说是也。本是二车可偃息者，故许分解曰卧车。始皇本纪上浑言曰辒辌车，下言上辒车臭，以尸实在辒车，不在辌车也。古二车随行，惟意所适。从车□声。乌魂切。十三部。
　　路径：段注说文□第十四卷□车部
　　标题：辌liánɡ
　　注解：卧车也。史记作凉。从车京声。吕张切。十部。
　　路径：段注说文□第十四卷□车部
　　标题：轺yáo
　　注解：小车也。汉平帝纪：立轺倂马。服□曰：立轺，立乗小车也。从车召声。以招切。二部。
　　路径：段注说文□第十四卷□车部
　　标题：轻qīnɡ
　　注解：轻车也。三字句。周礼：轻车之萃。郑曰：轻车，所用驰敌致师之车也。汉之发材官轻车，亦谓兵车。轻本车名，故字从车。引申为凡轻重之轻。作音者乃以经之轻车读遣政反，古无是分别矣。从车巠声。去盈切。十一部。〖注〗□、□，古文。
　　路径：段注说文□第十四卷□车部
　　标题：輶yóu
　　注解：轻车也。輶车卽轻车也。本是车名，引申为凡轻之偁。大雅：德輶如毛。笺云：輶，轻也。此引申之义也。从车酋声。以周切。三部。《诗》曰：“輶车銮镳。”秦风四驖文。传曰：輶，轻也。此本义也。
　　路径：段注说文□第十四卷□车部
　　标题：輣pénɡ
　　注解：楼车也。楼，各本作兵，今正。光武纪：冲輣撞城。李贤引许愼云：輣，楼车也。李注文□亦曰楼车。前书叙传注：邓展作兵车。乃或用以改许书耳。从车朋声。薄庚切。古音在六部。
　　路径：段注说文□第十四卷□车部
　　标题：軘tún
　　注解：兵车也。軘车见左传宣十二年、襄十一年。服□曰：屯守之车。杜预曰：兵车名。从车屯声。徒魂切。十三部。
　　路径：段注说文□第十四卷□车部
　　标题：□chōnɡ
　　注解：陷敶车也。敶者，列也。见攴部。于此可见古战阵字用此矣。用陈者，叚借字也。作阵者，俗字也。大雅：与尔临冲。传曰：临，临车也。冲，冲车也。释文曰：说文作□。陷阵车也。定八年左传：主人焚冲。释文亦云尔。前、后汉书冲輣。冲皆卽□字。李善曰：冲，字略作□。从车童声。尺容切。九部。
　　路径：段注说文□第十四卷□车部
　　标题：轈cháo
　　注解：兵车高如巢□望敌也。左传正义引兵高车加巢以望敌，与释文及今本不同。今本为长。篇、韵皆云若巢，亦今本也。今左传作巢车。杜曰：巢车，车上为橹。此正言橹似巢，不得言加巢。宣十五年传：晋使解扬如宋，楚子登诸楼车。服□曰：楼车所以窥望敌军，兵法所谓云梯者。杜曰：楼车，车上望橹。从车巢声。此形声包会意。鉏交切。二部。《春秋传》曰：楚子椉轈车。成十六年左传文。乗今本作登。依九经字□所引，为古本。〖注〗□，本字。
　　路径：段注说文□第十四卷□车部
　　标题：辑jí
　　注解：车舆也。各本作车和辑也，大误，今正。自轈篆以上皆车名，自舆篆至軜篆皆车上事件，其闲不得有车和之训。许书列字次弟有伦，可考而知也。叚令训为车和，则此篆当与轶□□軭轫辍□轚诸篆为类。列子汤问篇唐殷敬顺释文引说文辑，车舆也。殷氏所见未误。大玄：礥上九：崇崇高山，下有川波，其人有辑航，可与过。测曰：高山大川不辑航不克也。此辑谓舆。山必舆，川必航而后可过。是古义见于子云之书，非无可征也。舆之中无所不居，无所不载，因引申为敛义。丧大记檀弓之辑杖、辑屦是也。又为和义。尔雅：辑，和也。版诗毛传同。公刘传曰：和睦也。引申义行，本义遂废。浅人少可多怪，改易许书，此字从车之恉遂不可得而闻矣。从车咠声。秦入切。七部。
　　路径：段注说文□第十四卷□车部
　　标题：舆yú
　　注解：车舆也。车舆谓车之舆也。考工记：舆人为车。注曰：车，舆也。按不言为舆而言为车者，舆为人所居，可独得车名也。轼□轸轵轛皆舆事也。从车舁声。以诸切。五部。〖注〗轝，或体。
　　路径：段注说文□第十四卷□车部
　　标题：□màn
　　注解：衣车葢也。衣车，上文之輺輧是也。四围为衣，上为葢，皆以蔽舆也。故厕于舆下。集韵云：一曰战车，以遮矢也。从车曼声。□之言幔也。莫半切。十四部。
　　路径：段注说文□第十四卷□车部
　　标题：軓fàn
　　注解：车轼歬也。杜子春注大驭职、郑司农注辀人、后郑注少仪皆曰：軓谓车轼前也。秦风：阴靷鋈续。传曰：阴，揜軓也。戴先生云：车旁曰輢，式前曰軓，皆揜舆版也。軓以揜式前，故汉人亦呼曰揜軓。诗谓之阴。考工记辀人軓前十尺。书或作□。《大驭》祭□，杜子春云：□当为軓。礼记少仪祭范，郑曰：大驭作祭軓。軓与范声同。按其字葢古文作□，今字作軓，叚借作笵，笵又讹范，此岐出之由也。郑于少仪注谓轼前。于辀人注云：□是□法也。谓舆下三面材，輢轼之所尌，持车正也。其说亦互异。考工注取范围之意，谓轼前及□輢所尌皆为□。析言之则曰轼前。从车凡声。大徐但云音范。广韵防鋄切。古音在七部。《周礼》曰：立当前軓。周礼大行人：上公立当车轵，侯伯立当前侯，诸子立当车衡前侯。自唐石经已下皆讹作前疾。而诗小雅疏、论语疏皆作前侯，不误。此偁前軓，从来谓前侯之异文。今按非也。葢周礼车轵本作前軓。前軓者，前乎軓也。自车軓以至车衡八尺几半，而前侯介其中。前侯者，前乎下垂拄地者也。其相去尺寸之差也。若作车轵谓軎头，则自轵至前侯凡七尺五寸有余，而自前胡歫衡四尺有余而已，恐非也。轵軓轨三字互讹甚多，戴先生集中曾作文辨之。今又知许引周礼軓字为是。轵乃字形之误，若侯误为軓，声形皆无当也。〇又按周礼注车轵，轵也。冣不可通。依辀人、大驭注正之，则必经文作□，注云：车□，軓也。以今字注古字也。旧述汉读考说未了，今于此正之。〖注〗同□。
　　路径：段注说文□第十四卷□车部
　　标题：轼shì
