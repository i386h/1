<!-- { "loadSidebar": true } -->
　　注解：敬也。见释诂。从示氐声。旨夷切。古音凡氐声字在第十五部，凡氏声字在第十六部。此广韵祇入五支，祗入六脂所由分也。铉所据唐韵：祗，旨移切。是孙愐祗入五支，远逊于宋广韵所改定矣。经典释文于商颂上帝是祗诸时反，则又□入七之。于孔子闲居诸夷反，则固不误。此等学者所当审定画一也。
　　禔zhī
　　注解：安也。本安下有福，今依李善文□注。从示是声。司马贞引说文市支反。此说文音隐所载也。唐韵切同。十六部。《易》曰：“禔旣平。”市支切。周易坎九五：祇旣平。释文曰：祇，京作禔。按许自序所偁易孟氏，京房受易焦延寿，延寿尝从孟喜问易。虞翻自言臣高祖光，曾祖成，祖凤父歆，皆治孟氏易，至臣五世。翻注此爻云：祇，安也。然则孟易作禔训安甚明。翻本作祇，谓祇卽禔之假借，与何人斯郑笺正同。氏，是同在第十六部，得相假借。
　　神shén
　　注解：天神，引出万物者也。天、神、引三字同在古音第十二部。从示□声。食邻切。
　　祇qí
　　注解：地祇，提出万物者也。地祇提三字同在古音第十六部。地本在十七部，而多转入十六部用。从示氏声。巨支切。古音十六部。凡假借必取诸同部，如周易无祇悔，释文云：祇，辞也。马同，音之是反。此读祇为语辞，适也。五经文字。广韵作只者是也，又云：郑云病也。此读祇为疧，与何人斯同也。又云：王肃作禔，时支反。陆云安也。九家本作□字，音支。韩伯祁支反，云大也。音读皆在第十六部。通志堂刻作无祗悔，则误。〇又祇旣平，唐石经作只。释文云：京作禔，说文同，音支。又上支反，安也。其读亦皆在十六部。又云：郑云当为坻小□也。此则改为第十五部字。古人云当为者皆是改其形误之字。云当为者，以音近之字易之。云读如者，以同音之字拟之。此云当为，则郑谓祇为字之误也。〇五经文字衣部曰：只，止移切，适也。广韵五支曰：只，章移切，适也。唐石经：只旣平。左传：只，见疏也。诗：只搅我心。诗、论语亦只以异，字皆从衣，正用张参字□。而张参以前颜师古注窦婴传曰：只，适也，音支，其字从衣。岂师古太宗朝刊定经籍皆用此说欤。宋类篇则只祇皆云适也，不画一。韵会则从示之祇训适也。近日经典训适者皆不从衣，与唐不合。
　　秘mìp3下
　　注解：神也。鲁颂閟宫有侐笺曰：閟，神也。此谓假借閟为秘也。从示必声。兵媚切。古音在第十二部。质栉韵。
　　斋zhāi
　　注解：戒絜也。祭统曰：斋之为言齐也，齐不齐以致齐者也。斋戒或析言，如七日戒，三日斋是。此以戒训斋者，统言则不别也。从示，齐省声。谓减□之二画，使其字不□重也。凡字有不知省声，则昧其形声者，如融蝇之类是。侧皆切。十五部。□，籒文斋，从□省。凡籒文多□重。
　　禋yīn
　　注解：絜祀也。韦昭注周语同。释诂：禋，祭也。孙炎曰：洁敬之祭也。各本作洁，依玉篇作絜。一曰精意□享为禋。凡义有两岐者，出一曰之例。山海经、韩非子、故训传皆然，但说文多有浅人疑其不备而窜入者。周语：内史过曰：精意以享，禋也。絜祀二字已苞之，何必更端偁引乎，举此可以隅反。从示垔声。于眞切。古音在十三部。尚书大传以湮为禋。□，籒文从宀。
　　祭jì
　　注解：祭祀也。统言则祭祀不别也。从示，□手持肉。此合三字会意也。子例切。十五部。
　　祀sì
　　注解：祭无巳也。析言则祭无巳曰祀。从巳而释为无巳，此如治曰乱，徂曰存，终则有始之义也。释诂曰：祀，祭也。从示巳声。详里切。一部。禩，祀或从异。周礼大宗伯、小祝注皆云故书祀作禩。按禩字见于故书，是古文也。篆隶有祀无禩，是以汉儒杜子春、郑司农不识，但云当为祀，读为祀，而不敢直言古文祀，葢其愼也。至许乃定为一字。至魏时乃入三体石经。古文巳声、异声同在一部，故异形而同字也。
　　祡cháip4上
　　注解：烧柴尞乃祭天也。此从尔雅音义。尞各本作燎，非也。火部曰：尞祡祭天也。此曰祡尞祭天也，是为转注冣较然者。柴与祡同此声，故烧柴祭曰祡。释天曰：祭天曰燔柴。祭法曰：燔柴于泰坛，祭天也。孝经说曰：封乎泰山，考绩祡尞。郊特牲曰：天子适四方，先祡。注：所到必先燔柴，有事于上帝。从示此声。仁皆切。十五部。凡此声亦多转入十六部。《虞书》曰：虞书当为唐书，说见七篇禾部。“至于岱宗，祡。”许自序偁书孔氏，知古文尚书作祡，不从木作柴也。王制、郊特牲、大传同。□，古文祡，从隋省。此葢壁中尚书作□也。旣偁古文尚书作祡矣，何以云壁中作□也。凡汉人云古文尚书者，犹言古本尚书，以别于夏矦、欧阳尚书，非其字皆仓颉古文也。仪礼有古文今文，亦犹言古本今本，非一皆仓颉古文，一皆隶书也。如此字壁中□作□，孔安国以今文读之，知□卽小篆祡字，改从小篆作祡是。孔氏古文尚书出于壁中云尔，不必皆仍壁中字形也。缀□于祡下者，犹周礼旣从杜子春易字，乃缀之云故书作某也。隋声古音在十七部，此声古音在十六部，音转冣近。□之为祡，犹玼瑳姕傞皆同字。
　　禷lèi
　　注解：□事类祭天神。五经异义曰：今尚书夏矦、欧阳说：禷，祭天名也。以禷祭天者，以事类祭之。以事类祭之何，天位在南方，就南郊祭之是也。古尚书说非时祭天谓之禷，言以事类吿也。肆禷于上帝，时舜告摄，非常祭也。许君谨按。周礼郊天无言禷者，知禷非常祭。从古尚书说。玉裁按：郊天不言禷，而肆师类造上帝，王制天子将出，类于上帝，皆主军旅言。凡经传言禷者，皆谓因事为兆，依郊礼而为之。说文亦从古尚书说。从示类声。此当曰从示类，类亦声，省文也。力遂切。十五部。礼以类为禷。
　　祪guǐ
　　注解：祔、祪，祖也。见释诂。祔谓新庙，祪谓毁庙，皆祖也。说文并祔字连引之，故次之以祔。从示危声。过委切。十六部。〖注〗祖：迁主。
　　祔fùp4下
　　注解：后死者合食于先祖。士虞礼：卒哭，明日以其班祔。春秋左氏传曰：凡君薨，卒哭而祔。祔而作主，特祀于主，蒸尝禘于庙。春秋榖梁传曰：作主坏庙有时日于练焉。士虞礼注与榖梁同。从示付声。符遇切。古音在第四部。
　　祖zǔ
　　注解：始庙也。始兼两义，新庙为始，远庙亦为始。故祔祪皆曰祖也。释诂曰：祖，始也。诗毛传曰：祖，为也。皆引伸之义。如初为衣始，引伸为凡始也。从示且声。则古切。五部。〖注〗□，古文。
　　□bēng
　　注解：门内祭先祖所□皇也。旧所下有以，今依诗、尔雅音义。□或作彳□、□、彷，皇或作徨，皆俗。《诗毛传》曰：祊，门内也。《郊特牲》曰：索祭祝于祊，不知神之所在，于彼乎，于此乎；或诸远人乎。祭于祊，尚曰求诸远者与。此□皇之说也。□、□、皇三字迭韵。从示彭声。补盲切。古音在十部。《诗》曰：祝祭于□。《小雅□楚茨》文。今作于祊。祊，□或从方。彭声、方声同部。
　　祰kǎo
　　注解：告祭也。自祪以下六字皆主言祖庙，故知吿祭谓王制天子诸矦将出，造乎祢。曾子问诸矦适天子，必吿于祖，奠于祢。诸矦相见，必吿于祢。反必亲告于祖祢，伏生尚书归假于祖祢。皆是也。周礼六祈二曰造，杜子春云：造祭于祖也。当许时，礼家造字容有作祰者。从示告声。苦浩切。古音在第三部。
　　祏shí
　　注解：宗庙主也。五经异义：今春秋公羊说：祭有主者，孝子以主系心，夏后氏以松，殷人以柏，周人以栗。今论语说：哀公问主于宰我，宰我对曰：夏后氏以松，夏人都河东，河东宜松也。殷人以柏，殷人都亳。亳宜柏也。周人以栗，周人都丰镐。丰镐宜栗也。古周礼说：虞主用桑。练主用栗。无夏后氏以松为主之事。许君谨按，从周礼说。论语所云，谓社主也。郑君无驳。五经要义曰：木主之状四方，穿中央以达四方。天子长尺二寸，诸矦长尺，皆刻谥于其背。春秋左氏传：典司宗祏。又曰：使祝史徙主祏于周庙。又曰：反祏于西圃。皆谓木主也。主当同宀部作宔。宔字下曰：宗庙宔，祏也。祏字下曰：宗庙宔也。是为转注。蓺文类聚引作宗庙之木主曰祏。《周礼》有郊宗石室。五经异义：古春秋左氏说：古者日祭于祖考，月荐于高曾，时享及二祧，岁祫及坛墠，终禘及郊宗石室。终者，谓孝子三年丧终，则禘于大庙，以致新死者也。又春秋左氏曰：徙石主于周庙。言宗庙有郊宗石室，所以藏栗主也。玉裁按：郊宗石室，葢谓天子有之。郊宗，葢谓郊鲧宗禹、郊冥宗汤、郊稷宗武王之类，远祖之宔为石室藏之。至祭上帝于南郊，祭五帝于明堂，则奉其宔以配食，故谓之郊宗石室，祭法、周语皆言禘郊祖宗。此举郊宗以包禘祖也。其余毁庙之主亦附藏焉。至褅祫而升，合食于大祖，故曰禘及郊宗石室。云周礼者，说左氏家谓成周之礼，非谓周官经有此也。一曰大夫□石为主。五经异义：今春秋公羊说：卿、大夫、士非有土子民之君，不得祫享序昭穆，故无木主。大夫束帛依神，士结茅为菆。许君谨按。春秋左氏传曰：卫孔悝反祏于西圃。祏，石主也，言大夫以石为主。今山阳民俗，祭皆以石为主。郑君驳之曰：大夫、士无昭穆，不得有主。少牢馈食，大夫礼也，束帛依神。特牲馈食，士祭礼也，结茅为菆。大夫以石为主，礼无明文，孔悝之反祏有主者，祭其所出之君为之主耳。玉裁按：异义先出，说文晚成，多所□定，故说文之说多有异于异义，同于郑驳者。祏以宗庙主为本义，以大夫石主为或义是也。从示石。许言周礼有石室，言大夫以石为主，皆证明从石会意之恉。玉裁谓：宗庙本木宔，而字从石者，葢取如石不可转意，石室自别是一事。春秋之末，大夫僭侈，作宔不可知。云反祏者，犹言反宔耳，不必以石为之也。挚虞决疑注曰：凡庙之主藏于戸外北牖下，有石□，故名宗祏。石亦声。常只切。古音在五部。
　　□bǐp5上
