<!-- { "loadSidebar": true } -->
　　注解：伸臂一寻八尺。按此解疑非许之旧，恐后人改窜为之。尺部下云：周制寸尺咫寻常仞诸度量，皆以人之体为法。假令寻仞同物，许不当□举之矣。诸家之说仞也，王肃、赵岐、王逸、曹操、李筌、颜师古、房玄龄、鲍彪诸人并曰八尺，而郑周礼仪礼注、包咸论语注、高诱注吕氏春秋、王逸注大招招□、李谧明堂制度论、郭璞注司马相如赋用司马彪之说，陆德明庄子释文则皆谓七尺。淮南子原道训注八尺，而览冥训注则云七尺，百仞者七百尺，证以吕氏春秋注则原道注可疑。近歙程氏瑶田通艺录有说曰：言七尺者是也。杨雄方言云：度广曰寻。杜预左传仞沟洫注：度深曰仞。二书皆言人伸□手以度物之名。而寻为八尺，仞必七尺者，何也。同一伸手度物，而广深用之，其势自不得不异。人长八尺，伸□手亦八尺，用以度广。其势全伸而不屈，而用之以度深，则必上下其左右手而侧其身焉。身侧则胸与所度之物不能相摩，于是□手不能全伸而成弧之形，弧而求其弦以为仞必不能八尺，故七尺曰仞，亦其势然也。说文测下云：深所至也。玉篇云：度深曰测，测之为言侧也。余说与之合矣。玉裁谓：程说甚精，仞说可定矣。考工记：广二寻、深二仞谓之浍。倘其度同八尺，何不皆曰二寻，如上文广二尺，深二尺之例也。许书于尺下旣寻仞兼举。寻者，八尺也，见寸部。则仞下必当云七尺，今本乃浅人所窜易耳。程氏又曰：小尔雅云四尺，应邵云五尺六寸。此其缪易见也。从人刃声。而震切。十二部。或借为牣满字。孟子：掘井九轫。借轫为之。
　　路径：段注说文□第八卷□人部
　　仕shìp366上
　　注解：学也。训仕为入官，此今义也。古义宧训仕，仕训学，故毛诗传五言士，事也。而文王有声传亦言仕，事也。是仕与士皆事其事之谓，学者，觉悟也，事其事则日就于觉悟也。若论语子张篇：子夏曰：仕而优则学，学而优则仕。公冶长篇：子使漆雕开仕。注云：仕，仕于朝也。以仕学分出处，起于此时矣。许说其故训。从人士声。鉏里切。一部。
　　路径：段注说文□第八卷□人部
　　佼jiāo
　　注解：交也。佼见管子明法解，曰：羣臣，皆忘主而趋私佼。又曰：养所与佼而不以官为务。又曰：小臣持禄养佼，不以官为事。其训皆交也。而韵会引小徐本作好也，锴引史记后有长姣美人。按小徐本女部：姣，好也。引史记长姣美人。韵会移入此，甚误。从人交声。下巧切。二部。按交义当依广韵古肴切。
　　路径：段注说文□第八卷□人部
　　僎zhuàn
　　注解：具也。具者，共置也。论语有公叔文子之臣大夫僎。卿饮酒礼：遵者降席。注曰：今文遵为僎，或为全。礼记从今文礼作僎。从人巺声。士勉切。十三部。
　　路径：段注说文□第八卷□人部
　　俅qiú
　　注解：冠饰皃。周颂丝衣曰：载弁俅俅。释训曰：俅俅，服也。传曰：俅俅，恭顺、（玉篇作愼。）皃。按许以上文紑属衣言之，则俅俅亦当属冠言之。故此用尔雅、易传义，而紑下不易传也。从人求声。巨鸠切。三部。《诗》曰：“戴弁俅俅。”毛诗戴作载。郑笺云：载犹戴也。按载戴古书多互讹者。
　　路径：段注说文□第八卷□人部
　　佩pèi
　　注解：大带佩也。大带佩者，谓佩必系于大带也。古者有大带有革带，佩系于革带，不在大带，何以言大带佩也。革带统于大带也。许于纟部之绅、革部之鞶皆曰大带，实则绅为大带，鞶为革带也。佩者，内则左右佩用是。从人凡巾。从人者，人所以利用也。从凡者，所谓无所不佩也。从巾者，其一端也。蒲妹切。古音在一部。俗作佩。佩必有巾，故从巾。故字依韵会补。巾部之□帅也。说从巾之意。巾谓之饰。巾部曰：饰，□也。又部曰：□，饰也。饰拭古今字。巾以饰物，故谓之饰。礼经详帨。左氏偁率巾者，冣切于用者也，故仓颉制佩带二文皆箸巾。
　　路径：段注说文□第八卷□人部
　　儒rú
　　注解：柔也。以叠韵为训。郑目录云：儒行者，以其记有道德所行。儒之言优也，柔也，能安人，能服人。又儒者，濡也，以先王之道能濡其身。玉藻注曰：舒儒者，所畏在前也。术士之偁。术，邑中也，因以为道之偁。周礼：儒以道得民。注曰：儒有六艺以教民者。大司徒：以本俗六，安万民。四曰联师儒。注云：儒，乡里教以道艺者。按六艺者，礼乐射御书数也。周礼谓六德六行六艺曰德行道艺。自眞儒不见，而以儒相诟病矣。从人需声。人朱切。古音在四部。
　　路径：段注说文□第八卷□人部
　　俊jùnp366下
　　注解：材过千人也。大徐本无过字。尹文子曰：千人才曰俊，万人曰杰。淮南泰俗训曰：智过万人者谓之英，千人者谓之俊，百人者谓之豪，十人者谓之杰。春秋繁露曰：万人者曰英，千人者曰俊，百人者曰杰。十人者曰豪。皋陶谟郑注曰：才德过千人为俊，百人为乂。吕氏春秋孟秋纪高注曰：才过万人曰桀，千人曰俊。王逸注怀沙曰：千人才为俊，一国高为桀。诸家说俊皆同，惟月令正义引蔡氏辨名记云：十人曰□，倍□曰俊，万人曰桀。其说不同。方言曰：孑，俊也。遵，俊也。○又按月令疏蔡氏下夺引字，辨名记卽白虎通之别名记，古文记二百十四篇之一也。礼运及左传宣十五年疏皆引辨名记云：倍人曰茂，十人曰□，倍□曰俊，千人曰英，倍英曰贤，万人曰桀，倍桀曰圣。语较完。而白虎通引别名记：五人曰茂，十人曰□，百人曰俊，千人曰英，倍英曰贤，万人曰杰，万杰曰圣。又不同。乖异。从人夋声。子峻切。十三部。按尚书以畯为俊，山海经以俊为舜。
　　路径：段注说文□第八卷□人部
　　杰jié
　　注解：埶也。以叠韵为训。埶本穜埶字，引伸为势力字。杰者言其势杰然也。卫风毛传曰：桀，特立也。材过万人也。辨名记、尹文子、高诱、赵岐、王逸说同。以上七字大徐作傲也二字，非古义，且何不与傲篆相属而厕之俊篆下乎。二传相属则义相近，全书之例也。从人桀声。渠列切。十五部。
　　路径：段注说文□第八卷□人部
　　□wén
　　注解：人姓。从人军声。吾昆切。十三部。按此篆必浅人所增。许书自女部外，□有言人姓者，且广韵此字□韵□见，云女字，又姓，出纂文。此姓旣出何氏之书，安得云出许书乎。
　　路径：段注说文□第八卷□人部
　　伋jí
　　注解：人名。以此为解，亦非例也。古人名字相应，孔子伋字子思，仲尼弟子燕伋字子思，然则伋字非无义矣。人名二字非许书之旧也。荀卿曰：空石之中有人焉，其名曰觙，其为人也善射，以好思辟耳目之欲，远蚊□之声，闲居静思则通，思仁若是，可谓微乎。此葢设言善思之人，名之以觙乎。觙与伋音义葢相近。从人及声。居立切。七部。
　　路径：段注说文□第八卷□人部
　　伉kànɡp367上
　　注解：人名。非例也。左传：施氏妇曰：不能庇其伉丽。杜注曰：伉，敌也。俪，偶也。从人亢声。苦浪切。十部。《论语》有陈伉。按论语作陈亢，字子禽，与尔雅亢，鸟咙故训相合。作陈伉似非也。然古今人表陈亢、陈子禽为二人。
　　路径：段注说文□第八卷□人部
　　伯bó
　　注解：长也。释诂、正月传同。载芟传云：伯，长子也。伯兮传云：伯，州伯也。一义之引伸也。凡为长者皆曰伯，古多假柏为之。从人白声。博陌切。古音在五部。
　　路径：段注说文□第八卷□人部
　　仲zhònɡ
　　注解：中也。白虎通同。伯仲叔季为长少之次，伯仲见于此。子部曰：季，少偁也。叔则少之假借字也。古者幼名，冠字。冠字者，为之且字也。且字也者，若尼甫、嘉甫是也。五十以伯仲，乃偁伯某甫、仲某甫，以伯仲而后成字。伯仲之下一字为且字，且者，荐也，为伯仲之荐也。伯仲生而已定，故士冠礼字辞曰：伯某甫。虽定此字，而五十以前但偁某甫也。女子笄而字，则曰伯姬，曰仲姬。毛传于大明曰：仲，中女也。于燕燕曰：仲，字也。皆言妇人也。二传其实一也，古中仲二字互通。从人中，中亦声。直众切。九部。
　　路径：段注说文□第八卷□人部
　　伊yī
　　注解：殷圣人阿衡也，殷圣人之上当有伊尹二字，传写夺之。阿衡见商颂，毛传曰：阿衡，伊尹也。笺云：阿，倚；衡，平也。伊尹，汤所依倚而取平，故以为官名。伊与阿，尹与衡皆双声，然则一语之转也。许云伊尹，殷圣人阿衡也。本毛说，不言伊尹为姓名也。诸家或云伊氏尹字，或云名挚，皆所传闻异辞耳。礼记所称古文尚书□言尹躬，则尹实其名。尹治天下者。从人尹。尹治犹言治平，此说从人尹之意也。言阿衡者，尹治天下者也，故又谓之伊尹。而伊字亦从尹。于脂切。十五部。释诂、毛传皆曰：伊，维也。为发语辞。诗雄雉、蒹葭、东山、白驹之伊字郑笺云：当为繄。繄犹是也。□，古文伊，从古文死。以死为声。〖注〗□，亦古文伊。
　　路径：段注说文□第八卷□人部
　　偰xiè
　　注解：高辛氏之子，为尧司徒，殷之先也。为字依玉篇补。左传曰：高辛氏有才子八人，伯奋、仲堪、叔献、季仲、伯虎、仲熊、叔豹、季狸。舜臣尧，举八元，使布五教于四方。父义，母慈，兄友，弟恭，子孝，内平外成。偰卽八元之一人也。毛诗传曰：玄王契也。经传多作契。古亦假禼为之。米部曰：禼古文偰。言古文假借字也。从人契声。私列切。十五部。
　　路径：段注说文□第八卷□人部
　　倩qiànp367下
　　注解：人美字也。依韵会本订。朱邑传：陈平虽贤，须魏倩而后进。师古曰：倩，士之美称也。葢本说文，而改人为士，改字为称，其实可无改也。倩犹甫也。谷梁传曰：父(甫同)犹傅也，男子之美称也。男子之字有称甫者，仪甫、嘉甫是。有偁倩者，萧长倩、东方曼倩、韦昭云倩魏无知字也皆是。倩，好也。毛传说倩曰：好口辅。以诗言巧笑，故知为口辅好也。从人靑声。仓见切。古音在十一部。东齐壻谓之倩。方言曰：靑齐之闲壻谓之倩。按此葢亦以美偁加之耳。郭云：言可借倩也。借倩读七政七见二切。葢方俗语谓请人为之。
　　路径：段注说文□第八卷□人部
　　伃yú
　　注解：妇官也。汉书外戚传：妇官十四等，昭仪位视丞相，比诸侯王。倢伃视上卿，比列侯。韦昭曰：倢承，伃助也。汉旧仪云：皇后为倢伃下舆，礼比丞相。按妇官上当有倢伃二字，浅人□之。倢之本训佽也，见下。从人予声。以诸切。五部。亦作妤。
