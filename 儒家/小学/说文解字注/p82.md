<!-- { "loadSidebar": true } -->
　　注解：雌雉鸣也。邶风：有鷕雉鸣。又云：雉鸣求其牡。毛曰：鷕，雌雉声也。此望文为义。从鸟唯声。以沼切。古音在十五部。释文引说文以水反，字林于水反，皆古音也。其云以小反者，字之讹亦声之讹也。《诗》曰“有鷕雉鸣。”
　　路径：段注说文□第四卷□鸟部
　　□lěip156下
　　注解：鼠形。飞走且乳之鸟也。走字疑衍。释鸟：鼯鼠，夷由。鼯或作□，由或作□。郭云：状如小狐，似蝙蝠，肉翅，飞且乳，其飞善从高集下。刘渊林、陶隐居说略同。其物见本艹经。上林、西京、南都、吴都诸赋亦名飞生，飞而生子故也。亦名飞鸓，亦名鼺鼠。其字惟史记作鸓，本艹经作鼺，在兽部。赋家或作蠝，或作□，以其似鸟，似兽，似虫，似鼠也。诸家皆云：以肉翼飞。而张揖云：状如兔而鼠首，以其□飞。此本北山经：有兽状如兔而鼠首，以其背飞，名曰飞鼠。惟张所据背作□耳，不若刘、郭说可信也。今云南有之。从鸟畾声。说文无畾字，当作靁省声。力轨切。十五部。□，籒文□。□省声也。□，古文靁。
　　路径：段注说文□第四卷□鸟部
　　鶾hàn
　　注解：鸡肥翰音者也。各本作雉肥鶾音者也。曲礼：凡祭宗庙之礼，鸡曰翰音。注：翰犹长也。正义曰：鸡肥鸣声长也。易：翰音登于天。虞曰：翰，高也。按小雅：翰飞戾天。毛曰：翰，高也。高飞曰翰。因之声高亦曰翰，故郑云翰犹长也。翰音之鸡谓之鶾，此许以□韵为训也。玉篇曰：鶾，鸡肥皃。此所据说文古本不误也。若作雉则下文丹鸡不可通矣。鶾与隹部雗义别。从鸟倝声。侯旰切。十四部。鲁郊□丹鸡祝曰：“□斯翰音赤羽，去鲁侯之咎。”此引鲁郊礼文，证翰音之为肥鸡也。各本翰作鶾，误。田部曰：鲁郊礼畜字从田兹作□。五经异义曰：鲁讻礼祝延帝尸。风俗通亦言鲁郊祀常以丹鸡祝曰：以斯翰声赤羽去鲁侯之咎。
　　路径：段注说文□第四卷□鸟部
　　鴳yàn
　　注解：雇也。释鸟：鳸，鴳。舍人、李巡、孙炎皆云：鳸一名鴳。鴳，雀也。□应曰：鴳又作鷃，一名鳸，一名鸧鴳。纂文云关中有鴳滥堆是也。按杜注左传靑鸟氏为鸧鴳，而九鳸有老鳸鷃鷃，是则别为二鸟，不如□应所说也。国语：晋平公射鴳。内则云：雉兔鹑鷃。又云：爵鷃蜩范。雇下云老雇，鴳也。皆不云鸧鴳。从鸟安声。乌谏切。十四部。
　　路径：段注说文□第四卷□鸟部
　　鸩zhèn
　　注解：毒鸟也。左传正义：鸩鸟食蝮。以羽翮擽酒水中，饮之则杀人。按左传鸩毒字皆作酖，假借也。酉部曰：酖，乐酒也。从鸟冘声。直禁切。古音在八部。一名运日。一曰犹一名也。广雅云：雄曰运日，雌曰阴谐。淮南书云：晖曰知晏，阴谐知雨
　　路径：段注说文□第四卷□鸟部
　　鷇kòup157上
　　注解：鸟子生哺者。。释鸟：生哺□。郭云：鸟子须母食之。生噣雏。郭云：能自食。方言：北燕朝鲜洌水之闲，爵子及鸡雏皆谓之□。从鸟□声。口豆切。三部。
　　路径：段注说文□第四卷□鸟部
　　鸣mínɡ
　　注解：鸟声也。引申之，凡出声皆曰鸣。从鸟口。武兵切。十一部。
　　路径：段注说文□第四卷□鸟部
　　鶱xiān
　　注解：飞皃也。楚辞：凤鶱翥而飞翔。从鸟，寒省声。虚言切。十四部。
　　路径：段注说文□第四卷□鸟部
　　□fēn
　　注解：鸟聚皃也。言□纷也。一曰飞皃也。庄子：翂翂翐翐。司马云：舒遟皃。一曰飞不高皃。从鸟分声。府文切。十三部。文百十六重十九
　　路径：段注说文□第四卷□鸟部
　　乌wū
　　注解：孝乌鸟也。谓其反哺也。小尔雅曰：纯黑而反哺者谓之乌。象形。鸟字点睛，乌则不，以纯黑故不见其睛也。哀都切。五部。孔子曰：“乌，亏呼也。”亏，各本作盱，今正。亏，于也。象气之舒。亏呼者，谓此鸟善舒气自叫，故谓之乌。取其助气，故□为乌呼。此许语也。取其字之声可以助气，故以为乌呼字。此发明假借之法，与朋为朋党，韦为皮韦，来为行来，西为东西，止为足，子为人偁一例。古者短言于，长言乌呼，于乌一字也。匡缪正俗曰：今文尚书悉为于戏字，古文尚书悉为乌呼字，而诗皆云于乎。中古以来文籍皆为乌呼字。按经、传、汉书乌呼无有作呜呼者。唐石经误为呜者，十之一耳。近今学者无不加口作呜，殊乖大雅。又小颜云：古文尚书作乌呼，谓枚颐本也。今文尚书作于戏，谓汉石经也。洪适载石经尚书残碑，于戏字尚四见，可证也。今匡缪正俗古今字互讹。凡乌之属皆从乌。□，古文乌，象形。于，象古文乌省。此卽今之于字也，象古文乌而省之，亦□省为革之类。此字葢古文之后出者，此字旣出，则又于、于为古今字。释诂、毛传、郑注经皆云：亏，于也。凡经多用于。凡传多用于。而乌鸟不用此字。〖注〗“亏，于也”字应作“于”。
　　路径：段注说文□第四卷□乌部
　　舄què
　　注解：□也。谓舄卽□字。此经今字释古字之例。古文作舄，小篆作□。□下曰：□也。周礼注曰：勋读为勋。皆以今字释古字。鸟部曰：雗鷽，□也。言其物。此云：舄，□也。言其字。舄本□字，自经典借为履舄字而本义废矣。周礼注曰：复下曰舄，襌下曰屦。小雅毛传曰：舄，达屦也。达之言重沓也，卽复下之谓也。释名曰：舄，腊也。复其下使干腊也。象形。乌、舄、焉皆象形，惟首各异，故合为一部。七则切。古音在五部。□，篆文舄从隹□。昔声也。此亦上部先古文之例。□□变从鸟。
　　路径：段注说文□第四卷□乌部
　　焉yānp157下
　　注解：焉鸟，黄色，出于江淮。今未审何鸟也。自借为词助而本义废矣。古多用焉为发声，训为于，亦训为于是。如周礼焉使则介之，晋语焉作爰田、焉作州兵。左传晋郑焉依、裔焉大国。公羊传焉尔、焉门者、焉闺者。吕览、淮南焉始乗舟。三年问焉之立中制节，焉使倍之，焉使不及也。招□巫阳焉乃下招。象形。有干切。十四部。凡字：朋者，羽虫之长；乌者，日中之禽；淮南书曰：日中有踆乌。灵宪曰：日，阳精之宗，积而成乌。乌有三趾，阳之类故数奇。舄者，知大岁之所在；淮南书曰：蛰虫鹊巢，皆向天一。按天一谓太阴所建也。博物志曰：鹊背太岁。然则鹊巢开户，向天一而背岁。燕者，请子之□，见乙部。作巢避戊己。亦见博物志。陆氏佃、罗氏愿皆曰：燕之来去皆避社。又戊已日不取土。所贵者故皆象形。鸟多矣，非所贵皆为形声字。今字作凤，作□，作鹊，作鳦，作燕，则惟乌焉，不改焉。焉亦是也。焉亦象形，必有可贵者也。按乌、舄、焉皆可入鸟部，云从鸟省。不尔者，贵之也。贵燕故旣有燕部，又有乙部。朋何以不别为部也，冠于羣鸟之首矣，故傅诸小篆也。
　　路径：段注说文□第四卷□乌部
　　文三重三
　　
　　□bānp158上
　　注解：箕属。所□推粪之器也。粪，各本作弃，今依篇、韵正。推粪者，推而除之也。象形。此物有柄，中直象柄，上象其有所盛，持柄迫地推而前，可去秽，纳于其中。箕则无柄，而受秽一也，故曰箕属。北潘切。十四部。按篇、韵皆音毕，此古今音不同也。凡□之属皆从□。官溥说。官溥者，博采通人之一也。
　　路径：段注说文□第四卷□□部
　　毕bì
　　注解：田网也。谓田猎之网也。必云田者，以其字从田也。小雅毛传曰：毕所以掩兔也。月令注曰：罔小而柄长谓之毕。按鸳鸯传云：毕掩而罗之。然则不独掩兔，亦可掩鸟，皆以上覆下也。毕星主弋猎，故曰毕，亦曰□车。许于率下曰：捕鸟毕也。此非别有一毕，亦是掩物之网。特牲馈食礼助载鼎实之噐象之亦曰毕，此则用以上载为异。从田，各本无此二字，依韵会补。从□象形。谓以□象毕形也。柄长而中可受，毕与□同，故取□象形。各本作象毕形微也，有误，今正。或曰田声。上云从田□会意而象其形，则非形声也。或曰田声。田与毕古音同在十二部也。各本田误甶。铉曰：甶音拂。此大误也。毕，□吉切。毕之言蔽也。攴部曰：□，□也。今□义通作毕。
　　路径：段注说文□第四卷□□部
　　粪fèn
　　注解：弃除也。按弃亦粪之误，亦复举字之未□者。粪方是除，非弃也。与土部□音义皆略同。礼记作粪，亦作□，亦作拚。曲礼曰：凡为长者粪之礼。少仪曰：泛埽曰埽，埽席前曰拚。老子曰：天下有道，却走马以粪。谓用走马佗弃粪除之物也。左传：小人粪除先人之敝庐。许意□用帚，故曰埽除。粪用□，故但曰除。古谓除秽曰粪，今人直谓秽曰粪，此古义今义之别也。凡粪田多用所除之秽为之，故曰粪。从廾推□粪釆也。合三字会意。方问切。古音在十四部。官溥说：佀米而非米者，矢字。此偁官说释篆上体米，佀米非米乃矢字，故廾推□除之也。矢，艹部作□，云粪也，谓粪除之物为粪。谓□为矢，自许已然矣，诸书多假矢，如□蔺传顷之三遗矢是也。许书说解中多随俗用字。
　　路径：段注说文□第四卷□□部
　　□qì
　　注解：捐也。手部曰：捐，弃也。从廾推□弃也，竦手推□而捐之也。从□。□，逆子也。旣以廾□会意，又加□以箸之。□者，不孝子，人所弃也。弃，诘利切。十五部。弃，古文弃。古文以竦手去屰子会意。按□字□变作弃，中体佀世。唐人讳世，故开成石经及凡碑板皆作弃，近人乃谓经典多用古文矣。□，籒文弃。今字亦从□不从□。〖注〗□字上从□作。
　　路径：段注说文□第四卷□□部
　　冓ɡòup158下
　　注解：交积材也。高注淮南曰：构，架也。材木相乗架也。按结冓当作此，今字构行而冓废矣。木部曰：构，葢也。义别。象对交之形。冓造必钩心斗角也。古□切。四部。广韵矦、□二韵皆曰：冓，数也。此古筭经说也，而纸韵引风俗通作壤生沟，沟生□。五经筭术、数术记遗等书亦皆作沟矣。凡冓之属皆从冓。
　　路径：段注说文□第四卷□冓部
　　再zài
　　注解：一举而二也。凡言二者，对偶之词。凡言再者，重复之词。一而又有加也。从一，冓省。冓者，架也。架，古只作加。作代切。一部。
　　路径：段注说文□第四卷□冓部
　　爯chēnɡ
　　注解：并举也。从爪，冓省。冓为二。爪者，手也。一手举二，故曰幷举。赵注孟子称贷曰：称，举也。凡手举字当作爯，凡偁扬当作偁，凡铨衡当作称，今字通用称。处陵切。六部。0640文三
