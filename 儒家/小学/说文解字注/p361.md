<!-- { "loadSidebar": true } -->
　　注解：农夫也。释言曰：畯，农夫也。孙云：农夫，田官也。诗七月：田畯至喜。传曰：畯，田大夫也。周礼钥章：以乐田畯。注：郑司农云：田畯，古之先敎田者。按田畯，敎田之官。亦谓之田。月令：命田舍东郊。郑曰：田谓田畯，主农之官也。亦谓之农。郊特牲：大蜡飨农。郑曰：农，田畯也。田畯敎田之时，则亲而尊之，诗三言田畯至喜是也。死而为神则祭之，周礼之乐田畯，大蜡飨农是也。从田夋声。子峻切。十三部。
　　路径：段注说文□第十三卷□田部
　　标题：甿ménɡ
　　注解：田民也。甿为田民，农为耕人，其义一也。民部曰：氓，民也。此从田，故曰田民也。唐人讳民，故氓之蚩蚩，周礼以下剂致氓，石经皆改为甿。古只作萌，故许引周礼以兴锄利萌，葢古本如是。郑云：变民言萌，异外内也。萌犹懵懵无知貌。从田亡声。武庚切。古音在十部。
　　路径：段注说文□第十三卷□田部
　　标题：疄lìn
　　注解：轹田也。轹，车所践也。子虚赋：掩兔辚鹿。字从车。上林赋：车徒之所閵轹。又叚閵为之。足部曰：蹸，轹也。义相近。从田□声。良刃切。十二部。
　　路径：段注说文□第十三卷□田部
　　标题：留liú
　　注解：止也。稽下曰：稽，留止也。从田丣声。田，所止也。犹坐从土也。力求切。三部。
　　路径：段注说文□第十三卷□田部
　　标题：畜chù
　　注解：田畜也。田畜谓力田之蓄积也。货殖列传曰：富人争奢侈，而任氏独折节为俭，力田畜。田畜人争贱贾，任氏独取贵善，非田畜所出弗衣食。艹部曰：蓄，积也。畜与蓄义略同。畜从田，其源也。蓄从艹，其委也。俗用畜为六□字。古叚为好字。如说苑尹逸对成王曰：民善之则畜也，不善则雠也。晏子对景公曰：畜君何尤。畜君者，好君也。谓畜卽好之同音叚借也。《淮南王》曰：玄田为畜。王，大徐作子。如此引楚庄王止戈为武，说会意也。玄田犹畇畇原隰也。丑六切。亦许六切。三部。□，《鲁郊礼》畜从田从兹。兹，益也。鲁郊礼已见鸟部。此许据鲁郊礼文证古文从兹乃合于田畜之解也。艹部曰：兹，艹木多益也。从艹，丝省声。古文本从兹，小篆乃省其半，而淮南王乃认为玄字矣，此小篆省改之失也。今本上从兹，则与兹益之云不贯矣。故正之如此。
　　路径：段注说文□第十三卷□田部
　　标题：疃tuǎn
　　注解：禽兽所践处也。践者，□也。兽足蹂地曰厹，其所蹂之处曰疃。本不专谓鹿，诗则言鹿而已。《诗》曰：“町疃鹿场。”豳风东山文。毛传曰：町疃，鹿迹也。谓鹿迹所在也。楚辞九思：鹿蹊兮□□。□与疃葢一字。疃亦作□。郡国志：广陵郡东阳。刘昭公云：县多麋。引博物志十百为羣。掘食艹根，其处成泥，名曰麋□。民人随此□种稻，不耕而获，其收百倍。今后汉书讹为畯，埤雅引此又讹暖，然因埤雅可以校正也。从田童声。土短切。十四部。此音之转也。古音葢在九部。
　　路径：段注说文□第十三卷□田部
　　标题：畼chànɡ
　　注解：不生也。今之畅葢卽此字之隶变。诗：文茵畅毂。传曰：畅毂，长毂也。月令：命之曰畅月。注曰：畅，充也。葢皆义之相反而相生者也。从田昜声。丑亮切。十部。文二十九　重三
　　路径：段注说文□第十三卷□田部
　　标题：畕jiānɡ
　　注解：比田也。比，密也。二人为从，反从为比。比田者，□田密近也。从二田。会意。凡畕之属皆从畕阙。阙大徐本无，非也。此谓其音读阙也。大徐居良切。小徐、玉篇同。以畺之音皮傅之而已。□谓田与田相乗，所谓陈陈相因也。读如敶列之敶。
　　路径：段注说文□第十三卷□畕部
　　标题：畺jiānɡ
　　注解：界也。七月：万寿无疆。传曰：疆，竟也。田部曰：界，竟也。然则畺界义同，竟境正俗字。信南山：我疆我理。传曰。疆，画经界也。理，分地理也。绵曰：乃疆乃理。江汉曰：于疆于理。其义皆同。经界出于人为，地理必因地阞，二者必相因而至，不知地阞则水不行。从畕。三其介画也。介各本作界。今正。介，画也。画，介也。二字义同。居良切。十部。疆，畺或从土强声。今则疆行而畺废矣。惟周礼有畺。2206文二　重一
　　路径：段注说文□第十三卷□畕部
　　标题：黄huánɡ
　　注解：地之色也。玄者，幽远也。则为天之色可知。易曰：夫玄黄者，天地之杂也。天玄而地黄。从田，土色黄，故从田。炗声。乎光切。十部。炗，古文光。见火部。凡黄之属皆从黄。□，古文黄。
　　路径：段注说文□第十三卷□黄部
　　标题：□xiān
　　注解：赤黄色也。赤黄者，赤色敝而黄也。色字依类篇补。一曰轻□人□姁也。□各本作易。今正。侮者，□也。□者，轻也。此谓轻侮人者，其状□姁也。后汉书：曹大家女诫，视听陜输。注云：聗输，不定皃。葢卽□姁也，语同字异耳。从黄夹声。许兼切。八部。
　　路径：段注说文□第十三卷□黄部
　　标题：□tuān
　　注解：黑黄色也。黑黄各本作黄黑。疑当作黑黄，黑色之敝而黄也。诗：我马玄黄。传曰：玄马病则黄。正此意。若黄黑则土克水之色，谓之駵黄。从黄端声。他端切。十四部。
　　路径：段注说文□第十三卷□黄部
　　标题：□wěi
　　注解：靑黄色也。靑色敝而黄也。从黄有声。呼辠切。古音在一部。
　　路径：段注说文□第十三卷□黄部
　　标题：黇tiān
　　注解：白黄色也。白色之敝而黄也。从黄占声。他兼切。七部。
　　路径：段注说文□第十三卷□黄部
　　标题：黊huà
　　注解：鱻朙黄色也。依篇、韵补色字。上文皆非正黄色，惟此为鲜明正黄耳。艹部蘳以为声。从黄圭声。户圭切。广韵胡瓦切。十六部。文六　重一
　　路径：段注说文□第十三卷□黄部
　　标题：男nán
　　注解：丈夫也。夫下曰：周制八寸为尺，十尺为丈。人长一丈，故曰丈夫。白虎通曰：男，任也。任，功业也。古男与任同音。故公侯伯子男，王莽男作任。从田力。言男子力于田也。会意。农力于田，自王公以下无非力于田者。那仓切。古音在七部。凡男之属皆从男。
　　路径：段注说文□第十三卷□男部
　　标题：舅jiù
　　注解：母之兄弟为舅，释亲曰：母之晜弟为舅。毛传同。按周人谓兄为晜也。舅之言旧也，犹姑之言故也。父之昆弟偁父，母之昆弟不得偁父，故偁舅。凡同姓可偁父，凡异姓不可偁父，故舅之也。今俗人言舅父者，非也。母之父母曷为曰外王父、外王母与。父之父母偁王父王母，故母之父母得偁王父王母而外以别之也。父之昆弟偁从父，故母之□妹偁从母也。舍是则异姓无有偁父母者也。异姓可偁舅，故妇偁夫之父曰舅，男子偁妻之父曰外舅，母之从父昆弟曰从舅，又偁父之舅曰大舅。见后汉书。大者，今太字。妻之父为外舅。男子于妻父亦言舅，对妻之舅吾父为偁也。母之昆弟不曰外舅者，妻党之别于母党也。从男臼声。其九切。三部。
　　路径：段注说文□第十三卷□男部
　　标题：甥shēnɡ
　　注解：谓我舅者，吾谓之甥也。释亲文。此泛释甥义也。若母之昆弟为吾舅，则谓吾为甥矣。若妻之父为吾外舅，则亦谓吾为甥矣。释亲妻党章曰：姑之子为甥，舅之子为甥，妻之晜弟为甥，□妹之夫为甥。注谓平等相甥，非也。姑之子，吾父母得甥之。舅之子，吾母侄之，吾父得甥之。妻之昆弟，吾父母得甥之。□妹之夫，吾父母壻之而甥之。是四者皆舅吾父者也。舅者，耆旧之偁。甥者，后生之偁。故异姓尊卑异等者以此相偁。尔雅类列于此，亦以见舅之子、妻之昆弟偁吾父者皆曰舅，不似后世俗呼也。其立文如此者，从其便也。自来不得其解，则谓平等相甥。吾□妹之夫，吾父旣甥之矣，吾又呼之为甥，此岂正名之义乎。姑之为外兄弟，舅之子为内兄弟，妻之昆弟为婚兄弟，□妹之夫为姻兄弟，旣正其名矣，又安得淆之乎。外孙亦偁弥甥，□妹之孙离孙也，亦偁从孙甥。皆见左传。释名妻之昆弟曰外甥一条冣为无理。从男生声。所更切。十一部。文三
　　路径：段注说文□第十三卷□男部
　　标题：力lì
　　注解：筋也。筋下曰：肉之力也。二篆为转注。筋者其体，力者其用也，非有二物。引申之，凡精神所胜任皆曰力。象人筋之形。象其条理也。人之理曰力，故木之理曰朸，地之理曰阞，水之理曰泐。林直切。一部。治功曰力，周礼司勲文。能御大灾。国语、祭法文。引以释治功曰力也。凡力之属皆从力。
　　路径：段注说文□第十三卷□力部
　　标题：勋xūn
　　注解：能成王功也。司勲曰：王功曰勲。郑云：辅成王业若周公。从力熏声。许云切。十三部。勋，古文勋，从员。员声也。周礼故书勋作勋。郑司农云：勋读为勋。勋，功也。按此先郑以今字释古文也。故书勋字，学者不识。故先郑云此卽小篆之勋。
　　路径：段注说文□第十三卷□力部
　　标题：功ɡōnɡ
　　注解：□劳定国也。司勋曰：国功曰功。郑曰：□全国家若伊尹。许则举祭法文以释之也。诗：以奏肤公。传曰：肤，犬也。公，功也。此谓叚公为功也。从力工声。古红切。九部。
　　路径：段注说文□第十三卷□力部
　　标题：助zhù
　　注解：左也。左，今之佐字。左下曰：手相左助也。二篆为转注。右下曰：手口相助也。易传曰：右者，助也。按左右皆为助。左者，以助又。右者，以手助口。疑此解当云左右也，传写夺右字。商颂曰：实左右商王。传云：左右，助也。从力且声。床倨切。五部。
　　路径：段注说文□第十三卷□力部
　　题：□lǜ
　　注解：助也。从力非，力去其非也。虑声。良倨切。五部。
　　路径：段注说文□第十三卷□力部
　　标题：勑lài
　　注解：劳也。此当云劳勑也，浅人删一字耳。此劳依今法读去声。孟子放勋曰：劳之来之。诗序曰：万民离散，不安其居。宣王能劳来还定安集之。来皆勑之省。俗作徕。从力来声。洛代切。一部。俗误用为敕字。
　　路径：段注说文□第十三卷□力部
　　标题：劼jié
　　注解：愼也。愼者，谨也。广韵曰：用力也。又固也，勤也。从力吉声。巨乙切。十二部。按篇、韵皆恪八切。巨乙，非也。《周书》曰：“劼毖殷献臣。”酒诰文。按此篆解小徐本讹舛不可读。
　　路径：段注说文□第十三卷□力部
