<!-- { "loadSidebar": true } -->
　　注解：乐木椌也，乐上当有柷字。椌各本作空，误。周颂毛传曰：柷，木椌也。圉，楬也。许所本也。今更正。所□止音为节。按铉本此六字大误。柷以始乐，非以止音也。锴本此篆已佚。而见韵会者亦讹舛不可读。今按当作以止作音为柷。释乐曰：所以□柷谓之止。葢椌之言空也，自其如桼桶言之也。柷之言触也，自其椎柄之撞言之也。臬陶谟：合止柷敔。郑注云：柷状如桼桶而有椎。合之者，投椎其中而撞之。尔雅郭注云：柷如桼桶，方二尺四寸，（风俗通广雅云三尺五寸）深一尺八寸，（风俗通云尺五寸）中有椎柄，连底挏之，令左右击。止者，其椎名。刘煕云：柷，祝也。故训为始。以作乐也。从木，祝省声。昌六切。三部。
　　路径：段注说文□第六卷□木部
　　椠qiànp265下
　　注解：牍朴也。朴，素也，犹坏也。牍，书版也。椠谓书版之素，未书者也。论衡曰：□木为椠。释名曰：椠，版之长三尺者也。椠渐也，言渐渐然长也。杨雄曰：天下上计孝廉及内郡卫卒会。雄常把三寸弱翰，赍油素四尺，以问其异语。归，卽以铅摘次之于椠。西京杂记曰：怀铅提椠。从木斩声。自剡切。八部。
　　路径：段注说文□第六卷□木部
　　札zhá
　　注解：牒也。片部曰：牒，札也。二字互训。长大者曰椠，薄小者曰札，曰牒。释名曰：札，栉也，编之如栉齿相比也。司马相如传曰：上令尚书给笔札。师古曰：札，木□之薄小者也。从木乙声。侧八切。古音在十二部。
　　路径：段注说文□第六卷□木部
　　检jiǎn
　　注解：书署也。书署谓表署书函也。后汉祭祀志曰：尚书令奉玉牒检，皇帝□二分玺亲封之讫。太常命人发坛上石，尚书令藏玉牒已。复石覆讫，尚书令五寸印封石检。按上云玉牒检者，玉牒之玉函也。所谓玉检也。下云石检者，上文云石覆讫是也。检以盛之，又加以玺印。周礼注曰：玺节，印章。如今斗检封矣。广韵云：书检者，印窠封题也。则通谓印封为检矣。公孙瓒传曰：袁绍矫刻金玉□为印玺。每有所下，辄皁囊施检。章怀曰：检今俗谓之排，排如今言幖签耳。从木佥声。居奄切。七部。引伸为凡检制、检挍之偁。
　　路径：段注说文□第六卷□木部
　　檄xí
　　注解：尺二书。各本作二尺书。小徐系传已佚。见韵会者作尺二书，葢古本也。李贤注光武纪曰：说文以木□为书，长尺二寸，谓之檄，以征召也。与前书高纪注同。此葢出演说文，故语加详。云尺二寸与锴本合，但汉人多言尺一，未知其分别之详。后汉书水经注皆曰：李云上书云：孔子言帝者，谛也。今尺一拜用，不经御省，是帝欲不谛乎。又后汉书儒林传云：诏曰：乞杨生师。卽尺一出升。文□注引萧子良古今篆□文体曰：鹤头书、偃波书俱诏板所用。在汉时则谓之尺一□。独□曰：策书长二尺，以命诸侯王三公，三公以罪免，亦赐策，以尺一木。从木敫声。胡狄切。古音在二部。
　　路径：段注说文□第六卷□木部
　　棨qǐp266上
　　注解：传信也。此字蒙上椠札检檄为次，若今之文书也。汉孝文纪：除关无用传。张晏曰：传，信也，若今过所也。如淳曰：两行书缯帛，分持其一，出入关，合之乃得过，谓之传也。李奇曰：传，棨也。师古曰：古者或用棨，或用缯帛。棨者，刻木为合符也。按用缯帛谓之繻。终军传曰：关吏予军繻是也。用木谓之棨。此云传信也是。传读张恋反。释名曰：棨，诣也。以启语官司所至诣也。当谓此。今本讹舛不可读。为正之如此。从木，启省声。康礼切。十五部。今字棨释为兵阑。
　　楘mù
　　注解：车□録。束文也。束文上当叠□录字，今夺。宋本叶本赵本韵会皆同。一本作交，非。秦风：五楘梁辀。传曰：五，五束也。楘，□录也。梁辀，辀上句衡也。一辀五束，束有□录。考工记：辀欲颀典。大郑云：颀读为□，典读为殄。驷车之辕，率尺所一缚，□殄似谓此也。按此所谓曲辕□缚也。□录者，□□录录然，坳胅分明皃。□录，古语也。小雅：约之阁阁。毛云：约，束也。阁阁犹□□也。革部曰：车轴束谓之□。从木敄声。莫卜切。三部。《诗》曰：“五楘梁辀。”
　　路径：段注说文□第六卷□木部
　　梐bì
　　注解：梐枑，行马也。周礼掌舍：掌王之会同之舍，设梐枑再重。注曰：故书枑为拒。杜子春读为梐枑。梐枑谓行马。□谓行马再重者，以周卫有外内列。按许亦从杜子春作梐枑也。从木，陛省声。边兮切。十五部。按当作坒声，与非部陛下陛省声不同。《周礼》曰：“设梐枑再重。”
　　路径：段注说文□第六卷□木部
　　枑hù
　　注解：梐枑也。从木互声。胡误切。五部。○按旧二篆先枑后梐。今正。又此二篆旧次当与柤枪等篆为伍，而楘槅橾楇当联文。
　　路径：段注说文□第六卷□木部
　　极jí
　　注解：驴上负也。当云驴上所以负也，浅人□之耳。广韵云：驴上负版，葢若今□鞍。或云负笈字当用此，非也。风土记曰：笈谓学士所以负书箱，如冠箱而卑者也。谢承后汉书曰：负笈随师。然则笈者书箱，人所负以徒步者，不得合为一也。从木及声。其辄切。七部。或读若急。云或者，云及声则旣读若及矣，又或若急也。
　　路径：段注说文□第六卷□木部
　　□qū
　　注解：极也。广韵曰：版置驴上负物。从木去声。去鱼切。五部。
　　路径：段注说文□第六卷□木部
　　槅ɡé
　　注解：大车枙。枙当作軶。□省作轭。车部曰：軶，辕前也。槅考工记作鬲。大郑云：鬲谓辕端厌牛领者。大车者，郑云平地任载之车也。通曰軶。大车之軶曰槅。释名曰：槅，扼也，所以扼牛颈也。马曰乌啄，下向叉马颈，似乌开口向下啄物时也。西京赋曰：五都货殖，旣迁旣引。商旅联槅，隐隐展展。此正谓大车也。下文云：冠带交错，方辕接轸。谓乗车也。从木鬲声。古核切。十六部。按左思蜀都赋以槅为核。
　　路径：段注说文□第六卷□木部
　　橾shūp266下
　　注解：车毂中空也。考工记：以毂围之阞梢其薮。注曰：梢，除也。阞，三分之一也。郑司农云：梢读如桑螵蛸之蛸，薮读如蜂薮之薮，谓毂空壶中也。□谓此薮径三寸九分寸之五，壶中当辐葘者也。薮者犹言趋也。蜂薮者，众辐之所趋也。旧本经注多误字。今挍正之如是。按记文葢本作梢其橾，大郑乃易为薮，故云读为。后人直用大郑说改记文耳。程氏瑶田通艺录曰：阞与王制祭用数之仂同，十分之一也。薮谓□深，梢之以待置辐也。记曰：六分其轮崇，以其一为之牙围。参分其牙围而漆其二，椁其漆内而中诎之，以为毂长。是则毂长当三尺二寸五分四厘一豪六丝六不□。由是以毂长为围，以围之十一为□深，十一当三寸二分五厘四豪一丝六忽六不□。用其成数得三寸，辐广亦三寸也。车人：大车辐广三寸。柏车羊车不见辐广，亦三寸可知。故下文云凡辐量其□深以为辐广。先郑言蜂薮，后郑言众辐所趋，则薮之名义当起于辐□也。按先后郑说，直以毂空壶中与众辐之孔相接，故云壶中当辐葘者也。合二者为一以释经，而未知辐孔不通壶中，壶中以受轴，橾以受辐，划然二事。郑不若程氏之精确也。许字作橾。从喿。喿，鸟羣鸣也。亦与众趋之义合。其云车毂中空中也，亦未该。从木喿声，读若薮。大郑云读为薮者，易橾为薮也，注经之法也。许云读如薮者，拟其音也，字书之体也。山枢切。古音当在二部。读如臊。急就篇有□字。橾薮□双声。宜分别壶中曰□，辐孔曰橾，曰薮。
　　路径：段注说文□第六卷□木部
　　楇huò
　　注解：盛膏器。孟子荀□列传：谈天衍，雕龙奭，炙毂过髡。刘伯庄云：毂字衍。裴骃云：刘向别录：过字作輠。輠者，车之盛膏器。炙之虽□，犹有余流者，言淳于髡不□如炙輠也。按方言：车釭，齐燕海岱之闲谓之锅，或谓之锟。自关而西谓之釭。盛膏者乃谓之锅。此谓关西谓盛膏者曰锅也。脂施于车釭，故釭或得楇名。而楇自别有物，如今时御者亦系小油缾于车以备用是也。过輠锅三字同。从木呙声。乎卧切。十七部。按当依篇，韵古禾切。
　　路径：段注说文□第六卷□木部
　　枊ànɡp267上
　　注解：马柱也。谓系马之柱也。蜀志：刘备解绶缚督邮马枊。华阳国志曰：建宁郡存□县，雍闿反，结垒于县山，系马枊柱生成林。从木卬声。吾浪切。十部。按亦平声。
　　路径：段注说文□第六卷□木部
　　棝ɡù
　　注解：棝斗，可射鼠。从木固声。古慕切。五部。
　　路径：段注说文□第六卷□木部
　　欙léi
　　注解：山行所乘者。河渠书作桥。□遥反。徐广曰：一作輂。几玉反。輂，直辕车也。汉书作梮。韦昭曰：梮，木器也。如今轝床，人轝以行也。应劭曰：梮或作欙，为人所牵引也。尚书正义引尸子：山行乗欙。伪孔传亦作欙。按輂梮桥三字同，以梮为正。桥者，音近转语也。欙与梮一物异名。梮自其盛载而言，欙自其挽引而言。累，大索也。欙从累。此声义之皆相倚者也。应释欙，韦释梮，皆是。兼二说而后全。孟子虆梩。赵云：虆，笼属。毛诗传：捄，虆也，亦谓土笼。舁之曰梮，人引之而行则曰欙也。虆者欙之假借字。或省作樏者，非也。毛诗之捄亦梮之假借字也。从木累声。力追切。十五部。《虞书》曰：“予乘四载。”皋陶谟文。水行乘舟，陆行乘车，山行乘欙，泽行乘□。此四载之故训也。故统系之虞书。犹河渠书、沟洫志谓皋陶谟夏书，则亦以此四句统系之夏书也。□史记作毳，亦作橇。汉书作毳。如淳曰：毳音茅蕝之蕝，谓以版置泥上以通行路也。服□曰：木毳形如木箕，擿行泥上。孟康说同。尚书正义引尸子作蕝，引愼子为毳者患涂之泥也。徐广注史记作楯。伪孔传作輴。凡此诸字皆一声之转，其义一也。车部曰：□，车约□也。此乗□当读同毳，非车约□之谓。
　　路径：段注说文□第六卷□木部
　　榷què
　　注解：水上横木。所□渡者。释宫曰：石杠谓之徛。孟子：岁十月徒杠成。（古本如是）赵岐释为步度。郭释云：步渡彴。然则石杠者谓两头聚石，以木横架之可行，非石桥也。凡直者曰杠，横者亦曰杠。杠与榷双声。孝武纪曰：榷酒酤。韦曰：以木渡水曰榷。谓禁民酤酿，独宜开置。如道路设木为榷，独取利也。凡言大榷、扬榷、辜榷，当作此字，不当从手。从木隺声。江岳切。古音在二部。
　　路径：段注说文□第六卷□木部
　　桥qiáo
