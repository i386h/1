<!-- { "loadSidebar": true } -->
　　注解：薄味也。醲之反也。酉部曰：醲，厚酒也。又澹淡亦作淊淡，水满皃。杨雄赋：秬鬯泔淡。应劭曰：泔淡，满也。按泔淡训满，谓淡为赡之假借。从水炎声。徒敢切。八部。
　　路径：段注说文□第十一卷□水部
　　标题：涒tūn
　　注解：食已而复吐之。未闻。江赋涒粼，谓水皃。从水君声。他昆切。十三部。《尔雅》曰：“太岁在□曰涒滩。”释天文。高诱曰：涒，大也。滩，循也。万物皆大循其情性也。
　　路径：段注说文□第十一卷□水部
　　标题：浇jiāo
　　注解：□也。沃为浇之大，浇为沃之细，故不类厕。凡醲者，浇之则薄。故其引伸之义为薄。汉书循吏传：浇淳散朴。从水尧声。古尧切。二部。
　　路径：段注说文□第十一卷□水部
　　标题：液yè
　　注解：□也。血部曰：□，气液也。按乐记注曰：永叹淫液歌迟之也。考工记春液角，郑司农液读为醳，谓重绎治之。此皆引伸之义也。从水夜声。羊益切。古音在五部。
　　路径：段注说文□第十一卷□水部
　　标题：汁zhī
　　注解：液也。古经传多假汁为叶。方言曰：斟，协，汁也。北燕朝鲜洌水之闲曰斟，自关而东曰栛，关西曰汁。此兼渖汁和叶而言，如台朕赉畀卜阳予也之例。汁液必出于和协。故其音义通也。从水十声。之入切。七部。汉汁邡县用此字。
　　路径：段注说文□第十一卷□水部
　　标题：滒ɡē
　　注解：多汁也。淮南原道训曰：甚淖而滒。高云：滒亦淖也。饘粥多渖者曰滒，读歌讴之歌。按今江苏俗语谓之稠也。从水哥声，读若哥。古俄切。十七部。
　　路径：段注说文□第十一卷□水部
　　标题：灏hào
　　注解：豆汁也。豆者，尗也。从水颢声。乎老切。二部。广韵曰：灏溔，水势远也。
　　路径：段注说文□第十一卷□水部
　　标题：溢yì
　　注解：器满也。礼经一溢米注：二十两曰溢。按谓二十两溢者，谓满于一斤，十六两之外也。后人因制镒字。从水益声。以形声包会意也。夷质切。古音在十六部。
　　路径：段注说文□第十一卷□水部
　　标题：洒xǐ
　　注解：涤也。下文云沬，洒面也。浴，洒身也。澡，洒手也。洗，洒足也。今人假洗为洒，非古字。按古有假洒为峻陗之峻者，如诗新台有洒。尔雅望厓洒而高岸。夷上洒下漘。毛诗洒，高峻也。从水□声。先礼切。按西声当在古音十三部。古文□为洒埽字。各本夺□字，今依全书通，例补。凡言某字古文以为某字者，皆谓古文假借字也。洒洒本殊义而双声，故相假借。凡假借多叠韵，或双声也。毛诗洒埽四见。传云：洒，洒也。郑注周礼隶仆、韦注国语皆同。皆释假借之例。若先郑云洒当为洒，则以其义别而正之，以汉时所用字正古文也。
　　路径：段注说文□第十一卷□水部
　　标题：涤dí
　　注解：洒也。皿部曰：荡，涤器也。引伸为凡淸瀞之□，如七月传曰：涤场，埽地。云汉传曰：涤涤，旱气也。山无木，川无水是。从水条声。徒历切。古音在二部。周礼条狼氏，乐记条荡其声，皆假条为涤。周礼凡酒修酌，假修为涤也。
　　路径：段注说文□第十一卷□水部
　　标题：濈jí
　　注解：和也。小雅：尔羊来思，其角濈濈。传曰：聚其角而息，濈濈然也。按毛意言角之多，葢言聚而和也，如辑之训聚，兼训和。从水戢声。阻立切。七部。
　　路径：段注说文□第十一卷□水部
　　标题：渖shěn
　　注解：汁也。左传哀三年曰：无备而官办者，犹拾渖也。杜云：渖，汁也。陆德明云：北土呼汁为渖。按礼记檀弓为榆沈，假沈为渖。从水审声。昌枕切。七部。《春秋传》曰：“犹拾渖也。”按渖篆当厕于汁篆下乃得其次，写者乱之耳。玉篇厕于液灏之下。
　　路径：段注说文□第十一卷□水部
　　标题：渳mǐ
　　注解：饮歃也。周礼：王□大肆，以秬鬯渳。杜子春读渳为泯，以秬鬯浴尸也。按浴尸则衅尸口鼻，与饮歃义相近。从水弭声。绵婢切。十六部。
　　路径：段注说文□第十一卷□水部
　　标题：□shà
　　注解：饮歃也。歃，歠也。从水篡声。各本篆作□，解作算声。今按玉篇、广韵皆作□，。知古说文如此作，集韵、类篇始误从俗本说文耳。衫洽切。又先活切。宋本皆如此。今各本衫洽改作巽倦。古音在十四部。卽今之涮字也。涮，所患切。一曰吮也。吮欶也。
　　路径：段注说文□第十一卷□水部
　　标题：漱shù
　　注解：荡口也。漱者，欶之大也。荡口者，吮刷其口中也。曲礼：诸母不漱裳。假漱为涑也。从水欶声。以形声包会意。所右切。三部。
　　路径：段注说文□第十一卷□水部
　　标题：泂jiǒnɡ
　　注解：沧也。此义俗从仌作□。篇、韵□皆训冷是也。大雅：泂□彼行潦。毛曰：泂，远也。此谓泂卽迥之假借也。江赋□涨□泂，同。从水冋声。户褧切。十一部。
　　路径：段注说文□第十一卷□水部
　　标题：沧cānɡ
　　注解：寒也。周书周祝解曰：天地之闲有沧□。列子汤问：一儿曰：日初出，沧沧凉凉。仌部凔字音义同。从水仓声。七冈切。十部。
　　路径：段注说文□第十一卷□水部
　　标题：□qìnɡ
　　注解：冷寒也。冷寒者，冷之寒同寒而有别也。世说新语曰：刘眞长始见王丞相。时盛暑之月，丞相以腹熨弹棋局曰：何乃渹。刘旣出，人问见王公云何。刘曰：未见他异，惟闻作吴语耳。注云：吴人以冷为渹。大平御览引此事，渹作□。集韵、类篇皆云□渹二同。楚庆切。吴人谓冷也。今吴俗谓冷物附他物，其语如郑国之郑，卽□字也。从水靓声。七定切。十一部。广韵楚敬切。
　　路径：段注说文□第十一卷□水部
　　标题：淬cuì
　　注解：灭火器也。灭火器者，葢以器盛水濡火使灭，其器谓之淬。与火部之焠义略相近，故焠通作淬。从水卒声。七芮切。十五部。
　　路径：段注说文□第十一卷□水部
　　标题：沐mù
　　注解：濯发也。引伸为芟除之义，如管子云沐涂树之□，释名云沐秃无上皃之称。从水木声。莫卜切。三部。
　　路径：段注说文□第十一卷□水部
　　标题：沬huì
　　注解：洒面也。律历志引显命曰：王乃洮沬水。师古曰：沬，洗面也。礼乐志：沾赤汗，沬流赭。晋灼曰：沬，古靧字。檀弓：瓦不成味。郑云：味当作沬。沬，靧也。按此沬谓瓦器之釉，如洗面之光泽也。从水未声。荒内切。十五部。湏，古文沬，从廾水，从页。各本篆作湏，解作从页，今正。尚书：王乃洮颒水。释文曰：说文作沬。云古文作颒。文□：颒血饮泣。李注曰：颒，古沬字。李注本作古文沬字，夺文耳。陆语尤可证。说文作颒，从两手匊水而洒其面，会意也。内则作靧，从面贵声。葢汉人多用靧字。沬，颒本皆古文。小篆用沬，而颒专为古文。或夺其□，因作湏矣。
　　路径：段注说文□第十一卷□水部
　　标题：浴yù
　　注解：洒身也。老子：浴神不死。河上公曰：浴，养也。夏小正：黑鸟浴。浴也者，飞乍高乍下也。皆引伸之义也。从水谷声。余蜀切。三部。
　　路径：段注说文□第十一卷□水部
　　标题：澡zǎo
　　注解：洒手也。皿部曰：盥，澡手也。儒行篇曰：澡身而浴德。其引伸之义。按或假缲为澡，如礼记缌冠缲缨是。荀卿又作慅缨。从水喿声。子晧切。二部。
　　路径：段注说文□第十一卷□水部
　　标题：洗xiǎn
　　注解：洒足也。洒，俗本作洒，误，今依宋本正。内则曰：面垢，燂潘请靧。足垢，燂汤请洗。此洒面曰靧，洒足曰洗之证也。洗读如跣足之跣。自后人以洗代洒涤字，读先礼切，沿至近日以洒代洒，转同诗礼之用矣。从水先声。稣典切。十三部。
　　路径：段注说文□第十一卷□水部
　　标题：汲jí
　　注解：引水也。各本有于井二字，今依玄应引及玉篇订。其器曰缾，曰瓮。其引瓮之绳曰绠，曰繘。井九三曰：可以汲。引伸之，凡擢引皆曰汲。广雅曰：汲，取也。古书多用汲汲为彶彶，同音假借。从及水。本作从水从及，今订。及亦声。居立切。七部。小徐本从水及声。
　　路径：段注说文□第十一卷□水部
　　标题：淳（□）chún
　　注解：渌也。上文曰：渌，或漉字。似□淋二篆宜类厕，恐转写者乱之也。内则、考工记注皆曰：淳，沃也。按□氏而沃之，卽上文之渥淳其帛也。内则淳熬、淳模之名，因沃之以膏也。然则许云渌也，谓渌之后一义。从水□声。常伦切。按当依经典释文之纯反。常伦乃不浇之训，纯醇二字之假借也。假借行而本义废矣。十三部。〖注〗□，古文。
　　路径：段注说文□第十一卷□水部
　　标题：淋lín
　　注解：□水□也。今俗语皆尔。郭朴注三仓曰：淋，漉水下也。从水林声。力寻切。七部。一曰淋淋，山下水也。谓山下其水也。与下文决，下水也义同。七发曰：洪淋淋焉，若白鹭之下翔。
　　路径：段注说文□第十一卷□水部
　　标题：渫xiè
　　注解：除去也。井九三曰：井渫不食。荀爽曰：渫去檅浊。淸洁之意也。按凡言泄漏者，卽此义之引伸。变其字为泄耳。从水枼声。私列切。十五部。按枼声或在十五部，或在八部，葢二部之通融难以枚数。枼从世声。
　　路径：段注说文□第十一卷□水部
　　标题：□huàn
　　注解：濯衣垢也。周南笺云：澣谓濯之。半澣曰湔。见上文。从水□声。胡玩切。十四部。篇、韵皆上声。按作澣者，今俗字也。浣，今□从完。小徐本如此。按仪礼古文假浣为盥。公羊传亦有此字。
　　路径：段注说文□第十一卷□水部
　　标题：濯zhuó
　　注解：□也。崧高传曰：濯濯，光明也。灵台传曰：濯濯，娱游也。皆引伸之义也。有假洮为濯者，如郑注顾命之洮为澣衣成事是也。周礼故书以濯为祧。尔雅以濯为珧。史、汉以辑濯为楫棹。皆古文假借。从水翟声。直角切。二部。
　　路径：段注说文□第十一卷□水部
　　标题：涑sōu
