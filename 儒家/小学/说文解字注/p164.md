<!-- { "loadSidebar": true } -->
　　注解：三足□耳，和五味之宝器也。三足□耳谓器形，非谓字形也。九家易曰：鼎三足以象三台也。易曰：鼎黄耳。和当作盉，许亦从俗通用。象析木□炊。已下次第依韵会所据小徐本订。片者，判木也。反片为丬。一木析为二之形。炊鼎必用薪，故像之。唐张氏参误会三足□耳为字形，乃高析木之□旁为耳。唐人皆作鼎，非也。唐氏玄度旣辨之矣。贞省声。大徐本无，无此三字则上体未说。此谓上体目者贞省声也。或曰离为日，□为木。鼎卦上离下□，何不以此说字乎？曰言易卦之取象则可，若六书之会意，必使二字相合成文，如人言止戈是。目与木不相合也，故释下体为象形，上体为谐声。古叚鼎为丁，如贾谊传春秋鼎盛、匡衡传匡鼎来皆是。鼎之言当也，正也。都挺切。十一部。昔禹收九牧之金，铸鼎荆山之下，入山林川泽者，此字依韵会补。离魅蛧蜽莫能逢之，□协承天休。离俗用螭，依禸部则当作离。此用宣三年左传王孙满说。传不言铸鼎荆山之下。尙书古文疏证云：陜西同州朝邑，县西南三十二里有怀德城，汉县也。汉志左冯翊褱德下曰：禹贡北条荆山在南。皇甫谧帝王世纪：禹铸鼎于荆山，在冯翊怀德之南，山下有荆渠。郦氏水经注：怀德县故城在渭水之北，沙苑之南。禹贡北条荆山在南，山下有荆渠，卽夏后铸九鼎处也。《易》卦：□木于下者为鼎。此引易证下体象析木之意，与□下引易证从日一例。古文□贝为鼎。籒文□鼎为贝。二贝字小徐皆作贞。郭忠恕佩觿云：古文以贞为鼎，籒文以鼎为则。亦误，今正。京房说贞字鼎声，此古文以贝为鼎之证也。许说□□□□者，籒文之则员霣妘字，此籒文以鼎为贝之证也。凡鼎之属皆从鼎。
　　路径：段注说文□第七卷□鼎部
　　鼒zīp319下
　　注解：鼎之圜掩上者。周颂：鼐鼎及鼒。释器曰：圜弇上谓之鼒。手部曰：掩，敛也。小上曰掩。廾部曰：弇，葢也。然则此依许作掩为正字。从鼎才声。子之切。一部。《诗》曰：“鼐鼎及鼒。”镃，俗鼒从金兹声。兹各本作兹，今正。
　　路径：段注说文□第七卷□鼎部
　　鼐nài
　　注解：鼎之绝大者。释器曰：鼎绝大谓之鼐。周颂传曰：大鼎谓之鼐，小鼎谓之鼒。传与尔雅说鼒异，说鼐则略同。绝大谓函牛之鼎也。九家易曰：牛鼎受一斛，羊鼎五斗，豕鼎三斗。乃者，词之难也，故从乃为大。才者，艹木之初也，故从才为小。从鼎乃声。奴代切。一部。《鲁诗》说鼐，小鼎。鲁诗说，谓传鲁申公之学者也。惠氏栋云：说苑曰：诗自堂徂基，自羊徂牛。言自内及外，以小及大也。鲁诗者，刘向家学。故说鼐小鼒大。
　　路径：段注说文□第七卷□鼎部
　　□mì
　　注解：□木横贯鼎耳而举之。贯当作毌，许亦从俗也。礼经十七篇多言扃、鼏，注多言今文扃为铉，古文鼏为密。按扃者，叚借字。□者，正字。铉者，音近义同字也。以木横毌鼎耳是曰□。□手举其木之端是曰扛鼎□，横于鼎葢之上。故礼经必先言抽扃，乃后取鼏，犹扃为户外闭之关，故或以扃代之也。从鼎冂声。五篇有冂部，此从之为声。古荧切。十一部。按大小徐篆皆作□，解作冂声，莫狄切，以鼎葢字之音，加诸横毌鼎耳之义，误矣。广韵、集韵、礼部韵略、玉篇、类篇皆佚此字。然广韵、玉篇皆云亡狄切，鼎葢也，则□字尚未亡。集韵、类篇引横贯鼎耳云云于锡韵冥狄切。而□字亡矣。惟匡谬正俗及毛晃礼部韵略增字独不误。《周礼》：“庙门容大□七个。”考工记匠人文。今本作大扃七个。许所据作□，用此知礼经古文本亦作□。古文以□密连文，今文以铉密连文。郑上字从古文，下字从今文，遂□鼏连文。转写恐其易混，则上字易为扃耳。韵会无大。卽《易》“玉铉大吉”也。鼎上九爻辞。金部铉下曰：所以举鼎也。易谓之铉，礼谓之□，据此则许所据礼古文作□。郑则据礼今文作铉，同易也。□铉异字同义。或读铉古冥反，则非矣。韵会无大吉也。
　　路径：段注说文□第七卷□鼎部
　　鼏mì
　　注解：鼎覆也。从鼎冖，冖亦声。此九字各本无。以鼏篆□解牛头马脯而合之，今补正。鼏见礼经，所以覆鼎，用茅为之。今本作鼏，正字也。礼古文作密，叚借字也。从鼎冖者，冖覆也。冖亦声者据冥字之解知之。古者覆巾谓之幎，鼎葢谓之鼏，而礼经时亦通用。□部□从鼏声，亦作蜜。虎部□读若鼏。是知鼏古音同冥，亦同密，在十一十二部之闲。今音莫狄切。
　　路径：段注说文□第七卷□鼎部
　　文四今补一，共文五。　重一
　　克kèp320上
　　注解：肩也。周颂传曰：仔，肩，克也。人部曰：仔，克也。此曰：克，肩也。然则周颂仔肩絫言之，毛谓二字皆训克也。肩谓任，任事以肩，故任谓之肩，亦谓之克，释诂云：肩，克也。又曰：肩，胜也。郑笺云：仔肩，任也。许云：胜，任也。任，保也。保，当也。凡物压于上谓之克。今苏常俗语如是。释言曰：克，能也，其引伸之义。左传曰：凡师得儁曰克。于郑伯克段于鄢曰：如二君，故曰克。卽得儁之说也。榖梁曰：克者何，能也。何能也，能杀也。此释言之说也。公羊曰：克之者何，杀之也。此以相胜为义。大雅毛传云：掊克，自伐而好胜人也。俗作克。象屋下刻木之形。上象屋，下象刻木彔彔形。木坚而安居屋下栔刻之，能事之意也，相胜之意也。苦得切。一部。刻克叠韵。凡克之属皆从克。□，古文克。□，亦古文克。文一　重二
　　路径：段注说文□第七卷□克部
　　彔lù
　　注解：刻木彔彔也。小徐曰：彔彔犹历历也，一一可数之皃。按剥下曰：彔，刻割也。彔彔，丽廔嵌空之皃。毛诗车历录亦当作历彔。象形。卢谷切。三部。凡录之属皆从录。文一
　　路径：段注说文□第七卷□彔部
　　禾hé
　　注解：嘉榖也。嘉禾叠韵。生民诗曰：天降嘉榖，维虋维芑。虋芑，尔雅谓之赤苗、白苗。许艹部皆谓之嘉榖，皆谓禾也。公羊何注曰：未秀为苗，已秀为禾。魏风：无食我黍，无食我麦，无食我苗。毛曰：苗，嘉榖也。嘉榖谓禾也。生民传曰：黄，嘉榖也。嘉榖亦谓禾。民食莫重于禾，故谓之嘉榖。嘉榖之连稿者曰禾，实曰□。□之人曰米，米曰梁，今俗云小米是也。□二月始生，八月而孰，得之中和，故谓之禾。依思玄赋注、齐民要术订。和禾叠韵。禾，木也。木王而生，金王而死。谓二月生，八月孰也。伏生、淮南子、刘向所著书皆言张昏中种榖，呼禾为榖。思□赋注引此下有故曰木禾四字。从木，禾，木也，故从木。象其穗。各本作从木从□省，□象其穗九字。浅人增四字，不通，今正。下从木，上笔□者象其穗，是为从木而象其穗。禾穗必下垂。淮南子曰：夫子见禾之三变也。滔滔然曰：狐向丘而死，我其首禾乎。高注云：禾穗垂而向根，君子不忘本也。张衡思玄赋曰：嘉禾垂颖而顾本。王氏念孙说：莠与禾绝相似，虽老农不辨，及其吐穗，则禾穗必屈而倒垂，莠穗不垂，可以识别。艹部谓莠扬生。古者造禾字，屈笔下垂以象之。户戈切。十七部。凡禾之属皆从禾。
　　路径：段注说文□第七卷□禾部
　　秂xiùp320下
　　注解：上讳。上讳二字许书原文。秀篆许本无，后人沾之。云上讳，则不书其字宜矣，不书故义形声皆不言，说详一篇示部。伏侯古今注曰：讳秀之字曰茂，葢许空其篆，而释之曰上讳。下文禾之秀实为稼，则本作茂实也。许旣不言，当补之曰：不荣而实曰秀，从禾人。不荣而实曰秀者释艹、毛诗文。按释艹云：木谓之荣，艹谓之华。荣、华散文则一耳。荣而实谓之实，桃、李是也。不荣而实谓之秀，禾、黍是也。荣而不实谓之英，牡丹、勺药是也。凡禾黍之实皆有华，华瓣收卽为稃而成实，不比华落而成实者，故谓之荣可，如黍稷方华是也。谓之不荣亦可，实发实秀是也。论语曰：苗而不秀，秀而不实。秀则已实矣。又云实者，此实卽生民之坚好也。秀与□义相成。□下曰：禾成秀也。□自其□言之，秀自其挺言之，而非实不谓之秀，非秀不谓之□。夏小正：秀然后为萑苇。周礼注：荼，茅秀也。皆谓其□而实。引伸之为俊秀、秀杰。从禾人者，人者，米也，出于稃谓之米，结于稃内谓之人，凡果实中有人。本艹本皆作人，明刻皆改作仁，殊谬。禾稃内有人是曰秀。玉篇、集韵、类篇皆有秂字，欲结米也。而邻切。本秀字也。隶书秀从乃，而秂别读矣。息救切。三部。
　　路径：段注说文□第七卷□禾部
　　稼jià
　　注解：禾之秀实为稼，旣言秀又言实者，论语说也，谓禾□之成曰稼也。甫田：曾孙之稼。笺云：稼，禾也，谓有稿者也。茎节为禾。全体为禾，浑言之也。聘礼禾三十车是也，禹贡所谓总也。茎节为禾，别于□而言，析言之也，下文之秸秆也。从禾家声。古讶切。古音在五部。一曰稼，家事也。此取从家为义。史记曰：五榖蕃孰，穰穰满家。邠风：八月其获。谓禾可获也。九月筑场圃，十月纳禾稼。谓治于场而纳之囷仓也。此说与穑义略同。一曰在野曰稼。稼之言嫁也。毛传曰：种之曰稼。周礼司稼注曰：种榖曰稼，如嫁女以有所生。此说与穑义别。吕览君守篇曰：后稷作稼。
　　路径：段注说文□第七卷□禾部
　　穑sèp321上
　　注解：谷可收曰穑。毛传曰：敛之曰穑。许不云敛之云可收者，许主谓在野成孰。不言禾言榖者，晐百榖言之，不独谓禾也。古多叚啬为穑。从禾啬声。此举形声包会意。所力切。一部。
　　路径：段注说文□第七卷□禾部
　　穜zhònɡ
　　注解：埶也。丮部曰：埶，穜也。小篆埶为穜，之用切。种为先穜后孰，直容切。而隶书互易之，详张氏五经文字。种者以榖播于土，因之名榖可种者曰种。凡物可种者皆日种，别其音之陇切。生民曰：种之黄茂。又曰：实种实裦。笺云：种生不杂也。。从禾童声。之用切。九部。。
　　路径：段注说文□第七卷□禾部
　　稙zhí
　　注解：早穜也。此谓凡榖皆有早种者。鲁颂传曰：先种曰稙。谓先种先孰也。释名曰：靑徐人谓长妇曰稙长。禾苗先生者曰稙，取名于此也从禾，凡汜言诸榖而字从禾者，依嘉榖为言也。直声。当职切。一部。《诗》曰：“稙稚尗麦。”鲁颂閟宫文。按稚当作稺。郭景纯注方言曰：稺古稚字。是则晋人皆作稚，故稺稚为古今字。写说文者用今字因袭之耳。
　　路径：段注说文□第七卷□禾部
　　种chónɡ
