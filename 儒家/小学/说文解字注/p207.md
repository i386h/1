<!-- { "loadSidebar": true } -->
　　注解：十寸也。寸，十分也。禾部曰：十发为程，一程为分，十分为寸。又曰：律数十二，十二禾秒而当一分，十分而寸。汉志曰：九十分黄钟之长，一为一分，十分为寸，十寸为尺，十尺为丈，十丈为引。而五度审矣。人手却十分动脉为寸口。寸部下亦曰：人手却一寸动□谓之寸口。郑注、周礼曰：脉之大□要在阳明寸口。疏云：阳明在大拇指本骨之高处与弟二指闲。寸口者，大拇指本高骨后一寸是也。按大拇指本高骨后一寸，许所谓人手却十分也。却者，□也。□者，拓也。人手竟又开拓十分得动脉之处，是曰寸口，凡寸之度取象于此。十寸为尺。十其长是为尺。尺，所□指标尺榘事也。指尺当作指□，声之误也，指□犹标目也。用规榘之事，非尺不足以为程度。尺居中，下可晐寸分，上可包丈引也。汉志曰：寸者，忖也。尺者，蒦也。尺□蒦三字同韵。从尸，主也。从乙。会意。昌石切。古音在五部。古书亦借赤为之。毛晃曰：宋时案牍如此。乙，所识也。汉武帝读东方朔上书未尽，辄乙其处，题识之意也。以榘尺记识所度，故从乙。周制：寸、尺、咫、寻、常、仞诸度量，皆□人之体为法。寸法人寸口，尺起于寸，咫法中妇人手，寻八尺也。法人□臂之长，常倍寻。或曰：常当作丈。周制：八寸为尺，十尺为丈。人长八尺，故曰丈夫。人部曰：仞，伸臂一寻也。是仞寻无二，而此寻仞并举。疑许主七尺曰仞之说，人部之解出后人改窜，非许原文。说详人部。凡尺之属皆从尺。
　　路径：段注说文□第八卷□尺部
　　标题：咫zhǐ
　　注解：中妇人手长八寸，谓之咫。贾逵、韦昭注、国语、杜预注、左传说皆同。案咫，之言犹近也。晋语，吾不能行也咫。楚语，是知天咫。周书大子晋视，道如咫。周尺也。通典引白虎通曰：夏法曰：日数十也。日无不照，尺所度无不极，故以十寸为尺。殷法十二月，言一岁之中无所不成，故以十二寸为尺。周据地而生，地者，阴也。以妇人为法，妇人大率奄八寸，故以八寸为尺。按奄字未详，疑是手之误字。上文曰十寸为尺，此及夫字下云周制八寸为尺，别周制之异乎古也。王制曰：古者以周尺八尺为步，今以周尺六尺四寸为步。郑注曰：周尺之数未之详闻。案礼制，周犹以十寸为尺，葢六国时多变乱法度。或言周尺八寸，以步□为八，八八六十四寸。郑意八寸为尺，周末始有之。与许说异。然许亦曰诸侯力政，分为七国。田□异畮。车涂异轨，律令异法，则其说亦未尝不合也。左传：天威不违颜咫尺，咫尺并言，不云二尺也。国语、列子皆言其长尺有咫，亦不言其长二尺也。是可证周未尝八寸为尺矣。从尺只声。诸氏切。十六部。文二
　　路径：段注说文□第八卷□尺部
　　标题：尾wěi
　　注解：微也。微当作□。□，细也。此以叠韵为训，如门扪也。戸护也之例。方言曰：尾，尽也。尾，梢也。引伸训为后。如晋语岁之二七。其靡有微兮，古亦叚微为尾。从到毛在尸后。到者，今之倒字。无斐切。十五部。今隶变作尾。古人或饰系尾，未闻。郑说韨曰：古者佃，渔而食之。衣其皮，先知蔽前。后知蔽后，后王易之以布帛。而独存其蔽前者，不忘本也，按蔽后卽或饰系尾之说也。西南夷皆然。后汉书西南夷列传曰盘瓠之后，好五色衣服。制裁皆有尾形，按尾为禽兽之尾，此甚易解耳。而许必以尾系之人者，以其字从尸，人可言尸，禽兽不得言尸也。凡全书内严人物之辨每如此，人饰系尾。而禽兽似之。许意如是。凡尾之属皆从尾。〖注〗□、□、□，古文尾。
　　路径：段注说文□第八卷□尾部
　　标题：属zhǔ
　　注解：连也。连者，负车也。今字以为联字。属，今韵分之欲市玉二切。其义实通也。凡异而同者曰属。郑注司徒序官云：州党族闾比者，乡之属别。注司市云：介次市亭之属别小者也。凡言属而别在其中，如秔曰稻属，秏曰稻属是也。言别而属在其中，如稗曰禾别是也。从尾，取尾之连于体也。蜀声。之欲切。三部。今作属。
　　路径：段注说文□第八卷□尾部
　　标题：屈qū
　　注解：无尾也。韩非子曰：鸟有翢。翢者，重首而屈尾。高注淮南云：屈读如秋鸡无尾屈之屈。郭注方言隆屈云：屈尾。淮南屈奇之服。许注云：屈，短也。奇，长也。凡短尾曰屈。玉篇巨律切。玄应书、广韵衢勿切。今俗语尚如是。引伸为凡短之偁。山短高曰崛，其类也。今人屈伸字古作诎申，不用屈字，此古今字之异也。钝笔曰掘笔，短头船曰撅头，皆字之假借也。从尾出声。九勿切。十五部。按九勿当作衢勿乃合，俗分□屈为二字，不知屈乃□之隶变。〖注〗□、□，古文。
　　路径：段注说文□第八卷□尾部
　　标题：尿niào
　　注解：人小□也。从尾水。会意。古书多假溺为之。奴吊切。二部。〖注〗□。文四
　　路径：段注说文□第八卷□尾部
　　标题：履lǚ
　　注解：足所依也。□依叠韵。古曰屦，今曰□。古曰□，今曰鞵，名之随时不同者也。引伸之训践，如君子所□是也。又引伸之训禄，诗福□绥之。毛传曰：□，禄也。又引伸之训礼。序卦传，诗长发传是也。□礼为叠韵，履禄为双声。从尸，服□者也。从彳夊。夂楚危切，彳夂皆行也。从舟，象□形。合四字会意。良止切。按良止，误也。当依篇、韵力几切。十五部。一曰尸声。别一说也。凡□之属皆从□。□，古文□。从页从足。□重首，故从页。〖注〗□，古文。
　　路径：段注说文□第八卷□履部
　　标题：屦jù
　　注解：□也。晋蔡谟曰：今时所谓□者，自汉以前皆名屦。左传：踊贵□贱，不言□贱。礼记：戸外有二屦，不言二□。贾谊曰：冠虽敝，不以苴□，亦不言苴屦。诗曰：纠纠葛屦，可以□霜。屦，舄者一物之别名，□者足践之通称。按蔡说极精。易、诗三礼、春秋传、孟子皆言屦，不言□。周末诸子，汉人书乃言□。诗，易凡三□，皆谓践也。然则□本训践，后以为屦名，古今语异耳。许以今释古，故云古之屦卽今之□也。周礼：屦人，掌为舄屦。郑云：复下曰舄，襌下曰屦。古人言屦以通于复，今世言屦以通于襌。俗易语反与。方言：屝屦麤□也，□其通语也。从履省，娄声。九遇切。古音在四部。一曰：鞮也。革部鞮下曰：屦也。二字为转注。方言曰：襌者谓之鞮。
　　路径：段注说文□第八卷□履部
　　标题：□lì
　　注解：□下也。谓□之之底也。行地经歴者，今人言□歴当用此字。从□省，歴声。郞击切。十六部。
　　路径：段注说文□第八卷□履部
　　标题：□xù
　　注解：□属。从□省，予声。徐吕切。五部。广韵徐预切。
　　路径：段注说文□第八卷□履部
　　标题：屩juē
　　注解：□也。□，大徐作屐。非也。今依小徐、史记孟尝君传，蹑屩虞卿传及汉书王褎传作蹻，假借字也。释名曰：屩，蹻也。出行着之，蹻蹻轻□，因以为名。应劭曰：木蹻。臣瓒曰：以绳为屩。徐广曰：蹻，草□也。按屩葢轻□可远行之□，非法服之□也。臣瓒、徐广说是。从□省，乔声。居勺切。古音在二部。平声。
　　路径：段注说文□第八卷□履部
　　标题：屐jī
　　注解：屩也。从□省，支声。奇逆反。古音在十六部。按释名云：屐，搘也，为两足搘以践泥也。又云：屩，不可践泥也。屐，践泥者也。然则屐与屩有别。文六　重一
　　路径：段注说文□第八卷□履部
　　标题：舟zhōu
　　注解：船也。邶风：方之舟之。传曰：舟，船也。古人言舟，汉人言船。毛以今语释古，故云舟卽今之船也。不传于柏舟而传于此者，以见方之为泭而非船也。古者，共□、货狄、刳木为舟，剡木为楫，以济不通。郭注、山海经曰：世本云□□，货狄作舟。易□辞曰：刳木为舟，剡木为楫。舟楫之利，以济不通，致远以利天下。葢取诸涣，□□货狄，黄帝尧舜闲人。货狄疑卽化益，化益卽伯益也。考工记故书舟作周。象形。职流切。三部。凡舟之属皆从舟。
　　路径：段注说文□第八卷□舟部
　　标题：俞yú
　　注解：空中木为舟也。淮南泛论训，古者为窬木方版以为舟航。高曰：窬，空也。方，并也，舟相连为航也。按窬同兪，空中木者，舟之始。并板者，航之始。如椎轮为大路之始，其始见本空之木用为舟，其后因刳木以为舟。凡穿窬，厕牏皆取义于兪。中孚传曰：利涉大川，乘木舟虚也。从亼从舟从巜。合三字会意。羊朱切。古音在四部。巜，水也。巜下曰：水流浍浍也。说从巜之意。
　　路径：段注说文□第八卷□舟部
　　标题：船chuán
　　注解：舟也。二篆为转注。古言舟，今言船。如古言屦，今言鞋。舟之言周旋也，船之言□沿也。从舟□声。各本作铅省声。非是。口部有□字，水部有沿字，□声。今正。食川切。十四部。
　　路径：段注说文□第八卷□舟部
　　标题：□chēn
　　注解：船行也。夏曰复胙，商曰肜，周曰绎，卽此字。取舟行延长之意也。其音以戎切。其字毛诗笺作融。从舟彡声。丑林切。七部。
　　路径：段注说文□第八卷□舟部
　　标题：舳zhú
　　注解：舳舻也。各本舻上□舳字。今补。此三字为句，非以舻释舳也。韵会所据本不误。从舟由声。直六切。三部。汉律名船方长为舳舻。长当作丈。史、汉货殖传皆曰：船长千丈，注者谓总积其丈数，葢汉时计船以丈，每方丈为一舳舻也。此释舳舻之谓，二字不分析者也。下文分释谓船尾舳，谓船头舻，此分析者也。一曰船尾。船旧作舟，今正。此单谓舳字也。方言曰：舟后曰舳，舳所以制水也。郭云：今江东呼柁为舳。按释名，船，其尾曰柁。仲长统、郭璞皆用柁字。而淮南子作杕。船之有舳，如车之有轴，主乎运转。
　　路径：段注说文□第八卷□舟部
　　标题：舻lú
　　注解：舳舻也。此二字不分析之说也。从舟卢声。洛乎切。五部。一曰船头。此单谓舻字也。方言曰：舟首谓之合闾。郭云：今江东呼船头屋谓之飞闾是也。释名曰：舟，其上屋曰庐，象庐舍也。其上重室曰飞庐，在上故曰飞也。按此皆许所谓船头曰舻，舻闾古音同耳。李斐注武帝纪亦云：舳，船后持柁处。舻，船头刺棹处。说与许同。而小尔雅，舻，船后也。舳，船前也。吴都赋刘注本之。与许异。葢小尔雅呼设柁处为船头也。
　　路径：段注说文□第八卷□舟部
　　标题：□wù
