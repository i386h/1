<!-- { "loadSidebar": true } -->
　　注解：蠡柄也。此蠡非虫啮木中，乃本无其字依声叚借之字。见瓢字下，又见□字下。方言则从瓜作瓥矣。杨雄曰：瓢也。郭云：瓠勺也。判瓠为瓢以为勺，必执其柄而后可以挹物。执其柄则运旋在我，故谓之斡。引申之，凡执柄枢转运皆谓之斡。贾谊鵩鸟赋云斡流而迁，张华励志诗云大仪斡运皆是也。或叚借筦字。楚词云：筦维焉系，天极焉加。或作干字。程氏瑶田云：考工记旋虫谓之干，葢斡之讹也。从斗，瓢亦料之类，故从斗。倝声。乌括切。古音在十四部。匡谬正俗云：斡音筦，不音乌活反。引陆士衡愍思赋为证。按其字倝声，则颜说是也。然俗音转为乌括切，又作捾，作□，亦于六书音义无甚害也。杨雄、杜林说皆□为轺车轮斡也。汉志，杨雄仓颉训纂一篇，杜林仓颉训纂、仓颉故各一篇。轺车者，小车也。小车之轮曰斡，亦取善转运之意，亦本义之引申也。
　　路径：段注说文□第十四卷□斗部
　　标题：魁kuí
　　注解：羹斗也。斗当作枓。古斗枓通用，然许例以义为别。枓，勺也，抒羹之勺也。史记赵襄子使厨人操铜枓以食代王及从者，行斟，阴令宰人以枓击杀代王。斟者，羹汁也。魁，头大而柄长，毛诗传曰大斗长三尺是也。引申之，凡物大皆曰魁，如檀弓不为魁，游侠传曰闾里之侠原涉为魁，翟方进传芋魁，百官志里有里魁皆是。北斗七星，魁方杓曲。魁象首，杓象柄也。若国语注小阜曰魁，卽说文□字之叚借，亦未尝不取枓首之意。从斗鬼声。苦回切。十五部。
　　路径：段注说文□第十四卷□斗部
　　标题：斠jiào
　　注解：平斗斛量也。月令：角斗甬，正权□。郑注：角、正皆谓平之也。□者，斠之叚借字。今俗谓之校，音如教。因有书校雠字作此者，音义虽近，亦大好奇矣。从斗冓声。古岳切。古在三部四部之入声。
　　路径：段注说文□第十四卷□斗部
　　标题：斟zhēn
　　注解：勺也。勺玉篇、广韵作酌。按许以盛酒行觞为□，则水浆不曰酌。枓曰勺。用枓挹注亦曰勺。诗：泂酌彼行潦，挹彼注兹。则勺□古通也。勺之谓之斟，引申之盛于勺者亦谓之斟。方言：斟，汁也。北燕朝鲜洌水之闲曰斟。左传羊斟不与，赵世家张仪列传厨人进斟是也。又引申之，凡增益谓之斟。方言曰：斟，益也。南楚凡相益而又少谓之不斟，凡病少愈而加剧亦谓之不斟，或谓之何斟，言虽少损无所益也。勺之斟之，多少在己。故凡处分曰斟勺，今多用斟□。○左传：华元杀羊食士，其御羊斟不与。此羊斟谓羊汁也。宋世家说此事云：华元杀羊以食士，其御羊羹不及。可以证左传之解矣。传当本作其御羊羊斟不与。上羊其名也。故字叔羘：君子谓羊斟非人也，其羊斟之谓乎。二斟字衍文。淮南子作羊羹。不斟谓不益也。吕览察微篇羊斟为人名，亦是浅人增斟也。从斗甚声。职深切。七部。
　　路径：段注说文□第十四卷□斗部
　　标题：斜xié
　　注解：抒也。抒各本从木，今正。手部曰：抒者，挹也。挹者，抒也。水部浚，抒也。革部□，所以抒井也。臼部舀，抒臼也。凡以斗挹出之谓之斜，故字从斗。音转义移，乃用为衺。俗人乃以人之衺正作邪，物之衺正作斜，其可□有如此者。从斗余声，读若荼。荼当作余。今似嗟切。古音在五部。
　　路径：段注说文□第十四卷□斗部
　　标题：□jū
　　注解：挹也。挹亦抒也。诗笺、礼注皆用□，皆谓挹酒于尊中也。如郑说，则宾筵之仇乃此字叚借。从斗□声。举朱切。古音葢在三部。故郑得以易仇字。
　　路径：段注说文□第十四卷□斗部
　　标题：□bàn
　　注解：量物分半也。量之而分其半，故字从斗半。汉书：士卒食半菽。孟康曰：半，五斗器名也。王邵曰：言半，量器名，容半□也。今按半卽□也。广韵□注五□。然则孟康语□误斗，王劭语斗误□，当改正。集韵云：一曰□五十谓之□。当有误。人日食五□菽，略同周官之人月二鬴也。字从半斗，卽以五□释之。许意不尒。从斗半，半亦声。博幔切。十四部。
　　路径：段注说文□第十四卷□斗部
　　标题：□pānɡ
　　注解：量旁溢也。大徐无旁，非。旁者，溥也。形声包会意。从斗旁声。暜郞切。十部。
　　路径：段注说文□第十四卷□斗部
　　标题：□juàn
　　注解：抒屚也。屚各本作满，误。玄应作漏为是。依许义当作屚，谓抒而屚之有所注也。元和汪元亮曰：今卖酒家汲酒于瓮中之器，名曰酒端，倾入于屚篼，而注于酒□，是其物也。通俗文曰：汲取曰□。从斗□声。俱愿切。十四部。
　　路径：段注说文□第十四卷□斗部
　　标题：斣dòu
　　注解：相易物，俱等为斣。从斗蜀声。昌六切。三部。今南俗有此语。而篇、韵皆丁豆切。按小徐本无此篆。
　　路径：段注说文□第十四卷□斗部
　　标题：（□+丶）tiāo
　　注解：斛旁有庣也。庣各本作□，今正。斛旁有庣，谓斛中有宽于方尺之处。若作有□，是斛外有物名□矣。汉律历志曰：量者，龠合□斗斛也。其法用铜，方尺而圜其外，旁有庣焉。郑氏曰：庣，过也。算方一尺，所受一斛，过九牦五豪，然后成斛。刘□注九章算术曰：晋武库中所作铜斛，其篆书字题斛旁云：律嘉量斛，方一尺而圜其外，庣旁九牦五豪，幂一百六十二寸，深一尺，积一千六百二十寸，容十斗。及斛底律嘉量斗，方尺而圜其外，庣旁九牦五豪，幂一百六十二寸，深一寸，积一百六十二寸，容一斗。□居斛旁，合龠在斛耳上。与律历志同。按庣旁者谓方一尺而又宽九牦五豪也，不宽九牦五豪则不容十斗，故制字从斗庣会意。从斗庣声。形声中包会意也。土雕切。二部。庣字不见于许书。今按卽窕之异体。穴部曰：窕，深肆极也。释言曰：窕，肆也。又曰：窕，闲也。毛传曰：窈窕，幽闲也。此以幽释窈，以闲释窕。窕训肆，则为过乎方尺。训闲，则为方尺又宽九牦五豪。从广与从穴同也。今篆体去其首笔则非是。尔雅释文、玉篇、广韵皆作□。一曰突也。此卽郑氏过也之意也。一曰□，利也。此又一义。《尔雅》曰：“□谓之疀。”古田器也。□者，金部铫之叚借字。铫者，田器。此云古田器者，所以明六书之叚借也。详铫下。
　　路径：段注说文□第十四卷□斗部
　　标题：升shēnɡ
　　注解：十合也。十合各本作十龠，误今正。律历志曰：合龠为合，十合为□，十□为斗，十斗为斛。而五量嘉矣，作十龠则不可通。古经传登多作□，古文叚借也。礼经注曰：布八十缕为□。□字当为登。今之礼皆为□，俗误已行久矣。按今俗所用又作升。经有言□不言登者，如周易是也。有言登不言□者，左传是也。从斗，象形。斛左耳为□，右耳为合。？？以象耳形也。各本作亦象形，非。识蒸切。六部。合龠为合，龠容千二百黍。十字各本无，今补。不补则五量惟□斗斛见于本书，且失其相絫之数矣。絫下云：增也。一曰十黍之重。正为铢字张本。鬲下云：鼎属，实五□。又云：斗二□曰□。正为角部□下无此义，故补之。亼部合下无一曰十龠为合之文，龠部下无一曰龠容千二百黍之文，此处之当补，正同鬲下，非沾足也。合龠为合，见律历志。而尚书正义引作十龠，月令正义引作合，通典引作十，六典说唐制作合，是汉书古本不同。要以下文云合者合龠之量，跃于龠，合于合，广雅二龠曰合，□之，知十龠之非矣。古者一分一合谓之判合。叚是十龠，则此量不得名合。不得云于合于合，合二龠为合。犹之十二铢□之为两也。文十七小徐十六。
　　路径：段注说文□第十四卷□斗部
　　标题：矛máo
　　注解：酋矛也。建于兵车，长二丈。见考工记。记有酋矛、夷矛。酋矛常有四尺，夷矛三寻。郑注：酋夷，长短。酋之言遒也。酋近夷长矣。按许不言夷矛者，兵车所不建，不常用也。鲁颂笺云：兵车之法，左人持弓，右人持矛，中人御。象形。考工记谓之刺兵。其刃当直，而字形曲其首，未闻。直者象其柲，左右葢象其英。郑风传云：重英，矛有英饰也。鲁颂传云：朱英，矛饰也。按矛饰葢县毛羽。据郑笺则毛传云重乔累荷也者，所以县毛羽也。莫浮切。三部。凡矛之属皆从矛。□，古文矛，从戈。
　　路径：段注说文□第十四卷□矛部
　　标题：□lánɡ
　　注解：矛属。广韵曰短矛。从矛良声。力当切。十部。
　　路径：段注说文□第十四卷□矛部
　　标题：□kài
　　注解：矛属。从矛害声。苦葢切。十五部。
　　路径：段注说文□第十四卷□矛部
　　标题：矠zé
　　注解：矛属。鲁语：矠鱼鳖以为夏槁。韦云：矠，□也。□刺鱼鳖以为槁储也。按此矠字引申之义也。周礼作簎鱼鳖，注云：谓杈刺泥中搏取之。庄子：擉鳖于江。东京赋：毒冒不蔟。皆音近义同者也。从矛□声，读若笮。士革切。古间在五部。按当依周礼枪昔反。国语七亦反。
　　路径：段注说文□第十四卷□矛部
　　标题：矝jīn
　　注解：矛柄也。方言曰：矛，其柄谓之矝。释名曰：矛，冒也。刃下冒矝也。下头曰鐏。鐏入地也。按曲礼：戈曰鐏，矛□曰镦。金部浑言之不别也。矝本谓矛柄，故字从矛。引申为戈□柄，故过秦论棘矝卽□柄。字从令声。令声古音在眞部，故古叚矝为怜。毛诗鸿鴈传曰：矝，怜也。言叚借也。释言曰：矝，苦也。其义一也。若矝夸、矝持、矝式。无羊传矝矝以言坚强。苑柳传矝，危也。皆自矛柄之义引申之。葢矛柄冣长，直立于地。坶誓曰：偁尔戈，立尔矛。此谓戈柄短，矛柄长也。故诸义皆由是引申。从矛令声。各本篆作矜，解云今声，今依汉石经论语、溧水校官碑、魏受禅表皆作矝正之。毛诗与天臻民旬塡等字韵，读如邻。古音也。汉韦玄成戒子孙诗始韵心。晋张华女史箴、潘岳哀永逝文始入蒸韵。由是巨巾一反仅见方言注、过秦论李注、广韵十七眞，而他义则皆入蒸韵，今音之大变于古也。矛柄之字改而为□，云古作矜。他义字亦皆作矜，从今声。又古今字形之大变也。徐铉曰：居陵切。又巨巾切。此不达其原委之言也。　　
　　路径：段注说文□第十四卷□矛部
　　标题：□niǔ
　　注解：刺也。从矛丑声。女久切。三部。篇、韵女六切。文六　重一
　　路径：段注说文□第十四卷□矛部
　　标题：车chē
