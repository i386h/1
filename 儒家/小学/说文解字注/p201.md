<!-- { "loadSidebar": true } -->
　　注解：衣□也。凡朝祭□服。衣与裳殊，深衣不殊。□服记曰：衽二尺有五寸。郑曰：衽所以掩裳际也。上正一尺，燕尾一尺五寸。凡用布三尺五寸。玉裁按：朝祭服同。玉藻注：所谓或杀而下属衣，则垂而放之者也。玉藻：衽当旁。郑曰：谓裳幅所交裂也。江氏永曰：以布四幅，正裁为八幅，上下皆广一尺一寸，各边削幅一寸，得七尺二寸，旣足要中之数矣，下齐倍于要。又以布二幅斜裁为四幅，狭头二寸在上，寛头二尺在下，各边削幅一寸，亦得七尺二寸，共得一丈四尺四寸。此四幅连属于裳之□旁，所谓衽当旁也。玉裁按：此注所谓或杀而上属裳，则缝之以合前后者也。此二者皆谓之衽。凡言衽者，皆谓裳之两旁。郑曰：凡衽者或杀而下，或杀而上，是以小要取名焉。小要者，□大记云：君葢用漆三衽三束是也。假借为衽席。衽席者，今人所谓褥也。语之转。从衣壬声。如甚切。七部。
　　路径：段注说文□第八卷□衣部
　　标题：褛lǚ
　　注解：衽也。方言曰：褛谓之衽。注：衣襟也。或曰：裳际也。又曰：褛谓之袩。注：卽衣衽也。按郭云衣襟者，谓正幅。云裳际者，谓旁幅。谓衽为正幅者，今义非古义也。衽者，杀而下者也。故引伸之衣被丑弊。或谓之褛裂，或谓之褴褛，或谓之致。从衣娄声。力主切。古音在四部。
　　路径：段注说文□第八卷□衣部
　　标题：□qì
　　注解：□缘也。缘，衣纯也。纯之允切。深衣曰：具父母，大父母，衣纯以缋。具父母，衣纯以靑。如孤子，衣纯以素。纯、袂、缘、纯边。广各寸半。诗：靑靑子衿。毛曰：靑衿，靑领也，正谓缘以靑也。葢古者深衣，右自领及衽，左自袼亦及衽，皆缘之，故曰□缘。从衣疌声。七入切。八部。
　　路径：段注说文□第八卷□衣部
　　标题：□jīn
　　注解：交衽也。释器曰：衣皆谓之襟。孙、郭皆曰：襟，交领也。郑风：靑靑子衿。毛曰：靑衿，靑领也。方言：衿谓之交。按□之字一变为衿，再变为襟，字一耳。而尔雅之襟。毛传、方言之衿，皆非许所谓□也。尔雅、诗传、方言皆自领言之。深衣、曲袷如矩以应方。注：袷，交领也。古者方领，如今小儿衣领。玉藻：袷二寸。注：曲领也。曲礼：天子视不上于袷。玉藻：侍于君，视带以及袷，注皆云交领也。袷者，交领之正字，其字从合。左传作襘，从会与从合一也。交领宜作袷。而毛诗、尔雅、方言作衿。殆以衿袷为古今字与。若许云□，交衽也。此则谓掩裳际之衽，当前幅后幅相交之处，故曰交衽。□本衽之偁，因以为正幅之偁。正幅统于领，因以为领之偁。此其推移之渐，许必原其本义为言。凡金声、今声之字皆有禁制之义。禁制于领与禁制前后之不相属，不妨同用一字。从衣金声。居音切。七部。汉石经：靑靑子□。
　　路径：段注说文□第八卷□衣部
　　标题：袆huī
　　注解：蔽厀也。按蔽厀非韠也。许释韠、巿皆云所以蔽前。郑注礼同。韠以蔽前，而非专蔽厀也。方言曰：蔽厀，江淮之闲谓之祎，或谓之袚。魏宋南楚之闲谓之大巾。自关东西谓之蔽厀。齐鲁之郊谓之衻。许不云袆者，韠也，则知许不谓一物也。释名曰：袆所以蔽厀前也。妇人蔽厀亦如之，亦不以为一物。而已与许异。从衣韦声。许归切。十五部。《周礼》曰：“王后之服袆衣。”谓画袍。周礼内司服：王后之六服，袆衣、揄狄、阙狄、鞠衣、展衣、绿衣。许揄作褕，展作□。见上文，以袆衣系之袆下弟二义者，许必有所受矣。袍当作衣。大郑曰：袆衣，画衣。引祭统君卷冕，夫人副袆，此古说也。至后郑注乃后袆读为翚。
　　路径：段注说文□第八卷□衣部
　　标题：衭fū
　　注解：袭衭也。袭衭葢古语。或曰：当作衭逗，袭也句。广韵曰：衭，衣前襟。锴曰：今俗犹言之。少仪，剑则启椟葢袭之，加夫襓与剑焉。郑曰：夫襓，剑衣也。夫或为烦，皆发声。按郑旣谓夫襓是剑衣，又云夫是发声，葢不能定其说也。而广雅曰：衭襓，□，剑衣也。夫加衣旁，卽许此字，亦是韬藏意。韦部曰：韬，剑衣也。从衣夫声。甫无切。五部。
　　路径：段注说文□第八卷□衣部
　　标题：袭xí
　　注解：衽袍。小敛，大敛，之前衣死者谓之袭。士□礼：乃袭三称。注曰：迁尸于袭上而衣之，凡衣死者，左衽不纽。按丧大记：小敛大敛，祭服不倒，皆左衽结绞不纽，袭亦左衽不纽也。袍，亵衣也。记曰：纩为茧、缊为袍也。许曰：袍，襺也。士丧礼：袭衣有爵弁服、皮弁、褖衣。注：褖衣所以表袍者，子羔之袭茧衣裳与税衣为一是也。敛始终袭，袭始于袍，故单言袍也。袭字引申为凡揜袭之用。若记曰帛为褶。士丧礼古文作袭。叚借字也。丧大记、玉藻用礼今文作褶。注曰；褶，袷也。有表里而无着。许依古文礼，故不收褶字。凡经典重袭之义，如筮袭于梦，武王所用。祥袭则行，不袭则增，修德而改卜，皆当作褶。褶义之引申。从衣，龖省声。似入切。七部。□，籒文袭不省。〖注〗□、褶、□，古文。
　　路径：段注说文□第八卷□衣部
　　标题：袍páo
　　注解：襺也。秦风：与子同袍。释言、毛传皆曰：袍，襺也。玉藻曰：纩为茧，缊为袍。注曰：衣者有着(同褚。)之异名也。记文袍襺有别，析言之，浑言不别也。古者袍必有表，后代为外衣之称。释名曰：袍，丈夫箸，下至跗者也。袍，苞也。苞，内衣也。妇人以绛作，义亦然也。从衣包声。薄褒切。古音在三部。《论语》曰：“衣敝缊袍。”敝各本作弊，误。论语子罕篇文。
　　路径：段注说文□第八卷□衣部
　　标题：襺jiǎn
　　注解：袍衣也。从衣茧声。古典切。十二部。玉藻作茧者，字之叚借也。絮中往往有小茧，故絮得名茧。□絮曰襺，□缊曰袍。旣浑言而又析言之也。玉藻言纩。许言絮者，纟部曰：纩，絮也。郑注、玉藻：缊谓新绵及旧絮，故纩专为新绵。许缊谓绋，故纩为絮，不分新旧。纟部曰：缊，绋也。绋，乱枲也。乱枲卽乱麻，蒯通传注及广韵云乱麻是也。孔安国、论语：缊袍，注亦曰枲着。孔、许，与郑异。似孔、许为长。《春秋传》曰：“盛夏重襺。”襄二十一年左传曰：薳子冯方暑，掘地下冰而床焉。重襺衣裘，许櫽栝其语。
　　路径：段注说文□第八卷□衣部
　　标题：褋dié
　　注解：南楚谓襌衣曰褋。九歌曰：遗余褋兮醴浦。方言曰：襌衣，江淮南楚之间谓之褋，关之东西谓之襌衣。按屈原赋当用南楚语。王逸云襜襦，殆非也。从衣枼声。各本作枼，而篆体乃作□，是改篆而未改说解也。枼者，薄也。襌衣故从枼。方言、广雅、玉篇、广韵皆作褋。至集韵乃云褋，省作褋。正误于已改之说文耳。今正。徒叶切。八部。
　　路径：段注说文□第八卷□衣部
　　标题：袤mào
　　注解：衣带□上。此古义也。少得其证、今则后义行而古义废矣。带者，上衣下常之介也。从衣矛声。莫□切。四部。一曰：南北曰袤，东西曰广。周髀筭经曰：天地之广袤。史记曰：蒙恬筑长城，广袤万余里。广雅：袤，长也。□，籒文袤，从楙。
　　路径：段注说文□第八卷□衣部
　　标题：襘ɡuì
　　注解：带所结也。昭十一年左传，叔向曰：衣有襘，带有结，视不过结襘之中，所以道容貌也。杜注：襘，领会。结，带结也。玉藻、曲礼、深衣皆谓交领曰袷。襘卽袷，会合同义。且叔向视不过结襘之中，卽曲礼视天子不上于袷，不下于带。玉藻侍君视带以及袷也。然则杜注得之，许合绘结二者为一，似误矣。杜注：当仍贾，服之旧。从衣会声。古外切。十五部。《春秋传》曰：“衣有襘。”
　　路径：段注说文□第八卷□衣部
　　标题：褧jiǒnɡ
　　注解：苘衣也。衣字旧无，今补。苘者，枲属。绩苘为衣，是为褧也。许意如是。若郑笺、卫风云：褧，襌也。不言襌用何物。郑风笺云：褧，襌也。葢以襌縠为之。与许说异，縠者，细绢也。以丝而非以枲矣。郑说本玉藻。玉藻、中庸作絅，礼经作顈，皆假借字也。《诗》曰：“衣锦褧衣。”卫硕人，郑丰同。示反古。此许释诗也。毛传曰：衣锦，锦文衣也。夫人德盛而尊嫁，则锦衣加褧襜。中庸曰：衣锦尚絅，恶其文之箸也。郑以中庸笺诗。许云示反古。意亦略同。古者麻丝之作，葢先麻而后丝，故衣锦尚褧，归眞反朴之意。从衣耿声。去颍切。广韵口迥切。十一部。
　　路径：段注说文□第八卷□衣部
　　标题：袛dī
　　注解：袛裯，短衣也。方言曰：汗襦，江淮南楚之闲谓之□，自关而西或谓之袛裯，自关而东谓之甲襦，陈魏宋楚之闲谓之襜襦，或谓之襌襦。后汉羊续传：其资藏，惟有布衾。敝袛裯，盐麦数斛。从衣氐声。都衣切。十五部。
　　路径：段注说文□第八卷□衣部
　　标题：裯dāo
　　注解：衣袂袛裯。依全书之例，此当云袛裯也。衣袂二字葢误衍。召南：抱衾与裯。毛曰：裯，襌被也。从衣周声。都牢切。古音在三部。读如周，袛裯双声字也。
　　路径：段注说文□第八卷□衣部
　　标题：褴lán
　　注解：裯谓之褴褛。裯谓袛裯。九辨，被荷裯之晏晏。王曰：裯，袛裯也。方言曰：裯谓之褴。郭注：袛裯，敝衣。亦谓褴褛。按说文褛字疑衍，袛裯亦名褴耳。不如郭说也。褴，无缘衣也。衣字依韵会补。方言又曰：无缘之衣谓之褴，楚谓无缘之衣曰褴，故袛裯无缘则谓褴也。巾部□下曰：楚谓无缘衣也。褴与□同。从衣监声。鲁甘切。八部。
　　路径：段注说文□第八卷□衣部
　　标题：□duò
　　注解：无袂衣谓之□。方言文。从衣，惰省声。徒卧切。十七部。
　　路径：段注说文□第八卷□衣部
　　标题：□dú
　　注解：衣躳缝。躳从吕，自后言身也。躳与□双声。下文曰裻，背缝。亦卽此字也。方言作□，绕循谓之□裺。郭云：衣督脊也。庄子作督，缘督以为经。李云：缘顺也。督，中也。衣躳缝者，深衣云负绳及踝以应直是也。从衣毒声，读若督。冬毒切。三部。
　　路径：段注说文□第八卷□衣部
　　标题：袪qū
