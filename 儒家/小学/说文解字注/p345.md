<!-- { "loadSidebar": true } -->
　　注解：□□也。俗作蚍蜉，非是。今正。虫部曰：□□，大蚁也。析言之也。浑言之则凡蚁皆曰□□。尔雅：蚍蜉，大蚁。小者蚁。亦是析言。从虫岂声。鱼绮切。按当鱼岂切。古音在十五部。广韵入尾韵者，古音也。入纸韵者，缘蚁字而合之也。
　　路径：段注说文□第十三卷□虫部
　　标题：蚳chí
　　注解：蚁子也。释虫曰：蚁子，蚳。郭云：蚁□也。周礼馈食之豆有蚳醢。郑曰：蚳，蛾子。国语：虫舍蚳蝝。韦注同。从虫氐声。直尼切。十五部。《周礼》有蚳醢。天官醢人文。读若祁。□，籒文蚳，从□。□，古文蚳，从辰土。从土者，出之土中也。从辰者，辰声也。古氐声辰声相似，祗、振字通用是其例。
　　路径：段注说文□第十三卷□虫部
　　标题：蠜fán
　　注解：□蠜也。召南：趯趯阜螽。传曰：阜螽，蠜也。趯趯，跃也。从虫樊声。附袁切。十四部。
　　路径：段注说文□第十三卷□虫部
　　标题：□shuài
　　注解：悉□也。唐风：蟋蟀在堂。传曰：蟋蟀，蛬也。按许书无蛬字，今人叚蛩为之。从虫帅声。所律切。十五部。按蟋蟀皆俗字。
　　路径：段注说文□第十三卷□虫部
　　标题：蝒mián
　　注解：马蜩也。与释虫同。凡言马者谓大。马蜩者，蜩之大者也。方言曰：蝉，其大者谓之蟧，或谓之蝒马。蝒马二字误倒。此篆不与下文蜩蝉螇蚗诸篆为伍，不得其故，恐是浅人乱之耳。从虫面声。武延切。十四部。
　　路径：段注说文□第十三卷□虫部
　　标题：□dānɡ
　　注解：□蠰，不过也。皆螗螂别名。从虫当声。都郞切。十部。
　　路径：段注说文□第十三卷□虫部
　　标题：蠰nánɡ
　　注解：□蠰也。从虫襄声。汝羊切。十部。
　　路径：段注说文□第十三卷□虫部
　　标题：蜋lánɡ
　　注解：堂蜋也。堂蜋与□蠰一语小异耳。从虫良声。鲁当切。十部。一名斫父。所各本作蚚。今依尔雅音义正。堂蜋臂有斧能斫，故曰斫父。郭云：江东呼为石蜋。石卽斫。今江东呼斫郞。
　　路径：段注说文□第十三卷□虫部
　　标题：蛸xiāo
　　注解：□蛸，堂蜋子。月令：仲夏之月螳蜋生。注云：螳蜋，螵蛸母也。郑志：王瓒问曰：尔雅莫貉、螳蜋同类物也。今沛鲁以南谓之蟷蠰，三河之域谓之螳蜋，燕赵之际谓之食厖，齐济以东谓之马敫，然名其子则同云螵蛸。是以注云螵蛸母也。按堂蜋□附于木，坚韧不可动，至小暑而子羣生焉。从虫肖声。相邀切。二部。按□字从□，故入□部。凡一物二字而异部者例此。
　　路径：段注说文□第十三卷□虫部
　　标题：蛢pínɡ
　　注解：□蟥，□翼鸣者。蟥各本作蝗。今正。释虫曰：蛂蟥蛢。郭云：甲虫也。大如虎豆，绿色。今江东呼黄瓶。按蛂蟥卽□蟥也。以翼鸣者，见考工记梓人郑注：翼鸣发皇属。发皇卽蛂蟥也。从虫幷声。薄经切。十一部。
　　路径：段注说文□第十三卷□虫部
　　标题：□yù
　　注解：□蟥，蛢也。蛢字今补。此转注之例也。从虫矞声。余律切。十五部。
　　路径：段注说文□第十三卷□虫部
　　标题：蟥huánɡ
　　注解：□蟥也。从虫黄声。乎光切。十部。
　　路径：段注说文□第十三卷□虫部
　　标题：□shī
　　注解：姑□，强羊也。羊，释文所引及宋本如此。当音阳，葢今江东人谓麦中小黑虫为羊子者是也。铉本作蛘，李仁甫本作芈，皆非是。释虫曰：蛄□，强蝆。郭云：今米谷中蠹小黑虫是也。建平人呼为蝆子。蝆，亡婢反。郭音恐未谛。方言：姑□谓之强羊。字亦正作羊。郭注广之。以江东名□，音加。建平人呼蝆子，音芈姓。不得改方言正文作蝆也。尔雅正文恐亦本作羊。从虫施声。式支切。古音在十七部。
　　路径：段注说文□第十三卷□虫部
　　标题：蛅zhān
　　注解：蛅斯，墨也。释虫云：□，蛅蟴。郭云：蛓属。按许蛓下云：毛虫也。此乃食木叶之虫，非木中之蠹，其□育自藏之壳曰雀瓮。宜与蛓篆类列。从虫占声。职廉切。古音在七部。
　　路径：段注说文□第十三卷□虫部
　　标题：蚬xiàn
　　注解：缢女也。与释虫同。郭云：小黑虫，赤头，憙自经死。故曰缢女。从虫见声。胡典切。十四部。
　　路径：段注说文□第十三卷□虫部
　　标题：蜰féi
　　注解：卢蜰也。按尔雅蜚、蠦蜰为一物。许书蜚在虫部，蜰在虫部，不言一物，许实有所见也。唐本艹说蜚蠊昧辛辣而臭，汉中人食之，名蠦蜰。从虫肥声。符非切。十五部。
　　路径：段注说文□第十三卷□虫部
　　标题：□jué
　　注解：渠□，一曰天社。社一作柱，广韵讹作神。按渠□卽蛣蜣双声之转。玉篇谓蜣□同字，是也。释虫曰：蛣蜣，蜣蜋。庄子云：蛣蜣之智在于转丸。陶隐居云：憙入人粪中，取屎丸而却推之，俗名为推丸。罗愿云：一前行以后□足曳之，一自后而推致焉。乃坎地纳丸，不数日有蜣蜋自其中出。玉裁谓此物前却推丸，故曰渠□。一曰犹一名也。广雅曰：天柱，蜣蜋也。从虫却声。以形声包会意。其虐切。五部。
　　路径：段注说文□第十三卷□虫部
　　标题：□ɡuǒ
　　注解：□蠃，叠韵。蒲卢。叠韵。释虫、毛传同。细要土蠭也。天地之性，细要，纯雄，无子。《诗》曰：“螟□有子，□蠃负之。”小雅小宛曰：螟蛉有子，蜾蠃负之。毛传曰：螟蛉，桑虫也。蜾蠃，蒲卢也。负，持也。笺云：蒲卢取桑虫之子，负持而去，□妪养之，以成其子。喻有万民不能治，则能治者将得之。中庸注曰蒲卢，果蠃，土蜂也。蒲卢取桑虫之子，去而变化，以成为己子。列子曰：纯雌其名大□，纯雄其名稺蜂。淮南曰：贞虫之动以毒螫。高注：贞虫，细要蜂，蜾蠃之属。无牝牡之合曰贞。杨子曰：取螟□祝曰：类我类我。戴先生曰：古语谓随变而成者曰蒲卢。蒲卢又见大戴礼、山海经。小正曰：雉入于淮为蜃。蜃者，蒲卢也。从虫□声。古火切。十七部。蜾，□或从果。果声也。
　　路径：段注说文□第十三卷□虫部
　　标题：蠃luǒ
　　注解：□蠃也。从虫□声。郞果切。十七部。一曰虒蝓。此谓单言蠃则谓虒蝓也。虒蝓见下文蝓篆下。按下文蜗篆下蠃也，此当云一曰蜗也。而云一曰螔蝓者，一物三名，举其易知者也。
　　路径：段注说文□第十三卷□虫部
　　标题：□línɡ
　　注解：螟□，叠韵。桑虫也。小雅毛传文。释虫同。按上文云：蜀，桑中蚕。谓蠹其中者也。此桑虫似步屈，其色靑细，或在艹叶上，土蜂取之寘木空中，或书卷闲、笔筒中，七日而成其子。里语曰：呪云象我象我。诗义疏云尔。从虫霝声。郞丁切。十一部。
　　路径：段注说文□第十三卷□虫部
　　标题：蛱jiá
　　注解：蛱蜨也。叠韵为名。今俗云胡蝶，见庄子。从虫夹声。兼叶切。八部。
　　路径：段注说文□第十三卷□虫部
　　标题：蜨dié
　　注解：蛱蜨也。从虫疌声。徒叶切。八部。俗作蝶。〖注〗〔虫□〕，蝶俗字。
　　路径：段注说文□第十三卷□虫部
　　标题：蚩chī
　　注解：蚩虫也。蚩字今补。此三字句。谓有虫名蚩也。叚借为氓之蚩蚩。毛传曰：蚩蚩，敦厚之皃。玉篇曰：痴也。此谓毛诗。又曰□也。此谓叚蚩为□也。从虫□声。赤之切。一部。
　　路径：段注说文□第十三卷□虫部
　　标题：螌bān
　　注解：螌蝥，双声。毒虫也。本艹经虫部下品曰：斑猫味辛寒，有毒。一名龙尾。诸家云：大豆叶上取之，长五六分，甲上黄黑斑文，乌腹尖喙。按斑猫俗字也。从虫般声。布还切。十四部。
　　路径：段注说文□第十三卷□虫部
　　标题：蝥máo
　　注解：螌蝥也。从虫敄声。莫交切。按古音当如木，在三部。俗依本艹读耳。虫部曰：□亦或从敄。
　　路径：段注说文□第十三卷□虫部
　　标题：蟠fán
　　注解：鼠妇也。释虫曰：蟠，鼠负。负又作妇。本艹经曰：鼠妇，一名负蟠。郭朴曰：瓮器底虫。按此湿生虫，今苏州人所谓鞵底虫也。蟠音附袁切。借为蟠曲字。如乐记云：礼乐之极乎天而蟠乎地。方言曰：未升天龙谓之蟠龙。此读如盘，舟部般旋字之叚借也。从虫番声。附袁切。十四部。
　　路径：段注说文□第十三卷□虫部
　　标题：□yī
　　注解：□威，□各本作蛜。今正。□威叠韵字，委黍。委黍，鼠妇也。豳风：伊威在室。毛传曰：伊威，委黍也。释虫同。按释虫以蟠鼠妇与伊威委黍画为二条，不言一物。□威卽今之地鳖虫，与鼠妇异物。本艹经曰：鼠妇，一名蛜蝛。以其略相似耳。本艹经以鼠妇与□虫为二条，分下品中品，实则□卽鼠妇，葢一物而略有异同，今难细别耳。许书之蟅谓螽绝非鼠妇。大平御览乃引说文曰蟠蟅鼠妇也。依他书增一字，不可据。从虫，伊省声。于脂切。十五部。
　　路径：段注说文□第十三卷□虫部
　　标题：蜙sōnɡ
　　注解：蜙蝑，双声。舂黍也。诗释文曰：杨雄、许愼皆云舂黍。陆氏所据有此三字，今补。周南传曰：斯螽，蜙蝑也。豳风传曰：螽斯，蜙蝑也。释虫曰：蜤螽，蜙蝑。舍人曰：今所谓舂黍也。方言曰：舂黍谓之蜙蝑。诗斯螽卽螽斯。尔雅蜤卽斯。蜙蝑、舂黍皆双声，蜙舂、蝑黍又叠韵。陆玑疏曰：幽州人谓之舂箕，蝗类也。□股鸣者。考工记梓人文。郑曰：股鸣，蜙蝑动股属。七月曰：五月斯螽动股。从虫松声。息□切。九部。陆氏引许愼思弓反。蚣，蜙或省。毛诗如此作。
　　路径：段注说文□第十三卷□虫部
　　标题：蝑xū
　　注解：蜙蝑也。从虫胥声。相居切。五部。陆氏引许愼先吕反。
　　路径：段注说文□第十三卷□虫部
　　标题：蟅zhè
　　注解：螽也。螽各本讹作虫。今正。方言曰：蟒，宋魏之闲谓之□，南楚之外谓之蟅蟒，或谓之□。郭注：卽蝗也。蟅音近诈。蟒音莫梗反。亦呼虴蜢。按卽今北人所谓蛨蚱，江南人谓之蝗虫。蟅蟒，虴蜢一语之转。许书上文云蜙蝑，下文曰蝗。蟅亦蝗也，故列字之次如此。若广雅、本艹所云蟅者皆非许意。从虫庶声。之夜切。古音在五部。
　　路径：段注说文□第十三卷□虫部
　　标题：蝗huánɡ
