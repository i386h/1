<!-- { "loadSidebar": true } -->
　　注解：佩上玉也。诗毛传曰：杂佩者，珩璜琚瑀冲牙之类。韩传曰：佩玉上有葱衡，下有双璜、冲牙，蠙珠以纳其闲。按衡卽珩字。晋语白玉之珩六双注：珩，佩上饰。楚语楚之白珩注：珩，佩上之横者。玉藻曰：一命、再命幽衡，三命葱衡。○衡，佩上之衡也，其制珩上横为组三，系于珩，系于中组者曰冲牙，系于左右组者曰璜，皆以玉。璜似半璧而小，亦谓之牙。系于中者触牙而成声，故曰冲牙。蠙珠琚瑀贯于珩之下，璜冲牙之上，故毛、韩、大戴皆曰：以纳其闲。云佩上玉者，谓此乃玉佩最上之玉也。统言曰佩玉，析言则珩居首，以玉为之。依玉藻所言，则当天子白玉珩，公矦山□玉珩，大夫水苍玉珩，所谓三命葱珩。士瑌玟，则以石。月令：春仓玉，夏赤玉，中央黄玉，秋白玉，冬□玉。○凡所服玉，谓冠饰及所佩之珩璜，则又随时异色矣。从王行。所以节行止也。依韵会所引订。从王行者，会意。所以节行止也者，谓珩所以节行止。故字从玉行，发明会意之恉也。周语改玉改行注：玉，佩玉，所以节行步也。此字行亦声。戸庚切。古音在十部。
　　路径：段注说文□第一卷□玉部
　　玦jué
　　注解：玉佩也。九歌注曰：玦，玉佩也。先王所以命臣之瑞，故与环卽还，与玦卽去也。白虎通曰：君子能决断则佩玦。韦昭曰：玦如环而缺。从王夬声。古穴切。古音在十五部。
　　路径：段注说文□第一卷□玉部
　　珥ěr
　　注解：瑱也。战国策：孟尝君进五珥，以请立后。李斯上书曰：宛珠之簪，傅玑之珥。从王耳，耳亦声。仍吏切。一部。
　　路径：段注说文□第一卷□玉部
　　瑱tiàn
　　注解：□玉充耳也。诗毛传曰：瑱，塞耳也。又曰：充耳谓之瑱。天子玉瑱，诸矦以石。按瑱不皆以玉，许专云以玉者，为其字之从玉也。凡字从某为某之属，许君必言其故。从王眞声。佗甸切。十二部。《诗》曰：“玉之瑱兮。”墉君子偕老文，今诗兮作也。女部又引邦之媛兮，可知此篇也字古皆作兮。孙毓诗评亦引玉之瑱兮。□，瑱或从耳。考工记注引左传：縳一如瑱。释文曰：瑱本或作□，耳形眞声。不入耳部者，为其同字异处，且难定其正体或体。凡附见之例□此。〖注〗《诗□墉风□君子偕老》。
　　路径：段注说文□第一卷□玉部
　　琫běng
　　注解：佩刀上饰也。小雅鞞琫有珌传：鞞，容刀鞞也。琫，上饰。珌，下饰。大雅鞞琫容刀传：下曰鞞，上曰琫。戴先生疑瞻彼洛矣之珌下饰，当为鞞下饰。珌，文饰皃。有珌与首章有奭句法同。说文训鞞为刀室，误也。玉裁按：鞞之言裨也，刀室所以裨护刀者，汉人曰削，俗作鞘。琫之言奉也，奉俗作捧，刀本曰环，人所捧握也，其饰曰琫。珌之言毕也，刀室之末，其饰曰珌，古文作□。传云：鞞，容刀鞞也，谓刀削。其云琫上饰，珌下饰者，上下自全刀言之，琫在鞞上，鞞在琫下，珌在鞞末。公刘诗不言珌，故云下曰鞞，举鞞以该珌。鞞琫有珌，言鞞琫而又加珌也。王莽传：玚琫玚珌。孟康曰：佩刀之饰，上曰琫，下曰珌。若刘熙释名曰：室口之节曰琫。琫，捧也，捧束口也。下末之节曰琕。琕，卑也，下末之言也，琕卽鞞之讹。刘意自一鞘言之，故虽袭毛上曰琫，下曰鞞之云，而大非毛意。至杜预本之注左传云：鞞，佩刀削上饰。鞛，下饰。又互讹上下字矣。凡训诂必考其源流得失者，举视此。许云佩刀上饰，用毛说，谓一刀之上，非一削之上也。凡刀劎以手所执为上。刀谓之颖，亦曰环。书刀谓之拊，劎谓之镡。天子以玉，诸矦以金。毛传曰：天子玉琫而珧珌，诸矦璗琫而璆珌，大夫镣琫而镠珌，士珕琫而珕珌。天子以玉，故其字从玉。从王奉声。边孔切。九部。左传作鞛，咅奉合音，如棓字亦咅声之比。
　　路径：段注说文□第一卷□玉部
　　珌bìp14上
　　注解：佩刀下饰，天子以玉。毛传云：天子以珧。说文珧字下亦云：天子珧珌。此当云：天子以珧，诸矦以玉。浅人妄窜改之。从王必声。卑吉切。十二部。□，古文珌。各本无。玉篇曰：珌，古文作□。汗□、古文四声韵皆曰：□见说文，今据补。必、毕古通用，同在十二部。
　　路径：段注说文□第一卷□玉部
　　璏zhì
　　注解：剑鼻玉也。各本篆文皆误，今正。王莽传：美玉可以灭瘢，欲献其璏。服虔曰：璏音卫。苏林曰：剱鼻玉也。俗本脱玉字。初学记、蓺文类聚引字林：剱鼻谓之璏。亦脱玉字。从王彘声。直例切。十五部。
　　路径：段注说文□第一卷□玉部
　　瑵zhǎo
　　注解：车盖玉瑵。司马彪舆服志曰：乘舆金根，安车，立车，羽葢华蚤。刘昭注：徐广云：翠羽葢黄里，所谓黄屋车也。金华斿橑末有二十八枚，卽葢弓也。又张衡东京赋：羽葢威甤，葩瑵曲茎。薛综注曰：羽葢，以翠羽覆车葢也。威甤、羽貌、葩瑵，悉以金作华形，茎皆低曲。蔡邕独断云：凡乘舆车皆羽葢金华爪。爪与瑵同。又王莽传曰：造华葢九重，高八丈一尺，金瑵。师古曰：瑵读曰爪。玉裁按：瑵蚤爪三字一也。皆谓葢橑末。说文指爪字作□，当云车葢玉□也。瑵、□叠韵。他家云华瑵金瑵者，谓金华饰之。许云玉瑵者，谓玉饰之，故字从玉也。从王蚤声。侧绞切。古音在三部。
　　路径：段注说文□第一卷□玉部
　　瑑zhuànp14下
　　注解：圭璧上起兆瑑也。周礼先郑注云：瑑，有圻卾瑑起也。后郑云：瑑，文饰也。许云：起兆瑑。与先郑说合。兆者，垗也。营域之象。先郑所谓垠堮也。大圭不瑑者，以素为贵也。从王彖声。彖声，依韵会所引锴本。今锴本亦作篆省声，又浅人改之也。直恋切。十四部。《周礼》曰：“瑑圭璧。”典瑞曰：瑑圭璋璧琮。疑此有脱误。
　　路径：段注说文□第一卷□玉部]
　　珇zǔ
　　注解：琮玉之瑑。玉人：驵琮五寸，宗后以为权。驵琮七寸，天子以为权。○驵读为组，以组系之，因名焉。许作珇。葢杜子春读故书之驵为珇，郑所不从，不载其说者也。记又云：瑑琮八寸。则驵琮非谓瑑明矣。似读驵为珇，训琮玉之瑑，失之。方言曰：珇，好也，美也。许意谓兆瑑之美曰珇。从王且声。则古切。五部。
　　路径：段注说文□第一卷□玉部
　　□qí
　　注解：弁饰也，往往冒玉也。上也字依诗音义补。弁师曰：王之皮弁会五采玉琪。郑司农云：故书会作□。□读如马会之会，谓以五采束发也。琪读如綦车毂之綦。按许谓以玉饰弁曰琪，与司农说同。后郑则易琪为綦，綦，结也。皮弁之缝中每贯结五采玉以为饰，谓之綦，葢后郑谓经琪字乃玉名，故易为綦字。曹风：其弁伊骐。笺亦云骐当作綦，自用其周礼说也。许同先郑说。往往，歴歴也。郑云皪皪而处是也。从王綦声。渠之切。一部。璂，□或从基。
　　路径：段注说文□第一卷□玉部
　　璪zǎo
　　注解：玉饰，如水藻之文。谓雕饰玉之文。璪、藻叠韵。从王喿声。子晧切。二部。《虞书》曰：“璪火粉米。”古文尚书咎繇谟文。按虞书璪字，衣之文也，当从衣，而从玉者，假借也。衣文、玉文皆如水藻，声义皆同，故相假借，非衣上为玉文也。凡说文有引经言假借者例此。礼经文采之训，古文多用缫字，今文多用璪、藻字，其实三字皆假借。
　　路径：段注说文□第一卷□玉部
　　瑬liú
　　注解：□玉也，冕饰。弁师：掌王之五冕，五采缫十有二就，皆五采玉十有二。诸矦之缫斿九就，珉玉三采，缫斿皆就。○缫，杂文之名，合五采丝为之绳，垂于延之前后。就，成也。绳之每一帀而贯五采玉。十二斿则十二玉也。缫不言皆，有不皆者。衮衣之冕十二斿，则用玉二百八十八。鷩衣之冕缫九斿，用玉二百一十六。毳衣之冕七斿，用玉百六十八。□衣之冕五斿，用玉百二十。□衣之冕三斿，用玉七十二。矦当为公，字之误也。三采，朱白苍也。缫斿皆就，皆三采也。每缫九成，则九玉也。公之冕用玉百六十二。按弁师作斿，玉藻从俗字作旒，皆瑬之假借字。从王流声。力求切。三部。
　　路径：段注说文□第一卷□玉部
　　璹shúp15上
　　注解：玉器也。徐锴曰：尔雅：璋大八寸谓之琡。说文有□无琡。宜同也。从王□声，读若淑。殊六切。三部。〖注〗篆作□，本字。□，□，同□。□，古文璹。
　　路径：段注说文□第一卷□玉部
　　瓃léi
　　注解：玉器也。隽不疑传，带櫑具剱。晋灼曰：古长剱首以玉作井鹿卢形，上刻木作山形，如莲花初生未敷时。霍清治书云：考古图有玉辘轳玉具剱，古乐府所云腰闲辘轳剱也。按古玉器为鹿卢转旋，葢不独剱具。先郑注周礼云：驵外有捷卢也。捷卢亦谓鹿卢也。从王畾声。说文无畾字，而云畾声者，畾卽靁之省也。靁字下曰：从雨畾，象回转形。木部櫑字下曰：刻木作云靁，象施不竆。杨雄赋曰：轠轳不絶。凡从畾字皆形声兼会意。鲁回切。十五部。
　　路径：段注说文□第一卷□玉部
　　玼cǐ
　　注解：新玉色鲜也。各本无新。诗音义两引皆作新色鲜也，今补。玼本新玉色，引伸为凡新色，如诗玼兮玼兮，言衣之鲜盛。新台有玼，言台之鲜明。韵会引作玉色鲜絜也。从王此声。诗音义音此，又且礼反。十五部。古此声之字多转入十六部。十六部与十七部至近，是以刘昌宗云仓我反也。玼之或体作瑳，楚景瑳以为名。诗君子偕老二章、三章皆曰：玼兮玼兮。是以二章毛、郑有注，三章无注，或两章皆作瑳。内司服注引瑳兮瑳兮，其之翟也。又引瑳兮瑳兮，其之展也。可证。自浅人分别玼属二章，瑳属三章，画为二字二义，又于说文增瑳为训释，今□。《诗》曰：“新台有玼。”诗邶风文，今本作泚。韩诗作漼，云鲜儿，卽今璀璨字也。〖注〗《诗□邶风□新台》。玼：今本作泚。《说文》：“泚，清也。”泚是玼是假借字。这裹由玉色鲜明引申泛指鲜明。有：助词。
　　路径：段注说文□第一卷□玉部
　　璱sè
　　注解：玉英华相带如瑟弦也。左思吴都赋：符采彪炳。刘逵注曰：符采，玉之横文也。郭璞引王子灵符应曰：赤如鸡冠，黄如蒸栗，白如割肪，黑如纯漆，玉之符采也。璱、瑟叠韵。从王瑟声。所栉切。十二部。《诗》曰：“瑟彼玉瓒。”诗之大雅作瑟。笺云：瑟，絜鲜貌。孔子曰：璠与，近而视之瑟若也。韵会引作瑟，彼则引诗为发明从瑟意。〖注〗《诗□大雅□旱麓》。璱：今本作瑟。郑笺：“瑟，絜（洁）明貌。”
　　路径：段注说文□第一卷□玉部
　　□lì
