<!-- { "loadSidebar": true } -->
　　注解：玉英华罗列秩秩。尔雅释训：秩秩，清也。毛传：秩秩，有常也。瑮列双声，瑮秩叠韵。从王□声。力质切。十二部。聘义说玉云：缜密以栗。《逸论语》曰：“玉粲之璱兮，其□猛也。”蓺文志曰：论语，汉兴有齐鲁之说。传齐论者，惟王阳名家。传鲁论者，安昌矦张禹，最后而行于世。然则张禹鲁论所无，则谓之逸论语，如十七篇之外为逸礼，二十九篇之外为逸尚书也。齐论多问王、知道二篇。王伯厚云：问王疑当作问玉。按说文玉瑮莹三字下所引，葢卽问玉篇欤。
　　路径：段注说文□第一卷□玉部
　　莹yíngp15下
　　注解：玉色也。谓玉光明之皃，引伸为磨。莹亦作蓥。从王，荧省声。李善引说文乌明切。唐韵乌定切。十一部。一曰石之次玉者。此字义之别说也。齐风传曰：莹，石似玉也。卫风传曰：莹，美玉也。《逸论语》曰：“如玉之莹。”此葢引证玉色之义。
　　路径：段注说文□第一卷□玉部
　　璊mén
　　注解：玉□色也。毛传曰：璊，赪玉也。今本脱玉字。从王□声。莫奔切。古音在十四部。禾之赤苗谓之□。各本从木作樠，今依毛诗释文宋椠。□卽艹部虋字之或体。艹部不言或作□，而此见之，亦可见或字不能悉载。言璊玉色如之。衅声在十三部，与十四部□声最近，而又双声。此璊、□字皆于虋得义也。玧，璊或从允。允声在十三部。
　　路径：段注说文□第一卷□玉部
　　瑕xiá
　　注解：玉小赤也。子虚赋：赤瑕驳荦。张揖曰：赤瑕，赤玉也。扬雄蜀都赋、左思吴都赋皆云瑕英。刘逵曰：瑕，玉属也。木华海赋：瑕石诡晖。广雅玉属有赤瑕。若聘义瑕不揜瑜注：瑕，玉之病也。高注淮南书曰：瑕犹衅也。此别一义衅同璺。从王叚声。乎加切。古音在五部。
　　路径：段注说文□第一卷□玉部
　　琢zhuó
　　注解：治玉也。释器：玉谓之琢，石谓之摩。毛传同。按琢琱字谓镌錾之事，理字谓分析之事。考工记：□磨五工。玉人，记玉之用。楖人、雕人，阙。楖人葢理之，如楖之疏发。雕人葢琢之，如鸟之啄物。左思赋水鸟曰：雕琢蔓藻。是其意。从王豖声。竹角切。三部。
　　路径：段注说文□第一卷□玉部
　　琱diāo
　　注解：治玉也。释器：玉谓之雕。按琱琢同部双声，相转注。诗周礼之追，大雅之敦弓皆与琱双声也。一曰石似玉。此字义之别说。从王周声。都僚切。古音在三部。经传以雕雕为琱。
　　路径：段注说文□第一卷□玉部
　　理lǐ
　　注解：治玉也。战国策：郑人谓玉之未理者为璞。是理为剖析也。玉虽至坚，而治之得其□理以成器不难，谓之理。凡天下一事一物，必推其情至于无憾而后卽安，是之谓天理，是之谓善治，此引伸之义也。戴先生孟子字义疏证曰：理者，察之而几徽必区以别之名也，是故谓之分理。在物之质曰肌理，曰腠理，曰文理。得其分则有条而不紊，谓之条理。郑注乐记曰：理者，分也。许叔重曰：知分理之可相别异也。古人之言天理何谓也，曰理也者，情之不爽失也，未有情不得而理得者也。天理云者，言乎自然之分理也，自然之分理，以我之情絜人之情，而无不得其平是也。从王里声。良止切。一部。
　　路径：段注说文□第一卷□玉部
　　珍zhēnp16上
　　注解：宝也。宀部曰：宝，珍也。是为转注。从王□声。陟邻切。古音在十三部。
　　路径：段注说文□第一卷□玉部
　　玩wán
　　注解：弄也。廾部曰：弄，玩也。是为转注。周礼曰：玩好之用。从王元声。五换切。十四部。貦，玩或从贝。
　　路径：段注说文□第一卷□玉部
　　玲líng
　　注解：玉声也。甘泉赋：和氏珑玲。大□：亾彼珑玲，皆谓玉声。法言、广雅作玲珑。从王令声。郞丁切。古音在十二部。
　　路径：段注说文□第一卷□玉部
　　玱qiāng
　　注解：玉声也。小雅：有玱葱珩。毛传：玱，珩声也。秦风佩玉将将、玉藻然后玉锵鸣皆当作此字。从王仓声。七羊切。十部。《诗》曰：“攸革有玱。”周颂载见文。攸，各本作□，今正，说见鋚字下。有玱，今诗作有鸧，亦作鎗。按鸾铃辔饰之声而字作玱，玉声而字作锵皆得谓之假借。○《诗□周颂□载见》。经典中将将，锵锵，鸧鸧，都是玱玱这一象声词的不同书写形式。鞗革：用金玉装饰着的皮制马辔首。《集疏》：“革为辔首，以皮为之，鋚为辔首饰，以金为之。”鋚就是条。有：助词。今本玱作鸧。
　　路径：段注说文□第一卷□玉部
　　玎dīng
　　注解：玉声也。以椓之丁丁，伐木丁丁例之，葢当叠字言玎玎。从王丁声。中茎当经二切。十二部。齐大公子伋谥曰玎公。齐世家、古今人表皆云：师尚父之子丁公，丁公之子乙公，乙公之子癸公。犹之鲁禽父、晋夑父、卫康伯、宋微仲皆无谥，不闻谥玎也。此当云读若齐大公子伋谥曰丁公，转写脱读若字，因改丁为玎。不直言读若丁者，古音丁公之读当与凡丁异也，丁乙癸皆非谥明矣。而云谥丁公者，古者以字为谥之义也。
　　路径：段注说文□第一卷□玉部
　　琤chēng
　　注解：玉声也。从王争声。楚耕切。十一部。按此字恐系玱之俗。
　　路径：段注说文□第一卷□玉部
　　琐suǒ
　　注解：玉声。谓玉之小声也。周易：旅琐琐。郑君、陆绩皆曰：琐琐，小也。从王□声。苏果切。十七部。
　　路径：段注说文□第一卷□玉部
　　瑝huáng
　　注解：玉声。谓玉之大声也。从王皇声。广韵云：说文音皇。十韵。
　　路径：段注说文□第一卷□玉部
　　瑀yǔ
　　注解：石之次玉者。次各本讹似，依诗音义、正义引订。郑风传曰：杂佩者，珩璜琚瑀冲牙之类。又曰：佩有琚瑀，所以纳闲。纳闲者，纳于上珩下璜冲牙之中也。韩诗传：蠙珠以纳其闲，保傅篇曰：玼珠以纳其闲。琚瑀以杂之。玼卽蠙。毛不言蠙珠，韩不言琚瑀，保傅篇兼言之，葢蠙珠居中，琚瑀皆美石，又贯于蠙珠之上下，故曰杂佩。杂，集也，集众美也。卢辨曰：玭珠之赤者曰琚，白者曰瑀。误矣。从王禹声。王矩切。五部。
　　路径：段注说文□第一卷□玉部
　　玤bàngp16下
　　注解：石之次玉者，□为系璧。系璧，葢为小璧系带闲，县左右佩物也。从王丰声，读若《诗》曰“瓜瓞菶菶”。大雅生民文。此引经说字音也。补蠓切。九部。一曰若□蚌。今音蚌在讲韵，古音江讲合于东董。〖注〗《诗□大雅□生民》。瓞：小瓜。菶：今本《诗》作唪，与菶同音。菶菶：茂盛貌。这裹指果实累累貌。
　　路径：段注说文□第一卷□玉部
　　玪jiān
　　注解：玪□，石之次玉者。郑本尚书：璆玪琅玕。郑注：璆，美玉。玪，美石。子虚赋：瑊玏□厉。张揖曰：瑊玏，石之次玉者。中山经：葛山其下多瑊石。郭传：瑊玏，石似玉。广雅：瑊玏，石次玉也。按玪瑊同字。□玏同字，玪□合二字为石名，亦有单言玪者，如尚书、中山经及穆天子传是。从王今声。古□切。古音在七部。广韵瑊音箴，是。
　　路径：段注说文□第一卷□玉部
　　□lè
　　注解：玪□也。从王勒声。卢则切。一部。
　　路径：段注说文□第一卷□玉部
　　琚jū
　　注解：佩玉石也。各本作琼琚也，今正。诗郑风正义、释文皆引说文：琚，佩玉名。卫风释文又引：琚，佩玉名。按杂佩谓之佩玉，见周礼、大戴礼、玉藻、诗郑风、秦风、卫风、尚书大传，赘以名字，语不可通。琚乃佩玉之一物，不得云佩玉名也。毛公、大戴皆云：琚瑀以纳闲。许君以瑀字厕于石次玉之类，然则名字为石之字误无疑。佩玉石者，谓佩玉纳闲之石也。木瓜毛传云：琚，佩玉石也。许君用之。今毛传石讹为名，莫能是正。瑀下不言佩玉石，琚下不言美石次玉，互见也。诗：佩玉琼琚。谓佩玉之闲有美琚也。琼瑰玉佩，谓美瑰在玉佩之闲也。从王居声。九鱼切。五部。《诗》曰：“报之□琼琚。”〖注〗《卫风□木瓜》。
　　路径：段注说文□第一卷□玉部
　　璓xiù
　　注解：石之次玉者。卫风充耳琇莹传：琇、莹，美石也。按琇、莹是二石名。故都人士传曰：琇，美石也。着传曰：莹，石似玉也。从王莠声。陆德明引说文弋久反。唐韵息救切。三部。按说文从莠，隶从秀，犹从芺之多为夭也。《诗》曰：“充耳璓莹。”〖注〗《诗□卫风□淇奥》。充耳就是瑱（用来塞耳的玉石之类的器物）。璓今本作琇。
　　路径：段注说文□第一卷□玉部
　　玖jiǔ
　　注解：石之次玉黑色者。诗木瓜传曰：玖，玉名。□中有麻传曰：玖，石次玉者。按不应同物异训，葢木瓜传本作玉石。汉书西域传：于阗国多玉石。注曰：玉石，石之似玉者也。杨雄蜀都赋亦言玉石，转写石讹名耳。玖音近黝，故训黑色。从王久声。陆德明引说文纪又反。唐韵举友切。古音在一部。诗久字在一部，孔子易传久在三部。《诗》曰：“贻我佩玖。”贻当作诒，王风文。读若□。此古音在一部之证。或曰若人句脊之句。此又一音也，上句音钩，下句当作痀。□部曰：痀，曲脊也，古读如苟。句声在四部，此一部、三部、四部合韵最近之理。〖注〗《诗□王风□丘中有麻》。
　　路径：段注说文□第一卷□玉部
　　□yí
　　注解：石之似玉者。似，玉篇作次，又引仓颉云：五色石也。从王□声，读若贻。与之切。一部。
　　路径：段注说文□第一卷□玉部
　　珢yín
　　注解：石之似玉者，从王艮声。语巾切。古音在十三部。
　　路径：段注说文□第一卷□玉部
　　□yì
　　注解：石之似玉者，从王曳声。余制切。古音在十六部。曳从□，以象抴引之。丿为声。按玉篇、广韵皆兼有□□字，训释同。□音臾。必有一误。
　　路径：段注说文□第一卷□玉部
　　璅zǎo
　　注解：石之似玉者，从王巢声。子晧切。二部。
　　路径：段注说文□第一卷□玉部
　　琎jīn
　　注解：石之似玉者，从王进声，读若津。将邻切。十二部。
　　路径：段注说文□第一卷□玉部
　　□zēn
　　注解：石之似玉者，从王朁声。侧岑切。七部。
　　路径：段注说文□第一卷□玉部
　　璁cōng
　　注解：石之似玉者，从王悤声，读若葱。仓红切。九部。
　　路径：段注说文□第一卷□玉部
　　□hào
　　注解：石之似玉者，从王号声，读若镐。乎到切。二部。
