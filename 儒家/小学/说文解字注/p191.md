<!-- { "loadSidebar": true } -->
　　内容：设也。设者，施陈也。释诂：供，峙，共，具也。按峙卽储偫字，共卽供之假借字。凡周礼皆以共为供。尚书一经训奉训待者皆作共，其恭敬字皆作恭。卫包乃尽改共为恭。毛诗亦共恭分别。总之，古经用共为供之假借，不用共为恭之假借。惟左传三命兹益共，其共也如是，君命以共，则借共为恭，郑君笺诗所谓古之恭字或作共者乎，详古文尚书□异。从人共声。俱容切。九部。一曰供给。给者，相足也。设与给二义相足。共部曰：龚，给也。是龚与供音义同。尚书：共行天罚。汉人引皆作龚行天罚，谓奉行天罚也。
　　偫zhì
　　注解：待也。以叠韵为训，谓储物以待用也。偫，经典或作峙，或作庤。周颂臣工传曰：庤，具也。庤，储置屋下也。义本同。若崧高以峙其粻，粊誓歭乃糗粮，某氏传云储歭，则假借歭□不前字为之。俗乃改从止为从山，作峙，训云山立，以附合之矣。释诂云：供，歭，共，具也。歭在说文为偫。从人待。此举会意包形声也。小徐本作从人待声。直里切。一部。
　　路径：段注说文□第八卷□人部
　　储chǔp371下
　　路径：小学类数据库□段注说文□第八卷□人部
　　内容：偫也。文□注引作蓄也，或作具也，或作积也，又引谓蓄积之以待无也。葢兼举演说文语。古者太子谓之储君。从人诸声。直鱼切。五部。储偫为双声。
　　备bèi
　　路径：小学类数据库□段注说文□第八卷□人部
　　内容：愼也。心部曰：愼者，谨也。言部曰：谨者，愼也。得僃而三字同训。或疑僃训愼未尽其义，不知用部曰□，具也。此今之僃字，僃行而□废矣。□废而僃训具，尟知其古训愼者，今义行而古义废矣。凡许之书所以存古形古音古义也。方言曰：僃，咸也。此具之义也。又曰：蒇，敕，戒，僃也。此愼之义也。从人□声。平秘切。古音在一部。□，古文备。
　　位wèi
　　路径：小学类数据库□段注说文□第八卷□人部
　　内容：列中庭之左右当作又。谓之位。庭当作廷，字之误也。廴部曰：廷，朝中也。释宫曰：中庭之左右谓之位。郭云：羣臣之列位也。周语注亦曰：中廷之左右曰位。按中廷犹言廷中。古者朝不屋，无堂阶，故谓之朝廷。朝士掌外朝之位，左九棘，孤卿大夫位焉。右九棘，公侯伯子男位焉。面三槐，三公位焉。司士掌治朝之位。王南乡，三公北面东上，孤东面北上，卿大夫西面北上。王族故虎士在路门之右，南面东上。大仆大右大仆从者在路门之左，南面西上。虽有北面南面之臣，皆以左右约举之。左传云：有位于朝是也。引伸之凡人所处皆曰位。从人立。会意。于僃切。十五部。按小宗伯：掌神位。故书位作立，古文春秋公卽位为公卽立。古者立位同字，葢古音十五部，与八部多合韵。
　　傧bìn
　　路径：小学类数据库□段注说文□第八卷□人部
　　内容：导也。导者，导引也。周礼司仪注曰：出接宾曰摈。聘礼：卿为上摈，大夫为承摈，士为绍摈。注曰：摈谓主国之君所使出接宾者也。士冠礼：摈者请期。注曰：摈者，有司佐礼者，在主人曰摈。按摈经典多作摈，史记作宾。廉蔺列传：设九宾于廷是也。○聘礼：宾用束锦傧劳者。又傧之如初。又傧之两马束锦。又无傧。凡言傧者九。郑曰：上于下曰礼，敌者曰傧。上于下曰礼，谓如主国之礼宾是也。敌者曰傧，谓如傧劳者，傧归饔饩者等是也。郑据礼经字作傧，是以周礼司仪宾亦如之，宾使者如初之仪皆云宾当为傧，易宾为傧，取宾礼相待之义，非摈相之义也。然则合三礼订之，摈相字当从手，宾礼字当从人。许傧摈合而一，云导也，与二礼及郑说不合。刘昌宗说聘礼傧与摈同，虽本许，而令学者惑矣。今礼经石本版本于此九傧字内错出摈字，非是。○又毛诗丝衣绎宾尸也，有司彻宾尸，经典释文古本皆作宾，又无必刃反之音，而唐宋石本版本宾傧错出，要之古无作傧尸者，此学者所当知也。○小雅：傧尔笾豆。传曰：傧，陈也。从人宾声。必刃切。十二部。摈，傧或从手。今经典作摈相字多从此。庄子徐无鬼注曰：摈，弃也。此义之穷则变也。摈之言屛也。
　　偓wòp372上
　　路径：小学类数据库□段注说文□第八卷□人部
　　内容：偓佺，古仙人名也。偓佺见上林赋。韦昭、郭璞说略同。从人屋声。于角切。郭璞音屋。三部。篇、韵曰偓促，今义也。
　　佺quán
　　路径：小学类数据库□段注说文□第八卷□人部
　　内容：偓佺也。从人全声。此缘切。十四部。
　　□chè
　　路径：小学类数据库□段注说文□第八卷□人部
　　内容：心服也。心部慑下一曰心服也，然则二字音义同。广韵无□。从人聂声。齿涉切。八部。
　　仢dí
　　路径：小学类数据库□段注说文□第八卷□人部
　　内容：约也。叠韵为训。释天曰：奔星为仢约。旧作彴约。佩觿辨证曰：字从人，不从彳。或云许本作仢约也。三字为句。从人勺声。徒歴切。古音在二部。仢约读如招摇。
　　侪chái
　　路径：小学类数据库□段注说文□第八卷□人部
　　内容：等辈也。等，齐□也。故凡齐皆曰等。乐记曰：先王之喜怒，皆得其侪焉。喜则天下和之，怒则暴乱者畏之。注：侪犹辈类。从人齐声。仕皆切。十五部。《春秋传》曰：“吾侪小人。”左传宣十一年、襄十七年文。
　　伦lún
　　路径：小学类数据库□段注说文□第八卷□人部
　　内容：辈也。军发车百两为辈。引伸之同类之次曰辈。郑注曲礼、乐记曰：伦犹类也。注旣夕曰：比也。注中庸曰：犹比也。从人仑声。力屯切。十三部。一曰道也。小雅：有伦有脊。传曰：伦道，脊理也。论语：言中伦也。包注：伦，道也，理也。按粗言之曰道，精言之曰理。凡注家训伦为理者，皆与训道者无二。
　　侔móu
　　路径：小学类数据库□段注说文□第八卷□人部
　　内容：齐等也。轮人注曰：侔，上下等。又曰：侔，等也。弓人注曰：侔犹均也。又曰：侔犹等也。从人牟声。莫浮切。三部。
　　偕xié
　　路径：小学类数据库□段注说文□第八卷□人部
　　内容：强也。小雅北山：偕偕士子。传曰：偕偕，强壮皃。从人皆声。古谐切。十五部。一曰俱也。魏风行役：夙夜必偕。传曰：偕，俱也。《诗》曰：“偕偕士子。”
　　俱jū
　　路径：小学类数据库□段注说文□第八卷□人部
　　内容：皆也。皆各本作偕，字之误也，今正。白部曰：皆，俱□也。与此为互训。诗有假具为俱者，如大叔于田火烈具举是也。从人具声。举朱切。古音在四部。
　　攒zǎnp372下
　　路径：小学类数据库□段注说文□第八卷□人部
　　内容：冣也。冣，才句切，各本误作最，今正。广韵曰：攒，聚也。冣聚古通用。木部攒、竹部籫，义皆相近。李善引杨雄核灵赋曰：文王之始起，浸仁渐义，会贤攒智。攒音攒。从人赞声。作管切。十四部。
　　倂bìnɡ
　　路径：小学类数据库□段注说文□第八卷□人部
　　内容：并也。十篇曰：并者，倂也。与此为互训。并，古音在十部，读如旁。倂古音在十一部，读如幷。并倂义有别，许互训者，礼经注曰古文并今文作倂，是古二字同也。从人幷声。此举形声包会意。卑正切。十一部。
　　傅fù
　　路径：小学类数据库□段注说文□第八卷□人部
　　内容：相也。左传：郑伯傅王。注曰：傅，相也。贾子曰：傅，傅之德义。古假为敷字，如禹敷土，亦作禹傅土是也。亦为今之附近字，如凡言附箸是也。从人尃声。方遇切。五部。
　　侙chì
　　注解：惕也。惕者，敬也。从人式声。耻力切。一部。《春秋国语》曰：“于其心侙然。”是也。吴语：申胥曰：夫越王之不忘败吴，于其心也戚然，服士以司吾闲。韦注曰：戚犹惕也。按韦本葢亦作侙，转写讹之耳。许云惕，韦云犹惕者，韦拟此字本义不训惕也。
　　路径：段注说文□第八卷□人部
　　俌fǔ
　　注解：辅也。谓人之俌犹车之辅也。从人甫声，读若抚。芳武切。五部。按俌见释诂，弼棐辅比俌也。郭云：俌犹辅也。广韵曰：俌出埤苍。葢辅专行而俌废矣。
　　路径：段注说文□第八卷□人部
　　倚yǐ
　　注解：依也。从人奇声。于绮切。古音在十七部。
　　路径：段注说文□第八卷□人部
　　依yī
　　注解：倚也。从人衣声。于稀切。十五部。
　　路径：段注说文□第八卷□人部
　　仍rénɡ
　　注解：因也。释诂曰：攘仍因也。大雅常武传曰：仍，就也。就与因义一也。周礼故书仍为乃。从人乃声。如乗切。六部。
　　路径：段注说文□第八卷□人部
　　佽cì
　　注解：便利也。小雅车攻：决拾旣佽。传曰：佽，利也。按百官公卿表：更名左弋为佽飞。葢取便利之意。从人次声。七四切。十五部。《诗》曰：“决拾旣佽。”一曰递也。此与次音义同。车攻郑笺云：谓手指相次比也。唐风：胡不佽焉。传曰：佽，助也。笺云：何不相推次而助之。皆递之意也。
　　路径：段注说文□第八卷□人部
　　佴èr
　　注解：佽也。此冡递训言。司马迁传曰：仆又佴之蚕室。如淳曰：佴，次也。若人相次也。一本佴作茸。苏林云：茸，次也。若人相俾次。苏以谓茸当作佴耳。佴之蚕室，犹云副贰之以蚕室也。小颜乃欲读为搑，云推致蚕室中，殊非文义。从人耳声。仍吏切。一部。
　　路径：段注说文□第八卷□人部
　　倢jié
　　注解：佽也。按上解冡递训，此解冡便利之训。广雅曰：倢，疾也。广韵曰：倢，斜出也，便也，利也。玉篇曰：诗云征夫倢倢。倢倢，乐事也。本亦作捷。按倢伃，妇官也，亦作婕妤，葢言敏捷而又安舒与。从人疌声。子叶切。八部。
　　路径：段注说文□第八卷□人部
　　侍shìp373上
　　注解：承也。承者，奉也，受也。凡言侍者皆敬恭承奉之义。从人寺声。小徐作从人从寺。时吏切。一部。
　　路径：段注说文□第八卷□人部
　　倾qīnɡ
　　注解：仄也。仄部曰：仄，倾也。二字互训。古多用顷为之。又按仄当作夨，夨下曰：倾头也。引申谓凡夨皆曰倾。夨与仄义小异。从人从顷，顷亦声。去营切。十一部。
　　路径：段注说文□第八卷□人部
　　侧cè
　　注解：旁也。不正曰仄，不中曰侧。二义有别，而经传多通用，如反侧当为反仄。仄者，未全反也。从人则声。阻力切。一部。
