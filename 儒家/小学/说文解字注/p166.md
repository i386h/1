<!-- { "loadSidebar": true } -->
　　注解：稻属。汉书曰：讫于孝武后元之年，靡有孑遗秏矣。孟康曰：秏音毛，无有秏米在者也。秏米，米名，卽所谓稻属也。今本作毛米，误。孟意若今言无有一粒存者。水经注曰：燕人谓无为毛，故有用毛为无者，又有用秏者。初读莫报切，旣又读呼到切，改禾旁为耒旁，罕知其本音本义本形矣。大雅：秏斁下土。秏者，乏无之谓，故韩诗云恶也。从禾毛声。呼到切。二部。按当音毛，音□。伊尹曰：“饭之美者，□山之禾，南海之秏。”吕氏春秋本味篇：伊尹曰：南海之秬。高注：南海，南方之海。秬，黑黍也。许所据伊尹书不同。伊尹书见汉艺文志。
　　路径：段注说文□第七卷□禾部
　　穬kuànɡ
　　注解：芒粟也。周礼稻人：泽昔所生，种之芒种。郑司农云：芒种，稻麦也。按凡榖之芒，稻麦为大，芒粟次于此。麦下曰芒榖。然则许意同先郑也。稻麦得□粟者，从嘉榖之名也。从禾广声。古猛切。古音在十部。
　　路径：段注说文□第七卷□禾部
　　秜lí
　　注解：稻今年落来年自生谓之秜。淮南书：离先稻孰，而农夫耨之，不以小利伤大获也。注云：离与稻相似，耨之为其少实，疑离卽秜。玉篇、广韵秜皆力脂切，则音同也。他书皆作稆，力与切。□苍：稆，自生也。亦作稆。后汉书献帝纪：尚书郞以下，自出采稆。古作旅。史、汉皆云：觜觿主葆旅事。晋灼曰：葆，采也。野生曰旅。今之饥民采旅生。按离秜旅一声之转，皆谓不种而自生者也。从禾尼声。里之切。按之当依广韵作脂。十五部。
　　路径：段注说文□第七卷□禾部
　　稗bàip323下
　　注解：禾别也。谓禾类而别于禾也。孟子曰：苟为不孰不如荑□。左传云：用秕□也。杜云：□，草之似榖者。□有米似禾，可食，故亦种之。如淳曰：细米为□。故小说谓之□官，小贩谓之□贩。从禾卑声。旁卦旁。十六部。琅邪有稗县。地理志琅邪郡椑县，郡国志无，后汉省也。椑当是本作□，莽曰识命，葢恶其名而易之。今山东沂州府莒州州南有□县故城。或曰本春秋时向国，隐公二年莒人入向是也。
　　路径：段注说文□第七卷□禾部
　　移yí
　　注解：禾相倚移也。相倚移者，犹言虚而与之委蛇也。吕氏春秋曰：苗其弱也欲孤，其长也欲相与俱，其熟也欲相夫。倚移，连绵字，叠韵，读若阿那。考工记郑司农注两引倚移从风，今上林赋作旖旎从风。说文于禾曰倚移，于旗曰旖施，于木日檹施，皆谓阿那也。毛传曰：猗傩，柔顺也。猗傩卽阿那。表记：衣服以移之。注：移读如禾汜移之移，移犹广大也。禾泛移葢谓禾蕃多。郊特牲：其蜡乃通以移民也。郑曰：移之言羡也。古叚移为侈，如考工记饰车欲侈。故书侈为移，少牢馈食礼移袂，皆是。今人但读为迁移。据说文则自此之彼字当作迻。从禾多声。弋支切。古音在十六部。一曰禾名。别一义。
　　路径：段注说文□第七卷□禾部
　　颖yǐnɡ
　　注解：禾末也。颖之言茎也，颈也，近于□及贯于□者皆是也。大雅：实颖实栗。毛曰：颖，垂颖也。禹贡郑注曰：百里赋入总。谓入刈禾也。二百里铚，铚，□去稿也。三百里秸。秸，又去颖也。四百里入粟，五百里入米者，远弥轻也。礼器：稾鞂之设。郑注：穗去实曰鞂。鞂与秸同物。郑注尚书曰：去颖，谓用其□也。注礼器曰：去实，谓用其颖也。史记曰：锥处囊中，颖脱而出，非特其末见而已。少仪：刀却刃授颖。是则颖在锥则却于末，在刀则却于刃，在禾则却□也。浑言之则颖为禾末，析言之则禾芒乃为秒。从禾顷声。余顷切。十一部。《诗》曰：“禾颖穟穟。”大雅生民文。今诗作禾役。毛曰：役，列也。玉裁按：役者，颖之叚借字，古支耕合韵之理也。列者，□之叚借，禾穰也。此颖通穰言之，下章之颖则专谓垂者。
　　路径：段注说文□第七卷□禾部
　　□lái
　　注解：齐谓麦□也。来之本义训麦，然则加禾旁作。来俗字而已，葢齐字也。据广韵则□苍来麰字作□。从禾来声。洛哀切。一部。按上下文皆言禾，中闲以麦，疑皆非旧次。
　　路径：段注说文□第七卷□禾部
　　□suìp324上
　　注解：禾成秀人所收者也。依尔雅音义及□应书订。□与秀古互训，如月令注：黍秀舒散。卽谓黍□也。人所收，故从爪。从爪禾。会意。小徐作爪声，非。此与采同意。徐醉切。十五部。穗，俗或从禾惠声。
　　路径：段注说文□第七卷□禾部
　　□diǎo
　　注解：禾危□也。危□谓颖欲□落也。齐民要术云：刈晚则穗折，遇风则收减。玉篇云：□亦悬物也。则□同方言之□。方言曰：□，县也。赵魏之闲曰□，燕赵之郊县物于台之上谓之□。郭朴曰：了□，县物皃。丁小反。按□应书及集韵所引方言皆如是。今本方言作佻，妄人所改耳。王延寿王孙赋：□瓜悬而瓠垂。□者象形字。□者谐声字。从禾勺声。都了切。二部。
　　路径：段注说文□第七卷□禾部
　　穟suì
　　注解：禾□之皃。大雅生民曰：禾役穟穟。释训曰：穟穟，苗也。毛传曰：穟穟，苗好美也。按公羊传注：生曰苗，秀曰禾，苗禾一也。释训、毛传与许说一也。许以经言禾颖，则穟穟指□，言成就之皃。从禾遂声。徐醉切。十五部。《诗》曰：“禾颖穟穟。”按古音支淸二部互转，役在支部，卽颖之入声，葢卽颖之叚借字。许此句葢用三家诗，如如鸟斯□为正字，毛诗作革为叚借字也。□，穟或从艹。
　　路径：段注说文□第七卷□禾部
　　□duān
　　注解：禾□皃。禾□必□，□重则秆□。从禾端声，读若端。十四部。今音丁果切，取朵字之意。
　　路径：段注说文□第七卷□禾部
　　□jié
　　注解：禾举出苗也。何休曰：生曰苗，秀曰禾。禾□初挺出于苗是曰□，旣成则屈而下□矣。周颂曰：驿驿其达，有厌其杰。毛云：达，射也。有厌其杰，言杰苗厌然特美也。毛、郑释诗皆谓苗。许云：禾举出苗则谓□。手部揭者，高举也。音义略同。从禾曷声。居谒切。十五部。广韵入曷薛二韵。
　　路径：段注说文□第七卷□禾部
　　秒miǎo
　　注解：禾芒也。下文云：禾有秒，秋分而秒定。淮南书：秒作蔈，亦作□。按艹部云：蔈，末也。禾芒曰秒，犹木末曰杪。九谷考曰：粟之孚甲无芒，芒生于粟□之茎。从禾少声。亡沼切。二部。
　　路径：段注说文□第七卷□禾部
　　穖jǐ
　　注解：禾穖也。九谷考曰：禾□成实离离若聚珠相联贯者，谓之穖，与珠玑之玑同意。吕氏春秋：得时之禾，疏穖而穗大。得时之稻，长秱疏穖。高注云：穖，禾穗果□。是也。玉裁谓：穖贵疏者，禾□紧密，每颗皆绽而后能疏也，穖疏而穗乃大。从禾几声。居豨切。十五部。
　　路径：段注说文□第七卷□禾部
　　秠pīp324下
　　注解：一稃二米。从禾丕声。《诗》曰：“诞降嘉谷，惟秬惟秠。”天赐后稷之嘉谷也。按此解当云稃也。从禾丕声。诗曰：诞降嘉榖，惟秬惟秠。黑黍，一稃二米，天赐后稷之嘉榖也，为浅人改窜之耳。诗生民：惟秬惟秠。释艹曰：秬，黑黍。秠，一稃二米。毛传正同。葢黑黍一稃二米曰秬，言秬而一稃二米已见。经文以惟秠足句，见黑黍之稃有异，不比下文惟虋惟芑，画然二物。故释训者以黑黍系秬，以一稃二米系秠，分属之。郑志：张逸问云：鬯人职注：秬如黑黍，一秠二米。按尔雅：秠，一稃二米。未知二者同异。荅曰：秠卽其皮，稃亦皮也。尔雅重言以晓人，更无异偁也。据此知秠卽稃，凡稃皆曰秠，非必二米一稃也。许于鬯部□下云：黑黍也，一稃二米。是可见一稃二米者为者谓秬，非谓凡秠也。此必偁经文惟秬惟秠，而后总释之曰黑黍，一稃二米，则尔雅、毛传训诂之意明矣。秠之本义与稃同，故必先之曰稃也，从禾，丕声，而后引诗，则知经义与字义无不合矣。小徐本秠稃二篆相属，此必古本。秠稃□穅四篆同义，浅人墨守尔雅、毛传，而不心知其意，乃妄改许书，致文理不通而不可读。□悲切。字林匹几、匹九、夫九三反。匹九、夫九二反则当从不声，玉篇作□，是也。古音在一部。
　　路径：段注说文□第七卷□禾部
　　稃fū
　　注解：□也。小徐本此篆与秠篆相属，古本也。玉篇次苐正同。自浅人不知秠解而改窜之，乃又移易篆之次第矣。甫田笺曰：方，房也。谓孚甲始生而未合时也。古借孚为稃。从禾孚声。芳无切。古音在三部。□，稃或从米付声。
　　路径：段注说文□第七卷□禾部
　　□kuài
　　注解：穅也。从禾会声，读若裹。苦会切。十五部。玉篇公卧、公外二切。公卧卽读若裹之云。会声而读若裹者，合音也。
　　路径：段注说文□第七卷□禾部
　　穅kānɡ
　　注解：谷之皮也。云榖者，晐黍稷稻梁麦而言。榖犹粟也。今人谓已脱于米者为穅，古人不两。穅之言空也，空其中以含米也。凡康宁、康乐皆本义空中之引伸。今字分别乃以本义从禾，引伸义不从禾。从禾米，庚声。庚毛刻作康，误，今正。苦冈切。十部。康，穅或省作。稃□穅康四篆大徐在秳□二篆之下，今以类移此。
　　路径：段注说文□第七卷□禾部
　　秨zuóp325上
　　注解：禾繇皃。繇今摇字。今俗语说动摇之皃曰秨，卽此字也。从禾乍声，读若昨。在各切。五部。
　　路径：段注说文□第七卷□禾部
　　穮biāo
　　注解：槈鉏田也。各本作耕禾闲也，今正。周颂释文引说文：穮，槈鉏田也。表娇反。字林：穮，耕禾闲也。方遥反。然则今本说文浅人用字林改之。穮者，□也，非耕也。周颂：绵绵其麃。毛传曰：麃，耘也。释训曰：绵绵，麃也。孙炎云：绵绵言详密也。郭朴云：芸不息也。左传：是穮是蔉。杜云：穮，耘也。许云槈鉏田者，槈，薅器也。鉏，立薅斫也；薅者，披田艹也。或□槈，或鉏其田，皆曰穮。今吴下俗语说用鉏曰暴，卽此字也。从禾麃声。甫娇切。二部。周颂叚麃为之。《春秋传》曰：“是穮是衮。”左传昭元年文。衮之言畎也。谓壅禾本也。
　　路径：段注说文□第七卷□禾部
　　□àn
