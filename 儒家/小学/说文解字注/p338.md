<!-- { "loadSidebar": true } -->
　　注解：韨维也。韨古文作市，韠也。韨维，谓所以维韨者，释器曰：璲，瑞也。此谓玉瑞也。又曰：璲，绶也。郭云：卽佩玉之组。所以连系瑞者，因通谓之璲。(今本字误)古者韨佩皆系于革□。佩玉之系谓之璲。俗字为繸。又谓之绶。韨之系亦谓之绶。尔雅浑言之，许析言之，言韨可以该佩也。谓之绶者，韨佩与革□之闲有联而受之者，故曰绶。玉藻曰：天子佩白玉而玄组绶，公侯佩山玄玉而朱组绶，大夫佩水苍玉而纯组绶，世子佩瑜玉而綦组绶，士佩瑌玟而缊组绶。孔子佩象环五寸而綦组绶，是其制也。司马氏舆服志曰：五伯迭兴，战兵不息，于是解去韨佩，留其系璲，以为章表。故诗曰：琄琄佩璲。此之谓也。至秦乃以采组连结于璲，光明章表，转相结受，故谓之绶。汉承不改。夫大东所言，其时未尝去玉。绶见玉藻、尔雅，非至秦汉乃有此名。古之所谓绶者璲也，秦汉之縌也。秦汉之所谓绶者，所以代古之韨佩也，非古之绶也。然则许曰绶，韨维也。又曰组，绶属也。此古之绶也。又曰縌，绶维也。緺，绶紫靑色也。纶，靑丝绶也。此秦汉之绶也。秦汉改韨佩为绶，遂改绶为縌，此名迁移当正者也。从纟受声。殖酉切。三部。
　　路径：段注说文□第十三卷□纟部
　　标题：组zǔ
　　注解：绶属也。属当作织，浅人所改也。组可以为绶，组非绶类也。绶织犹冠织，织成之帻梁谓之纚，织成之绶材谓之组。玉藻绶必连组，曰玄组绶、朱组绶是也。内则曰：织纴组紃。周礼典丝掌组。诗曰：执辔如组。传曰：组，织组也。执辔如组，御众有文章。言能制众。动于近，成于远也。按诗意非谓如组之柔，谓如织组之经纬成文，御众缕而不乱，自始至终秩然，能御众者如之也。织成之后所用韨佩之系，其大者也。其小者□为冠缨。各本冠作冕。今依七启李注、急就颜注正。冕用纮，冠用缨。冕可偁冠，冠不得偁冕也。玉藻曰：玄冠朱组缨，天子之冠也。缁布冠缋緌，诸侯之冠也。玄冠丹组缨，诸侯之齐冠也。玄冠綦组缨，士之齐冠也。緌与缨同材，故诸侯言緌不言缨。缨以组之细者为之。大为组绶，小为组缨，其中之用多矣。典丝供所受之组是也。从纟且声。则古切。五部。
　　路径：段注说文□第十三卷□纟部
　　标题：緺ɡuā
　　注解：绶紫靑色也。各本无色，今依后汉南匈奴传，大平御览正。百官公卿表曰：丞相，金印紫绶。高帝十一年更名相国，綟绶。徐广曰：似紫。紫绶名緺绶，其色靑紫。何承天云：緺，靑紫色也。按紫者，水克火之闲色。又因水生木而色靑，是为紫靑色。从纟呙声。古蛙切。古音在十七部。
　　路径：段注说文□第十三卷□纟部
　　标题：縌nì
　　注解：绶维也。此绶谓汉之绶也。乘舆长丈九尺九寸，至四百石三百石二百石长丈五尺，百石长丈二尺者是也。绶维谓之縌。乘舆至二千石皆长三尺二寸，千石至二百石皆长三尺者是也。司马彪曰：縌者，古佩璲也。佩绶相迎受故曰縌。按当曰与绶相迎受故曰縌。縌之言逆也，汉之縌古之绶也。汉之绶，犹古之韨佩也。縌篆其创于李斯辈与。从纟逆声。宜戟切。古音在五部。
　　路径：段注说文□第十三卷□纟部
　　标题：纂zuǎn
　　注解：佀组而赤。汉景帝纪曰：锦绣纂组，害女红者也。臣瓒引此为注。按组之色不同。似组而赤者，则谓之纂。释诂曰：纂，继也。此谓纂卽缵之叚借也，近人用为撰集之偁。从纟算声。作管官。十四部。
　　路径：段注说文□第十三卷□纟部
　　标题：纽niǔ
　　注解：系也。今本系下曰：系也。系者，结束也。一曰结而可解。结者，缔也。缔者，结不解也。其可解者曰纽。丧大记曰：小敛大敛皆左衽结绞不纽。正义云：生时□并为屈纽，使易抽解。若死则无复解义，故绞束毕结之，不为纽也。从纟丑声。女久切。三部。
　　路径：段注说文□第十三卷□纟部
　　标题：纶lún
　　注解：纠靑丝绶也。各本无纠字。今依西都赋李注、急就篇颜注补。纠，三合绳也。纠靑丝成绶，是为纶。郭璞赋云：靑纶竞纠。正用此语。缁衣注曰：纶，今有秩、啬失所佩也。释艹：纶似纶。郭曰：今有秩、啬夫所□纠靑丝纶。法言：五□之纶。李轨云：纶，纠靑丝绶也。今本法言改纠为如，不可通矣。考舆服志：乘舆黄赤绶。诸侯王赤绶，诸国贵人，相国皆绿綟绶，公侯将军紫绶。九卿、中二千石、二千石靑绶，千石、六百石黑绶，四百石、三百石、二百石黄绶，百石靑绀纶。一采宛转缪织，长丈二尺。按缪卽纠字。自黄绶以上，绶之广皆尺六寸，皆计其首，首多者系细，首少者系粗，皆必经纬织成。至百石而不计其首，合靑丝绳辫织之，有经无纬，谓之宛转绳，若今人用丝绳如箸粗为□者也。缁衣曰：王言如丝，其出如纶。王言如纶，其出如綍。小雅曰：之子于钓，言纶之绳。召南曰：其钓维何，维丝伊缗。传云：缗，纶也。纶之绳犹言纠之绳矣。后人用以代经论字，遂使其义不传。从纟仑声。古还切。古音在十三部。
　　路径：段注说文□第十三卷□纟部
　　标题：綎tīnɡ
　　注解：系绶也。系当作丝。广韵曰：丝绶，□綎。玉篇曰：丝綎，绶也。按此绶葢绶之类而已，非印绶之绶。从纟廷声。他丁切。十一部。
　　路径：段注说文□第十三卷□纟部
　　标题：絙huán
　　注解：缓也。缓当作绶。玉篇絙下曰：絙，绶也。此亦绶之类也。从纟□声。胡官切。十四部。
　　路径：段注说文□第十三卷□纟部
　　标题：□bó
　　注解：颈连也。颈当作领。玉篇作领连，是也，谓联领于衣也。衣部曰：襮，黼领也。毛传曰：襮，领也。领谓之襮，连领谓之□，玉篇以为同字也。从纟，□省声。补各切。古音在二部。
　　路径：段注说文□第十三卷□纟部
　　标题：紟jīn
　　注解：衣系也。联合衣襟之□也。今人用铜钮，非古也。凡结□皆曰紟。玉藻：绅韡结三齐。注云：结，约余也。结或为紟，宋本如此韦注国语曰：□甲者紟铠也。紟，今本讹衿。荀卿非十二子曰：其缨禁缓。叚禁为紟也。按襟，交衽也。俗作衿。今人衿紟不别。又丧礼紟，单被也。乃紟之别一义，亦因可以固结之义引申之。从纟今声。居音切。七部。按又巨禁切。□，籀文从金。玉篇、古文四声韵皆作□。
　　路径：段注说文□第十三卷□纟部
　　标题：缘yuàn
　　注解：衣纯也。此以古释今也。古者曰衣纯，见经典。今曰衣缘。缘其本字，纯其叚借字也。缘者，沿其边而饰之也。深衣曰：纯袂缘。纯边广各寸半，袂缘犹袂口也。广各寸半者，表里共三寸也。旣夕礼注曰：饰裳在幅曰綼，在下曰緆。缘之义引申为因缘、夤缘，而俗遂分别其音矣。从纟彖声。以绢切。十四部。
　　路径：段注说文□第十三卷□纟部
　　标题：纀pú
　　注解：常削幅谓之纀。尔雅释器文也。郭云：削杀其幅，深衣之裳也。按许书之削当作消。纀之言仆也，仆之言附也。从纟仆声。博木切。三部。
　　路径：段注说文□第十三卷□纟部
　　标题：绔kù
　　注解：胫衣也。今所谓套袴也，左右各一，分衣□胫，古之所谓绔，亦谓之褰，亦谓之襗，见衣部。若今之满当袴，则古谓之□，亦谓之幒，见巾部。此名之宜别者也。从纟夸声。苦故切。五部。按此字疑当同胯□作绔，今皆作袴。
　　路径：段注说文□第十三卷□纟部
　　标题：繑qiāo
　　注解：绔纽也。纽者，系也。胫衣上有系，系于幝□曰繑。从纟乔声。牵遥切。二部。
　　路径：段注说文□第十三卷□纟部
　　标题：緥bǎo
　　注解：小儿衣也。衣部曰：□，緥也。斯干：载衣之裼。传曰国：裼，褓也。褓，緥之俗字，古多云小儿被也。李奇曰：小皃大藉。师古曰。卽今小儿绷。古多叚借保葆字。从纟□声。博抱切。古音在三部。
　　路径：段注说文□第十三卷□纟部
　　标题：繜zūn
　　注解：薉貉中女子无绔，□帛为胫空，用絮补核，名曰繜衣，状如襜褕。无绔者，无左右各一之绔也。帛，依急就篇当作布。空腔古今字。核当作核，果核之引申也。帛为胫腔，褚以絮而裹之，若今江东妇之卷胖。胖音如滂去声。是名繜衣，亦曰母繜。急就篇曰：襌衣蔽膝布母繜。葢蔽厀、繜衣、襜三者相似，故曰状如襜。衣部曰：襜，衣蔽前也。又曰：直裾谓之襜褕。此当曰状如襜，不当有褕字。从纟尊声。子昆切。十三部。
　　路径：段注说文□第十三卷□纟部
　　标题：紴bō
　　注解：绦属。按急就篇□縀紃三字相联，必三者为一类也。縀葢本作紴，篆形皮叚相似而讹，縀乃又讹缎。说者因以□后帖解耳，未知是否。从纟皮声。读若被，或读若水波之波。博禾切。十七部。
　　路径：段注说文□第十三卷□纟部
　　标题：绦tāo
　　注解：扁绪也。广雅作编绪，汉书及贾生新书作偏诸，葢上字作编，下字作诸为是，诸者谓合众采也。贾谊传曰：今民卖僮者，为之绣衣丝□偏诸，缘。服虔曰：偏诸如牙条，以作□缘。又曰縠之表，薄纨之里，緁以偏诸。晋灼曰：以偏诸緁着衣。然则偏诸之为绦明矣。□记注曰：紃，若今时绦也。毛诗、左传正义曰：王后亲织玄紞，卽今之绦绳，必用□采线织之。按紴、□葢其阔者，绦其陿者，紃其圜者。从纟攸声。土刀切。古音在三部。
　　路径：段注说文□第十三卷□纟部
　　标题：□yuè
　　注解：采彰也。彰者，彣彰也。为五采彣彰可以缘饰之物也。一曰车马帬。一曰谓一名也。帬各本作饰。今正。师古汉书注曰：偏诸，若今之织成，以为要襻及褾领者也。古谓之车马帬，其上为乘车及骑从之象。急就篇□注曰：□，织采为之。一名车马饰，卽今之织成也。按二注皆用许为训。颜意偏诸卽□也。一作饰。不同者，后人改之耳。从纟戉声。王伐切。十五部。
　　路径：段注说文□第十三卷□纟部
　　标题：緃zōnɡ
　　注解：□属。急就篇绦缋总为类。师古曰：总一作纵。说文作緃。按羔羊：素丝五总。传曰：总，数也。岂卽緃与。从纟，从省声。足容切。九部。
　　路径：段注说文□第十三卷□纟部
　　标题：紃xún
　　注解：圜采也。采彰、扁诸、圜采，葢古有是名，而汉语犹然。圜采以采线辫之，其体圜也。内则：织纴组紃。注曰：紃，绦也。杂记：紃以五采。注曰：紃，施诸缝中，若今时绦也。孔颖达曰：似绳者为紃。从纟川声。详遵切。十三部。
