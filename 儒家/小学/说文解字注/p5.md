<!-- { "loadSidebar": true } -->
　　注解：余分之月，五岁再闰也。戴先生原象曰：日循黄道右旋，邪络乎赤道而南北，凡三百六十五日。小余不满四分日之一，日发敛一终，月道邪交乎黄道，凡二十七日。小余过日之半，月逡其道一终，日月之会，凡二十九日。小余过日之半以起朔，十二朔凡三百五十四日，有奇分而近。岁终积其差数置闰月，然后时序之从乎日行发敛者以正。故尧典曰：朞三百有六旬有六日，以闰月正四时成岁，言六日者举成数。玉裁按：五岁再闰而无余日。告朔之礼，天子居宗庙，闰月居门中，从王在门中。周礼：闰月王居门中，终月也。此说字形也。周礼大史：闰月诏王居门终月。注谓：路，寝门也。郑司农云：月令十二月分在靑阳、明堂、緫章、□堂左右之位，惟闰月无所居，居于门，故于文，王在门谓之闰。玉藻：天子□端而朝日于东门之外，听朔于南门之外，闰月则□门左扉，立于其中。玉裁按：古路寝、明堂、大庙，异名而实一也，当云告朔之礼，天子居明堂。如顺切。十三部。〖注〗再，两次。□，古文闰。
　　皇huáng
　　注解：大也。见诗毛传。从自王。依韵会补王字。自，始也。始王者，三皇。王，各本讹皇，今正。先郑注周礼云：四类三皇五帝九皇六十四民咸祀之。尚书大传：燧人为燧皇，伏羲为羲皇，神农为农皇。谯周说同。白虎通曰：三皇者何，伏羲、神农、燧人。则改燧人居第三，恐非旧也。郑依春秋纬，伏羲、女娲、神农为三皇。皇甫谧说同。大君也。始王天下，是大君也，故号之曰皇，因以为凡大之称。此说字形会意之恉，幷字义训大之所由来也。皇本大君，因之凡大皆曰皇，假借之法准此矣。自，读若鼻。自下曰鼻也，则自鼻二字为转注。此曰自读若鼻，言皇字所从之自读若鼻，其音同也。今俗□始生子为鼻子，是。杨氏雄方言曰：鼻，始也。嘼之初生谓之鼻，人之初生谓之首。许谓始生子为鼻子，字本作鼻，今俗乃以自字为之，径作自子。此可知自与鼻不但义同，而且音同，相假借也。今俗，谓汉时也。铉本无作字，误。锴本有，新刻□之。胡光切。十部。
　　文三　重一
　　
　　第一玉部
　　玉yùp10上
　　注解：石之美有五德者。者字新补。润泽□温，仁之方也。□理自外，可□知中，义之方也。其声舒扬，专□远闻，专，锴作尃，音敷，布也。玉裁按：汲古阁毛氏刊铉本，初作专，后改作尃，非也。管子曰：叩之其音清抟彻远，纯而不杀。抟，古专壹字，今本作搏，葢非。此专谓专壹也。上云舒扬矣，则不必更云尃。智之方也。不桡而折，谓虽折而不挠。管子、孙卿皆作折而不硗。勇之方也。锐廉而不忮，忮，很也。絜之方也。絜取圜转之义，凡度直曰度，围度曰絜。管子、孙卿皆作廉而不刿行也。已上礼记聘义、管子水地、孙卿法行辞皆不同。象三玉之连。谓三也。丨，其贯也。贯谓如璧有纽，杂佩有组，聘圭有系，瑬有五采丝绳，荀偃以朱丝系玉二□之类。。凡玉之属皆从玉。鱼欲切。三部。□，古文玉。〖注〗阳冰曰：三画正均如贯玉也。〖注〗□，□字之伪。又玊，朽玊。
　　璙liáo
　　注解：玉也。谓玉名也。如毛传凫山也、绎山也之例，不言山名也。古传注多不言名。从王尞声。洛箫切。二部。
　　瓘guàn
　　注解：玉也。左氏传：齐有陈瓘，字子玉。从王雚声。工玩切。十四部。《春秋传》曰：“瓘斝。”左氏传昭公十七年：禆灶曰：我用瓘斝玉瓒，郑必不火。〖注〗灶字原作穴下黾。裨灶。
　　璥jǐng
　　注解：玉也。从王敬声。居领切。十一部。
　　琠tiǎn
　　注解：玉也。从王典声。多殄切。古音在十三部。玉篇曰：古文作□。
　　□náo
　　注解：玉也。从王夒声。读若柔。耳尤切。三部。
　　□lìp10下
　　注解：玉也。从王毄声，读若鬲。郞击切。十六部。
　　璠fán
　　注解：璠与，与，各本作玙。铉本有篆文玙字，云说文阙载，依注所有增为十九文之一。锴本则张次立补之。考左传释文曰：玙，本又作与，音余。此可证古本左传、说文皆不从王。后人辄加篆文之玙，可勿补也。又各本作玙璠，今依太平御览所引作璠玙。法言亦作璠玙。鲁之宝玉。左氏传定公五年：季平子卒，阳虎将以与璠敛。今本左传上与下璠，许君所据不同。从王番声。附袁切。十四部。孔子曰：“美哉与璠。远而望之，奂若也。文采之皃。御览作焕。近而视之，瑟若也。瑟同璱。一则理胜，谓奂若。二则孚胜。”谓瑟若。此葢出逸论语，御览引正作逸论语。
　　瑾jǐn
　　注解：瑾瑜，美玉也。左氏传曰：瑾瑜匿瑕。山海经：黄帝乃取密山之玉，荣而投之钟山之阳。瑾瑜之玉为良。王逸注九章云：瑾瑜，美玉也。从王堇声。居隐切。十三部。
　　瑜yú
　　注解：瑾瑜也。凡合二字成文，如瑾瑜、玟瑰之类，其义旣举于上字，则下字例不复举，俗本多乱之。此也字之上有美玉二字是。从王俞声。羊朱切。古音在四部。
　　玒hóng
　　注解：玉也。从王工声。戸工切。九部。
　　□lái
　　注解：□瓄，玉也。广雅玉类有□瓄。按说解有瓄而无篆文瓄者，葢古只用卖，后人加偏□。许君书或本说解内作卖，或说解内不妨从俗，而篆文则不录也。从王来声。落哀切。一部。瓄，曹宪音渎。
　　琼qióng
　　注解：亦玉也。亦各本作赤，非。说文时有言亦者，如李贤所引诊亦视也，鸟部鸾亦神灵之精也之类。此上下文皆云玉也，则琼亦当为玉名。倘是赤玉，当厕璊、瑕二篆闲矣。离骚曰：折琼枝以为羞。广雅玉类首琼支。此琼为玉名之证也。唐人陆德明、张守节皆引作赤玉，则其误已久。诗琼琚、琼瑶、琼华、琼莹、琼英、琼瑰，毛传云：琼，玉之美者也。葢琼支为玉之最美者，故广雅言：玉，首琼支。因而引伸凡玉石之美皆谓之琼。应劭曰：琼，玉之华也。是其理也。从王敻声。渠营切。古音在十四部。招□与奸安轩山连寒湲兰筵韵。璚，琼或从矞。巂声也。矞为□之入声，角部觼或作鐍，此十四部与十五部合音之理。瓗，琼或从瓗。巂声也。此十四部与十六部合音之理。虫部蠵亦作□。
　　珦xiàngp11上
　　注解：玉也。从王向声。许亮切。十部。
　　□là
　　注解：玉也。从王剌声。卢达切。十五部。
　　路径：段注说文□第一卷□玉部
　　珣xún
　　注解：医无闾之珣□璂。《尔雅》曰：东北之美者，有医无闾之珣玗琪焉。璂琪同。医无闾，山名，在今盛京锦州府广宁县西十里，屈原赋谓之于微闾。珣玗璂合三字为玉名，玗璂二字又各有本义，故不连举其篆也，葢医无闾，珣玗璂皆东夷语。《周书》所谓夷玉也。夷玉，顾命文。郑注云：东北之珣玗琪也。从王旬声。相伦切。十二部。一曰玉器。此字义别说也。周礼玉瑞玉器注曰：礼神曰器。尔雅：璧大六寸谓之宣。郊祀志：有司奉瑄玉。诅楚文：□用吉王□璧。皆卽珣字。读若宣。谓训器则读若宣也，音转入十四部，如毛诗于嗟洵兮，韩诗洵作□之比。
　　路径：段注说文□第一卷□玉部
　　璐lù
　　注解：玉也。九章：被明月兮佩宝璐。玉逸注：宝璐，美玉也。从王路声。洛故切。五部。
　　路径：段注说文□第一卷□玉部
　　瓒zàn
　　注解：三玉二石也。从王赞声。徂赞切。十四部。《礼》：“天子用全，纯玉也。上公用駹，四玉一石。侯用瓒。伯用埒，玉石半相埒也。”考工记玉人曰：天子用全，上公用龙，矦用瓒，伯用将。注：郑司农云：全，纯色也。龙当为尨，尨谓杂色。□谓：全，纯玉也。瓒读如□□之□。龙、瓒、将皆杂名也。卑者下尊以轻重为差，玉多则重，石多则轻。公矦四玉一石，伯子男三玉二石。按许君龙作駹，从先郑易字也。埒，许、郑同，皆不作将。倘是将字，郑不得释为杂，郑已后传写失之。郑云：公矦四玉一石。则记文不当公矦分别异名。许说为长。戴先生曰：此葢泛记用玉为饰之等。玉裁谓：此与祼圭之瓒异义。许不言祼圭之瓒者，葢其字古只作赞。黄金为勺，不用玉也。诗谓之玉赞。圭赞者，以赞助祼圭也。
　　路径：段注说文□第一卷□玉部
　　瑛yīng
　　注解：玉光也。山海经言玉荣，离骚、孝经援神契、□书皆言玉英。淮南鸿烈曰：龙渊有玉英。高注：英，精光也。从王英声。于京切。古音在十部。
　　路径：段注说文□第一卷□玉部
　　璑wú
　　注解：三采玉也。周礼故书：璑玉三采。注曰：璑，恶玉名。江沅曰：恶王者，亚次之玉也。古恶、亚字通。广雅玉类有璑。玉裁按：天子纯玉，公四玉一石，侯三玉二石，故书作璑。新书作珉，皆谓石之次玉者。诸公之冕，璑玉三采，谓以璑杂玉备三采，下于天子纯玉备五采也。许云：三采玉谓之璑。误矣。从王无声。武无切。徐坚引说文音舞。五部。
　　路径：段注说文□第一卷□玉部
　　玊珛xiù（字形有误）p11下
　　注解：朽玉也。从王有点，读若畜牧之畜。各本篆文作珛，解云：从王有声。今订正。史记：公玉带。索隐曰：三辅决录注云：杜陵有玉氏，音肃。说文以为从王，音畜牧之畜。此可证唐本但作玉，不作珛。广韵一屋云：玉音肃，朽玉。此说文本字。四十九宥云：珛音齅。此从俗字。玉篇：玉，欣救、思六二切。此说文本字。珛，许救切，引说文朽玉也，此后人据俗本说文所增。佩觿曰：玉有欣救、鱼录、息足、相逐四翻，俗别为玊。郭云：别为玊者，谓玉石字点在三画之侧。欣救、息足、相逐三切，点在二画之侧也。葢后人以朽玉字为玉石字，以别于帝王字。复高其点为朽玉，玉姓字，以别于玉石字。又或改说文从王加点为从王有声，作珛，亦以别于玉石字也。朽玉者谓玉有瑕□，故从玉加点以象形。淮南书云：夏后之璜不能无考。考、朽古音同。史记：蔺相如曰：璧有瑕，请指示王。从王加点谓可指示也。畜牧字，依说文本作嘼。许救、许六二切，玉音同之。杜陵玉姓音肃，双声也。三部。〖注〗玊。
　　路径：段注说文□第一卷□玉部
　　璇xuán
