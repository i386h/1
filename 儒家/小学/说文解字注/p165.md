<!-- { "loadSidebar": true } -->
　　注解：先穜后孰也。此谓凡榖有如此者。邠风传曰：后孰曰重。周礼内宰注郑司农云：先种后孰谓之穜。按毛诗作重，叚借字也。周礼作穜，转写以今字易之也。从禾重声。直容切。九部。
　　路径：段注说文□第七卷□禾部
　　稑lù
　　注解：疾孰也。谓凡榖有如此者。邠风传曰：先孰曰穋。周礼内宰注郑司农云：后穜先孰谓之稑。按土宜物性卽同一种而有不同，故大司徒必辨十有二壤之物而知其种，司稼掌巡邦野之稼而辨穜缪之种也。从禾坴声。力竹切。三部。《诗》曰：“黍稷种稑。”邠风七月文。按七月及閟宫皆作重。许种下不偁而偁于稑下，葢本作重，转写易之也。穋，稑或从翏。翏声也。今周礼作稑，毛诗作穋。
　　路径：段注说文□第七卷□禾部
　　稺zhì
　　注解：幼禾也。鲁颂毛传曰：后种曰稺。许不言后种者，后种固小于先种，卽先种者当其未长亦稺也，先种而中有遟长者亦稺也。故惟鲁颂稙稺对言，毛释之。小雅：无害我田稺，彼有不获稺。毛不释者，亦谓□言幼禾。引伸为凡幼之偁。今字作稚。从禾屖声。屖者，遟也。直利切。十五部。
　　路径：段注说文□第七卷□禾部
　　稹zhěnp321下
　　注解：穜穊也。此与鬒为稠髪同也。引伸为凡密致之偁。从禾眞声。之忍切。十二部。《周礼》曰：“稹理而坚。”考工记轮人文。郑云：稹，致也。致今之致字。
　　路径：段注说文□第七卷□禾部
　　稠chóu
　　注解：多也。本谓禾也，引伸为凡多之偁。小雅：绸直如髪。叚绸为稠也。从禾周声。直由切。三部。
　　路径：段注说文□第七卷□禾部
　　穊jì
　　注解：稠也。汉书：刘章言耕田曰：深耕穊种，立苗欲疏。非其种者，鉏而去之。引伸为凡稠之偁。从禾旣声。己利切。十五部。
　　路径：段注说文□第七卷□禾部
　　稀xī
　　注解：疏也。□部曰：疏，通也。稀与穊为反对之辞。所谓立苗欲疏也。引伸为凡疏之偁。从禾希声。许书无希字，而□声字多有，与由声字正同，不得云无□字、由字也。许时夺之，今不得其说解耳。香衣切。十五部。
　　路径：段注说文□第七卷□禾部
　　□miè
　　注解：禾也。葢禾有名□者也。广韵曰：庄子谓之禾也。从禾蔑声。莫结切。十二部。
　　路径：段注说文□第七卷□禾部
　　穆mù
　　注解：禾也。葢禾有名穆者也。凡经传所用穆字，皆叚穆为□。□者，细文也。从彡，□省。彡言文，□言细，凡言穆穆、于穆、昭穆皆取幽微之义。释训曰：穆穆，敬也。大雅文王传曰：穆穆，美也。从禾□声。莫卜切。三部。
　　路径：段注说文□第七卷□禾部
　　私sī
　　注解：禾也。葢禾有名私者也。今则叚私为公厶。仓颉作字，自营为厶，背厶为公。然由古人只作厶，不作私。从禾厶声。息夷切。十五部。北道名禾主人曰私主人。北道葢许时语，立乎南以言北之辞。周颂：骏发尔私。毛曰：私，民田也。
　　路径：段注说文□第七卷□禾部
　　□fèi
　　注解：稻紫茎不粘者也。者字今补。从禾□声，读若靡。王氏念孙曰：靡当作黂，字之误也。扶沸切。古音在十三部十五部之闲。又按此为稻属，则当厕于与下文稻稌稴秔秏之类，葢转写者乱之。
　　路径：段注说文□第七卷□禾部
　　稷jì
　　注解：□也。程氏瑶田九谷考曰：稷，□，大名也。粘者为秫，北方谓之高粱，通谓之秫秫，又谓之蜀黍，高大似芦。月令：首种不入。郑云：首种谓稷。今以北方诸榖播种先后考之，高粱冣先。管子书：日至七十日，阴冻释而蓺稷，百日不蓺稷。日至七十日，今之正月也。今南北皆以正月蓺高粱是也。凡经言疏食者，稷食也。稷形大，故得疏偁。按程氏九谷考至为精析，学者必读此而后能正名其言。汉人皆冒粱为稷。而稷为秫秫，鄙人能通其语者，士大夫不能举其字，真可谓拨云雾而覩靑天矣。五谷之长。谓首种也。月令注：稷，五榖之长。按稷长五榖，故田正之官曰稷。五经异义：今孝经说：稷者，五榖之长。榖众多不可徧敬，故立稷而祭之。古左氏说：列山氏之子曰柱，死祀以为稷。稷是田正。周弃亦为稷，自商以来祀之。许君曰：谨按礼缘生及死，故社稷人事之。旣祭稷榖，不得但以稷米祭，稷反自食。同左氏义。郑君驳之曰：宗伯以血祭祭社稷、五祀、五狱，社稷之神若是句龙柱弃，不得先五狱而食。大司徒五地，一曰山林，二曰川泽，三曰丘陵，四曰坟衍，五曰原隰。大司乐五变而致介物及土示。土示者，五土之总神，卽谓社也。六乐于五地无原隰而有土只，则土祇与原隰同用乐也，是以变原隰言土示。诗信南山云：畇畇原隰。下云：黍稷彧彧。原隰生百榖，稷为之长。然则稷者原隰之神，若达此义，不得以稷米祭稷为难。社者，五土总神，稷者，原隰之神，皆能生万物者，以古之有大功者配之。句龙以有平水土之功，配社祀之。稷有播穜之功，配稷祀之。按许造说文但引今孝经说，则其说社稷当与郑意同。玉裁谓：异义早成，说文晚出，为定说。此亦一端也。从禾畟声。子力切。一部。古叚稷为卽。小雅：旣齐旣卽。毛云稷，疾是也。亦叚为昃字，如榖梁日昃作日稷是也。□，古文稷。按〈田下儿〉，葢卽古文畟字。
　　路径：段注说文□第七卷□禾部
　　□zīp322上
　　注解：稷也。释艹曰：秶，稷也。周礼甸师齍盛注云：秶者，稷也。榖者稷为长。按经作齍，注作秶，此经用古字，注用今字之例。周礼齍盛字郑易为秶者三，甸师、肆师、大祝也。小宗伯齍注云：齍读为秶。六秶谓六榖，黍稷稻粱麦苽。云齍读为秶，此易齍为秶之证也。秶本谓稷，何以六榖统名秶，则以稷为榖之长，故得□之。甸师注是其恉也。米本谓禾，凡榖皆得名米，秶盛之秶犹是矣。甫田作齐，亦作齍。毛曰：器实曰齍。而左传、礼记皆作秶盛，是可证齍秶之同字。榖名曰秶，用以祭祀则曰齍。别之者，贵之也。今经典秶皆讹粢，而□字且不见于经典矣。广韵曰：□，祭饭也。玉篇曰：黍稷在器曰□。知旧本经典故作□盛。从禾□声。卽夷切。十五部。秶，□或从次作。郑注周礼曰：赍资字同。其字以□次为声，从贝变易。此亦以□次为声，从禾变易。而今日经典秶盛皆从米作，则又粉餈之或字而误叚之。
　　路径：段注说文□第七卷□禾部
　　秫shúp322下
　　注解：稷之粘者。九谷考曰：稷，北方谓之高粱，或谓之红粱，其粘者黄白二种，所谓秫也。秫为黏稷，而不黏者亦通□为秫秫。而他谷之黏者亦叚借通偁之曰秫，陶渊明使公二顷，五十亩种秫，稻之黏者也。崔豹古今注所谓秫为黏稻是也。从禾，术象形。下象其茎叶，上象其□。食聿切。十五部。锴本作术声。朮，秫或省禾。
　　路径：段注说文□第七卷□禾部
　　穄jì
　　注解：□也。此谓黍之不粘者也。黍部曰：□者，穄也。吕氏春秋：饭之美者，阳山之穄。高注云：关西谓之□，冀州谓之□。广雅：□，□穄也。九谷考曰：据说文，禾属而黏者黍，则禾属而不黏者□。对言异，散文则通偁黍。内则：饭黍稷稻梁，白黍黄梁。郑注：黍，黄黍也。黄黍者，□也，穄也，饭用之。黏者，酿酒及为饵餈酏粥之属。不黏者，□□□穄。而黏者乃专得黍名矣。今北方皆□黍子、□子、穄子。穄与稷双声，故俗误认为稷。其误自唐之苏□始。从禾祭声。子例切。十五部。九谷考曰：簠簋实□为之，以供祭祀。故又异其名曰穄。
　　路径：段注说文□第七卷□禾部
　　稻dào
　　注解：稌也。今俗□谓黏者不黏者。未去穅曰稻，稬稻、籼稻、秔稻皆未去穅之偁也。旣去穅则曰稬米，曰籼米，曰秔米。古谓黏者为稻，谓黏米为稻。九谷考曰：七月诗：十月获稻，为此春酒。月令：乃命大酋。秫稻必齐，内则、杂记并有稻醴。左传：进稻醴粱糗，是以为黏者之名，黏者以酿也。内则：糁酏用稻米。笾人职之饵餈。注亦以为用稻米，皆取其黏耳。而食医之职：牛宜稌。郑司农说：稌，稉也。是又以稉释稻，稉其不黏者也。孔子曰：食夫稻。亦不必专指黏者言。职方氏杨荆诸州亦但云其榖宜稻，吾是以知稌稻之为大名也。玉裁谓：稻其浑言之偁，秔与稻对为析言之偁。稻宜水，故周礼稻人掌稼下地。从禾舀声。徒晧切。古音在三部。
　　路径：段注说文□第七卷□禾部
　　稌tú
　　注解：稻也。释艹曰：稌，稻。周颂毛传同。许曰：沛国□稬。而郭朴曰：今沛国呼稌。然则稌稬本一语，而稍分轻重耳。从禾余声。徒古切。五部。《周礼》曰：“牛宜稌。”食医文。
　　路径：段注说文□第七卷□禾部
　　稬nuò
　　注解：沛国谓稻曰稬。襄五年榖梁传：仲孙蔑、卫孙林父会吴于善稻。吴谓善，伊。谓稻，缓。按谓善为伊者，古合韵也。谓稻为缓者，卽沛国谓稻曰稬之理也。缓古亦读如暖。昭五年：狄人谓贲泉矢胎。谓贲为矢者，卽今俗语谓粪为矢也。今矢胎作失台者，误。从禾耎声。奴乱切。十四部。今语奴卧切。
　　路径：段注说文□第七卷□禾部
　　稴xiánp323上
　　注解：稻不黏者。凡榖皆有黏者有不黏者，秫则稷之□者也，穄则黍之不黏者也。稻有不黏者，则稴是也。今俗通谓不黏者为籼米。集韵、类篇皆云：方言江南呼稉为籼，亦作籼，作粞。按说文、玉篇皆有稴无籼，葢籼卽稴字音变而字异耳。广雅曰：籼，稉也。浑言不别也。从禾兼声，读若风廉之廉。风廉之廉，疑当同食部作风溓。溓，力兼切，亦胡兼切。七部。
　　路径：段注说文□第七卷□禾部
　　秔jīnɡ
　　注解：稻属。凡言属者，以属见别也。言别者，以别见属也。重其同则言属，秔为稻属是也。重其异则言别，□为禾别是也。周礼注曰：州党族闾比乡之属别。介次市亭之属别。小者属别并言，分合并见也。稻有至黏者，稬是也。有次黏者，稉是也。有不黏者，稴是也。稉比于稬则为不黏，比于稴则尚为黏。稉与稴为饭。稬以酿酒，为饵餈。今与古同矣。散文稉亦偁稻，对文则别。魏都赋：水澍稉稌，陆莳稷黍。蜀都赋：黍稷油油，稉稻莫莫。皆稉稻并举。本艹经秔米稻米殊用。陶贞白乃不能分别，其亦异矣。从禾亢声。古行切。古音在十部。稉，俗秔。更声也。陆德明曰：稉与粳皆俗秔字。
　　路径：段注说文□第七卷□禾部
　　秏hào
