<!-- { "loadSidebar": true } -->
　　注解：水之理也。各本水下有石字，今删。□部曰：阞，地理也。从□。木部曰：朸，木之理也。从木。然则泐训水之理，从水无疑矣。浅人不知水有理，又见下文引周礼说石，乃妄增一字。水理如地理、木理可寻。其字皆从力。力者，人身之理也。从水阞声。形声包会意也。大徐无声字。卢则切。一部。《周礼》曰：“石有时而泐。”考工记文。石随其理而解散，石之理如水之理，故借用泐字。水理犹地理，故泐以阞会意，形声。
　　路径：段注说文□第十一卷□水部
　　标题：滞zhì
　　注解：凝也。凝，俗冰字。周礼廛人：凡珍异之有滞者。郑司农云：货物沈滞于廛中不决，泉府货之滞于民用者。故书滞为瘅。杜子春云：瘅当为滞。从水带声。直例切。十五部。
　　路径：段注说文□第十一卷□水部
　　标题：汦zhǐ
　　注解：箸止也。箸，直略切。箸止，有所箸而止也。土部坁下曰：箸也。与此字皆从氏。徐楚金引左传物乃汦伏。按左传自作坻伏。杜曰：坻，止也。寻其义当作坁，与汦义略同。葢唐宋以来，氏氐溷淆多矣。从水氏声。按玉篇之是切。广韵诸氏切。十六部。大徐直尼切，误认为坻字耳。
　　路径：段注说文□第十一卷□水部
　　标题：□ɡuó
　　注解：水裂去也。谓水分裂而去也。韩愈文用□字。从水虢声。古伯切。古音在五部。
　　路径：段注说文□第十一卷□水部
　　标题：澌sī
　　注解：水索也。方言曰：澌，索也。郭注云：尽也。按许说其本义，杨说其引伸之义也。索训尽者，索乃□之假借字。入室搜□，有尽意也。方言曰：铤，赐也。赐者，澌之假借。亦作儩。从水斯声。息移切。十六部。
　　路径：段注说文□第十一卷□水部
　　标题：汽qì
　　注解：水涸也。大雅民劳传曰：汔，危也。周易：汔至亦未繘井。小狐汔济。虞翻曰：汔，几也。皆引伸之义。水涸为将尽之时，故引伸之义曰危，曰几也。从水气声。许讫切。诗音义引说文巨乞反。十五部。或曰泣下。别一义。《诗》曰：“汽可小康。”前说引伸之义。
　　路径：段注说文□第十一卷□水部
　　标题：涸hé
　　注解：渴也。渴，尽也。渠列切。释诂曰：涸，渴也。俗本作竭。月令：仲秋之月，水始涸。从水固声，读若狐貈之貈。按貈从舟声。今人以貉为之，音下各切。别作蛮貊字，音莫白切。皆非古也。此涸下当云读若貉，恐音旣变之后絫经改窜耳。下各切。五部。□，涸亦从水卤舟。未闻其意。
　　路径：段注说文□第十一卷□水部
　　标题：消xiāo
　　注解：尽也。未尽而将尽也。从水肖声。相幺切。二部。〖注〗□，古文。
　　路径：段注说文□第十一卷□水部
　　标题：潐jiào
　　注解：尽也。荀卿书：其谁能以己之潐潐，受人之掝掝者哉。杨倞曰：潐，尽也。潐潐，谓穷尽明于事，犹楚辞之察察。从水□声。子肖切。二部。按焦者，火所伤。义近尽，故训尽，则以焦会意。
　　路径：段注说文□第十一卷□水部
　　标题：渴kě
　　注解：尽也。渴竭古今字。古水竭字多用渴，今则用渴为□字矣。从水曷声。佩觿曰：说文、字林渴音其列翻。按大徐苦葛切，非也。十五部。〖注〗□，古文渴。
　　路径：段注说文□第十一卷□水部
　　标题：漮kānɡ
　　注解：水虚也。尔雅音义引作水之空也。葢许用释尔雅旧说，故为分别之词。释诂曰：漮，虚也。虚，师古引作空。康者，谷皮中空之谓。故从康之字皆训为虚。□下曰：饥虚也。□下曰：屋□也。诗：□彼康爵。笺云：康，虚也。方言曰：□，空也。长门赋槺梁，虚梁也。急就篇颜注曰：□谓舆中空处，所用载物也。水之空，谓水之中心有空处。从水康声。苦冈切。十部。
　　路径：段注说文□第十一卷□水部
　　标题：湿shī
　　注解：幽湿也。从一。覆也。覆土而有水，故湿也。凡湿之所从生，多生于上有覆而气不渫。故从一土水会意。从□省声。失入切。七部。今字作湿。
　　路径：段注说文□第十一卷□水部
　　标题：湆qì
　　注解：幽湿也。从水音声。去急切。七部。五经文字云：湇从泣下月，大羮也。湆从泣下日，幽深也。今礼经大羮相承多作下字。或传写久讹，不敢改正。按湇字不见于说文，则未知张说何本。仪礼音义引字林云：湆，羹汁也。玉篇、广韵同。然则本无异字。肉之精液如豳湿生水也。广雅：羮谓之□。皆字之或体耳。
　　路径：段注说文□第十一卷□水部
　　标题：洿wū
　　注解：浊水不流也。服□注左传云：水不流谓之污。按污卽洿之假借字。孟子梁惠王作洿。滕文公作污。玄应引说文浊水不流池也。引字林浊不流曰洿。宜有池为长。一曰窊下也。窊本作窳，今改。从水夸声。哀都切。五部。
　　路径：段注说文□第十一卷□水部
　　标题：污wū
　　注解：薉也。艹部曰：薉者，芜也。地云芜薉，水云污薉，皆谓其不洁淸也。此冡上浊水不流池类言之。大徐本移浼篆于污篆前，不知下文□灒浼类列，略同方言。厕于此，则非其次矣。从水亏声。乌故切。按当哀都切。五部。义与洿略同。一曰小池为污。池之小者。污池，见孟子滕文公。一曰涂也。与杅义略同。木部曰：杅，所以涂也。
　　路径：段注说文□第十一卷□水部
　　标题：湫jiǎo
　　注解：隘下也。当作湫隘湫下也。此举左传湫隘字而释湫，如毛传云文茵文虎皮也之例。杜预亦云湫下，隘小。下文垲训高燥，为湫之反。昭三年左传服注：湫，箸也。十二年杜注：湫，愁隘也。皆引伸之义。一曰有湫水在周地。未闻。《春秋传》曰：“晏子之宅湫隘。”事见左传昭三年。安定朝那有湫渊。渊，各本作泉，唐人避讳改也，今正。安定郡朝那，二志同。朝，追输切。朝那故城在今甘肃平凉府附郭平凉县西北。前志云：有湫渊祠。苏林云：渊方四十里，停不流，冬夏不增减，不生艹木。一统志曰：朝那湫今在平凉府固原州西南。从水秋声。子了切。又卽由切。三部。
　　路径：段注说文□第十一卷□水部
　　标题：润rùn
　　注解：水曰润下。语见洪范。从水闰声。如顺切。十三部。
　　路径：段注说文□第十一卷□水部
　　标题：准zhǔn
　　注解：平也。谓水之平也。天下莫平于水，水平谓之准，因之制平物之器亦谓之准。汉志：绳直生准。准者，所以揆平取正是也。因之凡平均皆谓之准。考工记准之然后量之，易系辞易与天地准是也。从水隼声。之允切。按隼卽鵻字。鵻从隹声。准，古音在十五部，读之垒切。考工记故书准作水。○准，五经文字云字林作准。按古书多用准，葢魏晋时恐与淮字乱而别之耳。
　　路径：段注说文□第十一卷□水部
　　标题：汀tīnɡ
　　注解：平也。谓水之平也。水平谓之汀，因之洲渚之平谓之汀。李善引文字集略云：水际平沙也。乃引伸之义耳。从水丁声。他丁切。十一部。□，汀或从平。
　　路径：段注说文□第十一卷□水部
　　标题：沑nǜ
　　注解：水吏也。谓水驶也。驶，疾也。其字在说文作□，不解者讹为吏耳。一本作利，义同。钱氏大昕云：吏当作文。海赋踧沑注云：蹵聚也。广韵云：蹜沑，水文聚。踧蹜同。按广韵上声人九切，引说文同。入声女六切，云水文聚。又，□也。从水丑声。人九切。三部。
　　路径：段注说文□第十一卷□水部
　　标题：瀵fèn
　　注解：水漫也。漫，各本作浸，今依集韵订。说文水部无漫，当作曼。曼者，引也。瀵者，水之引而愈出也。曼、瀵，声类相近。从水□声，读若粉。方问切。广韵匹问切。十三部。《尔雅》曰：“瀵，大出尾下。”释水文。郭云：今河东汾阴县有水口如车输，濆沸涌出，其深无限，名之曰瀵。合阳县复有瀵，亦如之。相去数里，而夹河河中陼上又有一瀵。瀵源皆潜相通。按地理志上谷郡潘县。师古普半反。全氏祖望据水经注河水过蒲阪下，引帝王世纪曰：舜都蒲阪。或言都平阳及瀵。正前志潘当作瀵。
　　路径：段注说文□第十一卷□水部
　　标题：□cuǐ
　　注解：新也。谓水色新也。如玉色鲜曰玼。广韵曰：新水状也。从水辠声。七辠切。十五部。
　　路径：段注说文□第十一卷□水部
　　标题：瀞jìnɡ
　　注解：无垢薉也。此今之净字也。古瀞今净，是之谓古今字。古籍少见。韵会云：楚辞收潦而水淸。注作瀞。按今文□本作百川静。洪兴祖本作百川淸。皆与黄氏所见异。古书多假淸为瀞。从水静声。疾正切。十一部。
　　路径：段注说文□第十一卷□水部
　　标题：瀎mò
　　注解：瀎泧，二字各本夺，今依全书例补。饰灭皃。饰，各本作拭，今正。又部曰：□，饰也。巾部曰：饰，□也。许书无拭字。饰拭古今字。今本说文又部作拭。而五经文字所引不误。拭灭者，拂拭灭去其痕也。瀎泧，今京师人语如此，音如麻沙。释名曰：摩娑犹末杀也。手上下之言也。巾部帴字下曰：读如末杀之杀。末杀，字林作抹摋。卽瀎泧也。异字而同音义。从水蔑声。莫达切。古在十二部。入声。
　　路径：段注说文□第十一卷□水部
　　标题：泧sà
　　注解：瀎泧也。从水戉声，读若椒樧之樧。按音所八切。十五部。大徐云火活切，非也。
　　路径：段注说文□第十一卷□水部
　　
　　标题：洎jì
　　注解：灌釜也。灌者，沃也。沃，今江苏俗云燠。乌到切。广韵三十七号云：燠釜，以水添釜也。周礼士师：洎镬水。注云：洎，谓增其沃汁。吕览：多洎之，少洎之。左传：去其肉而以其洎馈。正义云：洎者，添釜之名。添釜以为肉汁。遂名肉汁为洎。从水自声。其冀切。按当依释文其器反。十五部。
　　路径：段注说文□第十一卷□水部
　　标题：汤tānɡ
　　注解：□水也。从水昜声。土郞切。十部。又始阳切。汤汤水盛。
　　路径：段注说文□第十一卷□水部
　　标题：渜nuǎn
　　注解：汤也。士□礼：渜濯弃于坎。注：沐浴余潘水。渜作湪，作湪。荆沔之闲语。疏：潘水旣经温煑谓之渜，已将沐浴谓之濯。○今北方滦河，汉志水经作濡水。乃官切。正渜之误耳。耎多讹需，详手部。渜洝古皆平声，犹安□。从水耎声。乃管切。十四部。〖注〗湪，古文渜。
　　路径：段注说文□第十一卷□水部
　　标题：洝àn
