<!-- { "loadSidebar": true } -->
　　注解：马一目白曰□，一字剩。目部曰：瞯，戴目也。尔雅释文引仓颉篇□，目病也。广韵曰：瞯，人目多白也。是则人目白曰瞯，马目白曰□。□卽从瞯省。尔雅释嘼□作瞯。二目白鱼。二当作一。按释嘼曰：一目白□，二目白鱼。鲁颂毛传正义本作二目白曰鱼，释文本作一目白曰鱼。以理核之，葢陆本是，孔本非。毛传是，尔雅误。传言一目者，以别于二目也。假令二目白，则传不言二。许本毛，则必上句言目白，下句言一目白。毛本尔雅，则知尔雅转写失其眞也。鱼，字林作□，许无□字，类言之。从马闲声。戸闲切。十四部。字林作□。
　　路径：段注说文□第十卷□马部
　　标题：骐qí
　　注解：马青骊，文如棊也。如綦，各本作如博棊，不通。今依李善七发注、□应书卷二卷四卷八正。凡马言色者，如下文深黑色、浅黑色，全体之色也。其言某处黑、某处白、发白色、发赤色，一端之色也。言杂毛者，谓其毛异色相错，非比异色成片段者也。其曰文者，独此言而已，谓异色成枝条相交，如文之错画然。下文青骊马为駽，谓其全体青黑色。此云青骊文如綦，谓白马而有青黑纹路相交如綦也。綦，纟部作□，白苍文也。綦者，青而近黑，秦风传曰：骐，綦文也。鲁颂传曰：苍骐曰骐。苍骐卽苍綦，谓苍文如綦也。曹风其弁尹骐传曰：骐，骐文也。正义作綦文。顾命骐弁，郑注曰：青黑曰骐，本作綦弁。古多叚骐为綦。从马其声。渠之切。一部。
　　路径：段注说文□第十卷□马部
　　标题：骊lí
　　注解：马深黑色。鲁颂传曰：纯黑曰骊。按引伸为凡黑之偁，亦叚黎、棃为之。从马丽声。吕支切。十六部。
　　路径：段注说文□第十卷□马部
　　标题：駽xuān
　　注解：青骊马。谓深黑色而戴青色也。鲁颂有駜曰：駜彼乘駽。释嘼、毛传皆曰：青骊曰駽。从马肙声。火□切。十四部。按当火县切。《诗》曰：“駜彼乘駽。”
　　路径：段注说文□第十卷□马部
　　标题：騩ɡuī
　　注解：马浅黑色。汉旧仪：有天地大变，丞相上病，使者奉策书，驾騩骆马。卽时布衣步出府，免为庶人，丞相有他过，使者奉策书，驾骓騩马，卽时步出府，乘栈车牝马归。按乘騩者，取无色之意。从马鬼声。俱位切。十五部。
　　路径：段注说文□第十卷□马部
　　标题：駵liú
　　注解：赤马黑髦尾也。髦，各本作毛，今依广韵正。髦者，髦发也。发之长者偁髦，因之马鬣曰髦。鲁颂传曰：赤身黑鬣曰駵。从马丣声。丣，各本作留，篆体作驑，大误。今依五经文字、玉篇、广韵正。力求切。三部。
　　路径：段注说文□第十卷□马部
　　标题：騢xiá
　　注解：马赤白杂毛。杂毛者，谓异色之毛杂乱相厕也。或作杂色，非是。鲁颂有騢。释嘼、毛传皆曰：彤白杂毛曰騢。从马叚声。乎加切。古音在五部。谓色似鰕鱼也。此当作色似鰕鱼四字，系杂毛之下，如驒下文如鼍鱼一例。鰕鱼谓今之虾，亦鱼属也。虾畧有红色，凡叚声多有红义，是以瑕为玉小赤色。此六字葢旧注之仅存者。
　　路径：段注说文□第十卷□马部
　　标题：骓zhuī
　　注解：马苍黑杂毛。黑当作白。释嘼、毛传皆云：苍白杂毛曰骓。苍者，青之近黑者也。白毛与苍毛相闲而生，是为青马。虽深于青白杂毛之騘，未黑也。若黑毛与苍毛相闲而生，则几深黑矣。释言曰：菼，骓也。王风传曰：菼，薍也，萑之初生者。艹部曰：□者，萑之初生。一曰骓，此以同色名之。观萑苇之初生之色，则知苍白之不可易矣。○六书故云：徐本作白。正谓唐本不作白也。从马隹声。职追切。十五部。
　　路径：段注说文□第十卷□马部
　　标题：骆luò
　　注解：马白色黑鬣尾也。释嘼曰：白马黑鬣骆。诗音义曰：樊、孙尔雅并作白马黑髦鬣尾也。然则许正同樊、孙本矣。鲁颂毛传亦曰：白马黑鬣曰骆。按今毛诗有驒有骆，有駵有雒。毛曰：黑身白鬣曰雒。正与白身黑鬣曰骆互异。正义曰：定本、集注及徐音皆作骆。释文亦云：雒本或作骆。然则本二物相似而同名，浅人惑之，乃妄亡改字。从马各声。卢各切。五部。
　　路径：段注说文□第十卷□马部
　　标题：骃yīn
　　注解：马阴白杂毛黑。黑字宋本、旧本皆同，汲古毛氏改黑作也，以合尔雅、毛传。然而非是。释嘼、鲁颂传皆云：阴白杂毛曰骃。郭云：阴，浅黑也。今之泥騘，或云目下白，或云白阴。皆非也。阴浅黑，本叔然说。然则许葢杂毛之下，释云阴浅黑也，如虦下虎□毛谓之虦苗、□浅也正是一例。旣说者惑于白阴之说，谓马私处白而杂黑毛，因致漏夺不可读。苟求其故，由不解阴之为浅黑耳。广韵曰：骃马阴浅黑色。有脱。从马因声。于眞切。十二部。《诗》曰：“有骃有騢。”鲁颂駉文。
　　路径：段注说文□第十卷□马部
　　标题：骢cōnɡ
　　注解：马青白杂毛也。白毛与青毛相闲则为浅青，俗所谓葱白色。诗曰：有玱葱衡。释器曰：青谓之葱。从马悤声。千公切。九部。
　　路径：段注说文□第十卷□马部
　　标题：驈yù
　　注解：骊马白跨也。跨者，两股之闲也。释嘼、毛传皆曰：骊马白跨曰驈。从马矞声。食聿切。十五部。《诗》曰：“有驈有騜。”鲁颂駉文。按毛诗作皇，许无騜字，字林乃有之，此騜后人所改耳。韵会作有皇是也，尔雅作黄白騜，亦是俗本。
　　路径：段注说文□第十卷□马部
　　标题：駹mánɡ
　　注解：马面颡皆白也。面者，颜前也。释嘼曰：面颡皆白惟駹。按言惟者，以别于上文的颡、白顚、白达、素县也。面颡白，其它非白也，故从尨。周礼駹车，借为尨杂字也。从马尨声。莫江切。九部。
　　路径：段注说文□第十卷□马部
　　标题：騧ɡuā
　　注解：黄马黑喙。释嘼曰：白马黑唇駩，黑喙騧。如尔雅之文，则是白马黑喙也。秦风传曰：黄马黑喙曰騧。许本之，岂今尔雅夺黄马二字与。郭云：今之浅黄色者为騧马。从马呙声。古华切。十七部。宋明帝以騧字似祸，改从瓜，遂于古音不合。□，籒文騧。呙声、□声同在十七部。
　　路径：段注说文□第十卷□马部
　　标题：□piào
　　注解：黄马发白色。发白色者，起白点斑驳也。释嘼曰：黄白曰騜。毛诗只作皇，然则皇卽骠与。牛部犥下曰：牛黄白色。与骠音正同也。一曰髦尾也。谓黄马而白鬣尾也。从马□声。毗召切。二部。
　　路径：段注说文□第十卷□马部
　　标题：□pī
　　注解：黄白杂毛也。各本作黄马白毛，今正。六书通引唐本作黄马白杂毛，此唐本衍马字，浅人不删马字而删杂字耳。释嘼、毛传皆曰：黄白杂毛曰駓。字林作駓。从马□声。古作□字，中直贯下。或作□，是以论曹魏者曰丕之字不十也。诗释文此字本作□，字林乃作駓。□悲切。古音一部。
　　路径：段注说文□第十卷□马部
　　标题：驖tiě
　　注解：马赤黑色。此与青骊马句法同，谓黑色而带赤色也。驖不见尔雅。秦风驷驖孔阜传曰：驖，骊也。骊者，深黑色。许说小异。汉人或叚铁为之，前书地理志叚□为之。从马□声。他结切。十二部。《诗》曰：“四□孔阜。”秦风驷驖文。今诗四作驷。按诗四牡、四骐皆作四，惟驷介、俴驷乃作驷。驷，一乘也，故言马四则但谓之四。言施乎四马者，乃谓之驷。
　　路径：段注说文□第十卷□马部
　　标题：□àn
　　注解：马头有白发色。大徐作马头有发赤色者，非是。篇、韵皆云：马白頟至唇。集韵曰：马流星贯唇。则为马头发白色矣。广韵曰：□□，马行。此今义也。按东京赋作半汉。从马岸声。五旰切。十四部。
　　路径：段注说文□第十卷□马部
　　标题：馰dí
　　注解：马白頟也。秦风有马白顚传曰：白顚，旳颡也。释嘼曰：旳颡白顚。郭云：戴星马也。说卦传曰：为旳颡。虞翻曰：旳，白。颡，頟也。按旳颡之马谓之馰。易释文云：旳，《说文》作馰。从马勺声。旧作旳省声，旳声亦勺声也，今正。都□切。古音在二部。一曰骏也。骏，马之良材者。《易》曰：“为馰颡。”
　　路径：段注说文□第十卷□马部
　　标题：驳bó
　　注解：马色不纯。纯同□。崔觐曰：不杂曰纯。释嘼曰：駵白驳。邠风毛传同，谓駵马发白色也。许说不同者，许意马异色成片段者皆得曰驳。引伸之为凡色不纯之偁。从马爻声。北角切。古音在二部。与驳各字。
　　路径：段注说文□第十卷□马部
　　标题：馵zhù
　　注解：马后左足白也。左当作。释嘼、毛传皆曰：后左足白曰馵。说卦传曰：震为馵足。从马，二其足。谓于足以二为记识，如马于足以一为记识也。非一二字。变篆为隶，□旣作□，则□*作馵，与篆大乖矣。石经作馵。读若注。之戍切。古音在三部。读如祝。〖注〗□*字下从二从四竖画。
　　路径：段注说文□第十卷□马部
　　标题：驔diàn
　　注解：骊马黄□。鲁颂：有驔有鱼。释嘼曰：骊马黄脊曰騽。尔雅音义云：騽，《说文》作驔，音簟。是则尔雅之騽卽驔之异体。许于此篆用尔雅，不用毛传也。毛传曰：豪骭曰驔。此卽驔之异说。诗音义引字林云：驔又音覃，豪骭曰驔。是则字林豪骭一义不作騽也。今《说文》乃别有騽篆，训云豪骭，前与毛诗不合，后与字林不合，此葢必非许原文。许原文或驔下有一曰豪骭之文，或驔篆后有重文作騽之篆，皆不可定。后人乃以两义分配两形耳。从马覃声，读若簟。徒玷切。七部。按覃之古音如淫，其入声则如熠。古音又如寻，其入声则如习。故驔騽必一字。鸟之鷣鹞，虫之断耀，其理一也。许此下当有一曰马豪骭五字，又出一騽篆，解云：驔或从习。广韵二十六缉騽字下云：马豪骭，又骊马黄脊。玉篇騽字下曰：骊马黄脊，又马豪骭。亦可证二义分二形之非矣。
　　路径：段注说文□第十卷□马部
　　标题：驠yàn
　　注解：马白州也。山海经曰：干山有嘼，其州在尾上。今本讹作川。广雅曰：州、□，臀也。郭注尔雅、山海经皆云：州，窍也。按州□同字，俗作□，国语之龙□，史汉货殖传之马噭皆此也。蜀志周羣传：诸毛绕涿居，署曰潞涿君，语相戏谑。涿亦州□同音字也。释嘼曰：白州驠。从马燕声。于甸切。十四部。
　　路径：段注说文□第十卷□马部
　　标题：騽xí
