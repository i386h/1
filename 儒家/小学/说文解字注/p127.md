<!-- { "loadSidebar": true } -->
　　注解：栎实。此栎实与草下栎实各物。草下当云草斗，柞栎实。损柞字耳。释木曰：栎，其实梂。陆机云：椒榝之属，其子房生为梂，木蓼子亦房生。然则许何为以梂字专系诸木蓼也。曰艹部以莍系诸茮榝矣，则以梂系诸栎也。莍与梂皆谓聚生成房，橡斗不尒也。梂与莍古通用。椒□笺云：一梂之实，蕃衍满升，非其常也。此假梂为莍也。今俗语谓緐多丛聚曰一梂，椒子每梂数十百颗。诗人言其盛，则曰每梂将盈升。不识正义何以不解也。木蓼，唐本艹谓之木天蓼。苏颂云：木高二三丈，三四月开花，似柘花，五月采子，子作球。一曰□首。豳风毛传曰：□属曰锜，木属曰銶。释文曰：锜，韩诗云木属。銶，韩诗云□属也。按许用韩诗说也。□所以穿木也，□首谓□柄，□柄必以木为之，今木工尚然矣，故字从木。金部无銶，许所据诗然也。从木求声。巨鸠切。三部。
　　路径：段注说文□第六卷□木部
　　栏（楝）liàn
　　注解：栏木也。各木篆作楝。下文云柬声。今改正。按考工记：以栏为灰。字作栏。许于栾下云：木似栏。然则此当同考工记可知矣。广韵廿五寒栏下云：木名。从古字古音也。栏俗作楝，乃用栏为阑槛俗字。栏实曰金铃子，可用浣衣。从木柬声。郞电切。十四部。按庄子非练实不食，或谓卽栏实。栏实非珍物。似非昀解也。
　　路径：段注说文□第六卷□木部
　　檿yǎnp247上
　　注解：山桑也。释木曰：檿桑，山桑。大雅毛传曰：檿，山桑也。禹贡檿丝。史记檿作酓。同音假借字也。从木厌声。于□切。七部。《诗》曰：“其檿其柘。”
　　路径：段注说文□第六卷□木部
　　柘zhè
　　注解：柘桑也。三字句。各本无柘字，今补。山桑，柘桑皆桑之属。古书并言二者则曰桑柘，单言一者则曰桑，曰柘。柘亦曰柘桑。如淮南注乌号云柘桑其木坚劲，鸟峙其上是也。桑，柘相似而别。见胡氏通鉴释文辨误。从木石声。之夜切。古音在五部。汉志：琅邪郡□门高□山。□乃原之误，水经注可证。师古谓卽柘字，误。
　　路径：段注说文□第六卷□木部
　　□qī
　　注解：□木，可为杖。小徐云：今楖栗之属。从木厀声。亲吉切。十二部。。
　　路径：段注说文□第六卷□木部
　　□xuán
　　注解：□味，稔枣也。释木：还味，棯枣。释文云：还，字林作□。不言出说文，疑或取字林增此。从木还声。似沿切。十四部。
　　路径：段注说文□第六卷□木部
　　梧wú
　　注解：梧桐木。三字句。释木曰：榇梧。贾思勰曰：注云今梧桐皮靑者曰梧桐。案今人以其皮靑，号曰靑桐也。玉裁谓：此今人所植梧桐树也。其华五出，子如珠，缀于瓢边，瓢如羮匙。贾氏云靑桐九月收子炒食甚美，如菱芡是也。从木吾声。五胡切。五部。一名榇。一曰犹一名也。本尔雅。
　　路径：段注说文□第六卷□木部
　　荣rónɡ
　　注解：桐木也。见释木。按梧下云：梧桐木。荣下曰：桐木。此卽贾思勰靑桐、白桐之别也。白桐华而不实，材中乐器。靑桐则不中用。毛诗：椅桐梓漆，爰伐琴瑟，其白桐与。又云：其桐其椅，其实离离。则靑桐亦□桐，浑言之也。郭注尔雅，于荣桐木曰：卽梧桐。于榇梧曰：今梧桐皮靑者。本不误，今本□节，乃不可通。从木荧省声。永兵切。十一部。一曰屋梠之两头起者为荣。土冠礼、乡饮酒礼皆云东荣。郑曰：荣，屋翼也。韦注甘泉赋同。梠，楣也。楣，齐谓之檐，楚谓之梠。檐之两头轩起为荣，故引伸凡扬起为荣，卑污为辱。
　　路径：段注说文□第六卷□木部
　　桐tónɡ
　　注解：荣也。从木同声。徒红切。九部。
　　路径：段注说文□第六卷□木部
　　橎fán
　　注解：橎木也。未详。从木番声，读若樊。附辕切。十四部。
　　路径：段注说文□第六卷□木部
　　榆yú
　　注解：榆白，枌。见释木。陈风东门之枌传云：枌，白榆也。然则释木榆白为逗，枌为句，显然。许意亦如此读。别榆一穜以起下也。榆荚可食，亦可为酱。酉部所谓□□也。从木俞声。羊朱切。古音在四部。
　　路径：段注说文□第六卷□木部
　　枌fénp247下
　　注解：枌榆也。三字句。各本少枌，浅人以为复字而误□之。枌榆者，榆之一穜。汉初有枌榆社是也。从木分声。扶分切。十三部。
　　路径：段注说文□第六卷□木部
　　梗ɡěnɡ
　　注解：山枌榆，有朿，山枌榆，又枌榆之一穜也。有朿，故名梗榆，卽齐民要术所谓刺榆者也。方言：凡草木刺人自关而东或谓之梗。郭注：今云梗榆是也。荚可为芜荑也。荑当作夷。尔雅、急就篇皆不从艹。释木：无姑，其实夷。郭云：无姑，姑榆也，生山中，荚圆而厚，（荚各本作叶。急就篇注引不误。）剥取皮，合渍之，其味辛香，所谓芜夷。按齐民要术分姑榆、刺榆、山榆为三。云刺榆木甚坚肕，山榆可以为芜夷。依许说则刺榆山榆一物也。贾氏言种植皆得诸目验，岂许有未谛与。姑榆卽周礼之梓*。杜子春作枯榆。郑注周易大过曰：枯音姑。谓无姑，山榆。广雅：山榆，母估也。是则山枌榆卽尔雅无姑之证。从木□声。古杏切。古音在十部。按梗引伸为凡柯茎鲠刺之偁。〖注〗梓*字右原从十日辛作。
　　路径：段注说文□第六卷□木部
　　樵qiáo
　　注解：□木也。小雅：樵彼桑薪。列子书以蕉为樵。按上下文皆木名也，此字厕此，恐非其旧次，当与柴篆为伍。从木焦声。昨焦切。古音二部三部。
　　路径：段注说文□第六卷□木部
　　松sōnɡ
　　注解：松木也。从木公声。祥容切。九部。集韵思恭切。关内语也。按俗皆从关内语，惟徽州读祥容切。□，松或从容。容声也。此如颂□同字。〖注〗枩，同松。
　　路径：段注说文□第六卷□木部
　　樠mán
　　注解：松心木。疑有夺误。当作松心也，一曰樠木也。广韵廿二元注曰：松心。又木名也。所据古本也。蒙上文松木言之，故曰松心谓之樠。葢松心微赤，故与□璊同音。又松心有脂。庄子所谓液樠。广韵养韵释□曰：松脂。正樠为松脂之误也。一曰樠木也者，别有木名樠。如左传卒于樠木之下，马融广成颂陵乔松□修樠，汉书乌孙国山多松樠是也。小颜云：樠，木名。其心似松。是小颜所据已同今本矣。旧有樠□二字，一□声，一两声。左传樠木音义云：郞荡反。又莫昆、武元二反。马援传章懐注曰：水经注：武陵五溪，谓雄溪、樠溪、酉溪、潕溪、辰溪。蛮土俗雄作熊，樠作朗，潕作武。是皆认樠为□，未别其字，而强说其音也。从木□声。莫奔切。十五部。
　　路径：段注说文□第六卷□木部
　　桧ɡuì
　　注解：柏叶松身。释木、卫风毛传皆曰：桧，柏叶松身。禹贡作桰。从木会声。古外切。十五部。
　　路径：段注说文□第六卷□木部
　　枞cōnɡ
　　注解：松叶柏身。见释木。郭引尸子曰：松柏之鼠，不知堂密之有美枞。按堂密，谓山如堂者。从木从声。七恭切。九部。
　　路径：段注说文□第六卷□木部
　　柏bǎip248上
　　注解：鞠也。释木曰：柏，椈。杂记：畅臼以椈。郑曰：椈，柏也。按椈者鞠之俗。柏，古多假借为伯仲之伯，促迫之迫。从木白声。博陌切。古音在五部。张参曰：经典相承亦作栢。
　　路径：段注说文□第六卷□木部
　　机jī
　　注解：机木也。山海经：单狐之山多机木，族□之山多松柏机桓。郭曰：机木似榆，可烧以粪稻田。音饥。按葢卽桤木也。今成都桤木树。读若岂平声。杨雄蜀都赋曰：春机杨桺。机桤古今字。桤见杜诗。王安石诗以桤滋移为韵。韵会音邱其切。与蜀语合。从木几声。居□切。十五部。
　　路径：段注说文□第六卷□木部
　　枮xiān
　　注解：枮木也。未详。从木占声。息廉切。七部。
　　路径：段注说文□第六卷□木部
　　梇lònɡ
　　注解：梇木也。未详。从木弄声。卢贡切。九部。益州有梇栋县。益州，汉郡名也。前志字作弄，后志作梇。
　　路径：段注说文□第六卷□木部
　　楰yú
　　注解：鼠梓木。释木、小雅毛传皆曰：楰，鼠梓也。陆机、郭璞皆云楸属。从木臾声。羊朱切。四部。《诗》曰：“北山有楰。”
　　路径：段注说文□第六卷□木部
　　栀ɡuǐ
　　注解：黄木。可染者。各本篆文误作桅。今依韵会所据本正。小徐云：史记货殖传千畞卮茜，又书记多言鲜支，皆此。是锴本固作栀字。证一。玉篇列字次弟与说文同，而梇楰朷榙四字之闲字作栀。之移切。不作桅。桅字乃在下文孙强等增窜之处。证二。水部染下引裴光远曰从木，木者所以染，桅茜之属也。此用史记栀茜，而亦讹作桅。证三。桅，今之栀子树，实可染黄。相如赋谓之鲜支。史记假卮为之。从木卮声。卮各本误作危。音过委反。今依韵会所据正。章移切。十六部。释木：桑辨有葚栀。此别一义。
　　路径：段注说文□第六卷□木部
　　杒rèn
　　注解：桎杒也。未详何木。从木刃声。而震切。十二部。
　　路径：段注说文□第六卷□木部
　　榙tā
　　注解：榙□，果似李。史记上林赋榙□，字同许。汉书、文□皆作荅沓，假借字也。郭云：荅□似李。广韵引埤苍同。从木荅声，读若嚃。嚃，口部无，卽舌部□之异文也。毋嚃羮。见曲礼。土合切。七部。按各本二篆先后失次。今从玉篇。
　　路径：段注说文□第六卷□木部
　　□tà
　　注解：榙□木也。从木沓声。徒合切。八部。
　　路径：段注说文□第六卷□木部
　　某méi
　　注解：酸果也。此是今梅子正字。说见梅子。从木甘。阙。此阙谓义训酸而形从甘，不得其解也。玉裁谓：甘者，酸之母也，几食甘多易作酸味，水土合而生木之验也。莫厚切。古音在一部。槑，古文某。从口。从口者，甘之省也。□之者，皃其酢醶。
　　路径：段注说文□第六卷□木部
　　櫾yóup248下
