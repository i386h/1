<!-- { "loadSidebar": true } -->
　　注解：多财也。财各本作才。今正。贤本多财之偁，引伸之凡多皆曰贤。人偁贤能，因习其引伸之义而废其本义矣。小雅：大夫不均，我从事独贤。传曰：贤，劳也。谓事多劳也。故孟子说之曰：我独贤劳。戴先生曰：投壶。某贤于某若干纯。贤，多也。从贝臤声。胡田切。十二部。
　　路径：段注说文□第六卷□贝部
　　贲bì
　　注解：饰也。易象传曰：山下有火贲。序卦传曰：贲，饰也。按古假贲为奔。从贝芔声。彼义切。十五部。按亦音坟，亦音肥。文与微合韵冣近。
　　路径：段注说文□第六卷□贝部
　　p280上贺hè
　　注解：□礼物相奉庆也。物字依韵会、玉篇补。相奉庆，玉篇作相庆加，为长。心部曰：庆行贺人也。是庆与贺二字互训。贺之言加也，犹赠之言增也。古假贺为嘉。觐礼：余一人嘉之。今文嘉作贺是也。广韵曰：贺，担也，劳也。此谓或假贺为儋何字也。儋何，俗作担荷。从贝加声。胡个切。十七部。
　　路径：段注说文□第六卷□贝部
　　贡ɡònɡ
　　注解：献功也。贡功叠韵。鲁语曰；社而赋事，烝而献功。韦注：社，春分祭社也。事，农桑之属也。冬祭曰烝，烝而献五谷布帛之属也。周礼：八则治都鄙。六曰赋贡以驭其用。注云：贡，功也。九职之功所税也。按大宰以九贡致邦国之用，凡其所贡皆民所有事也。故职方氏曰：制其贡。各以其所有。从贝工声。古送切。九部。○按今周礼六作五。
　　路径：段注说文□第六卷□贝部
　　赞zàn
　　注解：见也。此以叠韵为训。疑当作所以见也。谓彼此相见必资赞者。士冠礼赞冠者，士昏礼赞者，注皆曰：赞，佐也。周礼大宰注曰：赞，助也。是则凡行礼必有赞，非独相见也。从贝从兟。铉曰：兟，音诜。进也。锴曰：进见以贝为礼也。则旰切。十四部。
　　路径：段注说文□第六卷□贝部
　　赆jìn
　　注解：会礼也。以财货为会合之礼也。苍颉篇曰：赆，财货也。张载注魏都赋曰：赆，礼贽也。又孟子曰：行者必以赆，辞曰馈赆。或假进为之。如汉高纪曰萧何为主吏，主进是也。从贝□声。徐刃切。十二部。
　　路径：段注说文□第六卷□贝部
　　贷dài
　　注解：施也。谓我施人曰贷也。从贝代声。他代切。一部。
　　路径：段注说文□第六卷□贝部
　　貣tè
　　注解：从人求物也。从人犹向人也。谓向人求物曰貣也。按代弋同声，古无去入之别。求人施人，古无貣贷之分。由貣字或作贷，因分其义，又分其声。如求人曰乞，给人之求亦曰乞，今分去讫、去旣二音。又如假借二字，皆为求者予者之通名。唐人亦有求读上入，予读两去之说，古皆未必有是。貣别为贷，又以改窜许书，尤为异耳。经史内貣贷错出，恐皆俗增人旁。□字，经典释文、五经文字皆作□，俗作蟘，亦其证也。周礼泉府：凡民之贷者。注云：贷者谓从官借本贾也。广韵卄五德云：貣谓从官借本贾也。其所据周礼正作貣。而周礼注中借者予者同用一字，释文别其音，亦可知本无二字矣。从贝弋声。他得切。亦徒得切。一部。按古多假貣为差忒字。
　　路径：段注说文□第六卷□贝部
　　赂lùp280下
　　注解：遗也。见鲁颂大赂传：笺云：大犹广也。广赂者，赂君及卿大夫也。按以此遗彼曰赂，如道路之可往来也。货赂皆谓物。其用之则有公私衺正之不同。从贝各声。洛故切。五部。按各古有洛音。铉云：赂当从路省声。非也。
　　路径：段注说文□第六卷□贝部
　　剩shènɡ
　　注解：物相增加也。剩增叠韵。以物相益曰剩，字之本义也。今义训为赘疣，与古义小异，而实古义之引伸也。改其字作剩而形异矣。从贝□声。以证切。六部。一曰送也，副也。人部曰：□，送也。剩训送，则与□音义皆同。副，贰也。贰，副益也。训送，训副皆与增加义近。
　　路径：段注说文□第六卷□贝部
　　赠zènɡ
　　注解：玩好相送也。赠送叠韵。秦风渭阳、大雅韩奕皆云何以赠之。毛传，郑笺皆云：赠，送也。崧高云：以赠申伯。传云：赠，增也。增与送义异而同，犹剩之训增亦训送也。旣夕礼云：知死者赠，知生者赙。何休云：知死者赗赙，知生者赠襚。按以玩好送死者亦赠之一端也。今人以物赠人曰送。送亦古语也。从贝曾声。昨邓切。六部。
　　路径：段注说文□第六卷□贝部
　　貱bì
　　注解：迻予也。迻，迁徙也。展转写之曰迻书，展转予人曰迻予。貱迻叠韵。从贝皮声。彼义切。古音在十七部。
　　路径：段注说文□第六卷□贝部
　　□ɡònɡ
　　注解：赐也。释诂曰：赣，赐也。据释文本作赣，后人改作贡耳。端木赐字子赣。凡作子贡者，亦皆后人所改。淮南道应、要略二训注皆云：赣，赐也。从贝，竷省声。古送切。按竷声当在八部，而读同贡，则音之转也。赣之古义古音皆与贡不同。□，籒文□。集韵、类篇作□。
　　路径：段注说文□第六卷□贝部
　　赉lài
　　注解：赐也。释诂：赉贡锡畀予况赐也。又曰：赉，予也。小雅毛传云：赉，予也。大雅传云：厘，赐也。厘者，赉之假借也。从贝来声。洛带切。一部。按徐仙民音来。《周书》曰：“赉尒秬鬯。”文矦之命文。今尒作尔。
　　路径：段注说文□第六卷□贝部
　　赏shǎnɡ
　　注解：赐有功也。锴曰：赏之言尚也。尚其功也。从贝尚声。书两切。十部。
　　路径：段注说文□第六卷□贝部
　　赐cì
　　注解：予也。释诂：赉贡锡畀予况赐也。七字转注。凡经传云锡者，赐之假借也。公羊传曰：锡者何，赐也。赐者，与之通称。禹贡：纳锡大龟。乃下与上之词。又玉藻言赐君子，与小人者，别言之。统言则不别也。方言曰：赐，□也。此借赐为澌。澌，□也。□之字俗作儩。从贝易声。斯义切。十六部。
　　路径：段注说文□第六卷□贝部
　　貤yìp281上
　　注解：重次弟物也。汉书注引作物之重次弟也。重次弟者，旣次弟之又因而重之也。汉武帝诏曰：受爵赏而欲移卖者，无所流貤。应劭训貤为移。上林赋说果树曰：貤丘陵，下平原。郭朴曰：貤，犹延也。按卖爵者展转与人，蔓莚丘陵者层叠兹长，皆重次弟之意也。毛诗施于中谷，施于孙子，皆当作貤。从贝也声。以豉切。古音在十七部。
　　路径：段注说文□第六卷□贝部
　　赢yínɡ
　　注解：贾有余利也。依韵会本订。左传曰：贾而欲赢，而恶嚣乎。俗语谓赢者输之对。从贝□声。按惟羸骡字可云□声。赢字当云从贝□。□者，多肉之兽也。故以会意。女部嬴当云赢省声。今本多误。以成切。十一部。
　　路径：段注说文□第六卷□贝部
　　赖lài
　　注解：赢也。高帝纪：始大人常□臣亡赖。应曰：赖者，恃也。晋曰：许愼云赖，利也。无利入于家也。或曰：江淮之闲谓小儿多诈狡狯为亡赖。按今人云无赖者，谓其无衣食致然耳。方言云：赖，雠也。南楚之外曰赖。赖，取也。从贝剌声。洛带切。十五部。
　　路径：段注说文□第六卷□贝部
　　负fù
　　注解：恃也。左传曰：昔秦人负恃其众，贪于土地，逐我诸戎。孟子曰：虎负隅，莫之敢撄。从人守贝，有所恃也。会意。房九切。古音在一部。乐记：礼乐偩天地之情。史记：栗姬偩贵。皆作偩，俗字也。一曰受贷不偿。凡以背任物曰负，因之凡背德忘恩曰负。
　　路径：段注说文□第六卷□贝部
　　贮zhù
　　注解：积也。此与宁音义皆同。今字专用贮矣。周礼注作□，俗字也。从贝宁声。直吕切。五部。
　　路径：段注说文□第六卷□贝部
　　贰èr
　　注解：副益也。当云副也，益也。周礼注：副，贰也。说详刀部。从贝弍声。形声包会意。而至切。十五部。弍，古文二。
　　路径：段注说文□第六卷□贝部
　　宾bīn
　　注解：所敬也。大宰：八统。八曰礼宾。大宗伯：以宾礼亲邦国宾客。浑言之也。析言之则宾客异义。又宾谓所敬之人，因之敬其人亦曰宾。又君为主，臣为宾。故老子曰：朴虽小，天下莫能臣也。矦王若能守之，万物将自宾。司马相如引诗：率土之宾，莫非王臣。从贝，贝者，敬之之物也。□声。必邻切。十二部。□，古文。铉本无首画。玉篇、集韵、类篇皆有。
　　路径：段注说文□第六卷□贝部
　　賖shē
　　注解：贳买也。贳买者，在彼为贳，在我则为賖也。周礼泉府：凡賖者祭祀无过旬日，丧纪无过三月。郑司农云：賖，贳也。从贝余声。式车切。古音在五部。
　　路径：段注说文□第六卷□贝部
　　贳shìp281下
　　注解：贷也。泉府以凡賖者与凡民之贷者并言。然则賖与贷有别。賖，贳也。若今人云賖是也。贷，借也。若今人云借是也。其事相类，故许浑言之曰贳，贷也。高祖本纪：常从武负王媪贳酒。韦昭曰：贳，賖也。按賖贳皆纾缓之词。从贝世声。神夜切。按古音在五部。声类、字林、邹诞生皆音势。刘昌宗周礼音乃读时夜反。
　　路径：段注说文□第六卷□贝部
　　赘zhuì
　　注解：□物质钱。若今人之抵押也。汉严助传：卖爵赘子，以接衣食。如淳曰：淮南俗卖子与人作奴婢名为赘子，三年不能赎遂为奴婢。按大雅传曰：赘，属也。谓赘为缀之假借也。孟子：属其耆老。大传作赘其耆老。公羊传云：君若赘旒。史、汉云：赘壻。此为聮属之偁。又庄子云：附赘县肬。老子云：余食赘行。此为余剩之偁。皆缀字之假借。从敖贝。会意。之芮切。十五部。敖者犹放，敖，出游也。放，逐也。敖与放义不同而可通，故曰犹。谓贝当复取之也。谓字依韵会补。放者当复还，赘者当复赎。其义一也。此十字释敖贝之意。
　　路径：段注说文□第六卷□贝部
　　质zhì
　　注解：□物相赘。质赘双声。以物相赘，如春秋交质子是也。引伸其义为朴也，地也。如有质有文是。小雅毛传云旳质也，周礼射则充椹质，左传策名委质，皆是。又绵诗、抑诗传曰：质，成也。礼谓平明为质明。从贝从斦。阙。阙者，阙从斦之说也。韵会从斦作斦声，无阙字。之日切。十二部。
　　路径：段注说文□第六卷□贝部
　　贸mào
　　注解：易财也。卫风：抱布贸丝。咎繇谟：贸迁有无化居。从贝卯声。莫□切。三部。
　　路径：段注说文□第六卷□贝部
　　赎shú
　　注解：贸也。尧典：金作赎□。从贝□声。殊六切。三部。
