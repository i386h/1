<!-- { "loadSidebar": true } -->
　　注解：谨也。大戴礼曰：博学而孱守之。正谓谨也。引申之义为弱小。史记：吾王孱王也。韦昭曰：仁谨皃。与许合。孟康曰：冀州人谓愞弱为孱。此引申之义。其字则多叚孱为孨。从三子。会意。服□音鉏闲反。孟康音如潺湲之潺。见十四部。凡孨之属皆从孨。读若翦。旨沇切。十四部。
　　路径：段注说文□第十四卷□孨部
　　标题：孱chán
　　注解：迮也。按此迮当为笮，今之窄字也。从孨在尸下。士连切。十四部。广韵又士山切。一曰呻吟也。呻吟见口部。
　　路径：段注说文□第十四卷□孨部
　　标题：孴nǐ
　　注解：盛皃。文□灵光殿赋曰：芝栭攒罗以戢孴。李注：戢孴，众皃。从孨从日。读若薿薿。一曰若存。今鱼纪切。李善乃立切。□，籒文孴，从二子。句绝。一曰□卽奇字□。俗本曰多讹日。〖注〗《集韵》或作孨。文三　重一
　　路径：段注说文□第十四卷□孨部
　　标题：□tū
　　注解：不顺忽出也。谓凡物之反其常，凡事之屰其理，突出至前者，皆是也。不专谓人子。从到子。到，今倒字。倒子，会意也。他骨切。十五部。《易》曰：“突如其来如。”不孝子突出，不容于内也。此引易而释之，以明从倒子会意之恉也。离九四曰：突如其来如，焚如死如弃如。郑注曰：震为长子。爻失正，突如震之失正，不如其所如。不孝之罪，五□莫大，故有焚如死如弃如之□。如淳注王莽传亦曰：焚如死如弃如，谓不孝子也。皆与许合。许葢出于孟氏矣。子之不顺者，谓之突如。造文者因有□字，施诸凡不顺者。□卽《易》突字也。仓颉之□卽易之突字，非谓仓颉时已见爻辞，正谓周易之突卽仓颉之□也。此爻辞之用叚借也。突之本义谓犬从穴中暂出，□之本义谓不顺，故曰用叚借。按小徐本有此六字。大徐本□之，由其不知许意也。若近惠氏定宇校李鼎祚周易集解改作□如其来如，则为纰缪矣。凡□之属皆从□。□或从到古文子。□古文子也。故□为倒古文子。大徐于此下安卽易突字四字，惠氏之误本此。
　　路径：段注说文□第十四卷□□部
　　标题：育yù
　　注解：养子使作善也。孟子曰：中也养不中，才也养不才。从□，不从子而从倒子者，正谓不善者可使作善也。肉声。余六切。三部。《虞书》曰：虞书当作唐书。说在禾部。教育子。尧典文。今尚书作胄子。考郑注王制作胄，注周官大司乐作育，王肃注尚书作胄。葢今文作育，古文作胄也。释言曰：育，稚也。故史记作敎稚子。邠风毛传亦曰：鬻子，稚子也。稚者当养以正。二义实相因。毓，育或从每。周礼、周易蒙卦皆作此字。每，艹盛也。养之则盛矣。
　　路径：段注说文□第十四卷□□部
　　标题：疏shū
　　注解：通也。疋部曰：□，通也。疏与□音义皆同。皆从疋者，疋所以通也。郑注月令明当位、薛解西京赋、张注灵光殿赋皆训疏为刻镂。古□疏□三字通用矣。疏之引申为疏阔、分疏、疏记。从□从疋，疋亦声。所葅切。五部。文三　重二
　　路径：段注说文□第十四卷□□部
　　标题：丑chǒu
　　注解：纽也。律历志曰：纽牙于丑。释名曰：丑，纽也。寒气自屈纽也。淮南天文训、广雅释言皆曰：丑，纽也。纟部曰：纽，系也。一曰结而可解。十二月阴气之固结已渐解，故曰纽也。十二月，万物动，用事。后汉书陈宠传曰：十二月阳气上通，雉雊鸡乳，地以为正，殷以为春。象手之形。人于是举手有为。又者，手也。从又而联缀其三指，象欲为。而溧洌气寒，未得为也。敕九切。三部。日加丑，亦举手时也。上言月，此言日。每日太阳加丑，亦是人举手思奋之时。各本讹作时加丑，今改正。凡丑之属皆从丑。
　　路径：段注说文□第十四卷□丑部
　　标题：□niǔ
　　注解：食肉也。食肉必用手，故从丑肉。从丑肉，会意。不入肉部者，重丑也。丑亦声。女久切。三部。
　　路径：段注说文□第十四卷□丑部
　　标题：羞xiū
　　注解：进献也。宗庙犬名羹献，犬肥者献之。犬羊一也，故从羊。引申之，凡进皆曰羞。今文尚书：次二曰羞用五事。羞，进也。从羊丑。会意。不入羊部者，重丑也。羊，所进也。说从羊之意。从丑者，谓手持以进也。丑亦声。息流切。三部。文三
　　路径：段注说文□第十四卷□丑部
　　标题：寅yín
　　注解：髌也。髌，字之误也，当作濥。史记、淮南王书作螾。律书曰：寅言万物始生螾然也。天文训曰：斗指寅则万物螾。高注：螾，动生皃。律历志曰：引达于寅。释名曰：寅，演也。演生物也。广雅曰：寅，演也。晋书乐志曰：正月之辰谓之寅。寅，津也。谓物之津涂。按汉志、广雅演字皆濥之误。水部曰：濥，水衇行地中濥濥也。演，长流也。俗人不知二字之别，濥多误演。以濥释寅者，正月阳气欲上出，如水泉欲上行也。螾之为物，诘诎于黄泉，而能上出，故其字从寅。律书、天文训以螾释寅。正月，昜气动。去黄泉，欲上出，侌气尚强也。杜注左传曰：地中之泉，故曰黄泉。阴上强，阳不能径遂，如宀之屋于上，故从宀。象宀不□，髌寅于下也。髌寅，字之误也。当作濥濥，或曰当作螾螾。宀象阴尚强，〈一下臾〉象阳气去黄泉欲上出。弋眞切。十二部。凡寅之属皆从寅。□，古文寅。下从土，上象其形。文一　重一
　　路径：段注说文□第十四卷□寅部
　　标题：卯mǎo
　　注解：冒也。二月，万物冒地而出。律书曰：卯之为言茂也。言万物茂也。律历志：冒茆于卯。天文训曰：卯则茂茂然。释名曰：卯，冒也。载冒土而出也。葢阳气至是始出地。象开门之形。字象开门也。莫饱切。古音在三部。故二月为天门。卯为春门，万物已出。凡卯之属皆从卯。□，古文卯。按十干十二支之字皆古文也，非后人所能造者。而戼为春门，丣为秋门，尤□明。然则□酉皆古文而异者也。〖注〗□、□、□，古文。文一　重一
　　路径：段注说文□第十四卷□卯部
　　标题：辰chén
　　注解：震也。三月，昜气动，靁电振，民农时也，物皆生。震振古通用。振，奋也。律书曰：辰者，文言万物之蜄也。律历志曰：振美于辰。释名曰：辰，伸也，物皆伸舒而出也。季春之月，生气方盛，阳气发泄，句者毕出，萌者尽达。二月靁发声，始电至。三月而大振动。豳风曰：四之日举止。故曰民农时。从乙匕，匕，呼跨切。变也。此合二字会意。乙象春艹木冤曲而出，阴气尚强，其出乙乙。至是月阳气大盛，乙乙难出者始变化矣。匕象芒达。匕字依韵会补。芒达，芒者尽达也。厂声。铉等疑厂呼旱切，非声。按厂之古音不可考。文□与元寒音转亦冣近也。今植邻切。古音在十三部。辰，房星，天时也。此将言从□，先说其故也。晶部曟字下曰：房星，为民田时者。从晶辰声。或省作晨。此房星之字也。而此云辰，房星。辱下云：房星为辰。田□也。则字亦作辰。尔雅房心尾为大辰是也。韦注周语曰：农祥，房星也。房星□正，为农事所瞻仰，故曰天时。引申之，凡时皆曰辰。释训云：不辰，不时也。房星高高在上，故从上。从□。□，古文上字。凡辰之属皆从辰。□，古文辰。〖注〗□、□，古文。□，《正字通》□为辰本字。
　　路径：段注说文□第十四卷□辰部
　　标题：辱rǔ
　　注解：耻也。心部曰：耻辱也。此之谓转注。仪礼注曰：以白造缁曰辱。从寸在辰下。会意。寸者，法度也。而蜀切。三部。失耕时，故从辰。于封畺上戮之也。故从寸。辰者，农之时也。故房星为辰，说从辰之意。田□也。〖注〗□，古文。文二　重一
　　路径：段注说文□第十四卷□辰部
　　标题：巳sì
　　注解：巳也。律书曰：巳者，言万物之巳尽也。律历志曰：巳盛于巳。淮南天文训曰：巳则生巳定也。释名曰：巳，毕布巳也。辰巳之巳旣久用为巳然巳止之巳，故卽以巳然之巳释之。序卦传：蒙者，蒙也。比者，比也。剥者，剥也。毛诗传曰：虚，虚也。自古训故有此例。卽用本字，不叚异字也。小雅斯干笺云：似读为巳午之巳。巳续妣祖者，谓巳成其宫庙也。此可见汉人巳午与巳然无二音，其义则异而同也。广雅释言：巳，□也。乃浅人所改。近人兴朱氏重刻汲古阁说文改为己也，殊误。四月，昜气巳出，阴气巳臧，今藏字。万物见，成彣彰，故曰巳也。故巳为它，象形。巳不可像也，故以蛇象之。蛇，长而冤曲垂尾。其字像蛇，则象阳巳出阴巳藏矣。此六字一句读。巳者，蛇象也。□者，古文豕也。此近十二属之说，而与论衡物势篇义各不同。祥里切。一部。凡巳之属皆从巳。
　　路径：段注说文□第十四卷□巳部
　　标题：□yǐ
　　注解：用也。用者，可施行也。凡□字皆此训。从反巳。与巳篆形势略相反也。巳主乎止，□主乎行。故形相反。二字古有通用者。羊止切。一部。又按今字皆作以，由隶变加入于右也。贾侍中说：己，意巳实也。象形。己，各本用巳，今正。己者，我也。意者，志也。己意巳实，谓人意巳坚实见诸施行也。凡人意不实则不见诸施行。吾意巳坚实则或自行之，或用人行之。是以春秋传曰：能左右之曰以。谓或或又惟吾指撝也。贾与许无二义。云象形者，巳篆上实下虚，□篆上虚下实。由虚而实，指事亦象形也。一说象己字之上而实其下。文二
　　路径：段注说文□第十四卷□巳部
　　标题：午wǔ
　　注解：啎也。牾者，屰也。五月，侌气啎屰昜，冒地而出也。牾屰，各本作午逆，今正。律书曰：午者，阴阳交，故曰午。律历志曰：咢布于午。天文训曰：午，仵也。阴气从下上，与阳相仵逆也。广雅释言：午，仵也。按仵卽牾字。四月纯阳，五月一阴屰阳，冒地而出。故制字以象其形。古者横直交互谓之午，义之引申也。仪礼度而午，注云：一纵一横曰午。象形。各本无此二字，今补。此与矢同意。矢之首与午相似，皆象贯之而出也。疑古切。五部。凡午之属皆从午。
　　路径：段注说文□第十四卷□午部
　　标题：啎wǔ
