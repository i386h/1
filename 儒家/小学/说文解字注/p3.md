<!-- { "loadSidebar": true } -->
　　注解：□豚祠司命也。郑注周礼曰：求福曰祷，得求曰祠。此祠与春祭之祠异。祭法注曰：司命小神，居人之闲，司察小过，作谴吿者，主督察三命。今时民家或春秋祀司命。风俗通义曰：周礼。司命，文昌也。今民闲祀司命，刻木长尺二寸为人像，行者担箧中，居者别作小屋。齐地大尊重之，汝南余郡亦多有，皆祠以□，率以春秋之月。按□同猪，许所谓豚也。应说司命为文昌，郑说人闲小神，未知许意何居也。许君□字下说周礼以□祀祝融，用贾逵句□祀于户，祝融祀于□，蓐收祀于门，□冥祀于井，后土祀于中□之说。郑则云老妇之祭，报先炊之义，□非祝融。然则许不必同郑也。从示比声。卑□切。初学记引俾利反。十五部。《汉律》曰：“祠□司命。”高帝时，萧何攈摭秦法，取其宜于时者。作律九章。至孝武时，律令凡三百五十九章。
　　祠cíp5下
　　注解：春祭曰祠。品物少，多文辞也。上言祠司命，故次以祠。辞与祠叠韵。周礼，以祠春享先王。公羊传曰：春曰祠。注：祠犹食也，犹继嗣也。春物始生，孝子思亲，继嗣而食之，故曰祠。许与何异。从示司声。似兹切。一部。仲春之月，祠不用牺牲，用圭璧及皮币。此引月令证品物少，多文辞也。礼记祠作祀，吕览同，淮南作祭。及，礼记、吕览、淮南皆作更。郑曰：更犹易也。高诱曰：更，代也，以圭璧、皮币代牺牲也。说文祠、及二字疑皆字之误。或曰：汉时月令，郑君谓之今月令，或与记不同。说文□雨、舫人皆今月令也。〇江沅曰：言用不用，代义已瞭。或更字卽及字义，许据本作及也。郑训易，高训代，寘圭壁、皮币中间，似未妥。
　　礿yuè
　　注解：夏祭也。周礼，以禴夏享先王。公羊传曰：夏曰礿。注：始熟可汋，故曰礿。释天曰：春祭曰祠，夏祭曰礿，秋祭曰尝，冬祭曰蒸。孙炎曰：祠之言食。礿，新菜可汐。尝，尝新谷。蒸，进品物也。汋与礿叠韵，汋卽说文□字。王制：春曰礿，夏曰禘。与周礼异。从示勺声。以灼切。古音在第二部。礿亦作禴。勺龠同部。
　　禘dì
　　注解：谛祭也。言部曰：谛者，审也。谛祭者，祭之审谛者也。何言乎审谛，自来说者皆云审谛昭穆也。谛有三，有时谛，有殷禘，有大禘。时禘者，王制：春曰礿，夏曰禘，秋曰尝，冬曰蒸，是也，夏商之礼也。殷禘者，周春祠，夏禴，（卽礿字）秋尝，冬蒸，以禘为殷祭。殷者，盛也。禘与祫皆合羣庙之主祭于大祖庙也。大禘者，大传、小记皆曰王者禘其祖之所自出，以其祖配之，谓王者之先祖皆感大微五帝之精以生，皆用正岁之正月郊祭之，孝经郊祀后稷以配天，配灵威仰也。毛诗言禘者二，曰雝，禘大祖也，大祖谓文王，此言殷祭也；曰长发，大禘也，此言商郊祭感生帝汁光纪以□王配也。云大禘者，葢谓其事大于宗庙之禘。春秋经言诸矦之礼：僖八年禘于太庙。太庙谓周公庙，鲁之太祖也，天子宗庙之禘，亦以尊太祖，此正礼也。其它经言吉禘于庄公，传之禘于武公，禘于襄公，禘于僖公，皆专祭一公。僭用禘名，非成王赐鲁重祭，周公得用禘礼之意也。昭穆固有定，曷为审谛而定之也。禘必羣庙之主皆合食，恐有如夏父弗忌之逆祀乱昭穆者，则顺祀之也。天子诸矦之礼，兄弟或相为后，诸父诸子或相为后，祖行孙行或相为后，必后之者与所后者为昭穆。所后者昭则后之者穆，所后者穆则后之者昭。而不与族人同昭穆。以重噐授受为昭穆，不以世系蝉聮为昭穆也。故曰宗庙之礼所以序昭穆也。宗庙之礼谓禘祭也。禘之说大乱于唐之陆淳、赵匡。后儒袭之，不可以不正。从示帝声。特计切。十六部。《周礼》曰：“五岁一禘。”五经异义：今春秋公羊说：五年而再殷祭。古春秋左氏说：古者日祭于祖考，月祀于高曾，时享及二祧，岁祫及坛墠，终禘及郊宗石室。许君谨案。叔孙通宗庙有日祭月荐之礼，知自古而然也。三岁一祫，此周礼也。五岁一禘，疑先王之礼也。郑君驳之曰：三年一祫，五年一禘，百王通义。以为礼谶云：殷之五年，殷祭亦名禘也。玉裁按：此与公羊五年而再殷祭说正合。今闽县陈氏恭甫名寿祺云。初学记、艺文类聚引许异义，文有讹脱，当作三岁一祫，五岁一禘，此周礼也。三岁一禘，疑先王之礼也。今脱四字，讹一字，陈说是也。
　　祫xiáp6上
　　注解：大合祭先祖亲疏远近也。春秋文二年八月丁卯，大事于大庙。公羊传曰：大事者何，大祫也。大祫者何，合祭也。毁庙之主陈于大祖，未毁庙之主皆升。合食于大祖。（兼上二者）五年而再殷祭。郑康成曰：鲁礼三年丧毕而祫于大祖，明年春禘于羣庙，自此之后，五年而再殷祭，一祫一禘。春秋经书祫谓之大事，书禘谓之有事。商颂□鸟：祀高宗也。郑云：祀当为祫。高宗崩而始合祭于契之庙，歌是诗焉。曾子问：祫祭于祖，则祝迎四庙之主。许言合祭先祖亲疏远近，正用公羊大事传。禘之合食盖同，而以审禘、会合分别其名，亦分别其岁有三年、五年之殊，分别其时有夏、秋之殊。禘卽周礼之肆献祼追亯，祫卽周礼之馈食朝亯。夏殷有时禘，有时祫。周礼禘、祫皆为殷祭，非四时祭。毛公传曰：诸矦夏禘则不禴，秋祫则不尝，谓周礼诸侯禘在夏，祫在秋，则皆废时祭，天子则不废时祭。从示合。会意。不云合亦声者，省文，重会意也。矦夹切。古音弟七部。士虞礼今文祫为合。《周礼》曰：“三岁一祫。”□云周礼者，以别于夏殷之礼。□曰字皆衍文也。
　　祼guàn
　　注解：灌祭也。诗毛传曰：祼，灌鬯也。周礼注曰：祼之言灌。灌以郁鬯，谓始献尸求神时，周人先求诸阴也。从示果声。古玩切。按此字从果为声，古音在十七部。大宗伯玉人字作果，或作淉。注两言祼之言灌。凡云之言者皆通其音义以为诂训，非如读为之易其字，读如之定其音。如载师，载之言事。族师，师之言帅。襢衣，襢之言亶。翣桺，桺之言聚。副编次，副之言覆。禋祀，禋之言烟。卄人、卄之言矿。皆是。未尝曰禋卽读烟，副卽读覆也，以是言之，祼之音本读如果。卝之音本为卵，读如鲲，与灌矿为双声。后人竟读灌，读矿，全失郑意。古音有不见于周人有韵之文，而可意知者，此类是也。
　　□cuìp6下
　　注解：数祭也。广雅释诂曰：□，谢也。释天曰：□，祭也。数读数罟之数，双声也。从示毳声，读若“舂麦为□”之□。凡言读若者，皆拟其音也。凡传注言读为者，皆易其字也。注经必兼兹二者，故有读为，有读若。读为亦言读曰，读若亦言读如。字书但言其本字本音，故有读若，无读为也。读为、读若之分，唐人作正义已不能知。为与若两字，注中时有讹乱。为□之□字从木，各本讹从示，不可解。广雅：□，舂也，楚芮反。说文无□字，卽臼部舂去麦皮曰臿也。江氏声云：说文解说内或用方言俗字，篆文则仍不载。□，此芮切。十五部。
　　祝zhù
　　注解：祭主赞□者。从示，从儿口。此以三字会意，谓以人口交神也。一曰从兑省。《易》曰：“兑为口，为巫。”此字形之别说也。凡一曰，有言义者，有言形者，有言声者。引易者，说卦文。兑为口舌，为巫，故祝从兑省，此可证虙羲先仓颉制字矣。凡引经传，有证义者，有证形者，有证声者，此引易证形也。之六切。三部。〖注〗□，古文。
　　□liù
　　注解：祝□也。惠氏士奇曰：素问黄帝曰：古之治病，可祝由而已。祝由，卽祝□也。已，止也。玉裁按：玉篇曰：古文作□。从示留声。力救切。玉篇除□切。三部。
　　祓fú
　　注解：除恶祭也。从示犮声。□勿切。十五部。
　　祈qí
　　注解：求福也。祈、求双声。从示斤声。渠稀切。古音在十三部。音芹。此如旗字。古今音异。
　　祷dǎo
　　注解：告事求福也。祷、告、求三字叠韵。从示寿声。都浩切。古音在三部。□，祷或省。□，籒文祷。以眞致福意。疑下从攵，非从夊也。攵，陟侈切。
　　禜yǒng
　　注解：设绵蕝为营，□禳风雨雪霜水旱疠疫于日月星辰山川也。《史记》、《汉书》、《叔孙通传》皆云：为绵蕞，野外习之。韦昭云：引绳为绵，立表为菆。菆卽蕝也，详艹部。凡环帀为营，禜营叠韵。左氏传：子产曰：山川之神，则水旱疠疫之灾，于是乎禜之。日月星辰之神，则雪霜风雨之不时，于是乎禜之。许与郑司农周礼注引皆先日月星辰，与今本不同也。从示，从营省声。下从字，度他字下皆当有，后人□之。为命切。十一部。一曰禜，卫使灾不生。此字义之别说也。上言禳之于已至，此言御之于未来。铉本此下引礼记雩禜祭水旱，误用锴语为正文也。
　　禳rángp7上
　　注解：磔禳，祀除厉殃也。厉殃，谓厉鬼凶害，各本作疠，误。月令：三月，命国难，九门磔禳，以毕春气。○此月之中，日行历昴，昴有大陵积尸气，佚则厉鬼随而出行。命方相氏驱疫，又磔牲以禳于四方之神，所以毕止其灾。又十二月，命有司大难□磔。○此月之中，日历虚危，虚危有坟墓四司之气，为厉鬼将随强阴出害人也。□磔于四方之门，磔禳也。按许与月令注合。周礼注曰：却变异曰禳。禳，攘也。与许异。古者燧人禜子所造。未闻。禜子，为其子禜灾也。从示襄声。汝羊切。十部。
　　禬guì
　　注解：会福祭也。周礼注曰：除灾害曰禬。禬，□去也。与许异。从示从会，会亦声。此等皆举形声包会意。古外切。十五部。《周礼》曰：“禬之祝号。”周礼诅祝文。
　　禅shàn
　　注解：祭天也。从示单声。凡封土为坛，除地为墠。古封禅字葢只作墠。项威曰：除地为墠，后改墠曰禅，神之矣。服虔曰：封者，增天之高，归功于天。禅者，广土地。应劭亦云：封为增高，禅为祀地。惟张晏云：天高不可及，于泰山上立封，又禅而祭之，冀近神灵也。元鼎二年纪云：望见泰一，修天文□。□卽古禅字，是可证禅亦祭天之名。但禅训祭天，似当与祡为伍，不当厕此。时战切。十四部。
　　御yù
　　注解：祀也。从示御声。后人用此为禁御字。疑举切。五部。古只用御字。
　　□huó
　　注解：祀也。从示□声。古末切。周礼注：禬，刮去也。疑□乃禬字之或体也。十五部。已上三篆疑后人所增。
　　禖méi
