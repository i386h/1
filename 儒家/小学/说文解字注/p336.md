<!-- { "loadSidebar": true } -->
　　注解：纯赤也。纯同□，厚也。赤，南方色也。按市下云：天子朱市，诸侯赤市。然则朱与赤深浅不同。豳风：我朱孔阳。传曰：朱，深纁也。阳，明也。许云：纁者浅绛，绛者大赤。葢纯赤大赤其异者微矣。郑注礼经曰：凡染绛一入谓之縓，再入谓之赪，三入谓之纁。朱则四入与。是朱为深纁之说也。凡经传言朱皆当作絑，朱其叚借字也。朱者，赤心木也。《虞书》“丹朱”如此。丹朱见咎繇谟。许所据壁中古文作丹絑，葢六经之絑仅见此处，朱行而絑废矣。从纟朱声。章俱切。古音在四部。
　　路径：段注说文□第十三卷□纟部
　　标题：纁xūn
　　注解：浅绛也。考工记：锺氏三入为纁。尔雅：一染谓之縓，再染谓之赪，三染谓之纁。郑注礼曰：纁裳，浅绛裳也。从纟熏声。许云切。十三部。周礼故书纁作□。
　　路径：段注说文□第十三卷□纟部
　　标题：绌chù
　　注解：绛也。此绌之本义，而废不行矣。韵会绛作缝，非也。古多叚绌为黜。从纟出声。丑律切。十五部。
　　路径：段注说文□第十三卷□纟部
　　标题：绛jiànɡ
　　注解：大赤也。大赤者，今俗所谓大红也。上文纯赤者，今俗所谓朱红也。朱红淡，大红浓。大红如日出之色，朱红如日中之色。日中贵于日出，故天子朱市，诸侯赤市。赤卽绛也。从纟夅声。古巷切。九部。
　　路径：段注说文□第十三卷□纟部
　　标题：绾wǎn
　　注解：恶绛也。恶下各本衍也，今删。此如粊下云恶米也，系下云恶絮也，谓绛色之恶者也。从纟官声。乌版切。十四部。一曰□也。□各本作绢。今正。网部□，一曰绾也。二篆为转注，老考互训之例也。□字不行，多叚绢为之。周礼翨氏注置其所食之物于绢中，鸟来下则□其脚是也。但他书容可同音相代，浅人将此□改作绢，则似绾可训缯如麦□色，全书之条理不可知矣，读许者不可不思。读若鸡卵。卵古读如关，绾音亦如是，说详卵部。
　　路径：段注说文□第十三卷□纟部
　　标题：缙jìn
　　注解：帛赤色也。南都赋引臣瓒云赤白色，玉篇亦云帛赤白，皆误。赤白则为下文之红矣。从纟晋声。卽刃切。十二部。《春秋传》曰“缙云氏”，春秋文十八年左传文。黄帝以云纪，故为云师而云名。服虔曰：夏官为缙云氏。《礼》有“缙缘”。凡许云礼者，谓礼经也，今之所谓仪礼也。十七篇无缙缘，俟考。缘以绢切。玉藻曰：童子之节也。缁布衣，锦缘，锦绅并纽，锦束发，皆朱锦也。朱锦为缘，岂卽缙缘与。
　　路径：段注说文□第十三卷□纟部
　　标题：綪qiàn
　　注解：赤缯也。定四年左传：分康叔以綪茷。茷卽旆也。杜曰：綪，大赤。取染草名也。杂记注作蒨旆。蒨卽茜也。□茜染故谓之綪。茜者，茅搜也。韦部又曰：茅搜染韦。一入曰韎。然则必数入而后谓之綪，今不得其详矣。茜与綪合韵而同音，故茜染谓之綪也。从纟靑声。仓绚切。古音在十一部。茜在十三部。以双声合韵。
　　路径：段注说文□第十三卷□纟部
　　标题：缇tǐ
　　注解：帛丹黄色也。谓丹百黄也。下文云：縓，帛赤黄色。丹与赤不同者，丹者如丹沙，与赤异，其分甚微。故郑注草人曰：赤缇，縓色也。酒正五齐，四曰缇齐。注曰：缇者，成而红赤，若今下酒矣。按红赤者，赤而白。缇齐不纯赤，故谓之红赤。缇齐俗作醍，见礼运。从纟是声。他礼切。十六部。只，缇或作只。从衣，氏声也。古氏与是同用，故是声亦从氏声。此篆与衣部袛裯之袛大别，其义则彼训短衣，其音则氐声在十五部，氏声在十六部也。按唐石经周易只旣平，诗只搅我心，亦只以异，左传只见疏也，论语亦只以异，以及凡训适之字皆从衣氏，葢有所受之矣。张参五经文字、经典字画之砥柱也。衣部曰：只，止移切，适也。广韵本孙愐唐韵曰：只，章移切，适也。玉篇衣部亦曰。只之移切。适也。旧字相承可据如是。至集韵云：只，章移切，适也。始从示。然恐转写转刊之误耳。至类篇则只祇二文皆训适，至韵会而从示之祇训适矣，此其递讹之原委也。只之训适，以其音同在十六部而得其义。凡古语□皆取诸字音，不取字本义，皆叚借之法也。考毛公我行其野传曰：只，适也。郑何人斯笺，论语注曰：只，适也。服虔左传襄卄九年解云：只，适也。王弼注坎卦曰：只，辞也。颜师古窦婴传注曰：只，适也。此古字古言之存者章也。自宋以来刊版之书多不省照，衣改从示者不少，学者所宜订正。钱氏大昕养新录乃云：说文无只字。五经文字承玉篇之误，未免千虑一失耳。只讹祇，俗又作秖。唐人诗文用之，读如支。今则改用只，读如质。此古今推移之变也。若史记韩安国传云，禔取辱耳。此用只之同音字。如周易只旣平，他家作禔而异其义，要是同音。○颜元孙千禄字书石本祇秖注云：上神祇，巨移反。下适秖，章移反。是则秖字起于唐初，葢六朝俗字。
　　路径：段注说文□第十三卷□纟部
　　标题：縓quàn
　　注解：帛赤黄色也。赤黄者，赤而黄也。礼丧服注曰：縓，浅绛也。练冠而麻衣縓，三年练之受饰也。檀弓注曰：縓，纁之类。一染谓之縓，再染谓之赪，三染谓之纁。三句尔雅释器文。考工记只言三入，不言一入再入，尔雅可补记文所未备。记云：锺氏染羽，以朱湛丹秫，三月而炽之，淳而渍之，三入为纁。郑注：记与尔雅同色耳。染布帛者，染人掌之。依郑则染人染布帛与锺氏染羽，同用朱渐丹秫也。古以茜染者谓之□，谓之缇。以朱及丹秫染者谓之縓、赪、纁。赪者，赤色也。纁者，浅绛也。玉藻之温韨卽□韐也，温卽縓之叚借字也，□亦谓之縓。从纟原声。七绢切。十四部。
　　路径：段注说文□第十三卷□纟部
　　标题：紫zǐ
　　注解：帛靑赤色也。靑当作黑。颖容春秋释例曰：火畏于水，以赤入于黑，故北方闲色紫也。论语皇疏、玉藻正义略同。此作靑者，葢如礼器注所云秦二世时语，民言从之，至汉末犹存与。许说必无误，转写乱之耳。从纟此声。将此切。十五部，亦十六部。
　　路径：段注说文□第十三卷□纟部
　　标题：红hónɡ
　　注解：帛赤白色也。春秋释例曰：金畏于火，以白入于赤，故南方闲色红也。论语曰：红紫不以为亵服。按此今人所谓粉红、桃红也。从纟工声。户公切。九部。
　　路径：段注说文□第十三卷□纟部
　　标题：□cōnɡ
　　注解：帛靑色也。尔雅：靑谓之葱。葱卽□也，谓其色葱。葱浅靑也。深靑则为蓝矣。市部曰：大夫赤市葱衡。用玉藻文也。潘岳耤田赋：□犗服于缥轭。广雅：绢一名总，作□者误。从纟葱声。仓红切。九部。切
　　路径：段注说文□第十三卷□纟部
　　标题：绀ɡàn
　　注解：帛深靑而扬赤色也。而字依文选注补。扬当作阳，犹言表也。释名曰：绀，含也。靑而含赤色也。按此今之天靑，亦谓之红靑。许言阳，刘言含，其意一也。以纁入深靑，而赤见于表是为绀。贾氏考工疏云：纁入赤汁则为朱，不入赤汁而入黑汁则为绀。贾说非也，入深靑乃为绀，入黑乃为緅矣。从纟甘声。古暗切。古音在七部。
　　路径：段注说文□第十三卷□纟部
　　标题：綥qí
　　注解：帛苍艾色也。苍者，艹色也。艾者，仌台也。苍艾色，谓苍然如艾色是为綥。毛传曰：綦巾，苍艾色。许所本也。郑笺则云：綦，綦文也。綦文者，文错画也，象交文，今作纹是也。不纯綦而纹路苍画为十字相交，是为綦文。曹风：其弁伊骐。传曰：骐，骐文也。秦风传曰：骐，綦文也。鲁颂传：苍骐曰骐，顾命骐弁。郑注曰：靑黑曰骐。玉藻綦组绶，注曰：綦文杂色也。皆谓苍文也。从纟□声。□各本作畀，并篆体作綼。今正。此用卄部之□为声，非用丌部之畀为声也。卄部之□从□缶之□为声，非由，非鬼头之田也。□在古音在弟一部，田在古音弟十五部，此不可或紊者也。其亦古音弟一部也，故□字亦作綦，经典用之。徐铉以补说文或体，许本书无之。渠之切。一部。玉篇作綨。《诗》：“缟衣□巾。”未嫁女所服。郑风出其东门文。传曰：缟衣，白色男服也。綦巾，苍艾色女服也。笺云：缟衣綦巾所为作者之妻服也。郑与毛异。许用毛说，而以未嫁二字申毛意。一曰不□綥。不借亦作薄借。薄音博。礼丧服传曰：绳屦者，绳菲也。注云：绳菲，今时不借也。急就篇作不借。释名作搏腊，同耳。周礼弁师注曰：璂读如薄借綦之綦。不借綦，若今云艹鞵襻也。士丧礼组綦注云：綦，屦系也。所以拘止屦也。读如马绊綦之綦。内则屦着綦注亦云：綦，屦系也。按许不云一曰屦系而举不借綦者，以俗语易晓也。如今小儿鞵□。綦，綥或从其。大徐所补。考玉部有□，艹部有藄，则当依大徐补也。
　　路径：段注说文□第十三卷□纟部
　　标题：缲zǎo
　　注解：帛如绀色。如绀色者，如绀而别于绀也。广雅系诸靑类，葢比绀色之靑更深矣。礼记用为澡治字，他书用为缫丝字。或曰：深缯。深缯疑有讹舛，缯不得言深也。从纟喿声。读若喿。亲小切。二部。按广雅音早。广韵同。
　　路径：段注说文□第十三卷□纟部
　　标题：缁zī
　　注解：帛黑色也。黑者，北方色也，火所熏之色也。考工记：三入为纁，五入为緅，七入为缁。郑注曰：玄色者，在緅缁之闲，其六入者与。从纟甾声。侧持切。一部。按玉藻大夫佩水苍玉而纯组绶注：纯当为缁。古文缁字，或作纟旁才。又周礼媒氏纯帛注：纯实缁字也。古缁以才为声。祭统王后蚕于北郊以供纯服注：纯以见缯色。论语今也纯，郑读为缁。郑意今之□字，俗讹为纯耳。然则许书当为□篆，解云古文缁，从纟，才声。而缺者，岂从今书不从故书之例与。
　　路径：段注说文□第十三卷□纟部
　　标题：纔shān
