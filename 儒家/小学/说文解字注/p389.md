<!-- { "loadSidebar": true } -->
　　注解：酒器也。凡酒必实于尊以待酌者。郑注礼曰：置酒曰尊。凡酌酒者必资于尊，故引申以为尊卑字，犹贵贱本谓货物而引申之也。自专用为尊卑字，而别制罇樽为酒尊字矣。从酋，廾□奉之。卄者，竦手也。奉者，承也。设尊者必竦手以承之。祖昆切。十三部。《周礼》六尊：牺尊、象尊、箸尊、壶尊、大尊、山尊。□待祭祀宾客之礼。见周礼司尊彝职。牺作献。郑司农云：献读为牺。牺尊，饰以翡翠。象尊，以象凤皇，或曰以象骨饰尊。箸尊，箸略尊也，或曰箸尊箸地无足。壸者，以壸为尊。春秋传曰：尊以鲁壸。大尊，大古之瓦尊。山尊，山罍也。按毛诗閟之牺尊，卽献尊也。故许同大郑作牺，以待祭祀，司尊彝详之矣。大行人宾客之祼亦必用彝，飨礼食礼亦必用尊，故约之曰以待祭祀宾客之礼。尊，□或从寸。此与寺从寸意同。有法度者也。文二　重一
　　路径：段注说文□第十四卷□酋部
　　标题：戌xū
　　注解：烕也。九月，昜气微，万物毕成，昜下入地也。灭，大徐作灭，非。火部曰：烕，灭也。本毛诗传。火死于戌，阳气至戌而尽，故烕从火戌。此以烕释戌之恉也。律书曰：戌者，万物尽灭。淮南天文训：戌者，灭也。律历志：毕入于戌。释名：戌，恤也。物当收敛矜恤之也。九月于卦为剥，五阴五盛，一阳将尽，阳下入地，故其字从土中含一。五行，土生于戊，盛于戌。戊午合德。天文训曰：土生于午，壮于戌，死于寅。从戊一，戊者，中宫。亦土也。一者，一阳也。戌中含一会意也。一亦声。辛聿切。十二部。凡戌之属皆从戌。文一
　　路径：段注说文□第十四卷□戌部
　　标题：亥hài
　　注解：荄也。十月，微昜起，接盛侌。律历志曰：该阂于亥。天文训曰：亥者，阂也。释名曰：亥，核也。收藏万物，核取其好恶眞伪也。许云荄也者。荄，根也。阳气根于下也。十月于卦为坤，微阳从地中起接盛阴，卽壬下所云阴极阳生。故易曰：龙战于野。战者，接也。从□。□，古文上字也。谓阴在上也。一人男，一人女也。其下从二人。一人男，一人女。像干道成男，坤道成女。从乚，象褱子咳咳之形也。咳与亥音同。胡改切。一部。《春秋传》曰：“亥有二首六身。”左传襄三十年文。孔氏左传正义曰：二画为首，六画为身。按今篆法身只有五画。葢周时首二画，下作六画，与今篆法不同也。凡亥之属皆从亥。□，古文亥，各本篆体讹缪，今依宋本旧本更正。□□字皆与豕形略相似。亥为豕，犹巳下云巳为蛇也。与豕同。谓二篆之古文实一字也。豕之古文见九篇豕部，与亥古文无二字。故吕氏春秋曰：子夏之晋，过卫。有读史记者曰晋师三豕涉河。子夏曰：非也。是己亥也。夫已与三相近，豕与亥相似。至于晋而问之，则曰晋师己亥渡河也。亥而生子，复从一起。此言始一终亥，亥终则复始一也。一下以韵语起，此以韵语终。文一　重一五十一部　　文六百三　　重七十四　　凡八千七百一十七字
　　路径：段注说文□第十四卷□亥部
　　
　　许慎：说文解字第十五卷上（以上海古籍出版社81年说文解字注本校）
　　叙曰：古者庖牺氏之王天下也，仰则观象于天，俯则观法于地，视鸟兽之文与地之宜，近取诸身，远取诸物，于是始作《易》八卦，以垂宪象。及神农氏结绳为治而统其事，庶业其繁，饰伪萌生。黄帝之史仓颉，见鸟兽蹏迒之迹，知分理之可相别异也，初造书契。百工以乂，万品以察，盖取诸《夬》。夬，扬于王庭。言文者，宣教明化于王者朝廷，君子所以施禄及下，居德则忌也。仓颉之初作书，盖依类象形，故谓之文；其后形声相益，即谓之字。文者，物象之本；字者，言孳乳而浸多也。着于竹帛谓之书。书者，如也。以迄五帝三王之世，改易殊体。封于泰山者七十有二代，靡有同焉。周礼：八岁入小学，保氏教国子，先以六书。一曰指事。指事者，视而可识，察而见意，上下是也。二曰象形。象形者，画成其物，随体诘诎，日月是也。三曰形声。形声者，以事为名，取譬相成，江河是也。四曰会意。会意者，比类合谊，以见指撝，武信是也。五曰转注。转注者，建类一首，同意相受，考老是也。六曰假借。假借者，本无其字，依声托事，令长是也。及宣王太史籀着大篆十五篇，与古文或异。至孔子书六经，左丘明述《春秋传》，皆以古文，厥意可得而说。其后诸侯力政，不统于王，恶礼乐之害己，而皆去其典籍。分为七国，田畴异亩，车涂异轨，律令异法，衣冠异制，言语异声，文字异形。秦始皇帝初兼天下，丞相李斯乃奏同之，罢其不与秦文合者。斯作《仓颉篇》，中车府令赵高作《爰历篇》，太史令胡毋敬作《博学篇》，皆取史籀大篆，或颇省改，所谓小篆者也。是时，秦烧灭经书，涤除旧典，大发隶卒，兴役戍，官狱职务繁，初有隶书，以趣约易，而古文由此绝矣。自尔秦书有八体：一曰大篆，二曰小篆，三曰刻符，四曰虫书，五曰摹印，六曰署书，七曰殳书，八曰隶书。汉兴，有艹书。《尉律》：学僮十七已上始试，讽籀书九千字乃得为吏，又以八体试之。郡移太史并课，最者以为尚书史。书或不正，辄举劾之。今虽有《尉律》，不课，小学不修，莫达其说久矣。孝宣时，召通《仓颉》读者，张敞从受之。凉州刺史杜业、沛人爰礼、讲学大夫秦近亦能言之。孝平皇帝时，征礼等百余人，令说文字未央廷中，以礼为小学元士。黄门侍郎杨雄采以作《训纂篇》。凡《仓颉》以下十四篇，凡五千三百四十字，群书所载，略存之矣。及亡新居摄，使大司空甄丰等校文书之部。自以为应制作，颇改定古文。时有六书：一曰古文，孔子壁中书也。二曰奇字，即古文而异者也。三曰篆书，即小篆。四曰佐书，即秦隶书，秦始皇使下杜人程邀所作也。五曰缪篆，所以摹印也。六曰鸟虫书，所以书幡信也。壁中书者，鲁恭王坏孔子宅，而得《礼记》、《尚书》、《春秋》、《论语》、《孝经》。又北平侯张苍献《春秋左氏传》。郡国亦往往于山川得鼎彝，其铭即前代之古文，皆自相佀。虽叵复见远流，其详可得略说也。而世人大共非訾，以为好奇者也，故诡更正文，乡壁虚造不可知之书，变乱常行，以耀于世。诸生竞说字解经谊，称秦之隶为仓颉时书。云父子相传，何得改易。乃猥曰：马头人为长，人持十为斗，虫者屈中也。廷尉说律，至以字断法，苛人受钱，苛之字止句也，若此者甚众。皆不合孔氏古文，谬于史籀。俗儒啚夫，翫其所习，蔽所希闻，不见通学，未尝覩字例之条，怪旧埶而善野言，以其所知为秘妙，究洞圣人之微恉。又见《仓颉篇》中“幼子承诏”，因号古帝之所作也，其辞有神僊之术焉。其迷误不谕，岂不悖哉！《书》曰：“予欲观古人之象”，言必遵修旧文而不穿凿。孔子曰：“吾犹及史之阙文，今亡也夫！”盖非其不知而不问，人用己私，是非无正，巧说邪辞，使天下学者疑。盖文字者，经艺之本，王政之始，前人所以垂后，后人所以识古。故曰：本立而道生，知天下之至啧而不可乱也。今叙篆文，合以古籀，博采通人，至于小大，信而有证。稽譔其说，将以理群类，解谬误，晓学者，达神恉。分别部居，不相杂厕。万物咸覩，靡不兼载。厥谊不昭，爰明以谕。其偁《易》，孟氏；《书》，孔氏；《诗》，毛氏，《礼》、《周官》、《春秋左氏》、《论语》、《孝经》，皆古文也。其于所不知，盖阙如也。
　　
　　
　　许慎：说文解字第十五卷下（后叙）
　　此十四篇，五百四十部，九千三百五十三文，重一千一百六十三，解说凡十三万三千四百四十一字。其建首也，立一为端。方以类聚，物以群分，同条牵属，共理相贯。杂而不越，据形系联。引而申之，以究万原。毕终于亥，知化穷冥。于时大汉，圣德熙明，承天稽唐，敷崇殷中。遐迩被泽，握衍沛傍。广业甄微，学士知方。探啧索隐，厥谊可传。粤在永元，困顿之年。孟陬之月，朔日甲申。曾曾小子，祖自炎神。缙云相黄，共承高辛。太岳佐夏，吕叔作藩。俾侯于许，世柞遗灵。自彼徂召，宅此汝濒。窃卬景行，敢涉圣门。其弘如何，节彼南山。欲罢不能，既竭愚才。惜道之味，闻疑载疑。演赞其志，次列微辞。知此者稀，傥昭所尤。庶有达者，理而董之。
　　
　　
　　
　　
