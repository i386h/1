<!-- { "loadSidebar": true } -->
　　注解：鳣也。此见释鱼。毛传于鳣云鲤，于鲤不云鳣者，鲤者俗通行之语不待注也。舍人云：鲤一名鳣。毛云：鳣，鲤也。尔雅古说如此。自陆玑说鳣身形似龙，锐头，口在颔下，背上腹下皆有甲，纵广四五尺。今于孟津东石碛上钓取之，大者千余斤。而郭注乃分鲤鳣为二，云鳣，大鱼。似鱏而短鼻，口在颔下，体有邪行甲，无鳞，肉黄，大者长二三丈。此卽今江中及关东之黄鱼也。如其言，则鳣绝非鲤矣。周颂：有鳣有鲔，鲦鲿鰋鲤。鳣鲤并言，似非一物。而笺云鳣，大鲤也。然则凡鲤曰鲤，大鲤曰鳣。犹小鲔曰鮥，大鲔曰鲔。谓鳣与鲤，鮥与鲔不必同形，而要各为类也。许意当亦如是。○按他家说鳣鲔同类，而有短鼻长鼻，肉黄肉白之分。尔雅、毛、郑、许则短鼻长鼻肉黄肉白者统以鲔鮥包之。而惟三十六鳞之鱼谓之鲤，亦谓之鳣。古人多云鳣鲔出巩穴，渡龙门为龙。今俗语云鲤鱼跳龙门。葢牵合为一非一日矣。从鱼里声。良止切。一部。
　　路径：段注说文□第十一卷□鱼部
　　标题：鳣zhān
　　注解：鲤也。卫风毛传曰：鳣，鲤也。许本之。以鲔鮥例之，此当同郑曰大鲤也。葢鲤与鳣同类而别异，犹鮥与鲔同类而别异。从鱼亶声。张连切。十四部。□，籒文鳣。从夗，蟺为声。
　　路径：段注说文□第十一卷□鱼部
　　标题：鱄zhuǎn
　　注解：鱄鱼也。士丧礼：鱼鱄鲋九。鱄、鲋皆常用之鱼也。故春秋有名鱄字子鱼者。吕览曰：鱼之美者，洞庭之鱄。今本作□，非也。广韵：鱄出洞庭湖。山海经曰：鱄鱼，其状如鲋而彘尾。江赋亦有□。□与鱄葢非一物。从鱼专声。旨兖切。十四部。郭朴音□如团扇之团。
　　路径：段注说文□第十一卷□鱼部
　　标题：鲖tónɡ
　　注解：鲖鱼。旧作鱼名，今正。许书之例，不言某名也。释鱼曰：鲣，大者鲖，小者鮵。许无鲣鮵字。一曰□也。此一曰犹今言一名也。许书一字异义言一曰，一物异名亦言一曰，不嫌同辞也。此六字本相接，误解者失其义，中隔以从鱼同声四字，今正。本艹经：蠡鱼，一名鲖鱼。陆德明所据作□。释鱼：鳢。郭注：鲖也。此由不考鳢非□之故。若释文云鳢又作□。则浅人所改耳。毛诗传曰：鳢，鲖也。正义云：诸本或作鳢，鲩。作鲩则与舍人尔雅不异。按作鲩不误。浅人认鳢为□，因改鲩为鲖也。蠡卽□。□与鳢异物异字。陶通明说本艹曰：蠡今皆作鳢字。此郭误注尔雅之由也。许以鳠魾鳢□为一鱼，□鲖为一鱼。□卽今俗所谓乌鱼，或曰乌鲤，头有七星之鱼也。尔雅鲤鳣为一，鰋鲇为一，鳢鲩为一。古说本不误。而郭氏妄疑之。鳢鲩又非下文之鲣鲖鮵也，而郭氏妄合之。○此当直云□也。上四字浅人所加，当删。鲖卽今头有七星之鱼，俗云乌鲤。其字正当作□。考释鱼郭本作鳢，鲖也。舍人本作鳢，鲩也。毛诗鱼丽或作鳢，鲖也。与郭合。或作鳢，鲩也。与舍人合。详诗正义。初疑郭自释鳢为鲖，非尔雅正文作鳢鲖。但陆玑诗疏正引尔雅曰鳢鲖也。许愼谓之□鱼。然则尔雅正文实有如此本，为许所本。今诗疏谓之□鱼，讹作谓之鳢鱼。从鱼同声，读若绔襱。绔襱见衣部，丈冢切。故鲖亦直陇切。九部。鲖阳县，则音转读若纣。
　　路径：段注说文□第十一卷□鱼部
　　标题：□lǐ
　　注解：鲖也。正与鲖篆转注。本艹作蠡鱼，省作□。陶贞白云：今皆作鳢字。按此名之所以不正也。从鱼蠡声。蠡作蠡少一画者，误。今卢启切。古音在十六部，与豊声在十五部不同。
　　路径：段注说文□第十一卷□鱼部
　　标题：□lóu
　　注解：□鱼也。三字今正。一名鲤，一名鳒。一名旧当作一曰，此一名鲤耳，非卽三十六鳞之鲤也。从鱼娄声。洛矦切。四部。
　　路径：段注说文□第十一卷□鱼部
　　标题：鳒qiàn
　　注解：鳒鱼也。三字今正。按当作□鱼也。玉篇曰：□，大靑鱼。类篇曰：鳒鱼大而靑。是为一物也。广韵云：比目鱼。因乌有鹣皮傅耳。从鱼兼声。古甜切。七部。
　　路径：段注说文□第十一卷□鱼部
　　标题：鯈chóu
　　注解：鯈鱼也。周颂笺云：鲦，白鲦也。尔雅：鮂，黑鰦。郭云：卽白鯈鱼。江东呼为鮂。庄子：鯈鱼出游从容。按白鯈卽今白□条。山海经北山篇：彭水鯈鱼，其状如鸡而赤毛，三尾，六足，四首，其音如鹊。此异物非常有者也。晋水鮆鱼，其状如鯈。鯈者，白鯈鱼也。玉篇合二物为一，疏矣。从鱼攸声。其字亦作□，亦作鲉。俗作鲦。其音旧直由切。大徐同。在三部。今音迢。
　　路径：段注说文□第十一卷□鱼部
　　标题：□tǒu
　　注解：□鱼也。从鱼豆声。天口切。四部。亦作□。
　　路径：段注说文□第十一卷□鱼部
　　标题：鯾biān
　　注解：鯾鱼也。尔雅郭注曰：江东呼鲂鱼为鳊。海内北经：大鯾居海中。郭曰：鯾卽鲂也。从鱼□声。房连切。古音在十一部。鳊，鯾或从扁。□扁声同。
　　路径：段注说文□第十一卷□鱼部
　　标题：鲂fánɡ
　　注解：赤尾鱼也。周南曰：鲂鱼赪尾。释鱼曰：鲂，魾。传曰：鱼劳则尾赤。按此传当有鲂鱼也三字。以鲂劳赤尾兴如□，非谓鲂必赪尾也。左传：如鱼竀尾，衡流而方羊。亦谓其困顿。许以赤尾鱼释鲂，殆失之。鲂卽鳊鱼也。许列字亦二篆相比近，而不言为一。从鱼方声。符方切。十部。鳑，籒文鲂从旁。此依小徐及玉篇。
　　路径：段注说文□第十一卷□鱼部
　　标题：鱮xù
　　注解：鱮鱼也。齐风：其鱼鲂鱮。传曰：鲂鱮，大鱼。笺云：鱮似鲂而弱鳞。陆疏曰：鱮似鲂厚而头大。其头尤大而肥者，徐州人谓之鲢。广雅曰：鱮，鲢也。从鱼与声。徐吕切。五部。
　　路径：段注说文□第十一卷□鱼部
　　标题：鲢lián
　　注解：鲢鱼也。按许列字亦二篆相比近，而不言为一。从鱼连声。力延切。十四部。
　　路径：段注说文□第十一卷□鱼部
　　标题：鲏pī
　　注解：鲏鱼也。从鱼皮声。敷羁切。古音在十七部。
　　路径：段注说文□第十一卷□鱼部
　　标题：□yǒu
　　注解：□鱼也。广雅：□，□也。谓□亦名□，鳅之类也。从鱼幼声，读若幽。于纠切。三部。按广雅、玉篇于尧切。
　　路径：段注说文□第十一卷□鱼部
　　标题：鲋fù
　　注解：鲋鱼也。鲋见易、礼。郑注易曰：鲋鱼微小。虞翻曰：鲋，小鲜也。王□注大招及广雅皆云：□，鲋也。从鱼付声。符遇切。古音在四部。
　　路径：段注说文□第十一卷□鱼部
　　标题：□qínɡ
　　注解：□鱼也。尚书大传曰：大都□鱼。郑注：大都，明都。□鱼，今江南以为鲍。从鱼巠声。仇成切。十一部。
　　路径：段注说文□第十一卷□鱼部
　　标题：□jì
　　注解：□鱼也。今人所常食也。从鱼□声。资昔切。十六部。按或作鰿，责声亦十六部也。或作鲫，非是。
　　路径：段注说文□第十一卷□鱼部
　　标题：鲡lí
　　注解：鲡鱼也。此卽今人谓鳗为鳗鲡之字也。与鳢□鲤皆不同。类篇云：小鲖也。此用郭注尔雅语。从鱼丽声。郞兮切。十六部。
　　路径：段注说文□第十一卷□鱼部
　　标题：鳗mán
　　注解：鳗鱼也。亦二篆相比近，而不言为一。葢许于此等在疑信之闲。从鱼曼声。母官切。十四部。
　　路径：段注说文□第十一卷□鱼部
　　标题：鳠huà
　　注解：鳠鱼也。郭注释鱼曰：鳠佀鲇而大，白色。按今江中多有之，俗讹为回鱼，声之误耳。水经注：沔阳县度口水有二源，一曰淸检，一曰浊检。淸水出鳠，浊水出鲋，常以二月八月取。华阳国志鳠讹为□。从鱼蒦声。胡化切。古音在五部。
　　路径：段注说文□第十一卷□鱼部
　　标题：魾pī
　　注解：大鳠也。其小者名鮡。见释鱼。丕训大，此会意兼形声也。尔雅鲂魾，亦谓鲂之大者为魾。从鱼丕声。敷悲切。古音在一部。
　　路径：段注说文□第十一卷□鱼部
　　标题：鳢lǐ
　　注解：鳠也。释鱼、毛传鳢鲩为一。许鳢鳠为一。各有所受之也。从鱼豊声。卢启切。十五部。
　　路径：段注说文□第十一卷□鱼部
　　标题：□huà
　　注解：鳢也。广韵曰：□似鲇。与说文合。从鱼果声。胡瓦切。十七部。
　　路径：段注说文□第十一卷□鱼部
　　标题：鲿chánɡ
　　注解：扬也。扬，各本从木者，误。鱼丽传曰：鲿，扬也。陆疏曰：今黄颊鱼也。似燕头鱼身，形厚而长大，颊骨正黄，鱼之大而有力解飞者。徐州人谓之扬。按山海经之鳡，郭云黄颊鱼也。从鱼尝声。市羊切。十部。
　　路径：段注说文□第十一卷□鱼部
　　标题：鱏xún
　　注解：鱏鱼也。郭景纯说：鲔卽鱏也。许意不尒，故二篆割分异处。刘注蜀都赋曰：鱏鱼出江中，头与身正半，口在腹下。亦与陆玑所说鲔状正同。鱏今字作鲟，见陈藏器本艹。从鱼□声。余箴切。七部。师古曰：今俗语读寻。《传》曰：“伯牙鼓琴，鱏鱼出听。”传曰者，诸书多有之，不定为何书也。诸书或作鱏鱼，或作淫鱼，或作潜鱼，皆由声近。传意谓大鱼耳。淫者，大也。
　　路径：段注说文□第十一卷□鱼部
　　标题：鲵ní
　　注解：剌鱼也。剌，卢达切。或作刺者，误。剌鱼者，乖剌之鱼。谓其如小儿能缘木。史、汉谓之人鱼。释鱼曰：鲵大者谓之鰕。郭云：今鲵鱼似鲇，四脚，前似弥猴，后似狗，声如小儿啼，大者长八九尺，别名鰕。按此鱼见书传者不下数十处，而人不之信，少见则多怪也。余在雅州亲见之。广雅：魶，鲵也。亦谓此。集韵有□字，剌之俗。从鱼儿声。形与声皆如小儿，故从儿。举形声关会意也。五鸡切。十六部。
　　路径：段注说文□第十一卷□鱼部
　　标题：鳛xí
　　注解：鳅也。见释鱼。郭云：今泥鳅。按山海经之鳛鱼，别是一物。从鱼习声。似入切。七部。
　　路径：段注说文□第十一卷□鱼部
　　标题：鳅qiū
　　注解：鳛也。从鱼酋声。七由切。三部。
　　路径：段注说文□第十一卷□鱼部
　　标题：鲩huàn
　　注解：鲩鱼也。释鱼：鳢，鲩也。毛传同。许于鳢下云鳠也，不云鲩也。故鲩篆割分异处。葢其所传不同。鲩鯶古今字。今人曰鯶子，读如混，多食之。从鱼完声。戸版切，旧音也。十四部。又胡本切。今音也。音转而形改为鯶矣。
　　路径：段注说文□第十一卷□鱼部
　　标题：魠tuō
