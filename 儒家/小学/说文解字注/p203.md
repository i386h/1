<!-- { "loadSidebar": true } -->
　　注解：新衣声。此当依玉篇先鹄切。子虚赋：翕呷萃蔡。张揖曰：萃蔡，衣声也。萃蔡读如碎□二音。裻亦双声字。一曰：背缝。此则冬毒切。与上□义同。深衣：负绳及踝。注云：谓裻与后幅相当之缝也。按后幅当是裳幅之误，衣与裳正中之缝相接也。晋语：衣之偏裻。韦曰：裻在中，左右异故曰偏。引伸为凡中之偁。匠人：堂涂十有二分。注曰：分其裻旁之修，以一分为峻也。今本作督，五经文字引作裻，古多假督为裻。从衣叔声。三部。
　　路径：段注说文□第八卷□衣部
　　标题：袳chǐ
　　注解：衣张也。张篇、韵皆作长。非。按袳之言侈也。经典罕用袳字者，多作移、作侈。表记曰：衣服以移之。注云：读如禾泛移之移，犹广大也。周礼注曰：大夫巳上移袂。少牢馈食礼曰：主妇被锡衣移袂。注云：移者，葢半士妻之袂以益之。从衣多声。尺氏切。古音在十七部。《春秋传》曰：“公会齐侯于袳。”桓十五年文。左氏经作公会宋公、卫侯、陈侯于袲。公羊经作公会齐侯、宋公、卫侯、陈侯于侈。榖梁经与左同。许偁左也。左无齐侯，许言齐侯者，容今左传有夺。袲与袳同。
　　路径：段注说文□第八卷□衣部
　　标题：裔yì
　　注解：衣裙也。裙各本及篇、韵皆作裾。今正。玄应书卷十四曰：说文云，裔，衣裙也。以子孙为苗裔者，取下垂义也。按帔曰裠，裳曰下裠，此衣裠谓下裠。故方言、离骚注皆曰：裔，末也。方言又曰：裔，祖也，亦谓其远也。方言又曰：裔夷狄之总名。郭云：边地为裔。按左传，卫侯卜繇曰：裔焉大国，言边于大国也。裔之义如此，言衣裙得以通之，若言衣裾则何以解焉。小徐云：裾，衣边。葢小徐作注时本作裙。从衣，此字衣在上，正谓其末下垂。□声。余制切。十五部。□，古文裔。几声。〖注〗□，古文裔。
　　路径：段注说文□第八卷□衣部
　　标题：衯fēn
　　注解：长衣皃。子虚赋：衯衯裶裶。郭璞曰：皆衣长貌也。集韵曰：或书作□，疑作□者是。从衣分声。抚文切。十三部。
　　路径：段注说文□第八卷□衣部
　　标题：裴péi
　　注解：长衣皃。此卽子虚赋裶字也。若史记子虚赋，弭节裵回。汉郊祀志：神裴回若留放。乃长衣引伸之义。后汉书苏竟传注云：裴回谓萦绕淹留是也。俗乃作俳佪，徘徊矣。从衣非声。薄回切。按当芳非切。十五部。旧在褺篆之后，今移此。
　　路径：段注说文□第八卷□衣部
　　标题：袁yuán
　　注解：长衣皃。此字之本义。今只谓为姓，而本义废矣。古与爰通用。如袁盎，汉书作爰盎是也。王风：有兔爰爰。传曰：爰爰、缓意、远辕等字以袁为声，亦取其意也。从衣，叀省声。葢从古文叀而省。羽元切。十四部。
　　路径：段注说文□第八卷□衣部
　　标题：□diāo
　　注解：短衣也。释名曰：三百斛曰□。□，□也。□，短也。今俗语，尚呼短尾曰□尾。许书无□，当作□。以短衣之义引伸也。从衣鸟声。都僚切。二部。《春秋传》曰：“有空□。”曰：疑衍，空疑当作公，卽昭廿五年左传之季公鸟也。
　　路径：段注说文□第八卷□衣部
　　标题：褺dié
　　注解：重衣也。凡古云衣一袭者，皆一褺之假借。褺读如重□之□。文□王命论：思有短褐之袭。李注引说文：袭，重衣也。王命论本作褺。李注时不误，浅人妄改文选耳。汉书叙传作短褐之亵，师古释以亲身之衣，不知为褺字之误也。古书之难读如此。从衣执声。徒叶切。八部。巴郡有褺江县。今地理志、郡国志巴郡下皆作垫江县，葢浅人所改也。据孟康曰：音重□之□，知汉书本不作垫江也。褺江县在今四川重庆府合州。嘉陵江、涪江、渠江会于此入大江。水如衣之重复然，故以褺江名县。
　　路径：段注说文□第八卷□衣部
　　标题：襡shǔ
　　注解：短衣也。篇、韵皆襡与□为二字。义别。韵会合而一之。非是。晋书夏统传：使妓女服袿襡。从衣蜀声，读若蜀。市玉切。三部。
　　路径：段注说文□第八卷□衣部
　　标题：□zhuó
　　注解：衣至地也。从衣斲声。竹角切。三部。
　　路径：段注说文□第八卷□衣部
　　标题：襦rú
　　注解：短衣也。方言：襦，西南蜀汉之闲谓之曲领，或谓之襦。释名有反闭襦，有单襦，有要襦。颜注急就篇曰：短衣曰襦，自膝以上。按襦若今袄之短者，袍若今之袄之长者。从衣需声。人朱切。古音在四部。襦之言濡也，犹襗之言泽也。一曰：□衣。一曰与一名同，非别一义也。日部曰：安□，温也，然则□衣犹温衣也。内则：衣不帛襦袴。注曰：不用帛为襦袴。为大温伤阴气也。释名曰：襦，耎也，言温耎也。
　　路径：段注说文□第八卷□衣部
　　标题：褊biǎn
　　注解：衣小也。引伸为凡小之偁。从衣扁声。方沔切。十四部。
　　路径：段注说文□第八卷□衣部
　　标题：袷jiā
　　注解：衣无絮。此对以絮曰襺，以缊曰袍言也。从衣合声。古洽切。七部。小戴记以为交领之字。
　　路径：段注说文□第八卷□衣部
　　标题：襌dān
　　注解：衣不重。此与重衣曰复为对。从衣单声。都寒切。十四部。
　　路径：段注说文□第八卷□衣部
　　标题：□xiānɡ（襄）
　　注解：汉令：解衣而耕谓之□。而字依韵会补。此襄字所以从衣之本义，惟见于汉令也。引伸之为除去。尔雅释言、诗墙有茨出车传皆曰：襄，除也。周书谥法云：辟地有德曰襄。凡云攘地，攘夷狄皆襄之假借字也。又引伸之为反复。大东传云：襄，反也，谓除此而复乎彼也。释言又曰：襄，驾也。此骧之假借字，凡云襄上也。襄举也皆同。又马注皋陶谟曰：襄，因也。谥法因事有功曰襄。此又攘之假借字。有因而盗曰攘，故凡因皆曰攘也。今人用襄为辅佐之义，古义未尝有此。从衣□声。息良切。十部。□，古文襄。不能得其会意形声所在。〖注〗□，古文。
　　路径：段注说文□第八卷□衣部
　　标题：被bèi
　　注解：□衣，长一身有半。论语乡党篇曰：必有寝衣，长一身有半。孔安国曰：今被也。郑注曰：今小卧被是也。引伸为横被四表之被。从衣皮声。皮义切。古音在十七部。
　　路径：段注说文□第八卷□衣部
　　标题：衾qīn
　　注解：大被。释名曰：衾，广也，其下广大如广受人也。□衣为小被。则衾是大被。从衣今声。去音切。七部。
　　路径：段注说文□第八卷□衣部
　　标题：襐xiànɡ
　　注解：襐饰也。各本作饰也。夺襐，今补。此三字为句。如偓佺，离黄之类，浅人泛谓为复字可□而□之耳。巾部饰字下云：襐饰也。亦三字为句。广韵曰：襐，未筓冠者之首饰也。从衣象声。徐两切。十部。
　　路径：段注说文□第八卷□衣部
　　标题：衵yì
　　注解：日日所常衣。衵服见宣九年左传。从衣从日，日亦声。人质切。十二部。
　　路径：段注说文□第八卷□衣部
　　标题：亵xiè
　　注解：私服。私亵叠韵。论语曰：红紫不以为亵服，引伸为凡昵狎之偁。假借为媟字。从衣埶声。私列切。十五部。《诗》曰：“是亵绊也。”庸风君子偕老文。今诗亵作绁。按毛传云：是当暑袢延之服，当暑二字释亵也。
　　路径：段注说文□第八卷□衣部
　　标题：衷zhōnɡ
　　注解：里亵衣。亵衣有在外者，衷则在内者也。引伸为折衷，假借为中字。从衣中声。陟弓切。九部。《春秋传》曰：“皆衷其衵服。”宣九年左传文。
　　路径：段注说文□第八卷□衣部
　　标题：袾zhū
　　注解：好佳也。好下夺也字。好者，美也。佳者，善也。广韵曰：朱衣也。按广韵葢用说文古本，故其字从朱衣，所引诗则假袾为姝也。从衣朱声。昌朱切。古音在四部。《诗》曰：“静女其袾。”邶风静女文，今诗袾作姝。女部引诗作□。
　　路径：段注说文□第八卷□衣部
　　标题：袓jù
　　注解：事好也。事好犹言学好也。黹部引诗衣裳□□。方言曰：珇，好也。珇，美也。然则袓与□珇，音义略同。从衣且声。才与切。五部。
　　路径：段注说文□第八卷□衣部
　　标题：裨bì
　　注解：接也。此也字依玉篇补。手部曰：接，交也。益也。会部曰：朇，益也。土部曰：埤，增也。皆字异而义同。觐礼：侯氏裨□。注曰：裨，□者，衣裨衣而冠□也，裨之为言埤也。天子六服，大裘为上，其余为裨，按本谓衣也。引伸为凡埤益之偁。从衣卑声。府移切。十六部。
　　路径：段注说文□第八卷□衣部
　　标题：袢fán
　　注解：衣无色也。衣字依玉篇补。日部曰：暜，日无色也。袢读若暜则音义皆同。女部曰：姅，妇人污也。义亦相近。从衣半声。博幔切。十四部。一曰此二字衍文。《诗》曰：“是绁袢也。”庸风君子偕老文，绁当同亵篆下作亵。毛传曰：言是当暑袢延之服也。袢延叠韵，如方言之襎裷。汉时有此语，揩摩之意。外展衣，中用绉絺为衣，可以揩摩汗泽，故曰亵袢。亵袢专谓绉絺也。暑天近汗之衣必无色，故知一曰为衍文矣。读若暜。毛诗以展袢颜媛为韵，则知袢当依释文符袁反。延读如字，普音于双声得之。许读如此。
　　路径：段注说文□第八卷□衣部
　　标题：杂zá
　　注解：五采相合也。与□字义略同。所谓五采彰施于五色作服也。引伸为凡参错之偁。亦借为聚集字。诗言杂佩，谓集玉与石为佩也。汉书凡言杂治之，犹今云会审也。从衣集声。此篆葢本从衣雧。故篆者以木移左衣下作杂*。久之改雥为隹，而仍作杂也。组合切。七部。〖注〗杂*字从雥作。又□。
　　路径：段注说文□第八卷□衣部
　　标题：褽
　　注解：衽也。此衽当训衽席。左传，归国子之元，寘之新箧。褽之以玄纁，加组□焉。杜曰：褽，荐也。与许云衽也义同。从衣熨声。声字今补。于胃切。十五部。
　　路径：段注说文□第八卷□衣部
　　标题：裕yù
　　注解：衣物饶也。引伸为凡寛足之偁。方言：裕，道也。东齐曰裕。从衣谷声。羊孺切。古音在三部。亦作衮。《易》曰：“有孚，裕无咎。”晋初六爻辞：今经有作网。虞翻、王弼同。则未知许所据孟易独异与，抑字讹与。
　　路径：段注说文□第八卷□衣部
　　标题：襞bì
