<!-- { "loadSidebar": true } -->
　　注解：中也。广韵曰：营田。玉篇曰：作田。今义非古义也。许攴部自有畋字，不必用佃为之。许所说者，相传古义。从人田声。堂练切。十二部。《春秋传》曰：“乘中佃。”中佃，二字今补。一辕车也。左传哀公十七年：浑良夫乘衷甸两牡。杜曰：衷甸，一辕卿车。许所据作中佃，引传而释之者。孔颖逹曰：甸，乗也。四丘为甸，出车一乗，故以甸为名。葢四马上乗，二马为中乗。容许意同孔。一曰：一辕两牡。则一辕在两牡之中，是亦中也，故絫言之曰中佃。
　　路径：段注说文□第八卷□人部
　　标题：□cǐ
　　注解：小皃。小雅正月曰：佌佌彼有屋。传曰：佌佌，小也。许所据作□，或作□。从人囟声。斯氏切。十六部。按细字亦囟声。葢取双声。《诗》曰：“□□彼有屋。”
　　路径：段注说文□第八卷□人部
　　标题：侊ɡuānɡ
　　注解：小皃。小当作大，字之误也。凡光声之字多训光大，无训小者。越语：句践曰：谚有之曰：觥饭不及壷飱。韦云：觥，大也。大饭谓盛馔。盛馔未具，不能以虚待之，不及壷飱之救饥疾也。言己欲灭吴，取快意得之而已，不能待有余力。韩诗云：觥，廓也。许所据国语作侊。侊与觥音义同。广韵十一唐曰：侊，盛皃。用韦注。十二庚曰：侊，小皃。用说文。葢说文之讹久矣。从人光声。古横切。古音读如光。十部。《春秋国语》曰：“侊饭不及壷湌。”壷湌，各本作一食。一由壷壹递讹，食夺偏旁。今依玉篇、广韵所引说文正。湌者，食部或餐字也，集韵正作餐。壷湌犹左传赵衰之壷飱。史记：操一豚蹄，酒一壷，皆谓薄少。古壷有大小，此非大一石之壷也。○又按许所据竟作一食未可知，似不必改。
　　路径：段注说文□第八卷□人部
　　标题：佻tiāo
　　注解：愉也。古本皆作愉，汲古阁作偷，误也。心部曰：愉，薄也。小雅鹿鸣曰：视民不恌。许所据作佻，是。毛传曰：恌，愉也。按释言：佻，偷也。偷者愉之俗字。今人曰偷薄，曰偷盗皆从人作偷，他侯切。而愉字训为愉悦，羊朱切。此今义今音今形，非古义古音古形也。古无从人之偷。愉训薄，音他侯切。愉愉者，和气之薄发于色也。盗者，浇薄之至也。偷盗字古只作愉也。凡古字之末流□析，类如是矣。周礼曰：以俗敎安，则民不愉。注曰：愉谓朝不谋夕。服注左传视民不佻云：示民不愉薄。唐风：他人是愉。传曰：愉，乐也。笺云：愉读曰偷，犹取也。此同字而各举一义释之。愉读曰偷，如注周礼主以利得民云读如上思利民之利耳。然可见汉末已有从人之偷，许不之取。从人兆声。土雕切。二部。按佻训苟且，苟且者必轻，故离骚注曰：佻，轻也。方言曰：佻，疾也。左传：楚师轻窕。窕正佻之假借字。《诗》曰：“视民不佻。”
　　路径：段注说文□第八卷□人部
　　标题：僻pì
　　注解：辟也。辟，大徐本作避，非是。辟者，法也。引伸为辟人之辟。辟人而人避之亦曰辟。若周礼阍人：凡外内命妇出入，则为之辟。孟子：行辟人可也。曲礼：若主人拜，则客还辟辟拜。郊特牲：有由辟焉。包咸论语注：躩盘辟皃也。投壷：主人盘旋曰辟，宾盘旋曰辟。大射仪：宾辟。注曰：辟，逡遁不敢当盛。他书辟人、辟邪、辟尘之类，语意大略相似。自屏之者言，则阍人、离娄篇、郊特牲是也。自退者言，则曲礼、投壷、论语注所云是也。舟部般，辟也。卽旋辟，盘辟之谓。辟之言边也，屏于一边也。僻之本义如是。广韵曰：误也，邪僻也。此引伸之义。今义行而古义废矣。诗曰：民之多僻。从人辟声。普撃切。十六部。《诗》曰：“宛如左僻。”魏风葛屦文。此引诗证僻之本义也。今诗作辟者，俗人不解，易字而音避。一曰从旁牵也。此义稍别异。
　　路径：段注说文□第八卷□人部
　　标题：伭xián
　　注解：很也。心部曰：□，急也。义略同。从人，□省声。胡田切。十二部。
　　路径：段注说文□第八卷□人部
　　标题：伎jì
　　注解：与也。舁部曰：与者，党与也。此伎之本义也。广韵曰：侣也。不违本义。俗用为技巧之技。○小弁：鹿斯之奔，维足伎伎。传云：伎伎，舒皃。按此伎伎葢与徥徥音义皆同。从人支声。渠绮切。十六部。《诗》曰：“□人伎忒。”大雅瞻卬文。今诗伎作忮。传曰：忮，害也。许所据作伎。葢毛诗假伎为忮，故传与雄雉同。毛说其假借，许说其本义也。今诗则学者所窜易也。
　　路径：段注说文□第八卷□人部
　　标题：侈chǐ
　　注解：掩胁也。掩者，掩葢其上。胁者，胁制其旁。凡自多以陵人曰侈，此侈之本义也。吴语：□沟而□我。其字则□也，其义则掩胁也。从人多声。尺氏切。古音在十七部。一曰奢泰也。泰字依韵会本补。奢者，张也。泰者，滑也。凡传云汰侈者卽许书之泰字。小雅曰：侈兮哆兮。此与上义别。今上义废而此义独行矣。三礼皆假移为侈。〖注〗□，古文。
　　路径：段注说文□第八卷□人部
　　标题：佁ǎi
　　注解：痴皃。大人赋：沛艾赳螑仡以佁儗兮。张揖曰：佁儗，不前也。此痴意也。吕氏春秋：出舆入辇，命曰佁蹷之机。高诱曰：佁，至也。此别一义也。从人台声，读若騃。夷在切。一部。
　　路径：段注说文□第八卷□人部
　　标题：□sāo
　　注解：□，此复举字之未□者。骄也。马高六尺为骄。借为倨傲之偁。从人蚤声。稣遭切。古音在三部。
　　路径：段注说文□第八卷□人部
　　标题：伪wěi
　　注解：诈也。诈者，欺也。释诂曰：诈，伪也。按经传多假为为伪，如诗：人之为言。卽伪言。月令：作为淫巧。今月令云诈伪淫巧。古文尙书南伪，史记作南为，左传为读伪者不一。葢字涉于作为则曰伪。徐锴曰：伪者，人为之，非天眞也。故人为为伪是也。荀卿曰：桀纣，性也。尧舜，伪也。从之性恶，其善者伪也。不可学、不可事而在人者谓之性，可学而能、可事而成之在人者谓之伪。又曰：生之所以然者谓之性，心虑而能为之动谓之伪。虑积焉，能习焉而后成谓之伪。荀卿之意谓尧舜不能无待于人为耳。玉裁昔为谢侍郞墉作荀卿补注，曾言之。从人为声。危睡切。古音在十七部。
　　路径：段注说文□第八卷□人部
　　标题：伿yì
　　注解：惰也。惰者，不敬也。医经解□之□当作此字。从人只声。以豉切。十六部。
　　路径：段注说文□第八卷□人部
　　标题：佝kòu
　　注解：佝瞀也。各本作务也二字，小徐作覆也，皆误。今正。佝瞀也三字为句，佝音寇，瞀音茂，叠韵字。二字多有或体，子部□下作□瞀，荀卿儒效作沟瞀，汉五行志作区霿，又作傋霿，楚辞九辨作怐愗，玉篇引作佝愗，应劭注汉书作瞉霿，郭景纯注山海经作谷瞀。其音同，其义皆谓愚蒙也。山海经注谷字葢有误。从人句声。若□切。四部。
　　路径：段注说文□第八卷□人部
　　标题：僄piào
　　注解：轻也。方言曰：□，僄，轻也。楚凡相轻薄或谓之□，或谓之僄也。班固赋曰：虽轻迅与僄狡。按古或假剽为之。僄亦作嫖，霍嫖姚是也。从人票声。匹妙切。二部。
　　路径：段注说文□第八卷□人部
　　标题：倡chānɡ
　　注解：乐也。汉有黄门名倡，常从倡，秦倡，皆郑声也。东方朔传：有幸倡郭舍人。则倡卽俳也。经传皆用为唱字。周礼乐师：凡军大献，教恺歌遂倡之。故书倡为昌。郑司农云：乐师，主倡也。昌当为倡。按当云昌当为唱。从人昌声。尺亮切。十部。按当尺良切。
　　路径：段注说文□第八卷□人部
　　标题：俳pái
　　注解：戏也。以其戏言之谓之俳，以其音乐言之谓之倡，亦谓之优，其实一物也。从人非声。步皆切。十五部。
　　路径：段注说文□第八卷□人部
　　标题：僐shàn
　　注解：作姿也。广雅曰：僐，态也。从人譱声。常演切。十四部。□作僐。
　　路径：段注说文□第八卷□人部
　　标题：儳chán
　　注解：儳互，不齐也。今人作搀和字当用此。周语：戎翟□没轻儳。注云：儳，进退上下无列也。曲礼曰：长者不及，毋儳言：注云：儳犹暂也。左传：声盛致志，□儳可也。注云：儳岩未整陈。皆不齐之意。表记：儳焉如不终日。亦同。从人毚声。士咸切。八部。广韵入去声。
　　路径：段注说文□第八卷□人部
　　标题：佚yì
　　注解：佚民也。三字句。论语微子篇：逸民，伯夷、叔齐、虞仲、夷逸、朱张、桺下惠、少连。按许作佚民，正字也。作逸民者假借字。佚从人，故为佚民字也。孟子曰：遗佚而不怨。又以为劳逸字，如以佚道使民是也。古失佚逸泆字多通用，石经今文尙书毋逸字作劮。则许所不取，广雅录之。从人失声。夷质切。十二部。一曰佚，忽也。心部曰：忽，忘也。按忘之言亡也。
　　路径：段注说文□第八卷□人部
　　标题：俄é
　　注解：顷也。各本作行顷，乃妄加行耳。今正。玉篇曰：俄顷，须臾也。广韵曰：俄顷，速也。此今义也。寻今义之所由，以俄顷皆偏侧之意，小有偏侧，为时几何，故因谓倏忽为俄顷。许说其本义，以晐今义，凡读书当心知其意矣。匕部曰：顷，头不正也。小雅宾之初筵笺云：俄倾皃。广雅：俄，衺也。皆本义也。若公羊传曰：俄而可以为其有矣。何云：俄者，谓须臾之闲，制得之顷也。此今义也。有假蛾为俄者，如汉书：始为少使，蛾而大幸。如淳曰：蛾，无几之顷也。单言之或曰俄，或曰顷，絫言之曰俄顷。从人我声。五何切。十七部。《诗》曰：“仄弁之俄。”郑云：俄，倾皃。古顷倾通用，皆谓仄也。今诗仄弁作侧弁。
　　路径：段注说文□第八卷□人部
　　标题：□yáo
　　注解：喜也。喜下曰：乐也。王风：君子陶陶。传曰：陶陶，和乐皃也。陶陶卽□之假借也。凡言遥遥、□□皆叠字，则知可作□矣。释诂曰：繇，喜也。繇亦卽□。郭注以檀弓咏斯犹释繇，殊误。郑云：犹当为摇。谓身动摇也。从人□声。余招切。二部。凡傜役字卽此字之□变。自关□西，物大小不同谓之□。此方言殊语也。方言曰：陂，傜，衺也。陈楚荆扬曰陂，自山而西凡物细大不纯者谓之傜。郭注言俄傜也。
　　路径：段注说文□第八卷□人部
　　标题：□jué
