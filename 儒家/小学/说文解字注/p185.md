<!-- { "loadSidebar": true } -->
　　注解：□识也。亦三字一句。各本作帜也二字，今正。通俗文曰：幑号曰幖，私记曰帜。周礼肆师：表齍盛告絜。郑注：故书表为剽。剽表皆谓幑识也。按剽表皆叚借字，幖其本字也。凡物之幖识亦曰幑识。今字多作标牓，标行而幖废矣。从巾□声。方招切。二部。
　　路径：段注说文□第七卷□巾部
　　□yuān
　　注解：幡也。幡者，下文云书儿抵觚布也，与上文□下云幡帜回别。许书□部旛下曰：旛，胡也，谓旗幅之下垂者，与幡各义。自俗书从便，旗旛字皆作幡。冣目曰：鸟虫书所以书旛信也。今本亦改为幡信，而此部□之幡识，鲜知其当作旛矣。□与幑幖伍，旌旗类也。□与幡同物，拭觚布也。广韵翻字下云：翻□，乱取。此今义，非许义。从巾夗声。于袁切。十四部。
　　路径：段注说文□第七卷□巾部
　　幡fānp360上
　　注解：书儿拭觚布也。拭本作饰，浅人所改也。饰拭正俗字。许书有饰无拭。颜师古曰：觚者学书之牍，或以记事，削木为之，其形或六面，或八面，皆可书。觚者，棱也，以有棱角，故谓之觚，卽孔子所叹也。按觚以学书或记事，若今书童及贸易人所用粉版，旣书，可拭去□书。杨雄赍油素四尺，亦谓素之可拭者也。拭觚之布谓之幡，亦谓之□，反□可用之意。从巾番声。甫烦切。十四部。
　　路径：段注说文□第七卷□巾部
　　□là
　　注解：刜也。刜当作拂，字之误也。刀部曰：刜，击也。手部曰。拂，过击也。过击者所过而击箸。与拭之义近。上下文皆言拭，可证必当作拂矣。玉篇注作拂也，广韵注作拂箸。从巾剌声。卢达切。十五部。
　　路径：段注说文□第七卷□巾部
　　□jiān
　　注解：拭也。其义少见。字林：幖□记。则音义同签。从巾韱声。精廉切。七部。
　　路径：段注说文□第七卷□巾部
　　饰shì
　　注解：□也。又部曰：□，饰也。二篆为转注，饰拭古今字。许有饰无拭，凡说解中拭字皆浅人改饰为之。而彡下云：毛饰画文也。聿下云：聿饰也。皆卽拭字，浅人不解而不之改。若□下云：饰也。则五经文字所据尚不误。周礼司尊彝注云：涚酌者，捝饰勺而酌也。释文作饰，今本作拭，实无二义。凡物去其尘垢卽所以增其光采，故□者饰之本义。而凡踵事增华皆谓之饰，则其引伸之义也，若席下云纯饰，□下云弁饰，缛下云緐采饰是也。凡许书之义例，依此求之，无不可得者。聘礼拭圭字今作拭，葢古经必作饰。郑云：拭，淸也。此必经文作饰而以淸训之，倘经本作拭又何用此注乎。释诂云：试，淸也。尔雅少古字，故往往与经典不合，古本当不作拭耳。管子轻重曰：桓公使八使者式璧而聘之。式者饰之叚借。从巾从人，拭物者巾也，用巾者人也。从□声，读若式。赏只切。按广韵赏职切，与唐韵异。一部。饰篆各本皆在幠后帏前，此不知许因上文四篆言饰故□承以饰篆，而误移其次也。一曰襐饰。此别一义。衣部襐下曰：襐，饰也。急就篇曰：襐饰刻画无等双。汉平帝后传曰：令孙建世子襐饰，将医往问疾。颜注，襐饰，盛饰也。一曰首饰，在两耳后后，刻镂而为之。广韵曰：襐，未笄冠者之首饰也。玉篇曰：首饰也。
　　路径：段注说文□第七卷□巾部
　　幝chǎnp360下
　　注解：车敝皃。敝各讹作弊，今正。皃，释文引作也。小雅杕杜曰：檀车幝幝。传曰：檀车，役车也。幝幝，敝貌。释文曰：幝韩诗作□。纟部曰：□，偏缓也。○按古本当是巾敝皃，故从巾。诗以为车敝字则其引伸之义也。释文引说文：巾敝也。从巾单。今本释文乃巾讹车，殊失陆意。从巾单声。昌善切。十四部。《诗》曰：“檀车幝幝。”
　　路径：段注说文□第七卷□巾部
　　□ménɡ
　　注解：葢衣也。□葢物之衣也。法言：震风凌雨，然后知夏屋之为帡幪也。幪卽□之俗。尚书大传：下□墨□。方言：□，巾也。与许义稍异。大雅：麻麦幪幪。传曰：幪幪然茂盛也。按此亦引伸之义，谓徧□于地也。从巾冡声。莫红切。九部。
　　路径：段注说文□第七卷□巾部
　　幭miè
　　注解：葢幭也。幭之言幎也。大雅浅幭传曰：浅，虎皮浅毛也。幭，□式也。按幭之本义不专为□轼，而□轼其一端也。司马彪、徐广曰：乘舆车文虎伏轼，龙首衡轭。文虎伏轼卽经之浅幭，龙首衡轭卽经之金厄也。说详诗经小学。曲礼素簚注：簚，覆笭也。释文：簚，本又作幭。幭者正字，簚者叚借字也。篇、韵皆以帊幞释幭。今义也。从巾蔑声。莫结切。十五部。一曰襌被。别一义。被，□衣也。
　　路径：段注说文□第七卷□巾部
　　幠hū
　　注解：覆也。丧大记：幠用敛衾。释诂：幠，大也。幠，有也。皆□义之引伸也。投壸曰：无幠敖。注曰：幠敖皆慢也，又其引伸也。斯干以芋为幠。从巾□声。荒鸟切。五部。
　　路径：段注说文□第七卷□巾部
　　帏wéi
　　注解：囊也。离骚：苏粪壤以充帏。王逸曰：帏谓之幐。□，香囊也。按凡囊皆曰帏，曰幐，王依文为说则谓之香囊耳。或曰尔雅妇人之袆亦作帏，是许所云帏也，今按此与尔雅之袆无涉。释器曰：妇人之袆谓之缡。缡，緌也。郭云：卽今之香缨，女子旣嫁之所著，示系属于人。义见礼记。考士昏礼注曰：妇人十五许嫁，笄而礼之，因着缨，明有系也，葢以五采为之，其制未闻。内则：妇事舅姑衿缨。注曰：妇人有缨，示系属也。诗：亲结其缡。毛云：缡，妇人之袆也，母戒女施衿结帨。孙炎释尔雅妇人之袆云：帨巾也。礼之缨必以采绳。诗、尔雅之袆缡乃帨巾，其不相涉明甚，景纯注非。许以囊释帏，亦断非释器及毛诗之袆也。从巾韦声。许归切。十五部。
　　路径：段注说文□第七卷□巾部
　　帣juàn
　　注解：囊也。集韵曰：囊有底曰帣。或借为絭字。史记：淳于髡帣鞴鞠□。帣鞴谓以鞴约袖。纟部曰：絭，纕臂绳也。今盐官三斛为一帣。举汉时语证之。掊字下曰：今盐官入水取盐为掊。皆汉时盐法中语。从巾□声。居倦切。十四部。
　　路径：段注说文□第七卷□巾部
　　帚zhǒup361上
　　注解：所□粪也。所□二字浅人删之，今补。粪当作□。土部曰：□，埽除也。不言埽言□者，□亦埽也。曲礼言粪。少仪曰：泛埽曰埽，埽席前曰拚。拚卽□之叚借字。□与埽对文则二，散文则一。帚亦谓之鬣。从又持巾埽冂内。冂旧作冖，非。今按当作郊冂字，音扃，介也。凡埽除以洁淸介内。持巾者，妇之事，昉于拂拭，因巾可拭物，乃用□芀黍□为帚拂地矣。合三字会意。支手切。三部。古者少康初作箕帚秫酒。太平御览云：世本曰：少康作箕帚。又云：世本曰：仪狄始作酒醪，变五味。少康作秫酒。按许酒下亦曰：古者仪狄作酒醪，杜康作秫酒。少康，杜康也，葬长垣。嫌少康卽夏少康，故释之。文□注引王着与王着与杜康絶交书曰：康字仲宁，或云黄帝时宰人，号酒泉太守。按此葢以文为戏之言，未可为典要。
　　路径：段注说文□第七卷□巾部
　　席xí
　　注解：藉也。此以叠韵为训。户护、门闻之例也。藉本祭藉，引伸为凡藉之偁。竹部曰：竹席曰筵。实通偁耳。《礼》：谓周官经。天子、诸矦席有黼绣纯饰。此约周礼司几筵之文。莞筵纷纯，次席黼纯。郑司农云：纷读为和粉之粉。谓白绣也。纯，缘也。后郑云：斧谓之黼，其绣白黑采。从巾，其方幅如巾也。庶省声。此形声，非会意。祥易切。古音在五部。□，古文席，从石省。下象形，上从石省声。
　　路径：段注说文□第七卷□巾部
　　幐ténɡ
　　注解：囊也。离骚：苏粪壤以充帏。王注：帏谓幐。幐，香囊也。按凡囊皆曰幐。王望文为说耳。玉篇曰：两头有物谓之幐担。广韵曰：囊可□者。或借縢为之。从巾朕声。徒登切。六部。
　　路径：段注说文□第七卷□巾部
　　□fèn
　　注解：□囊盛谷，大满而裂也。□之言璺也。璺者，隙也。玉篇曰：又弓筋起。从巾奋声。方吻切。十三部。
　　路径：段注说文□第七卷□巾部
　　□zhūn
　　注解：载米□也。宁部曰：□，□也，所以盛米也。二字相转注。从巾，葢其体方。盾声，读若《易》屯卦之屯。陟伦切。十三部。
　　路径：段注说文□第七卷□巾部
　　□ɡé
　　注解：蒲席□也。甾部曰：□者，□也。杨雄以为蒲器，然则□与□一物也。从巾及声，读若蛤。古沓切。七部。
　　路径：段注说文□第七卷□巾部
　　幩fén
　　注解：马缠镳扇汗也。卫风硕人曰：朱幩儦儦。传曰：幩，饰也。人君以朱缠镳扇汗，且以为饰。儦儦，盛皃。金部曰：镳者，马衔也。以朱□缕缠马衔之上而垂之，可以因风扇汗，故谓之扇汗，亦名排沬，以其用□也，故从巾。从巾贲声。符分切。十三部。《诗》曰：“朱幩儦儦。”儦儦各本及诗经皆作镳镳，今依玉篇人部订。希冯所据诗不误，孔冲远正义已误矣。○按广雅亦曰：镳镳，盛也。则不必改。
　　路径：段注说文□第七卷□巾部
　　□néip361下
