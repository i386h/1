<!-- { "loadSidebar": true } -->
　　注解：□，此复举字之未□仅存者。左右两视。两，葢古本作□。目部曰：睽，目不相听也。□卽睽之或字耳。从人癸声。其季切。十五部。
　　路径：段注说文□第八卷□人部
　　伶línɡ
　　注解：弄也。徐锴曰：伶人者，弄臣也。毛诗寺人之令，释文曰：令，韩诗作伶，云使伶。古伶人字本作泠。泠人，乐官也。从人令声。郞丁切。十一部。益州有建伶县。地理志、郡国志益州郡皆有建伶县，今云南云志府西北有建伶废县。
　　路径：段注说文□第八卷□人部
　　俪lí
　　注解：棽俪也。林部棽下曰：木枝条棽俪也。义已见彼，故此但云棽俪也。与同部偓下云偓佺，仙人也，佺下但云偓佺也例同。按左传伉俪，杜云：俪，偶也。士冠礼、聘礼俪皮。郑云：俪犹□也。古文俪为离。月令：宿离不貣。郑云：离读为俪偶之俪。许但取枝条棽俪之训，不及其它，于从人之意未合，于全书大例未符，恐非许书之旧。从人丽声。吕支切。十六部。
　　路径：段注说文□第八卷□人部
　　
　　标题：传zhuàn
　　注解：遽也。辵部曰：遽，传也。与此为互训，此二篆之本义也。周礼行夫：掌邦国传遽。注云：传遽，若今时乗传骑驿而使者也。玉藻：士曰传遽之臣。注云：传遽，以车马给使者也。左传、国语皆曰：以传召伯宗。注皆云：传，驿也。汉有置传、驰传、乗传之不同。按传者，如今之驿马。驿必有舍，故曰传舍。又文书亦谓之传。司关注云：传如今移过所文书是也。引伸传遽之义。则凡展转引伸之偁皆曰传，而传注、流传皆是也。后儒分别为知恋、直恋、直挛三切，实一语之转。从人专声。直恋切。十四部。按广韵：传注直恋切，邮马知恋切。
　　路径：段注说文□第八卷□人部
　　标题：倌ɡuān
　　注解：小臣也。墉风定之方中曰：命彼倌人。传曰：倌人，主驾者。按许说异毛。小臣葢谓周礼小臣上士四人，大仆之佐也。一云左传所谓巾车脂舝也。从人官声。古患切。十四部。《诗》曰：“命彼倌人。”
　　路径：段注说文□第八卷□人部
　　标题：价jiè
　　注解：善也。大雅板曰：价人维藩。释诂及传曰：价，善也。笺云：价，甲也。被甲之人，谓卿士掌军事者。葢郑易价为介也。诗正义引尔雅作价。今尔雅作介善也，葢非善本。从人介声。古拜切。十六部。《诗》曰：“价人维藩。”
　　路径：段注说文□第八卷□人部
　　标题：仔zī
　　注解：克也。周颂曰：佛时仔肩，克也。笺云：仔肩，任也。按克，胜也。胜与任义似异而同。许云仔，克也。释诂云肩，克也。许云克，肩也。然则仔肩絫言之耳。从人子声。子之切。一部。
　　路径：段注说文□第八卷□人部
　　标题：□yìnɡ（）
　　注解：送也。□，今之媵字。释言曰：媵，将，送也。周易：媵口说也。虞曰：媵，送也。燕礼：大射，媵觚于宾。郑注：媵，送也。九歌曰：鱼邻邻兮媵子。王注：媵，送也。送为媵之本义，以侄娣送女乃其一端耳。公羊传曰：媵者何，诸侯娶一国，则二国往媵之，以侄娣从，是也。今义则一端行而全者废矣。从人灷声。今形从女者，由一端之义独行故也。灷，许书无此字，而送□朕皆用为声，此亦许书夺屚之一也。以证切。六部。朕送二字古音当亦在六部也。吕不韦曰：有侁氏□伊尹□女。吕氏春秋孝行览本味篇曰：汤于是请取妇为婚，有侁氏喜，以伊尹为媵送女。为送二字，乃后人所□增，许所据不如是。凡许引吕氏春秋，皆直书吕不韦曰，此与爝下是也，恶其人也。古文□为训字。训与□音部旣相距甚远，字形又不相似，如疋足、屮艹、丂亏之比。今按训当作扬，由扬讹咏，由咏复讹训，始则声误，终则字误耳。檀弓：杜蒉洗而扬觯。注云：举爵于君也。礼扬作媵。扬，举也。媵，送也。扬近得之。据此知礼经作媵，记作扬。媵为古文扬字。燕礼：媵觚于宾。注云：读或为扬。葢礼家旧读媵为扬，许亦用礼家旧读说也。若今文礼媵作腾，腾正与扬义协。
　　路径：段注说文□第八卷□人部
　　标题：俆xú
　　注解：缓也。与徐义略同。齐世家：田常执□公于俆州。索隐曰：徐广音舒，其字从人。左氏作舒。说文作□。按鲁世家作徐。从人余声。似鱼切。五部。
　　路径：段注说文□第八卷□人部
　　标题：□bìnɡ
　　注解：僻寠也。寠者无礼之居也。广韵曰：□，隐僻也，无人处。引字统云：厕也。按□与屛庰义略同。从人屛声。毗正切。十一部。
　　路径：段注说文□第八卷□人部
　　标题：伸shēn
　　注解：屈伸。屈者，无尾也，伸之反也。屈伸，谣俗共知之语，故以为训。屈亦作诎，所谓随体诘诎也。伸，古经传皆作信。周易：诎信感而利生焉。又尺蠖之诎，以求信也。又引而信之。韦昭汉书音义云：信，古伸字。谓古文假借字。许书冣目曰：近而申之，以究万原。古本申作信。又虫部：尺蠖，屈□虫也。太平御览引作曲信虫。从人□声。疑此字不古。古但作诎信，或用□为之，本无伸字。以屈伸训伸篆，亦非说解之体。宋毛晃曰：古惟□字，后加立人以别之。失人切。十二部。
　　路径：段注说文□第八卷□人部
　　标题：伹qū
　　注解：拙也。广韵作拙人，当是说文古本。拙者，不巧也。广雅曰：伹，钝也。玉篇引之。集韵、类篇皆引之，云千余切。今广雅乃讹为但度满切矣。按此字千余切，与粗同纽，卽今粗笨字也。广韵只有七余一切，玉篇七闾祥闾二切。从人且声。似鱼切。五部。
　　路径：段注说文□第八卷□人部
　　标题：□rǎn
　　注解：意膬也。意者，志也。膬者，耎易破也。意膬谓有此意而不坚。玉篇云：意急而惧。葢说说文之语也。或曰：当作膬意。○通俗文曰：痛声曰痏，警声曰□。□，于□切。从人然声。人善切。十四部。
　　路径：段注说文□第八卷□人部
　　标题：偄ruǎn
　　注解：弱也。此与懦儒二字义略同而音形异。懦儒皆需声。偄，耎声也。二声转写多淆，所当核正矣。偄从人，亦或从心。左传、谷梁传皆曰：宫之奇之为人也偄。注皆云：弱也。左传音义曰：偄本又作耎，乃乱反，又乃货反，弱也。字林：愞音乃乱反，懦音让夫反，云弱也。按左传此音义今本讹甚，□正之如此。古者耎声本在元寒部，而入歌戈部。需声本在侯部，而入虞部。分别划然。古假耎为偄。□工记：马不契耎。郑云：耎读为畏偄之偄。自唐初耎已讹需。从人从耎。此举会意包形声也。大部耎读若畏偄，二字义近音同。奴乱切。十四部。又奴货切，音之转也。○偄亦而沇切，俗作软，讹作软。王氏念孙曰：软当□之讹。
　　路径：段注说文□第八卷□人部
　　标题：倍bèi
　　注解：反也。此倍之本义。中庸：为下不倍。缁衣：信以结之，则民不倍。论语：斯远鄙倍。皆是也。引伸之为倍文之倍。大司乐注曰：倍文曰讽，不面其文而读之也。又引伸之为加倍之倍，以反者覆也，覆之则有二面，故二之曰倍。俗人□析，乃谓此专为加倍字，而倍上、倍文则皆用背，余义行而本义废矣。倍之或体作偕，见坊记、投壷、荀卿子。从人咅声。薄亥切。一部。
　　路径：段注说文□第八卷□人部
　　标题：傿yàn
　　注解：引为贾也。引犹张大之，贾者今之价字。引为价，所谓豫价也。后汉书：崔烈入钱五百万，得为司徒。及拜，灵帝顾谓亲幸曰：悔不小傿，可至千万。从人焉声。于建切。十四部。
　　路径：段注说文□第八卷□人部
　　标题：僭jiàn
　　注解：儗也。各本作假也，今依玉篇所引正。广韵亦云拟也，以僭儗二篆相联互训，知作假之非矣。以下儗上，僭之本义也。引伸之则训差，大雅不僭不贼传是也。又训不信，小雅覆谓我僭笺是也。其小雅巧言传曰：僭，数也。则谓僭卽谮之假借也。诗亦假谮为僭，如大雅桑柔，瞻卬笺是也。从人朁声。子念切。七部。
　　路径：段注说文□第八卷□人部
　　标题：儗nǐ
　　注解：僭也。以下僭上，此儗之本义，如史记说卓王孙田池射猎之乐儗于人君是也。与手部拟训度不同。曲礼：儗人必于其伦。注：儗犹比也。此引伸之义也。汉书食货志假疑为儗，又假儗为黍稷薿薿。从人疑声。依小徐本鱼己切。一部。一曰相疑。此别一义。
　　路径：段注说文□第八卷□人部
　　标题：偏piān
　　注解：颇也。颇，头偏也。引伸为凡偏之偁，故以颇释偏。二字双声。尙书：无偏无颇。絫言之也。周易翩翩，古文作偏偏。从人扁声。芳连切。十二部。
　　路径：段注说文□第八卷□人部
　　标题：伥chānɡ
　　注解：□也。□者，狾犬也。假借为人狂之偁。仲尼燕居曰：譬犹瞽之无相，伥伥乎其何之。广韵四十三映曰：朚伥，失道皃。从人长声。楮羊切。十部。一曰仆也。仆，叶抄本作什，俟考。
　　路径：段注说文□第八卷□人部
　　标题：□hōnɡ
　　注解：惛也。惛者，不憭也。释训曰：儚儚，洄洄，惛也。儚当作□。与梦梦，乱也义别。从人薨声。呼肱切。六部。
　　路径：段注说文□第八卷□人部
　　标题：俦dào
　　注解：翳也。翳者，华葢也。引伸为凡覆蔽之偁。按玉篇：俦，直流切，侣也。又大到切。翳，隐蔽也。广韵尤韵：俦，侣也，直由切。号韵：俦，隐也，徒到切。是俦有隐蔽之训，而其音与畴侣绝不同，与翿、纛音同，由其义相近也。翳义废而侣义独行矣。然自唐以前用俦侣皆作畴，绝无作俦者，葢由古者一井为畴，并畔为畴，是以释诂曰：畴，谁也。注易注国策汉书者曰：畴，类也。注国语者曰：畴，匹也。下逮六朝辞赋皆不作俦。玄应之书曰：王逸云二人为匹，四人为畴。畴亦类也。今或作俦矣。然则用俦者起唐初，以至于今。从人寿声。直由切。三部。按大徐此音失之不考。
　　路径：段注说文□第八卷□人部
　　标题：侜zhōu
　　注解：有廱蔽也。廱，今之壅字。陈风防有鹊巢曰：谁侜予美。尔雅及传曰：侜张，诳也。诳亦壅蔽之意耳。许不用毛传者，许以侜张乃尙书诪张之假借字，非侜之本义，故易之。从人舟声。张流切。三部。《诗》曰：“谁侜予美？”
　　路径：段注说文□第八卷□人部
　　标题：俴jiàn
　　注解：浅也。秦风：小戎俴收。释言、毛传皆曰：俴，浅也。从人戋声。慈衍切。十四部。
　　路径：段注说文□第八卷□人部
　　标题：佃diàn
