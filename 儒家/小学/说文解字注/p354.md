<!-- { "loadSidebar": true } -->
　　路径：段注说文□第十三卷□土部
　　标题：堫zōnɡ
　　注解：穜也。穜者，埶也。堫者，以禾穜入土也。广雅曰：□，□也。卽堫，穜字之异体也。从土□声。子红切。九部。一曰内其中。引申之义。谓以此入彼中皆得曰堫也。大□中木谓之锪，杵臼谓之舂。亦此意。
　　路径：段注说文□第十三卷□土部
　　标题：塍chénɡ
　　注解：稻田中畦埒也。集韵、类篇、宋本作稻中畦也。今本及文□注，作稻田畦也。韵会作稻中畦埒也。今合订之如此。畦，五十畞之介也。埒者，庳垣，亦所以为畍。稻田中作介画以蓄水，取义于此。谓之塍必言稻中者，禾黍不必为此，惟稻必蓄水以养之。周礼稻人：以遂均水，以列舍水。郑曰：遂，田首受水小沟也。列，田之畦埒也。开遂舍水于列中，按列读如遮洌之迾，非人所行之畛陌也。许、郑说正同。今四川谓之田绳子，江浙谓之田緪，緪亦绳也。西都赋：沟塍刻镂。从土□声。食陵切。六部。
　　路径：段注说文□第十三卷□土部
　　标题：坺bá
　　注解：坺土也。坺字各本无。今补。厽下曰：絫坺土为墙壁。凡初出于田为坺土，稍治之乃为凷。一臿土谓之坺。一下各本有日字。今依玄应书卷二十，广韵十三末正。木部曰：□，臿也。锹臿详见木金二部。一臿所起之土谓之坺，今人云坺头是也。耒部曰：耕广五寸为伐。二伐为耦。与考工记二耜为耦，一耦之伐广尺深尺谓之畎，稍不同。郑云：畎土曰伐，伐卽坺。依考工记二耜之土为伐，许云一枱之土为伐，卽此云一臿土谓之坺也。惟臿与枱不同物耳。从土犮声。本在尘皃下，今移此。蒲拨切。十五部。《诗》曰：“武王载坺。”商颂长发文，今诗作旆。传曰：旆，旗也。按毛诗当本作坺。传曰：坺，旗也。训坺为旗者，谓坺卽旆之同音叚借也。此如小宛训题为视，谓题卽视之叚借。斯干训革为翼，谓革为□之叚借。若此之类不可枚数。浅学者少见多怪。乃改坺为旆，以合旗训，葢亦久矣。许之引此诗则偁经说叚借之例。如引无有作□，说□卽好。引朕垐谗说，说堲卽疾。一曰尘皃。坺之言蓬勃也。
　　路径：段注说文□第十三卷□土部
　　标题：坄yì
　　注解：匋灶窗也。匋各本作陶。今正。缶部曰：匋者，瓦器灶也。穴部曰：窗者，通空也。烧瓦器之灶上必通孔，谓之坄者，其火荧然而出也。士丧礼：为垼于西墙下。东乡，注云：垼，块灶。旣夕记云：垼用块。注云“块，堛也。葢士丧之灶，土凷为之。以煮沐浴者之潘水，不似人家厨灶，必令适为之，且仅通孔可煮而已，故谓之坄，不谓之灶也。坄，礼经作垼。古文礼作役。从土，役省声。营只切。十六部。
　　路径：段注说文□第十三卷□土部
　　标题：基jī
　　注解：墙始也。□部曰：址者，基也。此蒙基而释之。墙始者，本义也。引申之为凡始之偁。释诂、周语、毛诗传皆曰：基，始也。礼经古文借基为期年字。从土其声。居之切。一部。
　　路径：段注说文□第十三卷□土部
　　标题：垣yuán
　　注解：墙也。此云垣者，墙也。浑言之。墙下曰：垣蔽也。析言之。垣蔽者，墙又为垣之蔽也。垣自其大言之，墙自其高言之。从土□声。雨元切。十四部。□，籒文垣，从□。
　　路径：段注说文□第十三卷□土部
　　标题：圪yì
　　注解：墙高皃也。大雅皇矣曰：崇墉言言。传曰：言言，高大也。又曰：崇墉仡仡。传曰：仡仡犹言言也。依说文本作圪圪。《诗》曰：“崇墉□□。”从土气声。鱼迄切。十五部。
　　路径：段注说文□第十三卷□土部
　　标题：堵dǔ
　　注解：垣也。儒行曰：儒有一畞之宫，环堵之室。注云：宫谓墙垣也。堵，面一堵也。面一堵者，谓面各一堵也。依郑说堵与垣别。大氐散文则通，对文则别也。五版为堵。诗毛传曰：一丈为板，五板为堵。此五经异义所谓古周礼，古春秋说也。异义今戴礼及韩诗说：八尺为板，五板为堵，五堵为雉。板广二尺。积高五板为一丈。五堵为雉，雉长二十丈。何休注公羊取韩诗说，古周礼及古春秋左氏传说：一丈为板，板广二尺，五板为堵。一堵之墙长丈，高丈。三堵为雉，一雉之墙长三丈，高一丈。以度长者用其长，以度高者用其高也。诸说不同。郑辨之云：左氏传，郑庄公弟段居京城。祭仲曰：都城过百雉，国之害也。先王之制，大都不过三国之一，中五之一，小九之一。今京不度，非制也。古之雉制，书传各不得其详。今以左氏说郑伯之城方五里，积千五，百步也。大都三国之一，则五百步也。五百步为百雉，则知雉五步。五步于度长三丈，则雉长三丈也。雉之度于是定可知矣。玉裁按郑驳异义，取古周礼、春秋说。一丈为板。计之适合，未尝自立说六尺为板也。迨笺诗则主用古说：参以公羊传五板而堵，五堵而雉，而定为板长六尺。郑意公羊五板而堵者，高一丈也。五堵而雉者，广三丈也。何注公羊取韩诗说：八尺为板，五板而堵为四十尺，五堵而雉为二百尺。说各乖异。似古周礼、春秋、毛诗说为善，高一丈，广三丈为雉。不必板定六尺也。许君异义未详其于古今孰从，此云五板为堵，古今说所同也。葢言板广二尺。五板积高一丈为堵而已。其长几尺为板，几堵为雉，皆于古今说未敢定。从土者声。当古切。五部。□，籒文从□。
　　路径：段注说文□第十三卷□土部
　　标题：壁bì
　　注解：垣也。释名：壁，辟也，辟御风寒也。按壁自其直立言之。从土辟声。比激切。十六部。
　　路径：段注说文□第十三卷□土部
　　标题：□liáo
　　注解：□垣也。□各本作周。今正。□，帀也。周，密也。义异。□垣谓垣之围帀者也。西都赋曰：缭以周墙四百余里。西京赋曰：缭亘绵联。薛注：缭亘犹绕了也。按魏都赋亦曰：缭亘开囿。今本皆讹作缭垣，非也。缭亘双声字。从土尞声。力沼切。二部。玉篇平去二声。
　　路径：段注说文□第十三卷□土部
　　标题：堨yè
　　注解：壁闲隙也。隙者，壁际也。壁际者，壁之衅也。亦曰：堨，此古义也。今义堰也。读同壅遏，后人所用俗字也。从土曷声，读若谒。此古音也。十五部。大徐鱼列切。广韵乌曷切。
　　路径：段注说文□第十三卷□土部
　　标题：埒liè
　　注解：庳垣也。庳者，中伏舍也。引申之为卑也。按广韵引孟康云：等庳垣也。似孟氏所据为长。等者，齐等也。卑垣延长而齐等若一，是之谓埒。引申之为涯际之偁，如淮南道有形埒是也。为回环之偁，如尔雅水潦所还埒丘，又马埒是也。又为相等之偁，如史记富埒天子之类是也。孟康语葢出汉书音义，今□依以补等字。从土寽声。力辍切。十五部。
　　路径：段注说文□第十三卷□土部
　　标题：堪kān
　　注解：地突也。突者，犬从穴中暂出也。因以为坳突之偁。俗乃制凹凸字。地之突出者曰堪。淮南书曰：堪舆行雄以起雌。许注曰：堪，天道。舆，地道也。见文□注、甘泉赋，属堪舆以壁垒。张晏曰：堪舆，天地緫名也。按张说未安，堪言地高处无不胜任也，所谓雄也。舆言地下处无不居纳也，所谓雌也。引申之，凡胜任皆曰堪。古叚戡、□为之。从土甚声。口含切。古音在七部。〖注〗□字原从今从戈作。
　　路径：段注说文□第十三卷□土部
　　标题：□kū
　　注解：突也。突为犬从穴中暂出。因谓穴中可居曰突，亦曰堀，俗字作窟，古书中堀字多讹掘。如秦国策，穷巷堀门。齐策：堀穴穷巷，今皆讹掘。邹阳书：伏死堀穴，尚不误也。曹风：蜉蝣□穴，此葢自来古本如是。毛云：堀阅，容阅也。笺云：堀地解阅，谓其始生时也。唐以后本尽改为掘字，遂谓许所据为异本矣。陆机云：蜉蝣阴雨时，从地中出。郭朴云：生粪土中，然则未尝掘地也。堀阅、容阅皆联绵字也。笺则云堀于地中解阅而出矣。风赋：堀堁扬尘，谓突起之堁。从土□声。各本篆作堀。解作□省声。而别有□篆缀于部末。解云：兔□也。从土，□声。此化一字为二字，兔堀非有异义也。篆从□，隶省作屈。此其常也。岂有篆文一省一不省分别其义者，今正此篆之形。而删彼篆。苦骨切。十五部。《诗》曰：“蜉蝣□阅。”曹风蜉蝣文，堀阅，容阅也。容阅如孟子之容悦。
　　路径：段注说文□第十三卷□土部
　　标题：堂tánɡ
　　注解：殿也。殿者，击声也。叚借为宫殿字者。释宫室曰：殿，有殿鄂也。殿鄂卽礼记注之沂鄂。沂，说文作垠，作圻。释名释形体亦曰：臀，殿也，高厚有殿鄂也。古音□声，斤声，□声互通，合音作几，作畿。是以礼记雕几谓有沂鄂。堂之所以偁殿者，正谓前有陛四缘皆高起。沂鄂□然，故名之殿。许以殿释堂者，以今释古也。古曰堂，汉以后曰殿。古上下皆偁堂，汉上下皆偁殿。至唐以后，人臣无有偁殿者矣。初学记谓殿之名，起于始皇纪曰作前殿。叶大庆考古质疑，博引说苑诸书以证古有殿名，要其所引皆汉人所作书也。卽六韬亦岂眞周人书哉。从土尚声。徒郞切。十部。坣，古文堂如此。葢从尚省。□，籒文堂，从尚，京省声。从尚不省。则异乎古文。邑部□，地名。从籒文堂也。篆文以为从尚，则声在其中。故省其京省。
　　路径：段注说文□第十三卷□土部
　　标题：垜duǒ
