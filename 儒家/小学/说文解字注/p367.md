<!-- { "loadSidebar": true } -->
　　注解：兵车也。从金巴声。伯加切。古音在五部。司马灋曰：“晨夜内钯车。”今司马法无此文。方言：箭广长而薄镰谓之錍，或谓之钯。一曰□也。别一义。此依韵会本。
　　路径：段注说文□第十四卷□金部
　　标题：镯zhuó
　　注解：钲也。周礼□人：以金镯节□。郑注：镯，钲也。形如小钟，车行鸣之以为□节。大郑云：读如浊其源之浊。从金蜀声。直角切。三部。军灋：司马执镯。周礼作公司马执镯。杜子春云：公司马谓五人为伍，伍之司马也。
　　路径：段注说文□第十四卷□金部
　　标题：铃línɡ
　　注解：令丁也。令平声。令丁叠韵字。晋语十一注：丁宁，令丁。谓钲也。吴语十九：丁宁，令丁。谓钲也。今国语皆夺令丁字，而存于旧音补音。广韵曰：铃似钟而小。然则镯铃一物也。古谓之丁宁，汉谓之令丁。在旗上者亦曰铃。从金令声。郞丁切。古音在十二部。
　　路径：段注说文□第十四卷□金部
　　标题：钲zhēnɡ
　　注解：铙也。佀铃，柄中。上下通。镯、铃、钲、铙四者相似而有不同。钲似铃而异于铃者，镯铃似钟有柄，为之舌以有声。钲则无舌。柄中者，柄半在上半在下，稍稍宽其孔为之抵拒，执柄摇之，使与体相击为声。□人：以金铙止□。注曰：铙如铃，无舌有柄，执而鸣之，以止击□。按铙卽钲。郑说铙形与许说钲形合。诗新田传曰：钲以静之。与周礼止□相合。从金正声。诸盈切。十一部。
　　路径：段注说文□第十四卷□金部
　　标题：铙náo
　　注解：小钲也。钲铙一物，而铙较小。浑言不别，析言则有辨也。周礼言铙不言钲，诗言钲不言铙，不得以大小别之。大司马：仲冬大阅，乃□退，鸣铙且却。左传：陈子曰：吾闻□不闻金。亦谓闻□进，闻铙退也。从金尧声。女交切。二部。军灋：卒长执铙。见大司马职：五人为伍，五伍为两，五两为卒。
　　路径：段注说文□第十四卷□金部
　　标题：铎duó
　　注解：大铃也。□人：以金铎通□。注：铎，大铃也。谓铃之大者。说者谓军法所用金铃金舌，谓之金铎。施令时所用金铃木舌，则谓之木铎。按大司马职曰振铎，又曰摝铎。郑谓摝，掩上振之。铎之制同铃。从金睪声。徒洛切。五部。军灋：五人为伍，五伍为两，两司马执铎。见大司马职。
　　路径：段注说文□第十四卷□金部
　　标题：鑮bó
　　注解：大钟，□于之属，所□应钟磬也。大钟下当有也字。郑注周礼、礼经皆云：镈似钟而大。国语韦注云：镈，小钟也。葢误。郑云似钟，则非钟也。故许旣云大钟，而又云淳于之属。淳于国语、周礼注作錞于。周礼作錞，乃矛□之鐏也。□人：以金錞和鼓。注曰：錞，錞于也。圜如碓头，大上小下，乐作鸣之，与鼓相和。疏谓出于汉之大矛乐官。韦注吴语曰：唐尚书云錞于，镯，非也。錞于与镯各异物。今按古钟制隋圜，錞于如碓头正圜。许云淳于之属，葢鑮正圜大于编钟，为后代钟式正圜之始。云所以应钟磬者，大射仪：笙磬西面，其南笙钟，其南鑮。颂磬东面，其南颂钟，其南鑮。钟磬编县，鑮特县。于此知鑮所以应钟磬，淳于以和鼓，事正相类。堵□二金乐则□鑮应之。当作堵无鑮全乐则□鑮应之。周礼曰：凡县钟磬，半为堵，全为肆。注曰：钟磬编县之二八十六枚而在一虡，谓之堵。钟一堵，磬一堵，谓之肆。天子宫县，诸侯轩县，□大夫判县，士特县。诸侯之□大夫半天子之□大夫，西县钟，东县磬。士亦半天子之士，县磬而已。今按大射仪：乐人所陈诸侯之轩县，全乐有鑮者也。若诸侯之□大夫则二堵而分东西，诸侯之士且仅有一堵，皆不成肆，皆无鑮。左传晋侯赐魏绛以二肆之半，钟一堵，磬一堵及一鑮也。此君之特赐故有鑮。从金薄声。匹各切。五部。周礼、国语字作镈，乃是叚镈鳞字。
　　路径：段注说文□第十四卷□金部
　　标题：镛yōnɡ
　　注解：大钟谓之镛。尔雅文。大雅、商颂毛传皆同。惟商颂字作庸，古文叚借。考工记曰：大钟十分其□闲以其一为之厚。从金庸声。余封切。九部。
　　路径：段注说文□第十四卷□金部
　　标题：钟zhōnɡ
　　注解：乐钟也。当作金乐也。秋分之音，万物穜成，故谓之钟。万故谓之钟五字今补。犹□者春分之音，万物郭皮甲而出故谓之□。笙者正月之音，物生故谓之笙。管者十二月之音，物开地牙故谓之管也。钟与穜叠韵。从金童声。职茸切。九部。经传多作锺，叚借酒器字。古者□作钟。葢出世本作篇。銿，钟或从甬。钟柄曰甬，故取以成字。甬亦声。
　　路径：段注说文□第十四卷□金部
　　标题：钫fānɡ
　　注解：方钟也。广韵曰：镬属。今义也。从金方声。形声包会意。府良切。十部。
　　路径：段注说文□第十四卷□金部
　　标题：镈bó
　　注解：镈鳞也。也衍。钟上横木上金□也。县钟者直曰□，横曰笋。考工记云：鳞属以为笋。明堂位云：夏后氏之龙簨虡。注云：饰簨以鳞属，又于龙上刻画之为重牙。然则横木刻为龙，而以黄金涂之，光□烂然，是之谓镈鳞。镈之言薄也，迫也，以金傅箸之也。徐广之言车亦曰金薄蟉龙。徐楚金以金博山释之。随书音乐志云：近代加金博山于簨上。此非许所谓。淮南说金尊云：华藻镈鲜。镈之意略同耳。镈训迫。故田器曰镈，周颂之镈，毛曰鎒也。郑注考工记曰田器，正谓鎒迫地披艹而有此偁。释名以为镈亦鉏类。镈，迫也。今本释名用鑮，非。从金尃声。补各切。五部。一曰田器。《诗》曰：“庤乃钱镈。”周颂文。
　　路径：段注说文□第十四卷□金部
　　标题：锽huánɡ
　　注解：钟声也。从金皇声。乎光切。十部。《诗》曰：“钟□锽锽。”周颂文。今诗作□□。毛传曰：和也。按□，大也。故声之大，字多从□。诗曰：其泣□□。□□厥声。玉部曰：□，玉声也。执竞以□统于钟，总言□□。
　　路径：段注说文□第十四卷□金部
　　标题：鎗chēnɡ
　　注解：鎗鏓，二字各本无。今依全书例补之。双声字也。钟声也。引申为他声。诗采□：八鸾鎗鎗。毛曰：声也。韩奕作将将，烈祖作鸧鸧，皆叚借字。或作锵锵，乃俗字。汉书礼乐志铿鎗，艺文志作铿锵，广雅作銵鎗。从金仓声。楚庚切。按古音七羊反，在十部。
　　路径：段注说文□第十四卷□金部
　　标题：鏓cōnɡ
　　注解：鎗鏓也。学记曰：善待问者如撞钟，叩之以小者则小鸣，叩之以大者则大鸣。待其松容，然后尽其声。注曰：松容谓重撞击也。鎗鏓善状钟声，今尟用此者。从金悤声。仓红切。九部。一曰大凿，中木也。中木也各本作平木者。玉篇，广韵竟作平木器，今正。凿非平木之器。马融长笛赋：鏓硐隤坠。李注云：说文曰：鏓，大凿中木也。然则以木通其中皆曰鏓也。今按中读去声。许正谓大凿入木曰鏓，与种植舂杵声义皆略同。诗曰：凿冰冲冲。传曰：冲冲，凿冰之意。今四川富顺县卭州凿盐井，深数十丈，口径不及尺，以□为杵，架高缒而凿之，俗偁中井。中读平声。其实当作此鏓字。囱者多孔，葱者空中，聪者耳顺，义皆相类。凡字之义必得诸字之声者如此。释名曰：□言辐□入毂中也。□入正鏓入之讹。
　　路径：段注说文□第十四卷□金部
　　标题：铮zhēnɡ
　　注解：金声也。后汉书曰：□中铮铮。□坚则声异也。玉篇云：铮同鎗。非是。从金争声。侧茎切。十一部。
　　路径：段注说文□第十四卷□金部
　　标题：镗tānɡ
　　注解：钟□之声也。□部曰：鼞，□声也。引诗击□其鼞，为其字之从□也。此引诗击□其镗，葢有韩、毛之异与。邶风传曰：镗，击□声也。许以其从金，故先之以钟曰钟□之声。相如赋作闛□。司马法曰：□声不过阊。皆叚借字。从金堂声。土郞切。十部。《诗》曰：“击□其镗。”
　　路径：段注说文□第十四卷□金部
　　标题：鑋qìnɡ
　　注解：金声也。从金轻声。苦定切。十一部。篇、韵皆有去盈切。读若《春秋传》“□而乘它车”。昭公廿六年左氏传文。今左传作鑋而乗他车，则不可通矣。□，葢卽胫字，亦或作踁。林雍旣□足，乃以胫筑地而行，故谓之胫。
　　路径：段注说文□第十四卷□金部
　　标题：镡xín
　　注解：剑鼻也。考工记、曲礼、少仪所谓剑首也。通艺录曰：剑鼻谓之镡，镡谓之珥，又谓之环。一谓之剑口。有孔曰口，视其旁如耳然曰珥，面之曰鼻，对末言之曰首。玉裁按：庄子说剑凡五事，曰锋锷脊镡夹。锋者其端，许书之鏠字，左传所谓剑末也。锷者其刃，许之□字。脊者其身中隆处，记因之有□从腊广之偁也。镡者其鼻，玉部所谓设璏处也。夹者其柄，镡在其端，记所谓茎，许刀部所谓□也。印鼻、剑鼻、瓜鼻皆谓鼻者。鼻犹初也。始生子为鼻子。从金□声。徐林切。七部。广韵徒含切。
　　路径：段注说文□第十四卷□金部
　　标题：镆mò
　　注解：镆釾，大□也。大徐无大□字。小徐及臣瓒贾谊传注、李善羽猎赋注、李贤杜笃传注引许皆同。浅人但知莫邪为剑，故删之也。应劭、司马贞、颜师古皆主剑说，非许意。史记赵良、司马相如皆云干将之雄□。张揖曰：吴王剑师干将所造者也。然则干将、莫邪古说皆谓□矣。从金□声。慕各切。五部。
　　路径：段注说文□第十四卷□金部
　　标题：釾yé
　　注解：镆釾也。从金牙声。以遮切。古音在五部。叠韵字也。汉郭究碑作铘。杜笃传注引同。
　　路径：段注说文□第十四卷□金部
　　标题：镖biāo
　　注解：刀削末铜也。削者，刀鞞也。私妙切。俗作韒。刀室之末，以铜饰之曰镖。鞞用革，故其末饰铜耳。而高诱注天文训云：标读如刀末为镖。通俗文曰：刀锋为□。皆自刀言，不自刀室言，与许说异矣。从金□声。抚招切。二部。
　　路径：段注说文□第十四卷□金部
　　标题：钑sà
　　注解：鋋也。广韵云：□也。又云：钑镂。皆非古义。从金及声。稣合切。七部。
　　路径：段注说文□第十四卷□金部
　　标题：鋋chán
　　注解：小矛也。矛者，酋矛，长二丈，建于兵车者也。其小者可用战曰鋋。坶誓立尔矛是也。郑风、鲁颂有二矛。秦风有厹矛。方言曰：矛或谓之鋋。师古注汉书曰：鋋，□把短矛也。从金延声。市连切。十四部。
　　路径：段注说文□第十四卷□金部
　　标题：鈗yǔn
