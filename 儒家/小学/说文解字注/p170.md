<!-- { "loadSidebar": true } -->
　　注解：早取谷也。内则稰穛注云：孰获曰稰，生获曰穛。正义曰：穛是敛缩之名，明以生获，故其物缩敛也。按穛卽□字，亦作穱。古爵与焦同音通用也。大招、七发皆云穱麦，王逸云：择麦中先孰者也。大招以为饭，七发以飤马。吴都赋云：穱秀苽穗。广韵云：穱者，稻处种麦。皆与早取之义合。凡早取榖皆得名穱，不独麦也。从米焦声。侧角切。二部。一曰小。谓榖之小者也，取揫敛之意。
　　路径：段注说文□第七卷□米部
　　粲cànp331上
　　注解：稻重一□，为粟二十斗，见禾部。为米十斗曰毇。此当有夺文。当以为米十斗句绝。下云为米九斗曰毇，稻粟二十斗为米十斗者，九章筭术所谓稻率六十粝米率三十也。稻粟二十斗为米十斗，今目验犹然，其米甚粗，不得曰毇明矣。为米九斗曰毇者，下文云米一斛舂为九斗曰毇是也。毇卽粺。禾黍言粺，稻言毇。稻米九斗而舂为八斗则亦曰糳，八斗而舂为六斗大半斗则曰粲，犹之禾黍糳米为七斗则曰侍御也。禾黍米至于侍御，稻米至于粲，皆精之至矣。不言亦曰粝不言为米八斗亦曰糳者，名各有所系，欲读者参伍而得之。为米六斗大半斗曰粲。谓以八斗舂为六斗大半斗也。以今目验言之，稻米十斗舂之为六斗大半斗，精无过此者矣。汉□法有鬼薪、白粲。白粲谓舂也，粲米冣白，故为鲜好之称。谷粱：粲然皆笑。谓见齿也。郑风传曰：粲，餐也。此谓粲为餐之叚借也。从米□声。舂之义亦与□相近。仓案切。十四部。
　　路径：段注说文□第七卷□米部
　　□lì
　　注解：粟重一□，为十六斗大半斗，见禾部。不言禾黍者，粟本禾黍实之名。稻□粟则借辞也。舂为米一斛曰□。粟十六斗大半斗为米十斗，卽九章筭术粟米之法。粟率五十粝米三十也。张晏曰：一斛粟七斗米为粝。与九章筭术率异。从米万声。今皆作粝，从厉，古从万声，与牡蠇字正同。汉书司马迁传：□粱之食。与许篆体合。洛带切。五部。
　　路径：段注说文□第七卷□米部
　　精jīnɡ
　　注解：择米也。米字各本夺，今补。择米谓□择之米也。庄子人闲世曰：□筴播精。司马云：简米曰精。简卽柬，俗作□者是也。引伸为凡冣好之偁。拨云雾而见青天亦曰精。韩诗于定之方中云：星，精也/从米青声。子盈切。十一部。
　　路径：段注说文□第七卷□米部
　　粺bài
　　注解：毇也。粺者，粝米一斛舂为九斗也。大雅：彼疏斯粺。传云：彼宜食疏，今反食精粺。笺云：米之率粝十、粺九、□八、侍御七。按汉九章筭术云：粝米三十，粺米二十七，糳米二十四，御米二十一。卽郑说所本。粺谓禾黍米，毇谓稻米，而可互偁，故以毇释粺。从米卑声。旁卦切。十六部。
　　路径：段注说文□第七卷□米部
　　粗cūp331下
　　注解：疏也。大雅：彼疏斯粺。笺云：疏，麤也，谓粝米也。麤卽粗，正与许书互相证。疏者，通也，引伸之犹大也，故粗米曰疏。粝米与粺米挍，则粝为粗。稷与黍稻粱挍，则稷为粗。九谷考云：凡经言疏食者，稷食也。论语：疏食菜羹。卽玉藻之稷食菜羹。左传：粱则无矣，麤则有之。麤对粱而言，稷之谓也。仪礼昏礼：妇馈舅姑，有黍无稷。特着其文，葢妇道成以孝养，不进疏食也。按引伸叚借之凡物不精者皆谓之粗。从米且声。徂古切。五部。今皆读平声。
　　路径：段注说文□第七卷□米部
　　粊bì
　　注解：恶米也。粟之不成者曰秕，米之恶者曰粊，其音同也。庄子：尘垢粃康。粃卽粊字。从米比声。各本篆作粊，解云北声，今正。粊在古音十五部，不当用一部之北谐声也，经典释文、五经文字皆不误。若广韵作□，注云：说文作□。葢由说文之误已久。玉篇作□，用□，人□，皆云恶米，而皆粊之误。兵媚切。十五部。《周书》有《粊誓》。尚书粊誓，卽今所用卫包妄改本之费誓也。周礼、礼记曾子问郑注皆云粊誓。裴骃、司马贞注史记皆云尚书作粊。司马贞当开元时，卫包本犹未行，到包乃改作费。至宋开寳，陈谔乃将尚书音义之粊改费。学者莫知古本矣。贞之改粊为费也，直谓粊卽季氏费邑，不知汉费县故城在今兖州府费县西北二十里，去曲阜且三百里。粊誓全篇乃初出师时语，未必远在今费县。史记作肹誓。徐广曰：一作鲜，一作狝。葢伏生作肹，作鲜，作狝，古文作粊，音正相近，不当从一部北声可知。
　　路径：段注说文□第七卷□米部
　　糱niè
　　注解：牙米也。牙同芽。芽米者，生芽之米也。凡黍稷稻粱米已出于穅者不牙。麦豆亦得云米，本无穅，故能芽。芽米谓之糵犹伐木余谓之□，庶子谓之孼也。按许云芽米，葢容谷言之，散文则粟得偁米。月令：乃命大酋，秫稻必齐，曲糵必时。注云：古者获稻而渍米曲，至春而为酒。按渍米、渍曲是二事。渍米卽大酋之糵也，此糵不必有芽。以凡谷渍之则有芽，故名渍米曰糵。从米辥声。鱼列切。十五部。
　　路径：段注说文□第七卷□米部
　　粒lì
　　注解：糂也。按此当作米粒也，米粒是常语。故训释之例如此。与□篆下云□米也正同。玉篇、广韵粒下皆云米粒，可证。浅人不得其解，乃妄改之，以与糂下一曰粒也相合，不知粒乃糂之别义，正谓米粒。如妄改之文，则粒为以米和羹矣，而一曰粒也何解乎。今俗语谓米一颗曰一粒。孟子：乐岁粒米狼戾。赵注云：粒米，粟米之粒也。皐陶谟：烝民乃粒。周颂：立我烝民。郑笺：立当作粒。诗书之粒皆王制所谓粒食，始食艰食、鱻食，至此乃粒食也。从米立声。力入切。七部。按此篆不与糂篆相属，亦可证其□不作糂也。□，古文从食。
　　路径：段注说文□第七卷□米部
　　□shìp332上
　　注解：溃米也。大雅曰：释之叜叜。传曰：释，淅米也。叜叜，声也。按渍米，淅米也。渍者初湛诸水，淅则淘汏之。大雅作释，□之叚借字也。从米□声。施只切。古音在五部。
　　路径：段注说文□第七卷□米部
　　糂sǎn
　　注解：□米和羹也。古之羹必和以米。墨子：藜羹不糂十日。吕覧作藜羹不斟，七日不粒。不斟正不糂之误。内则注曰：凡羹齐宜五味之和，米□之糁。从米甚声。桑感切。七部。一曰粒也。今南人俗语曰：米糁饭。糁谓孰者也。释名曰：糁，黏也，相黏□也。按广韵，集韵、类篇、干禄字书皆有□字，云蜜渍瓜食也。桑感切。葢糁有零星之义，故今之小菜古谓之糁，别制其字作□，通鉴：卢循遗刘裕益智□，宋废帝杀江夏王义恭，以蜜渍目睛，谓之鬼目□。广韵二仙：枸橼树皮可作□。南方艹物状。建安八年，交州刺史张津以益智子□饷魏武帝。俗多改粽字。胡三省注通鉴曰：角黍也。葢误认为送韵之粽。齐民要术引广州记：益智子取外皮蜜煮为糁，味辛。径作糁字。糣，籒文糂，从朁。朁声甚声同在七部。糁，古文糂，从参。参声亦在七部。周礼醢人、内则皆如此作。周颂：潜有多鱼。传曰：潜，糁也。古本如此。尔雅：糁谓之涔。涔卽诗之潜也。小尔雅及郭景纯改糁为木旁，谓积柴水中，令鱼依之止息，字当从木也。而舍人、李巡皆云：以米投水中养鱼曰涔。似其说各异，不知积柴而投米焉。非有二事，以其用米故曰糁。以其用柴故或制字作罧。罧见淮南书。橬槮皆魏晋闲妄作也。
　　路径：段注说文□第七卷□米部
　　糪bò
　　注解：炊。米者谓之糪。炊谓饭与鬻也。下言炊爨之失，故先之曰炊。释器曰：米者谓之糪。米者谓饭之米性未孰者也。李巡云：饭米半腥半孰曰糪。腥先定反。广韵引新字林云：□，豆中小硬者。义相近。从米辟声。博厄切。十六部。
　　路径：段注说文□第七卷□米部
　　糜mí
　　注解：糁糜也。各本无糜字，浅人所□，今补。以米和羹谓之糁，专用米粒为之谓之糁。糜亦谓之鬻，亦谓之饘。食部曰：饘，糜也。释名曰：糜，煑米使糜烂也。粥淖于糜，粥粥然也。引伸为糜烂字从米麻声。靡为切。古音在十七部。黄帝初敎作糜。各本无此六字，今依韵会所据锴本补。初学记、艺文类聚、北堂书钞皆引周书黄帝始亨谷为粥。此记化益作井，挥作弓，奚仲造车之例。
　　路径：段注说文□第七卷□米部
　　□tánp332下
　　注解：糜和也。糜和谓菜属也。凡羹以米和之曰糁糜，或以菜和之曰□。从米□声，读若谭。大徐谭作□，□谭古今字也。徒感切。古音在七部。
　　路径：段注说文□第七卷□米部
　　□mí
　　注解：溃米也。溃，屚也，谓米之弃于地者也。禾部曰：□，舂粟不溃也。不抛散谓之不溃。从米尼声。武夷切。十五部。交止有□泠县。止俗作址，误，今正。地理志：交止郡麊泠。后郡国志同。麊者，□之误。应劭曰：麊音弥。孟康曰：泠音螟蛉之蛉。
　　路径：段注说文□第七卷□米部
　　□qū
　　注解：酒母也。从米，□省声。□或作□，则亦可云□声也。駈六切。三部。□，□或从麦，鞠省声。作曲或以米，或以麦，故其字或从米，或从麦。
　　路径：段注说文□第七卷□米部
　　糟zāo
　　注解：酒滓也。内则曰：重醴，稻醴清糟，黍醴淸糟，粱醴清糟。注云：重，陪也。糟，醇也。清，泲也。致飮有醇者，有泲者，陪飮之也。周礼酒正：共后之致飮于宾客之礼，医酏糟。注云：糟，医酏不泲者。泲曰清，不泲曰糟。按今之酒但用泲者，直谓已漉之粕为糟，古则未泲带滓之酒谓之糟。泛齐、醴齐、滓浮尤浊。盎齐、缇齐、沈齐、差清。庄子音义□应、书皆引许君淮南注曰：粕，已漉粗糟也。然则糟谓未漉者。从米□声。作曹切。古音在三部。大郑周礼注引内则清糟，字皆作□，云糟音声与□相似，记之者各异耳。按□葢从酒艹声。亦糟字也。□，籒文，从酉。大徐本作□，集韵从之。小徐本作□，韵会从之。汲古阁以小徐改大徐，非也。
　　路径：段注说文□第七卷□米部
　　□bèi
　　注解：干饭也。饭字各本夺，今依李贤明帝纪注、隗嚣传注、李善文选注、□应书补。干音干。释名曰：干饭，饭而□干之也。周礼廪人注曰：行道曰粮，谓糒也。止居曰食，谓米也。按干饭今多为之者。从米□声。平秘切。古音在一部。
　　路径：段注说文□第七卷□米部
　　糗qiǔ
