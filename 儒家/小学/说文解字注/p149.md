<!-- { "loadSidebar": true } -->
　　注解：河东临汾地，河东郡临汾，二志同。今山西平阳府太平县县南二十五里临汾故城是也。汉武帝纪：元鼎四年，立后土祠于汾阴脽上。如淳曰：脽者，河之东岸特堆崛，长四五里，广二里余，高十余丈。汾阴县治脽之上，后土祠在县西。汾在脽之北，西流与河合也。师古曰：以其形高起如人尻脽，故以名云。一说地临汾水之上，地本名鄈，音与葵同，彼乡人呼鄈音如谁，因转而为脽字耳。故汉旧仪云葵上。玉裁按：水经：汾水又西过皮氏县。注曰：汾水径鄈□北，故汉氏之方泽也。贾逵云：汉法：三年祭地汾阴方泽。泽中有方□，故谓之方泽。□卽鄈□也。经又曰：又西至汾阴县北，西注于河。注曰：水南有长阜，背汾带河。阜长四五里，广二里余，高十丈。汾水历其阴，西入河。汉书谓之汾阴脽。据郦氏此注：鄈、脽异处极明。然封禅书、郊祀志皆云：始立后土祠汾阴脽上。与武纪合。水经注河水篇亦云：河水东际汾阴脽，县故城在脽侧，城西北隅有脽□，上有后土祠。是则鄈脽本无二。汉志云汾阴，许云临汾者，葢二县地边竟相接故。似不当分别鄈、脽为两地也。从邑癸声。水经注引此。揆唯切。十五部。即汉之所祭后土处。
　　路径：段注说文□第六卷□邑部
　　郉xínɡp289下
　　注解：周公子所封，左传：富辰曰：凡蒋郉茅胙祭，周公之胤也。杜曰：郉国在广平襄国县。地近河内怀。前志：赵国襄国，故郉国。后志同。按襄国故城在今直□顺德府城西南。许不云在赵国襄国而云地近河内怀者，有所审定之辞也。河内郡怀，二志同。今河南怀庆府武陟县县西南十一里有故怀城。从邑幵声。户经切。按玉篇又轻千切。十一十二部。
　　路径：段注说文□第六卷□邑部
　　邬wū
　　注解：大原县。二志同。前志曰：晋大夫司马弥牟邑。按弥牟为邬大夫。见昭二十八年左传。前此有邬臧，以邑为氏。戴先生曰：今山西汾州府介休县县东三十五里有故邬城，汉县也。其北魏之邬城，在今介休县东四十五里，俗讹武城。从邑乌声。安古切。五部。按据许字从乌，以乌为声甚明。此所以字林乙袪反。郭朴三苍解诂音瘀，于庶反。阚骃音厌饫之饫，重言之也。陆氏左传音义乃云太原县字，从焉作鄢，误甚。且云旧音乌户反非。当从于庶反。夫于庶与乌户，亦南朝鱼虞敛侈之辨耳，安有是非也。
　　路径：段注说文□第六卷□邑部
　　祁qí
　　注解：大原县。二志同。前志曰：晋大夫贾辛邑。按贾辛为祁大夫。见左传昭廿八年。前此巳有祁奚、祁午、祁盈、祁胜，以邑为氏。今山西太原府祁县县东南七里有故祁城，汉县治也。毛传于吉日云：祁，大也。于采□、大田云：祁祁，舒遟也。祁祁，徐皃也。于七月云：祁祁，众多也。皆与本义不相关。从邑示声。巨支切。按古音在十五部。当依广韵渠脂切。
　　路径：段注说文□第六卷□邑部
　　邺yèp290上
　　注解：魏郡县。二志同。汉魏郡治邺县。今河南彰德府临漳县西二十里有故邺城。从邑业声。鱼怯切。八部。
　　路径：段注说文□第六卷□邑部
　　□jǐnɡ
　　注解：郑地有□亭。从邑井声。云郑地恐误。葢京兆之郑，则篆文宜次于郑之后。若河南之新郑，则宜次于下文郐邧郔之伍。此上下文皆河内地，不宜忽羼以河南地名也。疑卽二志常山郡之井陉县，赵地也。□井葢古今字。井陉山，穆天子传作□山，地理志上党郡下谓之石研关。师古曰：研，音形。玉篇□子省切。广韵子郢切。大徐户经切。十一部。
　　路径：段注说文□第六卷□邑部
　　邯hán
　　注解：赵邯郸县。赵国邯郸，二志同。左传有邯郸午。秦始皇置邯郸郡。汉赵国，故邯郸郡也。张晏曰：邯山在东城下。单，□也。城郭从邑，故加邑。按今直□广平府邯郸县县西南二十里有故邯郸城。从邑甘声。胡安切。按甘声当音含。古在七部。
　　路径：段注说文□第六卷□邑部
　　郸dān
　　注解：邯郸也。依张晏古字本作单，后人加邑耳。从邑单声。都寒切。十四部。
　　路径：段注说文□第六卷□邑部
　　郇xún
　　注解：周武王子所封国，文各本作武，误。今依篇韵正。左传：富辰曰：郇，文之昭也。毛传曰：郇伯，郇矦也。左传曰军于郇，曰盟于郇，曰必居郇瑕氏之地，皆是也。郇国为晋所幷。在晋地。在二志之河东解县。今山西蒲州府临晋县东北十五里有故郇城。从邑旬声，相伦切。十二部。读若泓。此合韵也。疑当作渊。
　　路径：段注说文□第六卷□邑部
　　鄃shū
　　注解：清河县。前志淸河郡鄃，后志淸河国鄃。史记河渠书曰：田蚡奉邑食鄃。又吕婴、栾布皆封俞矦。俞卽鄃。今山东临淸州夏津县东北三十里有故鄃县城。从邑俞声。式朱切。四部。
　　路径：段注说文□第六卷□邑部
　　鄗hào
　　注解：常山县也。从邑高声。呼各切。音在二部。世祖所即位，今为高邑。前志曰：常山郡鄗，世祖卽位更名高邑。后志曰：常山国高邑，故鄗，光武更名。按今直□赵州栢乡县之县北二十里有故鄗城是也。春秋时晋邑。左传哀四年：齐国夏伐晋取鄗。杜曰：鄗卽高邑县。
　　路径：段注说文□第六卷□邑部
　　鄡qiāo
　　注解：巨鹿县也。二志同。前志作郻，県与枭一字。但前志巨鹿郻县，豫章鄡阳县。玉篇、广韵皆郻与鄡阳二县字别。然则许书此字作鄡及后志二县字皆作鄡，非是。许书当是浅人改之，如□首之改为枭首也。卢氏文弨云：仲尼弟子列传鄡单，鄡当作郻。郻单葢卽檀弓县亶。县乃字之误。按汉巨鹿县城卽今直□顺德府平乡县城。唐通典曰：汉鄡城在深州鹿城县东。从邑枭声。枭当作□。篆文当作郻。牵遥切。二部。
　　路径：段注说文□第六卷□邑部
　　鄚mòp290下
　　注解：涿郡县。见前志。后志曰：河闲郡鄚，故属涿。史记曰：扁鹊者，勃海郡郑人。徐广云：郑当为鄚。按司马以鄚系勃海者，境相际也。扁鹊，汉以前人，不当核以汉制耳。今直□河闲府任□县县北十三里有莫州城，往来孔道也。唐开元十三年改鄚为莫。见通典、旧唐书。从邑莫声。慕各切。五部。今俗语如冒。
　　路径：段注说文□第六卷□邑部
　　郅zhì
　　注解：北地郁郅县。见前志。汉北地郡。今甘肃庆阳府北至宁夏卫是其境。庆阳府附郭安化县府城东有故郁郅城。水经注谓之尉李城，声之误也。从邑至声。之日切。十二部。
　　路径：段注说文□第六卷□邑部
　　□sōu
　　注解：北方长狄国也。春秋文公十一年左传：鄋瞒侵齐，遂伐我。叔孙得臣获长狄侨如。谷梁传曰：身横九畞。在夏为防风氏，在殷为汪茫氏。芒或作茫，作汒，皆误。鲁语：仲尼曰：昔禹致羣神于会稽山，防风氏后至，禹杀而戮之，其骨节专车。防风，汪芒氏之君也，守封嵎之山者也。为漆姓。在虞夏商为汪芒氏，在周为长翟，今为大人。按国语本作在虞夏为防风氏，在商为汪芒氏。为说苑、说文、王肃家语所本。今国语及史记孔子世家皆误夺数字耳。韦注云：防风，汪芒氏之国名。汪芒，长翟之国名。谓汪芒之国在夏为防风氏之国，长翟之国在商为汪芒氏之国，此依孔子防风汪芒之君也而言之。今韦注讹为汪芒氏之君名，则不可解矣。韦注云：封嵎二山在今吴郡永安县，周世其国北迁为长翟也。吴之永安县在今浙江湖州府武康县。顾氏祖禹曰：鄋瞒，在山东济南府北境。或云今靑州府高苑县有废临济城，古狄邑，卽长狄所居。按许以此篆厕涿郡北地之下，则许意谓其地在西北方，非在今山东也。从邑叜声。所鸠切。三部。《春秋传》曰：“□瞒侵齐。”
　　路径：段注说文□第六卷□邑部
　　鄦xǔ
　　注解：炎帝太岳之胤，甫侯所封，炎帝神农氏之裔子为大岳。详吕部下。大岳封于吕，其裔子甫矦又封于鄦。鄦许古今字。前志曰：颍川郡，许故国，姜姓，四岳后。大叔所封。大叔，左传隐十一年正义作文叔。说文叙目云：吕叔作藩，俾矦于许。然则封鄦者文叔，非甫矦也。郑注吕□曰：吕矦受王命入为三公。引尚书□德放云：周穆王以吕矦为相。古文尚书吕□，今文尚书作甫□。且据国语、毛传、史记、潜夫论诸书，吕甫许皆姜姓封国。诗王风申甫许三国并言。武王旣封文叔于许矣，岂待穆王封甫矦于许。叔重言甫矦所封者，甫矦卽谓吕叔，吕叔卽谓文叔，无二人也。在颍川。谓鄦在颍川许县也。颍川郡许，二志同。汉字作许，周时字作□。史记郑世家：鄦公恶郑于楚。葢周字之存者。今春秋经、传不作鄦者，或后人改之，或周时巳假借。未可定也。不曰在颍川许县者，其字异形同音，其地古今一也。今河南许州州东三十里有故许昌城。从邑□声，读若许。虚吕切。五部。
　　路径：段注说文□第六卷□邑部
　　邟kànɡp291上
