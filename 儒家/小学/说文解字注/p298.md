<!-- { "loadSidebar": true } -->
　　注解：哆口鱼也。哆者，张口也。上林赋：鰅鰫□魠。郭注：魠，鳡也。一名黄颊。郭语恐非许意。傥是黄颊，则当与鲿为伍。广雅曰：魧，□，魠也。以魠为名，取开袥之意。从鱼乇声。他各切。五部。
　　路径：段注说文□第十一卷□鱼部
　　标题：鮆jì
　　注解：刀鱼也。□而不食，各本作饮而不食刀鱼也，今依韵会本。汉书货殖传颜注正如此，下多者字。刀鱼，今人语尚如此，以其形像刀也。俗字作鱽。尚书大传有鱼刀，葢卽此。饮而不食，故其形纤削而味淸隽。春出江中，人多食之。山海经云：苕水注于具区，其中多鮆鱼。郭云：鮆鱼狭薄而长头，大者尺余，太湖中今饶之。郭不系江系太湖者，以经云具区也。今太湖中尚时有之。又按释鱼鮤鱴刀，郭云：今之鮆鱼。亦呼鱽鱼。郭说葢非。郑注周礼薶物为鱴刀，含浆之属。鱴刀、含浆必皆蚌蛤之类，故谓之薶物。不得因一刀字附会也。○周礼正义云：孙注尔雅刀鱼与鱴别。然则孙鮤鱴为逗，刀为句。郭葢同。九江有之。九江谓岷江东至于醴以下也。从鱼此声。徂礼切。十五、十六部。汉书音义曰：楚人言荠鱼。
　　路径：段注说文□第十一卷□鱼部
　　标题：鮀tuó
　　注解：鲇也。释鱼、毛传皆曰：鲨，鮀也。许以魦系乐浪潘国，释鮀为鲇，于古说不同，葢有所受之也。春秋传名鮀者字子鱼。玉裁又按鲨见于诗。尔雅、毛传皆曰：鲨，鮀也。许当无异说。不当训鮀为鲇，而以鲨为出乐浪潘国。葢鲇，□也。□，鲇也。许同尔雅、毛传。而鮀下训沙也，亦与古同。毛诗鲨本作沙，故说文无鲨字，鮀下云沙也。浅人以为怪，遂窜改错乱如此。诸书纪载虽有魦字，从沙省声。此乐浪潘国之鱼，非诗之沙也。故不相牵混。许书之精严如此。○邠风莎鸡，古只作沙。○释鱼开卷鲤鳣为一，鰋鲇为一，鲨鮀为一。许说皆同，惟鳢鲩为一。许说不同。○舍人云：鲨，石鮀也。郭云：今吹沙小鱼也。体圆而有点文。从鱼它声。徒何切。十七部。
　　路径：段注说文□第十一卷□鱼部
　　标题：鲇nián
　　注解：□也。释鱼及鱼丽传曰：鰋，鲇也。孙炎云：鰋一名鲇。郭别鰋鲇为二，非也。从鱼占声。奴兼切。七部。
　　路径：段注说文□第十一卷□鱼部
　　标题：□yǎn
　　注解：鮀也。谓之□者，以其偃頟也。偃者，仰也。玉裁按鮀也乃鲇也之误，□人所改也。从鱼妟声。于幰切。十四部。鰋，□或从匽。今经典皆如此作。
　　路径：段注说文□第十一卷□鱼部
　　标题：鳀tí
　　注解：大鲇也。从鱼弟声。此字诗、尔雅释文、广韵作鮧，从夷。文选蜀都赋及玉篇作鳀。未知孰是，以夷弟篆体易讹也。山海经传曰：今亦呼鲇为□。字林曰：靑州人呼鲇鳀。郭注尔雅曰：鲇别名鳀。江东通呼鲇为鮧。葢鳀鳀□三形一字，同大兮反。而鮧则别一字，别一音，不当合而一之。杜兮切。十五部。
　　路径：段注说文□第十一卷□鱼部
　　标题：□lài
　　注解：□鱼也。从鱼赖声。洛带切。十五部。
　　路径：段注说文□第十一卷□鱼部
　　标题：□cén
　　注解：□鱼也。此是鱼名。类篇谓卽小鱼为□之□，非也。从鱼朁声。鉏箴切。七部。
　　路径：段注说文□第十一卷□鱼部
　　标题：□wēnɡ
　　注解：□鱼也。从鱼翁声。乌红切。九部。
　　路径：段注说文□第十一卷□鱼部
　　标题：□xiàn
　　注解：□鱼也。从鱼臽声。戸赚切。八部。
　　路径：段注说文□第十一卷□鱼部
　　标题：鳜ɡuì
　　注解：鳜鱼也。篇、韵皆曰：大口细鳞有斑文。卽今人所食之鳜鱼也。而释鱼鱊鮬，鳜鯞。郭云：小鱼也。似鲋子而黑。俗呼为鱼婢。江东呼为妾鱼。罗端良以今之彭皮当之。玉裁谓鯞音同妇。鱊鳜音近。鮬鯞音近。鳜妇卽今俗谓之鬼婆子是也。非别有细鱼。鯞音章酉反，非。从鱼厥声。居卫切。十五部。
　　路径：段注说文□第十一卷□鱼部
　　标题：鲰zōu
　　注解：白鱼也。白而小之鱼也。史记：鲰千石。徐广曰：鲰，鲰鱼也。张守节曰：杂小鱼也。按鲰是小鱼之名。故小人谓之鲰生。师古于汉书作鮿字，音辄。葢未然。从鱼取声。士垢切。四部。汉书：鲰生敎我。服□曰：鲰音浅鲰，小人皃也。浅鲰，汉人有此语。通作邹。释名：奏者，邹也。邹，狭小之言也。又盾，约胁而邹者曰陷虏。浅鲰卽浅邹。俗人不晓，乃读为音浅句绝矣。
　　路径：段注说文□第十一卷□鱼部
　　标题：鳝shàn
　　注解：鳝鱼也。今人所食之黄鳝也。黄质黑文，似蛇。异苑云：死人发化。其字亦作□。俗作鳝。或叚鲜字为之，如蠏篆下云非蛇鲜之穴无所庇是也。或叚鳣为之，如杨震传鸟衔三鳣是也。各本此下有皮可为鼓四字，由古以鼍皮冒鼓。鼍鳝皆从单声，古书如吕览等皆叚鳝为鼍。浅人□读古书，率尒妄增，不知字各有本义。许书但言本义。则此四字可增于黾部，而不可赘于此也。今删正。从鱼单声。常演切。十四部。
　　路径：段注说文□第十一卷□鱼部
　　标题：鮸miǎn
　　注解：鮸鱼也。隋炀责贡四方，海错几尽。首曰鮸鱼。按今江浙人所食海中黄花鱼，干之为白鲞，卽此鱼也。一名石首鱼。首中有二石。许云出薉邪头国者，葢许据所见载籍言之。江赋：鯼鮆顺时而往还。注云：字林曰：鯼鱼，出南海，头中有石，一名石首。然则此鱼又名鯼，南海亦有之。出薉邪头国。薉邪头国，秽貊也。从鱼免声。亡辨切。古音在十三部。
　　路径：段注说文□第十一卷□鱼部
　　标题：魵fén
　　注解：魵鱼也。释鱼曰：魵，鰕。谓魵鱼一名鰕鱼也。出薉邪头国。陈氏魏志、范氏后汉书东夷传皆曰：濊国海出班鱼皮。今一统志朝鲜下亦云尒。班鱼卽魵鱼也。郭注尔雅云：出秽邪头国。见吕氏字林。郭注但偁字林，不偁说文，岂所谓逐末忘本者非邪。从鱼分声。符分切。音转如颁。十三部。
　　路径：段注说文□第十一卷□鱼部
　　标题：□lǔ
　　注解：□鱼也。出乐浪潘国。乐音洛。浪音郞。乐浪潘国眞番也。番音潘。从鱼虏声。郞古切。五部。
　　路径：段注说文□第十一卷□鱼部
　　标题：鰸qū
　　注解：鰸鱼也。状佀鰕，各本作虾，误。无足，鰕有足。鰸则似鰕而无足。集韵、类篇夺无字，非也。长寸，大如叉股，叉今钗字。出辽东。从鱼区声。岂俱切。古音在四部。
　　路径：段注说文□第十一卷□鱼部
　　标题：鯜qiè
　　注解：鯜鱼也。出乐浪潘国。从鱼妾声。七接切。八部。
　　路径：段注说文□第十一卷□鱼部
　　标题：（□）bèi
　　注解：□鱼也。出乐浪潘国。从鱼□声。博葢切。十五部。
　　路径：段注说文□第十一卷□鱼部
　　标题：□jú
　　注解：□鱼也。出乐浪潘国。从鱼匊声。居六切。三部。一曰□鱼出九江，九江，铉本作江东。尔雅音义引无东。皆非也。有两乳。一曰溥浮。上一曰，别其义。□卽今之江猪，亦曰江豚。乐浪潘国与九江同产此物。云一曰者，载异说，殊其地也。下一曰，犹今言一名也。溥浮俗字作鱄□。普姑、□浮二反。鱄一作□。吴东门谓□门，卽今苏州葑门也。释鱼：鱀是鱁。亦江豚之类也。谓之海豚。
　　路径：段注说文□第十一卷□鱼部
　　标题：魦shā
　　注解：魦鱼也。出乐浪潘国。从鱼，沙省声。诗小雅有鲨，则为中夏之鱼，非远方外国之鱼明甚。葢诗自作沙字，吹沙小鱼也。乐浪潘国之鱼必出于海。自作魦字，其状不可得而言也。或云卽鲛鱼。然魦鲛二篆不相连属也。所加切。十七部。
　　路径：段注说文□第十一卷□鱼部
　　标题：鱳lì
　　注解：鱳鱼也。出乐浪潘国。从鱼乐声。卢各切。古音在二部。
　　路径：段注说文□第十一卷□鱼部
　　标题：鲜xiān
　　注解：鲜鱼也。出貉国。按此乃鱼名。经传乃叚为新鱻字，又叚为尟少字，而本义废矣。从鱼，羴省声。相然切。十四部。
　　路径：段注说文□第十一卷□鱼部
　　标题：鰅yónɡ
　　注解：鰅鱼也。皮有文，上林赋郭注曰：鰅鱼有文彩。按长卿谓八川之中有之，侈靡过其实也。据下文乐浪乃有之。然平子赋南都亦曰鱏鳣鰅鳙，是南阳有之。出乐浪东暆。见日部。神爵四年初捕收输考工。捕当作搏。搏，□取也。今人用捕字。汉人多用搏字。神爵，孝宣帝年号。百官公卿表：少府属官有考工。捕此鱼输考工者，用其皮饰器也。周成王时扬州献鰅。见周书王会篇。葢汉时杨州地已无此物矣。今王会篇作禺禺。考上林赋鰅与禺禺为二物，作禺禺非是。从鱼禺声。鱼容切。按禺声古音在四部。汉书注音颙。徐广、李善音娱。
　　路径：段注说文□第十一卷□鱼部
　　标题：鳙yōnɡ
　　注解：鳙鱼也。史记上林赋：鰅鳙□魠。汉书、文选鳙皆作鰫，非是。据许书鰫鳙划然二物。且郭注上林云鳙常容反，与慵字音正同。叚令从容声，则不得反以常容矣。郭云：鳙似鲢而黑。陆玑云：鱮，徐州人谓之鲢，或谓之鳙。从鱼庸声。蜀容切。九部。
　　路径：段注说文□第十一卷□鱼部
　　标题：鲗zéi
　　注解：乌鲗鱼也。四字句。乌，俗本作鰞，今正。陶贞白云：是□乌所化，其口腹犹相似，腹中有墨，能吸波□墨，令水溷黑自卫。刘渊林云：腹中有药。谓其背骨。今名海鳔鮹是也。从鱼则声。昨则切。一部。吴都赋作贼。他书作鱡。鲫，鲗或从卽。此乃俗鲗字。以卽声古音在十二部也。今人用为□鱼字。
　　路径：段注说文□第十一卷□鱼部
　　标题：鲐tái
　　注解：海鱼也。各本也作名，今依史记正义、汉书注、文选七命注正。鲐亦名侯鲐，卽今之河豚也。吴都赋：王鲔侯鲐。以王侯相俪，改作鯸者，非。货殖传：鲐鮆千斤。鲐状如科斗，背上靑黑，有黄文诗，黄发台背。毛曰：台背，大老也。笺云：台之言鲐也。大老则背有鲐文。是谓台为鲐之叚借字。今尔雅作鲐背。从鱼台声。徒哀切。一部。
　　路径：段注说文□第十一卷□鱼部
　　标题：鲌bà
　　注解：海鱼也。从鱼白声。旁陌切。古音在五部。玉篇读平亚切。广韵□韵作□。读若《书》“白不黑”。未知所出。大玄昆次三曰：昆白不黑，不相亲也。疑用此语。
　　路径：段注说文□第十一卷□鱼部
　　标题：鳆fù
