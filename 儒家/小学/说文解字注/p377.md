<!-- { "loadSidebar": true } -->
　　注解：委输也。委者，委随也。输音，委随输写也。以车迁贿曰委输。亦单言曰输。引申之，凡倾写皆曰输。输于彼，则彼赢而此不足，故胜负曰赢输。不足则如堕坏然，故春秋郑人来输平。公羊、谷梁皆曰：输者，堕也。左传作渝。渝，变也。从车兪声。式朱切。古音在四部。广韵又伤遇切。
　　路径：段注说文□第十四卷□车部
　　标题：輖zhōu
　　注解：重也。谓车重也。小雅：戎车旣安，如轾如轩。毛曰：轾，摰也。考工记大车之辕摰。郑曰：摰，輖也。士丧礼轩輖中。郑曰：輖，？？也。摰□轾同字。輖双声。许书有輖摰而已。摰者，依声托事字也。轩言车轻，輖言车重，引申为凡物之轻重。故礼经以之言矢，周南叚輖为□字。故毛传曰：輖，□也。而说诗者或以本义释之。从车周声。职流切。三部。
　　路径：段注说文□第十四卷□车部
　　标题：辈bèi
　　注解：若军发车百□为辈。□，各本作两，今正。车之偁□者，谓一车□轮。无取二十四铢之两，此许之字例也。若军发车百□为辈，葢用司马灋故言，故以若发声，今司马灋存者尟矣。引申之为什伍同等之偁。如郑注宫正云：使之辈作辈学，相劝师也。从车非声。非者□翄。形声中有会意。俗从北，非声也。补妹切。十五部。
　　路径：段注说文□第十四卷□车部
　　标题：轧yà
　　注解：□也。□，大徐作辗，非也。匈奴传曰：有罪小者轧，大者死。颜曰：谓辗转轹其骨节。按本谓车之□于路，引申之为势相倾。从车乙声。此从甲乙为声，非从燕乙也。惟今韵则入十四黠耳。乌辖切。古音当在十二部。
　　路径：段注说文□第十四卷□车部
　　标题：□niǎn
　　注解：轹也。碾其俗字也。从车□声。轧从乙者，言其难乙乙也。□从□者，言其易也。□者，柔皮也。尼展切。十四部。
　　路径：段注说文□第十四卷□车部
　　标题：轹lì
　　注解：车所践也。践者，□也。軷下曰轹牲而行是也。从车乐声。历各切。宋本如此。郞击切。今本如此。古音在二部。〖注〗《集韵》或作□、轣、□。
　　路径：段注说文□第十四卷□车部
　　标题：轨ɡuǐ
　　注解：车彻也。攴部曰：彻者，通也。车彻者，谓舆之下□轮之闲空中可通，故曰车彻。是谓之车轨。轨之名谓舆之下隋方空处，老子所谓当其无有车之用也。高诱注吕氏春秋曰：□轮之闲曰轨。毛公匏有苦叶传曰：由辀以下曰轨。合此二语，知轨所在矣。上歫舆，下歫地，□旁歫轮，此之谓轨。毛云由辀以下，则舆下之辀、轨也。辀下之轴、轨也。虚空之处未至于地皆轨也。濡轨者，水濡轮闲空虚之处，而至于轴，而至于辀，则必入舆矣。故济盈□无有济濡轨之水者，礼义之大防也。毛何以不言□轮之闲，而言由辀以下乎。曰□轮之闲，自广陿言之。凡言度涂以轨者，必以之。由辀以下，自高庳言之。诗言濡轨，晏子言其深灭轨，以之。中庸车同轨，兼广陿高庳言之。彻广六尺，轵崇三尺三寸，天下同之。同于天子所制之度也。谷梁传车轨尘，卽曲礼之驱尘不出轨，谓其尘之高广，一如轨之高广而不过也。车人彻广六尺，自其裏言之。匠人注彻广八尺，自其表言之。曰由辀以下曰轨，曰□轮之闲轨，自其裏言之。少仪祭左右轨，史记车不得方轨，自其表言之。自轨彻之说不明，训之以地上之迹，迹非不名轨彻也，而迹岂轨彻也。邶诗不能通，乃以軓字易轨字。而毛传由辀以下复改作由辀以上。郢书燕说，沈锢千年矣。许云车彻，固已了然，如后人之愦愦，则许当云轨车□也，□车迹也已矣。故大史公言好学深思，不若卜子言近思。从车九声。轨从九者，九之言鸠也，聚也，空中可容也。形声中有会意。古音居酉反。在三部。今音居洧反。〖注〗□、□，古文。
　　路径：段注说文□第十四卷□车部
　　标题：□zōnɡ
　　注解：车迹也。□轮之迹也。迹者，步处也，因引申为凡迹之偁。□轮之迹亦谓之轨彻，而非轨彻之体也。庄子曰：夫迹，□之所出。而迹岂□也。□之言从也，有所从来也，又可从是以求其质也。□古字只作从。羔羊传曰：委蛇委蛇，行可从迹也。君子偕老传曰：委委，行可委曲从迹也。俗变为踪，再变为踪。固不若用许书□字矣。从车，从省。大徐有声字。非也。此以会意包形声。卽容切。九部。
　　路径：段注说文□第十四卷□车部
　　标题：轶yì
　　注解：车相出也。车之后者，突出于前也。楚辞：轶迅风于清源。禹贡：沇水入于河，泆为荧。汉志作轶。郑注司□曰：过失若举刃欲斫伐而轶中人者。皆本义之引申叚借也。从车失声。形声中有会意。夷质切。十二部。
　　路径：段注说文□第十四卷□车部
　　标题：□kēnɡ
　　注解：车□弘声也。弘，大徐作鈏，非。小徐作□，集韵作□，亦误。今正。□，谷中响也。宖，屋响也。弘，弓声也。车声□弘，借弓声之字耳。□弘，大声。从车眞声，广韵口茎切。按广雅作□。玉篇作□。皆卽此字也。古音眞声之字在十二部。读若《论语》“铿尒，舍瑟而作”。琴，各本作瑟，今正。陆元朗所据论语作琴。小徐手部亦作舍琴。一读若掔，按臤声、坚声与眞声同在十二部。
　　路径：段注说文□第十四卷□车部
　　标题：□zhì
　　注解：抵也。抵者，挤也。挤者，排也。车抵于是而不过，是曰□。如马之不前曰□驇。详□部。□与车重之摰□轾□本各义，与輖又殊音，而集韵緫合为一字，误矣。小徐引潘岳赋如□如轩。今按潘作□，不作□也。从车埶声。陟利切。十五部。
　　路径：段注说文□第十四卷□车部
　　标题：軭kuánɡ
　　注解：车戾也。戾者，曲也。考工记曰：萭之以眂其匡也。注云。等为萭蒌以运轮上，轮中萭蒌则不匡剌也。軭不专谓轮，凡偏戾皆是。从车匩声。巨王切。十部。
　　路径：段注说文□第十四卷□车部
　　标题：轫rèn
　　注解：所□碍车也。所□二字今补，玄应时已失之。离骚朝发轫于苍梧。王逸曰：轫，支轮木也。从车刃声。而振切。十三部。字林如战反。按此篆大徐在輮篆之前者，輮下□讹作轫，遂先之以轫也。
　　路径：段注说文□第十四卷□车部
　　标题：辍chuò
　　注解：车小缺复合者也。此与辵部之连，成反对之义。连者，负车也。联者，连也。连本训辇，而为联合之偁，其相属也。小缺而复合，则谓之辍。引申为凡作辍之偁。凡言辍者，取小缺之意也。论语：櫌不辍。从车叕声。形声中有会意。陟劣切。十五部。按网部叚为罬之重文。〖注〗□，古文。
　　路径：段注说文□第十四卷□车部
　　标题：□qǐ
　　注解：碍也。碍者，止也。从车多声。康礼切。古音在十七部。
　　路径：段注说文□第十四卷□车部
　　标题：轚jí
　　注解：车辖相击也。辖者，键也。键在軎头，谓车軎相击也。诸书亦言车毂相击。从车□，会意。殳部曰：□者，相击中也。□亦声。古历切。古六部。《周礼》曰：“舟舆击互者。”秋官野庐氏：凡道路之舟车轚互者，叙而行之。注曰：谓于迫隘处也。谷梁传曰：御轚者不得入。
　　路径：段注说文□第十四卷□车部
　　标题：□shuàn
　　注解：治车轴也。治，篇、韵皆作□。四字句。旋转规圜之意。从车算声。所眷切。十四部。
　　路径：段注说文□第十四卷□车部
　　标题：轲kě
　　注解：椄轴车也。接，各本作接，今正。椄者，续木也。轴所以持轮，而□木相椄则危矣，故引申之多迍曰轗轲。赵邠卿曰：孟子名轲，字则未闻也。而广韵曰：孟子居贫轗轲，故名轲，字子居。从车可声。康我切。十七部。
　　路径：段注说文□第十四卷□车部
　　标题：□kēnɡ
　　注解：车坚也。坚者，刚也。从车殸声。殸籒文磬。此形声中有会意也。口茎切。十部。
　　路径：段注说文□第十四卷□车部
　　标题：軵rǒnɡ
　　注解：反推车令有所付也。反推车者，谓不顺也。付，与也。本可不与，而故欲与之，至于逆推车以与之而不顾。此说其字之会意也，故其字从车付。从车付。会意。读若茸。茸，宋本小徐本作胥，非也。淮南泛论训曰：相戏以刃者，大祖軵其肘。高云：軵，挤也。读近茸。急察言之，可知此茸之不误矣。广韵曰：軵，推车也。而陇切。或作搑。按手部搑，推捣也。汉司马迁传：而仆又茸之蚕室。师古曰：茸，人勇反。推也。谓推致蚕室之中也。是搑茸軵三字通用。集韵云：軵或作□，或作□。皆必有据。若淮南说林训倚者，易軵也。注云：軵读軵济之軵。览冥训厮徒马圉軵车奉饟。注云：軵，推也。读楫拊之拊。有讹字不可读，然大约以付为形声。是高时固有□读也。大徐而陇切。九部。〖注〗《集韵》或作□，俗作□。
　　路径：段注说文□第十四卷□车部
　　标题：辁quán
　　注解：蕃车下庳轮也。蕃当作藩，藩车见轩字下。庳者，屋卑也。因以为凡卑之偁。藩车而下为卑轮，葢所谓安车，轮卑则车安矣。未知是否。从车全声，读若馔。市缘切。十四部。一曰无辐也。见轮下。
　　路径：段注说文□第十四卷□车部
　　标题：輗ní
　　注解：大车辕端持衡者也。辕与衡相接之关键也。墨子曰：吾不知为车輗者巧也。用咫尺之木，不费一朝之事，而引三十石之任。此与小车之□同用而异名。许不与□篆为伍者，大车别于小车也。自輗至輂五篆皆言大车。前文□篆当亦厕此处。从车儿声。五鸡切。十六部。□，輗或从宐。宐声在十七部，与十六部合韵冣近。棿，輗又从木。
　　路径：段注说文□第十四卷□车部
　　标题：軧dǐ
　　注解：大车后也。大车以载任器，牝负长八尺，谓较也。其后必崇，其阑与三面等，非若小车之后也。故曰軧。軧之言底也。从车氐声。丁礼切。十五部。
　　路径：段注说文□第十四卷□车部
　　标题：轃zhēn
　　注解：大车箦也。此以双声为训。箦者，床栈也。大车之籍似之。小车谓之茵，车重席也。以虎皮者谓之文茵。大车谓之轃，竹木为之。从车秦声，读若臻。侧诜切。十二部。
　　路径：段注说文□第十四卷□车部
　　标题：轒fén
