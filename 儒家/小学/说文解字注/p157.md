<!-- { "loadSidebar": true } -->
　　注解：日在西方时侧也。蒙上日景言之，日在西方则景侧也。易曰：日中则昃。孟氏易作稷。榖梁春秋经：戊午日下稷。古文叚借字。从日仄声。此举形声包会意。隶作昃，亦作□。小徐本夨部又出□字则复矣。夫制字各有意义，晏景晷旱之日在上，皆不可易也。日在上而干声则为不雨，日在旁而干声则为晚。然则□训为日在西方，岂容移日在下。形声之内非无象形也。阻力切。一部。《易》曰：“日□之离。”离九三爻乱。〖注〗□字原刻作日下夨。
　　路径：段注说文□第七卷□日部
　　晚wǎn
　　注解：□也。莫者，日且冥也。从日在茻中，见茻部。引伸为凡后之偁。从日免声。无远切。十四部。
　　路径：段注说文□第七卷□日部
　　昏hūn
　　注解：日冥也。冥者，窈也。窈者，深远也。郑目录云：士娶妻之礼，以昏为期，因以名焉。必以昏者，阳往而阴来。日入三商为昏，引伸为凡闇之偁。从日氐省。氐者，下也。氐部日：氐者，至也。其引伸之义则为下，故此云氐者，下也。上部云下者氐也，目部云氐目卽低目，人部无低字。昏字于古音在十三部，不在十二部。昏声之字，□亦作蚊，□亦作□，□亦作忞。昏古音同文，与眞臻韵有敛侈之别，字从氐省为会意，绝非从民声为形声也。葢隶书淆乱，乃有从民作昬者，俗皆遵用。唐人作五经文字乃云：缘庙讳偏傍，准式省从氏。凡汦昏之类皆从氏。以昏类泯，其亦傎矣。呼昆切。□韵者，文韵之音变。一曰民声。此四字葢浅人所增，非许本书，宜□。凡全书内昏声之字皆不从民，有从民者讹也。〖注〗□、□，古文。
　　路径：段注说文□第七卷□日部
　　曫luán
　　注解：日且昏时也。且各本作旦，今正。昏训冥，□训日且冥，则曫卽□也。曫之言蛮也。蛮者，文皃，日将入而色有异也。从日□声，读若新城□中。□他书作蛮。地理志河南郡新城下蛮中，故戎蛮子国也。郡国志：河南郡新城有鄤聚，古鄤氏，今名蛮中。左传昭十六年：楚子诱戎蛮子杀之。杜云：河南新城县东南有蛮城。水经注伊水篇曰：新县故蛮子国也。县有鄤聚，今名蛮中。汉新城故城在今河南河南府洛阳县城。今左、榖皆作蛮，公羊作曼。刘昭引左传作鄤。曫音如蛮，集韵谟还切者是。大徐洛官切，非也。十四部。
　　路径：段注说文□第七卷□日部
　　晻ànp305下
　　注解：不朙也。北征赋：日晻晻其将暮。汉书元帝纪：三光晻昧。南都赋：晻暧蓊蔚。吴都赋：旭日晻□。凡言晻蔼，谓阴翳也。蜀都赋作庵蔼。从日奄声。乌敢切。八部。
　　路径：段注说文□第七卷□日部
　　暗àn
　　注解：日无光也。集韵、类篇皆以晻暗为一字，依许则义各殊。明之反当用晻，暗主谓日无光。视□掌十辉之灋，五曰闇。郑司农云：闇，日月食也。暗者正字，闇者叚借字也，引伸为凡深沈不明之称。从日音声。乌绀切。古音在七部。
　　路径：段注说文□第七卷□日部
　　晦huì
　　注解：月尽也。朔者，月一日始苏。朢者，月满与日相望似朝君。字皆从月。月□之字独从日者，明月□而日如故也，日如故则月尽而不尽也。引伸为凡光尽之称。僖十五年春秋经：晦，震夷伯之庙。公羊曰：晦，昼冥也。榖梁曰：晦，冥也。杜注左云：与凡书晦同。尔雅曰：霿谓之晦。从日每声。荒内切。十五部。
　　路径：段注说文□第七卷□日部
　　□nài
　　注解：埃□，叠韵字。日无光也。埃□犹叆叇也。通俗文：云覆日谓之叆叇。从日能声。奴代切。一部。
　　路径：段注说文□第七卷□日部
　　曀yì
　　注解：天阴沈也。各本作阴而风也，今正。考开元占经引作天地阴沈也，大平御览引作天阴沈也。邶风曰：终风且曀。尔雅、毛传皆云：阴而风曰曀。释名：曀，翳也。言云气晻翳日光使不明也。小尔雅：曀，冥也。曀主谓不明。尔雅、毛传因诗句兼风言耳，故许易之。阴沈当作霒霃。从日壹声。于计切。古音在十二部。《诗》曰：“终风且曀。”
　　路径：段注说文□第七卷□日部
　　旱hàn
　　注解：不雨也。从日干声。乎旰切。十四部。
　　路径：段注说文□第七卷□日部
　　□yǎo
　　注解：望远合也。合者，望远则其形不分，其色不分，其小大高下不分是也。与杳之义略相近。从日匕。会意。匕，合也。匕何以训合，比之省也。犹会下云会，益也。曾何以训益，增之省也，是亦许书言叚借之一也。□何以省比，有昆字在也。读若窈窕之窈。窈古读如黝，音转如杳。乌皎切。二部。
　　路径：段注说文□第七卷□日部
　　昴mǎo
　　注解：白虎宿星。召南传曰：昴，留也。古谓之昴，汉人谓之留。故天官书言昴，律书直言留。毛以汉人语释古语也。元命包云：昴六星。昴之言留，物成就系留，此昴亦□留之义也。从日丣声。丣古音读如某。丣古文酉字，字别而音同，在三部。虽同在三部，而不同纽，是以丣声之刘留□桺□駵□□□为一纽，卯声之昴为一纽。古今音读皆有分别。丣声之不读莫饱切，犹卯声之不读力九切也。惠氏栋因毛传之语，谓□必当从丣，其说似是而非。王氏鸣盛尙书后案袭之，非也。莫饱切。古音在三部。
　　路径：段注说文□第七卷□日部
　　向xiànɡp306上
　　注解：不久也。士相见礼曰：向者吾子辱使某见，请还贽于将命者。注云：向，曩也。按礼注向字或作乡。今人语曰何年、向时，向者卽向字也。又曰一晌，曰半晌，皆是向字之俗。从日乡声。许□切。十部。《春秋传》曰：“向役之三月。”僖卄八年左氏传文。向犹前也。城濮之役在四月，前乎此役之三月，正与不久之义合。杜作乡，云乡犹属也，殊误。
　　路径：段注说文□第七卷□日部
　　曩nǎnɡ
　　注解：向也。释言文：左传曰：曩者志入而已，今则怯也。晋语曰：曩而言戏乎。庄子曰：曩子行，今子止。从日襄声。奴朗切。十部。
　　路径：段注说文□第七卷□日部
　　昨zuó
　　注解：絫日也。絫铉本作垒，误。锴本作累，絫、累正俗字。古书积累字皆作絫。厽部云：絫者，增也。絫日谓重絫其日也。广韵云：昨日，隔一宵也。周礼司尊彝叚昨为酬酢字。从日乍声。在各切。五部。
　　路径：段注说文□第七卷□日部
　　暇xiá
　　注解：闲也。各本作闲，俗字也，今正。诰曰：不敢自暇自逸。古多借假为暇。周书多方：天惟须夏之子孙。郑云：夏之言假。大雅皇矣、周颂武二笺皆作须假，而孔本作暇。孙卿子：其为人也多假日，其出人不远也。贾逵国语注：假，闲也。登楼赋：□假日以销忧。季善云：假或为暇。引楚辞□暇日以消时。可见古假暇通用。假训大，故包闲暇之义，匡谬正俗似未识此意。从日叚声。胡嫁切。古音在五部。
　　路径：段注说文□第七卷□日部
　　暂zàn
　　注解：不久也。左传：妇人暂而免诸国。今俗语云霎时闲，卽此字也。从日斩声。藏滥切。八部。
　　路径：段注说文□第七卷□日部
　　昪biàn
　　注解：喜乐皃。小雅：弁彼□斯。传曰：弁，乐也。此昪之叚借也。释诂、诗序皆云：般乐也。般亦昪之叚借也。古三字同音盘，故相叚借如此。昪其正字而尠用之者。从日，从日者，煕煕如春登台之意。弁声。皮变切。十四部。
　　路径：段注说文□第七卷□日部
　　昌chānɡ
　　注解：美言也。咎繇谟曰：禹拜昌言。今文尙书作党。赵注孟子引尙书：禹拜党言。逸周书祭公解：拜手稽首党言。张平子碑：党言允谐。刘寛碑：对策嘉党。皆昌言字之叚借也。至于谠言，亦见汉人文字。字林：谠言，美言也。此又因党言而为之言傍，谓之正俗字可。从日从曰。会意，取县诸日月不刊之意也。不入曰部者，日至尊也。尺良切。十部。一曰日光也。裴松之引易运期谶曰：□日并光日居午。□日，昌字。图谶说字多不合本义。裴引孝经中黄谶：□为日载东。曹字亦本从曰，非从日。葢昌之本义训美言，引伸之为凡光盛之偁，则亦有训为日光者。日光只为余义，例所不载。一曰日光也五字恐时因许昌之说而妄增之。《诗》曰：“东方昌矣。”齐风：东方明矣，朝旣昌矣。传曰：东主明则夫人纚筓而朝。朝已昌盛，则君听朝。云朝巳昌盛与美言之义相应。许并二句为一句，当由转写笔误。□，籒文昌。
　　路径：段注说文□第七卷□日部
　　暀wànɡp306下
　　注解：光美也。释诂曰：暀暀、皇皇，美也。按暀见尔雅而不见他经。泮水笺云：皇皇当作暀暀，暀暀犹往往也。此易皇为暀，复训暀为往，以作暀而后可训往也。少仪：祭祀之仪，齐齐皇皇。注云：皇皇读为归往之往。皇氏云：谓心所系往。此处郑不读为暀。徐先民于况反，非是。从日往声。此举形声会意，谓往者众也。于放切。十部。
　　路径：段注说文□第七卷□日部
　　昄bǎn
　　注解：大也。大雅：土宇昄章。释诂、毛传皆曰：昄，大也。从日反声。补绾切。十四部。
　　路径：段注说文□第七卷□日部
　　昱yù
　　注解：日朙也。日明各本作明日，今依众经音义及玉篇订。大玄曰：日以昱乎昼，月以昱乎夜。注云：昱，明也。无日不明，故自今日言下一日谓之明日，亦谓之昱日。昱之字古多叚借翌字为之。释言曰：翌，明也是也。凡经传子史翌日字，皆昱日之叚借。翌与昱同立声，故相叚借。本皆在缉韵，音转又皆入屋韵。刘昌宗读周礼翌日乙丑音育是也。俗人以翌与翼形相似，谓翌卽翼，同入职韵。唐卫包改尙书六翌皆为翼，而昱日之义废矣。朙部□下曰：翌也。翌当为翼。□从亡明，昼夜之道亡明而明复矣。昱之义引伸为凡明之偁，故顾命翌室，某氏曰明室。三辅决录注释左冯翊曰：冯，盛也。翊，明也。翊卽翌。从日立声。余六切。古音在七部。
　　路径：段注说文□第七卷□日部
　　□nǎn
　　注解：□湿也。□各本作温，今正，说详水部。温而生湿，故其字从日。从日，赧省声。温湿生霉亦有色赤者，未必不从赤会意也。集韵、类篇：□，□，小赤也。读与赧同。女版切。十四部。
　　路径：段注说文□第七卷□日部
　　暍yē
　　注解：伤暑也。北山经：北嚣之山，鸟名□□，食之已暍。按今俗语谓□蒸之曰暍，声如遏，卽此字。从日曷声。于歇切。十五部。
　　路径：段注说文□第七卷□日部
　　暑shǔ
