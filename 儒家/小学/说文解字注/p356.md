<!-- { "loadSidebar": true } -->
　　注解：爵诸侯之土也。谓爵命诸侯以是土也。诗毛传：之子，嫁子也。之事，祭事也。庄子之人也，卽是人也。然则之土言是土也。其义之土，故其字从之土。引申为凡畛域之偁。大司徒注曰：封，起土畍也。封人注曰：聚土曰封，谓壝堳埒及小封疆也。冡人注曰：王公曰丘，诸臣曰封。又引申为大也。又引申为缄固之偁。从之土从寸。合三字会意。府容切。九部。寸，守其制度也。此说从寸之意。凡法度曰寸，尊字，寺字下皆曰有法度。公、侯百里，伯七十里，子、男五十里。此用孟子及王制之说。所谓制度也。□，籒文封，从丯土。从土，丯声也。□，古文封省。无寸也。从□土，则与□部读若皇者同字，犹豕亥古文同作□也。艹木□生字之在土上，之之本义也。爵诸侯之土字从之土，之之引申叚借义也。徐锴曰：各之其土也。会意。
　　路径：段注说文□第十三卷□土部
　　标题：壐xǐ
　　注解：王者之印也。印者，执政所持信也。王者所执则曰玺。按周礼货贿用玺节注云：玺节主以通货贿。玺节者，今之印章也。左传：季武子玺书追而与人公冶。皆非谓王者，葢古者尊卑通偁。至秦汉而后为至尊之偁。故始皇本纪：乃为玺书赐公子扶苏，中车府令赵高行符玺事。蔡邕独□曰：皇帝六玺皆玉螭虎纽。许此语举汉制也。□主土。以上八字依玉篇所引。此说从土之意也。从土尔声。斯氏切。十五十六部。玺，籒文从玉。葢周人已刻玉为之，曰籒从玉，则知从土者古文也。
　　路径：段注说文□第十三卷□土部
　　标题：墨mò
　　注解：书墨也。聿下曰：所以书也。楚谓之聿，吴谓之不律，燕谓之弗，秦谓之笔。此云墨，书墨也。葢笔墨自古有之，不始于蒙恬也。箸于竹帛谓之书，竹木以桼，帛必以墨。用帛亦必不起于秦汉也。周人用玺书印章必施于帛，而不可施于竹木，然则古不专用竹木信矣。引申之为晋于是始墨。肉食者无墨，为贪以败官为墨。从土黑。小徐曰会意。大徐有黑亦声三字。莫北切。一部。
　　路径：段注说文□第十三卷□土部
　　标题：垸huán
　　注解：□桼龢灰丸而□也。龢各本作和。今正。丸大徐无。今依小徐。桼者，木汁可以□物也。丸者，圜也。倾侧而转者，□者，□桼也。说详桼部，灰者，烧骨为灰也。玄应梵书音义曰：通俗文曰烧骨以漆曰垸，仓颉训诂曰垸以漆和之。今中国言垸，江南言□，□音瑞。垸胡灌切。玉裁按许□下云桼垸。周礼巾车杜子春云：□读为垸桼之桼。轮人注、郑云：丸漆之，葢以桼合烧骨之灰，抟而丸之，以□擦物。丸与垸□韵为训。丸而□之，旣干如沙碜不光润，乃摩之。郑所云丸漆之干，乃以石摩平之也。旣摩乃复桼之，许于□下所云桼垸已复桼之也。如此数四，乃后□丹雘。今时桼工亦略同此。垸或叚浣为之，如角人注骨入桼浣者受之以量也。或叚睆为之。如檀弓华而睆。孙炎云：睆，桼也。叔然乃指其冣后光润者而言。从土完声。胡玩切。十四部。一曰补垣也。此依小徐本。月令曰：修宫室，坏垣墙，补城郭。左传曰：缮完葺墙，以待宾客。
　　路径：段注说文□第十三卷□土部
　　标题：型xínɡ
　　注解：铸器之灋也。以木为之曰模，以竹曰笵，以土曰型。引申之为典型。叚借□字为之，俗作刑。非是。诗毛传屡云□，法也。又或叚形为之。左传引诗形民之力，而无醉饱之心，谓程量其力之所能为而不过也。从土□声。户经切。十一部。
　　路径：段注说文□第十三卷□土部
　　标题：埻zhǔn
　　注解：□旳，各本无此二字。今补。木部臬下曰。□□旳也。此与为转注。亦有单言□者。旳，明也。亦有单言旳者。□臬也。周礼司裘注曰：以虎狼豹麋之皮饰侯侧。又方制之以为□，谓之鹄。箸于侯中，□卽□之叚借字也。诗小雅以勺为旳。吕氏春秋曰：射而不中，反修于招。高云：于招，□艺也。按于当作干，艺同臬。战国策：以其类为招。春秋后语作以其颈为招。文□咏怀诗注引作以其颈为旳，招卽旳字。从土□声。读若准。之允切。十三部。
　　路径：段注说文□第十三卷□土部
　　标题：埘shí
　　注解：鸡栖于垣为埘。释宫：□垣而栖为埘。王风传同。扫许意与古异。连鸡栖于庳垣，不必□穴也。从土时声。市之切。一部。
　　路径：段注说文□第十三卷□土部
　　标题：城chénɡ
　　注解：□盛民也。言盛者，如黍稷之在器中也。从土成，左传曰：圣王先成民而后致力于神。成亦声。氏征切。十一部。□，籒文城从□。
　　路径：段注说文□第十三卷□土部
　　标题：墉yōnɡ
　　注解：城垣也。皇矣。以伐崇墉。传曰：墉，城也。崧高，以作尔庸。传曰：庸，城也。庸墉古今字也。城者，言其中之盛受。墉者，言其外之墙垣具也。毛统言之，许析言之也。周易曰：乗其墉。又曰：公用射隼于高墉之上。从土庸声。余封切。九部。□，古文墉。五篇曰：□，度也，民所度凥也。字音古博切。此云古文墉者，葢古读如庸。秦以后读如郭。如豕亥同□字，训顺训慕同娈字之比。〖注〗□，古文。
　　路径：段注说文□第十三卷□土部
　　标题：□dié
　　注解：城上女垣也。女之言小也。□部陴下曰：城上俾倪女墙也。□与陴异字而同义。左传：堙之，环城傅于堞。杜曰：堞，女墙也。古之城以土，不若今人以专也。土之上闲加以专墙，为之射孔，以伺非常。曰俾倪，曰陴，亦曰□。左传：卢蒲嫳攻崔氏，崔氏□其宫而守之，弗克。此谓于宫墙之上。又加俾倪也。从土叶声。按叶者，如叶之薄于城也。亦有会意焉。今字作堞。徒叶切。八部。
　　路径：段注说文□第十三卷□土部
　　标题：坎kǎn
　　注解：陷也。陷者，高下也。高下者，高而入于下也。因谓阱谓坎。井部曰：阱者，大陷也。穴部曰：窞，坎中更有坎也。易曰：坎，陷也。习坎，重险也。毛诗传曰：坎坎，击□声，按此谓坎坎为竷竷之叚借字也。从土欠声。苦感切。八部。〖注〗窞dàn，坎中小坎也。
　　路径：段注说文□第十三卷□土部
　　标题：垫diàn
　　注解：下也。谓地之下也。皋陶谟曰：下民昏垫。因以为凡下之偁。方言曰：凡柱而下曰□，屋而下曰垫。马部云：骞，马腹垫也。汉后用为褺江县字。从土执声。都念切。七部。《春秋传》曰：“垫隘。”左传文，成六年，襄九年，廿五年凡三见。
　　路径：段注说文□第十三卷□土部
　　标题：坻chí
　　注解：小渚也。尔雅曰：小州曰渚，小渚曰沚，小沚曰坻。毛诗周南、秦传曰：水中可居者曰州。渚，小州也。坻，小渚也。小渚曰沚。今按毛传不应坻沚同训。若云坻，小沚也。小渚曰沚。则于尔雅合。许水部渚下引尔雅小州曰渚，沚下云小渚也。皆与尔雅、毛传同。则此小渚亦当作小沚明矣。坻者，水中可居之冣小者也。从土氐声。直尼切。十五部。与十六部之坁迥别。《诗》曰：“宛在水中坻。”秦风蒹葭文。□，坻或从水从夊。夊声。□，坻或从水耆。耆声。
　　路径：段注说文□第十三卷□土部
　　标题：□zhí
　　注解：下入也。此与下湿曰隰义略同。吴都赋曰：□□鳞接。李注曰：□□，枝柯相重□皃也。按太冲之□□，卽许书之□。楚立除立二切。从土□声。敕立切。按当依广韵直立切。七部。
　　路径：段注说文□第十三卷□土部
　　标题：垎hè
　　注解：水干也。干音干。玉篇、广韵皆作土干也为长，谓土中之水干而无润也。王逸九思，冰冻兮垎泽。自注：垎，竭也。寒而水泽竭成冰，按水泽竭所谓干也。今楚辞作洛泽。广韵、集韵十九铎皆引冬冰兮□泽。误甚。从土各声。胡格切。古音在五部。读如貉。一曰坚也。按干与坚义相成，水干则土必坚。齐民要术曰：湿耕坚垎，数年不佳，谓耕湿田则土坚垎不佳也。学记曰：发然后禁，则扞格而不胜。注曰：格读如冻垎之垎。扞格，坚不可入之皃。正义云：言格是坚强。譬如地之冻则坚强难入，故云如冻垎之垎。但今人谓地坚为垎也。正义本注是冻垎。陆德明本是冻□。陆非孔是。管子：沙土之次曰五塥，塥葢谓坚垎。
　　路径：段注说文□第十三卷□土部
　　标题：垐cí
　　注解：□土增大道上。增，益也。此与茨同意，以艹次于屋上曰茨，以土次于道上曰垐。从土次声。疾资切。古音在十二部。堲，古文垐。见于经者，曰夏后氏堲周。注云：火熟曰堲。引弟子职右手折堲，是郑与许异也。从土卽。古次卽同在十五部。而次古读如漆。故卽声后改为次声，而唐书叚堲为疾也。今音疾资切。《虞书》曰：“龙，朕堲谗说殄行。”尧典文。虞当作唐。说在禾部。堲，疾恶也。此释经以说叚借，谓堲卽疾之叚借。如□席为竹蔑之叚借，作□为好之叚借也。古音读如疾。广韵子栗将七二切。是也。徐仙民读在力反，乃失古义矣。
　　路径：段注说文□第十三卷□土部
　　标题：增zēnɡ
　　注解：益也。益者，饶也。会下曰：曾，益也。是可叚曾为之。从土曾声。作滕切。六部。
　　路径：段注说文□第十三卷□土部
　　标题：埤pí
　　注解：增也。诗北门曰：政事一埤益我。传曰：埤，厚也。此与会部朇，衣部裨音义皆同。凡从曾之字皆取加高之意。会部曰：曾者，益也，是其意也。凡从卑之字皆取自卑加高之意。所谓天道□盈益谦，君子捊多益寡也。凡形声中有会意者例此。从土卑声。符支切。十六部。
　　路径：段注说文□第十三卷□土部
　　标题：坿fù
　　注解：益也。吕氏春秋：七月纪，坿墙垣。高注：坿读如符。坿犹培也。十月纪，坿城郭。高注：坿，益也，令高固也。按今多用附训益，附乃附娄。读步口切。非益义也。今附行而坿废矣。从土付声。符遇切。古音在四部。
　　路径：段注说文□第十三卷□土部
　　标题：塞sài
　　注解：隔也。□部隔下云塞也。是为转注。俗用为窒□字，而塞之义，□之形俱废矣。广韵曰：边塞也。明堂位，四塞世告至，注云：四塞谓夷服、鎭服、蕃服，在四方为蔽塞者，按郑注所谓天子守在四夷也。战国策：齐有长城巨防，足以为塞。吕氏春秋：天下有九塞，所谓守在四竟也。邶风、庸风传曰：塞，瘗也。塞，充实也。皆谓塞为□之叚借字也。从土□声。大徐作从土从□。先代切。一部。按此切音葢因俗通用此字，故以此切别于稣则切也。旧音本无不同。
　　路径：段注说文□第十三卷□土部
