<!-- { "loadSidebar": true } -->
　　注解：山名。按此篆许书本无，后人增之。许书果有是山，则当厕于山名之类矣。颜氏家训：柏人城东有山，世或呼为宣务山，予读柏人城内。汉桓帝时所立碑铭云：上有巏嵍，王乔所仙，巏字遂无所出。嵍字依诸字书卽旄丘之旄也。嵍字，字林一音忘付反。今依附俗名当音权务。经典释文曰：字林有堥亡周反，一音毛，堥丘也。又有堥亡附反，一音毛，亦云嵍丘也。据颜，陆之书，字林乃有嵍字，则许书之本无此显然矣。旄丘见诗。尔雅曰：前高曰旄丘。刘成国曰：如马举头垂髦，依字林嵍丘卽旄丘。乃丘名，非山名也。从山敄声。亡遇切，古音在三部。
　　路径：段注说文□第九卷□山部
　　标题：峣yáo
　　注解：焦峣，山高皃。杨雄传曰：泰山之高。不嶕峣则不能浡滃云而散歊蒸。嶕古只作焦。从山尧声。古僚切。二部。
　　路径：段注说文□第九卷□山部
　　标题：□qiánɡ
　　注解：山□也。从山戕声。慈良切。十部。
　　路径：段注说文□第九卷□山部
　　标题：岊jié
　　注解：陬隅，□部曰：隅者，陬也。陬者，隅也。孟子：虎负嵎。是知隅者，高山之卪也。嵎卽隅字。赵注曰：虎依陬而怒。高山之卪也。卪各本作节，今正。山之卪曰□，犹竹卪曰节，木卪曰科厄也。刘逵注吴都赋引此，谓之许氏记字。从山卪，会意。卪亦声。子结切。十二部。
　　路径：段注说文□第九卷□山部
　　标题：崔cuī
　　注解：大高也。齐风。南山崔崔。传曰：崔崔，高大也。此云大高，未知孰是。嵬下曰：山石崔嵬，高而不平也。亦卽毛传之土山戴石曰：崔嵬也。从山隹声。声字铉无，今补。胙回切。十五部。按小徐无此篆。大徐此篆在部末，非其次。玉篇亦本无崔字，于部末补之。疑许葢本无此。庄子：山林之畏隹，隹卽今之崔也。但人部有催，手部有摧，则山部当有崔矣。文五十三今□峯，则五十二。重四
　　路径：段注说文□第九卷□山部
　　标题：屾shēn
　　注解：二山也。此说义而形在是，如珏之例。凡屾之属皆从屾阙。此阙谓阙其读若也。今音所臻切，恐是肊说。
　　路径：段注说文□第九卷□屾部
　　标题：嵞tú
　　注解：会稽山也。左传：禹会诸矦于涂山，执玉帛者万国。鲁语：昔禹致羣神于会稽之山，防风氏后至，禹杀而戮之。二传所说正是一事。故云：嵞山卽会稽山。嵞涂古今字，故今左传作涂。封禅书云：管仲曰：禹封泰山，禅会稽。吴越春秋曰：禹登茅山以朝羣臣，乃大会计，更名茅山为会稽。封禅书又云：秦并天下，自殽以东名山五。大室，恒山，太山，会稽，湘山。刘向上封事曰：禹葬会稽，葢大禹以前名嵞山，大禹以后则名会稽山，故许以今名释古名也。杜注左传云：涂山在寿春东北，非古说也。会稽山在今浙江省绍兴府治东南十二里。一曰九江当涂也，民俗□辛壬癸甲之日嫁娶，一曰者，别一义。谓嵞山在九江当涂也。地理志，九江郡当涂。应劭曰：禹所娶涂山氏国也。郡国志：九江郡属县有当涂，有平阿，平阿有涂山，按平阿本当涂地。汉当涂卽今安徽省凤阳府怀远县，县东南有涂山，非今在江南太平府治之当涂也。咎繇谟曰：子创若时，娶于涂山，辛壬癸甲。郑注云：登用之年，始娶于涂山氏，三宿而为帝所命治水。水经注引吕氏春秋：禹娶涂山氏女。不以私害公，自辛至甲四日，复往治水，故江淮之俗以辛壬癸甲为嫁娶日也。许云，当涂民俗以辛壬癸甲之日嫁娶，正与吕览合。郑注尚书亦同吕览。尚书辛壬癸甲，言娶涂山所历之四日也。县之名当涂者，葢以嵞山得名。嵞涂古今字。从屾余声。同都切。五部。《虞书》曰：予娶嵞山。咎繇谟文，合二句为一句，如东方昌矣之类，此证后说也。文二
　　路径：段注说文□第九卷□屾部
　　标题：屵è
　　注解：岸高也。屵之言□然也。广韵。高山状。从山厂，厂亦声。五葛切。十四十五部。凡屵之属皆从屵。
　　路径：段注说文□第九卷□屵部
　　标题：岸àn
　　注解：水厓洒而高者。各本无洒字，今依尔雅补。释丘曰：望厓洒而高岸，夷上洒下不漘。李巡曰：夷上，平上。洒下，陗下。故名漘。孙炎曰：平上陗下故名曰漘。不者，葢衍字。据李孙之释漘，则知李孙之释岸亦必曰陗下而高上也。陗下者，谓其体斗陗平上。高上者，谓其顚有崔嵬平坦之不同。嵬下曰：高不平也。对夷上言也。洒释为陗者。洒卽陖之假借二字，古音同。□部曰：陵者，陗高也。陗者，陵也。凡斗立不可上曰陗。诗新台有洒传曰：洒，高峻也。峻同陖。郭景纯昧于其义。乃释高曰陖，陖非高之谓也。释洒曰水深，水之深浅，何于哀厓，不得冠以望厓矣。尔雅言厓，许言水厓者，申尔雅之说，别于山边之厓也。卫风，淇则有岸。小雅，高岸为谷。其本义也。大雅：誔先登于岸。传曰：岸，高位也。其引伸之义也。笺云：岸，讼也。小雅小宛传曰：岸，讼也。此皆借岸为犴狱字也。从屵干声。五旰切，十四部。
　　路径：段注说文□第九卷□屵部
　　标题：崖yá
　　注解：高边也。辵部曰：边，行垂崖也。土部曰：垂者，远边也。按垂为远边，崖为高边。边之义谓行于此二者，此二者因名边矣。其字从屵也，故为高边。从屵圭声。五佳切，十六部。此与厂部之厓羲别。
　　路径：段注说文□第九卷□屵部
　　标题：嵟duī
　　注解：高也。玉篇曰：亦作陮。按□部曰：陮隗，高也。义同字异。从屵隹声。都回切。十五部。玉篇徒罪切。
　　路径：段注说文□第九卷□屵部
　　标题：□pǐ
　　注解：□也。列子黄帝篇：目所偏视，晋国爵之。口所偏肥，晋国黜之。殷敬顺释文云：肥皮美切。说文，字林皆作□，又作圮。皆毁也。按古肥与非通。口所偏肥，犹云口所偏非耳，不必援此也。□与圮亦非一字。从屵肥声。符鄙切，十五部。
　　路径：段注说文□第九卷□屵部
　　标题：嶏pèi
　　注解：□声。从屵配声，读若费。蒲□切，十五部。按此葢卽□之或体耳，玉篇有□无嶏。可证。广韵□佩切。文六
　　路径：段注说文□第九卷□屵部
　　标题：广yǎn
　　注解：因厂为屋也。厂各本作广，误，今正。厂者，山石之厓岩。因之为屋，是曰广。广韵□俨二韵及昌黎集注皆作因岩，可证。因岩卽因厂也。从厂，各本无此二字，今补。象对刺高屋之形。刺各本作剌，今正。读七亦切，谓对面高屋森耸上刺也。首画象岩上有屋。凡广之属皆从广，读若俨然之俨。鱼俭切，八部。
　　路径：段注说文□第九卷□广部
　　标题：府fǔ
　　注解：文书臧也。文书藏之处曰府，引伸之为府史胥徒之府。周礼，府六人，史十有二人。注云：府治藏，史掌书者。又大宰，以八法治官府。注云：百官所居曰府。从广付声。方矩切，古音在四部。
　　路径：段注说文□第九卷□广部
　　标题：廱yōnɡ
　　注解：天子飨饮辟廱。飨飮谓乡飮酒也。食部曰：飨者，乡人飮酒也。辟廱者，天子之学也。在郊，礼记文王世子曰：凡大合乐，必遂养老，天子视学，设三老五更羣老之席位焉。注云：以乡飮酒礼言之。席位之处，则三老如宾，五更如介，羣老如众宾必也。又云遂养老者，用大合乐之明日也。乡飮酒，乡射之礼明日乃息，司正征唯所欲，以吿于先生君子可也。是养老之象类，是则天子养老之礼，卽乡飮酒之礼。水部泮下曰：诸侯乡射之宫，乡谓乡飮酒，射谓乡射。鲁颂泮宫笺云；在泮飮酒者，征先生君子与之行飮酒之礼，而因以谋事也。永锡难老者，长赐之冣□考。如王制所云：八十月吿存，九十日有秩也。是则天子诸侯养老，皆用乡飮酒礼。韩诗说：辟廱，所以教天下。春射秋飨，尊事三老五更，许但云飨飮者，举乡飮以该乡射也。大雅曰：于乐辟廱。毛传曰：辟廱，水旋丘如璧以节观者也。鲁颂传曰：天子辟廱，诸侯泮宫。五经异义。公羊说：天子三，诸侯二。天子有灵台观观天文，有时台以观四时施化，有囿台观鸟兽鱼鳖。诸侯当有时台，囿台。诸侯卑，不得观天文，无灵台。皆在国之东南二十五里，东南少阳用事，万物着见。用二十五里者，吉行五十里，朝行暮反也。韩诗说：辟雝者，天子之学。囿如璧，壅之以水，示圎言辟，取辟有德，不言辟水言辟雝者，取其廱和也，所以教天下。春射秋飨，尊事三老五更，在南方七里之内，立明堂于中，五经之文所藏处，葢以茅草，取其洁淸也。左氏说天子灵台在太庙之中，壅之灵沼，谓之辟廱，诸侯有观台亦在庙中，皆以望嘉祥也。毛诗说：灵台下足以监视，灵者，精也。神之精明称灵，故称台曰灵台。称囿曰灵囿，沼曰灵沼。谨按公羊传、左氏说：皆无明文，说各无以正之，□之闻也。礼记王制，天子命之教。然后为学，在公宫之左，大学在郊。天子曰辟廱，诸侯曰泮宫。天子将出征，受命于祖，受成于学。出征执有罪。反。释奠于学，以讯馘吿，然则太学卽辟廱也。诗颂泮水云：旣作泮宫，淮夷攸服。矫矫虎臣，在泮献馘。淑问如皋陶，在泮献囚。此复与辟廱同义之证也。大雅灵台一篇之诗。有灵台，有灵囿，有灵沼，有辟廱。其如是也。则辟廱及三灵皆同处在郊矣。囿也，沼也同言灵，于台下为囿为沼。可知小学在公宫之左，大学在西郊，王者相变之宜。众家之说各不昭晢。当然于郊差近之耳，在庙则远矣。王制与诗，其言察察，亦足以明之矣。从广雝声。于容切，九部。
　　路径：段注说文□第九卷□广部
　　标题：庠xiánɡ
　　注解：礼官养老。夏曰校，殷曰庠，周曰序。孟子滕文公篇曰：夏曰校，殷曰序，周曰庠。史记、儒林传同。汉书、儒林传则云：夏曰校，殷曰庠，周曰序。许同汉书。疑今孟子、史记有误。孟子曰：庠者，养也。从广□声。似阳切。十部。
　　路径：段注说文□第九卷□广部
　　标题：庐lú
