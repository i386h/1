<!-- { "loadSidebar": true } -->
　　注解：具也。淮南书有诠言训。高注曰：诠，就也。就万物之指以言其征。事之所谓，道之所依也。故曰诠言。欠部欥下曰：诠□也。然则许意谓诠解。从言全声。此缘切。十四部。
　　路径：段注说文□第三卷□言部
　　欣xīn
　　注解：喜也。从言斤声。许斤切。十三部。按此与欠部欣音义皆同。万石君传：僮仆欣欣如也。晋灼引许愼曰：欣古欣字。葢灼所据说文欣在欠部欣下，云古文欣，从言。
　　路径：段注说文□第三卷□言部
　　说shuō
　　注解：说释也。说释卽悦怿。说悦，释怿皆古今字。许书无悦怿二字也。说释者，开解之意，故为喜悦。釆部曰：释，解也。从言兑声。儿部曰：兑，说也。本周易。此从言兑会意，兑亦声。弋雪切。十五部。一曰谈说。此本无二义二音，疑后增此四字，别音为失□切。
　　路径：段注说文□第三卷□言部
　　计jì
　　注解：会也。筭也。会，合也。筭当作算，数也。旧书多假筭为算。从言十。会意。古诣切。十五部。
　　路径：段注说文□第三卷□言部
　　谐xié
　　注解：詥也。此与龠部龤异用。龤专谓乐和。从言皆声。戸皆切。十五部。
　　路径：段注说文□第三卷□言部
　　詥hé
　　注解：谐也。詥之言合也。从言合声。□合切。七部。
　　路径：段注说文□第三卷□言部
　　调tiáo
　　注解：龢也。龢，各本作和，今正。龠部曰：龢，调也。与此互训。和本系唱和字，故许云相应也。今则槩用和而龢废矣。从言周声。徒辽切。古音葢在三部。
　　路径：段注说文□第三卷□言部
　　话huà
　　注解：会合善言也。□、会叠韵。大雅：愼尔出话。毛曰：话，善言也。从言□声。胡快切。十五部。《传》曰：“吿之话言。”此当作春秋传曰箸之话言，见文六年左氏传。浅人但知抑诗，故改之，□春秋字，妄拟诗可称传也。抑诗作吿之诂言，于诂下称之，又妄改为诗曰诂训。譮，籒文□从言会。□、会同在十五部，故桧亦作栝。
　　路径：段注说文□第三卷□言部
　　諈zhuì
　　注解：諈诿，絫也。絫累正俗字。今人槩作累而絫废矣。见释言。孙炎曰：楚人曰諈，齐人曰诿。郭璞曰：以事相属累为諈诿。从言□声。竹寘切。音在十六、十七部闲。
　　路径：段注说文□第三卷□言部
　　诿wěip94上
　　注解：□诿也。旧作絫也。今依全书通例正。从言委声。女恚切。音在十六、十七部闲。〖注〗諈诿。
　　路径：段注说文□第三卷□言部
　　警jǐnɡ
　　注解：言之戒也。廾（□）部曰：戒，警也。小雅：徒御不警。毛曰：不警，警也。大雅以敬为之。常武：旣敬旣戒。笺云：敬之言警也。亦作儆。从言敬，敬亦声。己皿切。十一部。
　　路径：段注说文□第三卷□言部
　　谧mì
　　注解：静语也。今文尚书维□之谧哉。周颂：誐以谧我。释诂曰：谧，静也。按周颂谧亦作溢，亦作恤。尧典谧亦作恤。释诂：溢，愼也。溢、愼、谧，静也。恤与谧同部，溢葢恤之讹体。愼、静二义相成。许云静语者，为其从言也。从言□声。弥必切。十二部。一曰无声也。今多用此义。
　　路径：段注说文□第三卷□言部
　　谦qiān
　　注解：敬也。敬，肃也。谦与敬义相成。从言兼声。苦兼切。七部。谦或假嗛为之。
　　路径：段注说文□第三卷□言部
　　谊yì
　　注解：人所宜也。周礼肆师注：故书仪为义。郑司农云：义读为仪。古者书仪但为义，今时所谓义为谊。按此则谊、义古今字，周时作谊，汉时作义，皆今之仁义字也。其威仪字，则周时作义，汉时作仪。凡读经传者，不可不知古今字。古今无定时，周为古则汉为今，汉为古则晋宋为今，随时异用者谓之古今字，非如今人所言古文籒文为古字，小篆隶书为今字也。云谊者人所宜，则许谓谊为仁义字也。今俗分别为恩谊字，乃野说也。中庸云：仁者人也，义者宜也。是古训也。从言宜，宜亦声也。仪寄切。古音在十六部。
　　路径：段注说文□第三卷□言部
　　诩xǔ
　　注解：大言也。礼器：德发扬诩万物。注：诩犹普也。按诩之本义为大言，故训为普则曰犹。凡古注言犹者视此。诩之引伸之义为大，故周弁殷吁夏收，白虎通吁作诩。郑注礼云：吁名出于幠。幠，覆也。义可相发明。从言羽声。况羽切。五部。
　　路径：段注说文□第三卷□言部
　　諓jiàn
　　注解：善言也。善上当有諓諓二字。古文秦誓□□善谝言，谝字下引之。今文秦誓戋戋，戈部戋字下引之，释云：巧言也。戋戋，公羊传作諓諓，云惟諓諓善靖言。刘向九叹、汉书李寻传亦皆作諓諓。王逸注楚辞引尚书諓諓靖言，正皆今文尚书也。诸家作諓，许作戋者，同一今文而有异本，如同一古文而马作偏许作谝不同也。戋下旣引戋戋矣，而諓下又云善言者，此又用王逸所据諓諓靖言之本也。善言释靖言。何休曰：靖犹撰也。撰同譔。譔言，善言也。广雅释训曰：諓諓，善也。贾逵外传注曰：諓諓，巧言也。韦昭注曰：諓諓，巧辨之言。然则此善言，谓善为言辞者，不同□下之善言也。从言戋声。慈衍切。十四部。一曰谑也。别一义。
　　路径：段注说文□第三卷□言部
　　誐ép94下
　　注解：嘉善也。誐、嘉叠韵。壴部嘉，美也。从言我声。五何切。十七部。《诗》曰：“誐以谧我。”周颂文。谧，铉本作溢，此用毛诗改窜也。广韵引说文作谧。按毛诗假以溢我。传曰：假嘉，溢愼。与誐谧字异义同。许所偁葢三家诗，誐谧皆本义，假溢皆假借也。然谧溢并见释诂，可知周时巳有此二本之殊矣。若左氏作何以恤我。何者，誐之声误。恤与谧同部。尧典惟□之谧哉。古文亦作恤。〖注〗《周颂□维天之命》
　　路径：段注说文□第三卷□言部
　　詷tónɡ
　　注解：共也。从言同声。徒红切。九部。《周书》曰：“在后之詷。”顾命文：某氏尚书作在后之侗。释文曰：马本作詷，共也。许葢用马说。祭统：铺筵设詷几。注：詷之言同也。祭者以其□配之，亦不特几也。按此经注本如是。假令经本作同几，又何烦以詷释之哉。郑必云之言者，郑意詷本不训同，于其叠韵训为同，非若马、许径云共也。引书后作后者，仪礼注引孝经说云后者，后也。此依韵会用锴本。一曰譀也。通俗文：言过谓之□詷。麤痛、徒痛二切。按言过者，言之太过也。与譀训合。广韵作言急，恐误。〖注〗謥詷。
　　路径：段注说文□第三卷□言部
　　设shè
　　注解：施陈也。设、施双声。□部曰：施，旗旖施也。有布列之义。□部曰：敶，列也。然则凡言陈设者，敶之假借字。陈行而敶废矣。从言殳。会意。言殳者，以言使人也。凡设施必使人为之。识列切。十五部。殳，使人也。殳者，可运旋之物。故使人取意于殳。般字下曰：殳所以旋也。
　　路径：段注说文□第三卷□言部
　　护hù
　　注解：救视也。尚书中□握河纪：尧受河图，伯禹进迎，舜契陪位，稷辨护。注云：辨护者，供时用相礼仪。周礼注亦云辨护。萧何世家：数以吏事护高祖。从言蒦声。胡故切。五部。
　　路径：段注说文□第三卷□言部
　　譞xuān
　　注解：譞，此复举字之未□者。慧也。与人部儇音义皆同。从言瞏声。许缘切。十四部。
　　路径：段注说文□第三卷□言部
　　誧bū
　　注解：大也。广雅同。从言甫声。博孤切。五部。一曰人相助也。广韵曰：誧，谏也。读若逋。
　　路径：段注说文□第三卷□言部
　　諰xǐ
　　注解：思之意。广韵曰：言且思之。疑古本作言且思之意也。方言而又思之。故其字从言思。意者，□下意内言外之意。荀卿曰：諰諰然常恐天下之一合而轧己也。汉书諰作鳃。苏林曰：读如愼而无礼则葸之葸。鳃，惧儿也。按又作□，又作偲，皆训惧，与思训义近。从言思。会意。思亦声。思亦二字今补。胥里切。一部。
　　路径：段注说文□第三卷□言部
　　托tuōp95上
　　注解：寄也。与人部侂音义皆同。从言乇声。他各切。五部。
　　路径：段注说文□第三卷□言部
　　记jì
　　注解：疋也。疋，各本作疏，今正。疋部曰：一曰疋，记也。此疋记二字转注也。疋，今字作疏，谓分疏而识之也。广雅曰：注纪疏记学栞志识也。按晋唐人作注记字，注从言不从水，不与传注字同。从言己声。居吏切。一部。
　　路径：段注说文□第三卷□言部
　　誉yù
　　注解：称也。称当作偁，转写失之也。偁，举也。誉，偁美也。从言与声。羊茹切。五部。
　　路径：段注说文□第三卷□言部
　　譒bò
　　注解：□也。手部播，一曰布也。此与音义同。从言番声。补过切。十七部。番声本在十四部。《商书》曰：“王譒吿之。”般庚上篇文。今尚书作播。
　　路径：段注说文□第三卷□言部
　　谢xiè
　　注解：辞去也。辞，不受也。曲礼：大夫七十而致事。若不得谢，则必赐之几杖。此谢之本义也。引伸为凡去之偁，又为衰退之偁。俗谓拜赐曰谢。从言□声。辞夜切。古音在五部。按经典无榭字，只作谢。释宫：无室曰榭。转写俗字也，木部不录。〖注〗□。
　　路径：段注说文□第三卷□言部
　　讴ōu
　　注解：齐歌也。师古注高帝纪曰：讴，齐歌也。谓齐声而歌，或曰齐地之歌。按假令许意齐声而歌，则当曰众歌，不曰齐歌也。李善注吴都赋引曹植妾薄相行曰：齐讴楚舞纷纷。太平御览引古乐志曰：齐歌曰讴，吴歌曰歈，楚歌曰艳，淫歌曰哇。若楚辞吴歈蔡讴，孟子河西善讴，则不限于齐也。从言区声。乌矦切。四部。
　　路径：段注说文□第三卷□言部
　　咏yǒnɡ
　　注解：歌也。尧典曰：歌永言。乐记曰：歌之为言也，长言之也。说之，故言之。言之不足，故长言之。从言永声。为命切。古音在十部。咏，咏或从口。
　　路径：段注说文□第三卷□言部
　　诤zhènɡ
　　注解：止也。经传通作争。从言争声。侧逬切。十一部。
　　路径：段注说文□第三卷□言部
　　□hū
　　注解：召也。口部曰：召，□也。后人以呼代之，呼行而□废矣。从言乎声。荒乌切。五部。
　　路径：段注说文□第三卷□言部
　　謼hū
　　注解：□也。依韵会订。此与口部嘑异义而通用。大雅崔本：式号式謼。从言虖声。荒故切。五部。
　　路径：段注说文□第三卷□言部
