<!-- { "loadSidebar": true } -->
　　注解：冬至后三戌，腊祭百神。三戌下玉篇有为字，非也。腊本祭名，因呼腊月、腊日耳。月令：腊先祖五祀。左传：虞不腊矣。皆在夏正十月。腊卽蜡也。风俗通云：礼传夏曰嘉平，殷曰淸祀，周曰大蜡。皇侃曰：夏殷蜡在己之岁终。皇说是也。秦本纪：惠王十二年初腊。记秦始行周正亥月大蜡之礼也。始皇三十一年十二月更名腊曰嘉平。十二月者，丑月也。始皇始建亥，而不敢谓亥月为春正月，但谓之十月朔而已。项羽纪书汉之二年冬，继之以春，继之以四月。可证也。更名腊为嘉平者，改腊在丑月用夏制，因用夏名也。腊在丑月，因谓丑月为腊月，陈胜传书腊月是也。汉仍秦制，亦在丑月。而用戌日，则汉所独也。风俗通曰：腊者，接也。新故交接，大祭以报功也。汉家火行，火衰于戌，故曰腊也。高堂隆曰：帝王各以其行之盛而祖，以其终而腊。火生于寅，盛于午，终于戌。故火家以午祖，以戌腊。按必在冬至后三戌者，恐不在丑月也。郑注月令曰：腊谓以田猎所得禽祭也。风俗通亦曰：腊者，猎也。按猎以祭，故其祀从肉。从肉巤声。卢盍切。八部。
　　路径：段注说文□第四卷□肉部
　　膢lǘ
　　注解：楚俗□二月祭□食也。风俗通曰：韩子书：山居谷汲者，膢腊而买水。楚俗常以十二月祭饮食也。按买水，今本韩子作相遗以水，皆谓水少耳。风俗通作十二月，刘昭引同，与许书二月异。疑十为衍字，仲远书多袭用说文也。刘□传注引汉书音义云：冀州北郡以八月朝作饮食为膢，其俗语曰膢腊社伏。□应引三仓云：膢，八月祭也。篇、韵皆云：膢，饮食祭也。冀州八月，楚俗二月。合说文与汉书音义言之。从肉□声。力俱切。古音在四部。按俱，近铉本误居。广雅膢作□。一曰祈谷食新曰膢。铉本膢上有离字。风俗通曰：又曰尝新始杀食曰貙膢。刘昭所引如是。按后汉礼仪志：立秋之日，武官肄兵，习战阵之仪，斩牲之礼名曰貙刘。刘□传：立秋貙膢时。注引前书音义曰：貙兽以立秋日祭兽，王者亦以此日出猎。用祭宗庙，是则貙刘、貙膢同义。依风俗通似祈榖二字当作始杀。或曰祈榖食新，卽八月祭之说也。
　　路径：段注说文□第四卷□肉部
　　脁tiǎop172下
　　注解：祭也。祭名也。广雅云：祧祭也。祧当作脁。从肉兆声。玉篇通尧、他召二切。二部。铉本土了切，葢误以月部之脁当之也。
　　路径：段注说文□第四卷□肉部
　　胙zuò
　　注解：祭福肉也。福者，皇尸命工祝承致多福无疆于女孝孙是也。周礼：以脤膰之礼亲兄弟之国。注曰：同福禄也。引伸之凡福皆言胙。如左传言天胙明德，无克胙国，国语胙以天下，胙四岳国是也。自后人肊造祚字以改经传，由是胙祚错出矣。从肉乍声。昨误切。五部。
　　路径：段注说文□第四卷□肉部
　　隋duò
　　注解：裂肉也。衣部曰：裂，缯余也。齐语：戎车待游车之□。韦曰：□，残也。裂训缯余，引伸之，凡余皆曰裂。裂肉谓尸所祭之余也。守祧：旣祭则藏其隋。注。隋，尸所祭肺脊黍稷之属。其仪节详于礼十七篇。其字古文士虞礼作隋，与周礼同。特牲、少牢篇今文作绥，古文作挼，或作妥。郑注云：周礼作隋，隋与挼读同。又云：挼读为隋。注曾子问亦云：绥，周礼作隋。是郑以隋为正字，与许同也。尸祭刌肺黍稷之属，已祭则为□余无用之物，故云裂肉。单言肉者，为其字从肉也。从肉，隓省声。徒果切。十七部。按今仪礼注隋皆作堕，误。
　　路径：段注说文□第四卷□肉部
　　膳shàn
　　注解：具食也。此与食部籑字同义。具者，供置也。欲善其事也。郑注周礼膳夫曰：膳之言善也。又云：膳羞之膳，牲肉也。从肉善声。常衍切。十四部。
　　路径：段注说文□第四卷□肉部
　　腬róu
　　注解：嘉善肉也。谓□美。小徐云：晋语曰：若克有成，无亦晋之柔嘉。是以甘食，偃之肉腥臊，将焉用之。从肉柔声。耳由切。三部。
　　路径：段注说文□第四卷□肉部
　　肴yáop173上
　　注解：啖也。折俎谓之肴，见左传、国语。豆实谓之肴，见毛传。凡非榖而食曰肴，见郑笺。皆可啖者也。按许当云啖肉也。谓熟馈可啖之肉。今本有夺字。从肉爻声。胡茅切。二部。按今经传皆作殽，非古经之旧也。
　　路径：段注说文□第四卷□肉部
　　腆tiǎn
　　注解：设膳腆腆多也。士昏礼注、邶风笺皆曰：腆，善也。方言、公羊传注皆曰：腆，厚也。此引伸之义也。礼古文以殄为腆。从肉典声。他典切。十二部。□，古文腆。从日葢误，玉篇作□。〖注〗□，作典下肉。
　　路径：段注说文□第四卷□肉部
　　腯tú
　　注解：牛羊曰□，豕曰腯。按人曰□，兽曰腯，此人物之大辨也。又析言之，则牛羊得偁□，豕独偁腯。曲礼：豕曰刚鬛，豚曰腞□。注云：腞亦□也。春秋传作腯。腯，充皃也。按曲礼经注当如是。今本经文作腯则不可通矣。腞亦腯字也。释文腯本亦作豚，乃本亦作腞之误。郭注方言曰：腯腯，□充也。音突，亦作腞。是其证。左传：奉牲以告曰：博硕□腯。下文以谓民力溥存释博，以谓其畜之硕大蕃滋释硕，以谓其不疾瘯蠡释□，以谓其备腯咸有释腯。曲礼专谓豚，左氏统言之。从肉盾声。他骨切。十五部。
　　路径：段注说文□第四卷□肉部
　　□bié
　　注解：□肉也。广韵曰：□，□□也。□，□状也。从肉必声。蒲结切。十二部。
　　路径：段注说文□第四卷□肉部
　　胡hú
　　注解：牛□垂也。□应、司马贞引皆作牛领。按此言□以包颈也。□，颐也。牛自颐至颈下垂□者也。引伸之凡物皆曰胡，如老狼有胡，鴺胡，龙垂胡□是也。胡与侯音转冣近，故周礼立当前侯注曰：车辕前胡下垂柱地者。经传胡、矦、遐皆训何。士冠礼：永受胡福。郑曰：胡犹遐也。毛传：胡，寿也。谥法：弥年寿考曰胡，□民耆艾曰胡。皆谓寿命遐远。从肉古声。户孤切。五部。
　　路径：段注说文□第四卷□肉部
　　胘xián
　　注解：牛百叶也。广雅：胃谓之胘。李时珍云：胘卽胃之厚处。齐民要术有牛胘炙，卽牛百叶也。公羊传注：自左髀达于右胘。谓达于胃也。从肉，弦省声。胡田切。十二部。
　　路径：段注说文□第四卷□肉部
　　膍pí
　　注解：牛百叶也。周礼醢人、旣夕礼皆云脾析。周礼注：郑司农云：脾析，牛百叶也。旣夕注云：脾读为鸡脾□之脾。脾析，百叶也。按□从此声。释文尺之反。内则鸨奥注：奥，脾□也。字亦作□。释文昌私反。今仪礼注、礼记释文□皆作肶，误甚。□与斯，斯与析音近，故释脾析为脾□。鸡鸨皆有脾□，谓胃也，卽许所谓鸟膍胵也。郑与许字异而音义同。谓之百叶者，胃薄如叶，碎切之，故云百叶。未切为膍胵，旣切则谓之脾析，谓之百叶也。此胃也，而经注何以谓之脾。葢如今人俗语脾胃连言，故以脾之名加于胃也。经文脾析，说礼家容有读为膍者，故许从之，不欲与土藏同名也。庄子：腊者之有膍胲。司马云：膍，牛百叶也。是也。大雅：加肴脾臄。脾葢亦谓百叶。许以牛百叶系诸兽，系诸已成之豆实，故以鸟膍胵为别一义，实则皆谓胃也。广雅云：百叶谓之膍胵。浑言之也。从肉□声。房脂切。十五部。一曰鸟膍胵，鸟胃也。鸟胃也三字本在胵下，今更定。内则鸨奥注：奥，脾□也。玉篇、广韵奥皆作□，云□，鸟胃。肶，膍或从比。释诂曰：肶，厚也。毛诗曰膍，厚也。实一字也，皆引伸假借之义也。采菽：福禄膍之。音义曰：韩诗作肶。按韩诗、尔雅皆同说文或字。毛诗节南山又作毗，卽□字。释诂肶亦作脾。
　　路径：段注说文□第四卷□肉部
　　胵chīp173下
　　注解：鸟膍胵也。依全书通例正。从肉至声。处脂切。十五部。古音至声在十二部。一曰胵，五藏緫名也。此单呼胵，不连膍。五藏亦谓禽兽。
　　路径：段注说文□第四卷□肉部
　　膘piǎo
　　注解：牛胁后髀前合革肉也。合革肉者，他处革与肉可分剥，独此处不可分剥也。七发所谓犓牛之腴。毛传云：射左膘。三苍云：膘小腹两边肉也。从肉□声，读若繇。□绍切。二部。今俗谓牲□者曰膘壮。音如标。
　　路径：段注说文□第四卷□肉部
　　□lǜ
　　注解：血祭肉也。郊特牲曰：取膟膋燔燎升首。报阳也。郑云：膟膋，肠闲脂也。朝事时，取牲膟膋燔于炉炭。至荐孰之时，又取膟膋与萧合烧之。按此注谓膟膋、肠闲脂，二字一物，祭义注云：膟膋，血与肠闲脂也。则以血释膟，以肠闲脂释膋，略同许说。小雅：执其鸾刀，以启其毛，取其血膋。正与祭义毛牛尚耳，鸾刀以刲取膟膋乃退语相合。毛云：毛以告纯也。膋，脂膏也。血以告杀，膋以升臭，合之黍稷，实之于萧，合馨香也。葢说礼家以膟当诗之血，故许云血祭。郑注祭义同。考之郊特牲，血祭与燔膟膋各事，膟膋自是一物。郊特牲注为长也。许云血祭肉者，肉是衍字，血祭不容有肉。祭义疏引说文、字林：膟，血祭。无肉字。衅字下亦云血祭。从肉帅声。吕戌切。十五部。膟，□或从率。今毛传、礼记皆作膟。
　　路径：段注说文□第四卷□肉部
　　膫liáo
　　注解：牛肠脂也。从肉尞声。洛萧切。二部。《诗》曰：“取其血膫。”小雅信南山文。脟字下云：一曰脟，肠闲□也。一名膫。然则膫一名脟矣。今按脟葢卽□字之异者。脟、膫同训肠闲脂，与郊特牲注合。膋，膫或从劳省声。今毛诗、礼记皆作膋。〖注〗□，原字作帅下肉。
　　路径：段注说文□第四卷□肉部
　　脯fǔp174上
　　注解：干肉也。周礼腊人：掌干肉，凡田兽之脯腊膴胖之事。注云：大物解肆干之谓之干肉。薄析曰脯。捶之而施姜桂曰段修。腊，小物全干也。许于脯，于日部之□统言之曰干肉，郑则以大物小物析言之。从肉甫声。方武切。五部。
　　路径：段注说文□第四卷□肉部
　　修xiū
　　注解：脯也。膳夫大郑注曰：修，脯也。按此统言之，析言之则薄析曰脯，捶而施姜桂曰段修。后郑注内饔云修，锻脯也，是也。曲礼疏云：脯训始，始作卽成也。修训治，治之乃成。修治之谓捶而施姜桂。经传多假修为修治字。从肉攸声。息流切。三部。
　　路径：段注说文□第四卷□肉部
　　膎xié
　　注解：脯也。太□曰：多田不□，费我膎功。从肉奚声。户皆切。十六部。皆，当从广韵作佳。膎，俗作鲑。
　　路径：段注说文□第四卷□肉部
