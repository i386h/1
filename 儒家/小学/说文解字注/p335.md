<!-- { "loadSidebar": true } -->
　　注解：绮丝之数也。言绮以见凡缯也。绮者，文缯也。文缯丝尚有数，则余缯可知。其若干丝为一絩，未闻。《汉律》曰：“绮丝数谓之絩，布谓之总，礼经：布八十缕为升。禾部曰：布八十缕为稯。汉王莽传：一月之禄十緵布二匹。孟康曰：緵，八十缕也。今按緫卽稯也，稯卽緵也，緵卽升也，皆谓八十缕。召南：羔羊五緫。传曰：緫，数也。绶组谓之首。”司马绍统舆服志：乘舆黄赤绶五百首，诸矦王赤绶三百首，相国绿绶二百四十首，公侯、将军紫绶百八十首，九卿、中二千石、二千石靑绶百二十首，千石、六百石黑绶八十首，四百石、三百石、二百石黄绶六十首。凡先合单纺为一系，四系为一扶，五扶为一首，五首为一文，文采淳为一圭。首多者系细，首少者系麤。从纟兆声。治小切。二部。
　　路径：段注说文□第十三卷□纟部
　　标题：绮qǐ
　　注解：文缯也。谓缯之有文者也。文者，错画也。错画谓□逪其介画，缯为□逪方文，谓之文绮。引申之曰交□结绮窗，曰疆场绮分，皆谓似绮文。从纟奇声。袪彼切。古音在十七部。
　　路径：段注说文□第十三卷□纟部
　　标题：縠hú
　　注解：细缚也。缚之细者也。诗：玼兮玼兮。其之展也。蒙彼绉絺，是绁袢也。传曰：礼有展衣者，以丹縠为衣。蒙，□也。絺之靡者为绉。靡谓如□碎然，细之至也。笺云：绉絺，絺之蹙蹙者是也。此谓里衣绉絺，外服丹縠衣，縠与绉絺正一类也。今之绉纱，古之縠也。周礼谓之沙，注谓之沙縠。疏云轻者为沙，绉者为縠。按古只作沙，无纱字。从纟□声。胡谷切。三部。
　　路径：段注说文□第十三卷□纟部
　　标题：縳juàn
　　注解：白鲜□也。□各本作色。今正。下文云：缟，鲜□也。今本讹鲜色，则此色误亦同。□与支音同。缟为鲜支，縳为鲜支之白者。聘礼束纺注曰：纺，纺丝为之，今之縳也。周礼素沙注曰，素沙者，今之白縳也。释文皆引说文居掾反。声类以为今正绢字。按据许则縳与绢各物，音近而义殊。二礼之郑注，自谓縳不谓绢也。縳以其质坚名之，字从专。绢以色如麦□名之，字从肙。李登作声类时已失其传矣。若羽人十抟为縳，左传縳一如瑱，又皆卷缚之义，非字之本义。从纟专声。持沇切。十四部。
　　路径：段注说文□第十三卷□纟部
　　标题：缣jiān
　　注解：幷丝缯也。谓骈丝为之，双丝缯也。吕氏春秋：昔吾所亡者纺缁也，今子之衣襌缁也。以襌缁当纺缁，子岂有不得哉。任氏大椿曰：襌缁卽单缁也。余谓此纺卽方也。并丝曰方，犹并船曰方。此纺非纺之本义。后汉舆服志及古今注并云：合单纺为一系者同。此方丝所谓兼丝也。从纟兼声。形声中有会意。古甜切。七部。
　　路径：段注说文□第十三卷□纟部
　　标题：绨tí
　　注解：□缯也。□各本作厚。今正。管子轻重戊篇：管子对桓公：鲁梁之民俗为绨。公服绨。旣又对桓公：宜服帛去绨。然则帛薄绨厚可知也。史记范睢传索隐曰。葢今之絁。按非也。絁卽许之□字。从纟弟声。杜兮切。十五部。
　　路径：段注说文□第十三卷□纟部
　　标题：练liàn
　　注解：湅缯也。湅者，□也。□者，淅也。淅者，汏米也。湅缯汏诸水中，如汏米然，考工记所谓湅帛也。已湅之帛曰练，引申为精□之偁，如汉书练时曰、练章程是也。从纟柬声。郞甸切。十四部。
　　路径：段注说文□第十三卷□纟部
　　标题：缟ɡǎo
　　注解：鲜□也。各本作鲜色。今正。汉地理志师古注：缟，鲜支也。司马相如传正同。颜语多本说文，彼时未误，葢支亦作□，因讹色也。广雅：□緫，鲜支，縠，绢也。许谓缟卽鲜支。郑风：缟衣綦巾。毛曰：缟衣，白色男服也。王逸曰：缟，素也。任氏大椿释缯曰：孰帛曰练，生帛曰缟。从纟高声。古老切。二部。
　　路径：段注说文□第十三卷□纟部
　　标题：□shī
　　注解：粗绪也。粗者，疏也。粗绪葢亦缯名。广韵云：缯似布，俗作絁。玉裁按葢今之绵紬。从纟玺声。式支切。十六部。
　　路径：段注说文□第十三卷□纟部
　　标题：紬chóu
　　注解：大丝缯也。大丝较常丝为大也。左传：卫文公大帛之冠。大帛谓大丝缯。后汉书大练亦谓大丝练也。独□说飞軨以缇紬广八尺，长拄地。今缯帛通呼为紬。不必大丝也。假借为抽字。史记：紬石室金匮之书。徐广音抽，师古汉书音胄，皆是也。音胄谓同籒也。籒者，读书也。释名曰：紬，抽也。抽引丝端出细绪也。与许说迥异。从纟由声。直由切。三部。
　　路径：段注说文□第十三卷□纟部
　　标题：綮qǐ
　　注解：致缯也。致，送诣也。凡细腻曰致，今之致字也。汉人多用致，不作致。致缯曰綮。未闻其证。一曰幑帜信也，有齿。各本识作帜，俗字也。今正。巾部曰：幑者，幑识也。幑识信葢谓棨□。棨綮通用也。汉匈奴传曰：棨□十。师古曰。棨□，有衣之□也，以赤黑缯为之。古今注曰：棨□，殳之遗象，以木为之。后世滋伪，无复典□，以赤紬韬之。赤谓之紬□，亦谓之棨□。王公以下通用之以前驱。按用赤黑缯，故曰綮。其用同幑识，故曰幑识信。从纟，启省声。各本作□声。□不成字。按木部棨下曰启省声，则此亦当云启省声。今依韵会正。康礼切。十五部。
　　路径：段注说文□第十三卷□纟部
　　标题：绫línɡ
　　注解：东齐谓布帛之细者曰绫。同方言。从纟夌声。力膺切。六部。
　　路径：段注说文□第十三卷□纟部
　　路径：段注说文□第十三卷□纟部
　　标题：缦màn
　　注解：缯无文也。春秋□露，庶人衣缦。引申之，凡无文皆曰缦。左传乘缦注：车无文者也。汉食货志缦田注：谓不□者也。从纟曼声。莫半切。十四部。《汉律》曰：“赐衣者缦表白里。”
　　路径：段注说文□第十三卷□纟部
　　标题：绣xiù
　　注解：五采备也。考工记：画绘之事杂五采，五采备谓之绣。郑氏古文尚书曰：子欲观古人之象，日、月、星辰、山、龙、华虫作缋，宗彝、藻、火、粉米、黼、黻希绣，此古天子冕服十二章。希读为黹。或作絺，字之误也。按今人以针缕所紩者谓之绣，与画为二事。如考工记则绣亦系之画绘，同为设色之工也。画绘与文字又为一事，故许以观古人之象说遵修旧文也。从纟肃声。息救切。三部。
　　路径：段注说文□第十三卷□纟部
　　标题：绚xuàn
　　注解：《诗》云：“□□为绚兮。”逸诗。见论语八佾篇。马融曰：绚，文貌也。郑康成礼注曰：采成文曰绚。注论语曰：文成章曰绚。许次此篆于绣绘闲者，亦谓五采成文章，与郑义略同也。郑注绘事后素云：画绘先布众采，然后以素分其闲，以成其文。朱子则云：后素，后于素也。谓先以粉地为质，而后施五采。据许绚在绣绘闲，绣绘皆五采也，葢许用白受采之恉与。从纟旬声。许掾切。古音在十二部。按唐玄度九经字□□、绚同字。注云：上说文从笋声，下经典相承隶省。按□不见于他书，疑唐氏所据未确也。惟仪礼注云：绚今文作□。然则绚出礼古文，许用礼古文，故不录礼今文。玉篇□同上绚，本礼注也。集韵□同绚，此本唐氏也。〖注〗□字原从笋作。《集韵》绚或从荀。
　　路径：段注说文□第十三卷□纟部
　　标题：绘huì
　　注解：会五采绣也。会绘叠韵。今人分咎繇谟绘绣为二事，古者二事不分，统谓之设色之工而已。古者缋训画，绘训绣，说见缋下。《虞书》曰：山龙□虫作绘。咎繇谟文。《论语》曰：绘事后□。八佾篇文。此皆证绘绣无二事也。从纟会声。黄外切。十五部。
　　路径：段注说文□第十三卷□纟部
　　标题：緀qī
　　注解：帛文皃。帛各本作白。今依韵会正。韵会用小徐本也。《诗》曰：緀兮斐兮，成是贝锦。小雅巷伯文。今诗緀作萋。毛传曰：萋斐，文章相错也。贝锦，锦文也。笺云：锦文者，如余泉余蚳之贝文也。按尔雅余貾黄白文，余泉白黄文。从纟妻声。七稽切。十五部。
　　路径：段注说文□第十三卷□纟部
　　标题：□mǐ
　　注解：绣文如聚细米也。绣谓画也。米□叠韵。今咎陶谟作粉米。许所见壁中古文作黺□。黹部云：黺，画粉也。此云□，绣文如聚细米也。皆古文尚书说也。此不言虞书者，经文已见于七篇矣。画粉为卫宏说，此葢亦卫说与。从纟米，米亦声。莫礼切。十五部。
　　路径：段注说文□第十三卷□纟部
　　标题：绢juàn
　　注解：缯如麦□色。色字今补。色讹也，而俗删之耳。自绢至綟卄三篆皆言缯帛之色，而此色字先之，声类溷縳绢为一字，由不考其义之殊也。□者，麦茎也。缯色如麦茎靑色也。射雉赋曰：麦渐渐以擢芒。又曰：窥□□叶，四月时也。缯色似之曰绢，汉人叚为□字。从纟肙声。吉掾切。十四部。
　　路径：段注说文□第十三卷□纟部
　　标题：緑lǜ
　　注解：帛靑黄色也。绿衣毛传曰：绿，闲色。玉藻正义曰：五方闲色，绿、红、碧、紫、駵黄是也。木靑克土黄，东方闲色为绿，绿色靑黄也。火赤克金白，南方闲色为红，红色赤白也。金白克木靑，西方闲色碧，碧色白靑也。水黑克火赤，北方闲色紫，紫色黑赤也。土黄克水黑，中央闲色駵黄，駵黄色黄黑也。从纟彔声。力玉切。三部。
　　路径：段注说文□第十三卷□纟部
　　标题：缥piǎo
　　注解：帛白靑色也。白靑各本作靑白。今正。此金克木之色，所克当在下也。缥，礼记正义谓之碧。释名曰：缥犹漂。漂，浅靑色也。有碧缥，有天缥，有骨缥，各以其色所象言之也。从纟□声。□沼切。二部。
　　路径：段注说文□第十三卷□纟部
　　标题：□yù
　　注解：帛靑经缥纬。经者从丝，纬者衡丝。一曰育阳染也。育阳，汉南郡属县。县在育水北，故曰育阳。育与□韵。育水，水部作淯水。从纟育声。余六切。三部。
　　路径：段注说文□第十三卷□纟部
　　标题：絑zhū
