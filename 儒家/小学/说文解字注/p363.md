<!-- { "loadSidebar": true } -->
　　注解：致臤也。臤者，坚也。致者，送诣也。致之于坚，是之谓饬。考工记曰：审曲面势以饬五材。谓五材皆必坚致也。又曰：饬力以长地材。谓整顿其人力也。凡人物皆得云饬，饬人而筋骸束矣，饬物而器用精良矣。其字形与饰相似，故古书多有互讹者。饰在外，饬在内，其义不同。窃谓许书工下云巧饰也，当作巧也，饬也。饬卽记所谓饬五材，辨民器，谓之百工，不徒修饰其外而已。凡经传子史之讹皆可意正之。饬与敕义略相近。敕，诫也。从人力，食声。读若敕。耻力切。一部。
　　路径：段注说文□第十三卷□力部
　　标题：劾hé
　　注解：灋有辠也。法者，谓以法施之。广韵曰：劾，推穷罪人也。从力亥声。按此字俗作□，从刄。恐从刀则混于刀部之刻也。胡槩切。一部。亦入海韵、代韵。
　　路径：段注说文□第十三卷□力部
　　标题：募mù
　　注解：广求之也。依光武纪注增之字。从力□声。莫故切。五部。文四十　重六
　　路径：段注说文□第十三卷□力部
　　标题：劦xié
　　注解：同力也。同力者，龢也。龢，调也。从三力。会意。胡颊切。按此字本音戻。力制切。十五部。浅人□谓与恊□协同音，而不知三字皆以劦会意，非以形声也。惟不以劦为声，故三字皆在八部，而劦声之荔珕则皆力制切，在十五部。《山海经》曰：“惟号之山，其风若劦。”北山经曰：母逢之山，北望鸡号之山，其风如□。郭传：□，急风皃也。音戾。或云飘风也。按郭本与许所据不同。郭江赋用□字，许意葢谓其风如幷力而起也。凡劦之属皆从劦。
　　路径：段注说文□第十三卷□劦部
　　标题：恊xié
　　注解：同心之龢也。同心一如同力，故从劦心会意。从劦心。胡颊切。八部。
　　路径：段注说文□第十三卷□劦部
　　标题：□xié
　　注解：同思之龢也。同思如同力。从劦思。胡颊切。八部。
　　路径：段注说文□第十三卷□劦部
　　标题：协xié
　　注解：同众之龢也。各本作众之和同，非是。今正。同众之和，一如同力。从劦十。十，众也。胡颊切。八部。叶，古文协，从口十。字见周礼大史协事注，曰故书协作叶。杜子春云：叶，协也。书亦或为协，或为汁。大行人协辞命注，故书作汁辞命。郑司农云：汁当为叶。书或为叶。按十口所同，亦同众之意。旪，叶或从曰。口曰一也。文四旧讹一。　重二旧讹五。
　　路径：段注说文□第十三卷□劦部
　　
　　标题：金jīn
　　注解：五色金也。凡有五色，皆谓之金也。下文白金、靑金、赤金、黑金，合黄金为五色。黄为之长。故独得金名。久薶不生衣，百炼不轻，此二句言黄金之德。从革不韦。旧作违，今正。韦，背也。从革，见鸿范。谓顺人之意以变更成器，虽屡改易而无伤也。五金皆然。西方之行。以五行言之为西方之行。生于土，从土。又注，象金在土中形。谓土旁二笔也。今声。下形上声。居音切。七部。凡金之属皆从金。□，古文金。象形而不谐声。
　　路径：段注说文□第十四卷□金部
　　标题：银yín
　　注解：白金也。黄金旣专金名，其外四者皆各有名。尔雅曰：黄金谓之璗，其美者谓之镠。然则黄金自有名，而许以璗系诸玉部，云金之美者，与玉同色。与释器不合，何也。璗为金，而字从玉。许书主释字形，故其说如此也。尔雅又曰：白金谓之银，其美者谓之镣。此则许所本也。从金□声。语巾切。十二部。
　　路径：段注说文□第十四卷□金部
　　标题：镣liáo
　　注解：白金也。尔雅别之曰其美者，许不别也。毛诗传曰：大夫镣琫而镣珌。从金尞声。洛萧切。二部。
　　路径：段注说文□第十四卷□金部
　　标题：鋈wù
　　注解：白金也。从金，□省声。大徐□省声，小徐沃声。考说文芺声之字未有省艹者。鋈字今三见于毛诗。小戎毛传曰：沃，白金也。而车部軜下诗曰□以觼軜。引诗正作□不知鋈。知古本毛诗只作□。□卽镣之叚借字，古芺声尞声同部也。金部本有镣无鋈，浅人乃依今毛诗补之。乌酷切。二部。
　　路径：段注说文□第十四卷□金部
　　标题：铅qiān
　　注解：靑金也。从金□声。与专切。十四部。
　　路径：段注说文□第十四卷□金部
　　标题：锡xī
　　注解：银铅之闲也。周礼卝人注曰：鈏也。职方氏曰：镴也。镴字说文无。经典多叚锡为赐字。凡言锡予者，卽赐之叚借也。从金易声。先击切。十六部。
　　路径：段注说文□第十四卷□金部
　　标题：鈏yǐn
　　注解：锡也。见释器。从金引声。羊晋切。十二部。
　　路径：段注说文□第十四卷□金部
　　标题：铜tónɡ
　　注解：赤金也。铜色本赤。今之白铜，□化为之耳。食货志曰：金有三等，黄金为上，白金为中，赤金为下。孟康曰：赤金，丹阳铜也。按丹阳铜卽吴王濞传章郡铜山，货殖传章山之铜也。从金同声。徒红切。九部。
　　路径：段注说文□第十四卷□金部
　　标题：链lián
　　注解：铜属。应劭曰：链似铜。与许说合。从金连声。力延切。十四部。
　　路径：段注说文□第十四卷□金部
　　标题：□tiě
　　注解：黑金也。从金□声。天结切。十二部。□，□或省。铁，古文□，从夷。按夷葢弟之讹也。
　　路径：段注说文□第十四卷□金部
　　标题：锴kǎi
　　注解：九江谓铁曰锴。从金皆声。苦骇切。十五部。
　　路径：段注说文□第十四卷□金部
　　标题：鋚tiáo
　　注解：铁也。一曰□首铜也。别一义。小雅：□革冲冲。毛传曰：□，辔也。革，辔首也。按□辔也当作□辔首饰也，转写夺去二字耳。下文云：冲冲，□饰皃。正承辔首饰而言。许释鋚为辔首铜。鋚卽□字。诗本作攸，转写误作□。攸革皆古文叚借字也。古金石文字作□勒，或作鋚勒。辔首铜者，以铜饰辔首也。革部勒下云：马头络衔也。卽毛传所谓辔首也。周颂载见笺云：鸧谓金饰。正与辔首铜之训合。大雅韩奕：鞟以为鞃，浅以为幦，鋚以饰勒，金以饰轭。四事文意一例。鋚勒谓以铜饰辔之近马头处，□之冲冲然也。从金攸声。以周切。三部。
　　路径：段注说文□第十四卷□金部
　　标题：镂lòu
　　注解：刚铁也。可□刻镂。镂本刚铁之名。刚铁可受镌刻，故镌刻亦曰镂。释器曰：金谓之镂。镂，□也。诗：钩膺镂钖。笺皆训刻金。许以可以刻镂释镂。此卽已已也，□□也之例也。今则引申之义行而本义废矣。禹贡：梁州贡镂。某氏传亦云刚铁。从金娄声。卢候切。四部。《夏书》曰：“梁州贡镂。”一曰镂，釜也。方言：鍑，江淮陈楚之闲谓之锜，或谓之镂。
　　路径：段注说文□第十四卷□金部
　　标题：鐼fén
　　注解：铁属。从金贲声，读若熏。小徐本读若训。火运切。十三部。
　　路径：段注说文□第十四卷□金部
　　标题：铣xiǎn
　　注解：金之泽者。泽者，光润也。释器曰：絶泽谓之铣。晋语：玦之以金铣者，寒之甚矣。韦注：铣犹洒也。洒洒，寒皃，言于太子无温润也。许言其光润，韦言寒皃，皆谓金之精者耳，似异而非异也。从金先声。稣典切。古音在十三部。一曰小凿。凿所以穿木也。一曰钟下□角谓之铣。考工记凫氏曰：两栾谓之铣。郑注：铣，钟口两角。按古钟羡而不圜，故有两角。
　　路径：段注说文□第十四卷□金部
　　标题：鉴jiàn
　　注解：□也。□各本讹刚，今正。刀部曰：□，刀剑刃也。刃下曰：刀鉴也。故□与鉴为转注。王褒圣主得贤臣颂曰：淸水淬其锋。李善引三仓解诂云：淬作刀鉴也。文□俗本讹为鉴。从金臤声。此形声中有会意也。坚者，土之臤。紧者，丝之臤。鉴者，金之臤。彼二字入臤部，会意中有形声也。古甸切。十二部。
　　路径：段注说文□第十四卷□金部
　　标题：鑗lí
　　注解：金属也。一曰剥也。剥者，裂也。剥训裂，知鑗与剺义同音别。方言：蠡，分也。注谓分割也。此卽鑗之叚借。方言又曰：劙，解也。亦卽此字。从金黎声。里西切。十五部。
　　路径：段注说文□第十四卷□金部
　　标题：录lù
　　注解：金色也。录与绿同音。金色在靑黄之闲也。叚借为省录字，虑之叚借也。故录囚卽虑囚。云庸录者，犹无虑也，言其□猥。从金彔声。力玉切。三部。
　　路径：段注说文□第十四卷□金部
　　标题：铸zhù
　　注解：销金也。从金寿声。之戍切。古音在三部。亦读如祝。
　　路径：段注说文□第十四卷□金部
　　标题：销xiāo
　　注解：铄金也。从金肖声。相邀切。二部。
　　路径：段注说文□第十四卷□金部
　　标题：铄shuò
　　注解：销金也。从金乐声。书药切。二部。
　　路径：段注说文□第十四卷□金部
　　标题：炼liàn
　　注解：冶金也。治大徐本讹作冶，今正。湅，治丝也。练，治缯也。炼，治金也。皆谓□湅欲其精，非苐冶之而已。冶者，销也。引申之，凡治之使精曰炼。从金柬声。此亦形声包会意。郞甸切。十四部。
　　路径：段注说文□第十四卷□金部
　　标题：钉dīnɡ
　　注解：炼鉼黄金也。周礼职金：旅于上帝，则□其金版。飨诸侯亦如之。注曰：鉼金谓之版。此版所施未闻。按今尔雅鉼金谓之钣，钣系版之讹，则鉼当是餠之讹也。凡物匾之曰饼。炼餠，炼而成之。从金丁声。当经切。十一部。今人用此字，则古□字之义也。
　　路径：段注说文□第十四卷□金部
　　标题：锢ɡù
　　注解：铸□也。□作塞，误。今正。凡销铁以窒穿穴谓之锢。左传曰：子反请以重币锢之。汉书曰：下锢三泉。从金固声。此亦形声包会意。古慕切。在五部。
　　路径：段注说文□第十四卷□金部
　　标题：镶ránɡ
　　注解：作型中肠也。型者，铸器之法也。其中肠谓之镶，犹瓜中肠谓之瓤也。瓤亦用为句镶，兵器也。别一义。见释名。从金襄声。汝羊切。十部。
　　路径：段注说文□第十四卷□金部
　　标题：镕rónɡ
　　注解：冶器灋也。冶者，销也，铸也。董仲舒传曰：犹泥之在钧，唯甄者之所为。犹金之在镕，唯冶者之所铸。师古曰：镕谓铸器之模范也。今人多失其义。从金容声。余封切。九部。
　　路径：段注说文□第十四卷□金部
　　标题：铗jiá
