<!-- { "loadSidebar": true } -->
　　路径：段注说文□第一卷□艹部
　　荋ér
　　注解：艹多叶皃。荋之言之而也，如鳞属之之而。从艹而声。如之切。一部。沛城父见地理志。有扬荋亭。
　　路径：段注说文□第一卷□艹部
　　□fàn
　　注解：艹浮水中皃。芝与泛音义同。从艹乏声。孚凡切。古音在七部。
　　路径：段注说文□第一卷□艹部
　　薄bóp41上
　　注解：林薄也。吴都赋：倾薮薄。刘注曰：薄，不入之丛也。按林木相迫不可入曰薄，引伸凡相迫皆曰薄，如外薄四海、日月薄蚀皆是。傍各、补各二切同也。相迫则无闲可入，凡物之单薄不厚者亦无闲可入，故引伸为厚薄之薄。曹宪云：必当作□。非也。一曰蚕薄。月令：季春，具曲植□匡。注：时所以养蚕器也。曲，薄也。植，槌也。方言云：宋魏陈楚江淮之闲谓之□，或谓之曲。自关而西谓之薄。周勃传：勃以织薄曲为生。从艹溥声。□各切。五部。
　　路径：段注说文□第一卷□艹部
　　苑yuàn
　　注解：所□养禽兽。周礼地官囿人注：囿，今之苑。是古谓之囿，汉谓之苑也。西都赋上囿禁苑，西京赋作上林禁苑。从艹夗声。于阮切。十四部。
　　路径：段注说文□第一卷□艹部
　　薮sǒu
　　注解：大泽也。地官泽虞曰：每大泽大薮，中泽中薮，小泽小薮。注：泽水所锺也。水希曰薮。此析言则泽薮殊也。职方氏云：其泽薮曰某。毛诗传曰：薮泽。此统言则不别也。职方氏注曰：大泽曰薮。与说文合。葢薮实兼水锺、水希而言。尔雅十薮□释地，不□释水，正谓地多水少，艹木所聚。从艹□声。苏后切。四部。九州岛之薮：见职方氏。杨州具区，郑曰：具区在吴南。谓汉吴县南，属会稽郡，禹贡谓之震泽，今谓之太湖。荆州云梦，梦，今周礼作瞢。郑曰：云瞢在华容。汉华容县属南郡。豫州甫田，甫，今本作圃，汲古未改本、宋本、李焘五音韵谱本皆作甫。毛诗：东有甫草。毛云：甫，大也。笺云：甫草者，甫田之草也。郑有甫田（俗本作圃田，释文及吴应龙本不误。）葢郑所据尔雅、许所据周礼皆作甫田。甫圃古通用，故毛诗甫艹。韩诗作圃艹，诗笺、说文作甫田，今他书皆作圃田。职方注曰：圃田在中牟。汉中牟属河南郡。靑州孟诸，孟，今周礼作望。郑曰：望诸，明都也，在睢阳。汉睢阳县属梁国。兖州大野，郑曰：大野在巨野。汉巨野属山阳郡。雝州弦圃，今周礼作弦蒲，注曰：弦或为汧。蒲或为浦。按许所据葢卽郑之或本，圃浦未知孰是。今本说文作蒲，汲古未改本、宋本、李焘本皆作圃。职方注曰：弦蒲在汧。汉汧县属右扶风。幽州奚养，周礼作豯养，杜子春读豯为奚。按说文大部奚，大腹也。豕部豯，肫生三月，腹奚奚皃也。杜葢说此薮名取大腹意，不取豕意，故易豯为奚，而班、许从之。郑曰：豯养在长广。汉长广县属琅邪郡。冀州杨纡，郑曰：杨纡所在未闻。尔雅曰：秦有杨陓。吕氏春秋作阳华，注曰：阳华在凤翔。或曰在华阴西。淮南作阳纡，注曰：在冯翊池阳。一名具圃。并州昭余祁，是也。郑曰：昭余祁在邬。汉邬县属太原郡。徐锴本余作余，淮南作燕之昭余，无祁字。凡职方氏之川寖，说文散举之，薮则彚举之。
　　路径：段注说文□第一卷□艹部
　　葘zīp41下
　　注解：不耕田也。海宁陈氏鳣曰：不，当为才。才耕田，谓始耕田也。才财材皆训始。玉裁按：不，当为反，字之误也。尔雅田一岁曰葘，毛诗传、马融虞翻易注皆用之。韩诗、董遇易章句皆曰：葘，反艹也。与田一岁义相成。诗大田笺曰：俶载读为炽葘。时至，民以其利耜炽葘，发所受之地，趋农急也。考诸经传，凡入之深而植立者皆曰葘，如考工记轮人葘训建辐，弓人葘训以锯副析，公羊传以人为葘，汉书楗石葘，郑仲师云：泰山平原所树立物为葘，声如胾。博，立□棊亦为葘。其它若毛传木立死曰葘，汉书事刃公之腹中，急就篇：分别部居不杂厕。汉太学石经以人为侧，皆此字之引伸假借，又假为烖害字。从艹田，□声。锴本原有声字，惟田□二字倒易，又误合为一字。锴欲作从艹，□田，无声字，非也。初耕反艹，故从艹田会意，以□为声也。侧词切。一部。《易》曰：“不葘畬。”周易无□六二爻辞。周礼注作不葘而畬，语较明，言为之无渐也。畬，二岁田也。甾，葘或省艹。此取□谐声，郑所云利耜炽发地之意。〖注〗□，□，□，古文。
　　路径：段注说文□第一卷□艹部
　　□yáo
　　注解：艹盛皃。从艹□声。此以形声包会意，□，随从也。他书凡□皆作繇，□作蘨。余招切。古音在三部。《夏书》曰：“厥艹惟□。”依锴本及宋本作□，马融注尚书曰：繇，抽也。故合艹□为□。此许君引禹贡明从艹□会意之恉。引经说字形之例始见于此，详后□下。
　　路径：段注说文□第一卷□艹部
　　薙tì
　　注解：除艹也。《明堂月令》曰：“季夏烧薙。”从艹雉声。他计切。案周礼雉氏掌杀草。雉或作夷，古雉音同夷，故郑云字从类，类谓声类也。大郑从夷，后郑从雉，而读为鬀。作薙乃俗字，犹稻人芟夷字俗作芟荑也。月令烧薙，葢亦本作烧雉。许君说文本无薙字，浅人所羼入也。
　　路径：段注说文□第一卷□艹部
　　□lèi
　　注解：耕多艹。从艹耒，耒所以耕也。从耒艹会意。耒亦声。兼形声。卢对切。十五部。
　　路径：段注说文□第一卷□艹部
　　菿zhì
　　注解：艹大也。毛诗：倬彼甫田。韩诗作菿彼圃田。释故曰：菿，大也。卓声到声古同在弟二部。从艹到声。都盗切。○案各本篆作□，训同。玉篇、广韵皆无□字，菿之误也。后人检菿字不得，则于艹部末缀菿篆，训曰艹木倒，语不可通，今更正。尔雅释文、广韵四觉皆引说文菿，艹大也。
　　路径：段注说文□第一卷□艹部
　　蔪jiànp42上
　　注解：艹相蔪苞也。蔪苞卽今禹贡之渐包。释文曰：渐本又作蔪。字林才冄反，艹之相包裹也。包或作苞，丛生也。马云：相苞裹也。按丛生之义，字作苞者是。从艹斩声。慈冄切。八部。今本有书曰艹木蔪苞六字，此误以锴语入正文，今依韵会订。□，蔪或从椠。此葢兼从艹木也。
　　路径：段注说文□第一卷□艹部
　　茀fú
　　注解：道多艹，不可行。周语：火朝觌矣，道茀不可行也。注：草秽塞路为茀。从艹弗声。分勿切。十五部。毛诗借作蔽厀字。
　　路径：段注说文□第一卷□艹部
　　苾bì
　　注解：馨香也。见小雅。韩诗作馥，许君香部无馥字，从毛不从韩也。从艹必声。毗必切。十二部。
　　路径：段注说文□第一卷□艹部
　　蔎shè
　　注解：香艹也。香艹当作艹香。前文□芎已下十二字皆说香艹，蔎芳蕡不与同列，而厕苾下，是非艹名可知也。刘向九叹：怀椒□之蔎蔎。王注：椒□，香草也。蔎蔎，香貌。从艹设声。识列切。又桑葛切。十五部。
　　路径：段注说文□第一卷□艹部
　　芳fāng
　　注解：香艹也。香艹当作艹香。从艹方声。敷方切。十部。
　　路径：段注说文□第一卷□艹部
　　蕡fén
　　注解：杂香艹。当作杂艹香，葢此字之本义。若有蕡其实，特假借为坟大字耳。从艹贲声。浮分切。十三部。〖注〗□，古文。
　　路径：段注说文□第一卷□艹部
　　药yào
　　注解：治病艹。玉篇引作治疾病之艹緫名。从艹乐声。以勺切。二部。
　　路径：段注说文□第一卷□艹部
　　□lí
　　注解：艹木生箸土。箸，丈略切。此依韵会引。从艹丽声。此当云从艹丽，丽亦声。吕支、郞计二切。十六部。《易》曰：“百榖艹木□于地。”此引易□传说从艹丽之意也。凡引经传，有证字义者，有证字形者，有证字音者。如艹木丽于地，说从艹丽；丰其屋，说从宀丰，皆论字形耳。陆氏易释文乃云说文作□、作寷，不亦谬哉。他如□字之引夏书，□字、相字、□字、和字、葬字、庸字、□字之引易，辔字之引诗，有字之引春秋传，□字之引孝经说，□字之引孟子，易字之引秘书，畜字之引淮南王，公字之引韩非，皆说字形会意之恉，而学者多误会。
　　路径：段注说文□第一卷□艹部
　　席xí
　　注解：广多也。郑风：缁衣之席兮。释故、毛传皆云：席，大也。韩诗云：储也。广义与大近，多义与储近。从艹席声。祥易切。古音在五部。
　　路径：段注说文□第一卷□艹部
　　芟shānp42下
　　注解：刈艹也。见周颂、周礼。毛云：除艹曰芟。从艹殳。锴有声字，非。此会意，殳取杀意也。所衔切。八部。
　　路径：段注说文□第一卷□艹部
　　荐jiàn
　　注解：荐席也。荐见□部，艹也。不云艹席，云荐席者，取音近也。席各本误席。荐席为承藉，与所藉者为二，故释言云：荐，原，再也。如且为俎几，故亦为加增之□。易作洊。从艹存声。在甸切。古音在十二、十三部，荐与荐同音，是以承藉字多假借为之。如节南山传：荐，重也。说文云：且，荐也。皆作荐乃合。左传云：戎狄荐居。外传荐处。服云：荐，艹也。此谓荐同荐。韦云：荐，聚也。此与尔雅再训近。
　　路径：段注说文□第一卷□艹部
　　藉jiè
　　注解：祭藉也。秸字下禾稾去其皮，祭天以为藉也。引伸为凡承藉、蕴藉之义，又为假借之义。一曰艹不编，狼藉。此别一义。从艹耤声。慈夜、秦昔二切。古音在五部。〖注〗□，古文。
　　路径：段注说文□第一卷□艹部
　　蒩zū
　　注解：茅藉也。司巫：祭祀共鉏馆。杜子春云：鉏读为蒩。蒩，藉也。□谓蒩之言藉也。祭食有当藉者，馆所以承蒩。士虞礼：苴刌茅长五寸，实于筐。按郑谓仪礼之苴，卽周礼之蒩也。从艹租声。子余切。又子都切。五部。《礼》曰：此当云礼记曰，脱记字。记者，百三十一篇文也。“封诸侯□土，蒩□白茅。”白虎通、独□皆云：天子大社，以五色土为坛，封诸侯，受天子社土以所封之方色。东方受靑，南方受赤，他如其方色，皆以白茅授之，归国立社。按班、蔡作苴，假借字。许作蒩，正字也。
　　路径：段注说文□第一卷□艹部
　　蕝jué
