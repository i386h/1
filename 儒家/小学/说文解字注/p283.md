<!-- { "loadSidebar": true } -->
　　注解：溷流声也。溷作混者误。溷，乱也。郦善长谓二水合流为浑涛。今人谓水浊为浑。从水军声。戸昆切。十三部。一曰洿下也。洿下曰：一曰窊下也。
　　路径：段注说文□第十一卷□水部
　　标题：洌liè
　　注解：水淸也。案许书有洌冽二篆。毛诗有冽无洌。冽彼下泉传云：冽，寒也。有冽氿泉传云：冽，寒意。二之日凓冽传云：凓冽，寒气也。皆不从水。东京赋：玄泉洌淸。薛曰：洌，淸澄皃。从水□声。良薛切。十五部。《易》曰：“井□，寒泉，食。”井九五爻辞。王云：絜也。崔憬云：淸且絜也。皆与许合。经云洌寒，故崔云旣寒且絜。〖注〗冽。□。
　　路径：段注说文□第十一卷□水部
　　
　　标题：淑shū
　　注解：淸湛也。湛，□也。湛、沈古今字，今俗云深沈是也。释诂曰：淑，善也。此引伸之义。从水叔声。殊六切。三部。
　　路径：段注说文□第十一卷□水部
　　标题：溶yǒnɡ
　　注解：水盛也。甘泉赋：溶方皇于西淸。善曰：溶盛皃也。按今人谓水盛曰溶溶。从水容声。余陇切。又音容。九部。
　　路径：段注说文□第十一卷□水部
　　标题：澄chénɡ
　　注解：淸也。澄之言持也。持之而后淸。方言曰：澄，淸也。澄、澄古今字。礼运：澄酒在下。字作澄。郑云：澄酒与周礼沈齐字虽异，葢同物也。周易：君子以征忿。征者，澄之假借字。蜀才作登。郑云：征犹淸也。必云犹者，正谓澄不训淸。澄之斯淸，故王弼训止也。从水，征省声。直陵切。六部。
　　路径：段注说文□第十一卷□水部
　　标题：淸qīnɡ
　　注解：朖也。澄水之皃。朖者，明也。澄而后明，故云澄水之皃。引伸之，凡洁曰淸。凡人洁之亦曰淸，同瀞。从水靑声。七情切。十一部。〖注〗□，古文淸。
　　路径：段注说文□第十一卷□水部
　　标题：湜shí
　　注解：水淸见底也。各本作底见，依诗释文正。邶风曰：泾以渭浊，湜湜其止。毛云：泾渭相入而淸浊异。按毛本作止，郑乃作沚。毛意泾以入渭而形己浊，且以己形渭之湜湜然淸澄，喻君子以新昏而不洁己，且以己而益见新昏之可安。止者，水之澄定也。郑易止为沚，云小渚曰沚。湜湜，持正皃。喻君子得新昏，故谓己恶。己之持正守初，如沚然不动摇。是其训湜字，比傅是字之解为之，非水淸见底之谓矣。从水是声。常职切。古音在十六部。《诗》曰：“湜湜其止。”古今各本及玉篇，集韵，类篇皆作止。毛诗旧文也。传于蒹葭云：小渚曰沚。于此无文，可以证矣。郑笺当有止读为沚之文，浅人删之，而并改经文。
　　路径：段注说文□第十一卷□水部
　　标题：潣mǐn
　　注解：水流浼浼皃。浼浼当作潣潣，浅人所改也。一说潣、浼古今字，故以浼浼释潣潣。河水浼浼。见邶风。浼之本义训污。邶风之浼浼，卽潣潣之假借。免声古读如门，与潣音近。毛传曰：浼浼，平地也。卽潣潣之义也。从水闵声。眉殒切。十三部。
　　路径：段注说文□第十一卷□水部
　　标题：渗shèn
　　注解：下漉也。司马相如封禅文：滋液渗漉。杨雄河东赋：泽渗漓而下降。今俗云渗屚。从水参声。所禁切。七部。
　　路径：段注说文□第十一卷□水部
　　标题：涠wéi
　　注解：不流浊也。谓薉浊不流去也。左传曰：有汾浍以流其恶。从水围声。羽非切。十五部。此于声见义。
　　路径：段注说文□第十一卷□水部
　　标题：溷hùn
　　注解：乱也。离骚：世溷浊而不分兮。王曰：溷，乱也。浊，贪也。一曰水浊皃。此别一义。今人不分。从水圂声。胡困切。十三部。
　　路径：段注说文□第十一卷□水部
　　标题：淈ɡǔ
　　注解：浊也。今人汩乱字当作此。按洪范汩陈其五行，某氏曰：汩，乱也。书序汩作。汩，治也。屈赋汩鸿，谓治洪水。治乱正一义。卽释诂之淈，治也。某氏注尔雅引诗淈此羣丑，其勿反。从水屈声。古忽切。十五部。一曰滒泥。多汁成泥。一曰水出皃。上林赋：潏潏淈淈。
　　路径：段注说文□第十一卷□水部
　　标题：□xuán
　　注解：回泉也。杜诗：撇漩捎濆无险阻。漩，夔州土人读去声，谓峡中回流大者，其深不测，舟遇之则旋转而入，江赋所谓盘涡谷转也。濆，土人读如瀵。谓峡中回流渐平，则突涌如山，江赋所谓渨□濆瀑也。斯二者必撇之捎之而行，不可正犯。杜用峡中语言入诗。从水，旋省声。似沿切。十四部。按广韵又辞恋切。
　　路径：段注说文□第十一卷□水部
　　标题：漼cuǐ
　　注解：深也。小雅：有漼者渊。毛传曰：漼，深皃。从水崔声。七罪切。十五部。《诗》曰：“有漼者渊。”
　　路径：段注说文□第十一卷□水部
　　标题：渊yuān
　　注解：回水也。颜回字子渊。从水，象形。下文释象形。左右，谓？？。岸也。中谓？？。象水皃。乌悬切。十二部。□，渊或省水。囦，古文从囗水。囗其外而水其中。江赋瀇滉囦泫，用囦字。〖注〗□，古文渊。
　　路径：段注说文□第十一卷□水部
　　标题：沵mǐ
　　注解：水满也。依诗释文补水字。邶风曰：河水弥弥。毛云：弥弥，盛皃。玉篇曰：□亦弥字。按卢氏文弨曰：汉地理志：邶诗云河水□□，字从芈姓为声，谓新台也。俗讹为洋洋。师古谓邶无此句。从水尔声。奴礼切。古音在十六部。
　　路径：段注说文□第十一卷□水部
　　标题：澹dàn
　　注解：澹澹水繇皃也。东京赋注、高唐赋注引皆有澹澹字。皃字亦依东京赋注补。高唐赋曰：水澹澹而盘纡。东京赋曰：渌水澹澹。俗借为淡泊字。繇当作摇。从水詹声。徒敢切。八部。
　　路径：段注说文□第十一卷□水部
　　标题：浔xún
　　注解：旁深也。今人用此字，取义于旁而已。从水寻声。徐林切。七部。
　　路径：段注说文□第十一卷□水部
　　标题：泙pínɡ
　　注解：谷也。广韵曰：水名。玉篇曰：谷名。从水平声。符兵切。十一部。
　　路径：段注说文□第十一卷□水部
　　标题：泏zhú
　　注解：水皃。广韵曰：水出皃。文子曰：原流泏泏，冲而不盈。从水出声，读若窋。竹律切。十五部。
　　路径：段注说文□第十一卷□水部
　　标题：瀳jiàn
　　注解：水至也。至疑当作巟。巟，大也。广韵曰：水荒曰洊。洊者，瀳之异文。周易曰：水洊至，习坎，洊雷震。释言：荐，再也。荐同洊。从水荐声，读若尊。今音在甸切。古音十三部。
　　路径：段注说文□第十一卷□水部
　　标题：□zhí
　　注解：土得水沮也。魏风、毛传云：沮洳，其渐洳者。众经音义引仓颉篇云：沮者，渐也。许君沮字下未举此义。今俗谓水稍稍侵物入其内曰潪□，当作此字。从水□声，读若□。竹只切。十六部。
　　路径：段注说文□第十一卷□水部
　　标题：满mǎn
　　注解：盈溢也。从水□声。莫旱切。十四部。〖注〗□，古文满。
　　路径：段注说文□第十一卷□水部
　　标题：滑huá
　　注解：利也。古多借为汩乱之汩。从水骨声。戸八切。十五部。
　　路径：段注说文□第十一卷□水部
　　标题：濇sè
　　注解：不滑也。止部曰：歰，不滑也。然则二字双声同义。七发：邪气袭逆，中若结轖。此假轖为濇也。从水啬声。色立切。按当依职韵所力切。一部。
　　路径：段注说文□第十一卷□水部
　　标题：泽zé
　　注解：光润也。又水艹交厝曰泽。又借为释字。从水□声。丈伯切。古音在五部。
　　路径：段注说文□第十一卷□水部
　　标题：淫yín
　　注解：浸淫随理也。浸淫者，以渐而入也。司马相如难蜀父老曰：六合之内，八方之外，浸淫衍溢。史记作浸浔。从水□声。余箴切。七部。一曰久雨曰淫。月令曰：淫雨蚤降。左传曰：天作淫雨。郑曰：淫，霖也。雨三日以上为霖。
　　路径：段注说文□第十一卷□水部
　　标题：瀸jiān
　　注解：渍也。公羊传庄十七年：齐人瀸于遂。瀸者何。瀸，积也。众杀戍者也。积本又作渍。何曰：积死非一之辞。按传文及说文皆当作积为长。许云渍，沤也。瀸篆不与渍篆联，可以知许说矣。从水韱声。子廉切。七部。《尔雅》曰：“泉一见一不为瀸。”释水文。此与上文别一义。
　　路径：段注说文□第十一卷□水部
　　标题：泆yì
　　注解：水所荡泆也。荡泆者，动荡奔突而出。禹贡：道沇水入于河，泆为荧。本作泆。周礼疏、师古汉书注所引不误。且史记，水经注皆作泆。惟汉地理志作轶。轶，车相出也。正与泆义同。左传：彼徒我车，惧其侵轶我。又曰：迭我殽地。迭卽泆轶之假借也。凡言淫泆者，皆谓太过。其引伸之义也。卫包改禹贡之泆为溢，浅人以满释之，固可叹矣。从水失声。夷质切。十二部。
　　路径：段注说文□第十一卷□水部
　　标题：溃kuì
　　注解：漏也。漏当作屚。屋穿水下也。左传：凡民逃其上曰溃。此引伸之义。小雅、大雅毛传皆曰：溃，遂也。此皆谓假溃为遂。从水□声。胡对切。十五部。
　　路径：段注说文□第十一卷□水部
　　标题：沴lì
　　注解：水不利也。河东赋：秦神下詟，跖魂负沴。服□曰：沴，河岸之坻也。晋灼申之曰：沴，渚也。按坻，碍水。令水不行，故谓之沴。从水□声。郞计切。按□声本音当在十二部，郑训沴为殄是也。今音郞计者，依如淳音拂戾之戾也。《五行传》曰：“若其沴作。”其当作六，字之误也。五行传，谓伏生洪范五行传也。若六沴作。见洪范五行传文。郑曰：沴，殄也。服□曰：沴，害也。司马彪引五行传说曰：气之相伤谓之沴。
　　路径：段注说文□第十一卷□水部
　　标题：浅qiǎn
　　注解：不深也。许于深下但云水名，不云不浅，而测下浅下□下可以补足其义，是亦一例。按不深曰浅，不广亦曰浅，故考工记曰：以博为帴。帴者，浅之假借。又马、郑古文尚书夤浅纳日。马云：浅，灭也。马意读为戬灭之戬，谓伺日入也。从水戋声。七衍切。十四部。
　　路径：段注说文□第十一卷□水部
　　标题：洔zhǐ
　　注解：水暂益且止，未减也。此义未见，葢与待偫歭字义相近。尔雅释水亦借为沚字。从水寺声。直里切。一部。
　　路径：段注说文□第十一卷□水部
　　标题：渻shěnɡ
