<!-- { "loadSidebar": true } -->
　　注解：木素也。素犹质也。以木为质，未雕饰，如瓦器之坯然。士丧礼、周礼槀人皆云：献素献成。注云：形法定为素，饰治毕为成是也。引伸为凡物之偁，如石部云：磺铜□朴是也。作璞者，俗字也。又引伸为不奢之偁，凡云俭朴是也。汉书：以敦朴为天下先。假朴为朴也。从木菐声。匹角切。三部。今诗棫朴、周礼朴属，借用此字。
　　路径：段注说文□第六卷□木部
　　桢zhēn
　　注解：刚木也。此谓木之刚者曰桢，非谓木名也。吴都赋之桢广韵之女桢，则为木名。从木贞声。陟盈切。十一部。上郡有桢林县。地理、郡国二志同。
　　路径：段注说文□第六卷□木部
　　柔róu
　　注解：木曲直也。洪范曰：木曰曲直。凡木曲者可直，直者可曲曰柔。考工记多言揉。许作煣，云屈申木也。必木有可曲可直之性，而后以火屈之申之，此柔与煣之分别次弟也。诗荏染柔木，则谓生木。柔之引伸为凡耎弱之偁，凡抚安之偁。从木矛声。耳由切。三部。
　　路径：段注说文□第六卷□木部
　　柝tuò
　　注解：判也。土裂曰□，木判曰□，二字今可用。今人从手作拆，甚无谓也。自专以□为击□字，而□之本义废矣。从木□声。他各切。五部。按此古音也，以今语言读之，则丑格切。《易》曰：“重门击□。”系辞传文。按□下引易重门击□，□之本义也，引经言转注也。此引易击□者，□之借字也，引经言假借也。易有异文，兼引之而六书明矣。
　　路径：段注说文□第六卷□木部
　　朸lèp252下
　　注解：木之理也。考工记曰：阳木稹理而坚，阴木疏理而柔。毛诗传曰：析薪必随其理。毛诗如矢斯棘。韩诗棘作朸。毛曰：棘，棱廉也。韩曰：朸，隅也。学者皆不解。及观抑诗维德之隅。毛曰：隅，廉也。笺申之云，如宫室之制，内有绳直。则外有廉隅然后知斯干诗谓如矢之正直，而外有廉隅也。韩朸为正字，毛棘为假借字，如矢之直，则得其理而廉隅整饬矣。毛，韩辞异而意一也。从木力声。以形声包会意也。阞下曰地理，朸下曰木理，泐下云水理，皆从力。力者，筋也，人身之理也。卢则切。一部。平原有朸县。见地理志。
　　路径：段注说文□第六卷□木部
　　材cái
　　注解：木梃也。梃，一枚也。材谓可用也。论语：无所取材。郑曰：言无所取桴材也。货殖传曰：山居千章之材。服□云：章，方也。孟康云：言任方章者千枚。按汉人曰章，唐人曰橦，音钟。材方三尺五寸为一橦。材引伸之义，凡可用之具皆曰材。从木才声。昨哉切。一部。
　　路径：段注说文□第六卷□木部
　　柴chái
　　注解：小木散材。月令：乃命四监，收秩薪柴。以供郊庙及百祀之薪燎。注云：大者可析谓之薪，小者合束谓之柴。薪施炊爨，柴以给燎。按尞，祡祭天也。燔柴曰祡。毛诗车攻假柴为积字。从木此声。士佳切。十六部。
　　路径：段注说文□第六卷□木部
　　榑fú
　　注解：榑桑，神木，日所出也。叒下曰：日初出东方汤谷所登榑桑，叒木也。然则榑桑卽叒木也。东下曰：从日在木中。杲下曰：从日在木上。皆谓榑木也。淮南高注亦曰：榑桑，日所出也。从木尃声。防无切。五部。
　　路径：段注说文□第六卷□木部
　　杲ɡǎo
　　注解：朙也。卫风：杲杲出日。毛曰：杲杲然日复出矣。从日在木上。读若槀。日在木中昒也。日在木上，旦也。古老切，二部。
　　路径：段注说文□第六卷□木部
　　杳yǎo
　　注解：冥也。冥，窈也。□为日且冥，杳则全冥矣。由□而行地下，而至于榑桑之下也。引伸为凡不见之偁。从日在木下。鸟皎切。二部。
　　路径：段注说文□第六卷□木部
　　□hé
　　注解：角械也。角葢角鬬之角。从木却声。其逆切。古音在五部。一曰木下白也。未详。
　　路径：段注说文□第六卷□木部
　　栽zài
　　注解：筑墙长版也。古筑墙，先引绳营其广轮方制之正。诗曰俾立室家，其绳则直是也。绳直则竖桢干。题曰桢，植于两头之长杙也。旁曰干，植于两边之长杙也。植之谓之栽，栽之言立也。而后横施版于两边干内，以绳束干，实土，用筑筑之，一版竣。则层絫而上。诗曰缩版以载，捄之仍仍，度之薨薨，筑之登登是也。然则栽者，合桢干与版而言。许云筑墙长版为栽者，以版该桢干也。中庸：故栽者培之。郑云：栽，犹殖也。今时人名艹木之殖曰栽，筑墙立版亦曰栽。郑同许说。长版者，五经异义曰：戴礼及韩诗说：八尺为版，五版为堵，五堵为雉，版广二尺，积高五版为一丈，五堵为雉，雉长四丈。古周礼及左氏说：一丈为版，版广二尺，五版为堵，一堵之墙长丈、高丈，三堵为雉，一雉之墙长三丈、高一丈。以度为长者用其长，以度为高者用其高也。毛诗说亦云：一丈为版，五版为堵。公羊说。五版而堵，五堵而雉，百雉而城。郑君曰：左氏传说：郑庄公弟段居京城。祭仲曰：都城过百雉，国之害也。先王之制，大都，不过三国之一；中，五之一；小，九之一。今京不度，非制也。古之雉制，书传各不得其详。案天子之城九里，公城七里，侯伯之城五里，子男之城三里。今以左氏说郑伯之城方五里，积千五百步也。大都三国之一，则五百步也，五百步为百雉，则知雉五步，五步于度长三丈，则雉长三丈也，雉之度量于是定可知矣。按何注公羊曰：八尺曰版，堵凡四十尺。此用今戴、韩说也。郑笺诗曰：春秋传云：五版为堵，五堵为雉，雉长三丈，则版六尺。自用其说也。若异义今无全书。未识许氏何从。而于此但云长版，不箸丈尺，是作说文时于今说八尺，古说一丈皆疑之而不敢定矣。从木□声。昨代切。一部今分平去二声。古无是也。中庸注可证。《春秋传》曰：“楚围蔡，里而栽。”左传哀公元年文。庄二十九年曰：水昏正而栽。杜云：树版干。定元年：城成周，庚寅栽。杜云：设版筑。
　　路径：段注说文□第六卷□木部
　　筑zhùp253上
　　注解：所□捣也。所□二字今补。此蒙上筑墙言所用筑者，谓器也。其器名筑，因之人用之亦曰筑。手部曰：捣筑也是也。筑者，直舂之器。郑注周礼引司马法云：辇一斧，一斤，一□，一梩，一鉏。周辇加二版二筑。正义曰：筑者，筑杵也。从木筑声。陟玉切。三部。□，古文。按此从土，□声也。今本篆体讹舛，故正之。
　　路径：段注说文□第六卷□木部
　　干ɡàn
　　注解：筑墙端木也。端谓两头也。假令版长丈，则墙长丈，其两头所植木曰干。释诂曰：桢，干也。舍人曰：桢，正也，筑墙所立两木也。干，所以当墙之两边鄣土者也。粊誓注曰：题曰桢，□曰干。正义云：题曰桢，谓当墙两端者。旁曰干，谓在墙两边者也。然则旧说皆谓桢为两端木，干为夹版两边木。许不尒者，旧说析言之，尔雅与许皆浑言之也。大雅传亦以干释桢。许于桢下浑云刚木。从木倝声。古案切。十四部。按诗多以翰为干，故尔雅毛传曰：翰，干也。言六书之假借也。干俗作干。一曰本也。四字今补。文□魏都赋注、卢谌赠刘琨诗注皆引说文。干，本也。按上文云：枚，干也。引诗施于条枚，与此训相足。木下曰本，木身亦曰本。
　　路径：段注说文□第六卷□木部
　　檥yǐp253下
　　注解：干也。释诂曰：桢翰仪干也。许所据尔雅作檥也。人仪表曰干，木所立表亦为干，其义一也。史记：乌江亭长檥船待。檥船者，若今小船，两头植□为系也。从木义声。鱼羁切。古音十七部。
　　路径：段注说文□第六卷□木部
　　构ɡòu
　　注解：葢也。此与冓音同义近。冓，交积材也。凡覆葢必交积材。从木冓声。以形声包会意。古后切。四部。杜林□为椽桷字。杜林用构为桷字。桷古音如谷。杜意构造字用冓，椽桷字用构，葢苍颉训纂一篇及苍颉故一篇中语。
　　路径：段注说文□第六卷□木部
　　模mú
　　注解：法也。以木曰模，以金曰镕，以土曰□，以竹曰笵，皆法也。汉书亦作橅。从木□声，读若嫫母之嫫。女部曰：嫫母，都丑也。莫胡切。五部。
　　路径：段注说文□第六卷□木部
　　桴fú
　　注解：睂栋也。也各本作名。今正。释宫：栋谓之桴。许云睂栋者，尔雅浑言之，许析言之。郑注乡射礼记曰：五架之屋，正中曰栋，次曰楣，前曰庪。注乡饮酒礼曰：楣，前梁也。许之眉栋卽礼经之楣也，许厂部之厃卽礼经之庪也。许以屋櫋联曰楣，则栋前曰睂栋，谓栋之近前若睂者也，岂许所据礼经楣作睂与。张载注灵光殿赋亦云睂梁。从木孚声。附柔切。三部。〖注〗楣字原从木从睂作。
　　路径：段注说文□第六卷□木部
　　栋dònɡ
　　注解：极也。极者，谓屋高之处。系辞曰：上栋下宇，五架之屋，正中曰栋。释名曰：栋，中也。居屋之中。从木东声。多贡切。九部。
　　路径：段注说文□第六卷□木部
　　极jí
　　注解：栋也。李奇注五行志、薛综注西京赋皆曰：三辅名梁为极。按此正名栋为极耳，今俗语皆呼栋为梁也。搜神记：汉蔡茂梦坐大殿，极上有禾三穗。主簿郭贺曰：极而有禾，人臣之上禄也。此则似谓梁。按丧大纪注曰：危，栋上也。引伸之义，凡至高至远皆谓之极。从木亟声。渠力切。一部。
　　路径：段注说文□第六卷□木部
　　柱zhù
　　注解：楹也。柱之言主也，屋之主也。从木主声。直主切。古音在四部。按柱引伸为支柱柱塞，不计緃横也。凡经注皆用柱，俗乃别造从手拄字。音株主切。
　　路径：段注说文□第六卷□木部
　　楹yínɡ
　　注解：柱也。释名曰：楹，亭也。亭亭然孤立，旁无所依也。按礼言东楹西楹，非孤立也，自其一言之耳。考工记：葢杠谓之桯。桯卽楹。如栾盈，史记作栾逞，其比也。从木盈声。以成切。十一部。《春秋传》曰：“丹桓宫楹。”左氏庄二十三年传文。
　　路径：段注说文□第六卷□木部
　　樘chēnɡp254上
　　注解：柱也。各本柱上有衺字。今□。文□灵光殿赋、长笛赋李注皆引说文：柱也。长门赋李注引字林：柱也。皆无衺字。惟樘字或作牚，或作撑，皆俗字耳。玉篇云：樘，柱也。亦无衺。葢樘本柱名。如灵光：枝樘杈枒而斜据。枝樘与层栌曲枅芝栭为俪。然则训为柱无疑也。樘可借为□歫，犹柱可借为支柱，而支遂正释樘。俗闲谓撑拄必用衺木，遂沾一衺字矣。从木堂声。丑庚切。李善引说文耻孟反。古音在十部。
