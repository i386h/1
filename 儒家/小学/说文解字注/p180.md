<!-- { "loadSidebar": true } -->
　　注解：恶疾也。按古义谓恶病包内外言之，今义别制癞字，训为恶疮，训疠为疠疫。古多借厉为疠。公羊传作□，何注云：□者，民疾疫也。大戴礼及公羊何注说七出皆云：恶疾出。何休曰：恶疾弃者不可以奉宗庙也。论语：伯牛有疾。苞氏曰：牛有恶疾，不欲见人，故孔子从牗执其手也。韩诗曰：芣苢，伤夫有恶疾也。薛君曰：芣苢，泽泻也，臭恶之草。诗人伤其君子有恶疾，人道不通，求己不得，发愤而作，以事兴。芣苢虽臭恶乎，我犹采而不已者，以兴君子虽有恶疾，我犹守而不离去也。从□，□省声。按大徐厉作虿，不误。洛带切。十五部。
　　路径：段注说文□第七卷□□部
　　疟nüè
　　注解：寒□休作病。谓寒与□一休一作相代也。释名曰：疟，酷虐也。凡疾或寒或□耳，而此疾先寒后□，两疾似酷虐者。周礼曰：秋时有疟寒疾。从□虐，虐亦声。鱼约切。二部。
　　路径：段注说文□第七卷□□部
　　痁shān
　　注解：有□疟。有□无寒之疟也。从□占声。朱廉切。七部。《春秋传》曰：“齐矦疥，遂痁。”左传昭二十年文。按梁元帝及袁狎、颜之推欲改疥为痎，所谓无事而自□也，陆氏德明旣辨之矣。
　　路径：段注说文□第七卷□□部
　　痎jiē
　　注解：二日一发疟也。今人谓闲二日一发为大疟。颜之推云：两日一发之疟。今北方犹呼痎疟，音皆。从□亥声。古谐切。古音在一部。
　　路径：段注说文□第七卷□□部
　　痳lín
　　注解：疝病也。释名曰：淋，懔也，小便难懔懔然也。按痳篆不与疝伍者，以有疝痛而不痳者也。从□林声。力寻切。七部。
　　路径：段注说文□第七卷□□部
　　痔zhì
　　注解：后病也。从□寺声。直理切。一部。
　　路径：段注说文□第七卷□□部
　　痿wěi
　　注解：痹也。如淳曰：痿音□踒弩，病两足不能相过曰痿。张揖曰：痿不能行。师古曰：□踒，弩名。见晋令。烦蕤二音。按古多痿痹联言，因痹而痿也。素问曰：有渐于湿，肌肉濡溃，痹而不仁，发为肉痿。从□委声。儒隹切。古音在十六部。玉篇曰：说文音蕤。
　　路径：段注说文□第七卷□□部
　　痹bì
　　注解：湿病也。素问痹论，痿论各为篇。岐伯曰：风寒湿三气杂至，合而为痹也。从□畀声。必至切。十五部。
　　路径：段注说文□第七卷□□部
　　□bì
　　注解：足气不至也。玉篇云：足气不至，转筋也。从□毕声。毗至切。十二部。
　　路径：段注说文□第七卷□□部
　　瘃zhúp351上
　　注解：中寒肿核。赵充国传：手足皲瘃。文颖曰：瘃，寒创也。按肿核者，肿而肉中鞭如果中有核也。核核古今字。从□豖声。□玉切。三部。
　　路径：段注说文□第七卷□□部
　　□piān
　　注解：半枯也。尚书大传：禹其跳，汤扁。其跳者，踦也。郑注云：其发声也。踦，步足不能相过也。扁者，枯也。注言汤体半小扁枯。按扁卽□字之叚借，□之言偏也。从□扁声。匹连切。十一部。
　　路径：段注说文□第七卷□□部
　　□zhǒnɡ
　　注解：胫气肿。小雅巧言：旣微且尰。□训、毛传皆曰：骭疡为微，肿足为尰。按云胫气肿卽足肿也。大徐本云胫气足肿，非。从□童声。时重切。九部。《诗》曰：“旣微且□。”□，籒文。左从尣，乌光切。右从籒文童。尔雅音义云：尰本或作□，同，并籒文瘇字也。按籒文本作□，又或变为尰耳，非有两籒文也。
　　路径：段注说文□第七卷□□部
　　□è
　　注解：跛病也。广韵曰：□，短气也。此今义也。从□盇声，读若胁，又读若掩。乌盍切。八部。
　　路径：段注说文□第七卷□□部
　　疻zhǐ
　　注解：疻痏，殴伤也。疻痏二字各本无，依全书通例补。汉书薛宣传：廷尉引传曰：遇人不以义而见疻者，与痏人之罪钧。恶不直也。应劭曰：以杖手殴击人，剥其皮肤，起靑黑而无创瘢者，律谓疻痏。按此应注讹脱。急就篇颜注云：殴人皮肤肿起曰疻，殴伤曰痏。葢应注律谓疻下夺去六字，当作其有创瘢者谓痏。文□嵇康诗：怛若创痏。李善引说文：痏，瘢也。正与应语合，皆本汉律也。疻轻痏重，遇人不以义而见疻，罪与痏人等。是疻人者轻论，见疻者重论，故曰恶不直也。创瘢谓皮破血流。从□只声。诸氏切。十六部。
　　路径：段注说文□第七卷□□部
　　痏wěi
　　注解：疻痏也。按依许全书之例，则疻下云疻痏，殴伤也。此但云疻痏也，而义已足。此等往往为浅人妄删，致文理不可读矣。或曰依应仲远则疻痏异事，何为合之也。曰：应析言之，许浑言之。许曰殴伤，则固兼无创瘢、有创瘢者言之。文□注引仓颉篇：痏，殴伤也。与许正合。从□有声。荣美切。古音在一部。一曰痏，瘢也。据文□嵇康诗注补此五字。此析言之，与应劭引律合。
　　路径：段注说文□第七卷□□部
　　□wěi
　　注解：创裂也。一曰疾□玉篇作一曰疾也。。从□巂声。以水切。当依广韵羊捶切。十六部。
　　路径：段注说文□第七卷□□部
　　□chān
　　注解：皮剥也。剥，裂也。从□冄声。读若枏，又读若襜。小徐有此七字。赤占切。七部。□，各本下从□，今按尸部□字也，故正之。籒文从□。〖注〗□字原刻作疒下□。
　　路径：段注说文□第七卷□□部
　　癑nònɡp351下
　　注解：痛也。从□□声。奴动切。九部。
　　路径：段注说文□第七卷□□部
　　痍yí
　　注解：伤也。成十六年：晋矦及楚子、郑伯战于鄢陵。楚子、郑师败绩。公羊传曰：败者称师。楚何以不称师，王痍也。王痍者何，伤乎矢也。按周易夷伤也，左传察夷伤，皆假夷字为之。从□夷声。以脂切。十五部。
　　路径：段注说文□第七卷□□部
　　瘢bān
　　注解：痍也。长杨赋：□鋋瘢耆。孟康曰：瘢耆，马脊耆创瘢处。按古义伤处曰瘢，今义则少异。从□般声。薄官切。十四部。
　　路径：段注说文□第七卷□□部
　　□hén
　　注解：胝瘢也。□瘢谓□之伤。肉部腄下云：瘢□也。与此同义。□下云：腄也。则不必伤者也。按今义与此亦异，皆逐末而忘本也。韵会无□字。从□□声。户恩切。十二部。
　　路径：段注说文□第七卷□□部
　　痉jìnɡ
　　注解：强急也。本艹经曰：术主痉疸。广韵曰：风强病也。按急就篇：痈疽瘛瘲痿痹□。□卽痉。颜云：体强急，难用屈伸也。从□巠声。其颈切。十一部。
　　路径：段注说文□第七卷□□部
　　痋tónɡ
　　注解：动病也。痋卽疼字。释名曰：疼，旱气疼疼然烦也。按诗：旱旣太甚，藴隆虫虫。韩诗作郁隆烔烔，刘成国作疼疼，皆旱热人不安之皃也。今义疼训痛。从□，虫省声。徒冬切。九部。
　　路径：段注说文□第七卷□□部
　　□shòu
　　注解：臞也。肉部曰：臞，少肉也。从□叜声。所又切。四部。今字作瘦。
　　路径：段注说文□第七卷□□部
　　疢chèn
　　注解：热病也。其字从火，故知为热病。小雅：疢如疾首。笺云：疢犹病也，此以疢为烦热之偁。从火从□。会意。丑刃切。十二部。
　　路径：段注说文□第七卷□□部
　　瘅dàn
　　注解：劳病也。大雅：下民卒瘅。释诂、毛传皆云：瘅，病也。小雅：哀我瘅人。释诂、毛传曰：瘅，劳也。许合云劳病者，如啴训喘息皃，幝训车敝皃皆单声字也。瘅与疸音同而义别，如郭注山海经、师古注汉书皆云：瘅，黄病。王砅注素问黄疸云：疸，劳也。则二字互相假而淆惑矣。瘅或假惮，或作□。从□单声。丁干、丁贺二切。十四部。
　　路径：段注说文□第七卷□□部
　　疸dǎn
　　注解：黄病也。素问曰：溺黄赤安卧者黄疸，目黄者曰黄疸。从□旦声。丁干切。十四部。
　　路径：段注说文□第七卷□□部
　　□qiè
　　注解：病息也。病息谓病之鼻息也。心部瘱从此。从□夹声。苦叶切。八部。
　　路径：段注说文□第七卷□□部
　　痞pǐ
　　注解：痛也。广韵曰：腹内结痛。从□否声。符鄙切。古音在一部。
　　路径：段注说文□第七卷□□部
　　痬yì
　　注解：脉痬也。脉疡叠韵字。脉疡者，善惊之病也。方言曰：脉疡，欺漫也。又曰：衇，慧也。郭注：今名黠为鬼衇。又曰：慧，自关而东赵魏之闲谓之黠，或谓之鬼。郭注：言鬼脉也。潘岳赋：靡闻而惊，无见自脉。徐爰注言雉性惊鬼黠。按蜥蜴跂跂脉脉亦是此意。汉书所云易病者，当是疡之叚借。王子矦乐平矦欣病狂易。从□易声。羊益切。十六部。
　　路径：段注说文□第七卷□□部
　　□shùp352上
　　注解：狂走也。春秋经：甲戌，己丑，陈疾鲍卒。公羊传曰：曷为以二日卒之，□也。注曰：□者，狂也。齐人语。甲戌之日亡，己丑之日死，而得君子疑焉，故以二日卒之也。按□□葢同字。从□术声，读若〈□欠〉。〈□欠〉见欠部，今字讹作欻。食聿切。十五部。
　　路径：段注说文□第七卷□□部
　　疲pí
　　注解：劳也。经传多假罢为之。从□皮声。符羁切。古音在十七部。
　　路径：段注说文□第七卷□□部
　　□yùn
　　注解：疲也。从□肙声。乌悬切。十四部。按各本无此篆，今依谢灵运发临海峤诗李善注引说文补。篇、韵皆云：□，骨节疼也。今俗谓□酸。
　　路径：段注说文□第七卷□□部
　　□zǐ
　　注解：瑕也。古本皆作瑕，惟小徐及毛本及集韵作瘕，恐是讹字耳。□之言疵也。从□□声。侧史切。古音在十五部。
　　路径：段注说文□第七卷□□部
　　疧qí
　　注解：病不翅也。翅同啻。口部啻下曰：语时不啻也。仓颉篇曰：不啻，多也。古语不啻，如楚人言伙颐之类。世说新语云：王文度弟阿至恶乃不翅。晋宋闲人尚作此语。帝声、支声、氏声同在十六部，故疧以病不翅释之，取叠韵为训也。尔雅释诂、诗无将大车白华传皆云：疧，病也。何人斯叚借祇为疧，故毛传曰：祇，病也。言假借也。又按古书或言不啻，或言奚啻，啻皆或作翅。国语曰：奚啻其闻之也。韦注云：奚，何也。何啻，言所闻非一也。孟子：奚翅食重，奚翅色重。赵注：翅，辞也。若言何其重也。今刻本作何其不重也，乃大误。从□氏声。渠支切。十六部，尔雅音义云：或丁礼反。非是。
　　路径：段注说文□第七卷□□部
