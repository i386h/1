<!-- { "loadSidebar": true } -->
　　注解：二岁治田也。二各本作三。今正。周易音义云：畬，马曰田三岁，说文云二岁治田。此许作二之证。考释地曰：一岁曰葘，二岁曰新田，三岁曰畬。小雅、周颂、毛传同。马融、孙炎、郭□皆同。郑注礼记、坊记、许造说文、虞翻注易无妄皆云二岁曰畬。许全书多宗毛公，而意有未安者则不从。此其一也。葘，艹部云反耕田也。反耕者，初耕反艹，一岁为然。二岁则用力渐舒矣。畬之言舒也。三岁则为新田。从田余声。以诸切。五部。《易》曰：“不葘，畬田。”田汲古以为衍，而空一字。宋本皆有之。葢凶字之误。许所据与坊记所引同也。周易无妄六二爻辞。
　　路径：段注说文□第十三卷□田部
　　标题：□róu
　　注解：龢田也。考工记车人为耒，坚地欲直庛，柔地欲句庛。地官草人：坟壤用豕。郑曰：坟壤，润解也。曰柔地，曰润解皆龢田之谓，对刚土而言。从田柔，会意。柔亦声。耳由切。三部。郑有□，地名也。郑语：史伯对桓公曰：若克二邑鄢、蔽、补、丹、依、□、历、华，君之土也。韦注：言克虢郐，则此八邑皆可得也。
　　路径：段注说文□第十三卷□田部
　　标题：畸jī
　　注解：□田也。□各本作残。今正。残者，贼也。□者，禽兽所食余也。因之凡余谓之□，今则残行而□废矣。残田者，余田不整齐者也。凡奇零字皆应于畸引申用之，今则奇行而畸废矣。从田奇声。居宐切。古音在十七部。
　　路径：段注说文□第十三卷□田部
　　标题：□cuó
　　注解：□薉田也。薉字依集韵、类篇、韵会所据补。□而且芜之田也，是曰□。从田□声。昨何切。十七部。《诗》曰：“天方荐□。”小雅节南山文。毛诗作瘥。传云：荐，重。瘥，病。许此所引，葢或三家诗也。
　　路径：段注说文□第十三卷□田部
　　标题：畮mǔ
　　注解：六尺为步，步百为畮。司马法如是。王制曰：方一里者为田九百畮。谓方里而井。秦田二百四十步为畮。秦孝公之制也。商鞅开阡陌封疆。则邓展曰：古百步为畮。汉时二百四十步为畮。按汉因秦制也。从田每声。莫后切。古音在一部。畞，畮或从十久。十者，阡陌之制。久声也。每久古音皆在一部。今惟周礼作畮。五经文字曰：经典相承作□。干禄字书曰：□通畞正。
　　路径：段注说文□第十三卷□田部
　　标题：甸diàn
　　注解：天子五百里内田。禹贡：五百里甸服。周语曰：先王之制，邦内甸服。韦注云：邦内，谓天子畿内千里之地。商颂曰：邦畿千里，惟民所止。王制曰：千里之内曰甸，京邑在其中央。故夏书曰：五百里甸服。则古今同矣。甸，王田也。服，服其职业也。自商以前，邦畿内为甸服。武王克殷，周公致大平。因禹所弼除甸内，更制天下为九服。千里之内谓之王畿，王畿之外曰侯服，侯服之外曰甸服。祭谋父谏穆王称先王之制，犹以王畿为甸服者，甸古名，世俗所习也。故周襄王谓晋文公曰：昔我先王之有天下也，规方千里以为甸服是也。周礼亦以蛮服为要服，足以相况也。按周制王畿千里，不在九服，而亦未尝不从古曰甸服也。若小司徒九夫为井，四井为邑，四邑为丘，四丘为甸。郑云甸之言乘也，读如维禹敶之之敶。别一义。毛诗：维禹甸之。传曰：甸，治也。从勹田。各本作从田，包省。小徐作包省声。今正。勹，裹也。布交切。甸之外九服重重勹之，故从勹田。堂练切。十二部。
　　路径：段注说文□第十三卷□田部
　　标题：畿jī
　　注解：天子千里地。卽天子五百里内田也。五百里自其一面言，千里自其四面言，为方百里者百也。商颂：邦畿千里。传曰：畿，疆也。大司马九畿注曰：畿犹限也。□逮近言之则言畿。逮字依小徐本。逮者，及也。九畿注曰：故书畿为近。郑司农云：近当言畿。按故书作近，犹他书叚圻作畿耳。许言以逮近言之则曰畿者，谓畿冣近天子，故称畿，畿与近合音冣切。古惟王畿偁畿，甸服外无偁畿者。至周而侯、甸、男、采、卫、蛮、夷、鎭、藩皆曰畿，直以其递相传近转移叚借名之，非古也。故许以近释畿。畿之言垠也，故亦作圻。邶风：薄送我畿。传曰：畿，门内也。谓门限也。小雅：如畿如式。传曰：畿，期也。礼记：丹漆雕畿。注曰：畿，圻堮也。古几畿通用。从田，几省声。形声中包会意。巨衣切。十五部。
　　路径：段注说文□第十三卷□田部
　　标题：畦qí
　　注解：田五十畮曰畦。离骚：畦留夷与揭车。王逸注：五十畞曰畦。蜀都赋刘注曰：楚辞倚沼畦瀛。王逸曰：瀛，泽中也。班固以为畦，田五十畞也。此葢班固释畦留夷之语：今俗本文□逸之。按孟子曰：圭田五十畞。然则畦从圭田会意兼形声与。又用为畦畛。史记：千畦姜韭。韦昭曰：畦犹垄也。从田圭声。户圭切。十六部。
　　路径：段注说文□第十三卷□田部
　　标题：畹wǎn
　　注解：田三十畮曰畹。大徐本三作二，误。魏都赋：下畹高堂。张注云：班固曰畹，三十畞也。此葢孟坚离骚章句滋兰九畹。之解也。王注乃云十二畞曰畹，或曰田之长为畹，恐非是。从田宛声。于阮切。十四部。
　　路径：段注说文□第十三卷□田部
　　标题：畔pàn
　　注解：田界也。田畍者，田之竟处也。左传：子产曰：行无越思，如农之有畔，其过鲜矣。一夫百畞，则畔为百畞之界也。引申为凡界之偁。或叚泮为之。氓诗曰：隰则有泮。传曰：泮，坡也。直卽陂。笺云：泮读畔。畔，涯也。经典多借为叛字。论语：佛肸以中牟畔。大雅：无然畔援。传曰：无是畔道，无是援取。从田半声。薄半切。十四部。
　　路径：段注说文□第十三卷□田部
　　标题：界jiè
　　注解：竟也。竟俗本作境。今正。乐曲尽为竟。引申为凡边竟之偁。界之言介也。介者，画也。画者，介也。象田四界，聿所以画之。介界古今字。尔雅曰：疆，界，垂也。按垂，远边也。从田介声。形声中有会意。古拜切。十五部。此篆上田下介。小徐旧本、五经文字、篇、韵、汉碑可据。
　　路径：段注说文□第十三卷□田部
　　标题：□ɡǎnɡ
　　注解：竟也。竟俗本作境。今正。一曰百也。百，今之陌字。赵魏谓百为□。方语也。从田亢声。古朗切。十部。按此古朗今讹古郞，因讳朗改为郞也。鼎臣时未尝讳朗字。
　　路径：段注说文□第十三卷□田部
　　标题：畷zhuì
　　注解：□百闲道也，百者，百夫洫上之涂也。两百夫之闲而有洫，洫上有涂。两千夫之闲而有浍，浍上有道，所谓阡也。洫横则浍纵，涂横则道纵。故道在中纵，而左右各十涂皆横，是谓两陌闲道，是之谓畷。郊特牲：飨农及邮表畷。注云：邮表畷，谓田畯所以督约百姓于井闲之处。引诗为下国畷邮。按畷之言缀也，众涂所缀也。于此为田畯督约百姓之处，若街弹室者然，曰邮表畷。百广六尺。百字各本无，今补。所以知必有百者，郑注周礼云：径容牛马，畛容大车，涂容乗车一轨，道容二轨，路容三轨。轨者，彻也。考工记曰：彻广六尺。涂容一轨，是陌容六尺也。道容二轨，是阡容丈二尺也。许只言陌之广，使径畛道路之广皆可意知。从田叕声。陡劣切。十五部。
　　路径：段注说文□第十三卷□田部
　　标题：畛zhěn
　　注解：井田闲百也。井田闲者，谓十夫闲也。两十夫之闲犹井闲也。径畛涂道路皆可谓之陌阡，故曰井田闲陌。遂人曰：十夫有沟，沟上有畛。周颂曰：徂隰徂畛。毛传曰：畛，埸也。按埸者，疆埸也。信南山疆埸有瓜是也。古只作易。左传曰：封畛土略。谓疆界。从田□声。之忍切。十二部。〖注〗□，古文。
　　路径：段注说文□第十三卷□田部
　　标题：畤zhì
　　注解：天地五帝所基止祭地也。止依韵会正，下基也。以基止释畤，以叠韵为训也。所基止祭地谓祭天地五帝者，立基止于此而祭之之地也。畤不见于经，秦人因周制垗五帝于四郊，依附为之。垗字音讹，遂制畤字耳。考封禅书：秦襄公居西垂，作西畤，祠白帝。其后文公都汧，作鄜畤，郊祭白帝。其后德公居雍。宣公作密畤于渭南，祭靑帝。灵公作吴阳上畤，祭黄帝。作下畤，祭炎帝。献公作畦畤栎阳，祀白帝。汉高祖立黑帝祠，命曰北畤。按密上下三畤及鄜畤及北畤，谓之雍五畤，祭靑黄赤白黑五帝之地也。先言天地者，秦时谓五帝卽天地。故曰唯雍四畤，上帝为尊。秦之郊见卽祭畤也。从田寺声。周市切。一部。右扶风雝有五畤。地理志右扶风雍下曰：有五畤。按雍只有四畤，密畤、吴阳上畤、下畤、北畤也。史记雍五畤，汉志右扶风有五畤，葢兼鄜县之鄜畤祀白帝而言。鄜虽属左冯翊，而冯翊、扶风故皆内史地，故得统偁之。史记于高祖未立北畤前曰雍四畤，葢亦谓密、上、下、鄜四畤。是以四畤上亲郊见，而西畤、畦畤上不亲往。别白言之也。好畤、鄜畤皆黄帝时筑。筑各本作祭。今依韵会订。封禅书曰：自未作鄜畤也。而雍旁故有吴阳武畤，雍东有好畤。自古以雍州积高神明之隩，故立畤郊上帝。葢黄帝时尝用事，虽晚周亦郊焉。其语不经见。缙绅者不道。按史公作吴阳武畤，而许作鄜畤，与史、汉不合，传闻之异也。或云秦文公立。秦文公立鄜畤，史、汉皆云尒，而举为疑辞。且若好畤亦文公立者，皆传闲之异也。
　　路径：段注说文□第十三卷□田部
　　标题：略lüè
　　注解：经略土地也。昭七年左传：芋尹无宇曰：天子经略。诸侯正封，古之制也。杜注：经营天下，略有四海，故曰经略。正封，封疆有定分也。禹贡曰：嵎夷旣略。凡经界曰略。左传曰：吾将略地。又曰：略基址。引申之，规取其地亦曰略地。凡举其要而用功少皆曰略。略者对详而言。从田各声。离约切。古音在五部。
　　路径：段注说文□第十三卷□田部
　　标题：当dānɡ
　　注解：田相値也。値者，持也。田与田相持也。引申之，凡相持相抵皆曰当。报下曰当辠人也，是其一端也。流俗妄分平去二音，所谓无事自扰。从田尚声。都郞切。十部。
　　路径：段注说文□第十三卷□田部
　　标题：畯jùn
