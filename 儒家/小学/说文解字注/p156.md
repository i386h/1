<!-- { "loadSidebar": true } -->
　　注解：且朙也，小徐本作旦也，明也。韵会作旦明也。今正为且明。文王世子：大昕。郑云：早昧爽也。是昕卽晨而未旦也。士昏礼记曰：凡行事必用昏昕。齐风：东方未晞，颠倒裳衣。传曰：晞，明之始□。按兼葭、湛露传皆云：晞，干也。此云明之始□则当作昕无疑。昕与晞各形各义，而昕读同希，因误为晞耳。日将出也。按此亦言且明而不次诸晢篆之前者，正谓昧爽于旦犹远，昕于旦仅一闲耳。故毛云：明之始□，许先列晢晓篆而以昕足之。从日斤声，读若希。斤声而读若希者，文微二韵之合。齐风是以与衣韵也。今读许斤切，则又合乎冣初古音矣。十三部。〖注〗说文读若希。见文王世子音义。锴作读若忻，非。郑注乐记：欣读为熹。是其理也。文七十　重六
　　路径：段注说文□第七卷□日部
　　昭zhāo
　　注解：日朙也。引伸为凡明之偁。庙有昭穆，昭取阳明，穆取阴幽，皆本无正字，叚此二字为之。自晋避司马昭讳，不敢正读，一切读上饶反。而陆氏乃以入经典释文，陋矣。又别制佋字，注云：庙昭穆，父为佋南面，子为穆北面。从人召声。此冣为不通。昭穆乃鬼神之偁，其字当从示，而从人何也。无识者又取以窜入说文人部中，其乱名改作有如此者。今人部删佋。从日召声。止遥切。二部。
　　路径：段注说文□第七卷□日部
　　晤wù
　　注解：朙也。晤旳晄旷四篆不必专谓日之明，然莫明于日，故四字皆从日而厕于此也。晤者，启之明也。心部之悟、□部之寤皆训觉，觉亦明也。同声之义必相近。从日吾声。五故切。五部。《诗》曰：“晤辟有摽。”邶风文，今诗作寤。此篇云耿耿不寐，云我心匪石，云如匪澣衣，则当作寤，训觉。晤其叚借之字也。
　　路径：段注说文□第七卷□日部
　　旳dìp303下
　　注解：朙也。旳者，白之明也，故俗字作的。汉鲁峻碑曰：永传□龄，□矣旳旳。引伸为□旳。从日勺声。都历切。古音在二部。诗：发彼有勺。叚勺为旳字。《易》曰：“为旳颡。”说卦传文。旳颡，白颠也。马部又有馰篆，云马白頟也。引易马馰颡，疑馰后出非古。
　　路径：段注说文□第七卷□日部
　　晃huǎnɡ
　　注解：朙也。各本篆作晄。篇、韵皆云：晃正，晄同。今正。晃者，动之明也。凡光必动，会意兼形声字也。杨雄赋：北熿幽都。李善云：熿与晃音义同。从日灮声。胡广切。十部。
　　路径：段注说文□第七卷□日部
　　旷kuànɡ
　　注解：朙也。广大之明也。会意兼形声字也。引伸为虚空之偁。从日广声。苦谤切。十部。
　　路径：段注说文□第七卷□日部
　　旭xù
　　注解：日旦出皃。邶风：旭日始旦。传曰：旭者，日始出，谓大昕之时。旭与晓双声。释训曰：旭旭，蹻蹻，憍也。郭云：皆小人得志憍蹇之皃。此其引伸叚借之义也。今诗旭旭作好好，同音叚借字也。从日九声，读若好。好各本作勖，误。今依诗音义订。按音义云许玉反，徐又许九反。是徐读如朽，朽卽好之古音，朽之入声为许玉反。三读皆于九声得之，不知何时许九误为许元，集韵、类篇皆云许元切，徐邈读今之音义又改元为袁，使学者求其说而□不能得矣。大徐许玉切。三部。一曰朙也。此别义也。明谓日之明，引伸为凡明之偁。
　　路径：段注说文□第七卷□日部
　　晋jìn
　　注解：进也。周易彖传曰：晋，进也。以叠韵为训，凡进皆曰晋，难进亦曰晋，周礼：凡田，王提马而走，诸侯晋。是也。礼古文、周礼故书皆叚晋为箭。日出万物进。故其字从日。从日从臸。臸者，到也，以日出而作会意。隶作晋。卽刃切。十二部。《易》曰：“朙出地上，□。”此引易象、传文以证从日之意也。
　　路径：段注说文□第七卷□日部
　　旸yánɡ
　　注解：日出也。洪范：八，庶征，曰雨，曰旸。某氏云：雨以润物，旸以干物。祭义：夏后氏祭其闇，殷人祭其阳，周人祭日以朝及闇。郑云：闇，昏时也。阳读为曰雨曰旸之旸，谓日中时也。朝，日出时也。旸之义当从郑。孟子：秋阳以□之。亦当作秋旸。从日昜声。与章切。十部。《虞书》曰：“曰旸谷。”虞书，宋本、叶本如是，他本作商，非也。各本少一曰字，今补。虞书当作唐书，说见禾部。此古文尙书尧典文也。
　　路径：段注说文□第七卷□日部
　　晵qǐp304上
　　注解：雨而昼夝也。晵之言闿也。夝者，雨而夜除星见也。雨而昼除见日则谓之晵，晵亦谓之夝。从日，启省声，康礼切。十五部。按集韵又轻甸切，语之转也。今苏州俗语云：晵昼不是好晴。正作此音。
　　路径：段注说文□第七卷□日部
　　晹yì
　　注解：日覆云暂见也。覆云者，揜于云。暂见者，倏见也。此与目部□义畧同。从日易声。羊益切。十六部。按当施只切。
　　路径：段注说文□第七卷□日部
　　昫xū
　　注解：日出□也。□各本作温，今正，详水部。昫与火部煦义畧同。乐记煦妪，淮南书作昫妪，广韵直以为一字。周礼注曰：司马法：旦明□五通为发昫，是知主初日出言也。从日句声。火于切，又火句切。古音在四部。北地有昫衍县。见前书地理志，今甘肃宁夏府灵州东南花马池境有昫衍废县是也。俗讹作朐衍，非。
　　路径：段注说文□第七卷□日部
　　晛xiàn
　　注解：日见也。毛诗：见晛曰消。毛云：晛，日气也。韩诗：曣晛聿消。韩云：曣晛，日出也。二解义相足，日出必有温气也。广雅释诂云：曣□，煗也。曣□卽韩诗之曣见，煗卽毛日气之说。荀卿非相篇引诗作宴然，宴然卽曣□也。宴、晏、曣古通用。玉篇曰：□同晛。从日见，形卽义。见亦声。胡甸切。十四部。《诗》曰：“见晛曰消。”小雅角弓文。
　　路径：段注说文□第七卷□日部
　　晏yàn
　　注解：天淸也。杨雄羽猎赋曰：天淸日晏。李引许淮南子注曰：晏，无云之处也。汉天文志曰：日餔时天星晏。星卽今之晴字。淮南书：鷤日知晏，阴蝔知雨。晏对阴而言。如淳注郊祀志云：三辅谓日出淸济为晏。按郊祀之晏温，封禅书作曣□，犹氤氲也。郊祀志字异而义同，如淳以日出淸霁释之，谓晏而温是为异，非也。晏之言安也，古晏安通用，故今文尧典晏晏，古文作安安。左传安孺子，古今人表作晏孺子。从日安声。乌谏切。十四部。
　　路径：段注说文□第七卷□日部
　　□yàn
　　注解：星无云也。姚氏鼐曰：星卽夝字。按曰闲雨除亦曰夝。无云谓晴而无云也。晴容有有云者，其字亦作曣。毛诗见晛曰消，韩诗作曣晛聿消，刘向上封事引之。师古注云：曣，无云也。今汉书讹舛不可读。韩诗释曣哯为日气，许注淮南释晏为无云，此以天淸释晏，以晴无云释□，言各有当，不以音相近而淆之也。一说星无云，谓星而无云。如雨部云风雨土，谓风而雨土也。诗：星言夙驾。韩云：星，晴也。卽许星而无云之说。从日燕声。于甸切。十四部。
　　路径：段注说文□第七卷□日部
　　景jǐnɡ
　　注解：日灮也。日字各本无，依文□张孟阳七哀诗注订。火部曰：光者，明也。左传曰：光者远而自他有耀者也。日月皆外光，而光所在处物皆有阴，光如镜故谓之景。车舝笺云：景，明也。后人名阳曰光，名光中之阴曰影，别制一字，异义异音，斯为过矣。尔雅、毛诗皆曰：景，大也。其引伸之义也。从日京声。居影切。古音在十部。读如姜。
　　路径：段注说文□第七卷□日部
　　晧hàop304下
　　注解：日出皃。谓光明之皃也。天下惟絜白者冣光明，故引伸为凡白之偁，又改其字从白作皓矣。从日告声。胡老切。古音在三部。
　　路径：段注说文□第七卷□日部
　　暤hào
　　注解：晧旰也。晧锴本作暤，集韵、类篇从之。晧旰谓絜白光明之皃。旰同日出光倝倝之倝，非下文训晚之旰也。汉书上林赋：采色澔旰。史记作澔旰。灵光殿赋：□涆涆。曹植七启云：丹旗耀野，戈殳晧旰。此可证晧旰之为古语。古者大暤、少暤葢皆以德之明得偁，俗作大昊、少昊。晧旰双声字。从日皋声。胡老切。古音在三澡。俗从白作皞。
　　路径：段注说文□第七卷□日部
　　□yè
　　注解：灮也。也当作皃，字之误。思玄赋旧注云：晔，光皃。汉书叙传云：世宗晔晔。吴都赋云：饰赤乌之韡晔。从日□。锴本日在□上。玉篇曰：说文作曅。大徐日在旁，非也。筠辄切。八部。〖注〗又□，同晔。□，同曅。
　　路径：段注说文□第七卷□日部
　　晕huī
　　注解：灮也。按光也二字当作日光气也四字。篆体晖当作晕。周礼晕作辉，古文叚借字。视□掌十辉之法，以观妖祥，辨吉凶。一曰□，二曰象，三曰鑴，四曰监，五曰闇，六曰瞢，七曰弥，八日叙，九曰隮，十曰想。郑司农云：辉谓日光□也。按日光气谓日光卷结之气。释名曰：晕，卷也，气在外卷结之也。日月皆然。孟康曰：晕，日旁气也。篆体日在上，或移之在旁，此篆遂改为晖，改其训日光，与火部之辉不别，葢浅者为之，乃致铉以晕为新附篆矣。从日军声。军者，圜围也。此以形声包会意。王问切。十三部。大徐许归切，非。
　　路径：段注说文□第七卷□日部
　　旰ɡàn
　　注解：晚也。襄十四年左传杜注曰：旰，晏也。从日干声。古案切。十四部。《春秋传》曰：“日旰君劳。”昭十二年左氏传文。今本劳作勤。
　　路径：段注说文□第七卷□日部
　　暆yí
　　注解：日行暆暆也。史记屈原贾生列传曰：庚子日施兮，服集予舍。施卽说文暆字也。暆暆，迤逦徐行之意。暆暆犹施施。诗毛传曰：施施，难进之意。从日施声。戈支切。十六、十七部。乐浪音洛狼。有东暆县。乐浪郡东暆，见地理志。乐浪今朝鲜国地，东暆故城未闻。鱼部云：东暆输鰅鱼。读若酏。三字当在施声之下。
　　路径：段注说文□第七卷□日部
　　晷ɡuǐp305上
　　注解：日景也。上文云景，光也。浑言之。此云晷，日景也，不云日光，析言之也。以其阴别于阳，卽今之影字也。左传谓之荫，云赵孟视荫。释名曰：晷，规也。如规画也。此谓以表度日。大雅：旣景乃冈。传云：考于日景，参之高冈。从日咎声。居洧切。古音在三部。
　　路径：段注说文□第七卷□日部
　　□zè
