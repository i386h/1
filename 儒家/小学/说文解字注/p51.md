<!-- { "loadSidebar": true } -->
　　讫qì
　　注解：止也。见释诂。谷梁传毋讫籴，范曰：讫，止也。按孟子谓之遏籴。从言气声。居迄切。十五部。
　　路径：段注说文□第三卷□言部
　　谚yàn
　　注解：传言也。谚、传叠韵。传言者，古语也。古字从十口，识前言。凡经传所偁之谚，无非前代故训，而宋人作注乃以俗语俗论当之，误矣。□应引此下有谓传世常言也，葢庾俨默注。从言彦声。鱼变切。十四部。按此与尚书乃逸乃喭，论语由也喭皆训□喭者各字。卫包改尚书之喭为谚，大误。
　　路径：段注说文□第三卷□言部
　　讶yàp95下
　　注解：相迎也。《周礼》曰：“诸矦有卿讶也。”秋官掌讶职文。惟周礼作讶，他经皆作御，如诗百□御之，毛曰：御，迎也。以御田祖。笺云：御，迎也。书予御续乃命于天，弗御克奔，以役西土，御衡不迷，某氏皆训迎。故卫包遂皆改为迓。士昏礼媵御，曲礼大夫士必自御之，谷梁传跛者御跛者，眇者御眇者，列子遇骇鹿御而击之皆训迎。则皆讶之同音假借。从言迎必有言，故从言。牙声。吾驾切。古音在五部。此下铉增迓字，云讶或从辵，为十九文之一。按迓俗字，出于许后。卫包无识，用以改经，不必增也。
　　路径：段注说文□第三卷□言部
　　诣yì
　　注解：□至也。□至者，节□所至也。致下云：送诣也，凡谨畏精微深造以道而至曰诣。关中记：建章宫有馺娑、骀荡、枍诣、承光四殿。西京、西都赋皆作枍诣。俗作栺误。从言旨声。五计切。十五部。
　　路径：段注说文□第三卷□言部
　　讲jiǎnɡ
　　注解：和解也。和当作龢。不合者调龢之，纷纠者解释之是曰讲。易曰：君子以朋友讲习。史记虞卿、甘茂二传，汉书项羽传皆假媾为讲，古音同也。从言冓声。古项切。古音在四部。
　　路径：段注说文□第三卷□言部
　　誊ténɡ
　　注解：迻书也。今人犹谓誊写。从言朕声。徒登切。六部。
　　路径：段注说文□第三卷□言部
　　讱rèn
　　注解：顿也。讱、顿叠韵。顿之言钝也。从言刃声。而振切。十三部。《论语》曰：“其言也讱。”颜渊篇文。
　　路径：段注说文□第三卷□言部
　　讷nè
　　注解：言难也。与讱义同。与□音义皆同。论语：君子欲讷于言而敏于行。苞曰：讷，遟钝也。从言内。内亦声也。内骨切。十五部。
　　路径：段注说文□第三卷□言部
　　
　　謯jiē
　　注解：謯，娽也。广雅曰：謯，□也。篇、韵皆曰：謯，□也。□，謯也。按许书有娽无□，故仍之，其义则未闻。謯娽当是古语，许当是三字句。从言虘声。侧加切。广韵子邪切。古音在五部。
　　路径：段注说文□第三卷□言部
　　□xì
　　注解：待也。小徐曰：此与徯字义相通。从言伿声。读若□。胡礼切。古音在十六部。〖注〗□。
　　路径：段注说文□第三卷□言部
　　譥jiào
　　注解：痛嘑也。嘑作呼，误。譥与噭义略同。痛嘑，若颜氏家训所云北人呼羽罪反之音，南人呼于来反之音也。从言敫声。古吊切。二部。
　　路径：段注说文□第三卷□言部
　　譊náo
　　注解：恚嘑也。从言尧声。女交切。二部。
　　路径：段注说文□第三卷□言部
　　謍yínɡ
　　注解：小声也。小上当夺謍謍二字。謍□，小声也。从言，荧省声。余倾切。十一部。《诗》曰：“謍謍靑蝇。”小雅文。毛诗作营营，传曰：营营往来皃。许所偁葢三家诗也。〖注〗《小雅□靑蝇》
　　路径：段注说文□第三卷□言部
　　諎zép96上
　　注解：大声也。尔雅：行扈唶唶。释文曰：唶，说文云借字也。一云大声也。按说文人部无借字。据陆则此大声也之上今夺五字。但借字也三字语不完。且陆不分疏云唶，说文作諎。今未敢辄补。要陆所据为善本。许书叚下曰：借也。耤下曰：古者使民如借。序目曰：六曰假借。人部未必无借字，而諎唶可以为借字，固非无征矣。借，资昔、资夜二切。孔冲远曰：假借字，在取者，则假读上声借读入声。在与者，则皆读去声。声类曰：嚄大笑，唶大呼。考工记侈则柞注：柞读为咋咋然之咋，声大外也。按咋咋、諎諎同，皆大声。从言□声。读若笮。庄革切。古音在五部。唶，諎或从口。
　　路径：段注说文□第三卷□言部
　　谀yú
　　注解：讇也。谀者所以为讇，故浑言之。从言臾声。羊朱切。四部。
　　路径：段注说文□第三卷□言部
　　讇chǎn
　　注解：谀也。讇者未有不谀。从言阎声。丑剡切。八部。谄，讇或从臽。
　　路径：段注说文□第三卷□言部
　　谖xuān
　　注解：诈也。公羊传：此伐楚也。其言救江何，为谖也。何曰：谖，诈也。息夫躳传：虚造诈谖之策。按师古注云：谖，诈辞也。辞当是□。此葢小颜所据说文作诈□也，浅人□□耳。卫风：终不可谖兮。传曰：谖，忘也。此谖葢藼之假借。藼本令人忘忧之艹，引伸之凡忘皆曰藼。伯兮诗作谖艹，淇奥诗作不可谖，皆假借也。许偁安得藼艹，葢三家诗也。从言爰声。况袁切。十四部。
　　路径：段注说文□第三卷□言部
　　謷áo
　　注解：不省人言也。省，各本作肖，今正。言字依韵会补。诗板：我卽尔谋，听我嚣嚣。传曰：嚣嚣犹謷謷也。笺云：女听我言謷謷然不肎受。玉篇聱字下引广雅：不入人语也。聱卽謷之俗。广韵六豪曰：謷，不省人也。夺言字。五肴曰：謷，不肖也。则依误本说文而又少二字。东方朔传：声謷謷。亦正谓其不省人言耳。此条得诸钮非石。又按释训曰：嚣嚣，傲也。嚣嚣卽謷謷之叚借。从言敖声。五牢切。二部。一曰哭不止，悲声謷謷。此亦用朔传为说。一说声謷謷者，诋其不胜痛呼謈也。当许时朔传巳有二解矣。
　　路径：段注说文□第三卷□言部
　　訹xù
　　注解：诱也。按晋语：里克、□郑吿公子重耳曰：子盇入乎。吾请为子鉥。此假鉥为訹也。服鸟赋：怵迫之徒兮或趋西东。孟康曰：怵，为利所诱怵然。此假怵为訹也。从言术声。思律切。十五部。
　　路径：段注说文□第三卷□言部
　　詑tuó
　　注解：沇州谓欺曰詑。此不见于方言。方言：秦谓之谩。郭云：言谩詑。詑音大和切。按战国策曰：寡人正不喜詑者言也。从言它声。托何切。十七部。
　　路径：段注说文□第三卷□言部
　　谩mánp96下
　　注解：欺也。宣帝诏欺谩，季布传面谩。韦注汉书云：谩，相抵谰也。从言曼声。母官切。十四部。
　　路径：段注说文□第三卷□言部
　　譇zhā
　　注解：譇拏，叠韵字。羞穷也。方言：□哰謰謱拏也。拏，杨州会稽之语也。或谓之惹，或谓之□。郭曰：拏谓譇拏也。奴加反。按譇拏出此。羞穷者，谓羞涩辞穷而支离牵引，是曰譇拏。从言奢声。陟加切。古音在五部。
　　路径：段注说文□第三卷□言部
　　□zhà
　　注解：惭语也。与心部怍音同义近。谕语：其言之不怍，则为之也难。当作此□。从言作声。鉏驾切。古音在五部。按玉篇云：蹔语也。疑左传定八年桓子咋谓林楚，杜云咋暂也，当作□字。
　　路径：段注说文□第三卷□言部
　　謺zhé
　　注解：謺讘也。謺、讘当是叠韵双字，但不类列。而讘在后謓字下，葢后人乱之。从言执声。之涉切。七部。
　　路径：段注说文□第三卷□言部
　　謰lián
　　注解：謰謱也。方言：□哰謰謱拏也。东齐周晋之鄙曰□哰。□哰亦通语也。南楚曰謰謱。或谓之支注，或谓之詀謕。按譇拏，謰謱皆双声。从言连声。力延切。十四部。
　　路径：段注说文□第三卷□言部
　　謱lóu
　　注解：謰謱也。从言娄声。洛矦切。四部。
　　路径：段注说文□第三卷□言部
　　诒yí
　　注解：相欺诒也。金縢：公乃为诗以诒王，名之曰鸱鸮。郑曰：诒，说也。周公恐其属党将死，恐其□滥，又破其家，而不敢正言，故作鸱鸮之诗以诒王。按尚书字本作诒。郑注说当读输芮切。正义改为怡悦字，误矣。周公善辞以诱王，故史臣目之曰诒，此郑意也。谷梁传曰：夫请者，非可诒托而往也，必亲之者也。注：诒托，犹假寄。列子：狎侮欺诒。郭注方言云：汝南人呼欺亦曰诒，音殆。史、汉多假绐为之。一曰遗也。释言、毛传皆曰：诒，遣也。俗多假贻为之。从言台声。与之切。按今音前义徒亥切。一部。
　　路径：段注说文□第三卷□言部
　　謲càn
　　注解：相怒使也。从言参声。仓南切。七部。玉篇干绀切。
　　路径：段注说文□第三卷□言部
　　□kuánɡ
　　注解：欺也。从言□声。居况切。十部。〖注〗诳本字。
　　路径：段注说文□第三卷□言部
　　譺ài
　　注解：騃也。騃，马行仡仡也。此騃之本义也。方言：痴，騃也。騃，吾骇反。此騃之别义也。广雅：譺，调也。谓相嘲调。通俗文：大调曰譺。按大相嘲调者如痴騃然也。从言疑声。五介切。古音在一部。
　　路径：段注说文□第三卷□言部
　　□ɡuà
　　注解：相误也。广韵：相□误也。□误葢同诖误。从言□声。古骂切。按□部作□。□，举朱切。不得□声读古骂切。
　　路径：段注说文□第三卷□言部
　　讪shàn
　　注解：谤也。论语：恶居下而讪上者。讪与女部姗，诽也音义同。从言山声。所晏切。十四部。
　　路径：段注说文□第三卷□言部
　　讥jī
　　注解：诽也。讥、诽叠韵。讥之言微也，以微言相摩切也。引伸为关市讥而不征之讥。从言几声。居衣切。十五部。
　　路径：段注说文□第三卷□言部
　　诬wū
　　注解：加也。□应五引皆作加言。加言者架言也。古无架字，以加为之。淮南时则训：鹊加巢。加巢者，架巢也。毛诗笺曰：鹊之作巢，冬至加之。刘昌宗：加音架。李善引吕氏春秋注曰：结，交也。构，架也。云加言者，谓凭空构架听者所当审愼也。按力部曰：加，语相增加也。从力口。然则加与诬同义互训，可不增言字。加与诬皆兼毁誉言之，毁誉不以实皆曰诬也。方言：诬□与也。吴越曰诬，荆楚曰□与，犹齐晋言阿与。表记：受禄不诬。注曰：于事不信曰诬。从言巫声。武扶切。五部。
　　路径：段注说文□第三卷□言部
　　诽fěi
　　注解：谤也。诽之言非也，言非其实。从言非声。敷尾切。十五部。
　　路径：段注说文□第三卷□言部
　　谤bànɡ
