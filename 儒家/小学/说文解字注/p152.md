<!-- { "loadSidebar": true } -->
　　路径：段注说文□第六卷□邑部
　　□shǎop295上
　　注解：地名。从邑少声。书沼切。二部。
　　路径：段注说文□第六卷□邑部
　　□chén
　　注解：地名。从邑臣声。植邻切。十二部。
　　路径：段注说文□第六卷□邑部
　　酁chán
　　注解：宋地也。左传哀十七年：宋皇瑗之子麇，有友曰田丙，而夺其兄酁般邑以与之。酁般犹祁午、盂丙。酁者，般之邑也。不详其地在汉之何郡县，故但曰宋地。从邑毚声，读若谗。士咸切。八部。
　　路径：段注说文□第六卷□邑部
　　鄑zī
　　注解：宋鲁闲地。左传庄元年：齐师迁纪郱、鄑、郚。杜曰三邑也。北海都昌县有訾城。杜意訾卽鄑也。许于下文郚曰东海县，故纪矦之邑。此不云纪邑而云宋鲁闲地者，据庄十一年公败宋师于鄑而言，不谓纪邑也。从邑□声。卽移切。按晋声在古音十二部，今鄑在五支者，葢由杜以訾城当之，而同其读耳。集韵、类篇皆有卽刃切。
　　路径：段注说文□第六卷□邑部
　　郜ɡào
　　注解：周文王子所封国。左传：富辰曰：郜雍曹滕，文之昭也。杜云：济阴成武县东南有郜城。隐十年：败宋师，取郜。葢郜附庸于宋，鲁隐取其地，桓又取郜鼎于宋。僖二十年：郜子来朝。则鲁未灭之也。许不云在成武者，许意以为未寀也。今山东兖州府城武县县东南二十里有故郜城。从邑吿声。古到切。音在三部。
　　路径：段注说文□第六卷□邑部
　　鄄juàn
　　注解：卫地。春秋庄十四年：单伯会齐矦、宋公、卫矦、郑伯于鄄。十五年：复会于鄄。十九年：公子吉及齐矦、宋公盟于鄄。襄十四年：卫献公如鄄出奔齐。哀十七年：晋伐卫，卫人出庄公而与晋平。旣而卫矦自鄄入。杜曰：鄄，卫也。今东郡甄城是也。今济阴鄄城。二志同。谓在周曰鄄，在汉为鄄城县也。今山东曹州府濮州州东二十里有鄄城废县。从邑□声。吉掾切。古音在十二部。左传杜注作甄城音眞可证也。
　　路径：段注说文□第六卷□邑部
　　邛qiónɡ
　　注解：邛成，成各本作地。今正。济阴县。各本衍在字。今□。今本地理志曰：山阳郡郜成矦国。宋氏祁云：郜当作邛。外戚表：邛成属济阴，与山阳相距不远。玉裁按：宋说是也。玉篇邛字下曰：山阳邛成县。此邛成之确证。希冯葢以前志正说文，而不知说文与表合。前汉时容有改属，故志表不符耳。志云矦国，卽表之邛成共矦王奉先也。邛成之误郜成者，以莽曰告成之故也。郡国志成武有郜城，与此无涉。○又按水经注泗水篇曰：黄沟又东径邛城县故城南。地理志山阳县也，五莽更名之曰郜城矣。故世有南郜北郜之论也。此可证汉志本作邛。水经注版本讹作邛。戴先生校注文乃依汉志误本，改卬城为郜成，改郜城为告成，非是。郜城本在成武县东南，自莽改邛城曰郜城，于是谓在成武者北郜，此曰南郜。今本汉志作莽曰告成，亦误也。地理中成城二字多淆，猝难审定。从邑工声。渠容切。九部。
　　路径：段注说文□第六卷□邑部
　　郐kuàip295下
　　注解：祝融之后，妘姓所封。潧洧之间。郑灭之。郑诗諩曰：桧者，古高辛氏火正祝融之墟。桧国在禹贡豫州外方之北，荧播之南，居溱洧之闲。祝融氏名黎，其后八姓，惟妘姓桧者处其地焉。后为郑桓公之子武公所灭。按郐在外方之东，非外方之北也。荧播，依小颜地理志注引作播。郑语云祝融其后八姓，妘姓鄢、郐、路、偪阳也。郐以祝融之后仍封祝融之墟。左传黎为祝融。大戴礼、世本皆云祝融之弟吴回。吴回生陆终，陆终弟四子莱言是为妘郐人，卽郐之祖也。莱亦作求，妘亦作云，郐亦作会。今河南许州密县，古郐地。从邑会声。古会切。十五部。按桧者，假借字也。左传、国语作郐。诗释文曰：桧本又作郐。
　　路径：段注说文□第六卷□邑部
　　邧yuán
　　注解：郑邑也。左传文四年：晋矦伐秦，围邧新城，以报王官之役。广韵云：秦邑名。是也。今左传郑地无名邧者。从邑元声。虞远切。十四部。
　　路径：段注说文□第六卷□邑部
　　郔yán
　　注解：郑地。左传宣三年：晋矦伐郑及郔。杜曰：郔，郑地。释文：郔，音延。宋淳化本及明人补刻石经作延，皆误字也。又宣十二年：楚子北，师次于郔。实一地也。若隐元年：大叔收贰以为己邑，至于廪延。当别是一地，字不从邑。从邑延声。以然切。十四部。
　　路径：段注说文□第六卷□邑部
　　郠ɡěnɡ
　　注解：琅邪莒邑。按当云莒邑也，在琅邪。如郗，周邑也，在河内之例。从邑□声。古杏切。古音在十部。《春秋传》曰：“取郠。”左传昭十七年：季平子伐莒取郠。杜云：郠，莒邑。
　　路径：段注说文□第六卷□邑部
　　鄅yǔ
　　注解：妘姓之国。春秋昭十八年：邾人入鄅。左传云：鄅人藉稻。杜云：鄅，妘姓国也。正义云：鄅为妘姓。世本文。按韦昭曰：陆终弟四子求言为妘姓。杜曰：鄅，今琅邪开阳县。前志曰：东海郡开阳，故鄅国。后志开阳属琅邪。开阳卽春秋经哀三年之启阳也。鲁有鄅地，为启阳。荀卿则云襄贲开阳。今山东沂州府府北十五里有故开阳城。从邑禹声。《春秋传》曰：“鄅人藉稻。”服虔曰：藉，耕种于藉田也。读若规榘。今王榘切。五部。
　　路径：段注说文□第六卷□邑部
　　邹zōup296上
　　注解：鲁县，古邾□国，帝颛顼之后所封。鲁国驺，二志同。二志作驺，许作邹者，葢许本作鲁驺县，如今汝南新息、今南阳穰县之比，浅者乃□去驺字耳。周时或云邹，或云邾娄者，语言缓急之殊也。周时作邹，汉时作驺者，古今字之异也。邾娄各本无娄。今依韵会所据正。左、榖作邾。公羊、檀弓作邾娄。娄如字。邾又夷也。邾娄之合声为邹，夷语也。国语、孟子作邹。三者邹为正。邾则省文。故邾篆下不言春秋邾国，此必依公羊作邾娄国也。汉时县名作驺，如韩勑碑阴驺韦仲□足证。郑语曰：曹姓邹莒。韦云：陆终第五子曰安，为曹姓，封于邹。杜諩云：邾，曹姓，颛顼之后，有六终，产六子。其弟五子曰安，邾卽安之后也。周武王封其苗裔侠为附庸，居邾。前志曰：驺故邾国，曹姓，二十九世为楚所灭。按左传颛顼氏有子曰黎为祝融，祝融之后八姓，妘、曹其二也。然则上文郐祝融之后妘姓所封，此云帝颛顼之后，互文错见也。今山东兖州府邹县县东南二十六里有古邾城。○赵氏岐曰：邹本春秋邾子之国，至孟子时改曰邹，此未知其始本名邹也。从邑刍声。侧鸠切。三部。
　　路径：段注说文□第六卷□邑部
　　□tú
　　注解：邾下邑地。邾当作邹，如鄾篆与邓篆相聮之例。地当作也。周礼雍氏注：伯禽以王师征徐戎。刘本徐作□，音徐。按鲁世家：顷公十九年，楚伐我，取徐州。徐广曰：徐州在鲁东，今薛县。引后志曰：鲁国薛县，本国，六国时曰徐州。玉裁谓：楚所取之徐州卽□地。疑非薛。齐涽王三年巳封田婴于薛，不能至鲁顷公十九年鲁尚有薛也。齐世家：田常执□公于徐州。亦非此徐州。从邑余声。鲁东有□城，城当作戎，许书之例未有言城者。□戎，卽周礼注所云伯禽以王师征□戎。今尚书作徐夷、徐戎。许郑所据作□。邹在鲁东则□在鲁东可知矣。书序曰：徐夷并兴，东郊不□。昭元年传周有徐奄。徐葢□戎也。邹习于夷，故左传曰邾又夷也。读若涂。涂当作涂。同都切。五部。
　　路径：段注说文□第六卷□邑部
　　邿shīp296下
　　注解：附庸国。王制曰：不能五十里者，不合于天子。附于诸矦曰附庸。郑云：不合，谓不朝会也。小城曰附庸。附庸者，以国事附于大国，不能以名通也。春秋襄十三年夏：取邿。邿者，鲁附庸也。在东平亢父邿亭。前志曰：东平国亢父诗亭，故诗国。后志曰：章帝元和元年，分东平国为任城国。亢父属任城国。按前志当作诗亭故邿国。许书当作东平亢父诗亭。杜预左注亦当本作诗亭。皆写者乱之耳。邿诗古今字也。今山东济宁州东南有故邿城。从邑寺声。书之切。一部。《春秋传》曰：“取邿。”
　　路径：段注说文□第六卷□邑部
　　郰zōu
　　注解：鲁下邑。孔子之乡。论语孔注曰：鄹，孔子父叔梁纥所治邑也。左传杜注曰：纥，郰邑大夫仲尼父叔梁纥也。檀弓郰曼父之母。郑云：曼父之母与征在为邻，相善。孔子世家曰：孔子生鲁昌平乡郰邑。杜曰：郰邑，鲁县东南莝城是也。张守节曰：夫子生在邹之阙里，长徙曲阜，仍号阙里。按杜云莝城者，今不得其详。说者以为今邹县西北之东邹村西邹集是也。孔子世家言郰人挽父，檀弓言郰曼父，郑注言郰叔梁纥，葢孔子之父，鲁人以郰人纥呼之。如周礼之乡以州名，野以邑名。非郰为所治邑也。论语云郰人之子者，孔子弟子为师讳纥字也。郰大夫之文始见于王肃私定家语，而孔氏论语注乃肃辈伪托者。从邑取声。侧鸠切。四部。论语作鄹。
　　路径：段注说文□第六卷□邑部
　　郕chénɡ
　　注解：鲁孟氏邑。今春秋三经三传皆作成。郕成古字也。左传昭七年：晋人来治□田，季孙将以成与之。杜云：成，孟氏邑。本杞田。定十二年：将堕成。公敛处父曰：堕成。齐人必至于北门。杜云：成在鲁北竟。按孟氏邑非姬姓郕国之地也。今左传隐五年卫人入郕，文十二年郕伯来奔，僖卄四年管蔡郕霍，文之昭也。字皆正作郕。而许不云姬姓之国者，葢许所据左氏郕成字互易，不可以今所据绳许也。公羊郕国之字则作盛。古郕国在今兖州府汶上县北二十里故郕城，不在鲁北竟。从邑成声。氏征切。十一部。
　　路径：段注说文□第六卷□邑部
　　□yǎn
