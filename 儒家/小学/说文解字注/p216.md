<!-- { "loadSidebar": true } -->
　　注解：头颛，颛谨皃。此本义也，故从□。白虎通曰：谓之颛顼何。颛者，专也。顼者，正也，言能专正天之道也。按叀者，小谨也。今字作专，亦假颛作专。如淮南云颛民，法言云颛蒙，汉书言颛颛独居一海之中皆是。从□端声。职缘切，十四部。
　　路径：段注说文□第九卷□页部
　　标题：顼xū
　　注解：头顼，顼谨皃。此本义也，故从□。引伸为正也。白虎通又曰：冬，其帝颛顼。颛硕者，寒缩也。从□玉声。许玉切，三部。
　　路径：段注说文□第九卷□页部
　　标题：顉ǎn
　　注解：低头也。低当作氐，氐者，说文之低字也。左传襄卄六年，卫献公反国。大夫逆于竟者，执其手而与之言。道逆者，自车揖之。逆于门者，颔之而已。释文：颔本又作颌。按依许则颔颌皆非也。杜注：摇头亦非，旣不执手而言，又不自车揖之，则在车首肎而已，不至摇头也。释文本又作颌，正是本又作顉之讹。列子汤问曰：顉其颐则歌合律，郭璞游仙诗：洪厓颔其颐。注引列子亦作颔。引广雅集颔，动也。颔皆顉之讹。故云五感反。若本颔字，则当云胡感反也。顉其颐者开口则低其颐，灵光殿赋：顉若动而躨跜。今本亦讹颔。从□金声。五感切。古音在七部。《春秋传》曰：迎于门，顉之而已。
　　路径：段注说文□第九卷□页部
　　标题：顿dùn
　　注解：下首也。按当作顿首也。三字为句。周礼太祝九□，一曰□首，二曰顿首，三曰空首，三者分别划然。不当顿□二字皆训之曰下首，明矣。郑曰：稽首，拜头至地也。顿首，拜头叩地也。空手拜头至手。所谓拜手也。吉拜，拜而后稽颡。谓齐衰不杖以下者。凶拜，稽颡而后拜。谓三年服者。玉裁按：九拜以前三者为体。后六者为用。如六书以指事、象形、形声、会意四者为体。□注、假借二者为用也。凡经言拜手，言拜皆周礼之空首。手部□字下曰首至手。何注公羊传曰：头至手曰拜手。皆与周礼空首注合。凡经言稽首小篆作□。古文作□。经传无异偁。何注公羊云：头至地，曰稽首，与周礼注合。凡经传言顿首，言稽颡或单言颡皆九拜之顿首。何注公羊曰：颡犹今叩头，檀弓稽颡注曰：触地无容，皆与周礼顿首注合。头至手者，拱手而头至于手。头与手俱齐心不至地，故曰空首。若稽首，顿首则拱手皆下至地，头亦皆至地。而稽首尙稽迟。顿首尙急遽。顿首主于以颡叩触。故谓之稽颡。或谓之颡。周礼之九拜不□知。而稽首者，吉礼也。顿首者，凶礼也。空首者，吉凶所同之礼也。经传立文。凡单言拜及下属稽首稽颡。言拜，言拜手者，皆空首也。言拜手稽首者，空首而稽首也。言拜而后稽颡者，空首而顿首也。言稽颡而不拜者，顿首而空首也。言稽颡而后拜者顿首而不空首也。经于吉，宾嘉曰稽首。未有言顿首者也。于丧曰稽颡。亦未有言顿首者也。然则稽颡之卽顿首无疑矣。有非丧而言顿首者，非常事也。类乎凶事也。如申包胥之九顿首而坐，以国破君亡。穆嬴顿首于宣子，以太子不立。与季平子稽颡于叔孙昭子以君亡。昭公子家驹再拜颡于齐侯，以失国，正同也。若陈无宇稽颡于栾施，以排患释难。礼之过也。无宇之诈也。沿至秦汉以顿首为请罪之辞。中山策司马喜之顿首，别于阴姬公之稽首。汉人文字存者，蔡邕戍边上章云。朔方髡钳徙臣邕稽首再拜，上书皇帝陛下。未云。臣顿首死罪稽首再拜以闻。蔡质所记立宋皇后仪首云。尙书令臣嚣等，稽首言。末云：臣嚣等诚惶诚恐顿首死罪稽首再拜以闻。许冲进说文解字首云：召陵万岁里公乘臣冲□首再拜上书皇帝陛下。末云：臣冲诚惶诚恐顿首顿首死辠死辠□首再拜以闻皇帝陛下。皆顿首与稽首分别。稽首为对扬之辞。从□，首叩地，故从□。屯声。都困切，十三部。凡言供顿，顿宿皆取屯聚意。多假顿为之。又多假顿为钝。
　　路径：段注说文□第九卷□页部
　　标题：俯fǔ
　　注解：低头也。低当作氐。西京赋：伏棂槛而俯听，闻雷霆之相激。薛综曰：俯，低头也。上林赋：俯杳眇而无见。李善引声类。俯古文俯字。从□，逃省。逃者多媿而俯，故取以会意从逃犹从兔也。匡谬正俗引张揖古今字诂云。俯今之俯俛也葢俛字本从免。俯则由音误而制。用府为声。字之俗而谬者。故许书不録。俛，旧音无辨切。俯，玉篇音靡卷切。正是一字一音。而孙强辈增说文音俯四字，不知许正读如免耳。古音在十三、十四部之闲。大徐云方矩切者，俗音也。太史卜书，俯仰字如此，卜或作公，误。匡谬正俗引正作卜。汉艺文志蓍□十五家四百一卷，大史卜书当在其内。言此者，以正当时多作俛俯非古也。杨雄曰：人面俯。此葢摘取杨所自作训纂篇中三字。以证从□之意，俯本谓低头。引伸为，凡低之偁。俛，俯或从人免。匡谬正俗引及小徐皆作俗俯字。篆体或改作俛。解作从人兔，以从兔声而读同俯为龤，不知旧读同免。过秦论，俛起阡陌之中。李善引汉书音义。音免。史记仓公传，不可俛仰。音免。□策，列传首俛。索隠正义皆音免。玄应书□云俛仰，无辨切。广韵俛亡辨切。俯俛也。玉篇人部俛无辨切。俯俛也，此皆俛之正音。而表记俛焉日有孳孳，释文音勉。毛诗黾勉，李善引皆作僶俛。俛与勉同音。故古假为勉字。古无读俛如府者也，俯音同俛。
　　路径：段注说文□第九卷□页部
　　标题：頣shěn
　　注解：举目视人皃。目当依广韵作眉。举眉，扬眉也。从□臣声。式忍切，十二部。
　　路径：段注说文□第九卷□页部
　　标题：□zhǎn
　　注解：倨视人也。倨者，不愻也。从□□声。旨善切。十四部。
　　路径：段注说文□第九卷□页部
　　标题：颉xié
　　注解：直项也。淮南修务训。王公大人有严志颉颃之行者，无不憛悇痒心而悦其色矣。此颉颃正谓强项也。亢部□下曰：直项莽□。淮南之颃，卽说文之□也。直项者，颉之本义。若邶风：燕燕于飞。颉之颃之。传曰：飞而下曰颉，飞而上曰颃。此其引伸之义直项为颉颃。故引伸之直下直上曰：颉颃。从□吉声。胡结切，十二部。
　　路径：段注说文□第九卷□页部
　　标题：□zhuō
　　注解：头颉□也。颉□叠韵。古语头菌蠢皃。若高祖□准，服□准音拙。应劭曰：颊权准也。师古曰：□权□字岂当借准为之，按服但云准音拙耳，权□之名又出汉后也。从□出声。之出切，十五部。读又若骨。云又者，谓出声则读若拙矣，又读若骨也。
　　路径：段注说文□第九卷□页部
　　标题：颢hào
　　注解：白皃。汉郊祀歌曰：西颢沆砀。西都赋曰：鲜颢气之清英。颢与□音义略同。从景□。景者，日光也。日光白，从景□，言白首也。按上文当云白，首皃。李善注文选引声类，颢，白首皃，声类葢本许书。今许书乃为浅人□首字耳。郊祀歌，西都赋及楚辞则皆引伸假借也。胡老切，二部。《楚词》曰：词当作辞。许书皆作楚词。天白颢颢，见大招。王逸曰：颢□光貌，按此当厕白首人也之下。写者乱之耳。土部堋下引左传，朝而堋，在前引虞书，堋淫于家，在后。可证许偁古之例。南山四颢，南四八目，广韵作商。皇甫士，安高士传曰：四晧皆河内轵人。或在汲。一曰东园公；二曰角里先生；三曰绮里季；四曰夏黄公。秦始皇时退入蓝田山。作歌，乃共入商□。隠地肺山，汉高征之不至，深自匿终南山，不能屈己。按曰：蓝田山；曰：商雒地肺山；曰：终南山。东西相接八百里。实一山也。诗传曰：终南，周之名山中南也。左传作中南。史，汉谓之南山。杨雄解嘲曰：四晧采荣于南山。说文作南山不误。张良传注商山四晧，宋时浙本作南山。颢此字今补。白首人也。以是为白首之证。他书作四晧者，通假字也。
　　路径：段注说文□第九卷□页部
　　标题：□fán
　　注解：大丑皃。丑可恶也。从□樊声。附袁切。十四部。
　　路径：段注说文□第九卷□页部
　　标题：□jìnɡ
　　注解：好皃。头好也。从页争声。疾正切。十一部。《诗》所谓：□首。□首当作螓首。见卫风硕人。传曰：螓首，颡广广而方，笺云：螓谓蜻蜻也。按方言：蝉小者，谓之麦蚻；有文者，谓之蜻蜻。孙炎注，尔雅引方言：有文者谓之螓，然则螓蜻一字也。引古罕言所谓者，假令诗作□首。则径偁诗句，不言所谓。
　　路径：段注说文□第九卷□页部
　　标题：頨yǔ
　　注解：頨妍也。三字为句。頨妍叠韵。大徐改为头妍。此卽改顿首为下首之比。妍，安也。頨义如周易之翩翩。东都赋：翩翩巍巍，显显翼翼。从□，翩省声，读若翩。按此当纰延切。古音在十二部。篇韵王矩一切。葢有认为羽声者耳。广韵注云：孔子头也。又附会以为孔子圩顶之圩。
　　路径：段注说文□第九卷□页部
　　标题：顗yǐ
　　注解：谨庄皃。庄者，壮盛字之假借也。释诂曰：顗，静也。义相足。从□岂声。鱼岂切，十五部。
　　路径：段注说文□第九卷□页部
　　标题：顅qiān
　　注解：头鬓少发也。髟部曰：鬜者，鬓秃也。此音义皆同。葢实一字矣，而以顅从页，故云头鬓，谓头上及鬓夹也。鬜从髟，故单言鬓。考工记，数目顅脰，故书顅或作牼。郑司农曰：牼，读为鬜头无髪之鬜。司农意谓：乌头，毛短也。郑注明堂位曰：齐人谓：无髪为，秃楬。释名曰：秃，无髪沐秃也。毼头生疮曰：瘕，毼亦然也。楬与毼皆卽鬜字。许说周礼与先郑同。后郑易之曰：顅，长脰也。非许义。证以庄子其脰肩，肩，则后郑是也。肩卽顅。从□肩声。苦闲切，十四部。《周礼》曰：数目顅脰。
　　路径：段注说文□第九卷□页部
　　标题：□kūn
　　注解：无发也。广韵曰：□者，□顐也。顐者，秃也。五困切。一曰耳门也。别一义。从□囷声。按毛刻作囷声。篆左从囷，不误。凡囷声之字亦入□韵矣。苦昆切，十三部。
　　路径：段注说文□第九卷□页部
　　标题：□kū
　　注解：秃也。秃本训无髪。此则用其引伸之义也。考工记：作其鳞之而。注曰：之而，颊□也。按颊谓鳞属之面旁。□，谓鳞属之颐□。圆润光滑故谓之秃。古语如是。鱼游泳，必动其颊与顄。所谓作其之而也。玉篇：颓者，颊下也。是其字可作颓，而浅者谓为颓字。从□气声。苦骨切。十五部。按周礼释文云：许慎口忽反。秃也。刘古本反。正义曰：旧读□字沽罪反，刘炫以为当音壸，玉裁：谓板本壸字葢误，当作壸。
　　路径：段注说文□第九卷□页部
