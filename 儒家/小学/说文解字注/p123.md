<!-- { "loadSidebar": true } -->
　　注解：梅也。从木冄声。汝阎切。七部。
　　路径：段注说文□第六卷□木部
　　梅méi
　　注解：枏也。可食。从木每声。莫桮切。古音在一部。按释木曰：梅，枏也。毛诗秦风、陈风传皆曰：梅，枏也。与尔雅同。但尔雅、毛传皆谓楩枏之枏。毛公于召南摽有梅，曹风其子在梅，小雅四月侯栗侯梅，无传。而秦、陈乃训为枏。此以见召南等之梅与秦、陈之梅判然二物。召南之梅今之酸果也，秦陈之梅今之楠树也。楠树见于尔雅者也，酸果之梅不见于尔雅者也。樊光释尔雅曰：荆州曰梅，杨州曰枏，益州曰赤楩。孙炎释尔雅曰：荆州曰梅，杨州曰枏。陆机疏草木曰：梅树皮叶似豫樟。皆谓楠树也。枏亦名梅。后世取梅为酸果之名，而梅之本义废矣。郭释尔雅乃云似杏，实酢。篇、韵袭之。转谓酸果有枏名，此误之甚者也。然则许以枏梅二篆厕诸果之闲，又云可食，岂非始误与。曰此浅人所改窜也。如许谓梅，酸果。其立文当先梅篆，云酸果也。次枏篆，云梅也。棃杏李桃等不云可食，何必独云可食哉。许意某为酸果正字，故某篆解云酸果也。从木从甘。其字当本厕□下杏上，而枏梅二篆当本厕诸木名之闲，浅人易其处。又增窜其文耳。以许书律羣经，则凡酸果之字作梅，皆假借也。凡某人之字作某，亦皆假借也。假借行而本义废，固不可胜数矣。楳，或从某。某声。召南释文曰：韩诗作楳。
　　路径：段注说文□第六卷□木部
　　杏xìnɡp239下
　　注解：杏果也。内则：桃李梅杏。从木，向省声。向各本作可，误。今正。莕以杏为声，亦作□，从行声，则知杏莕字古皆在十部也。今何梗切。六书故云：唐本曰从木从口。
　　路径：段注说文□第六卷□木部
　　柰nài
　　注解：柰果也。假借为柰何字。见尚书左传。俗作奈，非。从木示声。奴带切。十五部。
　　路径：段注说文□第六卷□木部
　　李lǐ
　　注解：李果也。从木子声。良止切。一部。古李理同音通用。故行李与行理并见，大李与大理不分。杍，古文。尚书音义曰：梓材音子，本亦作梓。马云：古作梓字，治木器曰梓。正义曰：此古杍字，今文作梓。按正义本经作杍。音义本经作梓。据二家说，葢壁中古文作杍，而马季长易为梓匠之梓也。如马说，是壁中文假借杍为梓匠字也。
　　路径：段注说文□第六卷□木部
　　桃táo
　　注解：桃果也。从木兆声。徒刀切。二部。〖注〗□，同桃。
　　路径：段注说文□第六卷□木部
　　□mào
　　注解：冬桃。释木曰：旄，冬桃。郭云：子冬孰。按作旄者字之假借，二部三部合韵冣近也。释文曰：字林作□。今本讹为字林作□。从木敄声，读若髦。莫□切。三部。按释文及篇、韵皆音毛。鼎臣葢检唐韵无此字，因以□字当之，故音茂也。
　　路径：段注说文□第六卷□木部
　　□zhēn
　　注解：□实如小栗。韵会作木名实如小栗六字。周礼笾人、记曲礼内则、左传、毛诗字皆作榛，假借字也。榛行而□废矣。郑云：如栗而小。与许合。齐民要术引诗义疏云。榛栗有二种。从木辛声。侧诜切。十二部。蜀都赋作樼。《春秋传》曰：“女挚不过□栗。”左传庄二十四年文。
　　路径：段注说文□第六卷□木部
　　楷jiē
　　注解：楷木也。孔子冢葢树之者。皇览云：冢茔中树以百数，皆异种。传言弟子各持其方树来种之。按楷亦方　树之一也。儒行曰：今世行之，后世以为楷楷，法式也。楷之言稽。我稽古，而后世又于此焉，稽也。从木皆声。苦骇切。十五部。以下言木名，故先之以孔冢所树。〖注〗□，古文。
　　路径：段注说文□第六卷□木部
　　梫qǐn
　　注解：桂也。释木。梫，木桂。郭曰：今南人呼桂厚皮者为木桂，叶似枇杷而大。按南方草木状云：桂有三种，叶似枇杷者为牡桂。牡木音同。许言梫桂也者。梫为桂之一，而桂不止于梫也。蜀都赋：其树则有木兰梫桂。刘逵曰：梫桂，木桂也。从木，□省声。七荏切。七部。
　　路径：段注说文□第六卷□木部
　　桂ɡuìp240上
　　注解：江南木，本艹曰：桂生桂阳，牡桂生南海山谷，箘桂生交趾、桂林山谷。百药之长。本艹经木部上品首列牡桂、箘桂。箘桂味辛温，主百病，养精神，和颜色，为诸药先聘通使。故许云：百药之长。檀弓、内则皆姜桂并言。刘逵引本艹经正文曰：菌桂，圆如竹，出交趾。然则其树正圆如竹，故名箘桂。今本艹云：无骨，正圆如竹。不系之正文。无骨，葢谓空心也。左思赋：邛竹缘岭，箘桂临崖。正以竹之实中者与桂之虚中者反对也。从木圭声。古惠切。十六部。
　　路径：段注说文□第六卷□木部
　　棠tánɡ
　　注解：牡曰棠，牝曰杜。艹木有牡者，谓不实者也。小雅云：有杕之杜，有皖其实。此牝者曰杜之证也。陆机诗疏曰：赤棠与白棠同耳，但子有赤白美恶。子白色为白棠、甘棠，少酢滑美。赤棠子涩而酢无味。俗语云：涩如杜是也。依陆说是棠杜皆有子，然种类甚多。今之海棠皆华而不实，葢所谓牡者曰棠也。从木尚声。徒郞切。十部。
　　路径：段注说文□第六卷□木部
　　杜dù
　　注解：甘棠也。召南：蔽芾甘棠。毛曰：甘棠，杜也。释木曰：杜，甘棠。本无不合。棠不实，杜实而可食，则谓之甘棠。凡实者皆得谓之杜，则皆得谓之甘棠也。牡棠牝杜，析言之也。杜得偁甘棠，互言之也。释木又曰：杜，赤棠。白者棠。魏风传用之。此以其木色之异异其名，与杜甘棠说异，卽与分牡牝说异，为许所不取。戴先生曰：尔雅谓杜甘曰棠。毛公失其句读，葢依陆玑疏白棠卽甘棠，子美。赤棠卽杜，子涩。为此说耳。非许意，亦非尔雅意也。先生又曰：棃山樆。谓棃山生曰樆。榆白枌。谓榆之白者曰枌。今按毛传云：枌白榆也。诚当于白为读。汉书音义云：离山棃也。是尔雅当同音义□其字矣。从木土声。徒古切。五部。借以为杜塞之杜。
　　路径：段注说文□第六卷□木部
　　槢xí
　　注解：槢木也。庄子、淮南有椄槢字，皆谓械楔，不为木名。从木习声。似入切。七部。
　　路径：段注说文□第六卷□木部
　　樿zhǎn
　　注解：樿木也。可□为栉。玉藻曰：栉用樿栉，发晞用象栉。礼器曰：樿勺。郑曰：樿木白理。中山经曰：风雨之山，其木多棷樿。郭曰：樿木白理，中栉。从木单声。旨善切。十四部。
　　路径：段注说文□第六卷□木部
　　椲wěi
　　注解：椲木也。可屈为杅者。屈当作诎。诘诎，纡曲也。纟部云：纡诎也是也。杅当作盂。盂，饮器也。玉篇曰：椲木皮如韦，可屈以为盂。从木韦声。于鬼切。十五部。
　　路径：段注说文□第六卷□木部
　　楢yóup240下
　　注解：柔木也。工官□为耎轮。大郑引鄹子书：秋取柞楢之火。工官若周之轮人，汉之考工室也。耎轮者，安车之轮也。郭注山海经云：楢，刚木，中车材。刚木卽柔木。葢此木坚韧，故柔刚异偁而同实耳。从木酋声，读若糗。以周切。三部。
　　路径：段注说文□第六卷□木部
　　桏qiónɡ
　　注解：椶椐木也。集韵作椶，类篇作□，是宋初本不同也。宋刻铉本及李氏五音韵谱作□。毛刻初印同。斧季剜版作椶。按□字无考。椶椐木，合二为名，未知何木也。释木曰：楥柜桏。郭注云：未详。或曰：桏当为柳。柜柳似柳，皮可以煑作饮。郭易桏为柳，而后释柜柳，则篇、韵以柜柳释桏，非也。说文葢取诸尔雅。椶与楥形似。椐与柜声同。椶疑楥之误。从木邛声。渠容切。九部。
　　路径：段注说文□第六卷□木部
　　棆lún
　　注解：母杶也。按母杶当作毋疵。皆字之误也。释木：棆，无疵。古母无通用。故许作母。玉篇：棆，木名也。□，无□木也。二字为伍，葢谓一物也。广韵云：无□木一名棆。是也。杨雄蜀都赋说木有□。郭云：棆，楩属，似豫章。从木仑声，读若《易》卦屯之屯。陟伦切。十三部。
　　路径：段注说文□第六卷□木部
　　楈xū
　　注解：楈木也。上林赋有胥邪。南都赋作楈枒。郭璞曰：胥邪似幷闾，皮可作索。按未审卽许所云楈木否也。从木胥声，读若芟刈之芟。芟在七八部。胥在五部。合韵也。唐韵私闾切。
　　路径：段注说文□第六卷□木部
　　柍yǎnɡ
　　注解：柍梅也。柍梅合二字成木名。今各本□去柍字，是柍卽枏矣。释木：时英梅。齐民要术引郭注云：英梅未闻。今本注云：雀梅。殆非郭语。南都赋曰：柍柘檍檀。与樱梅山□等各为一条。柍梅非今之梅类明矣。从木央声。于京切。古音在十部。李善于两切。一曰江南橦材，其实谓之柍。橦，帐极也。与此不相涉。以唐式柴方三尺五寸曰一橦，音锺，解之。下文又不属也。况汉人曰章，唐人乃曰木锺乎。枷字下曰：淮南谓之柍。宜以订正此句。一说蜀都赋布有橦华。刘逵云：橦，树名。谓此橦材坚实者谓之柍也。实下当有者字。
　　路径：段注说文□第六卷□木部
　　楑kuí
　　注解：楑木也。未详。从木癸声。求癸切。十五部。一曰度也。度，徒落切。此与手部揆音义皆同。揆专行而楑废矣。
　　路径：段注说文□第六卷□木部
　　□ɡǎo
　　注解：□木也。六书故以乌臼当之，未知是否。从木咎声，读若晧。晧各本作皓，非。今正。古老切。古音在三部。
　　路径：段注说文□第六卷□木部
　　椆chóup214上
　　注解：椆木也。中山经：虎首之山，多苴椆椐。郭曰：椆，未详也。音雕。从木周声，读若丩。职留切。三部。
　　路径：段注说文□第六卷□木部
　　樕sù
　　注解：朴樕，小木也。朴当作□。□朴正俗字也。各本无小字。今依五音韵谱、韵会、集韵、类篇补。召南：林有朴樕。毛曰：朴樕，小木也。释木云：樕朴，心。樕朴卽诗之朴樕。俗书立心多同小，又艹书心似小，毛传、说文当本作心木，讹为小木耳。诗正义云：某氏曰：朴樕，斛樕也。有心能湿，江河闲以作柱。孙炎曰：朴樕一名心。据此及许立文之次弟，知朴樕乃木名，非凡小木之偁也。斛，俗作槲。槲樕栎之类。朴，尔雅音义作□。广韵曰：杺，木名。其心黄。杺卽尔雅心字。从木欶声。桑屋切。三部。
　　路径：段注说文□第六卷□木部
　　□yí
　　注解：□木也。未详。从木彝声。羊支切。广韵以脂切。十五部。
　　路径：段注说文□第六卷□木部
　　梣cén
