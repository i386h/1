<!-- { "loadSidebar": true } -->
　　注解：木杖也。木一本作大。榖梁传宣十八年曰：邾人戕缯子于缯。戕犹残也，梲杀也。梲杀谓杖杀之。今本注疏释文皆讹从手。而唐石经初从木作梲，后改从手，唐□度之纰缪也。后汉祢衡传：手持三尺梲杖。按经典用为梁上短柱之棳。从木兑声。他活切。又之说切。十五部。○梲篆旧在椎柯二篆后。今移正。
　　路径：段注说文□第六卷□木部
　　椎chuí
　　注解：所□击也。所□二字今补。器曰椎：用之亦曰椎。方言曰：□抌椎也。南楚凡相椎搏曰□，或曰揔。沅涌□幽之语或曰挡。郭云：今江东人亦名椎为挡。按方言椎字，今本多误从手作推。齐谓之终葵。考工记：圭长三尺，杼上终葵首。注曰：终葵，椎也。为椎于其杼上，明无所屈也。按考工记终古、终葵、椑皆用齐言，葢齐人作。从木隹声。直追切。十五部。
　　路径：段注说文□第六卷□木部
　　柯kē
　　注解：斧柄也。见豳风毛传。考工记曰：一欘有半谓之柯。注云：伐木之柯，柄长三尺。又庐人注曰：齐人谓柯斧柄为椑。按柯斧者，大斧也。柯之假借为枝柯。从木可声。古俄切。十七部。
　　路径：段注说文□第六卷□木部
　　柄bǐnɡ
　　注解：柯也。柄之本义专谓斧柯，引伸为凡柄之偁。周礼、礼经作枋，丙声方声同在十部也。从木丙声。陂病切。古音在十部。棅，或从秉。秉声古亦在十部也。庄子天道篇：天下奋棅而不与之偕。管子山权数篇：此谓君棅。按古又以秉为柄，如左传国子实执齐秉，前五行志杀生之秉终矣。
　　路径：段注说文□第六卷□木部
　　柲bì
　　注解：攒也。攒各本误从手。叶本误从亻。今正。此卽下文积竹杖也。考工记：庐人为庐器，戈柲六尺有六寸，殳长寻有四尺，车戟常，酋矛常有四尺，夷矛三寻。注云：柲犹柄也。按戈戟矛柄皆用积竹杖，不比他柄用木而已。殳则用积竹杖而无刃。柲之引伸为凡柄之偁。左传：剥圭以为戚柲。戚柄不用积竹。从木必声。兵媚切。古音在十二部。
　　路径：段注说文□第六卷□木部
　　攒cuánp264上
　　注解：积竹杖。详竹部籚下，殳部殳下。郑注考工记曰：矛戟柄竹攒柲。从木赞声。在丸切。十四部。一曰穿也。此与金部钻音义皆同。一曰丛木。苍颉篇云：攒，聚也。众经音义云：攒攒同。丧大记：君殡攒至于上。注云：攒犹菆也。按注谓与檀弓菆涂同也。攒菆丛皆聚意。
　　路径：段注说文□第六卷□木部
　　杘chì
　　注解：籆柄也。竹部曰：籆，所以收丝者也。方言：籆，榬也。兖豫河济之闲谓之榬。郭云：所以络丝也。络谓之格。郭云：所以转籆络车也。按注籆字葢衍，籆卽络车也。所以转络车者，卽杘也。此与檷异物。从木尸声。女履切。十五部。柅，杘或从木尼声。中山经注曰：檷音络柅之柅。易姤初六：系于金柅。释文曰：柅，说文作檷。按昔人谓檷柅同字。依许则柅者，今时籆车之柄。檷者，今时箍丝于上之架子以受籆者也。故曰络丝柎。臣铉等曰：上文云柅，木实如棃。此重出。
　　路径：段注说文□第六卷□木部
　　榜bēnɡ
　　注解：所□辅弓弩也。经传未见此义。竹部曰：□，□也。假借之义也。辞章家用□人，则舟部之舫人也。从木□声。补盲切。古音在十部。
　　路径：段注说文□第六卷□木部
　　□qínɡ
　　注解：□也。秦风：竹闭绲縢。毛曰：闭绁，绲绳，縢约也。小雅角弓传曰：不善绁檠巧用则翩然而反，旣夕记说明器之弓有柲。注云：柲，弓檠也。弛则缚之于弓里，僃损伤也。以竹为之。引诗竹柲绲縢。考工记弓人注云：绁，弓□。弓有□者，为发弦时僃顿伤。引诗竹□绲縢，合此言之。礼谓之柲，诗谓之闭，周礼注谓之□，礼古文作枈，四字一也，皆所谓□也。绁者系□于弓之偁。绲则系之之绳。谓之□者，正之也。谓之□者，以竹木异体从□傅合之之言。凡言□笞、□棰者，取义于缧绁。凡后世言标□者，取义于表见在外也。从木敬声。巨京切。十一部。
　　路径：段注说文□第六卷□木部
　　□yǐn
　　注解：桰也。□与栝互训。檃亦用櫽，亦假借作隐。栝亦假借作栝。尚书大传：子赣曰：櫽栝之□多曲木，良医之门多疾人，砥厉之□多顽钝。荀□大略篇：大山之木示诸櫽栝。櫽栝者，矫制衺曲之器也。方言：所以隐棹谓之□。郭云：摇樐小橛也。按棹以索系于□而后可打，是□者所以檃其棹也。如许云矢檃弦处谓之矢栝，矢所以检弦也。般庚：尚皆隐哉。某氏注云：相隐括□为善政。公羊传何序云：隐括使就绳墨。孙□书云：劫之以势，隐之以阨，阨而用之，得而后功之。隐皆读为檃。汉□法志：隐之以势。臣瓒注曰：秦政急峻，隐括其民于隘狭之法是也。凡古云安隐者，皆谓檃栝之而安也。俗作安稳，声形皆变也。从木，隐省声。于谨切。十三部。按篇，韵皆引说文櫽，栝也。不省心。
　　路径：段注说文□第六卷□木部
　　桰kuòp264下
　　注解：檃也。从木□声。古活切。十五部。一曰矢栝，檃弦处。檃各本作筑，不可通。今正。释名曰：矢末曰栝。栝，会也，与弦会也。云檃弦处者，弦可隐其闲也。此亦檃栝之一端耳。而别言之者，俗但知栝为矢栝字，嫌义不僃，故箸之也。矢栝字经传多用括，他书亦用筈。
　　路径：段注说文□第六卷□木部
　　棊qí
　　注解：簙棊。竹部曰：簙，局戏也。六箸。十二棊。从木其声。渠之切。一部。
　　路径：段注说文□第六卷□木部
　　椄jiē
　　注解：续木也。今栽华植果者以彼枝移椄此树而华果同彼树矣。椄之言接也。今接行而椄废。从木妾声。子叶切。八部。
　　路径：段注说文□第六卷□木部
　　栙xiánɡ
　　注解：栙双也。三字句。竹部曰：□，栙双也。广韵曰：栙□帆未张。又曰：□，帆也。按广韵有□，跭□，舽艭。皆叠韵字。从木夅声，读若鸿。下江切。九部。
　　路径：段注说文□第六卷□木部
　　栝tiǎn
　　注解：炊灶木。今俗语云灶□是也。广韵云：□，火杖。□□古今字也。从木舌声。臣铉等曰：当从甛省乃得声。按徐说非也。栝甛铦等字皆从□声。□见谷部，转写讹为舌耳。他念切。七部。
　　路径：段注说文□第六卷□木部
　　槽cáo
　　注解：嘼之食器。嘼各本作畜兽二字。今正。嘼，六嘼也。马枥曰槽。方言：枥，梁宋齐楚北燕之闲谓之樎皁。皁与槽音义同也。从木□声。昨牢切。古音在三部。按大雅：乃造其曹。曹葢槽之假借。谓造于飤豕之处也。
　　路径：段注说文□第六卷□木部
　　臬niè
　　注解：射□旳也。□旳各本作准的。今正。土部曰：□，射臬也。二字互训。日部曰：旳，明也。□准、旳的皆古今字。李善东京赋注引作□，可证古本不作俗字矣。臬古假艺为之。上林赋：弦矢分，艺殪仆。文颖曰：所射准的为艺。左传：陈之艺极。皆是也。臬之引伸为凡标准法度之偁。释宫曰：樴谓之杙，在墙者谓之臬。康诰曰：陈时臬事。考工记：匠人作槷。□部曰：贾侍中说陧法度也。皆臬之假借字也。从木自声。五结切。十五部。李阳冰曰：自非声。以去入为隔碍也。
　　路径：段注说文□第六卷□木部
　　桶tǒnɡ
　　注解：木方受六升。疑当作方斛受六斗。广雅曰：方斛谓之桶。月令：角斗甬。注曰：甬，今斛也。甬卽桶。今斛者，今时之斛。凡郑言今者皆谓汉时。秦汉时有此六斗斛，与古十斗斛异。史记：商君平斗桶。吕不韦仲春纪：角斗桶。故知起于秦也。从木甬声。他奉切。九部。
　　路径：段注说文□第六卷□木部
　　橹lǔp265上
　　注解：大盾也。盾，瞂也。□，盾也。秦风毛传曰：伐，中干也。伐卽瞂。干卽□。橹其大者也。释名曰：盾大而平者曰吴魁，□者曰须盾。橹或假杵为之。流血漂杵卽流血漂橹也。从木鲁声。郞古切。五部。樐，或从卤。卤声也。始皇本纪亦假卤为之。天子出行卤簿。卤，大楯也。以大盾领一部之人，故名卤簿。
　　路径：段注说文□第六卷□木部
　　乐yuè
　　注解：五声八音緫名。乐记曰：感于物而动，故形于声。声相应，故生变。变成方，谓之音。比音而乐之，及干戚羽旄谓之乐。音下曰：宫商角征羽，声也。丝竹金石匏土革木，音也。乐之引伸为哀乐之乐。象□鞞。鞞当作鼙，俗人所改也。象鼓鼙，谓〈幺白幺〉也。□大鼙小。中象□，两□象鼙也。乐器多矣，独像此者，□者春分之音。易曰：雷出地奋豫，先王以作乐崇德。是其意也。木，谓从木。□也。虍部曰：□，钟□之柎也。五角切。古音在二部。
　　路径：段注说文□第六卷□木部
　　柎fū
　　注解：阑足也。柎蒙上文木□言之。阑字恐有误。韵会本阑作鄂。柎跗正俗字也。凡器之足皆曰柎。小雅：鄂不□□。传云：鄂犹鄂鄂然，言外发也。笺云：承华者曰鄂。不当作柎。柎，鄂足也。鄂足得华之光明则□□然盛。古声不柎同。笺意鄂承华者也，柎又在鄂之下，以华与鄂喻兄弟相依。郭璞云：江东呼草木子房为柎。草木子房如石橊房，莲房之类，与花下鄂一理也。从木付声。甫无切。四部。
　　路径：段注说文□第六卷□木部
　　枹fú
　　注解：击□柄也。柄各本作杖。今依文□注、□应书正。左传音义引字林亦作柄。左传：右援桴而□。礼运、明堂位皆云：凷桴土□。□应云：卫宏诏定古文官书，枹桴二字同体。音扶鸠切。□椎也。按桴训栋，借为□柄字耳。从木包声。甫无切。按当依广韵缚谋切。三部。
　　路径：段注说文□第六卷□木部
　　椌qiānɡ
　　注解：柷乐也。乐记注曰：椌楬，谓柷敔也。此释椌为柷，释楬为敔也。谓之椌者，其中空也。从木空声。苦江切。九部。
　　路径：段注说文□第六卷□木部
　　柷zhù
