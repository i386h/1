<!-- { "loadSidebar": true } -->
　　路径：段注说文□第七卷□晶部
　　曑shēnp313上
　　注解：商星也。商当作晋，许氏记忆之误也。左传：子产曰：后帝迁阏伯于商丘，主辰，商人是因，故辰为商星。迁实沈于大夏，主参，唐人是因，以服事夏商。及成王灭唐而封叔虞，故参为晋星。依此由商当为晋明矣。或云此以篆文曑连商句绝，释为星也。夫苟泛释为星，安用商字。参商之云，起于汉时辞章，联缀不伦，许君何取。此于曟举国语农祥释之，于参举晋星释之，一重民事，一重分野也。召南传曰：参，伐也。汉人参伐统□伐，故毛以伐释参。从晶□声。□声疑后人窜改，当作□象形。唐风传曰：三星，参也。天官书、天文志皆云：参为白虎三星，直者是为衡石。葢彡者，象三星其外则象其畛域与。今隶变为参，用为参两、参差字。所今切。七部。□，或省。卽今用参两、参差字也。凡槮篸骖字用为声。〖注〗□、朁，古文参。
　　路径：段注说文□第七卷□晶部
　　曟chén
　　注解：房星。尔雅曰：天驷，房也。大辰，房心尾也。于天官为东官苍龙。为民田时者。周语曰：农祥□正。韦云：农祥，房星也。晨正，谓立春之日□中于午也。农事之□，故曰农祥。尔雅注曰：龙星明者以为时□，故曰大辰。从晶辰声。以□解例之，当云从晶从辰。辰，时也，辰亦声。上文为民田时者，正为从辰发也。曟星字亦径作辰。周语：辰马农祥。植邻切。十三部。晨，曟或省。今之□字作此。
　　路径：段注说文□第七卷□晶部
　　叠dié
　　注解：杨雄说：□为古理官决罪，三日得其宐乃行之。从晶宐。已上杨雄说也。理官，士也。诗莫不震叠，韩诗薛君传曰：震，动也。叠，应也。天下无不动而应其政敎。李固曰：此言动之于内而应之于外者也。按叠为应，卽得其宐乃行之之说也。毛诗传曰：叠，惧也。今毛义行而韩义废矣。抑杨子所说者本义也，故许述之。毛诗之云，谓叠卽慑之叚借字也，故许不偁。从晶宐会意。徒叶切。八部。亡新□从三日大盛，改为三田。亡新不知三日为絫日，讥其陋也。今皆从之，亦可已矣。多部曰：重夕为多。重日为叠。此今人用叠之义也。
　　路径：段注说文□第七卷□晶部
　　文五　重四
　　
　　月yuè
　　注解：阙也。大侌之精。月阙叠韵。释名曰：月，缺也。满则缺也。象形象不满之形。鱼厥切。十五部。凡月之属皆从月。
　　路径：段注说文□第七卷□月部
　　朔shuòp313下
　　注解：月一日始苏也。朔苏叠韵。日部曰：晦者，月□也。□而苏矣。乐记注曰：更息曰苏。息，止也，生也。止而生矣。引伸为凡始之偁。北方曰朔方，亦始之义也。朔方始万物者也。从月屰声。所角切。古音在五部。
　　路径：段注说文□第七卷□月部
　　朏pěi
　　注解：月未盛之朙也。律历志曰：召诰曰：惟三月丙午朏。周公七年复子明辟之岁三月甲辰朔之三日也。毕命丰□曰：惟十有二年六月庚午朏，王命作策丰□。康王十二年六月戊辰朔之三日也。志引古文月采篇曰：三日曰朏。按尙书正义曰：周书月公云：三日粤朏。疑卽取诸汉志，而月采作月令，未知孰是。逸周书月令弟五十三。据牛弘传。蔡邕、王肃时已亡，孟坚时未亡也。小颜汉书采字当从孔冲远作令，小颜读孟注而不察耳。从月出。会意。普乃切，又芳尾切。十五部。《周书》曰：“丙午朏。”
　　路径：段注说文□第七卷□月部
　　霸pò
　　注解：月始生魄然也。霸魄叠韵。承大月二日，承小月三日。乡飮酒义曰：月者三日则成魄。正义云：前月大则月二日生魄，前月小则三日始生魄。马注康诰云：魄，朏也。谓月三日始生兆朏，名曰魄。白虎通曰：月三日成魄，八日成光。按已上皆谓月初生明为霸。而律历志曰：死霸，朔也。生霸，望也。孟康曰：月二日以往明生□死，故言死魄。魄，月质也。三统说是，则前说非矣。从月□声。普伯切。书音义引说文匹革反。古音在五部。汉志所引武成、顾命皆作霸。后代魄行而霸废矣。俗用为王霸字，实伯之叚借字也。《周书》曰：“哉生霸。”康诰顾命文。□，古文或作此。
　　路径：段注说文□第七卷□月部
　　朗lǎnɡ
　　注解：朙也。大雅：高朗令终。传曰：朗，明也。释言曰：明，朗也。从月良声。卢党切。十部。今字作朗。
　　路径：段注说文□第七卷□月部
　　朓tiǎo
　　注解：篆体今正。晦而月见西方谓之朓。朓朒皆言月之变也。尙书五行传曰：晦而月见西方谓朓。朓则侯王其荼。（音舒。）注云：朓，条也。条达，行疾皃。荼，缓也。日，君象也。月，臣象也。君政急则日行疾，月行徐，臣逡遁不进也。蔡邕曰：元首寛则望舒朓，侯王肃则月侧匿。从月兆声。土了切。二部。〖注〗脁，形近。
　　路径：段注说文□第七卷□月部
　　朒nǜ
　　注解：朔而月见东方谓之缩朒。尙书五行传：朔而月见东方谓之侧匿，侧匿则侯王其肃。注云：侧匿犹缩缩，行遅皃。肃，急也。君政缓则日行徐，月行疾，臣放恣也。按郑注讹夺。侧匿与缩朒叠韵双声。从月肉声。各本篆作肭，解作内声，今正。女六切。三部。
　　路径：段注说文□第七卷□月部
　　期qīp314上
　　注解：会也。会者，合也。期者，要约之意。所以为会合也。叚借为期年、期月字。其本字作稘，期行而稘废矣。周礼质人、士虞礼古文期年字作基。从月，月犹时也。要约必言其时。□声。渠之切。一部。□，古文从日丌。日犹时也。丌声。文八　重二
　　路径：段注说文□第七卷□月部
　　有yǒu
　　注解：不宜有也。谓本是不当有而有之偁，引伸遂为凡有之偁。凡春秋书有者，皆有字之本义也。《春秋传》曰：“日月有食之。”从月，日下之月，衍字也。此引经释不宜有之恉，亦卽释从月之意也。日不当见食也，而有食之者，孰食之，月食之也。月食之，故字从月。公羊传注曰：不言月食之者，其形不可得而覩也，故疑言日有食之。引孔子曰：多闻阙疑，慎言共余，则寡尤。又声。云九切。古音在一部。古多叚有为又字。凡有之属皆从有。
　　路径：段注说文□第七卷□有部
　　□yù
　　注解：有彣彰也。彣彰各本作文章，误，今正。彣下曰：戫也。是其转注也。戫古多叚彧字为之，彧者□之隶变。今本论语郁郁乎文哉，古多作彧彧，是以荀彧字文若，宋书王彧字景文。大戴公冠篇：遵并大道邠或。邠或卽彬彧，谓彬彬彧彧也。小雅：黍稷彧彧。传云：彧彧，茂盛皃。卽有彣彰之义之引伸也。从有□声。于六切。古音在一部。读如域。
　　路径：段注说文□第七卷□有部
　　龓lónɡ
　　注解：兼有也。今牢笼字当作此，笼行而龓废矣。吴都赋曰：沈虎潜鹿，馽龓僒束。按馽龓者，絷而笼其头也。玉篇曰马龓头。说文鞥下云龓头绕者，亦取兼包之意。从有龙声，读若聋。卢红切。九部。文三
　　路径：段注说文□第七卷□有部
　　朙mínɡ
　　注解：照也。火部曰：照，明也。小徐作昭。日部曰：昭，明也。大雅皇矣传曰：照临四方曰明。凡明之至则曰明明，明明犹昭昭也。大雅大明、常武传皆云：明明，察也。诗言明明者五，尧典言朙朙者一。礼记大学篇曰：大学之道，在明明德。郑云：明明德，谓显明其至德也。有駜：在公明明。郑笺云：在于公之所但明明德也。引礼记大学之道在明明德。夫由微而着，由着而极，光被四表，是谓明明德于天下。自孔颖达不得其读而经义隐矣。从月囧。从月者，月以日之光为光也。从囧，取窗牗丽廔闿明之意也。囧亦声，不言者，举会意包形声也。武兵切。古音在十部。凡朙之属皆从朙。明，古文从日。云古文作明，则朙非古文也，葢籒作朙，而小篆隶从之。干禄字书曰：明通，朙正。颜鲁公书无不作朙者。开成石经作明，从张参说也。汉石经作眀。
　　路径：段注说文□第七卷□朙部
　　□huānɡp314下
　　注解：翌也。翌也未闻，当作昱。昱，朙也。朚卽今之忙字，亦作茫，俗作忙。玄应书曰：茫又作朚，遽也。朚人昼夜作，无日用月，无月用火，常思明，故从明。或云朚人思天晓，故字从明也。按方言、通俗文皆作茫。方言：茫，遽也。通俗文：时务曰茫。许书则有朚。从朙亡声。呼光切。十部。按当依广韵武方、莫郞二切。文二　重一
　　路径：段注说文□第七卷□朙部
　　囧jiǒnɡ
　　注解：窻牖丽廔闿朙也。丽廔双声，读如离娄，谓交□玲珑也。闿明谓开明也。象形。谓象窗牗玲珑形。凡囧之属皆从囧，读若犷。犷古音如广，囧音同也。臦读若诳，臦声之臩为古文囧字，可以证矣。古音在十部。今音俱永切。贾侍中说：读与朙同。贾侍中说读若芒也。
　　路径：段注说文□第七卷□囧部
　　□ménɡ
