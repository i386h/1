<!-- { "loadSidebar": true } -->
　　注解：棺羽饰也。羽衍文。棺饰本周礼。周礼：丧缝棺饰焉，衣翣桺之材。檀弓：周人墙置翣。又饰棺墙置翣。郑曰：翣以布衣木如摄与。丧大记注：汉礼：翣以木为筐，广三尺，高二尺四寸，方，□角高，衣以白布，画者画云气，其余各如其象。柄长五尺。车行，使人持之而从。旣窆，树于圹中。按翣桺皆棺饰也。郑云以布衣木，又引汉礼况之。经无用羽明文。以其物下垂，故从羽也。天子八，诸侯六，大夫四，士二。礼器曰：天子八翣，诸侯六翣，大夫四翣。丧大记：君黼翣二，黻翣二，画翣二，此诸侯六翣也。大夫黻翣二，画翣二，此大夫四翣也。周礼注：天子又有龙翣二。下□从羽。翣者，下垂于棺□旁，如羽翼然，故字从羽。非眞羽也，故居末焉。从羽之上当有如羽二字。妾声。周礼故书翣作接。郑司农云：接读为歰。引檀弓周人墙置歰，春秋传四歰不跸。接与歰皆假借字也。山洽切。八部。文三十四重一
　　路径：段注说文□第四卷□羽部
　　
　　隹zhuīp141上
　　注解：鸟之短尾緫名也。短尾名隹，别于长尾名鸟。云緫名者，取数多也。亦鸟名。翩翩者鵻，夫不也，本又作隹。象形。职追切。十五部。凡隹之属皆从隹。〖注〗“翩翩者鵻”，《小雅□四牡》文。
　　路径：段注说文□第四卷□隹部
　　雅yǎ
　　注解：楚乌也。一名鸒，一名卑居。秦谓之雅。楚乌，乌属。其名楚乌，非荆楚之楚也。鸟部曰：□，□居也。卽此物也。郦善长曰：按小尔雅，纯黑返哺谓之慈乌。小而腹下白，不返哺者谓之雅乌。尔雅曰：鸒斯，□居也。孙炎曰：□居，楚乌。犍为舍人以为壁居。说文谓之雅，庄子曰雅贾，马融亦曰贾乌。按□居之为壁居，如史记□耳之山卽齐语壁耳之山。□、壁同十六部。□俗作鹎，音匹。非也。雅之训亦云素也，正也，皆属假借。从隹牙声。五下、乌加二切。古音在五部。
　　路径：段注说文□第四卷□隹部
　　只zhī
　　注解：鸟一枚也。双下曰：隹二枚也。隹、鸟统言不别耳。从又持隹。持一隹曰只，持二隹曰双。依韵会订。造字之意，只与双皆谓在手者，旣乃泛谓耳。之石切。古音在五部。按此字次第当在□隿以下。
　　路径：段注说文□第四卷□隹部
　　雒luò
　　注解：忌欺也。各本作鵋□，今考尔雅音义，当作忌欺。释鸟曰：鵅，鵋□。□应引作忌欺。释鸟又曰：怪鸱。舍人曰：谓鸺鹠也。南阳名钩鵅。一名忌欺。然则忌欺与怪鸱一物。□应以为关西名训侯，关东名训狐，皆此也。按萑部□旧、旧留，不云卽雒，未知许意为一不。鵅卽雒字，各家音格，但今江苏此鸟尚呼钩雒鸱。雒音同洛，则音格者南北语异耳。又按自魏黄初以前，伊雒字皆作此，与雍州渭洛字迥判。曹丕云：汉忌水，改洛为雒。欺世之言也。详水部。从隹各声。卢各切。五部。
　　路径：段注说文□第四卷□隹部
　　閵lìn
　　注解：今閵，逗，佀雊鹆而黄。今閵，鸟名。玉篇作含閵。从隹，□省声。良刃切。十二部。□，籒文不省。
　　路径：段注说文□第四卷□隹部
　　巂ɡuī
　　注解：巂周，燕也。各本周上无巂，此浅人不得其句读，□复举之字也。释鸟：巂周，燕燕，鳦。孙炎、舍人皆云：一物三名。郭景纯、陆德明误读说文，灭去“一曰”二字，乃以子巂释巂周矣。巂周、子巂，异物而同字。文选七命：燕□猩唇。李云：吕氏春秋曰：肉之美者巂燕之□。此燕名巂周之证。今本味篇不同。从隹，山象其冠也。冠犹首也。□声。户圭切。十六部。按□声在十五部，合韵也。曲礼：立视五巂。借为规字，汉之越巂卽此字，音髓。或以作隽别之，误。一曰已下别一义。蜀王望帝，淫其相妻，惭亡去，为子巂鸟。故蜀人闻子巂鸣，皆起曰是望帝也。依尔雅音义订。子巂亦曰子规，卽杜鹃也。人化为鸟固或然之事，而常璩曰：有王曰杜宇，号曰望帝。其相开明，决玉垒山以除水害，遂禅位于开明，升西山隐焉。时适二月，子鹃鸟鸣，故蜀人悲子鹃鸟鸣也。说略同杨雄蜀王本纪。
　　路径：段注说文□第四卷□隹部
　　□fānɡp141下
　　注解：□鸟也。此与鸟部□各物。从隹方声，读若方。府良切。十部。
　　路径：段注说文□第四卷□隹部
　　雀què
　　注解：依人小鸟也。今俗云麻雀者是也。其色褐，其鸣节节足足。礼器象曰爵，爵与雀同音，后人因书小鸟之字为爵矣。月令：鸿鴈来宾，爵入大水为蛤。高注吕览曰：宾爵，老爵也。栖宿于人堂宇，有似宾客，故谓之宾爵。又有似雀而色纯黄者曰黄雀。战国策云俛啄白粒，仰栖茂树。诗所谓黄鸟也。从小隹。读与爵同。小亦声也。卽略切。古音在二部。
　　路径：段注说文□第四卷□隹部
　　猚yá
　　注解：猚鸟也。也，广韵作名。从隹犬声。五佳切。古音当在十四部。睢阳有猚水。睢阳，前后志皆属梁国。按玉篇邑部：□，胡灰切，睢阳乡名。□卽猚字。有猚水而后有□乡也。集韵、类篇字作□。
　　路径：段注说文□第四卷□隹部
　　雗hàn
　　注解：雗鷽也。三字一句。此与鸟部鶾各物。鸟部曰：雗鷽，山鹊。知来事鸟也。从隹倝声。侯干切。十四部。
　　路径：段注说文□第四卷□隹部
　　雉zhì
　　注解：有十四种：目下文。卢诸雉，张揖上林赋注曰：卢，白雉也。按上自谓水鸟，然张语必尔雅古说。鷮雉，各本作乔，误。鸟部曰：鷮，走鸣长尾雉也。卜雉，各本作鳪，误。鸟部无鳪。释鸟作鳪。郭云：黄色。鸣自呼。鷩雉，鸟部曰：鷩，赤雉也。又曰：鵔鸃，鷩也。秩秩海雉，郭云：如雉而黑，在海中山上。陆曰：秩秩本又作失失。翟山雉，见羽部。雗雉，郭与鵫雉为一，许为二。陆云：雗字又作翰。卓雉。卓，今尔雅作鵫。郭云：今白鵫也。江东呼白雗，亦名白雉。伊雒而南曰翚，雒，各本作洛，误。释鸟曰：伊洛而南，素质，五彩皆备成章曰翚。见羽部。江淮而南曰摇，释鸟：江淮而南，靑质，五彩皆备成章曰鹞。夫人揄狄。郑云：谓衣画摇者。揄，衣部作褕，云翟羽饰衣也。义同毛传。南方曰□，贾逵、杜预注左传：□作翟。按□与翟韵部相近，但上文已有翟，则作□为得也。今尔雅作□。东方曰甾，今尔雅作鶅。北方曰稀，今尔雅作鵗。西方曰蹲。今尔雅作鷷。已上十四雉皆见释鸟。从隹矢声。直几切。十五部。按雉古音同夷，周礼雉氏：掌杀艹。故书作夷氏。大郑从夷，后郑从雉，而读如鬀。今本周礼作薙者，俗制也。左传：五雉为五工正。夷民者也。杨雄赋辛雉卽辛夷。汉地理志：南阳雉县，旧音弋尔反。江夏下雉县，如淳音羊氏反。皆古音也。□，古文雉，从弟。弟声。
　　路径：段注说文□第四卷□隹部
　　雊ɡòup142上
　　注解：雄雌鸣也。言雄雉鸣者，别于□之为雌雉鸣也。小雅：雉之朝雊，尚求其雌。邶风有鷕雉鸣。下云：雉鸣求其牡。按郑注月令云：雊，雉鸣也。是雊不必系雄。□则毛公系诸雌，亦望文立训耳。若潘安仁赋：雉鷕鷕而朝雊。此则所谓浑言不别也。颜延年、颜之推皆云潘误用，未孰于训诂之理。雷始动，雉乃鸣而句其颈。乃字依尚书正义补。句，各本误雊，依小弁正义正。夏小正：正月雷震雉雊。雊也者，鸣□其翼也。正月必雷，雷不必闻，唯雉必闻之。何以谓之雷震，则雉雊相识以雷。小正古本依太平御览、艺文类聚订当如是。初学记所引乃徐坚妄改也。言雷于鴈雉鱼之闲，故知雷雉一事也。释雊为鸣□其翼者，读雊为敂。敂，击也，动也。鸡鸣必□其翼，知雉鸣亦必□其翼也。许云句其颈，与大戴异。□其翼、句其颈，皆状其鸣也。洪范五行传曰：正月雷微动而雉雊，雷通气也。易通卦验：雉雊，鸡乳在立春节。立春在十二月。月令：季冬雉雊。皆谓雷鸣地中时也。句音钩，曲也。句其颈，故字从句。从隹从句，句亦声。古□切。四部。今铉本□作侯，误。
　　路径：段注说文□第四卷□隹部
　　鸡jī
　　注解：知时畜也。从隹奚声。古兮切。十六部。鸡，籒文鸡，从鸟。
　　路径：段注说文□第四卷□隹部
　　雏chú
　　注解：鸡子也。鸡子，鸡之小者也。淮南：天子以雏□黍。高曰：雏，新鸡也。吕览注云：雏，春雡也。郭景纯言今呼少鸡为□。则二注正同。王制：春荐韭，韭以卵。卵谓少鸡。古者少鸡亦曰卵。方言：鸡雏，徐鲁之闲谓之□子。按雏引伸为凡鸟子细小之偁。释鸟曰：生哺□，生噣雏。从隹刍声。士于切。古音在四部。鶵，籒文雏，从鸟。
　　路径：段注说文□第四卷□隹部
　　雡liùp142下
　　注解：鸟大雏也。此与□别，而俗通用鹨。高注吕览曰：雏，春鹨也。吴都赋：翳荟无□鹨。按尔雅音义、文选李注引说文同。锴本作天鸙，误。从隹翏声。力救切。三部。一曰雉之□子为雡。释鸟字作鹨。郭云：晚生者。
　　路径：段注说文□第四卷□隹部
　　离lí
　　注解：离黄，各本无离，浅人误□，如巂周□巂之比。依尔雅音义、广韵补。仓庚也。豳风毛传曰：仓庚，离黄也。月令注云：仓庚，骊黄也。释鸟曰：仓庚，鵹黄也。又曰：鵹黄，楚雀。又曰：仓庚，商庚。然则离黄一物四名。按说文离□不类厕，则不谓一物。又按毛传黄鸟，搏黍也。不云卽仓庚。仓庚下亦不云卽黄鸟。然则黄鸟非仓庚。焦氏循云：郑笺称黄鸟宜食粟。又云绵蛮，小鸟皃。显非仓庚。玉裁谓：葢今之黄雀也。方言云□黄或谓之黄鸟，此方俗语言之偶同耳。陆机乃误以仓庚释黄鸟。鸣则蚕生。月令：仲春仓庚鸣。内宰职曰：仲春，诏后帅外内命妇始蚕于北郊。从隹离声。吕支切。古音在十六部。今用鹂为鹂黄，借离为离别也。
　　路径：段注说文□第四卷□隹部
　　雕diāo
　　注解：鷻也。鸟部曰：鷻，雕也。假借为琱琢、凋零字。从隹周声。都僚切。二部。古音在三部。考工记故书雕或为舟。鵰，籒文雕，从鸟。
　　路径：段注说文□第四卷□隹部
　　□yīnɡ
　　注解：□鸟也。左传：如鹰鹯之逐鸟雀。释鸟：鹰来鸠。郭云：来当为爽。按左传：爽鸠氏司□也。杜曰：爽鸠，鹰也。从隹从人。锴曰：鹰随人所指□，故从人。按雁鴈亦从人。瘖省声。此七字依韵会订。瘖在七部，而□在六部者，合韵冣近也。于陵切。□，籒文□，从鸟。按□葢古文也，小篆从之。从隹，从瘖省声。籒文则从鸟而应省声。非兼用隹鸟也。
　　路径：段注说文□第四卷□隹部
　　□chī
