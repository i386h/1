<!-- { "loadSidebar": true } -->
　　路径：段注说文□第十一卷□水部
　　标题：灂zhuó
　　注解：水之小声也。古书多瀺灂连文。瀺，士湛反。灂，士卓反。双声字。高唐赋：巨石溺溺之瀺灂。注引埤苍瀺灂，水流声貌。上林赋：瀺灂霣队。司马贞引说文水之水声也。李善引字林瀺灂，小水声也。疑说文本有二篆。上云水之小声也。从水毚声。下云瀺灂也。从水爵声。全书之例如此。单用灂字者，江赋漰湱泶灂，谓大波相激之声。从水爵声。士角切。二部。
　　路径：段注说文□第十一卷□水部
　　标题：潝xī
　　注解：水流疾声。上林赋：汩□漂疾。□，郭音许立反。然则卽潝字也。小雅：潝潝訿訿。释训云：莫供职也。从水翕声。许及切。七部。
　　路径：段注说文□第十一卷□水部
　　标题：滕ténɡ
　　注解：水超踊也。踊依韵会本从足。超、踊皆跳也。跳，跃也。小雅：百川沸腾。毛曰：沸，出。腾，乘也。腾者，滕之假借。玉篇引百川沸滕。周易滕口说。引伸之义。从水□声。徒登切。六部。
　　路径：段注说文□第十一卷□水部
　　标题：潏jué
　　注解：涌出也。上林赋：潏潏淈淈。李善皆引说文证之。应劭、晋灼注上林赋云：潏，涌出声也。江赋：潏湟淴泱。南都赋：□滑瀎憰，潜□洞出。一曰水中坻，人所为，为潏。释水曰：小沚曰坻。人所为为潏。一曰潏，水名，在京兆杜陵。京兆尹杜陵，二志同。故城在今陜西西安府咸宁县东南。潘岳关中记曰：泾渭霸浐丰镐涝潏。上林所谓八川分流也。师古上林赋注曰：地理志鄠县有潏水，北过上林苑入渭，而今之鄠县则无此水。许愼云：潏水在京兆杜陵。此卽今所谓沈水。从皇子陂北流。经昆明池入渭者也。葢为字或从水旁穴，与沈字相似，俗人因名沈水乎。按水经注渭水，又东北径渭城南，有沈水自南注之，亦谓是水谓潏水也。故吕忱曰潏水出杜陵县，亦曰高都水，王氏五侯坏决高都是也。是则当郦时已名沈水。小颜推求其故，殆因潏之声误为泬，泬之字误为沈，由俗人不识泬字，遂名之沈水。沿讹积习，往往如此。小颜之说善矣。而戴先生挍水经注乃□改沈水为泬水，则又无以证古今之异名同实。且使小颜之前固泬水，则小颜何不显证之而作疑辞乎。一统志：今潏水在西安府长安县南，源出南山，自咸宁县界流入，又西北入渭水。○按郦注沈水，沈葢沇字之误。李善注上林赋曰：潏水出杜陵。今名沇水。自南山黄子陂西北流经至昆明池入渭。司马贞注上林语全同。亦作今名沇水。（单行索隐如此）沇从允声，余准切。潏矞声，食聿切。二字相为双声叠韵。唐初呼沇水，字异而音实同耳。小颜与李善同时，其注汉书葢亦本作今所谓沇水，转写作沈字，由俗书沈字似沇也。惟小颜不知潏沇同声，而指为泬字之误，是为无稽之谈。集韵：沇庾准切，水名。谓潏水也。若沇水东流为泲，则读以转切矣。从水矞声。古穴切。十五部。
　　路径：段注说文□第十一卷□水部
　　标题：洸ɡuānɡ
　　注解：水涌光也。江赋曰：澄澹汪洸。又曰：流映扬焆。谓涌而有光也。邶风曰：有洸有溃。毛曰：洸洸，武也。溃溃，怒也。大雅：武夫洸洸。毛曰：洸洸，武貌。此引伸假借之义。从水光，光亦声。古黄切。十部。《诗》曰：“有洸有溃。”
　　路径：段注说文□第十一卷□水部
　　标题：波bō
　　注解：水涌流也。左传：其波及晋国者。庄子：夫孰能不波。皆引伸之义也。又假借为陂字，见汉书。从水皮声。博禾切。十七部。
　　路径：段注说文□第十一卷□水部
　　标题：澐yún
　　注解：江水大波谓之澐。专谓江水也。玉裁昔署理四川南溪县，考故碑，大江在县，有扬澐滩。从水云声。王分切。十三部。
　　路径：段注说文□第十一卷□水部
　　标题：澜lán
　　注解：大波为澜。魏风：河水淸且涟猗。释水引作灡，云大波为灡。毛传云：风行水成文曰涟。按传下文云：沦，小风水成文。则澜为大可知，与尔雅无二义也。凡澜漫当作此澜字。从水阑声。洛千切。十四部。涟，澜或从连。古阑连同音，故澜涟同字。后人乃别为异字义异音。
　　路径：段注说文□第十一卷□水部
　　标题：沦lún
　　注解：小波为沦。魏风：河水淸且沦猗。释水曰：小波为沦。毛传曰：小风水成文，转如轮也。韩诗曰：从流而风曰沦。释名曰：沦，伦也。水文相次，有伦理也。从水仑声。力迍切。十三部。《诗》曰：“河水淸且沦猗。”猗，各本作漪，今正。毛诗涟猗、直猗、沦猗，猗与兮同。汉石经鲁诗残碑作兮可证。后人妄加水作漪，吴都赋乃有刷荡漪澜，濯明月于涟漪之句，其缪甚矣。一曰□也。微子篇：今殷其沦丧。某氏曰：沦，□也。按释言：沦，率也。小雅：沦胥以铺。此以沦为率之假借也。古率读如律，于沦双声。
　　路径：段注说文□第十一卷□水部
　　标题：漂piāo
　　注解：浮也。谓浮于水也。郑风：风其漂女。毛曰：漂犹吹也。按上章言吹，因吹而浮，故曰犹吹。凡言犹之例视此。漂潎，水中击絮也。庄子曰洴澼。从水□声。匹消切。又匹妙切。二部。
　　路径：段注说文□第十一卷□水部
　　标题：浮fú
　　注解：泛也。各本泛作泛，今正。木华海赋：浮天无岸。李注引说文浮，泛也。按上文云泛，浮也。是泛浮二字互训，与泛滥二字互训义别。泛浮二篆当类厕，今本多非许之旧。从水孚声。缚牟切。三部。
　　路径：段注说文□第十一卷□水部
　　标题：滥làn
　　注解：泛也。谓广延也。商颂、左传皆云：赏不僭，□不滥。鲁语：滥于泗渊。皆其引伸之义。从水监声。卢□切。八部。一曰濡上及下也。此因滥与淋声近。淋训以水□，则滥训略同。《诗》曰：“□沸滥泉。”觱，小徐作滭。此诗、小雅、大雅皆有之。今作槛泉者，字之假借也。毛曰：觱沸，泉出貌。槛泉，泉正出也。滥泉由小以成大，故偁以证泛义。一曰淸也。此又别一义，与滥葢相反而相成也者。
　　路径：段注说文□第十一卷□水部
　　标题：泛fàn
　　注解：滥也。玄应引此下有谓普博也四字。楚辞卜居：将泛泛若水中之凫乎。王逸云：泛泛，普爱众也。若水中之凫，羣戏游也。论语：泛爱众。此假泛为泛。从水□声。孚梵切。七部。
　　路径：段注说文□第十一卷□水部
　　标题：泓hónɡ
　　注解：下深貌。下深谓其上似浅陿，其下深广也。杨子：其中宏深，其外肃括。月令：其器闳。郑云：闳谓中宽，象土含物。泓之义略同。从水弘声。乌宏切。古音在六部。
　　路径：段注说文□第十一卷□水部
　　标题：湋wéi
　　注解：回也。以叠韵为训。从水韦声。羽非切。十五部。
　　路径：段注说文□第十一卷□水部
　　标题：测cè
　　注解：深所至也。深所至谓之测，度其深所至亦谓之测。犹不浅曰深，度深亦曰深也。今则引伸之义行而本义隐矣。吕览：昏乎其深而不测。高云：测，□也。此本义也。考工记：桼欲测。郑云：测犹淸也。此引伸之义也。从水则声。初侧切。一部。
　　路径：段注说文□第十一卷□水部
　　标题：湍tuān
　　注解：疾濑也。濑，水流沙上也。疾濑，濑之急者也。赵注孟子曰：湍者，圜也。谓湍湍萦水也。赵语为下文决东决西张本。从水端声。他端切。十四部。
　　路径：段注说文□第十一卷□水部
　　标题：淙cónɡ
　　注解：水声也。水声淙淙然。从水宗声。藏宗切。九部。
　　路径：段注说文□第十一卷□水部
　　标题：激jī
　　注解：水碍衺疾波也。当依众经音义作水流碍邪急曰激也。水流不碍则不衺行，不衺行则不疾急。孟子：激而行之，可使在山。贾子曰：水激则旱兮，矢激则远。从水敫声。吉歴切。古音在二部。一曰半遮也。此亦有碍之意。与徼、邀音义略同。
　　路径：段注说文□第十一卷□水部
　　标题：洞dònɡ
　　注解：疾流也。此与辵部迵、马部駧音义同。引伸为洞达，为洞壑。从水同声。徒弄切。九部。
　　路径：段注说文□第十一卷□水部
　　标题：□fān
　　注解：大波也。从水旛声。孚袁切。十四部。
　　路径：段注说文□第十一卷□水部
　　标题：汹xiōnɡ
　　注解：汹汹涌也。各本无汹汹字，今依高唐赋注补。相如赋曰：汹涌滂□。左思赋曰：濞焉汹汹。杨雄赋曰：汹汹旭旭，天动地岋。从水匈声。许拱切。九部。
　　路径：段注说文□第十一卷□水部
　　标题：涌yǒnɡ
　　注解：滕也。滕，水超踊也。二篆宜相连，今本葢非古也。从水甬声。余陇切。九部。一曰涌水，在楚国。左传庄十八年：阎敖游涌而逸，楚子杀之。杜曰：涌水在南郡华容县。华容，今湖北荆州府监利县地。涌水在今江陵县东南，自监利县流入夏水支流也。水经曰：江水，又东南当华容县南，涌水入焉。郦云：水自夏水南通于江，谓之涌口。
　　路径：段注说文□第十一卷□水部
　　标题：湁chì
　　注解：湁湒，□也。上林赋：潏潏淈淈，湁潗鼎沸。索隐引周成杂字曰：湁潗，水沸之貌也。潗与湒同，湒又训雨下，故不类厕于此。□沸古今字。鼎沸者，言水之流如爨鼎沸也。按此葢引上林成语，如人部引徼□受屈。今本夺鼎字。从水拾声。丑入切。七部。
　　路径：段注说文□第十一卷□水部
　　标题：涳kōnɡ
　　注解：直流也。从水空声。哭工切。又苦江切。九部。
　　路径：段注说文□第十一卷□水部
　　标题：汋zhuó
　　注解：激水声也。从水勺声。巿若切。古音在二部。释名：汋，泽也。有润泽也。自脐以下曰水腹。水汋所聚也。胞主以虚承汋也。葢皆借为液字。又楚词汋约，卽庄子淖约。井一有水，一无水，谓之瀱汋。见释水。刘氏释名说其义曰：罽，竭也。汋，有水声汋汋也。然则瀱谓一无水，汋谓一有水。
　　路径：段注说文□第十一卷□水部
　　标题：瀱jì
　　注解：井一有水，一无水，谓之瀱汋。从水罽声。居例切。十五部。按释水文已见上文，此但云瀱汋也已足，不当复举。考释名作罽，不从水。说文当同之，瀱篆乃浅人所增耳。尔雅作瀱，亦非古本。罽训竭，于音得之。
　　路径：段注说文□第十一卷□水部
　　标题：浑hún
