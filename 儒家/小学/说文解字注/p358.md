<!-- { "loadSidebar": true } -->
　　注解：□埃也。尘者，鹿行土也。引申为土飞扬之偁。坱者，尘埃广大之皃也。贾□赋曰：大钧播物兮坱圠无垠。王逸楚辞注曰：坱，雾昧皃。从土央声。于亮切。十部。按文□乌党切。篇、韵皆同。
　　路径：段注说文□第十三卷□土部
　　标题：塺méi
　　注解：□也。楚辞：愈氛雾其如塺。王逸曰：塺，尘也。按塺之言蒙也。从土麻声。亡果切。十七部。广韵去声。
　　路径：段注说文□第十三卷□土部
　　标题：塿lǒu
　　注解：塺土也。从土娄声。洛侯切。四部，俗书附娄作培塿。
　　路径：段注说文□第十三卷□土部
　　标题：坋fèn
　　注解：□也。凡为细末糁物若被物者皆曰坋。如左氏芥其鸡。贾逵云：季氏捣芥为末，播其鸡翼，可以坌郈氏鸡。五行志，弃灰于道者黥。孟康云：商鞅以弃灰于道必坋人，坋人必斗。故设黥□以绝其源，货殖传胃脯。晋灼云：燖羊胃以末椒姜坋之，皆是也。其音则后汉东夷传注引说文蒲顿反为长，今俗语如蓬去声，按坋之言被也。从土分声。房吻切。十三部。一曰坋，大防也。周南传曰。坟，大防也。许释坟乃墓，然则汝坟乃叚借字也。此义音当平声。
　　路径：段注说文□第十三卷□土部
　　标题：□fèi
　　注解：□也。尘玉篇作塺，□之言沸也。从土非声。房未切。十五部。
　　路径：段注说文□第十三卷□土部
　　标题：埃āi
　　注解：□也。庄子曰：野马也。尘埃也，生物之以息相吹也。絫言之曰尘埃。从土矣声。乌开切。一部。
　　路径：段注说文□第十三卷□土部
　　标题：□yī
　　注解：□埃也。埃当从玉篇作□，□之言翳也。从土殹声。乌鸡切。十五部。
　　路径：段注说文□第十三卷□土部
　　标题：垽yìn
　　注解：淀也。水部曰：淀，滓垽也。是二篆为转注。二字义同，音亦同部。从土沂声。鱼仅切。十三部。
　　路径：段注说文□第十三卷□土部
　　标题：垢ɡòu
　　注解：浊也。浊，水部曰水名也。而浊秽字用之。从土后声。古厚切。四部。
　　路径：段注说文□第十三卷□土部
　　标题：□yì
　　注解：天侌□起也。依玉篇补起字较完。《诗》曰：“□其阴。”邶风终风文。今诗□作曀。毛传曰：如常阴曀曀然。许所据作□，其训曰天阴尘。葢雨部所云天气下地不应曰霿。霿，晦也。从土壹声。于计切。十二部。
　　路径：段注说文□第十三卷□土部
　　标题：坏pī
　　注解：丘一成者也。一各本作再。今正。水经注曰：河水又东径成皋大伾山下。尔雅：山一成谓之伾，许愼、吕忱等并以为丘一成也。孔安国以为再成曰伾。据此，是俗以孔传改易许书，今本非善长所见也。一曰瓦未烧。今俗谓土坏，古语也。瓦者、土器已烧之緫名。然则坏者，凡土器未烧之緫名也。此与墼字异义同，但墼专谓砖耳。国语：赵□子使尹铎堕晋阳垒培，尹铎增之。韦注：垒墼曰培。此培字正坏之叚借。月令：坏垣墙，坏城郭。注曰：坏，益也。是又叚坏为培也。从土不声。芳桮切。古音在一部。
　　路径：段注说文□第十三卷□土部
　　标题：垤dié
　　注解：蚁封也。蚁封者，其土似封畍之高。故谓之封。周礼注：聚土曰封，此亦其意也。诗毛传曰：垤，蚁冢也，按垤之言突也。从土至声。徒结切。十二部。《诗》曰：“雚鸣于垤。”豳风东山文。雚各本作鹳。今依萑部所引诗更正。
　　路径：段注说文□第十三卷□土部
　　标题：坥qū
　　注解：益州部谓螾场曰坥。郡国志：自汉中至犍为属国郡国十二，益州刺史部也。螾，丘蚓也。场，失羊切。俗作场，古作壤。谷梁传：吐者外壤，食者内壤，徐邈、麋信皆作场。音伤，是也。螾场谓其外吐之土。方言曰：梁宋之闲蚍蜉□鼠之场谓之坻，螾场谓之坥。郭云：其粪曰坥。按医书谓之蚓楼，今土面虚起者是也。许云益部，与梁宋之闲不合，疑方言宋当作益。从土且声。七余切。五部。又七豫切。
　　路径：段注说文□第十三卷□土部
　　标题：埍juǎn
　　注解：徒隶所凥也。徒隶，贱者偁。一曰女牢。□牢所以拘罪者也。其拘女者曰埍。一曰亭部。葢谓乡亭之系也。韩诗宜犴宜狱云，乡亭之系曰犴，朝廷曰狱。从土肙声。古泫切。十四部。
　　路径：段注说文□第十三卷□土部
　　标题：□kū
　　注解：囚突出也。从土□声。胡八切。十五部。
　　路径：段注说文□第十三卷□土部
　　标题：瘗yì
　　注解：幽薶也。艹部曰：薶者，瘗也。二篆为转注。幽者，隐也，隐而薶之也。絫言之则曰瘗薶。从土□声。于罽切。十五部。疑古音当在八部。合韵也。
　　路径：段注说文□第十三卷□土部
　　标题：堋bènɡ
　　注解：丧葬下土也。谓葬时下棺于圹中也。是名曰堋。从土朋声。方邓切。六部。《春秋传》曰：“朝而堋。”昭十二年左传文，葬郑□公事也。《礼》谓之封，礼谓礼经，所谓仪礼十七篇也。旣夕礼，乃窆，主人哭踊无算。注云：窆，下棺也。今文之窆为封。按许于礼经有从今文者，有从古文者。此云礼谓之封，则从今文也。小戴记一书于礼经多从今文，故此字皆作封无作窆者。檀弓，县棺而封。郑云：封当为窆。郑以封于义不亲切，故欲依礼古文及周官易其字也。《周官》谓之窆。周官者，汉志所谓周官经，汉人谓之周礼也。遂人，及窆陈役。郑司农云：窆谓下棺时。礼记谓之封，春秋谓之堋，皆葬下棺也。声相似，乡师注略同，蒸侵东三韵相为通转。故三字音相近，大郑云声相似是也。语言之小异耳，此皆谓下棺，或以不封不树亦改读为窆，则误矣。窆见穴部。《虞书》曰：堋淫于家。亦如是。大徐无亦如是三字。遂致不可通。上偁春秋传、礼、周官。说转注也。堋封窆异字同义也。惟封略近叚借，此偁皋陶谟说叚借也。谓叚堋为朋，其义本不同，而形亦如是作也。堋淫于家卽朋淫于家，故孔安国以今文字读之，定为朋字。朋淫，卽羣居终日。言不及义，恒舞于宫，酣歌于室，徇于货色也。不知此恉，乃或以楚王戊私奸服舍释之。夫下棺之地，非持服之舍也。其说书之乖剌何如哉。故不知有偁经说叚借之例，不可与读说文。
　　路径：段注说文□第十三卷□土部
　　标题：茔yínɡ
　　注解：墓地。地各本作也。今正。玉篇及文□李注引皆作地。汉书音义如淳曰：茔，□田也。诗：蘝蔓于域。毛传：域，茔也，按茔之言营也。营者，帀居也。经营其地而葬之，故其字从营。从土，营省，会意。亦声。此从小徐也。徐倾切。十一部。
　　路径：段注说文□第十三卷□土部
　　标题：墓mù
　　注解：丘墓也。墓字今补。丘谓之虚，故曰丘墓，亦曰虚墓。坛弓曰虚墓之闲，未施哀于民而民哀是也。周礼有冢人，有墓大夫。郑曰：□，封土为丘垄，象冢而为之。墓，冢茔之地。孝子所思慕之处。然则丘自其高言，墓自其平言，浑言之则曰丘墓也，墓之言规模也。方言：凡葬而无坟谓之墓，所以墓谓之抚。注引汉刘向传初陵之墲。今汉书作初陵之橅。从土□声。莫故切。五部。
　　路径：段注说文□第十三卷□土部
　　标题：坟fén
　　注解：墓也。此浑言之也。析言之则墓为平处，坟为高处。故檀弓孔子曰：古音墓而不坟。邯郸淳孝女曹娥碑曰：丘墓起坟。郑注礼记曰：墓谓兆域，今之封茔也。土之高者曰坟，此其别也。方言曰：冢，秦晋之闲谓之坟。或谓之培，或谓之堬，或谓之采，或谓之埌，或谓之垄。自关而东谓之丘，小者谓之塿，大者谓之丘。此又别国方言之不同也。坟之义多引申叚借用之。如厥土黑坟，公置之地，地坟，此引申之用也。如遵彼汝坟。借坟为坋。周礼坟衍，借坟为濆也。从土贲声。符分切。十三部。〖注〗□，古文。
　　路径：段注说文□第十三卷□土部
　　标题：垄lǒnɡ
　　注解：丘垄也。高者曰丘垄。周礼注曰：冢，封土为丘垄也。曲礼：适墓不登垄。注曰：为其不敬。垄，冢也。墓，茔域，是则垄非谓墓畍也。郭注方言曰：有畍埒似耕垄以名之，此恐方语而非经义也。垄亩之偁，取高起之义引申之耳。从土龙声。力歱切。九部。
　　路径：段注说文□第十三卷□土部
　　标题：垗zhào
　　注解：畔也。畔者，田畍也。畍者，竟也。垗畔双声。为四畔畍祭其中。畔各本讹畤。集韵、类篇又讹时。今正。四畔谓四面有埒也。周礼小宗伯，兆五帝于四郊。郑曰。兆为坛之茔域，然则四面为垠埒也。引申为孝经之宅兆。乐记之缀兆。垗，古叚肈为之。尚书大传：兆十有二州。郑云：兆，域也，为茔域以祭十二州之分星也。而古文尧典作肈。大雅：以归肈祀。郑云：肈，郊之神位也，是读为兆也。商颂。肈域彼四海。笺云：肈当作兆，畍祭其中，畍当作介。介，画也。从土兆声。兆者，分也。形声中有会意也。治小切。二部。《周礼》曰：垗五帝于四郊。今周礼作兆。许作垗者，葢故书今书之不同也。○此篆本在堋篆后。今移此。乃条理秩然。
　　路径：段注说文□第十三卷□土部
　　标题：坛tán
　　注解：祭坛场也。祭法注：封土曰坛，除地曰墠。楚语：屏摄之位，坛场之所。韦注：屏摄，为祭祀之位也。除地曰场。汉孝文帝纪，其广增诸祀坛场珪币。师古曰：筑土为坛，除地为场。按墠卽场也。为场而后坛之，坛之前又必除地为场，以为祭神道，故坛场必连言之。宋本作祭场也。无坛字，非是。若祭法坛与墠则异地，场有不坛者，坛则无不场也。从土亶声。徒干切。十四部。
　　路径：段注说文□第十三卷□土部
　　标题：场chánɡ
　　注解：祭神道也。也广韵作处。玉篇引国语屏摄之位曰坛。(今讹场)坛之所除地曰场。一曰山田不耕者。田部云：畼，不生也。场与畼义相近。方言曰：坁，场也。李善曰：浮壤之名也，音伤。按不耕则浮壤起矣，是卽蚍蜉犂鼠螾场之字也。一曰治榖田也。豳风七月曰：九月筑场圃。传曰：春夏为圃，秋冬为场。笺云：场圃同地也。周礼场人注曰：场筑地为墠，季秋除圃中为之。故许云治榖之田曰场。从土昜声。直良切。十部。
　　路径：段注说文□第十三卷□土部
　　标题：圯yí
