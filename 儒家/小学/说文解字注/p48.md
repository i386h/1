<!-- { "loadSidebar": true } -->
　　注解：致言也。从言先，所谓先容也。先亦声。所臻切。十三部。《诗》曰：“螽斯羽诜诜兮。”此引周南说假借也。毛曰：诜诜，众多也。按以众多释诜诜，谓卽□□之假借。陆氏诗音义云：诜诜，说文作□。陆所据多部有□字，引诗螽斯羽□□兮，葢三家诗。此引毛诗。或作駪駪、莘莘、侁侁，皆同。〖注〗《周南□螽斯》
　　路径：段注说文□第三卷□言部
　　请qǐnɡ
　　注解：谒也。周礼：春朝秋觐。汉改为春朝秋请。○《周礼□春官》诸侯见王六礼：春见曰朝，夏见曰宗，秋见曰觐，冬见曰遇，时见曰会，殷见曰同。从言靑声。七井切。又才性切。十一部。
　　路径：段注说文□第三卷□言部
　　谒yè
　　注解：白也。广韵曰：白，吿也。按谒者，若后人书刺自言爵里姓名并列所白事。从言曷声。于歇切。十五部。
　　路径：段注说文□第三卷□言部
　　许xǔ
　　注解：听言也。聴从之言也。耳与声相入曰□。引伸之凡顺从曰□。许，或假为所，或假为御。下武传：许，进也。卽御，进也。东平王苍正作昭兹来御。又为鄦之叚借字。○《诗□大雅》昭兹来许。从言午声。虚吕切。五部。
　　路径：段注说文□第三卷□言部
　　诺nuò
　　注解：□也。□者，应之俗字。说解中有此字，或偶尔从俗，或后人妄改，疑不能明也。大徐于此部增□字，误矣。口部曰：唯，诺也。唯诺有急缓之别，统言之则皆□也。从言若声。奴各切。五部。
　　路径：段注说文□第三卷□言部
　　雠chóu
　　注解：犹□也。心部曰：应，当也。雠者，以言对之。诗云无言不雠是也。引伸之为物价之雠。诗（《邶风》）：贾用不雠。高祖饮酒雠数倍是也。又引伸之为雠怨，诗不我能慉，反以我为雠，周礼父之雠，兄弟之雠是也。人部曰：仇，雠也。仇雠本皆兼善恶言之，后乃专谓怨为雠矣。凡汉人作注云犹者皆义隔而通之，如公谷皆云孙犹孙也，谓此子孙字同孙遁之孙。郑风传漂犹吹也，谓漂本训浮，因吹而浮，故同首章之吹。凡郑君、高诱等每言犹者皆同此。许造说文不比注经传，故径说字义不言犹，惟□字下云：□犹齐也。此因□之本义极巧视之，于□从□义隔，故通之曰犹齐。此以应释雠甚明，不当曰犹应，葢浅人但知雠为怨□，以为不切，故加之耳。然则尔字下云丽尔犹靡丽也，此犹亦可□与。曰此则通古今之语示人。丽尔古语，靡丽今语。魏风传纠纠犹缭缭，掺掺犹纤纤之例也。○物价之雠，后人妄易其字作售，读承臭切。竟以改易毛诗贾用不雠，此恶俗不可从也。从言雔声。此以声苞意。市流切。三部。
　　路径：段注说文□第三卷□言部
　　诸zhū
　　注解：辩也。辩当作辨，判也。按辨下夺□字，诸不训辨，辨之□也。□者，意内而言外也。白部曰：者，别事□也。诸与者音义皆同。释鱼：前弇诸果，后弇诸猎。诸卽者。郊特牲：或诸远人乎。亦作或者远人乎。凡举其一，则其余谓之诸以别之。因之训诸为众，或训为之，或训为之于，则于双声叠韵求之。从言者声。此以声苞意。章鱼切。五部。
　　路径：段注说文□第三卷□言部
　　诗shīp90下
　　注解：志也。毛诗序曰：诗者，志之所之也。在心为志，发言为诗。按许不云志之所之，径云志也者，序析言之，许浑言之也。所以多浑言之者，欲使人因属以求别也。又特牲礼诗怀之注：诗犹承也。谓奉纳之怀中。内则诗负之注，诗之言承也。按正义引含神雾云：诗，持也。假诗为承，一部与六部合音冣近也。上林赋葴持，持音惩。从言寺声。书之切。一部。訨，古文诗省。左从古文言，右从之省寸。
　　路径：段注说文□第三卷□言部
　　谶chèn
　　注解：验也。验本马名，葢卽譣之假借。谶、验叠韵。有征验之书。河雒所出书曰谶。十二字依李善鵩鸟、魏都二赋注补。释名：谶，纤也。其义纤微也。从言韱声。楚荫切。七部。
　　路径：段注说文□第三卷□言部
　　讽fěnɡ
　　注解：诵也。大司乐：以乐语敎国子，兴道讽诵言语。注：倍文曰讽，以声节之曰诵。倍同背，谓不开读也。诵则非直背文，又为吟咏以声节之。周礼经注析言之，讽、诵是二。许统言之，讽、诵是一也。从言风声。芳奉切。古音在七部。
　　路径：段注说文□第三卷□言部
　　诵sònɡ
　　注解：讽也。从言甬声。似用切。九部。
　　路径：段注说文□第三卷□言部
　　读dú
　　注解：籀书也。籒，各本作诵，此浅人改也，今正。竹部曰：籒，读书也。读与籒叠韵而互训。庸风传曰：读，抽也。方言曰：抽，读也。葢籒抽古通用。史记：紬史记石室金匮之书。字亦作紬。抽绎其义薀至于无穷，是之谓读。故卜筮之辞曰籒，谓抽绎易义而为之也。尉律：学僮十七已上始试，讽籒书九千字，乃得为吏。讽谓背其文，籒谓能绎其义。大史公作史记，曰余读高祖侯功臣，曰大史公读列封至便侯，曰大史公读秦楚之际，曰余读谍记，曰大史公读春秋历諩谍，曰大史公读秦记，皆谓紬绎其事以作表也。汉濡注经，□其章句为读。如周礼注郑司农读火絶之，仪礼注旧读昆弟在下，旧读合大夫之妾为君之庶子女子子嫁者未嫁者是也。拟其音曰读，凡言读如、读若皆是也。易其字以释其义曰读，凡言读为、读曰，当皆是也。人所诵习曰读，如礼记注云周田观文王之德，博士读为厥乱劝宁王之德是也。讽诵亦为读，如礼言读赗、读书，左传公读其书皆是也。讽诵亦可云读，而读之义不止于讽诵。讽诵止得其文辞，读乃得其义薀。自以诵书改籒书而读书者尟矣。孟子云：诵其诗，读其书。则互文见义也。从言卖声。徒谷切。三部。
　　路径：段注说文□第三卷□言部
　　□yìp91上
　　注解：快也。快，喜也。从言中。会意。中之言得也。言而得故快。于力切。一部。
　　路径：段注说文□第三卷□言部
　　训xùn
　　注解：说敎也。说敎者，说释而敎之，必顺其理。引伸之凡顺皆曰训，如五品不训，闻六律五声八音七始训以出内五言是也。从言川声。许运切。十三部。
　　路径：段注说文□第三卷□言部
　　诲huì
　　注解：晓敎也。晓敎者，明晓而敎之也。训以柔克，诲以刚克。周书无逸胥训吿，胥敎悔是也。晓之以破其晦是曰诲。从言每声。荒内切。十五部。
　　路径：段注说文□第三卷□言部
　　譔zhuàn
　　注解：专敎也。专敎者，专壹而敎之也。郑注论语：异乎三子者之撰。撰读曰譔，譔之言善也。广韵曰譔，善言也。本郑。从言巽声。此缘切。十四部。
　　路径：段注说文□第三卷□言部
　　譬pì
　　注解：谕也。谕，吿也。譬与谕非一事，此亦统言之也。从言辟声。匹至切。十六部。
　　路径：段注说文□第三卷□言部
　　謜yuán
　　注解：徐语也。从言原声。鱼怨切。十四部。《孟子》曰：“故謜謜而来。”万章篇文。赵曰：如流水之与源通。据此，謜本作源。源古作原。葢许引孟原原而来证从原会意之恉，浅人加之言旁，如百谷艹木丽于地加艹头之比。
　　路径：段注说文□第三卷□言部
　　詇yànɡ
　　注解：早知也。从言央声。于亮切。十部。
　　路径：段注说文□第三卷□言部
　　谕yù
　　注解：吿也。凡晓谕人者，皆举其所易明也。周礼掌交注曰：谕，吿晓也。晓之曰谕，其人因言而晓亦曰谕。谕或作喻。从言俞声。羊戍切。四部。
　　路径：段注说文□第三卷□言部
　　诐bì
　　注解：辨论也。此诐字正义。皮，剥取兽革也。柀，析也。凡从皮之字皆有分析之意，故诐为辨论也。古文□为颇字。此古文同音假借也。颇，偏也。从言皮声。彼义切，古音在十五部。
　　路径：段注说文□第三卷□言部
　　谆zhūn
　　注解：吿晓之孰也。大雅：诲尔谆谆。左传：年未盈五十，而谆谆如八九十者。孟子：谆谆然命之乎。大雅谆谆，郑注中庸引作忳忳，云：忳忳，□诚皃也。按其中□诚，其外乃吿晓之孰，义相足也。方言曰：谆，辠也。又曰：宋鲁凡相恶谓之谆憎。此则敦字之假借。攵部曰：敦，怒也，诋也。诗：王事敦我。从言□声，读若庉。章伦切。十三部。
　　路径：段注说文□第三卷□言部
　　謘chí
　　注解：语谆謘也。谆謘葢犹钝遟也。此谆字与上文不同。锴本謘本在詑篆下。从言屖声。读若行道遟遟。直离切。古音在十五部。广韵直利切。〖注〗《诗□卫风》行道迟迟。
　　路径：段注说文□第三卷□言部
　　詻èp91下
　　注解：论讼也。讼当作颂。论颂卽言容也。《礼□玉藻》曰：戎容曁曁，言容詻詻。注：詻詻，敎令严也。周礼□氏六仪：五曰军旅之容。注：军旅之容，曁曁詻詻。《传》曰：“詻詻孔子容。”未闻。论语曰：子温而厉。从言各声。五陌切。五部。
　　路径：段注说文□第三卷□言部
　　誾yín
　　注解：和说而诤也。论语乡党孔注：侃侃，和乐皃。誾誾，中正皃。先进皇侃亦云尔。按侃侃为和乐者，谓侃侃卽衎衎之假借也。誾誾为中正者，谓和悦而诤，柔刚得中也。言居门中，亦有中正之意。从言门声。语巾切。按此字自来反语皆恐误。凡龂龂为辨争，狺狺为犬吠，皆于斤声言声得语巾之音。若门声字当读莫奔切，或读如瞒，如蛮，□不当反从言之双声切语巾也。《扬子□法言》：何后世之訔訔也。司马曰：争辨皃。是訔訔同汉书之龂龂。自来字书韵书与门声之誾同，又恐误也。誾誾与穆穆、慔慔、勉勉、亹亹等为双声。古音在十三部。
　　路径：段注说文□第三卷□言部
　　谋móu
　　注解：虑难曰谋。左传叔孙豹说皇皇者华曰：访问于善为咨，咨难为谋。鲁语作咨事为谋。韦曰：事当为难。吴语大夫种曰：夫谋必素见成事焉而后履之。囗部曰：图，画计难也。图与谋同义。从言某声。莫浮切。古音在一部。□，古文谋。锴本作呣，不误。从母非从毋也。母声、某声同在一部。《士冠礼》古文某为谋，葢古文礼某作□也。□，亦古文。上从母，下古文言。
　　路径：段注说文□第三卷□言部
　　谟mó
