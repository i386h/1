<!-- { "loadSidebar": true } -->
　　注解：厄也。大徐本作尩也，非是。尩与偻异疾。小徐本作厄也，近是。科厄，木节也。厄与偻双声。人背之偻，有似木之科厄。晋语注曰：戚施，偻人也。左传昭四年注：偻，肩伛也。谷梁传跛偻并言。管子云：苦水所，多尩与伛人。然偻不得训尩明矣。公羊传：夫人不偻，不可使入。何云：偻，疾也，齐人语。夫人稽留，不肎疾顺公。荀卿书亦两言偻训疾。按此为娄之假借字，娄卽屡，与骤通。骤训数，亦训疾。○又按大徐作□也，葢□是曲胫之名，引伸为曲脊之名。所以□必释为□曲胫者，由其字作尢，从大而偏曲其足，故二疾不妨同名。下文曰周公袜偻，葢□者亦得谓之偻，周公之胫不无少曲。疑大徐本为长。甲戌二月重订。从人娄声。力主切。古音在四部。周公袜偻，袜者，足衣。袜偻者，由足背高隆然如背之偻也。未闻出何书。或言背偻。周公背偻见荀卿、白虎通、论衡诸书。白虎通云：传曰：周公背偻，是为强后，成就周道，辅于幼主。偻后主为韵。〖注〗□，□。
　　路径：段注说文□第八卷□人部
　　标题：僇lù
　　注解：痴行僇僇也。未闻。大学借为戮字，荀卿书同。从人翏声，读若□。力救切。三部。一曰且也。按此卽今所用□字也。□者，耳鸣。僇其正字，□其假借字也。诗：□与之谋。传曰：□，愿也。
　　路径：段注说文□第八卷□人部
　　标题：仇qiú
　　注解：雠也。雠犹应也。左传曰：嘉偶曰妃，怨偶曰仇。按仇与逑古通用。辵部怨匹曰逑，卽怨偶曰仇也。仇为怨匹，亦为嘉偶，如乱之为治，苦之为快也。周南君子好逑与公侯好仇义同。从人九声。巨鸠切。三部。
　　路径：段注说文□第八卷□人部
　　标题：儡léi
　　注解：相败也。西征赋注引作坏败之皃，寡妇赋注引作败也，无相字。道德经傅奕本：儡儡兮其不足以无所归。陆氏释文曰：儽一本作儡，败也，欺也。说文音雷。西征赋曰：寮位儡其隆替。寡妇赋：容貌儡以顿顇。注引礼记□容儡儡。今礼记作累累，非也。从人畾声，读若雷。鲁回切。十五部。按李善引说文洛罪反。
　　路径：段注说文□第八卷□人部
　　标题：咎jiù
　　注解：灾也。灾当是本作烖，天火曰灾，引伸之凡失意自天而至曰灾。释诂曰：咎，病也。小雅伐木传曰：咎，过也。北山笺云：咎犹罪过也。西伯戡□郑注：咎，恶也。吕览移乐篇注：咎，殃也。方言：咎，谤也。从人各。会意。其久切。三部。各者，相违也。说从各之意。
　　路径：段注说文□第八卷□人部
　　标题：仳pǐ
　　注解：别也。王风中谷有蓷传云尔。从人比声。芳比切。十五部。《诗》曰：“有女仳离。”
　　路径：段注说文□第八卷□人部
　　标题：倃jiù
　　注解：毁也。疑咎字可以包之，但广韵引已如此。从人咎声。其久切。三部。
　　路径：段注说文□第八卷□人部
　　标题：倠suī
　　注解：仳倠，丑面。淮南曰：粉白黛黑弗能为美者，嫫母仳倠也。广雅曰：仳倠，丑也。四子讲德论作倭傀。从人隹声。许惟切。十五部。按仳，频脂切。二字皆平声。高诱曰：仳读人得风病之痱，倠读近虺。痱旧作靡。今正。
　　路径：段注说文□第八卷□人部
　　标题：値zhí
　　注解：持也。持各本作措。措者，置也。非其义。今依韵会所据正。韵会虽讹待，然转刻之失耳。陈风：值其鹭羽。传曰：值，持也。引伸为当也。凡彼此相遇、相当曰值，亦持之意也。史、汉多用直为之。姚察云：古字例以直为值。是也。价值亦是相当意。从人直声。直吏切。一部。一曰逢遇也。小徐有此五字，实则持义足晐之，疑浅人所增也。
　　路径：段注说文□第八卷□人部
　　标题：侂tuō
　　注解：寄也。此与托音义皆同。俗作托，非也。玉篇引论语：可以侂六尺之孤。从人□声。他各切。五部。□，古文宅。见宀部。
　　路径：段注说文□第八卷□人部
　　标题：僔zǔn
　　注解：聚也。小雅十月之交曰：噂沓背憎。传曰：噂犹噂噂，沓犹沓沓。笺云：蹲蹲沓沓，相对谈语。许于口部旣引之云聚语矣，此复引诗，字从人，云聚也，谓聚人非聚语。葢三家诗驳文，兼引之耳。广雅：僔僔，众也。丛艹亦曰□。从人尊声。慈损切。十三部。《诗》曰：“僔沓背僧。”
　　路径：段注说文□第八卷□人部
　　标题：倦juàn
　　注解：罢也。罢者，遣有罪也。引伸为休息之偁。倦与力部劵义少别。铉等于劵下注曰：今俗作倦，义同。葢不检人部固有倦耳。从人卷声。渠眷切。十四部。
　　路径：段注说文□第八卷□人部
　　标题：傮zāo
　　注解：终也。大雅：似先公酋矣。释诂、毛诗传皆曰：酋，终也。酋卽遒字。正义作遒。遒训迫，亦训终，如乱亦训治也。傮之古音与遒同，亦训终，葢古遒傮通用。从人曹声。作曹切。玉篇又祀牢切。古音在三部。
　　路径：段注说文□第八卷□人部
　　标题：偶ǒu
　　注解：桐人也。偶者，寓也。寓于木之人也。字亦作寓，亦作禺，同音假借耳。按木偶之偶与二枱并耕之耦义迥别。凡言人耦，射耦、嘉耦、怨耦皆取耦耕之意，而无取桐人之意也。今皆作偶则失古意矣。又俗言偶然者，当是俄字之声误。从人禺声。五口切。四部。
　　路径：段注说文□第八卷□人部
　　标题：吊diào
　　注解：问终也。谓有死□而问之也。杂记曰：吊者东面致命曰：寡君闻君之□，寡君使某，如何不淑。曲礼：知死者伤。郑注曰：说者有吊辞曰：皇天降灾，子遭罹之，如何不淑。曾子问：父□称父，母□称母。郑注云：父使人吊之辞云：某子闻某之□，某子使某，如何不淑。母则若云：宋荡伯姬闻姜氏之□，伯姬使某，如何不淑。此皆问终之辞。淑，善也。如何不善者，欲其善也。故引伸之谓善为吊。鲁庄公使人吊宋大水云：若之何不吊。卽如何不淑也。左传：哀公诔孔子：昊天不吊。先郑注周礼大祝引作昊天不淑。此吊淑通用之征。应劭、王萧皆训吊为善。粊誓：无敢不吊。卽无敢不善也。凡书大诰多士君奭、诗节南山瞻卬、逸周书祭公解、左传庄十一年、襄十三年十四年二十三年、昭二十六年、哀十六年、汉书翟义传所云不吊者皆谓不善。大诰、君奭之弗吊天三字连读，多士之弗吊昊天四字连读，皆犹小雅之不吊昊天。郑云：不善乎昊天也。葢吊之为善。今失其传矣。以上王氏引之说。玉裁按：辵部□，至也。凡经文无□，但有吊。吊或训至，如天□传：吊，至也。节南山传云：吊，至也。笺云：至犹善也。粊誓：无敢不吊。郑云：吊犹善也。至与善义本相近，古非必作□而后训至也。□者，小篆分别之字。从人弓。三字今补。会意。多啸切。二部。古之葬者，厚衣之□薪。此偁易□辞，说人持弓会殴禽之故。故人持弓会□禽也。故字旧作从，今正。吴越春秋：陈音谓越王曰弩生于弓，弓生于弹，弹起古之孝子。古者人民朴质，饥食鸟兽，渴飮雾露。死则裹以白茅，投于中野。孝子不忍见父母为禽兽所食，故作弹以守之。故歌曰：断竹续竹，飞土逐肉。按孝子□禽，故人持弓助之。此释吊从人弓之意也。仓颉造字，当黄帝时，旣易之以棺椁矣。而葬文犹取衣薪，吊文犹依逐肉，反始不忘本也。礼也者，反其所自生。弓葢往复吊问之义。小徐有此八字，葢别一说也。当有一曰字。左传有相问以弓者，故云然。
　　路径：段注说文□第八卷□人部
　　标题：佋zhāo
　　注解：庙佋穆。父为佋，南面。子为穆，北面。从人召声。巿招切。按此篆虽经典释文时偁之，然必晋人所窜入。晋人以凡昭字可易为曜，而昭穆不可易也，乃读为上招切，且又制此篆窜入说文，使天下皆作此，是犹汉人改兰台漆书以合己也。且生曰父、曰母，死曰□、曰妣，考妣则字当从鬼从示也，从人何居，当□去。
　　路径：段注说文□第八卷□人部
　　标题：□shēn
　　注解：神也。按神当作身，声之误也。广雅曰：孕重妊娠身媰□也。玉篇曰：□，妊身也。大雅曰：大任有身。传曰：身，重也。笺云：重谓怀孕也。身者古字，□者今字。一说许云神也，葢许所据古义。今不可详。从人身声。此举形声包会意。失人切。十二部。
　　路径：段注说文□第八卷□人部
　　标题：僊xiān
　　注解：长生僊去。僊去疑当为□去。庄子曰：千岁猒世，去而上僊。小雅：娄舞僊僊。传曰：娄，数也。数舞僊僊然。按僊僊，舞袖飞扬之意，正引伸假借之义也。从人□，□，升高也。长生者□去，故从人□会意。□亦声。相然切。十四部。按上文偓佺，仙人也。字作仙，葢后人改之。释名曰：老而不死曰仙。仙，迁也。迁入山也，故其制字人旁作山也。成国字体与许不同，用此知汉末字体不一，许择善而从也。汉碑或从□，或从山。汉郊祀志：□人羡门。师古曰：古以□为仙。声类曰：仙，今僊字。葢仙行而□废矣。
　　路径：段注说文□第八卷□人部
　　标题：仚xiān
　　注解：人在山上皃。引伸为高举皃。颜元孙引鲍明远书势云：鸟仚鱼跃。从人山。山亦声也。呼坚切。广韵许延切。十四部。〖注〗屳xiān，入山长生，即仙字。□，《说文》：入山之深也。□yín。
　　路径：段注说文□第八卷□人部
　　标题：僰bó
　　注解：楗为蛮夷也。楗各本作犍，今依汉碑从木。司马相如传曰：唐蒙使略通夜郞西僰中。文颖曰：夜郎、僰中皆西南夷，后以为牂柯、楗为二郡。按楗为郡有僰道县，卽今四川叙州府治也，其人民曰僰。王制：屏之远方，西方曰僰，东方曰寄。郑注：僰当为棘，棘之言逼，使之逼寄于夷戎。按记文僰字，郑不以为西南夷，故易为棘。经传之棘多训亟也，故曰棘之言逼，使与寄字一例。释文云：棘又作僰。于此知记本作僰，郑易为棘也。唐初本已误。从人棘声。蒲北切。一部。
　　路径：段注说文□第八卷□人部
　　标题：侥yáo
　　注解：南方有焦侥。人长三尺，短之极也。见鲁语。焦鲁语作僬，以说文及山海经正之，则从人非是。人当作民，鲁语作氏，民之误也。据郭注山海经，两引鲁语，一作民，一作人。人皆唐避讳改耳。韦曰：僬侥，西南蛮之别名。海外南经曰：焦侥国在三首东。大荒南经曰：有小人，名曰焦侥之国。许系之南方，葢本山海经。从人尧声。五□切。二部。
　　路径：段注说文□第八卷□人部
　　标题：□duì
