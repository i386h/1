<!-- { "loadSidebar": true } -->
　　□yǔ
　　注解：本不胜末，微弱也。从二瓜。本者，蔓也。末者，瓜也。蔓一而瓜多，则本微弱矣，故污窬之窳、惰懒之窳皆从此。读若庾。以主切。古音当在四部。文七　重一
　　路径：段注说文□第七卷□瓜部
　　瓠hù
　　注解：匏也。包部曰：匏，瓠也。二篆左右转注。七月传曰：壷，瓠也。此谓叚借也。从瓜夸声。胡误切。五部。凡瓠之属皆从瓠。
　　路径：段注说文□第七卷□瓠部
　　瓢piáo
　　注解：蠡也。蠡者，□也。豆部曰：□者，蠡也，以一瓠劙为二曰瓢，亦曰蠡。亦曰□蠡一作□，见九叹、方言。一作盠，见皇象书急就碑本。其作蠡者，见周礼鬯人注、汉书东方朔传，详豆部。从瓠省，不入瓜部者，瓠与瓜别也。□声。符宵切。二部。玉篇作□。文二
　　路径：段注说文□第七卷□瓠部
　　宀mián
　　注解：交覆□屋也。古者屋四注，东西与南北皆交覆也。有堂有室是为深屋。自部□下曰：宀宀，不见也。是则宀宀谓深也。象形。象两下之形，亦象四注之形。武延切。古音当在十二部。凡宀之属皆从宀。
　　路径：段注说文□第七卷□宀部
　　家jiā
　　注解：凥也。凥各本作居，今正。凥，处也。处，止也。释宫：牖户之闲谓之扆，其内谓之家。引伸之天子诸侯曰国，大夫曰家。凡古曰家人者，犹今曰人家也。家人字见哀四年左传、夏小正传及史记、汉书。家凥叠韵。从宀，豭省声。古牙切。古音在五部。按此字为一大疑案。豭省声读家，学者但见从豕而已，从豕之字多矣，安见其为豭者耶。何以不云叚声，而纡回至此耶。窃谓此篆本义乃豕之凥也，引申叚借以为人之凥，字义之转移多如此。牢，牛之凥也，引伸为所以拘罪之□牢，庸有异乎。豢豕之生子冣多，故人凥聚处借用其字，久而忘其字之本义，使引伸之义得冒据之，葢自古而然。许书之作也，□正其失，而犹未免此。且曲为之说，是千虑之一失也。家篆当入豕部。□，古文家。按此篆体葢误，当从古文豕作□。古文四声韵引作□，似近是。
　　路径：段注说文□第七卷□宀部
　　宅zháip338上
　　注解：人所托凥也。依御覧补字。托者，寄也。人亦部曰：侂，寄也。引伸之凡物所安皆曰宅。宅托叠韵。释名曰：宅，择也，择拣吉处而营之。从宀乇声。场伯切。古音在五部。□，古文宅。□，亦古文宅。侂从此。
　　路径：段注说文□第七卷□宀部
　　室shì
　　注解：实也。以叠韵为训。古者前堂后室。释名曰：室，实也，人物实□其中也。引伸之则凡所居皆曰室。释宫曰：宫谓之室，室谓之宫是也。从宀至声大徐无声字，非也。古至读如质，至声字皆在十二部。下文又言此字之会意。式质切。室屋皆从至，所止也。室屋者，人所至而止也。说从至之意。室兼形声。屋主会意。尸部亦言之。
　　路径：段注说文□第七卷□宀部
　　宣xuān
　　注解：天子宣室也。葢谓大室，如璧大谓之瑄也。贾谊传：孝文受厘坐宣室。苏林曰：宣室，未央前正室也。天子宣室，葢礼家相传古语，引伸为布也，明也，徧也，通也，缓也，散也。从宀□声。须缘切。十四部。〖注〗□，古文。
　　路径：段注说文□第七卷□宀部
　　向xiànɡ
　　注解：北出牖也。豳风：塞向墐户。毛曰：向，北出牖也。按士虞礼：祝启牖乡。注云：乡，牖一名。明堂位逹乡注云：乡，牖属。是浑言不别。毛公以在冬日可塞，故定为北出者。引伸为向背字。经传皆假乡为之。从宀从囗。囗旧作口。按□下曰：从囗，中有户牖。是皆从囗象形也。今正。许谅切。十部。《诗》曰：“塞向墐户。”
　　路径：段注说文□第七卷□宀部
　　宧yí
　　注解：养也。以双声为训。周易颐卦亦训为养。释诂曰：赜，养也。室之东北隅，释宫曰：东北隅谓之宧。食所居。居当作凥。邵氏晋涵云：君子之居恒当户，户在东南则东北隅为当户，飮食之处在焉。此许意也。舍人云：东北阳气始起，育养万物，故曰宧。宧，养也。释名与舍人略同。从宀□声。以形声包会意。与之切。一部。
　　路径：段注说文□第七卷□宀部
　　□yǎo
　　注解：户枢声也。室之东南隅。二句一义。古者户东牖西，故以户枢声名东南隅也。释宫曰：东南隅谓之□。按释名曰：□，幽也。非许意。许□□义殊。尔雅释文引说文：□，深皃。误以□为□也。从宀□声。乌皎切。二部。礼经及他书作□，亦作突。
　　路径：段注说文□第七卷□宀部
　　奥ào
　　注解：宛也。宛奥双声。宛者，委曲也。室之西南隅，宛然深藏，室之尊处也。室之西南隅。从宀□声。乌到切。古音在三部。按廾部□读若书卷，则奥宜读若怨。而古音不尒者，取双声为声也。
　　路径：段注说文□第七卷□宀部
　　宸chénp338下
　　注解：屋宇也。屋者，以宫室上覆言之。宸谓屋边，故古书言柍桭者，卽栋宇也。甘泉赋：日月□经于柍桭。伏虔曰：柍，中央也。桭，屋梠也。魏都赋：旅楹闲列，晖鉴柍桭。张载曰：柍，中央也。桭，屋宇檼也。是知柍桭卽上栋下宇之谓。柍卽央字，桭卽宸字。西京赋：消氛埃于中宸，集重阳之淸澄。中宸卽柍桭。韦昭注国语云：宸，屋□也。宇，边也。若玉篇引贾逵云宸室之奥者，当亦是国语注，而其说异矣。从宀辰声。植邻切。十三部。
　　路径：段注说文□第七卷□宀部
　　宇yǔ
　　注解：屋边也。豳风：八月在宇。陆德明曰：屋四垂为宇。引韩诗：宇，屋□也。高诱注淮南曰：宇，屋檐也。引伸之凡边谓之宇，如轮人为葢上欲尊而宇欲卑，左传云在君之宇下，又云失其守宇皆是也。宇者，言其边，故引伸之义又为大。文子及三苍云：上下四方谓之宇，往古来今谓之宙。上下四方者，大之所际也。庄子云：有实而无乎处者，宇也。有长而无本剽者，宙也。有实而无乎处，谓四方上下实有所际，而所际之处不可得到。从宀亏声。王榘切。五部。《易》曰：“上栋下宇。”□辞传文。虞翻曰：宇谓屋边也。□，籒文宇，从禹。禹声也。大徐本篆体从冖，非。〖注〗穻，古文。
　　路径：段注说文□第七卷□宀部
　　寷fēnɡ
　　注解：大屋也。从宀丰声。此以形声包会意。当云从宀豊，豊亦声也。□戎切。九部。《易》曰：“丰其屋。”丰上六爻辞，偁此说寷从宀丰会意之恉。宀，屋也。丰，大也。故寷之训曰大屋。此与偁百谷艹木丽于地说□从艹丽同意。经典释文不得其解，乃云丽说文作□，丰说文作寷。大小徐皆于引易作□寷之字，其缪非一日矣。
　　路径：段注说文□第七卷□宀部
　　寏huán
　　注解：周垣也。寏之言完也。西京赋曰：缭互绵聨，四百余里。薛注曰：苑之周围也。善曰：西都赋之缭以周墙也。从宀奂声。胡官切。十四部。院，寏或从□完声。完亦义也。广雅释室云：院，垣也。左传：缮完葺墙，以待宾客。李涪云：完当为宇。按缮完葺三字成文，犹下文云观台榭亦三字成文也，安得以今人俪辞之法绳之。必欲谓为误字，则完当是院字。葢惟子产□坏馆垣，故措辞就垣言。上文高其闬阁，亦为门不容车掩饰。古人字无泛设也。又按铉本云：寏或从□。锴多完声二字，皆非善本。葢此篆当从宀阮声，与□部从□完声之字别。篆体及说解转写误耳。
　　路径：段注说文□第七卷□宀部
　　宏hónɡp339上
　　注解：屋□也。各本深下衍响字，此因下文屋响而误，今依韵会、集韵、类篇正。大小徐本皆不误也。或曰厷弘本一声。谷部曰：□，谷中响也。弓部曰：弘，弓声也。水部曰：泓，下深大也。参伍求之，葢宏训屋深响，宖其重文。愚按此说近是，但江赋以泓汯成文，不妨宏宖，各字也。屋深者，其内深广也。法言曰：其中弘深，其外肃括。此宏字之义，假弘为宏耳。考工记：其声大而宏。大而宏者，其声外大而中宏也。月令：其器圜以闳。郑云：闳谓中寛，象土含物。圜以闳，吕氏春秋作圜以揜，葢宏者深广其中，揜其外。故礼记、吕览可互相足。揜者，敛也。闳亦宏之叚借字。从宀厷声。户萌切。古音在六部。
　　路径：段注说文□第七卷□宀部
　　宖hónɡ
　　注解：屋响也。长门赋曰：挤玉户以撼金铺兮，声噌吰而似钟音。甘泉赋：帷弸彋其拂汨兮，稍暗暗而靓深。皆屋响之意。鲁灵光殿赋曰：隐阴夏以中处，宖寥窲以峥嵘。今文□宖字皆误，惟韵会所据不误。从宀弘声。弓部曰：弘，弓声也。此举形声包会意也。户萌切。古音在六部。
　　路径：段注说文□第七卷□宀部
　　寪wěi
　　注解：屋皃。王逸注招隐士曰：崎岖閜寪。从宀为声。韦委切。古音在十七部。
　　路径：段注说文□第七卷□宀部
　　□kānɡ
　　注解：屋□也。方言：□，空也。郭注：漮□，空皃。从宀康声。苦冈切。十部。
　　路径：段注说文□第七卷□宀部
　　□lánɡ
　　注解：□也。各本删□字，今补。□以叠韵成文。从宀良声，音良久。说文少言音者，当作读若。力康切。十部。
　　路径：段注说文□第七卷□宀部
　　宬chénɡ
　　注解：屋所容受也。宬之言盛也。广韵无所字。从宀成声。氏征切。
　　路径：段注说文□第七卷□宀
　　寍nínɡ
　　注解：安也。此安宁正字，今则宁行而寍废矣。伪古文：万邦咸□。音义曰：寍，安也。说文安宁字如此。宁，愿词也，语甚分明。自卫包改正文，李昉、陈鄂又改释文，令人不可读矣。从宀，心在皿上。会意。奴丁切。十一部。皿，人之食饮器，所□安人也。故旣从宀，而又从心在皿上。
　　路径：段注说文□第七卷□宀部
　　定dìnɡ
　　注解：安也。古亦叚奠字为之。从宀正声。依韵会本订。徒径切。十二部。〖注〗□，古文定。
　　路径：段注说文□第七卷□宀部
　　寔shí
