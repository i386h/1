<!-- { "loadSidebar": true } -->
　　注解：驱马也。各本作马驰也，今正。此三字为一句，驱为篆文，此三字言其义，许之例如此。驱马常言耳，尽人所知，故不必易字以注之也。驱马，自人□马言之。革部曰：鞭，驱也。是其义也。从马区声。岂俱切。古音在四部。俗作駈。驱，古文驱从攴。攴者，小击也，今之扑字。鞭、棰、策所以施于马而驱之也，故古文从攴。引伸为凡驾驭追逐之偁。周礼：以灵□驱之，以炮土之□驱之。孟子：为渊驱鱼，为丛驱爵，为汤武驱民。皆用古文，其实皆可作驱。与殳部之殴义别。
　　路径：段注说文□第十卷□马部
　　标题：驰chí
　　注解：大驱也。诗每以驰驱并言，许穆夫人首言载驰载驱，下言驱马悠悠，驰亦驱也，较大而疾耳。从马也声。直离切。古音在十七部。
　　路径：段注说文□第十卷□马部
　　标题：骛wù
　　注解：乱驰也。从马敄声。亡遇切。古音在三部。
　　路径：段注说文□第十卷□马部
　　标题：□liè
　　注解：次弟驰也。次弟成行列之驰也，故从□。从马□声。力制切。十五部。玉篇作〈马列〉
　　路径：段注说文□第十卷□马部
　　标题：骋chěnɡ
　　注解：直驰也。节南山传曰：骋，极也。从马甹声。丑郢切。十一部。
　　路径：段注说文□第十卷□马部
　　标题：駾tuì
　　注解：马行疾来皃也。大雅绵曰：混夷駾矣。传曰：駾，突也。笺云：混夷惶怖惊走奔突入柞棫之中。从马兑声。他外切。十五部。《诗》曰：“昆夷駾矣。”今诗昆作混。按昆恐是讹字。孟子亦作混。
　　路径：段注说文□第十卷□马部
　　标题：□yì
　　注解：马有疾足也。奔轶絶尘字当作□。今人用俊逸字当作□。于此知騛篆下马逸足之断为讹字矣。从马失声。大结切。十二部。按当依广韵夷质切。
　　路径：段注说文□第十卷□马部
　　标题：駻hàn
　　注解：马突也。駻之言悍也。淮南书作馯，高曰：馯马，突马也。从马旱声。侯旰切。十四部。
　　路径：段注说文□第十卷□马部
　　标题：駧dònɡ
　　注解：驰马洞去也。洞者，疾流也。以叠韵为训。从马同声。徒弄切。九部。
　　路径：段注说文□第十卷□马部
　　标题：惊jīnɡ
　　注解：马骇也。惊与警义别。小雅：徒御不警。传曰：不警，警也。俗多讹惊。从马敬声。举卿切。十一部。
　　路径：段注说文□第十卷□马部
　　标题：骇hài
　　注解：惊也。从马亥声。侯楷切。古音在一部。经典亦作駴，戒声、亥声同在一部也。
　　路径：段注说文□第十卷□马部
　　标题：□huānɡ
　　注解：马□也。奔者，走也。从马巟声。呼光切。十部。按篇、韵皆左巟右马作□。
　　路径：段注说文□第十卷□马部
　　标题：骞qiān
　　注解：马腹垫也。垫，各本作絷，自篇、韵己然。小徐作□，则更误。今正。土部曰：垫者，下也。引春秋传：垫隘马腹。垫，正俗所云肚腹低陷也。仲尼弟子列传闵损字子骞，是其义矣。考工记：小体骞腹谓之羽属。诗无羊、天保传皆曰：骞，亏也。亏部曰：亏者，气损也。按诗骞裳字本用此，见诗、左传释文，谓抠衣不使盈满也，俗借褰绔字为之。习者不知其非矣。从马，寒省声。去□切。十四部。
　　路径：段注说文□第十卷□马部
　　标题：□
　　注解：马腹下声也。从马，学省声。于角切。三部。按许书不必有此字，姑补于此。声，广韵作鸣。
　　路径：段注说文□第十卷□马部
　　标题：驻zhù
　　注解：马立也。人立曰侸，俗作住。马立曰驻。从马主声。中句切。古音在四部。
　　路径：段注说文□第十卷□马部
　　标题：驯xún
　　注解：马顺也。古驯、训、顺三字互相叚借，皆川声也。古文尚书：五品不愻。史记殷本纪及两汉书及周礼地官注，愻皆作训，而五帝本纪作五品不驯。驯之本义为马顺，引伸为凡顺之偁。从马川声。此举形声包会意。详遵切。十三部。
　　路径：段注说文□第十卷□马部
　　标题：駗zhēn
　　注解：駗驙，二字双声，各本皆删，今依玉篇补。马载重难也。俗本重难下有行字，非。谓马所负何者重难也。从马□声。张人切。十二部。
　　路径：段注说文□第十卷□马部
　　标题：驙zhān
　　注解：駗驙也。从马亶声。张连切。十四部。《易》曰：“乘马驙如。”周易屯六二：屯如亶如，乘马班如。亶俗作邅，宋时经典释文不误。许所据易葢上句作駗如驙如，乘马二字当为误文。
　　路径：段注说文□第十卷□马部
　　标题：騺zhì
　　注解：马重皃也。晋世家：惠公马騺不行。卽左传晋戎马还泞而止。今本史记作鸷，讹字也。而秦本纪作马騺，不误。□部曰：□，騺不行也。今本亦讹鸷。庄子马蹄篇：闉枙騺曼。崔云：拒枙顿迟也。今刻释文亦讹从鸟，而集韵、类篇不误。车之前重曰□，马重曰騺，其音义一也。广雅：□駤，止也。駤卽騺。从马埶声。各本埶讹执。篆体上从执，则失其声矣。今皆正。陟利切。十五部。亦勑利切。
　　路径：段注说文□第十卷□马部
　　标题：驧jú
　　注解：马曲□也。勹部曰：□者，曲脊也。音义皆同。从马鞠声。巨六切。三部。玉篇作□。
　　路径：段注说文□第十卷□马部
　　标题：騬chénɡ
　　注解：犗马也。牛部曰：犗者，騬*牛也。其事一，故其训互通。从马乘声。食陵切。六部。〖注〗騬*字原从牛从乘。
　　路径：段注说文□第十卷□马部
　　标题：□jiè
　　注解：系马尾也。此当依玉篇作结马尾。广韵作马尾结也。结卽今之髻字。大□曰：车軨马□可以周天下。范注：軨，辖系。□，尾结也。释文□音介，马尾髻也。按远行必髻其马尾，□与〈髟下介〉音义同。诗曰驷介，左传曰不介马而驰，疑介卽古文□。从马介声。古拜切。十五部。
　　路径：段注说文□第十卷□马部
　　标题：骚sāo
　　注解：摩马也。各本摩上有扰也一曰四字，浅人所增也，今删正。人曰搔，马曰骚，其意一也。摩马如今人之刷马，引伸之义为骚动，大雅常武传曰骚，动也是也。檀弓注曰：骚骚尔，大疾。若屈原列传曰离骚者犹离忧也，此于骚古音与忧同部得之。骚本不训忧，而扰则生忧也，故曰犹。从马蚤声。稣遭切。古音在三部。
　　路径：段注说文□第十卷□马部
　　标题：□zhàn
　　注解：马转卧土中也。韩诗外传曰：其马佚而□吾园，而食吾葵。从马展声。张扇反。十四部。按各本无此篆，艺文类聚引《说文》有之。今依玉篇列字次弟补于此。
　　路径：段注说文□第十卷□马部
　　标题：□zhí
　　注解：绊马足也。足字依韵会补。纟部曰：绊者，马系也。是为转注。小雅白驹传曰：絷，绊也。周颂有客笺同。庄子连之以羁馽，卽此字。从马，○其足。○象绊之形。隶书作馽，失其意矣。陟立切。七部。《春秋传》曰：“韩厥执□前。”前当作歬，语见成公二年左传，今左作执絷马前。葢古本正作执□前，改易误衍耳。许意绊是物，□是人用物。据传文则谓绊为□。读若辄。絷，□或从纟□声。〖注〗又□,同骂。
　　路径：段注说文□第十卷□马部
　　标题：骀tái
　　注解：马衔脱也。衔者，马勒口中者也。脱当作捝，解也。马衔不在马口中，则无以控制其马，崔实政论曰马骀其衔是也。衔脱则行迟钝，广雅曰驽骀是也。又引伸为宽大之意，汉有台名骀荡及春色骀荡是也。从马台声。徒哀切。一部。亦徒亥切。
　　路径：段注说文□第十卷□马部
　　标题：驵zǎnɡ
　　注解：壮马也。壮，各本作牡，今正。李善文选注引皆作壮，戴仲达引唐本《说文》作奘马也，皆可证，此犹牙下壮齿讹牡齿耳。士部曰：壮者，大也。介部：奘者，驵大也。释言曰：奘，驵也。郭云：今江东呼为大驵而犹麤也。按驵本大马之偁，引伸为凡大之偁，故驵篆下云奘马，而奘篆下伹云驵大。许书义例之精密如是。从马且声。魏都赋注引《说文》千助反，葢本音隐。篇、韵皆徂古切。五部。大徐子朗切。相传下文别一义之音也。一曰驵会也。旧作马蹲驵，今依后汉郭太传注所引正。注引《说文》驵会也，谓合两家之买卖如今之度市也。下十三字葢系旧注。驵会如今之牙行，会俗作侩。史记节驵会，汉书作节驵侩。汉书音义云：驵亦是侩也。后汉书：王君公侩牛自隐。徐广曰：驵音祖朗切，马侩也。广韵引晋令：侩卖者皆当箸巾，白帖頟。言所侩卖及姓名，一足白履，一足黑履。葢驵者，本平会买卖马之偁，因以为平会凡物之偁。吕氏春秋：段千木，晋国之驵。
　　路径：段注说文□第十卷□马部
　　标题：驺zōu
　　注解：廏御也。按驺之叚借作趣。周礼、诗、周书之趣马，月令、左传谓之驺，一用叚借一用本字也。周礼：乘马一师四圉。三乘为皁，皁一趣马，三皁为□。□一驭夫，六□为廏。廏一仆夫，趣马掌赞正良马，而齐其饮食，掌驾说之颁。郑曰：趣马，趣养马者也。按趣者，疾也，掌疾养马故曰驺。其字从刍马，正谓养马也。左传：程郑为乘马御，六驺属焉，使训羣驺知礼。杜注云：六驺，六闲之驺。月令：季秋，命仆及七驺咸驾。郑云：七驺谓趣马主为诸官驾说者也。周礼趣马统于驭夫，驭夫统于廏之仆夫，故约言之曰廏驭。汉书：材官驺发。苏林读为骤，如淳读为菆。从马刍声。此举形声包会意。侧鸠切。四部。
　　路径：段注说文□第十卷□马部
　　标题：驿yì
　　注解：置骑也。言骑以别于车也。驲为传车，驿为置骑，二字之别也。周礼传遽注曰：传遽若今时乘传骑驿而使者也。葢乘传谓车，骑驿谓马。玉藻注云：传遽，以车马给使者也。车谓传，马谓遽，浑言则传遽无二，析言则传遽分车马。亦可证单骑从古而有，非经典所无。许传下云遽也，遽下云传也，此浑言也。驿下云置骑也，驲下云传也，此析言也。置骑犹孟子言置□，俗用骆驿。从马睪声。羊益切。古音在五部。
　　路径：段注说文□第十卷□马部
　　标题：驲rì
