<!-- { "loadSidebar": true } -->
　　注解：五弦筑身乐也。各本作□弦竹身，不可通，今依太平御览正。风俗曰：筝，谨按乐记五弦筑身也。今幷梁二州筝形如瑟，不知谁所改作也。或曰秦蒙恬所造。据此知古筝五弦，恬乃改十二弦，变形如瑟耳。魏晋以后，筝皆如瑟十二弦，唐至今十三弦。筑似筝，细项。古筑与筝相似，不同瑟也。言筑身者，以见形如瑟者之非古也。言五弦筑身者，以见筝弦少于筑也。宋书乐志改筑身为瑟身，误矣。从竹，筑本竹声，故从竹，卽从筑省也。筑、筝皆木为之。争声。侧茎切。十一部。
　　路径：段注说文□第五卷□竹部
　　箛ɡū
　　注解：吹鞭也。风俗通曰：汉书旧注：箛者，吹鞭也。急就篇曰：箛篍起居课后先。师古曰：箛，吹鞭也。篍，吹筩也。起居谓晨起夜卧及休食时，督作之司以此二者为之节度。宋书乐志晋先蚕注：吹小箛大箛。按云鞭者，如长笛赋云裁以当簻便易持也。从竹孤声。古乎切。五部。
　　路径：段注说文□第五卷□竹部
　　篍qiū
　　注解：吹筩也。吹鞭葢葭为之，吹筩葢竹为之。风俗通曰：汉书注：篍，筩也。言其声音篍篍。名自定也。从竹秌声。七肖切。按广韵七遥切。又音秋，古音在三部。
　　路径：段注说文□第五卷□竹部
　　筹chóu
　　注解：壶矢也。礼记投壶篇曰：筹，室中五扶，堂上七扶，庭中九扶。注曰：筹，矢也。按引伸为泛偁。又谓计筭为筹度。从竹寿声。直由切。三部。
　　路径：段注说文□第五卷□竹部
　　簺sài
　　注解：行棊相塞谓之簺。格五，见吾丘寿王传。刘德曰：格五棊行塞法曰：簺自乗五，至五格不得行，故云格五。庄子作博塞。从竹塞，塞亦声。先代切。一部。
　　路径：段注说文□第五卷□竹部
　　簙bóp198下
　　注解：局戏也。六箸十二棊也。古戏，今不得其实。箸，韩非所谓博箭。招□注云：箟簬作箸。故其字从竹。从竹博声。补各切。五部。经传多假博字。古者乌曹作簙。曹字依韵会。各本作胄，非。广韵曰：出世本。
　　路径：段注说文□第五卷□竹部
　　筚bì
　　注解：藩落也。藩落犹俗云篱落也。筚之言蔽也。从竹毕声。□吉切。十二部。《春秋传》曰：“筚门圭窬。”见襄十年左传。杜曰：筚门，柴门。广韵曰：织荆门也。
　　路径：段注说文□第五卷□竹部
　　□ài
　　注解：蔽不见也。尔雅：薆，隠也。方言：揜、翳，薆也。其字皆当从竹，竹善蔽。九歌曰：余处幽篁兮终不见天是也。大雅：爱莫助之。毛曰：爱，隐也。假借字也。邶风：爱而不见。郭注方言作薆而。从竹□声。乌代切。十五部。
　　路径：段注说文□第五卷□竹部
　　□yán
　　注解：隿射者所蔽者也。依晋灼补上者字。此卽射雉之翳也，亦谓之廪。广雅廪作箖。从竹严声。语杴切。八部。
　　路径：段注说文□第五卷□竹部
　　篽yǔ
　　注解：禁苑也。宣帝纪：诏池籞未御幸者，假与贫民。苏林曰：折竹以绳绵连禁御，使人不得往来。律名为籞。应劭曰：籞者，禁苑也。按苏、应说与许合。元帝纪：诏罢严籞池田，假与贫民。西京赋云：洪池清籞。清籞犹汉书云严篽也。晋灼释严籞为射苑，故引许□字之解，谓严与□同，可以训射，亦迂曲矣。从竹御声。鱼举切。五部。《春秋传》曰：“泽之自篽。”自当作舟。昭二十年左传曰：泽之萑蒲，舟鲛守之。鲛当是□误。许所据竟作舟篽耳。鲁语有舟虞，同也。□，篽或作□。从又从鱼。从又者，取扞卫之意。
　　路径：段注说文□第五卷□竹部
　　筭suàn
　　注解：长六寸。所□计历数者。所□二字今补。汉志云：筭法用竹径一分，长六寸。二百七十一枚而成六觚，为一握。此谓筭筹，与算数字各用。计之所谓算也，古书多不别。从竹弄。稣贯切。十四部。言常弄乃不误也。说从弄之意。
　　路径：段注说文□第五卷□竹部
　　算suàn
　　注解：数也。论语：何足算也。郑曰：算，数也。古假选为算，如邶风不可选也，车攻序因田猎而选车徒，选皆训数是也。又假撰为算，如大司马羣吏撰车徒。郑曰：撰读曰算，谓数择之也是也。筭为算之器，算为筭之用，二字音同而义别。从竹具。从竹者，谓必用筭以计也。从具者，具数也。读若筭。苏管切。十四部。
　　路径：段注说文□第五卷□竹部
　　□xiào
　　注解：喜也。从竹从犬。徐鼎臣说孙愐唐韵引说文云：□，喜也。从竹，从犬。而不述其义。考孙愐唐韵序云：仍篆□石经勒存正体，幸不讥烦。葢唐韵每字皆勒说文篆体，此字之从竹犬，孙亲见其然，是以唐人无不从犬作者。《干禄字书》云：咲通，□正。五经文字力尊说文者也，亦作□喜也，从竹下犬。玉篇竹部亦作□。广韵因唐韵之旧亦作□。此本无可疑者。自唐□度九经字□始先笑后□，引杨承庆字统异说云从竹从夭。竹为乐器，君子乐然后笑。字统每与说文乖异，见□应书。葢杨氏求从犬之故不得，是用改夭形声，唐氏从之，李阳冰遂云竹得风，其体夭屈如人之笑。自后徐楚金缺此篆，鼎臣竟改说文□作笑，而集韵、类篇乃有笑无□，宋以后经籍无□字矣。今□顾野王、孙愐、颜元孙、张参为据，复其正始。或问曰：从犬可得其说乎。曰从竹之义且不敢□言，况从犬乎。闻疑载疑可也。假云必不宐从犬，则哭又何以从犬乎。哭之狱省声乃亦强作解事者为之也，详哭下。私妙切。二部。又按宋初说文本无□，铉增之，十九文之一也。孙偭但从竹从犬，其本在竹部，抑在犬部。铉不能知，姑缀于竹末。今依之，恐有未协。凖哭从犬求之，□或本在犬部，而从竹部之字之省声，未可知也。
　　路径：段注说文□第五卷□竹部
　　第dìp199上
　　注解：次也。从竹第。此见毛诗正义卷一之一引说文。其在弟部，抑竹部，今不可知，要孔冲远所据有此篆无疑，俗省弟作第耳。特计切。十五部。文百四十四　今补第则百四十五。重十五
　　路径：段注说文□第五卷□竹部
　　箕jī
　　注解：所□簸者也。所□者三字今补。全书中所□字为浅人□者多矣。小雅曰：维南有箕，不可以簸扬。广韵引世本曰：箕帚，少康作。按簸扬与受□皆用箕。从竹□。象形，丌其下也。四字依韵会本。今各本丌下互讹。居之切。一部。凡箕之属皆从箕。□，古文箕。象形不用足。今之箕多不用足者。□，亦古文箕。下象竦手。□，亦古文箕。此象箕之哆口。□，籒文箕。依大徐作籒。按经籍通用此字为语词。渠之切，或居之切。□，籒文箕。从匚。会意。匚部曰：□，籒文匚。
　　路径：段注说文□第五卷□箕部
　　簸bǒ
　　注解：扬米去□也。与播布之义相近。从箕皮声。布火切。十七部。文二　重五
　　路径：段注说文□第五卷□箕部
　　
　　丌jīp199下
　　注解：下基也。字亦作六，古多用为今渠之切之其。墨子书其字多作六。六与丌同也。荐物之丌。象形。平而有足，可以荐物。凡丌之属皆从丌。读若箕同。居之切。一部。
　　路径：段注说文□第五卷□丌部
　　□jì
　　注解：古之遒人□木铎记诗言。左传襄十四年师旷引夏书曰：遒人以木铎徇于路，官师相规，工执艺事以谏。正月孟春，于是乎有之。杜云：木铎徇于路，采歌谣之言也。何注公羊曰：五榖毕入，民皆居宅，男女同巷，相从夜绩，从十月□，正月止。男女有所怨恨，相从而歌。饥者歌其食，劳者歌其事。男年六十、女年五十无子者，官衣食之，使之民闲求诗。□移于邑，邑移于国，国以闲于天子。故王者不出牖户，□知天下。食货志曰：孟春之月，行人振木铎徇于路，□采诗献之大师。比其音律，以闻于天子。故曰王者不窥牖户而知天下。遒人卽班之行人，以木铎巡于路，使民闲出男女歌咏，记之□牍，递荐于天子，故其字从辵丌。辵者，行也。丌者，荐也。记与丌□韵也。伪尙书袭左传，而不言振木铎者何所事。○按刘歆与杨雄书云：三代周秦，轩车使者、逌人使者以岁八月巡路，□代语僮谣歌戏。□荅刘书云：尝闻先代輶轩之使奏籍之书皆藏于周秦之室。又云：翁孺犹见輶轩之使所奏言。二书皆卽遒人之事也。逌、輶、遒三字同音，逌人卽遒人。杨、刘皆谓使者采集绝代语释别国方言，故许檃栝之曰诗言，班、何则但云采诗也。刘云求代语僮谣歌戏，则诗在其中矣。周礼大行人：属象胥谕言语、协辞命，属瞽史谕书名、听声音。岂非杨刘所谓使者，班所谓行人与。说者虽殊，可略见古者考文之事，为政之不外正名矣。○乃部云：□，气行皃。逌训行，故逌人卽行人也。遒葢逌之假借字。从辵丌，丌亦声，读与记同。居吏切。一部。大雅：往□王舅。假借为语词也。王风：彼其之子。笺云：其，或作记，或作己。读声相似。郑风笺云：忌读为彼己之子之己。崧高传曰：□，己也。笺申之曰：己，辞也。读如彼己之子之己。是则己、忌、记、其、□五字通用，一部也。大雅作近者，误。近，十三部也。
　　路径：段注说文□第五卷□丌部
　　典diǎnp200上
　　注解：五帝之书也。三坟五典见左传。从册在丌上，尊阁之也。阁犹架也，以丌庪阁之也。多殄切。古音在十三部。庄都说：典，大册也。此字形之别说也。庄都者，博访通人之一也。谓典字上从□，下从大。以大□会意，与□在丌上说异。不别为篆者，许意下本不从大，故存其说而已。□，古文典，从竹。古文□作□，此从古文□也。汉碑多有从竹、从艹者。〖注〗又□，汉羊窦道碑；□，汉祝睦碑；□，汉费凤碑。
　　路径：段注说文□第五卷□丌部
　　畀bì
　　注解：相付与之约在阁上也。与旧作与。勺部曰：与与予同。予，推予也。与，党与也。今正。约当作物，古者物相与必有籍，籍卽阁也，故其字从丌。疑此有夺文，当云：相付与也，付与之物在阁上从丌。祭统曰：夫祭有畀辉胞翟阍者，惠下之道也。畀之为言与也，能以其余畀其下者也。此谓上之与下，庋阁而命取之。从丌甶声。甶，敷勿切，鬼头也。必至切。十五部。
　　路径：段注说文□第五卷□丌部
　　巺xùn
