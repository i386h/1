<!-- { "loadSidebar": true } -->
　　注解：大木皃。未见其证。小徐说以左传橌然授兵登陴。今左传自唐石经而下皆从手。从木闲声。古限切。十四部。
　　路径：段注说文□第六卷□木部
　　枵xiāo
　　注解：木皃。大徐本作木根，非也。木根则当厕于本*柢根株四篆处矣。枵，木大皃。庄子所云呺然大也。木大则多空穴。庄子曰：大木百围之窍穴，似枅，似圈，似臼，似洼者，似污者。故左氏释□枵云：枵，虚也。从木号声。许娇切。二部。《春秋传》曰：“岁在□枵。”枵，虚也。依韵会本订。见襄卄八年左氏传。许檃桰其辞耳。传曰：□枵，虚中也。枵，秏名也。尔雅曰：□枵，虚也。孙炎云：枵之言秏。秏，虚之意也。许亦以虚正释枵字。□枵以虚得名，如天驷以房得名，天根以氐得名。左氏云虚中，犹言虚之区域耳。不必泥于杜注□枵三□，虚星在其中之说。〖注〗本*字原作木下丅。
　　路径：段注说文□第六卷□木部
　　柖sháop250下
　　注解：树摇皃。榣各本作摇。今正。柖之言招也，树高大则如能招风者然。汉志郊祀歌：体招摇，若永望。注：招摇，申动之皃。按此招摇与柖榣同。师古招音韶，犹玉篇柖，时昭切也。从木召声。止摇切。二部。
　　路径：段注说文□第六卷□木部
　　榣yáo
　　注解：树动也。榣之言摇也。今俗语谓煽惑人为招摇。当用此从木二字，谓能招致而摇动之也。从木□声。余昭切。二部。
　　路径：段注说文□第六卷□木部
　　朻jiū
　　注解：高木下曲也。从木丩，丩亦声。此韵会所据小徐本也。今二徐本皆分樛朻为二篆。樛训下曲，朻训高木，乃张次立以铉改锴而然。锴云：诗作樛，尔雅作朻，依诗为正。锴意许书作朻未是也。今考释木曰：下句曰朻。南有樛木毛传曰：木下曲曰樛。下曲卽下句也。樛卽朻也，一字而形声不同。许则从丩声者，容许当日毛诗亦作朻也。玉篇分引诗、尔雅而云二同，甚为明晢。丩者，相纠缭也。凡高木下句，垂枝必相纠缭，故曰从木丩。丩亦声。吉虬切。三部。
　　路径：段注说文□第六卷□木部
　　枉wǎnɡ
　　注解：衺曲也。本谓木衺曲。因以为凡衺曲之偁。从木□声。迂往切。十部。
　　路径：段注说文□第六卷□木部
　　桡nào
　　注解：曲木也。引伸为凡曲之偁。见周易、考工记、月令、左传。古本无从手桡字，后人肊造之以别于桡，非也。从木尧声。女敎切。二部。
　　路径：段注说文□第六卷□木部
　　枎fú
　　注解：枎疏，四布也。枎汲古刊木从手，非也。今依玉篇、五音韵諩、集韵、类篇正。枎之言扶也。古书多作扶疏，同音假借也。上林赋：垂条扶疏。刘向传：梓树生枝叶，扶疏上出屋。杨雄传：枝叶扶疏。吕览：树肥无使扶疏。是则扶疏谓大木枝柯四布。疏，通作胥，亦作苏。郑风：山有扶苏。毛曰：扶苏，扶胥木也。释文所引不误。正义作小木，误也。毛意山则有大木，隰则纔有荷华，是为高下大小各得其宜。后人以郑笺掍合而改之。从木夫声。防无切。五部。
　　路径：段注说文□第六卷□木部
　　檹yī
　　注解：木旖施也。旖各本作檹，施集韵类篇作柅，皆非也。□部旖下曰：旗旖施也。旗旖施，故字从□。木如旗之旖施，故字从木旖。九辨：纷旖旎乎都房。王注：旖旎，盛皃。引诗旖旎其华。九叹注同。然则今曹风猗傩。毛曰猗傩，柔顺也。猗傩卽旖施。旎者施之俗也，柅者又旎之讹也。上林赋：旖旎从风。张揖云：旖旎犹阿□。汉书、文□皆作猗柅。韵书纸韵作猗狔、椅柅、旖旎。哿韵作□□、□橠。其实皆同字也。从木旖声。形声包会意。于离切。古音在十七部。贾侍中说，檹卽椅也，也各本作木。今依篇、韵。可作琴。贾说檹卽椅字之异者也，椅可作琴。见卫风。
　　路径：段注说文□第六卷□木部
　　□jiǎop251上
　　注解：□也。□，各本作相高二字。今正。玉篇曰：□，木忽高也。以□字之解解之，是□训□也。□者言其杪□之高。从木小声。私兆切。二部。玉篇子了切。
　　路径：段注说文□第六卷□木部
　　□hū
　　注解：曶高皃。各本无曶字。今按玉篇□下云忽高者，正用□之解也。倏忽字今作忽。许作曶。曶高者，忽然而高，如桑谷一暮大拱，西京赋神山崔巍倏从背见之类。从木曶声。形声包会意。呼骨切。十五部。
　　路径：段注说文□第六卷□木部
　　槮shēn
　　注解：长木皃。本作木长。今正。九辨：萷櫹槮之可哀。卽许之橚槮二字也。王注：茎独立也。上林赋：纷溶萷蔘。郭云：支竦擢也。蔘同槮。李善音森。从木参声。所今切。七部。《诗》曰：“槮差荇菜。”是也。见周南。今诗作参。许所据作槮。谓如木有长有短不齐也。
　　路径：段注说文□第六卷□木部
　　chān
　　注解：长木也。从木声。丑连切。十四部。《诗》曰：“松桷有梴。”见商颂。毛云：长皃。按此篆疑后人所增。毛诗本从手作挻，不从木也。商颂音义曰：有挻，丑连反。又力鳣反。长皃。柔挻，物同耳。字音膻。俗作埏。又道德经音义曰：挻，始然反。河上云：和也。声类云：柔也。字林云：长也。丑连反。一曰柔挻。方言云：取也。玉裁谓：挻埴字俗作埏。古作挻，柔也。陆氏于商颂云：挻，长皃。又云：柔挻物同。谓柔挻与长皃无二字也。于老子挻埴云：和也，柔也。而又引字林云长也。谓长与柔挻无二字也。陆氏毛诗本从手作挻，明甚。今本音义作木旁延，非也。白氏六帖于松柏类引诗松桷有挻。勑延切。字正作挻之俗字。是亦可以证商颂之本作挻也。五经文字木部有梴，云见诗颂，葢所据已为误本矣。故曰梴篆，浅人以误本毛诗羼入者也。手部云：挻，长也。此正用商颂传也。是说明，而治说文者可□此篆矣。
　　路径：段注说文□第六卷□木部
　　橚sù
　　注解：长木皃。橚与槮同义联文，浅人以梴梗其闲，非也。九辨櫹卽橚，浅人加艹耳。吴都赋说竹曰：橚矗森萃。史记上林赋：纷容萧蔘。萧同橚。从木肃声。山巧切。古音在三部。广韵苏雕切。玉篇息六切。
　　路径：段注说文□第六卷□木部
　　杕dì
　　注解：树皃。树当作特。字之误也。在颜黄门时已误矣。唐风：有杕之杜。毛曰：杕，特皃。许所本也。引伸为舟舵。高注淮南曰：杕，舟尾也。柁舵皆俗字。从木大声。特计切。十五部。颜黄门云：诗河北本皆为夷狄之狄，读亦如字。此大误也。按近人有谓古无入声，与于江左者。据黄门此条，则河北非无入声也。《诗》曰：“有杕之杜。”此句诗凡六见。
　　路径：段注说文□第六卷□木部
　　□tuòp251下
　　注解：木叶陊也。陊，落也。小徐云此亦萚字。按此与萚义同，音不必同。相为转注，非一字也。言部訬读若□，此□读如薄。然则□之在二部或五部，难定也。玉篇云：□同欃。则合□声毚声为一，其误甚矣。从木□声，读若薄。他各切。
　　路径：段注说文□第六卷□木部
　　格ɡé
　　注解：木长皃。以木长别于上文长木者。长木言木之美，木长言长之美也。木长皃者，格之本义，引伸之长必有所至。故释诂曰：格，至也。抑诗传亦曰：格，至也。凡尚书格于上下，格于艺祖，格于皇天，格于上帝是也。此接于彼曰至，彼接于此则曰来。郑注大学曰：格，来也。凡尚书格尔众庶，格汝众是也。至则有摩杚之义焉，如云格君心之非是也。或借假为之，如云汉传曰假至也，尚书格字今文尚书皆作假是也。有借格为庋阁字者，亦有借格为扞垎字者。从木各声。古百切。古音在五部。
　　路径：段注说文□第六卷□木部
　　槸（槷）yì
　　注解：木相摩也。释木曰：木相磨槸。按大雅：作之屏之，其菑其翳。修之平之，其灌其栵。尔雅：立死，甾。蔽者，翳。木相磨，槸。除灌木丛木已见于上，则槸卽栵也。以文法论，栵必非木名。毛云：栵，栭也。栭谓之而小木相迫切，与尔雅义无不合也。栭为小木，如鲕为鱼子。从木埶声。鱼祭切。十五部。按槷，考工记轮人以为槷榝字，又匠人以为臬字，又轮人注以为危陧字。□，或从蓺作。据此则蓺字古有之矣。
　　路径：段注说文□第六卷□木部
　　枯kū
　　注解：槁也。从木古声。苦孤切。五部。《夏书》曰：“唯箘辂枯。”禹贡文。今尚书作惟箘簵楛。按惟作唯，转写误也。辂当依竹部引书作簬。楛作枯，则许所据古文尚书如是。竹部引书作楛，非也。枯，各本无此字。今补。木名也。此释书之枯非枯槀之义。如引堲谗说，而又释堲。引曰圛，而又释圛。引布重□席，而又释□。皆非堲、圛、□本义，必别释以晓人也。木名，未审何木。周易大过之枯。郑音姑。谓无姑山榆。周礼壶□氏。杜子春读橭为枯，云枯榆，木名。疑当是枯榆也。而马云可以为箭，或谓枯乃楛之假借，未知其审。考工记注引尚书箘簵枯。音义曰：枯，尚书作楛。乡射礼注引国语肃愼贡枯矢。音义曰：枯，字又作楛。然则郑所据尚书，国语皆作枯。与许所据合也。
　　路径：段注说文□第六卷□木部
　　槀ɡǎop252上
　　注解：木枯也。枯槀，禾槀字古皆高在上。今字高在右。非也。凡润其枯槀曰槀，如慰其劳苦曰劳，以膏润物曰膏。尚书槀饫，周礼槀人，小行人若国师役则令槀禬之，义皆如是。郑司农以汉字通之。于槀人曰：槀读为犒师之犒。主穴食者，故谓之犒。于小行人曰：槀当为犒，谓犒师也。葢汉时盛行犒字，故大郑以今字易古字，此汉人释经之法也。左传、国语皆有犒字。左传服注曰：以师枯槀，故馈之饮食。韦注国语曰：犒，劳也。计左、国皆本作槀，今本作犒者，亦汉人所改。如牛人、军事□其犒牛，此必后郑从大郑所易也。小行人经文从大郑易为犒，而注之曰：故书犒作槀。今本则讹舛难读矣。何注公羊曰：牛酒曰犒。高注淮南曰：酒肉曰饷，牛羊曰犒。汉□彰长碑又作劳□。许不录犒□字者，许以槀为正字，不取俗字也。从木高声。苦浩切。二部。郑笺诗读桥为槀。
　　路径：段注说文□第六卷□木部
　　朴pǔ
