<!-- { "loadSidebar": true } -->
　　注解：从反邑。□字从此。阙。阙谓其音阙也。文一百八十一一，宋本作四。今依锴补□。则一百八十二。　重六邑部自邦至□，皆国邑殊名及国邑所有之地也。自鄯以下则皆地名。自西而东。鄯□，西北之冣远者也。□则近东北矣。自邰至□，汉之三辅，属司□。邽部二文，陇西天水郡也，在三辅之西，属凉州。自郖至郉，弘农河南河内河东四郡也，在三辅之东，亦属司□。邬祁，大原郡也，属幷州。自邺至郻，魏郡赵国淸河常山巨鹿郡也。属冀州。鄚，涿郡也，属幽州。郅，北地郡也，属凉州。鄋者，近北地之狄。自鄦至郹，颍川汝南郡也，属豫州。自邓至郧，南阳南郡江夏三郡也，属荆州。自郧至□，汉中蜀广汉犍为牂柯五郡也，属益州。自鄱至鄞，豫章桂阳会稽三郡也，属杨州。长沙在江南，故附于豫章下。长沙本属荆州也。自□至鄣，葢汉豫州兖州之地。自邗至厀，临淮东海琅邪三郡也，属徐州。郭至邭，齐地也，当属靑州。郂□，陈留郡也，属兖州。以下槩云地名，则未审其在何所也。
　　路径：段注说文□第六卷□邑部
　　
　　□xiànɡ
　　注解：邻道也。道当为邑，字之误也。其字从二邑会意。从邑从□。□变作□。凡□之属皆从□。阙。阙者谓其音未闻也。大徐云胡绛切，依□字之音，非有所本。如□字或依□字之音，或依□字之音，皆非是。
　　路径：段注说文□第六卷□□部
　　□xiānɡ
　　注解：国离邑，离邑，如言离宫别馆。国与邑名可互偁。析言之则国大邑小，一国中离析为若干邑。民所封乡也。封犹域也。乡者今之向字。汉字多作乡。今作向。所封谓民域其中，所乡谓归往也。释名曰：乡，向也。民所向也。以同音为训也。啬夫别治。别彼列切。别治谓分治也。百官公□表曰：县大率十里一亭，亭有长。十亭一乡，乡有三老，有秩啬夫、游徼。三老掌敎化。啬夫职听讼，收赋税。游徼徼循禁盗贼。司马彪百官志曰：乡置有秩三老游徼。乡小者置啬夫一人。风俗通云：啬者，省也。夫，赋也。言消息百姓，均其役赋。按许不言三老游徼者，举一以该其二。亦谓乡小者但置啬夫，不置三老游徼也。从□皀声。许良切。十部。封圻之内六乡，六乡治之。按封圻上当有周礼二字。上云啬夫别治，言汉制。此云六乡六□治之，谓周礼也。封圻卽邦畿。周礼：方千里曰国畿。六乡地在远郊以内。五家为比，五比为闾，四闾为族，五族为党，五党为州，五州为乡，乡老二乡则公一人，乡大夫每乡□一人。许先举汉制，后言周礼者，许书凡言郡县乡亭皆汉制。汉表云：凡县道国邑千五百八十七，乡六千六百二十二，亭二万九千六百三十五。许全书所举某县某乡某亭皆在此都数之中。
　　路径：段注说文□第六卷□□部
　　□xiànɡp301上
　　注解：里中道也。不言邑中道，言里中道者，言邑不该里，言里可该邑也。析言之国大邑小，邑大里少。浑言之则国邑通偁，邑里通偁。载师注曰：今人云邑居里。此邑里通偁也。高祖纪云：沛丰邑中阳里人。此邑里析言也。应劭曰：沛县也，丰其乡也。然则乡可偁邑矣。周礼：五家为邻，五邻为里。此周制也。齐语：五家为轨，十轨为里。此齐制也。百官志曰：里魁掌一里百家，什主十家，伍主五家，以相检察。此汉制也。里中之道曰巷。古文作□。尔雅作衖。引伸之凡夹而长者皆曰巷。宫中衖谓之壸是也。十七史言弄者，皆卽巷字，语言之异也。今江苏俗尚云弄。从□共。会意。言在邑中所共。说会意之恉。道在邑之中，人所共由。胡绛切。共亦声也。九部。□，篆文从邑省。□为小篆，则知□为古文籒文也。先古籒后篆者，亦丄部之例。□今作巷。文三重一〖注〗□。
　　路径：段注说文□第六卷□□部
　　二十五部文七百五十四。宋本四作三。钮树玉曰：按实七百五十五。重六十。宋本作六十一。钮曰实五十九。凡九千四百四十三字。此弟六篇都数。
　　日rìp302上
　　注解：实也。以叠韵为训。月令正义引春秋元命包云：日之为言实也。释名曰：日，实也，光明盛实也。大昜之精不亏。故曰实。从○一，象形。○象其轮郭，一象其中不亏。人质切。十二部。凡日之属皆从日。日，古文。象形。葢象中有乌。武后乃竟作□，误矣。〖注〗□，《玉篇》古文日。
　　路径：段注说文□第七卷□日部
　　旻mín
　　注解：秋天也。此尔雅释天及欧阳尙书说也。释天曰：春为昊天，夏为苍天，秋为旻天，冬为上天。许、郑本如是。孙炎、郭朴本乃作春苍夏昊。从日文声。武巾切。十三部。《虞书》说：说，各本作曰，今依韵会订。虞书说三字当作唐书说曰四字。古文尧典钦若昊天说也。“仁覆闵下则称旻天。”覆闵各本作闵覆，误，今依玉篇、广韵皆作仁覆愍下谓之旻天订。此古尙书说也，与毛诗王风传同。五经异义天号。今尙书欧阳说：尧典钦若昊天。春曰昊天，夏曰苍天，秋曰旻天，冬曰上天，緫为皇天。尔雅亦云：古尙书、毛诗说：天有五号，各用所宜称之。尊而君之则曰皇天，元气广大则称昊天，仁覆愍下则称旻天，自天监下则称上天，据远视之苍苍然则称苍天。许君曰：谨按尧典，羲和以昊天緫勑以四时，故昊天不独昊春也。左传：夏四月，孔丘卒。称曰旻天不吊，非秋也，玄之闻也。尔雅者，孔子门人所作，以释六艺之言，葢不误也。春气博施，故以广大言之。夏气高明，故以远言之。秋气或生或杀，故以闵下言之。冬气闭藏而淸察，故以监下言之。皇天者，至尊之号也。六艺之中诸称天者，以情所求言之耳，非必于其时称之。浩浩昊天，求天之博施。苍天苍天，求天之高明。旻天不吊，求天之生杀当其宜。上天同云，求天之所为当顺其时也。此之求天，犹人之说事各从其主耳。若察于是，则尧命羲和钦若昊天，孔丘卒称旻天不吊，无可怪尔。按许作五经异义，不从尔雅从毛诗。造说文兼载二说，而先尔雅于毛，与郑说无不合。葢异义早成，说文后出，不待郑之驳正，而已权衡悉当。观此及社下姓下皆与异义不同，与郑说相合，可证。
　　路径：段注说文□第七卷□日部
　　时shí
　　注解：四时也。本春秋冬夏之称，引伸之为凡岁月日刻之用。释诂曰：时，是也。此时之本义，言时则无有不是者也。广雅曰：时，伺也。此引伸之义，如不能辰夜，远犹辰告传皆云辰时也是也。从日寺声。市之切。一部。旹，古文时，从日□作。之声也。小篆从寺，寺亦之声也。汉隶亦有用旹者。
　　路径：段注说文□第七卷□日部
　　早zǎop302下
　　注解：□也。□者，早昧爽也。二字互训，引伸为凡争先之偁。周礼大司徒早物，叚早为草。从日在甲上。甲象人头，在其上则早之意也。易曰：先甲三日。子浩切。古音在三部。
　　路径：段注说文□第七卷□日部
　　昒hū
　　注解：尚冥也。冥者，窈也，幽也。自日入至于此，尙未日出也。司马相如传：曶爽暗昧，得耀乎光明，然则曶，尙未明也。按汉人曶昧通用不分，故幽通赋：昒昕寤而仰思。曹大家曰：昒，昕晨旦明也。韦昭曰：昒，昧忽□音。郭朴注三仓解诂云：曶，旦明也。然则独许分别曶为未明，昧爽为且明，以其时相际，故说之者异。从日勿声。大徐作昒，古皆有之。呼骨切。十五部。按韦音梅愦切，字林音勿，皆与昧通用之证。
　　路径：段注说文□第七卷□日部
　　昧mèi
　　注解：昧爽，昧字旧夺，今补。且朙也。各本且作旦，今正。且明者，将明未全明也。牧誓：时甲子昧爽，王朝至于商郊牧野。言昧爽起行，朝旦至牧野。左传：晏子述□鼎之铭曰：昧旦丕显。伪尙书演其辞曰：昧爽丕显，坐以待旦。郊祀志：十一月辛巳朔旦冬至昒爽。封禅书昒作昧，旣言旦又言昧爽者，以辛巳朔旦冬至合前文黄帝己酉朔旦冬至为言，明冬至均在朔之旦也。继云昧爽天子始郊拜泰一，明未旦时卽郊拜泰一也。内则：成人皆鸡初鸣适父母舅姑之所。未冠筓者，昧爽而朝，后成人也。昧与曶古多通用，而许分别之，直以昧连爽为□。昧者，未明也。爽者，明也。合为将旦之偁。从日未声。莫佩切，十五部。一曰闇也。闇者，闭门也，闭门则光不明，明闇字用此不用暗。暗者，日无光也，义异。司马相如传：阻深闇昧，得耀乎光明。
　　路径：段注说文□第七卷□日部
　　暏dǔ
　　注解：且朙也。各本作旦明，误。今正作且朙。暏与昧爽同义。许书有暏无曙，而文□魏都赋、谢康乐溪行诗李注并引作曙，古今字形异耳。许本作暏，后乃变为曙，署亦者声也。玉篇昒昧二文间出曙字，市据切，此顾希冯以今字易古字也。后出暏字。丁古切。此孙强、陈年辈所据说文妄增者也。吕览谓一朝为一曙。广韵曰：暏，诘朝欲明也。从日者声。当古切。广韵亦暏入姥韵，曙入御韵。五部。
　　路径：段注说文□第七卷□日部
　　晢zhép303下
　　注解：各本篆体误，今正。昭晢，朙也。旦下曰朙也，朙下曰昭也，旣昧爽则旦矣。周易王弼本：明辨晢也。陈风：明星晢晢。传曰：晢晢犹煌煌也。洪范：明作晢。郑曰：君视明则臣昭晢。按昭、晢皆从日，本谓日之光，引伸之为人之明哲。口部曰：哲，知也。从日□声。□旧作折，今正。晢字日在下，或日在旁作晣，同耳。旨热切。十五部。《礼》曰：“晢朙行事，”礼谓十七篇也。许序例云：其偁礼、周官。礼谓仪礼，周官谓周礼也。士冠礼：宰告曰：质明行事。郑云：质，正也。许所据作晢明，以戴记礼器、昏义□言质明推之，戴记多从今文，则知质明今文，晢明古文也。郑不叠古文者，畧也。
　　路径：段注说文□第七卷□日部
　　晓xiǎo
　　注解：朙也。此亦谓旦也，俗云天晓是也。引伸为凡明之偁。方言：党、晓、哲，知也。楚谓之党，或曰晓，齐宋之间谓之哲。从日尧声。呼鸟切。二部。晓昕二篆铉本夺而缀于末，今依锴本。
　　路径：段注说文□第七卷□日部
　　昕xīn
