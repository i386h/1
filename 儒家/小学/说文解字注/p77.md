<!-- { "loadSidebar": true } -->
　　注解：甘也。甘部曰：美也。甘者，五味之一，而五味之美皆曰甘。引伸之凡好皆谓之美。从羊大。羊大则肥美。无鄙切。十五部。羊在六畜主给膳也。周礼：膳用六牲。始养之曰六畜，将用之曰六牲，马牛羊豕犬鸡也。膳之言善也。羊者，祥也。故美从羊。此说从羊之意。美与善同意。美譱义羑皆同意。
　　路径：段注说文□第四卷□羊部
　　羌qiānɡ
　　注解：西戎。按此当有也字。商颂自彼氐羌，笺云：氐羌，夷狄国在西方者也。王制曰：西方曰戎。是则戎与羌一也。羊穜也。各本作从羊人也，广韵、韵会、史记索隐作牧羊人也，学者多言牧羊人为是，其实非也。下文言僰焦侥字乃从人，东夷字乃从大，南方蛮闽字从虫，以其蛇穜也。北方狄字从犬，以其犬穜也。东北方貉字从豸，以其豸穜也。故字皆不从人。假令羌字从人牧羊，则旣人之矣，何待僰侥字始从人哉。且何不入儿部而入羊部哉。是则许谓为羊穜，与蛇穜、犬穜、豸穜一例。各本作牧羊人，似取风俗通窜改。御览引风俗通曰：羌本西戎□贱者也。主牧羊，故羌字从羊人，因以为号。按应氏风俗通，其语有袭用说文者，有窜改说文者。其说貉不从豸穜之说亦见御览，则说羌不从羊穜正同。今正。从羊儿，各本作从人从羊，误也。今正。羊儿者，羊穜而人胻也。羊亦声。去羊切。十部。南方蛮闽从虫，见虫部。南方蛮，东南闽越。此云南方者，槩言之。北方狄从犬，见犬部。东方貉从豸，见豸部。豸部云北方，此云东者，谓东北方也。西方羌从羊：此六种也。上文只有四穜，不得言六，或云此当作有谓羌有六　穜，明堂位、尔雅所云六戎也。今按亦非文义，当云皆异穜也，以引下文从人从大之字。西南僰人、僬侥，从人。僰人之人剩字。焦，各本作僬，误。僰、侥字皆见人部。盖在坤地，颇有顺理之性。坤，顺也，在西南。此说僰侥字得从人之意。唯东夷从大。大部曰：夷，平也。从大弓。东方之人也。大，人也。天大地大人亦大，故大象人形。僰，侥略有人性，故进之，字从人。东夷俗仁，故又进之，字从大。夷俗仁，仁者寿，有君子不死之国。山海经有君子之国，有不死民。后汉书东夷传曰：仁而好生，天性柔顺，易以道御。有君子不死之国焉。孔子曰：“道不行，欲之九夷，乘桴浮于海。”见论语公冶长篇、子□篇。有□也。汉地理志曰：东夷天性柔顺，异于三方之外，故孔子悼道不行，设桴于海，欲居九夷。有以也夫。自南方蛮闽已下，揔论四夷字各不同之意。□，古文羌如此。不得其说
　　路径：段注说文□第四卷□羊部
　　羑yǒup147上
　　注解：进善也。进当作道。道善，导以善也。顾命：诞受羑若。马曰：羑，道也。文王拘羑里。尚书大传、史记作牖里。从羊。羊，善也。故从羊。久声。与久切。三部。按此字又见厶部，曰□古文。文王拘羑里，在荡阴。□，各本作汤，误，今正。水部正作□阴。汉二志皆云：河内郡□阴有羑里城，西伯所拘。音汤。文二十六重二
　　路径：段注说文□第四卷□羊部
　　羴shān
　　注解：羊臭也。臭者，气之通于鼻者也。羊多则气羴，故从三羊。从三羊。式连切。十四部。凡羴之属皆从羴。膻，羴或从亶。亶声也。今经传多从或字。
　　路径：段注说文□第四卷□羴部
　　羼chàn
　　注解：羊相厕也。释名曰：厕，杂也。从羴在尸下。尸，屋也。尸者，屋之省。此说从尸之意。初限切。十四部。一曰相出前也。相厕者杂厕而居。相出前者，突出居前也。颜氏家训曰：典籍错乱，皆由后人所羼。此相出前引伸之义。〖注〗文二重一
　　路径：段注说文□第四卷□羴部
　　瞿jù
　　注解：□隼之视也。隼亦鷻字也。知为鹰隼之视者，以从隹、□知之也。吴都赋曰：鹰瞵鹗视。经传多假瞿为□。见□下。从隹□，□亦声。凡瞿之属皆从瞿。读若章句之句。古音句读如钩，别之曰章句之句，知许时章句已不读钩矣。九遇切。四部。又音衢。锴本有此三字。音当作若。
　　路径：段注说文□第四卷□瞿部
　　矍jué
　　注解：隹欲逸走也。隹当作隼。也当作皃。隼欲逸走而未能，矍矍然。震上六：视矍矍。马云：中未得之皃。人之中未得者，如隼之欲逸走也。从又。持之瞿瞿也。瞿瞿，各本作矍矍，今正。又持之而瞿瞿然，故其字为矍。读若《诗》云“穬彼淮夷”之“穬”。泮水：憬彼淮夷。憬下旣引之，而此作穬，假借字也。诗释文则云：憬，说文作懬，音犷。今心部懬下佚此文。文选注引韩诗则作犷。矍在五部，读若从广声字者，十部与五部同入也。九缚切。一曰视遽皃。前义自鹰隼言，后义自人言。东都赋：西都宾矍然失容。善注引惊视皃。〖注〗《鲁颂□泮水》
　　路径：段注说文□第四卷□瞿部
　　雔chóu
　　注解：双鸟也。按释诂仇雠敌妃知仪匹也。此雠字作雔，则义尤切近。若应也，当也，酬物价也，怨也，□也，此等义则当作雠。度古书必有用雔者，今则雠行而雔废矣。从二隹。凡雔之属皆从雔。读若酬。市流切。三部。
　　路径：段注说文□第四卷□雔部
　　靃huòp148上
　　注解：飞声也。此字之本义也，引伸为挥霍，为靃靡。靃靡音选委切。从雨雔。各本少此三字，今补。呼郭切。五部。俗作霍。雨而雔飞者其声靃然。说从雨之意。
　　路径：段注说文□第四卷□雔部
　　双shuānɡ
　　注解：隹二枚也。见隹部只下。方言：飞鸟曰双，鴈曰乗。从雔，又持之。所江切。九部。文三
　　路径：段注说文□第四卷□雔部
　　雥zá
　　注解：羣鸟也。许善心《神雀颂》：嘉贶雥集。从三隹。徂合切。七部。凡雥之属皆从雥。
　　路径：段注说文□第四卷□雥部
　　□yuān
　　注解：鸟羣也。如□为水聚。从雥□声。乌□切。十二部。
　　路径：段注说文□第四卷□雥部
　　雧jí
　　注解：羣鸟在木上也。引伸为凡聚之偁。汉人多假杂为集。从雥木。秦入切。七部。集，雧或省。今字作此。文三重一
　　路径：段注说文□第四卷□雥部
　　鸟niǎop148上
　　注解：长尾禽緫名也。释鸟音义引长尾羽众禽揔名也。按厹部云：禽，走兽緫名。此不同者，此依释鸟二足而羽谓之禽也。短尾名隹，长尾名鸟。析言则然，浑言则不别也。象形。鸟之足佀匕，从匕。鸟足以一该二，能、鹿足以二该四。都了切。二部。凡鸟之属皆从鸟。
　　路径：段注说文□第四卷□鸟部
　　凤fènɡ
　　注解：神鸟也。天老曰：天老，黄帝臣。“凤之像也，麐前鹿后，蛇颈鱼尾，龙文龟背，燕颔鸡喙，五色备举。麐前鹿后，各本作鸿前麐后。又鱼尾下有鹳颡鸳思四字。按尔雅释文、大雅卷阿正义、初学记、论语疏所引，皆作麐前鹿后，皆无鹳颡鸳思四字。惟左传正义同今本，葢唐人所据原有二本，左疏所据非善本也。天老对黄帝之言见韩诗外传，今外传亦无此四字。郭氏山海经图赞曰：八象其体，五德其文。云八象则益为十者非矣，今皆更正。五德其文者，首文曰德，翼文曰顺，背文曰义，腹文曰信，膺文曰仁也。见山海经。出于东方君子之国，见羊部羌下。翱翔四海之外，过昆崘，昆崘当作昆仑。饮砥柱，濯羽弱水，弱，水部作溺。莫宿风穴。二语见淮南书。文选注引许慎曰：风穴，风所从出也。见则天下大安宁。黄帝，周成王之世是也。”从鸟凡声。冯贡切。古音在七部。荀卿书引诗：有凤有皇，乐帝之心。当作有皇有凤，与心为韵。□，古文凤，象形。象其首及羽翼。凤飞，羣鸟从□万数，故□为朋党字。此说假借也。朋本神鸟，以为朋党字。韦本相背也，以为皮韦。乌本孝乌也，以为乌呼。子本十一月阳气动万物滋也，人以为偁。凡此四以为皆言六书假借也。朋党字何以借朋鸟也，凤飞则羣鸟从以万数也。未制凤字之前，假借固已久矣，犹习闻凤至者为之也。六部、七部音冣相近，故朋在六部，蒸登韵。小篆凤入七部，侵韵也。□，亦古文凤。旣象其形矣，又加鸟旁。葢朋者冣初古文，鹏者踵为之者也。庄子书：化而为鸟，其名为鹏。崔云古凤字。按庄生寓言，故鲲，鱼子也。鹏，羣鸟之一也，而皆云大不知其几千里。
　　路径：段注说文□第四卷□鸟部
　　鸾luánp148下
　　注解：赤神灵之精也。赤，各本作亦，误。今依艺文类聚、埤雅、集韵、类篇、韵会正。后汉书注、广韵皆引孙氏瑞应图曰：鸾，赤神之精也。春秋元命包曰：离为鸾。赤色五采。谓赤多而五采毕具也。后汉书舆服志：鸾雀立衡。崔豹古今注：五路衡上金雀。金雀者，朱鸟也。或谓朱鸟者，鸾也。后汉太史令蔡衡曰：多赤色者凤，多靑色者鸾。其说非是。月令鸾路，郑云：取有虞氏之车，有鸾和之节为名。春言鸾，夏言色，互文。然则郑不谓鸾鸟靑色矣。鸡形，郭注西山经云：旧说鸾似鸡。鸣中五音，銮下曰：铃象鸾鸟声和。颂声作则至。周成王之世是也。西山经曰：见则天下安宁。从鸟□声。洛官切。十四部。周成王时氐羌献鸾鸟。见逸周书王会篇。
　　路径：段注说文□第四卷□鸟部
　　鸑yuè
　　注解：鸑鷟，凤属，神鸟也。从鸟狱声。五角切。三部。《春秋国语》曰：“周之兴也，鸑鷟鸣于岐山。”周语内史过说。韦曰：三君云鸑鷟，凤之别名也。按三君者，侍中贾逵、侍御史虞翻，尚书仆射唐固也。许云凤属，于贾小异。刘逵曰：鸑鷟，凤雏也。说又异。江中有鸑鷟，佀凫而大，赤目。此言江中鸑鷟，别是一物，非神鸟。或许所记，或后人所增，不可定也。上林赋属玉，吴都赋作鸀□，郭璞曰：属玉，似鸭而大，长颈赤目，紫绀色。刘逵曰：如鹜而大，长颈赤目，其毛辟水毒。陈藏器曰：鸀□主治沙虱、短弧、虾鬒等病，能唼病人身，出含沙□人之沙箭。如鸭而大，眼赤觜斑。□中记曰：水弧者，其形虫也，其气乃鬼也，鸳鸯、鸑鷟、蟾蜍好食之。合是四说，知鸑鷟卽鸀□。云似鸭眼赤者，亦正与许合。
　　路径：段注说文□第四卷□鸟部
　　鷟zhuóp149上
　　注解：鸑鷟也。从鸟族声。士角切。三部。
　　路径：段注说文□第四卷□鸟部
　　鹔sù
