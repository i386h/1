<!-- { "loadSidebar": true } -->
　　注解：人君椉车四马镳八銮。镳上当有四字。每镳二銮，四马故四镳，四镳故八銮也。镳者，马衔也。衔者，马勒口中也。许云人君乗车四马者，人君兼天子诸侯言。此破天子驾六之说也。五经异义：易孟、京、春秋公羊说：天子驾六。毛诗说：天子至大夫同驾四，士驾二。诗云：驷騵彭彭，武王所乗。龙旗承祀，六辔耳耳，鲁僖所乗。四牡騑騑，周道倭迟，大夫所乗。谨按礼王度记曰：天子驾六，诸侯与卿大夫驾四，大夫驾三，士驾二，庶人驾一。与易、春秋同。郑驳曰：周礼校人掌王马之政，凡颁良马而养乗之。乗马一师四圉，四马为乗。此一圉养一马，而一师监之也。尚书顾命：诸侯入应门，皆布乗黄朱。言献四黄马朱鬛也。旣实周天子驾六，校人则何不以马与圉以六为数，顾命诸侯何以不献六马。易经时乗六龙者，谓阴阳六爻上下耳，岂故为礼制。王度记云今天子驾六者，自是汉法与古异。大夫驾三者，于经无以言之。玉裁谓许造说文云人君驾四马，与异义异，与郑驳同。此说文为许晚年定论之一证也。云四镳八銮者，此破銮在衡之说也。秦风正义曰：鸾和所在。经无正文。经解注引韩诗内传曰：鸾在衡，和在轼。又大戴礼保傅篇文与韩诗说同，故郑依用之。蓼萧传曰：在轼曰和，在镳曰鸾。笺不易之。异义载礼戴氏、诗毛氏二说。谨案云经无明文，且殷周或异，故郑亦不驳。商颂烈祖笺云：鸾在镳。以无明文，且殷周或异，故郑为□解。玉裁谓郑笺驷□云：置鸾于镳，异于乗车也。烈祖笺、大驭注则云鸾在衡。许本无定说，而造说文云四镳八銮，宗毛氏。此又说文为许晚年定论之二证也。八銮，三见诗，字作鸾。铃象鸾鸟之声，此释名銮之义。鸾者，赤神之精。赤色五采，鸡形，鸣中五音，颂声作则至。为铃系于马衔之□边，声中五音似鸾鸟，故曰銮。小雅銮刀传曰：銮刀，刀有銮者。言割中节也。礼记曰：声和而后□也。今诗亦作鸾刀矣。若崔豹古今注云：五辂衡上金雀鸾也。鸾口衔铃，故谓之銮。司马氏舆服志云：乗舆鸾雀立衡。卽韩诗、戴礼在衡曰銮之说。而为之鸟形，恐非古矣。声龢则敬也。声字今补。龢字今正。玉藻曰：君子在车，则闻鸾和之声，行则鸣佩玉，是以非僻之心无自入也。从金鸾省。此举会意包形声。洛官切。十四部。
　　路径：段注说文□第十四卷□金部
　　标题：钺huì
　　注解：车銮声也。从金戉声。《诗》曰：“銮声钺钺。”徐铉等曰：今俗作鐬。以钺作斧戉之戉，非是。呼会切。十五部。玉裁按：诗采菽：鸾声嘒嘒。传曰：中节也。泮水：鸾声哕哕。传曰：言其声也。释文不言有作鐬者，鼎臣何以云今作鐬与。考玉篇、广韵皆有鐬字，注呼会切，铃声也。而泮水哕哕呼会反。銮声卽铃声。然则古本毛诗非无作鐬鐬者，故篇、韵犹存其说。鐬为正字。采菽嘒嘒呼惠反，殆叚借字。许训哕为气啎，见于内则。诗不得以状銮声，或叚借可也。以戊声之字状鸾声，尤殊不类。鐬从岁声，岁从戌声，戌声岁声则与銮声相似。诗言和銮雝雝，宫声也。车缓行，舒徐声也。八銮鎗鎗，銮声銊銊，鸣玉銮之秋秋，商声也。车将止，舌与铃相摩声也。疑古毛诗泮水本作銊銊，后乃变为鐬字。许所据作銊，戌声，辛律切。变为鐬，呼会切。当鼎臣兄弟时，说文銊篆为讹钺，而鼎臣兄弟乃仍呼会切之，葢昧其迁移原委矣。銊字之存于今者为锯声，为□銊。
　　路径：段注说文□第十四卷□金部
　　标题：鐊yánɡ
　　注解：马头饰也。韩奕传曰：镂钖，有金镂其钖也。笺云：睂上曰钖，刻金饰之。今当卢也。按人睂目闲广扬曰扬，故马睂上饰曰锡。卢卽颅字。从金阳声。与章切。十部。今经典作钖。《诗》曰：“钩膺镂鐊。”一曰鍱车轮□也。鍱车轮，谓以□鍱附车轮箸地□帀处也。其鍱谓之钖。
　　路径：段注说文□第十四卷□金部
　　标题：衔xián
　　注解：马勒口中也。也当作者。革部曰：勒，马头落衔也。落谓络其头，衔谓关其口，统谓之勒也。其在口中者谓之衔。落以□为之。□，生革也。衔以□为之，故其字从金，引申为凡口含之用。从金行。会意。户监切。葢金亦声。在七部。衔者，所□行马者也。所以字今补。凡马提控其衔以制其行止，此释从行之意。
　　路径：段注说文□第十四卷□金部
　　标题：镳biāo
　　注解：马衔也。马衔横毌口中，其□端外出者系以銮铃。又巾部曰：幩，马缠镳扇汗也。葢扇汗亦绕于□端。从金麃声。补娇切。二部。□，镳或从□。葢古或以角之至坚者为之。
　　路径：段注说文□第十四卷□金部
　　标题：鉣jié
　　注解：组带□也。按组上疑当有马字。从金，劫省声，读若劫。居怯切。八部。
　　路径：段注说文□第十四卷□金部
　　标题：鈇fū
　　注解：斫莝刀也。各本作莝斫刀，今按尹翁归传注作斫莝刀。后汉冯鲂传注但云莝刀，近是，而尚夺字。莝者，斩刍也。斩刍之刀今之□刀。礼记屡言鈇钺。秋官掌戮注曰：斩以鈇□，若今要斩。杀以刀刃，若今弃市。古多训鈇为椹质。文□□魏公九锡文，引仓颉篇鈇，椹质也。□，斧也。公羊传曰：不忍加之鈇锧。锧卽质。何休云：斩□之□。范雎曰：匈当椹质，要待斧□。汉王欣傅：暴胜之将斩欣，欣已伏质而仰言，因壮而贳之。然则斩人皆胸伏椹质，说仓颉者谓椹质为鈇。以古诗斩刍之质谓之稾砧，隠语夫字言之，说仓颉者，是也。然则许此解当云莝刀质也，俗人不得其解，因□去质字耳。若五经文字云，鈇音斧，又与斧同，则甚缪误。后汉献帝纪：加鈇钺虎贲。注引仓颉篇鈇，斧也。此夺去椹质也钺四字，为俗误所本。从金，莝刀之质，古葢□为之。夫声。甫无切。五部。读上声者，非。
　　路径：段注说文□第十四卷□金部
　　标题：钓diào
　　注解：钩鱼也。钩者，曲金也。以曲金取鱼谓之钓。从金勺声。多啸切。二部。
　　路径：段注说文□第十四卷□金部
　　标题：□zhì
　　注解：羊□也，端有□。也字依广韵补。□者，所以击马也。因之击羊者谓之羊□。其端有□，故字从金。淮南道应训曰：白公羊罢朝而立，倒杖策，錣上贯頣。高注云：策，马捶。端有针以刺马谓之錣。倒杖策，故錣贯頣也。又泛论训注曰：锴椯头箴。按錣卽许之□字。捶同棰。椯者，棰也。马棰亦端有□，其用同也。曲礼所谓策彗恤勿。从金埶声，读若至。脂利切。十五部。广韵入至薛二韵是，入缉韵误也。
　　路径：段注说文□第十四卷□金部
　　标题：锒lánɡ
　　注解：锒铛，叠韵字。琐也。琐俗作锁，非。琐为玉声之小者。引申之，雕玉为连环不绝谓之琐。汉以后罪人不用累绁，以□为连环不绝系之，谓之锒铛，遂制锁字。汉西域传：阴末赴琅当德。谓以长锁锁赵德也。正文本无锁字，今本乃作锁琅当德，殊为不辞。琅当，叚借字也。若宫室靑琐，以靑画户边为琐文。故楚辞注曰：文如连琐。从金良声。鲁当切。十部。
　　路径：段注说文□第十四卷□金部
　　标题：镗tānɡ
　　注解：钟□之声也。□部曰：鼞，□声也。引诗击□其鼞，为其字之从□也。此引诗击□其镗，葢有韩、毛之异与。邶风传曰：镗，击□声也。许以其从金，故先之以钟曰钟□之声。相如赋作闛□。司马法曰：□声不过阊。皆叚借字。从金堂声。土郞切。十部。《诗》曰：“击□其镗。”
　　路径：段注说文□第十四卷□金部
　　标题：镅méi
　　注解：大环也。一环毌二者。环各本作琐，毌原作贯，今正。卢令三章曰：卢重镅。传曰：镅，一环贯二也。上文重环传云：子母环，谓以一环毌一环。此云一环毌二，以一毌二，则一环差大。故许知为大环也。玉篇、广韵皆云大环，用许之旧。诗正义引说文镅，环也。一环贯二。由其以大环贯小环释子母环，遂□此大字而云环，固未误也。非绵连者不得云琐。犬饰以缨环不以琐，且犬旣有绁矣，何为施以大锒铛乎。○韵会一环贯二者五字在每声之下，葢此五字后人所增。从金每声。莫桮切。古音在一部。《诗》曰：“卢重镅。”齐风文。
　　路径：段注说文□第十四卷□金部
　　标题：鍡wěi
　　注解：鍡鑸，叠韵字。不平也。庄子有畏垒之山，史记作畏累虚。玉篇云：鍡鑸，亦作碨礧。从金畏声。乌贿切。十五部。
　　路径：段注说文□第十四卷□金部
　　标题：鑸lěi
　　注解：鍡鑸也。从金垒声。洛猥切。十五部。
　　路径：段注说文□第十四卷□金部
　　标题：鎎xì
　　注解：怒战也。怒则有气，战则用兵，故其字从金气。气者，气之叚借字也。从金忾声。此会意，而忾省，亦声也。今本作气声，乃上下不毌。许旣切。十五部。哀公问音义曰：忾，许乞反，又许气反。《春秋传》曰：“诸侯敌王所忾。”忾各本作鎎，今正。春秋传者，文公四年左传文。杜曰：敌犹当也。忾，恨怒也。心部曰：忾，大息。从心气。是则王所忾，王所怒也。敌王所怒，故用金革。此引以证会意之恉，与引艹木丽乎地说□，引丰其屋说寷，引莫可颧于木说相，引在冋之野说駉同意。许于忾下云：从心气，气亦声。是谓气卽气字。此作从金气。春秋传敌王所忾，亦无不合。凡此校正，私谓必符许意。知我罪我，所不计也。
　　路径：段注说文□第十四卷□金部
　　标题：铺pū
　　注解：箸门抪首也。抪各本作铺，依舞赋李注正。手部曰：抪，扪持也。扪持者，古者箸门为蠃形，谓之椒图，是曰铺首。以金为之，则曰金铺。以靑画琐文镂中，则曰靑琐。见西京、蜀者赋注。按大雅铺敦淮濆笺云：陈屯其兵于淮水之上。此谓叚铺为敷也。今人用铺字本此。江汉：淮夷来铺。传曰：铺，病也。则谓叚铺为痡也。从金甫声。普胡切。五部。
　　路径：段注说文□第十四卷□金部
　　标题：鐉quān
　　注解：所□钩门户枢也。门户枢有不利转者，以此钩转之也。一曰治门户器也。别一义。从金巺声。此缘切。十四部。按玉篇释为六两，所劣切者。此尚书大传馔训六两误字。
　　路径：段注说文□第十四卷□金部
　　标题：钞chāo
　　注解：叉取也。叉者，手指相逪也。手指突入其闲而取之，是之谓钞。字从金者，容以金□诸器刺取之矣。曲礼曰：母剿说。剿卽钞字之叚借也。今谓窃取人文字曰钞，俗作抄。从金少声。楚交切。二部。
　　路径：段注说文□第十四卷□金部
　　标题：錔tà
