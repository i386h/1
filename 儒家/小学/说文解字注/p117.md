<!-- { "loadSidebar": true } -->
　　注解：春飨所射矦也。飨者，乡人□酒也。春飨所射矦，谓天子诸矦养老先行大射礼之矦也。天子诸矦养老皆如乡飮酒之礼，故亦谓之飨。文王世子曰：设三老五更群老之席位。注云：三老如乡飮酒礼之宾，五更如介，群老如众宾。鲁颂曰：鲁矦戾止，在泮飮酒。笺云：征先生君子与之行飮酒之礼，而因以谋事也。此天子诸矦养老卽乡飮酒之证也。廱下曰：天子飨□辟廱也。泮下曰：诸矦飨射泮宫也。飨皆谓养老也。古者乡飮乡射必聨类而行，□大夫士之射必先行乡飮酒之礼，天子诸矦则先大射，后养老。天子诸矦宾射于朝，燕射于寝，大射于泽、于射宫。射宫者，大学也。行苇为养老之诗。笺云：先王将养老，先与群臣行射礼，择其可与者以为宾。今我成王承先王之法度，亦既序宾矣，有醇厚之酒醴以吿黄耇之人，征而养之。王制曰：王亲视学。注云：谓习射、习乡以化之。习射卽大射，习乡卽养老。此天子大射而养老之证也。七月、行苇皆咏公刘之诗，七月言朋酒斯飨，行苇笺言先王将养老，先与群臣行射礼。先王卽谓公刘。此诸矦大射而养老之证也。大射张皮矦而栖鹄，其礼大故得专矦名。郊庙祭祀必先大射，不言祭但言飨，举飨以赅祭也。不言秋但言春何也，举春以赅秋也。廱下但言飨不言射，举飨以赅射也。从人，为人父子君臣者，各以为父子君臣之鹄，故其字从人。郑云：矦制上广下狭，葢取象于人。张臂八尺，张足六尺，是取象率焉。从厂，象张布，梓人为矦，上□个与其身三，下□个半之。注云：个者，乡射礼记所谓舌也。矦凡用布三十六丈。矦之张布如厓岩之状，故从厂。矢在其下。象矢集之也。乎沟切。四部。天子射熊虎豹，服猛也。诸矦射熊虎，大夫射麋。麋，惑也。熊虎豹，当依周礼作虎熊豹，转写误倒也。诸矦射熊虎，各本作射豕虎，剩豕字，今正。此本周礼言春亯所射也。司□（裘）曰：王大射则共虎矦熊矦豹矦，设其鹄。诸矦则共熊矦豹矦，□大夫则共麋矦，皆设其鹄。郑曰：以虎熊豹麋之皮饰其侧，又方制之以为□，谓之鹄。箸于矦中，所谓皮矦。王之大射。虎矦，王所自射也。熊矦，诸矦所射。豹矦，□大夫以下所射。诸矦之大射。熊矦，诸矦所自射。豹矦，羣臣所射。□大夫之大射。麋矦，君臣共射焉。按梓人云张皮矦而栖鹄者，谓此也。诸矦射熊虎，与今本不同者。郑曰：故书则共熊矦虎矦。杜子春云：虎当为豹。是则郑从杜改，许从故书也。天子诸矦服猛，大夫去惑，说其义也。郊特牲曰：虎豹之皮，示服猛也。汉五行志曰：麋之为言迷也。士射鹿豕，为田除害也。乡射礼记曰：凡矦，天子熊矦，曰质。诸矦麋矦，赤质。大夫布矦，画以虎豹。士布矦，画以鹿豕。郑云：此所谓兽矦也。梓人张兽矦则王以息燕是也。息者，休农息老物也。燕谓劳使臣，若与羣臣飮酒而射。是则士射鹿豕在王息燕时，不在大射。而许牵合言之，容郑以前说礼不同也。郑云：士不大射。士无臣，祭无所择，故司裘于大射不言士。鹿豕为田害，故大蜡迎虎。其祝曰：“毋若不宁矦，不朝于王所，故伉而射汝也。”十九字，韵会用考工记作四十二字，非也。梓人曰：祭矦之礼以酒脯醢，其辞曰：惟若宁矦，毋或若女不宁矦。不属于王所，故抗而射汝。强飮强食，贻曾孙诸矦百福。大戴礼略同。抗，举也。许作伉，大载作亢。□，古文矦。
　　路径：段注说文□第五卷□矢部
　　□shānɡp227上
　　注解：伤也。谓矢之所伤也。引伸为凡伤之偁。从矢，伤省声。各本篆作□，注曰昜声。铉于伤下、觞下曰：□省声。知字本作□，今正为伤省声。式羊切。凡伤声之字皆同此切也。
　　路径：段注说文□第五卷□矢部
　　短duǎn
　　注解：有所长短，□矢为正。从矢，按此上当补不长也三字乃合。有所长短，以矢为正，说从矢之意也。榘字下曰：矢者，其中正也。正直为正，必正直如矢而刻识之，而后可裁其长短。故诗曰：其直如知矢。韩诗曰：如矢斯朸。豆声。按考工记曰：豆中县。谓县绳正豆之柄也。然则豆声当作从豆。从豆之意与从矢同也。都管切。十四部。
　　路径：段注说文□第五卷□矢部
　　矤shěn
　　注解：况□也。各本况下有也，误，今□。况当作兄，古今音殊，乃或假况，许书当本作兄也。兄长之兄引伸为兄益。诗常棣左传曰：况，滋也。桑柔传曰：兄，滋也。召旻左传曰：兄，兹也。兄况不同，以兄为正。滋兹不同，许皆训益。兄□者，增益之□，其意益，其言曰矤，是为意内言外，今俗所云已如是。况又如是也。尙书多用矤字，俗作矧。从矢，引省声。式忍切。十二部。从矢，取□之所之如矢也。说从矢之意。今言矧，则其□有一往不可止者。
　　路径：段注说文□第五卷□矢部
　　知zhīp227下
　　注解：□也。白部曰：□，识□也。从白，从亏，从知。按此□也之上亦当有识字，知□义同，故□作知。从口矢。识敏，故出于口者疾如矢也。陟离切。十六部。
　　路径：段注说文□第五卷□矢部
　　矣yǐ
　　注解：语已□也。已、矣□韵。已，止也。其意止，其言曰矣，是为意内言外。论语或单言矣，或言已矣。如学而、子张篇皆云：可谓好学也已矣。公冶长篇：不可得而闻也已矣。已矣乎吾未能见其过而内自讼者也。俗本句末□矣者，非。淮南书说矣与二字不同。从矢□声。于己切。一部。文十　重二
　　路径：段注说文□第五卷□矢部
　　高ɡāo
　　注解：崇也。山部曰：崇，嵬高也。象台观高之形。谓□？？也。从冂囗。上音莫狄切，下音围。与仓、舍同意。仓舍皆从口，象筑也。□？？与屮皆象高。古牢切。二部。凡高之属皆从高。
　　路径：段注说文□第五卷□高部
　　□qǐnɡ
　　注解：小堂也。集韵曰：倾夐切。瓜屋也。从高省，冋声。去颍切。十一部。庼，□或从广，元次山□庼，宋人多谓庼卽亭字，非也。今按可读如今之厅。顷声。宋本有声。
　　路径：段注说文□第五卷□高部
　　亭tínɡ
　　注解：民所安定也。亭、定□韵。周礼：三十里有宿。郑云：宿可止宿，若今亭有室矣。百官公□表曰：县道大率十里一亭，亭有长。十亭一乡，乡有三老，有秩啬夫。后汉志曰：亭有长以禁盗贼。风俗通曰：亭，留也。葢行旅宿会之所馆。释名曰：亭，停也。人所停集。按云民所安定者，谓居民于是备盗贼，行旅于是止宿也。亭定□韵。亭之引伸为亭止，俗乃制停渟字。依释名则汉时已有停字，而许不收。徐氏铉云：低债价停僦伺六字皆后人所加。是也。亭有楼，故从高。从高省，丁声。特丁切。十一部。
　　路径：段注说文□第五卷□高部
　　亳bó
　　注解：京兆杜陵亭也。六国表：汤起于亳。徐广曰：京兆杜县有亳亭。钱氏大昕史记考异曰：殷本纪：汤始居亳。皇甫谧曰：梁国榖熟为南亳，汤所都也。立政三亳，皆非京兆之亳亭。秦本纪：宁公二年遗兵伐荡社，三年与亳战，亳王奔戎，遂灭荡社。徐广云：荡，一作汤，社，一作杜。皇甫谧以为亳号汤，西夷之国。又云：周桓王时自有亳王号汤，非殷也。封禅书于杜亳有三杜主之祠，葢京兆之亳，乃戎王号汤者之邑。徐广以为殷汤所起，其不然乎。然此篇偁作事者必于东南，收功实者常于西北，乃述禹兴西羌，周始丰镐，而及汤之起亳，则史公固以□中之亳系之汤矣。按许不言三亳，而独言杜陵亳亭者，正为其字从高，则以此亭当之也。然十里一亭者秦制，亳亭之名秦汉乃有之，亳之字固不起于亭也。以解字为书，不得不有涉于皮傅者。从高省，乇声。旁各切。五部。古亦借薄为之，如礼记薄社北牖。
　　路径：段注说文□第五卷□高部
　　文四　重一
　　冂jiōnɡp228上
　　注解：邑外谓之郊，郊外谓之野，野外谓之林，林外谓之冂。与鲁颂毛传同。邑，国也。歫国百里曰郊。野，郊外也。平土有丛木曰林。皆许说也。尔雅释地：邑外谓之郊，郊外谓之牧，牧外谓之野，野外谓之林，林外谓之垧。多谓之牧牧外五字。依野有死麇燕燕干旄传、叔于田笺□之，浅人妄增也。牧，李巡作田。王砅注素问作邑外谓之郊，郊外谓之甸，甸外谓之牧，牧外谓之林，林外谓之垧，垧外谓之野。所偁更缪。象远介也。介，各本作界，误，今正。八部曰：介，画也。八像远所聨亘，一象各分介画也。古荧切。十一部。凡冂之属皆从冂。冋，古文冂，从口，象国邑。像国邑在介内也。垧，冋或从土。诗、尔雅皆如此作。〖注〗垧，冋或从土。
　　路径：段注说文□第五卷□冂部
　　市shì
　　注解：买卖所之也。释诂曰：之，往也。古史考曰：神农作市。本□辞说也。世本曰：祝融作市。市有垣，从冂，垣所以介也，故从冂。从乀，象物相及也。乀，古文及字，依韵会本。□省声。举形声包会意也。时止切。一部。
　　路径：段注说文□第五卷□冂部
　　冘yín
　　注解：冘冘，行皃。冘冘，各本作淫淫，今依玉篇、集韵、类篇正。玉篇别立冘部，云冘冘，行皃。则知冂部有冘者，孙强所增也。而引说文作淫淫，是唐时讹本耳。后汉书卢植传注所引不误。羽猎赋：三军芒然，竆冘阏与。孟曰：冘，行也。如曰：冘，懈怠也。古籍内冘豫，义同犹豫。巴东灎滪堆亦曰犹豫。坤元录作冘豫。乐府作淫豫。然则冘是遅疑蹢躅之皃矣。从儿出冂。儿者，古文奇字人也。冘者，远望人行若行若不行之皃。余箴切。七部。
　　路径：段注说文□第五卷□冂部
　　央yānɡ
　　注解：央，中也。央逗，复举字之未□者也。月令曰：中央土。诗笺云：夜未渠央。古乐府：调弦未讵央。颜氏家训作未遽央。皆卽未渠央也。渠央者，中之谓也。诗言未央，谓未中也。毛传：央，且也。且者，荐也。凡物荐之则有二，至于艾而为三矣。下文夜未艾。艾者，久也。笺云：芟末曰艾。以言夜先鸡呜时，合初昏与艾言之，是央为中也。从大在冂之内。大，人也。人在冂内，正居其中。于良切。十部。央旁同意。央取大之中居，旁取□旁外廓，故曰同意。一曰久也。此别一义。
　　路径：段注说文□第五卷□冂部
　　隺húp228下
