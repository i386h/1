<!-- { "loadSidebar": true } -->
说文解字注
　　段玉裁
　　（说文黑色段注绿色）
　　
　　第一一部
　　一yīp1上
　　注解：惟初大极，道立于一，造分天地，化成万物。《汉书》曰：“元元本本。数始于一。”凡一之属皆从一。一之形，于六书为指事。凡云凡某之属皆从某者，自序所谓分别部居，不相杂厕也。尔雅、方言所以发明转注假借。仓颉、训纂、□熹及凡将、急就、元尙、飞龙、圣皇诸篇，仅以四言七言成文。皆不言字形原委，以字形为书。俾学者因形以考音与义，实始于许，功莫大焉。于悉切。古音第十二部。○凡注言一部、二部，以至十七部者，谓古韵也。玉裁作六书音均表，识古韵凡十七部。自仓颉造字时至唐虞三代秦汉，以及许叔重造说文曰某声，曰读若某者，皆条理合一不紊，故旣用徐铉切音矣。而又某字志之曰古音第几部，又恐学者未见六书音均之书，不知其所谓，乃于说文十五篇之后，附六书音均表五篇，俾形声相表里，因端推究，于古形、古音、古义可互求焉。弌，古文一。凡言古文者，谓仓颉所作古文也。此书法后王，尊汉制，以小篆为质，而兼录古文、籒文。所谓今叙篆文，合以古籒也。小篆之于古，籒或仍之，或省改之。仍者十之八九，省改者十之一二而已。仍则小篆皆古、籒也，故不更出古、籒。省改则古、籒非小篆也，故更出之。一二三之本古文明矣，何以更出弌弍弎也，葢所谓卽古文而异者，当谓之古文奇字。
　　元yuán
　　注解：始也。见尔雅释诂。九家易曰：元者，气之始也。从一兀声。徐氏锴云：不当有声字。以髡从兀声，□从元声例之。徐说非。古音元兀相为平入也，凡言从某某声者，谓于六书为形声也。凡文字有义有形有音，尔雅已下，义书也；声类巳下，音书也；说文，形书也。凡篆一字，先训其义，若始也，顚也是。□释其形，若从某某声是。次释其音，若某声及读若某是。合三者以完一篆，故曰形书也。愚袁切。古音第十四部。
　　天tiān
　　注解：顚也。此以同部叠韵为训也。凡门闻也、户护也、尾微也，发拔也皆此例。凡言元始也、天顚也、丕大也、吏治人者也皆于六书为转注而微有差别。元始可互言之，天顚不可倒言之，葢求义则转移皆是。举物则定名难假，然其为训诂则一也。顚者，人之顶也，以为凡高之偁。始者，女之初也，以为凡起之偁。然则天亦可为凡顚之偁。臣于君，子于父，妻于夫，民于食皆曰天是也。至高无上，从一大。至高无上，是其大无有二也，故从一大。于六书为会意，凡会意合二字以成语，如一大、人言、止戈皆是。他前切。十二部。
　　丕pīp1下
　　注解：大也。见释诂。从一不声。敷悲切。古音在第一部。铺怡切。丕与不音同，故古多用不为丕，如不显卽丕显之类。于六书为假借，凡假借必同部同音。○丕，隶书中直引长，故云丕之字不十。汉石经作□，可证。非与丕殊字也。
　　吏lì
　　注解：治人者也。治与吏同在第一部，此亦以同部叠韵为训也。从一从史。此亦会意也。天下曰从一大，此不曰从一史者，吏必以一为体，以史为用，一与史二事，故异其词也。史者，记事者也。史亦声。凡言亦声者，会意兼形声也。凡字有用六书之一者，有兼六书之二者。力置切。一部。文五　重一此葢许所记也。每部记之，以得其凡若干字也。凡部之先后，以形之相近为次。凡每部中字之先后，以义之相引为次。颜氏家训所谓檃栝有条例也。说文每部自首至尾次弟井井，如一篇文字，如一而元，元，始也。始而后有天，天莫大焉，故次以丕。而吏之从一终焉，是也。雍熙校刊部首某字说解为大字，己下说解皆为夹行小字，绝非旧式。
　　□shàng
　　注解：高也。此古文丄。古文上作二，故帝下□下示下皆云从古文上，可以证古文本作二，篆作丄，各本误以丄为古文，则不得不改篆文之上为？，而用上为部首，使下文从二之字皆无所统，示次于二之恉亦晦矣。今正丄为□，？为丄，观者勿疑怪可也。凡说文一书，以小篆为质，必先举小篆，后言古文作某。此独先举古文后言小篆作某，变例也。以其属皆从古文上，不从小篆上，故出变例而别白言之。指事也。凡指事之文绝少，故显白言之。不于一下言之者，一之为指事不待言也。象形者实有其物，日月是也。指事者不泥其物而言其事，丄丅是也。天地为形，天在上，地在下。地在上，天在下。则皆为事。凡丄之属皆从丄。时掌切。时掌、时亮二切。古音第十部。丄，篆文上。谓李斯小篆也。今各本篆作？，后人所改。
　　帝dìp2上
　　注解：谛也。见春秋元命苞、春秋运斗枢。毛诗故训传曰：审谛如帝。王天下之号。从□朿声。都计切。古音第十六部。□，古文帝。古文诸丄字皆从一，篆文皆从□。□，古文上字。古文从一，小篆从古文上者，古今体异。必云□古上字者，明非□字也。徐锴曰：古文上两画，上短下长。一二之二，则两画齐等。□俗本□下有言，非也。言从□，举□可以包言。示辰龙童音章皆从古文上。古文示作□，古文礼作□，古文辰作□，此古文从一，小篆从二之证。然则古文以一为二，六书之假借也。〖注〗□□□（下）二（上）。
　　旁páng
　　注解：溥也。司马相如封禅文曰：□魄四塞。张揖曰：□，衍也。广雅曰：□，大也。按□读如□，与溥双声。后人训侧，其义偏矣。从□。阙。阙谓从门？之说未闻也。李阳冰曰：门？象□达之形也。按自序云：其于所不知，葢阙如也。凡言阙者，或谓形，或谓音，或谓义，分别读之。方声。凡徐氏铉锴二本不同，各从其长者，如此处锴作方声阙。阙字在方声下，于未闻从门？之说不瞭，故不从之是也。后不悉注。步光切。十部。□，古文□。以许说推之，亦小篆从二，古文从一也。□，亦古文□。李斯改一为二，则为小篆。雱，籒文。诗：雨雪其雱。故训传曰：雱，盛皃。卽此字也。籒文从雨，众多如雨意也。毛云盛，与许云溥正合。今人不知□、雱同字，音读各殊，古形、古音、古义皆废矣。
　　□xià
　　注解：底也。底也，指事，胡雅切。底当作氐。广部曰：底者，山凥也。一曰下也。许氏解字多用转注。转注者，互训也。底云下也，故下云底也，此之谓转注，全书皆当以此求之。抑此底字当作氐。广部一曰下也四字，疑后人所缀。何者，许书无低字，日部下昏下曰从氐省。氐者，下也，正与此下者氐也为转注。上，高也。下，氐也。高氐亦正相反相对。今本氐篆解云至也，亦当本作下也。如是正之，乃见许氏发挥转注之恉。有好学深思者，当能心知其意也。从反□为□。有物在一之下也。此古文下本如此，如□字从古文下是也。后人改□为丅，谓之古文，则不得不改丅为？，谓之小篆文矣。胡雅、胡驾二切。古音在第五部。丅，篆文下。今各本篆文作？，后人所改。。〖注〗□zhèn，登也。□。
　　文四　重六
　　第一示部
　　示shìp2下
　　注解：天□象，见吉凶。见周易□辞。所□示人也。从二。古文上。三□，谓川。日月星也。观乎天文□察时变。见周易□彖传。示神事也。言天县象箸明以示人，圣人因以神道设敎。凡示之属皆从示。神至切。古音第十五部。中庸、小雅以示为寘。□，古文示。所谓古文诸丄字皆从一也。
　　祜hù
　　注解：上讳。候古切。言上讳者五。禾部秀，汉世祖名也。艹部庄，显宗名也。火部炟，肃宗名也。戈部肈，孝和帝名也。祜，恭宗名也。殇帝名隆不与焉。伏矦古今注曰：隆之字曰盛。亦当言上讳明矣。而五经异义云：汉幼小诸帝皆不庙祭，而祭于陵。旣不庙祭矣，则不讳可知。此许冲奏上时，于隆字不曰上讳所由也。讳止于世祖者，记曰：旣卒哭。宰夫执木铎以徇于宫曰：舍故而讳新。故，谓高祖祖之父当迁者。杜预亦言自父至高祖皆不敢厈言。计许君卒于恭宗已后，自恭宗至世祖适五世，世祖已上虽高帝不讳，葢汉制也。此书之例，当是不书其字，但书上讳，二字。书其字则非讳也。今本有篆文者，后人补之。不书故其诂训形声俱不言。假令补之，则曰祜福也，从示古声。祜训福，则当与禄禠等为类，而列于首者，尊君也。古音第五部。
　　礼lǐ
　　注解：□也。见礼记祭义、周易序卦传。□，足所依也。引伸之凡所依皆曰□，此假借之法。屦，□也。礼，□也。□同而义不同。所□事神致福也。从示，从□。礼有五经，莫重于祭，故礼字从示。丰者，行礼之器。□亦声。灵启切。十五部。□，古文礼。
　　禧xī
　　注解：礼吉也。行礼获吉也。释诂曰：禧，福也。从示喜声。许其切。一部。
　　禛zhēn
　　注解：□眞受福也。从示眞声。此亦当云从示，从眞，眞亦声。不言者省也。声与义同原，故龤声之偏□多与字义相近，此会意、形声□兼之字致多也。说文或偁其会意，略其形声。或偁其形声，略其会意。虽则渻文，实欲互见。不知此则声与义隔，又或如宋人字说，只有会意，别无形声，其失诬诬矣。侧邻切。十二部。
　　禄lùp3上
　　注解：福也。诗言福禄多不别。商颂五篇，□言福，三言禄，大恉不殊。释诂，毛诗传皆曰：禄，福也。此古义也。郑旣醉笺始为分别之词。从示彔声。卢谷切。三部。
　　禠sī
　　注解：福也。见释诂。张衡东京赋曰：祈禠禳灾。从示虒声。息移切。字林弋尔反。十六部。
　　祯zhēn
　　注解：祥也。从示贞声。陟盈切。十一部。
　　祥xiáng
　　注解：福也。凡统言则灾亦谓之祥，析言则善者谓之祥。从示羊声。似羊切。十部。铉本此下有一云善三字，浅人所增。一书中此类不少。
　　祉zhǐ
　　注解：福也。见释诂。从示止声。敕里切。一部。
　　福fú
　　注解：备也。祭统曰：贤者之祭也，必受其福。非世所谓福也。福者，备也。备者，百顺之名也。无所不顺者之谓备。按福备古音皆在第一部，叠韵也。铉本作祜也，非。祜正世所谓福也。从示畐声。方六切。古音在一部。
　　佑yòu
　　注解：助也。古只作右。从示右声。于救切。古音在一部。
　　祺qí
　　注解：吉也。周颂曰：维周之祺。释言曰：祺，祥也。祺，吉也。从示其声。渠之切。一部。禥，籒文从基。基声也。古其基通用，如尚书丕丕基，伏生作□其是也。
　　祗zhī
