<!-- { "loadSidebar": true } -->
　　注解：少减也。今减省之字当作渻，古今字也。女部又曰：□者，减也。□渻音义皆同。左传有渻灶，人姓名也。一曰水门。此义未见。玉篇云一曰水门名。广韵、集韵则云一曰水名。从水省声。息井切。十一部。又，水出丘前谓之渻丘。尔雅释丘文也。释名作址丘。址，基址也。按址丘疑本作杫丘。古□杫字同，故渻丘亦为□丘。
　　路径：段注说文□第十一卷□水部
　　标题：淖nào
　　注解：泥也。左传曰：有淖于前。乃皆左右相违于淖。杜注同。仓颉篇云：深泥也。字林云：濡甚曰淖。按泥淖以土与水合和为之，故淖引伸之义训和。仪礼：嘉荐暜淖。注曰：暜淖，黍稷也。暜，大。淖，和也。德能大和，乃有黍稷也。刘瓛述张禹之义曰：仲者，中也。尼者，和也。言孔子有中和之德，故曰仲尼。葢汉人尼与泥通用，故汉碑仲尼字或作泥。又按许泥为水名，不箸涂泥之解，于此补见，是与深同例也。魏晋以后，泥淖字作埿。从水卓声。奴敎切。二部。
　　路径：段注说文□第十一卷□水部
　　标题：濢zuǐ
　　注解：小湿也。小葢下之误。篇、韵皆云下湿，从古本也。从水翠声。遵诔切。十五部。按篇、韵皆云且遂切，下湿也。遵诔切，汁渍也。
　　路径：段注说文□第十一卷□水部
　　标题：溽rù
　　注解：溽暑，湿暑也。溽暑二字依李善注悼亡诗补。月令：季夏，土润溽暑。郑曰：润溽，谓涂湿也。润溽双声字。记言土涂湿而暑上烝也。涂读如雨雪载涂之涂。许以湿暑释记溽暑，后人妄删，非是。大雅云汉传曰：薀薀而暑，隆隆而雷，虫虫而□。此暑□之别。暑言下湿，□言上燥也。谓之溽者，浓也，厚也。儒行注曰：恣滋味为溽。月令：溽，本或作辱。从水辱声。而蜀切。三部。
　　路径：段注说文□第十一卷□水部
　　标题：涅niè
　　注解：黑土在水中者也。者字依论语释文补。论语孔注：涅，可以□皁者。按水部曰：淀者，滓垽也。滓者，淀也。土部曰：垽者，淀也。黑部曰：□谓之垽。垽，滓也。皆与涅义近。从水土日声。奴结切。十二部。
　　路径：段注说文□第十一卷□水部
　　标题：滋zī
　　注解：益也。艹部兹下曰：艹木多益也。此字从水兹，为水益也。凡经传增益之义多用此字。亦有用兹者，如常棣、召旻传云：兄，兹也。桑柔传云：兄，兹也。只是一义。从水兹声。各本篆文作滋*，解作兹声，误也，今正。说详四篇下兹篆下。子之切。一部。一曰滋水，出牛□山白陉谷，东入呼沱。此谓水名也。地理志：常山郡南行唐牛饮山白陆谷，滋水所出。东至新巿，入虖池水，南行唐故城在今直隶正定府行唐县县治北。新巿故城在今正定府治西北四十里。一统志曰：滋河源出山西五台县畍，东南流径正定府灵寿县北，行唐县南。又东歴正定藳城二县北，无极县南。又东北人定州深泽县畍。古与滹沱合流，今折而东北，与滱沙二水合。不入滹沱矣。〖注〗□，古文。滋*字从水从兹作。
　　路径：段注说文□第十一卷□水部
　　标题：□hū
　　注解：靑黑皃。皃字依广韵订。从水曶声。各本篆文作□，解作曶声。此以隶体改篆也。篇、韵皆曰：淐今作□。今据正。其音当依广韵荒内切。十五部。大徐呼骨切。
　　路径：段注说文□第十一卷□水部
　　标题：浥yì
　　注解：湿也。召南毛传曰：厌浥，湿意也。从水邑声。于及切。七部。
　　路径：段注说文□第十一卷□水部
　　标题：沙shā
　　注解：水□石也。诗正义作水中散石，非是。水经注引与今本同。凡古人所引古书有是有非，不容偏信。大雅传云：沙水旁也，许云：水散石。与毛不异。石散碎谓之沙，引伸之，凡生涩皆为沙，如内则鸟沙鸣是。从水少。会意。水少沙见。释其会意之恉。所加切。十七部。古音娑。从石作砂者，俗字也。古丹沙只用此。楚东有沙水。此别一义也。水经注渠水篇曰：渠水，又东南流径开封县，雎涣二水出焉。右则新沟注之，卽沙水木也。音蔡。许愼正作沙音，言楚东有沙水，谓此水也。□，谭长说：沙或从尐。少尐二字皆见小部。尐者，少也。
　　路径：段注说文□第十一卷□水部
　　标题：濑lài
　　注解：水流沙上也。九歌：石濑兮浅浅。伍子胥书有下濑船，汉有下濑将军。应劭汉书注曰：濑水流沙上也。臣瓒曰：濑，湍也。吴越谓之濑，中国谓之碛。按濑之言□也。水在沙上，渧□而下渗也。埤仓云：渧□，漉也。从水赖声。洛带切。十五部。
　　路径：段注说文□第十一卷□水部
　　标题：濆fén
　　注解：水厓也。诗大雅：铺敦淮濆。传曰：濆，厓也。周南：遵彼汝坟。传曰：坟，大防也。画然分别。周礼大司徒职。丘陵坟衍原隰。注曰：水涯曰坟。而常武笺亦释濆为大防，是郑谓古经假借通用也。许则谨守毛传。从水贲声。符分切。十三部。《诗》曰：“敦彼淮濆。”敦彼当是铺敦之误。笺释为陈屯。
　　路径：段注说文□第十一卷□水部
　　标题：涘sì
　　注解：水厓也。尔雅释丘、王风秦风传皆曰：涘，厓也。从水矣声。床史切。一部。《周书》曰：“王出涘。”周颂思文笺曰：武王渡孟津，白鱼跃入于舟，出涘以燎。正义引大誓云：惟四月太子发上祭于毕，下至于孟津之上，太子发升舟，中流，白鱼入于王舟，王跪取，出涘以燎之。按今文尚书、古文尚书皆有大誓，非枚颐本之大誓也。许引大誓者三，此与手部，攴部也。
　　路径：段注说文□第十一卷□水部
　　标题：汻hǔ
　　注解：水厓也。大雅：率西水浒。传曰：浒，水厓也。释丘曰：岸上，浒。从水午声。呼古切。五部。
　　路径：段注说文□第十一卷□水部
　　标题：氿ɡuǐ
　　注解：水厓枯土也。按今尔雅水醮曰厬，仄出泉曰氿。许书仄出泉曰厬，水厓枯土曰氿。与今尔雅正互易。依毛诗有洌氿泉，似今尔雅不误也。从水九声。居洧切。古音在三部。《尔雅》曰：“水醮曰氿。”释水文。今本作厬。音义云：字又作□。
　　路径：段注说文□第十一卷□水部
　　标题：漘chún
　　注解：水厓也。魏风传：漘，厓也。尔雅曰：厓，夷上洒下漘。按夷上谓上平也。洒下谓侧水边者斗峭。从水唇声。常伦切。十三部。《诗》曰：“寘河之漘。”集韵，类篇皆河上有诸。韵会同。
　　路径：段注说文□第十一卷□水部
　　标题：浦pǔ
　　注解：水濒也。濒下曰水厓，人所宾附也。大雅：率彼淮浦。传曰：浦，厓也。从水甫声。滂古切。五部。
　　路径：段注说文□第十一卷□水部
　　标题：沚zhǐ
　　注解：小渚曰沚。召南传曰：沚，渚也。此浑言之。秦风传、尔雅释水曰：小渚曰沚。此析言之也。从水止声。诸巿切。一部。《诗》曰：“于沼于沚。”
　　路径：段注说文□第十一卷□水部
　　标题：沸fèi
　　注解：毕沸，滥泉也。毕一本从水作滭。上林赋滭弗，苏林曰：滭音毕。则古非无滭字也。泉下小徐有也。按也当作皃。诗小雅、大雅皆有□沸槛泉之语，传云：□沸，泉出皃。槛泉正出，释水曰：滥泉正出。正出，涌出也。司马彪注上林赋曰：滭弗，盛皃也。按毕沸叠韵字。毛诗□槛皆假借字。今俗以沸为□字。从水弗声。分勿切。十五部。上林赋滭弗，一本作浡。
　　路径：段注说文□第十一卷□水部
　　标题：潨cónɡ
　　注解：小水入大水曰潨。大雅传曰：潀，水会也。按许说申毛。若郑笺云潀，水外之高者也。有瘗埋之象。则谓潀与崇同。恐非诗意。从水众声。此形声包会意。徂红切。九部。《诗》曰：“凫鹥在潨。”
　　路径：段注说文□第十一卷□水部
　　标题：派pài
　　注解：别水也。吴都赋：百川派别。刘逵注引字说曰：水别流为派。从水□，□亦声。匹卖切。十六部。按众经音义两引说文□，水之衺流别也以释派。韵会曰：派本作□。从反永。引锴云今人又增水作派。据此，则说文本有□无派。今锴、铉本水部派字当删。
　　路径：段注说文□第十一卷□水部
　　标题：汜sì
　　注解：水别复入水也。上水字衍文。召南传曰：决复入水也。谓旣决而复入之水也。自其水出而不复入者，释水自河出为灉已下是也。决而复入者，汜是也。释名曰：汜，已也。如出有所为毕已而复入也。按古以无已释已。如祀之解曰祭无已是也。故汜之字从已。从水巳声。详里切。一部。《诗》曰：“江有汜。”一曰汜，竆渎也。此别一义。释丘曰：竆渎，汜。郭云：水无所通者。汉书：张良闲从容步游下邳汜上。服□读为□，音颐。楚人谓桥曰□。此汉人易字之例也。应劭曰：汜水之上。此不易字。谓竆渎无水之上也。下文直堕其履汜下，良下取履，其为无水之渎了然。史记本亦作汜。小司马云：姚察见史记有作土旁者。云有，则知史记不皆作土旁也。义本易憭。诸家说皆不察。
　　路径：段注说文□第十一卷□水部
　　标题：湀ɡuǐ
　　注解：湀辟，流水处也。流，铉作深，非。释水曰：湀辟流川。从水癸声。求□切。十五部。字林音圭。
　　路径：段注说文□第十一卷□水部
　　标题：荥xínɡ
　　注解：荥泞，绝小水也。荥篆本在泞篆下，今移正。荥泞二字各本无，今依全书通例补。李善注七命引说文泞，绝小水也。奴泠切。可以证今本之误，但尚夺荥字耳。甘泉赋：梁弱水之濎濙。服□曰：昆仑之东有弱水，渡之若濎濙耳。善曰：汀濙，小水也。引字林濙，绝小水也。按甘泉赋之濎濙，七命之汀泞皆谓小水也。濙泞义同。濙卽许之荥字，一为荧省，一不省也。若荧泽、荧阳古皆作荧，不作荥。唐碑、宋椠尚多不误。近今乃皆作荥。潜丘札记乃云：说文绝小水之绝，为尔雅正绝流曰乱之绝，与禹贡泲入河泆荥相发明。其荒谬有如此者。中断曰绝。绝者，竆也。引伸为极至之用。绝小水者，极小水也。此六书不可以本义灭其引伸之义者也。许书陉者，山绝坎也。此中绝之绝，绝小水非其伦也。然则荧泽字从火之义若何。曰：泲之显伏不测，如火之荧荧不定也。从水，荧省声。戸扃切。十一部。
　　路径：段注说文□第十一卷□水部
　　标题：泞nìnɡ
　　注解：荥泞也。从水寜声。乃定切。十一部。按濴泞叠韵。此当依七命注奴泠切。后人谓淖为泥泞，读乃定切，义与音皆非古矣。
　　路径：段注说文□第十一卷□水部
　　标题：洼wā
