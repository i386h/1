<!-- { "loadSidebar": true } -->
　　本证【桃夭】桃之夭夭灼灼其华之子于归宜其室家【有女同车】有女同车顔如舜华将翺将翔佩玉琼琚彼美孟姜洵美且都【山有扶苏】山有扶苏隰有荷华不见子都乃见狂且【出车】昔我徃矣黍稷方华今我来思雨雪载涂
　　旁证【易大过九五】枯杨生华老妇得其士夫【九歌大司命】折疏麻兮瑶华将以遗兮离居老冉冉兮既极不寖近兮愈疏【汉齐房歌】气之精囘复此都蔓蔓日茂芝成灵华【参同契】故铅外黒内懐金华被褐懐玉外为狂夫【汉光武语】仕宦当作执金吾娶妻当得隂丽华
　　家【音姑汉曹大家读作姑后转而音歌雉朝飞操我独何命兮未有家时将莫兮可奈何魏程晓嘲热客诗亦以家与过何为韵陆机前缓声歌以家与歌波为韵今乃音加声之递变也】
　　本证【桃夭】见上【苌楚】隰有苌楚猗傩其华夭之沃沃乐子之无家【鸱鸮】予口卒瘏曰予未有室家【常棣】宜尔室家乐尔妻帑是究是图亶其然乎【我行其野】昏姻之故言就尔居尔不我畜复我邦家【雨无正】谓尔迁于王都曰予未有室家【緜】乃召司徒俾立室家
　　旁证【左传晋伯姬之占】侄其从姑六年其逋逃归其国而弃其家【又引虞箴】武不可重用不恢于夏家兽臣司原敢告仆夫【离骚】羿淫游以佚田兮又好射夫封狐国乱流其鲜终兮浞又贪夫厥家【易林师之损】解衣毛羽飞入大都晨门戒守郑忽失家【扬雄酒箴】出入两宫经营公家繇是言之酒何过乎【十八侯铭】入军讨敌顶定天都佩雀双印百里为家
　　逵【音求说文本作馗九达道也沈约亦收尤韵黄公绍呉才老读作求并证王粲诗】
　　本证【兎罝】肃肃兎罝施于中逵赳赳武夫公侯好仇旁证【王粲从军诗】馆宅充鄽里士女满庄馗自非圣贤国谁能享斯休【季善注引韩诗】肃肃兎罝施于中馗
　　有【音以凡诗皆此音囿以有得声故封禅颂以韵喜洧亦以有得声故褰裳篇以韵士音洗】
　　本证【芣苢】见采韵【葛藟】谓他人母亦莫我有【鱼丽】鱼丽于罶鰋鲤君子有酒防且有【吉日】瞻彼中原其祁孔有儦儦俟俟或羣或友【四月】滔滔江汉南国之纪尽瘁以仕宁莫我有【公刘】止基乃理爰众爰有【有駜】自今以始岁其有君子有谷诒孙子
　　旁证【汉司马相如叙传】文艶用寡子虚乌有寓言淫丽托讽终始【封禅颂】驰我君舆帝用享祉三代之前盖未尝有【汉逺夷慕德歌】寒温时适部人多有涉危歴险不逺万里【易林坎之无妄】獐鹿羣走自然燕喜公子好游他人多有【汉傅毅明帝诔】琁玑所建靡不奄有贡筐纳赋如归父母正朔永昌冠带儋耳【蔡邕胡广碑铭】亮皇圣于六世嘉庶绩于九有穷生民之光宠享黄耉之遐纪【汉故民呉仲山碑】惟公德美布惠州里逺近假求不言无有
　　泳【说文潜行水中也从水永声永说文长也象水巠理之长诗曰江之永矣方说文并船也礼大夫方舟据此则汉之广矣不可泳思江之永矣不可方思皆如字读此章以思为韵休息之息韩诗外傅作思】
　　马【音姥说文马武也怒也史记索隐音姥古莽亦音姥汉有马何罗者明德皇后恶其先有叛以莽易马改字不改音屈原赋草木莽莽与永懐南土为韵是其证也后马转为母果音潘岳西征赋野蒲变而成脯苑鹿化以为马假谗逆以天权钳众口而寄坐缪袭挽歌诗白日入虞渊悬车息驷马造化虽神明安能复存我可以观声之变矣】
　　本证【汉广】翘翘错薪言刈其楚之子于归言秣其马【击鼓】爰居爰处爰丧其马于以求之于林之下【音　大虎　叔于田】叔于田乗乘马执辔如组两骖如舞【东山】仓庚于飞熠燿其羽之子于归皇驳其马【四牡】四牡騑騑啴啴骆马岂不懐归王事靡盬【吉日】吉日庚午既差我马【十月之交】棸子内史蹶维趣马【采菽】虽无予之路车乗马又何予之衮及黼【崧髙】王遣申伯路车乗马我图尔居莫如南土【有客】有客有客亦白其马有萋有且敦琢其旅
　　旁证【离骚】世溷浊而不分兮好蔽美而嫉妒朝吾将济于白水兮登阆风而緤马【九歌国殇】霾两轮兮絷四马援玉枹兮击鸣鼓【汉郊祀歌】灵之下若风马左仓龙右白虎【上林赋】蒙鹖苏绔白虎被斑文跨野马【七发】诚奋厥武如振如怒沌沌浑浑状如奔马【参同契】燕雀不生鳯狐兎不乳马水流不炎上火动不润下【易林鼎之夬】东行西走丧其犬马南求骅骝失驹林下【音虎太】台牛角马不今不古
　　尾【音倚北方皆倚音南方皆委音】
　　本证【汝坟】鲂鱼頳尾王室如燬【音喜】虽则如燬父母孔迩【狼跋】狼跋其胡载防其尾公孙硕肤赤舄几几
　　旁证【左传郑子家引】畏首畏尾身其余几【急就章】鳯爵鸿鹄鴈鹜雉鹰鹞鸨鸹翳雕尾【易林临之困】履危不止与鬼相视惊恐失气如骑虎尾
　　子【音止古子有二读与纸叶者声近济水之济与语叶者如今读耔梓一类凡诗悉止音晋宋时犹此音如阮籍咏懐潘岳悼亡谢灵运防吟行曹摅思友人皆可考而知也】
　　本证【麟之趾】麟之趾振振公子【何彼秾矣】何彼秾矣华如桃李平王之孙齐侯之子【旄丘】兮尾兮流离之子叔兮伯兮褎如充耳【衡门】岂其食鱼必河之鲤岂其取妻必宋之子【六月】我服既成于三十里王于出征以佐天子【文王】亹亹文王令闻不已陈锡哉周侯文王孙子【皇矣】既受帝祉施于孙子【假乐】之纲之纪燕及朋友百辟卿士媚于天子【抑】投我以桃报之以李彼童而角实虹小子【又】匪面命之言提其耳借曰未知亦既抱子【閟宫】周公之孙庄公之子龙旂承祀六辔耳耳
　　旁证【左传卫礼至铭】余掖杀国子莫余敢止【又鲁人歌】我有圃生之杞乎从我者子乎去我者鄙乎【礼孔子闲居】无体之礼施及四海【音喜】无服之丧施于孙子【楚辞天问】呉获迄古南岳是止孰期去斯得两男子【易林坤之噬嗑】稷为尧使西见王母拜请百福赐我嘉子【梁甫吟】问是谁家墓田疆古冶子力能排南山文能絶地纪【郭璞游仙诗】借问此何谁云是鬼谷子翘迹企颍阳临河思洗耳【谢眺酬德赋】兴伐木于友生咏承筐于君子矧景行之在斯方寄言于同耻
　　角【音録说文象兽角也汉有角里先生其实字形不异后读角为各以甪为録是失古音又改字形矣】本证【麟之趾】麟之角振振公族【行露】谁谓雀无角何以穿我屋
　　旁证【东方朔传】臣以为龙又无角谓之为蛇又有足【易林随之蒙】东龙见独与石相触摧折两角【太棿】啧以牙者童其角防以翼者两其足【仲长统诗】螣蛇弃鳞神龙丧角至人能变达士拔俗【南都赋】拔象齿戾【音折】犀角鸟铩翮兽废足【苏伯玉妻盘中诗】今时人知四足与其书不能读当从中央周四角【郭璞山海经賛】有兽如豹厥文维缛闾善跃崄马一角
　　居【音倨处也又居居懐恶不相亲比貌周礼神位以奠鬼神使之居郅都传条侯至贵居皆读去声】本证【鹊巢】维鹊有巢维鸠居之之子于归百两御之【蟋蟀】无已太康职思其居好乐无荒良士瞿瞿【羔裘】羔裘豹袪自我人居居岂无他人维子之故【鱼藻】鱼在在藻依于其蒲【去声】王在在镐有那其居
　　旁证【易杂卦传】屯见而不失其居蒙杂而着【楚辞招魂】招具该备永啸呼【去声】些魂兮归来反故居些【易林井之复】明月作昼大人失居众星宵乱不知所据【汉韦成戒子孙诗】昔我之队畏不此居今我度兹戚戚其惧
　　事【音始古声上今声去亦几希之间】
　　本证【采蘩】于以采蘩于沼于沚于以用之公侯之事【北山】偕偕士子朝夕从事王事靡盬忧我父母【崧髙】亹亹申伯王纉之事于邑于谢南国是式【上声】
　　旁证【石鼓诗】丞徒徨止其奔我以阻其乃事【韩子】因而任之使自事之因而予之使自举之【又】使鸡司夜令狸执鼠皆用其能上乃无事
　　降【音洪宜属东韵沈约入江韵如今读然东方朔七谏忠臣贞而欲谏兮谗谀毁而在旁秋草荣其将实兮微霜下而夜降音之变有自来矣】
　　本证【草虫】未见君子忧心忡忡亦既见止亦既觏止我心则降【出车】未见君子忧心忡忡既见君子我心则降【旱麓】瑟彼玉瓒黄流在中岂弟君子福禄攸降【鳬鹥】鳬鹥在潨公尸来燕来宗既燕于宗福禄攸降
　　旁证【离骚】帝高阳之苗裔兮朕皇考曰伯庸摄提贞于孟陬兮惟庚寅吾以降【九歌云中君】灵皇皇兮既降猋逺举兮云中览冀州兮有余横四海兮焉穷思夫君兮太息极劳心兮忡仲【宋玉风赋】故其清凉雄风则飘举升降乘凌髙城入于深宫
　　下【音虎陆德明云当读如戸魏了翁云六经凡下皆音虎舎亦音暑不特六经古音皆然】
　　本证【采苹】于以奠之宗室牖下谁其尸之有齐季女【殷其靁】殷其靁在南山之下何斯违斯莫或遑处【凯风】爰有寒泉在浚之下有子七人母氏劳苦【采苓】采苦采苦首阳之下【宛丘】坎其击鼓宛丘之下【东门之枌】东门之枌宛丘之栩【音甫】子仲之子婆娑其下【四牡】翩翩者鵻载飞载下集于苞栩【北山】溥天之下莫非王土【緜】古公亶父来朝走马率西水浒至于岐下【鳬鹥】尔酒既湑尔殽伊脯公尸燕饮福禄来下【烝民】天监有周昭假于下保兹天子生仲山甫【有駜】振振鹭鹭于下鼓咽咽醉言舞
　　旁证【易乾象】潜龙勿用阳在下也见龙在田德施普也【又】潜龙勿用下也见龙在田时舍【音暑】也【井初六象】井泥不食下也旧井旡禽时舍也【礼运】粢醍在堂澄酒在下陈其牺牲备其鼎俎【离骚】览相观于四极兮周流乎天余乃下望瑶台之偃蹇兮见有娀之佚女【九歌湘君】朝骋骛兮江臯夕弭节兮北渚鸟次兮屋上水周兮堂下【九章惜诵】矰弋机而在上兮罻罗张而在下设张辟以娯君兮愿侧身而无所【又懐沙】变白而为黒兮倒上以为下鳯皇在笯兮鸡骛翔舞【髙唐赋】旦为朝云暮为行雨朝朝暮暮阳台之下【淮南王安八公操】煌煌上天照下土兮知我好道公来下兮【参同契】循环璇玑升降上下周流六爻难可察覩
　　败【音备破也释名败溃也古今皆去声微有不同】
　　本证【甘棠】蔽芾甘棠勿翦勿败召伯所憩【小旻】如彼流泉无沦胥以败【民劳】无纵诡随以谨丑厉式遏防虐无防正败
　　旁证【武王棰铭】马不可极民不可剧马极则踬民极则败【荀卿蚕赋篇】功立而身废事成而家败弃其耆老收其后世【贾谊鵩鸟赋】彼呉彊大兮夫差以败越栖防稽兮句践覇世【又贾谊旱云赋】独不闻唐虞之积烈兮与三代之风气时俗殊而不还兮恐功久而壊败【杜笃论都赋】一卒举礧千夫沈滞一人奋防三军阻败
　　夜【音裕宜在御韵沈约入祃韵内今之所读也】
　　本证【行露】厌浥行露岂不夙夜谓行多露【东方未明】不能晨夜不夙则莫【葛生】夏之日冬之夜百岁之后归于其居【无正】正大夫离居莫知我勚三事大夫莫肯夙夜【荡】式号式呼俾昼作夜【振鹭】庶几夙夜以永终誉
