<!-- { "loadSidebar": true } -->
　　旁证【易林贲之节】君明圣哲呜呼其友【音以】显德之徒可以礼仕【魏文帝令诗】丧乱悠悠过纪白骨从横万里哀哀下民靡恃吾将以时整理复子明辟致仕【六言为句陶渊明饮酒】畴昔苦长饥投耒去学仕将养不得节冻馁固纒己
　　屇【音记至也古作暨】
　　本证【节南山】君子如屇俾民心阕【小弁】譬彼舟流不知所屇心之忧矣不遑假寐【采菽】载骖载驷君子所屇
　　旁证【王粲游海赋】其深不测其广无臬【音乂】章亥所不极卢敖所不屇【何晏景福殿赋】鸟企山峙若翔若滞峨峨嶫嶫罔识所屇【木华海赋】鹬如惊鳬之失侣儵如六龙之所制一越三千不终朝而济所屇
　　阕【音气止也】
　　本证【节南山】诗见上
　　旁证【曹植酒赋】叙嘉宾之欢防帷耽乐之既阕日晻暗于桑榆兮命仆夫而皆逝
　　定【平声】
　　本证【节南山】不吊昊天乱靡有定式月斯生俾民不宁【江汉】四方既平王国庶定
　　旁证【左传逸诗】周道挺挺我心扃扃讲事不令集人来定
　　政【平声周官掌均地政以土均平政郑氏皆读为征】
　　本证【节南山】不自为政卒劳百姓【抑】其在于今兴迷乱于政
　　旁证【潘岳许由颂】虚薄忝任来宰斯城媿无惠化豹产之政
　　诵【音宗徐邈读】
　　本证【节南山】家父作诵以究王讻式讹尔心以畜万邦【崧髙】吉甫作诵【烝民同】
　　旁证【尚书大传辟雝辞】率尔众工奏尔悲诵肃肃雝雝无怠无凶【楚辞九辩】欲循道而平驱兮又未知其所从然中路而迷惑兮自压按而学诵【汉石门颂】春秋纪异今而纪功垂流亿载世世叹诵
　　邦【音崩释名邦封也有功于是故封之也古属东韵考之王粲赠蔡子笃阮籍元父赋顔延之靖节诔鲍昭数诗或韵东韵聋韵恭韵鸿则六朝犹此音也】
　　本证【节南山】诗见上【瞻彼洛矣】君子至止福禄既同君子万年保其家邦【采菽】维柞之枝其叶蓬蓬乐只君子殿天子之邦【思齐】神罔时怨神罔时恫刑于寡妻至于兄弟以御于家邦【皇矣】密人不恭敢距大邦【崧髙】登是南邦世执其功【召旻】蟊贼内讧昏防靡共溃溃囘遹实靖夷我邦【閟宫】奄有蒙遂荒大东至于海邦
　　旁证【易师上九】大君有命以正功也小人勿用必乱邦也【又否彖】天地不交而万物不通也上下不交而天下无邦也【礼记孔子闲居】无体之礼上下和同无服之丧以畜万邦【易林益之大有】张王季庄莫适为公政道塞壅周君失邦【韦孟讽谏】至于有周歴世防同王赧听谮实絶我邦【汉圉令赵君碑】追景行亦难双刻金石示万邦【汉西岳华山亭碑】赫赫在上以畜万邦惟岳降神实生羣公【曹植盘石篇】仰天长太息思想懐故邦乗桴何所志吁嗟我孔公【潘岳关中诗】好爵既縻显戮亦从不见窦林伏尸汉邦
　　口【音苦】
　　本证【正月】好言自口莠言自口忧心愈愈是以有侮旁证【正考父鼎铭】亦莫余敢侮饘于是粥于是以糊余口【宋玉风赋】侵淫谿谷盛怒于土囊之口縁太山之阿舞于松栢之下【汉白渠歌】且溉且粪长我禾黍衣食京师亿万之口【参同契】三性既合防本性共宗祖巨胜尚延年还丹可入口【易林坤之临】白龙赤虎战鬭俱怒蚩尤败走死于鱼口
　　厉【音冽古厉山氏或作烈山氏】
　　本证【正月】心之忧矣如或结之今兹之正胡为厉矣旁证【曹植七启】然主上犹以沉恩之未广惧声教之未厉采英竒于仄陋宣皇明于岩穴【左思蜀都赋】大火流凉风厉白露凝微霜结【又】巴姬弹汉女击节起西音于促柱歌江上之厉
　　烕【音血赫赫宗周褒姒烕之注烕灭也烕字从戌从火解曰火墓于戌至戌而灭然与灭字义同而字异音亦异今同音读之误】
　　姒【音以褒姒大姒皆此音春秋书葬我小君定姒公羊作弋声之譌也张衡东京赋宓妃攸馆神用挺纪龙图授羲书畀姒】
　　辅【音甫说文从车甫声】
　　本证【正月】终其永懐又窘隂雨其车既载乃弃尔辅【閟宫】大启尔宇为周室辅
　　旁证【易大过三四】栋桡之凶不可以有辅也栋隆之吉不桡乎下也【离骚】皇天无私阿兮览民德焉错辅夫维圣哲以茂行兮苟得用此下土【易林明夷之坤】太公避纣七十隐处卒逢圣文为王室辅【王粲赠士孙文始】在漳之湄亦克晏处和通箎埙比德车辅【阮籍咏懐】于赫帝朝伊衡作辅才非允文器非经武
　　意【音忆贾谊鵩赋请对以臆或作意】
　　本证【正月】屡顾尔仆不输尔载【音即】终逾絶险曽是不意旁证【易明夷四五】入于左腹获心意也箕子之贞明不可息也【屈原天问】厥萌在初何所意焉璜台十成谁所极焉【秦之罘刻石三句一韵】大矣哉宇县之中承顺圣意羣臣诵功请刻于石表垂于常式
　　沼【说文池也从水召声乐读捞炤读照虐读研耀切则此章自叶旧以沼音灼以乐音洛似不知北音也】本证【正月】鱼在于沼亦匪克乐潜虽伏矣亦孔之炤忧心惨惨念国之为虐
　　伏【音偪藏匿也白虎通北方者伏方也万物伏藏也考工记不伏其辕郑注云故书伏作偪】
　　本证【正月】诗见上
　　旁证【易杂卦传】兑见而巽伏也随无故也蛊则饬也【贾谊鵩赋】祸兮福所倚福兮祸所伏忧喜聚门兮吉凶同域【东方朔七谏】处舍之幽门兮穴岩石而窟伏从水蛟而为徒兮与神龙乎休息【易林坎之归妹】南至之日阳消不息北风烈寒万物藏伏【扬雄上林苑箴】夷原汚薮禽兽攸伏鱼鼈以时刍荛咸殖【朱穆絶交诗】飞不正向寝不定息饥则木揽饱则泥伏
　　嚣【音嗷嚣有枵嗷二音此则读嗷韩诗作谗口謷謷刘向传作嗸嗸又汉五行志莫敖作莫嚣在版则读枵要承上文为韵耳】
　　本证【十月之交】黾勉从事不敢告劳无罪无辜谗口嚣嚣【版】我虽异事及尔同僚我即尔谋听我嚣嚣
　　夜【音裕已见前愚按此夜旧叶约与夕恶为韵无所考据不知夜与戾勚叶下四句又转韵也亦已见前】本证【雨无正】周宗既灭靡所止戾正大夫离居莫知我勚三事大夫莫肯夙夜
　　出【读如鼓吹之吹増韵自内而外曰出凡物自出则入声使之出则去声书寅宾出日出纳五言我其发出狂易出涕沱若利出否皆此音一音赤见后】
　　本证【雨无正】哀哉不能言匪舌是出维躬是瘁【渐渐之石】武人东征不遑出矣
　　旁证【魏都赋】河洛开奥符命用出翩翩黄鸟衔书来讯
　　血【音绤】
　　本证【雨无正】鼠思泣血无言不疾昔尔出居谁从作尔室
　　旁证【易需六四】需于血出自穴【又归妹上六】女承筐无实士刲羊无血【宋玉髙唐赋】何节奄忽蹄足洒血举功先得获车已实
　　用【音庸】
　　本证【小旻】谋臧不从不臧覆用我视谋犹亦孔之卭旁证【淮南子】有精而不使有神而不用契大浑之朴而立至清之中【太法首】造法不法不足用也摹法以中众之所共【平声】也【班固西都赋】行止朝夕储不改供礼上下而接山川究休佑之所用
　　底【音脂细砺为底致至为底萧望之传底厉锋锷枚乗传磨砻底厉邹阳传底节脩德梅福传爵禄天下之底石师古曰音纸又音脂】
　　本证【小旻】谋之不臧则具是依我视谋犹伊于胡底
　　集【音讐愚按韩诗集作就因以犹为去声今以河上歌证之犹自如字发言盈庭下又转韵集一音杂见后】本证【小旻】我既厌不我告犹谋夫孔多是用不集旁证【呉越春秋河上歌】同病相怜同忧相捄【平声】惊翔之鸟相随而集濑下之水因复俱流
　　谋【音迷已见前旧以此谋音谟以叶膴愚按上否既叶止民虽靡膴三句一韵下二句一韵艾与败叶顺之至也若音谟气脉似断矣】
　　本证【小旻】国虽靡止或圣或否【音鄙】民虽靡膴或哲或谋或肃或艾【音义】如彼流泉无沦胥以败【音备】
　　富【音系合瞻卬閟宫读之似顺旧音逼翟公署门一贫一富乃知交态态音防】
　　本证【小宛】人之齐圣饮酒温【去声读如蕴借之蕴】克【音器】彼昏不知壹醉日富【瞻卬】天何以刺何神不富舍尔介狄维予胥忌【閟宫】俾尔昌而炽俾尔寿而富黄发台背寿胥与试
　　旁证【易小畜四五】有孚惕出上合志也有孚挛如不独富也【又无妄初四】无妄之徃得志也不耕获未富也【成相篇】治之志后势富君子诚之好以待【音　琅琊地　刻石】上农除末黔首是富普天之下抟心揖志【马融笛赋】繁防丛杂何其富也纷葩烂漫诚可喜也【易林遯之涣】云梦苑囿万物蕃炽屖象玳瑁荆人以富【汉凉州歌】游子常苦贫力子天所富宁见乳虎穴不入冀府寺
　　负【説文恃也从人守贝有所恃也或者恃亦音乎恃古多读上声曹植杂诗时俗薄朱顔谁为发皓齿俛仰岁将莫荣耀难久恃今读负为恃以与小宛生民韵似妥古人所谓因义得声也然无可引证】本证【小宛】中原有菽庶民采之螟蛉有子蜾蠃负之教诲尔子式谷似之【生民】恒之穈芑是任是负以归肇祀【音以】
　　似【音以说文从人以声易箕子以之郑氏荀氏皆作似于穆不已正义谱作不似】
　　本证【小宛】诗见上【裳裳者华】右之右之君子有之维其有之是以似之【江汉】无曰予小子召公是似肇敏戎公用锡尔祉
　　旁证【贾谊旱云赋】运清浊之澒洞兮正重沓而并起嵬隆崇以崔巍兮时彷佛而有似【东方朔七谏】同音者相和兮同类者相似飞鸟号其羣兮鹿鸣求其友【孔明梁甫吟】歩出齐城门遥望荡隂里里中有三坟累累正相似【束晳补亡诗】养隆敬薄惟禽之似朂増尔防以介丕祉【谢灵运防吟行】滮池溉粳稻轻云暧松杞两京愧佳丽三都岂能似
　　梓【音滓説文梓从宰省声宰音滓见后】
　　本证【小弁】惟桑与梓必恭敬止靡瞻匪父靡依匪母旁证【张衡南都赋】永世克孝懐桑梓焉真人南巡覩旧里焉【潘岳赠陆机】祁祁大邦惟桑惟梓穆穆伊人南国之纪【又赠呉子仲】呉侯降髙质剖符授千里垂覆岂他乡回光临桑梓【谢灵运防吟行】东方就旅逸梁鸿去桑梓牵缀书土风辞殚意未已
　　在【音止】
　　本证【小弁】不属于毛不离于里天之生我我辰安在旁证【离骚】吾令丰隆乗云兮求宓妃之所在解佩纕以结言兮吾令蹇脩以为理【东方朔七谏】闻南藩乐而欲徃兮至防稽而且止见韩众而宿之兮问天道之所在【易林干之剥】周市万里不危不殆见其所使无所不在【魏郭辅碑】叶叶昆嗣福禄茂止克昌厥后身去烈在【陆机赠弟诗】自徃迄兹旷年八祀【音以】悠悠我思非尔焉在
　　嘒【音意旧音防则韵不谐】
　　本证【小弁】菀彼栁斯鸣蜩嘒嘒有漼者渊萑苇淠【音譬】淠【采菽】其旂淠淠鸾声嘒嘒
　　旁证【曹植蝉赋】诗叹鸣蜩声嘒嘒兮盛阳则生太隂逝兮
　　威【音畏康诰天畏棐忱古文尚书畏作威盖威畏通音将仲子以畏读威巧言以威读畏曰昊天已威予慎无罪】
　　盟【音芒从明得声明古悉读芒】
　　本证【巧言】君子屡盟乱是用长
　　旁证【史记序传】杀鲜放度周公为盟太任十子周以宗彊
　　树【音暑凡韵书皆有此音】
