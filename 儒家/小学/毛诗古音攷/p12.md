<!-- { "loadSidebar": true } -->
　　本证【羔裘】羔裘如膏日出有曜岂不尔思中心是悼【下泉】芃芃黍苗隂膏之四国有王郇伯劳之
　　结【音吉説文从糸吉声】
　　本证【素冠】庶见素韠兮我心蕴结兮聊与子如一兮【鸤鸠】其仪一兮心如结兮
　　旁证【荀卿成相篇】治复一脩之吉君子执之心如结【苏秦上秦惠王诗】言语相结天下为一【古诗】青青陵中草倾叶晞朝日阳春被惠泽枝叶可揽结【易林震之既济】齧齧贫鬼相责无有懽怡一日九结
　　猗傩【音阿那隰有苌楚猗傩其枝楚辞九辨纷旖旎乎都房相如赋又旖旎以招摇王褒赋形旖旎以顺吹高唐赋猗□丰沛南都赋阿那蓊葺洛神赋华容婀娜音义皆同特字形有异耳　声韵家谓猗在淇奥节南山者读阿在伐檀者读衣在巷伯者读倚在车攻者去声愚谓诗只读阿伐檀助语辞巷伯非韵脚车攻读阿与破韵破说文以皮得声皮古读婆傩诗亦平声详见后左韵迨后猗傩始有上去二声古今之递变也】
　　飘【音漂去声】
　　本证【匪风】匪风飘兮匪车嘌兮顾瞻周道中心吊兮旁证【曹植感节赋】折若华之翳日庶朱光之长炤愿躯于飞蓬乗阳风而逺飘
　　祋【音示韵防曰宜从木从殳兵器今从示误云云愚按设文有杸字注军中士所持也又有祋字注殳也从殳示声或说城郭市里髙县羊皮有不当入而欲入者暂下以惊牛马曰祋故从示诗曰何戈与祋此其说至明似未可遽以为误且旧作都律都外二音而以芾音弗今直音示而以芾读费则音谐矣洪武正韵芾有二音一在质部一在寘部音费者寘部也】
　　本证【人】彼人兮何戈与祋彼其之子三百赤芾
　　年【音寜古入真韵今入天韵庄子可以保身可以全生可以养亲可以尽年亦此音说文□年声读若寜】本证【鸤鸠】正是国人胡不万年【东山】有敦瓜苦烝在栗薪自我不见于今三年【无羊】众维鱼矣实维丰年旐维旟矣室家溱溱【信南山】我尸宾寿考万年【江汉】虎拜稽首天子万年
　　旁证【仪礼嘏辞】来女孝孙使女受禄于天宜稼于田【音陈】眉寿万年【班固武王述】封禅郊祀登秩百神协律改正飨兹永年【邯郸淳陈纪碑】爰登卿士媚兹一人如何穹苍不授遐年【汉繁阳令杨君碑】续留守阙上书歴年运谷万斛助官振贫【崔骃韤铭】长履景福至于亿年皇灵既祐祉禄来臻【陆机挽歌】人徃有反岁我行无归年昔居四民宅今托万鬼邻【陆云答兄】既至既觐滞思旷年旷年殊域觐未浃辰
　　火【音喜愚按说文火燬也燬从火毁声今汝坟王室如燬与父母孔迩为韵火音可知】
　　本证【七月】七月流火九月授衣【上　大声　田】去其螟螣及其蟊贼无害我田穉【上声】田祖有神秉畀炎火
　　旁证【易林】魁行摇尾逐云吹火【又】从风吹火牵骐骥尾【音　又倚】从风纵火荻芝俱死
　　烈【音厉集韵引烈假不瑕作厉假不瑕古音可证】
　　本证【七月】一之日觱发【去声】二之日栗烈无衣无褐何以卒岁【音　生试　民】载燔载烈以兴嗣岁
　　旁证【张衡西京赋】雨雪飘飘冰霜惨烈百卉具零刚虫搏鸷【曹植潜志赋】潜大道以游志希徃昔之遐烈矫贞亮以作矢当苑囿乎呈艺
　　耜【音以说文作防从木以声徐铉等曰今俗作耜】
　　本证【七月】三之日于耜四之日举趾【大田】以我覃耜俶载南畞【音　载米　芟】有略其耜俶载南畞【良耜】畟畟良耜俶载南畞
　　旁证【舜祠田辞】荷此长耜耕彼南畞四海俱有【音　张衡以　东京赋】农祥晨正土膏脉起乗銮辂而驾苍龙介驭间以剡耜【潘岳籍田赋】防犗服于缥轭兮绀辕缀于黛耜俨储驾于防左兮俟万乗之躬履
　　庚【音刚说文庚位西方象秋时万物庚庚有实也释名庚刚也坚彊貌也】
　　本证【七月】春日载阳有鸣仓庚女执懿筐遵彼微行【大东】东有启明西有长庚
　　旁证【汉文帝之占】大横庚庚余为天王夏启以光【陆机管叔鲜賛】公旦居摄三监叛亡或放或殛并祸武庚
　　宇【音庑说文从宀于声于古读无子虚赋与胡图韵转上则音庑】
　　本证【七月】八月在宇九月在戸十月蟋蟀入我牀下【东山】果臝之实亦施于宇伊威在室蟏蛸在户【绵】率西水浒至于岐下爰及姜女聿来胥宇【閟宫】天锡公纯嘏眉寿保鲁居常与许复周公之宇
　　旁证【汉樊毅华岳庙碑】穑民用章康乂室宇刋铭纪诵克配梁甫【刘向九叹】恶虞氏之箫韶兮好遗风之激楚潜周鼎于江淮兮爨土鬵于中宇【韩愈孔庙碑】惟此庙学邺侯所作【音祖】厥初庳下神不以宇
　　子【音止已见前愚按旧以此子音祖以叶户不知嗟我以下三句为韵子自音止以处与戸叶】本证【七月】穹窒熏鼠塞向墐户【音甫】嗟我妇子曰为改岁入此室处
　　稻【音岛古今之辨微在上去间耳】
　　本证【七月】八月剥枣十月获稻
　　旁证【左太冲魏都赋】淇洹之笋信都之枣雍防之梁清流之稻
　　寿【上声顔师古纠缪正俗或问曰年寿之字北人读作受音南人则作授音何者为是曰两音皆通诗云遐不眉寿此即音受嵇康诗云颐神养寿散发岩岫此则音授今皆读如授则失之矣愚按嵇康诗亦有以寿为受者録之】
　　本证【七月】为此春酒以介眉寿【南山有台】南山有栲北山有杻乐只君子遐不眉寿
　　旁证【应璩三叟诗】年各百余岁相与锄禾莠住车问三叟何以得此寿上叟前致辞内中妪防丑【嵇康赠秀才入军】人生寿促天长地久百年之期孰云其寿
　　圃【去声说文从口甫声口音围周礼圃音补又音布】
　　本证【七月】九月筑场圃十月纳禾稼
　　旁证【离骚】朝发轫于苍梧兮夕余至乎县圃欲少留此灵琐兮日忽忽其将莫
　　稼【音姑去声说文从禾家声家古读姑转去声则得嫁音矣周礼注种谷曰稼如嫁女以有所生也】本证【七月】诗见上
　　旁证【韩愈送李愿序】盘之中维子之宫盘之土维子之稼
　　飨【音乡说文从食从乡乡声今读上声古读平声大都北人之音平多于仄古今皆然】
　　本证【七月】九月肃霜十月涤场朋酒斯飨曰杀羔羊【彤弓】钟鼓既设一朝飨之【楚茨】先祖是皇神保是飨【烈祖】来假来飨降福无疆
　　旁证【屈原天问】縁鹄饰玉后帝是飨何承谋夏桀终以灭丧【平　安世房声　中歌】嘉荐芳矣告灵飨矣告灵既飨德音孔臧【汉郊祀歌】辟流离抑不祥宾百僚山河飨【张衡西京赋】灵祖皇考来顾来飨神具醉止降福穰穰
　　垤【音侄愚按耋绖皆从至逝者其耋与并坐鼓瑟为韵释名绖实也伤摧之实也古音可推矣】本证【东山】鹳鸣于垤妇叹于室洒扫穹窒我征聿至旁证【淮南子尧戒】战战栗栗日谨一日人莫踬于山而踬于垤
　　至【音即说文室实也窒塞也并以至得声】
　　本证【东山】诗见上
　　旁证【归藏繇辞】有人将来遗我货贝以至则彻【古读斥】以求则得【音的】有喜将至【子虚赋】雷动猋至星流霆击
　　嘉【音歌说文以加得声副笄六珈与如山如河为韵】
　　本证【东山】其新孔嘉其旧如之何【破斧】周公东征四国是吪【音俄】哀我人斯亦孔之嘉【鱼丽】物其多矣维其嘉矣【节南山】民言无嘉憯莫惩嗟【頍弁】有頍者弁实维伊何尔酒既防尔肴既嘉【宾之初筵】饮酒孔嘉维其令仪【既醉】其告维何笾豆静嘉【鳬翳】尔酒既多尔肴既嘉公尸燕饮福禄来为
　　旁证【汉郦炎见志诗】哀哉二芳草不植泰山阿文质道所贵遭时用有嘉【张衡怨篇】虽曰幽深厥美弥嘉之子之逺我劳如何【嵇康答二郭】朔戒贵尚容渔父好扬波虽逸亦已难非余心所嘉【陆机櫂歌行】迟迟莫春日天气柔且嘉元吉隆初已濯秽游黄河【张景阳洛褉赋】布椒醑荐柔嘉祈休吉蠲百疴
　　锜【音阿愚按说文鉏□也从金竒声江淮之间谓釜曰锜又猗旖并以竒得声故竒有阿声緑竹猗猗猗傩其枝是也东方朔七谏拔搴芝兮列树芋荷橘柚蒌枯兮苦李旖旎又说文掎偏引也亦以竒得声则读与锜同小弁有据矣因并附之】
　　本证【破斧】既破我斧又缺我锜周公东征四国是吪【小弁】代木掎矣析薪杝矣【说文杝落也读若他】舎彼有罪予之佗矣
　　瑕【音胡礼记引诗心乎爱矣瑕不谓矣注瑕之言胡也瑕胡音同故记用其字后转为簑音程晓嘲热客诗莫谓为小事亦是一大瑕传戒诸高明热行直见阿陆机文赋混妍蚩而成体累良质而为瑕象下管之偏疾故虽应而不和】
　　本证【狼跋】狼防其尾载跋其胡公孙硕肤德音不瑕【思齐】肆戎疾不殄烈假不瑕
　　旁证【左传引谚】心苟无瑕何恤乎无家【音　又左姑　传谚】髙下在心川泽纳汚山薮藏疾瑾瑜匿瑕【防传】日辰不全故有孤虚黄金有疵白玉有瑕【参同契】上善若水清而无瑕道之形象真一难图【太众首】军或累车又人摧挐内蹈之瑕





　　毛诗古音攷卷二
<经部,小学类,韵书之属,毛诗古音攷>
　　钦定四库全书
　　毛诗古音攷卷三　　　　明　陈第　撰
　　鸣【音芒】
　　本证【鹿鸣】呦呦鹿鸣食野之苹【音旁】
　　旁证【魏武蒿里行】铠甲生虮虱万姓以死亡白骨露于野千里无鸡鸣【张华侠曲】孟尝东出关济身由鸡鸣信陵西反魏秦人惕其疆【一作不窥兵】
　　不【音义与夫同草本下房曰不棠棣之华萼不韡韡萼蘂也不蔕也萼不茂盛所以兴兄弟此郑康成旧音古乐府陌上桑使君谢罗敷宁可共载不罗敷前寘辞使君一何愚使君自有妇罗敷自有夫亦其一证今读为卜意义似浅矣焦弱侯曰山东之华不注山浙之余不溪皆依此读】
　　务【音侮以左传引诗作侮也与戎不叶呉棫读务为蒙以叶戎亦无可据愚疑或武字之误盖戊字古武字也戊戎相近安保无譌读武于常棣常武音义俱顺姑存之以俟达者】
　　本证【常棣】兄弟防于墙外御其务毎有良朋烝也无戎【常武】南仲大祖大师皇父整我六师以脩我戎
　　生【音星与今音稍不同史记建星者所建生也贾谊新书先生者犹先醒也说文醒从酉星声】本证【常棣】丧乱既平既安且宁虽有兄弟不如友生【伐木】相彼鸟矣犹求友声矧伊人矣不求友生【小宛】我日斯迈而月斯征夙兴夜寐无忝尔所生【苕之华】苕之华其叶青青知我如此不如无生
　　旁证【宋玉髙唐赋】箕踵漫衍芳草罗生秋兰芷蕙江蓠载菁【东方朔七谏】观天火之炎炀兮听大壑之波声引八维以自道兮含沆瀣以长生【易林遯之晋】积雪大寒万物不生隂制庶士时本寒贫【王褒九懐】驰六蛟兮上征竦余驾兮入防歴九州兮索合谁可与兮终生
　　舅【音久一音己易林洁身白齿衰老复起多孙众子宜利姑舅】
　　本证【伐木】既有肥牡以速诸舅宁适不来微我有咎【頍弁】有頍者弁实维在首尔酒既防尔肴既阜岂伊异人兄弟甥舅
　　旁证【潘岳别诗】峨峨王侯中外之首子亲伊姑我父惟舅【又潘岳杨仲武咏】哀哀慈母痛心疾首噭噭同生凄凄诸舅
　　咎【音纠】
