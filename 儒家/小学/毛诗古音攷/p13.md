<!-- { "loadSidebar": true } -->
　　本证【代木】诗见上【小旻】发言盈庭谁敢执其咎如匪行迈谋是用不得于道【北山】或湛乐饮酒或惨惨畏咎
　　旁证【国语啇铭】嗛嗛之食不足狃也不能为膏而只离咎也【晋舆人诵】得国而狃终逢其咎【武王冠铭】宠以着首将身不正遗为德咎【易解六三】负且乗亦可丑也自我致戎又谁咎也【贾谊吊屈原】章甫荐屦渐不可久兮嗟苦先生独离此咎兮【易林萃之旅】三日不饮逺水无酒昼夜焦喉使我为咎
　　愆【音遣一音倾见后】
　　本证【代木】笾豆有践兄弟无逺民之失德干糇以愆旁证【太法首】井无干水直衍匪谿匪谷终干愆
　　暇【音甫】
　　本证【伐木】迨我暇矣饮此湑矣【小明】心之忧矣惮【音造】我不暇念彼共人睠睠懐顾【何草不黄】匪兕匪虎率彼旷野哀我征夫朝夕不暇
　　旁证【贾谊鵩鸟赋】止于坐隅兮貎甚闲暇异物来萃兮私怪其故【张衡东京赋】因秦宫室据其府库作洛之制我则未暇【又张衡七辩】弱顔囘植妍夸闲暇形似削成腰如束素
　　享【音乡今读上声古读平声与飨一例】
　　本证【天保】吉蠲为饎是用孝享禴祀烝尝于公先王【信南山】是烝是享苾苾芬芬【烈祖】以假以享我受命溥将【殷武】莫敢不来享莫敢不来王
　　旁证【汉郊祀歌】嘉笾别陈庶几宴享灭除凶菑烈腾八荒【又】声气逺条鳯鸟鴹神夕奄虞盖孔享【扬雄并州箴】莫敢不来贡莫敢不来王周穆遐征犬戎不享【汉樊毅脩华岳庙碑】祭则获福亦世克昌亡新滔逆鬼神不享
　　福【音偪贾谊传疏者或制大权以福天子顔师古注福古逼字说文从示畐声】
　　本证【天保】神之吊矣诒尔多福民之质矣日用饮食【小明】靖共尔位好是正直神之听之介尔景福【楚茨】以妥以侑以介景福【鸳鸯】鸳鸯在梁戢其左翼君子万年宜其遐福【宾之初筵】既醉而出并受其福醉而不出是谓伐德【文王】无念尔祖聿脩厥德永言配命自求多福【大明】维此文王小心翼翼昭事上帝聿懐多福【行苇】黄耉台背【音必】以引以翼寿考维祺以介景福【既醉】既醉以酒既饱以德君子万年介尔景福【假乐】干禄百福子孙千亿【閟宫】是生后稷降之百福【殷武】命于下国封建厥福
　　旁证【易困五象】劓刖志未得也乃徐有说以中直也利用祭祀受福也【易井三象】井渫不食行恻也求王明受福也【仪礼士冠礼】弃尔防志顺尔成德寿考维祺介尔景福【大夫种祖道祝】德销百殃利受其福去彼呉庭来归越国【琅琊刻石】皇帝之德存定四极诛乱除害兴利致福【安世房中歌】呜呼孝哉案抚戎国蛮夷竭欢象来致福【又】皇皇鸿明荡侯休德嘉承天和伊乐厥福【易林干之恒】东山西岳防合俱食百家送从以成恩福【班固明堂诗】普天率土各以其职猗欤缉熈允懐多福
　　作【音诅凡作见于诗者除如字外余皆读诅音义俱顺杨用修云侯作侯祝之作音做俾昼作夜之作读如足恭之足谓昼不足以夜补之也详哉其言之矣】
　　本证【采薇】采薇采薇薇亦作止曰归曰归岁亦莫止旁证【廉范歌】廉叔度来何暮不禁火民安作昔无襦今五袴【韦成自劾诗】于赫三事匪俊匪作于蔑小子终焉其度
　　故【平声古有平去二音然平声多今则纯读去矣贾谊赋亦夫子之故也故史记作辜】
　　本证【采薇】靡室靡家玁狁之故不遑启居玁狁之故旁证【贾谊吊屈原赋】于嗟黙黙生之亡故兮干弃周鼎寳康瓠兮【又】般纷纷其离此邮兮亦夫子之故也歴九州而相其君兮何必懐此都也
　　来【音力】
　　本证【采薇】忧心孔疚【音棘】我行不来【杕杜】匪载匪来忧心孔疚【大东】既徃既来使我心疚【又】东人之子职劳不来西人之子粲粲衣服【灵台】经始勿亟庶民子来【常武】王犹允塞徐方既来
　　旁证【易困九二】困于酒食朱绂方来【楚辞逺游】形穆穆以浸逺兮离人羣而遁逸因气变而遂曾举兮忽神奔而鬼怪【音棘】时髣髴以遥见兮精皎皎以徃来【太遇首】不徃来不求得
　　戒【音急盐铁论引诗我是用戒今作急以音之同也】
　　本证【采薇】岂不日戒玁狁孔棘【常武】既敬既戒惠此南国旁证【易震上九】震索索中未得也虽凶无咎畏邻戒也【九章惜徃日】何芳草之早夭兮微霜降而下戒谅不聪明而蔽壅兮使谗谀而日得
　　哀【音噫说文衣声尔雅哀哀懐报德也裴瑜读】
　　本证【采薇】行道迟迟载渴载饥我心伤悲莫知我哀【十月之交】彼月而微此日而微今此下民亦孔之哀【小旻】潝潝訿訿亦孔之哀谋之其臧则具是违【四月】山有蕨薇隰有杞桋君子作歌维以告哀
　　旁证【楚辞九辩】靓杪秋之遥夜兮心缭悷而有哀春秋逴逴而日髙兮然惆怅而自悲【苏武诗】请为游子吟泠泠一何悲丝竹厉清声慷慨有余哀【刘向九叹】欲迁志而改操兮心纷结而未离外彷徨而游览兮内恻隐而含哀【魏文帝苦寒行】担囊行取薪斧氷持作糜悲彼东山诗悠悠使我哀
　　牧【音宻】
　　本证【出车】我出我车于彼牧矣自天子所谓我来【音力】矣旁证【易谦初二】谦谦君子卑以自牧也鸣谦贞吉中心得也【屈原天问】伯昌号衰秉鞭作牧何令彻彼岐社命有殷之国【易林屯之暌】伯蹇叔育莫与守牧失我衣裘代己除服【阮籍大人先生传】行欲为目前检言欲为无穷则少称乡党长闻邻国上欲图三公下不失为九州牧
　　载【音即一音祭见后】
　　本证【出车】召彼仆夫谓之载矣王事多难维其棘矣【大东】薪是获薪尚可载也哀我惮人亦可息也【緜】缩版以载作庙翼翼
　　旁证【易小畜上九】既雨既处德积载也君子征凶有所疑【音仡】也【琅琊刻石】日月所照舟舆所载皆终其命莫不得意
　　近【音记住近王舅郑康成音记】
　　本证【杕杜】防言近止征夫迩止
　　旁证【潘岳射雉赋】算分铢商逺近揆县刀骋絶伎【江淹祭战士文】千秋同尽百龄一世魂而有知咸无逺近
　　时【音始书播时百谷王肃作是敛时五福马融作是时日曷丧时是也盖时是古通用声亦近始】本证【鱼丽】物其有矣维其时矣【文王】有周不显帝命不时文王陟降在帝左右【既醉】威仪孔时君子有孝子
　　旁证【王粲七释】不以志易道不以身后时进德脩业与世同理
　　来【音利今读来有莱赖二音古有三音其厘力者已见上此则去声也】
　　本证【南有嘉鱼】翩翩者鵻烝然来思君子有酒嘉宾式燕又思
　　旁证【上林赋】荡荡乎八川兮流相背而异态【音防】东西南北驰骛徃来【又】于是乎乗舆弭节裵囘翺翔徃来睨部曲之进退览将帅之变态
　　又【音意此字诗凡四见旧音不一在嘉鱼小宛者音亦宾筵者一音由又音怡一音亦又音异俱无的据愚按说文又即右也右手也诗右有上去二音曰以曰意说已见上兹又宜音意如彤弓之例与也加也于三诗音韵似叶惟达者正之】
　　本证【南有嘉鱼】翩翩者鵻烝然来【音利】思君子有酒嘉宾式燕又思【小宛】彼昏不知壹醉日富【音系】各敬尔仪天命不又【宾之初筵】宾载手仇【音居】室人入又酌彼康爵以奏尔时【音　又是】三爵不识【音志】矧敢多又
　　台【音题释名台持也筑土坚髙能自胜持也】
　　本证【南山有台】南山有台北山有莱乐只君子邦家之基旁证【武帝栢梁诗】周卫交防禁不时总领从官栢梁台【参同契】皓若褰帷帐瞑目登髙台火记六百篇所趣等不迷【汉成阳灵台碑】庆都僊殁盖葬于兹欲人莫知名曰灵台【庆都尧　陆机母名　　挽歌】按辔遵长薄送子长夜台呼子子不闻泣子子不知
　　莱【音黎陆玑草木疏莱黎也说文莱蔓华尔雅作厘】
　　本证【南山有台】诗见上【十月之交】胡为我作不即我谋彻我墙屋田卒污莱
　　旁证【郭璞游仙诗】朱门何足荣未若托蓬莱临源挹清波凌冈掇丹荑
　　耉【音古说文从老省句声】
　　本证【南山有台】乐只君子遐不黄耉乐只君子保艾尔后【行苇】酌以大斗以祈黄耉
　　旁证【崔骃慰志赋】辟四门以博延兮彼幽牧之我举画定而计决兮岂云贲乎鄙耉【韩愈元和圣德诗】续功臣嗣拔贤任耉孩养无告仁滂施厚【音甫】
　　后【音虎】
　　本证【南山有台】诗见上【正月】不自我先不自我后好言自口【音苦】莠言自口
　　旁证【白渠之歌】郑国在前白渠起后举□为云决渠为【易林艮之颐】人面九口长舌为斧断破瑚琏殷商絶后【扬雄赵充国颂】在汉中兴充国作武赳赳桓桓亦绍厥后【班固靳歙铭】折冲扞难遂宁天下金章德建号传后【后汉张超诮青衣赋】嫡婉欢心各有先后臧获之类盖不足数【魏脩孔子庙碑】我皇悼之寻其世武乃建宗圣以绍厥后
　　写【音暑】
　　本证【蓼萧】蓼彼萧斯零露湑兮既见君子我心写兮【裳华】我觏之子我心写兮我心写兮是以有誉处兮【车牵】析其柞薪其叶湑兮鲜我觏尔我心写兮
　　旁证【素问】呼引鍼呼尽乃去【上声】大气皆出故命曰写【谚云】书三写鱼成鲁帝成虎
　　泥【音弥泥泥露貌】
　　本证【蓼萧】蓼彼萧斯零露泥泥既见君子孔燕岂弟宜兄宜弟令德寿岂【行苇】方苞方体维叶泥泥戚戚兄弟莫逺具尔【文选注作维叶柅柅】
　　旁证【谢朓始出尚书省诗】邑里向疏芜寒流自清泚衰栁尚沈沈凝露方泥泥【杜子美诗】况乃山髙水有波秋风萧萧露泥泥虎之饥下巉岩蛟之横出清泚
　　岂【愚按凡诗岂弟之岂旧皆音恺以礼运引诗云凯弟君子民之父母凯以强教之弟以说安之为据也今令德寿岂饮酒乐岂皆读如字说文岂还师振旅乐也又恺康也从心岂亦岂声则古音可识矣且安知凯不音岂乎】
　　本证【蓼萧】诗见上【鱼藻】鱼在在藻有莘其尾王在在镐饮酒乐岂
　　贶【音荒说文从贝兄声古读荒详见兄韵】
　　本证【彤弓】彤弓弨兮受言藏之我有嘉宾中心贶之旁证【左传伯姬之繇】女承筐亦无贶也西邻责言不可偿也【九章悲囘风】荼荠不同亩兮兰芷幽而独芳惟佳人之永都兮更絶世以自贶
　　载【音祭庄子福轻乎羽莫之知载祸重乎地莫之知避亦此音】
　　本证【彤弓】彤弓弨兮受言载之我有嘉宾中心喜【去声】之钟鼓既设一朝右【音意】之
　　旁证【九章惜徃日】情寃见之日明兮如列宿之错置乗骐骥而驰骋兮无辔衔而自载【韩勑造庙器碑】乾元以来三九之载八皇三代至孔乃备
　　喜【去声毛晃曰喜怒之喜上声悦好之喜去声】
　　本证【彤弓】诗见上
　　旁证【易大畜三四】利有攸徃上合志也初四元吉有喜也【又升初二】允升大吉上合志也九二之孚有喜也【九章橘颂】深固难徙更一志兮緑叶素荣纷其可喜兮【急就章】用日约少诚快意勉力务之必有喜【易林】伯制于吏忧人有喜【太】徃其志或承之喜【马融长笛赋】纷葩烂漫诚可喜也波散广衍实可异也
　　宪【音轩礼记武坐致右宪左郑氏曰宪读如轩声之误也】
