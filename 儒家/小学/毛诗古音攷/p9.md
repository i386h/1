<!-- { "loadSidebar": true } -->
　　旁证【王褒九懐】腾蛇兮后从飞駏兮步旁防观兮圃览察兮瑶光
　　英【音央韩诗英英白云作泱泱】
　　本证【清人】二矛重英河上乎翺翔【有女同车】有女同行顔如舜【当作蕣木槿也】英将翺将翔佩玉将将【着】俟我于堂乎而充耳以黄乎而尚之以琼英乎而【汾沮洳】美如英殊异乎公行
　　旁证【荀卿佹诗】仁人绌约敖防擅强天下幽险恐失世英【离骚】朝饮木兰之坠露兮夕餐秋菊之落英苟余情其信姱以练要兮长顑颔亦何伤【九歌云中君】浴兰汤兮沐芳华采衣兮若英灵连蜷兮既留烂昭昭兮未央【哀时命】道壅塞而不通兮江河广而无梁愿至昆仑之县圃兮采钟山之玉英【张衡思赋】旦余沐于清源兮晞余发于朝阳漱飞泉之沥液兮咀石菌之流英【王褒九懐】朝发兮葱岭夕至兮明光北饮兮飞泉南采兮芝英
　　陶【音由与轴为韵轴说文持轮也从车田声臯陶亦作咎繇繇有遥音遥遥不至之戏是也陶有由音泮水之臯陶是也】
　　本证【清人】清人在轴【平声】驷介陶陶【泮水】淑问如臯陶在泮献囚
　　旁证【易林需之革】昧旦乘车履危蹈沟亡失裙襦摧折两轴【此证　易林遯轴　　之既济】镃基逄时稷契臯陶贞良得愿微子解囚【后汉杜笃呉汉诔】尧隆稷契舜嘉臯陶伊尹左【去声】殷吕尚翼周
　　濡【音柔愚按周礼注有此音又文从水从需需与耎音同考工记厚其帤则木坚薄其帤则需庄子需弱谦下为表皆读耎今濡读柔其义耎也所谓因义得声乎】
　　本证【羔裘】羔裘如濡洵直且侯彼其之子舎命不渝【韩诗作偷晋灼汉书音曰古繇或作渝左传专之渝读繇偷繇声俱叶】
　　旁证【隂长生平都观诗】青腰垂翼与我为仇入火不灼入水不濡
　　侯【一音胡史记斩卢胡王汉书作侯庄子窃钩者诛窃国者为诸侯亦此音故俗呼喉咙为胡咙此诗侯读胡则濡渝皆可如今音张衡赋増昭仪于婕妤贤既公而又侯许赵氏之无上思致董于有虞亦一证】旁证【易林师之井】范子妙材戮辱伤肤然后相国封为应侯
　　加【音歌说文妿女师也从女加声杜林说加教于女也读若阿古音可见】
　　本证【女曰鸡鸣】弋言加之与子宜之【说文宜以宀之下一之上多省声古文□】旁证【子虚赋】弋白鹄连驾鹅双鸧下鹤加【东方朔七谏】蓬艾亲入御于牀笫兮马兰踸踔而日加弃捐药芷与杜衡兮余柰世之不知芳何【班彪北征赋】从圣文之克让兮不劳师而币加惠父兄于南越兮黜帝号于尉佗【王褒九懐】余私娱兹兮孰哉复加还顾世俗兮壊败罔罗【阮籍元父赋】地下沉隂兮受气匪和大阳不周兮殖物靡加【卢谌赠刘琨】义由恩深分随昵加绸缪委心自同匪他
　　来【音厘已见上旧以此音力乃以赠音则古无可考愚疑赠是贻字之误贻我彤管贻亦赠也赠之以芍药赠亦贻也然读赠则义顺而音终乖读贻则音谐而义不悖惟达者详之】
　　本证【女曰鸡鸣】知子之来之杂佩以赠之
　　将【音锵有女同车佩玉将将庭燎鸾声将将执竞磬筦将将采芑八鸾玱玱烝民韩奕皆八鸾锵锵烈祖八鸾鸧鸧音义皆同而字形有异】
　　餐【音千】
　　本证【狡童】彼狡童兮不与我言兮维子之故使我不能餐兮【伐檀】不狩不猎胡瞻尔庭有县貆【音暄】兮彼君子兮不素餐兮
　　旁证【古君子行】周公下白屋吐哺不及餐一沐三握发后世称圣贤【易林大过之既济】载餽茹田破鉏失餐苗稼不辟独饥于年【陆机日出东南隅行】鲜肤一何润秀色若可餐窈窕多容仪婉媚巧笑言
　　士【音始古士有二读一与语韵相叶者如今读一与纸韵相叶者声当如始仕史使皆仿此】
　　本证【褰裳】子惠思我褰裳涉洧【音以】子不我思岂无他士【祈父】祈父予王之爪士胡转予于恤靡所底止【甫田】攸介攸止烝我髦士【既醉】其仆维何厘尔女士厘尔女士从以孙子【卷阿】蔼蔼王多吉士维君子使媚于天子【常武】赫赫明明王命卿士南仲太祖大师皇父【长发】允也天子降于卿士
　　旁证【左传南蒯歌】去我者鄙乎倍其邻者耻乎已乎已乎非吾党之士乎【宋玉笛赋】纎悲微痛毒离腠理激呌入青云忼慨切穷士【秦琅邪刻石】圣智仁义显白道理东抚东土以省卒士【王褒洞箫赋】澎濞慷慨一何壮士优柔温润又似君子【傅毅迪志诗】武丁兴商伊宗皇士爰作股肱万邦是纪【崔骃太理箴】邈矣臯陶翊唐作士设为犴狴九刑允理【孔明梁甫吟】一朝被谗言二桃杀三士谁能为此谋国相齐晏子【潘岳关中诗】谁其继之夏侯卿士惟系惟处别营棊跱【谢灵运诗】庆云惠优渥微薄攀多士念昔渤海时南皮戏清沚
　　阪【音显从反得声反古音显】
　　本证【东门之墠】东门之墠茹藘在阪其室则迩其人甚逺旁证【孔子邱陵歌】登彼邱陵峛崺其阪仁道在迩求之若逺【音　易林贲演　之鼎】东门之墠茹藘在阪礼义不行与我心反
　　晦【音喜风雨如晦鸡鸣不已易林商风数起天下昏晦是其证也】
　　佩【音皮释名陪也言有陪贰也】
　　本证【子衿】青青子佩悠悠我思【渭阳】我送舅氏悠悠我思何以赠之琼瑰玉佩
　　旁证【离骚】纷吾既有此内美兮又重之以脩能【音尼】扈江离与薜芷兮纫秋兰以为佩
　　达【他悦切】
　　本证【子衿】挑兮达兮在城阙兮一日不见如三月兮【长发】受大国是达率履不越【又】苞有三蘖莫遂莫达
　　旁证【屈原九章】蹇蹇之烦寃兮滔滞而不发申旦以舒中情兮志沉菀而莫达【楚辞九辩】何泛滥之浮云兮焱壅蔽此明月思昭昭而愿见兮蔽氛曀而莫达【邯郸淳魏受命述】含光而弗辉戢翼而弗发【音歇】将俟圣嗣是遂是达
　　云【音银】
　　本证【出其东门】出其东门【音民】有女如云虽则如云匪我思存缟衣綦巾聊乐我员【韩奕】诸娣从之祁祁如云韩侯顾之烂其盈门
　　旁证【九歌湘夫人】合百草兮实庭建芳馨兮庑门九疑缤兮并迎灵之来兮如云【大司命】广开兮天门纷吾乗兮云令飘风兮先驰使冻雨兮洒尘【班固东都赋】赫然发愤应者兴云霆击昆阳慿怒雷震【汉繁阳令杨君碑】功显弗有复入于林处靖衡门童冠如云
　　存【音秦后转而为前音魏文帝短歌行仰瞻帷幕俯察凡筵其物如故其人不存曹植文帝诔朝闻夕逝孔志所存皇惟一殁天禄永延声之变也渐矣】
　　本证【出其东门】诗见上
　　旁证【荀卿云赋】失之则灭得之则存弟子不敏此之愿陈【战国防引语】削株掘根无与祸隣祸乃不存【扬雄解嘲】得士者富失士者贫矫翼厉翮恣意所存【骊驹歌】骊驹在门【音民】仆夫具存骊驹在路仆夫整驾【音　曹昭东顾　征赋】蘧氏在城之东南兮民亦尚其丘坟【真韵古诗去者日以疎来者日以亲出郭门直视但见丘与坟】唯令德而不朽兮身既殁而名存【汉儒先生娄寿碑】身殁声鬯千载作珍緜之日月与金石存
　　员【音云左传行人子员注员音云说文注曰云籀书作员韩诗聊乐我魂白虎通魂者云也犹沄沄行不休也员于尔辐景员维何皆读云亦音运伍员员半千皆读运盖平去二声耳】
　　娯【音呉说文从女呉声国语暇豫歌借为吾刘芳诗义疏曰驺虞或作驺吾是虞娯呉吾古皆同音】本证【出其东门】虽则如荼匪我思且缟衣茹藘聊可与娯旁证【优施歌】暇豫之吾吾不如鸟乌人皆集于苑己独集于枯
　　愿【上声与婉漙叶漙音团上声说文从水专声顔师古纠缪正俗曰郑诗零露□兮古本有水旁作漙亦有单字者皆当读上兖切愚按专古读上声今读平声又说文□亦云从巵专声盖漙垂露也□小巵也并以专得声则古音可识矣】
　　本证【野有蔓草】野有蔓草零露漙兮有美一人清扬婉兮邂逅相遇适我愿兮
　　旁证【易渐五上】终莫之胜吉得所愿也其羽可用为仪吉不可乱【音恋】也【易林鼎之节】安民呼池玉杯大按泉如白一挹获愿【刘向九叹】河水淫淫清所愿兮顾瞻郢路终不返兮
　　明【音芒白虎通清明风者清芒也古皆此音】
　　本证【鸡鸣】东方明矣朝既昌矣匪东方则明月出之光【东方未明】东方未明颠倒衣裳【黄鸟】此之人不可与明言旋言归复我诸兄【信南山】祀事孔明先祖是皇【大明】肆伐大商防朝清明【既醉】既醉以酒尔殽既将君子万年介尔昭明【民劳】式遏冦虐憯不畏明柔逺能迩以定我王【板】昊天曰明及尔出王【蒸民】肃肃王命仲山甫将之邦国若否仲山甫明之【有駜】有駜有駜駜彼乗黄夙夜在公在公明明
　　旁证【书赓歌】元首明哉股肱良哉庶事康哉【易干文言】潜龙勿用阳气潜藏见龙在田天下文明【礼记孔子闲居】无体之礼日就月将无服之丧纯德孔明【九章懐沙】文处幽兮蒙瞍谓之不章离娄微睇兮瞽以为无明【安世房中歌】孔容之常承帝之明下民之乐子孙休光【长门赋】澹偃蹇而待曙兮羌亭亭而复明妾人窃自悲兮究年岁而不敢忘【董仲舒救日食祝】炤炤大明瀐灭无光柰何以隂侵阳以卑侵尊【易林屯之既济】栋隆辅强宠贵日光福善并作乐以髙明【班固辟雍诗】抑抑威仪孝友光明于赫太上示我汉行
　　梦【音民后转音蒙潘岳哀永逝文既遇目兮无兆曾寤寐兮弗梦既顾瞻兮家道长寄心兮尔躬】本证【鸡鸣】虫飞薨薨甘与子同梦防且归矣无庶予子憎【斯干】下莞上簟乃安斯寝【平声】乃寝乃兴乃占我梦【正月】瞻彼中林侯薪侯蒸民今方殆视天梦梦【又】民之譌言宁莫之惩召彼故老讯之占梦
　　旁证【扬雄甘泉赋】般倕弃其剞劂兮王尔投其钩绳虽方征侨与偓佺兮犹彷佛其若梦
　　还【音周旋之旋沈约寘之先韵又寘之删韵今则悉从删韵而先韵废矣】
　　本证【还】子之还兮遭我乎峱之间兮
　　旁证【招魂】抑骛若通兮引车右还与王趋梦兮课后先【鵩鸟赋】斡流而迁兮或推而还形气转续兮变化而嬗【长杨赋】车不安轫日未靡防从者彷佛骩属而还
　　间【音坚汉黄间弩间一作肩】
　　本证【还】诗见上
　　旁证【黄庭经】琴心三叠舞胎仙九气映明出霄间【参同契】化为白液凝而至坚金华先唱有顷之间【易林恒之归妹】兄征东燕弟伐辽西【音先】大克胜还封居河间【曹昭东征赋】既免脱于峻崄兮歴荣阳而过武卷【音拳】食原武以息足宿阳武之桑间【曹植豫章行】不见鲁孔防穷困陈蔡间周公下白屋天下称其贤【陆机长歌行】兹物苟难停吾寿安得延俛仰逝将过儵忽几何间【顔延之阳给事诔】处父勤君怨在登贤苫夷致果题子行间
　　茂【音牡后转为美音魏武步出东门行树木藂生百草丰茂秋风萧索洪波涌起魏文钓竿行楩枅千余尺众草芝盛茂华叶耀人目五色难可纪盖由牡而美由美而懋矣】
　　本证【还】子之茂兮遭我乎峱之道兮【南山有台】乐只君子遐不眉寿乐只君子德音是茂【斯干】如竹苞【上声】矣如松茂矣【生民】茀厥丰草种之黄茂
