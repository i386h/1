<!-- { "loadSidebar": true } -->
　　本证【定之方中】灵雨既零命彼倌人星言夙驾説于桑田【叔于田】叔于田巷无居人【白华】滮池北流浸彼稻田啸歌伤懐念彼硕人【崧髙】王命召伯彻申伯土田王命傅御迁其私人【江汉】告于文人锡山土田
　　旁证【易干九二】见龙在田利见大人【国语】佞之见佞果丧其田【佞平声夏侯湛扺疑徛靡容悦　易林噬嗑出入﨑倾逐巧防研呕喁辩佞　之未济】邪径贼田恶政伤民夫妇呪咀太山覆颠【音　张衡珍　南都赋】开窦洒流浸彼稻田沟浍脉连堤堘相輑
　　千【音亲】
　　本证【定之方中】秉心塞渊騋牝三千【甫田】倬彼甫田岁取十千
　　旁证【宋玉招魂】虎豹九关啄害下人些一夫九首拔木九千些【易林恒之鼎】騋牝龙身日取三千南上苍梧与福为婚【汉灵帝时孔庙碑】周流应聘叹鳯不臻自卫返鲁养徒三千【刘劭赵都赋】宫妾盈兮数百食客过兮三千越信孟之卑体慕姬旦之懿仁
　　命【音名左传异哉君之名子又曰今名之大以从盈数史记皆作命孟子命世之才谓名世也亡命匿名也】本证【蝃蝀】大无信也不知命也【扬之水】我闻有命不敢以告人【采菽】乐只君子天子命之乐只君子福禄申之【假乐】保右命之自天申之【卷阿】维君子命媚于庶人【江汉】于周受命自召祖命
　　旁证【易姤五五】九五含章中正【平声】也有陨自天志不舎命也【太勤首】劳有恩勤有诸情也羁角之吾不得命也【汉北海相景君铭】帝嘉厥功授以符命守郡益州路遐恋亲【魏武善哉行】晏子平仲积德兼仁与世沈德未必思命
　　相鼠【似防颇大能人立见人则立举其前两足若拱揖然愚于苏门山寺见之僧曰此相鼠也及检埤雅已有载矣盖见人若拱似有礼仪诗之所以起兴也今注曰相视也防蛊之可贱恶者意义索然按说文引此诗亦以相为视误也久矣】
　　为【音譌史记引书南譌字作为又考说文譌譌言也从言为声据此见为加言读譌去言亦读譌古之音也后转音怡王延寿王孙赋原天地之造化实神伟而崛竒道微以密妙信无物而不为再转则今音】本证【相鼠】人而无仪不死何为【兎爰】有兎爰爰雉离于罗我生之初尚无为【缁衣】缁衣之宜兮敝予又改为兮【抑】白圭之玷尚可磨也斯言之玷不可为也
　　旁证【九章思美人】独歴年而离愍兮羌慿心犹未化【音讹】宁隐闵而寿考兮何变易之可为【渔父歌】日已夕兮予心忧悲月已驰兮何不渡为事寖急兮将柰何【楚辞哀时命】知贪饵而近死兮不如下游乎清波宁幽隐以逺祸兮孰侵辱之可为
　　俟【音矣说文矣声或声近始史记其德嶷嶷大戴礼作俟以声近而譌开元五经文字儦儦俟俟音矣】本证【相鼠】人而无止不死何俟【吉日】儦儦俟俟或羣或友旁证【邯郸淳答赠诗】既庇西伯永誓没齿今也被命义在不俟【阮籍咏懐】谁言焱炎久游没可行俟逝者岂长生亦去荆与杞
　　驱【音丘说文从马区声区古读丘曲礼礼不讳嫌名注谓若禹与宇丘与区禹宇今音叶丘区则古音叶也】本证【载驰】载驰载驱归唁卫侯驱马悠悠言至于漕【音邹】旁证【陆云赋】昶愁心以自迈肃榜人以曽驱诏河冯以清川命湘娥而安流
　　反【音显逺音演诗皆此读又有去平二声见后】
　　本证【载驰】既不我嘉不能旋反视尔不臧我思不逺旁证【荀卿云赋】忽兮其极之逺也攭【音倮】兮其相逐而反也卭卭兮天下之咸蹇也【离骚】悔相道之不察兮延伫乎吾将反囘朕车以复路兮及行迷之未逺【九章哀郢】羌灵魂之欲归兮何须臾而忘反背夏浦而西思兮哀故都之日逺【楚辞惜誓】惜余年老而日衰兮岁忽忽而不反登苍天而髙举兮歴众山而日逺【太疑首】疑自反孚不逺【潘岳哀永逝文】彼遥思兮离居叹河广兮宋逺今柰何兮一举邈终天兮不反
　　蝱【音盲本作莔说文贝母草也徐锴系传曰贝母一名莔治目不得返顾许夫人所以寄其思也今文作蝱杨用脩曰蝱齧人虫也岂可采邪】
　　本证【载驰】陟彼阿丘言采其蝱女子善懐亦各有行
　　尤【音怡】
　　本证【载驰】大夫君子无我有尤百尔所思不如我所之旁证【易鼎九三】鼎有实慎所之也我仇有疾终旡尤也【九章惜往日】信谗谀之溷浊兮盛气志而过之何贞臣之无罪兮被离谤而见尤【大从首】小人强梁得位益尤也克我强梁大美无基也【刘向九叹】遭纷逢凶蹇离尤兮垂文扬采遗将来兮【韦成自劾诗】谁谓德难厉其庶而嗟我小子于贰其尤
　　百【音博虽非韵脚可备古音亦音陌左传距跃三百其义励也】
　　本证【载驰】百尔所思【黄鸟】人百其身【思齐】则百斯男
　　旁证【蜡祝】土反其宅水归其壑昆虫母作丰年若土岁取千百【此与礼　楚人记少异　谚】得黄金百不如得季布诺【易林兑之震】营城洛邑周公所作世建三十歴年八百福祐盘结坚固不落

　　毛诗古音攷卷一
<经部,小学类,韵书之属,毛诗古音攷>
　　钦定四库全书
　　毛诗古音攷卷二　　　　明　陈第　撰
　　青【音菁菁菁茂盛也鹤山云緑竹青青郑注训菁今作丹青之青非不应緑又青也】
　　丘【音欺】
　　本证【氓】送子涉淇至于顿丘【巷伯】杨园之道猗于亩丘寺人孟子作为此诗
　　旁证【左传史苏之古】为雷为火为嬴败姬不利行师败于宗丘【九章哀郢】曼余目以流观兮冀一反之何时鸟飞反故乡兮狐死必首丘【田单攻狄婴儿谣】大冠若箕脩劎拄颐攻狄不能下垒枯丘【易林履之巽】蹇驴不材骏骥失时筋劳力尽疲于沙丘
　　媒【音迷说文注媒谋也谋合二姓凡诗谋皆读迷媒亦因之得声周官媒氏郑氏云媒之言谋也】本证【氓】匪我愆期子无良媒
　　旁证【离骚】苟中情其好脩兮又何必用夫行媒说操筑于傅岩兮武丁用而不疑【九章抽思】愁叹苦神灵遥思兮路逺处幽又无行媒兮【参同契】苏秦通言张仪结媒发辩利舌奋舒美辞
　　垣【音延】
　　本证【氓】乘彼垝垣以望复关不见复关泣涕涟涟【文王有声】王公伊濯维丰之垣四方攸同王后维翰【板】价人维藩大师维垣大邦维屏大宗维翰
　　旁证【易林干之困】噂噂所言莫如我垣欢喜坚固可以长安【音　又讼之烟　归妹】体重飞难不得逾关行坐忧愁不离室垣【扬雄甘泉赋】崇崇圜丘隆隐天兮登降峛崺单埢垣兮【魏明帝种瓜篇】种瓜东井上冉冉自逾垣与君新为婚瓜葛相结连【刘桢赠徐干】谁谓相去逺隔此西掖垣拘限清切禁中情无由宣【音先】
　　关【音坚】
　　本证【氓】诗见上
　　旁证【乐府艳歌行】妾当守空房闭门下重关若生当相见亡者防黄泉今日乐相乐万岁期延年【刘歆遂初赋】驰太行之严防入天井之乔关望庭燧之皦皦飞旌旐之翩翩【晋卢谌览古诗】蔺生在下位缪子称其贤奉辞驰出境伏轼径入关
　　耽【音沉尔雅妉乐也疏云毛诗鹿鸣和乐且湛氓无与士耽诗之作非一人故有音义同而字形踳駮者诗作湛耽而此妉音义皆同】
　　本证【氓】于嗟鸠兮无食桑葚【平声】于嗟女兮无与士耽【鹿鸣】鼓瑟鼓琴和乐且湛【常棣】妻子好合如鼓瑟琴兄弟既翕和乐且湛【宾之初筵】百礼既至有壬有林锡尔纯嘏子孙其湛
　　旁证【楚辞九辩】愿赐不肖之躯而别离兮放游志乎霓中【音烝】乗精气之抟抟兮骛诸神之湛湛【晋郑曼季南山诗】锦衣尚防至乐是耽兴言永思系懐所钦【张翰杂诗】青条若总翠黄华如散金嘉卉亮有观顾此难久耽
　　爽【平声差也老子五味令人口爽肃爽马名左传唐公有两肃爽楚辞注羮败曰爽】
　　本证【氓】女也不爽士贰其行【蓼萧】其德不爽寿考不忘旁证【宋玉招魂】鹄酸臇鳬煎鸿鸧些露鸡臛蠵【音携】厉而不爽些【太法首】准绳不甫其用爽也准绳规矩由身行【平声】也【又太永首】不替不爽长子之常
　　德【音的凡诗之徳皆此音得亦此音】
　　本证【氓】士也罔极二三其德【硕鼠】硕鼠硕鼠无食我麦三岁贯女莫我肯德【天保】民之质矣日用饮食羣黎百姓徧为尔德【湛露】湛湛露斯在彼杞棘显允君子莫不令德【蓼莪】欲报之德昊天罔极【泮水】明明鲁侯克明其德既作泮宫淮夷攸服
　　旁证【易干文言】飞龙在天乃位乎天德亢龙有悔与时偕极【仪礼士冠礼】吉月令辰乃申尔服敬尔威仪淑慎尔德【安世房中歌】清明鬯矣皇帝孝德竟全大功抚安四极【越大夫种酒祝】皇天祐助我王受福良臣集谋我王之德【乐録引声歌】天地之道近在胷臆呼噏精神以养九德【易林剥之晋】鳬舞鼓翼嘉乐尧德虞夏美功要荒宾服【参同契】立义设刑当仁施德逆之者凶顺之者吉
　　反【音贩荀子积反货而为啇贾亦此音】
　　本证【氓】信誓旦旦不思其反【民劳】式遏冦虐无防正反王欲玉女是用大谏
　　旁证【大公车铭】自致者急载人者缓取欲无度自致而反【易杂卦传】剥烂也复反也【杨脩节游赋】回旋详观目周意倦极欢游以从容乃弃车而来反
　　右【音以亦音意有上去二声祐从右得声亦读以天问惊女采薇鹿何祐北至囘水萃何喜】
　　本证【竹竿】泉源在左淇水在右女子有行逺父母兄弟【蒹葭】遡洄从之道阻且右遡洄从之宛在水中沚【吉日】悉率左右以燕天子【甫田】攘其左右尝其防否【緜】乃慰乃止乃左乃右【云汉】趣马师氏膳夫左右
　　旁证【九章悲囘风】轧洋洋之无从兮驰委移之焉止漂翻翻其上下兮翼遥遥其左右【宋玉笛赋】隆崛万丈盘石双起丹水涌其左醴泉流其右【张衡西京赋】豫章珍馆揭焉中峙牵牛立其左织女处其右
　　甲【音结】
　　本证【芃兰】芃兰之叶童子佩韘虽则佩韘能不我甲旁证【九歌国殇】操呉戈兮被犀甲车错毂兮短兵接
　　厉【音赖说文从虿省又蛎从虫厉声读若赖庄子厉之人夜半生子亦此读】
　　本证【有狐】有狐绥绥在彼淇厉心之忧矣之子无带【都人士】彼都人士垂带而厉彼君子女卷发如虿
　　旁证【后汉崔骃达防】力牧之畧尚父之厉伊臯不论奚事范蔡【蔡琰悲愤诗】为复强视息虽生何聊赖托命于新人竭心自朂厉【蜚铭】蜚之为名体似无害所经枯竭甚于鸩厉
　　瓜【音孤说文孤罛觚柧皆以瓜得声古音可见后转音歌道藏謌僊童掇朱实神女献玉瓜浴身丹浥池濯髪甘泉波】
　　本证【木瓜】投我以木瓜报之以琼琚【七月】七月食瓜八月断壶【信南山】中田有庐疆埸有瓜
　　旁证【左传浑良夫噪】登此昆吾之虚緜緜生之瓜余为浑良夫呌天无辜【急就章】逺志续断参土瓜亭歴桔梗骨枯
　　括【音洁】
　　本证【君子于役】君子于役不日不月曷其有佸【音厥】鸡栖于桀日之夕矣牛羊下括
　　旁证【太羡首】四马就括髙人吐血【刘劭七叶】后不可及前不可越寻声赴响追晷逐括
　　渴【音竭国语天根见而水渴周礼渴泽用鹿皆此音】
　　本证【君子于役】君子于役苟无饥渴【采薇】忧心烈烈载饥载渴
