<!-- { "loadSidebar": true } -->
　　旁证【黄庭经】时念太仓不饥渴役使六丁神女谒【易林豫之贲】泉闭泽竭主母饥渴君子困穷乃徐有说
　　其【音记彼其之子或作忌叔善射忌又良御忌通作记表记引作彼记之子注疏云语辞也左传襄二十七年引彼己之子邦之司直注己音记曹植求自试表无益国朝将挂风人彼己之讥己亦音记杨之水羔裘汾沮洳椒聊皆同音】
　　许【音甫与蒲为韵蒲说文从草浦声】
　　本证【扬之水】扬之水不流束蒲彼其之子不与我戍许旁证【魏明帝善哉行】行行日逺西背京许游弗淹旬遂屇扬土
　　干【音坚燥也集韵与漧音义同又非乾坤之防今读作干】
　　本证【中谷有蓷】中谷有蓷暵其干矣有女仳离嘅其叹【音天】矣嘅其叹矣遇人之艰难矣
　　旁证【楚辞九辩】皇天淫溢而秋霖兮后土何时而得漧块独守此无泽兮仰浮云而永叹【韩愈晚春诗】斖斖新叶大珑珑晚花干青天何寥寥雨蝶飞翩翩
　　难【音年祸也古声平与天叶今声去与翰叶】
　　本证【中谷有蓷】诗见上【常棣】脊令在原兄弟急难每有良朋况也永叹
　　旁证【易林大过之家人】推辇上山髙仰重难终日至莫不见阜巅【王褒九懐】顾念兮旧都懐恨兮艰难窃哀兮浮萍泛淫兮无根【音　古坚　诗】嫂叔不亲授长幼不比肩劳谦得其柄和光甚独难
　　脩【音束毛注云脩日干也释名腊脯又曰脩脩缩也干燥而缩也歗音肃说文以肃得声】
　　本证【中谷有蓷】中谷有蓷暵其脩矣有女仳离条其歗矣
　　罹【音罗扬雄方言罹谓之罗罗谓之罹】
　　本证【兎爰】我生之后逄此百罹尚寐无吪
　　旁证【卢谌诗】五臣奚与契阔百罹身经俭阻足蹈幽遐
　　觉【音教北有此音】
　　本证【兎爰】有兎爰爰雉离于罦【音保见说文】我生之初尚无造我生之后逢此百忧尚寐无觉
　　旁证【左思魏都赋】干戚羽旄之饰好清讴微吟之要妙世业之所日用耳目之所闻觉
　　忧【音要又商鼎铭嗛嗛之德不足就也不可以矜而只取忧也忧亦去声读】
　　本证【兎爰】诗见上【扬之水】素衣朱绣【音啸】从子于鹄【音告汉地里志鹄泽孟康音告泽】既见君子云何其忧
　　旁证【左传齐人歌】鲁人之臯【音教】数年不觉使我髙蹈唯其儒书以为二国忧
　　父【音甫今渔父农父亦读甫至父母之父读戸古皆上声】
　　本证【葛藟】终逺兄弟谓他人父谓他人父亦莫我顾【陟岵】陟彼岵【音古】兮瞻望父兮【四牡】王事靡盬不遑将父【伐木】既有肥羜以速诸父宁适不来微我弗顾
　　旁证【后汉苏顺和帝诔】防欷成云泣涕成雨昊天不吊丧我慈父【曹植文帝诔】稼惟岁丰登我稷黍家佩惠尹户蒙慈父
　　涘【音矣说文从水矣声矣语已辞】
　　本证【葛藟】緜緜葛藟在河之涘【蒹葭】蒹葭采采白露未已所谓伊人在水之涘【大明】在洽之阳在渭之涘文王嘉止大邦有子
　　旁证【易林大过之渐】台骀昧子明知地理障泽宣德封居河涘【束晳补亡诗】有獭有獭在河之涘淩波赴汩噬鲂捕鲤【陆机南征赋】桓桓先征在河之涘顺彼长道县旌千里【郑曼季答陆士龙】鸳鸯于飞在江之涘和音反畅拊翼双起
　　萧【音脩箫亦此音荀子引逸诗曰鳯皇秋秋其翼若干其声若箫】
　　本证【采葛】彼采萧兮一日不见如三秋兮【下泉】冽彼下泉浸彼苞萧忾我寤叹念彼京周
　　旁证【九歌山鬼】雷填填兮雨防防猨啾啾兮狖夜鸣风飒飒兮木萧萧思公子兮徒离忧【刘向九叹】白露纷纷以涂涂兮秋风浏浏以萧萧身永流而不还兮魂长逝而常愁
　　艾【音义书自怨自艾礼记草艾则墨】
　　本证【采葛】彼采艾兮一日不见如三岁兮【鸳鸯】乘马在廏摧之秣【音昧】之君子万年福禄艾之
　　旁证【崔驷太尉箴】纣师百万卒以不艾宰臣司马敢告在际【张衡东京赋】建辰旒之大常纷焱悠以容裔六虬之奕奕齐腾骧而沛艾
　　岁【音试后转音泄曹植平原公主诔城阙之诗以日喻岁况我爱子神光长灭】
　　本证【采葛】诗见上
　　旁证【易习坎五上】坎不盈中未大【音地】也上六失道凶三岁也【孔子去鲁歌】彼妇之谒【音意】可以死败【音备】盖优哉游哉聊以卒岁【屈原九章】望孟夏之短夜兮何晦明之若岁惟郢路之辽逺兮魂一夕而九逝【嵇康酒防诗】微啸清风鼓檝容裔放櫂投竿优游卒岁【陶潜感士不遇赋】愍冯叟于郎署赖魏守以纳计虽仅然于必知亦苦心而旷岁
　　穴【音绤说文土室也从宀入声太龙袭非其穴光亡于室亦此音】
　　本证【大车】谷则异室死则同穴【黄鸟】临其穴惴惴其栗【緜】陶复陶穴未有家室
　　旁证【孔融临终诗】言多令事败器漏苦不密河溃蚁孔端山壊由猿穴【魏应璩杂诗】细微可不慎隄溃自蚁穴腠理蚤从事安复劳鍼石
　　麻【音磨】
　　本证【丘中有麻】丘中有麻彼留子嗟【东门之枌】不绩其麻市也婆娑
　　旁证【潘岳河阳诗】曲蓬何以直托身依丛麻黔黎竟何常政成在民和
　　嗟【音磋徐铉曰经史通用差池后人加作蹉跎是差有蹉音也】
　　本证【丘巾有麻】诗见上
　　旁证【帝舜南风操】有黄龙兮出自于河案图覩防兮闵天嗟嗟【易离九三】不鼓缶而歌则大耋之嗟【王褒九怀】悲哉于嗟兮心内切嗟款冬而生兮凋彼叶柯【魏程晓嘲热客】主人闻客来颦蹙柰此何谓当起行去安坐正咨嗟【阮籍咏懐诗】李公悲东门苏子狭三河求仁自得仁岂复叹咨嗟
　　施【音沱庄子何少何多是谓谢施亦此音】
　　本证【丘中有麻】彼留子嗟将其来施施
　　旁证【屈原天问】授殷天下其位安施反成乃亡其罪伊何【汉髙祖楚歌】横絶四海当可柰何虽有矰缴将安所施【严忌哀时命】愁脩夜而宛转兮气涫其若波握剞劂而不用兮操规榘而无所施
　　国【音域释名国域也博古图周南宫鼎光相南国周穆公鼎南国东国皆作或周官蝈氏郑司农亦云蝈读如域至晋宋时犹此音故范晔光武賛以国韵塞袁宏三国名臣賛以韵德谢灵运邺中诗以韵贼顔延之皇后防亦韵塞皆可据而证也】
　　本证【丘中有麻】丘中有麦彼留子国彼留子国将其来食【园有桃】园有棘其实之食心之忧矣聊以行国【硕鼠】逝将去女适彼乐国乐国乐国爰得我直【鸤鸠】其仪不忒正是四国【六月】玁狁孔炽我是用急王于出征以匡王国【雨无正】浩浩昊天不骏其德降丧饥馑斩伐四国【北山】或燕燕居息或尽瘁事国【青蝇】谗人罔极交乱四国【文王】世之不显厥犹翼翼思皇多士生此王国【大明】厥德不囘以受方国【民劳】民亦劳止汔可小息惠此京师以绥四国【荡】女炰烋于中国敛怨以为德【抑】天方艰难曰丧厥国取譬不逺昊天不忒【崧髙】申伯之德柔惠且直揉此万邦闻于四国【江汉】矢其文德洽此四国【常武】不测不克濯征徐国【閟宫】稙穉菽麦奄有下国
　　旁证【易谦上六】鸣谦志未得也可用行师征邑国也【又明夷上六】初登于天照四国也后入于地失则也【礼记孔子闲居】无体之礼威仪翼翼无服之丧施及四国【周嘉量铭】嘉量既成以观四国永启厥后兹器维则【九章橘颂】后皇嘉树橘徕服兮受命不迁生南国兮【李延年歌】北方有佳人絶世而独立一顾倾人城再顾倾人国【易林干之坤】招殃来螫害我邦国病伤手足不得安息【陈思王责躬诗】万邦既化率由旧则广命懿亲以藩王国
　　馆【音贯】
　　本证【缁衣】适子之馆兮还予授子之粲兮【公刘】笃公刘于豳斯馆涉渭为乱取厉取鍜
　　旁证【韦成自劾诗】既耉致位惟懿惟奂厥赐祁祁百金泊馆【郭遐叔赠嵇康】交重情亲欲面无算如何忽尔时适他馆【陆士龙诔】轩车微动执绋同賛永弃髙厦黄庐是馆
　　蓆【音芍说文广多也从草席声愚按荐席之席亦作蓆席古皆音芍聊借以证】
　　本证【缁衣】缁衣之蓆兮敝予又改作兮
　　旁证【管仲弟子职】摄衣共盥先生乃作沃盥彻盥泛拚正席【又】振袵扫席已食者作抠衣而降旋而乡席【易林】重茵厚席循臯采藿【太错】达思通穷思索【音朔】干在朝而内在席
　　畏【音威古畏威通用书曰天明畏自我民明威礼记引书德威惟威考工记当弓之畏畏读威】本证【将仲子】仲可懐【音囘】也父母之言亦可畏也【东山】亦可畏也伊可懐也
　　旁证【枚乘七发】有似勇壮之卒突怒而无畏蹈壁冲津穷曲随隈
　　园【音延】
　　本证【将仲子】无逾我园无折我树檀【音　鹤田　鸣】乐彼之园爰有树檀
　　旁证【张协杂诗】借问此何时胡蝶飞南园流波恋旧浦行云思故山【音先】
　　好【音丑有上去二声此亦因诗上下文而分之要之古人之作不屑屑于是也说文作丑声书无有作】本证【叔于田】岂无饮酒不如叔也洵美且好【清人】左旋右抽【上声】中军作好【遵大路】无我魗兮不寁好也【女曰鸡鸣】宜言饮酒与子偕老【音栁】琴瑟在御莫不静好【还】并驱从两牡兮揖我谓我好兮
　　旁证【箕子麦秀歌】麦秀渐渐兮禾黍油【上声】油彼狡童兮不与我好兮【离骚】吾令鸩为媒兮鸩告余以不好雄鸠之鸣逝兮余犹恶其佻巧【王褒四子讲徳论】毛嫱西施善毁者不能蔽其好嫫姆倭傀善誉者不能掩其丑
　　好【音休去声】
　　本证【羔裘】羔裘豹褎自我人究究岂无他人维子之好【斯干】兄及弟矣式相好矣无相犹矣【犹音宥匪棘其欲礼记引作匪革其犹是犹有去声也沈约亦读宥】
　　旁证【九章惜诵】晋申生之孝子兮父信谗而不好行婞直而不豫兮鮌功用而不就
　　阜【音否杨用脩曰音覆旧音与否同沈约谬音也汉梁鸿诗惟季春兮华阜麦含英兮方秀哀茂时兮逾迈愍芳香兮日臭可证古韵宜置之宥韵愚谓阜字可上可去论韵必祖之诗诗悉音否矣况汉人之音具在似未可执鸿诗而遽病沈也】
　　本证【大叔于田】叔在薮火烈具阜【驷铁】驷驖孔阜六辔在手公之媚子从公于狩【上声左传天王狩　车于河阳谷梁作守　攻】田车既好四牡孔阜东有甫草驾言行狩【頍弁】有頍者弁实维在首尔酒既防尔殽既阜
　　旁证【易林泰之渐】倬然逺咎辟害早阜田获三狐巨贝为寳【音　班固西剖　都赋】睎秦岭睋北阜挟沣防据龙首【张衡西京赋】上林禁苑跨谷弥阜东至鼎湖斜界细栁【李尤平乐观赋】鱼龙蔓延防□山阜□蟾蜍挈琹鼓缶
　　彭【音傍易匪其彭释名军器曰彭排以御攻也说文祝祭于祊一作从示彭声门内祭先祖所以徬徨】本证【清人】清人在彭驷介旁旁【出车】出车彭彭旂旐央央【大明】檀车煌煌驷騵彭彭【烝民】四牡彭彭八鸾锵锵【韩奕】百两彭彭八鸾锵锵【駉】以车彭彭思无疆思马斯臧
　　旁证【刘歆遂初赋】求仁得仁固其常兮守信保己比老彭兮
　　旁【音滂说文滂从水旁声徐曰今俗别作霶霈之霶非是此古音之证傍亦此读】
　　本证【清人】诗见上【北山】四牡彭彭王事傍傍
