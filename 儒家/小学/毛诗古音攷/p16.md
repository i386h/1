<!-- { "loadSidebar": true } -->
　　本证【巧言】荏染柔木君子树之徃来行言心焉数之【行苇】四鍭如树序宾以不侮
　　旁证【郭璞山海经赞】有华无实蓇【音蒙】容之树边谿类狗皮厌妖蛊
　　厚【音甫太亲首厚不厚比人将走走古音祖故与厚韵】
　　本证【巧言】蛇蛇硕言出自口矣巧言如簧顔之厚矣【巧去声旧说善功曰巧上声礼记辞欲巧是也伪功曰巧去声论语巧言令色是也愚按左思魏都赋遐迩说豫而子来工徒拟议而骋巧阐钩绳　卷之筌绪承二分之正要则善功亦去声也　阿】尔土宇昄章亦孔之厚矣
　　旁证【汉逺夷慕德歌】圣德深恩与人富厚冬多霜雪夏多和雨【枚乗七发】饮食则温淳甘膬腥醲肥厚衣裳则杂遝曼暖燂烁热暑【繁钦征天山赋】清我东南浑齐边防力浅効湥费薄功厚【华阳国志赞】子渊艳丽蔚若华圃子山翰藻遗篇有厚
　　阶【音基释名阶梯也如梯有等级也】
　　本证【巧言】彼何人斯居河之麋无拳无勇职为乱阶【瞻卬】懿厥哲妇为枭为鸱妇有长舌维厉之阶
　　旁证【古诗】西北有髙楼上与浮云齐交疏结绮牕阿阁三重阶【班固西都赋】虽轻迅与僄狡犹愕眙而不能阶攀井干而未半目眴转而意迷【蔡邕青衣赋】河上逍遥徙倚庭阶南瞻井栁仰察斗机【陆云答兄】矫矫乗马载驱载驰漫漫长路或降或阶【应玚诗】良遇不可值伸眉路何阶公子敬爱客乐饮不知疲
　　祸【音虎】
　　本证【何人斯】二人从行谁为此祸胡逝我梁不入唁我旁证【班固幽通赋】安慆慆而不萉兮卒陨身乎世祸游圣门而靡救兮虽覆醢其何补【冯衍显志赋】昔三后之纯粹兮毎季世而穷祸吊夏桀于南巢兮哭殷纣于牧野【胡广侍中赋】籍闳饰顔秽我神武邓通擅铸不终厥后中书窃命石作祸【陆机汉髙功臣颂】保大全祚非德孰可谋之不臧舍福收祸
　　舍【音舒说文舒舍声又曰余语之舒也舍省声公羊传书君舍左氏谷梁传皆作荼音舒魏了翁曰六经凡舍皆音暑平读则音舒耳】
　　本证【何人斯】尔之安行亦不遑舍尔之亟行遑脂尔车旁证【易林比之同人】日走月步趋不同舍夫妻反目主君失居
　　易【旧音怡焦弱侯曰韩诗作我心施也与知祗更叶韩又注云施善也】
　　翩【音彬】
　　本证【巷伯】缉缉翩翩谋欲谮人
　　旁证【陆机大暮赋】庭树兮华落墓草兮根陈松栢兮郁郁飞鸟兮翩翩
　　幡【音掀】
　　本证【巷伯】捷捷幡幡谋欲谮言【音延】岂不尔受既其女迁旁证【孙绰天台赋】泯色空以合迹忽即有而得释二名之同出消一无于三幡
　　怨【似宜音威与嵬萎为韵然考献玉歌以怨与汶分叶蔡邕逐贫赋引忘我大德思我小怨以怨与焉仙叶陈琳悼赋以怨与云叶皆平声也诸如此类尚多读者或宜以韵为主乎】
　　本证【谷风】习习谷风维山崔嵬无草不死无木不萎【平声】忘我大德思我小怨
　　视【音始】
　　本证【大东】周道如砥其直如矢君子所履小人所视旁证【易林临之困】履危不止与鬼相视惊恐失气如骑虎尾【东京赋】度堂以筵度室以几京邑翼翼四方所视【呉都赋】拥之者龙腾据之者虎视麾城若振槁搴旗若顾指
　　东【音当丁东佩声亦作丁当诗如三五在东匪车不东沬之东矣皆如今读东与空韵固叶然当古音也存之】
　　本证【大东】大东小东杼轴其空【音匡】纠纠葛屦可以履霜旁证【司马相如大人赋】互折窈窕以右转兮横厉飞泉以正东悉徴灵圉而选之兮部署众神于摇光【扬泉蚕赋】粤召仆夫筑室于旁于旁伊何在庭之东【此当　徐音　　干室思诗】衣食无有期中心摧且伤不聊忧餐食嗛嗛常饥空【此匡音】
　　契【音挈大东契契寤叹与风死生契濶皆此读老子有德司契无德司辙易系辞上古结绳而治后世圣人易之以书契百官以治万民以察音切卫恒字势黄帝之史沮诵苍颉眺彼鸟迹始作书契汉书爰契我作爰挈】
　　试【音西】
　　本证【大东】舟人之子熊罴是裘【音箕】私人之子百僚是试旁证【易无妄四五】可贞无咎固有之也无妄之药不可试也
　　夏【音虎史记索隐音户】
　　本证【四月】四月维夏六月徂暑
　　旁证【穆天子传】予还东土和理诸夏万民均平吾顾见女【扬雄城门校尉箴】昔在上世有殷有夏癸辛不德而设夫险阻【呉鼓吹曲】摅武师斩黄祖攘夷凶族革平西夏炎炎火烈震天下【陆云盛德颂】于铄王师遵时匪怒爰赫乗衅席卷三夏【韩愈元和圣德诗】维是元年有盗在夏欲覆其州以踵近武
　　浊【音独白虎通渎者浊也孺子歌沧浪之水浊兮可以濯我足】
　　本证【四月】相彼泉水载清载浊我日搆祸曷云能谷旁证【古乐府】独漉独漉水深泥浊【颍川歌】颍水清灌氏宁颍水浊灌氏族【郦炎见志诗】贤愚岂常类禀性在清浊富贵有人籍贫贱无天録【刘向九叹】拨谄谀而匡邪兮切淟涊之流俗荡渨涹之奸咎兮夷蠢蠢之溷浊【张协杂诗】秋夜凉风起清气荡暄浊蜻蛚吟阶下飞蛾拂明烛【陈张君祖咏懐】风来咏愈清鳞萃渊不浊斯乃中子所以矫逸足
　　贤【音形刘向校列子録云字多错误以贤为形盖音同故错太懐利满匈营私门也小盛臣臣事仁贤也】本证【北山】率土之滨莫非王臣大夫不均我从事独贤【行苇】舍矢既均序宾以贤
　　旁证【三畧】羣吏朋党各进所亲招举奸枉抑挫仁贤【荀卿成相篇】曷谓贤明君臣上能尊主爱下民【又】尧让贤以为民泛利兼爱德施均【班固幽通赋】天造草昧立性命【平声】兮复心道惟圣贤兮【汉书叙传】平津斤斤晚跻金门既登爵位禄赐颐贤【曹大家东征赋】惟经典之所美兮贵道德与仁贤呉札称多君子兮其言信而有徴
　　疷【当作□音民】
　　本证【无将大车】无将大车祗自尘兮无思百忧只自疷兮
　　戚【音促释名戚蹙也考工记不微至无以为戚速也戚音促左氏传作慼戚蹙古通用太孚其肉其志资戚亦此音】
　　本证【小明】岁聿云莫采萧获菽心之忧矣自诒伊戚旁证【班固幽通赋】雍造怨而先赏兮丁繇惠而被戮栗取吊于逌吉兮王膺庆于所慼
　　【音侵愚按说文从人防声防从曰兟声兟锐意也从二兟首笄也象簮形此其互相解义似读平声于离骚可证也防亦从心防声后世则读僭为荐读防为惨矣又说文暜从竝白声亦作防后世读剃又作替读铁此古今之殊也】
　　本证【鼔钟】鼓瑟鼓琴笙磬同音以雅以南以籥不僭【抑】覆谓我僭民各有心
　　旁证【离骚】长太息以掩涕兮哀民生之多艰余虽好脩姱以鞿羁兮蹇朝谇而夕防
　　雅【音伍乐记始奏以文复乱以武治乱以相讯疾以雅皆此音】
　　旁证【仲长统述志诗】寄愁天上埋忧地下叛散五经灭弃风雅【张衡撰鲍德诔】舍厥徃着去风即雅济济京河实为西鲁【华阳国志赞】叔文播教变风为雅道洽化迁我实西鲁
　　祀【音乙亦音以见后】
　　本证【楚茨】我仓既盈我庾维亿以为酒食以飨以祀【又】苾芬孝祀神嗜饮食【大田】以享以祀以介景福
　　旁证【易困九二】困于酒食朱绂方来【音力】利用享祀【易林巽之蹇】磝硗白石不生黍稷无以供祭鬼神乏祀
　　庆【音羌萧该汉书音义曰庆音羌今汉书亦有作羌者诗与易凡庆皆当读如羌古亦音卿故庆云读卿云班固白雉诗彰皇德兮侔周成永延长兮膺天庆卿亦可读羌故楚辞大招诸侯毕极立九卿只昭质既设大侯张只】
　　本证【楚茨】神保是飨孝孙有庆报以介福万寿无疆【甫田】我田既臧农夫之庆【裳裳者华】维其有章矣是以有庆矣【閟宫】万舞洋洋孝孙有庆
　　旁证【易坤彖】西南得朋乃与类行东北丧朋乃终有庆【又文言】积善之家必有余庆积不善之家必有余殃【士冠礼辞】黄耉无疆受天之庆【急就章】所不侵龙未央尹婴齐翟囘庆【易林未济之大有】初虽惊惶后乃无伤受其福庆【太盛首】天锡之光大开之疆于谦有庆
　　炙【音灼】
　　本证【楚茨】执爨踖踖【音鹊】为俎孔硕【音芍】或燔或炙君妇莫莫【瓠叶】有兎斯首燔之炙之君子有酒酌言酢之【行苇】醓醢以荐或燔或炙
　　旁证【礼运】以亨以炙以为醴酪治其丝麻以为布帛【音薄又】醴醆以献荐其燔炙君与夫人交献以嘉魂
　　魄【音薄】是谓合莫
　　庶【音鹊】
　　本证【楚茨】为豆孔庶为宾为客
　　旁证【石鼔诗】黄白其鳊有鲋有白【音薄】其□【音豆】孔庶【又】四马其写六辔沃若徒骈孔庶廓宣博
　　格【音阁说文从木各声古钟鼎篆字皆作各汉义纵传废格沮事吾丘寿王善格五韩非子严家无格虏皆此音斯干约之阁阁周礼注作约之格格是其证也】
　　本证【楚茨】献酬交错礼义卒度笑语卒获神保是格【抑】神之格思不可度思
　　旁证【易林兑之随】任刀随身如猬见鹊偃视怒肠不敢拒格【汉崔实谏议箴】煦煦胥谗人谤乃作不顾厥愆是讨是格【左思呉都赋】刦剞熊罴之室剽掠虎豹之落猩猩啼而就擒□【音费】笑而被格
　　孙【音申荀卿书注云汉宣帝名询刘向编録故以荀为孙】
　　本证【楚茨】我孔熯矣式礼莫愆工祝致告徂赉孝孙旁证【赵壹穷鸟赋】天乎祚贤归贤永年【音宁】且公且侯子子孙孙【易林干之旅】茧栗牺牲敬亨鬼神神嗜饮食受福多孙【汉书叙传】姼姼公主乃女乌孙使命乃通条支之濒
　　愆【音倾】
　　本证【楚茨】诗见上
　　旁证【韩愈祭兄文】趋奔束制生死亏恩【说文从心因声】归女教男反骨本原【音营】其不有年以补我愆
　　备【音毕周礼凡乐成则告备成谓所奏一竟也燕礼大师告于乐正曰正乐备是备有毕音也】本证【楚茨】礼仪既备钟鼓既戒【音急】孝孙徂位工祝致告【旱麓】清酒既载骍牡既备以享以祀以介景福
　　旁证【士冠礼字辞】礼仪既备令月吉日【太攡】一判一合天地备矣天日回行刚柔接矣
　　告【音骼】
　　本证【楚茨】诗见上【抑】訏谟定命逺犹辰告敬慎威仪维民之则
　　旁证【易林萃之噬嗑】六爻既立神明所告文定吉祥康叔受福【史记叙传】收殷余民叙封始邑申以商乱酒材是告【汉郎中郑固碑】帝用嘉之显拜殊特俯哭谁诉仰号天告
　　奏【音族古奏族通音汉书云太簇族奏也言阳气大奏地而达物也白虎通族者凑也恩爱相流凑也又汉严安传调五声使有节族】
　　本证【楚茨】乐具入奏以绥后禄
　　旁证【西晋张协七命】析龙眼之房剖椰子之殻芳防万选承意代奏
　　尽【上声曲礼虚坐尽后食坐尽前刘静字音云极谓之尽去声既极曰尽上声左传周礼尽在鲁晋献公曰必尽敌皆此音俗作尽】
　　本证【楚茨】孔惠孔时惟其尽之子子孙孙勿防引之旁证【潘岳寡妇赋】气愤薄而乗胷兮涕交横而流枕亡魂逝而永逺兮时岁忽其遒尽【又悼亡诗】尔祭讵几时朔望忽复尽衾裳一毁撤千载不复引【殷仲文九井诗】独有清秋日能使髙兴尽景气多明逺风物自凄
　　彻【音赤】
