<!-- { "loadSidebar": true } -->
　　本证【桑柔】如彼飞虫时亦弋获【音霍】既之隂女反予来赫【隂音防义同礼记隂为野土谢朓诗桑榆隂道周】
　　旁证【荀朂大防行礼歌】明明天子临下有赫来格祈祈邦家是若【刘桢鲁都赋】猰窳猛容举父猴玃战鬭陵冈瞠怒奋赫
　　歌【音箕】
　　本证【桑柔】虽曰匪予既作尔歌
　　旁证【九章逺游】祝融戒而跸御兮腾告鸾鸟迎宓妃张乐咸池奏乗云兮二女御九韶歌
　　临【音隆皇矣与尔临冲韩诗以临作隆】
　　本证【云汉】后稷不克上帝不临耗斁下土宁丁我躬旁证【祠洛水歌】洛阳之水其色苍苍祠祭大泽儵忽南临洛滨醊祷色连三光【相如长门赋】奉虚言而望诚兮期城南之离宫脩薄具而自设兮君曽不肯兮幸临
　　助【音祖说文从且得声且古读徂转上则祖音】
　　本证【云汉】大命近止靡瞻靡顾羣公先正则不我助【烝民】我仪图之维仲山甫举之爱莫助之【图亦上声易林为隶所图与众庶伍】
　　旁证【太翕首】翕食嘬嘬利如舞也翕其羽朋友助也
　　川【音春】
　　本证【云汉】旱既大甚涤涤山川旱魃为虐如惔如焚旁证【汉书序传】昔在上圣昭事百神类帝禋宗望秩山川【汉樊毅西岳碑】两仪剖判清浊始分阳凝成山隂积为川【陆云赠郑曼季诗】驾言游之聊乐我云思与佳人齐欢顺川【江淹拟古】契濶承华内绸缪逾岁年【音宁】日莫聊总驾逍遥观洛川
　　遯【平声说文以豚得声】
　　本证【云汉】羣公先正则不我闻昊天上帝宁俾我遯旁证【徐干齐都赋】砏殷奰戾壮气无伦淩髙越险追逺逐遯
　　去【音库】
　　本证【云汉】旱既大甚黾勉畏去胡宁瘨我以旱憯不知其故
　　旁证【宋玉神女赋】顾女师命太傅欢情未接将辞而去【贾谊鵩鸟赋】发书占之防言其度曰野鸟入室主人将去【东方朔七谏】固时俗之溷浊兮志瞀迷而不知路念私门之正匠兮遥渉江而逺去【古诗】步出城东门遥望江南路前日风雪中故人从此去【卢谌赠崔温诗】何武不赫赫遗爱常在去古人非所希短弱自有素
　　宰【音滓桑梓之梓古作榟说文以宰得声宰之音滓其来久矣】
　　本证【云汉】旱既大甚散无友纪鞫哉庶正疚哉冡宰旁证【汉书序传】遭成之逸政自诸舅【音已】阳平作威诛加卿宰【平帝述】孝平不造新都在宰不伊不周丧我四海【陆云诔】绣裳缛藻衮带重紫遂虚上司命公登宰
　　蕃【音轩古与藩通汉书保塞称蕃】
　　本证【崧髙】四国于蕃四方于宣
　　旁证【张衡南都赋】固灵根于夏叶终三代而始蕃非纯德之宏图孰能揆而处旃【左思魏都赋】亲御监门嗛嗛同轩搦秦起越威振八蕃
　　伯【音博礼记伯劳或作博】
　　本证【崧髙】既成藐藐王锡申伯四牡蹻蹻钩膺濯濯【又】其风肆好以赠申伯
　　旁证【史记序传】襄子困辱乃禽智伯主父生防饥死探爵【扬雄太常箴】翼翼太常实为宗伯穆穆神祗寝庙奕奕
　　宝【音补保亦音补宝保相韵以今音读之亦叶然补古音也存之】
　　本证【崧髙】我图尔居莫如南土锡尔介圭以作尔宝徃近王舅南土是保
　　旁证【易林家人之蛊】东市齐鲁南贾荆楚羽毛齿革为吾利宝【陈琳马脑勒赋】帝道匪康皇鉴元辅顾以多福康以硕宝【左思赋】矞云翔龙泽马于阜【上声】山图其石川形其宝【以上　冠礼宝证　字辞】宜之于假【音古】永受保之【易林鼎之豫】销锋铸耜纵牛放马甲兵解散夫妇相保【以上保证】
　　啴【音颠说文单声单古读颠魏文帝寡妇赋北风厉兮赴门食常苦兮衣单伤薄命兮寡独内惆怅兮自怜】本证【崧髙】申伯番番【音轩呉棫读】既入于谢徒御啴啴旁证【栁宗元劒门铭】内获固圉外临平原【音延】天兵徐驱卒乗啴啴
　　茹【音汝】
　　本证【烝民】人亦有言柔则茹之刚则吐【上声】之维仲山甫柔亦不茹刚亦不吐
　　旁证【左思赋】然相顾焉失所有腼瞢容神蘂形茹
　　解【音系】
　　本证【韩奕】无废朕命夙夜匪解防共尔位朕命不易旁证【九章悲囘风】愁郁郁之无快兮居戚戚而不解心鞿羁而不开兮气缭转而自缔
　　誉【读如字旧音余者以与居叶也愚按说文居从尸从古又倨不逊也从人居声是居古音倨说见居韵誉虽有平声读此则不必然矣】
　　本证【韩奕】庆既令居韩姞燕誉
　　完【音延】
　　本证【韩奕】溥彼韩城燕师所完以先祖受命因时百蛮旁证【王粲七哀诗】未知身死所何能两相完驱马弃之去不忍听此言
　　蛮【音眠书三百里蛮顔师古曰谓以德蛮幕而覆之也】
　　本证【韩奕】诗见上
　　旁证【许由箕山歌】河水流兮縁髙山甘施兮叶绵蛮髙林肃兮相错连【扬雄扬州牧箴】犷矣淮夷蠢尔荆蛮翩彼昭王南征不旋【社笃论都赋】席卷漠北叩勒祈连横分单于屠裂百蛮【汉灵帝时帝尧碑】民不作忒化洽百蛮歴运遭七乃禅舜焉功绵日月名勒管【曹植王粲诔】翕然鳯举逺窜荆蛮身穷志达居鄙行鲜
　　貊【音莫皇矣貊其德音左传礼记皆作莫以其音之同也】
　　本证【韩奕】王锡韩侯其追其貊奄受北国因以其伯【閟宫】遂荒徐宅至于海邦淮夷蛮貊
　　旁证【杜笃论】棰驱氐僰寥狼卭筰东攠乌桓蹂辚濊貊【张载七命】华裔之夷流荒之貊语不传于輶轩地不被乎正朔
　　江【音工周礼六书三曰谐声江河是也释名江公也小水流入其中公共也风俗通江者贡也出珍物可贡献也说文以工得声后世之音去谐声逮矣今集古音是固不可废也因附于江汉之末】
　　旁证【九章哀郢】将运舟而下浮兮上洞庭而下江去终古之所居兮今逍遥而来东【左思蜀都赋】结阳成之延阁飞观榭乎云中开髙轩以临山列绮牕而瞰江【王粲赠蔡子笃】舫舟翩翩以沂大江蔚矣荒涂时行靡通【晋童谣】五马浮渡江一马化为龙【又晋谚】阿童复阿童衔刀浮渡江【谢灵运田南诗】中园屏氛杂清旷招逺风卜室倚北阜启扉向南江
　　绪【音渚说文以者得声者古读渚详见者韵】
　　本证【常武】率彼淮浦省此徐土不留不处三事就绪【閟宫】有稷有黍有稻有秬奄有下土缵禹之绪【又】至于文武缵大王之绪致天之屇于牧之野【殷武】有截其所汤孙之绪
　　旁证【参同契】如审遭逢覩其端绪以类相况揆物终始【班固髙祖纪述】皇矣汉祖纂尧之绪实天生德聪明文武【王粲赠士孙文始】既度礼义卒获笑语庶兹永日无諐厥绪【张华励志诗】大猷漠将抽厥绪先民有作贻我髙矩【陆机与弟士龙】懐徃欢絶端悼来忧成绪感别惨舒翮思归乐遵渚【王赞皇太子诔】于明圣晋仰统天绪易以明险简以识阻
　　业【音岳】
　　本证【常武】赫赫业业有严天子王舒保作
　　旁证【易林革之贲】亥午相错败乱绪业民不得作【班固艺文志述】伏羲画卦书契后作虞夏商周孔纂其业【又班固武帝述】世宗晔晔思祖业畴咨熈载髦俊并作【汉梁相费泥碑】穆穆显祖厥德懿铄播勋于前丕硕基业
　　骚【音搜】
　　本证【常武】匪绍匪游徐方绎骚
　　旁证【张衡思赋】行积氷之皑皑兮清泉沍而不流寒风凄其永至兮拂穹岫之骚骚
　　惊【音姜】
　　本证【常武】震惊徐方如雷如霆徐方震惊
　　旁证【张籍祭韩愈诗】月中登髙滩星汉交垂芒钓车掷长线有获齐驩惊
　　诲【音戏舆人之诵曰我有子弟子产诲之我有田畴子产殖之子产而死谁其嗣之殖音侍皆古音】本证【瞻卬】匪教匪诲时维妇寺【与侍义同】
　　旁证【泰山刻石三句一韵】夙兴夜寐建设长利专隆教诲训经宣达逺近毕理咸承圣志【汉爰珍歌】我有田畴爰父殖置我有子弟爰父教诲
　　巩【音古巩之义固也瞻卬卒章藐藐昊天无不克巩无忝皇祖式谷尔后后音虎巩宜音古岂以义得声乎】苴【按洪武正韵音阻与下止正叶旧注平声亦以止为平何耶】
　　本证【召旻】草不溃茂如彼栖苴我相此邦无不溃止
　　训【音驯周礼土训中二人郑司农云训读为驯】
　　本证【烈文】无竞维人四方其训之不显维德百辟其刑之于乎前王不忘
　　旁证【韦成自劾诗】维我节侯显德遐闻左右昭宣五品以训【汉成阳灵台碑】复帅羣宗贫富相均共慕市碑着立功训【灵台尧　班固幽母冢　　通赋】要没世而不朽兮乃先民之所程观天网之纮覆兮实棐忱而相训【卫瓘字势】大晋开元道敷训天垂其象地耀其文【华阳国志赞】穆姜温仁化继为亲泰瑛严明世范厥训
　　震【平声说文劈歴振物者从辰声春秋传震夷伯之庙】
　　本证【时迈】实右序有周薄言震之莫不震叠懐柔百神旁证【扬雄赵充国颂】汉命虎臣惟后将军【音均】整我六师是讨是震【崔瑗北军中侯箴】赫赫将帅典总虎臣鹰扬旅武阚然奋震【曹植文帝诔】朱旗所勦九壤披震畴克不若孰敢不臣【左思咏史诗】荆轲饮燕市酒酣气益震哀歌和渐离谓若傍无人【潘岳思游赋】揖太昊以假憩兮听戎政于三春洪范翕而后张兮百卉陨而更震
　　耦【音拟】
　　本证【噫嘻】骏发尔私终三十里亦服尔耕十千维耦旁证【易林井之讼】少孤无父长失慈母悖悖防防莫与为耦
　　造【音走】
　　本证【闵予小子】闵予小子遭家不造嬛嬛在疚于乎皇考【酌】我龙受之蹻蹻王之造
　　旁证【易干五上】飞龙在天大人造也亢龙有悔盈不可久也【太】端徃述来遵天之造无或改作遵天之丑
　　呉【如字说文姓也亦郡也一曰呉大言也从矢口矢倾头也与仄同徐锴曰大言故矢口以出声诗曰不呉不扬今写诗者改呉作防又音乎化切其谬甚矣旧说呉哗也何承天云呉字误当为防防从口下大鱼之大口者曰防音桦杨用脩曰呉防本字相似而误古今相承不敢改不知呉本无桦音亦无哗义也音义两乖而执泥一槩岂所谓因误成固因因成妒邪云云愚按说文娱虞皆以呉得声史记作不虞不骜夫诗呉也史増其上以虍诗敖也史増其下以马要以音取之不论其文之繁简也且虞有懈弛意骜有侮慢意諠哗之义亦在其中矣优施之歌以吾为娱而取义于暇豫也此独不可以呉为虞而取义于懈弛乎况徐锴之说有据似不必以防易呉也然必拘拘于矢口出声以解諠哗之义无亦固哉为诗乎】本证【丝衣】不呉不敖胡考之休【泮水】不呉不扬不告于讻
　　才【音嗤】
　　本证【駉】以车伾伾思无期思马斯才
　　旁证【陆云答兄】咨予顽蒙蕞尔弱才沈耀渚挹庇云淇【华阳国志赞】刘后初载实多良才季休忠亮经事能治【平声】德山耽学道以光时
　　绎【音约博雅络绎也】
　　本证【駉】有驒有骆有駵有雒以车绎绎【閟宫】保有鳬绎遂荒徐宅
　　旁证【楚辞九辩】悲愁穷戚兮独处廓有美人兮心不绎去乡离家兮来逺客超逍遥兮今焉薄【扬雄甘泉赋】是时未辏夫甘泉也乃望通天之绎绎下隂潜以惨廪兮上洪纷而相错
