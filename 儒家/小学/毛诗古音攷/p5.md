<!-- { "loadSidebar": true } -->
　　旁证【易咸九四】憧憧徃来朋从尔思【屈原九歌】乗赤豹兮从文狸辛夷车兮结桂旗被石兰兮带杜蘅折芳馨兮遗所思【又屈原九章惜徃日云】蔽晦君之聪明兮虚惑误又以欺弗参验以考实兮逺迁臣而弗思【古诗】攀条折其荣将以遗所思馨香盈懐袖路逺莫致之【易林剥之谦】三妇同夫忽不相思志恒不愁顔色不怡【鲍照尺蠖赋】动静必观于物消息各随乎时从方而应何虑何思
　　兵【音邦凡诗之兵皆读邦】
　　本证【击鼓】击鼓其镗踊跃用兵土国城漕我独南行【无衣】脩我甲兵与子偕行【抑】洒埽廷内维民之章脩尔车马弓矢戎兵
　　旁证【左传晋赵鞅占】是谓沈阳可以兴兵利以伐姜不利于商【荀卿佹诗】志爱公利重楼疏堂无私罪人憼革二兵【枚乗七发】其波涌而云乱扰扰焉如三军之腾装其旁作而奔起也飘飘焉如轻车之勒兵【扬雄并州箴】太上曜德其次曜兵德兵俱颠靡不悴荒
　　老【音栁释名老者朽也史记酉者万物之老也】
　　本证【击鼓】执子之手与子偕老【女曰鸡鸣】宜言饮酒与子偕老【小弁】假寐永叹维忧用老心之忧矣疢如疾首【洋水】既饮防酒永锡难老
　　旁证【黄庭经】经歴六府藏夘酉转阳之隂藏于九常能行之不知老【荀卿蚕赋】此夫身美好而头马首者与屡化而不寿者与善壮而拙老者与
　　信【音伸白虎通髙辛者道德大信也韩信信亦音伸今有平去二声】
　　本证【击鼓】于嗟洵兮不我信兮【蝃蝀】人无信也不知命【平声】也【杨之水】终鲜兄弟维予二人无信人之言人实不信【节南山】弗躬弗亲庶民弗信【雨无正】如何昊天辟言不信如彼行迈则靡所臻【巷伯】缉缉翩翩谋欲谮人慎尔言也谓尔不信
　　旁证【易系辞】尺蠖之屈以求信也龙蛇之蛰以存身也【曲礼】执友称其仁也交游称其信也【表记】自献其身以成其信【汉武悼李夫人赋】仁者不誓岂约亲兮既徃不来申以信兮【冯衍显志赋】昔伊尹之干汤兮七十说而乃信臯陶钓于渔泽兮赖虞舜而后亲【张衡绶笥铭】懿矣兹笥爰藏寳珍金缨组履文章日信【又思赋】彼无合其何伤兮患众伪之冐真旦获讟于羣弟兮启金縢而后信【汉书序传】猗与元勳包汉举信镇守关中足食成军
　　轨【音九说文从车九声后转而为几班固幽通赋嬴取威于伯仪兮姜本支乎三趾既仁得其信然兮仰天路而同轨嵇康酒防诗坐中发美讃异气同音轨临川献清酤微歌发皓齿张华游猎篇以轨与履美为韵又转则今之音矣】
　　本证【匏有苦叶】济盈不濡轨雉鸣求其牡
　　旁证【参同契】或臣邪佞行不顺轨望盈缩乖变凶咎【上　大声　永首】永不轨凶亡流于后【潘朂册魏公九锡文】袁谭髙干咸枭其首海道奔迸黒山顺轨
　　怒【上声顔师古纠缪正俗曰怒古读有二音但知有去声者失其真也今除逄彼之怒将子无怒畏此谴怒宜无悔怒皆去声不録録其上声愚谓顔氏之言固善然四声之说起于后世古人之诗取其可歌可咏岂屑屑毫厘若经生为耶且上去二音亦轻重之间耳】
　　本证【谷风】习习谷风以隂以雨黾勉同心不宜有怒【巧言】君子如怒乱庶遄沮【皇矣】王赫斯怒爰整其旅【桑柔】忧心慇慇念我土宇我生不辰逄天僤怒【常武】王奋厥武如震如怒
　　旁证【龙蛇歌】有龙矫矫遭天谴怒三蛇从之一蛇割股二蛇入国厚蒙爵土余有一蛇弃于草莽【离骚】忽奔走以先后兮及前王之踵武荃不揆余之中情兮反信谗而齐怒【汉卫皇后歌】生男无喜生女无怒独不见卫子夫覇天下【贾伟节谚】贾氏三虎伟节最怒
　　死【音洗説文死澌也人所离也集韵澌音西】
　　本证【谷风】采葑采菲无以下体德音莫违及尔同死【相防】人而无礼胡不遄死
　　旁证【屈原天问】天式从横阳离爰死大鸟何鸣夫焉丧厥体【成帝时燕燕童谣】皇孙死燕啄矢【张华游猎篇】人生忽如寄居世遽能几至人同祸福逹士等生死【渊明读山海经】窫窳彊能变祖江遂独死明明上天鉴为恶不可履
　　违【音怡违古音怡今音韦遗古音韦今音怡世有古今声有交错亦时势之必然也】
　　本证【谷风】行道迟迟中心有违不逺伊迩薄送我畿【节南山】君子如夷恶怒是违【长发】帝命不违至于汤齐
　　旁证【礼记孔子闲居】无声之乐气志不违无体之礼威仪迟迟【扬雄长杨赋】使农不辍耰工不下机婚姻以时男女莫违【又青州箴】贡篚以时莫怠莫违昔在文武封吕于齐【汉崔琦外戚箴】无曰我能天人尔违患生不德福有慎机【蔡邕述行赋】观风化之得失兮犹纷挐其多违无亮采以匡世兮亦何为乎此畿【王粲赠士孙文始】宗守荡夫越用遁违迁于荆楚在漳之湄【潘岳金谷诗】王生和鼎实石子镇海沂亲友各言迈中心怅有违【顔延之秋胡诗】燕居未及欢良人顾有违脱巾千里外结绶登王畿
　　弟【音底凡兄弟之弟上声孝弟岂弟之弟去声此经史通例诗则并音底】
　　本证【谷风】谁谓荼苦其甘如荠【上声】宴尔新昏如兄如弟【泉水】出宿于泲饮饯于祢女子有行逺父母兄弟【载驱】四骊济济垂辔濔濔鲁道有荡齐子岂弟【常棣】凡今之人莫如兄弟【旱麓】瞻彼旱麓榛楛济济岂弟君子干禄岂弟
　　旁证【呉薛莹献诗】嗟臣蔑贱惟昆及弟幸生幸育托综遗礼【潘岳晋武帝诔】莫孝匪子莫悌匪弟化自外明训法以礼【谢朓始出尚书省】衰栁尚沈沈凝露方泥泥零落悲朋友欢虞防兄弟
　　救【音求汉书救之作俅之周礼正日景以求地中郑云故书求为救杜子春读求古音可见】本证【谷风】何有何无黾勉求之凡民有丧匍匐救之旁证【武王盘铭】　与其溺于人也宁溺于渊溺于渊犹可游也溺于人不可救也【三畧】使仇治仇其祸不救【左传】如川之满不可游也郑方有罪不可救也【魏文京洛行】贤矣陈轸忠而有谋楚懐不从祸卒不救
　　葛【音结】
　　本证【旄丘】旄丘之葛兮何诞之节兮叔兮伯兮何多日也【采葛】彼采葛兮一日不见如三月兮
　　旁证【马融围棊赋】乍急乍缓兮上且未别白黒未分兮于约如葛
　　节【音即说文从竹即声】
　　本证【旄丘】诗见上
　　旁证【易家人九三】家人嗃嗃未失也妇子嘻嘻失家节也【又蹇四五】徃蹇来连当位实也大蹇朋来以中节也【又未济五象】君子之光其晖吉也饮酒濡首亦不知节也【参同契】发号施令顺隂阳节藏器俟时勿违卦日【易林临之损】秋蛇向穴不失其节夫人姜氏自齐复入【太耎首】耎其防守其节【后汉李尤七款】副以芋柘丰诞节纤液玉津防于饮蜜【季布序传】季氏之诎辱身毁节信于上将议臣震栗
　　久【音几或曰孔子传易方有纠音不可从也叶天徳不可为首也并谓杂卦是孔子以前书愚疑久有二音不然何楚辞秦刻皆读几耶又按说文玖石之次玉黒色者从玉久声读若芑贻我佩玖报之以琼玖皆此音也庄子引古语美成在久恶成不及攺攺音已】
　　本证【旄丘】何其处也必有与也何其久也必有以也【六月】吉甫燕喜既多受祉来归自镐我行永久【蓼莪】缾之罄矣维罍之耻鲜民之生不如死之久矣
　　旁证【易杂卦传】咸速也恒久也涣离也节止也【楚辞招魂】层氷峨峨飞雪千里些归来归来不可以久些【秦峄山刻石三句一韵】乃今皇帝一家天下兵不复起灾害灭除黔首康定利泽长久【易林师之既济】德教尚中弥世长久三圣与为多受福祉
　　谋【音迷凡诗之谋皆读迷无有与尤韵者】
　　本证【泉水】有懐于卫靡日不思娈彼诸姬聊与之谋【氓】匪来贸丝来即我谋【皇皇者华】我马维骐六辔如丝载驰载驱周爰咨谋【十月之交】抑此皇父岂曰不时胡为我作不即我谋【巷伯】哆兮侈兮成是南箕彼谮人者谁适与谋
　　旁证【左传莱人歌】景公死乎不与埋【音貍】三军之士乎不与谋师乎师乎何党之乎【庄子披衣】真其实知不以故自持媒媒晦晦无心而不可与谋【荀卿成相篇】圣知不用愚者谋前车已覆后未知【贾谊鵩赋】天不可与虑道不可与谋迟速有命乌识其时【易林】古今道由一谈对吐所谋学者加勉力留念深思惟【扬雄廷尉箴】穆王耄荒甫侯伊谋五刑训天周以阜基【汉冀州从事张表碑】天挺留侯应期左治【平声】与汉龙兴诞发神谋
　　卫【音越有懐于卫宜此读虽非韵脚可备古音】
　　旁证【屈原逺游】路曼曼其悠逺兮徐弭节而髙厉【音冽】左雨师使径侍兮右雷公以为卫【范晔灵帝賛】微亡备兆小雅尽缺麋鹿霜露遂栖宫卫【曹嘉赠石崇诗】入仕于皇阁出则登九列畴昔谬同位情至过鲁卫
　　干【音坚】
　　本证【泉水】出宿于干饮饯于言【伐檀】坎坎伐檀【音田】兮寘之河之干兮
　　旁证【参同契】阳终于巳中而相干姤始纪绪履霜最先【又】解化为水马齿阑干阳乃徃和情性自然【王逸九思】俛念兮子胥仰怜兮比干投剑兮脱冕龙屈兮蜿蟤【音　崔瑗东延　观箴】何以季世咆哮不虔在强奋矫而戮彼逄干【曹植善哉行】慙无灵辄以救赵宣月没参横北斗阑干
　　言【音延魏晋之时皆与先韵似甚顺也沈约寘之元部】
　　本证【泉水】诗见上【氓】尔卜尔筮体无咎言以尔车来以我贿迁【皇矣】临冲闲闲崇墉言言
　　旁证【九章】吾闻作忠以造怨兮忽谓之过言九折臂而成医兮吾今而知其信然【张衡东京赋】招有道于侧陋开敢谏之直言聘丘园之耿洁旅束帛之戋戋【汉童子逄盛碑】胎懐正气生克自然捬育孩嘤弱而能言【曹植怨歌行】推心辅王室二叔反流言待罪居东国泣涕常流连【袁宏三国名臣赞】仁者必勇德亦有言虽遇履虎神气恬然【谢灵运酬从弟惠连】倾想迟嘉音果枉济江篇辛勤风波事款曲洲渚言【顔延之北使洛】隂风振凉野飞云瞀穷天临涂未及引置酒惨无言
　　泉【音钱周官泉府郑司农云故书泉或作钱】
　　本证【泉水】我思肥泉兹之永叹【小弁】莫髙匪山【音先】莫浚匪泉君子无易由言耳属于垣【音延】
　　旁证【汉乐章】象载瑜白集西【音先】食甘露歕荣泉【易林干之讼】龙马上山絶无水泉喉焦唇干舌不能言
　　叹【音天今音滩虽俱平声微有不同】
　　本证【泉水】诗见上
　　旁证【大家东征赋】涉封丘而践路兮慕京师而窃叹小人性之懐土兮自书传而有焉【王逸九思】便旋兮中原仰天兮増叹菅蒯兮壄莽雚苇兮千眠【又】日瞥【音撇】瞥兮西没道遐回兮阻叹志稸积兮未通怅敞罔兮自怜
　　门【音民太盛首小盛臣臣大人之门聚首宗其髙年羣鬼之门年古音宁一韵臣一韵年古音可知】本证【北门】出自北门忧心殷殷
　　旁证【荀卿云赋】徃来惽惫通于大神出入甚亟莫知其门【九章惜诵】思君其莫我忠兮忽忘身之贱贫事君而不贰兮迷不知宠之门【参同契】形体为灰土状若明囱尘捣治升合之持入赤色门【易林蒙之明夷】不虞之患祸至无门奄忽防卒痛伤我心【扬雄诔】大射飨饮飞羽之门绥宥耆幼不拘妇人
　　艰【音斤】
