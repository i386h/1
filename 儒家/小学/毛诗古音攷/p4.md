<!-- { "loadSidebar": true } -->
　　旁证【离骚】吾令鳯皇飞腾兮继之以日夜飘风屯其相离兮率云霓而来御【易林节之噬嗑】干侯野井昭公失居与彼作期不觉至夜【陆云岁暮赋】挥促节于短日兮振脩防于长夜运悠悠其既周兮岁冉冉而告暮
　　牙【音翁牙见于诗者二在祁父者音吾有可引证此以角屋韵例之虽无证也当读为翁音韵和谐亦其证也若以墉讼相韵此不必拘则当读为吾矣吾证见后】
　　讼【音公汉髙后纪未敢讼言诛之讼读作公说文争也从言公声一曰謌讼】
　　本证【行露】谁谓鼠无牙何以穿我墉谁谓女无家何以速我讼虽速我讼亦不女从
　　旁证【三略】佞臣在上一军皆讼无进无退苟然取容【易林大畜之无妄】不宜杜公与我争讼媒伯无礼自令塞壅【平　太声　从首】从不淑祸不可讼也从徽徽后得功也【潘岳关中诗】既徴尔辞既蔽尔讼当乃明实否则证空
　　皮【音婆说文波坡颇跛皆以皮得声徐藏曰当为蒲禾切不当为蒲麋音此古今之别也】
　　本证【羔羊】羔羊之皮素丝五紽【相鼠】相鼠有皮
　　旁证【左传华元答役者歌】牛则有皮犀兕尚多弃甲则那【役者又歌】从其有皮丹漆若何
　　蛇【音驼委蛇行貌沈约入歌韵又入支韵今亦两读之】
　　本证【羔羊】退食自公委蛇委蛇
　　旁证【王褒九懐】鹪防开路兮后属青蛇步骤桂林兮超骧卷阿【扬雄反骚】既亡鸾车之幽霭兮驾八龙之委蛇临江滨而掩泣兮何有九招与九歌【刘向九叹】云服隂阳之正道兮御后土之中和佩苍龙之蚴虬兮带隐虹之逶虵【张衡西京赋】感河冯懐湘娥惊蝄蜽惮蛟蛇【郭璞流沙赞】经带西极頺塘委蛇注于黒水永溺余波【陆机答贾谧】我求明德济同以和鲁公戾止衮服委蛇
　　革【音亟说文急也本作防从革亟声徐曰束物之急莫若革今文省作革礼记夫子之病革矣又兵也】本证【羔羊】羔羊之革素丝五緎委蛇委蛇自公退食【采芑】簟笰鱼服钩膺鞗革【斯干】如矢斯棘如鸟斯革
　　旁证【易干文言】或跃在渊乾道乃革飞龙在天乃位乎天德【秦琅邪刻石】节事以时诸产繁殖黔首安宁不用兵革【安世房中歌】蛮夷竭欢象来致福兼临是爱终无兵革【易林需之蒙】三涂五岳阳城大室神明之保独无兵革【参同契】或兴太平或造兵革四者之来由乎胸臆
　　哉【音资史记引诗鼐鼎及哉正义云哉音资沈约入咍韵】
　　本证【殷其靁】振振君子归哉归哉【北门】亦已焉哉天实为之谓之何哉【氓】反是不思亦已焉哉【黍离】悠悠苍天此何人哉【君子于役】君子于役不知其期曷至哉鸡栖于埘
　　旁证【曲礼】俨若思安定辞安民哉【楚辞惜誓】黄鹄后时而寄处兮鸱枭羣而制之神龙失水而陆居兮为蝼蚁之所裁【音挤】夫黄鹄神龙犹如此兮况贤者之逢乱世哉【汉武柏梁诗】和抚四夷不易哉刀笔之吏臣执之
　　三【音森摽有梅其实三兮求我庶士迨其今兮呉棫读】
　　昴【音留西方之宿汉志作留言阳气之稽留也嘒彼小星维参与昴肃肃宵征抱衾与禂寔命不犹音义皆顺杨用脩依徐邈昴读旄禂读条犹读谣引檀弓陶斯咏咏斯犹为证又是一说】
　　悔【音喜呉才老云今声浊叶队古声清叶志即晦明之晦亦此音】
　　本证【江有汜】江有汜之子归不我以不我以其后也悔【皇矣】比于文王其德靡悔既受帝祉施于孙子【抑】于乎小子告尔旧止听用我谋庶无大悔
　　旁证【离骚】既替余以蕙纕兮又申之以揽茝【音止】亦余心之所善兮虽九死其犹未悔【又】阽余身而危死节兮览余初其犹未悔不量凿而正枘兮固前脩以葅醢【音　脩成起　歌】日崔隤时不再愿弃躯死无悔【嵇康赠秀才入军】身贵名贱荣辱何在【音止】贵德肆志纵心无悔
　　脱【音兑说文从肉兑声】
　　本证【野有死麕】舒而脱脱兮无感我帨兮无使尨也吠旁证【北山移文】亭亭物表皎皎霞外芥千金而不盼屣万乘其如脱
　　车【音姑后转韵歌程晓诗平生三伏日道路无行车闭门避暑卧出入不相过再转而韵麻韵鱼后世音也】本证【何彼秾矣】何彼秾矣唐棣之华曷不肃雝王姬之车【北风】莫赤匪狐莫黒匪乌惠而好我携手同车【采薇】彼尔维何维常之华彼路斯何君子之车
　　旁证【易睽上九】睽孤见豕负涂载鬼一车先张之弧后说之弧【汉小麦谣】丈夫何在西击胡吏买马君具车请为诸君鼓咙胡【杨雄酒箴】尽日盛酒人复借酤常为国器托于属车【曹植应诏诗】肃承明诏应防皇都星陈夙驾秣马脂车
　　发【音废又鳣鲔发发音泼马融曰鱼尾着网泼泼然又发言盈庭焦弱侯曰发读防愚按发可音废废亦可音发汉郊祀歌含秀垂頴续旧不废顔师古曰废音发盖发废古通音也一音歇见后】
　　本证【驺虞】彼茁者葭壹发五豝【七月】一之日觱发【吉日】发彼小豝殪此大兕【宾之初筵】射夫既同献尔发功
　　旁证【易坤六三象】含章可贞以时发也或从王事知光大【音地】也【桓麟七说】骋不失踪满不虚发弹轻翼于髙冥穷疾足于方外
　　訧【音怡说文从言尢声尢古音怡见后】
　　本证【緑衣】緑兮丝兮女所治兮【治音持凡未治而理之皆平声已理而有效则去声大学先治其国治平声家齐而后国治治去声孟子治人不治上平下去经史皆然】我思古人防无訧兮
　　旁证【太傒首】傒祸介介与祸期也祸不祸非厥訧也
　　风【孚金切古与心林音淫为韵似在今之侵部今则寘东部庄子蚿怜蛇蛇怜风风怜目目怜心亦此音楚辞涉月水而驰骋兮右大夏之遗风鸿鹄之一举兮知山川之纡曲再举兮睹天地之圜方又似阳韵矣】本证【緑衣】絺兮绤兮凄其以风我思古人实获我心【晨风】鴥彼晨风郁彼北林未见君子忧心钦钦【何人斯】彼何人斯其为飘风胡不自北胡不自南【烝民】吉甫作诵穆如清风仲山甫永懐以慰其心
　　旁证【屈原哀郢】登大坟以逺望兮聊以舒吾忧心哀州上之平乐兮悲江介之遗风【又涉江】乘鄂渚而反顾兮欵秋冬之绪风步余马兮山臯邸余车兮方林【长门赋】廓独潜而专精兮天飘飘而疾风登兰台而遥望兮神怳怳而外淫【枚乗七发】梧桐并闾极望成林众芳芬郁乱于五风【蔡邕答对元式诗】君子博文贻我德音辞之集矣穆如清风【冯衍显志赋】摛道德之光耀兮匡衰世之风褒宋襄于谷兮表季札于延陵【杜笃论都赋】即诏京兆乃命扶风齐肃致敬告觐园陵【王粲诗】烈烈寒日肃肃凄风潜鳞在渊归鴈载轩
　　野【音暑与墅同徐锴曰墅经典只用野】
　　本证【燕燕】燕燕于飞差池其羽之子于归逺送于野【叔于田】叔适野巷无服马【葛生】葛生蒙楚蘝蔓于野【株林】驾我乘马说于株野【七月】六月莎鸡振羽七月在野【东山】蜎蜎者蠋烝在桑野【鹤鸣】鹤鸣于九臯声闻于野鱼潜在渊或在于渚【小明】明明上天照临下土我征徂西至于艽野【何草不黄】匪兕匪虎率彼旷野【公刘】京师之野于时处处
　　旁证【穆天子传答谣】万民平均吾顾见女比及三年将复而野【说苑载逸诗】緜緜之葛在于旷野良工得之以为絺纻【龙蛇歌】龙返其渊安其壤土四蛇入穴皆有处所一蛇无穴号于中野【左传鸜鹆谣】鸜鹆之羽公在外野徃馈之马【离骚】女嬃之婵媛兮申申其詈余【上声】曰鮌婞直以亡身兮终然殀乎羽之野【司马相如赋】出乎椒丘之阙行乎洲淤之浦经乎桂林之中过乎漭泱之野【参同契】上九亢龙战德于野用九翩翩为道规矩【扬雄逐贫赋】扬子遁世离俗独处左邻崇山右接旷野
　　南【音宁古与音心为韵沈约属之覃矣】
　　本证【燕燕】燕燕于飞下上其音之子于归逺送于南【凯风】凯风自南吹彼棘心【株林】胡为乎株林从夏南匪适株林从夏南【何人斯】胡不自北胡不自南胡逝我梁只搅我心【鼓钟】笙磬同音以雅以南【卷阿】有卷者阿飘风自南岂弟君子来游来歌以矢其音【泮水】桓桓于征狄彼东南
　　旁证【楚辞招魂】目极千里兮伤春心魂兮归来哀江南【司马相如长门赋】孔雀集而相存兮猿啸而长吟翡翠脋翼而来萃兮鸾鳯飞而北南【易林姤之小畜】公孙争之彊入委禽不悦于心乃适子南【晋陆机赠冯文罴】有命集止翻飞自南出自幽谷及尔同林【陆云喜霁赋】朱明启候凯风自南复火正之旧司黜后土于重隂【韦苏州诗】月满秋夜长惊乌号北林天河横未落斗柄当西南
　　渊【音因】
　　本证【燕燕】仲氏任只其心塞渊终温且惠淑慎其身【定之方中】匪直也人秉心塞渊【鹤鸣】鹤鸣于九臯声闻于天鱼在于渚或潜在渊【小旻】战战兢兢如临深渊【四月】匪鹑匪鸢翰飞戾天匪鳣匪鲔潜逃于渊【旱麓】鸢飞戾天鱼跃于渊【商颂那】鞉鼓渊渊嘒嘒管声
　　旁证【楚辞招魂】豺狼从目徃来侁侁些悬人以娭投之深渊些【七谏】甂瓯登于明堂兮周鼎潜乎深渊自古而固然兮吾又何怨乎今之人【班固东都赋】耻纎靡而不服贱竒丽而不珍捐金于山沉珠于渊【汉荡隂令张君碑】利器不觌鱼不出渊国之良干垂爱在民【陆云赠顾尚书】积篑为山纳流成渊扶翘布华养物作春
　　顾【音古徐邈读】
　　本证【日月】乃如之人兮逝不古处胡能有定宁不我顾【硕防】硕鼠硕鼠无食我黍三岁贯女莫我肯顾【云汉】赫赫炎炎云我无所大命近止靡瞻靡顾
　　旁证【曹植文帝诔】如何奄忽摧身后土俾我茕茕靡瞻靡顾【汉韦孟讽谏诗】穆穆天子照临下土明明羣司执宪靡顾【潘岳西征赋】探隐伏于难明委谗贼之赵虏加显戮于储贰絶肌肤而不顾
　　霾【音貍雨土也说文貍声释名风而雨土曰霾霾晦也言如物尘晦之色也】
　　本证【终风】终风且霾惠然肯来
　　旁证【顔延年和谢灵运】虽惭丹雘施未谓素暌徒遭良时诐王道奄昏霾
　　来【音厘仪礼来女孝孙注云来读为厘释名徃归于彼也故其言之昂头以指逺也来使之入也故其言之低头以招之也刘向传贻我来牟作饴我厘麰又有力利二音见后】
　　本证【终风】莫徃莫来悠悠我思【雄雉】瞻彼日月悠悠我思道之云逺曷云能来【君子于役】日之夕矣牛羊下来君子于役如之何勿思【子衿】青青子佩悠悠我思纵我不徃子宁不来【頍弁】尔酒既防尔肴既时岂伊异人兄弟具来
　　旁证【易益上九】莫益之偏辞也或击之自外来也【又既济九五】东邻杀牛不如西邻之时也实受其福吉大来也【黄庭经】万岁照照非有期外本三阳物自来【楚辞九歌】望夫君兮未来吹参差兮谁思【汉武栢梁诗】日月星辰和四时骖驾驷马从梁来【参同契】知白守黒神明自来白者金精黒者水基【易林睽之艮】思愿所之今乃逄时洗我故忧拜我欢来【匡衡歌】无说诗匡鼎来匡说诗解人颐【陆机挽歌】周亲咸奔凑友朋自逺来翼翼飞轻轩骎骎防素骐
　　思【音西凡诗之思皆读西】
　　本证【终风】诗见上【雄雉】诗见上【君子于役】诗见上【子衿】诗见上【园有桃】心之忧矣其谁知之其谁知之盖亦勿思
