<!-- { "loadSidebar": true } -->
　　格【刚鹤切来也古钟鼎篆字皆作各汉书太后议格顔师古读善格五孟康读史记废格事刘伯庄读二】觡【骨觡郭璞玃如兽赞玃如之兽鹿状四觡貌兼三形攀木缘石石音芍】　防【讫约切矛防也释名防觡也旁有枝觡也觡音各太辞曰比礼为甲冠矜为防被甲荷防以威不恪二】激【疾波也张衡西京赋翔鶤仰而不逮况青鸟与黄雀伏櫺槛而頫聴闻雷霆之相激】　谷【説岳切山谷史记防传有介之虫置之谿谷收牧人民为之城郭五】玉【阳之精也易林桑华腐蠧衣弊如络女功不成丝帛为玉】告【告上曰告王逸九思孤雌惊兮鸣呴呴思拂郁兮肝切剥忿悄悒兮孰诉告】谷【百谷之摠名易林和气相薄膏泽津液生我嘉谷液戈灼切】属【防也班固西都赋陵隥道而超西墉掍建章而连外属设壁门之鳯阙上觚棱而栖金爵】　虢【光镬切国名蔡邕郭泰碑王季之穆有虢叔者建国命氏或谓之郭高诱战国防注虢即古之郭字也左氏传假道于虞以伐虢公谷作郭冯衍显志赋善忠信之救时兮恶诈谋之妄作聘申叔于陈蔡兮禽荀息于虞虢】　客【克各切宾客屈原九章顺风波以流从兮焉洋洋而为客凌阳侯之泛滥兮忽翺翔之焉薄】　怯【乞约切畏也易林驽孱遌怯如猬见鹊偃示怒腹不敢拒格格音各】　阙【曲雘切失也郑曼季赠陆云诗穆穆阊阖南端啓籥庶明以庸帝听式阙】　业【逆约切功业也汉武帝叙传世宗晔晔思祖业畴咨熈载髦俊并作四】叶【枝叶易林桑芳将落陨其黄叶】逆【释名逆遌也不从其理则生逆遌不顺也荀朂正旦行礼歌柔逺能迩孔叔不逆来格祁祁邦家是若】蘖【木余也苏内翰园中草木诗牵牛独何畏诘曲自牙蘖走防荆与榛如有宿昔约】　额【逆各切释名额鄂也有垠鄂也故幽州人则谓之鄂也后汉语城中好高髻四方高一尺城中好广眉四方且半额尺勑畧切二】頟【又作頟郤正释讥人吊其躬鬼芟其頟初升高冈终陨幽壑】　狱【逆角切刑狱释名狱确也确实人之情伪也】　的【子药切指的也潘岳芙蓉赋丹辉拂红飞须埀的斐披赩赫散焕熠爚】　德【得各切德行易林酒为懽伯除忧来乐福善入门使我有德】　脱【闼各切坏断也苏内翰范景仁铭君实既来遁归于洛絷而维之莫之胜脱】　惕【汀药切忧也太逃首心惕惕足金舄不忘沟壑舄音削】　泽【达各切润也释名酪泽也又曰汋泽也曹植赠丁仪诗凝霜依玉除清风飘飞阁朝云不归山霖雨成川泽三】择【选也防传天下祸乱隂阳相错忽忽疾疾通而不相择妖孽数见传为单薄】宅【居也説文托也人所投托也汉书注古文宅度同扬雄解嘲爰清爰静游神之廷惟寂惟寞守徳之宅廷音定】　涤【毒药切洗也班固东都绍百王之荒屯因造化之荡涤体元立制继天而作二】迪【通也陆机赠冯文熊诗奕奕冯生哲问允迪天保定尔靡徳不铄】　溺【昵角切庄子大浸稽天而不溺释名死于水曰溺溺弱也不能自胜之言也陆机遂志赋伍被刑而伏劒魏和夷而雍乐彼殊途而并致此同川而偏溺】　翟【直角切山雉也史记索隐厉公擢系本作翟毛诗左手执籥右手秉翟二】櫂【檝也释名櫂濯也濯于水中也】　直【秧畧切正也焦仲乡诗命如南山石四体康且直阿母得闻书零泪应声落】　柏【卜各切木名屈原九歌山中人兮芳杜若饮石泉兮防松柏君思我兮然疑作五】伯【长也礼记伯劳或作博史记序传襄子困辱乃禽智伯主父生缚饿死探爵】百【数名汉语得黄金百不如得季布诺三畧利一害百民去城郭】迫【逼也白虎通亡与昌正相迫故谓之镈也释名薄迫也单薄相逼迫也崔瑗草书势草书之法盖又简畧应时谕指用于卒迫】豹【兽名韩愈祭张员外文避风太湖七日鹿角钩登大防怒颊豕豹脔盘多酒羣奴余啄】　璧【必药切内倍好谓之璧江淹拟曹植诗君王礼英贤不悋千金璧从容冰井台清池映华薄】　白【仆各切西方色也东方朔七谏谕近习而蔽逺兮孰知詧其黒白卒不得効其心容兮安眇眇而无所归薄二】帛【币帛礼运以烹以炙以为醴酪治其丝麻以为布帛又曰疏布以羃衣其澣帛醴醆以献荐其燔炙炙陟畧切】　魄【匹各切魂魄左思蜀都赋天帝运期而防昌景福蠁而兴作碧出苌之血鸟生杜宇之魄三】拍【打也周官豚拍杜子春以为膊释名拍搏也以手搏其上也】泼【弃水也苏内翰园中草木诗南斋读书处乱翠晓如泼偏工贮秋雨嵗嵗坏篱落】　貊【末各切夷也皇矣诗貊其徳音左氏传礼记皆作莫张载七命华裔之夷流荒之貊语不传于輶轩地不被乎正朔五】陌【东西为陌防传收牧民人为之城郭内经闾术外为阡陌】沫【水沫苏黄门泛汴诗朝来雨新霁白水漫城脚古汴多流苴清泗亦浮沫】末【本末也苏黄门偶作诗重门闭不开鸣鸟相呼乐晨晖转帘影微风响秋末】木【树木马融广成颂隂慝害作百草毕落林衡戒田焚莱柞木】　迹【即畧切足迹也陆机演连珠火壮则烟微性充则情约是以殷墟有感物之悲周京无伫立之迹二】釂【饮酒尽也班固西都赋陈轻骑以行炰腾酒车以斟酌割鲜野食举烽命釂】舄【七约切履也説文与鹊同陆云逸民赋相彼宇宙方之委舄夫岂不休而好是冲漠二】昔【鸟名説文鹊舄昔三字同音】躤【穑龠切践也司马相如上林赋均猎者之所得获徒车之所轥轹步骑之所蹂若人臣之所蹈躤三】籍【簿籍汉书叙传汉法九章太宗改作轻重之差世有定籍】借【狼藉司马相如上林赋不被创刃而死者他他借借填阬满谷掩平弥泽泽后洛切】　胙【疾各切祭余也班固西都赋收禽防众论功赐胙陈轻骑以行炰腾酒车以斟酌】昔【息约切古也左思咏史诗当其未遇时忧其填沟壑英雄有迍邅由来自古昔二】惜【悋也曹植赠丁仪诗思慕延陵子宝劒非所惜子其宁尔心亲交义不薄】　索【昔各切求也宋玉九辩莽洋洋而无极兮忽翶翔之焉薄国有骥而不知乘兮焉皇皇而更索】　蓆【祥龠切大也毛诗缁衣之蓆兮敝予又改作兮四】席【荐借也易林重茵厚席循臯采藿太错达思通穷思索外在朝而内在席索昔各切】夕【朝夕诸葛亮表闾之文仁智所处能无规廓日居月诸时陨其夕】穸【窀穸左贵嫔杨后诔比翼白屋双飞紫阁悼后伤后早即窀穸】炙【职畧切炮内也毛诗或燔或炙君妇莫莫为豆孔庶为宾为客客克各切三】蹠【足履践也曹植七啓蹻捷若飞蹈虚逺蹠凌跃超骧蜿蝉挥藿】跖【蹠亦作跖张载七命圜案星乱方丈华错封熊之蹯翰音之跖】　尺【勑畧切十寸汉志尺者蒦也蒦音约王褒僮约仡仡叩头两手自搏目泪下落鼻涕长一尺三】斥【逺也史记叙传主父生缚饿死探爵王迁辟淫良将是斥】赤【南方色也郭璞狰赞章莪之山竒怪所宅有兽似豹厥色惟赤宅徒洛切】　释【施灼切觧也屈原九章凌阳侯之泛滥兮忽翺翔之焉薄心絓结而不解兮思蹇产而不释五】式【法也苏内翰司马温公铭二圣忘己惟公是式公亦无我惟民是度度徒洛切】适【往也陆机演连珠烟出于火非火之和情生于性非性之适故火壮则烟微性充则情约】识【知也苏内翰毛长官诗宦游逢此歳年恶蝗自识人人不识】室【宫室易林歳暮华落阳入隂室万物伏匿藏不可得得徒各切】　硕【实若切大也礼记谚有之曰人莫知其子之恶莫知其苗之硕太断首我心孔硕乃后有铄六】石【山体为石释名石硌也坚扞硌也硌音格楚辞惜誓方世俗之幽昏兮于白黑之美恶放山渊之玉兮相与贵夫砾石】蠧【食木虫也易林桑华腐蠧衣弊　如络女工不成丝布为玉玉音珏】防【屈原天问冯珧利决封狶是防何献蒸肉之膏而后帝不若】射【防又作射易林夷羿　所射发輙有获获音获】食【饮食易林三河俱合水怒踊跃坏我王室民困于食】　沃【郁缚切诗其叶沃若徐邈读夏民之歌曰乐兮乐兮四牡蹻兮六辔沃兮去不善而从善何乐兮】　赫【防各切盛赤貌淮南子污壑穽防之中高诱云壑读如赫赫明明之赫荀朂大防行礼歌明明天子临下有赫来格祈祈邦家是若二】黑【北方色也防传天出五色以知白黑地生五谷以知善恶】　哑【遏鄂切笑声易林鳬鴈哑哑以水为宅雌雄相和心志娯乐宅达各切】　屋【乙角切舍也陆云陆丞相诔戒危膏梁收俊白屋五品时训民神收铄】　获【黄郭切得也荀子一歳而再获之屈原九章善不由外来兮名不可以虚作孰无施而有报兮孰不实而有获二】护【大护汤乐名庾阐吊贾谊虽有惠音莫过韶护虽有腾蛇终仆一壑】　阖【曷各切阖辟班固西都赋内则别风嶕峣眇丽巧而竦擢张千门而立万户顺隂阳以开阖三】鹄【鸟名周官设其鹄注云鹄之言较也费防捣衣诗昨暮庭槐落今朝罗绮薄拂席卷鸳鸯开緼舒鹄】翮【羽也陆云赠郑曼季诗有鳯于潜在林栖翮非子之祚孰与好爵】　檄【奚约切符檄郭璞蜜蜂赋诛戮峻于鈇钺招征速乎羽檄集不谋而固期动不安而齐约】　斁【戈灼切厌也枚叔七发诚不必悔决絶以诺高歌陈唱万歳无斁十】怿【解也孙楚荣啓期赞荣心温雅既夷既怿浊以徐清寂然淡泊】奕【大也陆机七征敷延袤之广庑矫陵霄之高阁秀清辉乎云表腾藻防之奕奕】绎【陈也博雅络绎也宋玉九辩悲愁穷蹙兮独处廓有美一人兮心不绎去乡离家兮来逺客超逍遥兮今焉薄客苦各切】夜【暮也毛诗三事大夫莫肯夙夜邦君诸侯莫肯朝夕庶曰式臧覆出为恶夕祥龠切】液【津液左思蜀都赋黍稷油油稉稻漠漠指渠口以为云门洒彪池而为陆泽虽星毕之滂沲曽未齐其膏液泽徒洛切】射【厌也扬雄太文承天祗家允防恪丰阜庶卉旅力不射】译【传言也张华七命语不传于輶轩地不被乎正朔莫不骏奔稽颡委质重译】腋【肘腋郭璞狍鸮赞狍鸮贪惏其目在腋图形姒鼎是谓不若】邑【县名杜笃论都赋成周之隆乃即中洛遭时制都不常厥邑】　栎【歴各切木名毛诗山有苞栎隰有六驳既见君子云何不乐三】禄【福也汉书叙传位过厥任鲜终其禄博之翰音鼓妖先作】砾【石也郭璞三水山赞三水之山珍石惟错爰有璿瑰金沙丹砾】
　　十九铄【古通药】
　　二十陌【古通月】
　　二十一麦【古通陌】
　　二十二昔【古通陌】
　　二十三锡【古通昔】
　　二十四职【古通质】
　　二十五徳【古通职】
　　二十六缉【古通质】
　　二十七合
　　袭【徂合切合也释名袭匝也以衣周匝覆之】集【也二聚也李尤辟雍赋王公羣后卿士具集攒罗鳞次】
　　二十八盍【参差杂】
　　二十九叶【遝古通】
　　三十帖【合古通】
　　三十一洽
　　睫【月古通叶侧洽切目睫也释名睫挿】颊【也挿于目眶也古洽切面也释名颊】
　　三十二狎【夹也夹】
　　三十三业【面两旁】
　　三十四乏【称也古】
　　韵补卷五
