<!-- { "loadSidebar": true } -->
　　【苏内翰月桂诗还为乆处计坐待行年匝腊果缀梅枝春杯浮竹叶】爵【礼器也説文爵其鸣节节苏内翰补龙山文宰夫扬觯兕觥举罚请歌相鼠以侑此爵罚房月切】　侧【职革切不正也孙绰樽铭详观兹器妙巧竒絶酌焉则注受满则侧吐写适防未见其竭】　察【勅列切审也老子其政察察其民缺缺古诗置书怀袖中三歳字不灭一心抱区区惧君不识詧】　脆【昌説切易断也老子其脆易判左思魏都赋宵貌蕞陋禀质遳脆巷无杼首里罕耆耋】猝【仓卒遽也苏黄门滕王阁诗豪风相凌荡俳语终仓猝事往空长江人来逐飞楫】卒【猝或作卒苏黄门功臣寺诗流传后世人谈笑资口舌是非亦已矣兴废何仓卒】　疾【秦叶切释名疾截也有所越截也孙楚茱萸赋攀紫房于纎柯缀朱实之酷烈应神农之本草疗生民之疹疾二】杂【五防相合也王褒洞箫赋锼镂离洒绛屑错杂邻菌缭紏罗鳞捷猎】　世【私列切代也礼记世柳之母死晋乐志匡时拯俗休功盖世宇宙既康九域有截二】息【叹息也苏内翰游香积寺诗把玩竟不食弃置长太息幽寻恐不继书版记岁月】　识【式列切知也崔骃达防传叙厯数三代兴灭昔大庭尚矣赫胥罔识四】势【形也木华海赋羣山既畧百川潜渫泱漭澹泞腾波赴势】适【往也韩愈进学解纡余为妍卓荦为杰校短量长惟器是适】式【法也苏内翰海月赞惟是海月都师之式庶复见之众缚自脱脱陀悦切】　岁【苏絶切年也释名岁越也越故限也曹植平原公主诔城阙之诗以日喻歳况我爱子神先长灭】　逝【食列切往也江淹伤友人赋魂绵昧其若絶位萦盈其如洁嗟妙赏之不留悼知音之已逝五】递【逝一作递王俭褚渊铭徳猷靡嗣仪型长递怊怅余徽锵洋遗烈】澨【水名江淹拟古诗且泛桂水湖映月游海澨摄生贵处顺将为智者説】噬【齧也仲长统覈性赋君臣朋友志乖怨结邻国乡党务相吞噬台隶僮防唯盗唯窃】筮【蓍曰筮江淹齐高帝诔攒灵既俨逺日以筮郁鬯既奠龙轜将撤】　撮【祖悦切结撮也尸子行险以撮毛诗彼都人士台笠缁撮彼君子兮绸直如发发方月切】　缀【株劣切连也王融太子文式稽令典载扬鸿烈诏撰徳于旌旗永传徽于舞缀】出【侧劣切越也曹植卞后诔详惟圣善岐嶷秀出徳配姜嫄不忝先哲二】茁【草初生貌苏内翰春菜诗韮芽戴土拳如蕨霜叶露牙寒更茁】　税【失爇切敛也王筠诗九沸翻成缓七转良为切烟霞幸易亲纽讵难税二】蜕【脱也郭璞游仙诗吐纳致真和一朝忽灵蜕飘然凌太清眇尔景长灭】　铩【所涉切长刃矛也张衡东京赋崇牙张镛鼓设郎将司阶虎防交铩二】杀【褶也束晢近游赋系复襦以御冬胁汗衫以当热帽引四角之缝裙为数条之杀】　遏【于歇切遮也春秋呉子遏伐楚公谷皆作谒崔骃反都赋勒威赫斯果秉其钺如川之流动不可遏三】翳【隐也左思魏都赋均田画畴蕃庐错列姜芋充茂桃李防翳】阏【塞也白居易春雪诗寒燠苟反常物生皆夭阏我观圣人意鲁史有其説】兑【欲雪切西方卦也礼记引书说命皆作兑释名兑悦也物得备足皆喜悦也三】鋭【利也江淹祭战亡文气彰靡旗情激乱辙高墉摧坚巨丑挫鋭】浴【洒身也苏内翰月砚铭其受水者哉生明而运墨者旁死魄忽云之霮防观玉兔之沐浴】　濊【许月切濊濊施之水中貌毛诗北流活活施罛濊濊一作此读活亦读胡决切六】□【濊濊或作□□説文大岁空大也读若施罛□□】防【微也后汉律厯赞象因物生数本杪防律均前起凖调从发方月切】忽【倐也陆机云赋盈八纮以余愤虽弥天其未泄岂假期于迁晷迈崇朝而倐忽】笏【公及士所搢也苏内翰送欧阳推官诗千里不难到莫遣歴块蹶临分出苦语愿子书之笏】【庨开达貌张衡西京赋馺娑骀荡焘奡桔桀枍诣承光暌罛庨】　活【明决切不死也鲁襃钱神论无徳而尊无势而热危可使活二】滑【利也苏内翰春菜诗韭芽戴土拳如蕨碎防青蒿凉饼滑】鹘【鸷鸟苏内翰送欧阳推官诗仲也珠径寸照夜光如月好诗真脱兔下笔先落鹘】　阖【胡颊切门房张衡西京赋正紫宫于未央表峣关于阊阖防龙首以抗殿状巍峩以岌嶪二】洽【和也顔延年赭白马赋武义粤其肃陈文教迄已优洽泰阶之平可升兴王之轨既接】　褐【胡结切短衣也白居易洛阳叟诗闲将酒壶出醉回人家歇野食或烹鲜寓眠多拥褐】　卫【于列切护也后汉灵帝赞徴亡备兆小雅尽缺麋鹿霜露遂栖宫卫二】秽【芜也左思魏都赋山阜猥积而﨑岖泉流迸集而咉咽湿壤瀐漏而沮洳林薮石溜而芜秽】　鸭【乙颊切鳬鹜也苏内翰画鴈徐行意自得俯仰若有节我哀江湖我伴杂鹅鸭】　厉【力蘖切严也礼记厉山氏左思蜀都赋巴姬弹汉女击节起西音于促柱歌江上之厉八】力【筋也苏内翰香积寺诗此峯独苍然感荷祖佛力幽光中夜见者惟木客】戾【罪也曹植责躬诗危躯受命知足免戾甘赴江湖奋戈呉越】栗【惧也古诗孟冬寒气至北风何惨栗愁多知夜长仰观众星列】栗【北方果春秋战于栗左氏公羊作铁讹也苏内翰中秋月诗唤酒与妇饮念我向儿説岂知衰病后空盏对棃栗】剌【戾也白居易桐花诗风候一参差荣枯遂乖剌况吾北人情不耐南方热】辣【味辛也苏内翰春菜诗韭芽载土拳如蕨细履幽畦掇芳辣】粝【粗也白居易洛阳叟诗防检盘中飰非精亦非粝防检身上衣无余亦无阙】　蜡【力涉切蜜滓苏内翰蜡梅诗蜜蜂采花作黄蜡阙　为花亦其物物微月切二】腊【祭名也秦曰嘉平风俗通腊者猎也言猎取兽以祭其先祖也又曰腊者接也新故交接狎蜡大祭以报功也】　汭【而拙切水曲也江淹拟古诗昨发赤亭渚今宿浦阳汭方作云峯异岂伊十里别】
　　十一没【古转声通月】
　　十二曷【古转声通月】
　　十三末【古通曷】
　　十四黠【古转声通月】
　　十五舝【古通黠】
　　十六屑【古通月】
　　十七薛【古通屑】
　　十八药
