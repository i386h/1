<!-- { "loadSidebar": true } -->
　　宥【异旧切寛也书流宥五刑周礼三宥之法礼记作三又同宥又庄子在宥天下注宥使自在也又宏深也诗夙夜基命宥宻又助也左传王飨醴命之宥注加之币帛以助劝也与侑同又州名又姓】又【更也复也诗矧敢多又通作有书三百有六旬有六日一曰古手字象形三指者手之列多略不过三也】右【助也导也与佑祐通又上也汉书遭遇右武又右职髙职也见汉书循吏传又豪右强也与有韵义异　案左右之右广韵上去义通今从音韵阐微及集韵以左右义収入上声右助义收入去声】佑【佐也助也书皇天眷佑通作右诗保右命之又有韵】祐【神助也易祐者助也与佑右同】侑【劝食也周礼膳夫以乐侑食文子三皇五帝有劝戒之器命曰侑巵注欹器也尔雅释训醻酢侑报也又礼运卜筮瞽侑皆在左右疏侑是四辅皆侑劝人君为善亦作酭通作宥又有韵】酭【醻酒也报也】囿【苑也初学记有藩曰园有墙曰囿又人皇以九州为九囿见通鉴外纪又识不通广曰囿犹拘墟也又有韵屋韵】防【小瓯抒水器也亦作□又有韵】○救【记宥切止也助也防也尔雅释器絇谓之救注救丝以为絇亦罥名又司救官名见周礼注救犹禁也又作捄又姓】究【极也易其究为健又推寻也诗是究是图又谋也诗爰究爰度又竟也深也穷尽也又究究怀恶不相亲比之貌诗自我人究究又山溪瀬中谓之究见水经注又士之孝曰究见援神契】疚【病也一曰乆病又凡心所不安皆曰疚中庸内省不疚】灸【灼体疗病也史记仓公传形弊者不当关灸通作久仪礼幂用疏布久之注久读为灸谓以盖鬲口也考工记庐人灸诸墙以眡其桡之均注灸犹柱也又天灸白灸药名又姓又有韵】廏【马舍也释名廏聚也牛马之所聚也周礼校人三乘为皁三皁为系六系为廏注自乗至廏其数二百一十六匹又官名左传养由基为官廏又姓俗作廐】○糗【器有切熬米麦捣为粉也周礼羞笾之实糗饵粉餈又姓又有韵】○旧【忌宥切故也对新之称又久也昔也老宿也又姓】柩【棺也在牀曰尸在棺曰柩释名柩究也送终随身之制皆究备也又空棺谓榇有尸谓柩见小尔雅古作匶又有韵】鯦【海鱼似鳊而大鳞肥美多鲠见尔雅又有韵】○【义救切□仰鼻也】○昼【智宥切日中也日之出入与夜相判也又齐地名又姓】咮【鸟口诗不濡其味又星名朱鸟之宿咮谓之栁见尔雅通作注考工记以注鸣者亦作噣又虞韵尤韵与遇韵义异】○畜【耻宥切牛马羊犬豕鸡为六畜见周礼疏又作嘼惟六畜义与屋韵同余异】○胄【稚宥切兠鍪也亦作防荀子冠防带劔】冑【裔也系也嗣也书教胄子传胄长也谓国子也亦作伷又姓从与介胄之胄从月义异】宙【宇宙四方上下谓之宇徃古来今谓之宙见淮南子一曰下覆为宇上奠为宙见説文】籀【读书也史籀周宣王时太史名作大篆后世谓之籀文汉志有史籀篇周时教学童书也】繇【卦兆占辞也左传成风问成季之繇亦作繇与萧韵尤韵义并异】酎【酒之新熟重酿者为酎礼记孟夏之月天子饮酎注醇也春酒至此始成又正月作酒至八月成曰酎见西京杂记】伷【系也】防【愁毒貌又尤韵有韵】○糅【腻宥切杂也仪礼白羽与赤羽糅又有韵】狃【狎也习也复也又狐狸等兽之足迹也又有韵】猱【猨属尔雅猱猨善援又豪韵】腬【嘉膳也又尤韵】○富【付宥切丰于财也厚也书五福二曰富又臣能世禄曰富见礼记注又书典狱非讫于威惟讫于富注富谓贿赂之人也又诗何神不富传谓福也又年齿盛也史记富于春秋又礼记多文为富故文才充裕皆曰富又姓】辐【车轮中木之直指者又屋韵】防【草名葍一名防幽州人谓之燕防其根可煮以御饥见诗疏又遇韵】鍑【釡属一曰小釡也方言釡自关而西或谓之鍑汉书多赍鬴鍑薪炭博古图载周汉兽耳鍑形似二瓯俯仰合瓯边相着上有小口与説文训鍑釡大口义不合又屋韵】○副【赴宥切贰也佐也次长之称又妇人首饰若今歩摇编髪为之见诗被之僮僮注又应也称也汉书盛名之下其实难副又姓与屋韵义异】覆【盖也礼记见若覆夏屋者矣又射覆见前汉书又附宥切伏兵曰覆与屋韵义异】防【小怒也】仆【顿也前倒也偃也又遇韵】○复【附宥切又也返也徃来也安也白也告也与屋韵义异】伏【禽覆卵也礼记羽者妪伏又甲虫影伏羽虫体伏见酉阳杂俎与屋韵义异】椱【机持缯者又舄也方言履中有木谓之椱舄】○僦【即宥切赁也汉书或不偿其僦费】○就【剂宥切成也迎也即也从也终也能也又匝也礼记大路繁缨一就周礼镇圭缫借五采五就注五采一匝曰就又天子之孝曰就见援神契又姓】鹫【鸟名黑色多子禽经南方有鸟名鹫黄头赤目五色皆备本草即白雕也通作就汉书箭竿就羽又西域记耆阇崛山有两峰双立逺望如鹫形故名灵鹫山亦作防】○秀【细宥切荣也茂也美也草木之华曰秀又尔雅不荣而实者谓之秀又三秀芝草名又礼记人者五行之秀气又秀士见礼记秀才见史记贾谊传又州名即今嘉兴府又中秀山名在昆仑东见琅环记又姓】绣【五采傋谓之绣书宗彜藻火粉米黼黻絺绣谓以六者绣之于裳又姓】宿【止也留也安也星宿各止其所故名二十八宿惟止宿及星宿义与屋韵同余异】琇【石之似玉者诗充耳琇莹又有韵】○岫【习宥切山有穴为岫见尔雅又凡山皆可通称曰岫】袖【衣袂也又半袖短袂衣也见晋志又居首曰领袖本作裦亦作褏又置物褏中亦曰褏汉书淮南厉王传自褏金椎椎之】牰【牛黑眦曰牰见尔雅】○绉【滓宥切絺之细而有聚文者诗防彼绉絺又蹙缩也子虚赋襞积褰绉】皱【面皱蹙折文也又眉皱又韩愈聨句诗红皱晒檐瓦注谓干枣也一曰荔子】甃【井甓易井甃旡咎疏甃亦治也又饰也李贺诗腰龟徒甃银注唐官制四品以下龟袋饰银也】○咒【至宥切诅呪通作祝书否则厥口诅祝亦作詋】椆【木名一曰船篙木又水名又尤韵】○簉【差宥切副倅也西京赋属车之簉又齐飞顺疾也唐书簉羽鹓鹭】○臭【尺宥切凡气之总名易巽为臭礼记周人尚臭又男女衿缨皆佩容臭谓香物气也又恶气曰臭对香而言又尔雅鸟曰臭注张两翅皆气体所须也亦作殠】○骤【助宥切马疾歩也诗载骤骎骎注小曰驰不驰而小疾曰骤凡疾速皆曰骤又左传晋能骤来注谓数来】僽【僝僽恶言詈也】○瘦【史宥切臞也瘠也与同】漱【荡口也澣也礼记冠帯垢和灰请漱注以手曰漱又无垢加功曰潄见公羊注】鏉【利也一曰绣铁上衣】○狩【试宥切冬猎为狩又火田为狩见尔雅天子适诸侯曰廵狩书作廵守又有韵】守【守之也诸侯为天子守土故天子廵诸侯曰廵守汉书郡守秦官掌治其郡景帝更名太守又留守通守皆官名与有韵义异】首【有咎自陈及告人之曰首汉书骄嫚不首又头所向也礼记寝恒东首与有韵义异】兽【四足而毛谓之兽见尔雅又在野曰兽在家曰畜见兽医疏又兽人周礼官名】收【获多也礼记农事备收凡物可收成者谓之收易井收勿幕本义读去声又尤韵】○授【侍宥切予也付也拜官曰授又讲学曰教授今学官名又姓又有韵】绶【印绶汉官仪绶长一尺二寸或谓之璲汉志韨佩既废秦乃以采组连结于璲光明章表转相结受也又系帷者亦曰绶见周礼幕人注又吐绶鸟名又有韵】寿【久也年齿曰寿上寿百二十嵗中寿百嵗下寿八十嵗诗三寿作朋注三寿三卿也又以金帛赠人曰寿又星名角亢列宿之长故曰寿星见尔雅又州名又汉寿灵寿邑名又山名水名又灵寿木名可为杖又姓又有韵】售【卖物出手也诗贾用不售又偿也通作雠子欲雠伪者必假真又尤韵】醻【导饮也又报爵也又尤韵】○齅【喜宥切鼻取气也亦作嗅庄子嗅之则使人狂酲三日而不已通作臭荀子臭之而无嗛于鼻】○柚【逸救切似橘而大味酢书厥包橘柚锡贡亦名条见尔雅诗秦风有条是也一作櫾列子吴楚之国有大木马其名曰櫾实丹而味酸通作櫾又尤韵与屋韵义异】狖【兽名似猨楚辞猨啾啾兮狖夜鸣亦作貁】褎【服饰盛貎诗褎如充耳传褎盛服也又禾黍盛貌诗实种实褎又汉书今子大夫褎然为举首注褎进也又与袖通】犹【兽名似麂善登木见尔雅多疑虑故曰犹豫惟兽名及犹豫义与尤韵同余异】蜼【兽名卬鼻而长尾见尔雅雨则目悬于树以尾塞鼻又虺蜴一名号蜼见陆玑诗疏又纸韵寘韵】槱【积木燎之也诗薪之槱之又祭名周礼以槱燎祀司中司命飌师雨师又尤韵有韵】鼬【似鼦赤黄色大尾食鼠江东呼为鼪见尔雅注一名黄防狼又羽毛飞扬貌马融广成颂羽毛纷其髟鼬又皐鼬地名见左传亦作□】輶【轻车也又使车也又尤韵有韵】油【以油物也蔡襄茶録珍膏油其面自注去声又雚子桐花曰油又浩油地名见公羊传左传作臯鼬与尤韵义异】蜏【水虫朝生暮死不知晦朔名朝蜏一名孳母又有韵】舳【汉律船方长为舳舻一曰舟尾方言船后曰舳注今江东呼柂为舳惟小尔雅以船头为舳又屋韵】○溜【吏宥切水垂下也急流所趋曰溜宋史河渠志大河正溜又与霤同汉书防山之霤穿石又水名汉志鬰林郡有中溜县亦作中留又战国防成臯石溜之地注古作石留犹言石田非膏壤也又管子减溜大成注减尽也溜发也】霤【屋水流也凡屋前有承霤又室中之神曰中霤礼记家主中霤而国主社注土主中使而神在室故季夏之月其祀中霤又玉藻端行颐霤如矢注行既疾身乃小折前颐如屋霤之垂】廇【中庭也与霤同又尔雅杗廇谓之梁注屋大梁也】瘤【肉肿起血流聚所生也或作□又尤韵】畱【宿留停待也史记宿留海上又有韵与尤韵义异】窌【穿地曰窌考工记囷窌仓城荀子余刀布有囷窌又石窌地名在济北】廖【人姓周文王子伯廖之后又国名又萧韵啸韵】□【饭气蒸也尔雅饙□稔也疏烝之曰饙均之曰馏又尤韵】鹨【鸟名大如鷃雀色似鹑江东名曰天鹨亦曰天鸙见尔雅张协七命丹穴之鹨又雉之暮子为鹨又少鸡为鹨又萧韵尤韵】塯【盛饭瓦器也韩子尧舜饭土塯】飂【长风声淮南子至隂飂飂又髙飞也通作翏又姓左传昔有飂叔安注国名又尤韵】镠【黄金之美者又尤韵】○輮【日宥切车辋也考工记行泽者反輮行山者反輮通作揉易坎为矫揉又有韵】蹂【践也又尤韵有韵】鞣【柔皮又尤韵】揉【顺也矫揉屈伸木也易揉木为耒又作煣又尤韵有韵】肉【钱璧之体尔雅肉倍好谓之璧注肉边也好孔也礼记寛裕肉好注肉肥也释文读如輮与屋韵义异】○遘【个候切过也与觏通】构【盖也架屋也书弗肯堂矧肯构又合也诗我日构祸又成也汉书事已构矣魏志王粲属文时人常以为宿构又附防以成之曰构又结起也又木名其胶可涂丹砂】购【以财有所求曰购史记将西购于秦又草名尔雅购蔏蒌注蒌蒿生下田可啖】觏【见也诗注泛见曰见接见曰觏通作遘】媾【重婚曰媾又厚也诗不遂其媾又史记不如重使为媾注求和曰媾】冓【交积材也中冓宫中构结深密之处又数也十秭曰冓又邑名又尤韵】彀【张弓弩引满也汉有金吾彀骑亦作句诗敦弓既句】防【乳也楚人谓乳曰防左传令尹子文名鬭防于莬通作谷又有韵】句【句当见宋史又与彀通又姓俗作勾与尤韵遇韵义并异】雊【雉鸣也雷动则鸣而句其颈亦作呴又牛呴见左传注又遇韵】姤【遇也偶也又易卦名谓隂阳相遇也又好也管子五粟之土其人夷姤注言均善也又有韵】韝【臂韝所以左右手便于事也射韝古所谓遂也又尤韵】篝【竹器与尤韵义异】够【聚也多也魏武赋繁富伙够不可殚究亦作够又尤韵】○冦【渇候切暴也仇也贼也书冦贼注羣行攻刼曰冦杀人曰贼又左传兵作于内为乱于外为冦又司冦秋官名主刑戮又方言凡物盛多谓之冦注江东有小鳬其多无数谓之冦又姓】诟【詈也耻也一曰巧言也或作訽左传余不忍其訽又有韵】扣【击也又问也通作叩又有韵】鷇【雀子及鸡雏皆谓之鷇尔雅疏生自啄者曰雏哺而活者曰鷇亦作又屋韵觉韵】簆【织具】叩【击也问也与扣同又稽首曰叩首又有韵】敂【敂关谒关人也见周礼】【水名起北地灵邱入于河见水经注】○鬭【徳候切竞也争也又姓俗作闘非】□【星名龙尾也国语日月会于龙□即月令孟冬日在尾也】○透【托候切彻也通也过也又跳也一曰惊也方言宋卫南楚凡相惊曰透】綉【吴俗谓緜一片为綉俗以绣省文作綉者非】○豆【惰候切食器尔雅木豆谓之豆竹豆谓之笾瓦豆谓之豋豆实四升礼记夏后氏楬豆商玉豆周献豆或作梪防又数也十六黍为一豆六豆为一铢见説苑又菽也有大小豆九谷中居其二类最多又巴豆药名红豆一名相思子又天豆云实也见隋书独豆树名见酉阳杂俎又盘豆地名见北史又州名唐志陇右道有白豆州又姓一作荳】脰【项也考工记以脰鸣者注脰鸣鼃黾属】窦【空也穴也左传荜门圭窦之人注穿壁为小户上鋭下方状如圭形礼记作圭窬音窦又窖也月令穿窦窖注入地堕曰窦方曰窖又通水道也考工记窦崇三尺又决也国语注古不窦泽又生窦鲁地名见左传又屋窦城见北史又雪窦山名在四明又姓】逗【止也挠也又曲行避敌曰逗见汉书注又韵逗见宋乐志又津逗渡次也见南史又物相投合也透也露也梁武帝诗浥露逗光晓】饾【贮食也韩愈诗肴核纷饤饾】酘【酒再酿也乐府乌栖曲宜城酘酒今行熟白居易集有五酘酒又尤韵】读【句读凡经书成文语絶处谓之句语未絶而防分之以便诵谓之读通作投马融长笛赋察度于句投注止也与逗通与屋韵义异】浢【水名见穆天子传水经注在河北县入于河故河水有浢津之名】毭【毡属可以御雨博雅毭罽也】○耨【诺候切薅器也形如铲柄长三尺刃广二寸以刺地除草通作鎒槈又笃耨香名出真腊国】譳【防譳不能言一曰言不正也韩愈诗后钝嗔防譳】擩【搆擩不觧事也与支韵麌韵义并异】檽【构檽木名皮可染紫潜失论江南檽梓以为棺椁又有韵】○防【歩候切豕肉醤也又有韵】○茂【暮候切草木丰盛又美也汉举茂才异等白虎通五人曰茂又太嵗在戌曰阉茂见尔雅古与楙懋通又地名汉书注槐里茂郷又姓】懋【勉也书惟时懋哉又美也通作楙茂】楙【古茂字木盛也又名尔雅楙木注实如小酢可食】戊【十干之一汉志丰楙于戊诗吉日惟戊戊刚日也】袤【衣帯以上也又广袤东西曰广南北曰袤又尤韵】贸【市也交易也又姓】瞀【目不明也又乱也北史是非瞀乱又不敢正视貌通作贸檀弓贸贸然来又通作霿荀子愚陋备瞀汉志作傋霿无识也又雊瞀县名见汉志属上谷郡又姓又尤韵遇韵觉韵】愗【怐愗愚貌见楚辞】雺【天气下地气不应曰雺言防昧也亦作霿又东韵尤韵送韵】姆【女师也又弟妻谓夫之嫂曰姆又嫫姆古丑人通作姥又麌韵有韵】鄮【县名见汉志属会稽郡今宁波府地又姓】防【细草丛生也】○奏【子候切进也荐也书敷奏以言一曰简类晋法召王公以一尺奏王公以下用一尺版又凡言事章牍曰奏又乐一更端曰奏周礼九奏乃终谓之九成又节奏节谓曲节奏谓动作见礼记注汉书或作节族】走【驱而走之也如汉书走章邯之类与有韵义异】○辏【吹候切辐共毂也聚也汉书四方辐辏言如车辐之聚于毂也通作凑】凑【水所会也聚也汲冢周书周公作大邑成周于中土以为天下之大凑又棺外累木曰题凑史记楩枫豫章为题凑又与腠通】腠【肤腠肉理分际也仪礼皆右体进腠注腠理也进理谓全其本也汉书注腠理皮肤之间也通作凑】楱【橘属出武陵张协七命汉臯之楱又字候切楱铁齿杷名】蔟【太蔟十二律之一孟春之月律中太蔟言阳气大蔟毕逹于上也与屋韵义异】○嗽【四候切欬也周礼冬时有嗽上气疾或作瘶】謏【諵謏怒言也又私詈也与篠韵有韵义并异】嗾【使犬声左传公嗾夫獒又有韵屋韵】○防【黒防切豆防草实味辛且香】吼【声也一曰厚怒也又有韵】○候【荷候切待也同望也又时候月令有七十二候凡五日一候又术家曰占候医家曰证候又周礼候人掌道路迎送賔客之官诗彼候人兮谓只候之人又城门候都虞候军候式道候皆官名又尚书大传中候书纬名又谒见曰谒候亦作】堠【路旁记里土堡也古作候禹治水所穿凿处皆有青泥封记此封堠所自起一説黄帝廵幸天下道路皆有记里堆为堠所始秦法十里一亭亭有长故曰亭堠十里双堠五里只堠后魏志堠官谓之白鹭取延颈逺望也】后【君也又皇后天子之配商以前皆曰妃周始立后秦汉曰皇后见白虎通又诸侯亦称后书班瑞于羣后又古谓官长曰后书汝后稷又毕命三后协心谓周公君陈毕公也又社曰后土以土为羣物上故称后见左传注又与后通礼记再拜稽首而后对又有韵】后【后于人而不敢先曰后诗予曰有先后传相导前后曰先后又娣姒之称关中呼为先后见前汉书注与有韵义异】厚【度厚薄曰厚见礼记檀弓注与有韵义异】鍭【尔雅金镞翦羽谓之鍭注金錍箭也诗四鍭既钧郑注鍭犹候也候物而射之又尤韵】睺【半肓为睺见方言又西天法罗睺计都皆逆歩之乃令之交道也交初谓之罗睺交中谓之计都又尤韵】逅【不期而防曰邂逅】鲎【海鱼名形如恵文冠青黑色十二足在腹尾长五六尺雌常负雄子如麻可为醤吴都赋乘鲎鼋鼍又号鲎媚鲎帆鲎】郈【鲁邑名在东平又有韵】○沤【阿遘切久渍也考工记防氏沤丝注渐也渐渍使柔韧也与尤韵义异】○漏【勒候切刻漏以铜壶受水刻节昼夜凡百刻亦取漏下之义又渗也又泄也左传齐寺人貂始漏师于多鱼荀子易忘曰漏又尔雅室西北隅谓之屋漏幽隠处也又窍也白虎通禹耳三漏是谓大通又淮南子朱漏越注漏穿越琴瑟两头也又蜀中多雨谓之漏天见寰宇记又漏江江名见水经注又漏井所以受水潦见周礼注又句漏交趾县名汉志作屚】陋【阸陜也疎恶也又隠也书明明侧陋荀子少见曰陋】镂【刚鐡可以刻镂者书厥贡璆鐡银镂砮磬又尔雅金谓之镂一曰釡也方言鍑江淮陈蔡之间或谓之镂又凡雕刻皆曰镂又姓与虞韵义异】瘘【久疮也一曰颈肿也又虞韵】偻【偻佝短丑貌又遇韵与尤韵麌韵义并异】嵝【衡山有岣嵝又麌韵有韵】○谬【宻宥切误也差也书绳愆纠缪又诈也欺也狂者之妄言也通作缪史记缪为恭敬】缪【纰缪犹错也又姓通作谬史记申公弟子谬生与尤韵屋韵义并异】○螑【肸幼切赳螑龙申颈低昂貌见司马相如大人赋】○幼【乙救切少也礼记人生十年曰幼学疏自始生至十九时也又慈幼曰幼孟子幼吾幼以及之之幼又王莽钱径八分重五铢曰幼钱见汉志通作□□】鴢【鸟名尔雅鴢头防注似鳬脚近尾江东谓之鱼防按佩文韵二十六宥一百六十四字今据康熈字典并字入救字并櫾字入柚字又据音韵阐微增糗鯦牰揉肉韝篝够叩敂浢檽脰郈嵝螑鴢二十字据广韵増防猱腬椱蜏毭六字据集韵增□醻舳镠綉五字合二百九十三字自宥字至肉字旧为四十九宥自遘字至嵝字旧为五十候自谬字至鴢字旧为五十一幼】
