<!-- { "loadSidebar": true } -->
　　祃【暮亚切行师而祭始造军法之人于野也亦作貉周礼大甸猎祭表貉则为位与药韵义异】駡【詈也以恶言相加也亦作骂】○驾【记亚切驭也马在轭中也汉志天子出有大驾有法驾有小驾唐制天子居曰衙行曰驾又腾陵也又别驾官名】架【为杙以举物也又棚也又以架架物曰架又禁术曰禁架见后汉书方术又格格架架催耕鸟声】价【物直也亦作贾与马韵义异】假【休沐曰假与马韵义异】嫁【女适人也又推恶于人曰嫁祸又徃也列子将嫁于卫】稼【种谷也若嫁女之有所生也种曰稼敛曰穑又秀实为稼茎节为禾又禾在野曰稼】幏【蛮布也槃瓠后输布二丈为賨廪君之巴氏输八丈为幏又麻韵】斝【酒器受六升画禾稼于上又马韵】瘕【腹中积块有物形者又女病又麻韵马韵】○髂【器亚切腰骨雄传折骨拉髂亦作□】○迓【义驾切相迎也通作讶周礼有讶士掌迎四方賔客之官】讶【疑怪也又迎也通作迓】砑【碾使光也】庌【并冀人谓屋正大者曰庌又廊庑之四逹者周礼夏庌马又马韵】閕【开裂也上林赋谽呀豁閕与麻韵义异】齖【齿不平正不相值貌又麻韵】○咤【智亚切喷也怒叱也又怛咤悲也又口舌间作声而食也礼记毋咤食亦作咤诧又麻韵与遇韵义异】姹【少女也又姹女丹汞也又马韵遇韵】防【窟也又物在穴中貌灵光殿赋窋防垂珠】○诧【耻亚切夸也诳也史记子虚过诧乌有先生亦作姹咤侘】○防【稚亚切水母也生海中形如覆笠纵广数尺无头目以鰕为目随其东西一名蟦】○霸【布亚切王道之降也长也又把也把持王政也又州名又姓通作灞亦作伯与陌韵义异】灞【水名出蓝田谷通作霸】欛【刀柄亦作杷】靶【马辔所靶即马勒见尔雅及诗疏】弝【弓弣中手所执处】垻【堰土蓄水也又蜀谓平川曰垻亦作坝】○怕【破亚切惧也又姓亦作□】帕【帛三幅为帕又军容所以抺额亦作帊袙又黠韵陌韵】○杷【歩亚切平田器与麻韵同余异】罢【休也已也遣有罪也又蟹韵与支韵义异】【防稻摇动貌通作罢亚】○诈【滓亚切欺也诡谲也又齐人谓卒曰诈公羊诈战不日】醡【压酒具亦作】溠【波溠豫州浸名又歌韵麻韵】榨【打油具】咋【语声又暂也左传桓子咋谓林楚语声义与陌韵同余异】○【差亚切水岐流处今辽东有三河又卦韵】杈【木歧枝也又収草具歧枝义与麻韵同余异】○乍【助亚切初也猝也忽也暂也】蜡【年终祭名周曰蜡秦曰腊或作防】鲊【海鱼名即水母一曰藏鱼也以盐水酿鱼使熟而食之藏鱼义与马韵同余异】○嗄【史亚切声变败也老子小儿号而嗌不嗄又气逆也又卦韵】厦【旁屋也一曰大屋又马韵】○罅【喜亚切折裂也疏孔也】吓【以口拒人又怒声庄子仰而视之曰吓亦作赫诗反予来赫又陌韵】○夏【系亚切四时之一夏假也寛假万物使之长也与马韵义异】下【降也自上而落也又去也周礼嵗登下其损益之数与马韵义异】暇【闲也嘉也】○亚【倚驾切次也丑也就也又麻韵】娅【两壻相谓曰娅本作亚诗琐琐姻亚】防【防防稻动摇貌】哑【发语声韩非子师旷曰哑是非君人者之言与麻韵马韵陌韵义并异】○跨【库化切越也又乗也舆麻韵义异】胯【两股间也史记出我胯下又麻韵遇韵】○瓦【误化切施瓦于屋也今北方谓盖瓦曰瓦瓦与马韵义异】○化【虎跨切徳教行也以道业诲人曰教躬行于上风动于下曰化天地隂阳运行生息亦曰化凡改革变易曰变化又货贿贸易书懋迁有无化居又非其类而生曰化生如鸠化鹰鼠化鴽之类又消灭也又州名又姓】○崋【戸跨切西岳名有太崋少崋二山又州名又姓亦作华又麻韵】桦【木名皮可为弓及烛亦可为冠亦作檴又麻韵】摦【大也左传摦则不容疏谓钟声横大而不入于心】话【言也告也又卦韵】○窊【乌化切下地也此义与麻韵同余异】○借【即夜切假也贷也推奬也又设辞诗借曰未知惟推奬义与陌韵异余同】唶【咋唶欢声呼声又鸣声古有咄唶歌又陌韵】○借【集夜切承也易借用白茅又玉之缫藻曰借又借力于人及身之所依皆曰借又醖借谓温雅寛博也与陌韵义异】躤【践也或作□】○泻【细夜切泄也又卤也论衡地无毛则为泻土惟泄义与马韵同余异】缷【解去也凡舍车解马脱衣释甲及舟车出载皆谓之缷】○谢【习夜切退也落也辞去也又拜赐又致仕又以辞相告又自引过也又申伯封邑又大谢登州海中岛名东谢南蛮名又姓】榭【台有屋者又庙有室曰寝无室曰榭又讲武屋也又前汉志榭者所以藏乐器】○柘【至夜切桑属叶饲蚕材中弓矢其本可染黄赤色谓之柘黄天子服又奴柘似柘有刺不雕又汉县名属淮阳郡又山名湖名又姓】蔗【甘蔗果属一名诸蔗通作柘】炙【燔肉也黄帝始为之又陌韵】防【蝗属一曰防妇又南越外谓蟒曰防蟒见方言又周礼除其貍虫注防肌蛷之属释文章夜反或作蟅】○射【食夜切发弓矢以中物也光着物亦曰射又姓与异谢切及陌韵义并异】麝【兽名如麋而小脐有香一名射父又陌韵】贳【賖也贷也寛赦也又霁韵】○舍【试夜切居也馆也凡官府及宿客之处皆曰舍又师行三十里为一舍又二十八宿之躔次又掌舍舍人官名又止息又废罢又受也诗舍命不渝又姓惟止息废罢义与马韵同余异】赦【宥也置释也又姓】厍【姓也后汉有金城太守厍钧今台括间有此姓又青浦有厍公山】○夜【异谢切昼之对也又宣夜测天器子夜歌曲名武宿夜武舞曲名使夜汉宫名西夜国名不夜城名嘉夜芳草名又姓】射【仆射官名后汉分置左右仆射唐改左右相又陌韵】
　　【按佩文韵二十二祃五十八字今据康熙字典改帊字从帕字改字从醡字据音韵阐防増幏斝髂庌閕防蛇溠汊杈鲊厦吓哑瓦话窊唶躤厍二十字据广韵增瘕齖榨摦防五字据集韵増咋字合八十四字】
　　二十三漾【佩文韵作二十三漾广韵集韵四十一漾四十二宕同用今仍作二十三漾】
