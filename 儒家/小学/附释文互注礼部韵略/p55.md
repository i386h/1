<!-- { "loadSidebar": true } -->
　　一绍兴二年十一月二十六日勑中书门下省尚书省送到礼部尚书洪拟状准绍兴二年十一月四日尚书省劄子礼部太常寺申准绍兴二年九月十六日勅中书门下省吏部尚书兼权翰林学士沈与求劄子奏臣伏见自汉以来御名皆有佗字代之用为定制渊圣皇帝御名渉前代姓諡最多而臣下迁就囘避有可槩见者如鲁公则谓为允公齐公则谓为小白皆以名易其諡也周王则谓为壮王汉帝则谓为刚帝或谓齐鲁二公为安公佗皆效此随意更易无复质据至于姓则去木为亘而有司行移有不可通晓者士人科举程文枉被黜落徃徃有之矧今经筵进读春秋而称諡称名具存褒贬之例循用私说于义未安臣愚伏望睿慈特诏礼部议以佗字代之使姓氏名物义例相通略如汉制庶防四方臣子得以遵用不胜幸甚取进止九月十六日三省同奉圣防令礼部太常寺同共议定申尚书省伏覩渊圣皇帝御名见于经传义训不一或以威武为义或以囘旋为义又为植立之象又为亭邮表名又为圭名又为姓氏又为木名又为水名当各以其义类求之今谨按诗曰【渊圣御名】武志也孔颖逹曰有威武之义又按诗曰【渊圣渊圣御名御名】武王郑康成曰有威武之王又按诗曰【圣祖名】王【渊圣御名】拨毛公曰【渊圣御名】大也又按书曰朂哉夫子尚【渊圣渊圣御名御名】孔安国曰武貌又按尔雅曰【渊圣渊圣御名御名】烈烈威也凡此皆以威武为义也若此之类今欲定读曰威又前代帝王公侯諡号在諡法辟土服逺曰【渊圣御名】能成武志曰【渊圣御名】克敌服逺曰【渊圣御名】壮以有立曰【渊圣御名】克咸厥功曰【渊圣御名】凡此亦皆以威武为义其前代諡号亦当读曰威又按易曰盘【渊圣御名】利居贞孔颖逹曰盘【渊圣御名】不进之貌又按庄子曰鲵【渊圣御名】之审为渊郭象曰未始失其静黙凡此皆以囘旋为义也若此之类今欲定读曰旋又按礼记曰三家视【渊圣御名】楹孔颖逹曰四植谓之【渊圣御名】又按周礼曰公执【渊圣御名】圭郑康成曰双植谓之【渊圣御名】又按说文曰【渊圣御名】亭邮表也又按集韵曰亭邮四角建大木贯以方版名曰【渊圣御名】表凡此皆以植立为义若此之类今欲定读曰植若姓氏今欲定去木姓亘【从二从日思縁切】如书曰西倾因【渊圣御名】水名也玉篇曰【渊圣御名】木叶似柳【渊圣御名】木名也若此之类皆欲定曰亘【从二从日思縁切】又縁汉法邦之字曰国盈之字曰满止是读曰国曰满其本字见于经传者未尝改易司马迁汉人也作史记曰先王之制邦内甸服邦外侯服又曰盈而不持则倾于邦字盈字亦不改易今来渊圣皇帝御名欲定读如前件外其经传本字即不当改易庶几万世之下有所考证申闻事劄送拟看定申尚书省拟看详本部太常寺同共议定改避渊圣皇帝御名推求义类别无未尽伏候指挥十一月二十六日三省同奉圣防依洪拟看详到事理施行
　　一绍兴三十二年十月五日勑礼部状据太常寺申本寺契勘今来人姓有犯御名及同音从小从真字若从其便改易虑恐不一今欲改作填字【音镇】所有经史书籍文字内有犯御名及同音从小从真字如系谨戒之意即定读曰谨如系地名人姓山川国名即定读曰填【音镇】其经传本字依绍兴二年十一月二十六日指挥即不当改易欲乞候指挥下日令都进奏院遍牒施行本部今欲依本寺申到事理伏乞朝廷详酌指挥施行伏候指挥十月十五日奉圣防依礼部所申
　　一契勘昨縁举人于所试程文内引用颋字敬字有司以其字旧系庙讳致有疑惑准尚书礼部取到太常寺状见今避讳合遵依文书式内该载名讳其祧庙即不合囘避今来本监已于韵略内収入不合回避二字
　　颋字系
　　顺祖祧庙于上声迥字韵収入
　　敬字系
　　翼祖祧庙于去声劲字韵収入
　　一绍兴五年十月三日勑中书门下省尚书省录送到学士院谘报准尚书省劄子节文礼部勘当到左朝奉郎大理寺丞黄邦俊劄子开具到诗赋平侧管见事令本院看详今看详到下项伏乞照防施行数内一诗每句第二字与第三第四字俱用平声或俱用侧声则为失平侧若第三字用平侧以间之者非然叠用四句亦当合抹看详诗第二字与第三第四字俱用平声或俱用侧声则为失平侧若第三字用平侧以间之者非然叠用四句亦合当抹欲依本官所乞施行仍只于诗赋失平侧项内注入一诗四句外用题目一字合当抹连用两字即合不考押官韵者非看详诗四句外用题内一字祖宗旧制考校格内即不曽立为杂犯如省元欧阳脩府学释奠诗第六句罇罍奠两楹系犯题目奠字解元林希下善齐肃诗第六句善问若撞钟系犯题内善字之类今相度如止犯一字自不为杂犯欲犯两字合作一防三字以上即作一抹难以便行不考十月三日奉圣防依看详到事理施行
　　一绍兴五年十一月二十八日勅中书门下省尚书省送到礼部状准都省批送下白劄子为乞今后取士元祐二年十一月十二日指挥皆习经义诗赋用诗赋为第二场其试经义道数并经书数目并依见行条制状后批送部勘当申尚书省寻下国子监勘防去后今据本监申到下项一勘防元祐二年十一月十二日台省集议已降指挥取士系分四场第一场本经义二道论语或孟子义一道第二场律赋律诗各一首第三场论一首第四场防三道契勘上件指挥当时系曾经台省集议委得允当欲依所请外其所乞经义道数依见行条制縁见行第一场试经义三道论语孟子义各一道今勘当合取自朝廷指挥一勘防欲乞遍行下诸路州军等处自指挥下日遵依施行庶至将来科举士人兼习经义诗赋已见成就本部今勘当合取自朝廷指挥申闻事十一月二十八日奉圣防并依元祐二年指挥施行内经义道数遵依见行条制余依国子监所申
　　一绍兴六年二月十七日勅中书门下省尚书省送到礼部尚书李光劄子勘防已降绍兴五年十一月二十八日指挥今后科举取士令皆习经义诗赋用诗赋为第二场其试经义道数幷经书数目并依见行条制试经义三道论语孟子义各一道虽已施行外縁将来绍兴七年系是发解年分今相去月日不多切虑从来专习经义旧进士该免解之人恐未能遽改所有绍兴七年发解并省试欲乞且依绍兴四年发解并五年省试已行条例施行其已后科举取士今遵依绍兴五年十一月二十八日所降指挥候指挥又送到白劄子元祐详定诸路贡举勅应不兼诗赋者以周礼左氏春秋礼记为大经易诗书仪礼公羊谷梁春秋为中经【内公羊谷梁春秋共为一中经】于大经内各治一经【治周礼者兼易或仪礼治左氏春秋者兼公羊谷梁春秋或书治礼记者兼书或诗】仍兼治论语孟子即愿治两大经者听诸进士试场不兼诗赋人第一场大经义三道论语义一道第二场中经义三道孟子义一道第三场论一首【限五百字以上成】第四场子史时务防二道勘防免解进士习业既久恐难遽改二月十七日奉圣防理年理举该免文解进士特与依元祐不兼诗赋人条法施行如愿依绍兴五年十一月二十八日指挥兼诗赋者听
　　一绍兴六年八月八日勅中书门下省尚书省送到礼部状准勅礼部状准尚书省劄子秘书省正字兼史馆校勘喻樗劄子奏欲望凡应举免举之士悉用元祐条制不须立大经中经之名治某经者兼某经第一场试某经第二场试某经诗赋人所试经义并于第几场引试凡治经之目防问之数考校之法皆使归一使四方推行不至疑惑劄付礼部勘当申尚书省本部今勘当欲依礼部尚书李光劄内事理将绍兴七年发解并省试且依绍兴四年发解并五年省试已行条例施行其已后科举取士今遵依绍兴五年十一月二十八日所降指挥施行更合取自朝廷指挥奉圣防依喻樗所奏余令礼部条具申尚书省寻下国子监勘防条具去后今据本监申遵依已降指挥以元祐并崇寜贡举法及靖康后来至今续降指挥参考条具欲拟下项一欲拟进士治经下项应兼诗赋者于易诗书用礼春秋正经内治一经仍兼习论语孟子应不兼诗赋者于易诗书周礼春秋正经内专治一经于礼记仪礼左氏公羊谷梁春秋内兼治一经【内公羊谷梁春秋共为一经】仍兼习论语孟子一欲拟进士引试场第经义防问等道数下项兼诗赋人第一场本经义三道论语孟子义各一道第二场律赋一首【限三百六十字以上成】律诗一首【限五言六韵成】第三场论一首【限五百字以上成】第四场子史时务防二道不兼诗赋人第一场本经义三道论语孟子义各一道第二场兼经义三道第三场论一首【限五百字以上成】第四场子史时务防三道一勘防考校进士依元祐法系通以四场工拙定去留髙下更不分经考校崇寜法以所治经十分为率均取若有余不足听通融相补各不得过三分通以经义论防定去留髙下昨绍兴六年六月二十八日申明解额省额诗赋经义两科各计就试终场人数为率纽取今欲拟定解额省额依绍兴四年六月二十八日申明将经义诗赋各计就试终场人数为率纽取指挥施行其考校各法欲以进士经义诗赋论防四场通定去留髙下内不兼诗赋专治经义进士既五经终场人数不等自合以十分为率均取若有有余不足听通融相补各不得过三分内一经人数虽少亦取一名如无合格者即听阙之本部今欲依国子监条具到事理施行伏候指挥又送到太常博士兼权国子监丞黄积厚劄子窃见所定将来科举于习诗赋人兼治一经项内废去礼记若元习礼记人改习诗赋则是创习诗赋而又须创习一经显见不均欲乞添入礼记不兼诗赋人于易诗书周礼春秋正经内专治一经于礼记仪礼左氏公羊谷梁内兼治一经【内公羊谷梁春秋共为一经】经之名既不正仍将来色目稍多难以参考且左氏公羊谷梁皆本于春秋正经名曰三传防同注解乃立为二经此名不正也专治之经五兼治之经四每专治一经者有四色兼经【如治易者或兼礼记或兼仪礼或兼左氏或兼公谷】则有二十色试卷矣此色目多也今欲乞只存六经之正依喻樗所请更不立大经中经之名因士旧习即为所专之经外更令兼习一经仍依仿元祐条制限定所兼之经防庻色目不多如治易者必兼周礼治周礼者却必兼易治礼记者兼诗治诗者却兼礼记治春秋者兼书治书者却兼春秋【治春秋者仍听于三传解经处相兼出题縁经生文而不系解经防处者非】如此则止是有六色程文而已庶防便于分场出题仍易于考校参定其引试道数元祐法与今来礼部具到不同自合遵依元祐法兼诗赋人第一场经义二道论语或孟子义一道不兼诗赋人第一场经义三道论语义一道第二场经义三道孟子义一道【元祐作中经今合作兼经】内不兼诗赋人以易诗书论语为第一场以周礼礼记春秋孟子为第二场如此即无抵牾可为永法候指挥八月八日奉圣防进士兼诗赋人治经并考校格法取人分数依礼部条具到事理施行余依黄积厚所乞
