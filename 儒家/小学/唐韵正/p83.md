<!-- { "loadSidebar": true } -->
　　【去声则七肖反　诗小明三章防我徃矣日月方奥曷云其还政事愈蹙歳聿云暮采萧获菽心之忧矣自贻伊戚念彼共人兴言出宿岂不怀归畏此反覆此章当从奥字爲韵　太经亲次二孚其肉其志资戚　汉张衡东京赋若乃流遁反放心不觉乐而无节后离其戚一言几于丧国我未之学也觉学俱去声　魏嵇康太师箴悠悠庶类我控我告唯贤是授何必亲戚顺乃造好民实胥效治乱之原岂无昌敎　思亲诗中夜悲兮当谁告独抆涙兮抱哀戚晋郭璞元帝哀策文穷号曷防叩心谁告何悲之哀何痛之酷呜呼我皇逢天之戚　按戚慼蹙三字同音故考工记不微至无以爲戚速也徐刘皆音将六反史记高祖纪泗川守壮败于薛至戚如湻曰戚音将毒反而释名戚慼也斧以斩断见者皆慼惧也可见三字之同音矣　楚辞九辩悲忧穷戚兮独处廓戚一作慼文选作蹙】
　　鼜
　　【上声则侧九反　周礼镈师凡军之夜三鼜皆鼓之注春秋传所谓賔将趋者音声相佀今左传作賔将掫庄九反去声则七料反　周礼掌固夜三鼜以号戒杜子春读爲造次之造　宋书乐志鼜周礼音戚今世音切豉反误　説文本作□从壴蚤声以上字转去声则入啸笑韵　凡从敫从乐从勺从狄从条从叔从周从翟从戚之类竝入此】
　　觌【徒歴切】
　　【古音渎　易困初六臀困于株木入于幽谷三岁不觌　晋陆机七征是以灵感而表应嘉神繁而毕觌舞唐庭之来仪鸣岐阳之鸑鷟　当改入屋韵周礼司市以量度成贾而征儥聂氏音笛今儥字在一屋部则知觌之音笛亦同此误也】
　　二十四职
　　职【之翼切】
　　【去声则音志　淮南子览冥训见服字下　易林萃之坤新受大喜福优重职乐且日富　唐李华含元殿赋犹虑宪章或遗国容未僃乃立掌匦之司馆通事之司职在达下情于上天儆王言于有位　史记屈原传章画职墨兮前度未改楚辞作志墨　叔孙通传百官执职传警索隐曰职音帜　集古録载汉樊毅华岳碑以周礼职方氏爲识方氏云识志其义通也金石録载汉袁逢华岳碑亦以职方氏爲识方氏】
　　织
　　【上声则音止　易林颐之夬嘉闻福喜缯帛盛织日就爲得去声则音志　诗瞻卬四章鞠人忮忒谮始竟背岂曰不极伊胡爲慝如贾三倍君子是识妇无公事休其蚕织　梁沈约高士赞亦有哲人独执高志避世避言不友不事耻从污禄靡惑芳饵心安藜藿口絶炮胾取足落毛宁怀组织　诗织文鸟章织古帜字汉书食货志旗织加其上甚壮师古曰织读曰帜陈汤传望见单于城上立五采幡织师古曰织读曰帜　公羊庄三十一年传注旗军帜名帜本又作】
　　【织　今此字两收于七志二十四职部中】
　　防
　　【去声同上　亦作膱仪礼乡射礼荐脯用笾五膱注古文膱爲胾今文或作植】
　　直【除力切】
　　【去声则音値　诗緜五章其绳则直缩版以载作庙翼翼　孟子放勳曰劳之来之匡之直之辅之翼之使自得之又从而振德之　文子上德篇舌之与齿孰先弊焉绳之与矢孰先直焉　淮南子说林训同周礼马质注月直大火直音値　考工记轮人县之以眡其辐之直也直音値　仪礼士昬礼妇洗在】
　　【北堂直室东隅直音値　士防礼主人堂下直东序西面注直音値　礼记月令注于藏直脾直音文吏反　正月宿直尾箕直音文吏反　丧大记注祝负墉南面直君直如字又音値　投壶马各直其筭直如字又音値　史记天官书前列直斗口三星索隐曰直如字又音値　呉王濞传越直长沙者直音値匈奴传诸左方王将居东方直上谷索隐曰案姚氏云古字例以直爲値　汉书霍去病传适直青军】
　　【出塞千余里师古曰直读曰値　朱买臣传直上计时师古曰直读曰値　张敞传直守逺郡直读曰値酷吏传无直甯戚之怒师古曰直读曰値　后汉张平子碑书直作値】
　　【林直切力】
　　【平声则林之反　易林无妄之解鹤鸣九皋处子失时载土贩盐难爲功力　晋书音义骊靬今其土俗人呼骊靬疾言曰力虔去声则林志反　诗桑柔十五章民之罔极职凉善背爲民不利如云不克民之回遹职竞用力　淮南子泰族训分财而衣食之立大学而敎诲之夙兴夜寐而劳力之　要略见福字下】
　　敕【耻力切】
　　【上声则称止反　诗楚茨见下去声则称致反　注云今相承用勑太经文罔防相极直酋相勑出冥入冥新故更代阴阳迭循清浊相废将来者进成功者退已用则贱当时则贵天文地质不易厥位　张弨曰敕从攴束声初譌作勅再譌作勑则爲洛代切之别一字矣试观从来□命篆文皆作□可知当从也】
　　□
　　【去声同上　说文□从异声】
　　恜
　　【同上　顔氏家训守道信谋欲行一事卜得恶卦反令恜恜】
　　食【乗力切】
　　【上声则音祀　诗楚茨见下去声则音嗣　易明夷象传君子于行义不食也六二之吉顺以则也南狩之志乃大得也入于左腹获心意也箕子之贞明不可息也初登于天照四国也后入于地失则也　左传见去声祐字下　管子四称篇贪于货贿竞于酒食不与善人唯其所事倨敖不恭不友善士　庄子山木篇吾无粮我无食安得而至焉　墨子七患篇故民无仰则君无养民无食则不可事　淮南子泰族训见上　易林萃之小畜筐倾筥覆畏我公置简伯无礼太师正食　汉王褎洞箫赋见下　说苑谈丛篇默无过言慤无过事木马不能行亦不费食骐骥日驰千里鞭棰不去其背太经事次五事其事王假之食　后汉书西南夷传远夷乐德歌闻风向化所见竒异多赐缯布甘】
　　【美酒食　今此字两收于七志二十四职部中】
　　息【相卽切】
　　【平声则相夷反　汉书地理志司吾莽曰息吾　水经注楚执钟吾子以爲司吾县王莽更之息吾也上声则相里反　释名始息也言滋息也去声则相二反　诗大东三章薪是获薪尚可载也哀哉惮人亦可息也　易明夷象传见上　荀子天论篇所志于天者已其见象之可以期者矣所志于地者已其见宜之可以息者矣所志于四时者已其见数之可以事者矣所志于阴阳者已其见知之可以治者矣　吕氏春秋审分篇凡人主必审分然后治可以至奸僞邪僻之涂可以息恶气苛疾无自至汉书贾谊传服乃太息举首奋翼口不能言请对以意万物变化兮固无休息　众人或或兮好恶积】
　　【意眞人淡漠兮独与道息　王褎洞箫赋是以蟋蟀蚸蠖跂行喘息蝼蚁蝘蜓蝇蝇翊翊迁延徙迤鱼瞰鸡睨垂喙防转瞪瞢忘食　易林观之归妹铜人铁距雨露劳苦终日卒岁无有休息　方言呬息也】
　　寔【常职切】
　　【去声则音是　书秦誓是能容之大学引作寔能容之是不能容作寔不能容　尔雅释诂寔是也　春秋桓六年寔来公羊传寔来者何犹曰是人来也谷梁传寔来者是来也　说文寔从宀是声】
　　植
　　【去声则直吏反　管子版法篇凡将立事正彼天植汉贾谊吊屈原文阘茸尊显兮防谀得志贤圣逆曳兮方正倒植　淮南子俶眞训夫天不定日月无所载地不定艸木无所植　晋潘岳怀县诗小国寡人民终日寂无事白水过庭激緑槐夹门植信美非吾土祗搅怀归志　怀旧赋望彼楸矣感于予思既兴慕于戴侯亦悼元而哀嗣坟累累以接陇柏森森以欑植何逝没之相寻曽旧艸之未异　马汧督诔巩更恣睢濳跱官寺齐万虓阚震惊台司声势沸腾种落煽炽旌旗电舒戈矛林植　梁何逊西州寓直怀郡中游聚诗寓直惭虎贲沈迷岂职事祈祈寒枝动蒙蒙秋雨驶不见眼中人空想山南寺防桐傍櫩上长杨夹门植　书金縢植璧秉珪植时织反又音置　诗有瞽传植者爲虡植时力反又直吏反　那笺植鞉鼓者植时职反又音値　周礼大司马大役与虑事属其植植音直吏反　山虞植虞旗于中植时力反又音値　田防令获者植旌植直吏反又时力反　考工记舆人注轵輢之植者植直吏反　梓人注植曰虡植直吏反又时力反　礼记檀弓注同又绳所以系矦于植者也植直吏反　礼记檀弓行并植于晋国植直吏反又时力反　月令具曲植籧筐植直吏反　左传宣二年华元爲植植直吏反襄三十年其君弱植植徐音直吏反一音时力反定十年歩左右皆至而立如植植市力反一音値今此字两收于七志二十四职部中】
　　埴
　　【去声则昌志反　释名埴腻也黏胒如脂之职也书禹贡厥土赤埴坟音市力反郑作戠徐郑王皆读曰炽韦昭音试　今此字两收于七志二十四职部中】
　　湜
　　【去声则音是　易坎上六寘于丛棘子夏传作湜说文湜从水是声】
　　殖
　　【去声则直吏反　左传襄三十年舆人诵之曰我有子弟子产诲之我有田畴子产殖之子产而死谁其嗣之】
　　识【赏职切】
　　【平声则音之　庄子山木篇侗乎其无识傥乎其怠疑萃乎芒乎其送徃而迎来去声则音志　诗宾之初筵五章三爵不识矧敢多又　瞻卬见上　楚辞天问师望在肆昌何识鼓刀扬声后何喜　九章惜往日虽有西施之美容兮防妒入以自代愿陈情以白行兮得罪过之不意情寃见之日明兮如列宿之防置乘骐骥而驰骋兮无辔衔而自载乘汜泭以下流兮无舟檝而自僃背法度而心治兮辟与此其无异宁溘死而流亾兮恐祸殃之有再不毕辞而赴渊兮惜痈君之不识　宋玉神女赋晡夕之后精神怳忽若有所喜纷纷扰扰未知何意目色髣髴乍若有记见一妇人状甚竒异寐而梦之寤不自识罔兮不乐怅尔失志　管子枢言篇戒之戒之微而异之动作必思之无令人识之卒来者必僃之　荀子成相篇观徃事以自戒治乱是非亦可识托于成相以喻意　哀公篇若天之嗣其事不可识　吕氏春秋君守篇故善爲君者无识其次无事　六韬见默字下　汉枚乘七发见下　东方朔七谏处湣湣之浊世兮今安所达乎吾志意有所载而远逝兮固非众人之所识　易林巽之节婴儿孩子未有知识彼童而角乱我政事　刘向九叹路曼曼其无端兮周容容而无识引日月以指极兮少须臾而释思　列女传齐太仓女颂缇萦讼父亦孔有识推诚上书文雅甚僃小女之言乃感圣意终除肉刑以免父事　冯衍显志赋韩卢抑而不纵兮骐骥绊而不试独慷慨而远览兮非庸庸之所识　后汉中常侍樊君碑文见室字下　江表传得黄金一笥不如爲桺伯骞所识　晋东晢居释今先生耽道修艺嶷然山峙濳朗通微洽览防识夜兼忘寐之勤昼骋钻之思旷年累稔不堕其志鳞翼成而愈伏术业优而不试　卢谌赠刘琨诗纤质寔微冲飇斯値谁谓言精致在赏意不见得鱼亦忘厥饵遗其形骸寄之防识　后汉书杜栾刘李传赞黄冦方炽子竒有识武谋允臧瑜亦协志弼忤宦情云犯时忌成仁防已同方殊事　宋谢灵运撰征赋世阙才而贻乱时得贤而兴治救祖考之邦壤在幽人而枉志体飞书之远情悟犒师之通识迨明达之高览契古今而同事　释名识帜也有章帜可按视也　易大畜象传君子以多识前言徃行刘瓛本作志　左传昭二十一年注徽识也本又作帜　汉书高帝纪旗帜皆赤师古曰帜音式志反史家字或作识或作志皆同　今此字两收于七志二十四职部中】
　　饰
　　【去声则音试　韩非子外储说右上申子曰上明见人僃之其不明见人惑之其知见人饰之不知见人匿之其无欲见人伺之其有欲见人饵之】
　　轼
