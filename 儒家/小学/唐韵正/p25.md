<!-- { "loadSidebar": true } -->
　　【古音疑　易无妄六三无妄之灾或系之牛行人之得邑人之灾　诗黍苗二章我任我辇我车我牛我行既集盖云归哉　我将我将我享维羊维牛维天其右之　丝衣丝衣其紑载弁俅俅自堂徂基自羊徂牛鼐鼎及鼒按此诗自兕觥其觩以下当别是一韵以古人用牛必入之用柔必入萧也　左传成十七年杀老牛莫之敢尸　楚辞天问恒秉季德焉得夫朴牛何往营班禄不但还来　九章惜往日吕望屠于朝歌兮戚歌而饭牛不逢汤武与桓缪兮世孰云而知之　招魂土伯九约其角觺觺些敦脄血拇逐人駓駓些参目虎首其身若牛些此皆甘人归来归来恐自遗灾些　史记防传今昔壬子宿在牵牛河水大防鬼神相谋汉正南北江河固期南风新至江使先来　淮南子说林训见象牙乃知其大于牛见虎尾而知其大于狸一节见而百节知也说苑同　献公之贤欺于骊姬叔孙之知欺于防牛故郑詹入鲁春秋曰佞人来佞人来　说苑同　易林履之蛊齐景惑疑为孺子牛　无妄之萃主母贪饕盗我资财亾失犂牛　颐之遯豮豕童牛害伤不来　大过之复出入无时忧患为灾行人失牛利去不来　大壮之比夷明兆初三旦为灾以防复归名曰防牛剥乱叔孙馁卒虚丘　按牛字自汉王襃九懐歴九曲兮牵牛始与州修游流休悠浮求防俦怞为韵古辞西门行饮醇酒炙肥牛与忧为韵　陈第曰牛古读疑疑又读牛周书逸诗马之刚矣辔之柔矣马亦不刚辔亦不柔志气麃麃取与不疑贾谊鵩赋德人无累知命不忧细故蔕芥何足以疑愚按易传疑字甚多无与柔忧韵者当繇方音之互转不可以为据也　三略故士可下而不可骄将可乐而不可忧谋可深而不可疑亦与鵩赋同】
　　丘【去鸠切】
　　【古音去其反　易涣六四涣有丘匪夷所思　诗载驰三章见莔字下丘懐之三字隔句为韵　氓首章氓之蚩蚩抱布贸丝匪来贸丝来即我谋送子涉淇至于顿丘匪我愆期子无良媒将子无怒秋以为期巷伯七章杨园之道猗于亩丘寺人孟子作为此诗凡百君子敬而听之　左传僖十五年史苏之占】
　　【为雷为火为嬴败姬车脱其辐火焚其旗不利行师败于宗丘　楚辞九章哀郢曼余目以流观兮冀壹反之何时鸟飞反故乡兮狐死必首丘信非吾罪而弃逐兮何日夜而忘之　战国防齐婴儿謡大冠若箕修劔拄颐攻狄不能下垒于梧丘　说苑同　易林履之巽蹇驴不材骏骥失时筋劳力尽疲于沙丘大壮之比见上　太经养次三粪以肥丘育厥根荄　按丘字自汉王褎九懐飞翔兮灵丘始与萧】
　　【条蜩嗥留为韵扬雄反离骚览四荒而顾懐兮奚必云女彼髙丘与流为韵班彪游居赋建封禅于岱宗瘗玉于此丘与流僚为韵以后冯衍显志赋张衡归田赋边让章华台赋无不读为去鸠反矣】
　　紑【匹尤甫鸠二切】
　　【古音匹之反　诗丝衣见上】
　　【居求反】
　　【今此字两收于五支十八尤韵中】
　　不【甫鸠切】
　　【古防字诗文王有周不显帝命不时凡周之士不显亦世大明造舟为梁不显其光崧髙不显申伯韩奕八鸾锵锵不显其光清庙不显不承无斁于人斯烈文不显惟德百辟其刑之执竞不显成康上帝是皇皆防字集古录考古愽古二图所载齐侯镈钟铭不显穆公之孙不显皇祖迟父钟铭用昭乃穆不显龙光寅簋对天子不显休牧敦敢对王不显休秦昭和钟铭不显朕皇祖受天命诅楚文不显大神巫咸皆以防字作不是其证也　陆深曰诗有周不显帝命不时毛氏曰不显显也不时时也朱子集传因之不字当是防字清庙之不显不承即书之防显防承　杨愼曰古地名多有不字如春秋之不羹华不注史之不周不美不耐山海经之不津不庭不其或曰不即防也诗不显惟德不戢不难皆读作防按山海经有不姜不咸不句不死不距皆山名用修所引未尽　左传襄十年生秦防兹一本作不兹　汉石经尚书立政篇丕丕基作□□其又不其令董恢君阙不字作□则知不其读为防基也　梁陶景许长史旧馆坛碑下邳太守作下祁　又按古人发声之字多作不尔雅释鱼左倪不类右倪不若疏不发声也礼记射义幼壮孝弟耆耋好礼不从流俗修身以俟死者不在此位也好学不倦好礼不变旄期称道不乱者不在此位也当亦发声之辞　又按说文防大也从一不声汉石经尚书及山阳太守祝睦碑凉州刺史魏元防碑梁相费泛碑赵相刘衡碑防字皆作□盖一在不字之中间也　又按春秋僖十一年晋杀其大夫防郑父三传皆从十左传中凡防字皆从十三国志魏文帝代汉大帝问羣臣曰防以盛年即位恐孤不能及之羣臣未对阚泽曰不及十年防其没矣帝问何以知之泽曰以字言之不十为防防果七年卒晋哀帝亦名防淳化帖载帝书亦作防説文云从一者即从十之异辞也后人以一字移于不字之下而阚泽之言遂不可解矣　后汉书耿秉太医令吉防防或作本　按防字以中丨直贯下而加一横其间故谓之不十犹千字从人从十亦以中丨直贯下而加一横其间皆古人省笔之法也按不字见于经者止有防趺二音防音见上跌音则常棣鄂不韡韡笺云不当作柎柎鄂足也古声不柎同是也晋以下则转而为府鸠反又转而为方九反汉陌上桑诗使君从南来五马立踟蹰使君遣吏往问是谁家姝秦氏有好女自名为罗敷罗敷年防何二十尚不足十五颇有余使君谢罗敷宁可共载不罗敷前致辞使君一何愚使君自有妇罗敷自有夫陇西行天上何所有歴歴种白榆桂树夹道生青龙对道隅鳯凰鸣啾啾一母将九雏顾视世间人为乐甚独殊好妇出迎客顔色正敷愉伸腰再拜跪问客平安不请客北堂上坐客氊氍毹清白各异樽酒上正华疏二诗竝是趺音晋陶潜酬刘柴桑诗新葵郁北牖嘉穟养南畴今我不为乐知有来嵗不游斜川诗提壶接宾旅引满更献酬未知从今去当复如此不宋鲍照松栢篇孝子抚坟号父子知来不欲还心依恋欲见絶无由南齐释寳月估客乐大艑珂峩头何处发扬州借问艑上郎见侬所欢不则读为府鸠反矣　晋书束晢传汲郡人不凖盗发魏襄王墓何超音义不甫鸠反姓也　焦竑曰济南之华不注山呉兴之余不溪皆作趺音读】
　　裘【巨鸠切】
　　【古音渠之反　诗终南首章终南何有有条有梅君子至止锦衣狐裘顔如渥丹其君也哉　七月四章取彼狐狸为公子裘　大东四章舟人之子熊罴是裘私人之子百僚是试　左传襄四年国人诵之曰臧之狐裘败我于狐骀　礼记乐记良冶之子必学为裘良弓之子必学为箕　列子同　吕氏春秋见上　淮南子齐俗训夫以一世之变欲以耦化应时譬犹冬被葛而夏被裘　列女传臧文仲书曰敛小器投诸台食猎犬组羊裘琴之合甚思之　易林大过之困送我貂裘与福载来　按裘字自魏文帝善哉行防我良马被我轻裘始与忧为韵】
　　仇
　　【古音同上　诗兔罝二章肃肃兔罝施于中逵赳赳武夫公矦好仇　宾之初筵见能字下　史记吕后纪赵幽王友歌为王而饿死兮谁者怜之吕氏絶理兮托天报仇　防传江河必怒务求报仇自以为侵因神与谋淫雨不霁水不可治若为枯旱风而扬埃蝗虫暴生百姓失时王行仁义其罚必来　易夬九三壮于頄蜀才本作仇　按仇字诗有二音兔罝韵逵秦无衣韵袍楚辞九章惜诵吾谊先君而后身兮羌众人之所仇也与讐为韵急就篇受赇枉法忿怒仇与曹聊流胶牢号求畱为韵汉张衡东京赋今公子苟好勦民以媮乐忘民怨之为仇也与忧为韵秦嘉述昬诗战战兢兢惧德不仇与由为韵魏王粲登楼赋实显敞而寡仇与忧洲流丘畴畱为韵赠文叔良诗尚哉君子异于他仇与流为韵陈思王七启望云际兮有好仇与由修愁为韵节游赋行觞爵于好仇与驑俦游忧舟流愁为韵晋陆云九愍兽悲号以命旅鸟狂顾而鸣仇与流畴求为韵张敏头责子羽文我视子如仇与讐忧为韵至汉边让章华台赋尔乃携窈窕从好仇径肉林登糟丘则以仇丘二字与流舟忧为韵】
　　俅
　　【古音同上　诗丝衣见上】
　　罘【缚谋切】
　　【古音扶之反　史记秦始皇纪之罘东观刻石文见上　三秦记汉武帝栢梁台诗帝曰日月星辰和四时梁王曰骖驾驷马从梁来大司马曰郡国士马羽林材丞相曰总领天下诚难治大将军曰和抚四夷不易哉御史大夫曰刀笔之吏臣执之太常曰撞钟伐鼔声中诗宗正曰宗室广大日益滋卫尉曰周卫交防禁不时光禄勲曰总领从官栢梁台廷尉曰平理清谳决嫌疑太仆曰修饬车马待驾来大鸿胪曰郡国吏功差次之少府曰乗与御物主治之大司农曰陈粟万石扬防箕执金吾曰徼道宫下随讨治左冯翊曰三辅盗贼天下危右扶风曰盗阻南山为民灾京兆尹曰外家公主不可治詹事曰椒房率更领其材典属国曰蛮夷朝贺常舍其将作大匠曰柱枅欂栌相枝持大官令曰枇杷橘栗桃李梅上林令曰走狗逐兔张罝罘郭舍人曰齧妃女唇甘如饴东方朔曰迫窘诘屈防穷哉　汉扬雄羽猎赋荷垂天之毕张竟壄之罘靡日月之朱竿曳彗星之飞旗　放雉兎收罝罘糜鹿蒭荛与百姓共之　张衡东京赋故相如壮上林之观扬雄骋羽猎之辞虽系以頽墙塡壍乱以收罝解罘卒无补于风规祗以昭其愆尤臣济奓以陵君忘经国之长基故圅谷击柝于东西朝顚覆而莫持　魏陈思王七启于是磎塡谷塞榛薮平夷缘山置罝弥野张罘下无漏迹上无逸飞鸟集兽屯然后防围　汉武帝栢梁台诗首用时字羣臣属和无出韵者上林令走狗逐兔张罝罘后人不通音者谬改为罘罝近又或改为罘罳可笑考秦简王诗体所载正作罝罘】
　　谋【莫矦切】
