<!-- { "loadSidebar": true } -->
　　【古音同上　淮南子泰族训天地所包阴阳所呕雨露所濡生万物瑶碧玊珠翡翠玳瑁文彩明朗润泽若濡摩而不玩久而不渝　汉扬雄剧秦美新权舆天地未袪雎雎盱盱或而萌或黄而牙黄剖判上下相呕　晋孙该琵琶赋绵驹遗呕岱宗梁父淮南广陵郢都激楚　释名呕伛也将有所吐脊曲伛也　周礼职方氏其川虖池呕夷呕乌侯反一音驱史记淮阴侯传项王见人防敬慈爱言语呕呕索隐曰呕音吁汉书作姁姁　晋书夏侯湛传呕喁辩佞呕音于武反　穆天子传阳纡之山郭璞注纡音呕】
　　殴
　　【古音同上　説文殴从殳区声】
　　塸
　　【古音同上　宋玉风赋动沙塸吹死灰骇溷浊扬腐余邪薄入瓮牖至于室庐塸与余为韵】
　　甊【郎斗切】
　　【古音缕　晋书五行志愍帝建兴中江南谣歌曰訇如白阬破合集持作甒扬州破换败呉兴覆瓿甊宋书五行志同】
　　嵝
　　溇
　　【古音竝同上　今此二字两收于九麌四十五厚部中】
　　【子苟切】
　　【古音祖　书征瞽奏鼔啬夫驰庻人走　左传昭七年正考父之鼎铭曰一命而偻再命而伛三命而俯循墙而走亦莫余敢侮饘于是粥于是以糊余口管子势篇兽厌走而有伏网罟　韩非子扬权篇腓大于股难以趋走主失其神虎随其后主上不知虎将为狗　六韬动静篇吾欲令敌人将帅恐惧士卒心伤行阵不固后阵欲走前阵数顾鼔噪而乘之敌人遂走　林战篇见上　少众篇见舍字下　战歩篇吾无丘陵又无险阻敌人之至既众且武车骑翼我两旁躐我前后吾三军恐怖乱败而走　吕氏春秋贵直篇先出也衣絺纻后出也满囹圄吾今见民之洋洋然东走而不知所处　灵枢经根结篇阴阳相移何写何补竒邪离经不可胜数不知根结五藏六府折闗败枢开阖而走阴阳大失不可复取淮南子原道训夫萍树根于水木树根于土鸟排虗而飞兽蹠实而走蛟龙水居虎豹山处　兵略训合如兕虎敌故奔走　説山训故使盲者语使躄者走失其所也　説林训见虎一文不知其武见骥一毛不知善走　人间训见上　易林坤之临见下　蒙之坎白龙黒虎起伏暴怒战于阪泉蚩尤败走居止不殆君安其所　比之萃损上毁下郑眧出走　大有之晋三豕俱走鬬于谷口白豕不胜死于坂下豫之蹇雒阳嫁女善逐人走　之渐见上　观之姤狗逐兔走俱入谷口与虎逄之迫不得去　大过之大有东闗二五晋君出走　困之井桀乱无道民散不聚背室弃家君孤出走　之震见上　井之节避地东走反入虎口制于爪牙骨为灰土　鼎之夬东行西走防其犬马南求骅骝失驹林下　旅之大有见下　新序叶公见之弃而还走失其魂魄五色无主　太经见上　扬雄兖州牧箴厥后陵迟颠覆厥绪西伯戡黎祖伊奔走　越絶书本事北陵齐楚诸侯莫敢叛者乗薛许邾娄莒旁毂趋走越王句践属刍莝养马　崔瑗东观箴是以明哲先识择木而处夏终殷挚周聃晋黍或笑或泣抱籍遁走　张衡西京赋见下　王逸九思见去声訽字下　参同契扁鹊操鍼巫咸扣鼔安能令苏复起驰走　魏文帝校猎赋千乗乱扰万骑奔走经营原隰腾越峻岨彤弓斯彀戈鋋具举　宋书五行志引京房易妖天雨毛羽贵人出走　一作奏　诗緜见上】
　　口【苦后切】
　　【古音苦　诗正月巧言竝见上　左传见上　宋玊风赋侵淫谿谷盛怒于土囊之口縁太山之阿舞于松栢之下飘忽淜滂激飏熛怒耾耾雷声回宂错迕蹷石伐木梢杀林莽　庄子徐无鬼篇君独为万乗之主以苦一国之民以养耳目鼻口　盗跖篇见平声头字下　汉司马相如上林赋见壄字下　枚乗七发秋黄之苏白露之茹兰英之酒酌以涤口　淮南子诠言训见棓字下　耳目鼻口不知所取去心为之制各得其所　汉书沟洫志田于何所池阳谷口郑国在前白渠起后举臿如云决渠为雨泾水一石其泥数斗且溉且粪长我禾黍衣食京师亿万之口　易林坤之履渔父劳苦连室干口　之临白龙赤虎战鬬俱怒蚩尤败走死于鱼口　大有之晋见上　临之坎见上　观之姤见上　明夷之夬环琽倚鉏斗升属口贫贱所处心寒悲苦　损之明夷穆违百里使孟奋武将军师战败于殽口　姤之损梦饭不饱酒来入口婴女虽好媒应不许　之震二桃三口莫适所与　井之节见上　艮之家人山作天时陆为海口民不安处　旅之大有东入海口循流北走一高一下五色失主七夜六日死于水浦　太经割次三割鼻食口防其息主　汉马融广成颂见上　张衡西京赋鄙生生乎三百之外传闻于未闻之口曽髣髴其若梦未一隅之能覩此何异于殷人屡迁前八而后五居相圯耿不常厥土盘庚作诰帅人以苦　蔡邕短人赋醉则扬声骂詈恣口众人患忌难与竝侣　后汉书儒林尹敏传君无口为汉辅　呉越春秋愁心苦志悬胆于户出入尝之不絶于口　参同契三性既合防本性共宗祖巨胜尚延年还丹可入口　晋左思魏都赋磴流十二同源异口蓄为屯云泄为行雨　朱子韩文考异今建人谓口为苦走为祖虽出俚俗亦由音本相近故与古暗合也】
　　竘
　　【古音驱雨反　今此字两收于九麌四十五厚部中】
　　鲰【仕垢切】
　　【古音趋　説文鲰从鱼取声　今此字两收于十虞四十五厚部中】
　　取【仓苟切】
　　【古音七庾反　诗角弓见上　左传襄十四年仲虺有言曰亡者侮之乱者取之　楚辞天问见上　老子将欲取之必固与之韩非子战国防引周书同此字易明不备引　汉张衡西京赋摎蓼浶浪干池涤薮上无逸飞下无遗走获胎拾卵蚳蝝尽取取乐今日遑恤我后薮所矩反走音祖后音户后人不知反读取为仓九反而此部之音无不误者矣　今此字两收于九麌四十五厚部中　当削去并入麌韵按此韵与上桺罶以下等字不同韵之证在南山有台之诗甚明四章栲杻寿茂自为一韵五章枸楰耇后自为一韵其截然不紊如此他可以类推矣　唐韩退之最为学古知后人分析之韵可通为一而不知古人之音有絶不可混者其所作元和圣徳诗同用语麌姥厚是矣而并及有黝则非又并及哿果则更非葢知古人之合而不知古人之分也它文类此甚多自此以后学为古文者多以臆揣为韵至宋大滥矣而退之实为之祖】
　　母【莫厚切】
