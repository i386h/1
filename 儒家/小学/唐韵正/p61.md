<!-- { "loadSidebar": true } -->
　　【古音同上　后汉书西南夷传逺夷懐德歌荒服之外土地墝埆食肉衣皮不见盐谷　抱朴子守塉篇余今让天下之丰沃处兹邦之褊埆舍安昌之膏腴取北郭之无欲诚万物之可细亦何往而不足哉释名毂埆也体坚埆也】
　　浊【直角切】
　　【古音直谷反　诗四月五章相彼泉水载清载浊我日构祸曷云能谷　孟子孺子歌沧浪之水浊兮可以濯我足　楚辞渔父同　老子见上　战国防苏秦説秦惠王书策稠浊百姓不足　汉枚乘七发揄弃恬怠输写淟浊分决狐疑发皇耳目　史记魏其武安矦传颍水清灌氏宁颍水浊灌氏族　春秋繁露其官人上士髙清明而下重浊若身之贵目而贱足也　淮南子説山训以清入浊必困辱以浊入清必覆倾　文子同　説林训使景曲者形也使响浊者声也　鹖冠子见上　刘向九叹拨谄谀而匡邪兮切淟涊之流俗荡渨涹之奸咎兮夷蠢蠢之溷浊扬雄蜀都赋袭明衣表縠俪吉日异清浊　郦炎见志诗见上　张衡髑髅赋见上　独鹿舞歌独鹿独鹿水深泥浊　魏陈思王巢父赞池主是让以水为浊嗟此三士清足厉俗　嵇康散骑常侍阮籍碑文见上　晋鼙舞歌明君篇邪臣多端变用心何委曲便辟从情指动随君所欲偷安乐目前不问清与浊积伪防时主飬交以持禄言行恒相违难餍甚谿谷昧死射干没觉露则灭族　张协杂诗秋夜凉风起清气荡暄浊蜻蛚吟阶下飞蛾拂明烛　陆云九愍将矫翼而涂险思振清而世浊羌释防而评子谅不疑其何卜　裴頠女史箴尔形信直影亦不曲尔声信清响亦不浊　庾阐闲居赋见上　潘尼璢璃椀赋刚坚金石劲厉琼玉磨之不磷湼之不浊虞播阮籍铭见上　杨泉太元经内清外浊敝衣褁玉　晋书载记秦赵整琴歌昔闻盟津河千里作一曲此水本自清是谁搅令浊　宋谢灵运山居赋山川涧石洲岸草木既标异于前经亦列同于后牍山匪砠而是岵川有清而无浊石傍林而插岩泉协涧而下谷　何尚之华林清暑殿赋郤倚危石前临濬谷终始萧森激清引浊涌泉灌于阶戺逺风生于楹曲　齐王巾头陀寺碑文见上　王融和南海王咏秋胡妻诗披帷惕有防出门迟所欲彼美后来仪慙顔变欣瞩兰艾隔芳臭泾渭分清浊去去夫人子请殉川之曲　陈张君祖咏懐诗运形不标异澄懐恬无欲座可栖王矦门可廻金毂风来咏愈清鳞萃渊不浊斯乃中子所以矫逸足　史记律书浊者触也言万物皆触死也　白虎通渎者浊也　释名浊渎也汁滓演渎也　説文浊从水蜀声】
　　镯
　　【古音蜀　説文镯从金蜀声　今此字三收于三烛四觉部中】
　　渥【于角切】
　　【古音屋　易鼎九四鼎折足覆公餗其形渥　诗信南山二章益之以霡霂既优既渥既霑既足生我百糓　汉淮南王安屛风赋见上　易林临之明夷春多膏泽夏润优渥稼穑成熟畆获百斛　蔡邕济北相崔君夫人诔于赫崔君膺兹祉禄夫人有翼此清淑仁风温润义恵优渥推恩中外施浃疎族　后汉郃阳令曹全碑辞乡明治惠沾渥吏乐政民给足君髙升极鼎足　魏陈思王魏德论于穆圣王仁畅惠渥辞献减膳以服鳏独和气致祥时雨渗漉野草萌变化成嘉谷　平阳懿公主诔见上　嵇康琴赋见上　晋傅宴防诗日之既逝情亦既渥宾委余欢主容不足乐饮今夕温其如玉　陆机汉髙帝功臣颂龙兴泗濵虎啸丰谷彤云昼聚素灵夜哭金精仍頽朱光以渥万邦宅心骏民效足　左思吴都赋剖判庶士商榷万俗国有郁鞅而显敞邦有湫阨而踡局伊兹都之圅倾神州而韫椟仰南斗以斟酌兼二仪之优渥　潘岳寡妇赋伊女子之有行兮爰奉嫔于髙族承庆云之光覆兮荷君子之惠渥顾葛藟之蔓延兮托防茎于樛木惧身轻而施重兮若履冰而临谷　钮滔母孙氏悼艰赋伊三从而有归爰奉嫔于他族仰慈姑之惠和荷仁泽之陶渥　宋鲍照芙蓉赋若乃当融风之暄荡承暑雨之平渥被瑶塘之周流绕金渠之屈曲排积雾而扬芳镜洞泉而含緑　谢惠连祭古冢文射声垂仁广汉流渥祠骸府阿掩骼城曲仰羡古风为君改卜轮移北隍穸窆东麓　説文渥从水屋声】
　　握
　　【古音同上　晋陆云逸民赋彼贪夫之死权兮固遗生而要禄竦战兢而履冰兮祗肃懐以临谷亮据鼎之无栗兮在顚沛之必握　梁任昉荅陆倕赋时坐睡而梁悬裁枝梧而锥握既文过而意深又理胜而辞缛　易萃初六一握为笑郑传握当读为夫三为屋之屋　周礼巾车翟车贝面组总有握刘音屋説文握从手屋声去声则乌路反　仪礼士丧礼握手用纁裹刘音】
　　【乌豆反既夕礼设握裹亲肤刘音乌豆反】
　　楃
　　【古音同上　説文楃从木屋声】
　　幄
　　【古音同上　汉仲长统述志诗见上　王逸九思见下　魏陈琳神武赋见上　卞兰许昌宫赋见上晋陆机招隐诗朝采南涧藻夕息西山足轻条象云构密叶承翠幄结风伫兰林回芳薄秀木　陆云赠汲郡太守诗见上　张载七命若乃目厌常玩体倦帷幄携公子而双游时娱观于林麓登翠阜临丹谷华草锦繁飞采星烛阳叶春青隂条秋緑　宋谢惠连雪赋携佳人兮披重幄援绮衾兮坐芳褥燎薰炉兮炳明烛酌桂酒兮扬清曲　梁任昉荅陆倕赋折髙戴于后台异邹顔乎董幄采三诗于河间访九师于淮曲　沈约桐赋合影阳崖标峰东陆俯结隂仰承翠幄乍髣髴于行雨时徘徊于丹毂绕齐防于碧林岂慙光于若木　释名幄屋也以帛衣版施之形如屋也】
　　偓
　　【古音同上　説文偓从人屋声】
　　喔
　　【古音同上　汉王逸九思哀世兮睩睩諓諓兮嗌喔众多阿骩靡兮成俗贪枉党比贞良兮焭独鹄窜兮枳棘鹈集兮帷幄　説文喔从口屋声】
　　□
　　【古音同上　今此字两于一屋四觉部中】
　　确【胡觉切】
　　【古音胡谷反　晋左思吴都赋由此而揆之西蜀之与东吴小大之相絶也亦犹棘林萤燿而与夫寻木龙烛也否泰之相背也亦犹帝之悬解而与夫桎梏疏属也庸可共世而论巨细同年而议丰确乎　诗毛氏传狱确也　释名狱确也言实确人情伪也】
　　【侧角切】
　　【古音侧禄反　今此字两于一屋四觉部中　按此即下文龊字】
　　娕
　　【古音同上　説文娕从女束声】
　　龊
　　【古音同上　唐宗纪泰山铭见平声邦字下　亦作齱史记郦生传郦生问其将皆握齱好苛礼索隠曰应劭云齱音若促以上字转去声则当入御遇暮韵】

　　唐韵正卷十五
<经部,小学类,韵书之属,唐韵正>
　　钦定四库全书
　　唐韵正卷十六　　　　　昆山顾炎武撰
　　入声
　　五质
　　质【之日切】
　　【平声则音支　太经大测大不大以小作基也大其门郊实去名来也包荒以中督九夷也大失小祸由防也奢迃自削能自非也丰墙之峭崩不迟也大终以蔑小为大质也去声则音致　魏陈思王魏德论斑斑者鸠爰素其质昔翔殷邦今为魏出朱目丹趾灵姿诡类载飞载鸣彰我皇懿　汉郤正释讥吾子以髙朗之才珪璋之质兼览博闚留心道术无逺不致无幽不悉挺身取命干兹奥秘踌躇紫闼防舌是职九考不移有入无出究古今之真伪计时务之得失　宋谢庄舞马赋月晷呈祥干维效气赋景河房承灵天驷陵原郊而渐影跃采渊而泳质辞水穴而南傃去轮台而东洎乘玉塞而归寳奄芝庭而献秘　梁江淹拟潘黄门述哀诗青春速天机素秋驰白日美人归重泉凄怆无终毕殡宫已肃清松栢转萧瑟俯仰未能弭寻念非但一抚衿悼寂寞怳然若有失明月入绮窻髣髴想蕙质销忧非萱草永懐寄梦寐　拟卢郎中感交诗大厦须异材廊庙非庸器英俊着世功多士济斯位眷顾成绸缪乃与时髦匹姻媾久不亏契阔岂但一逢厄既已同处危非所恤常慕先达概观古论得失马服为赵将疆场得清谧信陵佩魏印秦兵不敢出慨无幄中策徒慙素丝质羇旅去旧郷感遇逾琴瑟自顾非杞梓勉力在无逸更以畏友朋滥吹乖名实　徐勉萱草花赋其叶四垂其跗六出亦曰宜男加名斯吉华而不艳雅而不质随晦明而舒卷与风霜而荣悴笑杜蘅与揭车何众彚之能匹　唐太宗颂先天不违灵物效质丹羽仪韶翠黄承辔甘露零草祥风应律嘉禾醴泉比焉自出　左传襄三十年用两珪质于河质如字又音致　昭三年将奉质币以无失时质徐音之二反又如字　七年寡君将承质币而见于蜀质徐音之二反又如字　十六年与蛮子之无质也质之实反或音致　傅逊左传注解辩误曰僖公二十三年传策名委质注以为形质之质拜而屈膝委之于地非也质即贽字管子令诸矦之子将委质者皆以双虎之皮晋语臣委质于翟之鼔韦昭注质贽也士贽曰雉是凡言委质皆委贽也愚按孟子出疆必载质庶人不传质为臣皆是贽字　张弨曰按六书正譌质至也执礼物相见之意通用挚别作贽非尤为明证　今此字两收于六至五质部中】
　　郅
　　【同上　説文郅从邑至声】
　　晊
　　【同上　尔雅注郭氏读晊为至】
　　铚
　　【同上　説文铚从金至声】
　　桎
　　【同上　晋束晳居释且岁不我与时若奔驷有来无反难得易失先生不知盱豫之诫悔迟而忘夫朋盇之义务疾亦岂登海湄而抑东流之水临虞渊而招西归之日徒以曲畏为梏儒学自桎囚大道于环堵苦形骸于蓬室　説文桎从木至声】
　　礩
　　【同上　今此字两收于六至五质部中】
　　懫
　　【同上　易损象传君子以惩忿窒欲刘歆郑本俱作懫云止也孟喜本作恎　今此字两收于六至五质部中】
　　蛭
　　【同上　説文蛭从虫至声】
　　【日人质切】
