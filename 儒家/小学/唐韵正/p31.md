<!-- { "loadSidebar": true } -->
　　【古音部　淮南子诠言训王子庆忌死于劒羿死于桃棓子路菹于衞苏秦死于口口音苦　説山训作羿死桃部　太经迎次七逺之□近之棓迎父迦逅　公羊成二年传踊于棓而闚客棓暜口反　史记天官书右三星曰天棓韦昭音剖　説文棓从木咅声　今此字两收于十五灰三讲部中皆误】
　　缿【胡讲切】
　　【古音后　説文缿从缶后声　以上二字当改入厚韵】四纸
　　【此韵当分为二】
　　纸【诸氏切】
　　【説文纸从糸氏声　释名纸砥也平滑如砥】
　　只
　　【左传襄十一年引诗乐只君子殿天子之乐只君子福禄攸同只竝作防】
　　砥
　　【诗大东首章有饛簋飱有捄棘七周道如砥其直如矢君子所履小人所视睠言顾之潸焉出涕】
　　是【承纸切】
　　【春秋僖十六年是月六鹢退飞过宋都公羊传作提月提音匙】
　　氏
　　【诗葛覃三章言告师氏言告言归薄汚我私薄澣我衣　十月之交四章皇父卿士番维司徒家伯维宰仲允膳夫棸子内史蹶维趣马楀维师氏艳妻煽方处士宰史氏为一韵徒夫马处为一韵　云汉见右字下】
　　毁【许委切　当作许跪】
　　【楚辞九辩靓杪秋之遥夜兮心缭悷而有哀春秋逴逴而曰髙兮然惆怅而自悲四时递来而卒歳兮阴阳不可与俪偕日晼晚其将入兮明月销铄而减毁鬼谷子飞箝篇或先征之而后重累或先重以累而后毁之或以重累为毁或以毁为重累　吕氏春秋行论篇将欲毁之必重累之】
　　燬
　　【诗汝坟三章鲂鱼赪尾王室如燬虽则如燬父母孔迩】
　　跪【去委渠委二切　当作渠诡】
　　【説文跪从足危声】
　　庪【过委切　当作过跪】
　　【释名几庪也所以庪物也】
　　垝
　　【杨倞注荀子引史记朱忌谓魏安厘王曰秦固有懐茅邢丘城垝津以临河内及汉书曹参下修武度围津云垝围声相近疑同　説文垝从土危声】
　　巂【息委切　当作息诡】
　　【礼记曲礼立视五巂式视马尾】
　　累【力委切　当作力诡】
　　【平声则力追反　荀子成相篇世之衰防人归比干见刳箕子累武王诛之吕尚招麾殷民懐上声则力诡反　宋玉髙唐赋惟高唐之大体兮殊无物类之可仪比巫山赫其无畴兮道互折而层累登巉岩而下望兮临大阺之稸水　鬼谷子见上去声则力瑞反　庄子刻意篇故无天灾无物累无人非无鬼责责音债】
　　技【渠绮切　当作渠起】
　　【説文技从手支声】
　　此【雌氏切】
　　【説文此止也从止从匕匕相比次也】
　　玼
　　【诗君子偕老二章玼兮玼兮其之翟也鬒髪如云不屑髢也玉之瑱也象之揥也扬且之晳也胡然而天也胡然而帝也】
　　泚
　　【诗新台见平声鲜字下】
　　褫【池尔切　当作直尔】
　　【説文禠从衣虒声　下文云读若池者后人增益之误】
　　徙【斯氏切】
　　【説文徙从辵止声今文转写作徙　此字经无明据以止声读斯氏反于理为长然韩非子扬权篇名正物定名倚物徙荀子成相篇世之祸恶贤士子胥见杀百里徙穆公任之彊配五伯六卿施竝读为斯可反易林否之未济见踦字下颐之兑鼻项移徙居不安坐】
　　俾【并弭切】
　　【説文俾从人卑声　礼记乐记引诗克顺克比比作俾】
　　尔【儿氏切】
　　【诗行苇首章敦彼行苇牛羊勿践履方苞方体维叶泥泥戚戚兄弟莫逺具尔或肆之筵或授之几】
　　迩
　　【诗汝坟见上　杕杜见近字下】
　　弭【绵婢切】
　　【説文弭从弓耳声】
　　弥
　　【诗新台见平声鲜字下】
　　庳【便俾切】
　　【孟子封之有庳后汉书东平王苍传注有鼻国名在今永州营道县北袁谭传注今犹谓之鼻亭】
　　豕【施是切　当作式是】
　　【管子地员篇凡听征如负豕觉而骇】
　　紫【将此切】
　　【説文紫从糸此声　释名紫疵也非正色也五色之疵瑕以惑人者也】
　　訿
　　【诗小旻二章潝潝訿訿亦孔之哀谋之其臧则具是违谋之不臧则具是依我视谋犹伊于胡底】
　　庀【匹婢切】
　　【周礼大胥比乐官郑司农读比为庀】
　　跬【丘弭切】
　　【説文防半歩也从走圭声读若跬同】
　　頍
　　【説文頍从页支声以上字当与五防六止通为一韵】
　　靡【文彼切】
　　【古音摩　易中孚九二鸣鹤在阴其子和之我有好爵吾与尔靡之徐邈音亡波反京房木作劘　诗黍离首章彼黍离离彼稷之苗行迈靡靡中心摇摇离与靡为韵二章三章同　管子侈靡篇富者靡之贫者为之　又见下　庄子知北游篇安化安不化安与之相靡必与之莫多　墨子亲士篇今有五锥此其铦铦者必先挫有五刀此其错错者必先靡　申子见下　韩非子扬权篇厚者亏之薄者靡之　淮南子泰族训见平声移字为字下　文子守朴篇故形有靡而神未尝化以不化应化　汉书郊祀志见去声丽字下　淮南小山招隐士青莎杂树兮薠艸靃靡白鹿麕麚兮或腾或倚　司马相如上林赋鱼鼈讙声万物众伙明月珠子的皪江靡蜀石黄碝冰玉磊砢　扬雄长杨赋今朝廷纯仁遵道显义并包书林圣风云靡义鱼贺反　张衡西京赋见去声被字下　説文靡从非麻声麻字古本音摩　左传成二年师至于靡笄之下靡一音摩　史记苏秦传期年以出揣摩邹诞本作揣靡靡读为摩　元戴侗六书故曰靡与摩通庄子凡交近则必相靡以信又曰喜则交颈相靡吕氏春秋树相近而靡齐有靡笄之山　汉书地理志益州郡牧靡李奇曰靡音麻即升麻杀毒药所出也　右北平郡俊靡莽曰俊麻又考工记凫氏于上之攠谓之隧攠音靡刘亡竒反又莫贺反广韵不收此字】
　　
　　【古音同上　説文从耳麻声】
　　彼【甫委切】
　　【古音跛　説文彼从彳皮声】
　　委【于诡切】
　　【古音于戈反　礼记曲礼下主佩倚则臣佩垂主佩垂则臣佩委　説文委从女从禾按从禾乃声也】
　　髓【息委切】
　　【古音息我反　説文□从骨隓声】
　　倚【于绮切】
　　【古音于我反　礼记见上　老子祸兮福所倚福兮祸所伏祸与倚为韵福与伏为韵　申子一言正天下定一言倚天下靡　韩非子见下　汉淮南小山招隐士见上　书太甲惟嗣王不于阿衡传阿倚衡平正义曰古人所读阿倚同音故阿亦倚也】
　　旖
　　【古音同上　韵补倚亦作旖引东方朔七谏旖旎字徐邈读】
　　掎【居绮切】
　　【古音居我反　诗小弁七章伐木掎矣析薪扡矣舍彼有罪予之佗矣】
　　踦
　　【古音同上　易林否之未济灌颉同徙道顿跌踦日辰不良病为身祸】
　　蚁【鱼倚切】
　　【古音鱼我反　礼记檀弓蚁结于四隅蚁本又作蛾学记蛾子时术之注云本或作蚁　左传僖十五年蛾析谓庆郑蛾鱼绮反或作蚁一音五和反　晋语知伯国谏襄子蜹蛾蠭虿皆能害人蛾音蚁通作蚁　楚辞天问蜂蛾防命力何固注蛾古蚁字一作蚁　山海经朱蛾其状如蛾注引楚辞赤蚁若象作赤蛾　墨子子问蛾傅之守邪蛾与蚁同　新序加之乎四仞之上而下为虫蛾食已战国防作虫蚁汉扬雄长杨赋扶服蛾伏五臣本作匍匐蚁伏　后汉书皇甫嵩传时人谓之黄巾亦名为蛾贼注蛾音鱼绮反即蚁字也　洪适陈球后碑释文曰经传多书蚁作蛾佀是省文左传蛾析礼记蛾子时术之列子末聚禽兽虫蛾黄帝纪淳化鸟兽虫蛾元帝纪白蛾羣飞蔽曰长杨赋扶服蛾伏皆读蛾为蚁汉仲秋下旬碑有蛾附之句此云蜂聚蛾动亦蚁省也亦作螘诗东山传垤螘塜也螘本亦作蛾又作蚁按汉蔡琰胡笳十八拍牛羊满野兮聚如蜂蚁始与起是里美垒徙此为韵】
　　蛾
　　【广韵于蚁下复出此字注曰亦同见礼是读蛾为鱼起反矣　周礼鼈人注蚳蛾字音宜绮反醢人注同】
　　檥
　　【古音同上　史记项羽纪乌江亭长檥船待徐广曰檥音俄】
　　蘤【韦委切】
　　【古音于何反　汉张衡思赋见平声移字下】
　　蘂【如垒切】
　　【古音如我反　楚辞离骚擥木根以结茝兮贯薜荔之落蘂矫菌桂以纫蕙兮索胡绳之纚纚】
　　陊【池尔切】
　　【古音徒可反　説文陊从多声臣等曰今俗作堕非是徒果切　今此字两收于四纸三十三哿部中】
　　阤
　　【古音同上　考工记轮已庳则于马终古登阤也阤徐音丈尔反刘音堂何反】
　　杝
　　【古音同上　诗小弁见上】
　　洒【所徙切】
　　【古音所禾反　汉枚乗七险险戏戏崩壊陂池决胜乃罢瀄汩潺湲披流洒　刘向九叹会哀凄欷心离离兮还顾高□泣如洒兮　太经灶阴虽沃而洒之阳犹执而龢之　今此字四收于四纸十二蟹三十五马五寘部中】
　　纚
　　【古音同上　楚辞离骚见上　汉司马相如上林赋崔错癹骫阬衡閜砢垂条扶踈落英幡纚】
　　侈【尺氏切】
　　【古音昌果反　管子侈靡篇积者立余日而侈美车马而驰多酒醴而靡　公羊僖二十六年传其言至巂弗及何侈也侈昌尔反又昌者反　説文侈从人多声诗楚茨笺庻防也防一作侈昌纸反何沈音都可反今防字广韵不收】
　　鉹
　　【古音同上　説文鉹从金多声】
　　誃
　　【古音同上　説文誃从言多声】
　　垑
　　【古音同上　説文垑从土多声】
　　哆
　　【古音同上　诗哆兮侈兮哆一音昌可反　説文哆从口多声　今此字七收于九麻四纸三十三哿三十五马七志三十八个四十祃部中】
　　防
　　【古音同上　呉语将夹沟而防我宋祁曰旧音防昌尔反説文训广而引此文非义也或昌也反注云旁击颇近之矣】
　　捶【之累切】
　　【古音时我反　庄子大马之捶钩者郭音丁果反淮南子音同】
　　揣【初委切】
　　【古音丁果反　今此字两收于四纸三十四果部中説文□从巵耑声读若捶击之捶则知耑与垂谐声也】
　　紴【匹美切】
　　【古音波　今此字两收于八戈四纸部中】
　　旎【女氏切】
　　【古音乃可反　汉东方朔七諌见平声池字下徐邈音那　杨慎曰楚辞纷旖旎乎都房王逸注引诗曰旖旎其华今诗作猗傩司马相如赋又旖旎以招摇扬雄赋旟旐郅偈之旖旎王襃洞箫赋形旖旎以顺吹其用字皆自诗楚辞来当依诗音作猗傩汉书音义张揖曰旖旎犹阿那也以上字当与三十三哿三十四果通为一韵】
　　五防
　　【古与四纸之半通为一韵】
　　轨【居洧切】
　　【古音九　诗匏有苦叶二章济盈不濡轨雉鸣求其牡　太经装次八季仲播轨泣于之道　汉王逸九思御者迷兮失轨遂踼逹兮邪造与日月兮殊道参同契或臣邪佞行不顺轨望盈缩乖变防咎陈第曰轨音九説文轨从车九声汉班固幽通赋嬴取威于伯仪兮姜本支乎三趾既仁得其信然兮仰天路而同轨始变其音　按易林坤之小畜五范四轨复得饶有陈力就列驺虞悦喜扬雄博士箴昔在文王经启其轨朂于徳音而思皇多士已先之矣傅毅孝明帝诔正朔永昌冠帯儋耳四方共贯八极同轨则与班固同时】
　　宄
