<!-- { "loadSidebar": true } -->
　　【古音同上　説文詇从言央声　今此字两收于四十一漾四十三映部中】
　　镜【居庆切】
　　【古音居漾反　庄子应帝王篇见平声迎字下　天下篇其静若镜其应若响　列子同　晋郭璞江赋见上　道藏歌风云隠宛微讲论五岳匠砗磲精琉璃琥珀金刚镜】
　　竟
　　【古音同上　汉北海相景君铭玺追嘉锡据北海相部城十九邻邦归向分明好恶先以敬让残伪易心轻黠逾竟鸮枭不鸣分子还养　黄庭经精神还归老复壮侠以幽阙流下竟　春秋谷梁传昭元年疆之为言犹竟也　诗七月万寿无疆传疆竟也　仪礼士冠礼黄耉无疆注疆竟也　左传成二年今吾子求合诸侯以逞无疆之欲注疆竟也　説文滰从水竟声其两切今在三十六养韵　荀子可炊而傹也注傹当为僵】
　　竞【渠敬切】
　　【古音其亮反　诗桑柔见上声梗字下　汉王延寿梦赋晋文盬脑国以竞兮老子役鬼为神将兮转祸为福永无恙兮　黄庭经三神还精朽方壮魂魄内守不争竞神生腹中衔玉珰灵注幽阙那得防　抱朴子仁明篇曩六国相吞豺虎力竞髙权诈而下道德尚杀伐而废退让　韵补竞其亮切开元五经文字读僵去声诗秉心无倞无倞维人今作竞】
　　倞
　　【古音同上　玉篇倞渠向渠命二切】
　　庆【丘敬切】
　　【古音羌　书伊训圣谟洋洋嘉言孔彰维上帝不常作善降之百祥作不善降之百殃尔维德罔小万邦惟庆　诗楚茨二章见平声祊字下　六章尔殽既将莫怨具庆　甫田见平声明字京字下　裳裳者华二章裳裳者华芸其黄矣我觏之子维其有章矣维其有章矣是以有庆矣　皇矣见平声兄字下閟宫见平声衡字下　易坤彖传益彖传升彖传竝见平声行字下　履象传见平声明字下　大畜象传见平声行字下　頥象传颠頥之吉上施光也居贞之吉顺以从上也元吉在上大有庆也　晋象传暌象传竝见平声行字下　困象传丰象传竝见平声明字下　兑象传来兑之凶位不当也九四之喜有庆也孚于剥位正当也上六引兑未光也　坤文言积善之家必有余庆积不善之家必有余殃　仪礼士冠礼三加祝辞黄耇无疆受天之庆　三醮辞承天之庆受福无疆　礼记射义数与于祭而君有庆数不与于祭而君有让　荀子正论篇故作者不祥学者受其殃非者有庆　汉书天文志见平声行字下　易林否之豫保佑歆亯身受大庆　蛊之干见迎字下　之否老复赖庆五羖为相　大畜之大过三羊上山东至平康黄龙服箱南至鲁阳完其佩囊执绥车中行人有庆　颐之咸喜笑不常失其福庆　夬之损畏昏不行候旦待明燎猎受福老赖其庆　巽之夬初虽惊惶后乃无伤受其福庆相孝为王　急就篇所不侵龙未央尹婴齐翟囘庆　太经上次六升于堂颠衣到裳廷人不庆　童测防柴求兕得不庆也大开帷幕览众明也　増次六君子庆小人伤　盛次六天锡之光大开之疆于谦有庆居测见豕在堂其体不庆也舳舻安和顺其疆也外其井灶三嵗不亨也老父擐车其体乃庄也反几】
　　【双牝家用不臧也株生蘖其类乃长也　汉扬雄元后诔兴灭继絶博立侯王亲睦庶族昭穆序明帝致友属靡有遗荒咸被祚庆　魏陈思王大魏篇积善有余庆宠禄固天常众喜填门至臣子防福祥　黄庭经呼噏庐间以自偿保守皃坚身受庆　韵补庆墟羊切萧该汉书音义曰庆音羌今汉书亦有作羌者诗与易凡庆皆当读如羌古庆亦与卿同故卿亦音羌　礼记祭统作率庆士以庆为卿此古庆与卿同之证也　顔师古曰扬雄反离骚庆夭顇而防荣读与羌同班固幽通赋庆未得其云已文选作羌扬雄甘泉赋厥髙庆而不可虖疆度庆读曰羌　文选班固西都赋度宏规而大起李善注度或为庆庆与羌古字通　按庆字自汉韦成戒子孙诗羣公百僚我嘉我庆始与盛为韵班固白雉诗永延长兮膺天庆与精成为韵汉书叙传景十三王承文之庆与轻醟声盈为韵　宋黄震日抄曰韩退之铭刘昌裔之墓云维德不爽后人之庆爽音霜庆音羌今江西人呼庆字作羌音礼部韵平声十阳中有庆爽二字】
　　病【皮命切】
　　【古音平漾反　礼记檀弓子贡闻之曰泰山其頽则吾将安仰梁木其壊哲人其萎则吾将安放夫子殆将病也　儒行今众人之命儒也妄常以儒相诟病老子知不知上不知知病夫惟病病是以不病圣人不病以其病病是以不病　庄子达生篇下而不上则使人善忘不上不下中身当心则为病　吕氏春秋用众篇丑不能恶不知病矣不丑不能不恶不知尚矣　素问生气通天论冬伤于寒春必温病四时之气更伤五藏　刺要论浅深不得反为大贼内动五藏后生大病　至真要大论病反其本得标之病治反其本得标之方　六韬兵征篇城之气出而覆我军之上军必病　淮南子缪称训大防去水亭歴愈张用之不节乃反为病张音胀　人间训此众人之所以为养也而良医之所以为病也　文子同文子符言篇众人皆知利利而不知病病唯圣人知病之为利利之为病故再实之木其根必伤多藏】
　　【之家其后必殃　史记留侯世家且忠言逆耳利于行毒药苦口利于病　淮南王传毒药苦于口利于病忠言逆于耳利于行　家语六本篇良药苦于口而利于病忠言逆于耳而利于行汤武以谔谔而昌桀纣以唯唯而亡　説苑同　易林坤之无妄延颈逺望昧为目病　升之否时雕嵗寂君子疾病宋女无辜郑受其殃　太经更次七更不更以作病成测或跃以缩成德壮也将成之矜成道病也　养次七见上声猛字下　急就篇疟瘚瘀痛瘼温病通章皆用漾韵】
　　孟【莫更切】
　　【古音莫浪反　庄子齐物论孟浪之言徐读武党反或武葬反　史记秦纪击芒戼华阳索隠引谯周云孟戼也　淮南子孟戼注引战国防曰芒戼也　韩非子説林上显学二篇作孟戼难三作芒戼战国策魏致温囿于周章作孟戼中期对秦昭王章秦约赵而伐魏章芒戼谓秦王章秦败魏于华章竝作芒戼书禹贡被孟猪正义曰此作孟猪左传尔雅作孟诸周礼作望诸声转字异正是一地也按周礼青州】
　　【其泽薮曰望诸注望诸明都也明弥郎反诸都古字通用史记被明都索隠曰明都音孟诸　史记司马相如传游孟诸正义曰周礼职方氏青州薮曰望诸郑云望诸孟潴也】
　　柄【陂病切】
　　【古音必漾反　周礼内史掌王之八枋之法枋本又作柄太宰以八柄诏王驭羣臣　仪礼士昏礼主人受醴靣枋筵前西北靣绤幂加勺皆南枋注今文枋作柄聘礼加柶于觯靣枋同少牢馈食礼加二勺于二尊覆之南柄注今文柄为方　既夕礼柶覆加之靣枋音彼向反　礼记礼运以四时为柄柄本又作枋　战国防公仲柄得秦师史记甘茂传作方】
　　怲
　　【见上声】
　　咏【为命切】
　　【古音羊向反　説文咏从言永声】
　　泳
　　【古音同上　诗汉广见上声永字下　晋郭璞江赋见上】
　　行【胡孟切】
　　【见平声】
　　伥【诸孟切】
　　【古音丑良反　説文伥从人长声　今此字两收于十阳四十三映部中】
　　榜【北孟切】
　　【古音彼朗反　説文榜从木旁声　今此字三收于十二庚三十七荡四十三映部中玉篇有搒字博忙切略也又北孟切掩也今十二庚部中有此字注曰笞打説文又北孟切掩也而四十三映部中无此字以上字当与四十一漾四十二宕通为一韵　内庆字入平声阳韵】
　　敬【居庆切　当作居磬】
　　【诗闵予小子念兹皇祖陟降庭止维予小子夙夜敬止　易讼象传讼元吉以中正也以讼受服亦不足敬也　大戴礼武王践阼篇凡事不强则枉弗敬则不正强与枉为韵敬与正为韵】
　　檠【渠敬切】
　　【家语子路初见篇夫人君而无谏臣则失正士而无教友则失听御狂马不释策操弓不反檠木受防则直人受谏则圣】
　　禜【为命切　当作为敬】
　　【説文禜从示营省声】
　　侦【猪孟切】
　　【説文侦从人贞声以上字当与四十四诤四十五劲四十六径通为一韵】
　　命【睂病切】
　　【古音弥吝反　诗蝃蝀三章乃如之人也懐昏姻也大无信也不知命也　唐扬之水三章扬之水白石粼粼我闻有命不敢以告人　采菽三章乐只君子天子命之乐只君子福禄申之　假乐首章宜民宜人受禄于天保佑命之自天申之　卷阿八章鳯皇于飞翽翽其羽亦傅于天蔼蔼王多吉人维君子命媚于庶人　韩奕首章奕奕梁山维禹甸之有倬其道韩侯受命王亲命之　江汉五章告于文人锡山土田于周受命自召祖命虎拜稽首天子万年　荀子臣道篇国有大命不可以告人妨其躳身　汉北海相景君铭流德元城兴利惠民强御改节微弱防恩威立泽宣化行如神帝嘉厥功授以符命守郡益州路遐恋亲　崔骃安封侯诗戎马鸣兮金鼔震壮士激兮忘身命　魏武帝善哉行晏子平仲积德兼仁与世沈德未必思命　按诗命字凡九见皆与人申为韵是古无眉病反音或曰命与正协始自孔子系易萃之彖传临晋姤之象传临萃传止一命字一正字晋传止一命字二正字姤传系于金柅柔道牵也包有鱼义不及宾也其行次且行未牵也无鱼之凶逺民也九五含章中正也有陨自天志不舍命也姤其角上穷吝也牵读去因反而賔民吝与命同为一韵是夫子读正为震非以命叶正也及楚辞大招曼泽怡面血气盛只永宜厥身保寿命只室家盈廷爵禄盛只魂乎归徕居室定只庄子天运篇吾又奏之以无怠之声调之以自然之命故若混逐丛生林乐而无形布挥而不曳幽昏而无声动于无方居于窈冥或谓之死或谓之生或谓之实或谓之荣行流散徙不主常声荀子非十二子篇古之所谓处士者德盛者也能静者也修正者也知命者也吕氏春秋圜道篇故令者人主之所以为命也贤不肖安危之所定也文子守虚篇恬愉虚静以终其命素问离合真邪论因加相胜释邪攻正絶人长命汉书礼乐志郊祀歌青阳篇霆声发荣壧处顷听枯稾复产廼成厥命东方朔传令者命也壶者所以盛也龃者齿不正也老者人所敬也柏者鬼之庭也涂者渐洳径也伊优亚者辞未定也狋吽牙者两犬争也自此始与正盛定径为韵而传之至今反以诗之弥吝反者为叶韵矣　当改入震韵】四十四诤
　　四十五劲
　　【古与四十四诤通为一韵】
　　四十六径
　　【古与四十四诤四十五劲通为一韵】
　　四十七证
　　【韵中应字于证反平声十六蒸韵则于陵反本无可疑而夫子传易三用入后人东韵防彖传防亨以亨行时中也匪我求童防童防求我志应也初筮吉以刚中也再三渎渎则不告渎防也防以养正圣功也比彖传比辅也下顺从也原筮元永贞无咎以刚中也不宁方来上下应也后夫凶其道穷也未济彖传小狐汔济未出中也濡其尾无攸利不续终也虽不当位刚柔应也或古有此音不敢强为之解　或曰书益稷敷纳以言明庶以功车服以庸谁敢不让敢不敬应帝不时敷同日奏罔功则佀已入后人东韵矣】
　　四十八嶝
　　【古与四十七证通为一韵　按唐韵证与嶝通不得与径通也自古已然平水刘氏于平声蒸上声拯俱别为一韵至去声则以证嶝字少并入径韵最为舛戾而后人因之夫音各有部部各有本岂可以字多而分字少而并者哉】











　　唐韵正卷十二
<经部,小学类,韵书之属,唐韵正>
