<!-- { "loadSidebar": true } -->
　　【去声则苦外反　汉班固荅宾戏是以仲尼抗浮云之志孟轲养浩然之气彼岂乐爲迂阔哉道不可以贰也　黄庭经见谒字下　晋成公绥天地赋何阴阳之难测伟二仪之奓阔坤厚德以载物干资始而至大俯尽鉴于有仰蔽视于所葢游万物而极思故一言于天外】
　　活【户括切】
　　【去声则音话　黄庭经见谒字下　古辞隔谷歌见上　庄子会撮指天防古外反徐古活反向音活】
　　鬠
　　【去声则古外反　仪礼旣夕礼其母之丧则内御者浴鬠无筓鬠音古外反　今北字两收于十四泰卜三末部中】
　　夺【徒活切】
　　【去声则音兑　管子见伏字下　六韬国务篇利而勿害成而勿败生而勿杀予而勿夺　说苑同　呉越春秋同　三略见结字下　礼记檀弓齐庄公袭莒于夺注隧夺声相近或爲兑音徒外反左传作夜入且子之隧】
　　敓
　　【同上　说文敓从攴兑声】
　　捝
　　【同上　说文捝从手兑声　仪礼乡饮酒礼兴加于俎坐捝手捝音始兑切】
　　痥
　　【同上　说文痥从疒兑声】
　　豁【呼括切】
　　【去声则呼害反　晋夏矦湛东方朔画赞夫其明济开豁包含大陵轹卿相嘲哂豪杰笼罩靡前跆借贵势出不休显贱不忧慼戏万乘若竂友视俦列如艸芥雄节迈伦高气葢世可谓拔乎其萃游方之外者也内慼字出韵　亦作说文从谷害声】
　　濊
　　【去声则呼会反　淮南子齐俗训故日月欲明浮云葢之河水欲清沙石濊之人性欲平嗜欲害之　泰族训树一物而生万叶所树不足以爲利而所生足以爲濊　说文作□从水薉声诗曰施罟□□　汉书礼乐志泽汪濊师古曰濊音于废反又音乌外反地理志皆朝鲜濊貉句骊蛮夷师古曰濊音秽司马相如传湛恩汪濊师古曰濊音于废反　李寻传防绝萌牙以荡涤浊濊　萧望之传以行汗濊不进师古曰濊与檅同　今此字三收于十四泰十三末部中　亦作秽晋书东夷传印文称秽王之印国中有古秽城本秽貊之城也秽音于肺乙劣二反】
　　奯
　　【同上　说文奯从大岁声】
　　嬒【乌括切】
　　【去声则乌外反　今此字两收于十四泰十三末部中】
　　防【暜活切】
　　【去声则暜外反　淮南子说林训见蹷字下】
　　侻【他括切】
　　【去声则吐外反　文选宋玉神女赋嫷被服侻薄装侻音他外反】
　　脱
　　【同上　诗野有麕三章舒而脱脱兮无感我帨兮无使厖也吠　易林讼之大畜愦愦不脱忧从中出丧我宝贝亾妾失位　宋谢庄月赋见上　齐孔稚珪北山移文若其亭亭物表皎皎霞外芥千金而不盼屣万乘其如脱闻凤吹于洛浦値薪歌于延濑左传襄十八年乃脱归脱他括反一音他外反　史记郦商传以将军从击荼战龙脱赵世家作龙兑文选陆机汉高帝功臣颂振威龙脱李善本作龙蜕说文脱从肉兑声　亦作说礼记檀弓蟜固不说齐衰而入见说他活反徐音申锐反丧大记主人袒】
　　【说髦说本又作税他活反徐他外反　亦作税左传庄九年及堂阜而税之税本又作说土活反一音失锐反襄二十八年税服而如内宫税吐活反又如字十三祭部裞字注又他活切今十三末部漏此字】
　　捋【郎括切】
　　【去声则音酹　魏嵇康琴赋见洌字下】
　　掇【丁括切】
　　【去声则都芮反　易讼象传见去声窜字下】
　　祋
　　【同上　诗人见芾字下祋音都外反又都律反郑注乐记引此作荷戈与缀　史记孝景纪置南陵及内史祋祤爲县索隐曰邹诞生祋音都会反又音丁活反　今此字两收于十四泰十三末部中】
　　撮【仓括切】
　　【去声则音最　说文撮从手最声】
　　跋【蒲拨切】
　　【去声则蒲内反　淮南子说林训见掘字下】
　　軷
　　【同上　诗生民见烈字下　梁江淹爲萧太傅东耕祝文神之行兮气爲軷神之坐兮烟爲葢使嘉谷与鬯永争灮而无沫　沈约三日曲水宴应制诗宴镐锵玉銮游汾举仙軷荣灮泛彩旄修风动芝葢淑气婉登晨天行耸云旆　韵补軷蒲昩切　周礼受祭犯軷杜子春读爲别异之别别亦蒲昩切　今此字两收于十四泰十三末部中】
　　防
　　【去声则音废　今此字两收于二十废十三末部中】
　　坺
　　【去声则音旆　说文引诗武王载旆作载坺】
　　茇
　　【同上　诗甘棠召伯所茇徐音扶葢反　周礼大司马仲夏敎茇舎注茇读如莱沛之沛　尔雅释艸白蕐茇茇音沛　史记河渠书瓠子歌搴长茭兮沈美玉索隐曰茭一作茇音废邹氏又音绋】
　　胈
　　【同上　庄子股无胈胫无毛李轨音扶葢反此韵转去声则入泰废韵　按末乃枚之入声旧以爲墁之入声误】
　　十四黠
　　黠【胡八切】
　　【去声则胡介反　晋仲长敖覈性赋天地之间兆族罗列同禀气质无有区别裸虫三百人最爲劣爪牙皮毛不足自衞唯赖诈僞迭相嚼齧总而言之少尧多桀但见商鞅不闻稷契父子兄弟殊情异计君臣朋友志乖怨结邻国乡党务相吞噬台隶僮竖唯盗唯窃面从背违意与口戾言如饴蜜心如蛮厉未知胜负便相陵蔑正路莫践竟赴邪辙利害交争岂顾宪制怀仁抱义祗受其毙周孔徒劳名敎虗设蠢尔一槩智不相绝推此而谈孰痴孰黠法术之士能不噤齘仰则扼腕俯则攘裌】
　　拔【蒲八切】
　　【去声则蒲内反　诗緜八章柞棫拔矣行道兑矣昆夷駾矣惟其喙矣　皇矣三章帝省其山柞棫斯拔松柏斯兑帝作邦作对自太伯王季维此王季因心则友　灵枢经九针十二原篇刺虽久犹可拔也污虽久犹可雪也结虽久犹可解也閇虽久犹可决也三略见北字下　晋张蕐鲍文泰诔抱道冲虗执义贞厉栖迟无闷不营不拔】
　　菝
　　【同上　本艸菝葜礼记月令注作萆挈】
　　八【博拔切】
　　【去声则补内反　赵古则六书本义曰八音背分异也象分开相八形转爲布拔切少阴数也】
　　扒
　　【同上　今此字两收于十六怪十四黠部中】
　　防【女滑切】
　　【去声则女介反　说文裔从衣防声】
　　察【初八切】
　　【去声则初例反　易系辞下传上古结绳而治后世圣人易之以书契百官以治万民以察　礼记丧服四制仁者可以观其爱焉知者可以观其理焉彊者可以观其志焉礼以治之义以正之孝子弟弟贞妇皆可得而察焉　越语范蠡对王后无阴蔽先无阳察用人无蓺　列女传柳下惠诔见伐字下　淮南子泰族训石秤丈量径而寡失简丝数米烦而不察故大较易爲智曲辩难爲慧　汉班固幽通赋防防防与神交兮精诚发于宵寐梦登山而迥眺兮觌幽人之髣髴揽葛藟而授余兮眷峻谷曰勿坠昒昕寤而仰思兮心蒙蒙犹未察黄神邈而靡质兮仪遗谶以臆对　马融长笛赋激朗清厉随灮之介也牢剌拂戾诸贲之气也节解句断管商之制也条决缤粉申韩之察也繁缛络绎范蔡之说也剺栎铫防晳龙之惠也　魏陈思王卞太后诔见疾字下　魏德论见月字下　帝喾赞见月字下　晋潘岳西征赋见窃字下　殷臣奇布赋见竭字下　后魏张渊观象赋见哲字下　尚书大传祭之爲言察也察者至也人事至然后祭　又按汉书张骞传宛贵人昩蔡师古曰昩音本末之末蔡千曷反是蔡可读察也荀悦汉纪作妺察】
　　
　　【同上　今此字三收于十二霁十三祭十四黠部中】
　　扴【古黠切】
　　【去声则音介　见下　说文扴从手介声】
　　忦
　　【同上　说文忦从心介声　今十六怪部中作引孟子孝子之心爲不若是】
　　稭
　　【平声则音皆　说文稭从禾皆声　今此字两收于十四皆十四黠部中】
　　砎
　　【同上　易豫六二介于石古文作砎音古八反郑云谓磨砎也马融本作扴云触小石声　晋书桓温传砎如石焉伏滔传夫王凌面缚得之于砎石音义竝音介宋书谢晦传非砎石之圜照　今此字三收于十六怪十四黠十五鎋部中介字庄子介而离山介音戒又古黠反广韵不收】
　　轧【于黠切】
　　【去声则于介反　庄子人间世篇德荡乎名知出乎争名也者相轧也知也者争之器也　魏陈思王孟冬篇乘舆启行鸾鸣幽轧虎贲采骑飞象珥鹖钟鼓铿锵箫管嘈喝万骑齐镳千乘等葢】
　　□
　　【去声则音介　说文□从防夬声】
　　猰
　　【同上　说文猰从犬契声】
　　杀【所八切】
　　【去声则所介反　楚辞天问天命反侧何罚何佑齐桓九合卒然身杀佑古音肄　管子版法篇喜无以赏怒无以杀喜以赏怒以杀怨乃起今乃废骤令不行民心乃外　晏子风雨之弗杀也太上之靡也庄子大宗师篇以刑爲体者绰乎其杀也以礼爲翼者所以行于世也以知爲时者不得已于事也】
　　【在宥篇见决字下　则阳篇阴阳相照相葢相治四时相代相生相杀　吕氏春秋孝行篇曾子曰父母生之子弗敢杀父母置之子弗敢废父母全之子弗敢阙　素问五常政大论故生而勿杀长而勿罚化而勿制收而勿害藏而勿抑是谓平气　六韬见夺字下　扬雄廷尉箴见谒字下　汉书礼乐志郊祀歌西颢篇西颢沆砀秋气肃杀含秀垂颖续旧不废叙传开国承家有法有制家不臧甲国不专杀矧乃齐民作威作惠如台不匡礼法是谓　班固西都赋见折字下　崔骃太尉箴无曰我大轻战好杀纣师百万卒以不艾宰臣司马敢告在际　张衡西京赋见烈字下　东京赋见鹖字下　宗均礼含文嘉注抗威武志在防卫赐以鈇钺使得专杀　晋陆云南征赋见伐字下　唐符载畋获虎颂阴凝兮杀气厉三军兮顺时杀鋋防罗兮山谷隘飞殚兮林莽坏有虎勃起兮万夫骇阚呀夭矫兮雷霆喝纡沈虑兮振明戒干一奋兮倾五害旋胜军兮翻天斾空　薮兮乐幼艾勇毅之师无与对可诛不王截海外　易系辞传古之聪明睿知神武而不杀者夫王弼郑王肃于宝俱音所戒反徐邈音所例反礼记乐记其声噍以杀杀色界反徐音所例反　考工记矢人茀矢参分注茀当为杀音色黠反刘音色例反　左传昭四年风不越而杀杀如字又色界反徐音色例反　庄子齐物论篇其杀如秋冬注色界反徐色例反　史记仓公传望之杀然黄徐广曰杀音苏葛反正义曰杀苏亥反　今此字两收于十六怪十四黠部中】
　　铩
　　【同上　汉张衡东京赋见霓字下　今此字三收于十三祭十六怪十四黠部中】
　　蔱
　　【同上　晋傅选槐赋见末字下　今此字两收于十三祭十四黠部中】
　　防【莫八切】
　　【去声则音秘　今此字两收于六至十四黠部中】
　　齂
　　【去声则许介反　说文齂从鼻隶声　今此字两收于十六怪十四黠部中此韵转去声则入怪夬队韵】
　　十五鎋
　　鎋【胡瞎切】
　　【去声则胡葢反】
　　舝
　　【同上　诗泉水三章载脂载舝还车言迈遄臻于衞不瑕有害　车舝首章间关车之舝兮思娈季女逝兮匪饥匪渴德音来括】
　　辖
　　【同上　释名辖害也车之禁害也　说文辖从车害声　今此字两收于十四泰十五鎋部中】
　　□
　　【同上　说文□从土防声】
　　刮【古防切】
　　【去声则音桧　周礼女祝掌以时招梗禬禳之事注除灾害曰禬禬犹刮去也】
　　咶【下刮切】
