<!-- { "loadSidebar": true } -->
　　【古音奴来奴代二反　诗宾之初筵二章其湛曰乐各奏尔能宾载手仇室人入又酌彼康爵以奏尔时又音肄　易系辞上传干以易知坤以简能　下传人谋鬼谋百姓与能谋音媒　礼记中庸送往迎来嘉善而矜不能　楚辞离骚纷吾既有此内美兮又重之以修能扈江蓠与辟芷兮纫秋兰以为佩王逸章句能乃代反　九章思美人登髙吾不説兮入下吾不能固朕形之不服兮然容与而狐疑　大戴礼公符篇成王冠辞使王近于民逺于年啬于时惠于财亲贤使能　説苑同　家语同　老子政善治事善能动善时夫唯不争故无尤　管子五辅篇论贤人用有能而民可使治　庄子山木篇东海有鸟焉名曰意怠其为鸟也翂翂翐翐而佀无能　列子天瑞篇无知也无能也而无不知也而无不能也　荀子非十二子篇今之所谓处士者无能而云能者也无知而云知者也　成相篇世之灾妬贤能飞廉知政任恶来　尧授能舜遇时让贤推德天下治虽有贤圣适不遇世孰知之　韩非子主道篇贤者敕其材君因而任之故君不穷于能　去其智絶其能下不能意　扬权篇皆用其能上乃无事　矜而好能下之所欺　孤愤篇主利在豪杰使能臣利在朋党用私　逸周书太子晋解分均天财万物熙熙非舜而谁能　淮南子原道训藏于不敢行于不能恬然无虑动不失时　诠言训使水流下孰弗能治激而上之非巧不能　文子道德篇退让守柔为天下雌立于不敢设于不能　自然篇各得其所与时往来法度有常　及无能　汉司马相如封禅颂旼旼睦睦君子之　盖闻其声今观其来　太经亲测位髙事卑德不能也肺附之行不我材也　张衡东京赋左制辟雍右立灵台因进距衰表贤简能冯相观祲祈禠禳灾　王逸九思乃回朅兮北逝遇神孈兮宴娭欲静居兮自娱心愁慼兮不能　边让章华台赋于是罢女乐堕瑶台思夏禹之卑宫慕有虞之土阶举英竒于反陋拔髦秀于蓬莱君明哲以知人官随任而处能百揆时叙庶绩咸熙诸矦慕义不召同期继髙阳之絶轨崇成庄之洪基虽齐桓之一匡岂足方于大持　后汉书黄琬传桓帝时京师謡欲得不能光禄茂才　魏文帝秋胡行朝与佳人期日夕殊不来嘉肴不尝防酒停杯寄言飞鸟告余不能俯折兰英仰结桂枝　阮瑀七哀诗冥冥九泉室漫漫长夜台身尽气力索精魂靡所能　阮籍咏懐诗清露为凝霜华艸成蒿莱谁云君子贤明达安可能晋潘岳射雉赋眄箱笼以揭骄睨骁媒之变态奋劲骹以角搓瞵悍目以防睐莺绮翼而防挝灼绣颈而衮背郁轩翥以余怒思长鸣以效能　潘尼瑇瑁椀赋包神藏智备体兼才髙下斯处水陆皆能文若绮波背负蓬莱　赠王元贶诗昆山积琼玉广厦构众材游鳞萃灵沼抚翼希天阶膏兰孰为消济治由贤能　摰虞尚书令箴虽曰圣明必赖良材无曰我智官不仕能　陆机挽歌诗呼子子不闻泣子子不知叹息重榇侧念我畴昔时三秋犹足收万世安可思殉没身易亾救子非所能　夏矦湛东方朔画像赞若乃逺心旷度赡智宏材倜傥博物触类多能合变以明算幽赞以知来　郭璞山海经渠渠即闻兽防鵌鸟赞渠渠致兵即起灾防鵌辟火物各有能闻之见大风乃来　抱朴子博喻篇琼艘瑶楫无涉川之用金弧玉无激矢之能是以介洁而无政事者非拨乱之器儒雅而乏治略者非翼亮之才肤表或不可以论中望貌或不可以核能仲尼佀丧家之狗公旦类朴斲之材咎繇面如防倛伊尹形】
　　【若槁骸龙阳宋朝犹木偶之冠夜光籍孺董邓犹锦纨之裹尘埃也　隋张公礼龙藏寺碑文西临天井北拒五台川谷苞异山林育材苏秦说反乐毅奔来邹鲁媿俗汝颍慙能　今此字四收于十六咍十七登十九代四十三等部中　按陆氏释文诗各奏尔能下云徐奴代反又奴来反柔逺能迩下云郑奴代反礼记礼运圣人耐以天下为一家乐记人不耐无乐乐不耐无形形而不为道不耐无乱郑注耐古书能字也后世变之此独存马谷梁传成七年非人之所能也本亦作耐左传襄二十一年与栾盈为公族大夫而不相能能徐音乃代反昭元年居于旷林不相能也能一音奴代反史记吴世家且句践为人能辛苦汉书髙帝纪耐防上请之应劭曰耐音若能食货志能风与旱鼂错传其性能寒其性能暑赵充国传汉马不能冬西域传匈奴常言汉极大然不能饥渴师古竝曰能读曰耐大戴礼易本命篇食水者善游能寒素问能冬不能夏能夏不能冬又曰能毒者以厚药灵枢经能春夏不能秋冬能秋冬不能春夏淮南子地形训食水者善游能寒説苑夫漅陵不能雨扬雄逐贫赋堪寒能暑皆读作耐诗渐渐之石笺豕之性能水能奴代反本又作耐礼记檀弓注凡棺因能湿之物能音耐管子聋盲喑哑跛躄偏枯握递不耐自生者论衡出则耐分人君之地耐本作能文选扬雄甘泉赋乃逑索偶皋伊之徒冠伦魁能五臣音乃来反说文忍能也徐曰能音耐是古但有奴来奴代二音来读如犂则能亦读如泥又如史记天官书封禅书汉书王莽传周礼大宗伯司中注三台作三能郑云古以能为三台字正义曰古者以耐字为今之能字能字为三台之字后世以来废古耐字以三台之能替耐字之变而为能也又更作三台之字是古今变也是能与台音相近故春秋元命苞谓三能能之为言耐也晋时此音未改江左以降始以方音读为奴登反而又不可尽没古人奴来奴代之音故兼收之咍代登三韵后之注释者于咍韵止云三足鼈而能字始移之登部矣今当削去并入咍代二韵　按能字音奴登反始自宋齐之世后汉书郭杜孔张传赞二苏劲烈羊贾廉能与朋肱輣为韵梁刘勰文心雕龙章句赞离同合异以尽厥能与恒朋腾为韵　广韵十六咍注云奴来切尔雅谓三足鼈又兽名禹父所化也十九代注云奴代切技能又姓十七登注云奴登切工善也又兽名熊属足佀鹿亦贤能也　汉书髙帝纪注师古曰能本兽名形佀熊足佀鹿为物坚中而彊力故人之有贤材者皆谓之能是能本兽而非鼈也鲧化为黄能亦此兽耳其训为鼈者唯尔雅鼈三足能汉张衡东京赋用之云能鼈三趾此其一证顾野王玉篇始分为二于奴来反下注云三足鼈奴登反下注云技艺工善姚寛西溪丛语曰唐徐浩越州寳材寺诗云法士多瓌能言异能也黄鲁直谓能乃三足鼈言僧佀鼈耳能有二音皆通不必指是鼈也亦引后汉黄琬传为证今按经传之文下至魏晋皆作奴来反竝无奴登反者自玉篇相沿之误而又重以鲁直轻薄之讥其变古音而惑后学也实甚故详辩之　唐时古音尚存故陈子昂昭夷子赵氏碣颂昔者元精汩潏阳九滔灾大人感生尧禹恢能李翱江州南湖堤铭长堤坦坦植之杨槐架豁飞圯以便去来除险作利非贤不能歌示江人式悦汝懐亦以才能之能而音奴来反不独季海越州诗也　説文能熊属足佀鹿从肉防声能兽坚中故称贤能而彊壮称能杰也臣铉等曰防非声疑皆象形此因读能为奴登反故云非声耳防之与泥音正相近台字古亦音怡　汉书严助传以保地险而中国之人不能其水土也注能堪也能即耐字不必赘解　唐书能元皓董冲释音能音奴代切】十八尤
　　【此韵当分为二】
　　尤【羽求切】
　　【古音羽其反　诗载驰四章大夫君子无我有尤百尔所思不如我所之　四月四章山有嘉卉矦栗矦梅废为残贼莫知其尤　易贲象传六四当位疑也匪冦防媾终无尤也六五之吉有喜也白贲无咎上得志也　剥象传剥牀以肤切近灾也以宫人宠终无尤也君子得舆民所载也　大畜象传有厉利己不犯灾也舆説輹中无尤也利有攸往上合志也六四元吉有喜也　蹇象传往蹇来誉宜待也王臣蹇蹇终无尤也往蹇来反内喜之也　鼎象传鼎有实愼所之也我仇有疾终无尤也　旅象传旅琐琐志穷灾也得童仆贞终无尤也　楚辞天问汤出重泉夫何罪尤不胜心伐帝夫谁使桃之　九章惜诵欲儃佪以干杰兮恐重患而离尤欲髙飞而逺集兮君罔谓女何之　惜往日信防谀之溷浊兮晠气志而过之何贞臣之无罪兮被讟谤而见尤思光景之诚信兮身幽隠而备之　老子见能字下　史记秦始皇纪之罘东观刻石文职臣遵分各知所行事无嫌疑黔首改化逺迩同度临古絶尤常职既定后嗣循业长承圣治羣臣嘉德祗诵圣烈请刻之罘　列女传卫姑定姜颂卫姑定姜送妇作诗恩爱慈惠泣而望之数谏献公得其罪尤聪明逺识丽于文辞　汉刘向九叹遭纷逢凶蹇离尤兮垂文杨采遗将来兮哀余生之不当兮独防毒而逢尤虽謇謇以申志兮君乖差而屏之　太经彊测爰聪爰明庶士方】
　　【来也小人彊梁得位益尤也克我彊梁大美无基也呉越春秋通命达防赂往遗来解忧释患使无所疑出不忘命入不被尤　许愼説文序知此者稀傥昭所尤庶有达者理而董之　张衡东京赋见下王逸九思天生我兮当闇时被诼谮兮虚获尤　蔡邕释诲天髙地厚局而蹐之怨岂在明患生不思战战兢兢必愼厥尤　却正释讥虞帝以面从为成孔圣以悦己为尤若子之言良我所思将为吾子论而释之　行止有道启塞有期我师遗训不怨不尤委命恭己我又何辞　华阳国志巴人诗语穷乞请期吏怒反见尤　毛先舒曰论语多闻阙疑愼言其余则寡尤多见阙殆愼行其余则寡悔疑与尤为韵殆与悔为韵　按尤字自汉东方朔七谏内懐情之洁白兮遭乱世而离尤始与忧为韵】
　　訧
　　【古音同上　诗绿衣三章绿兮丝兮女所治兮我思古人俾无訧兮　太经傒测傒祸介介与祸期也祸不祸非厥訧也傒尫之扑终不可治也】
　　肬
　　【古音同上　楚辞九章惜诵竭忠诚以事君兮反离羣而赘肬忘儇媚以背众兮待明君其知之】
　　邮
　　【古音同上　诗宾之初筵四章屡舞僛僛是曰既醉不知其邮　吕氏春秋乐成篇鞸而麛裘投之无邮裘渠之反　陈第曰邮羽其反古尤邮音义同礼记邮罚丽于事晋语夫邮而效之楚语夫货马邮则阙于民汉成帝诏以显朕邮列子鲁之君子迷之邮者】
　　牛【语求切】
