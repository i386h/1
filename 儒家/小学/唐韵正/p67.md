<!-- { "loadSidebar": true } -->
　　【去声则苦霭反　诗车舝见舝字下　黄庭经见谒字下　晋时七日夜女郎歌春离隔寒暑明秋暂一会两叹别日长双情若饥渴　齐谢朓诗见月字下説文防从草渴声　诗云汉笺时旱渴雨故宣王夜仰视天河望其焉渴一作愒音苦葢反】
　　嵑
　　【同上　汉班固封燕然山铭铄王师兮征荒裔勦凶虐兮截海外夐其邈兮亘地界封神丘兮建隆嵑熙帝载兮振万世　张衡南都赋见上】
　　防
　　【同上　今此字两收于十四泰十二曷部中】
　　磕
　　【同上　易林贲之损泱泱霈霈淡淡磕磕使我无赖文选成公绥啸赋訇磕□嘈磕音苦代反　今此字两收于十四泰十二曷部中　亦作宋玉高唐赋砾碨磥而相摩兮□震天之巨石溺溺之瀺灂兮沬潼潼而高厉　汉司马相如子虗赋见上雄甘泉赋登长平兮雷鼔磕天声起兮勇士厉云飞兮雨霈于胥徳兮丽万世　羽猎赋见下晋潘岳籍田赋五辂鸣銮九旗扬旆琼钑入蘂云防晻蔼箫管嘲以啾嘈兮鼓鞞硡隐以砰笋虚嶷以轩翥兮洪钟越乎区外　又作濭汉枚乘七发訇隐匈濭轧盘涵裔文选李善本作　魏阮籍大人先生传建长星以为旗兮击雷霆之开不周而出车兮步九野之夷泰坐中州而一顾兮望崇山而廻迈】
　　达【他达唐割二切】
　　【他达切去声则吐外反　诗生民二章诞弥厥月先生如达不坼不副无灾无害　説文达小羊也从羊大声唐割切去声则徒对反　诗长发见伐字下　易林小畜之睽芽蘖生达阳昌于外　汉崔瑗张平子碑文盈科而逝成章乃达　黄庭经见谒字下　晋左思蜀都赋见室字下　魏都赋廓三市而开尘籍平逵之九达班列肆以兼罗设阛阓以襟带济有无之常偏距日中而毕会抗旗亭之峣嶭侈所眺之博大夏矦湛抵疑见蔚字下　潘尼益州刺史杨恭矦碑文夫其器膺宏济知能周达穷不怨否显不矜泰履行则为模楷吐言则成隐括徳实充于内而光蕐发乎外也　南齐张融海赋不动动是使山岳相崩不声声故能天地交泰行藏虗于用舍应感亮于圆会仁者见之谓之仁达者见之谓之达咶者防于上善吾信哉其为大矣　説文达或从大作达】
　　囐【才割切】
　　【去声则才外反　汉张衡东京赋见上】
　　蘖【五割切】
　　【见十七嶭韵】
　　葛【古达切】
　　【去声则音匃　庄子葛天氏罗泌音葢　説文蔼从言葛声】
　　割
　　【同上　老子是以圣人方而不割廉而不刿　六韬汉书竝见熭字下　太经达次七达于砭割前亾后赖　扬雄廷尉箴见谒字下　礼记缁衣注割中劝宁王之德割之言葢也　説文割从刀害声　释名害割也如割削物也】
　　輵
　　【同上　汉扬雄羽猎赋举防烈火辔者施技方驰千驷狡骑万帅虓虎之陈从横胶輵猋拉雷厉驞駍駖礚　于是天清日晏逢蒙列眦羿氏控皇车幽輵光纯天地望舒弥辔　蜀都赋方辕齐毂隐轸幽輵埃防尘拂万端异类　亦作轕汉张衡东京赋见上】
　　□
　　【同上　説文□从马匃声】
　　匃
　　【同上　左传昭十六年毋或匃夺匃古害反又姑末反　今此字两收于十四泰十二曷部中】
　　【桑割切】
　　【去声则所介反　注引若蔡叔是也左传昭元年周公杀管叔而蔡蔡叔定四年王于是乎杀管叔而蔡蔡叔释文上蔡字素葛反説文作下蔡字如字】
　　防【七葛切】
　　【去声则音蔡　今此字两收于十四泰十二曷部中此韵转去声则入泰怪夬韵　按曷乃孩之入声旧以为寒之入声误】

　　唐韵正卷十六
<经部,小学类,韵书之属,唐韵正>
　　钦定四库全书
　　唐韵正卷十七　　　　　昆山顾炎武撰
　　入声
　　十三末
　　末【莫拨切】
　　【去声则莫佩反　易咸象传贞吉悔亾未感害也憧憧往来未灮大也咸其脢志末也咸其辅颊舌滕口说也说音始锐反　楚辞九歌湘君桂櫂兮兰枻斲水兮精雪采薜荔兮水中搴芙蓉兮木末心不同兮媒劳恩不甚兮轻绝　管子见竭字下　晋夏矦湛抵疑令吾子攀其飞腾之势挂其羽翼之末犹奋迅于云霄之际驣骧于四极之外　传选槐赋蕐叶扶疎参林萧蔱松萝寄生棉连标末延袤千畞蓊郁晻蔼　宋谢庄月赋若夫气霁地表云敛天末洞庭始波木叶微脱菊散芳于山椒鴈流哀于江濑升清质之悠悠降澄晖之蔼蔼　春秋昭十五年呉子夷末卒公羊传作夷昩史记呉世家作余昧刺客传作夷昩】
　　昩
　　【同上　本注引易丰九三日中见沫陆德明音义字林作昩云斗杓后星王肃音妺郑作昩服防云日中而昬也子夏传云昩星之小者马同薛云辅星也汉书王商王莽传引亦竝作昩　公羊传襄二十七年昩雉彼视昩音末又音蔑　史记天官书楚唐昩正义曰昩莫葛反　楚世家韩公子昩爲齐相正义曰昩莫葛反　乐毅传南败楚相唐昩于重丘索隐曰昩莫葛反　大宛传宛贵人昩蔡索隐曰昩音末战国策秦爲发使公孙昩入韩昩音莫葛反　汉书高帝纪汉军方围钟离昩于荥阳东师古曰昩莫葛反其字从本末之末　李广利传立昩蔡爲宛王师古曰昩音本末之末　今考古书昩字有读去声者有读入声者具列于左老子明道若昩夷道若类进道若　淮南子见泄字下　汉书叙传见髴字下　汉傅毅迪志诗惧我世烈自玆以坠谁能革浊清我濯漑谁能昭闇启我童昩　马融广成颂日月爲之笼灮列防爲之翳昩僄狡课才劲勇程气狗马角逐鹰鹯竞鸷骁骑防佐轻车横厉　晋左思呉都赋见浡字下　陆云南征赋见伐字下　晋故散骑常侍陆府君诔天降纯嘏诞育俊乂才雄九奥德钟王懿应运继期显微阐昩特恢大猷雍化熙世昊天不吊奄忽零坠　登遐颂见蔚字下　夏侯湛抵疑见蔚字下　挚虞愍骚葢明哲之处身固度时以进泰则摅志于宇宙否则澄神于幽昩摛之莫究其外圅之防识其内顺阴阳以潜跃岂凝滞于一槪　宋谢灵运武帝诔危济险弭难释殆虎骑鹜隰舟师涨海倾穴寻巢竆幽测昩　慧远法师诔乃修什公宗望交泰乃延禅众亲承三昩众美合流可上可大穆穆道德超于利害齐谢朓七夕赋斯乃向像恍惚彷佛幽暧耳之无闻目之无缋故钟鼔闻而延予隐白日沈而季后对岂形气之所求亦理将其如昩　冬绪羁怀诗见月字下　以上竝读去声老子其上不皦其下不昩绳绳不可名复归于无物宋鲍照君子有所思行西上登雀台东下望云阙层阁肃天居驰道直如髪绣甍结飞霞璇题纳行月】
　　【筑山拟篷壶穿池类溟渤选色徧齐代徴声匝卭越陈钟陪夕防笙歌待明发年貌不可还身意防盈歇蚁壤漏山阿丝泪毁金骨器恶含满欹物忌厚生没智哉众多士服理辨昭昩　唐梁肃祭孟尚书文某自宦学则趋明哲邦宪府庭再参下列周旋惠好以日继月不虑不图有存有殁皇恩轸悼宠灮昭晰邦人怨思祖奠凄噎谈笑如昨音徽永昩临岐一觞以抒惨怛　以上竝读入声　今此字两收于十八队十三末部中亦作昒杨愼曰昒卽昩字史记昩爽作昒爽庄子云冉求问于仲尼曰防吾昭然而今昒然何也曰防之昭然神耆先受之今之昒然且爲不神者求也是昒卽昩之证也今昒字在八物十一没部注竝云尚冥也】
　　防
　　【去声则莫拜反　今此字两收于十六怪十三末部中】
　　秣
　　【去声则莫佩反　诗鸳鸯三章乘马在廐摧之秣之君子万年福禄艾之】
　　韎
　　【同上　左传成十六年有韎韦之跗注韎莫拜反又音妺徐莫葢反　周礼韎师戚音莫拜反刘李音妺仪礼聘礼注韎韦之弁韎音昩又亾拜反】
　　眜
　　【同上　说文昩从目末声　今此字三收于十四泰十八队十三末部中　玉篇眛昩二字各出竝云目不明】
　　□
　　【同上　汉司马相如哀二世赋夐邈绝而不齐兮弥久远而愈□精防阆而飞扬兮拾九天而永逝　班固东都赋僸□兜离李善音莫芥切】
　　妺
　　【同上　白虎通妺者末也　庄子鼠壤有余蔬而弃妺不仁也音义云妺谓末学不诱纳而弃之是不仁也　今此字两收于十八队十三末部中】
　　沫
　　【平声则莫杯反　楚辞离骚惟兹佩之可贵兮委厥美而厯兹芳菲菲而难亏兮芬至今犹未沫去声同上　楚辞招魂朕幼淸以廉洁兮身服义而未沫主此盛徳兮牵于俗而芜秽　汉司马相如上林赋见汨字下　封禅文见晢字下　魏陈思王应诏诗驷蔼蔼杨镳漂沫流风翼衡轻云承葢　七启于是駴钟鸣鼓收旌弛旆顿网纵纲罢獠回迈骏騄齐骧扬銮飞沫俯倚金较仰抚翠葢雍容暇豫娱志方外　梁陶景水仙赋崩沙转石惊湍沫绝壁飞流万丈悬濑奔激砀之闲驰鹜壶口之外江淹爲萧太傅东耕祝文见下　文选左思蜀都赋演以潜沫李善音武葢切　今此字两收于十四泰十三末部中　按昩眜妺沫四字相传上画有长短之分从午未之未则音痗从本末之末则音秣今以易传春秋楚辞考之则本末之末已转爲痗音窃疑凡昩妺等字竝从本末之末而其音可去可入无有从午未之未者独味字乃从午未之未故自入八未而下列沬字乃短画注曰水名此另是一字非诗沫乡沫北沫东之沫也　又按说文有沬沫二字沬洒面也从水未声荒内切沫水出蜀西徼外东南入江从水末声莫割切其见于史者史记河渠书凿离碓辟沫水之害索隐曰沫音末引说文沫水云云司马相如传西至沫若水此从本末之末者也汉书律厯志引书王乃洮颒水作洮沬水淮南厉王传蒙霜露沬风雨师古曰沬亦颒字也音胡内反字从午未之未司马迁传沬血饮泣孟康曰沬音颒李夫人传弟子增欷洿沬怅兮孟康曰洿沬涕洟也晋灼曰音水沬面之沬扬雄传涕涶流沬李善文选注音呼愦切此从午未之未者也礼乐志郊祀歌霑赤汗沬流赭应劭曰大宛马汗血霑濡流沬如赭李奇曰沬音靧面之靧晋灼曰沬古靧字师古曰沬沫两通沬者言被面如靧也字从水防午未之未音呼内反沫者言汗流沫出也字从水防本末之末音亦如之今广韵十八队部中有靧颒二字无沬字而玉篇则曰沫亾活莫葢二切水名又水流沫也又曰沬同颒又莫贝切水名则此二字之音前人已不能辨矣　又按史记曹沬字当音靧面之靧索隐曰左氏谷粱竝作曹刿沬刿声相近而字异耳　又按檀弓瓦不成味注味当作沬沬靧也】
　　拨【北末切】
　　【去声则北佩反　诗荡见揭字下　考工记梓人则于眡必拨尔而怒故书拨作废】
　　括【古活切】
　　【去声则古话反　诗车舝见舝字下　太经驯次六囊失括泄珍器　黄庭经见谒字下　古今乐録隔谷歌兄在城中弟在外弓无箭无括食粮乏尽若爲活　晋潘尼益州刺史杨恭矦碑文见达字下释名矢末曰括括会也与会也】
　　桧
　　【同土　诗桧楫松舟桧音古活反又古会反正义曰尔雅释木云桧柏叶松身书作栝禹贡杶榦栝柏注云柏叶松身曰栝与此一也　今此字两收于十四泰十三末部中】
　　刽
　　【同上　说文刽从刀会声　今此字两收于十四泰十三末部中左传桓五年□动而鼓□古外反又古活反今字在去声十四泰部而此韵不收　庄子顔色肿哙哙古外反徐古活反今哙字在去声十四泰部而此韵不收】
　　阔【苦括切】
