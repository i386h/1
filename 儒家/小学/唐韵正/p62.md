<!-- { "loadSidebar": true } -->
　　【去声则人至反　易林夬之无妄戴笠独宿昼不见日勤劳无妄长劳悲思　魏陈思王七启丽草交植殊品诡类緑叶朱荣熙天曜日　晋左思吴都赋于是乐只衎而欢饫无匮都辇殷而四奥来暨水浮陆行方舟结驷唱棹转毂昧旦永日开市朝而普纳横阛阓而流溢混品物而同廛并都鄙而为一士女伫眙工商骈坒纻衣絺服杂沓漎萃轻舆按辔以经隧楼船举颿而过肆果布辐凑而常然致逺流离与珂珬　魏都赋见术字下　旼旼率土迁善罔匮沐浴福应宅心醰粹余粮栖畞而弗收颂声载路而洋溢河雒开奥符命用出翩翩黄鸟衔书来讯人谋所尊鬼谋所秩刘宗委驭巽其神器窥玉防于金縢案图箓于石室考歴数之所在察五德之所莅量寸旬涓吉日陟中坛即帝位　束晳居释见上　且世以太虚为舆鑪为肆神游莫竞之林心存无营之室荣利不扰其觉殷忧不干其寐捐夸者之所贪收躁者之所弃薙圣籍之荒芜总羣言之至一企素履于丘园背缨緌以长逸请子课吾业于千载无听吾言于今日也　皇甫谧释劝论见结字下　左贵嫔武元杨皇后诔乃议景行景行已溢乃考筮筮袭吉爰定宅兆克成室魂之往矣于以令日仲秋之晨启明始出星陈夙驾灵舆结驷　凉武昭王述志赋见下　宋谢庄孝武帝哀策文龙旌郁而青槐逺惊防乱而白杨翳观初霜之变条听秋风之下蔕桥山絙云蔽林亏日辇道结寒松林昼密芝葢迫軨上骧眷辔　齐王融皇太子哀防文韦弁告期麻衣请日辨域展图扬献吉文物充阶具僚在位总防挽之哀凄视风烟之骚瑟　和何征君点诗疎酌候冬序闲琴改秋律如何将暮天复值西归日摇落迎轩牖飞鸣乱绳荜烟灌共深阴风篁两萧瑟虚堂无笑语懐君首如疾早轻北山赋晚爱东皋逸上德可润身下泽有徐辔　梁江淹齐太祖髙皇帝诔见下拟潘黄门诗见上　后魏阳固疾嬖幸诗嗟尔中下其亲其昵不谓其非不觉其失好之有年宠之有日我思古人心焉若疾　赵古则六书本义是从正日声】
　　实【神质切】
　　【去声则神至反　易林谦之小过梅李冬实国多盗贼扰乱竝作王不得制　汉杜笃论都赋滨据南山带以泾渭号曰陆海蠢生万类楩柟檀柘蔬果成实畎渎润淤水泉灌溉渐泽成川粳稻陶遂　魏陈思王大司马曹休诔于穆公矦魏之宗室明德继踵奕世纯粹阐泛爱仁以接物艺以为华体兹亮实晋皇甫谧释劝论见结字下　梁江淹诗见上　礼记杂记上吾子之外私寡大夫某不禄使某实注实当为至此读周秦之人声之误也】
　　秩【直一切】
　　【去声则直至反　汉张衡东京赋见结字下　魏陈思王禹赞见下　何晏景福殿赋见术字下　晋左思魏都赋见上　后魏张渊观象赋右则少防轩辕皇后之位嫔御相次尊卑有秩御宫典仪女史执笔内平秉礼以伺邪天牢禁愆而察失　按诗宾之初筵首章賔之初筵左右秩秩隔二句与下旨偕设逸为韵】
　　悉【息七切】
　　【去声则息二反　汉郤正释讥见上】
　　膝
　　【同上　魏潘勗册魏公九锡文王师首路威风先逝百城八郡交臂屈膝　梁江淹齐太祖髙皇帝诔北楚倔强曾未屈膝云屯被野鱼丽亘日庙勇既消国图方匮神册天开雄略世出凶劒鳞沈丑戈羽逸只骑不还踦轮无匹】
　　一【于悉切】
　　【去声则于二反　魏陈思王黄帝三鼎赞鼎质文精古之神器黄帝是铸以象太一　何晏景福殿赋见述字下　黄庭经五行相推反归一三五合气九九节可用隐地廻八术伏牛幽阙罗品列三明出于生死际洞房灵象斗日月父曰泥丸母雌一三光焕照入子室能存眞万事毕一身精神不可失　晋左思吴都赋草则藿蒳荳防姜彚非一江蓠之属海苔之类　又见上　束晢居释见上　梁江淹诗竝见上】
　　壹
　　【同上　魏应玚驰射赋尔乃结翻侔齐伦匹良乐授马孙膑调驷筹算克明班次均壹左揽繁弱右接湛卫控满流睇应飞碎旝动鼔震噪声雷溃　礼记中庸壹戎衣而有天下郑注壹当作殪　説文曀撎殪防饐鷧皆以壹得声玉篇有亄字倚秩于既二切今广韵但收于六至部】
　　七【亲吉切】
　　【去声则亲髻反　晋董京诗周道斁兮颂声没夏政衰兮五常汨便便君子顾望而逝洋洋乎满目而作者七】
　　漆
　　【同上　书顾命纷纯漆仍几漆音七徐邈音七利反　后汉郡国志兰陵有次室亭地道记曰故鲁次室邑列女传有漆室之女或作次室】
　　匹【譬吉切】
　　【去声则音譬　楚辞九章懐沙世既莫吾知兮人心不可谓兮懐情抱质独无匹兮　魏应玚驰射赋见上　梁江淹齐太祖髙皇帝诔见上　拟卢郎中诗见上　徐勉萱草花赋见上】
　　鹎
　　【平声则音卑　周礼罗氏注乌谓卑居鹊之属卑音匹又如字　今此字两收于五支五质部中】
　　吉【居质切】
　　【去声则音髻　易小畜象传复自道其义吉也牵复在中亦不自失也夫妻反目不能正室也有孚惕出上合志也有孚挛如不独富也既雨既处德积载也君子征凶有所疑也　魏陈思王黄帝三鼎赞见下晋左贵嫔武元杨皇后诔见上　齐王融皇太子哀策文见上　梁徐勉萱草花赋见上】
　　昵【尼质切】
　　【上声则尼礼反　书高宗肜日典祀无丰于昵音女乙反又乃礼反】
　　逸【夷质切】
　　【平声则音夷　诗宾之初筵见设字下去声则夷二反　汉韦孟讽谏诗我邦既絶厥政斯逸赏罚之行非由王室庶尹羣后靡扶靡卫五服崩离宗周以坠　晋束晢居释见上　潘尼火赋冲风激扬炎光奔逸烟四合云蒸雾萃山陵为之崩阤川泽爲之涌沸去若风驱疾如电逝　齐王融诗见上　梁江淹齐太祖髙皇帝诔见上　拟卢郎中诗见上】
　　溢
　　【去声则夷二反　素问气穴论孙络三百六十五穴防亦以应一岁以溢竒邪以通荣卫荣卫稽留卫散荣溢　易林临之咸泱泱沸溢水泉为害使我无赖晋左思吴都赋魏都赋竝见上　左贵嫔武元杨皇后诔见上　梁王筠昭明太子哀防文轩纬掩精阴羲弛位纒哀在疚殷忧衔恤孺泣无时蔬饘不溢禫遵逾月哀号未毕　诗维天之命假以溢我徐邈读神至反】
　　轶
　　【同上　汉扬雄长杨赋乃命骠卫纷纭沸渭云合电发猋腾波流机骇螽轶　齐王俭诗见洁字下】
　　跮【丑栗切】
　　【去声则丑利反　今此字两收于六至五质部中】
　　栗【力质切】
　　【平声则力题反　庄子犂然有当于人之心司马彪云犂然犹栗然】
　　栗
　　【去声则力至反　宋玉风赋故其风中人状直憯凄惏栗清凉増欷　説苑谈丛篇战战栗栗日慎其事】
　　防
　　【同上　説文防从风利声读若栗　今此字两收于六至五质部中汉司马相如上林赋浏莅芔吸徐广曰莅音栗今广韵不收此字】
　　溧
　　【同上亦音頼　金陵志古赖国城在今溧水州界案实録吴废帝亮崩于官道上晋太康中故少府郷戴显上表迎尸归葬赖乡春秋传昭公四年楚伐吴遂以诸矦灭赖楚子欲迁许于赖使鬬韦与公子弃疾城之而还东国水不可以城彭生罢赖之师岂非即晋之赖乡今之溧水乎故胜公庙记谓楚灵王与吴战吴军不利遂陷濑渚伍子胥投金处正名濑水战国防范环对楚懐王亦言楚乘越乱南察濑湖而野江东合前后观之赖之为溧水甚明吴音讹濑为溧自汉以来遂名溧水按古赖厉同音春秋昭四年遂灭頼公羊谷梁二传竝作厉】
　　鷅
　　【平声则音棃　尔雅释鸟鸟少美长丑为鹠鷅诗流离之子传曰流离鸟也少好长丑是毛公已读离为棃也】
　　窒【陟栗切】
　　【去声则音至　诗东山三章鹳鸣于垤妇叹于室洒埽穹窒我征聿至　吕氏春秋九月纪季秋行夏令则其国大水冬臧殃败民多鼽窒今礼记月令作嚔易讼彖辞有孚窒马融本作咥云读为踬犹止也郑云咥觉悔貌　説文窒从穴至声　按东山诗垤室窒至在古通为一音自韵书兴而垤入十六屑室窒入五质至入六至去入之判遂迥乎不相渉矣】
　　庢
　　【同上　説文庢从广至声　今关中人读盩庢为周至】
　　挃
　　【同上　淮南子兵略训夫五指之更弹不若卷手之一挃万人之更进不如百人之俱至也　説文挃从手至声】
　　□
　　【同上　説文□从齿至声】
　　疾【秦悉切】
　　【平声则音齐　春秋哀十一年卫世叔齐出奔宋左传作大叔疾去声则秦二反　诗抑首章庶人之愚亦职维疾哲人之愚亦维斯戾　汉司马相如上林赋见下　易林无之小畜防鰕去海游于枯里街巷廹狭不得自在南北四极渴馁成疾　睽之中孚王母盲痹偏枯心疾乱我家次　太经减次七减其疾损其防厉不至　汉仲长统诗春云为马秋风为驷按之不迟劳之不疾　魏陈思王卞太后诔详惟圣善岐嶷秀出德配姜嫄不忝先哲览万机兼材僃艺泛纳容众含垢藏疾仰奉诸姑降接俦列阴处阳潜外眀内察　晋束晢居释见上　孙楚茱萸赋鹑火西徂白藏授节零露既凝鹰隼飘厉攀紫房于纤柯缀朱实之酷烈应神农之本艸疗生民之疹疾　齐王融诗见上　后魏阳固诗见上】
　　嫉
　　【去声同上　晋郭璞山海经类赞类之为兽体一兼二近取诸身用不假器窈窕是佩不知妬嫉】
　　失【式质切】
　　【平声则音尸　白虎通尸之为言失也去声则音试　易小畜象传见上　汉王襃洞箫赋故贪饕者听之而廉隅兮狠戾者闻之而不怼刚毅彊虣反仁恩兮啴唌逸豫戒其失钟期牙旷怅然而愕立兮杞梁之妻不能为其气师襄严春不敢窜其巧兮浸滛叔子远其类　説苑谈丛篇有鄙心者不可授便势有愚质者不可授利器多易多败多言多失　太经防测防其厀体不可肆也防哇不噣时数失也　夷测载幽执夷易其内也阴夷冒防疏不失也　防测圜方杌棿内相失也无间之防一其二也　郤正释讥见上　狭屈氏之常醒浊渔父之必醉溷柳季之卑辱褊夷叔之髙怼合不以得违不以失得不充诎失不惨悸不乐前以顾轩不就后以虑轾不粥誉以干泽不辞愆以忌绌何责之释何飱之防　魏阮籍通易论聚以处身异以成类乖离既解缓以为失　黄庭经见上　晋束晳居释见上应贞从武帝华林园宴诗文武之道厥猷未坠在昔先王射御兹器示武惧荒过亦为失凡厥羣后无懈于位　杜恕体论引谚使口如鼻至老不失　梁江淹诗竝见上　后魏张渊观象赋见上　阳固诗见上　张弨曰説文失从手乙声自变楷隶形声杳然今北方读乙作平去故失音亦随之转也】
　　室
