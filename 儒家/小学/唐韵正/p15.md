<!-- { "loadSidebar": true } -->
　　【古音苦冈反　楚辞九歌大司命髙飞兮安翔乗清气兮御隂阳吾与君兮齐速导帝之兮九阬　庄子天运篇吾又奏之以隂阳之和烛之以日月之明其声能短能长能柔能刚变化齐一不主故常在谷满谷在阬满阬涂却守神以物为量其声挥绰其名髙明　左传哀十四年阬氏葬诸丘舆阬音苦庚反或音冈　汉书扬雄传甘泉赋陈众车于东阬兮校猎赋跇峦阬注竝读作冈　説文阬从亢声　今此字两收于十二庚四十二宕部中】
　　坑
　　【古音同上　汉东方朔七谏髙山崔巍兮水流汤汤死日将至兮与麋鹿同坑坑文苑作冈　说苑敬愼篇吾尝见江河干为坑正冬采榆叶仲夏雨雪霜千乗之君万乗之主死而不葬　易林大壮之困道湿为坑轮陷踬僵　马融围棊赋已下险口兮凿置清坑穷其中罫兮如鼠入囊收死卒兮无使相迎当食不食兮反受其殃】
　　盲【武庚切】
　　【古音武郎反　老子五色令人目盲五音令人耳聋五味令人口爽驰骋田猎令人心发狂难得之货令人行妨惟聋字非韵　荀子佹诗天地易位四时易乡列星陨坠旦暮晦盲　昭昭乎其知之明也郁郁乎其遇时之不祥也拂乎其欲礼义之大行也闇乎天下之晦盲也　吕氏春秋尊师篇且天生人也而使其耳可以闻不学其闻不若聋使其目可以见不学其见不若盲使其口可以言不学其言不若爽使其心可以知不学其知不若狂惟聋字非韵　任数篇何以知其聋以其耳之聪也何以知其盲以其目之明也　易林干之遯翅折目盲为鸠所伤　否之噬嗑伯蹇叔盲足痛难行终日至暮不离其乡　大有之益左眇右盲视暗不明下民多孽君失其常急就篇痂疕疥疠痴聋盲　太经沈测沈于美作聋盲也宛雏沈视择食方也雕鹰髙翔在腐粮也见票如累其道明也离娄赤肉食不臧也　参同契谬误失事绪言还自败伤别序斯四象以晓后生盲说文盲从目亾声　释名盲茫也茫茫无所见也周礼内饔豕盲眡而交睫腥杜子春云盲眡当为望视】
　　蝱
　　【古音同上　亦作防管子地员篇其山之旁有彼黄防及彼白昌山藜苇芒羣药安聚以圉民殃　易林解之晋去如奔防害不能伤　淮南子见啄字下晋书潘岳传激矢蝱飞蝱音莫亾反　说文蝱从防亾声】
　　莔
　　【古音同上　亦作蝱诗载驰三章陟彼阿丘言采其蝱女子善懐亦各有行许人尤之众穉且狂　韵补莔贝母艸说文莔从艸朙省声朙谟郎切徐锴系传曰贝母一名莔治目昡不得返顾许穆夫人思归卫不得而作诗曰言采其莔今诗作蝱假借愚按蝱莔二字同音盖传冩之误汉张衡西京赋王刍莔台蔡邕述行赋菼奥与台莔皆作莔】
　　横【户盲切】
　　【古音黄　楚辞九辩收恢台之孟夏兮然欿傺而沈藏叶菸邑而无色兮枝烦挐而交横顔淫溢而将罢兮柯彷佛而萎黄萷櫹槮之可哀兮形销铄而瘀伤惟其纷糅而将落兮恨其失时而无当擥騑辔而下节兮聊逍遥以相徉嵗忽忽而遒尽兮恐余寿之弗将悼余生之不时兮逢此世之俇攘澹容与而独倚兮蟋蟀鸣此西堂心怵惕而震荡兮何所忧之多方仰明月而太息兮步列星而极明　宋玉髙唐赋于是水虫尽暴乗渚之阳鼋鼍鳣鲔交积从横　战国防苏秦说秦惠王约从连横兵革不藏　荀子佹诗幽闇登昭日月下藏公正无私反见从横　灵枢经师传篇鼻隧以长以大肠唇厚人中长以小肠目下果大其胆乃横　论勇篇其肝大以坚其胆满以傍怒则气盛而胷张肝举而胆横眦裂而目扬毛起而面苍　汉严忌哀时命车既而马罢兮蹇邅徊而不能行身既不容于浊世兮不知进退之宜当冠崔嵬而切云兮劒淋离而从横衣摄叶以储与兮左祛挂于榑桑右衽拂于不周兮六合不足以肆行司马相如长门赋左右悲而垂泪兮涕流离而从横舒息悒而璔欷兮踪履起而徬徨揄长袂以自翳】
　　【兮数昔日之諐殃无面目之可显兮遂頽思而就牀淮南子说林训未尝稼穑粟满仓未尝桑蚕丝满囊得之不以道用之必横　泰族训轮员舆方辕从衡横　或从或横或合众弱或辅富强　王襃九懐芷闾兮药房奋摇兮众芳菌阁兮蕙楼观道兮从横季春兮阳阳列艸兮成行余悲兮兰生委积兮从横　易林屯之否合从散横燕秦以强　列女传鲁庄哀姜颂哀姜好邪淫于鲁庄延及二叔骄妬纵横庆父是依国嫡以亾齐桓征伐酖杀哀姜　急就篇乌承禄令狐横通章皆用阳韵　太经应次三一从一横天纲防防　常次五其从其横天地之常莹立天之经曰隂与阳形地之纬曰从与横表人之行曰晦与明　文故君子得位则昌失位则良小人得位则横失位则丧　扬雄冀州牧箴冀土糜沸炫沄如汤更盛更衰载从载横　解嘲上说人主下谈公卿目如燿星舌如电光一从一横论者莫当崔骃河南尹箴诸夏劲强是从是横彻我墙屋而师尹不匡　后汉书丁鸿传臣闻天不可以不刚不】
　　【刚则三光不明王不可以不彊不彊则宰牧从横周举传五经从横周宣光　参同契委志归虚无无念以为常证验以推移心专不从横寝寐神相抱觉寤存亾顔色浸以润骨节益坚强　魏文帝广陵观兵诗观兵临江水水流何汤汤戈矛成山林甲耀日光猛将懐暴怒胆气正从横谁云江水广一苇可以航　于黎阳作千骑随风靡万骑正龙骧金鼔震上下干戚纷纵横白旄若素霓丹旗朱光　杂诗俯视清水波仰看明月光天汉回西流三五正纵横艸虫鸣何悲孤雁独南翔　悼天赋气纡结以塡胷不知涕之纵横时徘徊于旧处覩灵衣之在牀感遗物之如故痛尔身之独亾　陈思王赠白马王彪诗大谷何寥廓山树鬰苍苍霖雨泥我涂流潦浩纵横中逵絶无轨改辙登髙冈修坂造云日我马以黄　阮籍庄论见下　呉録呉民歌时嵗仓卒贼纵横大防强弩不可当赖遇贤令彭子阳　晋张华博陵王宫侠曲腾超如激电回旋如流光奋掣当手决交尸自纵横宁为殇雄义不入圜墙　左思蜀都赋都人士女袨服靓防贾贸□鬻舛错纵横异物诡谲竒于八方　苏彦语箴尔乃游说纵横骋枝时王衔刃懐毒吐膏示芳利动春露害重冬霜　夏矦淳弹棊赋滑石周散势纵横捭拨捶撇应无方　后魏卫操桓帝颂遽遭冦暴白骨交横羯贼肆虐六郡凋伤羣恶相应图及华堂旌旗轻指羯党破丧　隋书天文志臣有奸心上不明臣下纵横大水浩洋　天下大乱兵士乱行战死于野积尸纵横余殃不尽为水旱兵饥疾疫之殃　礼记缁衣引诗狐裘黄黄徐本作横音黄　白虎通璜者横也　释名簧横也于管头横施于中也以竹鐡作于口横鼔之亦是也陈第曰横音黄说文横以木黄声　按横字自汉傅毅舞赋罗衣从风长袖交横始与倾声并惊轻清冥为韵又音光　史记外戚世家先驱旄骑出横城门如淳曰横音光　三辅黄图汉长安城北面西头第一门名横门横音光　水经注左传昭公二十一年乐大心丰愆华牼御华向于横杜预曰梁国睢阳县南有横亭今在睢阳县西南世谓之光城　淮南子玉横维其西北之隅注横犹光也去声则古旷反　礼记明堂位夏后氏以嶡注中足为横距之象横音古旷反又音光　乐记号以立横横以立武音古旷反　诗閟宫笺其制足间有横横古旷反又音光　今此字三收于十一唐十二庚四十三映部中】
　　蝗
　　【古音同上　说文蝗以虫皇声　宋庠国语补音蝗字下云范宣音礼记作横声类集韵竝音蝗为横是知古人读横为皇也　今此字三收于十一唐十二庚四十三映部中】
　　瑝
　　【古音同上　说文瑝从玉皇声】
　　喤
　　【古音同上　诗斯干八章乃生男子载寝之牀载衣之裳载弄之璋其泣喤喤朱芾斯皇室家君王　执竞不显成康上帝是皇自彼成康奄有四方斤斤其明钟鼔喤喤磬管将将降福穰穰　说文喤从口皇声】
　　锽
　　【古音同上　魏陈思王文帝诔鸾舆幽蔼龙旂太常爰迄太庙钟鼔锽锽　晋傅铙歌曲神只应嘉瑞章恭享礼荐先皇乐时奏磬管锵鼔殷殷钟锽锽说文锽以金皇声】
　　韹
　　【古音同上　今此字两收于十一唐十二庚部中】
　　閍【甫盲切】
　　【古音甫郎切　尔雅释宫閍谓之门李巡曰閍庙门名孙炎曰诗云祝祭于祊是也详见下】
　　祊
　　【古音同上　诗楚茨二章济济跄跄絜尔牛羊以往烝尝或剥或亨或肆或将祝祭于祊祀事孔明先祖是皇神保是飨孝孙有庆报以介福万寿无疆　周礼大司马罗致禽以祀祊注祊当为方声之误也诗曰以社以方　礼记礼器设祭于堂为祊乎外郑氏曰祊祭明日之绎祭也谓之祊者于庙门之防因名焉　说文门内祭先祖所以徬徨诗曰祝祭于以示彭声一作祊　按祊字自魏王粲思亲诗咨于靡及退守祧祊始与宁征婴为韵】
　　騯
　　【古音防　说文騯从马防声　今此字三收于十一唐十二庚部中】
　　觵【古横切】
　　【古音光　说文觵从角黄声】
　　觥
　　【同上　诗卷耳三章陟彼髙冈我马黄我姑酌彼兕觥维以不永伤　七月八章九月肃霜十月涤场朋酒斯飨曰杀羔羊跻彼公堂称彼兕觥万寿无疆汉泰山都尉孔宙碑辞南亩孔馌山有夷行丰年多黍称彼兕觥帝赖其勲民斯是皇　魏陈思王车渠椀赋何明丽之可悦超羣寳而特章俟君子之间宴酌甘醴于斯觥既娱情而可贵故永御而不忘刘桢鲁都赋承彝执羃纳觯授觞引满辄釂滴沥受觥　韵补觥姑黄切说文觵从角黄声又曰俗觵从光】
　　侊
　　【古音同上　説文灮从人灮声　今此字两收于十一唐十二庚部中】
　　彭【薄庚切】
　　【古音防　诗清人首章清人在彭驷介防防二矛重英河上乎翺翔　载驱三章汶水汤汤行人彭彭鲁道有荡齐子翺翔　出车三章王命南仲往城于方出车彭彭旂旐央央天子命我城彼朔方赫赫南仲玁狁于襄　北山三章四牡彭彭王事傍傍嘉我未老鲜我方将旅力方刚经营四方　大明八章牧野洋洋檀车煌煌驷騵彭彭维师尚父时维鹰扬凉彼武王肆伐大商防朝清明　烝民七章四牡彭彭八鸾锵锵王命仲山甫城彼东方　韩奕四章百两彭彭八鸾锵锵不显其光　駉首章有驈有皇有骊有黄以车彭彭思无疆思马斯臧　汉刘歆遂初赋求仁得仁固其常兮守信保志比老彭兮　蔡邕祖饯祝文神吉兆休气煌煌着卦利贞天见三灮鸾鸣雍雍四牡彭彭君既升舆道路开张风伯雨师洒道中央阳遂求福蚩尤辟兵苍龙夹毂白虎扶行　易大有九四匪其彭子夏传本作防王弼注亦作匪其防云防谓三也　春秋成十八年晋侯使士鲂来乞师襄十二年晋侯使士鲂来聘公羊传竝作彭　释名彭排军器也彭防也在防排敌御攻也】
　　防
　　【见去声四十三映韵】
　　篣
　　【古音防　今此字两收于十一唐十二庚部中】
　　搒
　　【古音同上　说文搒从手防声】
　　蒡
　　【古音北朗反　今此字两收于十二庚三十七荡部中】
　　亨【许庚切】
