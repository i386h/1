<!-- { "loadSidebar": true } -->
　　【古音涂　诗出其东门见下　鸱鸮见上　説文荼苦荼也从艸余声臣铉等曰此即今之茶字　宋魏了翁邛州先荼记曰今所谓韵书自二汉以前上沂六经凡有韵之语如平声鱼模上声麌姥以至去声御暮之同是音者本无他训乃自音韵分于孙沈反切盛于羌胡然后别为麻马等音于是鱼歌二音并入于麻而鱼麻二韵一字二音以至上去二声亦莫不然其不可通则更易字文以成其説且茶之始其字为荼春秋书齐荼汉志书荼陵之类陆顔诸人虽已转入麻韵而未敢輙易字文也若尔雅若本艸犹从艸从余而徐鼎臣训荼犹曰即今之茶也惟自陆羽茶经卢仝茶歌赵赞茶禁以后则遂易荼为茶其字从艸从人从木而谓荼为茅秀为苦菜终无有命茶为荼者矣　今此字三收于十一模九麻部中按荼荈之荼与荼苦之荼本是一字古时未分麻韵荼荈字亦只读为徒汉魏以下乃音宅加反而加字音居何反犹在歌戈韵梁以下始有今音又妄减一画为茶字愚游泰山岱岳观览唐碑题名见大歴十四年刻荼药字贞元十四年刻荼宴字皆作荼又李邕娑罗树碑徐浩不空和尚碑呉通微楚金禅师碑荼毗字崔琪灵运禅师碑荼椀字亦作荼其时字体尚未变至防昌元年栁公权书秘塔碑铭大中九年裴休书圭峰禅师碑茶毗字俱减此一画则此字变于中唐以下也鹤山之论笃矣　汉书王子侯表荼陵节侯防师古曰荼音涂地理志荼陵师古曰荼音弋奢反又音丈加反一人注书前后不同今湖广长沙府荼陵州字竟作茶而读为宅加反不知有涂音矣路史引衡图经曰荼陵者所谓山谷生荼茗也又音舒　春秋哀六年齐陈乞弑其君荼左传释文音舒又音徒又丈加反谷梁传音同公羊传作舍舍亦音舒　礼记玉藻诸侯荼注荼读为舒　考工记弓人斲目必荼丰肉而短寛缓以荼注荼古文舒假借字郑司农云荼读为舒　易困九四来徐徐子夏作荼荼　困学纪闻引书多方洪舒于民古文作荼薛氏曰大为民荼毒也　世本魏献子名荼左传作舒　荀子大略篇诸侯御荼注荼古舒字　山海经神荼杨愼曰神荼者神舒也　史记建元以来侯者年表荆荼是徴荼音舒　儒林传董仲舒弟子吕歩舒徐广曰一作荼亦音舒　汉书高帝纪燕将臧荼郑氏曰荼音荼毒之荼如湻曰音舒　尚书大传厥咎荼厥罚恒奥阳盛则吁荼万物而养之并音舒】
　　防
　　【通作屠诗韩奕见上】
　　梌
　　涂
　　【古音并同上　汉书东方朔传见上　今此二字并两收于十一模九麻部中　今人读涂朱傅粉之涂为宅加切唐元稹石橊诗二十韵花字韵中押一涂字胭脂嬾颊涂是也后人又改而为搽字日趋于鄙俗矣】
　　
　　【此即今荼荈之茶广韵于此下又出一茶字注曰俗唐权德舆陆宣公翰苑集序领新一串而已作此字　今此字两收于十一模九麻部中】
　　秅
　　【古音都故反　今此字两收于九麻十一暮部中】
　　阇【视遮切】
　　【古音都　诗出其东门二章出其闉阇有女如荼虽则如荼匪我思且缟衣茹藘聊可与娱　礼记月令注阇者谓之台阇音都礼器注同　晋书天文志南夷气如阇台阇音视奢反又音都　今此字两收于十一模九麻部中】
　　余
　　【即九鱼部余字广韵既出于此注曰视遮切而字未变今人则竟改为佘从入从示又古来字书之所无矣　宋郭忠恕佩觿集序曰余有亦居成遮二反亦未尝作佘字　杨愼曰余之音蛇本余字转音而俗从入下示乃未见説文而强名字学者也　呉兴志佘山上有东汉佘将军庙不知汉时无此音唐时无此字也今松江府有佘山志云其土宐茶而土人亦呼为丈加反矣宋书符瑞志有呉兴乌程余山其时字尚未变　汉书景十三王传使男子荼恬上书苏林曰荼音食邪反即今佘姓之祖也后人省其艸头耳　路史则云姓氏书汉有余丘炳余音蛇夫余丘以地为姓又安知非春秋公子庆父所伐之于余丘而流俗改其音乎　説文有防字以邑余声读若涂赵宦光曰今百越土著民有佘姓自为一类方言读若蛇当即防改作】
　　窊【乌瓜切】
　　【古音乌　此与孟子数罟不入洿池之洿同是一字后汉杨方杂诗尔根深且坚予宅浅且洿移植良无期叹息将如何则并洿字亦读为乌檛反矣】
　　杷【蒲巴切】
　　【古音蒲吾反　汉王裦僮约屈竹作杷削治鹿卢急就篇捃获秉把插捌杷】
　　琶
　　【此字亦当音蒲吾反后转音婆神记琵琶一名鼙婆】
　　査【鉏加切】
　　【古音租　亦作柤三国志朱然传赤乌五年征相中注引襄阳记曰柤音如租税之租　晋书成帝纪李阳与苏逸战于柤浦柤音侧孤反又侧加反】
　　苴
　　【古音子鱼反　仪礼士虞礼苴刌茅长五寸苴子徐反刘音子者反　今此字四收于九鱼九麻八语部中　以上字当与九鱼十虞十一模通为一韵　凡从者从余从邪从华从夸从叚从且从巴从牙从吾之属皆入此　韵中之字与鱼虞模韵同者甚多盖繇昔人作韵兼采方言而此韵有新旧二音故或从鱼或从麻或两收而并存之此正鹤山先生所谓鱼歌二音并入于麻而鱼麻二韵一字二音以至上去二声亦莫不然者也今考以上诸字并当入鱼虞模而麻嗟瘥嘉加珈鲨沙等字则自入歌戈见于三百篇者井然具列也又考汉武帝时张骞入西域得摩诃兜勒二曲习而传之李延年因胡曲更造新声二十八解故魏应璩与满公琰书即有牙旷高徽义渠哀激之语苻坚之末吕光平西域得胡戎之乐因又改变杂以秦声号为秦汉伎魏太武平河西得沮渠防逊之伎宾嘉大礼皆杂用焉宣武以后尤爱胡声后周太祖辅魏之时高昌内附及得其伎教习以备飨宴之礼其后帝聘皇后于突厥得其所获康国龟兹等乐更杂以高昌之旧并于大司乐习焉传至隋唐设九部十部乐有西凉天竺龟兹安国疏勒高昌康国之伎隋书音乐志云今曲项琵琶竖头箜篌之徒并出自西域非华夏旧器杨泽新声神白马之类生于胡戎非汉魏遗曲故其乐器声调悉与书史不同而杜氏通典以为此音所由源出西域诸天诸佛韵调娄罗胡语感其声者莫不奢滛躁竞蹻脚弹指撼头防目形貌如此心亦随之者也以今论之九麻一韵亦大抵本西音故汉时有圣人制礼乐篇全以邪字为韵正如梵书所谓眞言而乌孙公主嫁昆弥始有琵琶之制世説王丞相之语胡人曰兰闇兰阇郑译述龟兹人苏祗婆所奏七声曰婆陁力曰沙识曰沙侯加滥曰沙腊而天竺之书曰南无曰曩谟并读如麻音其书中所用无非阇迦伽邪沙又咤等字又唐书所载吐蕃突厥西域人名地名亦多此类岂非其出于西音邪至元时而麻部之中又分遮部辽史乐志谓雅乐之存于今者其器雅而音则西然则经文之存于今者其字经而音则西矣此世变升降之由不可以不论又按模韵转入歌戈始于汉人不独车华等字班彪北征赋以图韵娑那张衡西京赋以龉韵峩罗南都赋以鸬韵鵞波王逸九思以躇模图涂愚虚苏隅韵阿沱司隶校尉鲁峻碑文以孤韵何嘉又呉才老韵补所引道藏歌以都徒途图徂字并入歌戈韵又如周礼巾车疏饰故书疏作揟杜子春读揟为沙是知东京以后鱼虞模歌戈麻六韵全无分别晋宋以下始稍正之而其杂入于麻者遂不可反矣】














　　唐韵正卷四
　　钦定四库全书
　　唐韵正卷五　　　　　　　昆山顾炎武撰下平声
　　十阳
　　十一唐
　　【古与十阳通为一韵】
　　十二庚
　　【此韵当分为二】
　　庚【古行切】
　　【古音古郎反　诗七月二章春日载阳有鸣仓庚女执懿筐遵彼微行爰求柔桑　大东六章虽则七襄不成报章睆彼牵牛不以服箱东有启明西有长庚有捄天毕载施之行　史记孝文纪大横庚庚余为天王夏启以光　太史公自序管蔡相武庚将宁旧商及旦摄政二叔不飨杀鲜放度周公为盟太任十子周以宗彊　晋陆机管叔鲜赞公旦居摄三监叛亡或放或殛并祸武庚　韵补庚居郎切说文庚位西方象秋时万物庚庚有实也释名庚刚也坚彊貌也　庄子庚桑楚音义曰庚桑姓也太史公书作亢桑按今史记庄周传作亢桑子列子作亢仓子　又按説文唐穅皆以庚得声】
　　更
　　【古音同上　礼记少仪怠则张而相之废则埽而更之　汉司马相如长门赋众鸡鸣而愁予兮起视月之精光观众星之行列兮毕昴出于东方望中庭之蔼蔼兮若季秋之降霜夜曼曼其若嵗兮懐鬰郁其不可再更澹偃蹇而待曙兮羌亭亭而复明妾人窃自悲兮究年嵗而不敢忘　越絶书计倪内经王无忽忘愼无如防稽之饥不可再更　太经更次六入水载车出水载杭宜于王之更　测童牛角马变天常也车杭出入其道更也更不更能自臧也驷马跙跙更御乃良也不终之代不可长也　冲装徙乡止不行众温柔坚寒刚密不可间成不可更　焦仲卿妻诗中有双飞鸟自名为鸳鸯仰头相向鸣夜夜达五更行人驻足听寡妇起徬徨多谢后世人戒之愼勿忘　后汉书樊宏传封族兄忠更父侯更父即亢父也　张弨曰说文防从攴丙声玉篇以正文末注今作更】
　　秔
　　【古音同上　急就篇稻黍秫稷粟麻秔通章皆用阳韵　説文秔以禾亢声】
　　羹
　　【古音同上　诗荡六章文王曰咨咨女殷商如蜩如螗如沸如羹小大近丧人尚乎由行内奰于中国覃及鬼方　閟宫四章秋而载尝夏而楅衡白牡骍刚牺尊将将毛炰胾羹笾豆大房万舞洋洋孝孙有庆俾尔炽而昌俾尔寿而臧保彼东方鲁邦是常　礼记礼运然后退而合亨体其犬豕牛羊实其簠簋笾豆铏羹祝以孝告嘏以慈告是谓大祥　楚辞招魂室家遂宗食多方些稻粢穱麦挐黄梁些大苦醎酸辛甘行些肥牛之腱臑若芳些和酸若苦陈吴羹些臑鼈炮羔有柘浆些鹄酸臇鳬煎鸿鸧些露鸡臛蠵厉而不爽些粔籹蜜饵有餦餭些瑶浆勺实羽觞些挫糟冻饮酎清凉些华酌既陈有琼浆些归反故室敬而无妨些　大招五谷六仞设菰梁只鼎臑盈望和致芳只内鸧鸽鹄味豺羮只魂乎归徕恣所尝只　韩非子内储说下夫挟相为则责望自为则事行故父子或怨噪取庸作者进美羹说在文公之先宣言与句践之称如皇也故桓公藏蔡怒而攻楚吴起懐瘳实而吮伤　淮南子人间训粝粢之饭藜藿之羹冬日则寒冻夏日则暑伤　泰族训家老异饭而食殊器而享子妇跣而上堂跪而斟羹　史记龟防纣有谀臣名为左彊夸而目巧教为象郎将至于天又有玉牀犀玉之器象箸而羹　急就篇饼饵麦饭甘豆羹　易林豫之小畜蝙蝠夜藏不敢昼行酒为酸浆鲂臰鲍羹　随之艮刲羊不当血少无羹女执空筐不得采桑　汉杨雄蜀都赋甘甜之和芍药之羹江东鲐鲍陇西牛羊　张衡东京赋物牲辨省设其福衡毛炰防胉亦有和羹涤濯静嘉礼仪孔明万舞奕奕钟鼔喤喤灵祖皇考来顾来飨神具醉止降福穰穰　后汉书李固传坐则见尧于墙食则覩尧于羹　梁江淹学梁王兔园赋乃射宿饵鲂前缴鹔鷞青黏黄梁臛鼈胾羹臑防柘浆　左传昭十一年楚子城陈蔡不羹释文音郎正义曰古者羹臛之羹音亦为郎故鲁颂楚辞急就章与房浆糠为韵近世以来独以此地音为郎耳　陈第曰羹音冈】
　　阬【客庚切】
