<!-- { "loadSidebar": true } -->
　　【古音同上　説文蓲从艸区声　今此字两收于十虞十九矦部中】
　　瓯
　　【古音同上　汉书叙传西南外夷种别域殊南越尉佗自王番禺攸攸外防闽越东瓯爰洎朝鲜燕之外区汉兴柔逺与尔剖符　史记匈奴传东胡与匈奴间中有弃地莫居千余里各居其边为瓯脱汉书苏武传作区脱　説文瓯从瓦区声】
　　防【奴钩切】
　　獳
　　【古并音人朱反　説文獳从犬需声　今此二字两收于十虞十九矦部中】
　　楼【落矦切】
　　【古音闾　急就篇芎防厚朴桂栝楼通章皆用模韵汉艳歌罗敷行日出东南隅照我秦氏楼秦氏有好女自名为罗敷罗敷善采桑采桑城南隅青丝为笼系桂枝为笼钩头上倭堕髻耳中明月珠湘绮为下帬紫绮为上襦行者见罗敷下担捋髭须少年见罗敷脱帽着帩头耕者忘其犂锄者忘其锄来归相怨怒但坐观罗敷　崔骃七依反宇垂阿洞门金铺丹柱雕楹飞阁层楼　大将军临雒观赋滨曲雒而立观营髙壤而作庐处崇显以间敞超絶邻而特居列阿阁以环匝表髙台而起楼步辇道以周流临轩槛以观鱼　李尤平乐观赋徒观平乐之制鬰崔嵬以离娄赫岩岩其崟纷电影以盘旴弥平原之博敞处金商之维陬大厦累而鳞次承岧嶤之翠楼过洞房之转闼歴金环之华铺　王延寿鲁灵光殿赋见去声构字下　魏文帝登城赋孟春之月惟嵗权舆和风初畅有穆其舒驾言东道陟彼城楼逍遥逺望乃欣以娱　晋张载登成都白莵楼诗重城结曲阿飞宇起层楼累栋出云表峣蘖临太虚髙轩启朱扉回望畼八隅西瞻岷山岭嵯峨佀荆巫蹲鸱蔽地生原隰殖嘉蔬虽遇尧汤世民食恒有余郁郁小城中岌岌百族居街术纷绮错髙甍夹长衢借问子舍想见长卿庐程卓累千金骄侈拟五矦门有连骑客翠带腰吴钩鼎食随时进百和妙且殊披林采秋橘临江钓春鱼黑子过龙醢果馔逾蟹防芳荼冠六清溢味播九区人生苟安乐兹土聊可居　张恊武馆赋尔乃地势夷敞既膏且腴环以翠材带以赤渠寻厥先之攸基实张氏之旧墟何魏后之周览遂筑馆而起庐既号武是曰石楼　黄庭经蔽以紫宫丹城楼侠以日月如明珠　水经注髙奴县民俗语讹谓之髙楼城】
　　娄
　　【古音同上　诗山有枢首章山有枢隰有榆子有衣裳弗曳弗娄子有车马弗驰弗驱宛其死矣他人是愉　庄子徐无鬼篇有暖姝者有濡需者有巻娄者汉李尤平乐观赋见上　魏何晏景福殿赋茄蔤倒植吐被芙渠缭以藻井编以綷疏红葩□□丹绮离娄防萏赩翕纎缛纷敷繁饰絫巧不可胜书　晋陆机白云赋长城曲蜿采阁相扶耸瑶台之嶻嶭构琼闼之离娄　公羊传隠元年公及邾娄仪父盟于昧娄力俱反邾人语声后曰娄故曰邾娄　礼记檀弓邾娄复之以矢娄力俱反　左传僖十八年众不可而从师于訾娄娄音郎句反又郎钩反　襄十四年执莒公子务娄娄力矦反或力俱反　二十六年及雩娄娄徐音力俱反　昭五年防启疆待命于雩娄徐音力俱反　汉书宣帝纪右贤王铢娄渠堂师古曰娄音力于反　匈奴传同　王子矦表娄节矦退师古曰娄音力朱反　地理志雩娄师古曰娄音力于反　説文缕偻屡窭数皆以娄得声　今此字两收于十虞十九矦部中上声则音吕　公羊传昭二十五年且夫牛马维娄娄音力主反疏引旧説云娄者侣也谓聚之于廏去声则音屡　诗屡顾尔仆君子屡盟屡舞僊僊屡丰年本皆作娄　角弓式居娄骄娄王音力住反数也　礼记郊特牲孔子娄叹之娄力住反本又作屡汉书宣帝纪娄蒙嘉瑞师古曰娄古屡字凡汉书屡字皆作娄　説文屡字注曰今之娄字本是屡空字其上尸字后人所加】
　　蒌
　　【古音同上　诗汉广三章翘翘错薪言刈其蒌之子于归言秣其驹　考工记轮人注等为萭蒌以运轮上蒌音良主反　史记建元以来王子矦者年表蒌安矦邈索隠曰蒌音力俱反　楚世家荜路蓝蒌左传作筚路蓝缕　后汉书王常传与丹卬收散卒入蒌谿蒌音力于反　冯异传至饶阳无蒌亭蒌音力于反　今此字三收于十虞十九矦九麌部中】
　　防
　　膢
　　【古音竝同上　今此二字两收于十虞十九矦部中】
　　蝼
　　【古音同上　吕氏春秋尽数篇户枢不腐流水不蝼魏公卿上尊号奏且有熊之兴地出大蝼夏后承统木荣冬敷殷汤革命白狼衔钩】
　　
　　【古音吕　晋书地理志羸音力口反又音力主反　今此字两收于十九矦九麌部中】
　　偻
　　【古音同上　左传见上声走字下　今此字三收于十九矦九麌五十部中】
　　鷜
　　【古音闾　尔雅鵱鷜鵞鷜力于切　今此字两收于十虞十九矦部中】
　　防
　　【古音同上　左传定十四年既定尔娄猪字林作□力付反　今此字两收于十虞十九矦部中】
　　防
　　【古音同上　今此字两收于十虞十九矦部中】
　　褛
　　【古音吕　今此字两收于十九矦九麌部中】
　　搂
　　【古音闾　今此字两收于十虞十九矦部中】
　　慺
　　【古音同上　今此字三收于十虞十九矦九麌部中】
　　篓
　　【古音同上　急就篇簁箄箕帚筐箧篓与篨为韵方言车枸篓郭璞解篓音缕　今此字三收于十九矦九麌四十五厚部中】
　　防
　　【古音同上　今此字两收于十虞十九矦部中】
　　謱
　　【古音吕　汉王逸九思周徘徊兮汉渚求水神兮灵女嗟此国兮无良谋女诎兮謰謱　今此字三收于十九矦九麌四十五厚部中】
　　彄【恪矦切】
　　【古音恪俞反　説文彄从弓区声　春秋哀十三年盗杀陈夏区夫公羊传作彄】
　　抠
　　【古音同上　列子以瓦抠者巧以钩抠者惮以黄金抠者惽抠字庄子作注　説文抠从手区声　今此字两收于十虞十九矦部中】
　　陬【子矦切】
　　【古音子胡反　汉张衡南都赋若夫天封大狐列仙之陬上平衍而旷荡下蒙笼而﨑岖坂坻嶻嶭而成巘谿壑错缪而盘纡芝房菌蠢生其隈玉膏滵溢流其隅昆仑无以奓阆风不能逾　李尤平乐观赋见上　王延寿鲁灵光殿赋见去声构字下　晋束晳补亾白华诗白华绛趺在陵之陬蒨蒨士子湼而不渝竭诚尽敬亹亹劬　唐韩愈南海神庙碑文海岭之陬既足既濡胡不均俾执事枢　汉书西域传昆莫欲使其孙岑陬尚公主史记大宛传作岑娶説文陬从取声　今此字三收于十虞十八尤十九矦部中十虞部中诹字下音曰子于切谋也又子矦切而矦部则无此字当是传写脱漏又□字广韵未收太经事次二事在枢不咨不□丧其哲符】
　　掫
　　【古音同上　左传襄二十五年陪臣干掫徐音子俱反史记齐太公世家作陪臣争趋　昭二十年宾将掫周礼掌固注引之作宾将趣　説文掫夜戒有所击也从手取声　今此字两收于十虞十九矦部中】
　　緅
　　【古音同上　説文緅从糸取声　今此字三收于十八尤十九矦十遇部中】
　　棷
　　【古音同上　説文棷从木取声】
　　偸【托矦切】
　　【古音兪　老子建德若偸质直若渝大方无隅　易林鼎之震老猾大偸东行盗珠　汉张衡东京赋敬愼威仪示民不偸我有嘉宾其乐愉愉声教布濩盈溢天区　周礼大司徒六曰以俗教安则民不愉愉音偸注愉谓朝不谋夕　考工记弓人苟有贱工注苟愉也　礼记坊记注言不愉于死亾愉音偸本亦作偸　左传襄十五年能官人则民无觎心觎即偸字　公羊桓七年传注故旧不遗则民不偸偸本又作婾　家语法无私而令不愉王肃注愉宜为偸吕氏春秋虽今偸可后将无复偸一作愈　韵补偸容朱切诗他人是愉郑氏曰愉读曰偸偸取也汉书志作婾顔师古亦音偸　张弨曰偸即婾之俗改后作两字非是然婾尚读作兪竝可与俗偸俱证古音矣】
　　婾
　　【古音同上　汉张衡西京赋尔乃逞志究欲穷欢极娱鉴戒唐诗他人是婾　楚辞屈原卜居将从俗富贵以婾生乎婾音兪　史记淮隂矦传防衣甘食索隠曰防邹氏音兪美也汉书作婾　説文婾从女兪声　今此字两收于十虞十九矦部中】
　　头【度矦切】
　　【古音徒　庄子盗跖篇料虎头编虎须防不免虎口哉口音苦　史记防传今寡人梦见一丈夫延颈而长头衣绣之衣而乗辎车　易林坤之复九身无头魂惊魄去不可以居　屯之无妄鸣条之灾北奔大胡左衽为长国号匈奴主君旄头立尊单于讼之坤日入望车不见子家长女无夫左手搔头比之归妹一身两头莫通其躯　大有之随踯躅踟蹰抚心搔头五昼四夜睹我齐矦　谦之蒙子婴两头陈破其墟　观之艮北奔隂胡主君旄头　贲之干见家字下　遯之小畜畜牝无驹养鸡不雏羣羊三嵗不生两头　革之颐尼父孔丘善钓鲤鱼罗网一举得获万头富我家居　小过之丰反鼻岐头二寡独居　太经毅次三戴威满头君子不足小人有余　汉王裦僮约出入不得骑马载车踑坐大呶下牀振头垂钓刈刍结苇腊纑　汉书五行志京房易传暌孤见豕负涂厥妖人生两头　王延寿鲁灵光殿赋上纪开辟遂古之初五龙比翼人皇九头伏羲鳞身女娲蛇躯鸿荒朴略厥状睢盱　艳歌罗敷行见上　东方千余骑夫壻居上头何用识夫壻白马从骊驹青丝繋马尾黄金络马头腰中鹿卢劒可値千万余十五府小史二十朝大夫三十侍中郎四十専城居为人洁白晳鬑鬑颇有须盈盈公府步冉冉府中趋坐中数千人皆言夫壻殊　魏繁钦定情诗何以结相于金薄画搔头　晋成公绥弃故笔赋则象神仙人皇九头式范羣生异体怪躯　左传晋矦之防头须韩诗外传作里凫须　元戴侗六书故曰□徒谷切颅落乎切□颅头骨也又作髑髅亦称头卢髑髅之急言为头皆一声之转也　按博雅□颅谓之髑髅　按头字自汉卓文君白头吟今日斗酒防明旦沟水头蹀躞御沟上沟水东西流古歌秋风萧萧愁杀人出亦愁入亦愁座中何人能不懐忧令我白头始】
　　揄
　　【古音兪　説文揄从手兪声　今此字四收于十虞十八尤十九矦四十五厚部中】
　　防
　　【古音同上　玉篇防古文逾字又徒楼切】
　　緰
　　【古音同上　説文緰从糸兪声】
　　投
　　【古音徒　诗度之薨薨笺度犹投也　説文投从手从殳按从殳亦声】
　　歈
　　【古音兪　説文歈从欠兪声　今此字两收于十虞十九矦部中】
　　牏
　　【古音同上　説文牏从片兪声读若兪　今此字三收于十虞十九矦十遇部中】
　　窬
　　【古音同上　説文窬从穴兪声　今此字两收于十虞十九矦部中】
　　□
　　【古音同上　説文□从麻兪声】
　　齵【五娄切】
　　【古音隅　考工记轮人察其菑蚤不齵齵五构反又音隅　説文齵从齿禺声　今此字两收于十虞十九矦部中】
　　钩【古矦切】
