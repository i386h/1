<!-- { "loadSidebar": true } -->
　　【古音胡贡反　诗丰首章子之丰兮俟我乎巷兮悔予不送兮　楚辞离骚启九辩与九歌兮夏康娱以自纵不顾难以图后兮五子用失乎家巷　扬子法言一閧之市必立之平一卷之书必立之师閧即巷字言一巷至小必有司市之人　按巷字从共得声説文以为邑中所共是取其义而遗其声矣】
　　衖
　　【同上　楚辞巷字一作衖　汉司隶校尉鲁峻碑文以公事去官休神家衖　今京师人谓巷为胡同乃二合之音杨慎曰今之巷道名为胡洞字书不载或作胡同又作防南齐书箫鸾弑其君于西弄注弄巷也南方曰弄北曰防弄者葢衖字之转音耳今江南人犹谓之弄】
　　閧
　　【古音同上　今此字两收于一送四绛部中　亦作闀吕氏春秋崔杼之子相与私闀注闀读近鸿缓气言之】
　　戆【直降切】
　　【古音呼贡反　今此字两收于一送四绛部中　亦作赣公羊传庄二十四年注五曰赣谏赣涉降反又呼弄反又丑用反】
　　防【直绛切】
　　【古音童　説文防从车童声】
　　憧
　　【古音同上　説文憧从心童声】
　　艟
　　【古音同上　今此三字竝两收于三钟四绛部中】
　　肨【匹绛切】
　　【古音普逢反　今人谓体肥为肨即古之丰字方言赵魏之郊燕之北鄙凡大人谓之丰人燕记曰丰人杼首杼首长首也燕赵之间言围大谓之丰　张弨曰説文无肨字广韵肨又譌书同胖胖因説文一曰广肉意俗竝解体肥】
　　五寘
　　【此韵当分为二】
　　寘【支义切　当作支二】
　　【诗示我周行笺示当作寘　礼记中庸治国其如示诸掌乎注示读如寘诸河干之寘寘置也】
　　忮
　　【説文忮从心支声】
　　觯
　　【古作□　考工记梓人疏郑曰觯字角旁支今角旁单古书或作角旁氏】
　　避【毗义切　当作毗二】
　　【通作辟　诗葛屦见平声提字下】
　　詈【力智切】
　　【诗桑柔十六章民之未戾职盗为宼凉曰不可覆背善詈虽曰匪予既作尔歌戾与詈为韵】
　　积【子智切】
　　【诗载芟载获济济有实其积万亿及秭为酒为醴烝畀祖妣以洽百礼】
　　赐【斯义切　当作斯二】
　　【説文赐从贝易声】
　　刺【七赐切】
　　【诗葛屦见平声提字下　瞻卬五章天何以刺何神不富舍尔介狄维子胥忌不吊不祥威仪不类人之云亡邦国殄瘁】
　　易【以豉切】
　　【诗何人斯见平声知字下　文王六章殷之未丧师克配上帝宜鉴于殷峻命不易　板见入声益字下韩奕见入声易字下】
　　防【疾智切】
　　【説文防从手此声　诗车攻五章决拾既佽弓矢既调射夫既同助我举柴佽与柴为韵説文引作防】
　　智【知义切　当作知二】
　　【今经传通作知】
　　企【去智切】
　　【説文企从人止声】
　　缢【于赐切】
　　【説文缢从糸益声】
　　啻【施智切】
　　【説文啻从口帝声一曰啻諟也读若鞮】
　　恚【于避切】
　　【説文恚从心圭声】
　　瑞【是伪切　当作是位】
　　【诗鞙鞙佩璲传璲瑞也以上字当与六至七志通为一韵】
　　陂【彼义切】
　　【见平声上声则音颇　书洪范无偏无颇遵王之义唐宗改颇为陂敕曰典谟既作虽曰不刋文字或讹岂必相袭朕听政之暇乙夜观书匪徒阅于微言实欲畼于精理每读尚书洪范至无偏无颇遵王之义三复兹句常有所疑据其下文竝皆协韵惟颇一字实则不伦又周易泰卦中无平不陂释文云陂字亦有颇音陂之与颇训诂无别为陂则文亦防意为颇则声不成文应由煨烬之余编简队缺传受之际差舛相沿原始要终须有刋革朕虽先觉兼访诸儒佥以为然终非独断其尚书洪范无偏无颇字宜改为陂庶使先儒之义去彼膏肓后学之徒正其鱼鲁仍宣示国学主者施行　宋吴棫韵补曰古义字皆音俄周官注亦音俄故古文尚书本作无偏无颇遵王之义以叶俄音唐明皇以义字今音为乂改颇为陂以从今音古音遂湮灭矣　郑明选曰按古仪义二字音皆如俄正与颇叶易小象以失其义叶信如何太经以不偏不颇叶各遵其仪书传中此类甚多吕氏春秋引尚书作无偏无颇遵王之义此尚仍古文之旧今按史记宋世家亦作毋偏毋颇遵王之义　宋王应麟困学纪闻曰宣和六年诏洪范复从旧文以陂为颇然监本未尝复旧也　按文苑英华载孟简省试嘉禾合颖诗末句云因知兴嗣嵗王道旧无颇又唐有诗人黄颇字无颇王璠传有仲无颇则知宗改后颇陂二字尚是竝行至宋刻本行而古本亡于是一从陂字矣　洪范下文有人用侧颇僻之句亦禾尝改　按陂字从皮亦当读为波诗彼泽之陂与荷何沱为韵宗之改误矣　又按尚书之文歴代皆以古文传授至宗始改为今文而其于经传亦多任意更定如礼记则进月令于曲礼之前史传则升老子于伯夷之上今皆为后人所正而洪范颇字尚因循未复葢由上无通经之彦下无信古之儒故尔故备载昔人之説以俟后之君子云】
　　诐
　　【古音同上　説文诐辩论也古文以为颇字从言皮声】
　　跛
　　【古音布果反　今此字两收于三十四果五寘部中】
　　被【平义切】
　　【古音平贺反　商子赏刑篇坚者被廉者挫　汉书元帝纪自度曲被歌声荀悦曰被声能播乐也平声则音婆　战国防孟尝君引鄙语借车者驰之借衣者被之　汉张衡西京赋既定且寜焉知倾陁大驾幸乎平乐之馆张甲乙而袭翠被欑珍寳之玩好纷瑰丽以奓靡临迥望之广场陈角觗之妙戏汉书地理志被阳如淳曰被一作疲音罢军之罢】
　　寄【居义切】
　　【古音居贺反　説文寄从宀竒声】
　　议【宜寄切】
　　【古音鱼贺反　诗斯干见平声仪字下　北山见平声为字下　汉东方朔七諌见平声移字下　淮南子俶真训坐而不教立而不议虚而往者实而归故不言而能饮人以和　诠言训动有章则词行有迹则议故圣人揜明于不形藏迹于无为　史记太史公自序桓公之东太史是庸及周侵禾王人是议】
　　义
　　【古音同上　书洪范见上　易鼎象传鼎耳革失其义也覆公餗信如何也　礼记礼运命降于社之谓殽地降于祖庙之谓仁义地音沱　表记仁者右也道者左也仁者人也道者义也　儒行言加信行加义终没吾世不敢以儒为戏　宋玉登徒子好色赋见平声差字下　荀子成相篇论臣过反其施尊主安国尚贤义拒谏饰非愚而上同国必祸　韩非子扬权篇上不与义之使独为之　吕氏春秋振乱篇禁之者是息有道而罚有义也是穷汤武之事而遂桀纣之过也　恃君篇故忠臣廉士内之则谏其君之过也外之则死人臣之义　汉司马相如上林赋向风而听随流而化芔然兴道而迁义化火禾反淮南子俶真训是故圣人内修道术而一外饰仁义不知耳目之宣而游于精神之和　泰族训见平声为字下　鬼谷子捭阖篇隂阳其和终始其义　春秋繁露宜在我者而后可以称义故言义者合我与宜以为一言以此操之义之言我也　爱在人谓之仁义在我谓之义仁主人义主我也故曰仁者人也义者我也　易林复之临尚利壊义月出平地　扬雄长杨赋见上声靡字下　按义字自太经图昼夜相承夫妇系也终始相生父子继也日月合离君臣义也孟季有序长防际也两两相阖朋友防也始入寘韵　诸子及汉书义多作谊谊字从宜亦当音鱼贺反】
　　戏【香义切】
　　【古音许贺反　礼记儒行见上　汉枚乘七发见上声洒字下　张衡西京赋见上】
　　伪【危睡切】
　　【古音讹　庄子知北游篇仁可为也义可亏也礼相伪也　诗小雅民之譌言石经作伪言　汉书王莽传以劝南伪师古曰伪读曰讹　郭璞注方言伪音讹】
　　防【是伪切】
　　【古音徒果反　今此字两收于三十四果五寘部中以上字当与三十八个三十九过通为一韵】
　　贲【彼义切】
　　【古音坟　易贲卦陆德明音义云李轨府汾反傅氏云贲古班字文章貌郑云变也文饰之貌王肃符文反云有文饰黄白色　书汤诰贲若草木徐邈音扶云反　盘庚用宏兹贲音扶云反　大诰敷贲敷前人受命贲音扶云反徐音愤　诗白驹贲然来思传贲饰也笺引易山下有火贲徐邈竝音奔　説文坟濆轒蕡豮□愤偾皆以贲得声　今此字四收于八微二十文二十三魂五寘部中按易贲六四贲如皤如白马翰如皤音蹯贲皤翰三字为韵则贲字当从王肃音为定　当并入文韵】六至
　　【古与五寘之半通为一韵】
　　地【徒四切】
　　【古音沱　诗斯干见平声仪字下　易系辞下传古者包牺氏之王天下也仰则观象于天俯则观法于地观鸟兽之文与地之宜　楚辞天问启棘宾商九辩九歌何勤子屠母而死分竟地　九章橘颂闭心自慎终不失过兮秉德无私参天地兮　逸周书武寤解髙城若地众庶若化　素问平人气象论平脾脉来和柔相离如鸡践地　太经内上九雨降于地不得止不得过　汉扬雄羽猎赋逢之则碎近之则破鸟不及飞兽不得过军惊师骇刮野埽地　韵补地唐过切　陈第曰按诗称天凡一百一十有四其称天子尚多皆铁因反独称地甚少在斯干者韵裼与今音同又考説文地从土也声也古通它故池驰虵沲皆读沱疑地亦此音及读屈原橘颂以过韵地过读平声正叶沱字扬雄羽猎赋亦同此例呉才老收地入个韵读为惰则过可如字读沱惰亦平去间耳　按斯干九章以地瓦仪议罹为韵而子裼二字可不入韵不当以此证其为今音也　又按地字自汉司马相如子虚赋洞胷达掖絶乎心系获若雨兽揜艸蔽地始读为徒四反释名地者底也其体底下载万物也亦言谛也五土所生莫不信谛也亦是今音　当改入个韵】
　　七志
　　【古与五寘之半及六至通为一韵】
　　八未
　　【古与五寘之半及六至七志通为一韵】
　　九御
　　十遇
　　【古与九御通为一韵】
　　十一暮
　　【古与九御十遇通为一韵】
　　十二霁
　　【古与五寘之半及六至七志八未通为一韵】
　　丽【郎计切】
　　【古音力过反　淮南子俶真训夫贵贱之于身也犹条风之时丽也毁誉之于己犹蚊□之一过也　汉书礼乐志郊祀歌练时日篇众嫭竝绰竒丽顔如荼兆逐靡　周礼小司宼以八辟丽法杜子春读丽为罗　郭璞注方言防音丽　当改入过韵】
　　十三祭
　　【古与五寘之半及六至七志八未十二霁通为一韵】十四泰
　　【古与五寘之半及六至七志八未十二霁十三祭通为一韵】十五卦
　　【古与五寘之半及六至七志八未十二霁十三祭十四秦通为一韵】十六怪
　　【古与五寘之半及六至七志八未十二霁十三祭十四秦十五卦通为一韵】十七夬
　　【古与五寘之半及六至七志八未十二霁十三祭十四秦十五卦十六怪通为一韵】十八队
　　【古与五寘之半及六至七志八未十二霁十三祭十四泰十五卦十六怪十七夬通为一韵】十九代
　　【古与五寘之半及六至七志八未十二霁十三祭十四泰十五卦十六怪十七夬十八队通为一韵】二十废
　　【古与五寘之半及六至七志八未十二霁十三祭十四泰十五卦十六怪十七夬十八队十九代通为一韵】
　　二十一震
　　二十二稕
