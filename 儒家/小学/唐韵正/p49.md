<!-- { "loadSidebar": true } -->
　　钦定四库全书
　　唐韵正卷十三　　　　　　昆山顾炎武撰去声
　　四十九宥
　　【此韵当分为二】
　　宥【于救切】
　　【古音肄　説文宥从宀有声】
　　祐
　　【古音同上　易大有象传大有初九无交害也大车以载积中不败也公用亨于天子小人害也匪其彭无咎明辨晳也厥孚交如信以发志也威如之吉易而无备也大有上吉自天祐也　损象传已事遄往上合志也九二利贞中以为志也一人行三则疑也损其疾亦可喜也六五元吉自上祐也弗损益之大得志也　左传昭元年非鬼非食惑以防志良臣将死天命不祐食音嗣　易林复之姤行如桀纣虽祷不祐命衰絶周文君乏祀　大畜之萃周鼎和饵国富民有八极蒙祐】
　　又
　　【古音同上　诗南有嘉鱼四章翩翩者鵻烝然来思君子有酒嘉宾式燕又思　小宛见下　宾之初筵二章见平声能字下　五章三爵不识矧敢多又】
　　佑
　　【古音同上　楚辞天问惊女采薇鹿何佑北至囘水萃何喜　又见入声杀字下】
　　囿
　　【古音同上　荀子成相篇卑其志意大其园囿　汉司马相如封禅颂般般之兽乐我君囿白质黒章其仪可喜　易林遯之涣云梦苑囿万物蕃炽犀象玳瑁荆人以富　扬雄羽猎赋帝将惟田于灵之囿开北垠受不周之制　班固西都赋尔乃盛娱游之壮观奋大武乎上囿因兹以惊逺惧迩耀威灵而讲武事　太液昆明鸟兽之囿曷若辟雍海流道德之富张衡东京赋虞人掌焉先期戒事悉率百禽鸠诸灵囿兽之所同是谓告备　呉韦昭鼓吹曲从歴数篇三光显精耀隂阳称至治肉角歩郊畛鳯皇栖灵囿神龟游沼池图谶摹文字　按囿字古与郁同音郁古音域故诗灵台二章王在灵囿麀鹿攸伏而传云囿所以域养禽兽也自楚辞大招腾驾步游猎春囿只与秀霤为韵而后人遂读为于救反与郁域二字判而为三音矣】
　　侑
　　【古音同上上声则音以　诗楚茨见入声亿字下】
　　疚【古右切】
　　【古音几　诗采薇三章忧心孔疚我行不来　杕杜四章匪载匪来忧心孔疚　大东二章既往既来使我心疚　召旻见下　按诗此字四与来为韵当音几与乆玖同音或疑闵子小子遭家不造嬛嬛在疚于乎皇考永世克孝佀有救音愚谓此以造考孝为一韵子疚为一韵仍当音几为是平声则音基　汉书叙传安昌货殖朱云作娸博山惇慎受莽之疚】
　　廏
　　【古音既　説文廏从广声】
　　旧【巨救切】
　　【古音忌　诗荡七章匪上帝不时殷不用旧　召旻七章昔先王受命有如召公日辟国百里今也日蹙国百里于乎哀哉维今之人不尚有旧　管子牧民篇不恭祖旧则孝悌不备　荀子见入声絶字下汉韦成戒子孙诗天子我鉴登我三事顾我伤队爵复我旧】
　　副【敷救切】
　　【见入声二十四职韵】
　　富
　　【古音同上　诗我行其野三章见葍字下　小宛二章人之齐圣饮酒温克彼昏不知壹醉日富各敬尔仪天命不又克转去声音器　瞻卬见刺字下　召旻五章维昔之富不如时维今之疚不如兹富与疚为韵　閟宫五章俾尔昌而炽俾尔夀而富黄髪台背夀胥与试　易小畜象传有孚惕出上合志也有孚挛如不独富也既雨既处德积载也君子征凶有所疑也　无妄象传无妄之往得志也不耕获未富也行人得牛邑人灾也可贞无咎固有之也无妄之药不可试也无妄之行穷之灾也　升象传允升大吉上合志也九二之孚有喜也升虚邑无所疑也王用享于岐山顺事也贞吉升阶大得志也冥升在上消不富也　老子知足者富强行者有志　我无事而民自富　管子见入声克字伏字下　荀子非十二子篇务事理者也羞独富者也　成相篇治之志后势富君子诚之好以待处之敦固有深藏之能逺思　韩非子爱臣篇是故诸侯之博大天子之害也羣臣之太富君主之败也　昔者纣之亡周之卑皆从诸侯之博大也晋之分也齐之夺也皆以羣臣之太富也　扬权篇贵之富之备将代之　大体篇故大人寄形于天地而万物备歴心于山海而国家富穆天子传百姓珤富官人执事　六韬文启篇是以天无为而成事民无与而自富　三略犯上者尊贪鄙者富虽有圣主不能致其治　史记秦始皇纪琅邪山刻石文皇帝之功勤劳本事上农除末黔首是富普天之下抟心揖志器械一量同书文字　汉司马相如封禅文总公卿之议询封禅之事诗大泽之博广符瑞之富　淮南子诠言训自乐于内无急于外虽天下之大不足以易其一槩日月防而无溉于志故虽贱如贵虽贫如富　説林训龟纽之玺贤者以为佩土壤布在田能者以为富　文子同　易林同人之明夷大王执政嵗熟民富国家丰有王者有喜　頥之恒见入声德字下　咸之需八年多悔耕石不富衡门屡空使士失意　遯之涣见上　暌之同人下流难居任失多态贞良温柔年嵗不富升之大壮开市作喜建造利事平准货寳海内殷富中孚之蹇观欣九子俱见大喜携提福至王孙是富　太经图类聚故能富神明故至贵　史记】
　　【汲黯郑当时传一贫一富乃知交态　説苑同　后汉书樊晔传凉州歌游子常苦贫力子天所富宁见乳虎穴不入冀府寺大笑期必死忿怒或见置嗟我樊府君安可再遭值　班固西都赋见上　马融长笛赋详观夫曲之繁防丛杂何其当也纷葩烂漫诚可喜也波散广衍实可异也牚距劫遻又足怪也崔骃司徒箴敬敷五教九德咸事啬人用章黔氓是富　吴韦昭博奕论假令世士移博奕之力用之】
　　【于诗书是有顔闵之志也用之于智计是有良平之思也用之于资货是有猗顿之富也用之于射御是有将帅之备也　论语周有大赉善人是富赉与富为韵下文虽有周亲不如仁人百姓有过在予一人亦韵语也　按富字自三国志邓飏传以官易富邓茂潘岳马汧督诔彼边奚危城小粟富子以眇身而裁其守始读为方究反以上字当与五寘之半及六至七志通为一韵】
　　救【古右切　当作古柚】
　　【楚辞天问受赐兹醢西伯上告何亲就上帝罚殷之命以不救　九章抽思道思作颂聊自救兮忧心不遂斯言谁告兮】
　　究
　　【诗唐羔裘二章羔裘豹褒自我人究究岂无他人维子之好】
　　宙【直祐切　当作直柚】
　　【汉司马相如上林赋轶赤电遗光耀追怪物出宇宙】
　　疛
　　【诗小弁惄焉如捣本或作防韩诗作疛】
　　防
　　【见上】
　　狩【舒救切】
　　【诗叔于田见上声酒字下　车攻见上声阜字下采绿三章之子于狩言韔其弓之子于钓言纶之防狩与钓为韵　汉班固荅宾戏顔渊乐于簟瓢孔终篇于西狩声盈塞于天渊真吾徒之师表】
　　兽
　　【左传见平声州字下　汉司马相如上林赋述易道放怪兽登明堂坐清庙　封禅颂导一茎六穗于庖牺双觡共抵之兽获周余放龟于岐招翠黄乘龙于沼　班固东都赋外则因原野以作苑顺流泉而为沼发苹藻以潜鱼丰圃艸以毓兽】
　　臭【尺救切】
　　【晋语国人诵之曰贞之无报也孰是人斯而有斯臭也】
　　岫【佀祐切　当作佀柚】
　　【魏徐干七喻耦耕乎岩石之下栖迟乎穹谷之岫万物不干其志王公不易其好】
　　袖
　　【亦作褒　诗唐羔裘见上】
　　绉【侧救切】
　　【今此字两收于三十六效三十九宥部中】
　　簉【初救切】
　　【左传昭十一年僖子使助防氏之簉簉本又作造説文作防从艸造声】
　　畜【丑救切】
　　【古音许救反　楚辞大招夏屋广大沙堂秀只南房小坛观絶霤只曲屋歩壛宜扰畜只　吕氏春秋适威篇周书曰民善之则畜也不善则讐也　淮南子道应训同　文子上仁篇天地之间善即吾畜也不善即吾讐也　説苑政理篇以道导之则吾畜也不以道导之则吾讐也　家语同　礼记礼运四灵以为畜畜许又反　祭统孝者畜也顺于道不逆于伦是之谓畜　鲁诗先君之思以畜寡人畜孝也　左传僖十九年古者六畜不相为用畜许又反　史记匈奴传其奇畜正义曰畜许又反　释名孝畜也畜养也】
　　廖【力救切】
　　【左传襄三十年括瑕廖奔晋廖力雕反又勑留反后汉书方术传廖扶廖音力吊反又音力救反　今此字两收于三萧四十九宥部中】
　　霤
　　【楚辞大招见上　淮南子本经训牢笼天地弹压山川注牢读屋霤之霤楚人谓牢为霤】
　　翏
　　【今此字两收于三萧四十九宥部中】
　　窌
　　【左传成二年于之石窌窌力救反一音力到反　管子囷窌之数窌力救反　今此字两收于三十六效四十九宥部中　黄公绍以囷窌从寅戼之戼左传石窌从申丣之丣亦是以一字分为二字古无此説已于上声茆字下辨之】
　　秀【息救切】
　　【诗生民见茂字下　楚辞大招见上】
　　绣
　　【诗唐扬之水二章扬之水白石皓皓素衣朱绣从子于鹄既见君子云何其忧笺云绣当为绡鲁诗作朱绡　抱朴子安贫篇今先生入无儋石之储出无束脩之调徒含章如龙鳯被文如虎豹吐之如波涛陈之如锦绣而冻饿于环堵何计疏之可吊　韵补绣先吊切仪礼士昏礼姆纚笄宵衣在其右注宵读如诗素衣朱绡之绡特牲馈食礼主妇纚笄宵衣注诗有素衣朱宵记有宵衣礼记郊特牲绣黼丹朱中衣注云绣读为绡绡缯名也诗云素衣朱绡绣绡宵三字皆当读如肖】
　　就【疾僦切】
　　【楚辞九章惜诵晋申生之孝子兮父信谗而不好行婞直而不豫兮鮌功用而不就　文子上仁篇人君之道无为而有就也有立而无好也　易林姤之干防被恩泽长大成就柔顺利贞君臣合好】
　　糅【女救切】
　　【仪礼乡射礼白羽与朱羽糅注今文糅为縚】
　　复【扶富切　当作扶柚】
　　【见入声一屋韵】
　　褎【余救切】
　　【诗生民见茂字下】
　　售【承咒切】
　　【诗邶谷风见入声鞠字下以上字当与三十四啸三十五笑三十六效三十七号通为一韵】
　　昼【陟救切】
　　【古音注　易杂卦传晋昼也明夷诛也　左传庄二十二年臣卜其昼未卜其夜　易林井之复明月作画大人失居众星宵乱不知所据　之涣明月照夜使暗为昼国有仁贤君尊于故　涣之蛊独宿憎夜嫫母畏昼平王逐建荆子忧惧　汉张衡西京赋徼道外周千庐内附衞尉八屯警夜廵昼　当改入遇韵】
　　咮
　　【古音同上　诗侯人三章维鹈在梁不濡其咮彼其之子不遂其媾媾音故咮亦音注　晋郭璞山海经蓇容艸边谿兽栎鸟赞有华无实蓇容之树边谿类狗皮厌妖蛊鸟愈隠疾黒文朱咮　説文咮从口朱声　唐张参五经文字咮之句反又陟句反　按字从朱得声故音昼昼本音注也今反读咮为咒矣杨慎曰周礼以注鸣者注注咮也鸟喙也南方朱鸟七宿桺为鸟之咮也史记天官书桺为鸟注律书西至于注考工记辀注则利准注谓辀之揉者形如注星则利咮之音注审矣　今此字三收于十八尤十遇四十九宥部中　当并入遇韵】
　　噣
　　【同上　诗小星传三心五噣四时更见噣音张救反又都豆反　史记楚世家射噣鸟于东海索隠曰噣音昼此字从蜀得声转音为注　説文噣从口蜀声】
　　绉【侧救切】
　　【古音侧具反　説文绉从糸刍声】
　　骤【鉏祐切】
