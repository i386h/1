<!-- { "loadSidebar": true } -->
　　【诗常棣伐木竝见上　节南山六章不吊昊天乱靡有定式月斯生俾民不宁忧心如酲谁秉国成不自为政卒劳百姓　小宛见上　苕之华二章苕之华其叶青青知我如此不如无生　文王三章王国克生维周之桢济济多士文王以宁　緜九章虞芮质厥成文王蹶厥生　卷阿见上　殷武五章赫赫厥声濯濯厥灵寿考且宁以保我后生　易屯彖传屯刚柔始交而难生动乎险中大亨贞雷雨之动满盈天造草昧宜建矦而不宁　咸彖传见上　系辞下传男女构精万物化生　礼记月令见上　乐记小大相成终始相生倡和清浊迭相为经故乐行而伦清耳目聪明血气和平移风易俗天下皆宁　孔子间居地载神气神气风霆风霆流形庶物露生　缁衣昔吾有先正其言明且清国家以宁都邑以成庶民以生谁能秉国成不自为正卒劳百姓　楚辞九辩坎廪兮贫士失职而志不平廓落兮羇旅而无友生　招魂献嵗发春兮汨吾南征菉苹齐叶兮白芷生　宋玉髙唐赋上至观侧地盖底平箕踵漫衍芳艸罗生秋兰芷蕙江蓠载菁青荃射干揭车苞并神女赋见上　登徒子好色赋见上　小言赋无内之中微物潜生比之无象言之无名蒙蒙灭景昧昧遗形超于太虚之域出于未兆之庭纎于毳末之微蔑陋于茸毛之方生视之则眇眇望之则冥冥离朱为之叹闷神明不能察其情二子之言磊磊皆不小何如此之为精　晋语贞为不听信为不诚国斯无刑媮居幸生不更厥贞大命其倾　越语逆节萌生天地未形而先为之征其事是以不成杂受其刑管子势篇同　老子故有无相生难易相成长短相形高下相倾　孰能浊以止静之徐清孰能安以久动之徐生保此道者不欲盈夫惟不盈故其敝不新成　昔之得一者天得一以清地得一以宁神得一以灵谷得一以盈万物得一以生矦王得一以为天下贞　管子戒篇见上　内业篇冥冥乎不见其形淫淫乎与我俱生不见其形不闻其声而序其成谓之道　国蓄篇夫以室庑籍谓之毁成以六蓄籍谓之止生以田亩籍谓之禁耕以正人籍谓之离情以正户籍谓之养赢　庄子人间世篇天下有道圣人成焉天下无道圣人生焉方今之时仅免刑焉　天运篇四时迭起万物循生一盛一衰文武伦经一清一浊隂阳调和流光其声蛰虫始作吾惊之以雷霆故若混逐丛生林乐而无形布挥而不曳幽昬而无声动于无方居于窈冥或谓之死或谓之生或谓】
　　【之实或谓之荣行流散徙不主常声　则阳篇安危相易祸福相生缓急相摩聚散以成　渔父篇庶物失之者死得之者生为事逆之则败顺之则成　韩非子解老篇道譬诸若水溺者多饮之即死渴者适饮之则生譬之若劒防愚人以行忿则祸生圣人以诛暴则福成故得之以死得之以生得之以败得之以成　六韬守国篇春道生万物荣夏道长万物成秋道敛万物盈冬道藏万物静　淮南子原道训见上　故音者宫立而五音形矣味者甘立而五味亭矣色者白立而五色成矣道者一立而万物生矣文子同　悲喜转而相生精神乱营不得须臾平察其所以不得其形而日以伤生　韵补史记律书建星者建诸生也释名青生也象物生时色也贾谊新书先生者为先醒也　按星字从生得声孟子浩生不害汉书儒林传有皓星公赵充国传有浩星赐三文互异总以音同而借之耳　说文青字亦从生得声　古生字竝与成清宁为韵至汉傅毅舞赋在山峨峨在水汤汤与志迁化容不虚生马融广成颂珍林嘉树建木丛生椿梧栝柏梪柳枫杨则入阳韵乃是妄合耳】
　　笙
　　【诗鹿鸣见上　仪礼疏笙犹生也】
　　牲
　　【诗云汉首章靡神不举靡爱斯牲圭璧既卒宁莫我听　韵补周礼掌客牲三十有六又不受飨礼受牲礼郑氏皆云牲当为腥声之误也释文亦云依注当音星】
　　甥
　　【诗猗嗟二章猗嗟名兮美目清兮仪既成兮终日射矦不出正兮展我甥兮　左传吕甥史记晋世家作吕省以上字当与十三耕十四清十五青通为一韵　按以上诸字及耕清青三韵古人无与阳唐同用者易诗之文固已截然不紊又如尔雅释天春为青阳夏为朱明秋为白藏冬为英春为发生夏为长赢秋为收成冬为安宁尤可见二韵之不相入也西京以下则杂矣然若汉郊祀歌景星篇空桑琴瑟结信成四兴递代八风生殷殷钟石羽籥鸣河龙供鲤醇牺牲百末防酒布兰生春尊柘浆析朝酲微感心攸通修名周流常羊思所并穰穰复正直往冯蠵切和疏写平上天布施后土成穰穰丰年四时荣魏鼔吹曲初之平篇初之平义兵征神武奋金鼔鸣迈武德扬洪名汉室微社稷倾皇道失桓与灵阉宦炽羣雄争边韩起乱金城中国扰无纪经赫武皇起旗旌麾天下天下平济九州九州宁剏武功武功成二篇用韵最多而无一杂又如李陵录别诗用生鸣等凡一十字蔡邕王子乔碑辞用灵贞等凡一十六字胡根碑铭用灵莹等凡一十四字蔡琰悲愤诗用精零等凡二十七字苦县老子铭用清营等凡二十七字魏陈思王弃妇篇用青荣等凡一十七字亦无一杂其他用韵少者不能具述　唐韩文公笃于好古而不知古音其所作此日足可惜一篇兼用阳唐庚耕清青六韵又防及东冬钟江最为不伦已详辩之上声四十五厚下】十三耕
　　萌【莫耕切】
　　【古音芒　韩非子八奸篇一曰在同牀二曰在防三曰父兄四曰养殃五曰民萌六曰流行七曰威强八曰四方　陆贾新语道基篇耳听八极目覩四方忠进防退直立邪亾道行奸止不得两张　　本理杜渐消萌　汉扬雄幽州牧箴义兵涉漠偃我边萌既定且康复古虞唐盛不可不图衰不可或忘隄溃蚁穴器漏箴芒牧臣司幽敢告侍傍　诗推度灾月三日成魄八日成光蟾蜍体就穴鼻时萌　琴操文王作鳯凰之歌翼翼翔翔彼鸾皇兮衔书来游以命昌兮瞻天案图殷将亾兮苍苍昊天始有萌兮神连精合谋于房兮　汉冀州从事张表碑文贡眞绌伪遏渐防萌后藏其勋俾守犂阳　汉书地理志葭萌音芒　贾谊新书萌之为言盲也　白虎通芒之为言萌也　礼记月令曰孟春之月其神句芒又曰句者毕出萌者尽达萌即芒也乐记草木茂区萌达管子五行篇艸木区萌庄子天道篇萌区有状萌区即区萌区萌即句芒也古人读句为拘】
　　氓
　　【古音同上　淮南子修务训汤夙兴夜寐以致聪明轻赋薄敛以寛民氓布德施惠以振困穷吊死问疾以养孤孀百姓亲附政令流行穷字不入韵　说文氓从民亾声】
　　甿
　　【古音同上　管子轻重乙篇天下有兵则积藏之粟足以备其粮天下无兵则以赐贫甿　说文甿从田亾声　以上三字当改入唐韵】
　　十四清
　　【古与十三耕通为一韵】
　　饧【徐盈切】
　　【古音唐　急就篇梨柿柰桃待露霜枣杏瓜棣馓饴饧　释名饧洋也煑米消烂洋洋然也　方言饧谓之餹　诗有瞽笺箫编小竹管如今卖饧者所吹也音义饧夕清反又音唐　周礼小师注如今卖饴饧所吹者李音唐　楚辞招魂粔籹蜜饵有餦餭些王逸注餦餭饧也　说文饧从食易声　当改入唐韵】十五青
　　【古与十三耕十四清通为一韵】
　　苓【郎丁切】
　　【古音力珍反　诗简兮四章山有榛隰有苓云谁之思西方美人彼美人兮西方之人兮　采苓首章采苓采苓首阳之顚人之为言苟亦无信舍旃舍旃苟亦无然人之为言胡得焉　按汉枚乗七发始以鳞苓与防缨鸣茎同用】
　　零
　　【古音同上　诗定之方中三章灵雨既零命彼倌人星言夙驾说于桑田匪直也人秉心塞渊騋牝三千汉扬雄赵充国颂明灵惟宣戎有先零　按楚辞逺游恐天时之代序兮曜灵曅而西征微霜降而下】
　　【沦兮悼芳艸之先零则入青韵矣　今此字两收于一先十五青部中】
　　令
　　【古音同上　诗东方未明二章倒之顚之自公令之卢令首章卢令令其人美且仁　车邻首章有车邻邻有马白顚未见君子寺人之令　十月之交三章爗爗震电不宁不令　说文引诗卢令令作卢獜獜獜力珍反今本韵内亦有獜字　按诗令字皆力珍反当入眞韵小宛四章题彼脊令句不入韵自史记防传田者不彊囷仓不盈商贾不彊不得其赢妇女不彊布帛不精官御不彊其势不成大将不彊卒不使令矦王不彊没世无名太经去次七去其德贞三死不令始入青韵　今此字三收于二仙十五青四十五劲部中　令之讹为灵犹顚之讹为丁也宋读曲歌鹿转方相头丁倒欺人目丁倒顚倒也今呉人犹有此语　以上三字当改入眞韵　朱彞尊曰三字竝读为连枚乗七发蔓艸芳苓陈思王七命搴芳苓之巢李善注竝云苓古莲字史记防传千嵗乃游莲叶之上徐广曰莲一作领声相近假借汉书地理志金城郡令居孟康曰令音连赵充国传先零郑氏曰零音怜然古人怜邻本同一音广韵怜字俗书作怜亦以音之同而借之也】
　　獜
　　鏻
　　【古音竝同上　今此二字两收于十七眞十五青部中　以上二字当并入眞韵】








　　唐韵正卷五
<经部,小学类,韵书之属,唐韵正>
　　钦定四库全书
　　唐韵正卷六　　　　　　昆山顾炎武撰
　　下平声
　　十六蒸
　　矜【居陵切】
　　【古音居银反　诗菀柳三章有鸟髙飞亦傅于天彼人之心于何其臻曷予靖之居以凶矜　桑柔首章菀彼桑柔其下矦甸捋采其刘瘼此下民不殄心忧仓兄塡兮倬彼昊天宁不我矜　魏阮籍大人先生传坐制礼法束缚下民欺愚诳拙藏智自神强者暌眠而凌暴弱者憔悴而事人假廉以成贪内险而外仁罪至不悔过幸遇则自矜驰此以奏除故滔滞而不振　史记陈涉世家鉏耰棘矜索隠曰矜音勤汉书项籍传注师古曰矜与同　按矜字见于汉韦成戒子孙诗于异卿士非同我心三事惟囏莫我肻矜则入侵韵晋张华女史箴翼翼矜矜福所以兴潘岳哀永逝文启夕兮宵兴悲絶绪兮莫承俄龙轜兮门侧嗟俟时兮将升防侄兮章偟慈姑兮垂矜始入蒸韵　本注曰矛柄也巨巾切字様借为矜怜字按既云巨巾切则不当入蒸韵矣　十七眞韵字下注曰巨斤切矛柄也又鉏耰也古作矜按此注巨斤又误斤字在二十一殷韵当作巨巾　当改入眞韵】十七登
　　【古与十六蒸通为一韵】
　　能【奴登切】
