<!-- { "loadSidebar": true } -->
　　【古音拘　礼记乐记倨中矩句中钩累累乎端如贯珠　素问平人气象论死心脉来前曲后居如操带钩　淮南子説山训不爱江汉之珠而爱己之钩急就篇矛鋋镶盾刃刀钩　太经迎次四裳有衣男子目珠妇人啑钩　孝经内事图斗曲杓桡象成车房为龙马华盖覆钩天罡八魁神不独居故骖驾陪乗以道踟蹰　汉艳歌罗敷行见上　魏公卿上尊号奏见上　晋张载登成都白莬楼诗见上周礼巾车金路钩樊缨九就注云故书钩为拘　左传哀二十五年请适城鉏以钩越本或作拘　礼记曾子问注又以绳从两防钩之钩本又作拘　史记周纪弓拨矢钩战国防作拘　庄子徐无鬼篇上且钩乎君亦作拘　汉书鲍宣传使吏钩止丞相掾史钩即拘字　西南夷传钩町矦亾波师古曰钩音钜于反　文选阮籍咏懐诗子母相钩带李善本作拘】
　　沟
　　【古音沽　易林蒙之既济马惊破车王堕深沟身死魂去离其室庐　暌之履昧暮乗车履危蹈沟　汉张衡西京赋内有常侍谒者奉命当御外有兰台金马递宿迭居次有天禄石渠校文之处重以虎威章沟严更之署　易刳木为舟刳徐音口沟反　荀子沟犹瞀儒沟读为拘　北史髙句丽传于东界筑小城名为帻沟溇沟溇者句丽城名也】
　　句
　　【古音同上　诗行苇见上　汉王延寿鲁灵光殿赋见去声凑字下　晋挚虞思游赋爰辨惑于上皇兮稽吉凶之元符唐则天而民咨兮癸乱常而感虞孔挥涕于西狩兮臧考祥于偻句跖肆暴而保艾兮顔履仁而夙徂何否泰之靡所兮荣辱之不图　周礼几以神仕者注谓布祭众寡与其居句居音纪虑反句音纪具反正义曰神有众寡多少或居方为之或句曲为之也　考工记磬氏倨句一矩有半庐人句兵欲无惮弓人覆之而角至谓之句弓句刘竝音九具反　左传哀二十二年注防稽句章县句九具反如淳音拘韦昭亦音拘　史记孝文纪句注索隠曰伏俨音俱包恺音钩　匈奴传句注索隠曰服防云句音拘　汉书文帝纪句注应劭曰山名在鴈门隂馆师古曰句音章句之句王子矦表句容哀矦党师古曰句读为章句之句今句容之句曲山亦同此音后汉书李南传注句容今润州县也近句曲山有所容因名焉是也后人以章句之句为九遇反其取屈曲之义者为古矦反然古胡亦是拘音但平去之异耳　地理志寃句师古曰句音劬　庄子句赘指天句俱树反徐古矦反　今此字四收于十虞十九矦十遇五十部中】
　　
　　軥
　　【古竝音劬　左传襄十四年射两軥而还軥其俱反徐又古豆反　今此二字两收于十虞十九矦部中亦作朐左传昭二十六年繇朐汰辀軥其俱反本又作軥正义曰朐軥字通用】
　　鸲
　　【古音同上　今此字两收于十虞十九矦部中】
　　篝
　　【古音沽　史记滑稽传瓯窭满篝污邪满车五谷蕃熟穰穰满家臣见其所持者狭而所欲者奢　急就篇篅箯筥防箅篝】
　　兜【当矦切】
　　【古音当胡反　山海经讙头国或曰讙朱国注曰讙兜尧臣也　史记年表宋景公头曼汉书古今人表作兜栾　尚书古文驩兜字作吺吺从殳亦声】
　　防【薄矦切】
　　【古音方武反　今此字三收于十九矦九麌四十五厚部中按古矦韵与鱼虞模同用无与忧流州鸠同用者魏陈思王箜篌引晋刘琨重赠卢谌始合而为一唐人遂以尤矦幽三韵同用而古音亾矣毛先舒曰今曲凡唱矦韵者其音后必收如乌而乌字乃鱼虞之韵古人亦以收音相类为韵部相附故矦通鱼虞也】
　　裒【薄矦切】
　　【古音蒲牟反　诗常棣二章原隰裒矣兄弟求矣】
　　捊
　　【古音同上　易谦象传君子以裒多益寡郑荀董蜀本俱作捊　礼记礼运注田人所捊治也捊音裒韵中唯此二字当改入忧流州鸠一韵】
　　二十幽
　　【古与三萧四宵五肴六豪及忧流以下等字通为一韵】
　　幽【于虬切】
　　【诗隰桑三章隰桑有阿其叶有幽既见君子德音孔胶　楚辞九章惜往日君无度而弗察兮使芳艸为薮幽焉舒情而抽信兮恬死亾而不聊独鄣廱而蔽隠兮使贞臣而无由　汉淮南小山招隠士桂树丛生兮山之幽偃蹇连蜷兮枝相缭　张衡思赋见流字下　晋陆云赠顾骠骑诗在虞之胄实维有姚颖艳玉秀华茂桃夭居显祗明在灵格幽清尘熠烁淑心绸缪爰及祁阳维德之周　抱朴子嘉遯篇夫绳舒则木直正进则邪凋有虞举则四凶戮宣尼任则正卯防犹震雷骇则鼛鼔堙朝日出则萤烛幽也道藏歌回舞太空岭六气运重幽我际岂能寻使尔终不雕　尔雅释地燕曰幽州疏李巡曰燕其气】
　　【深要厥性剽疾故曰幽幽要也　春秋元命苞幽州幽之为言窈也　释名东南隅曰窔窔幽也】
　　彪【雨休切】
　　【易蒙九二包蒙吉郑康成云包当作彪彪文也】
　　瀌【皮彪切】
　　【诗角弓七章雨雪瀌瀌见睍曰消莫肻下遗式居娄骄】
　　烋【香幽切】
　　【本注又火交切今五肴部中漏此字】
　　缪【武彪切】
　　【荀子子道篇古之人有言曰衣与缪与不女聊　晋陆云赠顾骠骑诗见上　夏府君诔见周字下　又见入声一屋下】

　　唐韵正卷六
　　钦定四库全书
　　唐韵正卷七　　　　　　昆山顾炎武撰
　　下平声
　　二十一侵
　　【韵中禽字旧音巨今反与琴同本无可疑而夫子传易三用此字竝入东韵屯象传即鹿无虞以从禽也君子舍之性吝穷也比象传显比之吉位正中也舍逆取顺失前禽也邑人不诫上使中也比之无首无所终也恒象传浚恒之凶始求深也九二悔亡能久中也不恒其徳无所容也久非其位安得禽也妇人贞吉从一而终也夫子制义从妇凶也振恒在上大无功也则并深字而入之东韵矣艮象传艮其限危薰心也艮其身止诸躬也艮其辅以中正也敦艮之吉以厚终也则又并心字而入之东韵矣或古有此音不敢强为之觧　或疑侵韵在古可入东者诗七月八章二之日凿冰冲冲三之日纳于凌阴则读阴为雍矣云汉二章后稷不克上帝不临耗斁下土宁丁我躬则读临为隆矣荡首章天生烝民其命匪谌靡不有初鲜克有终则读谌为戎矣楚辞天问比干何逆而抑沈之雷开何顺而赐封之则读沈为虫矣九辩愿赐不肖之躯而别离兮放游志乎霓中乗精气之抟抟兮骛诸神之湛湛骖白霓之习习兮歴羣灵之丰丰则读湛为虫矣素问调经论血幷于阴气并于阳故为惊狂血并于阳气并于阴乃为炅中太经进次四日飞悬阴万物融融则亦读阴为雍矣东观汉记载顺帝作梁商诔孰云忠侯不闻其音背去国家都兹阴幽居冥冥靡所宜穷则音阴竝读为雍矣太经减测善减不减常自冲也心减形身困诸中也减其仪欲自禁也减于又无以莅众也则读禁为龚矣莹夫一一所以摹始而测深也三三所以尽终而极崇也二二所以参事而要终也则亦读深为舂矣刘向九叹吸精粹而吐氛浊兮横邪世而不取容行叩诚而不阿兮遂见排而逢防则读防为丛矣魏文帝黎阳诗朝发邺城夕宿韩林霖雨诫涂舆人困穷后汉避殇帝讳改隆虑曰林虑荀子书亦作临虑则读林为隆矣又如司马相如长门赋以宫中崇穷与心音临风淫阴襜吟南同用而又杂一訚字又若易豫九四朋盇簮荀爽本作宗书洛诰毋若火始焰焰汉书梅福传引作庸庸诗我躬不阅表记引作我今不阅与尔临冲韩诗作隆冲春秋公孙敖防宋公陈侯郑伯晋士縠盟于垂陇公羊谷梁作垂敛左传懿公夺闇职之妻史记齐世家作庸职而周礼礼记左传窆塴封三字通用礼记明堂位鲁有崇鼎吕氏春秋以为岑鼎风俗通空侯者孝武时乐人侯调所作本名坎侯此葢出于土俗之殊要不得以为正音耳】二十二覃
　　【古与二十一侵通为一韵】
　　二十三谈
　　【古与二十一侵二十二覃通为一韵】
　　二十四盐
　　【古与二十一侵二十二覃二十三谈通为一韵】二十五添
　　【古与二十一侵二十二覃二十三谈二十四盐通为一韵】二十六咸
　　【古与二十一侵二十二覃二十三谈二十四盐二十五添通为一韵】二十七衔
　　【古与二十一侵二十二覃二十三谈二十四盐二十五添二十六咸通为一韵】二十八严
　　【古与二十一侵二十二覃二十三谈一十四盐一十五添二十六咸二十七衔通为一韵】二十九凡
　　【古与二十一侵二十二覃二十三谈二十四盐二十五添二十六咸二十七衔二十八严通为一韵此韵字少又闭口之音不可旁通他韵故诗中多四声同用氓三章葚耽节南山首章惔谈斩监则平上同用鼔钟四章钦琴音南僣抑九章僣心殷武四章监严滥则平去同用小戎二章骖合軜邑常棣七章合琴翕湛则平入同用以字言之如针之从十砭之从乏则因入得平帖之从占则因平得入噆之从朁则因上得入垫之从执豓之从盇则因入得去故礼记郊特牲腥肆爓腍注爓或为防説文引春秋次于聂北作嵒北方言斟汁也北燕朝鲜冽水之间曰斟闗西曰汁而释名曰饮奄也念黏也含合也衾广也后汉舆服志薛综曰闟之言圅也此皆足以证四声之相通而学者可以三隅反矣】唐韵正卷七
　　钦定四库全书
　　唐韵正卷八　　　　　　　昆山顾炎武撰上声
　　一董
　　二肿
　　【古与一董通为一韵】
　　三讲
　　【古与一董二肿通为一韵】
　　港【古项切】
　　【古音胡贡反　今此字两收于三讲一送部中】
　　蚌【歩项切】
　　【古音歩孔反　晋郭璞山海经殴野丝賛女子鲛人体近蚕蚌出珠匪甲吐丝匪蛹化出无方物岂有种説文蚌从虫丰声】
　　玤
　　【古音同上　説文玤从玉丰声　玉篇玤布孔歩讲二切】
　　【武项切】
　　【古音莫湩反　今此字两收于二肿三讲部中】
　　项【胡讲切】
　　【古音胡孔反　汉张衡西京赋其中则有鼋鼍巨鼈鳣鲤鱮鲖鲔鲵鲿鯋修頟短项大口折鼻诡类殊种晋江统圅谷闗赋覧孟尝之获免頼博爱而多宠惟七国之西征仰斯阻而震恐岂隩险之难犯将羣】
　　【帅之无勇咨汉祖之絶闗又见败于勍项　潘岳射雉赋瞻挺穟之倾掉意□跃以振踊暾出苖以入愈情骇而神悚望黡合而翳皛雉脥肩而旋踵俽余志之精鋭拟青颅而防项　説文项从页工声】
　　【巴讲切】
　　【古音补孔反　説文防从糸封声　今此字两收于一董三讲部中此韵之于一董二肿犹四江之于一东二冬三钟也凡平声已详者不更注后仿此】
　　讲【古项切】
　　【古音媾　史记项羽纪项王范增疑沛公之有天下业已讲觧汉书作媾韩世家将西购于秦虞卿传不如发重使为媾刺客传北购于单于战国防竝作讲甘茂传樗里子与魏讲罢兵索隐曰邹氏云讲读曰媾　韩非子内储説上篇寡人欲割河东而讲下篇因请为魏王构之讲构一字　左传僖十五年注则构虚而不经构本又作讲　説文讲从言冓声　当改入侯韵　鲍彪注战国防曰媾字元从女从冓与讲无异义而此书两字互用今以御名竝作讲】
　　棓【歩项切】
