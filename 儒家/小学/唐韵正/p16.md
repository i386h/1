<!-- { "loadSidebar": true } -->
　　【古音许郎切　易坤彖传坤厚载物德合无疆含光大品物咸亨　小畜彖传徤而巽刚中而志行乃亨　履彖传见下　大有彖传其德刚徤而文明应乎天而时行是以元亨　噬嗑彖传见下　大过彖传刚过而中巽而说行利有攸往乃亨　遯彖传遯亨遯而亨也刚当位而应与时行也小利贞浸而长也　升彖传巽而顺刚中而应是以大亨用见大人勿恤有庆也南征吉志行也　鼎彖传见下　旅彖传见下　小过彖传小过小者过而亨也过以利贞与时行也　既济彖传既济亨小者亨也利贞刚柔正而位当也　太经事测丈人扶孤小子知方也男女事终家不亨也到耳顺止逆闻顺行也　汉班固典引厥道至乎经纬乾坤出入三光外运混元内浸豪芒性类循理品物咸亨　祢衡鲁夫子碑文终日干干配天之行在险而正在困而亨穷达之运委诸穹苍日月则隂天地不光圣叡殂崩大猷不纲华阳国志后语阳升三九品物始亨帝纮失振任非其良赵昌祸阶乱是用长罗州播荡朱旌莫亢皮张不造戎丑攸行哀哀元黎顾瞻靡望　黄庭经五岳之云气彭亨保灌玉卢以自偿五形完坚无灾殃按亨字自汉王延寿鲁灵光殿赋荷天衢以元亨始与精寜为韵　张弨曰说文作亯玉篇注俗作亨】
　　瞠【丑庚切】
　　【古音丑郎反　庄子夫子奔逸絶尘而回瞠若乎后矣瞠敕庚反又丑郎反　玉篇瞠丑庚丑郎二切】
　　橕
　　【古音同上　汉司马相如长门赋刻木兰以为榱兮饰文杏以为梁罗丰茸之游树兮离楼梧而相橕说文有樘字以木堂声玉篇樘达郎丑庚二切广韵但收入十一唐部】
　　鎗【楚庚切】
　　【古音七羊反　晋书潘岳传冲牙铮鎗慕容儁载记今之铿鎗鎗并音七将反　説文鎗从金仓声】
　　铛
　　【注云俗本音当俗者谓俗书鎗字为铛也铛本音当晋书石季龙载记漆瓦金铛音当　说文铛从金当声　今此字两收于十一唐十二庚部中】
　　枪
　　【古音七羊反　宋谢瞻张子房诗伊人感代工聿来扶兴王婉婉幙中画辉辉天业昌鸿门销薄蚀垓下陨欃枪爵仇建萧宰定都护储皇　今此字两收于十阳十二庚部中】
　　霙【于惊切】
　　锳
　　【古并音央　今此二字两收于十阳十二庚部中】
　　英
　　【古音同上　诗清人见上　有女同车二章有女同行顔如舜英将翺将翔佩玉将将彼美孟姜德音不忘　着三章俟我于堂乎而充耳以黄乎而尚之以琼英乎而　汾沮洳二章彼汾一方言采其桑彼其之子美如英美如英殊异乎公行　尔雅见下　楚辞离骚朝饮木兰之坠露兮夕餐秋菊之落英苟余情其信姱以练要兮长顑颔亦何伤　九歌云中君浴兰汤兮沐芳华采衣兮若英灵连蜷兮既留烂昭昭兮未央蹇将憺兮寿宫与日月兮齐光龙驾兮帝服聊翺游兮周章　九章涉江登昆仑兮食王英与天地兮比寿与日月兮齐光哀南夷之莫吾知兮旦余济乎江湘　逺游闻至贵而遂徂兮忽乎吾将行仍羽人于丹丘兮留不死之旧乡朝濯髪于汤谷兮夕晞余身兮九阳吸飞泉之微液兮懐琬琰之华英管子地员篇五色杂英各有异章　荀子佹诗仁人绌约敖暴擅彊天下幽险恐失世英　汉严忌哀】
　　【时命道壅塞而不通兮江河广而无梁愿至昆仑之县圃兮采钟山之玉英　王襃九懐乗虬兮登阳载象兮上行朝发兮葱岭夕至兮明光北饮兮飞泉南采兮芝英宣游兮列宿顺极兮彷徉　易林贲之暌惊骇逐狼不见雄英　扬雄甘泉赋靡薜荔而为席兮折琼枝以为芳噏清云之流霞兮饮若木之露英集乎礼神之囿登乎颂祗之堂　冯衍显志赋髙吾冠之岌岌兮长吾佩之洋洋饮六醴之清液兮食五芝之茂英　席后右铭冠带之贰从容有常威仪之华惟德之英　张衡南都赋及其纠宗绥族禴祠蒸尝以速逺朋嘉宾是将揖让而升宴于兰堂珍羞琅玕充溢圆方琢雕狎猎金银琳琅侍者蛊媚巾防鲜明被服杂错履蹑华英儇才齐敏受爵传觞　尔其则有谋臣武将皆能攫戾执猛破坚摧刚排楗陷扄蹵蹈咸阳髙祖阶其涂光武揽其英是以闗门反距汉德久长　思赋占既吉而无悔兮简元辰而俶装旦余沐于清源兮晞余髪于朝阳漱飞泉之沥液兮咀石菌之流英　蔡邕胡栗赋因本心以诞节兮凝育蘖之绿英形猗猗以艳茂兮佀翠玉之清明何根茎之丰美兮将蕃炽以悠长适祸贼之灾人兮嗟夭折以摧伤　魏文帝仓舒诔既哲且仁爰柔克刚彼德之容兹义肇行猗与公子终然允臧宜逢介祉以永无疆如何昊天雕斯俊英　陈思王迷迭香赋信繁华之速实兮弗见雕于严霜芳暮秋之幽兰兮丽昆仑之芝英既经时而收采兮遂幽杀以増芳汉髙帝赞屯云斩蛇灵母告祥朱旗既抗九野披攘禽婴克羽埽灭雄英承机帝世功着武汤　大司马曹休诔年未弱冠志在雄英髙揖名师发言有章东夏翕然称曰龙光　刘劭赵都赋若乃季春元己辰火炽光挺新赠往袚于水阳朱幕蔽野防帷连冈妖冶呈饰顔如春英　黄庭经日月列布设隂阳两神相防化玉英淡然无味天人粮　上伏命门合明堂通利六府调五行金木水火土为王日月列宿张隂阳二神相得下玉英　晋陆云赠顾尚书诗披云藻绣来此旧乡谦光自抑厥辉愈扬丽容魋翕孔好已张既照平林具我华英　宋王僧达祭顔光禄文义穷防彖文蔽班扬性婞刚絜志度渊英　梁书刘之遴传载汉书古本韩彭英卢呉述云淮隂毅毅杖劒周章邦之杰子实惟彭英化为侯王云起龙骧　诗出其东门正义引白斾央央作英英　旂旐央央本亦作英　韩诗英英白云作泱泱潘岳射雉赋天泱泱以垂云　说文英从艸央声　按英字自班固西都赋轶埃壒之混浊鲜颢气之清英始与荣生嵘茎刑庭宁为韵白雉诗发皓羽兮奋翘英与精成为韵王延寿鲁灵光殿赋骈密石与琅玕齐玉珰与璧英与嵘泠惊精为韵琴操处女吟变化垂枝含防英兮与荣名并清生为韵袁山松后汉书天下忠贞魏少英天下才英赵仲经此为变韵之始】
　　瑛
　　【古音同上　易林豫之蛊茹芝饵黄饮食玉瑛】
　　磅【抚庚切】
　　【古音普郎反　今此字两收于十一唐十二庚部中】
　　烹
　　【古音同上亦作亨　诗楚茨见上　瓠叶首章幡幡瓠叶采之亨之君子有酒酌言尝之　礼记礼运见上　墨子耕柱篇鼎成三足而方不炊而自烹不举而自臧不迁而自行　韩非子内储说下狡兔尽则良犬烹敌国灭则谋臣亾　史记越世家蜚鸟尽良弓藏狡兔死走狗烹　伍子胥传事成为卿不成而烹　淮隂侯传狡兔死良狗烹髙鸟尽良弓藏敌国破谋臣亾　淮南子説林训狡兔得而猎犬烹髙鸟尽而强弩藏　文子同　易林蛊之损弩弛弓藏良犬不烹内无怨女征夫在堂　太经灶次七脂牛正肪不濯釡而烹　按烹字自魏陈思王矫志诗芝桂虽芳难以饵烹始与名为韵　张弨曰说文亯许两切又暜庚切又许庚切俗改享烹亨三体广韵亨注俗作烹】
　　京【举卿切】
　　【古音疆　诗定之方中二章望楚与堂景山与京降观于桑卜云其吉终然允臧　下泉首章冽彼下泉浸彼苞稂忾我寤叹念彼周京　正月首章正月繁霜我心忧伤民之讹言亦孔之将念我独兮忧心京京哀我小心癙忧以痒　甫田四章曾孙之稼如茨如梁曾孙之庾如坁如京乃求千斯仓乃求万斯箱黍稷稻粱农夫之庆报以介福万寿无疆　文王五章侯服于周天命靡常殷士肤敏祼将于京　大明二章挚仲氏任自彼殷商来嫁于周曰嫔于京乃及王季维德之行太任有身生此文王　六章有命自天命此文王于周于京缵女维莘长子维行笃生武王保右命尔燮伐大商　皇矣六章依其在京侵自阮疆陟我髙冈　下武首章下武维周世有哲王三后在天王配于京　文王有声七章考卜维王宅是镐京　笃公刘三章乃陟南冈乃觏于京　左传庄二十二年懿氏卜繇是谓鳯凰于飞和鸣锵锵有妫之后将育于姜五世其昌竝于正卿八世之后莫之与京　易林蛊之归妹下泉苞稂十年九王荀伯遇时忧念周京　急就章门户井灶庑囷京　扬雄赵充国颂营平守节屡奏封章料敌制胜戚谋靡亢遂克西戎还师于京　雍州牧箴上帝不寜命汉作京陇山以徂列为西荒　法言寡见篇昔在姬公用于周而四海皇皇奠枕于京孔子用于鲁齐人章章归其侵疆　冯衍显志赋发轫新丰兮裵回镐京陵飞廉而太息兮登平阳而懐伤悲时俗之险阸兮哀好恶之无常弃衡石而意量兮随风波而飞扬　班固东都赋遂绥哀牢开永昌春王三朝防同汉京　梁鸿五噫歌陟彼北芒兮噫顾瞻帝京兮噫　魏武帝薤露歌惟汉廿二世所任诚不良沐猴而冠带知小而谋彊犹豫不敢断因狩执君王白虹为贯日已亦先受殃贼臣持国柄杀王灭宇京荡覆帝基业宗庙以燔丧播越西迁移号泣而且行瞻彼雒城郭微子为哀伤　陈琳武军赋汉季世之不辟青龙纪乎大荒熊狼竞以拏攫神寳播乎镐京　黄庭经取津膺入明堂下溉咙喉通神明坐侍华盖游贵京飘飘三帝席清凉　晋成公绥魏相国舞阳宣文侯司马公诔巴蜀作冦侵我边疆乃眷西顾董统雍京丹麾所指莫之敢抗　晋鼙舞歌天命篇诸葛不知命肆逆乱天常拥徒十余万数来冦边疆我皇迈神武秉钺镇雍京亮乃畏天威未战先仆僵　陆云寒蝉赋飇如飞焱之遗惊风眇如轻云之丽太阳华灵鳯之羽仪睹皇都乎上京跨天路于万里岂苍蝇之寻常故散骑常侍陆府君诔运在九五违崄即康猗欤髙懿避风逺臧帝降大命丘园是扬祼将天邑舒藻】
　　【旧京　张载扇赋夫裂素制圆剖竹为方五明起于名都九华兴于上京　山海经海外北经北方禺彊庄子注一作禺京　魏应璩与满炳书是京台之乐也得无流而不反乎与从弟君苗君胄书楚人流遁于京台是用战国防鲁共公强台之乐语　説文凉辌谅掠皆以京得声　按京字自汉韦孟讽谏诗乃眷南顾授汉于京始与宁征平为韵韦成自劾诗致我小子越留于京与形声为韵班固西都赋慱我以皇道我以汉京与情为韵乃眷西顾实惟作京与灵成为韵幽通赋皇十纪而鸿渐兮有羽仪于上京与灵声为韵崔骃河南尹箴茫茫天区画冀为京与营为韵】
　　麠
　　【古音同上　説文麠从鹿畺声】
　　麖
　　【同上　说文麠或从京声】
　　明【武兵切】
