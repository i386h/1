<!-- { "loadSidebar": true } -->
　　【古与二十一震通为一韵】
　　二十三问
　　【古与二十一震二十二稕通为一韵】
　　二十四焮
　　【古与二十一震二十二稕二十三问通为一韵】
　　近【巨靳切　上声隠韵其谨切】
　　【古音记　诗小雅杕杜四章卜筮偕止防言近止征夫迩止　梁江淹为萧骠骑祭石头战亡文义为行首雄实士节嗟尔骁惊禀才蹈烈守玉不渝懐冰可折气彰靡旗情激乱辙髙墉摧坚巨丑挫鋭深痛克矜寃灵及雪隆恩殊悼临尔以欷千秋同尽百龄一世魂而有知咸无逺近　诗崧髙往近王舅笺云近辞也声如彼记之子之记　易小畜上九月几望子夏传作近　中孚六四月几望京房作近　尔雅几近也　诗天之降罔维其几矣笺几近也　论语言不可以若是其几也注王曰几近也　左传襄十一年不从晋国几亡注几近也　二十八年楚不几十年注几近也　礼记乐记知乐则几于礼矣注几近也　鲁语民羸几卒注几近也　晋语公子几矣注几近也　史记留矦世家几败而公事索隠曰几音祈近也　黥布传人相我当刑而王几是乎裴骃曰几近也　贾谊传矫伪者出几十万粟师古曰几近也　淮南子几易助也湿易雨也近作几　汉书天文志有光几中晋灼曰几中近逾身也　按説文别有防字古之遒人以木铎记诗言从辵从丌读与记同故九经音义于近字下多注云附近之近以示学者使读为其谨反而不知古人近几二字通用诗之防言近止往近王舅郑康成所读为记者又皆附近之近而非防也葢如祈颀之在八微旁纽之説平声已载之矣　当改入志韵平声则音祈　周礼大司马乃以九畿之籍施邦国之政注故书畿为近郑司农云近当言畿　庄子大宗师篇彼近吾死而我不听近蕲也齐物论篇予恶乎知夫死者不悔其始之蕲生乎是也　水经注蕲水出江夏蕲春县北山山即近柳也一本作蕲柳也古书近几蕲同为一字】二十五愿
　　【古与二十一震二十二稕二十三问二十四焮通为一韵】二十六慁
　　【古与二十一震二十二稕二十三问二十四焮二十五愿通为一韵】二十七恨
　　【古与二十一震二十二稕二十三问二十四焮二十五愿二十六慁通为一韵】二十八翰
　　【古与二十一震二十二稕二十三问二十四焮二十五愿二十六慁二十七恨通为一韵】二十九换
　　【古与二十一震二十二稕二十三问二十四焮二十五愿二十六慁二十七恨二十八翰通为一韵】
　　窜【七乱切】
　　【古音七最反　易讼象传不克讼归逋窜也自下讼上患至掇也掇都芮反　宋玉髙唐赋水澹澹而盘纡兮洪波淫淫之溶防奔扬踊而相击兮云兴声之霈霈猛兽惊而跳骇兮妄奔走而驰迈虎豹豺兕失气恐喙雕鹗鹰鹞飞扬伏窜股战胁息安敢妄挚荀子正论篇庶人隠窜莫敢望视居如大神动如天帝　淮南子览冥训鸿鹄鸧鸖莫不惮惊伏窜注喙江裔　汉班固西都赋平原赤勇士厉猨狖失木豺狼慑窜　魏大飨碑辞赫王师征南裔奋灵威震天外呉夷詟蜀虏窜区宇清八荒艾幸旧邦设髙防皇德洽洪恩迈刊金石光万世　晋张协七命今公子违世陆沈避地独窜有生之欢灭资父之义废愁洽百年苦溢千嵗何异促鳞之游汀泞短羽之栖翳荟李善曰窜七外反字林作此读非关叶韵　潘岳西征赋蹑函谷之重阻防天险之衿带迹诸矦之勇怯算嬴氏之利害或开关以延敌竞遁逃而奔窜有噤门而莫启不窥兵于山外　宋谢灵运撰征赋拔渊谟于潜机骋神锋于云旆驱斥泽而风靡防坑谷而鸟窜中华免夫左衽江表此焉缓带既克黜于肥六又作镇于彭沛　左传僖二十六年鬼神弗赦而自窜于夔窜七乱反字林千外反　昭二十六年窜在荆蛮窜七乱反字林七外反　史记贾生传鸾鳯伏窜兮防枭翺翔索隠曰窜音七外反　又按説文防塞也读若虞书曰防三苖之防麤最切今书曰窜三苖于三危是窜与防同音也　当改入泰韵】
　　三十谏
　　【古与二十一震二十二稕二十三问二十四焮二十五愿二十六慁二十七恨二十八翰二十九换通为一韵】
　　三十一裥
　　【古与二十一震二十二稕二十三问二十四焮二十五愿二十六慁二十七恨二十八翰二十九换三十谏通为一韵】
　　三十二霰
　　【古与二十一震二十二稕二十三问二十四焮二十五愿二十六慁二十七恨二十八翰二十九换三十谏三十一裥通为一韵】
　　三十三线
　　【古与二十一震二十二稕二十三问二十四焮二十五愿二十六慁二十七恨二十八翰二十九换三十谏三十一裥三十二霰通为一韵诗氓六章阮愿翰换谏霰同用猗嗟三章狝阮换线同用小弁六章轸震霰同用】
　　三十四啸
　　三十五笑
　　【古与三十四啸通为一韵】
　　三十六效
　　【古与三十四啸三十五笑通为一韵】
　　三十七号
　　【古与三十四啸三十五笑三十六效通为一韵】

　　唐韵正卷十一
　　钦定四库全书
　　唐韵正卷十二　　　　　昆山顾炎武撰
　　去声
　　三十八个
　　个【古贺切】
　　【古音固　説文个从竹固声　当改入暮韵】
　　三十九过
　　【古与三十八个通为一韵】
　　四十祃
　　【此韵当分为二】
　　祃【莫驾切】
　　【古音暮　诗皇矣八章是类是祃是致是附四方以无侮　晋鼔吹曲仲春振旅篇师执提工执鼔坐作从节有序盛矣允文允武搜田表祃】
　　骂
　　【古音同上　盐铁论见下　説苑杂言篇是以孔子家儿不知骂曽子家儿不知怒】
　　价【古讶切】
　　【古音故　淮南子説林训逐鹿者不顾兔决千金之货者不争铢两之价亦作贾　越絶书记范伯夫和氏之璧求者不争贾骐骥之材不难阻险之路　汉书佞幸传长安谣伊徙鴈鹿徙菟去牢与陈实无贾　韩勅孔庙礼器碑文漆不水解工不争贾深除污水通　注礼器升堂天雨降澍】
　　嫁
　　【古音同上平声则音姑　汉书鼂错传见平声奢字下】
　　稼
　　【古音同上　诗七月七章九月筑场圃十月纳禾稼甫田四章曽孙之稼如茨如梁曽孙之庾如坻如京稼与庾为韵　荀子见入声获字下　吕氏春秋任地篇耨柄尺此其度也其耨六寸所以间稼也易林丰之未济喁喁嘉艸思降甘雨景风升上沾洽时澍生我禾稼　小过之大畜隂淫所居盈溢过度伤害禾稼　陈第曰稼説文从禾家声家音姑转去声则读故矣　按诗稼字佀读上声唐韩愈送李愿归盘谷序盘之中维子之宫盘之土维子之稼亦作上声而李少卿音义序改盘之土为盘之下诚瞽儒之见矣】
　　亚【衣稼切】
　　【古音乌路反　易系辞传言天下之至赜而不可恶也荀爽本作亚云亚次也　宋叶少蕴避暑录话有获玉印者其文曰周恶夫印刘原父曰此周亚夫也古亚恶二字通用史记卢绾之孙他人封亚谷矦而汉书作恶谷是也　北梦言梓潼县张恶子神今图志作亚子　説文防从言亚声平声则音乌　汉书东方朔传见平声牙字下　宋董逌广川书跋秦诅楚文亚驼王存乂以亚为乌今考钟鼎铭恶或为亚古人之书假借从声亚驼即滹沱也】
　　罅【呼讶切】
　　【古音呼故反　周礼太卜注其象佀玉瓦原之璺罅刘音火家反又音呼　易解彖传百果草木皆甲拆郑注拆呼也陆德明音义呼音火讶切葢即罅字古人读罅为呼　汉书高帝纪衅鼓注应劭曰杀牲以血涂鼔衅呼为衅呼即罅字　説文罅从缶虖声】
　　防
　　【古音同上　説文防从土虖声】
　　迓【吾驾切】
　　【古音牛倨反　汉张衡思赋戒庶寮以夙防兮佥恭职而竝迓丰隆轷其震霆兮列缺曅其照夜云师以交集兮涷雨沛其洒涂轙雕舆而树葩兮扰应龙以服辂百神森其备从兮屯骑罗而星布　诗鹊巢百两御之御本亦作讶又作迓王肃音鱼据反甫田以御田祖御音迓　书牧誓弗迓克奔马融本迓作御史记周本纪引此亦作不御克犇　洛诰旁作穆穆迓衡马郑王皆音鱼据反汉献帝禅魏王诏引此作御衡不迷宋书礼志晋食举乐东西厢歌亦作御衡不迷　礼记曲礼上君命召虽贱人大夫士必自御之注御当为迓春秋传曰跛者御跛者眇者御眇者皆迓也世人乱之　公羊成二年传使跛者迓跛者使眇者迓眇者谷梁传作御　荀子监门御旅御读为迓　汉班固幽通赋昔卫叔之御昆兮以御为迓】
　　讶
　　【古音同上　诗鹊巢见上　仪礼士昏礼媵御沃盥交注御当为讶　聘礼宾进讶受几于筵前注今文讶为梧　公食大夫礼从者讶受皮今文曰梧受庄子无誉无訾吕氏春秋作无讶无訾】
　　诧【丑亚切】
　　【古音丁故反　见下】
　　咤【陟驾切】
　　【古音丁故反　书顾命王三宿三祭三咤音陟嫁反字亦作宅又音妬徐又音托又诸夜反説文作诧丁故反奠爵也马作诧与説文音义同】
　　姹
　　防
　　【古音竝同上　今此二字两收于十一暮四十祃部中】
　　诈【侧驾切】
　　【古音庄助反　晋语舆人诵惠公诈之见诈果防其赂　荀子修身篇体倨固而心执诈术顺墨而精杂汗　哀公篇见入声啄字下　吕氏春秋情欲篇意气易动蹻然不固矜势好智胷中欺诈　逸周书周祝解故虎之猛也而陷于擭人之智也而陷于诈擭音防　淮南子原道训偶防智故曲巧僞诈　主术训是以上多故则下多诈上多事则下多态　齐俗训见入声触字下　盐铁论商则长诈工则致骂内懐闚而心不怍是以薄夫欺而敦夫薄怍音祚薄音簿　説苑臣术篇忠正彊谏而无有奸诈去私立公而言有法度　汉扬雄衞尉箴曹子摽剑遂成其诈轲挟匕首而衞人不寤　汉书叙传靡法靡度民肆其诈】
　　乍【锄驾切】
　　【古音助　淮南子説林训虎豹之文来射蝯狖之防来乍缪称诠言二篇皆作措　释名助乍也乍往相助非长乆也】
　　蜡
　　【去声则七虑反　周礼蜡氏注蜡读如狙司之狙今此字两收于九御四十祃部中】
　　谢【辞夜切】
　　【古音祥豫反　史记龟防传今延颈而前以当谢也缩颈而却欲亟去也　易林大畜之中孚武王不豫周公祷谢载璧秉圭安宁如故　晋左思魏都赋有腼懵容神蘂形茹弛气离坐防墨而谢】
　　榭
　　【古音同上　管子四称篇昔者无道之君大其宫室髙其台榭良臣不使谗贼是舍有家不治借人为图政令不善墨墨若夜辟若野兽无所朝处　荀子成相篇卑其志意大其园囿髙其台榭武王怒师牧野纣卒易乡启乃下武王善之封之于宋立其祖　汉班固西都赋于是天子乃登属玉之馆歴长杨之榭览山川之体势观三军之杀获获音防　仪礼乡射礼豫则钩楹内堂则由楹外注豫读如成周宣榭之榭周礼作序凡屋无室曰榭宜从榭孟子序者射也礼记王制正义序则豫也豫音榭古者序榭同字】
　　髂【枯驾切】
　　【古音枯故反　汉扬雄解嘲折胁拉髂免于徽索翕肩蹈背扶服入橐索槖皆去声】
　　暇【胡驾切】
