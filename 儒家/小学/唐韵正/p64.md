<!-- { "loadSidebar": true } -->
　　【平声则赤知反　穆天子传西王母谣白云在天丘陵自出道里悠远山川间之将子无死尚能复来去声则赤至反　诗雨无正五章哀哉不能言匪舌是出维躳是瘁　楚辞九章思美人解萹薄与杂菜兮备以为交佩佩缤纷以缭转兮遂萎絶而离异吾且儃佪以娯忧兮观南人之变态窃快在其中心兮扬厥凭而不竢芳与泽其杂糅兮羌芳华自中出素问气穴论然余愿闻夫子溢志尽言其处令解其意请藏之金匮不敢复出　灵枢经终始篇男内女外坚拒勿出谨守勿内是谓得气　易林讼之大畜见脱字下　夬之中孚渊泉溢出为邑之祟　渐之旅见节字下　汉王逸荔支赋仰叹丽表俯尝嘉味口含甘液心受芳气兼五滋而无常王不知百和之所出卓絶类而无俦超众果而独贵　郤正释讥见质字下　魏陈思王魏徳论见质字下　黄帝三鼎赞见乙字下　卞太后诔见疾字下　晋左思蜀都赋见室字下　魏都赋见日字下　左贵嫔武元杨皇后诔见日字下　梁江淹齐太祖高皇帝诔见膝字下　拟卢郎中诗见质字下　徐勉萱草花赋见质字下　唐太宗颂见质字下　易离六五出涕沱若徐邈音尺遂反王嗣宗音勑类反　鼎初六利出否徐音尺遂反　系辞传河出图洛出书陆徳明音义如字又尺遂反　书尧典寅宾出日出音尺遂反又如字　益稷在治忽以出纳五言出如字又尺遂反　微子我其发出狂出音尺遂反　顾命出缀衣于庭出如字徐音尺遂反　诗我出我车出如字沈音尺遂反　潸焉出涕出如字徐音尺遂反　俾出童羖出如字徐音尺遂反　出话不然出如字徐音尺遂反　礼记檀弓遇于一哀而出涕出如字徐音尺遂反　杜氏春秋左传集解序河不出图出如字又尺遂反　襄九年使皇郧命校正出马工正出车出如字徐音尺遂反　或食于心或食于咮以出内火出如字徐音尺遂反　十年郰人纥抉之以出门者出如字一音尺遂反　论语出纳之吝出音尺遂反　今此字两収于六至六术部中此韵转去声则入寘至志韵】
　　七栉
　　栉【阻瑟切】
　　【去声则阻四反】
　　瀄
　　【同上　汉司马相如上林赋见汨字下】
　　瑟【所栉切】
　　【去声则所志反　易林小畜之旅阳火不忧二耕喜至庆来降福为我鼓瑟　汉祢衡鹦鹉赋若乃少昊司辰蓐收整辔严霜初降凉风萧瑟长吟远慕哀鸣感类音声凄以激扬容貌惨以顦顇闻之者悲伤见之者陨泪放臣为之屡叹弃妻为之歔欷　晋左思蜀都赋见室字下　齐王融皇太子哀防文及诗见日字下　梁江淹诗竝见质字下此韵转去声则入寘至志韵】
　　【按此三韵自古迄齐梁皆与去声通用自四声之谱作而此三韵遂与去声相隔然质率术出等字犹两见于去入二声可以知其通矣　又按魏文帝善哉行朝日乐相乐酣饮不知醉悲激新声长笛吐清气歌感人肠四坐皆懽悦寥寥高堂上凉风入我室持满如不盈有徳者能卒君子多苦心所愁不但一慊慊下白屋吐握不可失众宾饱满归主人苦不悉比翼翔云汉罗者安所羁冲静得自然荣华何足为此诗分为五解每解四句然寔是一篇其音有平去入实一韵也此亦古人四声同用一贯之证但羁为二字与古音不合】
　　八物
　　物【文弗切】
　　【去声则符沸反　易説卦传故水火相逮雷风不相悖山泽通气然后能变化旣成万物也　淮南子齐俗训故圣人财制物也犹工匠之斲削凿枘也宰庖之切割分别也　太经棿人人物物各由厥彚汉马融长笛赋是故可以通灵感物冩神喻意致诚效志率作兴事溉盥污秽澡雪垢滓矣　魏陈思王大司马曹休诔见实字下　阮籍东平赋及至分之国邑树之表物四时仪其象阴阳畅其气　晋成公绥天地赋见律字下　啸赋是故声不假器用不借物近取诸身役心御气　华阳国志见杰字下抱朴子博喻篇甽浍之流不能运大白之防升合之器不能容千钟之物熠燿不能竝表微之景常才】
　　【不能别逸伦之器　梁江淹悼室人诗适见叶萧条已复花庵郁帐里春风荡檐前还燕拂垂涕视去景摧心向徂物今悲辄流涕昔欢常飘忽幽情一不弭守叹谁能慰又费字礼记中庸君子之道费而隐一音扶弗反失收】
　　弗【分勿切】
　　【去声则音沸　史记十二诸矦年表晋穆矦弗生世家作费生索隐曰或作防生　郑世家悼公防邹本一作弗一作沸左传作费　説文沸费皆以弗得声】
　　绂
　　【同上　汉张衡西京赋阴戒期门微行要屈降尊就卑怀玺藏绂便旋闾阎周观郊遂若神龙之变化彰后皇之为贵　蔡邕胡黄二公颂天生蒸人有则有类我胡我黄钟厥纯懿巍巍特进仍践其位赫赫三事七佩其绂奕奕四牡沃若六辔衮职龙章其文有蔚　魏邯郸湻受命述天子旣践帝位纳玺要绂太常司燎升炮告类珪璋峩峩髦士棣棣跄跄圣躳御防以莅　梁武帝清暑殿效柏梁体聮句帝云居中负扆寄缨绂而司徒左西属江□和云鼎味参和臣多匮是读绂字为去声　礼记注绂之言蔽也】
　　绋
　　【同上　白虎通绋者蔽也行以蔽背】
　　黻
　　【同上　晋陆云汉高帝盛徳颂区夏旣混宇宙蒙乂肃肃帝居巍巍神器有皇于登是临天位绣文于裳组华于黻　礼记玉藻注黻之言亦蔽也　张弨曰黻与市皆正文各义韨为市之重文绂则韨之俗改芾又市之误加艸也】
　　芾
　　【同上　诗人首章彼人兮何戈与祋彼其之子三百赤芾　孔丛子鲁人诵麛裘而芾投之无戾易丰九二丰其沛郑康成作芾　汉荡阴令张迁碑文蔽芾棠树作蔽沛　今此字三収于八未十四泰八物部中】
　　甶
　　【同上　説文□从丌甶声又沸字诗□沸槛泉沸音弗今此字在去声八未部音方味切而此韵不收】
　　郁【纡物切】
　　【去声则纡吠反　汉枚乘七发见硉字下　刘向九叹覧屈氏之离骚兮心哀哀而怫郁声嗷嗷以寂寥兮顾防夫之憔悴　梁江淹诗见上】
　　尉
　　【同上　説文□从上案下也从又又手也持火以尉申缯也臣等曰今俗别作熨非是　杨愼曰秦置郡设守尉后世军官曰校尉刑官曰廷尉皆取从上案下使平之义尉斗申缯亦使之平加火作熨赘矣王莽传有威斗卽尉斗也威与尉音相近隋书李穆传奉熨斗于高祖曰愿公执威柄以尉安天下　今此字两收于八未八物部中】
　　熨
　　【见上　今此字两收于八未八物部中】
　　蔚
　　【同上　诗蓼莪二章蓼蓼者莪匪莪伊蔚哀哀父母生我劳瘁　汉蔡邕胡黄二公颂见上　晋夏矦湛扺疑进不能拔羣出萃却不能抗排当世志则乍显乍昧文则乍幽乍蔚知之者则谓之欲逍遥以养生不知之者则谓之欲遑遑以求达此皆未是防之所匮也　陆机鼓吹赋宫备众声体僚君器饰声成文雕音作蔚响以形分曲以和缀放嘉乐于会通宣万变于触类　陆云登遐颂生在清纯放情昧在物渊沈沂虚攸遂清酒一壶百朋具醉有命集止乗龙来萃载见君子言观其蔚　宋谢灵运山居赋其竹则二箭殊叶四苦齐味水石别谷巨细各彚旣修竦而便娟亦萧森而蓊蔚露夕沾而凄阴风朝振而清气　后汉书文苑传赞情志旣动篇辞为贵抽心呈貌非雕非蔚殊状共体同声异气言观丽泽永监滛费　易革上六传其文蔚也陆德明音尉又纡弗反説文引作其文斐也　今此字两收于八未八物部中又礼记王制然后设罻罗罻音尉一音郁今去声八未部有罻字而此部不收】
　　屈【区勿九勿二切】
　　【去声则区未反　易林渐之旅见节字下　汉张衡西京赋见上　魏陈思王土陵赞从汉有功少文任气高后封吕直而不屈】
　　诎
　　【同上　汉司马相如子虚赋徼受诎殚覩众物之变态】
　　掘【具勿切】
　　【去声则具未反　淮南子説林训以瓦鉒者全以金鉒者跋以玉鉒者发是故所重者在外则内为之掘】
　　怫【符弗切】
　　【去声则符沸反　史记太史公自序五家之文怫异索隐曰怫音悖又音扶物反　今此字两收于八未八物部中】
　　咈
　　【同上　释名辔咈也牵引咈戾以制马也上声七尾韵蜚字注曰又扶拂切今八物部漏此字】
　　防【王勿切】
　　【去声则音胃　説文防从风胃声　今此字两收于八未八物部中】
　　拂【敷勿切】
　　【去声则音沸　诗皇矣八章临冲茀茀崇墉仡仡是伐是肆是絶是忽四方以无拂　汉刘向九叹飘风蓬龙埃拂拂兮草木摇落时槁悴兮　道藏冯夫人诗挺颖徳音子神映乃高拂天岳临空构洞台深幽邃　梁江淹诗见上　礼记中庸君子之道费而隐费本又作拂】
　　祓
　　【同上　诗生民传弗之言祓也祓音弗又音废　左传僖六年受其璧而祓之祓音方弗反又音废　襄二十五年祝祓社祓方弗反徐音废　二十九年祓殡而禭则布币也祓音弗徐音废　昭十八年祓禳于四方祓方佛反又音废　定四年祓社衅鼔祓音弗徐音废　史记周纪周公乃祓斋吕后纪吕后祓还外戚世家武帝祓霸上策传常以日旦祓索隐竝曰祓音废又音拂　汉书五行志高后八年三月祓霸上师古曰祓音废　地理志琅邪郡祓师古曰音废　郭璞解方言祓音废　今此字两于二十废八物部中】
　　嶏
　　【同上　説文嶏从屵配声读若费】
　　茀
　　【同上　诗皇矣见上　诗簟茀鱼服笺茀之言蔽也茀禄尔康矣徐云郑音废　周礼巾车注引诗翟茀以朝作翟蔽　史记齐世家反而鞭主屦者茀左传作徒人费　汉书律歴志鲁微公茀一作防　亦与孛通史记天官书星茀于河戒齐世家茀星将出正义竝音佩　今此字两收于八未八物部中】
　　髴
　　【同上　素问八正神明论视之无形尝之无味故谓冥冥若神髣髴　灵枢经官能篇麤之所不见良工之所贵莫知其形若神髣髴　宋玉神女赋目色髣髴乍若有记　汉班固幽通赋见察字下　冯衍显志赋夫庄周之钓鱼兮辞卿相之显位于陵子之灌园兮佀至人之髣髴葢隐约而得道兮羌竆悟而入术离尘垢之窈冥兮配乔松之妙节　王延夀鲁灵光殿赋胡人遥集于上楹俨雅跽而相对仡欺以雕□防顤顟而睽睢状若悲愁于危处憯嚬蹙而含悴神仙岳岳于栋间玉女闚牕而下视忽瞟眇以响像若鬼神之髣髴　呉薛莹献诗干徳博好文雅是贵追悼亾臣冀存遗类如何愚曾无髣髴　晋皇甫谧释劝论若宾可谓习外观之晖晖未覩幽人之髣髴也见俗人之不容未喻圣皇之兼爱也循方圆于规矩未知大形之无外也　潘岳哀永逝文凄切兮増欷俯仰兮挥泪想孤魂兮眷旧宇视倐忽兮若髣髴　郭璞山海经视肉赞聚肉有眼而无肠胃与彼马勃颇相髣髴竒在不尽食人薄味　梁江淹伤爱子赋忆朱明之在节顾岐嶷之可贵睨鑪帐而多怊瞻戸牖而有慰奚在今之寂寞失音容之髣髴今此字两收于八未八物部中　亦作佛晋潘岳景献皇后哀防文袭筮之良辰启幽房之潜隧整武驾之隆牡结龙辀之缟驷望旂常而崩摧披輼辌以增欷口呜咽以失声目横迸以洒泪邈雨絶于宫闱长无觌于彷佛　又作佛汉书叙传学微术昧或见仿佛疑殆匪阙违众迕世浅为尤悔深作防害此韵转去声则入未韵　按物乃微之入声旧以为文之入声误】九迄
　　迄【许讫切】
　　【去声则许气反　礼记哀公问君行此三者则忾乎天下矣忾音迄】
　　仡
　　【同上　诗皇矣见拂字下】
　　汔
