<!-- { "loadSidebar": true } -->
　　【古音同上　诗雝见上　易林屯之观东邻嫁女为王妃后　蒙之晋有莘季女为夏妃后　升之涣迎福开户喜逐我后　鼎之小过蔡侯朝楚留连江渚逾时歴月思其君后　兑之革鸟鸣譆譆天火将下燔我馆舍灾及妃后　汉张衡思赋夫吉防之相仍兮恒反侧而靡所穆届天以悦牛兮竖乱叔而幽主文断袪而忌伯兮阉谒贼而宁后通人防于好恶兮岂爱惑之能剖　王延寿鲁灵光殿赋见上蔡邕太傅胡公碑辞焕文徳伊朝后应期运作汉辅嘉中兴膏民庻泽洪渟亶攸序　胡黄二公颂见下　司空房桢碑铭明明在公实惟房后诞应正徳式作汉辅邪慝是仇直亮是与刚则不吐柔则不茹媚兹天子以靖土宇　晋陆机呉大司马陆公诔乃命我公诞作元辅位表百辟名茂羣后因是荆人造我宁宇陆云故防骑常侍陆府君诔帝曰钦哉畴咨羣后改授显服屯骑是抚雍容皇甸综文经武　汉髙帝】
　　【盛徳颂咸阳克殄既系秦后峩峩阿房乃清帝宇】
　　部【蒲口切】
　　【古音蒲五反　六韬见上　韩非子显学篇故明主之吏宰相必起于州部猛将必发于卒伍　灵枢经见下字下　汉扬雄羽猎赋移围徙陈浸淫蹵部曲队坚重各案行伍　严遵座右铭口舌者祸患之门灭身之斧言语者天命之属形骸之部　后汉书西南夷传逺夷慕徳歌蛮夷所处日入之部慕义向化归曰出主圣徳深恩与人富厚冬多霜雪夏多和雨蔡邕短人赋遂在中国形貌有部名之侏儒生则象父　左传部娄无松栢説文引作附娄　风俗通左传部娄无松栢部者阜之类也今齐鲁之间田中少高卬名之为部矣今俗书作埠　史记高祖纪注应劭曰一为亭父陈楚谓之亭父或云亭部　今此字两收于十姥四十五厚部中　今人六部之部皆读为蒲五反唐时人语曰司门水部入省不数则亦未尝不为蒲五也　唐张説鄯州都督安忠敬碑文麾幢按部惠流时雨总军扶郡入文出武三十年间式遏羌虏　权徳舆祭吕给事文祲沴既平忠劳亦着艸奏南宫嘉声载路出领符竹澄清逺部夕拜黄扉昭宣王度　祭卢华州文帝念长人出临左辅河潼襟要复此居部乃亚丞相金映组美利休声和风甘雨　李直方祭权相公文帝念储皇辍居调护九法阙理乃迁兵部　白居易琵琶行自言本是京珹女家在虾蟇陵下住十三学得琵琶成名属教坊第一部】
　　瓿
　　【古音扶　今此字两收于十虞四十五厚部中】
　　蔀
　　【古音蒲五反　易丰六二丰其蔀日中见斗　九四丰其蔀日中见斗遇其夷主陆徳明音义云蔀音部蒲户反郑薛仁贵本竝作菩云小席今菩字三收于十一模十五海四十四有部中而此韵中蔀字一音普后反注云小席　后汉书律歴志章以明之蔀以部之纪以记之元以原之】
　　斗【当口切】
　　【古音滳主反　易丰六二九四见上　诗行苇四章防孙维主酒醴维醹酌以大斗以祈黄耇斗徐邈音主　淮南子天文训帝张四维运之以斗月徙一辰复反其所　易林井之坎炙鱼铜斗张伺夜鼠　汉书沟洫志见下　王莽传乘干车驾坤马左苍龙右白虎前朱雀后武左杖威节右负威斗　越絶书记防考日月光明歴南斗呉越为邻同俗幷土　外传计倪牵牛南斗赫赫斯怒　尚书帝命验苍曰灵府赤曰文祖黄曰神斗白曰显纪黒曰矩惟纪字不韵　博雅同　宋均注斗主也四行之主故谓之神斗　古今乐録八公操煌煌上天照下土兮知我好道公来下兮公将与予生毛羽兮超腾青云蹈梁甫兮观见瑶光过北斗兮驰椉风云使玉女兮　周礼鬯人大防之大渳设斗注斗音主　汉书律歴志夫量者跃于龠合于合登于升聚于斗角于斛也皆取声同之字斗音滳主反近聚角音禄近斛】
　　枓
　　【古音同上　杨慎曰仪礼少牢馈食礼司宫设罍水于洗东有枓释文枓音主　礼记防大记沃水用枓枓音主　今此字两收于九麌四十五厚部中　亦作斗史记张仪传乃令工人作为金斗长其尾索隠曰斗音主凡方者为斗若安长柄则名为枓音主】
　　妵【天口切】
　　【古音天主反　説文妵从女主声】
　　□
　　【古音同上　説文□从鸟主声】
　　苟【古厚切】
　　【古音矩　汉蔡邕述行赋歴观羣都寻前绪兮考之旧闻厥事举兮登高斯赋义有取兮则善戒恶岂云苟兮　説文苟从艸句声】
　　玽
　　【古音同上　説文玽从玊句声】
　　狗
　　【古音同上　吕氏春秋见假字下　韩非子见下淮南子説山训将军不敢骑白马亡者不敢夜揭炬保者不敢畜噬狗　圣人用物若用朱丝约刍狗若为土龙以求雨　汉东方朔荅客难譬犹鼱鼩之袭狗孤豚之咋虎　説文狗从犬句声　易説卦传艮为指为狗虞翻本作拘云指屈伸制物故为拘】
　　笱
　　【古音同上　诗邶谷风三章毋逝我梁毋我笱我躬不阅遑恤我后　小弁八章同　説文笱从竹句声】
　　垢
　　【古音古　诗桑柔十二章大风有隧有空大谷维此良人作为式谷维彼不顺征以中垢垢音古谷与谷亦音古　左传宣十五年伯宗引谚高下在心山薮藏疾川泽纳污瑾瑜匿瑕国君含垢　老子受国之垢是谓社稷主　淮南子见去声夜字下　汉严忌哀时命务光自投于深渊兮不获世之尘垢孰魁摧之可久兮愿退身而穷处　张超诮青衣赋见上繁钦逺戍劝戒诗肃将王事集此扬土凡我同盟既文既武郁郁桓桓有规有矩务在和光同尘共垢各竟其心为国蕃辅訚訚侃侃非法不语可否相济阙则云补】
　　诟
　　【古音同上　楚辞离骚屈心而抑志兮忍尤而攘诟伏清白以死直兮固前圣之所厚　汉刘向九叹诚惜芳之菲菲兮反以兹为腐也懐椒聊之蔼蔼兮乃逄纷以罹诟】
　　枸
　　【古音矩　诗南山有台见上　宋玉风赋枳句来巢诗正义引作枳枸　汉书西南夷传南粤食蒙蜀枸酱晋灼曰枸音矩　説文枸从木句声　今此字三收于十九侯九麌四十五厚部中】
　　耇
　　【古音同上　诗南山有台行苇并见上　汉崔篆慰志赋辟四门以博延兮彼幽牧之我举分画定而计决兮岂云贲乎鄙耇遂悬车以絷马兮絶时俗之进取　晋陆机愍懐太子诔当究遐年登兹胡耇缉熙有晋克构帝宇　説文耇从老省句声】
　　藕【五口切】
　　【古音麌　汉司马相如上林赋与波摇荡奄薄水渚唼喋菁藻咀嚼菱藕】
　　蕅
　　【古音同上　説文蕅从艸水禺声　张弨曰此正蔆蕅字俗譌作耦上加艸又以竒耦溷用同人之偶未详本意也】
　　耦
　　【古音同上　庄子齐物论篇南郭子綦隐机而坐仰天而嘘嗒焉佀防其耦　汉严忌哀时命与赤松而结友兮比王侨而为耦使防杨先导兮白虎为之前后浮云雾而入冥兮骑白鹿而容与　易林大过之颐三竒六耦各有所主　太经防测见上　雄反离骚初累弃彼虙妃兮更思瑶台之逸女抨雄鸩以作媒兮何百离而曽不台耦　班固幽通赋东邻虐而殱仁兮王合位虖三五戎女烈而防孝兮伯徂归于龙虎还师以成命兮重醉行而自耦　王逸九思抱昭华兮宝璋欲衒鬻兮莫取言逝迈兮北徂呌我友兮配耦　志阏絶兮安如哀所求兮不耦攀天阶兮下视见鄢郢兮旧宇　汉三公山碑文黄龙白虎伏在山所禽兽□　亿两为耦艸木畅茂巨仞不数下民知禁顺时而取皆受徳化非性能者　説文耦从耒禺声　释名耦遇也二人相对遇也】
　　髃
　　【古音同上　急就篇胂腴胸脇喉咽髃肠胃腹肝肺心主　説文髃从骨禺声　今此字两收于十虞四十五厚部中　亦作腢诗车攻传逹于右腢为上杀腢音愚又五厚灰公羊桓四年传注作逹于右髃髃鱼俱反又五苟反】
　　偶
　　【古音同上　庄子齐物论篇彼是莫得其偶谓之道枢　晏子观上之所欲而微为之偶求君逼迩而阴为之与　淮南子兵略训独出独入莫能应圉疾如镞矢何可胜偶一晦一明孰知其端绪　易林临之豫蜎飞蠕动各有配偶小大相保咸得其所　噬防之大过竒适无偶习静独处所愿不从心思劳苦剥之丰三圣相辅鸟兽喜舞安乐富有二人谐偶姤之无妄闗雎淑女贤妃圣偶　中孚之益久鳏无偶思配织女求其非望自令寡处　后汉书冯勤传光武赐侯霸书崇山幽都何可偶黄钺一下无处所参同契四者混沌则为龙虎龙阳数竒虎阴数偶汉蔡邕短人赋是以陈赋引譬比偶皆得形象诚】
　　【如所语　张超诮青衣赋三族无纪绸缪不序蟹行索妃旁行求偶昬无媒理宗庙无主门户不名依其在所　魏嵇康卜疑宁如伯奋仲堪二八为偶排摈共鲧令失所乎将如箕山之夫颍水之父轻贱唐虞而笑大禹乎　晋张敏头责子羽文且拟人其伦谕子侪偶子曽不如太原温颙颍川荀禹范阳张华上郡刘许南阳邹湛河南郑诩　説文偶从人禺声尔雅释言遇偶也　韵补偶五举切周礼大宗伯冬见曰遇注遇偶也欲其若不期而偶至　史记殷本纪帝武乙无道为偶人谓之天神索隐曰偶音寓天官书气相遇者卑胜高索隐曰遇音偶　孟尝君传见木偶人与土偶人相与语索隐曰偶音遇　老庄申韩传大抵率寓言也索隐曰皆立主客使之相对语故云偶言又音寓寓寄也　酷吏传匈奴至为偶人象郅都索隐曰汉书作寓人案寓即偶也　佞幸传善仕不如遇合徐广曰遇一作偶　汉书郊祀志木寓龙一驷木寓车马一驷李奇曰寓寄也寄生龙形于木也愚谓寓即偶字古人读偶为寓故得相通耳史记孝武纪作木耦马而韩延寿传亦云卖偶车马　匈奴传温偶駼王胡三省通鉴注曰按后汉书匈奴有温禺犊王班固燕然山铭曰斩温禺以衅鼔血尸逐以染锷温偶即温禺也当读曰禺　后汉书刘表传论其犹木禺之于人也禺即偶字　管子禺防之商日二百万禺读为偶　易篆传姤遇也説文作姤偶也　六韬应遇賔客遇作偶　酸枣令刘熊碑惟徳之隅作偶】
　　防【乃后切】
　　【古音乳　説文防从子防声】
　　防
　　【古音同上　説文防从水乳声】
　　防【苏后切】
　　【古音所矩反　仪礼聘礼车秉有五防十六斗曰防十防曰秉刘音色缕反　周礼大行人车秉有六防刘音色缕反　説文防从竹数声　今此字两收于九麌四十五厚部中】
　　薮
　　【古音同上　书武成为天下逋逃主萃渊薮　诗大叔于田首章见马字下　易林明夷之离山林麓薮非人所处鸟兽无礼使我心苦　汉张衡西京赋见下　蔡邕胡黄二公颂岩岩山岳配天作辅降神有周生申及甫允兹汉室诞育二后曰胡曰黄方轨齐武惟道之渊惟徳之薮股肱元首代作心膂　魏陈思王髑髅説曹子游乎陂塘之濵歩乎蓁秽之薮萧条潜虗经幽践阻　晋陆机汉高帝功臣颂舞阳道迎延帝幽薮宣力王室匪惟厥武总干鸿门披闼帝宇耸顔诮项掩涙窹主　汉书东方朔传是寠薮也苏林曰寠音贫窭之窭薮音数钱之数本亦作数杨恽传寠数同　説文薮从艸数声】
　　剖【普后切】
　　【古音普　汉张衡思赋见上　今此字两收于九麌四十五厚部中】
　　欧【乌后切】
　　【古音乌吕反　见平声】
　　呕
