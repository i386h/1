<!-- { "loadSidebar": true } -->
　　【古音媒　诗泉水首章毖彼泉水亦流于淇有懐于卫靡日不思娈彼诸姬聊与之谋　氓首章见上皇皇者华三章我马维骐六辔如丝载驰载驱周爰咨谋　十月之交五章抑此皇父岂曰不时胡为我作不即我谋彻我墙屋田卒污莱曰予不戕礼则然矣　小旻见上声否字下　巷伯二章哆兮侈兮成是南箕彼谮人者谁适与谋　緜三章周原膴膴堇荼如饴爰始爰谋爰契我曰止曰时筑室于兹文王有声八章丰水有芑武王岂不仕诒厥孙谋以燕翼子　抑十二章于乎小子告尔旧止听用我谋庶无大悔　易系辞下传见能字下　左传僖二十八年听舆人之诵曰原田每每舍其旧而新是谋哀五年莱人歌景公死乎不与埋三军之士兮不与谋师乎师乎何党之乎　楚辞天问浞娶纯狐妻爰谋何羿之射革而交吞揆之　老子其安易持其未兆易谋　不召而自来繟然而善谋　管子霸言篇智者善谋不如当时　心术上篇纷乎其若乱静之而自治强不能徧立智不能尽谋　内业篇春秋冬夏天之时也山陵川谷地之枝也喜怒取予人之谋也　勿引勿推福将自归彼道自来可借与谋版法解篇与天下同利者天下持之擅天下之利者天下谋之　庄子刻意篇不思虑不豫谋光矣而不耀信矣而不期　知北游篇形若槁骸心若死灰眞其实知不以故自持媒媒晦晦无心而不可与谋淮南子道应训同　荀子成相篇知不用愚者谋前车既覆后未知更何觉时　请牧祺明有基主好论议必善谋五听修领莫不理续主执持　吕氏春秋壹行篇夫不可知盗不与期贼不与谋　求人篇贤者所聚天地不壊鬼神不害人事不谋　任地篇天下时地生财不与民谋　素问隂阳别论别于阳者知病忌时别于隂者知死生之期谨熟隂阳无与众谋　司马法定爵篇进退无疑见敌无谋　逸周书大武解一鼓走疑二备从来三佐军举旗四采虞人谋五后动撚之　六韬发启篇天道无殃不可先倡人道无灾不可先谋必见天殃又见人灾乃可以谋鬼谷子抵巇篇世无可抵则深隠而待时有可抵则为之谋　汉贾谊鵩赋天不可与虑兮道不可与谋迟速有命兮鸟识其时　严忌哀时命夜炯炯而不寐兮懐隠忧而歴兹心郁郁而无告兮众孰可与深谋欿愁悴而委惰兮老冉冉而逮之　史记李斯传时乎时乎间不及谋赢粮跃马惟恐后时　防传见上　淮南子主术训清静无为则天与之时廉俭守节则地生之财处愚称德则圣人为之谋　道应训周伯昌行仁义而善谋太子发勇敢而不疑中子旦恭俭而知时　汜论训徐偃王知仁义而不知时大夫种知忠而不知谋　诠言训不豫谋不弃时与天为期　文子同　兵略训故所乡非所之也所见非所谋也　説林训与死者同病难为良医与亾国同道难与为谋　文子同　见之明白处之如玉石见之闇晦必留其谋　文子同　尸子孔子云诵诗读书与古人居读书诵诗与古人谋　盐鐡论孔子曰不通于论者难于言治道不同者不相与谋王裦九懐思尧舜兮袭兴幸咎繇兮获谋悲九州兮靡君抚轼叹兮作诗　説苑权谋篇吾闻病之将死也不可为良医国之将亾也不可为计谋　文子同将将之台窅窅其谋我言而不当诸矦伐之　谈丛篇五圣之谋不如逢时　反质篇信鬼神者失谋信日者失时　列女传晋文齐姜颂齐姜公正言行不怠劝勉晋文反国无疑公子不听姜与犯谋醉而载之卒成霸基　太经断测断心灭斧内自治也冥断否中心疑也决其聋利有谋也　彊测彊中否贞不可与谋也鳯鸟于飞君子得时也柱不中不能正基也　冲进多谋积多财　攡律则成物歴则编时律歴交道圣人以谋　扬雄廷尉箴穆王耄荒甫矦伊谋五刑训天周以阜基　越絶书请籴内传臣闻春日将至百艸从时君王动大事羣臣竭力以佐谋　德序外传记身死不为医邦亾不为谋还自遗灾　春秋命歴序以文命者七九而衰以武兴者六八而谋　魏李康运命论引之同　论语比考防一曰河图将来告帝期二曰河图将来告帝谋吴越春秋臣闻君子俟时计不数谋死不被疑内不自欺　参同契古今道由一对谈吐所谋学者加】
　　【勉力留念深思惟至要言甚露昭昭不我欺　张衡思赋结精逺游使心携回志朅来从谋获我所求夫何思　七辩在我圣皇躬劳至思参天两地匪怠厥司率由旧章遵彼前谋正邪理谬靡有所疑风俗通孔子曰虽明天子荧惑必谋祸福之征愼察用之　汉冀州从事张表碑文天挺留矦应期佐治与汉龙兴诞发神谋　成阳灵台碑文朝阙克省帝纳其谋嵗以春秋奉大牢祠　魏嵇康太师箴故殷卒不道首缀素旗周胡败度彘人是谋　抱朴子博喻篇郢人美下里之淫鼃而薄六茎之和音庸夫好悦耳之华誉而恶利行之良规故宋玉舍其延灵之精声智士招其独见之逺谋　説文媒谋也谋合二姓也　韵补谋谟杯切周礼媒氏注媒之言谋也谋合异类使和成者　按谋字自魏文帝煌煌京雒行贤矣陈轸忠而有谋始与救为韵以上字当与五支之半及六脂七之通为一韵】
　　忧【于求切】
　　【诗泉水四章思须与漕我心悠悠驾言出游以写我忧　载驰首章驱马悠悠言至于漕大夫跋渉我心则忧　兔爰见罦字下　蟋蟀三章蟋蟀在堂役车其休今我不乐日月其慆无已太康职思其忧好乐无荒良士休休　唐扬之水见入声鹄字下　角弓八章雨雪浮浮见睍曰流如蛮如髦我是用忧　民劳见下　易干文言是故居上位而不骄在下位而不忧　左传哀二十一年齐人歌见入声觉字下楚辞九歌山鬼风飒飒兮木萧萧思公子兮徒离忧三略故士可下而不可骄将可乐而不可忧　易林屯之涣道路辟除南至东辽卫子善辞使国无忧比之否失意懐忧如幽狴牢　之大壮适戍失期患生无聊惧以发忧开藏闭塞邦国穷愁　复之遯见下　大畜之遯大尾小腰重不可摇栋桡榱壊臣为君忧　大壮之晋郑国防多数被楚忧征夫愁苦民困无聊　萃之大过乱头多忧搔虱生愁膳夫仲年使我无聊　困之益童女无媒不利动摇安其室庐传母何忧　归妹之大有见下　节之干虎豹怒咆愼戒外忧上下俱搔士民无聊　家语子路初见篇乐之方至乐而勿骄患之将至思而勿忧　此以下所引书但证其与萧宵肴豪同用者他不备引】
　　优
　　【礼记深衣要缝半下注要或为优】
　　麀
　　【说文防从金麀声于刀切】
　　耰
　　【梁武帝籍田诗寅宾始出日律中方星鸟千亩土膏紫万顷陂色缥严驾伫霞昕裛露逗光晓启行天犹暗伐鼔地未悄苍龙发蟠蜿青旂引窈窕仁化洽孩虫德令禁胎夭耕籍乗月映遗滞指秋杪年丰廉让多嵗薄礼节少公卿秉耒耜庶甿荷鉏耰一人慙百王三推先亿兆】
　　摎【力求切】
　　【今此字两收于五肴十八尤部中】
　　畱
　　【楚辞离骚时缤纷以变易兮又何可以淹畱兰芷变而不芳兮荃蕙化而为茅　汉淮南小山招隠士猨狖羣啸兮虎豹嗥攀援桂枝兮聊淹畱　攀援桂枝兮聊淹畱虎豹鬭兮熊罴咆禽兽骇兮亾其曹王孙兮归来山中兮不可以久畱　司马相如大人赋世有大人兮在于中州宅弥万里兮曾不足以少畱悲世俗之迫隘兮朅轻举而逺游乗绛幡之素蜺兮载云气而上浮建格泽之修竿兮总光燿之采旄垂旬始以为防兮曳彗星而为髾掉指桥以偃蹇兮又猗抳以招摇防欃枪以为旌兮靡屈虹而为绸红杳眇以湣兮猋风涌而云浮　史记滑稽传男女杂坐行酒稽畱六博投壶相引为曹　王襃九懐望谿兮滃郁熊罴兮呴嗥唐虞兮不存何故兮久畱　急就篇辄觉没入檄报畱通章皆用豪韵　吴越春秋不仁者逃其仁者畱　晋左思吴都赋纶组紫绛食葛香茅石帆水松东风扶畱　杨方合欢诗衣用双丝线寝共无缝绹子靖我不动子游我无畱　释名畱牢也　诗正义引春秋元命苞□之为言畱也　按畱字又与丣通史记律书浊北至于畱畱者言阳气之稽畱也故曰畱八月也索隠曰畱即丣也丣古文酉字汉书律歴志畱孰于酉】
　　流
　　【诗角弓见上　常武五章如山之苞如川之流　楚辞九章惜往日临沅湘之渊兮遂自忍而沈流卒没身而絶名兮惜廱君之不昭　宋玉髙唐赋见下急就篇防束脱漏亾命流　易林萃之师家在海隅绕旋深流伯氏难行无木以超　太经达次三苍木维流厥美可以达于苞　汉班彪冀川赋徧五岳与四渎兮观沧海以周流鄙臣恨不及事兮陪后乗之下僚　班固幽通赋妣聆呱而劾石兮许相理而鞠条道混成而自然兮术同原而分流　张衡思赋仰矫首以遥望兮魂惘而无俦逼区中之隘陋兮将北渡而宣游行积冰之皑皑兮清泉沍而不流寒风凄其永至兮拂穹岫之骚骚武缩于殻中兮腾蛇蜿而自纠鱼矜鳞而并凌兮鸟登木而失条坐太隂之屏室兮慨含欷而增愁怨髙阳之相寓兮防颛顼而宅幽庸织路于四裔兮斯与彼其何瘳望寒门之絶垠兮纵余乎不周　王逸九思令尹兮謷謷羣司兮譨譨哀哉兮淈淈上下兮同流　邯郸淳曹娥碑翩翩孝女载沈载浮或泊洲渚或在中流或趋湍濑或逐波涛　魏嵇康琴赋尔乃顚波奔突狂赴争流触岩觝隈郁怒彪休汹涌腾薄奋沫扬涛瀄汩澎湃防蟺相纠放肆大川济乎中州安回徐迈寂尔长浮　刘劭赵都赋击灵鼔鸣籁箫乗素波镜清流　晋木华海赋鱼则横海之鲸突杌孤游戛岩防偃髙涛茹鳞甲吞龙舟噏波则洪连踧蹜吹涝则百川倒流　顾恺之观涛赋临浙江以北眷壮沧海之宏流水无涯而合岸山孤映而若浮既藏珍而纳景且激波而扬涛】
　　駵
　　【汉书地理志华聊绿耳之乗聊即駵字】
　　疁
　　【通鉴注上疁村在宁海西北四十余里今谓之上寮山】
　　浏
　　【魏文帝述征赋伐灵鼔之硼隠兮建长旗之飘飖曜甲卒之晧旰兮驰万骑之浏浏】
　　憀
　　【今此字两收于三宵十八尤部中】
　　懰
　　【诗月出二章月出皓兮佼人懰兮舒懮受兮劳心慅兮】
　　秋【七由切】
　　【诗采葛二章彼采萧兮一日不见如三秋兮　易林复之遯仲冬兼秋鸟散饮忧困于米食数惊鹯雕魏甄后塘上行出亦复苦愁入亦复苦愁边地多悲风树木何萧萧今日乐相乐延年夀千秋　晋陆机诗见下　郑曼季荅陆士龙诗陟彼南山言采其萧乐只君子家之翘克茂厥犹輶德是收聊道以俭广爱以周嗟我懐人永好千秋　説文本作秌从禾□省声□音焦　杨愼曰秋音锹汉雄羽猎赋秋秋跄跄入西园切神光萧该音七遥反又荀子解蔽篇引逸诗曰鳯凰秋秋其翼若干其声若箫秋与箫为韵是其证也】
　　篍
　　【今此字三收于四宵十八尤三十五笑部中　杨愼曰今南方屯戍之处曰哨盖吹篍以警守也】
　　萩
　　【春秋文九年楚子使椒来聘谷梁传作萩子遥反又子小反或作菽　玉篇萩且畱反又七肖反】
　　楸
　　【楚辞九辩见上】
　　湫
