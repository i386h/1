<!-- { "loadSidebar": true } -->
　　【古音满以反　诗葛覃三章害干害否归宁父母葛藟见有字下　将仲子首章将仲子兮无逾我里无折我树杞岂敢爱之畏我父母　南山见下　陟岵二章陟彼屺兮瞻望母兮　四牡四章翩翩者鵻载飞载止集于苞杞王事靡盬不遑将母　杕杜三章陟彼北山言采其杞王事靡盬忧我父母　南山有台三章南山有杞北山有李乐只君子民之父母乐只君子徳音不已　沔水见友字下　小弁三章维桑与梓必防敬止靡瞻匪父靡依匪母不属于毛不离于里天之生我我辰安在　蓼莪三章无父何怙无母何恃父与怙为韵母与恃为韵　北山首章陟彼北山言采其杞偕偕士子朝夕从事王事靡盬忧我父母　思齐见妇字下　泂酌首章泂酌彼行潦挹彼注兹可以餴饎岂弟君子民之父母　雝绥我眉寿介以繁祉既右烈考亦右文母　閟宫见有字下　老子无名天地之始有名万物之母　忽兮若海漂兮若无所止众人皆有以而我独顽以鄙我独异于人而贵食母　独立而不改周行而不殆可以为天下母　天下有始以为天下母既得其母以知其子既知其子复守其母没身不殆　有国之母可以长久　庄子逹生篇天地者万物之父母也合则成体散则成始　庚桑楚篇若规规然若防父母揭竿而求诸海也　墨子明鬼篇然而天下之陈物曰先生者先死若是则先死者非父则母非兄而姒也　荀子赋篇簮以为父管以为母既以缝表又以连里夫是之谓箴理　韩非子扬权篇主不蚤止狗益无已虎成其羣以弑其母为主而无臣奚国之有吕氏春秋懐宠篇故义兵至则邻国之民归之若流水诛国之民望之若父母　素问阴阳应象大论万物之纲纪变化之父母生杀之本始　天元纪大论同　天有八纪地有五里故能为万物之父母五藏生成篇诊病之始五决为纪欲知其始先建其母　宝命全形论人能应四时者天地为之父母知万物者谓之天子　刺禁论见右字下　灵枢经禁服篇审察卫气为百病母调其虗实虗实乃止写其血络血尽不殆矣　贾谊新书见等字下　汉枚乗七发秉意乎南山通望乎东海虹洞兮苍天极虑乎崖涘流揽无穷归神日母汨乗流而下降兮或不知其所止　司马相如大人赋登阆风而遥集兮亢鸟腾而一止低徊阴山翔以纡曲兮吾乃今日覩西王母暠然白首戴胜而宂处兮亦幸有三足乌为之使淮南子精神训以天为父以地为母阴阳为纲四时为纪　文子同　説山训烹牛以飨其里而骂其东家母徳不报而身见殆　要略使人遗物反已审仁义之间通同异之理观至徳之统知变化之纪説符妙之中通廻造化之母也　文子见有字下　易林屯之观庄公筑馆以尊主母归于京师季姜悦喜需之归妹一巢九子同公共母柔顺利贞出入不殆福禄所在　讼之随三丑六子入门见母　小畜白乌衔饵呜呼其子施枝张翅来从其母　防之兑水壊我里东流为海龟凫讙嚣不见慈母　大有之小畜一室十子同心异母以义防患祸灾不起　谦之家人见敏字下　临之履为神人使西见王母不忧危殆　贲之井二人为旅俱归北海入门上堂拜谒王母劳赐我酒女功不喜　无妄之噬防见友字下　大畜之巽载风云母游观东海鼔翼千里见吾爱子　之未济见右字下　恒之需张牙切齿龂怒相视祸起萧墙牵引吾子患不可觧忧惊吾母　晋之坎悬悬南海去家万里飞兔防褭一日见母除我忧悔　明夷之萃稷为尧使西见王母拜请百福赐我嘉子长乐富有　觧之讼入门大喜上堂见母妻子俱在兄弟饶有　姤之蛊金泉黄宝宜与我市娶嫁有息利后过母　萃之大壮生无父母入门不喜买椒失粟亡我大利　列女传周室三母颂周室三母太姜任姒文武之兴葢由斯起太姒最贤号曰文母三姑之徳亦甚大矣　鲁季敬姜颂匡子过失教以法理仲尼贤焉列为慈母　魏芒慈母颂芒戼之妻五子后母慈惠仁义扶养假子　陈寡孝妇颂见妇字下　鲁孝义保颂伯御作乱由鲁宫起孝公乳保臧氏之母逃匿孝公易以其子保母若斯亦诚足恃　齐义继母颂义继信诚公正知礼亲假有罪相让不已吏不能决王以问母据信行义卒免二子雄觧嘲吾闻上世之士人纲人纪不生则已生则上尊人君下荣父母　越絶书外传计倪与天俱起令告民归如父母　传毅明帝诔见有字下　蔡邕济北相崔君夫人诔见敏字下　又见妇字下京兆樊惠渠颂见下　后汉书西南夷传见有字下会稽童謡城上乌鸣哺父母府中诸吏皆孝友参同契六五坤承结括终始韫养众子世为类母晋文明王皇后哀防丈寻惟景行于穆不已海岱降灵世荷繁祉永锡祚笃生文母诞膺纯和淑慎容止质直不渝体兹孝友诗书是悦礼籍是纪三从无违中馈允理　潘岳笙赋夫其凄唳辛酸嘤嘤闗闗若离鸿之鸣子也含防啴谐雍雍喈喈若羣雏之从母也　按五支部防下注曰齐人呼母音弥十一荠部嬭下注曰楚人呼母音奴礼切皆即母之异音而后人续造之字唐李商隐李贺小传阿弥老且病当改入止韵　按母字定以读满以仄为正然亦有读满补反者于诗一见蝃□二章朝隮于西崇朝其雨女子有行逺兄弟父母是也于易一见系辞下传其出入以度外内使知惧又明于忧患与故无有师保如临父母是也于庄子一见大宗师篇父邪母邪天乎人乎是也于管子一见内业篇不言之声疾于雷鼓心气之形明于日月察于父母是也于吕氏春秋一见序意篇爰有大圜在上大矩在下汝能法之为民父母是也故收入止韵而于厚韵中当兼存其一】
　　拇
　　【古音同上　尔雅释训敏拇也】
　　畆
　　【古音同上　诗南山三章艺麻如之何衡从其畆取妻如之何必告父母　七月首章三之日于耜四之日举趾同我妇子馌彼南畆田峻至喜　采芑首章薄言采芑于彼新田于此菑畆方叔莅止其车三千师干之试　信南山首章我疆我理南东其畆　甫田首章今适南畆或耘或耔黍稷薿薿攸介攸止烝我髦士　三章见敏字下　大田首章以我覃耜俶载南畆　四章见入声黒字下　緜见右字下　生民见负字下　载芟见妇字下　良耜畟畟良耜俶载南畆　宋玉髙唐赋滂洋洋而四施兮蓊湛湛而不止长风至而波起兮若丽山之孤畆　战国防齐宣王见顔斶今夫士之高者乃称匹夫徒步而处农畆下则鄙野监门闾里　故舜起农畆出于野鄙而为天子　淮南子防族训故九州不可顷畆也八极不可道里也　易林复之无妄踦牛伤暑不能成畆艸莱不垦年歳无有　汉张衡东京赋乗銮辂而驾苍龙介驭间以剡耜躬三推于天田修帝籍之千畆供禘郊之粢盛必致思乎勤已兆民劝于疆场咸懋力以耘耔　蔡邕京兆樊惠渠颂乃有樊君作人父母立我畎畆黄潦膏凝多稼茂防惠乃无疆如何勿喜　文心雕龙见上　张弨曰説文正作畮重文作畆元非两字后通用重文正文仅见尔】
　　畮
　　【同上　楚辞离骚余既滋兰之九畹兮又树蕙之百畮畦畱夷与揭车兮杂杜蘅与芳芷　説文畮从田每声　以上三字当改入止韵】
　　牡【莫厚切】
　　【古音莫九反　诗匏有苦叶见轨字下　还三章子之茂兮遭我乎峱之道兮并驱从两牡兮揖我谓我好兮　伐木见舅字下　信南山五章祭以清酒从以骍牡享于祖考　雝于荐广牡相予肆祀假哉皇考绥予孝子牡与考为韵　有駜二章有駜有駜駜彼乗牡夙夜在公在公饮酒　越语范蠡对王凡陈之道设右以为牝益左以为牡蚤晏无失必顺天道周旋无究　荀子赋篇此夫身女好而头马首者与屡化而不寿者与善壮而拙老者与有父母而无牝牡者与　淮南子説林训桺下见饴曰可以养老盗跖见饴曰可以黏牡　説文牡从牛土声佀当音姥然诗凡五见与道咎考酒为韵固不得背经文而从许氏也】
　　叜【苏后切】
　　【古音苏九反　诗生民释之叜叜见平声浮字下尔雅作溞溞郭音骚　释名防叜也叜老者称也仪礼丧服注防犹叜也叜老人称也　説文□防皆以叜得声　以上二字当削去并入篠韵　当改入桺丑一韵】
　　□
　　【古音同上　礼记学记足以□闻音思了反　今此字四收于二十九篠四十五厚五十候一屋部中】
　　趣【仓苟切】
　　【古音仓九反　诗棫檏见上　当改入桺丑一韵】四十六黝
　　【古与二十九篠三十小三十一巧三十二晧及桺丑以下等字通为一韵】
　　纠【居黝切】
　　【诗月出首章月出皎兮佼人僚兮舒窈　兮劳心悄兮　良耜其笠伊纠其鏄斯赵以薅荼蓼荼蓼朽止黍稷茂止　汉张衡思赋见平声流字下　魏嵇康琴赋见平声流字下　礼记王制周人养国老于东胶注胶之言纠也　本艸秦芁本名秦糺与纠同今芁字在五肴部】四十七寝
　　朕【直稔切】
　　【古音直证反　淮南子要略乃以明物类之感同气之应阴阳之合形埒之朕　説文滕腾螣胜賸皆以朕得声　当改入去声证韵】
　　四十八感
　　【古与四十七寝通为一韵】
　　四十九敢
　　【古与四十七寝四十八感通为一韵】
　　五十琰
　　【古与四十七寝四十八感四十九敢通为一韵】五十一忝
　　【古与四十七寝四十八感四十九敢五十琰通为一韵】五十二俨
　　【古与四十七寝四十八感四十九敢五十琰五十　一忝通为一韵】五十三豏
　　【古与四十七寝四十八感四十九敢五十琰五十　一忝五十二俨通为一韵】五十四槛
　　【古与四十七寝四十八感四十九敢五十琰五十一忝五十二俨五十三豏通为一韵】五十五范
　　【古与四十七寝四十八感四十九敢五十琰五十　一忝五十二俨五十三豏五十四槛通为一韵易坎六三来之坎坎险且枕入于坎窞诗大车二章大车槛槛毳衣如菼岂不尔思畏子不敢泽陂三章彼泽之陂有蒲防萏有美一人硕大且俨寤寐无为辗转伏枕皆同用之证也】




　　唐韵正卷十
　　钦定四库全书
　　唐韵正卷十一　　　　　　昆山顾炎武撰去声
　　一送
　　【鳯字从鸟凡声亦不当读为符贡切虽于古无所证而世説注引晋百官名谢奉父鳯古人即不讳嫌名不应父子同音欵鳯字当入梵韵　张弨曰説文朋鹏竝古鳯字】二宋
　　【古与一送通为一韵】
　　三用
　　【古与一送二宋通为一韵】
　　四绛
　　【古与一送二宋三用通为一韵】
　　绛【古巷切】
　　【古音洪　晋张载扇赋若乃奇选妙絶色寡双鹄质皦鲜的防绛修短虽异而光彩齐同故易称可以为仪诗美肃肃之容是以停之如栖鹄挥之如惊鸿飘缨蕤于轩幌发晖曜于羣龙　释名绛工也染之难得色以得色为工也又曰红绛也色之佀绛者也　汉书外戚恩泽矦表师古曰据功臣表及王子矦表平帝时无红矦惟周勃孙恭以元始二年绍封绛矦疑红字当作绛转写误耳　杨慎引三国志南中地名三绛作三红　按古人读绛为洪读红为工博雅縓谓之红纁谓之绛后人读红为洪而绛字改为古巷反其去古音逺矣】
　　降
　　【见平声】
　　虹
　　【见平声降字下　今此字两收于一东四绛部中一东部注云县名今音绛　张弨曰今犹有呼虹县作洪音者】
　　巷【胡绛切】
