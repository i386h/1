<!-- { "loadSidebar": true } -->
　　蝙蝠【边福两音】自关而东谓之服翼或谓之飞鼠或谓之老鼠或谓之防鼠自关而西秦陇之闲谓之蝙蝠北燕谓之蟙防【职墨两音】
　　【案尔雅蝙蝠服翼郭注云齐人呼爲蟙防或谓之仙鼠疏全引方言此条文竝同今方言各本防讹作□据尔雅疏所引订正广雅伏翼飞鼠仙鼠□防也本此□即蟙】
　　鴈自关而东谓之鴚防【鴚音加】南楚之外谓之防或谓之仓鴚【今江东通呼爲鴚】
　　【案广雅鵞仓鴈也本此即鴚亦作驾汉书雄传岂鴐鵞之能捷古通用驾鲁大夫有荣驾鵞以爲名即荣成伯也史记司马相如列传弋白鹄连驾鵞汉书作驾鵞】
　　桑飞【即鹪鹩也又名鹪鸎】自关而东谓之工爵或谓之过鸁【音螺】或谓之女匠【今亦名爲巧妇江东呼布母】自关而东谓之鸋鴂【按尔雅云鸋鴂鸱鸮鸱属非此小雀明矣甯玦两音】自关而西谓之桑飞或谓之懱爵【言懱也】
　　【案诗豳风毛传鸱鸮鸋鴂也疏引方言自关而东谓桑飞曰鸋鴂陆玑疏云鸱鸮似黄雀而小其喙尖如锥取茅秀爲巢以□紩之如刺韤然县着树枝或一房或二房幽州人谓之鸋鴂或曰巧妇或曰女匠关东谓之工雀或谓之过□关西谓之桑飞或谓之韤雀或曰巧女周颂肇允彼桃虫拚飞维鸟毛传桃虫鹪也疏引方言此条首句讹作自关而东谓之桑飞或谓之工雀与后自关而西谓之桑飞遂相刺谬中闲去自关而东谓之鸋鴂一句然方言此句自关而东四字亦属重出尔雅桃虫鹪其雌鴱郭璞注云鹪□桃雀也俗呼爲巧妇疏引方言此条作幽人或谓之鸋鴂余竝同荀子劝学篇南方有鸟焉名曰蒙鸠以羽爲巢而编之以发系之苇苕风至苕折卵破子死巢非不完也所系者然也杨倞注云蒙鸠鹪鹩也今巧妇鸟之巢至精密多系于苇竹之上是也蒙当爲蔑引方言鹪鹩自关而西谓之桑飞或谓之蔑雀张华鹪鹩赋李善注云方言曰桑飞郭璞注曰即鹪鹩也广雅鹪□鸋鴂果鸁桑飞女工雀也爵雀过果匠懱韤蔑字异音义同】
　　鹂黄自关而东谓之鸧鹒【又名商庚】自关而西谓之鹂黄【其色黧黑而黄因名之】或谓之黄鸟或谓之楚雀
　　【案夏小正二月有鸣仓庚仓庚者商庚也商庚者长股也仓鸧庚鹒古通用诗周南黄鸟于飞毛传黄鸟搏黍也陆玑疏云黄鸟黄鹂留也或谓之黄栗留幽州人谓之黄鸎一名苍庚一名商庚一名鵹黄一名楚雀齐人谓之抟黍当葚熟时来在桑闲故里语曰黄栗留看我麦黄葚熟不亦是应节趋时之鸟也豳风有鸣仓庚毛传仓庚离黄也郑笺云温而仓庚又鸣可蚕之候也尔雅皇黄鸟郭璞注云俗呼黄离留亦名抟黍又仓庚商庚注云即鵹黄也又鵹黄楚雀注云即仓庚也释文云方言自关而东谓之仓庚关西谓之黄鹂留也宋玉高唐赋王雎鹂黄李善注云鹂黄郭璞曰其色黧黑而黄因名之方言或谓黧黄爲楚雀説文云离黄仓庚也鸣则蚕生鹂鹂黧鵹离字异音义同】
　　野鳬其小而好没水中者南楚之外谓之防鷉【防音瓴甓鷉音他奚反】大者谓之鹘蹏【滑蹄两音】
　　【案后汉书马融传鹭雁防鷉注云雄方言曰野鳬也甚小好没水中膏可以莹刀劒张衡南都赋鶂鸊鶙李善注引方言野鳬甚小而好没水中者南楚之外谓之鸊鶙鸊防同鶙鷉同广雅鸊鷉鹘鷉也本此今广雅鹘讹作鹊】
　　守宫秦晋西夏谓之守宫或谓之蠦【卢缠两音】或谓之蜥易【南阳人又呼蝘蜓】其在泽中者谓之易蜴【音析】南楚谓之蛇医或谓之蝾螈【荣元两音】东齐海岱谓之螔防【似蜤易大而有鳞今所在通言蛇医耳斯侯两音】北燕谓之祝蜒【音延】桂林之中守宫大者而能鸣谓之蛤解【似蛇医而短身有鳞采江东人呼爲蛤蚧音颌颔汝颍人直名爲蛤解音懈误声也案诗小雅胡爲虺蜴毛传蜴螈也考工记以胷鸣者郑注云胷鸣荣原属疏云此记本不同马融以爲胃鸣干寳本以爲骨鸣雄以爲蛇瞖或谓之荣原郑语韦昭注云鼋或爲蚖蚖蜥蜴也象龙尔雅蝾螈蜥蜴蜥蜴蝘蜓蝘蜓守宫也疏引方言此条易作蜴谓之易蜴作谓之蜥蜴余竝同汉书东方朔传臣以爲龙又无角谓之爲蛇又有足脉脉善缘壁是非守宫即蜥蜴顔师古注云守宫虫名也术家云以器养之食以丹砂满七斤治万杵以防女人体终身不灭若有房室之事则灭矣言可以防闲淫逸故谓之守宫也今俗呼爲辟宫辟亦御扞之义耳雄方言云其在泽中者谓之蜥蜴故朔曰是非守宫即蜥蜴也字书以蜴爲易之异体方言以蜴爲蜥之异体后卷十内脉蜴亦注云音析据汉书注及尔雅疏所引易蜴二字亦倒当改作蜥易爲正説文云荣蚖蛇医以注鸣者在壁曰蝘蜓在艸曰蜥易广雅蛤解蠦蜥蜴也蝾荣螈原蚖字异音义同注内蛤蚧音颌颌各本讹作蛤蚖音头颔永乐大典本讹作音头额广韵蛤颌同音其颌字注云颌颔颐防今据以订正又直名爲蛤解音懈各本讹作直名爲蛤歠音解从曹毅之本】
　　宛野谓鼠爲□【宛新野今皆在南阳音锥】
　　【案□亦作防玉篇云南阳呼鼠爲防】
　　鸡雏徐鲁之闲谓之防子【子幽反徐今下邳僮县东南大徐城是也】
　　【案防字各本讹作秋侯二字广雅防雏也曹宪音释防子幽反与此注同玉篇广韵竝云防鸡雏今据以订正】












　　輶轩使者絶代语释别国方言八
　　钦定四库全书
　　輶轩使者絶代语释别国方言九
　　汉　雄　撰
　　晋　郭璞　注
　　戟楚谓之□【取名于钩釨也】凡戟而无刃秦晋之闲谓之□或谓之鏔【音寅】呉之闲谓之戈东齐秦晋之闲谓其大者曰镘胡【泥镘】其曲者谓之钩□镘胡【即今鸡鸣钩釨戟也】
　　【案春秋庄公四年左传楚武王荆尸授师孑焉杜预注云雄方言孑者戟也疏引方言戟谓之孑又引郭璞云取名于钩孑也□孑古通用考工记戟广寸有半寸内三之胡四之援五之倨句中矩与刺重三锊郑注云戟今三锋戟也内长四寸半胡长六寸援长七寸刺者着柲前如鐏者也戟胡横贯之胡中矩则援之外句磬折与记又曰戈广二寸内倍之胡三之援四之倨句外博重三锊注云戈今句孑防也或谓之鸡鸣或谓之拥颈内谓胡以内接柲者也长四寸胡六寸援八寸戈句兵也主于胡也俗谓之曼胡似此郑司农云援直刃也胡其孑疏不引方言直用其文钩作句镘作曼古通用又鏔讹作鏕戈讹作伐转写失之也周书牧誓称尔戈疏引方言戟楚谓之孑呉之闲谓之戈戟本作□説文云□有枝兵也戈平头□也礼记明堂位篇□棘大弓天子之戎器也郑注云棘戟也春秋隐公十一年左传子都拔棘以逐之杜预注云棘戟也皆古字假借通用鏔本作戭説文云长枪也广韵云鏔防之无刃者出方言葢戟无刃故汉时或称长枪字书遂分戭鏔爲二非也鏔下永乐大典本有音寅二字诸刻皆脱去广雅鏔孑镘胡戈戟也本此注内泥镘当作音泥镘之镘】
　　三刃枝【今戟中有小孑刺者所谓雄戟也】南楚宛郢谓之匽戟【音偃郢今江陵也余整反】其柄自关而西谓之柲【音秘】或谓之殳【音】
　　【案广雅匽谓之雄戟柲柄也殳杖也考工记戈柲六尺有六寸殳长寻有四尺车戟常酋矛常有四尺夷矛三寻郑注云柲犹柄也八尺曰寻倍寻曰常又攻木之工下疏引方言戟三刃持其柄自关而西谓之杖持乃枝之讹杖乃柲之讹诗衞风伯也执殳毛传殳长丈二尺而无刃】
　　矛呉江淮南楚五湖之间谓之鍦【尝蛇反五湖今呉兴大湖也先儒处之多亦不了所未能详者】或谓之鋋【音蝉】或谓之鏦【汉书曰鏦杀呉王错工反】其柄谓之矜【今字作槿巨巾反】
　　【案诗郑风二矛重英释文全引方言此条文竝同荀子议兵篇宛钜铁釶惨如蠭虿杨倞注引方言自关而西谓之矛呉之闲谓之鍦鍦釶同方言无自关而西谓之矛七字左思呉都赋藏鍦于人刘逵注引方言呉□以矛爲鍦史记商君列传持矛而操閤戟者张守节正义引方言矛呉江淮南楚五湖之闲谓之鋋其柄谓之矜呉王濞列传鏦杀呉王集解孟康曰方言戟谓之鏦后汉书马融传飞鋋电激注云鋋矛也又鏦特肩注引方言呉楚之闲或谓矛爲鏦音楚江反广韵引方言五湖之闲谓矛爲鋋广雅鏦□矛也防谓之鋋矜柄也□即鍦考工记庐人郑注云凡矜八觚说文云矜矛柄也刻本矜讹作钤永乐大典本不误】
　　箭自关而东谓之矢江淮之闲谓之鍭【音侯】关西曰箭【箭者竹名因以爲号】
　　【案诗大雅四鍭既钧毛传鍭矢参亭疏云方言关西曰箭江淮谓之鍭则鍭者铁镞之矢名也考工记矢人爲矢鍭矢参分一在前二在后郑注云参订之而平者前有铁重也尔雅金镞翦羽谓之鍭郭璞注云今之錍箭是也疏全引方言此条鍭讹作镞説文云箭矢也古者夷牟初作矢尔雅释地东南之美者有防稽之竹箭焉郭注云竹箭篠也疏云是竹之小者可以爲箭榦者也马融长笛赋特箭槀而茎立兮李善注云郭璞方言注曰箭者竹名也】
　　钻谓之鍴【音端】
　　【案广雅鍴谓之钻本此说文云钻所以穿也】
　　矜谓之杖【矛戟槿即杖也】
　　【案考工记攻木之工轮舆弓庐匠车梓郑注云庐矛戟矜柲也疏引方言矜谓之杖】
　　剑削自河而北燕□之闲谓之室自关而东或谓之廓或谓之削自关而西谓之鞞【方婢反】
　　【案削亦作韒史记刺客列传拔剑剑长操其室索隐云室谓韒也货殖列传洒削薄技也索隐引方言云剑削关东谓之削顔师古注汉书云削谓刀剑室也主爲洒刷之去其垢秽更饰令新也广雅郭剑削也郭廓古通用鞞又作鞞削室鞞亦刀剑通称说文云削鞞也鞞刀室也广雅鞞刀削也】
　　盾自关而东或谓之瞂【音伐】或谓之干【干者扞也】关西谓之盾【案周礼司兵郑注云五盾干橹之属张衡西京赋植铩县瞂用戒不虞李善注引方言盾或谓之瞂瞂伐古通用诗秦风蒙伐有苑毛传蒙讨羽也伐中干也郑笺云蒙厖也讨杂也画杂羽之文于伐故曰蒙伐也释文云伐本或作瞂疏云橹是大盾故以伐爲中干干伐皆盾之别名也牧誓比尔干疏全引方言此条盾作楯余竝同费誓敿乃干郑注云敿系也王肃注云敿盾当有纷系持之论语而谋动干戈于邦内孔安国注云干盾也疏全引方言此条盾亦作楯又云今谓之防牌施纷以持之纷如绶而小系于楯以持之且以爲饰也史记苏秦列传革抉防芮索隐云防与瞂同芮谓系盾之纷绶也方言云盾自关而东谓之瞂关西谓之盾广雅干瞂樐盾也樐即橹尔雅释言干扞也孙炎注云干盾自蔽扞】
　　车下鉄陈宋淮楚之闲谓之毕大者谓之綦【鹿车也音忌案此言繀车之索故郭璞注云鹿车也前卷五内繀车东齐海岱之闲谓之道轨广雅云道轨谓之鹿车各本鉄讹作铁非也玉篇云紩索也古作鉄据此紩乃本字鉄即其假借字考工记天子圭中必郑注云必读如鹿车縪之縪谓以组约其中央爲执之以备失队圭中必爲组鹿车縪爲索其约束相类故读如之士丧礼组綦系于踵郑注云綦屦系也读如马绊綦之綦疏云马有绊名爲綦此屦綦亦拘止屦葢屦綦马绊綦与圭中必义皆取于约束縪毕古通用大者谓之綦各本别爲一条又改者作车今订正】
　　车轊【车轴头也于厉反】齐谓之□【又名□】
