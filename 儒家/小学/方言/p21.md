<!-- { "loadSidebar": true } -->
　　雄荅刘歆书【案刘勰文心雕龙书记篇云汉来笔札辞气纷纭观史迁之报任安东方朔之难公孙杨恽之酬防宗子云之荅刘歆志气槃桓各含殊采竝杼轴乎尺素抑乎寸心】雄叩头赐命谨至又告以田仪事事穷竟白案显出甚厚甚厚田仪与雄同乡里幼稚爲邻长艾相更视觊动精采似不爲非者故举至之雄之任也不意淫迹污防于官朝令举者怀赧而低睂任者含声而冤舌【案今各本讹作今据文义改正】知人之徳尧犹病诸雄何惭焉叩头叩头又敕以殊言十五卷君何由知之谨归诚底里不敢违信雄少不师章句亦于五经之训所不解尝闻先代輶轩之使奏籍之书皆藏于周秦之室【案尝各本讹作常文选宣徳皇后令輶轩萃止李善注云雄荅刘歆书曰常闻先代輶轩之使亦同讹谢瞻王抚军庾西阳集别诗輶轩命归仆注引此句作尝不讹】及其破也遗弃无见之者独蜀人有严君平【案常璩华阳国志云髙尚逸民严遵字君平成都人又云严君平经徳秉哲汉书地理志后有王褎严遵雄之徒文章冠天下严遵即庄遵汉显宗孝明皇帝讳庄始改为严雄法言问明篇蜀庄沈冥蜀庄之才之珍也呉秘注云庄遵字君平洪迈容斋随笔以法言不讳庄字何独至此书而曰严不知本书不讳而后人改之者多矣此书下文蜀人有杨庄者不改庄字独习熟于严君平之称而妄改之与后石室改为石渠同】临邛林闾翁孺者【案广韵林闾氏出自嬴姓文字志云后汉有蜀郡林闾翁孺博学善书而华阳国志乃云林闾字公孺临邛人雄师之见方言又云林翁儒训诰逺似以爲林姓闾名且公孺翁儒讹舛互异据此书林闾定是复姓其曰见方言者与李善注文选引此书称雄方言曰同然则此书附方言内其来久矣】深好训诂犹见輶轩之使所奏言翁孺与雄外家牵连之亲又君平过误有以私遇少而与雄也君平财有千言耳翁孺梗概之法略有翁孺往数岁死妇蜀郡掌氏子无子而去【案王应麟姓氏急就篇云掌氏晋有掌同前凉有掌据宋掌禹锡汉雄书林闾妇蜀郡掌氏子】而雄始能草文先作县邸铭王佴颂阶闼铭及成都城四隅铭蜀人有杨庄者爲郎诵之于成帝【案华阳国志云尚书郎杨壮成都人见子方言又云其次杨壮何显得意之徒恂恂焉斯葢华岷之灵标江汉之精华也庄之爲壮葢避讳所改其曰见子方言者亦即指此书】成帝好之以爲似相如雄遂以此得外见【案文选甘泉赋李善注云雄荅刘歆书曰雄作成都城四隅铭蜀人有杨庄者爲郎诵之于成帝以爲似相如雄遂以此得见李周翰注云雄家贫好学毎制作慕相如之文尝柞緜竹颂成帝时直宿郎杨庄诵此文帝曰此似相如之文庄曰非也此臣邑人子云帝即召见拜爲黄门侍郎】此数者皆都水君尝见也故不复奏【案古文苑章樵注云歆父向也歆书多称先君故此荅之向尝爲护左都水使者前所爲文向既尝见歆宜习知之】雄爲郎之岁【案古文苑章樵注云雄年四十余自蜀来游京师岁余奏羽猎赋除爲郎年七十一卒于天鳯五年计爲郎之岁当在成帝元延年间】自奏少不得学而心好沈博絶丽之文愿不受三岁之奉且休脱直事之繇得肆心广意以自克就有诏可不夺奉令尚书赐笔墨钱六万得观书于石室【案室各本讹作渠葢后人所改左思魏都赋闚玉策于金縢案图箓于石室刘逵注云雄遗刘歆书曰得观书于石室文心雕龙事类篇曰夫以子云之才而自奏不学及观书石室乃成鸿采表里相资古今一也今据以订正】如是后一岁作绣补灵节龙骨之铭诗三章【案古文苑章樵注云绣补疑是裀褥之类加绣其上灵节灵夀杖也汉书灵夀杖注木似竹有枝节长不过八九尺围三四寸自然合杖制不须削治龙骨水车也禁苑池沼中或用以引水铭诗今亡不可复考王应麟玉海引古文苑及此注】成帝好之遂得尽意故天下上计孝廉及内郡卫卒防者雄常把三寸弱翰赍油素四尺【案左思呉都赋鸟策篆素李善注云篆素篆书于素也雄书曰赍油素四尺】以问其异语归即以铅摘次之于椠二十七岁于今矣【案汉书成帝纪永始二年春正月己丑大司马车骑将军王音薧三年十月庚辰皇太后诏有司复甘泉泰畤汾隂后土四年春正月行幸甘泉郊泰畤三月行幸河东祠后土元延二年春正月行幸甘泉郊泰畤三月行幸河东祠后土冬行幸长杨宫从胡客大校猎雄传孝成帝时客有荐雄文似相如者上方郊祠甘泉泰畤汾隂后土防求继嗣召雄待诏承明之庭正月从上甘泉还奏甘泉赋防风其三月将祭后土上廼帅羣臣横大河凑汾隂既祭行游介山回安邑顾龙门览盐池登歴观陟西岳防望八荒迹殷周之虚眇然防思唐虞之风雄防爲临川羡鱼不如归而结网还上河东赋防劝其十二月羽猎雄从聊因校猎赋防风明年上将大夸胡人防多禽兽秋命右扶风发民入南山西自褎斜东至农南敺汉中张罗罔罝罘捕熊罴豪猪虎豹狖玃狐兔麇鹿载防槛车输长杨射熊馆防罔爲周阹纵禽兽其中今胡人手搏之自取其获上亲临观焉是时农民不得收敛雄从至射熊馆还上长杨赋防风赞曰初雄年四十余自蜀来至游京师大司马车骑将军王音奇其文雅召防爲门下史荐雄待诏岁余奏羽猎赋除爲郎给事黄门与王莽刘歆竝哀帝之初又与董贤同官当成哀平闲莽贤皆爲三公权倾人主所荐莫不拔擢而雄三世不徙官年七十一天鳯五年卒考王音薨于成帝永始二年正月设雄至京师即在前一年乙巳下至王莽天鳯五年戊寅凡三十四年时雄年三十八不得云年四十余始自蜀来至复甘泉泰畤汾隂后土在永始三年十月四年始有行幸甘泉河东事则王音薨已三年传序甘泉赋河东赋羽猎赋爲一年所作断属元延二年庚戌王音薨且五年不得云音荐雄待诏岁余奏羽猎赋今此书言杨庄而絶不及音音荐雄殆出于传闻失实故汉书中纪与传已相矛盾大抵纪据防书年月日必详而传所据不一或作者追忆失之行幸长杨宫从胡客大校猎纪爲元延二年冬传因雄有长杨羽猎二赋遂以长杨大校猎系之羽猎后别云明年若以明年爲元延三年则纪于三年无其事若以明年爲元延二年则纪于元年无行幸甘泉河东及羽猎事此亦传误也郊祀志平帝时王莽奏称永始元年三月防未有皇孙复甘泉河东祠与纪之系于永始三年十月庚辰不合此莽追忆以故年月参差也李善注文选引七略云甘泉赋永始三年正月待诏臣雄上羽猎赋永始三年十二月上长杨赋绥和元年上善辩之曰汉书永始四年正月行幸甘泉三年无幸甘泉之文疑七略误也绥和在校猎后四岁无容元延二年校猎绥和元年赋又疑七略误也七略之误葢如莽奏之一时忆致年月参差而甘泉诸赋则防宜作于元延二年时雄年四十三杨庄诵其文于成帝即在此元年二年间所谓年四十余自蜀来至游京师者语应有据依非空撰出班固未见雄方言及歆雄遗荅书故列雄论著絶不及此传内遗杨庄而以爲王音然于前云孝成帝时客有荐雄文似相如者上方郊祠甘泉泰畤汾隂后土防求继嗣召雄待诏承明之庭事在王音薨后与雄荅书合不能指名杨庄泛目曰客亦不言王音原自谨严赞内举音荐雄待诏不过附存异闻使雄由王音荐则年四十余当改之曰年三十余其去元延二年爲久滞京师矣此又书言杨庄较之传赞内言王音者为可信然则刘歆遗雄书求方言应在天鳯三四年之间矣古文苑章樵注云计雄是时年近七十葛洪西京杂记子云好事尝懐铅提椠从诸计吏访殊方絶域四方之语以爲裨补輶轩所载亦洪意也】而语言或交错相反方复论思详悉集之燕其疑【案古文苑章樵注云防集所未闻使疑者得所安】张伯松不好雄赋颂之文然亦有以奇之常爲雄道言其父及其先君憙典训【案汉书张敞传敞三子官皆至都尉敞孙竦王莽时至郡守封侯博学文雅过于敞然政事不及也杜邺传邺少孤其母张敞女邺壮从敞子吉学问得其家书初邺从张吉学吉子竦又幼孤从邺学邺子林清静好古亦有雅才其正文字过于邺竦故世言小学者由杜公陈遵传遵少孤与张竦伯松俱爲京兆史竦博学通逹以廉俭自守而遵故纵不拘操行虽异然相亲友哀帝之末俱著名字爲后进冠遵爲校尉有功封嘉威侯凡三爲二千石而张竦亦至丹阳太守封淑徳侯后俱免官以列侯归长安竦居贫无賔客时时好事者从之质疑问事论道经书而已蓺文志仓颉多古字俗师失其读宣帝时征齐人能正读者张敞从受之传至外孙之子杜林爲作训后汉书杜林传父邺成哀间爲凉州刺史林少好学沈深家既多书又外氏张竦父子喜文采林从竦受学博学多闻时称通儒许慎说文解字序云孝宣时召通仓颉读者张敞从受之凉州刺史杜业沛人爰礼讲学大夫秦近亦能言之孝平时征礼等百余人令说文字未央廷中以礼爲小学元士黄门侍郎雄采以作训纂篇杜业即杜邺然则此书云常爲雄道言其父者即张吉也云及其先君者谓张敞也】属雄以此篇目烦示其成者伯松曰是悬诸日月不刋之书也【案烦或作频或作颇示其成者四字或作示之二字据上云语言或交错相反方复论思详悉集之是歆求方言时雄撰集尚未成此云示其成者正以见冇未成者耳今书中有仅举其字不辨何方云然盖方言究属雄未成之书洪迈以汉史本传无所谓方言蓺文志亦不载方言遂疑非雄作又云书称汝颍之闲先汉人无此语也则书内举水名以表其地者多矣何以先汉人不得称汝颍之闲邪应劭风俗通义序云周秦常以岁八月遣輶轩之使求异代方言还奏籍之藏于秘室及嬴氏之亡遗脱漏弃无见之者蜀人严君平有千余言林闾翁孺才有梗概之法雄好之天下孝廉卫卒交防周章质问以次注续二十七年尔乃治正凡九千字张竦以爲悬诸日月不刋之书任昉南徐州萧公行状竝勒成一家悬诸日月李善注云雄方言曰雄以此篇日烦示其成者张伯松伯松曰是悬诸日月不刋之书也此注重伯松二字有讹舛】又言恐雄爲太经由鼠坻之与牛场也如其用则实五稼饱邦民否则爲抵粪弃之于道矣而雄□之【案□古服字】伯松与雄独何徳慧【案古文苑章樵注云汉人用慧字多与惠通】而君与雄独何谮隙而当匿乎哉其不劳戎马髙车令人君坐帏幕之中知絶遐异俗之语典流于昆嗣言列于汉籍诚雄心所絶极至精之所想遘也夫圣朝逺照之明使君□此如君之意诚雄散之之防也死之日则今之荣也不敢有贰不敢有爱少而不以行立于乡里长而不以功显于县官着训于帝籍但言词博览翰墨爲事诚欲崇而就之不可以遗不可以怠即君必欲胁之以威陵之以武欲令入之于此此又未定未可以见令君又终之则缢死以从命也【案雄以其书未成未定爲辞时歆爲莽国师故雄爲是言絶其终来强以势求意可见矣洪迈乃云子骏只从之求书而荅云必欲胁之以威陵之以武则缢死以从命也何至是哉此于知人论世漫置不辨而妄议不轻出其著述爲非亦不达于理矣令君之令各本讹作今今改正】而可且寛假延期必不敢有爱【案而如古多通用】雄之所爲得使君辅贡于明朝则雄无恨何敢有匿惟执事图之长监于规绣之就死以爲小雄敢行之【案古文苑章樵注云言当长以所规爲监得缉成其书以死爲轻】谨因还使雄叩头叩头









　　輶轩使者絶代语释别国方言十三
　　李孟传刻方言后序
