<!-- { "loadSidebar": true } -->
　　【唐韵丘玉切集韵韵防区玉切竝音曲説文蚕薄也扬子方言薄宋魏陈楚江淮之间谓之防通作曲礼月令季春具曲植蘧筐注曲薄也　又扬子方言簟宋魏之间谓之笙或谓蘧曲】草古文屮【唐韵采老切集韵在早切韵防正韵采早切竝音懆説文作艸百卉也经典相承作草书禹贡厥草惟繇诗小雅在彼丰草礼祭统草艾则墨未发秋政则民弗敢草也注草艾谓艾取草也论衡地性生草山性生木大戴礼易本命食草者善走而愚　又史记陈丞相世家恶草具进注草粗也　又篇海苟简曰草草春秋隐四年公及宋公遇于清注遇者草次之期二国各简其礼也疏草次犹造次也　又诗小雅劳人草草传草草劳心也　又易屯卦天造草昧疏言天造万物于草创之始　又前汉淮南王传常召司马相如等视草廼遣注谓为文之草藁百官志注一曹有六人主作文书起草后汉陈宠传萧何草律　又魏志衞觊传觊好古文隷草无所不善　又姓正字通草中　又韵补脞五切徂上声徐干齐都赋焚梗林燎圃草　又此苟切凑上声边让章华赋携西子之弱腕兮援毛嫱之素肘形便纤以婵娟兮若流风之靡草又説文自保切音皁斗栎实也橡斗子徐铉曰今俗以此为艸木之艸别作皁字为黒色之皁案栎实可染白为黒故曰草通用今俗书或从白从十或从白从七皆无意义】荋【玉篇直音竝让之切音而草多貌　又草名马融广成颂芝荋堇荁　又亭名説文沛城有杨荋亭又集韵汝来切音腝义同】荌【唐韵乌肝切音按説文草也】荍【唐韵渠遥切集韵正韵祁尧切竝音翘诗陈风视尔如荍传荍芘芣也疏一名蚍郭注今荆葵也陆注似芜菁华紫緑色可食微苦尔雅翼一名锦葵花　又尔雅注荍小草多花少叶叶又翘起又类篇尸周切音收集韵巨夭切音趫义竝同】荎【唐韵直尼切集韵陈尼切竝音治尔雅释草菋荎蕏注荎蕏五味子本草注抱朴子云五味者五行之精其子有五味　又木名诗唐风山有枢传枢荎也今之刺榆　又博雅牛荎牛膝也　又徒结切音跌义同】荏【唐韵如甚切集韵韵防正韵忍甚切竝音稔诗大雅荏菽斾斾传荏菽戎菽也笺大豆也　又尔雅释草苏桂荏扬子方言关之东西或谓之苏或谓之荏后汉马融传桂荏凫葵本草荏子可压油益都方物略记每嵗荏且熟则荏雀羣至食其实　又柔也诗小雅荏染柔木传荏染柔意也论语色厉而内荏　又篇海荏染犹侵寻也亦作荏苒广韵荏苒展转也魏书彭城王传离违清挹荏苒至今　又地名史记赵世家败林人于荏】荐【广韵正韵在甸切集韵韵防才甸切竝音洊尔雅释言荐原再也　又国语注荐聚也　又小尔雅重也广韵仍也左传僖十三年晋荐饥尔雅释天仍饥为荐　又左传襄四年戎狄荐居注荐草也古狄人逐水草而居徙无常处　又与荐通诗大雅饥馑荐臻説文荐荐席也六书正譌俗作洊非】荑【广韵杜奚切集韵韵防田黎切竝音啼玉篇始生茆也诗邶风自牧归荑卫风手如柔荑又草木初生貌晋书郭璞传兰荑争翘谢灵运诗原隰荑緑栁　又草也孟子茍为不熟不如荑稗通作稊　又广韵以脂】
