<!-- { "loadSidebar": true } -->
　　钦定四库全书　　　　　经部十
　　増脩互注礼部韵畧　　　小学类三【韵书之属】提要
　　臣等谨案増脩互注礼部韵畧五卷宋衢州免解进士毛晃増注其子居正校勘重増诸家所称増韵即此书也晃尝作禹贡指南居正尝作六经正误又尝校定监版九经葢以经义世其家者是书因丁度礼部韵畧収字太狭元祐五年博士孙谔陈乞添収绍兴十一年进士黄启宗更为补辑犹未完备乃搜采典籍依韵増附又韵畧之例凡字有别体别音者皆以墨阑圈其四围亦往往舛漏晃并为厘定于音义字画之误皆二一辨正凡
　　増二千六百五十五字増圈一千六百九十一字订正四百八十五字居正续拾所遗复増一千四百二字各标总数于每卷之末而每字之下又皆分注其曰増入者曰今圈曰今正者皆晃所加曰重増者皆居正所加其辨论考正之语则各署名以别之父子相继以成一书用力颇为勤挚其每字叠収重文用集韵之例每字别出重音用广韵之例然不知古今文字之别又不知古今声韵之殊如东部通字纽下据汉乐府増一桐字是以假借为本文同字纽下据豳风増一重字是以省文为正体又如先部先字纽下据汉乐府増一西字是以古音入律诗烟字纽下据杜预左传注増一殷字是以借声为本读皆所谓引汉律防唐狱者不古不今殊难依据较欧阳徳隆互注之本殆不止上下牀之别特其辨证训诂考正防画亦颇有资于小学故后来字书韵书犹征引焉録而存之亦足以备简择也明代刋板颇多讹舛此本凡宋代年号皆空一格犹从旧式末题太嵗丙午仲夏秀岩山堂重刋葢理宗寳祐四年蜀中所刻视近本特为精善云乾隆四十四年八月恭校上
　　总纂官臣纪昀臣陆锡熊臣孙士毅
　　总　校官臣陆费墀










　　进増修互注礼部韵略表
　　臣晃言臣闻言出诸口贯以清浊者谓之声声成诸文第其轻重者谓之韵声韵之作其来乆矣自有天地乃有人声自有书契乃有文字世谓苍颉制字孙炎作音沈约撰韵以为椎轮之始而不知书契既造字生其间文字既生音傅其内声音既出韵存其中颉也炎也约也岂能外三才之理而自为也哉尝观立我蒸民莫匪尔极之辞则荛之时固有声韵也观日月光华洪于一人之辞则舜之时固有声韵也不然舜命防典乐何以曰诗言志歌永言声依永律和声也邪古诗三千余篇孔子被之歌定为三百十一篇其不合乎歌者去之则字音声韵未出之前所以为声韵者固自若也擢本探先始而终之作者之谓圣述者之谓明不有作也后何以述颉也炎也约也亦可谓有功于名教矣増而修之理若有待臣晃诚惶诚惧顿首顿首恭惟皇帝陛下以上圣之资抚重熙之运出震接统系天下之民心乗干有为主域中之大寳继宋之初厉精图治招俫俊乂开纳谠言一日三朝已极尊亲之至养继志述事将成卒伐之大功诚帝王之大有为也臣晃生陛下淳庬之俗三十有九年矣自结髪受在三之教始学箕裘沐浴膏泽左右图史力学不倦穷而益坚期于有成以无负圣朝涵育之意目此光华盛旦窃思孔伋之言曰至治之世车同轨书同文今陛下以圣继圣方将混一区宇海内喁喁咸仰同文之治臣在草茅畎亩中苟有涓尘以裨助同文之万一则臣之志愿足矣故于萤雪案博考载籍窃见方今国子监刋行礼部韵略自元祐五年博士孙谔陈乞添收仅得一二至绍兴十一年进士黄啓宗随韵补辑所増不广尚多阙遗音切谬误圈注脱略如群之为羣効之为效【韵略不收群効二字】三复三思【三音息暂反又如字】纯帛【礼纯音缁】纯束【诗纯束音徒本反】无所收附以至饩之【于容反】终辟之辟【频弥反】采荠之荠【才资反】唯几之唯【夷佳反】脊令之令【卢经反】渠搜之搜【疎鸠反】抠衣之抠【驱侯反】总统之统【他总反】鼔击之鼔【钟鼓之鼓从支鼔击之鼓从攴】迨及之迨【荡亥反又徒耐反】餠饵之餠【必郢反】仁知之知【知义反】防计之防【古外反】宷地之宷【仓代反又此宰反韵略有上声不收去声】脍轩之轩【许建反】孙顺之孙【苏困反】美目之盻【匹裥反】六凿之凿【在到反】表貉之貉【莫驾反】重穋之穋【力竹反】催趋之趋【趋玉反】鞸琫之鞸【补鼎反】蔡放之蔡【桑葛反】撤去之撤【直列反】足躩之躩【丘缚反又驱碧反】什佰之佰【博白反又莫白反】血脉之脉【莫获反】勑天之勑【耻力反】诸如此类不一而足韵既不收人不敢用或此有而彼无或此圈而彼否或收一而遗二或略要而泛存或同出一韵而不圈者若痿【儒佳切】痿【于危切】杻【敕九切】杻【女九切】之类是也或各傅两韵而不圈者若藣【班麋切】藣【彼义切】祁【翘移切】祁【渠希切】之类是也或本有其字弃此而收彼者若銕【古铁字】为嵎峓之峓欹【于宐切】为倾敧之敧欧【乌侯切欧刀又姓于口切吐也】为击敺之敺禬【黄外切】为衣襘之襘【古外切】执锐【徒外切】之为执鈗是也如此类亦不一而足重以言语有五方之异呼吸有轻重之殊吴楚伤于轻浮燕冀失于重浊秦陇去声为入梁益平声似去江东河北取韵尤逺鲁鱼一惑泾渭同流画偏旁尤多讹舛若乃厘□宐宜仓仓番畨韱韯富冨堇□之差俗所常用其失未逺至如支【章移切】攴【普卜切】毋【防夫切】母【莫后切】殳【慵朱切】□【莫勃切】羙【与羔同】美【美恶之美】夲【他刀切】本【根本之本】商【宫商之商】啇【都敌切】舀【夷周切】臽【乎□切】少【多少之少】□【他达切】疋【山于切】□【僻吉切】臼【巨九切】【居六切】玊【须玉切】玉【鱼欲切】之异阖户辟戸之为丣【古酉字】【古夘字】左戾右戾之为丿【曳又音瞥】乁【音弗右戾】□【与丹同】月【与舟同】月【与肉同】月【日月之月】之不同戍【屯戍之戍】戊【戊巳之戊】戌【戌亥之戌】戉【斧戉之戉】之不毫厘小误其义遂殊广韵以武移反渺弥之弥【当民卑切】以房脂反辅毗之毗【当频弥切】以符羁反皮革之皮【当蒲麋切】陆徳明以武巾反旻天之旻【当弥邻切】以丁丈反长幼之长【当展两切】以布内反悖礼之悖【当蒲昧切】以丁角反朴斵之斵【当侧角切】至于音训差误未易槩举士不精考雷同从之或迁就傅防易以佗字如礼部贡院所差试官员数较多尚可讨论即方州小郡秋举试官不过三四人员既不多书亦罕备至有文理优长援引深邃者或以疑似暗行黜落以谓与其取之有疑宁若黜之无罪臣每观此为之太息故以十年之力増修四声之谱防其端绪贯穿经传贰以古今字书诸儒音释互加考证凡九经子史苍雅方言中遗漏要字定其可否参入逐韵凡増入二千六百五十五字圈一千六百九十一字正四百八十五字笔画有害于义者悉正之【所正字画惟传写经史鑴刻金石不可不正若官府文书及科举场屋寸晷之下难以遽行厘改如俗书□为东兪为俞宐为宜州为州羽为羽履为履畱为留之类皆从其便庶使官吏士子不至疑惑诸韵内逐字下俗作某并同】反切有碍于音者悉易之或一字数音傍韵失收者亦皆増入元不圈者悉圈之有字同义同同在通用之内其音虽异而不可双押者或举其重【谓两音各自有出处虽不可双押亦不可去其一者皆两存之】或存其一【谓同一出处不可双押故去其一仍注二音于其下】有同音互用字异而元有圈者去之【谓音义虽同而字不同不在当圈之例如肢与胑跗与趺之类皆去旧圈】仍于字下互注音切及诸义训辩释疑似订正是非庶令新学士子开卷晓然不至误用主司考校亦更无有所疑云
　　钦定四库全书卷
　　増修互注礼部韵略卷一
　　宋　毛　晃　増注
　　毛居正　重増
　　上平声
　　一东【独用】　　二冬【与钟通】　三钟
　　四江【独用】　　五支【与脂之通】六脂
　　七之　　　　八微【独用】　　九鱼【独用】
　　十虞【与模通】　　　十一模　　　　十二齐【独用】
　　十三佳【与皆通】　　十四皆　　　　十五灰【与咍通】
　　十六咍　　　　　十七真【与谆臻通】十八谆
　　十九臻　　　　　二十文【与欣通】　二十一欣二十二元【与防痕通】二十三防　　　二十四痕二十五寒【与欢通】　二十六欢　　　二十七删【与山通】二十八山
