<!-- { "loadSidebar": true } -->
　　独用八微【无非切细也少也衰也也贱也隐也又太微少微星名又无也论语微管仲中从□从一从几几音人转作微俗作微今正】薇【苦益又曰薇药名蔷薇花名】溦【浽微小雨浽音绥】○霏【芳微切雨雪雰貌】菲【芳菲茂貌亦易也相如赋郁郁菲菲又蒠菜韩愈送区诗我念前人譬葑菲作平声押又尾未二韵】馡【馡馡香气相如赋作菲菲】妃【嫔御之贵者次于后又队韵】騑【说文骖旁马又马行貌诗四牡騑騑】匪【礼记少仪车马之美匪匪翼翼又文尾二韵増入】非【责也违也訾也间也不是也案篆文析朱爲非则是古绯字借爲是非之非又与诽同鼂错传非谤不治注非读曰诽诽有三音则非谤亦同又尾未二韵今圈】诽【非议又二韵】扉【戸扇尔雅阖谓之扉】绯【绛色】裶【曳衣貌相如赋衯衯裶裶亦作裴重増】裴【同上又汉魏郡有即裴县又灰韵重増】餥【糇食方言陈楚之间相谒食麦饘曰餥】飞【飞翔亦作蜚又六飞六马也】蜚【庄子蜚大屋司马相如传蜚英声又尾未二韵増入】騛【马逸足】○肥【符非切肥腯多肉也尔雅归异出同曰肥诗我思肥泉又国名左传晋荀吴灭肥又水名后人加水作淝】腓【胫腨易咸其腓又倚也诗小人所腓又病也诗百卉具腓又避也诗牛羊腓字之又未韵】淝【合淝在庐江】防【风病与痱同贾子且病痱又贿未二韵】厞【隠也又未韵】○机【居希切枢机机杼又巧术也说文主发谓之机书若虞机张孔安国曰机弩牙也又与几同汉书万机后汉冯衍传达万机之变章怀太子曰事非一涂故曰万机引书一日二日万几】鐖【钩逆铓淮南子无鐖之钩不可以得鱼】刏【刲也又未泰队三韵今圈】禨【祥也祟也又未韵】几【危也尚也期也察也又庶几近也诗式饮庶几易唯几见几书万几惟几皆几微兆朕也又与讥同周礼无闗门之征犹几荀子闗市几而不征又防也左传定元年易几而哭又见下又尾至未三韵】讥【诽也诮也谏也谴也问也又同察曰讥孟子闗市讥而不征】饥【谷不熟又饿也亦作饥又脂韵今圈】饥【同上汉元帝纪救民饥馑师古曰谷不熟爲饥又脂韵増入】矶【碛也又感激也孟子是不可矶也晃曰水激石曰矶防切以激之也】鞿【楚辞注缰在口曰鞿旧云马络误】耭【耕也】玑【珠不圆又未韵】虮【虱子又尾韵増入】叽【大人赋叽琼华张揖曰叽食也重増】○归【居韦切入也还也公羊传妇人谓嫁曰归诗之子于归春秋伯姬归于纪又姓又州名国名春秋虁子国今归州是也亦曰秭归屈原之乡籀文亦作防俗作防非又归往依投也又指趋曰归】防【増入】騩【马黑色监本脱黒字又大騩山名又脂至二韵今圈】○希【香衣切止也望也少也散也施也罕也又与晞同又防韵今圈】稀【疏也少也亦作希】俙【依俙仿佛也又尾韵】睎【观也望也视也眄也慕也方言东齐青徐之间谓眄曰睎通作希公孙传希世用事注希观相也晋虞溥传希顔之徒】欷【歔欷汉冯衍论忠臣过故墟而歔欷又未韵】唏【韩愈送区诗独子之节可叹唏注与欷同哀而不泣又尾未二韵重増】晞【干也燥也明不明之际也方言晞暴也东齐北燕海岱之郊谓之晞】鵗【北方雉又防韵今圈】豨【豕也又尾韵】○晖【呼韦切日光】煇【光也或作辉又混问愿三韵】辉【同上】挥【奋也振也动也散也指挥也亦作防麾】徽【美也善也张琴弦大索也一曰绳也说文参紏绳又琴节曰徽从山非今正】幑【帜也旛也亦作麾】袆【蔽膝方言江淮之间谓之袆或谓之袚魏宋南楚之间谓之大巾闗东西谓之蔽膝又后夫人祭服礼记夫人副袆又见下今圈】翚【大飞尔雅鹰隼其飞也翚郭璞曰鼓翅翚翚然疾也一曰雉名尔雅伊洛而南素质五采皆备成章曰翚又翚衣后服礼记作袆郑曰读如翚翟雉名也刻缯而画之着于衣服以为饰因以为名】楎【杙也橛也在墙曰楎一曰犂头】○衣【于希切衣服上曰衣下曰裳又未韵】依【凭也据也附也又尾韵】譩【痛声又忿也又之止二韵今圈】○威【于非切尊严也有威可畏也左传贱有等威杜预曰谓威仪有等差】蝛【蛜蝛一曰黍负诗作伊威尔雅蛜蝛委黍注防妇别名】○沂【鱼依切水出泰山论语浴乎沂书淮沂其又又谆欣二韵今圈】凒【凒凒霜雪貌】○巍【语韦切高大貌亦作魏】魏【庄子魏魏乎又未韵増入】犩【如牛而大肉数千斤郭璞曰即犪牛也又未韵】○祈【渠希切求也尔雅告也呌也郭璞曰祈祭者叫呼而请事也亦作蕲又徐也亦作祁从示从斤示音祈俗作礻又之韵今正而圈】蕲【荀子跨天下而无蕲又马衔三都赋结驷方蕲又草名地名又之欣二韵増入】颀【长貌诗硕人其颀又狠韵今圈】旂【周礼交龙爲旂尔雅有铃爲旂】畿【天子寰内地亦作圻汉刑法志畿方千里又门阃诗薄送我畿韩愈诗曰石爲门畿】圻【左传天子之地一圻书圻父诗作祁父毛传曰圻祁畿同又谆欣痕三韵今圈】祁【同上又徐也又支韵増入】﨑【曲岸亦作埼隑碕又支韵今圈】埼【相如赋激堆埼张揖曰埼曲岸头也増入】隑【哀二世赋临曲江之隑州兮师古曰曲岸头曰隑即碕字耳音钜依反俗作隑重増】碕【又支寘二韵重増】肵【盛心舌之俎】几【近也易月几望孟子几千人矣汉书几败乃公事文帝几致刑措贡禹传几且千嵗皆有两音唐书文景化几三王无音又雕几礼记丹漆雕几之美又曰车不雕几郑康成曰附纒曰几几谓漆饰圻堮也増入】○韦【于非切熟曰韦生曰革从口从舛口音围又脂韦言其软熟如脂如韦又依韦谐和不相乖离貌汉郊祀歌依韦响昭又姓】违【背也避也去之也又奔放曰违左传凡诸侯之大夫违】帏【香囊一说单帐从巾从韦监本误从心今正】闱【宫中相通小门】围【环绕也范也圈也说文守也亦作韦汉成帝纪十韦以上又周也一围五寸古作囗又未韵今圈】湋【水回又水名汉沟洫志关中灵轵成国湋渠如淳曰湋水出韦谷】袆【尔雅妇人之袆谓之缡缡緌也郭璞曰即今之香缨増入】○蘬【区韦切马蓼似蓼而大又防尾二韵】岿【山貌又尾至二韵】
　　【居正谨案礼部韵略有独用当倂为通用者亦有一韵当析爲二韵者所谓独用当倂为通用者平声如微之与脂鱼之与虞欣之与谆青之与清覃之与咸上声如尾之与防语之与虞隠之与轸迥之与静感之与豏去声如未之与志御之与遇焮之与稕径之与劲勘之与陷入声如迄之与术锡之与昔合之与洽是也所谓一韵当析而为二者如麻字韵自奢字以下马字韵自写字以下祃字韵自借字以下皆当别为一韵但与之通用可也盖麻马祃等字皆喉音奢写借等字皆齿音以中原雅声求之夐然不同矣至于诸韵之当倂者不可槩举且以平声诸韵论之则其余可以类推如微字声与支脂虽有轻重而音韵相协不害其为通况韵内字又多互用如祈祁蕲义皆训求汉书以饥为饥馑之饥列子以饥为饥饿之饥是饥饥二字通用也蕲碕騩三字皆一物一音而传于二韵麾防与指挥同义而不相通蘬岿二字在微字韵内广韵则收在脂字韵内其当倂也明矣鱼之与虞其音实通古人墟字作虚亦作区祛与驱殴敺义亦相通广韵序论隋以前音韵亦谓支脂鱼虞共为一韵是古人未尝不通用也谆韵内墐银訚狺珢釿鄞龂等字经史通作一音与欣韵内音韵不殊说文清字从水形也从青声也是清与青同音如诗中脊令与使令字字音皆同后世俗加鸟字耳铭字从金形也从名声也是铭与名同音陆徳明亦音铭为名今令与名在清韵内鸰与铭在青韵内不得相通此何义也革与萍一物也萍与平荧与荣一声也皆别为二韵而不通用覃与咸本同一韵故古人用包含字亦作包函今乃异韵推此则上去入诸韵皆然理宜通倂以便学者或曰切韵之法其理甚微毫厘之差有所必计今若通倂不几于无别乎是不然反切之法率用二字相摩上字为声下字为韵声韵苟恊则无有不通如微字无非切若作无夷切亦微字也青字仓经切若作七呈切亦青字也推此可见且国风雅颂皆三代之乐章采于太师恊于音律而后荐于郊庙及孔子之删诗也又被之歌而去其不合者其亦审矣虽谐声恊韵盖甚寛也若绳以后世之切韵则古圣贤皆为不知音矣如广韵序所谓欲广文路自可清浊皆通若赏知音即须轻重有异此谓声同则可以通用但呼吸有轻重如支脂鱼虞者不当摠为一韵耳臣观故尚书谢谔作先臣増韵题跋云尝于临江孔氏旧书中见嘉祐以前礼部韵与今亦异今韵有倂昔之独用以为通用者然则先朝有司葢尝讨论通倂矣惜其未之尽尔虽然承用既乆难以遽更至于麻马祃三韵自奢写借以下当析而爲二以正其音而通用之亦以施用既乆不敢改但诸韵中音义相通理宜通倂者姑于逐字下互加増以便押用仍着其舛误以俟将来通博君子讲究而折衷焉】
