<!-- { "loadSidebar": true } -->
噭	【丑集上】【口字部】	噭	【唐韻】【正韻】古弔切【集韻】【韻會】吉弔切，□音叫。【說文】吼也。一曰噭呼也。【廣韻】噭噭，深聲。【禮曲禮】毋噭應。【註】噭號，呼之聲也。【疏】噭謂聲響高急，如叫之號呼也。　又【揚子方言】啼極無聲，楚謂之噭咷。【前漢韓延壽傳】噭咷楚歌。　又【公羊傳昭二十四年】昭公于是噭然而哭。【註】噭，哭聲。　又【集韻】詰弔切，音竅。口也。【前漢貨殖傳】馬蹏噭千。【註】師古曰：噭，口也。蹄與口共千，則爲馬二百也。【音義】噭，江弔反。又口弔反。　又【集韻】詰歷切。與喫同，詳前喫字註。　又吉歷切，音激。聲之激也。【史記樂書】嘄噭之聲興而士奮。　又【公羊傳噭然釋文】噭，古弔反，一音古狄反，二音皆可讀。

嚄	【丑集上】【口字部】	嚄	【廣韻】胡伯切【集韻】胡陌切，□音讗。【廣韻】大喚。【集韻】一曰嚄唶，多言。【史記信陵君傳】晉鄙嚄唶宿將。詳唶字註。　又【史記外戚世家】武帝下車泣曰：嚄，大姊何藏之深也。【註】索隱曰：蓋恡之辭耳。正義曰：嚄，責失聲驚愕貌。　又【集韻】屋虢切，音擭。驚怛聲。　又屋郭切，音雘。同□無味也。

嚉	【丑集上】【口字部】	嚉	【集韻】同咄。

嚩	【丑集上】【口字部】	嚩	【海篇】音縛。呪語。【正字通】嚩字見梵書者非一。金剛經呪語有嚩字。雨寶陀尼心眞言云，唵嚩素□娑嚩賀，延命陀羅尼呪云，吽吽尸棄蕯嚩賀，皆有字無音。孔雀明王經五大部直音云，嚩有文何無可肥麼無鉢文，賀五切。

嚮	【丑集上】【口字部】	嚮	〔古文〕向□□【廣韻】【集韻】□許亮切，音。【集韻】面也，對也。【書盤庚】若火之燎于原，不可嚮邇。【傳】火炎不可嚮近。又【洛誥】伻嚮卽有僚。【傳】當使臣下各嚮就有官。【易隨卦】君子以嚮晦入宴息。　又【書洪範】嚮用五福。【傳】言天所以嚮勸人用五福。　又【前漢丙吉傳】嚮使丞相不先聞馭吏言，何見勞勉之有。　又【廣韻】【集韻】□許兩切，音響。【廣韻】爾雅，兩階閒謂之嚮。○按今《爾雅釋宮》作鄉。　又【書洪範嚮用五福釋文】嚮，許亮反，又許兩反，二音皆可讀。　又【史記游俠傳】何知仁義，已嚮其利者爲有德。【註】索隱曰：嚮者，享受也。　又與響同。【易系辭】其受命也如嚮。【莊子養生主】砉然嚮然。【前漢賈山傳】天下嚮應。　又與饗同。【前漢宣帝紀】上帝嘉嚮。【註】師古曰：嚮，讀曰饗。【集韻】本作鄉。考證：〔【廣韻】爾雅，兩階謂之嚮。〕　謹照原文兩階下增閒字。 

嚶	【丑集上】【口字部】	嚶	【唐韻】烏莖切【集韻】於莖切【韻會】幺莖切，□音櫻。【說文】鳥鳴也。【詩小雅】鳥鳴嚶嚶。【爾雅釋訓】嚶嚶，相切直也。【註】嚶嚶兩鳥鳴，喩朋友切磋相正。　又【集韻】通作譻。【張衡思□賦】鳴玉鸞之譻譻。考證：〔【爾雅釋訓】嚶嚶，相切直也。【註】嚶嚶而鳥鳴。〕　謹照原文而鳥鳴改兩鳥鳴。 

嚽	【丑集上】【口字部】	嚽	【正字通】啜歠□同。【荀子富國篇】嚽菽飮水。【註】嚽與啜同。

囃	【丑集上】【口字部】	囃	【廣韻】倉雜切【集韻】七合切，□音□。【玉篇】助舞聲。

囊	【丑集上】【口字部】	囊	〔古文〕□【唐韻】【集韻】【韻會】【正韻】□奴當切，音瀼。【說文】橐也。从橐省，襄省聲。【詩大雅】于橐于囊。【傳】小曰橐，大曰囊。【集韻】一曰有底曰囊，無底曰橐。　又【史記鼂錯傳】太子家號曰智囊。　又【宋玉風賦】盛怒於土囊之口。【註】土囊，大穴也。　又【莊子在宥篇】乃始臠卷傖囊，而亂天下也。【註】傖囊猶搶攘。　又姓。【春秋定四年】楚囊瓦出奔鄭。　又【正字通】六朝人作隱囊，柔軟可倚。【王維詩】不學城東遊俠兒，隱囊紗帽坐彈碁。　又米囊，楊花別名，見容齋隨筆。　又【漢官儀】凡表章皆皁囊封事。　又【晉書郭璞傳】郭公者精卜筮，出靑囊中書九卷授郭璞。又地理書有靑囊經。

嘪	【丑集上】【口字部】	嘪	【廣韻】莫蟹切【集韻】母蟹切，□音買。【集韻】嘪嘪，羊鳴。

噍	【丑集上】【口字部】	噍	【唐韻】【集韻】【韻會】才笑切【正韻】在笑切，□音誚。【說文】齧也。【玉篇】嚼也。【前漢高帝紀】襄城無噍類。【註】如淳曰：噍，祚笑反，無復有活而噍食者也。【荀子榮辱篇】亦呥呥而噍，鄉鄉而飽巳矣。【王充論衡】口齒以噍食。【集韻】或作嚼。　又【集韻】子肖切，音醮。義同。【禮少儀】數噍毋爲口容。○按《釋文》噍又作嚼，子笑反，又在笑反，二音皆可讀。　又【廣韻】卽消切【集韻】【韻會】【正韻】兹消切，□音焦。【廣韻】啁噍，聲也。【集韻】鳥聲。　又【禮樂記】其哀心感者，其聲噍以殺。【註】噍，□也。【釋文】噍，子遙反，謂急也。　又【集韻】慈焦切，音樵。義同。【禮樂記噍殺釋文】徐在堯反，沈子堯反。○按《釋文》凡三音，獨沈音子堯反，諸韻皆不收。　又【集韻】將由切，音遒。燕雀聲。【禮三年問】至于燕雀猶有啁噍之頃焉，然後乃能去之。【釋文】噍，子流反。【集韻】通作啾。　又【集韻】疾雀切，音皭。本作嚼。詳嚼字註。

	【丑集上】【口字部】		【集韻】之由切，音周。本作喌，呼雞聲。詳後喌字註。

噕	【備考】【丑集】【口字部】	噕	【海篇】同噅。

噟	【丑集上】【口字部】	噟	【集韻】與譍同。或作□。

噠	【丑集上】【口字部】	噠	【集韻】當割切，音妲。嚈噠，西夷國名。【北史魏肅宗紀】神龜二年，吐谷渾，岩昌，嚈噠等國竝遣使朝貢。　又【集韻】陁葛切，音達。義同。　又宅軋切。坦噠，語不正。

噥	【丑集上】【口字部】	噥	【廣韻】【集韻】□奴冬切，音農。【玉篇】多言不中也。　又【廣韻】女江切【集韻】濃江切，□音□。【廣韻】噥，嗔語，出字林。　又【呂氏春秋】甘而不噥。【玉篇】引作噮。謂甘食也。　又【集韻】一曰語不明。　或作譨。

嚃	【丑集上】【口字部】	嚃	【廣韻】他合切【集韻】【韻會】【正韻】託合切，□音踏。【廣韻】歠也。【集韻】大歠也。【禮曲禮】無嚃羹。【註】爲不嚼菜。【蔬】人若不嚼菜，含而歠吞之，其欲速而多，又有聲不敬，傷廉也。　又【集韻】吐內切，音退。義同。

	【子集下】【冖字部】		【字彙補】知禁切，音揕。掘地，□也。又赤黑色。

囡	【丑集上】【囗字部】	囡	【集韻】與同。

嚼	【丑集上】【口字部】	嚼	【唐韻】才爵切【集韻】【韻會】【正韻】疾爵切，□音皭。【說文】本作噍，齧也。【玉篇】噬嚼也。【後漢五行志】嚼復嚼者，京都飮酒相强之辭也。【集韻】或作□。　又【唐韻】【集韻】才肖切【正韻】在笑切，□音誚。同噍。　又【集韻】子肖切，音醮。義同。□詳前噍字註。

圴	【丑集中】【土字部】	圴	【集韻】職略切，音勺。土跡也。

嘫	【丑集上】【口字部】	嘫	【廣韻】女閑切【集韻】尼鰥切，□音。【說文】語聲也。【集韻】，嘫語聲。　又【唐韻】【集韻】□如延切，音然。義同。　又【集韻】一曰譍也。

嘬	【丑集上】【口字部】	嘬	【廣韻】楚夬切【集韻】【韻會】楚快切【正韻】楚邁切，□音□。【玉篇】一舉盡臠也。【禮曲禮】無嘬炙。　又齧也。【孟子】蠅蚋姑嘬之。【註】嘬，相共食之也。【集韻】或作□歠欼。

□	【備考】【未集】【肉字部】	□	【五音篇海】同。

嘿	【丑集上】【口字部】	嘿	【廣韻】莫北切【集韻】【韻會】【正韻】密北切，□音墨。【玉篇】與默同。詳黑部默字註。【戰國策】政獨安可嘿然而止乎。【史記荆軻傳】荆軻嘿而逃去。　又【集韻】莫六切，音目。楚人謂欺曰嘿□。◎按嚜杘，獪也，集韻嚜譌作嘿，杘譌作□，五音集韻嚜又譌作哩，□非。互詳後嚜字註。　又【集韻】迄得切，音黑。與同。欬也。

噁	【丑集上】【口字部】	噁	【廣韻】烏路切【集韻】烏故切，□音惡。【廣韻】喑噁，怒貌。　又【集韻】遏鄂切，音蝁。噁噁，鳥聲。　又屋郭切，音雘。義同。

堉	【丑集中】【土字部】	堉	【廣韻】【集韻】【韻會】□余六切，音育。地之肥也。以其能生長萬物，故从育从土。

嚅	【丑集上】【口字部】	嚅	【廣韻】人朱切【集韻】【韻會】汝朱切，□音儒。【玉篇】囁嚅，多言也。　又【正字通】囁嚅，欲言復縮也。【韓愈送李愿序】口將言而囁嚅。【集韻】或作吺咮。

嚌	【丑集上】【口字部】	嚌	〔古文〕□【唐韻】在詣切【集韻】【韻會】【正韻】才詣切，□音劑。【說文】嘗也。【書顧命】太保受同祭嚌。【傳】太保旣拜而祭，旣祭受福，嚌至齒，則王亦至齒。【禮雜記】小祥之祭，主人之酢也，嚌之。　又【集韻】前西切，音齊。鳥哀聲。　又居諧切，音皆。嚌嚌，衆聲。【班彪北征賦】鴈雝雝以羣翔兮，鵾雞鳴以嚌嚌。游子悲其故鄉兮，心愴悢以傷懷。　又【集韻】莊皆切，音齋。嚌啀，笑貌。

嚟	【丑集上】【口字部】	嚟	【字彙補】隆基切，音梨。【瀛涯勝覽】占城國，呼國王爲芳嚟馬哈札剌。

嚥	【丑集上】【口字部】	嚥	【廣韻】於甸切【集韻】【韻會】【正韻】伊甸切，□音宴。【玉篇】吞也。亦作咽。【譚子化書】聞珍羞之名，則妄有所嚥。

嚨	【丑集上】【口字部】	嚨	【唐韻】盧紅切【集韻】【韻會】盧東切，□音籠。【說文】喉也。【爾雅釋鳥】亢，鳥嚨。【註】謂喉嚨。【後漢五行志童謠】吏買馬，君買車，請爲諸君鼓嚨胡。

