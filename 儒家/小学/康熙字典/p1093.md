<!-- { "loadSidebar": true } -->
摵	【卯集中】【手字部】	摵	【說文】沙劃切。捎也。【廣韻】作□。一曰拂著也。　又【廣韻】山責切【集韻】色責切【正韻】色窄切，□音栜。隕落，貌。【六書故】摵摵，借以狀落葉之聲，解爲隕落，誤。【杜甫詩】蕭摵寒籜聚。【白居易琵琶行】楓葉荻花秋摵摵。【韓愈詩】摵摵疎更隕。【正字通】蕭摵卽蕭瑟。古借用瑟字。瑟瑟卽摵摵也。【韻會】从木作槭。謂增韻从手誤，非。　又【唐韻】【集韻】□所六切，音縮。【揚子方言】到也。　又【唐韻】【集韻】【正韻】□子六切，音蹙。又【集韻】就六切，音蹴。義□同。　又【集韻】綿批切，音迷。同□。批也。　又【唐韻】七則切。揩齒也。

摶	【卯集中】【手字部】	摶	【唐韻】度官切【集韻】【韻會】【正韻】徒官切，□音團。【說文】圜也。【周禮冬官考工記輪人】侔以行山，則是摶以行石也。【註】侔，上下等也，摶，圜厚也。又【矢人】凡相笴，欲生而摶。　又以手圜之也。掜聚也。【禮曲禮】毋摶飯。【疏】取飯作摶，則易得多。【儀禮特牲饋食禮】佐食摶黍授祝。　又拍也。【周禮冬官考工記】摶埴之工二。【註】摶之言拍也。埴，黏土也。【疏】以手拍黏土以爲培也。　又專也。【前漢天文志】凡望雲氣，騎氣□而布，卒氣摶。　又摶黍，黃鳥名。【詩周南黃鳥于飛疏】幽州人謂之黃鶯，齊人謂之摶黍。　又省作□。亦作。　又【集韻】朱遄切，音專。擅也。一曰幷合制領也。【史記田齊世家】摶三國之兵。【註】握領也。　又與專通。【左傳昭二十年】若琴瑟之摶，一誰能聽之。　又【唐韻】持兗切【集韻】【韻會】【正韻】柱兗切，□音篆。束也。【周禮地官羽人】十羽爲審，百羽爲摶。　又與縳同。卷也。【周禮冬官考工記鮑人】卷而摶之，欲其無迆也。【註】摶讀爲縳，謂卷縳韋革也。【釋文】摶縳□直轉反。　又【集韻】【韻會】□柱戀切，傳去聲。義同。　从叀，與搏从尃別。

摷	【卯集中】【手字部】	摷	【唐韻】【集韻】□子小切，音勦。【說文】拘擊也。或作。　又【唐韻】側交切【集韻】莊交切，□音罺。義同。　又【唐韻】落蕭切【集韻】憐蕭切，□音聊。義同。又動作也。　又【唐韻】【韻會】楚交切【集韻】初交切，□與鈔抄同。取也。【張衡東京賦】摷昆聊。　又【集韻】郞刀切，音勞。義同。本从巢作摷。

摸	【卯集中】【手字部】	摸	【唐韻】慕各切【集韻】【韻會】【正韻】末各切，□音莫。摸索也捫也，手捉也。　又【唐韻】【正韻】莫胡切【集韻】【韻會】蒙逋切，□音模。與摹同。【唐書李靖傳】靖五代孫彥芳，家故藏高祖太宗賜靖詔書數函，上之文宗，敕摸詔本，還賜彥芳。

摹	【卯集中】【手字部】	摹	【唐韻】【正韻】莫胡切【集韻】【韻會】蒙逋切，□音模。【說文】規也。【集韻】有所規倣也。【前漢高帝紀贊】雖日不暇給，規摹弘遠矣。【註】摹者，如畫工未施采事摹之。通作模。　又【廣韻】以手摹也。【後漢蔡邕傳】正定六經文字，邕自書冊於□，使工鐫刻，立於太學門外，其觀視及摹寫者，車乘日千餘兩。或作撫，亦作摸。　又【集韻】莫故切，音慕。義同。

摺	【卯集中】【手字部】	摺	【唐韻】之涉切【集韻】【韻會】【正韻】質涉切，□音讋。【說文】敗也。从手習聲。　又【廣韻】摺疊也。　又【唐韻】盧合切【集韻】【韻會】【正韻】落合切，□與拉同。【史記范睢傳】魏齊使舍人笞擊睢，折脇摺齒。【註】摺，力荅反。謂打折其脇，而又拉折其齒也。又【春申君傳】折頸摺頤。　又【字彙補】悉協切，音燮。【前漢古今人表】夷王摺懿王子。【註】師古讀。

摻	【卯集中】【手字部】	摻	【唐韻】所咸切【集韻】【韻會】師咸切，□音毿。讀與衫近。女手貌。【詩魏風】摻摻女手，可以縫裳。【傳】摻摻，猶纖纖也。【疏】纖好手。古詩云：纖纖出素手是也。與攕同。　又【集韻】【韻會】【正韻】□思廉切，音纖。義同。又【唐韻】所減切【集韻】【韻會】【正韻】所斬切，□毿上聲。義同。　又取也。一曰執也。【詩鄭風】摻執子之祛兮。【傳】摻，擥也。　又【集韻】素檻切。【揚子方言】細也。凡細貌謂之笙，斂物而細謂之揫。或曰摻。　又疏簪切，音森。林離摻攦也。　又倉含切，音驂。摻搓，捫也。　又千遙切，悄平聲。持物也。　又【韻會】【正韻】□七紺切，驂去聲。與參同。鼓曲也。【後漢禰衡傳漁陽參撾註】王僧孺詩云：散度廣陵音，參寫漁陽曲。自音云：參，七紺反。【天中記】吳淑校理古樂府中有摻字，多改爲操。【徐鍇曰】非可一例，若漁陽摻者，音七鑒反，三撾鼓也。古歌云：邊城晏開漁陽摻，黃塵蕭蕭白日暗。【蘇軾詩】幅巾起作鴝鵒舞，壘鼓誰摻漁陽撾。　又【魏了翁答張洽書】魏晉閒避曹操諱，改爲摻。或謂詩鄭風，摻執子之祛。本作操，傳解擥不誤。箋註音所覽，所斬二切，謬也。此說附存以備參考。

摼	【卯集中】【手字部】	摼	【唐韻】口莖切【集韻】丘耕切，□音鏗。【說文】擣頭也。【廣韻】撞也。或作挳。　又【集韻】苦杏切，鏗上聲。義同。　又輕煙切。古牽字。引前也。【揚雄校獵賦】摼象犀。【註】扼也。餘詳牛部七畫。

摽	【卯集中】【手字部】	摽	〔古文〕□【唐韻】符少切【集韻】【韻會】【正韻】婢小切，□音鰾。讀若瓢上聲。【說文】擊也。一曰挈□牡也。又【爾雅釋詁】摽蘦，落也。【詩召南】摽有梅。　又拊心貌。【詩邶風】寤辟有摽。【傳】辟拊心也。【疏】謂拊心之時，其手摽然。　又【集韻】被表切，音殍。亦落也。詩：摽有梅。徐邈讀。　又【唐韻】撫招切【集韻】【正韻】紕招切，□音漂。亦擊也。與□同。【左傳哀十二年】長木之斃，無不摽也。【註】長木斃踣于地，不擇物而後摽擊。　又【唐韻】【集韻】【韻會】【正韻】□匹妙切，音剽。讀若漂去聲。義同。又落也。　又【集韻】毗召切，音驃。讀若瓢去聲。亦擊也。　又匹歷切，音霹。義同。　又【集韻】【韻會】【正韻】□□遙切，音飇。義同。　又麾也。【公羊傳莊十三年】曹子摽劒而去之。【孟子】摽使者，出諸大門之外。　又刀末也。【前漢王莽傳】摽末之功。【註】刀末之摽。　又【唐韻】匹交切【集韻】【韻會】【正韻】披交切，□與拋同。【說文】拋或从手票聲。通用摽。互見拋字註。○按《唐韻》符少切，本筱韻，上聲。《說文》誤收去聲。新添《廣韻》改頻小切，宜從之。

摾	【卯集中】【手字部】	摾	【集韻】【韻會】其亮切，强去聲。同弶。【字林】施罟於道也。一曰以弓罥鳥獸也。【廣韻】張取獸也。摾字从強作。

摿	【卯集中】【手字部】	摿	【楊愼字說】同愔。於金切。【淮南子兵略訓】推其摿摿，擠其揭揭，此謂因勢。

撄	【卯集中】【手字部】	攖	【唐韻】於盈切【集韻】【韻會】伊盈切，□音纓。拈也，亂也。　又觸也，迫近也。【孟子】虎負嵎，莫之敢攖。　又【集韻】娟營切，音縈。有所繫著也。【莊子大宗師】攖寧也者，攖而後成者也。【註】物縈亦縈，而未嘗不寧也。通作嬰。

撅	【卯集中】【手字部】	撅	【唐韻】【集韻】□居月切，音蕨。【說文】手有所把也。一曰擊也，投也。【唐書褚遂良傳】撅高昌，纓突厥。　又【唐韻】【集韻】【韻會】【正韻】□其月切。與掘同。【汲冢周書】狐有牙，而不敢以噬，獂有蚤，而不敢以撅。【杜牧註孫子序】撅其城郭。　又【廣韻】採撅也。亦摴蒱三采名。　又【集韻】【韻會】□姑衞切，音劌。揭衣也。【禮內則】不涉不撅。　又【集韻】紀劣切，音蹶。撥也。【韓詩外傳】草木根荄，淺未必撅也。飄風興暴雨墜，則撅必先矣。亦作□。互見掘字註。

撆	【卯集中】【手字部】	撆	【唐韻】芳滅切【集韻】匹滅切，□音潎。【說文】別也。一曰擊也。　又【唐韻】普蔑切【集韻】【韻會】【正韻】匹蔑切，□音瞥。讀若片入聲。小擊也。又略也，引也，拂也。【蔡邕篆勢】揚波振撆。　又【集韻】或作蔽。【史記荆軻傳】跪而弊席。亦作撇。　又【正韻】必弊切，音閉。義同。　又【集韻】蒲結切，音蹩。讀若敝入聲。拭也。

衻	【申集下】【衣字部】	衻	【唐韻】汝鹽切【集韻】【韻會】如占切，□音髥。【廣韻】衣緣也。　又【禮喪大記】婦人復不以衻。【註】衻，婦人嫁時上服也。【儀禮士昏禮】女次純衣纁衻。【註】衻之言任也，以纁緣其衣，象隂氣上任也。　又【類篇】衣下襈也。【禮雜記】繭衣裳與稅衣，纁衻爲一。【註】裳，下襈也，婦人蔽膝也。【小爾雅】蔽膝謂之衻。　又【集韻】尼占切，音粘。義同。　又處占切。與襜、襝同。　【直音】作袡。【韻會】別作□。

撇	【卯集中】【手字部】	撇	【集韻】【韻會】【正韻】□匹蔑切。同撆。見上（撆字）註。【前漢揚雄甘泉賦】浮蔑蠓而撇天。【註】撇，猶拂也。【王褒洞簫賦】聯綿彯撇，生微風兮。　又書法有撇。【書法離鉤】長撇須迅其鋒。　又【正韻】必弊切，音閉。義同。　又【集韻】【韻會】□匹裔切，潎去聲。摽也。　又【集韻】必結切，閉入聲。揎衣也。

撈	【卯集中】【手字部】	撈	【唐韻】魯刀切【集韻】【韻會】【正韻】郞刀切，□音勞。沈取曰撈，言沒入水中取物也。　又【集韻】郞到切，音澇。義同。又力弔切，音料。同撩。【揚子方言】取也。【郭璞註】謂鉤撈也。　又憐蕭切，音聊。義同。通作摷。

撉	【卯集中】【手字部】	撉	【集韻】都昆切，音敦。擊也。見搋字註。

撊	【卯集中】【手字部】	撊	【集韻】【韻會】□下赧切，音僩。勁忿貌。【左傳昭十八年】今執事撊然授兵登陴。　又【正韻】下□切，音限。義同。　又【集韻】賈限切，音□。【揚子方言】猛也。晉魏之閒曰撊。【爾雅瑟兮僩兮】，《釋文》僩，或作撊。　【韻會】通作憪。考證：〔【爾雅瑟兮僩兮註】僩，或作撊。〕　謹照原書註改釋文 

撋	【卯集中】【手字部】	撋	【唐韻】而緣切【集韻】【韻會】【正韻】而宣切，□軟平聲。摧物也。【阮孝緒字略】煩撋猶捼挱。【周禮冬官考工記鮑人進而握之註】謂親手煩撋之。或作擩。亦作。又作捼。　又【集韻】濡純切，音犉。拭也。　又儒垂切，音痿。擩也。　又奴禾切，穤平聲。又儒誰切，音蕤。□同捼。詳捼字註。

