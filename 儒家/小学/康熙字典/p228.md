<!-- { "loadSidebar": true } -->
般	【未集下】【舟字部】	般	〔古文〕□【唐韻】北潘切【集韻】【韻會】【正韻】逋潘切，□音□。【說文】辟也。象舟之旋，从舟从殳。殳，所以旋也。　又【廣韻】般運。【集韻】移也。　又【集韻】數別之名。　又【廣韻】布還切【集韻】【韻會】【正韻】逋還切。□與班同。【爾雅釋言】般，還也。【疏】般，還反也。【前漢趙充國傳】明主般師罷兵。【註】鄧展曰：般，音班。班，還也。又【賈誼傳】般紛紛其離此鄕兮。【註】般，音班。般，反也。　又分也，賜也。【揚子太□經】建侯開國，渙爵般秩。　又布也。【前漢郊祀歌】先以雨般裔裔。【註】般與班同。布也。　又人名。【前漢古今人表】公輸般。【張衡西京賦】命般爾之巧匠。【註】般，魯般。魯哀公時巧人。　又與班同。【禮內則】馬黑脊而般臂漏。【註】般臂，前脛般般然也。【周禮天官內饔註】般臂，臂毛有文。　又獸名。【揚雄羽獵賦】屨般首。【註】屨，謂以足蹈之也。又【史記司馬相如傳】般般之獸，樂我君囿。【註】謂騶虞也。　又【廣韻】薄官切【集韻】【韻會】【正韻】蒲官切，□音盤。【玉篇】大船也。　又與盤同。盤庚。【周語】作般庚。　又【博雅】般桓，不進也。　又般還。【禮投壷】主人般還曰辟。【疏】主人見賓之拜，乃般曲折還，謂賓曰：今辟而不敢受。亦作般旋。【抱朴子廣譬卷】般旋之儀，見憎於祼踞之鄕。　又【爾雅釋詁】般，樂也。【疏】般者，遊樂也。【揚子太□經】大樂無閒，民神禽鳥之般。【註】般，樂也。【張衡思□賦】惟般逸之無斁兮。　又【博雅】般，行也。【又】任也。　又與槃同。【莊子田子方】公使人視之，則解衣般礴。【註】般，字又作槃。般礴，謂其坐也。　又【詩周頌】篇名。　又地名。【前漢地理志】濟南郡般陽縣。　又水名。【山海經】沂山，般水出焉，而東流注于河。　又與鞶同。【穀梁傳桓三年】諸母般申之曰：謹愼從爾父母之言。【註】般，囊也。所以盛朝夕所須，以備舅姑之用。【疏】男子般革，婦人般絲，所以盛帨巾之屬，爲謹敬也。　又與磐同。【前漢郊祀志】乾稱飛龍，鴻斬于般。【註】孟康曰：般，水涯堆也。師古曰：般，山石之安者。　又【集韻】【韻會】□補滿切，音粄。漢縣名。今在齊州地。【前漢地理志】平原般縣。【註】韋音逋坦反。師古曰：爾雅，九河一曰鉤般。郭璞云：水曲如鉤，流般桓也。然今其土俗如韋音。　又【集韻】一曰面平貌。　又【正字通】音缽。梵言般若，華言智慧。若，音惹。　又蒲先切，音駢。【張衡西京賦】蚩尤秉鉞，奮鬣被般。禁禦不若，以知神姦。魑魅罔兩，莫能逢旃。

舭	【未集下】【舟字部】	舭	【字彙補】音闕。【宋史李全傳】又募南匠，大治舭□船，自淮及海相望。

舰	【未集下】【舟字部】	艦	【廣韻】胡黤切【集韻】【韻會】戸黤切，□音檻。【玉篇】版屋舟。【廣韻】禦敵船。【釋名】上下重牀曰艦，四方施板以禦矢石，其內如牢檻也。【陸機辨亡論】前驅不過百艦。【梁□文帝詩】偃月交吳艦。

舲	【未集下】【舟字部】	舲	【廣韻】【集韻】□郞丁切，音靈。【玉篇】同□。小船屋也。【廣韻】舟上有窻。【楚辭九章】乗舲船余上沅兮。【註】舲船，船有窻牖者也。【淮南子俶眞訓】越舲蜀艇，不能無水而浮。【註】舲，小船也。

舳	【未集下】【舟字部】	舳	【唐韻】直六切【集韻】佇六切【韻會】仲六切，□音逐。【說文】舳艫也。漢律名船方長爲舳艫。一曰舟尾。【揚子方言】船後曰舳。舳，制水也。【註】今江東呼柂爲舳。【前漢武帝紀】自潯陽浮江，親射蛟江中，獲之，舳艫千里。【註】舳，船後持柂處。【郭璞江賦】舳艫相屬。【註】舳，舟尾也。艫，船頭也。　又【集韻】余救切，音貁。舟首也。【小爾雅】船頭謂之舳。　又直祐切，音胄。義同。

舴	【未集下】【舟字部】	舴	【廣韻】【集韻】□陟格切，音磔。舴艋，小舟。【張志和詩】兩兩三三舴艋舟。　又【廣韻】【集韻】【正韻】□側格切，音嘖。又【集韻】實窄切，音齰。義□同。

	【午集中】【疒字部】		【廣韻】方萬切【集韻】孚萬切，□音娩。【揚子方言】，惡也。南楚凡人殘罵謂之鉗，又謂之，癡騃也。　又【集韻】方願切，音販。義同。　又芳反切，反上聲。心惡吐疾也。

舵	【未集下】【舟字部】	舵	【廣韻】徒可切【集韻】待可切，□音拕。【玉篇】正船木。一作柂。

舶	【未集下】【舟字部】	舶	【廣韻】傍伯切【集韻】【韻會】簿陌切，□音白。【廣韻】海中大船。【集韻】蠻夷汎海舟曰舶。【通俗文】晉曰舶。【集韻】或作艊。　又【韻補】叶簿覓切，音逼。【歐陽修白鸚鵡詩】其閒注輦來最稀，此鳥何年隨海舶。誰能遍歷海上峰，萬怪千奇安可極。

舷	【未集下】【舟字部】	舷	【廣韻】【正韻】胡田切【集韻】胡千切，□音賢。【廣韻】船舷。【正韻】船邊。【郭璞江賦】詠採菱以叩舷。

舸	【未集下】【舟字部】	舸	【唐韻】【集韻】古我切【韻會】賈我切，□音哿。【說文】舟也。【揚子方言】南楚江湘凡船大者謂之舸。【古今注】孫權時名舸爲赤馬，言如馬之走陸也。【左思蜀都賦】弘舸連舳。【註】大船曰舸。　又【集韻】【韻會】□居何切，音歌。義同。

船	【未集下】【舟字部】	船	【唐韻】【集韻】【韻會】□食川切，音膞。【說文】舟也。【世本】共鼓貨狄作船，黃帝臣。【揚子方言】舟，自關而西謂之船。【釋名】船，循也，循水而行也。【史記淮隂侯傳】信乃益爲疑兵，陳船欲渡臨晉。【註】索隱曰：劉氏云：陳船，地名，在舊關之西，今之朝邑，非也。案京兆有船司空縣，不名陳船。陳船者，陳列船艘，欲渡河也。【左思蜀都賦】戈船掩乎江湖。　又【正字通】皮船，明少保戚繼光濟水法，用生牛馬皮，竹木緣之如箱形，火乾，再用竿繫助之，以浮水。一皮船可乗一人，兩皮船合縫，可乗三人。　又【韻會】衣領曰船。【正字通】俗以船爲襟穿。續演繁露云：杜詩，天子呼來不上船，或言衣襟爲船，誤。按蜀人呼衣繫帶爲穿，俗因改穿作船。又姓。出【姓苑】。　又天船，星名。見【丹元子步天歌】。　又【集韻】余專切，音沿。義同。　俗作舡，非。

蒽	【申集上】【艸字部】	蒽	【集韻】烏痕切，音恩。草名。出日南。

□	【未集上】【竹字部】	□	【字彙補】與笥同。

	【午集中】【疒字部】		【唐韻】【集韻】□呼合切，音歙。【說文】病劣也。　又【廣韻】居立切【集韻】訖立切，□音急。義同。　又【廣韻】呼盇切，音□。胞。

舺	【未集下】【舟字部】	舺	【集韻】轄甲切，音狎。舺，舟也。　又古狎切，音甲。義同。

	【午集中】【目字部】		【廣韻】舒閏切【集韻】【正韻】輸閏切，□音舜。與瞚瞬眴□通。【玉篇】目動也。以目通指也。【公羊傳文七年】晉大夫使與公盟。【疏】言其用目眂之，而幷使向魯，若今時瞬眼矣。本又作，譌作眣，非。　又【廣韻】【集韻】□式荏切，音審。【廣韻】瞚也。【類篇】視也。　又【廣韻】書之切，音詩。的也。見【聲韻】。

舻	【未集下】【舟字部】	艫	【唐韻】洛乎切【集韻】【韻會】龍都切，□音盧。【說文】舳艫也。一曰船頭。【正韻】船頭刺擢處。一說船尾。【玉篇】在船後。【小爾雅】船頭謂之舳，尾謂之艫。【宋孝武帝詩】舳艫引江飛。【謝朓詩】榜人理行艫。　又【集韻】舟名。【唐書楊元琰傳】與張柬之共乗艫江中。　又【集韻】凌如切，音臚。船尾。

舼	【未集下】【舟字部】	舼	【廣韻】【集韻】□渠容切，音蛩【玉篇】小船也。　又【集韻】胡公切，音洪。【博雅】舟也。

舽	【未集下】【舟字部】	舽	【廣韻】薄江切【集韻】皮江切，□音龎。【玉篇】吳船也。【廣韻】舽舡，船名。【集韻】舽艭，船也。【轉注古音】舽音與龎同。吳人目舟曰舽舡，俗言物之蠢大曰舽舡。別作胮肛，非。

艁	【未集下】【舟字部】	艁	【說文】古文造字。【徐曰】天子艁舟。【揚子方言】艁舟謂之浮梁。【註】卽今浮橋。餘詳辵部造字註。考證：〔【揚子方言】艁首謂之浮梁。〕　謹照原文艁首改艁舟。 

艂	【未集下】【舟字部】	艂	【五音集韻】房戎切，音馮。舟名。

艄	【未集下】【舟字部】	艄	【集韻】師交切，音梢。船尾。　又【五音集韻】所敎切，音稍。舟名。【正字通】今俗呼兵卒偵巡者曰哨船，讀若譟。一曰金翅。史樊毅謂袁憲曰：京口，采石各須銳兵倂出金翅二百。註：金翅卽哨船，喻迅疾也。

艅	【未集下】【舟字部】	艅	【唐韻】以諸切【集韻】羊諸切，□音余。【說文】艅艎，舟名。【郭璞江賦】漂飛雲，運艅艎。【抱朴子博喻卷】艅艎鷁首，涉川之良器也。【說文長箋】吳闔廬舟名兪皇，猶言皇舟。改作艅艎。　又人名。【博古圖】有周師艅尊。

艆	【未集下】【舟字部】	艆	【廣韻】魯當切【集韻】盧當切，□音郞。海中大船。【正字通】一說舟舷曰桹，扣舷曰鳴桹。俗作艆。

艇	【未集下】【舟字部】	艇	〔古文〕□【唐韻】【正韻】徒鼎切【集韻】【韻會】待鼎切，□音挺。【說文】小舟也。【釋名】二百斛已上曰艇。【增韻】船小而長。【揚子方言】小艒謂之艇。【淮南子俶眞訓】蜀艇，一版之舟，若今豫章是也。【古詩】艇子打兩槳，催送莫愁來。　又【韻補】叶田庚切，音廷。【古樂府】沿江有百丈，一濡多一艇。上水郞擔篙，何時至金陵。

艋	【未集下】【舟字部】	艋	【廣韻】莫杏切【集韻】母梗切，□音猛。【博雅】舴艋，小舟。

艌	【未集下】【舟字部】	艌	【篇海】奴店切，音念。艌船。【正字通】或曰挽舟索謂之□。本作牽。或作縴。因其爲挽舟具，故从念从舟作艌。艌音牽去聲。今葺理舊船讀若念者，有音無義，方俗語也。

	【戌集中】【阜字部】		【玉篇】古文隄字。註詳九畫。　又【廣韻】纂文云：姓也。

□	【備考】【未集】【糸字部】	□	【五音篇海】音絲。

