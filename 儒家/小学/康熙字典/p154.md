<!-- { "loadSidebar": true } -->
笮	【未集上】【竹字部】	笮	【廣韻】側伯切【集韻】【韻會】【正韻】側格切，□音窄。【篇海】狹也，迫也。出去疾也。　又屋上板。【說文】在瓦之下，棼之上。【釋名】笮，迮也，編竹相連近迮也。　又矢箙。【儀禮旣夕】甲冑干笮。【註】笮，矢箙也。【釋名】弩所受之器，織竹曰笮。　又錢名。【禮記疏】貨泉之錢。《食貨志》云：今世謂之笮錢也。　又姓。【吳志】笮融者，丹陽人。　又地名。【水經注】太湖西南兩小山，如卷笮，長老云是笮嶺山。　又【增韻】壓也。通作措。【史記梁世家】李太后與爭門措指。【註】晉灼曰：措字借以爲笮，師古曰：爲門扇所笮。　又【廣韻】在各切【集韻】【正韻】疾各切，□音昨。筊也。西南□尋之以渡水。　又□名。【晉語】其次用鑽笮。【註】黥□也。　又【集韻】實窄切，音齰。筄也。　又【廣韻】【集韻】□側駕切，音詐。酒□也。同醡。【水經注】耿吏士渴乏，笮馬糞汁飮之。　【集韻】或作□、筰。

笯	【未集上】【竹字部】	笯	【廣韻】乃都切【集韻】【韻會】【正韻】農都切，□音奴。鳥籠也。【楚辭九章】鳳凰在笯兮，雞騖翔舞。　又【廣韻】【集韻】女加切【韻會】奴加切【正韻】鋤加切，□音拏。義同。　又【廣韻】乃故切【集韻】【韻會】【正韻】奴故切，□音怒。義同。

笰	【未集上】【竹字部】	笰	【廣韻】分勿切【集韻】【正韻】敷勿切，□音拂。【廣韻】輿後笰也。【詩小雅】簟笰魚服。【爾雅釋器】輿革前謂之鞎，後謂之笰。【疏】笰，車後戶名也。　又【集韻】分物切，音弗。箭也。一曰筓謂之笰。　又【集韻】方未切，音沸。削矢今漸細。

笱	【未集上】【竹字部】	笱	【廣韻】古厚切【集韻】【韻會】【正韻】舉后切，□音苟。【說文】曲竹捕魚笱也。【詩邶風】毋發我笱。【註】鄭司農云：堰水而爲關空，以笱承其空。【爾雅釋器】嫠婦之笱謂之罶。【註】孫炎云：以薄爲魚笱也。　又地名。【廣韻】笱屚縣，在交趾。　又音鉤，見【莊子音義】。考證：〔【詩衞風】毋發我笱。〕　謹照原書衞風改邶風。 

笲	【未集上】【竹字部】	笲	【廣韻】附袁切【集韻】【韻會】符袁切【正韻】符艱切，□音煩。竹器，所以盛棗脩。【禮昏義】婦執笲棗、栗、段脩以見。【註】笲以葦、苦竹爲之，其形如筥，衣之以靑繒，以盛棗、栗之屬。　又【廣韻】扶晚切【集韻】父遠切【正韻】甫版切，□音軬。義同。　又【廣韻】【集韻】皮變切【正韻】毗面切，□音卞。義同。　【集韻】同匥。考證：〔【禮昏禮】婦執笲棗栗段脩以見。〕　謹照原書昏禮改昏義。 

笳	【未集上】【竹字部】	笳	【廣韻】古牙切【集韻】【韻會】【正韻】居牙切，□音嘉。【廣韻】笳簫。【史記樂書】胡笳似觱栗而無孔，後世鹵簿用之，伯陽避入西戎所作，卷蘆葉吹之也。【韻會小補】大胡笳十八拍，號沈家聲。小胡笳十九拍，號祝家聲。　又叶居何切。【夏侯湛笳賦】南閭兮拊掌，北園兮鳴笳。鳴笳兮協節，分唱兮相和。　【篇海】亦作。

笴	【未集上】【竹字部】	笴	【廣韻】古我切【集韻】【韻會】賈我切【正韻】嘉我切，□音哿。箭幹也。　又【集韻】【韻會】【正韻】□古老切，音杲。【周禮冬官考工記】妢胡之笴。【註】讀爲稾。古文假借字。　又【正韻】古旱切，音稈。義同。　又【玉篇】公但切【類篇】居案切。義同。　又地名。【李白詩】明月白笴陂。

笵	【未集上】【竹字部】	笵	【廣韻】防鋄切【集韻】【韻會】父鋄切【正韻】房啖切，□音范。【說文】法也，竹□書也。古法有竹□。【玉篇】笵，楷式也，與範同。【通俗文】規模曰笵，以土曰型，以金曰鎔，以竹曰笵。

	【卯集上】【心字部】		【集韻】戸鉤切，音侯。和解貌。

笺	【未集上】【竹字部】	箋	【廣韻】【正韻】則前切【集韻】【韻會】將先切，□音湔。【說文】表識書也。【篇海】古者紀其事，以竹編次爲之。【廣雅】箋，云也。又書也。　鄭康成衍毛氏詩，傳之未盡者曰箋。【呂忱字林】鄭以毛學審備，遵暢厥旨，所以表明毛意，記識其事，故特稱爲箋。【博物志】聖人制作曰經，賢者著述曰傳，鄭康成註《毛詩》曰箋。或云毛公嘗爲北海郡守，鄭是此郡人，謙敬不敢言註，但表識其不明者耳。　【玉篇】通作牋。

笼	【未集上】【竹字部】	籠	【廣韻】盧紅切【集韻】【韻會】盧東切，□音櫳。【說文】舉土器。一曰笭也。【西京雜記】漢制，天子以象牙爲火籠。　又鳥檻曰籠。【莊子庚桑楚】以天下爲之籠，則雀無所逃。　又包舉也。【前漢食貨志】籠貨物，籠鹽鐵。　又盛矢器。以竹爲之。【周禮夏官】田弋充籠箙矢。【註】籠，竹箙也。　又地名。【史記匈奴傳】五月大會籠城。【韻會補】廣南化外，古南越地，唐置籠州。　又【廣韻】【集韻】力鐘切【正韻】盧容切，□音龍。竹名。【張衡南都賦】其竹則籦籠篾。　又□籠，竹車軬。【揚子方言】車枸簍，宋、魏閒謂之□籠。【史記田單傳】令其宗人盡斷其車軸末而傅鐵籠。【註】《方言》：車轊，齊謂之籠。　又草名。【管子地員篇】有籠與斥。　又【廣韻】【正韻】力董切【集韻】【韻會】魯孔切，□音攏。箱籠。又竹器。【周禮地官遂人】道野役及窆，抱磨，共丘籠。又與瀧同。【荀子議兵篇】東籠而退。【註】與涷瀧同，沾濕貌。

粶	【未集上】【米字部】	粶	【集韻】盧谷切，音祿。【類篇】火爆米曰粶。　亦作□。

□	【午集下】【穴字部】	□	【字彙補】音未詳。【巢氏病源】代指亦名土□。註云：亦作竈。

笾	【未集上】【竹字部】	籩	【廣韻】布元切【集韻】【韻會】【正韻】□眠切，□音邊。竹豆。【爾雅釋器】竹豆謂之籩。【疏】籩，以竹爲之，口有籐緣，形制如豆，亦受四升，盛棗、栗、桃、梅、蔆芡、脯脩、膴鮑、糗餌之屬，祭祀、燕享所用。【詩豳風】籩豆有踐。【儀禮士冠禮】旨酒令芳，籩豆有楚。【左傳昭六年】季孫宿如晉，晉侯享之，有加籩。【註】籩豆之數多于常禮。　又官名。【周禮天官】籩人奄一人，女籩十人。【疏】女籩，女奴之曉籩者。

笿	【未集上】【竹字部】	笿	【廣韻】盧各切【集韻】歷各切，□音洛。【說文】桮笿也。【急就篇註】篝，一名笿，盛杯器也。亦以爲薰籠，楚人謂之牆居。【玉篇】笿，籠笿也。　又【博雅】笿，束也。

筀	【未集上】【竹字部】	筀	【廣韻】古惠切【集韻】【韻會】涓惠切，□音桂。竹名。【山海經】龜山又東七十里曰丙山，多筀竹。【僧贊寧筍譜】筀竹，吳越多生。【篇海】筀，竹名，傷人則死。【廣東新語】筀竹，葉細節疎，宜作蔤絲。

筁	【未集上】【竹字部】	筁	【玉篇】去玉切【集韻】區玉切，□音曲。【說文】蠶薄也。　或作。

筄	【未集上】【竹字部】	筄	【廣韻】弋照切【集韻】弋笑切，□音燿。【爾雅釋宮】屋上薄謂之筄。【註】屋笮也。　又【集韻】餘招切，音遙。【類篇】夷周切。義□同。

	【辰集下】【殳字部】		【廣韻】苦角切【集韻】【韻會】克角切，□音搉。卵孚也。一曰鳥卵。【束皙近遊賦】貫鷄于歲首。【韓愈城南聮句】鵠攢瓌橙。【納涼聮句】盤看饋禽。　一曰物之孚甲。或作□、□。　又【廣韻】【集韻】□空谷切，音哭。卵已孚也。或作□。

筅	【未集上】【竹字部】	筅	【廣韻】【集韻】□蘇典切，音銑。筅，筅帚。【廣韻】飯具，同箲。【正字通】狼筅，兵器。【戚繼光武藝篇】狼筅用大毛竹上截，連旁附枝，節節枒杈。視之，粗可二尺，長一丈五六尺，利刃在頂，長一尺。郭應響云：臨敵，他技單薄，膽易搖奪，惟筅遮蔽全身，刀鎗叢刺不能入。用爲行列，乃行伍籓籬也。

	【卯集上】【心字部】		俗慈字。

	【丑集上】【口字部】		【集韻】同謀。或作呣□。見前呣字註。

筆	【未集上】【竹字部】	筆	【廣韻】鄙密切【韻會】逼密切【正韻】壁吉切，□音必。【釋名】筆，述也。述事而書之也。【爾雅釋器】不律謂之筆。【註】蜀人呼筆爲不律也。【說文】楚謂之聿，吳人謂之不律，燕謂之弗，秦謂之筆。【古今注】古之筆，不論以竹以木，但能染墨成字，卽謂之筆。秦吞六國，滅前代之美，故蒙恬得稱於時。蒙恬造筆，卽秦筆耳。以枯木爲管，鹿毛爲柱，羊毛爲被，所謂蒼毫也。彤管赤漆耳，史官記事用之。【法書攷】虞世南云：筆長不過六寸，眞一，行二，草三，指實掌虛。【禮曲禮】史載筆，士載言。【註】筆，謂書具之屬。　又筆星。【釋名】筆星，星氣有一枝，未銳似筆也。　又花名。【楚辭註】辛夷花初發如筆，北人呼爲木筆。　又【集韻】筆別切，音莂。山東謂筆。　又作〈/尹〉。見【漢戚伯樊毅□】。又【嚴訢□】作〈八/尹〉，見【舉要】。　【集韻】或作笔。

筇	【未集上】【竹字部】	筇	【廣韻】【集韻】【韻會】【正韻】□渠容切，音蛩。竹名，可爲杖。【前漢西南□傳】張騫言在大夏見蜀布、筇竹杖。【廣志】笻竹出南廣卭都縣。【蜀都賦劉逵註】笻竹出興古盤江縣，中實而高節。【戴凱之竹譜】竹之堪杖，莫尚於笻。磥砢不凡，狀若人功。豈必蜀壤，亦產餘邦。一曰扶老，名實縣同。

筈	【未集上】【竹字部】	筈	【廣韻】【集韻】【韻會】【正韻】□古活切，音括。箭末曰筈。筈，會也。謂與弦相會。【廣韻】箭筈，受弦處。【陸機爲顧彥先贈婦詩】離合非有常，譬彼弦與筈。　又【集韻】苦活切，音闊。義同。　又與括同。【書太甲】若虞機張往省括于度則釋。

