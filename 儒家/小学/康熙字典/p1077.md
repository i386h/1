<!-- { "loadSidebar": true } -->
掫	【卯集中】【手字部】	掫	【唐韻】子侯切【集韻】【韻會】【正韻】將侯切，□音陬。【說文】夜戒守，有所擊也。【左傳襄二十五年】陪臣干掫有淫者。【釋文】干音扞。又【昭二十年】賓將掫，主人辭。【註】掫，行夜也，卽今擊柝。　又地名。【後漢更始傳】赤眉立劉盆子，更始使李松軍掫以拒之。【註】續漢志曰：新豐有掫城。　又【唐韻】【集韻】【韻會】【正韻】□側九切，篘上聲。義同。持物相著也。　又【唐韻】子于切【集韻】遵須切，□音娵。擊也。　又【集韻】初尤切，音篘。手取物也。　又甾尤切，音鄒。持也。　又此苟切，陬上聲。亦擊也。　又【前漢五行志】民驚走持藳，或掫一枚。【註】掫，麻幹也。○按木薪曰掫，麻蒸曰菆。或作黀。《韻會》謂黀通作掫，沿俗本之譌也。　【集韻】或作趣。考證：〔【左傳襄二十五年】陪臣干掫有淫者。【註】干音扞。〕　謹照原書註改釋文 。 

抶	【卯集中】【手字部】	抶	【唐韻】丑栗切【集韻】【韻會】敕栗切，□音咥。【說文】笞擊也。【左傳文十年】抶其僕以徇。【註】抶，撻也。又【襄十七年】子罕親執扑以行築者，而抶其不勉者。　又【集韻】陟栗切，音窒。直質切，音秩。義□同。

抺	【卯集中】【手字部】	抺	【集韻】莫貝切，音昧。摸也。　又莫佩切，音妹。義同。

抽	【卯集中】【手字部】	抽	【唐韻】敕鳩切【集韻】【韻會】【正韻】丑鳩切，□音瘳。字重文。【說文】或从由。引也。【莊子天地篇】挈水若抽，其名爲橰。【陸機文賦】思軋軋其若抽。　又拔也，除也。【詩鄭風】左旋右抽。【傳】抽矢以射。【小雅】楚楚者茨，言抽其棘。　又【揚子方言】讀也。【詩鄘風】中冓之言，不可讀也。【傳】讀抽也。【箋】抽，猶出也。　又收也。【揚子太□經】羣倫抽緒。【註】各收其業，以成歲事也。　又【廣韻】通作紬。亦引也。　又【集韻】□留切，音儔。義同。

拎	【卯集中】【手字部】	拎	【唐韻】【集韻】□郞丁切，音零。【玉篇】手懸捻物也。【六書故】縣持也。　【集韻】或作。又作□。

拒	【卯集中】【手字部】	拒	【唐韻】其呂切【集韻】【韻會】【正韻】臼許切，□音巨。【廣韻】捍也。【增韻】禦也。【論語】其不可者拒之。【荀子君道篇】內以固城，外以拒難。　又與距通。【廣韻】格也，違也。【玉篇】抵也。　又【儀禮少牢禮】長皆及俎拒。【註】拒讀爲介距之距。俎距脛中，當橫節也。　又【集韻】句許切。【正韻】居許切，□音舉。亦捍也。　又【集韻】【韻會】□果羽切，音矩。方□也。【左傳桓五年】鄭子元請爲左拒，以當蔡人衞人，爲右拒，以當□人。　又【周禮大宰祀五帝疏】西方白帝白招拒。

抛	【卯集中】【手字部】	拋	【唐韻】匹交切【集韻】【韻會】【正韻】披交切，□音脬。【說文】棄也。【廣韻】擲也。　又【唐韻】匹貌切【集韻】【韻會】【正韻】披敎切，□音砲。義同。　又軍中以機發石曰拋車。【後漢袁紹傳】曹操發石車擊紹軍中，呼曰霹靂車。【註】卽今拋車也。【唐書高麗傳】李勣列拋車飛大石，所當輒潰。【集韻】別作□。　又【說文】或从手票聲。通用摽。詳摽字註。　又【集韻】【韻會】【正韻】或作抱。詳抱字註。

掽	【卯集中】【手字部】	掽	【字彙】蒲孟切，彭去聲。搕掽，撞也。

掾	【卯集中】【手字部】	掾	【唐韻】以絹切【集韻】【韻會】兪絹切，□緣去聲。【說文】緣也。　一曰官屬。【玉篇】公府掾史也。【六書故】掾乃屬官通稱。【前漢蕭何傳】爲沛主吏掾。【音義】正曰掾，副曰屬。【後漢百官志】公府掾比古元士三命者也。又【馬援傳】此丞掾之任，何足相煩。【晉書元帝紀】辟掾屬百餘人，時人謂之百六掾。　又【正韻】倪甸切，音硯。義同。【正字通】秦漢官皆有掾屬，今州郡佐貳曰掾，讀若釧，卽穿字去聲。正韻切音非。　又【集韻】重緣切，音傳。□掾，馳逐也。◎按史記貨殖傳，□椽其閒，此引作掾，誤。

揁	【卯集中】【手字部】	揁	【玉篇】【集韻】□知盈切，音貞。引也。　又【集韻】丘耕切，音鏗。琴聲。與同。　又苦杏切。義同。

掓	【卯集中】【手字部】	掓	【唐韻】【集韻】□式竹切，音菽。拾也。與叔同。【詩豳風】九月叔苴。　又【集韻】張六切，音竹。義同。

抱	【卯集中】【手字部】	抱	【唐韻】薄浩切【集韻】【韻會】簿晧切【正韻】蒲晧切，□袍上聲。懷也。【說文】袌，俗作抱。【司馬相如上林賦】長千仞，大連抱。夸條直暢，實葉葰楙。【註】楙音茆。　又【廣韻】持也。【增韻】挾也。　又【集韻】【韻會】薄報切【正韻】蒲報切，□音暴。與袌菢同。◎按《說文》捊，步侯切，或从包作抱，徐鉉曰：今作薄報切，以爲懷袌字，非是。廣韻，集韻去聲止有袌菢，而無抱。《正字通》云：懷袌之袌亦作抱，轉爲去聲，卽懷抱之義。今考經史抱字多無音切，讀从去聲亦可，義與上聲同。【書召誥】保抱攜持厥婦子。【詩大雅】亦旣抱子。【禮儒行】抱義而處。【儀禮士】相見禮】凡與大人言，始視面，中視抱。　又氣向日也。【前漢天文志】暈適背穴，抱珥□蜺。【註】凡氣向日爲抱，向外爲背。　又【揚子方言】北燕朝鮮洌水之閒謂伏雞曰抱。　又【唐韻】薄交切【集韻】蒲交切，□音庖。【集韻】房尤切，音浮。蒲侯切，音裒。□與掊捊同。引取也。　又【集韻】【韻會】【正韻】□披交切，與抛通。棄也，擲也。【史記三代世表】姜嫄生后稷，抱之山中。【皮日休詩】季春人病抱芳杜。

拔	【卯集中】【手字部】	拔	【唐韻】【集韻】【韻會】□蒲八切，辦入聲。【說文】擢也。【增韻】抽也。【易乾文言】確乎其不可拔。又【泰卦】拔茅茹，以其彙征吉。【後漢蔡邕傳】連見拔擢，位在上列。【晉書胡母輔之傳】甄拔人物。　又【爾雅釋詁】殲拔殄，盡也。　又【增韻】攻而舉之也。【前漢高帝紀】攻碭，三日拔之。【註】破城邑而取之，若拔樹木幷得其根本。　又【唐韻】【集韻】【韻會】【正韻】□蒲撥切，音跋。回也。　又【增韻】疾也。【禮少儀】毋拔來。【疏】拔，速疾之意。【前漢□項傳贊】拔起隴畝之中。【註】疾起也。　又挺也。特立貌。【杜甫詩】友于皆挺拔。　又括也。矢末也。【詩秦風】舍拔則獲。【疏】以鏃爲首，故拔爲末。　又除也。【周禮秋官赤犮氏註】赤犮猶言捇拔。【疏】拔，除去之也。　又與茇通。【前漢禮樂志】拔蘭堂。【註】拔，舍止也。　又【集韻】北末切，音撥。把也。　又【集韻】【韻會】□蒲蓋切，音旆。【詩大雅】柞棫拔矣。【疏】拔然生柯葉也。　又【集韻】【韻會】蒲昧切【正韻】步昧切，□音佩。【詩大雅朱傳】挺拔而上，不拳曲蒙密也。　又拂取也。　又【唐韻】【集韻】□房越切，音伐，草名。【爾雅釋草】拔蘢葛。【註】似葛，蔓赤，葉多。　又【集韻】筆別切。讀若分別之別。晉俗謂平地除□曰拔。　又【張華鮑文泰誄】抱道冲虚，執義貞厲。栖遲無悶，不營不拔。厲音列。

拣	【卯集中】【手字部】	揀	【唐韻】【集韻】【韻會】【正韻】□古限切，音□。與柬同。選也，擇也，分別之也。【魏志袁紹傳】博愛容衆，無所揀擇。【逸周書】比黨不揀。【舊唐書懿宗紀】邊方未靜，深藉人才，宜令徐泗團練使，選揀召募官健三千人，赴邕管防戍。　又汰揀。【張耒贈无咎詩】磨君古靑銅，汰揀寄明辨。通作□。　又郞甸切，音練。義同。或作。

括	【卯集中】【手字部】	括	【唐韻】【集韻】【韻會】【正韻】□古活切，音聒。【說文】本作□。絜也。【廣韻】結也。【增韻】包括也。【易坤卦】括囊无咎无譽。又【繫辭】動而不括。【疏】括結而有礙也。【前漢□項傳贊】包舉宇內，囊括四海。【揚子方言】括關閉也。　又【廣韻】至也。【詩王風】日之夕矣，牛羊下括。　又檢也。根刷也。【唐書選舉志】明經者但記帖括。又【食貨志】鑄錢括苗。　又與筈通。【釋名】矢末曰括。謂與弦相會也。【書太甲】若虞機張，往省括于度，則釋。　又與髻通。絜髮也。【禮檀弓】袒括髮。　又【集韻】【韻會】【正韻】□戸栝切，音活。會也。與佸同。【詩小雅】德音來括。【箋】會合離散之人。　又【集韻】苦活切，音闊。亦與筈同。

拭	【卯集中】【手字部】	拭	【唐韻】賞職切【集韻】【韻會】設職切，□音識。【爾雅釋詁】淸也。【增韻】抆拭，揩也。【六書故】以巾拭垢濡也。【禮雜記】雍人拭羊。【註】拭，靜也。【釋文】亦作靚。【儀禮聘禮】賈人北面坐拭圭。　【集韻】或作□。

拳	【卯集中】【手字部】	拳	〔古文〕□【唐韻】巨員切【集韻】逵員切，□音權。手也。【玉篇】屈手也。【前漢鉤弋倢伃傳】武帝巡守過河閒，召至，女兩手皆拳，上自披之，手卽時伸，號曰拳夫人。　又【廣雅】拳拳，憂也。一曰愛也。又勤懇也，恭也。【前漢貢禹傳】不勝拳拳，不敢不盡愚心。【註】忠謹之意。亦作惓惓。　又奉持之貌。【禮中庸】得一善則拳拳服膺，而弗失之矣。　又姓。衞大夫拳彌。　又【集韻】苦遠切，音綣。又驅圓切，音弮。□奉持貌。　又與弮同。【前漢司馬遷傳】士張空拳，冒白刃。【註】拳，弓弩弮也。言矢盡，故張弩之空弓，非空拳也。　又已袁切，綣平聲。力也。【詩小雅】無拳無勇。徐邈讀。　又通作捲。見捲字註。

拹	【卯集中】【手字部】	拹	【唐韻】虚業切【集韻】【韻會】迄業切，□音脅。【說文】摺也。一曰拉也。　又【集韻】【正韻】□落合切。與拉同。　或作搚。又作。見拉字註。

挃	【卯集中】【手字部】	挃	【唐韻】【集韻】【韻會】□陟栗切，音窒。【說文】穫禾聲。【詩周頌】穫之挃挃。【爾雅釋訓】挃挃，穫也。【集韻】或作秷。又作□。　又【廣韻】撞挃也。【淮南子兵略訓】五指之更彈，不若捲手之一挃。　又與□通。擣也。　又【集韻】直質切，音秩。亦穫也。　又徒結切，音迭。擿也。與□同。◎按挃銍義異。《正字通》引小爾雅截穎謂之銍，誤。

掆	【卯集中】【手字部】	掆	【唐韻】古郞切【集韻】【韻會】居郞切，□音岡。舉也。【唐書儀衛志】掆鼓金鉦。　又【唐韻】古浪切【集韻】居浪切，□岡去聲。【字林】捎掆，舁也。　或作扛。又作抗。

