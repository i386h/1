<!-- { "loadSidebar": true } -->
索	【未集中】【糸字部】	索	【廣韻】蘇各切【集韻】【韻會】昔各切，□音□。【說文】作□，草有莖葉可作繩索。从□糸。【韻會】隷作索。【小爾雅】大者謂之索，小者謂之繩。【急就篇註】索，總謂切撚之令緊者也。【書五子之歌】若朽索之馭六馬。【詩豳風】宵爾索綯。　又【易震卦】震索索。【疏】心不安之貌。【釋文】懼也。　又【書牧誓】惟家之索。【傳】索。盡也。　又【周禮夏官方相氏】以索室毆疫。【註】索，廋也。　又【禮檀弓】吾離羣而索居。【註】索，散也。　又【左傳昭十二年】八索九丘。【書序】八卦之說，謂之八索。　又地名。【前漢地理志】武都郡有索縣。　又姓。【左傳定四年】殷民七族，有索氏。　又【廣韻】山戟切【集韻】色窄切，□音色。同□，求也。【禮曲禮】大夫以索牛。【註】索，求得而用之。　又【集韻】蘇故切，音素。【釋名】索，素也。八索，著素王之法也。【屈原離騷】衆皆競進以貪婪兮，憑不厭乎求索。羌內恕以量人兮，各興心而嫉妒。【註】索，音素。○按《說文》在木部，今倂附入。索从□，《說文》在□部。考證：〔【屈原離騷】羌內恕以量人兮，各興心而嫉妒。〕　謹照原文恕下增己字。 

紣	【未集中】【糸字部】	紣	【海篇】俗綷字。

紧	【未集中】【糸字部】	緊	【廣韻】【韻會】【正韻】□居忍切，音謹。【說文】纏絲急也。【博雅】糾也。【玉篇】紉也。【唐書百官志】議定天下州府爲兩輔、六雄、十望、十緊，及上中下之差。　又【集韻】頸忍切，音胗。義同。○按《說文》在臤部，今倂入。

紨	【未集中】【糸字部】	紨	【廣韻】【集韻】□芳無切，音敷。【說文】布也。一曰粗紬。【博雅】綐紬也。【玉篇】績也，續也，亦緟也。【類篇】大絲曰紨。　又人名。【前漢武五子傳】長孫女羅紨。　又【集韻】馮無切，音扶。義同。　又【集韻】符遇切，音附。繩也。或作縛。

紩	【未集中】【糸字部】	紩	〔古文〕鉄【廣韻】直一切【集韻】【正韻】直質切，□音秩。【說文】縫也。【玉篇】古文納也。索也。【急就篇註】納刺謂之紩。　又【集韻】敕栗切，音抶。義同。

紫	【未集中】【糸字部】	紫	【廣韻】將此切【集韻】蔣氏切，□音呰。【說文】帛靑赤色。【釋名】紫，疵也，非正色。五色之疵瑕，以惑人者也。【論語】紅紫不以爲褻服。【郉昺疏】紫，北方閒色。【又】惡紫之奪朱也。【何晏註】紫，閒色之好者。　又水名。【史記司馬相如傳】紫淵在其北。【註】文穎曰：西河穀羅縣有紫澤，其水紫色。　又姓。【廣韻】出《何氏姓苑》。　又同孳。【荀子非十二子篇】紫然洞然。【註】紫，與孳同。柔弱之貌。考證：〔【釋名】紫，疵也，非正色。正色之疵瑕，以惑人者也。〕　謹照原文正色之疵改五色之疵。〔又同絮。【荀子非十二子篇】紫然洞然。【註】紫，與絮同。〕　謹照原文兩絮字□改孳。 

紬	【未集中】【糸字部】	紬	【廣韻】直由切【集韻】【韻會】陳留切，□音儔。【說文】大絲繒也。【急就篇註】抽引麤繭緒，紡而織之曰紬。　又【集韻】丑鳩切，音抽。【釋名】紬，抽也。絲端出細緒也。　又謂之經。【史記歷書】紬績日分。【註】紬績者，如女工紬緝之。　又【史記太史公自序】紬史記金匱石室之書。【註】紬，謂綴集之也。　又【前漢谷永傳】燕見紬繹。【註】師古曰：紬，讀曰抽。紬繹者，引其端緒也。　又【宋玉高唐賦】紬大絃而雅聲流。【註】紬，引也。　又【集韻】直祐切，音宙。【博雅】業也。【類篇】□或作紬。　又【集韻】似救切，音岫。【類篇】緒也。

紭	【未集中】【糸字部】	紭	【廣韻】戸萌切【集韻】乎萌切，□音宏。【說文】紘或从弘作紭。【廣韻】紭網。【前漢揚雄傳】遙噱虖紭中。【註】師古曰：紭，古紘字。　又【博雅】紭，係也。○按《集韻》作紭。弘爲宋廟諱，弘皆書作□。紭字从糹从□。

紮	【未集中】【糸字部】	紮	【廣韻】【集韻】【韻會】【正韻】□側八切，音札。纏弓弝也。【類篇】纏束也。

累	【未集中】【糸字部】	累	【廣韻】力追切【集韻】倫追切，□音欙。【玉篇】同纍。【孟子】係累其子弟。【趙註】係累猶縛結也。【戰國策】係累吾民。【註】累、纍同。　又【禮月令】乃合累牛騰馬，遊牝于牧。【註】累、騰皆乗匹之名。【集韻】□，或作累。求子牛。　又【廣韻】力委切【集韻】魯水切【正韻】魯猥切，□音壘。【類篇】絫，或作累。詳絫字註。　又【廣韻】良僞切【集韻】力僞切，□纍去聲。緣坐也。【書旅獒】終累大德。【左傳隱十三年】相時而動，無累後人。【公羊傳桓二年】及者何累也。　又力果切，音倮。【禮曲禮】爲大夫累之。【註】累，倮也。　又【集韻】力涉切，音獵。地名。鉅鹿下曲陽縣西南有肥累城。

紶	【未集中】【糸字部】	紶	【集韻】口舉切，音去。【類篇】緒也。　又【玉篇】去魚切。繼也，束也。　又與蜐通。【荀子王制篇】東海則有紫紶魚鹽焉。【註】紶，當爲蜐也。

細	【未集中】【糸字部】	細	【廣韻】蘇計切【集韻】【正韻】思計切，□音壻。【說文】作□。微也。【類篇】隷作細。【玉篇】小也。【書旅獒】不矜細行。【註】輕忽小物。【左傳襄二十九年】其細已甚。【註】譏其煩碎。　又【北史源思禮傳】何必大子細也。

紱	【未集中】【糸字部】	紱	【廣韻】【集韻】【韻會】□分勿切，音弗。【博雅】綬也。【易困卦】朱紱方來。【莊子逍遙遊註】便謂足以纓紱其心矣。【釋文】紱，或作紼。【韻會】韍，通作黻。又作紱。　又【韻補】叶方味切。【張衡西京賦】降尊就□，懷璽藏紱。更旋閭閻，周觀郊遂。

	【丑集上】【口字部】		【篇海】同嚂。

紲	【未集中】【糸字部】	紲	【廣韻】【集韻】【韻會】□私列切，音薛。【說文】系也。或从枼作緤。【玉篇】馬韁也。凡繫縲牛馬皆曰紲。　又【詩鄘風】蒙彼縐絺，是紲袢也。【疏】紲袢者，去熱之名。　又【周禮冬官考工記弓人】恆角而達，辟如終紲，非弓之利也。【註】紲，弓。　又【前漢揚雄傳】亶觀夫票禽之紲隃。【註】師古曰：紲與跇同。　【廣韻】紲亦作絏。俗作靾。

紳	【未集中】【糸字部】	紳	【廣韻】失人切【集韻】【正韻】升人切，□音申。【說文】大帶也。【禮內則】冠緌纓端，韠紳縉笏。【註】紳，大帶，所以自紳約也。【論語】子張書諸紳。【疏】以帶束腰，垂其餘以爲飾，謂之紳。　又【博雅】紳，束也。　又【韻補】叶尸連切【韓愈謝自然詩】奈何不自信，反欲從物遷。感傷遂成詠，昧者宜書紳。

	【巳集上】【水字部】		【字彙補】之暑切，音主。沚也，遮也。

紴	【未集中】【糸字部】	紴	【廣韻】博禾切【集韻】逋禾切，□音波。【說文】絛屬。　又【集韻】匹靡切，音帔。【玉篇】水紴錦文也。　又【集韻】平義切，音被。【類篇】裝束貌。

紵	【未集中】【糸字部】	紵	〔古文〕□【廣韻】直呂切【集韻】【韻會】丈呂切，□音宁。【說文】檾屬。細者爲絟，粗者爲紵。【急就篇註】紵，織紵爲布，及疏之屬也。【書禹貢】厥貢漆枲絺紵。【詩陳風】可以漚紵。【陸璣疏】紵，亦麻也。【周禮天官典枲】掌布緦縷紵之麻草之物。【註】白而細疏曰紵。【左傳襄二十九年】子產獻紵衣焉。【註】鄭地貴紵。【史記司馬相如傳】揄紵縞。【註】紵，織紵也。　又【集韻】展呂切，音貯。義同。考證：〔【集韻】【韻會】文呂切，□音宁。〕　謹照原文文呂切改丈呂切。 

	【申集上】【艸字部】		【唐韻】私兆切，音小。【玉篇】草，遠志也。本作小。【本草】遠志，苗名小草。【世說】郝隆云：處則爲遠志，出則爲小草。考證：〔【世說】謝安云：處則爲遠志，出則爲小草。〕　謹照原文謝安改郝隆。 

□	【未集中】【糸字部】	□	【集韻】符袁切，音煩。【說文】繁或从□作□。□，籀文弁。詳繁字註。　又【集韻】蒲官切，音槃。義同。

紷	【未集中】【糸字部】	紷	【廣韻】【集韻】□郞丁切，音靈。【玉篇】綼絲繐。【廣韻】綼絲一百升。又絮名。【類篇】絮。一曰絲細湅爲紷，布細湅爲繐也。

紹	【未集中】【糸字部】	紹	〔古文〕綤【廣韻】【集韻】【韻會】□市沼切，音佋。【說文】繼也。一曰紹，緊糾也。【書盤庚】紹復先王之大業。【詩大雅】弗念厥紹。【禮樂記】韶繼也。【註】舜樂名也。言舜能繼紹堯之德。　又【禮聘儀】介紹而傳命。又士爲紹□。【疏】謂繼續承□。【戰國策】請爲紹介。【註】相佐助也。　又姓。【廣韻】出《姓苑》。　又【集韻】蚩招切，音弨。緩也。引《詩》：匪紹匪游。鄭康成讀。考證：〔【禮樂記】紹者，繼也〕　謹照原文改韶繼也。 

紺	【未集中】【糸字部】	紺	【廣韻】【集韻】【韻會】【正韻】□古暗切，音贛。【說文】帛深靑揚赤色。【博雅】蒼靑也。【釋名】紺，含也，靑而含赤色也。【論語】君子不以紺緅飾。【何晏註】紺，齊服盛色。【郉昺疏】紺，元色。

紻	【未集中】【糸字部】	紻	【廣韻】於兩切【集韻】倚兩切，□音鞅。【說文】纓卷也。　又【集韻】於良切，音央。【類篇】纓謂之紻。

紼	【未集中】【糸字部】	紼	【廣韻】【集韻】【韻會】□分勿切，音弗。【說文】亂糸也。　又【爾雅釋水】紼，繂也。【詩小雅】紼纚維之。【傳】紼，縳也。　又【禮曲禮】助葬必執紼。【註】引棺索也。【釋名】從前引之曰紼。紼，發也，發車使前。　又與紱通。【前漢丙吉傳】上將使人加紼而封之。【註】師古曰：紼，繫印之組也。　又與芾通。【白虎通】紼者，蔽也，行以蔽前。天子朱紼，諸侯赤紼。《詩》云：朱紼斯皇。又云：赤紼在股。○按《詩》朱紼、赤紼皆作芾也。　又【集韻】芳未切，音費。【類篇】縕也。　【玉篇】或从茀作□，亦作綍。考證：〔【詩小雅】紼纚維之。【傳】紼，縛也。〕　謹照原文縛改縳。 

紽	【未集中】【糸字部】	紽	【廣韻】徒何切【集韻】【韻會】【正韻】唐何切，□音駝。【類篇】絲數也。【詩召南】素絲五紽。【傳】紽，數也。【疏】此言紽數，下言總數，謂紽、總之數有五，非訓紽、總爲數也。

