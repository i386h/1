<!-- { "loadSidebar": true } -->
苬	【申集上】【艸字部】	苬	【唐韻】似由切，音囚。【爾雅釋草】苬芝。【郭註】一年三花，爲瑞草也。　又【類篇】夷周切，音由。義同。

苯	【申集上】【艸字部】	苯	【唐韻】布忖切，音畚。【玉篇】苯，草叢生也。【晉書衞恆傳】禾卉苯以垂穎。詳字註。

英	【申集上】【艸字部】	英	【唐韻】【集韻】【韻會】【正韻】□於驚切，音瑛。【爾雅釋木】華而不實者謂之英。【詩鄭風】有女同車，顏如舜英。【註】英，猶華也。　又木名。【爾雅釋木】權，黃英。　又葉亦謂之英。【屈原離騷】夕餐秋菊之落英。【西溪叢語】《宋書符瑞志》沈約云：英，葉也。《離騷》餐落英，言食秋菊之葉也。據《玉函方》甘菊三月上寅採葉，名曰玉英，是英亦謂之葉也。　又【禮禮運】大道之行也，與三代之英。【註】倍□曰俊，千人曰英。【孟子】得天下英才而敎育之。　又【博雅】美也。【晉書荀闓傳】京師語曰：洛中英英荀道明。　又【爾雅釋山】再成，英。【疏】山形兩重者名英，今南郡英山縣，蓋取此名也。　又瓊英，美石似玉者。【詩齊風】尚之以瓊英乎而。【水經注】《孫盛魏春秋》曰：文帝愈增崇宮殿，取白石英及紫石英。　又英英，雲貌。【詩小雅】英英白雲，露彼菅茅。　又【詩小雅】二矛重英。【註】以羽飾矛。【魯頌】朱英綠縢。【疏】蓋絲纒而朱染之。　又樂名。【前漢禮樂志】帝嚳作《五英》。英，華茂也。　又國名。【史記陳杞世家】臯陶之後，或封英、六。【楚世家註】英國在淮南，蓋蓼國也。　又姓。【通志氏族略】英氏，以國爲氏，漢有九江王英布。　又於切，音閼。【班固西京賦】翡翠、火齊。流耀含英。縣黎、垂棘，夜光在焉。　又【唐韻古音】于良切，讀央。【屈原九歌】浴蘭湯兮沐芳，華采衣兮若英。【毛詩本音】舜英、重英、瓊英、美如英，俱叶韻讀央。【管子地員篇】五色雜英，各有異章。【集韻】英，稻初生未移者，亦讀央。　又於慶切，音映。飾也。

苲	【申集上】【艸字部】	苲	【集韻】側下切，音鮓。土苴也。　又疾各切，音昨。地名。【晉書地理志】定苲縣，屬越巂郡。　又山名。【後漢郡國志】湞陽有苲領山。

茰	【申集上】【艸字部】	茰	【唐韻】羊朱切【韻會】容朱切【正韻】雲俱切，□音兪。【說文】茱萸也。【集韻】椒子聚生成房貌。【禮內則】三牲用藙。【註】藙，煎茱萸也。【風土記】九月九日，折茱萸房揷頭，可辟惡氣。　又地名。【水經注】邵陵水東北出益縣，其閒逕流三峽，名爲茱萸江。　又【唐書王維傳】輞川別墅有茱萸沜。　又【集韻】雙雛切，音毹。義同。　又同□，薜萸，草名。

	【午集中】【疒字部】		【集韻】馳僞切，音縋。【埤蒼】病也。【玉篇】與膇同。【集韻】足腫也。　又吐猥切，音骽。重，踵疾。　又徒回切，音頹。隂病。

蔝	【申集上】【艸字部】	蔝	【唐韻】莫禮切【集韻】母禮切，□音米。【爾雅釋草】蔝，蔜。【玉篇】蔝子，菜也。

茉	【申集上】【艸字部】	茉	【正字通】彌葛切，音末。茉莉，花名。【陸賈南行記】南越五穀無味，百花不香，獨茉莉不隨水土而變。【本草】《嵆含草木狀》作末利，《洛陽名園記》作抹厲，佛經作抹利，《王龜齡集》作沒利，《洪邁集》作末麗，蓋末利本外國語，無正字，隨人會意而已。【楊愼丹鉛錄】《晉書》都人簪柰花，卽今茉莉，佛書茉莉花，言奈花也。【鄭松牕詩話】廣州九里曰花田，盡栽茉莉及素馨。

苳	【申集上】【艸字部】	苳	【唐韻】都宗切，音冬。【說文】草也。【類篇】苣苳，冬生。

	【酉集下】【酉字部】		【集韻】呼含切，音。【玉篇】酒色也。【集韻】面赭色。

	【戌集上】【金字部】		【五音集韻】苦哀切，音開。器名。

苴	【申集上】【艸字部】	苴	【集韻】千余切，音蛆。【玉篇】麻也。【詩豳風】九月叔苴。【傳】苴，麻子也。【莊子讓王篇】顏闔守陋閭，苴布之衣，而自飯牛。【註】苴，有子麻也。　又【禮喪服小記】苴，杖竹也。【註】苴者，黯也，心如斬斫，貌若蒼苴，所以縗裳、絰杖，俱備苴色。【儀禮喪服傳】斬衰裳，苴絰、杖、絞帶。【疏】以一苴目此三事，謂苴麻爲首絰、要絰，又以苴竹爲杖，苴麻爲絞帶。　又【廣韻】子余切，音沮。履中草。　又【禮曲禮】凡以弓劍、苞苴、簞笥問人者。【註】苴，藉也。【管子霸言篇】上夾而下苴。【註】苴，包裹也。　又木名。【山海經】服山，其木多苴。　又【司馬相如子虛賦】諸柘巴苴。【註】巴苴，草名。　又地名。【史記索隱註】狄苴，在渤海。　又姓。【前漢貨殖傳】有平陵苴氏。　又鋤加切，音槎。水中浮草也。【詩大雅】如彼棲苴。【疏】苴是草木之枯槁者，故在樹未落及已落爲水漂皆稱苴也。【楚辭悲回風】草苴比而不芳。【註】枯曰苴。　又【正韻】宗蘇切，音租。茅藉祭也。【前漢郊祀志】掃地而祠，席用苴稭。【註】讀如租。　又【類篇】徐嗟切，音斜。苴咩城，在雲南。　又【集韻】側下切，音鮓。【莊子讓王篇】其土苴以治天下。【註】土苴，和糞草。【韓愈文】補苴罅漏。　又【正韻】將豫切，音怚。【前漢終軍傳】苴白茅于江、淮。【註】苴，于豫切。　又讀作巴。【史記張儀傳】苴蜀相攻擊。【索隱註】苴，音巴。　又讀苞。【後漢徐廣傳註】譙周曰：益州天苴，讀爲苞黎之苞。　又【五音集韻】子與切，音咀。【羣經音辨】亦音咀。　又【正韻】才野切，音灺。幔也。又伺也。考證：〔又【禮曲禮】凡以弓劍苞苴簟笥問人者。〕　謹照原文簟笥改簞笥。〔【前漢終軍傳】苴白毛于江淮。〕　謹照原文白毛改白茅。 

苵	【申集上】【艸字部】	苵	【唐韻】【韻會】□徒結切，音迭。【爾雅釋草】蕛苵。【疏】蕛，一名荎。亦作苵。　又【集韻】作□。

苶	【申集上】【艸字部】	苶	【唐韻】奴結切【正韻】乃結切，□音涅。【韻會】疲貌。一曰忘也。【莊子齊物論】苶然疲役，而不知其所歸。【唐書白敏中傳】是時居易足病發，宰相李德裕言其衰苶，不任事。

苷	【申集上】【艸字部】	苷	【集韻】【韻會】□沽三切，音甘。【說文】甘草也。【本草】一名靈通，一名國老。此草最爲衆藥之主，經方少有不用者，猶如香中有沉香也。治七十二種乳石毒，解一千二百般草木毒，調和果藥有功，故有國老之號。【王十朋詩】閒庭勝蒔苷。　【正字通】草味甘，故名甘草。俗加艸，與通草作蓪、牛膝作同。

苹	【申集上】【艸字部】	蘋	【唐韻】符眞切【正韻】毘賔切，□音頻。【說文】本作□。大萍也。【爾雅釋草】萍蓱，其大者蘋。【本草集解】四葉合成一葉，如田字者，蘋也。【詩召南】于以采蘋。【傳】古之將嫁女者，必先禮之于宗室，牲用魚，芼之以蘋藻。【箋】蘋之言賔也。【釋文】韓詩云：沈者曰蘋。【呂氏春秋】菜之美者，崑崙之蘋。【爾雅翼】蘋似槐葉，而連生淺水中，五月有華白色，故謂之白蘋。【楚辭九章】登白蘋兮騁望。考證：〔【詩召南】于以采蘋。【疏】韓詩云，沈者曰蘋。〕　謹照原書疏改釋文。〔【呂氏春秋】海菜之美者，崑崙之蘋。〕　謹按原文海字屬上文不屬本句，今省海字。 

苺	【申集上】【艸字部】	苺	【集韻】母罪切，音浼。【說文】馬苺也。【類篇】卽覆盆草也。【本草】有蛇苺、蠶苺、烏蘞苺。　又武道切，音芼。義同。

苻	【申集上】【艸字部】	苻	【唐韻】防無切【集韻】馮無切，□音扶。【爾雅釋草】苻，鬼目。【註】莖似葛，葉圓而毛，子如耳璫，赤色，叢生。江東人呼鬼目草。　又姓。【晉書載記苻洪傳】其先蓋有扈之苗裔，始其家池中蒲生，長五丈，五節，如竹形，因以爲氏。後洪以讖文有草付應王，又其孫堅背有草付字，遂改姓苻氏，自稱三秦王。　又【韻會】芳無切，音孚。草之莩甲。【史記律書】甲者，言萬物剖苻甲而出也。【索隱註】苻甲，猶莩甲也。　又【正韻】薄胡切，音蒲。【左傳昭二十一年】鄭子太叔興徒兵以攻萑苻之盜，盡殺之。

苼	【申集上】【艸字部】	苼	【集韻】同蕤。　又【篇海】所庚切，音生。地名，在魯。

苽	【申集上】【艸字部】	苽	【唐韻】【集韻】【韻會】【正韻】□攻乎切，音姑。【說文】彫胡也。【禮內則】蝸醢而苽食雉羹。【周禮天官膳夫註】六穀：稌、黍、稷、梁、麥、苽。【淮南子天文訓】大旱，苽封熯。【註】苽生水上相連，持大如蒲者也。　又【詩周南】葛藟纍之。【疏】藟，一名巨苽。考證：〔【禮內則】蝸醯，而苽食雉羹。〕　謹照原文蝸醯改蝸醢。〔【淮南子天文訓】大旱苽封熯。【註】苽生水上相連，特大而薄者也。〕　謹照原註特改持。而改如。据道藏本薄改蒲。 

	【子集下】【勹字部】		【唐韻】郞古切【集韻】籠五切，□音魯。【玉篇】匐也。【集韻】□，伏地。

	【午集中】【疒字部】		【字彙】陟里切，知上聲。腸病。

□	【未集上】【竹字部】	□	【廣韻】丑輒切【類篇】敕涉切，□音徹。竹葉。

	【辰集下】【欠字部】		【唐韻】【集韻】□居氣切，音旣。【說文】□也。與覬、幾同。　又【集韻】丘旣切，音氣。雲气也。通作氣。　又【總要】飮食氣逆不得息曰。从反欠，指事。　又【玉篇】【集韻】□居乞切，音訖。與吃同。言蹇難也。或作□。　又【博雅】予也。與气通。

	【戌集中】【雨字部】		【廣韻】杜奚切【集韻】【韻會】田黎切【正韻】杜兮切，□音啼。【玉篇】霽雲。【集韻】一曰雨止。

苾	【申集上】【艸字部】	苾	【唐韻】毗必切【集韻】簿必切，□音邲。【說文】馨香也。【詩大雅】苾芬孝祀。【大戴禮】與君子遊，苾乎如入芝蘭之室。　又苾芻，草名。【陸龜蒙詩】日下洲島淸，烟生苾芻碧。　又蒲結切，音蹩。菜名。　又【綱目集覽】突厥有契苾等十五部。　【玉篇】同藌。考證：〔【大戴禮】苾乎入芝蘭之室。〕　謹照原文苾乎下增如字。 

