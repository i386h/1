<!-- { "loadSidebar": true } -->
角	【酉集上】【角字部】	角	【唐韻】古岳切【集韻】【韻會】【正韻】訖岳切，□音覺。【說文】角，獸角也。本作□，从力从肉。【易大壯】羝羊觸藩，羸其角。【春秋成七年】鼷鼠食郊牛角。【禮月令】仲夏鹿角解，仲冬麋角解。【大戴禮易本命】四足者無羽翼，戴角者無上齒。【列子黃帝篇】傅翼戴角，謂之禽獸。　又犀有食角。【爾雅釋獸】犀似豕。【註】犀三角，一在頂，一在額，一在鼻。鼻上者，食角也。【蘇頌曰】一名奴角。　又龍角。【埤雅】有角曰虯龍。　又角弓，以角飾弓也。【詩小雅】騂騂角弓。【周禮冬官考工記】弓人爲弓角者，以爲疾也。【魏志鮮□傳】端牛角爲弓，世謂之角端者也。○按角端卽角顓，謂一角正立不斜，故名角端。角，古音祿，字林、正韻譌作甪，非。　又額角。【逸雅】角者，生於額角也。【後漢光武紀】隆準日角。【註】謂庭中骨起，狀如日。【論語撰考讖】顏回有角額，似月。　又隅也。【易晉卦】晉其角。【疏】西南隅也。【後漢郞顗傳】顗父宗善風角星算。【註】角，隅也。□四隅之風以占吉凶。又【唐書裴坦傳】含人初詣省視事，四丞相送之，施一榻堂上，壓角而坐。【宋敏求春明退朝錄】舍人院每知制誥上事，必設紫褥于庭，北面拜，閣長立褥東北隅，謂之壓角。　又男、女未冠、笄曰總角。【詩衞風】總角之宴。【朱傳】結髮爲飾也。【禮內則】剪髮爲鬌，男角女羈。【註】夾囟曰角，兩髻也。午達曰羈，三髻也。　又校也。【禮月令】仲春，角斗甬。【註】較其同異也。【管子七法篇】春秋角試。　又【廣韻】競也。【戰國策】駕犀首而驂馬服，以與秦角逐。【前漢谷永傳】角無用之虛文。　又【增韻】通作确。【前漢李廣傳】數與鹵确。【註】謂競勝負也。　又【韻會】角抵，戲名。六國時所造，使兩兩相當，角力相抵觸。【史記李斯傳】作觳抵。【前漢武帝紀】作角抵。又【張騫傳】作角氐。角與觳通。　又掎角，駐兵以制敵也。【正韻】紲其後曰掎，絓其前曰角。【左傳襄十四年】譬如捕鹿，晉人角之，諸戎掎之。【魏志少帝紀】吳□屯逼永安，遣荆、豫諸軍，掎角赴救。【韻會】亦作捔。　又東方之音也。【禮月令】孟春之月，其音角。【前漢律歷志】角，觸也。物觸地而出，戴芒角也。【爾雅釋樂】角謂之經。【韻會】通作龣。【魏書江式傳】宮商龣徵羽。【註】龣卽角字。　又大角，軍器。【演繁露】蚩尤率魑魅與黃帝戰，帝命吹角爲龍鳴禦之。【唐書百官志】節度使入境，州縣築節樓，迎以鼓角。今鼓角樓始此。　又星名。【韻會】東方七宿之首，蒼龍之角十二度。【爾雅釋天】壽星，角亢也。【註】列宿之長。又【博雅】大角謂之棟星。【史記天官書】大角者，天王帝廷。　又羊角，旋風也。【莊子逍遙遊】摶扶搖羊角而上者九萬里。又酒器。【禮禮器】□者舉角。【疏】四升曰角。角，觸也。不能自適，觸罪過也。　又量器。【管子七法篇】斗斛也，角量也。【呂覽八月紀】正鈞石，齊升角。　又木角，水斗名。【禮喪大記】虞人出木角。　又角人，官名。【周禮地官】角人掌以時徵齒角，凡骨物于山澤之農。　又履名。【釋名】仰角，屐上施履之名也。【揚子方言】徐土邳圻之閒，大麄謂之角。【註】今漆履有齒者。　又艸名。【博雅】□明，羊角也。【埤雅】莪，一名角蒿。　又果名。【淸異錄】新羅國松子有數等，惟玉角香最奇。【本草綱目】芰實，一名沙角。　又鳥名。【本草綱目】鷹，一名角鷹。【李時珍曰】頂有毛角，故名。　又小魚名鹿角。【歐陽修達頭魚詩】毛魚與鹿角，一龠數千百。　又地名。【韓愈祭張員外文】避風太湖，七日鹿角。【註】地在洞庭湖。　又城名。【左傳襄二十六年】襲衞羊角，取之。【註】今廩丘縣所治羊角城是。　又縣名。【南齊書州郡志】角陵縣，屬南新陽左郡。　又姓。【後漢馮異傳】角閎據汧駱。　又【唐韻】【集韻】□盧谷切，音祿。【類篇】獸不童也。又【廣韻】漢四皓有角里先生。○按通雅：角，古音祿。詩召南：誰謂雀無角，何以穿我屋。史記刺客傳：天雨粟，馬生角。前漢東方朔傳：臣以爲龍又無角，謂之爲蛇又有足。揚子太□經：嘖以牙者童其角，以翼者兩其足。崔駰《杖頌》：用以爲杖，飾以犀角，王母扶持，永保百祿。俱叶音祿。李因篤曰：杜甫赤霄行，孔雀未知牛有角，渴飮寒泉逢觝觸。唐人亦作祿，音用。又李濟翁資暇錄云：漢四皓，其一號角里先生。角音祿，今多以覺音呼，誤也。至於讀角爲覺，而角里之音祿者，輒攺作甪，則益謬矣。又東都事略，崔偓佺云：刀下用音榷，兩點下用音鹿，一點一撇不成字，未詳。唐韻角音祿，又音覺，其實字無二形。說文角訓象獸角形，亦無刀用兩點之說。偓佺臆說，不可从。佩觿集、字林、韻會、正韻分角甪爲二，□誤。　又【字彙補】古祿切，音谷。【韓愈贈張籍詩】角角雄雉鳴。【方崧卿云】角音谷。　又【音學五書】叶良拒切，音慮。【尉繚子兵談篇】兵如總木，弩如羊角，人人無不騰陵張膽絕乎疑慮，堂堂決而去。　【集韻】通作捔。考證：〔【埤雅】有角曰叫龍。〕　謹照原文叫龍改爲虯龍。〔【爾雅釋天】角亢，壽星也。〕　謹照原文改壽星，角亢也。〔【周禮地官】角人掌以時徵齒角凡骨于山澤之農。〕　謹照原文骨下增物字。 

觓	【酉集上】【角字部】	觓	【唐韻】【集韻】□渠幽切，音虯。【說文】角貌。【詩小雅】兕觵其觓。今本作觩，與觓通。【朱傳】角上曲貌。又【穀梁傳成七年】郊牛日展觓角而知傷。【註】球球然角貌。　又【集韻】渠尤切，音求。【玉篇】居幽切，音樛。義□同。　又【集韻】吉酉切，樛上聲。亦角貌。引穀梁傳，展觓角。

觔	【酉集上】【角字部】	觔	【正字通】與筋同。【淮南子道應訓】良馬者，可以形容觔骨相也。　又後人譌爲斤兩之斤。【舊唐書文宗紀】燒灰煎鹽，每石灰得鹽一十二觔一兩。【葛長庚金丹賦】藥材觔兩。○按前漢貨殖傳本作斤，从斤爲正。

觕	【酉集上】【角字部】	觕	【廣韻】【正韻】倉胡切【集韻】聰徂切，□音粗。大也，疏也，物不精也。【公羊傳莊十年】觕者曰侵，精者曰伐。【註】觕，麤也。又才古反。又通作粗。【禮月令】其器高以粗。【呂覽】作觕。　又【廣韻】徂古切【集韻】坐五切，□殂上聲。牛角直下也。　又【韻會】略也。【前漢藝文志】庶得麤觕。又【敘傳】觕舉僚職。【師古曰】觕，粗略也，大略也。□才戸反。【正字通】說文本作麤。俗作麄、粗，非。按通雅曰：世皆以觕爲麤字，此緣陸、孫而誤也。不知觕乃粗義，非粗音也。漢書麤觕連用，一處二粗字，有是理乎。古蓋各造粗字，至漢分之，麤爲塵起之粗，平聲。觕爲一切之粗，上聲。故班固漢書連用則異聲，分用則同字，不可不辨也。　又【集韻】鋤庚切，音傖。與同。　又【廣韻】尺玉切。與觸同。

觖	【酉集上】【角字部】	觖	【唐韻】【集韻】【韻會】□古穴切，音決。【玉篇】觖望，猶怨望也。【史記荆燕世家】獨此尚觖望。【註】薛瓚曰：謂相觖而怨望。如淳曰：觖與辭別之訣同。臣謂觖者，缺也。觖望，不滿所望而怨耳。【淮南子繆稱訓】禹無廢功，無廢財，自視猶觖如也。【註】觖，不滿也。【增韻】與訣通。　又摘觖，挑發也。【前漢孫寶傳】故欲摘觖以揚我惡。【韻會】與抉通。　又【唐韻】【集韻】【韻會】【正韻】□窺瑞切，窺去聲。義同。　又【廣韻】望也。【後漢李通傳論】以觖一切之功。【註】觖，望也。李賢讀。　又【集韻】遣爾切，音企。【史記盧綰傳】爲羣臣觖望。【註】韋昭曰：觖猶冀也。索隱音企。　又涓惠切，音桂。舌頭語也。

觙	【酉集上】【角字部】	觙	【荀子解蔽篇】空室之中有人焉，其名曰觙，其爲人也善射。【註】觙字及事幷未詳所出，或假設喩耳。

□	【卯集下】【方字部】	□	【字彙補】音義與房同。【漢隷釋曰】博物志，城固縣壻鄕有唐公□，得道昇仙。

觚	【酉集上】【角字部】	觚	【唐韻】古乎切【集韻】【韻會】【正韻】攻乎切，□音孤。【說文】鄕飮酒之爵也。一曰觴受三升者謂之觚。【周禮冬官考工記】梓人爲飮器，觚三升。【註】觚，當爲觶。【疏】禮器制度云：觚大二升，觶大三升。故鄭从二升觚，三升觶也。【韓詩外傳】二升曰觚。觚，寡也。飮當寡少。【論語】觚不觚。【疏】觚者，禮器，盛酒二升。　又方也。【周禮天官小宰疏】兵書有譎觚之人，謂譎詐桀出，觚角非常也。【史記酷吏傳】漢興，破觚爲圜。【莊子大宗師】與乎其觚而不堅也。【註】所守方而不固執也。　又法也。【揚子太□經】占之以其觚。【註】占之以法，謂經緯之休咎也。　又角也。【前漢律歷志】其算法用竹，徑一分長六寸二百七十一枚而成六觚，爲一握。【蘇林曰】六觚，六角也。又【郊祀志】八觚宣通，象八方。【師古曰】觚，角也。【服虔曰】八觚，如今社壇也。　又竈額也。【困學紀聞】仲尼讀春秋，老耼據竈觚而聽。　又劒拊也。【新論思愼篇】令提劒鋒而掉劒觚，必刎其指，而不能以陷腐木。　又官名。【魏志東夷倭人傳】伊都國官曰爾支，副曰泄謨觚、柄渠觚。又奴國官曰兕馬觚。　又人名。【北史魏獻明皇后傳】后少子秦王觚。　又觚竹城，在遼西。【爾雅釋地】觚竹、北戸、西王母、日下，謂之四荒。【註】觚竹在北。　又鶉觚，縣名。見【晉書地理志】唐更名靈臺，屬涇州。【前漢書】作鶉孤。　又通作柧。【班固西都賦】上觚棱而棲金爵。【註】觚，八觚有隅者也。一曰堂殿上最高轉角處。【後漢書】作柧棱。　又通作。【陸機文賦】或操觚以率爾。【註】觚，木之方者，古人用之以書，猶今之□也。【韻會】竹□也。與通。　又通作菰。【前漢司馬相如子虛賦】蓮藕觚盧。【張晏曰】觚盧，扈魯也。【史記】作菰蘆。【說文】本作苽。

觛	【酉集上】【角字部】	觛	【唐韻】徒旱切【集韻】【韻會】蕩旱切【正韻】徒亶切，□壇上聲。【說文】小觶也。　又【廣韻】多旱切【集韻】黨旱切，□音亶。【玉篇】小巵。【博雅】□、觛，巵也。　又【廣韻】【集韻】□得案切，亶去聲。義同。

