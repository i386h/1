<!-- { "loadSidebar": true } -->
沧	【巳集上】【水字部】	滄	〔古文〕□□【唐韻】七剛切【集韻】【韻會】千剛切，□音倉。水名。【書禹貢】嶓冢導漾，東流爲漢。又東爲滄浪之水。　又河名。【水經注】濕水左會淸夷水，亦謂之滄河。　又湖名。【廣輿記】在韶州府樂昌縣。　又州名。【廣韻】後魏所置，蓋取滄海爲名。　又【說文】寒也。【逸周書】天地之道有滄熱。　亦作倉。【揚雄甘泉賦】東燭倉海。　又【集韻】楚亮切，音創。與凔同。

沫	【巳集上】【水字部】	沫	【唐韻】【集韻】【正韻】莫葛切【韻會】莫曷切，□音末。水名。【說文】水出蜀西徼外，東南入江。　又浮沫也。【莊子大宗師】相煦以濕，相濡以沫。　又涎沫也。【莊子至樂篇】乾餘骨之沫爲斯彌。【註】沫，口中汁也。　又噴沫，跳波也。【馬融長笛賦】□瀑噴沫。　又湯華也。【陸羽茶經】凡酌置諸盌，令沫餑均。沫餑，湯之華也。華之薄者曰沫。　又紅沫。【酉陽雜俎】紅沫，煉丹砂爲黃金，碎以染筆，書入石中，削去逾明，名曰紅沫。　又已也。【屈原離騷】身服義而未沫。　又汗流貌。【前漢郊祀歌】霑赤汗，沫流赭。【註】應劭曰：流沫如赭也。李奇曰：沫如靧面之靧。師古曰：沫沬兩通。沬者，言被面如頮也，字從水傍，午未之未，音呼內反。沫者，言汗流沫出也，字從水傍，本末之末，音亦如之。　又【韻補】叶謨杯切，音枚。【屈原離騷】芳菲菲而難□兮，芬至今猶未沫。　又叶莫結切，音蔑。【郭璞江賦】濯翮疏風，鼓翅□□。揮弄灑珠，拊拂瀑□。

沬	【巳集上】【水字部】	沬	〔古文〕湏【廣韻】【集韻】莫貝切【韻會】【正韻】莫佩切，□音妹。衞邑名。【詩鄘風】沬之鄕矣。亦作妹。【書酒誥】明大命于妹邦。　又【易豐卦】日中見沬。【註】王氏曰：微昧之明也。薛氏曰：斗之輔星。　又【廣韻】【集韻】□無沸切，音未。水名。　又【唐韻】荒內切【集韻】呼內切【正韻】呼對切，□音誨。【說文】灑面也。通頮。　又作靧。【禮內則】面垢燂潘請靧，足垢燂湯請洗。

沭	【巳集上】【水字部】	沭	【唐韻】食聿切【集韻】【韻會】【正韻】食律切，□音術。水名。【說文】沭水出靑州浸。【周禮夏官職方氏】靑州，其浸沂沭。【疏】沭出東莞。【前漢地理志】琅邪郡東莞縣術水，南至下邳入泗。【註】卽沭水也。　又縣名。【廣韻】沭陽在海州。【廣輿記】今屬淮安府。　又【集韻】允律切，音聿。義同。　或作□。

沮	【巳集上】【水字部】	沮	【唐韻】【集韻】【韻會】【正韻】□子余切，音苴。水名。【說文】水出漢中房陵，東入江。【水經】沮水出東汶陽郡沮陽縣。　又【前漢地理志】武都郡沮縣沮水，出東狼谷。【水經注】沔水一名沮水。　又漆沮，二水名。【書禹貢】漆沮旣從。【詩大雅】自土沮漆。【水經】漆水出扶風杜陽縣兪山，東北入于渭。沮水出北地直路縣北，東入于洛。【十三州志】漆沮，卽洛水也。【詩地理攷】段氏曰：漆沮有二，皆出雍州，東入于渭，特有上流下流之別。詩漆沮入于渭之上流。書漆沮入于渭之下流。　又【水經注】肥如縣，故肥子國，有大沮水，小沮水。　又沮中，地名。亦作柤。【吳志】赤烏四年，諸葛瑾取柤中。　又【廣韻】側魚切【集韻】臻魚切，□音菹。姓也。黃帝史官沮誦，三國沮授。　又【廣韻】慈呂切【集韻】【韻會】在呂切【正韻】再呂切，□音咀。止也，過也，壞也。【詩小雅】謀猶回遹，何日斯沮。又【禮儒行】沮之以兵。【註】沮，謂恐怖之也。　又敗也。【晉語】衆孰沮之。　又沮泄，謂泄漏也。【禮月令】地氣沮泄，是謂發天地之房。　又丘名。【爾雅釋丘】水出其後曰沮丘。【註】沮，辭與切。　又【廣韻】疾與切【集韻】象呂切，□音敘。義同。　又【集韻】壯所切，音阻。【漢志】沮陽，縣名。在上谷郡。　又【廣韻】【集韻】【正韻】□將預切，音怚。沮洳，漸濕也。【詩魏風】彼汾沮洳。【註】沮洳，水浸處，下濕之地。【禮王制】山川沮澤。【註】沮謂萊沛也。　又【集韻】將先切，音箋。涓沮，小流。

沰	【巳集上】【水字部】	沰	【廣韻】他各切【集韻】闥各切，□音託。【玉篇】落也，磓也。　又【廣韻】赭也。【詩秦風顏如渥丹】《釋文》丹如字，韓詩作沰。音撻各反。赭也。　又【集韻】當各切，音矺。滴也。【崔實農家諺】上火不落，下火滴沰。考證：〔【詩秦風顏如渥丹箋】丹如字，韓詩作沰。音撻各反。赭也。〕　謹按丹如字云云本釋文非鄭箋。謹改箋字爲釋文。 

沱	【巳集上】【水字部】	沱	【唐韻】徒何切【集韻】【韻會】唐何切【正韻】湯何切，□音駝。【說文】江別流也。出山。【書禹貢】岷山導江東別爲沱。【註】引爾雅釋水，水自江出爲沱，漢爲潛。【詩地理攷】蔡氏曰：南郡枝江縣有沱水，其流入江，而非出於江也。華容縣有夏水，首出於江，尾入於沔，亦謂之沱。此荆州之沱，蜀郡郫縣江沱在東，西入大江。汶江縣江沱在西南，東入江，此梁州之沱。戴侗曰：沱名不一，梁州之沱，特其大者耳。　又滹沱，河名。在定州。　又涕垂貌。【易離卦】出涕沱若。　又大雨貌。【詩小雅】俾滂沱矣。　又【廣韻】徒可切【集韻】【韻會】【正韻】待可切，□音柁。與□同。瀢□，沙土往來貌。【郭璞江賦】碧沙瀢□而往來。　又與沲同。潭沲，隨波貌。【郭璞江賦】隨風猗萎，與波潭沲。【杜甫詩】春光潭沲秦東亭。今作淡沱。　又【集韻】陳知切，音馳。與池同。考證：〔【說文】水別流也。〕　謹照原文水改江。 

沲	【巳集上】【水字部】	沲	【集韻】同沱。

河	【巳集上】【水字部】	河	【唐韻】乎哥切【集韻】【韻會】【正韻】寒歌切，□音何。水名。【說文】水出敦煌塞外崑崙山，發源注海。【春秋說題辭】河之爲言荷也。荷精分佈，懷隂引度也。【釋名】河，下也。隨地下處而通流也。【前漢西域傳】河有兩源，一出蔥嶺，一出于闐。于闐在南山下，其河北流，與蔥嶺河合，東注蒲昌海，潛行地下。南出於積石，爲中國河云。【書禹貢】導河積石，至于龍門。【爾雅釋水】河出崑崙，色白，所渠幷千七百一川，色黃，百里一小曲，千里一曲一直。　又九河。【書禹貢】九河旣道。【傳】九河，徒駭一，太史二，馬頰三，覆釜四，胡蘇五，□六，絜七，鉤盤八，鬲津九。　又三河，謂河南，河北，河東也。【後漢光武紀】三河未澄，四關重擾。又【小學紺珠】以黃河，析支河，湟中河爲三河。　又兩河，謂東河，西河也。【爾雅釋地】兩河閒曰冀州。　又州名。【廣輿記】古西羌地，秦漢屬隴西，唐曰河州，明置河州衞。　又梗河。星名。【甘氏星經】梗河三星，在大角帝座北。　又銀河，天河也。　又【趙崇絢雞肋】道家以目爲銀河。　又酒器也。【乾□子】裴鈞大宴有銀河，受一斗。　又淘河，鳥名。見【爾雅釋鳥註】。　又姓，明河淸，長沙人。□字从月从作。考證：〔兩河，謂河南，河北也。【爾雅釋地】兩河閒曰冀州。〕　謹按爾雅註云自東河至西河，非謂河南河北。謹改河南河北爲東河西河。 

□	【未集中】【羊字部】	□	【篇海】疾二切，音字。牝羊也。

	【酉集中】【豕字部】		【集韻】呼回切，音灰。豕也。一曰豕發土也。與同。或作鼿。

筫	【未集上】【竹字部】	筫	【玉篇】陟利切【海篇】音智。【篇海】竹器。【字彙】朴也。　又之日切。義同。　又音只。致謹也。又正也。

沴	【巳集上】【水字部】	沴	【唐韻】【集韻】【韻會】郞計切【正韻】力霽切，□音麗。【說文】水不利也。【前漢五行志】惟金沴木。又氣相傷謂之沴，沴猶臨莅不和意也。【註】服虔曰：沴，害也。如淳曰：沴音拂戾之戾。　又妖氣也。【前漢孔光傳】六沴之作。【註】沴，惡氣也。　又水渚也。【揚雄河東賦】秦神下讋，跖魂負沴。【註】沴，河岸之坻也。　又【集韻】【韻會】【正韻】□徒典切，音殄。陵亂也。【莊子大宗師】隂陽之氣有沴。　又【集韻】乃結切，音涅。義同。

沵	【巳集上】【水字部】	沵	【字彙】同沴。　又水名，在襄陽。【水經注】零水東逕新城縣之沵鄕縣，謂之沵水。又東歷宜城西山，謂之沵谿。東流合於夷水，謂之沵口。

沶	【巳集上】【水字部】	沶	【唐韻】與之切【集韻】盈之切，□音飴。水名。　又【集韻】陳尼切，音墀。同坻。【前漢諸侯王表】沶陵康侯魏駟。　又神至切，音示。沶鄕，縣名。見【左傳桓十三年註】。　又直利切，音緻。義同。

沷	【巳集上】【水字部】	沷	【玉篇】府伐切，音發。寒也。一曰渫也，通流也。【木華海賦】鏟臨崖之阜陸，決陂潢而相沷。【註】沷，灌也。一曰凡壅水處決之，使相沷蕩也。　又敷勿切，音弗。義同。

沸	【巳集上】【水字部】	沸	【唐韻】【集韻】【韻會】【正韻】□方味切，音芾。涫也。【詩大雅】如沸如羹。　又水名。【王子年拾遺記】蓬萊山有沸水，飮者千歲。　又井名，潭名。【水經注】曲阿季子廟前井及潭常沸，故名井曰沸井，潭曰沸潭。【謝惠連雪賦】沸潭無涌，炎風不興。　又【集韻】【正韻】敷勿切【韻會】分勿切，□音拂。灑也。　又觱沸，泉出貌。【詩小雅】觱沸檻泉。　又【正韻】滂佩切，音配。波涌貌。【司馬相如子虛賦】水蟲駭波鴻沸。　又怒貌。【司馬相如上林賦】沸乎暴怒。　又與潰同。沸渭，不安貌。【王褒洞蕭賦】若雷霆輘輷，佚豫以沸渭。【註】沸或爲潰，扶味切。　【集韻】或作□。考證：〔【司馬相如子虛賦】水蟲駿波鴻沸。〕　謹照原文駿改駭。 

