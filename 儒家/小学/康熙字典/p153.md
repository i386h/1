<!-- { "loadSidebar": true } -->
笙	【未集上】【竹字部】	笙	【唐韻】【廣韻】所庚切【集韻】【韻會】【正韻】師庚切，□音生。【廣韻】樂器也。【世本】隨作笙。一曰女媧作。【說文】笙，十三簧，象鳳之身也。正月之音，物生，故謂之笙。【釋名】笙，生也。象物貫地而生也。《博雅釋樂》以瓠爲之，十三管，宮管在左方。【白虎通】笙者大蔟之氣，象萬物之生故謂之笙。【爾雅釋樂】大笙謂之巢，小者謂之和。【註】大者十九簧，和，十三簧者。【前漢律歷志】匏曰笙。【註】匏，瓠也。列管瓠中，施簧管端。【書益稷篇】笙鏞以閒。【詩小雅】笙磬同音。【周禮春官】笙師掌敎歙竽、笙。　又細也。【揚子方言】笙，細也。自關而西，秦、晉之閒，凡細貌謂之笙。【廣雅】笙，小也。　又地名。【左傳宣十八年】歸父還自晉至笙。【註】笙，魯境。　又簟名。【揚子方言】簟謂之笙。【左思吳都賦】桃笙象簟，韜于筒中。　又叶師莊切。【詩小雅】鼓瑟吹笙。叶下將、行，行音杭。　又【字彙補】疏臻切，音莘。【史記齊世家】遂殺子糾于笙瀆。【索隱曰】鄒誕生本作莘讀，莘、笙聲相近。考證：〔以瓠爲之，十三管，宮管在左方。〕　謹按此數語出博雅，誤列入釋名語中。今於以瓠句上增博雅釋樂四字。〔【白虎通】笙之爲言施也，牙也。萬物始施而牙，太蔟之氣也。〕　謹按原文笙作匏上二語乃匏之訓詁，與笙字無涉。今据本書改笙者大蔟之氣，象萬物之生故謂之笙。〔【書益稷謨】笙鏞以閒。〕　謹按益稷不稱謨，謨改篇。 

笚	【未集上】【竹字部】	笚	【廣韻】胡甲切【集韻】轄甲切，□音狎。竹名，同筪。　又【廣韻】都搕切【集韻】德盍切，□音。竹相擊也。　又【集韻】諾盍切，音魶。維舟竹索。同笝。

笛	【未集上】【竹字部】	笛	【廣韻】徒歷切【集韻】【韻會】亭歷切【正韻】杜歷切，□音狄。七孔筩也。【說文】樂管。亦作篴。【風俗通】武帝時丘仲作笛。笛，滌也。蕩滌邪志，納之雅正。長尺四寸，七孔。【通雅】有雅笛，有羌笛。【馬融長笛賦】近世雙笛從羌起，羌人伐竹未及已。龍鳴水中不見已，截竹吹之聲相似。剡其上孔通洞之，裁以當簻便易持。易京君明識音律，故本四孔加以一。君明所加孔後出，是謂商聲五音畢。【西京雜記】高祖初入咸陽宮，得玉笛，長二尺三寸，二十六孔。吹之則見車馬山林，隱轔相次，銘曰昭華之琯。【酉陽雜俎】猿臂可爲笛，吹之，聲圓于竹。【韻會小補】樂器圖有義觜笛，謂笛上別安觜也。　又地名。【水經注】洞庭湖之右岸有山，世謂之笛烏頭石。　【正字通】西京玉笛在武帝前，《風俗通》謂笛爲武帝時丘仲所作，誤也。○按《周禮笙師》已有敎□之文，□與笛同，則周時已有之矣。考證：〔【說文】樂管，亦作□。〕　謹查□字入本部十一畫，从逐不从遂，今據改篴。 

笝	【未集上】【竹字部】	笝	【廣韻】奴盍切【集韻】諾盍切，□音魶。纜舟竹索也。　又【集韻】【韻會】【正韻】□泥洽切，音。義同。一曰補籬也。　【集韻】或作笚。

笞	【未集上】【竹字部】	笞	【廣韻】丑之切【韻會】【正韻】抽之切，□音痴。捶擊也。【前漢□法志】景帝六年詔曰：笞者，所以敎之也。其定箠令。丞相劉舍請笞者，捶長五尺，其本大一寸，其竹之末薄半寸，皆平其節。當笞者笞臋，毋得更人。【註】如淳曰：然則先時笞背也。師古曰：毋更人，謂行笞者不更易人也。【唐書□法志】斷獄之□有五，一曰笞。笞之爲言恥也，凡過之小者，捶撻以恥之。漢用竹，後世更以楚。《書》曰扑作敎□是也。太宗甞覽《明堂針灸圖》，見人之五臟皆近背，詔罪人無得鞭背。【荀子正論篇】捶、笞臏脚。【註】捶笞皆杖擊也。

笟	【未集上】【竹字部】	笟	【玉篇】【類篇】□攻乎切。以篾束物也。同篐。【海篇】古胡切，音孤。與笊篱字不同。

	【巳集上】【水字部】		【廣韻】阻力切【集韻】【韻會】札色切，□音側。湢，水勢。一曰水流貌。或省作汄。

笠	【未集上】【竹字部】	笠	【廣韻】【集韻】【韻會】【正韻】□力入切，音力。【篇海】簦、笠，以竹爲之。無柄曰笠，有柄曰簦。【詩小雅】何蓑何笠。【傳】笠所以禦暑。【左傳註】兵車無蓋，籩人執笠依轂而立，以禦寒暑，名曰笠轂。　又地名。【左傳哀十六年】越子伐吳，吳子禦之笠澤，夾水而陳。【水經注】笠澤在吳南松江左右。

笢	【未集上】【竹字部】	笢	【廣韻】武盡切【集韻】弭盡切，□音泯。竹表也。【說文】竹膚也。【廣雅】笁竹也，其表曰笢。　又【馬融長笛賦】笢笏抑隱。【註】笢笏抑隱，手循笛孔之貌。　又【正字通】今之澤髮騣刷曰笢。　又【廣韻】武巾切，音珉。義同。騣字原从蚤作。

笣	【未集上】【竹字部】	笣	【集韻】班交切，音包。竹名，出荔浦，其筍冬生。　又虛交切，音虓。義同。

笤	【未集上】【竹字部】	笤	【篇海】田聊切，音條。笤箒。

笥	【未集上】【竹字部】	笥	【廣韻】【集韻】【韻會】【正韻】□相吏切，音伺。【說文】飯及衣之器也。【書說命】惟衣裳在笥。【禮曲禮】苞苴簞笥。【註】圓曰簞，方曰笥。【儀禮大射儀】小射正奉，決拾以笥。【註】笥，萑葦器。　又山名。【水經注】屈潭之左有玉笥山。　又【集韻】新兹切，音思。想止切，音枲。義□同。

	【巳集上】【水字部】		【正字通】俗游字。

符	【未集上】【竹字部】	符	【廣韻】防無切【集韻】馮無切【正韻】逢夫切，□音扶。【說文】符，信也。漢制以竹，長六寸，分而相合。【釋名】符，付也。書所敕命于上，付使傳行之也。【玉篇】符，符節也。分爲兩邊，各持一以爲信。【篇海】符者，輔也，所以輔信。又驗也，證也，合也。【六書音義】符之爲言扶也，兩相符合而不差也。【周禮地官】門關用符節。【註】符節者，如今諸官詔符也。【史記五帝紀】黃帝合符釜山。【註】合諸侯符契圭璋而朝于釜山。【高祖紀】六年，剖符行封。【孝文紀】初與郡國守相爲銅虎符、竹使符。【註】張晏曰：符以代古之圭璋，从□易也。師古曰：竹使符，與郡守各分其半，右留京師，左以與之。　又符瑞。【禮記註】萬物之符長。【疏】符謂甘露、醴泉之屬。　又符籙。【帝王世紀】黃帝討蚩尤，西王母以符授之，乃立請祈之壇，親自受符。　又木膚也。【山海經】丹木赤符而黑理。　又書名。【黃帝泰階六符經】【隂符經】【春秋感精符】。　又官名。【前漢趙堯傳】堯爲符璽御史。　又姓。【廣韻】魯頃公之孫雅仕，秦爲符璽令，因而氏焉。　又地名。【前漢地理志】沛郡有符離縣，犍爲郡有符縣，巴郡有符特山。【趙充國傳】匈奴發騎，旁塞至符奚盧山。【北史隋本紀】開皇十五年，旅王符山。【山海經】符禺之山，符禺之水出焉，北流注于渭。　又獸名。【後漢班超傳】月氏貢符拔。【註】符拔，形似麟而無角。　又竹名。【廣東新語】雙髻峰下百十步，劉仙壇側有符竹，竹不甚高大，止數尺，葉上有文如蝸涎，如古篆籀，其行或複或單，或疎或密，葉葉不同，若今巫覡所書符者。一竹中有一葉二葉，或數十竹中無一葉，葉雖枯而文色不改。文多白，與葉色不同。山人謂之竹葉符，每以餉客。　又敷無切。【史記律書】萬物剖符甲而生。【註】符，音孚。　又叶房尤切。【陳琳大荒賦】考律歷于鳳鳥兮，問民事于九鳩。傷典墳之圯墜兮，關大聖之顯符。

笨	【未集上】【竹字部】	笨	【廣韻】蒲本切【集韻】部本切，□音獖。竹裏也。一曰麤率也。【晉書】豫章太守史疇，以人肥大，時人目爲笨伯。　又【廣韻】布忖切【集韻】【韻會】補袞切，□音本。義同。

笷	【備考】【未集】【竹字部】	笷	【篇海類編】音卯。

筎	【未集上】【竹字部】	筎	【玉篇】汝余切【集韻】人余切，□音如。竹筎以塞舟也。【類篇】括取竹皮爲筎。

笩	【未集上】【竹字部】	笩	【字彙】音旆。笩笩，飛揚也。

笪	【未集上】【竹字部】	笪	【廣韻】多旱切【集韻】黨旱切，□音亶。【博雅】擊也。亦姓。　又【集韻】得案切，音旦。筥也。一曰答也。一曰筕篖，似籧篨，直文而麤者。江東呼爲笪，斜文爲。　又【廣韻】【集韻】【正韻】□當割切，音妲。笞也。一曰覆舟簟。　又【廣韻】都達切【集韻】他達切，□音闥。【南部新書】盧文進出獵，忽天暗星見，士人謂之笪。　又地名。【明一統志】諸曁有烏笪山。

笫	【未集上】【竹字部】	笫	【集韻】蔣兕切，音姊。牀也。【揚子方言】牀，陳、楚之閒謂之笫。　又【廣韻】阻史切【集韻】壯仕切，□音滓。【說文】牀簀也。【爾雅釋器】簀謂之笫。【註】牀版。【荀子註】笫，牀棧也。【周禮天官】玉府掌王之袵席牀笫。【左傳襄二十七年】趙孟曰：牀笫之言不踰閾。　又【集韻】爭義切，音□zhì。牀格謂之笫。　又【集韻】阻引切，音□zhěn。《周禮》袵席牀笫。徐邈讀。　又側瑟切，音櫛。義同。

第	【未集上】【竹字部】	第	【廣韻】特計切【集韻】【韻會】【正韻】大計切，□音弟。次第也。【左傳哀十六年】子西曰：楚國第我死，令尹、司馬非勝而誰。【註】用士之次第。　又但也。【史記陳丞相世家】陛下第出僞遊雲夢。【註】第，且也，但也。　又第宅。【前漢高帝紀】爲列侯者賜大第。【註】孟康曰：有甲乙次第，故曰第也。【司馬相如喻巴蜀檄】位爲通侯，居列東第。　又複姓。【後漢第五倫傳】齊諸田徙園陵者多，故以次第爲氏，有第五、第八等氏。　又同弟。【說文】第本作弟，韋束之次第也。今爲兄弟字。　又【集韻】一曰順也。　又【韻會】舊註作苐，非。苐，草也。考證：〔【史記陳丞相世家】陛下第遊雲夢。〕　謹照原文第下增出僞二字。 

笭	【未集上】【竹字部】	笭	【廣韻】【集韻】【韻會】郞丁切【正韻】離呈切，□音靈。【說文】車笭也。一曰籝也。【廣韻】籠也。【釋名】舟中牀以薦物者曰笭，言但有簀加笭牀也。南方人謂之笭突，言濕漏之水突然從下過也。【篇海】笭箵，小籠。【廣韻】作笭箐。【大唐新語】漁具曰笭箵。　又【廣韻】力鼎切【集韻】朗鼎切，□音□。義同。　又【集韻】郞定切，音令。笭，車中筵。

