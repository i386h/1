<!-- { "loadSidebar": true } -->
葐	【申集上】【艸字部】	葐	【唐韻】符分切，音汾。【玉篇】葐蒕，盛貌。【左思蜀都賦】鬱葐蒕以翠微。　又【博雅】馥葐，香也。　又【集韻】步奔切，音盆。艸名。【爾雅釋草】茥，蒛葐。【註】覆盆也，實似莓而小。【正字通】梵書謂覆葐子花曰蘇蜜那花。考證：〔【爾雅釋草】莖蒛葐。〕　謹照原文莖改茥。 

葑	【申集上】【艸字部】	葑	【唐韻】府容切，音封。菜名。【韻會】蕦蓯也。【詩邶風】采葑采菲，無以下體。【傳】葑，須也。【疏】《釋草》云：須，葑蓯。《坊記》註云：葑，蔓菁也。《方言》云：蘴蕘，蕪菁也。陳楚謂之葑，齊魯謂之蕘，關西謂之蕪菁，趙魏之部謂之大芥。蘴與葑字雖異音實同，卽葑也，須也，蕪菁也，蔓菁也，葑蓯也，蕘也，芥也，七者一物也。【集韻】敷馮切，音豐。《詩》采葑采菲，徐邈讀作蘴。　又【廣韻】芳用切，音湗。菰根也，今江東有葑田。【晉書音義】菰草叢生，其根盤結，名曰葑。【通鑑】魏明帝靑龍元年，陸遜入江夏，催人種葑豆。【史炤釋文】葑，方用切，菰根也。江東有葑田。【胡三省註】按葑音封，菜也，亦謂之蔓菁。江東葑田，乃是葑泥，其深有沒牛者，此田又不產菰根。

葒	【申集上】【艸字部】	葒	【唐韻】戸公切【集韻】【正韻】胡公切，□音紅。【爾雅釋草】葒，蘢古。【本草】葒草，水葒也，與葓同。

葓	【申集上】【艸字部】	葓	【唐韻】戸公切【韻會】胡公切，□音紅。【玉篇】水草也。【北史慕容儼傳】造荻葓竟數里，以塞船路。

葕	【申集上】【艸字部】	葕	【集韻】延面切，音衍。【類篇】蔓葕也。　或作莚。

	【酉集下】【邑字部】		【集韻】蘇典切，音跣。國名。

葖	【申集上】【艸字部】	葖	【唐韻】徒骨切，音突。【爾雅釋草】葖，蘆萉。【註】萉宜爲菔，蘆菔也。紫花大根，俗呼雹突。詳前菔字註。

著	【申集上】【艸字部】	著	【集韻】【韻會】【正韻】□陟慮切，音箸。【博雅】明也。【中庸】形則著。【晏子諫上篇】君之德著而彰。　又【管子立政篇】十二月一著。【註】著，標著也，使傰曹署著其名。【周禮典婦功註】書其賈而著其物。　又【前漢景帝紀】廷尉與丞相更議著令。【註】著音著作之著。【晉書職官志】魏太和中，詔置著作郞，於此始有其官。　又【小爾雅】思也。　又與貯通。【家語】子貢廢著鬻財於曹、魯之閒。【註】著，居也。　又【詩齊風】俟我于著乎而。【傳】門屏之閒曰著。　又【左傳昭十二年】若不廢君命則固有著矣。【註】著，位次也。【前漢五行志】朝內列位有定處，所謂表著也。　又【廣韻】直餘切，音除。【爾雅釋天】太歲在戊曰著雍。【韻會】表著之著亦音除。　又【羣經音辨】藥草也。【爾雅釋草】味。荎著。【註】音儲。　又【類篇】陟略切，音芍。被服也。【晉書宣帝紀】關中多蒺，帝使軍士二千人著軟材平底木屐前行。　又【儀禮士喪禮】幎目用緇，方尺二寸，裏著組繫。【註】著，充之以絮也。【韓詩外傳】士褐衣縕著，未甞完也。　又【集韻】直略切，音擆。【吳越春秋】從隂收著，望陽出糶。【註】著。置也。　又【類篇】附也。【前漢贾誼傳】黑子之著面。　又【禮明堂位】著，殷尊也。【註】著地無足。　又【前漢張騫傳】身毒國在大夏東南，其俗土著。【師古註】土著，謂有城郭常居，不隨畜牧移徙。【後漢李忠傳】流民占著者五萬餘口。　【直音】俗作着。考證：〔【前漢食貨志】黑子之著面。〕　謹按食貨志無此語，食貨志改贾誼傳。 

葙	【申集上】【艸字部】	葙	【唐韻】息良切，音襄。靑葙子也。【魏志裴松之註】初平中，有靑牛先生者客三輔，常食靑葙芫花，年似五六十者。【齊民要術】葙根以爲菹，香辛。　【集韻】【類篇】俱作蘘。考證：〔【魏志裴松之傳】初平中，有靑牛先生者，客三輔，常食靑葙莞花。〕　謹按魏志無裴松之傳，查係管幼安傳裴松之註文。謹照原書傳改註。莞花改芫花。 

葚	【申集上】【艸字部】	葚	【集韻】時鴆切，音甚。【玉篇】桑實也。【詩魯頌】食我桑黮，懷我好音。【疏】飛鴞，惡聲之鳥。食桑黮而變音。【註】黮同葚。【晉書張錫傳】桑葚甜甘，鴟鴞革響。　又【韻補】叶如林切，音□。【詩衞風】于嗟鳩兮，無食桑葚。叶下耽字韻。【詩疏】一本又作椹。◎按《佩觿》云：以鐵椹之椹爲桑葚，非，葚字不當从木。

	【午集中】【目字部】		【唐韻】昌眞切【集韻】稱人切，□音嗔。【說文】與瞋同。　又【廣韻】【集韻】□而振切，音認。【類篇】視貌。一曰眩也。又眩，懣也。詳眩字註。【集韻】與同。　又【玉篇】之忍切，音軫。亦眩懣也。

荌	【申集上】【艸字部】	荌	【唐韻】烏肝切，音按。【說文】草也。

荍	【申集上】【艸字部】	荍	【唐韻】渠遙切【集韻】【正韻】祁堯切，□音翹。【詩陳風】視爾如荍。【傳】荍，芘芣也。【疏】一名蚍□。陸疏：似蕪菁，華紫綠色，可食，微苦。【爾雅翼】一名錦葵花。　又【爾雅註】今荆葵也又云荍，小草，多花少葉，葉又翹起。又【類篇】尸周切，音收。【集韻】巨夭切，音趫。義□同。考證：〔【詩陳風】視爾如荍。【傳】，荍芘芣也。【疏】一名蚍□。郭註，今荆葵也。陸註，似蕪菁，華紫綠色，可食，微苦。【爾雅翼】一名錦葵花。　又【爾雅註】荍，小草。〕　謹按郭註乃爾雅註非毛詩註。謹將郭註至陸註八字改陸疏二字。爾雅註下增今荆葵也又云六字。 

荎	【申集上】【艸字部】	荎	【唐韻】直尼切【集韻】陳尼切，□音治。【爾雅釋草】菋，荎蕏。【註】荎蕏，五味子。【本草註】《抱朴子》云：五味者五行之精，其子有五味。　又木名。【詩唐風】山有樞。【傳】樞，荎也。今之刺楡。　又【博雅】牛荎，牛膝也。　又徒結切，音跌。義同。

	【戌集上】【金字部】		【字彙補】音義未詳。【博古圖周淮父卣銘】錫貝山。

	【午集中】【目字部】		【集韻】寒剛切，音航。與□同。通作頏。【篇海】鳥飛高下也。【揚雄甘泉賦】魚頡而鳥。【註】頡猶頡頏，謂魚躍鳥翔也。　又【埤雅】禽經曰：燕以狂視也。

荏	【申集上】【艸字部】	荏	【唐韻】如甚切【集韻】【韻會】【正韻】忍甚切，□音稔。【詩大雅】荏菽斾斾。【傳】荏菽，戎菽也。【箋】大豆也。　又【爾雅釋草】蘇，桂荏。【揚子方言】關之東西或謂之蘇，或謂之荏。【後漢馬融傳】桂荏、鳧葵。【本草】荏子可壓油。【益都方物略記】每歲荏且熟，則荏雀羣至食其實。　又柔也。【詩小雅】荏染柔木。【傳】荏染，柔意也。【論語】色厲而內荏。　又【篇海】荏染，猶侵尋也。亦作荏苒。【廣韻】荏苒，展轉也。【魏書彭城王傳】難違淸挹，荏苒至今。　又地名。【史記趙世家】敗林人于荏。考證：〔【魏書彭城王傳】離違淸挹，荏苒至今。〕　謹照原文離改難。 

荐	【申集上】【艸字部】	荐	【廣韻】【正韻】在甸切【集韻】【韻會】才甸切，□音洊。【爾雅釋言】荐、原，再也。　又【國語註】荐，聚也。　又【小爾雅】重也。【廣韻】仍也。【左傳僖十三年】晉荐饑。【爾雅釋天】仍饑爲荐。　又【左傳襄四年】戎狄荐居。【註】荐，草也，言狄人逐水草而居，徙無常處。　又與薦通。【詩大雅】饑饉薦臻。【說文】荐，薦席也。【六書正譌】俗作洊，非。考證：〔【左傳襄四年】戎狄荐居。【註】荐，草也，古狄人逐水草而居。〕　謹照原文古改言。 

□	【未集上】【竹字部】	□	【集韻】章恕切，音庶。籮屬。

	【子集中】【人字部】		同刧。見【釋典】。

	【午集中】【皿字部】		【五音集韻】胡雞切，音兮。小盆也。

荑	【申集上】【艸字部】	荑	【廣韻】杜奚切【集韻】【韻會】田黎切，□音啼。【玉篇】始生茆也。【詩邶風】自牧歸荑。【衞風】手如柔荑。　又草木初生貌。【晉書郭璞傳】蘭荑爭翹。【謝靈運詩】原隰荑綠柳。　又草也。【孟子】苟爲不熟，不如荑稗。通作稊。　又【廣韻】以脂切【集韻】延知切，□音夷。【爾雅釋草】莁荑，蔱蘠。【註】莁荑，草名。一名白蕢。　又芟刈曰荑。【周禮地官】凡稼澤，以水殄草而芟荑之。　或作。考證：〔【謝靈運詩】草木荑綠柳。〕　謹照原詩草木改原隰。 

荒	【申集上】【艸字部】	荒	〔古文〕□□【唐韻】【集韻】【韻會】【正韻】□呼光切，音肓。【說文】蕪也。一曰草掩地也。【周語】田疇荒蕪。【韓詩外傳】四穀不升謂之荒。【爾雅釋天】果不熟爲荒。　又廢也。【書蔡仲之命】無荒棄朕命。【傳】無廢棄我命。　又大也。【詩周頌】天作高山，大王荒之。【書益稷】惟荒度土功。【傳】大治度水土之功。　又【書禹貢】五百里荒服。【爾雅釋地】觚竹、北戸、西王母、日下，謂之四荒。　又掩也。【詩周南】南有樛木，葛藟荒之。　又空也。【吳語】荒成不盟。　又蒙也。【禮喪大記註】在旁曰帷，在上曰荒。　又【集韻】同慌。【楚辭哀郢】荒忽其焉極。　又通肓。【史記扁鵲列傳】搦髓腦揲荒。【註】荒，膏荒也。　又地名。【水經注】荒谷東岸有冶父城。【梁元帝□覽賦】夕瞻荒谷之寺。　又歲名。【爾雅釋天】大歲在己曰大荒落。　又姓，見【通志氏族略】。考證：〔【吳語】荒城不盟。〕　謹照原文城改成。 

荓	【申集上】【艸字部】	荓	【玉篇】同萍。【集韻】【類篇】□旁經切，音缾。草名也。【說文】馬帚也。　又同□。【集韻】旁經切，音缾。草名。【爾雅釋草】荓，馬帚。【疏】草似蓍，俗謂蓍荓，可爲掃彗。　又人名。【呂氏春秋】靑荓，趙人。　又【韻會】滂丁切，音俜。【詩大雅】荓云不逮。【傳】荓，使也。【周頌】莫予荓蜂。【傳】荓蜂，□曳也。考證：〔【爾雅釋草】荓，馬帚。【註】草似蓍。〕　謹照原文註改疏。

荔	【申集上】【艸字部】	荔	【說文】同茘。

荖	【申集上】【艸字部】	荖	【字彙補】音培。【西溪叢語】閩廣人食榔，每切作片蘸蠣灰，以荖葉裹嚼之。　又音老。

