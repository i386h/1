<!-- { "loadSidebar": true } -->
垒	【丑集中】【土字部】	垒	【廣韻】力委切。與累通。【說文】垒，墼也。積塹爲牆壁也。（壘）【廣韻】力軌切【集韻】【韻會】魯水切，□音藟。【說文】軍壘也。【禮曲禮】四郊多壘，卿大夫之辱也。【周禮夏官】量人掌營軍之壘舍，量其市朝州涂軍社之所里。　又星名。【史記天官書】虛南衆星曰羽林天軍，軍西爲壘。　又官名。【前漢百官公卿表】武帝平南越，內增七校，中壘其一也。　又姓，後趙壘澄，晋梓潼太守壘錫。　又【集韻】艮斐切。山貌。　又倫追切，音纍。畏壘，山名。【莊子庚桑楚】北居畏壘之山。又玉壘山，在灌縣西，唐貞觀閒設關于其下。【岑參詩】玉壘天晴望，諸峰盡覺低。　又重也。一曰壯貌。【前漢鮑宣傳】魁壘之士。　又冢相次也。【張載七哀】北邙何壘壘。　又與累同。【荀子大略篇】不憂其係壘也。　又與礌同。【前漢李陵傳】下壘石。　又【廣韻】呂切【集韻】【韻會】列戌切，□音律。鬱壘，神名。【風俗通】上古有神荼，鬱壘兄弟二人，在東海度朔山桃樹下，□閱百鬼，其不循理者，持以葦索，執以飼虎。【張衡東京賦】度朔作梗，守以鬱壘。神荼副焉，對操索葦。臘祭夕桃符之制由此。神荼，音伸舒。

垝	【丑集中】【土字部】	垝	【廣韻】過委切【集韻】苦委切【韻會】矩鮪切【正韻】古委切，□音詭。【說文】毀也。垣墉圯壤，皆曰垝。【詩衞風】乗彼垝垣。　又【集韻】居僞切，音嬀。坫也。【爾雅釋宮】垝謂之坫。　或作陒。

垠	【丑集中】【土字部】	垠	〔古文〕□□【唐韻】語巾切【集韻】魚巾切【韻會】疑巾切，□音銀。地埒也，岸也。【爾雅釋地】九天之際曰九垠。【楚辭遠遊】逴絕垠乎寒門。【註】北極之門。【淮南子天文訓】氣有漢垠。【揚雄甘泉賦】漂龍淵而還九垠兮，窺地底而上回。又天閒決兮地垠開。　又【集韻】魚斤切【韻會】疑斤切，□音。義同。　又與圻通。見圻字註。　又【集韻】五斤切，音痕。【博雅】崖也。亦作沂。　又古恨切，音艮。土有起跡。　又通作銀，界限也。　又叶五堅切，音姸。【楚辭遠遊】道可受兮而不可傳，其小無內兮，其大無垠。○按叶音宜，歸本韻，傳在先韻，言在元韻，《字彙》魚軒切，音言，《正字通》因之，誤。今依《韻補》攺正。　从土从艮。艮，止也，止于其所也。

垤	【丑集中】【土字部】	垤	【廣韻】【集韻】□徒結切，音迭。土之高也。【孟子】泰山之於丘垤。　又【廣韻】地一切【韻會】直質切，□音姪。蟻封也。【詩豳風】鸛鳴于垤，婦嘆于室。【陸佃曰】蟻場謂之坻，亦謂之垤。从至，以螘之微而能爲垤，用其至也。

姀	【丑集下】【女字部】	姀	【集韻】胡戈切，音和。女字。一曰雅容。

垹	【丑集中】【土字部】	垹	【廣韻】博江切【集韻】悲江切，□音邦。土精也。【宋小說】徐廷評監廬州酒稅，河次得一物，如小兒掌無指，懼而貍之。或曰此白澤圖所謂垹也，食之多力。

埃	【丑集中】【土字部】	埃	【唐韻】【集韻】【韻會】【正韻】□於開切，音哀。【說文】塵也。凡風起而揚沙皆曰埃。【前漢景十三王傳】杳冥晝昏，塵埃抪覆。【後漢逸民傳】蟬脫囂埃之中。　又叶於支切，音醫。【楚辭漁父】安能以皓皓之白，而蒙世俗之塵埃乎。與上衣叶。【朱子註】塵埃，史作溫蠖。溫蠖猶惛憒。若从史則白叶蒲各切，蠖于郭切，二字自叶。

□	【未集下】【肉字部】	□	【字彙】彌登切，音瞢。沉昏也。亦作。

□	【子集上】【丿字部】	□	【集韻】弟，古作□。註詳弓部四畫。

埅	【丑集中】【土字部】	埅	【集韻】同防。【呂氏春秋】季春之月，命有司修利隄埅。一作防。　又【字彙補】古文地字。【亢倉子臣道篇】埅生反物。又【全道篇】靖者，道之埅。

埐	【丑集中】【土字部】	埐	【廣韻】子心切【集韻】咨林切，□音祲。【說文】埐，地也。　又【廣韻】昨淫切【集韻】才淫切，□音岑。地名。

埵	【丑集中】【土字部】	埵	【集韻】都果切，音朵。【說文】堅土也。从□。

堘	【丑集中】【土字部】	堘	【集韻】神陵切，音乗。稻田畦也。畻塖塍□同。

棴	【辰集中】【木字部】	棴	【唐韻】【集韻】【類篇】□房六切，音服。【玉篇】木出崑崙山。　又【集韻】【類篇】□蘇谷切，音速。棴常，樹名。

牪	【巳集下】【牛字部】	牪	【玉篇】牛眷切【五音集韻】魚變切，□音彥。【玉篇】牛件也。　【正字通】六書統：牪，古文友。引《詩》或羣或友。又備考：牪，音友，字見鐘鼎文。按鳥獸相友，□借友。二說□非。

坑	【丑集中】【土字部】	坑	【廣韻】【正韻】客庚切【集韻】【韻會】丘庚切。□同阬。【爾雅釋詁】虛也。【增韻】陷也。【尚書序】焚書坑儒。【史記項羽紀】羽詐坑秦降卒三十萬。　又陂塹也。【揚雄羽獵賦】跇巒坑，超唐陂。　又姓。見【姓苑】。　又苦岡切，音康。【東方朔七諫】高山崔嵬兮，水流湯湯。逝日將至兮，與麋鹿同坑。○按韻有通轉，如八庚韻通眞轉陽，不應作叶，後倣此。

坳	【丑集中】【土字部】	坳	【廣韻】【集韻】【韻會】【正韻】□於交切，音凹。窊下也。【莊子逍遙遊】覆杯水于坳堂之上，則芥爲之舟。　又【集韻】於敎切，音拗。義同。

垍	【丑集中】【土字部】	垍	【廣韻】其冀切【集韻】巨至切【韻會】奇寄切，□音洎。【說文】堅土也。一曰陶器。

垓	【丑集中】【土字部】	垓	【廣韻】古哀切【集韻】【韻會】【正韻】柯開切，□音該。【說文】兼垓八極地也。引【春秋國語】：天子居九垓之田。【司馬相如封禪書】上暢九垓。　又數名。【風俗通】十億曰兆，十兆曰京，十京曰垓。　又界也，守也。【揚雄箴】重限累垓，以防暴卒。　又【集韻】居諧切，音皆。級也，重也。【史記封禪書】大乙壇三垓。【北齊大禘歌】三垓上列，四陛旁升。　又地名。【史記項羽紀】漢王圍項羽于垓下。【註】垓，堤名，在沛縣。一曰聚邑名。正義，垓是高岡，其聚邑及堤在垓之側，故曰垓。　又叶居之切，音基。【郭璞遊仙詩】嫦娥揚妙音，洪崖頷其頤。升降隨長煙，飄颻戲九垓。考證：〔【周語】天子之田九垓。〕　謹照說文原文改爲引春秋國語天子居九垓之田。 

埑	【丑集中】【土字部】	埑	【字彙補】同哲。【鶡冠子王鈇篇】鉤于內哲。【註】或作埑。

培	【丑集中】【土字部】	培	【廣韻】薄回切【集韻】【韻會】【正韻】蒲枚切，□音裴。【說文】培敦土田山川也。一曰益也，養也。【中庸】栽者培之。　又【集韻】薄亥切，音倍。重也。【莊子逍遙遊】而後乃今培風。一曰鼻墨切，音蔔。　又【揚子方言】晉楚之閒，冢或謂之培。　又【廣韻】【集韻】□薄口切，音瓿。小阜也。【晉語】趙簡子使尹鐸爲晉陽，必墮其壘培。　又【集韻】鋪枚切。同□，瓦未燒者。　又蒲來切，音□。封垤也。　又房尤切，音浮。人名。魯有申培公。

□	【未集下】【臼字部】	□	【集韻】紆勿切，音鬱。□屈，短貌。

堰	【丑集中】【土字部】	堰	【廣韻】【集韻】【韻會】於扇切【正韻】於幰切，□音□。壅水爲埭曰堰。【楊佺期洛陽記】千金堰在洛陽城西，堰上有穀水塢。【沈約三月三日詩】東出千金堰。又石闥堰在石堨。詳前堨字註。　又【廣韻】【集韻】【韻會】於建切【正韻】伊甸切，□音躽。義同。

堶	【丑集中】【土字部】	堶	【廣韻】徒和切【集韻】徒禾切，□音。飛塼，戲也。宋世寒食有飛堶之戲。【梅堯臣禁煙詩】窈窕踏歌相把袂，輕浮賭勝各飛堶。○按堶字，諸韻書□未收入上聲，《字彙》《正字通》俱作駝上聲，以平聲作叶，非。　亦作□。別作□。

堿	【備考】【丑集】【土字部】	堿	【篇海類編】音咸。又音勘。堿坷。

塚	【丑集中】【土字部】	塚	【正字通】冢，俗作塚。

夘	【丑集下】【夕字部】	夘	【正字通】同夗。字彙作古文外字，失考。

桇	【辰集中】【木字部】	桇	【集韻】人余切，音如。木名。

墏	【丑集中】【土字部】	墏	【廣韻】七兩切【集韻】此兩切，□音搶。基也，將平土以成之。

增	【丑集中】【土字部】	增	【唐韻】作滕切【集韻】【韻會】咨騰切【正韻】咨登切，□音曾。【說文】益也。一曰重也。【詩小雅】如川之方至，以莫不增。【史記黃霸傳】戸口歲增。　又衆也。【詩魯頌】烝徒增增。　又與層通。增城漢宮。見前城字註。【揚雄甘泉賦】增宮參差。　又與曾通。　又【廣韻】【集韻】【韻會】子鄧切【正韻】子孕切，□音橧。賸也。

枽	【辰集中】【木字部】	枽	同枼。

烾	【巳集中】【火字部】	烾	【說文】古文赤字。註詳部首。

坒	【丑集中】【土字部】	坒	【廣韻】【集韻】□毘至切，音鼻。【說文】地相次坒也。　又配合也。一曰比肩也。　又人名。衞夫人貞子，名坒。　又與陛通。【賈誼治安策】人君如堂，羣臣如坒。一作陛。

块	【備考】【丑集】【土字部】	块	【篇海類編】音月。（塊）【唐韻】苦對切【集韻】苦怪切【韻會】苦潰切【正韻】苦夬切，□音蒯。【說文】墣也。【博物志】徐州人謂塵土爲蓬塊。【左傳僖二十三年】晉公子重耳出亡，過衞，衞不爲禮，出于五鹿。乞食於野人，野人與之塊。　又【儀禮喪服】凡喪居倚廬，寢苦枕塊。　又造物之名曰大塊。【莊子大宗師】大塊載我以形，勞我以生。【郭璞江賦】煥大塊之流形。　又壘塊，胷中不平也。【世說】晉阮籍胷中壘塊，故須酒澆之。　又銜塊，請罪也。【唐書□宗紀】天寶末，安祿山反，帝欲禪位太子。楊貴妃銜塊請死，帝意沮，乃止。　又孑也。一曰楚人謂我曰塊。【楚辭九辯】塊獨守此無澤兮，仰浮雲而永歎。【陸機文賦】塊孤立而特峙，非常音之所緯。　又【類篇】苦會切，音檜。義同。　又與蕢通。互見凷字註。

□	【未集下】【舟字部】	□	【集韻】狼狄切，音歷。船也。

□	【未集下】【肉字部】	□	【篇海】胡南切，音丸。囊柄也。

