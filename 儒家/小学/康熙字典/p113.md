<!-- { "loadSidebar": true } -->
矜	【午集中】【矛字部】	矜	【唐韻】【集韻】巨巾切【韻會】【正韻】渠巾切，□音。【說文】矛柄。【史記主父偃傳】起窮巷，奮棘矜。【註】矜者，戟鋋之杷也。【揚子方言】矜謂之杖。【註】矛戟，矜卽杖也。【集韻】或作□，通作槿。又【廣韻】巨斤切【集韻】渠斤切，□音勤。又【集韻】渠京切，音擎。義□同。　又【廣韻】【集韻】【韻會】□居陵切，音兢。【六書略】矜本矛柄，因音借爲矜憐之矜。【爾雅釋訓】矜憐，撫掩之也。又【釋言】苦也。【註】可矜憐者亦辛苦。【書泰誓】天矜于民。【詩小雅】爰及矜人。【註】貧窮可憐之人也。【公羊傳宣十五年】見人之厄則矜之。【註】矜，憫也。　又【小爾雅】惜也。【書旅獒】不矜細行，終累大德。【註】矜，憐惜之意。【傳】矜持也。　又【博雅】危也。【詩小雅】居以凶矜。【箋】凶危之地，謂四裔也。　又哀也。【揚子方言】齊魯之閒曰矜。　又遽也。【揚子方言】秦晉或曰矜。或曰遽。　又自賢曰矜。【書大禹謨】汝惟不矜，天下莫與汝爭能。【公羊傳僖九年】矜之者何。猶曰莫若我也。【註】色自美大之貌。【管子法法篇】彼矜者滿也，細之屬也。【註】滿招損，小人之類也。　又莊以持已曰矜。【論語】君子矜而不爭。　又敬也。【孟子】使諸大夫國人皆有所矜式。　又尚也。【賈誼治安策】嬰以廉恥，故人矜節行。　又竦也。【張衡思□賦】魚矜鱗而幷凌。　又【詩小雅】矜矜兢兢。【註】羊羣堅强也。　又【集韻】居覲切，兢去聲。亦憐也。　又【集韻】【韻會】姑頑切【正韻】姑還切。□與瘝同。【後漢和帝紀】寤寐恫矜。【註】病也。　又同鰥。【詩大雅】不侮矜寡。【禮王制】老而無妻者謂之矜。【集韻】通作□□。【琅邪代醉編】鰥寡之鰥，禮記作矜。哀矜之矜，前漢于定國傳作鰥。二字通聲互用也。　【六書正譌】矜从令。 

矞	【午集中】【矛字部】	矞	【唐韻】餘律切【集韻】允律切【韻會】【正韻】以律切，□音聿。【說文】以錐有所穿也。从矛从。一曰滿有所出也。　又【揚子太□經】物登明堂，矞矞皇皇。【註】矞矞，物長春風之聲貌也。　又矞似，人名。【左傳文十年】楚范巫矞似。【註】范邑之巫也。　又矞雲，瑞雲也。【前漢董仲舒雨雹對】雲五色爲慶，三色成矞。【埤雅】或曰二色爲矞，外赤內靑謂之矞雲。矞同霱。　又矞皇，神名。【前漢司馬相如大人賦】前長離而後矞皇。【史記】作潏湟。　又【五音集韻】况必切，熏入聲。【玉篇】飛貌。【類篇】驚遽貌。【禮禮運】鳳以爲畜，故鳥不矞。【註】矞又作獝，驚飛也。【左思吳都賦】驫駥飍矞。【註】衆馬走貌。矞同獝。【集韻】或作□。　又【集韻】古穴切，音玦。權詐也。【荀子非十二子篇】矞宇嵬瑣。【註】矞同譎。

矟	【午集中】【矛字部】	矟	【廣韻】所角切【集韻】【韻會】【正韻】色角切，□音朔。【博雅】矛也。【釋名】矛長丈八尺曰矟，馬上所持，言其矟矟便殺也。【晉書劉邁傳】桓敬道戲馬事前，以矟擬殷仲堪。邁謂敬道曰：馬矟有餘，精理不足。【宋史儀衞志】矟，長矛也。木刃黑質盡雲氣。　又矟，唐金吾將軍執之。宋制，鹵簿出則八枚前導。　又【王羲之題衞夫人筆陣圖】紙者，陣也。筆者，刀矟也。墨者，鍪甲也。水硏者，城池也。心意者，將軍也。　【集韻】亦作槊鎙。

□	【未集中】【耳字部】	□	【集韻】五怪切，音聵。聾也。【玉篇】同聵。

矠	【午集中】【矛字部】	矠	【唐韻】士革切，音賾。【說文】矛屬。【廣韻】以矛取物也。　又【廣韻】楚革切【集韻】測革切，□音策。義同。　又刺取也。【魯語】矠魚□。　又【集韻】仕角切，音浞。刺也。　本作□。【集韻】亦作捔□簎。【正譌】別作擉。

矡	【午集中】【矛字部】	矡	【玉篇】居縛切【集韻】厥縛切，□音矍。矛屬。　又【字彙補】錐也。

盳	【午集中】【目字部】	盳	【集韻】謨郞切，音芒。盳洋，仰視貌。　又蒲光切，音旁。無放切，音妄。義□同。　【正字通】俗盲字，从亡目，失明也。何能仰視。

蛳	【申集中】【虫字部】	螄	【唐韻】疏夷切【集韻】霜夷切，□音師。蟲名，螺也。【正韻】螺螄。

直	【午集中】【目字部】	直	〔古文〕□□【唐韻】除力切【集韻】逐力切，□音値。【說文】正見也。【博雅】正也。【玉篇】不曲也。【易坤卦】直其正也。【書洪範】王道正直。　又準當也。【禮投壺】馬各直其算。【史記平準書】以白鹿皮爲皮幣，直四十萬。　又【增韻】當也。【儀禮士冠禮】主人立于阼階下，直東序西面。【疏】謂當堂上東序牆也。　又伸也。【孟子】枉尺而直尋。　又【玉篇】侍也。【晉書羊祜傳】悉統宿衞，入直殿中。　又順也。【詩鄭風】洵直且侯。　又猶宜也。【詩魏風】爰得我直。　又猶但也。【孟子】直不百步耳。　又猶故也。【史記留侯世家】張良嘗遊下邳，圯上有一老父至良所，直墮其履圯下。　又埋枉曰直。【韓愈王仲舒墓誌】公知制誥友人得罪公，獨爲直其冤。　又直來，無事而來也。【公羊傳莊二十七年】直來曰來。　又【禮月令】田事旣畢，先定準直，農乃不惑。【疏】準謂輕重平均，直謂繩墨得中也。　又骨直，謂强毅也。【周禮冬官考工記工人】骨直以立。　又語發聲。【史記龜筴傳】神龜知吉凶，而骨直空枯。【正義曰】直，語發聲也。　又柄也。【禮明堂位】玉豆雕篹。【註】篹，籩屬，雕刻飾其直者也。【疏】雕鏤其柄。　又殖也。【揚子太□經】直，東方也，春也。質而未有文也。【註】直之言殖也。萬物甲始出殖立，未有枝葉也。　又【揚子方言】袒飾謂之直袊。【註】婦人初嫁所著上衣，直袊也。　又【韻會小補】器直，曲尺也。梓人用之。　又官名。【鄧析子轉辭篇】湯有司直之人。又【通典】漢時繡衣直指，卽秦時御史大夫。　又直人，邑名。【左傳昭二十三年】劉子取直人。　又泉名。【公羊傳昭五年】直泉者何，涌泉也。　又門名。【三輔黃圖】長安城西出第二門曰直城門。　又姓。漢有直不疑。　又【諡法】肇敏行成曰直。　又【集韻】【韻會】直吏切【正韻】直意切，□音治。與値通。【史記項羽紀】直夜潰圍。【註】直，讀曰値。當也。【索隱曰】古字例以直爲値。【前漢酷吏傳】無直甯成之怒。【史記】作値。　又物價曰直。【北史齊景思王傳】食雞羹，何不還他價直也。　又傭作得錢亦曰直。【柳宗元送薛存義序】向使傭一夫於家，受若直，怠若事，則必甚怒而黜罰之矣。　又叶直略切，音著。【樂府焦仲卿妻詩】命如南山石，四體康且直。阿母得聞之，零淚應聲落。　又叶直六切，音逐。【楚辭九章】令五帝以折中兮，戒六神與嚮服。俾山川以備御兮，命咎繇使聽直。　【六書正譌】从□从十目。□，古隱字。十目所視，雖隱亦直。會意。俗作直，非。考證：〔【揚子方言】袒謂之直衿。【註】婦人初嫁所著上衣，直衿也。〕　謹照原文袒下增飾字。兩衿字□改袊。 

盶	【午集中】【目字部】	盶	【集韻】五遠切，音阮。視也。【王延壽王孫賦】盶□□而踧□。【註】皆言形狀乖戾。

盷	【午集中】【目字部】	盷	【廣韻】亭年切，音田。目貌。【大戴禮本命篇】人生三月而徹盷，然後能有見。【註】盷，精也，轉視貌。　又【廣韻】地名，在絳。　又【集韻】胡千切，音賢。大目也。一曰國名。　又【廣韻】【集韻】□胡涓切，音懸。盷瞑，大目也。　又【集韻】眉貧切，音珉。視貌。與盿同。

