<!-- { "loadSidebar": true } -->
在	【丑集中】【土字部】	□	【唐韻】昨宰切【集韻】【韻會】【正韻】盡亥切，□裁上聲。【爾雅釋訓】居也。【易乾傳】在下位而不憂。　又察也。【書舜典】在璿璣玉衡，以齊七政。【禮文王世子】食上必在視寒煖之節。　又存也。【論語】父母在。　又所在也。【前漢武帝紀】徵詣行在。【蔡邕獨斷】天子以四海爲家，謂所居爲行在所。　又姓。晉汝南太守在育。　又脾神曰常在，見【黃庭經】。　又昨代切，音載。義同。　又叶雌氏切。音此。善也。【詩小雅】不屬于毛，不離于裏。天之生我，我辰安在。　又叶才里切。示上聲。【屈原離騷】吾令豐隆乗雲兮，求虙□之所在。解佩纕以結言兮，吾令蹇修以爲理。　从土从才。本作□，今作在。【正字通】在，本昨代切，舊本泥韻書先才上聲訓居，次轉去聲訓所，不知所卽居，非上聲者訓居，去聲者訓所也。○按在有上去二聲。字書韻書皆然。《禮韻》原許通押，《字彙》分訓，似泥。《正字通》不从上轉去，亦非。

地	【丑集中】【土字部】	地	"〔古文〕埊□埅□嶳【廣韻】徒四切【集韻】大計切【韻會】徒二切【正韻】徒利切，□音弟。【說文】元氣初分，重濁隂爲地，萬物所□列也。【白虎通】地者，易也。言養萬物懷任交易變化也。【釋名】地，底也，其體底下，載萬物也。【易說卦傳】坤爲地。【內經】岐伯曰：地爲人之下，太虛之中。黃帝曰：馮乎。曰：大氣舉之。【周禮地官】土訓掌道地圖，以詔地事，道地慝，以辨地物，而原其生，以詔地求。【博物志】地以名山爲輔佐，石爲之骨，川爲之脈，艸木爲之毛，土爲之肉。　又第也，但也。【前漢丙吉傳】西曹地忍之。　又叶徒何切，音沱。【屈原橘頌】閉目自愼，終不失過兮。秉德無私，參天地兮。【揚雄羽獵賦】鳥不及飛，獸不得過，軍驚師駭，刮野埽地。○按吳棫收地入箇韻，音隋，則過可如字讀，沱隋亦平去閒耳。本作坔。

考證：〔【內經】岐伯曰，地爲人之下，太虛之中。黃帝曰，何憑。曰，大氣舉之。〕　謹照原文何憑改馮乎。"

坁	【丑集中】【土字部】	坁	【廣韻】【正韻】諸氏切【集韻】【韻會】掌氏切，□音紙。【說文】箸也。　【正字通】坁本作坻。有平去二聲，兼隴坻，小渚，箸止三義。詳後坻字註。

坅	【丑集中】【土字部】	坅	【廣韻】【集韻】□丘甚切，欽上聲。【埤蒼】坎也。【儀禮旣夕】甸人築坅坎。【註】穿坎之名一曰坅。　又【集韻】牛錦切，音岑。子感切，音昝。義□同。

坤	【丑集中】【土字部】	坤	〔古文〕巛□【廣韻】苦昆切【集韻】【韻會】【正韻】枯昆切，□音髡。地也。【釋名】順也，上順乾也。【易】卦名。【象傳】地勢坤。【說卦】坤爲地。　又叶巨員切，音拳。【桓君山仙賦】氾氾濫濫，隨天轉旋。容容無爲，壽極乾坤。【蘇軾服胡麻賦】至陽赫赫，發自坤兮。至隂肅肅，躋于乾兮。　【說文】从土从申。土位在申，古作巛，象坤畫六斷也。　別作□□□。□字原作□下介。字从□。，古貴字。

坫	【丑集中】【土字部】	坫	【廣韻】【集韻】【韻會】【正韻】□都念切，音店。反爵之具，以土爲之，在兩楹閒。【禮明堂位】反坫出尊。【註】獻酬畢，反爵於其上，惟兩君好會有坫，管氏亦反坫，故孔子譏之。　又屏也，障也，所以亢物也。【禮明堂位】崇坫康圭。　又房中之坫。【禮內則】士于坫一。【註】士卑，不得作閣，但于室中爲土坫，以庋食。　又堂隅之坫。【爾雅釋宮】垝謂之坫。【註】堂角也。一名垝。【通雅】凡垒土甓成臺可庋物者，皆謂之坫。【沈括筆談】引汲冢周書匹阿反坫註，外向室也。　又【廣韻】【集韻】□知林切，音砧。權安厝攢塗，謂之坫。　又諸經訓義坫，古文與店通。考證：〔【禮明堂位】反爵出尊。〕　謹照原文反爵改反坫。〔【沈括筆談】引汲冢周書回阿反坫。〕　謹照原文回阿改匹阿。 

坴	【丑集中】【土字部】	坴	【廣韻】【集韻】□力竹切，音六。土塊坴坴也。一曰高塏爲坴。【前漢郊祀志】河溢臯坴。　又坴梁，越地。【史記秦本紀】秦使賈人贅婿伐南越，略取坴梁之地。　陸本作坴。小篆加阜作陸。

坿	【丑集中】【土字部】	坿	【廣韻】防無切【集韻】馮無切，□音扶。白石英也。【司馬相如子虛賦】雌黃白坿。　又【集韻】芳無切，音敷。編木以渡。一曰庶人乗泭。或作坿。　又【廣韻】【集韻】【韻會】□符遇切，音祔。【說文】益也。與附通。

垆	【丑集中】【土字部】	壚	【廣韻】落胡切【集韻】【韻會】龍都切，□音盧。【說文】黑剛土也。【書禹貢】豫州下土墳壚。【周禮地官草人】埴壚用豕。【註】以埴爲黏，以壚爲疏。【呂覽】凡耕之道，必始于壚，爲寡澤而後枯。　又黃壚，黃泉也。【淮南子兵略訓】蟠乎黃壚之下。【曹植責躬詩】抱罪黃壚。　又酒區。【史記司馬相如傳】令文君當壚。【世說】王戎過黃公酒壚，謂客曰：吾與叔夜嗣宗酣飮此壚，自嵆阮亡後，視此雖近，邈若山河。　又【集韻】凌如切，音閭。義同。

垑	【丑集中】【土字部】	垑	【廣韻】尺氏切【集韻】敞尓切，□音哆。【說文】恃也。謂恃土地。【字彙】治土也。

垧	【備考】【丑集】【土字部】	垧	【龍龕】同响。

□	【備考】【未集】【肉字部】	□	【川篇】同。

□	【未集中】【耒字部】	□	【集韻】古本切，音袞。種也。

埋	【丑集中】【土字部】	埋	【唐韻】莫皆切【集韻】【韻會】【正韻】謨皆切，□音霾。【釋名】葬不如禮曰埋痗也。趨使痗腐而已。　又藏也。【左傳昭十三年】埋璧于太室之庭。【後漢張綱傳】漢安元年，遣八使循行風俗，綱獨埋其車輪于洛陽亭。　又叶呂支切，音離。【左傳萊人歌】景公死乎，不與埋。三軍之事乎，不與謀。師乎師乎，何黨之乎。　【說文】本作薶。俗作埋。【周禮】省作貍。

埯	【丑集中】【土字部】	埯	【廣韻】【集韻】衣檢切【韻會】倚广切【正韻】於檢切，□音揜。土覆物也。坑合之窊。　又【集韻】【韻會】□鄔感切，音黯。小阬也。　本作奄。或加土。

堂	【丑集中】【土字部】	堂	〔古文〕坣【唐韻】【廣韻】【集韻】【韻會】【正韻】□徒郞切，音唐。【說文】殿也。正寢曰堂。【釋名】高顯貌。【演義】當也，謂當正向陽之宇也。【詩豳風】躋彼公堂。　又明堂，王者朝諸侯之宮。【禮明堂位】明堂也者，明諸侯之尊□也。【前漢郊祀志】武帝元封元年，濟南人公玉帶上黃帝時明堂圖。　又堂室。【爾雅釋宮】古者有堂，自半巳前虛之，謂之堂，半巳後實之，謂之室。　又官署。【漢官儀】黃門有畫堂之署，中書省玉堂。【揚雄解嘲】歷金門，上玉堂。今翰林院亦曰玉堂。【唐書百官志】初三省議事于門下之政事堂，其後裴炎遷于中書省。　又戸部有考堂，天下歲會計處。　又【吳郡國志】郡太守堂，乃春申君子假君之故宅。數失火，以雌黃塗之乃止，故郡治曰黃堂。【呂氏春秋】宓子賤鳴琴而單父治，故縣治曰琴堂。　又堂堂，盛也，正也。【論語】堂堂乎張也。【淮南子兵略訓】堂堂之陣　又衆笑曰哄堂。【因話錄】御史有臺院、殿院、察院，一人知雜事，名雜端。公堂會食皆絕笑，左右不可忍，雜端笑而三堂皆笑，遂謂哄堂。　又佛堂曰鴈堂。【釋氏要覽】毗舍離爲佛作堂，形如鴈字，因名。　文巫祭。【周禮春官】男巫冬堂，贈無方無算。【註】冬歲之窮，設祭于堂，贈送萬鬼也。　又地名。【詩鄘風】望楚與堂。【註】楚，楚丘。堂，丘之旁邑。　又山之寬平處曰堂。【詩秦風】終南何有，有紀有堂。　又姓。【韓詩外傳】堂衣若扣孔子之門。又複姓。漢儒高堂生，唐貞觀詔從祀。　又叶徒紅切，音同。【屈原九歌】魚鱗屋兮龍堂，紫貝闕兮珠宮。

堙	【丑集中】【土字部】	堙	【類篇】同垔，塞也。【左傳襄六年】晏弱城東陽而遂圍萊。甲寅，堙之環城，傅于堞。　又土山也。【公羊傳宣十五年】（於是使司馬）子反乗堙而窺宋城。　又距堙，登城之具也。【孫武子攻城篇】攻城之法，修轒轀，具器械，三月而後成距堙。【註】謂踊土稍高，而前以傅其城也。　又叶烏前切，音湮。【陸機弔蔡邕文】彼洪川之方割，豈一墤之所堙。故尼父之惠訓，智必愚而後賢。　又與陻通。互詳陻字註。

坊	【丑集中】【土字部】	坊	【唐韻】府良切【集韻】【韻會】分房切，□音方。邑里之名。【演義】坊，方也，言人所在之里爲坊。漢宮有九子坊。　又【官僚備要】太子宮曰春坊。【唐書高宗紀】攺門下坊爲左春坊，攺典書爲右春坊。　又僧寺曰寶坊。【宋之問登嚴莊寺閣詩】閏月再重陽，仙輿歷寶坊。　又地名。漢馮翊地，唐立坊州。　又姓。見【統譜】。　又【廣韻】【集韻】【正韻】□符方切，音房。障也，隄也。【禮郊特牲】祭坊與水庸事也。【註】坊祭爲八蜡之一。【經解】以舊坊爲無所用，而壞之者，必有水敗。【坊記】君子之道，譬則坊與，坊民之所不足者也，君子禮以坊德，□以坊淫，命以坊欲。　又【集韻】甫妄切，音放。堤也。　又符訪切，房去聲。【春秋序】聖人包周身之坊。或作防。○按坊、防字義雖同，音切應別。《正字通》合方房二音爲一，幷闕去聲者，非。

坼	【丑集中】【土字部】	坼	【唐韻】丑格切【集韻】【韻會】【正韻】恥格切。□同□。裂也。【禮月令】仲冬，地始坼。【後漢安帝紀】日南地坼長百餘里。【晉史天文志】惠帝中，張華爲司空，三台星坼。　又植物房初開也。【易解彖傳】雷雨作，而百果草木皆甲坼。　又坼副，難產也。【詩大雅】先生如達，不坼不副。【註】言姜嫄生后稷之易也。【史記楚世家】陸終妻女嬇生子六人。坼剖而產。　又龜坼。【周禮春官】史占墨卜人占坼。今江淮閒天旱田裂亦曰龜坼。　又或作宅。【揚雄蜀都賦】百果甲宅。【說文】本作□。【九經字樣】坼□拆□同。坼原字从土从厈。

