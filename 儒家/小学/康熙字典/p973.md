<!-- { "loadSidebar": true } -->
帳	【寅集中】【巾字部】	帳	【廣韻】【集韻】【韻會】【正韻】□知亮切，音脹。【釋名】帳，張也。張施於牀上也。【玉篇】帷也，張也，幬也。【爾雅釋訓】幬謂之帳。【註】今江東亦謂帳爲幬。【淮南子道應訓】齊伐楚，市偷請爲君行薄技，乃夜解齊君之幬帳而獻之。　又與張通。【史記高帝紀】復留止張，飮三日。【註】張，幃帳也。　又計簿也。【前漢武帝紀】明堂朝諸侯，受郡國計。【註】計，若今之諸州計帳也。考證：〔【爾雅釋器】幬謂之帳。〕　謹照原書釋器改釋訓。 

庭	【寅集下】【广字部】	庭	【唐韻】特丁切【集韻】【韻會】【正韻】唐丁切，□音亭。【說文】宮中也。【玉篇】庭，堂階前也。【易節卦】不出戸庭，无咎。【周禮天官閽人】掌埽門庭。　又官名。【周禮秋官】庭氏。【註】主射夭鳥，令國中淸潔如庭者也。　又【爾雅釋詁】直也。【疏】庭條，直也。【詩小雅】播厥百穀，旣庭且碩。　又州名。【唐書地理志】庭州，貞觀十四年置，長安二年，爲北庭都護府，有後庭縣。【廣韻】卽漢車師後王庭之地，本烏孫國土，其前王庭，卽交河縣也。　又天庭，星名。【石氏星傳】龍星左角曰天田，右角曰天庭。　又洞庭，湖名。【楚辭九歌】洞庭波兮木葉下。　又山名。【前漢地理志】太湖中有包山，山下有洞庭穴道，濳行水底去，無所不通，號爲地脉。　又山庭。【任昉王文憲集序】山庭異表。【註】論語摘輔像曰：子貢山庭斗繞口，謂面有山庭，言山在中，鼻高有異相也。　又【集韻】他定切，音聽。【增韻】逕庭，隔遠貌。【莊子逍遙遊】大有逕庭。　又叶徒陽切，音近長。【韓愈此日足可惜詩】馳辭對我策，章句何煒煌。禮終樂亦闋，相拜送於庭。考證：〔【周禮秋官】庭氏。【註】主射天鳥，令國中淸潔如庭者也。〕　謹照原文天改夭。〔【韓愈此日足可惜詩】馳辭對我策，章句何煌煌。〕　謹照原詩煌煌改煒煌。 

嵠	【寅集中】【山字部】	嵠	【廣韻】苦奚切，同谿。

弌	【寅集下】【弋字部】	弌	【說文】古文一字。註詳部首。

庹	【寅集下】【广字部】	庹	【海篇】音佗。姓也。【萬姓統譜】萬曆閒，有河南之陽衞指揮庹五常，慈州人。　又【字彙補】音託。兩腕引長謂之庹。

矷	【午集下】【石字部】	矷	【五音集韻】將几切，音子。【玉篇】石名。

惾	【卯集上】【心字部】	惾	【集韻】祖叢切，音騣。刻賊不通也。　又先奏切，音漱。困惾，氣臭，熏鼻不通也。【莊子天地篇】五臭熏鼻，困惾中顙。【註】困惾，衝逆人也。

愤	【卯集上】【心字部】	憤	【唐韻】【正韻】房吻切【集韻】【韻會】父吻切，□墳上聲。【說文】懣也。从心賁聲。【周語】陽癉憤盈。【註】積也。鬱積而怒滿也。　又【集韻】或作□。亦作賁。【禮樂記】廣賁之音作，而民剛毅。【音義】依註讀爲憤，扶粉反。　又作馮。【莊子盜跖篇】侅溺於馮氣，郭象讀。　又【韻會】【正韻】□房問切，音與分同。滿也。【論語】不憤不啓。【又】發憤忘食。◎按註□上聲，字書有上去二音。又叶符筠切，音焚。【蘇轍祭范鎭文】力諫不從，遂致爲臣。開門接士，不怨不憤。【說文】憤本字。憤字从芔作。

娇	【丑集下】【女字部】	嬌	【廣韻】舉喬切【集韻】【韻會】居妖切【正韻】堅堯切，□音驕。【說文】態也。【增韻】妖嬈也。又女名。禹娶塗山氏之女，曰女嬌。【漢武故事】若得阿嬌，當以金屋貯之。　又酒名。【輟耕錄】段繼昌好飮，以錢遺之者，盡送酒家。名酒曰黃嬌，蓋關中以兒女爲阿嬌，故况之。　又【集韻】渠嬌切，音喬。女字。　又舉夭切，音矯。義同。

□	【卯集下】【斤字部】	□	【集韻】誓，古作□。註詳言部七畫。

娝	【丑集下】【女字部】	娝	【集韻】補美切，音鄙。姓也。　又芳無切，音敷。不肖也。　又普溝切，音綒。義同。

姄	【丑集下】【女字部】	姄	【集韻】眉貧切，音珉。女字。

姈	【丑集下】【女字部】	姈	【廣韻】【集韻】□郎丁切，音靈。女字。一曰女巧慧也。

于	【子集上】【二字部】	于	【唐韻】羽俱切【集韻】【韻會】【正韻】雲俱切，□音迂。【爾雅釋詁】于，曰也。　又往也。【書大誥】民獻有十夫，予翼以于。【詩小雅】王于出征。　又【儀禮士冠禮】宜之于假。【註】于，猶爲也。宜之見爲大矣。又【聘禮】賄在聘于賄。【註】于讀曰爲。言當視賓之禮，而爲之財也。又【司馬相如長門賦敘】因于解悲愁之辭。　又未定之辭。【公羊傳僖二十八年】歸于者何。歸于者，罪未定也。　又行貌。【韓愈上宰相書】于于焉而來矣。　又于于，自足貌。【莊子應帝王】其臥徐徐，其覺于于。　又鐘兩口之閒曰于。【周禮冬官考工記】鳧氏爲鐘，兩欒謂之銑，銑閒謂之于。　又【前漢元后傳】衣絳緣諸于。【註】大掖衣也。　又【唐書元德秀傳】明皇命三百里內刺史縣令，以聲樂集，德秀惟樂工十人，聮袂歌于蔿于。　又草名。【爾雅釋草】茜，蔓于。【註】生水中。一名軒于。【司馬相如子虛賦】菴閭軒于。　又木名。【爾雅釋木】棧木，于木。【註】僵木也。江東呼木觡。　又淳于，縣名。今密州安丘縣，古淳于國。　又姓。周武王第二子邘叔之後，以國爲氏，後因去邑爲于。又淳于，宣于，鮮于，多于，□于，皆複姓。又三氏姓。勿忸于，阿伏于，見【魏書官氏志】。　又助語辭。【詩召南】于沼于沚。【朱傳】于，於也。【周易】【毛詩】於皆作于。于於古通用。　又【集韻】邕俱切，音紆。廣大貌。【禮檀弓】邾婁考公之喪，徐君使容居來弔含。有司曰：諸侯之來辱敝邑者，易則易，于則于，易于雜者，未之有也。又【文王世子】仲尼曰：周公抗世子法于伯禽，所以善成王也。聞之曰：爲人臣者，殺其身有益於君，則爲之，况于其身以善其君乎。俱與迂通。　又【正韻】休居切，與吁通。歎辭。【詩周南】于嗟麟兮。考證：〔【禮聘禮】賄在聘于賄〕　謹按本書之例禮記謂之禮，此出儀禮不當稱禮，謹省上禮字。〔【周禮冬官考工記】鳧氏爲鐘，兩欒謂之銑，兩銑謂之于。〕　謹照原文兩銑改銑閒。〔【爾雅釋木】棧木，于木。【註】僵木也。江東呼木船。〕　謹照原注木船改木觡。　〔【文王世子】周公抗世子法于伯禽，所以善成王也。仲尼聞之曰，爲人臣者，殺其身有益于君，則爲之，况于其身以善其君乎。俱與迂通。〕　謹按周公至其君乎皆仲尼之言，此誤於聞之上增仲尼二字，謹照原文周公上增仲尼曰三字，聞之上省仲尼二字。法于益于兩于字照原文改於字。 

姂	【丑集下】【女字部】	姂	【廣韻】房法切【集韻】扶法切，□音乏。【說文】婦人貌。　又【集韻】弗乏切，音法。【博雅】好也。

妃	【丑集下】【女字部】	妃	【廣韻】芳非切【集韻】【韻會】【正韻】芳微切，□音霏。【說文】匹也。【總要】女與已身儔也。古□御之貴，次于后者曰妃。【禮檀弓】舜葬於蒼梧之野，蓋三妃未之從也。　又太子之嫡室亦曰妃。　又天妃，水神。【司馬光曰】水隂類，其神當爲女子。　又湘妃，竹名。其斑如淚痕，出古辢者佳，出陶虛山中次之。見【竹譜】。　又【集韻】盈之切，音怡。與姬同。衆妾總稱。　又【廣韻】【集韻】【韻會】【正韻】□滂佩切，音配。【禮曲禮】天子之妃曰后。【註】妃，配也。【衛風氓詩序】喪其妃耦。【前漢呂后紀】高祖微時妃。□與配同。　或作□。別作婜。　又與婓通。詳婓字註。

奸	【丑集下】【女字部】	奸	【唐韻】古寒切【集韻】【韻會】居寒切，□音干。【說文】犯也。【增韻】犯非禮也。【玉篇】亂也。【左傳成十三年】奸絕我好。【前漢溝洫志】使神人各得其所，而不相奸。　又【集韻】居顏切，音菅。私也，僞也。　又與干通。【莊子天運篇】以奸者七十二君。【史記齊世家】尚以漁釣奸周。　又讀若堅。【史記龜筴傳】寒氣不和，賊氣相奸。同歲異節，其時使然。

妝	【丑集下】【女字部】	妝	【廣韻】【集韻】側羊切【正韻】側霜切，□音莊。【說文】飾也。【司馬相如上林賦】靚妝刻飾。【後漢梁冀傳】冀妻孫壽，美而善爲疾態，作愁眉啼妝。【天寶遺事】妃□施粉于兩頰，號淚妝。識者以爲不祥。【通鑑】周天元帝禁天下婦女施粉黛，皆黃眉黑妝。　从女，牀省聲。俗作粧娤。

□	【子集下】【冂字部】	□	【集韻】古文字，註見巾部六畫。又丞失切，音市。義同。

扗	【卯集中】【手字部】	扗	在本字。　【正字通】字彙音母，訓手指，與拇混。

娀	【丑集下】【女字部】	娀	【廣韻】息弓切【集韻】【韻會】思融切【正韻】息中切，□音嵩。有娀氏女□狄，帝嚳次妃，契之母也。【詩商頌】有娀方將，帝立子生商。

姶	【丑集下】【女字部】	姶	〔古文〕【廣韻】烏合切【集韻】【韻會】【正韻】遏合切，□音罨。美好也。　又女名。【左傳昭七年】衞襄公夫人姜氏無子，嬖人婤姶生子曰元。　又姓。　又【集韻】乙洽切。與潝同。女巧也。

姣	【丑集下】【女字部】	姣	〔古文〕【廣韻】【韻會】【正韻】古巧切【集韻】吉巧切，□音狡。美也，媚也。【史記蘇秦傳】前有樓閣軒轅，後有長姣美人。　又與狡通。【後漢劉盆子傳】卿所謂銕中錚錚，傭中姣姣者也。一作佼。　又【廣韻】胡茅切【集韻】【正韻】何交切，□音肴。淫也。【左傳襄九年】□姜曰：棄位而姣，不可謂貞。一曰如字讀。　又【集韻】後敎切，音效。義同。亦姓。　佼妖通。

娍	【丑集下】【女字部】	娍	【集韻】時征切，音成。女名。　又時正切，音盛。長好貌。一曰美也。

婫	【丑集下】【女字部】	婫	【集韻】公渾切，音昆。女字。　又戸袞切，音混。【通鑑梁敬帝太平元年】人人以荷葉褁飯，婫以鴨肉數臠。【註】江東人以物蒙頭曰婫。

奛	【丑集下】【大字部】	奛	【字彙】虛晃切，音汻。開明也。一曰奟字之譌。

妀	【丑集下】【女字部】	妀	【廣韻】居里切【集韻】苟起切，□音紀。女字。

婕	【丑集下】【女字部】	婕	【廣韻】卽葉切【集韻】【韻會】【正韻】卽涉切，□音接。婕妤，婦官。【張衡西京賦】增昭儀于婕妤。　又【集韻】七接切，音妾。又疾葉切，音捷。□美貌。【漢書】作倢伃。義詳妤字註。

