<!-- { "loadSidebar": true } -->
瘎	【午集中】【疒字部】	瘎	【廣韻】氏任切【集韻】時任切，□音諶。【玉篇】腹病也。【廣韻】腹內痼病。【揚子方言】秦晉之閒謂病曰瘎。　又【集韻】丈減切，音湛。又時鴆切，音甚。又【五音集韻】余廉切，音鹽。義□同。　【類篇】或作。

瘏	【午集中】【疒字部】	瘏	【唐韻】【集韻】【韻會】□同都切，音徒。【說文】病也。【詩周南】我馬瘏矣。【傳】瘏，病也。

眷	【午集中】【目字部】	眷	【唐韻】居倦切【集韻】【韻會】古倦切【正韻】吉掾切，□音卷。【說文】顧也。【博雅】嚮也。又回視也。【書大禹謨】皇天眷命。　又與睠通。【詩小雅】睠睠懷顧。【韓詩】作眷眷，勤厚之意也。又【大雅】乃眷西顧。【箋】眷，本又作睠。　又親屬也。【五代史裴皞傳】裴氏自晉魏以來，世爲名族。居燕省者，號東眷。居涼者，號西眷。居河東者，號中眷。　又或作婘。【史記樊噲傳】誅諸呂婘屬。　又姓。見【姓苑】。又茂眷，代北複姓。又壹斗眷，代北三字姓。　【集韻】亦作□。

眸	【午集中】【目字部】	眸	【唐韻】莫浮切【集韻】【韻會】迷浮切，□音謀。【說文】目童子也。【釋名】冒也。相裹冒也。【孟子】存乎人者，莫良於眸子。　又【集韻】通作牟。【荀子非相篇】堯舜參牟子。【註】牟同眸。謂二瞳相參也。

眹	【午集中】【目字部】	眹	【唐韻】直引切【集韻】【韻會】丈忍切【正韻】直忍切，□□上聲。【說文】目精也。俗謂目童子。【周禮春官瞽矇註】無目眹謂之瞽。有目眹而無見謂之矇。【音義】眹，又作。或作。　又【類篇】目兆也。【佩□集】吉凶形兆，謂之兆眹，字从目。　又【正韻】卽涉切，音接。亦目童子也。　【說文】本作□。从目灷聲。○按勝字賸字皆从朕，疑古以眹爲朕。

眺	【午集中】【目字部】	眺	【唐韻】【集韻】【韻會】【正韻】□他弔切，音糶。【說文】目不正也。【潘岳射雉賦】邪眺旁剔。【註】視瞻不正，常驚惕也。　又【玉篇】眺望也。【類篇】遠視也。【禮月令】可以遠眺望。　又臺名。【三輔黃圖】影蛾池，一曰眺蟾臺。　又【集韻】【正韻】土了切【韻會】吐了切，□糶上聲。義同。　或作覜。

眼	【午集中】【目字部】	眼	〔古文〕□【唐韻】五限切【集韻】【韻會】【正韻】語限切，□顏上聲。【說文】目也。【靈樞經大惑論】五藏六府之精氣，皆上注于目，爲之精。精之窠爲眼，骨之精爲童子，筋之精爲黑眼，氣之精爲白眼，故童子黑眼法于隂，白眼赤衇法于陽。【釋名】限也。瞳子限限而出也。【易說卦】巽其於人也，爲多白眼。【史記孔子世家】眼如望羊。【晉書阮籍傳】籍能爲靑白眼。【南史陶弘景傳】仙書云：眼方者壽千歲。弘景末年，一眼有時而方。　又馬有夜眼。【本草綱目】馬夜眼在馬足膝上，有此能夜行。　又果名。【嵆含草木狀】南方之果，珍異者有龍眼。　又香名。【洪芻香譜】白眼，香黃熟之別名。　又彪眼泉，地名。見【北史常景傳】。　又姓。見【姓苑】。　又【集韻】【韻會】【正韻】□魚懇切，垠上聲。【周禮冬官考工記輪人】望其轂欲其眼也。【註】眼出大貌。一曰突出貌。鄭康成讀。　又叶五建切，言去聲。【謝靈運斤竹詩】企石挹飛泉，攀林摘葉卷。想見山阿人，薜蘿若在眼。　又叶伊甸切，音宴。【蘇轍雪詩】終勝溪嶂長熏眼，典衣共子成高讌。　【說文】本作□。

睒	【午集中】【目字部】	睒	【唐韻】【集韻】【韻會】【正韻】□失冉切，音閃。【說文】暫視貌。【郭璞江賦】獱獺賧瞲乎厱空。　又窺也。【揚子太□經】瞢復睒天，不覩其軫。【註】瞢復而窺天，天道高遠，故不見其軫界也。　又電光也。【元包經】電炟炟，其光睒也。【韓愈寄崔立之詩】雷電生睒睗。　又晶熒貌。【韓愈東方半明詩】太白睒睒。　又地名。【唐書南蠻傳】越睒之西產善馬，世稱越睒駿。又【元史地理志】廣南西路，北勝府順州，俗名牛睒。　又國名。【晉法顯佛國記】西北有國名拘睒彌。　又【集韻】舒贍切，閃去聲。視速貌。　又【廣韻】【集韻】□吐濫切，塔去聲。□視也。　又部落名。【唐書西域傳】突羅朱闇婆部落，名伽龍睒。　【韻會】一作覢。【集韻】通作。或作□。　獱原刻从賔。

睓	【午集中】【目字部】	睓	【集韻】【韻會】□他典切，音腆。慙也。與同。　又人名。汝睓。見【宋史宗室表】。

睔	【午集中】【目字部】	睔	【唐韻】【集韻】□古本切，音袞。【說文】目大也。【南齊書張融海賦】瞯睔煥七曜之文。　又人名。【春秋傳】有鄭伯睔。　又【廣韻】【集韻】【韻會】□古困切，袞去聲。大目露睛也。　又【集韻】古患切，音慣。義同。　又【廣韻】盧本切【集韻】魯本切，□論上聲。睔目貌。　又【集韻】胡關切，音還。大目貌。同。　又【廣韻】胡本切【集韻】戸袞切，□音混。義同。或作□。

睕	【午集中】【目字部】	睕	【廣韻】於遠切【集韻】委遠切，□音婉。【類篇】目開貌。【玉篇】小嫵媚也。　又【廣韻】【集韻】□烏括切，剜入聲。義同。　又【廣韻】【集韻】□烏貫切，剜去聲。睕，大目。又轉目也。　又【集韻】鄔管切，剜上聲。與睕同。　又烏丸切，音剜。睕睕，深目貌。【晉書載記】孫珍患目，崔約戲曰：溺中則愈。珍曰目何可溺。約曰：卿目睕睕，正耐溺中。

睖	【午集中】【目字部】	睖	【廣韻】【集韻】□丑升切，音僜。睖瞪，直視貌。　又【集韻】閭承切，音陵。義同。

睗	【午集中】【目字部】	睗	【唐韻】【集韻】【韻會】【正韻】□施隻切，音釋。【說文】目疾視也。【廣韻】睒睗，急視也。【左思吳都賦】忘其所睒睗。【庾信枯樹賦】木魅睗睒。

硝	【午集下】【石字部】	硝	【廣韻】相邀切【集韻】【韻會】思邀切【正韻】先彫切，□音宵。硭硝，藥名。【正字通】方書：硝有七種：朴硝，芒硝，英硝，馬牙硝，硝石，風化硝，□明粉。本作消，俗譌爲硝。　又【集韻】七肖切，音悄。石堅貌。

硞	【午集下】【石字部】	硞	【唐韻】苦角切【集韻】【韻會】克角切，□音確。【說文】石聲。　又【集韻】克革切，音。【郭璞江賦】礐硞礭。【註】皆水激石，峻險不平貌。　又【集韻】枯沃切，音酷。碌硞，石狀。

硟	【午集下】【石字部】	硟	【廣韻】昌戰切【集韻】【韻會】尺戰切，□闡去聲。【說文】以石扞繒也。　又【集韻】相然切，音仙。義同。

□	【未集中】【羊字部】	□	【廣韻】【集韻】□郞丁切，音靈。麢，亦作□。【爾雅釋獸】麢，大羊。【註】似羊而大，角圓銳，好在山崖閒。【類篇】亦作□羚。互詳羚字註。

畛	【午集上】【田字部】	畛	〔古文〕□【唐韻】之忍切【集韻】【韻會】【正韻】止忍切，□音軫。【說文】井田閒陌也。【詩周頌】徂隰徂畛。【傳】畛，場也。【左傳定四年】封畛土略。【註】畛，塗所徑也。【周禮地官遂人】十夫，有溝，溝上有畛。【註】十夫，二鄰之田。溝廣深各四尺，畛容大車。【莊子齊物論】爲是而有畛也。【註】畛謂封域畛陌也。　又【爾雅釋言】致也。【禮曲禮】臨諸侯，畛于鬼神曰：天王某甫。【註】畛，致也。天子巡狩至諸侯之國，必使祝史致祭鬼神。呂氏曰：猶畦畛之相接然，言交際也。方氏曰：望秩之禮，必於野外祭於畛，謂之畛。猶祭於郊，謂之郊也。　又【爾雅釋詁】告也。　又【爾雅釋言】殄也。【註】謂殄絕。　又【揚子太□經】黃純於潛，不見其畛。【註】畛，根也。　又水名。【山海經】靑要之山，畛水出焉。　又【廣韻】側鄰切【集韻】【韻會】【正韻】之人切，□音眞。義同。【張衡東京賦】殿未出乎城闕，旆已迴乎郊畛。叶上□，轔下神。

畜	【午集上】【田字部】	畜	〔古文〕嘼【唐韻】丑六切【集韻】敕六切【正韻】昌六切，□音觸。【說文】田畜也。引《淮南子》註言：田之汙下黑土者，可畜牧也。○按《淮南》無此語。　又積也。【禮月令】仲秋之月，乃命有司，趣民收斂，務畜菜。【註】始爲禦冬之備。【釋文】畜，丑六反。又【內則】子婦無私貨，無私畜。　又止也。【孟子】畜君何尤。【註】畜，止也。敕六反。　又大畜，小畜，□易卦名。　又【廣韻】【集韻】【韻會】【正韻】□許六切，音旭。養也。【易師卦】地中有水師，君子以容民畜衆。【論語】君賜生，必畜之。【史記樂毅傳】臣恐侍御者不察先王之所以畜幸臣之理。　又容也。【左傳襄二十六年】天下誰畜之。【註】畜，猶容也。許六反。　又六畜。【左傳桓六年】奉牲以告曰：博碩肥腯，謂民力之普存也。謂其畜之碩大蕃滋也。【釋文】畜，許六反。【註】六畜旣大而滋也。【禮曲禮】問庶人之富，數畜以對。【疏】謂雞豚之屬。【釋文】許六反，鄭註：周禮云始養曰畜。○按六畜之畜，古俱許六反，今人□讀作昌六反。　又起也。【詩小雅】拊我畜我。【箋】畜，起也。【釋文】喜郁反。　又順也。【禮祭統】孝者，畜也。順于道，不逆于倫，是之謂畜。【註】畜謂順於德敎。【釋文】許六反。　又孝也。【禮孔子閒居】無服之喪，以畜萬邦。【註】畜，孝也。使萬邦之民競爲孝也。　又【莊子徐無鬼】許由曰：堯畜畜然仁，吾恐其爲天下笑。　又留也。【禮儒行】易祿而難畜也。【註】難畜，難以非義久留也。　又姓。漢畜客，畜意，天水有畜氏。　又【廣韻】【集韻】【正韻】□許救切，音齅。【左傳僖十九年】古者六畜不相爲用。【疏】養之曰畜，用之曰牲。【釋文】畜，許又反。【周禮天官庖人】掌共六畜。【註】六畜，六牲也。【釋文】畜，許又反。　又【集韻】丑救切，惆去聲。【周禮天官獸醫疏】在野曰獸，在家曰畜。【前漢尹翁歸傳】掌畜官，音義。□與獸同。

