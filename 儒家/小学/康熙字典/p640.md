<!-- { "loadSidebar": true } -->
太	【丑集下】【大字部】	太	【集韻】他蓋切，音汰。與大泰□同。【說文】滑也。一曰大也，通也。○按經史太字俱作大。如大極、大初、大素、大室、大□、大廟、大學及官名大師、大宰之類。又作泰，如泰卦、泰壇、泰誓、泰春、泰夏、泰秋、泰冬之類。范氏撰《後漢書》父名泰，避家諱，攺从太。毛氏韻增，經史古太字無點，後人加點以別小大之大，非。《字彙》引之，失考。　又姓。文王四友太顚之後。見【統譜】。　又叶力至切，音利。【歐陽修祭龍文】宜安爾居，靜以養智。冬雪春雨，其多已太。　又【集韻】他達切，音獺。太末，漢縣名。在會稽西南。　亦作太。

壐	【丑集中】【土字部】	壐	【說文】同璽。壐所以主土，故从土。【小篆】从玉。詳玉部璽字註。　又人名。稷之弟曰台壐，台壐生叔均，見【山海經】。又【路史同姓名辨】覩叔均而思稷子，則叔均爲稷之子。今云稷弟，疑有誤。

壕	【丑集中】【土字部】	壕	【廣韻】【集韻】【正韻】□胡刀切，音豪。城下池也。【柳宗元詩】鴈鳴寒雨下空壕。　又地名。【一統志】石壕鎭，在今陝州陝縣城東。杜甫有石壕吏詩。

壞	【丑集中】【土字部】	壞	〔古文〕□【廣韻】【集韻】【韻會】【正韻】□古壞切，音怪。毀也。　又胡怪切，若□。自毀也。【毛氏韻增】凡物不自敗而毀之則古壞切，如魯恭王壞孔子宅之類是也。物自敗則胡怪切，如春秋傳魯城門壞之類是也。　又【集韻】乎乖切，音懷。壞隤，山名。　又胡罪切，音瘣。【詩小雅】譬彼壞木，疾用無枝。　又叶胡對切，音潰。【詩大雅】無俾城壞，無獨斯畏。　又叶戸恢切，音回。【家語】孔子歌曰：泰山其頹乎，梁木其壞乎。與下萎叶。萎，音哀。

壤	【丑集中】【土字部】	壤	〔古文〕□【廣韻】如兩切【集韻】汝兩切，□音穰。【說文】柔土也。無塊曰壤。又物自生則言土，人耕種則言壤。【書禹貢】咸則三壤。【周禮地官大司徒】辨十有二壤之物，知其種，以敎稼穡樹藝。　又壤奠，壤土所出奠贄也。【書康王之誥】一二臣衞，敢執壤奠。　又【揚子方言】梁益之閒，所愛諱其肥盛曰壤。壤子猶愛子也。【鄒陽上吳王書】壤子王梁。　又富足也。與穰同。【列子天瑞篇】一年而給，二年而足，三年大壤。　又傷也。【穀梁傳隱三年】日有食之，吐者外壤，食者內壤。　又紛錯貌。【史記貨殖傳】天下壤壤，皆爲利往。　又蓋壤，天地也。【韓愈詩】威風挾惠氣，蓋壤兩劘拂。　又煩壤，糞埽之餘積也。【莊子達生篇】煩壤之內，雷霆居之。　又蟻壤，泉穴也。【戰國策】齊桓公伐孤竹，山中無水。隰朋曰：去蟻壤寸有水。掘之，果得水。　又擊壤，古戲也。【史記五帝紀】帝遊康衢，老人擊壤而歌于路。　又地名。【春秋宣七年】公會晉侯、宋公、衞侯、鄭伯、曹伯于黑壤。【註】晉地。【左傳隱十一年】公之爲公子也，與鄭人戰于狐壤。【註】鄭地。【史記秦本紀】甘茂伐韓宜陽，五月不拔，樗里子譖之，王欲罷兵。茂曰：息壤在彼。王曰：有之。悉起兵拔之。一曰息壤，坌土也。【路史】息生之土，長而不窮。柳宗元有永州龍興寺息壤記。　又姓。【史記仲尼弟子列傳】壤駟赤，字子徒，秦人。　又【集韻】如陽切，音勷。肥土也。【急就章】墼絫廥廐庫東廂，屛廁溷渾糞土壤。

□	【未集下】【肉字部】	□	【字彙】俗胗字。

□	【未集上】【竹字部】	□	【海篇】音飮。笑貌。

壽	【丑集中】【士字部】	壽	〔古文〕□□□□【唐韻】【集韻】□承咒切，音綬。【說文】久也。凡年齒皆曰壽。【書君奭】天壽平格。【詩大雅】作召公考，天子萬壽。【左傳僖三十二年】爾何知，中壽。【註】上壽百二十歲，中壽百歲，下壽八十。【董子繁露】壽者，酬也。壽有短長，由養有得失。【前漢王吉傳】心有堯舜之志，則體有松喬之壽。　又以金帛贈人曰壽。【史記刺客傳】嚴仲子奉。黃金百鎰，爲聶政母壽。　又星名。【爾雅釋天】壽星，角亢也。【註】數起角亢，列宿之長，故曰壽。　又地名。平壽，衞下邑。【左傳昭二十年】衞侯在平壽，壽州古淮南，春秋吳楚□蔡之地，戰國倂于楚，考烈王遷此，曰郢都。靈壽，古中山邑。【史記魏世家】樂羊拔中山，文侯封之靈壽。　又漢壽，亭名，在蜀嚴道。曹操以關羽爲漢壽亭侯。　又山名。【史記五帝紀】舜作什器于壽山。又壽山在福州侯官縣，產文石，可爲印章，五色具備，惟艾綠色者少。【宋黃幹詩】石爲文多招斧鑿。又水名。壽水，在太原壽陽縣，其源有二，一出要羅村，一出頡訖村，合流入于洞渦河。　又木名。靈壽木，可爲杖。【山海經】靈壽實華。【呂氏春秋】壽木之華。　又姓。吳王壽夢之後。又常壽，複姓。　又【廣韻】殖酉切【集韻】【韻會】【正韻】是酉切，□讎上聲。【詩豳風】爲此春酒，以介眉壽。○按酒壽俱有韻，朱子作叶音，非。《正字通》受授皆有上去二音，諸韻書分載有宥二韻，壽字亦然，非壽讀若受，專屬上聲，讀若授，專屬去聲也。

捸	【卯集中】【手字部】	捸	【集韻】他骨切，暾入聲。滑利也。

塹	【丑集中】【土字部】	塹	【唐韻】【集韻】【韻會】【正韻】□七豔切，音槧。【說文】坑也。　又遶城水也。【史記秦記】塹山堙谷，千八百里。　一作壍。【史記秦紀】壍河旁。【高祖本紀】深壍而守。　又作□。【司馬相如傳】隤牆塡□。

墈	【丑集中】【土字部】	墈	【廣韻】【集韻】【韻會】□苦紺切，音戡。險岸也。俗謂土突起立者爲墈。

墉	【丑集中】【土字部】	墉	〔古文〕□□【廣韻】【集韻】【韻會】□餘封切，音容。【禮王制註】小城曰墉。【易同人】乗其墉。【詩大雅】以伐崇墉。　又築土壘壁曰墉。【釋名】墉，容也，所以隱蔽形容也。【儀禮士喪禮】堂中北牆謂之墉。【禮郊特牲】君南向于北墉下。　又仙宮。【武帝內傳】我墉宮，玉女王子登也。　又叶余章切，音羊。【道藏歌】玉臺敷朱霄，綠霞高元墉。體矯萬津波，神生攝十方。　與庸通。一作牗。

掑	【卯集中】【手字部】	掑	【集韻】渠之切，音其。扲掑，堅勇也。亦作□。

敆	【卯集下】【攴字部】	敆	【廣韻】【正韻】古沓切【集韻】【韻會】葛合切，□音閤。【說文】會也。【爾雅釋詁】合也。　又【集韻】轄夾切，音洽。與郃同。

墡	【丑集中】【土字部】	墡	【廣韻】常演切【集韻】上演切，□音善。【六書故】白埴土也。一曰周禮，爾雅，山海經□作堊。俗作墡，不宜分爲二字。

墪	【丑集中】【土字部】	墪	同墩。

娢	【丑集下】【女字部】	娢	【集韻】胡南切，音含。女字。

夬	【丑集下】【大字部】	夬	【廣韻】【集韻】【韻會】古邁切【正韻】古壞切，□音噲。【說文】分決也。【易說卦】兌上乾下夬。【彖傳】夬，決也。剛決柔也。　又【集韻】古穴切，音玦。所以闓弦者。　通作叏。【正字通】字彙，叏見子集又部，此重出，應刪。○按《說文》叏从又，入又部，但今經文夬从大，宜入大部，只可刪又部叏字訓註。

琋	【午集上】【玉字部】	琋	【字彙補】虛宜切，音希。人名。晉天福十年，遼太宗以劉琋爲西京留守。【通鑒考異】實錄作禧。或云名琋。

攱	【卯集下】【支字部】	攱	【廣韻】過委切【集韻】【類篇】古委切，□音詭。本作庪。亦省作庋。【廣雅】載也。【玉篇】掎也，枕也。　又【廣韻】詭僞切【集韻】居僞切，□音垝。擎起物也。

塻	【丑集中】【土字部】	塻	【廣韻】模各切【集韻】【韻會】【正韻】末各切，□音莫。舍塻也。亦塵也。

塿	【丑集中】【土字部】	塿	【廣韻】【正韻】郞斗切【集韻】【韻會】郞口切，□音簍。小阜也。又【揚子方言】小冢謂之塿。　又通作婁，有平上二聲。

墢	【丑集中】【土字部】	墢	【正字通】同坺。

墮	【丑集中】【土字部】	墮	【廣韻】徒果切【集韻】【韻會】【正韻】吐火切。□同□。毀也。【說文】作隓。敗城旣曰隓。亦作隓。【春秋】墮郈，墮郕，墮費。【賈誼過秦論】墮名城。【史記高祖紀】士卒墮指。　又釋氏團墮，言食墮在缽中也。梵言儐茶波。一曰濵茶夜。華言團，團者食團，謂行乞食也。　又與惰通。【禮月令】季秋行春令，民氣解墮。【韓非子五蠹篇】侈而墮者貧。【史記司馬相如傳】不敢怠墮。【註】墮，□同惰。　又【廣韻】許規切【集韻】【韻會】翾規切，□音孈。義同。　又【廣韻】他果切，音垛。倭墮，髻也。　又叶丑呂切，音楮。【韓愈元和聖德詩】衆樂驚作，轟豗融冶。紫燄噓呵，高靈下墮。冶音與。又□、□，同隓。同墮。【史記高祖紀】漢王急推墮二子。【賈誼傳】梁王墮馬。墮字原从阜，不从隋作。

墽	【丑集中】【土字部】	墽	與墝同。【淮南子地形訓】察水陸肥墽高下之宜。又韓地墽民險，介于大國之閒。

妅	【丑集下】【女字部】	妅	【集韻】胡公切，音紅。女字。一作娂。

□	【補遺】【未集】【肉字部】	□	【奚韻】子入切，音輯。肉肥而膏出也。

奷	【丑集下】【女字部】	奷	【集韻】蒼先切，音千。女字。一曰奸字之譌。

夂	【丑集中】【夂字部】	夂	【集韻】陟移切，音。【說文】从後至也。象人兩脛後有推致之者。○按與夊字不同，夊右畫長出于外，夂右畫短縮于中。　又【集韻】古文終字。註詳糸部五畫。

夈	【備考】【丑集】【夂字部】	夈	【字彙補】同齋。

夋	【丑集下】【夊字部】	夋	【廣韻】【集韻】□七倫切，音逡。【說文】行夋夋也。　又子峻切，音俊。【綱目冠編】帝俈一名夋。

