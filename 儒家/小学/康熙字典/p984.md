<!-- { "loadSidebar": true } -->
完	【寅集上】【宀字部】	完	【唐韻】【集韻】【韻會】【正韻】□胡官切，音桓。【說文】全也。【論語】苟完矣。【莊子天地篇】不以物挫志之謂完。又【戰國策】不如伐蜀之完也。　又【玉篇】保守也。【史記蔡澤傳】子胥智而不能完吳。　又繕也。【詩大雅】溥彼韓城，燕師所完。又【左傳隱元年】大叔完聚。【註】謂完城郭也。　又堅好也。【周禮冬官考工記】輪敝三才不失職，謂之完。【註】謂輪雖敝盡，而轂輻與牙不動也。　又【集韻】五勿切，音物。去髮形。【字彙補】音禿，引漢書完爲城旦。見古音叢目讀。　又叶胡光切，音皇。【楚辭九章】何獨樂斯之謇謇兮，願蓀美之可完。叶上亡。　又【說文】古文寬字。註詳十二畫。

孰	【寅集上】【子字部】	孰	【唐韻】殊六切【集韻】【韻會】【正韻】神六切，□音淑。【說文】食飪也。本作□，隸作孰。生之反也。【禮禮運】腥其俎，孰其殽。《特牲饋食禮》註，祭祀自孰始。　又歲稔也。【禮樂記】德盛而敎尊，五穀時孰。【前漢食貨志】大孰則上糴三而舍一，中孰則糴一，使民食足。互見火部熟字註。　又【爾雅釋訓】孰，誰也。【楚辭天問】圓則九重，孰營度之。【莊子天運篇】孰主張是，孰維綱是。【史記藺相如傳】公之視廉將軍，孰與秦王。　又【正韻】何也。【論語】是可忍也，孰不可忍也。　又【正字通】審也。【漢武策賢良制】其孰之復之。○按《說文》生孰字本但作孰，後人加火，以別生熟之熟，而孰但爲誰孰字矣。考證：〔【儀禮特牲饋食】祭祀自孰始。【禮禮運】腥其俎，孰其殽。〕　謹按祭祀自孰始乃註文，非經文。次序當先經後註。謹据改爲禮禮運腥其俎，孰其殽。特牲饋食禮註，祭祀自孰始。 

嬠	【補遺】【丑集】【女字部】	嬠	【龍龕】靑含切。婪也。

洡	【巳集上】【水字部】	洡	【集韻】魯猥切，音磊。與同。洡陽，縣名，在桂陽。【漢書】作耒。本水名。【水經注】耒水，發源出汝城縣東烏龍白騎山。　又盧對切，音類。相漬染也。

嬵	【丑集下】【女字部】	嬵	【字彙補】彌延切，音綿。女字。

泴	【巳集上】【水字部】	泴	【字彙補】居玩切，音貫。淨也，澡手灑也。　又人名。【宋史宗室表】有崇泴。○按卽盥字之譌。

嫗	【丑集下】【女字部】	嫗	【廣韻】衣遇切【集韻】【韻會】威遇切【正韻】依句切，□音饇。【說文】母也。【前漢嚴延年傳】延年兄弟五人皆大官，母號萬石嫗。　又【集韻】【韻會】委羽切【正韻】於語切，□音傴。【禮樂記】煦嫗覆育萬物。【註】天以氣煦之，地以形嫗之。亦訓老母。　又【集韻】墟侯切，音摳。人名。□有夏嫗夫。通作彄。　又山名。【山海經】嫗山，其上多美玉，其下多金。　又居侯切，音鉤。義同。

小	【寅集上】【小字部】	小	【唐韻】【集韻】【韻會】私兆切【正韻】先了切，□蕭上聲。【說文】物之微也。从八从亅。見而分之。【徐曰】亅，始見也。八，分也。始可分別也。【玉篇】細也。【易繫辭】其稱名也小，其取類也大。【左傳襄三十一年】君子務知大者遠者，小人務知小者近者。又【周禮天官】有小卿，副貳，大卿，卽小宰等也。　又狹隘也。【書仲虺之誥】好問則裕，自用則小。　又輕之也。【左傳桓十三年】莫敖狃於蒲騷之役，將自用也，必小羅。　又【詩邶風】慍于羣小。【註】小，衆妾也。　又【韻輯】白小，魚名。　又叶蘇計切，音細。【白居易懺悔偈】無始劫來，所造諸罪。若輕若重，無大無小。了不可得，是名懺悔。

	【午集中】【皿字部】		【說文】盡本字。从皿聲。與燼別。【字彙】訓火餘木，非。

	【丑集中】【土字部】		【集韻】同腆。

婝	【丑集下】【女字部】	婝	【集韻】堂練切，音殿。女字。

媷	【丑集下】【女字部】	媷	【廣韻】而蜀切【集韻】儒欲切，□音辱。懈怠也。　又【集韻】女足切，音傉。義同。

婧	【丑集下】【女字部】	婧	【廣韻】【集韻】□疾政切，音淨。女貞也。一曰竦立。　又纖弱貌。【張衡思□賦】舒□婧之纖腰。　又【集韻】【韻會】【正韻】□七正切，音倩。又□疾郢切，音靜。義□同。　又【集韻】子正切，精去聲。有才品也。一曰婧婧，健貌。　又績□切。音井。又咨盈切，音精。義□同。

媞	【丑集下】【女字部】	媞	【廣韻】【正韻】杜奚切【集韻】【韻會】田黎切，□音題。【爾雅釋訓】媞媞，安也。一曰美好。【東方朔七諫】西施媞媞，而不得見。　又【集韻】章移切，音支。又常支切，音匙。義□同。　又【廣韻】承紙切【集韻】上紙切，□音是。【說文】媞諦，一曰姘黠。一曰江淮閒謂母曰媞。　又【集韻】待禮切，音弟。草子名。【爾雅】薃，侯莎，其實媞。註引《夏小正》曰媞者，其實。　又【集韻】得懈切。【揚子方言】姣媞，欺嫚也。　又陟嫁切，音吒。義同。考證：〔【夏小正】媞薃也。薃也者，莎也，媞也者，其實也。〕　謹按夏小正作緹不作媞，作媞者爾雅也。謹改作爾雅薃，侯莎，其實媞。註引夏小正曰媞者，其實。 

	【巳集下】【犬字部】		【廣韻】【集韻】□莫白切，音陌。【廣韻】□，驢父牛母。亦作馲□。【山海經崍山註】郭璞曰：邛來山，在漢嘉嚴道縣，江水所自出，山有九折坂，出。似熊而黑白駁。亦食銅鐵。【集韻】本作□。

它	【寅集上】【宀字部】	它	【玉篇】古文佗字。佗，蛇也。【說文】虫也。本作它，从虫而長。上古艸居，慮它，故相問無它乎。　又【玉篇】非也，異也。【正字通】與佗他同。【易比卦】終來有它吉。【禮檀弓】或敢有它志，以辱君義。又【揚子法言】適堯舜文王爲正道，非堯舜文王爲它道，君子正而不它。　又【正譌】它，虫之大者。象寃曲□形。今文加虫作蛇，食遮切與托何切，二音通用。

嬑	【丑集下】【女字部】	嬑	【集韻】於記切，音意。女字。

孃	【丑集下】【女字部】	孃	【唐韻】汝陽切【集韻】如陽切，□音穰。【說文】煩擾也。一曰肥大也。　又【集韻】奴當切，音囊。又汝兩切，音壤。義□同。　又同娘。【古樂府】不聞耶孃哭子聲。

嫼	【丑集下】【女字部】	嫼	【廣韻】呼北切【集韻】密北切，□音墨。【說文】怒也。與□同。

字	【寅集上】【子字部】	字	〔古文〕□□【唐韻】【集韻】【韻會】疾置切【正韻】疾二切，□音自。【說文】乳也。又愛也。【書康誥】父不能字厥子。乃疾厥子。【周禮地官鄭註】小國貢輕，字之也。【左傳成四年】楚雖大，非吾族也，其肯字我乎。　又文字。字者，孳也，六義相生無窮也。黃帝臣沮誦倉頡，體卦畫，摹鳥跡，引伸觸類，文字之形始立。【周禮春官外史】周禮春官掌達書名于四方。註古曰名，今曰字。疏滋益而多，故更稱曰字。　又名字。【禮曲禮】男子二十冠而字。【儀禮士冠禮】冠而字之，敬其名也。君父之前稱名，他人則稱字也。【又】女子許嫁筓而字。【註】亦成人之道也。　又女許嫁曰字。【易屯卦】女子貞不字，十年乃字。　又畜之牝者能孕字，故謂牝曰字。【史記平準書】乗字牝者，儐而不得聚會。亦作牸。　又姓。【正字通】宋廉州判官字諤。考證：〔【周禮春官大宗伯內史】掌書名於四方。【註】古曰名，今曰字。滋益而名，故更曰字。〕　謹照原文改周禮春官外史掌達書名于四方。註古曰名，今曰字。疏滋益而多，故更稱曰字。 

嬅	【丑集下】【女字部】	嬅	【集韻】胡化切，音樺。女名。一曰女容俊麗。與華同。

宐	【寅集上】【宀字部】	宐	【集韻】宜本字。【說文】所安也。

寳	【寅集上】【宀字部】	寳	【正字通】俗寶字。

峕	【寅集中】【山字部】	峕	【字彙】苦江切，音羌。幬帳也。【正字通】□字之譌。○按《說文》□部，□篆作□。孫愐：苦江切，幬帳之象。《字彙》音訓與《說文》□字義近，改作峕，列山部，非。互詳土部□字註。《字彙》本註懤悵，應是幬帳之譌。今改正。

	【午集下】【禾字部】		【集韻】同稊。

盀	【午集中】【皿字部】	盀	【字彙補】孔几切，音起。【玉篇】器也。　又人名。崇盀。見【宋史宗室表】。

拪	【卯集中】【手字部】	拪	【集韻】遷古作拪。又作□。註詳辵部十二畫。【六書正譌】作□。【說文】本作□。別作□。字異音同，義亦相近。　又【集韻】余支切，音移。遷徙也。與迻同。古作拪。或作扡，又作□。通作移。

媔	【丑集下】【女字部】	媔	【集韻】彌延切，音綿。目美貌。【楚辭大招】靑色直眉，美目媔只。　又彌兗切，音緬。妒也。

媛	【丑集下】【女字部】	媛	【廣韻】【集韻】【韻會】□于眷切，音院。【說文】美女也。人所援也。【孫炎曰】君子之援助。【詩鄘風】邦之媛也。【後漢宦者傳】嬙媛侍貌。　又【集韻】于願切，音瑗。義同。　又【廣韻】雨元切【集韻】【韻會】于元切，□音袁。嬋媛，牽引貌。【楚辭哀郢】心嬋媛而傷懷兮，□不知其所蹠。【張衡南都賦】結根竦本，垂條嬋媛。【註】嬋媛，引也。　又叶五旰切，音岸。【孫楚故母夫人誄】滔滔汶川，浩浩雲漢。乃眷洪族，載育英媛。

嬒	【丑集下】【女字部】	嬒	【集韻】烏外切，音懀。【說文】女黑色也。【揚子方言】嬒，可憎也。　又烏括切，音斡。義同。　又嬻嬒，獸名。其狀如禺，文身善笑。一作幽頞。見【山海經】。

嫔	【丑集下】【女字部】	嬪	〔古文〕□□姘□□【唐韻】符眞切【集韻】【韻會】【正韻】毗賔切，□音頻。【爾雅釋親】婦也。【說文】服也。【書堯典】□于虞。【詩大雅】來嫁于周，曰□于京。　又【禮曲禮】生曰妻，死曰□。【註】□，婦人美稱。妻死，其夫以美號名之，故稱□。　又妃□，婦官也。【禮昏義】古者天子后立六宮，三夫人，九□，二十七世婦，八十一御妻。【周禮天官】九□，掌婦學之法，以敎九御，各率其屬，而以時御敘于王所。【正字通】禮記九□，無昭容等號。字彙九□下以昭容、昭儀、昭媛、修容、修儀、修媛、克容、克儀、克媛接連上文，誤。　又仙女號鬱□，九華眞人，見【列仙傳】。　又□然，多貌。【前漢王莽傳】收復絕屬，存亡嬻廢，得比肩首，復爲人者，□然成行。

