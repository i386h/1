<!-- { "loadSidebar": true } -->
枳	【辰集中】【木字部】	枳	【唐韻】【廣韻】【類篇】【韻會】【正韻】□諸氏切，音紙。木名。枳也。【說文】木似橘。【徐曰】卽藥家枳殼也。【周禮冬官考工記】橘踰淮而北爲枳。又木高多刺，可爲籬落。【張衡西京賦】楷枳落突棘藩。　又【博雅】枳，股也。　又【小爾雅】枳，害也。【孔叢子□論】率過以小罪謂之枳。　又與軹通。地名。一在巴郡，一在魏地。　又【集韻】頸爾切【韻會】居紙切，□音□。義同。　又【集韻】舉綺切【韻會】居矣切，□音已。枳椇。又一名白石李。　又【集韻】章移切，音支。【爾雅釋蟲】枳首蛇，歧蛇也。　又翹移切，音岐。義同。考證：〔【周禮冬官考工記】橘踰淮而化爲枳。〕　謹照原文化改北。 

枵	【辰集中】【木字部】	枵	【唐韻】【集韻】【韻會】□虛嬌切，音囂。【說文】木根空也。　又虛也。【左傳襄二十八年】歲在星紀，而淫于元枵。【杜註】元枵卽虛也。徐按《爾雅》虛星子位之次，枵，虛耗之名，北方樹木皆虛，从木色黑，故曰元。杜預曰：元枵三宿，虛在其中。　又【周禮地官】保章氏以星土辨九州之地。【鄭註】元枵，齊也，靑州分野。　又【正字通】凡物饑耗曰枵，人饑曰枵腹。

架	【辰集中】【木字部】	架	【唐韻】古訝切【集韻】【正韻】居迓切【韻會】居訝切，□音駕。【類篇】與榢同。亦作枷。杙也，所以舉物。　又衣架也。【爾雅釋器疏】凡以竿爲衣架者名箷。　又【正韻】屋架也。【儀禮少宰饋食註】大夫士廟皆兩下五架。　又【廣韻】舉閣也。　又【韻會】棚也。　又以架架物。【詩周南鄭箋】鵲作巢，冬至架之，至春乃成。考證：〔【爾雅釋器疏】凡以竿爲衣架者多箷。〕　謹照原文多改名。〔【儀禮少宰饋食註】〕　謹照原文少宰改少牢。 

枷	【辰集中】【木字部】	枷	【唐韻】古牙切【集韻】【韻會】【正韻】居牙切，□音加。【說文】柫也。《淮南》謂之柍。【玉篇】連枷，打穀具。【釋名】枷，加也。加杖于柄頭，以撾穗而出其穀也。　又【廣韻】項械也。【馬融廣成頌】枷天狗，紲墳羊。　又【廣韻】求迦切【集韻】永迦切，□音伽。義同。　又與架通。□物之器。【禮曲禮】男女不同椸枷。

枸	【辰集中】【木字部】	枸	【唐韻】【韻會】俱羽切【集韻】果羽切【正韻】居許切，□音矩。【說文】木名。【詩小雅】南山有枸。【陸璣草木疏】枸樹高大如白楊，子長數寸，噉之甘美如飴，蜀以爲醬。亦書作蒟。　又【正韻】忌遇切。義同。　又【唐韻】【集韻】古后切【韻會】【正韻】舉后切，□音苟。【爾雅釋木】枸檵。【註】今枸□也。【疏】一名苦□，一名地骨，服之輕身益氣。　又【集韻】【類篇】【韻會】□居侯切，音鉤。【宋玉風賦】枳枸來巢。【李善註】枸，曲也，似橘屈曲也。【本草】枸橘一名□□，人家多種爲藩籬。　又【集韻】恭于切【韻會】舉朱切，□音拘。【揚子方言】車枸簍。自關而西謂之枸簍。　又【韻會】權俱切，音劬。【山海經】下有九枸。【郭註】盤錯也。　又斷木。見株字註。考證：〔【方言】枸簍，車弓也。〕　謹照原文方言上增揚子二字。枸簍車弓也改車枸簍。 

枹	【辰集中】【木字部】	枹	【唐韻】防無切，音夫。【說文】擊鼓杖也。【左傳成二年】左幷轡，右援枹而鼓，馬逸不能止。【管子小匡篇】介冑執枹立于軍門。　又【集韻】【韻會】【正韻】□芳無切，音敷。又【集韻】【類篇】【韻會】房尤切【正韻】房鳩切，□音浮。義□同。　又草名。【爾雅釋草】楊，枹薊。【釋文】音孚。【集韻】敷、浮二音。又縣名。《前漢武帝紀》枹。註音鈇。金城之縣也。　又【韻會】班交切，音包。【爾雅釋木】樸，枹者。【註】樸屬，叢生爲枹。　考證：〔【左傳成二年】左執轡。〕　謹照原文執改幷。〔【管子大匡篇】介曹執枹立于軍門。〕　謹照原文大匡改小匡。介曹改介冑。〔【爾雅釋草】楊枹薊。【郭註】音孚。〕　謹照原文郭註改釋文。〔又他結切，音鐵。【史記武帝紀】枹。【註】金城縣名。〕　謹按玉篇廣韻集韻類篇韻會，枹字均無他結切之音。史記武帝紀亦無枹之文。惟漢書有之。謹改：又縣名。前漢武帝紀枹。註音鈇。金城之縣也。又按漢書註音鈇，與音敷相近。謹移於敷浮二音之下。 

棡	【辰集中】【木字部】	棡	【集韻】居郞切，音岡。本作棡。【玉篇】橫牆木。　又【篇海】高木也。【唐史】開寶五年，資州獻梅、靑棡二木合成連理。棡字从□作。

棢	【辰集中】【木字部】	棢	【集韻】文紡切【類篇】方紡切，□音罔。本作棢。與輞同。車棢也。棢字从作。

沯	【巳集上】【水字部】	沯	【集韻】□，或省作沯。詳□字註。

棣	【辰集中】【木字部】	棣	【廣韻】特計切【集韻】【正韻】大計切【韻會】他計切，□音第。【說文】白棣也。【爾雅釋木】常棣，棣。唐棣，栘。【詩召南】何彼穠矣，唐棣之華。【小雅】常棣之華，鄂不韡韡。【陸璣常棣疏】白棣如李而小，如櫻桃正白。又有赤棣樹，亦似白棣，葉如刺楡而微圓。子正赤，如郁李而小，五月始熟，關西天水隴西多有之。【唐棣疏】唐棣，奧李也。一名雀梅，亦曰車下李。所在山中皆有，其花或白或赤，六月中熟，大如李子，可食。　又無棣，齊地名。【左傳僖四年】北至于無棣。　又【廣韻】車下木。　又姓。【統譜】王莽司馬棣並。　又【集韻】徒二切，音地。又【五音集韻】徒對切，音隊。義□同。　又【集韻】徒耐切【韻會】待戴切【正韻】度耐切，□音代。棣棣，閑習貌。【詩邶風】威儀棣棣，不可選也。　又【類篇】他計切，音替。通也。【前漢律志】正月，《乾》之九三，萬物棣通。考證：〔【小雅】棠棣之華。〕　謹照原文棠棣改常棣。 

棤	【辰集中】【木字部】	棤	【廣韻】【集韻】□思積切，音昔。【爾雅釋木】棤，皵。【疏】木皮甲粗錯者名棤。亦名皵。　又【爾雅釋木註】棤音錯。　又【集韻】【類篇】□七約切，音鵲。義同。

棥	【辰集中】【木字部】	棥	【廣韻】附袁切【集韻】【韻會】符袁切，□音煩。樊、藩□通。【說文】藩也。引《詩小雅》營營靑蠅止于棥。今《毛詩》作樊。　又【廣韻】棥，藩屛也。　又【集韻】蕃也。○按《說文》入爻部，今倂入。

棦	【辰集中】【木字部】	棦	【唐韻】楚耕切【集韻】【類篇】初耕切，□音琤。木朿也。

□	【辰集上】【日字部】	□	【集韻】同務。

棧	【辰集中】【木字部】	棧	【廣韻】【集韻】【韻會】仕限切【正韻】徂限切，□輚上聲。【說文】棚也。【廣韻】閣也。【前漢張良傳】說漢王燒絕棧道。【崔浩云】險絕之處，旁鑿山巖，施版梁爲閣也。　又【說文】竹木之車曰棧。【周禮春官巾車】士乘棧車，不革鞔而桼之。《冬官考工記》輿人爲車，棧車欲弇，飾車欲侈。　又【詩小雅】有棧之車，行彼周道。【疏】棧是車狀，非所乗之棧車也。庶人乗役車。　又柩車亦謂之棧。【儀禮旣夕】賔奠幣于棧。　又姓。【魏書】任城棧潛。　又【集韻】士免切，音俴。義同。　又【廣韻】【集韻】【韻會】士諫切【正韻】助諫切，□輚去聲。木棧道也。　又編木曰棧。【公羊傳哀四年】勝國之社，奄其上而棧其下。【傳】本作柴。【周禮喪祝鄭註】引作棧。　又馬棧，亦編木爲之。【管子小問篇】夷吾甞爲圉人矣，傅馬棧甚難。【莊子馬蹄篇】編之以皁棧。　又棧齴，高峻貌。【張衡西京賦】棧齴巉嶮。　又棧香。【南方草木狀】蜜香樹，其榦爲棧香。　又木名。【爾雅釋木】棧木，干木。【註】橿木也，江東呼木觡。【疏】一名干木。　又【集韻】【韻會】【正韻】□阻限切，音琖。【爾雅釋樂】大鐘謂之鏞，小者謂之棧。　又【韻會】小橋曰棧。　又【集韻】【類篇】□鋤臻切，音榛。衆盛貌。【前漢息夫躬傳】叢棘棧棧。考證：〔【周禮冬官考工記】輿人爲車，棧車欲其弇，飾車欲其侈。【註】不革鞔而桼之曰棧車。【春官巾車】士乘棧車。〕　謹按輿人原文無二其字。不革鞔而桼之乃巾車註非輿人註。今謹照原文改周禮春官巾車士乘棧車，不革鞔而桼之。冬官考工記輿人爲車，棧車欲弇，飾車欲侈。〔【爾雅釋木】棧木，于木。【註】橿，江東呼木觡。【疏】棧木，一名于木。〕　謹照原文于改干。橿下增木也二字。疏下省棧木二字。于字改干字。〔【爾雅釋樂】小鐘謂之棧。〕　謹照原文小鐘改小者。〔【前漢藝文志】叢棘棧棧。〕　謹按此語不出藝文志，照原書改息夫躬傳。 

棨	【辰集中】【木字部】	棨	【唐韻】【韻會】康禮切【集韻】遣禮切【正韻】祛禮切，□音啓。【說文】傳信也。【韻會】形如戟，有旛，書之，吏執爲信。【後漢竇武傳】取棨信，閉諸禁門。【前漢文帝紀註】棨者，刻木爲合符也。　又【玉篇】兵攔也。【前漢匈奴傳】有衣之戟曰棨。【師古曰】以赤黑繒爲之。【崔豹古今註】棨戟，殳之遺象也。前驅之器，以木爲之。後世以赤油韜之，謂之油戟，亦謂之棨戟，王公以下通用之以前驅。

榏	【辰集中】【木字部】	榏	【廣韻】同艗。【玉篇】榏，舟也。【晉書】王濬造船，畫鷁鳥於船首，故名。

棩	【辰集中】【木字部】	棩	【集韻】縈員切，音淵。【玉篇】木曲也。　又【篇海】烏縣切，音肙。義同。

棪	【辰集中】【木字部】	棪	【廣韻】【集韻】□以冉切，音剡。【說文】其也。【爾雅釋木】棪，其。【郭註】實似柰，赤，可食。【山海經】堂庭之山多棪木。【註】別名連。　又【異物志】梓棪樹，大十圍，材貞勁，非利剛截不能剋，堪作船。　又【集韻】習琰切，音燄。木名。膠可和香爲蘇合。　又【集韻】余廉切，音鹽。義同。

棫	【辰集中】【木字部】	棫	【廣韻】雨逼切【集韻】于臭切【韻會】影逼切【正韻】越逼切，□音域。【說文】白桵也。【爾雅釋木】棫，白桵。【郭註】小木叢生，有刺，實如耳璫，紫赤，可啖。【詩大雅】柞棫拔矣。【鄭箋】柞，櫟也。棫，白桵也。【陸疏】引王蒼說云：棫卽柞也。孔穎達曰：二說不同，未知孰是。　又棫陽，漢宮名。【前漢郊祀志】氣蒼黃若飛鳥集棫陽宮南。　又【集韻】乙六切，音彧。義同。

