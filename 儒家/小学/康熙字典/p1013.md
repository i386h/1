<!-- { "loadSidebar": true } -->
帴	【寅集中】【巾字部】	帴	【唐韻】所八切【集韻】山戛切，□音設。【說文】帬也。一曰□也。一曰婦人脅衣。　又【廣韻】時干切【集韻】【類篇】財干切，□音殘。又【集韻】私箭切，音綫。義□同。　又【廣韻】則前切【集韻】將先切，□音箋。【廣韻】小兒藉也。　又【廣韻】卽淺切【集韻】【韻會】子淺切【正韻】子踐切，□音翦。【類篇】褓也。　又【廣韻】狹也。【周禮冬官考工記】若苟自急者先裂，則是以博爲帴也。【註】鄭司農云：帴讀爲翦，謂以廣爲狹也。【疏】讀帴爲翦，翦亦狹小之意。　又【集韻】在演切，音踐。義同。　又【廣韻】思旰切【集韻】先旰切，□音繖。【廣雅】褯也。帛二幅爲帴。　又【五音集韻】所戒切，音。被也。　又【類篇】燮玷切，纖去聲。帬幅也。　又與韉通。【晉書張方傳】軍人爭割流蘇武帳爲馬帴。

	【丑集中】【土字部】		【廣韻】奴結切【集韻】乃結切，□音涅。塞也，下也。

嵺	【寅集中】【山字部】	嵺	【廣韻】落蕭切【集韻】【韻會】憐蕭切【正韻】連條切，□音聊。山聳貌。　又廣遠也。【杜甫朝享太廟賦】元甲□嵺以岳峙。　一作嶚嶛。或作□。

嶁	【寅集中】【山字部】	嶁	【廣韻】力主切【集韻】【韻會】隴主切，□音縷。【博雅】岣嶁，衡山。衡州南嶽有岣嶁峰，上有神禹□。【廣輿記】禹祀衡山，夢蒼水使者，授金□玉牒於此。今禹□皆蝌蚪字。【韓愈岣嶁山詩】岣嶁山尖神禹□，字靑石赤形模奇。【宋方翥石鼓詩】蟲文鳥篆不可識，如讀岣嶁神禹□。　又【廣韻】郞斗切【集韻】【韻會】郞口切，□音塿。義同。　又【文字音義】山巔也。　又【玉篇】力后切【集韻】【韻會】【正韻】郞豆切，□音漏。義同。　又【廣韻】【集韻】【類篇】□郞侯切，音婁。義同。　【集韻】或作。

幇	【寅集中】【巾字部】	幇	【六書故】同幫。

嶩	【寅集中】【山字部】	嶩	【玉篇】奴刀切。同峱。平嶩。山名，在齊地。

幁	【寅集中】【巾字部】	幁	【玉篇】思于切，音須。【五音集韻】頭幁也。

嵅	【寅集中】【山字部】	嵅	【玉篇】古南切【集韻】姑南切，□音甘。嵐嵅，山名。　又【集韻】古暗切，音陷。義同。

嵽	【寅集中】【山字部】	嵽	【廣韻】【集韻】□徒結切，音垤。嵽嵲，山突兀貌。【張衡西京賦】直嵽□以高居。【集韻】或作□□垤。　又【集韻】大計切，音遞。岹嵽，山形。【王延壽魯靈光殿賦】浮柱岹嵽以星懸。

峥	【寅集中】【山字部】	崢	【集韻】鋤耕切。同崝。【說文】崝嶸也。本作崝。或作崢。【韓愈城南聯句】高言軋霄崢。【註】山之切云者。【孟郊感興詩】吾欲載車馬，太行路崢嶸。　【正字通】崝、崢古人詩賦皆互見，字雖別而意相通。

	【辰集下】【毛字部】		【廣韻】所加切【集韻】【韻會】【正韻】師加切，□音沙。與裟同。毛衣謂之袈裟。或从毛作。一曰毛長貌。　又叶桑何切，音梭。【韓愈月蝕詩】於菟蹲於西，旗旄衞毿。至此外內官，瑣細不足科。

	【子集下】【厂字部】		【字彙補】之是切，音智。致也，均也，平也，聲也。【海篇】同厎。

嶄	【寅集中】【山字部】	嶄	【集韻】同嶃。

幱	【寅集中】【巾字部】	幱	【廣韻】落干切【韻會】郞干切，□音闌。【廣韻】幱衫，幱裙也。本作□。【類篇】裳與衣連曰□。【韻會】今省作幱。

幷	【寅集下】【干字部】	幷	【唐韻】府盈切【集韻】【韻會】□盈切【正韻】補明切，□餅平聲。【說文】本作□。从二人，幵聲。一曰从持二干爲□。隷作幷。相从也。【周禮冬官考工記】輿人爲車。凡居材大與小無幷。【註】幷謂偏邪相就也。　又【廣韻】幷，合也。【謝靈運初去郡詩】廬園當巖栖，□位代躬耕。顧己雖自許，心跡猶未幷。　又【玉篇】幷，兼也。同也。　又州名。【書舜典】肇十有二州。【註】舜分冀州爲幽州，幷州。【廣韻】春秋時爲晉國，後屬趙，秦爲太原郡，魏復置幷州。【韻會】唐爲太原府。　又姓。【廣韻】出《姓苑》。【萬姓統譜】幷韶有文藻，吏部以幷姓無先賢，下其選格。　又【廣韻】【集韻】【韻會】□正切【正韻】陂病切，□餅去聲。【廣韻】幷，專也。【禮檀弓】趙文子曰：陽處父行幷植於國。【註】幷，猶專也。謂剛而專己。【釋文】幷，必正反。　又與併同。【集韻】倂，或省作幷。【賈誼過秦論】幷吞八荒。【謝靈運擬鄴中詩序】天下良辰、美景、賞心、樂事，四者難幷。　又【韻會】與偋通。【莊子天運篇】至貴國爵幷焉。【註】幷，棄除也。　又叶□陽切，音旁。【張籍祭韓愈詩】偶有賈秀士，來兹亦同幷。移船入南溪，東西縱篙桹。□字原作从下幵。又并。考證：〔【書舜典】肇有十二州。〕　謹照原文有十改十有。 

庙	【寅集下】【广字部】	庙	【字彙】俗廟字。（廟）〔古文〕庿【唐韻】【廣韻】【韻會】【正韻】□眉召切，苗去聲。【說文】尊先祖貌也。【古今注】廟者，貌也，所以仿佛先人之形容也。【釋名】先祖形貌所在也。【玉篇】宗廟也。【爾雅釋宮】室有東西廂曰廟。【註】夾室前堂。【疏】凡大室有東西廂夾室及前堂有序牆者曰廟。　又【六書故】宮前曰廟，後曰寢。今王宮之前殿，士大夫之廳事，是也。虞箴曰：民有寢廟。傳曰：夫鼠不穴寢廟，畏人故也。猶後世言廟朝，廟堂也。【文中子禮學篇】山澤有廊廟之志。　又凡祠外神者亦曰廟。【史記封禪書】趙人新垣平，以望氣見上，言長安東北有神氣，成五采，於是作渭陽五帝廟。

巩	【寅集中】【工字部】	巩	【廣韻】與□同。（鞏）【唐韻】【正韻】居竦切【集韻】【韻會】古勇切，□音拱。【說文】以韋束也。【易革卦】鞏用黃牛之革。　又【爾雅釋詁】鞏，固也。【又】硈，鞏也。【註】硈然堅固。【詩大雅】藐藐昊天，無不克鞏。　又【揚子方言】鞏，火乾也。凡有汁而乾謂之煎，東齊謂之鞏。　又國名。【左傳昭十五年】闕鞏之甲，武所以克商也。【註】闕鞏國所出鎧。　又【廣韻】縣名。【左傳昭二十五年】尹文公涉於鞏。【註】於鞏縣涉洛水也。　又羌名。【前漢趙充國傳】煎鞏，黃羝之屬。【後漢順帝紀】討鞏唐羌。　又州名。【韻會】唐渭州，宋攺鞏州。　又姓。【左傳成二年】晉侯使鞏朔獻齊捷於周。

巃	【寅集中】【山字部】	巃	【廣韻】盧紅切【集韻】【韻會】盧東切，□音聾。巃嵸，山峻貌。【司馬相如上林賦】崇山矗矗，巃嵸崔巍。　又【楚辭招隱士】嵐巃嵸兮石嵳峩。【註】巃嵸，雲氣滃鬱也。　又【玉篇】【廣韻】力董切【集韻】魯孔切，□音隴。義同。

巍	【寅集中】【山字部】	巍	【廣韻】【集韻】【韻會】□語韋切。音嵬。【說文】高也。从嵬委聲。【廣韻】高大貌。【論語】巍巍乎唯天爲大，唯堯則之。【傅□樂府】我皇敘羣材，洪烈何崔巍。　又通作魏。【莊子天下篇】魏然而已。【註】獨立貌。　【集韻】或作嵬。　【說文】牛威切。【徐鉉曰】今人省山，以爲魏國之魏。○按《集韻》巍或作嵬，通作魏。《正韻》七灰，巍嵬魏□收，魏註引《莊子》魏然而已。七隊獨收魏，魏姓魏國不借巍。《吳元滿總要》附會《說文》魏音胃，以《周禮》象魏之魏，魏姓魏國皆作巍，非。巍字作从委从嵬。

巖	【寅集中】【山字部】	巖	【唐韻】五銜切【集韻】魚銜切【韻會】疑銜切【正韻】魚咸切，□音嵒。【說文】岸也。从山嚴聲。【增韻】石窟曰巖，深通曰洞。　一曰險也。【左傳隱元年】制巖邑也。【公羊傳僖三十三年】殽之嶔巖，文王所避風雨也。　又嶃巖，高峻貌。【司馬相如上林賦】嶄巖嵾嵳。　又巖廊，殿廡也。【漢武帝策賢良制】虞舜之時，遊於巖廊之上。　又地名。【書說命】說築傅巖之野。【傳】傅巖，在虞虢之閒。　又【集韻】魚杴切【韻會】疑杴切，□音嚴。巖巖，高貌。【詩魯頌】泰山巖巖，魯邦所詹。　又【正字通】本作嚴。亦作巖。通作礹嵒碞。○按巖與嵒同。《說文》嵒，五咸切，山巖也。巖，五緘切，岸也。同字分訓巖，專訓岸，□非。嚴巖礹□从□作。考證：〔【公羊傳僖三十二年】殽之嶔巖，文王所避風雨處。〕　謹照原文三十二年改三十三年。處改也。 

嶋	【寅集中】【山字部】	嶋	【字彙補】與島同。【史記田橫傳】入居海嶋。　又【揚雄蜀都賦】彭門嶋。

巓	【寅集中】【山字部】	巓	【廣韻】都年切【集韻】【韻會】【正韻】多年切，□音顚。山頂也。【謝惠連西陵詩】縱轡萬尋巓。【李白蜀道難】西當太白有鳥道，可以橫絕峨眉巓。　又叶典因切，音近敦。【詩唐風】采苓采苓，首陽之巓。叶下信，信音申。又【王褒洞蕭賦】孤雌寡鵠娛優乎其下兮，春禽羣嬉翱翔乎其巓。叶上根。　又【正字通】巓，古皆借顚。與嶺作領同。　【集韻】或省作□。

嵸	【寅集中】【山字部】	嵸	【正字通】同嵷。

幬	【寅集中】【巾字部】	幬	【唐韻】直由切【集韻】【韻會】□留切【正韻】除留切，□音儔。【說文】襌帳也。【爾雅釋訓】幬謂之帳。【註】今江東亦謂帳爲幬。【宋玉神女賦】蹇余幬而請御，願盡心之惓惓。　又車帷也。【史記禮書】大路之素幬也。【註】索隱曰：謂車蓋以素帷。　又【類篇】幔轂之革也。【周禮冬官考工記】欲其幬之廉也。　又【廣韻】徒到切【集韻】【韻會】大到切【正韻】杜到切，□音導。【廣雅】幬，覆也。【禮中庸】辟如天地之無不持載，無不覆幬。　又【韻會】【正韻】□徒刀切，音陶。義同。　又【集韻】【韻會】□重株切，音廚。【丁□寡婦賦】靜閉門以却掃，魂孤以窮居。刷朱扉以白堊，易□帳以素幬。考證：〔【爾雅釋器】幬謂之帳。〕　謹照原書釋器改釋訓。 

帤	【寅集中】【巾字部】	帤	【唐韻】女余切【集韻】【韻會】【正韻】女居切，□音袽。【說文】巾帤也。一曰幣巾。【揚子方言】帤，大巾也。嵩嶽之南，□穎之閒謂之帤。亦謂之幪。　又【廣韻】幡巾。【正韻】旛布。　又弓中裨也。【周禮冬官考工記】弓人厚其帤，則木堅。薄其帤，則需。【註】帤，謂弓中裨。【疏】造弓之法，弓幹雖用堅木，仍於幹上裨之，乃得調適也。

