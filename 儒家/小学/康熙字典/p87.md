<!-- { "loadSidebar": true } -->
疁	【午集上】【田字部】	疁	【唐韻】【集韻】【韻會】【正韻】□力求切，音留。【說文】燒穜也。漢律曰：疁田茠。艸，从田翏聲。【正字通】謂以火燒田而種也。　又姓。【正字通】疁子耕，宋人，號蕭閒居士，著蕭閒詞一卷。　又【集韻】許六切，音畜。又呼酷切，音熇。義□同。

疃	【午集上】【田字部】	疃	【唐韻】土短切【集韻】【韻會】【正韻】土緩切，□湍上聲。【說文】禽獸所踐處。引《詩豳風》：町疃鹿場。○按《詩》今本作畽。

疄	【午集上】【田字部】	疄	【唐韻】【集韻】□良刃切，音吝。【說文】轢田也。或作躪。　又【廣韻】力珍切【集韻】【韻會】【正韻】離珍切，□音鄰。田壟。　又【集韻】里忍切，音嶙。義同。

疅	【午集上】【田字部】	疅	【集韻】【韻會】□居良切，音姜。界也

疆	【午集上】【田字部】	疆	【唐韻】【集韻】【韻會】【正韻】□居良切，音薑。【說文】本作畺，界也。【易坤卦】坤厚載物，德合无疆。【書泰誓】我武惟揚，侵于之疆。【詩小雅】萬壽無疆。【箋】疆，竟界也。【左傳桓十七年】夏，及齊師戰於奚，疆事也。【註】爭疆界也。　又【詩大雅】迺疆迺理。【朱註】疆謂畫其大界。【左傳宣八年】楚伐舒蓼滅之，楚子疆之。【註】正其界也。　又官名。【周禮夏官】掌疆。【疏】掌守疆界，亦是禁戒之事。　又【集韻】或作彊。【賈誼新書】衞侯名辟彊。辟彊，天子之事也。諸侯弗得用，衞侯更名燬。　又或作壃。【史記晉世家】出壃乃免。　又【正韻】蠶白也。　又【集韻】【正韻】□巨兩切，强上聲。【周禮地官草人】疆用蕡。【註】疆，疆堅者。【釋文】疆，其兩反。　又【字彙補】北方謂土焦曰疆。見轉注古音。

疇	【午集上】【田字部】	疇	〔古文〕□□【唐韻】直由切【集韻】□留切【正韻】徐留切，□音酬。耕治之也。　又【禮月令】季夏之月，可以糞田疇。【疏】穀田曰田，麻田曰疇。【齊語】陸阜陵墐，井田疇均，則民不憾。【註】麻地曰疇。　又【左傳襄三十年】取我田疇而伍之。【註】□畔爲疇。【史記秦始皇紀】男樂其疇，女修其業。　又【爾雅釋詁】疇，誰也。【書堯典】帝曰：疇咨若時登庸。【傳】疇，誰也。　又【韻會】曩也。【左傳宣二年】羊斟曰：疇昔之羊子爲政。【註】疇昔，猶前日也。【左思蜀都賦】嗟見偉於疇昔。　又【史記歷書】故疇人子弟分散。【如淳註】家業世世相傳爲疇。　又類也。【書洪範】帝乃震怒，不畀洪範九疇。【傳】疇，類也。【戰國策】今髠賢者之疇也。【註】疇，類也。　又匹也。【易否卦】九四，有命无咎，疇離祉。【疏】疇謂疇匹。【嵆康贈秀才入軍詩】咬咬黃鳥，顧疇弄音。【註】疇，匹也。　又【五音集韻】雍也。【淮南子俶眞訓】今夫樹木者，灌以瀿水，疇以肥壤。【註】疇，雍也。　又等也。【前漢宣帝紀】疇其爵邑。【註】漢律，非始封十減二。疇者，等也，言不復減也。【後漢祭遵傳】疇，等也。言功臣子孫，襲封與先人等。　又澤名。【淮南子本經訓】堯乃使羿誅鑿齒於疇華之野。【註】疇華，南方澤名也。　又國名。【周語】摯疇之國也，由太任。【註】摯，疇，二國名。　又姓。摯疇之後。【左傳哀十三年】疇無餘，謳陽，自南方。【註】二子，越大夫。　又【韻補】叶□如切，音除。【韓愈王弘中銘】方乎所部，禁絕浮屠。風雨順易，秔稻盈疇。

皟	【午集中】【白字部】	皟	【集韻】側革切，音責。淨也。一曰深白也。　又【字彙補】瘠也。【管子輕重篇】皟山諸侯之國也。　又【廣韻】楚革切【集韻】測革切，□音策。義同。

疈	【午集上】【田字部】	疈	【廣韻】芳逼切【集韻】拍逼切【正韻】必歷切，□音壁。磔牲也。【周禮春官大宗伯】以疈辜祭四方百物。【註】疈，牲胷也。疈而磔之。　又凡劈物使分析亦曰疈。【王維詩】簞食伊何，疈瓜抓棗。　又【集韻】芳六切，音蝮。又博厄切，音擘。義□同。

□	【未集中】【糸字部】	□	【篇海】抽知切，音痴。繒屬。○按卽字之譌。

□	【未集上】【竹字部】	□	【廣韻】息兹切，音思。竹名。【續竹譜】□竹，皮上有文，可爲錯子。【異物志】新州有此種。製成琴樣，爲礪甲之具。用久微滑，以酸漿漬之，過宿快利如初。亦可作箭。【李商隱詩】□簩弩箭磨靑石。【筍譜】□竹生海畔，竹與筍皆有毛，傷人則死。　又【廣韻】息吏切【集韻】想止切，□音枲。義同。

	【寅集中】【山字部】		【集韻】虛語切，音許。山名。

疊	【午集上】【田字部】	疊	【字彙】同□。

疋	【午集上】【疋字部】	疋	【唐韻】所菹切【集韻】【韻會】山於切【正韻】山徂切，□音蔬。【說文】足也。弟子職，問疋何止。　又【集韻】寫與切，音胥。又所據切，音絮。義□同。　又【廣韻】疎舉切【集韻】爽阻切，□音所。記也。　又【廣韻】五下切【集韻】【韻會】【正韻】語下切，□音雅。正也。古文爲詩大雅字。【晉書南陽王模傳】安定太守賈疋。　又【五音集韻】譬吉切，音匹。【小爾雅】倍兩謂之疋。二丈爲兩，倍兩四丈也。【韻會】按古文大小雅，爾雅，字本作疋，今文皆作雅，而疋字但音匹矣。　又【集韻】足，古作疋。註詳部首。

	【子集下】【卩字部】		【玉篇】子□切【集韻】【類篇】則□切，□音奏。【說文】卩也。【正譌】从反卩作。卩，抑揚之形。抑字从此。合符有二，與者執左，取者執右。古卩字如此。隷作節奏字。

璖	【午集上】【玉字部】	璖	【字彙】同□。

璗	【午集上】【玉字部】	璗	【廣韻】徒朗切【集韻】【韻會】待朗切【正韻】徒黨切，□音蕩。【說文】金之美者，與玉同色。【爾雅釋器】黃金謂之璗。【郭璞註】金之別名。【詩小雅鞞琫有珌傳】諸侯璗琫而璆珌。　【集韻】通作瑒。

璘	【午集上】【玉字部】	璘	【廣韻】力珍切【集韻】【韻會】【正韻】離珍切，□音鄰。【玉篇】璘，文貌。　又【韻會】通作瞵。【揚雄甘泉賦】壁馬犀之瞵。【註】文貌。【古樂府董逃行】遙望五嶽端，黃金爲闕班璘，但見芝草，葉落紛紛。　又【玉篇】玉色光彩。【張衡西京賦】瓀珉璘彬。【註】璘彬，玉光色雜也。　又【集韻】【韻會】里忍切【正韻】良忍切，□音粦。義同。　又【韻補】叶陵延切，音連。【皇甫謐釋勸】忽金白之輝耀，忘靑紫之斑璘。辭容服之光燦，抱敝褐之終年。【正字通】瞵璘音同義別。詩賦凡瞵斑瞵，皆璘字譌文。韻會引揚雄賦通作瞵，誤。字原从目从扁。

璙	【午集上】【玉字部】	璙	【唐韻】洛蕭切【集韻】【韻會】憐蕭切【正韻】連條切，□音聊。【說文】玉也。　又【集韻】【韻會】【正韻】□力弔切，音料。又【廣韻】力小切【集韻】朗鳥切，□音繚。義□同。　又與鐐同。【詩小雅鞞琫有珌傳】大夫鐐琫而璆珌。【釋文】鐐，本又作璙。

璚	【午集上】【玉字部】	璚	【廣韻】【正韻】渠營切【集韻】葵營切，□音瓊。【說文】赤玉也。【廣韻】同瓊。【嵆喜答嵆康詩】俯漱神泉，仰嘰璚枝。　又【字彙補】老鹿年久，角中生玉。名曰鹿璚。　又【集韻】古穴切。同玦，玉佩也。

璛	【午集上】【玉字部】	璛	【廣韻】息逐切【集韻】息六切，□音肅。【玉篇】姓也。　又【集韻】琢玉工。　【類篇】亦作□。

璜	【午集上】【玉字部】	璜	【唐韻】戸光切【集韻】【韻會】【正韻】胡光切，□音黃。【說文】半璧也。【詩鄭風雜佩以贈之傳】雜佩，珩璜琚瑀衝牙之類。【釋文】半璧曰璜。佩上有衡，下有二璜，作牙形於其中，以前衝之，使關而相擊也。璜爲佩下之飾，有穿孔罥繫之處。【周禮春官大宗伯】以□璜禮北方。【註】半璧曰璜，象冬閉藏，地上無物，唯天半見也。【後漢輿服志】乃爲大佩，衝牙雙瑀璜，皆以白玉。　又【揚子法言】武義璜璜。【註】猶喤喤。　又【正字通】黃石爲璜，海虞有璜涇，涇底有石而黃，以石名水，以水名地。　又【韻會】【正韻】□胡盲切，音橫。【周志】文王夢天帝服□纕，立於令狐之津，曰：賜汝望。望釣於河，得玉璜，刻曰：克郼者姬昌，日衣靑光。【註】璜，音橫。【韓愈城南聯句】鵝肪截佩。璜作橫，音押。

□	【未集中】【羊字部】	□	【集韻】祥余切，音徐。，或作□。詳字註。

□	【未集上】【竹字部】	□	【集韻】口已切，音起。簟也。

璝	【午集上】【玉字部】	璝	【字彙】與瑰同。

	【丑集上】【口字部】		【玉篇】古文吻字。註詳四畫。　又【集韻】呼昆切，音昏。□，目所不見。【揚子法言】著古昔之□，傳千里之忞忞，莫如書。

璞	【午集上】【玉字部】	璞	【廣韻】【韻會】匹角切【正韻】匹各切，□音樸。【玉篇】玉未治者。【增韻】玉未琢。【韻會】玉素也。【老子道德經】璞散則爲器。　又姓。【正字通】明璞俊。　又【韻補】叶普木切，音朴。【司馬彪贈山濤詩】卞和潛幽冥，誰能證奇璞。冀願神龍來，揚光以見燭。【正字通】或曰璞本有朴、僕二音，非叶也。《正韻》收璞入六藥，一屋闕璞，誤。

璟	【午集上】【玉字部】	璟	【集韻】與璄同。

璠	【午集上】【玉字部】	璠	【唐韻】附袁切【集韻】符袁切，□音煩。【說文】璵璠，魯之寶玉。孔子曰：美哉，璵璠。遠而望之，奐若也。近而視之，瑟若也。一則理勝，二則孚勝。【左傳定五年】陽虎將以璵璠斂。【註】璵璠，美玉。【阮德如答嵆康詩】良玉須切磋，璵璠就其形。　又【集韻】【韻會】□孚袁切，音翻。義同。　又【韻補】叶汾沿切，音近楩。【潘尼贈陸機詩】今子徂東，何以贈旃。寸晷惟寶，豈無璵璠。　又叶孚音切，音近芬。【陸雲贈顧秀才詩】藻不彫樸，華不變淳。有斐君子，如珪如璠。考證：〔【說文】璵璠，魯之寶玉。孔子曰，美哉，璠璵。〕　謹照原文璠璵改璵璠。〔【左傳定五年】陽虎將璵璠斂。〕　謹照原文將字下增以字。 

璡	【午集上】【玉字部】	璡	【唐韻】將鄰切【集韻】【韻會】【正韻】資辛切，□音津。【說文】石之似玉者。　又人名。【劉峻辯命論】近世有沛國劉瓛，瓛弟璡，□一時之秀士也。　又【廣韻】【集韻】□卽刃切，音晉。義同。

