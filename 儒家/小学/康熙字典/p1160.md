<!-- { "loadSidebar": true } -->
毁	【辰集下】【殳字部】	毀	〔古文〕□【唐韻】許委切【集韻】【韻會】【正韻】虎委切，□音燬。【說文】缺也。一曰壞也。【易繫辭】乾坤毀，則無以見易。【詩豳風】無毀我室。　又訾也。【論語】誰毀誰譽。　又去也。【禮儒行】毀方而瓦合。【鄭註】去已之大圭角，下與小人合也。　又折也。【戰國策】王不搆趙。趙不以毀搆。【註】搆，合其戰也。毀，折也。不收趙，趙不能以毀折之兵獨與秦戰。　又占歲法，金穰，水毀，木飢，火旱。見【史記貨殖傳】。　又禱祈除殃曰毀。【周禮地官牧人】凡外祭毀事用尨。【註】謂副辜□禳毀除殃咎之屬。　又哀毀。【禮曲禮】居喪之禮，毀瘠不形。【正義】毀瘠，羸瘠也，形骨露也。居喪許羸瘦，不許骨露見也。又五十不致毀，六十不毀。【孝經喪親章】毀不滅性。　又小兒去齒曰毀。【白虎通】男八歲毀齒，女七歲毀齒。　又【廣韻】【集韻】【韻會】□况僞切，音齂。義同。　又叶後五切，音戸。【易林】臏詐龎子，夷竈盡毀。兵休卒發，矢至如雨。　又叶暄規切，音墮。【揚子太□經】減其疾不至危也，瀏漣之減生根毀也。　【韻會】毛氏曰：凡成敗之毀，上聲，《莊子》其成也毀也之類是也。非自壞而隳毀之則去聲，《孟子》毀其宗廟之類是也。惡聲令聞之毀譽則毀上聲，譽去聲，《孟子》不虞之譽求全之毀是也。忌其人而毀之，媚其人而譽之，則毀去聲，譽平聲，《論語》誰毀誰譽之類是也。然《論語》譽字有音，毀字無音，經史子中成毀之毀，與隳毀之毀皆無音，姑從通用。讀書點校者，不可不知。

毂	【酉集下】【車字部】	轂	〔古文〕□【廣韻】【集韻】【韻會】【正韻】□古祿切，音谷。【說文】輻所湊也。【六書故】輪之正中爲轂，空其中，軸所貫也，輻湊其外。【釋名】轂，埆也。體堅埆也。【周禮冬官考工記】轂以利轉也。　又【韻會】暢轂，長轂也。【詩秦風】文茵暢轂。【註】兵車之轂比大車爲長，故曰暢轂。　又笠轂。【左傳宣四年】射汰輈以貫笠轂。【註】兵車無蓋，尊者則邊人執笠依轂而立，謂之笠轂。　又【正韻】薦舉人，謂之推轂。【史記鄭當時傳】其推轂士，常以爲賢于己。

毃	【辰集下】【殳字部】	毃	【唐韻】口卓切【集韻】【韻會】克角切，□音搉。【說文】擊頭也。一曰橫擿也。【左傳定二年】邾莊公與夷射姑飮酒，私出，閽乞肉焉，奪之杖以毃之。或作敲。　又【玉篇】口交切，音磽。又【集韻】口敎切，磽去聲。義□同。

毄	【辰集下】【殳字部】	毄	【唐韻】古歷切【集韻】吉歷切，□音激。【說文】相擊中也。如車相擊，故从殳从軎。【周禮冬官考工記】廬人毄兵同强。【註】毄兵，戈戟屬。【疏】殳長丈二而無刃，可以毄打人，故曰毄兵。　又拂也。【周禮冬官考工記】弓人和弓毄摩。【註】和，調也。毄，拂也。將用弓，必先調之、拂之、摩之。　又【集韻】【韻會】詰歷切【正韻】苦擊切，□音喫。勤苦用力曰毄。考證：〔【周禮冬官考工記】廬人毄兵用强。〕　謹照原文用改同。 

毅	【辰集下】【殳字部】	毅	【唐韻】【集韻】魚旣切【韻會】疑旣切，□音劓。【說文】妄怒也。一曰有決也。从殳□聲。□，豕怒毛豎也。【正譌】□从辛者，剛也。下从豕會意，故借爲剛毅字。【書臯陶謨】擾而毅。【正義】《左傳宣二年》殺敵爲果，致果爲毅。謂爲致果敢殺敵之心是爲强毅。和順者失於不斷，故順而能決，乃爲德也。【論語】剛毅木訥近仁。【又】曾子曰：士不可以不弘毅。【劉劭人物志】溫直而擾毅，木之德也。剛塞而弘毅，金之德也。　又州名。【輿地廣記】武州，唐末置，領文德一縣，後唐長興元年改毅州。　又鳥名。鶡稱毅鳥，謂其性敢於鬭也，見【張華禽經】。　又弈法，毅，提也。棋死而結局曰毅，旣毅而隨手曰復毅，俗又謂之提。見【徐鉉圍棋義例】。　隸作□。

毆	【辰集下】【殳字部】	毆	【唐韻】烏后切【集韻】於口切，□音嘔。【說文】捶毄物也。【徐曰】以杖擊也。　又【集韻】墟□切，音摳。【公羊傳桓十二年】盟于毆蛇。【註】毆，丘于反，又曲侯反。蛇音移，又音池。　又【集韻】虧于切，音區。與驅、敺音義□同。【韻會】毛氏曰：毆擊字本从殳，或作攴。攴，敲也。今書作文，與歐吐字不同，歐字从欠伸之欠，今俗毆擊字作□，非。

櫎	【辰集中】【木字部】	櫎	【唐韻】胡廣切【集韻】【韻會】【正韻】戸廣切，□音晃。【說文】所以支器。一曰帷櫎，屛風之屬，與榥同。【左思吳都賦】房櫳對櫎。【李善註】櫎，門窻廡之通名。【徐鉉曰】別作幌，非是。　又【廣韻】兵欄也。　又【集韻】古曠切，音廣。俎跗橫木。　又【類篇】光鑊切，音郭。義同。　又【韻會】亦與橫同。

櫏	【辰集中】【木字部】	櫏	同□。

櫐	【辰集中】【木字部】	櫐	【唐韻】【韻會】力軌切【集韻】【類篇】魯水切，□音壘。【唐韻】藤也。【爾雅釋木】諸慮山櫐。【郭註】今江東呼櫐爲藤，似葛而粗大。【管子地員篇】五隱之土，其種櫐葛。　又【爾雅釋木】欇，虎櫐。【郭註】今虎豆，纏蔓林樹而生，莢有毛刺，江東呼爲欇。　又作藟。【詩周南】南有樛木，葛藟纍之。【玉篇】同蘽。　又【正韻】魯猥切，音磊。義同。

櫑	【辰集中】【木字部】	櫑	【唐韻】魯回切【集韻】【韻會】【正韻】盧回切，□音雷。【說文】龜目酒尊，刻木作雲雷象，象施不窮也。或从缶，或从皿。【徐曰】圜轉之義，故曰不窮。【韓詩國風金罍傳】天子玉飾，諸侯大夫黃金飾，士以梓，故字从木。　又【唐韻】落猥切【集韻】【正韻】魯猥切，□音磊。櫑劒，古木劒也。【類篇】櫑具，劒上鹿盧飾。【前漢雋不疑傳】帶櫑具劒。【註】晉灼曰：長劒首，以玉作，幷鹿盧形，上刻木作山形，如蓮花初生未敷時。　又【集韻】盧對切，音擂。義同。

櫒	【辰集中】【木字部】	櫒	同□。

櫓	【辰集中】【木字部】	櫓	【唐韻】【正韻】郞古切【集韻】【韻會】籠五切，□音魯。【說文】大盾也。【禮儒行】禮義以爲干櫓。　又【玉篇】櫓，城上守禦望樓。【釋名】櫓，露也，露上無覆屋也。【後漢公孫瓚傳】樓櫓千里。一作。　又【韻會】戰陳高巢車亦爲櫓。【太公六韜篇】陷堅陣，敗强敵，武翼大櫓，提翼小櫓。　又進船具。【釋名】船尾曰柂，在旁曰櫓。櫓，膂也，用膂力然後舟行也。【通鑑】呂蒙取荆州，使白衣搖櫓。　又櫓□子，果名。【桂海虞衡志】大如椀，數十房欑聚成毬，食之微甘。考證：〔【禮儒行】禮義爲干櫓。〕　謹照原文禮義下增以字。 

□	【卯集下】【方字部】	□	【玉篇】古文旅字。註詳上。

□	【備考】【辰集】【木字部】	□	【川篇】音七。木也。

櫕	【辰集中】【木字部】	櫕	同欑。

櫖	【辰集中】【木字部】	櫖	【唐韻】【集韻】【韻會】□凌如切，音閭。山櫐也。似葛而麤大。【爾雅】作慮。見櫐字註。　又【正韻】抽居切，音攄。又【唐韻】【集韻】【類篇】□良據切，音慮。義□同。　又【唐韻】林櫖，山林也。

櫗	【辰集中】【木字部】	櫗	【玉篇】茫結切，音蔑。木索也。又【類篇】彌蔽切。櫗楔，細小貌。

櫘	【辰集中】【木字部】	櫘	橞、槥□同。

櫙	【辰集中】【木字部】	櫙	【唐韻】【集韻】□烏侯切，音歐。木名。【爾雅釋木】櫙，荎。【郭註】今之刺楡。　又【博雅】櫙，也。

櫚	【辰集中】【木字部】	櫚	【唐韻】力居切【集韻】【韻會】【正韻】凌如切，□音閭。栟櫚。或作閭。見栟字註。　又【本草拾遺】櫚木出安南，性堅，紫紅色，有花文者謂之花櫚。

櫛	【辰集中】【木字部】	櫛	【唐韻】阻瑟切【集韻】【韻會】【正韻】側瑟切，□音節。【說文】梳枇之總名也。【左傳僖二十二年】懷嬴曰：寡君使婢子侍執巾櫛。　又【說文繫傳曰】櫛之言積也。【詩周頌】其比如櫛。【疏】言積之比密也。　又理髮也。【禮內則】櫛縰筓總。　又剔除也。【韓愈王適墓志】櫛垢爬痒，民獲蘇醒。　又【唐韻】阻四切。義同。　【集韻】與楖同。考證：〔【左傳僖二十二年】懷嬴曰，寡君使婢子侍巾櫛。〕　謹照原文侍下增執字。〔【說文徐氏曰】櫛之言積也。〕　謹照原書徐氏改繫傳。 

櫜	【辰集中】【木字部】	櫜	【唐韻】古勞切【集韻】【韻會】【正韻】居勞切，□音高。【說文】車上大櫜。【杜預曰】櫜，韜也，弓衣也，甲衣也。又受箭器也。【禮檀弓】赴車不載櫜韔。【左傳昭元年】伍舉請垂櫜而入。【註】示無弓也。【左傳僖二十三年】右屬櫜鞬。【註】櫜以受箭，鞬以受弓。　又與臯通。【左傳莊十年】公子偃蒙臯比而先犯之。【疏】包干戈以虎皮曰建櫜。　又【集韻】居號切，音告。【詩小雅】彤弓弨兮，受言櫜之。我有嘉賔，中心好之。考證：〔【禮檀弓】赴車不載櫜帳。〕　謹照原文櫜帳改櫜韔。〔【註】包干戈以虎皮曰建櫜。〕　謹照左傳原文註改疏。 

櫝	【辰集中】【木字部】	櫝	【唐韻】【集韻】【韻會】徒谷切【正韻】杜谷切，□音獨。【說文】匱也。【禮少儀】劒則啓櫝。【註】劒函。【儀禮聘禮】賈人西面坐，啓櫝取圭垂緇，不起而受宰。《釋文》函也。凡緘藏物者皆曰櫝。【論語】龜玉毀於櫝中。【左傳昭七年】瑤甕玉櫝。　又【博雅】棺也。【前漢成帝紀】其爲水所流壓死，令郡國給槥櫝葬埋。　又【說文】大梡也。【國老談苑】漢文帝命大官，每具兩擔櫝，謂之櫝食。　又作樚。木名。見樚字註。考證：〔【儀禮聘禮】賈人西向坐，啓櫝。〕　謹照原文西向改西面。〔【註】圭函故。〕　謹按註無此語，今改爲釋文函也。〔【左傳襄七年】瑤甕玉櫝。〕　謹照原文襄改昭。 

櫞	【辰集中】【木字部】	櫞	【唐韻】與專切【集韻】【韻會】余專切，□音緣。【唐韻】枸櫞，皮可爲椶。出交趾。　又【埤雅】果名，似橘。【南方草木狀】枸櫞，子肉甚厚，白如蘆菔，女工競雕鏤花草，漬以蜂蜜。亦名香櫞。【異物志】味不美，可浣治葛苧。【學圃餘疏】香櫞花酷烈甚於山礬，結實大而香。

