<!-- { "loadSidebar": true } -->
□	【辰集上】【月字部】	□	【六書故】與望、朢□同。亦作〈月亾〉。

互	【子集上】【二字部】	互	【廣韻】胡誤切【韻會】【正韻】胡故切，□音護。差也。又交互。【周禮天官】司會以參互考日成。【又】鼈人掌取互物。【註】龜，鼈，蜃，蚌，甲交合也。　又【周禮地官】牛人凡祭祀，供其牛牲之互。【註】互者，楅衡之屬，若今屠家縣肉格。　又【周禮秋官】野廬氏，凡道路之舟車轚互者，敘而行之。【疏】謂水陸之道，舟車往來，狹隘之所，更互如轚。　又【周禮秋官】修閭氏掌比國中宿互□者。【註】宿，宿衞也。互謂行馬，所以障互禁止人也。　又【前漢劉向傳】向上封事言，兄弟據重，宗族磐互。　又【左思吳都賦】長干延屬，飛甍舛互。【註】棟宇交互也。　又【後漢蔡邕傳】初朝議，以州郡相黨，乃制婚姻之家，及兩州人士，不得對相監臨，至是復有三互法。【註】三互，謂婚姻之家及兩州人不得交互爲官。　別作。【北史文苑傳序】彼此好尚有異同，互、形相近，故變作，从互爲正。

娣	【丑集下】【女字部】	娣	【廣韻】特計切【集韻】【韻會】【正韻】大計切，□音第。女弟也。【六書故】古之嫁女者，以姪娣從，自適而下，凡謂之娣。　又【廣韻】徒禮切【集韻】【韻會】【正韻】待禮切，□音弟。娣姒，妯娌也。兄之妻曰姒婦，弟之妻曰娣婦。互見前姒字註。

婏	【丑集下】【女字部】	婏	【廣韻】芳萬切【集韻】【韻會】孚萬切，□音。【說文】兔子也。婏疾也。【爾雅釋獸】作嬎。

娓	【丑集下】【女字部】	娓	【廣韻】無匪切【集韻】【韻會】武斐切，□音尾。【說文】順也。一曰美也。　又【集韻】詡鬼切，音虺。又旻悲切，音眉。又明祕切，音媚。義□同。

婤	【丑集下】【女字部】	婤	【廣韻】【集韻】□丑鳩切，音抽。好貌。　又【廣韻】職流切【集韻】之由切，□音周。【說文】女字。又嬖人婤姶。見前姶字註。　又【集韻】□留切，音儔。義同。　又丁聊切，音貂。女名。

姦	【丑集下】【女字部】	姦	〔古文〕□【廣韻】古顏切【集韻】【韻會】【正韻】居顏切，□音菅。【說文】私也。一曰詐也，淫也。【書舜典】□賊姦宄。【註】劫人曰□，殺人曰賊，在外曰姦，在內曰宄。【禮樂記】政以一其行，□以防其姦。【管子君臣篇】止詐拘姦，厚國之道也。【張衡西京賦】禁禦不若，以知神姦。魑魅罔兩，莫能逢旃。刪天韻本通。【字彙】叶音堅，非。　又高麗用中國書，獨以姦爲好字，好爲姦字。見【正字通】。考證：〔【禮學記】政以一其行，□以防其姦。〕　謹照原書學記改樂記。 

女	【丑集下】【女字部】	女	〔古文〕□【唐韻】【正韻】尼呂切【集韻】【韻會】碾與切，□茹上聲。【博雅】女，如也。言如男子之敎，人之陽曰男，隂曰女。【易繫辭】坤道成女。【詩小雅】乃生女子，載寢之地，載衣之裼，載弄之瓦。【禮內則】女子生，設帨於門右。【淮南子地形訓】土地各以類生，澤氣生女。　又已嫁曰婦，未字曰女。【禮曾子問】嫁女之家，三夜不息燭，思相離也。　又星名。須女四星，主布帛，爲珍寶藏，一名婺女。十二月旦在北，二月旦中。又織女三星，天女也，主苽果絲帛，□見【星經】。　又水名。【山海經】嶧臯之山，其水出焉，東流注于激女之水。　又□女，九天妃也。黃帝與蚩尤戰，不勝，歸太山，遇一婦人，曰：吾所謂□女者。見【□女戰法】。　又金女，西王母也，厥姓緱氏，見【集仙錄】。　又靑女，霜神也，至秋三月地氣下藏，靑女乃出，以降霜雪，見【淮南子天文訓】。　又奼女，丹汞也。河上奼女，得火則飛，見【參同契】。　又國名。女子國，在巫咸北。【郭璞圖贊】女子之國，浴于黃水。乃媷乃字，生男則死。又東女國，女主號賔就。見【唐書西域傳】。又扶桑東千里有女國，其人容貌端正，身體有毛，見【通考】。　又姓。湯賢臣女鳩，女房，漢賢良女敦，晉大夫女叔寬。　又梵言阿摩，此言女，言母。蘇弗室利，此言善女。　又鸚名雪衣女，見【漢武外傳】。鵲名神女，見【古今注】。蜆名縊女，見【爾雅釋蟲】。螟蛉名戎女，見【毛詩註疏】。　又【集韻】【韻會】□忍與切。同汝，對我之稱。　又【廣韻】【集韻】【韻會】□尼據切，茹去聲。以女妻人曰女。【書堯典】女于時。

娚	【丑集下】【女字部】	娚	【集韻】尼咸切，音男。語聲。或作喃。束皙作娚。

婠	【丑集下】【女字部】	婠	【廣韻】一丸切【集韻】烏丸切，□音剜。【說文】體德好也。　又【廣韻】【集韻】□古玩切，音貫。好貌。　又【集韻】烏八切，音穵。又乎刮切，音姡。義□同。

亓	【子集上】【二字部】	亓	【集韻】其古作亓。註詳八部六畫。　又姓。唐亓志紹，宋亓贇，明亓宣，亓驥。

溤	【巳集上】【水字部】	溤	【玉篇】莫把切。水也。　【干祿字書】俗馮字。

奥	【丑集下】【大字部】	奧	【唐韻】烏到切【集韻】【韻會】【正韻】於到切，□音墺。室西南隅，人所安息也。【禮曲禮】爲人子者，居不主奧。【禮運】人情以爲田，故人以爲奧也。　又五祀之祭。【饒雙峰曰】五祀，先設主席，而祭于其所，親之也。後迎尸而祭于奧，尊之也。　又官職。【東觀漢記】桓帝時，初置祕書監，宜掌祕奧。　又積聚。【周語】野無奧草。　又烹和也。【荀子大略篇】泔之傷人，不若奧之。　又山名。【山海經】丑陽之東三百里曰奧山，奧水出焉。　又七亂切，音竄。爨神也。【禮禮運】奧者，老婦之祭也。【註】奧，當作爨，祭至尸食竟而祭爨神，其神則先炊也，故謂之老婦。　又【正韻】乙六切，音郁。隈也。水內曰奧。與澳隩通。　又與燠同。【詩小雅】日月方奧。【前漢五行志】厥罰常奧。　从宀从釆。俗作奥，非。【正字通】字彙廾部□，音訓重出，今倂于此。說文奧从宀□聲。宷，从宀从釆。从宀从釆或从凢从釆不成字。

扷	【卯集中】【手字部】	扷	【集韻】烏到切，音奧。量也。

姃	【丑集下】【女字部】	姃	【廣韻】【集韻】□諸盈切，音征。女字。　又【集韻】之盛切，音政。義同。一曰女容端莊。

媇	【丑集下】【女字部】	媇	【集韻】同親。

姎	【丑集下】【女字部】	姎	【廣韻】【集韻】□於郞切，音鴦。【說文】女人自稱我也。　又【集韻】倚朗切，音坱。又於浪切，音盎。義□同。　又姎轉爲卬。【後漢南蠻傳】名渠帥曰精夫，相呼爲姎徒。姎卬字別音通。

姅	【丑集下】【女字部】	姅	【廣韻】【集韻】□博漫切，音半。【說文】婦人污也。【漢律】姅變不得侍祠，古者□婦以敘御夫君，有月事者，以丹注面。或曰傷孕，非。

亏	【子集上】【二字部】	亏	【說文】亏，於也。象氣之舒。从丂从一。一者，其氣平之也。今作于。（虧）【唐韻】去爲切【集韻】【韻會】驅爲切，□音□。【說文】氣損也。【徐曰】气闕，則其出舒遲，故字从亐。【廣韻】缺也。【史記蔡澤傳】月滿則虧。【晉書律歷志】月在外道，先交後會者，虧蝕西南角起。　又與羲通。【六書正譌】伏羲，古作虙虧。

亰	【子集上】【亠字部】	亰	【正字通】俗原字。◎按亰字《字彙》不載，韻書無考。《正韻》十一先收原邍，亦闕亰。《正字通》强增以爲亰卽原字，不知京、亰古通假，不必別生枝節。詳前京字註。

婁	【丑集下】【女字部】	婁	〔古文〕□□□【集韻】【韻會】□隴主切，音縷。卷婁，形神交役也。【莊子徐無鬼】舜舉童土之地，齒長明衰，不得休歸，所謂卷婁者也。　又繫馬曰維，繫牛曰婁。牛馬維婁，見【公羊】。　又【集韻】龍遇切【正韻】良據切。□同屢。煩數也。【前漢公孫弘傳】上方興功業。婁舉賢良。又【元帝紀】百姓婁遭凶咎。　又【集韻】倫爲切，音羸。墊婁，地名。在西羌。　又【廣韻】洛侯切【集韻】【韻會】郞侯切【正韻】盧侯切，□音樓。星名。【禮月令】季冬之月，日在□女昏婁中。【淮南子天文訓】二月建奎婁。　又地名。【春秋隱四年】莒人伐杞，取牟婁。又【僖十八年】衞侯師于訾婁。　又江名。【史記正義】江東北下三百餘里，入海曰婁江，今松江屬有婁縣。　又人名。離婁，古之明目者。【楚辭九章】離婁微睇兮，瞽以爲無明。又黔婁，齊隱士，有【黔婁子四篇】。　又姓。漢婁敬，高祖賜姓劉。唐婁師德。　又獸名。【韓詩外傳】北方有獸，名曰婁，更食而更視。又同。【左傳定十四年】旣定爾婁豬。　又【集韻】龍珠切【正韻】凌如切，□音慺。曳也。【詩唐風】子有衣裳，弗曳弗婁。　又鏤刻貌。【何晏景福殿賦】繚以藻井，編以綷疏。紅葩□鞢，丹綺離婁。【註】離婁，鏤刻分明也。　又愚也，昧也。【蘇氏演義】時人以無分別者爲邾婁不辨。邾婁，小國。微小之人不能分別也。【六書故】春秋邾國，號邾婁。　又【集韻】朗口切【正韻】朗斗切。□同塿。小阜也。【左傳襄二十四年】子太叔曰：部婁無松柏。□原字不从厂，或為□字。又□，亦古文婁。□，母中女。□，俗字。考證：〔繫馬曰維，繫牛曰婁。牛馬維婁，見【左傳】。〕　謹按所引出公羊傳，謹將左傳改公羊。〔【左傳隱四年】莒人伐杞，取牟婁。〕　謹按所引係春秋經文，謹將左傳改春秋。 

奪	【丑集下】【大字部】	奪	〔古文〕□□【唐韻】【集韻】【韻會】【正韻】□徒活切，音□。彊取也。【前漢食貨志】大賈富家，不得豪奪吾民。【景帝紀】漁奪百姓。【文中子王道篇】輕施者必好奪。　又鐫削祿階亦曰奪。【論語】奪伯氏騈邑三百。　又狹路也。【禮檀弓】齊莊公襲莒于奪。○按《左傳襄二十三年》齊侯襲莒，杞殖華還載甲，夜入且于之隧。《杜註》：且于，莒邑。隧，狹路。鄭元引之證經云：隧奪聲相。近又云：或作兌，據此則奪非地名。敓，古奪字，兌卽敓之省文。□澔失考，誤音兌，字書因之訓地名，□非。　又丘月切，音闕。【白居易桐花詩】何此巴峽中，桐花開十月。草木堅彊物，所稟固難奪。　又叶僻吉切，音狄。【大□度首】石赤不奪，節士之必。敚或敓原字从攴。

婐	【丑集下】【女字部】	婐	【廣韻】【集韻】【韻會】【正韻】□烏果切，音捰。婐，身弱好貌。【古樂府】珠佩婐戲金闕。　又【集韻】女侍也。與孟子二女果之果通。　別作倮。

