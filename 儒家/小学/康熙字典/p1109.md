<!-- { "loadSidebar": true } -->
样	【辰集中】【木字部】	样	【廣韻】與章切【集韻】餘章切，□音陽。【廣韻】槌也。【方言】懸蠶柱，自關而東謂之槌，齊謂之样。　又【集韻】徐羊切，音詳。又兹郞切，音臧。義□同。（樣）【集韻】似兩切，音象。栩實。橡或作樣。詳橡字註。　又【集韻】弋亮切【韻會】餘亮切，□音漾。法也。【廣韻】作。【唐書柳公權傳】公權在元和閒書法有名，劉禹錫稱爲柳家新。【長編】宋太祖謂陶穀曰：聞草制皆檢舊本，依樣畫葫蘆。【文獻通考】政和八年，令禮部造履三十副，下開封府舖戸爲樣。原作柳家新樣。

核	【辰集中】【木字部】	核	〔古文〕□【唐韻】【集韻】【韻會】□下革切，音覈。果中核也。【爾雅釋木】桃李醜核。【禮曲禮】賜果于君前，其有核者懷其核。又【玉藻】食棗、桃、李，弗致于核。　又籩實曰核，豆實曰殽。【詩小雅】殽核維旅。傳核，加籩也。箋桃梅之屬。　又通覈。【周禮地官大司徒】三曰丘陵，其植物宜覈物。【註】覈，李梅之屬。　又剋核。【莊子人閒世】剋核太甚，則必有不肖之心應之。　又綜核。【前漢宣帝紀】綜核名實。　又肴覈，與殽核同。【班固典引】斟酌道德之淵源，肴覈仁義之林藪。　又【正韻】胡德切，音劾。義同。　又【集韻】【正韻】□胡骨切，入聲。果核也。　又【說文】古哀切【集韻】柯開切，□音陔。【說文】蠻夷以木皮爲篋，狀如籢尊。　又【集韻】【正韻】□居諧切，音皆。義同。　又根核也。　又口漑切，音慨。檐也。　又戸代切，音。義同。考證：〔【詩小雅】殽核維旅，【申傳】非穀實而食之曰殽核。〕　謹按鄭箋非穀而食之曰殽，無核字。今改傳核，加籩也。箋桃梅之屬。 

梯	【辰集中】【木字部】	梯	【唐韻】土雞切【集韻】【韻會】【正韻】天黎切，□體平聲。【說文】木階也。【虎韜兵略篇】視城中，則有雲梯飛樓。【孫武九地篇】如登樓而去梯階。又凡階皆謂之梯。【越語】毋曠其衆，以爲亂梯。【釋名】階梯也。如梯之有差等也。　又凭也。【山海經】西王母梯几戴勝。　又無隅角者謂之突梯。【楚辭卜居】突梯滑稽，如脂如韋。　又【正韻】杜兮切，音題。木稚也。

械	【辰集中】【木字部】	械	【唐韻】【集韻】【韻會】【正韻】□胡介切，音邂。【說文】四解：一曰桎梏也。【孔穎達曰】械者，戒也。戒止人不得遊行也。一曰器之總名。《禮王制》器械異制。註：謂禮樂之器及兵甲也。一曰持也。一曰有盛爲械，無盛爲器。【周禮司書】三歲大計羣吏之治，以知民器械之數。【疏】器，禮樂之器。械，謂弓矢戈殳矛戟也。　又術之巧者曰械。【孟子】爲機械變詐之巧者，無所用恥焉。考證：〔【周禮天官】三歲大計羣吏之治，以知民器械之數。【註】器，禮樂之器。械謂弓矢戈殳矛戟也。〕　謹照原文天官改司書。註改疏。 

梱	【辰集中】【木字部】	梱	【唐韻】【集韻】【韻會】【正韻】□苦本切，音閫。【說文】門橛也。【徐曰】門兩旁挾門短限也。古者多乗車，門限必去之也。　又【韻會】梱，猶款也。款，扣也。人物出入多扣觸之也。【禮曲禮】外言不入于梱，內言不出于梱。或作閫。【周禮大司□軍□疏】梱外之事，將軍裁之。　又【揚子方言】梱，就也。【註】梱梱，成就貌。　又【集韻】【類篇】【正韻】□苦悶切，音困。齊等也。【儀禮大射儀】旣拾取矢梱之。　又梱復，謂矢至侯不著而復反也。【大射儀】中離維綱，揚觸梱復。公則釋獲，衆則不與。　又【廣韻】牛昆切，音。【爾雅釋木】髠梱。【註】未詳。

梲	【辰集中】【木字部】	梲	【唐韻】職悅切【集韻】【韻會】【正韻】朱劣切，□音拙。【玉篇】同棳。梁上楹也。【爾雅釋宮】杗廇謂之梁，其上楹謂之梲。【註】梲，侏儒柱也。梁上短柱。【禮禮器】管仲山節藻梲，君子以爲濫矣。　又【廣韻】【集韻】【韻會】【正韻】□他括切，音脫。【說文】大杖也。【淮南子說山訓】執彈而招鳥，揮梲而呼狗。　又與脫通。【荀子禮論】凡禮，始乎梲，成乎文，終乎悅。【史記】作始乎脫。　又【廣韻】他骨切，音突。又【類篇】【韻會】□徒活切，音奪。又【唐韻】職芮切【集韻】【類篇】兪芮切【正韻】于芮切，□音叡。義□同。

旦	【辰集上】【日字部】	旦	【唐韻】【集韻】【韻會】得案切【正韻】得爛切，□丹去聲。【說文】明也。从日見一上。一，地也。【玉篇】朝也，曉也。【爾雅釋詁】旦，早也。【書大禹謨】正月朔旦。【詩陳風】穀旦于差。又【大雅】昊天曰旦。【淮南子天文訓】日至于曲阿，是謂旦明。　又【詩衞風】信誓旦旦。【箋】言其懇惻款誠。【疏】旦旦猶怛怛。【釋文】旦旦，《說文》作□□。　又【詩衞風朱傳】旦旦，明也。　又【前漢惠帝紀】當爲城旦舂者。【註】城旦者，旦起行治城。舂者，婦人不豫外徭但舂作米，皆四歲□也。　又震旦，西域稱中國之名。【樓炭經】蔥河以東名震旦。　又盍旦。【禮坊記】相彼盍旦。【註】盍旦，夜鳴求旦之鳥。　又與神同。【禮郊特牲】所以交於旦明之義也。【註】旦當爲神，篆字之誤也。　又【韻補】叶都眷切。【庾敳意賦】宗統竟初不別兮，大德亡其情願。天地短於朝生兮，億代促於始旦。

旧	【未集下】【臼字部】	舊	【唐韻】【集韻】【韻會】巨救切【正韻】巨又切，□音柩。【說文】鴟舊，舊留也。【徐曰】卽怪鴟也。　又【廣韻】故也。【增韻】對新之稱。【詩豳風】其新孔嘉，其舊如之何。【左傳僖二十八年】輿人誦，原田每每，舍其舊，而新是謀。【公羊傳莊二十九年】新延廄者何。修舊也。　又久也。【詩大雅】於乎小子，告爾舊止。【箋】舊，久也。　又【韻會】昔也，老宿也。　又姓。漢上黨太守舊彊。　又與柩同。【金史蔡珪傳】燕靈王舊。舊，古柩字通用。　又【韻會】【正韻】□巨九切，音臼。義同。　又【集韻】許尤切，音休。與鵂同。　又【韻補】叶巨己切，音技。【詩大雅】匪上帝不時，殷不用舊。時音氏。【又】維今之人，不尚有舊。叶上里。　又叶巨寄切，音忌。【韋□成詩】天子我監，登我三事。顧我傷墜，爵復我舊。又【管子牧民篇】不恭祖舊，則孝弟不備。◎按唐韻正，舊音忌，則忌亦正音，非叶音。　又叶去九切，音糗。【前漢敘傳】三枿之起，本根旣朽。枯楊生華，曷惟其舊。

旨	【辰集上】【日字部】	旨	〔古文〕□□□□【廣韻】職雉切【集韻】【韻會】軫視切，□音指。【說文】美也。【書說命】王曰旨哉。【傳】旨，美也。【詩邶風】我有旨蓄。【傳】旨，美也。　又【正字通】凡天子諭告臣民曰詔旨，下承上曰奉旨。　又【玉篇】意也，志也。【易繫辭】其旨遠。【疏】旨意深遠。　又【韻補】叶脂利切。【左思魏都賦】蓋比物以錯辭，述淸都之閑麗。雖選言以□章，徒九復而遺旨。

早	【辰集上】【日字部】	早	【廣韻】【集韻】【韻會】【正韻】□子皓切，遭上聲。【說文】晨也。　又先也。【易坤卦】由辨之不早辨也。　又與皁同。【周禮地官司徒】宜皁物。【註】皁物，柞、栗之屬。【釋文】皁音早。本或作早。　【說文】作□。从日在甲上。

旬	【辰集上】【日字部】	旬	〔古文〕□□【廣韻】詳遵切【集韻】【韻會】松倫切【正韻】詳倫切，□音紃。【說文】徧也。十日爲旬。【書堯典】朞三百有六旬有六日。又【大禹謨】三旬。【傳】旬，十日也。【禮曲禮】凡卜筮日，旬之外曰遠某日，旬之內曰近某日。　又【詩大雅】來旬來宣。【傳】旬，徧也。　又【易豐卦】雖旬无咎。【註】旬，均也。　又【前漢翟方進傳】旬歲閒，免兩司隷。【註】師古曰：旬，滿也。旬歲猶言滿歲也。　又旬始，星名。【史記天官書】旬始出於北斗旁，狀如雄雞。　又【正韻】須倫切，音荀。義同。　又【集韻】規倫切。本作均。《周禮》作旬。【周禮地官均人】豐年，則公旬用三日焉。【註】旬，均也。讀如□原隰之。《易坤》爲均，今書亦有作旬者。　又【韻補】叶松宣切。【柳宗元祭從兄文】留連遊歡，涉月彌旬。夜□膏炬，晝凌風煙。

朎	【辰集上】【月字部】	朎	【集韻】【韻會】□郞丁切，音靈。朎朧，月光也。

旭	【辰集上】【日字部】	旭	【廣韻】許玉切【集韻】【韻會】吁玉切，□音勗。【說文】日旦出貌。讀若勗。一曰明也。【詩邶風】旭日始旦。【疏】旭者，明著之名。【朱傳】日初出貌。　又【爾雅釋訓】旭旭，蹻蹻，憍也。【註】皆小人得意憍蹇之貌。　又【前漢揚雄傳】嘻嘻旭旭。【註】師古曰：自得之貌也。　又【前漢揚雄傳】洶洶旭旭。【文選李善註】鼓動之聲也。　又【集韻】許元切，音暄。又許皓切，音好。義□同。　又【韻補】叶已有切。【揚子太□經】方出旭旭，朋從爾醜。

旮	【辰集上】【日字部】	旮	【篇海】與旭同。

旰	【辰集上】【日字部】	旰	【廣韻】古案切【集韻】【韻會】居案切，□音骭。【說文】晚也。【左傳襄十四年】日旰不召。【前漢張湯傳】日旰，天子忘食。　又【史記司馬相如傳】采邑澔旰。【王延壽魯靈光殿賦】皓皓旰旰。【註】盛貌。　又【集韻】侯旰切，音旱。義同。　又居寒切，音干。日行也。

柠	【辰集中】【木字部】	柠	【唐韻】【集韻】□同楮。（檸）【唐韻】【集韻】【韻會】□拏梗切，能上聲。【集韻】木。皮入酒浸，治風。　又【集韻】尼庚切，音獰。義同。又吳俗謂木榫曰檸頭。

旱	【辰集上】【日字部】	旱	【廣韻】乎旰切【集韻】【韻會】侯旰切，□音翰。【說文】不雨也。【書說命】若歲大旱，用汝作霖雨。【詩大雅】旱旣太甚。　又山名。【詩大雅】瞻彼旱麓。【傳】旱，山名也。　又【廣韻】胡笴切【集韻】下罕切，□音悍。義同。　又【韻補】叶形甸切。【蘇轍沂山祈雨詩】宿雪雖盈尺，不救春夏旱。吁嗟遍野天不聞，歌舞通宵龍一戰。

旳	【辰集上】【日字部】	旳	【廣韻】都歷切【集韻】丁歷切，□音的。【說文】明也。《易》曰：爲旳顙。○按《易說卦》今作的。【隷釋魯峻□】矣旳旳。

