<!-- { "loadSidebar": true } -->
仢	【子集中】【人字部】	仢	【集韻】【韻會】□弼角切，音雹。【爾雅釋天】奔星爲仢約。【郭註】流星也。　又【廣韻】市若切【集韻】是若切，□音芍。義同。　又【集韻】亭歷切，音狄。【說文】約也。◎按字書仢同彴。有三義：一曰奔星，一曰橫木渡水，一曰約也，而音切各不同，《字彙》《正字通》皆失之。蓋訓流星者有二切，一雹音，一芍音。其音雹者，本《爾雅》奔星爲仢約。註：蒲握切，音雹。《正韻》弼角切，同。《玉篇》則變用通廣門法，扶約切，亦得雹音。《字彙》不知此，其用符約切，切母《切韻》與《玉篇》同。而音房入聲，則與《爾雅》《正韻》《玉篇》異。蓋《字彙》不知《玉篇》之用通廣，仍以音和門法釋之，此其所以誤也。至彳部彴，《字彙》仍音薄，想亦疑於心久而攺耳。其音芍者，本《廣韻》市若切，訓流星也。《正字通》因之，註職略切，音灼，以譏《字彙》薄縛二音之非，不知職略切之與市若切，一隸禪母，一隸照母，如天淵之別。蓋《廣韻十八藥》仢有二切，市若切音芍者，訓流星。之若切音斫者，訓橫木渡水。《玉篇》之約切，《正韻》《字彙》職略切，俱與《廣韻》切同，皆訓橫木渡水，則其與奔星之音雹芍者無涉明矣。乃《正字通》專務闢《字彙》而不知，誤認《廣韻》橫木之音爲奔星之音，此《正字通》所以誤也。又有音狄者，蓋本《說文》徒歷切，訓約也一條。《玉篇》《字彙》音切□與《說文》同。而《正字通》則攺从丁歷切，音狄。不知丁隸端母，徒隸定母，隂陽淸濁之迥異，丁歷切卽不音狄矣。此則《正字通》之誤也。至於訓奔星者，此有雹芍二音，《說文》之徒歷切訓約者，與奔星無涉。而《字彙》《正字通》之音狄者，遺約也一解，而俱謾綴於奔星之後，曰義同。是奔星之仢，亦可讀如狄，豈非《字彙》《正字通》之皆誤者乎。二書音切，譌誤甚多，姑記其尤誤者於此。

亲	【酉集上】【見字部】	親	〔古文〕□寴□【唐韻】【正韻】七人切【集韻】【韻會】雌人切，□七平聲。【廣韻】愛也。【孝經序】親譽日著。【註】慈愛之心曰親。【荀子不苟篇】交親而不比。【註】親謂仁恩。【周語】慈惠保民，親也。　又近也。【易乾卦】本乎天者親上，本乎地者親下。　又【增韻】躬也。【詩小雅】弗躬弗親。【箋】言不躬而親之也。【禮文王世子】世子親齊□而養。【註】親，猶自也。　又【釋名】襯也。言相隱襯也。【增韻】姻也。【禮大傳】親者，屬也。【疏】謂有親者，各以屬而爲之服。【左傳昭十四年】祿勳合親。【杜註】親，九族也。【周禮地官大司徒】以隂禮敎親，則民不怨。【註】謂男女之禮，婚姻以時，則男不曠，女不怨。　又六親，父母、兄弟、妻子也。【管子牧民篇】上服度則六親固。又【前漢禮樂志註】如淳曰：父、子、從父昆弟、從祖昆弟、曾祖昆弟、族昆弟，爲六親。　又姓。【史記孟嘗君傳】齊王逐周最，而聽親弗。【註】親弗，人姓名。【戰國策】作祝弗。　又通作新。【大學】在親民。【程註】親，當作新。　又【唐韻】七遴切【集韻】【韻會】七刃切【正韻】寸遴切，□七去聲。【左傳桓二年】庶人工商，各有分親。【註】以親疏爲分別。【釋文】有平去兩音。　又【廣韻】親家也。【集韻】婚姻相謂爲親。　又叶蒼先切，音千。【楊方合歡詩】磁石引長針，陽燧下焱煙，宮商聲相和，心同自相親。　【字彙】古从□。今省作亲。【集韻】或作媇儭。○按字彙補又作□□□，非。考證：〔【詩小雅】勿躬勿親。〕　謹照原文改爲弗躬弗親。 

伺	【子集中】【人字部】	伺	【廣韻】息吏切【集韻】【韻會】【正韻】相吏切，□音四。偵□也。又察也。【前漢文三王傳】左右弄口積，使上下不和，更相眄伺。又【唐書陸贄傳】李楚琳挾兩端，有所狙伺。　又通司。【前漢灌夫傳】魏其與夫人益市牛酒，令門下□司，至日中，丞相不來。　又【廣韻】息兹切【集韻】【韻會】新兹切【正韻】相咨切，□音斯。義同。　別作〈貝司〉。

亘	【子集上】【二字部】	亘	【集韻】【韻會】荀緣切【正韻】息緣切，□音宣。【說文】求宣也。揚布也。　又與桓同。烏亘，外國名。◎按亘本作□，與亙字不同。亙从二从舟。舟今作亙。□从二从囘，囘卽回字，今从日作亘。又毛晃曰：紹興二年，禮部看詳姓氏，从水从亘，水名。从木从亘，木名。从木从亘者，皆定讀曰亘。若《晉書》亘彝，亘溫，《書禹貢》西傾因亘是來之類是也。

亣	【子集上】【亠字部】	亣	【唐韻】他達切，音闥。【說文長箋】原本亣，佗蓋切，與大字徒蓋切本作一字異傍，居上爲大，處下爲亣。徐氏謬讀蓋爲盇，又改作佗達切，而歸之入聲，誤矣。

仞	【子集中】【人字部】	仞	【廣韻】【集韻】【韻會】【正韻】□而振切，音刃。【孔安國曰】八尺曰仞。【禮祭義】築宮仞有三尺。【前漢賈誼傳】鳳凰翔於千仞。　又度深曰仞。【左傳昭三十二年】仞溝洫。　又與認通。【列子天瑞篇】天地萬物不相離，仞而有之，皆惑也。【註】仞卽認。【淮南子人閒訓】非其事者，勿仞也。仞人之事者敗。　又與牣通。滿也。【司馬相如子虛賦】充仞其中。　又地名。【左傳文十六年】楚子貝自仞以伐庸。【註】仞入庸道。　一作軔。【孟子】掘井九軔。　【正字通】古以周尺八尺爲仞，中人之身，長八尺，兩臂尋之，亦八尺，兩足步之，亦八尺。度高深以仞，度短長以尋，度地以步。《小爾雅》四尺曰仞，王肅从之。包咸鄭□謂七尺曰仞。《書》爲山九仞。《釋文》仞，七尺也。《應劭漢書註》：五尺六寸曰仞。顏師古非之曰：八尺曰仞，取人申臂之一尋也。顏說與孔安國同，顏以八尺爲仞是也。《說文》以仞爲申臂一尋，非。一尋止六尺耳。或曰古尺短，周尺八尺，以今度之一寸，又減二分，應劭之說據漢尺也。《莊子庚桑楚》步仞之丘註：七尺曰仞，亦非。

仰	【子集中】【人字部】	仰	【唐韻】【正韻】魚兩切【集韻】【韻會】語兩切，□音□。舉首望也。【易繫辭】仰以觀于天文。【詩小雅】或棲遲偃仰。　又心慕曰企仰。　又以尊命□曰仰。今公家文移，上行下，用仰字。【前漢孝文帝紀】詔定三恪禮儀體式，亦仰議之。【註】仰議，猶言議於朝也。　又姓。　又【集韻】【正韻】□魚向切，音□。恃也。俟也，資也。【戰國策】東周之民，可令一仰西周。【註】有望於上則仰。【史記平準書】衣食仰給縣官。　又【韻會】疑剛切，音昂。【周禮地官保氏軍旅之容註】軍旅之容，闞闞仰仰。【釋文】五剛反，亦作卬。◎按《集韻》卬本仰字省文。又《楚辭卜居》寧昂昂若千里之駒乎。《詩大雅》顒顒卬卬。《韓詩外傳》作盎盎，則與昂、盎□通矣。古人字多假借，未可盡从。　又【周禮春官小宗伯】兆五帝于四郊。五帝蒼曰：靈威仰，靑帝號也。

伆	【子集中】【人字部】	伆	【廣韻】【集韻】□武粉切，音吻。【揚子方言】伆邈，離也。吳越曰伆。【博雅】斷也。　又【集韻】文拂切，文入聲。義同。

仅	【子集中】【人字部】	仅	【六書故】同付。【正譌】又，手也。从手持物以對人曰仅。　又【集韻】與帑同。（僅）【唐韻】【集韻】【韻會】渠吝切【正韻】具吝切，□音覲。【說文】纔能也。　又少也，餘也。通作堇廑。亦作。【禮射義】蓋有存者。　又劣也。

仄	【子集中】【人字部】	仄	【說文】厠本字。通作側。　又平仄，字聲也。　又仄慝，月行遲也。占家曰：朔而月見東方謂之仄慝。仄慝則王侯其肅。　又赤仄，錢名。　又【六書本義】湢仄，水流貌。作，非。又稫仄，禾密貌。作稫稄，非。　从厂从人。厂音罕，山石之厓巖。人處厂下，有慮傾側之象。

□	【補遺】【未集】【肉字部】	□	【字彙補】口骨切，音窟。臋也。

□	【未集下】【肉字部】	□	【玉篇】丑一切，音抶。肥滑貌。

□	【未集中】【耳字部】	□	【集韻】維傾切，音營。聲也。

□	【辰集上】【日字部】	□	【字彙補】同昔。○按《集韻》昔，籀作□。又□。

仕	【子集中】【人字部】	仕	【唐韻】【韻會】鉏里切【集韻】上史切，□音士。仕宦也。【禮曲禮】四十曰强而仕。【禮運】仕于公曰臣，仕于家曰僕。　又官名。登仕郞。見【隋書百官志】。將仕郞，見【韓愈與于襄陽書】。　又察也。【詩小雅】弗問弗仕，勿罔君子。【箋】不問而察之，則下民未罔其上矣。　又通事。【詩大雅】武王豈不仕。【註】仕，事也。　又【韻補】叶牀舉切，音齟。【易林】伊伯致仕，去桀耕野。執順以傳，反和無咎。野音暑。咎音榘。

仦	【備考】【子集】【人字部】	仦	【字彙補】乃巧切，音嫋。【說略】小兒也。◎按卽仯字之譌。

付	【子集中】【人字部】	付	【唐韻】【集韻】【韻會】□方遇切，音傳。畀也，授也。【孔叢子記義篇】孔子曰：若苟付可付。則己不勞，而賢才不失矣。　又【集韻】符遇切。同祔。祭名。【周禮春官】大祝，言甸人讀禱付練祥掌國事。【註】付當爲祔。　又姓。　【說文】从寸持物對人。【徐鉉曰】寸，手也。亦作仅。考證：〔【周禮春官】大祝，言甸人讀禱付練詳掌國事。〕　謹照原文詳改祥。 

仂	【子集中】【人字部】	仂	【廣韻】林直切【集韻】【韻會】【正韻】歷德切，□音勒。數之餘也。【禮王制】祭用數之仂，喪用三年之仂。【註】十分之一也。【疏】以爲分散之名。通作阞。【周禮冬官考工記】以其圍之阞捎其數。【註】阞，三分之一也。　又【集韻】六直切，音力。【玉篇】勤也。

