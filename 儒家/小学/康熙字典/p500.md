<!-- { "loadSidebar": true } -->
风	【戌集下】【風字部】	風	〔古文〕□□凬飌檒【唐韻】方戎切【集韻】方馮切【正韻】方中切，□音楓。風以動萬物也。【莊子齊物論】大塊噫氣，其名爲風。【河圖】風者，天地之使。【元命包】隂陽怒而爲風。【爾雅釋天】南風謂之凱風，東風謂之谷風，北風謂之凉風，西風謂之泰風。【禮樂記】八風從律而不姦。【疏】八方之風也。【史記律書】東北方條風，立春至。東方明庶風，春分至。東南方淸明風，立夏至。南方景風，夏至至。西南方凉風，立秋至。西方閶闔風，秋分至。西北方不周風，立冬至。北方廣莫風，冬至至。【周禮春官保章氏】以十有二風，察天地之和命，乖別之妖祥。【註】十有二辰皆有風吹其律，以知和不。　又【玉篇】散也。【易繫辭】風以散之。　又趨風，疾如風也。【左傳成十六年】郤至三遇楚子之卒，見楚子必下免冑而趨風。　又【玉篇】敎也。【書畢命】彰善癉惡，樹之風聲。又【說命】四海之內，咸仰朕德，時乃風。【註】言天下仰我德，是汝之敎也。【詩關雎序】風之始也。【箋】風是諸侯政敎也。　又風俗。【禮樂記】移風易俗，天下皆寧。　又疾名。【左傳昭元年】風淫末疾。【註】末，四肢也。風爲緩急。　又【廣韻】佚也。【書費誓】馬牛其風。【傳】馬牛風佚。【疏】僖四年《左傳》云：惟是風馬牛不相及也。賈逵云：風，放也。牝牡相誘謂之風。然則馬牛風佚，因牝牡相逐而遂至放佚遠去也。　又防風，國名。今湖州武康縣。　又地名。寧風，齊地，見【左傳】。右扶風，見【漢書】。　又官名。【前漢地理志】武帝太初元年，更名主爵都尉爲右扶風。　又鳥名。【詩秦風】鴥彼晨風。【爾雅釋鳥】晨風，鸇。【疏】晨風，一名鸇，摯鳥也。郭云：鷂屬。　又【晉書輿服志】相風中道。【正字通】晉制，車駕出，相風居前。刻烏於竿上，名相風。又【述征記】長安南有臺，高十仞，立相風銅烏，遇風輒動。　又草名。【西京雜記】懷風，苜蓿別名。一名光風。　又姓。黃帝臣風后。又風胡，見【越絕書】。　又【神異經】西方有披髮東走，一名狂，一名顚，一名狷，一名風。　又【廣韻】方鳳切，音諷。【詩關雎序】詩有六義焉。一曰風，上以風化下，下以風刺上，主文而譎諫，言之者無罪，聞之者足戒，故曰風。【箋】風化。風刺，皆謂譬諭，不直言也。【釋文】下以風之。風，福鳳反。【註】風刺同。　又叶分房切，音方。【楚辭惜誓】涉丹水而馳騁兮，右大夏之遺風。黃鵠之一舉兮，知山川之紆曲，再舉兮睹天地之圜方。　又叶甫煩切，音蕃。【王粲詩】烈烈冬日，肅肅淒風。潛鱗在淵，歸鴈載軒。　又叶閭承切。【後漢馮衍顯志賦】摛道德之光輝兮，匡衰世之渺風。褒宋襄于泓谷兮，表季札于延陵。　又叶孚金切，音分。【詩邶風】絺兮綌兮，淒其以風。我思古人，實獲我心。又【大雅】吉甫作頌，穆如淸風。仲山甫永懷，以慰其心。【楚辭九章】乗鄂渚而反顧兮，欸秋冬之緒風。步余馬兮山臯，邸余車兮方林。【釋名】兗豫幷冀，橫口含脣言之，讀若分。靑徐，踧口開脣推氣言之，讀若方。風，放也，氣放散也。【□第毛詩古音考】風古與心林音淫爲韻，孚金切。或曰今太行之西，汾晉之閒讀風如分，猶存古音。【正韻】一東收風，十二侵闕，蓋未詳風古有分音也。　【說文】風動蟲生，故蟲八日而化。从虫凡聲。【趙古則曰】凡物露風則生蟲，故風从虫，凡諧聲。考證：〔【爾雅】西風謂之秦風。〕　謹照原文秦風改泰風。〔【書費誓】馬牛其風。【疏】賈逵云，風，放也。牝牡相誘謂之風，然則馬牛放佚，因牝牡相逐，而遂至放佚遠去也。〕　謹照原文馬牛放佚改馬牛風佚。〔【陳第毛詩古音考】風古與心林音淫爲韻，孚金切。【正韻】一東收風，二十侵闕，蓋未詳風古有分音也。〕　謹照原文二十侵改爲十二侵。 

飒	【戌集下】【風字部】	颯	【唐韻】蘇合切【集韻】【韻會】【正韻】悉合切，□音趿。【說文】翔風也。　又風聲。【宋玉風賦】有風颯然而至。【杜甫寓同谷歌】四山多風溪水急，寒雨颯颯枯樹溼。　又衰颯。【杜甫夔府書懷詩】白首颯淒其。【岑參詩】鬢毛颯已蒼。　又沓，衆盛貌。【顏延之詠史詩】賔御紛颯沓，鞍馬光照地。　又【集韻】蘇谷切，音速。義同。　又【集韻】【正韻】□力入切，音立。【五音集韻】颯飁，大風。　又【正韻】人名。前漢有劉颯，後漢有衞颯。　【字彙補】或作。

飛	【戌集下】【飛字部】	飛	〔古文〕□□【唐韻】甫微切【集韻】【韻會】匪微切，□音非。【玉篇】鳥翥。【廣韻】飛翔。【易乾卦】飛龍在天。【詩邶風】燕燕于飛。　又官名。【前漢宣帝紀】西羌反，應募佽飛射士。　又【釋名】船上重室曰飛廬。在上，故曰飛也。　又六飛，馬名。【前漢袁盎傳】騁六飛，馳不測山。【註】六馬之疾若飛也。別作騛。　又桑飛，鷦鷯別名。　又飛廉，神禽名。【三輔黃圖】能致風，身似鹿，頭似雀，有角，蛇尾，文似豹。【郭璞云】飛廉，龍雀也。世因以飛廉爲風伯之名，其實則禽也。　又【本草】漏蘆一名飛廉。　又【廣韻】古通作蜚。【史記秦紀】蜚廉善走。　又借作非。【漢□長蔡君頌】飛陶唐其孰能若是。　【說文徐註】上旁飞者，象鳥頸。考證：〔又借作非。【漢□長蔡君頌】飛陶唐其郭能若是。〕　謹照原文其郭能改其孰能。 

飝	【戌集下】【飛字部】	飝	【字彙補】芳微切，音非。見金鏡。

□	【午集下】【穴字部】	□	【字彙補】卽肉字。【漢史晨饗孔廟□】香酒美□。

□	【午集下】【穴字部】	□	【集韻】居□切，音搆。□穴也。

	【辰集下】【欠字部】		【集韻】虛宜切，音犧。相笑也。或作□，通作嚱。

飞	【戌集下】【飛字部】	飛	〔古文〕□□【唐韻】甫微切【集韻】【韻會】匪微切，□音非。【玉篇】鳥翥。【廣韻】飛翔。【易乾卦】飛龍在天。【詩邶風】燕燕于飛。　又官名。【前漢宣帝紀】西羌反，應募佽飛射士。　又【釋名】船上重室曰飛廬。在上，故曰飛也。　又六飛，馬名。【前漢袁盎傳】騁六飛，馳不測山。【註】六馬之疾若飛也。別作騛。　又桑飛，鷦鷯別名。　又飛廉，神禽名。【三輔黃圖】能致風，身似鹿，頭似雀，有角，蛇尾，文似豹。【郭璞云】飛廉，龍雀也。世因以飛廉爲風伯之名，其實則禽也。　又【本草】漏蘆一名飛廉。　又【廣韻】古通作蜚。【史記秦紀】蜚廉善走。　又借作非。【漢□長蔡君頌】飛陶唐其孰能若是。　【說文徐註】上旁飞者，象鳥頸。考證：〔又借作非。【漢□長蔡君頌】飛陶唐其郭能若是。〕　謹照原文其郭能改其孰能。 

韲	【戌集中】【韭字部】	韲	【集韻】同齏。詳齊部齏字註。

韵	【戌集中】【音字部】	韵	【集韻】與韻同。（韻）〔古文〕均【唐韻】【集韻】【韻會】王問切【正韻】禹慍切，□音運。【說文】和也。从音員聲。【玉篇】聲音和曰韻。【文心雕龍】異音相從謂之和，同聲相應謂之韻。【晉書律曆志】凡音聲之體，務在和韻，益則加倍，損則減半。【陸機文賦】收百世之闕文，采千載之遺韻。○按文人言韻，始見於此。漢魏以上之書，皆言音不言韻。自晉以後，音降而爲韻矣。至韻書之最古者，莫如魏李登《聲類》，晉呂靜倣其法作《韻集》，齊周顒始著《四聲切韻》，梁沈約有《四聲》一卷，隋秦王俊有《韻纂》，陸法言有《切韻》，至唐孫愐《唐韻》出，而諸書皆廢。宋□彭年等重修《廣韻》，丁度有《集韻》，金韓道昭有《五音集韻》，元黃公紹有《韻會舉要》，明洪武中宋濂等修《正韻》，此韻書大略也。　又【正韻】風度也。　【說文】裴光遠云：古與均同。【唐書楊收傳】夫旋宮以七聲爲均。均言韻也。古無韻字，猶言一韻聲也。　【集韻】或作韵。

韶	【戌集中】【音字部】	韶	〔古文〕□【唐韻】市招切【集韻】【韻會】時饒切【正韻】時昭切，□音軺。【說文】虞舜樂也。【玉篇】繼也，紹也。【書益稷】簫韶九成。【禮樂記】韶，繼也。【註】韶之言紹也。言舜能繼紹堯之德。　又【左傳襄二十九年】見舞韶濩者。【註】殷湯樂。【疏】言其能紹繼大禹也。　又【集韻】一曰美也。【韻會】凡言韶華，韶光，取此。　又【韻會】州名。古百越地，漢曲江縣，隋置韶州。有兩石相對如雙闕。或曰舜作樂於此，故名韶石。　又姓。【正字通】晉中牟令韶石。　【廣韻】同。【集韻】亦作招。

韸	【戌集中】【音字部】	韸	【廣韻】薄紅切【集韻】薄蒙切【正韻】薄紅切，□音蓬。【玉篇】和也，鼓聲也。【集韻】本作逢。或作韼、□。　又【集韻】敷逢切，音豐。義同。

韹	【戌集中】【音字部】	韹	【廣韻】胡盲切【集韻】戸盲切，□音橫。【玉篇】樂聲也。【爾雅釋訓】韹韹，樂也。　又【廣韻】【集韻】□胡光切，音黃。【廣韻】韹樂，鐘聲也。【集韻】本作鍠。　又【集韻】於莖切，音□。銅器聲。

韼	【戌集中】【音字部】	韼	【集韻】同韸。

響	【戌集中】【音字部】	響	〔古文〕□□【唐韻】【集韻】【韻會】【正韻】□許兩切，音享。【說文】聲也。从音鄕聲。【註】徐鍇曰：聲之外曰響。響猶怳也，怳怳然浮也。實而精者曰聲，朴而浮者曰響。響之附聲，如影之著形。【玉篇】應聲也。【書大禹謨】惟影響。　又方響，樂器。【杜陽雜編】太和九年，宮人沈阿翹進白玉方響。　【集韻】或作。【韻會】又作鄕。通作嚮饗。

	【寅集中】【山字部】		【廣韻】魯當切【集韻】盧當切，□音郎。【玉篇】峻，山名。冬至日所入也。　又【玉篇】【廣韻】盧黨切【集韻】里黨切，□音朗。□崀。山空貌。

飍	【戌集下】【風字部】	飍	【廣韻】【集韻】□香幽切，音烋。【廣韻】驚風。　又【玉篇】驚走貌。【左思吳都賦】儋耳黑齒之酋，金鄰象郡之渠。驫飍矞靸霅，驚捷先驅前途。【註】驫音浮，駥音月，飍音休，矞音聿，靸音撒，霅音匣。言外國渠酋，馳走爲吳王前導也。蓋借疾風形，擬奔走之狀也。　又【集韻】必幽切，音彪。又步幽切，音淲。義□同。考證：〔【左思吳都賦】儋耳黑齒之酋，金潾象郡之渠。驫飍矞靸霅，驚捷〕　謹照原文金潾改金鄰。 

