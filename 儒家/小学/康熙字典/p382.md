<!-- { "loadSidebar": true } -->
軌	【酉集下】【車字部】	軌	〔古文〕□□【廣韻】居洧切【集韻】【韻會】矩鮪切，□音宄。【說文】車轍也。【孟子】城門之軌。【註】車轍迹也。　又車軸也。【禮少儀】其在車，左執轡，右受爵，祭左右軌范乃飮。【註】軌，謂轊頭也。又【正韻】法也，則也。【左傳隱五年】講事以度軌量謂之軌。【前漢賈山傳】軌，事之大者也。【註】軌謂法度，故凡不循法度者，謂之不軌。　又【正韻】循也。【史記天官書】星辰軌道。【註】謂循其常道也。【前漢賈誼傳】諸侯軌道。【註】言循法度也。　又與宄通。【左傳成十七年】亂在外爲姦，在內爲軌。御姦以德，御軌以□。【註】軌本作宄。　又【儀禮公食大夫禮】宰夫設黍稷六簋于俎西。【註】簋，古文作軌。　又叶居有切，音九。【詩邶風】濟盈不濡軌，雉鳴求其牡。　又叶果許切，音舉。【陸機凌霄賦】削陋跡于介丘兮，省仙遊而投軌。覬情累以遂濟兮，豈時俗之云阻。○按《周禮冬官考工記匠人》經涂九軌。註：軌，謂轍廣，非。軌卽轍也。《韻會》，輪有高下廣狹，皆定于軌。輪中之軌旣同，則轍迹亦同，因謂車轍亦曰軌。其實軌乃轊頭也。自《說文》以軌爲車轍，後人沿之，遂專以車轍訓軌，失其字之本義矣。《郉昺孝經序》疏云：兩轍之閒曰軌，車所轢曰轍。此爲確詁云。

軍	【酉集下】【車字部】	軍	〔古文〕□【廣韻】舉云切【集韻】【韻會】拘云切，□音君。【玉篇】衆也。【周禮地官】五師爲軍。【註】萬二千五百人。周制：天子六軍。諸侯大國三軍，次國二軍，小國一軍。　又軍禮。【周禮春官】大宗伯以軍禮平邦國。【註】謂威其不協僭差者。　又師所駐曰軍。【左傳桓六年】軍於瑕以待之。【戰國策】軍于邯鄲之郊。【註】屯也。　又姓。冠軍侯之後，因氏。　又【說文】軍，圜圉也。一曰軍，兵車也。

軎	【酉集下】【車字部】	軎	【玉篇】于劌切，音衞。【說文】車軸頭也。　又【廣韻】祥歲切【集韻】旋歲切，□音篲。義同。　【集韻】或从彗从慧从惠，音義□同。考證：〔【玉篇】干劌切。〕　謹照原文改于劌切。 

辉	【酉集下】【車字部】	輝	【廣韻】許歸切【集韻】呼韋切，□音揮。【集韻】光也。火之光也。　【說文】作煇。

軏	【酉集下】【車字部】	軏	【廣韻】【集韻】【韻會】□魚厥切，音月。【說文】車轅端持衡者。【論語】小車無軏。　又【廣韻】【集韻】【正韻】□五忽切，音兀。義同。　【說文】本作。今通用軏。

軐	【酉集下】【車字部】	軐	【廣韻】【集韻】□先見切，音線。轉軐，車迹也。　又【玉篇】之刃切，音震。車也。　又【集韻】思晉切，音信。義同。

軳	【酉集下】【車字部】	軳	【集韻】薄交切，音庖。【廣韻】戾也。　又車軫也。

辿	【酉集下】【辵字部】	辿	【篇海】丑延切，音脠。緩步也。　又人名。【魏志】鍾會子名辿。【註】辿，敕連反。

锅	【戌集上】【金字部】	鍋	【廣韻】【韻會】【正韻】□古禾切，音戈。【玉篇】車釭。【揚子方言】車釭，齊燕海岱之閒謂之鍋。　又【玉篇】盛膏器。【揚子方言】自關而西，盛膏者乃謂之鍋。　又【廣韻】溫器。【正字通】俗謂釜爲鍋。　又【玉篇】公禍切，音過。義同。　又【集韻】古火切，音果。刈鉤也。與鐹同。　【集韻】或作鈛□。

軑	【酉集下】【車字部】	軑	【廣韻】特計切【集韻】【韻會】【正韻】大計切，□音地。【說文】車輨也。【屈原離騷】齊玉軑而□馳。　又【廣韻】車輪也。【揚子方言】韓楚之閒謂輪曰軑。又【正韻】度柰切，音大。地名。【前漢地理志】江夏郡有軑縣。【後漢王霸傳】子符徙封軑侯。譌作軑。○按字書□無軑字，《集韻》收軑字，音義□同軑。字彙又譌作軚，□可刪。軑字从車从犬。

軒	【酉集下】【車字部】	軒	【廣韻】【集韻】【韻會】□虛言切，音掀。【說文】曲輈轓車也。【徐曰】載物則直輈。軒，大夫以上車。轓，兩旁壁也。【左傳閔二年】鶴有乘軒者。【註】軒，大夫車。【又】歸夫人魚軒。【註】魚軒，夫人車。又【定九年】與之犀軒。【註】犀軒，卿車。夫人車以魚爲飾，卿車以犀皮爲飾也。　又車前高曰軒，前下曰輊。【詩小雅】戎車旣安，如輊如軒。【註】輊，車覆而前也。軒，車却而後也。【後漢馬援傳】居前不能令人輊，居後不能令人軒。【註】言爲人無所輕重也。　又檐宇之末曰軒。【左思魏都賦】周軒中天。【註】周軒，長廊有窗而周迴者。　又殿堂前檐特起曲椽無中梁者亦曰軒。天子不御正座而御平臺，曰臨軒。【前漢史丹傳】天子自臨軒檻。【註】軒檻，欄版也。　又軒縣，樂縣也。【周禮春官小胥】諸侯軒縣。【註】軒縣三面，其形曲，故又謂之曲縣。　又笑貌。【後漢方技傳】軒渠笑自若。【天祿外史】韓王軒然仰笑。　又舞貌。【淮南子道應訓】軒軒然迎風而舞。　又自得之貌。【唐書孔戣傳】軒軒自得。又與憲通。【禮樂記】致右憲左。【註】憲讀爲軒，足仰也。　又黎軒，國名。【史記大宛傳】北有奄蔡、黎軒。【註】國在西海之西。　又姓。黃帝號軒轅，後因爲氏。又軒丘，複姓。梁相軒丘豹。　又【集韻】【韻會】□許建切，音憲。【禮內則】麋鹿田豕，麕皆有軒。【註】切肉大如藿葉也。　又【集韻】居言切，音鞬。人名。【前漢功臣表】衆利侯伊卽軒。　又【集韻】許偃切，音幰。車軾。　又【篇海】呼旱切。與通。人名。鄭有軒虎。　又叶許斤切，音欣。【陸雲夏府君誄】丘園靡滯，鸞驥憑軒。豈方伊類，捉髮躬勤。考證：〔【禮樂記】坐右憲左。〕　謹照原文坐右改致右。 

軓	【酉集下】【車字部】	軓	同□。【周禮夏官大馭】左執轡，右祭兩軹，祭軓。【鄭氏曰】軓，車軾前也。【杜子春曰】軓當爲□。

	【寅集上】【宀字部】		【唐韻】莫禮切【集韻】母禮切，□音米。【說文】寐而未厭也。【集韻】熟寐也，或作□。

軔	【酉集下】【車字部】	軔	【廣韻】【集韻】【韻會】【正韻】□而振切，音刃。【說文】礙車也。【徐曰】止輪之轉，其物名軔。　又止物之行皆曰軔。【後漢申屠剛傳】光武嘗欲出遊，剛諫不聽，遂以頭軔乘輿輪。【註】謂以頭止車輪也。　又去軔，輪動而車行，故凡事始啓行曰發軔。【屈原離騷】朝發軔于天津。又【後漢馮衍傳】發軔新豐兮徘徊鎬京。　又與仞同。【孟子】掘井九軔。

軖	【酉集下】【車字部】	軖	【廣韻】巨王切【集韻】曲王切，□音劻。【說文】方車也。一曰一輪車。【正字通】卽今役夫運載者。　又【集韻】渠王切，音狂。車戾也。　【說文】本作□。俗省作軖。又譌作□。

軘	【酉集下】【車字部】	軘	【廣韻】【集韻】【韻會】徒渾切【正韻】徒孫切，□音屯。【說文】兵車也。【左傳宣十二年】晉人懼二子之怒楚也，使軘車逆之。

軙	【酉集下】【車字部】	軙	【玉篇】古文□字。註詳阜部八畫。【廣韻】作敶。

軚	【酉集下】【車字部】	軚	【正字通】軑字之譌。

軛	【酉集下】【車字部】	軛	【廣韻】於革切【集韻】【韻會】【正韻】乙革切，□音厄。【正韻】轅端橫木，駕馬領者。【周禮冬官考工記】輈人衡任。【註】衡任謂兩軛之閒也。【疏】服馬有二，一馬有一軛。軛者，厄馬領不得出也。　【集韻】或作枙。【莊子馬蹄篇】加之以衡枙。　又叶乙役切，音鬱。【古詩】南箕北有斗，牽牛不負軛。良無磐石固，虛名復何益。

軜	【酉集下】【車字部】	軜	【廣韻】【正韻】□奴荅切，音納。【說文】驂馬內轡，繫軾前者。【詩秦風】鋈以觼軜。【疏】謂白金飾皮爲觼，以納物也。四馬八轡，而經傳皆言六轡，明有二轡，當繫之馬之有轡者，所以制馬之左右，令之隨逐人意。驂馬欲入，則逼於脅驅，內轡不須牽挽，故知納者，納驂內轡，繫於軾前也。考證：〔【詩秦風】鋈以觼軜。【箋】謂白金飾皮爲觼，以納物也。〕　謹照原書箋改疏。 

軝	【酉集下】【車字部】	軝	【廣韻】巨支切【集韻】【韻會】翹移切【正韻】渠宜切，□音奇。【說文】長轂之軝。【詩小雅】約軝錯衡。【註】約，束也。以皮纏束車之轂，而朱之也。錯，文也。【詩詁】軝，轂之旁出者也。○按《考工記》參分其轂長，二在外一在內，以置其輻。是轂之外者長，而內者短也。軝非轂名，乃轂之外長而旁出者。凡在輪中者通名爲轂。轂之旁出者爲軝。

軞	【酉集下】【車字部】	軞	【篇海】莫袍切，音毛。公車也。【詩魏風殊異乎公路箋】公路，主君之軞車，庶子爲之。　通作旄。【左傳宣二年】趙盾爲旄車之族。

軟	【酉集下】【車字部】	軟	俗輭字。詳後輭字註。

軠	【酉集下】【車字部】	軠	【集韻】尼心切，音絍。紡車。

郘	【酉集下】【邑字部】	郘	【廣韻】力舉切【集韻】兩舉切，□音呂。亭名。考證：〔【集韻】雨舉切。〕　謹照原文雨舉改兩舉。 

軡	【酉集下】【車字部】	軡	【集韻】渠今切，音琴。地名，在江南。　又其淹切，音黔。軡中，地名。通作黔。

	【午集上】【瓜字部】		【玉篇】徒門切，音屯。【博雅】□，瓜屬也。【類篇】作□。

	【補遺】【丑集】【女字部】		【篇海類編】苦絞切，音巧。女字。

軥	【酉集下】【車字部】	軥	【廣韻】其俱切【集韻】【韻會】權俱切，□音衢。【說文】軛下曲者。【韻會】車軛兩邊叉馬頸者。【左傳襄十四年】射兩軥而還。【註】車軛下卷者。　又【廣韻】古侯切【集韻】【韻會】【正韻】居侯切，□音鉤。【廣韻】車軥心木。　又夏后氏之輅曰軥。通作鉤。【釋名】鉤車以行爲陣，鉤股曲直有正，夏所制也。　又【廣韻】【正韻】古□切【集韻】【韻會】居□切，□音遘。【廣韻】軥槅，輓車也。　又【等韻】公□切，音苟。【前漢朱家傳】乗不過軥牛。【註】軥，軥枙也。軥牛，小牛也。 

軦	【酉集下】【車字部】	軦	【集韻】【韻會】許放切【正韻】虛放切，□音况。黃軦，蟲名。【莊子至樂篇】黃軦生乎九猷。

