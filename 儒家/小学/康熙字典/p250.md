<!-- { "loadSidebar": true } -->
药	【申集上】【艸字部】	藥	【唐韻】以灼切【韻會】弋約切，□音躍。【說文】治病草。【史記三皇本紀】神農氏甞百草，始有醫藥。【急就篇註】草木、金石、鳥獸、蟲魚之類，堪愈疾者，總名爲藥。　又【本草】芍藥。詳芍字註。　又療也。【詩大雅】多將熇熇，不可救藥。【莊子天地篇】有虞氏之藥瘍也。　又姓。【通志氏族略】藥氏，望出河内，後漢南陽太守藥崧，晉有牙門藥冲。　又【韻會】式灼切，音鑠。灼藥，熱貌。【丘遲思賢賦】心灼藥如傷。　又旅灼切，音略。【張衡南都賦】歸鴈鳴鵽，黃稻鱻魚，以爲勺藥。【註】勺藥，五味之和。藥音略。【西溪叢語】言勺藥者，乃以魚肉等物爲醢食也。【韓退之郾城聯句詩】五鼎調勺藥。又，難祈却老藥。上藥旅酌切，下藥以灼切，二藥不同音。　又【唐韻古音】醫藥之藥去聲，音効。　又【字彙補】與籞苑之籞同。李正己曰：園亭中藥闌，闌卽藥，藥卽闌，猶言圍援，非花藥之闌。《漢書宣帝紀》：池藥未幸者，假與貧民。凡《漢書》闌入宮禁，闌字多从艸，則藥闌字義尤分明也。

荲	【申集上】【艸字部】	荲	【唐韻】恥六切【集韻】敕六切，□音矗。【博雅】荲羊蹄也。【本草】一名東方宿，一名連蟲陸。　又【揚子方言郭璞註】葇、荲，菜也。亦蘇之種類。　又【說文】陵之切，讀若釐。草也。【齊民要術】《字林》云：荲草似冬藍，蒸食之。考證：〔【博雅】羊蹄萊也。〕　謹照原文改荲羊蹄也。 

荳	【申集上】【艸字部】	荳	【廣韻】田□切，音豆。【韻會】菽也。《物理論》云：菽者衆荳之名，通作豆。　又荳蔲，藥名。

荵	【申集上】【艸字部】	荵	【唐韻】而軫切，音忍。【說文】荵冬草。【爾雅釋草】蒡，隱荵。【註】似蘇有毛，今江東呼爲隱荵，藏以爲菹，亦可瀹食也。　又上聲。【集韻】而振切，音刃。義同。

荷	【申集上】【艸字部】	荷	【唐韻】胡歌切【集韻】【韻會】【正韻】寒歌切，□音何。【爾雅釋草】荷，芙渠。【註】別名芙蓉，江東人呼荷。【詩鄭風】隰有荷華。【傳】荷華，扶渠也。又【陳風】有蒲與荷。【箋】芙渠之莖也。【埤雅】荷，總名也，華葉等名具衆義，故以不知爲問，謂之荷也。　又【本草】薄荷，莖、葉似荏而長。　又地名。【吳志裴松之傳】吳圍成陽都尉張喬于揚荷橋。　又【集韻】居何切，音歌。水名，與菏同。註詳菏字。　又【廣韻】胡可切。【左傳昭七年】其子弗克負荷。【註】荷，擔也。【論語】有荷蕢而過孔氏之門者。【疏】荷，擔揭也。【晉書輿服志】八座尚書荷紫，以生紫爲袷囊，綴之服外。　又通何。【詩小雅】何蓑何笠。【傳】揭也。【釋文】河可反。　又【國語補音】負荷之荷亦音河。【嵆康詩】昔蒙父兄祚，少得離負荷。因疏遂成嬾，寢跡此山阿。【潘岳詩】位同單父邑，愧無子賤歌，豈能陋微官，但恐沗所荷。　又通苛。【前漢酈食其傳】握齱好荷禮。【師古註】荷與苛同，苛細也。　又怨怒聲。【通鑑】梁武帝口苦，索蜜不得，再曰荷荷。考證：〔【爾雅釋草】荷，芙渠。【註】別名芙蓉，江南人呼荷。〕　謹照原文江南改江東。〔【詩小雅】何蓑何笠。【傳】揭也。【箋】何可反。〕　謹照原文箋何可反改釋文河可反。 

荸	【申集上】【艸字部】	荸	【篇海】蒲沒切，音孛。《碎金》云：荸薺，古之□茈也。苗似龍鬚，根黑色，可食。

荹	【申集上】【艸字部】	荹	【唐韻】薄故切，音捕。【玉篇】牛馬草亂藁也。　又【集韻】蓬逋切，音蒲。荹攎，收亂草也。

荺	【申集上】【艸字部】	荺	【唐韻】于敏切，音殞。【爾雅釋草】荺，茭。【註】荺，一名茭，謂草根可食者也，亦笋類也。非一種。　又【集韻】于倫切，音筠。藕紹也。考證：〔【爾雅釋草】荺茭。【註】荺，一名□〕　謹照原文一名□改一名茭。 

荻	【申集上】【艸字部】	荻	【唐韻】徒歷切【韻會】亭歷切，□音狄。【說文】萑也。【爾雅釋草】蕭，荻。【註】卽蒿。【戰國策】公宮之垣，皆以荻、蒿、苫、楚廧之。【晉書童謠】官家養蘆花爲荻。　又地名。【前漢功臣表】荻苴侯韓陶。【史記索隱】荻苴，在渤海。　【正字通】《廣雅》作藡。

荼	【申集上】【艸字部】	荼	【唐韻】【正韻】□同都切，音塗。【詩邶風】誰謂荼苦，其甘如薺。【傳】荼，苦菜也。【大雅】周原膴膴，菫荼如飴。【爾雅釋草】荼，苦菜。【疏】一名荼草，一名選，一名游冬。葉似苦苣而細，斷之白汁，花黃似菊。　又【詩豳風】採荼薪樗。【又】予所捋荼。【註】荼，萑苕也。　又【詩鄭風】有女如荼。【箋】荼，茅秀，物之輕者，飛行無常。【周禮地官掌荼註】荼，茅秀也。【前漢禮樂志】顏如荼，兆逐靡。【應劭曰】荼，野菅白華也。【師古曰】言美女顏貌如茅荼之柔也。荼者卽今所謂蒹錐也。　又【書湯誥】弗忍荼毒。【傳】荼毒，苦也。【詩大雅】民之貪亂，寧爲荼毒。【疏】荼、毒皆惡物。　又【詩周頌】以薅荼蓼。【孫炎曰】荼亦穢草，非苦菜也。【王肅曰】荼，陸穢。　又【爾雅釋木】檟，苦荼。【註】樹小如梔子，冬生，葉可作羹飮。【野客叢書】世謂古之荼卽今之茶，不知荼有數種，惟荼檟之荼卽今之茶也。詳茶字註。　又【博雅】荼，僭也。　又【揚子方言】倩、荼，借也。【郭註】荼，猶徒也。　又神名。【風俗通】上古之時有神荼、鬱壘昆弟二人，性能執鬼。【蔡邕獨斷】十二月歲竟，乃畫荼、壘，幷懸葦索以禦凶。　又【唐韻】宅加切【六書正譌】直加切【正韻】鋤加切，□音□。義同。　又通舒。【禮玉藻】諸侯荼。【註】讀如舒遲之舒。【荀子大略篇】諸侯御荼。【註】古舒字，玉之上圓下方者。【史記建元以來侯者年表】荆荼是徵。【索隱註】荼，音舒。【唐韻古音】神荼之荼，荼毒之荼，亦□音舒。　又【集韻】時遮切，音闍。【爾雅釋草】蔈、荂，荼，卽芀也。　又倉大切，音蔡。【博物記】雲南郡荼首，其音爲蔡茂，是兩頭鹿名也，永昌有之。　又【集韻】余遮切，音邪。荼陵，縣名，在長沙。　又姓。【通志氏族略】《漢書江都易王傳》有男子荼恬。蘇林云：荼音琅邪之邪。　又【正韻】商居切，音書。與瑹同。　又【周禮地官】掌荼，徐邈讀作羊諸切，音余。　又【集韻】後五切，音戸。亦茅秀也。考證：〔【禮玉藻】荼前詘後。〕　謹按所引非原文句讀，謹照原文改諸侯荼。 

荽	【申集上】【艸字部】	荽	【唐韻】息遺切【韻會】宣隹切，□音綏。與荾同。胡荽，香菜，張騫使西域得胡荽。【潘岳閒居賦】蓼荽芬芳。【註】荽，香菜。　又【集韻】與萎通。詳萎字註。

荿	【申集上】【艸字部】	荿	【集韻】時征切，音成。【類篇】草也。

	【戌集中】【阜字部】		【集韻】象呂切，音緒。【玉篇】今作序。【集韻】東西牆也。或作。

□	【未集中】【糸字部】	□	【廣韻】【集韻】□力求切，音劉。【玉篇】旗□也。今爲旒。【類篇】旌旗之旓。

	【戌集中】【隹字部】		【唐韻】【集韻】□於陵切，音膺。【說文】鳥也。从隹，瘖省聲。【徐鍇曰】鷹隨人所指□，故从人。【說文】作□。【集韻】或作鷹。餘詳鳥部鷹字註。

	【戌集上】【門字部】		【集韻】【正韻】□時吏切，音侍。寺人，奄官。或从門。　又【集韻】祥吏切，音飼。【說文】廷也。有法度者也。本作寺。【五音集韻】寺者，司也。官之所止有九司。釋名曰：寺，嗣也。治事者相嗣續于其內。又漢西域白馬經來，初止于鴻臚寺，遂取寺名，剏置白馬寺。

莀	【申集上】【艸字部】	莀	【玉篇】古文農字，註見辰部六畫。　又【集韻】丞眞切，音辰。草多貌。【篇海】作□。

莃	【申集上】【艸字部】	莃	【唐韻】香衣切，音希。【爾雅釋草】莃，兔葵。【玉篇】似葵而葉小，壯如藜，有毛。汋啖之滑香。

蒤	【申集上】【艸字部】	蒤	【玉篇】達胡切，音塗。【爾雅釋草】蒤，虎杖。【註】似紅草而粗大，有細刺，可以染赤。【本草】一名苦杖。又名斑杖、酸杖、大蟲杖。　又【爾雅釋草】蒤，委葉。【疏】穢草也。

莅	【申集上】【艸字部】	莅	【唐韻】力至切【正韻】力地切，□音利。【韻會】臨也。【易明夷】君子以莅衆。【書周官】不學牆面，莅事惟煩。　又【穀梁傳僖三年】莅者，位也。　又【集韻】力質切，音栗。【司馬相如上林賦】藰莅卉歙。【師古註】林木鼓動之聲。【韻補】曹植《禹贊》避隱商山，示不敢莅。諸侯向己，乃奉天秩。（蒞）【集韻】同莅。

莆	【申集上】【艸字部】	莆	【唐韻】方矩切，音府。萐莆，堯時瑞草。　又【正韻】薄胡切，音蒲。地名。【水經注】孔山在莆城西南三十餘里。【一統志】莆田，縣名，屬興化。　又通蒲。【楚辭天問】咸播秬黍，莆藿是營。

莉	【申集上】【艸字部】	莉	【唐韻】直尼切【集韻】陳尼切，□音墀。姓也。《姓苑》云：淮南人。　又郞奚切，音梨。芘莉，織荆。　又【玉篇】草名。　又音利。茉莉，花名。詳茉字註。

莊	【申集上】【艸字部】	莊	〔古文〕□□□□□【唐韻】【集韻】□側羊切，音裝。草盛貌。【六書正譌】艸芽之壯也。　又嚴也。【論語】臨之以莊則敬。　又【韻會】盛飾也。　又【左傳襄二十八年】得慶父之木百車于莊。【註】莊，六軌之道。【爾雅釋宮】六達謂之莊。　又田舍也。【通鑑史炤釋文】唐置莊宅使。【胡三省註】蓋主莊田及外舍之事。　又【公羊傳定八年】矢著于莊門。【註】莊門，孟氏之門名。　又姓。【通志氏族略】楚莊王之後，以諡爲氏，楚有大儒曰莊周。　又【雲南通志】海貝一枚，土人謂之莊。　又【篇海】側亮切，音壯。恭也。【說文】作壯。【干祿字書】通作荘。俗作庄，非。考證：〔【干祿字書】通作莊。〕　謹照原文莊改荘。 

莋	【申集上】【艸字部】	莋	【集韻】秦昔切，音籍。【玉篇】茹草也，或作葃。　又【廣韻】在各切【類篇】【韻會】【正韻】疾各切，□音昨。地名。【前漢地理志】越巂郡定莋。　又山名。【越絕書】莋碓山，故爲鶴阜山。禹遊天下，引湖中柯山置之鶴阜，更今名。　又【水經注】夷橋亦曰莋橋。

