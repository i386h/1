<!-- { "loadSidebar": true } -->
訑	【酉集上】【言字部】	訑	【玉篇】弋支切【集韻】【類篇】余支切【正韻】延知切，□音移。訑訑，自得貌。又淺意也。【孟子】訑訑之聲音顏色，拒人於千里之外。【註】自足其智，不嗜善言之貌。【集韻】與詑同。或作□、□。　又【集韻】【類篇】□商支切，音施。與□同。多言也。　又獸名。【山海經】基山有獸，狀如羊，九尾四耳，目在背，名曰猼訑。【註】訑音□。一作陁。　又【集韻】【正韻】□湯何切，音拕。【說文】本作詑。欺也。【戰國策】寡人甚不喜訑者言也。【註】引方言，沇州謂欺曰訑。【楚辭九章】或訑謾而不疑。【註】詐欺也。　又【集韻】唐何切，音駝。又土和切，涶平聲。又【集韻】待可切，駝上聲。□與詑同。　又【集韻】【類篇】□他可切，拕上聲。言不正也。一曰欺罔自誇貌。　又【集韻】徒案切【正韻】杜晏切，□音憚。【類篇】慢訑，弛縱意。【增韻】放也。【莊子知北遊】天知予僻陋慢訑。【正韻】與誕同。　又【集韻】【類篇】□堂練切，音電。又【正韻】徒亶切，但上聲。義□同。

訒	【酉集上】【言字部】	訒	【唐韻】【集韻】【韻會】【正韻】□而振切，忍去聲。【說文】頓也。【徐曰】頓者，多頓躓也。【玉篇】鈍也。【博雅】難也。【六書故】言難出也。【論語】仁者，其言也訒。　又【司馬光潛虛】訒，仁也。　又【韻會】通作認。【荀子正名篇】外是者謂之認。【註】難也。　又【集韻】爾軫切，音忍。義同。　【六書正譌】借爲識訒字。別作認，非。

訓	【酉集上】【言字部】	訓	〔古文〕□馴【唐韻】【集韻】【韻會】許運切【正韻】吁運切，□薰去聲。【說文】說敎也。【徐曰】訓者，順其意以訓之也。【正韻】誨也。【字彙】導也。【書伊訓】伊尹乃明言烈祖之成德以訓于王。【傳】作訓以敎導太甲。【詩大雅】四方其訓之。【正義】訓是敎誨之別名。【禮曲禮】敎訓正俗。【疏】謂訓說義理。　又【正字通】古言可爲法也。【書說命】學于古訓。【詩大雅】古訓是式。【傳】古，故也。訓，道也。【傳】古訓，先王之遺典也。【左傳文六年】告之訓典。【註】訓典，先王之書。　又【玉篇】誡也。【魏書高允傳】臣被敕論集往世酒之敗德以爲《酒訓》。　又【廣韻】男曰敎，女曰訓。　又【博雅】順也。【書康誥】皇天用訓厥道，付畀四方。【傳】上天用順文武之道，而付之以天下之大也。【後漢方術傳】下使五品咸訓于嘉時。【註】訓，順也。　又詁訓，註解之別名。【爾雅郭璞序】《爾雅》者，所以通詁訓之指歸。【疏】訓，道也。道物之貌以吿人也。【前漢揚雄傳】不爲章句訓詁。【師古註】訓者，釋所言之理也。【字彙】如某字釋作某義，順其義以訓之也。　又官名。【周禮夏官】訓方氏，掌道四方之政事。　又鳥名。【唐書五行志】鵂鶹，一名訓狐。　又獸名。【神異經】檮杌，西方荒中獸。一名難訓。　又州名。【唐書地理志】江南道有訓州。　又姓。明宣德中有敎授訓濬。　又【五音集韻】詳遵切，音旬。道也。【周禮地官】土訓，鄭司農讀。　又叶文韻。【晉書衞恆傳】大晉開元，弘道敷訓。天垂其象，地耀其文。

訔	【酉集上】【言字部】	訔	【玉篇】與誾同。　又【字彙】訔訔，爭辯貌。【揚子法言】何後世之訔訔也。【註】謂爭論是非也。一本作誾誾。　又【集韻】山名。　又人名。【宋史□炤傳】錢訔追贈龍圖閣待制。

訕	【酉集上】【言字部】	訕	【唐韻】【廣韻】【集韻】【類篇】【韻會】【正韻】□所晏切，刪去聲。【說文】謗也。从言山聲。【玉篇】毀語也。【禮少儀】爲人臣下者，有諫而無訕。【論語】惡居下流而訕上者。【關尹子九藥篇】不可以訕謗德已。【揚子法言】妄譽，仁之賊也。妄毀，義之賊也。賊仁近鄕原，賊義近鄕訕。　又【廣韻】所姦切【正韻】師姦切，□音刪。又【集韻】師閒切，音山。義□同。　又叶輸旃切，音羶。【三略軍讖】同位相訕，是謂亂源。　又叶所戰切，音扇。【歐陽修讀書詩】何時乞殘體，萬一免罪譴。信哉蠹書魚，韓子語非訕。　又【正字通】亦作□。【字彙補】譌作□，非。

訖	【酉集上】【言字部】	訖	【唐韻】居迄切【集韻】【韻會】居乙切，□音。【說文】止也。【徐曰】言所止也。【玉篇】畢也。【增韻】終也，了也。【字彙】盡也。【書呂□】典獄非訖于威，惟訖于富。【疏】訖是盡也，故傳以訖爲絕。【穀梁傳僖九年】毋訖糴。【註】訖，止也。謂貯粟。　又竟也。【前漢王莽傳】劉歆訖不吿。【師古註】訖，竟也。　又【史記司馬貞三皇紀】《春秋緯》稱，自開闢至獲麟，分爲十紀，十曰流訖紀。　又【集韻】許訖切，音肸。與迄同。【爾雅釋詁】至也。【尚書孔序】自唐虞以下訖于周。【前漢成帝詔】訖今不攺。　【說文】本作□。

託	【酉集上】【言字部】	託	【唐韻】【正韻】他各切【集韻】【韻會】闥各切，□音拓。【說文】寄也。【揚子方言】凡寄爲託。【玉篇】憑依也。【增韻】委也，信任也。【穀梁傳定元年】夫請者，非可詒託而往也。【范註】詒託，猶假寄。【禮檀弓】久矣，予之不託於音也。【鄭註】寄也。【前漢賈山傳】聚廬而託處。【唐書李勣傳】勣旣忠力，帝謂可託大事。【說苑善說篇】上士可以託色，中士可以託辭，下士可以託財。　又【正字通】寓言也。【後漢姜肱傳】託以他辭，終不言盜。　又州名。【唐書地理志】隴右道有託州。　又南詔官名。【唐書南蠻傳】乞託主馬，祿託主牛，巨託主倉廩。　又【韻會】或作侂。【說文】《論語》可以侂六尺之孤。今文作託。宋韓侂胄名取此。　又或作寓。【禮郊特牲】諸侯不臣寓公。【註】寓，寄也。或爲託。　又【集韻】陟嫁切，音吒。誇也。

	【辰集下】【欠字部】		【廣韻】况于切【集韻】匈于切，□音訏。【廣倉】□，樂也。通作旴。　又【集韻】荒胡切，音呼。義同。

記	【酉集上】【言字部】	記	【唐韻】【集韻】【韻會】□居吏切，音冀。【說文】疏也。【徐曰】謂一一分別記之也。【博雅】識也。【釋名】紀也。【玉篇】錄也。【廣韻】志也。【書益稷】撻以記之。【傳】使記識其過也。【禮王制】太史典禮執□記。【註】國有禮事，則豫執□策，記載所當行之禮儀。【唐書于志寧傳】左有記言之史，右有記事之官。【關尹子五鑑篇】昔遊再到，記憶宛然。　又【博雅】書也。【前漢蕭望之傳】待詔鄭朋奏記于蕭望之。【註】記，書也。奏記自朋始。【文心雕龍】後漢始有公府奏記，記之言志，進己志也。　又【正字通】文符也。【後漢鍾離意傳】少爲郡督郵，時部縣亭長有受人酒禮者，府下記案考之，意封還記，太守甚賢之。　又官名。【後漢百官志】記室令史，主上表章報書記。　又與其通。【字彙補】助語辭。【詩王風】彼其之子。【箋】其或作記。或作己。讀聲相似。　又叶苟起切，音几。【崔琰述初賦】望高密以亟征，戾衡門而造止。覿游夏之峩峩，聽大猷之篇記。一說本作紀，紀與止叶，譌作記。

	【辰集下】【歹字部】		【廣韻】【集韻】□疾賜切，音漬。【玉篇】病也，獸死也。一曰鳥獸殘骨。與胔、骴同。【周禮秋官】蜡氏掌除骴。【註】故《書》骴作脊。鄭司農云：脊讀爲，謂死人骨也。《月令》曰掩骼埋胔。骨之尚有肉者，及禽獸之骨皆是。　【集韻】亦作髊、殐。

	【辰集下】【欠字部】		【廣韻】【集韻】□他□切。同音。詳口部音字註。　又【廣韻】呼漏切【集韻】許□切，□音蔲。□，小兒兇惡。同咅。詳口部咅字註。

訛	【酉集上】【言字部】	訛	【廣韻】五禾切【集韻】【韻會】【正韻】吾禾切，□音囮。【玉篇】與譌同。僞也，謬也，舛也。【詩小雅】民之訛言，寧莫之懲。【傳】訛，僞也。【說文】【宋書五行志】引《詩》□作譌言。　又【爾雅釋詁】言也。【註】世以妖言爲訛。【前漢翟方進傳】民人訛謠。【吳志孫皓傳】妖訛橫興。　又【爾雅釋言】化也。【書堯典】平秩南訛。【傳】訛，化也。【史記五帝紀】作南譌。【索隱】作南爲，謂所當爲之事也。【讀書通】又通作僞。【前漢王莽傳】毎縣則薅，以勸南僞。【師古註】僞，讀曰訛。化也。　又【爾雅釋詁】動也。【詩小雅】或寢或訛。【傳】訛，動也。【韓詩】作譌。覺也。　又【集韻】通作吪。【詩王風】尚寐無吪。【傳】吪，亦動也。本亦作訛。　又獸名。【神異經】西南荒中出訛獸，狀若兔，人面，能言，常欺人，言東而西，言惡而善。肉美，食之言不眞。一名誕。　又蛇名。【埤雅】恩平郡譜，蛇謂之訛。　又火名。【柳宗元述舊言懷詩】訛火亟生煆。【註】野火也。【山海經】作譌火。　又姓。【唐書南蠻傳】巂州新安城旁有六姓蠻，三曰訛蠻。【宋史眞宗紀】夏國監軍訛勃囉。　又【集韻】牛何切，音莪。亦動也。

訜	【酉集上】【言字部】	訜	【集韻】敷文切，音芬。訜□，言語不定也。　又人名。與訜、師訜，見【宋史宗室表】。　又【玉篇】筆云切。人不知也。

訝	【酉集上】【言字部】	訝	【唐韻】吾駕切【集韻】魚駕切【韻會】【正韻】五駕切，□音砑。【說文】相迎也。引周禮秋官，諸侯有卿訝。【徐曰】按《周禮》使將至，使卿訝。謂以言辭迎而勞之也。又【訝士註】士官之迎四方賔客者。【儀禮聘禮】厥明訝賔于館。【註】迎也。　又【廣韻】嗟訝也。【增韻】疑怪也。【呂覽必已篇】無訝無訾。【唐書李勣傳】使至，高祖訝無表。【韓愈縣齋有懷詩】睢盱互猜訝。　又【玉篇】與迓同。【書盤庚】余迓續乃命于天。【傳】迓，迎也。　又【集韻】或作御。【詩召南】百兩御之。【釋文】御，本亦作訝。　又【集韻】或作輅。【左傳宣二年】宋狂狡輅鄭人。【註】輅，迎也。　又【音學五書】通作梧。【儀禮聘禮】賔進訝受几于筵前。【註】今文訝爲梧，五故切。　又與牙通。【周禮冬官】輪人爲輪牙也者，以爲固抱也。【註】鄭司農云：牙讀如訝。【疏】訝，迎也。此車牙亦輮之，使兩頭相迎，故讀從之。　【說文】重文从辵作迓，隸省作迓。迓字从辵从牙。

