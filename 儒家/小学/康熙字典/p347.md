<!-- { "loadSidebar": true } -->
豐	【酉集中】【豆字部】	豐	〔古文〕□□【唐韻】敷戎切【集韻】【韻會】敷馮切，□音酆。【說文】豆之豐滿者也。一曰器名，鄕飮酒有豐侯，亦謂之廢禁。【陸佃云】似豆而□。【海錄碎事】《射禮》：置豐於西階。古豐國之君以酒亡國，故以爲罰爵，圖其人形於下寓戒也。【儀禮鄕射禮】司射適堂西，命弟子設豐。【註】將飮不勝者，設豐所以承其爵也。【疏】按《燕禮》君尊有豐，此言承爵豐，則兩用之。又【玉篇】大也。【廣韻】多也。【易豐卦疏】豐者，多大之名，盈足之義。財多德大，故謂之豐。【書高宗肜日】典祀無豐于昵。【疏】謂犧牲禮物多也。【楚語】彼若謀楚，其必有豐敗也哉。【註】大也。【揚子方言】凡物之大貌曰豐。又趙魏之郊，燕之北鄙，凡大人謂之豐人。燕記曰：豐人杼首。杼首，長首也。　又【廣韻】茂也，盛也。【詩小雅】在彼豐草。【傳】豐，茂也。【楚語】夫事君者，不以豐約舉。【註】豐，盛。約，衰也。　又猶厚也。【周禮地官大司徒】原隰，其民豐肉而庳。　又歲熟曰豐。【詩周頌】豐年多黍多稌。【公羊傳桓三年】大有年何，大豐年也。【註】謂五穀皆大成熟。　又【博雅】雲師謂之豐隆。一曰雷師也。【屈原離騷】吾令豐隆乗雲。【淮南子天文訓】季春三月，豐隆乃出。【註】雷也。　又豐席。【孔安國書傳】豐，莞也。郭璞曰：今西方人呼蒲爲莞，用之爲席。鄭康成曰：刮凍竹席也。　又豐本，韭別名。【禮曲禮】凡祭宗廟之禮，韭曰豐本。【註】其根本茂盛也。　又地名。【書武成】王來自商，至于豐。【傳】文王舊都在京兆鄠縣，今長安縣西北是也。通作酆。　又水名。【詩大雅】豐水東注。【後漢郡國志註】豐水出鄠南山豐谷，北入于渭。通作灃。　又縣名。【前漢地理志】豐縣，屬沛郡。　又州名。古太原郡，宋置豐州。又陝西，隋置豐州。　又山名。豐山，在滁州南二里許，上有豐樂亭。見【歐陽修記】。又人名。【前漢古今人表】□豐，帝嚳妃，生堯。【師古曰】卽□鋒也。　又姓。【廣韻】鄭穆公子豐之後。又複姓。豐將氏。見【潛夫論】。　又叶敷文切，音分。【蔡邕□】民安物豐。上叶綏我荆衡，下叶以紀洪勳。　又叶敷康切，音芳。【韓愈歐陽生哀辭】友則旣獲兮，祿實不豐。以志爲養兮，何有牛羊。考證：〔【說文】豆之豐滿者也。一曰，器名，鄕飮酒有豐□，亦謂之廢禁。〕　謹照原文豐□改豐侯。 

豑	【酉集中】【豆字部】	豑	【廣韻】直一切【集韻】直質切，□音秩。【說文】爵之次第也。【書堯典】平秩東作。【說文】引作豑。【字彙補】古秩字。

豓	【酉集中】【豆字部】	豓	【唐韻】【集韻】【韻會】【正韻】□以贍切，鹽去聲。【說文】好而長也。从豐。豐，大也。□聲。【徐曰】容色豐滿也。【揚子方言】美也。宋衞晉鄭之閒曰豓。一曰秦晉之閒美色爲豓。【註】言光豓也。【詩小雅】豓妻煽方處。【左傳桓元年】美而豓。　又【正韻】光彩貌。【晉書衞恒傳】摛筆豓于紈素。【韓愈調張籍詩】光豓萬丈長。　又自放縱貌。【潘岳笙賦】汎淫汜豓。　又歌名。【左思吳都賦】荆豓楚舞。【註】豓，楚歌也。　又縣名。【唐書地理志】樂豓縣，屬芝州忻城郡。　又【集韻】或作閻。【前漢谷永傳】閻妻驕扇，日以不臧。　又【增韻】歆羨也。【韻會】通作鹽。【禮郊特牲】鹽諸利。【註】鹽，讀爲豓。使欣豓也。○按韻書通作豔。《六書正譌》別作艷、灧，□非。

豔	【酉集中】【豆字部】	豔	【正字通】同豓。

豕	【酉集中】【豕字部】	豕	〔古文〕□□□【廣韻】施是切【集韻】【韻會】賞是切【正韻】詩止切，□音始。【說文】彘也。竭其尾，故謂之豕，象毛足而後有尾。【徐曰】竭，舉也。【玉篇】豬豨之總名。【揚子方言】豬，關東西或謂之彘，或謂之豕。【林氏小說】以其食不絜，故名之豕。【大戴禮易本命】四主時，時主豕，故豕四月而生。【本草綱目】李時珍曰：在畜屬水，在卦屬坎，在禽應室星。【易說卦】坎爲豕。【埤雅】坎性趨下，豕能俯其首，又喜□穢，亦水畜也。【詩小雅】有豕白蹢，烝涉波矣。【傳】犬喜雪，馬喜風，豕喜雨，故天將久雨，則豕進涉水波。【禮曲禮】豕曰剛鬣。【疏】豕肥則毛鬣剛大也。【周禮天官食醫】凡會膳食之宜，豕宜稷。【疏】豭豬味酸，牝豬味苦，稷米味甘，是甘苦相成。　又國名。【左傳襄二十四年】范宣子曰：昔匄之祖在商爲豕韋氏。【註】豕韋，國名。　又星名。【博雅】營室謂之豕韋。又【史記天官書】奎曰封豕，爲溝瀆。【前漢天文志】作封豨。　又藥名。【爾雅釋草】茢薽，豕首。【疏】豕首，一名彘顱，南人名爲地菘，今江東呼豨首，可以煼蠶蛹。又【莊子徐無鬼】藥也，豕零也。【註】豕橐一名苓根，似豬屎，其塊零落而下故也。【韓愈進學解】作豨苓。【註】楚人呼豬爲豨，卽豬苓是也。【本草綱目】一名豭豬屎。　又【集韻】亥古作豕。【正字通】《家語》或讀史云：三豕渡河。子夏曰：己亥渡河。己譌爲三，亥譌爲豕。或曰支干內有五亥，己亥位居三，三豕渡河是隱語。《說文》亥與豕溷。李陽冰曰：古文亥比豕加一畫，《說文》溷亂，不足信。　又叶施智切，施去聲。【司馬相如上林賦】格蝦蛤，鋋猛氏。羂騕褭，射封豕。【韻會小補】相如賦本文一段俱上聲，《吳棫韻補》以豕字叶入寘韻，誤。【字彙】凡偏傍从豕者，俗省作豕。

□	【未集上】【米字部】	□	【篇海】乃結切，音涅。手持也。

□	【未集中】【糸字部】	□	【字彙補】與絳同。【格古要論】《□帖》，晉王府藏之。

豖	【酉集中】【豕字部】	豖	【唐韻】丑六切【集韻】敕六切，□音畜。【說文】豕絆足行豖豖也。　又【廣韻】【集韻】□丑玉切，音亍。義同。或作□。　【六書正譌】从豕，繫二足，指事。凡逐、琢等字□从此。

赃	【酉集中】【貝字部】	贓	【廣韻】則郞切【集韻】【韻會】【正韻】兹郞切，□音臧。【玉篇】藏也。【廣韻】納賄曰贓。　又通作臧。【前漢尹賞傳】其羞辱甚於貪汙坐臧。

豗	【酉集中】【豕字部】	豗	【廣韻】呼恢切【集韻】【韻會】【正韻】呼回切，□音灰。【玉篇】豬豗地也。　又【類篇】相擊也。【木華海賦】磊匒匒而相豗。【韓愈元和聖德詩】衆樂驚作，轟豗融冶。　又【正韻】喧豗，鬨聲。【李白蜀道難詩】飛湍瀑流爭喧豗。【張九齡江上遇疾風詩】不知天地氣，何爲此喧豗。　又【字彙補】豗傀氏，古之君也。見《通鑑因提紀》。　又【類篇】通作□。□尵，馬病也。○按豗字本从尣。亦作尢。譌作兀。是豗豗本是一字，《玉篇尣部》作豗，《類篇尣部》作，豕部重收豗，音同訓別，沿集韻之誤，分、豗爲二，非。集韻或作拻，字彙尤部別作，□非。豗字从尢作。

豘	【酉集中】【豕字部】	豘	【集韻】同豚。本作□。或作。通作肫。【字彙補】譌作豘，非。

豚	【酉集中】【豕字部】	豚	【唐韻】徒切【集韻】【韻會】徒渾切【正韻】徒孫切，□音屯。【說文】小豕也。【小爾雅】豬子曰豚。【易中孚】豚魚吉。【孔疏】豚，獸之微賤者。【禮曲禮】凡祭宗廟之禮，豚曰腯肥。【周禮天官庖人】春行羔豚，膳膏香。　又地名。【左傳定六年】公侵鄭，往不假道于衞。及還，陽虎使季、孟舍于豚澤，衞侯使彌子瑕追之。　又水名。【字彙補】豚水，在牂柯郡。　又姓。【印藪】有豚少公，漢人。　又河豚，魚名。與魨同。【博雅】鯸，魨也。背靑，腹白，觸物卽怒，其肝殺人。【註】正今人名爲河豚者也。　又【廣韻】或作。【莊子德充符】適見子食于其死母者。【晉書謝混傳】每得一，以爲珍膳。【音義】，卽豚字。　又【集韻】通作肫。【晉書王濟傳】蒸肫甚美。　又書作□。【石鼓文】射其□蜀。【釋文】作豚。　又書作□。【石鼓文】又體如□。【釋文】作豚。　又【集韻】杜本切【正韻】徒本切，□屯上聲。行曳踵也。【禮玉藻】圈豚行不舉足。【註】豚性散，圈之則聚而回旋于其中。圈、豚□上聲。　又【集韻】或作腯。【禮曲禮】豚曰腯肥。【釋文】腯亦作豚。　又【韻會小補】徒困切，屯去聲。義同。　又【字彙補】都昆切，音墩。土豚，土墩也。【魏志蔣濟傳】豫作土豚，遏絕湖水。　又叶徒丁切，音庭。【李尤席銘】施席接賔，士無過賢。値時所有，何必羊豚。賢音□。　【說文】从彖省，象形。从又持肉，以給祠祀。篆文从肉豕作豚。【玉篇】作□。【類篇】作□。【集韻】作□。亦作腞。或作豘、□。

豛	【酉集中】【豕字部】	豛	【唐韻】【集韻】□營隻切，音役。【說文】上谷名豬曰豛。【玉篇】齧豕也。　【集韻】或作□。

豜	【酉集中】【豕字部】	豜	【正字通】俗豣字。

豝	【酉集中】【豕字部】	豝	【唐韻】伯加切【集韻】【韻會】【正韻】邦加切，□音巴。【說文】牝豕也。一曰二歲，能相把拏也。【埤雅】把拏，蕃之意也。【詩召南】壹發五豝。【傳】豕牝曰豝。【周禮夏官大司馬註】二歲爲豝。　又【小爾雅】大者謂之豝。【何承天纂文】漁陽以大豬爲豝。　又【韻會】通作羓。腊屬。【五代史四夷附錄】耶律德光卒，契丹破其腹，實之以鹽，載之而走，晉人謂之帝豝。　【集韻】或作□。

豠	【酉集中】【豕字部】	豠	【唐韻】疾余切【集韻】叢租切，□音徂。【說文】豕屬。　又【廣韻】士魚切【集韻】牀魚切，□音鉏。義同。【類篇】或作□。【正字通】與狙別。

