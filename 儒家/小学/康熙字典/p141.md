<!-- { "loadSidebar": true } -->
章	【午集下】【立字部】	章	【廣韻】【集韻】【韻會】諸良切【正韻】止良切，□音彰。【說文】樂竟爲一章。从音从十。十，數之終也。　又采也。【書臯陶謨】五服五章哉。【周禮冬官考工記】畫繢之事，靑與赤謂之文，赤與白謂之章。　又明也。【易垢卦】品物咸章。【書洪範】俊民用章。　又文章也。【詩小雅】維其有章矣。【箋】禮文也。　又篇章。【詩疏】詩有章句，總義包體，所以明情也。　又成事成文曰章。【孟子】不成章不達。【周語】將以講事成章。　又【周語】余敢以私勞，變前之大章。【註】表也，表明天子與諸侯異物也。　又條也，程也。【史記高祖紀】約法三章。【太史公自序】張蒼爲章程。【註】章。歷數之章術也。　又大林木曰章。【史記貨殖傳】千章金材。　又【爾雅釋山疏】山形上平者名章。　又地名。【山海經】鮮山又東曰章山。又赤水之北有章尾山。【史記楚世家】吳大敗楚于豫章。【前漢地理志】勃海郡屬縣章武，章鄕，會稽郡屬縣句章，西河郡千章縣，廣平國斥章，東平國章縣。【後漢光武紀】建武六年，改春陵鄕爲章陵縣。　又官名。【周禮春官】保章氏。【前漢王子侯表】千章侯。【百官志】東閣主章令丞。【師古註】主章，掌大材也。【前漢宣帝紀】元康元年置建章衞尉。　又【爾雅釋天】太歲在庚曰上章。　又樂名。【禮記註】大章，堯樂名。　又印章。【漢官儀】吏秩比二千石以上，銀印龜鈕其文曰章，刻曰某官之章。　又章奏。【獨斷】凡羣臣書通於天子者四，曰章，曰奏，曰表，曰駁議。　又【左傳僖五年】日南至。【疏】步曆之始，以朔旦冬至爲首，曆之上元，其年是十一月朔旦冬，至十九年閏月盡，復得十一月。朔旦冬至，故以十九年爲一章，積章成部，積部成紀。治曆者以此章部爲法，以知氣朔。　又章甫，殷冠名。【禮郊特牲】章甫，殷道也。　又總章，舜明堂名。　又建章，漢宫名。在長安。城西周迴二十餘里。　又姓，秦將章邯。　又諡法。【逸書】温克令儀曰章。　又國名。【左傳註】謝，章，薛，舒，呂，祝，終，泉，畢，過，此十國皆任姓。　又俗或謂舅曰章。　又【六書音義】周章，怔營貌。又懼貌。亦作慞。　又【字彙補】與樟同。【司馬相如子虚賦】楩楠豫章。　又與獐同。【周禮冬官考工記】山以章。【註】讀爲獐。　【韻會小補】又叶之風切，音中。【書臯陶謨】天秩有禮，自我五禮有庸哉，同寅協恭和衷哉，天命有德，五服五章哉。　又之亮切。同障。【禮雜記】四面有章。考證：〔【司馬相如上林賦】楩楠豫章。〕　謹照原文上林賦改子虚賦。 

竢	【午集下】【立字部】	竢	【廣韻】【集韻】【韻會】□牀史切，音俟。【爾雅釋詁】竢，待也。【前畫漢賈誼傳】竢罪長沙。【註】竢，古俟字。註見人部七。

竣	【午集下】【立字部】	竣	【廣韻】【集韻】【韻會】【正韻】□七倫切，音逡。【說文】止也，事畢也，退立也。【廣韻】倨也，改也。【周語】有司已事而竣。　又【集韻】壯倫切。伏貌。　又【韻會】逡緣切，音詮。義同。【集韻】或作踆□。

	【辰集中】【木字部】		【唐韻】良冉切，音斂。善美之名。

竤	【午集下】【立字部】	竤	【篇海】胡萌切，音宏。度量也。

□	【未集中】【羽字部】	□	【廣韻】赤之切【集韻】充之切，□音蚩。【說文】飛盛貌。【類篇】□□，羽翼盛也。又【集韻】市之切，音時。義同。　又【集韻】職吏切，音志。義同。或作□。亦作□。考證：〔【廣韻】赤知切，【集韻】充知切，□音蚩。〕　謹照原文兩知字□改之。 

□	【未集上】【竹字部】	□	【正韻】逋眉切，音□。竹名。

	【卯集上】【心字部】		俗矜字。

□	【未集上】【竹字部】	□	【集韻】居諧切，音皆。黑竹。

童	【午集下】【立字部】	童	【廣韻】【正韻】徒紅切【集韻】【韻會】徒東切，□音同。獨也。言童子未有室家者也。【增韻】十五以下謂之童子。【易蒙卦】匪我求童蒙。【詩衞風】童子佩觿。【穀梁傳昭十九年】羈貫成童。【註】成童，八歲以上。又【增韻】女亦稱童子。【禮記註】女子子在室，亦童子也。　又邦君妻自稱之謙辭。【論語】夫人自稱曰小童。　又牛羊之無角者曰童。【易大畜】童牛之牿。【詩大雅】俾出童羖。　又【釋名】山無草木曰童，若童子未冠然。【莊子徐無鬼】堯聞舜之賢，舉之童土之地。【註】童土，無草木地。　又地名。【前漢功臣表】童鄕侯鐘祖。　又草名。【爾雅疏】寓木，一名宛童。又稂，一名童梁。　又童童，盛貌。【蜀志】先主舍東南角桑樹童童，如小車蓋。　又【篇海】男有罪爲奴曰童使。【易旅卦】得童僕貞。【前漢貨殖傳】童手指千。【註】童，奴婢也。【韻會補】童，奴也，幼也。今文僮幼字作童，童僕字作僮，相承失也。　又姓。【急就篇註】顓頊子號老童，其後爲姓。【廣韻】漢有琅邪內史童仲玉。又【集韻】諸容切，音鐘。【公羊傳桓十一年】公會宋公于夫童。【註】童，音鐘。左氏穀梁皆作鐘。　又借作同。【列子黃帝篇】狀與我童者，近而愛之。狀與我異者，疏而畏之。【註】童，同也。聲之譌也。　又叶徒黃切。【韓愈此日足可惜詩】驚波暗合沓，星宿爭翻芒。馬乏復悲鳴，左右泣僕童。

竦	【午集下】【立字部】	竦	〔古文〕□□【廣韻】息拱切【集韻】【韻會】荀勇切【正韻】息勇切，□音悚。【說文】敬也，自申束也。【前漢東方朔傳】寡人將竦意而覽焉。　又懼也。【詩商頌】不戁不竦。【註】懼也。　又上也。【楚語】竦善抑惡。　又【集韻】竦，動也。　又【釋名】竦，從也。體皮皆從引也。　又鳥名。【山海經】灌題之山有鳥焉，見人則躍，名曰竦斯，其鳴自呼。　又與聳同。【揚雄長楊賦】整輿竦戎。【註】方言曰：西漢之閒相觀曰聳，竦與聳古字通。

竧	【午集下】【立字部】	竧	【字彙補】從性切，音淨。人名。宋有劉竧。　又【篇海】支禁切，音譖。人名。【世史類編】讀。　又【字彙補】仄謹切，音亲。身端也。【篇韻】與同。

竨	【午集下】【立字部】	竨	【集韻】徒弔切，音調。竨□，高危也。

竪	【午集下】【立字部】	竪	【廣韻】臣庾切，音樹。立也。俗豎字。【說文】从豎。【廣韻】童僕之未冠者曰豎。【史記酈生傳】沛公罵曰：竪儒。【註】竪，童僕之稱。沛公輕之，以比奴竪，故曰竪儒。　又姓。【山海經】帝命竪亥，步自東極，至於西極，五億十選九千八百步。【郭註】竪亥，健行人。　又國名。【山海經】在流沙外者，大夏竪沙居繇月支之國。　又去聲。【通鑑】龎涓曰：遂成竪子之名。【胡三省註】殊遇切，義同豎。

竫	【午集下】【立字部】	竫	【廣韻】【集韻】【韻會】【正韻】□疾郢切，音靜。停安也。　又【公羊傳文十二年】推諓諓善竫言。【何休註】竫猶撰也。　又與靜同。【後漢崔駰傳】竫潛思于至頤。【註】與靜同。　又小人名。【山海經】有小人國，名靖人。【郭註】或作竫。【列子殷湯篇】竫人長九寸。　又諡法。【史記秦本紀】文公太子卒，賜諡爲竫公。

竭	【午集下】【立字部】	竭	【廣韻】渠列切【集韻】【韻會】【正韻】巨列切，□音傑。盡也。【禮曲禮】君子不盡人之歡，不竭人之忠。【史記太史公自序】神大用則竭。　又【說文】負舉也。【禮禮運】五行之運，迭相竭也。【註】竭猶負戴也。言五行運轉，更相爲始。　又【玉篇】敗也。【左傳莊十年】曹劌曰：一鼓作氣，再而衰，三而竭。　又叶去例切。【妻誄柳下惠文】夫子之不竭兮，三黜終不弊兮，豈弟君子，永能厲兮。

竮	【午集下】【立字部】	竮	【廣韻】普丁切【集韻】【韻會】滂丁切，□音俜。竛竮，行不正也。　又【集韻】傍經切，音缾。義同。同竮。詳竮字註。

端	【午集下】【立字部】	端	〔古文〕耑【廣韻】【集韻】【韻會】【正韻】□多官切，音偳。【說文】直也，正也。【禮曲禮】振書端書于君前。【註】端，正也。【玉藻】目容端。【前漢賈誼傳】選天下之端士，孝悌博聞，有道術者，以衞翼之。　又【篇海】萌也，始也，首也。【禮禮運】人者，天地之心，五行之端也。【公羊傳隱元年註】上係天端。【疏】天端，卽春也。春秋說云：以元之深，正天之端。以天之端，正王者之政也。【左傳文元年】先王之正，時也，履端于始。【疏】履，步也，謂推步曆之初始，以爲術曆之端首。【孟子】惻隱之心，仁之端也。【註】端者，首也。人皆有仁義禮智之首，可引用之。　又【廣韻】緒也，等也。【揚子方言】緒，南楚或曰端。　又【增韻】審也。【戰國策】郤疵對智伯曰：韓魏之君，視疵端而趨疾。　又專也。【戰國策】敢端其願。【註】端，猶專也。　又布帛曰端。【禮記疏】束帛，十端也。丈八尺爲端。【小爾雅】倍丈謂之端，倍端謂之兩，倍兩謂之疋。　又【周禮春官】其齊服有□端，素端。【鄭司農註】衣有襦裳者爲端。【穀梁傳僖三年】桓公委端搢笏，而朝諸侯。【註】端，□端之服。【疏】其色□，而制正幅無殺，故謂之□端。　又地名。【山海經】號山，端水出焉，東流注于河。又國在流沙中者，墩端璽。【史記趙世家】與韓魏分晉，封晉君以端氏。【註】端氏，澤州縣也。【前漢地理志】蒼梧郡有端溪。　又姓。孔子弟子端木賜。　又宮門名。【後漢黃瓊傳】舉吏，先試之于公府，又覆之于端門。【註】端門，太微宮南門也。　又獸名。【後漢鮮□傳】禽獸異于中國者，野馬，原羊，角端牛，以角爲弓，俗謂之角端弓。　又【正韻】尺兗切。與喘同。【荀子勸學篇】端而言。【註】端，讀爲喘。喘，微言也。　又【韻會小補】美辨切。同冕。大夫以上冠也。【禮玉藻】諸侯□端以祭，天子□端以朝，日于東門之外。【註】端，皆音冕。　又【韻補】叶都元切。【陸機文賦】罄澄心以凝思，眇衆慮而爲言。籠天地于形內，挫萬物于筆端。　又叶多汪切。【楊戲贊秦子敕】正方受遣，豫聞後綱。不□不僉，造此異端。考證：〔【禮月令】諸侯玄端以祭，天子玄端以朝，日于東門之外。〕　謹照原文月令改玉藻。

