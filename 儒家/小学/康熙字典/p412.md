<!-- { "loadSidebar": true } -->
酬	【酉集下】【酉字部】	酬	【廣韻】市流切【集韻】時流切，□音讐。同醻。【儀禮鄕飮酒禮】主人實觶酬賔。【註】酬，勸酒也。酬之言周，忠信爲周。又【士冠禮】主人酬賔，束帛儷皮。【註】飮賔客而從之以財貨曰酬。　又【集韻】□留切【正韻】除留切，□音儔。【易繫辭】是故可與酬酢，可與祐神矣。【註】酬酢，猶應對也。徐邈讀。

酭	【酉集下】【酉字部】	酭	【集韻】尤救切【正韻】爰救切，□音宥。【玉篇】報也。【集韻】醻酒也。【韓愈南山詩】惟用贊報酭。或作侑。

酮	【酉集下】【酉字部】	酮	【廣韻】【正韻】徒摠切【集韻】【韻會】杜孔切，□音動。【廣韻】酒壞。【集韻】酒酢壞。【博雅】酮，酢也。　又【集韻】傳容切，音重。義同。　又【集韻】【韻會】徒東切【正韻】徒紅切，□音同。馬酪也。一曰酢也。

酱	【酉集下】【酉字部】	醬	〔古文〕□【廣韻】【正韻】子亮切【韻會】卽亮切，□音將。【說文】醢也。【韻會】醢，肉醬也。又豉醬。又菜茹亦謂之醬。【正字通】麥麪米豆皆可罨黃，加鹽曝之成醬。【禮曲禮】醯醬處內。【周禮天官膳夫】醬用百有二十罋。【註】醬，謂醯醢也。【史記西南夷傳】南越食蒙蜀枸醬。【註】劉德云：枸樹如桑，其椹長二三寸，味酢，取其實以爲醬。【枚乗七發】熊蹯之臑，芍藥之醬。　【說文】本作□。臑字原从足从而作。

酲	【酉集下】【酉字部】	酲	【唐韻】直貞切【集韻】【韻會】馳貞切【正韻】時貞切，□音呈。【說文】病酒也。一曰醉而覺也。【玉篇】醉未覺也。【詩小雅】憂心如酲。【傳】病酒曰酲。【前漢禮樂志】泰尊柘漿析朝酲。【註】應劭曰：酲，病也。析，解也。言柘漿可以解朝酲也。【張衡南都賦】其甘不爽，醉而不酲。　又【博雅】酲，長也。　又【集韻】癡貞切，音檉。病也。考證：〔【前漢禮樂志】柘漿析朝酲。〕　謹照原文柘漿上增泰尊二字。 

酳	【酉集下】【酉字部】	酳	【廣韻】羊晉切【集韻】羊進切，□引去聲。【廣韻】酒漱口也。【禮樂記】執爵而酳。【疏】謂食訖，天子親執爵而酳口也。又【昏禮】合卺而酳。【疏】酳，演也。謂食畢飮酒演安。【儀禮士昏禮】贊洗爵酌酳主人。【註】酳，漱也。酳之言演也，安也。【嵆含伉儷詩】挹用合卺酳，受以連理盤。　又【儀禮特牲饋食禮】主人洗角，升酌酳尸。【註】酳，猶衍也，是獻尸也。又【士虞禮】主人洗廢爵酌酒酳尸。【註】酳，安食也。　又【集韻】士靳切，又士刃切。義□同。　【玉篇】與□同。

	【補遺】【申集】【艸字部】		【篇海類編】布怪切，音拜。草名。

酴	【酉集下】【酉字部】	酴	【唐韻】【集韻】□同都切，音徒。【說文】酒母也。　又【玉篇】麥酒不去滓飮也。　又【廣韻】酒名。【正字通】重酘，酒名，酴釄。【揚雄蜀都賦】藒漿酴淸。【註】酴淸，酴釄酒。【輦下歲時記】寒食賜宰臣以下酴釄酒。【白帖】賜李絳酴釄，卽重釀酒也。

酵	【酉集下】【酉字部】	酵	【廣韻】古孝切【集韻】居效切，□音敎。【廣韻】酒酵。【集韻】酒滓。【正字通】以酒母起麪曰發酵，蕭子顯《齊書》：永明九年正月詔太廟四時祭薦宣皇帝起麪餠。註：發酵也。韋巨源食單，有婆羅門輕高麪，今俗籠蒸饅頭發酵浮起者是也。金天曆元年有額外課，其十八曰酵。泰和四年定糟酵錢。遼元志有酵課。

	【午集中】【皮字部】		【集韻】與□同。

酶	【酉集下】【酉字部】	酶	【集韻】謨杯切【韻會】謀桮切【正韻】謀杯切，□音枚。【集韻】酒本曰。或作酶。【五音集韻】酒母也。　又【韻會】通作媒。【前漢李陵傳】媒蘖其短。【註】孟康曰：媒，酒敎。糵，麴也。謂釀成其罪。師古曰：齊人名麴餠曰媒。

酷	【酉集下】【酉字部】	酷	【唐韻】【集韻】【韻會】【正韻】□苦沃切，音焅。【說文】酒厚味也。　又【玉篇】熟也。【揚子方言】自河以北趙、魏之閒，穀熟曰酷。　又【廣韻】虐也。【增韻】慘也。【白虎通】極也，敎令窮極也。【史記曹相國世家】百姓離秦之酷後參與休息無爲。【前漢□法志】窮民犯法，酷吏擊斷。　又【集韻】甚也。【晉書何無忌傳】酷似其舅。【韓愈文集序】酷排釋氏。　又【韻會】香氣醲冽。【史記司馬相如傳】芬香漚鬰，酷烈淑郁。【後漢張衡傳】美襞積以酷裂兮。【註】酷裂，香氣盛也。　又【正字通】痛恨也。【顏氏家訓】吾家世文章甚爲典正，未及編次，遭火蕩盡。銜酷茹恨，徹于心髓。　又【集韻】黑各切，音□。虐也。

酸	【酉集下】【酉字部】	酸	〔古文〕□【唐韻】素官切【集韻】【韻會】【正韻】蘇官切，□音□。【說文】酢也。關東謂酢曰酸。【廣韻】醋也。【書洪範】曲直作酸。【禮月令】孟春之月，其味酸。【周禮天官瘍醫】凡藥，以酸養骨。【註】酸，木味。木根立地中似骨。【前漢百官公卿表】廣安侯任越人爲太常，坐廟酒酸論。　又【釋名】酸，遜也。遜，遯在後也。言脚疼力少，行遁在後，以遜遁者也。【嵆康詩】自致力所難，臨文情辛酸。　又【正字通】悲痛曰酸。【後漢公孫述傳】放兵縱火，聞之可爲酸鼻。　又【韻會】寒酸也。今作寒畯。【范成大詩】洗盡書生氣味酸。　又地名。【史記秦始皇紀】將軍鷔攻魏，定酸棗。【前漢地理志】□留有酸棗縣。　又水名。【山海經】少陽之山，酸水出焉。【註】其味微酸，流入文谷水。　又木名。【爾雅釋木】樲，酸棗。　又草名。【博雅】酸木，狐桃也。又【山海經】鼓鍾之山，有草焉，方莖而黃花，員葉而三成，其名曰焉酸。　又鳥名。【山海經】景山有鳥焉，其狀如蛇而四首、六目、三足，名曰酸與。【註】□覽云：三足之鳥，有酸□焉。　又【正字通】酸角，果名，生雲南臨安諸處，狀如豬牙，皁莢浸木和羹，酸美如醋。　又【字彙補】酸雞，蟲名。　又【韻補】叶荀緣切，音宣。【韓愈秋懷詩】作者非今士，相去時已千。其言有感觸，使我復悽酸。

酹	【酉集下】【酉字部】	酹	【唐韻】郞外切【集韻】魯外切，□音頪。【說文】綴祭也。【玉篇】以酒祭地也。【廣韻】以酒沃地也。【後漢橋□傳】不以斗酒隻雞過相沃酹。又【張奐傳】召主簿於諸羌前，以酒酹地。　又【集韻】盧活切，音捋。又【廣韻】【集韻】盧對切【正韻】力遂切，□音纇。義□同。

酺	【酉集下】【酉字部】	酺	【唐韻】薄乎切【集韻】【韻會】蓬逋切【正韻】薄胡切，□音蒲。【說文】王德布，大酒也。【廣韻】大酺，飮酒作樂。【史記秦始皇紀】天下大酺。【註】天下歡樂，大飮酒也。【前漢文帝紀】酺五日。【註】漢律，三人以上無故羣飮酒，罰金四兩。今詔橫賜得令會聚飮酒五日也。師古曰：酺之爲言布也。王德布於天下，而合聚飮食爲酺。唐無酺禁，亦賜酺者，蓋聚作伎樂，高年賜酒麪。【集韻】或作□。　又【周禮地官族師】春秋祭酺亦如之。【註】酺者，爲人物烖害之神也。　又【集韻】【韻會】蒲故切【正韻】薄故切，□音步。義同。考證：〔【說文】王德廣布，大酒也。〕　謹照原文德下省廣字。 

酻	【酉集下】【酉字部】	酻	【字彙補】將類切，音醉。酒過昏也。◎按卽醉字之譌。

□	【未集中】【糸字部】	□	【集韻】忙經切，音冥。細絲也。【類篇】絲也。

酿	【酉集下】【酉字部】	釀	【唐韻】【集韻】女亮切【韻會】汝亮切【正韻】魚向切，□音□。【說文】醞也。作酒曰釀。【廣韻】醞酒也。【史記孟嘗君傳】乃多釀酒買肥牛。【貨殖傳】通邑大都酤一歲千釀。【前漢食貨志】一釀用麤米二斛，麴一斛，得成酒六斛六斗。　又【增韻】後人因謂酒爲釀。【世說新語】劉惔曰：見何次道飮，令人欲傾家釀。　又【禮內則】鶉羹、雞羹、鴽，釀之蓼。【註】釀謂切雜之也。

醈	【酉集下】【酉字部】	醈	【集韻】徒甘切，音談。酒醋薄也。　又杜覽切，音啖。醨也。

醏	【酉集下】【酉字部】	醏	【廣韻】當孤切【集韻】東徒切，□音都。【玉篇】□醏也。【廣韻】□醏，醬也。

醁	【酉集下】【酉字部】	醁	【廣韻】力玉切【集韻】【韻會】龍玉切，□音錄。【廣韻】美酒。【集韻】□醁，酒名。【抱朴子嘉遁卷】寒泉旨於□醁。【正字通】《通雅》曰：酃淥，因作醽醁、醽綠。《廣韻》訓醽爲淥酒，則以醁爲淸酒矣。衡陽縣有酃湖，今之酃縣也，土人取其水以釀。晉武平吳薦醽酒於大廟。《荆州記》：淥水出豫章康樂縣，其閒烏程鄉有井，官取水爲酒，與湘東酃酒年常獻之。或曰酃湖水綠，故名酃綠，加酉爲酃醁。　又【集韻】【正韻】□盧谷切，音祿。義同。考證：〔荆州記，淥水出豫章康樂縣，其閒烏程縣有井，官取水爲酒〕　謹照原文烏程縣改烏程鄉。 

銲	【戌集上】【金字部】	銲	【玉篇】同釬。

