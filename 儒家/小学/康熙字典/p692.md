<!-- { "loadSidebar": true } -->
取	【子集下】【又字部】	取	【唐韻】七庾切【集韻】【韻會】【正韻】此主切，□娶上聲。【說文】捕取也。从又耳。【玉篇】資也，收也。【廣韻】受也。【增韻】索也。【禮儒行】力行以待取。【史記魯仲連傳】爲人排難解紛，而無取也。【管子白心篇】道者，小取焉則小得福，大取焉則大得福。又【韻會】凡克敵不用師徒曰取。又【前漢王莽傳】考論五經，定取禮。【註】師古曰：取，讀曰娶。又【集韻】【韻會】【正韻】□逡須切，音趨。【集韻】取慮，縣名，在臨淮。又【集韻】雌由切，音秋。【前漢地理志】□留浚儀。【註】師古曰：取慮，縣名。音秋盧。取又音趨。又【集韻】【韻會】【正韻】□此苟切，音趣。【杜甫遭田父泥飮詩】今年大作社，拾遺能住否。呌婦開大瓶，盆中爲吾取。感此氣揚揚，須知風化首。又【正韻】索也。【詩小雅】如酌孔取。【箋】謂度所勝多少。又【六書本義】□通用伸，伸通取。訓索，取轉聲，與娶趣字同。又【古文奇字】朱謀曰：古文取，疑當从与聲。人與而我取也。

向	【丑集上】【口字部】	向	【唐韻】【集韻】【韻會】【正韻】□許亮切，音蠁。【說文】北出牖也。从宀从口。【註】牖所以通人气，故从口。【玉篇】窻也。【詩豳風】塞向墐戸。【傳】北出牖也。【疏】士虞禮註云：嚮、牖一名也。北爲寒之備，不塞南窻，故云北出牖也。【廣韻】嚮與向通用。【集韻】亦作□。【正韻】亦作鄕。【禮明堂位】刮楹達鄕。◎按明堂位註，鄕謂夾戸窻也。每室八窻，爲四達，則凡牖皆名鄕，不獨北出牖矣。　又【廣韻】對也。【戰國策】西向事秦。【莊子秋水篇】望洋向若而嘆。　又或作嚮。【易說卦】嚮明而治。　亦作鄕。【禮明堂位】南鄕而立。　又【集韻】趣也。　又【韻會】救也。　又昔也。【莊子寓言篇】若向也俯，而今也仰。　亦通作鄕。【論語】鄕也，吾見於夫子而問知。　又【廣韻】【集韻】【韻會】【正韻】□式亮切，音餉。【廣韻】姓也。【左傳成五年】諸侯謀復會宋公，使向爲人辭以子靈之難。【釋文】向，舒亮反。　又【玉篇】地名。【詩小雅】皇父孔聖，作都于向。【註】向在東都畿內，今孟州河陽縣。【左傳隱十一年】王與鄭人向。【註】軹縣西有地，名向上。【襄十一年】諸侯會于北林師于向。【註】在□川長社縣東北。【後漢郡國志】□川郡有向鄕。　又【集韻】國名。【春秋隱二年】莒人入向。【註】向，小國也，譙國龍亢縣東南有向城。【史記褚少孫補三皇紀】怡向申莒，皆姜姓之後，漢爲縣。【前漢地理志】沛郡向縣。【註】向，故國，姜姓，炎帝後。　又【集韻】【正韻】□許兩切，音嚮。【集韻】人字。【左傳襄十一年】晉侯使叔肸告于諸侯。【註】叔肸，叔向也。【釋文】向，許文反。【前漢□法志】作叔嚮，顏師古：音許兩反。　又【正韻】古文嚮字。註詳十六畫。考證：〔【左傳襄十一年】晉侯使叔肹告于諸侯。【註】叔肹，叔向也。〕　謹照原文兩肹字□改肸。 

呗	【丑集上】【口字部】	唄	【廣韻】【集韻】【韻會】【正韻】□薄邁切，音敗。【玉篇】梵音聲。【集韻】西域謂頌曰唄。【法苑】西方之有唄，猶東國之有讚。讚者，從文以結章。唄者，短偈以流頌。比其事義，名異實同。

呦	【丑集上】【口字部】	呦	【廣韻】【集韻】於虬切【韻會】幺虬切，□音幽。【說文】鹿鳴聲也。【詩小雅】呦呦鹿鳴。【說文】或作□。【玉篇】或作□。　又【集韻】於求切，音憂。又於糾切，黝上聲。義□同。　又【集韻】於敎切，音靿。敎也。

勴	【子集下】【力字部】	勴	【廣韻】良倨切【集韻】【韻會】【正韻】良據切，□音慮。【說文】助也。本作□，从力从非慮聲。或作勴。【爾雅註】勴，謂贊勉也。不以力助，以心助也。【集韻】或作。

勶	【子集下】【力字部】	勶	【集韻】直列切，音轍。本作撤，去也。通作徹。【說文】發也。【正譌】徹通也。古文作勶。又【集韻】敕列切，音徹。義同。

□	【未集下】【肉字部】	□	【玉篇】古腵切。【廣雅】□，不密。□。

穻	【午集下】【穴字部】	穻	【集韻】邕俱切，音紆。牖也。　又【字彙補】古宇字。見漢孔耽□。

匃	【子集下】【勹字部】	匃	【唐韻】古達切【集韻】【正韻】居曷切，□音葛。【玉篇】乞也，行請也，取也。【集韻】求也。【前漢□湯傳】匃貸無節。【西域傳】乞匃無所得。又與也。【西域傳】我匃若馬。【後漢竇武傳】載肴糧于道，匃施貧民。又【玉篇】同丐。【廣韻】【集韻】亦作丐。【唐書杜甫傳贊】殘膏賸馥，沾丐後人。又【唐韻】古泰切【集韻】丘蓋切【韻會】【正韻】居大切，□音蓋。義同。

匈	【子集下】【勹字部】	匈	【唐韻】【集韻】【正韻】許容切【韻會】虛容切，□音胸。【說文】膺也，从勹凶聲。【前漢司馬相如傳】其於匈中，曾不蔕芥。【楚辭哀時命】惟煩懣而盈匈。又【前漢高帝紀】天下匈匈。【註】匈匈，喧擾之意。又【正韻】匈匈，讙議之聲。【荀子天論篇】君子不爲小人之匈匈也，而輟其行。又【韻會】【正韻】□許用切，兄去聲。義同。

匙	【子集下】【匕字部】	匙	【唐韻】是支切【集韻】【韻會】常支切【正韻】辰之切，□是平聲。【說文】匕也。从匕，是聲。【蔡襄茶錄】茶匙要擊拂有力。又鑰匙。【黃庭經】玉匙金鑰常完堅。又通作鍉。【後漢隗囂傳】侍奉盤錯鍉，割牲而盟。【集韻】或作，亦作。

□	【備考】【未集】【耒字部】	□	【龍龕】同耨。

匚	【子集下】【匚字部】	匚	〔古文〕□【唐韻】府良切【集韻】分房切，□音方。【說文】受物之器。【肯棨錄】一斗曰匚。【六書正譌】本古方字，借爲受物器。【六書故】匚，器之爲方者也。又通作筐。【通雅】匚爲古筐。又【集韻】放古作匚。註見攴部四畫。

	【子集下】【刀字部】		【集韻】離珍切，音鄰。削也。

匵	【子集下】【匚字部】	匵	【唐韻】【集韻】【韻會】徒谷切【正韻】杜谷切，□音獨。【說文】匱也。【廣韻】函也。【前漢五行志】乃匵去之。【註】師古曰：匵，匱也。又【韻會】匵通作櫝。【前漢楊王孫傳】窾木爲匵。【註】師古曰：匵卽櫝字。

午	【子集下】【十字部】	午	【唐韻】【集韻】【韻會】【正韻】□疑古切，音五。【說文】牾也。五月隂氣午逆，陽冒地而出也。【徐曰】五月陽極隂生。仵者，正衝之也。又辰名。【爾雅釋天】太歲在午曰敦牂。【淮南子時則訓】斗五月指午。又【廣韻】交也。【韻會】一縱一橫曰旁午，猶言交橫也。【儀禮特牲饋食】心舌皆去，本末午割之。【註】縱橫割也。【禮內則】男角女羈。【註】午達曰羈。【疏】度尺而午，令女剪髮，留其頂上，縱橫各一，相通達也。【前漢霍光傳】使者旁午。【註】旁午，分布也。又舛午，違背也。見【前漢劉向傳】。又【前漢劉向傳】水旱飢蝝，蠭午□起。【註】猶雜沓也。又【段成式詩】良人爲漬木瓜水，遮却紅腮交午痕。又【韻會】馬屬午。晉姓司馬，因攺司馬官爲典午。

卒	【子集下】【十字部】	卒	【唐韻】【集韻】【韻會】【正韻】□藏沒切，尊入聲。【說文】隸人給事者。【周禮地官小司徒】乃會萬民之卒伍而用之。五人爲伍，五伍爲兩，四兩爲卒。又【唐韻】子律切【集韻】【韻會】卽聿切【正韻】卽律切，□音啐。【爾雅釋詁】盡也。【疏】終盡也。【詩衞風】畜我不卒。又【爾雅釋言】巳也。【禮曲禮】大夫死曰卒。又【唐韻】【集韻】【正韻】倉沒切【韻會】蒼沒切，□村入聲。【廣韻】急也。【韻會】匆遽之貌。【前漢司馬遷傳】卒卒無須臾之閒。【趙充國傳】則亡以應卒。【註】卒謂暴也。又與倅同，音翠。副貳也。【禮燕義】庶子，官職，諸侯，卿大夫，士之庶子之卒。又【集韻】崒亦作卒。又【韻補】叶將遂切，音翠。【左思吳都賦】雕題之士，鏤身之卒。比飾虬龍，蛟螭與對。又叶昌悅切，音測。【蘇轍功臣寺詩】流傳後世人，談笑資口舌。是非亦已矣，興廢何倉卒。考證：〔【左思吳都賦】雕題之士，鏤身之卒。比飭虬龍，蛟螭與對。〕　謹照原文比飭改比飾。 

卙	【子集下】【十字部】	卙	【集韻】卽入切，音。【說文】卙卙，盛也。汝南名蠶盛曰卙。又【玉篇】會聚也。又【集韻】叱入切，音出。義同。【廣韻】作斟。

卛	【子集下】【十字部】	卛	【韻會】古文率字。註詳□部六畫。

卼	【子集下】【卩字部】	卼	【集韻】【韻會】【正韻】□五忽切，音兀。【博雅】危也。【易困卦】上九困于葛藟，于臲卼。【韻會】或作。古文易作倪。又【集韻】或作□□。又【韻會】通作杌。【書】邦之杌隉。又【正韻】兀亦作卼。【廣韻】作□。

□	【未集下】【至字部】	□	【正韻】偶許切，音語。鉏□。【正字通】齲鋙通。从齬字爲正。【同文舉要】□訓臥室，非。

厂	【子集下】【厂字部】	厂	【唐韻】呼旰切【集韻】虛旰切，□音漢。【說文】山石之厓巖，人可居。象形。【集韻】籀作厈。【六書本義】厂，水厓高者。岸厈同。又【唐韻】呼旱切【集韻】許旱切，□音。義同。又【集韻】魚杴切，音嚴。或省作厂。（廠）【廣韻】【正韻】昌兩切【集韻】【韻會】齒兩切，□音敞。【廣韻】露舍也。【集韻】屋無壁也。　又【廣韻】【正韻】□尺亮切。音唱。義同。

	【寅集上】【宀字部】		【玉篇】古文旁字。註詳方部六畫。

勽	【子集下】【勹字部】	勽	【唐韻】【集韻】□武粉切，音刎。覆也。又【集韻】薄皓切，音抱。義同。【韻會】菢或作勽，亦作抱。又【集韻】皮敎切，音泡。鳥伏卵。

