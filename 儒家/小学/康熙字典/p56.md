<!-- { "loadSidebar": true } -->
狃	【巳集下】【犬字部】	狃	【唐韻】女久切【集韻】【韻會】【正韻】女九切，□音紐。【說文】犬性驕也。　又【玉篇】狎也，習也，就也，復也。【爾雅釋言】狃，復也。【註】狃忕，復爲。【疏】狃忕，前事復爲也。鄭風云：將叔無狃。毛傳云：狃，習也。【左傳桓十三年】莫敖狃于蒲騷之役。【杜註】狃，忕也。狃忕，串習之義。【書君陳】狃于姦宄。【傳】習也。　又【小爾雅】狃，忕也。　又【晉語】狃中軍之司馬。【註】狃，正也。　又【玉篇】狐貍等獸跡也。【爾雅釋獸】闕洩多狃。【註】說者云：脚饒指。未詳。【疏】舊說以爲闕泄，獸名，其脚多狃。狃，指也。然其形所未詳聞。　又人名。【左傳定五年】告公山不狃。【註】不狃，季氏臣。　又【韻會】通作忸。詳忸字註。　又【廣韻】【集韻】【韻會】【正韻】□女救切，音糅。【廣韻】習也，就也。　又狐貍也。　又【集韻】女六切，音肭。獸名。　又叶女古反。【詩鄭風】將叔無狃，戒其傷女。考證：〔【爾雅釋言】狃，復也。【註】狃伏，復爲。【疏】狃伏，前事復爲也。【左傳桓十三年】莫敖狃于蒲騷之役。【杜註】狃，伏也。狃伏，串習之義〕　謹照原文四伏字□改忕。〔【小爾雅】狃，忲也。〕　謹照原文忲改忕。 

狄	【巳集下】【犬字部】	狄	【唐韻】徒歷切【集韻】【韻會】亭歷切，□音敵。【爾雅釋地】八狄。【禮王制】北方曰狄。【明堂位】五狄。【周禮職方氏】六狄。【書仲虺之誥】南面而征，北狄怨。【春秋莊三十二年】狄伐郉。【穀梁傳莊十年】荆者，楚也。何爲謂之荆，狄之也。　又下士。【書顧命】狄設黼扆綴衣。【傳】狄，下士。【禮祭統】狄者，樂吏之賤者也。　又鹿名。【爾雅釋獸】絕有力，狄。【疏】絕異壯大有力者名狄也。　又地名。【史記陳涉世家】周市北徇地，至狄。【註】徐廣曰：今之臨濟。　又人名。【史記殷本紀】殷契母曰□狄。　又姓。【左傳襄十年】狄虒彌建大車之輪。【註】狄虒彌，魯人。【史記張湯傳】博士狄山。【廣韻】春秋時狄國之後。　又與翟通。【禮玉藻】夫人揄狄。【疏】揄，讀如搖。狄，讀如翟。謂畫搖翟之雉于衣。又【樂記】干戚旄狄以舞之。【疏】狄，羽也。【前漢地理志】羽畎夏狄。　又泉名。在洛陽。【公羊傳僖二十九年】盟於狄泉。○按二傳作翟。　又【集韻】【正韻】□他歷切，音惕。【集韻】本作逖。遠也。【詩大雅】舍爾介狄，維子胥忌。【傳】狄，遠也。　又【詩魯頌】桓桓于征，狄彼東南。【箋】狄，當爲剔。剔，治也。【釋文】韓詩云：鬄除也。　又【禮樂記】流辟邪散，狄成滌濫之音作。【註】狄滌，往來疾貌。　又與易通。【王充論衡】狄牙之調味也。經史俱作易牙。考證：〔【左傳襄十年】狄虒彌大車之輪。〕　謹照原文大上增建字。 

狅	【巳集下】【犬字部】	狅	【春秋哀十四年】莒子狅卒。【釋文】狅，其廷反。

狆	【補遺】【巳集】【犬字部】	狆	【字彙補】音未詳。狆宗，苗人名也。見《諸苗考》。

忊	【卯集上】【心字部】	忊	【集韻】徒徑切，音定。忊□，恨也。　又【五音集韻】他定切，音聽。忊□，不得志貌。

狉	【巳集下】【犬字部】	狉	【集韻】【韻會】□攀悲切，音□。【集韻】本作豾，貍子也。　又【集韻】貧悲切，音邳。【柳宗元封建論】草木榛榛，鹿豕狉狉。

狊	【巳集下】【犬字部】	狊	【唐韻】古闃切【集韻】扃闃切，□音郹。【說文】犬視貌。从犬，目聲。　又【廣韻】獸名。猨屬。脣厚而碧色。　又【爾雅釋獸】鳥曰狊。【註】張兩翅。【疏】張兩翅，狊狊然搖動。　又【集韻】呼狊切，音殈。犬視。

狋	【巳集下】【犬字部】	狋	【唐韻】語其切【集韻】牛肌切，□音。【說文】犬怒貌。【玉篇】兩犬爭也。【前漢東方朔傳】狋吽牙。【註】師古曰：狋，五伊切。　又【說文】一曰犬難得。　又地名。【說文】代郡有狋氏縣。　又【集韻】遵綏切，音嗺。犬怒。　又俟甾切，音漦。狋觺，獸角貌。　又一曰不平貌。　又【說文】讀若銀。【前漢東方朔傳】狋吽牙註應劭曰：狋，音銀。　又【廣韻】巨員切【集韻】逵員切，□音權。【前漢地理志】代郡狋氏。【註】孟康曰：狋氏，音權精。【集韻】或作獾。考證：〔【前漢東方朔傳】狋呼牙。又【前漢東方朔傳】狋呼牙。【註】〕　謹照原文兩呼字□改吽。 

	【酉集中】【足字部】		【集韻】罔甫切，音武。【博雅】跡也。【集韻】或作□。

	【酉集中】【足字部】		【集韻】楚嫁切，音衩。歧道也。【玉篇】踏也。

狌	【巳集下】【犬字部】	狌	【集韻】【正韻】□師庚切，音生。【玉篇】本作猩。【爾雅釋獸】疏王會曰：都郭狌狌欺羽，狌狌若黃狗，人面，能言。【山海經】山有獸，狀如禺，而曰耳，伏行，人走，其名曰狌狌。食之善走。【淮南子畢萬術】歸終知來，狌狌知徃。互詳後猩字註。　又【集韻】桑經切，音星。義同。◎按集韻十五靑韻，猩又與狌別。　又【集韻】息正切，音性。鼠屬。【莊子秋水篇】騏驥驊騮，一日而馳千里，捕鼠不如狸狌。　【集韻】或作鼪。考證：〔【爾雅釋獸註】王會曰，都郭狌狌欺羽，狌狌若黃狗，人面，能言。〕　謹照原文註改疏。 

□	【未集中】【羊字部】	□	【集韻】仕限切，音棧。□或从羊。豢羊屋也。【正字通】凡豢養六畜之所，方俗異名。羊必从羊作□，則馬必作〈馬廐〉，豕必作〈豕牢〉，亦太迂陋。

□	【備考】【未集】【竹字部】	□	【搜眞玉鏡】莫結切，音蔑。

狎	【巳集下】【犬字部】	狎	【唐韻】【廣韻】胡甲切【集韻】【類篇】【韻會】轄甲切，□音匣。【廣韻】習也。【說文】犬可習也。从犬，甲聲。【爾雅釋詁】狎，習也。又【釋言】甲，狎也。【註】謂習狎。【禮曲禮】賢者，狎而敬之。【註】狎，近也，習也。謂附而近之，習其所行也。【周語】未狎君政。　又【玉篇】易也。【書泰誓】狎侮五常。【傳】輕狎五常之敎。【疏】狎，慣忽之言，慣見而忽也。【左傳昭二十年】水懦弱，民狎而玩之。【註】狎，輕也。【穀梁傳莊十七年】齊人殲焉，此謂狎敵也。【昭二十一年】不狎鄙。　又更也。【左傳襄二十七年】且晉楚狎主諸侯之盟也久矣。【疏】更代主諸侯之盟也。　又【神異經】八荒之中有毛人焉，名髥公。俗曰髥麗。一名髥狎。小兒髥狎可畏也。【玉篇】亦作狹。考證：〔【說文】大可習也。从犬，甲聲。〕　謹照原文大字改犬字。 

狐	【巳集下】【犬字部】	狐	【唐韻】戸吳切【集韻】【韻會】【正韻】洪孤切，□音胡。【說文】妖獸也，鬼所乗之。有三德，其色中和，小前豐後。【爾雅釋獸】貍狐貒貈醜。【埤雅】狐性疑，疑則不可以合類，故从孤省。又曰：狼狐搏物，皆以虛擊孤，狐从孤省。又或以此故也，音胡，疑詞也。【易解卦】田獲三狐。又【未濟】小狐汔濟，濡其尾。【詩邶風】狐裘蒙戎。又【北風】莫赤匪狐。【周禮地官草人】凡糞種勃壤用狐。【山海經】靑丘國，其狐四足九尾。　又【爾雅釋獸】貔，白狐。【註】一名執移，虎豹之屬。【疏】貔，一名白狐。或曰似熊。　又鵂鶹一名訓狐。因其聲以名之。見【唐書五行志】。韓愈有射訓狐詩。　又地名。【左傳僖二十三年】濟河圍令狐。【晉語】使令狐文子佐之。【註】令狐，邑名。又【史記趙世家】秦伐我，至陽狐。又【孝文帝紀】軍飛狐。【註】如淳曰：在代郡。蘇林曰：在上黨。　又姓。【廣韻】晉有狐氏，代爲卿大夫。【晉語】狐氏出自唐叔。又令狐，複姓。

狒	【巳集下】【犬字部】	狒	【廣韻】扶沸切【集韻】【韻會】父沸切，□音翡。【爾雅釋獸】狒狒如人，被髮，迅走，食人。【註】梟羊也。山海經曰：其狀如人，而長脣黑身，有毛，反踵，見人則笑。交廣及南康郡山中亦有此物，大者長丈許，俗謂之曰山都。【疏】山海經謂之梟羊，又謂之贑。周書王會云：北方謂之吐嘍。【郭璞梟羊讚】狒狒，怪獸，被髮操竹。獲人則笑，脣蔽其目。終亦號咷，反爲我戮。【廣韻】本作□。或作□。【集韻】本作□。或作□□□□。

狕	【巳集下】【犬字部】	狕	【廣韻】【集韻】□於絞切，音拗。【玉篇】獸名。　又音幺。【山海經】隄山有獸，其狀如豹而文首，名曰狕。【註】郭璞曰：音幺。◎按集韻誤作犳，音職略切，非。詳犳字註。

狖	【巳集下】【犬字部】	狖	【廣韻】【集韻】【韻會】□余救切，音柚。【玉篇】黑猿也。【廣韻】獸似猿。【楚辭九歌】猨啾啾兮狖夜鳴。狖，一作又。【廣韻】亦作貁。【集韻】本作貁。或作□□。互詳豸部貁字註。

狗	【巳集下】【犬字部】	狗	【唐韻】古后切【集韻】【韻會】【正韻】舉后切，□音苟。【說文】孔子曰：狗，叩也。叩气吠以守。从犬，句聲。【爾雅釋畜】未成毫，狗。【註】狗子未生毛者。【又】尨，狗也。【易說卦】艮爲狗。【禮曲禮】尊客之前不叱狗。　又【汲冢周書】正西崑崙狗國。【五代史】狗國人身狗首，長毛不衣，語爲犬嘷。其妻皆人，生男爲狗，生女爲人。自相婚嫁，穴居食生。　又星名。【史記天官書】天狗，狀如大奔星。　又鳥名。【爾雅釋鳥】鴗，天狗。【註】小鳥也。靑似翠，食魚，江東呼爲水狗。　又【揚子方言】螻蛄，南楚謂之杜狗。　又木狗。【正字通】熊大古冀越集云：木狗，生廣東左右江山中，形如黑狗，能登木。皮爲衣□，能運動腳氣。元世祖足疾，取其皮爲袴。　又溪狗，蟲名。【正字通】陳藏器曰：生南方溪□處，狀如蝦蟇，尾長三四寸，治溪毒遊蠱。　又草名。【爾雅釋草】蘻，狗毒。【疏】蘻，一名狗毒。　又地名。【齊語】以燕爲主，反其地，柴夫吠狗。【註】燕之二邑。　又人名。【左傳襄二十九年】吳公子札適衞說□瑗史狗。　又姓。【正字通】漢狗未央。見印藪。　又【韻會】通作。荀子，曾不如相雞之可以爲名也。【埤雅】狗从苟。韓子曰：蠅營狗苟。狗苟，故从苟也。◎按荀子儒效篇今本作狗。　又【集韻】許□切，音詬。本作□。熊虎子名。或作豿。【爾雅釋獸】熊虎醜，其子狗。【註】律曰：捕虎一，購錢三千，其狗半之。【疏】郭引當時之律，以證虎子名狗之義也。

	【卯集上】【心字部】		【唐韻】胡槩切【集韻】戸代切，□音瀣。【說文】苦也。从心亥聲。一曰愁畏也。
