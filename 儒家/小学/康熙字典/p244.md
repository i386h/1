<!-- { "loadSidebar": true } -->
苗	【申集上】【艸字部】	苗	〔古文〕□【唐韻】武儦切【集韻】【韻會】【正韻】眉鑣切，□音描。【說文】草生于田者，榖曰苗。凡草初生亦曰苗。【詩王風】彼黍離離，彼稷之苗。【魏風】碩碩，無食我苗。【註】嘉穀也。　又【爾雅釋天】夏獵曰苗。【註】爲苗除害也。【詩小雅】之子于苗，□徒囂囂。　又【書舜典】□三苗于三危。【史記夏本紀註】《神異經》：西荒中有人焉，面目手足皆人形，而胳下有翼，不能飛，爲人饕餮，淫□無理，名曰苗民。　又【博雅】衆也。【後漢鄧皇后紀】損膳解驂，以贍黎苗。　又胤也。【屈原離騷】帝高陽之苗裔兮。【後漢□恂傳】功臣苗緒。　又地名。【左傳襄二十六年】晉人與之苗。【註】苗，晉地。　又山名。【淮南子修務訓】苗山之鋌。【註】苗山，利金所出也。　又姓。【晉語】苗棼皇，晉大夫。　又【韻補】眉彪切，音繆。【韓愈楚國夫人墓銘】高陵相漢，義以家酬。遷于南陽，始自郞苗。

苘	【申集上】【艸字部】	苘	【唐韻】口迥切，音褧。【玉篇】與檾同。【類篇】枲屬。【正字通】俗作。

苛	【申集上】【艸字部】	苛	【集韻】【韻會】【正韻】□寒歌切，音何。【說文】小草也。又【廣韻】政煩也。【禮檀弓】苛政猛于虎。【前漢高帝紀】父老苦秦苛法久矣。【師古註】苛，細也。　又【禮內則】問衣燠寒，疾痛苛癢，而敬抑搔之。【爾雅釋言】苛，妎也。【註】煩苛者，多疾妎。又【周禮春官世婦】大喪，比外內命婦之朝，莫哭不敬者，而苛罰之。【註】苛，譴也。　又【晉語】朝夕苛我邊鄙。【註】苛，擾也。　又【素問】苛疾不生。【註】苛，重也。　又【揚子方言】苛，怒也。　又姓。【正字通】漢苛異。　又上聲。【類篇】下可切，音荷。急也。　又【集韻】虎何切【羣經音辨】呼多切，□音呵。苛察也。【鄭康成說禮】司關掌苛察姦人。【前漢王莽傳】大司空士夜過奉常亭，亭長苛之。　又【集韻】黑嗟切。義同。

苝	【申集上】【艸字部】	苝	【唐韻】【玉篇】□蒲昧切，音佩。【集韻】山也。字原从叡作。

□	【未集上】【米字部】	□	【廣韻】楚鳩切【集韻】初尤切，□音篘。濾取粉也。

□	【午集下】【禾字部】	□	【集韻】郞丁切，音零。草莖疎也。同□。

□	【午集下】【立字部】	□	【字彙補】常注切，音豎。立也。

苞	【申集上】【艸字部】	苞	【唐韻】布交切【集韻】【韻會】班交切，□音包。【說文】草也，南陽以爲麤履。【司馬相如子虛賦】其高燥，則生葴菥苞荔。【註】苞，藨也。【漢書註】卽今所用作席者。　又本也。【易否卦】繫于苞桑。【疏】凡物繫於桑之苞本，則牢固也。【詩商頌】苞有三蘖。　又草木叢生也。【爾雅疏】物叢生曰苞，齊人名曰槇。　又通包。【儀禮旣夕】苞二。【註】所以裹羊豕之肉。【子貢詩傳】朋友相贈賦木瓜，子曰：見苞苴之禮焉。　又【韻補】逋侯切，音近褒。【詩大雅】如山之苞。叶下流韻。【揚子太□經】蒼水維流，厥美可以達于瓜苞。　又上聲。【詩大雅】實方實苞。叶下好韻。　又【集韻】蒲交切。同匏。瓠也。又被表切，音殍。與藨同。◎按《郭忠恕佩觿集》草名之苞，不當通厥包之包。苞，平表反。包，班交反。截然爲二。然經典俱通用，今仍舊。考證：〔子夏【詩傳】朋友相贈賦木瓜，子曰，見苞苴之禮焉。〕　謹按詩傳是子貢作，今据改子貢。 

茋	【申集上】【艸字部】	茋	【唐韻】同□，與芪別。詳菧字註。

苟	【申集上】【艸字部】	茍	〔古文〕□【唐韻】【廣韻】古厚切【集韻】【類篇】【正韻】舉后切，□音垢。【說文】草也。　又誠也。【魯語】夫苟中心圖民，知雖不及，必將至焉。　又且也。【晏子雜上篇】行廉不爲苟得，道義不爲苟合。　又但也。【揚子法言】非苟知之。　又【韓詩外傳】指緣謬辭謂之苟。　又磯名。【水經注】苟磯，亦曰南陽磯。　又姓。【廣韻】漢有苟參。【急就篇】苟貞夫。【註】苟，草名也。所居饒之，因以爲氏。　又【集韻】居侯切，音鉤。苟吻，草名。　又【類篇】果羽切。【唐韻古音】讀矩。【蔡邕述行賦】登高斯賦，義有取兮。則善戒惡，豈云苟兮。翩翩獨征，無疇與兮。（茍）【廣韻】紀力切【篇海】訖逆切，□音殛。急也。通亟。與苟異。

	【午集中】【皿字部】		【唐韻】直呂切【集韻】丈呂切，□音宁。【說文】器也。　【集韻】亦作□。

苠	【申集上】【艸字部】	苠	【集韻】眉貧切，音旻。竹膚。　又【類篇】衆多貌。【揚子太□經】天穹窿而周乎下，地旁薄而向乎上，人苠苠而處乎中。　亦作□。【急就篇】牡蒙，一名黃□。

苡	【申集上】【艸字部】	苡	【唐韻】羊己切【韻會】【正韻】養里切，□音以。【玉篇】芣苡，草名。　又【廣韻】薏苡，蓮實。【本草】薏苡仁，開紅白花，結實靑白色，形似珠而稍長。一名回回米，又呼西番蜀林，俗名草珠鬼。【吳越春秋】有莘氏之女，得薏苡而吞之，生禹。【後漢馬援傳】南方薏苡實大，援軍還，載之一車，有譖之者以爲所載皆明珠。　又【集韻】象齒切，音似。義同。　又【類篇】烏禾切。婆苡、室韋，皆北狄別種名。

	【戌集上】【金字部】		【集韻】同釚。

苢	【申集上】【艸字部】	苢	苡本字。

苣	【申集上】【艸字部】	苣	【唐韻】其呂切【集韻】【正韻】臼許切，□音巨。【說文】束葦燒也。今俗別作炬，非是。【後漢皇甫規傳】束苣乗城。　又【唐書車服志】凡天子之車五路，金鳳翅，畫苣文鳥獸。　又【玉篇】苣藤，胡麻也。【曹唐遊仙詩】喫盡溪頭苣蕂花。　又【本草】萵苣，見萵字註。又白苣，似萵苣，葉有白毛，氣味苦寒。又苦菜，一名苦苣。【韻會】野生曰褊苣。【杜甫詩】苦苣刺如針。【註】卽野苣也。

苤	【申集上】【艸字部】	苤	【集韻】攀悲切，音丕。草木花盛貌。《正字通》同芣，非。

□	【未集中】【糸字部】	□	【集韻】縱古作□。註詳十一畫。【玉篇】作□。

□	【未集上】【米字部】	□	【集韻】七小切，音悄。粉也。

若	【申集上】【艸字部】	若	〔古文〕□□□【唐韻】而灼切【集韻】【韻會】【正韻】日灼切，□音弱。【說文】若，擇菜也。　又【玉篇】杜若，香草。【楚辭九歌】采芳洲兮杜若。【夢溪筆談】杜若，卽今之高良薑。　又順也。【書堯典】欽若昊天。【傳】敬順也。【詩小雅】曾孫是若。　又汝也。【儀禮士昏禮】勗帥以敬先妣之嗣，若則有常。【晉語】晉文公謂勃鞮曰：爾爲惠公從余于渭濵，命曰三日，若宿而至。　又如也。【書盤庚】若網在綱。　又乃也。【周語】必有忍也，若能有濟也。　又語辭。【儀禮士相見禮】君若降送之，則不敢顧。【疏】若者，不定之辭也。　又【前漢武帝紀】民年九十以上，爲復子若孫。【註】若者，豫及之辭也。　又若若，垂貌。【前漢石顯傳】印何纍纍綬若若耶。　又【莊子秋水篇】向若而歎。【註】若，海神。　又歲名。【爾雅釋天】太歲在丑曰赤奮若。　又若木。【淮南子地形訓】若木在建木西。【楚辭天問】若華何光。【註】若木何能有明赤之光華乎。　又水名。【水經注】若水東南流，鮮水注之。　又姓。【正字通】漢下邳相若章。　又【廣韻】人者切，音惹。乾草也。　又般若，梵語謂智慧也。【晉書曇霍傳】霍持一錫杖，令人跪，曰：此是波若眼。　又【韻會】浮屠所居，西域謂之蘭若。【柳宗元文】蘭若眞公。【註】官賜額者爲寺，私造者爲招提、蘭若。　又人賒切，音婼。蜀地名。【前漢地理志】若屬南郡，春秋傳作鄀。【唐韻古音】讀汝三略，尊□相若，强弱相虜。古人讀若字爲汝，故傳記之文，多有以若爲汝者。《史記項羽本紀》云：吾翁卽若翁，《漢書》云吾翁卽汝翁，此可據也。

苦	【申集上】【艸字部】	苦	【唐韻】康土切【集韻】【韻會】孔五切，□音。【說文】大苦，苓也。【詩唐風】采苦采苦，首陽之下。【傳】苦，苦菜也。陸璣云：生田及山澤中，得霜甜脃而美。【謝靈運山居賦】二箭殊葉，四苦齊味。【自註】四苦：靑苦、白苦、紫苦、黃苦。　又味也。【書洪範】炎上作苦。【詩邶風】誰謂荼苦，其甘如薺。　又【集韻】勤也。【孟子】必先苦其心志。　又患也。【前漢賈誼傳】非徒病腫，又苦□盭。　又【類篇】急也。　又【博雅】悵也。　又【揚子方言】快也。楚曰苦，秦曰了。【郭璞曰】苦而爲快，猶以臭爲香，治爲亂，反覆用之也。　又去聲。【正韻】苦故切，音庫。困也。【西溪叢語】今人不善乗船謂之苦船，北人謂之苦車。　又姓。大夫苦成，見《國語》。又【通志氏族略】漢有會稽太守苦灼。　又果五切，音古。惡也。【周禮冬官考工記】辨其苦良。【註】謂分別縑白之麤細。【齊語】辨其功苦。【註】功，牢也。苦，脃也。【史記五帝紀】河濵器皆不苦窳。【註】苦，麤也。　又音怙。地名。【史記老莊列傳】老子者，楚苦縣厲鄕曲仁里人也。◎按苦良，苦窳，功苦之苦，或作楛，或作沽，亦通盬，義同。《直音》作苦。苦字从艸作。 

苧	【申集上】【艸字部】	苧	【唐韻】直呂切【集韻】丈呂切，□音佇。草名。可爲繩。【張衡南都賦】其草則藨苧薠莞。【王褒僮約】多取蒲苧，益作繩索。【本草】取苧根和米粉爲餠禦饑，味甘美。　又苧蘿，山名。【吳越春秋】苧蘿山鬻薪之女曰西施、鄭旦。　又【集韻】陳如切，音除。義同。又通作紵。【詩陳風】東門之池，可以漚紵。【註】苧同。亦作芧。考證：〔【張衡南都賦】其草則藨苧蘋莞。〕　謹照原文蘋莞改薠莞。 

苫	【申集上】【艸字部】	苫	【唐韻】失廉切【集韻】【韻會】【正韻】詩廉切，□音痁。【玉篇】以草覆屋。【爾雅釋器】白蓋謂之苫。【註】白茅苫，今江東呼爲蓋。【通鑑】被苫而耕。【胡三省註】被苫於身，以蔽雨也。　又凶服者，以爲覆席。【禮檀弓】寢苫枕干。【儀禮喪服傳】居倚廬，寢苫。【註】寢苫者，哀親之在草。　又姓。【通志氏族略】魯大夫苫夷之後也。　又廉苫。【晉書索靖傳草書狀】窈窕廉苫，隨體散布。又去聲，舒贍切，音閃。義同。　又【類篇】他兼切，音□。靑苫，藥草。　【直音】作苫。苫字从艸作。

