<!-- { "loadSidebar": true } -->
罴	【未集中】【网字部】	羆	〔古文〕□□□【廣韻】彼爲切【集韻】【韻會】班麋切【正韻】逋眉切，□音陂。【爾雅釋獸】羆如熊，黃白文。【註】似熊而長頭高腳，憨猛多力，能拔樹木。【陸璣詩疏】羆有黃羆，有赤羆，大于熊，其脂如熊，白而麤理，不如熊白美也。【爾雅翼】羆則熊之雌者，力尤猛。【書禹貢】熊羆狐狸織皮。【詩小雅】維熊維羆。　又人名。【書舜典】讓于朱虎熊羆。【註】四臣名。　又【韻補】叶甫委切【張衡西京賦】若驚鶴之羣羆。叶上綺字下纚字。考證：〔【爾雅釋畜】羆如熊，黃白文。【註】似熊而長頭高腳，憨悍多力。〕　謹照原書釋畜改釋獸。憨悍改憨猛。 

罵	【未集中】【网字部】	罵	【廣韻】【集韻】【韻會】【正韻】□莫駕切，音禡。【說文】詈也。【註】徐鍇曰：謂以惡言加罔之也。【史記留侯世家】輕士善罵。　又與傌同。【前漢賈誼傳】同鯨，劓，髠，刖，笞，傌，棄市之法。

□	【未集上】【米字部】	□	【字彙補】何覽切，音檻。米豆也。

	【午集上】【玉字部】		【集韻】通都切，音。玉名。

	【午集上】【玉字部】		【唐韻】盧剌切【集韻】郎達切，□音剌。【說文】玉屬也。【類篇】或作。亦作瓎。

聺	【未集中】【耳字部】	聺	【五音集韻】千結切，音切。聰也。

聻	【未集中】【耳字部】	聻	【廣韻】乃里切，音伱。指物貌。　又【正字通】梵書聻爲語助，音伱。如禪錄，何故聻，云未見桃花時聻，皆語餘聲。　又【五音集韻】子役切，音積。人死作鬼，人見懼之。鬼死作聻，鬼見怕之。若篆書此字貼於門上，一切鬼祟遠離千里。【正字通】按聻音賤。俗謂之辟邪符，以聻爲鬼名。酉陽雜俎曰：時俗于門上畫虎頭，書聻字，謂隂府鬼神之名，可以消瘧癘。又張續宣室志曰：裴漸隱居伊上，有道士李君曰：當今除鬼無過漸耳。時朝士皆書聻于門上。又漢舊史：儺立桃人葦索滄耳虎頭等，滄耳卽聻也。又通典：聻，司刀鬼名。漸耳，一名滄耳。

聽	【未集中】【耳字部】	聽	〔古文〕□【廣韻】【集韻】【韻會】【正韻】□他定切，音侹。【說文】聆也。【釋名】聽，靜也。靜，然後所聞審也。【書太甲】聽德惟聰。【儀禮士昏禮】命之曰：敬恭聽，宗爾父母之言。　又【廣韻】待也。　又受也。【左傳成十一年】鄭伯如晉聽成。【註】聽，猶受也。　又從也。【易艮卦】不拯其隨未退聽也。【疏】聽，從也。【左傳昭二十六年】姑慈婦聽。　又斷也。【禮王制】司寇正□明辟，以聽獄訟。【周禮天官大宰】凡邦之小治，則冢宰聽之。【前漢□法志】一曰辭聽，二曰色聽，三曰氣聽，四曰耳聽，五曰目聽。　又任也。【前漢景帝紀】其議民欲徙寬大地者，聽之。　又□也。【戰國策】請爲王聽東方之處。【註】聽，偵□之。　又【唐韻】他丁切【集韻】【韻會】湯丁切【正韻】他經切，□音。【集韻】聆也，聽受也。中庭曰聽事，言受事察訟於是。俗作。毛氏曰：漢晉皆作聽，六朝以來始加厂。　又【韻補】叶儻陽切，音堂。【蘇轍讀道藏詩】昔者惠子死，莊子笑自傷。微言不復知，言之使誰聽。

聾	【未集中】【耳字部】	聾	【唐韻】盧紅切【集韻】【正韻】盧東切，□音籠。【說文】無聞也。【釋名】籠也。如在蒙籠之內，不可察也。【左傳僖二十六年】耳不聽五聲之和爲聾。又【宣十四年】鄭昭宋聾。【註】聾，闇也。【禮王制】瘖聾跛躃斷者。【疏】聾謂耳不聞聲。　又葱聾，獸名。【山海經】符禺之山，其獸多蔥聾，其狀如羊而赤鬛。【註】葱聾，如羊，黑首赤鬛。　又【韻補】叶盧黃切，音郞。【易林】遠視無光，不知靑黃。黈纊塞耳，使君闇聾。考證：〔【左傳僖二十六年】耳不聽五聲之和曰聾。〕　謹照原文曰聾改爲聾。 

聿	【未集中】【聿字部】	聿	【唐韻】余律切【集韻】允律切【韻會】【正韻】以律切，□音遹。【說文】所以書之器也。楚謂之聿，吳謂之不律，燕謂之弗，秦謂之筆。又【玉篇】遂也，述也，循也。【正韻】惟也。【書湯誥】聿求元聖，與之戮力。【傳】聿，遂也。【釋文】聿，允橘切，述也。【疏】正義曰：聿訓述也。述前所以申遂，故聿爲遂也。【詩唐風】蟋蟀在堂，歲聿其莫。【傳】聿，遂也。【疏】從始至末之言。【詩大雅】無念爾祖，聿修厥德。【傳】聿，述也。【詩詁】助語。【左傳註】惟也。　又自也。【詩大雅】爰及姜女，聿來胥宇。【箋】聿，自也。於是與其□大姜，自來相可居者。　又【揚雄羽獵賦】及至罕車飛揚，武騎聿皇。【註】聿皇，輕疾貌。　又【左思吳都賦】陵絕嶛嶕，聿越巉險。【註】聿越，豹走貌。　又與曰通。【詩豳風】曰爲改歲，入此室處。【前漢食貨志】引《詩》作聿。【師古註】聿，卽曰也。　亦與遹通。【詩大雅】遹求厥寧。【傳】遹與聿同。發語辭。　亦與欥通。【前漢班固敘傳】欥中和爲庶幾。【師古註】欥聿，通由也。◎按說文聿，所以書之器也。欥，詮詞也。徐註，一曰發聲。引《詩》：欥求厥寧。今文作聿，後世束豪爲聿。加竹作筆，而聿字音以律切，專爲發語詞矣。柳宗元文作聿牘，則唐人尚以此爲筆字。

肁	【未集中】【聿字部】	肁	【廣韻】治小切【集韻】直紹切，□音趙。【玉篇】始也，謀也，開也。　又姓。【正字通】趙有大夫肁賈。◎按經史皆作肇。

肂	【未集中】【聿字部】	肂	【廣韻】【集韻】□息利切，音四。埋棺坎下也。【儀禮士喪禮】掘肂見衽。【註】肂，埋棺之坎也。【疏】肂訓爲陳，謂陳尸於坎，鄭卽以肂爲埋棺之坎也。【顏延之哀冊文】戒涼在肂，杪秋卽穸。【註】三日而肂，三月而葬。　又【集韻】羊至切，音肄。義同。或作殔。考證：〔又【集韻】羊至切，言肄。〕　謹照本書之例言改音。 

肄	【未集中】【聿字部】	肄	【廣韻】【集韻】【韻會】羊至切【正韻】以智切，□音易。【廣韻】習也。【左傳文四年】臣以爲肄業及之也。【禮檀弓】君命，大夫與士肄。【註】肄，習也。君有命，大夫則與士展習其事。　又勞也。【詩衞風】有洸有潰，旣詒我肄。【傳】肄，勞也。又【小雅】正大夫離居，莫知我肄。　又【廣韻】嫩條也。【博雅】肄，枿也。【詩周南】遵彼汝墳，伐其條肄。【傳】肄，餘也。斬而復生曰肄。【左傳襄二十九年】晉國不恤宗周之闕，而夏肄是屏。【註】夏肄杞也。肄，餘也，是斬而復生之餘也。　又水名。【山海經】肄水，出臨晉西南，而東南注海。【註】按卽溱水也。或作肄水。　又與肆通。【禮玉藻肆束及帶註】肆讀爲肄。肄，餘也。

肅	【未集中】【聿字部】	肅	〔古文〕□□【唐韻】息逐切【集韻】【韻會】息六切【正韻】蘇谷切，□音宿。【說文】持事振敬也。从聿在□上，戰戰兢兢也。【廣韻】恭也，敬也，戒也。【書太甲】社稷宗廟，罔不祗肅。【傳】肅，嚴也。言能嚴敬鬼神而遠之。又【洪範】恭作肅。【疏】貌能恭，則心肅敬也。【禮玉藻】色容厲肅。【疏】厲，嚴也。肅，威也。　又【爾雅釋言】肅雝，聲也。　又縮也。【詩豳風】九月肅霜。【傳】肅，縮也，霜降而收縮萬物。【禮月令】季春行冬令，則寒氣時發，草木皆肅。【註】謂枝葉縮栗。　又【爾雅釋詁】進也。【詩大雅】民有肅心，荓云不逮。【箋】肅，進也。【禮曲禮】客固辭，主人肅客而入。【註】肅，進也。進客謂道之。　又【左傳成十六年】爲事之故，敢肅使者。【註】肅手至地，若今撎。【禮少儀】婦人吉事，雖有君賜肅拜。【註】肅拜，拜低頭也。【周禮春官大祝】辨九□，九曰肅□。【註】肅拜，但俯下手，今時撎是也。　又急也。【禮禮運】□肅而俗敝，則法無常。【疏】肅，駿急也。【淮南子本經訓】肅而不悖。【註】肅，急也。雖急，不促悖。　又【爾雅釋訓】肅肅，敬也。【又】肅肅，恭也。　又【詩周南】肅肅兔□。【朱註】肅肅，整飭貌。　又【詩小雅】肅肅謝功，召伯營之。【箋】肅肅，嚴正之貌。　又【詩召南】肅肅宵征。【傳】肅肅，疾貌。　又【詩唐風】肅肅鴇羽。【傳】肅肅，鴇羽聲。　又姓。漢鴈門太守肅祥。　又【諡法】剛德克就曰：肅執心決斷曰肅。　又國名。【左傳昭九年】肅愼，燕亳，吾北土也。又【書序】肅愼來賀。【山海經】肅愼之國，在白民北。　又州名。【韻會】古月支國地，漢置酒泉郡，後魏以酒泉爲甘州，隨分福祿縣置肅州。　又馬名。【左傳定三年】唐成公如楚，有兩肅爽馬，子常欲之。【註】肅爽，駿馬名。　又通作宿。【儀禮特牲饋食禮】乃宿尸。【註】宿，進也。【禮祭統】宮宰宿夫人。【註】宿，戒也。　又【集韻】所六切，音縮，鳥飛。同。　又【字彙補】先妙切，音嘯。敬也。【釋名】簫，肅也，其音肅肅然而淸也。　又【韻補】叶音瑟。【陸機詩】羈旅遠遊宦，託身承華側。撫劒遵銅輦，振纓盡祇肅。【韻會】古凡夙音，多讀如息。尚書肅愼氏，史記作息愼。草疏宿菜，幽州人謂之息菜。

