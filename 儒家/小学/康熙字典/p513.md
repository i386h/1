<!-- { "loadSidebar": true } -->
馸	【亥集上】【馬字部】	馸	【五音集韻】許覲切，音釁。馬重也。　又【集韻】居焮切，音靳。車中馬。

餚	【戌集下】【食字部】	餚	【廣韻】胡茅切【集韻】何交切，□音爻。【玉篇】饌也。【廣韻】與肴同。詳肉部肴字註。　又【集韻】乎刀切，音豪。義同。

餥	【戌集下】【食字部】	餥	【廣韻】【集韻】□府尾切，音匪。【說文】餱也。【爾雅釋言】餥，食也。【揚子方言】□楚之内相謁食麥饘曰餥。　又【廣韻】甫微切【集韻】【韻會】匪微切，□音非。又【集韻】方未切，音沸。義□同。考證：〔【揚子方言】陳楚之閒相謁食麥飯曰餥。〕　謹照原文之閒改之内。麥飯改麥饘。 

館	【戌集下】【食字部】	館	【唐韻】【集韻】【韻會】【正韻】□古玩切，音貫。【玉篇】客舍。【詩鄭風】適子之館兮。【禮曾子問】公館復，私館不復。【註】公館，若今縣官舍也。【周禮地官遺人】五十里有市，市有□館，□館有積。　又【西京雜記】公孫弘開客館，招天下之士。一曰欽賢館，德任毗贊佐理隂陽者居之。次曰翹材館，才堪九列二千石者居之。次曰接士館，一善一藝者居之。　又【周禮春官司巫】祭祀則共匰主及道布及蒩館。【註】蒩之言藉也，祭食有當藉者，館所以承蒩，謂若今筐也。　又重館，地名，在今山東魚臺縣。【左傳僖三十一年】宿於重館。　又與管通。【儀禮聘禮】管人布幕於寢門外。【註】管猶館也。　又【集韻】【韻會】□古緩切，音管。義同。　又叶扃縣切，音睊。【徐幹齊都賦】後宮內庭，□妾之館。衆偉所施，極功窮變。考證：〔【周禮春官司巫】祭祀則共匰主及道布蒩館。【註】蒩之言藉也，祭祀有當藉者，館所以承蒩，謂若今筐也。〕　謹照原文蒩館上增及字。祭祀改祭食。 

□	【子集上】【乙字部】	□	【類篇】古文也字。【說文】秦時刻石也。字从此。【亢倉子兵道篇】人之悅□。餘詳二畫。

	【子集下】【厂字部】		【玉篇】古洽切，音甲。【篇海】大也。

餮	【戌集下】【食字部】	餮	【廣韻】【集韻】【韻會】【正韻】□他結切，音鐵。【玉篇】與飻同。貪食也。【左傳文十八年】縉雲氏有不才子，貪於飮食，冒於貨賄，天下謂之饕餮。【註】貪財爲饕，貪食爲餮，卽三苗也。又【呂氏春秋】周鼎饕餮，有首無身。食人未咽，害及其身。又【正字通】古器有饕餮，垂腹，羸其面，坐則似人。下有若承盤者，敦彝器，止有獸面，無身，皆以寓戒也。◎按山海經所紀渾敦、窮奇、檮杌、饕餮，皆惡獸名，故取以爲四凶之號。　又【集韻】徒典切，音殄。義同。

	【子集下】【厂字部】		【集韻】【韻會】□隱豈切，音扆。【博雅】隱翳也。【集韻】或作庡。又【唐韻】於改切【集韻】倚亥切，□挨上聲。藏也。

騖	【亥集上】【馬字部】	騖	【唐韻】【集韻】【韻會】□亡遇切，音務。【玉篇】奔也，疾也。【漢書音義】直騁曰馳，亂馳曰騖。【爾雅釋詁】騖，務强也。【疏】騖謂馳騖，務謂事務，二者皆以力勉强。【張衡東京賦】仁風衍而外流，誼方激而遐騖。　又叶莫宥切，音茂。【陸雲詩】巍巍先基，重規絫構。赫赫重光，遐風激騖。

	【巳集上】【水字部】		【字彙補】古文雨字。【遁甲圖】雨師作□。

	【未集上】【竹字部】		【集韻】胡南切，音含。同筨。實中竹名。

騛	【亥集上】【馬字部】	騛	【唐韻】甫微切【集韻】【韻會】匪微切，□音霏。騛兔，古之駿馬。　又【說文】馬逸足也。引司馬法曰：騛衞斯輿。通作飛。【徐曰】史記，騁六飛，六馬也。

騝	【亥集上】【馬字部】	騝	【廣韻】【集韻】【韻會】【正韻】□渠焉切，音乾。【玉篇】駵馬黃脊。　又【廣韻】【集韻】□居言切，音犍。義同。【石鼓文】右驂騝騝。韻叶旛□。

	【巳集上】【水字部】		【集韻】匹備切，音濞。水名。或从作□。

□	【未集上】【竹字部】	□	【廣韻】【集韻】□去演切，音遣。【類篇】戸版謂之□。　又【集韻】輕烟切，音牽。義同。

騴	【亥集上】【馬字部】	騴	【廣韻】烏鴈切【集韻】於諫切，□音晏。【玉篇】馬尾本白。

騶	【亥集上】【馬字部】	騶	【唐韻】【正韻】側鳩切【集韻】【韻會】葘尤切，□音鄒。【玉篇】騶虞，義獸，至德所感則見。馬之屬。【埤雅】騶虞尾長於身，西方之獸也。不履生草，食自死之肉。【詩召南】于嗟乎騶虞。○按《賈誼新書》以詩騶虞爲騶人虞人，非獸也。《正字通》，騶虞或作騶吾，騶牙。吾牙字雖與虞異，其爲騶虞一也。字彙分騶虞騶牙爲二獸，泥。　又【說文】廐御也。【禮月令】季秋，天子敎於田獵，命僕及七騶咸駕。【註】七騶，謂趣馬，主爲諸官駕說者也。【疏】天子馬有六種，種別有騶，則六騶也。又有總主之人，□六騶有七，故爲七騶，皆以馬駕車。又【左傳成十八年】程鄭爲乗馬御，六騶屬焉，使訓羣騶知禮。【註】六騶，六閑之騶。　又騶虞，縣名。【前漢地理志】西河郡騶虞縣。　又姓。周騶衍騶忌皆齊人，見【戰國策】。　又與菆同。【前漢鼂錯傳】材官騶發，矢道同的。【註】蘇林曰：騶音馬驟之驟。如淳曰：騶，矢也。師古曰：騶謂矢之善者也。春秋左氏傳作菆字，其音同。騶發，發騶矢以射也。蘇音失之矣。　又與趨走之趨同。【荀子正論篇】步中武象，騶中韶濩，所以養耳。　又叶逡須切，音趨。【前漢敘傳】舞陽鼓刀，滕公廐騶。穎隂商販，曲周庸夫。攀龍附鳳，□乗天衢。　又叶牕兪切，音芻。【淮南子原道訓】四時爲馬，隂陽爲騶，乗雲凌霄，與造化者俱。　又【集韻】才□切。與驟同。【禮曲禮】車驅而騶。【註】騶音驟。考證：〔【左傳成十八年】程鄭爲乗馬御，六騶屬馬。〕　謹照原文屬馬改屬焉。〔【前漢鼂錯傳】材官騶發，騶矢道同的。〕　謹照原文省下騶字。〔【荀子正論篇】步中武象，騶中韶濩，以養耳。〕　謹照原文以字上增所字。 

騼	【亥集上】【馬字部】	騼	【廣韻】【集韻】【韻會】【正韻】□盧谷切，音祿。【博雅】騀騼，馬屬。一曰野馬。

騽	【亥集上】【馬字部】	騽	【廣韻】爲立切【集韻】域及切，□音煜。【玉篇】驪馬黃脊。　又【說文】馬豪骭也。　又【唐韻】似入切【集韻】席入切，□音習。義同。

驂	【亥集上】【馬字部】	驂	【唐韻】【集韻】【韻會】【正韻】□倉含切，音參。【玉篇】驂馬。【說文】駕三馬也。又車中兩馬曰服，兩馬驂其外小退曰驂。【詩秦風】騧驪是驂。【儀禮覲禮】使者降以左驂出。【註】騑馬曰驂。又驂乗。【左傳文十八年】齊懿公納閻職之妻，而使職驂乗。【史記漢文帝紀】代王令宋昌驂乗。【註】乗車之法，尊者居左，御者居中，又一人處車右，以備傾側，取三人爲名義也。　又【爾雅釋宮】七達謂之劇驂。【註】三道交復有一岐出者，今北海劇縣有此道。　又【集韻】七紺切，音慘。騑也。

	【巳集下】【犬字部】		【集韻】側絞切，音爪。西南夷種。或作□。　又【集韻】竹狡切，音杳。又【集韻】【類篇】□魯皓切，音老。義□同。西南夷也。一曰土人自謂，獠，別種。本作。或作獠僚。

	【子集中】【人字部】		【集韻】仡本字。

□	【未集中】【羽字部】	□	【廣韻】【集韻】□胡桂切，音慧。【廣韻】風狄羽也。【玉篇】六翮之末。　又【廣韻】餘制切【集韻】以制切，□音曳。鳳六翮。　【類篇】或省作□。又作□。

	【巳集下】【犬字部】		【廣韻】胡黯切【集韻】戸黤切，□音檻。【玉篇】虎聲。【廣韻】惡犬吠不止也。【集韻】犬獟謂之。

饚	【戌集下】【食字部】	饚	【集韻】同餀。

騦	【亥集上】【馬字部】	騦	【集韻】新兹切，音思。【玉篇】馬名。

	【寅集上】【宀字部】		【玉篇】魯堂切【廣韻】魯當切【集韻】盧當切，□音郞。【說文】也。【玉篇】屋□也。　又【廣韻】盧黨切【集韻】【類篇】里黨切，□音朗。空虛也。　又【玉篇】力蕩切，音浪。義同。

騬	【亥集上】【馬字部】	騬	【唐韻】食陵切【集韻】【韻會】【正韻】慈陵切，□音繒。【說文】犗馬也。【周禮夏官校人】祭先牧，頒馬攻特。【註】攻特，謂騬之。　又【集韻】石證切，音剩。義同。

□	【未集上】【竹字部】	□	【集韻】癡廉切，音沾。剡物使薄也。　又敕豔切，音硯。義同。

□	【未集上】【竹字部】	□	【集韻】箕古作□。註詳八畫。

	【寅集上】【尢字部】		【廣韻】【集韻】□吐猥切，音腿。委，行病也。　又【集韻】吐內切，音退。□，風疾也，或作□。

	【未集中】【糸字部】		【集韻】與同。【玉篇】繩。【類篇】衣襻也。

驔	【亥集上】【馬字部】	驔	【唐韻】徒玷切【集韻】【韻會】徒點切，□音簟。【玉篇】驪馬黃脊。【增韻】馬毫骭白曰驔。言毫在骭而白也。【詩魯頌】有驔有魚。　又【集韻】【韻會】徒南切【正韻】徒含切，□音覃。又【集韻】徒念切，音磹。義□同。

饜	【戌集下】【食字部】	饜	【廣韻】【集韻】【韻會】【正韻】□於豔切，音厭。【玉篇】飽也，足也。【左傳襄十六年】以險徼幸者，其求無饜。【孟子】饜酒肉而後反。　又通作厭。【書洛誥】萬年厭于乃德。【註】厭，飫也。【釋文】厭於豔反，徐於廉反。　又【廣韻】一鹽切【集韻】於鹽切【正韻】衣炎切，□音懕。義同。　【吳棫韻補】《左傳》序，饜而飫之。《孟子》饜酒肉。或作□。《書洛誥》註：飽也。亦作懕。通作厭。《周禮大司徒》註：厭服于十二敎。疏云：謂厭飫服行。又《賈山傳》好善無饜。無音，《孟子》不奪不饜。《左傳》貪惏無饜。有平去二音。舊韻□饜厭三字訓解不同，許於經傳有明音，卽依本音，如無明音，卽平仄聲通使。毛氏曰：三字訓解不同，謂厭斁、厭禳、厭服、厭厭之類，當隨出處。若訓飽足者，平去聲三字□同，其閒字音獨異，如《孟子》不奪不饜有二音，至饜酒肉、饜足乃獨去音，皆合通押。按本韻三字各出，如厭之爲斁，饜之爲飫，猶曰不同，如□字直是省文，各出誤矣。互詳厭字註。

