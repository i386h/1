<!-- { "loadSidebar": true } -->
精	【未集上】【米字部】	精	【廣韻】【正韻】子盈切【集韻】【韻會】咨盈切，□音晶。【說文】擇也。【廣韻】熟也，細也，專一也。【書大禹謨】惟精惟一。【易繫辭】精義入神以致用也。　又密也。【公羊傳莊十年】觕者曰侵，精者曰伐。【註】精，猶精密也。侵，責之不服，推兵入竟，伐，擊之益深，用意稍精密。　又靈也，眞氣也。【易繫辭】精氣爲物。【疏】隂陽精靈之氣，氤氳積聚而爲萬物也。【左傳昭七年】子產曰：用物精多，則魂魄强，是以有精爽至于神明。又【莊二十五年日有食之疏】日者陽精，月者隂精。又【襄二十八年春無水疏】五星者五行之精：木精曰歲星，火精曰熒惑，土精曰鎭星，金精曰太白，水精曰辰星。【老子道德經】其中有精，其精甚眞。【莊子德充符】勞乎子之精。　又【廣韻】正也，善也，好也。【禮經解】潔靜精微易敎也。　又明也。【前漢京房傳】隂霧不精。【註】精，謂日光淸明也。　又鑿也。【論語】食不厭精。【屈原離騷】精瓊爢以爲粻。【註】精，鑿也。　又【韻會小補】巧也。　又【增韻】凡物之純至者皆曰精。　又古者以玉爲精。【楚語】一純二精。　又地精，黃精，草名。【博雅】地精，人葠也。黃精，一名仙人餘糧。　又精衞，鳥名。【山海經】發鳩之山有鳥，名精衞。　又□米曰精。【莊子人閒世】鼓筴播精。【註】□米曰精。　又精絕，國名。【水經注】南河又東經精絕國。【前漢西域傳】精絕國城去長安八千八百二十餘里。　又精廬，精舍。【前漢儒林傳論】精廬暫建。【註】精廬，講讀之舍。【後漢李充傳】充立精舍講授。　又【廣東新語】猺之渠帥，號曰精夫。　又【韻會】同睛。　又鳥名。與鶄通。【司馬相如上林賦】交精旋目。【註】交精，似鳧而脚高，有毛冠，辟火災。　又與菁同。【爾雅釋草茢薽註】一名天蔓精。　又叶咨良切，音將。【左思吳都賦】婺女寄其曜，翼軫寓其精。【註】精，咨良切，叶上疆。　又【廣韻】子姓切【集韻】子正切，□音婧。强也。

粿	【未集上】【米字部】	粿	【廣韻】【集韻】□古火切，音果。淨米也。　又米食也。【博雅】粿，糏也。　又【集韻】戸瓦切，跨上聲。【說文】穀之善者。一曰無皮穀。

糁	【未集上】【米字部】	糝	【廣韻】【集韻】【韻會】【正韻】□桑感切，音□。【說文】古文糂作糝，以米和羹也。一曰粒也。【周禮天官】羞豆之實，酏食糝食。【註】取牛羊豕之肉，三如一，小切之，與稻米二肉一合以爲餌，煎之。【莊子山木篇】孔子窮于陳、蔡之閒，七日不火食，藜羹不糝。【釋名】糝，□也，相黏□也。　又【篇海】雜也。【周禮天官疏】列國之諸侯大射，大侯九十弓，糝侯七十弓，豻侯五十弓。糝侯者，糝雜也。豹鵠而麋飾下天子大夫。　又【類篇】蘇含切，音三。【正韻】桑錦切，音沁。義□同。

糂	【未集上】【米字部】	糂	〔古文〕糝【廣韻】【集韻】□桑感切，音。【說文】以米和羹也。一曰粒也。【荀子宥坐篇】藜羹不糂。　又【篇海】糂，雜也。　又糂，滓也。

糃	【未集上】【米字部】	糃	【集韻】徒郞切，音糖。精米。

糄	【未集上】【米字部】	糄	【集韻】□眠切，音邊。米也。　又【廣韻】方典切【集韻】補典切，□音匾。燒稻取米曰糄。

糅	【未集上】【米字部】	糅	【廣韻】【集韻】【韻會】【正韻】□女救切，音猱。【博雅】猱，雜也。或作粈。【儀禮鄕射禮】白羽與赤羽猱。【戰國策】下宮糅羅紈。【史記屈原傳】同糅玉石兮，一槩而相量。　又【集韻】【韻會】【正韻】□忍九切，蹂上聲。義同。　又【集韻】而由切，音柔。食也。

糆	【未集上】【米字部】	糆	【海篇】音面。屑米。【正字通】俗麫字。

糇	【未集上】【米字部】	糇	【廣韻】戸鉤切【集韻】胡溝切，□音侯。【廣韻】糇糧也。【博雅】糇，糒也。【詩大雅】廼裹糇糧。【註】餱或作糇。

□	【未集中】【羽字部】	□	【廣韻】古文翼字。註見十二畫。

	【巳集下】【牛字部】		【集韻】苦禾切，音科。本作犐。【廣雅】□，牛屬。　又【類篇】居尤切，音鳩。大牡謂之。○按《集韻》》書作，从丩爲正。□或作郭犐。

糈	【未集上】【米字部】	糈	【集韻】【韻會】【正韻】□新於切，音胥。糧也。　又祭神米。【山海經】糈用稌米。【註】糈，祀神之米。【屈原離騷】懷椒糈而要之。【註】糈，精米，所以享神也。俗作□。　又【廣韻】私呂切【集韻】寫與切，□胥上聲。義同。　又【廣韻】疏舉切【集韻】【韻會】□阻切，□音所。饊也。　又【集韻】山於切，音疏。義同。

涋	【巳集上】【水字部】	涋	【篇海】他骨切，音禿。滑涋也。

糉	【未集上】【米字部】	糉	【廣韻】【集韻】【韻會】【正韻】□作弄切，宗去聲。蘆葉裹米角黍也。【風土記】以菰裹黏米。【續齊諧記】屈原五日投汨羅，楚人此日以竹筒貯米，投水祭之。漢建武中，區曲白日見人，自稱三閭大夫，謂曰：聞君當見祭，可以楝葉塞筒上，以綵絲纏之，二物蛟龍所憚也。今人作粽，幷戴楝葉五色絲，皆汨羅遺俗。　【集韻】或作粽。

糊	【未集上】【米字部】	糊	【廣韻】戸吳切【集韻】【韻會】【正韻】洪孤切，□音胡。【說文】黏也。　又【篇海】煑米及麫爲粥。【宋正考父鼎銘】饘于是，粥于是，以糊余口。　又模糊，漫貌。【杜甫詩】駞背錦模糊。　又【字彙補】許骨切，音忽。【金壷字考】糊塗，音忽突。　【說文】本作□。或作。【集韻】或作□。亦作□、□。又作、□。

糋	【未集上】【米字部】	糋	【集韻】子賤切，音箭。煎餌。

糐	【未集上】【米字部】	糐	【集韻】芳無切，音敷。粉餌。

絤	【未集中】【糸字部】	絤	【集韻】線，亦作絤。【周禮冬官考工記】察其線。【註】線讀爲絤，謂縫革之縷。

糏	【未集上】【米字部】	糏	【廣韻】【集韻】□先結切，音屑。米麥破也，舂餘也。　又【集韻】蘇骨切，音窣。米粉。

糑	【未集上】【米字部】	糑	【集韻】昵格切，音搦。粉餌。　又乃歷切，音惄。粉餌熟曰搦。

糒	【未集上】【米字部】	糒	【廣韻】【集韻】【韻會】□平祕切，音贔。乾飯也。【書費誓疏】糗糒是行軍之粮。【史記大宛傳】載糒給貳師。【後漢明帝紀】杅水脯糒。　又【四民月令】四月，可以作棗糒以待賔客。　又【正韻】毗意切，音避。義同。又【集韻】【韻會】步拜切【正韻】薄邁切，□音憊。義同。

糓	【未集上】【米字部】	糓	【唐韻】【集韻】【韻會】□古祿切，音谷。百糓之總名。實也，善也，續也，生也。　又祿也。　一曰水名。　【廣韻】俗穀字。

糔	【未集上】【米字部】	糔	【廣韻】【集韻】【韻會】【正韻】□息有切，修上聲。汁也。一曰溲也。或作滫。【禮內則】爲稻粉，糔溲之以爲酏。　又【集韻】思留切，音修。【說文】久泔也。　又蘇老切，音嫂。息救切，音秀。義□同。《說文》滫，久泔也。

糕	【未集上】【米字部】	糕	【集韻】居勞切，音羔。與餻同。糜也。【野客叢書】劉夢得嘗作《九日》詩，欲用糕字，思六經中無此字，遂止。故宋景文《九日》詩曰：劉郞不肯題糕字，虛負人生一世豪。【周禮天官籩人疏】羞邊之實，糗餌粉餈。註餅之曰餈。疏今之餈糕，六經中未嘗無糕。【松漠紀聞】金國重陽有寶階糕。考證：〔【野客叢書】【周禮天官籩人疏】羞邊之實，糗餌粉餈。【鄭箋】今之餈糕，六經中未嘗無糕也。〕　謹照原文改：周禮籩人疏羞邊之實，糗餌粉餈。註餅之曰餈。疏今之餈糕，六經中未嘗無糕。 

□	【未集上】【竹字部】	□	【集韻】同腆。

	【午集上】【瓦字部】		【集韻】【韻會】□居郞切，音岡。【玉篇】甖也。【集韻】大瓮爲。【博雅】，甁也。【揚子方言】甖，靈桂之郊謂之。　又【集韻】舉朗切，音。甖屬。　【集韻】或作□罁。

□	【未集中】【糸字部】	□	【集韻】胡計切，音系。或作□。帶也。

糖	【未集上】【米字部】	糖	【廣韻】【集韻】□徒郞切，音唐。【說文】飴也。【揚子方言】餳謂之糖。　又沙糖。【易林】南箕無舌飯多沙糖。　又糖霜。【王灼糖霜譜】唐大曆閒，有僧號鄒和尙者，不知從來。跨白驢，登繖山，結茅以居。須鹽米薪菜之屬，卽書付紙，繫錢，遣驢負至市，人知爲鄒也，取平直挂物於鞍，縱驢歸。一日驢犯山下黃氏蔗田，黃請償于鄒。鄒曰：汝未知窨蔗爲糖霜，利當十倍。試之，果信。鄒末年走通泉縣靈鷲山龕中，其徒追躡及之，但見一文殊石像。衆始知大士化身，而白驢者師子也。　【篇海】亦作糛、餹。【六書音義】糛、□同。

糗	【未集上】【米字部】	糗	【廣韻】【集韻】【韻會】【正韻】□去九切，音□。【說文】熬米麥也。又乾飯屑也。又粮也。【博雅】糗，糒也。【書費誓】峙乃糗粮。【疏】糗，擣熬穀也。謂熬米麥使熟，又擣之以爲粉。【禮內則】糗餌。【註】擣熬穀以爲糗餌。【周禮天官】羞籩之實，糗餌粉餈。【註】糗，熬大豆與米也。【左傳哀十一年】□轅頗出奔鄭，其族轅咺進稻醴、梁糗、腵脯焉。【註】糗，乾飯。【釋名】糗，齲也。飯而磨之使齲碎也。　又姓。【風俗通】漢有糗宗，爲嬴長。　又【玉篇】尺沼切。義同。　又【集韻】【韻會】【正韻】□丘救切，音□。義同。【六書音義】與□同。考證：〔【周禮天官】羞邊之實，糗餌粉餈。〕　謹照原文邊改籩。 

糙	【未集上】【米字部】	糙	【廣韻】【集韻】【正韻】□七到切，音慥。粗米未舂。　或作，亦作□。

糚	【未集上】【米字部】	糚	【廣韻】側霜切【集韻】側羊切，□音莊。粉飾也。【司馬相如上林賦】靚糚刻飾。【註】靚糚，粉白黛黑也。【後漢梁冀傳】冀妻孫壽，色美而善爲妖態，作愁眉、嗁糚、墮馬髻、折腰步、齲齒笑。　又【集韻】側亮切，音壯。義同。　【篇海】亦作、粧。

糛	【未集上】【米字部】	糛	【集韻】與糖同。

