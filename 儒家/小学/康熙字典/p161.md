<!-- { "loadSidebar": true } -->
篙	【未集上】【竹字部】	篙	【廣韻】古勞切【集韻】【韻會】居勞切【正韻】姑勞切，□音高。【廣韻】進船竿。【揚子方言】所以刺船謂之篙。　又【集韻】居號切，音誥。義同。　【集韻】或作。

篚	【未集上】【竹字部】	篚	【廣韻】【集韻】【韻會】府尾切【正韻】方尾切，□音匪。【廣韻】竹器。方曰筐，圓曰篚。【孟子註疏】篚，以竹爲之，長三尺，廣一尺，深六寸，足高三寸，上有蓋也。【書禹貢】厥篚織文。【儀禮士冠禮】有篚。【註】篚，竹器如笭者。　【正韻】通作匪。【韻會】亦作棐。【漢志】賦入貢棐。【註】師古曰：棐與篚同。考證：〔【儀禮士冠禮】有篚實。〕　謹照原文有篚二字爲句，實字屬下文不宜連引，今省實字。 

篛	【未集上】【竹字部】	篛	【集韻】日灼切，音弱。同箬。或作篛。【謝靈運山居賦】摘篛于谷。　又筍名。【書顧命傳】筍篛，竹也。【僧贊寧筍譜】筍，一名篛竹。土內皮中謂之篛也。

篜	【未集上】【竹字部】	篜	【廣韻】煑仍切，音蒸。竹也。

篝	【未集上】【竹字部】	篝	【廣韻】古侯切。【集韻】【韻會】【正韻】居侯切，□音鉤。【說文】笿也，可薰衣。【揚子方言】篝，陳楚宋魏之閒謂之牆居。【郭註】今薰籠也。【廣雅】篝，籠也。【史記註】篝火，以籠覆火也。　又負物籠。【類篇】上大下小而長，謂之篝笭。【史記滑稽傳】淳于髠曰：道傍禳田者，操一豚蹄，酒一盂，而祝曰：甌簍滿篝。　又【類篇】居□切【正韻】古□切，□音□。竹器也。　【正韻】亦作□。

篞	【未集上】【竹字部】	篞	【廣韻】奴結切【集韻】【韻會】【正韻】乃結切，□音涅。【爾雅釋樂】大管謂之簥，其中謂之篞。　【集韻】或省作□。

覎	【酉集上】【見字部】	覎	【廣韻】於劒切，醃去聲。覎口，墟名，在富春渚上。○按《字彙補》一作□，註見《集韻》，誤。

篟	【未集上】【竹字部】	篟	【廣韻】【集韻】□倉甸切，音茜。【玉篇】竹茂貌。　又【廣韻】靑竹。

□	【未集上】【竹字部】	□	【集韻】與同。

篠	【未集上】【竹字部】	篠	【廣韻】先鳥切【集韻】【韻會】【正韻】先了切，□音□。【廣韻】細竹也。【戴凱之竹譜】篠出魯郡鄒山，堪爲笙。【書禹貢】篠簜旣敷。【傳】篠，竹箭。【疏】篠爲小竹。【爾雅疏】篠，一名箭。【周禮天官大宰】以九貢致邦國之用，五曰材貢。【註】材貢，櫄榦栝柏篠簜也。【竹譜】海島有篠，大者如筯，內實外堅，拔之不曲，枝葉稀少，狀若枯筯。　又與簫通。【馬融長笛賦】林蕭蔓荆。【註】簫與篠通。　【正韻】篆文作筱。今作篠。

篡	【未集上】【竹字部】	篡	【集韻】【韻會】【正韻】□初患切。逆而奪取曰篡。【爾雅釋詁】篡，取也。【註】篡者，奪取也。【前漢衞靑傳】靑給事建章，未知名。大長公主執囚靑，欲殺之，其友公孫敖與壯士往篡之。【註】師古曰：逆取曰篡。　又弋取也。【字彙補】《揚子》鴻飛冥冥，弋人何篡焉。別本作篡，非。篡原字从艹，不从。

篢	【未集上】【竹字部】	篢	【廣韻】古紅切【集韻】沽紅切，□音公。笠名。又【類篇】【集韻】□古禫切，音感。箱類。與同。

篣	【未集上】【竹字部】	篣	【廣韻】步光切【集韻】蒲光切，□音旁。【類篇】箕屬。　又竹名。【戴凱之竹譜】百葉參差，生于南垂。傷人則死，醫莫能治。亦曰篣竹，厥毒若斯。　又【廣韻】薄庚切【集韻】【正韻】蒲庚切，□音彭。【博雅】籠也。【揚子方言】籠，南楚江沔之閒謂之篣。　又笞擊也。與榜同。【後漢虞延傳】延爲洛陽令，隂氏有客馬成爲姦盜，延收考之，隂氏屢請，獲一書輒加篣二百。【註】篣，捶也。音彭。

篤	【未集上】【竹字部】	篤	【廣韻】冬毒切【集韻】【韻會】【正韻】都毒切，□音督。【廣韻】厚也。【易大畜】剛健篤實，輝光日新其德。【書洛誥】篤前人成烈。【詩大雅】則篤其慶。【爾雅釋詁】篤，固也。【疏】物厚者牢固。　又純也。【禮儒行】篤行而不倦。【註】猶純也，純壹之行。　又馬病也。【說文】馬行頓遲。　又人疾甚曰篤。【史記范睢傳】應侯遂病稱篤。　又地名。【水經注】平原縣有篤馬河，東北入海五百二十里。　又叶徒對切【楊戲贊趙到】鎭南祖疆，監軍尚篤。□豫戎任，任自封內。　【正韻】亦作竺。

篥	【未集上】【竹字部】	篥	【廣韻】【集韻】【韻會】【正韻】□力質切，音栗。【集韻】竹名。【吳錄】日南有篥竹，勁利，削爲矛。　又觱篥。【篇海】以竹爲管，以蘆爲首，狀類胡笳而九竅。所法者角音而已，其聲悲篥。一名悲篥，一名笳管。亦作栗。

篦	【未集上】【竹字部】	篦	【廣韻】邊兮切【集韻】【韻會】【正韻】邊迷切，□音蓖。釵篦。又竹器。　又【說文】導也。今俗謂之篦。【廣韻】眉篦。　又【集韻】頻脂切。同笓，取鰕具也。

篧	【未集上】【竹字部】	篧	【廣韻】【韻會】士角切【集韻】仕角切，□音浞。【廣韻】魚罩。【爾雅釋器】篧謂之罩。【註】捕魚籠。【疏】李巡云：編細竹以爲罩，捕魚也。孫炎云：今楚篧也。然則罩以竹爲之，無竹則以荆，故謂之楚篧，皆謂捕魚是也。　又【集韻】側角切，音捉。竹角切，音斲。義□同。　又【集韻】胡故切【字彙補】何悞切，□音□。【詩小雅】烝然罩罩。【註】篧也。　【集韻】同籱。

篨	【未集上】【竹字部】	篨	【集韻】【韻會】□陳如切，音除。籧篨，竹席。【廣韻】籧篨，蘆也。【揚子方言】簟，或謂之籧篨。又簟麤者謂之籧篨。　又醜疾名。【詩邶風】籧篨不鮮。【晉語】籧篨不能使俯。【篇海】編籧篨爲囷，如人之擁腫而不能俯，故以名醜疾也。考證：〔【詩衞風】籧篨不鮮。〕　謹照原書衞風改邶風。 

篩	【未集上】【竹字部】	篩	【廣韻】疏夷切【集韻】【韻會】霜夷切【正韻】申之切，□音師。竹名。【神異經】篩竹，一名太極，長百尺，圍二丈五六尺，南方以爲船。　又竹器。有孔以下物，去麤取細。【前漢賈山傳】篩土築阿房之宮。【師古註】篩以竹簁爲之。　又【玉篇】所街切【篇海】山皆切，□灑平聲。可以除麤去細。　【正韻】亦作簁、籭。

篪	【未集上】【竹字部】	篪	【廣韻】直离切【集韻】【韻會】陳知切，□音馳。【說文】管樂也。【詩小雅】伯氏吹壎，仲氏吹篪。【爾雅釋樂】大篪謂之沂。【郭註】篪，長尺四寸，圍三寸，一孔上出，寸三分，橫吹之。小者尺二寸。《廣雅》云八孔。【疏】鄭司農註《周禮》云篪七孔，蓋不數其上出者，故七也。【世本】蘇成公作篪。【古史】蘇成公善吹篪。【釋名】篪，啼也。聲從孔出，如嬰兒啼聲，春分之音也。　又【水經注】君山東北對編山，山多篪竹。　【篇海】本作□。【禮記】作竾。亦作筂。

□	【未集下】【肉字部】	□	【篇海類編】烏寡切，蛙上聲。□□，肥貌。□字原从朶作。

□	【未集上】【竹字部】	□	【海篇】與笮同。

	【巳集下】【犬字部】		【廣韻】許尤切【集韻】虛尤切，□音休。【廣韻】本作貅。【集韻】或作。詳豸部貅字註。

篫	【未集上】【竹字部】	篫	【集韻】張六切，音竹。以手篫物也。　又【字彙補】□本字，擣也。

篬	【未集上】【竹字部】	篬	【集韻】千羊切，音瑲。竹名。或作箐。　又【集韻】千剛切，音倉。竹色。【禮月令】服倉玉。王肅本作篬玉。

	【子集中】【人字部】		【字彙】同儁。

紅	【未集中】【糸字部】	紅	【廣韻】戸公切【集韻】【韻會】【正韻】胡公切，□音洪。【說文】帛赤白色。【釋名】紅，絳也。白色之似絳者。【論語】紅紫不以爲褻服。【疏】紅，南方閒色。　又地名。【左傳昭八年】大蒐于紅。【註】紅，魯地。　又草名。【爾雅釋草】紅，蘢古。【註】俗呼紅草爲蘢鼓，語轉耳。　又【集韻】沽紅切【正韻】古紅切，□音公。與功通。【史記文帝紀】服大紅十五日，小紅十四日。【註】服虔曰：當言大功、小功。　又與工通。【前漢酈食其傳】紅女下機。【註】師古曰：紅，讀曰工。　又【集韻】古巷切，音降。絳或作紅。【前漢外戚恩澤侯表】孝平二十二人，有紅侯。【註】師古曰：疑紅字當爲絳。劉攽曰：今有紅縣，音降。紅亦有降音。

紆	【未集中】【糸字部】	紆	【廣韻】憶俱切【集韻】【韻會】邕俱切，□音迂。【說文】詘也。一曰縈也。【周禮冬官考工記矢人】中弱則紆。【註】紆，曲也。【史記屈原傳】寃結紆軫兮。【註】紆，屈也。　又【博雅】紆，繩索也。　又姓。【廣韻】後秦有肥鄕侯始平紆邈。　又【集韻】匈于切，音訏。義同。　又【集韻】烏侯切，音謳。【類篇】陽紆，山名也。　又【韻補】叶委羽切【馬融廣成頌】大匈哨後，縕巡歐紆。負隅依阻，莫敢嬰禦。

紇	【未集中】【糸字部】	紇	【廣韻】【韻會】【正韻】□下沒切，音覈。【說文】絲下也。【九經字】《說文》作□。隷省作紇。　又人名。【左傳襄四年】臧紇救鄫。【註】臧紇，武仲也。又【襄十年】郰人紇抉之，以出門者。【註】紇，郰邑大夫仲尼父叔梁紇也。【史記孔子世家】伯夏生叔梁紇，紇生孔子。　又【唐書回鶻傳】回紇，其先匈奴也。　又姓。【廣韻】複姓三氏：北齊開府紇奚永樂，又有紇干氏、紇骨氏。　又【集韻】下扢切，音□。義同。　又【集韻】恨竭切，音齕。義同。　又【廣韻】胡結切【集韻】奚結切，□音纈。大絲也。　又【集韻】蹇列切，音結。【類篇】覲也。　又【集韻】胡骨切，音搰。束也。　又九傑切，音扢。急也。

紈	【未集中】【糸字部】	紈	【廣韻】【集韻】【韻會】□胡官切，音桓。【說文】素也。【釋名】紈，煥也。細澤有光，煥煥然也。【急就篇註】紈卽素之輕者。【前漢地理志】織作冰紈綺繡純麗之物。【註】如淳曰：紈，白熟也。臣瓚曰：冰紈，紈細密堅如冰者也。【文選古詩】被服紈與素。【李善註】范子曰：白紈素出齊。　又【玉篇】結也。

