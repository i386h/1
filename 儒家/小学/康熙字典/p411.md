<!-- { "loadSidebar": true } -->
酏	【酉集下】【酉字部】	酏	【廣韻】弋支切【集韻】【韻會】余支切【正韻】延知切，□音移。【玉篇】米酒也，甜也，淸酒也。【韻會】飮也。【禮內則】黍酏。【註】以黍爲粥也。【又】饘酏。【註】饘，厚粥。酏，薄粥。賈逵曰：酏爲粥淸。淸者，粥而去米也。【又】羞糗餌粉酏。【註】酏，當讀如餈。餈，稻餠也。炊米擣之，以豆爲粉，糝餈上也。【周禮天官酒正】辨四飮之物，四曰酏。【註】酏，今之粥。《內則》有黍酏。酏，飮粥稀者之淸也。又【醢人】羞豆之實，酏食糝食。【註】鄭司農云：酏食，以酒酏爲餠。康成謂：酏，□也。內則曰：取稻米舉糔溲之，小切狼臅膏，以與稻米爲□。【正字通】酏是粥，非豆實也。或曰酏有二，周禮四飮、六飮之酏，卽內則所謂飮酏，酏之正義也。羞豆之酏食，卽內則所謂粉酏，以豆薦者也。　又【唐韻】移爾切【集韻】【韻會】演爾切【正韻】養里切，□音匜。義同。【說文】黍酒也。一曰甜也。◎按說文訓黍酒，玉篇訓米酒，俱卽今之粥也。詳考內則、周禮，無獨訓爲酒者。　又【正韻】諸延切，音饘。引《禮記》稻米爲酏。〇按《禮記》酏訓爲饘，非音饘也。正韻誤。　【集韻】或作□、□。

酐	【酉集下】【酉字部】	酐	【廣韻】呼朗切【集韻】許朗切，□音汻。苦酒也。

酒	【酉集下】【酉字部】	酒	【唐韻】子酉切，愀上聲。【說文】就也，所以就人性之善惡。一曰造也。吉凶所造也。【釋名】酒，酉也，釀之米麴，酉澤久而味美也。亦言踧也，能否皆彊相踧持飮之也。又入口咽之，皆踧其面也。【周禮天官酒正】辨三酒之物，一曰事酒，二曰昔酒，三曰淸酒。【註】事酒，有事而飮也。昔酒，無事而飮也。淸酒，祭祀之酒。【前漢食貨志】酒，百藥之長。【東方朔傳】銷憂者莫若酒。【江純酒誥】酒之所興，肇自上皇，成之帝女，一曰杜康。　又□酒，明水也。【禮明堂位】夏后氏尚明水，殷尚醴，周尚酒。　又天酒，甘露也。【瑞應圖】王者施德惠，則甘露降，一名天酒。　又官名。【周禮天官】酒正。【註】酒官之長。【又】女酒。【註】女奴曉酒者。　又祭酒，尊稱之號。【前漢伍被傳】號爲劉氏祭酒。【註】祭時惟尊長酹酒也。　又酒旗，星名。【曹植酒賦】仰漢旗之景曜，協嘉號於天辰。　又地名。【左傳莊二十二年】王與虢公酒泉之邑。【註】邑在河南。又【前漢武帝紀】以其地爲武威酒泉郡。【註】酒泉，今肅州。　又姓。明有酒好德。　又人名。【史記晉世家】靜公俱酒。　又【韻補】叶子小切，音剿。【詩鄭風】叔于狩，巷無飮酒。豈無飮酒，不如叔也，洵美且好。【易林】白茅醴酒，靈巫拜禱。神嘻飮食，使人壽老。　又叶子與切，音苴。【張超誚靑衣賦】東向長跪，接狎歡酒。悉請諸靈，邪僻無主。考證：〔【周禮天官酒正】女酒。【註】女奴燒酒者。〕　謹照原文燒酒者改曉酒者。 

酕	【酉集下】【酉字部】	酕	【廣韻】莫袍切，音毛。酕醄，醉也。【類篇】極醉貌。

酖	【酉集下】【酉字部】	酖	【唐韻】丁含切【集韻】他含切【韻會】都含切，□音貪。【說文】樂酒也。【徐曰】酖酖然安且樂也。【廣韻】嗜酒。　又【韻會】或作沈。【前漢五行志】荒沈於酒。　又【韻會】【正韻】□直禁切。與鴆通。【韻會】酒有鴆毒。【左傳莊三十二年】使鍼季酖之。【註】酖，鳥名。其羽有毒，畫酒飮之則死。又【閔元年】宴安酖毒，不可懷也。

酗	【酉集下】【酉字部】	酗	【廣韻】香句切【集韻】吁句切，□音煦。【玉篇】同。【廣韻】醉怒也。【書微子】我用沈酗于酒。【釋文】酗，况具反。以酒爲凶曰酗。

酘	【酉集下】【酉字部】	酘	【廣韻】田侯切【集韻】徒侯切，□音頭。【廣韻】酘酒。【集韻】酒再釀。【抱朴子金丹卷】猶一酘之酒，不可以方九醞之醇耳。　又【集韻】【韻會】【正韻】□大透切，音豆。義同。

	【午集中】【疒字部】		【廣韻】【集韻】□郎佐切，邏去聲。病也。

酙	【備考】【酉集】【酉字部】	酙	【龍龕】同斟。

酝	【酉集下】【酉字部】	醞	【唐韻】【正韻】於問切【集韻】【韻會】紆問切，□音慍。【說文】釀也。【玉篇】釀酒也。【張衡南都賦】酒則九醞甘醴，十旬兼淸。【註】九醞、十旬，皆以釀法名酒也。【王僧達答顏延年詩】春醞時獻斟。　又【正韻】醞藉含蓄。【前漢薛廣德傳】廣德爲人溫雅有醞藉。【註】師古曰：醞，言如醞釀也。【北史崔瞻傳】自太保以後重吏事，謂容止醞藉者爲潦倒，瞻終不攺。　又【集韻】通作溫。【詩小雅】飮酒溫克。【箋】猶能醞藉自持以勝。【陸德明音義】溫去聲。【禮禮器】溫之至也。【註】爲溫藉，溫與醞通。　又【廣韻】於粉切【集韻】委隕切【韻會】【正韻】委粉切，□音惲。義同。

酟	【酉集下】【酉字部】	酟	【韻會】他兼切，音添。和也。【張協七命】燀以秋橙，酟以春梅。【註】謂和羹也。

酣	【酉集下】【酉字部】	酣	【唐韻】【集韻】【韻會】【正韻】□胡甘切，音邯。【說文】酒樂也。【徐曰】飮洽也。【玉篇】樂酒也，不醉也。【書伊訓】酣歌于室。【傳】樂酒曰酣。【戰國策】平原君乃置酒，酒酣起前，以千金爲魯連壽。【韻會】俗作呼甘切者，非。　又【集韻】呼紺切，音顑。飮酒未旣也。

醀	【酉集下】【酉字部】	醀	【玉篇】位錐切，音帷。肉酒。　又【集韻】之瑞切，音惴。病也。

醂	【酉集下】【酉字部】	醂	【廣韻】【集韻】□盧感切，音壈。【廣韻】桃葅。　又【集韻】藏□也。

鉃	【戌集上】【金字部】	鉃	【集韻】善指切，音視。【玉篇】箭頭。　又作木切。本作鏃。義同。

酤	【酉集下】【酉字部】	酤	【唐韻】古乎切【集韻】【韻會】【正韻】攻乎切，□音孤。【說文】一宿酒也。【徐曰】謂造之一夜而熟，若今雞鳴酒也。　又【玉篇】賣酒也。【淮南子氾論訓】出於屠酤之肆。【史記吳王濞傳】周丘者，下邳人，亡命吳，酤酒無行。【前漢武帝紀】初榷酤。【註】以木渡水曰榷，謂禁民酤釀，獨官開置，如道路設木爲榷，獨取利也。　又【集韻】一曰買酒。【詩小雅】無酒酤我。【傳】酤，一宿酒也。【箋】酤，買也。【史記高祖紀】高祖每酤留飮酒讐數倍。　又通作沽。【論語】沽酒市脯不食。　又【廣韻】【正韻】侯古切【集韻】【韻會】後五切，□音戸。【廣韻】一宿酒。【詩商頌】旣載淸酤。【傳】酤，酒也。【釋文】音戸。　又【集韻】【韻會】果五切【正韻】公土切，□音古。【集韻】一宿酒。【韻會】又賣酒也。　又【廣韻】【集韻】【韻會】【正韻】□古慕切，音顧。【廣韻】賣也。【集韻】略也。

酥	【酉集下】【酉字部】	酥	【集韻】【韻會】【正韻】□孫租切，音蘇。【玉篇】酪也。【韻會】酪屬，牛羊乳爲之，牛酥差勝。【臞仙神隱書】造法，以乳入釜，煎二三沸，傾入盆內，冷定，待面結皮，取皮再煎，油出去滓，入鍋內卽成酥油。北方名馬思哥。　又【正韻】酴酥，酒名。亦藥名。　【集韻】或作□□□。

酧	【酉集下】【酉字部】	酧	【正字通】俗酬字。

	【午集中】【目字部】		【集韻】下頂切，音悻。瞑目貌。　又人名。與。見【宋史宗室表】。

	【午集下】【石字部】		【廣韻】離灼切【集韻】【韻會】【正韻】力灼切，□音掠。同。磨刃也。【爾雅釋詁】剡，利也。　又通作略。【詩周頌】有略其耜。【註】字書作。从丯。

□	【未集中】【缶字部】	□	【集韻】阻限切，音醆。琖，亦作□。【玉篇】酒器。【類篇】玉爵也。

	【備考】【申集】【虍字部】		【字彙補】同□。

□	【未集中】【糸字部】	□	【集韻】匿各切，音諾。【類篇】綩□，蠻夷布名。

	【午集中】【疒字部】		【集韻】火占切，音□。物毒喉中病。或作。　又虛嚴切，音□。義同。　又馨兼切，音馦。蠚瘍也。

鈅	【戌集上】【金字部】	鈅	【廣韻】【集韻】□魚闕切，音月。【玉篇】兵器也。

酨	【酉集下】【酉字部】	酨	【唐韻】徒柰切【集韻】徒戴切，□音代。【說文】酢醬也。【玉篇】釋米汁也。【博雅】酨，漿也。【前漢食貨志】魯匡言酒酤法，一斛之平，除米麴本價，計其利而什分之，以其七入官，其三及醩酨灰炭給工器薪樵之費。【註】師古曰：酨，漿也。　又【集韻】作代切，音再。義同。【周禮天官酒正三曰漿註】酨漿，酨之言載也。米汁相載也。　又【廣韻】【集韻】【韻會】□昨代切，音在。又【集韻】將遂切，音醉。義□同。

酩	【酉集下】【酉字部】	酩	【唐韻】莫迥切【集韻】【韻會】母迥切，□音茗。【說文】酩酊，醉也。詳前酊字註。　又【鄴中註】寒食爲醴酩，又煑粳米及麥爲酩。【前漢鼂錯傳】食肉而飮酩。　【集韻】或作佲、□。通作茗。

酪	【酉集下】【酉字部】	酪	【唐韻】盧各切【集韻】【韻會】【正韻】歷各切，□音洛。【說文】乳漿也。【玉篇】漿也，乳汁作。【釋名】酪，澤也。乳作汁，所以使人肥澤也。【禮禮運】以爲醴酪。【註】烝釀之也，酪，酢酨。【前漢食貨志】又分遣大夫謁者，敎民煑木爲酪。【註】如淳曰：作杏酪之屬也。【李陵答蘇武書】羶肉酪漿，以充□渴。【潘岳閒居賦】牧羊酤酪，以俟伏□之費。　又【六書故】酒類也。北方以馬乳爲酪，故因謂湩酪，而酥與醍醐皆因之。【禮雜記】功衰，飮水漿。無鹽酪不能食，食鹽酪可也。【註】酢酨也。與乳漿異。□澔集說，訓乳漿，非。　又【正字通】酪有乾濕二種。【元飮膳正要】造法，用乳半杓，鍋內炒過，入餘乳熬數十沸，頻以杓縱橫攪之，傾出，罐盛待冷，略取浮皮爲酥，入舊酪少許，紙封貯卽成酪。又乾酪法，以酪就日，曝使結，掠去浮皮，再曝，至皮盡却入釜，炒少時，器盛，再曝作塊，收用。　又【集韻】魯故切，音路。醴屬。　【集韻】或作□，亦作嗠。

酫	【酉集下】【酉字部】	酫	【字彙】昌悅切，川入聲。鹹葅也。

