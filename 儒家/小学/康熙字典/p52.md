<!-- { "loadSidebar": true } -->
牧	【巳集下】【牛字部】	牧	【廣韻】【集韻】【韻會】□莫六切，音目。【說文】本作□，養牛人也。从攴牛。【玉篇】畜養也。【廣韻】放也，食也。【揚子方言】牧，飤也。【註】謂放飤牛馬也。【書禹貢】萊夷作牧。【傳】萊夷，地名，可以放牧。【詩小雅】爾牧來思。【周禮地官牧人】掌牧六牲而阜蕃其物，以供祭祀之牲牷。又【夏官校人】夏祭先牧。【註】始養馬者。又牧師掌牧地。【左傳僖二十八年】不有行者，誰扞牧圉。【註】牛曰牧，馬曰圉。又【哀元年】少康爲仍牧正。　又【爾雅釋地】郊外謂之牧。【疏】言可放牧也。書牧誓云：王朝至于商郊牧野乃誓，是也。【書傳】紂近郊三十里地名牧。　又【易謙卦】謙謙君子，□以自牧也。【註】牧，養也。　又【小爾雅】牧，臨也。【揚子方言】牧，司也，察也。【韻會】治也。【書舜典】旣月，乃日覲四岳羣牧。【傳】九州牧監。又【呂□】非爾惟作天牧。【禮曲禮】九州之長，入天子之國曰牧。【周禮天官大宰】九兩，一曰牧。以地得民。【註】牧，州長也。【前漢成帝紀】罷部刺史官，更置州牧。　又【詩邶風】自牧歸荑。【傳】牧，田官也。又【禮月令】舟牼覆舟。【註】主舟之官也。　又【周禮地官小司徒】乃經土地，而井牧其田野。【註】隰臯之地，九夫爲牧，二牧而當一井。今造都鄙，授民田，有不易，有一易，有再易，通率二而當一，是之謂井牧。　又【周禮地官遂師】經牧其田野。【註】經牧，制田界與井也。　又【廣韻】使也。　又【爾雅釋畜】黑腹，牧。【疏】牛黑腹者名牧。　又【左傳隱五年】鄭人侵衞牧。【註】牧，衞邑。　又廣牧，縣名。屬朔方郡。見【前漢地理志】。　又人名。【史記黃帝紀】舉風后力牧。【註】班固曰：力牧，黃帝相也。　又姓。【風俗通】漢有越巂太守牧稂。　又【集韻】莫候切，音茂。地名。【尚書大傳】牧之野。劉昌宗讀。　又一曰畜牧。【書禹貢】爲萊夷及牧。《釋文》徐音目，一音茂。　又叶莫狄切。【詩小雅】我出我車，于彼牧矣。自天子所，謂我來矣。召彼僕夫，謂之載矣。王事多難，維其棘矣。來叶六直切，載叶節力切。考證：〔【周禮地官牧人】掌牧六畜而阜蕃其物，以供祭祀之牲牷。〕　謹照原文六畜改六牲。〔【集韻】莫侯切，音茂。地名。〕　謹照原文莫侯切改莫候切。〔【書禹貢】萊夷及牧誓。【釋文】徐云，一音茂。〕　謹按所引禹貢文未全，謹照原文改爲萊夷及牧。釋文徐音目，一音茂。 

物	【巳集下】【牛字部】	物	【唐韻】文弗切【集韻】【韻會】【正韻】文拂切，□音勿。【說文】萬物也。牛爲大物。天地之數，起於牽牛，故从牛。勿聲。【玉篇】凡生天地之閒，皆謂物也。【易乾卦】品物流形。又【无妄】先王以茂對時，育萬物。【周禮天官大宰】九貢，九曰物貢。【註】物貢，雜物，魚鹽橘柚。　又【玉篇】事也。【易家人】君子以言有物，而行有恆。【疏】物，事也。【禮哀公問】敢問何謂成身，孔子對曰：不過乎物。【註】物，猶事也。【周禮地官大司徒】以鄕三物敎萬民，而賔興之。　又【詩小雅】比物四驪。【傳】物，毛物也。【又】三十維物，爾牲則具。【周禮春官雞人】掌共雞牲，辨其物。【註】謂毛色也。又【夏官校人】凡軍事，物馬而頒之。【疏】物卽是色。【楚語】毛以示物。　又【周禮地官卝人】若以時取之，則物其地，圖而授之。【註】物地，占其形色，知鹹淡也。草人，以物地相其宜而爲之種。【左傳昭三十二年】物土方。【註】物，相也，相取土之方面。　又【玉篇】類也。【左傳桓六年】丁卯，子同生。公曰：是其生也，與吾同物。【註】物，類也。謂同日。　又【周禮天官酒正】辨三酒之物。【疏】物者，財也。以三酒所成有時，故豫給財，令作之也。　又【周禮地官司門】幾出入不物者。【註】不物，衣服視占不與衆同，及所操物不如品式者。　又【周語】神之見也，不過其物。【註】物，物數也。　又【廣韻】旗名。【周禮春官司常】雜帛爲物。　又叶去聲。【唐韻正】符沸反。【揚子太玄經】人人物物，各由厥彙。【阮籍東平賦】及至分之國邑，樹之表物，四時儀其象，隂陽暢其氣。　又叶微律切。【班固東都賦】指顧倏忽，獲車己實。樂不極盤，殺不盡物。又叶微月切。【蘇軾四達齋銘】孰如此閒，空洞無物。戸牖盍開，廓焉四達。達，陀悅切。考證：〔【周禮春官雞人】掌共雞牲，辦其物。〕　謹照原文 辦改辨。〔【班固東都賦】義不極盤，殺不盡物。〕　謹照原文義改樂。 

牭	【巳集下】【牛字部】	牭	【唐韻】【集韻】□息利切，音四。【說文】四歲牛。从牛从四，四亦聲。　又【廣雅】牭，很也。　【說文】籀作。

牮	【巳集下】【牛字部】	牮	【字彙】作甸切，音薦。屋斜用牮。　又以土石遮水亦曰牮。

牯	【巳集下】【牛字部】	牯	【廣韻】公戸切【集韻】【韻會】果五切，□音古。【玉篇】牝牛。【集韻】牛名。

牰	【巳集下】【牛字部】	牰	【廣韻】【集韻】□余救切，音狖。【玉篇】牛眼黑。【廣韻】牛黑眥。　又【廣韻】似祐切【集韻】似救切，□音袖。【爾雅釋畜】黑眥，牰。【註】眼眥黑。【釋文】牰，音袖。　又【集韻】疾僦切，音就。出字林。義同。

鄁	【酉集下】【邑字部】	鄁	同邶。詳前邶字註。

牲	【巳集下】【牛字部】	牲	【唐韻】所庚切【集韻】【韻會】【正韻】師庚切，□音生。【說文】牛全完。从牛，生聲。【易萃卦】用大牲吉。【書微子】今殷民乃攘竊神祇之犧牷牲用。【傳】色純白曰犧，體完曰牷，牛羊豕曰牲，器實曰用。【疏】經傳多言三牲，知牲是牛羊豕也。【周禮天官膳夫】膳用六牲。【註】馬牛羊豕犬雞也。又【庖人註】六畜，六牲也。始養之曰畜，將用之曰牲。【春秋僖三十一年】四卜郊，不從，乃免牲。【左傳】牛卜日曰牲。【註】旣得吉日，則牛改名曰牲。　又叶倉經切。【班固東都賦】薦三犧，效五牲。禮神祇，懷百靈。◎按周禮秋官典客云：上公牲三十有六。註云：牲當爲腥，聲之誤也。釋文依註音星，蓋周禮本當作腥，誤作牲。鄭註明言其誤。正韻引此，另音星，非是。考證：〔【班固東都賦】薦三犧，效五牲。體神祇，懷百靈。〕　謹照原文體改禮。 

	【備考】【卯集】【戈字部】		【龍龕】音我。

牷	【巳集下】【牛字部】	牷	【唐韻】疾緣切【集韻】【韻會】從緣切【正韻】才緣切，□音全。【說文】牛純色。从牛，全聲。【書微子傳】體完曰牷。【疏】以牷爲言，必是體全具也。【禮表記】牲牷禮樂齊盛。【釋文】牷，本亦作全。【周禮地官牧人】凡時祀之牲，必用牷物。【左傳桓六年】吾牲牷肥腯。【註】牷，純色，完全也。

牸	【巳集下】【牛字部】	牸	【廣韻】【集韻】【韻會】□疾置切，音字。【廣韻】牝牛。【孔叢子陳士義】子欲速富，當畜五牸。【說苑】愚公畜牸牛，生子而大，賣之而買駒。　又牝馬亦曰牸。【廣雅】牸，雌也。【史記封禪書】天下亭亭，有畜牸馬，歲課息。【前漢食貨志】乗牸牝者，□而不得會聚。【韻會】通作字。　又【玉篇】疾利切【正韻】疾二切，□音自。義同。

特	【巳集下】【牛字部】	特	【唐韻】徒得切【集韻】【韻會】【正韻】敵得切，□音棏。【說文】朴特，牛父也。【玉篇】牡牛也。【書舜典】格于藝祖，用特。【傳】特，一牛也。【禮郊特牲註】郊者，祭天之名。用一牛，故曰特牲。　又【禮內則】庶人特豚，士特豕。　又【詩魏風】胡瞻爾庭有懸特兮。【傳】獸三歲曰特。　又【爾雅釋獸】豕生，三豵，二師，一特。　又牡馬亦曰特。【廣韻】特，雄也。【周禮夏官校人】凡馬，特居四之一。【註】三牝一牡。【又】頒馬攻特。【註】攻特，謂騬之。　又【詩鄘風】髧彼兩髦，實維我特。【傳】特，匹也。又【小雅】不思舊姻，求爾新特。【傳】新特，外昏也。　又【韻會】挺立曰特。【詩秦風】維此奄息，百夫之特。【箋】百夫之中最雄俊也。又【小雅】瞻彼阪田，有菀其特。【箋】菀然茂特之苗。【禮聘儀】珪璋特達。又【儒行】特立獨行。　又【禮服問】輕者包，重者特。【註】特其葛不變之也。　又【周禮夏官司士】孤卿特揖。【註】特揖，一一揖之。　又【爾雅釋水】士特舟。【註】單船。　又【韻會】但也。【史記秦始皇紀】博士雖七十人，特備員弗用。　又【廣韻】亦姓。左傳，晉大夫特宮。　【玉篇】或作犆。【集韻】或作□。◎按廣韻。□與特音同義別，與集韻異。詳後□字註。考證：〔【詩小雅】瞻彼阪田，有菀其特。【箋】菀然茂特之田。〕　謹照原文茂特之田，田改苗。 

牺	【巳集下】【牛字部】	犧	【唐韻】許羈切【集韻】【韻會】【正韻】虛宜切，□音羲。【說文】宗廟之牲也。【書微子】今殷民乃攘竊神祗之犧牷牲。【傳】色純曰犧。【疏】曲禮云：天子以犧牛。天子祭牲必用純色，故知色純曰犧也。【詩小雅】以我齊明，與我犧羊，以社以方。又【魯頌】享以騂犧。【傳】犧，純也。【禮曲禮】凡家造祭器爲先，犧賦爲次。【註】犧賦以次出牲。　又【禮禮器】犧尊疏布鼏。【疏】刻爲犧牛之形，用以爲尊。　又【集韻】【韻會】【正韻】□桑何切，音娑。【集韻】酒尊名。飾以翡翠。鄭司農說。【詩魯頌】犧尊將將。【傳】犧尊，有沙飾也。【釋文】犧，素何反。【集韻】或作獻戲。考證：〔【禮禮器】犧尊疏布。〕　謹照原文疏布下增鼏字。 

牻	【巳集下】【牛字部】	牻	【唐韻】【集韻】□莫江切，音厖。【說文】白黑雜毛牛。

牼	【巳集下】【牛字部】	牼	【廣韻】口莖切【集韻】【韻會】丘耕切，□音鏗。【說文】牛膝下骨也。　又人名。【春秋襄十七年】邾子牼卒。【左傳昭二十年】使少司□牼以歸。【孟子】宋牼將之楚。　又【廣韻】戸耕切【集韻】何耕切，□音莖，義同。【春秋邾子牼釋文】徐音戸耕反。　又【集韻】丘閑切，音慳。又【集韻】古定切【類篇】吉定切，□音徑。義□同。

