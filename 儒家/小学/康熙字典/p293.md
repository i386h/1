<!-- { "loadSidebar": true } -->
衡	【申集下】【行字部】	衡	〔古文〕□□【唐韻】戸庚切【集韻】【韻會】何庚切，□音行。【書舜典】同律度量衡。【前漢律歷志】衡，平也。所以任權而均物，平輕重也。【荀子禮論】衡誠懸矣，則不可欺以輕重。　又【書舜典】在璿璣玉衡，以齊七政。【傳】璣衡，王者正天文之器，可運轉者。【漢書註】衡謂渾天儀也。　又樓殿邊欄楯也。【前漢袁盎傳】百金之子不騎衡。　又勺柄，龍頭也。【周禮冬官玉人】大璋、中璋九寸，邊璋七寸，衡四寸。　又眉目之閒也。【蔡邕釋誨】揚衡含笑。【左思魏都賦】盱衡而誥。　又斗之中央也。【前漢天文志】衡殷南斗。　又橫也。【前漢□法志】合縱連衡。【師古曰】戰國時，齊楚韓魏燕趙爲縱，秦國爲衡。秦地形東西橫長，故爲衡也。　又楅衡，所以楅持牛，使不得抵觸也。【周禮地官】凡祭祀，飾其牛牲，設其楅衡。　又【小爾雅】斤十謂之衡，衡有半謂之秤。　又維持冠者曰衡。【左傳桓二年】衡紞紘綖。　又掌山林者謂之衡。【周禮天官太宰】虞衡作山澤之材。　又阿衡，官名。【書太甲】惟嗣王不惠于阿衡。　又地名。【周語】以諸侯朝于衡雝。【註】衡雝，鄭地，在今河內。　又山名。【爾雅釋山】江南衡。【註】南岳衡山也。　又水名。【水經注】衡水東經阜城縣故城。　又姓。【通志氏族略】伊尹爲湯阿衡，子孫因以爲氏。一云魯公子衡之後，以王父字爲氏。漢有衡威、衡驃卿。　又與蘅通，杜衡也。【司馬相如子虛賦】其東則有蕙圃、衡蘭。　又【集韻】胡盲切。與橫通。【詩齊風】衡從其畝。【疏】衡，古通橫。　又【詩陳風】衡門之下，可以棲遲。【註】衡木爲門也。　又【毛詩古音攷】音杭。《小雅》：約軧錯衡，八鸞瑲瑲。《史記自序》：維契作商，爰及成湯，太甲居桐，德盛阿衡。□叶音杭。　【說文】从角、大，从行。【韻會】俗作□，非。考證：〔【左傳桓五年】衡紞綋綖。〕　謹照原文五年改二年。綋綖改紘綖。〔史記傳序，維契作商，爰及成湯，太甲居桐，作盛阿衡〕　謹照原文傳序改自序。作盛改德盛。 

衢	【申集下】【行字部】	衢	【唐韻】其俱切【集韻】【韻會】權俱切，□音劬。【玉篇】四達道也。【爾雅釋宮】四達謂之衢。【易大畜】何天之衢。【左傳昭二年】尸諸周氏之衢。【註】衢，道也。【楚辭天問】靡蓱九衢。【註】九交之道曰衢。　又岐路也。【荀子勸學篇】行衢道者不至。　又天衢，星名。【晉書天文志】中閒爲天衢，黃道之所經也。　又檀衢，齊市名。【戰國策】有孤孤咺者，正議閔王斮之檀衢。　又州名。【一統志】越西鄙姑蔑之地，唐置衢州。　又姓。【通志氏族略】衢氏，江陵人，見《姓苑》。　又【類篇】俱遇切，音屨。行也。○按去聲衢字，《集韻》作忂。　又【韻補】叶音求。【陳琳詩】春天潤九野，卉木渙油油。紅華紛皣皣，發秀曜中衢。

	【卯集中】【手字部】		【唐韻】昨甘切【集韻】財甘切，□音慙。【說文】暫也。　又【集韻】【韻會】【正韻】□所斬切，毿上聲。【博雅】次也。一曰截取也。　又【集韻】在敢切，音槧。擊也。　又俎紺切。舉也。　又【唐韻】【集韻】□山檻切。亦取也。　又【集韻】疾染切，音漸。又士減切，讒上聲。義□同。　一說摲字變體。

	【酉集中】【足字部】		【廣韻】【集韻】□九勿切，音□。【揚子方言】膐力也。東齊曰。【註】律，多力貌。【博雅】威力也。【玉篇】足多力。　又【廣韻】衢勿切，音倔。義同。

	【酉集中】【足字部】		【集韻】奴骨切，音訥。【類篇】足傷。　又【集韻】諾盍切。同□。行貌。

衣	【申集下】【衣字部】	衣	【唐韻】【集韻】【韻會】□於希切，音依。【說文】上曰衣，下曰裳。【世本】胡曹作衣。黃帝時人。【白虎通】衣者，隱也。【釋名】衣，依也。人所以依以庇寒暑也。【玉篇】所以形軀依也。【類篇】象覆二人之形。【易繫辭】黃帝、堯、舜垂衣裳，而天下治，蓋取諸乾坤。【禮玉藻】衣，正色。裳，閒色。【傅□衣銘】衣服從其儀，君子德也。衣以飾外，德以飾內。　又絲衣，祭服也。【詩周額】絲衣其紑。　又【博雅】寢衣，衾，□服也。　又【釋名】中衣，言在外小衣之外，大衣之中也。　又心衣，抱腹而施鉤肩，鉤肩之閒施一襠，以養心也。　又面衣。【晉書惠帝紀】尚書高光進面衣。　又耳衣。【唐邊塞曲】金縫耳衣寒。　又綴衣，掌衣服官名。【書立政】王左右常伯、常任、準人、綴衣、虎賁。　又白衣，未仕之稱。【後漢崔駰傳】憲諫以爲不宜與白衣會。　又牛衣，編亂麻爲之。卽今俗呼爲龍具者。【前漢王章傳】章疾病，無被，臥牛衣中。　又垣衣，苔也。【王融詩】垣衣不可裳。　又姓。【通志氏族略】見《姓苑》。【正字通】明有衣勉仁、衣祐。　又人名。【高士傳】被衣，堯時人。蒲衣，舜時人。　又靑衣，地名。【史記彭越傳】處蜀靑衣。【註】今爲臨卭。　又借服膺意。【書康誥】紹聞衣德言。　又【唐韻】於旣切，讀去聲。服之也。【玉篇】以衣被人也。【增韻】著衣也。【晏子雜下篇】衣十升之布。【前漢東方朔傳】身衣弋綈。　又【韻補】於斤切。齊人言衣聲如殷，今姓有衣者，殷之謂歟。　一作。【通志六書略】卽衣字，从向、身。考證：〔【正字通】明有衣勉仁，衣□。〕　謹照原文□改祐。 

补	【申集下】【衣字部】	補	〔古文〕□【唐韻】【正韻】博古切【集韻】【韻會】彼五切，□音圃。【說文】完衣也。【急就篇註】修破謂之補。【詩大雅】袞職有闕，惟仲山甫補之。　又助也。【周禮秋官小行人】若國札，則令賻補之。　又益也。【前漢董仲舒傳】凡所爲屑屑，夙興夜寐，務法上古者，又將無補與。　又數也。【韻會】十兆曰經，十經曰垓，十垓曰補。　又邑名。【鄭語】鄢、蔽、補、丹、依、、歷、莘，君之土也。【註】八邑也。　又姓。【通志氏族略】補氏。【正字通】唐中常侍補眞。字比照考証蔽字條改正。

衦	【申集下】【衣字部】	衦	【唐韻】【集韻】□古旱切，音□。【說文】摩展衣也。　又【類篇】居案切，讀去聲。義同。　或作□。

衧	【申集下】【衣字部】	衧	【集韻】雲俱切，音于。【說文】諸衧也。通作于。【後漢光武紀】三輔吏士東迎更始，見諸將過，皆冠幘而服婦人衣，諸于繡，莫不笑之。　又【類篇】一曰大掖衣也。　本作□，或作□。

表	【申集下】【衣字部】	表	〔古文〕□□□【唐韻】陂矯切【集韻】【韻會】【正韻】彼小切，□音。【說文】表，上衣也。【玉篇】衣外也。　又外也。【書立政】方行天下，至于海表，罔有不服。　又表異。【書畢命】表厥宅里。【傳】表異其宅里。　又標也。【晉語】置茅蕝，設望表。【註】謂立木以爲表，表其位也。　又箋表。【釋名】下言於上曰表。【蔡邕獨斷】表者不需頭，上言臣某，下言臣某，誠惶誠恐，頓首。　又【韻會】杪也，末也。　又表表，偉也。　又地名。【晉書地理志】表氏縣，屬酒泉郡。　又姓。【通志氏族略】表氏，見《姓苑》。【正字通】明有表貢。　又【集韻】俾小切，音褾。義同。　又□遙切，音飇。識也。　又【韻補】博舉切。【前漢班固敘傳】春秋之占，咎徵是舉。告往知來，王事之表。

衩	【申集下】【衣字部】	衩	【唐韻】【集韻】【韻會】□楚懈切，差去聲。【玉篇】衣衩也。【博雅】、袺、衽，謂之褸衩。　又衩、衸、袥，□膝也。　又裙衩。【李商隱詩】裙衩芙蓉小。　又【篇海】衣袒也。　又【類篇】楚嫁切，音汊。義同。

衫	【申集下】【衣字部】	衫	【唐韻】所銜切【集韻】【韻會】師銜切，□音杉。【篇海】小襦也。一曰單襦。【釋名】衫，芟也，衫末無袖端也。【束皙近游賦】脅汗衫以當□。　又衣之通稱。【唐書車服志】士人以枲紵襴衫爲上服，馬周請加襴袖褾襈，開骻者名缺骻衫。　【集韻】通作襂。

	【卯集下】【斗字部】		【廣韻】郞斗切【集韻】朗口切，□音塿。斢，兵奪人物也。出新字林。

裭	【申集下】【衣字部】	裭	【直音】同褫。

衭	【申集下】【衣字部】	衭	【唐韻】甫無切【集韻】風無切，□音膚。【類篇】衣前襟也。【說文】襲，衭也。　又【玉篇】襲，袴也。　又【博雅】衭襓，劒衣也。　又【集韻】馮無切，音扶。義同。

衮	【申集下】【衣字部】	衮	〔古文〕□【唐韻】【集韻】□古本切，音滚。天子服也。【正韻】龍衣法服也。【說文】天子享先王，卷龍繡于下幅，一龍蟠阿上向。【詩豳風】我覯之子，袞衣繡裳。【周禮天官司服】享先王，則袞冕。【註】兗，龍衣也。【儀禮覲禮】天子袞冕負斧扆。【註】袞衣者，裨之上也。　又與卷通。【禮王制】三公一命卷。【註】卷，俗讀也，其通則曰袞。　又袞袞。【晉書王戎傳】裴頠論前言往行，袞袞可聽。　又【韻會】亦作裷。【荀子富國篇】天子袾裷衣冕。　與袞同。考證：〔【荀子富國篇】天子袾裷衣冕。通作袞。〕　謹照原文通作袞改與袞同。 

衯	【申集下】【衣字部】	衯	【唐韻】撫文切【韻會】敷文切，□音芬。【類篇】衣大謂之衯。【說文】長衣貌。【司馬相如子虛賦】衯衯裶裶。　又【集韻】步奔切，音盆。衣長好貌。　【篇海】或作□。

衰	【申集下】【衣字部】	衰	〔古文〕□□【唐韻】所危切【集韻】雙隹切，□音。小也，減也，殺也。【類篇】浸微也。【韻會】弱也，耗也。　又【集韻】初危切，音夂。【玉篇】等衰也。【齊語】相地而衰征，則民不移。　又【集韻】倉回切，音崔。【類篇】同縗，喪服也。【禮喪服小記】斬衰括髮以麻，齊衰惡筓以終喪。　又邑名。【晉語】公子濟河，召令狐臼，衰、桑、泉皆降。【註】三者皆晉邑。　又【集韻】蓑本字。【說文】艸雨衣。秦謂之萆。【詩小雅】何衰何笠。【石經】作蓑。　又【韻補】所類切，音帨。【東方朔七諫】駑駿雜而不分兮，服疲牛而驂驥。年滔滔而日遠兮，壽冉冉而愈衰。　【說文】作□。【類篇】作□。

衱	【申集下】【衣字部】	衱	【唐韻】居怯切【集韻】訖業切，□音劫。【玉篇】裾也。【爾雅釋器】衱謂之裾。【杜甫詩】背後何所見，珠壓腰衱穩稱身。　又【集韻】極曄切，音极。交領謂之衱。【廣韻】衣領也。【博雅】襋、衱謂之褗。

