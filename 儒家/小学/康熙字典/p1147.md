<!-- { "loadSidebar": true } -->
楗	【辰集中】【木字部】	楗	【唐韻】其偃切【集韻】【韻會】巨偃切，□音鍵。【說文】限門也。【廣韻】關楗也。【老子道德經】無關楗而不可開。【淮南子人閒訓】家無筦籥之信，關楗之固。　又【集韻】【正韻】□巨展切，音件。義同。　又【集韻】巨建切【韻會】【正韻】渠建切【說文】其獻切，□音健。【史記河渠書】下淇園之竹以爲楗。【如淳註】樹竹塞水決之口，以草塞其裏，乃以土塡之也。　又【周禮冬官註疏】渠卷切，音倦。馬行不利也。【考工記輈人】終日馳驅左不楗。　又【註疏】九輦切，音蹇。義同。

楘	【辰集中】【木字部】	楘	【唐韻】【集韻】【韻會】【正韻】□莫卜切，音木。【說文】車歷錄束文也。【詩秦風】五楘梁輈。【毛傳】五，五束也。楘，歷錄也。一輈五束，束有歷錄。【疏】恐易折，以皮束之，因以爲飾也。　【韻會】或作鞪。亦作□□。

楙	【辰集中】【木字部】	楙	【唐韻】莫□切，音茂。【說文】木盛也。【前漢律志】林鍾助蕤賔，君主種物，使長大楙盛。【師古曰】楙，古茂字。　又【爾雅釋木】楙，木瓜。【詩衞風】投我以木瓜。【毛傳】楙，木也。可食之木。【蘇頌圖經】榠樝類，蔕閒別有重蔕，如乳。【埤雅】梨百損一益，楙百益一損。林鐘助蕤賔

楚	【辰集中】【木字部】	楚	〔古文〕□【唐韻】【正韻】創舉切【集韻】創阻切，□粗上聲。或作。【說文】叢木也。一曰荆。【詩小雅】楚楚者茨，言抽其棘。【註】楚楚，茨棘貌。　又【詩召南】翹翹錯薪，言刈其楚。【疏】荆屬。薪雖皆高，楚尤翹翹而高也。　又【禮學記】夏楚二物，收其威也。【註】楚，荆也。扑撻犯禮者。　又萇楚，草名。羊桃也。【詩檜風】隰有萇楚，猗儺其枝。　又楚楚，鮮明貌。【詩檜風】蜉蝣之羽，衣裳楚楚。　又辛楚，痛也，別作憷。【陸機與弟士衡詩】慷慨含辛楚。　又國名。【書禹貢】荆州之域，周熊繹始封。　又三楚，地名。【史記貨殖傳】淮北郡、□汝南郡，西楚也。彭城以東，東海、吳廣陵，東楚也。衡山、九江、江南、豫章、長沙，南楚也。　又南方曰楚。【後漢史岑出師頌】朔風變楚。【李善註】朔，北方也，楚，南方也。　又姓。【左傳】晉龜卜楚丘，趙襄子家臣楚隆。　又【唐韻】【韻會】□瘡據切，粗去聲。楚利也。　又木名。出歷山。　又【類篇】山於切，音疎。【杜甫送孟十二詩】秋風楚竹冷，夜雪鞏梅春。　又叶弭沼切，音杪。【前漢楚元王傳】太上四子，伯兮早夭。仲氏王代，斿宅是楚。

楛	【辰集中】【木字部】	楛	【唐韻】【正韻】侯古切【集韻】【韻會】後五切，□音戸。【說文】木也。【書禹貢】惟箘簵楛，三邦底貢厥名。【註】楛中矢榦。【魯語】武王時肅愼氏貢楛矢石砮，長尺有咫。　又【詩大雅】榛楛濟濟。【陸璣草木疏】形似荆而赤莖，似蓍。　又凡器物堅好曰功，濫惡曰楛。【荀子勸學篇】問楛者勿告也，告楛者勿問也，說楛者勿聽也。【註】康五切，音苦。【韻會】果五切。

楜	【辰集中】【木字部】	楜	【篇海】洪孤切，音乎。胡椒也。本作胡，俗加木。

楝	【辰集中】【木字部】	楝	【唐韻】【集韻】【韻會】【正韻】□郞電切，音鍊。【說文】木也。【爾雅翼】木高丈餘，葉密如槐而尖，三四月開花，紅紫色，實如小鈴，名金鈴子。俗謂之苦楝，亦曰含鈴。子可以楝，故名。　又【淮南子時則訓】七月官庫其樹楝。【註】楝實，鳳凰所食。　又【東臯雜錄】花信風、梅花風最先，楝花風最後。凡二十四番，以爲寒絕。　又【荆楚歲時記】蛟龍畏楝，故端午以楝葉包糉，投江中祭屈原。　又與欄通。詳欄字註。

楞	【辰集中】【木字部】	楞	與棱同。　又楞嚴，浮屠書名。　四方木。从罒，非。

楟	【辰集中】【木字部】	楟	【唐韻】唐丁切【玉篇】徒丁切，□音亭。【唐韻】木名。山梨也。【左思吳都賦】橙□梬楟。又【孝子傳】尹伯奇采楟花以爲食。【註】楟花，卽棠梨花。春開，采暴乾，瀹之可充蔬。　又【博雅】楟刺也。

楠	【辰集中】【木字部】	楠	本作枏。詳枏字註。

楡	【辰集中】【木字部】	楡	【唐韻】羊朱切【集韻】容朱切【正韻】雲俱切，□普兪。【說文】楡，白枌。【陸璣草木疏】楡有十種，葉皆相似，皮及木理異。《爾雅》釋楡者三：一曰藲荎。郭註：今之刺楡。疏：《詩唐風》山有樞是也。一曰無姑，其實夷。郭註：無姑，姑楡也，生山中，葉圓而厚，所謂蕪荑是也。一曰楡白枌。疏：《詩陳風》東門之枌是也。　又【禮內則】菫荁枌楡，免薧滫□以滑之。　又【禮檀弓】諸侯爲楡沈設撥。【註】以水澆楡白皮之汁，有急播地，引輴車使滑。　又【嵆康養生論】楡令人瞑。【博物志】啖楡則眠不欲覺。　又【周禮夏官司爟註】鄹子春取楡柳之火。　又【本草集解】大楡二月生莢，樃楡八月生莢。　又桑楡，晚景也。【後漢馮異傳】失之東隅，收之桑楡。　又地楡，草名。【博雅】菗蒢也。　又白楡，星名。【古樂府】天上何所有，歷歷種白楡。　又枌楡，鄕名。漢高立社于此。【前漢郊祀志】高祖禱枌楡社。　又楡林，塞名。【水經注】諸次水東逕楡林塞，世謂之楡林山。　又姓。【後漢】將軍楡棘。

□	【辰集上】【日字部】	□	【說文】古文暴字。註詳十一畫。

捗	【卯集中】【手字部】	捗	【集韻】蒲故切，音步。捗攎，收斂也。　又蓬逋切，音蒲。與荹同。荹攎，收亂草也。　又竹力切，音陟。打也。

楢	【辰集中】【木字部】	楢	【唐韻】以周切【集韻】【韻會】夷周切，□音由。【說文】柔木也。工官以爲耎輪。【徐曰】耎輪，外固抱之牙也。　又【集韻】【類篇】□雌由切，音秋。【山海經】崌山，其木多楢。【郭璞註】楢，剛木也，中車材。與《說文》異。　又【唐韻】與久切，音酉。柞楢也。【周禮夏官司爟註】鄹子冬取柞楢之火。　又【類篇】積也，積火燎之也。　又溪名。【孫綽天台賦】濟楢溪而直進。　又【唐韻】尺沼切，音麨。赤木名。

楣	【辰集中】【木字部】	楣	【唐韻】武悲切【集韻】【韻會】旻悲切【正韻】謨杯切，□音眉。本作楣。省作楣。【說文】秦名屋□聯也，齊謂之檐，楚謂之梠。徐引《爾雅釋宮》楣謂之梁，謂門上橫樑也。眉猶際也。【釋名】楣，眉也。近前各兩，若面之有眉。【儀禮鄕射禮】序則物當棟，堂則物當楣。【註】五架之屋，正中曰棟，次曰楣。【鄕飮酒禮】賔升主人阼階上，當楣北面再拜。【註】楣，前梁也。楣字从睂作。考證：〔【鄕飮酒禮】賓升，主人阼階上，立當楣，北面再拜。〕　謹照原文去立字。 

楤	【辰集中】【木字部】	楤	同棇。

楥	【辰集中】【木字部】	楥	【唐韻】虛願切【集韻】【韻會】呼願切【正韻】翾眩切，□暄去聲。俗作楦。【說文】履法也。【徐曰】織履中模範，故曰法。【朝野僉載】唐楊炯每呼朝士爲麒麟楥。曰：今弄假麒麟者，必修飾其形，覆之驢背，及去皮，還是驢。　又【類篇】於眷切。木名。【爾雅釋木】楥，柜枊。　又【集韻】于元切，音袁。義同。　又【正韻】于權切，音員。絡絲籰。籰字原从賏从夂作，不从矍。

楦	【辰集中】【木字部】	楦	俗楥字。

楧	【辰集中】【木字部】	楧	同柍。

楨	【辰集中】【木字部】	楨	【唐韻】陟盈切【集韻】【韻會】知盈切【正韻】諸成切，□音貞。【說文】剛木也。【山海經】太山之上多楨木。【郭註】女楨也。冬不凋。　又楨榦，築牆所立兩木也。【書費誓】峙乃楨榦。【孔傳】題曰楨，旁曰榦。楨當牆兩端者也，榦在牆兩邊者也。　又楨林，縣名。【前漢地理志】屬上郡。考證：〔【山海經】太山之上多楨女。〕　謹照原文楨女改楨木。 

楩	【辰集中】【木字部】	楩	【唐韻】房連切【集韻】【韻會】毗連切【正韻】蒲眠切，□便平聲。【玉篇】楩木，似豫章。【司馬相如子虛賦】楩楠豫音。【爾雅釋木】闕楩。【疏】楩及豫章皆南方大木之名也。　又【唐韻】符善切【集韻】【類篇】婢善切，□音辨。又【集韻】毗面切，音便。義□同。

楪	【辰集中】【木字部】	楪	【唐韻】與涉切【集韻】【韻會】【正韻】弋涉切，□音葉。【玉篇】牖也。　又楪楡，縣名。在雲中。見【史記】。　又【類篇】達協切，音牒。牀簀也。　又【集韻】【類篇】□悉協切，音燮。□楪，小楔。

楫	【辰集中】【木字部】	楫	【唐韻】卽葉切【集韻】【韻會】【正韻】卽涉切，□音接。【說文】舟櫂也。【玉篇】行舟具。檝、艥同。【易繫辭】刳木爲舟，剡木爲楫。舟楫之利，以濟不通。【書說命】若濟巨川，用汝作舟楫。　又【釋名】楫，捷也。撥水舟行捷疾也。【註】楫，所以櫂舟也。【詩大雅】淠彼涇舟，烝徒楫之。【揚子方言】楫謂之橈。或謂之櫂。　又林木貌。【呂覽明理篇】氣若山之楫。　又【集韻】籍入切【正韻】秦入切，□音輯。義同。　又通輯。【前漢兒寬傳】躬發聖德，統楫羣元。臣瓚曰：楫當作輯。　又【集韻】側立切，音戢。聚也。

	【補遺】【丑集】【女字部】		【篇海類編】匹耕切，音烹。急也。

楬	【辰集中】【木字部】	楬	【唐韻】【集韻】【韻會】□其謁切，音揭。【說文】楬櫫也。【周禮秋官職金】辨其物之媺惡與其數量，楬而璽之。【註】旣揭椾書其數量，又以印封之，有所表識，謂之楬櫫。　又【周禮秋官蜡氏】有死于道路者，令埋而置楬。【顏師古曰】楬，杙也。椓杙于葬處，而書死者姓名也。　又【周禮秋官明竁註】楬頭，書罪法也。　又【唐韻】【集韻】【韻會】【正韻】□渠列切，音傑。義同。　又【唐韻】丘瞎切。同□。止樂器。【禮樂記】鞉鼓椌楬壎箎。【註疏】椌，柷也。楬，敔也。柷以起樂，敔以止樂。　又木豆也。【禮明堂位】夏后氏以楬豆。【註】無異物之飾也。齊人謂無髮爲禿楬。　又【淮南子地形訓】淸漳出楬戾，濁漳出發包。【高註】乞洽切，音恰。楬戾，山名。在上黨。

