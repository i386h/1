<!-- { "loadSidebar": true } -->
象	【酉集中】【豕字部】	象	〔古文〕□【唐韻】徐兩切【集韻】【韻會】【正韻】似兩切，□詳上聲。【說文】長鼻牙，南越大獸，三年一乳，象耳牙四足之形。【爾雅釋地】南方之美者，有梁山之犀象焉。【疏】犀、象二獸，皮角牙骨，材之美者也。【詩魯頌】元龜象齒。【左傳襄二十四年】象有齒以焚其身，賄也。【禮玉藻】笏，諸侯以象，士竹本象可也。　又【王安石字說】象牙感雷而文生，天象感氣而文生，故天象亦用此字。【易繫辭】在天成象。【疏】謂懸象日月星辰也。【禮樂記註】象，光耀也。　又【韓非子解老篇】人希見生象也，而得死象之骨，按其圖以想其生也，故諸人之所以意想者，皆謂之象也。【易繫辭】象也者，像此者也。【疏】言象此物之形狀也。【左傳桓六年】申繻曰：名有五，以類命爲象。【註】若孔子首象尼丘。【周禮春官大卜】以邦事作龜之八命，二曰象。【註】謂災變雲物如衆赤鳥之屬，有所象似。【前漢王莽傳】白煒象平。【註】象，形也。萬物無不成形于西方。　又法也。【書舜典】象以典□。【傳】法用常□，用不越法。【儀禮士冠禮】繼世以立諸侯，象賢也。【註】象，法也。　又象魏，門闕也。一曰書名。【周禮天官大宰】正月之吉，縣治象之法于象魏。【疏】周公謂之象魏，雉門之外，兩觀闕高魏魏然也。【左傳哀三年】命藏象魏。【疏】由其縣于象魏，故謂其書爲象魏。　又象尊，酒器。【左傳定十年】犧、象不出門。【疏】象尊以象鳳凰。或曰以象骨飾尊。《三禮圖》云：當尊腹上畫象之形。【禮明堂位】犧象，周尊也。　又通言之官。【禮王制】南方曰象。【註】劉氏曰：象，像也。如以意倣象，其似而通之，周官象胥是也。　又舞名。【詩周頌序】維淸奏象舞也。【正義】文王時有擊刺之法，武王作樂，象而爲舞，號其樂曰象舞。【禮內則】成童舞象。【史記樂書】文王之舞，舞之以未成人之童，故謂之象舞。　又象人，若今戲蝦魚、獅子者也。【前漢禮樂志】郊祭，常從象人四人。　又罔象，水怪名。【史記孔子世家】水之怪龍、罔象。【註】罔象食人，一名沐腫。　又藥名。【本草綱目】盧會，一名象膽，以其味苦如膽也。　又象敎。卽佛敎也。【王中頭陀寺□】正法旣沒，象敎陵侇。【註】謂爲形象以敎人也。　又郡名，州名，山名。【史記秦始皇紀】三十三年爲象郡。【註】今日南。又百越地，□置象郡，因象山名。隋平□置象州。　又姓。【姓苑】潁州望族。今南昌有此姓。　又【正字通】象有平、上、去三聲，諸韻書收入養韻，漾韻不收，《正韻》亦然。《六書》有一字備四音者，有轉十數音者，獨至象必限以一音，此古今分韻之謬也。　又叶徐羊切，音詳。【晉書樂志地郊饗神歌】祇之體，無形象。潛泰幽，洞忽荒。考證：〔【周禮春官大卜】以邦事作龜之八命，二曰象。【註】謂炎變雲物如衆赤鳥之屬〕　謹照原文炎變改災變。〔【書堯典】象以典□。〕　謹照原書堯典改舜典。 

豢	【酉集中】【豕字部】	豢	【唐韻】【集韻】【韻會】【正韻】□胡慣切，音宦。【說文】以穀圈養豕也。【廣韻】穀養畜也。【禮月令】仲秋按芻豢。【註】養牛馬曰芻，犬豕曰豢。【疏】食草曰芻，食穀曰豢。　又餌之以利，一曰豢。【左傳哀十一年】吳將伐齊，越子率其衆以朝，王及列士皆有餽賂，子胥懼，曰：是豢吳也夫。【註】豢，養也。　又官名。【左傳昭二十九年】董父擾畜龍，以服事帝舜，帝賜之姓曰董，氏曰豢龍。【註】豢龍，官名。以官爲氏。　又【集韻】通作圂。【禮少儀】君子不食圂腴。【註】圂，同豢。　又【韻會】亦作。【莊子達生篇】祝宗人說彘曰：汝奚惡死，吾將三月汝。　又【集韻】戸管切，音緩。義同。　又叶胡玩切，音換。【曹植孔甲贊】行有順天，龍有河漢。雌雄各一，是擾是豢。　又叶熒絹切，緣去聲。【歐陽修讀書詩】淡泊味愈長，始終殊不變。庶幾垂後世，不默死芻豢。　【說文】本从豕□，手執米以養之，指事也。隷省作豢。《說文》本从豕□作□。

豣	【酉集中】【豕字部】	豣	【唐韻】古賢切【集韻】【韻會】【正韻】經天切，□音堅。【說文】三歲豕，肩相及者。【廣韻】大豕也。【詩豳風】獻豣于公。【張協七命】圓文之豣。　又通作肩。【詩齊風】竝驅從兩肩兮。【傳】獸三歲曰肩。又【周禮夏官大司馬註】一歲爲豵，二歲爲豝，三歲爲特，四歲爲肩。【玉篇】或作□。　又【集韻】輕煙切，音牽。義同。或作□。　又【集韻】【韻會】□吉典切，堅上聲。【爾雅釋獸】麕……絕有力，豣。　又【廣韻】五甸切【集韻】【韻會】【正韻】倪甸切，□音硯。義同。

豤	【酉集中】【豕字部】	豤	【唐韻】康很切【集韻】口很切，□音懇。【說文】齧也。【玉篇】豕齧地。【廣韻】豕食貌。【正字通】齒深入物也。別作齦。　又與懇通。【前漢劉向傳】豤豤數奸死亡之誅。【師古曰】豤豤，款誠之意。【集韻】或作貇。　又【集韻】苦本切，音梱。豕齧物也。或作□。　又【廣韻】苦坤切【集韻】苦昆切，□梱平聲。亦齧也。又減也。或作□。　【說文】本作□。□字原从貇作。

豥	【酉集中】【豕字部】	豥	【廣韻】戸來切【集韻】何開切，□音孩。【爾雅釋獸】豕四蹢皆白，豥。【註】蹢，蹄也。　又【廣韻】古哀切【集韻】柯開切，□音該。又【集韻】魚開切，音皚。又【集韻】【韻會】【正韻】□下楷切，音駭。義□同。○按《爾雅》郉疏，《詩》白蹢鄭箋，以豥爲駭。駭者，躁疾之言也。駭與豥字異義同。楊愼《字說》豥同駭，《毛氏韻》《正韻》豥亦作駭，□非。

豦	【酉集中】【豕字部】	豦	【唐韻】强魚切【集韻】求於切，□音渠。【說文】□相丮不解也。从豕虍會意。豕虍之□不相捨。司馬相如說，豦，封豕之屬。一曰虎兩足舉。　又【集韻】臼許切，渠上聲。封豕也。　又【廣韻】【集韻】□居御切，音據。獸名。【爾雅釋獸】豦，迅頭。【註】今建平山中有豦，大如狗，似獮猴，黃黑色，多髥鬣，好奮迅其頭，能舉石摘人，貜類也。　【六書故】虎諧聲，豕虎無□理。相如說是。

	【巳集上】【水字部】		【正字通】俗滲字。

豧	【酉集中】【豕字部】	豧	【唐韻】【集韻】□芳無切，音敷。【說文】豕息也。　又【廣韻】普胡切【集韻】滂模切，□音鋪。又【廣韻】【集韻】□匹□切，音。義□同。　又【集韻】蒲故切，音步。豕謂之豧。　又【廣韻】【集韻】□芳遇切，敷去聲。豕聲也。

銆	【戌集上】【金字部】	銆	【廣韻】【集韻】□莫白切，音陌。銆刀，兵器。

豨	【酉集中】【豕字部】	豨	【唐韻】虛豈切【集韻】【韻會】許豈切，□希上聲。【玉篇】豕也。【莊子知北遊】監市履豨。【註】豨，大豕也。　又【廣韻】楚人呼豬也。【揚子太□經】豨毅其牙。【註】豨，人呼豬也。　又【說文】豕走豨豨。【正韻】豕走聲也。【前漢食貨志】王莽大募天下囚徒、人奴，名曰豬突豨勇。【師古曰】東方名豕曰狶。一曰豨，豕走也。　又封豨，神獸。【說文】古有封豨修蛇之害。【楚辭天問】封豨是射。【註】神獸也。　又封豨，星名。詳前豕字註。　又□豨，人名。見【史記列傳】。　又【廣韻】香衣切【集韻】【韻會】香依切，□音希。豬也。【揚子方言】南楚謂之豨。　又藥名。【韓愈進學解】訾醫師以昌陽引年，欲進其豨苓也。互詳豕字註。　又【本草綱目】豨薟，一名豬膏母。【李時珍曰】楚人呼豬爲豨，呼草之氣味辛毒爲薟。此草氣臭如豬而味薟螫，故名。　【廣韻】亦作狶。

	【巳集中】【火字部】		【集韻】遏合切，音姶。藏火也。　又【正字通】今人謂藏火使復然曰。讀若遏。

豩	【酉集中】【豕字部】	豩	【唐韻】伯貧切【集韻】悲巾切，□音彬。【說文】二豕也。【同文備考】豕亂羣也。　又【唐韻】【集韻】□呼關切，音懁。義同。　又【漢皋詩話】豩，頑也。【劉夢得詩】盃前膽不豩。【趙勰詩】吞船酒膽豩。

豪	【酉集中】【豕字部】	豪	【廣韻】胡刀切【集韻】【韻會】【正韻】乎刀切，□音毫。【說文】豕鬣如筆管者，出南郡。【山海經】竹山有獸，其狀如豚，白毛，大如筓而黑端，名曰豪彘。【註】□豬也。夾髀有麄毫，長數尺，能以脊上毫射物，吳越呼爲鸞豬。　又【穆天子傳】天子之豪馬、豪牛、豪羊。【註】豪，猶髭也。髭馬如馬，足四節皆有毛。豪羊似髦牛。　又【玉篇】俊也。【正韻】英也。【孟子】若夫豪傑之士。【淮南子泰族訓】智過百人者，謂之豪。【前漢武帝紀】選豪俊，講文學。　又【廣韻】俠也。【史記信陵君傳】平原君之遊徒豪舉耳。　又【韻會】彊也，健也。【前漢食貨志】故大賈畜家不得豪奪吾民矣。　又【玉篇】帥也。【史記韓長孺傳】雁門馬邑豪聶翁壹。【註】豪，猶帥也。　又山名。【山海經】豪山多金玉而無草木。　又水名。【山海經】密山，豪水出焉。　又魚名。【山海經】渠豬水中多豪魚，狀如鮪，赤喙，尾赤羽，可以已白癬。　又劒名。【博物志】豪曹，歐冶子所作。【越絕書】越王取豪曹，薛燭曰：非寶劒也。　又州名。【廣韻】屬九江郡，古鍾離國，與吳爭桑而滅，隋攺爲豪州。　又姓。【正字通】宋豪彥，乾道中進士。明豪英，天順中宜都知縣。　又與毫通。【禮經解】差若豪釐，繆以千里。【史記張耳傳】秋豪皆高祖力也。○按豪、毫古通用。徐鉉以毫爲俗字，泥。　又叶寒歌切，音何。【蘇轍咏嚴顏詩】被擒不辱古亦有，吾愛善折張飛豪。軍中生死何足怪，乗勝使氣可若何。　【說文】本作□。籀作□。【玉篇】亦作□。

	【申集上】【艸字部】		【唐韻】胡墾切，音很。草名。似蓍，花靑白。　又【集韻】苦本切，音閫。義同。　又【廣韻】戸皆切，音諧。菔，草名。

