<!-- { "loadSidebar": true } -->
	【卯集下】【方字部】		【玉篇】【唐韻】【廣韻】【韻會】於幰切【集韻】【類篇】隱幰切，□音匽。與偃同。【說文】旌旗之遊蹇之貌。从屮。曲而下垂，相出入也。　又人名。字子游。【玉篇】舞歌。今作偃。　又【廣韻】【集韻】□於蹇切，音鼴。義同。

	【巳集上】【水字部】		【集韻】思累切，音。滑也。與瀡同。

	【巳集下】【犬字部】		【集韻】思廉切，音纖。獸名。

	【未集下】【肉字部】		【廣韻】普麵切【集韻】匹見切，□音片。半體也。

鑡	【戌集上】【金字部】	鑡	【集韻】測角切，音娕。人名。王莽時有廉斯鑡。　又【玉篇】鉼鑡也。

鑢	【戌集上】【金字部】	鑢	【唐韻】【韻會】【正韻】□良據切，音慮。【說文】錯銅鐵也。【詩大雅尚可磨也箋】尚可磨鑢而平。【釋文】鑢，音慮。　又治也。【揚子太□經】躬自鑢。【註】自治其身。　又姓。【前漢古今人表】鑢金。【註】鑢，音慮。楚大夫。　又與鑪通。見後鑪字註。　【玉篇】或作鋁。

鑣	【戌集上】【金字部】	鑣	【唐韻】補嬌切【集韻】【韻會】悲嬌切，□音瀌。【說文】馬銜也。【正韻】一名扇汗，一名排沫。【爾雅釋器】鑣謂之钀。【註】馬勒旁鐵。【釋名】鑣，苞也。所以在旁苞斂其口也。【曹植應詔詩】□駟藹藹，揚鑣漂沫。　又【博雅】鑣鑣，盛也。【詩衞風】朱幩鑣鑣。【傳】鑣鑣，盛貌。　又【韻補】叶必幽切，音彪。【韓愈祭穆員外文】草生之春，鳥鳴之朝。我轡在手，君揚其鑣。朝，讀若舟。

鑨	【戌集上】【金字部】	鑨	【集韻】盧東切，音籠。器也。

鑩	【戌集上】【金字部】	鑩	【廣韻】五閣切【集韻】逆各切，□音咢。【廣韻】以鐵作鉤物也。

鑪	【戌集上】【金字部】	鑪	【唐韻】洛乎切【集韻】【正韻】龍都切【韻會】籠都切，□音盧。【說文】方鑪也。【徐鉉曰】今俗別作爐，非。【廣韻】火牀。【韻會】一曰火函。【左傳定三年】邾莊公廢于鑪炭。【周禮天官宮人】共鑪炭。【前漢賈誼傳】天地爲鑪，造化爲工，隂陽爲炭，萬物爲銅。　又【正韻】酒器。　又酒肆。【史記司馬相如傳】令文君當鑪。【註】韋昭曰：鑪，酒肆也。以土爲墮，邊高似鑪。　又鉀鑪，箭名。見前鉀字註。　又【韻會】熏器。或作爐。【漢官典職】尚書郞給女，使執香爐。　又與鑢通。【左傳定四年】鑪，金初宦于子期氏。【釋文】鑪，本又作鑢。金名。音慮。考證：〔【左傳定四年】鑪，金初官于子期氏。〕　謹照原文初官改初宦。 

鑫	【戌集上】【金字部】	鑫	【玉篇】呼龍切，音胷。又許金切，音歆。義□闕。【正字通钃字註】宋子虛名友五子，以鑫森淼焱垚立名。又【南康郡志】黃鑫由明經辟薦，任餘杭令，擢監察御史。

鑬	【備考】【戌集】【金字部】	鑬	【龍龕】同鑑。

鑭	【戌集上】【金字部】	鑭	【廣韻】【集韻】□郞旰切，音爛。【玉篇】金光貌。【廣韻】光鑭。【集韻】金采也。

鑮	【戌集上】【金字部】	鑮	【唐韻】【集韻】□匹各切，音粕。【說文】大鐘，淳于之屬，所以應鐘磬也。堵以二金，樂則鼓鑮應之。【儀禮大射儀】其南鑮。【註】鑮如鐘而大，奏樂以鼓鑮爲節。　又田器也。與鎛同。【釋名】鑮亦鋤類也。鑮，迫也。　又【廣韻】補各切【集韻】【韻會】【正韻】伯各切，□音博。【集韻】十二辰頭鈴鐘也。　又【廣韻】傍各切【集韻】白各切，□音泊。【廣韻】似鐘而大。

鑯	【戌集上】【金字部】	鑯	【唐韻】子廉切【集韻】將廉切，□音尖。【說文】鑯器也。一曰鐫也。【徐鉉曰】今俗作尖，非是。【爾雅釋山銳而高註】言鑯峻。【疏】銳則鑯也。言山形鑯峻而高。【博雅】銳也。　又【集韻】千廉切，音籤。刻也。與鋟同。

鑰	【戌集上】【金字部】	鑰	【廣韻】以灼切【集韻】【韻會】【正韻】弋灼切，□音藥。【說文】本作□。關下牡也。【揚子方言】戸鑰，自關而西謂之鑰。【抱朴子至理卷】堅玉鑰於命門，結北極於黃庭。　又通作籥。【戰國策】齊君之魯，魯人投其籥，不果內。【史記蕭相國世家】高祖出征，何每居守管籥。　又入也。【淮南子原道訓】排閶闔，鑰天門。【註】鑰，入也。

	【卯集中】【手字部】		【唐韻】息逐切【集韻】息六切，□音肅。擊也。【張衡西京賦】飛□箾。【註】著物貌。箾音朔。　又【唐韻】【集韻】□所六切，音縮。義同。或作□。　又【唐韻】蘇彫切【集韻】先彫切，□音蕭。義同。或作□。又【唐韻】先鳥切【集韻】先了切，□音篠。打也。　又【唐韻】蘇弔切【集韻】先弔切，□音嘯。義同。

□	【未集中】【糸字部】	□	【集韻】餘招切，音遙。同繇。○按《說文》繇作，漢隷或作□。韓勑□：復顏氏官氏邑中□。任伯嗣□：□賦平均。繇皆作□。

	【未集下】【舟字部】		【廣韻】初牙切【集韻】初加切，□音叉。同艖。【玉篇】也。又魚名。楊愼曰：卽今槎頭縮項鯿。【正字通】按槎頭鯿象舟形，猶舴艋舟作蚱蜢舟，皆借形譬喻，非卽以舴艋爲蚱蜢蟲也。謂爲魚名，誤。

鑱	【戌集上】【金字部】	鑱	【唐韻】士銜切【集韻】【韻會】鋤銜切，□音巉。【說文】銳器也。或作。【史記扁鵲傳】鑱石橋引。【索隱註】鑱，仕咸反。謂石針也。謂按摩之法，夭橋引身，如熊顧鳥伸也。　又【廣韻】吳人云犂鐵。【杜甫寓同谷縣歌】長鑱長鑱白木柄，我生託子以爲命。　又【玉篇】刺也，鏨也。【正字通】與□通。【韓愈送區弘南歸詩】洶洶洞庭莽翠微，九疑鑱天荒是非。【宋郊詩】激切波瀾立，鐫鑱物象危。　又藥鑱。【抱朴子逸民卷】何須乎鑱鼎哉。【陸遊詩】正令不遇亦何慊，藥鑱丹爐老靑嶂。　又【廣韻】士懺切【集韻】仕懺切，□音。鑱土具。

	【子集中】【人字部】		同傏。

鑲	【戌集上】【金字部】	鑲	【唐韻】汝羊切【集韻】汝陽切，□音穰。【說文】作型。中腸也。【正字通】或曰型者，鑄器之法。凡作型，先以繩爲坯胎，型固，則從竅繩緒耑，繩窮而型存，有類於腸也。　又【廣韻】鉤鑲，兵器。【釋名】鉤鑲，兩頭曰鉤，中央曰鑲。或椎鑲，或鉤引，用之之宜也。　又【廣韻】息良切【集韻】思將切，□音襄。又【廣韻】女良切【集韻】尼良切，□音孃。義□同。

鑳	【戌集上】【金字部】	鑳	【玉篇】同鍵。

鑴	【戌集上】【金字部】	鑴	【唐韻】戸圭切【集韻】【韻會】懸圭切，□音攜。【說文】瓽也。　又【廣韻】大鐘。　又【揚子方言】餽也。【註】鑴，音攜。　又【集韻】一曰日旁氣刺日。【周禮春官□祲】掌十輝之灋，以觀妖祥，辨吉凶。一曰祲、二曰象、三曰鑴。【註】鑴，謂日旁氣，四面反鄕，如輝狀也。　又【廣韻】許規切【集韻】【韻會】翾規切，□音隓。【廣韻】大鍾。【集韻】鼎屬。一曰日旁氣。【周禮釋文】鄭康成讀。　又【集韻】宣爲切，音眭。亦日旁氣也。【周禮釋文】劉昌宗讀。亦作下圭反。　又【集韻】涓畦切，音圭。錐也。

鑵	【戌集上】【金字部】	鑵	【集韻】古玩切，音貫。汲器。

鑶	【戌集上】【金字部】	鑶	【集韻】慈郞切，音藏。鈴聲。

鑷	【戌集上】【金字部】	鑷	【廣韻】【正韻】尼輒切【集韻】昵輒切，□音聶。鑷子。【釋名】鑷，攝也。攝取物也。【雲仙雜記】王僧虔晚年惡白髮，一日對客，左右進銅鑷。僧虔曰：却老先生至矣，庶幾乎。　又首飾。【後漢輿服志】簪以瑇瑁爲擿，長一尺，端爲華勝，上爲鳳凰爵，以翡翠爲毛羽，下有白珠垂，黃金鑷。【崔瑗釵銘】三珠璜釵，鑷髮鑽瑩。　【集韻】或作鑈。【類篇】亦作銸。

鑸	【戌集上】【金字部】	鑸	【唐韻】洛猥切【集韻】魯猥切，□音磊。【說文】鍡鑸，不平也。

鑹	【戌集上】【金字部】	鑹	【廣韻】七亂切【集韻】取亂切，□音竄。小矟也。【正字通】隋紀有嶺南排鑹手，卽今小矟。與通。

鑺	【戌集上】【金字部】	鑺	【唐韻】其俱切【集韻】權俱切，□音劬。【說文】兵器也。【廣韻】戟屬，或作戵。

鑻	【戌集上】【金字部】	鑻	【字彙】普諫切，攀去聲。腰帶鑻面。【正字通】按六書通作□。俗加金旁，非。

鑿	【戌集上】【金字部】	鑿	〔古文〕□【唐韻】在各切【集韻】【韻會】【正韻】疾各切，□音昨。【廣韻】鏨也。【古史考】孟莊子作鑿。【師古曰】鑿所以穿木也。　又【說文】穿木也。【易繫辭刳木爲舟疏】刳鑿其中。　又【詩豳風】二之日鑿冰冲冲。【朱註】鑿冰，取冰於山也。　又黥□。【前漢□法志】其次用鑽鑿。【註】鑿，黥□也。　又開也。【前漢張騫傳】然騫鑿空。【註】鑿，開也。空，通也。騫始開通西域道也。　又造也。【公羊傳成十三年】公鑿行也。【註】鑿，猶更造之意。【釋文】鑿，在洛反。猶造意也。　又【韻會】六情曰六鑿。【莊子外物篇】心無天游，則六鑿相攘。【註】六情也。　又【正字通】恣意不求合義理，謂之鑿。【孟子】爲其鑿也。【前漢禮樂志】以意穿鑿。　又書名。緯書有【乾坤鑿度】。　又【廣韻】則落切【集韻】【韻會】【正韻】卽各切，□音作。【集韻】鮮明貌。【詩唐風】白石鑿鑿。【傳】鑿鑿，鮮明貌。【釋文】鑿，子洛反。　又【九章算術】粟率五十，鑿二十四。言粟五斗，爲米二斗四升。【左傳桓二年】粢食不鑿。【註】不精鑿。【釋文】鑿，子洛反。【杜甫詩】秋菰成黑米，精鑿傳白粲。　又【廣韻】【集韻】□昨木切，音族。【廣韻】鑿鏤花葉。　又【集韻】【韻會】【正韻】□在到切，漕去聲。【集韻】穿空也。【增韻】孔寵。【周禮冬官考工記輪人】凡輻，量其鑿深以爲輻廣。【釋文】鑿，曹報反。又如字。【前漢楚元王傳】羊入其鑿。【師古註】鑿，在到反。謂所穿冢藏者。【楚辭九辯】何時俗之工巧兮，滅規矩而攺鑿。獨耿介而不隨兮，願慕先聖之遺敎。　又【集韻】七到切，音操。宂也。　又【唐韻正】平聲，音漕。【水經注】桓□有問鼎之志，乃漕一洲，以充百數。漕卽鑿字。　又【韻補】叶脞五切，租上聲。【易林】鉛刀攻玉，無不鑽鑿。龍體具舉，魯班爲輔。

