<!-- { "loadSidebar": true } -->
瘼	【午集中】【疒字部】	瘼	【唐韻】慕各切【集韻】【韻會】【正韻】末各切，□音莫。【說文】病也。【詩小雅】亂離瘼矣。【傳】瘼，病也。【揚子方言】瘼，病也。東齊海岱之閒曰瘼。

瘽	【午集中】【疒字部】	瘽	【唐韻】巨斤切【集韻】【韻會】渠斤切【正韻】渠巾切，□音勤。【爾雅釋詁】瘽，病也。【前漢文帝紀】瘽身從事。　又【廣韻】渠遴切【集韻】【韻會】渠吝切【正韻】具吝切，□音覲。又【廣韻】其謹切【集韻】巨謹切，□音近。義□同。

瘾	【午集中】【疒字部】	癮	【集韻】同□。

瘿	【午集中】【疒字部】	癭	【唐韻】【集韻】於郢切【□】幺郢切，□音癭。【說文】頸瘤也。【釋名】癭，嬰也。在頸嬰喉也。【嵆康養生論】頸處險而癭。【張華博物志】山居多癭，飲泉水之不流者也。【方書】癭有五，肉色不變爲肉癭，筋脈現露爲筋癭，筋脈交絡爲血癭，憂惱消長爲氣癭，堅硬不移爲石癭。　又地名。【後漢桓帝紀】勃海王悝降爲癭陶王。【註】癭陶縣屬鉅鹿郡。又【集韻】伊盈切，音嬰。義同。　【集韻】或作□□。

癀	【午集中】【疒字部】	癀	【廣韻】【集韻】□胡光切，音黃。疸病。【類篇】或作。

癁	【午集中】【疒字部】	癁	【集韻】房六切，音伏。病也。【揚子方言】瘼，病也。東齊海岱之閒曰瘼。或曰癁。【五音集韻】同□。　又【集韻】一曰勞複也。

療	【午集中】【疒字部】	療	【廣韻】【集韻】力照切【正韻】力弔切，□音料。【說文】治也。【揚子方言】療，治也。江湘郊會謂醫治之曰愮，或曰療。【周禮天官瘍醫】凡療瘍，以五毒攻之。【註】止病曰療。【四皓采芝操】曄曄紫芝，可以療饑。　又【集韻】式灼切，音鑠。與□同。病也。

癃	【午集中】【疒字部】	癃	【唐韻】力中切【集韻】【韻會】【正韻】良中切，□音隆。【說文】罷病也。【正韻】老也。【前漢高帝紀】年老癃病勿遣。【後漢光武紀】高年鰥寡孤獨，及篤癃無家屬，貧不能自存者如律。【註】癃，病也。　又【正字通】梵言優樓頻螺，此云木瓜癃，胷前有癃如木瓜故。　【類篇】或作□。亦作□。

□	【午集下】【穴字部】	□	【篇海】苦□切，音□。鈔也，暴也。

癄	【午集中】【疒字部】	癄	【集韻】慈焦切【正韻】慈消切，□音樵。與憔同。　又【集韻】【韻會】□子肖切，音醮。【集韻】病也。【博雅】癄，縮也。【釋文】子笑反。【前漢禮樂志】是以纖微癄瘁之音作，而民思憂。【註】癄瘁，謂滅縮也。音子笑反。　又【廣韻】則教切【集韻】阻教切，□音。義同。

癅	【午集中】【疒字部】	癅	〔古文〕□【唐韻】【集韻】【韻會】【正韻】□力求切，音畱。【說文】腫也。【玉篇】瘜肉也。【廣韻】肉起疾。【釋名】癅，流也。血流聚所生癅腫也。【正字通】癅肬二病似同實異。與肉偕生者爲肬，病而漸生者爲癅。【抱朴子勗學卷】粉黛至，則西施以加麗，而宿癅以藏醜。　又【韻會】或作□。通作旒。【公羊傳襄十六年】君若贅旒然。　又【集韻】【韻會】【正韻】□力救切，音溜。義同。考證：〔又【韻會】作□。通作旈。【公羊傳襄十六年】君若贅旈然。〕　謹照原文兩旈字俱改旒。 

陓	【戌集中】【阜字部】	陓	【廣韻】憶俱切【集韻】【韻會】邕俱切，□音紆。揚陓，藪名。【爾雅釋地】秦有楊陓。【註】在今扶風汧縣西。【疏】周禮夏官，雍州澤藪曰弦蒲。鄭註云：在汧，卽此楊陓也。　又【集韻】汪胡切，音烏。義同。

癆	【午集中】【疒字部】	癆	【唐韻】【集韻】□郎到切，勞去聲。【說文】朝鮮謂藥毒曰癆。【廣韻】癆痢惡人。【揚子方言】凡飲藥傅藥而毒，北燕朝鮮之閒謂之癆。【註】癆痢，皆辛螫也。　又【博雅】痛也。　又【集韻】憐蕭切，音聊。又郎刀切，音勞。義□同。　又【正字通】今人以積勞□削爲癆病。

癇	【午集中】【疒字部】	癇	【唐韻】戸閒切【集韻】【韻會】何閒切，□音閒。【說文】病也。【玉篇】小兒瘨病。【正字通】癇有風熱，有驚邪，皆兼虛與痰。方書：小兒有五癇，五臟，各有畜所屬。心癇，其聲如羊。肝癇，其聲如犬。脾癇，其聲如牛。肺癇，其聲如雞。腎癇，其聲如豬。發則卒然倒仆，口眼相引，手足搐搦，口吐涎沫，食頃乃甦。【後漢王符傳】哺乳多則主癇病。

癈	【午集中】【疒字部】	癈	【唐韻】方肺切【集韻】【韻會】放吠切，□音廢。【說文】固病也。【增韻】固疾不復可用者。通作廢。

	【補遺】【丑集】【女字部】		【篇海類編】倉回切，音崔。女字。

癉	【午集中】【疒字部】	癉	【唐韻】丁榦切【集韻】【韻會】得案切【正韻】得爛切，□音旦。【說文】勞病也。【書畢命】彰善癉惡。【傳】明其爲善，病其爲惡。【左傳襄十九年】荀偃癉疽。【註】癉疽，惡創。【疏】癉，勞病也。　又黃病。【前漢嚴助傳】南方暑濕，近夏癉熱。【註】師古曰：癉，黃病。音丁幹反。　又與僤同。亦作□。【詩大雅】下民卒癉。【傳】癉，病也。【釋文】癉，本又作僤。沈本作□。　又【唐韻】【集韻】【韻會】丁賀切【正韻】丁佐切，□音跢。義同。　又【爾雅釋詁】癉，勞也。【釋文】丁賀反。　又【博雅】癉，苦也。【釋文】多賀反。　又【廣韻】【正韻】丁可切。【集韻】【韻會】典可切，□音嚲。【廣韻】勞也。怒也。【正韻】亦作憚。　又【廣韻】都寒切【集韻】【韻會】多寒切，□音單。【廣韻】火癉，小兒病也。【集韻】勞病也。【史記倉公傳】風癉客脬，難于大小溲，溺赤。【註】正義曰：癉，音單。旱也。脬，膀胱也。言風癉之病，客居在膀胱。【前漢藝文志】癉十二病方四十卷。【註】師古曰：癉，黃病。音丁韓反。　又【廣韻】徒干切，音壇。風在手足病。　又【集韻】他干切，音□。義同。　又【集韻】黨旱切【正韻】多□切，□音亶。【集韻】風病。　又【張衡東京賦】飛礫雨散，剛癉必斃。【註】癉，難也。言鬼之剛而難者，皆盡死也。【釋文】癉，音亶。

□	【未集上】【竹字部】	□	【類篇】居侯切。笿也。可熏衣。一曰負土籠。與篝同。

癐	【午集中】【疒字部】	癐	【集韻】古外切，音儈。病甚。　又【字彙補】影規切，音威。喊聲也。【輟耕錄】淮人□江南，齊聲大喊阿癐癐。

癑	【午集中】【疒字部】	癑	【唐韻】奴動切【集韻】【正韻】乃湩切，□音□。【說文】痛也。【集韻】一曰瘡潰。　又【廣韻】【集韻】□奴凍切，音齈。義同。　又奴冬切，音農。腫血也。　又【集韻】奴宋切，病也。

癒	【午集中】【疒字部】	癒	【集韻】【韻會】□勇主切，音禹。病瘳也。與瘉同。

癓	【午集中】【疒字部】	癓	【廣韻】【集韻】□無非切，音肥。足上瘡。　又【集韻】通作微。【詩小雅】旣微且尰。【朱傳】骭瘍爲微，腫足爲尰。尰字从尣作。

癕	【午集中】【疒字部】	癕	【五音集韻】於容切，音邕。同癰。【史記穰侯傳】如以千鈞之弩決潰癕也。

癖	【午集中】【疒字部】	癖	【廣韻】芳辟切【集韻】【韻會】匹辟切【正韻】匹亦切，□音僻。【玉篇】食不消。【廣韻】腹病。【增韻】瘕癖，腹積聚。【方書】小兒有癖疾，始如錢大，發熱，漸長如龜，如蛇，如猪，肝内有血孔通貫，外有血筋盤固，其筋直通背脊，下與臍相對，有動脉處，爲癖疾之根。【抱朴子極言卷】飲過則成痰癖。　又【正字通】嗜好之病。【晉書杜預傳】臣有左傳癖。【白居易詩】人皆有一癖，我癖在章句。　又【廣韻】普擊切【集韻】匹歷切，□音霹。義同。

皁	【午集中】【白字部】	皁	【唐韻】昨早切【集韻】【韻會】【正韻】在早切，□曹上聲。【博雅】皁隸，臣也。【類篇】賤人也。【左傳昭七年】士臣皁，皁臣輿，輿臣隸。【疏】服云：皁，造也。造，成事也。　又【博雅】櫪也。【集韻】馬閑。【周禮夏官校人】三乘爲皁，皁一趣馬。【註】馬十二匹爲皁，一皁之馬，趣馬一人主之。【史記鄒陽傳】牛馬同皁。【註】韋昭曰：皁，養馬之官。郭璞云：養馬之器。【漢書音義】食牛馬器，以木作如槽。【揚子方言】梁宋齊楚北燕之閒謂櫪曰皁。　又【玉篇】色黑也。【博雅】緇謂之皁。【廣韻】黑繒也。【史記秦本紀】錫爾皁游。【前漢賈誼傳】自衣皁綈。【后漢禮儀志】日冬至，召太史，令各板書，封以皁囊。【漢官儀】凡章表皆啓封，其言密事得皁囊也。　又皁白，猶黑白也。【北史魏臨淮王傳】中山皁白太多，未若濟南風流寬雅。　又鳥名。【唐陸璣毛詩鳥獸疏】鸛雀，一名皁裙。　又【釋名】早也。日未出時早起，視物皆黑，此色如之也。【周禮地官大司徒】山林其植物宜皁物。【註】皁，柞栗之屬。或作早。【韻會】今世謂柞實爲皁斗。柞卽橡也，其房可以染黑，俗因謂黑色爲皁。【正字通】俗讀若竈。義同。　又【字彙補】湯勞切，音韜。【楊氏古音】周禮皁物之皁，音如韜。柞栗皆有韜橐也。　又叶子苟切，音走。【詩小雅】旣方旣皁，旣堅旣好。【註】穀實未堅曰皁。好，音吼。又【揚雄太僕箴】廐焚問人，仲尼深醜。僕臣司駕，敢告執皁。　【說文】草，自保切。草斗，櫟實也。一曰象斗子。从艸，早聲。【徐鉉曰】今俗以此爲艸木之艸。別作皁字，爲黑色之皁。按櫟實可以染帛爲黑色，故曰草。通用爲草棧字。今俗書皁或从白从十。或从白从七，皆無意義。緇原字从□，不从巛。

癗	【午集中】【疒字部】	癗	【廣韻】落猥切【集韻】魯猥切，□音壘。【玉篇】皮起也。【集韻】小腫。【五音集韻】痱癗，皮外小起。

