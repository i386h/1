<!-- { "loadSidebar": true } -->
盤	【午集中】【皿字部】	盤	〔古文〕鎜【唐韻】薄官切【集韻】【韻會】【正韻】蒲官切，□畔平聲。【說文】承槃也。【正字通】盛物器。或木，或錫銅爲之。【左傳僖二十三年】乃饋盤飱置壁焉。【史記滑稽傳】杯盤狼籍。【呂氏春秋】功名著于盤盂。　又浴器亦曰盤。【禮喪大記】沐以瓦盤。【大學】湯之盤銘。【註】沐浴之盤也。　又國名。【南史梁武帝紀】盤盤國遣使朝貢。　又首出御世曰盤古氏。【任昉述異記】盤古氏，夫婦隂陽之始也，天地萬物之祖也。今南海中盤古國人，皆以盤古爲姓。　又犬名。【干寶搜神記】高辛帝有犬，其文五色，名盤瓠。　又姓。明隆慶中有盤銘。　又【博雅】盤桓，不進也。【後漢張楷傳】前此徵命，盤桓未至。　又與般通。【爾雅釋詁】樂也。【書五子之歌】乃盤遊無度。【孟子】般樂怠傲。　又與蟠通。【集韻】曲也。【史記司馬相如子虛賦】其山則盤紆岪鬱。【諸葛亮贊】初九龍盤。　又盤庚，殷王名。【前漢古今人表】作般庚。　又鉤盤，九河之一。【爾雅釋水註】水曲如鉤，流盤桓也。　又門名。【陸廣微吳地志】盤門，古作蟠門。嘗刻木作蟠龍，以此鎭越。　又通作磐。【前漢文帝紀】盤石之宗。【成公綏嘯賦】坐盤石。【註】盤，大石也。　又與螌通。【春秋隱元年疏】郭璞云：蜚卽負盤，臭蟲。【集韻】作負螌。　又叶蒲延切，便平聲。【古詩】上枝似松柏，下根據銅盤。雕文各異類，離婁自相聮。　又叶似宣切，音旋。【張衡南都賦】翹遙遷延，□蹁躚，結九秋之增傷，怨西荊之折盤。【註】西荊卽楚舞也。折盤，舞貌。　又蜀江三峽中水波圓折不定者，名曰盤。亦作旋。【張□過黃牛峽詩】盤渦逆入嵌空地，斷壁高分繚繞雲。【袁桷詩】敎民風揜草，化俗水旋渦。　又叶符兵切，音平。【崔瑗竇大將軍鼎銘】禹鏤其鼎，湯刻其盤。紀功申戒，貽則後人。【韻補】庚通眞。　【說文】本作槃。【廣韻】俗作柈。

盥	【午集中】【皿字部】	盥	【唐韻】【集韻】【韻會】【正韻】□古玩切，音貫。【說文】澡手也。【增韻】以盤水沃洗曰盥。【易觀卦】盥而不薦。【註】盥，將祭而潔手也。【左傳僖二十三年】奉匜沃盥。【禮鄉飲】【酒義】盥洗揚觶。【魏書武帝紀】臨祭就洗，以手擬水而不盥。　又【集韻】灌祭也。或作灌。【正韻】通作祼果。　又【廣韻】古滿切【集韻】【韻會】【正韻】古緩切，□貫上聲。義同。　【說文】从臼水臨皿。【正字通】澡滌者兩手掬水。象形。

□	【未集中】【耒字部】	□	【五音類聚】於京切，音英。草茸也。

□	【未集中】【缶字部】	□	【玉篇】五鎋切。缺也。

	【卯集下】【斗字部】		【廣韻】【集韻】□博幔切，音半。【說文】量物分半也。

盦	【午集中】【皿字部】	盦	【唐韻】烏合切【集韻】乙盍切，□諳入聲。【說文】覆□也。【博古圖】周有交虬盦，蓋鼎之□也。　又【集韻】鄔感切，諳上聲。又【廣韻】【集韻】□烏含切，音諳。義□同。　鼎文作盦。徐鉉曰：俗作罯，非。

盧	【午集中】【皿字部】	盧	【唐韻】洛乎切【集韻】【正韻】龍都切【韻會】籠都切，□路平聲。【說文】飯器也。【字彙】盛火器也。【六書正譌】別作鑪爐，非。　又與鑪罏壚□通。【類篇】賣酒區也。【前漢食貨志】令官作酒，率開　盧以賣。又【司馬相如傳】文君當盧。【註】累土爲盧，以居酒瓮，四邊隆起，其一面高，形如鍜盧。【史記】作當鑪。【晉書阮籍傳】作當罏。【王戎傳】作酒壚。　又借爲黑色之稱。【集韻】黑弓也。通作玈。或作黸。【書文侯之命】盧弓一，盧矢百。【左傳僖二十八年】作玈弓矢。【揚子法言】作黸。　又【釋名】土黑曰盧。盧然解散也。　又【水經注】奴盧縣有黑水，故池水黑曰盧，不流曰奴，因以爲名。　又【韻會】湛盧，越劒名，歐冶子所鑄。言湛然如水黑也。　又勃盧，矛屬。【集韻】長□謂之勃盧。　又呼盧，摴蒱戲，五子皆黑曰盧，最勝采也。【晉書劉毅傳】挼喝五木成盧。　又與矑通。目中黑子也。【前漢揚雄甘泉賦】玉女無所，眺其淸盧。【註】盧，目童子也。【文選】作矑。本作〈目□〉。　又與獹通。良犬名。【詩齊風】盧令令。【傳】盧，田犬。【張華博物志】韓國有黑犬，名盧。【博雅】作韓獹。　又與顱通。頭盧，首骨也。【前漢武五子贊】頭盧相屬於道。【史記】作頭顱。俗作髗。　又當盧，馬首飾。【詩大雅鉤膺鏤鍚箋】眉上曰鍚，刻金飾之，今當盧也。【正義】當馬之額盧。　又的盧，馬名。【埤雅】顙有白毛，謂之的盧。俗云的顱，非也。　又與鸕通。水鳥名。【前漢司馬相如上林賦】箴疵鳷盧。【註】鸕鷀也。【史記】作鸕。　又與蘆通。觚盧，草名。【前漢司馬相如子虛賦】蓮藕觚盧。【註】扈魯也。【史記】作菰蘆。　又【廣韻】葦未秀者曰蘆。【禮中庸】夫政也者，蒲盧也。【朱註】蒲，葦也。【鄭註】蒲盧，蜾蠃，謂土蜂也。【爾雅釋蟲】果蠃，蒲盧。【註】卽細腰蜂也。【解頤新語】瓠細腰者曰蒲盧。蜂細腰者一曰蒲盧。　又與□通。胡盧，匏面圜者。本作瓠□。　又水名。【宋史河渠志】有胡盧河。【五代史突厥傳】牛蹄突厥，其水曰瓠□河。　又與櫨通。柱上柎，卽今之斗也。【釋名】盧在柱端，都盧負屋之重也。【爾雅釋宮】作櫨。【疏】斗栱也。　又與籚廬通。都盧，國名。一曰戲伎名。【前漢地理志】南入海有都盧國。【註】其國人勁捷，善緣高，故張衡西京賦云：都盧尋橦。【程大昌演繁露】唐人以緣橦爲都盧緣。○按《晉語》侏儒扶盧，韋氏謂扶緣也。盧矛戟之柲，緣之以爲戲。《說文》作扶籚。《周禮冬官考工記》作廬器。註：廬，力吾反，戈戟殳矛之柄也。是盧與籚廬古字通。　又與轤通。鹿盧圜轉木也。【禮喪大記註】以紼繞□閒之鹿盧，輓棺而下之。　又鹿盧，劒名。【宋書禮志】劒不得鹿盧形。【註】古劒首以玉作鹿盧，謂之鹿盧劒。　又果名。【爾雅釋木邊腰棗註】今謂之鹿盧棗。　又若盧，官名。主弩射。【前漢百官公卿表】少府屬官有若盧令丞。　又獄名。主鞫將相大臣。【禮月令疏】囹圄，漢曰若盧。　又盧牟，猶規矩也。【淮南子要略篇】盧牟六合。　又盧胡，笑也。一作胡盧。【後漢應劭傳】掩口盧胡而笑。【孔叢子抗志篇】衞君胡盧大笑。　又地名。【左傳隱三年】尋盧之盟也。【註】齊地，今濟北盧縣故城。　又山名。【前漢揚雄校獵賦】後□盧山。【註】單于南庭山也。　又姓。【廣韻】姜氏封於盧，以國爲氏。又複姓。【列子】有長盧子，古有尊盧氏，後氏焉。又有盧胥，善弋。【左傳】有盧蒲嫳，漢有索盧恢。【姓苑】有盧妃氏，湛盧氏。【五代周書】有豆盧寧。【魏書】有叱盧，沓盧等氏。又三字姓。【魏書】有吐伏盧，奚斗盧。【北史】有莫胡盧。　又【字彙】盧回切，音雷。【周禮夏官職方氏】兗州其浸盧維。鄭康成讀。◎按《水經注》：漢封劉豨爲盧縣侯国。《前漢王子侯表》作雷侯豨。是盧雷古字通。　又【正韻】凌如切，音閭。與臚同。【唐書和逢堯傳】欇鴻盧卿。【前漢百官公卿表】作鴻臚，秦名典客，漢武帝更名大鴻臚。　又與閭同。【前漢霍去病傳】濟弓盧。【註】水名。【史記】作弓閭。　【說文】本从虍从□。俗从田作盧，非。考證：〔【詩大雅鉤膺鏤錫箋】眉上曰錫。〕　謹按錫字从易。二錫字□改鍚。〔【周禮夏官職方氏】兗州其浸維盧。〕　謹照原文維盧改盧維。 

盨	【午集中】【皿字部】	盨	【唐韻】相庾切，音醑。【說文】盨，負戴器也。　又【廣韻】疎舉切【集韻】爽阻切，□音所。義同。　【字彙補】譌作□，非。

睝	【午集中】【目字部】	睝	【集韻】良脂切，音棃。【類篇】目閉也。

秚	【午集下】【禾字部】	秚	【集韻】部滿切，音伴。物相和也。

盩	【午集中】【皿字部】	盩	【唐韻】【集韻】【韻會】□張流切，音輈。【說文】引擊也。　又地名。【前漢地理志】右扶風有盩厔縣，今屬陝西西安府。【正字通】山曲曰盩，水曲曰厔，因以名縣。　又【集韻】直祐切，音胄。【詩傳】諸盩，太王古公父名。　又【集韻】□留切，胄平聲。義同。　又【字彙補】古抽字。【呂氏春秋】涉血盩肝以求之。　【說文】本作□，从攴，見血也。【字彙】誤載皿部。又譌作□，分二音二義，□非。【字彙補】譌作□，尤非。

盪	【午集中】【皿字部】	盪	【唐韻】徒朗切【集韻】【韻會】待朗切【正韻】徒黨切，□唐上聲。與蕩同。【說文】滌器也。　又【廣韻】滌盪，搖動貌。　又【集韻】【韻會】大浪切【正韻】徒浪切，□唐去聲。【增韻】推盪也。【易繫辭】八卦相盪。【註】言運化之推移也。【釋文】諸家作蕩，唯王肅音唐黨切。　又【類篇】動也。【左傳昭二十六年】震盪播越。【史記樂書】音樂者，所以動盪血脈也。　又滌也。一曰放也。【前漢藝文志】盪意平心。又【丙吉傳】□伺胡組郭徴卿，不得令晨夜去皇孫敖盪。【註】放也。又【爾雅釋訓】盪盪，僻也。【疏】弗思之僻也。【前漢郊祀志】求之盪盪，如繫風捕景。　又大貌。【揚雄河東賦】參天地而獨立兮，廓盪盪其亡雙。　又直盪，官名。見【隋書百官志】。　又直盪，旗名。見【宋史儀衞志】。　又跳盪，軍名。【唐書百官志】矢石未交，陷堅突衆敵，因而敗者曰跳盪。　又漢宮名。【三輔黃圖】駘蕩宮。又作駘盪，云春時景色駘蕩也。【註】蕩，盪字同。　又【韻會小補】通作湯。【前漢天文志】四星若合，是謂大湯。【註】猶盪滌也。　又姓。見【姓苑】。　又【集韻】大浪切【正韻】徒浪切，□音宕。亦動也。　又【廣韻】【正韻】□徒郞切，音唐。盪突，亦作傏□，通作唐突。　又【廣韻】吐郞切【集韻】他郞切，□音湯。亦盪突也。又【隋大業末童謠】上山喫鹿獐，下山喫牛羊。忽聞官軍至，提刀向前盪。又【鄭熊番禺記】廣俗，壻未見妻之父母，先飲一大杯，曰盪風。今俗有盪風冒雪之語。　又【廣韻】【集韻】【韻會】【正韻】□他浪切，湯去聲。亦滌器也。　又行也。【論語】奡盪舟。【註】陸地行舟也。

