<!-- { "loadSidebar": true } -->
撜	【卯集中】【手字部】	撜	【唐韻】【集韻】□蒸上聲。【說文】抍或从登。【淮南子齊俗訓】子路撜溺而受牛謝。別作拯。　又【集韻】常證切。又書蒸切，□詳抍字註。　又除庚切，音棖。與棖同。【韓愈石鼎聮句】全勝瑚璉貴，空有口傳名。豈此俎豆古，不爲手所撜。

撝	【卯集中】【手字部】	撝	【唐韻】許爲切【集韻】【韻會】吁爲切，□音麾。【說文】裂也。【馬融廣成頌】撝介鮮。一曰手指麾也。【易謙爻】撝謙。【王弼註】指撝，皆謙也。【程傳】施布之象。【朱子本義】發揮也。○按《說文》許歸切，歸字誤。《九經字□》麾撝同，通作揮。　又【集韻】于嬀切，音爲。佐也。【揚子太□經】事貌用恭撝肅。【註】貌曰恭，恭作肅，肅敬以佐恭也。　又羽委切，音蔿。亦裂也。

撤	【卯集中】【手字部】	撤	【唐韻】【集韻】【韻會】【正韻】□直列切，音轍。發也。　又除去也。【論語】不撤薑食。【唐書高宗紀】以旱避正殿，減膳撤樂。　又【唐韻】丑列切【集韻】【韻會】【正韻】敕列切，□音徹。讀與掣近。亦發也。又抽也，剝也。　育本从□，字書从□，故入十二畫。□，倒子，字作丄下厶。

撥	【卯集中】【手字部】	撥	【唐韻】【集韻】【韻會】【正韻】□北末切，音鉢。【說文】治也。【詩商頌】□王桓撥。【公羊傳哀十四年】撥亂世，反諸正，莫近於春秋。　又除也。【前漢司馬遷傳】秦撥去古文，焚滅詩書。　又發揚貌。【禮曲禮】衣毋撥。　又【增韻】捩開也。又轉之也。【戰國策】弓撥矢鉤。【註】撥，弓反也。　又葬具。【禮檀弓】廢輴而設撥，竊禮之不中者也。【註】撥可撥引輴車，所謂紼也。　又鼓弦之物。【唐書蘇頲傳】皇甫恂使蜀，檄取庫錢，市琵琶捍撥玲瓏鞭，頲不肯予。　又叱撥，良馬名。　又【集韻】【韻會】【正韻】□蒲襏切，音跋。絕也。【詩大雅】枝葉未有害，本實先撥。箋撥，猶絕也。疏撥去餘根，故猶絕也。　又【詩朱傳】叶方吠切，音廢。又叶必列切，音龞。義□同。　又【唐韻】【集韻】□普活切，音潑。芟草也。與發同。亦作□。　又撥剌，張弓貌。【張衡思□賦】彎威弧之撥剌。【註】剌，音力達反。　又【史記索隱】房越切，音伐。謂大楯也。【史記孔子世家】會于夾谷，齊有司請奏四方之樂，于是旍旄羽祓，矛戟劒撥，鼓譟而至。【集韻】作瞂。考證：〔【詩大雅】枝葉未有害，本實先撥。【疏】撥者，撥去之，去其餘根，故猶絕也。〕　謹按故猶絕也四字是釋箋之詞，當先箋後疏。謹改爲箋撥，猶絕也。疏撥去餘根，故猶絕也。 

撦	【卯集中】【手字部】	撦	【唐韻】【正韻】昌者切【集韻】【韻會】齒者切，□車上聲。裂開也。【博雅】撦坼，啓開也。【劉克莊題跋】溫李諸人，困于撏撦。

撧	【卯集中】【手字部】	撧	□字變體。

撨	【卯集中】【手字部】	撨	【唐韻】蘇彫切，音蕭。擇也，取也，拭也。　又【集韻】思邀切，音宵。義同。　又【唐韻】昨焦切【集韻】慈焦切，□音樵。亦擇取也。　又【集韻】先侯切，漱平聲。義同。又推也。　又才笑切，音誚。亦拭也。　又先弔切，音嘯。義同。

攊	【卯集中】【手字部】	攊	【唐韻】郞擊切【集韻】郞敵切，□音歷。擊也。與擽同。

敐	【卯集下】【攴字部】	敐	【廣韻】植隣切【集韻】丞眞切，□音辰。與同。喜而動貌。【玉篇】擊聲。　又【廣韻】章忍切【集韻】止忍切，□音軫。□□敐敐，喜悅貌。敐字原从攴作。

撩	【卯集中】【手字部】	撩	【唐韻】洛蕭切【集韻】【韻會】憐蕭切【正韻】連條切，□音聊。【說文】理也。一曰取物也。攏取物爲撩。　又挑弄也。【魏志龎德傳】但持長矛撩戰。【韓愈詩】猿鳥莫相撩。　又【集韻】力弔切，音料。亦取也。【詩小雅烝然汕汕傳】汕汕，樔也。【箋】樔者，今之撩罟也。　又【唐韻】【正韻】盧鳥切【集韻】【韻會】朗鳥切，□音了。義同。又扶也。　又【集韻】郞到切，勞去聲。同撈。亦取物也。　又魯晧切，音老。義同。本作撩。撩字从□。

撫	【卯集中】【手字部】	撫	〔古文〕□【唐韻】芳武切【集韻】【韻會】斐父切，□音捬。【說文】安也。【增韻】慰勉也。【禮文王世子】西方有九國焉，君王其終撫諸。【註】撫猶有也。【疏】撫爲存撫，故爲有也。【左傳文十二年】鎭撫其社稷。　又【說文】一曰循也。【書臯陶謨】撫于五辰。　又【廣韻】持也。　又按也。【禮曲禮】君撫僕之手。【又】客跪撫席而辭。【疏】以手按止之也。【又】國君撫式。【註】撫，猶據也。　又拍也。【儀禮鄕射禮】左右撫矢而乗之。　又【揚子方言】拊撫，疾也。【郭璞註】謂急疾也。　又州名。漢豫章郡，隋置撫州。　又【集韻】蒙逋切。與摹同。【韻會】通作拊。

撬	【卯集中】【手字部】	撬	【集韻】牽幺切，音髐。舉也。

播	【卯集中】【手字部】	播	〔古文〕□□【唐韻】【集韻】【韻會】【正韻】□補過切，波去聲。【說文】種也。一曰布也。【廣韻】揚也。【詩豳風】其始播百穀。【書盤庚】王播告之修，不匿厥指。　又放也，棄也。【書泰誓】播棄犂老。又【多方】屑播天命。　又散也。【書禹貢】又北播爲九河。【禮禮運】播五行于四時。【疏】播散五行之氣於四時也。【釋文】舒也。　又【增韻】逋也，遷也。【書大誥】予惟以爾庶邦，于伐殷逋播臣。　又州名。西南徼外夜郞且蘭地，唐置播州。【韓愈柳子厚墓誌】劉禹錫當詣播州，子厚願以柳易播。　又明萬歷中，平播置遵義平越二府。　又姓。播武，殷賢人。或云播軌。　又【集韻】【韻會】【正韻】□補火切，音跛。義同。【書舜典】，播時百穀。《釋文》播，波左反。　又搖也。與簸通。【莊子人閒世】鼓筴播精，足以食十人。【註】□米曰精。播，搖動也。　又【集韻】逋禾切。音波。澤名。在豫州。【史記禹本紀】滎播旣都。【註】古文尚書作滎波。　又【郭璞木禾贊】爰有嘉穀，號曰木禾。匪植匪蓺，自然靈播。　又【說文】通作譒。引書，王譒告之。今書作播。考證：〔【書泰誓】播棄黎老。〕　謹照原文黎老改爲犂老。〔【說文】書舜典，播時百穀。註：播，音波左切。〕　謹按說文播字註無引播時百穀之文，波左切亦非註文。謹據釋文改爲書舜典播時百穀。釋文播，波左反。 

撮	【卯集中】【手字部】	撮	【唐韻】【正韻】倉括切【集韻】【韻會】麤括切，□竄入聲。【說文】四圭也。一曰兩指撮也。【玉篇】三指取也。【釋名】撮，卒也，謂暫卒取之也。【增韻】蹙聚而捎取之也。【禮中庸】今夫地一撮土之多。【前漢律歷志】量多少者，不失圭撮。【註】四圭曰撮，三指撮之也，六十四黍爲圭。又【司馬遷傳】撮名法之要。【註】撮，摠取也。　又【詩小雅】臺笠緇撮。【傳】緇布冠也。【疏】小撮持其髻而已，制小，故言撮。音七活反。　又【唐韻】【正韻】子括切【集韻】【韻會】宗括切，□鑽入聲。挽也。　又【集韻】祖外切，音最。【莊子人閒世】支離疏者，會撮指天。【註】頂椎也。會音活，向秀讀。　又祖官切，音鑽。乗載器也。【尸子】行險以撮。　又租悅切，音蕝。義同。　又初買切，釵上聲。亦指取物也。一曰搦也。　本从曰从取。

撯	【卯集中】【手字部】	撯	俗擆字。註見十三畫。

	【丑集上】【口字部】		【廣韻】俗笑字。

掕	【卯集中】【手字部】	掕	【唐韻】里甑切【集韻】里孕切，□陵去聲。【說文】止馬也。或作□。　又【唐韻】力膺切【集韻】閭承切，□音陵。義同。　又【集韻】盧登切，音楞。【博雅】止也。

掛	【卯集中】【手字部】	掛	【唐韻】【集韻】【韻會】古賣切【正韻】古畫切，□音卦。別也。　又揲筮，置著小指閒也。【易繫辭】掛一以象三。【註】置而不用曰掛。【又】再扐而後掛。【註】合而置之曰掛。【朱子本義】掛者，懸於左手小指之閒。　又【正韻】與掛同。【易乾卦疏】易緯云：卦者，掛也。言懸掛物象以示於人。　又【集韻】【韻會】【正韻】□古買切，音柺。義同。陸德明易釋文有二音。

掝	【卯集中】【手字部】	掝	【正韻】穫北切，音或。與或惑通。【荀子不苟篇】以己之僬僬，受人之掝掝。【註】掝，惛也。　又【唐韻】呼麥切【集韻】忽麥切，□音□。裂也或作。　又【集韻】忽域切，音洫。裂聲。

採	【卯集中】【手字部】	採	【唐韻】倉宰切【集韻】【韻會】【正韻】此宰切，□同采。摘也，取也，也。【戰國策】芻牧薪採，莫敢闚東門。【註】大者薪，小者採。【晉書劉琨傳】古語云：山有猛獸，藜藿爲之不採。【唐書地理志】開元二十一年，置十五採訪使檢察，如漢刺史之職。◎按採本从爪从木，爪即手也。後人又加手作採。

措	【卯集中】【手字部】	措	【唐韻】【集韻】【類篇】【韻會】【正韻】□倉故切，音醋。【說文】措，置也。【廣韻】舉也，投也。【增韻】施布也。【易繫辭】舉而措之天下之民，謂之事業。【禮禮器】措則正，施則行。又【中庸】故時措之宜也。【疏】措猶用也。　又委置也。【禮中庸】學之弗能，弗措也。【疏】言學不至於能，不措置休廢也。【周禮冬官考工記梓人】如將廢措。【註】措，猶頓也。【前漢文帝紀贊】幾於□措。【註】民不犯法，無所□也。　又【集韻】【韻會】□側格切，音窄。追捕也。【前漢王莽傳】迫措靑徐盜賊。　又與笮同。迫笮也。【史記梁孝王世家】李太后爭門措指。【註】爲門扉所笮。　又【集韻】七迹切，音磧。與刺通。穿也，傷也。　本作□。【漢書】亦作厝。通作錯。

	【補遺】【子集】【人字部】		【字彙補】以周切，音由。人名，應，昌國人，宋理宗時參知政事。《宋史新編》有傳。

掬	【卯集中】【手字部】	掬	【唐韻】【集韻】【韻會】【正韻】□居六切，音菊。與匊同。兩手曰掬。【禮曲禮】受珠玉者以掬。【疏】謂手中也。【左傳宣十二年】舟中之指可掬也。　又【詩詁】兩手曰臼，屈掌曰匊。又【小爾雅】掬，一升也。今俗謂兩手所奉爲一掬，則數合也。　又【揚子方言】離也。齊□曰斯。燕之外郊，朝鮮洌水之閒曰掬。　【說文】在手曰匊。俗作掬。【廣韻】與□同。【韻會】本作揈。【正字通】本作臼。

