<!-- { "loadSidebar": true } -->
伊	【子集中】【人字部】	伊	〔古文〕□□【唐韻】於脂切【集韻】於夷切【韻會】幺夷切【正韻】於宜切，□音蛜。彼也。【詩秦風】所謂伊人，在水一方。　又發語辭。【詩邶風】伊余來墍。又【小雅】伊誰云從。　又維也。【儀禮士冠禮】嘉薦伊脯。【揚雄河東賦】伊年暮春，將瘞后土，禮靈祇。【註】師古曰：伊，是也。　又鬰伊，不舒貌。【後漢崔寔傳】智士鬰伊於下。與噫通。　又吾伊，讀書聲。【黃庭堅詩】北窻讀書聲吾伊。俗作吚。　又伊威，委黍也。【詩豳風】伊威在室。【陸璣疏】伊威一名委黍，一名鼠婦，在壁根下甕底土中生，如白魚者是也。　又姓。　又州名。本伊吾盧，地在燉煌大磧外，唐初內附，置伊州。　又木名。【山海經】熊耳之山，伊水出焉，南入于洛。與洢同。　又【周禮秋官】伊耆氏。【註】伊耆，古王者號。後王識伊耆氏之舊德，而以名官。今姓有伊耆氏。考證：〔【詩邶風】伊余來曁。〕　謹照原文來曁改來墍。 

毥	【辰集下】【毛字部】	毥	【玉篇】思巡切，音荀。毛初生貌。　又【集韻】徐閏切，音殉。毛羽利也。

淽	【巳集上】【水字部】	淽	【集韻】渚市切，音止。水名。一曰原名，霸陵在其上。

令	【子集中】【人字部】	令	【集韻】【正韻】□力正切，零去聲。律也，法也，告戒也。【書囧命】發號施令，罔有不臧。【禮月令】命相布德和令。【周禮秋官】士師掌士之八成，四曰犯邦令，五月撟邦令。　又三令。【前漢宣帝紀】令有先後，有令甲，令乙，令丙。　又縣令。漢法，縣萬戸以上爲令，以下爲長。　又時令，月令，所以紀十二月之政。　又善也。【詩大雅】令聞令望。【左傳成十年】忠爲令德，非其人猶不可，况不令乎。　又姓。　又【集韻】郞丁切【正韻】離呈切，□音零。厮役曰使令。　又丁令，地名。見【前漢張湯傳】。或作丁零。又令狐，亦地名。　又令狐，複姓。　又【詩齊風】盧令令。【註】盧，田犬。令令，犬頜下環聲。　又與鴒通。【詩小雅】脊令在原，兄弟急難，卽鶺鴒鳥。　又令適，甓也。與瓴甋同。　又【集韻】郞定切，音笭。令支，縣名。在遼西。　又【廣韻】力延切【集韻】陵延切，□音連。亦縣名。【前漢地理志】金城郡有令居縣。　又【集韻】盧景切，音領。官署之長。　又叶呂張切，音良。【韓愈谿堂詩】凡公四封，旣富以强。謂公吾父，孰違公令。叶下邦。　【說文】載卩部。从亼从卩。發號也。【徐曰】亼卽集字，人而爲之節制。會意。考證：〔又縣令。漢法，縣萬戸以上爲令，以二爲長。〕　謹照漢書以二改以下。 

价	【子集中】【人字部】	价	【唐韻】古拜切【集韻】【韻會】【正韻】居拜切，□音戒。善也。又大也。【詩大雅】价人維藩。　又佋价。與介同。（價）【唐韻】古訝切【集韻】【韻會】【正韻】居迓切，□音駕。【說文】物直也。【家語】孔子爲政三月，鬻羔豚者不飾價。【後漢張讓傳】當差之官者，皆于西園諧價。　古借用賈。賈音古，轉去聲，義同。

伒	【子集中】【人字部】	伒	【集韻】居焮切，音靳。相也。

伯	【子集中】【人字部】	伯	【唐韻】【集韻】【正韻】□博陌切，音百。【說文】長也。【釋名】父之兄曰伯父。伯，把也，把持家政也。　又兄曰伯。【詩小雅】伯氏吹塤。　又第三等爵曰伯。又【周禮春官】大宗伯之職，以九儀之命，正邦國之位，九命作伯。【註】上公有功德者，加命爲二伯，得征五侯九伯者。【疏】公羊傳，自陝以東，周公主之。陝以西，召公主之。是東西二伯也。言九伯者，九州有十八伯，各得九伯，故云九伯也。　又婦人目其夫曰伯。【詩衞風】伯也執殳。　又馬祖，天駟，房星之神曰伯。【詩小雅】旣伯旣禱。【註】以吉日祭馬祖而禱之。　又鳥名。【左傳昭十七年】伯趙氏，司至者也。【註】伯趙，伯勞也。　又姓。益之後。春秋時有伯宗，伯州犂。　又同陌。【史記酷吏傳】置伯格長。【註】言阡陌村落皆置長也。　又【正韻】必駕切。同霸。五伯，齊桓，晉文，秦繆，宋襄，楚莊也。伯叔伯長之義，後人恐與侯伯字溷，故借霸字別之。　又叶蒲各切，音博。【詩大雅】王錫申伯。叶下蹻濯。　又叶壁益切，音必。【史記敘傳】維弃作稷，德盛西伯。　又叶博故切，音布。【揚雄解嘲】子胥死而吳亡，種蠡存而越伯。五羖入而秦喜，樂毅出而燕懼。考證：〔【周禮春官】大宗伯之職，九命作伯。【疏】公羊傳，自陝以東周公主之。陝以西召伯主之。是東西二伯也。言九伯，九州有十八伯，各得九伯，故云九伯也。〕　謹照原文召伯之伯改公。言九伯下增者字。 

亨	【子集上】【亠字部】	亨	〔古文〕亯□【廣韻】【集韻】【韻會】【正韻】□虛庚切，音哼。通也。【易乾文言】亨者，嘉之會也。　又【唐韻】【集韻】□許兩切，同享。【易大有】公用亨于天子。　又【唐韻】【正韻】□普庚切，同烹。【易鼎卦】大亨以養聖賢。【詩豳風】七月亨葵及菽。【周禮秋官小司□】凡禋祀五帝，實鑊水納亨亦如之。【註】致牲也。　又【韻補】叶鋪郞切，音鎊。【詩小雅】或剝或亨，叶下將彊。又【史記韓信傳】狡兔死，獵狗亨。高鳥盡，良弓藏。敵國破，謀臣亡。◎按古惟亨字兼三義，後加一畫，作享獻之享，加四點作烹飪之烹，今皆通用。考證：〔【周禮秋官小司□】凡禋祀五帝，實鑊水納亨。〕　謹照原文納亨下增亦如之三字，以足文義。　〔按古惟亨字兼三義，後加一畫，作享獻之亨。〕 謹按文義享獻之亨謹改爲享獻之享。 

□	【未集下】【肉字部】	□	【玉篇】【五音集韻】□下革切，音覈。肉也。

□	【未集下】【肉字部】	□	【五音集韻】許運切，音訓。羊□也。通作臐。【字彙】羊羹也。

京	【子集上】【亠字部】	京	【唐韻】舉卿切【集韻】【韻會】【正韻】居卿切，□音驚。大也。【揚子方言】燕之北鄙，齊楚之郊，凡人之大謂之京。　又【爾雅釋丘】丘絕高曰京。【廣雅】四起曰京。　又【蔡邕獨斷】天子所居曰京師。京，大也。師，衆也。【公羊傳桓九年】天子之居，必以衆大之辭言之。　又數名。十億爲兆，十兆爲京。　又姓。漢京房，宋京鏜。　又與原同。【禮檀弓】趙文子曰：是全要領，以從先大夫于九京也。【註】九京，山名，在今絳州。晉大夫墓地在九京。京卽原字。　又人名。【後漢銚期傳】破更始將軍京。【東觀漢紀】京作原。古通用。　又與鯨同。【前漢揚雄傳】騎京魚。　又與强同。【山海經】北方神名禺强。【莊子註】作禺京。　又【韻補】叶居良切，音疆。【詩小雅】憂心京京，叶上將下痒。【左傳莊二十二年】五世其昌，並于正卿。八世之後，莫之與京。【註】京猶齊也。卿音羌。考證：〔【揚子方言】燕之北，齊楚之郊，凡人之大謂之京。〕　謹照原文改燕之北鄙，齊楚之郊，凡人之大謂之京。 

扏	【卯集中】【手字部】	扏	〔古文〕【唐韻】巨鳩切【集韻】渠尤切，□音求。緩持也。一曰不固也。　一說扰字之譌。

亡	【子集上】【亠字部】	亡	【唐韻】【集韻】【韻會】□武方切，音忘。失也。【孟子】樂酒無厭謂之亡。【註】謂廢時失事也。【家語】楚人亡弓，楚人得之。　又滅也。【莊子田子方】楚王與凡君坐。少焉，楚左右曰：凡亡者三。凡君曰：凡之亡也，不足以喪，吾存。　又【周禮春官大宗伯】以喪禮哀死亡。　又逃也。【大學】舅犯曰：亡人無以爲寶。又【前漢韓信傳】蕭何聞信亡，自追之。　又與忘同。【詩邶風】心之憂矣，曷維其亡。　又【正韻】同無。【詩邶風】何有何亡，黽勉求之。【毛傳】亡謂貧也。　【說文】从入从□。【徐曰】□音隱，隸作亡。【藝苑雌黃】古惟用兦字，秦時始以蕃橆之橆爲有兦之兦，今又變林爲四點。

伦	【子集中】【人字部】	倫	【唐韻】力迍切【韻會】【正韻】龍春切，□音淪。常也。【書洪範】彝倫攸敘。　又類也。【禮曲禮】儗人必于其倫。　又義也。【禮祭統】夫祭有十倫焉。又【周禮冬官考工記】析幹必倫。【註】順其理也。　又比也。【儀禮卽夕】凡絞紟用布，倫如朝服。【禮中庸】毛猶有倫。【疏】毛雖細物，猶有形體可比也。　又等也。【前漢甘延壽傳】投石超距，絕於等倫。　又擇也。【儀禮少牢饋食禮】雍人倫膚九，實于一鼎。【註】擇其至美者。　又姓。伶倫之後。

代	【子集中】【人字部】	代	【唐韻】徒耐切【集韻】【韻會】待戴切【正韻】度耐切，□音岱。更也，替也。【書臯陶謨】天工人其代之。【莊子逍遙遊】許由曰：庖人雖不治庖，尸祝不越俎而代之。　又世也。【家語】古之王者，易代攺號，取法五行。　又不還曰代。　又國名。趙之先有代國。【前漢地理志】代郡亳丘有五原關。【應劭曰】古代國。又州名。漢代郡屬幽州，魏攺爲州。　又姓。周代舉，明代賢。　又【方書】脈□有代。【史記倉公傳】齊侍御史成病頭痛。脈法曰：代則絡脈有過，其代絕而脈賁者，病得之酒且內。王叔和曰：來數而中止，不能自還，因而復動者名代。　又叶徒帝切，音地。【楚辭九章】雖有西施之美容兮，讒妒入以自代。願□情以白行兮，得罪過之不意。　又叶湯的切，音剔。【揚子太□經】將軍入虛，莫之得也。出險登丘，莫之代也。

伹	【子集中】【人字部】	伹	【廣韻】七余切【集韻】千余切，□音疽。拙也。

仱	【子集中】【人字部】	仱	【集韻】其淹切，音箝。仱侏，樂人。　又居陵切，音兢。大也，愼也。

