<!-- { "loadSidebar": true } -->
谭	【酉集上】【言字部】	譚	【廣韻】【正韻】徒含切【集韻】【韻會】徒南切，□音覃。【玉篇】大也，誕也，著也。【大戴禮子張問入官】修業居久而譚。【註】謂安縱也。【成公綏嘯賦】參譚雲屬。【註】譚，猶著也。參譚，不絕。　又國名。【春秋莊十年】譚子奔莒。【杜註】譚國在濟南平陵縣西南。　又姓。譚子之後。【後漢逸民傳】太原譚賢。　又【正韻】與談同。【魏志管輅傳】此老生之常譚。【莊子則陽篇】夫子何不譚我于王。　又通作覃。【詩大雅】實覃實訏。【鄭箋】覃或作譚。　又【廣韻】【集韻】□徒感切，覃上聲。亦大也。　又叶徒黃切，音唐。【急就章】曹富貴，尹李桑。蕭彭祖，屈宗譚。　【說文】本作〈言□〉。

谮	【酉集上】【言字部】	譖	【唐韻】莊蔭切【集韻】【正韻】側禁切【韻會】側廕切，□簪去聲。【說文】愬也。【博雅】也。【玉篇】讒也。【韻會】旁入曰譖。【詩小雅】譖言則退。【註】有譖毀之言，則共爲排退之。【公羊傳莊元年】夫人譖公于齊侯。【註】如其事曰訴，加誣曰譖。【前漢孫寶傳】蒙受冤譖。　又蝎譖。【埤雅】古者譖從中起謂之蝎譖。　又【韻會】子念切。與僭通。不信也。【詩大雅】譖始竟背。【釋文】譖本亦作僭。【又】覆謂我僭。【箋】僭，不信也。本亦作譖。　又叶子林切，音祲。【詩大雅】瞻彼中林，甡甡其鹿。朋友已譖，不胥以穀。譖叶林。　【正字通】俗作□、譛，非。考證：〔【詩大雅】譖始竟背。【箋】譖本亦作僭。【又】覆謂我僭。【傳】僭，不信也。本亦作譖。〕　謹照原文箋改釋文。傳改箋。 

	【酉集上】【言字部】		【正字通】古文訊字。註詳三畫。

	【酉集上】【言字部】		【玉篇】古文信字。註詳人部七畫。　又人名。必、夫，見【宋史宗室表】。

谯	【酉集上】【言字部】	譙	〔古文〕誚【唐韻】才肖切【集韻】【韻會】才笑切【正韻】在笑切，□樵去聲。【說文】嬈譊也。【廣雅】呵也。【廣韻】責也。【增韻】以辭相責也。【揚子方言】讓也，齊楚宋衞荆□之閒曰譙。自關而西秦晉之閒，凡言相責讓曰譙讓。【史記萬石君傳】子孫有過失，不譙讓爲便坐對案不食。【前漢高帝紀】樊噲亦譙讓羽。【師古註】譙讓，以辭相責也。【史記樊噲傳】作誚讓。譙誚二字古通。互詳誚字註。　又山水名。【山海經】譙明之山，譙水出焉，西流注于河。　又【廣韻】昨焦切【集韻】【韻會】慈焦切【正韻】慈消切，□音樵。樓之別稱也。【史記□涉世家】守丞與戰譙門中。【師古註】譙門，謂門上爲高樓，以望遠者耳。樓一名譙，故謂美麗之樓爲麗譙。譙，亦呼爲巢。所謂巢車者，亦於兵車之上爲樓以望敵也。譙、巢聲相近，本一物也。【莊子徐無鬼】盛鶴列于麗譙之閒。　又國名。【左傳隱二年杜註】譙國龍亢縣東南有向城。　又縣名。沛郡有譙縣。見【前漢地理志】。　又姓。譙周。見【後漢五行志】。　又通作樵。【前漢趙充國傳】部曲相保，爲壍壘木樵。【師古註】與譙同。　亦通作燋。【詩豳風】予羽譙譙。【毛傳】譙譙，殺也。【鄭箋】譙或作燋。　又【字彙補】視隹切，音誰。【史記衞綰傳】景帝立，歲餘不譙呵綰。【註】索隱曰：譙呵，音誰何，猶借訪也。

谰	【酉集上】【言字部】	讕	【唐韻】洛干切【集韻】【韻會】郞干切，□音蘭。【說文】詆讕也。【玉篇】誣言相加被也。【前漢文三王傳】王陽病詆讕置辭。【師古註】讕，誣諱也。又【谷永傳】滿讕誣天。【師古註】謂欺罔也。【春秋繁露】詰其名實，觀其離合，則是非之情不可以相讕已。【註】讕，誣言相加也。　又【廣韻】逸言也。【唐書張亮傳】亮讕辭曰：囚等畏死見誣耳。【音義】逸言也。　又【廣韻】落旱切【集韻】【韻會】魯旱切，□蘭上聲。又【廣韻】【集韻】【韻會】□郞旰切，蘭去聲。義□同。　【說文】或作譋。【集韻】或作、諫。

谱	【酉集上】【言字部】	譜	【唐韻】【正韻】博古切【集韻】【韻會】彼五切，□音補。【說文】籍錄也。【廣雅】牒也。【玉篇】屬也。【釋名】布也，布列見其事也。【文心雕龍】總領黎庶，則有譜籍簿錄。譜者，普也。註序世統事資周普，鄭氏譜詩，蓋取乎此。【詩序】以立斯譜。【孔疏】譜亦是序類。避子夏序名，以其列諸侯世及詩之次，故名譜也。【史記三代世表】自殷以前，諸侯不可得而譜。【前漢劉歆傳】歆著《三統歷譜》。【舊唐書經籍志】譜系以紀世族繼序。　又【集韻】或作諩。【春秋序】譜第。【註】譜，本又作諩。　【說文】本作□。

谲	【酉集上】【言字部】	譎	【唐韻】【集韻】【韻會】□古穴切，音玦。【說文】權詐也。益、梁曰謂謬欺天下曰譎。【廣雅】欺也。【揚子方言】詐也。自關東、西或曰譎。【論語】晉文公譎而不正，齊桓公正而不譎。【鄭註】詐也。【朱傳】詭也。【史記司馬相如傳】奇物譎詭，俶儻窮變。【前漢王吉傳】各取一切，權譎自在。【荀子大略篇】奉妒昧者，謂之交譎。【韓非子孤憤篇】此人臣之所以譎主便私也。【註】設詐謀以誑誤於主也。　又【玉篇】譎諫，依違不直言也。【詩國風關雎序】主文而譎諫。　又紆譎，曲折也。【前漢揚雄傳】超紆譎之淸澄。　又【博雅】譎恢美也。　又譎觚。義詳角部觚字註。　又【集韻】或省作矞。詳矛部矞字註。　又【讀書通】通作□。【易睽卦王註】恢詭譎怪。【釋文】詐也，乖也。本亦作□。【荀子儒效篇】譎德而定次。【註】謂斷□其德。譎與□同。

□	【未集上】【米字部】	□	【集韻】渠希切，音祈。小食也。或作嘰。

谳	【酉集上】【言字部】	讞	【廣韻】【集韻】【韻會】【正韻】□魚列切，音孼。議罪也。評獄也。【禮文王世子】獄成，有司讞于公。【疏】言白也。【□註】議□也。【前漢景帝紀】諸獄疑若，雖文致於法，而於人心不厭者，輒讞之。【師古註】讞，平議也。【後漢斐楷傳】州郡翫習，欲避請讞之煩。【註】廣雅曰：讞，疑也。謂罪有疑者，讞於廷尉也。【宋史選舉志】司馬光奏設十科舉士，十曰練習法令能斷請讞科。　又【廣韻】魚蹇切【集韻】【韻會】語蹇切。□孼上聲。又【集韻】魚戰切【韻會】疑戰切【正韻】倪甸切，□音彥。義□同。　【正韻】俗作谳。

谴	【酉集上】【言字部】	譴	【唐韻】去戰切【集韻】【韻會】【正韻】詰戰切，□音繾。【說文】謫問也。【廣雅】責也。【廣韻】怒也，讓也。【正韻】誚也。【詩小雅】畏此譴怒。【傳】罪責也。【戰國策】太卜譴之曰：周之祭地爲祟。【註】謫問也。　又【揚子方言】譴，喘轉也。【註】猶宛轉也。　又【集韻】姓也。

谵	【酉集上】【言字部】	譫	【集韻】【韻會】□之廉切，音詹。多言也。　又病也。【本草綱目序例】心病譫妄煩亂。　又人名。汝譫，見【宋史宗室表】。　又【廣韻】徒盍切【集韻】敵盍切，□音蹋。或作□。又【集韻】達合切，音沓。又質涉切，音讋。與讘同。義□同。　【原】本作詹。【集韻】或作噡。

谶	【酉集上】【言字部】	讖	【唐韻】楚切【集韻】楚譖切【韻會】【正韻】楚禁切，□去聲。【說文】驗也。【徐曰】凡讖緯，皆言將來之驗也。【六書故】前定徵兆之言也。【釋名】纖也。其義纖微也。【史記趙世家】公孫支書而藏之，秦讖於是出矣。【後漢光武紀】宛人李通等以圖讖說光武。【註】讖，符命之書也。【晉書武帝紀】泰始三年，禁星氣讖緯之學。　又【集韻】叉鑑切，攙去聲。與懺同。悔也。○按懺悔之懺本从心，集韻强同，非。　又叶楚獻切，音□。【山海經堪魚軨軨獸贊】見則洪水，天下昏墊。豈伊妄降，亦應牒讖。　俗作，非。

谷	【酉集中】【谷字部】	谷	"【唐韻】【集韻】【韻會】【正韻】□古祿切，音穀。【說文】泉出通川爲谷。从水半見，出於口。【韻會】兩山閒流水之道也。【爾雅釋水】水注谿曰谷。【疏】謂山谷中水註入谿也。【易井卦】井谷射鮒。【註】谿谷出水，從上注下。【公羊傳僖三年】桓公曰：無障谷。【註】水注川曰谿，注谿曰谷。【禮祭法】山林、川谷、丘陵，民所取財用也。【老子道德經】江海所以能爲百谷王者，以其善下之。　又谷水。【管子度地篇】山之溝一有水一無水者，命曰谷水。　又暘谷，日所出處。昧谷。日所入處。【書堯典】分命羲仲宅嵎夷，曰暘谷。分命和仲宅西，曰昧谷。　又【集韻】窮也。【詩大雅】進退維谷。【疏】谷謂山谷，墜谷，是窮困之義。　又【廣韻】養也。【老子道德經】谷神不死。　又【爾雅釋天】東風謂之谷風。【詩邶風】習習谷風。【詩詁】風出谷中也。【疏】谷之言穀。穀，生也。生長之風也。【前漢王莽傳】其夕穀風迅疾。【師古曰】卽谷風。　又【韻會】竹溝曰谷。【前漢律歷志】黃帝使伶倫取竹之解谷。【註】解，脫也。谷，溝也。取竹之無谷節者，一說解谷，昆侖之北谷名也。　又壑谷，窟室也。【左傳襄三十年】鄭伯有爲窟室夜飮，朝者曰：公焉在，其人曰：吾公在壑谷。【註】地室也。　又人足內踝前後一寸陷中，曰然谷穴。【奇經考】隂蹻之脈，起于跟中足少陽然谷穴之後。　又地名。【春秋定十年】公會齊侯于夾谷。【杜註】卽祝其也。　又郡縣名。【前漢地理志】上谷郡，秦置。【魏書地形志】谷陽縣，屬□留郡。　又山名。【山海經】波谷山者，有大人之國。　又姓。漢有谷永。又複姓。金有夾谷謝奴。【金國語姓氏解】夾谷曰仝。　又【廣韻】余蜀切【集韻】【韻會】兪玉切，□音欲。義與《說文》《爾雅》同。　又姓。北魏有谷渾氏。又吐谷渾氏。【金壷字考】音突浴魂。　又【廣韻】【集韻】【韻會】□盧谷切，音鹿。【史記匈奴傳】置左右谷蠡王。【註】谷蠡，音鹿離。　又叶乞約切，音却。【史記龜筴傳】有介之蟲，置之谿谷。收牧人民，爲之城郭。　又叶魚律切，音聿。【易林】鹿畏人匿，俱入深谷。命短不長，爲虎所得。　【音學五書】山谷之谷，雖有穀、欲二音，其實欲乃正音。《易》井谷，陸德明一音浴，《書》暘谷，一音欲，《左傳》南谷中，一音欲，《史記樊噲傳》橫谷，《正義》音欲，《貨殖傳》谷量牛馬，索隱音欲，苦縣《老子銘》書谷神作浴神是也。轉平聲則音臾，上聲則音與，去聲則音裕。今人讀谷爲穀而加山作峪，乃音裕，非。

