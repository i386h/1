<!-- { "loadSidebar": true } -->
烈	【巳集中】【火字部】	烈	〔古文〕煭【唐韻】【正韻】良辥切【集韻】【韻會】力蘖切，□音列。【說文】火猛也。【玉篇】熱也。【書胤征】天吏逸德，烈于猛火。　又【詩鄭風】火烈具舉。【傳】烈，列也。【箋】列人持火具舉，言衆同心。　又【爾雅釋詁】烈，業也。【書伊訓】伊尹乃明言烈祖之成德。【傳】湯有功烈之祖，故稱焉。　又【詩小雅】烝衎烈祖。【箋】烈，美也。　又【爾雅釋詁】烈，光也。【詩周頌】休有烈光。　又【爾雅釋訓】烈烈，威也。【詩小雅】烈烈征師。【箋】烈烈，威武貌。　又【詩小雅】憂心烈烈。【箋】烈烈，憂貌。　又【詩小雅】南山烈烈。【傳】烈烈然至難也。【疏】値時寒甚，視南山則烈烈然，愴其至役之勞苦，而情以爲至難也。　又【爾雅釋詁】烈，餘也。【註】□鄭之閒曰烈。【揚子方言】晉衞之閒曰烈。　又【詩大雅雲漢序】宣王承厲王之烈。【箋】烈，餘也。　又【孟子】於今爲烈，如之何其受之。【註】於今爲烈烈明法，如之何受其餽也。　又【韻會】毒也。【前漢公孫弘傳】若湯之旱，則桀之餘烈也。　又【戰國策】聞弦者，音烈而高飛。【註】烈，猛也。　又【揚子方言】烈，暴也。【史記酷吏傳】皆以酷烈爲聲。　又【諡法】有功安民曰烈。秉德遵業曰烈。　又【集韻】忠烈也。【韻會】剛正曰烈。【史記伯夷傳】烈士徇名。又【聶政傳】乃其□亦烈女也。　又【爾雅釋草疏】本草，石芸味甘。一名螫烈。　又【通典兵制】五人爲烈，烈有頭目。詳火字註。　又姓。【拾遺記】烈裔工畫。　又與裂通。【前漢王莽傳】軍人分烈莽身支節。　又【唐韻正】古音例。【詩豳風】一之日觱發，二之日栗烈。無衣無褐，何以卒歲。【傳】栗烈，寒氣也。又【大雅】載燔載烈，以興嗣歲。【傳】貫之加于火曰烈。【楊戲楊季休贊】征南厚重，征西忠克，統時選士，猛將之烈。【註】克，苦代反。◎按字彙引此云：叶力質切。非。朱子於詩七月生民烈字，俱云：叶力制反。唐韻正直以爲古音例。所引經傳子集甚詳，皆確有明據，應从之。　又與厲通。【詩大雅】烈假不瑕。【釋文】烈，鄭作厲。力世反。又【禮祭法】厲山氏之有天下也。【註】厲山氏炎帝也。起于厲山，或曰烈山氏。魯語作列山。左傳作烈山。【水經注】賜水西逕厲鄕南，水南有重山，卽烈山也。山下一穴，相傳神農所生處，故禮謂之烈山氏。【唐韻正】莊子齊物論，厲風濟，則衆竅爲虛。厲卽烈字。　又音賴。見【詩大雅烈假註】鄭虔讀。　又與冽通。【詩小雅】有冽氿泉。【疏】七月云：二之日栗冽，是冽爲寒氣也。　【說文】本作□。　列烈二字原从歺作。

烊	【巳集中】【火字部】	烊	【廣韻】【集韻】□余章切，音陽。【玉篇】炙也。【廣韻】焇烊。出【陸善經字林】。　【集韻】本作煬。詳煬字註。

烋	【巳集中】【火字部】	烋	【集韻】【韻會】【正韻】□虛交切，音虓。炰烋。見炰字註。【集韻】或作咻。　又【廣韻】【集韻】□香幽切，音飍。【玉篇】美也，福祿也，慶善也。　又【集韻】微也。　又【集韻】【韻會】【正韻】□虛尤切，音休。【集韻】美也，和也，善也，通作休。　又【正韻】熏也。　又【字彙補】作□明樂平王冲□。

烍	【巳集中】【火字部】	烍	【集韻】蘇典切，音銑。熂也。

彵	【寅集下】【彳字部】	彵	【玉篇】他可切，音拸。安行也。

	【寅集下】【广字部】		【廣韻】素姑切【集韻】【正韻】孫租切【韻會】孫徂切，□音蘇。【博雅】廜蘇，庵也。　又【集韻】廜酒，元日飮之，可除瘟氣。【四時纂要】作屠蘇。

烏	【巳集中】【火字部】	烏	〔古文〕□於□【唐韻】哀都切【集韻】【正韻】汪胡切，□音污。【說文】孝鳥也。象形。【埤雅】林罕以爲全象鳥形，但不注其目睛。烏體全黑，遠而不分別其睛也。【詩邶風】莫黑匪烏。【小爾雅】純黑而反哺者謂之烏。　又【前漢眭弘傳】石立，後有白烏數千，下集其旁。　又【爾雅釋鳥】燕白脰烏。【註】小爾雅云：白項而羣飛者，謂之燕烏。【又】鸀山烏。　又【周禮夏官羅氏】掌羅烏鳥。【註】烏謂□居，鵲之屬。　又【小爾雅】去隂就陽者，謂之陽烏，鴻雁是也。　又【韻會】日中有三足烏。　又【說文】孔子曰：烏□，呼也，取其助气故以爲烏呼。【註】徐鉉曰：俗作嗚，非是。【埤雅】烏又爲歎詞者，烏見異則噪，故以爲烏霍。烏霍，歎所異也。　又【玉篇】語辭也。又【廣韻】安也。【正韻】何也。【史記司馬相如傳】烏有先生者，烏有此事也。【註】徐廣曰：烏，一作惡。　又【史記天官書】聚一十五星，蔚然曰郞位。【註】索隱曰：蔚然，漢書作哀烏，星之狀貌。【正字通】星經作依烏，後人因謂郞官爲依烏府。　又【韻會】黑色曰烏。【史記匈奴傳】北方盡烏驪馬。【五代史梁符彥卿傳】太祖賜以所乗愛馬一丈烏。　又【前漢楊惲傳】仰天拊缶而呼烏烏。【註】師古曰：烏烏秦聲。關中舊有此曲，亦作嗚。【史記李斯傳】歌呼嗚嗚。又縣名。烏氏，因水而名。【前漢地理志】安定郡烏氏。【註】烏水出西北入河。氏音支。又烏程，烏傷，屬會稽郡。　又烏孫，烏桓，皆西域國名。　又【廣韻】姓也。齊大夫烏枚鳴。見【左傳】。　又赤烏，殿名。【左思吳都賦】飾赤烏之暐曄。　又【集韻】【類篇】□於加切，音鴉。【前漢西域傳】烏秅國。【註】師古曰：烏，一加反。秅，直加反。　又【漢鼓吹曲】朱鷺魚以烏路訾邪，鷺何食，食茄下。不之食，不以吐，將以問誅者。下叶音鰕，者叶音遮。　又【集韻】【類篇】□於諫切，音晏。【前漢西域傳】烏秅國。【註】鄭氏曰：烏秅音鷃拏。師古曰：急言之聲，如鷃拏耳。非正音也。　又【韻會】古文借作顧字。見義雲章。亦轉聲也。

□	【未集上】【米字部】	□	【集韻】居牙切，音加。米也。

□	【子集上】【一字部】	□	【正字通】俗壺字。◎按《正字通》收士部，今改入。

烐	【巳集中】【火字部】	烐	【集韻】之由切，音周。【玉篇】火行也。

烑	【巳集中】【火字部】	烑	【廣韻】【集韻】□餘昭切，音遙。【玉篇】光也。【淮南子要略篇】挾日月而不烑，潤萬物而不耗。

烓	【巳集中】【火字部】	烓	【廣韻】烏攜切【集韻】【韻會】【正韻】淵畦切，□音□。【玉篇】行竈也。　又【集韻】一曰明也。　又【廣韻】與□同。　又【集韻】【類篇】□犬穎切，音頃。【博雅】明也。　又一曰小竈。【爾雅釋言】煁烓也。【註】今之三隅竈。【疏】烓者，無釜之竈，其上燃火，謂之烘。本爲此竈上，以燃火照物，若今之火爐也。　又【唐韻】口迥切，音褧。【說文】亦行竈也。　又【集韻】犬繠切【韻會】丘癸切，□音頍。義同。　又【集韻】【韻會】□於避切，音恚。義同。　又【揚子方言】烓，明也。【註】烓，口類反。　又【集韻】涓惠切【韻會】古惠切，□音桂。【集韻】明也。通作昋炅。　又【集韻】口定切，音絅。小竈也。又【類篇】一決切，音抉。亦明也。

烔	【巳集中】【火字部】	烔	【廣韻】徒紅切【集韻】徒東切，□音同。【玉篇】熱貌。【廣韻】熱氣烔烔。出字林。【博雅】烔爇也。【集韻】或作爞燑。　又【集韻】【類篇】□徒弄切，音洞。火貌。

烕	【巳集中】【火字部】	烕	【唐韻】許劣切【集韻】【韻會】翾劣切，□音□。【說文】□滅也。从火戌。火死于戌。陽氣至戌而盡。【詩小雅】褒姒烕之。　又【集韻】莫列切，音滅。火滅也。【唐詩古音考】滅，與烕義同而字異。□字原作戌下火。

烖	【巳集中】【火字部】	烖	【集韻】災本字。詳災字註。【禮中庸】烖及其身者也。　又【詩大雅】不烖我躬。【箋】烖，謂見誅伐。　又【爾雅釋詁】烖，危也。　【說文】本作□。从火□。

烘	【巳集中】【火字部】	烘	【唐韻】呼東切【集韻】【韻會】呼公切【正韻】呼洪切，□音□。【爾雅釋言】烘，燎也。【廣韻】火貌。【詩小雅】卬烘于煁。　又【廣韻】戸公切【集韻】胡公切，□音洪。義同。　又【集韻】居容切，音恭。【詩小雅】卬烘于煁。【釋文】孫炎音恭。　又【集韻】【類篇】□渠容切，音蛩。義同。又【廣韻】【集韻】□胡貢切，音閧。【廣韻】火貌。　又【集韻】一曰火乾物。　又【廣韻】【集韻】【韻會】【正韻】□呼貢切，音戇。【廣韻】火乾也。　【集韻】或作灴。

狓	【巳集下】【犬字部】	狓	【廣韻】敷羈切【集韻】攀麋切，□音披。【集韻】狓，猖貌。出新字林。【集韻】狓猖，飛颺也。

燾	【巳集中】【火字部】	燾	【唐韻】徒到切【廣韻】胡到切【集韻】【韻會】大到切【正韻】杜到切，□音導。【說文】普覆照也。【小爾雅】燾，覆也。【公羊傳文十三年】周公盛，魯公燾。【註】盛者新穀，燾者冒也。故上以新也。【疏】燾詁爲覆。若周書燾以黃土之類是也。周公盛者。謂新穀滿其器。魯公燾者，謂下故上新，裁可半平。【釋文】燾，徒報反。一本作濤。音同。【廣韻】同幬。【集韻】或作□。　又通作敦。【周禮春官司几筵每敦一几註】敦讀曰燾。覆也。　又【廣韻】【集韻】【韻會】□徒刀切，音陶。義同。　又【集韻】陳留切，音儔。義同。　【集韻】或書作燽。【正字通】別从巾。作□。

燿	【巳集中】【火字部】	燿	【唐韻】【集韻】【韻會】【正韻】□弋笑切，音鷂。【說文】照也。【玉篇】光也。【晉語】光明之燿也。【鄭語】黎爲高辛氏火正，以淳燿惇大。　又熠燿。見前熠字註。　又【玉篇】與曜同。【韻會】通作耀。詳曜耀二字註。　又【五音集韻】所敎切，音稍。本作。同□哨。凡物之殺銳曰。　又【集韻】餘招切，音遙。昭也。　又式灼切，同鑠。【前漢藝文志】後世燿金爲刀。【註】師古曰：燿讀與鑠同，謂銷也。　又【集韻】弋灼切，音藥。本作鑠。烙也。

爀	【巳集中】【火字部】	爀	【廣韻】呼格切【集韻】郝格切，□音嚇。【玉篇】火色也。【集韻】本作赫。或作□焃。

