<!-- { "loadSidebar": true } -->
焘	【巳集中】【火字部】	燾	【唐韻】徒到切【廣韻】胡到切【集韻】【韻會】大到切【正韻】杜到切，□音導。【說文】普覆照也。【小爾雅】燾，覆也。【公羊傳文十三年】周公盛，魯公燾。【註】盛者新穀，燾者冒也。故上以新也。【疏】燾詁爲覆。若周書燾以黃土之類是也。周公盛者。謂新穀滿其器。魯公燾者，謂下故上新，裁可半平。【釋文】燾，徒報反。一本作濤。音同。【廣韻】同幬。【集韻】或作□。　又通作敦。【周禮春官司几筵每敦一几註】敦讀曰燾。覆也。　又【廣韻】【集韻】【韻會】□徒刀切，音陶。義同。　又【集韻】陳留切，音儔。義同。　【集韻】或書作燽。【正字通】別从巾。作□。

焙	【巳集中】【火字部】	焙	【集韻】蒲昧切【正韻】步昧切，□音佩。煏也。【集韻】本作□。　又【六書故】烘也。本作□。

焚	【巳集中】【火字部】	焚	〔古文〕燔【廣韻】【集韻】【韻會】【正韻】□符分切，音汾。【玉篇】燒也。【集韻】火灼物也。【書胤征】玉石俱焚。【易離卦】焚如。【春秋桓七年】焚咸丘。【註】焚，火田也。【禮月令】仲春毋焚山林。　又【集韻】方問切，音奮。【左傳襄二十四年】象有齒，以焚其身。【註】杜預曰：焚，斃也。服虔曰：焚，讀曰僨僵也。【集韻】本亦作僨。　又叶汾沿切。【郭璞炎山贊】木含陽精，氣結則焚，理其微乎，其妙在傳。　又叶符筠切。【曹植文】季嗣不維，網漏于秦，崩樂滅學，儒坑禮焚。【說文】本作燓。【集韻】或作炃燌。

煑	【巳集中】【火字部】	煑	【唐韻】章與切【集韻】掌與切，□音渚。【說文】亨也。【周禮天官亨人】職外內饔之爨亨煑，辨膳羞之物。【爾雅釋訓】是刈是濩濩煑之也。　又煑棗，地名。【戰國策】秦懼遽効煑棗。【註】屬濟隂冤句。【說文】或作。【玉篇】亦作□。考證：〔煑棗，地名。【戰國策】秦懼遽効煑棗。【註】屬濟隂宛司。〕　謹按績漢書郡國志濟陰郡冤句煑棗城。宛司改冤句。 

焠	【巳集中】【火字部】	焠	【唐韻】七內切【集韻】【韻會】取內切，□音倅。【說文】堅刀刃也。【玉篇】火入水也。煗也。【史記天官書】火與水合爲焠。【註】晉灼曰：火入水爲焠。又【荆軻傅】使工以藥焠之。【註】索隱曰：焠，染也。【前漢王褒傳】淸水焠其鋒。【註】師古曰：焠，謂燒而內水中以堅之也。　又【韻會】燒也。【荀子解蔽篇】有子臥而焠掌，可謂能自忍矣。【註】焠，灼也。【韻會】通作淬。

無	【巳集中】【火字部】	無	〔古文〕□□□【唐韻】武扶切【廣韻】武夫切【集韻】【韻會】【正韻】微夫切，□音巫。【說文】亡也。【玉篇】不有也。【書舜典】剛而無虐，□而無傲。又【益稷】懋遷有無化居。　又【爾雅釋詁】虛無之閒也。【註】虛無皆有閒隙。【老子道德經】萬物生于有，有生于無。【周子太極圖說】無極而太極。　又【禮三年問】無易之道也。【註】無，猶不也。　又縣名。【前漢地理志】越巂郡會無縣。　又姓。【正字通】漢無且明，無能。　又【廣韻】漢複姓無庸無鉤，俱出自楚。　又文無，藥名。【古今注】相別贈之以文無。文無，一名當歸。　又【說文奇字】作无。【玉篇】虛无也。周易無字俱作无。　又【集韻】或作亡。【詩衞風】何有何亡。　又通作毋。書，無逸。【史記魯世家】作毋逸。　又通作毛。【後漢馮衍傳】飢者毛食。【註】衍集：毛作無。今俗語猶然。或古亦通乎。【佩觿集】河朔謂無曰毛。【通雅】江楚廣東呼無曰毛。　又【集韻】或作武。◎按禮器：詔侑武方。註：武當爲無，聲之誤也。鄭註：明言其誤。集韻合無，武爲一。非。　【集韻】無或作橆。韻會，□本古文蕃□字。篆借爲有無字。李斯變隷變林爲四點。〇按說文□，从亡無聲，在亡部。至蕃橆之橆，在林部。音義各別，不云相通。且有無與蕃橆義尤相反，不應借用。玉篇集韻韻會俱非。韻會蕃橆作蕃□，尤非。　又按讀書通云：通作勿莫末沒蔑微不曼瞀等字，或止義通，或止音近，實非一字也。讀書通誤。　又梵言，南無呼那謨。那如拏之上聲，謨音如摩，猶云歸依也。

焢	【巳集中】【火字部】	焢	【集韻】呼公切，音烘。火氣貌。

焣	【巳集中】【火字部】	焣	【篇海】同炒。詳炒字註。　又【字彙】慈與切，音聚。姓也。

焦	【巳集中】【火字部】	焦	【唐韻】卽消切【集韻】【韻會】【正韻】兹消切，□音蕉。【說文】本作□。火所傷也。【玉篇】火燒黑也。又炙也。【禮月令】其味苦，其臭焦。【註】火之臭味也。凡苦焦者皆屬焉。【左傳哀二年】卜戰龜焦。【禮問喪】傷腎乾肝焦肺。【史記越世家】苦身焦思。　又【史記扁鵲傳】別下于三焦膀胱。【註】正義曰：八十一難云：三焦者，水穀之道路也，氣之所終始也。上焦在心下，下鬲在胃上也。中焦在胃中，脘不上不下也。下焦在臍下，當膀胱上口也。【廣韻】別作膲。　又國名。【左傳僖二十九年】虞虢焦滑霍揚韓魏皆姬姓也。【註】焦在陝縣。【史記周本紀】褒封神農之後于焦。【註】地理志，弘農陝縣有焦城，故焦國也。又【秦本紀】圍焦降之。【註】括地志云：焦城在陝州城內東北百步，因焦水爲名。周同姓所封。◎按左傳之焦姬姓，神農之後乃姜姓，其所封當別是一焦。周本紀註亦云：在陝縣。誤。　又姓。【廣韻】神農後，以國爲氏，出南安。　又晉邑名。【左傳僖三十一年】許君焦瑕。【註】晉河外五城之二邑。　又【詩小雅】整居焦穫。【爾雅釋地】十藪，周有焦穫。【註】今扶風瓠中是也。　又【晏子外篇】東海有蟲，巢于蟁睫，命曰焦冥。　又焦明，鳥名。【司馬相如上林賦】掩焦明。【註】焦明似鳳。通作鷦。　又【韻會】通作燋。詳燋字註。【集韻】或作。　又【集韻】慈焦切【正韻】慈消切，□音樵。【集韻】焦夷，楚地名。【左傳僖二十三年】楚伐陳取焦夷。【註】焦，譙縣也。夷一名城父。皆陳邑。　又與憔通。【班固答賔戲】朝爲榮華，夕而焦□。　又【集韻】將由切，音啾。□屬。

焧	【巳集中】【火字部】	焧	【篇海】倉紅切，音聰。熅氣也。【正字通】佫熜字。

焩	【巳集中】【火字部】	焩	【篇海】音憑。火貌。

焪	【巳集中】【火字部】	焪	【廣韻】【集韻】□去仲切，音。【玉篇】盡也，乾也。【廣韻】火乾物也。　又【廣韻】去宮切【集韻】丘弓切，□音穹。【廣韻】乾也。【集韻】曝也，燼也。或作熍。

焫	【巳集中】【火字部】	焫	【廣韻】【集韻】如劣切【韻會】【正韻】儒劣切，□音呐。【玉篇】本作□。燒也。【禮效特牲】卽奠，然後焫蕭合羶薌。【戰國策】秦（以下缺失一十九字）多一畫，今以廣韻爲正。

焬	【巳集中】【火字部】	焬	【集韻】先的切，音錫。乾也。　又【集韻】【類篇，】□夷益切，音繹。【集韻】本作焲。亦同焱。詳焲字註。

猕	【巳集下】【犬字部】	猕	【集韻】民□切，音彌。本作獮。或作□。詳獮字註。〔本作〈亻彌〉。或作□。詳獮字註。〕　謹照〈亻彌〉字註，〈亻彌〉字獮字□改獮。  （獼）【廣韻】武移切【集韻】民□切，□音彌。【玉篇】獼猴。【博雅】猱狙，獼猚也。　又【正字通】通雅曰：沐猴，獼猴，母猴也。【前漢西域傳沐猴註】沐猴，卽獼猴。母音轉爲馬，又轉爲彌。方言呼母曰，此其證也。獸以雌强，今獼猴亦謂其大者，猶凡物之大者曰馬，藍馬薊之類。【集韻】或作猕□。

玥	【午集上】【玉字部】	玥	【廣韻】【集韻】□魚厥切，音月。神珠也。

	【未集上】【竹字部】		【集韻】牆之切，音慈。竹名。

	【未集中】【糸字部】		【玉篇】【集韻】□同綆。【前漢枚乗傳】單極之斷幹。【註】晉灼曰：，古綆字也。

焭	【巳集中】【火字部】	焭	【廣韻】渠營切【集韻】葵營切，□音□。【廣韻】本作煢。詳煢字註。　又【集韻】本作惸。憂也。【楚辭九章】識路之焭焭。【註】憂也。　又與營通。【楚辭九章】一作營營。　【字彙】《顏氏家訓》云：古爲大博則六著，小博則二焭。二焭義無所考。◎按《廣韻》博□子，一名投子，二焭當卽二□也。《正字通》作橩，从木，誤。

焮	【巳集中】【火字部】	焮	【廣韻】【集韻】【韻會】□香靳切，音憖。【玉篇】炙也。【廣韻】火氣。【左傳昭十八年】司馬司□列居火道，行火所焮。【註】焮，炙也。【小爾雅】暴映，晒也，焮也。【杜甫火詩】光彌焮宇宙。　又【集韻】一曰□也。【玉篇】同炘。　又【玉篇】許勤切，音欣。義同。亦同炘。考證：〔【左傳昭十七年】司馬司□列居火道，行火所焮。〕　謹照原文十七年改十八年。 

□	【未集上】【竹字部】	□	【字彙補】丁故切，音妒。格笿也。

	【卯集上】【心字部】		【廣韻】古勞切，音高。知也，局也。　【集韻】作□。

煃	【巳集中】【火字部】	煃	【集韻】犬橤切，音跬。【玉篇】火貌。

焯	【巳集中】【火字部】	焯	【唐韻】之若切【集韻】【韻會】【正韻】職略切，□音酌。【說文】明也。引書焯見三有俊心。◎按今書立政作灼。【揚雄羽獵賦】焯爍其波。　又【廣韻】火氣也。　又【集韻】爇也。通作灼。【增韻】或作炤。　又【集韻】都毒切，音篤。明也。　又【集韻】【類篇】□竹角切，音琢。小熱也。　又尺約切，音淖。魯有孟公焯。或省作卓。通作綽。

焰	【巳集中】【火字部】	焰	【廣韻】【集韻】【韻會】【正韻】□以贍切，音豔。【玉篇】光也。【廣韻】本作爓。【集韻】亦作炎。互詳炎，爓二字註。

	【寅集下】【广字部】		【廣韻】作孔切【集韻】祖動切，□音總。【玉篇】衆貌。【廣韻】衆立。　又【集韻】兩屋合也。

惍	【卯集上】【心字部】	惍	【玉篇】居吟切，音金。利也。

