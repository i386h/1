<!-- { "loadSidebar": true } -->
怒	【卯集上】【心字部】	怒	〔古文〕□【唐韻】乃故切【集韻】【韻會】【正韻】奴故切，□奴去聲。【說文】恚也。【增韻】憤也。【揚子方言】楚謂怒曰憑。憑，忍盛貌。小怒曰□。言禁□也。□曰苛，言相苛責也。　又□怒，辨訟也。【周禮地官】凡有□怒者，成之。　又馬之肥壯，其氣憤盈曰怒。【後漢第五倫傳】鮮車怒馬。　又奮也。【莊子逍遙遊】怒而飛。言大鵬奮起如怒也。又【外物篇】草木怒生。言乗陽氣奮出而不可遏也。　又威怒也。【禮曲禮】急繕其怒。【註】堅勁軍之威怒也。又虎怒則威。【後漢賈彪傳】彪字偉節，兄弟三人，而彪最優。天下稱曰：賈氏三虎，偉節最怒。　又怒，東方氣也。【史記天官書】旬始狀如雄雞，其怒靑黑。【註】怒色靑也。　又【玉篇】【廣韻】【正韻】奴古切【集韻】【韻會】暖五切，□音弩。義同。　又叶乃都切，音奴。【楚辭九章】憍吾以其美好兮，覽余以其修姱。與余言而不信兮，蓋爲余而造怒。　【顏師古糾謬正俗曰】怒有二音，詩小雅君子如怒，大雅逢天僤怒，讀爲上聲。邶風逢彼之怒，小雅畏此譴怒，讀爲去聲。今山東河北人但知怒有去聲，不知有上聲，失其眞矣，蓋字有動靜音，人多不講，皆此類也，从心从弩省，怒若强弩之發，人怒則面目張起，凡怒當以心節之，故从心奴爲怒。

愵	【卯集上】【心字部】	愵	【正字通】同惄。【韓詩】作愵。【元結詩】久愵兮□。　【集韻】或作□。

慍	【卯集上】【心字部】	慍	【正韻】愠本字。◎按《說文》从心□聲。《正字通》从昷，以从□爲譌，非。

慚	【卯集上】【心字部】	慚	【集韻】慙，或書作慚。

慤	【卯集上】【心字部】	慤	【正字通】俗愨字。

	【卯集中】【手字部】		【玉篇】思尹切，音筍。拒也。　又息倫切，音荀。擇也。

徇	【寅集下】【彳字部】	徇	【集韻】【韻會】□松倫切，音旬。【爾雅釋言】徧也。【註】周徧也。【墨子公孟篇】身體强良，思慮徇通。　又【廣雅】營也。　又【集韻】使也。【莊子人閒世】夫徇耳目，內通而外於心知。　又【集韻】須閏切【韻會】【正韻】松閏切，□音濬。【說文】疾也。【史記五帝本紀】幼而徇齊。【註】裴駰曰：徇，疾。齊，速也。　又【廣韻】辭閏切，音殉。自衒名行也。　又略也。【前漢魏豹傳】□勝使周市徇魏地。【註】徇，略也。　又與狥通。【周禮天官小宰】狥以木鐸。　又與殉通。【前漢賈誼傳】貪夫徇財，烈士徇名。

忎	【卯集上】【心字部】	忎	【玉篇】【集韻】□古文仁字。註詳人部二畫。

徟	【寅集下】【彳字部】	徟	【集韻】之由切，音周。徟□，行貌。

循	【寅集下】【彳字部】	循	【唐韻】詳遵切【集韻】【韻會】松倫切。【正韻】詳倫切，□音旬。【爾雅釋詁】自也，率循也。【說文】行順也。【禮射義】卿大夫以循法爲節。【史記循吏傳】奉職循理，亦可以爲治，何必威嚴哉。【前漢賈誼傳】此業壹定，世世常安，而後有所持循矣。【註】執持而順行之。　又【增韻】依也。【左傳昭七年】循牆而走。【二十三年】循山而南。【註】依山南行也。　又【廣韻】善也。　又【玉篇】循次序也。【論語】夫子循循然善誘人。　又【韻會】循環，謂旋繞往來。【史記高帝紀】三王之道，若循環終而復始。　又巡也。【前漢宣帝紀】遣使者循行郡國，問民所疾苦。　又【正韻】循，摩也。【前漢李陵傳】數數自循其刀環。【註】循，謂摩循也。　又撫循，慰安也。【前漢蕭何傳】拊循勉百姓。【趙充國傳】拊循和輯。　又【廣雅】述也。【前漢馮立傳】立爲西河上郡太守，居職公廉，與其兄野王相似。吏民歌之曰：大馮君，小馮君，兄弟繼踵相因循。　又無所作爲曰因循。【韓愈酬裴功曹詩】多才自勞苦，無用秖因循。　又【集韻】船倫切，音脣。蹲循，逡巡也。

徫	【寅集下】【彳字部】	徫	【集韻】雨鬼切，韋上聲。行貌。

徭	【寅集下】【彳字部】	徭	【玉篇】余招切，音遙。役也。【周禮天官冢宰】徒百有二十人。【註】此民給徭役者。【後漢第五倫傳】倫爲鄕嗇夫，平徭賦。　又【韻會】通作繇。【前漢景帝紀】省繇賦。　又【韻會】亦作□。【前漢宣帝紀】擅興□役。　【廣韻】【集韻】【類篇】□作傜。

忰	【卯集上】【心字部】	忰	【字彙】俗悴字。

惕	【卯集上】【心字部】	惕	〔古文〕惖【唐韻】【集韻】【韻會】【正韻】□他歷切，音剔。【說文】敬也。从心易聲。　又怵惕也。憂也，懼也。　又【爾雅釋訓】惕惕，愛也。郭註詩云，心焉惕惕。韓詩以爲悅人，故言愛也。　又疾也。【吳語】一曰惕。【註】疾也。疾速之疾。　又【說文】或作悐。【前漢王商傳】無惕悐憂。【集韻】亦作□□。　又叶汀藥切，音託。【揚子太□經】心惕惕，足金舄，不志溝壑，舄音削。考證：〔【爾雅釋訓】惕惕，愛也。引詩陳風，心焉惕惕。韓詩以爲悅人，故言愛也。〕　謹按此註文，誤爲經文。謹將引詩陳風四字改郭註詩云。 

昍	【辰集上】【日字部】	昍	【集韻】許元切，音暄。明也。

惷	【卯集上】【心字部】	惷	【廣韻】【集韻】【韻會】□尺尹切，音蠢。【說文】亂也。从心春聲。通作蠢。【左傳昭二十四年】鄭子太叔曰：今王室實惷惷焉。【註】惷惷，動擾貌。今俗本作蠢。◎按周禮司刺，三赦曰惷愚。惷字乃丑江，丑用二切，謂生而癡騃，與不識異義者，在三赦之內也。與憃字不同。字彙引周禮惷愚於此惷字之下，誤。憃，chōnɡ，愚也。

愍	【卯集上】【心字部】	愍	〔古文〕【唐韻】眉殞切【集韻】【韻會】美隕切，□音閔。【說文】痛也。从心敃聲。【廣韻】悲也，憐也。【增韻】恤也，傷也。【左傳昭元年】吾代二子愍矣。　又【諡法】在國遭憂曰愍，在國逢囏曰愍，禍亂方作曰愍，使民悲傷曰愍。　又【集韻】或作緡。　又通作閔。【春秋】魯閔公。【史記】【漢書】作愍。　亦省作□。【後漢蓋寬饒傳】□傷寬饒，忠直憂國。　又【集韻】忙覲切，音近悶。强也。【鄭康成曰】民不愍作勞。　又【集韻】敷文切，音芬。心亂也。　【正字通】趙宦光謂愍不與閔通，太泥。

忡	【卯集上】【心字部】	忡	【唐韻】【集韻】【韻會】□敕中切，音浺。【說文】憂也。【詩召南】憂心忡忡。　又【正韻】昌中切，音充。義同。　又【轉注古音】叶敕衆切，音寵。【詩邶風】從孫子仲，平□與宋。不我以歸，憂心有忡。　又或作□。【楚辭九歌】極勞心兮□□。【註】□，一作忡。　別作忪。◎按敕字，徹母。昌字，穿母。當以徹母爲親也。

怠	【卯集上】【心字部】	怠	【唐韻】徒亥切【集韻】【韻會】【正韻】蕩亥切，□音待。【說文】慢也。【玉篇】懈也。【書大禹謨】汝惟不怠。　又通作殆。【左傳昭五年】滋敝邑休殆。　又【韻會】他代切，音貸。義同。◎按玉篇，廣韻，集韻皆無去聲。韻會从毛氏增。　又【集韻】【類篇】【韻會】□盈之切，音怡。義同。【易雜卦傳】謙輕而豫怠也，虞氏作怡。【史記始皇紀】視聽不怠。【劉歆烈女贊】言行不怠。【註】□音怡。　又鳥名。【莊子山木篇】東海有鳥焉，名曰意怠。　又【集韻】湯來切，音胎。義同。　又叶堂來切，音臺。【荀子堯問篇】執一無失，行微無怠，忠信無倦，而天下自來。【越語】范蠡曰：得時無怠，時不再來。俱叶灰韻。　又叶養里切，音以。【詩小雅】無俾大怠。叶上恥字。　又叶徒替切，音第。【歐陽修范仲淹墓銘】藏其子孫，寵及後世。惟百有位，可勸無怠。考證：〔又通作殆。【左傳昭五年】滋敝邑休怠。〕　謹照韻會所引，左傳怠改殆。〔【莊子山木篇】東海有鳥焉，其名曰意怠。〕　謹照原文省其字。〔【荀子堯問篇】熱無失，行微無怠，忠信無倦，而天下自來。〕　謹按熱乃執一二字之譌，謹照原文熱無失改爲執一無失。 

恼	【卯集上】【心字部】	惱	【廣韻】奴皓切【集韻】【韻會】【正韻】乃老切，□音腦。【說文】有所恨也。本作。从女，□省聲。今作惱。【廣韻】懊惱也。【增韻】事物撓心也。　【集韻】或作□□，亦作憹。晉隆安初有懊憹歌，俗閒訛謠之曲。

悾	【卯集上】【心字部】	悾	【廣韻】【正韻】苦紅切【集韻】【韻會】枯公切，□音空。誠也，慤也。【任昉勸進箋】實有愚誠，不任悾款。　又悾悾，無知貌。【論語】悾悾而不信。　又【集韻】枯江切，音腔。【朱子游臥龍詩】訪我深□，晤言絕紛哤城南且細說，慰我心悾悾。又【集韻】苦動切，音孔。悾惚，倏不得志也。　又【集韻】苦貢切，音控。義同。

忝	【卯集上】【心字部】	忝	【唐韻】【集韻】【韻會】【正韻】□他點切，音餂。【說文】辱也。【書堯典】否德忝帝位。【詩小雅】無忝爾所生。　又【廣韻】【集韻】【韻會】【正韻】□他念切，音舚。義同。

怮	【卯集上】【心字部】	怮	【唐韻】【集韻】於虯切【韻會】幺虯切，□音幽。【說文】憂貌。从心幼聲。　又【廣韻】【集韻】於求切【正韻】於尤切，□音憂。【廣韻】含怒不言也。　又【廣韻】於堯切【集韻】【韻會】【正韻】伊堯切，□音幺。【廣韻】怮怮，憂也。　又【玉篇】【廣韻】【集韻】【韻會】【正韻】□於糾切，音黝。義同。　又【集韻】【類篇】【韻會】□於敎切，音靿。【集韻】心戾也。

怚	【卯集上】【心字部】	怚	【廣韻】【集韻】【韻會】【正韻】□將豫切，音姐。【說文】怚驕也。　又【玉篇】秦呂切。義同。　又【集韻】【類篇】□聰徂切，音麤。心不精也。【史記王翦傳】秦王怚而不信人。　又【集韻】宗蘇切，音租。劇也。　又【集韻】千余切，音疽。妒也。

扙	【卯集中】【手字部】	扙	【集韻】雉兩切，音丈。傷也。

怤	【卯集上】【心字部】	怤	【廣韻】【集韻】【韻會】【正韻】□芳無切，音敷。【說文】思也。【玉篇】悅也。　又【集韻】【類篇】□匪父切，音府。思也。　又【集韻】方遇切，音付。悅也。

怱	【卯集上】【心字部】	怱	【正字通】與悤同。詳悤字註。

