<!-- { "loadSidebar": true } -->
莌	【申集上】【艸字部】	莌	【唐韻】徒活切，音奪。【爾雅釋草】離南，活莌。【疏】離南，一名活莌。【山海經】又名□脫。郭註：生江南，高丈許，零陵人植而日灌之，以爲樹。【廣韻】活莌，大葉，莖中有瓤，正白。考證：〔【山海經】又名□脫，生江南。〕　謹照原文寇脱下增郭註二字。 

莍	【申集上】【艸字部】	莍	【唐韻】巨鳩切【集韻】【韻會】渠尤切，□音求。【說文】茮榝，實裏如表者。【爾雅釋木】椒、榝醜，莍。【註】茱萸子聚生成房貌。考證：〔【爾雅釋草】椒榝醜莍。〕　謹照原書釋草改釋木。 

莎	【申集上】【艸字部】	莎	【唐韻】【集韻】【韻會】蘇禾切【正韻】桑何切，□音唆。草名。【說文】薃侯也。一名侯莎。【爾雅翼】莖葉似三稜，根周匝多毛，謂之香附子。一名雀頭香。【博雅】地毛，莎也。　又木名。【廣韻】似桄榔，其樹出麪。　又【前漢馮奉世傳】莎車王萬年。【註】莎車，國名。　又亭名。【水經注】莎泉南流，水側有莎泉亭。　又【集韻】師加切，音沙。蟲名。【詩豳風】六月莎雞振羽。　又宣佳切，音綏。挼莎，以手切摩也。【禮曲禮】共飯不澤手。【疏】澤謂挼莎。又摩莎洓之，出其香汁。　又【韻補】莎草之莎，叶音綏。【馬融廣成頌】鎭以瑤臺，純以金堤，樹以蒲柳，被以綠莎。

□	【未集上】【竹字部】	□	【集韻】觀古作□。註詳見部十八畫。

莏	【申集上】【艸字部】	莏	【唐韻】蘇禾切，同莎。【玉篇】手挼莏也。【詩周南疏】《阮孝緒字略》云：煩潤猶挼莏也。【黃庭堅詩】挼莏殘菊更傳杯。○按《集韻》又作宣爲切，音與莎異，而捼莏義同。攷挼、莏二字本疉韻，支、歌二韻俱互見，挼字在支韻，則莎音綏，在歌韻則當爲莎。又按莏卽挱字，應歸手部，然唐人已收艸部，今仍兩部互見。

莑	【申集上】【艸字部】	莑	【廣韻】【集韻】□敷容切，音丰。草芽始生。【說文】籀文蓬字。

	【丑集上】【口字部】		【廣韻】【集韻】□千結切，音切。【玉篇】小語。　又【集韻】與□同，正言也。亦作詧。　又【集韻】【類篇】□初戛切，音察。小聲。　又【集韻】子例切，音祭。【玉篇】小語。

	【丑集上】【口字部】		【集韻】胡公切，音洪。【玉篇】聲。【集韻】本作。與叿同，大聲也。

莒	【申集上】【艸字部】	莒	【唐韻】【正韻】居許切【集韻】苟許切，□音舉。草名。【說文】齊謂芌爲莒。　又國名。【春秋隱二年】莒人入向。【註】莒國，今城陽莒縣。　又莒父，魯下邑。【論語】子夏爲莒父宰。　又姓。【史記秦本紀】秦之先爲嬴姓，其後分封，以國爲姓，有莒氏。

莓	【申集上】【艸字部】	莓	【廣韻】莫杯切【集韻】【正韻】謨杯切【韻會】謀桮切，□音枚。【類篇】草名。【爾雅釋草】葥，山莓。【註】今之木莓也。【齊民要術】莓草，實亦可食。　又【韻會】苔也。【杜甫詩】隨意坐莓苔。　又【廣韻】莓莓，美田也。【左思魏都賦】蘭渚莓莓。【註】草靑蒼也。○按莓《說文》作苺，亦作□，《正字通》合爲一。今依《爾雅》諸經典分載。

莔	【申集上】【艸字部】	莔	【廣韻】武庚切【集韻】眉耕切【韻會】眉甍切【正韻】眉庚切，□音盲。【爾雅釋草】莔，貝母。【註】根如小貝，圓而白，華、葉似韭。【張衡西京賦】王芻莔臺。【蔡邕述行賦】布□菼與臺莔兮。　又與蝱通。【爾雅疏】詩云言采其蝱。陸璣曰：蝱，今藥草貝母也。　又【唐韻古音】武郞切【韻補】謨郞切，□音芒。義同。　又【廣韻】許訖切，音迄。吳孫休長子字。考證：〔【蔡邕述行賦】□菼與臺莔兮。〕　謹照原文□菼上增布字。 

莕	【申集上】【艸字部】	莕	【說文】同荇。詳荇字註。　又【類篇】戸黯切，音豏。義同。

蔛	【申集上】【艸字部】	蔛	【唐韻】胡谷切，音縠。【集韻】石蔛，藥草也。【本草】蔛草，一名蔛萊，一名蔛榮。

	【巳集上】【水字部】		【字彙】與淑同。

蒶	【申集上】【艸字部】	蒶	【集韻】符分切，音墳。【類篇】蒶薀，蘊積也。【王褒九懷】蒶蘊兮□黑。

蒷	【申集上】【艸字部】	蒷	【集韻】同蕓。

蓵	【申集上】【艸字部】	蓵	【集韻】疾葉切，音捷。【類篇】編草障戸。　又與雜同。

蒸	【申集上】【艸字部】	蒸	【唐韻】煑仍切，音烝。【說文】折麻中榦也。【詩小雅】以薪以蒸。【箋】麤曰薪，細曰蒸。【周禮天官甸師】帥其徒以薪蒸，役外內饔之事。【疏】自然小者曰蒸也。　又衆也。【詩大雅】天生蒸民。又地名。【吳越春秋】吳王召公孫聖，使門人提之蒸丘。　又通烝。【爾雅釋天】冬祭曰蒸。【註】進品物也。　又【類篇】諸應切，音證。氣之上達也。【列子註】溫蒸同乎炎火，音去聲。【潘尼苦雨賦】氣觸石而結蒸，雲膚合而仰浮。　【羣經音辨】蒸，經典蒸祭之蒸多去草，以此爲薪蒸。考證：〔【周禮天官甸師】帥其徒，以薪蒸役內外饔之事。【註】自然小者曰蒸也。〕　謹照原文内外改外内。註改疏。 

蒹	【申集上】【艸字部】	蒹	【唐韻】古甜切【正韻】古嫌切，□音兼。【說文】雚之未秀者。【詩秦風】蒹葭蒼蒼。【傳】蒹，薕也。【疏】似雚而細，高數尺。陸璣云：水草，堅實，牛食之令牛肥强，靑、徐州人謂之蒹。考證：〔【詩秦風】蒹葭蒼蒼。【疏】靑徐州人謂之簾。〕　謹照原文簾改蒹。 

	【戌集上】【金字部】		音未詳。【唐書車服志】景龍中，腰帶垂頭於下，名尾，取順下之義。【宋志】尾，卽今之魚尾。

蒺	【申集上】【艸字部】	蒺	【唐韻】秦悉切，音疾。【韻會】蒺，藥草。【本草】蒺，疾也。其刺傷人甚疾而利也。

蒻	【申集上】【艸字部】	蒻	【唐韻】而灼切，音弱。【說文】蒲子，可以爲平席。【徐曰】按蒻蒲下入泥，白處卽根，上初生萌葉時殼也。【書顧命】敷重底席。【註】底，蒻苹也。　又蒟蒻，菜名。【左思蜀都賦】其圃則有蒟蒻茱萸。【註】蒻，草也。【古今註】揚州人謂蒻爲班杖，不知食之。　又【集韻】昵角切，音搦。□蒻，豆也。

蒼	【申集上】【艸字部】	蒼	〔古文〕□□【唐韻】七岡切【正韻】千剛切，□音倉。【說文】草色也。【易說卦傳】震爲蒼筤竹。【臨川吳氏註】蒼，深靑色。【詩王風】悠悠蒼天。【禮玉藻】大夫佩水蒼玉。【疏】似水之蒼而雜有文。　又【博雅】茂也。【書益稷篇】至于海隅蒼生。【傳】蒼蒼然生草木。　又老也。【詩秦風】蒹葭蒼蒼。【釋文】物老之狀。　又【前漢陳勝傳】蒼頭。【註】士卒靑帛巾。　又【綱目集覽】蒼黃，急遽貌。　又姓。【通志氏族略】蒼氏。【註】《風俗通》云：八愷，蒼舒之後。　又【韻會】采朗切，倉上聲。莽蒼，寒狀。一曰近郊之色。【莊子逍遙遊】適莽蒼者，三飡而反。【唐書韋述傳】蒼卒犇逼。【白居易詩】寒銷春蒼茫。　亦作倉。【禮月令】駕倉龍，服倉玉。【史記蕭望之傳】倉頭廬兒。　【直音】作蒼。蒼字从艸作。考證：〔【書益稷謨】至于海隅蒼生。〕　謹照益稷不稱謨，謨改篇。 

蒾	【申集上】【艸字部】	蒾	【集韻】緜批切，音迷。莢蒾，草名。【詩疏】一名挈橀。【本草】一名羿先，葉似楡，子兩兩相對。詳莢字註。

蒿	【申集上】【艸字部】	蒿	【唐韻】【集韻】【韻會】【正韻】□呼高切，好平聲。【說文】菣也。【詩小雅】食野之蒿。【傳】蒿，菣也。【禮月令註】蒿亦蓬蕭之屬。【爾雅釋草】蘩之醜，秋爲蒿。【註】春時各有種名，至秋老成，通呼爲蒿。【陸佃詩疏】蒿，草之高者。　又焄蒿，氣蒸出貌。【禮祭義】其氣發揚于上，爲昭明焄蒿悽愴，此百物之精也。　又耗也。【楚語】使民蒿焉。　又【莊子騈拇篇】今之君子蒿目而憂世之患。【註】蒿易棲塵，喩君子眯眼塵中也。　又地名。【穀梁傳桓十五年】公會齊侯于蒿。　又姓。【通志氏族略】蒿氏。【註】見《姓苑》。　又【韻會】呼侯切，讀齁。【易林】堅冰黃鳥，常哀悲愁。不見白粒，但見藜蒿。　又【篇海】與藳同。◎按蒿名類甚多，《正字通》載簍蒿、薌蒿等，今皆刪去。詳蔞、薌等本字註。

蓀	【申集上】【艸字部】	蓀	【唐韻】思渾切【正韻】蘇昆切，□音孫。【玉篇】香草也。【楚辭九歌】蓀橈兮蘭旌。【司馬相如上林賦】葴蔣若蓀。【韻會】陶隱居云：溪蓀，極似石菖蒲，而葉無脊。　【集韻】或作，或作荃。【類篇】又作□、□。

蓁	【申集上】【艸字部】	蓁	【唐韻】【正韻】側詵切【集韻】【韻會】緇詵切，□音臻。【說文】草盛貌。【詩周南】其葉蓁蓁。　又積聚之貌。【楚辭招】蝮蛇蓁蓁。　又水名。【水經注】蓁水發源蓁谷。　又【集韻】資辛切，音津。首戴物貌。【爾雅釋訓】蓁蓁，戴也。　又鋤臻切。與榛通。木叢生也。或作□。

□	【未集上】【米字部】	□	【說文長箋】與□同。

	【午集下】【石字部】		【廣韻】七內切【集韻】取內切，□音倅。磑也。　又【五音集韻】楚懷切。也。

蓂	【申集上】【艸字部】	蓂	【唐韻】莫經切，音冥。蓂莢，瑞草。堯時生于庭。【玉篇】曆得其分度則蓂莢生于階，月一日一莢生，十六日一莢落。　又思蓂子，藥名。【炮炙論】思蓂子，味苦，煎之有涎。　又【廣韻】【正韻】□莫狄切，音覓。【爾雅釋草】菥蓂，大薺。【張衡南都賦】菥蓂竽瓜。

蓃	【申集上】【艸字部】	蓃	【集韻】疎鳩切，音蒐。蓃莍，椒子聚生成房貌。　又與藪通。　又【類篇】雙雛切。義同。

蓄	【申集上】【艸字部】	蓄	【唐韻】丑六切【集韻】敕六切，□音矗。積也。【篇海】聚也，藏也。【詩邶風】我有旨蓄，亦以禦冬。【箋】蓄，聚美菜。　又【晉語】蓄力一紀，可以遠矣。【註】蓄，養也。　又【廣韻】許六切，音荲。義同。【韻會】或作稸。【集韻】或作□、□。　又【通志六書略】通作畜。畜，田畜也，而爲畜聚之畜，借音不借義。◎按《廣韻》《集韻》俱云：蓄，冬菜。而《正字通》以爲□蹄菜，非是。

