<!-- { "loadSidebar": true } -->
昜	【辰集上】【日字部】	昜	【唐韻】與章切【集韻】余章切【正韻】移章切，□音陽。【說文】開也。从日一勿。一曰飛揚。一曰長也。一曰彊者，衆貌。　又【佩觽集】光也。　又【前漢地理志】交趾郡曲昜縣。【師古註】昜，古陽字。

昝	【辰集上】【日字部】	昝	【廣韻】【集韻】【韻會】□子感切，音撍。姓也。出蜀郡。○按《說文》朁註今俗有昝字，蓋朁之譌。《類篇》从曰，在曰部。

昞	【辰集上】【日字部】	昞	【廣韻】兵永切【集韻】補永切，□音丙。與炳同。亮也。【博雅】明也。　又【集韻】陂病切，音柄。義同。　又昉古作昞。註詳四畫。

星	【辰集上】【日字部】	星	〔古文〕□曐□皨【唐韻】【集韻】【韻會】桑經切【正韻】先靑切，□音腥。【說文】萬物之精，上爲列星。从晶生聲。一曰象形。从口。古口復注中，故與日同。【釋名】星，散也，列位布散也。【書堯典】曆象日月星辰。【傳】星，四方中星。又【洪範】五紀，四曰星辰。【傳】二十八宿迭見，以敘節氣。【又】庶民惟星，星有好風，星有好雨。【傳】星，民象，箕星好風，畢星好雨。【史記天官書】星者，金之散氣。【註】五星五行之精，衆星列布，體生於地，精成於天，列居錯行，各有所屬。在野象物，在朝象官，在人象事。【前漢天文志】經星常宿中外官，凡百七十八名，積數七百八十三星，皆有州國官宮物類之象。【淮南子天文訓】日月之淫氣精者爲星辰。　又星星，猶點點也。【謝靈運詩】星星白髮垂。　又草名。戴星、文星、流星，皆穀精草別名。【本草綱目】此草生穀田中，莖頭小白花，點點如亂星。　又姓。【廣韻】《羊氏家傳》曰：南陽太守羊續，娶濟北星重女。

映	【辰集上】【日字部】	映	【廣韻】於敬切【集韻】【韻會】於慶切【正韻】於命切，□英去聲。【說文】明也，隱也。【梁元帝纂要】日在午曰亭，在未曰映。【潘岳射雉賦】畏映日之儻朗。　又【王羲之蘭亭詩序】映帶左右。　又【廣韻】烏朗切【集韻】倚朗切，□音坱。【玉篇】映，不明也。

昡	【辰集上】【日字部】	昡	【集韻】熒絹切，音縣。日光也。【屈原離騷】世幽昧以昡曜兮。【補註】昡，日光也。其字从日。又□，同。

昢	【辰集上】【日字部】	昢	【廣韻】【集韻】□普沒切，音馞。日未明貌。【楚辭九思】時昢昢兮旦旦。【註】日月始出，光明未盛爲昢也。　又【集韻】普罪切，音琣。義同。　又滂佩切，音配。【玉篇】向晴也。

攣	【卯集中】【手字部】	攣	【唐韻】呂員切【集韻】【韻會】【正韻】閭員切，□戀平聲。【說文】係也。凡拘牽連繫者皆曰攣。【易中孚】有孚攣如。【疏】相牽繫不絕之名也。【前漢鄒陽傳】越攣拘之語，馳域外之議。【韓愈元和聖德詩】解脫攣索。　又【集韻】【韻會】【正韻】□龍眷切，音戀。手足曲病也。【史記蔡澤傳】蹙齃膝攣。　又與戀通。眷也。念也。【前漢外戚李夫人傳】攣攣顧念我。【註】攣，讀曰戀。

攤	【卯集中】【手字部】	攤	【唐韻】【集韻】【韻會】他干切【正韻】他丹切，□音灘。【說文】開也。一曰手布也。【世說】王戎滿牀攤書。【杜甫詩】白晝攤錢高浪中。　又緩也。　又【唐韻】奴案切【集韻】【韻會】【正韻】乃旦切，□難去聲。按也。　又【唐韻】奴坦切【集韻】乃坦切，□難上聲。義同。本作攤。與擹同。亦作□。攤字原从□作。

攥	【卯集中】【手字部】	攥	【唐韻】【正韻】子括切【集韻】【韻會】宗括切，□音繓。讀若鑽入聲。手把也。○按本二十畫。《字彙》入十九畫，誤。

晆	【辰集上】【日字部】	晆	【篇海】音魁。晆，別也。

攦	【卯集中】【手字部】	攦	【集韻】【韻會】□郞計切，音麗。折也，撕也。【莊子胠篋篇】攦工倕之指，而天下始人有其巧矣。　又【集韻】所綺切，音屣。義同。【莊子註】徐邈讀。　又輦尒切，音邐。義同。又【集韻】【韻會】□力結切。與捩音義同。又拗也。　又【集韻】郞敵切，音歷。【博雅】擊也。與擽同。　又所賣切，音曬。掃也。

攨	【卯集中】【手字部】	攨	【唐韻】烏話切【集韻】烏化切，□蛙去聲。與搲同。見搲字註。

	【寅集中】【山字部】		【集韻】儒順切，音閏。地名。後魏常景發兵守白。

攩	【卯集中】【手字部】	攩	【唐韻】多朗切【集韻】底朗切，□音黨。【說文】朋羣也。通作黨。　又【唐韻】他朗切【集韻】坦朗切，□音帑。擊也。今俗用爲抵攩字。遮遏也。　又【唐韻】胡廣切【集韻】戸廣切，□音晃。亦擊也。一曰推行也。【揚子方言】抌，推也，沅湧□幽之語，或曰攩。【郭璞註】今江東人亦名推爲攩。　又【集韻】止兩切，音掌。義同。　又【唐韻】【集韻】□胡曠切，黃去聲。搥打也。或作擴。

攪	【卯集中】【手字部】	攪	【唐韻】【集韻】【韻會】【正韻】□古巧切，音絞。【說文】亂也。【增韻】撓也。【詩小雅】祇攪我心。又【廣韻】手動也。【方岳詩】搜攪平生書五車。或作捁。又【集韻】下巧切。同。見字註。

攫	【卯集中】【手字部】	攫	【唐韻】居縛切【集韻】【韻會】【正韻】厥縛切，□音矍。【說文】扟也。【增韻】撲取也。【禮儒行】鷙蟲攫搏。【疏】以腳取之謂之攫，以翼擊之謂之搏。一曰持也。【戰國策】今使公孫子賢，而徐子不肖，然而使公孫子與徐子鬬，徐子之狗猶將攫公孫子之腓而噬之也。　又【集韻】屋虢切，音嚄。亦取也。　又【正韻】霍虢切，音砉。義同。　又【集韻】怳縛切，音矆。搏也。又拘玉切，音鋦。與同。見字註。

攬	【卯集中】【手字部】	攬	【唐韻】盧敢切【集韻】【韻會】【正韻】魯敢切，□同擥。見擥字註。

攭	【卯集中】【手字部】	攭	【韻會】【正韻】□魯果切，音裸。無毛羽貌。【荀子賦篇】攭攭兮其狀，屢化如神。或作。　又【正韻】力霽切，音例。分判也。【荀子賦篇】攭兮其相逐而反也。【註】與劙同。言雲或分散，相逐而還於山。考證：〔【荀子賦論篇】攭攭兮其狀，屢化如神。又【荀子賦論篇】攭兮其相逐而反也。〕　謹照原書兩賦論篇□省論字。 

攮	【卯集中】【手字部】	攮	【字彙】乃黨切，音曩。推攮也。

支	【卯集下】【支字部】	支	〔古文〕□□【唐韻】【集韻】【韻會】章移切【正韻】旨而切，□音巵。【說文】去竹之枝也。从手，持半竹。【註】徐鍇曰：竹葉下垂也。【增韻】俗作攴，非。　又【韻會】庶也。【詩大雅】本支百世。【傳】支，支子也。【儀禮士昏禮】支子則稱其宗。【註】支子，庶昆弟也。　又【廣韻】持也。【左傳定元年】天之所壞，不可支也。　又【周語】武王克殷，作詩以爲飮歌，名之日支。【註】支，拄也。　又【廣韻】度也。【晉書職官志】有度支尚書。　又【韻府】支，券也。【魏書盧仝傳】一支付勳人，一支付行臺。【韓愈寄崔立之詩】當如合分支。【註】今時人謂析產符契爲分支帳。　又【大戴禮】燕支地計衆，不與齊均也。【註】支，猶計也。　又【玉篇】支離自異。【類篇】一曰分也。【王延壽魯靈光殿賦】支離分赴。【註】支離，分散也。　又【玉篇】載充也。　又【韻會】十二支，辰名。【史記天官書註】爾雅釋天云：歲陽者，甲乙丙丁戊己庚辛壬癸十干是也。歲隂者，子丑寅卯辰巳午未申酉戌亥十二支是也。又【後漢王符傳】明帝時，以反支日，不受章奏。【註】凡反支日，用月朔爲正，十二支終戌亥，反還於子丑。如朔日遇戌亥，卽初一爲反支也。見隂陽書。　又國名。【書禹貢】崑崙，析支，渠搜，西戎卽敘。【註】馬云：析支在河關西。【前漢平帝紀】黃支國獻犀牛。【註】應劭曰：黃支在日南之南。又【西域傳】條支國臨西海。　又山名。【史記匈奴傳】出隴西，過焉支山。【註】焉支山，在丹州。　又荔支，果名。【後漢和帝紀】舊南海獻荔支。　又姓。【莊子列禦□】朱泙曼學屠龍於支離益。【何氏姓苑】支氏，琅邪人。【後趙錄】司空支雄。　又與胑肢通。【易坤卦】美在其中，而暢於四支。【疏】四支，猶人手足。　又與枝通。【詩衞風】芄蘭之支。【前漢揚雄傳】支葉扶疎。　又與梔通。【前漢司馬相如傳】鮮支黃礫。【註】鮮支，卽今梔子樹也。　又【集韻】翹移切，音衹。令支，縣名。【齊語】刜令支。【註】今爲縣在遼西。　又【集韻】支義切，音寘。【揚子方言】南楚謂謰謱爲支註。考證：〔【左傳】天之所支，不可壞也。〕　謹照原文改爲天之所壞，不可支也。 

杄	【辰集中】【木字部】	杄	【集韻】親然切，音遷。或作□、櫏。桾櫏木也。

攰	【子集下】【力字部】	攰	【集韻】居僞切【韻會】基位切【正韻】居位切，□音媿。【集韻】疲極也。【正韻】弊也，力乏也。【魏志蔣濟傳】彫攰之民。【集韻】或作攰。

攲	【卯集下】【支字部】	攲	【唐韻】去奇切【集韻】丘奇切，□音崎。【說文】持去也。　又【家語】孔子觀於周廟，有攲器焉。使子路取水試之，滿則覆，中則正，虛則攲。【荀子宥坐篇註】攲器，傾敧易覆之器。　又【廣韻】居綺切【集韻】舉綺切，□音掎。義同。【類篇】一曰不平。◎按攲字與攴部敧字不同。

暓	【辰集上】【日字部】	暓	【玉篇】莫□切，音茂。亂明。○按與《集韻》暓字同。

攳	【卯集下】【支字部】	攳	【集韻】徐心切，音尋。長也。【後漢馬融傳】踔攳枝。【註】謂長枝也。

攴	【卯集下】【攴字部】	攴	【唐韻】【集韻】□普木切，音撲。【說文】小擊也。　又【廣韻】【集韻】□匹角切，音璞。本作□。楚也。【五經文字】石經作攵。【集韻】或作撲扑。

