<!-- { "loadSidebar": true } -->
摄	【卯集中】【手字部】	攝	【唐韻】書涉切【集韻】【韻會】【正韻】失涉切，□音歙。【說文】引持也。【左傳成十六年】請攝飮焉。【魯語】其爲後世昭前之令聞也，使長監於世，故能攝固，不解以久。【前漢張耳□餘傳】吏嘗以過笞餘，餘欲起，耳攝使受笞。　又收斂也。【詩大雅】朋友攸攝，攝以威義。【疏】相攝斂而佐助之以威儀之事也。【莊子胠篋篇】攝緘縢，固扃鐍。【註】攝，猶結也。　又整飭也。【儀禮士冠禮】再醮攝酒。【疏】更撓攪添益，整頓示新也。【史記荆軻傳】吾曩者目攝之。【註】怒視以攝整之也。　又總也，兼也，代也。【禮喪服小記】士不攝大夫。【疏】士喪無主。不敢使大夫兼攝爲主也。又【曾子問】卿大夫士，從攝主，北面于西階南。【註】攝主上卿，代君聽國政。【左傳成二年】攝官承乏。一曰假也。【禮檀弓】伯高之喪，冉子攝束帛乗馬而將之。【註】攝猶貸也。　又錄也，追也，捕也。　又讋服也。【前漢霍去病傳】攝讋者弗取。【註】謂振動失志氣者，則赦也。　又龜名。【爾雅釋魚】三曰攝龜。　又【唐韻】奴協切【集韻】【韻會】諾協切，□音敜。亦持也。一曰安也，靜謐貌。【前漢嚴助傳】天下攝然，人安其生。　又【集韻】質涉切，音慴。曲折也。一曰龜名。　又詰叶切，音篋。【爾雅註】攝龜，小龜也，腹甲曲折，能自張閉，江東呼爲陵龜。郭璞說。　又色甲切，音霎。與翣同。【楚語】屛，攝之位。【註】屛，屛風也。攝形如今要扇，皆所以分別尊□，爲祭祀之位。

摅	【卯集中】【手字部】	攄	【唐韻】丑居切【集韻】【韻會】【正韻】抽居切，□音樗。舒也。【班固答賓戲】獨攄意乎宇宙之外。　又布也。【司馬相如封禪書】攄之無窮。　又散也。【揚雄河東賦】奮六經以攄頌。　又猶騰也。【張衡思□賦】八乗攄而超驤。　又【玉篇】擬也。或作捈。通作摴。

摇	【卯集中】【手字部】	搖	【唐韻】余招切【集韻】【韻會】【正韻】餘招切，□音姚。【說文】動也。【詩王風】中心搖搖。【疏】心憂無所附著之意。【周禮冬官考工記矢人】夾而搖之，以□其豐殺之節也。　又【爾雅釋詁】作也。【前漢禮樂志】將搖舉，誰與期。【註】言當奮搖高舉，不可與期也。　又招搖，星名。【禮曲禮】招搖在上。【疏】春秋運斗樞云：北斗七星第七搖光，則招搖也。【前漢司馬相如大人賦】部署眾神於搖光。【註】張揖曰：搖光，北斗杓頭第一星。◎按禮疏，合二星爲一。與漢書註互異。　又扶搖，暴風也。【爾雅釋天】扶搖謂之猋。【註】風自下而上。　又步搖，首飾也。【詩鄘風】副笄六珈。【疏】步搖，副之遺象。【前漢江充傳】冠禪纚步搖。【註】冠禪纚，故行步則搖，纚卽今方目紗也。　一作①。【周禮天官追師註】副以覆首，若今步①。【釋文】①本作搖。　又消搖，翱翔貌。與逍遙同。【禮檀弓】孔子蚤作，負手曳杖，消搖于門。又須搖，猶須臾也。【前漢禮樂志】神奄留臨須搖。　又姓。【前漢功臣表】海陽齊信侯搖毋餘。　又【唐韻】弋照切【集韻】弋笑切，□音曜。亦動也。【□後主關山月詩】城危接暈高，潤風連影搖。寒光帶岫移，冷色含山峭。　从肉，非从爪。亦作。別見後十一畫。①字作下繇。肉作月。

摊	【卯集中】【手字部】	攤	【唐韻】【集韻】【韻會】他干切【正韻】他丹切，□音灘。【說文】開也。一曰手布也。【世說】王戎滿牀攤書。【杜甫詩】白晝攤錢高浪中。　又緩也。　又【唐韻】奴案切【集韻】【韻會】【正韻】乃旦切，□難去聲。按也。　又【唐韻】奴坦切【集韻】乃坦切，□難上聲。義同。本作攤。與擹同。亦作□。攤字原从□作。

摋	【卯集中】【手字部】	摋	【唐韻】桑割切【集韻】【韻會】桑葛切，□音薩。側手擊也。【公羊傳莊十二年】宋萬臂摋仇牧。【註】側手曰摋。一曰抹摋也。【韓愈孟郊墓誌】惟其大翫於辭，而與世抹摋。【註】掃滅也。古通用末殺。　又揮散也。　又【集韻】山戛切，音煞。亦擊也。　又私列切，音薛。義同。　又師駭切，撒上聲。擺摋，抖擻也。　又【字彙補】先結切，音屑。◎按考工記輪人，牙得，則無槷而固。註云：槷，榝也，蜀人言榝曰槷。釋文，素結反，从木，非从手。

旫	【辰集上】【日字部】	旫	【玉篇】他調切，音挑。【篇海】日晦也。

摗	【卯集中】【手字部】	摗	【唐韻】速侯切【集韻】【正韻】先侯切，□漱平聲。【字林】摟摗，取也。或作捒。　又【集韻】損動切，檧上聲。搖馬銜走也。同駷。

摌	【卯集中】【手字部】	摌	【唐韻】【集韻】□所□切，音產。以手物也。一曰捍摌，手精擇物也。　又【集韻】所恨切。揮也。

摍	【卯集中】【手字部】	摍	【唐韻】【集韻】□所六切，音縮。【說文】蹴引他。　又【廣韻】抽也。【詩小雅成是南箕傳】放乎旦而蒸盡，縮屋而繼之。【釋文】縮又作□。【疏】然薪薪盡，乃抽取屋草，以繼之也。本作□。亦作□。

摎	【卯集中】【手字部】	摎	【唐韻】居求切【集韻】【韻會】居尤切，□音鳩。【說文】縛殺也。【玉篇】絞也。【儀禮喪服】殤之絰不摎垂。【註】不絞其帶之垂者。　又求也。【張衡思□賦】摎天道其焉如。　又【唐韻】【集韻】□力求切，音留。束也，捋也。或作□。　又姓。魏河內太守摎尚。　又【集韻】居虬切，音樛。義同。或作。　又【唐韻】古肴切【集韻】居肴切，□音交。亦束也，繞也。【前漢五行志】元帝永光二年，天雨草，而葉相摎結，大如彈丸。　又【集韻】力交切，音寥。物相交也。　又離昭切，音繚。撙也。　又古巧切，音絞。搜索也。　又女巧切，鐃上聲。擾也。與撓同。【揚子太□經】死生相摎，萬物乃纏。【註】死生相摎擾，故萬物亦纏綿而成就也。本从翏，省作摎。

摏	【卯集中】【手字部】	摏	【唐韻】【集韻】【韻會】【正韻】□書容切，音舂。衝也，撞也，擣也。【左傳文十一年】獲長狄僑如，富父終甥摏其喉以戈。亦作舂。

摐	【卯集中】【手字部】	摐	【唐韻】楚江切【集韻】【韻會】初江切，□音窗。【博雅】撞也。【司馬相如子虛賦】摐金鼓吹鳴籟。【韓愈贈張籍詩】扶几導之言，曲節初摐摐。　又撩也。【揚子太□經】喬木維摐，飛鳥過之或降。【註】上撩之木，鳥所不集。　又【唐韻】【集韻】□七恭切，音樅。義同。

摑	【卯集中】【手字部】	摑	【唐韻】【集韻】【韻會】□古獲切，音幗。批也，打也。亦作□。或作□。　又掌耳也。與□同。　又【正韻】古伯切，音虢。義同。

摒	【卯集中】【手字部】	摒	【唐韻】【集韻】□□正切，音倂。【博雅】除也。或作拼。　又【正韻】陂病切，音柄。義同。

摓	【卯集中】【手字部】	摓	【集韻】符容切，音逢。與縫同。以鍼紩衣也。　又與逢通。【莊子盜跖篇】摓衣淺帶。【註】逢掖大衣也。　又與捀通。奉也。【史記龜箂傳】摓策定數，灼龜觀兆。【註】摓謂兩手執著，分而扐之。　又【集韻】符風切【正韻】符中切，□音馮。亦與縫同。

摔	【卯集中】【手字部】	摔	【五音類聚】山律切【字彙】朔律切，□音率。棄於地也。【正字通】俗字。○按《集韻》諸書不載。

摕	【卯集中】【手字部】	摕	【唐韻】都計切【集韻】丁計切，□音帝。【說文】撮取也。或作□。　又【唐韻】特計切【集韻】大計切，□音第。又【集韻】當蓋切，音帶。義□同。　又【唐韻】【集韻】【韻會】□徒結切，音迭。捎取也。【張衡西京賦】超殊榛摕飛鼯。　又【集韻】陀沒切，音突。擊也。　又【集韻】拓，古作摕。註見五畫。

摘	【卯集中】【手字部】	摘	【唐韻】【集韻】【韻會】【正韻】□他歷切，音剔。【說文】拓果樹實也。一曰指近之也。【傅毅舞賦】摘齊行列。【註】指摘行列。使整齊也。　又【廣韻】發也，動也。【元稹詩】共邀連榻坐，兼去摘船行。【自註】音剔。　又【唐韻】竹厄切【集韻】【韻會】陟革切，□音謫。手取也。【唐書建寧王倓傳】天后次子賢作歌曰：種瓜黃臺下，瓜熟子離離。一摘使瓜好，再摘令瓜稀。三摘尚云可，四摘抱蔓歸。或作擿。

摙	【卯集中】【手字部】	摙	【唐韻】【集韻】【韻會】【正韻】□力展切，音輦。負擔也，擔運物也。【南史何遠傳】爲武昌太守，以錢買井水，不受錢者，摙水還之。【埤雅】果臝摙泥作房，如倂竹管。　又【正韻】通作輦。　又【唐韻】【集韻】□連彥切，聯去聲。按也。

摚	【卯集中】【手字部】	摚	【集韻】徒郞切，音唐。【博雅】距也。又除庚切，音棖。義同。或作。又作蹚。

摛	【卯集中】【手字部】	摛	【唐韻】丑知切【集韻】【韻會】【正韻】抽知切，□音螭。【說文】舒也。【增韻】布也，掞也。又發也。【班固答賔戲】摛藻如春華。　又【集韻】【韻會】□鄰知切，音離。張也。與攡同。互見攡字註。本作摛今作摛。附十一畫，誤。摛字从□作。

摜	【卯集中】【手字部】	摜	【唐韻】【集韻】【韻會】【正韻】□古患切。與慣同。【說文】習也。引春秋傳曰：摜凟鬼神。或作貫。又作串。　又【廣韻】摜，帶也。【字彙補】摜爲慣本字。今摜習之摜作慣，而摜但爲摜帶矣。

敚	【卯集下】【攴字部】	敚	【廣韻】【集韻】【正韻】□徒活切，音捝。【說文】彊取也。周書曰：敚攘矯虔。○按書呂□今本作奪攘。　又姓。見【廣韻】。　【說文】从攴作敚。敚字原从攴作。

擟	【卯集中】【手字部】	擟	【唐韻】武移切，音彌。擟拘，山名。　【正字通】按杜陽雜編：拘弭國有太凝山。弭亦作彌。擟拘卽拘弭之譌。

摝	【卯集中】【手字部】	摝	【唐韻】【集韻】【韻會】【正韻】□盧谷切，音祿。振也。【周禮夏官大司馬】三鼓摝鐸。【註】掩上振之爲摝，止行息氣也。或作□。　又【集韻】盧貢切，音弄。搖也。【周禮摝鐸註】鄭司農云：摝讀如弄。　又【六書故】摝爲撈鹵之義。亦音鹵。別作擄。

