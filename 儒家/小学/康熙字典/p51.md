<!-- { "loadSidebar": true } -->
牛	【巳集下】【牛字部】	牛	【唐韻】語求切【集韻】魚尤切【韻會】疑尤切，□□平聲。【說文】大牲也。牛，件也。件，事理也。象角頭三封尾之形。【註】徐鍇曰：件，若言物一件二件也。封，高起也。【玉篇】黃帝服牛乗馬。【易无妄】或繫之牛。又【說卦】坤爲子母牛。【禮曲禮】凡祭宗廟之禮，牛曰一元大武。又【月令】出土牛，以送寒氣。【疏】月建丑，土能克水，故作土牛，以畢送寒氣也。　又樹化牛。【玄中記】千年樹精，化爲靑牛。始皇伐大樹，有靑牛躍出入水。　又官名。【周禮地官】牛人，掌養國之公牛，以待國之政令。　又牽牛，宿名。【爾雅釋天】星紀，斗牽牛也。【註】牽牛斗者，日月五星之所終始，故謂之星紀。　又天牛，蟲名。一曰天水牛。【爾雅釋蟲】蠰齧桑註似天牛。　又紫金牛，藥名。見【本草綱目】。　又姓。【廣韻】微子裔，司□牛父，子孫以王父字爲氏。【風俗通】漢有牛崇。　又人名。【史記虞舜紀】瞽瞍父曰橋牛。　又叶音疑。【詩小雅】我任我輦，我車我牛。叶下哉。哉讀將黎反。考證：〔天牛，蟲名。【爾雅釋蟲壤齧桑註】似天牛。〕　謹照原文壤改蠰。〔又叶音奚。【詩小雅】我任我輦，我車我牛。叶下哉。哉讀將黎反。〕　謹按牛與奚不同母，牛字不得叶音奚。謹照字母叶音奚改叶音疑。 

牝	【巳集下】【牛字部】	牝	〔古文〕□【唐韻】毗忍切【集韻】【韻會】【正韻】婢忍切，□音□。【說文】畜母也。从牛，匕聲。【玉篇】牝牡也。【易坤卦】利牝馬之貞。【書牧誓】牝雞無晨。【詩鄘風】騋牝三千。【禮月令】遊牝於牧。　又【古詩】哀壑叩虛牝。【韓愈贈崔立之詩】有似黃金擲虛牝。【註】牝，谿谷也。　又【集韻】補履切，音匕。義同。　又【集韻】【類篇】□婢善切，音楩。亦畜母也。【書牧誓釋文】徐音扶忍反。　又【廣韻】扶履切【集韻】並履切，□音□。義同。考證：〔【集韻】【類篇】□婢善切，音〈扌便〉。亦畜母也。〕　謹按集韻婢善切内有楩字云木名。又有牝字云畜母。故云牝音楩。今據改〈扌便〉爲楩。 

狿	【巳集下】【犬字部】	狿	【廣韻】以然切【集韻】夷然切，□音延。【玉篇】獸名。【廣韻】獌狿，大獸，長八尺。【集韻】似狸而長，或作蜒。【史記司馬相如傳】窮奇獌狿。【揚雄校獵賦】斮巨狿。　又【玉篇】丑延切【集韻】抽延切，□音脠。又【廣韻】于線切【集韻】延面切，□音衍。義□同。

牟	【巳集下】【牛字部】	牟	〔古文〕□【唐韻】莫浮切【集韻】【韻會】迷浮切，□音謀。【說文】牛鳴也。从牛，象其聲气从口出。【柳宗元牛賦】牟然而鳴，黃鍾滿脰。　又【玉篇】取也，奪也，過也。【戰國策】上干主心，下牟百姓。【註】牟，取也。【韓非子七反篇】牟食之民。【史記平準書】富商大賈，無所牟大利。【前漢景帝紀】侵牟萬民。【註】李奇曰：牟，食苗根蟲也。侵牟食民，比之蛑賊也。　又【玉篇】倍也。【楚辭招魂】成梟而牟，呼五白些。【註】倍勝爲牟。　又【玉篇】大也。【淮南子要略篇】原道者盧牟六合，混沌萬象。　又【揚子方言】愛也。宋魯之閒曰牟。　又【後漢禮儀志】仲夏，以朱索連葷菜，彌牟樸蠱。【正字通】郝敬曰：彌牟禦止，塗抹之義。　又【玉篇】進也。　又【前漢霍光傳】輦道牟首。【註】孟康曰：牟首，地名。如淳曰：牟首，屛面。以屛面自隔也。瓚曰：牟首，池名。師古曰：瓚說是。【左思吳都賦】長塗牟首。【註】劉逵曰：牟首，閣道有室屋也。　又國名。【春秋桓十五年】邾人，牟人，葛人來朝。【前漢地理志】泰山郡牟。【註】故國。【晉語】成王盟諸侯於岐陽，楚爲荆蠻，置茅蕝，設望表，與鮮牟守燎，故不與盟。【註】鮮牟，東夷國。　又地名。【春秋隱四年】莒人伐杞，取牟婁。又【左傳宣九年】取根牟。又【論語】佛肸以中牟畔。【前漢地理志】河南郡中牟。【又】東萊郡東牟。　又【釋名】牟追。牟，冒也，言其形冒髮追追然也。　又姓。【風俗通】牟子國，祝融之後，後因氏焉。【史記田敬仲完世家】大夫牟辛。【後漢牟融傳】牟融，北海安丘人。又【廣韻】複姓。三氏，禮記，有賔牟賈。【東萊先賢傳】有曹牟君卿。【何氏姓苑】有彌牟氏。　又麥也。【詩周頌】貽我來牟。【傳】牟，麥也。【釋文】牟，字書作□，或作□。　又器也。【禮內則】敦牟巵匜。【註】牟，讀曰堥。敦牟，黍稷器也。【釋文】齊人呼土釜爲牟。【後漢禮儀志】巵八，牟八。　又【後漢禰衡傳】著岑牟單絞之服。【註】通史志曰：岑牟，鼓角士胄也。【韻會】鍪，通作牟。　又與眸通。【荀子非相篇】堯舜參牟子。【註】牟與眸同。參眸子，謂有二瞳之相參也。　又【集韻】莫後切，音母。中牟，地名。◎按中牟地名多讀平聲。《集韻》又收上聲，未知何據。　又【集韻】莫□切，音茂。本作務。昏也。　又與務同。【荀子成相篇】天乙湯，論舉當。身讓卞隨，舉牟光。【註】牟，與務同。

牠	【巳集下】【牛字部】	牠	【字彙】徒禾切，音拕。同。見篇海。

□	【子集上】【二字部】	□	【玉篇】音圍。義無考。

牡	【巳集下】【牛字部】	牡	【唐韻】【集韻】【韻會】【正韻】□莫后切，音母。【說文】畜父也。从牛土聲。【詩邶風】雉鳴求其牡。【傳】飛曰雌雄，走曰牝牡。【箋】喩人所求非所求。【疏】雌雉鳴也。乃鳴求其走獸之牡，非其道。　又【禮檀弓】牡麻絰。【儀禮喪服傳】牡麻者，枲麻也。　又【前漢郊祀志】以牡荆畫幡，日月北斗登龍。【註】李奇曰：以牡荆作幡柄也。如淳曰：牡荆，荆之無子者。晉灼曰：牡，節閒不相當也。月暈刻之爲券，以畏病者。　又【前漢天文志】長安章城門，門牡自亡。【註】師古曰：牡，所以下閉者也。以鐵爲之。　又牡丘，地名。【春秋僖十五年】盟于牡丘。　又山名。【山海經】牡山，多文石。　又【集韻】滿補切，音姥。禽雄曰牡。　【集韻】或作□。

	【申集下】【衣字部】		【篇海】都騰切，音登。毛帶也。【酉陽雜俎】晉時有徐景，于宣陽門外得一錦麝。

牢	【巳集下】【牛字部】	牢	〔古文〕□【唐韻】魯刀切【集韻】【韻會】【正韻】郞刀切，□音勞。【說文】閑養牛馬圈也。从牛，冬省，取其四周帀也。【玉篇】牲備也。【詩大雅】執豕于牢。【周禮地官】充人掌繫祭祀之牲牷，祀五帝，則繫於牢。【註】牢，閑也。必有閑者，防禽獸觸齧。【管子輕重戊篇】殷人之王，立帛牢，服牛馬。　又牛曰太牢，羊曰少牢。【禮王制】天子社稷皆太牢，諸侯社稷皆少牢。　又【周禮天官小宰】牢禮之灋。【註】三牲牛羊豕，具爲一牢。【齊語】環山於有牢。【註】牢，牛羊豕也。言雖山險，皆有牢牧。　又【玉篇】廩食也。【史記平準書】願募民自給費，因官器作煑鹽，官與牢盆。【註】如淳曰：牢，廩食也。古人名廩爲牢也。盆者，煑鹽盆蘇。林云：牢，價直也。今世人言雇手牢盆。樂彥云：牢乃盆名。【後漢西羌傳】諸將多盜牢稟。【註】牢，價直也。【應劭傳】多其牢賞。　又【唐韻】堅也，固也。【史記外戚世家】欲連固根本牢甚。　又【前漢揚雄傳】惜誦以下至懷沙一卷，名曰畔牢愁。【註】李奇曰：畔，離也。牢，聊也。　又【司馬相如上林賦】牢落陸離。　又【馬融廣成頌】臯牢陵山。【註】臯牢，猶牢籠也。孫卿子曰：臯牢天下而制之，若制子孫也。諸本有作牢柵者，非也。　又【晉書姚萇載紀】陛下將牢太過耳。【註】將牢，猶俗言把穩。　又【韻會】狴犴曰牢。【史記天官書】赤帝行德，天牢爲之空。　又地名。【左傳莊二十一年】自虎牢以東。【註】虎牢，河南成臯縣。又【成五年】同盟于蟲牢。【後漢郡國志】陳留郡封丘有桐牢亭。或曰古蟲牢。又【史記秦本紀】伐趙皮牢，拔之。　又山名。【後漢南蠻哀牢夷傳】其先有婦人，名沙臺，居於牢山。　又姓。【廣韻】孔子弟子，琴牢之後。【後漢佞幸傳】僕射牢梁。　又【廣韻】蒲牢，海獸名。　又【廣韻】同窂。詳穴部窂字註。　又【廣韻】【類篇】□郞侯切，音樓。【儀禮士喪禮】握手用□纁，裏長尺二寸，廣五寸，牢中旁寸。【註】牢，讀爲樓。樓爲削約，握之中央，以安手也。【疏】讀從樓者，義取縷斂狹少之意。云削約者，謂削之使約少也。　又【易林】失志懷憂，如坐狴牢。　又音潦。【後漢董卓傳】卓縱放兵士，突其廬舍，淫略婦女，剽虜資物，謂之搜牢。【註】言牢周者，皆搜索取之也。一曰牢漉也。二字皆從去聲。今俗有此言。　又【淮南子本經訓】牢籠天地。【註】牢讀屋霤之霤。楚人謂牢曰霤。考證：〔【左傳】【成五年】同盟于蠱牢。〕　謹照原文蠱牢改蟲牢。 

牣	【巳集下】【牛字部】	牣	【唐韻】【集韻】【韻會】【正韻】□而振切，音刃。【說文】滿也。【小爾雅】杜實充牣，塞也。實牣，滿也。【詩大雅】於牣魚躍。　又【玉篇】益也。　又【呂氏春秋】白所以爲堅也，黃所以爲牣也。黃白雜，則堅且牣，良劒也。　【集韻】或書作。

牦	【巳集下】【牛字部】	牦	【集韻】謨袍切，音毛。牛名。今所謂犏牛者。師古說。【正字通】牦牛，出甘肅臨洮及西南徼外，野牛也。人多畜之，狀如水牛，□膝尾背胡下黑毛長尺許，尾長大如斗，嘗自愛護。古取爲旌旄，今人以爲纓帽。毛雜白色者，以茜染紅色用之。山海經，潘侯之山有牛，四足節生毛，卽此。或作髦，亦作□，又作旄。或省作毛。師古言卽犏牛，非。

