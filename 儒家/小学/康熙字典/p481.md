<!-- { "loadSidebar": true } -->
霹	【戌集中】【雨字部】	霹	【廣韻】普擊切【集韻】【韻會】匹歷切，□音澼。【玉篇】霹靂。【爾雅釋天疾雷爲霆霓註】雷之急擊者爲霹靂。【疏】《說文》云震，劈歷振物者。疾雷一名霆霓，一名震。春秋震夷伯之廟，謂劈歷破之是也。霹靂，俗字也。【埤雅】震又曰辟歷。辟，折也。所歷皆破折也。【集韻】或作礔。　又【集韻】匹辟切，音闢。義同。【韻會補】一曰雷神名。

霺	【戌集中】【雨字部】	霺	【集韻】無非切，音微。小雨也。本作溦。或作。

霼	【戌集中】【雨字部】	霼	【廣韻】虛豈切【韻會】許豈切，□音豨。【玉篇】靉霼，雲貌。　又【廣韻】【集韻】□許旣切，音欷。義同。　又【木華海賦】彷像其色，靉霼其形。【註】靉霼，不審貌。【釋文】霼，虛氣反。

	【午集下】【石字部】		【廣韻】【集韻】□子與切，音咀。□，場外名。　又磑也。　又【集韻】資昔切，音積。義同。

	【辰集中】【木字部】		【唐韻】如融切【集韻】而融切，□音戎。木名，似櫰。

讣	【酉集上】【言字部】	訃	【廣韻】【集韻】【韻會】□芳遇切，音仆。告喪也。又至也。　又【集韻】通作赴。【左傳隱七年】凡諸侯同盟薨則赴以名。【禮檀弓】伯高死于衞，赴于孔子。【註】與訃同。　又【正字通】通作報。【禮喪服小記】報葬者報虞。【註】報讀爲赴，急疾之義。赴報訃三字古□通。

霽	【戌集中】【雨字部】	霽	【唐韻】【集韻】【韻會】【正韻】□子計切，音擠。【說文】雨止也。从雨齊聲。【爾雅釋天】濟謂之霽。【註】今南陽人呼雨止爲霽。【疏】濟，止也。【書洪範】曰雨曰霽。【傳】龜兆形有似雨者，有似雨止者。【前漢魏相傳】爲霽威嚴。【註】霽，止也。　又【集韻】才詣切，音嚌。晴也。【埤雅】雨晴曰霽。　又【集韻】在禮切，音薺。又子禮切，音泲。義□同。

霾	【戌集中】【雨字部】	霾	【唐韻】莫皆切【集韻】【韻會】【正韻】謨皆切，□音埋。【說文】風雨土也。从雨貍聲。【釋名】霾，晦也。言如物塵晦之色也。【埤雅】霾下也。【爾雅釋天】風而雨土爲霾。【疏】孫炎曰：大風揚塵，土從上下也。【詩邶風】終風且霾。【傳】霾，雨土也。【集韻】或作。　又【正韻】左傳，叔豹季霾。◎按左傳文十八年，今本作季貍。　又【集韻】【韻會】□暮拜切，音韎。義同。

霿	【戌集中】【雨字部】	霿	【唐韻】莫弄切【集韻】【韻會】【正韻】蒙弄切，□幪去聲。【說文】天氣下，地不應，曰霿。霿，晦也。从雨瞀聲。【集韻】或作霧。　又【集韻】莫鳳切，音夢。義同。　又【集韻】莫宋切。與雺同。　又【集韻】【韻會】【正韻】□莫□切，音茂。【集韻】瞉霿，鄙吝也。【前漢五行志】霿恆風若。【註】師古曰：霿，莫豆反。應劭曰：瞉霿，鄙吝則風不順之也。又【五行志】貌言視聽，以心爲主。四者皆失，則區霿無識，故其咎霿也。【集韻】或作愗□□□。　又【玉篇】武賦切，音附。地氣發，天不應也。亦作霧。　又【廣韻】【正韻】莫紅切【集韻】謨蓬切，□音蒙。【廣韻】本作雺霚。詳雺字註。

靀	【戌集中】【雨字部】	靀	【廣韻】莫紅切【集韻】謨蓬切，□音蒙。【廣雅】靀靀，雨也。【集韻】微雨也。【玉篇】亦作濛。

靹	【補遺】【戌集】【革字部】	靹	【字彙補】音未詳。【呂氏春秋】凡耕之道，必始於壚，爲其寡澤而後枯，必厚其靹。

□	【未集中】【糸字部】	□	【廣韻】【集韻】□古旱切，音幹。【玉篇】摩展衣也。亦作衦。

靁	【戌集中】【雨字部】	靁	【玉篇】與雷同。【詩召南】殷其靁。【釋文】靁，亦作雷。【楚辭九歌】靁塡塡兮雨冥冥。【前漢中山靖王傳】聚蟁成靁。【註】師古曰：靁，古雷宇。言衆蚊飛聲有若雷也。　又【周禮春官大司樂】靁鼓靁鼗。　又地名。【史記匈奴傳】北益廣田，至胘靁爲塞。【註】胘靁，地名，在烏孫北。　又【周禮春官龜人】掌六龜之屬，西龜曰靁屬。【釋文】力胃反，又如字。【爾雅釋魚】龜左倪不類。【疏】倪，庳也，不發聲也，謂行時頭左邊向下者名類，周禮西龜曰靁屬是也。　又【集韻】力救切，音溜。龜名也。

靂	【戌集中】【雨字部】	靂	【廣韻】郞擊切【集韻】【韻會】【正韻】郞狄切，□音歷。【玉篇】霹靂。詳前霹字註。

靃	【戌集中】【雨字部】	靃	【唐韻】呼郭切【集韻】【韻會】【正韻】忽郭切，□音霍。【說文】飛聲也。雨而雙飛者，其聲霍然。　又【廣韻】【韻會】【正韻】息委切【集韻】選委切，□音髓。【玉篇】露也。　又【廣韻】靃靡，草弱貌。【楚辭招隱士】薠草靃靡。　又【集韻】靃靃，細貌。　又【玉篇】綏彼切，音髓。靃靡，草隨風貌。亦作霍。

靄	【戌集中】【雨字部】	靄	【唐韻】【集韻】【韻會】【正韻】□於蓋切，音藹。【說文】雲貌。从雨，謁省聲。【集韻】或作。　又【韻會】雲集貌。　又【韻會】【正韻】□依亥切，音欸。義同。又【韻會】氛也。　又【廣韻】於葛切【集韻】【韻會】【正韻】阿葛切，□音遏。義同。

靅	【戌集中】【雨字部】	靅	【廣韻】【集韻】□芳味切，音費。【玉篇】雲貌。【廣韻】靉靅，雲布。【集韻】或作□。　又【集韻】滂佩切，音配。靉靅，雲盛。

靆	【戌集中】【雨字部】	靆	【廣韻】徒耐切【集韻】【韻會】徒戴切【正韻】度耐切，□音代。【玉篇】不明貌。　又【廣韻】靉靆，雲狀。【集韻】靉靆，雲盛貌。【韻會】通俗文：雲覆日爲靉靆。或作霴。　又【集韻】【韻會】【正韻】□蕩亥切，音駘。義同。

靇	【戌集中】【雨字部】	靇	【玉篇】同龗。　又【集韻】盧東切，音籠。靇靇，雷聲。【集韻】盧東切，音籠。靇靇，雷聲。　又【玉篇】與靇同。註詳下。

靈	【戌集中】【雨字部】	靈	〔古文〕霛□□□□【唐韻】【集韻】【韻會】□郞丁切，音鈴。【玉篇】神靈也。【大戴禮】陽之精氣曰神，隂之精氣曰靈。【書泰誓】惟人萬物之靈。【傳】靈，神也。【詩大雅】以赫厥靈。又【大雅靈臺傳】神之精明者稱靈。　又【詩鄘風】靈雨旣零。【箋】靈，善也。　又【廣韻】福也。　又【廣韻】巫也。【楚辭九歌】思靈保兮賢姱。　又靈氛，古之善占者。【屈原離騷】欲從靈氛之吉占兮。　又【周禮地官鼓人】以靈鼓鼓社祭。【註】靈鼓，六面鼓也。　又【禮檀弓】塗車芻靈。【註】芻靈，束茅爲人。　又【左傳定九年】載蔥靈。【註】蔥靈，輺車名。　又【楚辭天問】曜靈安臧。【註】曜靈，日也。又【揚雄羽獵賦】上獵三靈之旒。【註】如淳曰：三靈，日月星垂象之應也。　又【廣韻】寵也。　又【禮禮運】何謂四靈，麟鳳龜龍。【爾雅釋魚】二曰靈龜。【註】卽今觜蠵龜。一名靈蠵，能鳴。【史記龜筴傳】下有伏靈，上有兔絲。　又【諡法】亂而不損曰靈，不勤成名曰靈，死而志成曰靈，死見神能曰靈，好祭鬼怪曰靈，極知鬼神曰靈。　又州名。【史記匈奴傳】丁靈。【註】魏略云：丁靈，在康居北。【後漢西羌傳】擊零昌於靈州。【韻會】魏武置靈州，取靈武縣名。　又姓。【廣韻】風俗通云：齊靈公之後。或云宋公子靈圉龜之後。　又叶靈年切，音連。【道藏歌】冥化自有數，我眞法自然。妙曲發空洞，宮商結仙靈。　【說文】本作□。

靉	【戌集中】【雨字部】	靉	【廣韻】烏代切【集韻】【韻會】於代切，□音愛。【玉篇】靉靆，雲貌。　又【正字通】靉靆，眼鏡也。【洞天淸錄】靉靆，老人不辨細書，以此掩目則明。元人小說言靉靆出西域。譌作〈雲逹〉，非。又【方輿勝略】滿剌加國出靉靆。　又【字彙補】寬靉，地名。　又【集韻】於旣切，衣去聲。靉靆，雲貌。　又【廣韻】於豈切【集韻】隱豈切，□衣上聲。【廣韻】靉霼，不明貌。【木華海賦】氣似天宵，靉靅雲布。　又【集韻】【韻會】倚亥切【正韻】依亥切，□愛上聲。雲盛貌。

靊	【戌集中】【雨字部】	靊	【集韻】敷馮切，音灃。靊霳。詳前霳字註。

靋	【戌集中】【雨字部】	靋	【集韻】郞狄切，音歷。霖靋，雨不止貌。或省作□。

靐	【戌集中】【雨字部】	靐	【廣韻】皮證切【集韻】蒲應切，□音凭。靐靐，雷聲。

□	【卯集下】【斤字部】	□	【篇韻】音獲。斫也。

□	【辰集上】【日字部】	□	【篇海】他骨切，吞入聲。入水又出貌。

靑	【戌集中】【青字部】	靑	〔古文〕□□□□寈【唐韻】【集韻】【韻會】□倉經切，音鶄。【說文】東方色也。【釋名】靑，生也。象物之生時色也。【書禹貢】厥土靑黎。【荀子勸學篇】靑出之藍而靑於藍。　又神名。【史記封禪書】秦宣公作密畤于渭南，祭靑帝。　又州名。【書禹貢】海岱惟靑州。　又鳥名。【禮曲禮】前有水，則載靑旌。【註】靑，靑雀，水鳥。　又木名。【庾信步虛詞】空靑爲一林。【註】雲笈七籤，玉淸天中有樹，似松，名曰空靑之林。又【廣韻】男靑、女靑，皆木名。出羅浮山記。　又果名。靑子，橄欖也。【蘇軾詩】紛紛靑子落紅鹽。　又藥名。【本草綱目】空靑，腹中空，破之有漿，治眼疾。一名楊梅靑。【又】白靑，治目疾，色深者爲石靑，淡者爲碧靑。淮南子畢萬術云：白靑，得鐵卽化爲銅。又曾靑、綠靑、扁靑、綠膚靑，□詳【本草綱目】。　又【韻會】竹皮曰靑。【後漢吳祐傳】殺靑□以寫經書。【註】以火炙□令汗取其靑，易書復不蠹，謂之殺靑。　又【唐李肇翰林志】凡大淸宮道觀薦告詞文，用靑藤紙朱字，謂之靑詞。　又【李綽歲時紀】上巳曲江禊飮，曰踏靑。　又姓。【廣韻】出何氏姓苑。又複姓三氏，漢有靑烏子。又有靑牛氏，靑陽氏。　又【集韻】【韻會】□子丁切。與菁同。【詩衞風】綠竹靑靑。【傳】靑靑，茂盛貌。【釋文】靑，子丁反。本亦作菁。又【小雅】其葉靑靑。【釋文】靑，子零反。考證：〔【荀子勸學篇】靑出於藍，而勝於藍。〕　謹照原文改靑出之藍而靑於藍。 

