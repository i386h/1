<!-- { "loadSidebar": true } -->
春	【辰集上】【日字部】	春	〔古文〕萅□旾□【廣韻】昌脣切【集韻】【韻會】樞倫切，□蠢平聲。【爾雅釋天】春爲靑陽。【註】氣淸而溫陽。【周禮春官宗伯疏】春者出生萬物。【公羊傳隱元年】春者何，歲之始也。【註】春者，天地開闢之端，養生之首，法象所出。昏斗指東方曰春。【史記天官書】東方木主春。【前漢律歷志】陽氣動物，於時爲春。春，蠢也。物蠢生，廼動運。　又姓。【何氏姓苑】春申君黃歇之後。　又酒名。【唐國史補】酒有郢之富水春，烏程之若下春，滎陽之上窟春，富平之石東春，劒南之燒春。　又花名。【花木考】鸎粟別種名麗春。　又【集韻】尺尹切，音蠢。【周禮冬官考工記梓人】張皮侯而棲鵠，則春以功。【註】春讀爲蠢。蠢，作也，出也。

昦	【辰集上】【日字部】	昦	【廣韻】胡老切【集韻】下老切，□音皓。同昊。詳昊字註。

昧	【辰集上】【日字部】	昧	〔古文〕□【唐韻】【集韻】【韻會】【正韻】□莫佩切，音妹。【說文】□旦明也。一曰闇也。【博雅】冥也。【易屯卦】天造草昧。【疏】昧謂冥昧。【書堯典】宅西曰昧谷。【傳】昧，冥也。日入於谷而天下冥，故曰昧谷。　又【書太甲】先王昧□丕顯。【疏】昧是晦冥，□是未明，謂夜向晨也。【詩鄭風】士曰昧旦。　又【書仲虺之誥】兼弱攻昧。【傳】闇則攻之。　又【左傳文二十六年】楚王是故昧於一來。【註】昧，猶貪冒。　又【屈原離騷】路幽昧以險隘。【註】幽昧，不明也。　又樂名。【禮明堂位】《昧》，東夷之樂也。　又縣名。【類篇】在益州。　又與沬同。【易豐卦】日中見沬。【釋文】沬，《字林》作昧，云斗杓後星。　又【集韻】【韻會】□莫貝切，音眛。義同。　又【韻補】叶莫結切。【鮑昭詩】年貌不可還，身意會盈歇。智哉衆多士，服理辨明昧。

昨	【辰集上】【日字部】	昨	【唐韻】在各切【集韻】【韻會】【正韻】疾各切，□藏入聲。【說文】累日也。【廣韻】昨日，隔一宵也。【莊子外物篇】周昨來，有中道而呼者。　又姓。【廣韻】複姓有昨和氏。　又與酢同。【周禮春官司几筵】祀先王昨席亦如之。【註】昨，讀曰酢。

昪	【辰集上】【日字部】	昪	【廣韻】【集韻】□皮變切，音卞。【說文】喜樂貌。【廣韻】日光貌。【玉篇】明也。

昫	【辰集上】【日字部】	昫	【唐韻】火于切【集韻】【韻會】匈于切，□音訏。【說文】日出溫也。【玉篇】暖也。同煦。【淮南子原道訓】昫嫗覆育。【註】昫，溫恤也。　又縣名。【後漢光武紀】進圍董憲、龐萌於昫。【註】昫，縣名，屬東海郡。　又【廣韻】香句切【集韻】【韻會】吁句切，□音煦。又【集韻】【韻會】□火羽切，音詡。義□同。　又【集韻】詡拱切，音洶。【司馬法】鼓，旦明五通爲發昫。

昬	【辰集上】【日字部】	昬	【正字通】同昏。唐本《說文》从民省，徐本从氐省。晁補之云：因唐諱民，改从氏，則昬非俗字明矣。《精薀》以昬爲昬旦之昬，以昏爲昏姻之昏，蓋不考唐諱昬改从氏，遂分爲二字也。

昭	【辰集上】【日字部】	昭	【唐韻】止遙切【集韻】【韻會】【正韻】之遙切，□音招。【說文】日明也。【爾雅釋詁】昭，見也。【博雅】明也。【玉篇】光也。【廣韻】著也，覿也。【易晉卦】君子以自昭明德。【書堯典】百姓昭明。【詩大雅】於昭于天。　又【禮王制】天子七廟，三昭三穆與太祖之廟而七。又【祭統】夫祭有昭穆。昭穆者，所以別父子、遠近、長幼、親疏之序而無亂也。【魯語】明者爲昭，次者爲穆。　又【禮樂記】蟄蟲昭蘇。【註】昭，曉也。蟄蟲以發生爲曉，更息曰蘇。　又姓。【戰國策】楚有昭奚恤。【屈原離騷註】三閭之職，掌王族三姓，曰：昭、屈、景。　又【集韻】時饒切【正韻】時昭切，□音韶。廟中佋穆，或作昭。【佩觽集】說文自有佋穆之字，以佋爲昭，蓋借音耳。李祭酒涪說爲晉諱昭，改音韶，失之也。　又【集韻】【韻會】【正韻】□止少切，音沼。【詩魯頌】其馬蹻蹻，其音昭昭。【釋文】昭，之繞反。　又【集韻】【正韻】□之笑切。照，或省作昭。　又【韻補】叶蚩於切。【前漢敘傳】受命之初，贊功剖符。奕世弘業，爵土乃昭。　又叶之由切。【楚辭九章】臨沅湘之□淵兮，遂自忍而沈流。卒沒身而絕名兮，惜壅君之不昭。考證：〔爵士乃昭。〕　謹照前漢敍傳原文，爵士改爵土。 

昮	【辰集上】【日字部】	昮	【玉篇】才用切，從去聲。功人也。【字彙】作工人。

是	【辰集上】【日字部】	是	〔古文〕□【唐韻】承紙切【集韻】【韻會】上紙切，□音姼。【說文】作昰。直也。从日正。【釋名】是，嗜也，人嗜樂之也。【玉篇】是，是非也。【禮曲禮】夫禮者，所以定親疎、決嫌疑、別同異、明是非也。　又【博雅】是，此也。【易乾卦】不見是而無悶。【又】是故居上位而不驕。　又姓。【姓氏急就篇】是氏，吳有是儀，唐有是光。　又【集韻】田黎切，音題。【公羊傳僖十六年】是月者何，僅逮是月也。【註】是，月邊也。魯人語也。【釋文】是，如字。一音徒兮反。　又與氏通。【前漢地理志】氏爲莊公。【註】氏，與是同。古通用。　又【韻補】叶市之切。【蔡邕釋誨】予惟悼哉，害其若是。天高地厚，跼而蹐之。

昰	【辰集上】【日字部】	昰	【說文】是本字。　又【集韻】夏古作昰。註詳夊部七畫。

昱	【辰集上】【日字部】	昱	【唐韻】【集韻】【韻會】【正韻】□余六切，音毓。【說文】明日也。　又【玉篇】日明也。【廣韻】日光也。【揚子太□經】日昱乎晝。

昳	【辰集上】【日字部】	昳	【唐韻】【集韻】【韻會】徒結切【正韻】杜結切，□音耋。【說文】日□也。【書無逸】自朝至于日中昊。【傳】朝至日昳。【疏】昊亦名昳，言日蹉跌而下，謂未時也。【前漢游俠傳】至日昳皆會。

鉘	【戌集上】【金字部】	鉘	【玉篇】浮勿切，音佛。飾也。

昴	【辰集上】【日字部】	昴	【廣韻】【集韻】【韻會】【正韻】□莫飽切，音卯。【說文】作□，白虎宿星。【爾雅釋天】大梁，昴也。西陸，昴也。【註】昴，西方之宿。別名旄頭。【書堯典】日短星昴。【傳】昴，白虎之中星。　又【集韻】謨交切，音茅。義同。　又【韻補】叶力求切。【詩召南】嘒彼小星，維參與昴。叶下裯、猶。【疏】《元命苞》云：昴六星，昴之爲言留也，言物成就繫留是也。又□。

朊	【辰集上】【月字部】	朊	【玉篇】虞遠切，音阮。【篇海】月光微也。

	【子集上】【乙字部】		【類篇】余支切，音移。粵中猺種。【北史】後魏主猗。

昵	【辰集上】【日字部】	昵	【唐韻】【集韻】【韻會】□尼質切，音匿。【說文】暱或从尼。【書說命】官不及私昵。【傳】昵，近也。又【泰誓】昵比罪人。【疏】昵，親近也。　又【集韻】入質切，音日。義同。　又乃禮切，音禰。【書高宗肜日】典祀無豐于昵。【釋文】昵，考也，謂禰廟也。　又【集韻】【韻會】□質力切，音職。黏也。【周禮冬官考工記弓人】凡昵之類不能方。【音義】昵，又音職。【註】鄭司農云：謂膠善戾，故書昵。或作樴。杜子春云：樴讀爲不義不昵之昵。或爲。，黏也。　又【韻補】叶尼結切。【殷臣奇布賦】燎無爍而不焦，在兹林而獨昵。火焚木而不枯，木吐火而無竭。

昶	【辰集上】【日字部】	昶	【唐韻】【集韻】【韻會】□丑兩切，音敞。【說文】日長也。【博雅】通也。【嵆康琴賦】固以和昶而足耽矣。【註】昶，通也。　又【玉篇】明久也。【廣韻】舒也。　又【廣韻】【集韻】□丑亮切，音悵。達也。【嵆康琴賦】雅昶唐堯。【註】昶，與暢同。又，《字彙補》同昶。

昷	【辰集上】【日字部】	昷	【廣韻】烏渾切【集韻】烏昆切，□音溫。□，隸省作昷。【說文】□，仁也。从皿，以食囚也。

暚	【辰集上】【日字部】	暚	【集韻】餘招切，音遙。明也。【玉篇】日光也。

桒	【辰集中】【木字部】	桒	【正字通】俗桑字。

昸	【辰集上】【日字部】	昸	【篇韻】同。

昺	【辰集上】【日字部】	昺	【廣韻】昞亦作昺。

昼	【辰集上】【日字部】	晝	【唐韻】【集韻】【韻會】□陟救切，音呪。【說文】日之出入，與夜爲界。从畫省，从日。【易晉卦】晝日三接。　又地名。【孟子】三宿，而後出晝。　又姓。【風俗通】晝邑大夫之後，因氏焉。　又【韻補】叶株遇切。【張衡西京賦】衞尉八屯，警夜巡晝。植鎩懸瞂，用戒不虞。虞去聲。

显	【戌集下】【頁字部】	顯	〔古文〕【唐韻】【集韻】【韻會】【正韻】□呼典切，音憲。【爾雅釋詁】光也。又見也。【玉篇】明也，覿也，著也。【書泰誓】天有顯道，厥類惟彰。【傳】言天有明道，其義類惟明。　又達也。【左傳僖二十五年】是求顯也。【孟子】而未嘗有顯者來。【疏】言未嘗有富貴顯達者來家中。　又姓。【風俗通】周卿顯甫。　又【正韻】曉見切，音韅。覿也。　又人名。【禮檀弓】子顯致命于穆公。【釋文】顯，呼遍切。　又叶馨煙切，音羶。【郭璞朝鮮贊】箕子避商，自□朝鮮。善者所壯，豈有隱顯。　【說文】顯，頭明飾也。从頁聲。　俗作□，非。

晀	【辰集上】【日字部】	晀	【篇韻】他了切，挑上聲。明也。

晎	【辰集上】【日字部】	晎	【集韻】虎孔切，音嗊。晎晎，日欲明也。

晁	【辰集上】【日字部】	晁	【廣韻】直遙切【集韻】【正韻】馳遙切，□音潮。鼂，或作晁。【前漢景帝紀】御史大夫晁錯。【註】師古曰：晁，古朝字。【本傳】作鼂。又【司馬相如上林賦】晁采琬琰。【李善註】晁，古朝字。　又【集韻】直紹切，音肇。晁陽，縣名。在東陽。

