<!-- { "loadSidebar": true } -->
旃	【卯集下】【方字部】	旃	【唐韻】【集韻】【韻會】□諸延切，音饘。【說文】旗曲柄也，所以旃表士衆，周禮曰：通帛爲旃。○按《周禮春官》司常，今作旜。【爾雅釋天】因章曰旃。【註】以帛練爲旒，因其文章，不復畫之。【釋名】旃，戰也。戰戰恭已而已也。三孤所建，象無事也。【左傳昭二十年】旃以招大夫。　又【博雅】旃，之也。【詩魏風】上愼旃哉。【左傳桓九年】虞公求旃。　又【小爾雅】旃，焉也。【詩唐風】舍旃舍旃。【箋】旃之言焉也。　又【爾雅釋天】太歲在乙曰旃蒙。　又【史記匈奴傳】被旃裘。【前漢王褒傳】夫荷旃被毳者。　又【韻補】叶之人切。【陸雲夏府君誄】廣命俊乂，惟弓與旃。震我聲敎，遇響惟殷。

旄	【卯集下】【方字部】	旄	【唐韻】莫袍切【集韻】【韻會】謨袍切，□音毛。【說文】幢也。【書泰誓】右秉白旄以麾。【釋文】白旄，旄牛尾。【詩鄘風】孑孑干旄。【傳】注，旄於干者，大夫之旃也。【周禮春官旄人註】旄，旄牛尾，舞者所持以指麾。又【詩邶風旄丘傳】前高後下曰旄丘。　又星名。【史記天官書】昴曰旄頭。【註】昴七星爲旄頭。　又騎名。【後漢光武紀】賜東海王旄頭。【註】秦文公時，梓樹化爲牛，以騎擊之，騎不勝，或墮地，髻解披髮，牛畏之，入水，故秦因是置旄頭騎。　又【廣韻】【集韻】□莫報切，音帽。麕毛長也。　又與耄通。【周禮秋官司刺】再赦曰老旄。【孟子】反其旄倪。　又【集韻】亡遇切，音務。嵍，或作旄。山名。　又【韻補】叶蒙晡切【傅毅洛神賦】昆山美玉，濤海明珠，金銀璆琳，翠□貂旄。

旅	【卯集下】【方字部】	旅	〔古文〕□□魯□【唐韻】力舉切【集韻】【韻會】兩舉切，□音呂。【說文】軍之五百人爲旅。【書大禹謨】班師振旅。【傳】師入曰振旅，言整衆。【詩小雅】我師我旅。【箋】五百人爲旅。【周禮地官小司徒】五卒爲旅。【註】旅，五百人。　又【博雅】旅。客也。【易復卦】商旅不行。又【旅卦疏】旅者，客寄之名，羈旅之稱，失其本居而寄他方，謂之爲旅。【詩大雅】于時廬旅。【箋】廬舍其賓旅。【左傳莊二十二年】羈旅之臣。【註】旅，客也。　又【書禹貢】蔡蒙旅平。【傳】祭山曰旅。【周禮天官掌次】王大旅上帝。【註】大旅上帝祭於圜丘。國有故而祭，亦曰旅。　又【書牧誓】亞旅。【傳】亞，次也。旅，衆也。衆大夫其位次卿。【左傳文十五年】請承命於亞旅。【註】亞旅，上大夫也。　又【書旅獒】西旅底貢厥獒。【傳】西戎之長。　又【詩小雅】旅力方剛。【傳】旅，衆也。【儀禮士冠禮】旅占卒。【註】旅，衆也。　又【詩小雅】殽核惟旅。【傳】旅，□也。　又【詩周頌】侯亞侯旅。【傳】旅，子弟也。　又【周禮天官小宰】掌官府之徵令，四曰旅，掌官常以治數。【註】旅辟下士也。　又【周禮地官司徒】旅師。【註】旅，猶處也。　又【周禮冬官考工記函人】權其上旅，與其下旅。【註】上旅謂要以上，下旅謂要以下。【疏】謂札葉爲旅者，以札衆多，故言旅。　又【儀禮鄕飮酒禮】司正升相旅，曰：某子受酬。【註】旅，序也。　又【禮郊特牲】臺門而旅樹。【註】旅，道也。　又【禮樂記】進旅退旅。【註】旅，猶俱也。　又【後漢光武紀】至是野穀旅生。【註】不因播種而生，故曰旅。今字作穭，音呂。古字通。　又姓。【前漢功臣表】昌平侯旅卿。　又【集韻】凌如切，音臚。□也。

旆	【卯集下】【方字部】	旆	【唐韻】【集韻】【韻會】□蒲蓋切，音沛。【說文】作旆。繼旐之旗也，沛然而垂。从，□聲。【爾雅釋天】繼旐曰旆。【註】帛續旐，末爲燕尾者。【釋名】雜帛爲旆，以雜色綴其邊爲翅尾也。將帥所建，象物雜也。【詩小雅】白旆央央。【傳】白旆，繼旐者也。【左傳昭十三年】建而不旆。【註】旆，游也。　又【詩小雅】彼旟旐斯，胡不旆旆。【傳】旆旆，旒垂貌。【朱傳】旆旆，飛揚之貌。　又【詩大雅】荏菽旆旆。【傳】旆旆然長也。　又【集韻】蒲掇切，音跋。義同。　又【韻補】叶蒲枚切。【□琳大荒賦】華蓋建杠，招搖樹旆。攝提運杓，文昌承魁。旆原字从从□。

晜	【辰集上】【日字部】	晜	【廣韻】古渾切【集韻】【韻會】【正韻】公渾切，□音昆。□或作晜，通作昆。【爾雅釋親】父之晜弟。【又】來孫之子爲晜孫。【註】晜，後也。

旇	【卯集下】【方字部】	旇	【廣韻】敷羈切【集韻】【韻會】攀糜切，□音披。【說文】旌旗旇靡也。【埤蒼】衣服貌也。　又【集韻】攀悲切，音丕。麾謂之旇。　又母被切，音靡。旌旗貌。　又平義切，音被。義同。

旊	【卯集下】【方字部】	旊	【正字通】妃罔切，音倣。【周禮冬官考工記】搏埴之工陶旊。【註】鄭司農云：讀爲甫始之甫。康成謂：讀如放於此乎之放。又【旊人】旊人爲簋。

旋	【卯集下】【方字部】	旋	【唐韻】似宣切【集韻】【韻會】旬宣切【正韻】旬緣切，□音璿。【說文】周旋旌旗之指麾也。从从疋。疋，足也。【註】徐鍇曰：人足隨旌旗以周旋也。【左傳僖二十三年】以與君周旋。【註】相追逐也。　又【易履卦】其旋元吉。【疏】旋，反也。　又【周禮冬官考工記鳧氏】鐘縣謂之旋。【註】旋屬鍾柄所以縣之也。【釋文】旋如字。李音信犬反。　又【左傳定三年】夷射姑旋焉。【註】旋，小便也。　又【莊子達生篇】工倕旋而蓋規矩，指與物化，而不以心稽。【註】旋，圓也。蓋，過也。　又與璇同。【前漢律歷志】佐助旋璣。　又【廣韻】辭戀切【集韻】【韻會】【正韻】隨戀切，□音。遶也。　又通作還。【禮玉藻】周還中規，折還中矩。【釋文】還，本亦作旋。　又【韻補】叶松倫切【李尤德陽殿賦】上蟠其無際兮，狀行回以周旋。開三階而參會兮，錯金銀於兩楹。

	【寅集中】【山字部】		【廣韻】【集韻】□力質切，音栗。山名。

旌	【卯集下】【方字部】	旌	【唐韻】【正韻】子盈切【集韻】【韻會】咨盈切，□音精。【說文】析羽注旄首，所以進士卒。【爾雅釋天】註旄首曰旌。【註】載旄於竿頭，如今之幢，亦有旒。【又】旌旂。【疏】旌旂者，凡旗之名雖異，旌旂爲之總稱。【廣雅】天子旌高九仞，諸侯七仞，大夫五仞，士三仞。【釋名】旌，精也。有精光也。【詩鄘風】孑孑干旌。【周禮春官司常】析羽爲旌。【又】斿車載旌。　又【周禮天官掌舍】爲帷宮設旌門。【註】樹旌以表門。　又【周禮地官掌節】道路用旌節。【註】今使者所擁節是也。　又【禮曲禮】武車綏旌，德車結旌。【註】武車尚威武，故舒散若花。德美在內，故纏旌於竿。　又【書畢命】旌別淑慝。【傳】言當識別頑民之善惡。【疏】旌旗所以表識貴賤，故傳以旌爲識。　又【左傳莊二十八年】且旌君伐。【註】旌，章也。　又【周語】故爲車服以旌之。【註】旌，表也。　又【後漢胡廣傳】德以旌賢。【註】旌，明也。考證：〔【爾雅釋天】旄首曰旌。〕　謹照原文旄上增註字。〔【又】旌旂。【疏】旌旂者，凡旗之名雖異，旌旂爲之總稱。〕　謹按此十九字亦係爾雅釋天文，謹改於亦有旒之下，廣雅之前。〔斿車建旌。〕　謹照周禮原文建旌改載旌。 

旍	【卯集下】【方字部】	旍	【廣韻】同旌。【五經文字】旌从生。作旍，譌。【後漢袁紹傳】故復援旍擐甲。

旎	【卯集下】【方字部】	旎	【唐韻】女氏切【集韻】【韻會】乃倚切，□音柅。旖旎，旌旗從風貌。【史記司馬相如傳】旖旎從風。【註】旖旎，阿那也。【前漢揚雄甘泉賦】夫何旟旐郅偈之旖旎也。【註】旖旎，旒襂之形也。　又【前漢揚雄傳】乗雲蜺之旖旎兮。【註】旖旎，雲貌。　又【楚辭九辯】紛旖旎乎都房。【註】旖旎，盛貌。　又【集韻】女夷切，音尼。又乃可切，音娜。或作□。義□同。　又【韻補】叶囊何切。【東方朔七諫】拔搴□芝兮，列樹芋荷。橘柚萎枯兮，苦李旖旎。襂字原从方从參作。

族	【卯集下】【方字部】	族	〔古文〕□□□【唐韻】【集韻】【韻會】【正韻】□昨木切，音鑿。【說文】矢鋒也。束之族族也。【類篇】一曰从，所以標衆矢之所集。又聚也。【書堯典】以親九族。【註】高祖至□孫之親。【詩周南】振振公族。【傳】公族，公同祖也。【周禮春官小宗伯】掌三族之別，以辨親疏。【註】三族，謂父子孫，人屬之正名。【左傳隱八年】無駭卒，羽父請諡與族。【疏】族者，屬也。與其子孫共相聯屬，其傍支別屬，則各自立氏。　又【書堯典】方命圯族。【傳】族，類也。　又【書泰誓】罪人以族。【傳】一人有罪，□及父母妻子，言□濫。　又【周禮地官大司徒】四閭爲族。【註】閭二十五家，族百家。　又【左傳襄八年】謀之多族。【註】族，家也。　又【爾雅釋詁】木族生爲灌。【註】族，叢生。【疏】木叢生者爲灌。　又【莊子養生主】庖丁解牛，每至於族，吾見其難爲。【註】交錯聚結爲族。　又【集韻】作木切，音鏃。義同。　又千□切，音凑。與蔟同。【前漢律歷志】一曰黃鐘，二曰太族。【淮南子泰族訓註】泰言古今之道，萬物之指，族於一理，明其所謂也。　又【集韻】【正韻】□則□切，音奏。樂變也。【前漢嚴安傳】調五聲，使有節族。【註】蘇林曰：族音奏。師古曰：奏，進也。　又【集韻】【類篇】□先奏切，音漱。嗾，或作族。使犬聲。

旐	【卯集下】【方字部】	旐	【唐韻】治小切【集韻】【韻會】直紹切，□音肇。【說文】龜蛇四游，以象營室，游游而長。【釋名】龜蛇爲旐。旐，兆也。龜知氣兆之吉凶，建之於後，察度事宜之形兆也。【詩小雅】設此旐矣。【周禮春官司常】龜蛇爲旐。【又】縣鄙建旐。【註】龜蛇，象其扞難避害也。　又【爾雅釋天】緇廣充幅長尋曰旐。【註】帛全幅，長八尺者也。【禮檀弓】綢練設旐夏也。【註】旌之旒緇布廣充幅長尋曰旐。

旑	【備考】【卯集】【方字部】	旑	【日月燈】旖字省文。

