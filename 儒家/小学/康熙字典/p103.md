<!-- { "loadSidebar": true } -->
盬	【午集中】【皿字部】	盬	【唐韻】公戸切【集韻】【韻會】果五切【正韻】公五切，□音古。【說文】河東鹽池，袤五十一里，廣七里，周行十六里。【左傳成六年】必居郇瑕氏之地，沃饒而近盬。【註】郇瑕，古國名，在河東解縣。盬，鹽也。猗氏縣鹽池是。【周禮天官鹽人】凡齊事，鬻盬以待戒令。【疏】盬出於鹽池，今之顆鹽是也。【史記貨殖傳】倚頓用盬鹽起。【註】謂出鹽直用不練也。一說盬鹽，河東大盬。散鹽，東海煑水爲鹽。　又不攻緻也。一曰不堅牢也。【詩唐風】王事靡盬。【前漢息夫躬傳】器用盬惡。　又啑也。【左傳僖二十八年】晉侯夢楚子伏己而盬其腦。　又【玉篇】姑也。【揚子方言】且也。又雜猝也。【註】皆倉卒也。　又【集韻】古慕切，古去聲。攻緻也。　又【廣韻】古胡切【集韻】【韻會】【正韻】攻乎切，□古平聲。□楚人謂鹽池爲盬。

盭	【午集中】【皿字部】	盭	【唐韻】【集韻】【韻會】□與戾同。【史記司馬相如傳】盭夫爲之垂。【張揖註】狼戾之夫也。【前漢膠西于王傳】爲人賊盭。【註】古戾字。【史記】作戾。　又違也。【前漢張耳□餘贊】何鄉者慕用之誠，後相背之盭也。　又疾名。【賈誼治安策】病非徒瘇也，又苦□盭。【師古註】□同蹠。言足蹠反戾，不可行也。　又胝也。【呂氏春秋】□有惡人，長肘而盭。　又山名。【史記霍去病傳】率戎士踰烏盭。　又與綟通。【前漢百官公卿表】諸侯王金璽盭綬。【註】盭，草名。出琅邪平昌縣，似艾，可染綠，因以名綬也。【晉書載記】作綠綟綬。　又【廣韻】練結切【集韻】力結切，□音□。義同。　【說文】本作□。省从□，讀若戾。【徐鉉曰】□者繫辠人見血也。弼戾之意。【說文長箋】亦作□。

目	【午集中】【目字部】	目	〔古文〕□□□【唐韻】【集韻】【韻會】□莫六切，音牧。【說文】人眼，象形，重童子也。【春秋元命苞】肝之使也。【韓詩外傳】心之符也。【禮郊特牲】氣之淸明者也。易說卦離爲目。【註】南方之卦，主視。故爲目。【書舜典】明四目。【註】廣四方之視，以決天下壅蔽。　又【博雅】視也。凡注視曰目之。【史記□丞相世家】□平去楚，渡河，船人疑其有金，目之。　又動目以諭也。【前漢高帝紀】范增數目羽擊沛公。　又含怒側視也。【周語】國人莫敢言，道路以目。　又【小爾雅】要也。【周禮春官】簭人掌三易，以辨九簭之名，四曰巫目。【疏】是要目之事。　又見也。【公羊傳桓二年】內大惡諱，此其目言之何遠也。【註】目，見也，斥見其惡也。　又稱也。【穀梁傳隱元年】段，鄭伯弟也。以其目君，知其爲弟也。【註】謂稱鄭伯。　又條目。【論語】請問其目。【註】條件也。【前漢劉向傳】校中祕書，各有條目。　又節目。【禮學記】善問者如攻堅木，先其易者，後其節目。方氏曰：節則木理之剛，目則木理之精。　又題目。【後漢許劭傳】曹操微時，常求劭爲己目。【註】命品藻爲題目。【晉書山濤傳】甄拔人物，各有題目，時稱山公啓事。　又凡目。【周禮天官小宰】師掌官成，以治凡。司掌官法，以治目。【公羊傳僖五年】一事而再見者，前目而後凡也。【春秋繁露】目者，偏辨其事也。凡者，獨舉其事也。　又科目。【舊唐書懿宗紀】以宋震胡德融，考科目舉人。【宋史選舉志】宋之科目有進土，有諸科，有武舉，常選外又有制科，有童子舉，而進士得人爲盛。　又黃目，周彝名。【禮明堂位】鬱尊用黃目。　又暉目，鴆鳥也。【淮南子繆稱訓】暉目知晏。【註】晏，無雲也。天將晏靜，暉目先鳴。　又比目，魚名。不比不行。亦謂之鰈。見【爾雅釋地】。　又橫目，傅草別名。鬼目，苻草別名。俱見【爾雅釋草】。　又海外有一目國，一目中其面而居。見【山海經】。　又天目，山名。【元和地志】上有兩峰，峰頂各一池，若天左右目。　又縣名。【前漢地理志】河目縣，屬幷州。　又州名。【唐書地理志】目州隷隴右道。　又姓。【潛夫論】目夷氏，子姓，宋微子後。　又目宿，草名。通作□。【前漢西城傳】馬耆目宿。【史記大宛傳】作苜蓿。　又叶莫筆切，音密。【夏侯湛抵疑】心有窮志，貌有飢色。吝江河之流，不以躍舟船之檝。惜東壁之光，不以寓貧婦之目。

盯	【午集中】【目字部】	盯	【廣韻】直庚切【集韻】除庚切，□音棖。【玉篇】□盯，視貌。【廣韻】直視也。【孟郊城南聯句】眼瞟强盯□。　又【集韻】【韻會】□抽庚切，音撐。又【廣韻】【集韻】□張梗切，朾上聲。又【集韻】豬孟切，朾去聲。義□同。　【類篇】或作。【集韻】與瞠同。或作瞪。

盰	【午集中】【目字部】	盰	【唐韻】【集韻】□古旱切，干上聲。【說文】目多白也。　又張目也。【白虎通】盰目□兵，天下富昌。　又人名。【後漢西羌傳】隴西太守劉盰。　又【廣韻】古按切【集韻】【韻會】居案切【正韻】古汗切，□干去聲。義同。

□	【未集上】【竹字部】	□	【字彙補】篠字之譌。【庾信宿國公□】浮于江海，達于淮泗。□簜旣敷，瑤琨卽序。

盱	【午集中】【目字部】	盱	【唐韻】況于切【集韻】【韻會】匈于切，□音吁。【說文】張目也。【六書故】張目企望者，必猶豫不進也。【揚子方言】燕代朝鮮冽水謂黸瞳子爲盱。【註】謂舉眼也。【易豫卦】盱豫悔。【註】上視也。【前漢王莽傳】盱衡厲色。【註】眉上曰衡。盱衡，舉眉揚目也。　又【爾雅釋詁】憂也。【詩小雅】云何其盱。【鄭箋】病也。【朱傳】望也。　又盱盱，張目貌。【荀子非十二子篇】學者之嵬盱盱然。　又視周章貌。【莊子寓言篇】而睢睢盱盱，而誰與居。　又【博雅】睢睢盱盱，元氣也。　又【集韻】睢盱，小人喜悅貌。　又質朴之形。【王延壽魯靈光殿賦】鴻荒朴略，厥狀睢盱。　又縣名。盱眙，屬臨淮郡。又盱水，西北至南昌，入湖漢，□見【前漢地理志】。　又通作訏。【詩鄭風】洵訏且樂。【註】洵，訏樂貌。韓詩作恂盱。【前漢地理志】亦作恂盱。【註】恂，信。盱，大也。　又草名。【爾雅釋草】盱，虺牀。【註】蛇牀也。一名馬牀。　又姓。【集仙傳】漢盱烈，豫章人。【墉城集】有盱母。【萬姓統譜】或从目从干，音幹。　又人名。【公羊傳昭三十一年】顏夫人有子，名盱。【註】盱，又許孤反。本或作□。一音夸。　又【集韻】雲俱切，音于。亦蛇牀也。與□同。　又【集韻】荒胡切，音呼。亦張目也。與□同。

盲	【午集中】【目字部】	盲	【唐韻】武庚切【集韻】【正韻】眉庚切【韻會】眉切，□音蝱。【說文】目無牟子。【釋名】盲，茫也，茫茫無所見也。【淮南子泰族訓】盲者，目形存，而無能見也。　又盲風，疾風也。【禮月令】仲秋盲風至。　又【正韻】巫放切。與望同。【周禮天官內饔】豕盲眂而交睫腥。【註】盲，當爲望。【禮內則】作望視。　又叶謨郞切，莽平聲。【荀况佹詩】天地易位，四時易鄉。列星隕墜，旦暮晦盲。　又叶謨蓬切，音蒙。【老子道德經】五色令人目盲，五音令人耳聾。【越絕書】內視者盲，反聽者聾。　【集韻】或作瞢朚□。考證：〔【淮南子泰俗訓】盲者，目形存，而無能見也。〕　謹按盲者二句見泰族訓，謹照原書改泰族訓。 

瘃	【午集中】【疒字部】	瘃	【唐韻】陟玉切【集韻】【韻會】珠玉切，□音劚。【說文】中寒腫覈。【玉篇】手足中寒瘡也。【正韻】寒瘍。【前漢趙充國傳】手足皸瘃。【註】文穎曰：瘃，寒創也。【又】霜雪疾疫，瘃墯之患。【註】謂因寒瘃而墮指。【正字通】今俗呼足跟凍瘡曰竈瘃。【玉篇】或作□。

瘅	【午集中】【疒字部】	癉	【唐韻】丁榦切【集韻】【韻會】得案切【正韻】得爛切，□音旦。【說文】勞病也。【書畢命】彰善癉惡。【傳】明其爲善，病其爲惡。【左傳襄十九年】荀偃癉疽。【註】癉疽，惡創。【疏】癉，勞病也。　又黃病。【前漢嚴助傳】南方暑濕，近夏癉熱。【註】師古曰：癉，黃病。音丁幹反。　又與僤同。亦作□。【詩大雅】下民卒癉。【傳】癉，病也。【釋文】癉，本又作僤。沈本作□。　又【唐韻】【集韻】【韻會】丁賀切【正韻】丁佐切，□音跢。義同。　又【爾雅釋詁】癉，勞也。【釋文】丁賀反。　又【博雅】癉，苦也。【釋文】多賀反。　又【廣韻】【正韻】丁可切。【集韻】【韻會】典可切，□音嚲。【廣韻】勞也。怒也。【正韻】亦作憚。　又【廣韻】都寒切【集韻】【韻會】多寒切，□音單。【廣韻】火癉，小兒病也。【集韻】勞病也。【史記倉公傳】風癉客脬，難于大小溲，溺赤。【註】正義曰：癉，音單。旱也。脬，膀胱也。言風癉之病，客居在膀胱。【前漢藝文志】癉十二病方四十卷。【註】師古曰：癉，黃病。音丁韓反。　又【廣韻】徒干切，音壇。風在手足病。　又【集韻】他干切，音□。義同。　又【集韻】黨旱切【正韻】多□切，□音亶。【集韻】風病。　又【張衡東京賦】飛礫雨散，剛癉必斃。【註】癉，難也。言鬼之剛而難者，皆盡死也。【釋文】癉，音亶。

瘇	【午集中】【疒字部】	瘇	【集韻】豎勇切。與□同。脛氣足腫也。【前漢賈誼傳】天下之勢，方病大瘇。【註】如淳曰：腫足曰瘇。

瘈	【午集中】【疒字部】	瘈	【集韻】吉詣切，音計。狂也。【左傳襄十七年】國人逐瘈狗，瘈狗入于華臣氏。【釋文】狂犬也。又【哀十二年】國狗之瘈，無不噬也。　又【集韻】居例切，音猘。又征例切，音制。義□同。　又詰計切，音契。瘈瘲，癇疾。　又吉曳切，音訐。又胡計切，音系。義□同。　又【廣韻】【集韻】□尺制切，音掣。與痸同。

	【丑集中】【土字部】		【正字通】同宇。屋邊也。見鐘鼎文。

	【丑集下】【女字部】		【廣韻】田□切【集韻】丁□切，□音郖。嫗，語帖也。　□□通。

