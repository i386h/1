<!-- { "loadSidebar": true } -->
掄	【卯集中】【手字部】	掄	【唐韻】【集韻】【韻會】【正韻】□盧昆切，音崘。【說文】擇也。【周禮地官山虞】凡邦工入山林，掄材不禁。【晉語】君掄賢人之後，有常位於國者而立之。【唐書劉廸傳】文部始掄材，終授位。　又【廣韻】貫也。　又【唐韻】力迍切【集韻】【韻會】【正韻】龍春切，□音倫。亦擇也。

敤	【卯集下】【攴字部】	敤	【廣韻】【集韻】□苦果切，音顆。【說文】硏治也。舜女弟名敤首。【博雅】擊也。　又【廣韻】【集韻】□苦臥切，音課。義同。

	【子集中】【人字部】		【唐韻】失人切。【集韻】升人切，□音申。神名。　又妊身也。　又姓。

挺	【卯集中】【手字部】	挺	【唐韻】【正韻】徒鼎切【集韻】【韻會】待鼎切，□音艇。讀若庭上聲。【說文】拔也。【廣韻】挺出也。【吳語】挺鈹搢鐸。【前漢師丹傳】挺力田。【註】特拔異力田之人，優寵之也。【晉書宣帝紀論】以天挺之資，應期受命。　又直持也。　又寬也。【禮月令】仲夏挺重，囚益其食。　又引也。【前漢劉屈氂傳】挺身逃亡其印綬。【註】獨引身而逃難也。　又縣名。【前漢地理志】膠東國挺縣。　又【集韻】【韻會】□他頂切，音珽。讀若上聲。直也。【左傳襄五年】周道挺挺，我心扃扃。【前漢蓋寬饒傳】君子直而不挺，曲而不詘。　又荔挺，香草名。【禮月令】仲冬荔挺出。【註】馬也。　又與脡通。【儀禮鄕飮酒禮】薦脯五挺。【註】挺猶膱也。　又【唐韻】特丁切【集韻】【正韻】唐丁切，□音庭。挺縣別音。　又【集韻】丈梗切，棖上聲。亦直也。

挼	【卯集中】【手字部】	挼	【唐韻】【集韻】□奴禾切。同捼。【禮曲禮】共飯不澤手。【註】澤謂挼莎也。【晉書劉毅傳】東府聚摴蒲大擲，劉裕挼五木，久之卽成盧焉。　又【六書故】按揉也。　又【唐韻】索回切【集韻】【韻會】【正韻】蘇回切，□音毸。擊也。又手摩也。　又【集韻】【韻會】□奴回切，音□。義同。亦作捼。　又【唐韻】【集韻】□儒誰切，音蕤。與捼同。　又【集韻】翾規切，音墮。【儀禮特牲饋食禮】祝命挼祭。【註】祭神食也。士虞禮曰：祝命佐食墮祭。周禮曰：旣祭則藏其墮。墮與挼讀同。　又宣錐切，音雖。又思累切，音髓。義□同。　又盧臥切，螺去聲。理也。與摞同。　又奴臥切，音穤。推也。餘詳捼字註。考證：〔古虞禮曰，祝命佐食墮祭。〕　謹照儀禮特牲饋食註文。古虞禮改士虞禮。 

捄	【卯集中】【手字部】	捄	【唐韻】舉朱切【集韻】【韻會】恭于切，□音駒。【說文】盛土於梩中也。一曰捊也。【詩大雅】捄之陾陾。【箋】築牆者，捊聚壤土，盛之以虆，而投諸版中。　又【集韻】【韻會】【正韻】□居尤切，音鳩。義同。　又【唐韻】巨鳩切【集韻】【韻會】【正韻】渠尤切，□音求。長貌。【詩小雅】有捄棘□。又【周頌】有捄其角。【箋】角貌。　又【集韻】【韻會】□渠幽切，音虯。義同。　又【集韻】【韻會】【正韻】□居又切。同救。止也，護也。【前漢董仲舒傳】將以捄溢扶衰。【註】捄，古救字。註詳攴部七畫。

捨	【卯集中】【手字部】	捨	【唐韻】書冶切【集韻】【韻會】【正韻】始野切，□赦上聲。【說文】釋也。【正韻】弃也。【宋書殷淳傳】愛好文義，未嘗違捨。　又姓。明洪武中，稅課大使捨敬。　經典省作舍。

掃	【卯集中】【手字部】	掃	【唐韻】【集韻】【韻會】【正韻】□蘇老切，音嫂。弃也，拚除也。【詩大雅】洒掃廷內。　又鬧掃，髻名。【三夢記】鬧掃，猶盤雅墮馬之類也。唐詩云：還梳鬧掃學宮妝。　又【唐韻】【廣韻】蘇到切【集韻】【韻會】【正韻】先到切，□音譟。義同。【論語】當洒掃應對進退，則可矣。　本作埽。又與騷通。別詳土部，馬部。

掉	【卯集中】【手字部】	掉	【唐韻】【集韻】【韻會】徒吊切【正韻】杜弔切，□調去聲。【說文】搖也。【廣韻】振也。【左傳昭十一年】末大必折，尾大不掉。【楚語】大能掉小，故變而不勤。【註】掉，作也。【史記孟嘗君傳】過市朝者，掉臂而不顧。【前漢蒯通傳】酈生一士，伏軾掉三寸舌。　又正也。【左傳宣十二年】御下兩馬，掉鞅而還。【註】飾馬正鞅，以示閒暇。　又掉磬。【禮內則註】雖有勤勞，不敢掉磬。【疏】崔氏云：北海人謂相激事爲掉磬。隱義云：齊人謂相絞訐爲掉磬。　又【唐韻】【集韻】【韻會】【正韻】□徒了切，音窕。亦搖動也。【增韻】顫也。　又【唐韻】女角切【集韻】【韻會】尼角切，□音搦。義同。又持也。　又【集韻】女敎切，音鬧。聲甄動也。【周禮春官典同】薄聲甄。【註】甄猶掉也。鍾微薄則聲掉。

掌	【卯集中】【手字部】	掌	〔古文〕□【唐韻】諸兩切【集韻】【韻會】【正韻】止兩切，□章上聲。【說文】手中也。【增韻】手心也，謂指本也。【論語】指其掌。【禮中庸】治國其如示諸掌乎。【註】示讀如寘。【疏】如置物掌中也。　又職掌，主也。【書周官】冢宰掌邦治。【禮樂記】禮之末節也，故有司掌之。　又鞅掌，失容也。【詩小雅】或王事鞅掌。【箋】鞅，猶荷也。掌，謂捧之也。負荷捧持以趨走。言促遽也。【疏】言事煩，不暇爲容儀也。　又姓。晉琅邪掌同，前凉燉煌掌據。　又【本】【草】水蛭。一名至掌。【爾雅釋蟲】蛭蝚，至掌。　【正字通】古作□。覆手爲爪，反爪爲□。後譌作仉。孟子母仉氏，今作掌。

掏	【卯集中】【手字部】	掏	【唐韻】【集韻】【韻會】□徒刀切，音桃。擇也，抒也。　又【集韻】他刀切，音叨。捾也。同搯。

排	【卯集中】【手字部】	排	【唐韻】【正韻】步皆切【集韻】【韻會】蒲皆切，□音牌。【說文】擠也。一曰推也。【增韻】斥也。【禮少儀】排闔說屨於戸內者，一人而已矣。【疏】排推門扇也。【史記樊噲傳】廼排闥直入。又【魯仲連傳】爲人排患釋難，解紛亂而無取也。【前漢賈誼傳】所排擊剝割，皆眾理解也。　又列也，安置也。【前漢朱買臣傳】相推排成列中庭拜謁。【莊子大宗師】安排而去化。　又彭排。軍器也。《釋名》彭旁也。在旁排敵禦攻也。【後漢袁紹傳】蒙楯而行。【註】楯今之旁排也。　又【集韻】【韻會】□步拜切，音憊。排揩，强突也。　又與□囊韛通。吹火韋囊也。【後漢杜詩傳】造水排鑄農器。【註】冶者爲排以吹炭，令激水鼓之。【魏志韓暨傳】爲監冶謁者，乃作水排，利益三倍於前。【晉書杜預傳】作人排新器。　又【正韻】薄邁切，音敗。義同。　又叶邊迷切，音鎞。【謝靈運登石門最高頂詩】心契九秋幹，日翫三春荑。居常以待終，處順故安排。考證：〔又彭排。【釋名】軍器也。彭，旁也，在旁排敵禦攻也。〕　謹按軍器也非釋名原文，謹改爲又彭排。軍器也。釋名彭旁也。在旁排敵禦攻也。〔【後漢杜詩傳】【註】冶者爲排以吹炭，今激水鼓之。〕　謹照原文今改令。 

掔	【卯集中】【手字部】	掔	【唐韻】苦閑切【集韻】【正韻】丘閑切，□音慳。【說文】固也。【爾雅釋詁】厚也。　又【唐韻】【正韻】苦堅切【集韻】輕煙切，□音牽。義同。　又牽去也。與牽通。【史記鄭世家】鄭襄公肉袒，掔羊以迎。【莊子徐無鬼】君將黜耆欲，掔好惡，則耳目病矣。　又持也。擊也。　又【正韻】詰戰切，遣去聲。挽也，引也。俗作□。　【說文】讀若詩赤舄掔掔。【徐鉉曰】今別作慳，非。○按豳風作几几。《說文》或別有所考。長箋云：掔掔句似逸詩，則鑿矣。

捀	【卯集中】【手字部】	捀	【唐韻】【集韻】□敷容切，音峰。【說文】奉也。　又【唐韻】扶用切【集韻】房用切，□音俸。義同。一曰兩手分而數也。　又符容切，音逢。義同。或省作□。亦作捧。通作摓。互詳摓字註。

捈	【卯集中】【手字部】	捈	【唐韻】【集韻】【韻會】【正韻】□同都切，音徒。【說文】臥引也。【揚子法言】捈中心之所欲，通諸人之□者，莫如言。　又【唐韻】【正韻】他胡切【集韻】通都切，□土平聲。【博雅】引也，抒也。　又【集韻】余遮切，音椰。義同。　又抽居切，音樗。舒也。與攄同。　又直加切，音茶。擲也。

捊	【卯集中】【手字部】	捊	〔古文〕【唐韻】步侯切【集韻】【正韻】蒲侯切，□音裒。【說文】引取也。【禮禮運】人情以爲田。【註】田，人所捊治也。【疏】謂以手捊聚，卽耕種耘鋤也。　又【唐韻】薄交切【集韻】蒲交切，□音庖。與掊同。　又【集韻】房尤切，音浮。又方鳩切，讀若可否之否平聲。義□同。　又芳無切，音敷。擊也。　又【集韻】【韻會】□普溝切，剖平聲。掬也。禮運註，又音。　【說文】捊，或从包作抱。【集韻】或作抔。互詳抔抱二字註。

捔	【卯集中】【手字部】	捔	【唐韻】古岳切【集韻】【韻會】【正韻】訖岳切，□音覺。【博雅】掎捔也。通作角。【左傳襄十四年】譬如捕鹿，晉人角之，諸戎掎之。【註】角者，當其頭也。掎者，踣其足也。　又【唐韻】【集韻】□仕角切，音浞。刺也。【張衡西京賦】叉蔟之所攙捔。【註】攙捔，貫刺之也。【廣韻】亦作□。【集韻】或作□。又作簎。　又【集韻】測角切，音齪。與擉同。亦刺取也。

捹	【卯集中】【手字部】	捹	【集韻】蒲悶切，音坌。手亂貌。

掖	【卯集中】【手字部】	掖	【唐韻】羊益切【集韻】【韻會】【正韻】夷益切，□音奕。【說文】以手持人臂投地也。又挾扶也。【詩□風衡門序】誘掖其君也。【疏】誘謂在前導之，掖謂在傍扶之。【左傳僖二十五年】二禮從國子巡城，掖以赴外。【註】挾之而投於城外也。　又【說文】臂下也。與腋同。【禮儒行】衣逢掖之衣。【註】逢，猶大也。大袂衣也。【史記商君傳】千羊之皮，不如一狐之掖。　又宮旁舍曰掖庭，殿旁垣曰掖垣，宮闕旁小門曰左右掖門，皆取肘腋之義。【前漢百官公卿表】武帝更名永巷爲掖庭。又【成帝紀】闌入尚方掖門。【註】掖門在兩傍，言如人臂掖也。【杜甫詩】花隱掖垣暮。　又郡縣名。【前漢地理志】張掖郡。【註】張國臂掖，故曰張掖。【又】東萊郡掖縣。【韻會】掖，腋本一字。今扶掖字从手，肘腋字从月。然古腋字本作亦，非从月也。

