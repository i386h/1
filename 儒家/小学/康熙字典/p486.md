<!-- { "loadSidebar": true } -->
隧	【戌集中】【阜字部】	隧	〔古文〕□【廣韻】【集韻】【韻會】【正韻】□徐醉切，音遂。【玉篇】墓道也。【左傳隱元年】闕地及泉，隧而相見。【註】隧，若今延道。又【僖二十五年】晉侯朝王，王饗醴，命之宥，請隧弗許。【註】闕地通路曰隧。【周禮春官冢人】及竁以度爲丘隧。【註】隧，羨道也。　又道也。【詩大雅】大風有隧。【禮曲禮】出入不當門隧。【魯語】具舟除隧。【前漢匈奴傳】起亭隧。【註】隧，謂開小道而行，避敵鈔□也。　又【左傳襄七年】叔仲昭伯爲隧正。【註】隧正，主役徒。　又【周禮冬官考工記鳧氏】于上之攠，謂之隧。【註】隧在鼓中，窐而生光，有似夫隧。　又草名。【爾雅釋草】出隧，蘧蔬。【疏】菌類也。一名出隧，一名蘧蔬。　又【正字通】高麗國左有大穴，曰神隧。　又地名。【戰國策】吳見伐齊之便，而不知干隧之敗也。【註】干隧，吳地。　又縣名。【前漢地理志】河閒國武隧縣。　又轉也，回也。【莊子天下篇】若磨石之隧。【註】隧，音遂，回也。　又【集韻】直類切，音懟。落也。與墜同。【荀子儒效篇】至共頭而山隧。【班固幽通賦】眷峻谷曰勿隧。【註】可以免於顚隧。【前漢王莽傳】不隧如髮。　又【集韻】雖遂切，音粹。與邃同。深遠也。【周禮冬官考工記輿人】參分車廣，去一以爲隧。【註】鄭司農云：隧謂車輿深也，讀如鑽燧攺火之燧。康成謂：讀如邃宇之邃。　又【集韻】杜罪切，音□。【左傳襄二十五年】當□隧者，井堙木刊。【註】隧，徑也。徐邈讀上聲。　【廣韻】俗作璲。考證：〔【班固幽通賦】養峻谷曰勿隧。〕　謹照原文養改眷。 

隨	【戌集中】【阜字部】	隨	〔古文〕□遀追【廣韻】【集韻】【韻會】□旬爲切，音隋。【廣韻】從也，順也。【書禹貢】隨山刊木。【易□象】隨風巽，君子以申命行事。【詩大雅】無縱詭隨。【傳】詭，人之善。隨，人之惡者。　又易卦名。　又【易咸卦】咸其股，執其隨往吝。【註】隨，謂趾也。【疏】腓動，則足隨之，故謂足爲隨。又【艮卦】艮其腓，不拯其隨。　又【儀禮鄕射禮】其閒容弓，距隨長武。【註】距隨者，物橫畫也。始前足至東頭爲距，後足來合而南面爲隨。　又地名。【左傳隱五年】翼侯奔隨。【註】隨，晉地。　又國名。漢爲縣。【左傳桓六年】楚武王侵隨。【註】隨國，今義陽隨縣。【前漢地理志】南陽郡隨縣。【註】故厲國也。【韻會】晉置隨郡，齊攺爲州。【正韻】亦作隋。詳前隋字註。　又西隨，縣名。【前漢地理志】牂牁郡西隨縣。　又沙隨，地名。【春秋成十六年】會于沙隨。【註】宋地，梁國寧陵縣北有沙隨亭。　又姓。【風俗通】隨侯之後，漢有博士隨何。【史記匈奴傳】有詔捕太醫令隨但。【前漢藝文志】隨巢子六篇。【註】墨翟弟子。　又【正韻】亦作遺。【詩小雅】莫肯下遺。【箋】遺，讀曰隨。【疏】隨從於人，先人後己，以相□下之義也。　又【集韻】古通追。【屈原離騷】背繩墨以追曲。【註】追，與隨通。　又【唐韻正】古音旬禾反。【論語】季隨，季騧。【楊愼曰】大理董難曾見宋人小說，周有八士，命名八人而四韻。季隨、季騧，隨，旬禾反，騧，烏戈反，一韻也。【老子道德經】音聲相和，先後相隨。【管子白心篇】人不倡不和，天不始不隨。【易林】宮商旣和，聲音相隨。【馬融廣成頌】魴鱮鱏鯿，鰋鯉鱨魦。樂我純德，騰躍相隨。【顧炎武曰】隨字自素問天元紀大論，知迎知隨，氣可與期，始入之韻。　又【史記天官書】前列直斗口三星，隨北端兌。【註】索隱曰：隨，他果反。　又與橢通。【淮南子齊俗訓】闚面於盤水則員，於杯則隨，面形不異，其故有所員，有所隨者，所自闚之異也。【呂大臨曰】隨，當讀橢，圜而長也。　【正字通】俗作随。

隩	【戌集中】【阜字部】	隩	【唐韻】烏到切【集韻】【韻會】【正韻】於到切，□音奧。【爾雅釋地】隩隈。【註】今江東呼爲浦隩。【說文】水隈崖也。　又【玉篇】藏也。【鄭語】申呂方疆，其隩愛太子亦必可知也。【註】隩，隱也。【莊子天下篇】弱於德，强於物，其塗隩矣。【史記封禪書】自古以雍州積高，神明之隩。　又【玉篇】亦作墺澳。【唐韻正】亦作□。【漢敦煌長史武班□】領校祕□。□，卽隩字。　又【廣韻】於六切【集韻】【韻會】【正韻】乙六切，□音郁。【廣韻】本作澳。水內曰隩。　又【集韻】四方土可居也。【書禹貢】四隩旣宅。【傳】四方之宅已可居。【前漢地理志】作四奧。　又【書堯典】厥民隩。【傳】隩，室也。民攺歲，入此室處，以避風寒。【釋文】馬云：煖也。　【集韻】本作墺。

□	【補遺】【未集】【网字部】	□	【奚韻】縛謀切，音浮。覆車也。

	【未集中】【羽字部】		【集韻】以制切，音曳。飛也。或作□。　又【集韻】私列切，音薛。義同。

	【未集中】【羽字部】		【廣韻】【集韻】而琰切，□音冉。弱羽。【類篇】鳥翼下細毛。

鞟	【戌集中】【革字部】	鞟	【集韻】與鞹同。【淮南子說山訓】剝牛皮鞟。

鞠	【戌集中】【革字部】	鞠	〔古文〕□【唐韻】【集韻】【韻會】【正韻】□居六切，音掬。【說文】蹋鞠也。【戰國策】六博蹹鞠。【註】《劉向別錄》：蹙鞠，黃帝作，蓋因娛戲以練武士。【揚子法言】捖革爲鞠。　又【爾雅釋言】鞠，生也。【揚子方言】養也。□楚韓鄭之閒曰鞠。【詩小雅】母兮鞠我。【書盤庚】鞠人謀人之保居。　又【爾雅釋言】鞠，稚也。【書康王之誥】無遺鞠子羞。【傳】鞠子，稚子。　又【玉篇】推也。【廣韻】推窮也。【書盤庚】爾惟自鞠自苦。【傳】鞠，窮也。【詩齊風】旣曰告止，曷又鞠止。又【小雅】鞠爲茂草。【註】鞠，窮也。【戰國策】事敗而好鞠之。【註】鞠，窮也。　又【爾雅釋詁】鞠，盈也。【詩小雅】降此鞠訩。【傳】鞠，盈也。　又【玉篇】告也。【詩小雅】□師鞠旅。【傳】鞠，告也。　又【韻會】鞠躬也。【儀禮聘禮】執圭入門鞠躬焉，如恐失之。　又姓。【廣韻】出東萊。【戰國策】太傅鞠武。【風俗通】漢尙書令鞠譚。【西京雜記】鞠道龍善爲幻術。　又星辰。【大戴禮】鞠則見。鞠者何也，星名也。　又與菊通。【禮月令】鞠有黃華。【釋文】鞠，本作菊。　又【廣韻】【集韻】渠竹切【韻會】渠六切，□音趜。【廣韻】蹋鞠，以革爲之，今通謂之毬子。【集韻】或作毱。　又【廣韻】驅匊切【集韻】【正韻】丘六切，□音麴。【廣韻】亦姓也。　又【禮月令】天子乃薦鞠衣於先帝。【註】黃桑之服。【釋文】去六切。【周禮天官司服】鞠衣。【註】黃桑服也。色如麴塵，象桑葉始生。　又【集韻】酒母也。本作□。或作□麴麯□。互詳竹部□字及麥部麴字註。　又【集韻】丘弓切，音穹。【左傳宣十二年】有山鞠窮乎。【註】山鞠窮，所以禦濕。【釋文】鞠，起弓反。【集韻】本作□，亦作芎。詳艸部□芎二字註。　又叶各頟切，音格。【楚辭九章】鬱結紆軫兮，離愍而長鞠。撫情效志兮，冤屈而自抑。考證：〔【左傳宣十二年】有山鞠藭乎。【註】山鞠藭，所以禦濕。〕　謹照原文兩藭字□改窮。 

鞢	【戌集中】【革字部】	鞢	【廣韻】蘇協切【集韻】悉協切，□音燮。【玉篇】鞢，鞌具也。【集韻】鞢，馬被具。【說文】能射御者佩鞢。

鞣	【戌集中】【革字部】	鞣	【唐韻】耳由切【集韻】【韻會】而由切，□音柔。【說文】耎也。【玉篇】乾革也。【廣韻】熟皮。　又【集韻】忍九切，音揉。柔皮也。　又【廣韻】人又切【集韻】如又切，□音蹂。又【集韻】女救切，音糅。義□同。

鞤	【戌集中】【革字部】	鞤	【廣韻】【正韻】博旁切【集韻】逋旁切，□音。【玉篇】鞋革皮。【集韻】本作幫。又作縍□。詳巾部幫字註。

鞥	【戌集中】【革字部】	鞥	【唐韻】烏合切【集韻】遏合切，□音姶。【說文】轡鞥。一曰龍頭繞者。【廣韻】皮裹角也。　又【集韻】一憎切。馬轡也。

鞦	【戌集中】【革字部】	鞦	【廣韻】七由切【集韻】雌由切，□音秋。【玉篇】車鞦也。【廣韻】本作鞧。又作緧□。　又鞦韆，繩戲也。【古今藝術圖】鞦韆，北方戲，以習輕趫者。本作秋千。

鞧	【戌集中】【革字部】	鞧	【廣韻】七由切【集韻】雌由切，□音秋。【廣韻】車鞧也。或作鞦□。【集韻】本作緧。

鞨	【戌集中】【革字部】	鞨	【廣韻】胡葛切【集韻】【韻會】【正韻】何葛切，□音曷。【玉篇】靺鞨。【廣韻】靺鞨，蕃人名。【唐書北狄傳】黑水靺鞨，居肅愼地，亦曰挹婁。元魏時曰勿吉。　又紅靺鞨。【唐寶記】靺鞨國產寶石，大如栗。中國謂之靺鞨。　又【廣雅】鞨，履也。　又【廣韻】【集韻】□食列切，音舌。【廣韻】治皮。亦作。【集韻】又作碟。　又【集韻】士列切，音□。義同。或作□、□。　又【正韻】莫轄切，音帓。【揚子方言】鞨巾，俗人帕頭是也。【列子天問篇】北國之人，鞨巾而裘。

鞩	【戌集中】【革字部】	鞩	【篇海】息妙切，音笑。刀鞘也。　又所交切，音捎。鞭鞩也。

鞪	【戌集中】【革字部】	鞪	【唐韻】【集韻】□莫卜切，音木。【說文】車軸束也。【玉篇】曲轅束也。亦作楘。【集韻】亦作□、□。　又【集韻】墨角切，音瞀。輈束。　又【廣韻】莫浮切【集韻】迷浮切【正韻】莫侯切，□音謀。【集韻】鞮鞪，首鎧。【前漢韓延壽傳】被甲鞮鞪。【註】師古曰：鞮鞪，卽兜鍪也。莫侯反。　【集韻】通作牟、鍪。

□	【未集上】【米字部】	□	【集韻】蹯古作□。註詳足部十二畫。

□	【未集中】【糸字部】	□	【字彙補】命伏切，音墨。絲也。

□	【未集上】【竹字部】	□	【篇海】於敎切，音靿。竹節。

鞫	【戌集中】【革字部】	鞫	【唐韻】【集韻】【韻會】【正韻】□居六切，音菊。【說文】窮理罪人。【玉篇】問鞫也。【爾雅釋言】鞫、究，窮也。【詩大雅】鞫哉庶政。【史記酷吏傳】訊鞫論報。　又【詩邶風】昔育恐育鞫，及爾顚覆。【傳】鞫，窮也。【釋文】鞫亦作諊。　又【詩大雅】芮鞫之卽。【箋】水之內曰隩，水之外曰鞫。【爾雅釋丘】厓內爲隩，外爲隈。【疏】隈，當作鞫。傳寫誤也。　又地名。【左傳成二年】次于鞫居。【註】衞國地。　【集韻】本作□。或作□、□。

