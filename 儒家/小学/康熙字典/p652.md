<!-- { "loadSidebar": true } -->
坰	【丑集中】【土字部】	坰	〔古文〕冋【唐韻】古螢切【集韻】【韻會】【正韻】涓熒切，□音扃。【爾雅釋地】林外謂之坰。【詩魯頌】在坰之野。【左思吳都賦】目龍川而帶坰。　又地名。【尚書序】湯歸自夏，至于大坰。【註】大坰，未詳所在，當在定陶向亳之閒。【正字通】大坰作大行，非。　又叶葵營切，音瓊。【謝靈運初去郡詩】理櫂遄還期，遵渚騖修坰。叶上迎平，下明英。

坱	【丑集中】【土字部】	坱	【廣韻】烏朗切【集韻】【韻會】倚朗切【正韻】於黨切，□音泱。【說文】塵埃也。【司馬相如上林賦】過於坱漭之野。【正蒙太和篇】氣坱然太虛。　又【集韻】於郞切，音央。義同。　又坱圠，見圠字註。

垷	【丑集中】【土字部】	垷	【廣韻】【集韻】□胡典切，音現。泥塗。又大阪。　又【廣韻】古典切【集韻】吉典切，□音繭。塗也。

劜	【子集下】【力字部】	劜	【唐韻】乙鎋切【集韻】乙黠切，□音。【玉篇】勜劜也。【集韻】勜劜，屈强也。

埀	【丑集中】【土字部】	埀	俗垂字。

埈	【丑集中】【土字部】	埈	【廣韻】【集韻】□同陖。

堥	【丑集中】【土字部】	堥	【廣韻】莫浮切【韻韻】迷浮切，□音謀。堆堥，小隴也。　又瓦器。【禮內則】敦牟巵匜。【註】牟，讀曰堥。　又瓦合也。【周禮天官】瘍醫凡療瘍，以五毒攻之。【註】五毒之藥，合黃堥，置石膽，丹砂，雄黃，礜石，慈石其中。燒三日夜，煙上著，以雞羽埽取，以治瘍。【楊億筆記】楊嵎因鄭玄黃堥五毒藥愈頰瘍。　又【集韻】微夫切，音無。與瓦器義同。

圖	【丑集上】【囗字部】	圖	〔古文〕□□【唐韻】【集韻】【韻會】【正韻】□同都切，音徒。【說文】計畫難也。从囗啚。啚，難意也。【徐鍇曰】圖畫必先規畫之也，故从囗。啚者吝嗇難之意也。　又【爾雅釋詁】謀也。【書太甲】愼迺儉德，惟懷永圖。又【君牙】思其艱，以圖其易，民乃寧。又【周禮秋官大行人】春朝諸侯而圖天子之事。【註】王者春見諸侯，則圖其事之可否也。　又度也。【詩小雅】是究是圖，亶其然乎。【論語】不圖爲樂之至於斯也。　又除治也。【左傳隱元年】無使滋蔓。蔓，難圖也。　又計也。【周禮秋官小司寇】孟冬祀司民，獻民數于王，王拜受之，以圖國用，而進退之。　又河圖。【易繫辭】河出圖，洛出書，聖人則之。【孔安國曰】河圖者，伏羲氏王，龍馬出河，遂則其文以畫八卦。【通鑒】漢光武帝讀河圖會昌符曰：赤劉之九會命岱宗。【春秋緯】河圖有九篇。　又版圖。【周禮天官宮正】爲之版以待。【釋文】版，名籍。圖，地圖也。又【地官大司徒】以天下土地之圖，周知九州之地域廣輪之數。又【夏官職方氏】掌天下之圖，以掌天下之地。【註】圖若今司空郡國與地圖也。【史記酇侯世家】沛公至咸陽，蕭何獨先入，收秦丞相禦史律令圖書，具知天下阸塞戸口多少强弱處。　又圖讖，占驗之書也。【後漢光武紀】李通以圖讖說帝。【又】中元元年，宣佈圖讖於天下。　又圖象。【周禮秋官司約】小約劑書于丹圖。【註】小約劑萬民約也。丹圖，雕器簠簋之屬有圖象者也。【何晏景福殿賦】圖象，古昔以當箴規。【王延壽魯靈光殿賦】圖畫天地，品類羣生。　又浮圖，佛敎也。又寺塔亦曰浮圖。杜甫有和高適登慈恩寺浮圖詩。又【王君玉國老談苑】李允則守雄州，出庫錢建浮圖。監司劾奏，眞宗使密諭之。允則曰：非留心釋氏，實爲邊地起望樓耳。【韓愈王仲舒墓誌】禁僧道，不得於境內立浮圖，以其誑丐漁利，奪編氓之產也。　又叶他魯切，音吐。【詩大雅】我儀圖之，惟仲山甫舉之。【易林】爲隸所圖，與衆庶伍。

坨	【丑集中】【土字部】	坨	【集韻】余支切，音移。地名。　【正字通】陀字之譌。汎云地名，無稽。

坯	【丑集中】【土字部】	坯	【集韻】攀悲切，音丕。山再成。　又貧悲切，音邳。與坏同。

型	【丑集中】【土字部】	型	〔古文〕坓【廣韻】戸經切【集韻】【韻會】乎經切【正韻】奚經切，□音□。模也。凡鑄式，以土曰型，木曰模，金曰範。　本作型。型字从□作。

垐	【丑集中】【土字部】	垐	〔古文〕堲【廣韻】疾資切【集韻】才資切，□音茨。【說文】以土增大道上。古作堲。考證：〔【說文】以土增大道上。一作。〕　謹照原文一作改古作堲。 

垣	【丑集中】【土字部】	垣	〔古文〕□【唐韻】雨元切【集韻】【韻會】于元切，□音袁。□曰垣，高曰墉牆也。【釋名】援也。人所依阻，以爲援衞也。【詩大雅】大師維垣。【左傳襄三十一年】子產盡壤其館之垣，而納車馬焉。　又星有上中下三垣。【史記天官書】上垣太微宮垣十星，東垣北上相，名左掖門，西垣北上將，名右掖門。【唐書權德輿傳】左右掖垣，承天子誥命，中垣紫微宮垣十五星，左右掖與太微垣同。【湘山野錄】藝祖居潛日，爲趙普飮，居席左。□搏怒曰：紫微垣一小星，居上次，可乎。斥之，使居帝右。下垣天市宮垣二十二星。【癸辛雜誌】揚州分野，正値天市垣，所以人多好市。　又古邑名。【一統志】垣卽周召分陝處，宋攺曰垣曲。又東垣，秦縣。【史記高帝紀】代相□豨反，帝親征，豨將以東垣降，因攺曰眞定。　又玉名。【騈雅】嬰垣，美玉。【山海經】羭次之山，其陽多嬰垣之玉。　又姓。漢西河太守垣恭。　又【集韻】胡官切，音桓。義同。亦作□。　又【易林】噂噂所言，莫如我垣。歡嘉堅固，可以長安。◎按言垣本元韻，安字宜叶音鴛。《正字通》垣攺音延，安音煙，則言字錯入先韻矣。　又叶夷然切，音延。【劉楨贈徐幹詩】誰謂相去遠，隔此西掖垣。拘限淸切禁，中情無由宣。

埏	【丑集中】【土字部】	埏	【唐韻】以然切【集韻】【韻會】時連切【正韻】夷然切，□音延。地際也。八埏，地之八際。　又墓道。【後漢□蕃傳】民趙宣，葬親而不閉隧埏。亦作羡。　又【廣韻】式連切【集韻】【韻會】【正韻】尸連切，□音羶。水和土也。　又叶徒按切，音但。【司馬相如封禪書】旁魄四塞，雲分霧散。上暢九垓，下泝八埏。

埡	【丑集中】【土字部】	埡	【集韻】於五切，音鄔，小障也。一曰庳城也。　又烏故切，音洿。野聚也。　本作隝。或作塢。【埤蒼】作。【舉要】堊同埡。

埧	【丑集中】【土字部】	埧	【字彙】忌遇切，音具。堤塘。　【正字通】譌字。按堤塘無埧名。

埿	【丑集中】【土字部】	埿	【廣韻】奴低切【集韻】【韻會】年題切，□音泥。塗也。　又【廣韻】奴計切【集韻】乃計切，□音嬭。泥也。　又【廣韻】蒲鑑切。同湴。淖也。

團	【丑集上】【囗字部】	團	【唐韻】度官切【集韻】【韻會】【正韻】徒官切，□音搏。【說文】圓也。【班婕妤詩】裁爲合歡扇，團團似明月。【張衡思□賦】志團團以應懸兮，誠心固其如結。　又黃團，瓜蔞名。【韓愈城南聯句】紅皺曬檐瓦，黃團繫門衡。　又通作摶。【周禮冬官考工記梓人】小首而長，摶身而鴻。【註】摶徒丸反。圓也。　又通作專。【周禮地官大司徒】其民專而長。【註】專，圓也。徒丸反。【前漢五行志】蜺再重赤而專。又【宋玉九辯】意專專之不可化兮。卽團團也。　又通作敦。【詩豳風】有敦瓜苦。【疏】蔓生專專然。音團。　又通作顓。【賈捐之棄珠崖議】顓顓獨居一海之中。【註】顓顓，圓貌。　又通作慱。【詩檜風】勞心慱慱兮。【傳】言憂思團結不解。與團同。　又與园同。見园字註。　又【集韻】淳沿切，音輇。義同。亦作槫。　又豎兗切，音踹。與槫同。載柩車也。　又叶徒年切，音田。【白居易悟眞寺詩】悠悠白雲過，決開露靑天。西北日落時，夕暉紅團團。

圩	【丑集中】【土字部】	圩	【字彙】雲俱切，音于。岸也。【史記孔子世家】孔子生而圩頂，故名丘。【司馬貞曰】窊也。江淮閒水高于田，築隄而扞水曰圩。

坚	【丑集中】【土字部】	堅	【廣韻】古賢切【集韻】【韻會】【正韻】經天切，□音肩。實也，固也，勁也。【詩大雅】實堅實好。【禮月令】季冬之月，水澤腹堅。　又將在中軍曰中堅。【後漢光武紀】衝其中堅。　又姓。見【姓苑】。　又【諡法】彰義掩過曰堅。　又叶居銀切，音巾。【後漢雷義傳】鄕里語曰：膠桼自謂堅，不如雷與□。考證：〔【禮月令】季冬之月，冰澤腹堅。〕　謹照原文冰澤改水澤。 

埉	【丑集中】【土字部】	埉	【集韻】訖洽切，音夾。水旁地。【正字通】與挾□陿通。

□	【未集中】【耳字部】	□	【集韻】戸骨切，音搰。耳聲。

埒	【丑集中】【土字部】	埒	【唐韻】【正韻】力輟切【集韻】【韻會】龍輟切，□音劣。【說文】庳垣也。【世說】晉王淸有馬埒，謂于外作短垣繞之。　又【爾雅釋山】山上有水，埒。【疏】謂山巓之上有停泉名埒。又【釋丘】水潦所還，埒丘。【註】謂丘邊有界埒，水環繞之。埒，小堤也。【列子湯問篇】終北之山名壷領，頂口有水湧出，名神糞，一源分爲四埒。　又畫界分程曰埒。【淮南子原道訓】聰明不損。而知八絃九野之形埒。　又等也。【晉語】叔向，子產，晏嬰之才相等埒。【史記貨殖傳】程鄭山東遷虜，富埒卓氏。　俗作埓，非。

埸	【丑集中】【土字部】	埸	【唐韻】羊益切【集韻】【韻會】【正韻】夷益切，□音亦。【說文】田畔也。大界曰疆，小界曰埸。【詩小雅】疆埸翼翼。【前漢食貨志】瓜瓠果蓏，殖于疆埸。　又邊境也。【左傳成十三年】鄭人怒君之疆埸。　埸从易，與場別。

堋	【丑集中】【土字部】	堋	【廣韻】方隥切【集韻】【正韻】逋鄧切，□棚去聲。【說文】喪葬下土也。【左傳昭十二年】鄭□公葬，司墓之室有當道者，毀之則朝而堋，弗毀則日中而堋。　又【集韻】蒲登切，音朋。射埒也。【庾信詩】轉箭初調筈，橫弓先望堋。　又壅水灌漑曰堋。　又披朋切，音弸。振動貌。　又披冰切，音砰。削牆土隕聲。　別作□塴。考證：〔【左傳昭十二年】不毀則日中而堋。〕　謹照原文不毀 改弗毀。 

堌	【丑集中】【土字部】	堌	【正字通】公悟切，音固。地名。黃堌，在單縣，明萬曆丙申，黃堌河沒，由賈魯河故道出符離集等處，蓋元人所開也。　又堌□，古冢也。【山東考古錄】曹縣有冉堌，乃穰侯魏冉冢，今以爲仲弓云。

