<!-- { "loadSidebar": true } -->
膞	【未集下】【肉字部】	膞	【唐韻】市沇切【集韻】【韻會】主兗切【正韻】乳兗切，□音轉。【說文】切肉也。【廣韻】細割也。【博雅】膞，臠也。　又【正韻】腓膞，腸也。　又一挺肉亦曰膞。【淮南子說林訓】一膞炭熯，掇之則爛指。【註】一膞，一挺也。膞，音轉。　又人名。【史記外戚世家】有男一人，爲昌邑王。【註】名膞。　又【廣韻】旨兗切【集韻】豎兗切【正韻】止兗切，□音腨。義同。　又【集韻】殊倫切，音純。股骨也。【儀禮少牢饋食禮】升羊豕肩臂臑膞胳。【註】髀下爲膞，猶前足之臂。膞下爲胳，猶前足之臑也。【釋文】音純。亦讀之兗反。　又【集韻】【韻會】□淳沿切，音遄。陶人作器具。【周禮冬官考工記旊人】器中膞。【註】膞，鄭康成讀如車輇之輇。　又【廣韻】職緣切【集韻】朱遄切，□音專。膞，鳥胃也。　又【集韻】食川切，音船。義同。

膟	【未集下】【肉字部】	膟	【廣韻】呂卹切【集韻】【韻會】【正韻】劣戌切，□音律。【說文】血祭肉也。【玉篇】膟膋。【詩小雅或燔或炙傳】燔取膟膋。　又【集韻】一曰腸閒脂。【禮郊特牲】取膟膋，燔爎升首，報陽也。【註】膟膋，腸閒脂也。【正字通】祭則合蕭□之，使臭達牆屋也。　又【集韻】朔律切，音率。義同。　【說文】本作□。

	【午集中】【疒字部】		【廣韻】【集韻】□章移切，音支。病也。

	【戌集中】【音字部】		【唐韻】【集韻】□魚音切，音唫。【說文】本作吟。同訡。詳口部吟字註。

	【戌集中】【阜字部】		【玉篇】咨以切【集韻】祖似切，□音子。【玉篇】地名。

膠	【未集下】【肉字部】	膠	【唐韻】古肴切【集韻】【韻會】【正韻】居肴切，□音交。【說文】昵也。作之以皮。【徐曰】昵，黏也。【玉篇】煮用其皮，或用角。【廣韻】膠漆。【周禮冬官考工記輪人】施膠必厚。又【弓人】凡相膠，欲朱色而昔。昔也者，深瑕而澤，紾而摶廉。鹿膠靑白，馬膠赤白，牛膠火赤，鼠膠黑，魚膠餌，犀膠黃。凡昵之類，不能方。【註】昔音錯。純赤之中，文又交錯也。澤，表裏有文，色潤澤也。紾，縝密。摶，音團，團圓也。廉，利也。昵，本作□。不方柔韌，不取其方整也。　又【爾雅釋詁】膠，固也。【疏】膠者，所以固物。【詩小雅】德音孔膠。【傳】膠，固也。　又【博雅】欺也。　又戾也。【史記司馬相如傳】蜿灗膠戾。【註】膠戾，邪曲也。　又【廣韻】太學也。【正字通】東膠，周學名。周之學，成均居中，左東序，右瞽宗。東膠卽東序也。　又【集韻】糾也。【禮王制】養國老於東膠。【註】膠之言糾也。　又【正韻】黏泥不通。【莊子逍遙遊】置杯焉則膠。　又膠葛，氣也。【前漢揚雄傳】撠膠葛，騰九閎。【註】膠葛，上淸之氣也。　又【韻會】和也。【詩鄭風】雞鳴膠膠。【傳】膠膠，猶喈喈也。　又詐也。【揚子方言】膠，譎詐也。涼州西南之閒曰膠。　又【韻會】水名。萊州有膠水。　又地名。【戰國策】以膠東委於燕。　又姓。【前漢古今人表】膠鬲。　又【廣韻】古孝切【集韻】居效切，□音敎。義同。　又【韻會】【正韻】□古巧切，音絞。動撓貌。【莊子天道篇】膠膠擾擾乎。【音義】交卯反。　又【集韻】女巧切，音橈。澩膠，雜亂貌。又乎刀切，音豪。戾也。【楚辭九辯】何况一國之事兮，亦多端而膠加。【註】膠加，戾也。音豪。　又【五音集韻】口交切，音敲。面不平也。考證：〔【周禮冬官考工記輪人】膠必厚施。〕　謹照原文改施膠必厚。 

膡	【未集下】【肉字部】	膡	【廣韻】【集韻】□以證切，音孕。【廣韻】大視。【集韻】美目也。　又【廣韻】雙也。　又【五音集韻】增益也。一曰送也。　又物相贈也。　又【集韻】徒登切，音騰。美目也。一曰大視。【廣韻】作□。　又【廣韻】詩證切，音勝。又【集韻】持陵切，音澂。義□同。

膢	【未集下】【肉字部】	膢	【唐韻】力居切【集韻】【韻會】龍珠切，□音慺。【說文】楚俗，以二月祭飮食之神也。【廣韻】飮食祭也，冀州八月，楚俗二月。【集韻】臘祭名。或从示。【韻會】鹽鐵論，非膢臘祭祀無酒肉也。膢八月旦，今河東俗奉之爲大節，祭祀先人。【前漢武帝紀】膢五日。【註】如淳曰：音樓。漢儀注：立秋貙膢。服虔曰：殺也。蘇林曰：祭名也。貙，虎屬，常以立秋日祭獸，王者亦以此日出臘，還以祭宗廟，故有貙膢之祭也。　又【說文】一曰祈穀食新曰離膢。　又【集韻】【韻會】郞侯切【正韻】盧侯切，□音婁。義同。　又【類篇】力求切，同劉。【前漢武帝紀膢五日註】師古曰：續漢書，貙膢作貙劉。膢、劉義各通耳。

膣	【未集下】【肉字部】	膣	【篇海】音窒。肉生也。

膦	【未集下】【肉字部】	膦	【廣韻】【集韻】□力展切，音輦。膦腝，無力。

膧	【未集下】【肉字部】	膧	【集韻】【韻會】徒東切【正韻】徒紅切，□音同。【集韻】肥貌。　又【集韻】傳江切，音幢。膧腔，尻骨。亦作□。

	【午集上】【田字部】		【唐韻】以周切【集韻】【韻會】夷周切【正韻】于求切，□音由。【說文】木生條也。从弓，象枝條華函之形，由聲。引商書若顚木之有枿。【徐曰】謂已倒之木，更生孫枝也。者，猶可也，止之言也。《今文尚書》作由。

膨	【未集下】【肉字部】	膨	【廣韻】【集韻】□蒲孟切，音□。脹也。　又【廣韻】薄庚切【集韻】蒲庚切，□音彭。【廣韻】膨脝，脹貌。【集韻】膨脝，大腹。【韓愈石鼎聮句】豕腹脹膨脝。　又【集韻】普孟切，亨去聲。義同。

茊	【申集上】【艸字部】	茊	【正字通】古文茲字。註詳六畫。

膩	【未集下】【肉字部】	膩	【唐韻】【集韻】【韻會】□女利切，音□。【說文】上肥也。【玉篇】垢膩也。【廣韻】肥膩。　又滑也。【宋玉招魂】靡顏膩理。【註】膩，滑也。　【類篇】或作□。

膪	【未集下】【肉字部】	膪	【廣韻】陟駕切【集韻】蒲駕切，□音吒。□膪，肥也。　又【廣韻】竹賣切，音□。腏肉也。亦作。

膫	【未集下】【肉字部】	膫	【唐韻】洛蕭切【集韻】憐蕭切，□同膋。【說文】牛腸脂也。詩：取其血膫。◎按詩小雅今作膋。　又【集韻】侯國名。在南陽。【前漢功臣表】膫侯次公。又【西南夷傳】粵將畢取以軍降，爲膫侯。【註】屬南陽。　又【廣韻】【集韻】力照切【韻會】【正韻】力弔切，□音尞。炙也。【集韻】本作爒。　又【集韻】郞刀切，音勞。腸脂也。

膬	【未集下】【肉字部】	膬	【唐韻】七絕切【集韻】促絕切。□與脆同。【說文】耎而易破也。从肉毳，轉入龤聲。　又【廣韻】此芮切【正韻】蚩瑞切，□音毳。【管子霸言篇】釋堅而攻膬。【枚乗七發】飮食則溫淳甘膬。【註】膬，昌芮反。　又【集韻】租悅切，音蕝。義同。　【集韻】或作脺。

膭	【未集下】【肉字部】	膭	【廣韻】公回切【集韻】姑回切，□音傀。【廣韻】肥貌。【集韻】肥大貌。　又【廣韻】【集韻】□胡對切，音潰。義同。　又【集韻】徒對切，音隊。下大貌。

膮	【未集下】【肉字部】	膮	【唐韻】許幺切【集韻】【韻會】馨幺切，□音憢。【說文】豕肉羹也。【禮內則】膷臐膮醢。【釋文】豕羹也。【儀禮聘禮】膷臐膮。【釋文】豕□也。　又【博雅】膮，香也。　又【廣韻】馨皛切【集韻】馨鳥切【韻會】【正韻】許照切，□音曉。又【集韻】香幽切，音烋。義□同。

膯	【未集下】【肉字部】	膯	【廣韻】他登切，音鼟。飽也。【類篇】吳人謂飽曰膯。

膰	【未集下】【肉字部】	膰	【集韻】符袁切【正韻】符艱切，□音煩。【說文】宗廟火熟肉。春秋傳，天子有事，焉以饋同姓諸侯。或从肉。【玉篇】膰，肝也。【穀梁傳定十四年】脤者何也。俎實也，祭肉也。生曰脤，熟曰膰。【史記周本紀】顯王致文武胙於秦孝公。【註】胙，膰肉也。又【孔子世家】如致膰乎大夫。【註】膰，祭肉。【後漢劉長卿妻傳】縣邑有祀，必膰焉。【註】膰，祭餘肉也。　又與燔通。【左傳襄二十二年與執燔焉釋文】燔，亦作膰。【穀梁傳定十四年】熟曰膰。【釋文】本作燔。　又【集韻】蒲官切，音槃。大腹也。　又蒲波切，音婆。義同。

膱	【未集下】【肉字部】	膱	【集韻】【韻會】□質力切，音職。【集韻】脯脡也。長尺有二寸。【儀禮鄕射禮】膱長尺二寸。【註】膱，猶脡也。　又【韻會】一曰肉敗也。【博雅】膱，臭也。

膲	【未集下】【肉字部】	膲	【廣韻】卽消切【集韻】【韻會】【正韻】兹消切，□音焦。【廣韻】人之三膲。【集韻】三膲，無形之府。通作焦。【韻會】醫經云：上焦在心下，下鬲在胃上口，主內而不出。中焦在胃中脘，不上不下，主腐熟水穀。下焦在膀胱上口，主出而不內以傳道也。三焦者，水榖之道路，氣之所終始也。又黃庭經云：五藏之上系管爲三焦。雲笈云：肝心肺頭爲三焦。焦熱也。　又去聲。肉不滿也。【淮南子天文訓】是以月虛而魚腦減，月死而蠃蛖膲。【註】膲，肉不滿。音醮。

膳	【未集下】【肉字部】	膳	【唐韻】常衍切【集韻】【韻會】【正韻】上演切，□音善。【說文】具食也。【徐曰】言具備此食也。庖人和味，必加善，胡从善。【韻會】熟食曰饗，具食曰膳。【周禮】鄭註：膳之言善也。今時美物曰珍膳。【前漢宣帝紀】其令大官，損膳省宰。【註】膳，具食也，食之善者也。　又牲肉也。【周禮天官】膳夫掌王之食飲膳羞。【註】膳，牲肉也。　又【廣韻】食也。【禮文王世子】食下問所膳。【註】問所食者。　又【博雅】膳，離也。　又官名。【釋小雅】仲允膳夫。【箋】膳夫，上士也。掌王之飮食膳羞。　又【韻會】亦作善。【莊子至樂篇】具太牢以爲善。　又【廣韻】【集韻】【韻會】【正韻】□時戰切，音繕。義同。　【集韻】或作饍。考證：〔【正韻】膳之言善也。今時美物曰珍膳。〕　謹按二句出周禮天官敍官註，不始於正韻，謹改正韻爲周禮鄭註。〔【周禮天官膳夫】膳夫掌王之飮食膳羞。〕　謹按膳夫二字重出，謹省下膳夫二字。□照原文飲食改食飲。 

