<!-- { "loadSidebar": true } -->
市	【寅集中】【巾字部】	市	【唐韻】時止切【正韻】上止切，□音恃。【說文】買賣所之也。【風俗通】市，恃也。養贍老小，恃以不匱也。【古史考】神農作市。【易繫辭】日中爲市，致天下之民，聚天下之貨，交易而退，各得其所。【周禮地官】五十里有市。【又】大市，日昃而市，百旅爲主。朝市朝時而市，商賈爲主。夕市夕時而市，販夫販婦爲主。【註】市，雜聚之處。又【冬官考工記】面朝后市。【史記平準書註】師古曰：古未有市，若朝聚井汲，便將貨物於井邊貨賣，曰市井。【漢宮闕疏】長安立九市。【張衡西都賦】廓辟九市，通闤帶闠。　又【廣韻】買也。【爾雅釋詁】貿賈，市也。【疏】謂市買賣物也。【論語】沽酒市脯。　又【管子侈靡篇】市也者，勸也。勸者，所以起本。　又天市，市樓，軍市，□星名。【史記天官書】房心東北曲十二星曰旗，旗中四星曰天市，市中六星曰市樓。【正義】天市二十二星，主國市聚交易之所。一曰天旗。【前漢天文志】軍市十三星，在參東南，天軍貿易之市。　又縣名。【前漢地理志】新市縣，屬鉅鹿郡。　又司市，官名。【周禮地官司市】掌市之治敎政□，量度禁令。【註】市官之長。考證：〔【周禮地官】大市，日昃而市，百姓爲主。〕　謹照原文姓改旅。 

嵳	【寅集中】【山字部】	嵳	【集韻】同嵯。

嵾	【寅集中】【山字部】	嵾	【廣韻】楚簪切【集韻】【韻會】初簪切，□音參。嵾嵳，不齊貌。或作。【揚雄甘泉賦】增宮嵯。或通作參差。

嶨	【寅集中】【山字部】	嶨	【唐韻】胡角切【廣韻】苦角切【集韻】【韻會】轄覺切，□音學。【說文】山多大石也。从山，學省聲。【韓愈會合聯句】吟巴山犖嶨，說楚波堆壟。　【集韻】或作埆。

布	【寅集中】【巾字部】	布	〔古文〕【唐韻】【集韻】【韻會】【正韻】□博故切，音抪。【說文】布枲，織也。【廣韻】布，帛也。【小爾雅】麻紵葛曰布。【釋名】布，布也。布列衆縷爲經，以緯橫成之也。又太古衣皮，女工之事始于是，施布其法度，使民盡用之也。【易說卦】坤爲布。【詩衞風】抱布貿絲。【傳】布，幣也。【疏】此布幣謂絲麻布帛之布。幣者，布帛之名。【左傳閔二年】衞文公大布之衣。　又泉也。【周禮天官外府】掌邦布之出入。【註】布，泉也。其藏曰泉，其行曰布。【前漢食貨志】布貨十品，大布，次布，弟布，壯布，中布，差布，厚布，幼布，幺布，小布。【註】師古曰：布亦錢耳。謂之布者，言其分布流行也。　又【廣雅】布，施也。【莊子列禦宼】施于人而不忘，非天布也。　又【玉篇】□列也。【書康王之誥】諸侯入應門右，皆布乗黃朱。【傳】皆□四黃馬朱鬣，以爲庭實。【左傳昭十六年】僑若獻玉，不知所成，敢私布之。【註】布，□也。　又【廣雅】布，散也。【左傳襄三十年】皆自朝布路而罷。【註】布路，分散。　又【爾雅釋天】祭星曰布。【註】布，散祭於地。　又【廣雅】布，班也。　又草名。【爾雅釋草】布似布，帛似帛，華山有之。【註】草葉中有象布帛者，因名。　又藥名。【本草集解】昆布，亦名綸布。生南海，葉如手大，似薄葦，紫赤色。　又金布，書名。【前漢蕭望之傳】金布令甲。【註】師古曰：金布者，令篇名也。其上有府庫金錢布帛之事，因以篇名。　又懸泉激流曰瀑布。【孫綽天台賦】瀑布飛泉以界道。　又露布。【續博物志】露布，捷書別名，以帛書揭之於竿，欲天下知聞也。　又姓。【晉書陶侃傳】江夏布興。又複姓。【史記趙世家】姑布子卿。【註】司馬彪曰：姑布，姓。　又與尃通。【史記司馬相如上林賦】專結縷。【註】徐廣曰：尃，古布字。【漢書】作布。考證：〔【前漢蕭望之傳】金布令甲。【註】師古曰，今布者，令篇名也。〕　謹照原文今布改金布。〔【史記司馬相如子虛賦】專結縷。〕　謹照原文子虛賦改上林賦。 

帜	【寅集中】【巾字部】	幟	【唐韻】【集韻】【韻會】【正韻】□昌志切，音熾。【說文】旌旗之屬。【廣韻】旗幟。【字詁】標也。【廣雅】旛也。【史記高祖紀】旗幟皆赤。【前漢淮隂侯傳】拔趙幟，樹漢赤幟。【註】索隱曰：幟帛長丈五，廣半幅。　又通作織。【前漢食貨志】治樓船十丈餘，加旗織於其上。【註】師古曰：織，讀曰幟。　又記也。【後漢虞詡傳】以采綖縫其裾爲幟。【註】幟，記也。　又【集韻】【韻會】□職吏切，音志。又【廣韻】【集韻】【韻會】□式吏切，音試。義□同。

	【子集上】【丿字部】		【說文】古文五字。註詳二部二畫。

幋	【寅集中】【巾字部】	幋	【唐韻】薄官切【集韻】【韻會】【正韻】蒲官切，□音槃。【說文】覆衣大巾也。或以爲首鞶。【廣雅】巾也。

	【補遺】【丑集】【土字部】		【龍龕】渠追切，音逵。土也。

導	【寅集上】【寸字部】	導	〔古文〕□【集韻】【韻會】大到切【正韻】杜到切，□音盜。【說文】導，引也。从寸道聲。【徐曰】以寸引之也。【周語】□人爲導。【註】謂敵國賔至爲先導也。【孟子】君使人導之出疆。　又治也。【書禹貢】導岍及岐，至于荆山。【註】言治山通水也。　又通也。【周語】太子晉曰：川氣之導也，疏爲川谷，以導其氣。　又【增韻】啓迪也。通作道。【論語】道之以德。又【前漢文帝紀】道民之路在務本。　又簪導。【釋名】簪，兓也，以兓連冠於髮也。導，所以導櫟鬢髮，使入巾幘之裏也。南齊高祖性儉約，見主衣中有玉導，曰：留此是興長敝源。命擊碎之。

峄	【寅集中】【山字部】	嶧	【唐韻】羊益切【集韻】【韻會】【正韻】夷益切，□音亦。【說文】从山睪聲。【書禹貢】嶧陽孤桐。【疏】東海下邳縣西有葛嶧山，卽此山也。　又【爾雅釋山】屬者嶧。【註】言絡繹相連屬也。　又與繹通。【詩魯頌】保有鳧繹。【註】鳧繹，二山。通作嶧。○又邑名。【左傳文十三年】邾文公卜遷于繹。【註】繹，邾邑名。本在鄒縣。

币	【備考】【寅集】【巾字部】	币	【龍龕】同印。（幣）【唐韻】【集韻】【韻會】□毗祭切，音弊。【說文】幣帛也。【周禮天官大宰】以九式均節財用，六曰幣帛之式。【註】幣帛，所以贈勞賔客者。　又【集韻】財也。【橫渠理窟】幣者，金玉齒革泉布之雜名。【周禮天官大宰】以九貢致邦國之用，四曰幣貢。【註】幣貢，玉馬皮帛也。又【內府】凡四方之幣獻之，金玉齒革兵器，凡良貨賄入焉。【管子國蓄篇】以珠玉爲上幣，黃金爲中幣，刀布爲下幣。【史記平準書】以白鹿皮方尺，緣以藻繢爲皮幣，直四十萬。【前漢武帝紀】有司以幣輕多姦，農傷而末衆，又禁兼幷之塗，故改幣以約之。【註】幣，錢也。更去半兩錢，行五銖錢，皮幣，以撿約姦邪。　又【集韻】必袂切，音蔽。義同。（幣）考證：〔【周禮天官大宰】【註】幣帛，所以贈答賔客者。〕　謹照原文答改勞。 

嶓	【寅集中】【山字部】	嶓	【廣韻】博禾切【集韻】【韻會】【正韻】補禾切，□音波。嶓冢，山名。【書禹貢】嶓冢導漾。【註】卽梁州之嶓山，形如冢，故名。【前漢地理志】山在隴西郡氐道縣，漢水出焉。　又【五音集韻】補過切，音播。義同。

帄	【補遺】【寅集】【巾字部】	帄	【字彙補】都汀切，音丁。補衣裳曰補帄。

嶏	【寅集中】【山字部】	嶏	【廣韻】【集韻】□滂佩切，音配。【說文】崩聲。【集韻】石隕聲。　又【玉篇】皮鄙切，音嚭。毀也。或作圮。　又【廣韻】敷勿切，音拂。義同。

帉	【寅集中】【巾字部】	帉	【唐韻】撫文切【集韻】【韻會】【正韻】敷文切，□音芬。【玉篇】拭物巾也。【說文】楚謂大巾曰帉。　又通作紛。【禮內則】左佩紛帨。【註】紛帨，拭物之佩巾也。今齊人有言紛者。【周禮春官司几】莞筵紛純。【註】紛如綬，有文而狹。　又【集韻】符分切，音汾，義同。

崼	【寅集中】【山字部】	崼	【集韻】上紙切，音是。山也。

带	【寅集中】【巾字部】	帶	【唐韻】【集韻】【韻會】【正韻】□當蓋切，音。【說文】紳也。男子搫帶，婦人帶絲，象繫佩之形。佩必有巾，故帶从巾。【徐鉉曰】卌，其帶上連屬固結處。【釋名】帶，蔕也。著於衣，如物之繫蔕也。【易訟卦】或錫之鞶帶。【疏】鞶帶大帶也。【禮玉藻】凡帶有率，無箴功。【疏】謂其帶旣襌，亦以箴緶緝其側，但繂襵之，無別裨飾之箴功。　又【揚子方言】厲謂之帶。【註】小爾雅，帶之垂者曰厲。【詩小雅】垂帶而厲。　又佩也。【禮月令】帶以弓。　又【揚子方言】行也。【註】隨人行也。　又蟲名。【莊子齊物論】螂蛆甘帶。　又書帶，草名。【三齊記】鄭康成山下生草，大如，葉長一尺餘，土人名康成書帶草。又姓。【賈誼過秦論】帶佗。　又叶音蒂。【楚辭九歌】荷衣兮蕙帶，儵而來兮忽而逝。夕宿兮帝鄉，誰須兮雲之際。考證：〔【易訟卦】或錫之鞶帶。【疏】鞶革大帶也。〕　謹照原文革改帶。〔【楚辭九歌】荷衣分蕙帶，鯈而來兮忽而逝。〕　謹照原文分改兮鯈改儵。 

幃	【寅集中】【巾字部】	幃	〔古文〕□【唐韻】許歸切，音揮。囊也。【玉篇】香囊也。【屈原離騷】蘇糞壤以爲幃兮，謂申椒其不芳。【註】幃謂之幐，卽香囊也。　又【廣韻】一曰單帳。【史記文帝紀】所幸愼夫人令幃帳不得文繡。　又【廣韻】雨非切【集韻】于非切，□音韋。義同。

弝	【寅集下】【弓字部】	弝	【廣韻】【韻會】【正韻】□必駕切，音霸。【玉篇】弓弛也。【韻會】弛弣中手執處也。

