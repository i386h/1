<!-- { "loadSidebar": true } -->
欀	【辰集中】【木字部】	欀	【唐韻】息良切【集韻】【韻會】思將切，□音襄。木名。【左思吳都賦】文欀幀橿。【李善註】欀木，樹皮中有如白米屑者，乾擣之，以水淋之，可作餅，似麪。交趾盧亭有之。【本草拾遺】名木，生嶺南山谷，大者木皮內出麪數斛，色黃白。　又【集韻】寫兩切，音想。義同。　又【唐韻】【類篇】人樣切【正韻】而亮切，□音讓。【玉篇】道上木也。【類篇】交讓，木名。出岷山。

欁	【辰集中】【木字部】	欁	【字彙】奴冬切，音膿。【正字通】農，或作□。【集韻】作辳。俗又作欁。農字上从□作。

欂	【辰集中】【木字部】	欂	【唐韻】補各切【集韻】【韻會】【正韻】伯各切，□音博。【說文】壁柱也。西京謂之壁帶，今人謂之柀閒柱。一曰椽。　又【玉篇】欂櫨，枅也。【增韻】柱上柎也。【禮雜記註】欂櫨，刻之爲山，曰山節，謂柱上方木也。　又【集韻】博陌切，音百。【類篇】白各切，音薄。義□同。　又【廣韻】蒲革切，音。木名。又【唐韻】弼戟切【集韻】弼碧切，□平入聲。戸上木也。

欃	【辰集中】【木字部】	欃	【唐韻】士咸切，音讒。檀木別名。【玉篇】木蘭也。或作毚。【史記孔子世家註】孔子墓有毚檀之樹。【司馬相如上林賦】欃檀，木蘭。　又【集韻】鉏銜切【韻會】【正韻】初銜切，□揷平聲。星名。【爾雅釋木】慧星爲欃槍。【史記天官書】天欃，長四丈，末兌。京房云：天欃爲兵，赤地千里。　又【玉篇】銳也。　又【前漢天文志】欃雲如牛。　又【唐韻】【集韻】□士懺切，讒去聲。水門也。又作。

欄	【辰集中】【木字部】	欄	【唐韻】落干切【集韻】【韻會】【正韻】郞干切，□音攔。【玉篇】木欄也。謂階際木句欄。【段國沙州記】吐谷渾於河上作橋，句欄甚嚴飾。句欄之名始此。　又牛圈曰欄，與蘭通。【前漢王莽傳】與牛馬同蘭。　又與闌通。【開元遺事】沉香亭牡丹，以百寶爲闌。　又【集韻】郞甸切，音練。木名。【周禮冬官考工記】氏湅帛，以欄爲灰。【鄭註】以欄木之灰漸釋其帛也。　又【集韻】來圈切，音攣。木名。

氛	【辰集下】【气字部】	氛	【唐韻】【集韻】【類篇】□符分切，音汾。【玉篇】氣也。【左傳襄二十七年】楚氛甚惡。又【昭二十年】梓愼望氛。又【楚語】先君莊王爲匏居之臺，高不過望國氛。【註】皆訓氣。　又氛氳，祥氣也。【謝惠連雪賦】散漫交錯，氛氳蕭索。【註】氛氳，盛貌。　又氛祲，妖氣也。【晉語】獻公田，見翟柤之氛。【註】氛祲，氣象也。凶曰氛，吉曰祥。【左傳昭十五年】吾見赤黑之祲，非祭祥也，喪氛也。【註】氛，惡氣。【前漢元帝詔】氛邪歲增。【杜甫詩】冥冥氛祲未全消。　又靈氛，古善占者。【屈原離騷】命靈氛爲余占之。【又】靈氛吿余以吉占。　又【廣韻】府文切【集韻】【韻會】【正韻】敷文切，□音芬。義同。　【說文】或从雨作雰。【集韻】亦作□。

氜	【辰集下】【气字部】	氜	【正字通】俗陽字。本作昜。

氣	【辰集下】【气字部】	氣	〔古文〕□【唐韻】去旣切【集韻】【韻會】【類篇】丘旣切，□音气。【玉篇】□也，息也。【文子守弱篇】形者，生之舍也。氣者，生之元也。【易乾卦】同氣相求。【繫辭】精氣爲物。【禮月令】孟春之月，天氣下降，地氣上騰。又【祭義】氣也者，神之盛也。【註】氣謂噓吸出入者也。　又天氣曰元氣。【後漢明帝紀】升靈臺，望元氣。【註】元氣，天氣也。　又陰陽曰二氣。【太極圖說】二氣交感，化生萬物。　又五氣。【史記五帝紀】炎帝修德振兵，治五氣。【註】王肅曰：五氣，五方之氣。又【書洪範曰雨曰暘曰燠曰寒曰風註】雨木氣，暘金氣，燠火氣，寒水氣，風土氣爲五氣。又【素問】寒熱風燥濕，五氣之聚也。寒生水，熱生火，風生木，燥生金，濕生土。　又六氣。【左傳昭元年】六氣：隂陽風雨晦明也。又【莊子逍遙遊】乗天地之正，而御六氣之辨。【註】平旦爲朝霞，日中爲正陽，日入爲飛泉，夜半爲沆瀣，與天□地黃爲六氣。【王逸楚辭註】《陵陽子明經》春食朝霞，日欲出時黃氣也。秋食淪隂，日沒已後赤黃氣也。冬食沆瀣，北方夜半氣也。夏食正陽，南方日中氣也。幷天□地黃之氣爲六氣。　又年有二十四氣。【內經】五日謂之□，三□謂之氣。【書正義】二十八宿，布於四方，隨天轉運，所以敘氣節也。氣節者，一歲三百六十五日有餘，分爲十二月，有二十四氣，一爲節氣，謂月初也，一爲中氣，謂月半也，以彼迭見之星，敘此月之節氣。　又曆家有□氣法。【司馬彪續漢書】□氣之法，爲室三重，塗亹周密，布緹幔室中，以木爲按，每律各一，內庳外高，從其方位，加律上，以葭灰抑其內端，案歷而□之。氣所動者，其灰斯散，人及風所動者，其灰聚。　又有望雲氣法。【周禮春官】保章氏以五雲之物，辨吉凶水旱之祲象。【註】視日旁雲氣之色，靑爲蟲，白爲喪，赤爲兵荒，黑爲水，黃爲豐。【史記天官書】雲氣有獸居上者勝。【又】日旁雲氣，人主象。【又】金寶之上皆有氣，不可不察。海旁蜃氣象樓臺，廣野氣成宮闕。然雲氣各象其山川人民所聚積，精華實息者吉，虛耗者凶。【邵諤望氣經】鬱鬱蔥蔥，隱隱隆隆，佳氣也。綿綿絞絞，條條片片，兵氣也。澤澤燄燄，女子氣也。如藤蔓挂樹者，寶氣也。紫氛如樓者，玉氣也。　又道家有食氣法。【參同契】食氣鳴腸胃，吐正吸外邪。　又以鼻觸物亦曰氣。【禮少儀】執食飮者勿氣。【疏】執尊長飮食，不鼻臭之也。　又【唐韻】【集韻】□許旣切。與餼、□通。【說文】饋客芻米也。引《春秋傳》齊人來氣諸侯。　又叶去訖切，音乞。【成公綏嘯賦】聲不假器，用不借物。近取諸身，役心御氣。　又叶丘謁切，音朅。【嵆康寒食散賦】當吐利之困患兮，守危殆而假氣。喜乳哺之遂安兮，信衆疾之日歇。

□	【辰集上】【日字部】	□	【集韻】居案切。與旰同。晚也。

氤	【辰集下】【气字部】	氤	【廣韻】於眞切【集韻】【韻會】【正韻】伊眞切，□音因。與絪同。絪縕，天地合氣也。【易繫辭】天地絪縕，萬物化醇。一作氤氳。【王嘉拾遺記】有鳥如雀，吐五色之氣，氤氳如雲，名曰憑霄。【杜甫詩】惟南將獻壽，佳氣日氤氳。　又【班固典引】作烟烟熅熅。【魏大饗□】用烟熅。【抱朴子】用緸縕。【魏元丕□】作□縕。義□同。

沀	【巳集上】【水字部】	沀	【集韻】象呂切，音敘。姓也。【正字通】古今無沀姓，當卽汿字。从水與从氵，一也。

泎	【巳集上】【水字部】	泎	【廣韻】鋤陌切【集韻】實窄切，□音齚。瀺泎，水落地聲。或作灂。

氲	【辰集下】【气字部】	氳	【廣韻】【集韻】【韻會】□於云切，音熅。氤氳，氣也。互詳上氤字註。　又氛氳，氣盛也。【謝惠連雪賦】氛氳蕭索。又作氳氛。【李白詩】煙光草色俱氳氛。　【舉要】作□，非是。

氳	【辰集下】【气字部】	氳	【廣韻】【集韻】【韻會】□於云切，音熅。氤氳，氣也。互詳上氤字註。　又氛氳，氣盛也。【謝惠連雪賦】氛氳蕭索。又作氳氛。【李白詩】煙光草色俱氳氛。　【舉要】作□，非是。

水	【巳集上】【水字部】	水	【唐韻】【正韻】式軌切【集韻】【韻會】數軌切，□稅上聲。【說文】準也。北方之行，象衆水□流，中有微陽之氣也。【徐鉉曰】衆屈爲水，至柔，能攻堅，故一其內也。【釋名】水，準也，準平物也。【白虎通】水位在北方。北方者，隂氣，在黃泉之下，任養萬物。水之爲言濡也。【書洪範】五行，一曰水。【又】水曰潤下。【正義曰】天一生水，地六成之。五行之體，水最微，爲一。火漸著，爲二。木形實，爲三。金體固，爲四。土質大，爲五。【易乾卦】水流濕。【說卦】坎爲水。【管子水地篇】水者，地之血氣，如筋脉之通流者也。【淮南子天文訓】積隂之寒氣爲水。　又六飮之一。【周禮天官】漿人掌共王之六飮，水漿醴涼醫酏。又【禮玉藻】五飮：上水、漿、酒、醴、酏。【註】上水，水爲上，餘次之。　又【禮曲禮】凡祭宗廟之禮，水曰淸滌。　又明水，所以共祭祀。【周禮秋官】司烜氏掌以夫遂取明火於日，以鑒取明水於月，以共祭祀之明齍明燭共明水。【註】鑒，鏡屬，取水者。世謂之方諸。　又官名。【左傳昭十七年】共工氏以水紀，故爲水師而水名。　又【前漢律歷志】五聲，羽爲水。　又天水，郡名，漢武帝所置。又中水，縣名，屬涿郡。應劭曰：易□二水之中。□見【前漢地理志】。　又黑水，國名，卽□韐。　又露爲上池水。【史記扁鵲傳】飮是以上池之水。【註】上池水，謂水未至地，蓋承取露及竹木上水以和藥。　又姓。　又【韻補】叶式類切，音墜。【劉楨魯都賦】蘋藻漂於陽侯，芙蓉出於渚際。奮紅葩之熩熩，逸景燭於崖水。　又叶呼委切，音毀。【李白游高淳丹陽湖詩】龜游蓮葉上，鳥宿蘆花裏。少女棹輕舟，歌聲逐流水。　又【韻補】音準。引《白虎通》水之爲言準也。○按準乃水之義，非水之音。蓋沿《周禮考工記》鄭註，準讀爲水而誤。今不從。

永	【巳集上】【水字部】	永	【唐韻】【集韻】【正韻】□于憬切，音栐。【說文】水長也。象水巠理之長。【詩周南】江之永矣。　又【爾雅釋詁】遠也，遐也。【揚子方言】凡施于衆長謂之永。【書大禹謨】萬世永賴。【詩周頌】永觀厥成。　又州名。【韻會】唐置以二水名。　又姓。【列仙傳】有永石公。　又【集韻】【正韻】□與詠同。【書舜典】詩言志，歌永言。【傳】謂歌詠其義，以長其言也。音詠。又如字。

氽	【巳集上】【水字部】	氽	【字彙】土懇切，吞上聲。水推物也。【字林撮要】人在水上爲氽，人在水下爲溺。

