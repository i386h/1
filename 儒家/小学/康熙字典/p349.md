<!-- { "loadSidebar": true } -->
豫	【酉集中】【豕字部】	豫	〔古文〕□【廣韻】【集韻】【類篇】【韻會】羊洳切【正韻】羊茹切，□音預。象類。【說文】象之大者，賈侍中說，不害於物。　又【爾雅釋詁】安也。【又】樂也。【玉篇】怠也，佚也。【正韻】悅也。【易豫卦疏】謂之豫者，取逸豫之義，以和順而動，動不違衆，衆皆悅豫也。【書太甲】無時豫怠。【詩小雅】逸豫無期。　又【增韻】遊也。【孟子】一遊一豫，爲諸侯度。【張衡東京賦】度秋豫以收成。【註】秋行曰豫。　又【爾雅釋言】敘也。【疏】事豫備者亦有敘也。【玉篇】早也，逆備也。【易旣濟】君子思患而豫防之。【禮學記】禁於未發之謂豫。【中庸】凡事豫則立。【註】素定也。【玉篇】或作預。　又【爾雅釋詁】厭也。　又參與也。【正韻】與與通。【後漢東夷傳】楚靈會申，亦來豫盟。【宋書王弘傳】以私賤無名之人，豫公家有實之任。　又猶、豫，二獸名，性多疑。凡人臨事遲疑不決者，借以爲喩。【史記呂后紀】計猶豫未有所決。【禮曲禮】作猶與。【註】與，本亦作豫。【疏】猶，玃屬。與，象屬。二獸皆進退多疑，人多疑惑者似之。　又州名。【書禹貢】荆河惟豫州。【疏】西南至荆山，北距河水。【釋名】豫州在九州中，京師、東都所在，常安豫也。【晉書地理志】豫，舒也，言稟中和之氣性理安舒也。舒音豫。【廣韻】秦爲三川郡。漢爲河南郡。後魏置同州，又攺爲豫州。　又姓。【潛夫論】豫氏，本姬姓。晉智伯臣豫讓。　又【集韻】詞夜切，音謝。與榭通。【儀禮鄕射禮】豫則鉤楹內，堂則由楹外。【註】豫，讀如成周宣榭之榭，今言豫者，謂州學也。一云與堂序之序同。　又【集韻】商居切，音書。與舒同。伸也。

豬	【酉集中】【豕字部】	豬	【唐韻】陟魚切【集韻】【韻會】張如切，□著平聲。【說文】豕而三毛叢居者。【爾雅釋獸】豕子豬。【註】今亦曰彘，江東呼豨，皆通名。【揚子方言】吳揚之閒謂之豬子。【埤雅】豬性□而率。【揚子太□經】出野見虛，有虎牧豬。　又山豬，卽豪豬也。詳前豪字註。　又嶺南有嬾婦豬。【桂海虞衡志】嬾婦似山豬而小，喜食禾。田夫以機軸織絍之器掛田所，則不復近。　又貓豬。【楊愼丹鉛錄】毛犀卽彖也。善知吉凶，古人呼爲貓豬，交廣人謂之豬神。　又石豬。【蜀志】蜻蛉縣有石豬，子母數千頭，傳言夷昔牧豬于此，一朝豬化爲石。　又官名。【魏志東夷傳】夫餘國以六畜名官，一曰豬加。　又草名。【博雅】伏豬，木禾也。　又藥名。【本草綱目】陶弘景曰：豬苓，其塊黑似豬屎，故名。互詳前豕豨二字註。　又山水名。【山海經】渠豬之山，渠豬之水出焉，而南流注于河。　又湫名。【北夢瑣言】邛州有湫，有牝豕出入，號豬龍湫。　又州名。【唐書地理志】豬拔州，隸隴右道。　又【廣韻】豬口，地名。亦作。【晉書甘卓傳】軍次豬口。又【閔公承傳】作口。　又【韻會】通作瀦，水所停也。【書禹貢】大野旣豬。【孔傳】大野，澤名。水所停曰豬。【蔡傳】水蓄而復流者，謂之豬。【左傳襄二十五年】規偃豬。【註】下濕之地。　又孟豬，澤名。通作諸。【書禹貢】被孟豬。【蔡傳】地志，在梁國睢陽東北，今南京虞城縣西北孟諸澤是也。【左傳僖二十八年】及【爾雅釋地】作孟諸。　又【字彙補】照迦切，音遮。【左傳定十四年】宋野人歌曰：旣定爾婁豬，盍歸吾艾豭。干寶讀。　【廣韻】俗作猪。

豭	【酉集中】【豕字部】	豭	【唐韻】古牙切【集韻】【韻會】【正韻】居牙切，□音家。【說文】牡豕也。【揚子方言】豬，北燕朝鮮之閒謂之豭。【易姤卦註】羣豕之中，豭强而牝弱。【左傳隱十一年】卒出豭。【疏】謂豕之牡者。【史記秦始皇紀】夫爲寄豭。【註】夫淫他室，若寄豭之豬也。　又【韻會】或作猳。【史記衞康叔世家】太子與五人介輿猳從之。　又叶洪孤切，音胡。【左傳定十四年】宋野人歌曰：旣定爾婁豬，盍歸吾艾豭。考證：〔【史記衞康叔世家】太子與五人介與猳從。〕　謹照原文與猳改輿猳。從下增之字。〔【左傳定十四年】宋野人歌曰，旣定爾婁豬，盍歸我艾豭。〕　謹照原文歸我改歸吾。 

豯	【酉集中】【豕字部】	豯	【唐韻】胡雞切【集韻】弦雞切，□音奚。【說文】生三月豚，腹豯豯貌也。【揚子方言】南楚謂豨之子，或曰豯。

豰	【酉集中】【豕字部】	豰	【廣韻】【集韻】【韻會】【正韻】□呼木切，烘入聲。獸名。【爾雅釋獸】貔，白狐，其子縠。【註】一名執夷，虎豹之屬。【孫愐曰】豰似豹而小，腰以上黃，以下黑，形類犬，食彌猴，俗名黃腰。【蜀志】黃腰獸，鼬身貍首，長則食母。形雖小，能食虎及牛、鹿。【酉陽雜俎】黃腰，一名唐已。【司馬相如上林賦】獑胡豰蛫。【張衡南都賦】豰玃猱戲其巓。【玉篇】或作□。　又【集韻】黑角切，音謞。義同。　又【唐韻】步角切【廣韻】蒲角切【集韻】弼角切，□音雹。【說文】小豚也。【集韻】或作□。　又【集韻】呼酷切，音熇。義同。　又【集韻】胡谷切，音斛。□豭也。　又【集韻】黑各切，音壑。豕聲。　又【廣韻】丁木切【集韻】都木切，□音剢。豰□，動物。　又【集韻】居□切，音覯。啖豬也。

豱	【酉集中】【豕字部】	豱	【廣韻】烏渾切【集韻】烏昆切，□音温。豕名。【爾雅釋獸】豕，奏者豱。【註】今豱豬短頭，皮理腠蹙。○按爾雅本作豱俗作豱，非。豱字从□作。

豲	【酉集中】【豕字部】	豲	【唐韻】【集韻】【韻會】【正韻】□胡官切，音桓。【說文】豕之逸也。【博雅】豕屬。【逸周書周祝解】豲有爪而不敢以獗。【前漢揚雄傳註】豪豬一名豲，自爲牝牡者也。　又【玉篇】亦作□。【山海經註】豪彘，□豬也。　又【玉篇】縣名。【前漢地理志】天水郡有豲道縣。　又【廣韻】亦作獂。【史記秦本紀】斬戎之獂王。【註】獂，戎邑。　又或作。【史記匈奴列傳】隴西有翟之戎。【徐廣曰】在天水。　又【集韻】愚袁切，音元。亦豕屬。　【正字通】唐本《說文》豲，豕屬。徐本攺訓豕逸，非。豲本義从唐本爲是。

豳	【酉集中】【豕字部】	豳	【唐韻】補巾切【廣韻】府巾切【集韻】【韻會】悲巾切【正韻】□民切，□音彬。【說文】周太王國，在右扶風美陽。本作邠，从邑分聲。亦作豳，美陽亭卽豳也。民俗以夜市，有豳山。【詩大雅】篤公劉，于豳斯館。【詩譜】豳者，后稷曾孫公劉自邰出徙戎狄之地，今屬扶風栒邑，在雍州岐山，北至太王避狄人處。岐陽，今鳳翔府扶風縣岐陽鎮，乃太王之都，文王治岐之地，漢爲美陽縣。而公劉所居，乃今邠州，屬陝西京兆府路，北魏置南豳州，西魏去南字爲豳州，唐明皇以字類幽，開元中攺爲邠。　又姓。出【姓苑】。　又【集韻】逋閑切。與斒同。斒，爛色不純也。　又通作。【前漢司馬相如傳】珉玉旁唐，玢豳文磷。【史記】作璸。【註】音班。文理貌。　又通作斑。【史記司馬相如傳】被豳文。【註】著斑衣也。【前漢書】作斑。【師古曰】貙豹之皮也。省作豳。或作。豳字原所从的豕字無右邊的く。

	【巳集上】【水字部】		【廣韻】側伯切【集韻】側格切，□音迮。【博雅】隁也。【說文】所以□水也。漢律曰：及其門首洒。　又【唐韻】所責切【集韻】色責切，□音。又【廣韻】【集韻】□倉故切，音措。又【集韻】存故切，音祚。義□同。

	【丑集上】【口字部】		【集韻】各核切，音隔。噊，雉鳴也。或作嗝。

豴	【酉集中】【豕字部】	豴	【集韻】丁歷切，音滴。豕蹄。本作蹢。

鉪	【戌集上】【金字部】	鉪	【釋名】鉪殺也，言殺草也。音未詳。

	【巳集上】【水字部】		【集韻】莫報切，音冒。水漲也。

	【酉集上】【言字部】		【集韻】同詞。

	【酉集中】【豕字部】		【廣韻】丑凶切【集韻】癡凶切，□音蹱。土豬也。　又【集韻】土精如，在地下也。

□	【未集中】【糸字部】	□	【玉篇】口迥切。布名。◎按俗作綗。當依玉篇。

□	【備考】【未集】【糸字部】	□	【篇海類編】與□同。

讇	【酉集上】【言字部】	讇	【唐韻】【集韻】【韻會】【正韻】□丑琰切，覘上聲。【說文】諛也。【玉篇】佞也。【禮少儀】爲人臣下者，頌而無讇。【前漢五行志】不知誰主爲佞讇之計。又【劉輔傳】朝廷無讇諛之士。【師古註】讇，古諂字。　又【集韻】余廉切，音鹽。過恭也。【禮玉藻】立容辨□無讇。【鄭註】謂傾身以自下也。　又【集韻】時占切，音蟾。【類篇】寐言也。考證：〔【禮少儀】爲人臣下者，有頌而無讇。〕　謹照原文頌上省有字。 

讈	【酉集上】【言字部】	讈	【集韻】【類篇】□狼狄切，音歷。讈。詳字註。或省作□。

讉	【酉集上】【言字部】	讉	【玉篇】以隹切，音遺。譯惡言也。又【廣雅】怒也。讓也。　又【集韻】【類篇】□通回切，音推。【揚子方言郭璞解】汝南人呼欺爲讉。　又【廣雅】書作讉。讉字从作。

