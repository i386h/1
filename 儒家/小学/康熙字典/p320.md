<!-- { "loadSidebar": true } -->
誘	【酉集上】【言字部】	誘	〔古文〕羐【唐韻】與久切【集韻】【韻會】以九切【正韻】云九切，□音酉。【爾雅釋詁】進也。又【詩□□風衡門序】衡門，誘僖公也。【箋】進也。　又【玉篇】相勸也。【廣韻】道也。【書大誥】肆予大化，誘我友邦君。【傳】化其固滯，誘其順從。【詩召南】有女懷春，吉士誘之。【傳】道也。　又【廣韻】敎也。【儀禮鄕射禮】誘射。【註】敎也。　又【說文】相訹呼也。【玉篇】誘，引也。【左傳僖十年】卻芮曰：幣重而言甘，誘我也。【史記越王句踐世家】吳太宰嚭貪，可誘以利。　又通作牖。【詩大雅】天之牖民。【正義】牖與誘通。【禮樂記】詩云：誘民孔易。【註】詩本作牖。　又叶演女切，音雨。【韓愈元和聖德詩】有恇其凶，有餌其誘。其出穰穰，隊以萬數。數上聲。　【說文】本作□。或作。【集韻】或作□。□字原从□从処作。

	【子集下】【厂字部】		【集韻】渴合切。同□。擪也。

	【辰集下】【欠字部】		【廣韻】子聿切【集韻】卽聿切，□音卒。【玉篇】吮也。一曰口飮謂之。

誙	【酉集上】【言字部】	誙	【廣韻】口莖切【集韻】【韻會】丘耕切，□音鏗。【玉篇】觕也。【增韻】言確也。　又【類篇】誙誙，趨死貌。【莊子至樂篇】吾觀俗之所樂，舉羣趨者，誙誙然如將不得已，而皆曰樂者，吾未之樂也。　又【集韻】何耕切，音莖。又下頂切，音婞。又【正韻】丘庚切，音坑。義□同。

誚	【酉集上】【言字部】	誚	【說文】古文譙字。【書金滕】王亦未敢誚公。【傳】讓也。【前漢黥布傳】項王數使使者誚讓召布。【註】誚責也。

誛	【酉集上】【言字部】	誛	【集韻】千尋切，音侵。【類篇】私語也。　又【正字通】以言相侵犯也。

誜	【酉集上】【言字部】	誜	【玉篇】【廣韻】所化切【集韻】數化切，□傻去聲。俊言也。一曰妄言。　又人名。師誜，見【宋史宗室表】。

貃	【酉集中】【豸字部】	貃	【正字通】同貊。詳貊字註。

語	【酉集上】【言字部】	語	【唐韻】魚舉切【集韻】偶舉切【韻會】魚許切【正韻】偶許切，□魚上聲。【說文】論也。【徐曰】論難曰語。語者，午也。言交午也。吾言爲語，吾，語辭也。言者直言，語者相應答。【釋名】敘也。敘己所欲說也。【易頤卦】君子以愼言語，節飮食。【詩大雅】于時言言，于時語語。【疏】直言曰言，謂一人自言。答難曰語，謂二人相對。【禮雜記】三年之喪，言而不語。【註】言，自言己事也。語，爲人論說也。【家語】孔子之郯，遭程子于塗，傾蓋而語終日。　又國名。【別國洞冥記】勒畢國人長三寸，有翼，善言語戲笑，因名善語國。　又【廣韻】牛倨切【集韻】牛據切【韻會】【正韻】魚據切，□魚去聲。【廣韻】告也。【增韻】以言告人也。【左傳隱元年】公語之故。【論語】居，吾語女。　又敎戒也。【魯語】主亦有以語肥也。　又地名。【前漢閩粵王傳】錢唐榬終古斬徇北將軍爲語兒侯。【孟康註】語兒，越中地也。今吳南亭是。【師古曰】語，或作篽、籞。

誟	【酉集上】【言字部】	誟	【類篇】與詨、謞□同。

	【辰集中】【木字部】		【唐韻】【集韻】【類篇】□徐鹽切，音燖。木細叶也。

誠	【酉集上】【言字部】	誠	【唐韻】氏征切【集韻】【韻會】【正韻】時征切，□音成。【說文】信也。【廣雅】敬也。【增韻】純也，無僞也，眞實也。【易乾卦】閑邪存其誠。【疏】言防閑邪惡，當自存其誠實也。【書太甲】鬼神無常享，享于克誠。【傳】言鬼神不係一人，能誠信者則享其祀。【眞德秀曰】唐虞時未有誠字，《舜典》允塞卽誠之義。至伊尹告太甲始見誠字。【禮樂記】著誠去僞，禮之經也。【中庸】誠者，天之道也。誠之者，人之道也。【註】誠者，眞實無妄之謂。　又【玉篇】審也。【禮經解】故衡誠縣，不可欺以輕重。【註】誠，猶審也。或作成。　又郡名。【唐書地理志】悉州歸誠郡。　又州名。【唐書地理志】嶺南道有思誠州。　又叶□羊切，音嘗。【韓愈歐陽生哀辭】哭泣無益兮，抑哀自彊。推生知死兮，以慰孝誠。

誡	【酉集上】【言字部】	誡	【唐韻】古拜切【集韻】【韻會】【正韻】居拜切，□音戒。【說文】敕也。【玉篇】命也，告也。【廣韻】言警也。【增韻】警敕之辭曰誡。【易比卦】邑人不誡。又【繫辭】小懲而大誡。【左傳桓十一年】鄖人軍其郊，必不誡。【史記周本紀】乃命伯臩申誡太僕。【荀子强國篇】發誡布令而敵退，是主威也。【文中子問易篇】君子思過而預防之，所以有誡也。【正韻】□與戒同。　又劒名。【刀劒錄】秦昭王鑄一劒，長三尺，銘曰誡。　又叶居吏切，音記。【劉向列女頌】雖曰女則，亦實男誡。男女覽兹，厥事甚備。　又【類篇】或作。【字彙補】譌作□，非。

誢	【酉集上】【言字部】	誢	【玉篇】乎典切【集韻】胡典切，□現上聲。諍語也。　又人名。希誢、崇誢，見【宋史宗室表】。

誣	【酉集上】【言字部】	誣	【唐韻】武扶切【集韻】【韻會】【正韻】微夫切，□音無。【說文】加也。【徐曰】以無爲有也。【玉篇】欺罔也。【廣韻】誣，枉也。【正韻】詐也，衊也，謗也。【易繫辭】誣善之人其辭游。【疏】誣罔善人，其辭虛漫。【禮表記】故其受祿不誣。【註】不信曰誣。【周語】其□矯誣。【註】加罪無辜曰誣。【荀子大略篇】不能而居之，誣也。　又【讀書通】通作憮。【論語】君子之道焉，可誣也。【前漢薛宣傳】引作憮。【晉灼註】憮同誣。　【篇韻】譌作誈。

誤	【酉集上】【言字部】	誤	【唐韻】【集韻】【韻會】【正韻】□五故切，音寤。【說文】謬也。【書立政】其勿誤于庶獄庶愼。【傳】誤，失也。【禮聘義】使者聘而誤，主君弗親饗食也。【註】誤，謂禮節錯誤也。【前漢張耳傳】君何言之誤。【吳志周瑜傳】瑜精音樂，雖三爵後，其閒缺誤，知之必顧。故時人謠曰：曲有誤，周郞顧。　又【字林】通作悞。惑也。【荀子正論篇】是特姦人之誤于亂說，以欺愚者。

□	【備考】【子集】【乙字部】	□	【篇海類編】同亂。

□	【未集中】【糸字部】	□	【廣韻】所葅切【集韻】山於切，□音疏。【玉篇】亦疏字。【廣韻】繼入也。　又【廣韻】羌舉切，音去。【類篇】條陳也。　又【集韻】所據切，音捒。義同疏。

誥	【酉集上】【言字部】	誥	〔古文〕□□□【唐韻】【廣韻】古到切【集韻】【類篇】【韻會】【正韻】居号切，□音告。【說文】告也。【徐曰】以文言告曉之也。【廣雅】敎也。【易姤卦】后以施命誥四方。【周禮春官】大祝作六辭，以通上下、親疏、遠近，三曰誥。【註】杜子春曰：誥，當爲告。書亦可爲告。　又【韻會】告上曰告，發下曰誥。【爾雅釋言】謹也。【註】所以約勤謹戒衆。【疏】以六義諭衆謂之誥，尚書誥誓之類是也。【孔安國尚書序】夏商周之書，雖設敎不倫雅誥奧義，其歸一揆。【疏】三王訓、誥、誓、命、歌、貢、征、範類猶有八，獨言誥者，以別而言之，其類有八，文從要約，一誥兼焉。以此八事，皆有言以誥示，故總謂之誥。【穀梁傳隱八年】誥誓不及五帝。【周禮秋官】士師掌五戒，二曰誥，用之于會同。【文心雕龍】其在三代，事兼誥誓，誓以訓戒，誥以敷政。　又【正字通】古者上下有誥，秦廢古稱制詔。漢武元狩六年，初作誥，然不以命官。唐稱制不稱誥，宋始以誥命庶官，明命官用敕不用誥。三載考績，則用誥以褒美。洪武十七年奏定有封爵者給誥，如一品之制，二十六年定一品至五品皆授以誥命，六品至七品，皆授以敕命。　又鳥名。【揚子方言】布穀，自關東西梁楚之閒謂之結誥。　又【集韻】姑沃切，音梏。亦告也。同告。

	【申集中】【虫字部】		【集韻】壹計切，音翳。蟲名。

誦	【酉集上】【言字部】	誦	【唐韻】【集韻】【韻會】【正韻】□似用切，音頌。【說文】諷也。【徐曰】臨文爲誦。誦，從也。以口從其文也。【廣韻】讀誦也。【周禮春官大司樂】以樂語敎國子：興、道、諷、誦、言、語。【註】倍文曰諷，以聲節之曰誦。【詩大雅】誦言如醉。【禮文王世子】春誦夏絃。【史記儒林傳】兒寬行常帶經，止息則誦習之。　又【廣雅】論也，言也。【韓非子難言篇】時稱詩書，道法往古，則見以爲誦。【註】誦，說舊事也。【王融策秀才文】進講誦志，以沃朕心。【註】誦，言也。　又【正字通】怨謗亦曰誦。【左傳襄四年】臧紇侵邾，敗于狐駘，國人誦之。又【晉語】惠公入，而背內外之賂。與人誦之，皆怨辭也。　又官名。【周禮地官】誦訓。【鄭註】能訓說四方所誦習，及人所作爲久時事。　又鳥名。【山海經】開明南有誦鳥。　又通作訟。詳訟字註。　又叶侯容切，音慵。【詩小雅】家父作誦，以究王訩。　又叶牆容切，音從。【楚辭九辯】欲循道而平驅兮，又未知其所從。然中路而迷惑兮，自壓按而學誦。

誧	【酉集上】【言字部】	誧	【唐韻】博孤切【集韻】【韻會】奔模切，□音逋。【說文】大也。一曰人相助也。　又【廣雅】謀也，諫也。　又【廣韻】普胡切【集韻】【正韻】滂模切，□音鋪。義同。　又【廣韻】滂古切【集韻】【韻會】頗五切【正韻】滂五切，□鋪上聲。義同。　又【玉篇】大言也。　又人名。【吳志妃□傳】漢議郞王誧。【註】音普。　又【廣韻】【集韻】【韻會】【正韻】□普故切，鋪去聲。【玉篇】謀也。

誩	【酉集上】【言字部】	誩	〔古文〕□【唐韻】渠慶切【廣韻】渠敬切【集韻】【正韻】渠映切，□音競。【說文】競言也。【廣韻】爭言也。　又人名。與誩、崇誩，見【宋史宗室表】。　又【玉篇】虔仰切【廣韻】其兩切【集韻】巨兩切，□强上聲。又【廣韻】【集韻】□他紺切，音探。又【集韻】徒濫切，音淡。義□同。

說	【考證】【酉集上】【言字部】	說	〔【易益卦】民説無彊。〕　謹照原文無彊改爲無疆。 

誫	【酉集上】【言字部】	誫	【字彙補】支信切，音震。【列子黃帝篇】罪乎不誫不止。【音義】罪當作萌，誫音正。據此，則當作之盛切。

