<!-- { "loadSidebar": true } -->
娽	【丑集下】【女字部】	娽	【廣韻】【集韻】□盧谷切，音祿。【說文】隨從也。【埤蒼】顓頊妃名。　又【廣韻】力玉切【集韻】龍玉切，□音菉。錄錄、碌碌、鹿鹿、娽娽，音義□通。

媀	【丑集下】【女字部】	媀	【集韻】元俱切，音虞。女字。　又語口切，音偶。又魚容切，音顒。義□同。　又元具切，音遇。女妒男曰媀。

娟	【丑集下】【女字部】	娟	【廣韻】於緣切【集韻】【韻會】縈緣切【正韻】縈圓切，□音蜎。嬋娟，美好貌。【孟郊詩】蒿蔓轉嬌玉，菱荇咸嬋娟。　又連娟，纖弱貌。【漢武帝悼李夫人賦】美連娟以修嫮。　又聯娟，微曲貌。【宋玉神女賦】眉聯娟以蛾揚。　又便娟，輕貌。【謝靈運雪賦】初便娟于廊廡，末縈盈于帷席。　又娟娟，幽遠貌。【杜甫詩】風含翠篠娟娟淨。　又女名。【樂府解題】周女娟，趙□子夫人，河津吏之女。又麗娟，漢宮人，善唱回風曲。　又【集韻】縈元切，音淵。女字。　又【正韻】規淵切，音涓。媚也。又美好貌。　通作嬽。或作嬛。

娴	【丑集下】【女字部】	嫻	同嫺。

娉	【丑集下】【女字部】	娉	【唐韻】【集韻】□匹正切，同聘。【說文】娉，問也。聘，訪也。雖女耳分部，義通。　又【正韻】彼耕切，音浜。娉婷，美貌。

婹	【丑集下】【女字部】	婹	【廣韻】烏皎切【集韻】伊鳥切，□音杳。婹，弱貌。

娜	【丑集下】【女字部】	娜	【唐韻】奴可切【集韻】乃可切，□那上聲。妸娜，美貌。亦作嬝娜。【李白詩】花腰呈嬝娜。　又舒遲貌。亦作阿那。　又柔而長也。【杜甫詩】連笮動嫋娜。【註】笮以竹索爲橋渡水。亦作裊那，義同。　又【集韻】囊何切，音那。女字。　又叶奴古切，音弩。【韓愈元和聖德詩】天兵四羅，旂常妸娜。駕龍十二，魚魚雅雅。雅，叶音伍。

奒	【丑集下】【大字部】	奒	【集韻】丘哀切，音開。大貌。

媾	【丑集下】【女字部】	媾	【廣韻】古□切【集韻】【韻會】【正韻】居□切，□音遘。【說文】重昏也。【左傳隱十一年】惟我鄭國之有請謁焉，如舊昏媾。【註】婦之父曰昏，重昏曰媾。　又寵也。【詩曹風】彼其之子，不遂其媾。　又合也。與易男女構精之構同。【李白詩】造化合元符，交媾騰精魄。　又和好也。【史記虞卿傳】樓昌曰：不如發重使爲媾。【戰國策】作講。

□	【辰集上】【日字部】	□	【唐韻】奴代切【集韻】【韻會】乃代切，□音耐。【說文】埃□，日無光也。【集韻】作□□。　又【集韻】曩亥切，音乃。又乃帶切，音柰。義□同。

嫏	【丑集下】【女字部】	嫏	【字彙補】盧當切，音郞。玉京嫏嬛，天帝藏書處，張華夢游之。

姉	【丑集下】【女字部】	姉	【廣韻】將几切【集韻】【韻會】蔣兕切【正韻】祖似切姐本字【爾雅釋親】男子謂女子先生爲姉。【釋名】姉，積也，猶日始出，積時多而明也。【詩邶風】遂及伯姉。　又北齊太子稱生母爲姉姉。至宋則呼嫡母爲大姉姉，妻之于嫡母亦然。宋高宗母韋后，稱□宗后爲大姉姉。語見【后妃本傳】。考證：〔【爾雅釋親】男子謂女子先生曰姉。〕　謹照原文曰姉改爲姉。 

媉	【丑集下】【女字部】	媉	【集韻】烏谷切，音屋。【博雅】好也。　又乙角切，音握。義同。一曰媉媉，容也。

嫫	【丑集下】【女字部】	嫫	【廣韻】莫胡切【韻會】蒙晡切，□音模。嫫母，黃帝第四妃，見【史記五帝紀索隱註】。　【說文】本作□。

娰	【備考】【丑集】【女字部】	娰	【篇海類編】同姒。

婋	【丑集下】【女字部】	婋	【集韻】虛交切，音虓。【玉篇】女心俊慧也。

妲	【丑集下】【女字部】	妲	【廣韻】【集韻】【韻會】□當割切，音怛。妲己，紂妃。【晉語】殷辛伐有蘇，有蘇氏以妲已女焉。　又【廣韻】得案切，音旦。義同。考證：〔【晉語】殷辛伐有蘇氏，有蘇以妲已女焉。〕　謹照原文氏有蘇改有蘇氏。 

娘	【丑集下】【女字部】	娘	【唐韻】女良切【集韻】【韻會】尼良切。□同孃。少女之號。【唐書平陽公主傳】高祖女，柴紹妻。高祖起兵，主與紹得數百人以應帝，定京師，號娘子軍。　又馬頭娘，蜀女，化爲蠶。見【圖經】。　又雪衣娘，鸚鵡名，見【開元遺事】。　又雪面娘，馬名。【李肇國史補】八百哥，雪面娘，窣地嬌，銜蟬奴，皆魏王繼笈馬名。　又紅姑娘，野果名，見【徐一夔元故宮記】。　又嫵媚娘，唐樂府曲名。　又通作孃。後世稱母后曰孃孃。【蘇軾龍川雜志】仁宗謂劉氏爲大孃孃，楊氏爲小孃孃。　又俗稱父曰爺，母曰娘。亦作耶孃。【古樂府】不聞耶孃喚女聲，但聞黃河流水鳴濺濺。【杜甫兵車行】耶孃妻子走相送，塵埃不見咸陽橋。

宍	【寅集上】【宀字部】	宍	【集韻】肉古作宍。【通雅】本作□。【淮南子原道訓】欲□之心亡於中，則饑虎可。【註】欲□，自戀其軀也。□，古肉字。○按太□數五，五爲土，爲食，爲□。《吳越春秋》載《古孝子彈歌》□竹，續竹，飛土，逐宍。从宀从六。

娩	【丑集下】【女字部】	娩	【廣韻】無遠切【集韻】【韻會】武遠切，□音晚。媚也，順也。【禮內則】女子十年不出，姆敎婉娩聽從。　又【廣韻】亡運切【集韻】【韻會】【正韻】文運切，□音問。女字。一曰生也。　又【正韻】美辯切，音免。義同。

婈	【丑集下】【女字部】	婈	【集韻】閭承切，音夌。女字。

媓	【丑集下】【女字部】	媓	【廣韻】【集韻】□胡光切，音皇。女媓，堯妃。【揚子方言】南楚母謂之媓。

娑	【丑集下】【女字部】	娑	【廣韻】素何切【集韻】【韻會】【正韻】桑何切，□音挱。【說文】舞也。【詩□風】子仲之子，婆娑其下。　又躞蹀貌。【杜甫詩】方知不才者，生長漫婆娑。　又衣揚貌。【張衡思□賦】修初服之婆娑。　又安坐也。【黃庭經】金鈴朱帶坐婆娑。　又琴聲委曲也。【嵆康琴賦】紆餘婆娑。　又【廣韻】蘇可切【集韻】【韻會】想可切【正韻】素可切，□音縒。馺娑，漢殿名。【班固西都賦】經駘盪而出馺娑。【三輔黃圖】馺娑，馬迅疾貌。借爲宮名。　又【正韻】蘇箇切，音些。邏娑，土蕃都城名。【唐書薛仁貴傳】爲邏娑道行軍總管。【杜甫詩】和親邏娑城。　又【梵書阿彌陀經】有婆娑國土。釋云：梵言婆娑。華言堪忍。　娑或作逤。通作些。

嬖	【丑集下】【女字部】	嬖	【廣韻】博計切【集韻】【韻會】必計切，□音閉。【說文】便辟也。愛也。【增韻】便幸，左右近習者也。【春秋傳】賤而得幸曰嬖。【左傳昭九年】飮外嬖嬖叔。　又官名。【左傳昭七年】宣子爲子產之敏也，使從嬖大夫。【註】下大夫也。　又【集韻】□義切，音臂。義同。

□	【辰集上】【日字部】	□	【廣韻】【集韻】【韻會】【正韻】□於蓋切，音藹。【玉篇】日色也。　又人名。【前漢王子侯表】高郭節侯□。

栬	【辰集中】【木字部】	栬	【類篇】祖芮切。小杙也。

嬃	【丑集下】【女字部】	嬃	【廣韻】錫兪切【集韻】【韻會】詢趨切，□音須。【說文】女字也。　又楚人謂□曰嬃。【屈原離騷】女嬃之嬋媛。【註】女嬃，屈平□。又呂嬃，漢高后女弟，樊噲妻，封臨光侯。

宑	【寅集上】【宀字部】	宑	【玉篇】積省切，音井。舍井也。

嬊	【丑集下】【女字部】	嬊	同嬿。

嬎	【丑集下】【女字部】	嬎	同娩。息也。一曰鳥伏乍出。【爾雅釋獸】兔子也。【王充論衡】兔毫而孕，生子从口而出，其子名嬎。　又【集韻】孚袁切，音翻。又芳遇切，音赴。義□同。

媗	【丑集下】【女字部】	媗	【集韻】許元切，音暄。女字。　又【集韻】荀緣切，音宣。又火遠切，音咺。義□同。

媶	【丑集下】【女字部】	媶	【集韻】如容切，音茸。妦媶，美貌。

妚	【丑集下】【女字部】	妚	同胚。

嬰	【丑集下】【女字部】	嬰	【廣韻】於盈切【集韻】伊盈切【正韻】於京切，□音纓。【釋名】人始生曰嬰兒。胷前曰嬰，抱之嬰前，乳養之，故曰嬰。一曰女曰嬰，男曰孩。　又【六書故】女首飾也。嬰，所以飾也。【荀子富國篇】處女嬰寶珠。別作瓔。　又加也。【賈誼治安策】嬰之以芒刃。　又觸也。【韓非子說難】龍喉下逆鱗，嬰之則殺人。　又繞也。【後漢卓茂傳】嬰城者相望。　又縈也，絆也。【陸機詩】世網嬰吾身。【張九齡詩】形隨世網嬰。　又山名。【隋圖經】嬰山，幷州之主山。又【山海經】金星之山，多天嬰，其狀如龍骨。　又九嬰，水火之怪。【淮南子本經訓】堯使誅九嬰于凶水之上。　又盂也。與罌通。【□天子傳】黃金之嬰之屬。　又姓。晉季膺之後。別作賏。　又【集韻】於慶切，音映。關中謂孩子曰嬰。　又於正切，音郢。嬰累，弱也。一曰絆也。

嬙	【丑集下】【女字部】	嬙	【唐韻】在良切【集韻】慈良切，□音牆。□嬙，婦官名。【晉語】備□嬙焉。【杜牧之阿房宮賦】妃□媵嬙。　又女名。毛嬙，古美女。又王嬙，漢元帝宮人。【樂府原題】嬙，齊國王穰女，漢元帝宮人，後遣嫁呼韓邪單于爲閼氏，號昭君。　又【集韻】徐羊切，音詳。女字。　又殺測切，音色。義同。

嫜	【丑集下】【女字部】	嫜	【廣韻】【集韻】【韻會】諸良切【正韻】止良切，□音章。夫之父母也。【杜甫新婚別】妾身未分明，何以拜姑嫜。通作章。　又夫之兄曰兄嫜。或作傽。

娥	【丑集下】【女字部】	娥	【唐韻】五何切【集韻】【正韻】牛何切，□音蛾。好也。【揚子方言】秦謂好曰娥。　又星娥，帝少昊母。娥皇，堯女舜妻。見【史記】。　又嫦娥，羿妾。【後漢天文志】嫦娥竊羿不死藥，奔月，及之，爲蟾蜍。　又夸娥，天女也。見【列子湯問篇】。　又韓娥，歌妓也。【博物志】韓娥之齊，粥歌假食，旣去，餘響繞梁三日。　又姓。見【姓苑】。

□	【辰集上】【日字部】	□	【集韻】鄔果切，音婐。【玉篇】明也。

	【卯集上】【心字部】		【字彙】音烹。腹痛。【正字通】同怦。〇按此字字書不載，止靈樞經中云：，腹憹痛，註，，滿也。與玉篇，廣韻等書中恲字形近義同，當卽恲字重文。字彙腹痛旣非，《正字通》同怦，尤爲無據。

