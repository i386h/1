<!-- { "loadSidebar": true } -->
換	【卯集中】【手字部】	換	【廣韻】【集韻】【韻會】【正韻】□胡玩切，音逭。讀若完去聲。【說文】易也。【晉書阮孚傳】嘗以金貂換酒。　又【前漢敘傳】項氏畔換。【註】孟康曰：畔，反也。換，易也。師古曰：畔換，强恣貌。猶言跋扈也。【左思魏都賦】雲散叛換。【註】叛換，猶恣睢也。【集韻】作愌。　又于眷切，音院。【蘇轍送孫提□詩】依依東軒竹，凜凜故人面。詔書遂公私，使節許新換。从手从側人从穴从廾。俗作换，非。考證：〔【左思魏都賦】雲散叛換。【註】換，猶恣睢也。〕　謹照原文註下增叛字。 

揞	【卯集中】【手字部】	揞	【唐韻】【集韻】【韻會】【正韻】□烏感切，庵上聲。藏也。手覆也。　又【集韻】烏紺切，音暗。掩也。　又古暗切，音紺。義同。　又於咸切，黯平聲。【揚子方言】滅也。荆楚曰揞。　又【唐韻】【集韻】【韻會】□於陷切，音韽。吳人云拋也。【六書故】暗擲弃也。又【集韻】益涉切，音靨。挰也。

揟	【卯集中】【手字部】	揟	【唐韻】相居切【集韻】新於切，□音胥。【說文】取水沮也。或作□。　又揟次，縣名。【前漢地理志】武威郡揟次縣。　又【集韻】子余切，音苴。義同。一曰取魚也。

揥	【卯集中】【手字部】	揥	【唐韻】【集韻】【韻會】□丑例切，音跇。讀與滯近。所以摘髮者。【詩鄘風】象之揥也。【疏】以象骨搔首，因以爲飾，名之曰揥。又【魏風】佩其象揥。　又【集韻】【韻會】□他計切，音替。又【集韻】丁計切，音帝。義□同。　又捐也。【陸機文賦】心牢落而無偶，意徘徊而不能揥。石韞玉而山暉，水懷珠而川媚。【註】揥，猶去也。徘徊之意。不能褫捨其妙也。◎按寘霽兩韻古通。媚與揥。叶古音也。　又他歷切，音剔。戲也，取也。　又【唐韻】【集韻】□都黎切，音低。指也。　【廣韻】或从木作楴。音義同。別見木部。

揪	【卯集中】【手字部】	揪	同揫。　【正字通】字彙音酒，平聲。手揪也。按揪揫同字，分音各訓，誤。

揫	【卯集中】【手字部】	揫	【唐韻】【正韻】卽由切【集韻】【韻會】將由切，□音啾。【說文】本作□。束也。【增韻】斂也。【禮鄉飲酒義秋之爲言愁也註】愁讀爲揫。揫，斂也。　又【爾雅釋詁】聚也。【馬融廣成頌】揫斂九藪之動物。　又【集韻】字秋切，音遒。亦聚也。【說文】引《詩》百祿是揫。今詩作遒。　又【揚子方言】細也。斂物而細謂之揫。　又【前漢律歷志】作□。別見韋部。　又【韻會】【正韻】揫，或作愁。引鄕飲酒義。○按愁有揫音。非揫與愁通也。

揬	【卯集中】【手字部】	揬	【唐韻】【韻會】陀骨切【集韻】陀沒切，□音突。搪揬，觸也。　又通作唐突。【正字通】揬突雖通，搪揬可借突，而竈突不可用揬，正韻註混。

揭	【卯集中】【手字部】		"【唐韻】【集韻】【韻會】□居謁切，音訐。【說文】高舉也。或作□。　又【唐韻】基竭切【集韻】【韻會】丘傑切，□音朅。義同。或作担。又作拮。　又與偈通。車疾貌。【王應麟詩攷】韓詩，匪車揭兮，見漢書王吉傳。　又【唐韻】渠列切【集韻】【韻會】【正韻】巨列切，□音傑。與□同。或作搩。【增韻】舉而豎之也。【前漢□項傳贊】揭竿爲旗。【張衡西京賦】豫章珍館，揭焉中峙。　又擔也，負也。【戰國策】馮煖于是乗其車，揭其劒。【史記東方朔傳】數賜縑帛，擔揭而去。　又姓。【前漢功臣表】安道侯揭陽定。　又【唐韻】【集韻】【韻會】□其謁切，音碣。亦擔也。　又長也。【詩衞風】葭菼揭揭。　又【集韻】【韻會】□語訐切，音钀。義同。　又【唐韻】居列切，音孑。揭起也。【詩小雅】維北有斗，西柄之揭。又【大雅】顛沛之揭。【傳】揭，見根貌。【疏】樹倒故根見。【戰國策】唇揭者，其齒寒。【註】揭，猶反也。　又啓事。今日揭帖。　又【唐韻】【集韻】【韻會】□去例切，音憩。亦高舉也。　又褰衣涉水，由膝以下也。【詩邶風】淺則揭。【爾雅釋水】揭者，揭衣也。【司馬相如上林賦】涉冰揭河。　又【集韻】其例切，音偈。揭陽，縣名。【前漢地理志】南海郡揭陽縣。　又丘言切。與攑同。亦舉也。

考證：〔【司馬相如子虛賦】涉冰揭河。〕　謹照原書子虛賦改上林賦。"

	【寅集中】【山字部】		【字彙】牽兮切，音欺。引玉樞經，九曜嶔。【正字通】嵌字之譌。六書無。

袔	【申集下】【衣字部】	袔	【唐韻】胡个切，音賀。與□同。【玉篇】袖也。　又【集韻】苦瓦切，音骻。同，小衫。　又口個切，音坷。【通志六書略】夾衣也。

揉	【卯集中】【手字部】	揉	【唐韻】爾由切【集韻】【韻會】【正韻】而由切，□音柔。以手挺也。　又順也。【詩大雅】揉此萬邦。【疏】揉之使順善也。【音義】亦作柔。　又【玉篇】【廣韻】人九切【集韻】【韻會】【正韻】忍九切，□與煣同。屈申木也。【增韻】矯揉，曲直之也。【易繫辭】揉木爲耒。【周禮冬官考工記輪人】揉輻必齊。【註】揉，謂以火槁之。【疏】曲者以火炙之，木則濡，可揉戾使直也。　又【玉篇】【廣韻】汝又切【集韻】【韻會】【正韻】如又切。義同。平上二聲。【蘇軾阻風詩】孤舟倦鵶軋，短纜困牽揉。　又【集韻】女九切，音紐。撓之也。又【集韻】【韻會】□爾紹切，音繞。屈也。或作撓。　【正字通】揉有平上去三聲，義實相通，不必分屬。

描	【卯集中】【手字部】	描	【唐韻】武鑣切【集韻】【韻會】【正韻】眉鑣切，□音苗。摹畫也。【六書故】描摹聲相近，描輕而摹重。又【唐韻】莫交切【集韻】謨交切，□音茅。打也。　又【集韻】眉敎切，音貌。擲也。

揕	【卯集中】【手字部】	揕	【唐韻】【集韻】【韻會】□知鴆切，砧去聲。擬擊也。【史記荆軻傳】左手把秦王之袖，右手持匕首揕之。　又【正韻】職任切，枕去聲。義同。　又【集韻】知林切，音砧。刺也。一曰斫木聲。　又陟甚切，讀與枕近。亦刺也。與戡同。

揮	【卯集中】【手字部】	揮	〔古文〕□【唐韻】許歸切【集韻】吁韋切，□音輝。【說文】奮也。【廣韻】振也，動也，灑也。【爾雅釋詁】竭也。【註】揮振，去水也。【禮曲禮】飲玉爵者弗揮。【註】振去餘酒曰揮。【左傳僖二十三年】懷嬴奉匜沃盥，旣而揮之。【註】揮，湔也。　又散也，揮霍也。【易乾文言】六爻發揮，旁通情也。【疏】六爻發越揮散，旁通萬物之情也。　又指揮也。【宋三朝政錄】乘快指揮一事誤失，史官必書。　又【集韻】吁運切，音訓。亦奮也。　又胡昆切，音魂。揮掄，全而不破也。　又叶于倫切，音筠。【王桀詩】荆軻爲燕使，送者盈水濵。縞素易水上，涕泣不可揮。◎按《音學五書》引《詩》云：揮古本音熏。【集韻】或作。【正字通】與麾撝□通。【說文】分撝揮爲二。

揯	【卯集中】【手字部】	揯	【唐韻】古恆切【集韻】【韻會】居層切【正韻】居登切，□亙平聲。【說文】引急也。【淮南子繆稱訓】大弦揯，則小弦絕。或省作□。又【唐韻】古鄧切【集韻】【韻會】【正韻】居鄧切，□音亙。義同。亙从舟。或作搄，非。

搱	【卯集中】【手字部】	搱	【集韻】直利切，音稚。摴蒱采名。通作雉。【正字通】按五木經，王采有四。一曰雉，俗譌爲穉搱。又穉之譌。

揰	【卯集中】【手字部】	揰	【集韻】昌用切，衝去聲。推擊也。　又覩隴切，音湩。義同。　又【玉篇】弃也。

揱	【卯集中】【手字部】	揱	【唐韻】所角切【集韻】色角切，□音朔。【說文】人臂長好貌。【徐鍇曰】人臂稍長纖好也。　又【唐韻】相邀切【集韻】【韻會】思邀切，□音宵。義同。一曰殺小貌。【周禮冬官考工記輪人】望其輻，欲其揱爾而纖也。　又【集韻】息約切，音削。亦殺小也。　又【唐韻】【集韻】□所敎切，筲去聲。義與《說文》同。一曰木上小也。與□同。　又【集韻】師咸切。與摻同。好手貌。

揲	【卯集中】【手字部】	揲	【唐韻】【集韻】【韻會】【正韻】□食列切，音舌。【說文】閱持也。【史記扁鵲傳】揲荒爪幕。【註】荒，膏肓也。　又【廣韻】揲，蓍也。【易繫辭】揲之以四，以象四時。　又【集韻】式列切，音設。義同。　又【唐韻】與涉切【集韻】【韻會】弋涉切，□音葉。義與《說文》同。又度揲也。　又【唐韻】徒協切【集韻】【韻會】達協切，□音牒。義亦與《說文》同。又摺揲也。　又【集韻】私列切，音薛。持數也。　又悉協切，音燮。又羊列切，音曳。又吉列切，音孑。又直甲切，音霅。義□同。【集韻】或作抴。又作□。

揳	【卯集中】【手字部】	揳	【唐韻】【正韻】□先結切，音屑。揳，不方正也。又撚也，塞也。互見字註。　又【集韻】【韻會】□私列切，音薛。義同。又拭滅也。　又【韻會】奚結切。與絜同。【荀子非相篇】不揣長，不揳大。【註】約其大小也。　又【集韻】【韻會】□訖黠切。與戛同。擊持也。【史記貨殖傳】趙女鄭姬，設形容，揳鳴琴。　又與擊通。【後漢申屠剛傳】尚書近臣至乃捶揳牽曳於前。

援	【卯集中】【手字部】	援	【唐韻】雨元切【集韻】【韻會】于元切，□音袁。【說文】引也。【詩大雅】無然畔援。【疏】畔是違道，援是引取。【又】以爾鉤援。【傳】鉤，鉤梯也。所以鉤引上城者。【疏】援卽引也。【禮儒行】舉賢援能。　又【廣雅】牽也。【增韻】拔也。【禮中庸】在下位不援上。【註】援謂牽持之也。【孟子】子欲手援天下乎。　又刃之直而上達曰援。【周禮冬官考工記】戈廣二寸，援四之。【註】援長八寸，直刃也。　又【唐韻】【集韻】【韻會】□干眷切，音院。救助也，接也。【魯語】爲四鄰之援，結諸侯之信。【註】所攀援以爲助也。　又【集韻】于願切，遠去聲。引持也。【晉語】侏儒不可使援。【註】侏儒短者，不可使抗援。　又【集韻】【韻會】【正韻】□胡玩切，音換。與愌同。怑愌，不順也。一曰拔扈。【詩大雅畔援箋】猶拔扈也。○按與傳疏義別。

