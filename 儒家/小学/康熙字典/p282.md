<!-- { "loadSidebar": true } -->
蝤	【申集中】【虫字部】	蝤	【唐韻】自秋切【集韻】字秋切【韻會】【正韻】慈秋切，□音遒。【說文】蝤蠐也。【爾雅釋蟲】蝤蠐，蝎。【註】在木中。【疏】《方言》云：關東謂之蝤蠐，梁、益之閒謂之蝎。其在木中者白而長，故詩人以比婦人之頸。【詩衞風】領如蝤蠐。【埤雅】蝤蠐之體有豐潔且白者，《七辨》曰：蝤蠐之領，阿那宜顧，是也。　又【廣韻】卽由切，音啾。蝤蛑，似蟹而大，生海邊。　又【集韻】夷周切，音由。與蝣通。【前漢王褒傳】蜉蝤出以隂。【孟康註】蜉蝤，渠略也。【師古註】蜉蝤，甲蟲也，好叢聚而生。　又【韻會】蝤蛑之蝤。亦音由。

蝥	【申集中】【虫字部】	蝥	【唐韻】莫浮切，音謀。食穀蟲。【說文】本又作蟊。食草根者，吏冒取民財則生。【詩小雅】及其蝥賊。【傳】食根曰蝥，食節曰賊。【左傳成十三年】帥我蝥賊。　又蝥弧，旗名。【左傳隱十一年】潁考叔取鄭伯之旗，蝥弧以先登。　又【集韻】【韻會】□謨交切，音茅。螌蝥。詳螌字註。　又【廣韻】亡遇切，音務。蠡名。亦作□。　又武夫切，音無。【爾雅釋蟲】鼄，鼄蝥。詳蛛字註。　或作□。

	【酉集下】【辵字部】		【廣韻】徒歷切【集韻】亭歷切，□音荻。【廣韻】雨也。【集韻】□，雨貌。　又【玉篇】力罪切，音類。又【集韻】徒沃切，音毒。義□同。

	【酉集上】【言字部】		【廣韻】【集韻】【韻會】【正韻】□他谷切，音禿。詆，狡猾也。一曰相欺詆也。　又【廣韻】土禾切【集韻】土和切，□涶平聲。義同。　又【類篇】僻誕也。

	【酉集下】【邑字部】		【唐韻】【集韻】【韻會】□千余切，音疽。【說文】右扶風鄠縣有鄕。　又【廣韻】子余切。義同。

	【補遺】【辰集】【木字部】		【字彙補】音未詳。見揚雄《蜀都賦》。

	【酉集中】【走字部】		【廣韻】子答切【集韻】【韻會】作答切，□音帀。【玉篇】走貌。【類篇】□，走急貌。

□	【未集上】【米字部】	□	【字彙補】七到切，音操。米穀雜也。

蝦	【申集中】【虫字部】	蝦	【唐韻】胡加切【集韻】【韻會】【正韻】何加切，□音遐。【說文】蝦蟆也。【史記龜筴傳】月爲□而相佐，見食于蝦蟆。【前漢武帝紀】元鼎五年秋，鼃蝦蟆鬭。【酉陽雜俎】蝦蟆無腸。　又蝦蟆護，鳥名。【酉陽雜俎】南山下有鳥，名蝦蟆護，多在田中，頭有冠，色蒼足赤，形似鷺。　又車名。【南史殷琰傳】前右軍杜叔寶等□勸琰同逆，帝遣劉勔西討之，作大蝦蟆車，載土，牛皮蒙之，推以塞塹。　又蝦蛤，獸名。【司馬相如上林賦】格蝦蛤。見蛤字註。　又【集韻】虛加切，音鰕。蟲名。　又【篇海】與鰕通。【爾雅翼】蝦多鬚，善游而好躍。今閩中五色蝦，長尺餘，具五色。梅蝦，梅雨時有之。蘆蝦，靑色，相傳蘆葦所變。泥蝦，稻花變成，多在泥田中。又蝦姑，狀如蜈蚣，一名管蝦。【洞冥記】有丹蝦，長十丈，鬚長八尺，其鼻如鋸。【張衡南都賦】駮蝦委蛇。考證：〔【張衡南都賦】蛟蝦委蛇。〕　謹照原文蛟改駮。 

蝧	【申集中】【虫字部】	蝧	【集韻】於驚切，音英。【類篇】蜂屬。

蝨	【申集中】【虫字部】	蝨	【唐韻】所櫛切【集韻】【韻會】【正韻】色櫛切，□音瑟。【說文】齧人蟲也。【抱朴子塞難】蝨生於我，而我非蝨父母，蝨非我子孫。【淮南子說林訓】大廈旣成，燕雀相賀。湯沐旣具，蟣蝨相弔。【前漢項籍傳】搏牛之蝱，不可以破蝨。　又沙蝨。【博雅】沙蝨，□□也。【本草】所在皆有之，雨後人晨昏踐沙，必著人，如毛髮，刺人便入皮裏。　又牛蝨，在牛身上。　又豕蝨。【莊子徐無鬼】濡需者，豕蝨是也。　又狗蝨。【韓愈詩】靈麻撮狗蝨。【註】靈麻，今胡麻，狀如狗蝨。《本草》云：一名狗蝨。　【集韻】亦作□。【干祿字書】俗作虱。【六書正譌】从，从卂。卂卽迅字，疾也。蝨行疾，會意。俗作虱，非。

	【卯集中】【手字部】		【唐韻】側氏切【集韻】阻氏切，□讀與此近。【說文】捽也。从手此聲。【廣韻】拳加人也。　又【唐韻】將此切【集韻】【韻會】蔣氏切【正韻】嗟似切，□音紫。義同。【張衡西京賦】□狻。【註】搏撮猛獸貌。　又【集韻】壯氏切，音胏。亦戟撮也。　又掌氏切，音紙，與扺同。　又才支切，音疵。亦捽也。　又【唐韻】【集韻】【韻會】□子禮切，音濟。義同。　又【集韻】【正韻】□此禮切，妻上聲。捽搣也。

	【卯集中】【戈字部】		【集韻】【韻會】【正韻】□各額切，音格。【玉篇】□也。【集韻】或作。

蝩	【申集中】【虫字部】	蝩	【唐韻】直容切【集韻】【韻會】傳容切，□重平聲。【玉篇】蠶晚生者。【韻會】《周禮》謂之原蠶。　又【集韻】諸容切，音鐘。蝗也。或作□。

蝪	【申集中】【虫字部】	蝪	【唐韻】吐郞切，音湯。【爾雅釋蟲】王蛈，蝪。【註】卽螲蟷。詳螲字註。　又【集韻】徒郞切，音唐。義同。

蝫	【申集中】【虫字部】	蝫	【直音】同蠩。【集韻】作鯺。

蝬	【申集中】【虫字部】	蝬	【唐韻】子紅切【集韻】祖叢切，□音葼。【玉篇】三蝬，蛤屬。【郭璞江賦】三蝬□江。【註】《臨海水土物志》曰：三蝬，似蛤。

蝭	【申集中】【虫字部】	蝭	【唐韻】杜奚切【集韻】田黎切，□音題。蝭蟧，蟪蛄也。【大戴禮】蟬也者，蝭□也。【揚子方言】蛥蚗，自關而東謂之虭蟧。或謂之蝭蟧。　又【集韻】都黎切，音低。丁計切，音帝。義□同。　又【類篇】常支切。與芪同。【爾雅註】蝭母，藥草，知母也。　又蝭蛙，鳥名。見蛙字註。　或作□、蛦。

蝮	【申集中】【虫字部】	蝮	【唐韻】芳福切【集韻】【韻會】【正韻】芳六切，□音覆。【說文】虫也。【爾雅釋魚】蝮虺，博三寸，首大如擘。【註】身廣三寸，頭大如人擘指，此自一種蛇，名爲蝮虺。【楚辭招魂】蝮蛇蓁蓁。【註】蝮，大蛇也。【前漢田儋傳】蝮蠚手則斬手，蠚足則斬足。【師古註】蝮出南方。【博物志】蝮蛇，秋月毒甚，無所蜇螫，齧草木以泄其氣，草木卽死。人樵採爲草木所傷刺者，亦殺人。【本草】蝮蛇，形不長，頭扁口尖，身赤文斑，亦有靑黑色者。人犯之，頭足貼著。【韓愈詩】蝮蛇生子時，坼裂腸無肝。　又【爾雅釋蟲】蝝，蝮蜪。【註】蝗子未有翅者。　又蝮蜟，蟬未蛻者。見《論衡》。　又姓。【通志氏族略】唐乾封元年，攺武惟良爲蝮氏。　又【集韻】房六切，音伏。義同。　又蝮蜪之蝮亦音匐，鼻墨切。

蝯	【申集中】【虫字部】	蝯	【唐韻】雨元切【集韻】于元切，□音袁。【說文】禺屬。【廣韻】蝯猴五百歲化爲玃。【爾雅釋獸】猱蝯善援。【前漢江都王建傳】繇王閩疾，遺建荃、葛、珠璣、犀甲、翠羽、蝯熊奇獸。　【玉篇】或作猨。【說文徐鉉註】蝯，別作猨，非。○按《長箋》言：攀援如蟲，故入虫部，然書冊所載，或从虫，或从犭，不可偏廢，今但載《爾雅》《漢書》二條，餘从犭者，別詳犬部。

螏	【申集中】【虫字部】	螏	【集韻】昨悉切，音疾。螏，蟲名。【玉篇】本作蒺。【爾雅釋蟲】蒺藜，蝍蛆。【註】似蝗而大腹長角，能食蛇腦。　【類篇】或作□。□字原从疒从蚕作。

□	【未集上】【米字部】	□	【字彙補】蘇感切，音糂。羹糝也。

螛	【申集中】【虫字部】	螛	【集韻】【韻會】□何葛切，音褐。【前漢司馬相如傳】跮踱輵螛，容以骫麗兮。【註】輵螛，搖目吐舌也。　又【集韻】下瞎切，音轄。蟲名。仙姑也。

	【酉集下】【車字部】		【廣韻】徒何切【集韻】唐何切，□音駝。【玉篇】車疾馳也。

蝰	【申集中】【虫字部】	蝰	【唐韻】苦圭切【集韻】傾畦切，□音奎。蟲名。蠶蛹也。　又【博雅】虺蝰也。【本草】靑蝰，卽竹根蛇。

蝱	【申集中】【虫字部】	蝱	【唐韻】武庚切【集韻】眉耕切【正韻】眉庚切，□音盲。【說文】齧人蟲。【爾雅翼】大曰蝱，小曰。【莊子天下篇】由天地之道，觀惠施之能，其猶一蚊一蝱之勞也。【前漢中山靖王傳】明月曜夜，蚊蝱宵見。【淮南子說山訓】蝱散積血。　又黃蝱。【管子地員篇】其山之旁，有彼黃蝱。　又浦蝱。【本草】靑蚨，一名蒲蝱。　又鹿蝱。秋閒蝱大小集牛馬尾，尾至重不能掉，亦名牛蝱。　又木蝱，從木葉中出，綠色如小蟬。　又飛蝱，箭名。【揚子方言】箭之三鐮，長尺六者，謂之飛蝱。【潘岳閒居賦】激矢蝱飛。　又鳥名。【博物志】崇丘山有鳥，一足一翼，相得而飛，名曰蝱，見則吉良，乗之壽千歲。　又山名。【山海經】大荒之中有蝱山。　又與莔通，貝母也。【詩衞風】陟彼阿丘，言采其蝱。【疏】其葉如括樓而細小，其子在根下，如芋子正白。　又【唐韻古音】武郞切，音邙。【焦氏易林】去如奔蝱，害不能傷。　或作虻、。

蝲	【申集中】【虫字部】	蝲	【唐韻】盧達切，音辣。蝲蟽，蟲名。

蝳	【申集中】【虫字部】	蝳	【集韻】【韻會】□徒沃切，音毒。蝳蜍，今之蜘蛛。【爾雅疏】《方言》云：鼄蝥，北燕、朝鮮洌水之閒謂之蝳蜍。　又待戴切。與瑇同。詳玉部。

蝴	【申集中】【虫字部】	蝴	【正字通】洪吾切，音胡。蝴蝶，本作胡。詳蝶字註。

蝵	【申集中】【虫字部】	蝵	【篇海】七由切，音秋。□蝵，蜘蛛也。　【集韻】同蟗。或作蠤。

	【卯集上】【心字部】		【廣韻】烏皓切【集韻】【類篇】烏浩切，□音襖。怔之貌。

蝶	【申集中】【虫字部】	蝶	【唐韻】徒協切【韻會】達協切，□音牒。【說文】本作蜨，蛺蜨也。俗作蝶。【玉篇】蝴蝶。【莊子至樂篇】烏足之根爲蠐螬，其葉爲蝴蝶。又【齊物論】莊周夢爲蝴蝶。【古今注】蛺蝶，一名野蛾，一名風蝶，江東呼爲捷末。其大者名爲鳳子，亦名鳳車，名鬼車，生江南柑橘園中。又紺蝶，遼東人呼爲紺幡，一曰童幡，一曰天雞。【爾雅翼】今菜中靑蟲，當春時緣行屋壁或草木上，以絲自圍，一夕視之有圭角，六七日其背罅裂，蛻爲蝶出矣。滕王圖畫蛺蝶，有江夏斑、大海眼、小海眼、村裏來，菜花子之目。【北史魏收傳】收輕薄，時人號曰驚蛺蝶。【詩話總龜】謝逸有蝶詩三百首，人呼爲謝蝴蝶。　又【廣韻】他協切，音帖。蝶蹋，蟲名。

