<!-- { "loadSidebar": true } -->
禘	【午集下】【示字部】	禘	【唐韻】特計切【集韻】【韻會】【正韻】大計切，□音第。王者大祭名。【禮大傳】禮，不王不禘，王者禘其祖之所自出，以其祖配之。○按：禘祫之說，千古聚訟。鄭康成據《禮緯》三年一祫，五年一禘，謂祫大禘小。王肅張融孔晁輩，謂祫小禘大，確分禘祫爲兩祭。通考《禮》經，禘祫實一事，而禘卽時祭中之一也，夫祫从示从合，是凡合祭皆爲祫。禘从示从帝，蓋帝祭之稱，其制始帝舜，夏、商、周、因之，其義取審諦昭穆，上追祖所自出，下及毀廟未毀廟之主，天子四時之祭，春礿、夏禘、秋嘗、冬烝，《祭統》《王制》每□舉之，而要莫大於禘，故《春秋》獨書大事，《公羊》亦以禘之祫爲特大而著之曰大祫也。先儒以《春秋》《公羊》於此俱不言禘，遂謂別有祫祭，獨杜預以《左傳》無祫祭之文，因以禘釋大事。孔穎達疏曰：祫卽禘也，取其序昭穆，謂之禘，取其合羣祖，謂之祫，誠不易之解矣。趙匡又泥以祖配之之文，謂不及羣祖，夫始祖下皆曰祖，以祖配之，獨不包諸祖乎。且《爾雅》釋祭云禘，大祭也。若止禘祖所自出，非大合昭穆，得爲大祭乎。元儒黃楚望曰：始祖率有廟無廟之主，以共享於所自出，所以使子孫皆得見其祖，又以世次久遠，見始祖之功德爲尤盛也，斯深得制禘之旨矣。

禚	【午集下】【示字部】	禚	【玉篇】之若切【集韻】【正韻】職略切，□音灼。齊地名。【春秋莊二年】夫人姜氏會齊侯于禚。

禛	【午集下】【示字部】	禛	【唐韻】側鄰切【集韻】之人切，□音眞。【說文】以眞受福也。

禜	【午集下】【示字部】	禜	【唐韻】【集韻】【韻會】【正韻】□爲命切，音詠。祭名。【左傳昭元年】山川之神，則水旱疫癘之災，於是乎禜之。日月星辰之神，則雪霜風雨之不時，於是乎禜之。【周禮春官】大祝掌六祈，以同鬼神示，四曰禜。【說文】設緜蕝爲營以禳之。【禮疏】禜，壇域也。爲營域而祭之，是除去凶災之祭也。　又【廣韻】永兵切，音榮。又【集韻】維傾切，音營。義□同。

禝	【午集下】【示字部】	禝	【集韻】節力切，音卽。堯臣能播五穀，有功於民，祀之。通作稷。註詳禾部十畫。

禟	【午集下】【示字部】	禟	【玉篇】【集韻】□徒郞切，音唐。祐也。

禠	【午集下】【示字部】	禠	【唐韻】息移切【集韻】【韻會】相支切【正韻】相咨切，□音斯。【爾雅釋詁】福也。【張衡東京賦】祈禠禳災。　又【集韻】常支切，音匙。又余支切，音移。又翹移切，音祈。又演爾切，音匜。義□同。

禡	【午集下】【示字部】	禡	〔古文〕□【唐韻】【集韻】【韻會】【正韻】□莫駕切，音罵。師旅所止地，祭名。【詩大雅】是類是禡。【傳】於內曰類，於野曰禡。【禮王制】禡於所征之地。　又【集韻】或作貉。【周禮春官】肆師凡四時之大甸獵，祭表貉則爲位。【註】貉，師祭也。《釋文》莫駕反，鄭音陌。【疏】師祭者。爾雅云：是類是禡，故知貉爲師祭也。祭先世創首造軍法者也。　又叶滿補切，音姥。【鼓吹曲】師執提，工執鼓，坐作從節，有序盛矣。允文允武，蒐田表禡。考證：〔【周禮春官】肆師凡四時之大甸獵，祭表貉則爲位。【註】貉，師祭也。莫駕反。〕　謹照原文莫駕反上增釋文二字。 

禤	【午集下】【示字部】	禤	【字彙】呼淵切，音喧。【篇海】姓也。

禦	【午集下】【示字部】	禦	【集韻】牛據切【韻會】【正韻】魚據切，□音禦。扞也，拒也。【易蒙卦】利禦□。【註】爲之扞禦，則物咸附之。【左傳隱九年】北戎侵鄭，鄭伯禦之。　又止也。【易繫辭】以言乎遠，則不禦。【疏】謂無所止息也。【左傳昭十六年】孔張後至，立於客閒，執政禦之。【註】禦，止也。　又【廣韻】魚巨切【集韻】偶舉切【韻會】魚許切【正韻】偶許切，□音語。義同。　又【說文】祀也。　又古通御。【詩邶風】亦以御冬。【毛傳】御，禦也。　亦通語。【史記東越傳】禦兒侯。【正義】禦，今作語。　又【韻會】禦亦作圄，守之也。　亦作圉。【前漢王莽傳】不畏强圉。又【莊子繕性篇】其來不可圉。○按《說文》圄，守也。圉，令圉也。禦，祀也。今文圄爲囹圄字，圉爲牧圉字，禦爲守禦字，相承久矣，而禦祀義不復見。

禧	【午集下】【示字部】	禧	【唐韻】許其切【集韻】【韻會】虛其切【正韻】虛宜切，□音僖。福也，吉也。　又【爾雅釋詁】禧，告也。又通釐。【史記孝文紀】祠官祝釐。【師古往】釐，本作禧，假借用耳。又【賈誼傳】上方受釐宣室。【註】言受神之福。　亦通熙。【前漢禮樂志】熙事備成。【師古註】熙與禧同。

禨	【午集下】【示字部】	禨	【廣韻】居依切【集韻】【韻會】居希切，□音機。祥也。【列子說符篇】楚人鬼而越人禨。　又祟也。　又【集韻】居氣切，音旣。沐而飮酒也。【禮玉藻】進禨。【疏】新沐體虛，必進禨酒，補益氣也。

□	【未集上】【竹字部】	□	【海篇】丘閑切，音謙。竹名。　【字彙補】口庚切，音慳。義同。

	【補遺】【巳集】【水字部】		【餘文】敕中切。融，水平遠貌。又音蟲。

□	【未集上】【竹字部】	□	【集韻】胡南切，音含。實中竹。同筨。

禩	【午集下】【示字部】	禩	【集韻】同祀。

禪	【午集下】【示字部】	禪	【唐韻】【集韻】【韻會】【正韻】□時戰切，音繕。封禪。【韻會】築土曰封，除地曰禪。古者天子巡守，至於四岳，則封泰山而祭天，禪小山而祭山川。舜典，歲二月東巡守至于岱宗，柴望秩于山川是也。齊桓公欲封泰山，管仲設辭拒之，謂非有符瑞，不可封禪。至秦始皇惑於神仙之說，欲禱祠以求長生，遂以封禪爲異典。項氏曰：除地爲墠，後改曰禪，神之矣。　又代也。禪讓，傳與也。【孟子】唐虞禪。　一作嬗。【前漢律歷志】堯嬗以天下。【師古往】嬗，古禪讓字也。　又通作擅。【荀子正論篇】堯舜擅遜。【註】與禪同。　又作儃。【揚子法言】允哲堯儃舜之重。【註】同禪。　又漢書禪多作。詳字註。　又【廣韻】市連切【集韻】【韻會】時連切，□音蟬。靜也。浮圖家有禪說。【傳燈錄】禪有五，外道禪，凡夫禪，小乗禪，大乗禪，最上乗禪。【杜甫詩】虛空不離禪。

禫	【午集下】【示字部】	禫	【唐韻】【集韻】【韻會】【正韻】□徒感切，覃上聲。除服祭名。【禮閒傳】父母之喪期而小祥，又期而大祥，中月而禫。【疏】中，閒也，大祥後更閒一月爲禫，二十七月也。【釋名】禫孝子之意，澹然哀思益衰也。○按詳禫之說，鄭康成主異月，王肅主同月，今通考《禮》文《檀弓》云：孔子旣祥，五日彈琴而不成聲，十日而成笙歌，又魯人朝祥暮歌，孔子謂踰月則善，又祥而縞是月禫，徙月樂。《喪服四制》云祥之日鼓素琴。《三年問》云：三年之喪，二十五月而畢，則王肅之言爲可據。《士虞禮》《閒傳》皆言中月而禫，謂禫在祥月中也。卽令喪事先遠日，祥或在下旬，然祥後卽禫，亦不害爲中月。鄭氏特據《喪服小記》中一以上，《學記》中年考校兩文，釋中爲閒，遂定爲二十七月，實與經不合。然先儒司馬光朱元晦皆知王說爲是，而不敢昌言正之者，親喪寧厚，且相延已久，不容猝變也。　又同澹。【荀子非十二子篇】种禫其辭。

笇	【未集上】【竹字部】	笇	【廣韻】【集韻】【韻會】【正韻】□蘇貫切，音算。義同算。【史記吳王傳】上方與鼂錯調兵笇軍食。【水經注】武帝建元中，使虞丘壽王與待詔能用笇者，舉措阿城以南，盩厔以東，宜春以西，提封頃畝。　又【集韻】竹器。【正字通】又姓。　【集韻】或作□。

禬	【午集下】【示字部】	禬	【唐韻】【正韻】□古外切，音膾。除殃祭也。【周禮天官】女祝掌以時招梗禬禳之事也。【註】除災害曰禬，禬猶刮去也。卻變異曰禳。禳，攘也。　又【周禮春官大宗伯】以禬禮哀圍敗。【註】同盟者會合財貨，以更其所喪。　又【說文】會福祭也。　又【廣韻】【集韻】【韻會】□黃外切，音會。義□同。

禭	【午集下】【示字部】	禭	【玉篇】詞類切【篇海】徐醉切，□音遂。祭名。　又神名。【後漢東夷傳】高句驪在遼東之東千里，國東有大穴，號禭神，以十月迎而祭之。

禮	【午集下】【示字部】	禮	〔古文〕礼□□【廣韻】盧啓切【集韻】【韻會】里弟切【正韻】良以切，□音蠡。【說文】禮，履也，所以事神致福也。【釋名】禮，體也。得其事體也。【韻會】孟子言禮之實節文斯二者，蓋因人心之仁義而爲之品秩，使各得其敘之謂禮。　又姓。【左傳】衞大夫禮孔。　【徐鉉曰】五禮莫重於祭，故从示。豊者，其器也。

禯	【午集下】【示字部】	禯	【正篇】尼龍切，音醲。厚祭也。

禰	【午集下】【示字部】	禰	【廣韻】奴禮切【集韻】【韻會】乃禮切【正韻】乃里切，□音瀰。【說文】親廟也。【增韻】父廟曰禰。【公羊傳隱元年秋七月註】生稱父，死稱考，入廟稱禰。【疏】禰字示旁爾，言雖可入廟是神示，猶自最近於已，故曰禰。　又行主亦曰禰。【禮文王世子】其在軍則守於公禰。【註】公禰，行主也，行以遷主言禰，在外親也。　又地名。【詩邶風】飮餞于禰。　又姓。魏禰衡。○按公禰，註疏讀如字，不必依□澔讀作祧，《字彙》乃據此入蕭韻，非也。

禱	【午集下】【示字部】	禱	〔古文〕□□【唐韻】【正韻】都皓切【集韻】【韻會】覩老切，□音倒。【說文】告事求福也。【周禮春官】大祝作六辭，以通上下親疏遠近，五曰禱。【註】如趙文子成室，張老曰：歌於斯，哭於斯，聚國族於斯，君子謂之善頌善禱。　又【廣韻】【正韻】都導切【集韻】【韻會】刀號切，□音到。義同。　又叶丁口切，音斗。【詩小雅】吉日維戊，旣伯旣禱。叶下阜醜，戊讀牡。又【易林】白茅醴酒，神巫拜禱。

禲	【午集下】【示字部】	禲	【正字通】俗厲字。禮記作厲。周禮俗本譌作禲。

禳	【午集下】【示字部】	禳	【廣韻】【集韻】【韻會】如陽切【正韻】如羊切，□音穰。【說文】磔攘，祀除癘殃也。【徐曰】禳之爲言攘也。【周禮天官女祝註】却變異曰禳。

禴	【午集下】【示字部】	禴	【集韻】同礿。【詩小雅】禴祀烝嘗。【易萃卦】孚乃利用禴。【疏】四時之祭最薄者也。餘詳礿字註。

