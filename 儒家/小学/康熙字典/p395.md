<!-- { "loadSidebar": true } -->
迹	【酉集下】【辵字部】	迹	〔古文〕□【唐韻】【集韻】【韻會】【正韻】□資昔切，音積。【說文】步處也。【廣韻】足跡也。【左傳宣十二年】遷大國之迹于鄭。【前漢揚雄傳】擬足而投迹。【淮南子說山訓】足蹍地而爲迹。　又凡功業可見者曰迹。【書武成】太王肇基王迹。【前漢王褒傳】索人求士者，必樹霸迹。　又凡前人所遺留者曰迹。【莊子天運篇】《六經》先王之□迹也。　又凡有所遵循亦曰迹。【書蔡仲之命】爾乃邁迹自身。【註】仲無所因，故曰邁迹。【前漢平當傳】深迹其道，而務修其本。【註】謂求其踪迹。　又凡有形可見者皆曰迹。【淮南子說山訓】循迹者，非能生迹者也。【唐書魏徵傳】豈有君臣同心事形迹者。　又循實而考之亦曰迹。【前漢功臣表】迹漢功臣。又【杜欽傳】將以求天心，迹得失也。　又風迹，風化之迹也。【後漢朱浮傳】頗欲厲風迹。　又迹射，尋迹而射也。《前漢王尊傳》將迹射士千人。　又迹人，官名。【周禮地官迹人註】迹之言跡。知禽獸處也。　又與跡同。【文中子問易篇】心跡之判久矣。　又與蹟通。【詩小雅】念彼不蹟。【註】謂不循故道也。　又叶卽略切，音爵。【陸機演連珠】火壯則煙微，性充則情約。是以殷墟有感物之悲，周京無佇立之迹。　【集韻】或作□、□。考證：〔【前漢平當傳】深迹其道，而務修其本。【註】謂循其踪迹。〕　謹照原註循改求。〔【後漢西域傳】漢有迹射。〕　謹按後漢西域傳無此語，查係王尊傳，今改前漢王尊傳將迹射士千人。 

迺	【考證】【酉集下】【辵字部】	迺	〔【賈誼治安策】太子迺生。〕　謹照原書賈誼治安策改前漢贾誼傳。 

迻	【酉集下】【辵字部】	迻	〔古文〕拪【唐韻】【韻會】弋支切【集韻】余支切，□同移。【說文】遷徙也。【楚辭九歎】屢懲艾而不迻。又【惜誓】或推迻而苟容兮。【註】迻，一作移。　【集韻】或作扡、□。考證：〔【楚辭九章】屢懲艾而不迻。〕　謹照原書九章改九歎。 

追	【酉集下】【辵字部】	追	【唐韻】陟隹切【集韻】【韻會】中葵切，□音。【廣韻】隨也。【增韻】逮也。【玉篇】送也。【詩周頌】薄言追之。【註】謂已發上道而追送之也。【前漢韓信傳】公無所追。追，信詐也。　又【說文】逐也。【周禮秋官士師】掌鄕合，以比追胥之事。【註】追，追□也。【左傳莊十八年】追戎于濟西。　又【玉篇】及也，救也。【書五子之歌】雖悔可追。【註】言雖欲攺悔，其可及乎。【論語】往者不可諫，來者猶可追。【左傳襄九年】圍宋彭城，非宋地，追書也。【註】追書者，其地已非宋有，追使屬宋也。　又凡上溯已往曰追。【詩大雅】聿追來孝。【左傳成十三年】追念前勳。　又遂非曰追非。【前漢五行志】歸獄不解，兹謂追非。【註】謂歸過于民，不罪己也。解，止也。追非，遂非也。　又國名。【詩大雅】其追其貊，奄受北國。　又【集韻】【韻會】【正韻】□都雷切，音堆。【玉篇】治玉名。【周禮天官追師註】追，治玉石之名。【詩大雅】追琢其章。　又毋追，冠名。【禮郊特牲】毋追，夏后氏之道也。《釋文》上音牟下多雷反。　又鐘紐。【孟子】以追蠡。　又【字彙補】旬爲切。與隨通。【楚辭离騷】背繩墨以追曲兮。【註】追，古與隨通。　又叶馳僞切，音墜。【司馬相如上林賦】車騎雷起，殷天動地。先後陸離，離散別追。考證：〔【周禮秋官士師】掌卿合，以比追胥之事。〕　謹照原文卿改鄕。〔又母追，冠名。【禮郊特牲】母追，夏后氏之冠也。【註】母追，讀爲牟堆。別作頧。〕　謹照原文兩母字□改毋。冠改道。註以下改釋文上音牟下多雷反。〔又與隨通。【楚辭九歎】背繩墨以追曲兮。〕　謹照原書九歎改离騷。 

	【午集上】【瓦字部】		【集韻】悉協切，音燮。瓦破聲。

迾	【酉集下】【辵字部】	迾	〔古文〕迣【唐韻】【正韻】良薛切【韻會】力薛切【五音集韻】良傑切，□音列。【廣韻】遮也，遏也。　又【集韻】車駕淸道也。【後漢輿服志】張□帶鞬，遮迾出入。【張衡西京賦】迾卒淸。　又通作列。【禮玉藻】山澤列而不賦。【註】列言遮迾也。　又【廣韻】【集韻】【韻會】□力制切，音例。義同。　又通作厲。【周禮地官山虞】物爲之厲。【註】厲，遮列守之也。互詳前迣字註。考證：〔【張衡西京賦】迾卒淸侯。〕　謹照原文侯改。 

	【午集中】【疒字部】		【廣韻】【集韻】□苦臥切，音課。【廣韻】禿。【集韻】禿病。　又【集韻】魯果切，音驘。□病。

迿	【酉集下】【辵字部】	迿	【廣韻】私閏切【集韻】【韻會】【正韻】須閏切，□音峻。【玉篇】出表辭也。　又【集韻】先也。【公羊傳定四年】朋友相衞，而不相迿。【註】謂不當先相擊刺也。　又【集韻】松倫切【正韻】詳倫切，□音旬。又【五音集韻】許縣切，音絢。義□同。

退	【酉集下】【辵字部】	退	〔古文〕□□□□□【集韻】【韻會】【正韻】□吐內切，推去聲。【玉篇】郤也。【禮表記】君子三揖而進，一辭而退，以遠亂也。【左傳僖二十五年】退一舍而原降。　又【玉篇】去也。【老子道德經】功成名遂身退，天之道也。　又遜讓也。【禮曲禮】君子恭敬撙節退讓以明禮。【後漢鍾皓傳】好學慕古，有退讓風。　又進退人才，猶言用舍也。【禮檀弓】君子進人以禮，退人以禮。　又返也。【屈原離騷】退將復修吾初服。【前漢董仲舒傳】臨淵羨魚，不如退而結網。臨政願治，不如退而更化。　又如柔貌。【禮檀弓】其中退然如不勝衣。　又【正字通】吐困切。與褪同。【王建詩】粉光深紫膩，肉色退紅嬌。【註】淺紅也。又□。

□	【未集中】【糸字部】	□	【集韻】雖遂切，音歲。【類篇】卷絲爲緯也。

送	【酉集下】【辵字部】	送	〔古文〕□□【唐韻】【集韻】【韻會】【正韻】□蘇弄切，音□。【說文】遣也。【詩邶風】遠送于野。【禮曲禮】使者歸，則必拜送于門外。　又【增韻】將也。【儀禮聘禮】賔再拜稽首，送幣。【又】公拜送醴。　又【正韻】贈行曰送。【詩秦風】我送舅氏。　又株送，罪人相牽引也。【前漢食貨志】廼徵諸犯，令相引數千人，名株送。【註】先至者爲魁株，被牽引者爲其根株所送也。　又目送，以目相送也。【左傳桓元年】目逆而送之。【史記留侯世家】四人趨出，上目送之。　又縱送，善射之貌。【詩鄭風】抑縱送忌。【註】舍拔曰縱，覆彇曰送。　【玉篇】籀文作□。考證：〔【前漢食貨志】迺徵諸犯，令相引數千人，名株送。【註】先至者爲魁株，被牽引者謂其根株所送也。〕　謹照原註謂改爲。 

适	【酉集下】【辵字部】	適	【唐韻】【集韻】【韻會】【正韻】□施隻切，音釋。【說文】之也。【廣韻】往也。【正韻】如也，至也。【詩鄭風】適子之館兮。【禮曲禮】將適舍，求毋固。　又【廣韻】樂也。【正韻】安便也，自得也。【詩鄭風】適我願兮。【莊子大宗師】適人之適，不自適其適。　又從也。【書多士】惟我事不貳適。【註】言割殷之事無私心，一于從帝而無貳也。【左傳昭十五年】民知所適。　又【正韻】適然，猶偶然也。【書康誥】乃惟眚災適爾。【註】適，偶也。　又事之常然者。亦曰適然。【前漢贾誼傳】以是爲適然耳。　又【韻會】適來，猶爾來也。又甫爾之辭。【唐書武元衡傳】適從何來。　又【廣韻】善也。【韻會】貢得其人曰適。【前漢武帝紀】貢士有一適，再適，三適。　又【正字通】關西謂補滿曰適。【前漢黄霸傳】馬不適士。【註】馬少士多，不相補滿。　又【玉篇】女子出嫁也。　又【廣韻】都歷切【集韻】【韻會】丁歷切，□音的。與嫡同。【詩大雅】天位殷適。【註】殷適，殷之嫡嗣也。【禮檀弓】扶適子，南面而立。　又適士，上士也。【禮祭法】適士二廟。　又適室，正寢也。【禮檀弓】哭之適室。　又【韻會】主也，專也。【論語】無適也。【詩衞風】誰適爲容。又【小雅】誰適與謀。　又【集韻】【韻會】亭歷切【正韻】杜歷切，□音狄。與敵同。【禮燕義】君獨升立席上，西面特立，莫敢適之義也。【史記田單傳贊】始如處女，適人閉戸。後如脫兔，適不敢距。　又【集韻】陟革切，音摘。與謫同。【詩商頌】勿予禍適。又《孟子》人不足與適也。　又【集韻】他歷切，音惕。適適然，驚貌。【莊子秋水篇】適適然驚。　又【集韻】之石切，音隻。往也。　又叶式吏切，音世。【揚子太□經】銳首銳于時，得其適也。銳東亡西，不能迴避也。　又叶式列切，音設。【韓愈進學解】紆餘爲姸，卓犖爲傑。較短量長，惟器是適。　又叶施灼切，音爍。【陸機演連珠】煙出夫火，非火之和。情生于性，非性之適。故火壯則煙微，性充則情約。考證：〔【賈誼治安策】以是爲適然耳。〕　謹照原書改前漢贾誼傳。〔【前漢王霸傳】軍馬不適亡。【註】馬少士多，不相補滿。〕　謹按黄霸傳又發騎士詣北軍爲句，馬不適士爲句，軍馬二字不連讀。今照原文王霸改黄霸。馬上去軍字。亡字改士字。〔【禮祭儀】適士二廟。〕　謹照原書祭儀改爲祭法。〔【禮燕儀】君獨升立席上，西面特立，莫敢適之義也〕　謹照原書燕儀改燕義。〔又與謫同。【詩衞風】室人交徧適我。又【商頌】勿予禍適。〕　謹按衞詩作讁不作適，此係誤引今省去。於勿予禍適下增引：又孟子人不足與適也。 

逃	【酉集下】【辵字部】	逃	〔古文〕□【唐韻】【集韻】【韻會】【正韻】□徒刀切，音陶。【說文】亡也。【書牧誓】乃惟四方，多罪逋逃。【註】謂有罪逃亡之人也。　又【廣韻】避也，去也。【史記吳世家】季札讓逃去。【註】謂讓位而逃也。【後漢謝該傳】良才抱璞而逃，所謂往而不返者也。　又通作跳。逸去也。【史記高祖紀】項羽圍成臯，漢王跳。【註】跳，音逃。【前漢燕王澤傳】跳驅至長安。　又叶田黎切，音題。【劉歆列女贊】衞君不聽，後果遁逃。許不能救，女作載馳。　《集韻》逃，俗作迯，非是。□，古文造。考證：〔【史記高帝紀】項羽圍成臯，漢王跳。〕　謹照原文高帝改高祖。〔【前漢劉澤傳】跳驅至長安。【註】跳，音逃。〕　謹照原文劉澤改燕王澤。註跳音逃語見史記不在漢書，今移於上文漢王跳之下。〔【說文】逃，一作□。俗作迯。〕　謹按說文無此語。今照集韻改爲集韻逃，俗作迯，非是。 

