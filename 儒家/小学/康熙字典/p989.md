<!-- { "loadSidebar": true } -->
實	【寅集上】【宀字部】	實	〔古文〕宲□【唐韻】【廣韻】神質切【集韻】【類篇】【韻會】食質切，□音失。【說文】實，富也。从宀从貫。貫，貨貝也。【廣韻】誠也，滿也。【增韻】充也，虛之對也。【易本義】乾一而實，坤二而虛。【孟子】充實之謂美，充實而有光輝之謂大。【宋程頤曰】心有主則實，實則外患不能入。　又華實。【晉語】華則榮矣，實之不知，請務實乎。【史記商鞅傳】貌言華也，至言實也。　又物成實也。【爾雅釋草】果臝之、括樓□昺疏。實卽子也。【禮月令】季春，乃爲麥祈實。【註】謂於含秀求其成也。　又品物也。【左傳莊二十二年】庭實旅百。【註】庭之所實□有百品，言物備也。又【襄三十一年】其輸之，則君之府實也。　又軍實。【左傳襄二十四年】齊社，蒐軍實。杜註祭社，因閱數軍器。　又【儀禮特牲饋食】實豆籩。【註】謂取籩豆實之也。【周禮春官小宗伯註】豆實實於罋，簋實實於篚。　又具數也。【史記始皇本紀】使黔首自實田。【註】謂令民自具頃畝實數也。　又【唐六典】凡里有手實法，歲終，具民之年與地闊狹爲鄕帳。　又驗也。【後漢光武紀】使各實二千石，以下至黃綬。　又事跡也。【史記莊周傳】率皆虛語，無事實。【韓非傳】反舉浮淫之蠹，加之功實之上。　又當也。【書呂□】閱實其罪。【註】使與法相當也。　又是也。【詩大雅】實墉實壑。　又姓。　又【正字通】脂利切，音至。與至同。【禮雜記】計於適者曰：吾子之外私寡大夫不祿，使某實。【註】言爲計而至此也。　【增韻】實，亦作寔。【韻會】實寔分爲二。考證：〔【爾雅釋草】果臝之屮，其實多括樓。實卽子也。〕　謹照原文省屮其多三字。括樓下增□昺疏。〔【禮月令】季春，爲民祈麥實。〕　謹照原文改乃爲麥祈實。〔【左傳襄二十四年】齊侯祭社蒐軍實。【註】謂兵甲器械也。〕　謹按左傳無侯祭二字，註内亦無兵甲之文。謹照原文改齊社，蒐軍實。杜註祭社，因閱數軍器。〔【儀禮特牲饋食】實籩豆。〕　謹照原文籩豆改豆籩。 

尰	【寅集上】【尢字部】	尰	【廣韻】時宂切【集韻】【韻會】豎勇切，□音瘇。【說文】脛氣腫。本作□，从疒童聲。【徐曰】下濕地則生此疾。今文作尰。【詩小雅】旣微且尰。　【集韻】或作□。

密	【寅集上】【宀字部】	密	【唐韻】美畢切【集韻】【韻會】莫筆切【正韻】覓筆切，□音蜜。【爾雅釋山】山如堂者密。【郭璞註】山形如堂室者曰密。尸子，松柏之鼠，不知堂密之有美樅。一曰靜也。　又【玉篇】止也，默也，深也。【易繫辭】聖人以此洗心，退藏於密。【詩周頌】夙夜基命宥密。【註】謂所以承藉天命者，宏深而靜密也。　又【增韻】稠也，疎之對也。【易小畜】密雲不雨。【詩大雅】止旅廼密。【註】言其居止之衆，日以益密也。又【史記功臣年表】罔亦少密焉。　又祕也。【易繫辭】幾事不密，則害成。　又【禮樂記】隂而不密。【註】密言閉也。　又【禮少儀】不窺密。【註】曲隱處也，嫌伺人隂私也。　又近也。【書畢命】密邇王室，式化厥訓。　又國名。密須氏，姞姓之國。【詩大雅】密人不恭。　又州名。古姑幕城，秦琅邪，隋爲密州。因水以名。　又姓。【正字通】漢尚書密忠，宋有密祐。　又複姓。【何氏姓苑】密茅氏，琅邪人。又有密革氏，密須氏。　又叶明祕切，音媚。【江淹齊高帝誄】宋主陵遐，紫殿遏密。話言之詔，貽在英粹。　【集韻】或省作□，俗作宻。

孹	【備考】【寅集】【子字部】	孹	【篇海類編】同擘。

寄	【寅集上】【宀字部】	寄	【唐韻】【集韻】【韻會】居義切【正韻】吉器切，□音記。【說文】托也。【增韻】寓也。【周語】國無寄寓。【註】不爲廬舍以寄羈旅之客也。　又【齊語】管子曰：作內政而寄軍令焉。　又【廣韻】附也。【增韻】傳也。【禮王制】東方曰寄。【註】東方通言之官，謂傳寄東方之言也。　又郊遂寄棘，屛退不率敎者於遠方曰寄。　又【史記酷吏傳】請寄無所聽。【註】請寄，猶囑托也。　又寄生，草名。　又寄居，小蟹名。

屹	【寅集中】【山字部】	屹	【廣韻】魚訖切【集韻】逆乙切【韻會】【正韻】魚乞切，□音仡。屹崪，山貌。【正字通】山獨立壯武貌。　【集韻】或作阣。

寵	【寅集上】【宀字部】	寵	【唐韻】丑壟切【集韻】【韻會】【正韻】丑勇切，□沖上聲。【說文】尊居也。从宀龍聲。一曰愛也，恩也。又【增韻】尊榮也。【易師卦】承天寵也。【書泰誓】惟其克相，上帝寵綏四方。【周官】居寵思危。　又姓。【正字通】蜀漢長史寵義。　又古借龍。【詩商頌】何天之龍。【周頌】我龍受之。【鄭註】讀若寵。　又【集韻】盧東切，音籠。都寵，縣名，在九眞郡。

嫠	【丑集下】【女字部】	嫠	【廣韻】里之切【集韻】【韻會】陵之切，□音釐。【說文】婦無夫也。【左傳襄二十五年】嫠也何害。又【昭二十四年】嫠不恤其緯。　又【集韻】良脂切，音梨。義同。　又或作釐。【小爾雅】寡婦曰釐。

嫺	【丑集下】【女字部】	嫺	【廣韻】戸閒切【集韻】【韻會】【正韻】何閒切，□音閑。【說文】雅也。【前漢司馬相如傳】從車騎雍容嫺雅。又【上林賦】妖治嫺都。　又習也。【史記屈原傳】屈原嫺于辭令。通作閒。　又胡田切，音賢。【曹丕登臺賦】登高臺以騁望，好靈雀之麗嫺。飛閣崛其特起，層樓儼以承天。○按刪、天本轉韻，《字彙》作叶音，非。

嫉	【丑集下】【女字部】	嫉	【廣韻】秦悉切【集韻】【韻會】【正韻】昨悉切，□音蒺。【說文】妎也。【屈原離騷註】害色曰妒，害賢曰嫉。【史記外戚傳】褚先生曰：傳曰：女無美惡，入室見妒，士無賢不肖，入朝見嫉。【亢倉子用道篇】同道者相愛，同藝者相嫉。　又【集韻】疾二切，音自。義同。　亦作□。通作疾。或作□。

審	【寅集上】【宀字部】	審	〔古文〕宷【唐韻】【集韻】【韻會】【正韻】□式荏切，音嬸。【說文】悉也。本作宷，从宀从釆。【徐鉉曰】宀，覆也。釆，別也。能包覆而深別之也。今从篆作審。【增韻】詳也，熟究也。【書說命】乃審厥象，俾以形旁，求于天下。【中庸】審問之。【禮樂記】審聲以知音，審音以知樂，審樂以知政，而治道備矣。　又【禮月令】審卦吉凶。【註】謂省錄也。　又【莊子徐無鬼】水之守土也審，影之守人也審，物之守物也審。【註】郭象曰：無意，則止於分，所以爲審。循本曰：言此理相守，未嘗相離，如水之守土，影之守人，物之守物，審定而不移也。　又凡鞫事曰審。【書呂□】其審克之。　又束也。【周禮地官羽人】十羽爲審。【註】古人徵羽爲旌旄之飾，弓箭之用。審，一束也。　又姓。漢審食其。【正字通】漢郞中審忠，靈帝時上書論曹節等罪惡。　又【韻會】與盤同，水盤旋也。【莊子應帝王】止水之審爲淵。【註】審音盤。□文云：蟠，聚也。

峐	【寅集中】【山字部】	峐	【廣韻】古哀切【集韻】柯開切，□音垓。【爾雅釋山】無草木峐。【疏】峐，當作屺。　又地名。【正字通】突厥地名。有可洛峐。　又【集韻】口已切。同屺。

寫	【寅集上】【宀字部】	寫	【唐韻】悉也切【集韻】【韻會】洗野切【正韻】先野切，□音瀉。【說文】置物也。【廣韻】除也，程也。【增韻】傾也，盡也，輸也。【詩邶風】駕言出遊，以寫我憂。【註】寫，除也。【小雅】我心寫兮。【註】謂我心輸寫，而無留恨也。　又【禮曲禮】御食於君，君賜餘器之漑者不寫，其餘皆寫。【註】謂萑竹所織，不可洗滌，則傳寫於他器而食之，不欲口澤之凟也。　又洩也。【周禮地官】稻人掌稼下地，以澮寫水。　又膽鈔也。【古諺】書三寫，魚成魯，帝成虒。　又摹畫也。【史記秦始皇紀】秦每破諸侯，寫放其宮室，作之咸陽。【註】放，效也。　又鑄像曰寫。【越語】王令工以良金寫范蠡之狀，而朝禮之。【註】謂以善金鑄其形也。　又【集韻】四夜切，音卸。與卸通。【石鼓文】宮車其寫，四馬其寫。【註】舍車解馬也。　又叶舒呂切，音暑。【詩小雅】旣見君子，我心寫兮。叶上湑下處。　又叶蘇果切，音瑣。【謝惠連詩】有客被褐前，投心自詢寫。臧否固消滅，誰知窮薪火。

	【辰集上】【日字部】		【玉篇】附夫切。日也。

	【卯集上】【心字部】		【集韻】於靳切，音隱。【玉篇】依止也。或作傿。　又【集韻】於虔切，音焉。憶也。

媲	【丑集下】【女字部】	媲	【廣韻】匹詣切【集韻】匹計切，□音□。【說文】配也。　又【集韻】匹寐切，音屁。義同。　又邊迷切，音鎞。嫛媲，小貌。　又頻脂切，音毗。女字。又□，同。

屏	【寅集上】【尸字部】	屏	【正字通】俗屛字。

尫	【寅集上】【尢字部】	尫	【正字通】俗□字。

屭	【寅集上】【尸字部】	屭	【廣韻】【集韻】【韻會】虛器切【正韻】許意切，□音戲。贔屭，作力貌。【張衡西京賦】桃林之塞，綴以二華，巨靈贔屭，高掌遠蹠。【註】巨靈，河神也，二華本一山，河神用力，手劈足蹋，分山爲二，以通河流。　又【韓愈月蝕詩】寒氣奰屭頑無風。　又【集韻】壯大貌。本作。　【集韻】亦作屓，互詳貝部贔字註。　　　　　　　　　　　　　　　

寬	【寅集上】【宀字部】	寬	〔古文〕完【唐韻】苦官切【集韻】【韻會】【正韻】枯官切，□平聲。【說文】屋寬大也。从宀莧聲。莧音桓，今文省作寬。一曰緩也。【廣韻】愛也，裕也。又舒也。【易乾卦】寬以居之。【詩衞風】寬兮綽兮。【註】寬，宏裕也。又【書舜典】敬敷五敎在寬。　又【增韻】不猛也。【書大禹謨】臨下以□，御衆以寬。又【君□】寬而有制，從容以和。【左傳昭二十年】子產謂子大叔曰：唯有德者能以寬服民，其次莫如猛。又曰寬以濟猛，猛以濟寬，政是以和。　又緩也。【史記韓非列傳】寬則寵名譽之，人急則用介冑之士。　又宥也。【史記廉頗列傳】鄙賤之人，不圖將軍寬之至此也。　又姓。　又叶驅圓切，音圈。【詩衛風】考槃在，碩人之寬。叶下諼。　又叶巨員切，音權。【韓愈閔已賦】昔顏氏之庶幾，在隱約而平寬。固哲人之細事，夫子乃嗟歎其賢。

