<!-- { "loadSidebar": true } -->
搤	【卯集中】【手字部】	搤	【唐韻】於革切【集韻】【韻會】【正韻】乙革切，□音厄。【說文】捉也。【廣韻】持也。【史記劉敬傳】搤天下之肮，而拊其背。【揚雄長楊賦】搤熊羆。【註】搤，捉持之也。　又握也。【史記周本紀】養由基釋弓搤劒曰：客安能敎我射乎。又【封禪書】莫不搤捥。【註】滿手曰搤。　與搹扼□通。　又【集韻】壹結切，音噎。亦持也。　又壹計切，音翳。拉也。又【集韻】【正韻】烏懈切【韻會】幺解切，□音隘。也。

撪	【卯集中】【手字部】	撪	【海篇】音義同。◎按集韻作軬，部本切。加手，贅。互見字註。

柼	【補遺】【辰集】【木字部】	柼	【奚韻】烏皎切。柼，拽物也。

搥	【卯集中】【手字部】	搥	【唐韻】【集韻】【韻會】【正韻】□都回切，音堆。【廣韻】擿也。【增韻】擲也。【揚子法言】搥提仁義。或作□。　又【正韻】直追切，音椎。擊也。【唐書禮樂志】日未明，四刻搥一鼓，爲一嚴。二刻搥二鼓，爲再嚴。一刻搥三鼓，爲三嚴。【韓愈詩】作樂鼓還搥。別作槌。又與捶通。

搦	【卯集中】【手字部】	搦	【唐韻】尼革切【集韻】【韻會】昵格切，□音蹃。【說文】按也。【廣韻】捉搦也。【錢俶小詞】金鳳欲飛遭掣搦。　又【正韻】女力切，音匿。義同。　又【唐韻】女角切【集韻】【韻會】昵角切，□音蒻。義同。【史記扁鵲傳】搦髓腦。【班固答賓戲】搦朽摩鈍鉛刀，皆能一斷。【舊唐書代宗紀】禁鈿作珠翠等，委所司切加捉搦。【集韻】或作□。

	【丑集上】【口字部】		【篇海】同齅。

搧	【卯集中】【手字部】	搧	【集韻】尸連切，音羶。批也。　又式戰切，音扇。義同。　【六書故】挻俗作扇。

搨	【卯集中】【手字部】	搨	【唐韻】都盍切【集韻】德盍切，□讀與荅近。手打也。或作。　又【集韻】託合切，音塔。冒也，摹也，與同。或作搭。　又【韻會】託盍切，音榻。義同。今用紙墨磨摸古□帖曰搨。有宋搨舊搨。【唐書百官志】弘文館，挍書郞二人，有搨書手筆匠三人。　又【唐書食貨志】茶商所過諸道，置邸以收稅，謂之搨地錢。

搩	【卯集中】【手字部】	搩	【唐韻】渠列切【集韻】【韻會】巨列切，□音傑。與揭同。見揭字註。　又【集韻】陟格切，音磔。手度物也。或作□。互見□字註。

搪	【卯集中】【手字部】	搪	【唐韻】【集韻】□徒郞切，音唐。【揚子方言】張也。　又搪突也。與傏通。亦通作唐。　又【集韻】他郞切，音湯。義同。

搫	【卯集中】【手字部】	搫	【唐韻】薄官切【集韻】【韻會】蒲官切，□音盤。【說文】搫擭不正也。又【廣雅】除也。　又【唐韻】薄波切【集韻】蒲波切，□音婆。亦除也。【潘岳射雉賦】搫場拄翳。【註】搫者，開除之名。射者，除地爲場。拄翳於草也。【六臣文選】作。　又披散也。一曰斂聚也。【集韻】或作。

搬	【卯集中】【手字部】	搬	搫字重文。　又【字彙】今俗音般。作搬移，搬演字。

搭	【卯集中】【手字部】	搭	【唐韻】都合切【集韻】【韻會】德合切，□音答。擊也。　又附也，挂也。【白易居詩】熏籠亂搭舊衣裳。【韓偓詩】夜深斜搭秋千索。又【唐韻】吐盍切【韻會】託盍切，□音榻。摸搭也。【梅堯臣詩】韓幹馬本摸搭時，神駿都失存毫釐。　又【集韻】託合切，音塔。冒也。一曰摹也。與搨同。亦作撘。

搮	【卯集中】【手字部】	搮	【唐韻】【集韻】【韻會】□力質切，音栗。以手理物也。

搯	【卯集中】【手字部】	搯	【唐韻】土刀切【集韻】他刀切，□音叨。【說文】捾也。一曰抒也。【韓愈孟郊墓誌】鉤章棘句，搯擢胃腎。　又叩也。【魯語】無搯膺。【馬融長笛賦】搯膺擗摽。　又【說文】搯者，拔兵刀以習擊刺。詩曰左旋右搯。◎按今詩作抽。【集韻】或作掏。从舀，與掐別。

搰	【卯集中】【手字部】	搰	【唐韻】戸骨切【集韻】【韻會】胡骨切，□音鶻。讀與活近。【說文】掘也。【呂覽】水之性淸，土者搰之。【註】濁也，亂也。　又【集韻】【韻會】□苦骨切，音窟。義同。【吳語】狐埋之而狐搰之，是以無成功。【註】發也。　又用力貌。【莊子天地篇】搰搰然用力甚多，而見功寡。　又【正韻】古忽切，音骨。義同。俗作搰，非。

搲	【卯集中】【手字部】	搲	【集韻】烏瓜切，音蛙。手捉物也。又【類篇】烏瓦切。吳俗謂手爬物曰搲。　又【集韻】烏化切。吳人謂牽挽曰搲。或作攨。

搳	【卯集中】【手字部】	搳	【唐韻】胡秸切【集韻】下瞎切，□音轄。【說文】擖也。或作捾。　又【集韻】丘瞎切，音楬。【博雅】搔也。

搴	【卯集中】【手字部】	搴	【集韻】【韻會】□丘虔切，音愆。取也。一曰縮也，拔也。與攓同。【史記河渠書】搴長茭兮沈美玉。【前漢季布傳贊】身履軍搴旗者數矣。【註】謂勝敵拔取旗也。【楚辭九歌】搴芙蓉兮木末。　又姓。漢將搴揚。　又【正韻】苦堅切，音牽。義同。　又【唐韻】【正韻】九輦切【集韻】【韻會】九件切，□音蹇。同。亦拔取也。俗作□。　又草名。【爾雅釋草】搴柜朐。又【集韻】已仙切，音鸇。引取也。互見攓二字註。

朒	【辰集上】【月字部】	朒	【正字通】女六切，音衄。【說文】朔而月見東方曰朒。○按朒《說文》作肭，非。當从肉。《謝莊月賦》朒朓警闕。《李善註》引《說文》亦作朒。餘詳肭字註。　又【玉篇】縮朒，不寬伸之貌。【前漢五行志】王侯縮朒不任事。【註】鄭氏曰：縮朒，不任事之貌也。考證：〔謝莊月賦，朒朓警闕。〕　謹照原文闕改闕。 

晽	【辰集上】【日字部】	晽	【淮南子俶眞訓】乃始昧昧晽晽。【註】晽晽，欲所知之貌。音林。

搵	【卯集中】【手字部】	搵	【唐韻】【集韻】□烏困切，溫去聲。【說文】沒也。【六書故】指按也。【司馬相如子虛賦註】焠亦搵染之義。　又烏沒切，音膃。手撩物貌。又搵抐也。互見抐字註。　又【唐韻】於粉切【集韻】委殞切，□音惲。【博雅】拄也。　又【集韻】於云切，音氳。亦沒也。

挓	【卯集中】【手字部】	挓	【集韻】陟加切，音吒。挓挱，開貌。

砪	【午集下】【石字部】	砪	【集韻】莫後切，音母。雲砪，藥名。通作母。

振	【卯集中】【手字部】	振	【唐韻】章刃切【集韻】【韻會】【正韻】之刃切，□音震。【說文】舉救也。【增韻】拯也。【易蠱象】君子以振民育德。【註】濟民養德也。【禮月令】振乏絕。【前漢元帝紀】振業貧民。【註】振起之，令有作業。　又【說文】一曰奮也。【廣韻】裂也，又動也。【易恆卦】振恆。【禮月令】孟春蟄蟲始振。【周禮春官大祝】辨九祭，五曰振祭。【註】至祭之末，但擩肝鹽中振之，謂將食者旣擩，必振乃祭也。【爾雅釋言】振，訊也。【註】當作迅。謂奮迅。　又同震。【戰國策】燕王振怖大王之威。【史記五帝紀】振驚朕衆。　又整也。【禮曲禮】振書端，書於君前。【疏】振，拂去塵也，臣不豫愼，將文書簿領於君前，臨時乃拂整也。　又發也。【左傳文十六年】振廩同食。【莊子田子方】是必有以振我也。　又收也。【禮中庸】振河海而不洩。【孟子】金聲而玉振之也。【周禮夏官大司馬】中春敎振旅。【註】兵入收衆專於農也。◎按書傳云：振旅言整衆。　又止也。【詩小雅】振旅闐闐。【箋】戰止將歸。又振旅伐鼓。振，猶止也。　又【爾雅釋言】振，古也。【詩周頌】振古如兹。【箋】振亦古也。　又鳥羣飛貌。【詩周頌】振鷺于飛。　又州名。【寰宇記】瓊州府有崖州，唐武德五年改振州。　又【唐韻】【集韻】【類篇】【韻會】□之人切，音眞。厚也。【詩周南】宜爾子孫振振兮。【傳】仁厚也。【又】振振公子。【傳】信厚也。　又盛貌。【左傳僖五年】均服振振。　又上聲。【集韻】【正韻】□止忍切，音軫。與袗通。襌也。【禮玉藻】振絺綌，不入公門。　又叶諸延切，音旃。【□琳柳賦】救斯民之絕命，擠山岳之隕顚。匪神武之勤恪，幾踣斃之不振。

挱	【卯集中】【手字部】	挱	【唐韻】素何切【集韻】【韻會】【正韻】桑何切，□音娑。摩挱也。【玉篇】手挼挱也。【韓愈石鼓歌】誰復著手更摩挱。　又通作莎。【禮郊特牲汁獻註】獻，讀爲莎。秬鬯中有煮鬱摩莎，出其香汁，謂之汁莎。互見艸部莎字註。　又【集韻】師加切，音沙。挓挱，開貌。　【玉篇】亦作莏。【集韻】或省作抄。亦作挲。通作沙。

挵	【卯集中】【手字部】	挵	【集韻】盧貢切。同弄。

挾	【卯集中】【手字部】	挾	【唐韻】【正韻】胡頰切【集韻】【韻會】檄頰切，□音協。【說文】俾持也。【增韻】帶也，掖也。一曰輔也。【詩大雅】旣挾四鍭。【儀禮鄕射禮】兼挾乗矢。【註】方持弦矢曰挾。古文作接。【齊語】挾其槍刈耨鎛，以旦莫從事於田野。【註】在掖曰挾。　又【爾雅釋言】藏也。【前漢惠帝紀】除挾書律。【註】秦律，敢有挾書者族。　又【廣韻】懷也，護也。【孟子】不挾長，不挾貴。【朱註】挾者，兼有而恃之之稱。　又會也。【晉語】遇兆挾以銜骨，齒牙爲猾。　又【揚子方言】挾斯，敗也。南楚凡人貧，衣被醜弊，或器物弊，謂之挾斯。　又【集韻】尸牒切，音蜨。亦持也。【左傳宣十二年】三軍之士，皆如挾纊。　又【集韻】訖洽切【正韻】古洽切，□與夾同。亦持也。又【集韻】【韻會】□子洽切，音啑。又【集韻】吉協切，音頰。又作荅切，音匝。義□同。或作抸。　又【集韻】【韻會】□卽協切。與浹通。【詩大雅】使不挾四方。【傳】挾，達也。【疏】挾者，周匝之義，故爲達。【周禮天官大宰】縣治象之灋于象魏，挾日而斂之。【註】從甲至甲謂之挾日，凡十日。【釋文】又作浹。【荀子禮論篇】方皇周挾。【註】挾讀爲浹。匝也。　又【正韻】卽涉切，音接。義同。

