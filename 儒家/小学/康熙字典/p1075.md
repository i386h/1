<!-- { "loadSidebar": true } -->
扭	【卯集中】【手字部】	扭	【唐韻】【集韻】□女久切，音紐。【佩觿集】手轉貌。今俗謂手揪爲扭。一曰按也。　又【廣韻】陟柳切，音肘。義同。　又【集韻】陟救切，音晝。挼也。

搝	【卯集中】【手字部】	搝	【集韻】去久切，音糗。手舉也。

揂	【卯集中】【手字部】	揂	【唐韻】卽由切【集韻】將由切，□音啾。【說文】聚也。　又【集韻】字秋切，音遒。義同。　又夷周切，音由。掩也。

揃	【卯集中】【手字部】	揃	【唐韻】卽淺切【集韻】【韻會】【正韻】子淺切，□音翦。【說文】搣也。【三蒼】猶翦也。【史記西南夷傳】西夷後揃剽分二方。【註】揃，分割也。剽亦分義。又【魯世家】周公自揃其蚤，沈之河。【唐書韋表微傳】吾年五十，拭鏡揃白。一曰擇也。　又平聲。【集韻】子仙切，音煎。義同。【儀禮士喪禮】蚤揃。【釋文】子前反。　又箋識也。與同。亦作椾。　又【集韻】【韻會】□千廉切。與籤同。驗也。一曰銳也。貫也。　【集韻】或作□。◎按正字通云：揃卽剪也。亦與翦通。或加刀作，加羽作□，□贅文。

揄	【卯集中】【手字部】	揄	【唐韻】羊朱切【集韻】【韻會】容朱切，□音兪。【說文】引也。【史記貨殖傳】揄長袂，躡利屣。【前漢禮樂志】神之揄臨壇宇。　又揄揚，譽言也。【班固西都賦序】雍容揄揚，著於後嗣。【註】揄引，揚舉也。　又邪揄也。【後漢王霸傳】市人皆大笑，舉手邪揄之。或作□。【說文】作□。　又【正韻】雲俱切，音于。義同。　又與褕同。【集韻】【韻會】【正韻】□餘招切，音搖。【禮玉藻】夫人揄狄。【疏】揄，讀如搖。狄，讀如翟。謂畫搖翟之雉於衣也。【陸氏音義】爾雅云：江淮而南，靑質五色皆備成章曰鷂。音搖，謂畫此雉也。　又與舀抭同。【唐韻】以周切【集韻】【韻會】夷周切，□音由。抒臼也。【詩大雅】或舂或揄。　又【唐韻】度侯切【集韻】【韻會】【正韻】徒侯切，□音頭。亦引也。【班固西都賦】揄文竿，出比目。　又徒口切，音鋀。義同。　又【集韻】他侯切，音偸。垂也。【莊子漁父篇】被髮揄袂。　又丑鳩切，音抽。垂手行也。　又舂朱切，音輸。閃揄，傾貌。

揆	【卯集中】【手字部】	揆	【唐韻】求癸切【集韻】【韻會】巨癸切，□葵上聲。【說文】葵也。【爾雅釋言】度也。【易繫辭】初率其辭而揆其方。【註】循其辭，以度其義。【詩鄘風】揆之以日。【史記律書】癸之爲言揆也，言萬物可揆度，故曰癸。　又百揆，官名。【書舜典】納于百揆。【傳】納舜于此官，揆度百事也。【後漢百官志註】百揆，堯初別置，周更名冢宰。　又【正字通】渠惟切，音葵。字彙闕平聲，非。◎按唐韻，集韻諸書，揆字止收紙韻，不入支韻。經典釋文亦無平聲，从舊可也。本作□。

捏	【卯集中】【手字部】	捏	【唐韻】奴結切【集韻】【韻會】乃結切，□音涅。捺也，搦也。【增韻】捻聚也。

捐	【卯集中】【手字部】	捐	【唐韻】與專切【集韻】【韻會】余專切，□音沿。【說文】弃也。【前漢竇嬰傳】侯自我得之，自我捐之，無所恨。　又【增韻】除去也，損也。【史記吳起傳】捐不急之官。　又病死曰捐瘠。【列子楊朱篇】生相憐，死相捐。　又【正韻】于權切，音員。義同。　又叶于倫切，音筠。【陸雲詩】靑雲方乗，芳餌可捐。達觀在一，萬物自賔。俗捐字。別見七畫。捐字原从作。

戹	【卯集中】【户字部】	戹	【唐韻】於革切【集韻】【韻會】【正韻】乙革切，□音厄。【說文】隘也。【徐曰】戶小門也。　又艱也。【周禮地官】賙萬民之囏戹。　又【增韻】困也。【史記季布傳】兩賢豈相戹哉。　又通作阨。【孟子】阨窮而不憫。　又【韻補】叶乙得切。【王逸九思】悼屈子兮遭戹，沉玉躬兮湘汨。何楚國兮難化，迄子今兮不易。　【六書正譌】凡阨軛等字从此。俗用厄，乃五果切，木節也。考證：〔【王逸九思】悼屈子兮遭戹，沈玉躬兮湘汨。何楚國兮難化，迄如今兮不易。〕　謹照原文如今改子今。 

扃	【卯集中】【户字部】	扃	〔古文〕□【唐韻】古熒切【集韻】【韻會】【正韻】涓熒切，□音駉。【說文】外閉之關也。【禮曲禮】入戶奉扃。【註】扃，門關木也。入戶之時，兩手當心，如奉扃然，雖瞻視而不回轉，嫌於干人私也。　又車前橫木。【左傳宣十二年】楚人惎之脫扃。【註】扃，車上橫木，所以約車上之兵器。　又【集韻】犬迥切，音褧。扃扃，明察也。　又與鉉通。【儀禮士喪禮】右人左執七抽扃。【註】扃卽鉉字。

戵	【卯集中】【戈字部】	戵	【唐韻】其俱切【集韻】權俱切，□音衢。【廣韻】戟屬也。古謂四出矛爲戵。　又通作瞿。【書顧命】一人冕執瞿，立于西垂。

扞	【卯集中】【手字部】	扞	【唐韻】【集韻】【韻會】【正韻】□侯幹切，音翰。以手扞也。又衞也。【左傳文六年】親帥扞之，送致諸竟。【前漢□法志】手足之扞頭目。【註】扞，禦難也。　又【說文】忮也。【增韻】抵也。【禮學記】發然後禁，則扞格而不勝。【註】扞，堅不可入之貌。　又【史記楚世家】蜀伐楚，於是楚爲扞關以距之。【後漢郡國志】巴郡魚復扞水，有扞關。　又與□通。臂衣也。【前漢尹賞傳】被鎧扞，持刀兵。　又與銲通。【戰國策】豫讓刃其扞。【註】矛鐏謂之銲，施刃其端。　又【集韻】古旱切，干上聲。與擀同。【集韻】或作捍。別作。

泻	【巳集上】【水字部】	瀉	【廣韻】息姐切【集韻】【韻會】洗野切【正韻】先野切，□音寫。【玉篇】傾也。一曰瀉水也。謝靈運詩：石磴瀉紅泉或作寫。《周禮稻人》以澮寫水。　又【類篇】一曰鑑形。　又【廣韻】【正韻】司夜切【集韻】【韻會】四夜切，□音卸。鹵也。【王充論衡書解篇】地無毛，則爲瀉土。　又吐瀉也。【釋名】揚豫以東，以吐爲瀉。　又泄也。【揚子方言】泄瀉，爲注下之症。考證：〔瀉水也。【周禮冬官考工記】以澮瀉水【謝靈運詩】石磴瀉紅泉。〕　謹按周禮原文作寫，無水旁。且以澮瀉水係地官稻人文非考工記。謹改爲謝靈運詩石磴瀉紅泉或作寫周禮稻人以澮寫水。 

扢	【卯集中】【手字部】	扢	【唐韻】【集韻】【韻會】□古忽切，音骨。摩也。【前漢禮樂志】扢嘉壇，椒蘭芳。【註】摩拭其壇。【左思吳都賦】挂扢而爲創痏。　又【唐韻】戸骨切【集韻】胡骨切，□音鶻。又【集韻】下沒切，音齕。義□同。　又【廣韻】【集韻】□居乙切，音訖。擊也。　又【集韻】許訖切，音迄。奮舞貌。一曰喜也。【莊子讓王篇】子路扢然執干而舞。　又魚乞切，音屹。義同。　又九傑切，音紇。拔引也。【正字通】同，省文。

扠	【卯集中】【手字部】	扠	【集韻】【韻會】【正韻】□初加切，音叉。挾取也。【韓愈詩】饞扠飽活臠。　又器名。【周禮天官□人】簎魚□。【註】以扠刺泥中搏取之。　又【集韻】【韻會】□初佳切，音釵。打也。　又【廣韻】丑佳切【集韻】攄佳切，□與搋同。以拳加物也。【韻會】通作叉。或借用杈。

抈	【卯集中】【手字部】	抈	【唐韻】【集韻】□魚厥切，音月。【說文】折也。【揚子太□經】車軸折。其衡抈。　又動也。【晉語】其置本也固矣。故不可抈也。　又【集韻】五活切，玩入聲。義同。

折	【卯集中】【手字部】	折	【唐韻】旨熱切【集韻】【韻會】【正韻】之列切，□音浙。拗折也。【詩鄭風】無折我樹□。【周語】體解節折而共飮食之，於是乎有折俎。　又斷之也。【易賁象】君子以明庶政，無敢折獄。【疏】勿得直用果敢，折斷訟獄。　又折中也。【前漢貢禹傳】微孔子之言，亡所折中。　又曲也。【禮玉藻】折還中矩。【註】曲行宜方。還亦作旋。【史記灌夫傳】吾益知吳壁中曲折，請復往。　又屈也。【前漢伍被傳】折節下士。　又挫也。【史記項羽紀】諸侯吏卒乗勝輕折辱秦吏卒。【前漢蒯通傳】漢王一日數戰，亡尺寸之功，折北不救。　又止也。【詩大雅】予曰有禦侮。【傳】武臣折衝曰禦侮。【疏】能折止敵人之衝突者。　又直指人過失也。【史記呂后紀】面折廷諍。　又毀也。【易說卦】兌爲毀折。【前漢高帝紀】常從王媼武負貰酒，兩家常折券棄責。【註】折毀之，棄其所負。　又封土爲祭處曰折。【禮祭法】瘞埋于泰折，祭地也。【註】折，昭晢也，必爲昭明之名，尊神也。又【前漢郊祀志註】言方澤之形四曲折也。　又短折，不祿也。【書洪範】六極。一曰凶短折。【疏】未齓曰凶，未冠曰短，未婚曰折。【前漢五行志】傷人曰凶，禽獸曰短，草木曰折。【又】兄喪弟曰短，父喪子曰折。　又葬具也。【儀禮旣夕】折橫覆之。【註】折猶庪也。方鑿連木爲之，如牀而無簀，加之壙上，以承抗席。　又地名。【春秋桓十一年】柔會宋公，□侯，蔡叔，盟于折。　又姓。【後漢方術傳】折象，其先封折侯，因氏焉。　又【唐韻】【集韻】【韻會】【正韻】□食列切，音舌。【說文】斷也。【廣韻】斷而猶連也。【易鼎卦】鼎折足，覆公餗。【禮月令】孟秋命理，瞻傷察創視折。【註】折損筋骨也。【前漢賈誼傳】釋斤斧之用，而欲嬰以芒刃不缺則折。　又【唐韻】【正韻】杜奚切【集韻】【韻會】田黎切，□音題。【禮檀弓】吉事欲其折折爾。【註】安舒貌。　又【集韻】【韻會】【正韻】□征例切，音制。亦斷之也。【班固西都賦】許少施巧，秦成力折。掎僄佼，猛噬。【註】許少，古捷人。秦成，壯士也。　又【集韻】時制切，音逝。亦曲也。【禮曲禮】立則磬折垂佩。【疏】身宜僂折如磬之背也。【陸德明音義】折，之列反，一音逝。【屈原離騷】何瓊佩之偃蹇兮，衆薆然而蔽之。惟此黨人之不亮兮，恐嫉妒而折之。【註】沈重曰折。　《說文》作□，从斤斷艸。籀文作□，从艸在仌中，冰寒故折。隸从手从斤。考證：〔【禮祭法】瘞埋于泰折，祭地也。【註】折，昭晳也。〕　謹照原文晳改晢。 

萂	【申集上】【艸字部】	萂	【集韻】同。

苃	【申集上】【艸字部】	苃	〔古文〕□【字彙補】以久切，音友。草名。

扽	【卯集中】【手字部】	扽	【唐韻】【集韻】□都困切，音頓。撼也。又【博雅】引也。一曰摩也。或作□。

