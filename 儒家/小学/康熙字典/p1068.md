<!-- { "loadSidebar": true } -->
拄	【卯集中】【手字部】	拄	【正韻】腫庾切，音主。牚也，支也。【禮喪大記】旣葬拄楣。【疏】拄楣稍舉，以納日光。【戰國策】齊嬰兒謠曰：大冠若箕，脩劒拄頤。【前漢西域傳】車師後王姑句，以道當爲拄置，心不便也。【註】言有所置立，而支拄於巳，故心不便也。　又刺也，距也。一曰從旁指也。【前漢朱雲傳】五鹿充宗爲梁丘易，雲入論難，連拄五鹿君。　又【唐韻】知庾切【集韻】【韻會】冢庾切，□音□。義同。亦通作柱。

懣	【卯集上】【心字部】	懣	【唐韻】【集韻】【韻會】【正韻】□莫困切，音悶。【說文】煩也。从心从滿，滿亦聲。　又【廣韻】模本切【集韻】【會韻】【正韻】母本切，□音悗。或省作□，亦作鞔。【禮問喪】悲哀志懣氣盛。【陸德明音義】懣，亡本反。又音滿。范音悶。　又【集韻】【會韻】□母伴切，音滿。【史記倉公傳】使人煩懣食不下。

懯	【卯集上】【心字部】	懯	【集韻】【韻會】【正韻】□芳無切，音敷。【類篇】憋懯，急速貌。　或書作怤。

抩	【卯集中】【手字部】	抩	【正字通】俗□字。詳□字註。

懽	【卯集上】【心字部】	懽	【廣韻】【集韻】【韻會】【正韻】□呼官切。與歡同。喜也。【孝經】得萬國之懽心。　又【集韻】古丸切，音官。懽懽，憂無告也。　又【廣韻】【集韻】【韻會】【正韻】□古玩切，音貫。【集韻】懽懽，憂也。或从言。　又叶許元切，音暄。【馮衍杯銘】樂在思舊，燕則思懽。民之失德，乾餱以愆。

	【丑集中】【土字部】		【字彙補】古文坐字。註詳四畫。

抄	【卯集中】【手字部】	抄	【唐韻】【韻會】【正韻】楚交切【集韻】初交切，□與鈔同。叉取也。【杜甫詩】飯抄雲子白。【韓愈詩】匙抄爛飯穩送之。　又【廣韻】略取也。【魏志太祖紀註】抄略諸郡。　又【增韻】謄寫也。【通俗文】遮取謂之抄，寫錄之目亦謂之抄。　又姓。明永樂中有舉人抄思。　又【集韻】楚絞切，音炒。抄掠也。　又【唐韻】初教切【集韻】【韻會】楚教切，□鈔去聲。亦略取也。　又【集韻】桑何切，音娑。摩挱之挱亦省作抄。　【集韻】或作摷。本作鈔。

抨	【卯集中】【手字部】	抨	【唐韻】普耕切【集韻】【韻會】披耕切【正韻】彼耕切，□音怦。【說文】撣也。【前漢杜周傳贊】業因勢而抵陒。【註】罪敗而復抨彈之，蘇秦書有此法。【唐書陽嶠傳】其意不樂彈抨事。　又【集韻】【韻會】悲萌切【正韻】補耕切，□音綳。【爾雅釋詁】俾拼抨，使也。又隨也。【揚雄反騷】抨雄鴆以作媒。與拼同。或作伻。　又【集韻】蒲兵切，音平。義同。

拀	【卯集中】【手字部】	拀	柷字之譌。

拁	【卯集中】【手字部】	拁	枷字之譌。◎按字彙音茄，訓取。又音牙，訓慈。玉篇集韻諸書不載。

懾	【卯集上】【心字部】	懾	【廣韻】之涉切【集韻】【韻會】質涉切，□音讋。【說文】失氣也。从心聶聲。一曰服也，怖也。或作。【禮曲禮】則志不懾。【荀子不苟篇】憂則挫而懾。　又【集韻】失涉切，音攝。懾慴，恐懼也。　【集韻】或作。

戈	【卯集中】【戈字部】	戈	【唐韻】【集韻】【韻會】【正韻】□古禾切，音鍋。【說文】平頭戟也。【徐鍇曰】戟小支上向則爲戟，平之則爲戈。一曰戟偏距爲戈。【禮曲禮】進戈者前其□，後其刃。【正義曰】戈，鉤孑戟也。如戟而橫安刃，但頭不向上，爲鉤也。直刃長八寸，橫刃長六寸，刃下接柄處長四寸，□廣二寸，用以鉤害人也。【周禮冬官考工記】戈柲六尺有六寸。【又】戈廣二寸，內倍之，胡三之，援四之。【註】內謂胡以內接柲者也，胡，其孑也，援，直刃也。【釋名】戈，過也。所刺擣則決，所鉤引則制之，弗得過也。【書牧誓】稱爾戈。【註】戈，短兵也。人執以舉之，故言稱也。又【典略】周有孤父之戈。　又國名。在宋鄭之閒，寒浞子豷封于戈，少康滅之。　又姓。【史記】夏後有戈氏，宋戈彥，明戈鎬。　又司戈，武職，從八品，唐天授年閒置。　从弋，一橫之。象形。

戊	【卯集中】【戈字部】	戊	【唐韻】【集韻】【韻會】【正韻】□莫□切，音茂。十幹之中也。物皆茂盛也。【爾雅釋天】歲在戊曰著雍，月在戊曰厲。　又【集韻】莫後切，音牡。義同。【詩小雅】吉日維戊。【朱傳】戊，剛日也。凡外事用剛日，宣王田獵，外事也，故用剛日。○按五代史梁開平元年，改日辰戊字爲武，避諱也。後人讀戊音爲武音，其譌由此。

掴	【卯集中】【手字部】	摑	【唐韻】【集韻】【韻會】□古獲切，音幗。批也，打也。亦作□。或作□。　又掌耳也。與□同。　又【正韻】古伯切，音虢。義同。

成	【卯集中】【戈字部】	成	〔古文〕□【唐韻】是征切【集韻】【韻會】【正韻】時征切，□音城。【說文】就也。【廣韻】畢也。凡功卒業就謂之成。　又平也。【周禮地官調人】凡過而殺傷人者，以民成之。【疏】成，平也。非故心殺傷人，故共鄕里和解之也。【詩大雅】虞芮質厥成。又【左傳隱六年】鄭人來輸平。【公羊傳】輸平猶墮成也。【文七年】惠伯成之。　又終也。凡樂一終爲一成。【書益稷】簫韶九成。【儀禮燕禮】笙入三成。【註】三成謂三終也。　又善也。【禮檀弓】竹不成用。【註】成，猶善也。　又【周禮天官大宰】八灋五曰官成。註官成，謂官府之成事品式也。又【秋官士師】掌士之八成。【註】八成者，行事有八篇，若今時決事比也。【釋文】凡言成者，皆舊有成事品式。　又必也。【吳語】勝未可成。【註】猶必也。　又倂也。【儀禮旣夕】俎二以成。【註】成，猶倂也。　又【禮王制】司會以歲之成質于天子。【註】計要也。【周禮天官司會】以參互攷日成，以月要攷月成，以歲會攷歲成。　又【司馬法】通十爲成。【周禮冬官考工記】方十里爲成。【左傳哀元年】有田一成。　又重也。【爾雅釋地】丘一成爲敦丘。【註】成，猶重也。周禮曰：爲壇三成。【疏】言丘上更有一丘，相重累者。　又【釋名】成，盛也。　又【諡法】安民立政曰成。　又州名。古西戎白馬氏國，西魏置成州，唐同谷郡。　又姓。周武王子成伯之後。又盆成，陽成，皆複姓。　又【集韻】辰陵切，音承。本作郕。或省作成。地名。　又【韻補】叶□羊切，音常。【范蠡曰】得時不成，反受其殃。又【史記龜筴傳】螟螽歲生，五穀不成。叶上祥。考證：〔【周禮天官大宰】職有官成。【註】官成者，謂官府之有成事品式也。〕　謹照原文改爲八灋五曰官成。註官成，謂官府之成事品式也。 

戒	【卯集中】【戈字部】	戒	〔古文〕□【唐韻】古拜切【集韻】【韻會】【正韻】居拜切，□音介。【說文】警也。【書大禹謨】警戒無虞。　又諭也。【書大禹謨】戒之用休。　又告也。【儀禮士冠禮】主人戒賔。【註】告也。【聘禮】戒上介亦如之。【註】猶命也。　又【廣韻】愼也，具也。又備也。【易萃卦】戒不虞。【註】備不虞也。　又【易繫辭】聖人以此齊戒。【註】洗心曰齊，防患曰戒。【朱子本義】湛然純一之謂齊，肅然警惕之謂戒。　又守也。【周禮夏官掌固】夜三鼜以號戒。【註】謂擊鼓行夜戒守也。又【司馬法】鼓夜半三通，號爲晨戒。　又通作誡。【易繫辭】小懲而大誡。【前漢賈誼傳】前車覆，後車誡。　又與界同。【史記天官書】星茀於河戒。又【唐書天文志】江河爲南北兩戒。　又【韻補】叶居吏切，音記。【六韜】將不常戒，則三軍失其備。　又叶紀力切，音亟。【詩小雅】豈不日戒，玁狁孔棘。考證：〔【易繫辭】聖人以此齋戒。〕　謹照原文齋改齊。〔【司馬法】鼓夜半三通，號爲發戒。〕　謹照原文發戒改晨戒。 

懛	【卯集上】【心字部】	懛	【廣韻】丁來切【集韻】當來切，□音□。【集韻】懛獃，□怳也。

懷	【卯集上】【心字部】	懷	〔古文〕褱【唐韻】戸乖切【集韻】【韻會】乎乖切，□音槐。【說文】念思也。从心褱聲。【論語】君子懷德。又歸也。【書大禹謨】黎民懷之。【註】歸之也。　又來也。【詩齊風】曷又懷止。又【周頌】懷柔百神。【註】懷，來也。　又安也。【書秦誓】邦之榮懷。【詩王風】懷哉懷哉。　又包也。【書堯典】蕩蕩懷山襄陵。　又藏也。【論語】懷其寶，而迷其邦。【禮曲禮】其有核者，懷其核。　又慰也。【詩檜風】懷之好音。　又懷抱，胷臆也。【左傳成十七年】瓊瑰盈吾懷乎。【論語】然後免於父母之懷。　又傷也。【詩邶風】願言則懷。【毛傳】懷，傷也。　又私也。【詩小雅】每懷靡及。【箋】懷，私也。　又【爾雅釋詁】至也。【註】齊魯之會郊曰懷。【詩小雅】懷允不忘。【箋】至也。至信不忘。　又【爾雅釋詁】止也。【疏】至止也。　又【釋名】懷，回也。本有去意，回來就已也。亦言歸也，來歸已也。　又【諡法】慈仁哲行曰懷。又地名。【書禹貢】覃懷底績。　又州名。春秋時野王邑，漢河內郡，唐置懷州。　又姓。三國吳尚書郞懷敘。　又通作褢。【前漢許后傳】褢誠秉忠。　又叶胡隈切，音回。【詩周南】陟彼崔嵬，我馬虺隤。我姑酌彼金罍，維以不永懷。　又叶呼回切，音揮。【楚辭九歌】長太息兮將上，心低回兮顧懷。羌生色兮娛人，觀者憺兮忘歸。【魏文帝苦寒行】延頸長太息，遠行多所懷。我心何怫鬱，思欲一東歸。　又叶苦禾切，音窠。【淮南子時則訓】平而不阿，明而不苛。包裹覆露，無不囊懷。　【周伯琦曰】褱，藏挾於衣中也。从衣，眔聲。心之所恖念藏貯亦曰褱。隷作懷。考證：〔【楚辭九歌】長太息兮將上，心低回兮顧懷。羌生色以娛人，觀者憺以忘歸。〕　謹照原文兩以字□改爲兮字。〔【淮南子五位篇】平而不阿，明而不苛。包裹覆露，無不囊懷。〕　謹照原書，五位篇改爲時則訓。 

懎	【卯集上】【心字部】	懎	【廣韻】所力切，音色。恨也。

戂	【卯集上】【心字部】	戂	【類篇】忙皮切，音縻。散也。　又【集韻】眉波切，音摩。心病也。

懙	【卯集上】【心字部】	懙	【集韻】同。【前漢敘傳】長倩懙懙。

