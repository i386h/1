<!-- { "loadSidebar": true } -->
丹	【子集上】【丶字部】	丹	〔古文〕□□【唐韻】都寒切【集韻】【韻會】多寒切【正韻】都艱切，□音單。赤色丹砂也。【書禹貢】礪砥砮丹。【山海經】丹以赤爲主，黑白皆丹之類。【陶弘景曰】卽朱砂也。　又道家以烹鼎金石爲外丹，吐故納新爲內丹。【黃庭經】九轉八瓊丹。【註】八者：朱砂，雄黃，空靑，硫黃，雲母，戎鹽，硝石，雌黃也。　又【博物志】和氣相感，則陵出黑丹。仁主壽昌，民延壽命，天下太平。　又以朱色塗物曰丹。【揚雄解嘲】朱丹其轂。　又容美曰渥丹。【詩秦風】顏如渥丹。　又赤心無僞曰丹。【謝朓詩】旣秉丹石心，寧流素絲涕。　又姓。漢丹玉，宋丹山，明丹衷。　又丹陽，郡名。漢武帝攺鄣郡爲丹陽郡。晉武帝分立宣城，毗陵二郡。又州名。本赤翟地，元魏置汾州，後改丹州。又【崔豹古今註】丹徼，南方徼，色赤，故稱丹徼，爲南方之極也。　又丹丹，國名。見【南史】。　又【山海經】鳳凰產于丹穴。又竊丹，鳥名。爲九鳳之一。　又牡丹，花名。【本草】一名鼠姑。又木丹，梔子花別名。紫丹，茈草別名。　又叶都懸切，音顚。【陸機羅敷歌】南崖充羅幕，北渚盈輧軒。淸川含藻景，高岸被華丹。　【說文】丹巴，越赤石。外象丹井，中象丹形，靑彤雘等字从此。

主	【子集上】【丶字部】	主	〔古文〕丶宔【唐韻】之庾切【集韻】【韻會】【正韻】腫庾切，□音麈。君也。【董仲舒賢良策】行高而恩厚，知明而意美。愛民而好士，可謂誼主矣。【呂氏春秋】朝臣多賢，左右多忠，如此者，國日安，主日尊，天下日服，此所謂吉主也。　又大夫之臣，稱其大夫曰主。【左傳昭二十八年】成鱄對魏舒曰：主之舉也，近文德矣。　又天子女曰公主。周制，天子嫁女，諸侯不自主婚，使諸侯同姓者主之，故謂之公主。　又賔之對也。【禮檀弓】賔爲賔焉，主爲主焉。又【左傳僖三十年】燭之武見秦伯曰：若舍鄭以爲東道主。【註】鄭在秦之東也。　又宰也，守也，宗也。【易繫辭】樞機之發，榮辱之主也。　又神主，宗廟立以棲神，用栗木爲之。【春秋傳】虞主用桑，練主用栗。又匰主。【周禮春官】司巫，掌羣巫之政令，祭祀則供匰主。【註】主神所依也。匰，盛主之器。　又【禮曲禮】居不主奧。【疏】主，猶坐也。　又【晉語】陽子剛而主能。【註】上也。　又姓。隋主胄，明主問禮。又主父，複姓。　又【正韻】陟慮切。同注。【荀子宥坐篇】主量必平似法。【註】主，同註。考證：〔【左傳昭二十八年】成鮒對魏舒曰，主之舉也，近文德矣。〕　謹照原文成鮒改成鱄。 

丼	【子集上】【丶字部】	丼	【廣韻】【集韻】【韻會】【正韻】□同井。【說文】八家一井，象構□形，丶□之象也。【徐曰】□，井垣也。周禮謂之井樹。古者以瓶□汲。本作丼，省作井。　又姓。　又【集韻】都感切，音黕。投物井中聲。

丽	【子集上】【丶字部】	丽	【集韻】麗古作丽。註詳鹿部八畫。（麗）〔古文〕□□麗□【唐韻】【集韻】【韻會】郞計切【正韻】力霽切，□音隷。【說文】旅行也。鹿之性，見食急，則必旅行。又【司馬相如大人賦】駕應龍象輿之蠖略委麗兮。【師古註】行步進止貌。　又【玉篇】偶也。【易兌卦】麗澤兌。【註】麗，猶連也。【周禮夏官校人】麗馬一圉。【註】兩馬也。【又】束帛麗皮。【註】兩皮也。【史世紀】太昊始制嫁娶麗皮爲禮。【釋義】麗，偶數也。　又【玉篇】好也。【廣韻】美也。【楚辭招魂】被文服纖麗而不奇些。又【前漢東方朔傳】以道德爲麗。　又【玉篇】數也。【詩大雅】商之孫子，其麗不億。　又【廣韻】著也。【左傳宣十二年】射糜麗龜。【註】麗，著也。　又【正韻】附也。【易離卦】離，麗也。日月麗乎天，百穀草木麗乎土。又【禮王制】郵罰麗于事。【註】麗，附也。過人罰人當各附於其事，不可假他以喜怒。　又繫也。【禮祭義】祭之日，君牽牲，旣入廟門，麗于□。【註】麗，猶繫也。　又【玉篇】華綺也。【正韻】華也。【書畢命】敝化奢麗，萬世同流。【韓詩外傳】原憲謂子貢曰：仁義之匿，衣裘之麗，憲不忍爲也。　又【玉篇】施也。【書多方】不克開于民之麗。【傳】不能開於民所施政敎。麗，施也。言昏昧。　又【正韻】光明也。　又地名。【左傳成十三年】晉師濟涇，及侯麗而還。【註】侯麗，秦地。又【前漢地理志】樂浪郡華麗縣。　又與欐同。屋棟也。【列子力命篇】居則連麗。　又麗譙，高樓也。【莊子徐無鬼】君必無盛鶴列於麗譙之閒。【前漢陳勝傳註】樓，亦名譙，故謂美麗之樓爲麗譙。　又梁麗，車名。【莊子秋水篇】梁麗可以衝城，不可以窒穴，言殊器也。　又魚麗，陣名。【左傳桓五年】高渠彌以中軍奉公爲魚麗之陳。　又【正韻】小舟也。　又姓，見【姓苑】。又複姓。【左傳成十七年】晉厲公游于匠麗氏。　又【廣韻】呂支切【集韻】【韻會】鄰知切【正韻】鄰溪切，□音離。【釋名】麗，離也。言一目視天，一目視地，目明分離，所視不同也。　又高麗，國名。【魏志】高句麗，在遼東之東。【前漢書】作高句驪。　又山名。【史記黥布傳】布故麗山之徒也。或作驪。　又與鸝同。【張衡東京賦】麗黃嚶嚶。【註】□麗古字通。　又【集韻】憐題切，音黎。義同。　又【集韻】里弟切，音禮。蕭該說，彭蠡，澤名。古作彭麗。　又力智切，音詈。美也。　又【類篇】山宜切，音釃。也。　又【集韻】郞狄切，音歷。縣名。　从丽，俗从兩日，非。【六書正譌】丽，古麗字。相附之形，借爲伉麗。俗別作儷。（麗）考證：〔【楚辭招魂】被文纖麗而不奇些。〕　謹照原文纖字上增服字。〔【左傳桓五年】高渠彌以中軍奉公爲魚麗之陣。〕　謹照原文陣改陳。

丿	【子集上】【丿字部】	丿	【廣韻】普蔑切【集韻】匹蔑切，□音瞥。【說文】右戾也。象左引之形。【徐鍇曰】其爲文舉首而申體也。　又【集韻】於兆切，音殀。義同。　又【廣韻】餘制切，音曳。至也，至地也。

乀	【子集上】【丿字部】	乀	【廣韻】敷勿切【集韻】分勿切，□音弗。【說文】左戾也，从反丿。　又【集韻】力詰切，音列。義同。◎按《字彙》丿右戾譌左，乀左戾譌右，□非。

乁	【子集上】【丿字部】	乁	【唐韻】弋支切【集韻】余支切，□音移。【說文】流也。从反。【字彙】闕乁不載。【正字通】丿乀乁見《說文》。趙古則定爲撆拂抴迻四字，魏校、吳元滿諸家各有解詁，獨《戴侗六書統》釋曰：古今書傳未常用此文，凡書方圜曲直，左右抴引，皆因其形勢之自然，初不成文，豈有定名。按此說，四文與丨丶同類，備偏旁畫母也，故《正韻》□削之。

乂	【子集上】【丿字部】	乂	【廣韻】魚肺切【集韻】魚刈切，□音刈。【說文】芟草也。【爾雅釋詁】治也。【書堯典】有能俾乂。通作。　又賢才之稱。【書臯陶謨】俊乂在官。　又【集韻】牛蓋切，音艾。懲創也。或作。　通作刈艾。

□	【補遺】【未集】【肉字部】	□	【龍龕】音吻。筋頭也。

□	【子集上】【乙字部】	□	【字彙補】古文舉字。註詳臼部十畫。□。

乃	【子集上】【丿字部】	乃	〔古文〕□□□□【唐韻】奴亥切【集韻】【韻會】【正韻】囊亥切，□柰上聲。語辭。【莊子逍遙遊】而後乃今培風。　又承上起下之辭。【爾雅序疏】若乃者，因上起下語。　又繼事之辭。【書堯典】乃命羲和。　又辭之難也。【公羊傳宣八年】而者何，難也。乃者何，難也。曷爲或言而，或言乃，乃難乎而也。　又辭之緩也。【周禮秋官小司□】乃致事。【註】乃，緩辭。　又語已辭。【韓愈鬭雞聮句】一噴一醒然，再接再礪乃。【註】用費誓礪乃鋒刃語也。又【王禕詩】兹焉舍我去，契闊將無乃。　又爾汝之稱。【書大禹謨】惟乃之休。【註】乃，猶汝也。　又某也。【禮雜記】祝稱卜葬虞子孫曰哀，夫曰乃。【註】乃某卜葬其妻某氏。　又彼也。【莊子大宗師】孟孫氏人哭亦哭，是自其所以乃。　又【唐書南蠻傳】昔有人見二羊□海岸，彊者則見，弱者入山，時人謂之來乃。來乃者，勝勢也。　又地名。【元史地理志】新添葛蠻安撫司，都鎮馬乃等處。　又果名。【桂海虞衡志】特乃子，狀似榧，而圓長端正。　又【玉篇】或作廼。【詩大雅】廼慰廼止，廼左廼右。【前漢項籍傳】必欲烹廼公。　又【正韻】依亥切，哀上聲。【字彙】款乃，棹船相應聲。黃山谷曰：款乃，湖中節歌聲。【正字通】款乃，本作欸乃。今行船搖櫓，戛軋聲似之。【柳宗元詩】欸乃一聲山水綠。【元結湖南欸乃曲】讀如矮靄是也。【劉蛻湖中歌】靄廼。【劉言史瀟湘詩】曖廼皆欸乃之譌。◎按欸，亞改切，應也。後人因柳集註有云：一本作襖靄。遂直音欸爲襖，乃爲靄，不知彼註自謂別本作襖靄，非謂欸乃當音襖靄也。《正韻》上聲解韻乃音靄，引柳詩：欸乃讀如襖靄。而上聲巧韻襖部不收款。去聲泰韻，乃音愛，亦引柳詩：欸乃讀如懊愛。而去聲效韻奧部不收款。至若旱韻，收款音窾，絕不註明有襖懊二音，此可證款不音襖懊，而欸之譌作款明矣。又乃有靄音，無愛音。《正韻》增音愛，非。又《字彙》《正字通》旣明辨款不音襖，欸譌作款，而《字彙》欠部款音襖，棹船相應聲。《正字通》櫓聲，自相矛盾，尤非。

乵	【子集上】【乙字部】	乵	【字彙補】以冉切，音广。進也。

乞	【子集上】【乙字部】	乞	【廣韻】去訖切【集韻】【韻會】【正韻】欺訖切，□音。求也。【禮內則】五帝憲三王有乞言。【史記王翦傳】將軍之乞貸，亦已甚矣。【後漢李通傳】以病上書乞身。　又【釋典】比丘者，華言乞士，謂內乞法資心，外乞食資身也。　又姓。五代將乞力。又乞伏，複姓。　又【集韻】丘旣切【正韻】去冀切，□音器。凡與人物，亦曰乞。【前漢朱買臣傳】吏卒更乞匃之。【註】音氣。【晉書謝安傳】謂甥羊曇曰：以墅乞汝。　【鄭樵通志】气，氣也。因聲借爲與人之乞，音氣。因與人之義，借爲求人之乞，此因借而借也。

