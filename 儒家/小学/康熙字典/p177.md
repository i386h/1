<!-- { "loadSidebar": true } -->
綴	【未集中】【糸字部】	綴	【廣韻】陟衞切【集韻】【韻會】株衞切，□音錣。【博雅】連也。【玉篇】緝也。【書立政】綴衣。【傳】掌衣服。【疏】衣服必連綴著之，知綴衣是掌衣服者。【禮內則】紉箴請補綴。　又【書顧命】底席綴純。【傳】綴，雜彩有文之具。　又【詩商頌】爲下國綴旒。【傳】綴，猶結也。【禮檀弓】殷主綴重焉。【註】殷人作主，而聯其重縣諸廟也。又【禮樂記】行其綴兆。【註】綴，表也，所以表行列也。　又【前漢高帝紀】綴之以祀。【註】綴言不絕也。　又【荀子非十二子篇】綴綴然。【註】不乖離之貌。　又竹劣切，音掇。【儀禮士喪禮】綴足用燕几。【註】綴猶拘也。　又【禮樂記】禮者，所以綴淫也。【註】綴，猶止也。　又【廣韻】陟劣切【集韻】枺劣切，□音輟。義同。　又【集韻】都外切，音祋。綴兆。鄭康成讀。

綵	【未集中】【糸字部】	綵	【廣韻】倉宰切【集韻】【韻會】【正韻】此宰切，□音采。【玉篇】五綵備。【廣韻】綾綵。【集韻】繒也。【後漢梁冀傳】賞賜金錢，奴婢，綵帛，車馬，衣服，甲第，比霍光。【宋書朱百年傳】有時出山，爲妻買繒綵二五尺。　又【韻補】叶此禮切。【陳琳瑪瑙勒賦】督以鉤繩，規模度擬。雕琢其章，爰發絢綵。

綶	【未集中】【糸字部】	綶	【篇海】古我切，音果。纏束也。

綷	【未集中】【糸字部】	綷	【廣韻】子對切【集韻】祖對切，□音晬。會五綵也。亦作蜶。【史記司馬相如傳】綷雲蓋而樹華旗。【註】綷，蓋有五綵也。【漢書註】師古曰：綷，合也。　又【集韻】穌回切，音□。取內切，音倅。義□同。　又【集韻】七醉切，音翠。【韻會】取猥切，音漼。【類篇】綷，紈素聲。　又【集韻】卽聿切，音卒。【玉篇】周也。

	【巳集中】【火字部】		【廣韻】房久切【集韻】扶缶切，□音婦。【玉篇】熾也。【集韻】熾盛也。

綸	【未集中】【糸字部】	綸	【廣韻】力迍切【集韻】【韻會】龍春切，□音倫。【說文】靑絲綬也。【後漢輿服志】百石靑紺綸，一采宛轉繆織，長丈二尺。　又【廣韻】絲綸。【釋名】綸，倫也，作之有倫理也。【易屯卦】君子以經綸。【疏】綸謂綱也，以織綜經緯。【禮緇衣】王言如絲，其出如綸。【疏】綸麤於絲。【後漢章帝紀】吹綸絮。【註】綸似絮而細。　又【易繫辭】故能彌綸天地之道。【釋文】京房云：綸，知也。王肅云：綸，纏裹也。荀云：綸，迹也。　又【詩小雅】之子于釣，言綸之繩。【傳】綸，釣繳也。　又【莊子齊物篇】而其子又以文之綸終。【音義】綸，琴瑟絃也。　又草名。【爾雅釋草】綸似綸，組似組。東海有之。【博物志】綸似宛轉繩。　又姓。【魏志】孫文懿臣綸直。　又地名。【左傳哀元年】虞思於是妻之以二姚，而邑諸綸。【註】綸，虞邑。　又【集韻】盧昆切，音論。義同。　又【廣韻】古頑切【集韻】姑頑切，□音鰥。靑絲綬。【北堂書鈔】晉紀云：王敦欲伐甘卓，遣使送白綸巾與卓，卓不取。又謝萬著白綸巾。【正字通】綸巾，巾名。世傳孔明軍中嘗服之。俗作□。　又【韻補】叶閭員切。【道藏元始歌】黃庭戊巳無流源，徹通五藏十二綸。 

綹	【未集中】【糸字部】	綹	【集韻】力九切，音柳。【說文】緯十縷爲綹。【類篇】一曰絲十爲綸，綸倍爲綹。【沈佺期七夕曝衣篇】上有仙人長命綹，中看玉女迎歡繡。

綺	【未集中】【糸字部】	綺	【廣韻】墟彼切【集韻】去倚切，□音觭。【說文】文繒也。【釋名】綺，敧也。其文敧邪，不順經緯之縱橫也。【前漢高帝紀】賈人無得衣錦繡綺縠紵罽。【註】師古曰：綺，文繒，卽今之細綾也。　又【正韻】墟里切，音□。義同。　又姓。【史記留侯世家】綺里季。　又【集韻】語綺切，音螘。人名。莊子有士成綺。

綻	【未集中】【糸字部】	綻	【廣韻】丈莧切【集韻】直莧切【正韻】丈襇切，□音袒。衣縫。【禮內則】衣裳綻裂。【註】綻，猶解也。　又【集韻】堂練切，音電。義同。亦作。

□	【未集中】【羽字部】	□	【集韻】翦，古作□。註詳九畫。

	【子集下】【冫字部】		【字彙補】克生切，音鐺。冷貌。

綼	【未集中】【糸字部】	綼	【集韻】必歷切，音壁。【玉篇】裳在幅也。【儀禮旣夕】縓綼緆。【註】飾裳在幅曰綼，在下曰緆。　又【廣韻】作綼，紷絮也。　又【廣韻】毗必切，音邲。義同。　又【集韻】賓彌切，音□。頻彌切，音陴。義□同。

綽	【未集中】【糸字部】	綽	〔古文〕繛【廣韻】昌約切【集韻】【韻會】【正韻】尺約切，□音婥。【說文】繛或省作綽。緩也。【書無逸】不寬綽厥心。【傳】不寬緩其心。【詩衞風】寬兮綽兮。【箋】綽兮，謂仁於施舍。又【小雅】綽綽有裕。【傳】綽綽，寬也。　又【楚辭大招】滂心綽態。【註】綽，猶多也。　亦作淖。【莊子逍遙遊】淖約若處子。【荀子宥坐篇】淖約微逹佀察。又□。

綾	【未集中】【糸字部】	綾	【廣韻】力膺切【集韻】閭承切，□音陵。【說文】東齊謂布帛之細者曰綾。【釋文】綾，凌也，其文望之如冰凌之理也。【玉篇】文繒也。【廣韻】綾紈。　又【王延壽魯靈光殿賦】崱繒綾而龍鱗。【註】繒綾，不平貌。

綿	【未集中】【糸字部】	綿	【玉篇】【廣韻】【集韻】□同緜。

緀	【未集中】【糸字部】	緀	【廣韻】七稽切【集韻】【韻會】【正韻】千西切，□音妻。【說文】帛文貌。詩曰：緀兮斐兮，成是貝錦。○按《詩》今本作萋。《廣韻》緀斐，文章相錯貌。　又【廣韻】千禮切【集韻】此禮切，□音泚。義同。

緁	【未集中】【糸字部】	緁	【廣韻】【集韻】【韻會】【正韻】□七接切，音妾。【說文】緶衣也。或从習作。【玉篇】縫也。亦作緝。【廣韻】連緁。【前漢賈誼傳】白縠之表，薄紈之裏，緁以偏諸。【註】師古曰：緁，謂以偏諸緶著之也。　又【前漢揚雄傳】鴻絧緁獵。【註】緁獵，相差次也。　又【集韻】七入切，音葺。疾葉切，音捷。義□同。考證：〔【前漢賈誼傳】白縠之衣，薄紈之裏，緁以偏諸。〕　謹照原文衣改表。 

緂	【未集中】【糸字部】	緂	【廣韻】他酣切，音聃。【說文】白鮮衣貌。謂衣采色鮮也。【淮南子汜論訓】緂麻索縷。　又【廣韻】處占切，音幨。義同。　又【集韻】充含切。又充甘切。義同。　又【廣韻】吐敢切，音菼。靑黃色。【類篇】帛騅色。

緃	【未集中】【糸字部】	緃	【集韻】將容切，音蹤。【說文】屬。【類篇】一曰車馬飾。　又【集韻】足用切，音縱。義同。

緄	【未集中】【糸字部】	緄	【廣韻】【集韻】【韻會】【正韻】□古本切，音袞。【說文】繡帶也。【詩秦風】竹閉緄縢。【傳】緄，繩也。【後漢南匈奴傳】童子佩刀緄帶各一。【註】緄，織成帶也。　又【集韻】胡昆切，音魂。縫也。　又【集韻】戸袞切，音混。混夷或作緄。【史記匈奴傳】自隴以西有綿諸緄戎。【註】字當爲混。　又【集韻】公渾切，音昆。義同。

柌	【辰集中】【木字部】	柌	【唐韻】【集韻】【韻會】【正韻】□詳兹切，音詞。【玉篇】鐮柄也。　又【類篇】詳兹切。同枱。【集韻】亦同□。

□	【未集中】【糸字部】	□	【集韻】離鹽切，音廉。【類篇】縿也。

緅	【未集中】【糸字部】	緅	【廣韻】【正韻】側鳩切【集韻】【韻會】甾尤切，□音鄒。【說文新附字】帛靑赤色也。【博雅】蒼靑也。【周禮冬官考工記鍾氏】五入爲緅。【註】染纁者，三入而成，又再染以黑，則爲緅。今禮俗文作爵，言如爵頭色也。【論語】君子不以紺緅飾。【何晏註】緅者，三年練以緅飾衣。【疏】緅，淺絳色。【淮南子俶眞訓】以涅染緅，則黑于涅。　又【廣韻】子侯切【集韻】將侯切，□音陬。義同。　又【廣韻】子句切【集韻】遵遇切。義同。　又【集韻】遵須切。義同。

緆	【未集中】【糸字部】	緆	【廣韻】先擊切【集韻】【韻會】先的切，□音錫。【說文】細布也。【玉篇】治麻布也。亦作裼。【儀禮旣夕】縓綼緆。【註】飾裳在幅曰綼，在下曰緆。又與錫通。【儀禮燕禮】公尊瓦大兩，有豐，幂用綌若錫。【註】今文錫爲緆。【司馬相如子虛賦】被阿緆。【註】張揖曰：細布也。緆與錫古字通。　又【集韻】以豉切，音易。袘或作緆，裳下緣也。考證：〔【儀禮旣夕】縓綼緆。【註】飾裳在幅曰綼，在下曰裼。〕　謹照原註裼改緆。 

緇	【未集中】【糸字部】	緇	【廣韻】側持切【集韻】莊持切，□音菑。【說文】帛黑色。【博雅】緇謂之皁。【釋名】緇，滓也。泥緇黑色者曰滓，此色然也。【詩鄭風】緇衣之宜兮。【傳】緇，黑色。【周禮冬官考工記鍾氏】七入爲緇。【註】緅又復再染以黑，乃成緇矣。　又【正韻】旨而切，音枝。義同。　又【集韻】側几切，音□。【韻會】壯仕切，音滓。【前漢班固敘傳】涅而不緇。【註】師古曰：合韻音上聲。　又【集韻】側吏切，音胾義同。

緈	【未集中】【糸字部】	緈	【廣韻】胡頂切【集韻】下頂切，□音婞【玉篇】同□。直也。

緉	【未集中】【糸字部】	緉	【廣韻】【正韻】良獎切【集韻】【韻會】里養切，□音兩。【說文】履兩枚也。一曰絞也。　又【廣韻】【集韻】【韻會】力讓切【正韻】力仗切，□音亮。義同。

緊	【未集中】【糸字部】	緊	【廣韻】【韻會】【正韻】□居忍切，音謹。【說文】纏絲急也。【博雅】糾也。【玉篇】紉也。【唐書百官志】議定天下州府爲兩輔、六雄、十望、十緊，及上中下之差。　又【集韻】頸忍切，音胗。義同。○按《說文》在臤部，今倂入。

緋	【未集中】【糸字部】	緋	【廣韻】甫微切【集韻】【韻會】匪微切【正韻】芳微切，□音非。【說文新附字】帛赤色。【類篇】絳色。又赤練。【唐書車服志】袴褶之制，五品以上緋。

