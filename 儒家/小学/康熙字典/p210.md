<!-- { "loadSidebar": true } -->
胅	【未集下】【肉字部】	胅	【廣韻】【集韻】□徒結切，音絰。【說文】骨差也。从肉，失，意兼聲。【廣韻】骨胅。【集韻】一曰腫也。一曰連脽肉。【博雅】胅，腫也。【淮南子精神訓】萬物背隂，而抱陽冲氣以爲和，故曰：一月而膏，二月而胅。

胆	【未集下】【肉字部】	胆	【集韻】蕩旱切，音但。肉胆也。　又當割切，音怛。臈胆，肥貌。　又【廣韻】徒干切【集韻】唐干切，□音壇。【廣韻】口脂澤也。　【正字通】俗以胆爲膽，非。（膽）【唐韻】都敢切【韻會】【正韻】覩敢切，□音黵。【說文】連肝之府也。【廣韻】肝膽。【素問】膽者，中正之官，決斷出焉。【白虎通】膽者，肝之府也。肝主仁，仁者不忍，故以膽斷。是以肝膽二者，必有勇也。肝膽異趣，何以知相爲府也。肝者，木之精也。人怒無不色靑目張者，是其效也。【史記越世家】坐臥卽仰膽，飮食亦嘗膽也。【前漢張耳陳餘傳】將軍瞋目張膽。【註】張膽，言勇之甚。【後漢光武紀】今不同心膽，共舉功名。　又【淮南子精神訓】膽爲雲。　又【拾遺記】昆吾山有獸，食銅鐵。吳國武庫中兵刃俱食盡，得雙兔，有鐵膽，鑄爲雙劒。　又蟲名。【博雅】膽蛇，靑蠵也。　又草名。【博雅】陵遊，龍膽也。　又拭治也。【禮內則】桃曰膽之。【註】啖食治擇之名。【疏】去毛拭治，令色靑滑如膽也。　又姓。【呂氏春秋】中牟有士曰膽胥，已請見之。

胈	【未集下】【肉字部】	胈	【廣韻】【集韻】【正韻】□蒲撥切，音跋。【廣韻】股上小毛也。【韻會】膚毳皮。【前漢司馬相如傳】躬傶骿胝無胈。【註】胈，毳膚皮也。言禹勤，骿胝無有毳毛也。【司馬相如難蜀父老文韋昭註】身中小毛。【莊子天下篇】禹親自操橐耜，而九雜天下之川，腓無胈，脛無毛。　又【集韻】蒲蓋切，音旆。義同。　又白肉也。【史記司馬相如傳】躬胝無胈。【註】胈，白肉也。

胊	【未集下】【肉字部】	胊	【唐韻】其俱切【集韻】【韻會】權俱切，□音劬。【說文】脯脡也。【玉篇】脯也。【韻會】申曰脡，屈曰胊。【禮曲禮】左胊右末。【註】屈中曰胊。【儀禮士虞禮】胊在南。【註】胊，脯及乾肉之屈也。　又遠也。【管子侈靡篇】觀之風氣，古之祭者，有時而胊。【註】胊，遠也。或遠爲來歲祈福而祭也。　又草名。【爾雅釋草】搴柜胊。　又【廣韻】亦山名。　又國名。【山海經】北胊國，在鬰水南。　又邑名。【前漢五行志】取須胊城郚。【註】須胊，邾邑。又【地理志】臨胊。【註】屬齊郡。　又海上地名。【史記秦始皇紀】於是立石東海上胊界中。　又姓。漢胊邴。見【鹽鐵論】。　又人名。【前漢宣元六王傳】姬胊臑故親幸，後疏遠。　又【集韻】匈于切，音訏。胊衍，戎名，在北地。　又吁玉切，音旭。又詡拱切，音洶。義□同。　又【廣韻】尺尹切，音蠢。漢胊，縣名。　又【五音集韻】北角切，音剝。同□。　【集韻】或作□。【正韻】脯屈中曰胊，从肉从句，與朐不同。朐从日月之月，音吁。朐，車軛。

背	【未集下】【肉字部】	背	【唐韻】【韻會】補妹切【正韻】邦昧切，□音輩。【說文】□也。从肉北聲。【韻會】身北曰背。【玉篇】背脊。【正字通】身之隂也。【釋名】背，倍也，在後稱也。【易艮卦】艮其背。【註】背者，無見之物也。　又手背。【周禮冬官考工記弓人】合灂若背手文。　又壽也。【爾雅釋詁】背，壽也。【詩大雅】黃耉台背。又【魯頌】黃髮台背。【傳】台背，皆壽徵也。　又日旁氣也。【前漢天文志】暈適背穴。【註】孟康曰：皆日旁氣也。背形如背字也。如淳曰：凡氣向日爲抱，向外爲背。　又【玉篇】堂北曰背。【詩衞風】焉得諼草，言樹之背。【傳】背，北堂也，又人名。【穀梁傳成十年】衞侯之弟黑背，帥師侵鄭。　又【廣韻】【集韻】蒲昧切【正韻】步昧切，□音旆。【廣韻】弃背。【集韻】違也。【正韻】棄也，孤負也，反面也。【詩小雅】噂沓背憎。【書太甲】旣往背師保之訓。【前漢高帝紀】君爲秦吏，今欲背之。　又【五音集韻】奴對切，音內。義同。　又【韻補】叶音必。【詩大雅】民之罔極，職涼善背。叶下克力。　【正韻】亦作偝倍。

胍	【未集下】【肉字部】	胍	【廣韻】古胡切【集韻】攻乎切，□音孤。胍肫，大腹。　又【集韻】姑華切，音瓜。義同。　又胡故切，音護。□胍，大貌。

胎	【未集下】【肉字部】	胎	【唐韻】土來切【集韻】【韻會】【正韻】湯來切，□音台。【說文】婦孕三月也。从肉，台，意兼聲。【廣韻】始也。【增韻】凡孕而未生，皆曰胎。【爾雅釋詁】胎，始也。【註】胚胎未成，亦物之始也。【博雅】人三月而胎。【史記律書】營室者，主營胎。　又獸亦謂之胎。【禮王制】不殺胎。【史記樂書】胎生者不殰。【註】胎生，獸也。　又珠亦謂之胎。【前漢揚雄傳】剖明月之珠胎。【註】珠在蛤中，若懷姙然，故謂之胎也。　又逃也。【揚子方言】胎，逃也。【註】謂逃叛也。　又【韻補】叶音怡。【漢樂章】衆庶熙熙，施及夭胎。羣生啿啿，受春之祺。【徐幹七喻】大宛之犧，三江之鮭。雲鶬水鵠，熊蹯豹胎。　又叶音駝。【道藏謌】乞免五難中，制召諸天魔。靈嶽不崩陷，福地更鍊胎。　【集韻】或作孡。

胏	【未集下】【肉字部】	胏	【集韻】【韻會】壯仕切【正韻】祖似切，□音滓。【說文】食所遺也。【玉篇】脯有骨也。【易噬嗑】噬乾胏。【疏】乾胏，是臠肉之乾者。【博雅】胏，脯也。【郭璞江賦】赬蟞胏躍而吐璣。【註】赬蟞之魚，其狀如胏。　又【五音集韻】側氏切，音。義同。　【集韻】或作□□。

□	【未集中】【糸字部】	□	【海篇】同。

	【備考】【午集】【玉字部】		【川篇】與寶同。

	【亥集中】【魚字部】		【戰國策】俯噣鱔鯉。【註】鱔，故書作。字書無字。

□	【未集上】【竹字部】	□	【廣韻】卽淺切【集韻】子淺切，□音剪。竹名。

胐	【未集下】【肉字部】	胐	【廣韻】苦骨切，音窟。胐臀。【正字通】按俗謂髀之近竅者爲髀窟。【博雅】胐，腳也。【釋文】篤骨反。　又【集韻】張滑切，音窡。厀疾。

胑	【未集下】【肉字部】	胑	【唐韻】【集韻】章移切【正韻】旨而切，□音支。【說文】體四胑也。【玉篇】體四胑，手足也。【淮南子修務訓】故自天子以下，至於庶人，四胑不動，思慮不用，事治求贍者，未之聞也。　又枝也。【釋名】胑，枝也，似木之枝格也。　【集韻】通作支。【正韻】同肢。

胔	【未集下】【肉字部】	胔	【集韻】疾智切【正韻】資四切，□音漬。【說文】鳥獸殘骨曰骴，可惡也。【禮月令】掩骼埋胔。【註】肉腐曰胔。【前漢陳湯傳】埋胔。【註】有肉曰胔。　又【廣韻】疾移切【集韻】才支切，□音疵。【廣韻】人子腸名。　又水族之名。【左思吳都賦】摸蝳蝐，捫胔蠵。　又【集韻】牆之切，音慈。水腸謂之胔。【淮南子說山訓】海水雖大，不受胔芥。【釋文】胔，音慈。　又【五音集韻】秦昔切，音籍。病也，瘦也。　又【五音集韻】疾二切，音自。骨有肉也。　【集韻】本作骴。亦作髊殐。或書作□。

胕	【未集下】【肉字部】	胕	【廣韻】【集韻】【韻會】符遇切【正韻】防父切，□音附。【揚子太□經】肺胕之行。【廣韻】肺胕，心膂。【集韻】人之六腑也。【正韻】晉書作肺腑，誤。　又【集韻】風無切，音膚。足也。或作趺□。【戰國策】服鹽車而上太行，蹄申膝折，尾湛胕潰。【釋文】胕，音膚。　又【五音集韻】防無切，音扶，腫也。【山海經】竹山有草焉，其名曰黃雚。浴之已疥，又可以已胕。【註】治胕腫也，音符。　又【韻會】通作附。【前漢劉向傳】臣幸得託肺附。【註】肝肺相附著也。

胖	【未集下】【肉字部】	胖	【唐韻】【集韻】【韻會】□普半切，音判。【說文】半體肉。【玉篇】牲之半體。【韻會】胖之言片也，析肉意也。【周禮天官內饔】凡掌共羞脩□膴胖骨鱐，以待共膳。【註】胖，如脯而腥者。【禮內則脯羹兔醢糜膚註】膚或爲胖。【釋文】胖，音判。　又【增韻】脅側薄肉。【禮內則】鵠鴞胖。【註】鵠鴞胖，謂脅側薄肉也。　又【集韻】一曰廣肉。　又【集韻】【韻會】【正韻】□蒲官切，音槃。大也。【禮大學】心廣體胖。【註】胖，猶大也。【釋文】胖，步丹反。【朱註】安舒也。　又【集韻】補綰切，音版。夾脊肉。

攼	【卯集下】【攴字部】	攼	【集韻】居寒切，音干。求也，又得也。【玉篇】進也。　又侯旰切，音翰。與同。詳字註。

旵	【辰集上】【日字部】	旵	【玉篇】丑減切。日光照也。

胗	【未集下】【肉字部】	胗	【唐韻】之忍切【集韻】止忍切，□音軫。【說文】脣瘍也。【廣韻】癮胗，皮外小起。【博雅】胗，創也。【宋玉風賦】中脣爲胗。【註】胗，音軫，脣瘍也。　又【廣韻】居忍切【集韻】頸忍切，□音緊。義同。　或作□□疹。

胟	【未集下】【肉字部】	胟	【廣韻】莫厚切【集韻】莫後切，□音母。【說文】將指也。【廣韻】同拇。【五音集韻】大拇指也。

胘	【未集下】【肉字部】	胘	【廣韻】胡田切，音賢。【玉篇】牛百葉也。【廣韻】肚胘。【類篇】服虔說，有角曰胘，無角曰肚。一曰胃之厚肉爲胘。　又【博雅】□謂之胘。【釋文】胘，音弦。　又地名。【史記匈奴傳】至胘靁爲塞。【漢書音義】胘靁，地名，在烏孫北。　又【集韻】胡涓切，音懸。義同。

