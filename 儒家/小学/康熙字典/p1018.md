<!-- { "loadSidebar": true } -->
帝	【寅集中】【巾字部】	帝	〔古文〕□□【唐韻】都計切【集韻】【韻會】【正韻】丁計切，□音諦。【說文】諦也。王天下之號也。【爾雅釋詁】君也。【白虎通】德合天者稱帝。【書堯典序】昔在帝堯，聰明文思，光宅天下。【疏】帝者，天之一名，所以名帝。帝者，諦也。言天蕩然無心，忘于物我，公平通遠，舉事審諦，故謂之帝也。五帝道同于此，亦能審諦，故取其名。【呂氏春秋】帝者，天下之所適。王者，天下之所往。【管子兵法篇】察道者帝，通德者王。【史記高帝紀】乃卽皇帝位汜水之南。【註】蔡邕曰：上古天子稱皇，其次稱帝。　又諡法。【史記正義】德象天地曰帝。　又上帝，天也。【易鼎卦】聖人亨，以享上帝。【書舜典】肆類于上帝。　又五帝，神名。【周禮春官小宗伯】兆五帝于四郊。【註】蒼帝曰靈威仰，赤帝曰赤熛怒，黃帝曰含樞紐，白帝曰白招拒，黑帝曰汁光紀。【家語】季康子問五帝之名。孔子曰：天有五行，金木水火土，分時化育以成萬物。其神謂之五帝。　又星名。【史記天官書】中宮天極星，其一明者，太乙常居也。【註】文耀鉤云：中宮大帝，其精北極星。春秋合誠圖云：紫微大帝室，太乙之精也。正義曰：太乙，天帝之別名也。【又】大角者，天王帝廷。【註】索隱曰：援神契云：大角爲坐候。宋均云：坐，帝坐也。【又】太微三光之廷，其內五星，五帝座。　又地名。【左傳僖三十一年】衞遷于帝丘。【註】帝丘，今東郡濮陽縣，故帝顓頊之墟，故曰帝丘。考證：〔【書堯典傳】昔在帝堯，聰明文思，光宅天下。〕　謹按此係書序文。傳改序。〔【周禮春官小宗伯】【註】黑帝曰叶光紀。〕　謹照原文叶改汁。 

幊	【寅集中】【巾字部】	幊	【玉篇】古紅切，音工。【五音集韻】衣巾也。

帹	【寅集中】【巾字部】	帹	【類篇】色甲切，音翣。【玉篇】帹，施面衣也。　又【類篇】七接切，音妾。幧頭。【廣雅】□謂之帹帞。

平	【寅集下】【干字部】	平	〔古文〕□□【唐韻】符兵切【集韻】【韻會】蒲兵切【正韻】蒲明切，□音苹。【說文】平，語平舒也。【廣韻】平，正也。【增韻】平，坦也。【易泰卦】无平不陂。　又【廣韻】平，和也。【書堯典】平章百姓。【傳】平和章明。【疏】和協顯明於百官之族姓。　又成也。謂解恕和好也。【爾雅釋詁】平，成也。【春秋宣十五年】宋人及楚人平。【穀梁傳】平者，成也。善其量力而反義也。【註】各自知其力，不能相制，反共和之義。【左傳疏】平者，和也。言其先不平，而今始平。　又治也。【書大禹謨】地平天成。【傳】水土治曰平。【詩小雅】原隰旣平。　又治之也。【詩大雅】修之平之，其灌其栵。【疏】修理之平治之者，其爲灌木其爲栵木之處也。　又平服也。【詩大雅】四方旣平，王國庶定。【疏】四方旣已平服，王國之內幸應安定。　又【玉篇】平，齊等也。【增韻】平，均也。【易乾卦】雲行雨施，天下平也。【疏】言天下普得其利，而均平，不偏陂。【書君奭】天壽平格。【疏】正義曰：平謂政敎均平也。　又【廣雅】平，均賦。【史記平準書註】索隱曰：大司農屬官有平準令丞者，以鈞天下郡國輸斂，貴則糶之，賤則貴之。平賦以相準，輸賦於京都，故命曰平準。　又樂聲不相踰越也。【周語】樂從和，和從平。　又【爾雅釋詁】平，易也。【疏】易者，不難也。【後漢班超傳】任尚曰：我以班君當有奇策，今所言平平耳。　又歲稔也。【前漢食貨志】再登曰平，三登曰太平。　又【諡法】執事有制曰平，治而無眚曰平，布綱治紀曰平。　又【爾雅釋地】大野曰平。【疏】大野之澤。一名平。【韓愈城南聮句】沙篆印迴平。【註】洪慶善曰：華山有靑柯平、種藥平，因地之平處也。　又臘月曰嘉平。【史記秦始皇紀】更名臘曰嘉平。【註】茅盈內紀曰：盈曾祖父蒙於華山白日升天。其邑謠歌曰：神仙得者茅初成，駕龍上升入泰淸，時下□洲戲赤城，繼世而往在我盈，帝若學之臘嘉平。始皇聞謠歌而問其故，父老具對，因改臘曰嘉平。索隱曰：廣雅云，夏曰淸祀，殷曰嘉平，周曰大蜡，亦曰臘，秦更曰嘉平。蓋因歌謠之詞而改從殷號也。　又華平，瑞木名。【宋書符瑞志】華平，其枝正平。王者有德則生，德剛則仰，德弱則俯。【張衡東京賦】植華平於春圃。【註】天下平，其華則平。　又廷尉平，官名。【史記張釋之傳】廷尉。天下之平也。【前漢百官表】宣帝地節三年，置廷尉左右平，秩六百石。　又平原，太平，平陸，□地名。【爾雅釋地】廣平曰原，高平曰陸。【疏】廣平曰原者，謂澤之廣平者亦曰原。漢以平原爲郡名。高平曰陸者，謂土地豐，正名爲陸。【又】東至日所出，爲太平，太平之人仁。【孟子】孟子之平陸。　又州名。【唐書地理志】平州北平郡。【廣韻】古山戎孤竹，白狄□子二國之地，秦爲遼西郡，隋爲北平郡，唐爲平州。　又姓。【廣韻】齊相晏平仲之後。【前漢平當傳】當哀帝時爲丞相，子晏歷位大司徒。又複姓。【何氏姓苑】有平陵，平寧二氏。【姓譜】平陵氏，史記平陵老之後。　又【廣韻】房連切【集韻】【韻會】毗連切【正韻】蒲眠切，□音。【廣韻】平平，辨治也。【書洪範】王道平平。【詩小雅】平平左右。　又【韻會】均也。　又【韻會】皮命切，音病。平物賈也。【周禮地官質劑註】市中平賈，今時月平是也。又【地官質人註】質平也。主平定物賈。【揚子方言】一鬨之市，必立之平。【後漢五行志】桓帝初，京都童謠曰：游平買印自有平，不避豪賢及大姓。　又古與便辯通。【史記五帝紀】便章百姓。【註】索隱曰：古文尚書作平，平旣訓便。因作便章。其今文作辯章。古文平字亦作便，便則訓辯，遂爲辯章。　又叶皮陽切，音龎。【張籍祭韓愈詩】北臺臨稻疇，茂野多隂涼。板亭坐垂釣，煩苦稍巳平。　又【集韻】拼古作平。註詳手部八畫。

崩	【寅集中】【山字部】	崩	〔古文〕□【廣韻】北滕切【集韻】【韻會】悲朋切，□音繃。【說文】山壞也，从山朋聲。【玉篇】毀也。【禮曲禮註】郉昺曰：自上墜下曰崩。【詩小雅】如南山之壽，不騫不崩。【春秋僖十四年】秋八月辛卯，沙鹿崩。【註】沙鹿，山名。　又殂落也。【穀梁傳隱三年】高曰崩，厚曰崩，尊曰崩。　又姓。【正字通】明正德中崩愈堅，固始縣丞，潛山人。　【集韻】作□。亦作□。

巜	【寅集中】【巛字部】	巜	【唐韻】【集韻】□古外切，音儈。與澮同。【說文】水流澮澮也。方百里爲巜，廣二尋深二仞。　又【集韻】呼官切。音歡。濡也。

帎	【寅集中】【巾字部】	帎	【集韻】丁紺切，音馾。冠俯前也。

幦	【寅集中】【巾字部】	幦	【唐韻】【集韻】【正韻】□莫狄切，音覓。【廣韻】覆車笭也。【禮玉藻】君羔幦虎犆。【註】幦，覆笭也。犆，謂緣也。此君齊車之飾。　又與□通。【周禮春官】木車蒲蔽犬□。【註】犬□，以犬皮爲覆笭。　又【集韻】呼役切，音焱。又詰歷切，音喫。又呼狊切，音殈。義□同。

廑	【寅集下】【广字部】	廑	【唐韻】巨斤切【韻會】渠斤切，□音勤。【說文】少劣之居。【廣韻】小屋。　又【增韻】纔也。【前漢賈誼傳】其次廑得舍人。【註】師古曰：廑與僅同。劣也。言纔得舍人。　又與勤通。【前漢文帝紀】廑事從事。又【揚雄傳】其廑至矣。　又【增韻】廑，餘也，略能也。　又【集韻】奇靳切，勤去聲。義同。　又渠吝切，音覲。【博雅】廕也。　【集韻】或作。

	【巳集上】【水字部】		【集韻】鄔晃切，音。池不流也。

峊	【寅集中】【山字部】	峊	【集韻】扶缶切。同阜。【楚辭九思】山峊兮峉峉。

崦	【寅集中】【山字部】	崦	【廣韻】央炎切【集韻】【韻會】衣簾切【正韻】衣炎切，□音淹。崦嵫，山名。【山海經】鳥鼠同穴，山西南曰崦嵫，下有虞泉，日所入處。【屈原離騷】吾令羲和弭節兮，望崦嵫而勿迫。【註】勿使日入也。　又【廣韻】【集韻】【類篇】【韻會】【正韻】□於檢切，音揜。義同。　【正字通】本作崦。　【集韻】或作□。通作弇。

嵆	【寅集中】【山字部】	嵆	【廣韻】胡雞切【集韻】弦雞切，□音奚。山名，在今亳州，嵆康居於山側，因名。　又姓，出譙郡。　【字彙】从□，□音雞。俗从禾，誤。詳禾部稽字註。

巴	【寅集中】【己字部】	巴	【廣韻】伯加切【集韻】【正韻】邦加切，□音芭。【廣韻】巴蜀。【書牧誓疏】巴在蜀之東偏。【三巴記】閬苑白水東南流，曲折三迴如巴字，故名三巴。　又【玉篇】國名。【左傳桓九年】巴子使韓服告于楚。【註】巴國，在巴郡江州縣。　又郡名。【前漢地理志】巴郡，秦置，屬益州。【譙周巴記】初平六年，趙穎分巴爲二郡，巴郡以墊江爲治，安漢以下爲永寧郡。建安六年，劉綽分巴，以永寧爲巴東郡，墊江爲巴西郡。　又州名。【唐書地理志】山南道有巴州。　又縣名。【唐書地理志】歸州有巴東，壁州有東巴，通州有巴渠，合州有巴川。　又【說文】蟲也。或曰食象蛇。【山海經】巴蛇食象，三歲而出其骨。君子服之，無心腹之疾。其爲蛇，靑黃赤黑。一曰黑蛇靑首。【潯江記】羿屠巴蛇于洞庭，其骨爲陵，世稱巴陵。　又巴蕉，草名。【司馬相如子虛賦】諸柘巴且。【註】且草，一名巴蕉。　又【正韻】尾也。　又姓。【後漢黨錮傳】巴肅，勃海高城人。

帽	【寅集中】【巾字部】	帽	【唐韻】【集韻】【韻會】【正韻】□莫報切，音□。【釋名】冒也。【說文】本作冃。【徐鉉曰】今作帽。帽名猶冠。義取蒙覆其首，本纚也。古者冠無帽，冠下有纚，以繒爲之。後人因之帽於冠，或裁纚爲帽。自乗輿宴居，下至庶人無爵者，皆服之。江左時，野人已著帽，人士亦往往而見，但無頂圈矣，後乃高其屋云。【隋書禮儀志】帽，自天子下及庶人通冠之，以白紗者名高頂帽。又有繒皂雜紗爲之，高屋下裙，蓋無定準。【唐書車服志】烏紗帽者，視事及燕見賔客之服也。　又通作冒。【史記絳侯世家】薄太后以冒絮提文帝。【註】應劭曰：陌額絮也。晉灼曰：巴蜀異物志謂，頭上巾爲冒絮。

