<!-- { "loadSidebar": true } -->
頡	【戌集下】【頁字部】	頡	【唐韻】【正韻】胡結切【集韻】【韻會】奚結切，□音纈。【說文】直項也。　又【詩邶風】燕燕于飛，頡之頏之。【傳】飛而上曰頡，飛而下曰頏。【集韻】又作翓。　又人名。【前漢藝文志】倉頡一篇。【春秋僖二十三年】重耳奔狄，從者顚頡。又皇頡，鄭大夫。馬師頡，鄭子羽孫。　又姓。【風俗通】古賢人頡衞。　又【莊子胠篋篇】知詐漸毒，頡滑堅白，解垢同異之變多，則俗惑于辨矣。【註】頡滑，謂難料理也。崔云：纏屈也。李云：滑，滑稽也。一云頡滑，不正之語也。【音義】戸結反。　又【廣韻】古黠切【集韻】【正韻】訖黠切，□音戛。【正韻】轢也。【史記楚元王世家】高祖微時，與賔客過巨嫂食，嫂詳爲羹盡櫟釜，乃封其子信爲羹頡侯。【註】索隱曰：羹頡，爵號，非縣名。正義曰：括地志云：羹頡山，在嬀州懷戎縣東南十五里，高祖取其山名爲侯號者，怨故也。　又【遼史耶律斡□傳】車駕□頡山。　又【增韻】減尅也，掠除也。【唐書高仙芝傳】盜頡資糧。　又叶胡計切，音系。【衞恒四體書勢】黃帝之史沮誦、倉頡眺彼鳥跡，始作書契。

	【未集下】【肉字部】		【集韻】卽入切，音。肥膏也。一曰創潰出貌。　又側立切，音戢。肥膏出也。【玉篇】和也。

頩	【戌集下】【頁字部】	頩	【廣韻】普丁切【集韻】【韻會】傍丁切，□音竮。【廣韻】面色。【博雅】艴頩，色也。【宋玉神女賦】頩薄怒以自持兮，曾不可乎犯干。【註】頩，怒色靑貌。　又【楚辭遠遊】玉色頩以滿顏。【註】盛氣貌。　又【廣韻】匹迥切【集韻】【韻會】普迥切，□聘上聲。【說文】縹色也。本作艵。　又【廣韻】斂容也。艴字原从弗从頁作。【正字通】頩本字。頩字从幷作。

頳	【戌集下】【頁字部】	頳	【玉篇】丑盈切，音檉。赤也。本作赬。【詩周南】魴魚赬尾。【傳】赬，赤也。【說文】作。又作頳。

頴	【戌集下】【頁字部】	頴	【正字通】俗穎字。◎按字彙、正字通，頁部穎字外尚有潁穎熲三字。今遵說文穎歸禾部，潁歸水部，熲歸火部。字雖說文所無，今亦攺歸木部。

頷	【戌集下】【頁字部】	頷	【唐韻】胡感切【集韻】【韻會】【正韻】戸感切，□音菡。【說文】面黃也。【屈原離騷】長顑頷亦何傷。【註】顑頷，不飽貌。　又顋頷。【釋名】頷，含也。口含物之車也。或曰頰車，亦所以載物也。【前漢班超傳】虎頭燕頷。【莊子說劒篇】驪龍頷下。又【揚子方言】頷，頤頷也。南楚謂之頷。　又【正韻】五感切，音顉。低頭。【左傳襄二十六年】衞侯入逆于門者，頷之而已。【註】頷，搖其頭。　又【五音集韻】胡男切，音含。亦面黃也。考證：〔【逸雅】頷，含也。〕　謹按語出釋名，今將逸雅改爲釋名。 

頻	【戌集下】【頁字部】	頻	〔古文〕□【唐韻】符眞切【集韻】【韻會】毗賔切，□音顰。【玉篇】急也。【廣雅】比也。【詩大雅】國步斯頻。【傳】頻，急也。【箋】頻猶比也。國家之政，行此禍害比比然。　又姓。【風俗通】漢有酒泉太守頻暢。　又【說文】水厓。【徐鉉曰】今俗別作水濵，非是。【詩大雅】池之竭矣，不云自頻。【傳】頻，厓也。【箋】頻，當作濵。　又與顰同。【易復卦】頻復厲无咎。【註】謂頻蹙之貌。　又果名。【前漢司馬相如上林賦】仁頻，幷閭。【註】仁頻，賔榔也。頻或作賔。考證：〔【詩大雅】地之竭矣，不云自頻。〕　謹照原文地改池。 

馁	【戌集下】【食字部】	餒	【廣韻】奴罪切【集韻】【韻會】【正韻】弩罪切，□音鮾。【玉篇】餓也。【左傳襄二十年】吾有餒而已。　又魚爛也。【爾雅釋器】魚謂之餒。【註】肉爛。【疏】魚爛從內發，故云內爛。今本內作肉，恐誤。　又同餧。【楚語】民之羸餧日日已甚。【前漢魏相傳】振乏餧。　【說文】本作餧。考證：〔又同餧。【楚語】羸餧日日已甚。〕　謹照原文羸餧上增民之二字。 

顃	【戌集下】【頁字部】	顃	【集韻】徒甘切，音談。【玉篇】面長也。　又余廉切，音鹽。義同。

顄	【戌集下】【頁字部】	顄	【廣韻】胡感切【韻會】戸感切，□音菡。【說文】頤也。【韻會】同頷。【前漢王莽傳】侈口蹙顄。　又【唐韻】胡男切，音含。義同。

顆	【戌集下】【頁字部】	顆	【廣韻】【集韻】【韻會】【正韻】□苦果切，科上聲。【說文】小頭也。　又【韻會】今言物一顆，猶一頭也。【六書故】凡圜物以顆計。又珠琲曰顆。　又與堁同。土塊。【前漢賈山傳】使其後世曾不得蓬顆蔽冡而托葬焉。【註】顆謂土塊。蓬顆，謂塊上生蓬者也。　又【集韻】苦緩切，音款。草名。【爾雅釋草】菟奚，顆凍。【註】款冬也。【疏】藥草。一名菟奚，一名顆涷。　又人名。魏顆，晉大夫。史顆，秦大夫。見【左傳】。　【正字通】本作顆，九畫。《字彙》附八畫，非。顆字左原作田下木。

□	【未集上】【竹字部】	□	【字彙補】倉何切，音嵯。籠也。○按卽篘字譌文。

□	【未集上】【竹字部】	□	【廣韻】才外切【集韻】徂外切，□音最。□，竹器。

頑	【戌集下】【頁字部】	頑	【唐韻】【集韻】【正韻】五還切【韻會】魚鰥切，□刖平聲。【說文】頭也。从頁元聲。【玉篇】鈍也。【廣韻】愚也。【韻會】癡也。【書堯典】父頑母嚚。【左傳僖二十四年】心不則德義之經爲頑。　又人名。【左傳成十年】鄭人立髠頑。【註】髠頑，鄭成公子。　又古通文韻，魚雲切，音輑。【蘇軾祭韓琦文】援手拯溺，期我于仁。豈知無用，旣老益頑。　又古通元韻。虞袁切，音涓。【白居易悟眞寺詩】及爲山水遊，彌得縱疎頑。野麋斷羈絆，行走無拘攣。

頒	【戌集下】【頁字部】	頒	【廣韻】【集韻】【韻會】【正韻】□符分切，音汾。【廣韻】魚大首。亦衆貌。【詩小雅】魚在在藻，有頒其首。　又【唐韻】布還切【集韻】【韻會】【正韻】逋還切，□音班。【廣韻】布也，賜也。【禮明堂位】頒度量而天下大服。【註】頒，讀爲班。【周禮天官大宰】匪頒。【註】匪，分也。頒，讀爲班布之班，謂班賜也。　又【說文】鬢也。【正韻】頟兩旁曰頒。【孟子】頒白者。【註】頒，班也。頭半白班班者也。　又分也。【書洛誥】乃惟孺子，頒朕不暇。【傳】我爲政，常若不暇。汝惟小子，當分取我之不暇而行之。【釋文】頒音班。又甫云反。　又【說文】通作朌。【禮王制】名山大澤不以朌。【釋文】朌讀爲頒，賦也。　又鳥名。【揚子方言】戴勝，自關而東或謂之戴頒。　又【揚子方言】鋪頒，索也。東齊曰鋪頒，猶秦晉言抖藪也。　又古通先韻，□連切，音邊。【蘇軾澄泥硯詩】長安新硯石同堅，不待書來遂許頒。

頗	【戌集下】【頁字部】	頗	【唐韻】【集韻】【韻會】滂禾切【正韻】普禾切，□音坡。【玉篇】不平也，偏也。【書洪範】無偏無陂。【釋文】舊本作頗，音普多反。【又】人用側頗僻，民用僭忒。【傳】在位不敦平，則下民僭差。又【多方】爾乃惟逸惟頗，大遠王命。【韻補】古義字皆音俄，周官註亦音俄，故古文尚書本作無偏無頗，遵王之義，以叶俄音。唐明皇以義字今音爲又，攺頗爲陂，以从今音，古音遂湮滅矣。　又【廣韻】【集韻】【韻會】【正韻】□普火切，音叵。【博雅】少也。又差多曰頗多，良久曰頗久，多有曰頗有。【史記叔孫通傳】臣願頗采古禮與秦儀，雜就之。　又【廣韻】【集韻】□普過切，音破。【集韻】偏也。一曰疑辭。　又【集韻】蒲麋切，音皮。薳頗，楚人名，見左傳。考證：〔【韻補】唐明皇以義字今音爲叉〕　謹按文義叉改又。〔【釋名】少也。〕　謹按語出博雅，今將釋名改爲博雅。 

	【未集下】【肉字部】		【廣韻】呼罪切，音賄。□，大腫貌。　又【集韻】都回切，音塠。義同。

領	【戌集下】【頁字部】	領	【唐韻】良郢切【集韻】【正韻】里郢切【韻會】里整切，□音嶺。【說文】項也。从頁令聲。【釋名】領，頸也。以壅頸也。亦言總領衣體，爲端首也。【詩小雅】交交桑扈，有鶯其領。【傳】鶯鶯然有文章也。領，頸也。【荀子勸學篇】若挈裘領。　又【廣韻】理也。【韻會】方氏曰：承上令下謂之領。【禮祭義】先王之敎因而弗改，所以領天下國家也。又【樂記】領父子君臣之節。【註】領，猶理治也。又【仲尼燕居】言游進曰：敢問禮也者，領惡而全好者歟。【註】領，猶治也。　又【韻會】統領也。【前漢魏相傳】總領庶職。　又【廣韻】錄也。【劉公幹詩】沈速簿領書。【註】領，錄也。　又楚官名。【左傳昭二十七年】鄢將師爲右領。　又晉官名。【晉書職官志】中領軍將軍，魏官也。　又地名。【左傳昭二十二年】樊頃子奉王以追單子及領。【註】領，周地。【前漢王子侯表】蒲領侯嘉。　又山道，與嶺通。【前漢嚴助傳】輿轎而踰領。　又【正字通】受也。　又叶離貞切，音鄰。【韓愈田氏廟□】嶪嶪魏土，嬰兒弄兵。吏戎愁毒，莫保首領。考證：〔【禮祭儀】先王之敎，因而勿改，所以領天下國家也。〕　謹照原文祭儀改祭義。勿改改弗改。 

頢	【戌集下】【頁字部】	頢	【廣韻】【集韻】□古活切，音括。【玉篇】短面貌。　又【廣韻】小頭貌。　又【玉篇】戸括切，音活。義同。

饲	【戌集下】【食字部】	飼	【玉篇】同飤。

頣	【戌集下】【頁字部】	頣	【唐韻】式忍切【集韻】矢忍切，□音哂。【說文】舉目視人也。从頁臣聲。

頥	【戌集下】【頁字部】	頥	【正字通】俗頤字。

頧	【戌集下】【頁字部】	頧	【廣韻】【集韻】【韻會】【正韻】□都回切，音磓。【正字通】母頧，冠名。【禮郊特牲】作追。【釋文】追，多雷反。　又【廣韻】都罪切【集韻】覩猥切，□音。【集韻】頭不正貌。

頨	【戌集下】【頁字部】	頨	【集韻】紕延切，音翩。【說文】頭姸也。　又【廣韻】許緣切，音翾。義同。　又【唐韻】【集韻】□王矩切，音羽。義同。【字彙補】作□。　又【廣韻】孔子頭也。　又【集韻】□見切，音遍。頨□，狡也。或作翩。

□	【未集上】【竹字部】	□	【集韻】數軌切，音水。竹名。　又【字彙補】式軌切，音箠。義同。

□	【午集下】【穴字部】	□	【篇海】同窺。　又【海篇】音鬩。義同。

