<!-- { "loadSidebar": true } -->
簳	【未集上】【竹字部】	簳	【廣韻】【集韻】【正韻】□古旱切，音幹。小竹也。【張衡南都賦】其竹則篠簳箛箠。【李善註】簳，小竹也。【拾遺記】蓬萊有浮筠之簳，葉靑莖紫，子大如珠，有靑鸞集其上，風至葉條翻起，聲如鐘磬。　又【篇海】箭簳。【列子湯問篇】燕角之弧，朔蓬之簳。【山海經】休與之山有草焉，狀如箸，赤葉而叢生，名曰夙條，可以爲簳。【陳琳武庫賦】矢則燋銅、毒鐵、簳鏃、鳴鍭。　又【廣東新語】薏苡，一名簳珠。　又【類篇】居案切。箭羽。　【廣韻】同笴。考證：〔【列子殷湯篇】燕角之弧，朔蓬之簳。〕　謹照原書改湯問篇。 

簴	【未集上】【竹字部】	簴	【集韻】【正韻】□臼許切，音巨。簨簴也。【周禮春官】典庸器祭祀，帥其屬而設筍簴，陳庸器。　亦作虡。【周禮冬官考工記】梓人爲筍虡。又臝者、羽者、鱗者，以爲筍簴。【釋名】所以懸鼓者，橫曰簨，縱曰虡。虡，舉也。　【廣韻】本作□。天上神獸，鹿頭龍身。懸鐘之木刻飾爲之，因名曰虡。考證：〔【周禮春官】典庸及祭祀，帥其屬而設筍簴。〕　謹按典庸器係官名，典庸之下謹增器字。省及字。 

簵	【未集上】【竹字部】	簵	【廣韻】【集韻】□古文簬字。註詳十二畫。　又【書禹貢】惟箘簵楛。【傳】簵，美竹。【竹譜】簵竹，出雲夢之澤，中矢用。會稽箭類，皮特黑澀，以此爲異。

悡	【卯集上】【心字部】	悡	【正字通】同。

	【寅集上】【宀字部】		【廣韻】巨嬌切【集韻】渠嬌切，□音喬。【玉篇】寄也，客也。　又【韻會】寓也，本作僑。【集韻】別作。

	【巳集中】【火字部】		【廣韻】烏開切【集韻】【韻會】於開切，□音哀。【玉篇】炫也，熱也。【廣韻】熱甚也。　又【博雅】，爇也。　又【廣韻】許其切【集韻】虛其切，□音熙。【廣韻】火盛也。　又【韻會】許羈切，音犧。義同。

□	【備考】【子集】【丿字部】	□	【海篇】音今。

簷	【未集上】【竹字部】	簷	【廣韻】【集韻】余廉切【正韻】移廉切，□音鹽。【廣韻】屋簷。與檐同。【釋名】簷，檐也，接檐屋前後也。　亦作櫩。

簸	【未集上】【竹字部】	簸	【廣韻】【集韻】補火切【韻會】杜果切【正韻】烏果切，□音駊。【說文】揚米去糠也。【詩大雅】或簸或蹂。　又【廣韻】【集韻】【韻會】【正韻】□補過切，音播。義同。

簹	【未集上】【竹字部】	簹	【廣韻】【集韻】【韻會】【正韻】□都郞切，音當。篔簹，竹名。【左思吳都賦】其竹則篔簹林箊。【異苑】建安有篔簹竹，節中有人，長尺許，頭足皆具。　又【類篇】丁浪切。車簹。

	【備考】【巳集】【火字部】		【龍龕】同炒。

簺	【未集上】【竹字部】	簺	【廣韻】【集韻】【韻會】【正韻】□先代切，音賽。【說文】行棋相塞謂之簺。【前漢吾丘壽王傳註】格五棋行簺法曰：塞白乘五，至五格不得行，故云格五。【註】師古曰：卽今戲之簺也。【後漢梁冀傳註】《鮑宏簺經》。　又【韻會】通作塞，莊子博塞。　又【類篇】編竹木斷水取魚也。

簻	【未集上】【竹字部】	簻	【廣韻】陟瓜切【集韻】張瓜切，□音撾。【說文】箠也。【馬融長笛賦】裁以當簻，便易持。【註】簻，策也。麤者曰簻，細者曰枚。　又【廣韻】【集韻】□苦禾切，音科。與薖同，草也。又寬大貌。一曰飢意。

簼	【未集上】【竹字部】	簼	【集韻】【正韻】□與篝同。【史記龜筴傳】伏靈者，在兔絲之下，以夜捎兔絲去之，卽以簼燭此地。【註】徐廣曰：簼，籠也，然火而籠罩其上也。

簽	【未集上】【竹字部】	簽	【集韻】千廉切，音籖。【博雅】簽、籯，籠也。　又【篇海】簽書文字也。

簾	【未集上】【竹字部】	簾	【廣韻】【正韻】力鹽切【集韻】【韻會】離鹽切，□音廉。編竹作幃簿也。【釋名】簾，廉也，自障蔽爲廉恥也。【禮緯】天子外屛，諸侯內屛，大夫以簾，士以帷。【前漢王貢傳序】嚴君平卜筮于成都市，裁日閱數人，得百錢，足自養，則閉肆下簾。而授《老子》。　又【韻會】籜名。

簿	【未集上】【竹字部】	簿	【廣韻】【正韻】裴古切【集韻】【韻會】伴姥切，□音部。籍也。【孟子】先簿正祭器。【史記張釋之傳】上問上林尉諸禽獸簿。【前漢食貨志】與郡縣通姦，多張空簿。【註】師古曰：簿，計簿也。　又笏也。【蜀志】秦密見太守，以簿擊頰。【註】簿，手版也。　又車駕法從次第爲鹵簿。【史記黥布傳】布常爲軍鋒。【註】索隱曰：《漢書》作楚軍前簿。簿者，鹵簿。又百官皆有鹵簿，各分差等。【梁書王僧孺傳】道遇中丞鹵簿，驅廹溝中。　又主簿，官名。【漢官儀】主簿，主縣之簿書。　又領也。【荀子正名篇】五官簿之而不知。　又【集韻】伯各切，音博。迫也。　又【廣韻】傍各切【集韻】【韻會】白各切【正韻】弼角切，□音薄。蠶具。或作□。　又同箔，簾也。　又【類篇】弼碧切。壁柱。

籁	【未集上】【竹字部】	籟	【廣韻】【集韻】【韻會】【正韻】□落蓋切，音賴。【說文】籥三孔也。大者謂之笙，中者謂之籟，小者謂之箹。【爾雅註】簫，一名籟。【史記司馬相如傳】摐金鼓，吹鳴籟。【註】籟，簫也。　又凡孔竅機括皆曰籟。【莊子齊物論】人籟則比竹，地籟則衆竅是已。　又叶力制切【宋玉高唐賦】緣葉紫裏，丹莖白蔕。纖條悲鳴，聲似竽籟。【註】蔕，丁計切。籟，力制切。考證：〔【史記司馬相如傳】摐金鼓，吹鳴籟。〕　謹照原文摐改摐。 

絷	【未集中】【糸字部】	縶	【廣韻】【集韻】【韻會】□陟立切，音執。【玉篇】縷也，相縶也，連也。【類篇】繫也。【詩小雅】縶之維之。【傳】縶，絆也。【禮月令】游牝別羣，則縶騰駒。又【左傳成九年】南冠而縶者，誰也。【註】縶，拘執。　又【韻補】質涉切。春秋，盜殺衞侯之兄縶，公羊榖梁作輒。

□	【未集中】【老字部】	□	【玉篇】耄，亦作□。

□	【未集上】【米字部】	□	【集韻】同糷。

籃	【未集上】【竹字部】	籃	〔古文〕□【廣韻】魯甘切【集韻】【韻會】盧甘切【正韻】盧監切，□音藍。大籠筐也。【廣雅】籃，一名籚，一名簟，一名筐。

籄	【未集上】【竹字部】	籄	【集韻】求位切，音匱。土籠也。　又苦怪切，音蒯。義同。

□	【備考】【未集】【羊字部】	□	【搜眞玉鏡】音□。□字原作大下垔。

庎	【寅集下】【广字部】	庎	【集韻】居拜切，音介。所以庋食器也。【六書故】庎，庋版，令足流水以受滌濯。今人設之於廚。【集韻】或作楐。

籅	【未集上】【竹字部】	籅	【集韻】羊諸切，音余。【廣雅】籅，□也。一名蓞，一名簞，一名簍。　【集韻】或作□。

籆	【未集上】【竹字部】	籆	【集韻】王縛切，音。收絲具也。【玉篇】籆，榬也，所以絡絲也。

籇	【未集上】【竹字部】	籇	【篇海】胡刀切，音豪。船竿。

籈	【未集上】【竹字部】	籈	【廣韻】側鄰切【集韻】【韻會】【正韻】之人切，□音甄。割木長尺，以鼓敔，所以止樂也。【爾雅釋樂】所以鼓敔，謂之籈。　又【廣韻】居延切【集韻】稽延切。【廣韻】竹器。【集韻】籈謂之□。　又【廣韻】章憐切。義同。□字原誤从揭作。

籉	【未集上】【竹字部】	籉	【廣韻】徒哀切【集韻】【韻會】【正韻】堂來切，□音臺。笠子，可禦雨。【謝朓呈沈尚書詩】籉笠聚東葘。【註】籉，所以禦雨。古通臺。【詩小雅】臺笠緇撮。

籊	【未集上】【竹字部】	籊	【廣韻】【集韻】□他歷切，音惕。竹長殺貌。【詩衞風】籊籊竹竿，以釣于淇。【傳】籊籊，長而殺也。　又【廣韻】徒歷切【集韻】【韻會】亭歷切，□音狄。義同。

籋	【未集上】【竹字部】	籋	【集韻】同□。　又【廣韻】【正韻】□尼輒切，音聶。鉗也。　又【廣韻】奴協切【集韻】諾叶切，□音捻。小箱也。　又同躡。【前漢禮樂志天馬歌】籋浮雲，晻上馳。【註】言天馬上籋浮雲也。　又【集韻】緜批切。苧竹。考證：〔【前漢禮樂志天馬歌】籋浮雲，晻上池。〕　謹照原文池改馳。 

籌	【未集上】【竹字部】	籌	【廣韻】直由切【集韻】【韻會】陳留切【正韻】除留切，□音儔。籌算也。【儀禮鄕射禮】箭籌八十。【註】籌，算也。　又壷矢。【禮投壷】籌，室中五扶，堂上七扶，庭中九扶。【註】籌，矢也。　又籌策。【史記高祖紀】運籌帷幄之中。　又【集韻】徒刀切，音陶。【揚子方言】戴也。　又叶音除。【蔡洪圍棊賦】攄妙思，奮元籌。飾服色，玩騂駒。

籍	【未集上】【竹字部】	籍	【廣韻】【集韻】【韻會】秦昔切【正韻】前歷切，□音踖。【玉篇】書籍。【尚書序疏】籍者，借也。借此□書以記錄政事，故曰籍。【左傳昭十五年】王謂籍談曰：昔而高祖，司晉之典籍。　又戸籍。【史記蕭何世家】高祖入關，何獨先走丞相府，收圖籍，以是具知天下戸口阨塞。　又尺籍，所以書軍令。　又門籍。置牒于門，以案出入。【前漢元帝紀】令從官給事宮司馬門中者，得爲父母兄弟通籍。【註】籍者，爲尺二竹牒，記其年紀、名字、物色，挂之宮中，案省相應，乃得入也。　又租籍。【管子國蓄篇】租籍者，所以彊求也。【註】在工商曰租籍。　又籍田。【禮祭義】天子爲籍千畝，諸侯爲籍百畝。【詩疏】籍之言借也。借民力治之，故謂之籍田。【五經要義】天子籍田以供上帝之粢盛，所以先百姓而致孝享也。籍，蹈也。言親自蹈履于田而耕之也。　又籍籍，語聲也。【前漢江都易王傳】國中口語籍籍。　又狼籍。【史記蒙恬傳】此四君者皆爲大失，以是籍于諸侯。【註】言惡聲狼籍，布于諸國。　又姓。晉籍談，漢籍福。　又【正韻】詞夜切，音謝。【前漢義縱傳】治敢往少溫籍。【註】言無所含容也。　又地名。【史記秦本紀】靈公十年城籍姑。【括地志】籍姑，在同州韓城縣北三十五里。　又叶檣龠切【左思詠史詩】陳平無產業，歸來翳負郭。長卿還成都，壁立何廖廓。四賢豈不偉，遺烈光篇籍。考證：〔【管子國蓄篇】租籍者，所以疆求也。〕　謹照原文疆求改彊求。 

籐	【未集上】【竹字部】	籐	【集韻】徒登切，音騰。竹器。　又【篇海】簬器。又蔓生似竹。或作籘。

