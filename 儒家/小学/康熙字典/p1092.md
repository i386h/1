<!-- { "loadSidebar": true } -->
摞	【卯集中】【手字部】	摞	【唐韻】落戈切【集韻】盧戈切，□音螺。理也。【後漢輿服志】古者有冠無幘，秦爲絳袙，其後稍稍作顏題。漢興續其顏，却摞之，施巾連題，却覆之。　又【唐韻】魯過切【集韻】盧臥切，□螺去聲。義同。或作挼。　又【韻會】【正韻】□郞佐切，羅去聲。義同。

摟	【卯集中】【手字部】	摟	【唐韻】洛侯切【集韻】【韻會】郞侯切【正韻】盧侯切，□音樓。【說文】曳聚也。爾雅摟聚也。註猶今言拘摟聚也。又牽也。《孟子》踰東家牆而摟其處子。又五霸者摟諸侯以伐諸侯者也。　又【唐韻】力朱切【集韻】龍朱切，□音蔞。亦曳也。一曰挽使申也。通作婁。考證：〔【說文】曳聚也。又牽也。取也。【孟子】五伯者，摟諸侯以伐諸侯者也。 又【揚子方言】袌持謂之摟。【孟子】踰東家牆而摟其處子。〕　謹按袌持謂之摟。揚子方言無此語。又孟子兩摟字趙註俱訓爲牽。謹將又牽也至摟其處子改爲：爾雅摟聚也。註猶今言拘摟聚也。又牽也。孟子踰東家牆而摟其處子。又五霸者摟諸侯以伐諸侯者也。 

摠	【卯集中】【手字部】	摠	【唐韻】【正韻】作孔切【集韻】【韻會】祖動切，□與總同。本作□。【玉篇】將領也，合也。【廣韻】聚束也，皆也，衆也。　又【六書故】兼持也。【禮樂記】冕而摠千。　又結也。【屈原離騷】摠余轡乎扶桑。或作揔。互見揔字註。俗作捴摠，非。摠字从囙作。

摡	【卯集中】【手字部】	摡	【唐韻】古代切【集韻】【韻會】居代切，□音槩。【說文】滌也。【詩檜風漑之釜鬵箋註】漑，本又作摡。古愛反。【周禮天官世婦】帥女官，而濯摡爲齍盛。【註】摡，拭也。【儀禮少牢饋食禮】雍人摡鼎匕俎于雍爨，廩人摡甑甗匕與敦于廩爨。通作漑。　又【唐韻】【集韻】【韻會】□許旣切，音餼。【博雅】取也。一曰拭也。或作□。

摤	【卯集中】【手字部】	摤	【唐韻】七兩切【集韻】【韻會】此兩切，□同搶。詳搶字註。　又【集韻】楚兩切，倉上聲。磨滌也。或作磢。从石，指其物，从手，指其事。別見石部磢字註。

摥	【卯集中】【手字部】	摥	【唐韻】【集韻】【正韻】□他浪切，湯去聲。排摥也。

摦	【卯集中】【手字部】	摦	【唐韻】【集韻】【韻會】□胡化切，華去聲。【說文】橫大也。【廣韻】寬也。【左傳昭二十一年】小者不窕，大者不摦，則和於物，今鍾摦矣。【註】窕細而不滿，摦橫而不入也。或作□。　又【集韻】胡瓜切，音華。義同。考證：〔【左傳昭二十一年】小者不窕，大者不摦，則加於物，今鍾摦矣。〕　謹照原文加於物改和於物。 

摧	【卯集中】【手字部】	摧	【唐韻】【集韻】□昨回切，音漼。讀若罪平聲。【說文】擠也。一曰挏也。一曰折也。　又【集韻】【韻會】【正韻】□徂回切，音嗺。義同。　又沮也。【詩邶風】室人交徧摧我。【箋】摧者，刺譏之言。　又【增韻】挫也，抑也。【史記季布傳】能摧剛爲柔。　又【爾雅釋詁】摧詹，至也。【揚子方言】摧詹，楚語。【詩大雅】先祖于摧。【傳】至也。【疏】先祖之神，於何所至。　又滅也。【詩大雅朱傳】先祖之祀，將自此而滅也。　又【集韻】遵綏切，醉平聲。退也。【易晉卦】晉如摧如。鄭康成讀。　又催內切，音啐。減也。　又【集韻】【正韻】□寸臥切，音剉。與莝同。斬芻也。【詩小雅】乘馬在廐，摧之秣之。【箋】摧，今莝字也。

摨	【卯集中】【手字部】	摨	【集韻】尼皆切，妳平聲。【博雅】揩摨，摩也。

摩	【卯集中】【手字部】	摩	〔古文〕□【唐韻】莫婆切【集韻】【韻會】【正韻】眉波切，□音磨。【說文】研也。【廣韻】迫也。【增韻】揩也。【易繫辭】剛柔相摩。【註】相切摩也。【禮學記】相觀而善之謂摩。【註】相切磋也。又【樂記】陰陽相摩。【註】猶迫也。【戰國策】於是乃摩燕烏集闕，見說趙王於華屋之下。【註】摩言切近過之。　又揣摩也。【鬼谷子】摩之符也內，內符者，揣之主也。抱薪趨火，燥者先然。平地注水，濕者先濡。　又【揚子方言】滅也。□之東鄙曰摩。【史記平準書】姦或盜摩錢裏取鎔。　又消摩。【曹毗杜蘭香傳】消摩自可愈疾，香以藥爲消摩。　又【唐韻】【集韻】□莫臥切，磨去聲。按摩也。【孟子爲長者折枝註】折枝案摩，折手節解罷枝也。　又【集韻】忙皮切，音糜。漢有施摩神，荆巫所祠。或作攠。又古與靡磨□通。考證：〔又揣摩也。【管子輕重篇】摩之符也內，內符者，揣之主也。【鬼谷子摩篇】抱薪趨火，燥者先然。〕　謹按摩之符也內三句出鬼谷子不出管子。謹將管子以下三十字改爲鬼谷子摩之符也內，內符者，揣之主也。抱薪趨火，燥者先然。平地注水，濕者先濡。 

摪	【卯集中】【手字部】	摪	【集韻】資良切。同□。通作將。見□字註。　又七亮切，鏘去聲。刺也。

摫	【卯集中】【手字部】	摫	【唐韻】居隋切【集韻】【韻會】均窺切【正韻】居爲切，□音規。【揚子方言】摫，裁也。梁益之閒，裁木爲器曰，裂帛爲衣曰摫。【左思蜀都賦】摫兼呈。

摬	【卯集中】【手字部】	摬	【唐韻】一敬切【集韻】於慶切，□音映。【說文】中擊也。　又【唐韻】於丙切【集韻】於境切，□音影。【博雅】擊也。　又【集韻】倚兩切，音怏。又巨兩切，强上聲。義□同。

摭	【卯集中】【手字部】	摭	【唐韻】【集韻】【韻會】【正韻】□之石切。拓字重文。【說文】拓或从庶。【揚子方言】取也，□宋之閒曰摭。【禮禮器】有順而摭也。【疏】猶拾取也。【儀禮有司徹】乃摭于魚腊俎。【註】今文摭爲揲。【前漢司馬遷傳贊】至於采經摭傳，分散數家之事，甚多疏略。　又施隻切，音釋。亦與拓同。□見拓字註。　又職略切，音灼。義同。　本作摭。摭字原从□作。□，庶本字。

摮	【卯集中】【手字部】	摮	【唐韻】五勞切【集韻】【韻會】【正韻】牛刀切，□音敖。擊也。【公羊傳宣六年】膳宰熊蹯不孰，公怒，以斗摮而殺之。　又【集韻】【韻會】□丘交切。與敲同。橫撾也。或作搞。　又【集韻】牛交切，音。亦擊也。與□同。考證：〔【公羊傳宣二年】膳宰熊蹯不孰。〕　謹照原文二年改六年。 

摯	【卯集中】【手字部】	摯	【唐韻】【集韻】【韻會】□脂利切，音至。【說文】握持也。一曰至也。【爾雅釋詁】臻也。【註】摯，執也，所以表至也。【書西伯戡黎】大命不摯。【註】言受大命者，何不至也。【詩周南關雎傳】雎鳩摯而有別。【箋】摯之言至也，謂情意至然而有別。　又執物以爲相見之禮也。與贄質通。【禮曲禮】凡摯，天子鬯，諸侯圭，卿羔，大夫鴈，士雉，庶人之摯匹。【周禮春官大宗伯】以禽作六摯。【註】所執以自致也。　又進也。【戰國策】近習之人，其摯諂也固矣。　又極也。【周禮冬官考工記函人】凡甲鍛不摯，則不堅。【註】摯之言致。【疏】謂熟之至極。【前漢韓安國傳贊】臨其摯而顛墜。　又傷折也。【禮月令】孟春行冬令，則水潦爲敗，雪霜大摯。　又與鷙通。【禮曲禮】前有摯獸，則載貔貅。【疏】摯獸，虎狼之屬。又【儒行】鷙蟲攫搏。【疏】蟲是鳥獸通名，但獸摯從執下手，鳥鷙從執下鳥。　又國名。【詩大雅】摯仲氏任。【周語】昔摯疇之國也，由大任。【註】摯疇二國，任姓，奚仲仲虺之後，太任之家也。　又人名。【蔡邕釋誨】伊摯有負鼎之衒。【註】摯，伊尹名也。　又【正韻】支義切，音寘。義同。　又【集韻】【韻會】□陟利切，音致。【廣雅】解也。　又與輊通。低也。【周禮冬官考工記輈人】大車之轅摯，其登又難。【註】摯，輖也。【又】大車平地旣節軒摯之任。或作□□。又作輖。　又職日切，音質。姓也。【前漢貨殖傳】京師富人，茂陵摯綱。【後漢馬融傳】京兆摯恂。【晉書摯虞傳】京兆，長安人。　从執持之執，本作□。

	【丑集上】【口字部】		【類篇】篇夷切。唲，口貌。○按《集韻》本作□。《類篇》作，非。

摰	【卯集中】【手字部】	摰	【集韻】【韻會】□倪結切，音齧。危不安也。與隉臲同。　又【集韻】【正韻】□魚列切，音孽。義同。【周禮冬官考工記輪人】轂小而長則柞，大而短則摰。【註】摰讀爲槷。謂輻危摰也。　又【集韻】尺制切，同掣。見掣字註。【六書正譌】曳挽也。从手埶聲。埶古蓺字。借爲尺列切，危也。　本作□。與摯別。

摱	【卯集中】【手字部】	摱	【集韻】模元切，音樠。引也。　又莫晏切，音慢。擊也。

摲	【卯集中】【手字部】	摲	【韻會】【正韻】□所鑒切，音釤。芟也。【禮禮器】君子之於禮也，有摲而播也。【註】摲之言芟也，謂芟殺有所與也。【揚雄長楊賦】麾城搟邑。一作摲邑。　又【集韻】【韻會】□所斬切，毿上聲。又師咸切，音毿。讀與衫近。義□同。　又【唐韻】楚鑒切【集韻】叉鑑切，□音懺。義同。又投也。　又【集韻】仕懺切，鑱去聲。投版偃水曰摲。　又疾染切，音漸。除也。　又士減切，讒上聲。義同。　【集韻】【韻會】亦作。

摳	【卯集中】【手字部】	摳	【唐韻】口侯切【集韻】【韻會】墟侯切【正韻】驅侯切，□音彄。【說文】繑也。一曰摳衣升堂。【廣韻】挈衣也。【禮曲禮】摳衣趨隅。【註】摳，提也。　又探也。【列子黃帝篇】以瓦摳者巧，以鉤摳者憚，以黃金摳者惛。【註】以手藏物，探而取之。　又【揚子方言】摳，揄旋也。秦晉樹稼早成熟謂之旋，燕齊之閒謂之摳揄。【集韻】或作挎。　又【唐韻】豈俱切【集韻】【韻會】□于切，□音區。亦褰裳也。　又【集韻】於口切。與毆同。捶擊物也。

摴	【卯集中】【手字部】	摴	【唐韻】丑居切【集韻】【韻會】【正韻】抽居切，□音樗。【說文】舒也。　又摴蒱，戲也。別見艸部蒱字註。【集韻】或作摢。　又【集韻】超之切，音癡。摴里，地名。◎按史記，樗里子从木，非从手。別見木部。

