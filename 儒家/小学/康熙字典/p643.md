<!-- { "loadSidebar": true } -->
埽	【丑集中】【土字部】	埽	【唐韻】【集韻】【韻會】【正韻】□蘇老切，音嫂。【說文】棄也。从帚，以帚却土也。　又【廣韻】蘇到切【集韻】【韻會】【正韻】先到切，□音噪。【周禮地官閽人】掌埽門庭。【禮少儀】汜埽曰埽，席前曰拚。【註】汜埽，席埽也。拚，除穢也。　又堤岸曰埽。竹木爲枋，柳實其中，和土以捍水，令黃河之役用之。　又叶蘇后切，音叟。【詩鄘風】牆有茨，不可埽也。叶下道醜，道叶頭上聲。

堇	【丑集中】【土字部】	堇	【唐韻】巨斤切【集韻】【韻會】渠斤切，□音勤。【說文】黏土也。【徐曰】黃土乃黏。【五代史】劉守光圍滄州，城中雜食堇塊。　又時也。【管子五行篇】修槩水土，以待乎天堇。亦作墐。　又【集韻】渠吝切，音覲。塗也。　又與僅通。【博雅】堇少也。【前漢地理志】豫章出黃金，然堇堇物之所有。　又【集韻】居焮切，音靳。國名。堇子國，在寧波奉化縣東，境內有赤堇山。【越絕書】薛燭與越王說劒，赤堇之山破而出錫，卽今鄞地。又堇隂，地名，在晉。○按烏頭堇茶之堇从艸，《字彙》附此，非。　【毛氏韻增】从廿不从卄，監本下从二畫，亦誤。

堲	【丑集中】【土字部】	堲	【廣韻】【集韻】□古文垐字。註詳六畫。　又【廣韻】子力切【集韻】疾力切【韻會】【正韻】子悉切，□音卽。【書舜典】朕堲讒說殄行。【註】堲，疾也。　又【集韻】節力切，音畟。火熟曰堲。【禮檀弓】夏后氏堲周。【註】堲者，冶土爲□，而四周于棺之坎也。　又火之餘燼曰堲。【管子弟子職】左手秉燭，右手折堲。堲字原刻上从卽。考證：〔【集韻】節力切，音畟。火塾曰堲。〕　謹照原文火塾改火熟。【王宏源註】堲原字上从卽作。 

堸	【丑集中】【土字部】	堸	【廣韻】房戎切【集韻】符風切，□音馮。蟲室曰堸，字本九畫。【字彙】【正字通】誤入十畫。今攺正。

塡	【丑集中】【土字部】	塡	〔古文〕□【廣韻】徒年切【集韻】【韻會】【正韻】亭年切，□音田。【說文】塞也。从穴，眞聲。亦从土。【博物志】炎帝女溺死東海中，化爲鳥，曰精衞。常取西山之木石，以塡東海。【白氏六帖】鳥銜木而塡海。　又順也。【班固東都賦】塡流泉而爲沼。　又鼓聲。【孟子】塡然鼓之。【楚辭九歌】雷塡塡兮雨冥冥。　又人名。大塡，黃帝師。見【前漢古今人物表】。　又知鄰切，音珍。義同。一曰定也。　又【集韻】【韻會】□池鄰切，音□。久也。【詩大雅】孔塡不寧。【又】倉兄塡兮。　又徒偃切，音顫。塡塡，厚重貌。【莊子馬蹄篇】至德之世，其行塡塡。　又徒典切，音飻。盡也，病也。【詩小雅】哀我塡寡。　又陟刃切。同鎭，定也。【前漢高帝紀】塡國家，吾不如蕭何。【五行志】塡星曰中央季夏土。　又堂練切，音電。【禮檀弓】主人旣祖塡池。【註】塡池，讀爲奠徹。　又同寘。【前漢貢禹傳】武帝時，又多取好女以塡後宮。　又同正。【淮南子兵略訓】不擊塡塡之旗。

塦	【丑集中】【土字部】	塦	【字彙補】與陣同。見華山嶽廟□及石經。

墍	【丑集中】【土字部】	墍	〔古文〕□□【廣韻】其冀切【集韻】巨至切【韻會】【正韻】奇寄切，□音洎。【說文】仰涂也。塗墍，見塗字註。　又取也。【詩召南】頃筐墍之。　又息也。【詩邶風】伊余來墍。【大雅】民之攸墍。　又【廣韻】【集韻】□許旣切，音戲。義同。

墜	【丑集中】【土字部】	墜	【唐韻】【集韻】【韻會】【正韻】□直類切，垂去聲。【說文】侈也。【爾雅釋詁】落也。【論語】未墜於地。【韓詩外傳】星墜木鳴，國人皆恐。又【集韻】直律切，音术。義同。隊隧□古通，經史皆互見。

壼	【丑集中】【士字部】	壼	【廣韻】【集韻】【韻會】□苦本切，音悃。【爾雅釋宮】宮中衖謂之壼。【註】衖，閣道門。【詩大雅】室家之壼。　又【正韻】音困。義同。

夐	【丑集下】【夊字部】	夐	【字彙】呼眩切，音絢。【說文】營求也。又呼正切，音榮。姓也。　又戸頂切。與迥同。【司馬相如上林賦】儵夐遠去。　【正字通】夐字之譌。

夢	【丑集下】【夕字部】	夢	【唐韻】【集韻】【韻會】莫鳳切【正韻】蒙弄切，□蒙去聲。覺之對，寐中所見事形也。【書說命】夢帝賚子良弼。【詩小雅】乃占我夢。【周禮春官占夢】以日月星辰占六夢之吉凶，一正夢、二噩夢、三思夢、四寤夢、五喜夢、六懼夢。【又】大卜掌三夢之法，一致夢、二觭夢，【註】奇怪之夢、三咸陟。【註】升也，進也，無思慮而有其夢。一作咸夢。【莊子齊物論】昔者莊周夢爲蝴蝶，栩栩然胡蝶也。俄然覺，則蘧蘧然周也。【張子正蒙】夢形閉而氣專于內，夢所以緣舊于習心，飢夢取，飽夢與。　又澤名。【書禹貢】雲土夢作。又【司馬相如子虛賦】楚有七澤，一曰雲夢。雲夢者，方九百里。○按《左傳》《漢書》雲夢□平去二音。　又水名。夢水，在袁州宜春縣東。【寰宇記】昔鍾儀欲相此立縣，夜乞夢，果符所祝，因名縣曰思縣，水曰夢水。　又姓。見【統譜】。　又【廣韻】【正韻】莫紅切【集韻】【韻會】謨中切，□音蒙。【潘岳哀永逝文】旣遇目兮無兆，曾寤寐兮弗夢。爰顧瞻兮家道，長寄心兮爾躬。　又【集韻】彌登切。音萌。【詩齊風】甘與子同夢。　又叶諸良切，音章。【□琳大荒賦】懼蓍兆之有惑兮，退齊思乎蘭房。魂營營與神遇兮，又診余以嘉夢。　又叶暮傍切，茫去聲。【道藏歌】絳衣表羣會，生始似久夢。德隱冲內迹，至寂不覺當。當去聲。　【說文】夢，不明也。从夕，瞢省聲。考證：〔【詩小雅】乃占斯夢。〕　謹照原文斯夢改我夢。 

夭	【丑集下】【大字部】	夭	【廣韻】於嬌切【集韻】【韻會】於喬切【正韻】伊堯切，□音妖。色愉貌。【論語】夭夭如也。　又草盛貌。【書禹貢】厥草惟夭。　又少好貌。【詩周南】桃之夭夭。　又災也。【詩小雅】天天是椓。　又閎夭，人名。文王四友之一，武十亂之一。　又栢夭，馬名，見【列子】。　又【廣韻】【集韻】【韻會】【正韻】□烏皓切，音襖。未壯也。【禮月令】孟春毋殺胎夭。【王制】不殺胎，不殀夭。【註】未生者曰胎，方生者曰夭。　又【廣韻】【集韻】【韻會】於兆切【正韻】伊鳥切。□同□。【說文】屈也。【徐曰】夭矯其頭頸也。一曰短折也。【博雅】不盡天年謂之夭。　又【集韻】烏酷切，音沃。【山海經】軒轅國有諸夭之野。　又苦緺切，音歪。【白樂天詩】錢塘蘇小小，人道最夭斜。【自註】夭音歪，收入九佳。　又叶於糾切，音黝。【韓愈韋夫人墓銘】歸逢其良，夫夫婦婦。獨不與年，而卒以夭。婦音阜。【歐陽修蔡君山墓銘】退之有言，死孰爲夭。子墓予銘，其傳不朽。　別作芺叐关。考證：〔【詩小雅】夭夭是椓。〕　謹照原文夭夭改天天。 

垘	【丑集中】【土字部】	垘	【廣韻】蒲北切【集韻】【韻會】【正韻】房六切，□音服。土壅曰垘。【史記天官書】川塞谿垘。【孟康註】崩也。蘇林曰流也。　又【集韻】鼻墨切，音匐。義同。

堀	【丑集中】【土字部】	堀	【廣韻】【集韻】【正韻】□苦骨切。同窟。孔穴也。【左傳昭二十七年】吳公子光伏甲于堀室而享王。【前漢鄒陽傳】伏死堀穴巖藪之中。　又【廣韻】具物切【集韻】【韻會】【正韻】渠勿切，□音倔。突也。【宋玉風賦】堀堁揚塵。○按堀對揚言，堁對塵言。諸家訓堀堁爲塵塺，誤。

堝	【丑集中】【土字部】	堝	【廣韻】【集韻】□古禾切，音戈。甘堝，所以烹煉金銀。

塐	【丑集中】【土字部】	塐	【廣韻】桑故切【集韻】【韻會】【正韻】蘇故切，□音素。埏土象物也。今俗捏土肖鬼神象貌曰塐。　通作素。亦作塑。

奙	【丑集下】【大字部】	奙	畚字之譌。

墾	【丑集中】【土字部】	墾	【廣韻】康很切【集韻】【韻會】口很切，□音懇。力治也。一曰開田用力反土也。　又傷也，如鉏墾之傷物也。【周禮冬官考工記旊人】陶旊之事，髻墾薛暴不入市。【註】旊人，摶埴之工。髻，薄也。墾，傷也。薛，破裂也。暴，暴起也。皆器之不任用者，故不令其入市。　又叶苦泫切，音犬。【蘇軾垂雲亭詩】我詩久不作，荒澀旋鉏墾。從君覓佳句，咀嚼廢朝飯。飯音卞上聲。

壘	【丑集中】【土字部】	壘	【廣韻】力軌切【集韻】【韻會】魯水切，□音藟。【說文】軍壘也。【禮曲禮】四郊多壘，卿大夫之辱也。【周禮夏官】量人掌營軍之壘舍，量其市朝州涂軍社之所里。　又星名。【史記天官書】虛南衆星曰羽林天軍，軍西爲壘。　又官名。【前漢百官公卿表】武帝平南越，內增七校，中壘其一也。　又姓，後趙壘澄，晋梓潼太守壘錫。　又【集韻】艮斐切。山貌。　又倫追切，音纍。畏壘，山名。【莊子庚桑楚】北居畏壘之山。又玉壘山，在灌縣西，唐貞觀閒設關于其下。【岑參詩】玉壘天晴望，諸峰盡覺低。　又重也。一曰壯貌。【前漢鮑宣傳】魁壘之士。　又冢相次也。【張載七哀】北邙何壘壘。　又與累同。【荀子大略篇】不憂其係壘也。　又與礌同。【前漢李陵傳】下壘石。　又【廣韻】呂切【集韻】【韻會】列戌切，□音律。鬱壘，神名。【風俗通】上古有神荼，鬱壘兄弟二人，在東海度朔山桃樹下，□閱百鬼，其不循理者，持以葦索，執以飼虎。【張衡東京賦】度朔作梗，守以鬱壘。神荼副焉，對操索葦。臘祭夕桃符之制由此。神荼，音伸舒。

壺	【丑集中】【士字部】	壺	同壷，與壼別。

妈	【丑集下】【女字部】	媽	【廣韻】莫補切【集韻】滿補切，□音姥。【博雅】母也。一曰牝馬。　又俗讀若馬平聲。稱母曰媽。

妉	【丑集下】【女字部】	妉	【廣韻】丁含切【集韻】【韻會】【正韻】都含切，□音耽。【爾雅釋詁】妉，樂也。　本作媅。亦作湛愖。

妛	【丑集下】【女字部】	妛	【集韻】同媸。

