<!-- { "loadSidebar": true } -->
句	【丑集上】【口字部】	句	【唐韻】九遇切【集韻】【韻會】俱遇切，□音屨。【玉篇】止也，言語章句也。【類篇】詞絕也。【詩關雎疏】句古謂之言。秦漢以來，衆儒各爲訓詁，乃有句稱。句必聯字，而言句者，局也。聮字分疆，所以局言者也。　又僂句，地名，龜所出也。【左傳昭二十五年】初，臧昭伯如晉，臧會竊其寶龜僂句。　又【禮樂記】句中鉤。【疏】謂大屈也。言音聲大屈曲，感動人心，如中當於鉤也。又【周禮冬官考工記廬人】句兵欲無彈。【註】句兵，戈戟屬。【釋文】句，俱具反。又音鉤。　又【史記叔孫通傳】臚句。【註】上傳語告下爲臚，下告上爲句。　又高句驪，遼東國名，漢爲縣。【前漢地理志】元菟郡高句驪。又句容，縣名。【地理志】丹陽郡句容縣。　又【廣韻】古□切【集韻】【韻會】【正韻】居□切，□音遘。【廣韻】句當。【宋史曹彬傳】江南句當公事回。　又姓。【華陽國志】王平，句扶，張翼，廖化□爲將。時人曰：前有王句，後有張廖。　又【類篇】拘也。　又與彀同。【詩大雅】敦弓旣句。【釋文】句，說文作彀。張弓曰彀。　又【唐韻】【集韻】古侯切【韻會】【正韻】居侯切，□音溝。俗作勾。【說文】曲也。【禮月令】句者畢出。【左傳哀十七年】越子爲左右句卒。【註】鉤伍相著，別爲左右屯。【前漢趙充國傳】入鮮水北句廉上。【註】句廉，渭水岸曲而有廉稜也。　又【集韻】亦作區。【禮樂記】區萌達。【註】屈生曰區。【釋文】區音勾，古侯反。　又句芒，春神。【禮月令】其神句芒。　又句龍，社神。【左傳昭二十九年】共工氏有子，曰句龍，爲后土。　又句繹，邾地。【春秋哀二年】盟于句繹。又句瀆，齊地。【左傳襄十九年】執公子牙于句瀆之丘。【前漢地理志】濟隂郡，句陽縣。【註】左傳句瀆之丘也。　又寃句、句章，□縣名。【前漢地理志】會稽郡句章縣，濟隂郡寃句縣。【註】師古曰，句音鉤。　又句吳。【史記吳世家】自號句吳。【註】吳言句者，發聲也。猶言于越耳。　又【五音集韻】亦姓。【史記仲尼弟子傳】句井疆。【註】正義曰：句作釣。　又【廣韻】其俱切【集韻】權俱切，□音衢。須句，地名。【春秋文七年】公伐邾，取須句。【音義】句，其俱反。　又句町，縣名。【前漢地理志】牂牁郡句町縣。【註】師古曰，音劬挺。　又【字彙補】與絇同。履頭飾也。【周禮天官屨人】靑句。【註】句當爲絇。【前漢王莽傳】句履。【註】師古曰，其形岐頭。　又【集韻】恭于切，音俱。本作拘。或作佝，□止也。又【史記孝文紀】故楚相蘇意爲將軍，軍句注。【註】應劭曰，山險名也。索隱曰，句音俱。包愷音鉤。　又與矩同，方也。【莊子田子方】履句履者知地形。【陸德明音義】句音矩。徐云：其俱反。李云：方也。　又古有切，音九。【淮南子地形訓】自東北至西北方，有岐踵民，句癭民。【註】句，讀若九。　【說文】本作□。□篆文句字，从口□（丩）聲。考證：〔【史記仲尼弟子傳】句井疆。【註】正義曰，句作勾。〕　謹照原文勾改釣。 

另	【丑集上】【口字部】	另	【五音集韻】郞定切，音令。分居也，割開也。◎按另字下从力，與刀異。詳下叧字註。

吡	【丑集上】【口字部】	吡	【廣韻】昆必切【集韻】簿必切，□音苾。【玉篇】鳴吡吡。【類篇】鳥聲。【廣韻】亦作咇。　又【廣韻】匹婢切【集韻】普弭切，□音仳。【廣韻】訾也。【莊子列禦□】中德也者，有以自好也，而吡其所不爲者也。

匥	【子集下】【匚字部】	匥	【唐韻】【集韻】【韻會】□皮變切，音卞。【博雅】笥也。【廣韻】竹器。又【玉篇】冠器。與笲通。

匨	【子集下】【匚字部】	匨	【說文】【集韻】□古文臧字。註詳臣部八畫。又【說文】【集韻】□古文藏字。註詳艸部十四畫。

匭	【子集下】【匚字部】	匭	【唐韻】居洧切【集韻】【韻會】矩鮪切【正韻】古委切，□音宄。【玉篇】匣也。【書禹貢】包匭菁茅。【疏】匭，纏結也。【唐書百官志】武后垂拱二年，鑄銅匭四，列於朝堂。【正字通】天寶中，以匭音與鬼同，改爲獻院。

□	【未集下】【肉字部】	□	【集韻】郞計切，音麗。跛足。本从足。

□	【未集中】【耳字部】	□	【字彙補】蒙遘切，音貿。【篇海】易也。

匮	【子集下】【匚字部】	匱	【唐韻】【集韻】【韻會】求位切【正韻】具位切，□音蕢。【說文】匣也。从匚，貴聲。【六書故】今通以藏器之大者爲匱，次爲匣，小爲匵。【史記太史公自序】紬史記石室金匱之書。【韻會】或作鐀。俗作櫃。又【說文】一曰乏也。【廣韻】竭也。【詩大雅】孝子不匱。又與簣通。【前漢王莽傳】綱紀咸張，成在一匱。又姓。【廣韻】何氏姓苑云：今廬江人。

卢	【午集中】【皿字部】	盧	【唐韻】洛乎切【集韻】【正韻】龍都切【韻會】籠都切，□路平聲。【說文】飯器也。【字彙】盛火器也。【六書正譌】別作鑪爐，非。　又與鑪罏壚□通。【類篇】賣酒區也。【前漢食貨志】令官作酒，率開　盧以賣。又【司馬相如傳】文君當盧。【註】累土爲盧，以居酒瓮，四邊隆起，其一面高，形如鍜盧。【史記】作當鑪。【晉書阮籍傳】作當罏。【王戎傳】作酒壚。　又借爲黑色之稱。【集韻】黑弓也。通作玈。或作黸。【書文侯之命】盧弓一，盧矢百。【左傳僖二十八年】作玈弓矢。【揚子法言】作黸。　又【釋名】土黑曰盧。盧然解散也。　又【水經注】奴盧縣有黑水，故池水黑曰盧，不流曰奴，因以爲名。　又【韻會】湛盧，越劒名，歐冶子所鑄。言湛然如水黑也。　又勃盧，矛屬。【集韻】長□謂之勃盧。　又呼盧，摴蒱戲，五子皆黑曰盧，最勝采也。【晉書劉毅傳】挼喝五木成盧。　又與矑通。目中黑子也。【前漢揚雄甘泉賦】玉女無所，眺其淸盧。【註】盧，目童子也。【文選】作矑。本作〈目□〉。　又與獹通。良犬名。【詩齊風】盧令令。【傳】盧，田犬。【張華博物志】韓國有黑犬，名盧。【博雅】作韓獹。　又與顱通。頭盧，首骨也。【前漢武五子贊】頭盧相屬於道。【史記】作頭顱。俗作髗。　又當盧，馬首飾。【詩大雅鉤膺鏤鍚箋】眉上曰鍚，刻金飾之，今當盧也。【正義】當馬之額盧。　又的盧，馬名。【埤雅】顙有白毛，謂之的盧。俗云的顱，非也。　又與鸕通。水鳥名。【前漢司馬相如上林賦】箴疵鳷盧。【註】鸕鷀也。【史記】作鸕。　又與蘆通。觚盧，草名。【前漢司馬相如子虛賦】蓮藕觚盧。【註】扈魯也。【史記】作菰蘆。　又【廣韻】葦未秀者曰蘆。【禮中庸】夫政也者，蒲盧也。【朱註】蒲，葦也。【鄭註】蒲盧，蜾蠃，謂土蜂也。【爾雅釋蟲】果蠃，蒲盧。【註】卽細腰蜂也。【解頤新語】瓠細腰者曰蒲盧。蜂細腰者一曰蒲盧。　又與□通。胡盧，匏面圜者。本作瓠□。　又水名。【宋史河渠志】有胡盧河。【五代史突厥傳】牛蹄突厥，其水曰瓠□河。　又與櫨通。柱上柎，卽今之斗也。【釋名】盧在柱端，都盧負屋之重也。【爾雅釋宮】作櫨。【疏】斗栱也。　又與籚廬通。都盧，國名。一曰戲伎名。【前漢地理志】南入海有都盧國。【註】其國人勁捷，善緣高，故張衡西京賦云：都盧尋橦。【程大昌演繁露】唐人以緣橦爲都盧緣。○按《晉語》侏儒扶盧，韋氏謂扶緣也。盧矛戟之柲，緣之以爲戲。《說文》作扶籚。《周禮冬官考工記》作廬器。註：廬，力吾反，戈戟殳矛之柄也。是盧與籚廬古字通。　又與轤通。鹿盧圜轉木也。【禮喪大記註】以紼繞□閒之鹿盧，輓棺而下之。　又鹿盧，劒名。【宋書禮志】劒不得鹿盧形。【註】古劒首以玉作鹿盧，謂之鹿盧劒。　又果名。【爾雅釋木邊腰棗註】今謂之鹿盧棗。　又若盧，官名。主弩射。【前漢百官公卿表】少府屬官有若盧令丞。　又獄名。主鞫將相大臣。【禮月令疏】囹圄，漢曰若盧。　又盧牟，猶規矩也。【淮南子要略篇】盧牟六合。　又盧胡，笑也。一作胡盧。【後漢應劭傳】掩口盧胡而笑。【孔叢子抗志篇】衞君胡盧大笑。　又地名。【左傳隱三年】尋盧之盟也。【註】齊地，今濟北盧縣故城。　又山名。【前漢揚雄校獵賦】後□盧山。【註】單于南庭山也。　又姓。【廣韻】姜氏封於盧，以國爲氏。又複姓。【列子】有長盧子，古有尊盧氏，後氏焉。又有盧胥，善弋。【左傳】有盧蒲嫳，漢有索盧恢。【姓苑】有盧妃氏，湛盧氏。【五代周書】有豆盧寧。【魏書】有叱盧，沓盧等氏。又三字姓。【魏書】有吐伏盧，奚斗盧。【北史】有莫胡盧。　又【字彙】盧回切，音雷。【周禮夏官職方氏】兗州其浸盧維。鄭康成讀。◎按《水經注》：漢封劉豨爲盧縣侯国。《前漢王子侯表》作雷侯豨。是盧雷古字通。　又【正韻】凌如切，音閭。與臚同。【唐書和逢堯傳】欇鴻盧卿。【前漢百官公卿表】作鴻臚，秦名典客，漢武帝更名大鴻臚。　又與閭同。【前漢霍去病傳】濟弓盧。【註】水名。【史記】作弓閭。　【說文】本从虍从□。俗从田作盧，非。考證：〔【詩大雅鉤膺鏤錫箋】眉上曰錫。〕　謹按錫字从易。二錫字□改鍚。〔【周禮夏官職方氏】兗州其浸維盧。〕　謹照原文維盧改盧維。 

厃	【子集下】【厂字部】	厃	【唐韻】職廉切【集韻】之廉切，□音詹。【說文】仰也。从人在厂上。一曰屋梠也。秦謂之桷，齊謂之厃。又【集韻】五委切，音頠。又【集韻】【類篇】□之嚴切。義□同。

叕	【子集下】【又字部】	叕	【唐韻】陟劣切，音輟。聮也。【玉篇】連也。

叨	【丑集上】【口字部】	叨	【唐韻】土刀切【集韻】【韻會】【正韻】他刀切，□音滔。同饕。【說文】貪也。【書多方】叨懫日欽。【莊子漁父篇】好經大事，變更易常以挂功名，謂之叨。【後漢梁冀傳】貪叨凶淫。又【盧植傳】橫叨天功，以爲已力。【揚子方言】叨惏，殘也。　又【廣韻】叨濫。【正字通】沗也，濫也。

吜	【丑集上】【口字部】	吜	【集韻】敕九切，音丑。聲也。

吊	【丑集上】【口字部】	吊	【字彙】字俗弔。

