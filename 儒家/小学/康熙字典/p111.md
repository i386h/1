<!-- { "loadSidebar": true } -->
瞭	【午集中】【目字部】	瞭	【廣韻】盧鳥切【集韻】【韻會】朗鳥切【正韻】盧皎切，□音了。【廣韻】目睛明也。【周禮春官大師】眂瞭三百人。【註】瞭，目明者。【孟子】胷中正則眸子瞭焉。　又【師曠禽經】瞭曰鷂。【張華註】能遠視也。又【楚辭九辯】瞭冥冥而薄天。【註】瞭，音了，一音杳。亦通作杳。　又【廣韻】落蕭切。【集韻】【韻會】憐蕭切【正韻】連條切，□了平聲。義同。

瞮	【午集中】【目字部】	瞮	【字彙】敕列切，音徹。明也。

瞯	【午集中】【目字部】	瞯	【唐韻】戸閒切【集韻】【韻會】何閒切【正韻】何艱切，□音閑。【說文】戴目也。【徐曰】謂目望陽也。【揚子方言】眄也，吳揚江淮之閒或曰瞯。　又【廣韻】人目多白也。　又【爾雅釋畜疏】馬一目白者名瞯。【張協七命】天驥之駿，眸瞯黑照。【註】瞯，馬目也。【說文】作□。　又【漢書音義】瞯，小兒癇病也。　又姓。【史記酷吏傳】濟南瞯氏。　又【集韻】居莧切【韻會】居諫切【正韻】居晏切，□閒去聲。視也。又覘也。【孟子】王使人瞯夫子。【宋史鎭王竑傳】丞相史彌遠，使美人瞯竑，動息必以告。　【集韻】同覸。【正字通】與瞰闞矙□□□通。

瞰	【午集中】【目字部】	瞰	【廣韻】【集韻】【韻會】【正韻】□苦濫切，音闞。【博雅】視也。【揚雄校獵賦】東瞰目盡。【班固東都賦】瞰四裔而抗稜。【張衡思□賦】瞰瑤谿之赤岸。　又俯視曰瞰。【後漢光武紀】雲車千餘，瞰臨城中。　又【埤雅】王褒曰：魚瞰雞睨。【註】瞰，魚目不瞑也。　【集韻】或作瞯□。

瞲	【午集中】【目字部】	瞲	【玉篇】呼聿切【五音集韻】况必切，□音矞。【類篇】目深貌。或作□□。　又【廣韻】【集韻】□呼決切，音血。驚視貌。【荀子榮辱篇】瞲然視之。【集韻】或作□。【原】亦作□。

□	【未集中】【网字部】	□	【廣韻】其呂切【集韻】臼許切，□音巨。【玉篇】罟也。

□	【未集上】【竹字部】	□	【玉篇】自移切【字彙補】音慈。竹名。　亦作。

瞳	【午集中】【目字部】	瞳	【廣韻】【正韻】徒紅切【集韻】【韻會】徒東切，□音同。【玉篇】目珠子也。【釋名】瞳子。瞳，重也，膚幕相裹重也。【靈樞經】骨之精爲瞳子。【註】腎之精也。　又通作童。【史記項羽本紀】舜目蓋重瞳子，項羽亦重瞳子。【前漢書】作童。【神仙傳】李根兩目童子皆方。仙經云：八百歲人童子方也。　又無心直視之貌。【莊子知北遊】女瞳焉如新生之犢。　又【集韻】丑降切，踔去聲。【莊子知北游郭註】瞳，菟絳反。【李註】未有知貌。【正韻】又音充。

瞴	【午集中】【目字部】	瞴	【唐韻】莫浮切【集韻】迷浮切，□音謀。【說文】瞴婁，微視也。　又【廣韻】武夫切【集韻】微夫切，□音無。義同。　又【廣韻】文甫切【集韻】罔甫切，□無上聲。【博雅】好也。【廣韻】微視貌。　又【集韻】忙皮切，音糜。美目貌。

瞵	【午集中】【目字部】	瞵	【唐韻】力珍切【集韻】【韻會】【正韻】離珍切，□音鄰。【說文】目精也。　又【倉頡篇】視不了也。【類篇】視貌。【左思吳都賦】鷹瞵鶚視。【潘岳射雉賦】瞵悍目以旁睞。　又【篇海】瞵瞵，下視貌。　又瞵盼，天旦欲明也。見盼字註。　又【韻會】通作璘。【埤蒼】瞵，文貌。【揚雄甘泉賦】璧馬犀之璘。　又【集韻】里忍切，鄰上聲。視不明貌。　又【廣韻】【集韻】【韻會】【正韻】□良刃切，鄰去聲。義同。　又【集韻】靈年切，音憐。怒目貌。一曰以目隨也。　又【皇甫謐釋勸】忽金白之輝矅，忘靑紫之班瞵。辭容服之光粲，抱弊褐之終年。瞵叶年。　【說文】本作□。

瞶	【午集中】【目字部】	瞶	【廣韻】【正韻】居胃切【集韻】【韻會】歸謂切，□音貴。【倉頡篇】極視也。　又【類篇】目無精也。　又【廣韻】【韻會】□以醉切，遺去聲。義同。【類篇】別作□。　【正字通】本作□，與耳部聵字別。

瞸	【午集中】【目字部】	瞸	【集韻】弋涉切，音葉。瞼也。　又【類篇】目眇視也。　又【集韻】虛涉切，音弽。義同。或作□。

瞹	【午集中】【目字部】	瞹	【廣韻】於蓋切，哀去聲。隱也。　又瞹□，見□字註。

瞺	【午集中】【目字部】	瞺	【廣韻】【集韻】□烏外切，音薈。【玉篇】眉目閒貌。

硊	【午集下】【石字部】	硊	【廣韻】魚毀切【集韻】五委切，□危上聲。磈硊，石貌。　又【玉篇】磈硊，足曲也。　又【集韻】居僞切，音愧。石硊，江名，在宛陵西。

瞻	【午集中】【目字部】	瞻	【唐韻】職廉切【集韻】【韻會】【正韻】之廉切，□音詹。【說文】臨視也。【韻會】仰視曰瞻。【詩邶風】瞻彼日月。【禮曲禮】視瞻無回。　又官名。【魏書官氏志】有瞻人郞。　又國名。【唐書南蠻傳】瞻博，或曰瞻婆，北距兢伽河。　又山水名。【山海經】有瞻諸山。又瞻水，出婁涿山，東流注於洛。　又姓。【正字通】元有瞻思，通經學。　又通作詹。【史記周本紀】顧詹有河。　又【集韻】章豔切，詹去聲。視也。　又叶側姜切，音章。【詩大雅】維此惠君，民入所瞻。秉心宣猶，考愼其相。相平聲。　又叶側銜切，斬平聲。【詩小雅】節彼南山，維石巖巖。赫赫師尹，民具爾瞻。考證：〔【詩衞風】瞻彼日月。〕　謹照原文衞風改邶風。 

瞼	【午集中】【目字部】	瞼	【唐韻】【集韻】【韻會】【正韻】□居奄切，音檢。【說文】目上下瞼也。【北史姚僧垣傳】瞼垂覆目不得視。【王叔和脈經】□之□在瞼，瞼動則知□能消化。□病則瞼澀，嗜臥。【註】瞼，眼弦也。又【埤雅】鸚鵡兩瞼俱動，如人目。　又蠻語謂州爲瞼。【唐書南蠻傳】有十瞼。　【六書正譌】別作臉，非。【佩□集】臉，七占翻，臛也。瞼，已冉翻，目也。

□	【未集中】【羊字部】	□	譌字。◎按篇海，音義與□同。卽□字之譌也。

瞽	【午集中】【目字部】	瞽	【唐韻】公戸切【集韻】【韻會】果五切【正韻】公五切，□音古。【說文】目但有朕也。【博雅】盲也。【釋名】鼓也。瞑瞑然目平合於鼓皮也。【周禮春官瞽矇註】無目眹謂之瞽。【莊子逍遙遊】瞽者無以與乎文章之觀。　又瞽，樂官也。【書胤征】瞽奏鼓。【詩周頌】有瞽有瞽，在周之庭。【註】目無明則耳聰，使爲樂官，名之曰瞽，因所掌而命名也。　又御瞽，侍御樂工也。【禮玉藻】御瞽幾聲之上下。　又學名。【禮明堂位】瞽宗，殷學也。【註】樂師，瞽矇之所宗，故謂瞽宗。【周禮春官大司樂】樂祖祭於瞽宗。　又舜父名瞽瞍。【書堯典】瞽子。【傳】無目曰瞽。舜父有目不能分別好惡，故時人謂之瞽，配字曰瞍，又通作鼓。【前漢古今人表】鼓叜蟜牛子生舜。

瞾	【午集中】【目字部】	瞾	【字彙】同照。○按《正字通》：唐武后自制十九字，以曌爲名，與照音義同，从明，非从二目也。後譌爲瞾。《略記字始》譌爲□。《字彙》改作瞾，《字彙補》又作□，□非。□字原作朋下空。

瞿	【午集中】【目字部】	瞿	【唐韻】九遇切【集韻】【韻會】俱遇切，□音句。【說文】鷹隼之視也。【徐曰】驚視貌，會意。又【禽經】雀以猜瞿視也。【埤雅】雀俯而啄，仰而四顧，所謂瞿也。　又【廣韻】視貌。【集韻】心驚貌。【禮檀弓】曾子聞之瞿然。又【雜記】見似目瞿，聞名心瞿。【註】瞿然驚變也。　又瞿瞿，驚遽不審貌。【禮玉藻】視容瞿瞿。　又瞪視貌。【荀子非十二子篇】學者之嵬瞿瞿然。　又無守貌。【詩齊風】狂夫瞿瞿。【註】謂精神不立，志無所守。　又【爾雅釋訓】儉也。【詩唐風】良士瞿瞿。【疏】李巡曰：良士顧禮節之儉也。　又【唐韻】其俱切【集韻】【韻會】權俱切，□音衢。義同。　又騤瞿，走貌。【張衡西京賦】百禽遽，騤瞿奔觸。　又句瞿，斗也。【山海經】陽山有獸，其頸□狀如句瞿，名曰領胡。【註】言頸上有肉□如斗也。　又鳥名。【山海經】禱過山，鳥名瞿，如其鳴自號也。　又山名。【山海經】瞿父之山，無草木，多金玉。　又灘名。【寰宇記】瞿塘在□州東一里，古西陵峽也。　又人名。【竹書紀年】殷武乙，名瞿。　又姓。漢有漢南太守瞿茂。又複姓。【前漢儒林傳】魯商瞿子木，受易孔子。【註】商瞿，姓也。【遼史禮志】西域淨梵王子姓瞿曇氏。　又與戵通。【書顧命】一人冕執瞿。【註】戟屬。　又與衢通。【韓詩外傳】直曰車前，瞿曰芣苢，蓋生於兩旁謂之瞿。【丹鉛錄】楚辭天問，靡萍九衢。衢，本作瞿。　又與蘧通。【爾雅釋草】大菊，蘧麥。【註】卽瞿麥，藥草也。【集韻】亦作□。　又【集韻】衢遇切【正韻】忌遇切，□衢去聲。與懼通。恐也。【禮檀弓】瞿然失席。【註】瞿，本又作懼。【前漢東方朔傳】吳王懼然易容。　又【集韻】訖力切，音亟。瞿瞿，居喪視不審貌。【禮檀弓】瞿瞿如有求而弗得。徐邈讀。

矀	【午集中】【目字部】	矀	【廣韻】武悲切【集韻】旻悲切，□音眉。伺視也。　又【廣韻】【集韻】□無非切，音微。義同。

矃	【午集中】【目字部】	矃	【玉篇】乃頂切，寧上聲。盯矃，視也。【吳萊尚志賦】守盯矃謂眞瞶。

矄	【午集中】【目字部】	矄	【集韻】許云切，音熏。目暗也。

矅	【午集中】【目字部】	矅	【集韻】同□。

矆	【午集中】【目字部】	矆	【唐韻】許縛切【集韻】怳縛切，□况入聲。【說文】大視也。　又矆睒，電光也。【木華海賦】昱絕電，百色妖露，呵掩鬱，矆睒無度。【註】言羣妖吞吐光色，眩惑無定也。【玉篇】亦作。　又【集韻】屋虢切，音擭。視遽貌。或作蒦。

矇	【午集中】【目字部】	矇	【廣韻】【正韻】莫紅切【集韻】【韻會】謨蓬切，□音蒙。【說文】童矇也。一曰不明也。【釋名】有眸子而失明，蒙蒙無所別也。【博雅】盲也。【詩大雅】矇瞍奏公。【傳】有眸子而無見曰矇。【疏】矇卽今靑盲。【禮仲尼燕居】昭然若發矇矣。　又【王充論衡】人未學問曰矇。　又【徐幹中論】見人而不自見者，謂之矇。　又【集韻】母總切，音蠓。瞈矇，目不明也。　又叶莫江切，音尨。【東方朔七諫】終不變而死節兮，惜年齒之未央。將舫舟而下流兮，冀幸君之發矇。　通作蒙。別作□。

