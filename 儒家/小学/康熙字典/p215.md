<!-- { "loadSidebar": true } -->
脾	【未集下】【肉字部】	脾	【唐韻】符支切【集韻】頻彌切【韻會】頻脂切【正韻】蒲麋切，□音陴。【說文】土藏也。【徐曰】脾主信藏志，信生於土。【白虎通】脾之爲言裨也。【韻會】文子曰：脾爲風。【淮南子精神訓】脾爲雷。【釋名】脾，裨也。在胃下。脾助胃氣，主化穀也。【禮月令】孟春之月，祭先脾。　又可爲殽。【詩大雅】嘉殽脾臄。【禮內則】兔爲宛脾。【註】宛脾，聶而切之。又【鴇奧鹿胃註】鴇奧，脾肶也。【周禮天官醢人】饋食之豆，其實葵菹蠃醢，脾析麤醢，蜃蚳醢，豚拍魚醢。【註】脾析，牛百葉也。　又【博雅】止也。【揚子方言】鋪脾，止也。【註】義有不同，故異訓之。　又【博雅】□也。　又邑名。【左傳定五年】子西爲王輿服，以保路國于脾洩。【註】脾洩，楚邑也。　又【集韻】蒲街切，音牌。牛百葉。【周禮天官醢人脾析釋文】徐讀蒲佳反。　又【集韻】匹計切，音膍。盛肥也。　又【五音集韻】□履切，音匕。股也。

脿	【未集下】【肉字部】	脿	【篇海】同臕。　又地名。今雲南有祿脿巡檢司。

腁	【未集下】【肉字部】	腁	【廣韻】部田切【集韻】【韻會】【正韻】蒲眠切，□音緶。【廣韻】腁胝，皮上堅也。【荀子子道篇】孔子曰：有人於此，夙興夜寐，耕耘樹藝，手足腁胝以養其親。　又固也。【揚子太□經】隂形腁冒。【註】固也。　又【集韻】薄鑑切，音湴。膚肉疎貌。　【集韻】或作跰。通作騈。

腃	【未集下】【肉字部】	腃	【廣韻】【集韻】□丘媿切，音喟。筋節急也。　又【集韻】逵員切，音權。吻也。【周禮冬官考工記梓人銳喙決吻註】吻，口腃也。【釋文】腃音權。　又【集韻】驅圓切，音卷。身曲貌。

腄	【未集下】【肉字部】	腄	【唐韻】竹垂切【集韻】【韻會】株垂切，□音箠。【說文】瘢胝也。一曰馬及鳥脛上結骨。李舟說。　又【集韻】【韻會】□是爲切，音垂，臀也。　又縣名。【史記秦始皇紀】過黃腄。【註】東萊有黃縣，腄縣。十三州志，牟平縣，古腄縣也。又【主父偃傳】起於東腄琅邪負海之郡。　又【廣韻】【集韻】【韻會】馳僞切【正韻】直類切，□音縋。縣名。在東萊。　又【集韻】視隹切，音誰。又傳追切，音椎。又樹僞切，音瑞。又【廣韻】羽求切【集韻】于求切，□音尤。義□同。　又【集韻】崇懷切，音□。本作。膗，形惡。

腖	【未集下】【肉字部】	腖	【玉篇】都弄切，音凍。肉腖也。

腆	【未集下】【肉字部】	腆	〔古文〕【唐韻】【集韻】【韻會】【正韻】□他典切，音□。【說文】設膳腆腆多也。【玉篇】厚也。【書酒誥】厥父母慶，自洗腆致用酒。【註】洗以致其潔，腆以致其厚。　又【廣韻】善也。【禮郊特牲】幣必誠，辭無不腆。【註】腆猶善也。　又【廣韻】至也。【書大誥】殷小腆，誕敢紀其敘。【釋文】至也。　又【廣韻】忘也。【揚子方言】聲腆，忘也。又【博雅】腆，久也。　又殄亦作腆。【詩衞風籧篨不殄箋】殄當作腆。腆，善也。正義云：腆殄，古今字異。

腇	【未集下】【肉字部】	腇	【集韻】【韻會】【正韻】□弩罪切，音娞。萎腇，耎弱貌。【後漢馬援傳】萎腇咋舌叉手從族。【註】萎腇，耎弱也。　又【正韻】與餒同。亦作脮。

腈	【未集下】【肉字部】	腈	【集韻】咨盈切，音精。肉之粹者。【玉篇】腈肉。

腉	【未集下】【肉字部】	腉	【集韻】居佳切，音。楚人謂乳爲腉。

腊	【未集下】【肉字部】	腊	【廣韻】【集韻】【韻會】【正韻】□思積切，音昔。【說文】乾肉也。从殘肉，日以晞之。【周禮天官】腊人掌乾肉，凡田獸之脯腊。【註】大物解肆乾之，謂之乾肉。薄析曰脯，捶之而施薑桂曰鍛脩。腊，小物全乾者。【易噬嗑】六三噬腊肉。【疏】腊，是堅剛之肉也。　又久也。【禮郊特牲猶明淸與醆酒於舊澤之酒也註】爲其味厚腊毒也。【釋文】腊，音昔。隱義云：腊，久也。久酒有毒。【前漢五行志】味厚者腊毒。【註】腊，久也。味厚者爲毒久也。　又極也。【鄭語】毒之酋腊者，其殺也滋速。【註】腊，極也。　又亟也。【周語】厚味實腊毒。【註】腊，亟也。　又措也。【釋名】齊人云搏腊，搏腊猶把作，麤貌也。荆州人曰麤麻，韋草，皆同名也。麤，措也，言所以安措之也。　又官名。【周禮天官獸人】凡獸入于腊人。又體皴也。【山海經】錢來之山，有獸焉，名曰羬羊，其脂可以已腊。【註】治體皴。腊音昔。（臘）【廣韻】盧盍切【集韻】【韻會】力合切【正韻】落合切，□音蠟。【說文】冬至後三戌，臘祭百神也。【禮月令】孟冬臘先祖五祀。【註】此周禮所謂蜡祭也。【前漢武帝紀】祠門戸比臘。【註】臘者，冬至後臘祭百神也。又【陳勝傳】臘月，勝之汝隂。【註】張晏曰：秦之臘月，夏之九月。臣瓚曰：建丑之月也。又【正字通】風俗通：蔡邕獨斷，皆言夏曰淸祀，殷曰嘉平，周曰蜡，漢曰臘。一說月令，孟冬臘先祖五祀，自昔有之，非自漢始也。又鄭□月令註：臘卽周禮所謂蜡。不知臘祭先祖，蜡祭百神，二祭各別，鄭合爲一，非。又晉博士張亮議曰：臘者，接也，祭宜在新故交接也。俗謂臘之明日爲初歲，秦漢以來有賀，此皆古之遺俗也。又道書言，道家有五臘，正月一日爲天臘，五月五日爲地臘，七月七日爲道德臘，又以十月十二日爲民歲臘，十二月正臘日爲王侯臘。　又【博雅】臘，索也。　又刃也。【周禮冬官考工記】桃氏爲劒，臘廣二寸有半寸。【註】臘，謂兩刃。【疏】兩刃者，兩面各有刃也。　又【正字通】眞臘，南蠻國名。　又【集韻】力涉切，音巤。義同。

艳	【未集下】【色字部】	艷	【類篇】與豔同。詳豆部豔字註。

	【午集中】【疒字部】		【唐韻】俗莊字。

	【酉集下】【酉字部】		【正字通】同□。

	【寅集中】【山字部】		【玉篇】【廣韻】【集韻】□余封切，音容。山名，在建州。

	【備考】【戌集】【金字部】		【龍龕】同鈍。

腋	【未集下】【肉字部】	腋	【集韻】【韻會】【正韻】□夷益切，音睪。【廣韻】肘腋，胳也，在肘後。【增韻】左右脅之閒曰腋。【博雅】胳謂之腋。【史記商君傳】千羊之皮，不如一狐之腋。【盧湛答魏子悌詩】珍裘非一腋。【註】埤蒼曰：腋在肘後。　又【釋名】繹也。言可張翕尋繹也。　又【集韻】之石切，音隻。又【韻會】伊昔切，音益。義□同。

	【寅集中】【巾字部】		【玉篇】於劫切【類篇】乙業切，□音腌。【玉篇】幧頭也。【釋名】綃頭，齊人謂之。言斂髮使從上也。【揚子方言】幧頭，趙魏之閒或謂之。　又【集韻】烏含切，音諳。橐也。【廣雅】篼囊也。

	【丑集上】【口字部】		【廣韻】是支切【集韻】常支切，□音匙。【廣韻】鳥鳴。　又【集韻】市之切，音時。鳴也。　又【集韻】【類篇】□田黎切，音題。與嗁同。【顏氏家訓】子生咳。

腌	【未集下】【肉字部】	腌	【唐韻】於業切【集韻】又業切【韻會】乙業切，□音浥。【說文】漬肉也。【玉篇】倉頡篇云：酢淹肉也。【廣韻】鹽漬魚也。【集韻】或作□。　又【廣韻】於輒切【集韻】憶笈切，□音□。又【廣韻】【集韻】□於嚴切，音醃。又【集韻】衣廉切，音淹。義□同。

腍	【未集下】【肉字部】	腍	【廣韻】如葚切【集韻】【韻會】【正韻】忍甚切，□音飪。【廣韻】味好。【集韻】飫也。　又【增韻】熟也。【禮郊特牲】腥肆爓腍祭。【註】腍，熟也。　又【五音集韻】式任切，音沈。義同。　又【集韻】徒念切，音磹。【博雅】美也。

腎	【未集下】【肉字部】	腎	【唐韻】時忍切【集韻】【韻會】是忍切【正韻】時軫切，□音祳。【說文】水藏也。【徐曰】按腎主智藏精，皆水之爲也。【廣韻】五藏之一也。【正字通】腎當胃下兩旁，與臍平直，筋外有脂裹，表白裏黑。【素問】腎者作强之官，伎巧出焉。【又】藏各有一，腎獨兩，何也。腎兩者，非皆腎也。其左者爲腎，右者爲命門。【禮月令】孟冬之月，祭先腎。【註】隂位在下，腎亦在下。【書盤庚】今予其敷心腹腎腸，歷告爾百姓于朕志。【淮南子精神訓】腎爲雨。　又引也。【釋名】腎，引也。腎屬水，主引水氣，灌注諸脉也。　又【博雅】堅也。

腏	【未集下】【肉字部】	腏	【唐韻】陟劣切，音輟。【說文】挑取骨閒肉也。【廣韻】骨閒髓也。　又【廣韻】丁活切，音掇。又【集韻】旋芮切，音彗。義□同。　又【廣韻】陟衞切【集韻】株衞切，□音綴。祭酹也。　本作餟。亦柞醊。

腐	【未集下】【肉字部】	腐	【唐韻】扶雨切【集韻】【韻會】奉甫切【正韻】扶古切，□音輔。【說文】爛也。【廣韻】朽也，敗也。【禮月令】季夏之月，腐草爲螢。【詩小雅無浸穫薪箋】浸之則將濕腐，不中用也。　又腐懦。【前漢英布傳】上置酒，對衆折隨何，曰腐儒。【註】師古曰：腐者，敗爛，言無所堪任。　又宮□曰腐。【前漢景帝紀】死罪欲腐者，許之。【註】宮□，其創腐臭，故曰腐也。如淳曰：如腐木，不生實。　又音補。蟲名。【莊子至樂篇】瞀芮生乎腐蠸。【註】腐音補。蠸，音權。蟲名。爾雅云：一名守爪，一名忿鼠。

腑	【未集下】【肉字部】	腑	【廣韻】方矩切【集韻】【韻會】匪父切【正韻】斐古切，□音甫。【玉篇】臟腑。【史記惠景閒侯者年表】諸侯子弟若肺腑。【抱朴子至理卷】破積聚於腑臓。　又【玉篇】本作府。【金匱論】言人身之藏府中隂陽，則藏者爲隂，府者爲陽。肝，心，脾，肺，腎，五藏皆爲隂。膽，胃，大小腸，膀胱，三焦，六府皆爲陽。【註】五藏屬裏，藏精氣不瀉，故爲隂。六府屬表，傳化物而不藏，故爲陽。　又【集韻】【韻會】□符遇切，音附。義同。

