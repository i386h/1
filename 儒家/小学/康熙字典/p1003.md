<!-- { "loadSidebar": true } -->
峤	【寅集中】【山字部】	嶠	【唐韻】【集韻】【韻會】【正韻】□渠廟切，音轎。【爾雅釋山】山銳而高嶠。　《集韻》一曰石絕水。　又山名。【列子湯問篇】渤海之東，其中有五山焉，二曰員嶠。　又【集韻】山逕也。【顏延之侍遊曲阿後湖詩】山祗蹕嶠路。　又【廣韻】巨嬌切【集韻】【類篇】【韻會】渠嬌切。【正韻】祁堯切，□音喬【徐鉉曰】古通用喬。【詩周頌】及河喬嶽。　【集韻】或作。考證：〔【爾雅釋山】山銳而高曰嶠。〕　謹照原文省曰字。〔又陵絕水曰嶠。〕　謹按爾雅無此文，照集韻原文改作：集韻一曰石絕水。 

峯	【寅集中】【山字部】	峯	【廣韻】【集韻】【韻會】□敷容切，音風。【說文】山耑也。一說義取於□，直上而銳也。　又州名。古夜郎地，隋置峯州，今屬安南。　又叶敷康切，音芳。【道藏歌】停蓋濯碧溪，采秀月支峯。咀嚼三靈華，吐吸九神芒。　【集韻】或作□。

崷	【寅集中】【山字部】	崷	【廣韻】【集韻】□自秋切，音酋。崷崒，山長而高貌。【班固西都賦】巖峻崷崒。【杜甫崔少府高齋詩】煙氛藹崷崪。　【正字通】亦作□。

嵨	【寅集中】【山字部】	嵨	【集韻】於五切，音隖。山名。　【正字通】俗隖字。

岸	【寅集中】【山字部】	岸	【唐韻】五旰切【集韻】魚旰切【韻會】疑旰切【正韻】魚幹切，□音犴。【說文】水厓而高者。【爾雅釋地】望厓洒而高岸。【註】厓峻而水深曰岸。【詩衞風】淇則有岸。【小雅】高岸爲谷。　又階也。【張衡西京賦】襄岸夷塗。【註】襄，高也。岸，殿階也。　又魁岸，雄傑也。【前漢江充傳】爲人魁岸。【註】岸者，有廉稜如崖岸形。【唐書宦者傳】仇士良以李石稜稜有風岸深忌之。　又道岸。【詩大雅】誕先登于岸。【註】道之極至處也。　又露額曰岸。【後漢馬援傳】帝岸幘見援。　又獄名。【詩小雅】宜岸宜獄。【註】鄕亭之繫曰岸，朝廷曰獄。韓詩作犴。

宦	【寅集上】【宀字部】	宦	【唐韻】【集韻】【韻會】【正韻】□胡慣切，音患。【說文】仕也。【禮曲禮】宦學事師，非禮不親。【註】仕與學皆有師，以明道也。【左傳宣二年】晉成公卽位，乃宦卿之適子，而爲之田，以爲公族。　又【左傳宣二年】宦三年矣。【註】宦，學也，學職事爲官也。　又凡事人者皆曰宦。【越語】勾踐卑事夫差，宦士三百人于吳。【左傳僖十七年】子圉西質，妾爲宦女焉。【註】妾，晉惠公女名。宦謂宦事於秦爲妾也。　又奄宦，中官也。【宋史宦者傳】太宗不欲除王繼恩宣□使，曰：朕讀前代史，不欲令宦官預政。宣□使，執政之漸，止可授以他官。　又姓。　又叶胡玩切，音換。【謝惠連秋懷詩】頗說鄭生偃，無取白衣宦。未知古人心，且從性所翫。　又叶于眷切，音院。【歐陽修讀書詩】念昔始從書，力學希仕宦。豈敢欺聲名，惟期脫貧賤。考證：〔【越語】越王乃□事秦，宦士三百人於吳。〕　謹照原文改勾踐卑事夫差。 

岐	【寅集中】【山字部】	岐	〔古文〕□【廣韻】巨支切【集韻】【韻會】翹移切【正韻】渠宜切，□音跂。【說文】山名。后稷十三世孫古公亶父始居此。【詩大雅】率西水滸，至于岐下。【一統志】山有兩岐，故名。【六書故】一在今鳳翔府岐山縣，禹貢導岍及岐，是也。又山海經，岐山，狐岐之山，在今汾州介休縣，勝水出焉，東北會於汾，禹貢治梁及岐，是也。　又州名。本雍州地，後爲秦都，漢爲扶風郡，元魏置岐州，唐改鳳翔府，號西京。　又路岐也。【釋名】物兩爲岐，在邊爲旁。【爾雅釋宮】二達謂之岐旁。【註】道旁出也。【列子說符篇】亡羊者曰：岐之中又有岐，不知所之，所以返也。　又峻也。【詩大雅】克岐克嶷。【朱傳】岐嶷，峻茂之貌。　又姓。【正字通】黃帝臣岐伯，唐岐靈岳。◎按《集韻》翹移切，音祁。周文王所封地。又常支切，音坻。山名。又渠羈切，音奇。地名。又章移切，音支。分也。與諸家音切相齟齬。今不从。　【集韻】本作□。【韻會】或作歧。

尗	【寅集上】【小字部】	尗	【正字通】菽叔同。【前漢昭帝紀】以叔粟當賦。【註】與菽同。又叔，季父也。古作尗，从上，从小。後人加又爲叔。或从寸作□。又加艸爲菽。

寠	【寅集上】【宀字部】	寠	【唐韻】其矩切【集韻】【韻會】郡羽切，□衢上聲。【說文】無禮居也。【爾雅釋言】寠，貧也，謂貧陋也。【郉疏】貧無以爲禮也。【詩邶風】終寠且貧。　又【集韻】【類篇】龍遇切【五音集韻】良遇切，□音屢。【詩小雅正月繁霜箋】小人富而寠陋將貴也。寠，去聲。　又【集韻】【類篇】郞侯切【韻會】【正韻】盧侯切，□音婁。【史記淳于髠傳】甌寠滿篝。【註】甌寠，便側之地。　又【集韻】甌寠，猶抔摟也。　【韻會】或从穴作窶。

	【午集中】【目字部】		【集韻】柯開切，音該。目大貌。　又矚，眾相視貌。　又人名。□，宋理宗時人。

尳	【寅集上】【尢字部】	尳	【廣韻】【集韻】□古忽切，音汨gǔ。【說文】膝病也。又【聲類】骨差也。

	【巳集下】【犬字部】		【廣韻】許羈切【集韻】虛宜切，□音犧。【廣韻】獸名。　又豕也。【集韻】本作□。詳豕部□字註。

	【丑集上】【口字部】		【廣韻】子于切【集韻】遵須切，□音諏。【廣韻】□，不廉也。　又【集韻】蘇后切，音叟。與嗾同，使犬聲。詳後嗾字註。

宇	【寅集上】【宀字部】	宇	〔古文〕穻【唐韻】【集韻】王矩切【等韻】于矩切，□音禹。【說文】宇，屋邊也。【釋名】宇，羽也，如鳥羽翼，自覆蔽也。【易繫辭】上棟下宇，以待風雨。【詩豳風】八月在宇。【註】宇，簷下也。【大雅】聿來胥宇。　又【廣韻】大也。【玉篇】方也，四方上下也。尸子曰：天地四方曰宇。【史記秦本紀】包舉宇內。　又【孔穎達正義】于屋，則簷邊爲宇。于國，則四垂爲宇。【周語】先王規方千里，以爲甸服，其餘以均分公侯伯子男，使各有寧宇。　又隤下曰宇。【周禮冬官考工記】輪人爲蓋，上欲尊，而宇欲□。　又籀文作。【張衡東京賦】德天覆。　【集韻】亦作□。考證：〔【易繫辭】上棟下宇，以蔽風雨。〕　謹照原文蔽改待。 

宷	【寅集上】【宀字部】	宷	【玉篇】古文審字。註詳十二畫。【說文】悉也，知宷禔也。从宀从釆。【徐曰】宀，覆也。釆，別也。包覆而深別之曰宷。篆作審，詳審字註。　【正字通】與寮寀之寀別。采，从爪从木。宷，从宀从釆。釆音便。辨同。會意。

寥	【寅集上】【宀字部】	寥	【廣韻】落蕭切【集韻】力交切【韻會】【正韻】憐蕭切，□音聊。【說文】空虛也。【玉篇】寂也，廓也。【莊子大宗師】吾聞之□冥，□冥聞之參寥。【註】莊子僞立此名。【楚辭九辯】寂寥兮收潦而水淸。又【遠遊】下崢嶸而無地兮，上寥廓而無天。　又【廣韻】郞擊切【集韻】【韻會】郞狄切，□音歷。義同。　【集韻】本作廫。

岁	【辰集下】【止字部】	歲	〔古文〕□亗【唐韻】相銳切【集韻】須銳切，□音帨。【釋名】歲，越也，越故限也。【白虎通】歲者，遂也。【易繫辭】寒暑相推而歲成。【書洪範】五紀，一曰歲。【傳】所以紀四時。【又】王省惟歲。【傳】王所省職，兼總羣吏，如歲兼四時。　又星名。【爾雅釋天】唐虞曰載，夏曰歲，商曰祀，周曰年。【郭註】歲，取歲星行一次也。【疏】按《律歷志》分二十八宿爲十二次，歲星十二歲而周天，是年行一次也。【周禮春官】馮相氏掌十有二歲。【又】保章氏以十有二歲之相，觀天下之妖祥。【疏】此太歲在地，與天上歲星相應而行。歲星右行於天，一歲移一辰，十二歲一小周，千七百二十八年一大周。太歲左行於地，一與歲星跳辰，年數同。歲星爲陽人之所見，太歲爲隂人所不覩，故舉歲星以表太歲。歲星與日同次之月，一年之中惟於一辰之上爲法。若元年甲子朔旦冬至，日月五星俱赴於牽牛之初，是歲星與日同次之月。十一月斗建子，子有太歲，至後年，歲星移向子上，十二月日月會於□枵。十二月斗建丑，丑有太歲。推此已後皆然。又歲星木會在東方，爲靑龍之象，天之貴神福德之星，所在之國必昌。又【史記天官書】歲星，一曰攝提，曰重華，曰應星，曰紀星，營室爲淸廟，歲星廟也。【孝經鉤命決】歲星守心年穀豐。【左傳昭三十二年】史墨曰：越得歲而吳伐之，必受其凶。又【岳珂桯史】今星家以太歲爲凶星。【王充論衡】抵太歲凶，負太歲亦凶。抵太歲名曰歲下，負太歲名曰歲破。　又年穀之成曰歲。【左傳哀十六年】國人望君，如望歲焉。【杜註】歲，年穀也。【前漢武帝詔】爲歲事曲加禮。　又周制有歲計、歲會。【周禮春官】職歲。【註】主歲計者。【又】歲終，則令百官各正其治，受其會。三歲則大計羣吏之治，而誅賞之。【又】司會以參互攷日成，以月要攷月成，以歲會攷歲成。　又【史記天官書】臘之明日曰初歲。【四民月令】亦曰小歲。又始歲曰獻歲。【楚辭招魂】獻歲發春。【註】獻，進也。歲始來進，春氣奮揚也。又【東京夢華錄】除夕夜，士庶之家圍爐團坐，達旦不寐，謂之守歲。又【風土記】除夜祭先，竣事，長幼聚飮，祝頌而散，謂之分歲。又【蘇軾饋歲詩序】蜀中値歲晚閒遺，謂之饋歲。酒食相邀爲別歲。　又萬歲，山名。在桂陽。【水經注】萬歲山生靈壽木，溪下卽千秋水。水側居民號萬歲村。又水名。【伏琛三齊略記】曲城、齊城東有萬歲水，水北有萬歲亭。又湖名。【廣輿記】萬歲湖，在建昌府南豐縣。又宮名。【三輔黃圖】汾陽有萬歲宮。又木名。【爾雅釋木疏】杻一名檍，今宮園種之，名萬歲木，取名於億萬也。　又【集韻】相絕切，音雪。義同歱。【曹植平原公主誄】城闕之詩，以日喩歲。况我愛子，神光長滅。歲亦讀雪。　又【集韻】蘇臥切，音。歲，穀名。　【說文】从步戌聲。律歷書名五行爲五步。一說从步者，躔度之行，可推步也。从戌者，木星之精，生於亥，自亥至戌而周天。戌與歲亦諧聲，別作嵗、歳，□非。考證：〔【周禮春官】馮相氏疏十有二歲。小周，千七百二十八年爲大周。〕　謹照原文爲字改一字。〔三歲則大計羣吏之屬，而誅賞之。〕　謹照周禮原文屬改治。 

峑	【寅集中】【山字部】	峑	【廣韻】此緣切【集韻】逡緣切，□音詮。山巓也。

