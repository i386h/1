<!-- { "loadSidebar": true } -->
旒	【卯集下】【方字部】	旒	【廣韻】【集韻】【韻會】【正韻】□力求切，音劉。【玉篇】旌旗垂者。【類篇】旌旗之旓。【詩商頌】爲下國綴旒。【傳】旒，章也。【箋】旌旗之垂者也。　又冕旒，以絲繩貫玉，垂冕前後也。【禮玉藻】天子玉藻十有二旒。【註】天子以五采爲旒，旒十有二。　又【韻補】叶力救切。【皮日休補九夏歌】何以樂之，金石九奏。何以賜之，龍旂九旒。　【集韻】或作斿旈。

旓	【卯集下】【方字部】	旓	【廣韻】【正韻】所交切【集韻】【韻會】師交切，□音梢。【玉篇】旌旗之斿。【前漢揚雄傳】建光耀之長旓。【註】旓，旗之旒也。一曰燕尾旓。

旔	【卯集下】【方字部】	旔	【廣韻】居万切，音建。捷也。

旖	【卯集下】【方字部】	旖	【廣韻】於離切【集韻】【韻會】【正韻】於宜切，□音漪。【說文】旗旖，施也。　又【廣韻】於綺切【集韻】【韻會】【正韻】隱綺切，□音倚。旖旎，旌旗從風貌。詳旎字註。　又【集韻】於義切，音陭。義同。

旗	【卯集下】【方字部】	旗	【唐韻】【集韻】【韻會】渠之切【正韻】渠宜切，□音奇。【說文】熊旗五游，以象罰星，士卒以爲期。【釋名】熊虎爲旗，軍將所建，象其猛如虎，與衆期其下也。【周禮春官司常】熊虎爲旗。【又】師都建旗。【註】畫熊虎者，鄕遂出軍賦，象其守猛莫敢犯也。　又【左傳閔二年】佩衷之旗也。【註】旗，表也。　又星名。【史記天官書】東北曲十二星曰旗。【註】兩旗者，左旗九星，在河鼓左也。右旗九星，在河鼓右也。皆天之鼓旗，所以爲旌表。　又姓。【廣韻】齊卿子旗之後，漢有九江太守旗光。　又與箕同。【荀子富國篇】則國安於盤石，壽於旗翼。【註】旗，讀爲箕。箕翼，二十人宿名。　又【韻補】叶渠尤切。【班固西都賦】乗輚輅，登龍舟，張鳳蓋，建華旗。○按《說文》旗从其聲，訓熊旗五游，以象罰星，士卒以爲期也。旂从，斤聲，訓旗有衆鈴以令衆也。分旗，旂爲二。《正字通》云：周禮九旗所畫異物，所建異名，各有等差。雖旌旄之通稱，而制度自別，未可合爲一也。

杫	【辰集中】【木字部】	杫	【唐韻】【集韻】【韻會】□斯義切，音賜。【廣韻】肉机。【方言】俎几也，蜀漢之閒曰杫。　又【正韻】初寺切，音廁。義同。　又【集韻】【類篇】□想氏切，音徙。同□。木名，可以爲器。　又【集韻】渚市切，音止。板施於礎上柱下者。考證：〔【方言】俎几，蜀漢之閒曰杫。〕　謹照原文几下增也字。 

旘	【卯集下】【方字部】	旘	【正字通】同幟。

旚	【卯集下】【方字部】	旚	【廣韻】匹招切。【集韻】紕招切，□音漂。【說文】旌旗旚繇也。【類篇】或作□。

曎	【辰集上】【日字部】	曎	【集韻】夷益切，音亦。燡，或作曎。光也。○按《篇海》音義又與暭同，非是。

旛	【卯集下】【方字部】	旛	【廣韻】【集韻】【韻會】□孚袁切，音番。【說文】幅胡也。【註】徐鉉曰：胡，幅之下垂者也。【釋名】旛，幡也。其貌幡幡然也。【玉篇】旌旗總名也。【後漢禮儀志】立靑旛。　又【廣韻】附袁切【集韻】符袁切，□音煩。義同。

旜	【卯集下】【方字部】	旜	【唐韻】【集韻】【正韻】□諸延切，音饘。【說文】旃，或从亶。【周禮春官司常】通帛爲旜。【註】通帛，謂大赤，從周正色。【又】孤卿建旜。【註】孤卿不畫，言奉王之政敎而已。

旝	【卯集下】【方字部】	旝	【唐韻】【集韻】【韻會】□古外切，音儈。【說文】建大木，置石其上，發機以追敵也。詩曰：其旝如林。○按《詩大雅》今作會。　又【左傳桓五年】旝動而鼓。【註】旝，旃也。通帛爲之，蓋今大將之麾也。執以爲號令。【後漢馬融傳】旃旝摻其如林。

旞	【卯集下】【方字部】	旞	【唐韻】【集韻】【韻會】【正韻】□徐醉切，音遂。【說文】導車所以載全羽以爲允。允，進也。【周禮春官司常】全羽爲旞。【又】道車載旞。【註】道車象路也。考證：〔【又】道車建旞。〕　謹照周禮原文建旞改載旞。 

旟	【卯集下】【方字部】	旟	【唐韻】以諸切【集韻】【韻會】羊諸切，□音兪。【說文】錯革，畫鳥其上，所以進士衆。旟旟，衆也。【爾雅釋天】錯革鳥曰旟。【註】此謂合剝鳥皮毛，置之竿頭。卽禮記云：載鴻及鳴鳶。【疏】錯，置也。革，急也。畫急疾之鳥於縿也。【釋名】鳥隼爲旟。旟，譽也。軍吏所建，急疾趨事，則有稱譽也。【詩鄘風】孑孑干旟。【周禮春官司常】鳥隼爲旟。【又】州里建旟。【註】鳥隼，象其勇健也。又【周禮冬官考工記】鳥旟七斿，以象鶉火。【註】畫朱雀及隼於斿縿之上也。【疏】縿旗之正幅，斿則末垂者。　又【詩小雅】匪伊卷之，髮則有旟。【傳】旟，揚也。考證：〔【爾雅釋天】錯革鳥曰旟。【疏】錯，置也。革，忽也。〕　謹照原文忽也改急也。 

无	【卯集下】【无字部】	无	〔古文〕□【唐韻】武夫切，音巫。【說文】□，亡也。奇字，无通□。王育說，天屈西北爲无。【易乾卦】无咎。【釋文】无音無。易內皆作此字。【藝苑雄黃】无亦作亡。古皆用亡无，秦時始以蕃橆之橆爲有無之無。詩、書、春秋、禮記、論語本用无字，變篆者變爲無，惟易、周禮盡用无。然論語亡而爲有，我獨亡，諸無字，蓋變隸時誤讀爲存亡之亡，故不改也。　又【廣韻】莫胡切，音模。南无，出《釋典》。（無）〔古文〕□□□【唐韻】武扶切【廣韻】武夫切【集韻】【韻會】【正韻】微夫切，□音巫。【說文】亡也。【玉篇】不有也。【書舜典】剛而無虐，□而無傲。又【益稷】懋遷有無化居。　又【爾雅釋詁】虛無之閒也。【註】虛無皆有閒隙。【老子道德經】萬物生于有，有生于無。【周子太極圖說】無極而太極。　又【禮三年問】無易之道也。【註】無，猶不也。　又縣名。【前漢地理志】越巂郡會無縣。　又姓。【正字通】漢無且明，無能。　又【廣韻】漢複姓無庸無鉤，俱出自楚。　又文無，藥名。【古今注】相別贈之以文無。文無，一名當歸。　又【說文奇字】作无。【玉篇】虛无也。周易無字俱作无。　又【集韻】或作亡。【詩衞風】何有何亡。　又通作毋。書，無逸。【史記魯世家】作毋逸。　又通作毛。【後漢馮衍傳】飢者毛食。【註】衍集：毛作無。今俗語猶然。或古亦通乎。【佩觿集】河朔謂無曰毛。【通雅】江楚廣東呼無曰毛。　又【集韻】或作武。◎按禮器：詔侑武方。註：武當爲無，聲之誤也。鄭註：明言其誤。集韻合無，武爲一。非。　【集韻】無或作橆。韻會，□本古文蕃□字。篆借爲有無字。李斯變隷變林爲四點。〇按說文□，从亡無聲，在亡部。至蕃橆之橆，在林部。音義各別，不云相通。且有無與蕃橆義尤相反，不應借用。玉篇集韻韻會俱非。韻會蕃橆作蕃□，尤非。　又按讀書通云：通作勿莫末沒蔑微不曼瞀等字，或止義通，或止音近，實非一字也。讀書通誤。　又梵言，南無呼那謨。那如拏之上聲，謨音如摩，猶云歸依也。

旡	【卯集下】【无字部】	旡	〔古文〕□【廣韻】居豙切【集韻】居氣切，□音寄。【說文】作，飮食氣逆不得息曰，从反①。【註】今隷變作旡。①原字从彡下儿作。

旣	【卯集下】【无字部】	旣	【唐韻】居豙切【集韻】【韻會】居氣切，□音曁。【說文】小食也。从皀聲，論語曰：不使勝食旣。○按今《論語》作氣。　又【玉篇】已也。【易小畜】旣雨旣處。【詩召南】亦旣見止，亦旣覯止。　又【博雅】盡也。【易旣濟疏】旣者，皆盡之稱。【書舜典】旣月。【左傳桓元年】日有食之旣。　又【博雅】旣，失也。　又與漑同。【史記五帝紀】帝嚳旣執中而徧天下。【註】徐廣曰：古旣字作水旁。　又【集韻】几利切，音冀。義同。　又許旣切，音欷。餼或作旣。饋客芻米也。【禮中庸】旣廩稱事。【註】旣讀爲餼。餼廩，稍食也。【正字通】俗旣字。旣字中匕作丨二。

旤	【卯集下】【无字部】	旤	【玉篇】同□。【前漢五行志】數其旤福。【註】旤，古禍字。　又【韻補】叶後五切。【前漢敘傳】致死爲福，每生爲旤。叶上社，社音土。

日	【辰集上】【日字部】	日	〔古文〕□【唐韻】【正韻】人質切【集韻】【韻會】入質切，□音□。【說文】實也。太陽之精不虧。【博雅】君象也。【釋名】日，實也，光明盛實也。【易乾卦】與日月合其明。又【繫辭】縣象著明，莫大乎日月。又【說卦】離爲火爲日。【周禮天官九□註】日者天之明。【禮祭義】日出於東。【史記天官書註】日者，陽精之宗。【前漢律歷志】日合於天統。【後漢荀爽傳】在地爲火，在天爲日。【淮南子天文訓】火氣之精者爲日。　又【書舜典】協時月正日。【傳】合四時之氣節，月之大小，日之甲乙，使齊一也。又【洪範】五紀，三曰日。【傳】紀一日。【疏】從夜半以至明日夜半，周十二辰爲一日。又【禮曲禮】外事以剛日，內事以柔日。【疏】十日有五奇五偶，甲丙戊庚壬五奇爲剛，乙丁己辛癸五偶爲柔也。又【郊特牲】郊之祭也，迎長日之至也。【註】迎長日者，建卯而晝夜分，分而日長也。　又【左傳文七年】日衞不睦。【註】日，往日也。　又【左傳桓十七年】天子有日官，諸侯有日御。【註】皆典歷數者。　又【史記日者傳註】卜筮占□時日，通名日者。　又【集韻】而力切，音眲。義同。　又【韻補】叶而至切。【李嵩述志賦】審機動之至微，思遺餐而忘寐。表略韻於納素，託精誠於白日。　【類篇】唐武后作□。

昊	【辰集上】【日字部】	昊	【廣韻】【正韻】胡老切【集韻】【韻會】下老切，□音皓。【說文】作昦。【九經字樣】隷省作昊。【爾雅釋天】夏爲昊天。【註】言氣皓旰。【疏】昊者，元氣博大之貌。李巡云：夏萬物盛壯，其氣昊昊，故曰昊天。【書堯典】欽若昊天。【詩小雅】浩浩昊天。【周禮春官大宗伯】以禋祀祀昊天上帝。　又與皡通。【禮月令】其帝太皥。【釋文】皥，亦作昊。

昋	【辰集上】【日字部】	昋	【唐韻】古惠切【集韻】涓惠切，□音桂。姓也。後漢《太尉陳球□》有城陽炅橫，漢末被誅。有四子：一守墳墓，姓炅。一子避難居徐州，姓昋。一子居幽州，姓桂。一子居華陽，姓炔。　又【集韻】畎迥切，音憬。義同。

