<!-- { "loadSidebar": true } -->
鷚	【亥集中】【鳥字部】	鷚	【廣韻】【集韻】【正韻】□力救切，音溜。【爾雅釋鳥】鷚，天鸙。【郭註】大如鷃雀，色似鶉，江東名之曰天鷚，音綢繆。【疏】音綢繆者，詩豳風云：綢繆牖戸。取其音同，故讀從之。【正字通】鷚，俗呼告天鳥，其鳴如龠，形醜善鳴，聲高多韻。【張協七命】丹穴之鷚。【左思吳都賦】巖穴無豜縱，翳薈無□鷚。又【正韻】雉子也。又【集韻】力求切，音留。又【廣韻】莫浮切【集韻】迷浮切，□音謀。又【廣韻】武彪切【集韻】亡幽切，□音繆。又【廣韻】【集韻】□渠幽切，音虯。義□同。又【集韻】羌幽切，音近丘。天鷚，鳥名。江東語。又【集韻】【類篇】□憐蕭切，音聊。義同。

鴂	【亥集中】【鳥字部】	鴂	【唐韻】【集韻】□古穴切，音玦。【說文】寧鴂也。【爾雅釋鳥】鴟鴞，鸋鴂。【郭註】鴟類。【疏】鸋鴂，或曰巧婦，或曰女匠。關東謂之過蠃，關西謂之桑飛。或謂之襪雀。或曰巧女。今從郭註。【廣雅】鸋鴂，工雀也。【廣韻】鶗鴂，春分鳴則衆芳生，秋分鳴則衆芳歇。又鵜鴂。一名買□。見【屈原離騷王逸註】。又【集韻】涓惠切，音桂。鷤鴂，鳥名。本作。【集韻】或作□□。【正韻】或作鴃。

□	【未集上】【米字部】	□	【字彙補】扶翻切，音煩。百合蒜也。

	【卯集上】【心字部】		【集韻】子末切，音拶。慒，心慢怠也。

鴇	【亥集中】【鳥字部】	鴇	【廣韻】博抱切【集韻】補抱切【正韻】博皓切，□音寶。【說文】鳥也。【郭璞曰】鴇，似鴈無後趾，毛有豹文。一名獨豹。【詩唐風】肅肅鴇羽。【毛傳】鴇性不樹止。正義曰：鴇鳥連蹄，樹止則爲苦，故以喩君子從征役爲危苦也。【埤雅】鴇性羣居如鴈，自然有行列，故从□。□相次也。【正字通】陸佃曰：亦名鴻豹。易林曰：文山鴻豹。又段成式曰：鴇遇鷙鳥，能激糞射之，糞著毛悉脫。【廣韻】亦作□□。又馬名。與駂同。烏驄也。【詩鄭風】叔于田，乗乗鴇。【傳】驪馬雜毛曰鴇。古字通用。

鴌	【亥集中】【鳥字部】	鴌	【五音集韻】古文鳳字。註詳三畫。

鴙	【亥集中】【鳥字部】	鴙	【廣韻】【集韻】□直几切，音滍。同雉。【廣雅】野雞雉也。又【字彙】鴙，古謂之鶻。【前漢五行志】魯哀公時，有隼集於陳庭。【師古註】隼，鷙鳥，卽今之鴙也。鴙，胡骨反。

鴤	【亥集中】【鳥字部】	鴤	【廣韻】職戎切【集韻】之戎切，□音螽。【廣韻】鳥名。【正字通】水鳥似鳧而小。或讀若終。義同。

鴥	【亥集中】【鳥字部】	鴥	【唐韻】以出切【集韻】允律切【正韻】以律切，□音聿。【說文】鸇飛貌。【廣韻】鳥飛快也。【廣雅】鴥飛也。【詩秦風】鴥彼晨風。又【小雅】鴥彼飛隼。又【集韻】于六切，音□。疾飛貌。又王勿切，音曰。義同。又胡決切，音穴。鳥名。考證：〔【廣雅】矯飛也。〕　謹按鴥矯二字俱訓爲飛，不訓鴥爲矯飛，今照原文矯改鴥。 

鴺	【亥集中】【鳥字部】	鴺	【唐韻】【正韻】杜兮切【集韻】田黎切，□音啼。【說文】鴺胡，洿澤也。重文作鵜。又【玉篇】鴺，山雞也。【左思蜀都賦】鷩鴺山棲。與鴺胡別一種。又【廣韻】以脂切【集韻】延知切，□音夷。鴺□。一名飛生。

鵂	【亥集中】【鳥字部】	鵂	【廣韻】許由切【集韻】虛尤切，□音休。鵂鶹，鳥也。【廣雅】肥鵂，鴟鵂，怪鴟也。【周禮天官硩族氏鄭註】夭鳥鵂鵬。又【莊子秋水篇】鴟鵂夜撮蚤，察見毫末，晝出瞑目，而不見丘山。又【集韻】巨救切，音賕。義同。

鵧	【亥集中】【鳥字部】	鵧	【玉篇】步丁切【集韻】旁經切，□音瓶。烏臼也。【爾雅釋鳥疏】鷑鳩，一名鵧鷑。又【廣韻】房脂切【集韻】頻脂切，□音毗。鵧鷑，鳥名。鳴自呼。又【集韻】□盈切，音幷。又蒲街切，音牌。又貧悲切，音邳。又補買切，音擺。又蒲巴切，音爬。義□同。鵧从幷作。考證：〔【爾雅釋鳥疏】鷑鳩，一名鵧鳩。〕　謹照原文鵧鳩改鵧鷑。 

鱉	【亥集中】【魚字部】	鱉	【廣韻】幷列切【集韻】必列切。□與鼈同。【干祿字書】鱉通鼈。【易說卦】離爲鱉。【釋文】鱉本又作鼈。【莊子秋水篇】東海之鱉。【音義】鱉亦作□。

鳩	【亥集中】【鳥字部】	鳩	【唐韻】居求切【集韻】【正韻】居尤切，□九平聲。【說文】鶻鵃。似山雀而小，短尾，靑黑色。【禽經】拙者莫如鳩，不能爲巢。【詩召南】維鵲有巢，維鳩居之。【禮月令】仲春，鷹化爲鳩。又【王制】鳩化爲鷹，然後設罻羅。【註】仲秋也。又官名。【左傳昭十七年】郯子曰：少皞氏以鳥名官，祝鳩氏，司徒也。鴡鳩氏，司馬也。鳲鳩氏，司空也。爽鳩氏，司□也。鶻鳩氏，司事也。五鳩，鳩民者也。【嚴粲詩緝】左傳五鳩備見詩經。祝鳩，鵓鳩也，四牡嘉魚之鵻是也。鴡鳩，關關鴡鳩之鳩是也。鳲鳩，布穀也，曹風之鳲鳩是也。鷞鳩，大明之鷹是也。鶻鳩，鱟鳩，非《班鳩》《小宛》之鳴鳩，《氓》食桑葚之鳩是也。又蒙鳩，鷦鷯也。【荀子勸學篇】南方有鳥，名曰蒙鳩。又【爾雅釋詁】鳩，聚也。【正字通】鳩能聚陽氣，故取義於聚。【書堯典】共工方鳩僝功。【左傳襄二十五年】鳩藪澤。又安也，集也。【左傳隱八年】君釋三國之圖，以鳩其民。又【襄十六年】敢使魯無鳩乎。又國名。【山海經】始鳩在海中轅厲南。又舒鳩，楚屬國。見【左傳襄二十四年】。又地名。鳩兹。【左傳襄三年】楚子重伐吳，克鳩兹。【註】吳邑。又山名。【山海經】北二百里曰發鳩之山。又人名。汝鳩，湯賢臣。又小腹下曰鳩口。【巢氏病源】斜踵至鳩口內。又【韻會】渠尤切，音裘。同馗。土菌，可食。又叶斤於切，音居。【道藏歌】重萌鬱以赫，朱風引鳴鳩。旣忘榮曜契，何不寶僊居。【說文】鳩，从鳥九聲。【禽經】九鳥曰鳩。或曰鳩字从九以此。【列子天瑞篇】一變而爲七，七變而爲九。九者，究也。乃變而爲一，故名鳩，此鳩所以从九也。【玉篇】或作勼。

鳻	【亥集中】【鳥字部】	鳻	【唐韻】府文切【集韻】【韻會】敷文切，□音芬。【說文】鳥聚貌。一曰飛貌。又鳥名。【爾雅釋鳥】春鳸鳻鶞。又通作鶡。【前漢黃霸傳】京兆尹張敞舍鶡雀，飛集丞相府。【蘇註】今虎賁所著鶡也。【師古註】蘇說非也。此鶡字音芬，本作鳻。此通用耳。鳻雀大而色靑，出羌中，非虎賁所著也。虎賁鶡者色黑，出上黨，以其□不止，故用其尾飾武臣首。今俗謂鶡雞是也。音曷，非此鳻雀也。又【廣韻】符分切，音墳。義同。又【廣韻】布還切【集韻】逋還切，□音班。大鳩也。【揚子方言】鳩，自關而西，秦漢之閒謂之鵴鳩，其大者謂之鳻鳩。

□	【午集下】【穴字部】	□	【集韻】弇古作□。註詳廾部六畫。

鴑	【亥集中】【鳥字部】	鴑	【玉篇】音奴。鳥名。

鴕	【亥集中】【鳥字部】	鴕	【集韻】唐何切，音駝。鴕鳥似雉。【晉書張華傳】武庫封閉甚密，其中忽有雉雊。華曰：此必蛇化爲雉也。開視雉側，果有蛇蛻焉。又【前漢西域傳】安息國有大馬爵。【師古註】《廣志》云：大爵，頸及膺身，蹄似橐駝，色蒼，舉頭高八九尺，張翅丈餘，食大麥。○按大馬爵似橐駝。本作駝，後人以鳥之名，攺馬從鳥。《張華傳》所云蛇化雉者，本作蛇，因其化雉，亦攺虫从鳥耳。

鴶	【亥集中】【鳥字部】	鴶	【廣韻】古黠切【集韻】訖黠切，□音戛。【玉篇】鴶鵴，布穀鳥也。【爾雅釋鳥】鳲鳩，鴶鵴。【疏】布穀類也。一名擊穀。一名桑鳩。又【集韻】激質切，音吉。義同。

鴿	【亥集中】【鳥字部】	鴿	【唐韻】【正韻】古沓切【集韻】葛合切，□音閤。【說文】鳩屬。【周禮天官庖人】掌供六禽。【註】鴈鶉鷃雉鳩鴿。陸佃曰：鴿性喜合。凡鳥雄乗雌，惟鴿雌乗雄，逐月有子。又名鵓鴿。又【韻會】唐明皇呼鴿爲飛奴。【正字通】唐鄭復禮言，波斯舶上多養鴿，鴿能飛行數千里，放一隻至家以爲平安信。又野鴿，其矢皆左盤。【本草】野鴿矢謂左盤龍。又蒲鴿，瓜名。【杜甫詩】傾筐蒲鴿靑。

鵅	【備考】【亥集】【鳥字部】	鵅	【五音篇海】同鴼。

鵊	【亥集中】【鳥字部】	鵊	【廣韻】古洽切【集韻】【韻會】訖洽切，□音夾。【廣韻】杜鵑也。又鵯鵊。【正字通】歐陽修鵯鵊詩：龍樓鳳閣鬰崢嶸，深宮不聞更漏聲。紅紗蠟燭愁夜短，綠窻鵯鵊催天明。【註】鵯鵊，催明鳥，京師謂之夏雞。又姓。鵊治，黃帝臣。【前漢藝文志】隂陽家有鵊治子一篇。又【集韻】檄頰切，音協。鳥名。

鵒	【亥集中】【鳥字部】	鵒	【唐韻】余蜀切【集韻】兪玉切，□音欲。【說文】鴝鵒也。古者鴝鵒不踰泲。互詳鴝字註。

鱬	【亥集中】【魚字部】	鱬	【廣韻】人朱切【集韻】汝朱切，□音儒。魚名。魚身人面。【山海經】卽翼之澤，其中多赤鱬。其狀如魚而人面，其音如鴛鴦，食之不疥。

鱮	【亥集中】【魚字部】	鱮	【唐韻】徐呂切【集韻】【韻會】【正韻】象呂切，□音敘。【說文】魚名。【詩齊風】其魚魴鱮。【傳】魴鱮，大魚也。【箋】鱮似魴而弱鱗。【陸璣草木蟲魚疏】鱮似魴，厚而頭大，魚之不美者。其頭尤大而肥者，徐州人謂之鰱，或謂之鱅。幽州人謂之鴞□，或謂之胡鱅。【集韻】或作魣。又【集韻】羊諸切，音余。鱑鱮，魚名。

	【巳集下】【犬字部】		【玉篇】阻懺切【集韻】莊陷切，□音蘸。【集韻】獸名。

鲦	【亥集中】【魚字部】	鰷	【廣韻】徒聊切【集韻】【韻會】【正韻】田聊切，□音迢。白鰷，魚名。【正字通】形狹而長若條然。【詩周頌】鰷鱨鰋鯉。【傳】白鰷也。【集韻】或作鯈。又【集韻】先了切，音小。義同。

鳲	【亥集中】【鳥字部】	鳲	【廣韻】式之切【集韻】【韻會】廾脂切【正韻】申之切，□音尸。【爾雅釋鳥】鳲鳩，鴶鵴。【註】布穀也。江東呼穫穀。【疏】一名擊穀。一名桑鳩。方言云戴勝，非也。【詩曹風】鳲鳩在桑，其子七兮。又或作尸。【前漢鮑宣傳】視之當如一，合《尸鳩》之詩。【註】言君子布德施惠，亦當然也。又別作。【揚子方言】鳩，梁宋閒謂之鷦。又作□。

□	【未集中】【糸字部】	□	【廣韻】【集韻】□亡遇切，音務。繅淹餘也。繅字原从臼作。

