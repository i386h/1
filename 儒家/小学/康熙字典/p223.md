<!-- { "loadSidebar": true } -->
莞	【申集上】【艸字部】	莞	【唐韻】【集韻】□胡官切，音桓。【說文】草也，可爲席。【詩小雅】下莞上簟。【箋】小蒲之席也。【爾雅釋草】莞，苻蘺。【註】白蒲，一名苻蘺，楚謂之莞蒲。【禮禮器】莞簟之安而藁鞂之設。【前漢東方朔傳】莞蒲爲席。【註】莞，今謂之蔥蒲。　又姓。【晉書武帝紀】吳將莞恭。　又【集韻】沽還切，音關。義同。　又古丸切，音官。【韻會】亦莞蒲也。　又東莞，地名。【史記註】東莞在琅邪。【綱目集覽】今沂州沂水縣，古東莞也。【方輿勝覽】廣州路有東莞縣。　又谷名。【水經注】高都縣有莞谷。　又戸板切，音皖。【論語】夫子莞爾而笑。【何晏註】莞爾，小笑貌。　又【韻補】圭園切。【韓愈詩】欲不出納，以堙其源。空堂幽幽，有秸有莞。　【六書故】作□。【篇海】作□。考證：〔【詩小雅】上莞下簟。〕　謹照原文改下莞上簟。 

莠	【申集上】【艸字部】	莠	【唐韻】與九切【韻會】以九切【正韻】云九切，□讀若酉。【詩齊風】無田甫田，維莠驕驕。【孟子】惡莠恐其亂苗也。【趙註】莠之莖葉似苗。【魯語】馬餼不過稂莠。【註】莠草似稷而無實。　又【詩小雅】莠言自口。【傳】莠，醜也。　又地名。【水經注】汳水又東逕莠倉城。　又【集韻】息救切，音秀。【類篇】荼也。

莢	【申集上】【艸字部】	莢	【唐韻】【正韻】古協切【韻會】吉協切，□音夾。【說文】草實。【博雅】豆角謂之莢。【周禮地官大司徒】其植物宜莢物。【註】莢物，薺莢、王棘之屬。【疏】卽今人謂之皁莢是也。　又蓂莢，堯時瑞草。　又莢蒾。【本草】葉似木槿及楡、柞小樹。　又錢名。【前漢食貨志】漢興，以爲秦錢重難用，更令民鑄莢錢。【註】如楡莢也。　又陵名。【水經注】李夫人塚，塚形三成，世謂之莢陵。　又姓。【通志氏族略】莢氏。【風俗通】莢成僖子，晉大夫。【王僧孺百家志】荀永之娶平陽莢氏。考證：〔【周禮地官大司徒】其植物宜莢。〕　謹照原文莢字下增物字。 

莤	【申集上】【艸字部】	莤	【唐韻】【韻會】【正韻】□同□。【周禮天官】甸師：祭祀共蕭茅。【註】蕭字或爲莤，莤字讀爲□。　又【詩小雅】有酒湑我。【傳】湑，莤之也。【箋註】謂以茅泲之而去其糟也。　又【類篇】莤，榼上塞也。　又【唐韻古音】莤茅之莤，亦作蕭音讀。　又【集韻】夷周切，音由。水草。【爾雅釋草】莤，蔓于。【註】生水中。一名軒于，江東呼爲莤。　又以九切，音酉。草名。

莥	【申集上】【艸字部】	莥	【唐韻】女久切，音狃。【爾雅釋草】鹿藿，其實莥。【註】今鹿豆也。　又【說文】敕九切，音丑。【集韻】女六切，音忸。義□同。　一作□，一作□。

莦	【申集上】【艸字部】	莦	【唐韻】所交切，音梢。【說文】惡草貌。【淮南子修務訓】野彘有艽莦槎櫛窟虛，連比以象宮室。　又【集韻】思邀切，音消。草根也。

	【午集中】【皮字部】		【廣韻】【集韻】□胡官切，音桓。【博雅】，瘤病也。一曰皾，矢藏。

蕀	【申集上】【艸字部】	蕀	【唐韻】紀力切【集韻】訖力切，□音棘。【爾雅釋草】髦，顚蕀。【疏】髦一名顚蕀，一名商蕀。【廣雅】女术。【郭註】細葉有棘，蔓生。　又蕀菀，今遠志也。

蕦	【申集上】【艸字部】	蕦	【唐韻】錫兪切【集韻】詢趨切，□音須。薞蕪別名，本作須。【爾雅釋草】須，薞蕪。【註】似羊蹄，葉細，味酢可食。考證：〔【爾雅釋草】須薞蕪。【註】似羊蹄，稍細。〕　謹照原文稍細改葉細。 

萮	【申集上】【艸字部】	萮	【唐韻】羊朱切，音兪。【玉篇】萮，花貌。【類篇】或作蘛。【篇海】一作□。　又【集韻】勇主切，音庾。萮茈，木耳。　又徒侯切，音頭。草名。

萯	【申集上】【艸字部】	萯	【唐韻】房久切【韻會】扶缶切【正韻】房缶切，□音婦。【禮月令】孟夏，王瓜生。【註】草葜也。今《月令》云：王萯生。　又山名。【竹書紀年】帝孔甲三年，王畋于萯山。　又宮名。【前漢宣帝紀】甘露二年，行幸萯陽宮。　又【集韻】蒲昧切，音佩。【韻會】符遇切，音附。義□同。　又【集韻】簿亥切，音蓓。與菩通。草也。　【字彙補】萯山，山海經音倍。又漢書萯陽宮，李裴亦音倍，字彙作防父切，誤。◎按負、□二字異音。負音附，□音倍，似萯山之萯，从□。萯草之萯从負，不可以倍音廢附音也。葜字原从挈作。

萰	【申集上】【艸字部】	萰	【唐韻】郞甸切，音練。草名。【玉篇】白蘞也。【爾雅釋草】萰，菟荄。　又芊萰，靑盛貌。【郭璞江賦】涯灌芊萰。

蔜	【申集上】【艸字部】	蔜	【唐韻】五勞切【集韻】牛刀切，□音敖。草也。【爾雅釋草】蔜□、□。【疏】蔜，一名□□，一名蘩□，一名雞腸草。　又【類篇】魚到切，音傲。義同。

蒳	【申集上】【艸字部】	蒳	【唐韻】奴荅切，音納。香草。【左思吳都賦】草則藿蒳、豆蔲。【註】蒳，草樹也，葉如栟櫚而小，採其葉隂乾之，幷雞舌香食，益美。　又【齊民要術】山榔，一名蒳子。　又芥蒳，香名。

蒴	【申集上】【艸字部】	蒴	【唐韻】所角切，音朔。【玉篇】蒴藋，藥也。【本草】每枝五葉，子初靑如綠豆顆，每朶如盞面大，生一二百子，十月熟。

蒵	【申集上】【艸字部】	蒵	【唐韻】胡雞切，音奚。【玉篇】草也。【爾雅釋草】蘩，兔蒵。　又【集韻】戸禮切，音。屧蒵也。【南史虞玩之傳】玩之爲少府，猶躡屐造席，高帝取屐視之，訛黑斜銳蒵斷以芒接之。

	【酉集中】【走字部】		【玉篇】巿玉切，音屬。晉時四公子名。

蕄	【申集上】【艸字部】	蕄	【唐韻】莫耕切，音氓。【爾雅釋訓】存存、萌萌，在也。【疏】萌萌，《說文》作蕄蕄。　又武登切，音瞢。義同。　本亦作萌。見萌字註。

蕅	【申集上】【艸字部】	蕅	【唐韻】【玉篇】□同藕。【說文】張弨曰：此正蔆蕅字，俗譌作藕。　亦作□。

□	【未集上】【米字部】	□	【集韻】虎委切，音毀。【說文】一斛米舂爲八斗也。同毇。

蕆	【申集上】【艸字部】	蕆	【唐韻】丑善切，音搌。【博雅】敕也。【左傳文十七年】寡君又朝以蕆陳事。　又【揚子方言】解也。　又【韻會】備也。

蕇	【申集上】【艸字部】	蕇	【唐韻】多殄切，音典。【爾雅釋草】蕇，亭歷。【註】似芥，一名狗薺。

胫	【未集下】【肉字部】	脛	【唐韻】胡定切【集韻】【韻會】【正韻】形定切，□音鋞。【說文】胻也。【廣韻】腳脛。【釋名】脛，莖也。直而長，似物莖也。【詩小雅赤芾在股傳】脛本曰股。【史記魏其武安侯傳】脛大於股，不折必披。【前漢趙充國傳】聞苦腳脛寒泄。【註】脛，膝以下骨也。　又脛脛，直貌。【前漢楊惲傳】脛脛者，未必全也。【註】脛脛，直貌。　又【正字通】鳥獸膝骨亦曰脛。【莊子駢母篇】鳧脛雖短，續之則憂。鶴脛雖長，斷之則悲。【儀禮鄕飮酒禮賔俎脊脅肩肺註】凡牲前脛骨三，肩臂臑也。　又【廣韻】胡頂切【集韻】【韻會】【正韻】下頂切，□音悻。又【集韻】戸孟切，橫去聲。義□同。　【集韻】或作踁。

胭	【未集下】【肉字部】	胭	【廣韻】烏前切【集韻】因蓮切【正韻】因肩切，□音烟。【說文】嗌也。【玉篇】胭喉也。　又【廣韻】胭脂，與燕脂同。

胮	【未集下】【肉字部】	胮	【廣韻】薄江切【集韻】皮江切，□音龎。【廣韻】胮肛，脹大也。【博雅】腫也。　又【廣韻】匹江切【集韻】披江切【韻會】滂江切，□音□。義同。【集韻】或作□膖肨。

胯	【未集下】【肉字部】	胯	【唐韻】【集韻】【韻會】【正韻】□苦故切，音庫。【說文】股也。【正韻】署胯兩股閒。【史記淮隂侯傳】不能死，出我胯下。【註】股也。　又【廣韻】苦瓜切【集韻】【韻會】【正韻】枯瓜切，□音誇。又【廣韻】【正韻】苦化切【集韻】【韻會】枯化切，□音跨。義□同。　又【集韻】枯買切，音銙。腇肥貌。

胰	【未集下】【肉字部】	胰	【廣韻】以脂切【集韻】【韻會】【正韻】延知切，□音夷。夾脊肉。【韻會】本作胂。　又【類篇】與□。同詳□字註。

胱	【未集下】【肉字部】	胱	【正韻】姑黃切，音光。膀胱，水府也。【類篇】脅下。【博雅】膀胱謂之脬。【正字通】膀胱，重九兩一銖，縱廣九寸，盛溺九升九合，廣二寸半，上系小腸，下聯前隂。【素問】膀胱者，州都之官，津液藏焉，氣化則能出。【甲乙經】膀者，橫也。胱者，廣也。言其體橫廣而短也。

胲	【未集下】【肉字部】	胲	【廣韻】古哀切【集韻】【韻會】柯開切，□音該。【說文】足大指毛肉也。【莊子庚桑楚】臘者之有〈月〉胲，可散而不散也。【註】足大指也。　又【博雅】胲，備也。【莊子庚桑楚〈月〉胲註】一云備也。　又書名。【前漢藝文志】五行奇胲用兵二十三卷。【註】軍中約也。　又【集韻】己亥切【韻會】尸亥切【正韻】居亥切，□音改。【集韻】頰下曰胲。【前漢東方朔傳】樹頰胲。【註】胲音改，頰肉也。

胳	【未集下】【肉字部】	胳	【唐韻】古洛切【集韻】剛鶴切，□音各。【說文】腋下也。【廣韻】胳腋。【博雅】胳謂之腋。　又【集韻】轄格切，音垎。義同。　又【集韻】各頟切，音格。牲後頸骨。【儀禮鄕飮酒禮】介俎脊脅胳肺。【註】後脛骨二，膊胳也。【釋文】胳，音格。

□	【未集上】【竹字部】	□	【集韻】筍古作□。註詳六畫。

□	【未集上】【米字部】	□	【集韻】丁定切，音訂。米飷。

胴	【未集下】【肉字部】	胴	【廣韻】【集韻】□徒弄切，音洞。【玉篇】大腸也。【抱朴子僊藥卷】雄黃服餌之法，以□胴腸裹蒸之於赤土下。　又【集韻】杜孔切，音動。侗胴，直貌也。【揚子方言】侗胴，狀也。【註】謂形狀也。

胵	【未集下】【肉字部】	胵	【唐韻】處脂切【集韻】稱脂切，□音□。【說文】鳥胃。一曰胵，五藏總名。【廣韻】膍胵，鳥藏。【博雅】百葉謂之膍胵。【集韻】或从氏。　又【集韻】陟利切，音致。肥也。　又【集韻】陟栗切，音窒。【五音集韻】同郅。郁郅，地名。

