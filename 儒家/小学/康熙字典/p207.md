<!-- { "loadSidebar": true } -->
肆	【未集中】【聿字部】	肆	〔古文〕□□【玉篇】【廣韻】【集韻】【類篇】【韻會】息利切【正韻】悉漬切，□音四。【說文】極陳也。【爾雅釋言】肆，力也。【疏】極力也。【左傳昭十二年】昔穆王欲肆其心，周行天下。【註】肆，極也。【周語】藪澤肆旣。【註】肆，極也。旣，盡也。　又【玉篇】放也，恣也。【易繫辭】其事肆而隱。【疏】其辭放肆顯露，而所論義理深而幽隱也。【左傳昭三十二年】伯父若肆大惠，復二文之業，弛周室之憂。【註】肆，展放也。【禮表記】君子莊敬日强，安肆日偷。【註】肆，猶放恣也。　又遂也。【書舜典】肆類于上帝。【傳】肆，遂也。　又次也。【詩小雅跂彼織女終日七襄箋】襄，駕也。駕謂更其肆也。【疏】謂止舍處也。天有十二次，日月所止舍也。舍卽肆也。在天爲次，在地爲辰，每辰爲肆，是歷其肆舍有七也。　又陳也，列也。【書牧誓】昬棄厥肆祀弗答。【傳】昏，亂也。肆，陳也。【詩大雅】肆筵設席。【註】肆者，陳設之意。　又【古今註】肆，所以陳貨鬻之物也。【周禮地官司市】掌以陳肆辨物而平市。【註】肆，謂陳物處。【前漢□法志】開市肆以通之。【註】師古曰：肆，列也。　又【韻會】旣□，陳尸曰肆。【禮月令】仲春之月，命有司省囹圄，去桎梏，毋肆掠。【註】肆，謂死□暴尸也。【周禮秋官掌囚】凡殺人者，踣諸市，肆之三日。　又【爾雅釋詁】肆，故也。【疏】肆之爲故，語更端辭也。【又】肆，今也。【註】肆旣爲故，又爲今，此義相反而兼通者。【書大禹謨】肆予以爾衆士，奉辭代罪。【傳】肆，故也。【詩大雅】肆不殄厥慍，亦不隕厥問。【傳】肆，故今也。　又【博雅】伸也。【左傳僖三十年】旣東封鄭，又欲肆其西封。【註】肆，申也。　又【小爾雅】餘也。　又緩也。【書舜典】眚災肆赦。【傳】肆，緩也，過而有害，當緩赦之。【左傳莊二十二年】肆大眚。【疏】肆，緩也。◎按公羊傳註：肆，跌也，過度也。穀梁傳註：肆，失也。三傳異義。　又【玉篇】量也。　又大也。【書梓材】越厥疆土，于先王肆。【傳】能遠拓其界壤，則于先王之道遂大。　又長也。【詩大雅】其詩孔碩，其風肆好。【傳】肆，長也。　又弃也。【揚雄長楊賦】故平不肆險。安不忘危也。【註】服虔曰：肆，弃也。　又【小爾雅】突也。【詩大雅】是伐是肆。【傳】肆，疾也。【箋】肆犯突也。【疏】肆爲犯突，言犯師而衝突之。【左傳文十二年】若使輕者，肆焉其可。【註】肆，暫往而退也。　又【周禮春官小胥】凡縣鍾磬，半爲堵，全爲肆。【註】編縣之，二十六枚在一虡，謂之堵。鍾一堵，磬一堵，謂之肆。【左傳襄十一年】歌鍾二肆。【註】肆，列也。縣鍾十六爲一肆。二肆，三十六枚。　又官名。【周禮地官】肆長各掌其肆之政令。　又姓。【何氏姓苑】有漁陽太守肆敏。　又祭名。【史記周本紀】肆祀不答。　又【集韻】息七切，音悉。放也。　又【韻會】羊至切。與肄同。【五音集韻】習也，嫩條也。【禮玉藻】肆束及帶，勤者有事則收之，走則擁之。【註】肆，讀爲肄。肄，餘也。【釋文】肆，音肄。　又音陔。【禮禮器】其出也，肆夏而送之，蓋重禮也。【註】肆夏，當爲陔夏。【釋文】肆，依註作陔，古來切。　又【集韻】他歷切，音逖。解也。【禮郊特牲】腥肆爓腍祭。【註】治肉曰肆。【疏】肆，剔也。【釋文】肆，敕歷切。【周禮地官大司徒】祀五帝，奉牛牲，羞其肆。【註】鄭司農雲，肆，陳骨體也。士喪禮曰：肆解去蹄。【贾疏】羞，進也。肆，解也。謂於俎上進所解牲體於神座前。【釋文】肆，他歷切。考證：〔【易繫辭】其事肆而應。〕　謹照原文應改隱。〔【周禮天官司市】掌以陳肆辨物。〕　謹照原書天官改地官。照原文辨物下增而平市三字。〔【周禮地官大司徒】祀五帝，奉牛牲，羞其肆。【釋文】羞，進也。〕　謹按羞進也，句出贾疏非釋文，今据改爲贾疏。 

□	【未集上】【竹字部】	□	【篇海】力求切，音留。竹名。

	【卯集中】【手字部】		【篇海】呼骨切，音忽。高貌。〇按音義同□。譌文。

□	【未集中】【网字部】	□	【字彙篇】同罕。亦作□。字原作罓下干。

肇	【未集中】【聿字部】	肇	【廣韻】治小切【集韻】【韻會】【正韻】直紹切，□音趙。【說文】擊也。　又【廣韻】始也。【書舜典】肇十有二州。【傳】肇，始也。又【仲虺之誥】肇我邦于有夏。【傳】始我商家國于夏世。　又正也。【齊語】竱本肇末。【註】竱，等也。肇，正也。謂先等其本，以正其末也。　又敏也。【爾雅釋言】肇，敏也。【書酒誥】肇牽車牛，遠服賈。　又長也。【爾雅釋詁】肇，謀也。【詩大雅】肇敏戎公，用錫爾祉。【傳】肇，謀也。【釋文】韓詩云：長也。　又山名。【山海經】華山靑水之東有山，名曰肇山。　又與兆同。【詩大雅】以歸肇祀。【傳】肇，始也。始歸郊祀也。【箋】肇，郊之神位也。【疏】肇，宜作兆。春官小宗伯云：兆五帝于四郊是也。又【商頌】肇域彼四海。【箋】肇，當作兆。【疏】言正天下之經界，以四海爲兆域。　又【集韻】杜皓切，音道。擊也。

	【子集中】【人字部】		【廣韻】【集韻】【韻會】□莫八切，麻入聲。傄，健貌。

肈	【未集中】【聿字部】	肈	【集韻】同肇。又【韻會】戟屬。

肉	【未集下】【肉字部】	肉	〔古文〕宍【唐韻】如六切【集韻】【韻會】【正韻】而六切，□音衄。【說文】胾肉，象形。本書作□。【易噬嗑】噬乾肉。【禮孔子閒居】觴酒豆肉。【左傳莊十年】肉食者鄙。【管子水地篇】五藏已具，而後生肉。【又】心生肉。五肉已具，而後發爲九竅。　又【正字通】禽鳥謂之飛肉。【揚子太□經】明珠彈于飛肉，其得不復。　又肉□。【史記孝文帝紀】法有肉□三。【註】黥劓二，左右趾合一，凡三。　又芝草名。【抱朴子僊藥卷】五芝者，有石芝，有木芝，有草芝，有肉芝。　又視肉，獸名。見【山海經郭璞註】視肉，形如牛肝，有兩目，食之無盡，尋復更生如故。　又土肉，生海中。色黑，長五寸，大如小兒臂，有腹，無口耳，多足，可炙食。【本草】李時珍曰：此蟲魚之屬，與土精名封同類。【郭璞江賦】土肉石華。　又【本草】人頂生瘡，五色，如櫻桃，破則自頂分裂，連皮剝脫至足，名曰肉人。夏子益奇疾方，常飮牛乳，卽消。　又【釋名】肉，柔也。　又【集韻】【韻會】【正韻】□如又切，音輮。錢璧之體。【爾雅釋器】肉倍好謂之璧。【註】肉，邊也。好，孔也。【釋文】肉，如字。又如授反。　又錘體爲肉。【前漢律歷志】圜而環之，令之肉倍好者。【註】錘之形如環，體爲肉，孔爲好。　又肥滿也。【禮樂記】使其曲直繁瘠，廉肉節奏，足以感動人之善心而已矣。【疏】肉謂肥滿。【又】寬裕肉好，順成和動之音作，而民慈愛。【註】肥也。【釋文】□而救反。　又【史記樂書】寬裕肉好。【註】肉好，言音之洪美。　又【集韻】儒遇切，音孺。肌肉也。　又【韻會】【正韻】□而由切，音柔。邊也。　又【正字通】音腴。【周禮地官大司徒】其民豐肉而庳。劉昌宗讀。

肊	【未集下】【肉字部】	肊	【唐韻】於力切，音憶。【說文】胷骨也。【博雅】肊，匈也。　又【廣韻】氣滿也。　【集韻】作肐。【類篇】或作臆。

肋	【未集下】【肉字部】	肋	【唐韻】盧則切【集韻】【韻會】【正韻】歷德切，□音勒。【說文】脅骨也。【廣韻】脅肋。【正韻】脅幹。【釋名】肋，勒也。檢勒五臟也。　又【集韻】舉欣切，音斤。肉之力也。與筋同。詳竹部筋字註。

肌	【未集下】【肉字部】	肌	【唐韻】居夷切【集韻】居狋切【韻會】居宜切，□音飢。【說文】肉也。【玉篇】肌膚也。【正韻】膚肉。【正字通】人身四支附骨者皆曰肌。【釋名】肌，懻也。膚幕堅懻也。　又密肌，蟲名。【爾雅釋蟲】密肌，繼。英【註】未詳。　又【韻會】或作□。【列子黃帝篇】□骨不。　又【集韻】居氣切，音旣。體也。

肍	【未集下】【肉字部】	肍	【唐韻】巨鳩切【集韻】渠尤切，□音求。【說文】孰肉醬也。【廣韻】乾肉醬也。

肎	【未集下】【肉字部】	肎	【唐韻】苦等切，坑上聲。【說文】骨閒肉也。【玉篇】今作肯。　又【集韻】可亥切，音愷。【字林】著骨肉也。

肒	【未集下】【肉字部】	肒	【廣韻】【集韻】□胡玩切，音換。搔生創也。【廣韻】皰肒。【集韻】或作□□□。

苪	【申集上】【艸字部】	苪	【唐韻】兵永切，音丙。【玉篇】明著也。

肓	【未集下】【肉字部】	肓	【唐韻】【集韻】□呼光切，音荒。【說文】心上鬲下也。【左傳成十年】居肓之上，膏之下。【註】鬲也。

□	【未集上】【竹字部】	□	【字彙補】與□同。

肕	【未集下】【肉字部】	肕	【廣韻】而振切，音刃。【玉篇】堅肉也。【廣韻】牢肕。【類篇】堅柔也。【管子心術篇】人能正靜者，筋肕而骨强。【註】肕筋，堅也。

肖	【未集下】【肉字部】	肖	【唐韻】私妙切【集韻】仙妙切，□音笑。【說文】骨肉相似也。从肉，小，意兼聲。【玉篇】似也。【書說命】說築傅巖之野，惟肖。【傳】肖，似也。又【禮中庸】夫婦之不肖。【揚子方言】肖，法也。西楚梁益之閒曰肖。【註】肖者，似也。【博雅】肖，類也。　又小也。【揚子方言】趙肖，小也。　又【韻會】思邀切【正韻】先彫切，□音宵。衰微也。【史記太史公自序】申呂肖矣。【註】徐廣曰：肖，音痟。痟猶衰微。　又失散也。【莊子列禦寇】達於知者肖。【註】肖，失散也。　又人名。周肖，魏臣。見【戰國策】。　【集韻】或作俏。亦作霄。

