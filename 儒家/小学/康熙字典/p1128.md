<!-- { "loadSidebar": true } -->
栖	【辰集中】【木字部】	棲	解釋【唐韻】先稽切【集韻】【韻會】【正韻】先齊切，□音西。西本古栖字。【說文】日在西方而鳥棲。故因以爲東西之西。【禽經】陸鳥曰栖，水鳥曰宿，獨鳥曰上，衆鳥曰集。【莊子至樂篇】養馬者宜栖之深林。或作棲。　又凡物止息皆曰栖。【魏書顯祖記】栖心浩然。【陶潛穫下潠詩】聊得從君栖。　又栖遲，遊息也。【陶潛與從弟詩】栖遲詎爲拙。　又栖栖，猶皇皇也。【論語】何爲是栖栖者與。　又【集韻】【韻會】【正韻】□思計切。音細。雞所止。（棲）【玉篇】同栖。鳥棲也。　又【博雅】棲謂之牀。【詩陳風】衡門之下，可以棲遲。　又草名。【詩大雅】如彼棲苴。【傳】水中浮草曰棲苴。　又【集韻】【類篇】□千西切，音妻。棲棲，簡閱車馬貌。【詩小雅】六月棲棲，戎車旣飭。　又棲屑，往來貌。【後魏裴安傳】京師遼遠，實憚棲屑。

栘	【辰集中】【木字部】	栘	【唐韻】弋之切【集韻】【韻會】余之切【正韻】延知切，□音移。【說文】棠棣也。【爾雅釋木】棠棣，栘。【註】樹似白楊，江東呼夫栘。【陸璣唐棣疏】云：薁李也。一名爵梅。　又栘楊，木名。【古今註】圓葉弱蒂，微風大搖。一名高飛。一名獨搖。　又播栘，亦木名。【林邑記】柯葉發根下，虛中森羅，望之如懸鼓。　又栘中監，官名。【前漢蘇武傳】栘中監蘇武留單于庭十九年乃還。　又【廣韻】成臡切，音匙。【集韻】□圭切，音攜。又演爾切，音□。義□同。

栿	【辰集中】【木字部】	栿	【唐韻】【集韻】【韻會】□房六切，音伏。梁栿也。【正字通】以小木附大木上爲栿。

栙	【辰集中】【木字部】	栙	【唐韻】下江切【集韻】湖江切，音降。【說文】栙也。【廣韻】帆未張。

栚	【辰集中】【木字部】	栚	【說文】作□。省作□。通作栚。直荏切，音朕。槌之橫者。　又【六書故】山樊也。染者用其葉燒灰，以藏所染之色。□字所从的灷下从□作。

栜	【辰集中】【木字部】	栜	【廣韻】山責切【集韻】色責切，□音摵。【說文】桋也。【爾雅釋木註】赤栜皮理錯戾，叢生山中，中車輞，白栜爲大木。　又【集韻】蘇谷切，音□。亦栜木。可爲車輞。　又霜狄切，音息。義同。　又七賜切，音刺。楣屬。

栝	【辰集中】【木字部】	栝	【唐韻】他念切，□去聲。與□同。【說文】炊竈木也。或作□。　又【唐韻】【集韻】□他點切，音沗。義同。　又【類篇】木杖也。　又【唐韻】【集韻】【正韻】□古活切，音括。【廣韻】與檜同。柏葉松身。　又【集韻】古外切，音檜。義同。【書禹貢】杶幹栝柏。栝同桰。○按《今文尚書》皆作栝字，《說文》从□。

栞	【辰集中】【木字部】	栞	【唐韻】苦寒切【集韻】【韻會】丘寒切，□音看。【說文】栞本作□，槎識也。【書禹貢】隨山栞木。【徐鉉曰】木識謂隨所行林中，斫其枝爲道記識也。〈天天〉蓋其斫木低折狀，指事。【史記夏本紀】九山栞旅作栞，《今文尚書》作刋。　又【集韻】稽延切，音甄。義同。

栟	【辰集中】【木字部】	栟	俗栟字。【唐韻】府盈切【集韻】【韻會】□盈切【正韻】補明切，□音幷。【說文】栟櫚，椶也。【正字通】栟櫚木高一二丈，葉如蒲扇，葉下有毛如鬉，故謂之鬉櫚。亦作椶櫚。【張衡南都賦】楈□栟櫚。【李善註】皮可爲索。【唐書南蠻傳】訶陵國雖大屋亦覆以栟櫚。　又作幷。【史記司馬相如傳】仁頻幷閭。卽栟櫚也。

栠	【辰集中】【木字部】	栠	【廣韻】如甚切【集韻】【類篇】忍甚切，□音荏。【說文】木弱貌。與荏通。【詩小雅】荏染柔木。　又【博雅】栠，欲也。

校	【辰集中】【木字部】	校	〔古文〕□□【唐韻】【正韻】古孝切【集韻】【韻會】居效切，□音敎。【說文】木囚也。【徐曰】校者，連木也。【易噬嗑】屨校滅趾。【疏】謂梏其行，卽械也。　又角也，報也。【論語】犯而不校。　又考校。【禮學記】比年入學，中年考校。　又比校。【周禮天官】小宰比官府之具。【註】比校次之。【疏】使知善惡足否也。又檢校。【前漢食貨志】貫朽而不可校。　又遮木以闌禽獸曰校。【漢成帝紀】大校獵。　又訂書曰校。【前漢劉向傳】詔向校中五經秘書。　又【小爾雅】戰交曰校。　又【唐韻】【韻會】胡敎切【集韻】後敎切【正韻】胡孝切，□音效。學宮名。夏曰校。校者，敎也，鄕學爲校。【左傳襄三十一年】鄭人游于鄕校，以論執政。【前漢平帝紀】郡國曰學，侯國曰校。　又支木爲欄格以養馬曰校。【周禮夏官校人之職】六廏成校，校有左右，爲十二閑。　又軍部有闌格者亦曰校。【前漢百官表】司隷校尉，城門校尉。【□法志】內增七校。【釋名】校，號也。將帥號令之所在也。　又姓。【統譜】唐校傑，天寶中士曹。　又【集韻】吉巧切【韻會】【正韻】古巧切，□音絞。疾也。【周禮冬官考工記】《弓人》：引之則縱，釋之則不校。　又【集韻】【類篇】□何交切，音肴。枋也。豆中央直者爲校。【禮祭統】夫人薦豆執校。　又【集韻】下巧切，音骹。几足也。俎几之下橫木爲足者。【禮士昏禮】主人拂几授校。【註】胡飽切。　又【集韻】丘交切，音敲。義同。

栢	【辰集中】【木字部】	栢	俗柏字。

	【丑集下】【女字部】		【唐韻】去鳩切，音丘。女字。

栧	【辰集中】【木字部】	栧	【玉篇】與枻同。楫也。【司馬相如子虛賦】浮文鷁，揚旌栧。張翠幃，建羽蓋。　又【類篇】柁也。

栩	【辰集中】【木字部】	栩	【唐韻】況羽切【集韻】丑呂切【正韻】虛呂切，□音詡。【說文】□也。其實皁。一曰樣。【徐曰】皁斗謂之樣，亦栗屬也。【詩唐風】集于苞栩。【草木疏】今柞櫟也。徐州人謂櫟爲栩，其子爲皁斗。　又栩栩，喜貌。【莊子齊物篇】夢爲蝴蝶，栩栩然蝶也。　又【廣韻】王矩切，音羽。栩陽，地名。考證：〔□音詡。【說文】柔也。〕　謹照原文柔改□。 

株	【辰集中】【木字部】	株	【唐韻】陟輸切【集韻】【類篇】鐘輸切【韻會】追輸切，□音邾。【說文】木根也。徐曰：在土曰根，在土上曰株。【易困卦】困于株木。【王肅註】謂最處底下也。　又株枸，斷木也。【莊子達生篇】承蜩者處身若橛株枸。　又幹也。【韓非子五蠹篇】宋人守株，冀復得兔。　又木身也。【蜀志諸葛表】成都有桑八百株。　又與誅通。【釋名】罪及餘人曰誅。誅，株也，如株木根枝葉盡落也。　又【類篇】株儒，短柱也。　又株離，亦作侏離，樂名。【史記樂書】四夷之樂，東方曰□，南方曰任，西方曰株離，北方曰禁。　又株林，邑名。【詩陳風】胡爲乎株林。　又【正韻】專於切，音朱。義同。　又【集韻】【類篇】□鱅珠切，音殊。株楰，木名，可爲車輞。　又同駐。【釋名】駐，株也。株木不動也。考證：〔【說文】木根也。徐曰，在土曰根，在土上曰邾。〕　謹照原文邾改株。 

栫	【辰集中】【木字部】	栫	【唐韻】【集韻】【類篇】□徂悶切，音鐏。【說文】以柴木壅水。亦木名。　又【唐韻】【正韻】在甸切【集韻】【韻會】才殿切，□音荐。捕魚具。【郭璞江賦】栫澱爲涔。見橬註。　又【博雅】地籬也。【廣韻】圍也。【左傳哀八年】囚諸樓臺，栫之以棘。　又司馬光曰：栫，徂門切，音存。今《集韻》不收。考證：〔【郭璞江賦】洊澱爲涔。〕　謹照原文洊改栫。〔【左傳襄十年】囚諸樓臺，栫之以棘。〕　謹照原文襄十年改哀八年。 

□	【辰集上】【日字部】	□	【篇韻】音招。蝘□，蟲名也。

□	【辰集上】【月字部】	□	【說文長箋】與朕同。詳朕字註。

梌	【辰集中】【木字部】	梌	【廣韻】【集韻】□同都切，音徒。木名。【類篇】楸也。　又【廣韻】他胡切，土平聲。銳也。　又【集韻】直加切，音茶。【揚子方言】吳人謂刺木曰梌。　又【集韻】容朱切，音兪。義同。

栭	【辰集中】【木字部】	栭	【唐韻】【正韻】如支切【集韻】【韻會】人之切，□音而。【說文】枅上標也。【爾雅釋宮註】栭卽櫨也，謂斗栱也。【張衡西京賦】繡栭雲楣。【晉書大秦國傳】以珊瑚爲梲栭。　又栗屬。【爾雅釋木】栵，栭。【郭註】似槲□，□小，子如細栗，江東呼栭栗。　又芝屬。【禮內則】芝栭菱椇。【鄭註】人君燕食所加庶羞也。【疏】無華而實者名栭，芝屬也。芝栭一物。亦作檽。【本草別錄】木生者爲檽，地生者爲菌。【類篇】一作。詳註。

栯	【辰集中】【木字部】	栯	【唐韻】於六切【集韻】【類篇】乙六切，□音郁。【廣韻】栯李也。【唐本草】栯李一名雀李，一名車下李，一名棣子。小如櫻桃，五月熟。【詩詁】卽赤棣。　又【唐韻】禹九切【類篇】云九切，□音有。【山海經】太室之山有木，狀如梨而赤理，名曰栯，服之不妒。　又【集韻】尤救切，音宥。義同。

	【寅集上】【尸字部】		【說文】展本字。

栱	【辰集中】【木字部】	栱	【唐韻】【正韻】居竦切【集韻】【韻會】古勇切，□音拱。大杙也。【爾雅釋宮】杙大者謂之栱，長者謂之閣。　又栱斗，柱頭枓栱也。　又【集韻】渠容切，音蛩。義同。考證：〔【爾雅釋宮】杙大者爲栱，小者爲閤。〕　謹照原文改杙大者謂之栱，長者謂之閣。 

栲	【辰集中】【木字部】	栲	【唐韻】【集韻】【韻會】【正韻】□苦浩切，音考。或作□。山樗也。【爾雅釋木】栲，山樗。【郭註】似樗，色小白，生山中，亦類漆。諺曰：櫄樗栲漆，相似如一。【陸璣草木疏】山樗與下田樗無異，葉似差狹，吳人以其葉爲茗，方俗無名此爲栲者。今所謂栲，葉如櫟，皮厚數寸，可爲車輻。或謂之栲櫟，許愼以考讀爲糗，今人言考者，其聲耳。　又【集韻】古老切，音杲。又【類篇】丘刀切，音尻。義□同。

