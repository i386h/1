<!-- { "loadSidebar": true } -->
極	【辰集中】【木字部】	極	【唐韻】渠力切【集韻】【韻會】竭憶切【正韻】竭戟切，□禁入聲。【說文】棟也。【徐曰】極者屋脊之棟，今人謂高及甚爲極，義出於此。　又天地未分以前曰太極。【易繫辭】易有太極，是生兩儀。【註】無稱之稱，不可得而名也。　又皇極，大中也。【書洪範】皇建其有極。【疏】人君爲民之主，大自立其有中之道。　又北辰曰北極，老人星曰南極。【書舜典正義】引《王蕃渾天說》曰：北極出地三十六度，南極入地三十六度，而嵩高正當天之中極。　又三極，三才也。【易繫辭】三極之道。【疏】謂天、地、人三才，至極之道也。　又【爾雅釋地】東至于泰遠，西至于邠國，南至于濮鈆，北至于祝栗，謂之四極。　又五極，五常之中正也。【書呂□】屬于五極，咸中有慶。　又六極，窮極惡事也。【書洪範】威用六極：一曰凶短折，二曰疾，三曰憂，四曰貧，五曰惡，六曰弱。又四方上下，亦謂之六極。【莊子天運篇】天有六極。　又八極。【韻會】四極，方隅之極也。【淮南子本經訓】紀綱八極，經緯六合。　又至也。【詩周頌】立我烝民，莫非爾極。　又取止也。【詩大雅】匪疚匪棘，王國來極。　又盡也。【易繫辭】極其數，遂定天下之象。　又放也。【儀禮大射儀】贊設決，朱極三。【註】極，放也。以朱韋爲之，所以韜指利放弦也。　又【爾雅釋天】月在癸曰極。　又國名。【春秋隱二年】無駭帥師入極。　又疲也。【世說】顧和謁王導，導小極對之疲睡。　又【正韻】訖逆切，音戟。與亟同。【荀子箴賦】反覆甚極。　又【集韻】訖力切，音棘。殊也。　又【唐韻】渠綺切，音技。【淮南子精神訓】賤之而弗憎，貴之而弗喜，隨其天資，而安之不極。　又【廣韻】渠記切，音曁。【楚辭天問】厥萌在初，何所意焉。璜臺十成，何所極焉。

楶	【辰集中】【木字部】	楶	【唐韻】【集韻】【韻會】【正韻】□子結切，音節。【說文】欂櫨也。本作，今作楶。【爾雅釋宮】栭謂之楶。【註】卽櫨也。【疏】梁上短柱，謂斗栱也。

楷	【辰集中】【木字部】	楷	〔古文〕□【唐韻】【集韻】【韻會】【正韻】□苦駭切，音鍇。【說文】木也，孔子冢蓋樹之者。【淮南子草木訓】楷木生孔子冢上，其榦枝疎而不屈，以質得其直也。　又【廣韻】模也，式也，法也。【禮儒行】今世行之，後世以爲楷。【後漢李膺傳】天下模楷李元禮。　又强楷。【人物志】精良畏愼，善在恭謹，失在多疑。强楷堅勁，用在楨幹，失在專固。　又楷書。【晉書衞恆傳】上谷王次仲，始作楷法。【路史】今人楷書，亦有數體，有古字楷書，有今字楷書。　又【唐韻】【集韻】【韻會】【正韻】□居諧切，音皆。義同。　又叶遣禮切，音起。【後漢史岑出師頌】允文允武，明詩說禮。憲章百揆，爲世作楷。

楸	【辰集中】【木字部】	楸	【唐韻】七由切【集韻】【韻會】【正韻】雌由切，□音秋。【說文】梓也。【韻會】楸與梓本同末異，若檜之柏葉松身。【爾雅釋木】槐，大而皵，楸。小而皵，榎。則楸又槐屬也。【埤雅】楸梧早脫，故楸謂之秋。楸，美木也。一作萩。【史記貨殖傳】淮北常山巴南河濟之閒，千樹萩，其人與千戸侯等。【述異記】越人多橘柚園，歲出橘稅，謂之橙橘戸。中山又有楸戸，著名楸籍者也。【曹植名都篇】走馬長楸閒。　又苦楸。【詩北山有楰疏】其樹葉木理如楸，山楸之異者，今人謂之苦楸是也。　又楸枰，棊局也。【段成式觀棊詩】閒對奕楸傾一壷。【沈彬詩】井里交連側局楸。

楹	【辰集中】【木字部】	楹	【唐韻】以成切【集韻】【韻會】怡成切【正韻】餘輕切，□音盈。【說文】柱也。【徐鍇曰】楹言盈盈對立之狀。【詩小雅】有覺其楹。【春秋莊二十三年】丹桓宮楹。　又【禮王制桓楹疏】諸侯窆棺之制曰桓楹。　又絜楹，順滑澤也。【楚辭卜居】將突梯滑稽，如脂如韋，以絜楹乎。或作□，亦作桯。

楺	【辰集中】【木字部】	楺	【玉篇】人九切，音蹂。與揉通。屈木也。引《易繫辭》楺木爲耒。

楻	【辰集中】【木字部】	楻	【集韻】胡萌切，音衡。楻畢，橦柲也。

楼	【辰集中】【木字部】	樓	【唐韻】落侯切【集韻】【韻會】郞侯切【正韻】盧侯切，□音婁。【說文】重屋也。【爾雅釋宮】四方而高曰臺，狹而脩曲曰樓。【釋名】樓謂牖戸之閒有射孔，樓樓然也。　又偵敵之車曰飛樓，亦曰樓車。【六韜軍略篇】視城中則有飛樓。【左傳宣十五年】解揚登諸樓車，呼宋人而告之。　又岑樓，山之銳嶺。【孟子】方寸之木，可使高於岑樓。　又譙樓，城樓也。【前漢陳勝傳】戰譙門中。又謂之戍樓。【儲光羲送別詩】寒雲隱戍樓。　又樓蘭，國名。見【前漢昭帝紀】。　又【爾雅釋詁】樓，聚也。　又【爾雅釋草】果臝之實栝樓。【註】齊人呼爲天瓜。　又道家以兩肩爲玉樓。【蘇軾雪詩】凍合玉樓寒起粟。　又姓。【姓苑】望出東陽，周封少康之裔爲東樓公，子孫因氏焉。　又叶凌如切，音閭。【古日出東南隅行】日出東南隅，照我秦氏樓。秦氏有好女，自名爲羅敷。　又離樓，衆木交加之貌。【王延壽魯靈光殿賦】嶔崟離樓。考證：〔【爾雅釋草】栝樓，果臝之實。【註】齊人呼爲木瓜。〕　謹照原文改果臝之實栝樓。木瓜改天瓜。 

榆	【考證】【辰集中】【木字部】	榆	〔【禮內則】菫荁枌楡，兔薧滫□以滑之。〕　謹照原文兔改免。 

榇	【辰集中】【木字部】	櫬	【唐韻】【集韻】【韻會】□初覲切，音襯。【說文】棺也。【左傳襄二年】穆姜爲櫬。【疏】櫬，親身棺也。以親近其身，故以櫬爲名。　又【爾雅】釋櫬者三：一，櫬，木槿。【註】今王蒸。一，櫬，梧。【註】今梧桐。一，櫬，采薪。【疏】樵薪一名櫬，一名采薪。　又七刃切，親去聲。木槿也。　又雌人切，音親。義同。　又【類篇】古玩切，音貫。汲器。　又【正韻】寸遴切，音襯。義同。考證：〔【左傳襄六年】穆姜爲櫬。〕　謹照原文六年改二年。 

	【寅集上】【尸字部】		【玉篇】古文居字。註見上。

□	【補遺】【辰集】【月字部】	□	【字彙補】與滕同。見《路史國名記》。

榍	【辰集中】【木字部】	榍	同□。○按《說文》□註，限也。楔註，櫼也。《正字通》云俗楔字，誤。

榎	【辰集中】【木字部】	榎	與檟同。

榐	【辰集中】【木字部】	榐	【集韻】知輦切，音展。【顏氏家訓書證篇】吳人呼盞爲竹簡反，故木傍作展，以代盞字。　又【類篇】丑展切，音蕆。橏榐，樹長貌。　又【集韻】尼展切，音。轢物器。　又【類篇】女箭切，音輾。義同。　又【集韻】直忍切，音朕。木名。汁可爲酒。　又【集韻】丈忍切，音紖。木名。可染。

榑	【辰集中】【木字部】	榑	【唐韻】防無切【集韻】【類篇】馮無切，□音扶。【說文】榑桑，神木，日所出也。【山海經】東望榑木。【淮南子覽冥訓】朝發榑桑。　又【集韻】符遇切，音附。木名。

榒	【辰集中】【木字部】	榒	【集韻】昵格切，甯入聲。木名。

榓	【辰集中】【木字部】	榓	【唐韻】彌畢切【集韻】覓筆切，□音蜜。【字林】香木。【類篇】似槐。或从密。詳密字註。

榔	【辰集中】【木字部】	榔	【唐韻】魯當切【集韻】【韻會】盧當切【正韻】魯堂切，□音郞。榔也。【本草圖經】榔生南海及嶺外州郡，大如桄桹，高五七丈，正直無枝，皮似靑桐，節如桂竹，葉生木巓，似楯頭，又似芭蕉。實作房，從葉中出，一房數百，狀如雞子。又云：尖長而有紫文者名，圓而矮者名榔。力小，榔力大。陶弘景云：向陽者曰榔，向隂者曰大腹子。　又【唐韻】盧黨切，音朗。木名。○按《左思吳蜀都賦》榔桄榔皆作榔。《正字通》云皆从良。或單作郞。今从《廣韻》分。

榕	【辰集中】【木字部】	榕	【集韻】【韻會】□餘封切，音容。【玉篇】木名。【三體詩註】初生如葛藟緣木，後乃成樹，生於南方。【嵆含草木狀】榕葉如木麻，其十畝。【榕城隨筆】閩中多榕樹，因號榕城。枝葉柔脃，榦旣生枝，枝又生根，垂垂如流蘇，少著物卽縈繫。或本榦自相依附，若七八樹叢生者，多至數十百條，合幷爲一，□蜷樛結，柯葉茂。晉嵇含《南方草木狀》。

榖	【辰集中】【木字部】	榖	【廣韻】【類篇】古祿切【玉篇】古斛切，□音谷。【說文】楮也。【詩小雅】爰有樹檀，其下維榖。【註】惡木也，《本草》作構。【爾雅翼】葉無瓣曰構。【埤雅】皮白者榖，皮斑者楮，蓋一物三名也。詳楮字註。　又【書咸乂】序：亳有祥，桑榖共生于朝。【孔傳】不恭之罰。　又【山海經】招搖之山，有木名迷榖，佩之不迷。　又【類篇】居□切，音構。義同。考證：〔又【書咸乂】亳有祥，桑榖共生于朝。〕　謹按此書序文非經文，謹照原書咸乂下增序字。 

榗	【辰集中】【木字部】	榗	【唐韻】子賤切，音箭。【說文】木也。《書》曰竹箭如榗。義未詳。　又【集韻】將先切，音箋。義同。　又【類篇】卽刃切，音晉。鼓名。○按《博雅》引《周禮》晉鼓，《鄭註》長六尺六寸。不从木。

	【辰集中】【木字部】		【廣韻】莫貝切【集韻】無沸切，□音未。木名。

□	【未集中】【羽字部】	□	【篇海】音蠆。飛速也。

□	【未集中】【耳字部】	□	【五音集韻】勒兼切，音鬑。□□，耳垂。

榙	【辰集中】【木字部】	榙	【集韻】託合切，音錔。【說文】榙□，果名，似李。出《□蒼》。　又【唐韻】侯閣切，音合。又【五音集韻】德合切，音答。義□同。

