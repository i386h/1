<!-- { "loadSidebar": true } -->
嬉	【丑集下】【女字部】	嬉	【廣韻】許其切【集韻】【韻會】虛其切【正韻】虛宜切，□音僖。【博雅】戲也。【增韻】美也，游也。【史記孔子世家】嬉戲常□俎豆。【前漢文帝紀】七八十翁，嬉戲如小兒狀。【張協七命】乗鳥舟兮爲水嬉。　又【集韻】【韻會】許已切【正韻】許里切，□音喜。【白居易雜興詩】澹灩九折池，縈回十餘里。四月芰荷發，越王日遊嬉。　又妹嬉，夏桀妃，見妹字註。　又【廣韻】【集韻】【韻會】許記切【正韻】許意切，□音憙。美姿顏也。　又【集韻】羊朱切，音愉。【劉楨魯都賦】素秋二七，天漢指隅。民胥祓禊，國子水嬉。

崍	【寅集中】【山字部】	崍	【廣韻】落哀切【集韻】郞才切，□音來。山名。【山海經】崍山，江水出焉，東流注大江，其陽多黃金。【註】卬崍山，今在漢嘉嚴道縣南，江水所自出，山有九折坂。又【郭璞江賦】源二分於崌崍，流九派乎潯陽。【註】岷山東北百四十里崍山，又東百五十里崌山，崍山中江所出，崌山北江所出，自廬江潯陽分爲九派也。

崎	【寅集中】【山字部】	崎	【廣韻】去奇切【集韻】【韻會】丘奇切，□音敧。【說文】險也。本作□。从危，攴聲。今文作崎。【玉篇】崎嶇，山路不平也。【張衡南都賦】上平衍而曠蕩，下蒙蘢而崎嶇。　又【集韻】渠羈切，音奇。義同。　又去綺切，音錡。巋崎，山貌。一曰不安貌。【王褒洞簫賦】徒觀其傍山側兮，則嶇嶔巋崎。　又叶去何切，音苛。【司馬相如上林賦】深林巨木，嶄嚴嵾嵳。九嵕嶻嶭，南山峩峩。岩陁甗錡，嶊萎崛崎。　又【集韻】於宜切，音漪。地名。上黨崎氏阪。又渠希切，音祈。曲岸也。○按上黨陭氏本作陭，不必改从山。又訓曲岸，與石部碕字音義□同，重出，俱不可从。　【正字通】陭隑埼碕□通。

属	【寅集上】【尸字部】	属	【正字通】俗屬字。（屬）【廣韻】【集韻】之欲切【韻會】朱玉切，□音燭。【說文】連也。从尾蜀聲。【徐曰】屬，相連續，若尾之在體，故从尾。【廣韻】聚也，會也。【周禮州長】正月之吉，各屬其州之民而讀灋。註屬聚也。【孟子】乃屬其耆老而告之。　又托也，付也。【左傳隱三年】宋穆公疾，召大司馬孔父，而屬殤公焉。【史記留侯世家】漢王之將，獨韓信可屬大事，當一面。　又恭也。【禮禮器】屬屬乎其忠也。【註】屬屬，恭貌。　又續也。【史記信陵君傳】平原君使者，冠蓋相屬於魏。　又【晉語】必屬怨焉。【註】屬，結也。　又足也。【左傳昭二十八年】願以小人之腹，爲君子之心，屬厭而已。【註】屬，足也，言小人知厭足，君子當亦然。　又【左傳僖二十三年】其左執鞭弭，右屬櫜鞬，以與君周旋。【註】著也。【周禮冬官考工記】察車之道，欲其樸屬而微至。【註】附著堅固也。　又恤也。【書梓材】至于敬寡，至于屬婦。【傳】屬，存恤也。婦，婦妾也。　又甲札之數。【前漢□法志】魏氏武卒，衣三屬之甲。【如淳註】上身一，髀褌一，脛繳一，凡三屬，皆相連屬也。　又【廣韻】市玉切【集韻】【韻會】殊玉切【正韻】神六切，□音蜀。【小雅常棣】鄭箋，屬者，昭穆相次序也。　又【增韻】隸也，系屬也，官寮也。【禮王制】千里之外設方伯，五國以爲屬，屬有長。又【書周官】各率其屬，以倡九牧。　又九族也。【史記田單傳】田單者，齊諸田疎屬也。　又類也，儕等也。【史記留侯世家】今陛下起布衣，以若屬取天下，而所封皆蕭曹故人。　又從也。【史記項羽本紀】羽渡淮，騎能屬者百餘人耳。　又【前漢賈誼傳】善屬文。【師古註】屬謂綴輯之也。　又【左傳成二年】韓厥曰：下臣不幸，屬當戎行。【註】屬，適也。　又【書禹貢】涇屬渭汭。【傳】屬，逮也。馬云：人也。　又【五音集韻】朱戍切，音著。注也。【儀禮士昏禮】酌元酒三屬於尊。【註】屬，註也。又【晉語】若先，則恐國人之屬耳目於我也。【註】屬，注目也。又【屈原離騷】前望舒使先驅兮，後飛廉使奔屬。　又叶殊遇切，音樹。【詩小雅】君子有□猷，小人與屬。叶上附。　又叶直略切，音著。【班固西都賦】陵隥道而超西墉，混建章而連外屬。叶上閣下爵擢。　【正字通】俗作属嘱，非。（屬）考證：〔【周禮地官】月吉，則屬其州之民讀邦灋。【註】屬，猶合聚也。〕　謹照原文改爲：州長正月之吉，各屬其州之民而讀灋。註屬聚也。〔【左傳昭二十九年】願以小人之腹，爲君子之心，屬厭而已。〕　謹照原文二十九年改二十八年。〔。【爾雅釋親鄭箋】屬者，昭穆相次序也。〕　謹照所引在小雅常棣箋，不在爾雅。謹改爲小雅常棣鄭箋。〔【禮王制】千里之外設方伯，王國以爲屬。〕　謹照原文王國改五國。

峉	【寅集中】【山字部】	峉	【廣韻】五陌切【集韻】【韻會】【正韻】鄂格切，□音頟。山高大貌。【楚辭九思】山峊兮峉峉。　又【埤倉】山不齊貌。【嵆康琴賦】岝峉嶇崯。或作。　又【集韻】亦作□。【木華海賦】啓龍門之岝□。

	【辰集中】【木字部】		【唐韻】作拲。居竦切【集韻】【韻會】古勇切，□音鞏。【說文】兩手同舉械也。【周禮秋官掌囚】上罪梏拲而桎。【鄭註】梏在脰，桎在足，拲在手。　又【集韻】居六切，音匊。義同。　又【博雅】古倦切，音眷。拘也。

	【辰集下】【欠字部】		【廣韻】【集韻】□於佳切，音娃。【玉篇】歎聲。一曰邪貌。　又【廣韻】古攜切【集韻】涓畦切，□音圭。義同。

宋	【寅集上】【宀字部】	宋	【唐韻】【韻會】蘇統切【集韻】蘇綜切，□音送。【說文】居也，从宀从木。【徐曰】木所以成室，以居人也。　又國名，微子所封地，卽閼伯之商丘。【左傳昭十七年】宋，大辰之虛也。　又州名，隋置宋爲應天府，今河南歸德府是也。又姓。

	【寅集上】【尢字部】		【正字通】俗字。【字彙】音灰。相擊，與義同。改作，非。

	【辰集中】【木字部】		【篇海】虛□切，音馨。机也。

宬	【寅集上】【宀字部】	宬	【唐韻】是征切【集韻】時征切，□音成。【說文】屋所容受也。【字彙補】藏書之室也，明大內有皇史宬，貯列聖御筆實錄祕典。亦或作□。

宪	【備考】【寅集】【宀字部】	宪	【搜眞玉鏡】香重切。又莫報切。又呼困切。（憲）【唐韻】【集韻】【韻會】□許建切，音獻。懸法示人曰憲。从害省，从心从目。觀於法象，使人曉然知不善之害。接於目，怵於心，凜乎不可犯也。【周禮天官小宰】憲禁于王宮。【註】憲謂表縣之，若今新有法令也。【詩大雅】文武是憲。【箋】憲，表也，言爲文武之表式也。因憲爲表式之義，故人之取法，亦謂之憲。【書說命】惟聖時憲。【傳】憲，法也，言聖王法天，以立敎於下也。【禮內則】五帝憲。【註】法其德行也。　又【說文】敏也。【禮學記】發慮憲。【註】言發計慮，當擬度於法式。【徐鍇曰】目與心應爲敏也。　又【諡法】博聞多記曰憲。　又【詩大雅】無然憲憲。【毛傳】憲憲，猶欣欣也。【箋】女無憲憲然爲之制法度，達其意以成其惡也。蓋譏當時變亂舊章，創立新法。此憲憲二字，殆詼諧語，所以深刺之也。後人引訓憲字正文，以釋憲字，遂覺憲字爲表示人以惡者，其去憲字本義何啻萬里。大抵字書訓義，多犯此病，不得不辨。　又州名。本樓煩監，唐置州。　又姓。出【姓苑】。【集韻】或作。　又【集韻】【韻會】□呼典切，音顯。【韻會】興盛貌。【詩大雅】顯顯令德。【中庸】引《詩》作憲憲令德。【正字通】憲有顯示之義。　又叶虛言切，音軒。【詩小雅】萬邦爲憲。叶上原閑軒。又【大雅】無然憲憲。叶上難。難，泥涓切。

嫛	【丑集下】【女字部】	嫛	【廣韻】烏兮切【集韻】煙奚切，□音鷖。【說文】婗也。【釋名】人始生曰嫛婗。嫛，是也，言是人也。婗，其啼聲。一曰婦人惡貌。　又【集韻】於夷切，音伊。義同。　又壹計切，同嫕。順從也。

泀	【巳集上】【水字部】	泀	【集韻】新兹切，音思。水名。　又【玉篇】音移。又音司。義闕。

子	【寅集上】【子字部】	子	〔古文〕□□□□【唐韻】卽里切【集韻】【韻會】【正韻】祖似切，□音梓。【說文】十一月陽氣動，萬物滋入，以爲稱。【徐鍇曰】十一月夜半，陽氣所起。人承陽，故以爲稱。　又【廣韻】息也。【增韻】嗣也。【易序卦傳】有男女，然後有夫婦。有夫婦，然後有父子。【白虎通】王者父天母地曰天子。天子之子曰元子。【書顧命】用敬保元子釗。又【儀禮喪服】諸侯之子稱公子。又凡適長子曰冢子，卽宗子也。其適夫人之次子，或衆妾之子，曰別子，亦曰支子。【禮曲禮】支子不祭，祭必告於宗子。　又男子之通稱。【顏師古曰】子者，人之嘉稱，故凡成德，謂之君子。【王肅曰】子者，有德有爵之通稱。　又自世婦以下自稱曰婢子，見《禮記曲禮》。又卿之妻曰內子。【儀禮有司徹註】內子不薦籩。　又【禮檀弓】兄弟之子猶子也。　又【前漢嚴助傳註】令子出就婦家爲贅壻，曰贅子。　又人君愛養百姓曰子。　又辰名。【爾雅釋天】太歲在子曰困敦。【前漢律歷志】孳萌於子。　又【禮王制】公侯伯子男，凡五等。【疏】子者，奉恩宣德。　又左庶子，中庶子，官名。　又國名。【括地志】子城，在渭州莘城縣。　又長子，縣名。周史辛甲所封，後爲趙邑，屬上黨。　又姓。【史記殷本紀】契，母吞鳦子而生，故曰子氏。又複姓。【左傳】鄭大夫子人氏，魯大夫子服氏，子家氏。　又子細，猶分別。【北史源思禮傳】爲政當舉大綱，何必太子細也。【正字通】子讀若薺，方語別也。俗作仔細。　又去聲，才四切。【中庸】子庶民也。徐邈讀。　又與慈通。【禮樂記】易直子諒之心，油然生矣。【韓詩外傳】子諒作慈良。　又叶濟口切，音走。【前漢班固敘傳】侯王之祉，祚及孫子。公族蕃衍，枝葉暢茂。茂音某。　又叶子德切，音則。【詩豳風】旣取我子，無毀我室。【楊愼古音叢目】與朱傳同。考證：〔女子亦稱子。【禮曲禮】夫人自稱曰婢子。〕　謹按自稱曰婢子乃世婦以下之稱，非夫人也。夫人自稱曰小童，不曰婢子。据改自世婦以下自稱曰婢子，見禮記曲禮。〔【爾雅釋歲】太歲在子曰困敦。〕　謹照原書釋歲改釋天。 

孢	【寅集上】【子字部】	孢	【玉篇】平巧切【正字通】部巧切，□庖上聲。孕也。

