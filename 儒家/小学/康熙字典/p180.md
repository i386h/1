<!-- { "loadSidebar": true } -->
罤	【午集中】【目字部】	罤	【玉篇】同□。省文。【廣韻】杜奚切【集韻】【韻會】田黎切【正韻】杜兮切，□音題。【玉篇】兔網。

肞	【未集下】【肉字部】	肞	【篇海類編】音义。腶肞，脯也。

肠	【未集下】【肉字部】	腸	【唐韻】直良切【集韻】【韻會】【正韻】仲良切，□音長。【說文】大小腸，藏府之二名也。【正字通】大腸長二丈一尺，廣四寸，徑一寸，當臍右迴疊十六曲，盛穀一斗，水七升半。小腸長三丈二尺，廣二寸半，徑八分分之少半，左迴疊積十六曲，容穀二斗四升，水六升三合。【白虎通】大腸，小腸，心肺府也。腸爲心肺主，心爲皮體主，故爲兩府也。【詩大雅】自有肺腸。【書盤庚】今予其敷心腹腎腸，歷告爾百姓于朕志。　又【釋名】暢也，言通暢胃氣也。　又【博雅】詳也。　又羊腸，太行山坂名。【戰國策】趙聞之起兵臨羊腸。【史記趙世家】羊腸之西。【註】太行山坂通名。南屬懷州，北屬澤州。　又無腸，國名。【山海經】無腸之國，在深目東，其爲人長而無腸。　又馬腸，獸名。【山海經】讙舉之山，雒水出焉，其中多馬腸之物。【註】馬腸，人面虎身，音如嬰兒。　又魚腸，劒名。見【三國蜀志】。　又草名。【博雅】鹿腸，□蔘也。【又】馬腸，亦草名，葉似桑。見【山海經讙舉之出註】。　又黃腸，槨名。【後漢梁商傳】賜黃腸玉匣。【註】以栢木黃心爲槨也。又【禮儀志】治黃腸題凑，便房如禮。

股	【未集下】【肉字部】	股	【唐韻】公戸切【韻會】果五切，□音古。【說文】髀也。【韻會】脛本曰股，輔下體者。【易說卦】巽爲股。【疏】股隨於足，則巽順之謂，故爲股也。【詩小雅】赤芾在股。【傳】脛本曰股。【前漢高五王傳】因退立，股戰而栗。【註】股，脚也。戰者，懼之甚也。　又【釋名】股，固也，爲强固也。　又車上近轂者亦名股。【周禮冬官考工記輪人】參分其股圍。【註】股，謂近轂者也。方言，股以喻其豐。　又磬上亦有股。【周禮冬官考工記】磬氏爲磬，其博爲一，股爲二，鼓爲三。【註】股，磬之上大者也。　又國名。【山海經】長股之國，在雄常北。　【集韻】或作□。亦作骰。

肢	【未集下】【肉字部】	肢	【廣韻】【集韻】【韻會】章移切【正韻】旨而切，□音支。【廣韻】□躰。【集韻】體四胑也。或作□□，通作支。【管子君臣篇】四肢不通，六道不達。　又腰肢。【庾肩吾詩】非關能結束，本自細腰肢。　又【五音集韻】矢利切，屍去聲。佒也。

肣	【未集下】【肉字部】	肣	【廣韻】胡男切，音含。【玉篇】舌也。【廣韻】排囊柄也。又同函。　又【集韻】戸感切，音頷。牛腹也。　又【集韻】【韻會】□渠金切，音琴。【集韻】斂也。灼龜首仰足肣。【史記龜筴傳】肣開。【註】音琴。肣謂兆足斂也。　又【集韻】胡南切，音含。肥牛脯。或从含。

肥	【未集下】【肉字部】	肥	【唐韻】【集韻】【韻會】【正韻】□符非切，音腓。【說文】多肉也。从肉从卪，會意。【徐曰】肉不可過多，故从卪寓戒。【禮禮運】安之以樂，而不達于順，猶食而弗肥也。　又【博雅】肥，盛也。　又【廣韻】肥腯。【蔡邕獨斷】凡祭宗廟禮，牲之別名，豚曰腯肥。【詩小雅】旣有肥牡，以速諸舅。【左傳桓六年】博碩肥腯。　又田有肥瘠。【書禹貢厥田惟中中傳】田之高下肥瘠。九州之中爲第五。　又馬亦稱肥。【前漢食貨志】冠蓋相望，乗堅策肥。　又饒裕也。【易遯卦】上九肥遯。【疏】肥，饒裕也。　又幡名。【吳語】建肥胡。【註】肥胡，幡名。　又鳥名。【山海經】英山有鳥焉，其名曰肥遺。　又蛇名。【山海經】太華之山有蛇焉，名曰肥□。【註】肥，□，皆毒蟲也。　又水之初出同流者名肥。【爾雅釋水】歸異出同流，肥。【疏】謂小水支分歸入大海則異，其泉源初出，則同流者名肥。　又水名。【詩衞風】我思肥泉。【疏】肥泉，是衞水也。　又地名。【前漢地理志】合肥。【註】屬九江郡。應劭曰：夏水出父城東南，至此與淮合，故曰合肥。　又縣名。【史記高祖功臣年表】肥如侯蔡寅。【註】肥如，縣名，屬遼西。　又國名。【左傳昭十二年】秋八月壬午滅肥。【註】肥，白狄也。　又姓。【史記趙世家】先問先王貴臣肥義。　又人名。季康子名肥。見【左傳哀三年】。　又【集韻】補美切，音秕。薄也。【列子黃帝篇】口所偏肥，晉國黜之。【註】薄也。　又水名。肥者，通作淝。【詩衞風】我思肥泉。【釋文】肥，或作淝。

	【戌集中】【雨字部】		【玉篇】於今切，音隂。沉雲貌。　【正字通】□字之譌。

翲	【未集中】【羽字部】	翲	【廣韻】撫招切【集韻】【韻會】【正韻】紕招切，□音漂。高飛也。【類篇】翲翲，飛也。　又【廣韻】【集韻】□匹妙切，音剽。義同。

胺	【未集下】【肉字部】	胺	【廣韻】烏葛切【集韻】阿葛切，□音遏。肉敗臭。【博雅】胺，敗也。

胻	【未集下】【肉字部】	胻	【唐韻】戸更切【集韻】何庚切，□音行。【說文】脛耑也。从肉，行，意兼聲。【廣韻】牛勢胻也。【五音集韻】肚也。又【廣韻】呼郞切【集韻】寒剛切，□音炕。【博雅】胻，脛也。【史記龜筴傳】壯士斬其胻。【註】脚脛也。　又【集韻】下梗切，音杏。又下孟切，行去聲。義□同。

胼	【未集下】【肉字部】	胼	【集韻】蒲眠切，音蹁。胼胝，皮堅。【玉篇】皮厚也。手足胼胝。【集韻】或作跰。通作骿。

能	【未集下】【肉字部】	能	【廣韻】【集韻】【正韻】□奴登切，音儜。【說文】熊屬，足似鹿。能獸堅中，故稱。賢能而疆壯者稱能傑也。【徐曰】堅中，骨節實也。　又【廣韻】善也。【增韻】勝任也。【書大禹謨】汝惟不矜，天下莫與汝爭能。　又【正字通】順習也。【詩大雅】柔遠能邇。　又【廣韻】奴來切【正韻】囊來切，□音。三足龞。【爾雅釋魚】龞三足，能。【註】山海經，從山多三足龞，今陽羨縣君山池亦有之。　又與台通。三能，星名。【史記天官書】魁下六星，兩兩相比，名曰三能。【註】作三台。　又【正字通】乃帶切，音柰。姓也。唐能延壽，能元皓，宋能迪。　又與耐通。【前漢晁錯傳】胡貊之人性能寒，揚粵之人性能暑。【註】能，讀曰耐。　又【韻補】叶音尼。【屈原離騷】紛吾旣有此內美兮，又重之以修能。叶下佩，佩音皮。　又叶音寧。【詩小雅】各奏爾能。叶上湛，湛音沈。　又叶音袽。【柳宗元佩韋賦】歷九折而直犇兮，固摧轅而失途。遵大路而曲轍兮，又求達而不能。

	【寅集中】【山字部】		【字彙補】蒲沒切，音勃。山也。

脝	【未集下】【肉字部】	脝	【廣韻】許庚切【集韻】【韻會】虛庚切，□音亨。【廣韻】膨脝，脹也。【集韻】膨脝，腹滿貌。【韓愈城南聯句】苦聞腹膨脝。　又【韻會】通作亨。【韓愈石鼎聯句】豕腹漲彭亨。

脞	【未集下】【肉字部】	脞	【廣韻】倉果切【集韻】【韻會】取果切【正韻】徂果切，□坐上聲。【玉篇】叢脞，細碎無大略。【集韻】小也。一曰切肉爲脞。【書臯陶謨】叢脞。【傳】叢脞，細碎無大略。　又【廣韻】醋加切【集韻】醋伽切，□音。脆也。　又【集韻】徂禾切，音矬。又村戈切，音遳。又損果切，音□。義□同。

苭	【申集上】【艸字部】	苭	【唐韻】烏皎切，音杳。【玉篇】草長貌。

脟	【未集下】【肉字部】	脟	【唐韻】力輟切【集韻】龍輟切，□音劣。【說文】脅肉也。一曰脟，腸閒肥也。一曰膫也。　又【廣韻】力兗切【集韻】力轉切【正韻】盧轉切，□音臠。臞也。一曰切肉臠也。【廣韻】割也。【前漢司馬相如傳】脟割輪焠。【註】脟與臠同。言臠割其肉。【楚辭九歎】龍邛脟圈，繚戾宛轉，阻相薄兮。【註】脟音臠。　又【集韻】盧活切，音捋。義同。　又【正韻】披交切，音胞。腹中水府。

脠	【未集下】【肉字部】	脠	【唐韻】丑連切【集韻】尸連切，□音羶。【說文】生肉醬也。【釋名】生脠，以一分膾，二分細切，合和挻攪之也。又【齊民要術】有燥脠法。　又【廣韻】丑延切【集韻】抽延切，□音鯅。【廣韻】魚醢也。

脡	【未集下】【肉字部】	脡	【集韻】【韻會】□他頂切，音珽。脯朐也。【公羊傳昭二十五年】與四脡脯。【註】伸曰脡。　又【集韻】待鼎切【正韻】徒鼎切，□音挺。義同。又【正韻】直也。【禮曲禮】鮮魚曰脡祭。【註】脡，直也。

緰	【未集中】【糸字部】	緰	【廣韻】度侯切【集韻】徒侯切，□音投。【說文】緰貲，布也。【急就篇註】緰，緆布之尤精者。　又【廣韻】相兪切【集韻】詢趨切，□音須。彩緰色也。【類篇】繻或从兪。　又人名。【公羊傳隱二年】紀履緰來逆女。【釋文】履緰，左氏爲裂繻。　又【集韻】容朱切，音兪。或从糸，裂繒也。　又【集韻】餘招切，音遙。帛也。

繥	【未集中】【糸字部】	繥	【篇海】虛之切，音嬉。笑也，樂也。

緱	【未集中】【糸字部】	緱	【廣韻】古侯切【集韻】【韻會】【正韻】居侯切，□音鉤。【說文】刀劒緱也。【史記孟嘗君傳】馮先生甚貧，猶有一劒耳。又蒯緱。【註】蒯草名緱，謂把劒之物。言其劒無物可□，但以蒯繩纏之，故云蒯緱。　又【集韻】墟侯切，音摳。緱氏，地名。【戰國策】塞轘轅緱氏之口。【註】緱氏，以山爲名。【前漢武帝紀】將幸緱氏。【註】河南縣也。　又姓。【孝子傳】陳留緱氏女。考證：〔【戰國策】轅緱氏之口。〕　謹照原文轅上增塞轘二字。 

□	【未集上】【竹字部】	□	【篇海】北角切，音撥。手足指筋之鳴，音義□與□同。　亦作肑。

□	【未集上】【米字部】	□	【字彙補】同糖。

緲	【未集中】【糸字部】	緲	【韻會】弭沼切，音眇。微也。本作紗，今作緲。通作眇。【木華海賦】羣仙縹眇。【註】縹眇，遠視之貌。

緳	【未集中】【糸字部】	緳	【集韻】奚結切，音頡。【類篇】帶也。【莊子山木篇】正緳係履而過魏王。

