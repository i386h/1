<!-- { "loadSidebar": true } -->
鈖	【戌集上】【金字部】	鈖	【篇海】敷文切，音分。玉名。　又方文切，音賔。義同。

鈗	【戌集上】【金字部】	鈗	【唐韻】余準切【集韻】【韻會】庾準切，□音尹。【說文】侍臣所執兵也。引周書，一人冕執鈗。○按今書顧命作銳。孔潁達疏云：銳，當作鈗，音允。據孔說，銳爲鈗字之譌。今蔡沈傳引說文，不知說文本孔疏也。　又【集韻】兪芮切，音叡。又【五音集韻】杜外切，音兌。義□同。

鈙	【戌集上】【金字部】	鈙	【唐韻】【集韻】□渠金切，音琴。【說文】持也。或作。　又【廣韻】【集韻】□巨禁切，音□。義同。

鈚	【戌集上】【金字部】	鈚	【廣韻】房脂切【集韻】【韻會】頻脂切，□音毗。【玉篇】鐵也。　又【廣韻】犁錧別名也。　又【集韻】一曰箭名。或作鎞錍。【杜甫詩】長鈚及狡兔。　又【集韻】篇迷切，音□。本作錍。【揚子方言】箭鏃廣長而薄鎌謂之錍。【註】普蹄反。

鈛	【戌集上】【金字部】	鈛	【集韻】同鍋。

鈜	【戌集上】【金字部】	鈜	【廣韻】戶萌切【集韻】乎萌切，□音宏。【廣韻】金聲。【集韻】鏗鈜，鐘鼓聲。或从口作吰。

鈞	【戌集上】【金字部】	鈞	〔古文〕銞【唐韻】居勻切【集韻】【韻會】規倫切，□音均。【說文】三十斤也。【孟康曰】萬一千五百二十銖。【書五子之歌】關石和鈞。【疏】三十斤爲鈞，四鈞爲石，鈞石所以一天下之重輕，而立民信也。　又【集韻】一曰陶旊輪。【正字通】陶人模下圓轉者爲鈞。【前漢賈誼傳師古註】陶家名轉者爲鈞，蓋取周回調均之義。　又大鈞，天也。【前漢賈誼傳】大鈞播物，坱圠無垠。【註】如淳曰：陶者作器于鈞上，此以造物爲大鈞也。言造化爲人，亦猶陶之造瓦耳。又【杜甫詩】八荒開壽域，一氣轉洪鈞。　又樂名。【張衡西京賦】饗以鈞天廣樂，帝有醉焉。　又劒名。【淮南子覽冥訓】淳鈞之器成。【註】淳鈞，古劒。　又地名。【左傳昭四年】夏啓有鈞臺之享。【註】河南陽翟縣南有鈞臺陂。　又水名。【前漢霍去病傳】涉鈞者。【註】鈞耆，水名。　又姓。【風俗通】楚大夫元鈞之後，漢有侍中鈞喜。　又與均同。平也。【詩大雅】四鍭旣鈞。【註】矢鏃重羽輕，必參亭而三分之，一在前，二在後，得平均也。　又等也，同也。【左傳成六年】善鈞從衆。【註】鈞，等也。又【襄二十六年】多鼓鈞聲。【註】鈞，同其聲。　【集韻】或書作□。

鈟	【戌集上】【金字部】	鈟	【字彙】同釣。

鉡	【戌集上】【金字部】	鉡	【類篇】部滿切，音伴。鍫也。○按玉篇鍫，卽臿也。

□	【未集中】【网字部】	□	【篇海】同□。

鄥	【補遺】【酉集】【邑字部】	鄥	【字彙補】同鄡。【史記仲尼弟子傳】鄡單。【徐廣註】一作鄥單。

□	【未集中】【糸字部】	□	【玉篇】同絡。纏絲也。

□	【辰集上】【日字部】	□	【廣韻】苦濫切，音喊。日出貌。

鄦	【酉集下】【邑字部】	鄦	同□。【史記鄭世家】鄦公惡鄭于楚。【註】許靈公也。

鄧	【酉集下】【邑字部】	鄧	【唐韻】徒亘切【集韻】【韻會】【正韻】唐亘切，□音蹬。【說文】曼姓之國。【春秋桓七年】鄧侯吾離來朝。【疏】鄧，在南地，屬衡岳。　又魯地。【春秋隱十年】春，齊侯、鄭伯盟于鄧。【註】鄧，魯地。　又蔡地。【春秋桓二年】蔡侯、鄭伯會于鄧。【註】潁川召陵縣西南有鄧城。【疏】賈、服以鄧爲國，釋例以此爲蔡地，其鄧國則義陽鄧縣是也。以鄧是小國，去蔡遠，蔡、鄭懼楚而爲此會，不當反求近楚小國與之結援，故知非鄧國也。　又州名。本秦南陽郡，隋置南陽縣，攺鄧州。　又姓。【姓考】殷武丁封叔父于河北，爲鄧侯，後因氏。考證：〔【春秋桓十年】鄧侯離吾來朝。〕　謹照原文十年改七年。離吾改吾離。 

鄨	【酉集下】【邑字部】	鄨	【唐韻】【集韻】【韻會】□必袂切，音蔽。【玉篇】牂牁，縣名。　又水名。【前漢地理志】犍爲郡符縣温水南至鄨。又【後漢郡國志註】不狼山，鄨水所出。　又【集韻】必列切，音鼈。義同。

鄩	【酉集下】【邑字部】	鄩	【唐韻】【集韻】【韻會】【正韻】□徐林切，音尋。地名。【左傳襄四年】寒浞使澆用師滅斟灌及斟鄩氏。【註】北海平壽縣有鄩亭，今萊州濰縣卽斟鄩。　又周邑。【左傳昭二十三年】正月壬寅朔，二師圍郊，癸卯，郊、鄩潰。【註】河南鞏縣西南有地名鄩中。　又姓。【左傳昭二十二年】鄩肸伐皇。【註】鄩肸，周大夫。考證：〔【左傳昭二十二年】周子朝之亂，二師圍郊，癸卯，郊鄩潰。〕　謹照原文二十二年改二十三年。周子朝之亂改正月壬寅朔。 

鄫	【酉集下】【邑字部】	鄫	【唐韻】疾陵切【集韻】【韻會】【正韻】慈陵切，□音繒。【說文】姒姓國，在東海。【春秋僖十四年】使鄫子來朝。【註】鄫國，今琅邪鄫縣。　又鄭地。【春秋襄元年】仲孫蔑會齊崔杼、曹人、邾人、杞人次于鄫。【註】鄫，鄭地。在□留襄邑縣東南。考證：〔【春秋僖四年】鄫子來朝。【註】鄫國，在琅邪鄫縣。〕　謹照原文四年改十四年。鄫字上增使字。註在字改今字。 

鄬	【酉集下】【邑字部】	鄬	【廣韻】王嬀切【集韻】于嬀切，□音爲。地名。【春秋襄七年】公會晉侯，宋公、□侯、衞侯、曹伯、莒子、邾子于鄬。【註】鄭地。　又【集韻】阪名，在鄭。　又【集韻】吁爲切，音撝。又俱爲切，音嬀。又【廣韻】韋委切【集韻】羽委切，□音蔿。義□同。

鄭	【酉集下】【邑字部】	鄭	【唐韻】【集韻】【韻會】【正韻】□直正切，音。國名。【釋名】鄭，町也，地多平町町然也。【正字通】鄭本西都畿內地，周宣王封其弟友，是爲鄭。桓公寄孥與賄于虢鄶，其子武公，定平王于東都，因徙其封，施舊號于新邑，是爲新鄭。今河南開封府鄭州是也。　又南鄭，縣名。今屬陝西漢中府，桓公封邑在畿內，爲西鄭，漢中在京兆之南，故稱南鄭以別之。【一統志】南鄭，古褒國附庸之邑。桓公歿，其民南奔居此，因曰南鄭。　又【廣韻】鄭重，殷勤之意。【前漢王莽傳】非皇天所以鄭重降符命之意。　又姓。【集韻】鄭滅于韓，子孫因以國爲氏。

鄮	【酉集下】【邑字部】	鄮	【唐韻】【集韻】【韻會】□莫□切，音茂。縣名。【前漢地理志】鄮縣屬會稽郡，今浙江寧波府慈谿、奉化，鄮故地也。

鄯	【酉集下】【邑字部】	鄯	【唐韻】【集韻】【韻會】【正韻】□時戰切，音擅。【說文】鄯善，西域國名。【前漢西域傳】鄯善，本名樓蘭，元鳳四年更名。　又【廣韻】州名。唐張守珪遷鄯州刺史。　又【廣韻】常演切【集韻】【韻會】【正韻】上演切，□音善。義同。

鄰	【酉集下】【邑字部】	鄰	〔古文〕厸【唐韻】力珍切【集韻】【韻會】【正韻】離珍切，□音粼。【廣韻】近也，親也。【正韻】比也。【釋名】鄰，連也。相接連也。【周禮地官遂人】五家爲鄰，五鄰爲里。　又連界之國，亦稱鄰。【書蔡仲之命】睦乃四鄰。　又左右輔弼亦曰鄰。【書益稷】臣哉鄰哉。【註】臣以人言，鄰以職言。　又車聲。與轔通。【詩秦風】有車鄰鄰。【註】衆車聲。　又【集韻】【韻會】【正韻】□良刃切，音吝。與甐通。【集韻】敝也。【正韻】動也。【周禮冬官考工記】輪雖敝，不甐于鑿。【註】以輪之厚，石雖齧之，不能敝其鑿，旁使之動也。甐，本又作鄰。　又叶陵延切，音連。【陸機挽歌】人往有反歲，我行無歸年。昔居四民宅，今託萬鬼鄰。　【正字通】本作鄰，隸作隣。今通作鄰。

鄱	【酉集下】【邑字部】	鄱	【廣韻】【集韻】蒲波切【韻會】【正韻】蒲禾切，□音婆。【說文】鄱陽豫章縣，今屬饒州。　又【集韻】蒲麋切，音陴。縣名。在魯。　又蒲官切，音盤。趙地名。

鄲	【酉集下】【邑字部】	鄲	【唐韻】都寒切【集韻】【韻會】多寒切，□音單。邯鄲，古縣名。【左傳定十年】衞侯伐邯鄲午于寒氏。【註】邯鄲，廣平縣也。【前漢地理志】邯鄲，屬趙國。【註】邯，山名。鄲，盡也，邯山至此而盡也。城郭字从邑，故加邑作鄲。　又【集韻】當何切，音多。漢侯國名。【史記功臣表中元元年】封周隱爲鄲侯。　又叶都年切，音顚。【吳邁遠樂府】人馬風塵色，知從河塞還。時我有同栖，結宦遊邯鄲。還，音旋。

□	【辰集上】【曰字部】	□	【集韻】囊丁切，音寧。【玉篇】告也。　又女夷切，音尼。義同。

□	【未集中】【糸字部】	□	【廣韻】補各切【集韻】伯各切，□音博。【說文】頸連也。【玉篇】亦作襮。　又【集韻】歩木切，音僕。義同。

	【卯集中】【手字部】		【玉篇】先全切【唐韻】須緣切【集韻】荀緣切，□音宣。同揎。引也，手發衣也。【儀禮士虞禮鉤袒註】如今衣。　又或作擐。見揎字註。　又【集韻】先命切。亦裸肱也。別本譌作。〇按集韻，□音宣，又音沿。楊愼萟林伐山云。□，手循也，又頭圓曰□，面圓曰□。則□字原有揎音也。《正字通》云：無宣音，失詳考。

鄻	【酉集下】【邑字部】	鄻	【唐韻】【集韻】□力展切，音輦。【說文】周邑。【左傳昭二十九年】王子趙車入于鄻以叛。

鄼	【酉集下】【邑字部】	鄼	同酇。詳後酇字註。

鄽	【酉集下】【邑字部】	鄽	【廣韻】直連切【集韻】澄延切，□音廛。【玉篇】廛亦作鄽。【前漢韓信傳】所謂毆市人而戰之也。【註】市人，市鄽之人。

鄾	【酉集下】【邑字部】	鄾	【等韻】烏求切，音憂。鄧國地。【左傳桓九年】鄧南鄙鄾人攻而奪之幣。【註】在今鄧縣。又【哀十八年】巴人伐楚，圍鄾。蓋楚已滅鄧，而鄾遂爲楚有耳，其實非有二地也。

酀	【酉集下】【邑字部】	酀	【廣韻】因蓮切【韻會】烏前切，□音燕。邑名。　又【集韻】于殄切，音偃。人名。【左傳襄二十九年】齊人立敬仲之曾孫酀。　又【廣韻】【集韻】□伊甸切，音宴。義同。

酁	【酉集下】【邑字部】	酁	【廣韻】士咸切【集韻】鉏咸切，□音讒。【說文】宋地。【左傳哀十七年】宋皇奪其兄酁般之邑。考證：〔【左傳哀十七年】宋皇麋奪其兄酁殷之邑。〕　謹照原文麋改。殷改般。 

