<!-- { "loadSidebar": true } -->
宗	【寅集上】【宀字部】	宗	【唐韻】作冬切【集韻】【韻會】祖賨切【正韻】祖冬切，□音。【說文】尊祖廟也。【白虎通】宗者何，宗有尊也，爲先祖主也，宗人之所尊也。【郉昺曰】宗者，本也。廟號不遷，最尊者祖，次曰宗，通稱曰宗廟。【禮祭法】有虞氏祖顓頊而宗堯，夏后氏祖顓頊而宗禹，殷人祖契而宗湯，周人祖文王而宗武王。【賈誼曰】祖有功，宗有德也。　又流派所出爲宗。【禮喪服小記】別子爲祖，繼別爲宗，繼禰爲小宗。【程頤曰】凡言宗者，以主祭祀爲言，人宗於此而祭祀也。　又同姓曰宗。【詩大雅】宗子維城。【註】同姓也。　又【書舜典】禋于六宗。【註】謂所尊祭者，其祀有六，寒暑日月星水旱也。賈逵曰：天宗三，日月星。地宗三，河海岱。司馬彪曰：天宗日月星辰寒暑之屬，地宗社稷五祀之屬。　又秩宗，官名。【書舜典】咨伯，汝作秩宗。【註】主郊廟之官，掌敘鬼神尊□，故曰秩宗，周禮謂之宗伯。又曰祝宗。　又【周禮春官大宗伯】賓禮親邦國，春見曰朝，夏見曰宗。　又瞽宗，殷學名。　又人物所歸往亦曰宗。【書禹貢】江漢朝宗于海。【註】言百川以海爲宗也。【史記孔子世家】孔子以布衣傳十餘世，學者宗之。　又姓。　又叶則郞切，音臧。【史記司馬遷自敘】蠲除肉□，開通關梁。廣恩施博，厥稱太宗。　【說文】从宀从示。【徐曰】宗廟，神祇所居。示，古祇字。考證：〔【周禮春官大宗伯】諸侯朝於天子，春見曰朝，夏見曰宗。〕　謹照原文諸侯朝於天子改爲賓禮親邦國。 

嫖	【丑集下】【女字部】	嫖	【廣韻】撫招切【集韻】紕招切，□音鏢。【說文】輕也。亦作僄。　又【集韻】匹妙切，音勡。又毗召切，音驃。義□同。　又俗謂邪淫曰嫖，讀若瓢。【漢廣王望鄕歌】背尊章嫖以忽。　又【集韻】□遙切，音猋。女字。　又嫖姚。詳姚字註。

屼	【寅集中】【山字部】	屼	【廣韻】【集韻】【韻會】【正韻】□五忽切。音兀。□屼，山貌也。一曰禿山貌。【唐元結系樂府】山屹屼兮水淪漣。　又五屼，山名，在犍爲郡。一山有五重，故名。【左思蜀都賦】躡五屼之□嵼。

嫞	【丑集下】【女字部】	嫞	【集韻】常容切，音鱅。女字。　又癡凶切，音傭。義同。一曰與慵通。嬾女也。

嬱	【丑集下】【女字部】	嬱	【字彙】同。

季	【寅集上】【子字部】	季	〔古文〕□□□□【唐韻】【集韻】【韻會】□居悸切，音記。【說文】少稱也。【玉篇】稚也。【左傳文十八年】髙辛氏有才子八人，以伯仲叔季爲序。　又物之稚者亦曰季。【周禮地官山虞】凡服耜斬季材。【疏】服與耜宜用穉材，尚柔忍也。　又細也，小稱也。【管子乗馬篇】季絹三十三。又【儀禮特牲饋食】掛於季指。【註】季指，小指也。又【廣韻】末也，凡四時之末月曰季月。末世曰季世。【左傳昭三年】叔向問晏子曰：齊其何如。晏子曰：此季世也。叔向曰：然，雖吾公室，亦季世也。　又姓。魯大夫季友，漢季布。　【說文】从子从稚省，稚亦聲。考證：〔【左傳文十八年】高莘氏有才子八人。〕　謹照原文髙莘改髙辛。 

峜	【寅集中】【山字部】	峜	【正字通】古器切，音計。【管子輕重戊篇】虙戲作造六峜，以迎隂陽，作九九之數，以合天道，而天下化之。周人之王循六峜，行隂陽。【王若谷曰】六峜其猶周髀算法乎。　【正字通】諸家峜義未詳，字書皆不載。委宛編以六計解之。峜當讀如計，以企有跂音也。考證：〔【管子輕重戊篇】虙戲造六峜，行以迎隂陽。〕　謹照原文造字上增作字。峜字下省行字。 

	【寅集下】【弓字部】		【集韻】同彆。

岟	【寅集中】【山字部】	岟	【廣韻】於兩切【集韻】【韻會】倚朗切【正韻】於黨切，□泱上聲。【廣韻】山足也。【集韻】山貌。【左思魏都賦】山林幽岟。【註】岟，深邃也。

官	【寅集上】【宀字部】	官	〔古文〕□【唐韻】古丸切【集韻】【韻會】【正韻】沽歡切，□音觀。【說文】吏事君也。【玉篇】宦也。【論語撰考】黃帝受地形，象天文，以制官。【周禮天官疏】上古以雲鳥紀官，六官之號見於唐虞，堯育重黎之後，羲氏和氏之子，使掌舊職天地之官。其時官名，蓋曰稷曰司徒，是天官稷也，地官司徒也。又分命仲叔，使掌四時之官，春爲秩宗，夏爲司馬，秋爲士，冬爲共工。共工，冬官也。合稷與司徒，是六官之名見也。夏之官百有二十，公卿大夫元士，具列其數，殷之官二百四十，至周三百六十而大備，故曰設官分職，以爲民極。　又【增韻】職也，使也，公也。【書咸有一德】任官惟賢材。【禮王制】論定然後官之。又【周禮春官大宗伯】六命賜官。【註】謂自置其臣屬，治家邑也。　又朝廷治事處曰官。【禮玉藻】在官不俟屨。【註】趨君命也。【前漢賈誼傳】學者所學之官也。　又事也。【禮樂記】禮樂明備，天地官矣。【疏】官猶事也，謂各得其事也。　又身有五官。【孟子】耳目之官，不思而蔽於物。【又】心之官則思，思則得之。　又姓。又複姓。三氏，晉王官氏，魯亓官氏，楚上官氏。　又與管通，宋元邊徼所司曰掌管，今爲土司長官。　又叶古元切，音涓。【崔駰大理箴】嗟兹大理，愼於爾官。賞不可不思，斷不可不虔。　【說文】从宀从。猶衆也，與師同意。考證：〔【周禮天官疏】故曰建官分職，以爲民極。〕　謹照原文建改設。〔【禮玉藻】在官不俟履。〕　謹照原文履改屨。〔【禮樂記】禮明樂備。〕　謹照原文改禮樂明備。 

寍	【寅集上】【宀字部】	寍	【玉篇】古文寧字。註詳十一畫。【說文】安也。从宀从心，在皿上。皿，人之飮食器，所以安人也。

尼	【寅集上】【尸字部】	尼	【廣韻】【集韻】【韻會】□女夷切，音泥。【說文】从後近之也。从尸匕聲。【徐鍇曰】尼猶昵也。【廣韻】又和也。又先師孔子仲尼。【家語】顏氏禱於尼丘，而孔子生，故字曰仲尼。尼丘，山名。　又女僧也。【釋典】有比丘尼。　又【集韻】【類篇】尼質切【韻會】【正韻】女乙切，□音匿。【爾雅釋詁註】尼者，近也。引尸子，悅尼而來遠。【孔穎達曰】尼，近也。通作昵。　又【五音集韻】乃禮切，音伱。【爾雅釋詁】尼，定也。【註】止也。止亦定也。【孟子】止或尼之。今讀泥去聲，義同。尼猶曳止之也。別作柅。

宒	【補遺】【寅集】【宀字部】	宒	【川篇】音迍。棺貌。

嫅	【丑集下】【女字部】	嫅	【集韻】咨邪切，音差。女字。　又想可切，音縒。女貌。

孴	【寅集上】【子字部】	孴	【玉篇】牛起切【集韻】偶起切【類篇】魚紀切，□音擬。【說文】盛貌。【玉篇】又衆多貌。【王延壽魯靈光殿賦】芝栭攢羅以戢孴。【杜甫朝享大淸宮賦】羅詭異以戢孴。　又入聲。【韻會】弋入切，音翊。義同。　【集韻】籀作□，或作□。

岹	【寅集中】【山字部】	岹	【集韻】同岧。岹嵽，山形。

寲	【寅集上】【宀字部】	寲	【玉篇】魚基切【字彙】語其切，□音疑。察也。

尿	【寅集上】【尸字部】	尿	【廣韻】【集韻】□奴弔切，鳥去聲。【說文】人小便也。今亦作溺。

峨	【寅集中】【山字部】		【廣韻】五何切【集韻】【韻會】【正韻】牛何切，□音莪。【說文】嵯峨，山高。【陸機從軍行】崇山鬱嵯峨。　又峨眉，山名，在四川嘉定州眉縣南百里，或作峩山，有三峰，曰大峩，中峩，小峩。【名山記】兩山相對如蛾眉，故名。又閩之歸化泰寧，粵之太平，豫之郟縣皆有蛾眉山，名同而地別。　又峩峩，高貌。【詩大雅】奉璋峩峩。【註】執圭璋助祭者，儀容峩峩然。又【陸機答賈長淵詩】淑問峩峩。　又【韻會】通作俄。【前漢揚雄傳】俄軒冕，雜衣裳。　又叶魚羈切，音宜。【劉向九歎】懷芬香而挾蕙兮，佩江蘺之菲菲。握申椒與杜若兮，冠浮雲之峩峩。　又叶阮古切，音五。【韓愈元和聖德詩】瀆鬼濛鴻，嶽祇嶫峨。飫沃羶薌，產祥降嘏。嘏音古。　【集韻】或作□。

宀	【寅集上】【宀字部】	宀	【廣韻】武延切【集韻】彌延切，□音綿。【說文】交覆深屋也。【田藝衡曰】古者穴居野處，未有宮室，先有宀，而後有穴。宀，當象上阜高凸，其下有□可藏身之形，故穴字从此。室家宮宁之制，皆因之。

宣	【寅集上】【宀字部】	宣	〔古文〕□【唐韻】須緣切【集韻】【韻會】荀緣切【正韻】息緣切，□音瑄。【說文】天子宣室也。从宀□聲。【徐鉉曰】从回，風回轉，所以宣隂陽也。　又【爾雅釋言】徧也。【詩大雅】旣順廼宣。【註】順，安。宣，徧也。　又【左傳賈註】通也。【詩周頌】宣哲維人。【註】宣，通。哲，智也。　又布也，散也。【書臯陶謨】日宣三德。【禮月令】季秋，會天地之藏，無有宣出。【註】物皆收斂，無有宣露出散也。　又【增韻】召也。【包佶詩】隔屛初聽玉音宣。　又【爾雅釋言】緩也。　又盡也，明也，示也。【周語】爲川者，決之使導。爲民者，宣之使言。又【左傳成十三年】是用宣之，以懲不壹。　又【詔書別錄】唐故事，中書舍人掌詔誥，皆寫兩本，一爲底，一爲宣，在中書可檢覆，謂之正宣。　又【諡法】善聞周達曰宣。一曰聖善周聞曰宣。　又【周禮冬官考工記】車人之事，半矩謂之宣。　又【爾雅釋器】璧大六寸，謂之宣。【郭璞註】漢書瑄玉是也。瑄宣同。　又州名。吳宣城郡，唐改宣州。　又姓。【正字通】東漢人宣秉。　又頭髮皓落也。【易說卦】巽爲宣髮。【註】髮早白也。今文譌作寡髮。【釋文】寡本作宣。　又叶相倫切，音荀。【徐幹齊都賦】日不遷晷，□澤普宣。鶉火南飛，我后來巡。　【集韻】本作□。考證：〔【爾雅釋訓】通也。〕　謹按爾雅無此文。謹改左傳賈註。賈註見史記四十二。 

	【寅集下】【彳字部】		【集韻】七入切，音緝。【玉篇】行貌。

	【巳集中】【火字部】		【篇海】許委切，音毀。與媿同。

尜	【補遺】【寅集】【小字部】	尜	【字彙補】音未詳。小兒戲物。又衚衕名。

寪	【寅集上】【宀字部】	寪	【唐韻】韋委切【集韻】羽委切，□音蔿。【說文】屋貌。　又姓。【左傳隱十一年】館于寪氏。　又【集韻】虞爲切，音危。隉寪，不安貌。考證：〔【左傳隱十一年】公館于寪氏。〕　謹照原文省公字。

