<!-- { "loadSidebar": true } -->

梈	【辰集中】【木字部】	梈	【集韻】【類篇】□披庚切，音烹。木弩也。

桀	【辰集中】【木字部】	桀	〔古文〕【唐韻】渠列切【集韻】巨列切，□音傑。磔也。《周禮》謂磔爲疈辜。古人稱桀黠者，其凶暴若磔也。　又【諡法】賊人多殺曰桀。　又擔也。【左傳成二年】齊高固桀石以投人。　又借爲雋桀字。【辨名記】千人曰英，萬人曰桀。　又桔桀，形貌。【張衡西京賦】燾奡桔桀。　又雞棲杙也。【詩王風】雞棲于桀。古作。俗作榤。　又姓。【姓苑】漢桀龍，宋桀路分。　又【集韻】其謁切，音竭。義同。　又【韻會】巨列切【正韻】古屑切，□音結。桀桀，秀貌。【詩齊風】維莠桀桀。考證：〔【左傳成二年】齊高國桀石以投人。〕　謹照原文國改固。〔【張衡西都賦】〕　謹照原文都改京。 

桁	【辰集中】【木字部】	桁	【集韻】【類篇】【韻會】【正韻】□何庚切，音衡。【玉篇】屋桁，屋橫木也。　又葬具。【儀禮旣夕】皆木桁久之。【註】久當爲灸，所以蓋也。苞筲甕甒之屬，以木桁塞其口也。　又【唐韻】胡郞切【集韻】【韻會】寒剛切【正韻】胡剛切，□音杭。械也。【類篇】木在足曰械，大械曰桁。【莊子在宥篇】桁楊相推，□獄相望。　又與航同。浮橋也。【晉書溫嶠傳】嶠討王敦，燒朱雀桁以挫其鋒。　又【集韻】【正韻】下浪切【韻會】合浪切，□航去聲。椸也。【古樂府東門行】還視桁上無懸衣。考證：〔【儀禮旣夕】皆木桁久之。【註】久當爲炙，所以蓋也。〕　謹照原文炙改灸。 

桂	【辰集中】【木字部】	桂	【唐韻】古惠切【集韻】【韻會】涓惠切【正韻】居胃切，□音昋。【說文】江南木，百藥之長。【禮檀弓】草木之滋，薑桂之謂也。【本草圖經】桂有三種：菌桂生交趾山谷，牡桂生南海山谷，桂生桂陽。【爾雅釋木】梫，木桂。【蘇恭云】牡桂卽木桂也。【離騷經】雜申椒與菌桂。又【陶弘景別錄】單名桂者，恐或是牡桂，人多呼丹桂，正謂皮赤爾。【淮南招隱士】桂樹叢生兮山之幽。　又桂林，郡名。【史記武帝紀】南取百越之地，以爲桂林、象郡。　又姓。【姓苑】漢末，陽城炅橫四子避難，一居幽州，姓桂。

桃	【辰集中】【木字部】	桃	【唐韻】【集韻】【韻會】【正韻】□徒刀切，音陶。【說文】果也。【爾雅釋木】旄，冬桃。榹，山桃。【禮月令】仲春桃始華。【內則】桃曰膽之。【疏】桃多毛，拭治令靑滑如膽。又桃諸。【王肅云】諸，菹也，今之藏桃也。　又【典術】桃，五木之精，仙木也。【禮檀弓】君臨臣喪，以巫祝桃茢執戈。【左傳昭四年】桃弧棘矢，以除其災。【後漢禮儀志】爲桃印，施門戸，以止惡氣。　又含桃，櫻桃也。【爾雅】謂之楔。　又桃氏，攻金之工也。【周禮冬官考工記】桃氏爲刃。　又胡桃。【名物志】謂之羌桃。　又銚芅曰羊桃。【爾雅釋草】萇楚，銚芅。　又桃枝，竹名。【爾雅釋草】桃枝四寸有節。　又【本草】豬苓名地烏桃。　又桃蟲，鷦也。一名巧婦。【詩周頌】肇允彼桃蟲，拚飛維鳥。　又桃林，地名，在華山東。【書武成】放牛桃林之野。又老桃，宋地。【左傳隱十年】公會齊侯、鄭伯于老桃。　又水名。【山海經】樂遊之山，桃水出焉。　又姓。【姓苑】戰國桃應，晉桃豹。　又【集韻】他彫切，音祧。長枋，可以持物于器中者。　又【集韻】上與切，音墅。抒物器也。　又【集韻】直紹切，音趙。與同。【博雅】板也。考證：〔【爾雅】作楔。〕　謹按含桃又名楔，非字之通作也。謹改爾雅謂之楔。 

桤	【辰集中】【木字部】	榿	【韻會】丘其切，音□。木名。【益部方物記】民家樹榿，不三年，材可倍常，疾種移取，里人以爲利。【杜甫覓榿木栽詩】飽聞榿樹三年大，爲致溪邊十畝隂。【王安石榿木詩】濯錦江邊木有榿，野園封植佇華滋。地偏幸免桓魋伐，歲晚還同庾信移。　又【正字通】苦駭切，音楷。又【齊東野語】榿字，五來切，音獃。義□同。

桄	【辰集中】【木字部】	桄	【唐韻】【集韻】古曠切，光去聲。【說文】充也。【廣韻】織機桄。　又【唐韻】古黃切【集韻】姑黃切，□音光。桄榔，木名。亦作桄桹。　又【類篇】舟前木也。【博雅】謂之桄。

桅	【辰集中】【木字部】	桅	【廣韻】過委切，音詭。【說文】黃木可染者。　又【廣韻】短矛也。或作□。　又【唐韻】五灰切【集韻】【類篇】【正韻】吾回切【韻會】魚回切，□音嵬。【廣韻】小船檣也。舟上帆竿。

框	【辰集中】【木字部】	框	【唐韻】去王切【集韻】曲王切，□音匡。【廣韻】棺門也。【類篇】□門謂之框。□，棺頭也。　【正字通】門檔。古借用框。

案	【辰集中】【木字部】	案	【唐韻】烏旰切【集韻】【韻會】於旰切【正韻】於幹切，□音按。【說文】几屬。【徐曰】案，所凭也。【周禮天官】王大旅上帝，則張氊案。朝日祀五帝，設重帟重案。　又食器。【周禮冬官考工記】夫人享諸侯，案十有二寸。【註】玉案十有二列也。　又□氣之法有木案。【後漢歷志】爲室三重，密布緹縵，室中以木爲案。　又界也。【齊語】參國起案。　又次第也。【史記高帝紀】吏民皆案堵如故。　又作按，考也。【前漢賈誼傳】案之當今之務。【丙吉傳】無所案驗。　又撫也。【史記孟嘗君傳】案劒以前。　又【正字通】凡官府興除成例及獄訟論定者皆曰案。又著書起義亦曰案。　又【集韻】一曰木名。　又叶伊甸切，音宴。【歐陽脩讀書詩】初如兩軍交，乗勝方酣戰。至哉天下樂，終日在書案。

桉	【辰集中】【木字部】	桉	同案。　又【宋曾鞏耳目志】孟光舉桉齊眉。俗直謂几案耳。呂少衞云：桉乃古椀字，故舉與眉齊。《張衡四愁詩》何以報之靑玉案，謂靑玉椀也。據此則《考工記》案十有二寸，亦作此解爲當。

桊	【辰集中】【木字部】	桊	【唐韻】居倦切【集韻】古倦切，□音眷。【說文】牛鼻上環。【廣韻】牛拘也。　又【玉篇】居媛切。義同。　又【集韻】驅圓切，音弮。屈木盂也。

□	【未集中】【羽字部】	□	【字彙補】同翼。【岣嶁禹□】承帝曰嗟，□輔佐卿。

桋	【辰集中】【木字部】	桋	【唐韻】以脂切【集韻】【韻會】延知切，□音夷。【說文】赤梀也。【詩小雅】隰有杞桋。【草木疏】梀，葉如柞，皮厚而白，其木理赤者爲赤梀。一名桋木，堅韌，今人以爲車轂。　又【集韻】【韻會】□田黎切，音題。女桑也。樹小而條長。【爾雅釋木】桋桑，女桑。

桌	【辰集中】【木字部】	桌	【廣韻】與卓同。註見十部六畫。　又【正字通】俗呼几案曰桌。

桍	【辰集中】【木字部】	桍	【集韻】【類篇】【正韻】□空胡切，音枯。木名。一曰空也。

楮	【辰集中】【木字部】	楮	【唐韻】【集韻】【韻會】丑呂切【正韻】敞呂切，□音褚。【說文】榖也。【陸璣詩疏】幽州人謂之榖桑，或曰楮桑。荆、楊、交、廣謂之榖，中州人謂之楮。江南人績其皮以爲布，又擣以爲紙。【酉陽雜俎】葉有瓣曰楮，無曰構。　又楮幣，卽鈔也。宋紹興初，軍餉不繼，造此以誘商旅。【周必大二老堂雜志】近歲用會子，乃四川交子法，特官券耳。不知何人目爲楮幣，遂入殿試御題。　又楮錢，祭祀用之。【法苑珠林】楮錢出於殷長史王璵，用以祠祭。　又【崔豹古今註】楮實曰任。　又山名。【山海經】楮山多寓木。　【又唐韻】當古切【集韻】董五切，□音堵。木名。　又【集韻】【類篇】櫧或作楮。

楯	【辰集中】【木字部】	楯	【唐韻】食允切【集韻】【韻會】豎尹切【正韻】乳允切，□音盾。【說文】闌檻也。【王逸曰】縱曰欄，橫曰楯，今階除木句欄是也。【史記滑稽傳】秦始皇時有陛楯郞。【唐書百官志】鉤楯掌禁苑果木。　又與盾通。干也。【左傳定六年】樂祁獻揚楯六十于□子。　又舞者所執。【禮明堂位】朱干玉戚。【疏】干，楯也。戚，斧也。舞者左手執楯，右手執斧，謂之武舞。　又與輴通，喪車用之。【儀禮旣夕註】輴有四周軹軸則無輴。一作楯。或讀作閏。　又拔擢也。【淮南子原道訓】引楯萬物，羣美萌生。　又【集韻】【正韻】□食閏切，音順。義同。又【集韻】敕準切，音蠢。案也。　又【唐韻】丑倫切【正韻】樞倫切，□音椿。【唐韻】木名。【類篇】車約也。　又【唐韻】詳遵切，音旬。閑檻也。考證：〔【左傳定五年】樂祁獻揚楯六十于□子。〕　謹照原文五年改六年。 

楰	【辰集中】【木字部】	楰	【唐韻】羊朱切【集韻】【韻會】容朱切【正韻】雲俱切，□音兪。【說文】鼠梓木。【詩小雅】北山有楰。【草木疏】樹葉木理如楸，山楸之異者。亦名苦楸，濕時脃，燥時堅。【廣韻】鼠梓，似山楸而黑也。　又【唐韻】以主切【集韻】【韻會】【類篇】勇主切【正韻】偶許切，□音庾。義同。

楱	【辰集中】【木字部】	楱	【唐韻】倉奏切【集韻】【韻會】【正韻】千□切，□音輳。【類篇】橘類，出武陵。【司馬相如上林賦】黃甘橙楱。【張協七命】漢臯之楱。　又【唐韻】才奏切，去聲。□楱，鐵齒杷名。　又【集韻】則□切，音奏。義同。

楲	【辰集中】【木字部】	楲	【唐韻】【集韻】【韻會】□於非切，音威。【說文】楲，窬，褻器也。【賈逵解周官】楲，虎子也。古之受大小溲者，皆以虎子呼之。　又【玉篇】決塘木也。【類篇】通陂竇。

□	【辰集上】【日字部】	□	【篇海】同晰。

□	【未集中】【羊字部】	□	【字彙補】與嬴同。【隷釋】北軍中候□，遭□項之際。

榚	【辰集中】【木字部】	榚	【集韻】以沼切，音鷕，讀若浩溔之溔。木長貌。

楳	【辰集中】【木字部】	楳	與梅同。

	【卯集上】【心字部】		【正字通】同恪。　又姓。【正韻牋】晉中郞將任。詳恪字註。

□	【備考】【未集】【羊字部】	□	【搜眞玉鏡】戶然切。

楴	【辰集中】【木字部】	楴	【唐韻】【正韻】□他計切，音涕。楴枝，整髮釵也。或从手作揥。【詩鄘風】象之揥也。【魏風】佩其象揥。【註】揥以摘髮，象骨爲之。　又【集韻】大計切，音第。屬。　又【集韻】徒二切，音地。簪屬。　又【類篇】丁計切，音帝。根也。　又【篇海】式志切，音世。木名。考證：〔【詩邶風】象之揥也。〕　謹照原文邶風改鄘風。 

