<!-- { "loadSidebar": true } -->
□	【未集上】【竹字部】	□	【集韻】他骨切，音突。竹器。

□	【子集上】【丶字部】	□	【玉篇】古文丹字。註詳三畫。

□	【備考】【子集】【卜字部】	□	【字彙補】苦紅切，音空。

	【子集中】【人字部】		【正韻】與尫同。【荀子王霸篇】賤之如。

簝	【未集上】【竹字部】	簝	【廣韻】落蕭切【集韻】【韻會】憐蕭切【正韻】連條切，□音聊。宗廟盛肉竹器。【周禮地官】凡祭祀，共其牛牲之互，與其盆簝以待事。【註】盆以盛血，簝以受肉。　又【廣韻】魯刀切【集韻】【韻會】郞刀切，□音勞。義同。　又魯皓切，音老。義同。

簞	【未集上】【竹字部】	簞	【廣韻】都寒切【集韻】【韻會】多寒切【正韻】多艱切，□音單。【說文】笥也。【漢律令】簞，小筐也。【篇海】竹葦器。鄭康成曰：盛飯者，圓曰簞，方曰笥。【儀禮士冠禮】櫛實于簞。【論語】一簞食。【註】簞，笥也。【廣韻】簞、笥，小篋。　又竹名。【嵆含草木狀】簞竹，葉疎而大，一節相去五六尺。　又瓢亦曰簞。【揚子方言】瓥，陳楚宋魏之閒或謂之簞，或謂之□，或謂之瓢。晉嵇含《南方草木狀》。

簟	【未集上】【竹字部】	簟	【廣韻】徒玷切【集韻】【韻會】【正韻】徒點切，□音扂。竹名。【南越志】博羅縣東洲足簟竹銘曰：簟竹旣大，薄且空中，節長一丈，其長如松。【贊寧筍譜】簟竹，長二丈猶爲筍，可食。　又【集韻】徒念切，音磹。【說文】竹席也。【釋名】簟，簟也，布之簟簟然平正也。【揚子方言】宋謂之笙，關西謂之簟。【詩齊風】簟茀朱鞹。【傳】方文席也。又【小雅】下莞上簟。【箋】竹葦曰簟。【禮禮器】莞簟之安，而稾鞂之設。【左思吳都賦】桃笙象簟。【註】桃笙，桃枝簟。吳人謂簟爲笙。又象牙以爲簟。　又叶徒錦切【詩小雅】下莞上簟，乃安斯寢。【朱傳】簟，徒檢、徒錦二反。寢，于檢、于錦二反。

簠	【未集上】【竹字部】	簠	〔古文〕□□【集韻】匪父切【正韻】斐古切，□音甫。【說文】黍稷圜器也。【廣韻】簠簋，祭器。【詩秦風】《釋文》外方內圓曰簠，用貯稻粱，容一斗二升。【論語註】周曰簠簋，宗廟盛黍稷之器。【儀禮聘禮】兩簠繼之粱在北。　又【廣韻】甫無切【集韻】風無切【正韻】芳無切，□音膚。義同。　又【集韻】蓬逋切，音蒲。義同。　又【集韻】【韻會】芳遇切【正韻】芳故切，□音赴。義同。考證：〔【詩秦風傳】外方內圓曰簠。〕　謹按所引係釋文語，謹將傳改爲釋文。 

簢	【未集上】【竹字部】	簢	【廣韻】眉殞切【集韻】【韻會】美隕切【正韻】弭盡切，□音愍。竹中空，可以爲席。【爾雅釋草】簢，筡中。【註】言其中空，竹類。【僧贊寧筍譜】簢筍嫩而節耎薄。　【廣韻】亦作□、□。

簣	【未集上】【竹字部】	簣	【廣韻】【集韻】【韻會】求位切【正韻】具位切，□音匱。土籠也。【書旅獒】爲山九仞，功□一簣。【疏】簣，盛土器。　又【廣韻】【集韻】□苦怪切，音蒯。亦籠也。　亦作。【後漢律歷志】爲山露而不終，踰乎一。　又通作匱。【前漢王莽傳】綱紀咸張，成不一匱。【註】匱者織草爲器，所以盛土。　【集韻】同籄。考證：〔【廣韻】竹箭也。〕　謹按廣韻簣字無竹箭也之文，今省去。别增玉篇其貴切五字於前。〔【前漢王莽傳】【註】匱者織竹爲器。〕　謹照原文織竹改織草。 

簤	【未集上】【竹字部】	簤	【集韻】徒駭切。竹器。　又【類篇】徒蓋切。義同。　【集韻】同。

簥	【未集上】【竹字部】	簥	【廣韻】舉喬切【集韻】居妖切，□音喬。大管名。【爾雅釋樂】大管謂之簥。【註】長尺，圍寸，倂漆之，有底，賈氏以爲如篪六孔。【疏】李巡云：聲高大，故曰簥。簥，高也。　又【集韻】一曰田器。考證：〔【爾雅釋樂】大管謂之簥。【註】賈氏以爲如箎六孔。〕　謹照原文箎改篪。 

簦	【未集上】【竹字部】	簦	【廣韻】【集韻】【韻會】【正韻】□都騰切，音登。【說文】笠蓋也。【史記平原君傳】虞卿躡蹻擔簦，說趙孝成王。【註】簦，長柄笠。【急就篇註】簦、笠，皆所以禦雨。大而有把，手執以行，謂之簦。小而無把，首戴以行，謂之笠。【古逸詩越謠歌】君擔簦，我跨馬，他日相逢爲君下。　又【篇海】竹也。

簧	【未集上】【竹字部】	簧	【廣韻】【集韻】【韻會】【正韻】□胡光切，音黃。【說文】笙中簧也。古者女媧作簧。【釋名】簧，橫也。於管頭橫施于中也，以竹鐵作于口，橫鼓之也。【詩王風】君子陽陽，左執簧。【疏】簧者，笙管之中金薄鑠也。【禮明堂位】女媧之笙簧。【月令】仲夏之月，命樂師調竽笙竾簧。　又以言惑人謂之簧鼓。【詩小雅】巧言如簧。【疏】如笙中之簧，聲相應和。【蔡邕賦】思在口而爲簧。　又步搖也。【急就篇】冠幘籫簧結髮紐。【師古註】簧，卽步搖也。考證：〔【禮月令】仲夏之月，命樂師調笙簧。〕　謹照原文笙上增竽字。簧上增竾字。 

□	【備考】【未集】【耳字部】	□	【五音篇海】音聵。

□	【未集上】【竹字部】	□	【集韻】烏侯切，音謳。吳人謂育蠶竹器曰□。【古逸詩甘泉歌】運石甘泉口，渭水爲不流。千人一唱，萬人相鉤。金陵下餘石，大如□土屋。

簨	【未集上】【竹字部】	簨	【廣韻】思尹切【集韻】【韻會】聳尹切【正韻】聳允切，□音筍。【廣韻】簨虡。【釋名】所以懸鼓者。橫曰簨。簨，峻也，在上高峻也。縱曰虡。虡，舉也，在旁舉簨也。簨上之版曰業，刻爲牙，捷業如鋸齒也。【禮明堂位】夏后氏之龍簨虡。【註】簨、虡，所以懸鐘磬。橫曰簨，飾之以鱗屬。植曰虡，飾之以臝屬、羽屬。　又【集韻】雛綰切，音撰。竹器。【禮喪大記】食于簨。徐邈讀。　又【正韻】《考工記》作筍。亦作栒、□。

簩	【未集上】【竹字部】	簩	【廣韻】魯刀切【集韻】【韻會】【正韻】郞刀切，□音勞。竹名。【異物志】簩竹，有毒，□人以爲觚，刺獸，中之則死。【贊寧筍譜】簩竹筍無肉，不可食。　又□簩，竹名。見□字註。　又【玉篇】力到切【類篇】郞到切。義□同。　又叶郞侯切。【皮日休悼賈文】香依依兮杜若，韻淒淒兮篥簩。山隱隱兮埭空，煙淡淡兮橫秋。

簪	【未集上】【竹字部】	簪	〔古文〕兂□【廣韻】側吟切【集韻】【韻會】緇岑切【正韻】緇深切，□音。首筓也。【釋名】簪，兓也，連冠于髮也。又□也，因形名之也。　又【廣韻】作含切【集韻】【韻會】【正韻】祖含切，□音鐕。義同。　又疾也。【易豫卦】由豫，大有得，勿疑，朋盍簪。【疏】簪，疾也。以信待之，則羣朋合聚，而疾來也。　又【前漢百官表】爵一級曰公士，二上造，三簪嫋裊。【註】師古曰：以組帶馬曰裊。簪裊者，言飾此馬也。　又【集韻】子感切，音昝。《易》朋盍簪。王肅讀。　又徂官切。《易》朋盍簪。李鼎祚曰：簪舊讀作攢。　【集韻】或作□、篸。考證：〔【易豫卦】【註】簪，疾也。以信待之，則羣朋合聚，而疾求也。〕　謹照原文註改疏。求改來。 

簫	【未集上】【竹字部】	簫	〔古文〕□【廣韻】蘇彫切【集韻】【韻會】【正韻】先彫切，□音蕭。樂器。【風俗通】舜作簫，其形參差，以象鳳翼。十管，長二尺。【廣雅】簫，大者二十四管，小者十六管。【博雅】簫，大者二十三管，無底。小者十六管，有底。【三禮圖】簫，大者長尺四寸，二十四彄。頌簫，長尺二寸，十六彄。【通卦驗】簫，夏至之樂，長尺四寸。【註】簫管，形象鳥翼。鳥爲火，火成數七，生數二，二七一十四，簫之長由此。【釋名】簫，肅也，其聲肅肅而淸也。【白虎通】簫者，中呂之氣。【書益稷】簫韶九成，鳳凰來儀。【傳】言簫見細樂之備。【詩周頌】旣備乃奏，簫管備舉。【箋】簫，編小竹管，如今賣餳者所吹也。管如□。【禮月令】仲夏之月，命樂師均琴瑟管簫。【蔡邕月令章句】簫長則濁，短則淸。以蠟蜜實其底而增減之，則和管而成音，無所復調，當與琴瑟相參。【周禮春官】笙師掌敎龡簫。【爾雅釋言】大簫謂之言，小者謂之筊。【疏】李巡曰：大簫，聲大者言言也。小者聲揚而小，故言筊。筊，小也。郭璞曰：簫，一名籟。【莊子寓言篇】顏成子遊謂南郭子綦曰：汝聞人籟，而未聞地籟。汝聞地籟，而未聞天籟。【註】郭象曰：籟，簫也。【前漢元帝紀贊】鼓琴瑟，吹洞簫。【註】如淳曰：洞簫，簫之無底者。【段龜龍涼州記】呂纂，咸寧二年，人發張駿冢，得玉簫。【丹陽記】江寧縣南三十里有慈姥山，積石臨江，上生簫管竹，圓緻異于他處，自泠倫採竹嶰谷，其後惟此簳見珍，故歷代常給樂府，而俗呼曰鼓吹山。　【正韻】亦作箾。　又弓末謂之簫。【禮曲禮】凡遺人弓者，右手執簫，左手承弣。【註】簫，弭頭也。謂之簫，簫邪也。《正義》：簫，弓頭，頭稍剡差邪似簫，故謂爲簫也。　又與篠通。【馬融長笛賦】林簫蔓荆。【註】簫與篠通。　又叶音脩。【劉邵趙都賦】擊靈鼓，鳴籟簫。乘素波，鏡淸流。考證：〔【禮月令】仲夏之月，命樂師均管簫參差之音。〕　謹按參差之音四字月令所無，謹照月令原文改均琴瑟管簫。 

簬	【未集上】【竹字部】	簬	〔古文〕簵【廣韻】洛故切【集韻】【韻會】【正韻】魯故切，□音路。美竹。中作箭。【戰國策】趙襄子居晉陽，患無矢。張孟談曰：公宮之垣，皆以荻蒿苫楚廧之，請發而用之，則箘簵之勁不能過也。【註】簬卽簵。　【韻會】或作□。

簭	【未集上】【竹字部】	簭	【字彙補】與筮同。【周禮春官】簭人，中士二人。【註】問蓍曰筮，其占易。又簭人，掌三《易》以辨九簭之名：一曰《連山》，二曰《歸藏》，三曰《周易》。九簭之名：一曰巫更，二曰巫咸，三曰巫式，四曰巫目，五曰巫易，六曰巫比，七曰巫祠，八曰巫參，九曰巫環，以辨吉凶。【註】此九巫皆當爲筮之誤。　又噬也。【周禮冬官考工記】凡攫閷援簭之類。【註】簭者，以口噬物而食也。

