<!-- { "loadSidebar": true } -->
桓	【辰集中】【木字部】	桓	【唐韻】【集韻】【韻會】【正韻】□胡官切，音丸。【說文】郵亭表也。【徐曰】表雙立爲桓。漢法，亭表四角建大木，貫以方板，名曰桓表，縣所治兩邊各一。【前漢尹賞傳】葬寺門桓東。　又斲木如石□四植謂之桓，以下棺也。【禮檀弓】三家視桓楹。　又【周禮春官】公執桓圭。　又桓桓，武貌。【書牧誓】尚桓桓。【詩魯頌】桓桓于征。　又盤桓，難進貌。【易屯卦】盤桓利居貞。　又水名。【書禹貢】西傾因桓是來。　又【諡法】辟土服遠，克敬勤民，皆曰桓。　又【方言】桓，憂也。　又木名。【郭璞云】葉似柳，子似楝。【玉篇】皮黃白色。【山海經】袟周之山木多桓。　又【酉陽雜俎】無患木，一名桓。　又盤桓，髻名。【古今註】長安婦人好爲盤桓髻。　又姓。【姓苑】望出譙郡，漢有桓榮。　又叶敕倫切，音櫄。【漢高彪詩】古之君子，卽戎忘身。明其果毅，尚其桓桓。　又叶王權切，音圓。【陶潛歸去來辭】雲無心以出岫，鳥倦飛而知還。景翳翳以將入，撫孤松以盤桓。還音旋。考證：〔【禮王制】三家視桓楹。〕　謹照原書王制改檀弓。〔【書武成】尚桓桓。〕　謹照原書武成改牧誓。〔【方言】桓桓，憂也。〕　謹照原文省一桓字。 

桔	【辰集中】【木字部】	桔	【廣韻】古屑切【集韻】【類篇】【韻會】吉屑切，□音結。【說文】桔梗，藥名。【戰國策】求柴胡、桔梗于沮澤，則累世不得一焉。　又桔橰，井上轆轤也。【莊子天運篇】桔橰者，引之則俯，舍之則仰。　又【史記信陵君傳】北境傳舉烽。【文穎註】作高木櫓，櫓上作桔橰，以薪置其中，有□則燃之，謂之烽。　又桔柣，鄭遠郊名。詳柣註。　又【集韻】奚結切，音纈。義同。

桕	【辰集中】【木字部】	桕	【正字通】巨九切，音舅。烏桕，木名。本作烏□。【唐本草】作烏臼。陳藏器云：葉可染皁。子壓爲油，塗頭令白變黑。爲燈極明。又名鵶舅。【唐陸龜蒙掇野疏詩】行歇每依鵶舅影，挑頻時見鼠姑心。　【廻瀾字義】□，俗作桕。非。

□	【補遺】【辰集】【日字部】	□	【集韻】居祐切，音救。二百六十疋馬也。

桗	【辰集中】【木字部】	桗	【廣韻】都唾切，音刴。木名。　又【博雅】量也。　又【玉篇】都和切。木抺也。

桘	【辰集中】【木字部】	桘	【廣韻】與槌同。

椈	【辰集中】【木字部】	椈	【廣韻】【集韻】【韻會】□居六切，音匊。【類篇】木名。【爾雅釋木】柏，椈。【禮雜記】暢臼以椈。【註】疏暢鬱鬯，以柏爲臼，以桐爲杵。柏香桐潔，於神爲宜。【埤雅】椈性堅緻，有脂而香，故古人破爲臼，用以擣鬱。

桙	【辰集中】【木字部】	桙	【集韻】【類篇】□同杅。

楁	【辰集中】【木字部】	楁	【唐韻】胡格切【集韻】轄格切，□音垎。【唐韻】鞍楁也。【類篇】又椸架。

鈊	【戌集上】【金字部】	鈊	【玉篇】思林切，音心。金名。　又【類篇】七鴆切，音沁。利也。

桚	【補遺】【辰集】【木字部】	桚	【字彙補】音未詳。人名。宋時賜隴桚姓名曰趙懷恩。見《宋史新編王厚傳》。疑卽拶、桚二字之譌。

桡	【辰集中】【木字部】	橈	【廣韻】【集韻】【韻會】【正韻】□女敎切，音閙。【說文】曲木。【周禮冬官考工記】輈人惟轅，直且無橈也。　又枉也。【禮月令】命有司申嚴百□，毋或枉橈。　又弱也。【易大過】棟橈，凶。【前漢高帝紀】與酈食其謀橈楚權。　又散也。【易說卦傳】橈萬物者莫疾乎風。　又摧折也。【左傳成二年】畏君之震，師徒橈敗。　又層橈，屋飾也。【淮南子本經訓】夭矯曾橈。　又柔橈，骨體耎弱也。【司馬相如上林賦】柔橈嫚嫚，嫵媚纖弱。【揚子方言】自關而西，凡物小謂之孅橈。　又【集韻】【韻會】【正韻】□女巧切，音橈。亂也。　又【集韻】爾紹切，音獶。亦曲木。　又【唐韻】【集韻】【韻會】□如招切，音饒。楫也。【博雅】楫謂之橈。【後漢岑彭傳】□直進樓船冒突露橈數千艘。【註】露橈，露楫在外，人在船中。　又【集韻】尼交切，音鐃。曲也。考證：〔【周禮冬官考工記】其覆車也，轅直且無橈也。〕　謹按所引非原文。謹照原文改輈人惟轅直且無橈也。 

桢	【辰集中】【木字部】	楨	【唐韻】陟盈切【集韻】【韻會】知盈切【正韻】諸成切，□音貞。【說文】剛木也。【山海經】太山之上多楨木。【郭註】女楨也。冬不凋。　又楨榦，築牆所立兩木也。【書費誓】峙乃楨榦。【孔傳】題曰楨，旁曰榦。楨當牆兩端者也，榦在牆兩邊者也。　又楨林，縣名。【前漢地理志】屬上郡。考證：〔【山海經】太山之上多楨女。〕　謹照原文楨女改楨木。 

棏	【辰集中】【木字部】	棏	同。　又【唐韻】徒得切，音特。木名。

档	【辰集中】【木字部】	檔	【唐韻】【集韻】【類篇】□都郞切，音當。【玉篇】木牀也。【集韻】木名。　又【類篇】登浪切，當去聲。橫木框檔。　又【集韻】下浪切，音讜。義同。

桥	【辰集中】【木字部】	橋	【唐韻】巨嬌切【集韻】【韻會】渠嬌切【正韻】祁堯切，□音喬。【說文】水梁也。从木喬聲。喬高而曲也。橋之爲言趫也，矯然也。【史記秦本紀】昭王五十年，初作河橋。　又懸繩以度曰絚橋。【水經注】罽賔之境，絚橋相引。　又器之有橫樑者曰橋。【儀禮士昏禮】笲加于橋。【註】橋以庋笲。　又桔橰上衡也。【淮南子主術訓】橋直植立而不動，俯仰取制焉。　又橋泄，嫚也。【荀子榮辱篇】橋泄者，人之殃也。　又戾也。【呂覽離謂篇】聽言而不可知，其與橋言無擇。　又木名。【尚書大傳】橋木高而仰，梓木晉而俯，以喩父子。　又陽橋。【春秋】魯地。　又姓。【統譜】黃帝葬橋山，子孫守塚，因爲氏。【史記貨殖傳】橋姚致馬千匹，牛倍之。　又【集韻】丘妖切，音蹺。【史記河渠書】山行乗橋。【註】橋，一作□，直轅車也。　又【集韻】居勞切，音高。勁疾貌。【莊子則陽篇】欲惡去就，於是橋起。　又【韻會】渠廟切，音嶠。【禮曲禮】奉席如橋衡。【疏】左低右昂，如橋之衡。　又屈橋，壯健貌。【揚雄河東賦】千乗霆亂，萬騎屈橋。嘻嘻旭旭，天地稠。　又【正韻】古弔切，音叫。義同。　又【正韻】吉了切，音皎。【荀子儒効篇】橋飾其情性。【前漢武帝紀】陳湯橋發兵斬郅支。　又【集韻】居夭切，音矯。人名。秦有盛橋。考證：〔【儀禮士昏禮】筓加于橋。【註】橋以庋筓。〕　謹照原文兩筓字□改笲。 

桧	【辰集中】【木字部】	檜	【唐韻】古會切【集韻】【韻會】【正韻】古外切，□音膾。【爾雅釋木】檜，柏葉松身。【翼雅】性耐寒，其樹大，可爲棺椁及舟。【詩衞風】檜楫松舟。　又棺飾也。【左傳成二年】棺有翰檜。【杜註】翰，兩旁飾。檜，棺上飾。　又通旝。【左傳桓五年】旝動而鼓。【音義】又作檜。建大木，置石其上，發機以磓敵者也。　又國名。祝融之後。【詩檜風】本作檜。【左傳襄二十九年】自鄶而下無譏焉。作鄶。　又【廣韻】【集韻】【韻會】【正韻】□古活切，音括。【孔氏禹貢栝柏註】柏葉松身。與此一也。考證：〔【詩鄘風】檜楫松舟。〕　謹照原文鄘風改爲衞風。〔【鄭註】翰，兩旁飾。〕　謹照原文鄭註改杜註。〔【音釋】又作檜。建大木，置石其上，發機以鎚敵者也。〕　謹照原文音釋改音義。鎚敵改磓敵。 

□	【未集中】【缶字部】	□	【集韻】呼經切，音形。鈃或作□。似鐘而頸長。一曰酒器。□本字。□原字从幵作。

□	【未集中】【缶字部】	□	【集韻】桮，或作□。詳桮字註。

桨	【辰集中】【木字部】	槳	【唐韻】卽兩切【集韻】【韻會】子兩切，□音蔣。【玉篇】楫屬。【揚子方言】所以隱櫂謂之槳。或作□、，亦書作。【字彙】縱曰櫓，橫曰槳。【正字通】長大曰櫓，短小曰槳。【韻會】前推曰槳，後栧曰櫂。【古樂府】莫愁在何處，住在石城西。艇子蕩雙槳，催送莫愁來。　又【集韻】資良切，音將。義同。又柯也。

桩	【辰集中】【木字部】	樁	【唐韻】都江切【集韻】【韻會】株江切，□憃平聲。【說文】橛杙也。【唐韓愈贈張籍詩】斬拔枿與樁。【廣記】道安與惠遠，夜行遇雨，得人家，見門內有馬樁，樁懸一馬兜，使呼林伯升，伯升謂是神人，厚相賞接。○按《正韻》作側霜切，非。　又【唐韻古音】舂，書容切。撞也。【晉書宣帝紀】扼其喉而樁其心。

桫	【辰集中】【木字部】	桫	【唐韻】素何切【集韻】【韻會】桑何切，□音梭。【廣韻】桫欏，木名。出崑崙山，木似桄榔，出麪。　又作娑。【益都方物記】娑羅生峨眉山中，類枇杷，數葩合房。春開，葉在表，花在中。或言根不可移，故俗人不得爲翫。

桬	【辰集中】【木字部】	桬	【唐韻】所加切【集韻】師加切，□音沙。【廣韻】桬棠，木名。出崑崙山。【玉篇】桬棠，花赤，實味如李，無核，食之使人不弱，可衞水。【司馬相如上林賦】作沙棠。

桭	【辰集中】【木字部】	桭	【廣韻】側鄰切【集韻】【韻會】【正韻】之人切，□音眞。【廣韻】兩楹閒。【類篇】桭或从臣作栕。柍桭，屋端。詳柍字註。　又【廣韻】植鄰切，音辰。義同。　又【集韻】之刃切，音震。整也。

桮	【辰集中】【木字部】	桮	【唐韻】【集韻】【韻會】【正韻】□同杯。【說文】也。本飮器。俗作盃，通作杯。【孟子】義猶桮棬也。【前漢朱博傳】案上不過三桮。　又桮□，盛桮器籠也。【揚子方言】陳、楚、宋、衞之閒謂之桮□。

桯	【辰集中】【木字部】	桯	【廣韻】他丁切【集韻】湯丁切，□音汀。【說文】牀前几。【揚子方言】江沔之閒曰桯。【博雅】桯□，俎几也。　又柱類。【周禮冬官考工記】輪人爲蓋，達常圍三寸，桯圍倍之。【註】達常，斗柄下入杠中者。桯，蓋杠也，足以含達常。　又夷牀橫木曰桯。【儀禮旣夕】遷于祖用軸。【註】軸，輁軸。輁狀如長牀，穿桯前後而關軸焉。　又【廣韻】碓桯。　又【集韻】怡成切，音盈。與楹同。　又【唐韻】戸經切【集韻】乎經切，□音□。牀前几。

