<!-- { "loadSidebar": true } -->
鉗	【戌集上】【金字部】	鉗	【唐韻】巨淹切【集韻】【韻會】其淹切，□音箝。【說文】以鐵有所刼束也。从金甘聲。【前漢高帝紀】自髠鉗爲王家奴。【註】鉗，以鐵束頸也。【後漢光武紀】弛解鉗衣。【註】倉頡篇曰：鉗，釱也。釱足鉗。又【五行志】廣漢鉗子謀攻牢。【師古註】鉗子，謂鉗徒也。【晉律】鉗重二斤，翹長一尺五寸。【集韻】或作鉆。　又銸也。【後漢梁冀傳】妻孫壽，性鉗忌。【註】鉗，取也。言性忌害如鉗之能銸物也。　又【揚子方言】惡也。南楚，凡人殘罵謂之鉗。　又【家語】無取鉗鉗。【註】鉗鉗，妄行不誠也。　又【呂氏春秋】後時者，小莖而麻長，短穗而厚糠小米，鉗而不香。　又澤名。【張衡南都賦】其陂澤則有鉗盧玉池。　又姓。【正字通】唐元和中長令鉗耳。　又與拑通。【後漢袁紹傳】道路以目，百辟鉗口。【註】以木銜其口也。或作拑。渠廉反。　又【集韻】其嚴切，音黔。義同。　又【集韻】五甘切，音玵。刃也。考證：〔又鋷也。【後漢梁冀傳】妻孫壽，性鉗忌。【註】鉗，取也。言性忌害如鉗之能鋷物也。〕　謹按漢書注鋷本作銸，音輒，又音聶，拔髮也。鋷音最，錐屬，與鉗物之義不同。今照原文鋷也改銸也。鋷物改銸物。 

鉙	【戌集上】【金字部】	鉙	【玉篇】知駭切，音。金也。

鉚	【戌集上】【金字部】	鉚	【集韻】力九切，音柳。美金。

□	【辰集上】【日字部】	□	【管子五行篇】貨□神廬。【註】日所次隅曰□。音未詳。

□	【未集中】【糸字部】	□	【篇海】□，亦作紵。綿絮裝衣。【任昉竟陵文宣王行狀】華袞與縕□同歸。【註】韓詩子路曰：曾子褐衣縕□未嘗完。

鉛	【戌集上】【金字部】	鉛	【唐韻】與專切【集韻】【韻會】余專切，□音沿。【說文】靑金也。【玉篇】黑錫也。【正字通】錫類。生蜀郡平澤，今銀坑處皆有之。一名黑錫。錫白，故鉛爲黑錫。李時珍曰：鉛，易沿流，故謂之鉛。【書禹貢】鉛松怪石。【寶藏論】鉛有數種，波斯鉛堅白，爲第一。草節鉛出犍爲，銀之精也。銜銀鉛，銀坑中之鉛，內含五色。上饒、樂平鉛次之，負版鉛鐵苗也。獨孤滔曰：雅州釣腳鉛，形如皁莢，大如蝌蚪子，黑色，生沙中，亦可乾汞。　又鉛粉，亦名胡粉。卽鉛華也。【曹植洛神賦】鉛華勿御。【正字通】鉛粉，卽今化鉛所成。一曰粉錫，非以錫爲之，其法縣鉛塊于酒缸中，封閉四十九日，鉛化爲粉，不白者，炒爲黃丹。蘇恭謂炒錫造之，朱震亨謂胡粉乃錫粉，以陶弘景化鉛之說爲誤，□非也。　又縣名。【唐書地理志】信州鉛山縣。　又與延同。人名。【前漢古今人表】鉛陵卓子。　又【正韻】循也。【荀子榮辱篇】鉛之重之。【註】謂撫循之申重之也。

鉞	【戌集上】【金字部】	鉞	【廣韻】【集韻】【韻會】□王伐切，音越。【廣雅】鉞，斧也。【書牧誓】王左杖黃鉞。【左傳昭十五年】鏚鉞秬鬯。【疏】鉞大而斧小。【太公六韜】大柯斧重八斤。一名天鉞。【釋名】鉞，豁也。所向莫敢當前，豁然破散也。　又星名。【史記天官書】東井爲水事，其西曲星曰鉞。　【說文】本作戉。大斧，鉞車鑾聲，呼會切，引《詩》：鑾聲鉞鉞。【徐鉉曰】俗作鐬。以鉞作斧戉之戉。非是。【正字通】按徐說迂曲難通。《說文》越狘皆从戉聲，鉞从戉，讀若誨，別訓鑾聲，自相矛盾。徐渭俗作鐬非，不知从戉無嘒聲，尤非。古作戉。司馬法，从戉。詩書周禮史傳，□从鉞。鉞當卽戉之重文也。

	【子集中】【人字部】		【廣韻】【集韻】□同憮。从憮爲正。

	【卯集上】【心字部】		【集韻】黃郭切，音穫。心動也。　又怳縛切，音矆。驚也。一曰遽視。本作戄，或作。

针	【戌集上】【金字部】	針	【廣韻】之林切【集韻】【正韻】諸深切，□音斟。【說文徐註】俗鍼字。所以縫也。【易乾卦各從其類疏】若磁石引針，琥珀拾芥。【天寶遺事】唐宮中七夕結彩樓，□瓜果酒炙，祀牛女。妃嬪各執九孔針，五色線，向月穿之，過者爲得巧。　又姓。明隆慶舉人針惠。　又【方書】針灸法。互詳後鍼字註。　又蟲名。【古今注】蝌蚪，一名□針。　又書法。有垂露體，懸針體。【庾信謝趙王啓】垂露懸針，書恩不盡。　又【廣韻】之任切【集韻】【韻會】【正韻】職任切，□枕去聲。【集韻】縫也。　又刺也。

銊	【戌集上】【金字部】	銊	【廣韻】辛律切【集韻】雪律切，□音恤。【玉篇】鋸聲也。　又【集韻】一曰□銊，瑣處也。

鉟	【戌集上】【金字部】	鉟	【廣韻】敷悲切，音丕。【玉篇】刃戈。【韓愈會李正封聯句】何當鑄鉅鉟。　又與鈹通。詳鈹字註。　又【廣韻】符悲切，音邳。義同。

鉠	【戌集上】【金字部】	鉠	【廣韻】【集韻】【韻會】【正韻】□於良切，音央。【玉篇】鈴聲。【張衡東京賦】和鈴鉠鉠。　又【集韻】於郞切，音鴦。又於驚切，音英。義□同。　本作鍈。

鉢	【戌集上】【金字部】	鉢	【廣韻】【集韻】【韻會】□北末切，音潑。【玉篇】器也。【蘇軾宸奎閣□】廬山僧懷璉，持律嚴甚。上常賜以龍腦鉢盂，璉對使者焚之，曰：吾法以瓦鐵食，此鉢非法。使者歸奏，上嘉歎。又【梵書】自釋迦相傳有衣鉢，世相付受。後魏天竺國王子號達磨，出家入南海，齎衣鉢航海。至梁詣武帝，隱嵩山少林寺，以其法傳慧可。　又凡物相傳，皆曰衣鉢。【古今名賢集】和凝第十三名及第，後知舉，取范質第十三名，質往謝。凝曰：公文合在中選屈就，此傳老夫衣鉢耳。未幾，凝入相。後質拜相，有登庸衣鉢亦相傳之句。又【蘇軾詩】傳家有衣鉢。【註】家學有素也。　又【廣韻】亦作盋。【前漢東方朔傳註】盂若盋而大，俗謂盋盂。　又無花果名優曇鉢。【廣志】狀似枇杷，不花而實。　又叶音瞥。【蘇軾□梅詩】君行適吳我適越，笑指西湖作衣鉢。

	【午集下】【示字部】		【廣韻】田候切【集韻】大透切，□音豆。祭福也。

鉣	【戌集上】【金字部】	鉣	【唐韻】居怯切【集韻】訖業切，□音刼。【說文】組帶織也。　【集韻】或作□。

