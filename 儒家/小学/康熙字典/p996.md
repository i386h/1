<!-- { "loadSidebar": true } -->
孫	【寅集上】【子字部】	孫	【唐韻】【集韻】思切【韻會】【正韻】蘇昆切，□音飱。【說文】子之子也。从子从系。系，續也，言順續先祖之後也。【爾雅釋親】子之子爲孫，孫之子爲曾孫。【朱子曰】曾，重也，自曾孫以至於無窮，皆得稱之也。　又凡臨祭祀，內事曰孝孫，外事曰曾孫。【詩小雅】神保是饗，孝孫有慶。【書武成】告於皇天后土，所過名山大川，曰惟有道曾孫周王發。　又物再生亦曰孫。【周禮春官大司樂】孫竹之管。【註】竹枝根之末生者。又【番禺志】稻再生曰稻孫。　又織女曰天孫。【前漢天文志】織女，天帝孫也。　又【博物志】岱嶽亦名天孫。　又靑海旁馬多龍種，曰龍孫。又矢名。【晉語】申孫之矢。　又烏孫，西戎國名。　又姓。又公孫，長孫，王孫，俱複姓。【廣韻】衞公子，惠孫曾耳之後，因氏焉。　又【集韻】蘇困切，音巽。與遜同。【論語】孫以出之。【禮學記】入學鼓篋，孫其業也。【註】猶恭順也。　又遁也。【春秋莊元年】三月，夫人孫于齊。【閔二年】九月，夫人姜氏孫于邾。　又叶荀緣切，音宣。【趙壹窮鳥賦】天乎祚賢，歸賢永年。且公且侯，子子孫孫。考證：〔【書武成】告於皇天后土，所過名山大川，曰惟有道曾孫發。〕　謹照原文發字上增周王二字。〔【春秋閔二年】夫人姜氏孫于楚。〕　謹照原文楚改邾。 

嬘	【丑集下】【女字部】	嬘	【集韻】徐醉切，音遂。女字。亦作□。

嫈	【丑集下】【女字部】	嫈	【唐韻】【集韻】烏莖切【韻會】幺莖切，□音嚶。【說文】小心態。【博雅】好也。一曰嫈嫇，幼婦也。又嫈嫫，下里婦人貌。　又女名。【史記刺客傳】聶政□嫈。【漢雜事祕辛】梁商女嫈，桓帝后又【廣韻】於營切【集韻】娟營切，□音縈。又【廣韻】鷖逬切，音。【集韻】於逬切，音□。又於郞切，音央。又元扃切，音螢。又於丁切，音啨。又烏熒切，音。□好也，態也。　又縈定切，音瑩。繚嫈，漢侯國名。【史記東越傳】封橫海校尉福爲繚嫈侯。一曰娟營切。　又火螢切，□平聲xīnɡ。女人潔淸貌。□字原从目从昊作。又□，同。

屟	【寅集上】【尸字部】	屟	【說文】屧本字，履中薦也。詳後屧字註。

岴	【寅集中】【山字部】	岴	【玉篇】同嶇，俗省。

寿	【丑集中】【士字部】	壽	〔古文〕□□□□【唐韻】【集韻】□承咒切，音綬。【說文】久也。凡年齒皆曰壽。【書君奭】天壽平格。【詩大雅】作召公考，天子萬壽。【左傳僖三十二年】爾何知，中壽。【註】上壽百二十歲，中壽百歲，下壽八十。【董子繁露】壽者，酬也。壽有短長，由養有得失。【前漢王吉傳】心有堯舜之志，則體有松喬之壽。　又以金帛贈人曰壽。【史記刺客傳】嚴仲子奉。黃金百鎰，爲聶政母壽。　又星名。【爾雅釋天】壽星，角亢也。【註】數起角亢，列宿之長，故曰壽。　又地名。平壽，衞下邑。【左傳昭二十年】衞侯在平壽，壽州古淮南，春秋吳楚□蔡之地，戰國倂于楚，考烈王遷此，曰郢都。靈壽，古中山邑。【史記魏世家】樂羊拔中山，文侯封之靈壽。　又漢壽，亭名，在蜀嚴道。曹操以關羽爲漢壽亭侯。　又山名。【史記五帝紀】舜作什器于壽山。又壽山在福州侯官縣，產文石，可爲印章，五色具備，惟艾綠色者少。【宋黃幹詩】石爲文多招斧鑿。又水名。壽水，在太原壽陽縣，其源有二，一出要羅村，一出頡訖村，合流入于洞渦河。　又木名。靈壽木，可爲杖。【山海經】靈壽實華。【呂氏春秋】壽木之華。　又姓。吳王壽夢之後。又常壽，複姓。　又【廣韻】殖酉切【集韻】【韻會】【正韻】是酉切，□讎上聲。【詩豳風】爲此春酒，以介眉壽。○按酒壽俱有韻，朱子作叶音，非。《正字通》受授皆有上去二音，諸韻書分載有宥二韻，壽字亦然，非壽讀若受，專屬上聲，讀若授，專屬去聲也。

岱	【寅集中】【山字部】	岱	【廣韻】徒耐切【集韻】【韻會】待戴切【正韻】度耐切，□音逮。【說文】泰山也。【白虎通】東嶽爲岱宗者，言萬物更相代於東方也。【通志略】山高四十餘里，凡十八盤，由南天門歷東西二天門，至絕頂。上有秦時無字□，其祠曰靑帝，去黃河二百餘里。【風俗通】岱，胎也。宗，長也。萬物之始，隂陽之交，觸石膚寸而合，不終朝而徧雨天下，故爲五嶽之長。　【正字通】東嶽，古但稱太山。太代音同，故借代加山。

尋	【寅集上】【寸字部】	尋	〔古文〕□【唐韻】徐林切【集韻】【韻會】【正韻】徐心切，□音潯。【說文】繹理也，本作□，从工口，从又寸。工口，亂也。又寸，分理之也。彡聲。【增韻】求也。【前漢黃霸傳】語次尋繹。【註】抽引而出也。　又度名。【周禮地官媒氏註】八尺曰尋，倍尋曰常。【小爾雅】四尺謂之仞，倍仞謂之尋。【孟子】枉尺而直尋，宜若可爲也。　又仍也，繼也。【左傳昭元年】日尋干戈，以相征討。【古語】毫末不扎，將尋斧柯。　又俄也。【晉羊祜讓開府表】以身誤陛下辱高位，傾覆亦尋而至。　又用也。【左傳僖五年】將尋師焉。【註】尋，用也。　又侵尋，猶浸淫也。【前漢武帝紀】巡郡縣，侵尋太山矣。　又借作溫燖。【左傳哀十二年】吳使人請尋盟。子貢曰：若可尋也，亦可寒也。【註】尋，重也，溫也，前盟巳寒，更溫之使熱。與燖義同。　又長也。【揚子方言】自關以西，秦晉梁益閒，凡物長謂之尋。　又俗謂庸常爲尋常。　又姓。晉尋會，唐劉黑闥將尋相。　【韻會】毛氏曰：从口。俗从几作□，非。□。

守	【寅集上】【宀字部】	守	〔古文〕□□【唐韻】書九切【集韻】【韻會】【正韻】始九切，□音首。【說文】守，守官也。从宀，官府也。从寸，法度也。【玉篇】收也，視也，護也。【易繫辭】何以守位，曰仁。【周禮天官】獸人職時田則守罟。【註】防獸觸攫也。　又【廣韻】主守也。【左傳昭二十年】晏子云：山林之木，衡鹿守之。澤之萑蒲，舟鮫守之。藪之薪蒸，虞□守之。海之鹽蜃，祈望守之。衡鹿等皆官名。　又【增韻】攻守也。【易坎卦】王公設險，以守其國。【史記留侯世家】阻三面而守。　又【唐韻】【廣韻】【集韻】【韻會】【正韻】□舒救切，音獸。【增韻】守之也，所守也，爲之守也。天子巡諸侯所守，曰巡守。諸侯爲天子守土，亦曰守。漢置郡太守。　又姓。【正字通】宋守恭，與蘇軾爲詩友。　又叶式視切，音矢。【楚辭天問】雄虺九首，儵忽焉在。何所不老，長人何守。在音泚。　又叶雖遂切，音粹。【前漢班固敘傳】崇執言責，隆持官守。寶曲定陵，□有大志。考證：〔【左傳昭二十年】晏子云，山林之木，衡麓守之。〕　謹照原文衡麓改衡鹿。〔海之蜃蛤，祈望守之。衡麓等皆官名。〕　謹照原文蜃蛤改鹽蜃。衡麓改衡鹿。 

	【午集中】【疒字部】		【廣韻】【集韻】□興腎切。與脪同。熱氣著膚也。　又【集韻】許謹切，音蚓。創肉反出也。【玉篇】腫起也。　又【廣韻】【集韻】□香靳切，音焮。義同。　又【集韻】許旣切，音咥。痛也。

	【卯集上】【心字部】		【廣韻】丑輒切【集韻】敕涉切，□音鍤。【玉篇】心動貌。　又休也。　又【廣韻】叱涉切【集韻】尺涉切，□音謵。【廣韻】偛，小人貌。【集韻】黠貌。　又【集韻】失涉切，音攝。怪也。　又【集韻】的協切，音喋。□，志輕也。　俗作□，非。

屓	【寅集上】【尸字部】	屓	【廣韻】虛器切。同屭省，贔屓，作力也。　又臥息也。

岠	【寅集中】【山字部】	岠	【韻會】臼許切，音巨。【玉篇】大山也。　又【韻會】至也。【前漢食貨志】銀龜二品，元龜岠冉，長尺二寸。【孟康曰】冉，龜甲。岠，至也。　又【爾雅釋地】岠齊州以南。【註】岠，去也。【正字通】岠，應从歫。

嬆	【丑集下】【女字部】	嬆	【廣韻】許及切【集韻】迄及切，□音吸。女性淨也。

嫶	【丑集下】【女字部】	嫶	【集韻】慈焦切【正韻】慈消切。□同憔。【前漢外戚傳】嫶姸太息。【註】晉灼曰：三輔謂憂愁面省疲曰嫶冥，嫶姸猶嫶冥也。　又【集韻】兹消切，音焦。女字。　顦癄醮焦蕉□通。

嬤	【丑集下】【女字部】	嬤	【字彙】忙果切，音麼。俗呼母爲嬤嬤。　俗字。嬤乃媽□之轉音。

孄	【丑集下】【女字部】	孄	【集韻】同嬾。

嫩	【丑集下】【女字部】	嫩	【字彙】與媆同。【杜甫詩】紅入桃花嫩。【正字通】俗媆字。

岎	【寅集中】【山字部】	岎	【正字通】敷文切，音汾。岎崯，山貌。【揚雄蜀都賦】岎崯迥叢。　又【楊時偉正韻牋】亦作岔。音差。今遼東有三岔河，爲山海要隘。或讀去聲。【通雅】山歧曰岔，水岐曰汊，二音同。又路之岐道名曰。

屄	【寅集上】【尸字部】	屄	【正字通】布非切，音□。女子隂。

