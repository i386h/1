<!-- { "loadSidebar": true } -->
閷	【戌集上】【門字部】	閷	【正字通】與殺同。有上去入三聲。考工記□人：相角，秋閷者厚，春閷者薄。註：閷，同殺，入聲。又弓人：爲柎而發，必動於閷。註：柎弓側骨也，閷接中也。柎與接中相爲體用，柎旣發，則接中亦動也。陸氏：閷，色界反。又匠人：凡爲防，廣與崇，方其閷三分去一，大防外閷。註：閷者，減削之意。防基三分，上二分則堅固。大防，則基三分之外，上二分之內。閷而又閷，防愈固也。生殺之殺，入聲。隆殺、等殺之殺，去聲。殺不必从周禮作閷，沿俗書作煞。正韻六泰殺註，亦作煞。四轄殺註，□不以罪曰殺。汎云亦作閷煞，□非。周禮攺殺爲閷，亦泥。別詳殳部殺字註。

閸	【戌集上】【門字部】	閸	【字彙】苦本切，音悃。宮中門。

閹	【戌集上】【門字部】	閹	【唐韻】英廉切【集韻】【韻會】衣廉切【正韻】衣炎切，□音淹。【說文】豎也。宮中閹閽閉門者。从門，奄，意兼聲。【廣韻】男無勢，精閉者。【前漢敘傳】閹尹之呰。【註】謂宮人爲閹者，謂其精氣奄閉不洩也。一曰主奄閉門者。　又【爾雅釋天】太歲在戌曰閹茂。【釋文】閹，音淹。【史記歷書】游兆，閹茂二年。【註】閹茂，一作淹戊。【管子幼官篇】春行冬政，肅。行秋政，雷。行夏政，閹。【註】陽氣獨盛。　又【廣韻】【集韻】【韻會】衣檢切【正韻】於檢切，□音渰。義同。　【集韻】通作奄。考證：〔【爾雅釋天】太歲在戊曰閹茂。〕　謹照原文在戊改在戌。 

閺	【戌集上】【門字部】	閺	【集韻】眉貧切，音珉。鄕名。或作□。【五音集韻】亭名，在汝南。　又【集韻】無分切，音文。【說文】低目視也。弘農湖縣有閺郡。

閻	【戌集上】【門字部】	閻	【唐韻】【集韻】【韻會】□余廉切，音鹽。【說文】里中門。【後漢班固傳】閭閻且千。【註】字林曰：閻，里中門也。【史記越世家】莊生雖居窮閻，然以廉直聞於國。　又【玉篇】巷也。【博雅】閻謂之衖。　又【揚子方言】閻笘，開也。東齊開戸謂之閻笘。　又勸也。【揚子方言】食閻，勸也。南楚，凡已不欲喜，而旁人說之，不欲怒，而旁人怒之，謂之食閻。或謂之慫慂。　又【廣韻】姓也。閻職。見【左傳文十八年】閻敖，楚大夫。見【莊十八年】。　又【集韻】【類篇】□徐廉切，音燅。鬼閻，地名。在潁川。【左傳昭二十年】戰於鬼閻。【註】潁川長平縣西北有閻亭。【釋文】閻，似廉反。　又縣名。【左傳昭九年】周甘人與晉閻嘉爭閻田。【註】閻嘉，晉閻縣大夫。【釋文】閻，以廉反。　又【集韻】以贍切，音爓。【說文】好而長也。【五音集韻】美色也。　又衣長也。【史記司馬相如傳】眇閻易以戍削。【註】閻易，衣長貌。　又【集韻】以冉切，音琰。地名。【左傳昭二十年】鬼閻。【釋文】又以冉反。　【集韻】或作壛。

閼	【戌集上】【門字部】	閼	【唐韻】烏割切【集韻】【韻會】【正韻】阿葛切，□音遏。【說文】遮壅也。【廣韻】止也，塞也。【前漢景十三王傳】今臣雍閼不得聞。【註】閼，烏曷反。止也。【楚辭九思】志閼絕兮安如。【註】志望已訖，不知所之。【列子楊朱篇】管夷吾曰：肆之而已，勿壅勿閼。【蔡邕樊惠渠歌】我有長流，莫或閼之。【釋文】□音遏。　又【爾雅釋天】太歲在甲曰閼逢，太歲在卯曰單閼。【釋文】閼，烏割切。【淮南子天文訓】寅在甲曰閼蓬。【註】言萬物鋒芒欲出，擁遏未通，故曰閼蓬也。　又星名。【前漢律歷志】大火，閼伯之星也。　又城名。【史記秦本紀】攻趙閼與。【註】儀州和順縣，卽古閼與城。【郡縣誌】閼與，在磁州武安縣。今屬彰德府。又【後漢郡國志】上黨涅縣有閼與聚。　又人名。【左傳襄九年】陶唐氏之火正閼伯居商丘。又【隱十一年】公孫閼，與潁考叔爭車。【註】公孫閼，鄭大夫。【釋文】□於葛反。【前漢景帝紀】閼爲臨江王。【註】閼，一曷反。　又【廣韻】【集韻】【韻會】【正韻】□於歇切，音謁。義同。　又【集韻】或作堨。詳堨字註。　又【五音集韻】依倨切，音飫。閼與，容暇貌。【前漢揚雄傳】窮宂閼與。【註】晉灼曰：閼與，容貌也。師古曰：閼與，容暇之貌也。　又【廣韻】烏前切【集韻】因蓮切，□音煙。閼氏，單于適妻也。【前漢韓王信傳】乃使人厚遺閼氏。【註】閼，於連反。【史記匈奴傳】後有所愛閼氏。【索隱註】閼氏，匈奴皇后號也。習鑿齒與燕王書曰：山下有紅藍，北方人採取其花染緋黃，捋取其上英鮮者作臙脂，婦人採捋用爲顏色，因名妻作閼氏。　又【史記歷書】年名焉逢。【註】甲歲雄也。漢書作閼逢。閼亦音焉。　又【廣韻】於乾切【集韻】尤虔切，□音焉。義同。

閽	【戌集上】【門字部】	閽	【唐韻】【集韻】【韻會】【正韻】□呼昆切，音昏。【說文】常以昏閉門隷也。【禮祭義】閽者，守門之賤者也。【周禮天官】閽人掌守王宮中門之禁。【註】言閽人者，使守門閽人守王宮中門耳。【正字通】凡吏民冤抑，詣闕自愬者，曰叩閽。　又【正韻】閽寺。【易說卦】爲閽寺。【疏】取其禁止人也。　又【韻補】叶許云切，音熏。【揚雄甘泉賦】選巫咸兮叫帝閽，開天庭兮延羣神。　又叶音暄。【蘇轍上淸詞】帝蕩蕩其無尊兮，居深高乎九閽。顧后土之茫昧兮，若世人之觀天。

閾	【戌集上】【門字部】	閾	〔古文〕□【唐韻】于逼切【集韻】【正韻】越逼切，□音域。【說文】門榍也。論語曰：行不履閾。【徐曰】門限也。【爾雅釋宮】柣謂之閾。【疏】謂門下橫木爲外內之限。【禮玉藻】賔人不中門，不履閾。【註】閾，門限。【左傳僖二十二年】婦人送迎不出門，見兄弟不踰閾。【前漢王莽傳】思不出乎門閾。【註】門橛也。　又【廣韻】况逼切【集韻】忽域切，□音洫。義同。

	【卯集中】【手字部】		【集韻】委勇切。與擁同。

□	【未集中】【网字部】	□	【集韻】力求切，音留。捕鳥獸具。

閿	【戌集上】【門字部】	閿	【五音集韻】無分切，音文。低視也。與闅同。　又【前漢武五子傳】閿鄕。【註】孟康曰：閿，古聞字。从門从□。建安中攺作聞。師古曰：閿字本从門从□，其後轉訛誤，遂作門中受耳。郭璞乃音汝授反，蓋失理遠耳。◎按說文闅訓低目視，廣韻闅俗作閿，漢書註則以閿爲古聞字，闅與聞旣異義，又以閿爲古字，尤不可解，自應以廣韻爲正。

	【辰集中】【木字部】		【廣韻】匹卦切【集韻】卜卦切，□音派。【埤蒼】藤屬。蜀人以織布。【類篇】木皮。　又【集韻】普卦切，音□。義同。　又【集韻】必駕切，音霸。【廣雅】謂之□。

陹	【戌集中】【阜字部】	陹	【集韻】書蒸切，音升。本作昇。日之升也。　又州名。

阜	【戌集中】【阜字部】	阜	〔古文〕□【唐韻】【集韻】房九切【韻會】扶缶切【正韻】房缶切，□音。【爾雅釋地】大陸曰阜。【說文】山無石者。【釋名】土山曰阜，言高厚也。【詩小雅】如山如阜。　又大也。【書周官】阜成兆民。【註】大成兆民之性命。　又【玉篇】肥也。【詩秦風】駟驖孔阜。【疏】馬甚肥大也。　又盛也。【詩鄭風】火烈具阜。【傳】阜，盛也。　又多也。【詩小雅】爾殽旣阜。【傳】阜，猶多也。　又長也。【魯語】助生阜也。　又山名。【左傳文十六年】楚大饑，戎伐其西南，至于阜山。　又地名。【禮明堂位】封周公于曲阜。又【左傳文十五年】置諸堂阜。又阜城，屬渤海郡，阜陵，屬九江郡。□見【前漢地理志】。　又阜螽，蟲名。【詩召南】趯趯阜螽。【傳】阜螽，蠜也。　又【韻會】佛寺曰香界，亦曰香阜。　又叶敷救切，音覆。【梁鴻詩】惟季春兮華阜，麥含英兮方秀。哀茂時兮逾邁，愍芳香兮日臭。【□第詩古音考】阜字，可上可去。又叶房詭切。【劉邵趙都賦】羣后紛其旣醉，遠人仡以宴喜。悅皇風之舄奕，羨我邦之殷阜。　又叶符遇切，音附。【裴秀大蜡詩】告成伊何，年豐物阜。禮□孝祀，介兹萬祜。◎按唐韻正，四十四有之半，古與篠小巧皓四韻通爲一韻。詩鄭風，叔于田，乗乗鴇，兩服齊首，兩驂如手，叔在藪，火烈具阜。小雅，田車旣好，四牡孔阜，東有甫草，駕言行狩。又吉日維戊，旣伯旣禱，田車旣好，四牡孔阜，易林，倬然遠咎，辟害高阜，田獲三狐，巨貝爲寶。桓驎七說，超絕壑，踰懸阜。馳猛禽，射勁鳥。王粲瑪瑙勒賦，總衆材而課美，信莫臧於瑪瑙，被文采之華飾，雜朱綠於蒼阜。左思魏都賦，矞雲翔龍，澤馬於阜，山圖其石，川形其寶。韻會小補，於紙韻遇韻俱云叶音，非。　【說文】本作□。【集韻】同峊。

闀	【戌集上】【門字部】	闀	【五音集韻】胡降切，音巷。【字彙】陌也。又備也。

	【子集下】【匸字部】		【集韻】郞豆切，音漏。【說文】側逃也。一曰箕屬。【玉篇】側也。亦作陋。

闂	【戌集上】【門字部】	闂	【字彙補】匣蟲切，音鴻。鬭也。【呂氏春秋】崔杼之子，相與私闂。

	【卯集上】【心字部】		【集韻】同恐。詳恐字註。

闃	【戌集上】【門字部】	闃	【唐韻】【集韻】【韻會】【正韻】□苦狊切，音。【說文】靜也。【玉篇】靜無人也。【易豐卦】闃其无人。【疏】闚視其屋，而闃寂无人也。　又【集韻】求獲切，音□。義同。　【說文徐註】按易：窺其戸，闃其無人。窺，小視也。狊，大張目也。言始小視之，雖大張目亦不見人也。義當只用狊字。

闄	【戌集上】【門字部】	闄	【廣韻】於小切【集韻】於兆切，□音夭。隔也。【博雅】闄，遮也。【釋文】於小反。　又【集韻】伊鳥切，音杳。又【集韻】【類篇】□以紹切，音溔。義□同。

闅	【戌集上】【門字部】	闅	【廣韻】【韻會】□無分切，音文。【說文】低目視也。【廣韻】俗作閿。【韻會】地名。弘農湖縣有闅亭。　又【廣韻】府巾切，音彬。義同。　又【前漢武五子傳】閿鄕。【註】孟康曰：閿，古聞字。从門从□。建安中攺作聞。◎按闅，說文訓低目視，與聞見之聞義異，未知漢書註何義，存之備考。

闆	【戌集上】【門字部】	闆	【玉篇】【五音集韻】□匹限切，音盻。門中視也。

