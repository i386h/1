<!-- { "loadSidebar": true } -->
算	【未集上】【竹字部】	算	【廣韻】蘇管切【集韻】【韻會】【正韻】損管切，□音篹。【海篇】酸上聲。【廣韻】物數也。【儀禮鄕飮酒禮】無算爵，無算樂。【註】算，數也。賔主燕飮，爵行無數，醉而止也。燕樂亦無數，或閒或合，盡歡而止也。【前漢景帝紀】後二年詔曰：今訾算十以上廼得官，廉士算不必衆，有市籍不得官，無訾又不得官，朕甚愍之。訾算四得官，亡令廉士久失職，貪夫長利。【註】應劭曰：古者疾吏之貪，衣食足，知榮辱，限訾十算廼得爲吏。十算，十萬也。賈人有財，不得爲吏，廉士無訾又不得官，故減訾四算得官矣。師古曰：訾與貲同。　又【集韻】緒纂切，又須兗切，音選。義□同。　又竹器。【史記鄭莊傳】其餽遺人不過算器食。【註】徐廣曰：算，竹器。　又【集韻】【正韻】□蘇貫切，音蒜。計歷數者也。【世本】黃帝時隷首作算數。【前漢律歷志】算法用竹，徑一分，長六寸，二百七十一枚而成六觚，爲一握。徑象乾律黃鐘之一，而長象坤呂林鐘之長。又【藝文志】曆家有《許商算術》二十六卷，《杜忠算術》十六卷。【後漢馬嚴傳註】《劉□九章算術》：方田第一，粟米第二，差分第三，少廣第四，商功第五，均輸第六，盈不足第七，方程第八，句股第九。　又投壷較射，數勝負之籌曰算。【儀禮鄕射禮】一人執算以從之。【周禮春官】《太史》：凡射事，飾中舍算。【註】謂設算於中，以待射時而取之，中則釋之。【禮投壷】二算爲純，一算爲奇。【註】純，全也。二算合爲一，全也。一算謂不滿純者。算之多少視坐上之人數，每人四矢，亦四算也。　又籌畫也。【揚子法言】爲國不廸其法，望其效，譬諸算乎。【註】欲治而不用先王之法，猶無財運算，無益于富也。　又智也。【列子力命篇】自長非所增，自短非所損，算之所亡若何。【註】算，猶智也。　又與筴同。【儀禮旣夕】主人之史請讀賵執算。【註】古文算皆爲筴。又叶音訕。【陸機擬良宴詩】四座咸同志，羽觴不可算。高談一何綺，蔚若朝霞爛。　【集韻】或作選。

箘	【未集上】【竹字部】	箘	〔古文〕箟【廣韻】渠殞切【集韻】【韻會】【正韻】巨隕切，□音窘。【說文】簵美竹，可爲矢。【書禹貢】惟箘簵楛。【山海經】暴山多椶柟、荆芑、竹箭、箘。【註】箘亦篠類，中箭。【戴凱之竹譜】箘竹出雲夢之澤，皮特黑色。　又筍名。【呂氏春秋】和之美者，越駱之箘。【註】箘，竹笋也。　又箘桂。【屈原離騷】雜申椒與箘桂。【註】《本草》有箘桂，花白蘂黃，正圓如竹箘。　又博棊也。【揚子方言】簙，或謂之箘。　又江名。【書禹貢】九江孔殷。【傳】九曰箘江。　又【廣韻】去倫切【集韻】區倫切，□音囷。義同。考證：〔【說文】簵美竹，可爲矢。【書禹貢】惟箘簵楛。〕　謹按說文無簵美竹可爲矢之文。謹照原文改箘路也，於惟箘簵楛。下補傳美竹三字。〔【呂氏春秋】和之美者，越簵之箘。〕　謹照原文越簵改越駱。 

箙	【未集上】【竹字部】	箙	【廣韻】【集韻】【韻會】【正韻】□房六切，音服。盛弓矢器。【周禮夏官】仲秋獻矢箙。【註】箙，盛矢器也。【又】田弋充籠箙矢。【註】籠，竹箙也。【後漢輿服志】耕車，置□耒耜之箙，上親耕所乗也。　通作服。【詩小雅】象弭魚服。【鄭語】檿弧箕服。【註】服，矢房也。　【集韻】或作□韛□。

箚	【未集上】【竹字部】	箚	【廣韻】【韻會】【正韻】□竹洽切，音□。以鍼刺也。　又【正字通】牋劄用以奏事，非表非狀者，謂之劄子。

絘	【未集中】【糸字部】	絘	【廣韻】【集韻】□七四切，音次。【說文】績所緝也。【周禮地官廛人】掌斂市絘布。【註】絘布，列肆之稅布。　又【集韻】津私切，音咨。疾二切，音自。義□同。考證：〔【周禮地官廛人】掌斂布絘布。〕　謹照原文斂布改斂市。 

箛	【未集上】【竹字部】	箛	【廣韻】古胡切【集韻】【韻會】【正韻】攻乎切，□音孤。竹名。【張衡南都賦】其竹則籦籠、篾、篠簳、箛箠。【戴凱之竹譜】箛□竹生于漢陽，時獻以爲輅馬策。　又古吹器也。【晉先蠶儀註】車駕住吹小箛，發吹大箛。箛卽笳也。《應劭鹵簿圖》有騎執箛，其始以笳管，後皆以銅作器，其聲如觱篥。【通雅】唐之銅角卽其遺也。仗有大鼓、長鳴。長鳴，今之號通也，口圓而長如竹筩，一尺五寸。又有小柄空管，從筩中抽出吹之。晉有鳴葭。葭卽笳。　又吹鞭也。【篇海】蓋于鞭上作孔，馬上吹之。

箜	【未集上】【竹字部】	箜	【廣韻】【正韻】苦紅切【集韻】【韻會】枯公切，□音空。箜篌，樂器。【史記武帝紀】禱祠泰一、后土，始用樂舞，益召歌兒，作二十五絃，及箜篌瑟，自此起。【釋名】箜篌，師延所作。靡靡之樂，空國之侯所存也。【風俗通】箜篌，一曰坎侯。或曰空侯，取其空中。【事物紀原】箜篌，漢靈帝好之。體曲而長，二十三絃，抱於懷中，兩手齊奏之，謂之擘。【樂府解題】漢武滅南粵，祠太乙、后土，令樂工侯暉依琴造坎，言坎坎應節也。坎或作贛。侯，工人之姓。因名坎侯，後譌爲箜篌。　又【篇海】籃也。

箝	【未集上】【竹字部】	箝	【廣韻】巨淹切【集韻】【韻會】其淹切【正韻】其廉切，□音鉗。鎖項也。【說文】籋也。【前漢異姓諸侯王表】墮城削刃，箝語燒書。　【集韻】或作□。

箞	【未集上】【竹字部】	箞	【集韻】驅圓切，音拳。揉竾。　又苦倦切【篇海】音勸。義同。

	【子集下】【刀字部】		【集韻】刺俗作。【史記封禪書】使博士諸生六經中作王制。【註】作刺，謂采取之也。

□	【未集中】【羽字部】	□	【玉篇】芳逼切。飛也。

□	【未集中】【网字部】	□	【集韻】置，古作□。註見八畫。

□	【備考】【未集】【米字部】	□	【龍龕】音班。又音□。

	【巳集上】【水字部】		【廣韻】【集韻】□古臥切，音過。水名。

箠	【未集上】【竹字部】	箠	【集韻】是爲切，音垂。竹名。【張衡南都賦】其竹則篠簳、箛箠。　又【廣韻】竹垂切【集韻】株垂切，又中葵切，□音追。竹節也。　又【廣韻】之累切【集韻】【韻會】主蘂切，□音捶。擊馬策也。【史記張耳陳餘傳】杖馬箠，下趙數十城。　又【集韻】是棰切，音菙。義同。　又笞□也。【前漢□法志】景帝中六年定箠令，笞者箠長五尺，其本大一寸，其竹也末薄半寸，皆平其節。當笞者笞臋，毋得更人。畢一罪，乃更人。自是笞者得全。

管	【未集上】【竹字部】	管	【廣韻】古滿切【集韻】【韻會】【正韻】古緩切，□音筦。樂器。【書益稷篇】下管鼗鼓。【詩商頌】嘒嘒管聲。【儀禮大射儀】乃管新宮。【註】管，謂吹簜以播新宮之樂。【周禮春官】孤竹之管，孫竹之管，隂竹之管。【疏】管如篪，六孔。【爾雅釋樂】大管謂之簥，其中謂之篞，小者謂之篎。【註】管長尺，圍寸，倂漆之。有底，如笛而小，倂兩而吹。【前漢律歷志】竹曰管。【說文】管，十一月之音，物開地牙，故謂之管。　又葭管。【玉泉記】取宜陽金門竹爲管，河內葭草爲灰，吹之以□陽氣。　又地名。【山海經】管涔之山，汾水出焉。【左傳註】滎陽京縣東北有管城。【史記周本紀】武王封弟叔鮮于管。【註】括地志，鄭州管城縣外城，古管國城也。　又姓。【廣韻】出平原周文王子管叔之後，齊有大夫管至父。　又筆彄也。【禮內則】右佩玦、捍、管。【註】管，筆彄。【梁史元帝紀】元帝筆有三品：忠孝全者以金管書之，行精粹者以銀管書之，文辭華麗者以斑竹管書之。　又總理其事曰管。【史記李斯傳】趙高以刀筆吏入秦宮，管事二十餘年。　又主當也。【禮樂記】禮樂之說，管乎人情矣。【註】猶包也。【荀子儒效篇】聖人也者，道之管也。【註】管，樞要也。　又管管，小見也。【詩大雅】靡聖管管。【傳】管管，無所依繫。【箋】管管然以心自恣。　又【博雅】管管，浴也。　又五臟腧亦曰管。【莊子人閒世】支離疏者，五管在上。【註】管，腧也。　又管籥也。【周禮地官】司門掌授管鍵以啟閉國門。【註】謂籥也。【禮月令】修鍵閉，愼管籥。　又【集韻】或从玉作琯。古者琯以玉。舜之時，西王母來獻其白玉琯，零陵文學姓奚，於泠道舜祠下得笙玉琯，夫以玉作音，故神人以和，鳳凰來儀也。　又【韻會補】通作筦。【前漢東方朔傳】以筦窺天。【註】古管字。　又【類篇】沽丸切。【集韻】古丸切，□音官。【儀禮聘禮】管人布幕于寢門外。【註】管，古文作官，猶館也。謂掌次舍帷幕之官。　又叶扃縣切。【蘇轍燕山詩】居民異風氣，自古習耕戰。次稱望諸君，術略亞狐管。　又叶古轉切。【郭璞鷰贊】殷王元發，聖敬日遠。商人是頌，詠之弦管。考證：〔【書益稷謨】下管鼗鼓。〕　謹按益稷不稱謨，謨改篇。〔【儀禮大射儀】乃管新宮。【註】管，謂吹蕩以播新宮之樂。〕　謹照原文吹蕩改吹簜。〔【周禮春官】孤竹之管，絲竹之管，隂竹之管。【疏】管如箎，六孔。〕　謹照原文絲竹改孫竹。箎改篪。 

箢	【未集上】【竹字部】	箢	【集韻】委遠切，音宛。竹器。　又【字彙】竹名。

箤	【未集上】【竹字部】	箤	【集韻】昨律切，音啐。笭也。

箥	【備考】【未集】【竹字部】	箥	【篇海類編】音跛。

箦	【未集上】【竹字部】	簀	【廣韻】【韻會】【正韻】側革切【集韻】測革切，□音責。【說文】牀棧也。【爾雅釋器】簀謂之笫。【註】牀版。【禮檀弓】華而睆，大夫之簀歟。　又積聚也。【詩衞風】綠竹如簀。【傳】簀，積也。言茂盛似如積聚。　又葦薄也。【史記范睢傳】卽卷以簀，置厠中。【索隱】簀，謂葦荻之薄。　又【集韻】側賣切【篇海】側界切，□音債。壓酒具。同醡。

箧	【未集上】【竹字部】	篋	【廣韻】苦協切【集韻】【韻會】詰叶切【正韻】乞協切，□音蛺。【廣韻】箱篋。【禮學記】入學鼓篋，孫其業也。【註】鼓篋，擊鼓警衆，乃發篋出所治經書也。【儀禮註】隋方曰篋。【疏】隋，謂狹而長也。【左傳昭十三年】衞人使屠伯，饋叔向羹與一篋錦。　又山名。【水經注】高城東北五十里有篋山。　又去急切。【張翰豆羹賦】是刈是穫，充簞盈篋。香鑠和調，周疾赴急。

