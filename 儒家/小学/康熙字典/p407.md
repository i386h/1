<!-- { "loadSidebar": true } -->
部	【酉集下】【邑字部】	部	【廣韻】【正韻】裴古切【集韻】【韻會】伴姥切，□音蔀。【集韻】總也，統也。【前漢地理志】凡十三部置刺史。【後漢宗室傳】柱天都部。【註】柱天者，若天之柱。都部者，都統其衆也。　又【廣韻】署也，六卿之署曰六部。　又分也。【荀子王霸篇】名聲部發於天地之閒。【註】部，猶分布。言聲稱四溢也。　又【正韻】部曲也。【前漢李廣傳】行無部曲。【註】將軍領軍皆有部曲，大將軍營五部，部校尉一人，部下有曲，曲有軍侯一人。廣尚□易，不立部曲也。　又星辰布列亦曰部。【史記歷書】分其天部。【註】分部二十八宿爲距度也。　又五行謂之五部。【前漢律歷志】起五部。【註】五部，謂金木水火土也。　又書分四部。【正字通】晉李充爲著作郞，刪定典籍，以類相從，分五經爲甲部，史記爲乙部，諸子爲丙部，詩賦爲丁部，甚有條貫，祕閣以爲永制。《唐書藝文志》聚書四部，以甲乙丙丁爲次，因充制也。　又星名。【晉書天文志】北斗七星，七曰部星，亦曰應星主兵。　又【字彙補】斗蓋也。【周禮冬官考工記】輪人爲蓋，部長二尺。　又與棓同。大杖也。【淮南子說山訓】羿死桃部。　又百部，藥名。蔓生，根多百十相連。一名野天門冬。　又【唐韻】蒲口切【集韻】【韻會】薄口切，□音培，讀與剖近。部婁，小阜也。【左傳襄二十四年】部婁無松柏。　又【字彙補】府九切，音否。【闞駰十三州志】諺云：仕宦不偶値冀部。考證：〔【前漢地理志】置刺史部十三州。〕　謹照原文改凡十三部置刺史。〔【晉書天文志】北斗七星，七曰部星，亦曰應主兵。〕　謹照原文應字下增星字。〔【周禮冬官考工記】輪人爲蓋，部長二寸。〕　謹照原文二寸改二尺。 

郪	【酉集下】【邑字部】	郪	【唐韻】七稽切【集韻】千西切，□音妻。郪丘，齊地。【春秋文十六年】公子遂及齊侯盟于郪丘。　又新郪，魏地。【史記蘇秦傳】說魏王曰：大王之地，南有新郪。【註】汝南有新郪縣。　又【集韻】先齊切，音西。義同。　又【廣韻】取私切【集韻】【韻會】千咨切，□音雌。【前漢地理志】廣漢郡有郪縣，卽今四川潼川州射洪縣。

□	【備考】【子集】【人字部】	□	【字彙補】虛呂切，音煦。和煦也。見【玉篇】。◎按和煦係休字義，从木不从术。《玉篇》無此字，《字彙補》誤引。

郫	【酉集下】【邑字部】	郫	【廣韻】符羈切【韻會】【正韻】薄麋切，□音脾。【廣韻】郫邵，晉邑。【左傳襄二十三年】齊伐晉，戍郫邵。　又【玉篇】蜀郡有郫縣。【前漢揚雄傳】遡江上處山之陽曰郫。又【成都紀】郫縣出大竹，土人截爲筒盛酒，謂之郫筒酒。【杜甫詩】酒憶郫筒不用酤。　又姓。　又【集韻】符支切，音陴。又薄佳切，音牌。義□同。

	【丑集下】【女字部】		【集韻】博蓋切，音貝。女名。

郭	【酉集下】【邑字部】	郭	〔古文〕□【唐韻】【正韻】古博切【集韻】【韻會】光鑊切，□音椁。【廣韻】內城外郭。【釋名】郭，廓也。廓落在城外也。【白虎通】所以必立城郭者，示有固守也。　又【正韻】國名。【春秋莊二十四年】赤歸于曹郭公。【公羊傳】赤者何，蓋郭公也。　又姓。【玉篇】王季之後，亦曰虢叔之後。【正字通】郭之有虢音者，周文王季第封于虢，或稱郭公，因爲氏。《春秋傳》：攻虢則虞救之。《公羊》作郭，《左》《穀》《孟子》作虢，異字轉音相近也。　又【五音集韻】苦郭切。與廓同。考證：〔【春秋莊二十四年】赤歸于曹郭公。【穀梁傳】赤者何，蓋郭公也。〕　謹按赤者何二句出公羊傳，穀梁改公羊。 

郯	【酉集下】【邑字部】	郯	【唐韻】【集韻】徒甘切【正韻】徒藍切，□音談。國名。【說文】少昊之後所封。【春秋宣四年】公及齊侯平莒及郯。又【昭十七年】郯子來朝。　又邑名。【前漢地理志】郯縣，屬東海郡。　又姓。【集韻】郯以國爲氏。通作談。考證：〔【昭十六年】郯子來朝。〕　謹照原文十六年改十七年。 

	【午集上】【田字部】		【集韻】同□。

	【寅集下】【弓字部】		【廣韻】五革切【集韻】逆革切，□音鶂。【玉篇】束弓弩。【集韻】束弓弩衣也。　又【集韻】下革切，音覈。義同。

	【午集中】【疒字部】		【字彙】充夜切，車去聲。泄也。【正字通】瀉通作寫，譌作。

	【午集中】【疒字部】		【廣韻】遲倨切【集韻】遲據切，□音箸。【廣韻】癡不達。　又【博雅】，尰也。　又【廣韻】抽據切【集韻】楮御切，□音絮。義同。　又【廣韻】直魚切【集韻】□如切，□音除。與□同。瘢也。

郰	【酉集下】【邑字部】	郰	【唐韻】【正韻】側鳩切【集韻】甾尤切，□音鄒。【說文】魯下邑，孔子之鄕。【左傳襄十年】郰人紇抉之，以出門者。【註】郰，魯縣。　又姓。【禮檀弓】孔子少孤，不知其墓，問于郰曼父之母。　又通作鄹。【論語】孰謂鄹人之子知禮乎。　又通作陬。【史記孔子世家】孔子生魯昌平陬邑。　又【集韻】緒纂切，音選。亭名。在新豐。　俗作□。考證：〔【禮檀弓】孔子少孤，不知父墓，問于郰曼父之母。〕　謹照原文父墓改其墓。〔【史記孔子世家】孔子生于昌平陬邑。〕　謹照原文于改魯。 

郱	【酉集下】【邑字部】	郱	【唐韻】薄經切【集韻】旁經切，□音甁。地名。【春秋莊元年】齊師遷紀、郱、鄑、郚。【註】郱，在東莞臨朐縣東南。考證：〔【春秋莊元年】齊師遷紀郱鄑郚。【註】郱，在東筦臨朐縣東南。〕　謹照原文東筦改東莞。 

郲	【酉集下】【邑字部】	郲	【廣韻】落哀切【集韻】郞才切，□音來。地名。【春秋隱十一年】公會鄭伯于時來。【註】時來，郲也。滎陽縣東有釐城，鄭地也。　又山名。【前漢王尊傳】行部至卭郲。【註】卭郲，山名也，在蜀郡嚴道縣。　又【廣韻】落猥切，音磥。□郲，不平貌。考證：〔【左傳隱十一年】公會鄭伯于時來。【註】時來，郲也。滎陽縣東有郲城，鄭地也。〕　謹照原文左傳改春秋。郲城改釐城。 

郳	【酉集下】【邑字部】	郳	【廣韻】五稽切【集韻】硏奚切【韻會】五雞切，□音倪。國名。【春秋莊五年】秋，郳犁來來朝。【註】郳，附庸國也。東海昌慮縣東北有郳城。犁來，名也。後爲小邾子。　又姓。通作倪。

郸	【酉集下】【邑字部】	鄲	【唐韻】都寒切【集韻】【韻會】多寒切，□音單。邯鄲，古縣名。【左傳定十年】衞侯伐邯鄲午于寒氏。【註】邯鄲，廣平縣也。【前漢地理志】邯鄲，屬趙國。【註】邯，山名。鄲，盡也，邯山至此而盡也。城郭字从邑，故加邑作鄲。　又【集韻】當何切，音多。漢侯國名。【史記功臣表中元元年】封周隱爲鄲侯。　又叶都年切，音顚。【吳邁遠樂府】人馬風塵色，知從河塞還。時我有同栖，結宦遊邯鄲。還，音旋。

郹	【酉集下】【邑字部】	郹	【廣韻】古覓切【集韻】關闃切，□音湨。【說文】蔡邑也。引《左傳昭十九年》楚子之在蔡也，郹陽封人之女奔。之◎按《左傳》今本俱作郥。俗譌作鄓，非。

郺	【酉集下】【邑字部】	郺	【廣韻】【集韻】□烏孔切，音蓊。【廣韻】郺□，盛多貌。【揚子方言】郺，多也。凡大而多謂之郺。　又【廣韻】【集韻】□於容切，音邕。義同。

都	【酉集下】【邑字部】	都	〔古文〕□【唐韻】當孤切【集韻】【韻會】【正韻】東徒切，□音闍。【廣韻】天子所宮曰都。【周禮地官小司徒】四縣爲都。　又諸侯子弟封邑亦曰都。【左傳隱元年】大都不過參國之一。《莊二十八年》凡邑，有宗廟先君之主曰都。　又卿大夫食采之邑亦曰都。【禮坊記】制國不過千乗，都城不過百雉。　又【正韻】美也，盛也。【詩鄭風】洵美且都。【前漢司馬相如傳】車從雍雍，閒雅甚都。　又歎美之辭。【書臯陶謨】臯陶曰都。　又【正韻】居也。【東方朔客難】身都卿相之位。　又【廣韻】總也。【曹丕與吳質書】頃撰遺文，都爲一集。【韓愈答崔立之書】若都不可得。　又【字彙補】水所聚也。【釋名】澤中有丘曰都丘，言蟲鳥所都聚也。　又姓。【集韻】漢臨亞侯都稽。　又【集韻】張如切，音猪。與豬通。【書禹貢】大野旣豬。【又】被孟豬。【史記夏本紀】旣豬作旣都，孟豬作明都。考證：〔【左傳隱元年】大都不過參國之一。【註】凡邑有先君之廟曰都，無曰邑。〕　謹按所引註是莊二十八年左傳，非隱元年註，今照左傳原文改莊二十八年凡邑，有宗廟先君之主曰都。 

	【寅集中】【巾字部】		【字彙】音鑾。帶也。

	【未集中】【羽字部】		【廣韻】博抱切【集韻】【韻會】補抱切【正韻】博浩切，□音寶。矢羽。【玉篇】五釆羽。

	【申集上】【艸字部】		【唐韻】古勞切，音高。【玉篇】草名。其實似瓜，食之治瘧。　又【山海經】侖者之山有木焉，名曰白。　又【集韻】巨九切，音臼。亦草名也。

郾	【酉集下】【邑字部】	郾	【唐韻】【集韻】【韻會】□於建切，音堰。【說文】潁川縣名。【正字通】卽古郾子國故地，今爲開封府許州郾城縣。　又【廣韻】同鄢。

	【午集中】【目字部】		【集韻】而振切，音認。視貌。一曰眩也。或作。

	【午集上】【瓜字部】		【集韻】郞計切，音利。瓠子。　又瓠杓。【揚子方言】，瓠瓢也。【楚辭九歎】瓟蠹于筐簏。【丹鉛錄】今閩廣之地以鱟魚爲瓢，江淮閒或用螺之大者爲瓢，是以蟲殻代瓜匏用也。故字取義兼之。古音叢目作〈下〉。又瓥。

郿	【酉集下】【邑字部】	郿	【唐韻】武悲切【集韻】【韻會】旻悲切，□音眉。【說文】右扶風縣名。【詩大雅】申伯信邁，王餞于郿。　又魯地名。【左傳莊二十八年】冬築郿。【註】魯下邑。　又【廣韻】【集韻】□明祕切，音媚。義同。　【說文】本作□。俗作郿。

鄀	【酉集下】【邑字部】	鄀	【廣韻】而灼切【集韻】【韻會】日灼切，□音若。國名。【左傳僖二十五年】秦晉伐鄀。【註】秦楚界上小國，其後遷于南郡鄀縣，遂爲楚邑。【史記吳世家】楚恐而去郢遷鄀。【註】鄀，楚邑。　又【集韻】敕略切，音綽。邑名。

