<!-- { "loadSidebar": true } -->
筮	【未集上】【竹字部】	筮	【廣韻】【集韻】【韻會】【正韻】□時制切，音誓。【說文】《易》卦用也。【廣韻】龜曰卜，蓍曰筮。巫咸作筮。筮，決也。【書洪範】擇建立卜筮人，乃命卜筮。【左傳僖四年】卜人曰：筮短龜長，不如從長。【註】物生而後有象，象而後有滋，滋而後有數。龜，象。筮，數。故象長數短。【疏】象者，物初生之形。數者，物滋息之狀。凡物皆先有形象，乃有滋息，是數從象生也。龜以本象金、木、水、火、土之兆以示人，故爲長。筮以末數七八九六之策以示人，故爲短。又筮之畫卦，從下而始，故以下爲內，上爲外。凡筮者，先爲其內，後爲其外，內卦爲己身，外卦爲他人。　又【集韻】以制切，音曳。楪蓍占也。　又山名。【前漢地理志註】南陽郡宛縣南有北筮山。　又書名。【前漢藝文志】縱橫家有《國筮子》十七篇，蓍龜家有《大筮衍易》二十八卷。　又【屈原離騷】吾令豐隆乗雲兮。【註】郭璞云：豐隆，筮師，御雲。《歸藏》云豐隆筮雲氣而告之，則雲師也。考證：〔【廣韻】龜曰卜，蓍曰筮，巫威作筮。〕　謹照原文巫威改巫咸。〔【前漢藝文志】蓍龜家有大筮衍易二十八篇。〕　謹按原書係二十八卷，篇改卷。 

筯	【未集上】【竹字部】	筯	【玉篇】直據切【類篇】遲據切【正韻】治據切，□音住。匙筯，與箸同。【廣東新語】蛋人謂筯曰梯。　又蟲名。【神異經】南海有水蟲，名曰筯，□蛤之類也。其小蟹大如楡莢，筯開甲食，則蟹亦出食。筯合甲，蟹亦還入。爲筯取食以終始，生死不相離。

□	【未集上】【竹字部】	□	【字彙補】與匙同。【黃庭內景經】玉□金鑰長完堅。【李商隱詩】玉□不動便門鎖。一作筏，非。

	【備考】【辰集】【日字部】		【字彙補】同光。

筰	【未集上】【竹字部】	筰	【廣韻】在各切【集韻】【韻會】【正韻】疾各切，□音昨。竹索也。西南□尋之以渡水，故因號邛筰。今益州有之。【說文】筊也。【釋名】引舟者曰筰。筰，作也。作，起也，引舟使動行也。【漢鼓吹曲】靑絲爲君筰。　又國名。【史記西南□傳】自越嶲以東北，君長以什數，徙、筰都最大。【註】徙、筰，二國名。【括地志】筰州本西蜀徼外。【華陽國志】雅州邛郲山，本名邛筰山，故邛人、筰人界。　又【集韻】【正韻】□側革切，音責。迫也。【周禮春官】侈聲筰。【註】謂中央約也。鐘口寬，則聲迫筰而出去疾也。　【篇海】亦作笮、□。

筱	【未集上】【竹字部】	筱	【集韻】先了切，音小。【說文】箭屬，小竹也。　或作篠。

筲	【未集上】【竹字部】	筲	【廣韻】【正韻】所交切【集韻】師交切，□音梢。斗筲，竹器。【儀禮旣夕禮】筲三：黍、稷、麥。【註】筲，畚種類也，其容蓋與簋同。【揚子方言】□，南楚謂之筲。　又【類篇】陳留謂飯帚曰筲。一曰飯器，容五升。一曰宋、魏謂筯筩爲筲，與同。　又【集韻】色角切，音朔。義同。

筳	【未集上】【竹字部】	筳	【廣韻】特丁切【集韻】【韻會】【正韻】唐丁切，□音庭。【說文】繀絲管也。【正字通】繀，著絲於莩車也。今紡絲銓曰筳子。　又小竹。【東方朔答客難】以蠡測海，以筳撞鐘。　又楚人結草折竹卜曰筳篿。【屈原離騷】索藑茅以筳篿兮。【註】筳，小折竹也。【文選註】筳，竹算。　又【玉篇】籠也。　又【集韻】湯丁切，音。【揚子方言】緪、筳，急也。　又【集韻】待鼎切，音挺。屋梁也。

筴	【未集上】【竹字部】	筴	【廣韻】楚革切【集韻】測格切【正韻】恥格切，□音策。卜筮筴也。【禮曲禮】龜爲卜，筴爲筮。【儀禮士冠禮】筮人執筴。【莊子人閒世】鼓筴播精，足以食十人。【註】鼓筴，揲蓍也。　又與策同，謀也。【史記張耳陳餘傳】二人聞諸將爲陳王徇地，多以讒毀得罪，怨陳王不用其筴。　又□筴。【魯語】臧文仲聞柳下季之言，使書以爲三筴。【註】筴，□書也。【莊子騈拇篇】挾筴讀書。【管子海王篇】海王之國，謹正鹽筴。　又與□同。【前漢趙充國傳】全師保勝之□。又【張協七命】勒洪伐于全□。　又【廣韻】【正韻】古協切【集韻】【韻會】吉協切，□音頰。箸也。　又夾舉也。【韓愈曹成王□】筴漢陽。　又【廣韻】古洽切。【集韻】【韻會】訖洽切，□音夾。鍼箭具。　又與柵同。【莊子達生篇】祝宗人元端以臨牢筴。【註】牢，豕室。筴，木欄。同柵。　又叶音尺。【潘尼懷退賦】何時願之多違，奄就羈以服役。因吳坂之峻阻，畏鹽車之嚴筴。

筵	【未集上】【竹字部】	筵	【廣韻】以然切【集韻】【韻會】【正韻】夷然切，□音延。【說文】竹席也。【周禮春官】司几筵下士二人。【註】筵亦席也。鋪陳曰筵，藉之曰席。筵鋪于下，席鋪于上，所以爲位也。【釋名】筵，衍也。舒而平之，衍衍然也。【詩小雅】賔之初筵。【箋】筵，席也。【正字通】經筵，王者講讀之處。

筶	【備考】【未集】【竹字部】	筶	【搜眞玉鏡】音槁。

筹	【未集上】【竹字部】	籌	【廣韻】直由切【集韻】【韻會】陳留切【正韻】除留切，□音儔。籌算也。【儀禮鄕射禮】箭籌八十。【註】籌，算也。　又壷矢。【禮投壷】籌，室中五扶，堂上七扶，庭中九扶。【註】籌，矢也。　又籌策。【史記高祖紀】運籌帷幄之中。　又【集韻】徒刀切，音陶。【揚子方言】戴也。　又叶音除。【蔡洪圍棊賦】攄妙思，奮元籌。飾服色，玩騂駒。

签	【未集上】【竹字部】	簽	【集韻】千廉切，音籖。【博雅】簽、籯，籠也。　又【篇海】簽書文字也。

箃	【未集上】【竹字部】	箃	【廣韻】側鳩切【集韻】甾尤切，□音鄒。竹黃也。【篇海】又竹柴別名。

箟	【未集上】【竹字部】	箟	【集韻】箘古作箟。註見本畫。

□	【未集中】【羊字部】	□	【五音篇韻】符云切，音焚。白羝羊也。

箰	【未集上】【竹字部】	箰	【廣韻】思引切【集韻】聳尹切【正韻】聳允切，□音筍。【集韻】竹胎也。【筍譜】筍或作箰。【莊子至樂篇】羊奚比乎不箰久竹生靑寧。【註】司馬云：羊奚，草名。根似蕪菁，與不箰之久竹比合而生靑寧。靑寧，竹根蟲也。　又【玉篇】箰箻，以捕鳥也。

穳	【午集下】【禾字部】	穳	【廣韻】在丸切【集韻】【韻會】徂丸切【正韻】徂官切，□音攢。【集韻】禾聚也。　又【集韻】祖管切，音纂。刈禾積也。　又才贊切，音。禾茂不實也。

穴	【午集下】【穴字部】	穴	〔古文〕□【唐韻】【集韻】【韻會】【正韻】□胡決切，音坹。【說文】土室也。【易繫辭】上古穴居而野處。【詩大雅】陶復陶穴。【箋】未有寢廟，故覆穴而居。　又【玉篇】孔穴也。【孟子】鑽穴隙相窺。　又【廣韻】窟也。【易需卦】出自穴。　又訓爲側。【爾雅釋水】氿泉穴出。穴出，仄出也。　又官名。【周禮秋官】穴氏掌攻蟄獸。【疏】凡獸皆藏穴中，故以穴爲官名，使取蟄獸。　又地名。【書禹貢】鳥鼠同穴。【爾雅釋地】岠齊州以南戴日爲丹穴。【左傳文十一年】潘崇伐麇，至于鍚穴。【註】鍚穴，麇地。【水經注】中廬縣之西山謂之馬穴山。【左思蜀都賦】嘉魚出于丙穴。【註】丙穴，在漢中沔陽縣北。　又【韻會】古穴切。【前漢天文志】暈適背穴。【註】孟康曰：穴，或作鐍，其形如鐍。如淳曰：凡氣在日上爲冠爲戴，在旁直射爲珥，在旁如半環向日爲抱，向外爲背，有氣刺日爲鐍。鐍，抉傷也。　又叶胡桂切。【曹植七啓】采英奇于側陋，宣皇明于巖穴。此甯子商歌之秋，而呂望所以投綸而逝。　又【集韻】戸橘切。【淮南子原道訓】水居窟穴，人民有室。【孔融詩】言多令事敗，器漏苦不密。河潰蟻孔端，山壞由猿穴。考證：〔【左傳文十一年】潘崇伐麇，至於錫穴。〕　謹照原文錫改鍚。 

穵	【午集下】【穴字部】	穵	【唐韻】烏黠切【集韻】乙黠切，□音軋。【說文】空大也。　又【廣韻】【集韻】□烏八切，音。手探穴也。【博雅】穵掊，深也。

究	【午集下】【穴字部】	究	〔古文〕□【唐韻】【集韻】【韻會】【正韻】□居又切，音救。極也。【易說卦】其究爲健。　又推尋也。【詩小雅】是究是圖。又謀也。【詩大雅】惟此四國，爰究爰度。【註】究度，皆謀也。【爾雅釋詁】究，謀也。　又竟也。【前漢鼂錯傳】盛德不及究于天下。【師古註】竟也。　又深也，窮盡也。【孟子疏解】究而言之，不敢以當達者。【爾雅釋言】究，窮也。　又懷惡不相親比之貌。【詩唐風】自我人究究。【爾雅釋訓】究究，惡也。【註】相憎惡也。　又【廣雅】究，窟也。　又【援神契】士之孝曰究。　又【竺芝扶南記】山溪瀨中謂之究。【水經注】鬰水自九德浦，逕越裳究，九德究，南陵究。　又南蠻別號。【後漢南蠻傳】日南徼外蠻□究不事人邑豪，獻生犀白雉。【註】究不事人，蠻□別號。　又叶音旣。【宋玉神女賦】茂矣美矣，諸好備矣。盛矣麗矣，難測究矣。　又叶車御切。【宋玉神女賦】禮不遑訖，辭不及究。願假須臾，神女稱遽。迴腸傷氣，顚倒失據。

穷	【午集下】【穴字部】	窮	【韻會小補】說文本作竆。从穴躳聲。隷作窮。　又【集韻】居雄切，音弓。恭貌。本作匔。或从穴作窮。

穸	【午集下】【穴字部】	穸	【廣韻】【集韻】【韻會】【正韻】□祥亦切，音夕。墓穴幽堂也。【說文】窀穸也。【左傳襄十三年】楚子告大夫曰：惟是春秋窀穸之事。【註】窀，厚也。穸，夜也。言穴中厚暗，如長夜也。一曰長埋謂之窀，長夜謂之穸。　又【字彙補】借作究字。【漢樊敏□】貫穸道度，無文不睹。　又叶祥龠切。【左貴□楊后誄】比翼白屋，雙飛紫閣。悼后傷后，早卽窀穸。

