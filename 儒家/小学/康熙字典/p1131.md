<!-- { "loadSidebar": true } -->
氶	【巳集上】【水字部】	氶	【廣韻】只影切，蒸上聲。與抍同。救助也。一曰縣名。　又人名。【晉書宗室傳】譙王氶。　又【集韻】辰陵切，音丞。與承□□音義□同。奉也，受也。　又【集韻】諸應切，音證。承鄕，漢侯國名。或作氶。互見手部承字註。

桰	【辰集中】【木字部】	桰	【廣韻】古活切，音栝。【說文】櫽也。一曰矢桰，築弦處。　又同栝。木名。詳栝字註。

桱	【辰集中】【木字部】	桱	【唐韻】【集韻】古定切【正韻】居慶切，□音徑。【廣韻】桱木似杉而硬。　又【類篇】經絲具。　又【集韻】堅靈切，音經。【說文】桯也。東方謂之蕩。

	【寅集上】【子字部】		【集韻】之列切，音浙。螟蟲子也。【玉篇】蝗也。　又【廣韻】【集韻】□征例切，音制。蝗子也。〇按《說文》蝗，螽也。螟蟲，食穀葉者。蝗螟皆食苗蟲。今《集韻》音義分列，而《玉篇》之列切，又與《集韻》義互錯，似亦不必太泥。

桲	【辰集中】【木字部】	桲	【唐韻】【韻會】【正韻】蒲沒切【集韻】薄沒切，□音勃。【玉篇】今連枷，所以打穀也。【揚子方言】齊、楚、江、淮閒謂之桲。【博雅】杖也。　又【廣韻】榲桲，果名。似□。【洛陽花木記】梨之別種二十七，榲桲其一也。

桴	【辰集中】【木字部】	桴	【唐韻】縛謀切【集韻】【韻會】【正韻】房尤切，□音浮。【說文】棟名。【爾雅釋宮】棟謂之桴。【註】謂屋脊也。【班固西都賦】列棼橑以布翼，荷棟桴而高驤。　又擊鼓杖。與枹同。【禮禮運】蕢桴而土鼓。　又聚土器也。【詩大雅】捄之陾陾。【鄭箋】捄，桴也。築牆者桴聚壤土，盛之以虆，而投諸板中。　又桴思，屛也。【禮明堂位屛註】屛謂之樹，今桴思也。　又【唐韻】引《逸周書王會解》康民以桴苡。桴苡卽所謂芣苢也。其實如李，食之宜子。　又【宋陸游老學庵筆記】浮炭者，謂投之水中而浮，今人謂之桴炭。【白居易詩】日暮半爐桴炭火，是也。　又【唐韻】【集韻】【韻會】【正韻】□芳無切，音敷。編竹木代舟也。大曰筏，小曰桴。【論語】乗桴浮于海。【管子小匡篇】方舟投柎，乗桴濟河。　又與附通。【詩小雅】毋敎猱升木，如塗塗附。【鄭箋】附，木桴也。符遇切。　又桴筏之桴亦叶音浮。【易林】水深無桴，蹇難何游。商伯失利，庶人愁憂。

桵	【辰集中】【木字部】	桵	【唐韻】如錐切【集韻】【韻會】如追切，□音蕤。【說文】白桵，棫也。或作。【爾雅郭註】白，小木也。詳棫字註。

洣	【巳集上】【水字部】	洣	【唐韻】【集韻】【正韻】莫禮切【韻會】母禮切，□音米。水名。【水經注】出江州安城郡廣興縣太平山，西北流逕茶陵縣南。

桶	【辰集中】【木字部】	桶	【唐韻】他孔切【集韻】【韻會】吐孔切，□通上聲。【說文】木方器，受六升。【博雅】桶，也。方斛謂之桶。【通俗文】受桼者曰桶。　又【廣韻】徒摠切【集韻】杜孔切，□音動。義同。　又【類篇】【正韻】□尹竦切，音勇。【史記商君傳】平斗桶。又作甬。【禮月令】仲春角斗甬。

桷	【辰集中】【木字部】	桷	【唐韻】古岳切【集韻】【韻會】【正韻】訖岳切，□音角。【說文】榱也。椽方曰桷。【揚子方言】周謂之榱，齊魯謂之桷。【釋名】桷，確堅而直也。【詩魯頌】松桷有舄。【春秋莊二十四年】刻桓宮桷。【穀梁傳】天子之桷，斲之礱之，加密石焉。諸侯之桷，斲之礱之，大夫斲之。　又平柯也。【易漸卦】鴻漸于木，或得其桷。　又【博雅】槌也。　又木名。【南州記】都桷子生廣南山谷，二月開花，實大如雞卵。　又通嶽。【左傳昭四年】四嶽三塗。【疏】引《風俗通》云：嶽桷也，桷考功德也。　又叶盧谷切，音祿。【夏侯湛元鳥賦】銜泥結巢，營居傳桷。積一喙而不已，終絫泥而成屋。考證：〔【左傳莊二十四年】刻桓宮桷。〕　謹照原文左傳改春秋。〔【穀梁傳】天子之桷，斲之襲之，加密石焉。諸侯之桷，斲之襲之。〕　謹照原文兩襲之□改爲礱之。〔【左傳昭四年】太嶽三塗。〕　謹照原文太嶽改四嶽。 

桹	【辰集中】【木字部】	桹	【廣韻】魯當切【集韻】【韻會】盧當切【正韻】魯堂切，□音郞。【說文】高木也。或作榔。【廣韻】桄桹，木名。屑之如麪，可食。【後漢夜郞傳】牂柯句町縣有桄桹木，可爲麪。【註】木皮有毛如栟櫚，木剛如鐵，皮中有似擣稻米片。又如麥麪，中作餠餌。【任昉述異記】出西蜀石門山。　又枸桹木，出廣州。【左思吳都賦】栟櫚枸桹。【註】其用與栟櫚同。　又鳴桹，以敺魚。【潘岳西征賦】鳴桹厲響。　又蟲名。【爾雅釋蟲】桑桹卽蜻蛉。考證：〔【後漢夜郞傳】牂柯句叮縣。〕　謹照原文叮改町。 

桺	【辰集中】【木字部】	桺	【說文】柳本字。从木丣聲。丣，古文酉。詳柳字註。

桼	【辰集中】【木字部】	桼	〔古文〕□【唐韻】親吉切【集韻】【韻會】【正韻】戚悉切，□音七。【說文】木汁可以物。从木氽，象形。桼如水滴而下也。【廣韻】膠桼。通作漆。　又水名。

桿	【辰集中】【木字部】	桿	【篇海】侯幹切，音汗。木也。【正字通】俗杆字。

梀	【辰集中】【木字部】	梀	【唐韻】【集韻】□千木切，音瘯。【說文】短椽也。　又【說文】丑六切，音觸。又【集韻】趨玉切，音促。義□同。　又【唐韻】桑谷切，音速。赤梀，木名。可爲車輞。　又【唐韻】【集韻】□丑玉切，音。義同。　又【唐韻】山責切【類篇】色責切，□音□。【唐韻】木名。【類篇】木枝上生也。　又【集韻】【類篇】□於靳切，殷去聲。束也。

梁	【辰集中】【木字部】	梁	〔古文〕□渿【唐韻】【集韻】【韻會】呂張切【正韻】龍張切，□音良。【說文】水橋也。【禮月令】孟冬謹關梁。【詩大雅】造舟爲梁。【爾雅釋地】梁莫大于溴梁。　又石絕水爲梁。【詩衞風】在彼淇梁。【禮王制】獺祭魚，然後虞人入澤梁。　又魚梁，水堰也。堰水爲關空，承之以笱，以捕魚。梁之曲者曰罶。【詩齊風】敝笱在梁。【小雅】胡逝我梁。　又【爾雅釋地】隄謂之梁。又屋脊柱曰棟，負棟曰梁。【爾雅釋宮】楣謂之梁。　又冠梁，冠上橫脊也。【漢大官令】冠兩梁。　又陸梁。【揚雄甘泉賦】帶干將而秉玉戚兮，飛蒙茸而走陸梁。【註】陸梁，亂走貌。　又跳梁。【莊子逍遙遊】貍狌東西跳梁，中于機辟。　又彊梁。【金人銘】彊梁者不得其死。【後漢禮儀志】神名，能食鬼。　又大梁，西方之宿。【爾雅釋天】大梁，昴也。　又州名。【書禹貢】華陽黑水惟梁州。　又國名。周平王封少子康于夏陽，是謂梁伯。　又大梁，地名。【史記】魏惠王徙治大梁。　又山名。【詩大雅】奕奕梁山。　又呂梁，水名。【莊子達生篇】孔子觀于呂梁。　又都梁，香草名，澤蘭也。【荆州記】都梁山下生蘭草，因以爲名。　又姓。【廣韻】出安定、天水、河南三望。周梁鱣，漢梁鴻。複姓，梁丘、梁由。考證：〔【詩小雅】敝笱在梁。【又】胡逝我梁。〕　謹照原文小雅改齊風。又字改小雅。〔【爾雅釋天】大梁，昴星。〕　謹照原文昴星改昴也。〔【晉語】魏惠王徙都大梁。〕　謹按晉語無徒都大梁之文，今照史記魏世家將晉語改爲史記。都字改爲治字。 

梂	【辰集中】【木字部】	梂	【唐韻】巨鳩切【集韻】【類篇】【韻會】渠尤切，□音求。【說文】櫟實。【爾雅釋木】櫟，其實梂。【註】有梂彙自裹。【疏】梂，盛實之房也。　又【唐本草】羊梂子。【蘇頌圖經】棠梂子皆山□也。　又【說文】梂，一曰鑿首。　又【博雅】柎也。　又【集韻】拘玉切，音拲。又居六切，音匊。又渠竹切，音踘。義□同。

梃	【辰集中】【木字部】	梃	【唐韻】【集韻】【正韻】徒鼎切【韻會】待頂切，□音挺。【說文】一枝也。【徐曰】梃者，獨也。梃然勁直之貌。【魏書李孝伯傳】武陵王駿獻酒二器，甘蔗百梃。　又【孟子】可使制梃。【趙岐註】梃，杖也。【前漢諸侯王表】奮其白梃。　又【類篇】唐丁切，音庭。縣名。【前漢地理志】屬膠東國。

梄	【辰集中】【木字部】	梄	同槱。

梅	【辰集中】【木字部】	梅	〔古文〕□槑【唐韻】莫杯切【集韻】【正韻】模杯切【韻會】謀杯切，□音枚。或作槑、楳，亦作□。【說文】枏也。【爾雅釋木】梅，枏。【陸璣條梅疏】似豫章大木也。又【書說命】若作和羹，爾惟鹽梅。【禮內則】梅諸。【名物疏】陸璣所釋有條有梅，自是枏木似豫章者。豫章，大樹可以爲棺舟者也。和羹之梅，籩實之乾，似杏實酢者也。　又【爾雅釋木】時，英梅。【註】雀梅。　又【爾雅釋木】朹檕梅。【註】狀如梅，子赤色似小柰，可食。　又【埤雅】江、湘、兩浙四五月閒梅欲黃落，則水潤土溽，蒸鬱成雨，謂之梅雨。【四時纂要】閩人以立夏後逢庚入梅，芒種後逢壬出梅。　又楊梅，果名。【越郡志】會稽楊梅爲天下之奇。　又梅梅，猶昧昧，居喪之容也。【禮玉藻】視容瞿瞿梅梅。　又州名，屬廣東。【南宋地理志】改敬州爲梅州。　又姓。【廣韻】出汝南。漢梅福、梅鋗。　又【集韻】毋罪切，音浼。亦姓也。槑字原从二杲作。又□。考證：〔【書說命】若作和羹，汝惟鹽梅。〕　謹照原文汝惟改爾惟。〔【爾雅釋木】朹槧梅。〕　謹照原文槧改檕。 

梆	【辰集中】【木字部】	梆	【唐韻】博江切【集韻】【類篇】□江切，□音邦。木名也。　又【正字通】斲木，背穿孔，官衙設之，爲號召之節。或以竹作筒，兩頭留節，旁穿小孔，擊之有聲，似古之用□。【六書故】字从邦，謂聲邦邦然。

梇	【辰集中】【木字部】	梇	【集韻】【類篇】□盧貢切，音弄。【說文】木也。　又地名。【前漢地理志】梇棟縣，屬益郡。亦作弄。

梉	【辰集中】【木字部】	梉	【集韻】【類篇】□側羊切，音莊。木名，似豫章，其小似桃。

楆	【辰集中】【木字部】	楆	【集韻】伊消切，音腰。本作要。【爾雅釋木】邊，要棗。【註】子細腰，今謂之鹿盧棗。

梎	【辰集中】【木字部】	梎	【廣韻】【集韻】□於交切，音。【廣韻】梎柌，鐮柄。【類篇】作梍，木柯也。　又【集韻】余救切，音宥。木名。

