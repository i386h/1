<!-- { "loadSidebar": true } -->
绾	【未集中】【糸字部】	綰	【廣韻】【集韻】【韻會】【正韻】□烏版切，音捾。【說文】惡也，絳也，又絹也。【玉篇】貫也，羂也。【廣韻】繫也。【史記貨殖傳】東綰穢貉，朝鮮，眞番之利。【註】綰者，統其要津。　又【廣韻】烏患切，音畹。鉤繫也。亦作綄。

绿	【未集中】【糸字部】	綠	【廣韻】力玉切【集韻】【韻會】龍玉切，□音錄。【說文】帛靑黃色也。【釋名】綠，瀏也。荆泉之水於上視之，瀏然綠色，此似之也。【詩邶風】綠兮衣兮。【博】綠，閒色。　又【詩衞風】綠竹猗猗。【傳】綠，王芻也。【釋文】爾雅作菉。

缀	【未集中】【糸字部】	綴	【廣韻】陟衞切【集韻】【韻會】株衞切，□音錣。【博雅】連也。【玉篇】緝也。【書立政】綴衣。【傳】掌衣服。【疏】衣服必連綴著之，知綴衣是掌衣服者。【禮內則】紉箴請補綴。　又【書顧命】底席綴純。【傳】綴，雜彩有文之具。　又【詩商頌】爲下國綴旒。【傳】綴，猶結也。【禮檀弓】殷主綴重焉。【註】殷人作主，而聯其重縣諸廟也。又【禮樂記】行其綴兆。【註】綴，表也，所以表行列也。　又【前漢高帝紀】綴之以祀。【註】綴言不絕也。　又【荀子非十二子篇】綴綴然。【註】不乖離之貌。　又竹劣切，音掇。【儀禮士喪禮】綴足用燕几。【註】綴猶拘也。　又【禮樂記】禮者，所以綴淫也。【註】綴，猶止也。　又【廣韻】陟劣切【集韻】枺劣切，□音輟。義同。　又【集韻】都外切，音祋。綴兆。鄭康成讀。

缁	【未集中】【糸字部】	緇	【廣韻】側持切【集韻】莊持切，□音菑。【說文】帛黑色。【博雅】緇謂之皁。【釋名】緇，滓也。泥緇黑色者曰滓，此色然也。【詩鄭風】緇衣之宜兮。【傳】緇，黑色。【周禮冬官考工記鍾氏】七入爲緇。【註】緅又復再染以黑，乃成緇矣。　又【正韻】旨而切，音枝。義同。　又【集韻】側几切，音□。【韻會】壯仕切，音滓。【前漢班固敘傳】涅而不緇。【註】師古曰：合韻音上聲。　又【集韻】側吏切，音胾義同。

缃	【未集中】【糸字部】	緗	【廣韻】息良切【集韻】【韻會】思將切，□音襄。【說文新附字】帛淺黃色也。【釋名】緗，桑也。如桑葉初生之色也。【後漢輿服志】賈人緗縹而已。　又【集韻】師莊切，音霜。義同。

缄	【未集中】【糸字部】	緘	【廣韻】古咸切【集韻】【韻會】居咸切，□音監。【說文】束篋也。【廣韻】緘封。【家語】孔子觀周廟，有金人，三緘其口。【莊子齊物論】其厭也如緘。　又【集韻】公陷切，減去聲。棺旁所以繫縴者。　又與咸通。【禮喪大記】大夫士以咸。【註】咸讀爲緘也。【釋名】棺束曰緘。緘，函也，古者棺不釘也。

缅	【未集中】【糸字部】	緬	【廣韻】【集韻】【韻會】彌兗切，音湎。【正韻】美辨切，音免。【說文】微絲也。　又【集韻】亡善切。【穀梁傳莊三年】改葬之禮緦，舉下緬也。【註】緬，藐遠也。【楚語】緬然引領南望。【賈逵註】緬，思貌也。　又【玉篇】輕也。同□。

缆	【未集中】【糸字部】	纜	【廣韻】【集韻】【韻會】【正韻】□盧瞰切，音濫。【玉篇】維舟索也。【杜甫城西陂泛舟詩】遲日徐看錦纜牽。【正韻】俗作。

聐	【未集中】【耳字部】	聐	【廣韻】五鎋切【集韻】牛轄切，□音齾。【廣韻】聐顡，無所聞也。【集韻】不聽受也。　又【集韻】五滑切，音□。顡聐，癡不能聽。

□	【補遺】【未集】【羊字部】	□	【字彙補】移益切，音繹。引給也。

硋	【午集下】【石字部】	硋	【集韻】【韻會】□牛代切，音艾。同礙。【玉篇】止石。　又【韻會】列子黃帝篇：雲霧不硋其視。後漢方術傳序：雖云大道，其硋或同。南史引浮屠書作，與硋礙同。別作閡輆，義通。

	【亥集上】【髟字部】		【集韻】披巴切，音葩。【類篇】髻貌。　又【集韻】步化切，音杷。□，髮亂貌。

缇	【未集中】【糸字部】	緹	【廣韻】杜奚切【集韻】【韻會】田黎切，□音題。【說文】帛丹黃色。【博雅】赤也。【周禮天官酒正】辨五齊之名，四曰緹齊。【疏】其色紅赤，故以緹爲名。又【地官草人】凡糞種赤緹用羊。【註】緹，縓色也。又【春官司服註】今時五伯緹衣，古兵服之遺色。【疏】纁赤之衣，是古兵服赤色遺象。　又【廣韻】他禮切【集韻】土禮切，□音體。義同。　又【集韻】都黎切，音低。天黎切，音梯。義□同。

缈	【未集中】【糸字部】	緲	【韻會】弭沼切，音眇。微也。本作紗，今作緲。通作眇。【木華海賦】羣仙縹眇。【註】縹眇，遠視之貌。

缉	【未集中】【糸字部】	緝	【廣韻】【集韻】【韻會】【正韻】□七入切，音葺。【說文】績也。【釋名】緝下橫縫，緝其下也。【儀禮喪服】斬者何，不緝也。　又【玉篇】續也。【詩大雅】授几有緝御。【箋】緝，猶續也。　又緝熙，光也。【詩大雅】於緝熙敬止。　又【集韻】卽入切，音。緝緝，口舌聲。【詩小雅】緝緝翩翩。

缋	【未集中】【糸字部】	繢	【廣韻】【集韻】【韻會】【正韻】□胡對切，音潰。【說文】織餘也。【玉篇】紐繢也。【急就篇註】繢亦絛組之屬，似纂而色赤。　又【類篇】一曰畫也。【周禮春官司几筵】諸侯祭祀席蒲筵繢純。【註】繪，畫文也。又【冬官考工記】畫繢之事，雜五色。【禮曲禮】飾羔鴈者以繢。【疏】畫布爲雲氣。【前漢食貨志】以繢爲皮幣。【註】繢，繡也。繪五采而爲之。　又與繪同。【禮玉藻】緇布冠繢緌。【註】繢，或作繪。　又【集韻】戸賄切，音瘣。義同。　又【集韻】胡隈切，音回。【類篇】采色鮮也。　又【集韻】胡骨切，音搰。義同。　又【集韻】求位切。□或作繢。考證：〔【集韻】戸賄切，音塊。〕　謹按塊在隊韻，賄在賄韻，戸賄切不得音塊，謹照集韻音塊改音瘣。 

缍	【未集中】【糸字部】	綞	【廣韻】丁果切【集韻】都果切，□音朶。綞子綾，出字林。

缌	【未集中】【糸字部】	緦	〔古文〕□□【廣韻】息兹切【集韻】【韻會】新兹切，□音思。【正韻】相咨切，音私。【說文】十五升布也。一曰兩麻一絲布。【釋名】緦，絲也。績麻緦如絲也。【玉篇】三月服也。【儀禮喪服】傳曰：緦者，十五升，抽其半，有事其縷，無事其布曰緦。【註】謂之緦者，治其縷細如絲也。【禮大傳】四世而緦，服之窮也。

缎	【未集中】【糸字部】	緞	【廣韻】胡加切【集韻】乎加切，□音遐。【玉篇】履跟。亦作□□。【急就篇】履舄鞜裒緞紃。【註】履跟之帖也。　又【廣韻】徒管切【集韻】杜管切，□音斷。義同。　又【集韻】徒玩切，音段。義同。○按今以爲紬緞字，非是。

缏	【未集中】【糸字部】	緶	【廣韻】房連切【集韻】毗連切，□音□。【說文】交枲也。一曰緁衣也。【廣韻】縫也。　又【集韻】蒲眠切，音蹁。義同。　又【廣韻】方典切【集韻】補典切，□音匾。褰裳。亦作□。考證：〔【集韻】蒲眠切，音編。〕　謹按蒲眠切不得音編，今照集韻音編改音蹁。 

缑	【未集中】【糸字部】	緱	【廣韻】古侯切【集韻】【韻會】【正韻】居侯切，□音鉤。【說文】刀劒緱也。【史記孟嘗君傳】馮先生甚貧，猶有一劒耳。又蒯緱。【註】蒯草名緱，謂把劒之物。言其劒無物可□，但以蒯繩纏之，故云蒯緱。　又【集韻】墟侯切，音摳。緱氏，地名。【戰國策】塞轘轅緱氏之口。【註】緱氏，以山爲名。【前漢武帝紀】將幸緱氏。【註】河南縣也。　又姓。【孝子傳】陳留緱氏女。考證：〔【戰國策】轅緱氏之口。〕　謹照原文轅上增塞轘二字。 

缒	【未集中】【糸字部】	縋	【廣韻】【集韻】【韻會】□馳僞切，音膇。【正韻】直類切，音隊。【說文】以繩有所懸也。【博雅】縋，繩索也。【左傳僖三十年】夜縋而出。【註】縋，縣城而下。

缓	【未集中】【糸字部】	緩	〔古文〕□【廣韻】【正韻】胡管切【集韻】戸管切【韻會】合管切，□音浣。【說文】□，或省作緩。綽也。【玉篇】遲緩也。【廣韻】舒也。【釋名】緩，浣也，斷也。持之不急則動搖，浣斷自放縱也。【禮樂記】其樂心感者，其聲嘽以緩。【疏】歡樂在心，故聲必隨而寬緩。【孟子】民事不可緩也。【疏】惟民事當急，而不可緩也。【前漢朱博傳】齊部舒緩養名。【註】師古曰：其性遲緩，多自高大以養名聲。　又【集韻】火遠切，音咺。苦緩切，音款。義□同。

缔	【未集中】【糸字部】	締	【廣韻】【集韻】【韻會】【正韻】□特計切，音弟。【說文】結不解也。【史記秦始皇本紀】合從締交。【註】締，結也。　又【小爾雅】締，閉也。　又杜奚切，音題。【楚辭九章】氣繚轉而自締。　又【集韻】丁計切，音帝。徒二切，音地。丈尒切，音豸。義□同。

缕	【未集中】【糸字部】	縷	【廣韻】力主切【集韻】【韻會】隴主切，□音僂。【說文】綫也。【廣韻】絲縷。【周禮天官】典枲掌布緦縷紵之麻草之物。【孟子】有布縷之征。【楚辭招魂】秦篝齊縷。　又覼縷。委曲也。【柳宗元寄許孟容書】雖欲秉筆覼縷。　又結縷，草名。【爾雅釋草】傅橫目。【註】一名結縷，俗謂之鼓箏草。　又【集韻】郞侯切，音婁。褸或作縷。【玉篇】貧無衣，醜弊也。【小爾雅】布褐而紩之，謂藍縷。【左傳宣十二年】篳路藍縷，以啓山林。【註】藍縷，敝衣。【類篇】褸或作縷。

	【戌集中】【革字部】		【玉篇】與鞃同。

	【戌集中】【音字部】		【廣韻】戸耕切【集韻】何耕切，□音莖。【正字通】與莖通。【博雅】六，顓頊樂。【周禮春官大司樂註】作五莖，言能爲五行之道立根莖也。

