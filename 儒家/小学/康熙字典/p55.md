<!-- { "loadSidebar": true } -->
犳	【巳集下】【犬字部】	犳	【廣韻】之若切【集韻】職略切，□音灼。【玉篇】獸豹文。【山海經】□陽之山，其獸多犀兕虎犳。【註】郭璞曰：犳音之藥反。字海云：犳，皮有虎文。【又】嬴母之山，其神狀如人而犳尾。【集韻】犳，獸名，出隄山，狀如豹而無文。◎按山海經西山經，隄山有狕。本作狕，郭璞音幺。另詳狕字註。集韻引以訓犳，誤。

犴	【巳集下】【犬字部】	犴	【廣韻】【正韻】俄寒切【集韻】俄干切，□音雃。【廣韻】本作豻。北地野狗，似狐而小。【正字通】陸佃曰：黑喙，善守。故字從干。干，扞也。【淮南子道應訓】靑犴白虎。　又【集韻】【韻會】□何干切，音寒。本亦作豻。義同。　又【集韻】居寒切，音干。野犴，獸名。　又【唐韻】五旰切【集韻】【正韻】魚旰切【韻會】疑旰切，□音岸。【說文】豻，或从犬。引《詩》宜犴宜獄。今《詩小雅》作宜岸宜獄。【釋文】《韓詩》作犴。鄕亭之繫曰犴，朝廷曰獄。【後漢崔駰傳】獄犴塡滿。　又人名。【左傳昭二十四年】越大夫胥犴，勞王于豫章之汭。【史記梁孝王世家】睢陽人類犴反者。【註】人姓名也。反字或作友。【集韻】本作豻，野犬也。犬所以守，故謂獄爲豻。◎按《廣韻》犴，獄也。豻，野狗也。分二義。《集韻》本《說文》合爲一。應從《集韻》。　又【集韻】【類篇】□魚撊切，音鴈。本作干。或作□。　又居莧切，音襇。逐虎犬。亦作□。□原字从幵。考證：〔【正字通】陸仙曰，黑喙，善守。故字從干。干，扞也。〕　謹按黑喙云云出陸佃埤雅，仙改佃。〔【史記梁平王世家】睢陽人類犴反者〕　謹照原文平王改孝王。 

犵	【巳集下】【犬字部】	犵	【篇海】音紇。義闕。　又【正字通】去逸切，音詰。犵狫，蠻也。明田汝成炎徼紀聞：犵狫，一曰犵獠。種有五，蓬頭赤腳，輕命死黨。以布一幅，橫圍腰閒，旁無襞績，謂之桶裙，男女同制。花布者爲花犵狫，紅布者謂紅犵狫。各有族屬，不通婚姻。又打牙犵狫，慓悍尤甚。又剪頭犵狫，男女蓄髮寸許。又豬屎犵狫，喜不潔，與犬豕同牢，得獸卽咋食如狼。又狇狫。俗與犵狫同。掘地爲爐，厝火環臥，以牛衣藉之，不施被席。又貓犵狑獠四種，皆溪洞民，廣西桂林有犵獞。

状	【巳集下】【犬字部】	狀	【唐韻】鉏亮切【集韻】【韻會】助亮切，□音□。【說文】犬形也。从犬，爿聲。　又【玉篇】形也。【易繫辭】知鬼神之情狀。　又【韻會】形容之也，陳也。【莊子德充符】自狀其過，以不當亡者衆。不狀其過，以不當存者寡。　又【史記夏本紀】巡狩行視，鯀之治水無狀。【註】索隱曰：言無功狀。【戰國策】春申君問狀。　又【增韻】扎也。【正韻】牒也。

犷	【巳集下】【犬字部】	獷	【唐韻】【集韻】【韻會】【正韻】□古猛切，音礦。【說文】犬獷獷不可附也。【廣韻】犬也。　又【前漢敘傳】獷獷亡秦。【註】師古曰：獷獷，麤惡之貌。【后漢祭彤傳】政移獷俗。【關尹子五鑑篇】耕夫習牛則獷。　又【廣韻】居往切【集韻】俱往切，□音□。【廣韻】獷平，縣名。在漁陽。　又【集韻】犬獷獷不可附。　又【集韻】俱永切，音憬。惡貌。　又【前漢地理志】獷平。【註】師古曰：獷音九永反。　又【集韻】古勇切，音拱。【前漢地理志獷平註】服虔曰：獷，音鞏。

□	【備考】【未集】【肉字部】	□	【奚韻】同脚。

犹	【巳集下】【犬字部】	犹	【集韻】尤救切，音宥。獸名。（猶）【唐韻】以周切【集韻】【韻會】夷周切，□音由。【說文】玃屬。从犬，酋聲。【集韻】居山中，聞人聲豫登木，無人乃下。世謂不決曰猶豫。或作□。【爾雅釋獸】猶如麂，善登木。【註】健上樹。【禮曲禮】所以使民決嫌疑，定猶與也。【疏】猶與，二獸，皆進退多疑。人多疑惑者似之，故謂之猶與。【淮南子兵略訓】擊其猶猶，凌其與與。　又【說文】隴西謂犬子爲猶。　又【廣韻】似也。【詩召南】寔命不猶。【傳】猶，若也。又【小雅】淑人君子，其德不猶。【禮喪服】兄弟之子猶子也。　又【集韻】可止之辭也。【詩魏風】上愼旃哉，猶來無止。【傳】猶，可也。　又本作猷。【詩小雅】克壯其猶。【傳】猶，道也。【箋】猶，謀也，兵謀也。【疏】能光大其運謀之道。【又】謀猶回遹。【箋】謀爲政之道。又【大雅】王猶允塞。【箋】猶，謀也。　又【廣韻】尚也。【禮檀弓】仲子亦猶行古之道也。　又【詩周頌】嶞山喬嶽，允猶翕河。【箋】猶，圖也。小山及高嶽，皆信按山川之圖而次序祭之。　又夷猶。【禮檀弓】君子蓋猶猶爾。【註】疾舒之中。【楚辭九歌】君不行兮夷猶。　又【管子地員篇】下土曰五猶。五猶之狀如糞。　又【前漢地理志】厹猶縣，屬臨淮郡。　又姓。【正字通】宋猶道明。　又【集韻】【正韻】□餘招切，音遙。【集韻】本作。徒歌也。或作謠。　又與搖通。【禮檀弓】咏斯猶，猶斯舞。【註】猶當爲搖，謂身動搖也。秦人猶搖聲相近。【釋文】猶依註作搖，音遙。　又【廣韻】【集韻】□居祐切，音究。【爾雅釋獸音義】弋又反。　又【廣韻】【集韻】【韻會】□余救切，音柚。【爾雅釋獸音義】羊救反。　又叶余久切，音酉。【詩小雅】式相好矣，無相猶矣。好叶許厚反。（猶）考證：〔【詩衞風】尚愼旃哉，猶來無止。〕　謹照原文衞風改魏風。 

犺	【巳集下】【犬字部】	犺	【唐韻】苦浪切【韻會】【正韻】口浪切，□音抗。【說文】健犬也。　又【玉篇】猬也。　又【廣韻】猰犺，不順。　又【集韻】舉朗切，音。犺狼，獸名。【正字通】出暹羅之崛隴。短小精悍，目圓睛黃，木食如猿猱，古樾蒙密者，率數十巢，山居夷獠畜之，備驅使。蒙以敝絮。飮以醨酒，食以□鮍輒喜，舉族受役，至死不避。常令人山採鶴頂，象齒，犀角，皆如期而獲，輸其主。雖它姓奪之，必不與。舶人編竹爲籠。置犺所往來之逕，機取之。詳見【黃衷海語】。

狑	【巳集下】【犬字部】	狑	【廣韻】【集韻】□郎丁切，音靈。【玉篇】犬名。【集韻】良犬也。秦有狑。【玉篇】亦作□。

犻	【巳集下】【犬字部】	犻	【唐韻】蒲沒切【集韻】薄沒切，□音勃。【說文】過弗取也。从犬巿聲。讀若孛。　又【集韻】【類篇】□蒲昧切，音佩。犬過也。又一曰犬怒貌。　【集韻】或書作□。◎按廣韻□，拂取也。音與此同，當卽此字。　又【集韻】房廢切，音茷。本作吠。犬鳴也。或作□。

犼	【巳集下】【犬字部】	犼	【集韻】許后切，音吼。【玉篇】似犬。【集韻】北方獸名。似犬，食人。

犽	【巳集下】【犬字部】	犽	【廣韻】【集韻】□吾駕切，音迓。【玉篇】獸似獾。　又【集韻】牛加切，音牙。義同。

犿	【巳集下】【犬字部】	犿	【廣韻】【集韻】□呼官切，音歡。【廣韻】本作獾。野豚。詳獾字註。　又【集韻】相從貌。○按《集韻》獾犿分訓，與《廣韻》異。　又【集韻】方煩切，音藩。連犿，宛轉貌。【莊子天下篇】其書雖瓌瑋，而連犿無傷也。　或作抃。　又【集韻】孚袁切。音翻。又逋遠切，音反。義□同。

	【酉集中】【走字部】		【集韻】匹陌切，音拍。逼也。【郭璞江賦】漲截泂。【註】猶越也。○按《集韻》亦作□。詳□字註。

	【酉集中】【走字部】		【廣韻】【集韻】□查獲切，音啜。急走也。或作。

狀	【巳集下】【犬字部】	狀	【唐韻】鉏亮切【集韻】【韻會】助亮切，□音□。【說文】犬形也。从犬，爿聲。　又【玉篇】形也。【易繫辭】知鬼神之情狀。　又【韻會】形容之也，陳也。【莊子德充符】自狀其過，以不當亡者衆。不狀其過，以不當存者寡。　又【史記夏本紀】巡狩行視，鯀之治水無狀。【註】索隱曰：言無功狀。【戰國策】春申君問狀。　又【增韻】扎也。【正韻】牒也。

狁	【巳集下】【犬字部】	狁	【廣韻】余準切【集韻】【韻會】庾準切，□音尹。【玉篇】玁狁。【集韻】獫狁，匈奴別號。【詩小雅】玁狁孔棘。【又】薄伐玁狁。【史記匈奴傳】唐虞以上有山戎，獫狁，葷粥。

狂	【巳集下】【犬字部】	狂	〔古文〕□【廣韻】巨王切【集韻】渠王切，□音軖。【廣韻】病也。心不能審得失之地。則謂之狂。【書微子】我其發出狂。【疏】狂生於心，而出於外。應璩詩云：積念發狂癡，此其事也。　又【書洪範】曰狂恆風若。【疏】鄭康成以狂爲倨慢，以對不敬，故爲慢也。　又【集韻】一曰躁也。【詩鄘風】衆穉且狂。【傳】是乃衆幼穉且狂，進取一槩之義。【疏】論語云：狂者進取，仰法古例，不顧時俗，是進取一槩之義。【論語】古之狂也肆，今之狂也蕩。　又【詩鄭風】不見子都，乃見狂且。【傳】狂，狂人也。【疏】都是美好，狂是醜惡。　又鳥名。【爾雅釋鳥】狂，茅鴟。【註】今鶂鴟也。似鷹而白。【疏】茅鴟一名狂。◎按廣韻作鵟。又【爾雅釋鳥】狂，鳥。【疏】鳥一名狂。【山海經】栗廣之野，有五彩之鳥，有冠，名曰狂鳥。〇按集韻作鵟。亦作□。　又山水名。【山海經】狂山無草木，冬夏有雪，狂水出焉，西流，注于浮水。又大□之山，狂水出焉，西南流，注于伊水。【註】國名記云：狂水逕綸氏城，在今南陽。　又【集韻】本作□。【說文】狾犬也。或作□□。　又【廣韻】【正韻】渠放切【集韻】具放切，□音誆。【廣韻】狂，輒爲也。　又【集韻】古况切，音誑。惑也。　又【集韻】局縛切，音戄。狂狂，犬走貌。

□	【未集上】【竹字部】	□	【正字通】莫盤切，滿平聲。竹名。【筍譜】□筍，皮靑而肉皙白。

□	【未集上】【竹字部】	□	【集韻】側角切，音捉。也。　又【類篇】莊交切。撩罟也。

□	【未集中】【羽字部】	□	【集韻】翛，或作□。【廣韻】鳥毛羽也。【玉篇】亦作。　又【廣韻】思邀切【集韻】相邀切，□音宵。義同。

