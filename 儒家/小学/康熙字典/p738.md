<!-- { "loadSidebar": true } -->
份	【子集中】【人字部】	份	【玉篇】【集韻】□古文彬字。【說文】份，文質備也。【徐鉉曰】俗作斌，非。餘詳彡部八畫。

伔	【子集中】【人字部】	伔	【淮南子說林訓】解捽者不在於捌格，在於批伔。【註】伔，音沉。推擊其要也。伔字从儿rén不从几。

仍	【子集中】【人字部】	仍	【唐韻】如乗切【集韻】【韻會】如蒸切【正韻】如陵切，□音艿。因也。【論語】仍舊貫，如之何。【周禮春官司几筵】吉事變几，凶事仍几。【註】變几，變更其質，謂有飾也。仍，因也，因其質，謂無飾也。　又重也，頻也。【前漢王莽傳】吉瑞累仍。又【谷永傳】饑饉仍臻。　又【淮南子精神訓】仍仍然知盆瓴之足羞也。【註】仍仍，不得志之貌。　又雲仍。【爾雅釋親】昆孫之子爲仍孫，仍孫之子爲雲孫。　又國名。【史記夏本紀】少康娶於有仍氏。　又姓。　又叶人余切，音如。【柳宗元佩韋賦】冶訐諫於昬朝兮，名崩弛而陷誅。苟縱直而不羈兮，乃變罹而禍仍。◎按《說文》仍，如乗切，原屬日母變宮之字。今《字彙》仍芿艿陾等字皆作時征切，是爲禪母之齒音，其誤甚矣。不可不辨。考證：〔【周禮春官司几筵】【註】變几，變更其質，謂之飾也。仍，因也，因其質，謂無飾也。〕　謹照原文之飾改有飾。 

仝	【子集中】【人字部】	仝	【廣韻】徒紅切【正字通】道書同字。　又姓。　又人名。盧仝，唐人。關仝，宋人。　从人从工，與異。音全，从入。

佪	【子集中】【人字部】	佪	【廣韻】戸恢切【集韻】胡隈切【正韻】胡瑰切，□音回。俳佪，卽徘徊。【前漢高后紀】俳佪往來。又【息夫躬絕命辭】鷹隼橫厲，鸞俳佪兮。　又【玉篇】佪佪，惛也。

伤	【子集中】【人字部】	傷	【唐韻】式羊切【集韻】【韻會】【正韻】尸羊切，□音商。痛也。【爾雅釋詁】傷思也。【詩周南】維以不永傷。【小雅】我心憂傷。　又創也，損也。【書說命】若跣弗視地，厥足用傷。　又毀傷也。【禮緇衣】心以體全，亦以體傷。　又戕害也。【左傳僖二十二年】君子不重傷。　又姓。【左傳】傷省，宋人。　又【諡法】未家短折曰傷。　又叶式亮切，同慯。【張衡四愁詩】路遠莫致倚愁悵，何爲懷憂心煩傷。考證：〔【爾雅釋訓】憂思也。〕　謹照原文釋訓改釋詁，憂思也改傷思也。〔【書說命】若跣勿視地。〕　謹照原文勿視改弗視。 

倇	【子集中】【人字部】	倇	【廣韻】於阮切【集韻】委遠切，□音宛。歡樂也。　又勸也。

圥	【補遺】【丑集】【土字部】	圥	【字彙補】力谷切，音陸。【雜字韻寶】地蕈曰菌圥。

仪	【子集中】【人字部】	儀	【唐韻】【集韻】魚羈切【韻會】疑羈切，□音宜。兩儀，天地也。又三儀，天地人也。　又容也。【詩曹風】其儀不忒。又威儀。【詩邶風】威儀棣棣，不可選也。又【周禮地官保氏】敎國子以六儀，一祭祀，二賔客，三朝廷，四喪紀，五軍旅，六車馬之容。又【春官典命】掌諸侯之五儀。【註】公、侯、伯、子、男也。又【秋官司儀】掌九儀之賔客□相之禮，以詔儀容辭令揖讓之節。　又唐禮部之長曰大儀。　又【釋名】宜也。得事宜也。　又由儀，笙詩。【序】由儀，萬物之生，各得其宜也。　又象也，法也。【詩大雅】儀□文王。　又【爾雅釋詁】匹也。【疏】詩鄘風，實維我儀。　又【周語】丹朱馮身以儀之。【通雅】偶也。謂牉合也。　又度也。【詩大雅】我儀圖之。　又【揚子方言】來也。淮穎之閒曰儀。　又儀栗，周邑名。見【左傳定七年】。　又姓。秦大夫儀楚，漢儀長孺。　又通作擬。【前漢外戚傳】皆心儀霍將軍女。【註】心儀卽心擬。　又【韻補】叶牛何切，音俄。【揚子太玄經】陽氣氾施，不偏不頗。物無爭訟，各遵其儀。　本作□。考證：〔又由儀，笙詩。【疏】由儀，萬物之生，各得其宜也。〕　謹按此詩序也。疏改序。〔【周語】丹朱坋身以儀之。〕　謹照原文坋身改馮身。 

人	【子集中】【人字部】	人	〔古文〕□【唐韻】如鄰切【集韻】【韻會】【正韻】而鄰切，□音仁。【說文】天地之性最貴者也。【釋名】人，仁也，仁生物也。【禮禮運】人者，天地之德，隂陽之交，鬼神之會，五行之秀氣也。　又一人，君也。【書呂□】一人有慶，兆民賴之。又予一人，天子自稱也。【湯誥】嗟爾萬方有衆，明聽予一人誥。　又二人，父母也。【詩小雅】明發不寐，有懷二人。　又左人，中人，翟國二邑。　又官名。【周禮】有庖人，亨人，漿人，凌人之類。　又楓人，老楓所化，見【朝野僉載】。又蒲人，艾人，見【歲時記】。　又姓。明人傑。又左人，聞人，俱複姓。　又【韻補】叶如延切，音然。【劉向列女頌】望色請罪，桓公嘉焉。厥後治內，立爲夫人。

仟	【子集中】【人字部】	仟	【廣韻】【集韻】【韻會】【正韻】□蒼先切，音千。千人之長曰仟。　又【漢志】仟佰之得。【註】仟謂千錢，佰謂百錢。　又草盛也。【選詩】遠樹曖阡阡。【李善註】作仟。仟與芊同。

□	【備考】【未集】【肉字部】	□	【龍龕】音角。

仗	【子集中】【人字部】	仗	【廣韻】【集韻】【韻會】【正韻】□直亮切，長去聲。劒戟總名。唐制，殿下兵衞曰仗。【儀衞志】朝會之仗，三衞番上，分爲五仗，皆帶刀捉仗，列於東西廊下。每日以四十六人立內廊閣外，號曰內仗。朝罷放仗，天子出，則有細仗，黃麾仗。　又【淮南子原道訓】履危行險，無忘□仗。【註】□仗，道也。　又憑倚也。【詩大雅有馮有翼疏】馮者，可以委仗。　又與杖通。【前漢李尋傳】近臣已不足杖矣。【註】杖通仗。　又【集韻】【韻會】雉兩切【正韻】呈兩切，□長上聲。義同。◎按兵杖、器仗之仗，上、去二聲通用。惟馮仗之仗無上聲。

侓	【子集中】【人字部】	侓	【集韻】勒沒切，音□。侓魁，大貌。

佗	【子集中】【人字部】	佗	【廣韻】託何切【集韻】【韻會】【正韻】湯何切，□妥平聲。與他，它通。【揚子法言】君子正而不佗。　又姓。漢佗羽。　又【集韻】【韻會】【正韻】□唐何切，音駝。俗謂背負曰佗。　又委佗，雍容自得貌。【詩鄘風】委委佗佗。【疏】委委，行之美。佗佗，長之美。【荀子非十二子篇】苐佗其冠。　又【楞嚴經】殷勤請啓，十方如來，得成菩提，妙奢摩佗。【註】楞嚴，大定之名。　又【韻會】【正韻】□吐臥切，音唾。加也。【詩小雅】舍彼有罪，予之佗矣。　又【集韻】徒可切，音沱。被髮也。【史記龜筴傳】醮酒佗髮。　又【正韻】延知切，音怡。【後漢任光邳彤贊】委佗還旅與。【詩】委佗委蛇義同。　又叶湯家切，音他。【盧諶詩】義由恩深，分隨昵加。綢繆委心，自同非佗。

伥	【子集中】【人字部】	倀	【廣韻】褚羊切，音。【說文】狂也。一曰仆也。又狂行不知所如也。【禮仲尼燕居】瞽者無相，倀倀乎其何之。　又倀鬼，虎齧人，人死，魂不敢他適，輒隷事虎，名曰倀。【聽雨記談】人遇虎，衣帶自解，皆別寘於地。虎見人躶，而後食之，皆倀所爲。倀可謂鬼之愚者也。　又【集韻】仲良切，音長。義同。　又除庚切，音棖。獨立貌。　又【廣韻】【集韻】□豬孟切，音趟。【廣韻】萌倀，失道也。【集韻】倀〈亻亨〉，疎率也。

众	【補遺】【子集】【人字部】	众	【篇海類編】魚琴切，音吟。衆立也。與乑異。俗書爲衆字。非。（眾）〔古文〕□□【唐韻】【廣韻】【集韻】【類篇】【韻會】【正韻】□之仲切，終去聲。【說文】多也。【徐曰】國語三人爲眾。數成於三也。【易說卦】坤爲眾。【疏】取其地載物非一也。【書湯誓】格爾眾庶。【詩周頌】命我眾人。【黌山子損益篇】寡者，爲人上者也。眾者，爲人下者也。　又眾雨。【禮月令淫雨蚤降註】雨三日以上爲霖，今月令曰眾雨。　又星名。【史記天官書】婁爲聚眾。　又縣名。【前漢地理志】安眾縣，秦置，屬南陽郡。　又【唐韻】職戎切【集韻】【韻會】之戎切，□音終。義同。　又草名。【爾雅釋草疏】眾，一名秫。稷之黏者也。又濼，一名貫眾，藥草也。　又姓。【左傳】有眾仲，眾父，以字爲氏。　又叶諸良切，音章。【道藏歌】攜袂明眞館，仰期無上皇。北鈞唱羽人，玉女粲賢眾。　又叶諸仍切，音蒸。【揚子太□經】減於艾無以涖眾也，減黃貞臣道丁也。　又叶才淫切，音琴。【揚子太□經】減其儀欲自禁也，減於艾無以涖眾也。　【正字通】从橫目，从，人數多也。目，數也。字彙作衆，列血部，非。

伭	【子集中】【人字部】	伭	俗□字。伭字从□，避諱字。

伸	【子集中】【人字部】	伸	【唐韻】失人切【集韻】【韻會】【正韻】升人切，□音身。舒也，理也。【易繫辭】引而伸之。　又屈者使直也。【莊子刻意篇】吹呴呼吸，吐故納新。熊經鳥伸，爲壽而已矣。　又欠伸。【禮曲禮】侍坐于君子，君子欠伸撰杖屨，視日蚤暮，侍坐者請出矣。【疏】志疲則欠，體疲則伸也。　又【集韻】通作信。詳信字註。　又姓。　【毛氏曰】古惟申字，後加人以別之。考證：〔【禮曲禮】凡侍坐于君子，欠伸撰杖履，視日蚤暮，侍坐者請出矣。【註】志倦則欠，體倦則伸也。〕　謹照原文省凡字。于君子下增君子二字。杖履改杖屨。註改疏。兩倦字俱改疲。 

佰	【子集中】【人字部】	佰	【廣韻】【韻會】【正韻】□莫白切，音陌。【說文】相什佰也。【前漢食貨志】仟佰之得。【註】千謂千錢，佰謂百錢。　又【集韻】博陌切，音百。百人之長。　又通作陌。【前漢匡衡傳】南以閩佰爲界。【註】佰者，田東西界。

