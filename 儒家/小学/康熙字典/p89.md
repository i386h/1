<!-- { "loadSidebar": true } -->
疾	【午集中】【疒字部】	疾	〔古文〕□□□□□【唐韻】秦悉切【集韻】【韻會】昨悉切，□音嫉。【說文】病也。一曰急也。【徐曰】病來急，故从矢。矢，急疾也。【易復卦】復亨出入無疾。【書說命】若藥弗瞑眩，厥疾弗瘳。　又【玉篇】患也。【左傳桓六年】謂其不疾瘯蠡也。【疏】不疾者，猶言不患此病也。　又【玉篇】速也。【廣韻】急也。【易繫辭】帷神也，故不疾而速。【詩大雅】昊天疾威。【傳】疾猶急也。【禮月令】季冬之月，征鳥厲疾。【疏】疾，捷速也。【張衡南都賦】總括趣欱，箭馳風疾。　又【增韻】惡也。【左傳昭九年】辰在子卯，謂之疾日。【注】疾，惡也。　又【爾雅釋言】疾，齊壯也。【疏】急速齊整，皆于事敏速强壯也。　又虐也。【詩大雅】疾威上帝。【朱注】疾威，猶暴虐也。　又怨也。【管子君臣篇】有過者不宿其罰，故民不疾其威。【注】疾，怨也。　又毒害也。【左傳宣十五年】山藪藏疾。【註】山之有林藪，毒害者居之。　又姓。【姓譜】元魏疾陸眷。　又車轅前之下垂在地者曰前疾。【周禮秋官】大行人立當前疾。　又劉疾，鳥名。【爾雅釋鳥】鶛，劉疾。　又與嫉通。【書君□】爾無忿疾于頑。又【秦誓】人之有技，冒疾以惡之。【傳】見人之有技藝，蔽冒疾害以惡之。【史記孫臏傳】龐涓恐其賢於已，疾之。　又與蒺同。【前漢揚雄傳】及至獲夷之徒蹶，松柏掌疾黎。　又【韻補】叶才詣切，音劑。【易無妄】无妄之疾，勿藥有喜。喜，音戲。【詩大雅】庶人之愚，亦職維疾。叶下戾。【司馬相如上林賦】潏潏淈淈，湁潗鼎沸。馳波跳沫，汨隱漂疾。考證：〔【爾雅釋鳥】鵲，劉疾。〕　謹照原文鵲改鶛。 

疿	【午集中】【疒字部】	疿	【廣韻】方味切【集韻】方未切，□音沸。【玉篇】熱生小瘡。【集韻】熱瘍也。【黃帝素問】汗出見濕，乃生痤疿。【正字通】今俗以觸熱膚疹如沸者曰疿子。

痀	【午集中】【疒字部】	痀	【唐韻】其俱切【集韻】權俱切，□音劬。【說文】曲□也。【莊子達生篇】仲尼適楚，出於林中，見痀僂者。　又【廣韻】舉朱切【集韻】【韻會】恭于切，□音拘。又【集韻】委羽切，迂上聲。又郡羽切，音窶。義□同。

痁	【午集中】【疒字部】	痁	【唐韻】失廉切【集韻】【韻會】【正韻】詩廉切，□音苫。【說文】有熱瘧。【玉篇】瘧疾也。【左傳昭二十年】齊侯疥遂痁。【顏延年陶徵士誄】年在中身，疢維痁疾。【蘇軾詩】人閒寒熱無窮事，自笑疏疎頑不受痁。【方書】有單瘧，有一日二日至十日瘧，二日一發瘧曰痎，多日之瘧曰痁。　又【廣韻】【集韻】□都念切，音店。又【韻會】舒贍切，音閃。義□同。【唐書姚元崇傳】崇病痁移告。【注】式贍切。

痂	【午集中】【疒字部】	痂	【唐韻】古牙切【集韻】【韻會】居牙切，□音嘉。【說文】乾瘍也。【徐曰】今謂瘡生肉所蛻乾為痂。【正字通】瘡弇也。【南史劉穆之傳】子邕為太守，嗜創痂。

痃	【午集中】【疒字部】	痃	【廣韻】胡田切【集韻】胡千切，□音賢。【玉篇】痃，癖也。【廣韻】癖病。【六書故】癖積，弦急也。【本草】□藏器曰：昔有患痃癖者，取大蒜，合皮截去兩頭，吞之，名曰內灸，果獲效。

□	【未集上】【竹字部】	□	【集韻】昔各切，音索。竹絙也。　又【類篇】色窄切。義同。

□	【未集上】【竹字部】	□	【集韻】所兩切，音□。竹貌。

痄	【午集中】【疒字部】	痄	【集韻】鉏加切，音茶。痄疨，病甚。　又【廣韻】【集韻】□側下切，音鮓。瘡不合也。【朱氏集驗方】宋仁宗患痄腮，道士贊寧用赤小豆七粒為末，傅之，立愈。　又【集韻】仕下切，音柞。義同。

病	【午集中】【疒字部】	病	【唐韻】【集韻】【正韻】□皮命切，音寎。【說文】疾加也。【玉篇】疾甚也。【釋名】病，□也。□與正氣在膚體中也。　又【廣韻】憂也。【禮樂記】病不得其眾也。【注】病，猶憂也。以不得眾心為憂。　又苦也。【書呂□】人極于病。【傳】欲使惡人極于病苦，莫敢犯者。【左傳襄二十四年】范宣子為政，諸侯之幣重，鄭人病之。　又恨也。【左傳文十八年】閻職曰：與刖其父，而弗能病者，何如。【註】言不以父刖為病恨。　又困也。【禮表記】君子不以其所能者病人。【註】病謂罪咎之。【疏】謂不以已之所能使他人必能。若他人不能，則為困病。　又辱也。【禮儒行】今眾人之命儒也妄，常以儒相詬病。【註】詬病，猶恥辱也。　又短也。【晉語】公曰：舅所病也。【註】病，短也。　又病，坊閒曹也。【類要】唐以祕書監望雖淸雅，實非要劇，以監為宰相病坊，丞及著作郎為尚書郎病坊，祕書郎及著作佐郎為監察御史病坊。　又【韻補】叶被旺切，音傍。【黃庭經】宅中有士，常衣絳，子能見之，可不病。橫立長尺，約其上，子能守之，可無恙。

痆	【午集中】【疒字部】	痆	【廣韻】【集韻】【韻會】□女黠切，音□。【廣韻】瘡痛也。【韓愈征蜀聯句】視傷悼瘢痆。　又【字彙補】婆羅痆斯，國名。　又【集韻】尼質切，音暱。痒也。

症	【午集中】【疒字部】	癥	【廣韻】陟陵切【集韻】知陵切【正韻】諸成切，□音徵。【玉篇】腹結病也。【廣韻】腹病。【史記扁鵲傳】以此視病，盡見五藏癥結。【王叔和脈經】左手脈橫癥在左，右手脈橫癥在右。【抱朴子用□卷】夫癥瘕不除，而不修越人之術者，難圖老彭之壽也。

痈	【午集中】【疒字部】	癰	【唐韻】【集韻】【韻會】【正韻】□於容切，音邕。【說文】腫也。【廣韻】癰癤。【釋名】癰，壅也。氣壅否結，裹而潰也。【正字通】惡瘡也。有疵癰，赤施，兔齧，走緩四淫。厲癰，脫癰諸名。皆氣血稽留，榮衞不通之所致也。【後漢律曆志】驚蟄晷長八尺二寸，未當至而至，多病癰疽脛腫。　又地名。與雍州之雍通。【後漢獻帝紀】分涼州河西四郡爲癰州。【註】謂金城，酒泉，墩煌，張掖。　又邕上聲。【戰國策】夫癘雖癰腫胞疾。【釋文】癰，委勇反。　【集韻】亦作臃。又書作□。【韻會】或作□。

	【丑集上】【口字部】		【集韻】撫兩切，音髣。如聞也。○按《正字通》云俗訪字。無據，不可從。

痉	【午集中】【疒字部】	痙	【廣韻】其頸切【集韻】巨井切，□音涇。【說文】彊急也。【內經】諸痙項强，皆屬於濕，方書以中寒濕發熱惡寒，頸項强急，身反張如中風狀，或掣縱口張為痙。俗作□。

痊	【午集中】【疒字部】	痊	【廣韻】此緣切【集韻】【韻會】逡緣切【正韻】且緣切，□音詮。【玉篇】病瘳也。【集韻】病除也。【抱朴子用□卷】是以灸刺慘痛而不可止者，以痊病也。

痋	【午集中】【疒字部】	痋	【唐韻】【集韻】□徒冬切，音彤。【說文】動病也。　又【集韻】【類篇】□持中切，音蟲。病也。

舧	【未集下】【舟字部】	舧	【篇海】符咸切，音凡。舟也。【正字通】字形疑从凡，入四畫，非。舤。

痌	【午集中】【疒字部】	痌	【廣韻】他紅切【集韻】他東切，□音通。痛也。　又【集韻】徒東切，音同。瘡潰也。

痍	【午集中】【疒字部】	痍	【唐韻】以脂切【韻會】【正韻】延知切，□音夷。【說文】傷也。【廣韻】瘡痍。【釋名】痍，侈也。侈開皮膚為創也。【史記蒙恬傳】天下之心未定，傷痍者未瘳。　又【韻會】通作夷。【左傳成十六年】命軍吏察夷傷。

	【丑集下】【女字部】		【集韻】魚檢切，音顩。婦人齊整貌。通作嬐。一曰敏疾也。

□	【未集中】【缶字部】	□	【字彙補】子累切，音嘴。瓶□也。

□	【備考】【未集】【老字部】	□	【篇韻】音宂。又音洶。

痎	【午集中】【疒字部】		【唐韻】古諧切【集韻】【韻會】【正韻】居諧切，□音皆。【說文】二日一發瘧也。【顏氏家訓】左傳，齊侯痎遂痁。說文痎，二日一發之瘧，痁有熱瘧。按齊侯之病，本是閒日一發，漸加重，故為諸侯憂。今北方猶呼痎瘧音皆，世閒傳本多以痎為疥。杜預無解釋，徐仙民音介。俗儒通云病疥，令人惡寒，變成瘧。此臆說也。疥癬，小疾，豈有患疥轉作瘧乎。　又【集韻】丘哀切，音開。又柯開切，音該。又戸代切，音瀣。義□同。

痏	【午集中】【疒字部】	痏	【唐韻】榮美切【集韻】【韻會】羽軌切，□音洧。【說文】疻痏也。【玉篇】瘡也。【廣韻】瘡痏。【前漢薛宣傳】遇人不以義而見疻者，與痏人之罪鈞，惡不直也。【註】應劭曰：以杖手擊人，剝其皮膚腫起，靑黑而無創瘢者，律謂疻痏。師古曰：痏，音鮪。【抱朴子擢才卷】生瘡痏於玉肌。【張衡西京賦】所惡成瘡痏。【註】瘡痏謂瘢痕。　又【說文長箋】方言謂之翻痏，又謂之翻胃，食下咽不受也。【正字通】按痏胃音義各別，箋以痏作胃，誤。　又【集韻】尤救切，音宥。顫也。　又于六切，音郁。病也。 

痐	【午集中】【疒字部】	痐	【集韻】胡隈切，音回。腹中長蟲。

痑	【午集中】【疒字部】	痑	【唐韻】丁可切，音嚲。【說文】馬病也。引《詩小雅》：痑痑駱馬。○按《詩》今本作嘽。【玉篇】力極也。【博雅】痑痑，疲也。　又【廣韻】丁佐切【集韻】丁賀切，□音跢。又【廣韻】【集韻】□他干切，音□。又【集韻】他佐切，音拕。又湯河切，音佗。又他案切，音炭。義□同。　又【集韻】賞是切，弛上聲。【前漢司馬相如傳】衍曼流爛，痑以陸離。【註】張揖曰：痑，眾貌。師古曰：痑，自放縱也。音式爾反。

痒	【午集中】【疒字部】	痒	【唐韻】似陽切【集韻】徐羊切，□音詳。【說文】瘍也。　又【集韻】余章切【正韻】移章切，□音陽。【博雅】痒，病也。【詩小雅】癙憂以痒。【傳】痒，病也。又【大雅】稼穡卒痒。　又與瘍同。創也。【周禮天官疾醫】夏時有痒疥疾。【後漢律曆志】春分，晷長七尺二寸四分，當至不至，多病耳痒。　又【廣韻】餘兩切【集韻】以兩切【韻會】下朗切，□音養。【玉篇】痛痒也。【廣韻】皮痒。【集韻】膚欲搔也。【抱朴子塞難卷】人不能自知其體老少痛痒之何故。　又【集韻】或作癢。通作養。詳後癢字註。　又【集韻】弋亮切，音漾。創也。

