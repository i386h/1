<!-- { "loadSidebar": true } -->
疏	【午集上】【疋字部】	疏	【唐韻】所菹切【集韻】【韻會】山於切【正韻】山徂切，□音梳。【說文】通也。本作□。今作疏。【禮樂記】淸廟之瑟，朱絃而疏越。【註】越，瑟底孔也。畫疏之，使聲遲也。【疏】疏，通也。使兩頭孔相連而通，孔小則聲急，孔大則聲遲。【經解】疏通知遠。　又遠也。【詩大雅】予曰有疏附。【傳】率下親上曰疏附。【箋】疏附，使疏者親也。【禮曲禮】夫禮者，所以定親疏。　又麤也。【詩大雅】彼疏斯粺。【箋】疏，麤也。謂糲米也。【禮玉藻】客飧，主人辭以疏。【註】飧者，美主人之食也。疏之言麤也。又【郊特牲】疏布之尚，反女功之始也。　又分也。【孟子】禹疏九河。【史記黥布傳】疏爵而貴之。　又稀也。【穀梁傳隱八年】庚辰大雨雪。【傳】志疏數也。【疏】遠者爲疏，近者爲數也。【禮祭義】祭不欲疏，疏則怠，怠則忘。【楚辭九歌】疏緩節兮安歌。【註】使曲節希緩，而安音淸歌。　又治也。【謝靈運登石門最高頂詩】疏峰抗高館，對嶺臨迴溪。【註】疏治也。　又刻也。【禮明堂位】疏屛，天子之廟飾也。【疏】疏，刻也。屛，樹也。謂刻於屛樹，爲雲氣蠱獸也。【又】殷以疏勺。【註】疏，通刻其頭。【後漢梁冀傳】窗牖皆綺疏靑瑣。【註】鏤爲綺文也。　又畫也。【管子問篇】大夫疏器。【註】疏，飾畫也。【何晏景福殿賦】羅疏柱之汨越。【註】疏柱，畫柱也。　又徹也。【晉語】公伐原，令以三日之糧，三日而原不降，公令疏軍而去之。【註】蔬，徹也。　又布也。【楚辭九歌】疏石蘭兮爲芳。【註】疏，布□也。　又大也。【揚子太□經】方州部家，三位疏成。【註】疏，大也。　又菜也。與蔬同。【周禮天官大宰】以九職任萬民，八曰臣妾，聚斂疏材。【註】疏材，百草根實可食者，疏不熟曰饉。【釋文】菜也。又【地官委人】凡疏材木材。凡畜聚之物。註疏材，艸木有實者。　又【淮南子道應訓】子佩疏揖，北面立於殿下。【註】疏，徒跣也。　又扶疏，枝葉盛貌。【揚子太□經】見小勿用，以我扶疏。【註】秋木扶疏而大，故可用。　又【正韻】渠疏杷也。　又疏躍，布散也。【淮南子俶眞訓】今夫萬物之疏躍枝舉，百事之莖葉條枝，皆本于一根，而條循千萬也。　又疏疏，衣服盛貌。【韓詩外傳】子路盛服見孔子，孔子曰：由，疏疏者何也。　又【揚子太□經】穀不穀，失疏數。【註】疏數，不平也。　又姓。漢疏廣，疏受。　又國名。【潛夫論】捿疏猗姓。【路史】夏世侯伯也。　又山名。【山海經】貳負之臣曰危，危與貳負殺窫窳，帝乃梏之疏屬之山。【註】按文中子云：疏屬之南，汾水之曲，卽斯山也。　又鳥名。【禮曲禮】雉曰疏趾。【疏】雉肥則兩足開張，趾相去疏也。　又獸名。【山海經】帶山有獸，焉其狀如馬。一角有錯，其名曰疏。　又【韻會補】與梳通。揚雄，頭蓬不暇梳。　又【集韻】孫租切，音蘇。粗也。　又【廣韻】所助切【正韻】所故切，□音數。條□也。【揚雄解嘲】獨可抗疏時道是非。　又記注也。　又【韻補】叶山宜切，音詩。【劉章耕田歌】深耕穊種，立苗欲疏。非其種者，鋤而去之。考證：〔【周禮天官大冢宰】〕　謹照原文省冢字。〔【地官稍人】疏材木材。【註】凡畜聚之物，瓜瓠葵芋禦冬之具。〕　謹按此委人非稍人。凡畜聚之物乃經文非註文。瓜瓠葵芋禦冬之具乃畜聚之物四字之註非疏材二字之註。謹照原文改爲地官委人凡疏材木材。凡畜聚之物。註疏材，艸木有實者。〔【禮檀弓】雉曰疏趾。〕　謹照原書檀弓改曲禮。 

疐	【午集上】【疋字部】	疐	【唐韻】【集韻】【韻會】陟利切【正韻】支義切，□音至。頓也。【說文】礙不行也。人欲去而止之也。　又頓也，跲也。【爾雅釋言】疐，仆也。【詩豳風】狼跋其胡，載疐其尾。【傳】疐，跲也。老狼有胡，進則躐其胡，退則跲其尾。【疏】退則跲其尾，謂卻頓而倒于尾上也。　又【廣韻】都計切【集韻】【韻會】【正韻】丁計切，□與蔕同。【爾雅釋木】棗李曰疐之。【疏】謂治棗李，皆去其疐。疐者，柢也。【禮曲禮】爲天子削瓜者。副之，巾以絺。爲國君者華之，巾以綌，爲大夫累之，士疐之。【疏】疐謂脫華處。

疑	【午集上】【疋字部】	疑	〔古文〕□【唐韻】語其切【集韻】魚其切【韻會】凝其切，□音宜。惑也。【廣韻】不定也。【易乾卦】或之者，疑之也。【禮坊記】夫禮者所以章疑別微。以爲民坊者也。【疏】疑謂是非不決，當用禮以章明之。　又度也。【儀禮士相見禮】凡燕見于君，必辨君之南面，若不得，則正方不疑君。【註】疑，度也，不可預度君之面位，邪立嚮之。　又【廣韻】恐也。　又【增韻】似也，嫌也。　又【爾雅釋言】戾也。　又山名。【淮南子原道訓】九疑之南，陸事寡而水事衆。【註】九疑，山名也。在蒼梧。　又神名。【山海經】符惕之山，其上多椶柟，下多金玉，神江疑居之。　又官名。【禮文王世子】虞夏商周有師保，有疑丞。【疏】古者天子必有四鄰，前曰疑，後曰丞，左曰輔，右曰弼。　又【韻會】疑陵切【正韻】魚陵切，□音凝，定也。【詩大雅】靡所止疑，云徂何往。【傳】疑，定也。【疏】正義曰：疑，音凝。疑者，安靜之義，故爲定也。【莊子達生篇】用志不分，乃疑于神。　又【集韻】魚乙切【韻會】【正韻】魚乞切，□銀入聲。【儀禮鄕射禮】賓升西階，上疑立。【註】疑，止也。有矜莊之色。【釋文】疑，魚乙切。又【士昏禮】婦疑立于席西。【註】疑，正立自定之貌。　又【集韻】【韻會】□偶起切，同擬。【易文言】隂疑于陽。【禮射義】不以公卿爲賓，而以大夫爲賓，爲疑也。【註】疑，自下上至之辭也。【疏】疑，擬也。是在下比擬於上，故云自下上至之辭也。　又【韻補】叶魚記切，音義。【易升卦】升虛邑無所疑也。　又叶魚求切，音牛。【賈誼鵩賦】德人無累，知命不憂。細故芥蔕，何足以疑。

疒	【午集中】【疒字部】	疒	【唐韻】女戹切【集韻】尼厄切，□音聑。疾也。【說文】倚也。人有疾病，象倚著之形。【集韻】籀作疔。　又【廣韻】士莊切【集韻】仕莊切，□音牀。義同。

疓	【午集中】【疒字部】	疓	【廣韻】如亥切【集韻】汝亥切，□荋上聲。病也。　又【集韻】囊亥切，音乃。又女蟹切，音妳。義□同。

疔	【午集中】【疒字部】	疔	【集韻】當經切，音丁。病創。【方書】疔形有十三種，紅絲疔宜急用針刺斷疔腫，痛者取菊花葉，搗汁傅之。冬月用菊根，效同。　又【集韻】籀文疒字。詳疒字註。

疕	【午集中】【疒字部】	疕	【唐韻】卑履切【集韻】補履切【正韻】補委切，□音匕。【說文】頭瘍也。【集韻】一曰頭痛也。【周禮天官醫師】凡邦之有疾病者，疕瘍者造焉。【註】疕，頭瘍。亦謂禿也。　又【博雅】疕，痂也。【字彙補】瘡上甲。　又人名。【前漢功臣表】煇渠愼侯應疕。　又【廣韻】匹鄙切【集韻】普鄙切，□音噽。又【集韻】【韻會】□普弭切，音庀。又【集韻】篇夷切，音批。義□同。

疘	【午集中】【疒字部】	疘	【唐韻】古紅切【集韻】沽紅切，□音公。脫疘，下部病。

疙	【午集中】【疒字部】	疙	【集韻】魚乙切【韻會】【正韻】魚乞切，□音□。【集韻】癡貌。【博雅】癡也。　又【集韻】居氣切，音旣。又戟乙切，音曁。義□同。　又【正字通】按疙，頭上瘡突起也。俗呼疙禿。【淮南子齊俗訓】親母爲其子治疙禿，血流至耳，見者以爲愛之至也。使出于繼母，則過者以爲嫉也。事之情一也，所從觀者異也。

	【丑集下】【女字部】		【集韻】虛到切，音秏。虛厲也。與□同。

□	【未集中】【耳字部】	□	【廣韻】【集韻】□七計切，音砌耳聰也。

疚	【午集中】【疒字部】	疚	【廣韻】居右切【集韻】【韻會】【正韻】居又切，□音□。【廣韻】病也。【集韻】久病也。【釋名】疚，久也。在體中也。【易履卦】履帝位而不疚，光明也。【疏】能以剛中而居帝位，不有疚病，由德之光明故也。【詩小雅】憂心孔疚。【傳】疚，病也。　又【韻補】叶居氣切，音記。【前漢敘傳】安昌貨殖，朱雲作娸。博山淳愼，受莽之疚。娸，音器。　又叶訖力切，音吉。【詩小雅】匪載匪來，憂心孔疚。叶下恤。

盢	【午集中】【皿字部】	盢	【集韻】呼狊切，音殈。山名。【前漢地理志】益州律高縣東南盢町山出銀鉛。

疛	【午集中】【疒字部】	疛	【唐韻】【集韻】□陟柳切，音肘。【說文】小腹痛。【玉篇】心腹疾也。【呂氏春秋】身盡疛腫。　又【廣韻】【集韻】□直祐切，音胄。又【集韻】陟救切，音晝。又佇六切，音逐。義□同。　【類篇】或作□。

	【卯集中】【手字部】		【正字通】俗攜字。

	【卯集下】【攴字部】		【廣韻】五計切【集韻】硏計切，□音詣。【說文】也。【類篇】□，擊聲。　又【廣韻】五稽切【集韻】硏奚切，□音倪。□，毀也。　又【廣韻】五禮切【集韻】吾禮切，□音睨。義同。

疝	【午集中】【疒字部】	疝	【唐韻】【集韻】【韻會】【正韻】□所晏切，音訕。【說文】腹痛也。【廣韻】病也。【釋名】疝，詵也。氣詵詵然，上入而痛也。【素問】黃帝曰：疹得心脈而急，爲何病。岐伯曰：病名心疝，少腹當有形也。【方書】三陽急爲瘕，三隂急爲疝。男子有七疝，寒水筋血氣狐是也。【史記扁鵲倉公傳】牡疝在鬲，下上連肺，病得之內。【又】臣意胗之曰：湧疝也。令人不得前後溲。【後漢律曆志】白露晷長六尺二寸八分，未當至而至，多病水腹，閉疝瘕。　又【廣韻】所閒切【集韻】師閒切，□音山。義同。

