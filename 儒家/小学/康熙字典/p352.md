<!-- { "loadSidebar": true } -->
貣	【酉集中】【貝字部】	貣	【唐韻】他得切【集韻】【韻會】【正韻】惕得切，□音忒。【說文】從人求物也。【廣韻】假貣，謂從官借本賈也。【前漢韓王信傳】旦莫乞貣蠻夷。【後漢桓帝紀】若王侯吏民有積穀者，一切貣得十分之三。【註】貣，吐得反。　又【廣韻】徒得切【集韻】【韻會】【正韻】敵德切，□音特。義同。【後漢桓帝紀註】又徒得反。　又同忒。【史記微子世家】卜五占之用，二衍貣。○按《書洪範》作忒。　【五經文字】貸，相承或借爲貣字。互詳貸字註。

貤	【酉集中】【貝字部】	貤	【唐韻】【集韻】【韻會】以豉切【正韻】以智切，□音易。【說文】重次第物也。【徐曰】路之邪次第爲迆，物之重次第爲貤。【廣雅】益也。【玉篇】貱也。【前漢武帝紀】無所流貤。【註】今俗猶謂一重爲一貤也。　又延也。【史記司馬相如傳】貤丘陵。【註】貤，猶延也。　又【廣韻】羊至切，音肄。又神至切，音示。義□同。　又【集韻】【韻會】□余支切，音匜。移也。

貥	【酉集中】【貝字部】	貥	【篇海】戸郞切，音杭。大貝也。

貦	【酉集中】【貝字部】	貦	【廣韻】【集韻】□五換切，音玩。【說文】玩，或从貝作貦。【玉篇】好也。

貧	【酉集中】【貝字部】	貧	〔古文〕□【唐韻】符巾切【集韻】【韻會】皮巾切【正韻】毗賔切，□音頻。【說文】財分少也。【爾雅釋言】寠，貧也。【註】謂貧陋。【疏】貧者，無財也。【書洪範】六極，四曰貧。【傳】困於財。【詩邶風】終寠且貧。【晉語】韓宣子憂貧，叔向賀之。　又【韻補】叶頻眠切，音騈。【歐陽修送魏主簿詩】士欲見所守，視其居賤貧。何用慰離居，贈子以短篇。

貨	【酉集中】【貝字部】	貨	〔古文〕□【唐韻】【集韻】【韻會】【正韻】□呼臥切，火去聲。【說文】財也。【廣韻】貨者，化也。變化反易之物，故字有化也。【易繫辭】日中爲市，致天下之民，聚天下之貨，交易而退。【書洪範】八政，二曰貨。【傳】貨，寶用物。【周禮天官大宰】商賈阜通貨賄。【註】金玉曰貨。【前漢食貨志】貨，謂布帛可衣及金刀龜貝，所以分財布利通有無者也。　又賂也。【左傳僖二十八年】晉侯有疾，曹伯之豎侯獳貨筮史，使曰：以曹爲解。【註】貨，猶賂也。　又【玉篇】貨，賣也。　【六書故】作□。

	【未集下】【肉字部】		【廣韻】徒落切【集韻】達各切，□音鐸。【玉篇】肫，無檢限也。　又【字彙】肥貌。

販	【酉集中】【貝字部】	販	【唐韻】【集韻】【韻會】□方願切，音畈。【說文】買賤賣貴者。【周禮地官司市】夕市，夕時而市，販夫販婦爲主。【註】販夫販婦，朝資夕賣。【禮曲禮】雖負販者，必有尊也。【史記呂不韋傳】往來販賤賣貴。【集韻】或作□。

貪	【酉集中】【貝字部】	貪	【唐韻】【集韻】【韻會】【正韻】□他含切，音□。【說文】欲物也。【釋名】貪，探也。探入他分也。【詩大雅】貪人敗類。【禮禮運】用人之仁，去其貪。【屈原離騷】衆皆競進以貪婪兮。【王逸註】愛財曰貪，愛食曰婪。　又【集韻】他紺切，音探。義同。

貫	【酉集中】【貝字部】	貫	【唐韻】【集韻】【韻會】【正韻】□古玩切，音瓘。【說文】貫，錢貝之貫。【前漢食貨志】京師之錢累百鉅萬，貫朽而不可校。　又【博雅】穿也。【五經文字】旣穿曰貫。【易剝卦】貫魚。【釋文】貫，穿也。【前漢董仲舒傳】豈不同條共貫與。【註】貫者，聮絡貫穿。　又中也。【儀禮鄕射禮】不貫不釋。【註】貫，猶中也。　又【穀梁傳昭十九年】羈貫成童。【註】羈貫，謂交午剪髮以爲飾。　又【晉書文苑傳】架彼辭人，共超淸貫。【正字通】侍從之官曰淸貫。　又姓。【姓氏急就篇】趙相貫高。【古音略】貫高之貫，音冠。　又【博雅】累也。　又【韻府】本貫，鄕籍也。　又國名。【括地志】故貫城卽古貫國，在曹州濟隂縣。　又【詩魏風】三歲貫女。【傳】貫，事也。【釋文】古亂反。○按朱傳：貫，習也。音慣。　又【集韻】【正韻】□古患切，音慣。慣，亦作貫。【爾雅釋詁】貫，習也。【詩齊風】射則貫兮。【釋文】毛古亂反，中也。鄭古患反，習也。【前漢賈誼傳】習慣如自然。【註】師古曰：貫，亦習也。　又【集韻】烏關切，音彎。彎，亦作貫。【史記伍子胥傳】貫弓執矢嚮使者。　又【廣韻】【集韻】【韻會】□古丸切，音官。義同。○按《說文》毌，穿物持之也，音古丸切，貫音古玩切，毌與貫通，故經典貫亦音官。

貯	【酉集中】【貝字部】	貯	【廣韻】丁呂切【集韻】展呂切，□音。【說文】積也。【玉篇】藏也。【廣韻】居也。【公羊傳僖三年】無貯粟。【前漢食貨志】夫積貯者，天下之大命也。　又與□、褚同。【周禮地官廛人註】謂貨物□藏於市中。【釋文】□本或作貯，又作褚，皆同。　又同著。【史記貨殖傳】積著之理。【註】著，張呂反。□字原从宁从著作。

雮	【戌集中】【雨字部】	雮	【集韻】莫卜切，音木。鳥羽澤也。

□	【未集中】【糸字部】	□	【玉篇】同縐。

	【辰集中】【木字部】		同□。

貰	【酉集中】【貝字部】	貰	【廣韻】舒制切【集韻】【韻會】【正韻】始制切，□音世。【說文】貸也。【廣雅】賒也。【史記高祖紀】常從王媼、武負貰酒。【前漢食貨志】諸賈人末作貰貸。　又【前漢文三王傳】得見貰赦。【註】師古曰：貰，謂寬其罪。　又【唐韻】【集韻】□神夜切，音射。又【集韻】式夜切，音赦。義□同。　又【集韻】時制切，音誓。漢侯國名。　又【韻補】叶詩戈切。【白居易效陶詩】家醞飮已盡，村中無酒貰。坐愁今夜醒，其奈秋懷何。補遺：【字彙補】與貰同。見《佩觿》。貰字上从卋作。

貱	【酉集中】【貝字部】	貱	【廣韻】【集韻】【韻會】□彼義切。音賁。【說文】迻予也。【玉篇】益也。【集韻】一曰貤貱，次第也。　又【集韻】披義切，音被。又兵媚切，音祕。義□同。○按《正字通》因《韻會》之譌，引《左傳昭七年》齊與晉越欲此久矣，作齊與晉貱此久矣，非是。

貲	【酉集中】【貝字部】	貲	【廣韻】卽移切【集韻】【韻會】將支切【正韻】津私切，□音髭。【說文】小罰以財自贖也。漢律，民不繇，貲錢二十二。【徐曰】卽今庸置。　又【玉篇】財也，貨也。【史記仲尼弟子傳】子貢好廢舉，與時轉貨貲。　又與訾同。【前漢景帝紀】今訾算以上乃得官。【註】師古曰：訾，讀與貲同。　又【六書故】資別作貲。

貳	【酉集中】【貝字部】	貳	【唐韻】【集韻】【韻會】【正韻】□而至切，音樲。【說文】副益也。【書周官】貳公弘化。【傳】副貳三公。【周禮天官小宰】掌邦之六典、八灋、八則之貳。【註】貳，副也。【禮少儀】乗貳車則式。【註】貳車，副車。　又與二同。【易坎卦】樽酒簋貳。【註】一樽之酒，二簋之食。【禮曲禮】雖貳不辭。【註】貳，謂重殽膳也。又【坊記】惟卜之日稱二君。【註】二，當爲貳　又【爾雅釋詁】貳，疑也。【疏】貳者，心疑不一也。【書大禹謨】任賢勿貳。【詩大雅】無貳爾心。【左傳閔元年】閒攜貳。【註】離而相疑者，則當因而閒之。　又【左傳隱元年】旣而大叔命西鄙北鄙貳於己。【註】鄙，鄭邊邑。貳，兩屬也。　又【左傳隱二年】王貳于虢。【註】王欲分政於虢。　又【玉篇】代也，敵也，□也。　又姓。【廣韻】《後秦錄》有後魏平陽太守貳塵。

貴	【酉集中】【貝字部】	貴	〔古文〕□□【唐韻】居胃切【集韻】【韻會】歸謂切，□音餽。【說文】作，物不賤也。【易繫辭】□高以□貴賤位矣。【書旅獒】不貴異物，賤用物。　又【玉篇】高也，尊也。【易繫辭】崇高莫大乎富貴。【周禮天官大宰】以八統詔王馭萬民，六曰尊貴。又【禮祭儀】昔者有虞氏貴德而尚齒。【註】貴謂燕賜有加於諸臣也。又【孟子】用下敬上，謂之貴貴。　又欲也。【戰國策】貴合於秦以伐齊。【註】貴，猶欲也。　又【玉篇】多價也。【前漢食貨志】器苦惡賈貴。　又【釋名】貴，歸也，物所歸仰也。　又姓。【風俗通】廬江太守貴遷。　又州名。【韻會】春秋駱越地，隋鬰州，唐攺貴州。

貵	【酉集中】【貝字部】	貵	【篇海】披免切，篇上聲。財長也。

貶	【酉集中】【貝字部】	貶	【廣韻】方斂切【集韻】【韻會】【正韻】悲檢切，□音疺。【說文】損也。【公羊傳隱二年】何以不氏貶。【註】貶，猶損也。【杜預春秋序】《春秋》雖以一字爲褒貶。　又【詩大雅】我位孔貶。【傳】貶，墜也。　又【玉篇】減也。　又【增韻】謫也，抑也。　又【集韻】補范切，音覂。義同。　又通作辯。【周禮秋官士師】若邦凶荒，則以荒辯之灋治之。【註】辯，當爲貶。遭飢荒，則□罰，國事有所貶損，作權時灋也。　又通作辨。【禮玉藻】立容辨。【註】辨，讀爲貶。自貶□，謂罄折也。　又【集韻】扶法切，音乏。【類篇】射者所蔽。

	【巳集上】【水字部】		【字彙補】與徧同。【漢張公碑】聲洞兮。

	【巳集上】【水字部】		【集韻】陟利切，音致。溼也。或作洷。

買	【酉集中】【貝字部】	買	【唐韻】【正韻】莫蟹切【集韻】【韻會】母蟹切，□音蕒。【說文】作□，市也。【增韻】售人之物曰買。【急就篇註】出曰賣，入曰買。【周禮天官小宰】聽賣買以質劑。【前漢食貨志】衆民賣買五穀、布帛、絲緜之物。　又姓。【氏族略】五代買叔午。

	【寅集上】【尸字部】		【廣韻】【集韻】□直立切，音蟄。【說文】□也。【廣韻】前後相次也。　又【集韻】極曄切，音笈。□，从後相躡也。一曰小步。

