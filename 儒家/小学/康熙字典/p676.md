<!-- { "loadSidebar": true } -->
□	【未集下】【肉字部】	□	【字彙補】邦貫切，音半。肉也。與服不同。　又【集韻】與腷同。詳腷字註。

唤	【丑集上】【口字部】	喚	【唐韻】呼貫切【集韻】【韻會】【正韻】呼玩切，□音煥。【說文】呼也。【王褒洞簫賦】哮呷□喚。【註】大聲也。　又【韓愈贈同遊詩】喚起窻全曙。【註】黃庭堅云：喚起，禽名，聲如人，絡繹員轉淸亮，偏於春曉鳴，江南謂之春煥。【復齋復錄】予嘗讀唐顧渚山茶記曰：顧渚山中有鳥，如鸜鵒而色蒼，每至正二月作聲，曰春起也，三四月云春去也，採茶人呼爲煥春鳥。【說文】古通作奐。【玉篇】本作嚾。【集韻】亦作讙。

唯	【丑集上】【口字部】	唯	【廣韻】以追切【集韻】【韻會】夷隹切，□音惟。【玉篇】唯，獨也。【集韻】專辭。【易乾卦】其唯聖人乎。【詩小雅】唯酒食是議。【韻會】六經惟維唯三字皆通。作語辭。　又縣名。【前漢地理志】益州郡來唯縣。　又【集韻】視隹切，音垂。與誰同。何也。　又【唐韻】以水切【集韻】【韻會】愈水切，□音□。【說文】諾也。【禮曲禮】必慎唯諾。【釋文】唯，于癸反。徐，于比反。沈，以水反。【又】父召無諾，先生召無諾，唯而起。又【內則】能言，男唯，女兪。【戰國策】范睢曰唯唯。　又【詩齊風】其魚唯唯。【傳】唯唯，出入不制也。【箋】唯唯，行相隨順之貌。【釋文】唯，維癸反。沈，養水反。【韓詩】作遺遺，言不能制也。

啁	【丑集上】【口字部】	啁	【唐韻】【集韻】【韻會】【正韻】□陟交切，音嘲。【說文】啁嘐也。　又【玉篇】啁哳，鳥鳴也。詳前哳字註。　又【集韻】與嘲謿通。【前漢東方朔傳】與枚臯，郭舍人俱在，左右詼啁而已。【註】師古曰：啁與謿同，音竹交反。　又【集韻】都勞切，音刀。嘐啁，語多。　又【廣韻】【集韻】□張流切，音輈。【廣韻】啁噍，鳥聲。【禮三年問】至于燕雀，猶有啁噍之頃焉，然後乃能去之。　又【集韻】甾尤切，音鄒。啁哳，鳥聲。　又【集韻】【類篇】□他弔切，音糶。也。　又【集韻】徒弔切，音調。義同。通作調。

啖	【丑集上】【口字部】	啖	【唐韻】徒敢切【集韻】【韻會】杜覽切【正韻】徒覽切，□音淡。【說文】噍啖也。【前漢王吉傳】吉婦取棗以啖吉。　又【荀子王霸篇】不好循政，其所以有啖啖常欲人之有，是傷國。【註】啖啖，幷吞貌。【玉篇】同噉。【廣韻】同啗。【集韻】同餤嚪。　又【廣韻】【集韻】【正韻】徒濫切【韻會】徒紺切，□音憺。【廣韻】狂也。　又【集韻】噍也。　又與淡通。【史記叔孫通傳】呂后與陛下攻苦食啖。【註】徐廣曰：啖，一作淡。如淳曰：食無菜茹爲啖。　又姓。【晉書載記】啖靑，氐羌名將。又唐啖助，宋啖鱗。考證：〔【史記叔孫通傳】【註】如淳曰，食無菜茄爲啖。〕　謹照原文菜茄改菜茹。 

啞	【丑集上】【口字部】	啞	【廣韻】烏格切【集韻】乙格切【韻會】【正韻】乙革切，□音□。【說文】笑也。【易震卦】笑言啞啞。【疏】啞啞，笑語之聲也。【揚子法言】或人啞爾笑曰：須以發策決科。【集韻】或作。　又【集韻】乙却切，音約。義同。　又【集韻】【類篇】□遏鄂切，音惡。義同。【易林】鳧雁啞啞，以水爲宅，雌雄相和，心志娛樂。宅，達各切。　又【廣韻】烏下切【集韻】【正韻】倚下切【韻會】幺下切，□雅上聲。【玉篇】不言也。【集韻】瘖也。【戰國策】豫讓吞炭爲啞，變其音。【廣韻】同瘂□。　又【集韻】【正韻】於加切【韻會】幺加切，□音鴉。【集韻】啞嘔，小兒學言。　又【淮南子原道訓】烏之啞啞。【前漢王吉射烏辭】烏烏啞啞。　又【集韻】衣駕切，音亞。聲也。【韓非子難一篇】師曠曰：啞，是非君人者之言也。　又【集韻】一曰鳥聲。瘖字原从疒从奢。考證：〔【集韻】瘏也。〕　謹照原文瘏也改瘖也。 

喅	【丑集上】【口字部】	喅	【唐韻】【集韻】□余六切，音育。【說文】音聲喅喅然。【集韻】或作唷。　又【集韻】域及切，音煜。喅喅，衆聲。或作。

喎	【丑集上】【口字部】	喎	【玉篇】同咼。

猉	【巳集下】【犬字部】	猉	【集韻】渠之切，音其。汝南謂犬子爲猉。

□	【未集中】【耳字部】	□	【集韻】郞敵切，音歷。耳審聞也。

和	【丑集上】【口字部】	和	〔古文〕咊龢【廣韻】【正韻】戸戈切【集韻】【韻會】胡戈切，□音禾。【廣韻】順也，諧也，不堅不柔也。【書堯典】協和萬邦。又【舜典】律和聲。【易乾卦】保合太和。【中庸】發而皆中節謂之和。　又【書堯典】乃命羲和。【註】羲氏，和氏，主曆象授時之官。　又【詩小雅】和鸞雝雝。【傳】在軾曰和，在鑣曰鸞。【疏】和，亦鈴也，以其與鸞相應和，故載見曰和鈴央央是也。【廣韻】本作鉌。　又【爾雅釋樂】大笙謂之巢，小笙謂之和。【註】和，十三簧。　又【周禮夏官大司馬】以旌爲左右和之門。【註】軍門曰和，今謂之壘門，立兩旌以爲之。【戰國策】與秦交和而舍。　又【諡法】不剛不柔曰和。　又和夷，地名。【書禹貢】和夷底績。　又雲和，地名。【周禮春官大司樂】雲和之琴瑟。　又【廣韻】州名，在淮南，漢屬九江郡，齊爲和州。　又【韻會】西和州，秦蒙恬築長城始此，唐爲岷州，宋攺西和州。　又【廣韻】姓也。本自羲和之後，一云卞和之後，晉有和嶠。　又【正字通】養和，今之靠背也。李泌采異木蟠枝以隱背，號曰養和。又【松陵集】皮日休以五物送魏不琢，有烏龍養和，桐廬養和。　又【廣韻】【集韻】【韻會】【正韻】□胡臥切，禾去聲。【廣韻】聲相應。【易中孚】鳴鶴在隂，其子和之。　又【爾雅釋樂】徒吹謂之和。　又【集韻】調也。【禮檀弓】竽笙備而不和。又【禮運】五味，六和，十二食，還相爲質也。【註】春多酸，夏多苦，秋多辛，冬多鹹，加以滑甘，是謂六和。又【禮器】甘受和。【釋文】和，戸臥反。【周禮天官】內饔掌王及后世子膳羞之割烹煎和之事。

咎	【丑集上】【口字部】	咎	【唐韻】其九切【集韻】【韻會】【正韻】巨九切，□音舅。【說文】災也。从人从各。各者，相違也。【書大禹謨】天降之咎。　又【爾雅釋詁】咎，病也。【疏】罪病也。【廣韻】愆也，過也。【易乾卦】九三，君子終日乾乾，夕惕若厲，无咎。【詩小雅】寧適不來，微我有咎。　又【書序】殷始咎周。【傳】咎，惡也。　又與臼通。【晉語】宜咎。【註】咎。或作臼，古字通用。　又與舅通。【儀禮士昏禮註】古文舅作咎。【荀子臣道篇】晉之咎犯。【左傳】作舅。　又【唐韻正】四十四有韻中之半，古與篠，小，巧，皓通爲一韻。書大禹謨，民弃不保，天降之咎。易小畜，初九復自道，何其咎。經傳子集如此用者甚多，非叶音也。　又【廣韻】古勞切【集韻】【韻會】居勞切【正韻】姑勞切，□音高。【廣韻】臯陶，舜臣名，古作咎繇。【前漢百官公卿表】咎繇作士。【書序】咎單作明居。【傳】咎單，臣名。○按《集韻》《類篇》《韻會》《正韻》俱云姓也，誤。　又國名。【左傳僖二十三年】狄人伐廧咎如。【註】赤狄別種。【陸德明音義】咎，古刀反。　又叶曁几切，音技。【史記龜筴傳】王若遣之，宋必有咎。後雖悔之，亦無及已。　又叶跽許切，音巨。【三略】强弱相虜，莫適禁禦，延及君臣，國受其咎。　又叶巨又切，音舊。【詩小雅】謀夫孔多，是不用集。發言盈庭，誰敢執其咎。集叶疾救反。◎按《字彙》《正字通》俱以去聲爲咎字正音。考《玉篇》《廣韻》《集韻》諸書，咎字□無去聲一音。《字彙》《正字通》皆誤。

	【子集下】【刀字部】		【唐韻】【集韻】□此芮切，音毳。小傷也。又【集韻】兪芮切，音銳。芒也。又【玉篇】籀文銳字。

哃	【丑集上】【口字部】	哃	【玉篇】徒工切【廣韻】徒紅切【集韻】徒東切，□音同。【玉篇】妄語也。【廣韻】哃□，大言。

咩	【丑集上】【口字部】	咩	【篇海】迷爾切，同哶。羊鳴也。　又【釋典】呪曰：賒咩。

咽	【丑集上】【口字部】	咽	【唐韻】烏前切【集韻】因連切【韻會】因蓮切【正韻】因肩切，□音燕。【說文】嗌也。【玉篇】咽喉也。【韻會】醫經云：咽者嚥水，者□氣。【戰國策】頓子曰：韓，天下之咽喉。【集韻】或作胭□。　又【禮深衣】曲袷如矩以應方。【疏】古者方領，似今擁咽。　又【集韻】縈懸切【韻會】幺懸切【正韻】縈圓切，□音淵。【集韻】本作□，引《詩》鼗鼓□□。或作咽。○按《詩商頌》今本作淵。　又【集韻】於巾切，音駰。【詩魯頌】鼓咽咽。【傳】咽咽，鼓節也。【集韻】或作鼝□□，亦書作鼘。【六書故】淵淵咽咽，其聲不同。淵淵狀鼓聲多而遠，咽咽聲近而□。味其聲，可以知其義。　又【廣韻】於甸切。【集韻】【韻會】【正韻】伊甸切，□音晏。【廣韻】本作嚥，吞也。【孟子】三咽然後耳有聞，目有見。　又【廣韻】烏結切【集韻】【韻會】一結切，□音噎。【廣韻】哽咽。【集韻】聲塞也。【漢隴頭歌】隴頭流水，鳴聲幽咽。　又塞也。【新序雜事】雲霞充咽，則奪日月之明。　又【廣韻】同噎。詳噎字註。又□。

哾	【丑集上】【口字部】	哾	【字彙】山劣切，音說。嘗也。【正字通】俗字。　又【字彙】式芮切，音稅。義同。◎按哾字諸書皆不載，惟篇海哾字有山劣、式芮二切。字彙云□，俗哾字，當有據，今無考。原字从刀、酉、欠。

唀	【丑集上】【口字部】	唀	【篇海】音誘。唀，訹也。○按唀當爲俗誘字。

噅	【丑集上】【口字部】	噅	【廣韻】許爲切【集韻】吁爲切，□音麾。【玉篇】口不正也。【廣韻】口不言正。　又【廣雅】醜也。【淮南子修務訓】啳□哆噅，籧蒢戚施。　又【集韻】一曰誚謂之噅。　又驅爲切，音虧。義同。

唹	【丑集上】【口字部】	唹	【廣韻】央居切【集韻】衣虛切，□音於。【玉篇】笑貌。【集韻】《博雅》笑也。　又【集韻】歐許切，音□。義同。

啘	【丑集上】【口字部】	啘	【篇海】之劣切，音拙。義闕。　又於劣切，音噎，義闕。出【黃帝八十一難經】。

□	【未集中】【聿字部】	□	【集韻】與勩同。

啮	【丑集上】【口字部】	嚙	【集韻】五巧切。與齩咬□同。齧骨也。

