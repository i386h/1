<!-- { "loadSidebar": true } -->
盆	【午集中】【皿字部】	盆	【唐韻】【集韻】步奔切【韻會】【正韻】蒲奔切，□坌平聲。【說文】盎也。【廣韻】瓦器。【揚子方言】自關而西，盎或謂之盆。【禮禮器】盛於盆。【周禮冬官考工記】陶人爲盆，實二鬴。　又【史記藺相如傳】竊聞秦王善爲秦聲，請奉盆缻以相娛樂。【註】盛酒瓦器，秦人鼓之以節歌也。　又【前漢食貨志】募民煑鹽官與牢盆。【註】牢，價値。盆，煑鹽器。　又【汲冢周書】堂後東北爲赤奕焉，浴盆在其中。　又【苟子富國篇】土生五穀，人善治之，則畝數盆。【註】當時以盆爲量也。　又【釋文】淹也。【禮祭義】夫人繅三盆手。【註】置繭盆中，以手三次淹之，振出其緒也。　又缺盆。人乳房上骨名。【史記倉公傳】疽發乳上，入缺盆。　又藥名。【本草釋名】蓬虆。一名覆盆。　又地名。【南史齊世祖紀】上據盆口城，爲戰守備。　又姓。【風俗通】盆成括仕齊，其子逃難，改氏成焉。　又【字彙補】步悶切，音坌。與湓通。【通雅】盆溢滿起也。【後漢□忠傳】徐岱之濵，海水盆溢。【前漢溝洫志】作湓溢。　又叶符兵切，音平。【易林】東方孟春，乘冰戴盆。【蘇軾東樓詩】白髮蒼顏自照盆，董生端合是前身。【韻補】庚通眞。　【廣韻】亦作瓫。

硱	【午集下】【石字部】	硱	【廣韻】苦本切，音悃。硱碖，石落貌。【楚辭招隱士】硱磳磥硊。

盈	【午集中】【皿字部】	盈	【唐韻】以成切【集韻】【韻會】怡成切【正韻】餘輕切，□音嬴。【說文】滿器也。【博雅】滿也，充也。【易豐彖】天地盈虛，與時消息。【詩齊風】雞旣鳴矣，朝旣盈矣。【左傳莊十年】彼竭我盈，故克之。【禮禮運】月生三五而盈，三五而闕。又【祭義】樂主其盈。【註】猶溢也。　又【揚子方言】魏盈，怒也。燕之外郊，朝鮮冽水之閒，凡言呵叱者，謂之魏盈。　又國名。【山海經】大荒南有盈民之國。　又州名。【唐書地理志】諸蠻有盈州。　又姓。晉欒盈之後。　又古通作嬴。【正韻】盈縮，過曰盈，不及曰縮。【史記蔡澤傳】進退盈縮。【天官書】作嬴縮。【古詩】盈盈樓上女。【註】盈同嬴，容也。　又叶與章切，音陽。【張籍祭韓愈詩】新亭成未登，閉在莊西廂。書札與詩文，重疊我笥盈。　【說文徐註】夃，古乎切，益多之義也。古者以買物多得爲夃，故从夃。買物多得當爲□字。

盉	【午集中】【皿字部】	盉	【唐韻】戸戈切【集韻】胡戈切，□音禾。【說文】調味也。【廣韻】調五味器。【博古圖】商有阜父丁盉，執戈父癸盉。周有單從盉，嘉仲盉，龍首盉，雲雷盉，三螭盉，蛟螭盉，麟盉，螭虬盉，粟紋盉，細紋熊足盉。漢有鳳盉，螭首虬紋盉，凡一十四器。其款識或謂之彝，或謂之尊或謂之卣，取調和五味之義則一也。　又【廣韻】【集韻】□胡臥切，禾去聲。義同。　【玉篇】今作和。

	【未集下】【肉字部】		【玉篇】乃何切【篇海】奴何切，□音那。獸名。狀如□鼠，而文題，其名曰。食之已癭。見山海經。

益	【午集中】【皿字部】	益	〔古文〕□【唐韻】【集韻】□伊昔切，嬰入聲。饒也，加也。【廣韻】增也，進也。【書大禹謨】滿招損，謙受益。【詩邶風】政事一□益我。【左傳昭七年】三命茲益共。【禮曲禮】請益則起。【論語】益者與。【註】疑童子學有進益也。【春秋繁露】有益者謂之公，無益者謂之私。　又多也。【史記酷吏傳】上問張湯曰：吾所謂，賈人輒先知之，益居其物。　又盈溢也。【莊子列禦□】有貌愿而益。　又易卦名。【釋文】益，增長之名。又以弘裕爲義。　又【金史國語解】益都，次第之通稱。　又【六書正譌】二十四兩爲益，假借別作鎰溢。　又草名。【詩王風疏】蓷卽茺蔚。一名益母。又【爾雅釋草疏】蛇牀，一名思益。　又果名。【博雅】益智，龍眼也。　又州名。古蜀國，漢武帝置益州。【釋名】益，阨也。所在之地險阨也。　又姓。【印藪】漢有益强，益壽。宋有益暢，紹興進士。　【六書正譌】益，器滿也。故从水从皿。會意。

盋	【午集中】【皿字部】	盋	【唐韻】【集韻】【韻會】【正韻】□北末切，音撥。【說文】盋，食器也。盂屬。【程大昌演繁露】盂，食器。若盋而大，今之所謂盋盂也。　【唐韻】同鉢。【六書正譌】从皿犮聲。別作鉢，非。

□	【未集上】【竹字部】	□	【廣韻】【集韻】□徒故切，音度。【類篇】首筓也。【廣雅】□謂之□。

盌	【午集中】【皿字部】	盌	【唐韻】【正韻】烏管切【集韻】【韻會】鄔管切，□剜上聲。【說文】小盂也。【揚子方言】宋楚魏之閒□謂之盌。【吳志廿寧傳】孫權特賜米酒眾殽，寧先以銀盌酌酒，自飲兩盌。【南史沈炯傳】茂陵玉盌遂出人閒。　【集韻】或作埦。【正譌】俗作椀。

盍	【午集中】【皿字部】	盍	【唐韻】胡臘切【集韻】【韻會】轄臘切【正韻】胡閤切。□與盇同。【說文】覆也。【爾雅釋詁】合也。【易豫卦】朋盍簪。【疏】羣朋合聚而疾來也。　又何不也。【左傳桓十一年】盍請濟師於王。【論語】盍各言爾志。　又【魏略西域傳】氐人分竄山谷閒，其種非一，自相號曰盍稚。　又姓。宋盍著，嘉□七年，以殿中丞知常熟縣事。　又【韻會】或作蓋。【詩小雅】蓋云歸處。【孟子】則蓋反其本矣。　又【集韻】丘葛切，音渴。盍旦，鳥名。【禮坊記】詩云：相彼盍旦，尚猶患之。【註】夜鳴求旦之鳥。【集韻】與曷鶡□同。　又【集韻】丘蓋切，音嘅。義同。　【字彙補】別作□，非。考證：〔【易豫卦】朋盍簪。【疏】羣朋合聚而疾求也。〕　謹照原文求改來。 

盎	【午集中】【皿字部】	盎	【唐韻】【集韻】烏浪切【韻會】【正韻】於浪切，□鴦去聲。【說文】盆也。【爾雅釋器】盎謂之缶。【疏】瓦器也。可以節樂，可以盛水，盛酒。【揚子方言】罃甈謂之盎。【後漢逢萌傳】首戴瓦盎。【古樂府東門行】盎中無斗儲。【譚子化書】湯盎投井，所以化雹也。　又盛貌。【孟子】盎於背。【註】其背盎盎然盛。【樓异嵩山賦】方春陽之盎盎。　又盎齊，酒名。【周禮天官】酒正，辨五齊之名，三曰盎齊。【註】盎，猶翁也。盛而翁翁然蔥白也。　又門名。【三輔黃圖】長安城南，出東頭，第一門曰覆盎門。　又姓。見【姓苑】。　又【廣韻】烏朗切【集韻】【韻會】倚朗切【正韻】於黨切，□鴦上聲。義同。　【說文】或作。

盐	【亥集下】【鹵字部】	鹽	【唐韻】【集韻】【韻會】余廉切【正韻】移廉切，□音閻。【說文】鹹也。古宿沙初作，煮海爲鹽，河東鹽池，袤五十一里，廣七里，周百十六里。【周禮天官鹽人】掌鹽之政令，以共百事之鹽，祭祀共其苦鹽散鹽，賔客共其形鹽散鹽，王之膳羞共飴鹽。【註】苦鹽出於池，鹽爲顆未鍊治，味鹹苦。散鹽卽末鹽，出於海及井，幷煑鹻而成者，鹽皆散末也。形鹽卽印鹽，積鹵所結，形如虎也。飴鹽以飴雜和，或云生戎地，味甘美也。【禮內則】卵鹽。【註】大鹽也。【正字通】鹽種類非一，或出於鹵地，或出於井，出於崖，或出於石，出於木。　又【史記天官書】臯唐甘石，因時務論其書傳，故其占驗，凌雜米鹽。【正義曰】凌雜，交亂也。米鹽，細碎也。　又澤名。【史記大宛傳】于闐之東，水注鹽澤，潛行地下，則河源出焉。　又白鹽，山名。在四川夔州，南連赤甲山。【杜甫詩】赤甲白鹽俱刺天。　又國名。【山海經】鹽長之國。又無鹽，古國名。　又地名。鹽城，在蒲州安邑縣。一名司鹽城。【史記秦本紀】昭襄王十一年，齊韓魏趙宋中山，五國共攻秦，至鹽氏而還。又【前漢地理志】無鹽縣，屬東平郡，海鹽縣，鹽官縣，屬會稽郡。　又牛兩膁上曰陽鹽。【甯戚相牛經】陽鹽欲得廣。　又金鹽五加皮別名。　又姓。【魯國先賢傳】有北海相鹽津。又毋鹽，複姓。齊毋鹽邑大夫之後。　又無鹽，古之醜婦人。　又【廣韻】【集韻】【正韻】□以贍切，音豔。【廣韻】以鹽醃物也。【禮內則】屑桂與薑以灑諸上，而鹽之。　又同豔。【禮郊特牲】君親誓社，以習軍旅，流示之禽，而鹽諸利，以觀其不犯命也。【註】流，猶行也。行田也。鹽，讀爲豔，行田，示之以禽，使歆豔之，觀其用命不也。　又曲之別名。凡歌詩謂之鹽者，謂如吟行曲引之類也。【古樂府】有昔昔鹽，神雀鹽，黃帝鹽諸名。□讀作鹽。○按鹽，卽古曲前之豔。但歌此曲，不定爲曲前曲中，直如《九宮譜》之所謂慢詞也。　【字彙】俗作□。考證：〔賓客共其形鹽，王之膳羞共其飴鹽。〕　謹照周禮原文，形鹽下增散鹽二字。飴鹽上省其字。 

