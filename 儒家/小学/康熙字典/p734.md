<!-- { "loadSidebar": true } -->
伾	【子集中】【人字部】	伾	【唐韻】敷悲切【集韻】【韻會】攀悲切，□音胚。【說文】有力也。【詩魯頌】以車伾伾。　又衆也。　又【集韻】貧悲切。義同。或作伓。　又大伾，山名。【書禹貢】東過洛汭，至于大伾。【蔡註】今通利軍黎陽縣臨河有山，是也。陸氏作大岯。　又晡枚切，音杯。又鋪枚切，音。又部鄙切，音否。又普鄙切，音噽。義□同。

俞	【子集中】【人字部】	俞	俗兪字。

倒	【子集中】【人字部】	倒	【廣韻】【正韻】都皓切【集韻】【韻會】覩老切，□刀上聲。什也。　又絕倒，極笑也。【晉書衞玠傳】王澄有高名，每聞玠言，輒歎息絕倒。　又傾倒。【杜甫詩】志士懷感傷，心胷已傾倒。　又潦倒。【北魏書崔瞻傳】魏天保以後重吏事，謂容止蘊藉者爲潦倒。瞻終不改。　又【揚子方言】大袴謂之倒頓。【註】今雹袴也。　又【集韻】【韻會】刀號切【正韻】都導切，□音到。【詩齊風】顚之倒之，自公召之。【禮喪大記】小斂之衣，祭服不倒。【註】死者所用衣，多不盡著，有倒者，惟祭服尊其領，不倒也。【韓非子難言篇】至言忤于耳而倒于心，非賢聖莫能聽。　又叶董五切，音覩。【季尤平樂觀賦】或以馳騁，覆車顚倒。烏獲扛鼎，千鈞若羽。　又叶都故切，音妒。【焦氏易林】衣裳顚倒，爲王來呼。呼去聲。

偤	【子集中】【人字部】	偤	【字彙】以周切，音由。侍也。出文字辨疑。◎按偤字諸韻書俱不載。

傀	【子集中】【人字部】	傀	【唐韻】公回切【集韻】【韻會】【正韻】姑回切，□音瑰。【廣韻】大貌。【荀子性惡篇】傀然獨立天地之閒，而不畏。　又怪異。【周禮春官大司樂】凡日月食，四鎮五嶽崩，大傀異烖去樂。又【集韻】【韻會】【正韻】□古委切，音□。義同。　又【廣韻】口猥切【集韻】【正韻】苦猥切，□魁上聲。今爲木偶戲曰傀儡。【通鑑】段綸徵巧匠，楊思齊造傀儡。太宗怒曰：求巧匠以供國事，今先造戲具，豈百工相戒，毋作淫巧之意。乃削綸階。　又【集韻】呼乖切，音虺。【莊子列禦□】達生之情者傀。◎按傀，《說文》《唐韻》□公回切，音瑰。《玉篇》古回切，《正韻》姑回切，皆隸灰韻見母之字也。《字彙》姑回切，音規，不知回隸灰韻，規隸支韻，此《字彙》顧母而失子誤也。至《正字通》則用枯回切，音魁，不知魁本見母，枯魁屬溪母，此子母俱失者也，不可不辨。考證：〔【廣韻】天貌。〕　謹照原文天貌改大貌。 

侟	【子集中】【人字部】	侟	【正字通】同薦。【羅泌路史】予悲求仙者之喪其欲也，故侟紳之學者毋謂大謾，將有默而識之者。又曰：聖人作樂以應天，五聲謂之侑。宮肩信而侟意，徵肩禮而侟神，龣肩仁而侟，商肩義而侟□，羽肩智而侟志。

侠	【子集中】【人字部】	俠	【唐韻】【正韻】□胡頰切，音協。任俠。相與信爲任，同是非曰俠。【前漢季布傳】任俠有名。【師古曰】俠之言挾，以權力俠輔人也。　又姓。韓相俠累。　又與挾通。【前漢叔孫通傳】殿下郞中俠陛。【揚子法言】滕懽樊酈曰俠介。□與挾同。　又【集韻】古洽切。與夾通。傍也，□也。【公羊傳哀四年註】滕薛俠轂。又【儀禮士喪禮】婦人俠牀東西。【周禮冬官考工記註】今時鐘乳俠鼓與舞。□與夾同。　俗作俠，非。

促	【子集中】【人字部】	促	【唐韻】七玉切【集韻】【韻會】趨玉切，□音趗。迫也，近也，密也。　又局促小，貌。【李白詩】嗷嗷空城雀，身計何戚促。　又刺促。【晉書潘岳傳】閣道謠曰：和嶠刺促不得休。【註】受役於世也。　又與趣同。

俁	【子集中】【人字部】	俁	【廣韻】虞矩切【集韻】五矩切【韻會】魚矩切，□音麌。容貌大也。【詩邶風】碩人俁俁。

倕	【子集中】【人字部】	倕	【廣韻】【集韻】【韻會】是爲切【正韻】直追切，□音垂。重也。　又【正韻】殊僞切，音瑞。黃帝時巧人名。又唐虞共工名。【書舜典】作垂。

偶	【子集中】【人字部】	偶	【唐韻】五口切【韻會】語口切，□音耦。凡數，雙曰偶，隻曰奇。【禮郊特牲】鼎俎奇而籩豆偶，隂陽之義也。又【爾雅釋詁】合也。【註】謂對合也。又牉合也。【賈誼五餌】言偶人無時。【韓詩】言不失時，以偶爲牉合也。又【家語】聖人因時，以合偶男女。　又儕輩曰偶。【前漢黥布傳】率其曹偶，亡之江中。　又適然也。【列子楊朱篇】鄧析謂子產曰：鄭國之治偶耳，非子之功也。　又俑也。象人曰偶，木土像亦曰偶。【史記孟嘗君傳】木偶人謂土偶人。一作寓禺。【前漢郊祀志】木寓龍。【史記封禪書】木禺龍。□同偶。別作□，非。　又姓。明洪武中，偶桓以辟薦爲崇安縣從事。　又叶五舉切，音語。【光武賜侯霸書】崇山幽都何可偶，黃鉞一下無處所。

□	【備考】【未集】【肉字部】	□	【字彙補】同瘦。

□	【補遺】【未集】【肉字部】	□	【龍龕】時忍切，音腎。臥□也。

僀	【子集中】【人字部】	僀	【廣韻】都計切【集韻】丁計切，□音帝。俊也。

侥	【子集中】【人字部】	僥	【集韻】【韻會】【正韻】□堅堯切，音驍。僞也。　又【唐韻】五聊切，音堯。僬僥，短人，西南夷別名。　又【集韻】吉了切，音矯。僥倖，求利不止貌。

侑	【子集中】【人字部】	侑	【唐韻】于救切【集韻】【韻會】尤救切【正韻】爰救切，□音又。佐也，相也。【周禮天官】膳夫以樂侑食。　又侍食於所尊亦曰侑食。【禮玉藻】凡侑食，不盡食。　又【爾雅釋詁】醻酢侑，報也。【郭註】此通謂相報答，不主於飮酒。又【文子守弱篇】三皇五帝有勸戒之器，命曰侑巵。別作酭。　又與姷通。耦也。　又寬也。【管子法法篇】文有三侑，武無一赦。考證：〔【周禮春官】膳夫以樂侑食。〕　謹照原文春官改天官。〔【爾雅釋訓】醻酢侑，報也。〕 謹照原書釋訓改釋詁。 

嘙	【丑集上】【口字部】	嘙	【字彙補】皮波切，音婆。呪語。

倅	【子集中】【人字部】	倅	【集韻】【韻會】□取內切，音淬。【說文】副也。又副車曰倅。【周禮夏官】戎僕掌王倅車之政。【又】諸子國子存遊倅，使之修德學道。【註】遊倅，倅未仕者。又【前漢趙充國傳】倅馬什之。又今郡倅稱半刺，猶半刺史之職也。　又【集韻】【正韻】□藏沒切，音卒。百人爲倅。周禮作卒。考證：〔【周禮夏官】戎僕掌王倅車之政。【又】國子存遊倅，使之修德樂道。【註】遊倅，子之仕者。〕　謹照原文國子上增諸子二字。樂道改學道。子之仕者改倅未仕者。 

偊	【子集中】【人字部】	偊	【韻會】王矩切，音羽。偊偊，獨行貌。【前漢東方朔傳】行步偊旅。【註】曲躬貌。又【列子楊朱篇】偊偊爾愼耳目之觀聽。通作踽。俗讀若舉。義同。

偅	【子集中】【人字部】	偅	【集韻】朱用切，音踵。儱偅，不遇貌。儱偅與龍鍾，隴種，躘踵通，皆狀其潦倒。【荀子議兵篇】隴種而退。【註】遺失貌，卽龍鍾。【埤蒼】作躘踵。【指南】作儱僮。【北史李穆傳】宇文泰戰敗，敵兵追及，穆以鞭擊泰曰：籠東軍士，爾曹主安在。籠東猶隴種，言兵敗披靡也。字雖各別，音義相同。　又與憧同。【易咸卦】憧憧往來，京房本改作偅。　又同僮。【漢張公神道□】驂白鹿兮從仙僮。

埼	【丑集中】【土字部】	埼	【廣韻】【集韻】渠羈切【正韻】渠宜切，□音奇。曲岸頭也。【司馬相如上林賦】觸穹石，激埼堆。　又【集韻】渠希切，音祈。或作碕崎隑。

侦	【子集中】【人字部】	偵	【廣韻】丑貞切【集韻】【韻會】癡貞切【正韻】丑成切，□音檉。□也，探伺也。【杜預左傳註】諜者曰游偵，亦謂之閒諜。【後漢淸河孝王傳】內使御者，偵伺得失。【循吏任延傳】止罷偵候戍卒。　一作□。【鶡冠子王鈇篇】□諜足以相止。【註】□偵同。

俻	【子集中】【人字部】	俻	【字彙】同備。

俳	【子集中】【人字部】	俳	【唐韻】【正韻】步皆切【集韻】【韻會】蒲皆切，□音牌。俳優，雜戲。【史遊急就篇】倡優俳笑，是優俳一物而二名也。　又【集韻】蒲枚切，音裴。俳佪，亦作徘徊。【淮南子本經訓】坐俳而歌謠。

僝	【子集中】【人字部】	僝	【廣韻】昨閉切，音孱。【玉篇】僝僽，惡罵也。　又【集韻】子兗切，棧上聲。見也。【書堯典】共工方鳩僝功。【註】方，且也。鳩，聚也。僝，見也。言共工鳩聚，見其功也。　又【正韻】除戀切，音饌。具也。【左思魏都賦】僝拱木於山林。【註】言魏具材木，宮室經始也。

□	【未集下】【肉字部】	□	【唐韻】古諧切【集韻】居諧切，□音皆。【說文】臞也。【廣韻】瘦也。　又【廣韻】苦蟹切【集韻】口駭切，□音楷。義同。

□	【未集下】【肉字部】	□	【集韻】遵爲切，音嗺。劑□，□也。

傴	【子集中】【人字部】	傴	【唐韻】於武切【集韻】【韻會】委羽切，□於上聲。【說文】僂也。【左傳昭七年】一命而僂，再命而傴，三命而俯，循牆而走。【禮喪服制】傴者不袒。【註】袒露膊傴者可憎，故不露。【淮南子齊俗訓】傴者，使之塗。【註】傴人塗地，因其俛也。　俗讀若偶，別作□，□非。

侌	【子集中】【人字部】	侌	【玉篇】古文隂字。註詳阜部八畫。

