<!-- { "loadSidebar": true } -->
嬬	【丑集下】【女字部】	嬬	【集韻】詢趨切，音須。【說文】弱也。一曰下妻。【易歸妹】歸妹以須。【吳澄曰】荀陸作嬬。　又【廣韻】人朱切【集韻】汝朱切，□音襦。【博雅】妻謂之嬬。一曰妾名。　又【集韻】乃豆切，音耨。女字。

嫷	【丑集下】【女字部】	嫷	【說文】媠本字。　又不嚴飭曰燕嫷。【前漢張敞傳贊】然被輕嫷之名。【註】嫷與惰同。

嫣	【丑集下】【女字部】	嫣	【廣韻】【集韻】□於乾切，音鄢。美貌。　又巧笑態也。【宋玉登徒子好色賦】嫣然一笑。　又連也。【揚雄反騷】有周氏之蟬嫣。　又【集韻】虛延切，音嘕。好貌。一曰長也。　又隱幰切，音□。又於蹇切，音。義□同。　又人名。【史記李廣傳】天子日與韓嫣戲。

嫥	【丑集下】【女字部】	嫥	【廣韻】職緣切【集韻】朱遄切，□音專。【說文】壹也。一曰嫥嫥，卽專義。一曰可愛貌。【淮南子俶眞訓】提挈隂陽，嫥捖剛柔。【註】嫥捖音專桓，和調族類也。　又【集韻】徒官切，音團。【玉篇】媺也。

宱	【寅集上】【宀字部】	宱	【集韻】助駕切，音乍。寬也。一曰實也。

嫾	【丑集下】【女字部】	嫾	【集韻】靈年切，音憐。女字。

孏	【丑集下】【女字部】	孏	【集韻】同嬾。【後漢王丹傳】每歲農時，丹載酒肴，於田閒候勤者勞之，其墯孏者恥不致。丹皆兼功自厲。考證：〔【後漢王丹傳】每歲農時，丹載酒肴，田間勤苦者勞之，其惰孏者恥不致。〕　謹照原文田間上增於字。勤苦改候勤。惰改墯。恥改恥。致改致。下增丹皆兼功自厲六字以足文義。 

	【丑集下】【大字部】		【集韻】馨幺切，音嘵。【博雅】大也。一曰香也，肥也，豕肉羹，音義同膮。　又牽幺切，音蹺。又丘祅切，音趫。義□同。

宎	【寅集上】【宀字部】	宎	【集韻】【韻會】【正韻】□伊鳥切，音杳。室東南隅也。亦作。【莊子徐無鬼】鶉生於宎。　又竅聲。【莊子齊物論】宎者咬者。　又伊堯切，音幺。義同。

宛	【寅集上】【宀字部】	宛	〔古文〕惌【唐韻】【正韻】於阮切【韻會】委遠切，□音琬。【說文】屈草自覆也。　又宛然猶，依然。【詩秦風】宛在水中央。【註】宛然，坐見貌。【魏風】好人提提，宛然左辟。【註】宛然，讓之貌。　又丘名。【爾雅釋丘】宛中，宛丘。【又】丘上有丘爲宛丘。【註】宛謂中央隆高。　又平聲。【玉篇】【集韻】【類篇】□於袁切，音鴛。大宛，西域國名，去長安萬二千五百里。　又縣名。【一統志】宛，本申伯國，春秋時屬晉，戰國爲韓宛邑，秦爲宛縣，漢因之，明屬南陽府。　又姓。【左傳】鄭大夫宛射犬，楚大夫宛春。　又去聲，於願切，音苑。小也。【詩小雅】宛彼鳴鳩。【註】宛，小貌。　又入聲，紆勿切，音鬱。【史記倉公傳】寒濕氣宛。與苑鬱通。　又叶於云切，音熅。【前漢班固敘傳】漢武勞神，圖遠甚勤。王師嘽嘽，致誅大宛。

	【卯集上】【心字部】		【五音集韻】常職切，音植。專也。

室	【寅集上】【宀字部】	室	【唐韻】【集韻】【韻會】【正韻】□式質切，音失。【說文】實也。从宀从至。至，所止也。【孔穎達曰】宮室通名。因其四面宆□曰宮，因其財物充實曰室。室之言實也。【易繫辭】上古穴居而野處，後世聖人易之以宮室。【書蔡仲之命】以蕃王室。【詩豳風】曰爲攺歲，入此室處。又【周禮地官註】城郭之宅曰室。　又宗廟曰世室。【周禮冬官考工記】夏后氏世室，殷人重屋，周人明堂。【註】世室，宗廟也。　又夫以婦爲室。【禮曲禮】三十曰壯，有室。　又營室，星名。【朱子詩傳】此星昏而正中，夏正十月也，是時可以營制宮室，故謂之營室。　又山名。【史記封禪書註】崧高山有大室，少室二山，以山有石室，故名。　又壙穴。【詩唐風】百歲之後，歸于其室。　又姓。【正字通】宋衞將軍室种。　又【集韻】【韻會】式吏切。【正韻】式至切，□音試。【集韻】居也。【左思魏都賦】窺玉策於金縢，按圖錄於石室。考曆數之所在，察五德之所蒞。　又叶書藥切，音爍。【焦氏易林】歲暮華落，陽入隂室。萬物伏匿，藏不可得。得音鐸。考證：〔【易繫辭】上古穴居野處。〕　謹照原文野字上增而字。〔考工記夏后世室殷人重屋周人明堂〕　謹照原文夏后下增氏字。 

媋	【丑集下】【女字部】	媋	【集韻】樞倫切，音春。女字。一曰女美也。　又式勻切，舜平聲。義□同。

婉	【丑集下】【女字部】	婉	【廣韻】【正韻】於阮切【集韻】【韻會】委遠切，□音宛。【說文】順也。【左傳昭三十一年】春秋之稱婉而辨。　又婉婉，龍飛貌。【屈原離騷】駕八龍之婉婉。　又【集韻】鄔管切，音盌。美也。【詩邶風】燕婉之求。徐邈讀。　又【正韻】迂絹切，音怨。【詩齊風】猗嗟孌兮，淸揚婉兮。與下選押。選去聲。　又叶胡玩切，音換。【邊讓章華賦】設長夜之歡飮兮，展中情之燕婉。竭四海之妙珍兮，盡生人之祕翫。　妴婉□通。考證：〔【詩衞風】燕婉之求。〕　謹照原書衞風改邶風。 

嬳	【丑集下】【女字部】	嬳	【廣韻】憂縛切【集韻】鬱縛切。□同□。作姿態也。【揚子方言】江南謂之□，山東謂之嬳。　又【集韻】屋郭切，音彠。義同。　又胡故切，音護。惜也。

□	【辰集上】【日字部】	□	【篇韻】音昃。明也。

嫡	【丑集下】【女字部】	嫡	【廣韻】都歷切【集韻】【韻會】【正韻】丁歷切，□音的。【增韻】正室曰嫡，正室所生之子曰嫡子。一曰嫡，敵也，言無與敵也。【左傳閔二年】內寵□后，嬖子配嫡，亂之本也。　又嫡母曰民母。見【前漢衞靑傳註】。通作適。別作的。　又【集韻】陟革切，音摘。孎也。　又竹益切，音□。嫡孎，女審諦貌。考證：〔【左傳閔元年】內寵□后，嬖子配嫡。〕　謹照原文元年改二年。 

嬼	【丑集下】【女字部】	嬼	【廣韻】【集韻】□力久切，音柳。嫠婦也。　又力救切，音溜。【埤蒼】妖也。　又【集韻】力求切，音留。美也。

宁	【寅集上】【宀字部】	宁	【唐韻】直呂切【集韻】【韻會】展呂切，□音佇。【爾雅釋宮】門屛之閒謂之宁。【禮曲禮】天子當宁而立。【註】門內屛外，人君視朝所宁立處。　又【集韻】通作著。【詩齊風】俟我于宁乎而。今作著。　又【廣韻】直魚切【集韻】【韻會】【正韻】□如切，□音除。義同。　又【說文】宁辨積物也。象上隆四周之形。○按積物，與《爾雅》正意相背。《韻會》六麌分註。考證：〔【說文】宁辦積物也。〕　謹照原文辦改辨。 

嫮	【丑集下】【女字部】	嫮	【集韻】同嫭。【張衡七辨】西施之徒，咨容修嫮。　又誇奼也。【前漢韓安國傳】梁王父兄，皆天子王所見者，大車騎皆帝所賜，卽以嫮鄙小縣。【註】言以此夸奼邊鄙也。　【集韻】省作□。

嬺	【丑集下】【女字部】	嬺	同嫟。【宋玉神女賦】澹幽靜其愔嬺。　又女名。【列女傳】梁有婦人嬺。

尤	【寅集上】【尢字部】	尤	〔古文〕怣【唐韻】【集韻】羽求切【韻會】疑求切【正韻】于求切，□音郵。【說文】尤，異也。从乙又聲。【徐曰】乙欲出而見閡，則顯其尤異者也。【司馬相如封禪文】未有殊尤絕迹可考於今者。【註】尤，異也。一曰甚也，過也。　又【廣韻】怨也。【詩鄘風】許人尤之，衆稚且狂。【左傳僖二十四年】尤而效之，罪又甚焉。　又最也。【莊子徐無鬼】夫子物之尤也。【註】言於人物之中稱之爲最。　又蚩尤，黃帝臣。帝與戰於涿鹿，殺之。今畫其形於旗上，名蚩尤旗。又彗星亦名蚩尤旗。　又姑尤，齊東界二水名。【左傳昭二十年】聊攝以東，姑尤以西。　又姓。見【姓苑】。　又【集韻】通作郵。【詩小雅】不知其郵。【前漢成帝詔】以顯其郵。　又叶戸恢切，音回。【詩小雅】廢爲殘賊，莫知其尤。叶上梅。　又叶與之切，音怡。【詩鄘風】大夫君子，無我有尤。叶下之。　又叶以諸切，音余。【道藏歌】日月粲華暉，如光照眞符。億兆不同劫，千載莫之尤。

嫭	【丑集下】【女字部】	嫭	【廣韻】胡誤切【集韻】【韻會】【正韻】胡故切，□音護。美好也。【前漢郊祀歌】衆嫭□綽奇麗。【張衡思□賦】咨妒嫭之難□兮，想依韓以流亡。【註】韓，終獲仙道者。　【楊愼奇字韻】滇僰謂好曰嫭扒。　通作嫮。或作□。

	【卯集下】【攴字部】		【集韻】衢云切，音羣。與□同。【說文】朋侵也。

宧	【寅集上】【宀字部】	宧	【唐韻】與之切【集韻】【韻會】盈之切【正韻】延知切，□音怡。【說文】養也，室之東北隅，食所居。【爾雅釋宮】室東北隅謂之宧。【李巡曰】東北，陽氣始起，育養萬物，故曰宧。宧者，養也。又曰日光所漏入處。孫氏云：日側之明，是宧明也。

婜	【丑集下】【女字部】	婜	【集韻】丘閑切，音慳。【說文】美也。　又頸忍切，音緊。女字。

嫇	【丑集下】【女字部】	嫇	【廣韻】莫經切【集韻】忙經切，□音冥。【說文】嫈嫇也。　又【集韻】謨耕切【韻會】謨盲切，□音萌。嫈嫇，幼婦也。【韓愈城南聯句】彩伴嫈嫇。　又明淨貌。【王逸九歎】蘅芷彫兮瑩嫇。一曰嫇嫇，小人貌。　又【廣韻】莫迥切【集韻】母迥切，□音茗。嫇奵，自持也。一曰面平貌。

媡	【丑集下】【女字部】	媡	【集韻】郞甸切，音練。女字。

宕	【寅集上】【宀字部】	宕	【廣韻】徒浪切【集韻】【韻會】大浪切，□音盪。【說文】過也。一曰洞屋，从宀碭省聲。【穀梁傳文十一年】長翟兄弟三人佚宕中國。　又州名。秦漢諸羌地，後魏內附，周置宕州，陝西化外，汝南項有宕鄕。又【集韻】采石工謂之宕戸。　又【正字通】與蕩通。考證：〔【穀梁傳文十一年】長翟弟兄三人佚宕中國。〕　謹照原文弟兄改兄弟。 

