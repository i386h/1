<!-- { "loadSidebar": true } -->
銳	【戌集上】【金字部】	銳	【唐韻】以芮切【集韻】【韻會】俞芮切【正韻】于芮切，□音叡。【說文】芒也。　又【書顧命】一人冕執銳。【傳】銳，矛屬也。【釋文】銳，以稅反。又【左傳成二年】銳司徒免乎。【註】銳司徒，主銳兵者。【釋文】銳，悅歲反。　又【廣韻】利也。【史記武安侯傳】魏其銳身爲救灌夫。【前漢淮南王傳】於是王銳欲發。【註】王意欲發兵，如鋒刃之銳利。又【劉向說苑】哀公問取人。孔子對曰：毋取口銳。口銳者，多誕寡信。　又【左傳哀十一年】子羽銳敏。【註】銳，精也。【桓十一年】我以銳師，宵加於鄖。【王褒講德論】各采精銳，以貢忠誠。　又【正字通】今凡物鑯利曰銳。【前漢天文志】下有三星銳，曰罰。【註】上小下大，故曰銳。【爾雅釋丘】再成銳上爲融丘。【註】纖項者。【釋文】唯歲反。又【釋山】銳而高嶠。【疏】銳，鑯也，言山形鑯峻而高者，名嶠。　又【正韻】細小也。【左傳昭十六年】且吾以玉賈罪，不亦銳乎。【註】銳，細小也。【疏】銳是鋒鋩。【釋文】銳，悅歲反。　又姓。【姓苑】升平申鮮里，有御史中丞銳管。　又【韻會】【正韻】□徒外切，音兌。矛屬。　又【集韻】都外切，音祋。義同。　又【五音集韻】弋雪切，音悅。【揚子方言】盂，宋楚魏之閒或謂之銚銳。　【集韻】籀作。或作稅。考證：〔【爾雅釋邱】再成銳上爲融邱。【釋文】銳，音惠。〕　謹按銳與惠不同音。銳字不得音惠。文無銳音惠三字。謹照原文改爲唯歲反。 

銴	【戌集上】【金字部】	銴	【唐韻】【集韻】□時制切，言誓。【說文】車樘結也。　又【說文】銅生五色也。　又【廣韻】以芮切【集韻】俞芮切，□音叡。又【集韻】蒲計切，音薜。又吉曳切，音瘈。義□同。　又【集韻】直例切，音滯。小車耳鉤。

銵	【戌集上】【金字部】	銵	【廣韻】口莖切。與鏗同。【博雅】撞也。【又】聲也。

銶	【戌集上】【金字部】	銶	【廣韻】巨鳩切【集韻】【韻會】【正韻】渠尤切，□音求。鑿屬。【詩豳風】又缺我銶。【傳】木屬曰銶。【釋文】銶，音求。鑿屬。一解云：今之獨頭斧。　又【集韻】渠幽切，音虯。義同。【詩豳風釋文】徐邈讀。　通作釻。

銷	【戌集上】【金字部】	銷	【唐韻】相邀切【集韻】【韻會】思邀切，□音宵。【說文】鑠金也。【史記秦始皇紀】收天下兵，聚之咸陽，銷以爲鍾鐻。　又釋也，盡也。【前漢鄒陽傳】積毀銷骨。【王勃滕王閣序】虹銷雨霽。【杜甫詩】金吼霜鐘徹，花催蠟炬銷。　又【禮樂記】禮減而不進則銷。【註】銷，音消。言不自進，則禮道銷衰也。　又【莊子則陽篇】其聲銷。【註】銷，音消。小也。　又【張協七命】銷踰羊頭。【註】銷，生鐵也。【淮南子修務訓】羊頭之銷。【註】羊頭之銷，白羊子刀。　又姓。【山海經】帝鴻生白民，白民銷姓。　又【釋名】鍤或曰銷。銷，削也。能有所穿削也。【淮南子齊俗訓】剞劂銷鋸。【註】銷，音削。　又通作消。【周禮冬官考工記栗氏爲量攺煎金錫則不耗註】消湅之精，不復減也。

銸	【戌集上】【金字部】	銸	【唐韻】陟葉切【集韻】陟涉切，□音輒。【說文】鉆也。　又【類篇】昵輒切，音聶。【玉篇】拔髮也。【類篇】箝也。與鑷同。　又【集韻】諾叶切，音捻。【博雅】正也。與鉩同。亦作鑈。

銹	【戌集上】【金字部】	銹	【集韻】息救切，音秀。鐵生衣也。本作鏥。

銺	【戌集上】【金字部】	銺	【類篇】在朗切，音奘。鈴聲。

□	【未集中】【糸字部】	□	【篇韻】音京。冠系也。

□	【未集中】【糸字部】	□	同綎。

鋉	【戌集上】【金字部】	鋉	【五音集韻】桑谷切，音速。金也。

銻	【戌集上】【金字部】	銻	〔古文〕厗【唐韻】杜兮切【集韻】【韻會】田黎切，□音題。【說文】鎕銻，火齊珠名。

銼	【戌集上】【金字部】	銼	【唐韻】昨禾切【集韻】徂禾切，□音矬。【說文】鍑也。【玉篇】銼□，鍑也。【博雅】鎢錥謂之銼□。　又【廣韻】【集韻】□昨木切，音族。義同。或作鏃。　又【集韻】寸臥切，音剉。義同。【廣韻】蜀呼鈷。【杜甫詩】土銼冷疎煙。【註】銼，音挫。蜀人呼釜爲銼。又與挫同。【史記楚世家】兵銼藍田。

銽	【戌集上】【金字部】	銽	【唐韻】古□切【集韻】古刹切，□音刮。【說文】斷也。

銾	【戌集上】【金字部】	銾	【五音集韻】胡孔切，音澒。鐘聲。

	【申集上】【艸字部】		【玉篇】移軫切，音尹。草也。

	【寅集下】【彳字部】		【廣韻】陟山切【集韻】知山切，□音譠。【廣韻】走也，藏也。　又與邅通。【集韻】邅，亦作。

	【午集下】【石字部】		【廣韻】【集韻】□古獲切，音馘。破也。　又【集韻】擊石。

銿	【戌集上】【金字部】	銿	【說文】同鐘。詳後鐘字註。　又【廣韻】【集韻】□同鏞。詳後鏞字註。

鋀	【戌集上】【金字部】	鋀	【集韻】【韻會】【正韻】□徒口切，音揄。【說文】本作□。酒器也。　又【廣韻】託侯切【集韻】他侯切，□音偷。石名。似金。與鍮同。

醟	【酉集下】【酉字部】	醟	【廣韻】【集韻】【韻會】【正韻】□爲命切，音詠。【說文】也。【徐曰】酒失也。【玉篇】酗也。【韻會】小人飮酒，一醉日富。以飮酒爲榮也，故从。【抱朴子論僊卷】酗醟者，不可非杜儀之爲酒。【梁武帝檄】淫酗醟肆，酣歌壚邸。　又【字彙補】貝名。【相貝經】有醟貝。　又【廣韻】休正切【集韻】虛政切，□音夐。義同。　又【韻會】【正韻】□于營切，音榮。【前漢景十三王敘傳贊】魯恭館室，江都訬輕。趙敬險詖，中山淫醟。【註】師古讀合韻，音榮。

醠	【酉集下】【酉字部】	醠	【唐韻】烏浪切【集韻】【韻會】【正韻】於浪切，□音盎。【說文】濁酒也。　又【廣韻】烏朗切【集韻】【韻會】倚朗切【正韻】於黨切，□音坱。義同。　【類篇】或作□。

醡	【酉集下】【酉字部】	醡	【廣韻】側架切【集韻】【正韻】側駕切【韻會】側嫁切，□音詐。【廣韻】壓酒具也。【集韻】酒□也。　又【證俗文】打油具。　又【集韻】側賣切，音債。義同。　【集韻】或作□。□字原誤从乍，不从窄作。

醢	【酉集下】【酉字部】	醢	【唐韻】【正韻】呼攺切【集韻】許亥切，□音海。【說文】肉□也。【詩大雅】醓醢以薦。【疏】醢，肉汁也。【禮曲禮】毋歠醢。【疏】醢，肉醬也。醬宜鹹，客若歠之，則是醬淡也。【周禮天官】醢人掌四豆之實，醓醢、蠃醢、蠯醢、蜃蚳醢、兔醢、魚醢、鴈醢。【註】凡作醢者，必先膊乾其肉，乃後莝之，雜以粱麴及鹽，漬以美酒，塗置甁中，百日則成。鄭司農曰：無骨曰醢。　又烹也。【史記魯仲連傳】吾將使秦王烹醢梁王。【前漢班固敘傳】然卒潤鑊伏質，亨醢分裂。　又【韻補】叶虎李切，音喜。【楚辭九章】忠不必用兮，賢不必以。伍子逢殃兮，比干葅醢。

□	【未集中】【糸字部】	□	【玉篇】與紱同。

□	【未集中】【糸字部】	□	【集韻】蘇遭切，音騷。【類篇】繅或从蚤作□。詳繅字註。

醥	【酉集下】【酉字部】	醥	【廣韻】敷沼切【集韻】匹沼切【正韻】普沼切，□音縹。【集韻】酒淸謂之醥。【左思蜀都賦】觴以淸醥，鮮以紫鱗。

鉂	【戌集上】【金字部】	鉂	【五音集韻】疎士切，音史。【玉篇】鐶也。　又【篇海】刺也。

醦	【酉集下】【酉字部】	醦	【廣韻】【集韻】□所斬切，音摻。醋味。【博雅】醦，酢也。　又【廣韻】初朕切【集韻】楚錦切，□音墋。義同。　又【廣韻】醉甚。　又【集韻】初斂切，音。酢貌。

醧	【酉集下】【酉字部】	醧	【唐韻】【集韻】□依據切，音□。【說文】私燕飮也。【玉篇】私也。【左思魏都賦】愔愔醧讌，酣湑無譁。【註】韓詩云：賔爾籩豆，飮酒之醧。能者飮，不能者已謂之醧。　又【廣韻】【集韻】□烏侯切，音謳。義同。　又【集韻】於侯切，音漚。酒味和。

醨	【酉集下】【酉字部】	醨	【唐韻】呂支切【集韻】【韻會】鄰知切【正韻】鄰溪切，□音離。【說文】簿酒也。【楚辭漁父】衆人皆醉，何不餔其糟而歠其醨。【抱朴子名實卷】醨酪專灌於圓丘。　又【韻會】通作漓。今俗用爲醇漓字。

醩	【酉集下】【酉字部】	醩	【玉篇】籀文糟字。【前漢食貨志】魯匡言酒酤法：一斛之平除米麴本價，計其利而什分之，以其七入官，其三及醩酨灰炭給工器薪樵之費。

醪	【酉集下】【酉字部】	醪	【唐韻】魯刀切【集韻】【韻會】郞刀切，□音勞。【說文】汁滓酒也。【廣韻】濁酒。【史記袁盎傳】乃悉以其裝齎，置二石醇醪。【張華輕薄篇】浮醪隨觴轉，素蟻自跳波。　又地名。【寰宇記】會稽縣西三里有投醪河。

醫	【酉集下】【酉字部】	醫	【唐韻】【韻會】於其切【正韻】於宜切，□音翳。【說文】治病工也。【禮曲禮】醫不三世，不服其藥。【史記扁鵲傳】爲醫或在齊，或在趙。　又官名。【周禮天官】醫師掌醫之政令，聚毒藥以供醫事。註醫師，衆醫之長也。【後漢百官志】太醫令一人六百石。【註】掌諸醫。　又蟲名。【崔豹古今注】蝘蜓，一名蛇醫。　又【集韻】或作毉。【後漢郭玉傳】毉之爲言意也。　又【集韻】【正韻】□隱綺切，音倚。【韻會】飮也。【五音集韻】梅漿也。【周禮天官酒正】辨四飮之物，二曰醫。【註】醴濁釀酏爲之則少淸矣。　又【集韻】或作醷，亦作臆。【周禮天官酒正註】鄭司農說，《內則》漿水臆，醫與臆音亦相似，文字不同，記之者各異耳。此皆一物。【釋文】醷，本又作臆。　又【集韻】壹計切，音医。【周禮六飮】一曰醫。徐仙民讀。考證：〔【周禮天官】醫師。【註】醫師，衆醫之長。【疏】掌醫之政令，聚毒藥以供醫事。〕　謹照原文改醫師掌醫之政令，聚毒藥以供醫事。註醫師，衆醫之長也。 

