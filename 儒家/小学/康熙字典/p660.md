<!-- { "loadSidebar": true } -->
圆	【丑集上】【囗字部】	圓	【唐韻】王權切【集韻】【韻會】【正韻】于權切，□音員。與圜同。方之對也。【說文】圜，全也。【韻會】古方圓之圓皆作圜，今皆作圓。【易繫辭】蓍之德圓而神，卦之德方以智。【管子心術篇】能大圓者，體乎大方。【韓非子飾邪篇】左手畫圓，右手畫方，不能兩全。【郭璞江賦】圓淵九迴而懸騰。【註】峽江深急，激岸石而成圓流也。【元結惡圓論歌】寧方爲皁，不圓爲卿。寧方爲汙辱，不圓爲顯榮。　又圓夢，占夢以決吉凶也。【秦再思紀異錄】長安興義寺有圓夢堂，禪師智滿，圓夢獲驗，堂因以名。　又與員同。【孟子】規矩方員之至也。【詩商頌】景員維河。【說文長箋】員當作圓，言周景山皆大河也。　又與卵同。【山海經】丹山之陽，有鳳之圓。【緯略】圓，古卵字。【正字通】經本作丸，緯略因聲近，譌爲圓。　又【集韻】王問切，音運。義同。　又叶于分切，音雲。【蔡洪圍棋賦】曲直有正，方而不圓。算徒授卒，三百維羣。円えん、￥（YEN），同圓。 

圇	【丑集上】【囗字部】	圇	【字彙】龍春切，音倫。囫圇也。詳前囫字註。

嘎	【丑集上】【口字部】	嘎	【廣韻】古黠切【集韻】訖黠切，□音戛。【廣韻】嘎嘎，鳥聲。

嘩	【丑集上】【口字部】	嘩	【集韻】同譁。

噈	【丑集上】【口字部】	噈	【廣韻】【集韻】□子六切，音蹙。【玉篇】鳴噈也。【廣韻】歍噈，口相就也。　又【集韻】作荅切，音帀。本作□。　又七六切，音鼀。又就六切，音摵。義□同。　又曷閤切，音合。柔也。

噏	【丑集上】【口字部】	噏	【廣韻】【正韻】許及切【集韻】【韻會】迄及切，□音翕。【廣韻】與吸同。【揚雄甘泉賦】噏淸雲之流瑕。【司馬相如子虛賦】噏呷萃蔡。　又與靸通。【前漢司馬相如傳】汨淢靸習以永逝。【史記】作噏。　又【集韻】與同。斂也。【老子道德經】將欲噏之，必固張之。通作歙。

噬	【丑集上】【口字部】	噬	【唐韻】【集韻】【韻會】□時制切，音誓。【說文】啗也，喙也。【玉篇】齧噬也。易曰：頤中有物曰噬嗑。【左傳莊六年】若不早圖，後君噬齊。【揚子方言】噬，食也。　又【詩唐風】彼君子兮，噬肯適我。【傳】噬，逮也。【釋文】噬，市世反，韓詩作逝，逝，及也。【揚子方言】噬，逮也。北燕曰噬。　又【揚子方言】憂也。　又【集韻】以制切，音曳。齧也。

噶	【備考】【丑集】【口字部】	噶	【字彙補】古渴切，音葛。

坕	【丑集中】【土字部】	坕	【韻會】古文經字。註詳糸部七畫。

嚖	【丑集上】【口字部】	嚖	【唐韻】【集韻】□呼惠切，音嘒。【說文】同嘒。詳前嘒字註。

囋	【丑集上】【口字部】	囋	【集韻】才達切，音巀。【博雅】嘈囋，聲也。【陸機文賦】務嘈囋而妖冶。【註】□蒼曰：嘈啈，聲貌。啈與囋囐同。【集韻】或作囐□□啐。　又【廣韻】嘈囋，鼓聲。　又【北魏書西域傳】波斯國人號王曰醫囋。　又【集韻】子末切，音拶。聲多也。　又【類篇】才贊切，音。譏也。【集韻】書作□。　又【集韻】千安切。同餐。吞也。　又【正韻】與賛讚同。【荀子勸學篇】問一而告二，謂之囋。【註】囋卽讚字，謂以言强讚助之。　又【類篇】在坦切，音囋。嘲也。◎按各韻書或作□□，皆重文。□字从兓作，不从。

□	【未集下】【肉字部】	□	【字彙補】與癰同。【史記倉公傳】後五日當□腫。

汵	【巳集上】【水字部】	汵	【唐韻】【集韻】□古暗切，音紺。與淦同。【說文】淦或从今作汵。水入舟隟也。一曰水名。　又【集韻】古南切，音弇。義同。　又鉏簪切，音岑。池也。　又【山海經】號山多汵石。【郭璞註】汵或音金。未詳。【水經注】引經作泠石。

固	【丑集上】【囗字部】	固	〔古文〕怘【唐韻】【集韻】【韻會】【正韻】□古慕切，音顧。【說文】四塞也。从囗古聲。【徐鍇曰】淮南子謂九州之險，爲九州之塞也。【禮禮運】城郭溝池以爲固。【周禮夏官掌固】掌修城郭溝池樹渠之固。【註】掌國所依阻者。城郭已下數事，皆是牢固之事也。【孟子】固國不以山谿之險。　又【唐韻】堅也。【論語】學則不固。【詩魯頌】式固爾猷，淮夷卒獲。【禮曲禮】將適舍求無固。【註】就館不能無求於主人，執所欲，而必得之，非爲客之義。　又【廣韻】再辭也。【書大禹謨】禹拜稽首固辭。【禮投壺】敢固以請。【註】固之言如故也，如故者，重辭也。　又執一不通也。【論語】非敢爲佞也，疾固也。【孟子】固哉，高叟之爲詩也。　又鄙陋也。【禮曲禮】輟朝而顧君子謂之固。【註】謂鄙野不達禮也。又【哀公問】公曰：寡人固不固，焉得聞此言。【註】固，陋也。　又本然之詞。【孟子】天下固畏齊之强也。【又】固所願也。　又已然之詞。【孟子】夫世祿，滕固行之矣。又【屈原離騷】自前世而固然。　又常然之詞。【孟子】若固有之。　又固守也。【論語】君子固窮。　又姓。【說苑】有固乗。又僕固，複姓。唐有僕固懷恩。　又固始，漢侯國名。成固，縣名。固陵，聚名。【後漢郡國志】固始國，屬豫州汝南郡。成固，屬益州漢中郡。固陵，屬豫州□國陽夏縣。　又與錮通。【禮月令】季冬行春令，國多固疾。【註】謂久疾不瘥也。

国	【丑集上】【囗字部】	國	〔古文〕囗囶圀□【唐韻】古或切【集韻】骨或切，□觥入聲。【說文】邦也。【周禮夏官量人】掌建國之法，以分國爲九州。又【冬官考工記】匠人營國，旁三門，國中九經九緯，經涂九軌，左祖右社，面朝後市。【禮王制】五國以爲屬，十國以爲連，二十國以爲卒，二百一十國以爲州。【孟子】大國，地方百里，次國，地方七十里，小國，地方五十里。　又【周禮地官掌節】山國用虎節，土國用人節，澤國用龍節。【註】山國多山者，土國平地也，澤國多水者。　又滅人之國曰勝國。【左傳註】勝國者，絕其社稷，有其土地也。　又九州之外曰外國。亦曰絕國。【後漢班超傳】君侯在外國三十餘年。【又】遠處絕國。　又兩國相距曰敵國。【孟子】敵國不相征也。　又外國來附者曰屬國。【李陵答蘇武書】聞子之歸位，不過典屬國。【註】典，掌也。卽掌屬國之事者。　又城郭國，行國。【宋程大昌備北邊對】漢西域諸國，有城郭國，有行國。城郭國，築城爲守者，行國不立城，以馬上爲國也。　又姓。【姓苑】太公之後。齊有國氏，世爲上卿，宋有國卿。又囯,《正字通》俗國字。囻，同國，民國期間俗字。

圀	【丑集上】【囗字部】	圀	【玉篇】古文國字。註詳八畫。唐武后所作。【正字通】唐武后時，有言國中或者惑也，請以武鎮之，又有言武在囗中，與困何異，復攺爲圀。八方土地。

圣	【丑集中】【土字部】	圣	【廣韻】【集韻】□苦骨切，音窟。【說文】汝潁閒謂致力於地曰圣。【揚子方言】圣圣，致力無餘功貌。○按从土从又。會手把土義。亦作□。《字彙》古壞切，音怪，非。又《同文舉要》入又部，訓居也，循也。今作在，合在圣爲一字，因俗怪字作□而誤。

圭	【丑集中】【土字部】	圭	〔古文〕珪【唐韻】古攜切【集韻】【韻會】涓畦切，□音閨。【說文】瑞玉也。上圜下方，圭以封諸侯，故从重土。【書禹貢】禹錫□圭。【詩大雅】錫爾介圭。【周禮春官典瑞】王執鎮圭，公執桓圭，侯執信圭，伯執躬圭。　又【周禮春官】土圭以致四時日月，封國則以土地。【註】土，猶度也。土圭，测日景之圭。　又量名。【前漢律歷志】量多少者，不失圭撮。【註】六十四黍爲圭，《後漢與服志》：　又凡合單紡爲一系，四系爲一扶，五扶爲一首，五首爲一文，文采淳爲一圭。　又丸散之刀圭，准如梧桐子大，十分方寸匕之一，方寸匕者作匕正方一寸，抄散不落爲度。見【本草綱目序例】。　又與閨同。【禮儒行】蓽門圭窬。考證：〔【註】六十四黍爲圭，四圭曰撮。　又凡合單紛爲一糸，四糸爲一扶。〕　謹照後漢書原文紛改紡。糸改系。省上文四圭曰撮句。改後漢與服志。 

坈	【丑集中】【土字部】	坈	【集韻】乳勇切，音宂。地名。　又【韻補】與坑同。

嘤	【丑集上】【口字部】	嚶	【唐韻】烏莖切【集韻】於莖切【韻會】幺莖切，□音櫻。【說文】鳥鳴也。【詩小雅】鳥鳴嚶嚶。【爾雅釋訓】嚶嚶，相切直也。【註】嚶嚶兩鳥鳴，喩朋友切磋相正。　又【集韻】通作譻。【張衡思□賦】鳴玉鸞之譻譻。考證：〔【爾雅釋訓】嚶嚶，相切直也。【註】嚶嚶而鳥鳴。〕　謹照原文而鳥鳴改兩鳥鳴。 

嘾	【丑集上】【口字部】	嘾	【唐韻】【集韻】【韻會】【正韻】□徒感切，音禫。【說文】本作□。含深也。从口覃聲。【玉篇】引《莊子》大甘而嘾。　又【集韻】徒南切，音覃。貪也。考證：〔【莊子馬蹄篇】大甘而嘾。〕　謹按馬蹄篇無此語，查係玉篇引莊子文。莊子馬蹄篇改玉篇引莊子。 

噋	【丑集上】【口字部】	噋	【廣韻】【集韻】□他昆切，音暾。【玉篇】同啍。【集韻】本作□。詳前啍字註。　又【集韻】徒渾切，音屯。義同。又【廣韻】苦郭切，音廓。噋噋，聲也。亦作。

噡	【丑集上】【口字部】	噡	【唐韻】職廉切【集韻】【韻會】【正韻】之廉切，□音詹。【廣韻】噡，言語也。【集韻】多言。【荀子非相篇】口舌之均，噡唯則節。【集韻】本作譫。　又【集韻】都甘切，音儋。噡噡，煩語。

噤	【丑集上】【口字部】	噤	【唐韻】【集韻】【韻會】□巨禁切，音凚。【說文】口閉也，从口禁聲。【史記日者傳】悵然噤口不能言。又【鼂錯傳】噤口不敢復言。【潘岳汧督馬敦誄】若乃下吏之肆其噤害，則皆妒之徒也。【註】噤，害口不言，而心害之也。【集韻】或作齽。　又【韻會】或作□。引韓愈同宿聯句，巧舌千皆□。○按□，牛舌病也，與噤音同義別，《韻會》誤。　又【廣韻】【集韻】□渠飮切，音。義同。【廣韻】寒而口閉。

