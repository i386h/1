<!-- { "loadSidebar": true } -->
巿	【寅集中】【巾字部】	巿	【唐韻】分勿切【集韻】分物切，□音弗。【說文】韠也，上古衣蔽前而已，巿以象之。天子朱巿，諸侯赤巿，大夫蔥衡。从巾，象連帶之形。　又通作芾。【詩曹風】三百赤芾。【傳】大夫以上，赤芾乗軒。【疏】芾服，祭祀所用也。　又【玉篇】亦作韍。【禮玉藻】一命縕韍幽衡，再命赤韍幽衡，三命赤韍蔥衡。　又【集韻】普活切，音鏺。【說文】草木巿巿然，象形。【集韻】草木盛貌。　又【集韻】北末切，音潑，義同。　又【玉篇】甫味切，音沸。蔽巿，小貌。【詩召南】作蔽芾。【朱傳】盛貌。　又【集韻】博蓋切，音貝。草木貌。○按普活、北末、甫味、博蓋四切，□係□字音義，韻書譌作巿字，詳木部□字註。

帒	【寅集中】【巾字部】	帒	【唐韻】徒耐切【集韻】徒戴切，□音代。【說文】囊也。【廣韻】囊屬。

珡	【午集上】【玉字部】	珡	【字彙補】古琴字。【漢魯君□】珡書自娛。

嵄	【寅集中】【山字部】	嵄	【玉篇】眉否切，音美。山也。

廫	【寅集下】【广字部】	廫	【唐韻】洛蕭切【集韻】憐蕭切，□音聊。【說文】空虛也。　又【集韻】力交切，音髎。室中虛貌。　又【玉篇】一作廖。【韓愈華山女詩】座下廖落如明星。　【集韻】或作寥□。

彄	【寅集下】【弓字部】	彄	【唐韻】恪侯切【集韻】【韻會】墟侯切，□口平聲。【說文】弓弩端，弦所居也。　又環屬。【西京雜記】戚夫人以百鍊金爲彄環，照見指骨。　又【荆楚歲時記】歲前爲藏彄之戲。按周處風土記曰：竭恭敬於明祀，乃有藏彄。臘日之後，叟嫗各隨其儕，爲藏彄，分二曹，以較勝負。辛氏三秦記，以爲鉤弋夫人所起。　又姓。【韻會】魯公子彄之後。　【集韻】或作彀。

巆	【寅集中】【山字部】	巆	【集韻】呼宏切，音營。岭巆，山深貌。【揚雄甘泉賦】岭巆嶙峋。【註】岭巆，深邃貌。　又【宋玉高唐賦】礫碨磥而相摩兮，巆震天之礚礚。【註】巆礚，皆石相摩之聲。　又【集韻】呼萌切，音橫。崢巆，山峻貌。◎按《集韻》嵤、巆、峵、□□同。《韻會》嵤載靑韻，巆載庚韻，分爲二。今从之。

	【午集中】【疒字部】		【集韻】□本字。

迌	【酉集下】【辵字部】	迌	【玉篇】他沒切，音宊。詆貌。

幈	【補遺】【寅集】【巾字部】	幈	【字彙補】與屏同。【邵堯夫幈幛春吟詞】幈幛山下有家園，每歲家園過禁煙。

席	【寅集中】【巾字部】	席	〔古文〕□□【唐韻】祥易切【集韻】【韻會】【正韻】祥亦切，□音夕。【說文】藉也。【玉篇】牀席也。【廣韻】薦席。【增韻】藳秸曰薦，莞蒲曰席。【急就篇註】簟謂之席。又重曰筵，單曰席。【周禮天官】玉府掌王之燕衣服衽席牀第。【註】衽席，單席也。【釋名】席，釋也。可卷可釋。【詩邶風】我心匪席，不可卷也。【賈誼過秦論】席卷天下。　又【韻會】資也，因也。【書畢命】席寵惟舊。【前漢劉向傳】呂產呂祿，席太后之寵。【註】師古曰：席猶因也。言若人之坐於席也。　又【玉篇】安也。　又□也。【禮儒行】儒有席上之珍以待聘。【註】席，□也。鋪□往古堯舜之善道，以待聘召。　又姓。【韻會】出安定，其先司周之典籍，因氏焉。後避項羽名，改爲席。　又叶祥龠切，音灼。【易林】重茵厚席，循臯采藿。

嶚	【寅集中】【山字部】	嶚	【廣韻】落蕭切【集韻】憐蕭切【韻會】【正韻】連條切，□音聊。【廣雅】嶚□，高也。　【集韻】或作嵺。亦作嶛。

巧	【寅集中】【工字部】	巧	〔古文〕丂□【唐韻】【集韻】【韻會】【正韻】□苦絞切，敲上聲。【說文】技也。【廣韻】能也，善也。【韻會】機巧也。【周禮冬官考工記】天有時，地有氣，材有美，工有巧。合此四者，然後可以爲良。【山海經】義均始爲巧，倕始作下民百巧。　又【增韻】拙之反。【韻會】黠慧也。【老子道德經】大巧若拙。【淮南子主術訓】是故有大略者，不可責以捷巧。　又【廣韻】好也。【詩衞風】巧笑倩兮。　又【韻會】射者工于命中曰巧。【孟子】知譬則巧也。　又【廣韻】僞也。【詩小雅】巧言如簧，顏之厚矣。【傳】出言虛僞，而不知慚於人。【禮月令】毋或作淫巧。【註】淫巧，謂僞飾不如法也。　又【廣韻】苦敎切。【集韻】【韻會】【正韻】口敎切，□敲去聲。義同。　又叶去九切，音糗。【前漢司馬遷傳】聖人不巧，時變是守。

巾	【寅集中】【巾字部】	巾	【集韻】【韻會】【正韻】□居銀切，音。【說文】佩巾也。【禮內則】盥卒授巾。【註】巾以帨手。　又【正韻】蒙首衣也。【玉篇】佩巾，本以拭物，後人著之於頭。【急就篇註】巾者，一幅之巾，所以裹頭也。【揚子方言】覆結，謂之幘巾。【釋名】巾，謹也。二十成人，士冠庶人巾，當自謹修於四敎也。　又【正韻】羃也。【周語】靜其巾羃。【註】巾羃，所以覆尊彝。　又被巾。【揚子方言】帍裱謂之被巾。【註】婦人領巾也。　又【類篇】衣也。【周禮春官】巾車。【註】巾猶衣也。【疏】謂玉金象革衣飾其車，故訓巾猶衣也。　又【正韻】帉也。【說文】楚謂大巾曰□。　又【揚子方言】蔽厀，魏宋南楚之閒謂之巨巾。　又【急就篇註】巾，一曰裹足之巾，若今裒足布也。　又巾車，官名。【周禮春官巾車註】巾車，車官之長。　又【五音集韻】姜螼切，音巹，飾也。　又【集韻】【類篇】□香靳切，音焮。義同。

嵣	【寅集中】【山字部】	嵣	【廣韻】【集韻】【類篇】□徒郞切，音唐。□嵣，山名。　又【玉篇】【廣韻】徒朗切【集韻】待朗切，□音蕩。嵣□，山貌。【張衡南都賦】嵣□嶚剌。【註】嵣□，山石廣大貌。嶚剌，石相戾也。　又【玉篇】【廣韻】徒浪切【集韻】大浪切，□音宕。義同。

川	【寅集中】【巛字部】	川	"【唐韻】【集韻】【韻會】【正韻】□昌緣切，音穿。【釋名】穿也。穿地而流也。【周禮冬官考工記】凡天下之地埶，兩山之閒，必有川焉。【爾雅釋水】湀闢流川。【註】通流。【疏】湀闢者，通流大川之別名也。【又】過辨回川。【註】旋流。【疏】言川中之水有回旋而流者。【蔡邕月令章句】衆流注海曰川。【書益稷】予決九川，距四海。【傳】決九州名川，通之至海。又【禹貢】奠高山大川。【傳】大川四瀆。【疏】川之大者，莫大於瀆。四瀆，謂江，河，淮，漢也。【呂氏春秋】何謂六川：河水、赤水、遼水、黑水、江水、淮水。【潘岳關中記】涇、渭、灞、滻、鄷、鎬、潦、潏，凡八川。【司馬相如上林賦】蕩蕩乎八川。　又三川，郡名。【史記秦始皇紀】滅二周，置三川郡。【前漢高祖紀】斬三川守李由。【註】應劭曰：今河南郡也。韋昭曰：有河洛伊，故曰三川也。　又四川，省名。【韻會】今成都府，潼州，利州，夔州四路，取氓江，沱江，黑水，白水四大川以立名也。　又口川。【周語】防民之口，甚於防川。【朱子詩】口川失自防。　又川衡，官名。【周禮地官】川衡掌巡川澤之禁令。　又竅也。【山海經】倫山有獸如麋，其川在尾上。【註】川，竅也。　又叶樞倫切，音春。【詩大雅】旱旣大甚，滌滌山川。早魃爲虐，如惔如焚。【前漢敘傳】昔在上聖，昭事百神。類帝禋宗，望秩山川。

考證：〔【周禮冬官考工記】凡天下之地勢。〕　謹照原文勢改埶。"

嵋	【寅集中】【山字部】	嵋	【廣韻】武悲切【集韻】【韻會】旻悲切【正韻】謨杯切，□音眉。峨嵋，山名，在蜀嘉定府峨眉縣南百里，兩山相對如峨眉。【郭璞江賦】峨嵋爲衆陽之揭。通作眉。

	【巳集上】【水字部】		【廣韻】相卽切【集韻】悉卽切，□音息。水也。一曰水貌。

幣	【寅集中】【巾字部】	幣	【唐韻】【集韻】【韻會】□毗祭切，音弊。【說文】幣帛也。【周禮天官大宰】以九式均節財用，六曰幣帛之式。【註】幣帛，所以贈勞賔客者。　又【集韻】財也。【橫渠理窟】幣者，金玉齒革泉布之雜名。【周禮天官大宰】以九貢致邦國之用，四曰幣貢。【註】幣貢，玉馬皮帛也。又【內府】凡四方之幣獻之，金玉齒革兵器，凡良貨賄入焉。【管子國蓄篇】以珠玉爲上幣，黃金爲中幣，刀布爲下幣。【史記平準書】以白鹿皮方尺，緣以藻繢爲皮幣，直四十萬。【前漢武帝紀】有司以幣輕多姦，農傷而末衆，又禁兼幷之塗，故改幣以約之。【註】幣，錢也。更去半兩錢，行五銖錢，皮幣，以撿約姦邪。　又【集韻】必袂切，音蔽。義同。考證：〔【周禮天官大宰】【註】幣帛，所以贈答賔客者。〕　謹照原文答改勞。 

店	【寅集下】【广字部】	店	【廣韻】【集韻】【韻會】【正韻】□都念切，音墊。【崔豹古今注】店，置也。所以置貨鬻物也。【徐勉誡子書】或欲創闢田園，或勸興立邸店。　又與坫通。【說文】店，反爵之處。或作坫。

庰	【寅集下】【广字部】	庰	【唐韻】【集韻】□必郢切，音餅。【玉篇】蔽也，薄也。【六書故】門閒屛蔽者，所謂塞門也。　又【廣雅】庰，藏也。　又【廣韻】防正切【集韻】毗正切，□音倂。【廣韻】庰，隱僻也。廁也。　又【廣韻】蒲徑切【集韻】步定切，□瓶去聲。義同。　【玉篇】或作帲屏。

廷	【寅集下】【廴字部】	廷	【廣韻】特丁切【集韻】【韻會】【正韻】唐丁切，□音亭。【說文】朝中也。【廣韻】朝廷也。【論語】其在宗廟朝廷。【疏】朝廷，布政之所。【釋文】廷，停也，人所集之處。　又【廣韻】正也。【韻會】直也。　又【廣韻】廷者，平也。　又廷尉，官名。【前漢百官表】廷尉，秦官。【註】廷，平也，治獄貴平，故以爲號。　又【廣韻】【韻會】【正韻】□徒徑切，亭去聲。義同。

