<!-- { "loadSidebar": true } -->
钯	【戌集上】【金字部】	鈀	【唐韻】伯加切【韻會】【正韻】邦加切，□音巴。【說文】兵車也。从金巴聲。【玉篇】□車也。【司馬法】晨夜內鈀車。　又【說文】一曰鐵也。　又【正字通】鉏屬。五齒，平土除穢用之。俗呼耙。　又【廣韻】普巴切【集韻】披巴切，□音葩。【廣韻】江東呼鎞箭。【博雅】鈀，錍鏑也。【揚子方言】凡箭鏃胡合嬴者，廣長而薄鐮謂之錍。或謂之鈀。【註】音葩。

钱	【戌集上】【金字部】	錢	【唐韻】昨先切【集韻】財仙切【正韻】才先切，□音前。【玉篇】財也。【集韻】貨泉也。其藏曰泉，其行曰布。取其流行無不徧也。【正字通】冶銅爲錢，易貨也。古之爲市，所有易所無，布幣金刀龜貝之法窮，錢始行。周制以商通貨，太公望立九府圜法，錢外圓而內孔方，輕重以銖。圜者爲均通也。九府者，掌財帛之官也。歷代便之。周景王鑄大錢，曰寶貨，肉好有輪郭，以勸農贍不足，百姓蒙其利。錢形似璧，故亦稱肉好。或謂肉爲邊，不知錢邊曰郭，肉在邊之中也。漢以後，大小輕重不一，名稱各殊，國家攺元必更錢，以年號爲文，輪郭如舊。紀錢制者，唐張台封演有泉譜，陶岳有貨泉錄，宋洪遵有泉志，馬端臨有錢幣考，彼此異同，本註不具載。　又與泉同。【史記天官書】下有積錢，金寶之上皆有氣，不可不察。【註】錢古作泉字。　又【朝野僉載】張鷟號靑錢學士，謂萬選萬中也。　又縣名。【前漢地理志】會稽郡錢唐縣。【註】武林山，武林水所出。　又【後漢梁冀傳】意錢之戲。【何承天纂文】一曰詭億，一曰射意，一曰射數，一曰持掩，卽今攤錢也。【潛夫論】或以遊博持掩爲事。【註】博，博六也。掩，意錢也。【歐陽修詞】堂上簸錢堂下走。　又馬飾。【古樂府】鐵金面靑連錢。【庾信楊柳歌】連錢障泥渡水騎。【晉書王濟傳】作連乾。　又綠錢，苔別名。【沈約詩】賔階綠錢滿，客位紫苔生。又【岑參詩】楡莢小於錢。【張籍詩】蓮葉出水大如錢。　又連錢，鴒別名。【廣韻】頸有錢文。一名錢母。又姓。晉有歷陽太守錢鳳。　又【唐韻】卽淺切【集韻】【韻會】子淺切【正韻】子踐切，□音翦。【說文】銚也。古田器。【詩周頌】庤乃錢鎛。【傳】錢，銚也。　又【集韻】在演切，音踐。義同。　又【字彙補】古與盞通。酒器也。【續鐘鼎銘】有雀錢。考證：〔【正字通】冶銅爲錢，易貨也。太公望立九府圖法〕　謹照原文圖法改圜法。〔【詩周頌】痔乃錢鎛。〕　謹照原文痔改庤。 

陃	【戌集中】【阜字部】	陃	【集韻】補永切，音丙。人名。宋有鮑邴。

	【丑集下】【女字部】		【字彙補】居希切，音飢。【楊氏正韻箋】律有姦罪條，將男作女。

□	【未集中】【糸字部】	□	【集韻】都甘切，音儋。【類篇】緩也。

钲	【戌集上】【金字部】	鉦	【唐韻】【集韻】【韻會】諸盈切【正韻】諸成切，□音征。【說文】鐃類也。似鈴，柄中上下通。【玉篇】鉦以靜之，鼓以動之。一云鐲也。【詩小雅】鉦人伐鼓。【濮斗南曰】周禮，鼓人以金鐲節鼓，以金鐃止鼓，無鉦名。鐲鐃，通謂之鉦。【蘇軾詩】樹頭初日掛銅鉦。又【周禮冬官考工記】鳧氏爲鍾，鼓上謂之鉦。【註】鼓所擊處，鍾腰之上，居鍾體之正處曰鉦。　又石鼓名。【郡國志】洞庭山宮門東石樓，樓下兩石鼓，扣之聲淸越，世謂之神鉦。【晉孝武樂章】神鉦一震，九域來同。

钳	【戌集上】【金字部】	鉗	【唐韻】巨淹切【集韻】【韻會】其淹切，□音箝。【說文】以鐵有所刼束也。从金甘聲。【前漢高帝紀】自髠鉗爲王家奴。【註】鉗，以鐵束頸也。【後漢光武紀】弛解鉗衣。【註】倉頡篇曰：鉗，釱也。釱足鉗。又【五行志】廣漢鉗子謀攻牢。【師古註】鉗子，謂鉗徒也。【晉律】鉗重二斤，翹長一尺五寸。【集韻】或作鉆。　又銸也。【後漢梁冀傳】妻孫壽，性鉗忌。【註】鉗，取也。言性忌害如鉗之能銸物也。　又【揚子方言】惡也。南楚，凡人殘罵謂之鉗。　又【家語】無取鉗鉗。【註】鉗鉗，妄行不誠也。　又【呂氏春秋】後時者，小莖而麻長，短穗而厚糠小米，鉗而不香。　又澤名。【張衡南都賦】其陂澤則有鉗盧玉池。　又姓。【正字通】唐元和中長令鉗耳。　又與拑通。【後漢袁紹傳】道路以目，百辟鉗口。【註】以木銜其口也。或作拑。渠廉反。　又【集韻】其嚴切，音黔。義同。　又【集韻】五甘切，音玵。刃也。考證：〔又鋷也。【後漢梁冀傳】妻孫壽，性鉗忌。【註】鉗，取也。言性忌害如鉗之能鋷物也。〕　謹按漢書注鋷本作銸，音輒，又音聶，拔髮也。鋷音最，錐屬，與鉗物之義不同。今照原文鋷也改銸也。鋷物改銸物。 

钴	【戌集上】【金字部】	鈷	【廣韻】【集韻】□公戸切，音古。【玉篇】鈷也。　又【集韻】洪孤切，音胡。盛黍稷器名。同瑚。本作鍸。　又【集韻】古慕切，音顧。斷也。

钸	【戌集上】【金字部】	鈽	【五音集韻】博孤切，音逋。【玉篇】金版。

钹	【戌集上】【金字部】	鈸	【廣韻】【集韻】【韻會】【正韻】□蒲撥切，音跋。【玉篇】鈴也。【集韻】鈴屬。【韻會】樂書銅鈸，南齊穆士素所造，其圓數寸，大者出於扶南高昌疎勒之國，其圓數尺，隱起如浮漚，以韋貫之，相擊以和樂。唐燕樂法曲，有銅鈸相和之樂。【正字通】亦謂之銅盤，司馬承禎制□眞道曲，大羅天曲，有鐃鈸，蓋其小者，今亦用之以節樂。或謂之草子。或謂之鋪鈸。

钺	【戌集上】【金字部】	鉞	【廣韻】【集韻】【韻會】□王伐切，音越。【廣雅】鉞，斧也。【書牧誓】王左杖黃鉞。【左傳昭十五年】鏚鉞秬鬯。【疏】鉞大而斧小。【太公六韜】大柯斧重八斤。一名天鉞。【釋名】鉞，豁也。所向莫敢當前，豁然破散也。　又星名。【史記天官書】東井爲水事，其西曲星曰鉞。　【說文】本作戉。大斧，鉞車鑾聲，呼會切，引《詩》：鑾聲鉞鉞。【徐鉉曰】俗作鐬。以鉞作斧戉之戉。非是。【正字通】按徐說迂曲難通。《說文》越狘皆从戉聲，鉞从戉，讀若誨，別訓鑾聲，自相矛盾。徐渭俗作鐬非，不知从戉無嘒聲，尤非。古作戉。司馬法，从戉。詩書周禮史傳，□从鉞。鉞當卽戉之重文也。

钻	【戌集上】【金字部】	鉆	【唐韻】敕淹切【集韻】丑廉切，□音覘。【說文】鐵銸也。　又【說文】一曰膏車鐵鉆。　又【廣韻】巨淹切【集韻】其淹切，□音箝。【廣韻】持鐵者。【集韻】以鐵有所刼束也。【字彙補】同鉗。【倉頡篇】鉆，持也。【正字通】凡器兩頭交合，用鐵片錮之，或轉角處，鐵片兩頭拘定之，皆曰鉆。　又與鍼通。【周禮夏官射鳥氏註】鍼箭。【釋文】鍼，其炎反。或作鉆。　又□具。【後漢章帝紀】鉆鑽之屬，慘苦無極。【□寵傳】絕鉆鑽諸慘酷之科。　又【廣韻】【韻會】□託協切，音帖。【廣韻】鉆箸物也。　又【集韻】知林切，音碪。鬼谷子有飛鉆揣摩篇。【正字通】言察是非，飛而鉗持之。　又【集韻】知廉切，音霑。又渠金切，音琴。義□同。　又【正韻】同銛。【揚子法言】筆不鉆而獨加諸砥。○按法言本作銛，音簽。譌作鉆。正韻譌引。

钾	【戌集上】【金字部】	鉀	【廣韻】【集韻】【韻會】□古狎切。與甲同。鎧也。【晉載記】姚弋仲貫鉀上馬。【廣韻】今單作甲。　又【集韻】轄□切，音盍。鉀鑪。【揚子方言】箭其小而長，中穿二孔者謂之鉀鑪。　又【廣韻】古盍切【集韻】谷盍切，□音閤。義同。　或作鑉。

钿	【戌集上】【金字部】	鈿	【唐韻】待年切【集韻】【韻會】【正韻】亭年切，□音田。【說文】金華也。【六書故】金華爲飾田田然。【庾肩吾詩】縈鬟起照鏡，誰忍去金鈿。　又【正韻】陷蚌曰螺鈿。【正字通】螺鈿，婦人首飾，用翡翠丹粉爲之。又【唐史王鉷傳】以寶鈿爲井幹引泉，號自雨亭。　又【廣韻】【集韻】【韻會】□堂練切，音電。義同。　【集韻】或作□。

铃	【戌集上】【金字部】	鈴	【唐韻】【集韻】【韻會】□郞丁切，音靈。【說文】令丁也。【廣韻】似鍾而小。【正韻】爲圜形，半裂以出聲，錮銅珠於內以鳴之。【左傳桓二年】錫鸞和鈴，昭其聲也。【註】鈴在旂，有鳴聲。【釋文】鈴，音零。【爾雅釋天】旌旂有鈴曰旂。　又【唐制】學士院深嚴，懸鈴索備警，長慶中河北用兵，常夜作聲以鳴緩急。【李德裕詩】銀花懸院榜，風撼引神鈴。　又【博雅】鈴鈴，聲也。【前漢天文志】丙戌，地大動鈴鈴然。　又書名。【抱朴子對俗卷】按玉鈴經中篇。　又【揚子方言】好說而不見諸仲尼說鈴也。【註】喩小說不合大雅也。　又馬兜鈴，藥名。【本草】一名土靑木香。蔓生，葉脫時，其實尚□，如馬項鈴，故名。　又草名。【正字通】鈴兒草，卽沙薓，象花形。【墨莊漫錄】明宣德年，帝夢神語，雨打無聲鼓子花，帝口占，風吹不響鈴兒草，至今傳爲絕對。　又花名。【夢華錄】菊黃色而圓曰金鈴。　又與軨通。【周禮春官巾車】大祭祀，鳴鈴以應雞人。【註】鈴或作軨。　又【說文】霆雷餘聲也。鈴鈴所以挺出萬物。　又通作令。【詩齊風】盧令令。【註】纓環聲。

铄	【戌集上】【金字部】	鑠	【唐韻】書藥切【集韻】【韻會】【正韻】式灼切，□音爍。【說文】銷也。【孟子】非由外鑠我也。【史記張儀傳】衆口鑠金。　又【爾雅釋詁】美也。【詩周頌】於鑠王師。【傳】鑠，美也。【史記李斯傳】鑠金百鎰。【註】索隱曰：鑠，美也。　又【揚子方言】摩也。　又【後漢馬援傳】矍鑠哉是翁也。【註】矍鑠，勇貌。　又好目也。【揚子方言】宋衞韓鄭之閒曰鑠。【註】言光明也。　又【何晏景福殿賦】故其華表，則鎬鎬鑠鑠。【註】皆謂光顯昭明也。　又【集韻】或作燿。【前漢藝文志】燿金爲刃。　又【集韻】弋灼切，音藥。烙也。【莊子胠篋篇】鑠絕竽瑟。　又一曰銷也。　又【集韻】狼狄切，音秝。鼎屬也。本作。

