<!-- { "loadSidebar": true } -->
□	【未集中】【糸字部】	□	【玉篇】下革切。生絲。

	【申集中】【虍字部】		【玉篇】女滑切。虎行貌。

觥	【酉集上】【角字部】	觥	【唐韻】古橫切【集韻】【韻會】【正韻】姑橫切，□嘓平聲。【說文】本作觵，兕牛角可以飮者也，其狀觵觵，故謂之觵。【徐曰】觵，曲起之貌。【詩周南】我姑酌彼兕觥。【傳】角爵也。【疏】禮圖云：觥大七升，以兕角爲之。一說刻木爲之，形似兕角，蓋無兕者用木也。韓詩云：觥受五升，所以罰不敬。觥，廓也。君子有過，廓然著明也。【周禮春官小胥】觵其不敬者。【註】觵，罰爵也。本或作觥。○按詩詁曰：兕觥，角爵。言其體。註：觥，罰爵，解其用。然詩卷耳、七月稱兕觥者，皆非所以罰，則是觥爵之大者，或用以罰，非專爲罰也。　又大也。【揚子太□經】觥羊之毅。【註】觥羊，大羊也。　又玉鐘聲。【韓愈記夢詩】杖撞玉版聲彭觥。　又觥觥，剛直貌。【後漢郭憲傳】關東觥觥郭子橫。　又叶姑黃切，音光。【詩豳風】躋彼公堂，稱彼兕觥，萬壽無疆。【劉楨魯都賦】承彝執羃，納觶授觴。引滿輒釂，滴瀝受觥。【音學五書】古本音光。

触	【酉集上】【角字部】	触	【古今注】音紅。白魚赤尾者曰触。一曰魧。或曰雌者曰白魚，雄者曰触魚。亥集有□字，同。魧，原从角从亢作。又□，魧字之譌。（觸）〔古文〕□【唐韻】尺玉切【集韻】【韻會】樞玉切，□衝入聲。【說文】牴也。【易大壯】羝羊觸籓。【前漢元帝紀】去禮義，觸□法。【荀子議兵篇】觸之者角摧。【揚子太□經】星辰不相觸。　又【玉篇】據也。【增韻】污也。　又觸衣。【本草綱目】褌襠，一名觸衣。　又人名。【左傳襄十一年】鄭人賂晉侯以師觸。【註】樂師名。　又姓。【史記趙世家】左師觸龍。　又【集韻】昌句切，芻去聲。亦牴也。【揚雄羽獵賦】票禽之紲踰，犀兕之牴觸，熊羆之拏攫，虎豹之凌遽。觸叶遽，遽音詎。師古讀。　【集韻】亦作觕。（觸）考證：〔【揚雄校獵賦】票禽之紲踰，犀兕之抵觸。〕　謹照原 書校獵賦改羽獵賦。

觩	【酉集上】【角字部】	觩	【唐韻】【集韻】【韻會】□渠幽切，音虯。與觓同。角曲貌。【詩小雅】兕觥其觩。　又弓健貌。【詩魯頌】角弓其觩。【傳】弛貌。【箋】角弓觩然，言持弦急也。　又通作捄。【詩周頌】有捄其角。　又【集韻】【韻會】【正韻】□渠尤切，音求。又【集韻】居虬切，音樛。義□同。　【集韻】或作□。

觪	【酉集上】【角字部】	觪	【廣韻】息營切【集韻】【韻會】【正韻】思營切，□音騂。與觲同。【玉篇】角弓調利也。用角便也。　又人名。【宋史宗室表】敦武郞士觪。

觫	【酉集上】【角字部】	觫	【集韻】【正韻】蘇谷切【韻會】蘇木切，□音速。觳觫，懼死貌。【孟子】吾不忍其觳觫。

觬	【酉集上】【角字部】	觬	【廣韻】五稽切【集韻】硏奚切，□音倪。【說文】角觬曲也。【廣韻】角不正貌。　又縣名。【前漢地理志】西河郡有觬氏縣。　又【唐韻】硏啓切【集韻】吾禮切，□倪上聲。義同。

觭	【酉集上】【角字部】	觭	【唐韻】去奇切【集韻】【韻會】丘奇切，□音□。【爾雅釋畜】角一俯一仰，觭。【疏】牛角一低一仰者名觭，言傾欺也。　又【廣韻】墟彼切【集韻】【韻會】去倚切【正韻】墟里切，□□上聲。義同。　又【集韻】【韻會】□居宜切，音羈。得也。【周禮春官】大卜掌三夢之灋，二曰觭夢。【註】言夢之所得，殷人作焉。鄭康成又讀羈上聲，與掎同。杜子春又讀如奇偉之奇，觭卽奇字。【集韻】或作畸。　又隻也。【前漢五行志】晉敗秦師，匹馬觭輪無反者。【註】一隻之輪。【莊子天下篇】以觭偶不仵之辭相應。【類篇】引莊子，又音羈去聲。

	【辰集中】【木字部】		俗榛字。

觮	【酉集上】【角字部】	觮	【集韻】盧谷切，音祿。東方音也。同龣。或作□。本作角。

觯	【酉集上】【角字部】	觶	〔古文〕□【唐韻】之義切【集韻】【韻會】【正韻】支義切，□音寘。【說文】鄕飮酒角也。禮曰：一人洗舉觶，受四升。【玉篇】酒觴也。【增韻】實曰觴，虛曰觶。【禮禮器】尊者舉觶。【註】三升曰觶，觶，適也。飮當自適也。　又【正韻】罰爵也。　又【廣韻】【集韻】【韻會】章移切【正韻】支而切，□寘平聲。義同。　【說文】或作□觗。

觰	【酉集上】【角字部】	觰	【唐韻】【集韻】□陟加切，音奓。【說文】觰拏，獸也。　又【六書故】角本大也。俗謂梎據爲觰拏，披張爲觰沙。　又【說文】角上張也。【玉篇】角上長也。【廣韻】角上廣也。　又【集韻】展賈切，奓上聲。□觰，牛角上張貌。　又陟嫁切，奓去聲。義同。　又【廣韻】都賈切，音近打。牛角橫也。　【玉篇】或作奓。【集韻】亦作□、□。

觱	【酉集上】【角字部】	觱	【唐韻】畢吉切【集韻】【韻會】【正韻】壁吉切，□音必。【說文】羌人所吹角屠觱，以驚馬也。【徐曰】今之觱栗，其聲然也。俗作篳篥。　又觱發，風寒也。【詩豳風】一之日觱發。【說文】作滭冹。　又觱沸，泉湧出貌。【詩小雅】觱沸檻泉。【玉篇】或作滭。　又【廣韻】【集韻】□王勿切，音。亦羌人吹角。　【說文】本作□。【六書正譌】吹皆角音，故从角。□，古誖字，諧聲。然今時惟知觱矣。《說文》冹，一之日冹。考證：〔【詩豳風】一之日觱發。【說文】作畢發。〕　謹照原文畢發改滭冹。 

觲	【酉集上】【角字部】	觲	【唐韻】息營切【集韻】思營切，□音騂。【說文】用角低仰便也。【詩小雅】觲觲角弓。【註】弓調和貌。今本作騂。　【集韻】或省作觪。

□	【未集上】【竹字部】	□	【集韻】與腆同。

	【丑集上】【口字部】		【集韻】力入切，音立。□，送舟聲也。

觳	【酉集上】【角字部】	觳	【唐韻】【集韻】【韻會】【正韻】□胡谷切，音斛。【說文】盛觵巵也。一曰射具。【類篇】觳簏，器名。　又【玉篇】盡也，族也。　又薄也。【管子地員篇】五粟之狀，剛而不觳。【註】觳，薄也。【唐書薛苹傳】治身觳薄。【音義】觳又音確。　又觳觫，懼貌。詳前觫字註。　又【韻會】通作斛。【周禮冬官考工記】鬲實五觳，庾實二觳。【註】觳讀爲斛，受三斗。鄭康成謂豆實三而成觳，則觳受斗二升。又【集韻】古祿切，音穀。器名。受三斗。　又【集韻】【韻會】【正韻】□轄覺切，音學。【類篇】射具，所以盛隿。　又【爾雅釋詁】觳，盡也。【註】觳音學。【史記秦始皇紀】堯、舜飯土塯，啜土鉶，雖監門之養，不觳於此。【索隱】言監門下人飯猶不盡此。【徐廣曰】觳音嚳，推也。　又足跗也。【儀禮士喪禮】明衣不辟長及觳。【註】長及足尖。　又獸蹄也。【儀禮特牲饋食禮】主婦俎觳折。【註】折牲蹄爲俎也。【鄭氏曰】觳，後足也。又音確。　又【廣韻】苦角切【類篇】【正韻】克角切，□音確。【廣韻】盛脂器也。　又【正韻】無潤也。【莊子天下篇】其道大觳，使人憂，使人悲。【郭註】義與瘠同。【韻會】又音覺。　又【集韻】【韻會】【正韻】□訖岳切，音覺。與角同。校也，競也，觸也。【韓非子用人篇】强弱不觳力。【史記大宛傳】大觳抵出奇戲。互詳角字註。

觴	【酉集上】【角字部】	觴	【唐韻】式陽切【集韻】【韻會】【正韻】尸羊切，□音商。【說文】觶實曰觴，虛曰觶。【韻會】酒巵總名。【三禮圖】凡諸觴形皆同，升數則異。【詩周南卷耳疏】一升曰爵，二升曰觚，三升曰觶，四升曰角，五升曰散，總名曰爵，其實曰觴。觴者，餉也。【左傳成二年】奉觴加璧以進。【前漢外戚傳】酌羽觴兮銷憂。【孟康曰】羽觴，爵也。作生爵形，有頭、尾、羽翼。　又飮人以酒亦曰觴。【左傳襄二十三年】觴曲沃人。【戰國策】張儀曰：願王賜之觴。王曰：諾。乃觴之。　又濫觴。【家語】江始出于岷山，其源可以濫觴。【王肅註】觴，可以盛酒，言其微也。是濫觴謂始出之微。【唐明皇孝經序】濫觴於漢，蓋用此義。近世有指爲末流之弊者，誤。　又觴深，淵名。【莊子達生篇】吾嘗濟乎觴深之淵。　籀文作□。【集韻】或作□。

觵	【酉集上】【角字部】	觵	【說文】觥本字。

觶	【酉集上】【角字部】	觶	〔古文〕□【唐韻】之義切【集韻】【韻會】【正韻】支義切，□音寘。【說文】鄕飮酒角也。禮曰：一人洗舉觶，受四升。【玉篇】酒觴也。【增韻】實曰觴，虛曰觶。【禮禮器】尊者舉觶。【註】三升曰觶，觶，適也。飮當自適也。　又【正韻】罰爵也。　又【廣韻】【集韻】【韻會】章移切【正韻】支而切，□寘平聲。義同。　【說文】或作□觗。

觷	【酉集上】【角字部】	觷	【唐韻】胡角切【廣韻】胡覺切【集韻】轄覺切，□音學。【說文】治角也。【爾雅釋器】角謂之觷。【註】治樸之名。【疏】謂治其樸，俱未成器，有此名也。　又人名。宋有祕閣修撰張觷。　又【集韻】克角切，音確。又【廣韻】【集韻】□烏酷切，音沃。義□同。【玉篇】或作礐。　又【集韻】胡谷切，音斛。角聲。

觸	【酉集上】【角字部】	觸	〔古文〕□【唐韻】尺玉切【集韻】【韻會】樞玉切，□衝入聲。【說文】牴也。【易大壯】羝羊觸籓。【前漢元帝紀】去禮義，觸□法。【荀子議兵篇】觸之者角摧。【揚子太□經】星辰不相觸。　又【玉篇】據也。【增韻】污也。　又觸衣。【本草綱目】褌襠，一名觸衣。　又人名。【左傳襄十一年】鄭人賂晉侯以師觸。【註】樂師名。　又姓。【史記趙世家】左師觸龍。　又【集韻】昌句切，芻去聲。亦牴也。【揚雄羽獵賦】票禽之紲踰，犀兕之牴觸，熊羆之拏攫，虎豹之凌遽。觸叶遽，遽音詎。師古讀。　【集韻】亦作觕。考證：〔【揚雄校獵賦】票禽之紲踰，犀兕之抵觸。〕　謹照原 書校獵賦改羽獵賦。 

觹	【酉集上】【角字部】	觹	【類篇】同觿。詳後觿字註。

