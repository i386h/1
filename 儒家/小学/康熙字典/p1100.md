<!-- { "loadSidebar": true } -->
收	【卯集下】【攴字部】	收	〔古文〕【唐韻】式周切【集韻】尸周切，□音荍。【說文】捕也。【五經文字】作収，訛。【詩大雅】此宜無罪，女反收之。【傳】收，拘收也。　又【詩周頌】我其收之。【傳】收，聚也。　又【禮玉藻】有事則收之。【疏】當有事之時，則收斂之。　又【左傳襄二十七年】何以恤我，我其收之。【註】收，取也。　又【戰國策】秦可以少割而收害也。【註】收，猶息也。　又【博雅】收，振也。【中庸】振河海而不洩。【朱傳】振，收也。　又車軫也。【詩秦風】小戎俴收。【傳】收，軫也。　又夏冠名。【儀禮士冠禮】周弁，殷冔，夏收。【註】收，言所以收斂髮也。　又神名。【禮月令】其神蓐收。　又【廣韻】【集韻】【韻會】【正韻】□舒救切，音狩。獲多也。【禮月令】農事備收。【釋文】收，如字，又守又反。　又【易井卦】井收勿幕。【疏】凡物可收成者，則謂之收。【朱子本義】收，汲取也。詩救反，又如字。

攷	【卯集下】【攴字部】	攷	【集韻】考，古作攷。【周禮天官小宰】攷乃灋。餘詳考部。

攸	【卯集下】【攴字部】	攸	【唐韻】以周切【集韻】【韻會】【正韻】夷周切，□音由。【說文】作攸，行水也。【註】攴，入水所仗也。秦刻石嶧山文，攸字作□。【孟子】攸然而逝。【趙註】攸然迅走，趣水深處也。　又【爾雅釋言】攸，所也。【易坤卦】君子攸行。【詩大雅】爲韓姞相攸。【註】擇可嫁之所也。　又【左傳哀三年】鬱攸從之。【註】鬱攸，火氣也。　又【前漢敘傳】攸攸外。【註】攸攸，遠貌。　又語助詞。【書洪範】彝倫攸敘。【詩大雅】四方攸同。　又【集韻】以九切，音酉。【左傳昭十二年】湫乎攸乎。【註】攸，懸危貌。　又姓。【急就篇】北燕有攸邁。攸字从攴作。考證：〔【左傳昭十三年】湫乎攸乎。〕　謹照原文十三年改十二年。 

改	【卯集下】【攴字部】	改	【唐韻】古亥切【集韻】【韻會】已亥切【正韻】居亥切，□音輆。【說文】更也。【註】李陽冰曰：已有過，攴之卽□。【五經文字】□从戊己之已。【易益卦】有過則改。又【井卦】改邑不改井。　又姓。【廣韻】秦有大夫攺產。　又【韻補】叶荀起切。【張衡思□賦】私湛憂而深懷兮，思繽紛而不理。願竭力以守誼兮，雖貧窮而不改。【說文】从攴作□。攺、□。

攺	【卯集下】【攴字部】	攺	【廣韻】詳里切【集韻】養里切，【韻會】羊己切，□音以。【說文】□大剛卯，以逐鬼魅也。从攴巳聲。○按《前漢王莽傳》《後漢輿服志》俱不言剛卯。又名□，蓋闕載也。徐鉉音古亥切，與攺同音，非是。　又【集韻】象齒切，音似。義同。【說文】从攴作□。

攻	【卯集下】【攴字部】	攻	【唐韻】古洪切【集韻】【韻會】沽紅切【正韻】古紅切，□音公。【說文】擊也。【博雅】伐也。【易同人】乗其墉弗克攻。【書伊訓】造攻自鳴條。　又【類篇】一曰治也。【書甘誓】左不攻于左。【傳】治也。【論語】攻乎異端。　又【詩小雅】我車旣攻。【傳】攻，善也。【朱傳】攻，堅也。　又心爲物欲所侵曰攻。【唐書太宗紀】一心攻之者衆。　又摘人過失亦曰攻。【蜀志諸葛亮傳】勤攻吾闕，則事可定。　又【詩大雅】庶民攻之。【傳】攻，猶作也。　又【博雅】攻，□也。　又姓。【何氏姓苑】漢有攻生單。　又【廣韻】古冬切，音釭。義同。　又【集韻】古送切，音貢。【周禮夏官司弓矢】利攻守。【釋文】攻，如字，劉音貢。　又【韻補】叶姑黃切。【史記龜筴傳】入於周地，得太公望，與卒聚兵，與之相攻。【說文】从攴作攻。攻字原从攴作。考證：〔【博雅】攻，〈殹下革〉也。〕　謹照原文〈殹下革〉改□。 

攽	【卯集下】【攴字部】	攽	【唐韻】布還切【集韻】逋還切，□音班。【說文】分也。【書洛誥】乃惟孺子，頒朕不暇。○按書古文，訓頒作攽。　又【廣韻】府巾切【集韻】【韻會】悲巾切，□音彬。義同。　又【博雅】攽，減也。　又【類篇】气分也。亦作□。　【說文】从攴作攽。攽字原从攴作。

放	【卯集下】【攴字部】	放	〔古文〕匸【唐韻】【集韻】【韻會】□甫妄切，音舫。【說文】逐也。【小爾雅】棄也。【書舜典】放驩兜于崇山。【疏】放逐。【左傳宣元年】晉放其大夫胥甲父于衞。【註】放者，受罪黜免，宥之以遠。　又【書武成】放牛于桃林之野。【疏】據我釋之，則云放。　又【禮曲禮】毋放飯。【註】去手餘飯於器中。　又【左傳昭十六年】獄之放紛。【註】放，縱也。　又【論語】隱居放言。【何晏註】放，置也，不復言世務。　又【孟子】如追放豚。【趙岐註】放逸之豕。　又【博雅】妄也。【玉篇】散也。【增韻】肆也，捨也。【正韻】廢也。　又【廣韻】分兩切【集韻】甫兩切【正韻】妃兩切，□音昉。同倣。學也。【玉篇】比也。【類篇】效也。【書堯典】曰若稽古帝堯，曰放勳。【疏】能放效上世之功。　又【周禮天官】食醫，凡君子之食恆放焉。【註】放，猶依也。　又【孟子】放乎四海。【趙岐註】放，至也。　又【集韻】分房切。方，或作放，倂船也。【前漢禮樂志】神裴回若留放，殣冀親以肆章。　【說文】从攴作放。放字原从攴作。考證：〔【前漢禮樂志】神裴回若留放，殣冀親與肆章。〕　謹照原文與改以。 

政	【卯集下】【攴字部】	政	【唐韻】【集韻】【韻會】【正韻】□之盛切，音正。【說文】正也。【釋名】政，正也，下所取正也。【易賁卦】君子以明庶政。【書舜典】以齊七政。【傳】日月五星各異政。又【洪範】農用八政。【疏】食爲八政之首，故以農言之。【周禮天官大宰】建邦之六典，四曰政典，以平邦國，以正百官，以均萬民。【左傳桓二年】政以正民。　又【禮王制】五十不從力政。【註】力政，城道之役也。　又姓。【廣韻】出姓苑。　又【集韻】【韻會】□諸盈切，音征。賦也。通作征。【周禮地官均人】掌均地政。【註】政，讀爲征。地政謂地守地職之稅也。　【說文】从攴作政。政字原从攴作。

敀	【卯集下】【攴字部】	敀	【廣韻】博陌切。與迫同。【說文】作□，迮也。周書曰：常□常任。○按書立政，今本作伯。　又【玉篇】强也。【篇海】附也。　又【廣韻】普伯切，音拍。大打也。

敁	【卯集下】【攴字部】	敁	【廣韻】【集韻】□丁兼切，音佔。敁敠，稱量也。【類篇】敁挅，以手稱物。

敂	【卯集下】【攴字部】	敂	【廣韻】古厚切【集韻】舉厚切，□音扣。【說文】擊也。【玉篇】或作扣。【周禮地官司關】凡四方賔客□關，則爲之告。【註】□關，猶謁關人也。　又【集韻】去厚切，音口。義同。【說文】从攴作□。

敃	【卯集下】【攴字部】	敃	【廣韻】眉殞切【集韻】【韻會】美殞切，□音愍。疆也。　又【集韻】眉貧切，音珉。【玉篇】勉也，同暋。　又敷文切，音紛。亂也。通作紛。【說文】从攴作敃。敃字原从攴作。

敄	【卯集下】【攴字部】	敄	【廣韻】亡遇切【集韻】曰遇切，□音務。彊也。　又【廣韻】文甫切【集韻】罔甫切，□音武。義同。　又【集韻】迷浮切，音謀。與劺同。北燕之外，相勉努力謂之劺。【說文】从攴作敄。敄字原从攴作。

故	【卯集下】【攴字部】	故	【廣韻】【集韻】【韻會】【正韻】□古暮切，音顧。【說文】使爲之也。【註】徐鍇曰：故使之也。　又【廣韻】事也。【易繫辭】是故知幽明之故。【疏】故，謂事也。　又【廣韻】舊也。【易雜卦】革，去故也。鼎，取新也。【周禮天官大宰】以八統詔王馭萬民，二曰敬故。【註】不慢舊也。　又【書大禹謨】□故無小。【傳】故犯雖小，必□。　又【禮曲禮疏】故者，承上起下之語。　又【禮檀弓】非有大故，不宿於外。【註】大故，謂喪憂。　又【前漢藝文志】魯故二十五卷。【註】師古曰：故者，通其指義也。今流俗毛詩，攺故訓傳爲詁字，失眞。　又【前漢蘇武傳】前以降及物故，凡隨武還者九人。【註】師古曰：物故，謂死也。言其同於鬼物而故也。　又【荀子王霸篇】不隆本行，不敬舊法，而好詐故。【註】故，巧也。　又【韻補】叶攻乎切，辜也。【賈誼弔屈原文】般紛紛其離此尤兮，亦夫子之故也。歷九州而相其君兮，何必懷此都也。○按《史記》故作辜。　又叶果五切。【東方朔客難】悉力慕之，困於衣食，或失門戸，使蘇秦，張儀與僕□生於今之世，曾不得掌故。【說文】从攴作故。故字原从攴作。

敇	【卯集下】【攴字部】	敇	【集韻】測革切，音策。擊馬也。【說文】从攴作敇。【類篇】通作策。敇字原从攴作。

效	【卯集下】【攴字部】	效	【廣韻】胡敎切【集韻】後敎切【韻會】後學切，□音校。【說文】象也。【玉篇】法效也。【廣韻】學也。【增韻】放也。【易繫辭】效法之謂坤。【左傳莊二十一年】鄭伯效尤。　又【禮曲禮】效馬效羊者，右牽之。【註】效，猶呈也。　又【左傳文八年】效節於府人而出。【註】效，猶致也。　又【左傳昭二十六年】宣王有志，而後效官。【註】效，授也。　又【廣韻】效驗也。【前漢藝文志】儒者，己試之效。　又【廣韻】效力也。【前漢韓信傳】願效愚忠。　又【類篇】一曰功也。【前漢尹賞傳】追思其功效。　又【增韻】勉也。【韻會】一曰具也。【九經字樣】作効者訛。【韻會】效，亦作傚。禮韻續降效力之效與倣傚之傚不同，許雙押。　又【集韻】吉了切，音皎。【揚子方言】效烓，明也。　又下巧切，音佼。事露也。【說文】从攴作效。效字原从攴作。

敉	【卯集下】【攴字部】	敉	【廣韻】綿婢切【集韻】【韻會】母婢切，□音弭。【說文】撫也。【廣韻】安也。【書大誥】民獻有十夫，予翼以于敉寧武圖功。【傳】用撫安武事，謀立其功。　又【類篇】一曰愛也。　又【集韻】【類篇】□普弭切，音仳。義同。　又與弭通。【儀禮士喪禮註】巫掌招弭，以除疾病。【疏】弭讀爲敉，安也。【說文】从攴作敉。敉字原从攴作。

敊	【卯集下】【攴字部】	敊	【廣韻】丑六切【集韻】敕六切，□音蓄。病敊貌。【類篇】敊，痛至貌。　又【集韻】舒救切，音狩。獲也。亦作收。　又【爾雅釋鳥】鴩餔敊。【註】敊音。義未詳。

