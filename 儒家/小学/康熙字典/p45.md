<!-- { "loadSidebar": true } -->
燋	【巳集中】【火字部】	燋	【唐韻】卽消切【集韻】【韻會】【正韻】兹消切，□音椒。【說文】所以然持火也。【玉篇】炬火也。　又【廣韻】傷火。【禮內則】肝膋取狗肝一，幪之以其膋，濡炙之，舉燋其膋，不蓼。【釋文】焦字又作燋。子消反。【管子七臣七主篇】火暴焚，地燋草。【前漢霍光傳】燋頭爛額爲上客。又【後漢朱浮傳】上下燋心。◎按上二義與焦通。　又【集韻】慈焦切【正韻】慈消切，□音樵。【集韻】灼龜木。【周禮春官菙氏】掌共燋契，以待卜事。【註】杜子春云：燋讀爲細目燋之燋。或曰如薪樵。之樵謂所爇灼龜之木也。故謂之樵。契謂契龜之鑿。【釋文】祖堯反。　又【集韻】子肖切，音醮。灼龜炬也。【儀禮燕禮註】灼燋也。【釋文】燋哉妙反。　又【集韻】【類篇】□側角切，音捉。【禮少儀】主者執燭抱燋。【註】未□曰燋。【釋文】燋，側角反。　又【集韻】卽約切，音爵。【周禮春官燋契註】楚焞置於燋，在龜東，楚焞卽契，所用灼龜也。燋謂炬其存火。【疏】子春讀燋樵二者，皆作俗讀爲柴樵之樵。後鄭不從，依音爲雀。意取莊子爝火之義，熒熒然也。【釋文】燋，哉約反。【集韻】本作爝。或作焳熦。詳爝字註。　又【集韻】職略切，音勺。本作灼。詳灼字註。　又資昔切，音積。亦灼龜炬。　又【集韻】則歷切，音績。持荆然火，以灼龜也。

燌	【巳集中】【火字部】	燌	【廣韻】【集韻】□符分切，音汾。【王充論衡】中身則皮膚灼燌。　【玉篇】本作焚。

燎	【巳集中】【火字部】	燎	【玉篇】【正韻】□力弔切，音料。【玉篇】庭燎國之大事，樹以照衆也。【詩小雅】庭燎之光。【釋文】鄭云：在地曰燎，執之曰燭，樹之門外曰大燭，於內曰庭燎，皆是照衆爲明。【禮月令】以共郊廟及百祀之薪燎。【周禮天官閽人】設門燎。【註】地燭也。　又【玉篇】放火也。　又【詩陳風】佼人燎兮。【朱傳】燎明也。　又【詩小雅】燎之方揚。【箋】火田曰燎。　又【廣韻】【集韻】【韻會】【正韻】□力照切，音療。【廣韻】照也。　又【廣韻】一曰宵田。　又【廣韻】放火也。【詩大雅】瑟彼柞棫，民所燎矣。又【集韻】本作尞。【前漢郊祀志】尞禋有常用。【註】師古曰：尞與燎同。　又【唐韻】力小切【集韻】【韻會】朗鳥切【正韻】盧絞切，□音繚。【說文】本作□，亦放火也。【書盤庚】若火之燎于原。【註】燎，力召反。又力鳥反。　又【集韻】或作□。亦作轑。【前漢杜欽傳】欲以熏轑天下。【註】師古曰：轑，讀曰燎。假借用字。　又【集韻】憐蕭切，音聊。縱火焚也。　又離昭切，音摎。火在地曰燎。【詩小雅庭燎釋文】徐邈音力燒反。

燏	【巳集中】【火字部】	燏	【廣韻】餘律切【集韻】允律切，□音聿。【玉篇】光貌。【廣韻】火貌。

燐	【巳集中】【火字部】	燐	【廣韻】【集韻】【韻會】【正韻】□良刃切，音吝。【說文】本作。詳字註。【淮南子汜論訓】老槐生火，久血爲燐。　又【詩豳風熠耀宵行傳】熠燿，燐也。燐，螢火也。　又【廣韻】力珍切【集韻】【韻會】離珍切，□音鄰。又【集韻】里忍切，音嶙。義□同。

燑	【巳集中】【火字部】	燑	【集韻】徒東切，音同。本作烔。詳烔字註。

燒	【巳集中】【火字部】	燒	【唐韻】式昭切【集韻】【韻會】【正韻】尸招切，□音□。【說文】□也。【玉篇】燔也。【禮月令】仲夏毋燒灰。【戰國策】以責賜諸，民因燒其券。　又燒當，羌名。【後漢西羌傳】至硏十三世孫燒當立。　又【廣韻】【集韻】【韻會】【正韻】□失照切，音少。【廣韻】放火。【韻會】野火曰燒。

燓	【巳集中】【火字部】	燓	【唐韻】附袁切【集韻】符袁切，□音煩。【說文】燒切田也。　又【集韻】符分，音汾。本作焚。詳焚字註。

燔	【巳集中】【火字部】	燔	【唐韻】附袁切【集韻】【韻會】符袁切，□音煩。【說文】□也。【玉篇】燒也。【廣韻】炙也。【詩小雅】或燔或炙。【箋】燔，燔肉也。炙，炙肝也。又【大雅】載燔載烈。【傳】傳火曰燔。　又與膰通。【左傳襄二十二年】與執燔焉。【釋文】燔，又作膰。祭肉也。又【定十四年】腥曰脤。熱曰燔。【孟子】燔肉不至。　又【集韻】焚，古作燔。註詳八畫。　又叶汾沿切。【左思魏都賦】琴高沈水而不濡，時乗赤鯉而周旋。師門使火以驗術，故將去而焚燔。

	【寅集下】【彳字部】		【集韻】舒贍切，音。□，行搖曳貌。

燕	【巳集中】【火字部】	燕	【唐韻】於甸切【集韻】【韻會】【正韻】伊甸切，□音宴。【說文】□鳥也。籋口布翄枝尾，象形。【爾雅釋鳥】燕燕，□。【疏】燕燕，又名□。古人重言之。【詩邶風】燕燕于飛。【玉篇】俗作鷰。【集韻】亦作。　又【禮學記】燕朋逆其師，燕辟廢其學。【註】燕，猶褻也。　又與醼通。【廣韻】醼飮，古無酉，今通用。【詩小雅】我有旨酒，嘉賔式燕以敖。【儀禮】燕禮第六。　又【集韻】與宴通。安也，息也。【易中孚】初九虞吉，有他不燕。【疏】燕，安也。【詩小雅】悉率左右，以燕天子。【傳】以安待天子。【又】或燕燕居息。【傳】燕燕，安息貌。【齊語】昔聖王之處士也，使就閒燕。【註】閒燕，猶淸淨也。　又【廣韻】烏前切【集韻】【韻會】因蓮切【正韻】因肩切，□音煙。【玉篇】國名。【爾雅釋地】燕曰幽州。【詩大雅】溥彼韓城，燕師所完。【朱傳】燕召公之國。◎按鄭箋云：燕，安也。讀去聲。今从朱傳。　又【左傳隱五年】衞人以燕師伐鄭。【註】南燕國今東郡燕縣。【疏】燕有二國，一稱北燕，故此註言南燕，以別之。世本燕國姞姓。地理志：東郡燕縣南燕國姞姓，黃帝之後也。　又姓。【廣韻】邵公奭封燕，爲秦所滅，子孫以國爲氏。漢有燕倉。〇按史記仲尼弟子傳：燕伋字思。是春秋時，卽有燕姓也。　又【集韻】於殄切，音蝘。本作宴。引爾雅宴宴，居息也。〇按爾雅疏引小雅北山，或燕燕居息。考爾雅釋文及北山釋文，俱無作上聲讀者，惟大雅韓奕：韓姞燕譽。釋文云：燕，于遍反。又於顯反。可証燕之有上聲也。考證：〔【齊語】昔先君之處事也，使就閒燕。〕　謹照原文先君改聖王。處事改處士。 

牥	【巳集下】【牛字部】	牥	【廣韻】府良切【集韻】分房切，□音方。【玉篇】良牛名。日行二百里。【□天子傳】用牥牛二百，以行流沙。【註】此牛能行流沙中，如橐駞。

	【未集下】【舟字部】		【廣韻】【集韻】□五忽切，音兀。【玉篇】播舟也。

□	【午集下】【穴字部】	□	【海篇】音罪。塞也。

燖	【巳集中】【火字部】	燖	【集韻】【韻會】【正韻】□徐心切，音尋。【玉篇】本作燂。詳燂字註。　又【集韻】或作燅。【儀禮有司徹】乃燅尸俎。【註】古文燅皆作尋。記或作燖。春秋傳曰：若可燖也，亦可寒也。◎按左傳哀十二年，今本作若可尋也。　又【集韻】慈鹽切【韻會】昨鹽切，□音潛。【玉篇】本作燂。【集韻】沈肉於湯也。或作爓煔。【儀禮聘禮註】膚豕肉也。惟燖者有膚。【釋文】燖，劉音尋。一本作爓，音潛。　又【廣韻】徐鹽切【集韻】徐廉切，□音閻。【廣韻】本作燅。詳燅字註。

燗	【巳集中】【火字部】	燗	【廣韻】【集韻】□郞旰切，瀾去聲。【說文】本作爤。詳爤字註。

燘	【巳集中】【火字部】	燘	【廣韻】武罪切【集韻】毋罪切，□音浼。【玉篇】燘燘，爛也。【集韻】熟謂之燘。　又【廣韻】呼罪切【集韻】虎猥切，□音賄。又【集韻】呼回切，音灰。義□同。

燙	【巳集中】【火字部】	燙	【字彙】徒浪切，音宕。【篇海】盪，滌盪也。出《釋典》。　又【篇海】徒郞切，音唐。義同。考證：〔【篇海】從郞切，音唐。〕　謹按從郞切不音唐。謹照原文改徒郞切。 

燚	【巳集中】【火字部】	燚	【五音篇海】以日切，音亦。火貌。

燛	【巳集中】【火字部】	燛	【類篇】俱永切，音暻。火名。一曰日光。

營	【巳集中】【火字部】	營	【唐韻】【集韻】余傾切【韻會】維傾切，□音塋。【說文】市居也。从宮，熒省聲。　又【玉篇】度也。【廣韻】造也。【詩大雅】經之營之。【箋】營表其位。又【小雅】肅肅謝功，召伯營之。【箋】營治也。【易繫辭】四營而成易。【疏】四度經營蓍策，乃成易之一變也。【韻會】東西爲經，周迴爲營。　又【詩小雅】營營靑蠅。【傳】營營，往來貌。【釋文】營說文作謍。小聲也。　又【禮禮運】營窟。【疏】地高則穴，地下則營壘，其土爲窟。　又【韻會】軍壘曰營。【史記黃帝紀】以師兵爲營衞。【註】正義曰：環繞軍兵爲營，以自衞轅門，卽其遺象。　又【老子道德經】載營魄抱一，能無離乎。【註】營，也。一曰衞也。　又營室，星名。【禮月令】孟春之月，日在營室。　又【前漢王莽傳】人民正營。【註】師古曰：正營惶恐不安之意也。正音征。　又【後漢淸河王慶傳】夙夜屏營。【註】屏營，彷徨也。　又【前漢劉向傳】所以營惑耳目。【註】師古曰：營謂回繞之。又【敘傳】營信巫史。【註】鄧展曰營惑也。　又【廣韻】州名。舜分靑州爲營州。【爾雅釋地】齊曰營州。【註】自岱東至海。【疏】博物志云：齊有營丘，豈是名乎。【爾雅釋丘】水出其左營丘。【註】今齊之營丘，淄水過其南及東。　又縣名。【前漢地理志】北海郡營陵。【註】或曰營丘。又營道，營浦，皆屬零陵郡。　又營漢侯國。在濟南。見【史記惠景閒侯者年表】。　又鉤營，地名。【前漢李陵傳】遮鉤營之道。　又姓。【風俗通】周成王卿士，營伯之後。漢有京兆營郃。　又與熒通。熒惑，星名。亦作營。見熒字註。　又【集韻】懸扃切，音熒。辯解也。【莊子人閒世】口將營之。【郭註】自救解不暇也。　又叶于方切，音王。【張籍祭韓愈詩】薦待皆寒羸，但取其才良。親朋有孤稚，姻婚有辦營。

茟	【申集上】【艸字部】	茟	【玉篇】古芛字。註詳四畫。　又【集韻】允律切，音聿。【博雅】藜也。　又【類篇】兵笛切，音筆。草名。【佩觿集】俗以草名之茟，爲筆札之筆，非。　又【字彙】引《法華經》註：草木花始也。音委。

