<!-- { "loadSidebar": true } -->
孔	【寅集上】【子字部】	孔	〔古文〕□【唐韻】【正韻】康董切【集韻】【韻會】苦動切，□空上聲。【說文】通也。从乙从子。乙，請子之□鳥也。乙至而得子，嘉美之也。故古人名嘉字子孔。　又甚也。【詩小雅】德音孔昭。【書禹貢】九江孔殷。【註】殷正也。言水道甚得其正也。　又穴也。【爾雅釋詁】孔，閒也。【疏】謂閒□也。【周禮冬官考工記圅人】眡其鑽空而惌。【史記舜本紀】爲匿空旁出。【註】空卽孔。　又空也。通也。【老子道德經】孔德之容，惟道是從。【註】謂空虛能容也。　又【揚子太□經】孔道夷如。【註】孔道，通道也。　又鳥名。【山海經】南方多孔烏。　又姓。【廣韻】殷湯之後。本自帝嚳□□狄吞乙卵而生契，賜姓子氏。至成湯，以其祖吞乙卵而生，故名履，字太乙。後代以子加乙，始爲孔氏。至宋孔父嘉遭華父督之難，其子奔魯，故孔子生於魯。

孝	【寅集上】【子字部】	孝	【唐韻】呼敎切【集韻】【韻會】【正韻】許敎切，□嘐去聲。【說文】善事父母者。从老省，从子，子承老也。【孝經】夫孝，天之經也，地之義也，民之行也。【書堯典】克諧以孝。【禮祭統】孝者，畜也。順於道，不逆於倫之謂畜。又【祭義】曾子曰：居處不莊非孝，事君不忠非孝涖官不敬非孝，朋友不信非孝，戰□無勇非孝。五者不遂烖，及於親，敢不敬乎。　又【諡法】五宗安之，慈惠愛親，秉德不回，協時肇享，大慮行節，□曰孝。　又姓。【風俗通】秦孝公後。　又叶許救切，音臭。【詩周頌】於乎皇考，永世克孝。叶上疚造。　又叶許六切，音旭。【詩大雅】匪棘其欲，遹追來孝。叶上淢，淢音侐。

嬾	【丑集下】【女字部】	嬾	【唐韻】洛旱切。怠也。一曰臥也。女性多怠，故从女。◎按與懶同。　又讀平聲。【蘇軾次毛滂詩】芋火對嬾殘。【註】嬾，讀若闌。

宺	【補遺】【寅集】【宀字部】	宺	【川篇】火廣切。廣也。

媿	【丑集下】【女字部】	媿	【廣韻】俱位切【集韻】【韻會】基位切。□同愧。或作謉。詳愧字註。　又【集韻】醜古作媿。註詳酉部十畫。

宰	【寅集上】【宀字部】	宰	〔古文〕□□□【唐韻】作亥切【集韻】【韻會】【正韻】子亥切，□哉上聲。【說文】官稱。【玉篇】治也。【增韻】主也。【周禮天官】立天官冢宰，使帥其屬掌邦治。【註】冢，大也。又大宰，掌建邦之六典，以佐王治邦國。【註】大宰，治官之長，兼總六官也。大宰之副貳曰小宰。又有宰夫之職，掌治朝之法。【鄭註】宰夫，主諸臣萬民之復逆，故詩人重之，曰家伯維宰。　又【周禮地官】有里宰，掌比其邑之衆寡，與其六畜兵器。　又家臣之長曰宰。【詩小雅】諸宰君婦。【註】諸宰，家宰也。　又【廣韻】制也。【正字通】爲事物主也。【史記禮書】宰制萬物，役使羣動。【荀子正名篇】心者，道之主宰。　又屠也，烹也。主膳羞者曰膳宰，亦曰庖宰。【前漢□平傳】里中社，平爲宰。平曰：使平得宰天下，亦如此肉。【顏師古註】主切割肉也。又姓。周大夫宰孔之後，以官爲氏，周宰咺，漢宰直。又宰父，複姓。　又叶子里切，音擠。【詩大雅】疚哉冢宰。叶紀止里。　又【說文】宰辠，人在屋下執事者。从宀从辛。辛，辠也。○按《周官》大小邑宰，皆由賢能升進。从辛訓辠，泥，不可从。

峌	【寅集中】【山字部】	峌	【集韻】徒結切，音跌嵽峌，高山貌。【木華海賦】峌□孤亭。　【集韻】嵽，或作峌。

	【辰集中】【木字部】		同桵。　又【唐韻】於爲切【集韻】邕危切，□音逶。田器也。　又【玉篇】於皮切。義同。

宮	【寅集上】【宀字部】	宮	【唐韻】居戎切【集韻】【韻會】居雄切【正韻】居中切，□音弓。【說文】室也。从宀，躳省聲。【白虎通】黃帝作宮室，以避寒暑。宮之言中也。【釋名】宮，穹也。屋見垣上穹隆然也。【詩大雅】雝雝在宮。【周禮內宰六宮註】婦人稱寢曰宮。宮者，隱蔽之言，天子謂之六寢。　又【禮儒行】儒有一畝之宮。【註】宮，牆垣也。【儀禮士昏禮】母戒女曰：夙夜無違宮事，古者貴賤所居，皆得稱宮，至秦始定爲至尊所居之稱。　又宗廟亦曰宮。【詩召南】于以用之，公侯之宮。【孔氏曰】可以奉祭祀曰事，祭必於宗廟曰宮，互見其義也。　又學名。【禮曲禮】諸侯曰頖宮。【註】謂半於天子之宮也。　又官名。【周禮天官】宮正掌王宮之戒令糾禁。　又五音中聲曰宮。【前漢律歷志】宮，中也。居中央，暢四方，倡始施生，爲四聲綱。【史記樂書】宮，土音，聲出於□，合口而通之，其性圓而居中。五聲六律十二管，還相爲宮也。【註】宮爲君主之義，當其爲宮，五聲皆備。　又腐□曰宮。【書呂□宮辟註】宮，淫□，次死之□也。【禮文王世子】公族無宮□，不翦其類也。　又環也。【爾雅釋山】大山宮，小山霍。【註】宮謂圍繞之。禮記曰：君爲廬宮之是也。　又【周禮春官小胥】正樂縣之位，天子宮縣。【註】宮縣，四面縣也。　又姓。左傳虞宮之奇，戰國宮佗。又北宮，南宮，俱複姓。　又守宮，木名。【爾雅釋木】守宮，槐。　又守宮，蜥蜴名，別作□。　又叶古黃切，音光。【班固張敖銘】功成德立，襲封南宮。垂號萬期，永保無疆。　又叶古元切，音涓。【黃庭經】自高自下皆眞人，玉堂絳宇盡元宮。人音然。考證：〔【釋名】宮，宆也。屋見垣上宆隆然也。〕　謹照原文兩宆字□改穹。 

媼	【丑集下】【女字部】	媼	【廣韻】【集韻】【韻會】【正韻】□烏皓切，音襖。【說文】女老稱。【前漢高帝紀】高祖常從王媼武負貰酒，此兩家常折券棄責。　又母之別稱。【史記趙世家】左師觸龍說太后曰：媼之愛燕后，賢于長安君。【前漢外戚傳】地節三年，求得外祖母王媼。　又地神曰媼。張晏曰：坤爲母，故稱媼。【前漢郊祀歌】媼神蕃釐。又【安世歌】后土富媼。　又【集韻】委隕切，音醞。女字。　又紆問切，音醞。又於云切，音熅。又於昆切，音溫。義□同。　又烏沒切，溫入聲。媼妠，小兒肥也。

婞	【丑集下】【女字部】	婞	【廣韻】胡頂切【集韻】【正韻】下頂切。□同悻。【說文】很也。【屈原離騷】鮌婞直以亡身。　又【集韻】下耿切。同倖。一曰親也。一作□。□字原从□。□，古文幸。

婦	【丑集下】【女字部】	婦	〔古文〕□【唐韻】房九切【集韻】【韻會】扶缶切【正韻】房缶切，□音阜。【說文】服也。【爾雅釋親】子之妻爲婦。又女子已嫁曰婦。婦之言服也，服事於夫也。【禮昏義】婦人先嫁，三月敎以婦德、婦言、婦容、婦功。又【郊特牲】婦人，從人者也。幼從父兄，嫁從夫，夫死從子。　又冢婦、長婦、介婦，衆婦也。見【內則】。　又嬪婦，化治絲枲。見【周禮天官】。　又世婦，后宮官，所謂二十七世婦也。　又屬婦，婦之窮獨，當聯屬者。【書梓材】至于屬婦。　又嫠婦，寡婦也。【蘇軾赤壁賦】泣孤舟之嫠婦。　又好貌。【荀子樂論篇】其容婦。　又物類之隂者亦曰婦。【埤雅】鵓鳩隂則屛逐其婦，晴則呼之。　又【韻府】蟋蟀一名吟蛩，濟南呼爲嬾婦。　又江中有魚名白旂，其脂可然，用之照歌舞則明，照紡績則昏，世謂嬾婦所化。　又鷦鷯名巧婦，赤斑蜘蛛名絡絲婦。□見【本草綱目】。　又梵言婆利耶，華言婦。　又【正韻】防父切，音附。【□琳飮馬長城窟】邊城多健少，內舍多寡婦。作書與內舍，便嫁莫留住。　又叶芳尾切，音斐。【楚辭天問】水濱之木，得彼小子，夫何惡之，□有莘之婦。　通作負。別作媍。

宔	【寅集上】【宀字部】	宔	【唐韻】【集韻】【韻會】【正韻】□腫庾切，音主。【說文】宗廟宔祏也。从宀主聲。【徐曰】以石爲藏主之櫝也。一曰神主。左傳：許公爲反祏主。本作宔。通作主。

嬧	【丑集下】【女字部】	嬧	【集韻】在忍切，音盡。女字。

桖	【辰集中】【木字部】	桖	【集韻】【類篇】□呼決切，音血。木名。赤若血。【字彙】誤入五畫。

嫕	【丑集下】【女字部】	嫕	【廣韻】【正韻】於計切【集韻】壹計切，□音瘞。婉嫕，順從也。【宋玉神女賦】澹淸淨其愔嫕。　或作瘱。【前漢外戚傳】婉瘱，有節操。

尦	【寅集上】【尢字部】	尦	【說文】尥本字。　又【五音集韻】都了切，音鳥。然也。

宝	【寅集上】【宀字部】	寶	〔古文〕寚□珤【唐韻】【正韻】博浩切【集韻】【韻會】補抱切，□音保。【說文】珍也。从宀玉貝，缶聲。【徐曰】人所保也。【廣韻】珍寶。又瑞也，符也。【易繫辭】聖人之大寶曰位。【禮禮運】天不愛其道，地不愛其寶。【詩大雅】稼穡惟寶。又【書旅獒】所寶惟賢，則邇人安。　又【增韻】符璽也，重也，貴也。【周禮春官天府】凡國之玉鎮，大寶器藏焉。【書旅獒】分寶玉于伯叔之國。禮聘凡四器者，唯其所寶，以聘可也。註謂圭璋璧琮。古者天子諸侯以圭璧爲符信，至秦始有皇帝信璽，唐改曰寶。又凡錢文曰通寶。　又姓。　又叶博古切，音補。【詩大雅】錫爾介圭，以作爾寶。叶上土。　又【□琳瑪瑙賦】帝道匪康，皇鑒元輔。顧以多福，康以碩寶。　又通作葆。【史記魯世家】毋墜天之降葆命。【註】讀如寶。【留侯世家】見穀城下黃石，取而葆祠之。【徐廣曰】史珍寶字皆作葆。考證：〔【書旅獒】分寶玉于叔伯之國。〕　謹照原文叔伯改伯叔。〔【禮聘義】圭璋璧琮，凡此四器者，唯其所寶，以聘可也。〕　謹按禮記聘義無此文，查係見儀聘義禮記中。謹據改爲禮聘凡四器者，唯其所寶，以聘可也。註謂圭璋璧琮。  

嬚	【丑集下】【女字部】	嬚	【廣韻】力鹽切【集韻】離鹽切，□音廉。女字。一曰淸美也。　又【廣韻】良冉切【集韻】力冉切，□音斂。女名。

