<!-- { "loadSidebar": true } -->
噳	【丑集上】【口字部】	噳	【唐韻】【韻會】魚矩切【集韻】五矩切，□音俁。【說文】麋鹿羣口相聚貌。【詩大雅】麀鹿噳噳。【傳】噳噳然衆也。亦作麌。　又【廣韻】噳噳，笑貌。　【集韻】或作麌□。

噴	【丑集上】【口字部】	噴	【廣韻】【集韻】【韻會】【正韻】□普悶切，音溢。【說文】叱也。【玉篇】鼓鼻也。【廣韻】吐氣。【戰國策】俛而噴，仰而鳴。【莊子秋水篇】噴則大者如珠，小者如霧，雜而下者，不可勝數也。【韓詩外傳】疾言噴噴，口沸目赤。【廣韻】與歕同。【集韻】或作□吩。　又【廣韻】□魂切【集韻】【韻會】【正韻】鋪魂切，□音歕。義同。【廣韻】本作濆。潠也。　又【集韻】芳問切，音忿。吹聲。　又方問切，音奮。吒也。　【字彙】作噴，附十二畫，非。今攺正。噴从□作。

坲	【丑集中】【土字部】	坲	【廣韻】【集韻】【韻會】【正韻】□符勿切，音佛。坲□，塵起貌。【韓愈酬鄭相公詩】牙纛前坌坲。　又【集韻】蒲結切，音蹩。義同。

嚻	【丑集上】【口字部】	嚻	【字彙】同囂。【爾雅釋言】嚻，閑也。【註】嚻然閑暇貌。　又【尚書序】仲丁遷于嚻。【傳】地名。　又【前漢五行志】莫嚻必敗。【註】師古曰：楚官名。【左傳桓十六年】作敖。○按嚻爲囂字重文，惟《廣韻》作嚻，字書皆作囂。今將《經傳》作嚻者列於此，餘詳囂字註。

囑	【丑集上】【口字部】	囑	【廣韻】之欲切【集韻】朱欲切，□音燭。【玉篇】付囑也。【廣韻】託也。【字彙】俗作嘱。

善	【丑集上】【口字部】	善	〔古文〕譱□□□【廣韻】常演切【集韻】【韻會】【正韻】上演切，□音蟺。【說文】吉也。【玉篇】大也。【廣韻】良也，佳也。【書湯誥】天道福善禍淫。　又【詩鄘風】女子善懷。【箋】善，猶多也。【禮文王世子】嘗饌善，則世子亦能食。【註】善謂多于前。　又【禮曲禮入國不馳註】馳善躙人也。【疏】善猶好也，車馳則好行刺人也。　又【禮王制註】善士謂命士也。　又【禮學記】相觀而善之謂摩。【疏】善猶解也。　又【禮少儀】問道藝，曰：子習于某乎，子善于某乎。【疏】道難，故稱習。藝易，故稱善。　又【前漢西域傳】鄯善國，本名樓蘭王。　又與單通。【前漢匈奴傳】單于曰善于。　又【廣韻】姓也。【呂氏春秋】善卷，堯師。　又【韻會】【正韻】□時戰切，音繕。【毛氏曰】凡善惡之善則上聲，彼善而善之則去聲。【孟子】王如善之是也。○按《玉篇》《廣韻》《集韻》《類篇》善字俱無去聲。　又【正字通】與人交讙曰友善。【史記刺客傳】田光曰：所善荊卿可使也。　又與膳通。【莊子至樂篇】具太牢以爲善。　【集韻】或作嬗。

喍	【丑集上】【口字部】	喍	【集韻】鉏佳切，音柴。【玉篇】啀喍也。【集韻】喍啀，犬□貌。

喔	【丑集上】【口字部】	喔	【廣韻】於角切【集韻】【韻會】【正韻】乙角切，□音渥。【說文】雞聲也。【韓愈送楊凝賀正旦詩】天星牢落雞喔咿。　又【廣韻】喔咿，强顏貌。詳前咿字註。　又【集韻】烏谷切，音屋。雉聲。　又【楚辭九思】哀世兮睩睩，諓諓兮嗌喔。衆多兮阿媚，委靡兮成俗。

喗	【丑集上】【口字部】	喗	【唐韻】牛殞切【集韻】牛尹切，□音輑。【說文】大口也。【集韻】口大齒醜貌。又【廣韻】魚吻切【集韻】牛吻切，□音齳。義同。【集韻】或作□。【賈誼新書】以匈奴之饑，飯羹膹〈炙下肉〉，喗□多飲酒。　又【集韻】粗本切，音鱒。義同。本作□。

喚	【丑集上】【口字部】	喚	【唐韻】呼貫切【集韻】【韻會】【正韻】呼玩切，□音煥。【說文】呼也。【王褒洞簫賦】哮呷□喚。【註】大聲也。　又【韓愈贈同遊詩】喚起窻全曙。【註】黃庭堅云：喚起，禽名，聲如人，絡繹員轉淸亮，偏於春曉鳴，江南謂之春煥。【復齋復錄】予嘗讀唐顧渚山茶記曰：顧渚山中有鳥，如鸜鵒而色蒼，每至正二月作聲，曰春起也，三四月云春去也，採茶人呼爲煥春鳥。【說文】古通作奐。【玉篇】本作嚾。【集韻】亦作讙。

喽	【丑集上】【口字部】	嘍	【廣韻】郞斗切【集韻】朗口切，□音塿。【廣韻】嗹嘍，煩貌。　又【廣韻】落侯切【集韻】郎侯切，□音樓。【廣韻】嘍唳，鳥聲。　【集韻】本作謱。

□	【未集下】【肉字部】	□	【篇海類編】同□。

嗁	【丑集上】【口字部】	嗁	【唐韻】【正韻】杜兮切【集韻】【韻會】田黎切，□音題。【說文】號也。【前漢五行志】豕人立而嗁。【後漢梁冀傳】作愁眉嗁妝。　【廣韻】同啼。【集韻】或作渧諦。　又通作謕。【前漢嚴助傳】孤子謕號。　又叶田離切。【魏武帝苦寒行】樹木何蕭索，北風聲正悲。熊羆對我蹲，虎豹夾路嗁。　【集韻】通作啼。

嗍	【丑集上】【口字部】	嗍	【集韻】色角切，音朔。吮也。本作欶。或作嗽□。

嘐	【丑集上】【口字部】	嘐	【廣韻】許交切【集韻】【韻會】【正韻】虛交切，□音虓。【說文】誇語也。【集韻】大也。【孟子】其志嘐嘐然。【註】志大言大也。　又【集韻】駭貌。　又【唐韻】古肴切【集韻】【韻會】【正韻】居肴切，□音交。【玉篇】鷄鳴也。【廣韻】詩云：鷄鳴嘐嘐。○按今《詩》鄭風作膠膠。【正韻】亦作咬。　又【集韻】披交切，音泡。言不實而夸。　又蒲交切，音庖。義同。　又郞刀切，音醪。嘐啁，語多也。　又【集韻】巴校切，音豹。嘐嘐，聲也。　又眉救切，同謬。狂者之妄言也。

嘒	【丑集上】【口字部】	嘒	【唐韻】【集韻】【韻會】□呼惠切，音嘒。【說文】小聲也。【廣韻】聲急。【詩小雅】鳴蜩嘒嘒。【傳】嘒嘒，聲也。又和也。【又】鸞聲嘒嘒。【傳】嘒嘒，中節也。又【商頌】嘒嘒管聲。【傳】嘒嘒然和也。　又【詩召南】嘒彼小星。【傳】嘒，微貌。【廣韻】作暳。【說文】同嚖。【集韻】同□。

嘔	【丑集上】【口字部】	嘔	【廣韻】【集韻】【韻會】【正韻】□烏侯切，音歐。【廣韻】唲嘔，小兒語也。【荀子富國篇】唲嘔之。　又【博雅】嘔嘔，喜也。　又水名。【周禮夏官職方氏】幷州，其川曰虖池、嘔夷。【釋文】嘔，烏侯反。　又與謳通。【前漢朱買臣傳】其妻亦負戴相隨，數止買臣，毋歌嘔道中。　又【集韻】【韻會】【正韻】□匈于切，音訏。【集韻】悅言也。【正韻】慈愛之聲。【史記韓信傳】言語嘔嘔。【漢書】作姁姁。【集韻】同呴。　又【集韻】虧于切，音區。嘔夷，水名。【周禮嘔夷釋文】一音驅。　又【集韻】【類篇】□春朱切，音樞。怒聲。　又【廣韻】烏后切【集韻】【韻會】【正韻】於口切，□音歐。【廣韻】與歐同，吐也。【左傳哀二年】□子曰：吾伏弢嘔血，鼓音不衰。【釋文】嘔，本又作□。【集韻】或作□□□。　又【集韻】【韻會】□威遇切，音嫗。【集韻】和悅貌。【前漢王褒傳】嘔喩受之。應劭讀。

嘳	【丑集上】【口字部】	嘳	【廣韻】【集韻】□苦怪切，音蒯。【說文】本作□，太息也。【晏子雜篇】嘳然而歎。【集韻】或作。　又【廣韻】譏他人也。　又【集韻】呼怪切，音□。【字林】息憐也。【揚子方言】嘳，憐也，沅灃之原，凡言相憐哀謂之嘳。【集韻】或作喟。　又【廣韻】【集韻】【正韻】□丘媿切，音。【廣韻】與喟同。詳前喟字註。

喌	【丑集上】【口字部】	喌	【唐韻】【集韻】□之六切，音祝。【說文】呼雞重言之。从吅州聲，讀若祝。【廣韻】亦作□。　又【廣韻】職流切【集韻】之由切，□音周。義同。【集韻】或作。

喤	【丑集上】【口字部】	喤	【唐韻】【集韻】【韻會】【正韻】□胡光切，音黃。【說文】小兒聲。【詩小雅】其泣喤喤。○按《釋文》喤音橫，華彭反。又云呼彭反，聲也，不云音皇，故《廣韻》亦缺此一音，然叶韻自當讀皇。　又【廣韻】戸盲切【集韻】【韻會】【正韻】胡盲切，□音橫。義同。　又【詩周頌】鐘鼓喤喤。【傳】喤喤，和也。○按《釋文》喤，華彭反，徐音皇，又音宏，三音皆可讀。　又【集韻】諠也，怒也。　又【詩周頌】喤喤厥聲。○按《釋文》喤，華盲反，又音橫，又音皇，三音皆可讀。　又【廣韻】虎橫切【集韻】呼橫切，□音諻。【廣韻】諻呷也。【集韻】喧也。　又【通雅】引喤，卽騶唱也。梁制，令僕，中丞各給威儀十人，武冠絳韝皆呼入殿，引喤至階，一人執儀囊不喤。　又【集韻】虎晃切，音恍。喤呷，衆也。

