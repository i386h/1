<!-- { "loadSidebar": true } -->
寔	【寅集上】【宀字部】	寔	【集韻】【韻會】□丞職切，音室。【說文】止也。【徐曰】寔如此，止如此也。　又是也。【詩大雅】實墉實壑。【註】實當作寔。寔，是也。　【增韻】【正韻】與實通。【韻會】以通爲誤。

峪	【寅集中】【山字部】	峪	【集韻】余玉切，音欲。【爾雅釋水】注谿曰谷。或从山。　又【問奇集】平峪，縣名。今屬順天府。峪，讀如裕。

嶙	【寅集中】【山字部】	嶙	【唐韻】【集韻】力珍切【韻會】【正韻】離珍切，□音鄰。【說文】嶙峋，山崖重深貌。《前漢揚雄傳》岭巆嶙峋。顏師古曰：節級貌。　又【廣韻】力忍切【集韻】【類篇】【韻會】里忍切【正韻】良忍切，□音凜。嶾嶙，山峻貌。【潘岳西征賦】裁陂陀以嶾嶙。考證：〔【顏師古曰】節級貌。【揚雄甘泉賦】岭巆嶙峋。〕　謹照漢書原文改爲：前漢揚雄傳岭巆嶙峋。顏師古曰節級貌。 

帺	【備考】【寅集】【巾字部】	帺	【篇海類編】同□。

	【卯集中】【手字部】		【集韻】丑鳩切【刊謬正俗】抽字。籀文从此。○按卽字俗體。

孤	【寅集上】【子字部】	孤	【唐韻】古乎切【集韻】【韻會】【正韻】攻乎切，□音姑。【說文】無父也。【釋名】孤，顧也，顧望無所瞻見也。【禮曲禮】君子已孤不更名。又窮民之一曰孤。【禮月令】養幼少，存諸孤。　又王侯謙稱。【禮玉藻】凡自稱小國之君曰孤。【曲禮】諸侯與民言，自稱曰寡人。其在凶服，曰適子孤。　又官名，三公之次也。【書周官】立少師，少傅，少保，曰三孤，貳公弘化。【註】三孤，雖三公之副貳，非其官屬，故曰孤。　又凡孑處亦曰孤。【禮學記】獨學而無友，則孤陋而寡聞。　又【玉篇】特也。【書禹貢】嶧陽孤桐。【註】特生之桐也。　又【集韻】負也。【李陵答蘇武書】陵雖孤恩，漢亦負德。【毛曰】凡孤負之孤，當作孤。俗作辜，非。　又獨孤，複姓。　【徐鉉曰】于文子瓜爲孤，瓜聲也。子不見父，則泣呱呱也。會意。

屧	【寅集上】【尸字部】	屧	【唐韻】蘇叶切【集韻】【韻會】【正韻】悉協切，□音燮。【說文】履中薦也。本作屟，从尸枼聲。【徐曰】履中替也。　又【增韻】屐也。【姑蘇圖經】吳王宮中有響屟廊，以楩梓板籍地。行則有聲，故名。【杜甫詩】步屟隨春風。　【集韻】或作□□。

	【補遺】【午集】【玉字部】		【五音篇海】補戛切。神名。

嵦	【寅集中】【山字部】	嵦	【廣韻】五來切【集韻】魚開切，□音皚。崍嵦，山貌。　又【五音集韻】可亥切，音塏。義同。

峺	【寅集中】【山字部】	峺	【集韻】古杏切，音梗。礙也。　【正字通】俗硬字。集韻硬或作峺，不必从字彙峺硬分爲二。

崏	【寅集中】【山字部】	崏	【集韻】同岷。【說文】本作□。□原字从敯从山。

尔	【巳集中】【爻字部】	爾	【唐韻】兒氏切【集韻】【韻會】忍氏切，□音邇。【說文】麗爾，猶靡麗也。本作□。从冂从，其孔，尒聲。此與爽同意。　又【玉篇】爾，汝也。【書大禹謨】肆予以爾衆士奉辭伐罪。　又【禮檀弓】爾毋從從爾。爾毋扈扈爾。【註】爾，語助。【廣韻】尒義與爾同。詞之必然也。　又譍詞。【古詩】爲焦仲卿妻作：諾諾復爾爾。【世說】聊復爾耳。　又同邇。【詩大雅】戚戚兄弟，莫遠具爾。【箋】爾，謂進之也。【疏】邇是近義，謂揖而進之。【儀禮少牢饋食禮】上佐食爾上敦黍于筵上右之。【註】爾，近也。或曰移也。右之，便尸食也。【周禮地官肆長】實相近者，相爾也。【註】爾，亦近也。又【前漢藝文志】爾雅三卷二十篇。【註】張晏曰：爾，近也。雅，正也。　又【集韻】乃禮切，音禰。【集韻】本作濔。滿也。　又一曰爾爾，衆也。　又【詩小雅】彼爾維何，維常之華。【註】爾華，盛貌。【釋文】爾，乃禮反。　又【爾雅釋草】綦，月爾。【疏】綦，一名月爾，可食之菜也。考證：〔【儀禮少牢饋食禮】上佐食爾上敦黍于筵上右。【註】爾，近也。或曰移也。右之，便尸食也。〕　謹照原文上右下增之字。 

峿	【寅集中】【山字部】	峿	【廣韻】五乎切【集韻】訛胡切，□音吾。嶇峿，山名。【集韻】通作□。　又地名。【前漢地理志】東海郡司吾。或从山，今齊東有峿驛。　又【廣韻】【集韻】偶舉切【韻會】語許切【正韻】偶許切，□音敔。岨峿，山貌。　又不安貌。【陸機文賦】或岨峿而不安。【正字通】與齬鋙通。

崢	【寅集中】【山字部】	崢	【集韻】鋤耕切。同崝。【說文】崝嶸也。本作崝。或作崢。【韓愈城南聯句】高言軋霄崢。【註】山之切云者。【孟郊感興詩】吾欲載車馬，太行路崢嶸。　【正字通】崝、崢古人詩賦皆互見，字雖別而意相通。

嵫	【寅集中】【山字部】	嵫	【廣韻】子之切【集韻】【韻會】津之切【正韻】津私切，□音咨。崦嵫，山名。日所入處。見前崦字註。　又嵫山，在嵫陽縣北。　又嵫釐，峻險貌。【王延壽魯靈光殿賦】崱屴嵫釐。◎按《王賦》嵫釐□釐互見，音義□同。

嶷	【寅集中】【山字部】	嶷	【唐韻】【集韻】語其切【韻會】疑其切，□音宜。【說文】九嶷山，舜所葬，在零陵營道。從山疑聲。【元結九嶷山記】山方二千餘里，四州各近一隅，世稱九峰相似，望而疑之，謂之九嶷。通作疑。【前漢武帝紀】祀虞舜於九疑。又【屈原離騷】九疑□其竝迎。　又【玉篇】魚力切【集韻】【類篇】【韻會】鄂力切，□音逆。【說文】小兒有知也。本作。今文作嶷。【詩大雅】克岐克嶷。【箋】嶷，識也，其貌嶷嶷然，有所識別也。又【史記帝嚳紀】其色郁郁，其徳嶷嶷。【註】徳高也。　【集韻】或作懝。考證：〔【說文】九嶷，山名。在零陵營道縣北，舜陵在焉。〕　謹照原文改九嶷山，舜所葬，在零陵營道。從山疑聲。 

嵧	【寅集中】【山字部】	嵧	【廣韻】【集韻】□力求切，音留。岣嵧，山貌。【字彙】岣嵧，羅君山峰。

巽	【寅集中】【己字部】	巽	〔古文〕□【唐韻】【集韻】【韻會】【正韻】□蘇困切，音遜。【說文】本作□，具也。篆文作巽。【徐鉉曰】庶物皆具，丌以薦之。　又【玉篇】卦名。【韻會】巽，入也。柔也，□也。【易巽卦疏】巽者，□順之名。說卦云：巽，入也。蓋以巽是象風之卦，風行無所不入，故以入爲訓。若施之於人事，能自□巽者，亦無所不容。然巽之爲義，以□順爲體，以容入爲用，故受巽名矣。　又與遜通。【書堯典】汝能庸命巽朕位。【釋文】巽，讓也。【集傳】巽遜古通用。　又【五音集韻】雛睆切，音撰。持也。　又【韻補】叶須閏切，音濬。【易蒙卦】童蒙之吉，順以巽也。叶下順。　又叶須絹切，選去聲。【易家人】六二之吉，順以巽也。叶上變。

嵉	【寅集中】【山字部】	嵉	【集韻】唐丁切，音庭。山名，在白登。

	【丑集中】【土字部】		【廣韻】【集韻】【韻會】【正韻】□力救切，音溜。盛飯瓦器也。堯舜飯土塯。見【韓子】。

	【子集下】【厂字部】		【玉篇】古文吟字。註見口部四畫。又【集韻】同崟。亦作碒岑。【說文】山之岑崟也。又渠金切，音琴。同。【說文】石地也。

	【寅集上】【宀字部】		【唐韻】烏皎切【集韻】【韻會】【正韻】伊鳥切，□音杳。【說文】室東南隅也。【爾雅釋宮】室東南隅謂之。【喪禮】埽室聚諸。【荀子非十二子篇】奧之閒。　又【玉篇】戸樞聲也。　又【集韻】【韻會】【正韻】□一叫切，夭去聲。幽深也。【廣韻】隱暗處。　【正字通】本作，俗作窔，或作宎。互見宎字註。　【說文】本作□。从宀聲。考證：〔【爾雅釋宮】室東隅謂之。〕　謹照原文東下增南字。〔【禮喪禮】埽室聚諸。〕　謹照原書改喪禮。 

射	【寅集上】【寸字部】	射	【唐韻】神柘切【集韻】食夜切【韻會】【正韻】神夜切，□蛇去聲。【說文】弓弩發於身，而中於遠也。【禮射義】古者，天子以射選諸侯卿大夫士。射者，男子之事也，因而飾之以禮樂也。又射之爲言繹也。繹者各繹己之志也。故心平體正，持弓矢審固，則中矣。又射義有大射，賔射，燕射。【周禮地官保氏】五射，曰白矢，曰參連，曰剡註，曰襄尺，曰井儀。詳【鄭司農註】。　又【廣韻】羊謝切【集韻】【韻會】【正韻】夤謝切，□音夜。僕射，秦官名。【漢官儀註】僕，主也。古者重武事，每官必有主射督課之，故名。師古曰：射本如字讀，今音夜，蓋關屮語轉爲此音也。朱子曰：禮僕人師扶左，射人師扶右。周官大僕之職，僕射之名，蓋起於此。漢獻帝始分置左右僕射，唐改左右匡政，又改左右相。　又【廣韻】【集韻】□食亦切，音實。【增韻】以弓弩失射物也。又指物而取曰射。【論語】弋不射宿。又【蜀志】孟光曰：吾好直言，每彈射利病，爲世所嫌。歐陽氏曰：泛而言射，則在去聲，以射其物而言，則在入聲。《正字通》以爲曲說，非。　又【廣韻】羊益切【集韻】【韻會】【正韻】夷益切，□音睪。【詩大雅】無射亦保。【周頌】無射于人斯。【註】射，厭也。　又無射，九月律名。【前漢律歷志】無射，言陽氣上升，隂氣收藏，終而復始，無厭已也。　又叶當故切，音妒。【詩小雅】式燕且譽，好爾無射。　又叶於略切，音約。【詩大雅】不可度思，矧可射思。【楚辭天問】封豨是射。叶下若。　【說文】本作。从身从矢。或从寸。寸，法度也。亦手也。考證：〔【禮射義】射之爲言繹也。各繹己之志也，故射者心平體正，持弓矢審固。持弓矢審固，然後中。〕　謹照原文改：繹者各繹己之志也。故心平體正，持弓矢審固，則中矣。 

寃	【寅集上】【宀字部】	寃	【正字通】俗冤字。【說文】冖部冤，屈也。从兔，在冖下。【周伯溫曰】俗作寃，非。

