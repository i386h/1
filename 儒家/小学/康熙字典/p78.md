<!-- { "loadSidebar": true } -->
瓾	【午集上】【瓦字部】	瓾	【字彙】母耿切，音猛。甑帶也。　又【淮南子說山訓】敝箄甑瓾在□茵之上，雖貪者不搏。【註】瓾讀鼃黽之黽。

疪	【午集中】【疒字部】	疪	【集韻】必至切，音閉。腳冷濕病。　又人名。【前漢衞霍傳】雁疪為輝渠侯。【注】雁，音鷹。疪，音庇廕之庇。　又與庇同。【後漢淸河王傳】魂靈有所依疪。　又【類篇】毗至切，音備。義同。　【類篇】或作痹。廕原字从隂，不从陰。

瓿	【午集上】【瓦字部】	瓿	【唐韻】蒲口切【集韻】薄口切【正韻】普厚切，□音部。【說文】甂也。【廣韻】瓿甊，瓦甖。【五音集韻】瓿甊，小甖。【正韻】甒也。甒卽罌也。【爾雅釋器】甌瓿謂之瓵。【註】瓿甊，小甖。【博雅】瓿，缶也。又甁也。【揚子方言】河汾之閒其大者謂之甀，其中者謂之瓿甊。【戰國策】夫鼎者非效壷醯醬瓿耳。【註】瓿甂也。【前漢揚雄傳】吾恐後人用覆醬瓿也。【註】師古曰：瓿，小甖也。　又銅瓿，以盛醯醢臡醬。【博古圖】周方斜瓿，肩作電形，類古文□字，環腹象雷文，如盤絲髮，微起乳形。中作黃目狀。又魚瓿，肩腹閒飾以魚形。又蟠虬瓿二，饕餮瓿四，皆周制。　又【廣韻】防無切【集韻】【韻會】馮無切，□音扶。又【集韻】蒲侯切，音捊。又【正韻】薄胡切，音蒲。義□同。

□	【未集上】【竹字部】	□	【篇海】祖似切，音子。笙也。

甀	【午集上】【瓦字部】	甀	【廣韻】【集韻】【韻會】馳僞切【正韻】直類切，□音縋。小口罌也。【淮南子氾論訓】抱甀而汲。【註】今兗州曰小武爲甀，幽州曰瓦。【揚子方言】自關而西，晉之舊都河汾之閒，其大者謂之甀。甖，其通語也。【博雅】甀甁也。　又地名。【史記黥布傳】遂西與上兵遇蘄，西會甀。【註】正義曰：甀，音遂瑞反。蘄，沛郡蘄城。　又【集韻】是爲切，音垂。義同。【列子湯問篇】當國之中有山，山名壷領，狀若甔甀。【釋文】甀，音垂。　又【廣韻】直垂切【集韻】重垂切，□音錘。又【集韻】【韻會】傳追切【正韻】直追切，□音椎。義□同。考證：〔【列子殷湯篇】〕　謹照原文改湯問篇。 

甁	【午集上】【瓦字部】	甁	【廣韻】薄經切【集韻】【韻會】旁經切，□音萍。與缾同。【玉篇】汲器也。【揚子方言】缶謂之瓿。其小者謂之甁。【易井卦】汔至亦未繘井，羸其甁。【左傳襄十七年】衞孫蒯田于曹隧，飮馬于重丘，毀其甁。【儀禮士喪禮】新盆槃甁，廢敦重鬲。【註】甁以汲水也。　又炊器。【禮禮器】夫奧者，老婦之祭也。盛於盆，尊於甁。【註】盆甁炊器也。　又地名。【後漢郡國志】河南郡有甁丘聚。　又姓。【風俗通】漢有太子少傅甁守。【後趙錄】有北海甁子然。考證：〔【左傳襄十六年】衞孫蒯田于曹隧。〕　謹照原文十六年改十七年。 

甂	【午集上】【瓦字部】	甂	【廣韻】布懸切【集韻】□眠切，□音邊。【玉篇】小盆，大口而□下。【揚子方言】自關而西，盆盎小者曰甂。【淮南子說林訓】狗彘不擇甂甌而食。【抱朴子嘉遁卷】拊甂瓴於洪鐘之側。【東方朔七諫】甂甌登于明堂，周鼎潛于深淵。　又【唐韻】芳蓮切【集韻】紕延切，□音篇。義同。

甃	【午集上】【瓦字部】	甃	〔古文〕【唐韻】【集韻】【韻會】【正韻】□側救切，音縐。【說文】井甓也。【易井卦】六四井甃旡咎。【註】結砌也。馬云：爲瓦裏下達上。【疏】甃，亦治也。以塼壘井，修井之壞，謂之甃。【莊子秋水篇】缺甃之崖。　又【李賀詩】光明藹不發，腰龜徒甃銀。【註】唐官制，四品以下龜袋飾銀。甃，猶飾也。

甄	【午集上】【瓦字部】	甄	【唐韻】居延切【集韻】【韻會】稽延切，□音籈。【說文】陶也。【前漢董仲舒傳】夫上之化下，下之從上，猶泥之在鈞，惟甄者之所爲。【註】師古曰：甄，作瓦之人也。【後漢班固傳】孕虞育夏，甄殷陶周。　又化也。【左思魏都賦】□化所甄，國風所稟。【註】甄，成也。言宮殿之制不侈泰，國俗奉爲程式也。【何晏景福殿賦】甄陶國風。【註】李□曰：埏埴爲器曰甄陶，王者亦甄陶其民也。　又【博雅】甄，地也。　又【廣韻】察也。【抱朴子正郭卷】甄無名之士於草萊。　又【廣韻】一曰免也。　又【增韻】表也。【潘岳西征賦】甄大義以明責。【註】宋均曰：甄，表也。　又【增韻】明也。【後漢光武紀】靈貺自甄。【註】甄明也。【謝瞻張子房詩】聖心豈徒甄，惟德在無忘。　又【集韻】亦姓。【□留風俗傳】舜陶河濱，後爲氏。【前漢趙充國辛慶忌傳】用甄豐甄邯，以自助。　又地名。【張悛爲吳令謝詢求爲諸孫置守冢人表】破董卓於陽人，濟神器於甄井。【釋文】甄，音堅。【註】吳書曰：初堅入洛軍城南，甄官井上每旦有五色氣，堅命人浚探，得漢傳國璽。　又陣名。【左傳文十年宋公道楚予田孟諸註】將獵，張兩甄，故置二左司馬。兩甄，猶兩翼也。【世說新語】桓元好獵，雙甄所指，不避林壑。【晉書周魴傳】擊賊杜曾于楊口，令李桓督左甄，梁裴遂，壽楊之戰，爲四甄待之。　又甄甄，鳥飛貌。【楚辭九思】鹿蹊兮□□，貒貉兮蟫蟫，鸇鷂兮軒軒，鶉兮甄甄。　又諡法。【汲冢周書】醜心動懼曰甄。　又【廣韻】側鄰切【集韻】【韻會】【正韻】之人切，□音眞。義同。【韻會】毛氏曰：甄陶字，眞僊二韻通押。【莊季裕雞肋篇】甄徹字見獨登進士時，林攄爲樞密，當唱名讀堅音，上以爲眞音，攄辯不遜，坐貶。吳志，孫堅入洛，屯軍城南，甄宮井上，旦有五色氣，令人入井，探得傳國璽，以甄與己名音叶，爲受命之符，則三國以前未有音之人切者。孫權卽位，尊堅爲帝，江左諸儒爲吳諱，故攺音眞。【孫奕示兒編】甄有二音，學者皆押甄字在先韻，獨眞韻反未嘗押，此皆相承之久，信耳不信目之過。文選張華女史箴云：散氣流形，旣陶旣甄，在帝包羲，肇經天人，則已押人眞韻矣。○按女史箴在三國以後，孫氏未詳考，前此甄無眞音也。　又【博雅】堗下謂之甄。【釋文】甄，只賔反。　又【博雅】甄，甎也。【釋文】音眞。　又【集韻】諸延切，音饘。察也，勉也。　又【廣韻】苦掾切，音券。視也。　又【集韻】規掾切，音絹。同鄄。衞地。今齊隂鄄城或作甄。【史記齊太公世家】七年，諸侯會桓公於甄。【杜預曰】甄，衞地。今東郡甄城也。又【田敬仲完世家】昔日趙攻甄，子弗能救。【註】正義曰：甄，音絹。卽濮州甄城縣北。　又【集韻】【韻會】【正韻】□之刃切，音震。【集韻】鐘病聲。【周禮春官典同】薄聲甄。【註】甄讀爲甄燿之甄。甄，猶掉也。【釋文】音震。　又【字彙】古奚切，音稽。【春秋命曆敘】神農甄四海，白阜脉山川。白阜，人名。佛經甄明之甄。亦音稽。考證：〔吳志，孫堅入洛，屯軍城南，甄宮井上，旦有五色氣。〕　謹照吳志孫堅傳註原文甄宮改甄官。〔文選張華女箴云，散氣流形，旣陶旣甄，在帝句義，肇經天人。 按女箴在三國以後。〕　謹按原文作女史箴，此註兩引女箴中□增入史字。在帝句義照原文改在帝句義。 

甇	【午集上】【瓦字部】	甇	【集韻】於莖切，音鶯。同罌。【玉篇】長頸甁也。

甈	【午集上】【瓦字部】	甈	【廣韻】【集韻】【韻會】去例切【正韻】去計切，□音憩。【爾雅釋器】康瓠謂之甈。【註】康，空也。康瓠，瓦爲之。　又【博雅】甈，□也。【釋文】甈，去滯反。【揚子方言】罃甈謂之盎。【釋文】甈，罽反。　又【韻會】燥也，破裂也。【博雅】甈裂也。【揚子法言】甄陶天下者在和。剛則甈，柔則坯。【註】甈，破瓦。又破罌也。坯土疎不黏，治天下亦猶是也。　又【唐韻】魚例切【集韻】【韻會】牛例切【正韻】倪制切，□音詣。義同。【說文】康瓠，破甖。　又【集韻】九芮切，音劂。又魚列切，音孽。義□同。　又丘傑切，音朅。□也。　【集韻】或作□□。

甉	【午集上】【瓦字部】	甉	【廣韻】戸監切【集韻】乎監切，□音銜。【玉篇】瓦屋也。【集韻】瓦施屋也。　又【廣韻】【集韻】□下斬切，音豏。又【集韻】莊陷切，音蘸。又叉鑑切，音懺。義□同。

甊	【午集上】【瓦字部】	甊	【廣韻】【正韻】郞斗切【集韻】【韻會】朗口切，□音塿。【玉篇】瓿甊。【爾雅釋器甌瓿謂之瓵註】瓿甊，小甖。【博雅】甊，甁也。

甋	【午集上】【瓦字部】	甋	【廣韻】都歷切【集韻】【韻會】【正韻】丁歷切，□音的。【玉篇】瓴甋。【爾雅釋宮】瓴甋謂之甓。【詩□風中唐有甓傳】甓，瓴甋也。【張協雜詩】瓴甋夸璵璠，魚目笑明月。

甌	【午集上】【瓦字部】	甌	【唐韻】【集韻】【韻會】【正韻】□烏侯切，音謳。【說文】小盆也。【廣韻】瓦器【正韻】今俗謂盌深者爲甌。【爾雅釋器】甌瓿謂之瓵。【揚子方言】罃甈謂之盎，其小者謂之升甌。　又金甌。【唐書崔琳傳】初，明皇每命相，皆先書其名。一日書琳等名案上，會太子入，覆以金甌，曰：此宰相名，若自意之，卽中且賜酒。太子曰：非崔琳盧從愿乎。帝曰：然。　又【韻會】西甌，地名。駱越別種。又東甌，閩中地。【史記趙世家】夫翦髮文身，錯臂左衽，甌越之民也。【註】索隱曰：劉氏云：今珠崖儋耳謂之甌人，是有甌越。正義曰：屬南越，故言甌越。輿地志云：交址，周時爲駱越，秦時曰西甌。文身斷髮避龍，則西甌駱又在番吾之西南。又【東越傳】乃立搖爲東海王，都東甌。【註】索隱曰：姚氏云：甌，水名。永嘉記：水出寧城十餘里，去郡城五里入江。昔有東甌王都城，有亭，積石爲道，今猶在也。【山海經】甌居海中。【註】今臨海永寧縣卽東甌，在岐海中也。　又【史記滑稽傳】甌窶滿篝。【註】正義曰：甌窶，謂高地狹小之區，得滿篝籠也。　又【史記匈奴傳】中有棄地，莫居千餘里，各居其邊爲甌脫。【註】韋昭曰：畍上屯守處。索隱曰：服虔云：作土室以伺漢人。又纂文曰：甌脫，土穴也。　又姓。甌冶子，吳人，善鑄劒。　又【集韻】於口切，音毆。西甌，駱越別種。

