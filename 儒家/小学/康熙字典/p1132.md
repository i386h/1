<!-- { "loadSidebar": true } -->
梏	【辰集中】【木字部】	梏	【唐韻】古沃切【集韻】【類篇】姑沃切，□音鵠。【說文】手械也。【廣韻】紂所作。【易蒙卦】用說桎梏。【疏】在手曰梏。【博雅釋室】杻謂之梏，械謂之桎。【周禮秋官掌囚】中罪桎梏，下罪梏。　又貫頸也。【左傳襄六年】子蕩以弓梏華弱于朝。　又【孟子】梏亡之矣。【趙岐註】亂也。　又【博雅】也。○按《說文》，角械也。　又【廣韻】古岳切【韻會】吉岳切【正韻】訖岳切，□音覺。【爾雅釋詁】梏，直也。【禮緇衣】引《詩》：有梏德行。【射義】棲皮曰鵠。【註】鵠之言梏。梏，直也，言人正直乃得中也。考證：〔【爾雅釋器】杻謂之桎，械謂之梏。〕　謹按所引出博雅不出爾雅。今照原文爾雅釋器改博雅釋室。桎改梏。梏改桎。〔【左傳襄六年】子蕩以弓梏華氏于朝。〕　謹照原文華氏改華弱。 

梐	【辰集中】【木字部】	梐	【唐韻】傍啓切【集韻】【韻會】部禮切，□音陛。【說文】梐枑也。或作。詳枑字註。　又【家語】周梐。【王肅曰】牢獄也。　又【說文】邊兮切，音篦。義同。

梒	【辰集中】【木字部】	梒	【唐韻】胡男切【集韻】【類篇】胡南切，□音含。梒桃，果名。櫻桃也。亦作含。【禮月令】仲夏之月，以含桃薦寢廟。

梓	【辰集中】【木字部】	梓	【唐韻】卽里切【集韻】【正韻】祖似切【韻會】祖士切，□音耔。【說文】楸也。或作□、榟。【通志】梓與楸相似。【爾雅釋木】椅，梓。【郭註】卽楸。【陸璣草木疏】楸之疏理白色而生子者爲梓。【埤雅】梓爲百木長，故呼梓爲木王。羅願云：屋室有此木，則餘材皆不震。　又橋梓。【尚書大傳】橋者，父道也。梓者，子道也。　又桑梓，父之所樹。【詩小雅】維桑與梓，必恭敬止。　又《梓材》《周書》篇名。古作杍材。【註】治木器曰梓，治土器曰陶，治金器曰冶。【周禮冬官考工記】攻木之工七：輪輿弓廬匠車梓。　又【禮曲禮】漑者不寫。【疏】杯盂之屬。亦曰梓。　又姓。梓愼，見【左傳】。　又俗謂鋟文書於板曰梓。　又一種鼠梓，名楰，江東人謂之虎梓。　又【古今註】梓實曰豫章。

梔	【辰集中】【木字部】	梔	【唐韻】【集韻】【韻會】□章移切，音支。【說文】黄木可染。【博雅釋木】梔子，桃也。【唐本草】一名木丹，一名越桃。【圖經】生南陽川谷，今南方及西蜀州郡皆有之。木高七八尺，葉似李而堅硬，二三月生白花，夏秋結實如訶子狀，生靑熟黃，中仁深紅。　又名鮮支。【司馬相如上林賦】鮮支黃礫。　又梔之花葉差大者，謂之林蘭。【謝靈運山居賦】林蘭近雪而揚猗。　又作巵。【史記貨殖傳】千畝巵茜。　又【爾雅釋木】桑有葚梔。見椹字註。考證：〔【說文】木實可染。〕　謹照原文木實改黄木。 

鉝	【戌集上】【金字部】	鉝	【集韻】力入切，音立。食器。林邑王獻流離蘇鉝。

梖	【辰集中】【木字部】	梖	【集韻】【類篇】□博蓋切，音貝。【酉陽雜俎】梖多木，出摩伽佗國，長六七丈，經冬不彫，取其皮書之。本作貝。俗作梖。【廣州記】嵩寺忽有思惟樹，卽貝多也。有人坐貝多樹下思惟，因以名焉。【寰宇志】緬甸在滇南，有樹頭椶，高五六尺，結實如子，卽貝樹也，偭人取其葉寫書。【唐張喬貝多樹詩】還應毫末長，始見拂丹霄。得子從西國，成隂見昔朝。餘詳貝字註。

梗	【辰集中】【木字部】	梗	【唐韻】【廣韻】【集韻】【類篇】【正韻】□古杏切，音鯁。【說文】山枌楡，有朿，莢可爲蕪荑者。　又病也。【詩大雅】至今爲梗。　又禦災曰梗。【周禮天官】女祝以時招梗，禬禳以除疾殃。　又【爾雅釋詁】梗，正直也。　又【揚子方言】梗，略也。梗槩，大略也。　又草木刺人爲梗。【張衡西京賦】梗木爲之靡拉。　又枝梗。【戰國策】桃梗土偶。　又土梗，非眞物也。【莊子田子方】吾所學者，直土梗耳。　又猛也。【方言】韓趙之閒曰梗。【淮南子原道】鋤其强梗。考證：〔【周禮天官】女祝以時招梗，禬禳以除時疾。〕　謹照原文時疾改疾殃。 

梘	【辰集中】【木字部】	梘	【集韻】【類篇】□經電切，音見。栓也。　又【類篇】古典切，音繭。通水器。　又【集韻】【類篇】□□甸切，音莧。檢也。　又【集韻】【類篇】□居莧切，音覵。棺衣。

梙	【辰集中】【木字部】	梙	【集韻】【類篇】槵俗省作梙。詳槵註。

梚	【辰集中】【木字部】	梚	【集韻】【類篇】□武遠切，音晚。木名。

梜	【辰集中】【木字部】	梜	【唐韻】【正韻】□古協切，音頰。【說文】檢柙也。【廣韻】與筴同。猶箸也。【禮曲禮】羹之有菜者用梜，其無菜者不用梜。【註】今人謂箸爲梜提。　又【廣韻】古狎切，音甲。木理亂。

條	【辰集中】【木字部】	條	【廣韻】徒聊切【集韻】【韻會】田聊切，□音迢。或作樤。【說文】小枝也。【徐曰】自枝而出也。【詩周南】伐其條枚。【傳】枝曰條，榦曰枚。　又長也。【書禹貢】厥木惟條。　又木名。橘屬。【爾雅釋木】柚條。【詩秦風】有條有梅。【埤雅】柚似橙而大于橘。一名條。　又條理也。【書盤庚】若網在綱，有條而不紊。　又條然，嘯貌。【詩王風】中谷有蓷，條其歗矣。　又條達也。【前漢郊祀歌】聲氣遠條。　又條鬯也。【前漢律志】隂陽萬物，靡不條鬯該成。　又敎條。【史記酷吏傳】以興化條。又條奏。【前漢元帝詔】條奏無有所諱。又條例。【晉書劉實傳】撰《春秋條例》二十卷。顏師古曰：凡言條者，一一而疏舉之，若木條焉。　又繩也。【禮雜記】喪冠條屬。　又八風之一。【易緯通卦驗】東北曰條風。　又【博雅】條條，擾亂也。　又鳴條，地名，在河東郡安邑縣。　又國名。漢周勃封條侯。　又姓。【姓苑】晉有冉閔司空條枚。　又【集韻】他彫切，音祧。枝落也。【詩豳風】蠶月條桑。　又癡宵切。義同。　又與滌通。【周禮秋官之屬】條狼氏。【註】徒歷切，音滌。　又叶徒流切，讀若頭。【陸雲夏府君誄】百行殊揆，君望斯周。栖儀初九，戢翼洪條。

梟	【辰集中】【木字部】	梟	【唐韻】古堯切【集韻】【韻會】堅堯切，□音驍。【說文】不孝鳥也。【詩大雅】爲梟爲鴟。【陸璣疏】自關而西，爲梟爲流離。其子適長大，還食其母。故張奐云：鶹鷅食母。又其肉甚美，可爲羹臛。【北戸錄】古人尚鴞羹，意欲滅其族，非以爲美也。　又縣首木上曰梟首。【前漢高帝紀】梟故塞王欣頭櫟陽巿。　又健也。【前漢高帝紀】北貉燕人來致梟騎助漢。　又山巓曰梟。【管子地員篇】其山之梟，多桔符楡。其山之末，有箭與苑。　又雄也。【淮南子原道訓】湫漻寂寞，爲天下梟。　又梟瞯，深目貌。【王褒四子講德論】燋齒梟瞯，文身裸袒之國，靡不奔走貢獻。　又梟盧，樗蒱采名。幺爲梟，六爲盧。晉謝艾曰：梟，邀也。六博得邀者勝。【楚辭】成梟而牟呼五白。梟二爲珉采，牟，勝也。勝梟必五白。　又【本草別錄】桃終冬不落者爲梟桃。　又姓。【姓譜】隋煬帝誅楊元感，改其姓爲梟氏。考證：〔【楚辭】成梟爲牟。〕　謹照原文爲牟改而牟。 

榡	【辰集中】【木字部】	榡	【集韻】蘇故切，音素。【類篇】器未飾也。通作素。【周禮槀人獻素註】形法定爲素。

梠	【辰集中】【木字部】	梠	【唐韻】力舉切【集韻】【韻會】【正韻】兩舉切，□音呂。【說文】楣也。【廣韻】桷端連綿木也。【博雅】楣、檐、櫺皆謂之梠。【釋名】或謂之槾。見槾字註。

梡	【辰集中】【木字部】	梡	【唐韻】【正韻】苦管切【集韻】苦緩切，□音款。俗作。【廣韻】虞俎名。【禮明堂位】俎用梡、嶡。【註】虞俎名梡，梡形四足，如案。夏俎名嶡，嶡亦如梡，而橫柱四足，中央如距。賀云：直有脚曰梡，如脚中央橫木曰嶡。　又【廣韻】胡管切【集韻】戸管切【韻會】合管切，□音緩。義同。　又【韻會】斷木也。一曰薪蒸束。　又【韻會】【類篇】□胡官切，音桓。木名。子可食。出蒼梧。　又【集韻】【韻會】□胡慣切，音患。木名。如訶棃。　又【集韻】胡昆切，音魂。【博雅】梡，枝也。　又【集韻】奴玩切，音。義同。　又【說文】胡本切【集韻】戸袞切，□渾上聲。【說文】木薪也。又木末破也。　或作溷。

梢	【辰集中】【木字部】	梢	【廣韻】【正韻】所交切【集韻】師交切，□音弰。【說文】木也。【爾雅釋木】梢，梢櫂。【郭註】木無枝柯，梢櫂長而殺者。　又竿也。樂者所執。【漢郊祀歌天門章】飾玉梢以舞歌。　又小柴也。【淮南子兵略訓】曳梢肆柴。　又【字彙】船柁尾曰梢。今人謂篙師爲梢子。或作。　又擊而去之曰梢。【揚雄甘泉賦】梢夔魖而抶獝狂。　又【博雅】梢梢，小也。　又農器。【陸龜蒙耒耜經】前如桯而樛者曰轅，後加柄而喬者曰梢。　又梢雲，山名。【左思吳都賦】梢雲無以踰，嶰谷弗能連。　又與旓同。旌旗之旒也。【揚雄河東賦】揚左纛，被雲梢。　又【韻會】思邀切，音宵。【周禮冬官考工記】《匠人》梢溝三十里而廣倍。【鄭註】梢，謂水潄齧之溝。　又【說文】山巧切，音shǎo。木長貌。　又【集韻】所敎切，音哨。剡木上殺也。　又【集韻】色角切，音朔。義同《爾雅》。考證：〔【揚雄甘泉賦】梢夔魖而扶獝狂。〕　謹照原文扶改抶。 

梣	【辰集中】【木字部】	梣	【集韻】【類篇】□咨林切，音祲。或作□。【說文】靑皮木。【淮南子俶眞訓】梣木色靑翳，此治目之藥也。【本草】秦皮，一名梣皮，一名石檀。【唐本草】樹似檀，葉取皮水漬碧色，書紙靑色。　又【廣韻】昨淫切，音□。義同。【集韻】江南樊雞木也。　又【唐韻】鉏針切【集韻】鉏簪切，□音岑。義同。【類篇】栫也。

梤	【辰集中】【木字部】	梤	【唐韻】【集韻】□符分切，音汾。【說文】香木也。　又【說文】【集韻】□撫文切，音芬。義同。　【類篇】梤或作。亦省作梤。

梥	【辰集中】【木字部】	梥	【集韻】松古作梥。註詳四畫。

