<!-- { "loadSidebar": true } -->
臟	【未集下】【肉字部】	臟	【集韻】才浪切，音藏。腑也。【正字通】五臟也。【字彙】臟者，藏也。精藏於腎，神藏於心，魂獲於肺，志藏於脾。【抱朴子至理卷】破積聚於腑臟。　又【正字通】亦作倉。【通雅】五倉，卽五藏也。又或作臧。【前漢藝文志】五臧六府。◎按臧、藏、臟一字。後人加艸，又加肉。

臠	【未集下】【肉字部】	臠	【唐韻】力沇切【集韻】【韻會】力轉切【正韻】盧轉切，□音孌。【說文】臞也。一曰切肉臠也。【正韻】塊切肉。【正字通】塊割也。【禮曲禮】毋嘬炙。【註】嘬，謂一舉盡臠。【易噬嗑疏】正義曰乾胏，是臠肉之乾者。【前漢王莽傳註】臠，切千段也。【晉書謝琨傳】元帝爲晉陵公主求壻，謂王珣日，如謝琨便足。未幾，袁崧欲以女妻琨。珣曰：卿莫近禁臠。　又魚腹亦爲臠。【儀禮有司徹皆加膴祭于上註】膴，刳魚時割其腹，以爲大臠也。　又【廣韻】【韻會】□落官切，音鑾。臠臠，瘠貌。

□	【未集上】【竹字部】	□	【集韻】作甸切，音薦。楚謂筏上居曰□。

臡	【未集下】【肉字部】	臡	【廣韻】奴低切【集韻】【韻會】【正韻】年題切，□音泥。【玉篇】麋臡，肝髓醢也。又有骨醢也。【廣韻】雜骨醬也。【韻會】作醢及臡者，必先煿乾其肉，乃後莝之，雜以粱麴及鹽酒，置甀中，百日則熟。【釋名】臡，胒也，骨肉相摶，胒無汁也。【周禮天官醢人】朝事之豆，其實韭菹酖醢，昌本麋臡。【註】臡，亦醢也。或曰醬也。有骨爲臡，無骨爲醢。【禮郊特牲恆豆之菹水草之和氣也註】天子朝事之豆，有昌本麋臡。　又【廣韻】人兮切【集韻】人移切，□音腝。又【廣韻】諾何切，音那。又【五音集韻】汝來切，音荋。義□同。

臢	【補遺】【未集】【肉字部】	臢	【字彙補】兹三切，音簪。【元人塡詞】腌□。

臣	【未集下】【臣字部】	臣	〔古文〕□【唐韻】植鄰切【集韻】【韻會】丞眞切，□音辰。事人之稱。【說文】臣，牽也，事君也。象屈服之形。【白虎通】臣者，纏也，勵志自堅固也。【廣韻】伏也。仕於公曰臣，任於家曰僕。【易序卦】有父子，然後有君臣，有君臣，然後有上下。【詩小雅】率土之濱，莫非王臣。　又【前漢王陵傳】陳平謝曰：主臣。【註】文穎曰：惶恐之辭，猶今言死罪。晉灼曰：主，擊也。臣，服也。言其擊服。惶恐之辭。【通雅】發語敬謝之辭，猶主在上，臣在下，自然敬恐也。　又姓。【奇姓通】唐臣悅，著平陳紀。　又【韻補】叶音禪。【道藏歌】躋景西那東，肆覲善因緣。常融無地官，皆是聖皇臣。

臤	【未集下】【臣字部】	臤	【集韻】賢，古作臤。註詳貝部八畫。　又【廣韻】苦閑切【集韻】丘閑切，□音慳。堅也。　又【集韻】丘耕切，音鏗。又輕煙切，音牽。又丘寒切，音看。義□同。

臥	【未集下】【臣字部】	臥	【唐韻】吾賀切【集韻】【韻會】吾貨切【正韻】五箇切，□音餓。【說文】休也。从人臣，取其伏也，人臣事君俯僂也。【長箋】因休義借寐也。【廣韻】寢也。【釋名】化也，精氣變化，不與覺時同也。【禮樂記】魏文侯問於子夏曰：吾端冕而聽古樂，則唯恐臥。　又【韻會】寢室曰臥。【後漢宦者傳論】乃以張卿爲大謁者，出入臥內。　又息也。【管子白心篇】臥名利者寫生危。【註】息其名利之心，則無危生之累也。

臦	【未集下】【臣字部】	臦	【唐韻】居况切【集韻】古况切，□音誑。【說文】乖也。从二臣相違。【集韻】背也。　又【集韻】嫗往切，音枉。又求枉切，音俇。義□同。　又俱永切，音憬。人名。周有伯臦。通作囧。互見後臩字註。

臧	【未集下】【臣字部】	臧	【唐韻】則郞切【集韻】【韻會】【正韻】兹卽切，□音贓。【爾雅釋詁】臧，善也。【易師卦】初六，師出以律，否臧凶。【詩衞風】不忮不求，何用不臧。【傳】臧，善也。　又【廣韻】厚也。　又【揚子方言】荆淮海岱雜齊之閒罵奴曰臧，罵婢曰獲。　又姓。【姓苑】出東筦魯孝公子臧僖伯之後。　又與贜通。吏受賕也。【前漢尹賞傳】貪污坐臧。　又【集韻】昨郞切。與藏同。【管子侈靡篇】天子藏珠玉，諸侯藏金石。【前漢食貨志】輕微易臧。　又【韻會】【正韻】□才浪切。與庫藏之藏同。【前漢食貨志】出御府之臧以贍之。　又與臟同。【前漢王吉傳】吸新吐故，以練五臧。又【藝文志】有客疾五臧狂顚病方。　又臧善之臧，亦叶音臟。【詩小雅】未見君子，憂心柄柄。旣見君子，庶幾有臧。怲音謗。

臨	【未集下】【臣字部】	臨	〔古文〕□【唐韻】力尋切【集韻】【韻會】犂針切【正韻】犂沉切，□音林。【爾雅釋詁】臨，視也。【詩衞風】日居月諸，照臨下土。又【大雅】上帝臨女，無貳爾心。【箋】臨，視也。【禮曲禮】臨諸侯，畛於鬼神。【疏】以尊適□曰臨。【穀梁傳哀七年】春秋有臨天下之言焉，有臨一國之言焉，有臨一家之言焉。【註】徐乾曰：臨者，撫有之也。　又【博雅】臨，大也。　又【戰國策】縣隂以甘之，循有燕以臨之。【註】臨，猶制也。　又易卦名。　又車名。【詩大雅】以爾鉤援，與爾臨衝，以伐崇墉。【傳】臨，臨車也。【疏】臨者，在上臨下之名。【釋名】臨，如字。韓詩作隆。　又地名。【左傳哀四年】荀寅奔鮮虞，趙稷奔臨。【註】臨，晉邑。　又丘名。【爾雅釋丘】右高名臨丘。　又姓。【後趙錄】秦州刺史臨深。【孔融傳】有臨孝存。　又門名。【左思吳都賦】左稱彎崎，右號臨硎。【註】彎崎，臨硎，閽闥名。吳後主起昭明宮，於太初之東開彎崎臨硎二門，彎崎宮東門，臨硎宮西門。　又【韻會】力鴆切【正韻】力禁切，□林去聲。【增韻】喪哭。【顏師古曰】衆哭曰臨。【左傳宣十二年】楚子圍鄭，旬有七日。鄭人卜行成，不吉。卜臨于大官，且巷出車，吉。【註】臨，哭也。【釋文】臨，力鴆切。　又【韻補】叶盧東切，音隆。【詩大雅】后稷不克，上帝不臨。耗斁下土，寧丁我躬。【司馬相如長門賦】奉虛言而望誠兮，期城南之離宮。修薄具而自設兮，君不肯乎幸臨。　又叶力陽切，音良。【秦始皇祠洛水歌】洛陽之水，其色蒼蒼。祠祭大澤，倏忽南臨。洛濱醊禱，色連三光。考證：〔【禮檀弓】臨諸侯，畛於鬼神。〕　謹照原書檀弓改曲禮。〔【司馬相如長門賦】君不肯兮幸臨。〕　謹照原文兮改乎。 

	【戌集中】【阜字部】		【廣韻】魚怯切【集韻】逆怯切，□音業。【玉篇】險也，危也。【廣韻】危貌。【玉篇】今作業。【篇海】別作□。　又【集韻】北及切，音皀。厓險危貌。

臩	【未集下】【臣字部】	臩	【廣韻】【集韻】□俱往切，音逛。驚走也。又往來貌。　又【廣韻】【集韻】□俱永切，音烱。【周書】伯臩，周穆王臣。今作囧。

自	【未集下】【自字部】	自	〔古文〕□【唐韻】【集韻】【韻會】【正韻】□疾二切，音字。【玉篇】由也。【集韻】從也。【易需卦】自我致寇，敬愼不敗也。【疏】自，由也。【書湯誥】王歸自克夏，至于亳。【詩召南】退食自公，委蛇委蛇。【傳】自，從也。　又【玉篇】率也。　又【廣韻】用也。【書臯陶謨】天秩有禮，自我五禮，有庸哉。【傳】自，用也。【詩周頌】自彼成康，奄有四方，斤斤其明。【傳】自彼成康，用彼成安之道也。【古義】自彼者，近數昔日之辭。　又自然，無勉强也。【世說新語】絲不如竹，竹不如肉，漸近自然。　又【集韻】己也。【正韻】躬親也。【易乾卦】天行健，君子以自彊不息。　又【五音集韻】古文鼻字。註詳部首。◎按說文作鼻本字。

臬	【未集下】【自字部】	臬	【廣韻】五結切【集韻】【正韻】魚列切【韻會】倪結切，□音孽。【說文】射的。从木，自聲。【徐曰】射之高下準的。　又【廣韻】門橜也。【爾雅釋宮】樴謂之杙，在地者謂之臬。【註】卽門橜也。【韻會】或作槷。亦作闑。　又【博雅】臬，灋也。【書康誥】王曰：外事汝陳時臬。【傳】臬，法也。又【多方】爾罔不克臬。【傳】汝無不能用法，欲其皆用法。　又【小爾雅】臬，極也。　又【集韻】九芮切，音劂。射的也。　又【韻補】叶牛例切，音刈。【張衡東京賦】桃弧棘矢，所發無臬。飛礫雨散，剛彈必斃。【註】臬，射墩的也。【釋文】牛例切。

臭	【未集下】【自字部】	臭	【廣韻】【集韻】【韻會】□尺救切，抽去聲。【說文】禽走，臭而知其迹者，犬也。故从犬。【徐鍇曰】以鼻知臭，故从自。【廣韻】凡氣之總名。【易說卦】巽爲臭。【疏】爲臭，取其風所發也。【詩大雅】上天之載，無聲無臭。【禮月令】其臭羶。【疏】通於鼻者謂之臭。　又香也。【易繫辭】其臭如蘭。【詩大雅】胡臭亶時。【禮內則】衿纓佩容臭。【註】容臭，香物也。【疏】庾氏曰：以臭物可以修飾形容，故謂之容臭。　又惡氣。與香臭別。【書盤庚】無起穢以自臭。【莊子知北遊】是其所美者爲神奇，所惡者爲臭腐。【正韻】對香而言，則爲惡氣，海濵逐臭之夫之類是也。　又【左傳襄八年】寡君在君，君之臭味也。【註】言同類。　又敗也。【書盤庚】若乗舟，汝弗濟，臭厥載。【傳】如舟在水，中流不渡，臭敗其所載物。　又【揚子太□經】赤臭播關。【註】赤臭，惡人也。　又【韻會】【正韻】□許救切，音齅。與齅嗅□通。【荀子榮辱篇】臭之而無嗛于鼻。【又】三臭之不食。【註】謂歆其氣也。　又【韻補】叶初尤切，音篘。【詩大雅】上天之載，無聲無臭。叶下孚。孚音浮。　又叶丑鳩切，音抽。【左傳僖四年】卜□曰：一薰一蕕，十年尚猶有臭。考證：〔【禮內則】纓衿佩容臭。〕　謹照原文纓衿改衿纓。〔【左傳僖五年】卜□曰，一薰一蕕，十年猶尚有臭。〕　謹照原文五年改四年。猶尚改尚猶。 

苁	【申集上】【艸字部】	苁	【玉篇】與從同。註詳彳部八畫。（蓯）【唐韻】作孔切【集韻】祖動切，□音總。菶蓯，草貌。又【韻會】草名。【爾雅釋草】須葑蓯。　又【廣韻】草貌。　又【集韻】七恭切，音鏦。【類篇】肉蓯蓉，藥名。　又荀勇切，音竦。□蓯，相入貌。【史記司馬相如傳】騷擾□蓯。

臮	【未集下】【自字部】	臮	【玉篇】古文暨字。【說文】衆辭與也。引虞書舜典，臮咎繇。【韻會】《今文尚書》作暨。及也。【史記夏本記】□珠臮魚。【註】古暨字也。

