<!-- { "loadSidebar": true } -->
倌	【子集中】【人字部】	倌	【廣韻】【集韻】古丸切【韻會】【正韻】古歡切，□音官。主駕者。【詩鄘風】命彼倌人，星言速駕。【註】小臣也。　又【集韻】古患切，音貫。義同。

傃	【子集中】【人字部】	傃	【廣韻】桑故切【集韻】【韻會】【正韻】蘇故切，□音素。向也。【蕭子雲歲暮直廬賦】日臨圭而易落，晷中臬而南傃。【蘇軾放鶴亭記】縱其所如，暮則傃東山而歸。　又循其常分曰傃。

	【子集中】【人字部】		【廣韻】【集韻】□徒谷切，音獨。□，短醜貌。　又【集韻】殊玉切，音蜀。動頭貌。

傛	【子集中】【人字部】	傛	【廣韻】【集韻】【韻會】□餘封切，音容。【漢制】傛華，婦官名。今通用容。　又傛傛，便習貌。【前漢外戚傳師古註】傛傛，猶奕奕。　又疾病不安曰傛傛。　又【集韻】尹竦切，音勇。【說文】不安也。一曰華也。

俕	【子集中】【人字部】	俕	【玉篇】先紺切【廣韻】【集韻】蘇紺切，□靸去聲。僋俕，癡貌。

俛	【子集中】【人字部】	俛	【集韻】同俯頫。【周禮冬官考工記】矢人前弱則俛。【前漢鼂錯傳】在俛仰之閒耳。【註】師古曰：俛卽俯。又【賈誼過秦論】頫首。【史記】作俛首，俯仰。【史記】作頫仰。音義□同。　又【集韻】【韻會】□美辨切，音免。義同。　又與勉同。【禮表記】俛焉日有孳孳。【註】俛焉，勤勞貌。又【陸機文賦】有無僶俛。

兲	【子集下】【八字部】	兲	【五音集韻】古文天字。註詳大部一畫。

偾	【子集中】【人字部】	僨	【廣韻】【集韻】【韻會】【正韻】□方問切，音奮。【爾雅釋言】僵也。【疏】仰偃也。【左傳隱三年】鄭伯之車僨于濟。又【昭十三年】叔向曰：牛雖瘠，僨于豚上，其畏不死。　又覆敗也。【大學】一言僨事。　一作賁。【禮射義】賁軍之將不入。　又【左傳僖十五年】隂血周作，張脈僨興。【註】僨，動也。　又【集韻】逋昆切，音奔。僨，驕不可禁之勢。考證：〔【爾雅釋詁】僵也。〕　謹照原書釋詁改釋言。 

傆	【子集中】【人字部】	傆	【唐韻】魚怨切【集韻】虞怨切，□音願。【說文】黠也。

侬	【子集中】【人字部】	儂	【廣韻】【集韻】奴冬切【正韻】奴宗切，□音農。俗謂我爲儂。【韓愈詩】鱷魚大于船，牙眼怖殺儂。　又渠儂，他也。【古樂府】有懊儂歌。【六書故】吳人謂人儂，卽人聲之轉。甌人呼若能。　又姓。宋儂智高。　又儂人，今雲南苗類，卽僰人，沙人種。

倃	【子集中】【人字部】	倃	【集韻】巨九切，音臼。毀也。

倏	【子集中】【人字部】	倏	【廣韻】【集韻】【韻會】【正韻】□式竹切，音叔。倏忽。又犬走疾也。　下从犬。俗作倐，从火，非。

凐	【子集下】【冫字部】	凐	【集韻】伊眞切，音因。寒貌。或作□。

侳	【子集中】【人字部】	侳	【廣韻】側臥切，音挫。【說文】安也。【淮南子說山訓】君子不入市，爲其侳廉也。【註】侳，辱也。　又【集韻】臧戈切，挫平聲。亦安也。

依	【子集中】【人字部】	依	【廣韻】【集韻】【韻會】【正韻】□於希切，音衣。【說文】倚也。【書無逸】知小人之依。【註】言稼穡。【詩小雅】謀之不臧，則具是依。【又】昔我往矣，楊柳依依。　又依稀，猶彷彿也。【劉禹錫詩】宋臺梁館尚依稀。　又姓。　又【集韻】【韻會】□隱豈切，音倚。【詩大雅】于京斯依。　又斧依，與扆通。【儀禮覲禮】天子設斧依于戸牖之閒。【註】依，如今綈素屛風也。有繡斧文，所以示威也。　又纏弦也。【儀禮卽夕禮】設依撻焉。【疏】依，以韋依纏其弦，卽今時弓□是也。　又【儀禮士虞禮】佐食無事，則出戸負依南面。【註】戸牖之閒謂之依。　又喻也。【禮學記】不學博依，不能安詩。【疏】謂依倚譬喻也。　又【韻補】叶烏皆切，音挨。【曹植詩】願爲西南風，長逝入君懷。君懷良不開，賤妾當何依。又【白居易詩】坐依桃葉妓。【自註】依，烏皆反。考證：〔【儀禮士喪禮】設依撻焉。【疏】依，以韋依纏其弦，如今時弓□是也。〕　謹照原書士喪禮改卽夕禮。如今時改卽今時。 

佴	【子集中】【人字部】	佴	【唐韻】【集韻】□仍吏切，音貳。【爾雅釋言】佴，貳也。【註】佴次，卽副貳。【司馬遷報任安書】李陵旣生降，頹其家聲，而僕又佴之蠶室，重爲天下觀笑。　又地名。【金陵志】有佴墅村。又佴革竜，雲南地名。　又【廣韻】奴代切【集韻】乃代切，□音耐。姓也。明萬曆進士佴祺。

	【丑集上】【口字部】		【集韻】步奔切，音盆。【玉篇】吐也。又芳問切，音噴。與湓同。水聲。

侄	【子集中】【人字部】	侄	【廣韻】之日切【集韻】職日切，□音質。堅也。又癡也，侄仡不前也。　又騶吾。【大傳】謂之侄獸。　俗誤以侄爲姪字。

侖	【子集中】【人字部】	侖	【廣韻】力迍切【集韻】盧昆切，□音論。敘也，亼□而卷之侖如也。　又昆侖山，與崑崙同。見【漢志】。又【山海經】有侖者之山。　又神名。【山海經】槐江之山，槐鬼離侖居之。【註】離侖，神名。　又凡物之圓渾者曰昆崙，圓而未剖散者曰渾淪。　本作侖。

侶	【子集中】【人字部】	侶	【唐韻】力舉切【集韻】【韻會】【正韻】兩舉切，□音旅。徒伴也。【陸璣草木疏】麟不侶行。

係	【子集中】【人字部】	係	【集韻】【韻會】□同繫。【爾雅釋詁】係，繼也。【疏】係者，繫屬之繼。【易隨卦】係小子，失丈夫。　又【左傳僖二十五年】秦人過析，隈入而係輿人，以圍商密。昏而傅焉。【註】係，縛也。又【襄十八年】獻子以朱絲係玉二瑴。　又與曳同。【莊子山木篇】正緳係履而見魏王。

	【子集中】【人字部】		【集韻】彌延切，音綿。□，低貌。

侨	【子集中】【人字部】	僑	【唐韻】巨嬌切【集韻】渠嬌切【正韻】祁堯切，□音橋。【說文】高也。　又旅寓曰僑居，六朝有僑置郡縣。通作。　又姓。

侇	【子集中】【人字部】	侇	【集韻】【韻會】【正韻】□延知切，音夷。儕也，等也。　又尸也。【儀禮士喪禮】士舉，男女奉尸侇于堂，撫用夷衾。【註】侇之言尸也。夷衾，覆尸柩之衾也。

俖	【子集中】【人字部】	俖	【集韻】普罪切，配上聲。不可也。　又古文倍字。見【秦詛楚文】。

倪	【子集中】【人字部】	倪	【集韻】【韻會】□硏奚切，音霓。【說文】俾益也。　又弱小之稱。【孟子】反其旄倪。　又分也，際也，極際之謂也。【莊子齊物論】和之以天倪。又【秋水篇】河伯曰：若物之外，若物之內。惡至而倪貴賤，惡至而倪小大。　又端也。【韓愈南海廟□】乾端坤倪，軒豁呈露。　又姓。漢倪寬。【史記】作兒寬。兒倪古通用。　又【集韻】【韻會】□宜加切，音崖。水滸也。【莊子大宗師】反覆終始，不知端倪。【註】端，山巓。倪，水滸。　又【集韻】與睨同。【莊子馬蹄篇】加之以衡軶，齊之以月題，而馬知介倪。馬之知而能至盜者，伯樂之罪也。【註】介音戛介，倪猶睥睨。俾倪，僻倪□同。又【爾雅釋魚】龜左倪不類，右倪不若。【疏】倪，庳也，不發聲也。左倪不類者，謂行時頭左邊庳下者名類，周禮，西龜曰靁屬是也。右倪不若者，謂行時頭右邊庳下者名若，周禮，北龜曰若屬是也。賈公彥說，周禮以倪爲睥睨，則左倪右倪是左顧右顧也。互見前俾字註。　又【集韻】與臲同。【易困卦】困于臲卼。【古文易】作倪。

□	【備考】【未集】【肉字部】	□	【字彙補】字省文。

僛	【子集中】【人字部】	僛	【唐韻】去其切【集韻】【韻會】丘其切，□音欺。【說文】醉舞貌。【詩小雅】屢舞僛僛。【註】傾側狀。凡不能自正者，皆謂之僛。通作敧。

倉	【子集中】【人字部】	倉	〔古文〕仺【唐韻】七岡切【集韻】千岡切，□音蒼。【說文】穀藏也。【國策註】圓曰囷，方曰倉。【詩小雅】乃求千斯倉。【禮月令】季秋，命冢宰舉五穀之要藏，帝籍之，收于神倉。　又官名。【周禮地官】倉人掌粟入之藏。　又倉卒，悤遽貌。【杜甫送鄭虔詩】倉皇已就長途往。　又姓。周倉葛。　又與蒼通。【禮月令】駕倉龍。【前漢蕭望之傳】倉頭廬兒。　又與臓通。五倉，五臟也。【前漢谷永傳】成帝曰：化色五倉之術，皆左道以欺妄。　又與滄通。【揚雄甘泉賦】東燭倉海。　又與桑通。亢倉子，亦作庚桑子。　又【集韻】楚亮切，借作愴。【詩大雅】倉兄塡兮。

倰	【子集中】【人字部】	倰	【廣韻】魯登切【集韻】閭承切。□與夌通。越也，欺倰也。借用陵□。　又【集韻】郞鄧切【正韻】魯鄧切，□稜去聲。倰蹬，疲貌。

佊	【子集中】【人字部】	佊	【廣韻】甫委切【集韻】【韻會】補靡切【正韻】補委切，□音彼。【埤蒼】邪也。　又【正韻】兵媚切，音祕。義同。

侻	【子集中】【人字部】	侻	【廣韻】【集韻】【正韻】他括切【韻會】他活切，□音脫。合也。【揚子法言】荀卿非數家之書侻也。【註】彈駁數家，侻合於敎。　又□易也。【淮南子本經訓】其行侻而順情。　又輕也。【魏志王粲傳】劉表以粲體弱通侻，不甚重也。【蜀志】彭□獄中與孔明書，頗以被酒侻失。□與脫通。

俄	【子集中】【人字部】	俄	【唐韻】五何切【集韻】【韻會】【正韻】牛何切，□音莪。【說文】頃也。【廣韻】頃速也。【關尹子八籌篇】鳥獸俄旬旬，俄逃逃。　又與峩同。傾貌。【詩小雅】側弁之俄。【前漢揚雄傳】鴻生鉅儒，俄軒冕，雜衣裳。又【世說新語】山濤曰：嵆叔夜傀俄若玉山之將頹。

俰	【子集中】【人字部】	俰	【廣韻】【集韻】□胡臥切，和去聲。和也。

俱	【子集中】【人字部】	俱	【唐韻】舉朱切【集韻】【韻會】恭于切，□音拘。皆也。【孟子】父母俱存。　又偕也，具也。【莊子天運篇】道可載而與之俱也。【史記孔子世家】孔子適周，魯君與之一乗車，兩馬，一豎子俱。　又姓。南凉將軍俱延，唐江州監軍俱文珍。

偑	【子集中】【人字部】	偑	【廣韻】方戎切，音風。地名。

□	【未集下】【肉字部】	□	【廣韻】【集韻】□武粉切，音抆。【玉篇】口邊也。與吻同。　又【集韻】聚筋也。

