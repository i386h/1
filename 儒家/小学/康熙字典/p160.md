<!-- { "loadSidebar": true } -->
箽	【未集上】【竹字部】	箽	【廣韻】多動切【集韻】覩動切，□音董。【廣韻】竹器，一曰竹名。　又姓。【前漢藝文志】農九家，有《箽安國》十六篇。【註】師古曰：漢代內史，不知何帝時。　又【集韻】同□。

箾	【未集上】【竹字部】	箾	【廣韻】蘇彫切【正韻】先彫切，□音蕭。與簫同。象箾，樂器，舞者所執。【左傳襄二十九年】季子觀樂，見舞《象箾》《南籥》者，曰：美哉，猶有憾。【註】象箾，舞所執。　【說文】虞舜樂曰《箾韶》，《尚書》作《簫韶》。　又【集韻】【韻會】【正韻】□色角切，音朔。【荀子禮論篇】武、酌、桓、箾、□、象。【註】舞曲名。【張衡西京賦】飛□潚箾，流鏑□。【註】箾，音朔。潚箾，□形。【玉篇】以竿擊人也。　又【字彙補】《左傳》《象箾》註：原音朔，與《韶箾》異音，惟司馬氏从所交切。

節	【未集上】【竹字部】	節	〔古文〕卩【廣韻】【集韻】【韻會】【正韻】□子結切，音接。【說文】竹節也。又操也。【左傳成十五年】諸侯將見子臧于王而立之，子臧辭曰：前志有之曰：聖達節，次守節，下失節。爲君非吾節也。　又止也，檢也，制也。【易頤象】君子以愼言語，節飮食。【疏】節，裁節。又【節卦】節亨。苦節不可貞。【疏】節者，制度之名，節止之義，制事有節，其道乃亨。又【說卦傳】節，止也。【書康誥】節性惟日其邁。【禮檀弓】品節斯。【註】制斷也。【爾雅釋樂】和樂謂之節。【疏】八音克諧，無相奪倫，謂之和樂，樂和則應節。【左傳莊二十三年】公如齊觀社，曹劌諫曰：會以訓上下之則，制財用之節。【史記樂書】大禮與天地同節。【正義曰】天有日月，地有山川，高□如形，生用各別。大禮辯尊□貴賤等差異別，是大禮與天地同節。　又符節，所以示信。【書康誥】惟厥正人越小臣諸節。【註】諸有符節之臣，若爲官行文書而有符，今之印者也。【周禮地官】掌節，掌守邦節而辨其用，以輔王命。凡通達于天下者，必有節以傳輔之。無節者，有幾則不達。【註】以王命往來，必有節以爲信。又【秋官】小行人掌達天下之六節：山國用虎節，土國用人節，澤國用龍節，皆以金爲之。道路用旌節，門關用符節，都鄙用管節，皆以竹爲之。【禮玉藻】凡君召以三節，二節以走，一節以趨。【註】隨事緩急，急則二節，故走。緩則一節，故趨也。【左傳文十二年】秦西乞術曰：不腆先君之敝器，使下臣致諸執事，以爲瑞節。【註】節，信也。【史記秦始皇紀】衣服、旄旌、節旗，皆上黑。【正義曰】旄節者，編旄爲之，以象竹節。　又時節。【左傳疏】凡春、秋分，冬、夏至，立春、立夏爲啟。立秋、立冬爲閉。用此八節之日登觀臺，書其所見雲物氣色。　又人君壽日皆名節，有萬壽節、天中節等名。　又地名。【左思魏都賦】掘鯉之淀，蓋節之淵。【註】蓋節淵在平原鬲縣北。　又貫節，藥草名。　又樂器，卽拊也，所以節樂。　又諡法，好廉自克曰節。　又漢宣帝改元地節。【應劭曰】欲令地得其節。又姓。明正德中，守禦指揮僉事節鐸。　又官名。【眞□風土記】村中人家稍密，有鎭守之官，名曰買節。　又【集韻】昨結切，音截。【詩小雅】節彼南山。　又叶子悉切。【陸機答賈長淵詩】大辰匿暉，金虎習質。雄臣馳騖，義夫赴節。　又叶子計切。【曹植王霸贊】壯氣凌雲，挺身奮節。所征必拔，謀顯垂惠。

	【寅集中】【山字部】		【玉篇】莫紅切【集韻】謨蓬切，□音蒙。山名。　【正字通】山名，地名，古皆借蒙。

篁	【未集上】【竹字部】	篁	【廣韻】【集韻】【韻會】【正韻】□胡光切，音皇。竹名。【竹譜】篁竹堅而促節，體圓而質堅，皮白如霜粉，大者宜作船，細者爲笛。【筍譜】篁筍，八月生，皮黑紫色，其心實。　又竹田也。【史記樂毅傳】薊丘之植，植于汶篁。【註】徐廣曰：竹田曰篁。【楚辭九歌】余處幽篁兮終不見天。【註】篁，竹叢也。

篂	【未集上】【竹字部】	篂	【廣韻】【集韻】【韻會】桑經切【正韻】先靑切，□音星。【篇海】簈篂，蔽簹也，卽車轓。亦作屛星。《孔恂傳》：別駕舊有屏星，刺史欲去之。恂曰：別駕可去，屏星不可去。　又【集韻】息井切，音省。義同。

篃	【未集上】【竹字部】	篃	【集韻】旻悲切，音眉。【類篇】竹名。江漢閒謂之箭竿，一尺數節，葉大如扇，可以衣蓬，亦中作矢。其筍冬生。亦作。　又【廣韻】【韻會】明祕切【正韻】莫佩切，□音妹。義同。

範	【未集上】【竹字部】	範	【廣韻】防鋄切【集韻】【韻會】父鋄切【正韻】房啖切，□音犯。【廣韻】法也，式也，模也。【易繫辭】範圍，天地之化而不過。【疏】範謂模範。【書洪範疏】武王克殷，訪道于箕子，爲陳天地之大法，敘述其事，乃作《洪範》。【爾雅釋詁】範，常也。【疏】範者，模法之常也。　又姓。漢有範依，宋有範昱。

篅	【未集上】【竹字部】	篅	【廣韻】【集韻】□是爲切，音垂。【廣韻】盛穀圓囤也。　又【廣韻】市緣切【集韻】【韻會】淳沿切【正韻】重圓切，□音遄。義同。　又【集韻】多官切，音端。竹名。出嶺南。　【集韻】亦作□。

篆	【未集上】【竹字部】	篆	【唐韻】【廣韻】持袞切【集韻】【類篇】【韻會】【正韻】柱兗切，□音瑑。【集韻】篆書也。【尚書序疏】秦書有八體，一曰大篆，二曰小篆。及新莽居攝，使大司空甄豐等校文書之部，時有六書，三曰篆書，卽小篆，下杜人程邈所作。五曰繆篆，所以摹印。【法書攷】大篆者，周史籀所作也。或曰柱下史始變古文，或同或異，謂之篆。篆者，傳也，傳其物理，施之無窮，《漢藝文志》《史籀》十五篇是也。以史官製之，用之敎授，謂之史書，凡九千字。小篆者，秦相李斯所作也。增損大篆、籀文，謂之小篆，亦曰秦篆，天下行之。畫如鐵石，字若飛動，作楷隸之祖，爲不易之法。其銘題鐘鼎，及作符節，至今用焉。　又轂約也。【周禮春官】孤乗夏篆。【註】夏，赤也。夏篆，五采畫轂約也。又【考工記】鐘帶謂之篆。

□	【未集中】【羽字部】	□	【集韻】叉宜切，音差。【類篇】□□，燕飛不至也。

篇	【未集上】【竹字部】	篇	【廣韻】芳連切【集韻】【韻會】紕延切【正韻】紕連切，□音偏。【正韻】□成章也。【前漢武帝紀】元光元年，詔賢良咸以書對，著之於篇。【詩關雎疏】篇，徧也。出情鋪事，明而徧也。　又【說文】關西謂榜曰篇，笞掠也。　又竹名。【詩衞風】綠竹猗猗。【傳】篇竹也。【疏】似小藜，赤莖節，好生道旁，可食。　又山名。【山海經】洞庭山之首曰篇遇之山。　又姓。【韻會】周大夫史篇之後。　又【字彙補】同翩。古文《易》：篇篇不富，以其鄰。陸氏曰：輕舉貌。　又叶批笭切。【道藏歌】白帝行炁道當新，名書紫府得其篇，西龜定錄位眞人。

篈	【未集上】【竹字部】	篈	【集韻】方容切，音封。竹名。

粝	【未集上】【米字部】	糲	【廣韻】【集韻】【韻會】□力制切，音勵。【廣韻】麤也。【篇海】米不精也。【史記聶政傳】用爲夫人麤糲之費。【太史公自序】糲粱之食。【註】張晏曰：一斛粟舂七米爲糲。瓚曰：五斗粟三斗米爲糲。正義曰：脫粟也。　又【廣韻】【集韻】【正韻】□落蓋切，音賴。義同。　又【廣韻】力達切【集韻】【韻會】【正韻】郞達切，□音辣。義同。【列子力命篇】食則粢糲。【註】糲，令達反。　又【韻會小補】叶力糵切。【白居易詩】檢點盤中餐，非精亦非糲。檢點身上衣，無餘亦無闕。　【說文】本作。或作□。

築	【未集上】【竹字部】	築	【廣韻】【集韻】張六切【正韻】之六切，□音竹。【說文】擣也。【詩豳風】九月築場圃。【周禮春官】展器陳告備，及果築鬻。【註】果築鬻者，所築鬻以祼也。　又抬也。【書金縢】凡大木所偃，盡起而築之。【註】築，拾也。【疏】禾爲大木所偃者，起其木，拾下禾，無所亡失。　又【集韻】佇六切。杵有鐏。　又與妯同。【揚子方言】築妯，匹也。【註】關西兄弟婦相呼爲築娌。

篊	【未集上】【竹字部】	篊	【集韻】胡公切，音洪。【類篇】竹引水也。一曰竹木爲朿。　又【類篇】呼貢切。竹器，所以熯物者。　又【正字通】取魚具。【酉陽雜俎】晉時錢唐有人作篊，年取魚億計，號萬匠篊。【陸龜蒙詩】到頭江畔尋漁事，織竹中流萬尺篊。【楊愼集】篊从洪，石梁絕水曰洪，射洪、呂梁洪是也。洪加竹爲篊，蓋以竹爲魚梁也。

篕	【未集上】【竹字部】	篕	【廣韻】胡□切【集韻】轄□切，□音盍。篕□，籧篨也。【揚子方言】簟謂之籧曲，或謂之籧篨，或謂之篕□。　又【集韻】居泰切，音蓋。義同。□字原从木从筴。

篓	【未集上】【竹字部】	簍	【廣韻】落侯切【集韻】郞侯切，□音樓。竹籠也。【急就篇註】簍者，疏目之籠，言其孔樓樓然也。　又【集韻】朗口切【韻會】郞口切【正韻】郞斗切，□音塿。義同。　又【集韻】郡羽切，音窶。□簍，規車輞則也。　又【集韻】隴主切，音縷。義同。　又【玉篇】力甫切。車弓籠也。

篔	【未集上】【竹字部】	篔	【廣韻】【集韻】□玉分切，音雲。篔簹，竹名。【異物志】篔簹，生水邊，長數丈，圍尺五六寸，一節相去六七尺，或相去一丈，土人績以爲布。【戴凱之竹譜】篔簹竹最大，大者中甑，筍亦中射筒，薄而最長，節中貯箭，因以爲名。【柳宗元柳州山水記】篔簹，湘湖閒皆有之。【蘇軾文與可畫篔簹谷偃竹記】篔簹谷在洋州，與可甞令余作洋州三十詠，篔簹谷其一也。　又【集韻】干權切，音員。義同。于權切，音員。

篖	【未集上】【竹字部】	篖	【廣韻】【集韻】□徒郞切，音唐。【類篇】筕篖，竹席直文而麤者。【揚子方言】筕篖，自關而東，周洛楚魏之閒謂之倚佯，自關而西謂之筕篖，南楚之外謂之篖。

篗	【未集上】【竹字部】	篗	【廣韻】【集韻】□王縛切，音貜。收絲器也。【廣雅】榬謂之篗。【揚子方言】篗，榬也。兗豫河濟之閒謂之榬。【郭註】所以絡絲者也。同籰。考證：〔【揚子方言】【註】所以終絲者也。〕　謹照原文終絲改絡絲。 

篘	【未集上】【竹字部】	篘	【廣韻】楚鳩切【集韻】【韻會】初尤切【正韻】楚蒐切，□音搊。酒籠，漉取酒也。　或作□、□。

