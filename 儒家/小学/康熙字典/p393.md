<!-- { "loadSidebar": true } -->
迈	【酉集下】【辵字部】	邁	【廣韻】莫話切【集韻】【韻會】莫敗切【正韻】莫懈切，□音。【說文】遠行也。【詩王風】行邁靡靡。又【小雅】我日斯邁。　又【正韻】往也。【詩魯頌】從公于邁。又【小雅】後予邁焉。【註】過也。　又老也。【書秦誓】日月逾邁。【後漢皇甫規傳】年齒之不邁。　又天子以時巡行曰邁。【詩周頌】時邁其邦。　又邁邁，不顧也。【詩小雅】視我邁邁。　又與勵通，勇往力行之意。【書大禹謨】臯陶邁種德。【註】言臯陶勇往力行，以布其德也。又【說命】予惟克邁乃訓。　又叶力制切，音利。【詩唐風】日月其邁。叶上逝。　【說文】作□。

迊	【酉集下】【辵字部】	迊	【廣韻】子答切【集韻】作答切，□同帀。周也。从反之而帀也。或作迊。【正韻】俗譌作匝。

迋	【酉集下】【辵字部】	迋	【唐韻】【集韻】【正韻】于放切【韻會】于况切，□音旺。【說文】往也。【左傳襄二十八年】君使子展迋勞于東門之外。　又【集韻】欺也。【詩鄭風】人實迋女。【左傳定十年】是迋吾兄也。　又恐懼也。【左傳昭三十一年】子無我迋。【司馬相如長門賦】魂迋迋若有亡。　又【廣韻】【集韻】【正韻】俱往切【韻會】求往切，□音俇。又【集韻】【韻會】□古况切，音誑。又【集韻】曲王切【正韻】去王切，□音匡。又【集韻】渠王切，音狂。義□同。

迍	【酉集下】【辵字部】	迍	【廣韻】陟綸切【集韻】【韻會】株倫切，□音屯。【玉篇】迍，邅也。　又【廣韻】徒渾切，音豚。義同。

迎	【酉集下】【辵字部】	迎	【唐韻】語京切【集韻】魚京切【韻會】疑京切，□音□。【說文】逢也。【增韻】逆也，迓也。【揚子方言】自關而東曰逆，自關而西曰迎。【淮南子覽訓】不將不迎。【註】將，送也。迎，接也。不隨物而往，不先物而動也。　又逆數也。【史記五帝紀】迎日推策。【註】逆數之也。日月朔望，未來而推之，故曰迎日。　又【廣韻】魚敬切【集韻】【韻會】【正韻】魚慶切，□□去聲。【正韻】凡物來而接之則平聲，物未來而往迓之則去聲。【詩大雅】親迎于渭。　又叶吾郞切，音昂。【史記龜筴傳】理達于理，文相錯迎。使工占之，所言盡當。　又叶元具切，音遇。【屈原離騷】百神翳其備降兮，九嶷□其□迎。皇剡剡其揚靈兮，告余以吉故。考證：〔【史記龜筴傳】理達于理，文相錯迎。使工召之，所言盡當。〕　謹照原文召之改占之。 

	【未集下】【肉字部】		【集韻】思留切，音修。【說文】進獻也。一曰致滋味爲羞。【集韻】本作羞。亦作饈。

□	【未集中】【糸字部】	□	【廣韻】方典切【集韻】【正韻】補典切，□音匾。緶亦作□。褰裳也。　又【集韻】【類篇】□□眠切，音邊。義同。

运	【酉集下】【辵字部】	运	【集韻】羽粉切，音抎。走貌。（運）〔古文〕□【廣韻】【正韻】禹慍切【集韻】【韻會】王問切，□音韻。【玉篇】轉也，動也。【正韻】行也，用也。【易繫辭】日月運行。【書大禹謨】帝德廣運。【註】行之不息也。【禮少儀】君子欠伸運笏。【註】運，動也。　又【說文】移徙也。【廣韻】轉輸也。【後漢百官志】尉曹主卒徒轉運事。　又【正韻】天造曰運。【渾天儀】天運如車轂。　又【韻會】五運，五行氣化流轉之名。　又運祚，曆數也。【史記高帝贊】漢承堯運。　又【集韻】地南北謂之運。【越語】廣運百里。註：遠行賦東西爲廣，南北爲運。　又叶于分切，音云。【蔡邕述行賦】彌信宿而後闋，思逶迤以東運。見陽光之顥顥，懷少弭而有欣。　又叶于願切，音院。【阮瑀琴歌】奕奕天門開，大魏應期運。靑蓋巡九州，在西東人怨。（運）考證：〔【禮曲禮】君子欠伸運笏。〕　謹照原文曲禮改少儀。〔【越語】廣運百里。東西爲廣，南北爲運。〕　謹照原文百里下增註字。〔【蔡邕遠行賦】彌信宿而後闋，繇威遺以東運。陽光見之顥顥兮，怌少弭之有欣。〕　謹照原文遠改述。繇威遺改思逶迤。陽光見改見陽光。省兮字。怌改懷。之有欣改而有欣。 

	【寅集下】【彳字部】		【字彙】何庚切，音行。行貌。

这	【酉集下】【辵字部】	這	【廣韻】魚變切【集韻】牛堰切，□音彥。【玉篇】迎也。【正字通】周禮有掌訝，主迎。訝古作這。毛晃曰：凡稱此箇爲者箇，俗多攺用這字。這乃迎也。

进	【酉集下】【辵字部】	進	〔古文〕□□【唐韻】【集韻】【韻會】【正韻】□卽刃切，音晉。【說文】登也。【玉篇】升也。【廣韻】前也。【禮曲禮】遭先生于道，趨而進。【表記】君子三揖而進。【註】人之相見，三揖三讓，以升賔階。【書盤庚】乃登進厥民。【疏】延之使前而告之也。　又【正韻】薦也。【禮儒行】推賢而進達之。　又【正韻】效也。【禮樂記】禮減而進，以進爲文。【註】自勉强也。【易乾卦】君子進德修業，欲及時也。　又近也。【禮檀弓】兄弟之子猶子也。蓋引而進之也。　又進士。【禮王制】大樂正論造士之秀者，以告于王，而升諸司馬，曰進士。【註】進士，可進而受爵祿也。　又特進。【後漢和帝紀】賜諸侯王公將軍特進。【註】諸侯功德優盛，朝廷所敬異者賜位特進。　又與餕同。【禮祭統】百官進徹之。【註】進同餕。　又【字彙補】與盡同。【列子黃帝篇】竭聰明，進智力。　又通作薦。【列子湯問篇】穆王薦之，张註薦當作進。　又【集韻】徐刃切【正韻】齊進切。□與贐同。會禮也。【前漢高帝紀】蕭何爲主吏主進。【註】主賦斂禮錢也。師古曰：進本作贐，聲轉爲進。　又叶資辛切，音津。【揚子太□經】陽引而進，物出溱溱。考證：〔【唐韻】【集韻】【韻會】【正韻】□郎刃切，音晉。〕　謹照原文郎改卽。〔【列子湯問篇】王薦而問之。【註】薦，猶進也。〕　謹照原文改穆王薦之，张註薦當作進。〔【史記高帝紀】蕭何爲主吏主進。【註】主賦斂禮錢也。師古曰，進，本作贐，聲轉爲進。〕　謹按所引係前漢書註，則正文亦當引前漢書。史記改前漢。 

远	【酉集下】【辵字部】	遠	〔古文〕□□【廣韻】雲阮切【集韻】【韻會】雨阮切，□爰上聲。【說文】遼也。【廣韻】遙遠也。【正韻】指遠近定體也。　又【廣韻】【集韻】【韻會】于願切【正韻】于怨切，□爰去聲。【正韻】遠之也。遠近之遠上聲，如《詩》其人則遠之類。遠離之遠去聲，如《論語》敬鬼神而遠之之類是也。　又叶于員切，音淵。【詩小雅】爾之遠矣，民胥然矣。　俗作逺。

镀	【戌集上】【金字部】	鍍	【廣韻】【集韻】【韻會】徒故切【正韻】獨故切，□音度。【廣韻】金飾物也。　又【廣韻】【集韻】【韻會】【正韻】□同都切，音徒。義同。　通作塗。

酓	【酉集下】【酉字部】	酓	【廣韻】【集韻】□於琰切，音黶。與檿同。【史記夏本紀】其篚酓絲。【註】孔安國曰：酓，桑蠶絲，中爲琴瑟絃。　又【廣韻】酒味苦也。　又【集韻】徒南切，音覃。又呼含切，音。又於念切，音□。義□同。　又【集韻】於豔切，音厭。酒盈量也。　又於錦切。同飮。

	【子集下】【刀字部】		【篇海】苦姑切，音枯。剖判屠破也。

	【午集中】【疒字部】		【集韻】苦江切【集韻】枯江切，□音腔。【集韻】喉也。【五音集韻】喉中病。　又【廣韻】空谷貌。

违	【酉集下】【辵字部】	違	【唐韻】羽非切【集韻】【韻會】于非切，□音幃。【說文】離也。【廣韻】背也。【書堯典】靜言庸違。【註】行事則違背之也。　又【正韻】避也，去之也。【易乾卦】憂則違之。【註】知難而避也。【禮表記】事君三違，而不出境。【註】違猶去也。【論語】違之之一邦。　又【韻會】奔放曰違。【左傳宣十年】凡諸侯之大夫違。【疏】窘迫而奔，及以禮見放，通謂之違。　又邪惡也，過失也。【左傳桓二年】昭德塞違。【註】塞違，謂閉塞邪違也。【後漢百官志】有違失，則劾奏。　又蓄怨也。【書無逸】否則厥心違怨。【註】違怨者，怨之蓄于中也。　又【韻會】依違，不決也。一作猗違。【前漢律歷志】依違以惟，未能修明。又【孔光傳】猗違者連歲。【註】猶依違也。依且違，言兩可也。

连	【酉集下】【辵字部】	連	【唐韻】力延切【集韻】【韻會】陵延切【正韻】靈年切，□音漣。【說文】員連也。【玉篇】合也，及也。【廣韻】續也，還也。【集韻】屬也。【正韻】接也。【詩大雅】執訊連連。【朱傳】屬續貌。【禮王制】十國爲連，連有帥。【齊語】四里爲連，十連爲鄕。【後漢韓康傳】連徵不至。　又姻親爲連。【史記尉佗傳】及蒼梧秦王有連。【註】有連者，連姻也。　又黏鳥曰連。【淮南子覽訓】連鳥于百仞之上。　又連尹、連敖，皆楚官名。【左傳襄十五年】屈蕩爲連尹。【史記淮隂侯傳連敖註】楚司馬官也。　又連山，易名。【周禮春官大卜】掌三易之法，一曰連山。【註】其卦以純艮爲首，山上山下，是名連山。　又鉛之未鍊者曰連。【史記貨殖傳】長沙出連錫。　又祈連，山名。【前漢霍去病傳】出北地，至祈連山。【註】卽天山也。　又【韻會】州名。漢屬桂陽郡，隋置連州。　又姓。【左傳莊八年】齊有連稱。　又【集韻】【韻會】【正韻】□力展切，音斂。難也。【易蹇卦】往蹇來連。【註】連，亦難也。又遲久之意。　又【集韻】連彥切，音摙。【禮玉藻】連用湯。【註】連，猶釋也。以湯洗足垢，乾潔其體也。　又【集韻】郞旰切，音爛。連石，山名。【淮南子天文訓】日至于連石。　又叶離珍切，音鄰。【陸雲夏府君誄】祈祈縉紳，泣涕留連。故作斯誄，著之不泯。泯音民。考證：〔【史記尉陀傳】及蒼梧秦王有連。【註】有連者，連姻也。〕　謹照原文尉陀改尉佗。〔【前漢霍光傳】去北地，遂入祈連山。〕　謹照前漢書原文霍光改霍去病。去北地改出北地。遂入改至字。 

