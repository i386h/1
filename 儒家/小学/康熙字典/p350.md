<!-- { "loadSidebar": true } -->
變	【酉集上】【言字部】	變	〔古文〕□□□【唐韻】祕戀切【廣韻】彼眷切。【集韻】【韻會】彼卷切，□鞭去聲。【說文】更也。【小爾雅】易也。【廣韻】化也，通也。【增韻】轉也。【正韻】攺也。【易乾卦】乾道變化。【易解】自有而無謂之變，自無而有謂之化。【禮王制】一成而不可變。【註】更也。【周禮夏官司爟】四時變國火，以救時疾。【註】變，猶易也。【前漢循吏傳】漢家承敝通變。　又動也。【禮檀弓】夫子之病革矣，不可以變。【註】變，動也。【荀子議兵篇】機變不張。【註】謂器械變動攻敵也。　又權變。【前漢魏豹傳贊】張耳、韓信皆徼一時之權變，以詐力成功。【文中子述史篇】非君子不可以語變。【註】變，權也。反經合道之謂也。　又災異曰變。【前漢五行志】災異愈甚，天變成形。又【諸葛豐傳】災變數見。　又死喪曰變。【穀梁傳昭十五年】君在祭樂之中，大夫有變以聞，可乎。　又姓，見【姓苑】。　又【韻會】平免切，音辨。正也。【禮禮運】大夫死宗廟謂之變。【□註】變讀爲辨。猶正也。　又叶□眠切，音邊。【莊子田子方】夫至人者，上闚靑天，下潛黃泉，揮斥八極，神氣不變。　又叶必愼切，音鬢。【陸雲詩】羽儀未變，叶有客來信。○按《說文》本从攴，載攴部。徐曰：攴，有爲也。精薀从久，俗譌作攵，□非。字彙已載攴部，是言部重出，下攺从攵，非。又集韻俗作〈木變〉□，亦非。□。考證：〔【禮檀弓】夫子之疾病矣，不可以變。〕　謹照原文疾病改病革。 

讋	【酉集上】【言字部】	讋	【唐韻】之涉切【集韻】【韻會】【正韻】質涉切，□音慴。【說文】失氣言。一曰不止也。【前漢項籍傳】諸將讋服。【師古註】讋，失氣也。　又【後漢班固傳】莫不陸讋水慄。【註】讋，懼也。　又忌也。【淮南子氾論訓】故因其資以讋之。【註】資，用。讋，忌也。　又人名。【戰國策】左師觸讋。【史記】作龍。　又【集韻】【類篇】□達合切，音沓。言不止也。　【說文】籀文作□。

讌	【酉集上】【言字部】	讌	【廣韻】於甸切【集韻】【韻會】伊甸切，□音宴。【類篇】合語也。【戰國策】孟嘗君讌坐。【註】合語也。讌，卽燕字。　又【玉篇】讌，設也。【廣韻】燕會也。與醼同。【後漢樊準傳】每讌會而論難衎衎。【晉書王羲之傳】欲與親知，時坐歡讌。　又人名。士讌，見【宋史宗室表】。　【字彙補】一作□。

讍	【酉集上】【言字部】	讍	【類篇】同諤。　又人名，與讍、崇讍，見【宋史宗室表】。

讎	【酉集上】【言字部】	讎	〔古文〕□□□【唐韻】市流切【集韻】【韻會】時流切【正韻】除留切，□音酬。【說文】猶□也。【玉篇】對也。【正字通】言相讎對也。【詩大雅】無言不讎。【毛傳】用也。【正義】相對謂之讎。讎者，相與用言語，故以讎爲用。【朱傳】答也。　又【爾雅釋詁】匹也。【郭註】讎，猶儔也。【廣雅】云輩也。【郉疏】儔侶輩類之匹也。【書召誥】予小臣，敢以王之讎民，百君子。【孔傳】匹也，言民在下，自上匹之。　又等也。【前漢霍光傳】皆讎有功。【師古註】言其功相等類也。　又當也。【前漢灌夫傳】上使御史薄責嬰所言，灌夫頗不讎。【晉灼註】讎，當也。　又【正韻】售也，償也。【史記高祖紀】高祖每酤留飮酒，讐數倍。【如淳註】讎，亦售也。【魏志衞臻傳】子許買物，隨價讎直。　又【字彙補】應驗也。【史記封禪書】其方盡多不讎。【索隱註】相應爲讎。謂其言語不相應，無驗也。　又【韻會】仇也。於文言雔爲讎。雔，鳥之雙也。人之讎怨，不顧禮義，則如禽鳥之爲，兩怒而有言在其閒，必溢惡之言，若禽鳥之聲也。【書微子】相爲敵讎。【傳】言不和同。【詩邶風】反以我爲讎。【疏】讎者，至怨之稱。【左傳襄三年】稱解狐其讎也。【疏】讎者，相負挾怨之名。　又【字彙】報也。【周禮地官調人鄭註】難相與爲仇讎。【疏】按左氏桓公傳云：怨耦曰仇，則仇是怨也。讎謂報也。　又【韻會】挍也。謂兩本相覆挍如仇讎也。【左思魏都賦】讎挍篆籀。【註】一人持本，一人讀書，若怨家相對。　又【揚子方言】予賴讎也。秦晉曰讎。　又姓。【前漢儒林傳】沛人讎遷。　又通作酬。【戰國策】屬之讎柞。【註】與酬酢同。　又或作稠。【書微子】用乂讎斂。【傳】馬本作稠，云數也，斂謂賦斂也。　又【韻會】【正韻】□承呪切，酬去聲。亦償也。【詩大雅】無言不讎。有平、去二音。　又【字彙補】亦書作讐。

讏	【酉集上】【言字部】	讏	【玉篇】爲劌切【五音集韻】于劌切，□音衞。與同。言不慧也。【管子形勢解】推譽不肖之謂讏。　又【正字通】詐也。與僞通。亦作躗。【左傳哀二十四年】是躗言也。【註】言不信也。考證：〔【管子形勢解】推譽不小之謂讏。〕　謹照原文不小改不肖。 

讐	【酉集上】【言字部】	讐	【字彙補】同讎。

讑	【酉集上】【言字部】	讑	【廣韻】弋照切【集韻】弋笑切，□音燿。【廣雅】誤也。【廣韻】誤言貌。　又【類篇】歡也。

□	【未集中】【糸字部】	□	【廣韻】符眞切，音頻。【玉篇】擣衣。

	【寅集中】【山字部】		【正字通】同岢。

讒	【酉集上】【言字部】	讒	【唐韻】士咸切【集韻】【韻會】【正韻】鋤咸切，□音饞。【說文】譖也。【玉篇】佞也。【正字通】崇飾惡言，毀善害能也。【書舜典】朕堲讒說殄行。【莊子漁父篇】好言人之惡謂之讒。【荀子修身篇】傷良曰讒。【說苑臣術篇】蔽善者，國之讒也。　又星名。【晉書天文志】卷舌六星中，一曰天讒，主巫醫。　又鼎名。【左傳昭三年】讒鼎之銘。【疏】讒鼎，疾讒之鼎，《明堂位》所云崇鼎是也。一云讒，地名。禹鑄九鼎於甘讒之地，故曰讒鼎。　又【廣韻】【集韻】士懺切【韻會】【正韻】士監切，□饞去聲。義同。　又叶鉏弓切，音崇。【楚辭九歎】吸精粹而吐氛濁兮，橫邪世而不取容。行叩誠而不阿兮，遂見排而逢讒。　又叶銀炎切，音嚴。【梁鴻適吳詩】欲乗策兮縱邁，疾吾俗兮作讒。競舉枉兮錯直，咸先佞兮唌唌。唌音延。　又【俗書證誤】从二免，非。。

	【巳集中】【火字部】		【集韻】委勇切，音臃。吳王孫休子字。

讓	【酉集上】【言字部】	讓	〔古文〕□【唐韻】【集韻】【韻會】人樣切【正韻】而亮切，□壤去聲。【說文】相責讓也。【小爾雅】詰責以辭謂之讓。【左傳僖五年】公使讓之。【註】譴讓之。【周禮地官】司救掌萬民之衺惡過失而誅讓之。【史記張耳□餘傳】張耳責讓□餘以不肎救趙。　又【玉篇】謙也。【類篇】退也。【字彙】先人後己謂之讓。【書堯典】允恭克讓。【左傳文元年】□讓，德之基也。又【襄十三年】讓，禮之主也。【禮曲禮】君子恭敬撙節退讓以明禮。【疏】應受而推曰讓。【儀禮聘禮】賔入門皇升堂讓。【鄭註】讓，謂舉手平衡也。又【鄕飮酒禮註】事同曰讓，事異曰辭。　又木名。【左思蜀都賦】交讓所植。【註】交讓，木名。兩樹對生，一樹枯則一樹生。出岷山，在安都縣。　又諸羌州名。【唐書地理志】劒南道有讓川州，開元後置。　又【讀書通】通作攘。【史記司馬相如封禪書】進讓之道，何其爽與。【漢書】作進攘。　又【韻會小補】通作襄。【周禮地官保氏五射鄭註】一曰襄尺。【釋文】襄音讓，本作讓。　又叶如羊切，音穰。【詩小雅】受爵不讓，至于已斯亡。　【說文】本作□。

讔	【酉集上】【言字部】	讔	【集韻】倚謹切，音隱。廋語也。【字彙】詶言也。　又【文心雕龍】讔者，隱也。遯辭以隱意，譎譬以指事也。【呂覽重言篇】荆莊王立三年，不聽而好讔。　又【正字通】與隱通。【劉向新序】齊宣王發隱書而讀之。隱卽讔字。　【字彙補】亦書作□。或作□，非。□字从阝，左右結構。考證：〔【集韻】倚謹切，音隱。庾語也。〕　謹照原文庾語改廋語。 

讕	【酉集上】【言字部】	讕	【唐韻】洛干切【集韻】【韻會】郞干切，□音蘭。【說文】詆讕也。【玉篇】誣言相加被也。【前漢文三王傳】王陽病詆讕置辭。【師古註】讕，誣諱也。又【谷永傳】滿讕誣天。【師古註】謂欺罔也。【春秋繁露】詰其名實，觀其離合，則是非之情不可以相讕已。【註】讕，誣言相加也。　又【廣韻】逸言也。【唐書張亮傳】亮讕辭曰：囚等畏死見誣耳。【音義】逸言也。　又【廣韻】落旱切【集韻】【韻會】魯旱切，□蘭上聲。又【廣韻】【集韻】【韻會】□郞旰切，蘭去聲。義□同。　【說文】或作譋。【集韻】或作、諫。

讖	【酉集上】【言字部】	讖	【唐韻】楚切【集韻】楚譖切【韻會】【正韻】楚禁切，□去聲。【說文】驗也。【徐曰】凡讖緯，皆言將來之驗也。【六書故】前定徵兆之言也。【釋名】纖也。其義纖微也。【史記趙世家】公孫支書而藏之，秦讖於是出矣。【後漢光武紀】宛人李通等以圖讖說光武。【註】讖，符命之書也。【晉書武帝紀】泰始三年，禁星氣讖緯之學。　又【集韻】叉鑑切，攙去聲。與懺同。悔也。○按懺悔之懺本从心，集韻强同，非。　又叶楚獻切，音□。【山海經堪魚軨軨獸贊】見則洪水，天下昏墊。豈伊妄降，亦應牒讖。　俗作，非。

讗	【酉集上】【言字部】	讗	【唐韻】呼麥切，音劃。【說文】言壯貌，一曰數相怒也。　又【玉篇】胡麥切【集韻】胡陌切，□音獲。義同。又【玉篇】疾言貌。【類篇】讗讗，誇也。或作□。　又【集韻】【類篇】□郝格切，音赫。又【集韻】戸瓦切，音踝。義□同。　又【集韻】縣恚切，音攜。自伐也。　【字彙補】亦省作□。

□	【未集上】【米字部】	□	【字彙補】同糶。

讘	【酉集上】【言字部】	讘	【唐韻】之涉切【集韻】質涉切，□音慴。【說文】多言也。　又讘。詳字註。　又縣名。【前漢地理志】狐讘縣，屬河東郡。　又人名。必讘、與讘，見【宋史宗室表】。　又【廣韻】而涉切【集韻】【韻會】日涉切，□音囁。詀讘。詳詀字註。　【說文】本作讘。【集韻】或作囁嵒。亦作譫。

