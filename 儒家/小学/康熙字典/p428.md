<!-- { "loadSidebar": true } -->
錙	【戌集上】【金字部】	錙	【唐韻】側持切【集韻】【韻會】莊持切，□音菑。【說文】本作鍿。六銖也。【荀子富國篇註】八兩曰錙。【正字通】古人言較量錙銖，謂輕微也。荀子註誤云八兩曰錙。正韻錙引荀註。韻會銖字註，八銖爲錙。□非。从說文爲正。　又【莊子徐無鬼】無徒翼於錙壇之宮。【註】錙壇，壇名。

錚	【戌集上】【金字部】	錚	【唐韻】側莖切【集韻】葘莖切，□音爭。【說文】金聲也。【潘岳籍田賦】衝牙錚鎗。【後漢劉盆子傳】光武曰：卿所謂鐵中錚錚者。　又鉦也。【東觀漢記】段熲有功而還，介士鼓吹錚鐸。【馬端臨曰】錚卽說文鉦，形圓如銅鑼。　又【廣韻】楚耕切【集韻】【韻會】初耕切【正韻】抽庚切，□音琤。義同。　又叶七羊切，音鎗。【張籍祭韓愈詩】頃息萬事盡，感情多摧傷。舊塋盟津北，野窆動鼓錚。　【集韻】或作鏳。考證：〔【東觀漢記】段潁有功而還，介士鼓吹錚鐸。〕　謹据後漢書段潁改段熲。 

	【卯集中】【手字部】		【玉篇】蒲本切，盆上聲。車弓也。〇按集韻，部本切，作軬。註：車篷也。與此音義同。無字。

錜	【戌集上】【金字部】	錜	【廣韻】奴協切【集韻】諾叶切，□音捻。【玉篇】小釵。【王粲七釋】戴明中之羽雀，雜華錜之葳蕤。【孔煒七引】長袖隨腕而遺耀，紫錜承鬢而騁輝。　又【集韻】一曰小頭釘。

錝	【戌集上】【金字部】	錝	【五音集韻】徂紅切，音叢。【玉篇】金毛。　又【廣韻】子宋切，宗去聲。義同。

錞	【戌集上】【金字部】	錞	【廣韻】常倫切【集韻】【韻會】【正韻】殊倫切，□音純。【廣韻】樂器鳴之，所以和鼓也。【周禮地官鼓人】以金錞和鼓。【註】錞于也。圜如碓頭，大上小下，樂作鳴之，與鼓相和。【晉語】戰以錞于丁寧，儆其民也。【註】錞于，形如碓頭，與鼓相和。丁寧，鉦也。【韻會】一說形如鐘，有舌，謂之錞于。樂書云：自金聲之淳言之，謂之錞。後周平蜀，獲其器，太常卿斛斯證曰：錞于也。以芒筒捋之，其聲極振，取以和樂。通作淳于。　又【集韻】都昆切，音敦。義同。　又【廣韻】徒對切，音隊。【詩秦風】厹矛鋈錞。【傳】錞，鐏也。【疏】矛之下端。【釋文】錞，徒對反。又徒猥反。一音敦。　又【淮南子說林訓】錞之與刃，孰先弊也。【註】錞讀頓首之頓。　又【廣韻】徒猥切【集韻】【正韻】杜罪切，□音□。義同。　又【集韻】徒臥切，音憜。覆□也。【禮喪大記大夫□以幬欑註】幬，或作錞。【釋文】錞，徒對反。又徒臥反。又徒猥反。　又【山海經】是錞于西海。【註】郭曰：錞，猶堤埻也。章閏反。【又】是錞于北海。【註】謂依附于北海也。　又【正字通】北海有錞于縣。一作淳于、錞釪，皆因山川之形似圜堆深筩者，故以爲名，如玉甑峯鈷鉧潭之類。　【說文】作□。考證：〔【周禮地官封人】以金錞和鼓。〕　謹照原文封人改鼓人。 

錟	【戌集上】【金字部】	錟	【唐韻】【集韻】□徒甘切，音談。【說文】長矛也。【揚子方言】錟謂之鈹。　又【集韻】他甘切，音。又疾染切，音漸。義□同。　又【集韻】思廉切，同銛。利也。【史記秦始皇紀】非錟於句戟長鎩也。【註】錟，一作銛。　又【集韻】【韻會】【正韻】□以冉切，音琰。利刃也。【史記蘇秦傳】錟戈在後。【註】錟，由冉反。

錠	【戌集上】【金字部】	錠	【唐韻】【集韻】【正韻】□丁定切，音矴。【說文】鐙也。【廣韻】豆有足曰錠，無足曰鐙。【正字通】薦熟物器，上環以通氣之管，中置以烝飪之具，下致以水火之齊，用類甗。博古圖：漢虹燭錠，高五寸五分，深四寸五分，口徑三寸，容四升八合。銘云：王氏銅虹燭錠兩辟幷重二十二斤四兩第一，共一十八字。自三代至秦，器無斤兩之識，此器顯其斤重，字畫與漢五鳳爐識相類，實漢物也。銘曰虹燭者，取其氣運如虹之義。始薦熟食之器，但闕其蓋而不完。曰王氏，不知其爲誰。曰第一。則爲虹燭者數不止此。　又【集韻】堂練切，音電。義同。　又【廣韻】【集韻】□徒徑切，音定。義同。　又【廣韻】錫屬。

錰	【戌集上】【金字部】	錰	【正字通】鉥字之譌。

鍎	【戌集上】【金字部】	鍎	【廣韻】陀骨切【集韻】陀沒切，□音突。【廣韻】覆鍎。【集韻】槍也。或作□。

錡	【戌集上】【金字部】	錡	【廣韻】渠綺切【集韻】【韻會】【正韻】巨綺切，□音技。釜也。【詩召南】維錡及釜。【註】有足曰錡，無足曰釜。【釋文】錡，其綺反。三足釜也。【左傳隱三年】筐筥錡釜之器。【揚子方言】鍑，江淮□楚之閒謂之錡。　又【唐韻】魚綺切【集韻】【韻會】語綺切，□音螘。義同。【說文】鉏也。　又【張衡西京賦】武庫禁兵，設在蘭錡。【註】兵器架也。受他兵曰蘭，受弩曰錡。【釋文】錡，魚几反。　又姓。【左傳定四年】殷民七族，有錡氏。【釋文】錡，魚綺反。【前漢藝文志】雒陽錡華賦九篇。【註】錡，姓。華，名。　又人名。【孟子】北宮錡。【左傳宣十四年】晉魏錡。又【定十一年】公爲與其嬖僮汪錡乗。【釋文】錡，□魚綺反。　又澗名。【左傳昭二十二年】榮錡氏。【註】河南鞏縣有榮錡澗。【釋文】錡，魚綺反。　又【前漢司馬相如傳】岩阤甗錡。【註】甗錡，隆屈窊折貌。錡，音嶬。又【陸機文賦】固崎錡而難便。【註】崎錡，不安貌。錡，音擬。　又【廣韻】【集韻】【韻會】渠羈切【正韻】渠宜切，□音奇。【廣韻】鑿屬。【集韻】釜屬。【詩豳風】又缺我錡。【傳】鑿屬曰錡。【釋文】錡，巨宜反。韓詩云：木屬。 

□	【未集中】【糸字部】	□	【玉篇】同網。

	【午集下】【禾字部】		【集韻】斤於切，音居。蜀人謂黍曰□。

錢	【戌集上】【金字部】	錢	【唐韻】昨先切【集韻】財仙切【正韻】才先切，□音前。【玉篇】財也。【集韻】貨泉也。其藏曰泉，其行曰布。取其流行無不徧也。【正字通】冶銅爲錢，易貨也。古之爲市，所有易所無，布幣金刀龜貝之法窮，錢始行。周制以商通貨，太公望立九府圜法，錢外圓而內孔方，輕重以銖。圜者爲均通也。九府者，掌財帛之官也。歷代便之。周景王鑄大錢，曰寶貨，肉好有輪郭，以勸農贍不足，百姓蒙其利。錢形似璧，故亦稱肉好。或謂肉爲邊，不知錢邊曰郭，肉在邊之中也。漢以後，大小輕重不一，名稱各殊，國家攺元必更錢，以年號爲文，輪郭如舊。紀錢制者，唐張台封演有泉譜，陶岳有貨泉錄，宋洪遵有泉志，馬端臨有錢幣考，彼此異同，本註不具載。　又與泉同。【史記天官書】下有積錢，金寶之上皆有氣，不可不察。【註】錢古作泉字。　又【朝野僉載】張鷟號靑錢學士，謂萬選萬中也。　又縣名。【前漢地理志】會稽郡錢唐縣。【註】武林山，武林水所出。　又【後漢梁冀傳】意錢之戲。【何承天纂文】一曰詭億，一曰射意，一曰射數，一曰持掩，卽今攤錢也。【潛夫論】或以遊博持掩爲事。【註】博，博六也。掩，意錢也。【歐陽修詞】堂上簸錢堂下走。　又馬飾。【古樂府】鐵金面靑連錢。【庾信楊柳歌】連錢障泥渡水騎。【晉書王濟傳】作連乾。　又綠錢，苔別名。【沈約詩】賔階綠錢滿，客位紫苔生。又【岑參詩】楡莢小於錢。【張籍詩】蓮葉出水大如錢。　又連錢，鴒別名。【廣韻】頸有錢文。一名錢母。又姓。晉有歷陽太守錢鳳。　又【唐韻】卽淺切【集韻】【韻會】子淺切【正韻】子踐切，□音翦。【說文】銚也。古田器。【詩周頌】庤乃錢鎛。【傳】錢，銚也。　又【集韻】在演切，音踐。義同。　又【字彙補】古與盞通。酒器也。【續鐘鼎銘】有雀錢。考證：〔【正字通】冶銅爲錢，易貨也。太公望立九府圖法〕　謹照原文圖法改圜法。〔【詩周頌】痔乃錢鎛。〕　謹照原文痔改庤。 

	【午集下】【禾字部】		【廣韻】【集韻】【韻會】□儒隹切，音蕤。長沙謂禾四把曰。或作。　又【五音集韻】息遺切，音綏。義同。

錣	【戌集上】【金字部】	錣	【集韻】【韻會】□株劣切，音輟。【玉篇】針也。【集韻】策耑有。【列子說符篇】白公勝慮亂，罷朝出，倒杖策，錣上貫頤，血流至地而弗知，鄭人聞之曰：頤之忘，將何不忘哉。【淮南子道應訓註】策馬捶，端有針，謂之錣，倒杖策，故錣貫頤也。張湛曰：錣，杖末鋒。　又【廣韻】下刮切，音鵽。義同。　又【廣韻】【集韻】【韻會】□株衞切，音綴。【廣韻】針也。　又【集韻】與□同。羊車騶箠也。箸箴其耑長半分。【增韻】亦謂之□。　又【揚子方言】錣，餽也。　又籌也。【管子國蓄篇】且君引錣量用，耕田發草，上得其數矣。

錤	【戌集上】【金字部】	錤	【廣韻】【集韻】居之切【韻會】居宜切，□音羈。鎡錤，鉏也。【禮月令具田器註】鎡錤之屬。【孟子】作鎡基。【史記樊噲傳贊】作兹基。　又【廣韻】【集韻】□渠之切，音奇。義同。

	【未集中】【耒字部】		【廣韻】奴勒切【集韻】匿德切，□能入聲。【字彙】穀。見齊民要術。【正字通】方言，玉篇棏皆訓槌也。當是槌穀具。　又【集韻】□，草生貌。

	【未集下】【肉字部】		【廣韻】旨熱切，音晢。脟皮也。　又【集韻】之列切，音浙。【博雅】胓，脂也。本作□。【五音集韻】胓，牛羊脂也。考證：〔【博雅】□，脂也。〕　謹按胓二字相連爲文，謹照原文□改胓。 

錥	【戌集上】【金字部】	錥	【廣韻】【集韻】□余六切，音育。鎢錥，溫器。【博雅】鎢錥謂之銼□。

