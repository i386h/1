<!-- { "loadSidebar": true } -->
掸	【卯集中】【手字部】	撣	【唐韻】徒旱切【集韻】蕩旱切，□但上聲。【說文】提持也。【揚子太□經】何福滿肩，提禍撣撣。【註】撣撣，敬也。何福持禍而自儆戒也。　又【唐韻】徒干切【集韻】【韻會】唐干切【正韻】唐闌切，□音檀。觸也。　又與彈通。鼓絃也。　又國名。【後漢西南夷傳】撣國，西南通大秦。　又【唐韻】【集韻】【韻會】徒案切【正韻】杜案切，□音憚。亦觸也。　又【唐韻】市連切【集韻】時連切，□音蟬。撣援，牽引也。　又【集韻】澄延切，音纏。相纏不去也。　又人名。【前漢宣帝紀】日逐王先賢撣來降。　又亭年切，音田。陼名。【山海經】靑要之山，南望撣陼。　又他干切，音灘。持不堅也。　又旨善切，饘上聲。排急也。

揌	【卯集中】【手字部】	揌	【唐韻】蘇才切【集韻】桑才切，□音鰓。【博雅】擡揌，動也。　又【集韻】倉來切，音猜。擇也。

揑	【卯集中】【手字部】	揑	【正字通】俗掜字。【字彙】與掜同，非。

插	【卯集中】【手字部】	插	【唐韻】楚洽切【集韻】【韻會】【正韻】測洽切，□音鍤。【說文】刺肉也。【廣韻】刺入也。【前漢高帝紀】羽檄徵天下兵。【註】魏武奏事云：今邊有警，輒露檄插羽。　又【急就篇師古註】插者，擔也。兩頭鑯銳，所以插刺禾束，而擔之也。【集韻】或作捷。　又與鍤同。刺土器也。【戰國策】坐而織蕢，立則杖插。　又【集韻】七接切，音妾。搢也。與扱同。　又側洽切，音眨。攝也。　从干从臼。俗作揷挿，非。

揖	【卯集中】【手字部】	揖	【唐韻】伊入切【集韻】【韻會】【正韻】一入切，□音挹。【說文】手著胷曰揖。【六書故】拱手上下左右之以相禮也。【儀禮鄉飲酒禮賓厭介註】推手曰揖，引手曰厭。【詩詁】上手當曰厭，謂手厭於胷，引手當曰揖，下手曰拜。【周禮秋官司儀】土揖庶姓。時揖異姓。天揖同姓。【註】土揖，推手小下之也。時揖，平推手也。天揖，推手小舉之也。【前漢高帝紀】酈生不拜長揖。【註】長揖者，手自上而極下。　又【說文】攘也。◎按攘同讓。增韻，遜也。前漢王莽傳，揖大福之恩。註：揖謂讓而不當也。　又進也。【禮玉藻】進則揖之，退則揚之。【註】揖之謂小俯也。揚之謂小仰也。　又三揖，卿大夫士也。【左傳哀二年】三揖在下。　又【集韻】乙及切，音邑。與挹同。【王禹偁竹樓記】遠吞山光，平揖江瀨。　又側立切，音戢。聚也。【詩周南】螽斯羽揖揖兮。　又【集韻】卽入切【正韻】賫入切，□音湒。義同。　又【集韻】籍入切，音集。義同。又成也。　又與輯通。【史記秦始皇紀】普天之下，摶心揖志。【前漢郊祀志】揖五瑞。【註】合也。　又乙冀切，音懿。與撎同本作揖。考證：〔【史記秦始皇紀】普天之下，博心揖志。〕　謹照原文 博心改摶心。 

揘	【卯集中】【手字部】	揘	【集韻】【韻會】□胡盲切，音橫。擊也。【張衡西京賦】竿殳之所揘觱。【註】揘觱，猶擊刺也。【六臣文選】作揘畢。　又【集韻】呼橫切，音喤。義同。　又【唐韻】永兵切【集韻】于平切，□音榮。拔也。

揚	【卯集中】【手字部】	揚	〔古文〕敭□【唐韻】與章切【集韻】余章切【正韻】移章切，□音陽。飛舉也。【詩王風】揚之水，不流束薪。【傳】揚，激揚也。【疏】謂水急激而飛揚，波流疾之意也。又【豳風】以伐遠揚。【疏】謂長條揚起者。　又【增韻】發也，顯也。【廣韻】舉也。【易夬卦】揚于王庭。【疏】發揚決斷之事於王者之庭。【書堯典】明明揚側陋。【禮文王世子】或以言揚。【疏】能言語應對，亦舉用之。　又稱說也。【禮祭統】銘者，自名以稱揚其先祖之美，而明著之後世者也。【前漢季布傳】使僕游揚足下，名於天下，顧不美乎。又【爾雅釋詁】□揚，續也。　又簸去糠粃也。【詩小雅】維南有箕，不可以簸揚。　又眉上下曰揚。【詩鄘風】揚且之皙也。【傳】揚，眉上廣。【又】子之淸揚。【疏】揚者，眉上之美名。旣名眉爲揚，因謂眉之上，眉之下皆曰揚。　又鉞也。【詩大雅】干戈戚揚。　又州名。【書禹貢】淮海惟揚州。【疏】江南之氣躁勁，厥性輕揚，故曰揚州。亦曰：州界多水，水波揚也。　又姓。【揚雄自序】揚別爲一族。周宣王子尚父封揚侯，因氏。又宋揚避舉，明揚光休。　通作颺。

揝	【卯集中】【手字部】	揝	【集韻】子感切，音昝。與撍同。手動也。

揠	【卯集中】【手字部】	揠	【唐韻】烏黠切【集韻】【韻會】【正韻】乙黠切，□音軋。【說文】拔也。【揚子方言】東齊海岱之閒曰揠。【孟子】宋人有閔其苗之不長而揠之者。　又【廣韻】拔草心也。【小爾雅】拔心曰揠。　或省作扎。

握	【卯集中】【手字部】	握	〔古文〕□【唐韻】烏角切【集韻】【韻會】【正韻】乙角切，□音渥。【說文】搤持也。陸佃云：持五指也，在外爲持，在內爲握。【詩小雅】握粟出卜。【儀禮鄉射禮】箭籌長尺有握。【註】握。本所持處也。【又】大夫之矢，則兼束之，以茅上握焉。【註】握，謂中央也。【禮王制】宗廟之牛，角握。【前漢律歷志】算法，用竹徑一分，長六寸，二百七十一枚，而成六觚，爲一握。　又【集韻】烏谷切，音屋。小貌。【易萃卦】若號一握爲笑，鄭氏讀。【前漢司馬相如傳】委瑣握□，拘文牽俗。【註】握□，局陿也。　又【爾雅釋言】握，具也。【疏】握持辦具也。【鄭註】握卽屋字。　又與幄通。【周禮春官巾車】翟車貝面組總，有握。【註】有握，則無蓋矣。如今輧車是也。【釋文】握音屋，又烏學反。　又於□切，音漚。喪用束手者。或作。

揢	【卯集中】【手字部】	揢	【唐韻】苦格切【集韻】【正韻】乞格切，□音客。手把著也。　又【五音集韻】丘加切。也。本作抲。又作。　又【集韻】丘駕切，音髂。持也。一說與格通。

揣	【卯集中】【手字部】	揣	〔古文〕□【唐韻】初委切【集韻】【韻會】【正韻】楚委切，□榱上聲。【說文】量也，度高曰揣。【六書統】量度也。以手求其耑意。一曰捫而察之也。又凡稱量忖度皆曰揣。【左傳昭三十二年】計丈數，揣厚薄。【孟子】不揣其本，而齊其末。【戰國策】蘇秦□練以爲揣摩。【史記高誘註】揣，定也。摩，合也。【鬼谷子揣篇】善用天下者，必揣諸侯之情。　又【廣韻】試也，除也。　又姓。明永樂舉人揣本。　又【集韻】樞絹切，音釧。亦度也。　又船釧切，專去聲。又尺兗切，音喘。義□同。　又【唐韻】丁果切【集韻】【韻會】都果切【正韻】都火切，□音朶。義同。又搖也。或作挅。　又【集韻】朱惟切，音錐。【說文】一曰捶之。【老子道德經】揣而銳之，不可長保。【註】揣，治擊也。梁□文讀。　又主橤切，捶上聲。又之瑞切，音惴。義□同。　又【集韻】【韻會】□徒官切，音團。與敦同。聚貌。【馬融長笛賦】冬雪揣封乎其枝。【註】揣與團古通。◎按集韻，團音無椯，《正字通》揣椯兩註□引，誤。　又【前漢賈誼服賦】忽然爲人兮，何足控揣。化爲異物兮，又何足患。【漢書註】揣與摶通。控摶，玩弄愛生之意。患，叶音環。【史記】作控摶，索隱曰揣，量也。　【集韻】或作。【正韻】亦作□。〇按《說文》揣，初委切。椯，兜果切，兩音各異，揣有朶音。亦後人因《說文》訓同字，形相似而互通耳。

揤	【卯集中】【手字部】	揤	【唐韻】子力切【集韻】節力切，□音卽。【說文】捽也。　又魏郡有揤裴侯國。【前漢王子侯表】揤裴戴侯道。【註】揤裴音卽非。在肥鄉縣南五里。　又【唐韻】秦悉切【集韻】昨悉切，□音疾。拭也。　又【集韻】側瑟切，音櫛。義同。

揦	【卯集中】【手字部】	揦	【集韻】同攋。詳攋字註。

揧	【卯集中】【手字部】	揧	【唐韻】盧達切【集韻】郞達切，□音辣。【博雅】硏也。或作□。

揨	【卯集中】【手字部】	揨	【唐韻】宅耕切【集韻】除耕切，□音橙。觸也，橦也。與朾同。或作□□。又作。

揩	【卯集中】【手字部】	揩	【唐韻】口皆切【集韻】【韻會】【正韻】丘皆切，□楷平聲。【博雅】磨也。【張衡西京賦】揩枳落，突棘藩。　又【玉篇】【廣韻】苦戒切【集韻】【韻會】【正韻】口戒切，□音炌。揩排，强突也。　又與□通。鼓名。【唐書南蠻驃傳】龜兹部有羯鼓，揩鼓，腰鼓。　又【五音集韻】訖黠切，音戛。敔也。擽之以止樂。【禮明堂位】拊搏玉磬揩擊。【註】揩擊謂柷敔也。考證：〔【博雅】摩拭也。〕　謹照原文摩拭也改磨也。 

揇	【卯集中】【手字部】	揇	【唐韻】奴感切【集韻】乃感切，□南上聲。搦也。

揈	【卯集中】【手字部】	揈	【唐韻】【集韻】□呼宏切，音轟。擊聲。又揮也。或作。　又【集韻】翾縣切，音絢。擊也。與同。　又【韻會】居六切，音菊。掬，本作揈。詳掬字註。

揍	【卯集中】【手字部】	揍	【集韻】千□切，音湊。插也。又投也。

揔	【卯集中】【手字部】	揔	【集韻】【韻會】□祖動切。同摠。俗作捴摠，非。　又【集韻】蘇叢切，音□。手進物也。　又作弄切，音粽。與偬同。倥偬也。摠字原从囙作。

揗	【卯集中】【手字部】	揗	【唐韻】食尹切【集韻】【韻會】豎尹切【正韻】乳允切，□音楯。【說文】摩也。　又【唐韻】【正韻】食閏切【集韻】【韻會】殊閏切，□音順。又【集韻】徐閏切，音徇。義□同。　又【唐韻】詳遵切【集韻】松倫切【正韻】詳倫切，□音旬。手相安慰也。【正字通】凡以恩相撫，以心相恤，皆曰揗。从盾會意。有扞衞之義。與循別。

揙	【卯集中】【手字部】	揙	【說文】婢沔切【集韻】婢善切，□音楩。搏也。　又【集韻】俾緬切，音褊。又婢典切，音辮。義□同。　又【唐韻】□連切，音鞭。擊也。　又【集韻】□眠切，音邊。又蒲眠切，音騈。義□同。

