<!-- { "loadSidebar": true } -->
舒	【未集下】【舌字部】	舒	【廣韻】商魚切【集韻】【韻會】【正韻】商居切，□音書。【說文】伸也。【博雅】舒，展也。【揚子方言】舒，勃展也。東齊之閒凡展物謂之舒勃。　又【廣韻】緩也，遲也，徐也。【爾雅釋詁】舒，敘也。【詩大雅】王舒保作。【傳】舒，徐也。【釋文】舒，序也。【禮玉藻】君子之容舒遲。【疏】舒遲，閒雅也。【淮南子原道訓】柔弱以靜，舒安以定。【註】舒，詳也。　又【爾雅釋詁】緒也。【註】又爲端緒。　又【韻會】散也，開也。　又國名。【詩魯頌】荆舒是懲。【疏】舒，楚之與國。【春秋僖三年】徐人取舒。【註】舒國，今廬江舒縣。【韻會】唐置舒州，宋改安慶府。又【左傳襄二十三年】明日將復戰，期于壽舒。【註】壽舒，莒地。　又姓。唐舒元興。　又鼎名。【左傳定六年】文之舒鼎，成之昭兆，定之鞶鑑。【疏】舒鼎，鼎名。　又【博雅】月御謂之望舒。【抱朴子喻蔽卷】羲和昇光以啟旦，望舒曜景以灼夜。　又【禮內則】舒鴈翠，鵠鴞胖，舒鳧翠。【註】舒鴈，鵝也。舒鳧，鶩也。　又【韻會】通作荼。【史記建元以來侯表】荆荼是徵。【註】荼，音舒。又【周禮冬官考工記】弓人斵目必荼。【註】荼，讀爲舒。古文舒荼假借字。　又【五音集韻】羊茹切。與豫同。【晉書地理志】豫，飾也。言稟中和之氣，性理安舒。舒讀作豫。　又【韻補】叶商支切，音詩。【越采葛婦歌】增封益地賜羽奇，几杖茵蓐諸侯儀。羣臣拜舞天顏舒，我王何憂不能移。考證：〔【周禮冬官考工記】弓人斷日必荼。〕　謹照原文斷日改斵目。〔【五音集韻】羊如切。與豫同。〕　謹照原文羊如切改羊茹切。 

舥	【未集下】【舟字部】	舥	【廣韻】普巴切【集韻】【正韻】披巴切，□音葩。浮梁謂之舥。

苰	【申集上】【艸字部】	苰	【唐韻】胡肱切，音弘。【玉篇】藤苰，胡麻也。　又與鞃通。【詩大雅】鞹鞃淺幭。【疏】鞃又作苰。

舓	【未集下】【舌字部】	舓	【唐韻】神旨切，音士。【說文】以舌取物也。今作□。或作舐□。　又【韻會】亦作咶。【荀子彊國篇】伏而咶天。【後漢鄧后傳】夢及天而咶之。　又作狧。【前漢吳王濞傳】狧糠及米。

舔	【未集下】【舌字部】	舔	【篇海】他點切，音忝。以舌舔物。

舕	【備考】【未集】【舌字部】	舕	【篇海類編】與□同。

柇	【辰集中】【木字部】	柇	【集韻】【類篇】胡戈切，音和。棺頭也。【博雅】棺當謂之□。□或从木。

□	【未集上】【竹字部】	□	【廣韻】【集韻】□古斬切，音減。竹名。　又【廣韻】七廉切，音僉。義同。　【集韻】或省作箴。

□	【未集上】【竹字部】	□	【集韻】居六切，音匊。與□同。撮也。

□	【未集上】【竹字部】	□	【類篇】才先切。細削竹也。

舝	【未集下】【舛字部】	舝	【唐韻】胡瞎切【集韻】【韻會】下瞎切【正韻】胡八切，□音轄。【說文】車軸耑鍵也。兩穿相背。【詩衞風】載脂載舝。【釋文】車軸頭金也。又【小雅】閒關車之舝兮。　又星名。【史記天官書】鈐北一星曰舝。　又【韻會】亦作轄。【左傳昭二十五年】叔孫昭子賦車轄。

舞	【未集下】【舛字部】	舞	〔古文〕□【唐韻】文甫切【集韻】【韻會】罔甫切【正韻】罔古切，□音武。【說文】舞樂也。【玉篇】足相背也。【周禮春官樂師】凡舞，有帗舞，有羽舞，有皇舞，有旄舞，有干舞，有人舞。【左傳隱五年】夫舞，所以節八音而行八風。【前漢高帝紀】軍中無以爲樂，請以劒舞。　又鍾體也。【周禮冬官考工記鳧氏】銑閒謂之于，于上謂之鼓，鼓上謂之鉦，鉦上謂之舞。【註】此四名者，鍾體也。　又變弄也。【前漢張湯傳】舞文巧詆。【又】舞知以御人。　又官名。【周禮地官】有舞師。　又地名。【戰國策】秦繞舞陽之北，以東臨許，則南國必危矣。【前漢地理志】舞隂，縣名。　又姓。

舟	【未集下】【舟字部】	舟	【唐韻】【集韻】【正韻】職流切【韻會】之由切，□音周。【說文】船也。【釋名】舟言周流也。【易繫辭】刳木爲舟，剡木爲楫。舟楫之利，以濟不通。【書說命】若濟巨川，用汝作舟楫。【爾雅釋水】天子造舟。【註】比船爲橋。【又】諸侯維舟。【註】維連四船。【又】大夫方舟。【註】倂兩船。【又】士特舟。【註】單船。【揚子方言】關西謂之船，關東謂之舟。今吳越皆謂之船。【世本】黃帝臣共鼓貨狄，刳木爲舟。【呂氏春秋】虞姁作舟。【山海經】滛梁生番禺，是始爲舟。【物理論】化〈彳瓜〉作舟。【束皙發蒙記】伯盆作舟。　又【正韻】載也。　又【韻會】帶也。【詩大雅】何以舟之，惟玉及瑤，鞞琫容刀。【傳】舟，帶也。　又尊下臺，若今時承槃。【周禮春官司尊】春祠夏禴，祼用雞彝鳥彝，皆有舟。【正字通】一說古彝有舟，設而陳之，爲禮神之器。以酌以祼，皆挹諸其中而注之。舟與彝二器相須，猶尊之與壷，缾之與罍。先儒謂舟形如盤，若舟之載物，彝居其上，非也。今考漢敦足舟，□花舟，舟之用在于容，非虛設以承彝也。形制詳博古圖。　又地名。【左傳襄十四年】子囊師于棠，以伐吳。吳人自臯舟之隘要而擊之。【註】臯舟，吳險阨之道。又【昭十三年】克息舟城而居之。【註】息舟，楚邑。又【哀二十一年】請除館于舟道。【註】舟道，齊地。　又覆舟，山名。【淮南子地形訓】維出覆舟。　又官名。【禮月令】季春之月，令舟牧覆舟，五覆五反。【註】舟牧，主舟之官也。　又姓。【左傳】晉有大夫舟之僑。　又與周通。【周禮冬官考工記】作舟以行水。【註】故書舟作周。鄭司農云：周當爲舟。　又【韻補】叶陟魚切，音朱。【道藏歌】玉龜七寶林，唱贊願同舟。丹景曜目精，令我心踟躇。　又【詩大雅】何以舟之。【朱註】之遙反。與下刀叶。

舠	【未集下】【舟字部】	舠	【廣韻】都牢切【集韻】【韻會】都勞切【正韻】都高切，□音刀。【玉篇】小船形如刀。【吳均贈王桂陽詩】行衣侵曉露，征舠犯夜湍。　又【集韻】或作□。通作刀。【詩衞風】曾不容刀。【釋名】二百斛以上曰艇，三百斛曰刀。

舡	【未集下】【舟字部】	舡	【廣韻】【正韻】許江切【集韻】【韻會】虛江切，□音肛。【廣韻】舽舡，船貌。【玉篇】船也。【增韻】舽舡，吳船名。　又【集韻】枯江切，音腔。義同。　又【五音集韻】食川切。俗船字。【前漢古今人表】晉舡人固來。【佩觿集】帆舡之舡爲舟船，其順非有如此者。

舨	【未集下】【舟字部】	舨	【集韻】補綰切，音版。艟舨，舟也。

□	【未集上】【竹字部】	□	【廣韻】【集韻】【韻會】【正韻】□良刃切，音吝。竹類。【爾雅釋草】□，堅中。　又【正韻】□，薄石。又石鏻。　又【篇海】竹中實。　本作□。或作□。

萖	【申集上】【艸字部】	萖	【字彙補】音未詳。【博雅】萖，笑也。

蔐	【申集上】【艸字部】	蔐	同荻。【淮南子說林訓】蔐苗類絮，而不可爲絮。【註】蔐，荻也，卽所謂蘆花絮也。【說文】作藡。【易萑葦註】藡也。本作荻。詳見荻字，互見藡字註。

舩	【未集下】【舟字部】	舩	【廣韻】食川切。與船同。【史記佞幸傳】鄧通以濯舩爲黃頭郞。【淮南子道應訓】至於中流，陽侯之波，兩蛟夾繞其舩。

莗	【申集上】【艸字部】	莗	【集韻】【類篇】□昌遮切，音車。莗葥，草名。○按莗本作車，卽芣苢也。

航	【未集下】【舟字部】	航	【廣韻】胡郞切【集韻】寒剛切，□音筕。【廣韻】船也。【集韻】方舟也。【淮南子主術訓】賢主之用人也，猶巧工之制木也，大者以爲舟航柱梁。【註】方兩小船，□與共濟爲航也。【張衡思□賦】譬臨河而無航。　又【字彙補】禹航，地名。今餘杭也。　又通作杭。【詩衞風】誰渭河廣，一葦杭之。【註】杭，度也。

舫	【未集下】【舟字部】	舫	【唐韻】【韻會】甫妄切【集韻】敷亮切，□音訪。【說文】船師也。引禮明堂月令，舫人，習水者。【正字通】舫人，猶言舟子。舫之爲舫，猶舟之爲舟，非謂舟卽爲舟師也。說文訓船師，似未可從。　又【集韻】分房切，音方。倂船也。【爾雅釋言】舫，舟也。【註】□兩船。【史記張儀傳】舫船載卒，一舫載五十人。【註】舫，音方，謂□兩船也。　又【韻會】或作枋。【後漢岑彭傳】乗枋箄下江關。【註】枋箄，以竹木爲之，浮水上，卽舫。字古通用。　又【正字通】古借方。【詩衞風】方之舟之。俗加舟作舫。　又【廣韻】【集韻】□補曠切，音謗。義同。

□	【未集上】【竹字部】	□	【廣韻】【集韻】□如延切，音然。竹名。　又【集韻】寧顚切。【篇海】音年。義同。

□	【未集上】【竹字部】	□	【集韻】古丸切，音官。竹杼也。

