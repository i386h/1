<!-- { "loadSidebar": true } -->
擢	【卯集中】【手字部】	擢	【唐韻】【集韻】【韻會】【正韻】□直角切，音濁。【說文】引也。【揚子方言】拔也。自關而西，或曰拔，或曰擢。【廣韻】抽也，出也。【戰國策】擢之乎賓客之中，而立之乎羣臣之上。【前漢公孫弘傳】天子擢對爲第一。　又【增韻】聳也。【班固西都賦】抗仙掌以承露，擢雙立之金莖。　又【玉篇】去也，徹也。【禮少儀】侍投則擁矢，不角不擢馬。【疏】投壺，立籌爲馬，至三馬而成勝。若□者雖得二馬，亦不敢徹尊者馬，足成已勝也。【莊子騈拇篇】擢德塞性以收名聲。【註】拔去自然之德。 

擣	【卯集中】【手字部】	擣	【唐韻】【正韻】都晧切【集韻】【韻會】覩老切，□音倒。【說文】本作□。手椎也。【禮內則】擣珍取牛羊麋鹿麕之肉，必脄。一曰築也，敲也，舂也。【詩小雅】我心憂傷，惄焉如擣。　又【揚子方言】依也。【郭璞註】謂可依倚之也。　又【集韻】□留切，音稠。聚也。【史記龜筴傳】上有擣蓍，下有神龜。【註】擣，古稠字。擣蓍卽藂蓍。○按《字彙》改从木，入木部檮字。註誤。或作搗。又作捯。俗作。

擤	【卯集中】【手字部】	擤	【篇海】呼梗切，亨上聲。手捻鼻膿曰擤。　又【焦竑俗用雜字】音省，義同。

擥	【卯集中】【手字部】	擥	【唐韻】盧敢切【集韻】【韻會】【正韻】魯敢切，□音覽。【說文】撮持也。【禮樂記濫以立會疏】濫，猶擥也。擥然有積聚之意。【蜀志諸葛亮傳註】夙興夜寐，罰二十以上，皆親擥焉。【管子弟子職】飯必捧擥。　又手擥取也。【屈原離騷】夕擥洲之宿莽。【註】擥，采也。或作。又作攬。

擦	【卯集中】【手字部】	擦	【篇海】【字彙】□初戛切，音察。摩之急也。

擧	【卯集中】【手字部】	擧	【唐韻】居許切【集韻】苟許切，□音莒。舉本字。【說文】對舉也。　又【廣韻】以諸切，音余。與舁同。共舉也。【集韻】作□。

擨	【卯集中】【手字部】	擨	【唐韻】以遮切【集韻】余遮切，□音椰。擨□也。或作歋，亦作捓。通作邪。　又【集韻】余支切，音移。與歋同。【說文】人相笑相歋也。或省作搋。

	【寅集中】【山字部】		【集韻】會古作。註詳曰部九畫。

擩	【卯集中】【手字部】	擩	【唐韻】而主切【集韻】橤主切，□音乳。【說文】染也。【唐書藝文志】擩嚌道眞。　又【唐韻】【集韻】□儒誰切，音蕤。義同。　又搵也。【周禮春官大祝】辨九祭，六曰擩祭。【註】擩讀爲虞芮之芮。以肝肺菹擩鹽醢中，以祭也。【儀禮公食大夫禮】賔升席坐取韭菹，以辨擩干醢，上豆之閒祭。或作。又作。　又【集韻】【正韻】□而宣切，輭平聲。義同。　又挼莎也。與撋同。　又【集韻】如劣切，音□。義同。亦作。　又【唐韻】而遇切【集韻】儒遇切，□音孺。手進物也。　又【集韻】尼主切，音醹。拄也。　又【唐韻】奴豆切【集韻】乃豆切，□音耨。搆擩，不解事也。

擪	【卯集中】【手字部】	擪	【唐韻】於葉切【集韻】【韻會】益涉切，□音靨。讀若厭入聲。【說文】一指按也。【莊子外物篇】擪其顪。【元稹連昌宮辭】李謩擪笛傍宮牆。　又【正韻】弋涉切，音葉。義同。　又【集韻】託協切，音帖。又諾協切，音敜。或作壓。義□同。　又乙甲切，音壓。亦按也。　又【唐韻】【集韻】□於琰切，音黶。持也。亦作擫。古文通厭。

擫	【卯集中】【手字部】	擫	同擪。【王褒洞簫賦】膠緻理比，挹抐擫。【註】擫，一作擪扢。手執之狀也。【白居易霓裳羽衣歌】擊擫彈吹聲邐迤。　本作。考證：〔【王褒洞簫賦】挹抐擫，順敘□迖。〕　謹按所引文義不連，謹照原賦改膠緻理比，挹抐擫。 

擬	【卯集中】【手字部】	擬	【唐韻】魚紀切【集韻】【韻會】偶起切，□疑上聲。【說文】度也。【增韻】準擬揣度以待也。【易繫辭】擬之而後言。【疏】擬度之而後言也。　又像也，比擬也。【前漢公孫弘傳】管仲相齊有三歸，侈擬於君。【註】擬，疑也，言相似也。【後漢張衡傳】吾觀太□，方知子雲妙極道數，乃與五經相擬。【集韻】或作譺。又作懝。【禮記】通作儗。【漢書】借作儀。

擭	【卯集中】【手字部】	擭	【唐韻】一虢切【集韻】【韻會】屋虢切，□音嚄。【說文】搫擭也。一曰握也。又手取也。【張衡西京賦】抄木末，擭獑猢。　又【唐韻】胡誤切【集韻】胡故切，□音護。布擭也。猶分解也。　又【集韻】【韻會】□胡化切，華去聲。捕獸機檻也。【書費誓】杜乃擭。【禮中庸】驅而納諸罟擭陷阱之中。【周禮秋官雍氏】春令爲阱擭，秋令塞阱杜擭。【註】擭，柞鄂也。堅地阱淺，則設柞鄂於其中。　又【唐韻】【正韻】胡郭切【集韻】【韻會】黃郭切，□音穫。義同。　又【集韻】胡谷切，音斛。義同。書，杜乃擭。徐邈讀。

擮	【卯集中】【手字部】	擮	【集韻】子悉切，音堲。摘也。與□同。　又昨結切。與截同。

擯	【卯集中】【手字部】	擯	【唐韻】【集韻】【韻會】【正韻】□必仞切，賓去聲。斥也，棄也。【崔寔政論】寡不勝衆，遂見擯棄。　又與儐同。導賓也。主國之君所使出接賓者，在主曰擯，在客曰介。【禮聘義】卿爲上擯，大夫爲承擯，士爲紹擯。【疏】承者，承副上擯也。紹者，繼續承擯也。【周禮秋官小行人】凡四方之使者，大客則擯。【註】擯而見之王，使得親言也。　又【正韻】□民切，音賓。義同。通作賓。俗作□。

擰	【卯集中】【手字部】	擰	【字彙補】泥耕切，音獰。搶擰，亂也。○按《漢書》國制搶攘註：攘，女庚反，音搶。攘爲傖獰。今改攘作擰，非。

擲	【卯集中】【手字部】	擲	【唐韻】【集韻】【韻會】【正韻】□直隻切，音躑。讀若呈入聲。投也，振也。【增韻】拋也，掉也。與擿同。【晉書孫綽傳】嘗作天台山賦，以示范榮期云：卿試擲地，當作金石聲也。【杜牧阿房宮賦】鼎鐺玉石，金塊珠礫，弃擲邐迤。秦人視之，亦不甚惜。

擳	【卯集中】【手字部】	擳	【唐韻】阻瑟切，音櫛。挃擳也。　又【集韻】子結切，音節。拭也。與幯同。

擴	【卯集中】【手字部】	擴	【集韻】【韻會】闊霍切【正韻】苦郭切，□音廓。張小使大也。【孟子】知皆擴而充之矣，或作。　又【集韻】【韻會】□光霍切，音郭。義同。　又【集韻】忽郭切，音霍。又古獲切，音幗。義□同。又古曠切，光去聲。充也。與撗同。　又【唐韻】【集韻】□胡曠切，黃去聲。搥打也。與攩同。

擵	【卯集中】【手字部】	擵	俗摩字。

擶	【卯集中】【手字部】	擶	【集韻】子賤切，音箭。射□令正也。

擷	【卯集中】【手字部】	擷	【唐韻】【正韻】胡結切【集韻】【韻會】奚結切，□音絜。捋取也。　又與襭同。以衣貯物，而扱其衽也。　又【唐韻】虎結切【集韻】顯結切，□音肸。義同。

擸	【卯集中】【手字部】	擸	【唐韻】良涉切【集韻】【韻會】【正韻】力涉切，□音獵。【說文】理持也。【儀禮聘禮】尚擸坐啐醴。【崔駰達旨】無事則躐纓整襟。【註】躐字宜从手。廣雅云：擸，持也。　又【唐韻】盧盍切【集韻】力盍切，□音臘。折也。又破壞聲。【左思吳都賦】拉擸雷硠。【註】拉擸，木摧傷之聲。或作擖。俗作□。

暣	【辰集上】【日字部】	暣	〔古文〕□【集韻】丘旣切，音氣。日氣也。

晗	【辰集上】【日字部】	晗	【集韻】胡南切，音含。【玉篇】欲明也。

擹	【卯集中】【手字部】	擹	【唐韻】【集韻】□他干切。與攤同。見攤字註。　又擹蒱，賭博也。

擺	【卯集中】【手字部】	擺	【唐韻】北買切【集韻】【韻會】【正韻】補買切，□拜上聲。開也，撥也。排而振之也。【馬融廣成頌】擺牲班禽。【張協七命】鉤爪摧，鋸牙擺。【韓愈詩】乾坤擺雷硠。　又【集韻】部買切，牌上聲。義同。本作擺。亦作□。通作捭。

擻	【卯集中】【手字部】	擻	【唐韻】【集韻】□蘇后切，音叟。抖擻，舉也。【王維詩】抖擻辭貧里。【釋氏要覽】梵語杜多，華言抖擻。亦作斗藪。

擼	【卯集中】【手字部】	擼	【篇海】郞古切，音魯。動也。

擽	【卯集中】【手字部】	擽	【唐韻】離灼切【集韻】力灼切，□音略。擊也。【唐書胡証傳】証膂力絕人，取鐵燈檠，擽合其跗，橫膝上，謂客曰：飮不釂者，以此擊之。　又【唐韻】郞擊切【集韻】郞敵切，□音歷。義同。又捎也。或作攦。又作攊。　又【集韻】弋灼切，音藥。竭也。　又歷各切，音洛。亦擊也。與挌同。

擾	【卯集中】【手字部】	擾	【唐韻】而沼切【集韻】【韻會】【正韻】爾紹切，□音繞。【說文】煩也。【廣韻】亂也。【書胤征】俶擾天紀。【前漢曹參傳】以齊獄市爲寄，愼勿擾也。　又馴也，順也，安也。【書臯陶謨】擾而毅。【註】馴擾而果毅。又【周官】司徒掌邦敎，敷五典，擾兆民。【周禮地官大司徒】以佐王安擾邦國。【註】擾亦安也。言饒衍之。又【夏官職方氏】河南曰豫州，其畜宜六擾。【註】馬牛羊豕犬雞。【疏】六擾，與爾雅六畜，周禮六牲，一也。【左傳昭二十九年】董父實甚好龍，乃擾畜龍。【疏】順龍所欲而畜養之。　又【集韻】【韻會】【正韻】□如招切，音饒。義同擽。【周禮六擾釋文】徐邈，劉昌宗讀饒。【前漢高帝紀贊】劉累學擾龍。【註】師古又讀饒。　又【集韻】乃老切，音惱。亦煩也。　又叶忍九切，柔上聲。【李尤平樂觀賦】飛丸躍劒，沸渭回擾。巴渝隈一，踰眉相受。本从□。《說文》作□。又□。考證：〔【左傳昭二十九年】董父實甚好龍，乃擾畜龍。【註】順龍所欲而畜養之。〕　謹照原書註改疏。 

擿	【卯集中】【手字部】	擿	【唐韻】【集韻】【正韻】□直隻切，音躑。【說文】搔也。【後漢輿服志】簪以瑇瑁爲擿。【列子黃帝篇】指擿無痟癢。　一曰投也。【史記刺客傳】荆軻廢，乃引□首，以擿秦王。【註】與擲同。古字耳。【莊子胠篋篇】擿玉毀珠，小盜不起。　又【集韻】【正韻】□他歷切，音剔。挑也。【前漢宣帝紀】詔令三輔，毋得以春夏擿巢探卵。又【趙廣漢傳】發姦擿伏如神。【註】擿謂動發之也。或作硩。又作□。　又【集韻】丁歷切，音的。義同。又磓也。　又陟革切，音謫。取也。與摘同。

