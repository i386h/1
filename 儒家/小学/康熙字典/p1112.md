<!-- { "loadSidebar": true } -->
時	【辰集上】【日字部】	時	〔古文〕旹【唐韻】【集韻】【韻會】市之切【正韻】辰之切，□音蒔。【說文】四時也。【釋名】四時，四方各一時。時，期也，物之生死各應節期而至也。【書堯典】敬授人時。【傳】敬記天時以授人也。【又】朞三百有六旬有六日，以閏月定四時成歲。【禮孔子閒居】天有四時，春秋冬夏。【淮南子天文訓】隂陽之專精爲四時。【又】三月而爲一時。　又【韻會】辰也，十二時也。　又【廣韻】是也。【書堯典】黎民於變時雍。【傳】時，是也。【詩大雅】曰止曰時，築室于兹。【朱傳】可以止于是，而築室矣。　又【博雅】伺也。【論語】孔子時其亡也，而往拜之。【疏】謂伺虎不在家時而往謝之。　又【博雅】善也。【廣韻】中也。　又地名。【左傳莊九年】戰于乾時。【註】乾時，齊地。時水在樂安界，岐流旱則竭涸，故曰乾時。　又姓。【廣韻】良吏傳有時苗。《何氏姓苑》云：今鉅鹿人。　又與塒同。【詩王風】雞棲于塒。【釋文】塒，本亦作時。　又【韻補】叶上紙切。【王粲七釋】不以志易道，不以身後時。進德修業，與世同理。　又叶側吏切。【屈原離騷】忳鬰邑余侘傺兮，吾獨窮苦乎此時也。叶下態，態音替。

晃	【辰集上】【日字部】	晃	【廣韻】同晄。【博雅】明也，暉也。【釋名】光，晃也，晃晃然也。【左思吳都賦】炫晃芬馥。【郭璞江賦】或爆采以晃淵。【正字通】日光耀也。

	【丑集上】【口字部】		【集韻】盧谷切，音祿。笑也。　又鳥聲。

朜	【辰集上】【月字部】	朜	【集韻】他昆切，音燉。或省作朜。月光也。

曞	【辰集上】【日字部】	曞	【集韻】力制切，音厲。日光盛也。

晊	【辰集上】【日字部】	晊	【廣韻】之日切【集韻】【韻會】職日切，□音鑕。【爾雅釋詁】晊，大也。【疏】郭氏讀晊爲至。【類篇】一曰明也。

晋	【辰集上】【日字部】	晋	【正字通】俗字。（晉）【唐韻】【集韻】【韻會】□卽刃切。【說文】作，進也，日出萬物進也。【類篇】隸省作晉。【易晉卦】晉，進也。【疏】以今釋古，古之晉字，卽以進長爲義。【又】明出地上晉。　又【周禮春官典瑞】王晉大圭。【疏】晉，插也。　又【周禮夏官田僕】凡田，王提馬而走，諸侯晉大夫馳。【註】晉，猶抑也。　又【周禮地官鼓人】以晉鼓鼓金奏。【註】晉鼓長六尺六寸。　又【周禮冬官考工記廬人】凡爲殳，去一以爲晉圍。【註】鄭司農云：晉謂矛戟下銅鐏也。【釋文】晉如字。　又國名。【詩唐風譜】成王封母弟叔虞於堯之故墟，曰唐侯。南有晉水，至子燮改爲晉侯。　又姓。【廣韻】本自唐叔虞之後，以晉爲氏，魏有晉鄙。　又【集韻】子賤切，音箭。水名。　又【周禮冬官考工記廬人】晉圍。【釋文】又音箭。　又【陸雲登臺賦】長發其祥，天鑑在晉。肅有命而龍飛兮，跚重斯而肇建。

晌	【辰集上】【日字部】	晌	【篇海】始兩切，音賞。晌，午也。

晍	【辰集上】【日字部】	晍	【集韻】徒東切，音同。與曈同。詳曈字註。

晏	【辰集上】【日字部】	晏	【唐韻】烏切【集韻】【韻會】【正韻】於諫切，□音曣。【說文】天淸也。【小爾雅】晏明陽也。【前漢郊祀志】中山晏溫。【註】如淳曰：三輔謂日出淸濟爲晏。又【揚雄傳】於是天淸日晏。【註】師古曰：晏，無雲也。　又【玉篇】晚也。【儀禮士相見禮】問日之早晏。【淮南子天文訓】日至于桑野，是謂晏食。【屈原離騷】及年歲之未晏兮。　又和也。【詩衞風】言笑晏晏。【傳】和柔也。　又鮮盛也。【詩鄭風】羔裘晏兮。【傳】晏，鮮盛貌。　又【禮月令】百官靜，事毋□，以定晏隂之所成。【註】晏，安也。　又【爾雅釋詁】晏晏，忒也。　又姓。【史記管晏傳】晏平仲嬰者，萊之夷維人也。　又【廣韻】烏旰切【集韻】於旰切，□音按。義同。

晐	【辰集上】【日字部】	晐	【廣韻】古哀切【集韻】【韻會】柯開切，□音該。【說文】兼晐也。【註】日光兼覆也。【博雅】晐，咸也。【玉篇】備也。【集韻】通作該、賅。

晑	【辰集上】【日字部】	晑	【篇海】香兩切，音嚮。明也。又□，同。

	【辰集中】【木字部】		【唐韻】【類篇】【集韻】□與梌同。　又【玉篇】木枝四布。

晒	【補遺】【辰集】【日字部】	晒	【字彙補】與曬同。（曬）【唐韻】【集韻】【韻會】□所寄切，音躧。【說文】暴也。【前漢中山靖王傳】臣聞白日曬光，幽隱皆照。【註】師古曰：曬，暴也。　又【廣韻】【集韻】【韻會】【正韻】□所賣切，音□。【玉篇】暴乾物也。亦作。　又【集韻】所嫁切，音嗄。義同。　又抽知切，音摛。舒也。

晓	【辰集上】【日字部】	曉	【唐韻】呼皛切【集韻】【韻會】【正韻】馨鳥切，□囂上聲。【說文】明也。【玉篇】曙也。　又【揚子方言】知也。【史記西南夷傳】指曉南越。　又【前漢元后傳】末曉大將軍。【註】曉，猶白也。　又【揚子方言】遇也。　又嬴也。　又【博雅】說也。　又快也。　又【玉篇】慧也。

晕	【辰集上】【日字部】	暈	【廣韻】【集韻】【韻會】王問切【正韻】禹慍切，□音運。日旁氣也。【釋名】暈，捲也。氣在外捲結之也，日月俱然。【史記天官書】兩軍相當，日暈。

晖	【辰集上】【日字部】	暉	【廣韻】許歸切【集韻】【韻會】吁韋切，□音輝。【說文】光也。【易未濟】君子之光，其暉吉也。【玉篇】或作煇。

晙	【辰集上】【日字部】	晙	【唐韻】子峻切【集韻】【韻會】【正韻】祖峻切，□音俊。【說文】明也。【爾雅釋詁】晙，早也。【註】晙亦明也。　又【廣韻】私閏切【集韻】【類篇】須閏切，□音峻。義同。

晚	【辰集上】【日字部】	晚	〔古文〕□【唐韻】無遠切【集韻】【韻會】武遠切，□音挽。【說文】莫也。【博雅】後也。【史記李斯傳】君何見之晚。【前漢天文志】伏見蚤晚。

晛	【辰集上】【日字部】	晛	【廣韻】奴甸切【集韻】【正韻】形甸切，□音見。【說文】日見也。【詩小雅】雨雪瀌瀌，見晛曰消。【傳】晛，日氣也。【釋文】《韓詩》作曣，日出也。　又【集韻】呼典切，音顯。義同。　又【集韻】【正韻】□胡典切，音峴。【玉篇】明也。　又【集韻】乃見切，音。日光也。或作。

晝	【辰集上】【日字部】	晝	【唐韻】【集韻】【韻會】□陟救切，音呪。【說文】日之出入，與夜爲界。从畫省，从日。【易晉卦】晝日三接。　又地名。【孟子】三宿，而後出晝。　又姓。【風俗通】晝邑大夫之後，因氏焉。　又【韻補】叶株遇切。【張衡西京賦】衞尉八屯，警夜巡晝。植鎩懸瞂，用戒不虞。虞去聲。

暛	【辰集上】【日字部】	暛	【集韻】想可切，音娑。春也。【玉篇】明朗也。

枛	【辰集中】【木字部】	枛	【集韻】阻敎切，音醮。【玉篇】木刺也。

晞	【辰集上】【日字部】	晞	【唐韻】香衣切【集韻】【韻會】香依切，□音希。【說文】乾也。【詩秦風】白露未晞。【傳】晞，乾也。【禮玉藻】髮晞用象櫛。【註】晞，乾也。　又【詩齊風】東方未晞。【傳】晞，明之始升。【疏】晞謂將旦之時，日之光氣始升于上。又【揚子方言】晞，暴也。東齊、北燕之閒謂之晞。　又【玉篇】燥也。或作烯。

晟	【辰集上】【日字部】	晟	【廣韻】承正切【集韻】【韻會】【正韻】時正切，□音盛。【說文】明也。【正字通】日光充盛也。又熾也。又《大晟》，宋樂名。　又【集韻】時征切，音成。義同。　又飯匱也。　又【集韻】咨盈切。晶，或作晟。精光也。

晠	【辰集上】【日字部】	晠	【集韻】晟或書作晠。

梛	【辰集中】【木字部】	梛	【集韻】【類篇】□囊何切，音那。木名。【桂海虞衡志】拘那，花葉瘦長，略似楊柳，夏開淡紅花，一朶數十萼，秋深猶有之。

晡	【辰集上】【日字部】	晡	【廣韻】【集韻】【韻會】【正韻】□奔模切，音逋。【玉篇】申時也。【前漢五行志】日中時食從東北，過半，晡時復。【淮南子天文訓】日至於悲谷，是謂晡時。

晢	【辰集上】【日字部】	晢	【唐韻】旨熱切【集韻】【韻會】【正韻】之列切，□音折。【說文】昭晢，明也。【書洪範】明作晢。【傳】照了。○按《蔡沈集傳》作哲。　又【廣韻】【集韻】【韻會】【正韻】□征例切，音制。星光也。【詩陳風】明星晢晢。【傳】晢晢猶煌煌也。

晣	【辰集上】【日字部】	晣	【集韻】同晢。【詩小雅】庭燎晣晣。【傳】晣晣，明也。【朱傳】小明也。【類篇】或作。

晤	【辰集上】【日字部】	晤	〔古文〕□【唐韻】【集韻】【韻會】【正韻】□五故切，音誤。【說文】明也。引《詩》：晤辟有摽。◎按《詩邶風》今作寤。　又【詩陳風】可與晤歌。【傳】晤，遇也。【箋】晤，猶對也。　又【詩陳風朱傳】猶解也。

晥	【辰集上】【日字部】	晥	【集韻】戸版切【韻會】合版切，□音睅。皖，亦作晥。明貌。　又【集韻】【韻會】戸管切【正韻】胡管切，□音浣。縣名。在廬江。【後漢馬援傳】攻沒晥城。【註】晥，縣名，屬廬江郡。

晦	【辰集上】【日字部】	晦	【唐韻】荒內切【集韻】【韻會】呼內切【正韻】呼對切，□音誨。【說文】月盡也。【釋名】晦，灰也。火死爲灰，月光盡似之也。【左傳成十六年】陳不違晦。【註】晦，月終。　又【易隨卦】君子以嚮晦入宴息。【註】晦，晏也。　又【詩陳風】風雨如晦。【傳】晦，昏也。　又【詩周頌】遵養時晦。【傳】晦，昧也。　又【左傳成十四年】《春秋》之稱，微而顯，志而晦。【註】晦亦微，謂約言以紀事，事敘而名微。　又【左傳昭元年】六氣，曰隂、陽、風、雨，晦、明也。【註】晦，夜也。　又【公羊傳僖十五年】晦者何，冥也。　又【爾雅釋天】霧謂之晦。　又【班固幽通賦】鮮生民之晦在。【註】晦，亡幾也。

晧	【辰集上】【日字部】	晧	【唐韻】【正韻】胡老切【集韻】下老切，□音昊。【說文】日出貌。【註】日初見，其光白也。　又【集韻】古老切，音藳。光也。【玉篇】明也。【曹植七啓】戈殳晧旰。

