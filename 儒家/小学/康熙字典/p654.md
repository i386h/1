<!-- { "loadSidebar": true } -->
囉	【丑集上】【口字部】	囉	【廣韻】魯何切【集韻】【韻會】良何切【正韻】郎何切，□音羅。【廣韻】囉，歌詞。【集韻】歌助聲。【王褒洞簫賦】行鍖銋以龢囉。【註】龢囉聲迭蕩相雜貌。　又【廣韻】嘍囉也。　又一曰小兒語也。　又【集韻】利遮切，音儸囉嗻，多言。　又朗可切，音砢。聲也。　又郎佐切，音邏。歌也。

囩	【丑集上】【囗字部】	囩	【集韻】王分切，音雲。【說文】回也。从囗云聲。田十二頃也。　又【集韻】于元切，音袁。又【廣韻】爲贇切，音筠。義□同。

园	【丑集上】【囗字部】	园	【唐韻】五丸切【集韻】【正韻】五官切，□音岏。與刓同。【正韻】圭角泯鑠也。【莊子齊物論】五者园而幾向方矣。　【集韻】同團。或作抏。（園）【唐韻】羽元切【集韻】于元切，□音袁。【說文】所以樹果也。【初學記】有藩曰園。【易賁卦】賁于丘園，束帛戔戔。【詩鄭風】將仲子兮，無踰我園。【註】園者，圃之樊，其內可樹木也。又【周禮地官載師】以場圃任園地。【註】圃，種果蓏之屬。季秋，於其中爲場。樊圃謂之園，任者取正於是也。【又】園廛二十而一。【註】廛無穀，園少利，故僅二十而稅一也。　又歷代帝王陵寢曰園。漢制，園陵有令，文帝陵爲文園。【司馬相如傳】爲文園令。又【唐書李晟傳】臣已肅淸宮禁，袛謁寢園。　又桃園，地名。【前漢地理志】全鳩里，其西名桃園，卽古之桃林也。【潘岳西征賦】問休牛之故林，感徵名於桃園。　又袛園。【梵書】須達多長者，建精舍，請佛住，凡千二百區，謂之祇樹園。又東園公，商山四皓之一。○按史失其姓名，《字彙》以園公爲姓，非。　又叶于羣切，音熅。【蘇軾祭韓琦文】意廣才疏，將歸丘園。公治此邦，歿食其民。（園）考證：〔【周禮地官充人】以場圃任園地。〕　謹照原文充人改載師。〔【梵書】須達多長者，建精舍，請佛住，凡十二百區。〕　謹按文義十改千。 

嘽	【丑集上】【口字部】	嘽	【唐韻】【集韻】【韻會】他干切【正韻】他丹切，□音灘。【說文】喘息也。【廣韻】馬喘。【詩小雅】嘽嘽駱馬。【傳】嘽嘽，喘息之貌。【釋文】嘽，他丹反。　又【詩小雅】戎車嘽嘽。【傳】嘽嘽，衆也。　又【說文】喜也。【詩大雅】徒御嘽嘽。【傳】嘽嘽，喜樂也。【箋】車徒之行，嘽嘽安舒，言得禮也。　又【詩大雅】王旅嘽嘽。【傳】嘽嘽然盛也。【箋】嘽嘽，閒暇有餘力之貌。【疏】嘽嘽，閒暇之貌。由軍盛所以嘽嘽然，故云盛也。　又【集韻】稱延切，音燀。嘽咺，迂緩貌。【列子力命篇】墨杘，單至，嘽咺，□懯四人相與遊于世。　又【揚子方言】凡怒而噎噫，南楚江湘之閒謂之嘽咺。　又【集韻】湯何切，音他。嘽嘽，衆也。　又一曰嘽喛，泣貌。　又【集韻】黨旱切，音亶。慄也。　又儻旱切，音坦。嘽唌，聲舒緩也。【王褒洞簫賦】嘽唌逸豫戒其失。　又【廣韻】昌善切【集韻】【韻會】【正韻】齒善切，□音闡。【禮樂記】其樂心感者，其聲嘽以緩。【註】嘽，寬綽貌。【集韻】或作單。　又【集韻】徒案切，音憚。嘽嘽，喜樂盛也。考證：〔【列子力命篇】墨杘，單至，嘽咺，□懯〕　謹照原文□懯改□懯。 

噂	【丑集上】【口字部】	噂	【唐韻】子損切【集韻】【韻會】【正韻】祖本切，□音樽。【說文】聚語也。【詩小雅】噂沓背憎。【傳】噂猶噂噂，沓猶沓沓。【箋】噂噂沓沓，相對談語，背則相憎也。【廣韻】同譐。考證：〔【詩小雅】噂沓背憎。【箋】噂噂沓沓，相對談語，背則相憎逐也。〕　謹按原文背則相憎解經之噂沓背憎也，逐爲此者由主人也解經之職競由人也，競逐也，憎與逐不連讀，今省逐字。 

囶	【丑集上】【囗字部】	囶	【玉篇】古文國字。註詳八畫。

嚂	【丑集上】【口字部】	嚂	【廣韻】【集韻】【韻會】□盧瞰切，音濫。【玉篇】貪也。【廣韻】食貌。【淮南子齊俗訓】芻豢黍梁，荆吳芬馨，以嚂其口。　又【廣韻】【集韻】□苦濫切，音闞。【廣韻】呵也。【集韻】與喊同。　又【廣韻】呼覽切【集韻】【韻會】虎覽切，□音。聲也。亦與喊同。【戰國策】橫人嚂口利機。【註】嚂，聲也，言聲說所利之事。　又【集韻】盧甘切，音藍。與懢同。貪貌。

□	【未集下】【肉字部】	□	【篇海】杜對切，音隊。茂貌。

□	【補遺】【未集】【肉字部】	□	【五音篇海】陟利切，音致。肥也。

	【子集中】【人字部】		【集韻】侮古作。【前漢五行志】慢之心生。餘詳七畫。

嚈	【丑集上】【口字部】	嚈	【集韻】益涉切，音壓。【魏書明帝紀】神龜二年，吐噠渾，宕昌，嚈噠等國遣使來貢。

嚫	【丑集上】【口字部】	嚫	【廣韻】初覲切，音櫬。【玉篇】施也。【隋煬帝法諱奉智者書】弟子一日恭嚫。

囂	【丑集上】【口字部】	囂	〔古文〕□【唐韻】許嬌切【集韻】【韻會】虛嬌切【正韻】吁嬌切，□音枵。【說文】聲也，气出頭上。从从頁。頁，首也。【玉篇】喧譁也。【集韻】聲也。【左傳昭三年】湫隘囂塵。【釋文】囂，許嬌反，一音五高反。【詩小雅】選徒囂囂。【傳】囂囂，聲也。【釋文】囂，五刀反，亦許驕反。　又【孟子】人知之亦囂囂，人不知亦囂囂。【註】囂囂，自得無欲之貌。　又人名。【史記黃帝紀】嫘祖生二子，其一曰□囂，是爲靑陽。　又【集韻】【韻會】【正韻】□牛刀切，音敖。義同。【周禮秋官】銜枚氏掌司囂。【註】察囂譁者。【釋文】囂，五羔反。　又【詩小雅】讒口囂囂。【箋】囂囂，衆多貌。【釋文】五刀反，韓詩作嗸嗸。【前漢董仲舒傳】此民之所以囂囂苦不足也。【註】師古曰：與嗸同。　又【詩小雅】我卽爾謀，聽我囂囂。【傳】囂囂猶嗸嗸也。【釋文】囂，五刀反。　又【字彙】山凹之地曰囂。【梁宣帝七山寺賦】神囂嵒嵒而特立。　又鳥名。【山海經】梁渠之山有鳥，狀如夸父，四翼一目犬尾，名曰囂。　又獸名。【山海經】羭次之山有獸，狀如禺，長臂善投，名曰囂。　又水名。【山海經】嶓冢之山，囂水出焉。　又山名。【山海經】北囂之山無石，其陽多碧，其隂多玉。　又【集韻】地名。通作隞敖。詳前嚻字註。○按《經傳》《釋文》囂多讀敖，惟《小雅》車攻及《左傳昭三年》《釋文》兼敖枵二音。考證：〔【前漢董仲舒傳】此民之所以囂囂若不足也。〕　謹照原文若不足改苦不足。 

囅	【丑集上】【口字部】	囅	【集韻】丑展切，音蕆。囅然笑貌。　又【類篇】敕列切，音徹。義同。◎按辴囅二字，諸韻書音義大同小異，應卽一字，譌分爲二。

囝	【丑集上】【囗字部】	囝	【集韻】九件切，音蹇。閩人呼兒曰囝。【正字通】閩音讀若宰。【靑箱雜記】唐取閩子爲宦官，顧况有哀囝詩。又有囝別郎罷，郎罷別囝詩，以寓諷。郎罷，閩人呼父也。　又【集韻】魚厥切，音刖。與月同。唐武后作。

坘	【備考】【丑集】【土字部】	坘	【篇海類編】同坻。

囷	【丑集上】【囗字部】	囷	【唐韻】去倫切【集韻】【韻會】【正韻】區倫切，□音箘。【說文】廩之圓者。从禾，在囗中。圓謂之囷，方謂之京。【周禮冬官考工記匠人】囷窌倉城。【註】地上爲之，圓曰囷，方曰倉，穿地曰窌。【詩魏風】不稼不穡，胡取禾三百囷兮。【註】圓廩也。又【周語】市無赤米，而囷鹿空虛。【註】先儒以爲圓曰囷，方曰鹿。鹿善聚，亦善散，故囷亦謂之鹿也。　又輪囷，屈曲盤戾貌。【前漢鄒陽傳】蟠木根柢，輪囷離奇，爲萬乗器，以左右爲之先也。【左思吳都賦】重葩掩葉，輪囷虬蟠。【註】謂木如龍之盤屈也。　又星名。【石氏星經】天囷十二星，主倉廩之屬。　又【集韻】【韻會】【正韻】□巨隕切，音窘。義同。

國	【丑集上】【囗字部】	國	〔古文〕囗囶圀□【唐韻】古或切【集韻】骨或切，□觥入聲。【說文】邦也。【周禮夏官量人】掌建國之法，以分國爲九州。又【冬官考工記】匠人營國，旁三門，國中九經九緯，經涂九軌，左祖右社，面朝後市。【禮王制】五國以爲屬，十國以爲連，二十國以爲卒，二百一十國以爲州。【孟子】大國，地方百里，次國，地方七十里，小國，地方五十里。　又【周禮地官掌節】山國用虎節，土國用人節，澤國用龍節。【註】山國多山者，土國平地也，澤國多水者。　又滅人之國曰勝國。【左傳註】勝國者，絕其社稷，有其土地也。　又九州之外曰外國。亦曰絕國。【後漢班超傳】君侯在外國三十餘年。【又】遠處絕國。　又兩國相距曰敵國。【孟子】敵國不相征也。　又外國來附者曰屬國。【李陵答蘇武書】聞子之歸位，不過典屬國。【註】典，掌也。卽掌屬國之事者。　又城郭國，行國。【宋程大昌備北邊對】漢西域諸國，有城郭國，有行國。城郭國，築城爲守者，行國不立城，以馬上爲國也。　又姓。【姓苑】太公之後。齊有國氏，世爲上卿，宋有國卿。又囯,《正字通》俗國字。囻，同國，民國期間俗字。

埦	【丑集中】【土字部】	埦	【集韻】鄔管切，音宛。與盌椀同。

噊	【丑集上】【口字部】	噊	【唐韻】余律切【集韻】允律切，□音聿。【爾雅釋詁】噊，危也。又【廣韻】鳥鳴。　又【廣韻】【集韻】□食律切，音術。【廣韻】危也。

嚜	【丑集上】【口字部】	嚜	【集韻】密二切，音寐。【玉篇】詐言也。【揚子方言】嚜杘獪也。江湘之閒，凡小兒多詐而獪，或謂之嚜杘。○按《集韻》屋韻莫六切，嘿□，欺也。應卽嚜杘之譌。五音《集韻》譌作哩，尤非。　又【廣韻】【集韻】□明祕切，音媚。又【集韻】莫佩切，音妹。又密北切，音墨。義□同。　又【史記賈誼傳弔屈原賦】于嗟嚜嚜兮，生也無故。【註】應劭曰：嚜嚜，不自得之意。【楚辭卜居】作〈口默〉〈口默〉。

□	【未集下】【肉字部】	□	【集韻】壯仕切，音滓。食也。◎按卽肉□也。【齊民要術】有作□肉法。　又【五音集韻】囟，古作□。註詳囗部三畫。

