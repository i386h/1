<!-- { "loadSidebar": true } -->
妩	【丑集下】【女字部】	嫵	【廣韻】文甫切【集韻】【韻會】罔甫切。□同娬。【說文】媚也。【司馬相如上林賦】嫵媚孅弱。通娬。【史記相如傳】作娬媚。

妴	【丑集下】【女字部】	妴	【集韻】委遠切，音苑。【說文】婉也。　又尸山有獸，狀如麋而魚目，名曰妴，見【山海經】。　又於袁切，音鴛。又紆願切，音怨。義□同。　與婉□通。

妹	【丑集下】【女字部】	妹	【廣韻】【集韻】【韻會】【正韻】□莫佩切，音昧。【說文】女弟也。【詩大雅】俔天之妹。【衞風】東宮之妹。　又同母異父曰外妹。【左傳成十一年】聲伯嫁其外妹于施孝叔。　又【易說卦】上震下兌，歸妹。【雜卦】歸妹，女之終也。　又【集韻】莫貝切，音眛。義同。　又地名。【書酒誥】明大命于妹邦。　又國名。【汲冢周書】姑妹珍。【註】姑妹國，後屬越。

妻	【丑集下】【女字部】	妻	〔古文〕□□【廣韻】七稽切【集韻】【韻會】【正韻】千西切，□音凄。【說文】妻，與己齊者也。【詩邶風】士如歸妻，迨冰未泮。　又令妻，令善之妻。【詩魯頌】令妻壽母。　又妻曰鄕里。【南史張彪傳】呼妻曰：我不忍令鄕里落他處。【姚寬曰】猶會稽人言家里。　又【梵書蓮經註】佛有妻，名耶須。　又【集韻】千咨切，恣平聲。義同。　又七計切，音砌。以女嫁人曰妻之。【論語】以其子妻之。一曰妻者，判合也。夫者，天也。故於字夫正而妻偏。

姛	【丑集下】【女字部】	姛	【集韻】吐孔切，音侗。【說文】直項貌。　又徒弄切，音洞。項端也。本作□。

夒	【丑集下】【夊字部】	夒	【廣韻】【集韻】□猱本字。【說文】貪獸也。一曰母猴，似人。从頁，巳止象手，夊象足，省作猱。

夗	【丑集下】【夕字部】	夗	【廣韻】【集韻】□於阮切，音苑。臥轉貌。　又【集韻】烏勉切，音宛。【揚子方言】夗專，簙也。　【說文】作夗。从夕从卪，臥有卪也。

多	【丑集下】【夕字部】	多	〔古文〕□□【廣韻】【正韻】得何切【集韻】【韻會】當何切，□朵平聲。【爾雅釋詁】衆也。【詩小雅】謀夫孔多。【增韻】不少也。【易謙卦象傳】君子以裒多益寡。【禮表記】取數多者，仁也。　又勝也。【禮檀弓】曾子曰：多矣乎予出祖者。【註】曾子聞子游喪事有進無退之言，以爲勝于已之所說出祖也。【史記高帝紀】臣之業所就，孰與仲多。　又刻求也。【左傳僖七年】後之人將求多于汝，汝必不免。　又稱美也。【前漢袁盎傳】諸公聞之皆多盎。【後漢馮異傳】諸將皆言願屬大樹將軍，帝以此多之。　又戰功曰多，見【周禮夏官司勲】。　又荒俗呼父爲阿多。【唐書德宗紀】正元六年，回紇可汗謝其次相曰：惟仰食于阿多。　又姓。漢多軍，多卯，宋多岳。　又梵語吃栗多，華言賤人。底栗多，華言畜生。　又樹名。貝多樹，出摩伽陀國，長六七丈，冬不凋，見【酉陽雜俎】。又南印建那補羅國北有多羅樹，株三十餘里，其葉長廣，其色光潤，諸國書寫采用之。見【西域記】。　又叶都牢切，音刀。【蘇轍巫山廟詩】歸來無恙無以報，山下麥熟可作醪。神君尊貴豈待我，再拜長跪神所多。又【詩魯頌】享以騂犧，是饗是宜，降福旣多。【正字通】朱傳，犧，虛宜虛何二反，宜，牛奇牛多二反，多，章移當何二反。字彙專叶音趨，不知詩有二反也。○按朱子意，若从上虛宜切之犧，牛奇切之宜，則當何切之多宜叶章移切，音貲。若从下多字叶，則犧叶虛何切，音呵，宜叶牛多切，音哦。一在支韻止攝，一在歌韻果攝，《字彙》叶逡須切，音趨，錯入虞韻遇攝，《正字通》譏《字彙》不知二反，殊不知其錯入虞韻，幷不知一反也。　【說文】多，重也，从重夕。夕者，相繹也，故爲多。重夕爲多，重日爲曡。考證：〔【禮坊記】取數多者，仁也。〕　謹照原書坊記改表記。〔【左傳僖七年】後之人必求多于汝。〕　謹照原文必求改將求。 

够	【丑集下】【夕字部】	够	【廣韻】古□切【集韻】居□切，□音遘。聚也，多也。【左思魏都賦】繁富夥够，不可單究。　又【廣韻】恪□切【集韻】墟侯切，□音摳。義同。（夠）同够。

夦	【補遺】【丑集】【夕字部】	夦	【字彙補】丑甚切，音遉。多貌。

央	【丑集下】【大字部】	央	【廣韻】【集韻】【韻會】【正韻】□於良切，音秧。中也。【詩秦風】宛在水中央。【淮南子天文訓】中央爲都。【地形訓】中央四達，風氣之所通，雨露之所會也。　又半也。【詩小雅】夜如何其，夜未央。【上官儀詩】明月樓中夜未央。　又盡也。【漢武帝李夫人賦】惜蕃華之未央。　又廣也。【司馬相如長門賦】覽曲臺之央央。　又未央，漢宮名，在長安。　又於京切，音英。旗斿貌。【詩小雅】旂旐央央。　又鮮明貌。【詩小雅】白旆央央。　【說文】从大，在冂之內。【徐曰】从大，取其正中，會意。

夽	【丑集下】【大字部】	夽	【廣韻】魚準切【集韻】魚吻切，□音喗。【說文】大也。一曰高也。【元包經傳】觀其辭，則夽然而不及。

妱	【丑集下】【女字部】	妱	【集韻】之遙切，音招。女字。

妄	【丑集下】【女字部】	妄	【廣韻】【集韻】【韻會】【正韻】□巫放切，音望。【說文】亂也。【增韻】誕也，罔也。【禮儒行】今之命儒也妄。【易卦名】上乾下震，无妄。【象】天下雷行，物與无妄。【程傳】動以天，故无妄。　又【圓覺經】認妄爲眞，雖眞亦妄。　又猶凡也。【前漢李廣傳】諸妄校尉以下，材能不及中，以軍功侯者數十人。　又【集韻】武方切，音亡。無也。考證：〔【易說卦】上乾下震，无妄。〕　謹按所引非說卦文，謹將說卦改卦名。 

妐	【丑集下】【女字部】	妐	【廣韻】職容切【集韻】諸容切，□音鍾。夫之兄也。　又關中呼夫之父曰妐。【呂覽】姑妐知之，曰：爲我婦而有外心，不可畜。

妢	【丑集下】【女字部】	妢	【廣韻】【集韻】【正韻】□符分切，音汾。妢胡國，在楚，出美笴。【周禮冬官考工記】妢胡之笴。

姟	【丑集下】【女字部】	姟	【集韻】柯開切，音該。十兆曰經，十經曰姟。

姍	【丑集下】【女字部】	姍	〔古文〕【廣韻】蘇干切【集韻】相干切，□音山。好也。一曰誹也。【前漢異姓諸侯王表】秦自任私，智姍笑三代。　又【集韻】師姦切，音刪。又所晏切，音訕。義□同。　又鋪官切，音潘。醜也。又簫前切，音先。姍姍，行貌。【前漢外戚傳】立而望之，偏何姍姍其來遲。　又桑葛切，音躠。婦人行衣曳地貌。【司馬相如上林賦】便姍嫳屑。考證：〔【前漢外戚傳】立而望之，何姍姍其來遲。〕　謹照原文何字上增偏字。〔【司馬相如子虛賦】便姍嫳屑。〕　謹照原文子虛賦改上林賦。 

棭	【辰集中】【木字部】	棭	【集韻】【類篇】□夷益切，音亦。木名。

夿	【丑集下】【大字部】	夿	【集韻】披巴切，音妑。大也。

怑	【卯集上】【心字部】	怑	【集韻】薄半切，音伴。怑愌，不順也。

妏	【丑集下】【女字部】	妏	【集韻】無分切，音文。女字。　又文運切，音問。生也，或从免。

□	【備考】【未集】【肉字部】	□	【龍龕】音脃。又音雹。

夜	【丑集下】【夕字部】	夜	〔古文〕□□□【唐韻】羊謝切【集韻】【韻會】寅謝切【正韻】寅射切，□耶去聲。日入爲夜，與晝對。【夏小正】時有養夜。【註】猶言永夜也。【周禮秋官司寤氏】以星分夜，以詔夜士夜禁。【衞宏漢舊儀】晝漏盡，夜漏起，省中黃門持五夜。【註】晝有朝禺中晡夕，夜有甲乙丙丁戊。漢制，金吾掌宮外，戒非常，惟元夜弛禁，前後各一日，謂之放夜。　又宣夜，窺天之器。【蔡邕釋誨】言天體者有三，一曰周髀，二曰宣夜，三曰渾天。　又夜明，祭月之坎。【禮祭法】夜明，祭月也。　又武宿夜，武舞曲名。【禮祭統】舞莫重於武宿夜。又子夜，晉曲名。【樂府解題】昔女子名子夜者造此聲，其聲甚哀。　又國名。西夜，去長安萬三百五十里，見【前漢西域傳】。　又夜郞，在播州。見【蜀記】。　又【史記夏本紀】桀鑿池爲夜宮。　又使夜，漢宮官名，見【外戚傳】。　又不夜，城名，在西夏。【杜甫詩】無風雲出塞，不夜月臨關。【邵氏聞見錄】無風塞，不夜城，西夏有其地，王詔經略西邊至其處。【齊地記】齊有不夜城，古者有日夜照于東境，萊子立此城，以不夜爲名。　又墓穴曰夜臺，一曰長夜。【古詩】築此長夜室。　又嘉夜，草名。【前漢禮樂志郊祀歌】俠嘉夜，□蘭芳。【註】俠挾同。嘉夜，芳草也。【楊愼轉注】作液，非。　又姓，見【通志】。　又【集韻】夷益切，音亦。東海縣名。　又他歷切，音惕。列子湯問篇，師曠方夜擿耳，俛首而聽之，弗聞其聲，見【古今轉注】。　又通御韻。【屈原離騷】吾令鳳凰飛騰兮，繼之以日夜。飄風屯其相離兮，率雲霓而來御。　又古通箇韻。【□琳武庫賦】千徒縱唱，億夫求和，聲訇隱而動山，光赫赫以燭夜。字書□作叶，非。　又叶羊洳切，音豫。【詩唐風】夏之日，冬之夜。叶下居，居音倨。　又叶以灼切，音龠。【詩小雅】三事大夫，莫肯夙夜。叶下惡。　【說文】夜舍也，天下休舍也。从夕，□省聲，亦作□。考證：〔【說文】夾舍也。〕　謹照原文夾改夜。 

□	【丑集中】【土字部】	□	【篇海】坻亦作□。【正字通】□卽□字之譌。又同□。

妥	【丑集下】【女字部】	妥	【廣韻】他果切【集韻】【正韻】吐火切，□音。安也。【詩小雅】以妥以侑。【唐書循吏傳】民去愁歎而就安妥。【韓愈薦士詩】妥帖力排奡。今方言，工穩成就皆曰妥帖。　又與墮通。【漁隱叢話】西北方言以墮爲妥。【杜甫詩】花妥鸎捎蝶。　又叶他魯切，音土。【韓愈元和聖德詩】獸盾騰挐，圓壇帖妥。天兵四羅，旗常婀娜。娜，音弩。　別作綏□。□字原从攵，同。考證：〔【詩大雅】以妥以侑。〕　謹照原文大雅改小雅。 

