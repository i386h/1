<!-- { "loadSidebar": true } -->
擀	【卯集中】【手字部】	搟	【集韻】古旱切，干上聲。以手伸物也。或省作扞。（搟）【集韻】許偃切，與攇同。【前漢揚雄長楊賦】麾城搟邑。【註】搟，舉手擬之也。音車幰之幰。　又【正字通】搟乃摲之譌。長楊賦古本作摲邑。互見摲字註。一說欣軒聲近。掀俗作搟，與摲別。

擁	【卯集中】【手字部】	擁	【唐韻】於隴切【集韻】【韻會】委勇切，□雍上聲。【說文】本作□。抱也。【禮玉藻】肆束及帶，勤者有事，則收之，走，則擁之。【疏】肆餘也，謂束帶之餘組及帶之垂者。收謂斂持在手，擁謂抱之於懷也。【前漢夏侯嬰傳面雍樹馳註】南方謂抱小兒爲雍樹，面偝也，雍抱持之，令面背己而抱之以馳。雍讀曰擁。　又持也。【前漢高帝紀】太公擁彗。【註】如今卒持帚也。　又衞也，羣從也。　又【爾雅釋言邕支載也疏】邕，又作擁。擁護支持，皆載任之義。　又【集韻】於容切，音雍。遮也。【禮內則】女子出門，必擁蔽其面。【註】擁，猶障也。或作□。亦作□。

枂	【辰集中】【木字部】	枂	【唐韻】【集韻】□五活切，玩入聲。去樹皮也。【類篇】木隂橉曰枂。　又【廣韻】柮枂，柱頭木。　又【集韻】【類篇】魚厥切，音月。鞍瓦。

擂	【卯集中】【手字部】	擂	【玉篇】力堆切，音雷。研物也。【集韻】作攂。　又【韻會】盧對切，音纇。與礧同。推石自高而下也。【集韻】作擂。

擃	【卯集中】【手字部】	擃	【集韻】匿講切，搦上聲。撞也，刺也。或作搑。

擄	【卯集中】【手字部】	擄	【唐韻】郞古切【集韻】【韻會】籠五切，□音魯。掠也，獲也。通作鹵。

擅	【卯集中】【手字部】	擅	【唐韻】【集韻】【韻會】【正韻】□時戰切，音繕。【說文】專也。【禮冠義】尊重事，而不敢擅重。事【史記范睢傳】擅國之謂王。　又【增韻】据也。【戰國策】趙攻中山，取扶柳，五年以擅呼沱。【註】擅言固有之。

擆	【卯集中】【手字部】	擆	【玉篇】【唐韻】張略切【集韻】陟略切，□音勺。讀與酌近。置也。又擊也。　又【集韻】直略切，音著。亦擊也。【玉篇】別作□。俗作撯。

擇	【卯集中】【手字部】	擇	【唐韻】丈伯切【集韻】【韻會】【正韻】直格切，□音宅。【說文】揀選也。【書呂□】罔有擇言在躬。【禮中庸】擇善而固執之者也。　又【史記註】達各切，音鐸。【龜筴傳】悤悤疾疾，通而不相擇，妖孽數見，傳爲單薄。　又【集韻】夷益切，音奕。人名。漢有司馬無擇。本作擇。或作□。擇字原从□作。

擈	【卯集中】【手字部】	擈	同撲。詳撲字註。

擉	【卯集中】【手字部】	擉	【唐韻】【集韻】【韻會】【正韻】□測角切，音齪。與簎同。刺取龞蜃也。【莊子則陽篇】冬則擉龞於江。【韓愈祭鱷魚文】罔繩擉刃，以除蟲蛇惡物。或作捒。又作捔。　又【唐韻】【集韻】□敕角切，音。亦與簎同。　又【集韻】側角切，音捉。又殊玉切，音蜀。又樞玉切，音觸。義□同。　又株玉切，音斸。【莊子擉龞註】徐邈讀。

擊	【卯集中】【手字部】	擊	【唐韻】古歷切【集韻】【韻會】吉歷切，□音激。【說文】攴也。【徐曰】撲也。【廣韻】打也。【增韻】扣也。【易蒙卦】擊蒙。【註】擊去童蒙，以發其昧。【史記叔孫通傳】拔劒擊柱。又【酷吏傳】義縱以鷹擊毛摯爲治。　又攻殺也。【楚語】刲羊擊豕。【註】擊，殺也。【前漢高帝紀】急擊之勿失。　又觸也。【莊子田子方】目擊而道存矣。或作撽。　又【集韻】【韻會】【正韻】□□敵切，音檄。與覡同。男巫也。【荀子王制篇】知其吉凶妖祥，傴巫跛擊之事也。【註】擊讀爲覡。　又【集韻】吉詣切，音訃。人名。春秋晉有屠擊。

擎	【卯集中】【手字部】	擎	【唐韻】【集韻】【韻會】【正韻】□渠京切，音鯨。舉也，拓也，持高也。【杜甫詩】書從稚子擎。又【廣韻】【集韻】【韻會】渠映切【正韻】具映切，□音競。義同。本作擎。或作。亦作擏。擎原字从攴不从攵作。

擏	【卯集中】【手字部】	擏	【集韻】渠京切，本作擎。　又【正韻】與檠通。輔正弓弩器。【荀子性惡篇】良弓不得排擏，則不能自正。　又【集韻】【韻會】舉影切【正韻】居影切，□音景。戒也。與儆通。亦與檠通。【揚子法言】見弓之張兮，何謂也，曰：擏之而已。

擐	【卯集中】【手字部】	擐	【唐韻】【集韻】【韻會】【正韻】□胡慣切，音患。【說文】貫也。【左傳成十三年】躬擐甲冑。【吳語】夜中乃令服兵擐甲。　又【集韻】古患切，音慣。義同。　又【唐韻】古還切【集韻】【韻會】【正韻】姑還切，□音關。義同。　又【集韻】古泫切，音畎。繫也。　又荀緣切，音宣。與揎同。【禮王制臝股肱註】謂擐衣出其臂脛。【陸氏音義】擐讀宜音宣，依字作。字林云：臂也。先全反。◎按，別本譌作。互見字註。本作□。省从睘。

擑	【卯集中】【手字部】	擑	【集韻】卽涉切。同接。見接字註。

擒	【卯集中】【手字部】		【唐韻】巨今切【集韻】【韻會】【正韻】渠金切，□音琴。與捦同。詳捦字註。【禮曲禮不離禽獸疏】禽者，擒也。言鳥力小，可擒捉而取之。通作禽。　又【集韻】巨禁切，音噤。與扲同。見扲字註。

擓	【卯集中】【手字部】	擓	【唐韻】苦淮切【集韻】枯懷切，□音匯。揩摩也。又抆拭也。　或省作。

擔	【卯集中】【手字部】	擔	【唐韻】【集韻】【韻會】都甘切【正韻】都藍切，□膽平聲。與儋同。背曰負，肩曰擔。【釋名】擔，任也，任力所勝也。【易繫辭負且乗疏】負者，擔負於物也。【戰國策】蘇秦嬴縢履蹻，負書擔囊。　又左擔，地名。【任豫益州記】隂平縣北有左擔道，於成都爲西，自北來者，擔在左肩，不得度右肩也。　又武擔，山名。在成都西北。【蜀志先主傳註】蜀王妻物故，發卒擔土於成都郭中葬，高七丈，號曰武擔也。　又去聲。【唐韻】【集韻】【韻會】【正韻】□都濫切。謂所負也。【左傳莊二十二年】弛于負擔。【註】丁暫反。　又【集韻】時豔切，音贍。假也。【禮喪服四制】杖者，何也，爵也。或曰擔主。【儀禮喪服】無爵而杖者何，擔主也。【註】假之以杖，尊其爲主也。　又以贍切，音豔。義同。

擕	【卯集中】【手字部】	擕	與同。

擖	【卯集中】【手字部】	擖	【唐韻】恪八切，音劼。【說文】刮也。一曰撻也。　又【集韻】【韻會】□丘瞎切，音楬。義同。又【唐韻】古轄切【集韻】居轄切，□音猰。亦刮也。又折也，架也。　又【集韻】力盍切，音臘。亦折也，與擸同。　又古滑切。義同。又搔也。　又【唐韻】丈甲切【集韻】直甲切，□音霅。押擖，重接貌。又【集韻】【韻會】【正韻】□弋涉切，音葉。箕舌也。【禮少儀】□席不以鬣，執箕膺擖。【疏】當掎箕舌自鄕胷前。　又【集韻】益涉切，音靨。義同。　又居曷切，音葛。搳擖，揳木聲。　又力涉切，音獵。理持也。同擸。　又去例切，音憩。亦刮也。

擗	【卯集中】【手字部】	擗	【唐韻】房益切【集韻】【韻會】【正韻】毗亦切，□音闢。拊心也。【孝經】擗踊哭泣。通作辟。【詩邶風】寤辟有摽。　又【莊子馬蹄篇】摘擗爲禮。【註】屈折手足之意。亦作擘。　又【韻會】匹歷切，音霹。擘開也。【楚辭九歌】擗蕙櫋兮旣張。【註】擗，折也。　又【韻會】匹辟切【正韻】匹亦切，□音僻。義同。

擘	【卯集中】【手字部】	擘	【唐韻】【集韻】【韻會】【正韻】□博厄切，音蘗。【說文】撝也。【廣韻】分擘也。【禮內則】塗皆乾擘之。【疏】擘，去。乾，塗也。【李白詩】巨靈擘太華。　又【說文】大指也。【孟子】吾必以仲子爲巨擘焉。　又挽擘也。弓弩手張曰擘，足踏曰蹶。　又【揚子方言】擘，楚謂之紉。　又【集韻】蒲歷切，音甓。亦大指也。　又【韻會】【正韻】□毗亦切。與擗同。【六書故】借用捭。

擙	【卯集中】【手字部】	擙	【字彙】於到切，音奧。磨也。

據	【卯集中】【手字部】	據	【唐韻】【集韻】【韻會】【正韻】□居御切，音鋸。【說文】杖持也。【論語】據於德。　又【廣韻】依也。【易困卦】困于石，據于蒺藜。【詩邶風】亦有兄弟，不可以據。【左傳僖五年】享祀豐潔，神必據我。【註】據猶安也。　又引也，援也。【爾雅疏序】事有隱滯，援據徵之。　又按也。【禮玉藻】君賜稽首據掌，致諸地。【疏】覆左手按於右手之上也。【老子道德經】猛獸不據。【註】以爪按拏曰據。　又拒守也。【史記趙奢傳】先據北山上者勝。　又姓。明宣德漏刻博士據成。　又【集韻】其踞切，音遽。有形之貌。與莊子覺則蘧蘧然之蘧同。　又【史記註】訖逆切，音戟。【呂后紀】見物如蒼犬，據高后掖。又叶求於切，音蘧。【史記龜筴傳】事有所疾，亦有所徐。物有所拘，亦有所據。　通作据。見据字註。

擛	【卯集中】【手字部】	擛	【集韻】弋涉切，音葉。擛擛，動貌。或作聶。

擞	【卯集中】【手字部】	擻	【唐韻】【集韻】□蘇后切，音叟。抖擻，舉也。【王維詩】抖擻辭貧里。【釋氏要覽】梵語杜多，華言抖擻。亦作斗藪。

擠	【卯集中】【手字部】	擠	【唐韻】【集韻】【韻會】【正韻】□子計切，音霽。【說文】排也。一曰推也。【左傳昭十三年】小人老而無子，知擠于溝壑矣。【註】擠，墜也。子細反。　又【廣韻】【集韻】【韻會】【正韻】□子禮切，音濟。義同。【史記項羽紀】漢軍卻爲楚所擠。【莊子人閒世】其君因其修以擠之。　又【玉篇】【廣韻】將西切【集韻】【韻會】【正韻】牋西切，□音齏。義同。

擡	【卯集中】【手字部】	擡	【唐韻】徒哀切【集韻】【韻會】堂來切，□音臺。【博雅】擡揌，動也。　又【廣韻】擡，舉也。

