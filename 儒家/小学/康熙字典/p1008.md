<!-- { "loadSidebar": true } -->
嵥	【寅集中】【山字部】	嵥	【廣韻】渠列切【集韻】巨列切，□音傑。嵥□，高貌。【郭璞江賦】虎牙嵥豎以屹崪。

嶸	【寅集中】【山字部】	嶸	【唐韻】戸萌切【集韻】【韻會】乎萌切【正韻】胡盲切，□音橫。【說文】崢嶸，山峻貌。【班固西都賦】金石崢嶸。【註】崢嶸，高峻貌。【王延壽魯靈光殿賦】□寥窲以崢嶸。　又【廣韻】永兵切【集韻】于平切，□音榮。義同。　【集韻】或作巆。又作峵□。

崚	【寅集中】【山字部】	崚	【廣韻】力膺切【集韻】閭承切，□音陵。崚嶒，山貌。【沈約鍾山詩】崚嶒起靑嶂。○按《韻會》《正韻》庚蒸韻嶒字俱註崚嶒，闕崚字不載。一說崚當與柧稜威稜之稜同音。

嵘	【寅集中】【山字部】	嶸	【唐韻】戸萌切【集韻】【韻會】乎萌切【正韻】胡盲切，□音橫。【說文】崢嶸，山峻貌。【班固西都賦】金石崢嶸。【註】崢嶸，高峻貌。【王延壽魯靈光殿賦】□寥窲以崢嶸。　又【廣韻】永兵切【集韻】于平切，□音榮。義同。　【集韻】或作巆。又作峵□。

封	【寅集上】【寸字部】	封	〔古文〕□□【唐韻】府容切【集韻】【韻會】方容切，□音崶。【說文】爵諸侯之土也。从之从土从寸。【徐曰】各之其土也，寸守其法度也。本作封，隸作封，从圭所執也。【周禮春官大宗伯】王大封，則告后土。【註】封，土地之事也。　又【大戴禮】五十里而封。又【前漢□法志】同十爲封，封十爲畿，畿方千里。　又封疆之官曰封人。【周禮地官】封人掌設王之社壝，爲畿封而樹之。又【大司徒之職】凡造都鄙，制其地域，而溝封之。【註】封，起土界也。土在溝上謂之封，封上樹木以爲固也。　又大也。【詩商頌】封建厥福。【書舜典】封十有二山。【孔傳】封，大也。每州之名山殊大者，以爲其州之鎮。　又封禪，祭名。積土增山曰封，爲墠祭地曰禪。【孝經緯】封於泰山，禪於梁甫。【白虎通】王者封禪以告太平。金泥銀繩，封以印璽。孔子登泰山，觀易姓而王可得而數者，七十餘封是也。　又聚土曰封。【周禮地官冢人】以爵等爲丘封之度與樹數。　又培也。【吳語】封殖越國。【註】壅本曰封。　又富厚也。【史記貨殖傳】無秩祿之奉，爵邑之入，而樂與之比者，命曰素封。　又凡專利自私曰封。【詩周頌】無封靡于爾邦。【禮王制】名山大澤不以封。【鄭註】與民同財，不得障管也。　又緘也。漢制，奏事皁囊封板，以防宣泄，謂之封事。又【前漢平帝紀】諸乗傳者，持尺五木傳信，封以御史大夫印。　又國名。【禮明堂位】封父龜。【註】封父，國也。　又州名。蒼梧郡地，隋爲封州。　又姓。黃帝時有封鉅。又賁氏改封氏。又穿封，複姓。　又土精。【白澤圖】物如小兒手，無指，名封。食之多力。　又封豕，大豕名。又去聲。【廣韻】芳用切，音葑【書蔡仲之命】往卽乃封。徐邈讀。　又叶府良切，音方。【韓愈李道古銘】本支于今，其尚有封。叶下亡。封字从□从寸作。考證：〔【禮王制】五十里爲封。〕　謹按王制無此文，查係大戴禮王言篇。謹據改爲大戴禮五十里而封。 

崨	【寅集中】【山字部】	崨	【廣韻】【集韻】【韻會】【正韻】□疾葉切，音捷。【廣韻】崨，山連延貌。　又【集韻】山高貌。【張衡西京賦】嵳峩□嶪。【註】形勝也。　【集韻】一作□。

岡	【寅集中】【山字部】	岡	〔古文〕□【廣韻】古郎切【集韻】【韻會】居郎切，□音剛。【說文】岡，山脊也。从网从山，取上銳下廣形。【爾雅釋山】山脊岡。【詩周南】陟彼高岡。【小雅】如岡如陵。【五代史唐紀】李克用破孟方立於郉州，還軍置酒三垂岡。　又【韻會】通作阬。【前漢揚雄傳】□衆軍於東阬。【註】阬，讀作岡。　【韻會】說文本从山，俗又加山作崗，非。　【集韻】或作□。

屯	【寅集上】【屮字部】	屯	【集韻】【韻會】□株倫切，音肫。【說文】難也。象艸木之初生，屯然而難。从屮貫一。一，地也，尾曲。【玉篇】萬物始生也。　又【廣韻】厚也。【易屯卦】屯，剛柔始交而難生。　又屯邅，難行不進貌。【易屯卦】屯如邅如。別作迍。　又【增韻】吝也。【易屯卦】屯其膏。　又【廣韻】【集韻】徒渾切【正韻】徒孫切，□音豚。聚也，勒兵而守曰屯。【前漢趙充國傳】分屯要害。　又兵耕曰屯田。【周禮冬官】有屯部，今曰屯田司。　又姓，三國蜀漢法部尚書屯度。　又屯留，縣名，在上黨。　又【集韻】徒困切，音頓。亦姓。【風俗通】混屯，太昊之良佐，子孫因以爲氏。　又叶徒沿切，音田。【馬融廣成頌】校隊案部，爲前後屯。甲乙相伍，戊己爲堅。

尹	【寅集上】【尸字部】	尹	〔古文〕□□□□【廣韻】于準切【集韻】【韻會】庾準切，□音允。【說文】治也。从又丿，握事者也。【廣韻】進也，又正也。【書君□】尹兹東郊。又【多方】□畀殷命，尹爾多方。【註】言天畀付文武以殷命，正爾多方也。　又官名。【書益稷】庶尹允諧。【傳】尹，正也。衆正官之長也。【應劭曰】天子之相稱師尹。【薛瓚曰】諸侯之卿，惟楚稱令尹，餘國稱相。他如周禮門尹除門，月令奄尹申宮令，周語關尹以告，皆是也。　又誠也，信也。【禮聘義】孚尹旁達，信也。【註】玉之爲物，孚尹於中，旁達於外，所以爲信也。應氏曰：尹當作允。允亦信也。　又【禮曲禮】脯曰尹祭。【疏】脯必裁割方正，而後祭也。　又姓。周有尹吉甫。◎按《李氏詳校篇海》尹，古音允。今音引，非。

巏	【寅集中】【山字部】	巏	《集韻》《類篇》□逵員切，音權。巏務，山名。【集韻】在柏人城東北。【顏氏家訓】柏人城東北有山，或呼爲宣務山，莫知所出，讀城西門内□銘云：土有巏務山，王喬所仙，乃知俗呼宣務卽巏務山。　又【玉篇】古亂切【集韻】【類篇】古玩切，□音貫。山名。考證：〔【集韻】連元切，【類篇】逵員切，□音權。〕　謹照集韻類篇原文，改爲集韻類篇□逵員切，音權。〔【顏氏家訓】柏人城東北有山，或呼虛無山，莫知所出，讀城西□銘云，上有巏務山，王喬所仙。〕　謹照原文虛無改作爲宣務三字。城西下增門内二字。上字改作土字。 

	【補遺】【午集】【目字部】		【字彙補】昌志切，音熾。瞥也。

屫	【寅集上】【尸字部】	屫	【集韻】同屩。【史記孟嘗君傳】馮讙聞孟嘗君好客，躡屫而見之。

嵭	【寅集中】【山字部】	嵭	【玉篇】布耕切，音崩。義闕。

层	【寅集上】【尸字部】	層	【唐韻】胙棱切【集韻】【韻會】【正韻】徂稜切，□音曾。【說文】重屋也。从尸曾聲。　又【玉篇】重也，累也。凡物之重者，通曰層。　又【增韻】級也，古通作曾。【史記司馬相如傳】坌入曾宮之嵳峩。

尐	【寅集上】【小字部】	尐	【廣韻】□列切【集韻】子列切，□音□。【說文】少也。从小乀聲。讀若輟。【六書本義】少之也，今借節。【正字通】當是節損義，爲撙尐之尐。經史□从節。　又【集韻】子悉切，音卽。蟲名。【揚子方言】蜻，其雌者謂之尐。或作□。

岭	【寅集中】【山字部】	岭	【廣韻】【集韻】□郎丁切，音零岭巆，山深貌。　又山名。【唐元結閔岭中樂府】入岭中而登玉峰。（嶺）〔古文〕阾【唐韻】良郢切【集韻】【正韻】里郢切【韻會】里整切，□音領。【說文】山道也。【廣韻】山坡也。【正字通】山之肩領，可通道路者。【裴潛廣州記】大庾，始安，臨賀，桂陽，揭陽，爲五嶺。【鄧德明南康記】大庾，桂陽，騎田，九眞，都龎，臨賀，萌渚，始安，越城，爲九嶺。【沈約詩】置嶺白雲閒。　又通作領。【前漢嚴助傳】輿轎而踰領。　又叶離珍切，音陵。【王褒九懷】駕元螭兮北征，曏吾路兮蔥嶺。連五宿兮建旄，揚氛氣兮爲旌。

届	【寅集上】【尸字部】	屆	〔古文〕曁艐【廣韻】古拜切【集韻】【正韻】居拜切【韻會】居隘切，□音戒。【說文】屆，行不便也，从尸□聲。□卽塊字。一曰極也。【註】極卽至也。【書大禹謨】惟德動天，無遠弗屆。【詩魯頌】致天之屆。【註】猶言窮極也。　又叶居吏切，音記。【詩小雅】不知所屆。叶下寐。　又【何晏景福殿賦】鳥企山峙，若翔若滯，峨峨嶫嶫，罔識所屆。　俗作届，从由，非。

幆	【寅集中】【巾字部】	幆	【集韻】於例切，音。直衿謂之褐。　又【集韻】丘蓋切，音磕。非時而葬謂之幆。

嶭	【寅集中】【山字部】	嶭	【唐韻】五割切【集韻】【韻會】牙葛切【正韻】牙入切，□音□。【說文】嶻嶭，山貌。【司馬相如上林賦】九嵕嶻嶭。【左思魏都賦】抗旗亭之嶤嶭。【註】旗亭，市樓也。嶤嶭，高也。　【集韻】嵲或作嶭。亦作□。

幂	【子集下】【冖字部】	冪	【集韻】【韻會】□莫狄切，音覓。【韻會】本作冖。或作冪。【周禮天官】冪人掌共巾冪。【註】共巾可以覆物。祭祀以疏布巾冪八尊，以畫布巾冪八彝。　【韻會】或作冪。【正韻】作羃，亦作冪，覆食巾。考證：〔【周禮天官】冪人掌〈共下巾〉冪。【註】〈共下巾〉可以覆物。祭祀以疏布巾冪八尊，以畫布巾冪八彝。〕　謹按〈共下巾〉字乃共巾二字之譌。謹照原文掌〈共下巾〉冪改掌共巾冪。共巾可以覆物。八彝改六彝。 

崺	【寅集中】【山字部】	崺	【廣韻】移爾切【集韻】【韻會】演爾切【正韻】養里切，□音匜。峛崺，山□長貌。　又【廣韻】沙丘狀。【揚子法言】觀東嶽而知衆山之峛崺也。互見前峛字註。

嶡	【寅集中】【山字部】	嶡	【集韻】姑衞切，音貴。山崛起貌。　又【集韻】居月切，音厥。俎名。【禮明堂位】夏后氏以嶡。【註】嶡之言蹷也。謂中足爲橫距之象。周禮謂之距。考證：〔【禮明堂位】夏后氏用嶡。〕　謹照原文用改以。 

	【丑集中】【土字部】		【集韻】古困切，音袞。土貌。

