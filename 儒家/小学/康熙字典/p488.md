<!-- { "loadSidebar": true } -->
韆	【戌集中】【革字部】	韆	【廣韻】七然切【集韻】【韻會】親然切，□音遷。【廣韻】鞦韆，繩戲也。【集韻】鞦韆，北方戲，以習輕趫者。【張有復古編】詞人高無際作鞦韆賦，漢武帝後庭繩戲。本云千秋，祝壽詞也，語譌轉爲秋千。後人譌爲鞦韆。

韇	【戌集中】【革字部】	韇	【唐韻】【集韻】【韻會】□徒谷切，音獨。【說文】弓矢韇也。【玉篇】以藏矢。【廣韻】箭筩。【集韻】今謂之胡鹿。【儀禮士冠禮】筮人執筴，抽上韇，兼執之，進受命於主人。【註】藏筴之器。今時藏弓矢者，謂之韇丸也。【集韻】亦作皾。

	【辰集中】【木字部】		【字彙補】音未詳。【王延壽王孫賦】扶嶔崟以樄。【註】一作樄椽。

韈	【戌集中】【革字部】	韈	【廣韻】望發切【集韻】勿發切【正韻】無發切，□音。【玉篇】履韈。【韓非子外儲說】文王韈繫解，因自結。【廣韻】本作韤。詳韋部韤字註。

韉	【戌集中】【革字部】	韉	【唐韻】【正韻】□則前切，音箋。【說文】馬鞁具也。【玉篇】鞍韉也。

韊	【戌集中】【革字部】	韊	【玉篇】力丹切，音闌。藏弩矢服也。亦作闌。【史記信陵君傳】平原君負韊矢，爲公子先引。【廣韻】【集韻】□書作。

韋	【戌集中】【韋字部】	韋	〔古文〕□□□【唐韻】宇非切【集韻】【韻會】于非切，□音幃。【說文】相背也。从舛口聲。獸皮之韋，可以束枉戾相韋背，故借以爲皮韋。【廣韻】柔皮。【左傳僖三十三年】以乗韋先。【疏】乗韋，四韋也。【周禮春官司服】凡兵事，韋弁服。【儀禮聘禮】君使卿韋弁。【註】韋弁，韎韋之弁。【史記孔子世家】讀易，韋編三絕。【楚辭卜居】將突梯滑稽，如脂如韋，以挈盈乎。　又【前漢郊祀歌】依韋響昭。【註】師古曰：依韋諧和，不相乖離也。　又國名。【詩商頌】韋顧旣伐。【箋】韋，豕韋，彭姓也。【左傳襄二十四年】在商爲豕韋氏。【註】豕韋，國名。【一統志】直隷大名府滑縣，古豕韋氏之國。　又豨韋氏，古帝王號。【莊子外物篇】以豨韋氏之流觀今之世。　又不韋，縣名，屬益州郡，見【前漢地理志】。　又姓。【姓苑】出自顓頊大彭之後，夏封于豕韋，以國爲氏。　又通圍。【前漢成帝紀】大風拔甘泉畤中，大木十韋以上。【註】師古曰：韋，與圍同。　又【集韻】胡隈切，音徊。本作回。詳囗部回字註。

韌	【戌集中】【韋字部】	韌	【唐韻】而進切【集韻】【韻會】【正韻】而振切，□音刃。【說文】柔而固也。从韋刃聲。【廣韻】柔韌。【集韻】本作肕。或作忍。

□	【未集中】【糸字部】	□	【集韻】須銳切，音歲。【類篇】蜀細布。【篇海】□，或作□。

韍	【戌集中】【韋字部】	韍	【廣韻】【韻會】分勿切【集韻】分物切，□音弗。【說文】本作巿，韠也。篆文从韋从犮。【註】徐鉉曰：今俗作紱，非是。【禮玉藻】一命縕韍幽衡，再命赤韍幽衡，三命赤韍蔥衡。【註】此□冕爵弁服之韠，尊祭服，異其名耳。韍之言蔽也。【前漢諸侯王表】奉上璽韍。【註】師古曰：璽之組也。　又【集韻】方未切，音沸。蔽膝也。巿，遮羞布。

	【備考】【寅集】【宀字部】		【搜真玉鏡】音了。

韎	【戌集中】【韋字部】	韎	〔古文〕□【唐韻】【集韻】【韻會】【正韻】□莫佩切，音妹。【說文】茅蒐染草也。从韋末聲。【詩小雅】韎韐有奭。【傳】韎韐者，茅蒐染草也。一曰韎韐所以代韠也。【禮玉藻韞韍註】縕，赤黃之閒色，所謂韎也。【左傳成十六年】有韎韋之跗注，君子也。【註】韎，赤色。跗注，戎服。【疏】賈逵云：一染曰韎。【儀禮士冠禮】緇帶□韐。　又【玉篇】東夷樂名。【周禮春官宗伯】韎師掌敎韎樂。【禮明堂位】作眛。　又【廣韻】【集韻】□莫拜切，音。【玉篇】茅蒐染草也。　又【集韻】居氣切，音旣。又莫貝切，音眜。又莫轄切，音帓。又【五音集韻】莫撥切，音末。義□同。　又【集韻】勿發切，音。與韤同。詳後韤字註。　【字彙】韎與□同，宜从末，中畫短。莫佩切者，宜从未，中畫長。○按說文从末無从未，字彙强分爲二，非也。《正字通》駁字彙之誤，而以諸書爲皆从未，尤非。□。考證：〔【儀禮士冠禮】緇帶韎韔。〕　謹照原文□韔改□韐。 

韏	【戌集中】【韋字部】	韏	【唐韻】九萬切【集韻】俱願切，□音卛。【爾雅釋器】革中絕謂之辨，韋中辨謂之韏。【註】復分平也。　又【玉篇】詘也，曲也。　又【集韻】區願切，音券。革中辨謂之韏。【廣韻】車上所用皮也。　又【集韻】【正韻】□逵眷切，音倦。又【集韻】古倦切，音眷。又已袁切，音拳。又【廣韻】居轉切【集韻】【韻會】【正韻】古轉切，□音卷。義□同。　又【集韻】九遠切，音餋。屈也。　又窘遠切，音□。義同。

韐	【戌集中】【韋字部】	韐	【唐韻】【正韻】古洽切【集韻】訖洽切，□音夾。【玉篇】韎韐。【廣韻】韎韐，韋蔽膝。【說文】本作□。【集韻】亦作□。　又【廣韻】【正韻】古沓切【集韻】【韻會】葛合切，□音閤。【廣韻】韎韐，大帶。【集韻】韎韐，士服，制如韍。【儀禮士喪禮】設韐帶。【註】韐帶，韎韐緇帶。不言韎緇者，省文，亦欲見韐自有帶。韐帶用革，古文韐爲合也。【集韻】或作□、帢。　又【集韻】轄夾切，音洽。義同。

韑	【補遺】【戌集】【韋字部】	韑	【字彙補】于鬼切，音偉。光也。

韒	【戌集中】【韋字部】	韒	【廣韻】私妙切【集韻】仙妙切，□音笑。【玉篇】刀韒也。【集韻】亦作鞘削□。

韓	【戌集中】【韋字部】	韓	【唐韻】【集韻】胡安切【韻會】【正韻】河干切，□音寒。【說文】井垣也。从韋，取其帀也。幹聲。　又國名。【詩大雅韓奕箋】韓，姬姓之國也，後爲晉所滅，故大夫韓氏以爲邑名。【左傳桓三年】韓萬御戎。【韻會】曲沃桓公之子萬，食邑于韓，後分晉爲國。　又三韓，國名，辰韓，弁韓，馬韓也。見【後漢東夷傳】。　又【廣韻】姓也。【韻會】秦滅韓，以國爲氏。　又叶胡千切，音焉。【孫楚白起贊】神機電斷，氣齊卒然，南折勁楚，走魏禽韓。　【說文】本作□。【集韻】亦作榦幹。考證：〔又三韓，國名，辰韓，示韓，馬韓也。見【後漢光武紀】。〕　謹按示韓當作弁韓，見後漢書東夷傳，光武紀本文無之。謹將示改爲弁。光武紀改東夷傳。 

韔	【戌集中】【韋字部】	韔	【唐韻】【集韻】【韻會】□丑亮切，音暢。【說文】弓衣也。从韋長聲。【詩秦風】虎韔鏤膺，交韔二弓。【傳】韔，弓室也。交韔，交二弓于韔也。又【小雅】言韔其弓。【禮檀弓韔弓註】韔，韜也。　又【集韻】持亮切，音仗。義同。【詩小雅】言韔其弓。【釋文】韔，又治亮反。　又【集韻】力讓切，音亮。【詩小雅】言韔其弓。【釋文】沈重讀。【集韻】或作。

韖	【戌集中】【韋字部】	韖	【集韻】忍九切，音蹂。韌也。

韗	【戌集中】【韋字部】	韗	【唐韻】【集韻】□王問切，音運。【說文】本作。【周禮冬官考工記】攻皮之工，函鮑韗韋裘。【註】韗，讀爲運。【又】韗人爲臯陶。【註】臯陶，鼓木也。　又【玉篇】靴也。【集韻】通作煇。　又【集韻】【類篇】□吁運切，音訓。攻皮工也。　又【廣韻】虛願切【集韻】呼願切，□音楥。義同。【考工記釋文】韗又况萬反。【集韻】或作□□□□煇。【五音集韻】亦作。　又【集韻】王分切【類篇】于分切，□音雲。義同。

韘	【戌集中】【韋字部】	韘	【唐韻】【集韻】【韻會】【正韻】□失涉切，音攝。【說文】射決也，所以鉤弦。以象骨、韋系著右巨指。从韋枼聲。【玉篇】指沓也。【詩衞風】童子佩韘。【傳】韘，玦也。能射御則帶韘。【箋】韘之言沓，所以彄沓手指。【集韻】或作弽。　又【廣韻】蘇協切【集韻】悉協切，□音燮。【廣韻】韘韝，射具。　又【集韻】韘，帶具。

□	【未集中】【网字部】	□	【集韻】四，古作□。註詳囗部二畫。

駓	【亥集上】【馬字部】	駓	【唐韻】敷悲切【集韻】【韻會】攀悲切，□音丕。【玉篇】駓駓，走貌。【楚辭招魂】逐人駓駓些。【註】駓駓，走貌。　又【爾雅□畜】黃白雜毛曰駓。【註】今桃花馬。【詩魯頌】有騅有駓。　又【集韻】貧悲切，音皮。義同。　【集韻】或作。考證：〔【爾雅釋獸】黃白雜毛曰駓。〕　謹照原書釋獸改畜。 

駚	【亥集上】【馬字部】	駚	【廣韻】於兩切【集韻】倚兩切，□音鞅。【廣韻】駚鸗，馬貌。　又【集韻】駚□，獸跳踏自撲也。　又【廣韻】烏朗切【集韻】倚朗切，□音盎。義同。

□	【未集中】【糸字部】	□	【篇海】來上聲。絲也。

飰	【戌集下】【食字部】	飰	【玉篇】俗飯字。

餁	【戌集下】【食字部】	餁	【集韻】同飪。

駘	【亥集上】【馬字部】	駘	【唐韻】徒哀切【集韻】【韻會】【正韻】堂來切，□音臺。【玉篇】駑馬銜脫也。【崔寔政論】馬駘其銜。　又駘蕩，曠遠也。　又地名。【左傳昭九年】魏駘芮岐畢吾西土也。【註】駘在始平武功縣。又【哀六年】遷孺子於駘。【註】駘，齊邑。【釋文】他才反。又徒來反。　又神名。【韻會】金天氏子曰晞，生允格臺駘。又人名。【莊子德充符】魯有兀者王駘。　又【五音集韻】土來切，音胎。義同。　又【廣韻】徒亥切【集韻】【正韻】蕩亥切，□音待。【玉篇】駘蕩，廣大意。　又【正字通】春色舒放曰駘蕩。　又【廣韻】疲也，鈍也。　又【類篇】駘騱，馬不進也。　又【莊子德充符】衞有惡人焉，曰哀駘它。【音義】駘音殆。李云：哀駘，醜貌。它，其名也。　又與跆同。【史記天官書】兵相駘籍。【前漢書】作跆。考證：〔【左傳昭九年】駘芮岐畢。〕　謹照原文駘上增魏字。〔【哀六年】遷儒子於駘。〕　謹照原文儒子改孺子。 

	【巳集上】【水字部】		【玉篇】俗淚字。

	【未集中】【糸字部】		【玉篇】口和切。義闕。【篇海】紋綵。又絲理。

