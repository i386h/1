<!-- { "loadSidebar": true } -->
序	【寅集下】【广字部】	序	【唐韻】徐呂切【集韻】【韻會】【正韻】象呂切，□音緒。【爾雅釋宮】東西牆謂之序。【註】所以序別內外。【疏】此謂室前堂上東廂西廂之牆也。【集韻】或作□。　又【玉篇】學也。【禮王制】夏后氏養國老于東序，養庶老于西序。【註】東序，大學，在國中，王宮之東。西序，小學，在西郊。又【明堂位】夏后氏之序也。【孟子】殷曰序。　又【玉篇】長幼也。【孟子】長幼有序。　又【廣雅】次也。【詩大雅】序賔以賢。【箋】謂以射中多少爲次第。【周禮春官小宗伯】掌四時祭祀之序事。【註】次序之時。　又姓。【禮射義】序點揚觶。【疏】序氏點名也。　又【韻會】敘，通作序。【爾雅序疏】敘□此經之旨。孔子作書序，子夏作詩序，故郭氏亦謂之序。　又與緒通。【韓愈貞曜先生墓誌銘】端序則見長而愈騫。

庮	【寅集下】【广字部】	庮	【唐韻】與久切【廣韻】弋久切【集韻】【韻會】以九切，□音酉。【說文】久屋朽木也。【周禮天官內饔】牛夜鳴則庮。【註】鄭司農曰：庮，朽木臭也。　又【廣韻】以周切【集韻】【韻會】夷周切，□音由。義同。又【類篇】簷謂之庮。　【集韻】或作□。

	【備考】【午集】【玉字部】		【奚韻】同玌。

崛	【寅集中】【山字部】	崛	【唐韻】【集韻】【韻會】【正韻】□渠勿切，音倔。【說文】山短高也。从山屈聲。　又【增韻】勃起曰崛起。【揚雄甘泉賦】洪臺崛其獨出兮。　又【集韻】亦作崫。【左思蜀都賦】崫巍巍以峨峨。【註】崫，特起也。　又【集韻】【韻會】□苦骨切，音窟。義同。　【集韻】亦作□。又作□。

岂	【酉集中】【豆字部】	豈	【廣韻】袪俙切【集韻】【韻會】去幾切，□音。【說文】還師振旅樂也。又欲也，登也。【徐曰】今借此爲語詞。【玉篇】安也，焉也。【廣韻】曾也。【增韻】非然之辭。【書五子之歌】怨豈在明。【詩召南】豈不夙夜。【傳】豈不，言有是也。　又【集韻】【正韻】□可亥切，音鎧。與凱愷□通。軍勝之樂也。又樂也，和也。○按經傳凱歌、凱風、愷悌、樂愷皆借豈。古凱、愷、豈音義通，今分爲二。　【字彙】〈山下一〉从耑省。〈口下丷一〉从豆省。俗作山頭，非。【同文舉要】豈同剴，亦非。考證：〔【說文】還師振樂也。〕　謹照原文振下增旅字。 

崱	【寅集中】【山字部】	崱	【廣韻】士力切【集韻】【韻會】寔側切，□音萴。崱屴，山大貌。　又【集韻】山連也。【梁劉峻詩】鑿戸闚嶕嶢，開軒望嶄崱。又【王延壽魯靈光殿賦】崱繒綾而龍鱗。【註】謂參差不齊，如龍鱗然。互見前屴字註。

少	【寅集上】【小字部】	少	【唐韻】書沼切【韻會】始紹切，□燒上聲。【說文】不多也。从小丿聲。【徐曰】丿音夭。【禮禮器】禮有以少爲貴者，謂天子一食，諸侯再，大夫士三，食力無數是也。食力，庶人也。　又少頃，有閒也。【孟子】少則洋洋焉。　又短也。訾人曰少之，猶稱人曰多之也。【史記蘇秦傳】素習知蘇秦皆少之。　又【廣韻】式照切【韻會】【正韻】失照切，□燒去聲。【玉篇】幼也。【增韻】老之對也。【易本義】兩儀者始，爲一畫，以分隂陽。四象者次，爲二畫，以分太少。　又少儀。【禮記】篇名。少室，山名。　又副貳也。【前漢賈誼傳】於是爲置三少，皆上大夫也。曰少保、少傅、少師。【註】副三公者。　又姓。漢下邽令少年唯。　又叶書久切，音守。【歐陽修杜祁公墓銘】君子豈弟，民之父母。公雖百齡，人以爲少。母音畝。　又【正字通】入宥韻。【歐陽修蔡君山墓銘】父不哭子，老不哭少。嗟夫君山，而不得壽。◎按今文少作幼。《正字通》古小少同。加丿，轉注。

對	【寅集上】【寸字部】	對	【唐韻】都隊切【集韻】【韻會】【正韻】都內切，□音碓。【說文】應無方也。本作□。【爾雅釋言】對，遂也。【疏】遂者，因事之辭。【廣韻】答也。【增韻】揚也。【詩大雅】以對于天下。【註】答天下仰望之心也。【書說命】敢對揚天子之休命。又【禮曲禮】侍坐於先生，先生問焉，終，則對。【又】君子問更端，則起而對。【註】離席對也。　又次對，轉對。【王球貽謀錄】唐百官入閤，有待制次對官。後唐天成中，廢待制次對官，五日一次，內殿百官轉對。　又當也，配也。【詩大雅】帝作邦作對。【註】言擇其可當此國者而君之也。　又對簿。【史記李將軍傳】廣年六十餘矣，終不能復對刀筆之吏。　又敵也。【吳陸遜曰】劉備今在境界，此疆對也。　又凡物□峙曰對。【杜甫萬丈潭詩】山危一徑盡，岸絕兩壁對。考證：〔【禮曲禮】侍於先生，先生問焉，終，則對。〕　謹照原文侍下增坐字。 

峎	【寅集中】【山字部】	峎	【集韻】魚懇切，恩上聲。山名。【正字通】一說地理志有佷山縣，與俗很字同音。無峎山。

巸	【寅集中】【己字部】	巸	【唐韻】與之切【集韻】盈之切，□音怡。【說文】廣□也。【玉篇】長也。　又【集韻】美也。　又【類篇】樂也。【揚子方言】紛怡，喜也。湘潭之閒曰紛怡，或曰巸巳。　又【類篇】虛其切，音希。義同。【集韻】一作□、戺。

峝	【寅集中】【山字部】	峝	【字彙補】徒弄切，音洞。峝人，苗類。一曰峝蠻。見【諸苗考】。

巨	【寅集中】【工字部】	巨	〔古文〕□□【唐韻】其呂切【集韻】臼許切，□渠上聲。【說文】巨也。从工，象手持之。　又【玉篇】大也。【孟子】爲巨室。　又巨萬，數也。【史記平準書】京師之錢累巨萬。【註】巨萬，今萬萬。　又姓。【何氏姓苑】巨氏出南昌。【廣韻】漢有巨武，爲荆州刺史。又巨毋，複姓。【前漢王莽傳】有奇士，長丈，大十圍，自謂巨毋霸。莽更其姓，曰巨母氏。謂因文母而霸王符也。【後漢光武紀】作巨無霸。　又【韻會】通作鉅。【前漢食貨志】庶人之富者累鉅萬。【李賀高軒過詩】文章鉅工。　又與詎同。【前漢高帝紀】公巨能入乎。【師古曰】巨讀曰詎，猶豈也。　又【類篇】求於切，音蕖。未央也。【韻會】亦作渠。詩小雅庭燎註，夜未渠央。義與遽同，言未便至夜也。

嶲	【寅集中】【山字部】	嶲	【集韻】選委切，音□。越嶲，郡名。　本作嶲。【集韻】同巂。詳後巂字註。

嶽	【寅集中】【山字部】	嶽	〔古文〕□岳□□【唐韻】五角切【集韻】【韻會】【正韻】逆角切，□音鸑。【說文】東岱，南霍，西華，北恒，中泰室，王者巡狩所至。从山獄聲。【白虎通】嶽之爲言桷也。桷，考功德，定黜陟也。【揚子法言】川有瀆，山有嶽。【詩大雅】崧高維嶽。【詩詁】山高而尊者嶽。唐虞四嶽，至周始有五嶽。【爾雅釋山】河南華，河西嶽，河東岱，河北恒，江南衡。【郭註】衡山，南嶽。又霍山爲南嶽，卽天柱山，潯水所出。霍衡俱爲南嶽也。【正字通】按地理志，衡山在長沙湘南縣，故曰江南衡。若天柱在廬江潯縣，則江北矣。亦曰南嶽者，漢武帝以衡山遼曠，移其祠於天柱，亦名天柱爲霍山。衡霍其實一山，衡山名霍。猶泰山一名岱也。　又嶽嶽，長角貌。【前漢朱雲傳】五鹿嶽嶽，朱雲折其角。　又姓。【正字通】嶽敏。見廣西志。　又通作岳【書堯典】帝曰：咨，四岳。【傳】四岳，官名。一人而總四岳諸侯之事也。　又州名。本巴州，隋曰岳州，以天岳山名，山在洞庭湖。　又叶虞欲切，音玉。【曹植責躬詩】願蒙矢石，建旗東嶽。庶立毫釐，微功自贖。　【集韻】或作□。【詩崧高維嶽註】又作□。□字原作□下山。考證：〔【爾雅釋山】河南華，河西嵩。〕　謹照原文嵩改嶽。 

尌	【寅集上】【寸字部】	尌	【唐韻】常具切【集韻】殊遇切，□音澍。【說文】立也。从壴，从寸持之也。【乾坤鑿度】定風尌信。【註】聖人尌立卦也，卦信風以能相應也。　又童僕曰尌子。【後漢□寔傳】耘夫牧尌。　又姓。【左傳】鄭大夫尌拊。　又【集韻】遇切，音住。義同。　【集韻】或作侸□。　【總要】从寸，諧豈聲。【小篆】作豎，楷作竪。亦通作樹。徐鍇曰：樹之言豎也。【正字通】按樹立，樹藝皆借樹。會植立意，義通。非樹專指木類，樹立樹藝必用尌也。

	【子集中】【人字部】		【廣韻】【集韻】□他達切，音闥。佅，肥貌。　又逃也，叛也。

屋	【寅集上】【尸字部】	屋	〔古文〕□【廣韻】【集韻】【韻會】【正韻】□烏谷切，音沃。【說文】居也。从尸，尸所主也。一曰尸象屋形，从至，至所至止也。【風俗通】止也。【集韻】具也。【玉篇】居也，舍也。【詩秦風】在其板屋。【周禮地官】考夫屋。【註】夫三爲屋，屋三爲井，出地貢者，三三相任。又田不耕者，出屋粟。　又車蓋也。【史記項羽本紀】項羽圍漢王滎陽，紀信誑楚，乗黃屋車，傅左纛。　又夏屋，大俎也。【詩秦風】於我乎，夏屋渠渠。【註】夏，大也。渠渠，俎深廣貌。　又【禮雜記】諸侯素錦以爲屋，士輤葦席以爲屋。【註】小帳覆棺者。　又地名。【春秋隱八年】宋公齊侯衞侯盟于瓦屋。【註】周地。　又王屋，山名，在河東垣縣。　又【越南志】神屋，龜甲也。　又屋廬，複姓。考證：〔【史記項羽本紀】項羽圍漢王滎陽，紀信誑楚，乗黃屋車，傳左纛。〕　謹照原文傳改傅。〔【禮雜記】諸侯素錦以爲屋，士輤葦以爲屋。〕　謹照原文葦下增席字。 

屍	【寅集上】【尸字部】	屍	【廣韻】【正韻】申之切【集韻】【韻會】升脂切，□音施。【說文】終主也，从尸死，會意。【禮曲禮】在牀曰屍，在棺曰柩。【左傳文三年】秦伯濟河焚舟，封殽屍而還。　【正字通】古尸作屍。【易師卦】弟子輿屍，《石經》省作尸。尸屍通用，但祭祀之尸不可借用屍字。互詳尸字註。屍字从尸从□作。

岪	【寅集中】【山字部】	岪	【廣韻】敷勿切【集韻】【韻會】【正韻】符勿切，□音佛。【說文】山脅道也。　又岪鬱，山貌。【司馬相如子虛賦】盤紆岪鬱。　又【集韻】一作□。【楚辭招隱士】山曲□。

