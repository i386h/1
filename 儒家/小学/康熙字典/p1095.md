<!-- { "loadSidebar": true } -->
斗	【卯集下】【斗字部】	斗	〔古文〕□【唐韻】【集韻】【韻會】【正韻】□當口切，音陡。【說文】大升也。【羣經音辨】升十之也。【史記李斯傳】平斗斛度量。【前漢律歷志】斗者，聚升之量也。　又宿名。【春秋運斗樞】第一至第四爲魁，第五至第七爲杓，合爲斗。居隂播陽，故稱北斗。【易豐卦】日中見斗。【疏】日中盛明之時，而斗星顯見。【詩小雅】維北有斗。【疏】維此天上，其北則有斗星。【史記天官書】北斗七星，所謂璇璣玉衡以齊七政也。【又】衡殷南斗。【註】南斗六星爲天廟，丞相大宰之位。　又酒器。【詩大雅】酌以大斗。【疏】大斗長三尺，謂其柄也。蓋從大器挹之於樽，用此勺耳。【史記滑稽傳】目眙不禁，飮可七八斗。　又吳中市魚亦以斗計。【松陵倡和詩】一斗霜鱗換濁醪。　又【前漢王莽傳】作威斗，長二尺五寸。　又【周禮地官序官掌染革註】染革藍蒨象斗之屬。【疏】象斗，染黑。　又【尚書序】皆科斗文字。【疏】科斗，蟲名。蝦蟆子也。書形似之。　又【史記封禪書】成山斗入海。【註】謂斗絕曲入海也。又【韓愈答張十一詩】斗覺霜毛一半加。　又【集韻】【正韻】□腫庾切，音主。枓，或省作斗。勺也。【周禮春官鬯人】大喪之大渳設斗。【註】所以沃尸也。【釋文】斗依注，音主。考證：〔【周禮地官司徒掌染革註】染革藍蒨象斗之屬。〕　謹照原文司徒改爲序官。兩革字均改爲草字。 

料	【卯集下】【斗字部】	料	【廣韻】落蕭切【集韻】【韻會】憐蕭切【正韻】連條切，□音聊。【說文】量也。【史記孔子世家】嘗爲季氏吏，料量平。　又【廣韻】度也。【玉篇】數也，理也。【增韻】計也。【周語】料民于太原。【史記李斯傳】君侯自料能孰與蒙恬。【晉書王□之傳】當相料理。【左思蜀都賦】盧跗是料。　又【莊子盜跖篇】料虎頭，編虎須。【註】料，捋也。　又【爾雅釋樂】大鼗謂之麻，小者謂之料。【註】料者，聲淸而不亂。　又【廣韻】【集韻】【韻會】□力弔切，音嫽。義同。　又人物材質也。【杜甫詩】山色供詩料。　又牛馬所食芻豆。【唐書李林甫傳】立仗馬食三品料，一鳴輒斥去。　又【增韻】祿料也。

斚	【卯集下】【斗字部】	斚	【正字通】俗斝字。

斛	【卯集下】【斗字部】	斛	【唐韻】【集韻】【韻會】【正韻】□胡谷切，音觳。【說文】十斗也。【儀禮聘禮】十斗曰斛。【前漢律歷志】斛者，角斗平多少之量也。【又】量者躍於龠，合於合，登於升，聚於斗，角於斛，職在太倉，大司農掌之。　又姓。【姓氏急就篇】北齊有斛子愼。

斜	【卯集下】【斗字部】	斜	【唐韻】似嗟切【集韻】【韻會】【正韻】徐嗟切，□音邪。【說文】抒也。【玉篇】散也，不正也。【王延壽魯靈光殿賦】枝牚杈枒而斜據。　又【集韻】【韻會】余遮切【正韻】于遮切，□音耶。梁州谷名。在武功西南。【前漢揚雄傳】西自褒斜。【註】南山谷名也。【班固西都賦】右界褒斜，隴首之險。【註】梁州記曰：萬石城泝漢，上七里有褒谷。南口曰褒，北口曰斜。長四百七十里。　又【集韻】時遮切，音闍。伊雅斜，單于名。　又直加切，音秅。義同。

斝	【卯集下】【斗字部】	斝	【唐韻】古雅切【集韻】【韻會】【正韻】舉下切，□音賈。【說文】玉爵也。从叩从斗，冂。象形，與爵同意。或說斝受六升。【詩大雅】洗爵奠斝。【周禮春官司尊彝】裸用斝彝黃彝。【禮明堂位】爵夏后氏以琖，殷以斝，周以爵。【註】斝畫禾稼也。【正字通】兩柱交似禾稼，故曰斝。　又【集韻】居迓切【正韻】居亞切，□音駕。義同。【說文】俗作斚，非。

斞	【卯集下】【斗字部】	斞	【唐韻】以主切【集韻】【韻會】勇主切，□音庾。【說文】量也。【周禮冬官考工記工人】絲三邸，漆三斞。【玉篇】今作庾。【小爾雅】四豆爲區，四區曰釜，二釜有半曰庾。【集韻】或作□，亦作斔匬。

斟	【卯集下】【斗字部】	斟	【廣韻】職深切【集韻】【韻會】【正韻】諸深切，□音針。【說文】勺也。【楚辭天問】彭鏗斟雉帝何饗。【註】斟，勺也。　又【周語】而後王斟酌也。【註】斟，取也。　又【後漢馮衍傳】意斟愖而不澹。【註】斟愖，猶遲疑也。　又【揚子方言】斟，益也。【註】言斟酌而益之。　又【玉篇】計也。　又國名。【左傳襄四年】滅斟灌及斟尋氏。【註】二國，夏同姓諸侯，仲康之子。　又姓。【姓氏急就篇】漢博士斟尚。

斠	【卯集下】【斗字部】	斠	【廣韻】吉岳切【集韻】【韻會】古岳切【正韻】訖岳切，□音覺。【說文】平斗斛也。【博雅】量也。【玉篇】今作角。　又【集韻】居效切，音敎。義同。

斡	【卯集下】【斗字部】	斡	【唐韻】【集韻】【韻會】烏括切【正韻】烏活切，□音睕。【說文】蠡柄也。揚雄杜林說，皆以軺車輪斡。【玉篇】轉也，柄也。【增韻】旋也，運也。【前漢賈誼傳】斡棄周鼎，寶康瓠兮。【又】斡流而遷。　又【集韻】【韻會】□古緩切，音管。輨，或作斡。【前漢百官公卿表】斡官。【註】如淳曰：斡音筦，或作幹。斡，主也。主均輸之事。　又【前漢食貨志】欲擅斡山海之貨。【註】師古曰：斡謂主領也。

斢	【卯集下】【斗字部】	斢	【廣韻】天口切【集韻】他口切，□音妵。斢。詳字註。

撰	【卯集中】【手字部】	撰	【唐韻】雛莞切【集韻】【韻會】雛綰切【正韻】雛產切，□饌上聲。具也。【增韻】造也。又則也。【易繫辭】以體天地之撰。【朱子本義】撰猶事也。【論語】異乎三子者之撰。　又撰，述也。屬辭記事曰撰。【唐書百官志】史館修撰掌修國史。或作篹。又【唐韻】仕免切【集韻】【韻會】【正韻】雛免切，□音譔。讀若孱上聲。義同。通作譔。又作僎。　又持也。【禮曲禮】君子欠伸撰杖屨。　又【集韻】【韻會】雛戀切【正韻】除戀切，□音饌。義同。　又集也。亦述也。【歐陽修詩】任君居太原，白首勤著撰。閉戸不求聞，忽來誰所薦。又【集韻】【韻會】【正韻】□須兗切。與選同。遣也。一曰擇也。【周禮夏官大司馬】羣吏撰車徒。【釋文】息轉反。【禮內則】栗曰撰之。【疏】數數布揀撰省視之。　又白撰，貨貝名。【前漢食貨志】白金三品，其一曰重八兩，圜之，名白撰，直三千。　又【集韻】須絹切，音□。亦與選同。　又損管切。與算同。數也，計也。【周禮撰車徒註】撰讀曰算，謂數擇之也。

撱	【卯集中】【手字部】	撱	【唐韻】他果切【集韻】【正韻】吐火切，□音妥。狹長也。【爾雅釋魚】□小而撱。【註】撱，小貝狹長也。謂長而去四角也。【史記平準書】白金三品，其三曰復小撱之直三百。　又【唐韻】羊捶切【集韻】尹捶切，□隋上聲。與同。棄也。又捫也。　又【集韻】翾規切，音墮。亦棄也。○按《爾雅》《廣韻》《集韻》或譌作橢，惟《正韻》撱橢分義各出。通作隋。

撲	【卯集中】【手字部】	撲	【唐韻】蒲角切【集韻】【韻會】【正韻】弼角切，□音雹。【說文】挨也。【廣韻】相撲也。　又【增韻】踣也。【韓愈納涼聮句】朽杌惧傾撲。或作□。　又【集韻】匹角切，音璞。與同。擊也。　又【唐韻】【集韻】【韻會】普木切【正韻】普卜切，□與攴同。小擊也。【書盤庚】若火之燎于原，不可嚮邇，其猶可撲滅。　又杖也。與扑同。【荀悅申鑒】桎梏鞭撲，以加小人。　又【荀子臣道篇】若馭撲馬。【註】未調習之馬。　又【集韻】博木切，音卜。拭也。

撷	【卯集中】【手字部】	擷	【唐韻】【正韻】胡結切【集韻】【韻會】奚結切，□音絜。捋取也。　又與襭同。以衣貯物，而扱其衽也。　又【唐韻】虎結切【集韻】顯結切，□音肸。義同。

撸	【卯集中】【手字部】	擼	【篇海】郞古切，音魯。動也。

撺	【卯集中】【手字部】	攛	【集韻】【韻會】【正韻】□取亂切，音爨。擲也。　又【集韻】七丸切，音鋑。義同。　又俗謂誘人爲非曰攛掇。

撻	【卯集中】【手字部】	撻	〔古文〕□□【唐韻】【集韻】□他達切，音闥。打也，抶也。【書益稷】撻以記之。又【說命】若撻于市。【周禮地官閭胥】凡事，掌其比觵撻罰之事。【註】撻，扑也。【疏】有失禮，輕者以觵酒罰之，重者以楚撻之。【儀禮鄉飲酒禮】罰不敬，撻其背。　又疾也。【詩商頌】撻彼殷武。【疏】撻是速疾之意。【釋文】韓詩云：達也。　又弣側矢道也，以韋爲之。【儀禮士喪禮】設依撻焉。【註】今文撻爲銛。　又【崔豹古今註】蛺蝶，江東呼爲撻末。本从□。【集韻】或作□。□原字誤从□作。

撼	【卯集中】【手字部】	撼	【唐韻】胡感切【集韻】【韻會】【正韻】戸感切，□含上聲。與同。搖也。【宋史蘇轍傳】元豐舊黨，多起邪說，以搖撼在位。【韓愈詩】蚍蜉撼大樹。　又【韻會】動也。通作感。與詩無感我帨之感同。

撽	【卯集中】【手字部】	撽	【集韻】【韻會】□吉歷切。同擊。　又【集韻】口敎切，敲去聲。義同。【莊子至樂篇】撽以馬捶。【註】擊也。　又堅堯切，音驍。遮也，與邀同。一說□字變體。本从敫。敫字从攴作。又□。

撾	【卯集中】【手字部】	撾	【集韻】【韻會】□張瓜切，音檛。擊也。【魏志太祖紀】伯魚三娶孤女，謂之撾婦翁。【唐書柳宗元傳】自古賢人才士被謗議，不能自明，故有無兄盜嫂，娶孤女撾婦翁者。　又擊鼓也。【後漢禰衡傳】曹操召爲鼓吏，衡方爲漁陽參撾，聲節悲壯。　又【字彙補】古禾切，音戈。【蘇軾守歲詩】晨雞且勿唱，更鼓畏添撾。明年豈無年，心事恐蹉跎。

撿	【卯集中】【手字部】	撿	【唐韻】良冉切【集韻】力冉切，□音斂。【說文】拱也。　又【集韻】【韻會】【正韻】□居奄切，音撿。束也，拘也。【前漢王霸傳】郡事，皆以義法令撿式。【註】撿，局也。　又【爾雅釋言】撿，同也。【註】撿，範模也，所出必同。　又巡察也，□也，挍也，舉也。【晉書周顗傳】王導料撿中書故事，見顗表救己。　又撿挍，官名。【唐書百官志】開元六年，麗正修書院置使及撿挍官。○按撿挍二字□从手。《廣韻》止收檢，以撿爲俗字。

