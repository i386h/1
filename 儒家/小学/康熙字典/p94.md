<!-- { "loadSidebar": true } -->
田	【午集上】【田字部】	田	【唐韻】待年切【集韻】【韻會】【正韻】亭年切，□音闐。【說文】□也。樹穀曰田，象四口。十，阡陌之制也。【玉篇】土也，地也。【正韻】土已耕曰田。【釋名】塡也。五稼塡滿其中也。【易乾卦】見龍在田。【詩小雅】雨我公田。【通典】古有井田，畫九區如井字形，八家耕之，中爲公田，乃公家所藉。圭田者，祿外之田，以供祭祀。加田者旣賞之，又重賜之田也。　又爰田，卽轅田。【左傳僖十五年】晉於是乎作爰田。【註】分公田之稅，應入公者，爰之於所賞之衆。【晉語】作轅田。【前漢食貨志】歲耕種者爲不易上田，休一歲者爲一易中田，休二歲者爲再易下田，三歲更耕之，自爰其處。農民戸人已受田，其家衆男爲餘夫，以口受田如比。【註】師古曰：爰，更互也，比例也。　又名田。【前漢董仲舒傳】古井田法，雖難卒行，宜少近古。限民名田，以贍不足。【通典】名田，占田也。各爲立限，不使富者過制，則貧弱之。家可足也。　又代田。【通典】漢武征和三年，以趙過爲搜粟都尉。過能爲代田，一畮三甽，歲代其處，每耨必附根，根深能水旱。一歲之收常過縵田，一斛以上，用力少而得穀多。　又屯田。【正字通】漢晉率兵屯，領以帥，唐率民屯，領以官。宋率營田，以民。漢趙充國於金城，留步士萬人屯田，擊先零，條上屯田十二事，宣帝從之。明初兼行官屯，民屯，兵屯，商屯，腹屯，邊屯諸法。永樂時著令，每一都司另撥旗軍十一，名耕種，號樣田。據所收子粒多寡，以辨別歲之豐凶，軍之勤惰。雖養軍百萬，不費民閒一粒。兵法所謂屯田一石，可當轉輸二十石也。　又營田。【通典】宇文融括隱田曰：浮戸十共作一坊，官立廬舍，謂之營田戸。言爲官營田，非屯田戸也。　又職田，職分田也。【文獻通考】隋開皇中，始給職田，又給公廨田。唐貞觀，以職田給逃還貧戸，每畞給粟二斗，謂之地子。十八年復給職田。永泰元年，百官請納職田，充軍糧。宋眞宗興復職田。慶曆均公田，復限職田。紹興復職田。金元志官皆有職田。　又方田，卽均田。【通典】宋熙寧五年重修方田法，元豐罷之。郭諮攝肥鄕令，以千步方田法。四出量括，遂得其數，收逋賦八十萬。　又區田。【氾勝之書】湯有七年之旱，伊尹作爲區田法，敎民糞種，負水澆稼。賈思勰曰：區田，以糞氣爲美，不必皆良田。又不耕旁地，庶盡地力。　又籍田，天子親耕之田也。【禮月令】孟春，天子帥三公九卿，躬耕帝籍。　又弄田。【前漢昭帝紀】上耕於鉤盾弄田。【師古註】謂宴游之田，天子所戲弄。　又一井爲田。【魯語】季康子欲以田賦。【註】田，一井也。【管子乗馬篇】五制爲一田，二田爲一夫。　又【書無逸】文王□服，卽康功田功。【註】康者，安民之功。田者，養民之功。言文王不侈服飾，專安養斯民也。　又獵也，與畋佃通。俗作□。【易恆卦】田无禽。【疏】田者，田獵也。【詩鄭風】叔于田。【傳】田，取禽也。　又姓。【五音集韻】出北平，敬仲自□適齊，後攺田氏。【史記田敬仲完世家註】敬仲奔齊，以□田二字聲相近，遂爲田氏。　又【黃庭經】尺宅寸田可治生。【註】尺宅，面也。寸田，兩眉閒爲上丹田，心爲絳宮田，臍下三寸爲下丹田。　又官名。【詩豳風】田畯至喜。【傳】田畯，田大夫也。【左傳昭二十九年】稷，田正也。【疏】稷爲田官之長。【周禮夏官】田僕上士十有二人。　又星名。蒼龍之宿。【石氏星傳】龍左角曰天田。　又神名。【詩小雅】以御田祖。【傳】田祖，先嗇也。【周禮地官大司徒】設其社稷之壝，而樹之田主。【註】田主，田神，后土田正之所依也。　又鼓名。【詩周頌】應田縣鼓。【傳】田，大鼓也。【釋文】田如字，鄭作□，音胤。　又車名。【周禮夏官】田僕掌馭田路。【註】田路，木路也。　又地名。【爾雅釋地】鄭有圃田。【左傳隱八年】鄭伯請釋泰山之祀而祀，周公以泰山之祊易許田。【疏】許田，魯國朝宿之邑。又【僖二年】虢公敗戎于桑田。【註】桑田，虢地，在弘農陝縣東北。又【成六年】晉遷于新田。【註】今平陽絳邑縣是也。【後漢郡國志】京兆藍田出美玉。　又州名。【韻會】廣南化外，唐開蠻洞置。　又草名。【爾雅釋草】皇守田。【註】似燕麥，子如彫胡米，可食，生廢田中，一名守氣。　又【何晏景福殿賦】騈田胥附。【註】騈田胥附，羅列相著也。　又【禮奔喪】殷殷田田，如壞牆然。【疏】言將欲倒也。　又蓮葉貌。【江南曲】江南可採蓮，蓮葉何田田。　又【集韻】地因切，樹穀曰田。　又【正韻】蕩練切，音電。【詩齊風】無田甫田。【朱註】田，謂耕治之也。【釋文】無田，音佃。　又【字彙補】池鄰切，音□。【晉語】佞之見佞，果喪其田。【釋文】田音，與□同。　又轉音亭。【韓愈越裳操】孰荒于門，孰治于田，四海旣均，越裳是臣。又【法苑珠林頌】賢人慕高節，志願菩提音。御鶴翔伊水，策馬出王田。又【易林】邪徑賊田，惡政傷民。夫婦呪詛，太山覆顚。顚，音丁。

	【丑集上】【口字部】		【集韻】乃箇切，音奈。本作那，語助也。或作哪。

癔	【午集中】【疒字部】	癔	【廣韻】於力切【集韻】乙力切，□音憶。心意病也。

皳	【午集中】【皮字部】	皳	【集韻】巨鳩切。同毬。丸鞠也。

□	【未集中】【羊字部】	□	【玉篇】同羯。詳羯字註。

□	【未集中】【羊字部】	□	【集韻】居候切，音構。【玉篇】取羊乳汁也。

瘮	【午集中】【疒字部】	瘮	【集韻】楚錦切，音墋。駭恐貌。　又【廣韻】疎錦切【集韻】所錦切，□參上聲。義同。　又【玉篇】寒病也。　又【集韻】所禁切，音滲。義同。

瘯	【午集中】【疒字部】	瘯	【廣韻】【集韻】【韻會】□千木切，音蔟。【玉篇】瘯蠡，皮膚病。【左傳桓六年】謂其不疾瘯蠡也。【疏】瘯蠡，畜之小病，瘯族生疥類是也。蠡則綠生癬類是也。　又【集韻】作木切，音鏃。義同。

瘰	【午集中】【疒字部】	瘰	【廣韻】郎果切【集韻】魯果切，□音裸。瘰□，筋結病也。【正字通】瘍繞頸項絫絫也。【方書】瘰癧，或在耳後，頤項缺盆，手少陽三焦經主之。或在胷及胷之側，皆爲馬刀瘡，足少陽膽經主之。　又【集韻】與蠡同。瘯蠡，皮肥也。一曰疥病。【左傳桓六年】謂其不疾瘯蠡也。【釋文】蠡，說文作瘰。瘯瘰，皮肥也。　又【集韻】盧戈切，音羸。義同。　又魯猥切，音磊。癧病。

	【子集下】【厶字部】		【字彙補】同素。

瘱	【午集中】【疒字部】	瘱	【集韻】壹計切【正韻】於計切，□醫去聲。同□。靜也。【前漢外戚傳】婉瘱有節操。【註】師古曰：瘱，靜也。　又【揚子方言】瘱□，審也。齊楚曰瘱，秦晉曰諦。　又【王褒洞簫賦】其妙聲則淸靜厭瘱，順敘□迖，若孝子之事父母也。【註】瘱，深邃也。

瘲	【午集中】【疒字部】	瘲	【唐韻】子用切【集韻】足用切，□音縱。【玉篇】瘛瘲，小兒病。【集韻】風病。【前漢藝文志】金創瘲瘛方三十卷。【註】師古曰：瘲，音子用反。小兒病也。　又【集韻】將容切，縱平聲。義同。

瘳	【午集中】【疒字部】	瘳	【唐韻】敕鳩切【集韻】【韻會】【正韻】丑鳩切，□音抽。【說文】疾病瘉也。【徐曰】忽愈，若抽去之也。【書說命】若藥弗瞑眩，厥疾弗瘳。【詩鄭風】旣見君子，云胡不瘳。【傳】瘳，愈也。【左傳昭十三年】事齊楚，其何瘳於晉。【註】瘳，差也。　又損也。【晉語】君不度而賀，大國之襲，於已何瘳。【註】瘳，損也。　又【集韻】憐蕭切，音聊。義同。

瘴	【午集中】【疒字部】	瘴	【廣韻】【集韻】【韻會】□之亮切，音障。【玉篇】瘴，癘也。【廣韻】熱病。【正字通】中山川厲气成疾也。【陸遊避暑漫抄】嶺南或見異物從空墜，始如彈丸，漸如車輪，遂四散，人中之卽病，謂之瘴母。

瘵	【午集中】【疒字部】	瘵	【唐韻】側介切【集韻】側界切【正韻】側賣切，□音□。【說文】勞病也。【廣韻】病也。【詩小雅】上帝甚蹈，無自瘵焉。【傳】瘵，病也。【戰國策】上天甚神，無自瘵也。【註】瘵，病也。【木華海賦】爲凋爲瘵。　又【集韻】側例切，音際。病也。【詩無自瘵焉鄭箋】瘵，接也。音際。正義曰：鄭讀爲交際之際，故云接也。　又【集韻】征例切，音制。引縱病也。考證：〔【戰國策】上天甚明，無自瘵也。〕　謹照原文甚明改甚神。 

瘶	【午集中】【疒字部】	瘶	【廣韻】蘇奏切【集韻】先奏切，□音嗽。欬瘶也。與口部嗽同。

瘷	【午集中】【疒字部】	瘷	【集韻】色責切，音索。瘮瘷，寒貌。

瘸	【午集中】【疒字部】	瘸	【唐韻】【韻會】【正韻】巨靴切【集韻】衢靴切，□掘平聲。腳手病。

瘹	【午集中】【疒字部】	瘹	【廣韻】【集韻】□多嘯切，音弔。【博雅】瘹，狂也。　又【集韻】一曰小兒病。

	【辰集上】【日字部】		【廣韻】奴版切【集韻】乃版切，□音赧。【說文】溫濕也。　又【集韻】乃諫切。【玉篇】赤也。【類篇】一曰小赤。

瘺	【午集中】【疒字部】	瘺	【字彙】力候切，音漏。瘺瘡。亦作瘺。考證：〔【字彙】力侯切，音漏。〕　謹照原文力侯切改力候切。 

盏	【午集中】【皿字部】	盞	【唐韻】【集韻】【韻會】【正韻】□阻限切，音醆。【博雅】杯也。【揚子方言】趙魏之閒或曰盞。【註】酒盞，最小杯也。　又叶知輦切，音展。【歐陽修送劉原甫詩】魚枕蕉一舉，十分當覆盞。鬚管爲物，雖微意不淺。　又【說文】本作琖。重文作盞。【廣韻】通作□。【集韻】亦作□。

瘻	【午集中】【疒字部】	瘻	【唐韻】力豆切【集韻】【韻會】郎豆切，□音屚。【說文】腫也。一曰久創。【玉篇】瘡也。【山海經】半石之山，合水出于其隂，多鰧魚，食者不癰，可以爲瘻。【註】瘻，癰屬也。中多有蟲。【柳宗元捕蛇者說】可以已大風攣踠瘻癘。　又【集韻】力救切，音溜。又龍遇切，音屢。義□同。　又【廣韻】力朱切【集韻】龍珠切，□音慺。痀瘻，曲脊。　【字彙】亦作瘺。考證：〔【山海經】半石之山，合水出于其隂，多鰧魚，食者不癰，可以已瘻。〕　謹照原文已瘻改爲瘻。〔【柳宗元捕蛇者說】可以已大風拘攣瘻癘。〕　謹照原文拘攣改攣踠。 

