<!-- { "loadSidebar": true } -->
轨	【酉集下】【車字部】	軌	〔古文〕□□【廣韻】居洧切【集韻】【韻會】矩鮪切，□音宄。【說文】車轍也。【孟子】城門之軌。【註】車轍迹也。　又車軸也。【禮少儀】其在車，左執轡，右受爵，祭左右軌范乃飮。【註】軌，謂轊頭也。又【正韻】法也，則也。【左傳隱五年】講事以度軌量謂之軌。【前漢賈山傳】軌，事之大者也。【註】軌謂法度，故凡不循法度者，謂之不軌。　又【正韻】循也。【史記天官書】星辰軌道。【註】謂循其常道也。【前漢賈誼傳】諸侯軌道。【註】言循法度也。　又與宄通。【左傳成十七年】亂在外爲姦，在內爲軌。御姦以德，御軌以□。【註】軌本作宄。　又【儀禮公食大夫禮】宰夫設黍稷六簋于俎西。【註】簋，古文作軌。　又叶居有切，音九。【詩邶風】濟盈不濡軌，雉鳴求其牡。　又叶果許切，音舉。【陸機凌霄賦】削陋跡于介丘兮，省仙遊而投軌。覬情累以遂濟兮，豈時俗之云阻。○按《周禮冬官考工記匠人》經涂九軌。註：軌，謂轍廣，非。軌卽轍也。《韻會》，輪有高下廣狹，皆定于軌。輪中之軌旣同，則轍迹亦同，因謂車轍亦曰軌。其實軌乃轊頭也。自《說文》以軌爲車轍，後人沿之，遂專以車轍訓軌，失其字之本義矣。《郉昺孝經序》疏云：兩轍之閒曰軌，車所轢曰轍。此爲確詁云。

	【申集下】【衣字部】		【唐韻】與裕同。

	【申集上】【艸字部】		【唐韻】胡八切，音轄。麻莖也。　又【集韻】居諧切，音皆。禾藳去皮穎也。或作稭。

	【午集上】【瓜字部】		【唐韻】以主切【集韻】勇主切，□音庾。【說文】本不勝末，微弱也。【六書故】，瓜實繁也。故引之有本不勝末之義。　又【玉篇】勞病也。

轩	【酉集下】【車字部】	軒	【廣韻】【集韻】【韻會】□虛言切，音掀。【說文】曲輈轓車也。【徐曰】載物則直輈。軒，大夫以上車。轓，兩旁壁也。【左傳閔二年】鶴有乘軒者。【註】軒，大夫車。【又】歸夫人魚軒。【註】魚軒，夫人車。又【定九年】與之犀軒。【註】犀軒，卿車。夫人車以魚爲飾，卿車以犀皮爲飾也。　又車前高曰軒，前下曰輊。【詩小雅】戎車旣安，如輊如軒。【註】輊，車覆而前也。軒，車却而後也。【後漢馬援傳】居前不能令人輊，居後不能令人軒。【註】言爲人無所輕重也。　又檐宇之末曰軒。【左思魏都賦】周軒中天。【註】周軒，長廊有窗而周迴者。　又殿堂前檐特起曲椽無中梁者亦曰軒。天子不御正座而御平臺，曰臨軒。【前漢史丹傳】天子自臨軒檻。【註】軒檻，欄版也。　又軒縣，樂縣也。【周禮春官小胥】諸侯軒縣。【註】軒縣三面，其形曲，故又謂之曲縣。　又笑貌。【後漢方技傳】軒渠笑自若。【天祿外史】韓王軒然仰笑。　又舞貌。【淮南子道應訓】軒軒然迎風而舞。　又自得之貌。【唐書孔戣傳】軒軒自得。又與憲通。【禮樂記】致右憲左。【註】憲讀爲軒，足仰也。　又黎軒，國名。【史記大宛傳】北有奄蔡、黎軒。【註】國在西海之西。　又姓。黃帝號軒轅，後因爲氏。又軒丘，複姓。梁相軒丘豹。　又【集韻】【韻會】□許建切，音憲。【禮內則】麋鹿田豕，麕皆有軒。【註】切肉大如藿葉也。　又【集韻】居言切，音鞬。人名。【前漢功臣表】衆利侯伊卽軒。　又【集韻】許偃切，音幰。車軾。　又【篇海】呼旱切。與通。人名。鄭有軒虎。　又叶許斤切，音欣。【陸雲夏府君誄】丘園靡滯，鸞驥憑軒。豈方伊類，捉髮躬勤。考證：〔【禮樂記】坐右憲左。〕　謹照原文坐右改致右。 

轫	【酉集下】【車字部】	軔	【廣韻】【集韻】【韻會】【正韻】□而振切，音刃。【說文】礙車也。【徐曰】止輪之轉，其物名軔。　又止物之行皆曰軔。【後漢申屠剛傳】光武嘗欲出遊，剛諫不聽，遂以頭軔乘輿輪。【註】謂以頭止車輪也。　又去軔，輪動而車行，故凡事始啓行曰發軔。【屈原離騷】朝發軔于天津。又【後漢馮衍傳】發軔新豐兮徘徊鎬京。　又與仞同。【孟子】掘井九軔。

转	【酉集下】【車字部】	轉	【廣韻】【集韻】【韻會】陟兗切【正韻】止兗切，□專上聲。【說文】轉運也。【前漢韓安國傳】轉粟輓輸以爲之備。　又【廣韻】動也，旋也。【詩周南】輾轉反側。【註】輾者轉之半，轉者輾之周。　又【韻會】軫轉，無窮也。【揚子太□經】軫轉其道。　又【廣韻】知戀切【集韻】【韻會】【正韻】株戀切，□專去聲。凡物自轉則上聲，以力轉物則去聲。　又車上衣裝曰轉。【左傳襄二十四年】踞轉而鼓琴。

轮	【酉集下】【車字部】	輪	【廣韻】力迍切【集韻】【韻會】【正韻】龍春切，□音倫。【廣韻】車輪也。【說文】有輻曰輪，無輻曰輇。【釋名】輪，綸也。言瀰綸周匝也。【周禮冬官考工記】察車自輪始。　又輪人，車官名。【周禮冬官考工記】輪人爲輪。　又廣輪，地形縱橫也。【周禮地官大司徒】周知九州之地域廣輪之數。【註】東西爲廣，南北爲輪。　又大也。【禮檀弓】美哉輪焉。【註】言輪囷高大也。　又【史記鄒陽傳】輪囷離佹。【註】委曲盤戾也。　又輪轉，廻旋也。　又輪氏，地名。　又叶閭員切，音憐。【陸機羽扇賦】夫創始者恆樸而飾，終者必姸。是故烹飪起于熱石，玉輅基于椎輪。　又叶良愼切，音吝。【王濬平吳詩】馬怠其銜，車曳其輪。飛龍旣造，天命有晉。

轰	【酉集下】【車字部】	轟	【廣韻】【集韻】【韻會】【正韻】□呼宏切，音橫。【說文】羣車聲也。　又【廣韻】【集韻】呼逬切【正韻】呼孟切，□橫去聲。義同。　又叶呼光切，音荒。【韓愈詩】□賤不敢辭，忽忽心如狂。飮食豈知味，絲竹徒轟轟。　【玉篇】同□。【集韻】或作輷。

□	【未集中】【糸字部】	□	【字彙補】與陶同。註詳阜部七畫。

□	【備考】【未集】【米字部】	□	【搜眞玉鏡】博蒲切。

轲	【酉集下】【車字部】	軻	【廣韻】苦何切【集韻】【韻會】丘何切，□音珂。【說文】車接軸也。　又【廣韻】轗軻，不遇也。車行不利曰轗軻，故人不得志亦謂之轗軻。【楚辭七諫】埳軻留滯。　又【廣韻】枯我切【集韻】【韻會】【正韻】口我切，□音可。義同。　又【廣韻】【集韻】【韻會】□口箇切，音課。義同。

轴	【酉集下】【車字部】	軸	【廣韻】【正韻】直六切【集韻】【韻會】仲六切，□音逐。【說文】持輪。【釋名】軸，抽也。入轂中可抽出也。　又織具。【詩小雅】杼軸其空。【註】杼，持緯者。軸，受經者。　又卷軸。【韓愈詩】鄴侯家多書，插架三萬軸。　又乾軸、地軸，皆取旋運輪轉之意。【袁宏三國名臣贊】□廻乾軸。【木華海賦】地軸挺拔而爭廻。　又當軸，秉國政也。【前漢田千秋傳】當軸處中。　又病不能行也。【詩衞風】碩人之軸。【箋】病也。【註】盤桓不行之意。　又地名。【詩鄭風】淸人在軸。【註】軸，河上衞地。　【集韻】一作□。

轵	【酉集下】【車字部】	軹	【廣韻】【正韻】諸氏切【集韻】【韻會】掌氏切，□音紙。【說文】車輪小穿。【釋名】軹，指也。如指而見于轂頭也。【周禮夏官大馭】祭兩軹。【註】軹，謂轊頭也。　又縣名。【史記漢高祖紀】秦王子嬰降軹道旁。　又岐也。【爾雅釋地】北方有軹首蛇。【註】岐頭蛇也。　又語辭。【莊子大宗師】許由曰：而奚來爲軹。【註】軹、只同。　又藥名。【本草】連翹。一名軹。

轶	【酉集下】【車字部】	軼	【廣韻】夷質切【集韻】【韻會】【正韻】弋質切，□音佚。【說文】車相出也。【楚辭遠遊】軼迅風于淸源。【註】從後出前也。　又【廣韻】過也，突也。【後漢馮衍傳】軼范蠡之絕迹。　又【集韻】侵軼也。【左傳隱九年】懼其侵軼我也。　又屈軼，草名。【博物志】堯時有草生於庭，佞人至則屈而指之。　又與逸通。【史記伯夷傳】睹軼詩，可異焉。　又散軼也。【史記五帝紀】其軼乃時時見于他說。　又與溢通。【前漢地理志】軼爲滎。【禹貢】作溢。　又【廣韻】【集韻】【韻會】徒結切【正韻】杜結切，□音絰。義同。　又與迭通。【史記封禪書】軼興軼廢。　又【集韻】【正韻】□直列切，音徹。與轍通。詳後轍字註。考證：〔【楚辭九歎】軼迅風于淸源。〕　謹照原文九歎改遠遊。 

轸	【酉集下】【車字部】	軫	【集韻】【韻會】【正韻】□止忍切，音胗。【說文】車後橫木也。　又【廣韻】轉也，動也。【揚子太□經】軫轉其道。　又車衆盛也。【淮南子兵略訓】士卒殷軫。【註】殷軫，乗輿多盛貌。　又紆軫，隱曲也。【楚辭九章】心鬱結而紆軫。又地形盤曲貌。【後漢馮衍傳】路紆軫而多艱。　又軫懷，痛念也。【楚辭九章】出國門而軫懷。　又【韻會】宿名。【史記律書】軫者，言萬物益大而軫軫然也。又【天官書】軫爲車，主風。【註】軫與巽同位，車動行疾有似于風，故主風。　又琴下轉絃者謂之軫。【李白詩】拂霜弄瑤琴。　又國名。【左傳桓十一年】楚屈瑕將盟貳、軫。【註】貳、軫皆國名。　又姓。○按《考工記》加軫與轐焉。鄭註云：軫，輿也。《輪人》軫圍註：軫，輿後橫者也。《輈人》軫之方也，以象地也。疏云：象地以輿方而言，不言輿言軫者，軫，輿之本也。戴侗據輿方之說以駁鄭氏，謂軫爲輿四面木。《博雅》軫謂之枕，《釋名》軫，枕也。軫橫在前如臥牀之有橫枕也。枕有橫無直，則四面之說非也。《韻會》軫註引《秦風小戎》俴收註云：收，軫也。疏云：大車前軫至後軫其深八尺，兵車之軫四尺四寸，比之爲淺，故曰俴收。收者，車前後兩端橫木所以收斂所載也。合鄭註與《詩》疏觀之，則是四面方者爲輿，前後橫者爲軫，皆加于伏兔之上以載人物者也。鄭註屢變其辭，非自相矛盾，各就本文所重言之耳。

轹	【酉集下】【車字部】	轢	【廣韻】郞擊切【集韻】【韻會】【正韻】郞狄切，□音歷。【說文】車所踐也。互詳前輘字註。　又【廣韻】盧達切【集韻】郞達切，□音剌。又【廣韻】盧各切【集韻】【正韻】歷各切，□音落。義□同。【集韻】或作□轣□。

