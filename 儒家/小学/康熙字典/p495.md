<!-- { "loadSidebar": true } -->
顔	【戌集下】【頁字部】	顔	【唐韻】五姦切【集韻】【韻會】【正韻】牛姦切，□眼平聲。【說文】眉目之閒也。【詩鄘風】子之淸揚，揚且之顔也。【毛傳】顔，額角豐滿也。【左傳僖九年】天威不違顔咫尺。【黃帝素問】心熱者，顔先赤。【揚子方言】□、頟、顔，顙也。汝潁淮泗之閒謂之顔。　又幘顔。【輿服雜事】漢桓帝延熹中，京師作幘，皆顔短耳長，以爲服妖。　又那顔。外國語，猶華言大人。　又商顔，山名。【前漢溝洫志】引洛水至商顔下。【註】商山之顔，猶山額也。　又孱顔，山高貌。【歐陽修詩】空碧更孱顏。　又姓。【姓苑】出琅邪。魯伯禽支庶，食采顏邑，因氏。又邾武公字顏，公羊稱顏公，後遂爲氏。　又古通眞韻，音銀。【蘇軾祭韓忠獻文】勿心大匠，笑彼汗顔。援手拯溺，期我于仁。

顖	【戌集下】【頁字部】	顖	【集韻】囟古作顖。註詳囗部三畫。

顝	【戌集下】【頁字部】	顝	【唐韻】【集韻】【韻會】□苦骨切，音窟。【博雅】大也。【說文】大頭也。　又【倉頡篇】相抵觸也。　又【廣雅】醜也。　又獨處貌。【張衡思□賦】顝羈旅而無友兮，余安能乎留兹。　又【廣韻】口猥切，音磈。首大骨。　又口瓦切，跨上聲。髁貌。　又【廣韻】苦回切【集韻】枯回切，□音恢。亦大頭也。

顠	【戌集下】【頁字部】	顠	【廣韻】符少切【集韻】婢小切，□音摽。【玉篇】髮白貌。　又【集韻】匹妙切，音剽。義同。　又紕招切，音漂。顠顠，髮亂貌。與□同。【楚辭九思】含憂强老兮愁不樂，鬚髮薴顇兮顠鬢白。【註】顠，疋招切，髮亂貌。　又匹沼切，音縹。義同。

靼	【戌集中】【革字部】	靼	〔古文〕□【廣韻】【集韻】□當割切，音怛。【說文】柔革也。　又【唐韻】旨熱切【集韻】之列切，□音晢。又【集韻】儻旱切，音坦。義□同。

靽	【戌集中】【革字部】	靽	【廣韻】【集韻】【韻會】□博漫切，音半。【玉篇】同絆。【廣韻】羈絆也。【集韻】駕牛具。在後曰絆。【釋名】靽，半也。拘使半行，不得自縱也。

靾	【戌集中】【革字部】	靾	【廣韻】餘制切【集韻】以制切，□音裔。【廣韻】以馬鞍贈亡人。【集韻】博雅：□、靾、駻，鞌也。　又【集韻】許罽切，音□。馬被具。或作□，亦書作□。　又私列切，音薛。義同。　又【儀禮旣夕】薦乗車，鹿淺幦，干、笮、革靾。【註】靾，韁革也。【釋文】靾，息列反。

靿	【戌集中】【革字部】	靿	【廣韻】【集韻】□於敎切，音袎。【玉篇】靴靿也。【集韻】曲也。俗謂靴□曰靿。【隋書禮儀志】長靿靴，畋獵豫遊則服之。

鞀	【戌集中】【革字部】	鞀	【唐韻】【集韻】□徒刀切，音陶。【說文】遼也。【玉篇】與鞉同。如鼓而小，持柄搖之，旁耳還自擊。【禮月令】命樂師修鞀鞞鼓。【釋名】鞀，導也，所以導樂作。【呂氏春秋】有倕作鞀。【淮南子主術訓】武王立戒愼之鞀。　【集韻】或作鞉□。籀作，亦書作鼗。

鞃	【戌集中】【革字部】	鞃	【唐韻】丘弘切【集韻】【韻會】苦弘切，□音□。【說文】車軾也。从革弘聲。【詩大雅】鞹鞃淺幭。【傳】鞃，軾中也。【釋文】苦弘反。又【廣韻】【集韻】【韻會】□胡肱切，音弘。【廣韻】軾中靶也。　又【集韻】姑弘切，音肱。又丘弓切，音穹。義□同。　【玉篇】亦作。【集韻】亦作□□。

	【未集中】【耳字部】		【廣韻】之戍切【集韻】朱戍切，□音注。【玉篇】□也，源也，聲也。　又【集韻】呼也。　又【廣韻】芳遇切，音赴。又【集韻】舂遇切，音戍。義□同。

□	【未集中】【缶字部】	□	〔古文〕□【廣韻】與□同。詳□字註。

□	【午集下】【穴字部】	□	【篇海】力喬切，音聊。空也，穿也，小空也。

顇	【戌集下】【頁字部】	顇	【唐韻】【集韻】【韻會】【正韻】□秦醉切，音萃。【說文】顦顇也。【爾雅釋詁】顇，病也。【揚雄反離騷】慶夭顇而喪榮。　又通作瘁。【詩小雅】維躬是瘁。【註】顇瘁音義同。又【集韻】昨律切，音卒。□顇，面短貌。

題	【戌集下】【頁字部】	題	【廣韻】杜溪切【集韻】【韻會】田黎切，□音啼。【說文】頟也。【小爾雅】頭也。【禮王制】南方曰蠻，雕題交阯。【爾雅釋言】顁，題也。【註】題，額也。【史記越世家】雕題。【註】謂刻其頞，涅以丹靑也。　又【廣韻】書題。【博雅】書稱題。題，諦也。審諦其名號也。【正字通】註疏有孟子題辭，所以題號孟子之書。　又【韻會】椽頭玉飾曰琁題、玉題，亦名璧璫。　又題目也。【杜甫詩】天老看題目。　又品題也。【李白上韓荆州書】一經品題，便作佳士。　又國名。【南史裴子野傳】有白題及滑骨入貢。　又縣名。【前漢功臣表】題侯張富昌。　又【釋名】平題，鏑也。　又【廣韻】獨計切，音第。視也。【詩小雅】題彼脊令。【傳】題，視也。【孔子丘陵歌】題彼泰山。考證：〔【史記越世家】雕題。【註】謂刻其頞湟以丹靑也。〕　謹照原文湟改涅。〔【釋名】平題，鏑也。〕　謹按語出博雅今將釋名改爲博雅。 

額	【戌集下】【頁字部】	額	【廣韻】五陌切【集韻】【韻會】【正韻】鄂格切，□音峉。【說文】頟顙也。詳頟字註。　又叶逆各切，音咢。【後漢城中謠】城中好高髻，四方高一尺。城中好廣眉，四方且半額。尺音綽。

鬿	【亥集上】【鬼字部】	鬿	【集韻】渠希切，音祈。【山海經】北號之山有鳥，狀如雞而白首，足而虎爪，其名曰鬿雈。亦食人。　又【楚辭天問】鬿堆焉處。【註】鬿堆，奇獸也。　又【楚辭九歎】九鬿與六神。【註】九鬿，北斗九星也。

顗	【戌集下】【頁字部】	顗	【唐韻】魚豈切【集韻】【韻會】語豈切，□音螘。【爾雅釋詁】靜也。【廣韻】靖也，樂也。又【說文】謹莊貌。　又人名。荀顗，周顗，見【晉書】。　又【集韻】五亥切，音愷。義同。

顛	【戌集下】【頁字部】	顛	【正字通】俗顚字。

顜	【戌集下】【頁字部】	顜	【集韻】古項切，音講。明也，和也，直也。【史記曹相國世家】蕭何爲法，顜若畫一。通作講。　又【集韻】乾岳切，音覺。義同。通作較。

類	【戌集下】【頁字部】	類	【唐韻】【集韻】【韻會】【正韻】□力遂切，音戾。【爾雅釋詁】善也。【詩大雅】克明克類。【箋】類，善也。勤施無私曰類。【又】孝子不匱，永錫爾類。【傳】類，善也。　又【玉篇】種類也。【易乾卦】則各從其類也。又【繫辭】方以類聚。　又比也。【禮學記】知類通達。【註】知事義之比也。又【緇衣】子曰：下之事上也，身不正，言不信，則義不壹，行無類也。【註】類謂比式。【疏】言行之無恆，不可比類也。又【左傳襄九年】晉君類能而使之。【註】隨所能。　又肖似也。【禮曲禮】諸侯旣塟見天子曰類見。【註】代父受國。類，猶象也。執皮帛，象諸侯之禮見也。　又祭名。【書舜典】肆類于上帝。【詩大雅】是類是禡。【周禮春官肆師】類造上帝。【鄭註】類禮依郊祀而爲之者。　又【爾雅釋魚】龜左倪不類。【疏】倪，庳也，不發聲也。謂行時頭左邊庳下者名類。　又【山海經】亶爰之山有獸焉，其狀如貍而有髦，其名曰類。自爲牝牡，食者不妒。　又【爾雅翼】載兩類曰□類、奇類，卽兩體自爲牝牡者。□與膟同。　又國名。【後漢西域傳】有蒲類國。　又姓。【史記梁孝王世家】類犴反。【正字通】宋類演，福州寧德尉。　又【集韻】盧對切，音壘。偏也。【左傳昭十六年】□之頗類。　又【集韻】劣戌切，音律。似也。【曹植七啟】麗草交植，殊品詭類。綠葉朱榮，熙天曜日。　【說文】種類相似，唯犬爲甚。从犬頪聲。考證：〔【周禮春官肆師】類造上帝。【註】類其禮依郊祀而爲之者。〕　謹照原文註字上增鄭字。類字下省其字。〔【爾雅】龜左倪不類。【疏】謂行時頭左也。庳下者名類。〕　謹照原文左也改左邊。 

顟	【戌集下】【頁字部】	顟	【玉篇】力弔切，音料。顟顤，頭長貌。　又【廣韻】力嘲切【集韻】力交切，□音寥。義同。　又【集韻】憐蕭切，音聊。高鼻深目貌。

靺	【戌集中】【革字部】	靺	【廣韻】莫撥切，音末。【玉篇】靺鞨，蕃人，出北土。　又【隋書禮儀志】赤舄、絳靺。

鞁	【戌集中】【革字部】	鞁	【唐韻】平祕切【集韻】平義切，□音髲。【說文】車駕具也。【廣韻】裝束鞁馬。【晉語】鐵之戰，郵無正御，曰：吾兩鞁將絕，吾能止之。【註】鞁，平義切。靷也。　又【玉篇】皮彼切，音被。又【集韻】披義切，音帔。義□同。

鞄	【戌集中】【革字部】	鞄	【廣韻】【集韻】□匹角切，音璞。【說文】柔革工也。讀若朴。【周禮冬官考工記攻皮之工函鮑韗韋裘註】鮑，或爲鞄。倉頡篇有鞄□。【釋文】鞄，匹學切。劉音僕。　又【唐韻】蒲角切【集韻】弼角切，□音雹。又【集韻】蒲沃切，音僕。又匹沃切，砲入聲。又【廣韻】薄交切【集韻】【韻會】【正韻】蒲交切，□音庖。又【廣韻】蒲巧切【集韻】【韻會】【正韻】部巧切，□音鮑。又【廣韻】防敎切【集韻】皮敎切【韻會】【正韻】步敎切，□音鉋。義□同。□字原作北下宛。鞄□或鞄。 

□	【未集中】【糸字部】	□	【集韻】師駭切，音摋。【類篇】襰□，衣破。或从糸。

□	【子集上】【乙字部】	□	【集韻】思古作□。註詳心部五畫。

	【巳集上】【水字部】		【集韻】博故切，音布。地名。周世宗遣將破賊於東州。

