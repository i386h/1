<!-- { "loadSidebar": true } -->
啿	【丑集上】【口字部】	啿	【集韻】徒感切，音禫。【前漢郊祀歌】羣生啿啿。【註】師古曰：啿啿，豐厚之貌。

呕	【丑集上】【口字部】	嘔	【廣韻】【集韻】【韻會】【正韻】□烏侯切，音歐。【廣韻】唲嘔，小兒語也。【荀子富國篇】唲嘔之。　又【博雅】嘔嘔，喜也。　又水名。【周禮夏官職方氏】幷州，其川曰虖池、嘔夷。【釋文】嘔，烏侯反。　又與謳通。【前漢朱買臣傳】其妻亦負戴相隨，數止買臣，毋歌嘔道中。　又【集韻】【韻會】【正韻】□匈于切，音訏。【集韻】悅言也。【正韻】慈愛之聲。【史記韓信傳】言語嘔嘔。【漢書】作姁姁。【集韻】同呴。　又【集韻】虧于切，音區。嘔夷，水名。【周禮嘔夷釋文】一音驅。　又【集韻】【類篇】□春朱切，音樞。怒聲。　又【廣韻】烏后切【集韻】【韻會】【正韻】於口切，□音歐。【廣韻】與歐同，吐也。【左傳哀二年】□子曰：吾伏弢嘔血，鼓音不衰。【釋文】嘔，本又作□。【集韻】或作□□□。　又【集韻】【韻會】□威遇切，音嫗。【集韻】和悅貌。【前漢王褒傳】嘔喩受之。應劭讀。

呠	【丑集上】【口字部】	呠	【集韻】普本切，音翉。【玉篇】噴也。

呴	【丑集上】【口字部】	呴	【集韻】匈于切，音訏。【玉篇】噓吹之也。【集韻】與嘔同。【老子道德經】或呴或吹。【前漢王褒傳】呴噓呼吸如喬松。【註】呴噓，皆開口出氣也。　又【前漢東方朔傳】愉愉呴呴。【註】呴呴，言語順也。　又【戰國策】呴籍叱咄，則徒隷之人至矣。【註】呴，呵也。當从足。　又【集韻】呼侯切，音齁。喉中聲。　又俱侯切，音鉤。【史記匈奴傳】立右賢王呴犂胡爲單于。　又【廣韻】呼后切【集韻】【正韻】許后切，□音。【廣韻】與吼同。或作吽。詳前吼字註。　又【郭璞江賦】湓流雷呴而電激。【註】呴，嘷也。【釋文】呴，呼后反。　又【集韻】火羽切，音詡。與欨同。或作喣，吹也。　又【廣韻】香句切【集韻】吁句切，□音昫。【廣韻】吐沫。【莊子天運篇】魚相呴以濕。【音義】呴，况付反。又况于反。　又【集韻】氣以溫之也。或作欨休咻。　又【集韻】居□切，音遘。與雊同。【史記殷本紀】有飛雉登鼎耳而呴。　又叶市若切，音芍。【王逸九思】雲濛濛兮雷儵爍，孤雛驚兮鳴呴呴。

呾	【丑集上】【口字部】	呾	【廣韻】【集韻】□當割切，音怛。【廣韻】相呵。【韓愈張徹墓誌銘】自申於暗明，莫之奪也。我銘以貞之，不肖者之呾也。　又【集韻】相呼聲。　又【廣韻】【集韻】□乙鎋切，音□。【廣韻】亦相呼聲。　又【集韻】□軋切，音獺。呾噠，語不正也。

呵	【丑集上】【口字部】	呵	【廣韻】【集韻】【韻會】【正韻】□虎何切，音□。【玉篇】責也，與訶同。【廣韻】怒也。【周禮地官比長註】鄕中無授，出鄕無節，過所則呵問，繫之圜土，考辟之也。【史記李廣傳】霸陵尉醉呵止廣。　又通作苛。【前漢王莽傳】掖門僕射苛問。　又【集韻】博雅云：呵呵，笑也。一曰氣出，亦作。　又【韻會】慢應聲，通作阿。　又【韻會】寒歌切，音河。【類篇】譙問也。通作何。【史記衞綰傳】景帝立，歲餘不譙呵綰。【註】索隱曰：譙呵音誰何，猶借訪。一曰譙呵者，責讓也。　又【集韻】許箇切，音□。噓氣也。一曰責也。

呻	【丑集上】【口字部】	呻	【唐韻】失人切【集韻】【韻會】【正韻】升人切，□音申。【說文】吟也。【禮學記】今之敎者，呻其佔畢。【爾雅釋訓】殿屎，呻也。【莊子列禦□】呻吟裘氏之地。【廣韻】與□□同。　又【集韻】斯人切，音辛。義同。

□	【未集下】【肉字部】	□	【玉篇】諸盈切，音征。醋煑魚也。

咀	【丑集上】【口字部】	咀	【唐韻】慈呂切【集韻】【韻會】在呂切【正韻】再呂切，□音沮。【說文】含味也。【廣韻】咀嚼。【管子水地篇】人水也，男女精氣合，而水流形，三月如咀。咀者何，曰五味。五味者何，曰五藏。【司馬相如上林賦】咀嚼菱藕。【韓愈進學解】含英咀華。　又【廣韻】【集韻】【韻會】【正韻】□子與切，音苴。咀，修藥也。　又【集韻】咀，謂商量斟酌之。一曰含味也。

咔	【備考】【丑集】【口字部】	咔	【篇海類編】音弄，鳥鳴也。◎按即咔字之譌。

咪	【丑集上】【口字部】	咪	【篇海】同咩。

咰	【丑集上】【口字部】	咰	【集韻】朔律切，音率。【玉篇】飮也。　又【玉篇】史記曰：楚先有熊咰，是爲蚡冒。○按《史記》楚世家。于熊眗立。徐廣曰：眗音舜。索隱曰：《玉篇》咰在口部，其近代本字有从目者，故有舜音，非也。據此，則熊咰應从口。　又【集韻】須倫切，音荀。與詢同。詳言部詢字註。

哄	【丑集上】【口字部】	哄	【廣韻】【集韻】□胡貢切，音鬨。【廣韻】唱聲。【集韻】本作□，衆聲。　又【集韻】【類篇】□呼公切，音灴。【集韻】本作叿。詳叿字註。　又【集韻】居容切，音恭。聲也。或作□。

哑	【丑集上】【口字部】	啞	【廣韻】烏格切【集韻】乙格切【韻會】【正韻】乙革切，□音□。【說文】笑也。【易震卦】笑言啞啞。【疏】啞啞，笑語之聲也。【揚子法言】或人啞爾笑曰：須以發策決科。【集韻】或作。　又【集韻】乙却切，音約。義同。　又【集韻】【類篇】□遏鄂切，音惡。義同。【易林】鳧雁啞啞，以水爲宅，雌雄相和，心志娛樂。宅，達各切。　又【廣韻】烏下切【集韻】【正韻】倚下切【韻會】幺下切，□雅上聲。【玉篇】不言也。【集韻】瘖也。【戰國策】豫讓吞炭爲啞，變其音。【廣韻】同瘂□。　又【集韻】【正韻】於加切【韻會】幺加切，□音鴉。【集韻】啞嘔，小兒學言。　又【淮南子原道訓】烏之啞啞。【前漢王吉射烏辭】烏烏啞啞。　又【集韻】衣駕切，音亞。聲也。【韓非子難一篇】師曠曰：啞，是非君人者之言也。　又【集韻】一曰鳥聲。瘖字原从疒从奢。考證：〔【集韻】瘏也。〕　謹照原文瘏也改瘖也。 

哗	【丑集上】【口字部】	嘩	【集韻】同譁。

哥	【丑集上】【口字部】	哥	【唐韻】古俄切【集韻】【韻會】【正韻】居何切，□音牁。【說文】聲也。从二可，古文以爲謌字。【廣韻】古歌字。【前漢藝文志】哥永言。【唐書劉禹錫傳】屈原作九哥。　又【廣韻】今呼爲兄。【韻會】潁川語，小曰哥，今人以配姐字，爲兄弟之稱。　又哥舒，複姓。

疜	【午集中】【疒字部】	疜	【集韻】亥駕切，音下。痢疾也。

呛	【丑集上】【口字部】	嗆	【集韻】千羊切，音鏘。【玉篇】鳥食也。　又【集韻】一曰愚貌。　又【集韻】鋤庚切，音傖。嗆哼，愚怯。

呝	【丑集上】【口字部】	呝	【廣韻】於革切【集韻】乙革切，□音戹。【說文】喔也。【玉篇】雞聲。亦作呃。　又【廣韻】呝喔，鳥聲。　又【集韻】烏懈切，音隘。聲不平謂之呝。或作□。○按《集韻》呝與《廣韻》呃，義雖同而音各異。《廣韻》呃在十六怪，《集韻》呝在十五卦，其實一字也。

呲	【丑集上】【口字部】	呲	【集韻】才支切，音疵。嫌食也。本作飺。或作。　又余支切，音移。義同。　又牆之切，音慈。無食也。

□	【未集中】【耳字部】	□	見【周宣王石鼓文】。薛作高。考碧落□，高字同此。鄭云：今作享。

呩	【丑集上】【口字部】	呩	【玉篇】古文嗜字。註詳十畫。

呸	【丑集上】【口字部】	呸	【篇海】音丕。【字彙】相爭之聲。俗字。

咋	【丑集上】【口字部】	咋	【廣韻】【韻會】側革切【集韻】【正韻】側格切，□音窄。大聲。【周禮冬官考工記】鳧氏爲鐘，侈則柞。【註】柞讀爲咋咋然之咋，聲大外也。【釋文】咋，側百反。　又【正韻】啖也。　又【廣韻】鋤陌切【集韻】實窄切【正韻】士革切，□音賾。【廣韻】咋，多聲。　又【正韻】嚙也。【前漢東方朔傳】孤豚之咋虎。【註】師古曰：咋，嚙也，仕客反。【後漢馬援傳】姜腇咋舌。【神異經】咋嚙其汁。　又【廣韻】【集韻】【韻會】□側駕切，音詐。【廣韻】咋語聲。　又【集韻】一曰暫也。　又【集韻】【類篇】□助駕切，音乍。【左傳定八年】桓子咋謂林楚曰：而先皆季氏之良也。【註】咋，暫也。【釋文】咋，側駕反。又仕詐反。

咥	【丑集上】【口字部】	咥	【廣韻】【集韻】【韻會】□許旣切，音欷。【說文】大笑也。【詩衞風】兄弟不知，咥其笑矣。【傳】咥咥然笑也。　又【集韻】【韻會】虛器切【正韻】許意切，□音齂。義同。【集韻】或作唏。　又【集韻】丑二切，音杘。義同。本作□。　又【集韻】【類篇】□脂利切，音至。齧也。　又【集韻】陟利切，音致。止也。【易訟卦】咥，惕中吉。馬融讀。○按今本易訟有孚窒，惕中吉，作窒。　又【廣韻】丑栗切【集韻】敕栗切，□音抶。【廣韻】笑也。【集韻】或作欪。　又【玉篇】虛吉切，音欯。義同。【集韻】或作咭。　又【玉篇】大結切【廣韻】【集韻】徒結切，□音姪。【玉篇】齧也。【易履卦】履虎尾不咥人亨。【集韻】或作□□□。　又【集韻】齧堅貌。　又【廣韻】笑也。　又【廣韻】【集韻】□丁結切，音窒。【廣韻】蛇咥氏，蕃姓。　又【集韻】馨夷切，音咦。大笑也。　又虛其切，音僖。與欪同。欪欪，戲笑貌。或作□。

喞	【丑集上】【口字部】	喞	【廣韻】資悉切【集韻】【韻會】【正韻】子悉切，□音堲。【玉篇】啾喞也。【集韻】啾喞，衆聲。　又【廣韻】子力切【集韻】【韻會】【正韻】節力切，□音卽。【廣韻】喞，聲也。【古木蘭詩】喞喞復喞喞，木蘭當戸織。　又【集韻】側瑟切，音櫛。與同，詳後字註。

