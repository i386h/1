<!-- { "loadSidebar": true } -->
家	【寅集上】【宀字部】	家	〔古文〕□□□【唐韻】古牙切【集韻】【韻會】【正韻】居牙切，□音加。【說文】家居也。【爾雅】戸牖之閒謂之扆。其內謂之家。【詩周南】宜其室家。【註】家謂一門之內。　又婦謂夫曰家。【孟子】女子生而願爲之有家。　又一夫受田百畝，曰夫家。【周禮地官】上地家七人，中地家六人，下地家五人。【註】有夫有婦，然後爲家。　又大夫之邑曰家，仕於大夫者曰家臣。【左傳襄二十九年】大夫皆富，政將在家。　又天家，天子之稱。【蔡邕獨斷】天子無外，以天下爲家。　又居其地曰家。【史記陸賈傳】以好畤田地，善往家焉。　又著述家。【前漢武帝紀】表章六經，罷黜百家。又【太史公自序】成一家之言。　又家人，易卦名。　又姓。漢劇令家羨，宋家鉉翁。　又【集韻】古胡切，音姑。【詩豳風】予未有室家。叶上据荼。又【小雅】復我邦家。叶上居樗。　又與姑同。大家，女之尊稱。漢曹世叔之妻班昭稱大家，卽超妹。　又叶古俄切，音歌。【古雉朝飛操】我獨何命兮未有家，時將暮兮可奈何。又【孔臧蓼賦】苟非德義，不以爲家。安逸無心，如禽獸何。　又叶古暮切，音固。【焦氏易林】三足孤鳥，靈明爲御。司過罰惡，自殘其家。　【說文】从宀，豭省聲。周伯溫曰：豕居之圈曰家，故从宀从豕。後人借爲室家之家。○按《六書故》作①，人所合也。从，三人聚宀下，①之義也。乑古族字，乑譌爲豕，《說文》謂从豭省，無義。①字从宀从，或从宀从乑。乑字从亻从人人，與形近。又□。考證：〔【說文】居也。【爾雅釋宮】戸牖之閒曰扆，其內謂之家。〕　謹照原文改家居也。爾雅戸牖之閒謂之扆。〔【左傳襄二十六年】大夫皆富，政將在家。〕　謹照原文二十六年改二十九年。 

害	【寅集上】【宀字部】	害	【唐韻】何蓋切【集韻】【正韻】下蓋切【韻會】合蓋切，□孩去聲。【說文】傷也。从宀从口。言从家起也。丯聲。【徐曰】禍嘗起於家，生於忽微，故害从宀。【增韻】利，害之對。又殘也，禍也。【易謙卦】鬼神害盈而福謙。【繫辭】損以遠害，益以興利。又【周語】先王非務武也，勤恤民隱，而除其害也。　又妨也。【左傳桓六年】謂其三時不害，而民和年豐也。　又要害。【戰國策】秦之號令賞罰地形利害，天下弗如也。【史記秦始皇本紀】北收要害之郡。　又忌也。【史記燕世家】燕昭王使樂毅約趙楚伐齊，諸侯害齊湣王驕暴，皆許之。【註】害猶言患之也。又【屈原列傳】上官大夫與之同列爭寵，而心害其能。　又【集韻】【類篇】□何割切，音曷。何也。【爾雅釋言】盍也。【註】盍，何不也。或作害，與曷盍通。【詩周南】害澣害否。【註】害，何也。【書大誥】王害不違卜。【註】害作曷。　又叶古詣切，音係。【詩邶風】願言思子，不瑕有害。叶上逝。又【賈誼旱雲賦】□畝枯槁而失澤兮，壞石相聚而爲害。叶下涕。【前漢眭兩夏侯京翼李敘傳】疑殆匪闕，違衆忤世。淺爲悔尤，深作敦害。　俗作害。害字丯聲，俗从丰作。

峡	【寅集中】【山字部】	峽	【廣韻】侯夾切【集韻】【韻會】轄夾切【正韻】胡夾切，□音洽。【廣韻】巫峽，山名。蜀楚之交，山有三峽。【左思蜀都賦】經三峽之崢嶸。【註】三峽在巴東永安縣，謂西陵峽，歸鄕峽，巫峽也。【盛弘之荆州記】三峽七百里中，兩岸連山無斷處，重巖疊嶂，隱天蔽日，非亭午不見日月。　又州名。秦將白起攻楚，燒夷陵，卽其地。魏武於此置臨江郡。後魏爲拓州，取開拓之義。周以其居三峽之口，因曰峽州。　又山峭夾水，亦曰峽。見前岬字註。　【集韻】本作陜。或作陿。

	【補遺】【卯集】【攴字部】		【篇海類編】音于。進也。

嫢	【丑集下】【女字部】	嫢	【廣韻】□宜切【集韻】津垂切，□音觜。盈姿貌。　又【廣韻】【集韻】□聚惟切，音厜。細腰也。　又【集韻】勻規切，音畦。又才規切，音。義□同。　又【廣韻】求癸切【集韻】巨癸切，□音湀。小也。秦人謂細腰曰嫢。　又胡典切，音峴。義同。　又【集韻】均窺切，音規。義同。一曰婦人審諦貌。　又規恚切，音瞡。【博雅】好也。

嬟	【補遺】【丑集】【女字部】	嬟	【篇海類編】宜寄切，音義。女字。又音以。婍嬟，好貌。

	【卯集下】【攴字部】		【集韻】符勿切，音佛。與□同。理也。【玉篇】破也。

岥	【寅集中】【山字部】	岥	【集韻】逋禾切。同陂。【博雅】陂陁，衺也。或作岥。【潘岳西征賦】裁岥岮以隱嶙。【註】岥岮，不平貌。　又滂禾切，音坡。阪也。

屎	【寅集上】【尸字部】	屎	【廣韻】式視切【集韻】【韻會】矧視切，□音豕。【說文】糞也。本作蓾，从艸胃省。【集韻】作屎。【莊子知北遊】道在屎溺。　又【前漢天文志】有天屎星。　又通作矢。【史記廉頗傳】頃之，三遺矢矣。　又【玉篇】許夷切【廣韻】喜夷切【集韻】【類篇】馨夷切，□音犧。【說文】呻也。【詩大雅】民之方殿屎。【註】呻吟也。【正字通】殿屎訓呻吟，譌文。別見口部唸字註。

尝	【丑集上】【口字部】	嘗	【唐韻】市羊切【集韻】【韻會】辰羊切，□音常。【說文】口味之也。从旨，尙聲。【詩小雅】嘗其旨否。【前漢郊祀志】百鬼迪嘗。【註】師古曰：嘗謂歆饗也。　又【廣韻】試也。【戰國策】疑則少嘗之。【史記越世家】請試嘗之。又【張耳□餘傳】先嘗秦軍。　又【廣韻】曾也。【論語】嘗從事於斯矣。　又【玉篇】祭也。【爾雅釋天】秋祭曰嘗。【註】嘗新穀。【詩小雅】禴祠烝嘗。　又【廣韻】姓也。【風俗通】孟嘗君之後。【玉篇】同甞。【集韻】或作□。

峮	【寅集中】【山字部】	峮	【廣韻】去倫切【集韻】區倫切，□音囷。嶙峮，山相連貌。【張衡南都賦】或峮嶙而纚聯，或豁爾而中絕。　【集韻】或作□。亦作。

屰	【寅集上】【屮字部】	屰	【唐韻】【廣韻】宜戟切【集韻】【類篇】【韻會】【正韻】仡戟切，□凝入聲。逆本字。【說文】不順也。从干，下凵，逆之也。　又【集韻】匹陌切，音魄。月始生三日。與魄通。　又【正字通】古戟字，有枝兵也，與干字同體。雙枝爲屰，單枝爲戈。隸借爲逆順字，作戟字以別之。

嵐	【寅集中】【山字部】	嵐	【廣韻】【集韻】【韻會】【正韻】□盧含切，音婪。【說文】岢嵐，山名。近太原，有渥洼池，出良馬。又州名。本樓煩王所居，漢爲太原地，後魏置嵐州。　又山氣烝潤也。【謝靈運晚出西射堂詩】夕曛嵐氣隂。【王維送方尊師詩】夕陽彩翠忽成嵐。

孪	【寅集上】【子字部】	孿	【唐韻】生患切【集韻】數患切，□音涮。【說文】一乳兩子也。【玉篇】變也，又雙產也。【揚子方言】陳楚閒，凡人嘼乳而雙產，謂之釐孳，秦晉閒謂之僆子，自關而東謂之孿。　又【玉篇】【廣韻】□力員切，戀平聲。義同。考證：〔【揚子方言】東楚閒，凡人嘼乳而雙生，謂之釐孖，秦晉閒謂之僆子，自關以東謂之孿。〕　謹照原文東改陳。生改產。孖改孳。以改而。 

富	【寅集上】【宀字部】	富	【廣韻】【集韻】【韻會】□方副切，否去聲。【說文】備也。一曰厚也。【廣韻】豐於財也。【書洪範】五福，二曰富。【周禮天官冢宰】二曰祿以馭其富又。【史記貨殖傳】本富爲上，末富次之，奸富最下。　又【易繫辭】富有之謂大業。【禮儒行】不祈多積，多文以爲富。【莊子天地篇】有萬不同之謂富。　又【正字通】年富，謂年幼後來齒歷方久也。【史記曹相國世家】悼惠王富於春秋。　又【禮祭義】殷人貴富而尚齒。【註】臣能世祿曰富。　又貨賄也。【書呂□】典獄非訖于威，惟訖于富。【註】主獄之官，非惟得盡法於權勢，亦得盡法於賄賂之人也。　又姓。【左傳】周大夫富辰。　又凡充裕皆曰富。【晉書夏侯湛傳】文章宏富。【王接傳】左氏辭義贍富。【宋書謝弘微傳】才辭辨富。【唐書呂温傳】藻翰精富。【文心雕龍】經籍深富，辭理遐亘。　又叶渠記切，音忌。【詩大雅】何神不富。叶上刺類瘁。【魯頌】俾爾壽而富。叶上熾下試。　又叶□吉切，音必。【詩小雅】彼昏不知，壹醉日富。叶上克下又。【朱傳】又夷益反。富猶甚也。　【說文】从宀畐聲。畐，古福字。俗作冨。考證：〔【周禮天官冢宰】一曰，爵以馭其富。〕　謹照原文一曰爵改二曰祿。 

尽	【寅集上】【尸字部】	尽	【正字通】俗盡字，詳皿部盡字註。（盡）【唐韻】【正韻】慈忍切【集韻】【韻會】在忍切，□秦上聲。【說文】器中空也。【小爾雅】止也。【玉篇】終也。【廣韻】竭也。【集韻】悉也。【易繫辭】書不盡言，言不盡意。【左傳哀元年】去惡莫如盡。【穀梁傳定十年】孔子歷階而上，不盡一等。【禮曲禮】君子不盡人之歡。【中庸】天地之道，可一言而盡也。【史記禮書】明者，禮之盡也。【荀子正名篇】欲雖不可盡，可以近盡也。【註】適可而止也。　又【韓鄂歲華紀麗】大酺小盡。【註】月三十日爲大盡，二十九日爲小盡。　又姓。見【萬姓統譜】。　又【唐韻】【正韻】卽忍切【集韻】【韻會】子忍切，□津上聲。【類篇】極也。【正韻】盡之也。【書康誥】往盡乃心。【詩小雅】孔惠孔時，維其盡之。【左傳閔二年】晉侯使太子申生伐東山皋落氏，曰：盡敵而反。【禮樂記】殷周之□盡矣。　又【韻會】皆也。【左傳昭二年】韓宣子曰：周禮盡在魯矣。　又【類篇】任也。【增韻】縱令也。【左傳文十四年】公子商人，盡其家貸於公。【禮曲禮】虛坐盡後，食坐盡前。俗作儘。　又盡盡，極視盡物之貌。【荀子非十二子篇】學者之嵬盡盡然，盱盱然。　又【韻會】徐刃切【正韻】齊進切，□秦去聲。亦竭也。【周語】齊國佐其語盡。【註】盡其心意，善惡褒貶，無所諱也。【世說新語】可以累心處都盡。【註】盡，猶空也。

