<!-- { "loadSidebar": true } -->
製	【申集下】【衣字部】	製	【唐韻】【集韻】□征例切，音制。【說文】裁也。【左傳襄三十一年】子有美錦，不使人學製焉。　又裘也。【左傳定九年】晳幘而衣貍製。　又【六書正譌】雨衣也。　又造也。【後漢樊準傳】上疏言大侵之禮，百官備而不製。　又式也。【前漢叔孫通傳】通儒服，漢王憎之，廼變其服，服短衣，楚製。【師古註】謂裁衣之形製。　又與致同。【唐書張易之傳】易之旣冠，頎皙美姿製。　又義與著同。【杜甫詩】聲華當健筆，灑落富淸製。考證：〔【左傳襄三十一年】雖有美錦。〕　謹照原文雖改子。 

裾	【申集下】【衣字部】	裾	【唐韻】九魚切【韻會】斤於切，□音居。【爾雅釋器】衱謂之裾。【郭註】衣後裾也。【釋名】裾，倨也。倨倨然直，亦言在後常見踞也。【孔叢子儒服】子高衣長裾，振襃袖，方屐麄翣見平原君。　又【說文】衣袍也。　又【玉篇】被也。　又【集韻】求於切，音渠。義同。　又居御切，與倨通。【前漢趙禹傳】禹爲人廉裾。【师古註】裾，亦傲也。　又【前漢司馬相如傳】低卭夭矯裾以驕驁兮。【張揖註】裾，直項也。

褁	【申集下】【衣字部】	褁	【字彙補】責尺切，音執。【字辨】囊也。○按與裹字音義別。

褅	【申集下】【衣字部】	褅	【集韻】同□。

褆	【申集下】【衣字部】	褆	【唐韻】承紙切【集韻】上紙切，□音是。【類篇】美衣服貌。【玉篇】衣服端正貌。　又【廣韻】杜奚切，音啼。【說文】衣厚褆褆也。　又【類篇】丈爾切，音豸。義同。

複	【申集下】【衣字部】	複	【唐韻】【集韻】【韻會】□方六切，音福。【玉篇】重衣也。【釋名】衣服有裏曰複。　又【類篇】一曰褚衣。【急就篇註】褚之以綿曰複。　又【集韻】芳六切，音蝮。重也。【魏志文帝紀典論】余少曉持複，自謂無對，後從袁敏學，以單攻複，每爲若神。　又【韻會】複道。【前漢高帝紀】從複道上望見諸將。【註】上下有道，故謂之複。【庾信華林園馬射賦】屬車釃酒，複道焚香。　又【廣韻】扶富切，音覆。亦重複也。考證：〔【庾信華林園射馬賦】〕　謹照原文射馬賦改馬射賦。  

褈	【申集下】【衣字部】	褈	【唐韻】直容切【集韻】傳容切，□重平聲。【玉篇】複也。【說文】增益也。　又【類篇】厚也。　又儲用切，讀去聲。繒縷也。　又昌容切。同□。詳□字註。

褉	【申集下】【衣字部】	褉	【唐韻】虎結切【集韻】顯結切，□音。褉襦也。

褊	【申集下】【衣字部】	褊	【集韻】畢緬切，音惼。【說文】衣小也。　又狹也。【孟子】齊國雖褊小。【史記禮書】褊陋之說，入焉而嗛。　又【廣韻】急也。【詩魏風】維是褊心。　又【類篇】蒲眠切，音跰。褊褼，衣貌。　又叶彼忍切。【陸機詩】軌跡未及安，長轡忽已整。道遐覺日短，憂深使心褊。褼字原从衤从遷作。

	【酉集上】【言字部】		【集韻】【類篇】□居御切，音據。言有則也。　又人名。與、崇，見【宋史宗室表】。

褋	【申集下】【衣字部】	褋	【唐韻】徒協切【集韻】【韻會】達協切，□音牒。【揚子方言】襌衣，江淮南楚之閒謂之褋，關之東謂之襌衣。【楚辭九歌】遺余褋兮灃浦。【註】襟褋襜褕，事神所用。【潛夫論】文組綵褋，驕奢僭主。　【六書正譌】別作□，非。

褌	【申集下】【衣字部】	褌	【唐韻】古渾切【集韻】【韻會】公渾切，□音昆。【說文】□衣。【玉篇】褻衣。【急就篇註】合襠謂之褌。【釋名】褌，貫也，貫兩脚，上繫腰中也。【前漢司馬相如傳】相如身自著犢鼻褌，與傭保雜作。【晉書阮籍傳】羣虱之處褌中，逃乎深縫，匿乎壞絮，自以爲吉兆也。又【本草】褌襠，解毒箭，幷女勞復。　【類篇】褌一作裩。

褍	【申集下】【衣字部】	褍	【唐韻】【集韻】□多官切，音端。【說文】衣正幅也。　又【廣韻】丁果切，音朶。義同。　又【集韻】徒困切，音鈍。衣長也。　【玉篇】作□。

	【卯集中】【手字部】		【唐韻】徒合切【集韻】達合切，□音沓。【說文】縫指也。一曰韜也。或作□。　又【集韻】託合切，音塔。冒也。一曰摹也。或作搨。又作搭。　又【韻會】託盍切，音榻。義同。

褎	【申集下】【衣字部】	褎	【集韻】似救切，音岫。【說文】袂也。【詩唐風】羔裘豹褎。【禮玉藻】君子狐靑裘、豹褎。與袖同。詳袖字註。　又【唐韻】余救切，音狖。服飾貌。【詩邶風】褎如充耳。【傳】褎，盛服也。大夫褎然有尊盛之服，而不能稱也。【箋】言衞之諸臣，顏色褎然如見塞耳，無聞知也。　又【類篇】禾黍盛貌。【詩大雅】實種實褎。【箋】褎，枝葉長也。又【前漢董仲舒傳】今子大夫褎然爲舉首，朕甚嘉之。【註】褎，進也，爲舉賢良之首也。

褏	【申集下】【衣字部】	褏	【集韻】余救切，音狖。同褎。【詩】褎如充耳。或从由。　又【前漢班固敘傳】安樂褏褏，古之文學。【師古曰】褏褏，盛貌也。音狖。　又【韻會】似救切，音岫。同袖。【前漢淮南厲王傳】自褏金椎椎之。又【佞幸傳】董賢嘗與上臥起，嘗晝寢，偏藉上褏，上欲起，賢未覺，不欲動賢，廼斷褏而起。【師古註】褏，古袖字。

襀	【申集下】【衣字部】	襀	【集韻】資昔切，音積。【玉篇】襞襀。【類篇】衣閒踧也。【司馬相如子虛賦】襞襀褰縐。【註】襞襀，□齰也。【篇海】卽今之裙褶也。

褐	【申集下】【衣字部】	褐	【唐韻】胡葛切【集韻】【韻會】【正韻】何葛切，□音曷。【說文】編枲韈也。　又【詩豳風】無衣無褐，何以卒歲。【註】褐，毛布也。　又【潘岳藉田賦】被褐振裾。【註】褐，麤布也。　又【荀子大略篇】衣則豎褐不完。【註】豎褐，僮豎之褐。　又【左傳哀十三年】余與褐之父睨之。【註】褐，寒賤之人也。　又人名。【吳越春秋】晉令童褐請軍。　又複姓。【通志氏族略】《古今人表》有司褐拘。又有司褐扶，楚靈王大夫，見《韓子》。　又【韻補】胡結切，音纈。【白居易詩】閒將酒壷出，醉回人家歇。野食或烹鮮，寓眠多擁褐。　又【集韻】居曷切，音葛。同□，麤衣也。　【類篇】或作□。考證：〔【吳越春秋】晉令童褐請年。〕　謹照原文年改軍。 

褑	【申集下】【衣字部】	褑	【唐韻】王眷切【集韻】于眷切，□音瑗。【玉篇】佩衿也。【爾雅釋器】佩衿謂之褑。【註】佩玉之帶二屬。　又【類篇】佩絞也。　又【集韻】于元切，音袁。衣也。　又于願切，遠去聲。佩袷。　或作褤。

褒	【申集下】【衣字部】	褒	【唐韻】俗襃字。

褓	【申集下】【衣字部】	褓	【唐韻】博抱切【集韻】補抱切，□音保。【玉篇】小兒衣也。【前漢宣帝紀】曾孫雖在襁褓，猶坐收繫郡邸獄。【李奇註】褓，小兒大藉也。【孟康註】小兒被也。　又通葆。【史記魯世家】成王少在襁葆之中。【索隱】襁褓，古字少，假借用之。　又通保。【封禪書】業隆于襁保。考證：〔【前漢宣帝紀】曾孫雖在襁褓，猶坐收繫郡獄。〕　謹照原文郡下增邸字。 

褕	【申集下】【衣字部】	褕	【唐韻】羊朱切【韻會】容朱切，□音兪。【說文】翟羽飾衣也。　又【玉篇】襜褕，直裾也。【前漢雋不疑傳】有一男子，衣黃襜褕。【師古註】襜褕，直裾襌衣也。【張衡四愁詩】美人贈我貂襜褕。【揚子方言】襜褕，其短者謂之短褕。　又美也。【史記淮隂侯傳】褕衣甘食。　又【玉篇】葉褕，度絹也。　又【廣韻】餘昭切，音遙。褕狄，后衣。【玉篇】畫雞雉于王后之服。【柳宗元賀冊太上皇后賀表】褕狄亦被於恩光。【註】刻雉釋服也。亦作揄。　又【集韻】徒侯切，音頭。褕，短袖襦。　又【類篇】近身衣也。

褖	【申集下】【衣字部】	褖	【唐韻】通貫切【集韻】【韻會】吐玩切，□音彖。【玉篇】后衣也。【釋名】褖衣，褖然黑色也。【詩邶風綠衣箋】綠當爲褖，褖衣黑，以素紗爲裏，今反以黃爲裏，非其禮制也。【儀禮士喪禮】褖衣。【註】黑衣裳赤緣之謂褖，褖之言緣也，所以表袍者也。　【周記】作緣。　又【禮玉藻註】褖或作稅。

褗	【申集下】【衣字部】	褗	【唐韻】於幰切【集韻】隱幰切，□音偃。【說文】領也。【揚子方言】衱謂之褗。【爾雅註】繡刺黼文以褗領。　又【玉篇】隱被也。　又【廣韻】於建切，音堰。義同。

	【辰集上】【日字部】		【集韻】蘇谷切，音速。燥也。【篇海】暴也。

褘	【申集下】【衣字部】	褘	【唐韻】許歸切【集韻】【韻會】吁韋切，□音暉。【玉篇】后祭服也。【禮玉藻】王后褘衣。【釋名】王后之上服曰褘衣，畫翟雉之文于衣也。伊洛而南，雉靑質五色備曰翬，鷂翬畫鷂雉之文于衣也。　又【篇海】雨非切，音韋。【類篇】與幃同，囊也。【爾雅釋器】婦人之褘謂之縭。【註】卽今之香纓也。褘邪交落帶繫于體，因名爲褘。　又【類篇】蔽膝也。【揚子方言】蔽膝，江淮之間謂之褘，或謂之袚，自關而東謂之蔽膝。　又美也。【張衡東京賦】漢帝之德，侯其褘而。　又【唐韻古音】與委通。【王應麟詩攷】褘隋卽委蛇，出《韓詩內傳》。《漢衞尉衡方□》褘隋在公。　又音猗。人名。【前漢王子侯表】安侯褘嗣。　又音鞠。【禮玉藻】再命褘衣。【註】褘讀爲鞠。

褙	【申集下】【衣字部】	褙	【集韻】補妹切，音背。同。【類篇】襦也。

褚	【申集下】【衣字部】	褚	【唐韻】張呂切【集韻】展呂切，□音貯。裝衣也。【類篇】囊也。【前漢南粤王趙佗傳】上褚五十衣，中褚三十衣，下褚二十衣，遺王。【師古曰】以綿裝衣曰褚。　又蓄也。【左傳襄三十年】取我衣冠而褚之。　又覆棺之物。【禮檀弓】褚幕丹質。【註】以丹幕爲褚。　又【廣韻】丑呂切，音楮。【集韻】制衣也。　又姓。【潛夫論】褚師氏，皆鄭姬姓也。【通志氏族略】褚氏卽褚師氏，漢梁相褚大，元成間有褚先生少孫，□以儒學稱。又【集韻】止野切，音者。衣赤也。【揚子方言】卒謂之褚。

□	【備考】【未集】【米字部】	□	【搜眞玉鏡】音憂。

	【卯集下】【攴字部】		【廣韻】洛胡切【集韻】龍都切，□音盧。□，欺也。【玉篇】斂也。

