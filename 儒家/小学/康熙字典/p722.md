<!-- { "loadSidebar": true } -->
僎	【子集中】【人字部】	僎	【廣韻】士免切【集韻】【正韻】雛免切，□音撰。【說文】僎，具也。【增韻】數也，整也。　又【韻會】雛戀切，音篆。義同。　又【廣韻】子倫切【韻會】蹤倫切。【六書故】僎，通作遵。【禮少儀】介爵，酢爵，僎爵皆居右。【註】古文禮僎作遵，謂鄕人爲卿大夫，來觀禮者。又【儀禮鄕飮酒禮】遵者降席。【註】遵者，謂此鄕之仕至大夫者，今來助主人樂賔，主人所榮而遵法者也。今文遵爲僎，或爲全。　本作□。

噄	【丑集上】【口字部】	噄	【正字通】俗喫字。

僮	【子集中】【人字部】	僮	【唐韻】徒紅切【集韻】【韻會】徒東切，□音同。【說文】未冠也。又【前漢衞靑傳註】僮者，婢妾之總稱。【史記貨殖傳】卓王孫家僮八百人。【前漢張安世傳】僮七百人，皆有手技。【玉篇】僮幼迷荒者。【詩鄭風】狂僮之狂也且。【傳】狂行僮昏所化也。【廣雅】僮，癡也。今爲童。　又無知貌。【揚子太玄經】物僮然未有知。　又竦敬貌。【詩召南】被之僮僮，夙夜在公。　又縣名。【前漢地理志】徐，僮，取慮三縣名，屬臨淮郡。　又姓。漢交趾刺史僮尹。【鄭樵族略】卽童姓。或从人，以別其族。　【韻會】《說文》童，孥也。僮，幼也。今以僮幼字作童，童僕字作僮，相承失也。

儙	【子集中】【人字部】	儙	【玉篇】去戰切，音譴。儙開也。

	【丑集上】【口字部】		【字彙】啗字之譌。

	【子集中】【人字部】		【玉篇】師入切，音澀。不及也。

圶	【丑集中】【土字部】	圶	【篇海類編】苦洽切，音恰。地名。

僊	【子集中】【人字部】	僊	【集韻】同仙。　又僊僊，舞貌。【詩小雅】屢舞僊僊。【註】軒舉之狀。【莊子在宥篇】鴻蒙謂雲將曰：毒哉，僊僊乎歸矣。　又叶斯人切，音新。【班固東都賦】建章甘泉館御列僊，孰與靈臺明堂統和天人。

儘	【子集中】【人字部】	儘	【字彙】同盡。

冁	【丑集上】【口字部】	囅	【集韻】丑展切，音蕆。囅然笑貌。　又【類篇】敕列切，音徹。義同。◎按辴囅二字，諸韻書音義大同小異，應卽一字，譌分爲二。

兟	【子集下】【儿字部】	兟	【唐韻】【集韻】所臻切【韻會】疏臻切，□音莘。【說文】進也。从二先。又【玉篇】兟兟，衆多貌。【六書本義】與侁駪同。

□	【未集中】【耳字部】	□	【廣韻】聞古作□。註詳八畫。

冡	【子集下】【冖字部】	冡	【唐韻】【正韻】莫紅切【集韻】【韻會】謨蓬切，□音蒙。【說文】覆也。从□从豕。【精薀】幼學未通也。養之以正，作聖胚胎也。羣生蚩蚩，有物蔽覆，暗者當求明也。【集韻】通作蒙。

冰	【子集下】【冫字部】	冰	〔古文〕□【唐韻】筆陵切【集韻】【韻會】悲陵切，□逼平聲。【說文】本作仌。【徐曰】今文作冰。【韓詩】說冰者，窮谷隂氣所聚，不洩，則結而爲伏隂。【禮月令】孟冬水始冰，仲冬冰益壯，季冬冰方盛。水澤腹堅，命取冰，冰以入。【周禮天官】淩人共冰。秋刷冰室，冬藏春啓，夏頒冰。又【爾雅釋器】冰，脂也。【註】莊子云：肌膚若冰雪。冰雪，脂膏也。【疏】脂膏一名冰脂。又矢筩蓋曰冰。【左傳昭二十五年】公徒釋甲執冰而踞。【註】冰，櫝丸蓋。【疏】盛弓者也。或云：櫝丸是箭筩，其蓋可以取飮。又【集韻】【正韻】□魚陵切，音凝。同凝。【正韻】古文冰作仌，凝作冰。後人以冰代仌，以凝代冰。又【集韻】讀去聲，逋孕切。【唐書韋思謙傳】涕泗冰須。【註】謂涕著須而凝也。【李商隱詩】碧玉冰寒漿。又【韻補】叶筆良切，音近浜。【□琳大荒賦】心慇懃以伊感兮，愵永思以增傷。悵太息而攬涕，乃揮雹而淚冰。考證：〔【韓詩外傳】冰者，窮谷隂氣所聚，不洩，則結爲伏隂。〕　謹按韓詩外傳無此語，查初學記引作韓詩。謹照初學記原文省外傳二字。冰字上增說字。結字下增而字改。〔【正韻】古文冰作仌，凝作冰。後人以冰代仌，以凝伐冰。〕　謹按文義伐冰改代冰。 

冸	【子集下】【冫字部】	冸	【唐韻】【集韻】【韻會】【正韻】□普半切，音判。冰釋也。通作泮。【詩邶風】士如歸妻，迨冰未泮。　又【韻補】叶匹見切，音片。【蘇軾燕山詩】攻堅甚攻玉，乗瑕易冰冸。中原但常治，敵勢要生變。

傹	【子集中】【人字部】	傹	【字彙】同僵。【荀子仲尼篇】可吹而傹也。【註】傹當爲僵，言可以氣吹之而僵仆也。　又同競。【周禮春官鍾師註】繁遏執傹也。考證：〔【荀子仲尼篇】可吹而傹也。【註】言其人可以氣吹之使仆，喻不足恃也。〕　謹照原文於註下改：傹當爲僵，言可以氣吹之而僵仆也。 

僟	【子集中】【人字部】	僟	【集韻】渠希切，音幾。【說文】精謹也。又近也。

僿	【子集中】【人字部】	僿	【集韻】【韻會】【正韻】□相吏切，音笥。細碎也，無悃誠也。【史記高祖紀贊】救僿莫若以忠。　又【廣韻】式吏切，音試。義同。

僁	【子集中】【人字部】	僁	【唐韻】【集韻】【韻會】【正韻】□先結切，音屑。【爾雅釋言】聲也。【疏】言聲音僁僁然也。【玉篇】小聲也。一曰僁僁，呻吟也。　又【廣韻】【集韻】□息七切，音悉。義同。考證：〔【爾雅釋詁】聲也。〕　謹照原書釋詁改釋言。 

傻	【子集中】【人字部】	傻	【廣韻】沙瓦切【集韻】【韻會】數瓦切，□沙上聲。輕慧貌。【韻箋逸字】傻音灑。【韻會】傻俏，不仁。

玌	【午集上】【玉字部】	玌	【字彙】渠尤切，音虯。玉名。亦作虯。

僠	【子集中】【人字部】	僠	【字彙】同番。

儋	【子集中】【人字部】	儋	【唐韻】【集韻】【韻會】都甘切【正韻】都監切，□音擔。負荷也。　又儋耳，郡名。【前漢武帝紀應劭註】儋耳者，大耳種也。其渠率耳垂肩三寸。唐立儋州，後爲昌化郡。今儋州屬廣東瓊州府。　又姓。周大夫儋翩。　又人名。司馬遷疑太史儋卽老耼。　又罃也。【揚子方言】齊之東北，海岱之閒，罃謂之儋。【史記貨殖傳】漿千儋。【註】一儋，兩罃也。【前漢蒯通傳】守儋石之祿。【揚雄傳】家無儋石之儲。【註】儋平聲。【通雅】漢書一石爲石，再石爲儋，言人儋之也。　通作擔。別作□。

僣	【子集中】【人字部】	僣	【廣韻】【集韻】□他結切，音鐵。僣侻，狡猾也。【佩觿集】俗以僣侻之僣爲踰僭之僭，非是。

□	【未集下】【肉字部】	□	【廣韻】香靳切。與同。瘡中冷也。　又【集韻】同脪。

僪	【子集中】【人字部】	僪	【集韻】古穴切，音玦。狂也。【玉篇】引甘泉宮賦，捎夔而抶僪狂。本亦作獝。　又日旁氣。【呂氏春秋】其日有□蝕，有倍僪，有暈珥。考證：〔【玉篇】引甘泉宮賦，捎夔而扶僪狂。〕　謹照原文扶改抶。 

儵	【子集中】【人字部】	儵	【集韻】倏本字。【楚辭九歌】儵而來兮忽而逝。【莊子應帝王】南海之帝爲儵，北海之帝爲忽，中央之帝爲混沌。　又靑黑色。【說文】靑黑繒發白色。一曰儵儵，罹禍毒也。　【說文】列□部，俗誤借倏，□譌作倏。唐褚遂良作儵，以當□字，讀若□入聲，非是。

兄	【子集下】【儿字部】	兄	【唐韻】許榮切【集韻】【韻會】【正韻】呼榮切，□虩平聲。【說文】長也。【通論】口儿爲兄。儿者，人在下，以兄敎其下也。【精薀】从人从口，以弟未有知而誨之。【爾雅釋親】男子先生爲兄。【玉篇】昆也。【詩小雅】凡今之人，莫如兄弟。【管子心衛篇】善氣迎人，親於弟兄。又【集韻】【韻會】許放切【正韻】虛放切，□音貺。【前漢尹翁歸傳】尹翁歸字子兄。【註】師古曰：兄讀曰況。又【詩大雅】不殄心憂，倉兄塡兮。【註】倉兄與愴怳同。【又】職兄斯引。【註】兄怳同。又與況同。【漢樊毅華嶽廟□】君善必書，兄乃盛德。【註】兄與況同。【管子大匡篇】召忽語管仲曰：雖得天下，吾不生也。吾不生也，兄與我齊國之政也。又【說文】況貺皆以兄得聲。【白虎通】兄，況也。兄況于父。今江南北猶呼兄爲況。又虛王切，音荒。【詩魏風】陟彼岡兮，瞻望兄兮。【晉魯褒錢神論】親愛如兄，字曰孔方。【通雅】謂兄爲況，本於荒音。【釋名】兄，荒也。荒，大也。靑徐人稱兄曰荒。又【正字通】方音讀若熏。義同。

倥	【子集中】【人字部】	倥	【廣韻】【正韻】苦紅切【集韻】【韻會】枯公切，□音空。倥侗，無知也。與悾同。　又【正韻】康董切，音孔。倥傯，事迫促也。　又【集韻】【韻會】□苦貢切，音控。倥傯，困貌。【楚辭九歎】愁倥傯於山陸。

偲	【子集中】【人字部】	偲	【廣韻】息兹切【集韻】【韻會】新兹切【正韻】相咨切，□音司。偲偲，相切責也。詳勉也。　又【集韻】倉來切【韻會】倉才切，□音猜。【說文】彊力也，又多才力也。　又叶桑才切，音鰓。【詩齊風】其人美且偲。叶上鋂。【朱傳】多鬚貌。

健	【子集中】【人字部】	健	【集韻】【韻會】【正韻】□渠建切，乾去聲。【說文】伉也。【增韻】强有力也。【易乾卦】天行健，君子以自强不息。　又官健。【唐書德宗紀】張萬福曰：官健虛費衣糧，無所事。【註】州兵給衣糧者，爲官健。　又健兒。天寶十四載，京師召募十萬，號天寶健兒。　又姓。宋遺民健武，邯鄲人。　又【正韻】巨展切，音件。【廣韻】難也，舉也。

儔	【子集中】【人字部】	儔	〔古文〕□【唐韻】直由切【集韻】【韻會】□留切【正韻】除留切，□音酬。衆也，等類也。【梁元帝懷舊序】臨水登山，命儔嘯侶。【楚辭王逸註】二人爲匹，四人爲儔。又通作疇。【前漢韓信傳】其疇十三人。　又誰也。【揚子法言】儔克爾。與疇同。　又【集韻】大到切。與翿同。【說文】翳也。【玉篇】隱蔽也。　又叶□如切，音除。【韓愈盧夫人墓誌銘】伊昔淑哲，或圖或書。嗟咨夫人，孰與爲儔。

