<!-- { "loadSidebar": true } -->
育	【未集下】【肉字部】	育	【集韻】【韻會】【正韻】□余六切，音昱。【說文】養子使作善也。【廣韻】養也。【易蒙卦】君子以果行育德。【註】育德者，養正之功也。【疏】育養其德。　又【爾雅釋詁】育，長也。【詩衞風】旣生旣育。【箋】育謂長老也。【書盤庚】我乃劓殄滅之，無遺育。【傳】育，長也。【晉語】正名育類。【註】育，長也。　又生也。【禮中庸】發育萬物。【註】育，生也。　又覆育也。【詩小雅】長我育我。【箋】育，覆育也。　又幼稚也。【詩衞風】昔育恐育鞠。【箋】昔育，昔幼稚之時也。　又地名。【前漢地理志】育陽。【註】屬南陽郡。　又【集韻】亦姓。　又【集韻】直祐切，音胄。胤也。　又【韻會】通作鬻。【詩幽風】鬻子之閔斯。【禮樂記】毛者孕鬻。【註】鬻，生也。又【集韻】或作毓。【前漢五行志】孕毓根荄。　又【韻補】叶音亦。【詩大雅】載生載育。叶上夙下稷。夙音夕。　又叶音乙。【黃伯仁龍馬頌】稟神祇之化靈，乃大宛而再育。資□螭之表象，似靈虯之注則。

腂	【未集下】【肉字部】	腂	【集韻】古臥切，音過。腫赤也。　又戸瓦切，音踝。藥草名。生山谷中，益氣延年。　又【五音集韻】力軌切，音壘。皮起也。【唐書酷吏傳】膝腂皆碎。

肳	【未集下】【肉字部】	肳	【集韻】武粉切，同吻。【說文】口邊也。或作呅。通作□。　又【集韻】暮拜切，音韎。冥目遠視也。一曰久也。

□	【未集上】【竹字部】	□	【篇海】同蓬。

□	【備考】【未集】【米字部】	□	【字彙補】公溪切，音雞。

□	【備考】【未集】【米字部】	□	【搜眞玉鏡】禾架切。

肴	【未集下】【肉字部】	肴	【唐韻】胡茅切【韻會】【正韻】何交切，□音爻。【說文】啖也。【徐曰】謂已修庖之，可食也。【玉篇】俎實。又啖肉也。【廣韻】凡非穀而食曰肴。【正字通】豆實俎醢也。【詩大雅】爾肴旣馨。【前漢王丹傳】載酒肴於田閒，□勤者而勞之。【集韻】或作餚。

肵	【未集下】【肉字部】	肵	【集韻】居焮切，音靳。敬也。【禮郊特牲】肵之爲言敬也。　又【集韻】【韻會】□渠希切，音祈，盛心舌之俎。【儀禮特牲饋食禮】佐食升肵俎。【註】肵，音祈，謂心舌之俎也。【禮曾子問】祭殤不舉肺，無肵俎。【註】肵俎，利成禮之施於尸者。【疏】肵是尸之所食，歸餘之俎，以其無尸，故無肵俎。【釋文】肵，音祈。

肶	【未集下】【肉字部】	肶	【廣韻】房脂切【集韻】頻脂切，□音毗。本作膍。【說文】牛百葉也。一曰鳥膍胵。【儀禮旣夕東方之饌四豆脾析註】脾，讀爲雞脾肶之脾。牛百葉也。　又【爾雅釋詁】肶，厚也。【註】肶輔皆厚重。　又【集韻】駢迷切，音鼙。義同。　又必至切，音畀。祠也。【五音集韻】以豚祠司命也。　又【五音集韻】傍禮切，音陛。髀股也。

脓	【未集下】【肉字部】	膿	【廣韻】【集韻】【韻會】□奴冬切，音農。【說文】腫血也。【玉篇】癰疽潰也。【史記倉公傳】後八日嘔膿。　又【釋名】膿，醲也，汁醲厚也。【曹植七啟】肥豢膿肌。　又爛也。【齊民要術】水稻苗長七八寸，陳草復起。以鐮浸水芟之，草悉膿死。

肷	【未集下】【肉字部】	肷	【玉篇】許律切【五音集韻】呼出切，□音颰。【玉篇】牛肉也。

肸	【未集下】【肉字部】	肸	【唐韻】羲乙切【集韻】【韻會】【正韻】黑乙切，□欣入聲。【說文】響布也。从十从。【徐曰】，振也。【前漢司馬相如傳】肸蠁布寫。【註】肸蠁，盛作也。又【揚雄傳】薌呹肸以掍根兮，聲駍隱而歷鍾。【註】言風之動樹，聲響振起衆根，合同駍隱，而盛歷入殿上之鍾也。根猶株也。【左思蜀都賦】景福肸蠁而興作。【註】韋昭曰：肹蠁濕生蟲，蚊類是也，大福之興，如此蟲騰起矣。　又【正韻】佛肸，大貌。又人名。　又西域名。【前漢西域傳】四曰肸頓侯。　又人名。公孫肸，鄭大夫。見【左傳襄三十年】。又【前漢功臣表】疆圉侯留肸。　又【廣韻】【集韻】【韻會】□許訖切，音迄。又【集韻】顯結切，音□。義□同。　又【集韻】兵媚切，音祕。邑名。在魯。【史記魯世家】作肸誓。【註】魯東郊之地名。【尚書】作費。　通作肹。考證：〔【揚雄傳】薌呹肸以棍根兮。〕　謹照原文棍根改掍根。 

肺	【未集下】【肉字部】	肺	【廣韻】方廢切【集韻】【韻會】芳廢切，□音。【說文】金藏也。【玉篇】肺之言敷也。【正字通】肺主藏魄，六葉兩耳，凡八葉，附脊第三椎，配胷中與大腸表裏，爲陽中大隂，通於秋氣。【素問】肺者，相傳之官，治節出焉。【禮曲禮】年穀不登，君膳不祭肺。【註】禮，食殺牲則祭先。有虞氏以首，夏后氏以心，殷人以肝，周人以肺。不祭肺，謂不殺牲爲盛饌也。又【月令】孟夏之月，祭先肺。【史記樂書】商動肺而和正義。【淮南子精神訓】肺爲氣。【釋名】肺，也。言其氣鬱也。【博雅】肺，費也。　又肺石。【周禮秋官大司寇】以肺石達窮民。【註】肺石，赤石也。【疏】必使之坐赤石者，使之赤心不妄告也。　又【正韻】削木札。【史記惠景閒侯者年表】諸侯子弟若肺腑。【註】喻人主疎末之親，如木札出於木，樹皮附於樹也。【前漢楚元王傳】臣幸得託肺附。【註】一說肺謂斫木之肺札也。【揚子太□經】肺附乾餱。【註】削曰肺，杮曰附。【正字通】杮附木，如肺附肝，杮胏與肺別，此義之不可通者也。韻會、讀書通不詳考，肺譌爲胏，胏譌爲杮，皆謂肺、胏、杮音義互通，誤也。　又【廣韻】【集韻】【韻會】普蓋切【正韻】滂佩切，□音霈。【廣韻】茂貌。【詩陳風】東門之楊，其葉肺肺。【傳】盛貌。【釋文】普貝反，又蒲貝反。　又【集韻】或作胇。【詩大雅】自有肺腸。【釋文】肺，本又作胇。

肾	【未集下】【肉字部】	腎	【唐韻】時忍切【集韻】【韻會】是忍切【正韻】時軫切，□音祳。【說文】水藏也。【徐曰】按腎主智藏精，皆水之爲也。【廣韻】五藏之一也。【正字通】腎當胃下兩旁，與臍平直，筋外有脂裹，表白裏黑。【素問】腎者作强之官，伎巧出焉。【又】藏各有一，腎獨兩，何也。腎兩者，非皆腎也。其左者爲腎，右者爲命門。【禮月令】孟冬之月，祭先腎。【註】隂位在下，腎亦在下。【書盤庚】今予其敷心腹腎腸，歷告爾百姓于朕志。【淮南子精神訓】腎爲雨。　又引也。【釋名】腎，引也。腎屬水，主引水氣，灌注諸脉也。　又【博雅】堅也。

	【丑集上】【口字部】		【玉篇】同噱。

	【午集中】【疒字部】		【廣韻】先稽切【集韻】先齊切，□音西。痠，疼痛也。　又【博雅】病也。　又【集韻】相支切，音斯。義同。

肿	【未集下】【肉字部】	腫	【唐韻】之隴切【集韻】【韻會】主勇切，□音種。【說文】癰也。【廣韻】疾也。【周禮天官瘍醫】掌腫瘍，潰瘍，金瘍折瘍之祝藥，劀殺之齊。【註】腫瘍，而上生創者。【爾雅釋訓】腫足爲尰。【疏】膝之下有瘡腫，是涉水所爲。　又膚肉浮滿也。【史記倉公傳】後五日當□腫。【前漢五行志】公閉門而泣之，目盡腫。【後漢梁皇后紀】從閒以來，加以浮腫。　又【釋名】腫，鍾也。寒熱氣所鍾聚也。　又【增韻】脹也。【管子輕重篇】無鹽則腫。　又瘣也。【周禮冬官考工記輪人】旁不腫。【註】瘣也。

胀	【未集下】【肉字部】	脹	【廣韻】【集韻】【韻會】【正韻】□知亮切，音帳。腹滿也。【玉篇】左氏傳，將食，脹，如廁。脹，痛也。◎按左傳成十年，作張如厠，註，中亮反。【通雅】臚脹，謂腹鼓脹也。【急就章】寒氣泄注腹臚脹。　又【集韻】仲良切，音長。大小腸也。　【玉篇】字書亦作痮。

胁	【未集下】【肉字部】	脅	【唐韻】虛業切【集韻】【韻會】迄業切，□音熁。【說文】兩膀也。【玉篇】身左右兩膀。【廣韻】胷脅。【增韻】腋下也。【周禮天官醢豚拍魚醢註】拍爲膊，謂脅也。【晉語】重耳過曹，聞其駢脅，欲觀其狀。　又【正字通】牲體，前爲代脅，中爲長脅，後爲短脅。　又【正韻】迫脅，以威力恐人也。【書胤征】殲厥渠魁，脅從罔治。【疏】其被迫脅而從，距王師者，皆無治責其罪。又【泰誓】脅權相滅。【疏】假用在上之權命脅之。　又【詩秦風】遊環脅驅。【傳】脅驅，愼駕具，所以止入也。　又斂也。【前漢王莽傳】動靜辟脅，萬物生焉。【註】師古曰：脅，收斂也。　又責也。【公羊傳莊二十五年】以朱絲營社，或曰脅之。【註】脅之，與責求同義。　又脅盾，盾名。【管子幼官篇】兵尚脅盾。【註】象時物之閉盾，或署之於脅。　又【廣韻】許欠切【集韻】虛欠切，□音搚。妨也。　又【集韻】迄及切，音吸。脅肩，竦體也。或書作脇。

□	【未集上】【竹字部】	□	【集韻】同竽。

胂	【未集下】【肉字部】	胂	【廣韻】丑人切。【集韻】癡鄰切，□音伸。【廣韻】申也。【集韻】伸身也。　又【博雅】肑謂之胂，胂謂之脢。　又【集韻】延知切，音夷。夾脊肉。或作胰。　又外人切，音申。義同。

胃	【未集下】【肉字部】	胃	【廣韻】【集韻】【韻會】于貴切【正韻】于畏切，□音謂。【說文】穀府也。从□从肉，象形。【玉篇】白虎通曰：胃者，脾之府，穀之委，故脾稟氣於胃。【廣韻】腸胃。【釋名】胃，圍也，圍受食物也。【禮內則】鴇奧鹿胃。【史記貨殖傳】胃脯□微耳，濁氏連騎。【註】晉灼曰：今大官常以十月作沸湯，燖羊胃，以末椒薑扮之，暴使燥，是也。　又【韻會】西方宿名。【禮月令】季春之月，日在胃。【史記天官書】胃爲天倉。【註】胃主倉稟，五穀之府也。明則天下和平，五穀豐稔。　又【集韻】本作□。【禮內則】鴇奧鹿胃。【釋文】胃又作□。又□。

胄	【未集下】【肉字部】	胄	【廣韻】直祐切【韻會】【正韻】直又切，□音宙。【增韻】裔也。又系也，嗣也。　又長也。【書舜典】帝曰：夔，命汝典樂，敎胄子。【傳】胄，長也。　又後也。【左傳襄十四年】謂我諸戎，是四嶽之裔胄也。【註】胄，後也。　又【廣韻】亦姓。　又【增韻】國名。　【集韻】或作伷。【正字通】與冂部甲冑字別，甲冑下从冃，冃音冒。此胄字下从肉，自有分也。

