<!-- { "loadSidebar": true } -->
甗	【午集上】【瓦字部】	甗	【唐韻】魚蹇切【集韻】【韻會】【正韻】語蹇切，□音巘。【說文】甑也。一曰穿也。【韻會】無底甑也。【揚子方言】甑，自關而東謂之甗。【左傳成二年】齊侯使賓媚人賂以紀甗玉磬與地。【周禮冬官考工記陶人】甗實二鬴，厚半寸，脣寸。【註】甗，無底甑。【正字通】博古圖，甗之爲器，上若甑，可以炊物，下若鬲，可以飪物，蓋兼二器而有之。或三足而圜，或四足而方，考工甗註：鄭□謂無底甑。王安石則曰：从鬳从瓦。鬲獻其氣，甗能受之，然後知甑無底者，所以言其上，鬲獻氣者，所以言其下也。說文止訓爲甑，蓋舉其具。體言之耳。商有父己甗二，父乙甗，祖已甗，鬲甗二，饕餮甗。周有垂花雷紋甗盤，雲饕餮甗，純素甗二。漢有偃耳甗，皆銅爲之。方言：梁謂甗爲鉹。鉹字从金，旣从金，則甗未必皆如考工爲陶器也。　又【爾雅釋山】重甗隒。【註】謂山形如累兩甗。【疏】山基有重岸也。　又地名。【春秋僖十八年】宋師及齊師戰于甗。【註】甗，齊地。　又【前漢司馬相如上林賦】巖阤甗錡，嶊崣崛崎。【註】甗錡，隆屈窊折貌。【文選註】甗，甑也。錡，敧也。上大下小，有似敧甑也。　又【廣韻】語軒切【集韻】【韻會】魚軒切，□音言。又【廣韻】語戰切【集韻】魚戰切【韻會】疑戰切，□音彥。又【廣韻】魚變切，音獻。又【集韻】【韻會】□語偃切，音險。又【集韻】牛堰切，音撚。義□同。

甘	【午集上】【甘字部】	甘	〔古文〕□□【唐韻】古三切【集韻】【韻會】【正韻】沽三切，□感平聲。【說文】美也。【徐曰】物之甘美者也。【韻會】五味之一。【正韻】甜也。【書洪範】稼穡作甘。【傳】甘味生于百穀。【詩衞風】誰謂荼苦，其甘如薺。【禮月令】中央土，其味甘。　又言之悅耳。亦曰甘。【左傳昭十一年】幣重而言甘。　又【詩衞風】願言思伯，甘心首疾。【傳】甘，厭也。【疏】謂思之不已，乃厭足於心，用是生首疾也。凡人飮食口，甘遂至于厭足，故云：甘，厭也。　又【左傳莊九年】管召，讎也。請受而甘心焉。【註】甘心，言欲快意戮殺之。　又【易臨卦】六三甘臨，无攸利。【註】甘者，佞邪說。媚不正之名也。　又【玉篇】樂也。【淮南子繆稱訓】故人之甘甘非正爲蹠也。【註】人之甘甘，猶樂樂而爲之。　又【淮南子道應訓】大疾則苦而不入，大徐則甘而不固。【註】甘，緩意也。　又姓。【書說命】台小子舊學于甘盤。【註】甘盤，殷賢臣。又甘茂甘羅，□秦人。又【抱朴子辯問卷】子韋甘均，占□之聖也。又漢複姓有甘莊甘土甘先三氏。　又地名。【書甘誓】大戰于甘。【傳】甘，有扈郊地名。【左傳僖二十四年】初，甘昭公有寵於惠后。【註】甘昭公，王子帶也，食邑於甘。又【昭十七年】陸渾子奔楚，其衆奔甘鹿。【註】甘鹿，周地。　又山名。【山海經】中山經，薄山之首曰甘棗之山。　又水名。【山海經】鹿蹄之山，甘水出焉。【註】按水經：甘水出南山甘谷。　又州名。【五音集韻】元魏西涼州攺甘州。　又【前漢郊祀志】武帝作甘泉宮。　又木名。【詩召南】蔽芾甘棠。【傳】甘棠，杜也。【疏】郭璞曰：今之杜梨。【山海經】有不死之國，阿姓，甘木是食。【註】甘木卽不死樹。　又【正韻】果名，俗作柑。【風土記】甘橘之屬，滋味甘美。又【古今注】甘實形如石榴者，謂之壷甘。　又草名。【博雅】陵澤，甘遂也。【又】美丹，甘草也。　又【集韻】古暗切，音紺。土之味也。　又【集韻】【韻會】【正韻】□胡甘切，音酣。【書五子之歌】甘酒嗜音。　又熟也。【莊子徐無鬼】甘寢。○按《正韻》別作戸甘切，胡、戸同母。不宜分列。

□	【未集上】【竹字部】	□	【字彙補】徒其切，音提。竹名。

□	【午集下】【立字部】	□	【海篇】音須。待也。

甚	【午集上】【甘字部】	甚	〔古文〕□□【唐韻】【集韻】【韻會】【正韻】□時鴆切，音任。【說文】尤安樂也。【廣韻】劇過也。【韻會】尤也，深也。【易繫辭】其道甚大，百物不廢。【詩小雅】彼譖人者，亦已大甚。【淮南子修務訓】由此觀之，則聖人之憂勞百姓甚矣。　又【唐韻】常枕切【集韻】【韻會】食荏切【正韻】食枕切，□音忍。義同。【潘岳關中詩】主憂臣勞，孰不祇懍。愧無獻納，尸素以甚。叶上寢稔。

甛	【午集上】【甘字部】	甛	〔古文〕餂【唐韻】【集韻】【韻會】【正韻】□徒兼切，音恬。【說文】美也。从舌作甛。舌知甘者。【博雅】甛，甘也。【張衡南都賦】酸甜滋味，百種千名。　又【蘇軾發廣州詩】三杯輭飽後，一枕黑甜餘。【註】輭飽謂飮酒，黑甜謂臥睡也。　又水名。【洞冥記】甜水去虞淵八十里。　【集韻】亦書作甜。

甜	【午集上】【甘字部】	甜	【集韻】與甛同。

砐	【午集下】【石字部】	砐	【玉篇】五合切，音礏。砐硪，山高貌。【郭璞江賦】陽侯砐硪以岸起。【註】砐硪，搖動貌。

甝	【午集上】【甘字部】	甝	【廣韻】【集韻】【韻會】□胡甘切，音酣。【爾雅釋獸】甝，白虎。

甞	【午集上】【甘字部】	甞	【集韻】同嘗。詳口部嘗字註。

生	【午集上】【生字部】	生	〔古文〕□【唐韻】所庚切【集韻】【韻會】【正韻】師庚切，□音甥。【說文】進也。【玉篇】起也。【莊子外物篇】凡道不欲壅，壅則哽，哽而不止則跈，跈則衆害生。【註】生，起也。　又【玉篇】產也。【博雅】人十月而生。【穀梁傳莊二年】獨隂不生，獨陽不生，獨天不生，三合然後生。　又出也。【易觀卦】上九觀其生，君子無咎。【註】生，猶動出也。　又養也。【周禮天官大宰】五曰生以馭其福。【註】生，猶養也。賢臣之老者，王有以養之。【左傳哀元年】越十年生聚，而十年敎訓。　又【韻會】死之對也。【孟子】生，亦我所欲也。【前漢文帝紀】世咸嘉生而惡死。　又造也。【公羊傳桓八年】遂者何，生事也。【註】生，猶造也。專事之詞。　又性也。【書君□】惟民生厚，因物有遷。【傳】言人自然之性敦厚，因所見所習之物，有遷變之道。　又【左傳僖二十七年】於是乎出定襄王，入務利民，民懷生矣。【疏】懷生者，謂有懷　之心。　又【詩衞風】旣生旣育，比予于毒。【箋】生，謂財業也。【前漢高帝紀】不事家人，生產作業。　又【周禮冬官考工記矢人】凡相笴，欲生而摶。【註】相猶擇也，生謂無瑕蠹也。摶謂圜也。　又不熟也。【史記項羽紀】與一生彘肩。　又語辭。【李白戲杜甫詩】借問別來太瘦生。【歐陽修詩】問向靑州作麼生。　又平生，疇昔也。【阮藉詩】平生少年時，趙李相經過。【杜甫詩】平生爲幽興，未惜馬蹄遙。　又【正字通】凡事所從來曰生。宋高宗朝，孫楙入覲，嘗論公生明。上問何以生公。曰：廉生公。問何以生廉。曰：儉生廉。上稱善。　又所生，祖父也。【詩小雅】夙興夜寐，毋忝爾所生。【疏】當早起夜臥，行之無辱汝所生之父祖也。　又友生，朋友也。【詩小雅】矧伊人矣，不求友生。　又先生，師之稱。諸生，弟子之稱。【韓愈進學解】國子先生晨入太學招諸生。【史記酈生傳】高祖謂酈食其，以萬戸封生。【註】師古曰：生猶言先生。文穎曰：諸生也。　又先生，父兄也。【論語】有酒食，先生饌。　又【儀禮士冠禮】遂以摯見於鄕大夫鄕先生。【註】鄕先生，鄕中老人爲卿大夫致仕者。【史記五帝紀】薦紳先生難言之。　又【詩商頌】以保我後生。【朱註】我後生，謂後嗣子孫也。　又門生。【裴皡詩】三主禮闈年八十，門生門下見門生。　又蒼生，民也。【晉書謝安傳】安石不出，其如蒼生何。【張協雜詩】冲氣扇九垠，蒼生衍四垂。　又【前漢郊祀志】故神降之嘉生。【註】師古曰：嘉生謂衆瑞。　又【楚語】滯則不震，生乃不殖。【註】生，人物也。　又水名。【山海經】北二百二十里曰盂山。生水出焉，而東流注于河。【註】卽奢延水也。水西出奢延縣西南赤沙阜，東北流。　又姓。【正字通】漢生臨，明生甫申。又微生，浩生，俱複姓。　又與牲同。【前漢昭帝紀】令破烏桓。斬虜獲生有功。【註】獲生口也。　又與狌同。【汲冢周書】郭都生生。　又【廣韻】【正韻】所敬切【集韻】【韻會】所慶切，□音貹。產也。【字彙】俗謂雞生卵。　又【集韻】【韻會】□所景切，音眚。育也。【論語註】四乳生八子。【陸德明音義】生，所幸反。又如字。　又【正韻】息正切，音性。【周禮地官司徒】以土會之灋，辨五土之物生。【註】杜子春讀爲性。　又【韻補】叶師莊切，音商。【傅毅舞賦】在山峨峨，在水湯湯，與志遷化，容不虛生。　又叶桑經切，音星。【詩小雅】雖有兄弟，不如友生。叶寧平。【東方朔七諫】觀天火之炎煬兮，聽大壑之波聲。引八維以自道兮，含沆瀣以長生。　又叶尸連切，音羶。【黃庭經】內養三神可長生，魂欲上天魄入淵，還魂反魄道自然。考證：〔【韓愈進學解】諸生弟子事先生於兹有年矣。〕　謹按原文無諸生弟子句。今改國子先生晨入太學招諸生。 

甡	【午集上】【生字部】	甡	【唐韻】所臻切【集韻】【韻會】【正韻】疏臻切，□音莘。【說文】衆生□立之貌。【詩大雅】瞻彼中林，甡甡其鹿。【傳】甡甡，衆多也。聲類云：聚貌。徐曰：□生而齊盛也，若鹿角然。

