<!-- { "loadSidebar": true } -->
黩	【亥集下】【黑字部】	黷	【唐韻】【集韻】徒谷切【韻會】【正韻】杜谷切，□音獨。【說文】握持垢也。【玉篇】數也，垢也，蒙也。【正韻】濁也，慁也。【書說命】黷于祭祀，時謂弗欽。【前漢枚臯傳】媟黷貴幸。【師古曰】黷。污濁也。　又【賈逵國語註】黷，媟也。【廣雅】狎也。　又【玉篇】黑也。【正字通】黝貌。【左思吳都賦】林木爲之潤黷。

鷠	【亥集中】【鳥字部】	鷠	【字彙補】五魚切，音魚。鳥名。

鷺	【亥集中】【鳥字部】	鷺	【唐韻】洛故切【集韻】【韻會】【正韻】魯故切，□音路。【說文】白鷺也。【李時珍曰】水鳥也。林棲水食，羣飛成序，潔白如雪，頂有長毛十數莖，毿毿然如絲，欲取魚，則弭之，名曰絲禽。一名屬玉，一名舂鉏。【爾雅釋鳥】鷺舂鉏。【註】鷺頭翅背上，皆有長翰毛。今江東人取以爲睫攡，名之曰白鷺縗。禽經曰：鸘飛則霜，鷺飛則露，其名以此。步於淺水，好自低昂，如舂如鋤之狀，故曰舂鋤。又朱鷺。【爾雅釋鳥疏】楚威王時，有朱鷺合沓飛翔而來舞。則復有赤者，舊鼓吹朱鷺曲，是也。然則鳥名白鷺，赤者少耳。【晉書樂志】漢時短簫鐃歌之樂，其曲有朱鷺。又鷺羽，舞者所持以指麾，或坐或伏也。【詩□風】値其鷺羽。又【魯頌】振振鷺。又白鷺，官名。【魏書官氏志】以伺察者謂□官，謂之白鷺，取延頸遠望之義。又【集韻】良據切，音慮。【字林】鳥名。又【集韻】龍都切，音盧。水鳥也。

鸋	【亥集中】【鳥字部】	鸋	【廣韻】奴丁切【集韻】囊丁切，□音寧。【爾雅釋鳥】鴟梟鸋鴂。【疏】幽州謂之鸋鴂。【又】鶉子鳼，鴽子鸋。【註】別鶉雛之名。又【廣韻】【集韻】□乃定切，音甯。義同。

鸓	【亥集中】【鳥字部】	鸓	【唐韻】力軌切【集韻】魯水切，□音壘。【說文】鸓，鼠形，飛走且乳之鳥也。一名鸓鼠，一名飛生，一名鼯。【陶弘景曰】飛狀如蝙蝠，大如鴟鵝，毛紫色，暗夜行。【李時珍曰】此物肉翅連尾，飛不能上，易至礧墜，故謂之鸓。又【山海經】翠山，其鳥多鸓，其狀如鵲，赤黑而兩首四足，可以禦火。【司馬相如上林賦】蜼蠼飛鸓。【註】飛鸓首，以其髥飛。又【廣韻】力追切【集韻】倫追切，□音。【廣雅】□□，飛鸓也。又【集韻】盧回切，音雷。義同。

鸖	【亥集中】【鳥字部】	鸖	【正字通】同鶴。【淮南子覽冥訓】鴻鵠鶬鸖。【史記衞世家】懿公好鸖。【左傳】作鶴。

鸷	【亥集中】【鳥字部】	鷙	【唐韻】【集韻】【韻會】脂利切【正韻】支義切，□音至。【說文】擊殺鳥也。【玉篇】猛鳥也。【屈原離騷】鷙鳥之不羣兮，自前世而固然。【王逸註】鷙，執也。謂能執伏衆鳥，鷹鸇之類也。【後漢杜詩傳】湯武善禦衆，故無忿鷙之師。【註】鷙，擊也。又凡鳥之勇，獸之猛者，皆曰鷙。【禮月令】鷹隼蚤鷙。【註】鷙，疾厲之氣也。亦作摯。【禮曲禮】前有摯獸。又抵也。莊子馬蹄篇馬知介倪闉扼鷙曼。文李云鷙，牴也。又【集韻】【類篇】□陟栗切，音窒。【莊子在宥篇】天下始喬詰卓鷙。【音義】卓鷙，行不平也。又疑也。【管子五輔篇】下愈覆鷙而不聽從。【註】謂伺察而懷疑也。又【集韻】之列切，音晢。鳥擊也。又【集韻】【類篇】□敕栗切，音抶。又陟利切，音致。義□同。　考證：〔又與騺同。【史記秦本紀】晉君棄其軍，與秦爭利，還而馬鷙。〕　謹按史記不作鷙。今節云於上文禮曲禮前有摯獸下，增又抵也。莊子馬蹄篇馬知介倪闉扼鷙曼。文李云鷙，牴也。 

鵺	【亥集中】【鳥字部】	鵺	【廣韻】羊謝切【集韻】夤謝切，□音夜。鳥名。似雉。【山海經】單張山有鳥，如雉，文首，白翼，黃足，名曰白鵺，食之已嗌痛。

鶅	【亥集中】【鳥字部】	鶅	【廣韻】側持切【集韻】【韻會】莊持切【正韻】旨而切，□音甾。東方雉也。【爾雅釋鳥】東方曰鶅。【疏】東方雉名。又【爾雅釋鳥】鶅鵵軌。【註】義未詳。又【廣韻】【集韻】□側吏切，音胾。義同。

	【午集下】【穴字部】		【集韻】吉弔切，音叫。窱，深遠也。　又靜也。【張衡西京賦】望窱似徑廷。　又【集韻】伊鳥切。同窈。詳窈字註。

鶌	【亥集中】【鳥字部】	鶌	【唐韻】【集韻】□九勿切，音□。【說文】鶌鳩也。【爾雅釋鳥】鶌鳩，鶻鵃。【郭註】似山鵲而小。又【集韻】曲勿切，音□。【山海經】馬成山有鳥，狀如烏，首白，身靑，足黃，名鶌鶋，食之不饑。

	【辰集中】【木字部】		【唐韻】【集韻】□古穴切，音玦。椀也。亦小盂也。　又【類篇】扁縣切。義同。

黂	【亥集下】【麻字部】	黂	【廣韻】【集韻】【韻會】【正韻】□符分切，音汾。【玉篇】枲實也。【爾雅釋草】黂，枲實。【疏】黂，卽麻子名也。【淮南子說林訓】黂不類布，而可以爲布。　又通作蕡。【儀禮喪服】苴絰者，麻之有蕡者也。　又【廣韻】扶沸切【集韻】父沸切，□音。義同。考證：〔【儀禮】苴者，麻之有蕡者也。〕　謹照原文苴字下增絰字。 

□	【未集中】【缶字部】	□	【集韻】鬱，古作□。註詳鬯部十九畫。

	【午集下】【石字部】		【玉篇】居麻切【集韻】居牙切，□音加。石名。

黐	【亥集下】【黍字部】	黐	【廣韻】丑知切。【集韻】【正韻】抽知切，□音摛。【玉篇】黏也。【廣韻】黐膠所以黏鳥。　又【廣韻】呂支切【集韻】鄰知切，□音離。義同。

鷛	【亥集中】【鳥字部】	鷛	【廣韻】【集韻】【韻會】□餘封切，音容。【廣韻】鷛□，似鴨雞足。【司馬相如上林賦】煩鶩鷛□。

鷧	【亥集中】【鳥字部】	鷧	【廣韻】乙冀切，音懿。懿，鸕鶿鳥也。又【爾雅釋鳥】鶿鷧。【郭註】卽鸕鶿也。考證：〔【爾雅釋鳥】鶿懿。〕　謹照原文懿改鷧。 

鷨	【亥集中】【鳥字部】	鷨	【廣韻】戸花切【集韻】胡瓜切，□音華。【廣韻】鷨，鳥名。似雉。【廣雅】鴣穀擊鷨布穀。又【集韻】胡化切，華去聲。義同。

	【午集中】【皿字部】		【唐韻】于救切【集韻】尤救切，□音宥。【說文】小甌也。【玉篇】抒水器也。　又【廣韻】云久切【集韻】云九切，□宥上聲。又【集韻】胡隈切，音槐。義□同。　或作□。

鷷	【亥集中】【鳥字部】	鷷	【廣韻】將倫切【集韻】【韻會】蹤倫切，□音遵。西方雉名。【爾雅釋鳥】雉，西方曰鷷。又【廣韻】昨旬切，音臻。義同。又【集韻】徂昆切，音存。與蹲通。【周禮天官染人鄭註】夏狄六曰蹲。音存。本鷷字。又【集韻】【韻會】【正韻】□租昆切，音尊。義同。

鸆	【亥集中】【鳥字部】	鸆	【廣韻】遇俱切【集韻】【韻會】元俱切，□音虞。鸅鸆，鳥名。一名婟澤。常在澤中，象主守之官。又蒼鸆，鳥名。【白澤圖】蒼鸆九首。俗傳此鳥十首，天狗齧其一，常流血，血著人家則凶，荆楚人夜聞其飛鳴，爭作犬聲相逐，以其畏犬也。【正字通】蒼鸆，妖鳥也。一名鬼車鳥，一名九頭鳥。狀如鵂鶹，大者翼廣丈許，晝盲夜瞭，見火光輒墮。齊東野語，此鳥似野鳧，赤色，身圓如箕，十頭環簇有九頭，其一獨無而滴血，每頸兩翼，飛則□進。又一種，姑獲鳥，一名乳母鳥。小兒夜露衣物，此鳥夜飛，以血點之，兒卽病驚。

鸊	【補遺】【亥集】【鳥字部】	鸊	【篇海類編】必益切，音辟。鸊鷱，鳥名。鳩也。又與鷿同。

鸑	【亥集中】【鳥字部】	鸑	【唐韻】五角切【集韻】【韻會】【正韻】逆角切，□音嶽。【說文】鸑鷟，鳳屬。神鳥也。【周語】周之興也，鸑鷟鳴於歧。【張說握乾符頌】鳴鸑改號。又【本草】江中有鸑鷟，似鳧而大，赤目。○按此卽鸀鳿聲轉耳。【集韻】或作□。

鸝	【亥集中】【鳥字部】	鸝	【廣韻】呂支切【集韻】鄰知切【韻會】離知切，□音離。黃鸝，倉庚也。一名黃鶯。郭璞云：其色黧黑而黃，因名之。陸璣云：黃鸝留，關西謂之鸝黃。俗呼黃離留，或謂之黃栗留。齊人謂之搏黍，常以葚熟時來桑閒。里語曰：黃栗留，看我麥，桑葚熟。亦應節趨時之鳥。又【集韻】鄰題切【韻會】憐題切【正韻】鄰溪切，□音黎。義同。互詳鶊鵹二字註。

鸯	【亥集中】【鳥字部】	鴦	【唐韻】【集韻】【韻會】【正韻】□於良切，音央。鴛鴦，匹鳥也。【荆楚記】鴦名節木鳥。又紫鴛鴦，鸂□別名。又黃鶯，一名黃鴦。又瓦名。【蘇軾詩】瓦弄寒蟾鴦臥月。又人名。梁鴦。見【列子】。文鴦。見【晉書】。又【廣韻】烏郞切【集韻】於郞切，□音佒。義同。互詳鴛字註。

	【寅集中】【山字部】		【字彙】牛仲切，顒去聲。山名。

龃	【亥集下】【齒字部】	齟	【集韻】在呂切，音咀。【說文】齒不相値曰齟齬。【六書故】鋸齒出入亦曰齟齬。　又【玉篇】齧也。【集韻】嚼也。　又【廣韻】牀呂切【集韻】狀所切，□音鉏。又【集韻】鋤加切，音查。義□同。　又【集韻】【韻會】□莊加切，音樝。【前漢東方朔傳】令壺齟老柏塗。齟者，齒不正也。【張晏註】齟，讀如樝犁之樝。

□	【未集中】【糸字部】	□	【廣韻】盧盍切【集韻】力盍切，□音臘。【類篇】□颯，絲雜貌。或作□。

□	【未集上】【竹字部】	□	【集韻】同箝。

鸹	【亥集中】【鳥字部】	鴰	【廣韻】【集韻】【韻會】【正韻】□古活切，音括。【玉篇】鶬，鴰也。【爾雅釋鳥】鶬，麋鴰。【郭註】今呼鶬鴰。【班固西都賦】鶬鴰鳵鶂。【司馬相如子虛賦】雙鶬下。【註】鶬鴰也。又【廣韻】古切，音刮。鶬鴰，鳥毛逆九尾。【韓詩外傳】孔子渡江見之異，衆莫能名。孔子嘗聞河上人歌曰：鶬兮鴰兮，逆毛衰兮，一身九尾長兮。鶬鴰也。

	【午集中】【疒字部】		【廣韻】良巳切【集韻】兩耳切，□音里。【爾雅釋詁】病也。　又【廣韻】里之切【集韻】陵之切，□音釐。義同。

	【辰集上】【日字部】		【集韻】與暳同。

	【補遺】【卯集】【攴字部】		【字彙補】許昭切，音梟。地名。【前漢王子侯表】陽侯延年。〇按攵、攴相通，則敲、本一字也。以音義小異，姑別之。

黆	【亥集下】【黃字部】	黆	【字彙】姑黃切，音光。【班固舞陽侯樊噲銘】黆黆將軍，威蓋不當。【註】黆黆，武勇貌。　【正字通】旣訓武勇，从黃从冘，無義。班氏銘，黆黆當作桓桓，存考。

