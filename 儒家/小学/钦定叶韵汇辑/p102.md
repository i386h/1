<!-- { "loadSidebar": true } -->
　　中【字典读作得周礼师氏掌国中失之事注故书中为得陆徳明云杜音得】离【韵注音厯后汉书冦恂传三离寒暑李贤读】施【羊益切论语君子不施其亲何晏注施易也不以他人之亲易己之亲淮南子而性命失其得施注施读作易】骊【韵注音力汉书地理志张掖郡属县骊轩李竒注骊靬本音离防疾呼音力防】蠡【文选章句来弋切雄长杨赋敺槖驼烧蠡分剺单于磔裂属国】椑【唐韵房益切礼记君即位为椑嵗一漆之藏焉徐邈读】萉【字典蒲北切与菔通尔雅突芦萉注萉宜为菔芦菔也】瞿【集韵讫力切礼记瞿瞿如有求而弗得徐邈读】泥【女力切后汉书桓帝时謡曰寒素清白浊如泥谈苑醍醐泥或音匿】埃【韵注音戹楚词渔父安能以皓皓之白而防世俗之尘埃乎古音附録埃音哀自哀蔼爱厄转声而得也】来【韵补録直切诗经始勿亟庶民子来司马相如上林赋东西南北驰骛往来太元不往来不求得】哉【韵防小补以力切击壤歌日出而作日入而息凿井而饮耕田而食帝力何有于我哉】培【集韵鼻墨切荘子而后乃今培风陆徳明读】絯【集韵下革切荘子方且为物絯徐邈读】条【字典与涤通周礼条狼氏注徒厯切】燋【韵防小补资昔切周礼菙氏注楚焞置于燋释文一作哉益切】杓【集韵丁厯切荘子我其杓之人耶】漻【集韵狼狄切荘子油然漻然李轨读】蓧【韵注音狄説文引论语以杖荷莜今论语作蓧】茭【集韵吉厯切考工记弓人今夫茭解中有变焉故校注茭读为激之激谓弓檠也】咷【字典亭厯切汉书韩延夀传噭咷楚歌注咷音涤濯之涤】蔷【唐韵所力切尔雅蔷虞蓼山海经皋涂之山蔷水出焉】廧【字典与啬通战国防廧夫空注廧夫小臣也空其名】冥【集韵莫狄切以绳縻取禽兽之名周礼冥氏掌设弧张为阱擭以攻猛兽】溟【集韵莫逖切太元宻溟沐司马光注溟沐与霡霂同】蓂【集韵莫狄切尔雅菥蓂大荠注蓂音覔张衡南都赋菥蓂芋李善读】凝【韵补鄂力切宋玉大招代水不可渉深不可测只天白颢颢寒凝凝只魂兮无往盈北极只】登【字彚补东职切等入声公羊传公为逺而观鱼登来之也注登读言得齐人名求得为得来作登来者其言大而急由口授也】脩【徒厯切周礼司尊彞凡酒脩酌注脩读如涤涤酌以水和而泲之】谋【莫北切易林元黄四塞阴雌伏谋呼为墙屋为巫所识】浟【集韵亭厯切引易其欲逐逐或作浟浟汉书叙传六世耽耽其欲浟浟文武方作是庸四克注浟音涤】南【韵注音惄韩氏集韵南思也愁也音义同□字典惄又作南梁简文帝诗南音悲南弄上如字下音惄】厌【韵注音睾诗厌浥行露吴棫读入声】子【诗经集传音则大雅假乐君子显显令徳易林二人逐兔各争其得爱妾善走多获其子】殆【他徳切易林执义秉徳不危不殆】祀【韵补逸职切诗我仓既盈我庾维亿以为酒食以享以祀易林磝硗白石不生黍稷无以供祭神乏祀】薿【韵防鄂力切诗黍稷薿薿】伍【胡得切易林南至域深潜处匿聪明闭塞与死为伍】弟【韵注音睾诗齐子岂弟注岂弟犹言夕也岂读闿古文尚书以弟为圛明也疏此岂弟犹夕言与余岂弟不同上文夕谓初夜即行此云开明谓侵晨行也】捭【韵防博厄切礼记燔黍捭豚释文捭或作擗又作擘】衍【于力切荀子念彼逺方何其塞矣仁人绌约暴人衍矣忠臣危殆谗人服矣服鼻墨切】皛【广韵普伯切左思蜀都赋皛防氓于葽草注皛当为拍】藐【韵补莫逼切司马相如上林赋皓齿粲烂宜笑的皪长眉连娟微睇绵藐色授魂与心愉于侧】抱【韵会小补叶职韵淮南子菱杼紾抱注转也读如克岐克嶷之嶷】可【字彚补苦格切唐书突厥传可汗犹单于也妻曰可敦】假【集韵与格同易王假有庙诗汤孙奏假】舍【集韵始只切与释同诗舍矢既均笺舍之言释也周礼大胥春入学舍采合舞注舍即释也采读为菜管子上必寛裕而有觧舍释文舍同释】鼎【韵注音则徐铉説文注古文以贞为鼎籀文以鼎为则】淰【字典乃黙切诸经音义江南谓石水不派为念】寘【韵注音覔汉书武五子传髪纷纷兮寘渠孟康注寘音羃发厯羃挂岸也】置【韵注音直诗置我鞉鼔笺置读植易林筐倾筥覆畏我公置简伯无礼大师正食】意【韵补乙力切易南狩之志乃大得也入于左腹获心意也诗屡顾尔仆不输尔载终逾絶险曽是不意载节力切屈原天问厥萌在初何所意焉璜台十城谁所极焉秦之罘刻石文普施明法经纬天下永为仪则　　大矣哉宇县之中承顺帝意汉书贾谊鵩赋服乃太息举首奋翼口下能言请对以意史记文选并作臆刘向九叹播规榘以背度兮错权衡而任意操绳墨而放弃兮倾容幸而侍侧太元阳气隆盛充塞物寘然尽满厥意】利【林直切易林道礼和徳仁不相贼君子往之乐有其利太元更之小得用无不利】位【诗经集传入力切小雅礼仪既备钟鼔既戒孝孙徂位工祝致告偹蒲北反戒讫力反告古得反】至【韵注音直诗匪载匪来忧心孔疚期逝不至来六直反疚讫力反司马相如子虚赋雷动猋至星流霆击】异【韵补逸职切诗不思旧姻求尔新特诚不以富亦祗以异】备【韵补鼻墨切诗清酒既载骍牡既备以享以祀以介景福载节力切祀逸职切福笔力切】肆【韵注音逖礼记腥肆爓腍祭周礼大司徒奉牛牲羞其肆注肆觧牲骨体也刘昌宗读剔】易【诗经集传夷益反大雅携无曰益牗民孔易班固东都赋岂特方轨并迹纷纶后辟治近古之所务蹈一圣之险易云尔哉湖广司校尉箴大汉通变崇简易吞舟之鱼网以难阸张载剑阁铭自古迄今天命匪易凭阻作昏鲜不败绩卢谌诗倾盖虽终朝大分迈畴昔在危每同险处安不异易】避【房益切太元锐于时得其适也锐东忘西不能回避也】厠【集韵察色切侧也庄子厠足而垫之】比【彼侧切易林狗无前足阴谋其比为身贼害何以安息足子息切】踬【韵补职石切易林前顿后踬左跌右逆】跂【韵注音剧庄子跂蹻为服李轨注跂同屐蹻同屩】据【字典讫逆切史记吕后记见物如苍犬据髙后掖徐广读按汉书五行志作撠】庶【韵补之石切释名庶抚也谓拾抚微陋以待遇之也诗执防踖踖为爼孔硕或燔或炙君妇莫莫为豆孔庶莫音麦】辂【韵会小补辖格切汉书娄敬传脱挽辂孟康注辂音胡格反】具【入声易林大都之居无物不具抱布贸丝所求必得】募【博陌切吕氏春秋乃负石而沉于募水注募音千伯之伯】防【文选章句胡具切司马相如封禅颂非惟雨之又润泽之非惟徧之我泛布防之】蠧【韵补常只切易林禾生虫蠧还自尅贼使我无得】妬【字典之石切离骚众皆竞进而贪婪兮凭不厌乎求索羌内恕己以量人兮各兴心而嫉妬索山防切】措【集韵侧格切淮南子猿猱之捷来措髙诱注措读窄汉书王莽传迫措青徐盗贼】沍【字典辖格切列子霜雪交下川池暴沍】获【韵补胡洫切韩愈潮州祭神文稻既穟矣而雨不得以获也农夫蚕妇将无以应赋税继衣食也】制【之翼切易林梅李冬实国多寇贼乱扰并作王不能制】丽【韵注音厯春秋公子友败莒师于郦谷梁传作丽读入声】嵗【韵补须力切易林铜人铁距雨露劳苦终日卒嵗无有休息】涕【羊益切史记宋世家乃命卜筮曰曰济曰涕索涕音亦尚书作驿孔安国云气骆驿下连续今此文作涕是涕泣亦相连之状也】契【韵补诘厯切祢衡顔子碑用舍行藏与圣合契名为四友之冠实尽疏附之益】细【韵防小补读昔荀子临患难而不忘细席之言注引尸子作昔席之言】睨【文选章句入声王褒洞箫赋蝼蚁蝘蜒蝇蝇翊翊迁延徙迤鱼瞰鸡睨垂喙防转瞪瞢忘食】踶【韵注音逖庄子怒则分背相踶读踢】觧【诗经集传讫力反啇颂嵗事来辟勿予祸适稼穑匪觧】隘【韵补伊昔切荀卿知赋此夫安寛平而危险隘者耶修洁之为亲而杂汚之为狄者耶甚深藏而外胜敌者耶离骚惟夫党人之偷乐兮路幽昩以险隘岂余身之惮殃兮恐皇舆之败绩】戒【韵补讫力切易震索索中未得也虽凶元咎畏隣戒也诗四牡翼翼象弭鱼服岂不日戒玁狁孔棘服蒲北切屈原九章何芳草之早殀兮微霜降而下戒谅聪不明而蔽壅兮使谗谀而日得太元植裘施景榆漏率刻昏明考中作者以戒】界【诗经集传讫力反周颂立我蒸民莫匪尔极贻我来牟帝命率育无此疆尔界育曰逼反】代【韵补汤得切太元车入虚道不得也出险登丘莫之代也】载【诗经集传节力反大雅其绳则直缩版以载作庙翼翼易林车不利载请求不得】背【诗经集传必墨反大雅鞫人忮忒谮始竟背岂曰不极伊胡为慝】贷【韵畧徒得切周礼泉府凡民贷者以国服为之息注贷音特荀子贷而食杨倞注贷土得反易林府藏之富王以赈贷捕鱼河海茍愿多得太元小敛不贷利用安人正国】算【字典与防同仪礼既夕主人之史请读赗执算注古文算皆为防】患【胡国切易林蓄利积福日新其徳髙氏饮食忧不为患福音偪】藋【字典音翟灰藋本草注梁简文帝劝医文作□菜】噭【字典吉厯切公羊传昭公于是噭然而哭释文噭一音古狄反庄子噭噭然随而哭之崔譔读史记乐书嘄噭之声兴而士奋】雿【字彚直格切霄雿髙峻貌淮南子上游于霄雿之野髙诱注雿读翟】告【诗经集传古得反大雅訏谟定命逺犹辰告敬慎威仪维民之则易林门户乏食困死谁告】造【韵注音戚韩子舜见瞽叟其容造造焉注造读戚】祃【集韵博陌切礼记祃于所征之地或作貉同礼肆师凡四时之大甸猎祭表貉则为位注貉师祭也音莫驾反疏大雅云是类是祃故知貉为师祭也按此则祃与貉互通】夜【韵防小补音惕列子防俞师旷方夜耳俛首而听之弗闻其声汉郊祀歌侠嘉夜茝兰芳孟康读液按战国防益封安平君以夜邑万户即今莱州掖县也】罢【韵防小补芳逼切本作疈或作罢周礼大人注以罢辜祭四方百物】麝【集韵食亦切尔雅麝父脚似麕有香】贳【韵注音射史记髙祖纪从王媪武负贳酒韦昭注贳音食亦切古文贳射通用汉书地理志射阳县名在临淮郡功臣表有贳阳侯刘纒贳阳即射阳】髂【韵注音格雄觧嘲折胁拉髂顔师古注髂读格】赠【诗经集传音则郑风知子之来之杂佩以赠之来六直反】富【韵补笔力切诗人之齐圣饮酒温克彼昏不知壹醉日富】侑【诗经集传夷益反小雅以妥以侑以介景福福音璧】疚【韵补讫力切诗匪载匪来忧心孔疚来六直切】又【诗经集传夷益切小雅三爵不识矧敢多又】屋【于革切易林流浮出食载豢入屋闗中记秦甘泉歌金陵下余石大如□土屋黄庭坚诗初更月蚀缺半璧三更北风雪半屋戴复古诗去年汝来巢我屋梁间污泥髙一尺】目【韵补莫逼切释名目黙而内识也易林望叔山北陵隔我目不见所得使我心惑太元视非其直夷其右目夏侯湛抵疑防迟穷邑守此困极吝江河之流不以跃舟船之檝惜东壁之光不以寓贫妇之目】服【韵补鼻墨切易鸣谦贞吉中心得也劳谦君子万民服也诗求之不得寤寐思服悠哉悠哉辗转反侧仪礼士冠礼祝词令月吉日始加元服弃尔防志顺尔成徳离骚謇吾法夫前修兮非世俗之所服虽不周于今之人兮愿依彭咸之遗则汉郊祀歌奸伪不萌祅孽伏息隅辟越逺四貉咸服易林鳬舞鼓翼嘉乐尧徳虞夏美功要荒賔服栁宗元佩韦赋吉优游而布和兮残萑蒲以屏匿刿防刃于霸侯兮退匑匑而畏服】福【韵补笔力切易劓刖志未得也乃徐有説以中直也利用祭祀受福也诗无念尔祖聿修厥徳永言配命自求多福秦琅邪刻石文皇帝之徳存定四极诛乱除害兴利致福汉房中歌慈惠所爱美若休徳杳杳冥冥克绰永福易林东山西岳防合俱食百家送从以成恩福张衡东京赋于南则前殿灵台龢驩安福謻门曲榭邪阻城洫竒树珍果钩盾所职杜甫诗驽骀漫深泥何不避雨色劝君休叹恨未必不为福黄庭坚诗闲居为妇执新防宿处野人争卧席昔壮今衰殆不如吾恐未必不为福】禄【韵补录直切汉昭帝冠辞摛显先帝之光燿以承皇天之嘉禄钦承仲春之吉辰普遵大道之郊域易林火灭复息君明其徳仁人可遇身受利禄太元孔鴈之仪可法则也懐违折匕贬天禄也】谷【韵补讫力切六韬纷纷眇眇好色无极吾观其野草菅胜谷易林螟虫为贼害我五谷箪笥空虚家无所食苏轼诗无功日盗太仓谷嗟我与龙同此责】熟【韵畧蒲北切易林仓盈庾亿宜稼黍稷年丰嵗熟民得安息杜甫诗还为世尘婴颇带顦顇色杨枝晨在手豆子雨已熟】谷【韵补鱼厯切易林鹿畏人匿俱入深谷命短不长为虎所得史记索隐述賛七十升堂四方取则行诛两观摄相夹谷】肉【乘力切史记龟防传渔者利其肉寡人贪其力下为不仁上为无徳易林魂孤无室衔损不食盗张氏馈见敌失肉】腹【笔力切王褒四子讲徳论匍匐乎诗书之门游观乎道徳之域咸洁身修思吐情素而披心腹易林踟蹰南北误入防国社季利兵伤我心腹王炎诗砚工二百指日凿崔嵬腹篝灯砺斧斤深入逾百尺我行冒风雨周览不知夕】菊【韵补诀力切贾岛诗九日不出门十日见黄菊灼灼燿繁英美人无消息】陆【韵补録直切易林长夜短日阴为阳贼万物空枯藏于北陆郭璞騊駼赞騊駼野骏产自北域交颈相靡分背翘陆】轴【竒逆切易林山险难登涧中多石车驰轊击载重伤轴】逐【字典亭厯切易其欲逐逐苏林音迪】牧【韵补莫逼切易谦谦君子卑以自牧也鸣谦贞吉中心得也诗我出我车于彼牧矣自天子所谓我来矣来六直切阮籍大人先生传行欲为目前检言欲为无穷则少称乡党长闻隣国上欲图三公下不失为九州牧】伏【韵补笔力切易噬嗑食也贲无色也兊见而巽伏也随无故也蛊则饬也管子能戒乎能敕乎能隠而伏乎能而稷乎能而麦乎春不生而夏无得乎东方朔七谏处元舍之幽门兮穴岩石而窟伏从水蛟而为徒兮与神龙乎休息易林天地钤塞仁智隠伏商旅不行利润难得扬雄长杨赋皆稽颡树颌扶服蛾伏二十余年矣尚不敢惕息朱穆诗飞不正向寝不安息饥则木揽饱则泥伏饮牛沤菅由讼以直李商隠剑州重阳亭铭汝侯为理剑有盈昃君南臣北父坐子伏王炎诗涧水抱石根石骨多绀碧北山上搀天南山势蟠伏】宿【韵补思积切春秋公孙敖防晋侯于戚石经作宿陆玑草木疏宿菜幽州人谓之息菜易林三人俱行别离独宿一身五心反覆迷惑乱无所得】渎【韵补亭厯切易林五岳四渎含润为徳】牍【韵补亭厯切易林覆手举牍易为功力】复【韵补笔力切易林有求陈国留连东域须我王孙四月来复太元积差之贷十年不复贷音忒】粥【韵补职厯切苏辙诗老僧一身泉上住十年扫尽人间迹客到惟烧柏子香晨饥坐视山前粥】肃【韵补思积切书序肃慎来贺史记作息慎陆机诗羁旅逺游宦托身承华侧抚剑遵铜辇振缨尽祗肃】育【韵补余力切诗见夙字注黄伯仁龙马颂禀神只之灵化乃大宛而载育资元螭之表象似灵虬之注则】六【韵补録直切汉书叙传总统城郭三十有六修奉朝贡各以其职】缩【韵补式力切易林火石相得干无润泽利少囊缩班固幽通赋神先心以定命兮命随行以消息斡流迁其不济兮故遭罹而赢缩】哭【苦得切音克易林履□自敌凶忧来到痛不死哭杜甫诗犬戎鏁甲闻丹极八荒十年防盗贼征戍诛求寡妻哭逺客中宵泪霑臆】仆【韵补鼻墨切柳宗元佩韦赋尼父戮齐而诛卯兮本柔仁以作极兰竦顔以诮秦兮入降亷犹臣仆吉优游而布和兮残萑蒲以屏匿】淑【韵注音寂管子耳之所聼察于淑湫注淑湫与寂寥同】菽【赏职切易林中原有菽以待雉食饮御诸友所求大得】馥【韵补非力切梁宣帝诗含露或低垂从风时掩抑甘菊愧仙方丛兰谢芳馥】速【韵注音积籀文迹字金石録繁阳令碑迹作速】祝【之翼切戴复古诗为子必纯孝为人必正直以我期望心一日必一祝勿为痴小儿茫然无所识】麓【韵补録直切易林被服文徳升入大麓】蹙【集韵仓厯切诗蹙蹙靡所骋】穆【莫北切东方朔非有先生论吴王穆然张晏注穆音黙易林应聘唐国四门穆穆蟊贼不作凶恶伏匿谢翺乐府鸣鸾在镳士饱力桴鼓轰腾罕山北余刄恢恢军容肃穆】睦【韵补莫逼切王褒四子讲徳论太上圣明股肱竭力徳泽洪茂黎庶和睦易林种一得十日益有息仁政获民四国亲睦】覆【韵补笔力切易林乱危之国不可涉域机机身顿僵覆汉书叙传诡矣祸福刑于外戚髙后首命吕宗倾覆薄姬防魏宗文产徳班固西都赋震震爚爚雷奔电激草木涂地山渊反覆蹂躏其十二三乃拗怒而少息】縠【胡麦切王炎诗夜半茅茨下青灯照岑寂酒阑呼匠氏访之语纎悉氷蚕吐银丝鲛人织雾縠悉思积切通首叶陌锡职韵】鬻【韵补余力切易林西戎獯鬻病于我国扶阳之正以保干徳崔骃司空箴匪人斯力匪政斯敕流货市而苞苴是鬻】辐【韵补笔力切诗坎坎伐辐兮寘之河之侧兮河水清且直猗逸诗涓涓流水不壅不塞毂既破碎乃天箕辐事已败矣乃重太息易林登山伐辐虎在我侧王孙无惧仁不见贼】鵩【唐韵正古音蒲北反班固幽通赋三变同于一体兮虽移易而不忒洞参差其纷错兮斯众兆之所惑周贾荡而贡愤兮齐死生与祸福抗爽言以矫情兮信畏犠而忌鵩福音偪】鞠【韵畧各额切屈原九章眴兮杳杳孔静幽黙鬰结纡轸兮离慜而长鞠抚情効志兮寃屈而自抑】郁【韵桶越逼切司马相如上林赋芬芳沤鬰酷烈淑郁皓齿粲烂宜笑的皪】蝠【唐韵正古音方墨反曹植蝙蝠赋吁何奸气生兹蝙蝠形殊性诡每变常式行不由足飞不假翼】穋【韵补録直切诗黍稷重穋禾麻菽麦】夙【韵补思积切诗载震载夙载生载育时维后稷育余力切】彧【韵补越逼切诗疆场翼翼黍稷彧彧曾孙之穑以为酒食】葍【诗经集传笔力反小雅我行其野言采其葍不思旧姻求尔新特】妯【字典亭厯切方言人不静曰妯秦晋曰蹇齐宋曰妯】俗【昨则切魏武帝乐府世叹伯夷欲以厉俗侈恶之大俭为共徳】玉【韵补鱼厯切庄周引声歌渇不求饮饥不索食避世守道志洁如玉易林铅刀攻玉坚不可得尽我筋力胝蠒为疾疾秦昔切周必大诗油幕修然流修然晋八伯淋漓传翰墨鏦击间金玉连璧嘉同志倚玉许凉徳】足【韵补子息切淮南子谓许由无徳乌获无力莫不丑于色人莫不奋于其所不足易林欲飞无翼鼎重折足失其福利包羞为贼】曲【韵补区域切参同契纎芥不正悔吝为贼二至改度乖错委曲魏武帝乐府侈恶之大俭为共徳许由推让岂有讼曲兼爱尚同疏者为戚刘桢鲁都赋岩险回隔峻巘隠曲猛兽深潜介禽窜匿】粟【韵补思积切韩愈进学觧月费俸钱嵗糜廪粟子不知耕妇不知织】狱【韵补鱼厯切易林桎梏拘获身入牢狱髠刑受法终不可释魏武帝乐府于铄贤圣总统邦域封建五爵井田刑狱史记索隠述賛绾无它肠塞有阴徳刑名张欧垂涕恤狱】毒【韵补昌石切易林注斯膏泽祈卫百毒防以江南虺不能螫曹植思归赋何曽云之沈结兮悼太阳之潜匿雨淋涔而累注兮心愤悁以凄毒史记索隠述賛嗟彼伍氏被兹凶慝员独忍诟志复寃毒霸吴起师伐楚逐北】局【韵补讫力切诗谓天盖髙不敢不局谓地盖厚不敢不蹐史记索隠述賛吴楚轻悍王濞倍徳富因采山衅成提局骄矜携贰连结七国】欲【韵补余力切易林鼎足承徳嘉谋是克为王开庭得心所欲】束【韵补式力切太元带其钩鞶自约束也庐金戒渝小人不克也蔡邕笔赋削文竹以为管加漆丝之纒束形调抟以直端染元墨以定色】鹄【古伯切郭璞山海图賛御暍之鸟厥名鹃昏明是互画隐夜觌物贵应用安事鸾鹄鹃音冐】续【字典与绩同谷梁传伯尊其无绩乎注绩或作续易林五胜相贼火得水息精光销灭絶不能续】赎【蒲北切魏武帝乐府有燔丹书无普赦赎臯陶甫侯何有失职】笃【多则切史记索隠述賛绛侯佐汉质厚敦笃始击砀东亦围尸北所攻必取所讨咸克】浴【韵补欲息切易林洁齐沐浴思居明徳苏轼月砚铭其受水者哉生明而运墨者旁死魄忽元云之霮防观玉兎之沐浴】缛【韵补而域切李尤徳阳殿赋青琐禁门廊庑翼翼华虫诡异宻采珍缛】躅【韵补直力切韩愈樊宗师墓铭文从字顺各识职有欲求之此其躅】朂【韵补虚逼切栁宗元佩韦赋寛与猛其相济兮孰不颂兹之盛徳克明哲而保躬兮懐大雅之所朂】觉【韵补讫力切列子杨朱之歌曰天其弗识人胡能觉六韬吾观其吏暴虐残贼败法乱形上下不觉】角【讫力切太元昆于白失不黒无除一尾三角】较【几剧切太元四国满斯求安宅也麃而半而戴祸较也缾累于繘厥职迫也】岳【韵注鄂力切易林崔嵬北岳天神贵客温仁正直主布恩徳】朔【施只切张协七命若乃华裔之夷流荒之貊语不传于輶轩地不被乎正朔莫不骏奔稽颡委质重译】斵【之翼切魏武帝乐府舜漆食器畔者十国不及唐尧采椽不斵】礐【字典力摘切郭璞江赋礐硞防礭注礐力隔切】剥【博墨切淮南子山生金反自剥木生蠧反自食人生事反自贼】濯【直炙切殷臣竒布赋以为巾帊服之无斁既垢既污以焚为濯投之朱炉载然载赫】药【集韵丁厯切纒也潘岳射雉赋首药緑素】渥【于革切易林水土相得万物蕃殖膏泽优渥君子有得】搦【韵注昵格切班固答賔戯搦朽摩钝顔师古读李觏诗盗泉既不饮谮人亦不食山中小禽兽何足劳捉搦勇气无所泄爪地成遗迹】学【与职切左思魏都赋显仁翌明藏用元墨菲言厚行陶化染学讐校篆籀篇章毕觌】质【之翼切欧阳修红鹦鹉赋盖以气而召类兮故感生而同域播为我形特殊其质不緑以文而丹其色陈师道诗秦郎百好俱第一鸟丸如漆姿如石巧作松身与镜面借美于外非良质潘翁拜跪摩老眼一生再见三叹息刘子翚诗车螯不服箱马鲛非骏迹江瑶贵一柱嗟岂栋梁质刘克荘诗我来欲题名腕弱墨不食摩挲狄李碑文字尚简质】日【韵防小补而力切易介子石不终日楚词招魂成枭而牟呼五白些晋制犀比费白日些易林阴雾作匿不见白日邪径迷通使君乱惑赵至与嵇蕃书见渉字注韩愈诗好我衣服甘我饮食无念百年聊乐一日苏轼诗平明坐衙不暖席归来闭閤闲终日卧闻客至倒屣迎两眼防笼余睡色苏辙沈香山子赋我初不受将尔谁贼収视内观燕坐终日陆游诗清晨放船落星石大风吹颿如箭激回头已失庐山云却上吴城观落日】笔【彼侧切米芾诗我岂萧闲人偶然得空壁美哉何方彦精絶入妙笔程俱诗茅檐正欲结云根竹叶榴花荐余沥当从元亮赋言归木茹麻衣永投笔刘克庄诗驾言欵灵琐楼堞晃丹赤栢深不见人畵妙如新笔】出【耻力切音赤易林六龙争极服在不饰谨慎管钥结禁无出苏轼诗风流别驾贵公子欲把笙歌暖锋镝红斾朝开猛士噪翠帷暮卷佳人出韩驹诗得非拖天绅常恐浮地脉吕梁大人老尚与汨偕出刘克荘诗石廪先呈身岣嵝俄见脊须臾天柱开最后祝融出檡惠洪诗屋头枯木自安禅生铁脊梁钉桩直我昔东游曾见之两颊温然笑涡出到今持梦渡扬澜浪花漫天浩无极】室【施只切易林奋翅鼓翼翺翔外国逍遥徙倚来归温室韩愈祭穆员外文君居于室我既来即或以啸歌或以偃侧徐积诗恍惚须臾间终日不复得谁复坐我堂谁复入我室谁复饮儿酒谁复哺儿食韩驹诗虎卧文公庐鸟窠道林室本自无俗喧何由辨真寂逃溺必登山避燔必趋泽】实【常只切易林葛藟防棘花不得实谗佞乱政使恩壅塞苏轼诗金山也是不羁人早嵗闻名晚相得我醉而嬉欲仙去旁人笑倒山谓实问我此生何所归笑指浮休百年宅文同诗门前絶车马薄暮垂片蓆短墙挂纎蔓幽鸟啄红实羣蜗恶积雨缭绕篆空壁戴复古诗刳心晚闻道玩物若有得青春坐销歇方兹见真实人生到中年胡不保明徳】疾【秦昔切易林折梃舂稷君不得食头痒搔跟无益于疾苏轼诗愿君付一笑造物亦戯剧朝来赋云梦笔落风雨疾为君裁春衫髙防开桂籍张九成诗仕途非所长进寸輙退尺所以入市朝愁苦甘首疾谪来已九年底事无忧色陆游诗华镫纵博声满楼宝钗艶舞光照席琵琶急氷雹乱羯鼓手匀风而疾诗家三昧忽见前屈贾在眼元厯厯谢翺乐府始怒頟頟将臣不怿曰如上命即起予疾】术【常只切戴复古诗防勲文字塲致君以儒术不然学孙呉纵横万人敌为国取中原辟地元冥北何梦桂诗易道皆万变万彚寄一易大道降九流至理散方术】一【伊昔切淮南子天气为魂地气为魄反之元房各处其宅守而勿失上通太一韩愈裴复墓志铭晋阳之色愉愉翼翼无外无私防壮若一栁宗元惩咎赋再征信于防书兮谓炯然而不惑愚者果于自用兮惟惧夫诚之不一欧阳修红鹦鹉赋物有贵贱殊乎所得天初造我甚难而啬千毛亿羽曾无其一苏轼诗将军破贼自草檄论诗说剑俱第一彭城老守本虚名识字劣能欺项籍谢翺诗寄奴趣殊礼风防来自北只今王江州建国功第一故是阿珉孙举动良足惜】乙【伊昔切戴复古诗又不见竒章公家太湖碧髙下品题分甲乙二公名与石不磨今到方岩有灵璧】吉【古厯切易井収勿幕有孚元吉幕莫狄切参同契立义设刑当仁施徳逆之者凶顺之者吉】宻【莫狄切参同契按立法令至诚専宻谨俟日辰审察消息纎芥不正悔吝为贼苏轼诗比年三见之常苦有所适逝将走庐阜计濶道愈宻刘子翚诗光螺翚紫斑蠞膏湛金色水母脆鸣牙章举悬疣宻乌黏力排奡贴石不可索何梦桂诗易庵挟四技每技探易赜技分易不精君独精以宻我愧絶韦编所得在一画】律【林直切易林好战亡国师不以律魏武帝乐府皋陶甫侯何有失职嗟哉后世改制易律劳民为君役赋其力】逸【与职切苏轼诗山林等忧患轩冕亦戯剧我来即归休师宁要安逸王城满豪杰议论纷黒白刘子翚诗治物犹贵精治心岂宜逸平生感交游耳剽非无得精神随事分内省殊未力】失【施只切易林威势不敌虽众无益为鹰所击万事皆失欧阳修诗草木本无情及时如自得青春不可恃白日忽已失绕之重吟哦归坐成叹息苏轼诗幽幽百尺井仰天无一席隔墙闻歌呼自恨计之失苏辙沈香山子赋苦极而悟弹指太息万法尽空何有得失黄庭坚诗老翁哭妇儿相将难再得存亡如日月薄蚀行道失杨万里诗楼船忽然生两翼横飞直过阳侯国千村一抹片子时四岸人家眼中失】漆【仓厯切程俱诗亭亭漫吏多所厯干死书萤心似漆王门賔閤不留行赭顔趼足搜泉石杨万里诗海雾初开明海日近树逺山青厯厯忽然咫尺黒如漆白昼如何成暝色日乘力切刘克荘诗虽云嗜棃栗亦颇窥简册弟妹俱孩防亲发方如漆后予捧檄至轩盖候广陌】栗【林直切苏轼诗里人下道避鸠杖刺史迎门倒鳬舄我时与手皆儿童狂走从人覔棃粟健如黄犊不可恃隙过白驹那暇惜】毕【博厄切苏轼诗寓形天宇间出处防有役澹然都无营百年何由毕山林等忧患轩冕亦戯剧苏辙茯苓赋经厯千载化为琥珀受雨露以弥坚与日月而终毕朱子诗厚味纷朶颐妍姿坐倾国崩奔不自悟驰骛靡终毕君防穆天子万里穷辙迹】恤【相即切诗期逝不至而多为恤至朱力切易林屯耗未得终无大恤徐积诗谁复饮儿酒谁复哺儿食儿饥复谁念儿寒复谁恤耳不闻慈语目不见慈色】溢【羊益切苏轼诗朝来好风色旗尾西北掷行当中流见笑眼清光溢徐积诗凡千有余年而无所决溢国君与世主岂皆尽有徳盖繇河未徙一一循禹迹韩驹诗崇山蓄灵泉万古去不息潴为百斛深散入千渠溢其东滙民田又北寻山腋张耒诗功成则有命生事亦人力胡为不自勤守此欲何获田桑既有裕醪醴亦余溢】瑟【苏则切白居易诗浔阳江头夜送客枫叶荻花秋瑟瑟苏轼诗寒灯相对记畴昔夜雨何时聴萧瑟君知此意不可忘慎勿苦爱髙官职孔平仲诗我岂无仆马子不见賔客哦亭足清风林木助萧瑟韩驹诗断崕如破飞瀑中荡激大声或雷霆细者亦竽瑟末流垂半山十里见沸白楼钥诗江平风轻波瑟瑟宿霭卷空天一色东风吹句入长安一卷风流座中得刘克荘诗今人未知贵后代加寳惜洑流工骇舟久游觉萧瑟嵓室寛如家回棹聊愒息】匹【必益切诗筑城伊淢作丰伊匹张九成诗文不贵雕虫诗尤恶钩擿粗豪真所畏机巧非予匹所以常闭门千载求知识刘子翚诗乌黏力排奡贴石不可索妾鱼戯浮波媚鲘雌雄匹】述【乘力切韩愈樊宗师墓志铭神徂圣伏道絶塞既极乃通发绍述文从字顺各识职刘子翚诗鲦鲿鰋鲤鳗鳣鲔鳅鲂鲫鳙庸而魝小琐冗难尽述包涵知海量长养荷天徳】栗【郎击切苏轼诗新诗到中路令我喜折屐古来轩冕徒撡舍两悲栗数朝辞簮笏两脚得暂赤刘克荘诗至今絶顶上千丈留尾脊宁论儿女子壮夫股为栗我来欲题名腕弱墨不食】跸【必益切黄杳九宫赋东井辍而播洒彗勃佛仿以捎击四徼尘于千道絶引者而警跸蚩尤之伦服玢璘而要斑斓垂金十而建雄防】七【仓厯切米芾诗苟养走四方公卿更絶迹向我交渐稀背憎十六七丰吾九畹兰任汝满地棘】叱【昌石切释惠洪诗耶溪先生醉不知拥絮雷霆喧鼻息痴奴捶门呼不譍但闻含胡语呵叱】卒【子力切谢翺乐府神继圣伐功卒扼以偏师断北狄矢菆鸣房猬集的】虱【所力切文同诗男儿处贫贱举首宇宙窄翩翩抢榆鸠宛转匿絮虱】悉【思积切苏辙沈香山子赋越人髠裸章甫奚适东坡调我宁不我悉久而自笑吾得道迹王炎诗见縠字注刘克荘诗茫茫鬼神事荒幻难究悉吾师太史公江淮徧浪迹兹焉又浮湘汗漫恣游陟】诘【几剧切苏轼诗归来不入府却走湖上宅宠辱吾乆忘宁畏官长诘飘然便归去谁在子思侧刘克荘诗余谓僧无兹可以理诘止僧坐恱亭霾翳忽氷释石廪先呈身岣嵝俄见脊】栉【子力切戴复古诗杜宇啼一声行人泪横臆衣破谁与纫发垢孰与栉】昵【集韵质力切黏也考工记弓人凡昵之类不能方音义昵又音职】必【彼侧切苏轼诗此邦疑可老修竹带泉石欲买柯氏林兹谋待君必】侄【直炙切苏轼诗近者隔涛江逺者天一壁今朝复何幸见此万里侄陈师道诗了知至鉴无遁形王家旧物秦家得君今所有亦其亚伯仲小低犹子侄黄金白璧孰不有古锦句囊聊可敌】镒【伊昔切王炎诗巧手琢磨之价直黄金镒断嵓半倾欹旧穴久湮塞旁求得他材饮水不受墨】秫【直炙切谢翺诗向来建威幕颇见有此客驱车不小留驾言公田秫一朝又弃去此意谁能识】蟀【所力切方岳诗既去重感伤行行犹叹息我归不能眠草根鸣蟋蟀】篥【郎击切汪元亮诗归来耳热忘头白买笑挥金莫相失呼奚奴吹筚菜美人纵复横今夕复何夕失施只切】崒【子力切刘克荘诗清晨犯寒栗马上亲厯厯怪云何处来对面失崒午投胜业寺僧讶余不怿】潏【古阒切刘克庄诗豁然碧瑶户夹似双玉壁中有无底渊黒浪常荡潏谅当剖判初倍费造化力】凓【郎击切韩驹诗我欲蹋惊湍下穷龈腭石惜哉意徒然属此嵗凛凓安得汝南周断取白蛟脊】物【蒲北切苏轼诗妻孥真敝屣脱弃何足惜四大犹幻座衣冠矧外物一朝发无上愿老灵山宅徐照诗昨夜魂梦归白骑晓无迹因知天中蝗乃是尸上物仰面乆迎视低头泪双滴戴复古诗春风期汝一相顾对语茅檐慰岑寂如何今年来于我絶踪迹一贪帘幙画堂间便视吾庐为弃物谢翺诗葛巾赤两脚頽然向林宅此翁本坦荡焉能苦违物】拂【陌百切苏轼诗世间出世间此道无两得故应入枯槁习气要除拂丈夫生岂易趣舍志匪石】屈【苦击切刘子翚诗未能澡余心愧此一衾白尝闻盱江藤苍崕走虬屈斩之霜露秋沤以沧浪色】乞【苦击切苏轼诗五陵多豪士百万付一掷心知义财难甘就贫友乞不辞毛粟施行自丘山积陆游诗我昔学诗未有得残余未免从人乞力孱气馁心自知妄取虚名有惭色释惠洪诗是时夜气清隙月金蛇掷念君当北行鉢饭从谁乞我虽能少留秋燕社已逼】茀【韵补非力切易妇防其茀勿逐七日得】髴【墨百切唐庚诗金鉴束髙阁铁胎空数尺妙处难形容英表良髣髴摩挲许国姿尚想立朝色刘克荘诗髙峯七十二固已得仿佛邺侯何尝死懒残元非寂恍疑在山中明当往寻覔】月【雨逼切苏轼诗曷不走投陈孟公有酒醉君仍饱徳琼瑶欲尽天应惜更遣清光续残月又前赤壁赋惟江上之清风与山间之明月耳得之而为声目遇之而成色】骨【古或切苏轼诗我昔尝为径山客至今诗笔余山色师住此山三十年妙语应须得山骨】发【墨百切苏轼诗我岂无长镵真赝苦难识灵苗与毒草疑似在毫发把玩竟不食弃置长太息】阙【苦击切韩愈刘统军碑公病日恶不能造阙仆卧在宅闵有加锡】没【莫获切苏轼诗今夕偶不见汍澜念风伯母烦风伯来彼也易防没支頥少待之寒空浄无迹】伐【蒲北切太元将车入虚道不得也出险登丘莫之伐也髙山大川不辑航不克也】竭【其力切苏轼前赤壁赋耳得之而为声目遇之而成色取之无禁用之不竭是造物者之无尽藏也而吾与子之所共适】窟【韵补区域切苏轼诗君知欲斫奸邪窟楚国何曾斩无极】忽【呼麦切苏轼诗路人行歌居人乐僮仆怪我苦凄恻亦知人生要有别但恐嵗月去飘忽晁补之诗叔与气尚豪搘頥视屋极斯文恶表襮枯鱼戒所忽应如鲁宫籀藏壁俟其坼刘子翚诗清如夷齐隣粹若渊骞觌独警发铿鍧邪思戢毫忽】勃【傍伯切淮南子为孔子之穷于陈蔡而废六艺则惑为医之不能自治其病而不就药则勃矣】卒【子力切戴复古诗邉头诸州无铁壁借问谁能备仓卒】咄【韵补都役切苏辙沈香山子赋毋令东坡闻我而咄奉持香山稽首仙释】末【韵补莫逼切荀子寝兕持虎鲛韅丝末弥龙杨倞注末与幦同夏侯湛抵疑向若垂一鳞回一翼令吾子攀其飞腾之势挂其羽翼之末】濶【呼阒切欧阳修诗东风吹云海天黒饥龙冻云雨不濶嗔雷隠隠愁烟白宿露无光瑶草寂】脱【他徳切易林一寻百节绸缪相得其指诘屈不能觧脱苏轼海月賛惟是海月都师之式庶复见之众缚自脱苏辙沈香山子赋少壮一往齿摇发脱失足陨坠南海之北】割【古伯切郭璞山海图賛狍鸮贪惏其目在腋食人未尽还自龈割图形姒鼎是谓不若若常只切】枿【女力切朱乔年诗春风木芍药秾艳倾一国芳根维无恙嵗晚但枯枿】魃【韵补蒲麦切苏轼诗风频犹吝雪来嵗恐无麦天公聴一言惟幸早诛魃】黠【资昔切易林恶来呼伯烦惊外客巾守闲宅以备凶黠】节【子力切参同契二分纵横不应漏刻水旱相伐风不节苏轼诗青荑春自长绛珠烂莫摘短篱防新植紫笋生卧节】雪【韵补须力切易林早霜晚雪伤害禾麦损功弃力饥无所食杨泉蚕赋丝如凝膏其白伊雪以为衣裳冠冕服饰礼神纳賔各有分职苏轼诗卧闻海棠花泥污燕脂雪暗中偷负去夜半真有力何殊病少年病起头已白谢翺诗终身书甲子往往义形色如使磷与缁安得为玉雪】絶【韵补昨即切易林狐不得南豹无以北虽欲防盟河水梁絶刘歆列女賛及遭暴秦王道缺食治内之道于今废絶李白诗渭水清银河横天流不息朝野盛文物衣冠何贪絶】烈【韵补质力切杨戯赵子龙陈叔至賛征南厚重征西忠克綂时选士猛将之烈】结【韵注音亟易林□齧齧贫相责无有懽怡一日九结】穴【营只切苏辙沈香山子赋肤革烂壊存者骨骼巉然孤峯秀出岩穴如石斯重如蜡斯泽】洁【韵补质激切韩愈潮州祭神文选牲为酒以报灵徳也吹击管鼓侑香洁也拜庭跪坐如法式也苏轼诗白水渐渟青天落寒碧云何失旧秽底处来新洁】别【房益切苏轼诗粗言细语都不择春蚓秋蛇随意画愿从苏子老东坡仁者不用生分别】缺【韵补区域切易林两金相击勇武敢敌终日大战不破不缺戴复古诗他年汝成就料我头已白光华照老眼甘防不可缺】裂【即击切苏轼诗谓是月中蟇开口吐月液根源来甚逺百尺苍崖裂汪元量诗美人纵复横今夕复何夕楚狂醉歌歌欲辍老猿为我啼竹裂辍昌石切】灭【莫狄切易林张罗搏鸠鸟丽其灾雌雄俱得为网所灭又无援失国为狄所灭】折【之石切易林阴阳精液髙熟脱折】切【仓厯切淮南子方正而不以割亷直而不以切博通而不以訾文武而不以责求于一人则任以人力自修则以道徳】恱【营只切易林去危脱厄安无怵惕上福喜堂见我喜恱】辙【韵补耻力切易林驾驷逐狐轮挂荆棘车不结辙公子无得】窃【韵补楚抑切韩愈进学觧乘马从徒安坐而食踵常涂之促促窥陈编以盗窃然而圣主不加诛宰臣不见斥】鐍【古阒切刘子翚诗嵌岩各包藏喂防相附积中逢霹雳手妙若啓扄鐍鑚灼谅难堪曷不吐余沥】龁【胡得切淮南子龁咋足以噆肌碎骨注音劾】辍【昌石切汪元量诗见裂字注】惙【竹力切淮南子其为欢不忻忻其为悲不惙惙注惙音陟】硩【韵防小补他厯切周礼硩蔟氏掌覆夭鸟之巢注硩擿也】恶【于革切易林鲂生江淮一转为百周流四浸无有难恶】薄【字典薄革切左传先人有夺人之心薄之也注读迫屈原九章顺风波以从流兮焉洋洋而为客凌阳侯之汜滥兮忽翺翔之焉薄刘向九叹揄扬涤荡溧流陨往触崟石兮龙卭脟圈缭戾宛转阻相薄兮乐府子夜歌念爱情慊慊倾倒无所惜重帘持自鄣谁知许厚薄】略【林直切易林昭昭畧畧非忠信客言多反覆以黒为白覆笔力切】作【子徳切易林内执柔徳止讼以黙宗邑頼福祸灾不作福音逼汉书叙传汉章九法太宗改作轻重之差世有定籍】落【録直切易林登危入厄四时变易春霜夏雪物皆凋落魏文帝乐府涕泣雨面霑枕席伴旅单稍稍日零落惆怅窃自怜相痛惜左思呉都赋仰攀鵕防俯蹴豺獏刦剞熊罴之室剽掠虎豹之落黄庭坚诗夜寒置酒送归客长歌燕雁灯前落故园无书已十月目极千里云水隔朱乔年诗初如醉肌红忽作绛裙色谁人相料理耿耿自开落】阁【古伯切黄庭坚诗门前种栁今几长戒儿勿令打鸂鷘不晚归来踯躅问为公置酒临江阁】爵【韵补资昔切陆云诗清尘既彰朝虚好爵敬子侯度慎徽百辟】弱【韵补奴厯切三畧豪杰秉职国威乃弱扬雄长杨赋夷阬谷拔卤莽刋山石蹂尸舆厮系累老弱刘桢诗泛泛东流水磷磷水中石苹藻生其涯华纷何扰弱采之荐宗庙可以羞嘉客】约【集韵都厯切同的枚乘七发九寡之珥以为约注约亦的字也陆机演连珠烟出于火非火之和情生于性非性之适故火壮则烟微性充则情约是以殷墟有感物之悲周京无伫立之迹】雀【资昔切乐府上声歌三月寒暖适杨栁可藏雀未言涕交零如何见君隔】幕【莫狄切易见吉字注李陵歌径万里兮度沙幕杨氏古音畧幕读碛】雒【字典与额同汉书韩嫣传子增封龙雒侯顔师古注雒字或作额】壑【呼麦切诗奄受北国因以其伯实墉实壑实亩实籍太元心惕惕足金舄不忘沟壑张衡西京赋游鷮髙翚絶阬逾斥毚兎联猭陵峦超壑比诸东郭莫之能获阮籍东平赋崇之则成丘陵污之则为薮泽逶迤漫衍绕以大壑陆云逸民赋明发寤歌有懐在昔賔濮水之清渊兮仪磻谿之一壑】郭【集韵郭获切引春秋传攻郭则虞救之通作虢易林金城铁郭上下同力政平民亲寇不敢贼】博【博墨切诗戎车孔博徒御无斁既克淮夷孔淑不逆易林牲牺孔博日新其徳文君出猎姜氏受福福音逼】错【测防切魏文帝乐府登南山奈何蹈磐石树木丛生鬰差错寝蒿草荫松柏】跃【诗经集传音笛小雅跃跃毚兎夏侯湛猎兎赋纷歘赫以惊骛影跳竦而扬白擢轻足之防防振游形之跃跃】若【常只切诗既庭且硕曽孙是若太元食于剧父母采馂若郭璞山海图賛禀华之精练食八石乘龙隠沦往来海若是谓水仙号曰河伯汉书石显传民歌之曰牢耶石耶五鹿客耶印何累累绶若若耶】酌【之石切苏轼前赤壁赋客喜而笑洗盏更酌殽核既尽杯盘狼籍相与枕藉乎舟中不知东方之既白】削【韵补七息切苏轼诗斵为君倚几滑净不客削物防兴不浅此赠毋轻掷】铎【徒得切曹植乐府侍者行觞主人离席顾视东西厢丝竹与鞞铎不醉无归来明灯以继夕】鹊【资昔切易林李耳槖鹊更逢恐惜扰余以腹不能举格】度【韵注音宅古文度宅通用礼记引诗度是镐京诗本作宅史记夏本纪三危既度书本作宅苏轼司马温公神道碑二圣忘己惟公是式公亦无我惟民是度】漠【浦百切王褒洞箫赋宻漠泊以猭李善读杨雄觧嘲惟寂惟漠守徳之宅赵至与嵇蕃书见渉字注】虐【韵补宜防切史记自叙子羽暴虐汉行功徳王褒四子讲徳论处位而任政者皆短于仁义长于酷虐狼挚虎攫懐残乗贼】泊【集韵匹陌切王褒洞箫赋宻漠泊以猭注亡百切木华海赋防泊栢而迆飏注匹帛切】搏【博墨切淮南子琬琰之玉在洿泥之中虽亷夫弗释弊箄甑瓾在袇茵之上虽贪者不搏】藿【呼格切易林重茵厚席循髙采藿虽踬不惧后反其宅崔骃达防故进动以道则不辞执珪而秉柱国复静以理则甘糟糠而安藜藿】廓【古或切司马相如难蜀文鹪鹏已翔乎寥廓而罗者犹视乎薮泽易林天门开辟牢户寥廓桎梏觧脱拘囚纵释】霍【呼格切曹植七啓蹻捷若飞蹈虚逺蹠凌跃超骧蜿蝉挥霍】烁【郎击切左思蜀都赋江珠瑕英金沙银砾符采彪炳晖丽灼烁】镬【韵补胡洫切栁宗元惩咎赋进与退吾无归兮甘脂润兮鼎镬幸皇鉴之明宥兮累郡印而南适】莫【韵畧莫白切诗或燔或炙君妇莫莫左传引诗莫其徳音诗本作貊】鄂【韵防小补五革切国语设穽鄂】涸【虎伯切易林久旱水涸枯槁无泽虚修其徳未有所获】郝【广韵施只切尔雅郝郝耕也注言耕土解散也按此与诗其耕泽泽音义同史记虞卿传使赵郝约事于秦注音释】泺【广韵郎击切尔雅泺贯众】拓【集韵之石切説文拾也陈宋语或作摭后汉书张衡思元赋拓若华而踌躇注拓犹折也文选作摭】筰【集韵侧革切周礼典同侈声筰注钟口寛则声迫筰而出去疾也】玃【韵防小补俱碧切汉书邹阳传齐人公孙玃刘桢鲁都赋猰窳猛容举爪猴玃战鬬陵冈瞠怒奋赫】烙【韵防各额切荀子纣为炮烙之刑】猎【韵防小补思积切山海经先民之山有黒虫如熊状名曰猎猎注音夕】婼【韵防小补施只切春秋叔孙婼徐邈读】迮【侧帛切苏辙沈香山子赋纷然驰走不守其宅光宠所忧患所迮】欂【韵注音白王延夀鲁灵光殿赋白鹿孑蜺于欂栌吕向读】跅【集韵昌石切斥也汉书武帝纪跅弛之士谓士行卓异不入俗检如见斥逐也】辑【子力切淮南子羣臣亲附百姓和辑上下一心君臣同力诸侯服其威而四方懐其徳易林莫莫辑辑夜作画匿谋议我资来攻我室空尽我财几无我食室施只切】立【林直切李延年歌北方有佳人絶世而独立一顾倾人城再顾倾人国宁不知倾城与倾国佳人难再得史记索隠述賛弗父能让正考铭勒防叔来奔郰人倚立尼丘诞圣阙里生徳晁冲之诗严陵醉卧光武旁浮查正值天孙职王良挟防飞上天傅说空骑箕尾立呉儆诗潇洒竹间亭意行成小立賔主莫谁何悠然良自适俄有贵公子胡騘摇宝勒】集【秦昔切苏轼诗各念别时言闭户谢众客空堂净扫地虚白道所集苏辙沈香山子赋色声横骛香味并集我初不受将尔谁贼刘子翚诗天旋河汉动夜久隣机息凄凄感庭兰嵗暮霜雪集】邑【于力切易林昧之东域误国虎邑失我熟罴饥无所食班固西都赋与乎州郡之豪杰五都之货殖三选七迁充奉陵邑呉迈逺阳春歌百里望咸阳知是帝京邑緑树摇云光春城起风色佳人爱华景流靡园塘侧韩维诗驰驱百万众南指斗牛域誓将殄氛祲饮马长江邑苏轼诗吾君日月照委曲到肝膈哀哉人子心吾何爱一邑】急【诗经集传音棘小雅玁狁孔炽我是用急王于出征以匡王国易林鹰鹞欲食雉兎困急延颈见尾为我所贼苏轼诗刳肠彼交病过分我何得相逢未寒温相劝此最急】入【乘力切诗不闻亦式不谏亦入易林树栽藿豆为鹿兎食君不慎防秋无收入参同契四时顺宜与气相得刚柔断矣不相渉入苏轼诗海滨长鲸径千尺食人为粮安可入招君不归海水深海鱼岂觧哀忠直徐积诗又河水重浊淀淤日以积又夏秋霖雨诸水凑以入】泣【苦击切易林鬼夜哭泣齐失其国为下所贼苏轼诗卢公信寒陋衰发得满帻武子虽豪华未死神已泣晁冲之诗文君入成都乃复愧四壁晚见负弩来良悔抱颈泣杨万里诗遣骑前顷买干荻速烘焰火与一炙三足老鸦不肻出防云诉天天不泣】湿【施只切苏轼诗苦寒有酒不能饮见之何必问相识我酌徐除不满觥防客倒尽不留湿千门尽闭行路絶相与笑语不知夕方岳诗林光漏日烟霏湿鸬鷀族立春沙碧】给【几剧切易林不耕而获家食不给】拾【通韵缉通职白居易诗遗文仅千首六义无差忒散在京洛间何人为収拾】袭【前厯切杜笃论都赋或据山带河并吞六国或富贵思归不顾见袭】及【竒逆切刘子翚诗精神随事分内省殊未力寸阴捐已多老矣将何及自从得此衾梦觉常惕惕林景熈诗腥风鼓洪涛石齿鸣咋咋失势倘一落万绠那可及不如息我躯猿鹤与朝夕】粒【卢则切易林雀东求粒误入网罭頼逢君子脱复归息】蛰【除力切张衡应间夫女魃北而应龙翔洪鼎声而军容息溽署至而鹑火栖寒氷沍而鼋鼍蛰】执【之石切栁宗元惩咎赋防妬构而不戒兮犹断断于所执哀吾党之不淑兮遭任遇之卒迫势危疑而多诈兮逢天地之否隔】汲【纪力切易井渫不食为我心恻可用汲王明并受其福福音逼苏轼诗把玩竟不食弃置长太息山僧类有道辛苦常谷汲】吸【绮防切刘子翚诗髙人拥楮眠孪卷意自适素风含混沌春煦回呼吸】悒【伊昔切易林见叠字注】馽【音靮庄子连之以羁馽音义徐音丁力反】合【胡得切汉郊祀歌杳冥冥塞六合泽汪濊辑万国易林十五许室柔顺有徳霜降归嫁夫以为合先王日至不利出域】答【韵补都域切易林阴阳隔塞许嫁不答宛丘新台悔往叹息】杂【韵补秦食切易林文忧墨墨祸福相杂南北失治东西不得】蜡【郎击切黄庭坚诗平生饮酒不尽味五鼎馈肉如嚼蜡我醉欲眠便遣客三年窥墙亦面壁】蛤【文选章句古核切班固答賔戱賔又不开和氏之璧韫于荆石随侯之珠藏于蚌蛤乎】叶【韵补于棘切易林同本异叶乐仁尚徳东隣慕义来兴我国】猎【即击切易林兎聚东郭众犬俱猎围缺不成无所能获郭古获切】叠【徒厯切易林云雷因积大重叠久不见日使我心唈唈音嗌】渉【直炙切赵至与嵇蕃书去矣嵇生逺离隔矣防防飘临沙汉矣悠悠三千路难渉矣携手之期邈无日矣思心弥结谯云释矣漠莫白切日常只切】颊【几剧切释惠洪诗爱此玉崔嵬嵗久自崩坼下有洄涡泉甘凉氷齿颊勿轻一脉防去涨万顷泽】晔【韵补于棘切杨戱厐士元賛军师美至雅气致命明主忠情臆惟此义宗亡身报徳】洽【韵补胡棘切傅遐皇初颂鸿泽溥皇恩洽民欲得神望塞】法【韵补非力切释名法偪也人莫不欲从其志偪而使有所限也太元阳气髙悬厥法物仰其墨莫不被则汉书叙传系大易因史立法欧阳修杜祁公墓铭岂无臣工为予执法何以召之惟公旧徳公不能来予其往锡苏轼诗三韩王子西来法凿齿弥天两勍敌过江风浪急如山语舟人好防客】甲【韵补讫力切雄长杨赋人君以元黙为神澹泊为徳今乐逺出以露威灵数摇动以罢车甲本非人主之急务也防窃惑焉太元阳气和震圜煦释物咸税其枯而觧其甲】业【韵补宜防切易可久则贤人之徳可大则贤人之业鹖冠子两治四致间以止息归时离气以成万业杨戱邓孔山賛轻财果壮当难不惑以少御多殊方保业晋正旦大会行礼歌承天位统万国受命应期授圣徳四世重光宣开洪业】乏【韵补笔力切淮南子穷无穷极无极照物而不响应而不乏易林攫饭把肉以就口食所徃必得无有虚乏】
