<!-- { "loadSidebar": true } -->
　　五微
　　微【无非切妙也细也少也衰也贱也又无也非也文隐行也又地名又国名】薇【无非切文菜也】晖【许归切文光也广韵日色】煇【许归切光也通作辉亦与晖通】徽【许归切文衺幅也一曰纠绳也又美也又琴节曰徽又地名隋置歙州宋改徽州】挥【许归切奋也增韵振也动也洒也指挥也又挥霍也】翚【许归切说文大飞也广韵飞貌又雉五色备也】韦【雨非切说文相背也徐锴曰柔皮也又姓】围【雨非切说文守也广韵圜也绕也韵会一围五寸又一抱谓之围】帏【雨非切说文本祎囊字即今之香囊又单帐也又许归切】闱【雨非切宫中门也】违【雨非切离也广韵背也韵会去之又奔放曰违】霏【芳菲切说文雰也】菲【芳非切说文芴也又茂貌】妃【芳菲切左传嘉耦曰妃说文匹也尔雅媲也对也】騑【芳菲切说文骖旁马又马行不止貌】绯【甫微切绛色也一曰赤练】飞【甫微切说文鸟翥也通作蜚又姓】非【甫微切广韵不是也责也违也増韵訾也亦姓风俗通有非子伯益之后】扉【甫微切说文户扇也尔雅阖谓之扉】肥【符非切说文多肉也又国名又姓】腓【符非切脚腨肠也一曰病也又避也】威【于非切说文姑也今借为威权字广韵威仪也又姓】祈【渠希切亦作蕲说文求福也又报也告也增韵徐也】旂【渠希切尔雅有铃曰旂释名交龙曰旂旂倚也画作两龙有依倚也】畿【渠希切说文天子千里地亦曰圻又门内曰畿】机【居依切说文王发谓之机又弩牙一曰织具也又巧术也变也要也会也密也】几【居依切说文微也殆也广韵庶几也韵会尚也期也又渠希切近也】讥【居依切说文诽也一曰谴也广韵问也增韵诮也伺察曰讥通作几】矶【居依切碛也一曰激也增韵石激水曰矶】鞿【居依切系马韵会马络头一曰缰在口】玑【居依切珠不圆者】饥【居依切谷不熟曰饥韵会饿也】稀【香衣切说文踈也集韵通作希】希【香衣切尔雅罕也广韵止也望也散也施也俗作稀】晞【香衣切说文干也方言暴也】衣【于希切上曰衣下曰裳白虎通衣者隐也所以隐形也又姓】依【于希切倚也增韵凭也附也据也】沂【鱼衣切说文水名又州名】巍【语韦切文髙也韵会通作嵬】归【举韦切广韵还也增韵入也又依投也文女嫁也又州名又姓】袆【许归切文本作帏囊也尔雅妇人之袆谓之缡广韵后祭服】诽【甫微切谤也増韵非议也通作非】淝【符非切水名在庐江又地名亦作肥】痱【符非切风病也一曰小肿】欷【香衣切歔也亦作唏】豨【香衣切豕也方言南楚谓之豨】防【无非切文浽防小雨也】幑【许归切文帜也】楎【许归切文橛也尔雅杙在墙曰楎又犂头也】餥【甫微切糇也】騛【甫微切文马逸也通作飞广韵騛马而走】厞【符非切隐也】蝛【于非切蝛虫名古通威】葳【于非切葳蕤草木盛貌】肵【渠希切韵会敬也又盛心舌之爼】鐖【居依切广韵钩逆铓也韵会又大鎌也】刏【渠希切以血门也又居依切】耭【居依切韵会耕也】叽【居依切文少食也广韵口丑】鵗【香衣切尔雅雉北方曰鵗】譩【于希切痛声】溰【鱼衣切博雅溰溰霜雪貌】犩【语韦切尔雅犩牛郭璞曰即犪牛如牛而大肉数千斤或作□】馡【甫微切香也通作菲】婓【芳非切文婓婓往来貌一曰丑也】颀【渠希切文头佳貌一曰长貌】碕【渠希切曲防也一作崎亦作圻又去竒切石桥也】圻【渠希切本作﨑曲岸也又书传为京圻字】禨【居依切祥也増韵祟也】睎【香衣切文望也通作希】騩【举韦切马黑色也又山名】
　　支微齐叶韵
