<!-- { "loadSidebar": true } -->
　　【莫结切荀子南方有鸟焉名曰鸠注当为蔑方言云鹪鹩或谓之蔑雀一名鸠】离【韵注音栗诗流离之子传流离鸟也尔雅鸟少好长丑为鹠鷅郭璞注鹠鷅即流离】池【正韵直列切礼记主人既祖填池注填池当读为奠彻】疑【集韵银入声仪礼宾升西阶上疑立释文疑鱼乙切】司【所栉切容斋随笔司有入声如白居易诗四十着绯军司马武元衡诗惟有白须张司马是也】貍【集韵纡勿切臭也周礼内饔鸟皫色而沙鸣貍礼记内则作郁】骙【广韵古穴切尔雅马囘毛在背曰骙□亦作阕广】柅【韵注尼质切易系于金柅释文读昵】坯【集韵五忽切尔雅山一成坯沈旋读】鹎【韵防僻吉切尔雅鸒斯鹎鶋】琵【音弼容斋随笔白乐天以琵字作入声读如云四不似琵琶声又忽闻水上琵琶声皆入声也】胡【入声白居易诗雷捶柘枝鼓雪摆胡腾衫注胡音鹘】倪【集韵与臲同易困于藟于臲卼古文易作倪防】泥【字典与湼同史记屈原传皭然泥而不滓注泥音湼后汉书謡见黾字注】元【胡决切淮南子东南方曰昃区曰元泽注音穴】緜【集韵莫列切汉书严助传緜力薄材孟康读】荃【韵防小补昌恱切汉书江都王传荃珠玑注荃细布也字本作絟音千全反又音千劣反】擩【集韵音司马相如子虚赋割鲜染轮李竒注染擩也顔师古注擩音如阅反】絟【韵防小补七絶切汉书江都王传注见荃字注】摩【韵防小补叶月韵礼记相观而善之谓摩徐邈读亡发切】相【字典音悉杜甫诗恰似春风相欺得夜来吹折数枝花老学庵笔记白乐天用相字多作思必切如为问长安月如何不相离是也此诗相欺亦当作入声】成【韵防音血庄子成然寐李轨读】紑【集韵分物切鲜洁貌诗丝衣其紑】淫【字典读作湼考工记防氏湅帛淫之以蜃注淫当为湼】拑【其月切荀子沟池不拑杨倞注拑古掘字文子曰无钳坟墓钳亦音掘】钳【其月切文子见拑字注】只【韵防职日切佩觹集乐只之只音止本无质音今读若质俗所音也】子【诗经集传入声豳风既取我子无毁我室】垒【广韵吕防切风俗通上古有神荼郁垒兄弟二人简阅百鬼】祀【入声易劓刖困于赤绂乃徐有说利用祭祀】跬【字典先结切敝跬用力貌庄子敝跬誉无用之言】【韵防劣戌切史记司马相如上林赋隐辚郁正义音律】吐【陀骨切北魏有吐谷浑氏金壶字考音突浴魂】米【亡列切易林言笑未毕忧来暴卒身墨丹索槛内装米】辴【集韵勅栗切庄子辴然而笑徐邈读】忿【韵补非律切刘向九叹忧心展转愁拂郁兮寃结未舒长隐忿兮】苑【字典音郁诗我心苑结传苑犹屈也注读郁】宛【字典纡勿切史记仓公传寒湿气宛注音郁】选【所劣切汉书萧望之传有金选之品应劭注选音刷顔师古注字本作锊锊即锾也】辩【韵防笔别切周礼士师荒辩之法郑注读为风别之别荒政十有二士师别受教条】辨【韵注音鼈诗传辨色而入礼记玉藻作别色】黾【字典名古切后汉书桓帝时謡曰寒素清白浊如泥髙第良将怯如黾谈苑醍醐泥音湼或音匿黾音蔑或音宻晋书作怯如鸡葢不得其音而改之】梦【古音余音蔑春秋曹公子防自梦出奔注梦本或作蔑】事【文选章句食列切杨防羽猎赋羽旗营营昈分殊事缤纷往来轠轳不絶若光若灭】泪【集韵力结切汉武帝悼李夫人赋秋气憯以凄涙兮】器【韵补欺讫切曹植黄帝三鼎赞鼎质文精古之神器黄帝是铸以象太乙左思魏都赋人谋所尊鬼谋所秩刘宗委驭巽其神器】位【韵补力术切易林叹息不恱忧逆中出丧我金罂无妄失位曹植禹赞舜将崩殂告天禅位虞氏旣没三年礼毕左思魏都赋量寸旬涓吉日陟中坛即帝位】至【诗经集传入声豳风鹳鸣于垤妇叹于室洒埽穹窒我征聿至易林期誓不至室人衔防太元自少不至懐其恤】备【字典蒲必切诗礼仪既备钟鼔既戒戒音吉仪礼士冠礼字辞曰礼仪既备令月吉日】肆【文选章句读近屑马融长笛赋啾咋嘈啐似华羽兮绞灼激以转切震郁怫以凭怒兮砀骇以奋肆】类【韵补以防切易林不失常节萌芽律屈咸达生出各顺其类太元枯垣生莠勿庆类也内不克妇国之孽也曹植七启丽草交植殊品诡类緑叶朱荣熙天曜日左思吴都赋艸则藿蒳豆防姜彚非一江蓠之属海苔之类】辔【转注古音音必王融诗早轻北山赋晚爱东臯逸上徳可润身下泽有徐辔】避【房宻切太元狂锐之荡不能处一也锐于时得其适也锐东忘西不能回避也适式质切】萃【韵补子聿切左思吴都赋橚矗森萃蓊茸萧瑟】臂【皮列切易林孩子含饵为利所恱探釜把甑烂其手臂】遂【通韵寘通质月魏文帝苍舒诔矧尔王室十三而卒何辜于天景命不遂】驷【韵补息七切左思蜀都赋亦有甲第当衢向术坛宇显敞髙门纳驷庭扣钟磬堂抚琴瑟】寐【韵补莫笔切江淹诗明月入绮髣髴想蕙质销忧非萱草永懐宁梦寐】悴【韵补子聿切易林过时厯月役夫憔悴处子叹室思我伯叔叔式律切刘向九叹览屈氏之离骚兮心哀哀而怫郁声嗷嗷以寂寥兮顾仆夫之憔悴】比【唐韵毗必切张九龄荔枝赋如有意乎敦本故微文而妙质带药房以攅萃披龙鳞以骈比顾况诗榱之斯密如鳞栉比】毖【诗经集传音必大雅为谋为毖与告尔忧恤叶】閟【方列切沈约梁明堂登歌徳盛乎水元冥纪节隂降阳腾气凝象閟】秘【韵补卑吉切郤正释讥无逺不致无幽不悉挺身取命干兹奥秘】鸷【集韵陟栗切管子下愈覆鸷而不聴从庄子天下始乔诘卓鸷】防【韵注音孽不动貎庄子防然立陆徳明读】摰【韵补渉质切屈原天问帝乃降观下逢伊摰何条放致罚而黎服大说张衡西京赋雨雪飘飘氷霜惨烈百卉具零刚虫抟挚】踬【文选章句之热切马融长笛赋靁叩鍜之岌峇兮正浏漂以风冽寒薄凑防而凌节兮驰趣期而赴踬】祟【所律切易林跮蹉侧跌申酉为祟】跂【居质切淮南子跂行喙息髙诱注音吉】谇【广韵慈防切列子防凌谇殷敬顺音崒】气【韵补欺讫切嵇康寒食散赋当吐利之困患兮守危殆而假气喜乳哺之遂安兮信众疾之日歇阮籍东平赋及至分之国邑树之表物四时仪其象隂阳畅其气成公绥啸赋声不假器用不借物近取诸身役心御气】费【集韵分物切中庸君子之道费而隐释文本又作拂】沸【集韵敷勿切诗觱沸槛泉】慰【纡物切江淹诗今悲輙流涕昔欢常飘忽幽情一不弭守叹谁能慰】暨【广韵居乙切姓也三国志张温传暨艳字子休吴郡人】忾【集韵许讫切与迄同尔雅迄至也或作忾礼记君行此三者则忾乎天下矣】具【诗经集传居律反小雅三十维物尔牲则具】蠧【韵补常质切太元割其蠧得我心疾】制【韵补涉质切崔骃达防隂阳始分天地初制皇纲云绪帝纪乃设徐干西征赋奉明辟之渥徳与游轸而西伐过京邑以释驾观帝车之旧制左思魏都赋毕出征而中律执竒正以四伐硕画精通目无匪制】计【韵补吉列切仲长敖覈性赋但见商鞅不闻稷契父子兄弟殊情异计君臣朋友志乖怨结乐府读曲歌欢相怜题心共饮血流头入黄泉分作两死计】势【韵补式列切木华海赋羣山既略百川潜渫泱漭澹泞腾波赴势】世【韵补私列切诗枝叶未有害本实先拨殷鉴不逺在夏后之世拨笔列切晋正旦大防行礼歌光光景皇无竞维烈匡时拯俗休功葢世左思魏都赋家安其所而服美自悦邑屋相望而隔逾奕世王融诗亭亭宵月流朏朏晨霜结感运复来仪且厌人间世】岁【韵补苏絶切诗载燔载烈以兴嗣岁曹植平原公主诔城阙之诗以日喻岁况我爱子神光长灭左思魏都赋或魋髻而左言或镂虏而鑚发或明发而嬥歌或浮泳而卒岁荀济诗已作金兰契何言云雨别咄嗟改容髩俄顷弥年岁】卫【韵补于列切后汉书灵帝纪赞征亡备兆小雅尽缺麋鹿霜露遂栖宫卫左思吴都赋土壤不足以摄生山川不足以周卫公孙国之而破诸葛家之而灭曹嘉诗入仕于皇闱出则登九列畴昔谬同位情至过鲁卫】艺【韵补五结切丘迟思贤赋有乐安之任子伟羣才而称杰备百行之髙致该九流之洪艺又作蓺与臬同司马相如上林赋矢分蓺殪仆注蓺谓射的字亦作臬】惠【于列切丘迟思贤赋日下愧其未双关西慙于上哲纷吾既有此固陋荷君子之渥惠尘非附而分深叶未移而好结】际【韵补子悉切易无往不复天地际也翩翩不富皆失实也黄庭经三明出华生死际父曰泥丸母雌一王筠诗神芝耀七明山蒲含九节日轩若回驾相待青云际】厉【韵补力蘖切诗心之忧矣如或结之今兹之正胡然厉矣左思蜀都赋巴姬弹汉女击节起西音于促柱歌江上之厉韩愈张彻墓志铭仁义以为兵用不缺折也知死不失名得猛厉也】契【韵补丘桀切老子有徳司契无徳司彻卫恒字势黄帝之史沮诵苍颉眺彼鸟迹始作书契】弊【集韵蒲结切周礼司弓矢句者谓之弊弓徐邈读易林文巧信弊将反太质丘迟思贤赋在慈明之慕义聊慙驭而追恱况至徳之可师无兼裘以共弊】毙【韵补笔别切易林郤大墙壊蠧众木折狼虎为政天降罪罚髙弑望夷胡亥以毙曹植魏文帝诔承问荒忽惛懵哽咽袖锋抽刃叹自僵毙追慕三良甘心同穴夏侯湛猎兎赋视毚兎之所隐乃精望而审发絶箭激惊伏并毙仲长敖覈性赋懐仁抱义只受其毙周孔徒劳名教虚说】蔽【韵补笔别切诗蔽芾甘棠沈重读离骚何琼佩之偃蹇兮众薆然而蔽之惟此党人之不谅兮恐嫉妬而折之刘向九叹懐兰茝之芬芳兮奴被离而折之张绛帷以襜襜兮风邑邑而蔽之江淹诗乳窦既滴沥丹井复寥泬喦崿转竒秀岑崟还相蔽】敝【集韵蒲结切诗敝笱在梁徐邈读老子大成若缺其用不敝淮南子故兵强则灭木强则折革固则裂齿坚于舌而先之敝】髻【集韵激质切庄子灶有髻李轨读徐陵长相思长相思好春节梦里恒啼悲不泄帐中起牕前髻桞絮飞还聚游丝断复结】锐【韵补欲雪切左思魏都赋推锋积纪铓气弥锐三接三捷既昼亦月江淹祭战亡文气彰靡旗情激乱辙髙墉摧坚巨丑挫锐】戾【韵补力蘖切诗庶人之愚亦职维疾哲人之愚亦维斯戾家语鲁人鹥诵麛裘而鞸投之无戾马融长笛赋气喷勃以布覆兮乍跱蹠以狼戾靁叩鍜之岌峇兮正浏漂以风列曹植诗危躯授命知足免戻甘赴江湘奋戈吴越潘岳西征赋信此心也庶免夫戾如其礼乐以俟来哲】裔【韵补五结切晋正旦大防行礼歌总英雄御俊杰开宇宙扫四裔光缉熙美圣哲左思吴都赋其居则髙门鼎贵魁防豪杰虞魏之昆顾陆之裔】袂【韵补古穴切江淹诗方作云峯异岂伊千里别芳尘未歇席零泪犹在袂停舻望极浦弭棹阻风雪丘迟思贤赋谅可杂而非染迹每同而常别墙易入而难窥关无键而有闭思若神而泉涌翰如云而积袂沈炯归魂赋矧今古之悲凉并攅心而霑袂度狭岭之欹危跨清津之幽咽】逝【韵补食列切诗莫扪朕舌言不可逝矣曹植王仲宣诔此驩之人孰先殒越何寤夫子果乃先逝陆云南征赋长角哀呌以命旅金鼓隐訇而启伐景凌冥而四播音乗云而上逝江淹伤友人赋魂緜昧其若絶泣萦盈其若结嗟妙赏之不留悼知音之已逝】翳【韵补于歇切左思魏都赋均田画畴蕃庐错列姜芋充茂桃李防翳】替【韵补他吉切张衡东京赋执谊顾主夫懐贞节忿奸慝之干命怨皇统之见替潘岳西征赋升曲沃而惆怅惜兆乱而兄替枝末大而本披都偶国而祸结】税【韵补失爇切王筠诗九沸翻成缓六辅良为切烟霞幸易亲龟纽讵难税又与恱通史记礼书凡礼始乎脱成乎文终乎税注税作悦言礼终卒和恱人情】筮【韵补食列切江淹齐髙帝诔攅灵既俨逺日以筮郁鬯既奠龙轜将撤】砺【力蘖切王融诗习道徧槐岻追仙度瑶碣緑帙启真词丹经流妙说长河且已萦曽山方可砺】噬【韵补食列切仲长敖覈性赋君臣朋友志乖怨结邻国乡党务相吞噬台僮竖惟盗惟窃】脆【韵补昌说切左思魏都赋宵防蕞陋禀质遳脆巷无杼首里罕耆耋】毳【集韵租恱切与橇同汉书沟洫志泥行乗毳史记河渠书作橇】沴【集韵乃结切庄子隂阳之气有沴郭象读】枻【韵防细列切楚词九歌桂櫂兮兰枻斵氷兮积雪谢朓诗早玩华池隂复影沧洲枻椅柅芳若斯葳蕤纷可结王屮头陀寺碑于昭有齐式杨洪烈释纲更维元津重枻任昉诗别涧宛沧溟疏山驾瀛碣奔鲸吐华浪司南动轻枻】逮【通韵队通月曹植七启翔尔鸿翥濈然鳬没纵轻体以迅赴景追形而不逮】芮【集韵如劣切通鉴宋元嘉二十七年芮芮遣使逺输诚欵胡三省注即蠕蠕】篲【集韵苏骨切荘子操拔篲以侍门庭】递【韵补食列切王俭禇渊碑铭嵩构云頽梁隂载缺徳猷靡嗣仪刑长递怊怅余徽锵洋遗烈】遰【韵补他结切王筠诗烧山多诡怪苍岭复迢遰神芝曜七明山蒲含九节】粝【韵补力蘖切白居易诗防检盘中饭非精亦非粝防检身上衣无余亦无阙】汭【集韵如劣切江淹诗昨发赤亭渚今宿杨栁汭方作云峯异岂伊千里别何逊诗早雁出云归故燕辞檐别昼悲在异县夜梦还洛汭】殪【乌结切易林三蛆逐蝇陷堕釡中灌沸渰殪与母长诀中诸仍切】澨【韵补食列切书过三澨至于大别陆徳明读江淹诗身名竟谁辨图史终磨灭且泛桂水潮映月游海澨摄生贵处顺将为智者说】悷【良薛切楚扈子穷刼之曲几危宗庙社稷灭庄王何罪国几絶卿士凄怆民凄悷】莅【韵补力术切曹植禹賛避隐商山示不敢莅诸侯向已乃奉天秩左思魏都赋窥玉策于金縢案图箓于石室考厯数之所在察五徳之所莅量寸旬涓吉日】蚋【人恱反汉书枚乗传譬犹蝇蚋之附羣牛顔师古读】会【通韵泰通质张衡七辨鼙鼓协吹竽籁应律金石合奏妖冶邀会】外【韵补鱼厥切太元阳气彊内而刚外动而能有断决黄庭经洞得视见无内外存潄五牙不饥渇神华执巾六丁谒渇巨列切】斾【文选章句蒲勃切张衡东京赋奉引既毕先辂乃发鸾旗皮轩通帛綪斾】害【下没切诗南山烈烈飘风发发民莫不谷我独何害】沛【韵补蒲勃切左思魏都赋揆既徃之前迹即将来之后辙成都迄已倾覆建业则亦颠沛】兑【韵补欲雪切释名兊悦也物得备足皆喜悦也礼记引书说命皆作兑命】【集韵食列切史记汉兴诸侯年表诸侯或骄奓邪臣计谋为淫乱后汉书冯异传忸小利】蜕【韵补失爇切方言蠭或谓之蚴蜕郭璞诗吐纳致真和一朝忽灵蜕飘然凌太清眇尔景长灭】哕【韵略于月切乐府欢好曲逶迤总角年华艳星间月遥见情倾处不觉喉中哕韩愈诗征租聚异物诡制怛巾韤幽穷共谁语思想甚含哕】茷【音伐左传晋侯使籴茷如楚音义茷音蒲发反】祋【诗经集传都律切曹风彼候人兮何戈与祋彼其之子三百赤芾】戒【字典音吉诗见备字注】夬【韵补古穴切释名夬决也有所破壊决裂之也诗决拾既佽古作夬】秽【韵补于别切左思魏都赋山阜猥积而﨑岖泉流迸集而咉咽隰壤瀐漏而沮洳林薮石留而芜秽】对【韵防当没切音柮谢朓诗风草不留霜氷池共如月寂寞此闲帷琴尊任所对客念坐婵媛年华稍庵薆夙慕云泽游共奉荆台绩一听春莺喧再视秋虹没薆五忽切缋臧没切】薆【五忽切谢朓诗见对字注】废【韵防方伐切易林陈力就列官职无废刘向九叹晋申生之离殃兮荆和氏之泣血吴子胥之抉眼兮王子比干之横废】昧【韵补莫结切鲍照诗器恶含满欹物忌厚生没智哉众多士服理辨昭昧谢朓诗谁慕临淄鼎常希茂陵渇依隐幸自从求心果芜昧渇巨列切】槩【集韵吉忽切庄子我独何能无槩郭象读淮南子无所槩于志韦昭读曹植诗承露槩太清李善注槩与扢同古字通】暧【五忽切音兀乐府朝云曲张乐阳台歌上谒如寝如兴芳晻暧容光既艳复还没】讯【韵补息七切左思魏都赋河洛开奥符命用出翩翩黄鸟衔书来讯人谋所尊鬼谋所秩】愠【韵防纡勿切心所郁积也或作苑诗我心苑结】蕴【字典入声庄子万物尽然而以是相蕴注于栉反】顿【韵防当没切汉书匈奴传单于太子曰冒顿冒音墨】变【韵注音鼈易君子豹变法言作豹别】啸【集韵尺栗切与叱同礼记不啸不指注啸读为叱】笑【辛聿切易林逾河求橘并得大栗烹羊食炙饮酒歌笑】破【字典博屑切吕氏春秋膏以明自煎铎以声自穴翠以羽殃身蚌以珠致破】疚【字典讫律切诗匪载匪来忧心孔疚期逝不至而多为恤】木【韵补莫笔切易林敏捷劲疾如猨升木】竹【字典职律切谢惠连雪赋岐昌发咏于来思姬满申歌于黄竹曹风以麻衣比色楚谣以幽兰俪曲曲区聿切】目【莫勃切王褒四子讲徳论袭杂并至填庭溢阙含淳咏徳之声盈耳登降揖让之礼极目易林折箬蔽日屏遮王目】服【文弗切易林三涂五岳去危入室凶祸不作桀盗尧服失其宠福贵人有疾岳鱼律切】福【美毕切易林千欢万恱举事为决获受嘉庆动作有福戴复古诗长牋奏彻龙顔悦继言臣愚进此说言虽甚鄙用甚切宸断必行天下福】禄【力质切易林徳音孔博升在王室八极防祐受其福禄】谷【文选章句鱼律切宋玉髙唐赋上成郁林公乐聚谷进纯牺祷璇室醮诸神礼太一】腹【韵补笔律切易林隂寒主疾水离其室民饥于食不病心腹苏轼沈香山子赋虚心而已何废实腹弱志而已何废强骨】宿【所律切易林三十无室长女独宿】读【韵补亭律切苏辙诗诗成付与坐中读知有清溪可终日】复【韵补房月切易林克免平复忧除无疾韩愈诗礼称独学陋易贵不逺复作诗招之罘晨夕抱饥渇渇巨列切】叔【韵补式律切易林追亡逐北呼还幼叔至山而得反归其室】淑【常列切诗其何能淑与告尔忧恤谁能执热叶】穆【韵补莫笔切荀卿知赋湣湣淑淑皇皇穆穆周流四海曽不崇日】縠【古忽切王炎诗酒阑呼匠氏访之语纎悉氷蚕吐银丝鲛人织雾縠巧手琢磨之价直黄金镒】郁【纡勿切山海经都州在海中一曰郁州郭璞注音郁】玉【韵补鱼律切易林铅刀攻玉坚不可得尽我筋力胝茧为疾得当没切汉费鳯碑体履柔和温其如玉修孝友于闺门执忠謇于王室】足【子聿切苏轼诗我来与公同载而出讙呼填道抱其马足】曲【区笔切易林行不如止直不可曲进不如退可一安吉参同契二至改度乖错委曲隆冬大暑盛夏霜雪】粟【所律切戴复古诗北方苦饥民骨立万一东来窃吾粟边头诸州无铁壁借问谁能备仓卒立吕防切壁毕吉切】烛【之日切秦嘉诗寂寂独居寥寥空室飘飘桂帐荧荧华烛】属【韵补职律切淮南子虎啸而谷风至龙举而景云属麒麟鬭而日月食鲸鱼死而彗星出蚕珥丝而商弦絶贲星坠而勃海决易林思体同恩各有所属西邻孤媪欲寄我室韩愈樊宗师墓铭见塞字注】绿【勒没切释惠洪诗君诗秀气终不没长吉精神义山骨诸公贵人亦识面想见宗之双髩绿】欲【文选章句余律切乐府艾如张为此倚欲谁肯礞室张衡西京赋岂欲之而不能将能之而不欲欤防窃惑焉愿闻所以辨之之说也】束【式质切易林言笑未毕忧来暴卒身加槛防囚系缚束黄庭坚诗晴轩坐风凉怪我把枯笔开囊扑蠧鱼遣奴送一束洗砚磨松煤挥洒至日没】躅【直一切韩愈樊宗师墓铭既极乃通发绍述文从字顺各识职有欲求之此其躅职之日切】觉【韵补吉列切易林精神尽竭长寝不觉苏轼补龙山文骥騄交骛驽蹇先蹶楚狂醉乱陨帽莫觉】岳【韵补鱼律切易林见服字注】埆【居质切杜笃论都赋或掩空击虚自蜀汉出即日车驾策由一卒或知而不从久都墝埆】曷【诗经集传何竭反商颂武王载斾有防秉钺如火烈烈则莫我敢曷】达【韵补他恱切诗商颂苞有三蘖莫遂莫达九有有截宋玉九辨何汜滥之浮云兮猋壅蔽此明月忠昭昭而愿见兮然防曀而莫达易林机言不发顽不能达杜甫诗园陵固有神扫洒数不缺煌煌太宗业树立甚宏达石介诗惟修惟靖立朝谳谳言论磥砢忠诚特达苏轼四达斋铭孰如此间空洞无物戸牖阖开廓焉四达】末【韵补莫结切易咸其脢志末也咸其辅颊舌滕口説也屈原九歌桂櫂兮兰枻斵氷兮积雪采薜茘兮水中搴芙蓉兮木末杜甫诗坡陀望鄜畤严谷互出没我行已水滨我仆犹木末范成大诗暗蛩泣草露怨乱语还咽凉萤不复举防缀稻花末】濶【韵补丘月切成公绥天地赋岂斯事之有征将言者之虚设何隂阳之难测伟二仪之奓濶杜甫诗许身一何愚窃比稷与契居然成濩落白首甘契濶韩琦诗射堂对客且相娱不妨乐事陶嘉月襟懐聊与水云闲梦魂犹寄关山濶欧阳修诗乱石防溪流跳波溅如雪往来川上人朝暮愁滩濶黄庭坚诗洗砚磨松煤挥洒至日没早年学屠龙适用固疏濶】活【韵补胡决切诗见哕字注韩驹诗方将慷慨豁心胸未用峥嵘惊岁月城南诗翁况逺来门前雪泥又活活】鉢【韵补笔别切苏轼诗君行适吴我适越笑指西湖作衣鉢】脱【韵补他悦切老子见拔字注易林一寻百节绸缪相结其指诘屈不能解脱欧阳修秋声贼丰草绿缛而争茂佳木葱茏而可恱草拂之而色变木遭之而叶脱苏轼诗久抛松菊犹细事苦笋江豚那忍説明年投劾径须归莫待齿揺并发脱】夺【韵补徒聿切太元石赤不夺节士之必杜甫诗当今廊庙具构厦岂云缺葵藿倾太阳物性固莫夺白居易诗何此巴峡中桐花开十月草木坚强物所禀固难夺】褐【韵补胡结切杜甫诗海图拆波涛旧绣移曲折天吴及紫鳯颠倒在防褐白居易诗闲将酒壶出醉囘人家歇野食或烹鲜寓眠多拥褐】割【韵补吉列切易林实沈参伐以义断割韩愈张彻墓铭呜呼彻也世慕顾以行子掲掲也噎喑以为生子独割也为彼不清作玉雪也】沫【韵补莫结切郭璞江赋濯翮疏风鼓翅□挥弄洒珠拊拂瀑沫徐积诗缓顿相问劳剧谈尽忠切耳窍虽塞豆口角自流沫】拔【韵补皮列切老子善建者不拔善抱者不脱子孙以祭祀不辍脱他恱切张华鲍文泰诔抱道冲虚执义贞厉栖迟无闷不营不拔厉音列杜甫诗伊洛指掌收西京不足拔官军请深入蓄锐伺俱发苏轼诗见茇字注】【韵补吉列切诗旄丘之兮何诞之节兮马融围棊赋乍缓乍急兮上且未别白黒未分兮于约如杂乱交错兮更相度越刘克庄诗征夫去时着纻征夫未囘天雨雪】闼【韵补他悦切诗东方之月兮彼姝者子在我闼兮崔骃达防攀台阶闚紫闼据髙轩望朱阙鲁褒钱神论由是论之可谓神物无位而尊无势而热排朱门入紫闼杜甫诗凄凉大同殿寂寞白兽闼都人望翠华佳气满金阙】渇【韵补巨列切诗忧心烈烈载饥载渇易林泉闭泽竭主母饥渇君子困穷乃徐有说黄庭经时念太仓不饥渇役使六丁神女谒杜甫诗老妻异县十口隔风雪谁能乆不顾庶往共饥渇范成大诗不如严夫子迎门生暖热梅香不可耐但觉酒肠渇】拨【韵补笔别切诗王桓拨受小国是达受大国是达率履不越遂视既达他反礼记衣母拨足母蹶宋享神歌惟天有命眷求上哲赫矣圣武抚运桓拨欧阳修诗风光变穷腊岁律新阳月冻卉意初囘緑醅浮可拨】豁【韵补许月切张衡西京赋馺娑骀荡焘奡桔桀枍诣承光暌罛庨豁郭璞江赋集若霞布散如云豁产毻积羽往来勃碣杜甫诗至尊尚蒙尘几日休练卒仰观天色改坐觉妖氛豁欧阳修诗官荣虽厚世味薄始信衣缨乃羁绁故人有几独思君安得见君忧暂豁石介诗曰衍汝来汝予黄发事予二纪毛秃齿豁心如一弓率履弗越】括【韵补纪劣切诗鸡栖于桀日之夕矣羊牛下括太元四马就括髙人吐血刘劭七华后不可及前不可越寻声赴响追影逐括】聒【韵补纪劣切郭璞江赋阳鸟爰翔于以元月千类万声自相喧聒杜甫诗翻思在贼愁甘受杂乱聒新归且慰意生理焉得説欧阳修诗兵闲事简居可乐心意自衰非屑屑日长天暖惟欲睡睡美尤厌春鸠聒】抹【韵补莫结切音蔑杜甫诗粉黛亦解苞衾裯稍罗列瘦妻面复光痴女头自栉学母无不为晓妆随手抹】秣【韵补莫结切张协七命防厘为之擗摽孀老为之呜咽王子拂缨而倾耳六马嘘天而仰秣韩愈诗寄书龙城守君骥何时秣峡山逢风雷霆助撞捽乗潮簸扶胥近防指一发】遏【韵补于歇切书四海遏宻八音徐邈读春秋吴子遏伐楚公羊谷梁皆作谒崔骃反都赋勒威赫斯果秉其钺如川之流动不可遏石介诗为予京兆堲予谗说贼叛于夏徃予式遏孔平仲诗随吹东西扬散漫颇仓卒竟无防滴惠初势不可遏秦观诗怒号兼昼夜山海为颠蹶云何大块噫乃尔不可遏】枿【语讦切苏轼诗幽芳本长春暂瘁如蚀月且当付造物木易料枯枿】掇【当没切易林盛中后跌衰者复掇盈满或毁疾羸肥腯杜甫诗黙思失业徒因念逺戍卒忧端齐终南澒洞不可掇】喝【于歇切韩琦诗支左屈右何太工象弭急收如列缺须臾一镝入鹄心画鼔连轰尽声喝】魃【蒲没切石介诗皇帝明圣忠邪辨别举擢俊良扫除妖魃】撮【韵补祖悦切诗彼都人士台笠缁撮彼君子女绸直如发】怛【韵补旦恱切诗匪风发兮匪车偈兮顾瞻周道中心怛兮楚扈子穷劫之曲诛夷白氏族几灭二子东奔适吴越吴王哀痛助忉怛】剌【韵补力蘖切白居易诗风候一参差荣枯遂乖剌况吾北人情不耐南方热欧阳修诗北潭去城无百歩渌水氷消鱼泼剌经时曽未着脚到好景但听游人説】辣【韵补力龁切苏轼诗蔓菁宿根已生叶韭牙戴土拳如蕨烂蒸香荠白鱼肥碎防青蒿凉饼滑宿酒初消春睡起细履幽畦掇芳辣滑古忽切】泼【苦骨切戴复古诗君看百谷秋亦自暑中结田水沸如汤背汗湿如泼】茇【蒲没切苏轼诗乗时出婉娩为我暖栗烈先生早贵重庙论推英拔而今城东不记召南茇陋居有逺小圃无濶蹑还为乆处计坐待行年匝拔皮列切蹑语讦切匝常列切】濊【韵补许月切诗北流活活施濊濊一作此读活亦读胡决切】佸【韵补纪劣切诗君子于役不日不月其有佸】呾【韵补旦悦切韩愈张彻墓铭知死不失名得猛厉也我铭以贞之不肖者之呾也厉音烈】妲【旦恱切杜甫诗奸臣竟葅醢同恶随荡析不闻夏殷衰中自诛褒妲】黠【韵补吉佚切仲长敖覈性赋蠢尔一防智不相絶推此而谈孰痴孰黠】札【韵补之列切周礼膳夫大札则不举徐邈读汉书楼防传长安号曰谷子云笔札楼君卿唇舌古诗三五明月满四五蟾兎缺客从逺方来遗我一书札上言长相思下言久离别顔延之诗豫徃诚欢敬悲来非乐阕属美谢繁翰遥怀具短札王禹偁诗划然一声送曲彻由基射透七重札金罍冷落閴无闻陇头冻把泉声絶石介诗天实赉予予其敢忽并来弼予民无瘥札】□【韵补之列切释名□截也气伤人如有所断截也】八【韵补必乙切张衡西京赋又簇之所搀捔徒搏之所撞防白日未及移其晷已狝其十七八又舞赋声变谐集应撽成节度终复位以授二八米芾诗集英春殿鸣鞘歇神武天临光下彻鸿胪初唱第一声白面王郎年十八】察【文选章句勅列切老子其政察察其民缺缺汉郊祀歌景星显见信星彪列象载昭庭日亲以察古诗置书懐防中三岁字不灭一心抱区区惧君不识察陆机连珠臣闻情见于物虽逺犹疎神藏于形虽近则宻是以仪天步晷而修短可量临渊揆水而浅深难察张协诗阳春无和者巴人皆下节流俗多昏迷此理谁能察石介诗汝贰二相庶绩咸秩惟汝仲淹汝诚予察郑侠诗水在槃盂中可以鉴毛发槃盂若动摇星日亦不察】杀【韵补识列切楚扈子穷劫之曲王耶王耶何乖劣不顾宗庙听谗孽任用无忌多所杀诛夷白氏族几灭张衡西京赋于是孟冬作隂寒风肃杀雨雪飘飘氷霜惨烈束晳近游赋系复襦以御冬胁汗衫以当热帽引四角之缝裙为数条之杀杜甫诗此举开青徐旋瞻略恒碣昊天积霜露正气有肃杀陆龟蒙汉三髙士赞外黄申屠少负名节义女报仇令欲论杀蟠以同县陈情上谳梁肃兵箴传美干戈易载以律古之睿智神武不杀欧阳修秋声赋商声主西方之音夷则为七月之律商伤也物既老而悲伤夷戮也物过盛而当杀】刹【韵防小补千结切张君祖诗至人如影响灵慧陶亿刹应方恢权化兆类蒙慈恱】轧【韵补得乙切释名乙轧也自抽轧而出也楚词招隐士坱兮轧山曲张衡南都赋总括趋欱箭驰风疾流湍投濈砏汃輣轧】辖【许竭切黄庭坚诗广文困虀盐烹茶对秋月略无人问字况有客投辖文章寄呻吟讲授费颊舌】戛【古屑切白居易诗闲中得诗境此境幽难说露荷珠自倾风竹玉相戛孔平仲诗山本如城阙剖凿中断裂两峰竞秀倚千古埶相戛大江方东来逼束不得泄】刮【纪劣切韩琦诗悍夫猛士志待骋贮填愤气何由泄正值髙秋天气寒塞场霜重严风刮】铩【韵补识列切张衡东京赋崇牙张镛鼓设郎将司阶虎防交铩江革诗龙鳞无复彩鳯翅于兹铩畴昔似翩翩今辰何乙乙】滑【胡没切欧阳修诗少年事事今已去惟有爱诗心未歇君闲可能为我作莫辞自书藤纸滑】薄【蒲没切苏轼诗登髙囘首坡陇隔惟见乌帽出复没苦寒念尔衣裘薄独骑瘦马踏残月隔吉列切】作【韵补子悉切易林见白字注汉书叙传吴孙狙诈申商酷烈汉章九法太宗改作陈琳客难太王筑室百堵俱作西伯营台功不浃日】乐【食律切张衡东京赋登圣皇于天阶章汉祚之有秩若此故王业可乐焉】阁【吉列切韩驹诗平生见酒唇不濡是夕连觥耳方热羣奴夜僵唤不闻我亦鼾鼻眠东阁明朝起过城南翁尚记新声一笑发】爵【韵子结切説文爵其鸣节节苏轼龙山文宰夫觯兕觥举罚请歌相鼠以侑此爵】弱【韵奴律切三略豪杰秉职国威乃弱杀生在豪杰国埶乃竭】幕【美毕切易井收勿幕有孚元吉】索【韵色栉切苏轼诗似闻朱明洞中有千岁质灵厖或夜吠可见不可索仙人倘许我借杖扶衰疾刘子翚诗水母脆鸣牙章举悬疣密乌黏力排奡贴石不可索魏了翁诗向来未识梅生时绕谿问讯巡檐索絶怜玉雪参横又爱青黄弄烟日中年易里逢梅生便向根心见华实】缚【房越切厐徳公于忽撡谓豕斯突何取于缚】削【辛聿切苏轼诗驱攘三彭仇已我心腹疾愿君如此木凛凛傲霜雪斵为君几滑净不容削】凿【昨结切易林穿空漏弊破桴残缺陶弗能冶瓦甓不凿木华海赋乃铲临崖之阜陆决陂潢而相沷启龙门之岝□陵峦而崭凿】漷【古音余音核春秋取邾田自漷水注宏入声】寞【莫勃切苏轼诗不饮胡为醉兀兀此心已逐归鞍发归人犹自念庭闱今我何以慰寂寞】膊【集韵龙辍切界也太元福则有膊陆绩读】石【人质切淮南子智终天地明照日月辨解连环泽润玉石苏轼诗行当中流见笑眼清光溢此疑可老修竹带泉石欲买柯氏林兹谋待君必黄庭坚诗画取江南好风日慰此老镜中发但熙肯画寛作程五日十日一水石陈师道诗秦郎百好俱第一乌丸如漆姿如石巧作松身与镜面借美干外非良质杨万里诗翟园不到才几日寒梢冷叶秋萧瑟只有黄花数明上照青松下苍石】客【居乙切苏轼诗根茎与花实收拾无弃物大将元吾髩小则饷我客孔平仲诗我岂无仆马子不见宾客哦亭足清风林木助萧瑟葵花无数开莲叶亦已出戴复古诗千金沽美酒一饮连十日春风吹酒醒始知身是客】白【蒲没切易林申酉退跌隂雨前作柯条花枝复泥不白作子悉切】泽【韵补直扢切苏轼诗祝君如此果徳膏以自泽驱攘三彭仇已我心腹疾谢翺诗秋风飒以至今日重阳日眼明对南山尚想陶彭泽】伯【卑吉切诗叔兮伯兮何多日也】迹【阻瑟切米芾诗吾生终不遇二陵已相失苟养走四方公卿更絶迹刘子翚诗蟹躁輙横骛鼈缩常畏出车螯不服箱马鲛非骏迹】宅【食列切易林龋病蠧鉄堕落其宅】席【秦悉切苏轼诗章子亲未葬余生抱羸疾朝吟噎邻里夜泪腐茵席前年黒花生今嵗白髪出文同诗南牕展书卷就暖读寒日门前絶车马薄暮垂片席陆游诗打毬筑场一千歩阅马列廐三万匹华镫纵博声满楼宝钗艳舞光照席】策【韵补昌术切陆云九愍晞馥风于旷野思同芬而靡质悲荒涂之既舛遵芳渚而投策戴复古诗臣之肝胆与人别读书岂为文章设王师若出定中原玉堂敢草营平策】碧【卑吉切苏轼诗霑濡愧僮仆杯酒暖寒栗白水渐渟青天落寒碧云何失旧秽底处来新洁】役【余律切朱子诗静观灵台妙万化从此出云胡自芜秽反受众形役】璧【卑吉切苏轼诗三年磨我费百书一见何止得双璧愿君亦莫叹留滞六十小劫风雨疾】麦【莫结切易林早霜晚雪伤害禾麦】积【子结切苏轼诗心知义财难甘就贫友乞不辞毛粟施行自丘山积】夕【秦悉切郭遐叔诗天地悠长人生若忽苟非知命安保旦夕汪元量诗呼奚奴吹筚篥美人纵复横今夕为何夕楚狂醉歌歌欲辍老猿为我啼竹裂】液【夷质切易林隂阳精液髙熟脱折治夘成鬼肇生头目日有大吉目莫勃切苏轼诗蟇背似覆盂蟇颐如偃月谓是月中蟇开口吐月液根源来甚逺百尺苍崖裂程俱诗藏头睡熟呼不起地坼三年蝗蝻出千山脉理渍清甘一罅涓涓流石液同游况与惠询辈纳屐振衣何勃窣】册【昌术切刘克庄诗虽云嗜梨栗亦颇窥简册弟妹俱孩幼亲发方如漆】尺【昌栗切苏轼诗顺水而行云驶鸟疾维水之利千里咫尺文同诗织处畏风日剪时谨刀尺皆言边幅好自爱经纬密张九成诗西塘荷已花北户枣亦实仕途非所长进寸輙退尺所以入市朝愁苦甘首疾】逆【韵补五结切苏轼经藏铭惟囘屡空无所不悦是名耳顺亦号不逆】赤【昌栗切苏轼诗天门夜上宾出日万里红波半天赤归来平地看跳丸一黄金铸秋橘】易【夷质切米芾诗前此交道久不康纷纷白头多不卒呜呼纷纷白头多不卒囘首此君应辟易】革【吉列切易林三涂五岳阳城大室神明之保独无兵革】脊【阻瑟切刘克庄诗雷嗔斧山开龙怒裂石出至今絶顶上千丈留尾脊宁论儿女子壮夫股为栗】获【文选章句胡烕切音覈司马相如上林赋次羣臣奏得失四海之内靡不受获于斯之时天下大説】适【韵式列切音设太元见避字注韩愈进学解纡余为妍卓荦为杰校短量长惟器是适苏轼诗老芝如云月炯炯时一出比年三见之常苦有所适逝将走庐阜讣濶道愈密刘子翚诗见吸字注】厄【诗经集传于栗反大雅鞹鞃浅幭鞗革金厄】碛【阻瑟切陆游诗安得毛骨若此三千匹衔枚夜度桑干碛】隔【吉列切苏轼诗见薄字注孔平仲诗想君端在家比我乃安逸妻孥以嬉笑簿领久阁笔南城趋北城道路无所隔】益【乌结切易林一口三舌相妨无益】窄【阻瑟切文同诗男儿处贫贱举首宇宙窄翩翩抢榆鸠宛转匿絮虱妻孥竞相笑憔悴守文笔】掷【韵补直列切苏轼诗歌君别离曲满坐为凄咽留都信繁丽此防岂易掷】责【徒结切易林□□齧齧贫相责无有懽怡一日九结】拆【常列切苏轼诗楚人少井饮地气常不泄蓄之为惠泉坌若有所拆泉源本无情岂问浊与澈】惜【辛聿切刘克庄诗摩挲狄李碑文字尚简质今人未知贵后代加寳惜洑流工骇舟久游觉萧瑟谢翺诗只今王江州建国功第一故是阿珉孙举动良足惜】僻【譬吉切唐庚诗当今求多闻取士到蓬荜时时得新语谁谓山县僻】释【式质切赵至与嵇蕃书携手之期邈无日矣思心弥结谁云释矣苏辙沈香山子赋母令东坡闻我而咄奉持香山稽首仙释永与东坡俱证道术刘克庄诗余谓僧无躁兹可以理诘止僧坐悦亭霾翳忽氷释】磔【韵补竹吉切苏辙诗念同去乡里此节已三失楚人重岁时爆竹鸣磔磔】摘【徒结切谢翺诗如使磷与缁安得为玉雪篱边菊弄黄粲粲正堪摘】绎【夷质切许月卿诗后来二三贤题品互防绎南轩推学授晦翁要事实亦有小东莱经济一何切】怿【夷质切刘克庄诗怪云何处来对面失崒午投胜业寺僧讶余不怿茗余因献嘲君定非韩匹谢翺乐府始怒頟頟将臣不怿曰如上命即起予疾弓韬于衣刃以不血】斥【昌栗切曹植酒赋若躭于觞酌流情纵逸先王所禁君子所斥刘子翚诗江瑶贵一柱嗟岂栋梁质骨柔竞爱防多鲠防乃斥】昔【辛聿切苏轼诗亦知人生要有别但恐岁月去飘忽寒灯相对记畴昔夜雨何时听萧瑟】硕【神质切戴复古诗吾儿天所惠骨相颇丰硕娟娟懐抱中一岁至周日愿汝无灾害长大庶可必】珀【韵补辟匹切苏辙茯苓赋经厯千载化为琥珀受雨露以弥坚与日月而终毕】膈【韵补讫质切苏轼诗公子岂先知战战常惜日吾君日月照委曲到肝膈】锡【息七切韩愈刘统军碑公病日恶不能造阙仆卧在宅闵有加锡米芾诗美哉何方彦精絶入妙笔君不愧顾长康取媚桓温图九锡我不愧孟浩然缓策京山遇摩诘韩驹诗生犹不见皇甫谧死岂肯投刘禹锡茂陵一幅入汉宫世间共怪无遗帙】壁【卑吉切苏轼诗瞻前惟兄三顾后子由一近者隔涛江远者天一壁今朝复何幸见此万里侄文同诗短墙挂纎蔓幽鸟啄红实羣蜗恶积雨缭绕篆空壁刘克庄诗先贤评桂山推尔居第一豁然碧瑶戸夹以双玉璧中有无底渊黒浪常荡潏】歴【吕防切刘克庄诗清晨犯寒栗马上亲厯厯怪云何处来对面失崒谢翺诗宫岚塔雨恍如失飞网绕湖冠聚鹬琳宇焚芝秋寂厯斗下无人祠太乙】绩【臧没切谢朓诗见对字注】敌【丑栗切陈师道诗君今所有亦其亚伯仲小低犹子侄黄金白璧孰不有古锦句囊聊可敌载复古诗策勲文字致君以儒术不然学孙吴纵横万人敌】滴【徒结切苏轼诗诸孙行复尔世事何时毕诗成却超然老泪不成滴】觌【丑栗切刘克庄诗中原昔分裂五岳仅存一嗟余生东南有眼乃未觌】【美毕切苏轼诗余生复何幸乐事有今日江流镜面浄烟雨轻羃羃】鏚【亲吉切淮南子干鏚羽旄注音七】【吕卹切苏轼诗古来画师非俗士妙想实与诗同出龙眠居士本诗人能使龙池飞霹□】皪【吕卹切许月卿诗临川有二许我来秋萧瑟抚卷三叹起寒花香的皪】殈【韵防小夷质切礼记卵生者不殈范宣读】职【之日切韩愈樊宗师墓铭既极乃通发绍述文从字顺各识职苏轼诗寒灯相对记畴昔夜雨何时听萧瑟君知此意不可忘慎勿苦爱髙官职】国【于笔切易林忧在腹内山崩为疾祸起萧墙竟制其国雄解嘲离为十二合为六七四分五剖并为战国】德【韵的兀切易有孚惠心勿问元吉有孚惠我德参同契聊陈两象未能究悉立义设刑当仁施德逆之者凶顺之者吉苏轼诗诗成就我覔欢处我穷正与君髣髴不走投陈孟公有酒醉君仍饱德璚瑶欲尽天应惜更遣清光续残月徐积诗凡干有余年而无所决溢国君与世主岂皆尽有德】食【人质切易井冽寒泉食易林槽空无实豚彘不食庶民屈竭离其居室孔平仲诗无人与笑言兀兀守一室当寝或不寝当食或不食有思气填膺可骇几战栗徐积诗谁复坐我堂谁复入我室谁复饮儿酒谁复哺儿食儿饥复谁念儿寒复谁恤刘克庄诗寜论儿女子壮夫股为栗我来欲题名腕弱墨不食】色【所栉切苏轼诗我倦承明苦求出到处遗踪寻六一凭君试与问琅邪许我来游莫难色刘子翚诗尝闻盱江藤苍崖走虬屈斩之霜露秋沤以沧溟色粉身从澼絖蜕骨齐丽密陆游诗碧鸡海棠天下絶枝枝似染猩猩血蜀姬艳妆肯让人花前顿觉无顔色谢翺诗华轩又何羡自载返蓬荜终身书甲子往往义形色如使磷与缁安得为玉雪】力【吕防切苏轼诗微生真草木无处谢天力慈顔如春风不见桃李实古今抱此恨有志俯仰失徐积诗我已五十八君已五十七人生勿草草两公须努力刘克庄诗中有无底渊黒浪常荡潏谅当剖判初倍费造化力雷嗔斧山开龙怒裂石出】墨【莫勃切黄庭坚诗文章呻吟讲授费颊舌闲无用心处雌黄到笔墨时不与人游孔子尚爱日何梦桂诗筼筜谷中一梢出冷蕋相看氷雪骨葵花二色空争妍没骨丹青输水墨】极【渠列切参同契天见其怪山崩地裂孝子用心感动皇极苏轼诗楚山铁炭皆竒物知君欲斫奸邪窟属镂无眼不识人楚国何曽斩无极】息【韵补私列切易林延颈望邑思归我室台榭不成未得安息参同契按立法令至诚专宻谨候日辰审察消息苏轼诗灵苗与毒草疑似在毫发把玩竟不食弃置长太息晁补之诗从徽的自凝尘老向诗书逾爱日自言结习久难除犹理断编寻止息】直【徒结切易林太微帝室黄帝所直戴复古诗光华照老眼甘防不可缺为子必纯孝为人必正直】得【当没切易妇丧其茀勿逐七日得淮南子是故响不肆应而景不一设叫呼彷佛黙然自得易林百草嘉卉萌芽将出昆虫扶戸阳明所得苏轼诗人生防合古难必此景此行那两得徐积诗孤儿与慈母中路忽相失恍惚须防间终日不复得谁复坐我堂谁复入我室刘子翚诗治物犹贵精治心岂宜平生感交游耳剽非无得戴复古诗古来长城窟中有战士骨骨久化为泉马来吃不得】北【分勿切刘桢鲁都赋山则连冈属岭曀□峡北紫金扬辉于鸿崕水精潜光平云穴岱宗邈其层秀干氛雾以髙越徐积诗黄河南畔伊川北姚家宅是真花窟古来多少豪奢儿埋却千莺万莺骨】侧【韵职兀切孙绰樽铭详观兹器妙巧竒絶酌焉则注受满则侧】饰【式质切杨泉蚕赋丝如凝膏其白伊雪以为衣裳冠冕服饰】贼【直一切易林冬华不实国多盗贼疾病难医哭其室韩愈樊宗师墓志铭见袭字注】刻【苦结切参同契隆冬大暑盛夏霜雪二分纵横不应漏刻水旱相伐风不节】塞【所栉切易林氷炭异室仁道隔塞韩愈樊宗师墓铭从汉迄今用一律寥寥久哉莫觉属神徂圣伏道絶塞既极乃通发绍述属职律切刘子翚诗鼎鬴或存戒韦亦规失则知君子惠所以励塞】式【韵补式列切苏轼海月赞惟是海月都师之式庶复见之众缚自脱脱他恱切】域【王代切欧阳修荷花赋或两两以相扶渐亭亭而独出发燕脂于北土生异香于西域匪江妃之小腰即广陵之清骨】棘【居质切苏轼诗青骡蜀栈两超忽髙准浓蛾散荆棘囘首追风趁日飞五陵佳气春萧瑟米芾诗向我交渐稀背憎十六七丰吾九畹兰任汝满地棘】惑【古忽切易林因祸受福喜盈其室螟虫不作君无苛惑张衡东京赋由余以西戎孤臣而悝穆公以宫室如之何其以温故知新研覈是非近于此惑杨戏邓孔山賛安逺强志允休允烈轻财果壮当难不惑】亿【于歇切叶适诗只应独将笏拄颊清坐都不挂毫发何必随逐栏头奴日招税钱三万亿】臆【于悉切戴复古诗杜宇啼一声行人泪横臆衣破谁与纫发垢孰与栉勿谓游子心而不念家室】忆【于悉切释惠洪诗食余偏称地炉眠白红火光蒙密金谷宾朋怪咄嗟蒌亭君臣相记忆】稷【阻瑟切易林隂住阳疾水离其室舟楫大作伤其黍稷唐庚诗去年山中无黍稷只有□根并橡实□根作麫如食蜜橡实炊饭如剥栗】识【韵补式列切崔骃达防传序厯数三代兴灭昔大庭尚矣赫胥罔识谢翺诗驱车不小留驾言公田秫一朝又弃去此意谁能识】即【阻瑟切易鼎有实我仇有疾不我能即诗止旅乃宻芮鞠之即谢翺乐府待不及屏沮囘遹鞠投于燎甘所即皇仁闵下焉止跸】抑【于悉切诗威仪抑抑徳音秩秩无怨无恶率由羣匹左思吴都赋于是弭节顿辔齐镳驻跸徘徊倘佯寓目幽蔚览将帅之拳勇与士卒之扬抑】恻【仓没切苏轼诗路人行歌居人乐僮仆怪我苦凄恻亦知人生要有别但恐岁月去飘忽乐食律切戴复古诗剥封览情素既喜复凄恻别时梅始花伤今食梅实览古帝王州结交游侠窟】洫【集韵弋质切庄子所行之备而不洫陆徳明读】立【吕防切易林盈满或毁疾羸肥腯郑昭失国重耳兴立吴儆诗修途转清溪孤邨带寒月潇洒竹间亭意行成小立杨万里诗金空玉尽苗复出吃苗吃花并吃实天随白眼屠沽儿不到有人头上立】集【秦悉切易林蚁封戸穴大雨将集鹊数起鸣牝鸡叹室刘子翚诗独警发铿鍧邪思戢毫忽勿谓絶知闻虚闱百灵集鼎鬴或存戒韦亦规失释惠洪诗井花洗秔勿去萁沙瓶煑豆须弥日五更锅面沤起灭秋沼隆隆疎而集】邑【于悉切易林隄防外决河水泛溢伤害稼穑民流去室君孤独宿没溺我邑杜笃论都赋遭时制都不常厥邑贤圣之虑葢有优劣霸王之姿明知相絶】入【食聿切淮南子且塘有万穴塞其一鱼遽无由出室有百戸闭其一盗遽无从入夫墙之壊也于隟剑之折必有齧易林秋蛇向穴不失其节夫人姜氏自齐复入魏了翁诗候虫奋地桃李妍野火烧原葭菼出方从阳壮争出门直待隂穷排闼入何梦桂诗大道降九流至理散方术譬犹八面牕八方可从入】泣【居乙切晁冲之诗人生一月间得笑无六七朝为众狙喜暮作枯鱼泣已矣泉下人优哉冢中骨杨万里诗三足老鸦不肯出看云诉天天不泣】湿【式质切苏轼诗知君念我欲别难我今此别非他日风里杨花虽未定雨中荷叶终不湿】拾【人质切淮南子陶人弃索车人掇之屠者弃销而锻者拾之掇当没切】袭【秦悉切杜笃论都赋或富贵思归不顾见袭或掩空击虚自蜀汉出即日车驾策由一卒韩愈樊宗师墓志铭惟古于辞必已出降而不能乃剽贼后皆指前公相袭从汉迄今用一律贼直一切】涩【式质切范成大诗尝试与匠谋工费猬毛出俸余强弩末家事空囊涩经营十年余髙兴竟萧瑟】笠【通韵缉通物诗尔牧来思何蓑何笠或负其糇三十维物】执【之日切郤正释讥踌躇紫闼喉舌是执九考不移有入无出究古今之真僞计时务之得失】汲【韵补吉佚切苏轼诗山僧类有道辛苦常谷汲我慙作机舂凿破混沌穴幽寻恐不继书板记岁月】吸【羲乙切刘子翚诗寒声晚移林残臈无几日髙人拥楮眠挛卷意自适素风含混沌春煦囘呼吸余温偶见分来自芝兰室适式质切】悒【乌结切汪元量诗书生不忍啼尸坐愁欲絶鼙鼓夜达明角笳竞于悒此时入骨寒指堕肤亦裂】馽【集韵食律切庄子连之以羁馽音义李音述】合【夷质切易林花瓠实百女同室醯苦不熟未有配合徐积诗择交葢已定言志亦已合布阵诗甚详挥洒手不歇更约临行时斯言可赠别】塔【韵补他悦切苏轼诗世俗安得知眷眷不忍决南賨旧属楚山上有遗塔应是奉佛人恐子就沦灭】答【韵补旦悦切苏轼谈妙斋铭问何所为镂氷琢雪孰知东坡非问非答】榻【韵补他悦切石介诗素相之后含忠履洁昔为御史几叩予榻苏轼诗心惊鱼龙防目送鳬鴈灭使君东鲁儒府有徐孺榻】蜡【韵补刀秩切苏轼诗蜜蜂采花作黄蜡取蜡为花亦其物】匝【常列切苏轼诗见茇字注】衲【韵补诺悦切苏轼经藏铭道人山居僻介楚越常乐我静一食破衲】叶【夷质切苏轼诗环城三十里防防皆佳絶蒲莲浩如海时见舟一叶此间真避世青蒻低白发黄庭坚诗前登极峥嵘他日飞鸟没寒花委乱草耐冻鸣风叶江形篆平沙分囘劲笔】帖【他结切苏轼诗晴牕洗砚坐虵蚓稍蟠结便有好事人敲门求醉帖】接【阻瑟切韩驹诗明朝起过城南翁尚记新声一笑发东归每叹懐抱真西来又喜顔色接方将慷慨豁心胸未用峥嵘惊岁月释惠洪诗云安已作白塔新当眼风枝心欲折道人丛林十年旧古寺青灯夜相接失声方欲问江南忽忆去年淮上别】猎【良薛切晁冲之诗我独氷雪间肘见冠缨絶青灯挂长檠文字夜渉猎问米米已无问酒酒已竭】箧【古屑切石介诗予不尧舜弼自笞罚谏官一年奏疏满箧侍从周岁忠力尽竭苏轼诗近者唐夫子逺致乌玉玦先生又继之圭璧烂箱箧晴牕冼砚坐虵蚓稍蟠结】捷【情雪切韩驹诗君闻吾语虽少留但恐一欢成电掣念昔相见无他娱诵诗征事相夸捷】颊【古屑切苏轼诗谓公方壮须似雪谓公已老光浮颊朅来湖上饮美酒醉后剧谈犹激烈】蹑【语讦切苏轼诗见茇字注】协【夷质切石介诗君相予乆予嘉君伐君仍相予笙镛斯协】侠【胡结切苏轼诗幽寻本真性往事听徐説钱王方壮年此邦事轻侠乡人鄙贫贱异类识英杰】荚【居质切苏轼诗淹留未云几离离见疎荚栖鸦寒不去哀叫饥啄雪破巢带空枝疎影挂残月】惬【苦结切易林床倾窦折屋漏垣缺季姬不惬】睫【秦悉切苏轼经藏铭我无一钱谈波罗密施此法水以灌尔睫】浃【子结切石介诗左右正人无有邪孽予望太平日不逾浃】慑【语讦切石介诗敢侮大国其词慢悖弼将予命不畏而慑】铗【文选章句古逸切左思吴都赋羽族以觜距为刀铍毛羣以齿角为矛铗皆体着而应卒所以挂扢而为创痏冲踤而断筋骨苏轼诗君王去时箫鼓咽父老送君车轴折千里逃归迷故乡南公哀痛弹长铗】燮【先结切石介诗大奸之去如距斯脱上倚辅弼司予调燮脱他悦切】折【防热切淮南子攘卷一捣则折脇伤干注音浙】嗫【鱼列切韩驹诗气凌俗子旁若无偶坐时闻窃嚅嗫于今落落谁汝怜老屋陈编自怡恱寄言诗翁倘留滞岁晚勤迂故人辙】洽【韵补胡吉切传遐皇初颂歌九功舞八佾鸿泽普皇恩洽石介诗昌朝儒者学问该洽与予论政传以经术汝贰二相庶绩咸秩】峡【胡结切苏轼诗志大遂成迂岁月去如瞥六师纷未整一旦英气折惟余八阵图千古壮夔峡】法【敷勿切易林霜降旬日向晦伏法欧阳修祭尹师鲁文尤于文学焯若星日子之所为后世师法石介诗下赖谏诤维予纪法左右正人无有邪孽苏轼诗万人赌一掷杀尽如沃雪不为乆逺计草草常无法孔明最后起意欲扫羣孽】甲【古屑切苏轼诗茵陈甘菊不负渠鲙缕堆盘纎手抹北方苦寒今未已雪底波棱如铁甲岂如吾蜀富冬蔬霜叶露芽寒更茁抹莫结切】业【五结切易林岁乐时节民人安业杨戯关张賛藩屏左右翻飞电发济于艰难賛主洪业石介诗初闻皇帝蹙然言曰予父予祖付予大业予恐失坠实赖辅弼许月卿诗亦有小东莱经济一何切极意深源流敷殖乆大业】匣【夷质切石介诗至今谏疏在予箱匣襄虽小臣名闻于彻亦尝献言箴予之失】压【乌结切苏轼诗归来父老藏崇髙畏倾压诗人工讥病此欲恣挑抉流传后世人谈笑资口舌】鸭【韵补乙结切苏轼诗徐行意自得俯仰若有节我衰寄江湖老伴杂鵞鸭】乏【文弗切易林雷雨三日鸟兽饥乏石介诗汝暑汝寒同于士卒予闻辛酸汝不告乏】怯【苦结切石介诗禄微身贱其志不怯尝诋大臣亟遭贬黜万里归来刚气不折】嶪【五结切石介诗太后乗势汤沸大热汝时小臣危言嶪嶪为予司谏正予门闑苏轼诗乡人鄙贫贱异类识英杰立石像兴王遗址今岌嶪】呷【于歇切苏轼诗黄花白酒无人问日暮归来洗鞾韤岂知还复有今年把琖对花容一呷】霅【韵补直掲切苏轼诗作书问陈子晓景画苕霅依依聚圆沙稍稍动斜月】
