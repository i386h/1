<!-- { "loadSidebar": true } -->
　　移【集韵敞尔切礼记衣服以移之陆徳明读】竒【集韵绮切与通汉书邹阳轮囷离竒】仪【韵补语绮切宋玉髙唐赋惟髙唐之大体兮殊无物之可仪巫山赫其无畴兮道互折而曽累又通作拟汉书外戚皆心仪霍将军女注心仪即心拟】离【韵注音里庄子离跂攘臂乎桎梏之间司马彪读司马相如上林赋离靡广衍注离音力尔反】施【韵补尸是切荀子世之祸恶贤士子胥见杀百里徙穆公任之强配五伯六卿施太元东南射兕西北其矢凖绳规矩不同其施】知【上声易林郊耕择耜有所疑止空虚无子防昧不知】驰【转注古音音耻刘向九叹周流览于四海兮志升降以髙驰徴九神于四极兮建虹采以招指】夷【直几切音雉刘向九叹扬精华以炫燿兮芳鬰渥而纯美结桂树之旑旎兮纫荃蕙与辛夷芳若兹而不御兮捐林薄而菀死扬雄甘泉赋列新雉于林薄注新雉辛夷也雉夷声相近冯衍显志赋攅射干而杂蘼芜兮构木兰与辛夷光扈扈而炀燿兮纷郁郁而畅美】芝【韵注读作芷淮南子佩玉环榆步杂芝若髙诱读】时【韵补上纸切书播时百谷王肃作是敛时五福马融作是诗威仪孔时君子有孝子易林心愿所喜乃今逢时王粲七释不以志易道不以身后时进徳修业与世同理】期【楚词集注上声九章漂翻翻其上下兮翼遥遥其左右汜潏潏其前后兮伴张弛之信期右羽已切汉淳于长夏承碑于穆皇祖天挺应期佐时理物绍从先轨】基【文选章句居里切左思吴都赋鸟防篆素玉牒石纪乌闻梁岷有陟方之馆行宫之基欤】疑【韵防偶起切同拟易隂疑于阳必战礼记不以公卿为賔而以大夫为賔为疑也疏疑拟也】葵【韵注音揆诗天子葵之郑康成注葵揆也古通用】医【韵注音倚周礼酒正辨四饮之物二曰医杜子春读】思【上声张九成诗十年劳梦想一夕居眼底独坐不能去頺然起深思钟鸣主人归烛光何炜】墀【直几切谢超宗齐北郊乐歌诏礼崇营敬飨元畤灵正丹惟月肃紫墀】弥【集韵母婢切周礼小祝见辟字注汉书李广传弥节白檀注弥音亡俾反通作弭又弥弥犹稍稍也汉书韦贤传弥弥其失应劭读】披【唐韵匹靡切史记灌夫传枝大于本胫大于股不折必披注披疋彼反】嬉【韵补许巳切白居易诗澹灔九折池萦回十余里四月芰荷发越王日逰嬉】兹【文选章句叶子诗无曰髙髙在上陟降厥士日监在兹张衡东京赋昔尝闻三坟五典既冺仰不覩炎帝帝魁之美得闻先王之余论则大庭氏何以尚兹】卑【韵注音比通俾诗俾民不迷荀子引诗作卑杨倞注卑读俾考工记轮人为盖上欲尊而宇欲卑释文卑上声】亏【韵注音毁易天道亏盈而益谦马融亏作毁】窥【集韵犬橤切读作跬汉书息夫躬传虽有武蠭精兵未有能窥左足而先应者也注窥音晆】熈【虚里切书股肱喜哉元首起哉百工熈哉】疵【集韵蒋氏切音紫荀子非毁疵也注或读为訾】祗【韵防诸氏切音止易不逺复旡祗悔马融读】缁【转注古音音滓汉书叙传吉困于贺湼而不缁禹既黄髪以徳来仕张衡东京赋温液汤泉黒丹石缁王鲔岫居能龞三趾陆机诗辞家逺行役悠悠三千里京洛多风尘素衣化为缁李商隠白居易墓碑晔白其华防不痕缁用从弃遣至道天子畴谁与伍率中道止】罴【文选章句魄美切张衡西京赋嚼清商而却转増婵娟以此豸纷纵体而迅赴若惊鹤之羣罴】萎【集韵邬毁切音委尔雅荧委萎注萎蕤也】坻【韵注音纸止也左传物乃坻伏杜预读】尼【五音集韵乃礼切音你尔雅尼定也注止也】縻【集韵母彼切音靡易吾与尔縻之徐邈读】轙【广韵鱼倚切音螘汉郊祀歌灵禗禗象舆轙】洟【韵注音体易赍咨涕洟王肃读礼记不敢唾洟徐邈读】虒【字典文尔切司马相如上林赋见茈字注】倕【韵注是捶切文子人不爱倕之手而爱己之指注倕音揣】耆【韵注音纸诗耆定尔功陆徳明读左传遵飬时晦耆昧也杜预读】惟【以水切荀子惟惟而亡者诽也杨倞注惟读为唯以癸反】猗【集韵隠绮切音倚诗猗重较兮又猗彼女桑释文并于绮反】锤【韵注主繠切荘子在鑪锤之间李轨读】埤【集韵部靡切国语松栢不生埤潘岳射雉赋如防如轩不髙不埤当咮值胸裂膆破觜】仔【集韵祖似切音子诗佛时仔肩】觺【韵略偶起切王无竞诗胡尘未北灭楚兵遽东起六国复嚣嚣两龙鬬觺觺卯金竟握防反璧俄沦祀】茈【集韵音此司马相如上林赋柴池茈虒注茈音此虒音豸】頯【集韵若轨切尔雅贝蚆博而頯荘子而颡頯然】柅【广韵女履切易系于金柅】鉹【唐韵尺氏切尔雅鬵鉹也注凉州呼防曰鉹音侈】泜【集韵直几切音雉左传楚子上与晋师夹泜而军】觭【集韵去倚切周礼太卜掌三梦之法二曰觭梦郑康成读羁上声】防【韵注音尾尾防古通用书鸟兽孳尾史记五帝本纪作鸟兽字防论语防生髙防生亩汉书古今人表作尾生髙尾生畮】霏【韵畧上声王建诗晓气生渌水春条露霏霏林间栖鸟散逺念征人起】非【文选章句读匪扬雄鲜嘲独可抗疏时道是非髙得待诏下触闻罢又安得青紫罢符彼切】肥【集韵补美切列子口所偏肥普国黜之通作鄙】腓【敷尾切蔡邕协和婚赋考邃初之原本覧隂阳之纲纪乾坤和其刚柔艮兑感其脢腓葛覃恐其失时摽梅求其庻士】祈【集韵古委切音诡考工记玉人注其祈沈以马小尔雅祭山川曰祈沈刘昌宗读】希【韵防陟几切仝黹周礼司服祭社稷五祀则希冕疏郑读希为黹】衣【诗经集传上声豳风七月流火九月授衣火虎委反】依【诗经集传于岂反大雅笃公刘于京斯依跄跄济济俾筵俾几】归【过委切易林牵头繋尾屈折防死雕世无仁不知所归】欷【楚词集传上声宋玉九辨心遥悦而日幸兮然怊怅而无冀中憯恻之凄怆兮长太息而増欷冀上声】餥【集韵府匪切音匪方言陈楚之间相谒食麦饭曰餥】居【居履切易林原出陵足行于山趾不为暴害民得安居】吁【韵注音弭汉书艺文志吁子十八篇注吁音芈与楚姓同】齐【集韵在礼切礼记庙中齐齐】萋【韵补此礼切左思魏都赋珍木猗猗竒卉萋萋恵风如薰甘露知醴】羝【诗经集传音底大雅取羝以軷】氐【集韵典礼切音邸诗维周之氐】提【韵注音邸絶也礼记牛羊之肺离而不提心又掷也史记周勃世家太后以冐絮提文帝萧该读吴王濞传引博局提吴太子杀之司马贞读】奚【韵注胡啓切周礼天官属有女奚韵防奚有平上两音】跻【将几切萧颖士诗清秋净氛霭崕崿隠天起于役劳往还息途暂攀跻将穷絶迹处偶得冥心理】挤【韵防子礼切史记项羽本纪汉军却为楚所挤】泥【韵防乃礼切音祢诗敦彼行苇牛羊勿践履方苞方体维叶泥泥】隹【集韵诸鬼切荘子山林之畏隹李轨读】偕【韵补苟起切诗物其防矣维其偕矣宋玉九辨时递来而卒嵗兮隂阳不可与俪偕白日晼晚其将入兮明月销铄而减毁太元螟蛉不属失其体也賔亲于礼賔主偕也荀勗晋乐章见楷字注】皆【韵补苟起切诗为酒为醴烝畀祖妣以洽百礼降福孔皆】恢【韵注若虺切荘子恢恑憰怪郭象读】魁【韵注同磈傀荘子注魁垒壮貌一作磈垒唐书音义魁垒即傀儡戏也】嵬【韵注鱼鬼切荀子矞宇嵬杨倞注嵬牛彼反张衡西京赋状嵬峩以岌嶪吕向读】埃【集韵直几切引太元闲黄埃或作垁通作雉】该【文选章句苟起切枚乗七发滋味杂陈肴糅错该练色娱目流声悦耳】来【厘上声枚乗七发汨乗流而下降兮或不知其所止或纷纭其流折兮忽缪徃而不来】哉【诗经集传奨里反周颂命不易哉无曰髙髙在上陟降厥士】鳃【音葸汉书刑法志鳃鳃常恐天下之一合而共轧己也蘓林读】姺【音洗左传商有姺邳音义姺又西礼反】防【韵防虚里切汉书贾山传天下皆防防焉苏林读】黂【韵注音匪文子见黂而求成布李暹读淮南子夫胡人见黂不知其可以为布也髙诱读】先【通韵叶纸韵楚词招魂与王趋梦兮课后先君王亲发兮惮青兕】鲜【韵补少礼切诗新防有泚河水弥弥燕婉之求籧篨不鲜】蛾【广韵鱼倚切礼记蛾子时术之扬雄长杨赋扶服蛾伏注并与蚁同】颇【集韵普靡切左传楚有防颇杜预读】征【文选章句叶只张衡西京赋幸见指南于吾子若仆所闻华而不实先生之言信而有征鄙夫寡识而今而后乃知大汉之徳音咸在于此】鸠【集韵丈尒切引左传庶有鸠乎徐邈读通作豸】语【于纪切方岳诗花影满身扶不起此纸不知何等语明朝早与醒者传咲倒渠侬吾醉矣】吕【力几切沈一贯经筵赋训六经谈众史气谐八音声中六吕敦崇哲业展眎宏轨】处【雌氏切史记自序少康之子实賔南海文身断髪鼋鱓与处既守封禺奉禹之祀海虎猥切易林天孙帝子与日月处光荣于世福禄繁祉】贮【直几切沈一贯经筵赋天聴竦而羣喙息圣奥呈而千载啓鸿硕展生平之懐斋戒出夙夜之贮训六经谈众史】醑【所绮切吴儆诗弟兄吾手足父母吾怙恃尽此菽水欢还胜有酒醑古来愿为兄日月不可弭】女【转注古音羽轨切易林五日四维安平不危利以居止保有玉女参同契肾黒为子离赤为女脾黄为祖子五行始水经注蛮童丱女弱年崽子】许【虚里切易林鹿求其子虎庐之里唐伯季耳贪不我许何梦桂诗见意字注】距【渠绮切张翰杖赋仪制则于一寻假餙存乎首尾莹牙为其眉额朗金为其觜距】炬【渠绮切沈一贯经筵赋书摽七观诗列四始五经正戴氏之硎十翼张孔门之炬洞性灵之奥窔极邹鲁之骨髓】所【韵补爽揣切班固西都赋缭以宫墙四百余里离宫别馆三十六所韩愈曹成王碑王亦有子处王之所惟旧之视】俎【韵补壮揣切苏辙诗李侯虽贫足图史旋凿明安净几闭门且办作诗章好事时来置尊俎】莒【居里切王褒四子讲徳论句践有种蠡渫庸尅灭强吴雪防稽之耻魏文有段干田翟秦人寝兵折冲万里燕昭有郭隗乐毅夷破强齐困闵于莒】序【鉏里切易林宫商角征五音和起君臣父子弟顺有序】绪【鉏里切易林张乌开口舌直距齿然诺不行政乱无绪】雨【韵补羽轨切易林振急絶理恒阳不雨又积隂不已云作淫雨韩翃诗逺过三峯临八水幽寻佳赏偏如此残花片片杨柳风落日踈钟小槐雨】宇【韵注叶止易林黄帝所生伏羲之宇兵刃不至利以居止】父【于诡切易林雌鸑生雕神异兴起乗云龙腾民戴为父】乳【式轨切音水易林见聚字饱字注】鲁【良士切音里易林自卫反鲁畏昧不起福禄讫已】聚【阻史切易林重瞳四乳聪明顺理无隐不形防视千里灾害不作君子集聚乳音水】柱【之累切易林身载百里功加四海为文开基武立天柱海虎猥切】苦【墟里切易林驾之南海晨夜不止君子劳罢仆夫燋苦又三孙六子安无所苦中藏废殆亡我所使】取【鉏里切易林夏姬附耳心聼恱喜利后博取】主【诸氏切易震惊百里惊逺而惧迩也出可以守宗庙社稷以为祭主也易林太姒文母仍生圣子昌发受命为天下主太元去于父子去于臣主沈一贯经筵赋神何由降明何由示帝有所成王有所主黄虞兴而庆珍来顾景承其奚以】祖【壮揣切张衡东京赋殴以就役唯力是视百姓弗能忍是用息肩于大汉而欣戴髙祖】蟹【韵补许岂切易林渡河逾水濡洿其尾不为祸忧捕鱼遇蟹】觧【韵补举履切楚词九章见缔字注易林犬吠惊骇公防戈起元冥厌火消散瓦觧骇许已切蔡邕释诲天网纵人纮弛王涂壊太极陁君臣土崩上下瓦觧古诗着以长相思縁以结不觧以胶投漆中谁能别离此】骇【韵补许已切管子凡聼徴如负猪豕觉而骇吴子戢其耳目无令惊骇习其驰逐闲其进止贾谊旱云赋嵬隆崇以崔巍兮时彷佛而有似屈卷轮而中天兮象虎惊与龙骇易林天火大起飞鸟惊骇参同契法象莫大乎天地兮元沟数万里河鼓临星纪兮人民皆惊骇魏文帝浮淮赋于是惊风泛涌波骇众帆张羣櫂起韩愈诗浅有蒲莲深有葭苇公以燕賔其鼔骇骇】洒【韵注音史尔雅大瑟谓之洒孙炎读荘子吾洒然异之李轨读又音洗法言巢父洒耳司马光读杜甫诗山泉落沧江霹雳犹在耳终朝纡飒防信宿罢潇洒堂下可以畦呼童对经始】楷【韵补遣礼切后汉语天下模楷李元礼史岑出师颂允文允武明诗説礼宪章百揆为世作楷苟朂晋乐章登傧台叟亦有兄弟胥子陪寮宪兹度楷观頥养正降福孔偕偕苟起切李商隠祭薛郎中文神岂好谦天宁秩礼蠧华国之明品丧士林之模楷使为善者气夺求仁者解体】騃【韵补羽已切张衡西京赋植物斯生动物斯止众鸟翩翻羣兽騃】罢【集韵部靡切易或鼔或罢徐邈读礼记师役曰罢陈澔读扬雄解嘲见非字注王僧孺诗及君髙唐还值妾新妆罢曲房搴锦帐回廊步珠屣】嶰【韵补许岂切马融广成颂冐檿柘槎棘枳穷浚谷底幽嶰】悔【诗经集传虎洧反召南之子归不我以不我以其后也悔】改【韵补苟起切楚词九章易初迪本兮君子所鄙章画志墨兮前图未改张衡思元赋私湛忧而深懐兮思缤纷而不理愿竭力以守谊兮虽贫穷而不改李庾西都赋见惠字注】采【韵补此礼切诗蒹葭采采白露未已荀卿礼赋此夫文而不采者与简然易知而致有理者与杜笃论都赋食不二味衣无异采赈人以农桑率下以约己】防【韵补此礼切陈琳马瑙勒赋督以钩绳规模度拟雕琢其章爰发绚防】海【韵补虎猥切诗邦畿千里惟民所止肇域彼四海礼记无声之乐气志既起无体之礼施及四海楚词大招名声若日照四海只徳誉配天万民理只秦琅邪刻石文束抚东土以省卒士事已大毕乃临于海史记髙祖歌鸿鹄髙飞一举千里羽翼已就横絶四海汉书叙传掩有东土自岱徂海支庶分王前后九子张衡南都赋皇祖止焉光武起焉据彼河洛统四海焉魏武帝乐府东临碣石以观沧海水何澹澹山岛竦峙魏文帝京洛行峨峨仲连齐之髙士北辞千金东蹈沧海晋郊祀歌祜大晋降繁祉祚京邑行四海】在【韵补此里切诗不属于毛不离于里天之生我我辰安在离骚吾令丰隆乗云兮求宓妃之所在觧佩纕以结言兮吾令蹇修以为理易林温仁君子忠孝所在八国为邻祸灾不起乐府上声歌裲裆与郎着反绣持贮里汗汚莫溅洗持许相存在又懊侬歌江陵去扬州三千三百里已行一千三所有二千在陆机诗自往讫兹旷年八祀悠悠我思非尔焉在】宰【韵补奨礼切诗旱既太甚散无友纪鞫哉庻正疚哉冡宰汉书叙传见舅字注】醢【韵补虎猥切楚词九章忠不必用兮贤不必以伍子逢殃兮比干葅醢】凯【文选章句叶杞王褒洞箫赋其奏欢娱则莫不惮漫衍凯阿那腲腇者已腇乃尔切】待【韵补直里切东方朔七誎往者不可及兮来者不可待悠悠苍天兮莫我振理魏文帝浮淮赋众帆张羣櫂起争先逐进莫适相待陆机诗六龙促节逝不我待自往讫兹旷年八祀】怠【韵补飬里切诗彼醉不臧不醉反耻式勿从谓无俾大怠左传谗鼎之铭曰昧爽丕显后世犹怠况日不悛其能乆乎久苟起切】殆【诗经集传飬里反小雅弗问弗仕勿罔君子式夷式已无小人殆楚词天问女岐缝裳而馆同爰止何颠易厥首而亲以逢殆王褒四子讲徳论夫世衰道防伪臣虚称者殆也世平道明臣子不宣者鄙也易林望城抱子见邑不殆公孙上堂大君欢喜】倍【卑履切易林金帛贵寳宜与我市嫁娶有恩得利过倍又马眠长股宜行善市皆蒙福祐获金三倍】亥【韵补许已切易林咸阳辰巳长安戌亥邱陵生心非鱼防市参同契春夏据内体从子到辰巳秋冬当外用自午讫戌亥】敏【韵补母鄙切诗禾易长亩终善且有曽孙不怒农夫克敏有羽已切易林延陵聪敏聼乐太史汉书叙传宣之四子淮阳聪敏舅氏籧篨防防大理何晏景福殿赋其祜伊何宜尔孙子克明克哲克聪克敏永锡难老兆民頼止嵇康琴赋于是噐冷调心闲手敏触如志唯意所拟】凖【韵注音水考功记辀人辀注则利凖郑众读】隼【唐韵正之水反诗鴥彼飞隼与亦集爰止为韵】牝【韵补补履切老子谷神不死是谓元牝淮南子后生而前死左牡而右牝太元反其几双其牝几家不防又下言如水实以天牝】近【韵补巨椅切诗防言近止征夫迩止潘岳射雉赋算分铢商逺近揆悬刀骋絶技】巹【唐韵正音纪说文巹从己读若诗赤舄几几】逺【韵注音委杨氏古音附録易髙宗伐鬼方注引苍颉篇鬼之为言逺也逺协声读委左传楚有防啓疆防亦音委取逺得声也】晚【无匪切参同契既未至昧爽终则复更始日辰为期度动静有早晚春夏据内体从子到辰巳】烜【广韵许委切周礼司烜氏注烜读如卫侯燬之燬】癣【韵补少礼切释名癣徙也浸淫移徙处日广也故青徐人谓癣为徙】表【文选章句彼已切班固荅賔戯伯夷抗行于首阳柳恵降志而辱仕顔潜乐于箪瓢孔终篇于西狩声盈塞于天渊真吾徒之师表也狩书虮切】饱【卑履切易林婴儿求乳母归其子黄麑悦喜乃得其饱乳音水】寳【韵补补每切史记防传圣人得之以为大寳大寳所在乃为天子易林赍金观市欲置骝子猾偷窃发盗我黄寳】道【良士切黄庭经肺之为气三焦起上伏天门候故道闚离天地存童子调利精华调髪齿】火【韵补虎猥切释名火毁也诗见衣字注淮南子巫山之上顺风纵火膏夏紫芝与萧艾同死易林魁行摇尾逐云吹火又从风吹火牵骐骥尾说苑君子得时如水小人得时如火】祸【韵补户贿切释名祸毁也荀子见施字注易林潼顿东徙道路跛踦日辰不良病为身祸】者【诸氏切音止易林百川朝海流行不止道虽辽逺无不到者】野【于纪切易林周师伐纣战于牧野甲子平旦天下恱喜】瓦【集韵五委切庄子骈于辩者累瓦结绳陆徳明读】顷【正韵犬繠切礼记君子顷步而弗敢忘孝也注顷当为跬】等【韵补典礼切韩子主妾无等必易嫡子何晏景福殿赋落带金釭此焉二等明珠翠羽往往而在在此里切】有【韵补羽轨切书五子之歌闗石和钧王府则有荒坠厥绪覆宗絶祀诗滔滔江汉南国之纪尽瘁以仕宁莫我有司马相如封禅颂驰我君舆帝用享祉三代之前盖未尝有易林五范四轨复得饶有陈力就列驺虞恱喜太元作不恃克大有汉书叙传文艳用寡子虚乌有寓言淫丽托讽终始班固西都赋封畿之内厥土千里逴跞诸夏兼其所有】首【韵补书虮切太元冻登赤天隂作首也虚羸踦踦擅无已也汉书叙传多识博物有可观采蔚为词宗赋颂之首采此礼切】手【韵补书虮切宋玉笛赋延长颈奋玉手摛朱唇曜皓齿易林邑姜叔子天文在手】母【诗经集传满彼反郑风无逾我里无折我树杞岂敢爱之畏我父母淮南子以天为父以地为母隂阳为经四时为纪枚乗七发澒洞兮苍天极虑乎涯涘流揽无穷归神日母汨乗流而下降兮或不知其所止易林稷为尧使西见王母拜请百福赐我嘉子扬雄觧嘲上世之士人纲人纪不生则已生必上尊人君下荣父母蔡邕崔夫人诔昔在敬姜陪臣之母劳谦纺绩仲尼是纪参同契六五坤承结括终始韫飬众子世为类母潘岳笙赋夫其凄唳辛酸嘤嘤闗闗若离鸿之鸣子也含防啴谐雍雍喈喈若羣雏之从母也】友【韵补羽轨切诗之纲之纪燕及朋友百辟卿士媚于天子楚词九章愿嵗并谢与长友兮淑离不淫梗其有理兮东方朔七谏同音者相和兮同类者相似飞鸟号其羣兮鹿鸣求其友汉天马歌体容与迣万里今安匹龙为友易林初忧后喜与福为市八佾列陈饮御嘉友马融长笛赋于是放臣逐子弃妻离友彭胥伯竒哀姜孝己】妇【韵补房诡切诗思媚其妇有依其士楚词天问水濵之木得彼小子夫何恶之媵有莘之妇太元廓无子室石妇张衡西京赋商贾百族禆贩夫妇鬻良杂苦蚩邉鄙蔡邕协和婚赋惟情性之至好欢莫伟于夫妇受精灵之造化固神明之所使事深防以元妙实人伦之肇始参同契三五既和谐八石正纲纪呼吸相含育伫思为夫妇陈琳饮马长城窟行长城何连连连连三千里边城多健少内舍多寡妇】久【韵补苟起切诗何其久也必有以也楚词招魂层氷峨峨飞雪千里些归来归来不可以久些越絶书佞謟之臣将至不久安危之兆各有明纪孙子昼风久夜风止易林履禄绥厚载受福祉衷微复起继世长久説苑惧终于始乃能长久李庾西都赋汉设五畤以主淫祀栾诳徐诬将求永久】负【诗经集传蒲美切小雅螟蛉有子蜾蠃负之教诲尔子式谷似之】走【韵补养里切论语防殷惑妲己玉马走易林东闗二五祸及三子晋人乱危懐公出走参同契皇上览视之兮王者退自改闗楗有低昻兮害气遂奔走改苟起切】守【韵补书虮切楚词天问雄虺九首儵忽焉在何所不老长人何守在此礼切魏武帝乐府长乐甫始宜孙子常愿主人増年与相守】右【韵补羽轨切诗遡洄从之道阻且右遡逰从之宛在水中沚素问以左治左以右治右以我知彼以表知里宋玉笛赋隆崛万丈磐石双起丹水涌其左醴泉流其右张衡西京赋豫章珍馆掲焉中峙牵牛立其左织女处其右】否【诗经集传蒲美切风招招舟子人涉卬否张华防猎篇日防徒御劳赏勤课能否野飨防众賔元酒甘且防】耦【韵补语绮切音拟诗骏发尔私终三十里亦服尔耕十千维耦】阜【韵补房诡切刘劭赵都赋羣后纷其既醉逺人仡以宴喜悦皇风之舄奕羡我邦之殷阜】咎【韵补暨几切史记防传王若遣之宋必有咎后虽悔之亦无及已易林邱陵生止非鱼防市不可避阻终无悔咎太元翡翠狐鼦好作咎也日没贲东终顾始也参同契河鼓临星纪兮人民皆惊骇晷影妄前却兮九年被防咎骇记已切】畆【诗经集传满彼反豳风同我妇子馌彼南畆田畯至喜离骚余既滋兰之九畹兮又树蕙之百畆畦留夷与掲车兮杂杜蘅与芳芷宋玉髙唐赋滂洋洋而四施兮蓊湛湛而弗止长风至而波起兮若丽山之孤畆张衡东京赋乗鸾辂而驾苍龙介驭间以剡耜躬三推于天田修帝籍之干畆】舅【韵补暨几切易林洁身白齿衷老复起多孙众子宜利姑舅汉书叙传遭成之逸政自诸舅阳平作威诛加卿宰宰奬里切】臼【韵畧暨几切淮南子解门以为薪塞井以为臼人之从事或时相似】诱【羽轨切易林老狐屈尾东西为鬼病我长女哭涕屈指或西或东大革易诱】牡【满彼切郭璞山海图賛刚鬛之族号曰豪狶毛如攅锥中有激矢厥体兼资自为牝牡】酉【羽轨切参同契龙西虎东建纬卯酉刑徳并防相见欢喜】玖【韵补苟起切诗投我以木李报之以琼玖】事【韵补上止切诗于以采蘩于沼于沚于以用之公侯之事易林先易后否失我所市骚苏自苦思吾故事汉郊祀歌璆磬金鼔灵其有喜百官济济各敬厥事皮日休诗如何贤与俊为贡贱如此所知不可求敢望前席事苏轼诗愿君勿笑反自观梦幻去来殊未已长疑安石恐不免未信犀首终无事黄庭坚诗楚狂行歌惊市人渔父挐舟在葭苇问君枯木着朱绳何能道人意中事】地【上声张籍诗汉兵处处格鬬死一朝尽没陇西地李贺诗复宫深殿竹风起新翠舞衿净如水光风转蕙百余里暖雾驱云扑天地石介诗李翺与李观言雄破奸宄孟郊及张籍诗苦动天地持正不退让子厚称絶伟谢翺乐府后庭朱黄作衣里伎女帐帷青曳地碧緑夜挂寒不収縁此洗蓝渟露水】意【于纪切林光朝诗横枝冻雀昨夜死水底鮎鱼吹不起小伶切玉孤凤愁九寸之管传生意何梦桂诗人间清景能防许野马战场祗尺咫芸窗一幅水沈烟俛仰乾坤千古意许音喜】志【诸市切栁宗元佩韦赋嫉时以奋节兮闵已以抑志登嵩邱而垂目兮瞰中区之疆理横万里而极海兮頽风浩其四起李绅诗周之天子无仙气成武康昭都瞥尔穆王粗识神仙事八极轮蹄方逞志鹤发韬真世不知日月星辰防回死石介诗不度蹄涔微直欲触鲸鲤有慕韩愈节有肩柳开志今读禹功文矛防寒相倚】治【直几切姚崇弹琴诫乐有琴瑟音有商徴琴音能调天下以治异而相应以和为美】泪【上声欧阳修诗感时惜别情无已无酒送君空有泪西归必有问君人为道别来今若此刘宰诗黠胥骇愕顿两足户长仰天攅十指疮痍未悆失呻吟感激过深仍涕涙】吏【良士切李贺诗邺城中暮尘起探黒丸斫文吏皮日休诗下位既贤哉上位何如矣胥徒赏以财俊造悉为吏天下若不平吾当甘弃市释惠洪诗仇亦何所为睡足时几原多深夜耕门有昼眠吏三年爱等母百里平如水欧阳修诗君家小谢城为客洛阳里緑髪方少年青衫喜为吏重湖乱山绿归梦千里】字【鉏里切苏轼诗两翁归非难事惟要家好儿子忆昔汝翁如汝长笔头一落三千字世人闻此皆大笑慎勿生儿两翁似张耒诗元功髙名谁与纪风雅不继骚人死水部胸中星斗文太师笔下蛟龙字方岳诗我无王书二千六百空有六经四十三万字荒山寒日雪后灯三十年来无本子】义【羊已切皮日休诗吾谓巢与许不若徴君义髙名无阶级迹絶涯涘】利【良士切易林金牙铁齿西王母子无有患殆涉道大利又时多不利使我后起】位【于诡切皮日休诗国家省闼吏赏之皆与位素来不知书岂能精吏理大者宰城邑小者皆尉史】戱【韵注音喜张衡西京赋攅珍寳之玩好纷瑰丽以奓靡临迥望之广程角觝之妙戯】至【上声诗无父何怙无母何恃出则衔恤入则靡至杜甫诗羣胡归来血洗箭仍唱胡歌饮都市都人廻面向北啼日夜更望官军至戴复古诗形势从来祗如此防年待得天时至朝廷为计保万全往往忘却前朝耻】次【雌氏切石介诗龙脊万丈长防出重渊底雷霆皆蔵声日月皆失次我慙年老大才力渐衰矣】寺【鉏里切杜甫诗若耶溪云门寺吾独胡为在泥滓青鞵布袜从此始】瑞【上声僧齐已君子行圣人不生麟龙何瑞梧桐不髙凤凰何止通首押韵苏轼诗我愿天公怜赤子莫生尤物为疮痏雨顺风调百谷登民不饥寒为上瑞】智【上声苏轼诗锦囊玉轴来无趾粲然夺真疑圣智忍饥看书泪如洗至今鲁公余乞米黄庭坚诗腾蛇无足鼯多趾以假易真信用智龟僻虽多手屡洗卷不生毛谁似米】记【韵补苟起切崔琰述初赋望髙宻以亟征戾衡门而造止觌防夏之峨峩聼大猷之篇记黄庭坚诗雕陂之水清且泚屈为印文三百里呼船载过七十余蹇裳乱流初不记竹舆呕哑山径凉仆姑呼妇声相倚】异【于纪切梁武帝子夜歌江南莲花开红光照碧水色同心复同藕异心无异程俱诗篮舆时出逰初不废半体况无他证色脉若无异详观动息间倘有全安理】致【上声杨万里诗行行上牛背上下三十里一雨生新泥寸步不自致胡不去作牵牛星渴饮银河天上水】翠【遵诔切李贺诗深井桐乌起尚复牵情水未盥邵陵瓶中弄长翠张九成诗恍如在故乡西湖古寺里气象极幽深景物尽苍翠十年劳梦想一夕居眠底杨万里诗茅檐无声风不起误喜夜哀雨应止开门送眼忽心惊失却前山万堆翠】骑【渠绮切石介诗粤从景祐后大儒复唱始文人如麻立摐摐攅战骑徂徕山磊砢生民实顽鄙】试【韵畧诗止反诗于彼新田于此菑畆方叔莅止其车三千师干之试畆每彼反皮日休诗所以用此徒令之充禄仕何不广取人何不广歴试下位既贤防上位何如矣】弃【韵注音起卢仝诗人生何所贵所贵有终始昨日盈尺璧今朝尽瑕弃苍蝇防垂棘巧舌成锦绮】饵【集韵思止切音耳易林鳬逰江湖甘乐其饵既不近人虽惊不骇骇许已切】媚【无彼切刘宰诗饤饾杂青红百巧出刀匕翩翩鹤来翔粲粲花呈媚颇疑壶中景仿佛具盘底】易【于绮切元稹乐府董逃董逃人莫喜胜负相环相枕倚缝缀难成裁破易】坠【之累切韩维诗摄衣陞殿墀龙顔俨当几蝙飞畵帐喧防齧珠旒坠不知谁来祀狼籍尊与簋】醉【即委切音觜卢仝诗箕子为之奴比干谏而死仲尼鲁司寇出走为羣婢假如屈原醒其奈一国醉李贺诗月落大堤上女垣栖乌起细露湿团红寒香觧夜醉皮日休诗坦腹对宰相岸帻揖天子建礼门前吟金銮殿里醉天下皆餔糟徴君独洁己楼钥诗一日斯必葺职务毋少弛善保金石躯离觞且同醉归来毕婚嫁相从期暮齿】翅【昌里切李贺诗新成安乐宫宫如凤凰翅歌廻蜡板鸣左悺提壶使緑蘩悲水曲茱萸别秋子】笥【集韵想止切李贺诗岂意氷上縁沦没隔万里半镜随尘沙嫁衣在巾笥红丝倘未絶白首尚归止】粹【上声石介诗黄州才专胜汉公气全粹晦之号絶羣平地走虎兕】帅【息委切孔武仲诗而况所设施粲在两邉鄙西虏未纯一汝可之军帅擒之或纵之髙枕唯尔恃】睡【之累切苏轼诗水中照见万象空敢问堂前谁隠几吴兴太守老且病堆案满前长渴睡愿君勿笑反自观梦幻去来殊未已范成大诗不如老农谚响应防如鬼哦诗敢夸博聊用醒午睡】忌【诗经集传巨已切大雅维彼愚人覆狂以喜匪言不能胡斯畏忌】二【音耳蘓轼诗我时独逰不逢一士谁与棊者户外屦二不闻人声时闻落子】嗣【韵略上声顔延年阳给事诔疏爵记庸恤孤表嗣嗟尔义士没有余喜韩愈杨燕竒碑铭斵石于此式垂后嗣】骥【居里切石介诗晦之号絶羣平地走虎兕谓之虽駮杂亦文中骐骥白稹洎卢震江沱自为水】刺【雌氏切鲍溶诗暑衣清浄鸳鸯喜作浪舞花惊不起殷勤防惜纎纎指水菱初熟多新刺】寐【无鄙切释恵洪诗今年黄花南浦岸忽然见君失声喜僧房借榻营夜语灯火照人如梦寐懐中卿相且袖手翰墨风流聊戏耳】燧【上声石介诗腊月北风寒太行山色紫君命急如火城头见烽燧雪深马僵倒十夫扶不起】积【韵略上声诗载获济济有实其积万亿及秭】悸【求癸切汉书田延年传使我至今病悸顔师古注悸音揆】冀【楚词集注上声宋玉九辨嵗忽忽而遒尽兮老冉冉而愈弛心摇恱而日幸兮然怊怅而无冀】餽【渠委切刘宰诗多病早休官自是防无餽东门享鶢鶋宁若龟曳尾有酒可斟酌有力给薪水】饎【韵畧昌里反诗挹彼注兹可以餴饎岂弟君子民之父母母满彼反】贲【方美切叶适诗天下之山皆若此舍而外求徒防已卑能蕴髙而为谦髙能生明是为贲芒鞋价长今安之撰屦欠伸吾老矣】蜼【集韵愈水切音唯引尔雅蜼卬鼻而长尾】憙【通韵虚里切史记周本纪无不欣憙】未【无匪切徐积诗莫管将来旱与水莫为妻儿种粳米兄来留下三万钱送与酒家主人未】味【音尾苏轼诗不闻人声时闻落子纹秤坐对谁究此味空钩意钓岂在鲂鲤释惠洪诗椎门醉道士一笑欲染指诫勿加酸醎云恐壊至味分尝果超絶玉糁那可比林光朝诗嵗月共流转如磨复如蚁一如人嚼蜡而不见其味又如弄孤杵连夜不见米】气【墟里切孔武仲诗擒之或纵之髙枕唯尔恃公拜稽首归眉目凛生气顽童玩天恩豢飬若骄子释恵洪诗分尝果超絶玉糁那可比鲜肥増恶欲腥羶耗道气毕生啜此羹自可老儋耳杨万里诗三危露珠冻寒泚火伞烧林下成水北人蔵氷天夺之却与南人销暑气】贵【过委切皮日休诗放懐书里终逍遥醉中死吾谓伊与周不若徴君贵】沸【府尾切李贺诗鲸鱼张鬛海波沸耕人半作征人鬼雄豪气猛如焰烟无人为决天河水】渭【于鬼切黄庭坚诗晁子胸中开典礼平生自期莘与渭故用浇君磊块胸莫令髩毛霜相似】饩【虚里切皮日休补九夏歌王有掌讶遉尔疆理王有掌客馈尔饔饩】布【卑履切参同契三物一家都归戊己刚柔迭兴更歴分布】注【诸氏切何梦桂诗心随碣石云泪落铜盘水云飞防南来水流还北注】住【诸市切陈琳饮马长城窟行作书与内舍便嫁莫留住善侍新姑嫜时时念我故夫子】霁【集韵在礼切音荠引洪范曰雨曰霁】制【诸市切孔平仲诗欲痛以鞭笞而畏啼不止二者不两全在所以节制又如畜狂犬系颈不系尾】计【居里切孔武仲诗昂蔵八尺身所负必竒伟四方叹善败军国盈虚计叩之如川流滚滚不知已】世【诗止切程俱诗何须苦嗟咨未必非受祉形如支离疏饱食逸终世目盲如宋人全生免徭使刘宰诗胡可狥口腹有若囊无底诸君有用学土苴足经世】丽【文选章句音蠡班固西都赋图皇基于亿载度宏规而大起肇自高而终平世増饰以崇丽歴十二之延祚故穷泰而极侈曹植七啓仆将为吾子説游观之至娱演声色之妖靡论变化之至妙敷道徳之宏丽】惠【于诡切李庾西都赋于以训恭俭于以示慈惠戏族咸在百弄迭改视仙童之霓裳覩壮夫之角觝改苟起切】币【衣彼切皮日休补九夏歌自筐及筥我有牢醑自筐及篚我有货币】敝【韵注音比敝跬用力貌庄子敝跬誉无用之言徐邈读】逝【祥里切汉书广陵王歌蒿里召兮郭门阅死不得取代庸身自逝】薙【韵注荡以切周礼薙氏郑康成读】懘【韵注音侈礼记则无沾懘之音矣徐邈读】缔【楚词集注丈尒反九章愁郁郁之无快兮居戚戚而不可解心鞿羁而不开兮气缭转而自缔解居岂反】踶【广韵池尔切音豸引庄子踶跂为义】害【于纪切董京诗元鸟纡幕而不彼害鸣隼逺巢咸以欲死】虿【集韵丈尔切音豸引郭象曰无虿介于胸中】内【鱼纪切焦仲卿诗府君得闻之心中大欢喜视歴复开书便利此月内】碎【息委切张九成诗咲语复移时夜久余当起归路夫如何江声寒玉碎】喙【许委切郭璞山海图賛鹦防慧鸟青羽赤喙四指中分行则以觜自贻伊笼见幽坐趾】态【字典他礼切音体司马相如封禅颂白质黒章其仪可喜旼旼穆穆君子之态】菜【此礼切楚诸御已歌薪乎菜乎无诸御已讫无子乎】晦【韵畧呼洧切诗风雨如时鸡鸣不已既见君子云胡不喜易林商风数起天下昏晦】痗【诗经集传呼洧反小雅悠悠我里亦孔之痗】坐【阻史切易林嚊项移徙居不安坐】绣【胥里切郭璞山海图賛白鵺竦斯厥状如雉见人则跳头文如绣】狩【韵补书虮切易林尅身洁己逢禹巡狩锡我元圭拜受福祉班固答賔戏见表字注】茂【韵补姥罪切王褒四子讲徳论举贤良求术士招异伦拔俊茂汉书叙传侯王之祉祚及孙子公族蕃滋枝叶硕茂魏武帝碣石篇树木丛生百草丰茂秋风萧瑟洪波涌起】旧【韵补暨几切诗曰辟国百里今也日蹙国百里于乎哀哉维今之人不尚有旧韦元成诗天子我监登我三事顾我伤队爵复我旧事鉏里切】祐【韵注羽轨切楚词天问惊女采薇鹿何祐北至回水萃何喜谢翺诗前甲子小元祐句章祲黒权臣死端平天子初改纪袭芳泰陵种兰芷】囿【韵补羽轨切司马相如封禅颂般般之兽乐我君囿白质黒章其仪可喜左思魏都赋昔市南宜僚弄丸而两家之难解聊为吾子复翫德音以释二客竸于辨囿也解举履切】诟【居洧切音匦刘向九叹背玉门以奔骛兮蹇离尤而干诟若龙凤之沈首兮王子比干之逢醢醢虎猥切】戊【文彼切易林六甲无子以丧其戊】后【羽轨切易林鬼泣哭社悲商无后甲子昧爽殷人絶祀】后【暨几切易林乌鹊嘻嘻天火将起燔我室屋灾及妃后】日【文选章句上止切司马相如上林赋此太奢侈朕以览聴余闲无事弃日顺天道以杀伐时休息于此】室【韵畧上声诗既取我子无毁我室】律【唐韵正音垒淮南子异音者不可聴以一律异形者不可合于一体】昵【集韵乃礼切近也书典祀无丰于昵】屈【韵注音尾汉书天文志屈短李竒读谓短尾之虹也】不【韵注补美切荀卿礼赋简然易知而致有理者与君子所敬而小人所不者与性不得则若禽兽得之则甚雅似者与】列【韵考音理淳于长夏承碑明明君徳令闻不已髙山景行慕前贤列庶同如兰意愿未止】缺【集韵犬橤切仪礼缁布冠缺项注缺读如有頍者弁之頍】攦【集韵所绮切庄子攦工倕之指徐邈读】藿【集韵选委切音髓通作靃楚辞招隠士青莎杂树兮薠艸藿靡按今楚词文选俱作靃】迹【古音余音趾晋书刑法志犯釱左右迹者易以斗械音义迹音趾今本易作趾非】辟【集韵母婢切周礼小祝弥灾兵或作辟礼记有由辟焉通作弭】箦【唐韵正音姊晋语解第箦也】击【居里切易林争讼不已更相牵击】阋【唐韵正许里反国语兄弟谗阋侮人百里】极【唐韵渠绮切音技淮南子贱之而弗憎贵之而弗喜随其天资而安之不极】息【斯氏切音徙易林行役未已新事复起姬姜劳苦不得安息】式【韵注音是吕氏春秋卫人式夷汉书古今人表作视夷】织【唐韵正音止易林嘉问福喜缯帛盛织】亿【韵注音以易亿防贝又亿无防有事王栢亿读已盖伊已亿谐声故也】稷【唐韵正子礼反易林磝硗白石不生黍稷无以供祭祗灵乏祀】弋【唐韵正音以春秋夫人姒氏薨公羊传作弋氏又塟我小君定姒公羊传作定弋】及【文选章句读近已扬雄长杨赋大哉体乎允非小人之所能及也潘岳西征赋语曰行无礼自必及】孴【集韵偶起切音拟沈一贯经筵赋红云捧而黼扆尊条风披而帘栊羙瑞香凝雾而紏纷瑶席射日而戢孴】
