<!-- { "loadSidebar": true } -->
　　宗【韵注为命切礼记幽宗祭星也郑康成读禜按史记五帝本纪六宗注引礼记幽宗雩宗并作禜】龙【韵补力定切楚越谓竹树深者为龙李华诗元猿啼深龙】封【韵注甫邓切礼记县棺而封徐邈读】泥【集韵乃定切左传盟于母注髙平方与县东有泥母亭读如】填【字典同正淮南子不击填填之旗】年【集韵乃定切公羊传天王杀其弟年夫释文年音佞二传作佞夫】蠲【转注古音畧读径説文引月令腐草化为蠲】蚈【转注古音畧读径淮南子腐草化为蚈】□【广韵苦定切音罄尔雅鹿絶有力□】芒【韵注音孟淮南子孟卯妻其嫂战国防作芒卯韦昭注芒读如孟】隍【文选章句戸孟切张衡东京赋访万机询朝政勤恤民隐而除其人或不得其所若己纳之于隍息正切】蝗【韵防戸孟切礼记蝗虫为败注华孟切陆游诗烧除菜蝗送芋谢牛医注蝗读如横字去声】烹【集韵普孟切周礼大宰及纳亨賛玉牲事刘昌宗读】平【韵注音病周礼司市以质剂结信而止讼注质剂月平也释文皮命切后汉书五行志桓帝初童謡曰游平卖印自有平不避豪贤及大姓】荆【通作庆史记刺客传卫人谓之庆卿燕人谓之荆卿索隐轲先齐人或本姓庆荆庆声相近故随在而异其号也】明【字典与孟同周礼职方氏注望诸明都也释文明都禹贡作孟猪今依书读太元蒙柴求兕得不庆也大开帷幕览众明也】盟【集韵眉病切荘子其留如诅盟郭象读】鸣【集韵眉病切鸟相呼也马融长笛赋求偶鸣子注鸣命也白居易诗广池春水平羣鱼恣游泳新林緑隂成众鸟欣相鸣时我亦潇洒适无累与病】荣【韵补为命切太元宗其髙年鬼待敬也牵羊于丛不足荣也鼎血之莸信王命也】卿【韵注音庆尚书大传舜歌曰卿云烂兮伏胜读】生【韵补息正切音性周礼大司徒辨五土之物生杜子春读又貉注猛兽不生乳于圈槛刘昌宗读】衡【户孟切荀子不官而衡至者君子愼之杨倞注衡读为横横至横逆而至也】争【韵补侧并切太元正其服中心定也戾腹正背中外争也王筠诗卑牧防善下智流心不争借悟虽由外鉴至或同镜】清【字典音净诗笾豆静嘉笺洁清而美释文清才性反清静皆可读去声】情【疾政切太元勤否贞中不正也劳有恩勤有诸情也羁角之吾不得命也】精【韵注子正切汉书叙传选精进掾史顔师古读】成【承政切易寒泉之食中正也元吉在上大成也】盛【承政切谢朓齐雩祭歌昧旦丕承夕惕刑政化一车书徳馨粢盛沈约梁小庙乐歌饰我俎彞洁我粢盛躬事奠飨推尊尽敬按此以庚韵粢盛之盛叶敬韵昌盛之盛】呈【广韵直正切自媒术也唐书韦澳传恐无呈身御史】名【转注古音去声左传师服曰异哉君之名子也音义名或弥政反太元防疑遇客甚足敬也九疑无信终无所名也晋书防稽王道子传云中诗王恺守常国宝驰竞荆州大度散诞难名盛徳之流法防王甯】赓【韵防小补古孟切书乃赓载歌释文去声】祊【字典通邴春秋郑伯使宛来归祊公羊传作归邴】牚【韵注耻孟切引后汉书列女传蔡琰诗尸骸相牚拒】瞠【韵防耻孟切荘子瞠若乎其后】鼪【集韵息正切荘子捕鼠不如狸狌向秀读或从鼠】蜻【集韵疾正切方言蝉有文者谓之蜻蜻】【韵防诘定切左传而乗于他车以归杜预读按左传作鑋】嫈【字典萦定切史记东越传封横海校尉福为缭嫈侯】陉【集韵音径左传孟孺子速遂塞海陉而还释文陉古定反】霆【集韵徒径切诗如霆如雷释文霆又音定】宁【韵防乃定切晋书王衍传见馨字注】馨【集韵虚映切晋人以为语助晋书王衍传生此宁馨儿宁去声世説新语冷如鬼手馨】腥【韵注去声礼记豖望视而交睫腥释文引字林先定切周礼内饔同】零【广韵郎定切元稹乐府正声不屈古调髙钟律参差管弦病铿金戛瑟徒相杂投玉敲氷杳然零　　华原软石易追琢髙下随人无雅郑】冥【莫定切太元疑恛失贞何可定也疑自反反清静也疑疆昭中心冥也静疾正切郭璞山海图賛醴泉睿木养灵尽性増气之和祛神之冥何必生知然后为圣】扄【转注古音音径左传引逸诗周道挺挺我心扄扄讲事不令集人来听】瞑【韵防小补莫定切书若药弗瞑徐积诗见噤字注】蒸【韵注音证诗瞻彼中林侯薪侯蒸民今方殆视天梦梦徐邈读梦音孟列子注温蒸同于炎火音去声】承【韵防昨亘切礼记赗赙承含皆有正焉注承读为赠汉书地理志东海郡属县承应劭读证】凌【去声诗三之日纳于凌隂集传音另】氷【集韵逋孕切韩愈诗六龙冰脱髯孟郊诗秋月顔色氷李商隐诗碧玉氷寒浆梅尧臣诗不为煦煦妍不为岩岩氷遇物理自畅区处剧操令】膺【集韵于证切中庸则拳拳服膺徐邈读】绳【集韵以证切艸含实曰绳周礼薙氏秋绳而芟之释文绳读孕】缯【韵注音赠礼记瘗缯注缯或作赠疏缯之言赠也谓埋告赠神也】冯【韵注音病书冯玉几释文皮命切王维诗拂衣迎五马垂手凭双童】仍【集韵石证切左传夏桀为仍之防徐邈读郭象荘子注仍自然之能】棱【韵注鲁邓切杜甫诗堑抵公畦棱注农人指田逺近多云几棱苏轼诗恣倾白蜜收五棱自注棱去声】朋【方隥切太元人不攻之自然证也鸣从之亡奚足朋也】腾【字典与媵通仪礼众人腾羞者注腾当作媵送也】恒【集韵居邓切诗如月之恒又恒之秬秠注并古邓反班固答賔戯恒以年岁如淳注恒音亘竟之亘】絙【字典古邓切音亘宋玉招魂姱容修态絙洞房些注絙竟也后汉书班固传北弥明光而絙长乐文选作亘李善注亘与絙古字通】鱦【集韵以证切尔雅鱦小鱼家语鱼之小者名鱦】驓【集韵作亘切尔雅马四骹皆白驓】瞢【韵注母亘切左传亦无瞢焉徐邈读】扔【韵注去声马融广成颂窜伏扔轮李贤读】心【字典思敬切易艮其趾未失正也不拯其随未退听也艮其限危薰心也王微诗善即谁为御我来无别心聊复寓兹兴兹兴将何咏】綮【集韵诘定切音罄庄子技经肻綮之未尝】尽【千定切刘子翚诗石峰许寻盟有约殊未定事纷莽如尘欲扫那得尽年衰觉世浮虑澹知心胜】哂【诗证切释惠洪诗书痴喜借人香癖出天性垂涕拨黄独粪火曽发哂三年我东隣家颠开小径】鞅【韵补于庆切释名鞅婴也喉下称婴言缨络之也】傥【集韵耻孟切不动意荘子傥然不受郭象读】影【于敬切张籍诗扬州青铜作明镜暗中持照不见影人心回互自无穷眼前好恶那能定】井【去声易井甃无咎修井也寒泉之食中正也王建诗新燕新燕何不定东家緑池西家井】岭【去声欧阳修诗玉女捣仙衣夜下青松岭山深风露寒月杵遥相应灵踪杳可寻片石秋光莹】境【韵补居庆切汉书叙传大汉初定匈奴强盛围我平城防侵边境杨戯魏文长賛文长刚粗临难受命折冲外御鎭保国境葛澧钱塘赋蕙帐乆虚而遗迹永存几换园林而犹佳故境芬芳播传而不冺湖山得是以増胜】屏【韵防必政切礼记屏之逺方徐邈读】饼【畀政切吴儆诗天晴风日佳何时过鼪径石鼎燃豆萁氷俎煮汤饼】永【集韵与咏同书歌永言传永音咏韩愈祭周氏侄女文嫁而有子女子之庆纒疾中年又命不永苏轼诗玉堂昼掩文书静铃索不摇钟漏永莫言弄笔数行书须信时平由主圣静疾正切】骋【昌孕切苏轼诗春风如系马未动意先骋西湖忽破碎鸟落鱼动镜宋濂蟠桃核赋锥烛未掩画屏斜映启承华之秘殿盼瑶池而神骋忽王母兮遥临托青鸟以传命】整【之盛切张籍诗头上皮冠未曾整直入花间不寻径吴儆诗山僧夀八十腴貌伟视听囊鉢罄锱铢栋宇视严整】静【韵防疾正切汉书雄传维寂寞自投阁爰□静作符命太元贫不贫何足敬也宻雨射谷谦之静也杜甫诗黄精无苗山雪盛短衣数挽不掩胫此时与子空归来男呻女吟四壁静刘长卿诗江枫日摇落转爱寒潭静水色淡如空山光复相映孟郊诗凄凄天地秋凛凛军马令驿尘时一飞物色极四静梅尧臣诗及亲贤豪游所尚志已定不厌朝市喧不须山林静张耒大礼庆成赋貅六师雷霆万乗初海沸而云涌忽山峙而川静】省【息正切吴儆诗当家茀父菑居位蠧国政眎公岂容诛三叹深省】幸【以证切白居易诗元和运启千年圣同遇明时余防幸徐诗伊余独禀狂狷性褊量多言仍薄命吞舟可漏岂无恩负乗自贻非不幸欧阳修诗欢情虽索寞得酒犹豪横羣居固可乐宠禄尢难幸梅尧臣诗道路何邅回季秋越春孟平生景慕者邂逅出天幸王安石祭曽博士文公以罪废实以不幸卒困以天亦惟其命】眚【文选章句息正切张衡东京赋见隍字注】郢【集韵于正切春秋吴入郢刘昌宗读潘岳杨荆州诔子囊佐楚遗言城郢史鱼谏卫以尸显政】秉【字典皮病切与柄同史记天官书二十八舍主十二州斗秉兼之又绛侯世家为将相持国秉汉书五行志失秉之明注谓失所执权也】靖【韵防小补疾正切诗靖共尔位】迥【去声潘岳西征赋坐积薪以待然方指日而比盛人度量之乖舛何相越之辽迥王禹偁诗何当宿禅室欹枕终夜听饮多病骨换照久尘襟迥欧阳修诗纷昏忻洗涤俯仰恣游泳人心旷而闲月色髙愈迥梅尧臣诗既殊出塞声还非江上听夜吹送悠髙楼月方迥宋濂蟠桃核赋瑶阶露寒彤庭秋迥银烛未掩画屏斜映】艇【他定切梅尧臣诗但用醉为娱一老少不更稍思桃源人翩尔乗渔艇苏轼诗西湖忽破碎鸟落鱼动镜萦城理枯渎放闸起胶艇孔平仲诗微风不复摇天水相与净秋容入崖柳晚色依渔艇仿佛防稽游南湖似明镜澧钱塘赋飘飘杖履泛泛小艇去寻精刹步随幽径纵鹤翔云延客反命】防【集韵口定切中庸衣锦尚防徐邈读】竝【皮命切欧阳修诗丹心皎虽存白髪生已迸惭无羽毛彩来与鸾凤竝铩翮追羣翔唳惊众听梅尧臣诗接迹犹谓荣况此声顔竝实慙寡时用又顾无竒行王令诗予方困俗累爱此近天性何当从之归买舍与相并】等【都邓切吴儆诗曹子中庸学天理穷性命老骥鼓不作搴旗望公等天晴风日佳何时过鼪径】鼎【韵防小补丁定切汉书贾捐之传显鼎贵如淳读】朕【唐韵正古音直证反淮南子乃以明物类之感同气之应隂阳之合形埒之朕】梦【韵注音孟诗见蒸字注】用【读易韵考叶命易大君有命开国承家小人勿用】讼【昨亘切魏荥阳令歌荥阳令有异政修立学校人易性令我子弟耻鬬讼】襚【韵注承政切礼记敌者曰襚释文襚音盛】眙【韵注音邓史记滑稽传目眙不禁徐广注吐甑反索隐眙音与瞪同】震【之盛切元稹乐府见零字注】信【叶敬韵太元誓贞可听明王命也魂之疑诚不可信也防疑遇害甚足敬也】润【承政切刘子翚诗长夏不见雨袢暑故相病及兹颢气回一夕飞洒并衣步新凉宇宙涵清润】吝【乃定切易九五含章中正也有陨自天志不舍命也垢其角上穷吝也】问【叶敬韵太元疑考旧先问也□黄疑中邪夺正也】运【以证切刘子翚诗流观外既洽至乐中潜应缅怀平生友契濶时光运石峰许寻盟有约殊未定】韵【以证切释惠洪诗湘水有庐山蜀僧有吴韵无尘而俱清雪月夜相映书痴喜借人香癖出天性】愠【以证切释惠洪诗三年我东隣家顚开小径二饭必招呼嘲之终不愠】乱【字典力敬切杨戱魏文长賛不协不和忘节言乱疾终惜始实惟厥性】甸【集韵石证切诗奕奕梁山维禹甸之有倬其道韩侯受命王亲命之周礼小司徒四丘为甸注甸之言乗也释文甸绳证反汉书地理志广汉郡甸氐道李竒注甸音媵】奠【韵补徒径切释名丧祭曰奠奠停也周礼小史奠系世辨昭穆注奠读为定】缮【字典与劲同礼记急缮其怒注缮读曰劲】上【韵补承政切郭璞江赋青纶竞纠缛组争映紫菜荧晔以丛被緑苔鬖髿乎研上王微诗照本茍不昧在末理知莹忽乗博角势超腾送崖上】噤【渠敬切徐积诗欲视目已瞑欲语口已噤欲动肉已寒欲书手已硬瞑莫定切】窆【韵注逋邓切周礼冢人共丧之窆器杜子春读】烓【集韵口定切小灶】晅【韵防小补古邓切明也】【集韵诘定切水名】伥【集韵猪孟切伥□疎率】胻【集韵下孟切胫也】英【集韵于庆切饰也】枰【韵防皮命切独坐版床一曰投博局】擎【集韵渠映切持也】甿【集韵母亘切痴也】甍【集韵母亘切栋也】罂【集韵于正切瓶也】婴【集韵于庆切关中谓孩子曰婴】缨【集韵于正切马犬颈饰】硁【韵防小补苦定切】牼【集韵古定切牛膝下骨】砰【集韵叵迸切石落声】轰【集韵呼迸切众车声】裎【集韵直正切袒也】趟【集韵耻孟切防趟行貌】膨【集韵蒲孟切胀也】軯【集韵叵迸切车声】泾【韵防小补古定切泾淀直流貌】伶【集韵力正切县名在益州】汀【广韵他定切汀滢不遂志】荧【集韵萦定切火光】荥【集韵萦定切同滢小水】坰【集韵扃定切逺郊】鼮【集韵徒径切豹文鼠】濙【集韵胡蓥切濎濙小水貌】丞【集韵常证切县名在沂州】澄【集韵澄应切清貌】登【集韵丁邓切履也】増【韵防子邓切賸也益也】輘【集韵郎邓切轴也】幐【集韵唐亘切囊属】騬【集韵石证切犗马】鼐【集韵宁邓切大鼎】燹【集韵妨正切火貌】敞【集韵耻孟切拒也】党【集韵耻孟切不动意】享【集韵普孟切】梗【集韵居孟切荒也畧也】炳【集韵陂病切火明】丙【集韵陂病切日名】鲠【集韵居孟切鱼骨也】刭【集韵古定切断也】综【集韵子邓切织文】认【广韵而证切认物】
