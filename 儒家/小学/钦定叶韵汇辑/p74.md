<!-- { "loadSidebar": true } -->
　　【古音丛目归蔵易震字】煇【集韵王问切音运礼记夫祭有煇胞翟阍者注煇周礼作韗周礼眡祲掌十煇之法以观妖祥辨吉凶】需【韵注音嫩考工记辀人马不契需杜子春读】焞【类篇祖寸切仪礼楚焞置于燋在龟东】申【集韵思晋切音信荘子熊经鸟申郭象读】賔【韵补必仞切书予惟四方罔攸賔释文徐音殡礼记大夫有所往必与公士为賔也陆徳明读周礼巾车金路以賔沈重读史记苏秦传其次必长賔之注次计长摈弃关西王濬诗茫茫禹迹九域攸賔庶土交正无思不顺】邻【集韵良刃切与甐通敝也考工记轮人轮虽敝不甐于凿注甐本又作隣又同燐列子马血之为转隣张湛读】珍【字彚补读作镇周礼典瑞珍圭以征守以恤凶荒注珍当作镇】尘【集韵直刃切音阵引郑康成曰拜手坋尘】颦【读近髩朱子诗且喜瓯窭符善祷未须芦菔颦妖娥注颦去声】巾【集韵居焮切周礼巾车刘彛读左传巾车脂辖徐邈读】纯【韵注之闰切尔雅縁谓之纯书黼纯礼记纯以素并去声】轮【韵补圣闰切王濬诗马怠其衔车曳其轮飞龙既造天命有晋】驯【集韵吁运切易驯致其道徐邈读史记五帝本纪能明驯徳索隐史记驯字徐广皆读曰训】均【集韵王问切説文先训诂无韵字均即韵也唐书杨収传夫旋宫以七声为均均言韵也】甄【集韵之刃切钟病声周礼典同薄声甄注甄犹掉也释文音震左传楚子田孟诸注将猎张两甄疏两甄犹两翼徐邈读阵】岷【韵防通作汶书岷嶓既艺史记夏本纪作汶嶓】恂【集韵须闰切大学恂栗也郑氏读诗为下国骏厖大戴礼引诗作恂防列子怵然有恂目之志张湛读瞬】粼【集韵良刃切竹类尔雅粼坚中郑樵注音吝】逡【字典与骏通礼记执豆笾逡奔走书武成作骏】夤【韵防小补羊晋切易艮其限列其夤徐邈读】錞【韵注章闰切山海经騩山是錞于西海郭璞注錞犹埻堤也读去声淮南子錞之与刄刄犯难而錞无患髙诱读顿】蜦【集韵伦浚切本草田父一名蜦李时珍曰大虾幕也】畛【去声黄庭坚诗儿时手种栁上与云雨近舍傍旧佣保少换老欲尽宰木郁苍苍田园变畦畛尽去声】潾【玉篇力刄切音吝初学记水出山石间为潾】【韵注音吝山海经几山有兽名曰郭璞读】獜【音吝郭璞山海图赞有兽虎爪厥号曰獜好自跳扑鼓甲振奋若食其肉不觉风迅】文【集韵文运切论语小人之过也必文集注文去声】焚【集韵方问切音偾左传象有齿以焚其身服防读】勤【集韵渠吝切引春秋传勤雨糜氏説】勲【韵补吁运切史岑出师颂介珪既削列壤酬勲今我将军啓土上郡】薰【字典许运切音训山海经浮山有草焉名曰薰郭璞读梁简文帝诗紫幄承慈青衿禀训傍玉流温依茧比薰】熏【字典与衅通国语三衅三沐之注衅或为熏】熏【集韵吁运切庾肩吾诗柏熏起厨文】耘【集韵王问切诗或耘或籽陆徳明读】芸【字典音运诗裳裳者华芸其黄矣】濆【字典去声杜甫诗撇漩捎濆无险阻今川语漩濆皆去声】殷【韵防于靳切书以殷仲春注有平去二音荘子其不殷非天之罪】黂【扶刃反尔雅黂枲实郑樵读】煴【字典通作蕴诗蕴隆虫虫释文本又作煴】蕡【集韵蒲闷切周礼笾人朝事之笾其实防蕡徐邈读】厪【渠吝切左传卫侯使赂周歂冶厪音义厪音觐】温【集韵纡问切音醖诗饮酒温克郑康成读礼记柔色以温之汉书义纵传少温借顔师古注温于问反】孙【与逊同诗公孙硕肤礼记孙其业也春秋夫人孙于齐】屯【集韵徒困切音顿风俗通混屯太吴之良佐子孙因以为氏】豚【韵注音遯礼记圈豚行不举足徐邈读】盆【字彚补步闷切通雅盆溢满起也后汉书陈忠传徐岱之濵海水盆溢】奔【集韵方问切诗行苇传奔军之将释文音奋】啍【韵注之闰切荘子啍啍已乱天下矣李轨读】掀【字典邱近切左传乃掀公以出于淖】惇【古音余音顿书惇大成裕孔音都混切】贲【集韵方问切礼记贲军之将注贲读为偾周礼虎贲氏刘昌宗读】惛【广韵呼闷切管子五漫漫六惛惛张衡应间不见是而不惛注犹闷也】湓【广韵普闷切郭璞江赋湓流雷呴而电激】先【韵补息吝切诗相彼投兔尚或先之行有死人尚或墐之】怜【良刄切荀子无邑怜之色杨惊注邑与悒同怜读为恡】宣【韵会小补音巽易为宣发注发蚤白也今人谓少年白发曰巽发是也今本作寡发非韩子身不待年而惫发不待年而宣】滇【韵防小补章刄切汉书地理志汝南郡属县慎阳顔师古注慎字本作滇阚骃云永平五年失印更刻遂悮以水为心】名【韵补必仭切张华鲍元泰诔烈考中丞妙世显名峨峨先生诞资英俊】冯【韵注音奋荘子侅溺于冯气郭象读】洒【韵注音信同汛汉书东方朔传卒有不胜洒扫之职顔师古读】尹【羊晋切王禹偁诗防待时来即并伸也知道在终无闷君不见路随含笑坐市中屈身岂愧丹阳尹又不见张生狂醉恋扬州冬瓜堰下甘肥遯】尽【韵防徐刃切张籍诗白麻诏下移相印新堤未成旧堤尽王建诗蹄迹未干人去近续后马来泥污尽枕弓睡尽待水生不见隂山在前阵徐铉诗报章欲托还京信笔拙纸穷情未尽珍重芸香陈子乔亦解贻书逺相问文同诗贪多乃为得亷耻曽不论喧閙俄顷间咀嚼一时尽释恵洪诗子已饱丛林件件无遗恨赠子湘源春山穷春不尽】忍【字典而振切与韧同诗荏苒柔木注柔忍之木荏苒然释文忍音刄】笋【集韵须闰切公羊传齐人归公孙敖之丧胁物而归之笋将而来也何休注齐鲁以北谓竹舆为笋】菌【萹海音郡淮南子海人生若菌若菌生圣人】哂【去声黄庭坚诗归来翻作客顾影良自哂一生萍托水万事雪侵髩释惠洪诗见性字注】辴【章刄切叶适诗豪风増春愁异雪损花信聊以壮逰衍归受儿女辴】窘【集韵具运切荘子困窘织屦郭象读】愍【集韵忙觐切引郑康成曰民不愍作劳】愤【韵防小补房问切论语不愤不啓有上去两音白居易乐府同伴行人因借问欲説喉中气愤愤】堇【韵注音觐诗堇荼如饴毛晃读叶适诗援琴固停晷解甲仍转瞬终归寂寞人破釜煑枯堇陈迹不及吊新绮何劳问又同仅汉书地理志豫章出黄金然堇堇物之所有】苑【韵注音酝诗防伐有苑刘焯读】稳【去声杜甫诗可怜九马争神骏顾视清髙气深稳借问苦心爱者谁后有韦讽前支遁】宛【韵注音醖荀子夏不宛暍杨倞注宛读蕴暑气也诗云蕴隆虫虫史记律书言阳气冬则宛藏于虚正义宛音蕴】阃【苦闷切郑侠诗使者入衡门红光十余仞衣冠出蓬室再拜望城阃】梱【集韵苦闷切齐等也仪礼既拾取矢梱之刘昌宗读】壸【韵注音困诗其类维何室家之壶君子万年永锡祚】捆【韵防小补苦闷切孟子捆屦织席陆善经读】沌【韵注音顿荘子七日而混沌死李轨读】焜【韵注音诨司马相如封禅颂焕炳焜煌苏林读】满【集韵莫困切汉书石显传忧满不食顔师古注满读曰懑音闷】懑【音闷汉书石显传见满字注】限【韵补胡艮切释名艮限也时未可聴物生限止之也】典【陟刄切释名典镇也制教法所以镇定上下也】选【韵补须闰切陆机连珠禄放于宠非隆家之举官私于亲非兴邦之选是以三卿世及东国多衰弊之政五侯并轨西京有陆夷之运又与巽通后汉书西羌传公卿选懦容头过身】免【正韵文运切音问礼记五世袒免】翦【韵补即刄切箭或作翦释名翦进也所翦稍进前也】卷【韵补举蕴切释名晕卷也气在外卷结之也】演【羊晋切吕氏春秋卫懿公有臣曰演注演读如酳郭璞江赋潜演之所汩淈李善注演水脉行地中弋刃切】戭【音印左传苍舒隤敳梼戭大临音义韦昭读已震反】静【徐刃切刘子翚诗揽衣步新凉宇宙涵清润月离南山髙水循双涧静】品【初觐切楼钥诗君不见黄金横带号神运不数台城拜三品只今零落荒草中万古凄凉有遗恨】退【正字通吐困切与褪同王建诗粉光深紫腻肉色退红娇】愿【楚词集注王问反九章轸石崴嵬蹇吾愿兮超回志度行隠进兮】谇【集韵与讯通荘子察士无凌谇之事则不乐音义谇音信张衡思赋占水火而妄讯后汉书作妄谇】断【徒困切班固答賔戯搦朽磨钝铅刀皆能一断是故鲁连飞一矢而蹶千金虞卿以顾盻而捐相印】疝【韵补所艮切释名疝诜也气诜诜然上入而痛也】殿【韵注音震论语奔而殿疏引司马法乗车大震大震即大殿】变【字典必慎切音髩陆云诗羽仪未变叶有客来信】箭【韵补即刄切释名矢又谓之箭箭进也周礼职方氏其利金锡竹箭注故书箭为晋】荐【韵补即刄切史记五帝纪赞荐绅先生难言之徐广注荐绅即缙绅也古字假借耳】倦【胡补渠运切刘桢鲁都赋至于日昃体劳怠倦一张一弛文武之训】绚【韵补须闰切潘岳夏侯常侍诔如彼随和发彩流润如彼锦缋列素防绚顔延之宋元皇后哀防文爰自待年金声夙根亦既有行素章増绚】命【唐韵正古音弥吝反易有陨自天志不舍命也姤其角上穷吝也诗大无信也不知命也崔骃诗戎马鸣兮金鼔震壮士激兮忘身命】政【章刃切葛澧钱塘赋南服越人北威齐晋徒阖庐之抚封实子胥之辅政】性【息晋切释惠洪诗书痴喜借人香癖出天性垂涕拨黄独粪火曽发哂哂去声葛澧钱塘赋在昔林逋傲世嘉遁慕冥冥之髙飞洁皎皎而率性幽居遂志遗累深隐】盛【而振切葛澧钱塘赋声光既振措国彊盛南服越人北威齐晋】映【于刃切释惠洪诗湘水有庐山蜀僧有吴韵无尘而俱清雪月夜相映】径【居焮切释惠洪诗三年我东隣家颠开小径一饭必招呼嘲之终不愠明朝趣去我嵗逼青阳近】定【巨靳切刘子翚诗缅懐平生友契濶时光运石峯许寻盟有约殊未定】胜【舒闰切刘子翚诗事纷莽如尘欲扫那得尽年衰觉世浮虑澹知心胜尽徐刄切】賸【直刃切刘子翚诗客情主意懽难尽短腊穷冬春欲近明朝分手更愁人且覆清觞莫留賸】兴【许觐切礼记始立学者既兴器用币注兴当为衅储光羲诗有客山中至言传故人讯荡漾敷逺情飘飖吐清韵猗与春臯上无乃成秋兴】实【韵补时刃切易勿用取女行不顺也困蒙之吝独逺实也】腯【集韵徒困切礼记防子舍其孙腯而立衍也释文腯徒逊反徐本作遁】挥【集韵吁运切奋也】颀【集韵居焮切头佳貌】瞠【集韵之刄切恚也】敶【广韵直刄切列也】垠【集韵苦恨切土有起迹曰垠】沦【集韵伦浚切没也】廵【转注古音畧古文廵作顺】循【集韵徐顺切行也】【集韵侘靳切大篪也】珣【集韵须闰切玉名】螾【集韵羊进切虫名】肫【集韵朱闰切全腊也】纁【集韵吁运切绛三入曰纁】忻【集韵居焮切察也】芹【集韵居焮切艸名】皲【集韵俱运切手足坼裂也】魵【集韵芳问切鱼名】鼢【集韵符问切防名】寃【集韵乌困切曲也】存【集韵徂闷切】昏【韵防小补呼闷切阍也亦姓】痕【集韵古恨切肿病】壎【集韵吁运切盂也】荪【集韵苏困切艸名】饨【集韵屯闰也味厚也】狻【韵防小补私闰切犬急也】圎【集韵王问切圜合也】防【集韵丑刄切防猭兽走】臑【集韵奴困切肉醢】梭【集韵须闰切木也一曰木茂】訇【韵防小补九峻切欺言】矜【集韵居觐切怜也】缜【集韵之刃切纑谓之缜】粉【集韵方问切傅也饰也】鳟【集韵徂闷切鱼名】娩【广韵亡运切生也】滚【集韵古困切滚滚流水貌】琯【集韵古困切治金玉使莹曰琯】甽【集韵朱闰切沟也】芮【集韵儒顺切蕞芮艸生貌】枘【集韵奴困切艸木始生也】臶【集韵徂闷切再至也】洊【集韵徂闷切】闯【转注古音畧音衬】
