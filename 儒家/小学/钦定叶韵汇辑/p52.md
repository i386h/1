<!-- { "loadSidebar": true } -->
　　儒【而兖切荀子偷儒惮事杨倞注谓懦弱怠惰畏劳苦之人也】濡【韵注音輭庄子以濡弱谦下为表徐邈读】需【集韵乳兖切音耎考工记鲍人欲其柔滑而腛脂之则需释文需人兖反】齐【集韵子浅切同剪説文断也剪取其齐故谓齐为剪仪礼马不齐髦注齐剪也】西【通韵读癣刘向九叹见闇字注】榛【韵注音栈司马相如哀二世赋汨淢靸以永逝兮注平皋之广衍观众树之蓊薆兮览竹林之榛榛苏林读】魭【集韵五管切音浣魭断无圭角貌庄子不免于魭断】喧【字典与咺同汉武帝悼李夫人赋悲愁于邑喧不可止兮顔师古注小儿泣不止为喧音许逺反】轩【篇海呼旱切左传郑罕虎如齐吕氏春秋作轩虎髙诱注轩读罕】沅【韵畧于阮切离骚济沅湘以南征】谖【诗经集传况逺反卫风瑟兮僴兮赫兮喧兮有匪君子终不可谖兮】諠【集韵火逺切暄上声班固幽通赋犹諠已而遗形通作谖】殙【转注古音畧武典切庄子以黄金注者殙】坛【韵补上演切礼记望墓而为坛李轨读左传坛帷复命于介徐邈读楚词九章鸾鸟凤凰日以逺兮燕雀乌鹊巢堂坛兮】竿【文选章句公亶切刘琨诗緑叶繁缛柔条脩罕朝探尔实夕将尔竿竿翠丰寻逸珠盈椀谢灵运诗不怨秋夕长常苦夏日短濯流激浮湍息隂倚宻竿秦观诗马蹄交狭邪车毂错平坦士女竞芳辰禽思防脩竿】丸【韵防音卵吕氏春秋流沙之西丹山之南有凤之丸】端【韵防小补美辨切同冕礼记天子端而朝日于东门之外又诸侯端以祭注端皆音冕又与喘同荀子端而言注端读为喘喘微言也】抟【广韵持兖切音篆周礼羽人十羽为审百羽为抟】官【字典与管通玉堂丛语宋元边徼所司曰掌管今为土司长官】榦【音秆太元见愆字注】漙【韵补上兖切诗野有蔓草零露漙兮有美一人清扬婉兮】慱【集韵粗兖切音隽尔雅慱慱忧也郭璞读】磐【韵畧补满切易鸿渐于磐饮食衎衎】啴【集韵傥旱切音坦啴唌声舒缓也王襃洞箫赋啴唌逸豫戒其失】般【韵防补满切汉书地理志平原般县注韦音逋坦反顔师古曰尔雅一曰钩般郭璞云水曲如钩流般桓也然今其土俗如韦音】孱【玉篇士限切汉书地理志武陵郡属县孱陵应劭注孱音践沈遘诗不如归吾庐静对日晼晼诗成还示我足以惊幽孱】先【韵防苏典切音跣国语句践亲为夫差先马汉书百官公卿表太子太傅少傅属官有先马如淳注前驱也先或作洗】前【集韵子浅切周礼巾车木路前樊鹄缨注前读为缁翦之翦浅黒也】莲【韵注音辇汉书地理志左冯翊属县莲勺顔师古注音辇酌】填【字典徒典切诗哀我填寡庄子至徳之世其行填填】硏【力展切陈傅良诗尝试玩喧寂何者是真舛旧学枉初心新功费重研何如过止斋我亦精文选】眠【集韵弥殄切麫上声方言楚郢谓欺谩为眠娗列子眠娗諈诿注眠娗不开通貌】编【集韵婢典切史记西南夷传皆编髪随畜迁徙汉书终军传殆将有解编髪削左衽而防化者注编读辫】煎【韵防子浅切汉书赵充国传先零豪封煎等通使匈奴顔师古注煎读曰翦】蝉【正韵上演切蜿蝉舞盘曲貌王逸九思乘六蛟兮蜿蝉】连【韵注音辇易徃蹇来连孟喜读荀子其容简连杨倞读扬雄解嘲孟轲虽连蹇顔师古读】旋【韵注音铣考工记鳬氏钟悬谓之旋李轨读】愆【韵补以浅切诗笾豆有践兄弟无逺民之失徳干糇以愆太元井无榦水直衍匪谿匪谷终于愆榦音秆】拳【韵补去阮切中庸拳拳服膺陆徳明读】邅【广韵持碾切离骚邅吾道夫昆仑注楚人名转曰邅马融长笛赋绞槩汨湟五音代转挼拏捘藏递相乘邅反商下徴每各异善文选注邅当为碾】瓀【集韵乳兖切音輭礼记士佩瓀珉张衡西京赋瓀珉璘彬注瓀而兖反】戋【集韵在兖切引周书戋戋巧言考工记鲍人则是以博为帴也注读为羊猪戋之戋释文音践】豜【集韵吉典切音茧尔雅麕絶有力豜李廵读】楩【集韵婢善切谢朓诗杳杳云窦深渊渊石溜浅旁眺鬰篥簩还望森柟楩荒隩被葴莎崩壁带苔藓】嫣【字典于蹇切汉书李广传上与韩嫣戏顔师古注嫣音偃】瘨【集韵徒典切音殄引诗胡寜瘨我以旱】廯【正韵苏典切先上声尔雅廪廯也】壖【韵注音耎史记河渠书故尽河壖弃地索隠壖人兖切】销【韵防小补音翦诗云汉序宣王侧身修行欲销去之音义音翦】藑【韵注音隽尔雅葍藑茅李廵读】扃【韵注音仪礼士冠礼士昏礼公食大夫礼皆设扃鼏郑康成注扃读铉】町【五音集韵音腆诗町疃鹿场释文他典反黄庭坚诗尚怜公初黠诱掖到昭宛庭坚薄才资行又出畦町浮云与世踈短绠及道浅】娗【集韵徒典切列子见眠字注】蕋【字彚补子兖切音隽花聚貌潘岳籍田赋琼钑入蕋】晵【转注古音与遣同雨而尽见日曰晵俗所谓遣尽也説文雨而昼殅也】洒【正韵苏典切诗见浼字注礼记君子之饮酒也受一爵而色洒如也尔雅望厓洒而髙岸】浼【韵补美辨切诗新台有洒河水浼浼燕婉之求籧篨不殄】轸【文选章句叶展扬雄羽猎赋隠隠轸轸被陵縁阪穷夐极逺】菌【韵注窘逺切山海经孟子之山多菌蒲郭璞读荘子朝菌不知晦朔李轨读】紾【集韵徒典切角理觕也考工记弓人老牛之角紾而昔】簨【集韵雏绾切音撰竹噐礼记食于簨徐邈读】吻【韵补武卷切释名吻免也入则定碎出则免也】本【韵注音扁班媫妤捣素赋调非常律声无定本或连跃而更投或暂舒而长卷太元黄儿以中过以洗也满仓芜田不能修本也疾药巫酌祸可转也洗苏典切黄庭坚诗银屏宛转复宛转意根难防如薤本】鳟【集韵雏免切诗九罭之鱼鳟鲂沈重读】刌【集韵此演切音浅仪礼刌肺脊以祭徐邈读】沌【集韵柱兖切音篆水名在江夏水经注渉水又经沌水口谓之沌口有沌阳县】忖【此演切司马迁悲士不遇赋我之心矣哲已能忖我之言矣哲已能选】輠【集韵户管切音缓礼记见轮人以其杖闗毂而輠轮者】颗【韵注音欵尔雅莬奚颗冻郭璞注颗冻读欵冬】省【集韵息浅切音藓秋田也礼记惟君有黼裘以誓省注省当为狝】绠【韵注补满切考工记轮人眡其绠欲其蚤之正也郑众读】耿【字典与简通蜀志简雍传注雍本姓耿幽州人语谓耿为简遂随音变之】靖【韵补疾演切应桢诗游心至虚同规易简六府孔修九有斯靖】竝【类篇部满切汉书地理志牂柯郡属县同并应劭注竝音伴】母【弥兖切音免易林杜口结舌言为祸母代伯受患无所祷免】寝【文选章句侵辇反班固西都赋徇以离宫别寝承以崇台闲馆】胆【多旱切释恵洪诗何郎西州来逸气扫秋晚平生贮书腹中有文武胆】敢【古旱切玉祎思亲赋遡归风而効诚借流月以寄欵倘防荣之可飬固逺游之焉敢】闇【通韵通铣韵刘向九叹水波逺以防防兮眇不覩其东西顺风波以南北兮雾宵晦以纷闇西读癣庾信诗玉阶风转急秦城雪应闇新绶始欲缝细锦行须纂】菼【他但切淮南子芟野菼长苗秀注音坦】琰【以浅切淮南子琬琰之玉在洿泥之中注琰音演】染【而兖切张来诗野塘积水緑可染舍南新栁丝如剪去冬雪好麦穗长今日雨晴初择茧】防【多殄切徐积诗春风消息苦不逺瑶台瑶水氷霜浅蟠桃花在海东邉此花不烦春一防】险【呼典切王祎思亲赋闵干禄以辞亲防为吏而逾险在徃哲其犹然可吾侪之不勉】渐【音翦秦观诗吹之动人心异境生虚窽磝磝青嶂横泱泱春溜渐马蹄交狭邪车毂错平坦】玷【多殄切班固幽通赋靖潜处以永思兮经日月而弥逺匪党人之敢拾兮庶斯言之不玷】忝【他典切王祎思亲赋在徃哲其犹然可吾侪之不勉誓至恩之少酬期余生之无忝持寸艸之余心报春晖于未晚】减【古限切释惠洪诗材如骆賔王其直亦不减上书论国事忌讳失料拣居然为逐客安免投手板】掺【粲上声庾信诗新绶始欲缝细锦行须纂声烦广陵散杵急渔阳掺】沴【集韵徒典切荘子隂阳之气有沴徐邈读方岳诗阁阁官蛙鸣齁齁老牛喘政坐一朝暄作此十日沴天公信难料气随手转】晕【古音余与烜同易日以烜之诗赫兮烜兮古多作晕】愿【韵补五逺切诗有美一人清扬婉兮邂逅相遇适我愿兮刘向九叹河水淫淫情所愿兮顾瞻郢路终不返兮】怨【上声李商隠诗欲织相思花寄逺终日相思却相怨但闻北斗声廻环不见长河水清浅】万【韵补无逺切白居易诗怜君为谪吏穷薄家贫褊三寄衣食资数盈二十万释惠洪诗嗟君六防寄空舘富人满前那可拣坏衣悬鹑无一钱想像郭公四十万】健【韵畧巨偃切汉书司马迁传大道之要去健羡范成大诗一川丰年意比屋閙鸡犬老农霜须髩矍铄黄犊健自云足蹈地常赋何能免】建【韵畧居偃切礼记名之曰建櫜注建读键汉书髙帝纪譬犹居髙屋之上建瓴水也如淳注建音謇黄庭坚诗妙言对賔客称渠万金产尔来弄笔砚墨水恶翻建大字如栖鸦已不足肥软】宪【集韵呼典切诗显显令徳中庸引诗作宪宪韩愈诗瞢瞢莫訾省黙黙但寝饭子兮何为者冠佩立宪宪何氏之从学兰葱已满畹】乱【武板切晁补之诗大夫盘中定州盏三举檐花舞凌乱戴复古诗诸君伤时强自遣麴生风味况不浅羯胡妖气蔽神州誓江不救中原乱新亭举目愁山河万事何如一樽满】叹【他但切释惠洪诗坐觉舟壑走嵗月不可挽人生一梦耳勿作镜中叹截复古诗万物焦枯天作旱两防壁隠寜非懒真龙不用只畵图猛拍阑干寄三叹】干【韵注音秆考工记燕之角荆之干沈重读李商隠诗阊门日下吴歌逺陂路緑菱香满满后溪暗起鲤鱼风船旗闪断芙蓉干方物畧记海椶賛椶皆褫皮此独自干攅叶于颠纛首披散秋垂而实其植则罕又通管汉书刘向传石显干尚书顔师古注干与管同】惮【集韵荡旱切音蜑劳也诗哀我惮人荀子是惮惮非变也杨倞注惮与坦同】胖【集韵补绾切音版周礼内饔膴胖杜子春读】谏【韵补九俾切诗式遏防虐无俾正反王欲玉女是用大谏】患【胡管切栁宗元诗支离无趾犹自免努力髙飞逃后患】间【集韵贾限切音简春秋大搜于昌间徐邈读】晏【胡简切释惠洪诗那知复入狱亲旧无半眼但余半月粮何以供嵗晏】豢【集韵胡满切引荘子民食刍豢】虥【集韵士限切尔雅虎窃毛谓之虥猫】殿【韵注音殄左传猛也殿杜预读李贺诗野粉椒壁黄湿萤满梁殿台城应敎人秋衾梦铜辇吴霜防归髩身与塘蒲晚】面【弥兖切范成大诗自云足蹈地常赋何能免刈熟倩人输不识长官面康年无复事但恐社酒浅】县【以浅切韩维诗君诚岩壑徒出宰亦山县尚喜终南峯苍翠不去眼杨万里诗山路无长短人心有徃返每因赴官期一出谒乡县若非人事牵无奈老身懒】变【韵畧符蹇切礼记大夫死宗庙谓之变注变读辨】膳【韵防上演切周礼膳夫掌王之饮食膳羞】宴【集韵于殄切尔雅宴宴居息也】贱【即浅切李贺诗吴霜防归髩身与塘蒲晚脉脉辞金鱼羁臣守迍贱韦荘诗五陵豪客多买酒黄金贱醉下酒家楼美人双翠幰挥剑邯郸市走马梁王苑】馔【集韵雏绾切周礼酒正以共王之四饮三酒之馔或作箞汉书元后传独置孝元庙故殿以为文母箞食堂】绢【韵注音卷淮南子土龙刍狗之始成绢以绮绣髙诱读】甸【徒典切韩维诗春风吹征车千里渡防浐到日胜事繁花光老秦甸】便【符蹇切陈傅良诗止斋有新畬耕犊角已茧止齐有溪水钓席随所便两山夹精舍佳处廹庐岘】伣【广韵胡典切贤上声尔雅间伣也注左传谓之谍又船上候风羽淮南子譬伣之见风无须臾之间定矣韩愈祭鳄鱼文伈伈伣伣】偭【广韵弥兖切音缅背也离骚偭规矩而改错】涴【韵防委逺切音宛涴演水回曲貌郭璞江赋洪澜涴演而云回】舌【韵补仓衍切释名舌卷也可以卷制食物也】窃【转注古音古浅字九扈中窃浅黒也窃蓝浅青也窃黄浅黄也窃丹浅红也四色皆具则窃脂亦浅白也尔雅虎窃毛谓之虥猫疏虎之浅毛者别名虥猫】蕝【作管切史记叔孙通为绵蕞如淳注春秋传曰置茅蕝也索纂文云蕝今之纂字】猎【慈演切荀子不猎禾稼倞注猎与践同】
