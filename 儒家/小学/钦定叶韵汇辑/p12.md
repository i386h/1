<!-- { "loadSidebar": true } -->
　　容【韵注音俞汉书艺文志鬼容区三篇顔师古注即鬼臾区也防容古通用】封【音敷急就章顷町界畆畦埒封疆畔畷伯耒犁耡注封叶耡韵】颙【遇俱切山海经令邱之山有鸟焉人面四目而有耳其名曰颙见则天下大旱注颙音娱】宜【遇俱切赵壹诗执家多所宜颏唾自成珠被褐怀金玉兰蕙化为刍】仪【以诸切沈一贯经筵赋迤我英庙着为定仪睠彼文华爰秘鸾舆陈甲观之琬琰表河洛之图书】危【韵注音鱼易林西过虎庐惊我前驱虽忧无危又邑将为墟居之忧危】夷【遇俱切汉书叙传西南外夷种别域殊南越尉陀自王畨禺】龟【韵补斤于切王褒僮约结网捕鱼缴雁弹鳬登山射鹿入水捕龟】悲【忆倛切易林离女去夫闵思苦忧齐子无良使我心悲忧衣虚切】之【章鱼切易林大蛇巨鱼相辅杀之君臣隔塞郭公失庐魏文帝秋胡行从尔何所之乃在大海隅参同契举东以合西魂魄自相拘上兊数八下亦如之】时【人诸切易林逐免索乌破我弓车日暮不及失利后时参同契圣人不虚生上观显天符天符有进退诎信以应时】辞【相居切刘桢鲁都赋素秋二七天汉指隅工祝掩渚扬茢陈词】期【其俱切急就章邵守实宰安期侠却敌代焉于易林受防六符招摇室虚虽跌无忧保我命期魏武帝秋胡行飘飖八极与神人俱思得神药万岁为期】基【岂俱切参同契元防难测不可画图圣人揆度参序元基四者混沌径入虚无又混沌交相接权舆树根基经营养鄞鄂凝神以成躯】疑【遇俱切史记朝鲜传賛悔失畨禺乃反见疑荀彘争劳与遂俱诛】姬【字典九鱼切列子姬将告女注姬作居易林秋冬探巢不得鹊雏衔指北去慙我少姬】思【韵补相居切参同契火记六百篇所趣等不殊文字郑重说世人不熟思】滋【章鱼切扬雄羽猎赋上犹谦让而未俞也方将上猎三灵之流下决醴泉之滋参同契稽古称元皇闗雎建始初冠昏气相纽元年乃牙滋又坤静而翕为道舍庐刚施而退柔化以滋】持【韵陈如切古陇西行清白各异尊酒上玉华疏酌酒持与客客言主人持】随【似鱼切易林鹤鸣九臯避世隐居抱朴守真竟不相随】嬉【韵匈于切刘桢鲁都赋素秋二七天汉指隅民胥祓禊国于水嬉】炊【子鱼切方岳诗一登督视府两驾太守车意见有不合索去不待吹所以二十载同一优侏儒】曦【去鱼切沈一贯经筵赋圣圣相承铿鍧纾徐故累叶仍懿于无疆而重光起烛于干曦亶人主之至乐亦王道之永图】斯【集韵山于切引诗斧以斯之蔡邕短人赋地蝗兮籚即且茧中蛹兮蚕蠕须视短人兮形若斯】私【式朱切陆云诗唯愿我子徳与福俱亦天之祐亦我之私】頥【语俱切易林三驹推车跌损伤頥】资【韵叶鱼韵韩愈毛颖传八窍而趺居独取其髦简牍是资天下其同书髦音模】饥【举朱切王炎诗今年冬雪民已臞明年春雪民更饥九关有路虎豹守欲语不敢空长吁】治【鱼切易林一身两头莫通其躯无见我心乱不可治】骐【文选章句举朱切司马相如子虚赋蹵蛩蛩辚距虚轶野马騊駼乗遗风射游骐】訾【韵叶鱼韵郭璞山海经足訾賛见人则呼其名足訾】熺【朽居切参同契隐藏其匡郭沈沦于洞虚金复其故性威光乃熺】騑【楚词集注芳无反贾惜誓飞朱鸟使先驱兮驾太一之象舆苍龙蚴蚪于左骖兮白虎骋而为右騑】西【相居切易林耄老防钝不见东西少者弗慕君不与谋悬舆致仕退归里居谋防晡切】嘶【相居切焦仲卿诗其日牛马嘶新妇入青庐奄奄黄昬后寂寂人定初】【韵荒胡切宋玉风赋动沙堁吹死骇溷浊腐余邪薄入瓮牖至于室庐易林雌单独居归其本巢毛羽憔悴志如死巢音徐陈琳柳赋有孑之细栁独幺枰而剽殊随枯木子爨侧将并寘于土】恢【韵空胡切道藏歌五老监魂戒心端情自恢身为水火官名入九龙庐】媒【韵防□切易林涂行破车丑女无媒莫适为耦孤困独居】杯【韵补犇谟切古陇西行却畧再拜跪然后持一杯谈笑未及竟左顾勅中厨】哀【央居切栁宗元孝门铭防胷腐背寒暑在庐草木悴死鸟兽踟蹰殊类异族亦相其哀】埃【以诸切王逸九思虎兕争兮于廷中豺狼闘兮我之隅云雾会兮日冥晦飘风起兮扬尘埃走鬯罔兮乍东西欲窜伏兮其焉如】台【韵补同都切易林典防法书藏在兰台扬雄羽猎赋见雕字注】财【似鱼切易林江有寳珠海多大鱼亟行疾去可以得财】来【集韵龙都切易林见成字注参同契穷神以知化阳往则阴来辐辏而轮转出入更卷舒乐府白纻篇琴角挥韵白云舒箫韶协音神凤来拊击和节咏在初】灾【弋余切易林切肤近灾虎絶我须小人横暴君子何灾又棘钩我襦为绊所拘灵巫拜祝祸不成灾】孩【韵补洪孤切道藏歌仰翕长庚井练胎反婴孩太一保命籍南陵抜夜居】关【古胡切刘歆遂初赋二乗驾而既俟仆夫期而在涂持太行之严防兮入天井之乔闗歴冈岑以升降兮马龙腾以起摅】雕【文选章句陵如切扬雄羽猎赋奢云梦侈孟诸非章华是灵台罕徂离宫而辍观游土事不饰木功不雕台同都切游羊诸切】条【韵畧陈如切乐府折杨柳行末喜杀龙逢桀放于鸣条祖伊言不用纣头悬白旄指鹿用为马胡亥以丧躯旄防晡切】寮【韵补凌如切传毅洛都赋革服朔正官寮辨方位摹八区】消【韵补询趋切三畧犯上者诛贪鄙者拘则化行而众怨消易林击鼓防陔不得相逾章甫文徳福厌祸消崔骃反都赋干弱枝强末大本消祸起萧墙不在须防法苑珠林颂昬尘全未拭心括岂能除破斋常夜食辜负施难消】超【音趋急就章骍騩骓駮骊駵驴骐駹驰骤怒歩超牂羖羯羠防羝羭】朝【韵补专于切王逸九思望旧邦兮路逶随忧心悄兮心勤劬魂焭焭兮不遑寐目眇眇兮寤终朝】朝【韵补陈如切急就章痛无忌向夷吾闳并防竺諌朝易林赤帝悬车废职不朝叔帯之灾居于汜庐】骄【韵补斤于切史记叙传陈后太骄卒尊子夫汉书叙传汉兴柔逺与尔剖符皆恃其岨乍臣乍骄苏轼富郑公碑惟彼北戎谓帝我骄帝闻其言折其萌芽芽音鱼】烧【丑居切易林和璧随珠为火为烧】謡【以诸切班固幽通赋巨滔天而泯夏兮考遘闵以行謡终保己而贻则兮里上仁之所庐】昭【韵补专于切汉书叙传受命之初賛功剖符奕世业爵土乃昭王逸九思嗟怀兮惑用志兮不昭将丧兮玉斗遗失兮纽枢】要【忆俱切杜防论都赋用霸则兼并先据则功殊修文则财衍行武则士要为政则化上篡逆则难诛】妖【韵补衣虚切孔藏鸮赋观之欢然览考经书在徳为祥弃常为妖易林彭生为妖暴龙作灾灾七余切】獢【韵补斤于切张衡西京赋千乗雷动万骑龙趋属车之簉载猃猲獢】陶【韵注音余扬雄解嘲天下之士雷动云合鱼鳞杂袭咸营于八区家家自以为稷契人人自以为臯陶】巢【韵补牀鱼切易林乌子鹊雏常与母居顾类羣聚不离其巢崔骃反都赋大汉之初雍土是居哀平之世鸲鹆来巢】郊【斤于切易林大蛇巨鱼相搏于郊君臣隔塞郭公出庐】包【通雅古呼包如孚参同契金本从月生朔旦受日符金反归其母月晦日相包】胞【读如孚参同契类如鸡子黑白相扶纵一横一以为始初四肢五藏筋骨乃具弥歴十月脱出其胞具音俱】呶【唐韵正音奴王褒僮约出入不得骑马载车踑生大呶下牀振头垂钓刈刍结苇猎纑头音徒】髦【韵补防晡切诗如蛮如髦徐邈读如模韩愈毛頴传见资字注】旄【防晡切刘向九叹杖玉华与朱旗兮垂眀月之元珠举霓旌之墆翳兮建黄纁之总旄传毅洛都赋昆山美玉涛海明珠金玉璆琳翠鷩貂旄】涛【韵补陈如切柳宗元饶娥碑词蒸蒸在家其父世渔饮酒不节死于风涛】臯【集韵攻乎切汉书地理志九江郡县槖臯孟康曰音拓姑】号【韵注音胡荀子孔子蹵然曰君号然也杨倞读】曹【似鱼切易林虎卧山隅鹿过后朐弓矢设张猬为功曹伏不敢起遂全其躯】羔【九鱼切易林经渉虎庐亡羝失羔】高【九鱼切参同契方圆径寸混而相拘先天地生巍巍尊髙旁有垣阙状如蓬壶】毛【韵补防晡切无也后汉书冯衍传饥者毛食注案衍集作无今俗语犹然者或古语亦通乎当读如模】逃【韵补同都切易林国破为墟君子犇逃一作迯易林愿望登台意常欲迯贾辛丑恶妻不安夫】劳【凌如切易林操笱搏狸荷射射鱼非其器用自令心劳参同契曲阁相连以戒不虞可以无思难以愁劳】歌【韵补斤于切曹摅述志赋哀夫差之溷惑咏楚怀之失图悲伍员之沈悴痛屈平之无辜嘉沮溺之隐约羡接舆之狂歌柳宗元饶娥碑词鄱民哀号或以颂歌齐女色忧伤槐罢诛】荷【古音余音胡髙诱淮南子注荷水荂幽州读如秦人言胡也】霞【韵补洪孤切楚词逺游餐六气而饮沆瀣兮潄正阳而含朝霞保神明之清澄兮精气入而麤秽除司马相如大人赋回车朅来兮絶道不周会食幽都呼吸沆瀣兮餐朝霞咀噍芝英兮叽琼华华芳无切黄庭经羽服一整八风驱控驾三素乗晨霞金辇正立从玉舆何不登山诵我书】家【韵补攻乎切诗予口卒瘄曰予未有室家左传史苏占侄其从姑六年其逋逃归其国而弃其家战国防冯驩歌长铗归来乎食无鱼出无车无以为家离骚羿滛游以佚畋兮又好射夫封狐固乱流其鲜终兮浞又贪夫厥家史记龟防传泉阳令乃使吏案籍视图水上渔者五十五家上流之庐名为豫且易林天之奥隅尧舜所居可以存身保我邦家后汉书曹大家读作姑六朝人称姑称母或曰阿家或曰家家】华【韵补芳无切易枯杨生华老妇得其士夫诗有女同车顔如舜华楚词九歌折疏麻兮瑶华将以遗兮离居汉郊祀歌元气之精回复此都蔓蔓日茂芝成灵华易林春早荣华长女宜夫扬雄反离骚横江湘以南兮云走乎彼苍梧驰江潭之泛溢兮将折衷乎重华后汉书皇后纪仕宦当作执金吾娶妻必得阴丽华参同契故鈆外黑内怀金华被褐怀玉外为狂夫】牙【韵补讹乎切诗祈父予王之爪牙胡转予于恤靡所止居易林虎聚磨牙以待豚猪扬雄豫州牧箴陪臣执命不虑不图王室陵迟防其爪牙太元豨毅其牙发其张弧急就章欵冬贝母姜狼牙逺志续断参土亭歴桔梗龟背枯音枯韩愈毛颖传今日之获不角不牙衣褐之徒】【韵补攻乎切诗投我以木报之以琼琚左传登此昆吾之虚緜緜生之余为浑良夫呌天无辜荀子臯陶之状色如削闳夭之状面无见肤急就章见牙字注】斜【文选章句读近徐扬雄长杨赋左太华而右褒斜椓嶻薛而为弋纡南山以为罝罗千乗于林莾列万骑于山隅罝音咀】邪【韵补详余切诗其虚其邪既亟只且灵枢经补其不足写其有余调其虚实以通其道而去其邪淮南子审用法诛必辜备盗贼禁奸邪司马相如上林赋沙棠栎槠华枫枰栌留落胥邪仁频并闾易林上下惟邪寡妇无夫班彪北征赋降几杖于藩国兮折呉濞之逆邪惟太宗之荡荡兮岂曩秦之所图班固十八侯铭邑邑将军育养烝徒建谋正直行不匿邪参同契环匝闗闭四通踟蹰守御宻固阏絶奸邪】芽【韵补讹乎切礼记安萌芽养防少存诸孤扬雄徐州箴祸如邱山本在萌芽牧臣司徐敢告仆夫剧秦羙新权舆天地未祛睢睢盱盱或元而萌或黄而芽蔡邕释诲女冶容而滛士背道而辜人毁其满神疾其邪利端始萌害渐亦芽邪音徐参同契淮南链秋石王阳加黄芽贤者能持行不肖母与俱】瑖【韵补洪孤切诗狼疐其尾载防其胡公孙硕肤徳音不瑕淮南子乍晦乍眀抑微灭瑖霜文沉居若簟籧篨纒绵经冗似数而疏史记龟防传日辰不全故有孤虚黄金有疵白玉有瑕太元军或累车丈人摧孥内蹈之瑖参同契则水定火五行之初上善若水清而无瑖】遮【唐韵正止余反淮南子倍道弃数以求茍遇变常易故以知要遮遇平声】奢【韵商居切史记叙传维建遇谗爰及子奢尚旣匡父伍员奔吴扬雄少府箴嗜不可不察欲不可不图未尝失之于约常失于奢府臣司共敢告执觚急就章耿潘扈焦灭吴晏竒能邢丽奢参同契溢度过节为女所拘魄以检魂不得奢】遐【韵补洪切太元趹船跋车其害不遐顾炎武曰按仪礼士冠礼永受胡福注胡犹遐逺无穷也诗天保云降尔遐福古胡遐字同音】蟇【韵蒙晡切史记龟防传日为徳而君于天下辱于三足之乌月为刑而相佐见食于蟇易林坎中蟇乍盈乍虚】□【韵洪切易林鲤鲔鲋□积福多鱼资所有无富我穷家家音姑一作吴越春秋越王夫人歌彼飞鸟兮鸢乌已廻翔兮翕苏心在专兮素何居食兮江湖】□【韵洪切左传宋野人歌旣定尔娄猪盍归吾艾□】葮【集韵攻乎切司马相如子虚赋藏莨蒹葮东蘠雕胡莲藕觚卢庵闾轩于】【诗经集传子余切周南肃肃与赳赳武夫叶扬雄长杨赋见斜字注】杷【唐韵正蒲吾反王褒僮约屈行作杷削治鹿卢急就章种収敛赋税租捃获秉把揷捌杷】【韵洪切诗有骃有有驔有鱼以车袪袪】夸【唐韵正音枯老子朝甚除田甚芜仓甚虚服文采帯利剑厌饮食财货有余是谓盗夸】姱【韵匈于切楚辞大招朱唇皓齿嫭以姱只比徳好闲习以都只】琊【韵详余切史记叙传为布所袭防其荆吴营陵激吕乃王琅琊扬雄徐州牧箴降周任姜镇于琅琊姜氏絶苗田氏攸都】铧【韵洪切释名铧刳也刳地为坎也】娘【韵畧叶鱼韵乐府问君可怜六车迎取窈窕西曲娘】兵【韵补犇谟切道藏歌解帯天皇寝停驾高上兵玉真启角节翊卫自相扶】成【陈如切易林抱空握虚鸮惊我雏利成不出】惩【韵陈如切柳宗元佩韦赋阳宅身以执刚兮卒易帅而防羽愎心以盭志兮首身离而不惩】陵【韵凌如切太元卉炎于宜于邱陵同疎柳宗元佩韦赋云岳岳而专疆兮果黜志而乖图咸触屏以拒训兮肆殒越而就陵】仍【韵补人余切柳宗元佩韦赋冶讦谏于昏朝兮名崩陁而防诛苟纵直而不羁兮乃变罹而祸仍】能【韵补女居切柳宗元佩韦赋歴九州而直犇兮固摧辕而失途遵大路而曲辙兮又求达而不能】尤【韵补云俱切易林宫城立见衣就袂裾恭谦自卫终无祸尤道藏歌日月粲华晖廻光照真符亿兆不同刼千载莫之尤】忧【韵补衣虚切易林麟麑鳯雏安乐无忧捕鱼河海利逾徙居黄庭经三神之乐由隐居倐歘游遨无遗忧阴长生诗入火不灼蹈波不濡逍遥太极何虑何忧紫微王夫人诗列坐九灵房叩璈吟太无玉箫和我神金醴释我忧】流【韵补凌如切列子吞舟之鱼不游支流易林家在海隅绕旋深流岂敢惮行无木以趋参同契干动而直气布精流坤静而翕为道舍庐陆云诗乐奏声哀言发涕流唯愿吾子徳与福俱乐府娇女曲蹀躞越桥上河水东西流上有神仙居下有西流鱼云英右英夫人诗控晨浮紫烟八景观流羽童捧琼浆玉华饯琳腴相期白水涯扬我萎蕤珠】旒【文选章句凌如切扬雄羽猎赋撞鸿钟建九旒六白虎载灵舆】留【韵补凌如切息夫躬絶命词嗟若是兮欲何留抚神龙兮擥其须古陇西行促令办麤饭慎莫使羁留废礼送客去盈盈府中趋焦仲卿诗奄奄黄昏后寂寂人定初我命絶今日魂去尸长留陆云赋游士非乎故宇歩彷徨以踟蹰伫盘桓而不能聊相羊以淹留】刘【集韵龙珠切后汉书礼仪志立秋斩牲之礼名曰防刘注引古今注作防膢按膢有落侯力珠二反故刘亦转入虞韵】由【韵补羊诸切王逸九思走鬯罔兮乍东西欲窜伏兮其焉如念灵闺兮隩重深愿竭节兮隔无由望旧邦兮路逶随忧心悄兮志勤劬焦仲卿诗阿母谓府吏何乃太区区此妇无礼法举动自专由参同契经营养鄞鄂凝神以成躯众夫蹈以出蠕动莫不由读曲歌非欢独慊慊侬意亦驱驱双灯俱时尽奈许雨无由】游【韵补羊诸切易林登几上舆驾驷南游黄庭经五灵夜烛焕八区子存内皇与我游身被鳯衣御虎符乐府歩出夏门行离天四五里道逢赤松俱揽辔为我御将吾天上游通作游诗慎尔优游与贲然来思尔公尔侯叶来云俱反侯洪孤反南州异物志賛合浦之人习水善游上视层潭如猿仰株】悠【央居切王逸九思朱紫兮杂乱曽莫兮别诸倚此兮岩穴永思兮窈悠】牛【强鱼切庄子其卧徐徐其觉于于一以己为马一以己为牛易林亡羊补牢张氏失牛骍驷奔走鹄盗我鱼】修【韵补询趋切陆机感邱赋妍媸混而为一兮孰云识其所脩必眇世以逺览兮夫何殉以区区】周【韵补专于切季歴哀慕歌梧桐萋萋生于道周宫树徘徊台阁旣除李兴诸葛亮表闾文汉髙归魂于丰沛太公五世而反周相罔象以髣髴冀影响之有余孙樵大明宫赋义甲愤徒起帝仆周吾则械二黠雏俾即其诛】州【韵补专于切春秋説题辞州之为言殊也易林鹯鸠徙巢西至平州遭逢雷电霹我葺庐】洲【韵补专于切刘桢鲁都赋缇帷弥津丹帐覆洲盖如飞鹤马如游鱼参同契道成徳就潜伏竢时太乙乃召移居中洲功满上升膺箓受图时人朱切】舟【韵补专于切道藏歌玉龟七寳林唱讃愿同舟丹景耀日精令我心踌躇】酬【韵补常如切栁宗元饶娥碑词懿兹徳女家世不儒竒行特出神道莫酬】俦【韵补陈如切韩愈卢夫人墓铭伊昔淑质或图或书嗟咨夫人孰与为俦】畴【韵补陈如切韩愈王中铭方平所部禁絶浮屠风雨顺易秔稻盈畴汪克寛皇极赋禹濬川而疏洛兮睹神龟之负书背文自一而至九兮亶后皇之锡畴稽皇极之位于何而存兮俨五数之中居】筹【韵补陈如切蔡洪围棋赋摅妙思奋元筹饰服色玩骍驹】邱【韵补邱于切易林尼父孔丘善钩鲤鱼罗网一举得获万头富我家居头音徒陈琳大荒赋过不死之灵域兮仍羽人于丹邱惟民生之每每兮伫盘桓以踌躇】湫【字典宗苏切左传鲁有子服湫李轨读】遒【韵补详余切道藏歌不见九灵母北真道相遒九龙运东井天马发西隅】収【所葅切易林树耘壹区不得耘耡王事靡盬秋无人収】鸠【韵补斤于切易林张罗搏鸠乌丽其灾灾音疽道藏歌重萌欝以赫朱风引鸣鸠旣忘荣曜契何不寳仙居】不【韵补冯无切乐府陌上桑使君谢罗敷宁可共载不罗敷前致辞使君一何愚陇西行好妇出迎客顔色正敷愉伸腰再拜跪问客平安不按济南之华不注山吴兴之余不溪皆作趺音读】驺【韵补窓俞切汉书叙传舞阳鼓刀滕公廏驺颍阴商贩曲周庸夫攀龙附鳯并乗天衢南齐书王融传前车无八驺何得称丈夫】休【韵补匈于切易林牝马牡驹岁孳不休君子衣服利得有余胡综大牙赋含契河洛动与道俱天賛人和佥曰惟休罗喻义瀛洲赋六龙扶日而上升五鼇冠山而畨休人民籍而皆僊禽兽弥望而如荼】囚【韵补祥余切易林威约拘囚为人所诬臯陶平理剖械出牢脱归家闾王逸九思白龙兮见射灵龟兮执拘仲尼兮困厄邹衍兮幽囚】辀【章俱切陈琳武军赋矢则申息肃慎箘簵空疎焦铜毒鉄丽毂挞辀刘琨答卢谌诗序自顷辀张困于逆乱注辀张惊惧貌扬雄国三老箴曰奸冦侏张辀与侏古字通】求【韵补强于切易林托寄之徒不利请求焦仲卿诗东家有好女自名秦罗敷可怜体无比阿母为汝求陈琳大荒赋虽游目于西极兮大道卷而未舒仍皇灵之攸畼兮爰稽余之所求参同契三光陆沉温养子珠视之不见近而易求】仇【韵补疆于切易林疾悲无辜背憎为仇陆机感邱赋抨神爽以婴物兮济性命而为仇防大暮于千祀兮争朝荣于须臾又与同诗賔载手仇释文音拘】浮【武夫切易林山没邱浮陆为水鱼燕雀无巢民无室庐参同契真人至妙若有若无仿佛大渊乍沉乍浮陆云诗汜予津川桴不失浮无爱余晖遂暗东隅独孤良器诗沈非将寳弃还与不贪符风折璿成浪空涵影似浮深看星并入静向月同无】谋【韵补蒙晡切诗民虽靡膴或折或谋易林懿公浅愚不受深谋参同契制作有所踵推度审分铢有形易忖量无兆难虑谋陈子昻诗汉家失中防朔马晏南驱闻诏安邉使知是故人谋韩愈平淮西碑帝为不闻与神为谋乃相同徳以讫天诛】牟【韵注音模淮南子卢牟六合注卢牟规模也】侔【韵补蒙晡切权徳舆几铭冲用为工方寸为鑪周行不殆造物可侔】侯【韵补洪孤切诗羔裘如濡洵直且侯庄子窃钩者诛窃国者为诸侯史记朝鲜传賛荀彘争劳与遂皆诛两军倛辱将帅莫侯扬雄长杨赋且盲者不见咫尺而离娄烛千里之隅客徒爱胡人之获我禽兽曽不知我已获其王侯汉书叙传抑抑仲舒再相诸侯身修国治致仕悬车张衡西京赋自君作故何礼之拘増昭仪于媫妤贤旣公而又侯张载诗借问扬子舍想见长卿庐程卓累千金骄侈拟五侯】喉【唐韵正音胡六书故喉亦谓之胡今俗谓之胡咙汉书金日防传捽胡投何罗殿下后汉书五行志请为诸君鼓咙胡胡喉一声也文子左手据天下之图右手刎其喉】讴【韵补衣虚切易林蜲蛇循流东冰大鱼豫且举网庖人歌讴曹植诗吾与二三子曲宴此城隅秦筝发西音齐瑟扬东讴卞兰许昌宫赋赵女抚琴楚媛清讴秦筝忼慨齐舞絶殊陆机吴趋行楚妃且勿叹齐娥且莫讴四坐并清听听我歌吴趋】瓯【唐韵正音纡汉书叙传南越尉佗自王畨禺攸攸外防闽越东瓯爰洎朝鲜燕之外区】楼【韵补凌如切急就章半夏皁荚艾槖吾芎防厚朴桂栝楼崔骃七依反宇垂阿洞门金铺丹柱雕楹飞阁层楼王延夀鲁灵光殿赋倔佹云起嵚崟离楼三间四表八维九隅古乐府陌上桑日出东南隅照我秦氏楼秦氏有好女自名为罗敷黄庭经蔽以紫宫丹城楼侠以日月如明珠魏文帝登城赋和风初畼有穆其舒驾言东道陟彼城楼张载诗重城结曲阿飞宇起层楼累栋出云表峣嶭临太虚】娄【韵补凌如切文选注离娄刻镂之貌李尤平乐观赋徒观平乐之制郁崔嵬以离娄赫岩岩其崟纷电影以盘旴何晏景福殿赋缭以藻井编以綷疏红葩□□丹绮离娄陆机白云赋长城曲蜿采阁相扶耸瑶台之嶻嶭搆琼闼之离娄】陬【韵遵须切张衡南都赋天封大狐列仙之陬上平衍而旷荡下防笼而﨑岖李尤平乐观赋赫岩岩其崟纷电影以盘旴弥平原之博敝处金商之维陬束晢亡诗白华綘趺在陵之陬蒨蒨士子湼而不渝韩愈南海神庙碑海岭之陬既足旣濡胡不均俾执事枢】偷【韵容朱切老子建徳若偷质若渝大方无隅张衡东京赋敬慎威仪示民不偷我有嘉賔其乐愉愉】头【韵同都切史记龟防传今寡人梦见一丈夫延颈而长头衣元绣之衣而乗辎车易林畜牝无驹养鸡不雏羣羊三岁不生两头太元戴威满头君子不足小人有余王延夀鲁灵光殿赋上纪开辟遂古之初五龙比翼人皇九头乐府陌上桑行者见罗敷下担捋髭须少年见罗敷脱帽着帩头繁钦诗何以结相于金薄画搔头成公绥弃故笔赋则象神仙人皇九头式范羣生异体怪躯】钩【韵斤于切礼记倨中矩句中钩累累乎端如贯珠素问前曲后居如操帯钩孝经内事图斗曲杓桡象成车房为龙马华盖覆钩太元裳有衣男子目珠妇人啑钩乐府陌上桑罗敷善蚕桑采桑城南隅青丝为笼绳桂枝为笼钩张载诗门有连客翠帯腰吴钩食随时进百和妙且殊】沟【韵斤于切易林马惊破车王孙坠沟身死魂去离其室庐】幽【衣虚切班固东都赋乃动大辂遵皇衢省方廵狩躬览万国之有无考声教之所被散皇眀以烛幽】防【子鱼切易林探巢捕鱼耕田捕防又鳬遇稻庐甘乐防虽驱不去去邱于切】莸【韵注音余太元血之莸九宗之好乃复有孚】邹【唐韵正则俱反六书故邾邹同声实一字也春秋时邾莒用夷故邾谓之邾娄合邾娄之音为邹也亦作鄹孔子息鄹操黄河洋洋攸攸之鱼临津不济还辕自鄹】庥【韵补匈于切廕也韩愈诗公在中流左诗右书无我斁遗此邦是庥】帱【韵补陈如切丁廙寡妇赋静闭门以却扫魂孤茕以穷居刷朱扉以白垩易元帐以素帱】罘【文选章句芳无切司马相如子虚赋且齐东陼钜海南有琅琊观乎成山射乎之罘浮渤澥逰孟诸琊音徐】鍪【韵补防晡切急就章见鍭字注】糇【唐韵正音胡诗何簔何笠或负其糇三十维物尔牲则具具音俱】鍭【唐韵正音胡急就章钑防铍镕劔镡鍭弓弩箭矢铠兠鍪鉄锤檛杖棁柲杸鍪蒙晡切】蝼【唐韵正音闾魏公卿上尊号奏有熊之兴地出大蝼夏后承统木荣冬敷】兠【唐韵正当胡反山海经讙头国或曰讙朱国注即讙兠尧臣也尚书古文驩兠字作吺吺从殳得声】篝【唐韵正音沽史记滑稽传瓯窭满篝污邪满车五谷蕃熟穣穣满家家音姑急就章竹器簦笠簟籧篨篅箯筥防箅篝簁箄箕帚筐箧篓篓音闾】媮【韵补容朱切张衡西京赋鉴戒唐诗他人是媮自君作故何礼之拘】蓲【集韵匈于切煦也太元阳蓲万物】篓【唐韵正音闾急就章见篝字注】髳【韵补蒙晡切柳宗元剑门铭界山为门环于蜀都丛险积货混并羗髳】蝥【字典武夫切尔雅防鼄鼄蝥】林【文选章句读近庐扬雄羽猎赋临麒麟之囿幸神爵之林奢云梦侈孟诸】深【伤鱼切易林家在海隅桡短流深企立望宋无木以趋】螘【楚词集注五居反贾谊吊屈原文彼寻常之污渎兮岂容吞舟之鱼横江湖之鳣鲸兮固将制于蝼螘】旅【集韵凌如切引周礼司仪皆旅摈仪礼士冠礼东面旅占注古文旅作胪】宁【集韵陈如切引尔雅门屏之间谓之着按着与宁同着有平声故宁亦作平声读】许【韵会小补音虚淮南子举良木者前呼邪许后亦应之此举重劝力之歌也】楚【字典山于切易林蔡侯适楚留连江湖杜甫诗秋风楚竹冷类篇音踈】岨【集韵千余切说文石戴土也引诗陟彼岨矣按今本作砠】阻【则吾切淮南子汤武圣主也而不能与越人乗干舟而浮于江湖伊尹贤相也而不能与胡人骑骥马而服騊駼孔墨博通而不能与山居者入榛薄险阻也】俎【集韵臻鱼切引春秋传司马折俎】序【韵注音徐礼记序防郑康成读】藇【集韵羊朱切香草引尔雅藒车防藇】巨【类篇求于切未央也亦作渠诗庭燎注夜未渠央义与遽同】蚷【集韵求于切庄子犹使蚉负山商蚷驰河也】芧【集韵羊诸切庄子狙公赋芧李轨读余】雨【韵会小补入虞韵左传雨过御叔释文平声易林乗云带雨与飞鸟俱雨亦平声】虎【荒乌切苏过思子台赋昔秦之亡也祸始于扶苏眇斯高之羸豕兮视其君犹乳虎曾纩息之未定兮乃敢探其穴而防其雏】土【字彚补同都切土门北方之族门音瞒见周书异域传】户【字典翁姑切乌孙淮南子作户孙】煦【韵补匈于切李暠述志赋禀元元而陶衍承景灵之冥符荫朝云之庵霭仰朗日之煦煦】龋【岂俱切淮南子割唇而治龋注音区】组【集韵千余切易林故室旧庐稍蔽绂组不如新巢可治乐居】卤【字彚龙都切同鑪道枢元和子曰鼎卤天地之象也注卤炉也释名地不生物曰卤卤炉也如炉火处也】拊【字典风无切汉书艺文志秦始皇帝扁鹊俞拊方顔师古注拊音肤】庑【集韵微夫切蕃庑草木盛貌书庶草蕃庑又堂下谓之庑昭明太子殿赋建厢廊于左右造金墀于前庑卷高帷于玉楹且散志于琴书】武【韵会小补微夫切礼记诏侑武方郑氏曰武读为无】苦【空胡切汉黎阳令张公颂公与守相驾蜚鱼往来倏忽逺熹娱慰此屯民宁厥苦】取【韵会逡须切汉书地理志临淮郡属县取虑顔师古注音趋】杜【集韵同都切礼记晋有杜蒯刘昌宗读屠】愈【字典与愉通荀子心至愈而志无所诎注愈读为愉】甫【韵注音桴诗倬彼甫田笺甫之为言夫也义与周礼夫田之征同训】簠【集韵蓬逋切引周礼舍人祭祀共簠簋】盬【广韵古胡切方言陈楚人谓防池为盬周礼塩人鬻防以待戒令俞廷椿读】怒【字典乃都切楚词九章防我以其美好兮览余以其脩姱与余言而不信兮盖为余而造怒姱与枯】喣【集韵音吁汉书中山靖王传众喣漂山顔师古曰喣许于反周伯琦诗唐虞彛训阐周孔格言摅下济天容怿渊居睿思纾菁莪深乐育棫朴广涵喣】楛【韵注音孤荀子问楛者勿告也注器物滥恶曰楛杨慎曰楛读沽周礼司兵注谓功沽上下疏沽谓麤恶也】窳【韵会小补容朱切通作愉尔雅愉劳也注劳苦者多惰愉今字或作窳】溥【集韵芳无切与敷同书禹敷土荀子作禹溥土陈琳大荒赋懿淳耀之明徳兮愿请间于一隅温风翕以阳律兮赤水汨以涌溥】绐【以诸切易林欲访子车善相欺绐】鲧【转注古音畧古稣字尔雅注引归藏易为酒尊于两台两羭饮之三日然后鲧鲧音苏】殍【广韵芳无切白居易诗伯夷古贤人鲁山亦其徒时哉无奈何俱化为饿殍】朶【当孤切宋仪卫志殿之东西曰朶殿又卤簿用骨朶以骨饰之或范金为之辍耕録骨朶读若脉都】者【六书正譌专于切古诸字秦诅楚文曰寘者防室又曰率者侯之兵又曰著者石章皆是诸字易林十雉百雏常与母俱抱虎抟鸡谁敢难者】戱【楚词集注音虚逺游春秋忽其不淹兮奚久留此故居轩辕不可攀援兮吾将从王乔而游戯又与呼同大学引诗于戯及史记汉书于戱并读呜呼】次【七逾切史记叙传星气之书多杂禨祥不经推其文考其应不殊比集论其行事騐于轨度以次】庇【举朱切易林福祚之聚喜至忧除如鱼逢水长乐受庇】蜼【集韵羊诸切尔雅蜼卬鼻而长尾】御【平声淮南子以天为盖以地为舆四时为马阴阳为御乗云凌霄与造化者俱易林骥穷盐车困于衔御】去【韵补邱于切诗鸟防攸去君子攸芋左传秦伯伐晋卜之曰千乗三去三去之余其雄狐易林同载共车中道别去爵级不进君子下舆古诗顔色相似手爪不相如新人从门入故人从门去】虑【韵凌如切淮南子恬然无思澹然无虑以天为盖以地为舆参同契窃为贤者谈曷敢轻为书冩情泄天符俛仰澈思虑按地名如隆虑昌虑等并音庐】据【韵斤于切史记象防传事有所疾亦有所徐物有所拘亦有所据易林明月如昼大人失居众星宵乱不知所据】絮【集韵人余切姓也汉书张敞传敞使贼捕掾絮舜有所案騐李竒曰絮音挐】着【诗经集传居反齐风俟我于着乎而充耳以素乎而素孙租反周伯琦诗鸿典张黉舍龙光照表着楮缗登上币文绮出中储圣徳天同大竒逢古不如】豫【韵注同舒书豫恒燠若王肃本作舒】倨【集韵斤于切左传而不倨徐邈读居】怚【集韵聪徂切心不精也史记王翦传秦王怚而不信人】鹭【集韵龙都切诗振鹭音义云一音卢】固【音史记叙传为秦开地益众北靡匈奴据河为塞因山为固】素【韵孙租切诗见着字注古诗新人工织缣故人工织素织缣日一匹织素五丈余】具【字典与俱通小雅则具是违诗诂俱也参同契见胞字注】务【集韵微夫切左传莒公子务娄徐邈读太元蜘蛛之务不如蚕之緰】雾【防无切庾阐扬都赋竹则防风箘簵篠荡林箊卑箜□蓊蔚萧疎贞条捎风劲节集雾】附【音符汉书诸侯王表长沙顷王附朐晋灼读】□【集韵同都切春秋传楚人谓虎于莬或作】故【韵补攻乎切诗羔裘豹祛自我人居居岂无他人维子之故贾吊屈原文般纷纷离此尤兮亦夫子之故也歴九州而相其君兮何必怀此都也易林獐鹿逐牧饱归其居反还次舍无有疾故】墓【韵防晡切汉书叙传农不供贡辠不収拏宫不新馆陵不崇墓】惧【集韵权俱切汉书惠帝賛闻叔孙通之谏则惧然顔师古注惧读曰瞿易林鱼蛇之怪大人忧惧梁君好城失其安居雄交州箴盛不可不忧隆不可不惧顾瞻陵迟而忘其规摹太元嘻嘻自惧忘彼愆虞班彪北征赋君子履信无不居兮虽之蛮陌何忧惧兮】趣【字典与趋通易变通者趣时者也诗左右趣之】娶【集韵新于切商娶媒也又乌孙王岑娶荀卿佹诗闾娶子奢莫之媒也按闾娶即闾陬】袴【苦胡切易林踒足据涂汚我袴】【韵补芳无切汉书宣帝纪奏其言顔师古曰读曰敷扬雄解嘲或解而相或释而传或夷门而笑或横江潭而渔】付【韵注音敷汉书孔光传书曰天旣付命正厥徳书本作孚】喻【韵容朱切道藏歌同欢舞云华众真欣谁喻丹青耀目精令我心踟蹰】捕【薄胡切易林穴有狐乌坎生蟇象云万里不可得捕蟇音模】寓【韵注音虞礼记大夫寓祭器于大夫释文音愚】遡【韵注音苏汉书礼乐志金支秀华注乐上众饰有流遡羽葆流遡即流苏也】屡【集韵龙珠切引诗削屡冯冯】斁【集韵同都切引周书斁丹雘字典今书梓材惟其涂墍茨惟其涂丹雘疏于二文皆言斁即古涂字则涂本有作斁者而文引书作书古文训亦作盖譌为斁也】曼【正韵微夫切法言圣入曼云注曼音无曼云者圣人不言也】判【文选章句读若胠左思魏都赋夫太极剖判造化权舆】笑【相俞切易林二女寳珠误郑大夫君父无礼自为作笑】谢【古音猎要音舒仪礼榭作豫是谢古有舒音也韩愈诗屑屑水帝魂谢谢无余辉】嫁【唐韵正音姑汉书鼂错传賔礼长老爱恤少辠人有期后宫出嫁尊赐孝弟农民不租】舍【诗经集传商居切小雅尔之安行亦不遑舍尔之亟行遑脂尔车易林仁政不鳯凰来舍四时顺节民安其居】亚【荒乌切滹沱礼记作恶池秦诅楚文作亚驼】侯【韵补洪切易林升高登虚欲有望候驾之北邑与喜相扶雄解嘲前畨隅后椒涂东南一尉西北一侯徽以纠墨制以□鈇】富【平声史记叙传京师行诛七国伏天下翕然大安殷富】救【集韵恭于切周礼有司救刘昌宗读拘按捄音拘又与救同故救亦可读拘】窦【韵注音俞左传卫侯贞卜其繇曰阖门塞窦乃自后逾】构【文选章句读近拘王延夀鲁灵光殿赋于是详察其栋字观其结构防矩应天上宪觜陬陈琳武军赋其攻也则飞梯行云临阁云搆上通紫霓下过三垆】镂【韵凌如切王延夀鲁灵光殿赋绿房紫菂窋□垂珠云楶藻棁龙角雕镂】骤【韵遵须切淮南子纵志舒节以驰大区可以歩而歩可以骤而骤】瞀【集韵微夫切汉书地理志上谷郡属县雊瞀孟康音句无太元视也见而晦也瞀童无知盛而有余去离故而将来初】□【韵遵须切太元事在枢不咨不□丧其哲符】谷【韵注音姑孰地名书注作谷孰】谷【唐韵正音臾杨慎曰汉书艺文志鬼谷区三篇颜师古曰即鬼臾区也今本误作鬼容区】肉【正字通音腴周礼大司徒其民丰肉而庳刘昌宗读】鹿【唐韵正音卢荀子刭而独鹿弃之江独鹿即属镂也】轴【其俱切易林三子成驹折损辕轴轮载空舆后时失期期音衢太元方轮广轴坎轲其舆】郁【遇俱切书宅嵎夷史记五帝纪作郁夷正义郁音隅】朴【广韵薄胡切汉书地理志武威郡属县朴孟康音蒲环】玉【字典音迂洞元颂韫产寳玉叶含耀眀珠】足【唐韵正即余反老子天之道损有余而不足人之道则不然损不足以奉有余】曲【唐韵正音区春秋盟于曲池公羊传作蛇汲冡周书作区蛇陆机汉髙祖功臣颂曲逆宏达文选五臣注区句反】烛【唐韵正音朱张衡东京赋徳防天覆辉烈光烛狭三王之趢趗轶五帝之长驱】狱【唐韵正平声汉书盖寛饶传以刑余为周召荀悦汉纪作刑狱狱字转为余】顼【唐韵正音吁五经通义颛顼者顼犹愉也史记匈奴传有朐衍之戎徐广曰朐音顼索隐曰郑氏音吁】溽【古音丛目人余切古归藏易需卦作溽字同濡吕氏春秋土润溽暑髙诱读】斸【唐韵正音朱释名钃诛也主以诛除物根株也钃即斸字】角【古胡切陈琳武军赋鸿沟参周鹿菰十里鹿菰即鹿角也】朔【唐韵正音苏白虎通朔之为言苏也释名朔苏也月死复苏生也】薄【唐韵正音蒲书序成王旣践奄将迁其君于蒲姑史记作薄姑左传亦作蒲姑氏】幕【韵补防晡切李陵歌径万里兮度沙幕为君将兮奋匄奴亦作幙借作模汉郎中郑固碑传宣孔业作世幙式】索【唐韵正音疏释名疏索也获索相逺也淮南子注摸苏犹摸索】郭【古胡切易林鳯生五离长于南郭】络【唐韵正音卢楚词招魂秦篝齐缕郑绵络些招具该备永啸呼些魂兮归来反故居些】莫【唐韵正音谟汉书注引诗秩秩大猷圣人莫之作谟】亳【唐韵正音蒲春秋亳社灾公羊作蒲姑书序公薨成王葬于毕告周公作亳姑传周公徙奄君于亳姑前作蒲姑】膊【集韵芳无切界也引太元福则有膊】辑【集韵新于切引庄子民孰敢不辑】
