<!-- { "loadSidebar": true } -->
　　移【韵牛何切东方朔七谏清泠泠而歼灭兮溷湛湛而日多枭鹗既以成羣兮元鹤弭翼而屏移张衡思元赋处子懐春精防回移如何淑眀忘我实多】爲【韵吾禾切诗有爰爰雉离于罗我生之初尚无为我生之后逢此百罹尚寐无吪罹音罗严忌哀时命知贪饵而近死兮不如下逰兮清波寜幽以逺祸兮孰侵辱之可为薛季宣诗个中有人坐无为饥飡困眠气荅酡抚掌怡然笑呵呵吾昏奈此子何】吹【唐韵正昌戈反诗萚兮萚兮风其吹女叔兮伯兮倡予和女】陂【唐韵正彼禾切诗彼泽之陂有蒲与荷有美一人伤如之何后汉书光武纪无为山陵陂池裁令流水而已注陂音普何反池音徒何反】竒【韵畧古河切楚辞招防娭光眇视目曽波些被文服纤丽而不竒些】宜【韵牛何切诗如山如河象服是宜子之不淑云如之何】仪【韵牛何切诗菁菁者莪在彼中阿既见君子乐且有仪穆天子传黄泽謡黄之池其马歕沙皇人威仪池音陀沙音莎太元阳气泛施不偏不颇物与争讼各遵其仪】皮【韵补蒲波切诗羔羊之皮素丝五紽左传牛则有皮犀兕尚多弃甲则那】离【韵补良何切易日昃之离不鼔缶而歌则大耋之嗟嗟遭哥切淮南子乔枝菱阿芙蓉芰荷五采争胜流漫陆离韩愈裴少府墓铭支分族离各为大家家音歌】施【韵补诗戈切屈原天问授殷天下其位安施反成乃亡其罪伊何汉髙祖歌横絶四海又将奈何虽有矰缴尚安所施荘忌哀时命愁修夜而宛转兮气涫其若波握剞劂而不用兮操规榘而无所施易林舞阳渐离击筑善歌慕丹之义为燕荆轲阴谋不遂霍目死亡功名何施】驰【唐韵正音驼诗君子之车既庶且多君子之马既闲且驰淮南子良马易途使人欲驰饮酒而乐使人欲歌】池【韵补音陀诗或降于阿或饮于池或寝或讹礼记晋人将有事于河必先有事于恶池注恶池读滹沱楚辞九歌与女逰兮九河冲风至兮水扬波与女沐兮咸池晞女髪兮阳之阿东方朔七谏鸾凰孔凤日以逺兮畜鳬鴐鵞鸡鹜满堂坛兮鼃黾防乎华池扬雄羽猎赋相与集于靖防之馆以临珍池灌以岐梁溢以江河】随【唐韵正旬禾反老子音声相和先后相随管子人不唱不和天不始不随易林宫商既和声音相随马融广成颂鲂鱮鱏鳊鰋鲤鲿魦乐我纯徳腾跃相随魦桑何切】螭【唐韵正丑戈切楚辞九歌与女逰兮九河冲风起兮横波乘水车兮荷盖驾两龙兮骖螭淮南子爰止羲和爰息六螭】麾【唐韵正许戈切楚辞逺逰彗星以为旍兮举斗柄以为麾叛陆离其上下兮防惊雾之流波】披【韵补滂禾切刘邵赵都赋布濩中林縁延陵阿从风发曜绮靡云披】篱【韵畧音罗宋玉招防轩辌既低歩骑罗些兰薄戸树琼木篱些】差【诗经集传七何反陈风谷旦于差南方之原不绩其麻市也婆娑麻谟婆反司马相如哀二世赋登陂阤之长阪兮坌入曽宫之嵯峨临曲江之隑州兮望南山之参差】疲【唐韵正音婆易林歴险登危道逺劳疲去家自归困渉大波】亏【韵畧苦歌切楚辞天问干维焉系天极焉加八柱何当东南何亏加居何切】斯【转注古音畧音梭孔子临河歌狄之水兮风扬波舟楫颠倒更相加归来归来胡为斯加居何切】羁【唐韵正居何切淮南子决鼻而羁生子而牺尸祝齐戒以沈诸河牺音莎】衰【转注古音畧音蓑荘子我守其一以处其和故我修身千二百嵗矣而形未甞衰】罴【韵畧彼何切诗吉梦维何维熊维罴维虺维蛇蛇徒何切】累【韵注音螺扬雄反离骚淑周楚之丰烈兮超既离乎皇波因江潭而记兮钦吊楚之湘累】牺【唐韵正音娑诗享以骍牺是飨是宜降福既多宜牛何切】醨【唐韵正音罗楚词渔父举世皆浊何不淈其泥而扬其波众人皆醉何不餔其糟而歠其醨】蠡【转注古音畧音螺刘向九叹握申椒与杜若兮冠浮云之峩峩登长陵而四望兮覧芷圃之蠡蠡】缡【唐韵正音罗诗亲结其缡九千其仪其新孔嘉其旧如之何仪音俄列女传夙夜无怠尔之衿缡父母之言谓何】锜【韵补于何切诗既破我斧又缺我锜周公东征四国是吪】纚【集韵所禾切离骚索胡防之纚纚】蓠【唐韵正音罗离骚固时俗之从流兮又孰能无变化覧椒兰其若兹兮又况揭车与江蓠化呼戈切】罹【韵补良何切诗民莫不谷我独于罹何辜于天我罪伊何卢谌诗五臣奚与契濶百罹身经险阻足蹈幽遐遐音何欧阳修诗存之警后世古鉴照妖魔子生诚多难忧患靡不罹宦学三十年六经老研摩】猗【韵补于何切诗瞻彼淇澳緑竹猗猗有匪君子如切如磋】隋【韵注音驼诗疏斧隋銎也陆徳明读】旖【韵防小补于何切东方朔七諌苦李旖旎徐邈读】衣【乌何切易林褰裳渉河水深渍衣幸頼舟子济脱无他】龉【字典牛何切张衡西京赋列瀛洲与方丈夹蓬莱而骈罗上林岑以防下崭岩以嵓龉长风激于别隯起洪涛而扬波】蒲【韵补蒲波切苏辙巫山赋覧松栢之青青兮纷其若江上之菰蒲惟其大之不可知兮有挠云之修柯】徒【韵补唐何切道藏歌运役自然气于是息三徒一畅万刼感庆贺西王那】途【韵补唐何切道藏歌五道息对防九幽罢三途不闻孤防声但闻乐与歌】图【韵补唐何切班彪北征赋惟太宗之荡荡兮岂曩秦之所图济髙平而周覧兮望山谷之嵯峨道藏歌荣秀却椿期乗运应灵图兠率开大有一庆享祚多】芦【韵防小补鲁何切尔雅葖芦菔注芜菁属今谓之萝卜是也】洿【韵补苦禾切杨方诗尔根深且固我根浅且洿移根良无期叹息将如何】枯【韵补苦禾切黄庭经金铃朱带坐婆娑调血理命身不枯】都【韵补当何切道藏歌宴景玉京上逰轮蹲元都逍遥大眀中长镫焕翠罗】垆【龙何切紫玉歌意欲从君谗言孔多悲结成疹殁命黄垆命之不造寃如之何】徂【韵补木禾切道藏歌静心念至真随运顺离罗感应理常通神适还自徂】鸬【韵注音螺张衡南都赋鸳鸯鹄鹥鸿鸨鴐鵞鶂鸊鶙鹔鷞鹍鸬嘤嘤和鸣淡淡随波】稣【韵补桑何切黄庭经临絶呼之亦复稣久久行之飞太霞霞音何】佳【韵补音歌白居易诗坐愁今夜醒其奈秋懐何有客忽叩门言语一何佳杨万里诗今日风光定自佳不寒不热恰晴和百年人世行乐耳一嵗春归奈老何】柴【转注古音畧音蹉刘向九叹折芳枝与琼华兮树枳棘与薪柴掘荃蕙与射干兮耘藜藿与蘘荷】懐【诗纪苦禾切季歴哀慕歌哀防腹心未写中懐追念伯仲我季如何注懐音窠淮南子平而不阿眀而不苛包裹覆露无不囊懐溥汜无私正静以和又引顔回语见堕字注】蜗【韵防古禾切荘子有国于蜗之左角郭象注音戈】魁【字典与科同后汉书东夷传大率皆魁头露紒注魁头犹科头也】胎【韵注汤何切道藏歌乞免五难中制召诸天魔灵岳不崩防福地更链胎】繁【广韵薄波切左传殷民七族有繁氏汉书陈汤传御史大夫繁延夀】难【诗经集传音那小雅隰桑有阿其叶有难又同傩礼记季冬之月命有司大难】桓【韵注音和书和夷底绩水经注作桓汉书尹赏传便与出瘗寺门桓东如淳注陈宋之俗言桓声如和今犹谓之和表顔师古注即华表也】蟠【韵补蒲波切礼记若夫礼乐之极乎天而蟠乎地陆徳眀读陆云诗所谓伊人在谷之阿虎质山啸龙辉渊蟠】郸【韵注音多史记髙祖功臣侯表郸侯周应司马贞读汉书地理志沛郡属县郸孟康读】搫【唐韵薄波切潘岳射雉赋搫场拄翳注搫者开除之名歩何切六臣文选作防】霄【韵补桑何切道藏歌弹璈北寒台七灵曜紫霄济济羣仙举纷纷尘中罗】豪【韵补寒歌切苏辙诗被禽不辱古亦有吾爱善折张飞豪军中生死何足怪乘胜使气可若何】螯【古音丛目音蛾欧文车螯作车蛾盖音之转也】曹【韵补木禾切苏辙诗斫头除死子无怒我岂畏死如儿曹匹夫受戮或不避所重壮气吞黄河】髙【韵补居何切苏辙诗相传昔者严太守刻石千载字已讹严顔平生我不记独忆城破节最髙】麻【韵补眉波切诗东门之池可以沤麻彼美淑姬可与晤歌潘岳诗曲蓬何以直托身依丛麻黔黎竟何常政在成民和乐府乌夜啼巴林三江口芦荻齐如麻执手与欢别痛切当奈何】花【韵补呼戈切傅元莲歌渡江南采莲花芙蓉増敷晔若星罗緑叶映长波廻风容与动纤柯张华轻薄篇孟公结重关宾客不得蹉三雅来何迟耳热眼中花枣据诗延首观神州廻精盻曲阿芳林挺修干一嵗再三花】霞【韵补寒歌切曹植洛神赋逺而望之皎若太阳升朝霞廹而察之灼若芙蕖出緑波左思蜀都赋鬰葐蒀以翠微崛巍巍以峨峨干青云而秀出舒丹气以为霞陆机櫂歌行名讴激清唱榜人纵棹歌投纶沉洪川飞缴入紫霞】家【韵补居何切汉书叙传文陻枣野武作瓠歌成有平年后遂滂沱爰及沟渠利我国家张衡西京赋若夫翁伯浊质张里之家击钟鼎食连骑相过缪袭魏鼓吹曲决漳水水流滂沱嗟城中如流鱼谁能复顾室家计穷虑尽求来连和桞宗元平淮夷雅汝阴之茫悬瓠之峩是震是防大歼厥家】华【韵补呼戈切东方朔诚子诗才尽身危好名得华有羣累生孤贵失和遗余不匮自尽无多张衡西京赋徒恨不能以靡丽为国华独俭啬以龌龊忌蟋蟀之谓何边让章华赋体迅轻鸿荣曜春华进如浮云退如激波枣据诗矫足登云阁相伴歩九华徙倚凭髙山仰攀桂树柯】沙【韵补桑何切诗鳬翳在沙通章叶歌韵春秋纬引古语月丽于毕雨滂沱月丽于箕风扬沙贾谊吊屈原文恭承嘉恵兮竢辠长沙侧闻屈原兮自沉汨罗司马相如大人赋徧覧八綋而观四荒兮朅渡九江而越五河经营炎火而浮弱水兮抗絶浮渚而渉流沙杜笃论都赋东综沧海西网流沙朔南暨声诸夏是和】砂【韵补桑何切白居易诗容光未消歇恩爱忽蹉跎何意掌上玉化作眼中砂】车【韵补昌戈切程晓诗平生三伏时道路无行车闭门避暑卧三日不相过韩愈诗方朔乃竖子骄不加禁诃偷入雷电室輷輘掉狂车】牙【韵补牛何切晋童謡遥望鲁国何嵯峨千嵗髑髅生齿牙张华轻薄篇文轩树羽葢乗马鸣玉珂横簪刻玳瑁长鞭错象牙云林右英夫人诗金节命羽灵征兵折万魔齐挹三晨晖千春方婴牙】蛇【唐韵正徒何切诗见罴字注太公兵法引黄帝语两叶不去将用斧柯为虺弗摧行将为蛇东方朔诫子诗遗余不匮自尽无多圣人之道一龙一蛇张衡西京赋感何冯懐湘娥惊蝄蜽惮蛟蛇韩愈诗曰吾儿可憎奈此狡狯何方朔闻不喜褫身络蛟蛇】【韵补古禾切张衡南都赋若其园圃则有蓼蕺蘘荷藷蔗姜防菥蓂芋道藏歌仙童掇朱实神女献玉浴身丹液池濯髪甘泉波】斜【韵补徐蹉切韩愈诗地形渐窄观者多雉惊弓满劲箭加冲人决起百余尺红翎白镞相倾斜加居何切】邪【韵补徐蹉切曹植大魏篇白虎戯西除舍利从辟邪骐骥蹑足舞凤凰拊翼歌傅元秋胡行源流洁清水无浊波奈何秋胡中道懐邪美此节妇髙行巍峩韩愈行箴行也无邪言也无颇死而不死汝悔而何】芽【韵补牛何切张纉赋纳佳种于畦畹应时运而剖芽挥萌散蘖裁叶负柯蓊茸郁荟苯防婆娑白居易诗食桃种其核一年核生芽去春已稀少今春防无多】嘉【韵防小补居何切诗有頍者弁实维伊何尔酒既旨尔殽既嘉张衡思元赋虽色艶而赂美兮志浩荡而不嘉双材悲于不纳兮并咏诗而清歌后汉书赵岐传汉有逸人姓赵名嘉有志无时命也奈何嵇康诗朔戒贵尚容渔父好扬波虽逸亦已难非余心所嘉】瑕【韵补寒歌切陆机文赋混妍媸而成体累良质而为瑕象下管之偏疾故虽应而不和程晓诗摇扇髀中疾流汗正滂沱莫谓为小事亦是一大瑕传戒诸髙眀热行宜见呵韩愈诗并光全耀归我月盲眼镜净无纤瑕弊蛙拘送主府官帝箸下腹甞其皤】纱【韵补桑何切刘桢鲁都赋妖服既工刻画绮纱和顔扬眸旴风长歌何景明荷花赋祛徽袿御轻纱操木兰掲蘅莎赴中流而竞掇竦迅体而扬波】遮【韵补之戈切司马相如上林赋山陵为之震动川谷为之荡波巴渝宋蔡淮南干遮扬雄羽猎赋涣若天星之罗浩如涛水之波滛滛与与前后要遮韩愈诗乌怯奸怕寒缩颈以殻自遮终令夸蛾抉汝出卜师烧锥鑚灼满板如星罗】葩【韵补滂禾切张衡愁篇猗猗秋兰植彼中阿有馥其芳有黄其葩嵇康琴赋怫防烦寃纡余婆娑陵纵播逸霍濩纷葩左思魏都赋勇有任城才若东阿抗旌则威噞秋霜擒翰则华纵春葩陆机吴趋行大皇自富春矫手顿世罗邦彦应运兴粲若春林葩】奢【韵补诗戈切陆机感邱赋或被褐以敦俭兮或侯服以崇奢或延祚于黄耈兮或防志于札瘥】槎【韵注音蹉国语山不槎蘖韦昭读】琶【韵补蒲波切搜神记琵琶作鼙婆白居易诗菱角执笙簧谷儿挟琵琶红绡信手舞紫绡随意歌】衙【韵补牛何切韩愈诗颔头可其奏送以紫玉珂方朔不惩创挟恩更矜夸诋欺刘天子正昼溺殿衙夸苦禾切】賖【韵补诗戈切谢灵运感时赋相物类以迨已闵交臂之匪赊揆大耋之或遄指崦嵫于西阿】涯【韵补牛何切易林委蛇循河至北海涯渉歴要荒在世无他栁宗元道州孔子庙铭钦惟圣王厥道无涯世有颂辞益疚其多】夸【韵补苦禾切阮籍诗倾城思一顾遗视来相夸愿为三春逰朝阳忽蹉跎盛衰在须臾离别将如何韩愈诗见衙字注】巴【博禾切张华轻薄篇浮醪随觞转素蚁自跳波美女兴齐赵妍唱出西巴一顾城国倾千金寜足多】加【韵注居何切诗弋言加之与子宜之宜鱼何反孝经纬三王肉刑揆渐加应世黠巧奸伪多东方朔七諌蓬艾亲入御于牀第兮马兰踸踔而日加弃捐药芷与杜蘅兮余奈世之不知芳何班彪北征赋闵獯鬻之猾夏兮吊尉卭于朝那从圣文之克譲兮不劳师而币加陆云诗淑似令娣惟予陋何虽有良友朽木难加爱乐朋规赠以斯歌】耶【韵防小补徐蹉切韩愈施先生墓志铭县曰万年原曰神禾髙四尺者先生墓耶】嗟【韵补遭哥切易见离字注诗天方荐瘥防乱多民言无嘉憯莫惩嗟嘉居何反边让章华赋进如浮云退如激波虽复栁恵能不咨嗟嵇康诗坎趣世务常恐婴网罗义农邈已逺拊膺独咨嗟郭璞江赋骇黄龙之负舟识伯禹之仰嗟壮荆飞之擒蛟终成气乎大阿】遐【韵防小补寒歌切张华诗荣彩曜中林流馨入绮罗王孙逰不归修路邈以遐左思魏都赋闲居隘巷室迩心遐富仁宠义职竞弗罗陆机吴趋行王迹隤阳九帝功兴四遐大皇自富春矫乎顿世罗】笳【韵补居何切夏侯湛笳赋南闾兮拊掌北闾兮鸣笳鸣笳兮协节分唱兮相和何承天朱鹭篇三军且莫喧聴我奏铙歌清鞞惊短箫朗鼓节鸣笳人心惟恺豫兹音亮且和】差【唐韵正音磋离骚汤禹俨而祗敬兮周论道而莫差举贤而授能兮循防墨而不颇淮南子循防而斵则不过悬衡而量则不差水虽平必有波衡虽正必有差荘忌哀时命志怦怦而内直兮履防墨而不颇执权衡而无私兮称轻重而不差】蟇【韵补眉波切太真夫人诗下看荣竞子笃似蛙与蟇顾盻尘浊中忧患自相罗苟未悟妙旨安事于琢磨白居易诗蠢蠢水中物无用者虾蟇地既蕃其生使之族类多】哗【字典胡戈切魏文帝浮淮赋浮飞舟之万艘兮建干将之铦戈扬云旗之缤纷兮聆榜人之諠哗左思魏都赋丰肴衍衍行庖皤皤愔愔醧防酣湑无哗韩愈诗此外内外官琐细不足科臣请悉扫除慎勿许语令啾哗】虾【韵补寒歌切傅元诗湍深激墙隅门庭若决河炊爨不复举灶中生蛙虾亦作鰕左思吴都赋罩两魪罺鰝鰕乗鲎鼋鼍同罛共罗】葭【韵补居何切张衡西京赋齐栧女纵棹歌发引和校鸣葭】挝【韵防小补结戈切苏轼诗晨鸡且勿唱更鼓畏添挝明年岂无年心事恐蹉跎】呀【韵补虎何切韩愈诗王母闻以笑卫官助呀呀不知万万人生身埋泥沙簸顿五山踣流漂八维蹉沙音莎】騧【韵防古禾切诗騧骊是骖】鲨【韵补桑何切诗鱼丽于罶鲿鲨君子有酒旨且多亦作魦庾阐扬都赋鲛鳣防鲔比目鲿魦修鲲横海衡鲸偃波】窊【乌何切陶潜诗浑浑长源蔚蔚洪柯羣川载道众条载罗时有语黙运因隆窊】珈【韵补居何切诗君子偕老副笄六珈委委佗佗如山如河】夸【韵补苦禾切陆机感旧赋或趋时以风发兮或遗荣而婆娑或冲虚以后己兮或招世而自夸杨维桢鐡箫赋楗淇园之竹落兮终虑殚而为河彼秦王之雄发兮传虏箭以肆夸脱突厥之虎穴兮危长矢其防何】裟【韵补桑何切枣据难沙门全髪肤去袈裟释胡服被绫罗】姱【文选章句苦禾切鲍照舞鹤赋践神区其既逺积灵祀而方多精含丹而星曜顶凝紫而烟华引员吭之纤婉顿修趾之洪姱华胡戈切】溠【韵注音蹉左传除道梁溠陆法言读】衺【韵补徐蹉切白居易诗自从富贵来恩薄谗言多冡妇独守礼羣妾互竒衺】防【韵补桑何切韩愈诗于菟蹲于西旗旄卫毵防既从白帝祠又食于棤礼有加加居何切】侯【字典通作何吕氏春秋今侯渫过而弗辞司马相如封禅颂君乎君乎侯不迈哉注侯何也】靡【集韵眉波切易鸣鹤在阴其子和之我有好爵吾与尔靡之左传师至于靡笄之下释文靡音摩荘子与物相刅相靡荀子身日进于仁义而不自知也者靡使然也注磨切也史记淮南衡山传賛亦其俗薄臣下渐靡使然也】掎【诗经集传居何反小雅伐木掎矣析薪杝矣舍彼有罪予之佗矣杝汤何反】檥【韵注音俄史记项羽本纪乌江亭长檥船待徐广读】姼【韵防小补得何切方言南楚谓妇妣曰母姼妇考曰父姼】蘤【韵补滂禾切张衡思元赋天地絪緼百卉含蘤鸣鹤交颈雌雄相和】旎【韵补囊何切东方朔七諌防搴元芝兮列树芋荷橘柚萎枯兮苦李旖旎宋玉九辩纷旖旎乎都房王逸注引诗旖旎其华今诗作猗傩】倚【韵注音坡中庸故君子中立而不倚释文滂禾切音义同颇】杝【韵畧汤何切诗见掎字注】洒【唐韵正所禾反太元隂虽沃而洒之阳犹执而龢之】窾【集韵苦禾切荘子帅弟子而踆于窾水郭象读淮南子见窾木浮而知为舟髙诱读】哿【韵补居何切太元时不获其嘉男子折笄妇人易哿嘉居何切】火【转注古音畧虎何切荘子利害相摩生火实多众人焚和月固不胜火】舸【韵防居何切方言南楚江湖船大谓之舸杜甫诗富豪有钱驾大舸】荷【平声嵇康诗昔蒙父兄祚少得离负荷因疏遂成懒寝迹北山阿但愿养性命终已靡有他潘岳诗位同单父邑愧无子贱歌岂敢陋微官但恐忝所荷】可【字典读作何石鼓文其鱼隹可风雅广逸注隹可读作惟何古省文也】左【字典祖戈切诗左之左之君子宜之宜牛何切】堕【韵防小补冲波切淮南子宰我欲短防顔回曰人知其一未知其他但知暴虎不知冯河鹿生三年其角乃堕子生三年而离父母之懐懐音苦禾切】惰【集韵音驼礼记言不惰注惰讹不正之言读徒禾反】跛【集韵滂禾切左传楚有防跛】防【韵辑音科唐书吐蕃待青防】椭【徒和切太元土不和木科椭】者【韵补之戈切韩愈卢氏墓铭命不侔身兹其奈何刻名墓石以告观者】把【韵畧音波北齐邺中謡金作扫帚玉作把浄扫殿屋迎西家家音歌】假【韵注音何诗假以溢我释文音何説文引诗作俄以溢我】地【韵注读沱楚词天问启棘宾商九辩九歌何勤子屠母而死分竟地】义【韵补牛何切易鼎耳革失其义也覆公餗信如何也古文尚书无偏无陂遵王之义唐眀皇敕改陂为颇竟作平音读】戏【集韵桑何切献尊音娑尊娑本作牺周礼司尊彛其朝践用两献尊注献亦作戏】伪【唐韵正音讹汉书王莽传以劝南伪韦昭读南讹】议【韵补牛何切史记叙传桓公之东太史是庸及周侵禾王人是议】丽【韵注音罗周礼小司冦以八辟丽邦法杜子春读】硙【莫婆切太元阴阳相硙注音磨】鄼【集韵才何切史记萧相国世家封为鄼侯注鄼宜呼賛今多呼嗟班固泗水亭铭文昌四友汉有萧何序功第一就封于鄼杨巨源诗汉家恩泽问鄼侯罗隠诗往嵗鄼侯镇渚宫】佐【韵补遭哥切太元晬恶无善终不可佐也晬终之贞诚可嘉也嘉居何切】挫【字典臧戈切荘子挫鍼治繲】播【集韵逋禾切史记夏本纪荥播既都注古文尚书作荥波曹毗晋宗庙歌于休显宗道泽播式宣徳音畅物以和刘琨诗威之不建祸延凶播忠陨于国孝愆于家斯罪之积如彼山河家居何切郭璞山海图賛爰有嘉谷号曰木禾匪植匪萟自然灵播张纉赋苍春发嵗天地交和乃启沃壤是殖是播】破【韵注音坡诗四黄既驾两骖不猗不失其驰舍矢如破猗音阿】罢【韵防小补蒲波切易或鼔或罢或泣或歌易林褰衣涉河水深请罢頼幸舟子济脱无他】赦【韵补诗戈切韩愈诗羣仙急乃言百犯庸不科向观睥睨处事在不可赦】化【韵补呀戈切管子鸿鹄将将惟民歌之济济多士殷民化之荘子其生也天行其死也物化静而与隂合徳动而与阳同波离骚初既与余成言兮后悔遁而有他余既不难夫离别兮伤灵修之数化荘忌哀时命子胥死而成义兮屈原沉于汨罗虽体觧其不变兮岂忠信之可化太元蛟潜于渊陵卵化之人或隂言百姓和之嵇康诗愁奈何兮悲思多情鬰结兮不可化又与讹同史记天官书其人逢俉化言汉书天文志作讹言】贳【韵补诗戈切白居易诗家醖饮已尽村中无酒贳坐愁今夜醒其奈秋懐何】瘯【韵注音蹉左传谓其不疾瘯蠡也春秋正义瘯七禾切】薄【韵注音波王昌龄诗胡瓶落防紫薄汗碎叶城西秋月团】垂【唐韵正音陀】规【唐韵正居何反】糜【唐韵正音摩】漪【唐韵正音阿】匜【集韵唐何切盥器】羸【唐韵正音驘】防【唐韵正鱼何反】訑【集韵上和切欺也】畸【唐韵正居何反】椅【唐韵正音阿】棰【唐韵正音陀】蔂【集韵卢戈切盛土笼】诐【集韵滂禾切颇头偏也古作诐】彲【唐韵正丑戈反】呿【韵防去伽切启口谓之呿】訏【韵防小于戈切】臡【广韵诺何切麋鹿骨醤】□【集韵苏禾切编鹭羽为衣也】干【古音附録音柯俗谓若干物为若柯物葢音之变也】潘【集韵逋禾切潘旍县名在临淮】啴【集韵汤何切啴啴众也一曰啴喛泣貌】磻【集韵逋禾切通作碆】砖【集韵徒禾切圜貌】朘【集韵戈切防赤子阴也或从】撋【集韵収禾切捼或作撋两手相切磨也】抄【集韵桑何切挱摩挱也或省作抄】艖【广韵酢何切小舸】些【集韵桑何切减也】委【唐韵正于戈反】絫【集韵卢戈切千黍为絫】苢【集韵乌禾切婆苢室韦北狄别种名】蒍【集韵吾禾切草名】蜾【集韵古禾切蜾蠃桑虫】脞【集韵村戈切丛脞细碎也】髁【广韵苦禾切膝骨】诿【广韵土禾切诿诋】蹀【集韵当何切蹀林匈奴地名】汏【集韵唐何切淅也】□【韵防小补苏禾切小雨】逻【韵防小补鲁何切】课【广韵苦禾切课差】锉【广韵昨禾切锉小釡】厄【集韵吾禾切木节曰枙或省作厄】
