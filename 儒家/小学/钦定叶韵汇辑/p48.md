<!-- { "loadSidebar": true } -->
　　戎【韵略而主切音汝诗南仲大祖大师皇父整我六师以修我戎】功【韵略居古切诗上帝临女敦商之旅克咸厥功】施【舒吕切太凖绳规矩莫违我施】知【之庾切音主易林多虚少实语不可知尊空无酒飞言如雨】鱼【韵略尼吕切楚词九歌乗白鼋兮逐文鱼与汝游兮河之渚易林枯树不花空渊无鱼旧鸟飞翔利弃我去】渔【韵注音语淮南子乃命渔人伐蛟取鼍髙诱读】居【王矩切音字易林两人相距止不同舍夫妻离散卫侯失居舎昌与切】渠【韵注音巨同讵史记张仪传且苏君在仪宁渠能乎如淳读】余【韵补演女切王逸九思鷃雀列兮讙哗鸲鹆鸣兮聒余抱昭华兮寳章欲衒鬻兮莫取孟浩然诗送君不相见日暮独愁余江上空裴回天邉迷处所注余唐韵上声或改作绪非】予【韵补演女切诗将恐将惧维予与女将安将乐女转弃予离骚忽吾行此流沙兮遵赤水而容与麾蛟龙以梁津兮诏西皇使涉予班固幽通赋上圣迕而后拔兮岂羣黎之所御昔衞叔之御昆兮昆为冦而丧予张衡思赋乱弱水之潺湲兮逗华隂之湍渚号冯夷俾清津兮櫂龙舟以济予张东之诗魂处自目成色授开心许迢迢不可见日暮空愁予孟郊诗磬音多风飚声韵闻江楚官街不相隔诗思空愁予】誉【韵补演女切诗有熊有罴有猫有虎庆既令居韩姞燕誉礼记引诗小大莫处御于君所以燕以射则燕则誉易林火中仲夏鸿鴈解舍体重难移未能髙举君子显名不失其誉舍赏吕切石介诗投篇动范杲落笔惊王祜四方交豪杰羣公走声誉一上中髙第数年编士伍】舆【韵注音与左传周大夫伯舆徐邈读上声】胥【诗经集传思吕反小雅交交桑扈有莺其羽君子乐胥受天之祜司马相如上林赋悲伐檀乐乐胥修容乎礼园翺翔乎书圃扬雄长杨赋拮隔鸣球掉八列之舞酌允铄肴乐胥班固灵台诗百谷蓁蓁庶草蕃庑屡惟丰年于皇乐胥】疏【所矩切石介诗二十补亡书辞深续尧禹六经皆自晓不看注与疏述作慕仲淹文章肩韩愈】蔬【集韵爽举切荘子鼠壌有余蔬注蔬读若糈粒也】猪【韵注音煮书彭蠡既猪礼记洿其宫而猪焉左传规偃猪并读渚】虚【韵补喜语切诗升彼虚矣以望楚矣】除【韵注羌举切易林揺尾逐灾云□辟除洿泥生梁下为田主】储【直吕切易林畜鸡养狗长息有储耕田得黍主母喜舞李庾西都赋以秔以稌以稷以黍以输太仓天子之储】且【诗经集上声周颂有萐有且敦其旅】胪【韵注音吕史记六国表胪于郊祀正义胪读旅】躇【韵补支吕切宋玉九辨年洋洋以日往兮老嵺廓而无处事亹亹而觊进兮蹇淹留而踌躇】虞【文选章句演女切司马相如上林赋射貍首兼驺虞首赏吕切】无【韵注音武古无武通用礼记诏侑无方作武方释文古文尚书庶草蕃庑之庑但作无音武】愉【字典勇主切尔雅愉劳也或作窳】趋【庾切史记天官书其趋舍而前曰嬴索趋音聚谓促也】敷【转注古音略音甫书予惟往求朕攸济敷贲】纡【韵补委羽切马融广成颂大匈哨后緼廵欧纡负嵎依阻莫敢婴御】俱【韵注音巨易林乗风而举与飞鸟俱】谟【韵补满补切蔡邕胡广铭遭家不造仍世短祚援立贤嗣伊公之谟祚上声】蒲【韵补颇五切诗之水不流束蒲彼其之子不与我戍许周礼职方氏其泽薮曰蒲郑氏读】壶【韵补后五切宋玉招魂幸而得脱其外旷宇些赤螘若象蠭若壶些】涂【韵补动五切史记龟防周流天下还复其所上至苍天下薄泥涂】图【韵补动五切诗我仪图之惟仲山甫举之易林为所图与众庶伍】呼【转注古音略上声左传江芊怒曰呼役夫】污【字典文甫切音武杜甫诗气暍肠胃融汗滋衣裳污吾衷尤拙计失望筑圃】洿【唐韵侯古切左传赵盾为政治旧洿成公绥啸赋大而不洿】粗【韵注坐五切礼记其声粗以厉陆徳明读苏轼诗髙踪已自杂渔樵大隠何曽弃簮组去年相从殊未足问道已许谈其粗】俞【集韵勇主切荀子俞务俞逺注读作愈】逾【集韵勇主切史记汲黯传无以逾人索隠逾音庾案汉书作瘉瘉犹胜也】臾【集韵勇主切考功记弓人往体多来体寡谓之夹臾之属释文臾音庾】鈇【韵注音甫礼记军旅鈇钺中庸威于鈇钺陆徳明并读斧】拘【集韵果羽切音矩汉书地理志拘涧水至邯郸入白渠应劭读】摹【韵补满补切张衡东京赋眇天未以逺期规万世而大摹且归来以释劳膺多福而安愈】沽【韵会果五切音古尸子屠者割肉知牛之多少则沽者亦知酒之多少也又略也礼记杜桥之母之丧宫中无相以为沽也】痡【韵注音甫书毒痡四海有平上二音】訏【诗经集传音许大雅孔乐韩土川泽訏訏鲂鱮甫甫麀鹿噳噳】喁【韵注音麌太蛁鸣喁喁血出其口口音苦】姁【韵略况羽切史记外戚世家吕娥姁为髙祖正后】痀【韵注音窭庄子痀偻承蜩徐邈读】擩【唐韵而主切音乳唐书艺文志擩哜道真】妖【韵补满补切汉书叙传怙宠矜功僣欲失所思心既霿牛旤告妖】摽【文选章句避浦切马融长笛赋靁叹頽息搯膺擗摽泣血流交横而下通旦忘寐不能自御下后五切】钗【字典千古切音楚毛诗注疏欲买赭不谓灶下有黄土欲买钗不谓山中自有楛赭音主】峨【韵补阮古切韩愈诗渎鬼蒙鸿岳祗嶫峨饫沃羶芗产祥降嘏嘏果五切】嘉【文选章句果五切司马相如封禅颂般般之兽乐我君圃白质黑章其仪可嘉按汉书作可喜圃作囿史记文选并作可嘉】姱【韵补后五切楚词九歌縆瑟兮交鼓箫钟兮瑶虡鸣篪兮吹竽思灵保兮贤姱】谋【韵补满补切诗彼譛人者谁适与谋取彼譛人投畀豺虎】牟【韵注音侮礼记敦牟巵匜李轨读】娄【韵防陇主切音缕左传牛马维娄庄子舜举童土之地齿长明衰不得休归所谓娄者也】呕【韵补委羽切韩愈诗卿士庶人黄童白叟踊跃欢呀失喜噎呕乾清坤夷境落搴举叟苏五切】巩【诗经集音古大雅不自我先不自我后藐藐昊天无不克巩后下五反】蚌【韵彼五切战国防鹬谓蚌曰今日不雨明日不雨即有死蚌蚌谓鹬曰今日不出明日不出即有死鹬】毁【韵补后五切易林膑诈厐子夷灶尽毁兵休卒矢至如雨】诡【俱雨切林景熈诗白昼中冥冥逰者必持炬或绚若霞敷或蹙若波诡或竖若旌幢或悬若钟鼓】轨【韵补果许切参同契原始要终存亡之绪或君骄佚亢满违道或臣邪佞行不顺轨道动五切王九思见左字注陆机凌霄赋削陋迹于介邱兮省仙游而投轨觊情累以遂济兮岂时俗之云阻】止【之庾切易林武库军府甲兵所聚非里邑居不可舍止参同契五色象燿兮变化无常主潏潏沸驰兮瀑涌不休止接连重叠累兮犬牙相错距】市【人渚切易林医屏独语不闻朝市】喜【虚吕切易林长男少女相向共语析薪在尅福禄欢喜又龙逰凤舞乐民喜】纪【居许切参同契子午数合三戊巳号称五三五既和谐八石正纲纪】晷【韵补果许切陆云诗愿登扶桑仰结飞晷伊人匪在遗芳孰与】子【诗经集子古反鲁颂王曰叔父建尔元子俾侯于鲁韩子母有败子严家无格虏易林夫妇相背和气弗处隂阳俱否荘姜无子太去于父子去于臣主】履【力举切释恵洪诗但夸谢公子乃翁堕江渚坐令乳臭儿髙论不可惧安知覆渔舟甚愧编蒲履六师京国来秀色见眉宇惧俱雨切】已【王矩切易林伊威盈室长股□户叹我君子后日未□】祀【而主切易林人面鬼口长舌如斧斵破瑚琏殷商絶祀】史【韵补疎主切易林伊黎祖后司马太史陵氏之灾罹宫悲苦李绅诗忆昔我祖神仙主元皇帝周柱史曽师轩黄友尧汤混迹和光佐周武】使【韵补叶语韵易林三六子安有所苦中废殆亡我所使】里【力举切易林隠隠大雷霶霈为雨有女痴狂惊骇隣里后汉逺夷慕徳歌冬多霜雪夏多和雨寒温时适部人多有涉危歴险不逺万里有演女切】理【陇主切易林重瞳四乳聪明顺理无隠不形防视千里灾害不作君子集聚里力举切】里【力举切潘尼鼈赋或延首以鹤顾或顿足而鹰距或曵尾于涂中或缩头于殻里】鲤【韵补陇主切徐干齐都赋三酒既醇五齐惟醹爓豕胹羔炰鼈脍鲤】起【韵补口举切易林搏猬逢虎患厌不起遂至欢国与福笑语参同契用九翩翩为道规矩阳数已讫讫则复起推情合性转而相与】士【韵畧音所诗赫赫明明王命卿士南仲大祖大师皇父礼记引诗曽孙侯氏四正具举大夫君子凡以庶士小大莫处御于君所战国防苏秦书曰废文任武厚养死士】仕【韵补与语叶易林伊伯致仕去桀耕野执顺以传反和旡咎野上与切咎跽许切】涘【而主切易林一髙一下五色无主十日六夜死于水涘】始【神与切参同契如审遭逢覩其端绪以类相况揆物终始五行相尅更为父母母含滋液父主禀与母满补切】痔【之庾切郭璞山海图赞有华无实蓇容之树谿邉类狗皮厌夭蛊黒文赤翁鸟愈隠痔】齿【韵补敞吕切易林太乙置酒乐正起舞万福攸同可以安处绥我儿齿除干齐都赋宗属大同乡党集聚济济盈堂爵位以齿】祉【之庾切易林精诚所在神为之辅徳教尚中弥世长久三圣与为多受福祉久果许切】悌【俱雨切易林燕雀衔茅以生孚乳兄弟六人交好孝悌】解【文选章句果五切枚乗七发衣裳则杂遝曼暖燂烁热暑虽有金石之坚犹将销铄而挺解也】骇【韵补喜语切陆机凌霄赋因扶桑而东顾兮大倾光之可骇惑浑舆之茫茫兮心蒙蔽而无绪】悔【韵补火五切易贤人在下位而无辅是以动而有悔也易林求我长女贱薄不与反得丑恶后乃大悔陆机凌霄赋判烟云之腾跃半天步而无旅咏凌霄之飘飘永终焉而弗悔】彩【子与切参同契朱雀翺翔戏兮飞扬色五彩遭遇网罗施兮压之不得举】海【韵补火五切易林三人为旅俱归北海参同契焕若星经汉兮昺如水宗海思之务令熟兮反复视上下千周灿彬彬兮万徧将可覩下后五切陆机功臣颂二州肃清四海咸举乃眷北燕遂表东海克灭龙且爰取其旅陆云陆丞相诔靖共夙夜匪宁匪处经始绵绵滂沲淮海】殆【徒古切易林子车鍼虎善人危殆黄鸟悲鸣伤国无辅】敏【莫补切易林一身三手无益于辅两足共节不能克敏】产【韵补爽举切汉乐章安其所乐终产乐终产世继绪】表【韵补博举切班固幽通赋浑元运物流不处兮保身遗名民之表兮汉书叙传春秋之占咎征是举告往知来王事之表又西戎即序夏后是表周穆观兵荒服不旅】鸟【韵补都缕切史记自序穆公思义悼豪之旅以人为殉诗歌黄鸟班固西都赋其中乃有九真之麟大宛之马黄支之犀条支之鸟马满补切】杳【韵补委羽切王逸九思攀天阶兮下视见鄢郢兮旧宇意逍遥兮欲归众秽盛兮杳杳思哽饐兮诘诎涕汍澜兮如雨】窕【都缕切张超诮青衣赋感彼闗雎性不双侣愿得周公妃以窈窕防防消渐讽谕君父】夭【韵补满补切韩愈韦夫人墓铭归逢其良夫夫妇妇独不与年而卒以夭妇奉甫切】赵【韵补支吕切汉书叙传栾公哭梁田叔殉赵见危授命谊动明主崔骃逹防鲁连辩言以退燕包胥单辞而存楚唐且华颠以悟秦甘罗童牙而报赵】巧【羌举切参同契同类易施工兮非种难为巧惟斯之妙术兮审谛不诳语】饱【韵补彼五切吴子适其水草节其饥饱冬则温廐夏则凉庑易林衡门穿射无以为主卖袍续食糟糠不饱】寳【韵补彼五切诗我图尔居莫如南土锡尔介圭以作尔寳往近王舅南土是保保音补易林东市齐鲁南贾荆楚羽毛齿革为吾利寳参同契御政之首鼎新革故管括微宻开舒布寳故果五切陈琳马脑勒赋帝道匪康皇鉴元辅顾以多福康以硕寳】老【韵补满补切孔子猗兰操逍遥九州无所定处时人闇蔽不知贤者年纪逝迈一身将老者掌与切班固西都赋若臣者徒观迹于旧墟闻之乎故老十分未得其一端故不能徧举也】好【呼古切音虎易林南国少子才略美好求我长女贱薄不与参同契金砂入五内雾散若风雨薰蒸达四肢顔色悦泽好髪白皆变黒齿落生旧所】道【韵补动五切易见龙在田徳施普也终日干干反复道也易林寒薮枯腐当风于道防彼尘埃左氏劳苦后汉书赤伏符刘秀发兵捕不道四夷云集龙鬬野四七之际火为主野上与切参同契见轨字注】稻【通韵通语韵易林蝗齧我稻驱不可去】倒【韵补董五切易林鸿鱼逆流至人潜处蓬蒿代柱大屋颠倒李尤平乐观赋或以驰骋覆车颠倒乌夔扛鼎千钧若羽王逸九思越云汉兮南济秣余马兮河鼓云霓纷兮晻翳参辰回兮颠倒】考【韵补口举切诗献之皇祖曽孙寿考受天之祜礼记诸侯以礼相与大夫以法相序士以信相考百姓以睦相守守赏吕切易林周旋步骤行中规矩正恩有节延命夀考参同契惟斯之妙术兮审谛不诳语传于亿世后兮昭然自可考】扫【韵补苏户切张载诗防茏荆棘生蹊径登童防狐兎窟其中芜秽不复扫】嫂【韵补苏户切楚词天问惟浇在户何求于嫂何少康逐犬而颠陨厥首首赏吕切】保【韵补彼五切诗见寳字注易林东南其户风雨不处燕婉仁人父子相保】堡【字典音普唐书哥舒翰传防连城堡】鸨【韵补彼五切徐干齐都赋驾鵞鸧鸹鸿鴈鹭鸨连轩翚霍覆水掩渚】草【韵补脞五切楚词九章擥大薄之芳茞兮搴长洲之宿莽惜吾不及古之人兮吾谁与玩此芳草易林文山紫芝雍梁朱草生长和气福禄来处徐干齐都赋栞梗林燎圃草驱禽翼兽十干惟旅】镐【韵补后五切史记自叙武王牧野实抚天下幽厉昏乱既丧丰镐下音戸】鄗【韵补后五切汉书叙传宗幽既昏淫于褒女戎败我骊遂亡酆鄗】防【韵补满补切张衡西京赋逞欲畋效获麑防摎蓼浶浪干池涤薮薮苏戸切】火【韵补后五切韩愈诗经战伐地寛免租簿施令酬功急疾如火天地中间莫不顺序】我【韵补阮古切国语彼来从我固守弗与张衡鲍徳诔业业学徒童防求我济济京河实为西鲁韩愈诗见可字注】娜【韵补暖五切韩愈诗天兵四罗旗常婀娜驾龙十二鱼鱼雅雅雅音伍】可【韵补孔五切韩愈诗皇帝曰嘻岂不在我负鄙为艰纵则不可出师征之其众十旅我音伍】左【韵补总古切王逸九思逢流星兮问路顾指我兮从左经娵觜兮直驰驭者迷兮失轨轨音矩】堕【韵补动五切韩愈诗众乐惊作轰豗融冶紫焰嘘呵髙灵下堕冶音与】妥【韵补统五切韩愈诗兽盾腾拏圆坛帖妥天兵四罗旂常婀娜娜音弩】坐【韵补粗五切易林东行西坐丧其犬马南求骅骝失驹林下马音姥下音戸韩愈诗上章请讨俟命起坐皇帝曰嘻无汝烦苦僧贯休诗厯数雍熙房与杜魏公姚公宋开府尽向天上仙宫闲处坐何不却辞上帝下下土】祸【韵补后五切班固幽通赋安慆慆而不萉兮卒陨身乎世祸逰圣门而靡救兮虽覆醢其何补汉书叙传贰师秉钺身衅胡社致死为福每生作祸社音土冯衍显志赋昔三后之纯粹兮每季世而穷祸吊夏桀于南巢兮哭殷纣于牧野野上与切韩愈诗出师征之其众十旅军其城下告以福祸腹败枝披不敢保聚】砢【韵注音苦韩愈诗除于国南鳞笋毛簴庐幕周施开揭磊砢】防【韵补于五切韩愈诗日君月妃焕赫婐防渎鬼鸿蒙岳祗嶫峨峨音五】马【韵补满补切诗叔适野巷无服马岂无服马不如叔也泃美且武野上与切离骚朝吾将济于白水兮登阆风而緤马忽反顾以流涕兮哀髙邱之无女司马相如上林赋防鹖苏绔白虎被班文跨壄马汉乐章灵之下若风马左苍龙右白虎易林东资齐鲁得骍大马便辟能言市人善贾太童牛角马不今不古乐府孤儿行孤儿生孤子遇生命独当苦父母在时乗坚车驾驷马父母已去兄嫂令我行贾韩愈诗战不贪杀擒不滥数四方节度整兵顿马】者【韵补掌与切诗绸缪束楚三星在户今夕何夕见此粲者楚词九歌搴芳洲兮杜若将以遗兮逺者时不可兮骤得聊逍遥兮容与严忌哀时命虹霓纷其朝霞兮夕淫淫而淋雨怊茫茫而无归兮怅逺望此旷野下垂钓于谿谷兮上要求于仙者野上与切司马相如上林赋鼓严簿纵獠者河江为阹泰山为橹易林当年少寡独与孤处鸡鸣犬吠无敢难者我生不辰独婴寒苦韩愈诗并包畜养无异细钜亿载万年敢有违者】野【韵补上与切古作壄诗燕燕于飞差池其羽之子于归逺送于野楚词九歌援玉枹兮击鸣鼓天时坠兮威灵怒严杀尽兮弃原野司马相如上林赋出乎椒邱之阙行乎洲淤之浦经乎桂林之中过乎泱漭之野王延寿鲁灵光殿赋乃立灵光之秘殿配紫防而为辅承明堂于少阳昭列显于奎之分野陆云诗严驾东征肃迈林野夕秣乗马朝整仆旅储光羲诗春至鸧鹒鸣薄言向田野不能自力作黾勉娶邻女韩愈诗爰命崇文分卒禁御有安其驱无暴我野】雅【韵补阮古切礼记始奏以文复乱以武治乱以相讯疾以雅君子于是语于是道古司马相如上林赋载云防揜羣雅悲伐檀乐乐胥胥私吕切扬防长杨赋听庙中之雍雍受神人之福祜歌投颂次合雅又赵充国颂昔周之宣有方有虎诗人歌功乃列于雅班固东都赋顺时节以搜狩简车徙以讲武则必临之以王制考之以风雅韩愈诗见斝字注】瓦【韵补阮古切韩愈诗皇帝俭勤盥濯陶瓦斥遣浮华好此绨纻】寡【韵补果五切诗柔亦不茹刚亦不吐不侮鳏寡不畏强御吴子军资既竭薪刍既寡天多隂雨欲掠无所东方朔七谏言语讷涩兮又无彊辅浅智褊能兮闻见又寡史记自序天下已平亲属既寡悼惠先壮实镇东土班固幽通赋纷屯邅与蹇连兮何艰多而智寡上圣迕而后防兮岂羣黎之所御张衡西京赋収禽举胔数课众寡置互摆牲颁赐获卤韩愈诗帛堆其家粟塞其庾哀怜阵殁廪给孤寡赠官封墓周帀宏溥】社【韵补动五切左传成季之占间于两社为公室辅易林斩刈宗社失其土宇汉书叙传布歴燕齐叔亦相鲁民思其政或金或社汉熊君碑累叶休隆君引其绪克明盛徳字牧城社韩愈诗来献阙下以告庙社周示城市咸使观覩】写【韵补洗与切诗蓼彼萧斯零露湑兮既见君子我心写兮湑上声古谚书三写鱼成鲁帝成虎韩愈诗次及其徒体骸撑拄末乃取辟骇汗如写挥刀纷纭争切脍脯】冶【韵补演女切道藏元君诗披云泛灵与倐忽适下土崆峒灭云至感不容冶乐府估客乐昔经樊邓役阻潮梅根冶深懐怅往事意满词不叙韩愈诗见堕字注】鲊【韵补壮所切释名鲊葅也以盐米酿之如葅熟食也按葅音近沮】把【唐韵正博五反説苑胫大于股者难以步指大于臂者难以把步上声】假【驱雨切音蹻杨士竒甘露赋惟皇圣徳同符舜禹功愈大而愈恭恒存戒于满假肆服外以安内兼修文而讲武】舍【韵补赏吕切易旧井无禽时舍也井谷射鲋无与也易林仁政不暴鳯凰来舍四时顺节民安其处】赭【之庾切王褒责髯奴辞岂若子髯既乱且赭枯槁秃瘁劬劳辛苦东汉謡时无赭浇黄土】斝【韵补果五切韩愈诗驾龙十二鱼鱼雅雅宵升于邱奠璧献斝雅音伍】嘏【韵补果五切诗天锡公纯嘏睂夀保鲁韩愈诗饫沃羶芗产祥降嘏鳯凰应奏舒翼自拊】哆【韵补敞吕切韩愈诗紫熖嘘呵髙灵下堕羣星从坐错落侈哆堕音吐】妈【韵补满补切博雅母也郭迻云此正父母之母字按此则韵补直以母作姥音如今所读也】仰【韵补音举司马相如上林赋仰攀撩而扪天晋灼注仰古举字】朗【当古切音睹易林畏昏潜处时昭朗卒逢白日为世荣主】驵【韵注音祖考工记玉人驵琮五寸后以为权郑康成读为组】广【韵补果五切礼记今夫古乐进旅退旅和正以广匏笙簧防守拊鼓】有【韵补演女切易林唐虞相辅鸟兽喜舞安康无事国家富有后汉逺夷慕徳歌见里字注徐干齐都赋主人盛飨期尽所有三酒既醇五齐惟醹何晏景福殿赋京庾之储无物不有不虞之戒于是焉取】酒【韵补子与切易林尧饮舜舞禹拜上酒礼乐所丰可以安处保我淑女参同契若蘗染为黄兮似蓝成绿组皮革煮成胶兮麴蘖化为酒张超诮青衣赋东向长跪接狎觞酒悉请诸灵僻邪无主】首【韵补赏吕切汉书叙传神母告符朱旗乃举粤蹈秦郊婴来稽首张超诮青衣赋防防消渐讽谕君父孔氏大之列冠篇首苏拯诗伊余尽少女一种饰螓首徒能事机杼与之作歌舞】手【韵补赏吕切易林伯歌叔舞燕乐以喜北风牵手喜虚吕切郭璞神嘘賛脚属于头人面无手厥号曰嘘重黎所处韩愈诗见叩字注】口【韵补孔五切音苦诗好言自口莠言自口忧心愈愈是以有侮左传正考父鼎铭循墙而走亦莫余敢侮饘于是鬻于是以糊余口汉白渠歌且溉且粪长我禾黍衣食京师亿万之口司马相如上林赋汨乎混流顺阿而下赴隘陿之口下后五切易林穆违百里使孟奋武将军师战败于殽口韩愈诗血人于牙不肯吐口开库防士曰随所取】母【韵补满补切诗朝隮于西崇朝其雨女子有行逺兄弟父母易林少无彊辅长不见母劳心逺思自伤忧苦焦仲卿诗举言谓新妇哽咽不能语我自不驱卿逼廹有阿母白居易乐府母别子子别母白日无光哭声苦李商隠诗八蚕茧绵小分炷兽焰防红隔云母白天月泽寒未氷金虎含秋向东吐苏轼诗先生堂上霜月苦弟子读书喧两庑推门入室书纵横蜡纸笼灯晃云母】后【韵补后五切汉白渠歌郑国在前白渠起后举臿为云决渠为雨枚乗七发血脉淫濯手足惰窳越女侍前齐姬奉后东方朔答客难用之则为虎不用则为鼠虽欲尽节効情安知前后易林迎福开户喜随我后曹伯恺悌为宋国主扬雄赵充国颂在汉中兴充国作武赳赳桓桓亦绍厥后王延寿鲁灵光殿赋贤愚成败靡不载叙恶以诫世善以示后韩愈诗疆外之险莫遇蜀土韦皋去镇刘辟守后】柳【韵补陇主切引周礼缝人衣翣柳之材注柳之言聚也释名柳聚也众饰所聚亦其形偻也乐府十二月折杨柳歌折杨柳愁思满腹中歴乱不可数又折杨柳捻香散名花志得长相取温庭筠江南曲前年学歌舞定得郎相许连娟睂绕山依约腰如柳】友【韵补演女切易林王孙季子相与为友明允笃诚升擢荐举韩愈诗亿载万年无敢余侮皇帝大孝慈祥悌友王炎诗安用蓬莱山万卷皆此聚又复附益之秦碑及周鼓剡溪来楮生歙穴防石友】妇【韵补奉甫切易林宜昌娶妇东家歌舞诸葛亮传谚曰莫学孔明择妇正得阿承丑女李庾东都赋冠冕之夫绮罗之妇百室连歌千筵接舞髙楼大观陈賔宴侣苏轼诗龚黄满朝人更苦不如却作河伯妇唐庚诗西门君去老巫舞明年却娶河伯妇汪无亮诗有妻有妻不得顾饥走荒山汗如雨一朝中道逢狼虎不肻偷生作人妇顾果五切】斗【韵补腴庾切诗曽孙维主酒醴维醹酌以大斗以祈黄耈耈果五反汉白渠歌泾水一石其泥数斗且溉且粪长我禾黍淮南八公操超腾青云蹈梁父兮观见瑶光过北斗兮驰乗风云使玉女兮易林炙鱼铜斗张伺夜防汉书王莽传乗干车驾坤马左苍龙右白虎左杖威节右负威斗马满补切】狗【通韵通麌韵东方朔答客难譬犹鼱鼩之袭狗狐豚之咋虎】久【韵补果许切易林髙楼无柱颠僵不久纣失三仁身死牧野野上与切太阴以武取阳以文与道可长久杨苕华诗大道自无穷天地长且久巨石故叵消芥子亦难数】负【文甫切参同契朱雀为火精执平调胜负水盛火消灭俱死归黄土释恵洪诗灞陵旧将军月黑射猛虎夜归逢醉尉颇复较胜负丈夫有用同世态度今古戴复古诗扁舟乃官差舟子吾语汝汝为我作劳吾亦不汝负好向上塘行莫遇荷叶浦】厚【韵补后五切诗尔土宇昄章亦孔之厚矣岂弟君子俾尔弥尔性百神尔主矣枚乗七发内有保母外有傅父欲交无所饮食则温淳甘膬脭醲肥厚衣裳则杂遝曼暖燂烁热暑后汉逺夷慕徳歌慕义向化归日出主圣徳深恩与人富厚冬多霜雪夏多和雨繁钦征天山赋清我东南浑齐邉防力浅效深费薄功厚韩愈诗孩养无告仁滂施厚皇帝神圣通逹今古】叟【韵补苏五切韩愈诗见呕字注】走【韵补子与切左传正考父鼎铭一命而偻再命而伛三命而俯循墙而走亦莫余敢侮韩子腓大于股难以趋走灵枢经不知根结五蔵六府折关败枢开阖而走易林白龙黑虎起须暴怒战于阪泉蚩尢败走居止不殆君安其所参同契扁鹊操鍼巫咸叩鼓安能令苏复起驰走韩愈诗长驱洋洋无有龃龉八月壬午辟弃城走】守【韵补赏吕切素问离絶苑结忧恐喜怒五蔵空虚血气难守参同契崔嵬而杂厠兮交积相支拄阴阳得其配兮淡泊而相守韩愈诗辟党聚谋鹿头是守崇文奉诏进退规矩】右【韵补演女切易林金人鐡钜火烧左右虽惧不恐独得全处陆云陆丞相诔乃干中军入作内辅公侯陟降在帝左右韩愈诗天锡皇帝厖臣硕辅博问遐观以置左右亿载万年无敢余侮】否【韵补匪父切陈琳大荒赋览六合之休咎兮乃贫尼而富虎嗣反覆其若兹兮岂云行之臧否韩愈诗皇帝正直别白善否擅命而狂既翦既去尽逐羣奸靡有遗侣卢仝诗知君家近父母家小人安得不懐土怜君与我金石交君归可得共载否李商隐祭杨郎中文寄奠絾词呼风泣雨噫嘻噫嘻宗尹之魂来否苏轼诗龙眼与荔枝异出同父祖端如甘与橘未易相可否黄庭坚诗谢公书堂迷竹坞手种竹今青青否我思谢公泪成雨属公去洒穰下土】丑【韵补敞吕切易林东家中女嫫母最丑三十无室媒氏劳苦韩愈诗荆并洎梁在国门户出师三千各选尔丑】受【韵补上与切张超诮青衣赋晏婴洁志不顾景女乃隽不疑奉霍不受见尊不迷况乃丽防参同契朔旦屯直事至暮防当受昼夜各一卦用之依次序韩愈诗辟喜谓党汝振而伍蜀可全有此不当受】偶【韵补五举切易林蜎飞蠕动各有配偶小大相保咸得其所汉光武赐侯覇书崇山幽都何可偶黄越一下无处所参同契四者混沌列为龙虎龙阳数竒虎阴数偶蔡邕短人赋是以陈赋引譬比偶皆得形象诚如所语张超诮青衣赋三族无纪绸缪不序蟹行索妃旁行求偶昏无媒理宗庙无主】耦【韵补五举切严忌哀时命与赤松而结友兮比王乔而为耦使枭阳先导兮白虎为之前后浮云雾而入防兮骑白鹿而容与后胡古切扬雄反离骚初累弃彼宓妃兮更思瑶防之佚女抨雄鸩以作媒兮何百离而曽不壹耦班固幽通赋戎女烈而丧孝兮伯徂归于龙虎发还师以成命兮重醉行而自耦王逸九思言逝迈兮北徂呌我友兮配耦日隂曀兮未光阒睄雿兮靡覩韩愈诗掉弃兵革私习簋簠来请来觐十百其耦】阜【文甫切音武裴秀诗告成伊何年丰物阜丰禋孝祀介兹万祜韩愈诗四军齐作殷其如阜或拔其角或脱其距杨万里诗旧亭不为作山主背山起楼何以故更烦好手铲东阜放出钓台寸来许故果五切】咎【韵补跽许切三略彊弱相卤莫适禁御延及君子国受其咎易林金精耀怒带剑过午两虎相距弓弩满野虽忧无咎野上与切参同契望盈缩乖变凶咎执法刺讥诘过贻主韩愈诗斥遣浮华好此绨纻敕戒四方侈则有咎】薮【韵补苏户切诗叔在薮火烈具举蔡邕胡黄二公赞曰胡曰黄方轨齐武惟道之渊惟徳之薮陆机功臣颂舞阳道迎延帝幽薮宣力王室匪惟厥武总干鸿门披闼帝宇韩愈诗是日崇文入处其宇分散逐捕搜原剔薮辟穷见窘无地自处】垢【韵补果许切老子受国之垢是谓社稷主严忌哀时命务光自投于深渊兮不获世之尘垢孰魁摧之可久兮愿退身而穷处张超诮青衣赋臧获之类盖不足数古之赘壻尚犹尘垢况明智者欲作奴父繁钦诗郁郁桓桓有规有矩务在和光同尘共垢韩愈诗幸丹凤门大赦天下涤濯刬磢磨灭瑕垢下音户】亩【韵补满补切易林童女不织士弃耕亩暴骨千里嵗饥民苦班固西都赋士食旧徳之名氏农服先畴之畎亩商修族世之所鬻工用髙曽之规矩柳宗元牛赋见脰字注张籍诗老农家贫在山住耕种山田三四亩苖疎税多不得食输入官仓化为土皮日休诗闲寻尧氏山遂入深深坞种荈已成园栽葭宁记亩苏轼诗嗟我独何求万里涉江浦居贫岂无食自不安畎亩念此坐达晨残灯翳复吐】舅【韵补跽许切韩愈诗皇帝曰吁伯父叔舅各安尔位训厥甿畮畮满补切】纽【韵补碾与切陈琳大荒赋建王极以连衡兮布辰机而结纽阳干曜于干门兮隂气服于地戸】藕【韵补五举切司马相如上林赋与波摇荡掩薄水渚唼喋菁藻咀嚼菱藕】朽【韵补喜语切易林煎砂盛署鲜有不朽陈琳大荒赋廓寂寥而无人兮虽独存兮何补追防古之遐迹兮惟徳音兮不朽】臼【韵补跽许切易防木为杵掘地为臼韩愈诗俯视大江不见洲渚遂自颠倒若杵投臼】肘【韵补冡庾切音主释名肘注也可隠注也】诱【韵补演女切韩愈诗有恇其凶有饵其诱其出穰穰队以万数】牡【韵补满补切王维诗黄金买歌笑用钱不复数许史相经过髙门盈四牡客舍有儒生昻藏出邹鲁韩愈诗乃以上辛于郊用牡除于国南鳞笋毛簴】叩【韵补孔五切韩愈诗取之江中枷脰械手妇女累累啼哭拜叩手音暑】蔀【通韵裴古切易丰其蔀释文音部】狃【韵畧女古切诗将叔无狃戒其伤女】耉【韵补果许切诗南山有枸北山有楰乐只君子遐不黄耉崔骃慰志赋辟四门以博延兮彼幽牧之我举画定而计决兮岂云贲兮鄙耉陆机愍懐大子文当究遐徳登兹黄耉缉熈有晋克构帝宇韩愈诗涤濯刬磢磨灭瑕垢续功臣嗣防贤任耉垢果许切】苟【韵补果许切察邕述行赋登髙斯赋义有取兮则善戒恶岂云苟兮翩翩独征无畴与兮】糗【韵补口举切释名糗龋也饭而磨之使龋碎也】拇【音姥苏轼诗海风吹未凝古佛来布武当时汪罔氏投足不葢拇青莲虽不见千古落花雨】纠【韵补果羽切韩愈诗赤鳞黄龙頽陀结纠卿士庶人黄童白叟叟苏戸切】瞍【韵补苏戸切瞽瞍舜父释名瞍缩坏也按缩音近防】寿【韵补上与切韩愈诗天锡皇帝与天齐夀登兹太平无怠永久久音举】事【韵补疎女切韩子使鸡司夜令貍执防皆用其能上乃无事晋童謡幽州城门似蔵戸中有伏尸王彭祖有狐踞府门翟雉入聴事】饵【韵注音汝易林怒非怨妒贪得腐防而呼鹰鹯自令失饵】贵【俱雨切张耒诗阿几笑谓爷薄云无宻雨看爷饥寒姿儿岂合富贵】御【韵注音语诗我有防蓄亦以御冬魏文帝诗我徒我车涉此艰阻遵彼洹湄言刈其楚班之中路涂潦是御苏舜钦诗昏嗣竟从之此事狂夫阻唐制益纷华诸陵锁嫔御楼钥诗我欲从之逰讵敢厠俦侣画我往执鞭欣为李君御谢翺乐府邻之震震于户戒登陴彻守御神威掩至不及拒】虑【字典郎古切音鲁楚词九章惟佳人之独懐兮折芳椒以自处曽歔欷之嗟嗟兮独隐伏而思虑箕山歌日月运照靡不记覩防放其间何所却虑】絮【私吕切苏轼诗东坡病叟长羇旅冻卧饥吟似饥鼠倚赖春风洗破衾一夜雪寒披故絮】助【韵补牀举切诗我仪图之惟仲山甫举之爱莫助之衮职有阙惟仲山甫补之太翕食嘬嘬利如舞也翕其羽朋友助也苏轼诗为语里长者徳齿敬已古如翁有几人薄少可时助李觏诗若颛梵语及胡书昧者虽存明孰与其徒往往多材能暗结时贤为外助逺公自昔来庐山夸逞莲花邀社侣】翥【音主苏轼诗愿君理北辕六辔去如组上林桃花开水暖鸿北翥】遽【其吕切太隂气塞宇阳亡其所万物穷遽】庶【集韵赏吕切周礼庶氏注庶读如药煮之煮柳宗元晋问见茂字注苏舜钦诗朝家虽奉先越礼古不许君不祭臣防父不祭支庶丹楹岂非孝圣贬甚萧斧】觑【七庾切李觏诗唯恐此碑壊此书难再覩安得同寳镇收藏在天府自非大祭时莫教凡眼觑释恵洪诗阿慈佐井臼事众耐辛苦今朝质且尽父子此相觑頽然辄坐睡欠伸久不语】遇【音与石介诗好文有太宗好武有太祖先生文武具命兮竟不遇苏轼诗扬雄老无子冯衍终不遇不识孔方兄但有灵照女家藏古今帖墨色照箱筥】路【郎古切易林非理所求谁肻相与往来不获徒劳道路李贺诗石溪逺荒涩棠实悬辛苦古者定幽寻呼君作私路欧阳修诗胡为冉冉趋三十滞公府美璞思善价浮云有夷路大雅恶速成俟命宜希古苏轼诗人间俯仰成今古吴公台下雷塘路当时亦笑张丽华不知门外韩擒虎】露【上声欧阳修荷花赋覆翠被以薰香然犀灯而照浦双心并根千株泣露湛月白而风清杳池平而树古苏轼诗浩歌出门去暮色入村摀防月半隐山圆荷争泻露】度【徒古切陈师道诗两山为俯仰一鸟不得度临深负髙枕偷生宁得所歴歴数过帆当途气如虎杨士竒甘露赋圣人膺干符御九五溥帝泽肃皇度宏徳化于万方明威令于率土】渡【徒古切乐府桃叶歌桃叶复桃叶渡江不待橹风波了无常没命江南渡石介诗狱中饥不死特地生爪距貔貅十万师盟津直北渡塞上诸猛将低头若首鼠苏轼诗塔上一铃独自语明日颠风当断渡朝来白浪打苍崖倒射轩作飞雨】布【博古切方物畧记金星草赞长叶丛生背防星布髙医近识傅疽可愈】步【转注古音读作浦柳宗元铁炉步志江之浒凡舟可渉而上下者曰步韩愈罗池庙碑步有新船石介诗述作慕仲淹文章肩韩愈下唐二百年先生固独步投篇动范杲落笔惊王祜韩维诗归鞅一回首孤刹屹当午终期濯凉风杖防纵髙步释恵洪诗童头想懐橘衣椹应戏舞聊用慰其心髙追古人歩】固【公戸切易林金梁铁柱十年牢固完全不腐圣人安处石介诗从军官清吾何苦嘉州路逺尔勿语地不为我易其险我岂守道不能固子规子规漫啼絶断无清泪洒向汝李觏诗贤豪大抵多怜才引至门墙无龃龉其人既重法亦尊羽翼大成根本固我縁山谷见不逺缁褐憧憧尽愚鲁】具【其吕切苏轼诗异时亩一金近欲为逃户逰将解簮绂卖剑买牛具故山岂不懐废宅生蒿稆杨万里诗儿童喜时节笑语治尊俎南烹既前陈北果亦草具蝤蛑方才甘笋蕨未作苦】素【所矩切音防李贺诗咽咽学楚吟病骨伤幽素秋姿白髪生木叶啼风雨灯青兰膏歇落照飞蛾舞王禹偁诗乃知君子心所乐在稽古汉公得髙科不足惟坟素二年佐棠隂眼黑怕文簿】务【韵注音武诗外御其务左传国语引诗并作侮石介诗帐下立孙呉樽前坐伊吕笑语韬钤间出入经纶务犬羊恨未灭献防言可虏苏轼诗鸡鸣发余杭到寺已亭午参禅固未暇饱食良先务平生睡不足急扫清风宇】雾【文甫切柳宗元诗鸡鸣函谷客如雾貌同心异不可数欧阳修诗人侵树里耕花落日中雨平野见南山荒台起寒雾歌舞昔云谁令人但懐古苏轼诗明朝开鏁放观潮豪气正与潮争怒银山动地君不看独爱清香生云雾通首皆押语麌韵】附【诗经集传上声大雅予曰有疏附予曰有先后予曰有奔奏予曰有御侮后下五反奏宗五反苏舜钦诗不然诸苍生性命委草莽本蹷邦岂宁皮去毛安附歌此告巨公行当视前古】【他鲁切李贺诗乱袖交竿管儿舞呉音绿鸟学言语能教刻石平紫金解送刻毛寄新】故【韵补果五切东方朔答客难悉力慕之困于衣食或失门户使苏秦张仪与仆并生于今之世曽不得掌故易林雀行求食暮归呼乳反其屋宇安宁如故苏轼诗餽焉曰献称寡君岂比公卿相尔汝世衰道防士已失得丧悲欢反其故释恵洪诗老踪沧海珠道价压千古暮年还东呉岂不以亲故世衰道陵夷学者例顽鲁】顾【韵补果五切诗乃如之人兮逝不古处胡能有定寜不我顾韦孟诗穆穆天子照临下土明明羣司执宪糜顾潘岳西征赋探隠伏于难明委防贼之赵虏加显戮于储贰絶肌肤而不顾苏轼诗昔照熊虎姿今为猿鸟顾废兴何足吊万世一仰俯孔平仲诗渔人窥之即谋取手携罗网来翁所羣鸥瞥见皆逺逝千里翩翩一回顾】句【字典与矩同荘子履句履者知地形音义句音矩王禹偁诗孟郊常贫苦忽吟不贫句为喜玉川子书船归洛浦乃知君子心所乐在稽古杨万里诗海神喜我着绮语为我改容収雾雨乾坤轩豁未能许小试日光穿漏句】墓【莫补切苏舜钦诗吾闻诸礼经此制出中古秦蠃食先法乃复祭于墓石介诗死来三十载荒草盖坟墓四海无英雄斯文失宗主防子敢颠狂黠戎敢慢侮苏轼诗花间石室可容车流蘓宝盖窥灵宇何年霹雳起神物玉棺飞出王乔墓当时醉卧动千日至今石缝余糟糈谢翺乐府重宣徳意吊遗黎竒服军前释俘虏全家到阙拜上恩诏书为筑先臣墓】暮【莫补切李贺诗吹龙笛击鼍鼓皓齿歌细腰舞况是青春日将暮桃花乱落如红雨苏轼诗梦中旧事时一笑坐觉俯仰成今古愿君不用刻此诗沧海桑田真旦暮】注【音主苏轼诗余姚古县亦何有龙井白泉甘胜乳千金买断顾渚茶似与越人降日注】驻【之庾切张耒诗苏公守呉兴山水方有主子兮从之逰挂锡当可驻尘埃困狐鹤念子久失所】祚【上声蔡邕胡广铭见谟字注】裕【韵注音语诗此令兄弟绰绰有裕不令兄弟交相为瘉】误【疑古切易林播天舞地扰乱神所居乐无咎言不信误李商隐诗谁将玉盘与不死翻相误天更濶于江孙枝覔郎主苏轼诗故令将仕梦发棺劝子不为官所腐涂车刍灵皆假设着眼细看君勿误时来聊复一飞鸣进隠不须烦伍举】悟【疑古切参同契千周灿彬彬兮万徧将可覩神明忽告人兮心灵乍自悟探端索其绪兮必得其门户柳宗元佩韦赋桑宏和而却武兮涣宗覆而国举设任柔而自处兮防大戮而不悟王毂诗殊不知人心去暴秦天意归明主项王足底踏汉土席上相看浑未悟】住【之庾切音主王建诗空城雀何不飞来人家住空城无人种禾黍土间生子草闲长满地蓬蒿幸无主戴复古诗吾家老茅屋破漏尚可住门前五巨樟枝叶龙蛇舞半空隔天日六月不知暑】防【侯古切李贺诗不须浪饮丁都防世上英雄本无主买丝绣作平原君有酒惟浇赵州土】屦【音矩苏轼诗萧萧止还作坐聴及三鼓天明将吏集泥土满鞾屦登城望麰麦绿浪风掀舞】诉【所矩切石介诗事业过皋防才能堪相辅鳯凰世不容众鸟竞嘲诉狱中饥不死特地生爪距】妒【韵略丁五切音赌离骚时暧暧其将罢兮结幽兰以延伫世溷浊而不分兮好蔽美而嫉妒】惧【俱雨切石介诗两手拏人肝大牀横斗肚一饮酒一石贼来不怕惧怅下立孙吴樽前坐伊吕释恵洪诗见履字注】趣【音取杜甫诗北风起寒文弱藻舒翠缕明涵客衣净细荡林影趣何当宅下流余润通药圃戴复古诗鼓笛有声无曲谱布衫颠倒傞傞舞欲识太平真气象试看此尽有佳趣】袴【康杜切黄庭坚诗竹头抢地风不举文书堆案睡自语忽看髙马顿风尘亦思归家洗袍袴释恵洪诗枯根坼兆瘦叶压勃土邻家饭早占我方质袍袴此生为口腹梦幻相煎煮】妪【集韵委羽切李贺诗女娲鋉石补天处石破天惊逗秋雨梦入神山教神妪老鱼跳波瘦蛟舞】芋【正韵羊茹切左传芋尹无宇防之音义芋徐音羽史记项羽本纪士卒食芋菽】捕【方矩切方物畧记石龞鱼赞鲰鳞么质本不登俎以味见録虽细犹捕苏轼诗我悲亦何苦江水冬更深鳊鱼冷难捕】怖【博古切石介诗堂堂柳先生生下如猛虎十三断贼指闻者皆震怖沈与求诗解衣上锉旁攴枕憩行旅昏然饱安眠境寂絶猜怖】屡【力主切张九成诗其余及妻子咀嚼话江浦骨滓不敢掷念带烟江雨手足义可量封寄无辞屡】嫭【韵畧侯古切汉郊祀歌众嫭并】计【文选章句几吕切扬雄羽猎赋贲育之伦防盾负羽杖镆邪而罗者以万计】蔽【博古切孔子龟山操子欲望鲁兮龟山蔽之】载【七庚切音取庄子福轻乎羽莫之知载】烬【文选章句子与切左思魏都赋翼翼京室耽耽帝宇巢焚原燎变为煨烬】祃【韵补满补切诗是类是祃是致是附四方以无侮附上声晋鼓吹曲师执提工执鼓坐作从节有序盛矣允文允武搜田表祃】下【韵补后五切易潜龙勿用阳在下也见龙在田徳施普也诗于以奠之宗室牖下谁其尸之有齐季女宋玉髙唐赋旦为朝云暮为行雨朝朝暮暮阳台之下易林六龙俱怒战于陂下苍黄不胜旅人艰苦汉书叙传篇章博举通于上下略差名号九品之叙乐府神歌苏林开天门赵尊闭地戸神灵亦道同真官令来下王维诗坎坎击鼔鱼山之下吹洞箫望极浦韩愈诗帝车回来日正当午幸丹凤门大赦天下】罢【裴古切易林脱兔亡蹄三步五罢南行不进后市劳苦】夏【韵补后五切诗无冬无夏值其鹭羽秦琅玡刻石文西涉流沙南尽北戸东有东海北过大夏王褒四子讲徳论秦穆有王由五羖攘却西戎始开帝绪楚有叔孙子反兼定江淮威震诸夏扬雄城门校尉箴昔在先世有殷有夏癸辛不徳而设此险阻韦昭鼓吹曲摅武师斩黄祖攘夷凶族革平两夏韩愈诗维是元年有盗在夏欲覆其州以踵近武】暇【韵补后五切诗迨我暇矣饮此湑矣】稼【韵防小补公戸切韩愈送李愿序盘之中维子之宫盘之土维子之稼】相【韵注音抚礼记治乱以相郑康成读拊】荡【韵补动五切王逸九思载青云兮上升适昭明兮所处蹑天衢兮长驱踵九阳兮戏荡越云汉兮南济秣余马兮河鼓】【韵补后五切杨泉蚕贼爰求柔桑切若细缕起止得时燥湿是】秀【韵畧演女切陆机诗笃生我后克明克秀体辉重光承防景数】奏【诗经集传宗五反小雅籥舞笙鼓乐既和奏烝衎烈祖】鬬【当古切易林鸣鸡无距与雀格鬬】狩【韵补赏吕切易林明徳孔宜万嵗不亏驾龙廵狩王得安所】冦【韵略后五切班固燕然山铭四校横徂星流电扫萧条万里野无遗防扫苏五切】茂【韵补满补切宋玉笛赋絶郑之遗离南楚兮美风洋洋而畅茂兮易林当夏六月枝叶盛茂鸾鸟以庇召伯逰暑柳宗元晋问若飞防之翔舞洄水之容与以稼则硕以植则茂以牧则蕃以畜则庶庶上声】旧【力举切傅咸燕赋惟里仁之为美托君子之堂宇逮来春而复旋意眷眷而懐旧】佑【演女切易林明徳尤敏重华贡举被勲徴用公哲防佑】祐【韵注音与易林河伯娶妇东山氏女新婚三日浮云洒雨露我菅茅万邦防祐】豆【韵补动五切柳宗元牛赋皮角见用肩尻莫保或穿缄縢或实俎豆保音补】脰【韵补动五切柳宗元牛赋牟然而鸣黄钟满脰抵触隆曦日耕百亩往来修直植乃禾黍亩音姥】副【通韵通麌韵后汉书黄琼传阳春之曲和者必寡盛名之下其实难副寡音古】诟【况羽切刘向九叹诚惜芳之菲菲兮反以兹为腐也懐椒聊之蔎蔎兮乃逢纷以罹诟也】凑【韵补子羽切王延夀鲁灵光殿赋浮柱岹嵽以星悬溧峣而枝柱飞梁偃蹇以虹指揭蘧蘧而腾凑】咮【韵补腴庾切郭璞邉谿兽栎鸟赞边谿类豹皮厌妖蛊鸟愈隠疫黑文朱咮】后【韵补后五切易林蔡侯朝楚留连江渚逾时歴月思其君后蔡邕胡黄二公赞降神有周生申及甫允兹汉室诞育二后曰胡曰黄方轨齐武韩愈诗皇帝大孝慈祥悌友怡怡愉愉奉太皇后友演女切】屋【唐韵正音坞淮南子柱不可以摘齿筐不可以持屋马不可以服重牛不可以追速鉏不可以为刀铜不可以为努铁不可以为舟木不可以为釡速音所矩切汉书五行志丰其屋下独苦长狄生世主虏】木【莫补切易林膑诈厐子夷灶书木伏兵卒发矢至如雨魏师惊乱将为虏】福【方矩切易林哑哑笑语与欢饮酒长乐行觞千秋起舞拜受大福酒子与切】禄【唐韵正卢五反淮南子哀楚国之爵而平其制禄损其有余而继其不足砥砺甲兵时争利于天下足音祖下音五】谷【公户切释恵洪诗遥知到螺江杜林闻布谷迎门一调笑欢极但摩拊童头想懐橘衣椹应戏舞】谷【公户切音古易林金精耀怒带剑过午徘徊髙原宿于山谷】族【唐韵正音祖淮南子下至介鳞上及毛羽条脩叶贯万物百族由本至末莫不有序】犊【唐韵正音杜淮南子蟁蝱不食驹犊鸷鸟不搏黄口口音苦】卜【唐韵正音补韩愈送石处士序若驷马驾轻车就熟路而王良造父为之先后也若烛照数计而龟卜也后音户】速【唐韵正所矩切淮南子见屋字注】啄【唐韵正音主淮南子故蠧啄剖梁柱蟁蝱牛羊以啄与柱蝱与羊为韵】秃【唐韵正音土旧唐书吐蕃秃发氏之后语讹曰吐蕃】扑【唐韵正音拊史记秦本纪执捶拊以鞭笞天下徐广曰拊一作扑汉太尉刘寛碑鞭扑字作鞭拊】朴【滂古切蔡邕短人赋凿头断柯斧鞞鞨鼔补履朴脱椎柄捣薤杵】足【则古切易林虿室蜂户螯我手足又狗吠非主齧伤我足】曲【集韵颗羽切音踽史记曹相国世家军于曲遇陈丞相世家更以陈平为曲逆侯】绿【唐韵正力主反礼记君大夫鬊爪实于绿中注绿或为篓】浴【唐韵正音与素问上之下之摩之浴之下音戸】蠋【唐韵正音汝诗蜎蜎者蠋烝在桑野野上与切】室【所矩切易上古穴居而野处后世圣人易之以宫室上栋下宇以待风雨易林母赤子飨赐得土夷狄服降以安王室】末【文选章句读若姥宋玉风赋夫风生于地起于青苹之末侵淫谿谷盛怒于土嚢之口口孔五切】血【虚吕切太交多友唫少与鋭鏩鏩瞢□跙亲附防割犯血】药【通韵叶麌韵枚乗七发皓齿蛾睂命曰伐性之斧甘脆肥脓命曰腐肠之药】作【韵补总古切韩愈处州孔子庙碑惟此庙学邺侯所作厥初庳下神不以宇】若【唐韵古音读汝三畧尊卑相若强弱相虏古人读若字为汝故记之文多有以若为汝者史记项羽本纪云吾翁即若翁汉书云吾翁即汝翁此可据也】凿【韵补脞五切易林铅刀攻玉无不鑚凿龙体其举鲁班为辅按此四句当是转韵】萼【唐韵正音午礼记月令疏引律歴志萼布于午则午萼也】搏【唐韵正同拊史记李斯弹筝搏髀战国防作拊髀】伯【唐韵正音补诗侯主侯伯侯亚侯旅】咋【唐韵正音祖太不宴不雅□哑咋号咷戸雅阮古切】国【公戸切易林凿山通道南至嘉国周公所祝襄适荆楚又灵龟陆处盘桓失所阿衡退耕夏封于国】踣【斐古切吕氏春秋将欲毁之必重累之欲踣之必髙举之】辑【私吕切太女不女其心子覆夫辑】锄【集韵状所切鉏铻相距貌或从助】欤【集韵演女切叹也】疽【韵防子与切痈疽】胠【集韵口举切腋下】蘧【集韵臼许切艸名】椐【集韵茍许切木名】唹【集韵欧许切笑也】疋【集韵阻切足也】荼【韵防小补侯古切茅秀】梧【集韵偶举切敔乐器或作梧】枯【集韵后五切竹名通作楛】萸【广韵以主切】迂【广韵于武切曲回貎】孥【韵防小补奴古切子也】蒩【集韵子与切茅借祭也】防【广韵文甫切雉网】桃【韵防上与切抒物之器】防【集韵状所切龃龉齿不相值】休【韵防小补火羽切】鄹【集韵在庾切民所聚居】哑【唐韵正音坞】哺【集韵匪父切防咀嚼也或从甫】防【集韵州五切博雅鈻谓之防】玉【唐韵正鱼语反】狱【唐韵正鱼语反】薄【韵防小补裴古切蓾薄草也】剧【唐韵正音巨】【韵防小补羌举切蚥蟾蜍别名】
