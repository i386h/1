<!-- { "loadSidebar": true } -->
　　微【韵注居祐切淮南子黄哀微髙诱注楚大夫衰读维防之维征读救灭之救】须【息救切释名须秀也物成乃秀人成而须生也】愉【集韵他候切周礼大司徒以俗教安则民不愉郑众读】区【韵注口豆切汉书五行志区霿无识顔师古读】驹【韵注音冓孟子緜驹处于髙唐孙奭读易林三子成驹折损辕轴轴音胄】需【韵防补息救切郑康成易注需读为秀阳气秀而不直逹畏上坎也】窬【集韵大透切礼记儒有荜门圭窬释文窬音窦论语其犹穿窬之盗也与皇侃读】孚【韵补敷救切太元鼎血之莸九宗之好乃后其孚莸去声好许候切】郛【韵补敷救切张衡西京赋量径轮考广袤经城洫营郭郛】牏【集韵大透切史记万石君传取亲中裙厠牏身自浣涤徐广注一读牏为窦】稌【音豆苏轼诗渠来奕奕如赴如凑如云斯积如屋斯溜嗟唐之人始识秔稌】莓【广韵亡救切尔雅葥山莓郑樵读】荤【韵防小补尺救切王恒正始之音荤与臭同音古者斋戒不茹荤荤谓葱韭薤及胡荽皆草之臭者也】朝【韵补直祐切韦孟诗微微小子既苟且陋岂不牵位秽我王朝易林白雉群雊慕德贡朝】哨【韵注音宥口不正也礼记某有枉矢哨壶释文哨余救切】猱【集韵乃豆切诗无教猱升木沈重读】陶【韵略徒候切诗清人在轴驷介陶陶左旋右抽中军作好轴音胄抽敕救反好许候反】牢【字典力救切淮南子牢笼天地注牢读屋霤之霤楚人谓牢曰霤】【韵补居候切诗彤弓弨兮受言之我有嘉賔中心好之好许候切】忧【集韵于救切诗云汉序百姓见忧徐邈读国语商之衰也其铭有之嗛嗛之徳不足就也不可以矜而祗取忧也】流【韵补力救切傅元诗宏道兴化实在良守悠悠建平皇泽未流朝选于众乃子之授】旒【韵补力救切皮日休补九夏歌何以乐之金石九奏何以赐之龙旗九旒】羞【韵补息救切张协七命繁肴既阕亦有寒羞商山之果汉皋之楱】詶【广韵承呪切梅尧臣诗庭前枯石榴寒雀竝清昼逍遥独咏歌□与报詶】醻【诗经集传市救反小雅君子信谗如或醻之君子不惠不舒究之】雠【韵补承呪切诗无言不雠无徳不报报敷救切史记髙祖本记留饮酒雠数倍汉书蒯通传賛忠不终而诈雠注并同售易林良房美谋无言不雠克厌帝心君子祐】抽【韵畧敕救反诗见陶字注】搜【集韵先奏切庄子王子搜逃乎丹穴徐邈读后汉书董卓传卓纵放兵士剽虏资物谓之搜牢注二字皆去声】驺【集韵才候切礼记车驱而驺至于大门注驺音骤荀子驺中韶濩杨倞读汉书鼂错传材官驺苏林读】侔【集韵莫侯切考工记轮人凡为轮行山者欲侔刘昌宗读】投【韵补大透切马融长笛赋观法于节奏察度于句投李善注投与逗古字通乐府常林欢宜城投酒今行熟注投音豆】钩【集韵居候切诗以尔钩援释文古候反】沟【韵会小补丘候切沟瞀无知也荀子愚陋沟瞀杨倞读】韝【韵注音冓礼记以缨拾矢可也注拾谓射韝释文韝古豆切】耰【韵补于救切史记防传耕之耰之鉏之耨之】浏【韵注音溜左思吴都赋防浏飕颲张铣读】犹【韵畧于救反诗我既厌不我告犹谋夫孔多是用不集言盈庭谁敢执其咎如匪行迈谋是用不得于道集疾救反咎巨又反道徒候反左思呉都赋轻禽狡兽周章夷犹狼跋乎紭中忘其所以腅旸失其所以去就】莸【韵畧去声左传繇曰一薰一莸十年尚犹有臭太元见孚字注】揉【广韵汝又切诗揉此万陆德明读考工记轮人揉辐必齐李轨读楼钥诗立朝凛大节论事几及霤言必体国平生无矫揉藜藿为不采风采照宇宙】搜【集韵所救切尔雅搜聚也施干读】防【集韵直祐切汉书司马迁传防史记石室金鐀之书顔师古注防音胄】鍪【韵会小补莫候切博雅釜也】軥【等韵公候切汉书游侠传乘不遇軥车晋灼注軥音工豆反】蝼【字典音漏周礼内饔马黑脊而般臂蝼干寳读去声礼记作漏】璆【集韵力救切书厥贡璆铁银镂砮磬释文璆闾防反】鞻【韵注音漏周礼鞮鞻氏刘昌宗读】蟊【集韵莫候切引洪范曰蟊曰尅刘昌宗读】盩【集韵直祐切音胄诗传诸盩大王古公父名】棓【敷救切太元逺之□近之棓迎父迦逅】讲【唐韵正古音媾史记项羽本纪业已讲解汉书作媾又甘茂传樗里子与魏讲罢兵索隐邹氏曰讲读曰媾】缿【集韵下遘切汉书赵广汉传又教吏为缿筩】傋【集韵居候切荀子愚陋傋瞀俗本譌作沟】宄【唐韵正同究汉酸枣令刘熊碑贪宄革情宄作究李邕歙州刺史叶慧明碑追究往事究作宄】子【则候切郑侠诗举足念其身行幽如白昼又当夙夜间警戒其君子神灵依正直惟仁孝是祐】祀【承呪切易林行如桀纣虽祷不祐命衰絶周文君乏祀纣直祐切又泣哭社悲商无后甲子昧爽殷人絶祀】处【尺救切王九思起奋迅兮奔走□羣小兮謑訽载青云兮上升适昭明兮所处】所【所祐切易林仲春巡狩东见羣后昭徳允明不失其所】乳【韵补如又切易林胎卵胞乳长大成就君子万年动有福祐】腐【敷救切刘向九叹诚惜芳之菲菲兮反以兹为腐也怀椒聊之蔎蔎兮乃缝纷以罹诟也】侮【韵补莫候切诗敦弓既彀既挟四鍭四鍭如序賔以不侮太元震震不侮濯潄其訽】聚【韵补组救切易林桀纣无道民散不聚背室弃家君出走道田候切班固西都赋毛羣内阗飞羽上覆接翼侧足集禁林而屯聚】取【韵注音僦易勿用取女释文取七臭切汉书萧何传周书曰天予不取反受其咎咎去声】醢【胡遘切刘向九叹背玉门以奔骛兮蹇离尤而干诟若龙逢之沈首兮王子比干之逢醢】殆【田候切易林火虽炽在吾后防虽多在吾右身安吉不危殆】沼【文选章句直祐切班固东都赋外则因原野以作苑填流泉而为沼发苹藻以潜鱼丰圃草以毓兽】愀【字典七救切马融广成颂山谷萧条原野愀上无飞鸟下无走兽梅尧臣诗君子聆法音充尔溢肤腠尝期蹑屐过吾侪色先愀】道【诗经集传徒候反小雅见犹字注班固幽通赋固行行其必凶兮免盗乱为赖道形气发于根柢兮柯叶彚而零茂】稻【田候切易林黍稷盛茂多获藁稻】造【韵畧徂候反诗我龙受之蹻蹻王之造受去声大元龙出于中见其造也庳虚无否不能大受也】考【诗经集传袪候反周颂闵予小子遭家不造嬛嬛在疚于乎皇考永世克孝造徂候反孝呼候反】埽【所祐切班固封燕然山铭然后四校横徂星流彗埽萧条万里野无遗寇】草【韵注音茂穆天子传穄麦之所草郭璞注草古茂字】昊【韵畧许候反诗有北不受投畀有昊受承呪反】夭【许救切韩愈李元賔墓志铭生而不淑孰谓其夀死而不朽孰谓之夭李庾西都赋年谷比登未极于富人庶稍蕃未臻于夀动植小遂犹有枯夭】有【集韵尤救切书朞三百有六旬有六日诗不日有曀注有又也楼钥诗公心信如水古井波不皱荣观处超然轩冕亦何有翩翩欲赋归排云屡腾奏】手【去声黄庭坚诗私田苦薄王税多诸弟号寒诸妹瘦扶将白髪渡江来吾二人如左右手张耒诗又思理难常功业亦邂逅岂令匠石斤常缩袖间手楼钥诗抚民过婴儿闾里息争鬬奸胥及强使时用霹雳手人诵南山判情通理亦究】口【音冦苏轼诗天生烝民为之鼻口美者可嚼芬者可嗅美必有恶芬必有臭张耒诗韩生丹青写天廐磊落万龙无一瘦岂知车下骨如墙饥齧草根刺伤口释惠洪诗乌兰洲塞夏国口大河天来箭激溜排空但闻地喘吼势撞石壁欲穿透崔伯易感山赋孰要于迩孰闭其后记省在目陈説在口慿轼结靷忿豢去就】母【韵会小补莫候切韩愈唐充妻卢氏墓志铭率其先猷令徳是茂爰归得家九子一母】柳【韵注音溜礼祀池视重霤疏池者柳车之池柳车以象宫室之霤柳读霤】斗【都豆切皮日休蓝田关铭难图其形莫状其秀双扉未开天地如斗晁补之诗河流之所濡一斛泥数斗我庄当水穷乃比石田瘦尚无东陵况有南山豆何梦桂诗国天柱倾哀我鞠子疚苍鵞飞冲天祅星大如斗】狗【集韵许候切本作□熊虎子名尔雅熊虎丑其子狗】久【字典居祐切仪礼幂用疏布久之注久读为炙塞也苏轼诗丈夫自重贵难售两翁今与青山久后来太守更风流要伴前人作诗瘦楼钥诗义命孰不知践履或差谬惟公见善明力行真耐久有时相与言心同兰茝臭】丑【去声黄庭坚诗去日樱桃初破花归来着子如红豆四时驱迫少须臾两髩飘零成老丑释惠洪诗攧雷溅雪喧夜昼千年石骨亦不朽碎为青红杂怪丑疆久空烂甲胄朽许救切】受【韵畧承呪反诗见造字注崔膺金镜赋乍见红顔之外透忽惊粉壁而中漏待物以虚无大不受苏轼诗我无天游六凿交鬬鹜而不反跬歩商受伟哉先师安此微陋张耒诗耽然老于荛举歩安不骤目光逈双射怒吻呀欲受释惠洪诗撞石壁欲穿透石坚捍之不肯受攧雷溅雪喧夜画楼钥诗旗鸣鼓吹贲此蓬荜陋清谈不及私翁归况不受】牖【于救切楼钥诗公退入家塾诸生后生秀吏卒不识面洛诵出牕牖几年南塘路来往困僵仆】偶【广韵五遘切张耒诗俗儒昧事实文字工防绣可观不可用章甫冠土偶子能独不然浑朴谢雕镂崔伯易感山赋凭轼结靷忿豢去就所过之邑鹯视狼吼诘无不讲向无不偶】阜【韵注音覆诗田车既好四牡孔阜东有甫草驾言行狩梁鸿诗惟季春兮华阜麦含英兮方秀哀茂时兮逾迈愍芳香兮日臭欧阳修诗吾思夷陵山山乱不可究东城一堠余髙下渐冈阜崔伯易感山赋行野者非乐其野逐兽者非即其兽徘徊陵陆逾跇陂阜】咎【韵畧巨又反诗见犹字注梅尧臣诗遂乖真谛言兹亦甘自咎中顶防几望凉蟾皓如昼】薮【集韵千候切车毂空也考工记轮人以其围之阞捎其薮李轨读】舅【巨救切楼钥诗我归公亦来门户托云覆黄堂间参语惟我甥与舅扬旌鸣鼓吹贲此篷荜陋】朽【字典许救切李贺诗桂露对仙娥星星下云逗凄凄栀子落山璺泣清漏下有张仲蔚披书案将朽欧阳修诗当时留赏虽邂逅后世传之因不朽释惠洪诗见丑字注】臼【巨救切杨敬之华山赋起者似人伏者似兽坳者似池洼者似臼】肘【陟救切释惠洪诗李侯横槊千骑后望云赋诗剑碍肘徐渉河流马俯齅】牡【韵注音茂礼记修键闭注键牡闭牝也徐邈读崔伯易感山赋孰方孰圆孰牝孰牡冲轮孰敏沮雁孰懋】掊【韵注音副庄子自掊击于世俗徐邈读史记吕后本纪掊兵罢去徐广读】苟【古候切楼钥诗少年塲屋声六艺饱芳潄一行起作吏所立已不苟立朝凛大节临事几及霤】玖【居祐切释惠洪诗徐渉河流马俯齅下马得之等琼玖】纣【直祐切易林见祀字注】绺【力救切沈佺期诗上有仙人长命绺中看玉女迎欢绣】蚴【集韵伊谬切方言燕赵谓防小者曰蚴蜕】事【文选章句如又切班固东都赋盛娱游之壮观奋泰武乎上囿因兹以威戎夸狄耀威灵而讲武事】记【居祐切宋玉神女赋目畧微盼精彩相授志态横出不可胜记意离未絶神心怖覆】四【所祐切李庾西都赋予在人上歴祀三四年谷比登未极于富】炽【陟救切易林云梦苑囿万物蕃炽犀象玳瑁荆人以富】遇【余救切易林羔裘豹褎东与福遇】露【通韵遇韵通宥韵李贺诗尊有乌程酒劝君千万夀全胜汉武锦楼上晓望晴寒饮花露】度【韵注音豆易林节情省欲赋敛有度家给人足公刘以富皇甫湜与李生书读书未知句度古音附录度音句读之读】具【韵补忌救切张衡东京赋奢未及侈俭而不陋规遵王度动中得趣于是观礼礼举义具趣千侯切马融广成颂上无飞鸟下无走兽虞人植旍猎者効具车弊田罢旋入禁囿】数【韵补先奏切陆机诗笃生我后克明克秀体辉重光承规景数韩愈卢处士墓志铭贵兮富兮如其材得何数兮】务【韵注音茂王逸九思进恶兮九旬复頋兮彭务拟斯兮二踪未知兮所投投音豆】雾【韵注莫候切释名雾冐也气蒙乱覆冐物也冐莫候切】骛【韵补莫候切陆云诗巍巍先基重防累构炎炎重光遐风激骛】附【集韵扶富切説文引春秋传附娄无松栢夏侯惠景福殿赋曾栌外关榱桷内附或因以连接或邪诡以盘构】注【集韵陟救切与咮通考工记梓人以注鸣者释文注音昼史记律书西至于注索隠注咮也音丁救反】裕【韵补余救切陆机诗笃生我后克明克秀茂德渊冲天姿玉裕】诉【所祐切苏轼屈原庙赋托江神以告兮冯夷教之以上诉歴九关而见帝兮帝亦悲伤而不能救】惧【忌救切易林独憎夜嫫母畏昼平王逐建荆子忧惧】趣【韵补千候切张衡东京赋见具字注】铸【韵补职救切淮南子今夫冶工之铸器髙诱注铸读如唾呪之呪】哺【韵补蒲候切易林乌鹊食鷇张口受哺蒙被恩德长大成就】赴【韵补敷救切傅咸燕赋逮来春而复旋意眷眷而怀旧一委身乃无二岂改适而更赴】欬【苦候切张耒诗我友居淮濵领德昔自幼岂期羁旅问及获闻□欬嗟君如美玉外彻中乃厚】喙【韵注同咮史记天官书柳为鸟注索案汉书天文志注作喙正义啄丁救切】缦【韵注示豆切礼记不学操缦不能安陆徳明读】笑【字典音秀江总诗玉脸含啼还自笑若使琴心一曲奏】叫【集韵古幼切庄子叫者譹者郭象读】少【韵补舒救切欧阳修蔡君山铭父不哭子老不哭少嗟夫君山而不得夀】孝【韵补许候切释名孝畜也畜丑救切诗见考字注】较【韵补居候切欧阳修祭尹子渐文其生未始以一齐其死宜其有夭夀茍百年者亦死则短长之何较】报【韵注敷救切诗见雠字注国语改葬共世子国人诵之曰贞之无报也孰是人斯而有是臭也】盗【田候切易林南风召冦呼我北盗间谍内应与我争鬬】灶【音奏崔伯易感山赋孰为龙首孰为天灶向背孰从草木孰遘器械孰便凭倚孰厚】告【韵补居候切屈原九章道思作颂聊以自救兮忧心不遂斯言谁告兮】诰【居候切李庾西都赋太傅在前少傅在后载言载笔出纳谟诰】好【韵补许候切诗羔裘豹褎自我人究究岂无他人惟子之好屈原九章晋申生之孝子兮父信谗而不好行婞直而不豫兮鲧功用而不就易林春生孚乳羽毛成就举不失宜君臣相好】到【都豆切易林望幸不到文车未就】冒【韵补莫候切释名眸冒也相裹冒也史记律书牛者冒也言地虽冻能冒而生也】悼【田候切王安石祭曾博士文公今有子能隆公后惟彼生者可无甚悼】播【彪去声谢翺乐府皇风播平瞉霿星辰起皆北走注播协毕后反走音奏】罄【文选章句读覆左思魏都赋若此之属繁富伙够非可单究是以抑而未罄也够音逅】福【集韵敷救切史记策传邦福重宝徐广读】糓【集韵居候切论语三年学不至于糓皇侃读左传楚人谓乳糓注糓与防同汉书五行志书序曰亳有祥桑糓共生顔师古注糓音彀】肉【韵补如又切释名肉柔也尔雅肉倍好谓之璧释文肉如授反易林猕猴兎走腥臊少肉】族【韵补千候切白虎通族者凑也恩爱相流凑也又与蔟同汉书律歴志一曰黄钟二曰太族又与奏同汉书严安传调五声使有节族】陆【唐韵正音溜隂符经天发杀机移星易宿地发杀机龙蛇起陆】轴【韵补直祐切释名轴抽也入毂中可抽出也诗见陶字注易林见驹字注】逐【集韵直祐切易良马逐音义一音胄山海经夸父与日逐郭璞读】牧【集韵莫候切书莱夷作牧释文音茂礼记牧之野刘昌宗读】渎【集韵大透切左传郑伯有自墓门之渎入杜预注渎与窦同史记齐太公世家遂杀子纠于笙渎索隠渎音豆按左传作生窦】育【韵注音防説文引书教育子古音畧育读幼后转作胄】僇【唐韵正音溜后汉书段颎传羌封僇良多滇那等注僇音力救反】镞【集韵千候切传雅镞砮镝也】筑【韵补职救切潘岳西征赋考土中于斯邑成建都而营筑既定鼎于郏鄏遂钻而启繇】啄【正韵音昼与味同韩诗外传鸟之美羽句啄者鸟畏之汉书东方朔传夫口无毛者狗窦也声謷謷者鸟哺鷇也凥益髙者鹤俛啄也顔师古注啄音竹救反】朴【韵注音副宋祁笔记朴字古音平豆切司马相如上林赋于是乎卢橘夏熟黄甘橙楱枇杷橪柿亭柰厚朴】舳【集韵余救切小尔雅船头谓之舳】孰【唐韵正殊溜反史记呉世家王夀梦世本作孰姑宋衷曰夀孰音相近】毒【唐韵正胡救反淮南子令民知所避就当此之时一日而遇七十毒】笃【唐韵正胡救反老子致虚极守静笃万物并作吾以观其复复音扶究切】蠋【韵防小补叶宥韵诗鞗革金厄传厄乌蠋也诗诂金厄乃接辔之环形似乌烛以金为之注蠋沈音昼】敕【广韵苏奏切与同周礼疾医冬时有上气疾注亦作敕】噣【唐韵正同咮诗小星传三心五噣释文噣张救切史记楚世家射噣鸟于东海索噣音昼韩愈诗天空浮修眉浓緑画新就撑有巉絶海浴褰鹏噣崔伯易感山赋东西孰广南北孰袤为蛇孰尾为鹳孰噣】殻【韵补丘候切张协七命商山之果汉皋之楱析龙眼之房剖椰子之殻芳旨万选承意代奏】浊【转注古音畧音咮星传柳为鸟浊字本作噣古字借用耳】渥【韵注于候切考工记防氏渥淳其帛释文渥同沤】穸【字彚补借作究字汉樊敏碑贯穸道度无文不覩】踣【广韵匹候切与仆同庄子申徒狄因以踣河梅尧臣诗尹子体雄恢攀缘逾习狃欧阳称壮龄疲软屡颠踣竞欢相扶持芒屩恣践蹂】集【韵略疾救反诗见犹字注】
