<!-- { "loadSidebar": true } -->
　　中【文章句钟缘切音专左思吴都赋金镒磊珂珠琲阑干桃笙象簟韬于筒中蕉升越弱于罗纨】躬【韵补居员切音涓楚词大招山林险隘虎豹蜿只鰅鳙短狐王虺骞只魂兮无南蜮伤躬只】宫【韵居员切黄庭经自髙自下皆真人玉堂绛宇尽元宫人音然】穷【居员切易林凶门生意牢户多寃沙陁秃齿使我困穷】风【韵肤眠切音近偏王粲诗烈烈冬日肃肃凄风潜鳞在渊归雁载轩】功【文章句居员切张衡东京赋及将祀天郊报地功祈福乎上元思所以为防】之【文章句读若旃张衡东京赋司仪辨等尊卑以班璧羔皮帛之贽既奠天子乃以三揖之礼礼之穆穆焉皇皇焉济济焉将将焉信天下之壮观也】兹【广韵胡涓切音悬黒也左传何故使吾水兹释文兹音元按今本作滋】斯【字典与鲜同诗有斯首笺斯白也今俗语斯白之斯作鲜孔頴逹曰鲜而变为斯者齐鲁间语鲜斯声相近韩愈石校理墓铭生之艰成之又艰若有以为而止于斯】牺【韵注音全礼记天子以牺牛郑康成读】漦【集韵栈山切音潺引国语夏后所藏龙漦】耏【韵注音端后汉书顺帝纪疏勒国献师子注引东观记师子似虎正黄有防耏通典作□耏注□音髯耏音端】防【韵注音暄易防谦郑康成读防为揎】飞【诗纪匪眠切穆天子传黄竹诗有皎者骆翩翩其飞嗟我公侯　勿则迁】饥【通韵叶先韵乐府西乌夜飞曲暂请半日给徙娘店前目作宴瑱饱腹作宛恼饥】濡【集韵暖平声汉书地理志中山国曲逆注濡水于城北曲而西流故曰曲逆颜师古曰濡音乃官反】须【集韵逋还切礼记笏大夫以鱼须文竹注崔云用文竹及鱼班也隐义云以鱼须饰文竹之边须音班】扶【韵防小补音蟠汉书天文志晷长为潦短为旱奢为扶注扶当为蟠蟠止不行也】倪【韵防小补音妍荘子和之以天倪班固读】西【韵补萧前切音先汉郊祀歌象载瑜白集西食甘露饮荣泉易林兄征东燕弟伐辽西大克胜还封居河间太元月阙其慱不如开明于西班固西都赋右界褒斜陇首之险带以洪河泾渭之川众流之隈汧涌其西魏文帝诗耿耿伏枕不能眠披衣出户歩东西悲风清厉秋气寒曹植诗惊飇接我出故归彼中田当南而更北谓东而反西后汉书窦融賛孟孙明边伐北开西宪寔空漠逺兵金山淑诗义分明于霜信行直如交欢池阳下留宴汾隂西江淹诗昔我学冠剑逢君在三川何意风雨激一诀异东西】开【韵防小补轻烟切音牵书导岍及岐集韵或作开通作汧】真【韵补之然切音旃黄庭经积功成链非自然是由精神亦由专内守坚固真之真陆云陆常侍诔于维君徳齐圣广渊羣彦景附渐化濯真】因【韵补伊连切音烟陆云诗殊音合奏曲异响连絶我欢条统我思因参同契变易更盛消息相因终坤始复如循连环韩愈诗日月相噬齧星辰踣而颠吾不汝之罪知非汝由因】辛【韵补萧前切萧仲卿诗奉事循公姥进退敢自专昼夜勤作息伶俜萦苦辛】新【韵补萧前切淮南子姑洗者陈去而新来也髙诱注新读鲜道藏歌终刦复始刦愈觉灵顔新道林蔚天京下光诸地仙】晨【韵补时连切音禅陆机挽歌侧听阴沟涌卧观天井悬广霄何寥廓大暮安可晨髙仙盻游洞灵之曲玉室焕东霞紫辇将降晨华台何盻目此宴飞天元清静太无中眇眇蹑景迁】辰【韵补时连切易林戴缾望天不见星辰刘向九叹凌惊雷以轶骇电兮缀鬼谷于北辰鞭风伯使先驰兮囚灵元于虞渊陆云诗既至既觐吾思旷年旷年殊域觐未浃辰韩愈诗吾悬日与月吾系星与辰日月相噬齧星辰踣而颠】臣【韵补时连切道藏歌跻景西那东肆观善因缘常融无地官皆是圣皇臣欧阳修范文正公墓铭公居三年怯勇隳完儿怜兽扰卒俾来臣】人【韵补如延切音然易上不在天下不在田中不在人汉安世房中歌飞龙秋防上天髙贤愉乐民人汉成帝时謡邪径败良田谗口乱善人桂树华不实黄爵巢其颠刘向列女颂望色请罪桓公嘉焉厥后治内立为夫人乐府紫骝马歌烧火烧野田野鸭飞上天童男娶寡妇壮女笑杀人韩愈平淮西碑帝有恩言相度来宣诛止其魁释其下人欧阳修王侍讲墓铭公世可考寔太原人后家于宋遂以蕃焉】仁【韵补如延切杜笃论都赋今国家躬修道徳叶惠含仁湛恩沾洽时风显宣徒垂意于持平守实务在爱育元元欧阳修诗我笑谓吴生尔其听我言顔回不贰过后世称其仁】神【韵补时连切礼记清明在躬气志如神耆欲将至有开必先易林逐利三年利走如神展转东西如鸟避丸焦仲卿诗念与世间辞千万不复全故作不良计勿复怨鬼神参同契三物相含受变化状若神下有太阳炁伏烝须臾间先液而后凝号曰黄舆焉韩愈诗虽不开口虽不开闗变化咀嚼有鬼有神】亲【韵补苍先切音千汉荡隂令张君碑既多受祉永享南山乾道不缪唯叔是亲杨方诗磁石招长针阳燧下炎烟宫商声相和心同自相亲】绅【韵补尸连切音羶韩愈诗奈何不自信反欲从物迁感伤遂成咏昧者宜书绅通首叶先韵】身【韵补尸连切易林继体守藩纵欲废贤君臣淫佚夏氏失身刘向九叹陵魁堆以蔽视兮云防冥而防前山峻髙以无垠兮遂曽闳而廹身汉书叙传哀平之防丁傅莽贤武嘉戚之乃防厥身陈琳武军赋其弓则乌号越耗繁弱角端象弭绣貭哲拊文身杨方诗我情与子合亦如影追身寝共织成被絮用同功绵】宾【韵补卑眠切音边易系于金柅柔道牵也包有鱼义不及宾也陆机挽歌人往有反嵗我行无归年夀堂延魑魅虚无自相宾】滨【韵补卑眠切陆云诗昔余言旷泛舟东川衔忧告辞挥泪海滨嵇喜诗华堂临浚沼灵芝茂清泉仰瞻青禽翔俯察緑水滨苏辙诗送我出重岭长揖清江滨我老益不堪惟有二顷田】邻【韵补陵延切音怜老子与兮若冬渉川犹兮若畏四隣易林筑阙石颠立基水源疾病不安老孤无隣陆机挽歌人往有反岁我行无归年昔居四民宅今托万鬼隣参同契干健盛明广被四隣阳终于巳中而相干敬元子歌顾见双使者愽着太行山长谷何峥嵘齐城相接隣纵我飞龙辔勿临无极渊】鳞【韵补陵延切司马相如子虚赋瑉玉旁唐玢豳文鳞赤瑕駮荦杂臿其间晁采琬琰和氏出焉太元宻网离于渊不利于鳞道藏歌白鹄挥轻翮神虬奋緑鳞羣仙俨轩驾玉女散华烟】麟【韵补陵延切班固西都赋清凉宣温神仙长年金华玉堂白虎麒麟韩愈诗指摘相告语虽还今谁亲翩然下大荒被发骑麒麟亲音千此诗通篇皆先韵】珍【韵补张连切音邅扬雄长杨赋莫不蹻足抗首请献厥珍使海内澹然永亡边城之灾金革之患班固东都赋天子受四海之图籍膺万国之贡珍内抚诸夏外绥百蛮参同契挺除武都八石弃捐审用成物世俗所珍罗列三条枝茎相连陈琳马瑙勒赋遭时显价冠世珍兮君子穷逹亦时然兮】嗔【集韵亭年切音田说文盛气也引诗振旅嗔嗔杜甫诗参差谷鸟吟不见逰子还痴女饥咬我啼畏虎狼闻懐中掩其口反侧声愈嗔小儿强觧事故索苦李餐闻无沿切韩愈诗我不出应客去而嗔从者语我子胡为然】尘【韵补澄延切音防班彪北征赋怱进路以息节兮饮余马兮洹泉朝露渐余冠葢兮衣防蔼而防尘参同契夬阴以退阳升而前洗濯羽翮振索宿尘】陈【字典都年切音颠易林秋梁未成无从至陈水深难渉使我不前黄庭经火兵符图备灵闗前昻后卑髙下陈陆云诗无索炤灼有求幽细防不错毫芒以陈积篑为山纳流成渊太真夫人诗告以鸿飞术授以玉胎篇璚膏凝元炁素女为我陈】春【文选章句昌缘切司马相如上林赋过鳷鹊望露寒下棠棃息宜春扬雄蜀都赋其佚则接芬错芳襜袩纎延凄秋发阳春】津【韵补将仙切音牋黄庭经中有童子冥上元主诸六府九液源外应两耳百液津葛仙公诗散诞游山水吐纳灵和津链气同希夷静咏道徳篇太真夫人诗驾骖紫虬辇灵顔一何鲜啓我寻长途邀我自然津乐府懊侬歌丝布涩难缝令侬十指穿黄牛细犊车逰戯出孟津石城乐布帆百余幅环环在江津执手双泪落何时见欢还】秦【昨先切音前韩愈祭郑夫人文未齓一年兄宦王官提携负任去洛居秦】银【韵补鱼轩切音言杨方诗修途曲且险秋草生两边黄华如防金白华如散银】垠【楚词集注鱼坚切音妍逺游道可受兮而不可传其小无内兮其大无垠】巾【韵补经天切音坚周采薪人歌巾金巾入天门呼长精歙元泉鸣天鼓养泥丸门民坚切韩愈诗东野夜得梦有夫元衣巾闯然入其户三称天之言】民【韵补弥延切音眼易其行次且行未牵也无鱼之凶逺民也易林径邪贼田政恶伤民夫妇呪咀防山覆颠乐府雁门太守行从温补洛阳令治行致贤拥防百姓子养万民杨方诗齐彼蛩蛩兽举动不相捐生有同室好死成并棺民】防【韵补弥延切傅毅洛都赋通谷岋防石瀬寒泉砥碬所出爰有碝防】缗【韵防小补莫贤切诗缗蛮黄鸟通作绵】贫【韵补频眠切音骈欧阳修诗士欲见所守视其居贱贫何用慰离居赠子以短篇】醇【殊沿切音然栁宗元闵生赋仰矜危而俯栗兮弭日夜之拳挛虑吾生之莫保兮忝代徳之元醇孰眇躯之敢爱兮窃有继乎古先】纯【韵补殊沿切陆云陆丞相诔我公初载天嘏之纯重光纳照旋玑授铨】唇【时连切释名唇縁也口之縁也扬雄蜀都赋罗儒吟吴公连眺朱顔离绛唇眇眇之态吡噉出焉】伦【韵补闾员切音连扬雄觧嘲深者入黄泉髙者出苍天大者含元气纎者入无伦桓驎诗邈矣甘罗超等絶伦伊彼杨乌命世称贤嗟予惷弱殊才伟年黄庭经耳神空闲字幽田舌神通命字正伦齿神锷锋字罗干】纶【韵补闾员切文子上求楫而下致船上言若丝下言若纶易林防山不然钓鱼失纶道藏元始歌黄庭戊己无流源彻通五藏十二纶】轮【韵补闾员切易林方轴圆轮车行不前组囊以锥失其事便便平声焦仲卿诗青雀白鹄舫四角龙子幡婀娜随风转金车玉作轮踯躅青骢马流苏金缕鞍陆机羽扇赋夫创始者恒朴而饰终者必妍是故烹饪起于热石玉辂基于椎轮】沦【韵补闾员切道藏歌今日庆元吉忆曽状曲泉万神同斯和亿劫岂知沦】旬【韵补松宣切音旋栁宗元祭兄文留连逰观渉月弥旬夜爇膏炬昼凌风烟】廵【集韵余专切礼记隂阳长短终始相廵注廵读如沿汉之沿谓更相从道太元天日错行隂阳更廵死生相摎万物乃纒皇极内篇靡物不尔无时不然愈析愈防愈穷愈廵欧阳修诗我笑谓吴生尔其听我言君子能自知改过不逡廵】均【字典与专切吕氏春秋子能使藁数节而茎坚乎子能使穗大而坚均乎史记夏本纪均河海通淮泗郑康成曰均读沿又音鳏韩愈诗问天主下人厚薄胡不均天曰天地人由来不相闗】臻【集韵将先切音笺琴操霹雳引疾雨盈河霹雳下臻洪水浩浩滔厥天铿趠隆愧隐隐阗阗班固终南山赋彭祖宅以蝉蜕安期飨以延年唯至徳之为羙我皇应福以来臻晋乐章羣凶受诛殛百禄咸来臻黄华应福始王凌为祸先陆机吊魏武帝文彼人事之大造夫何往而不臻将覆篑于浚谷挤为山乎九天陆云诗浚风叶极絶辉照渊肃雍往播福禄来臻裴秀诗有肴如林有货如山率土同欢和气来臻】榛【韵补声近防司马相如子虚赋隃絶梁腾殊榛捷垂条掉希间牢落陆离烂漫逺迁又吊二世赋汨淢靸以永逝兮注平皋之广衍观众树之蓊薆兮览竹林之榛榛衍平声】姻【韵补伊连切焦仲卿诗虽与府吏要渠防永无縁登即相许和便可作婚姻】闉【集韵因莲切曲也荘子闉跂支离无脤司马彪读烟】鹑【集韵徒官切音团说文雕也诗匪鹑匪鸢】遵【韵补租全切音牋李尤徳阳殿赋曰若炎唐稽古作先于赫圣汉抗徳以遵参同契命参同契微览其端辞寡道大后嗣宜遵委时去害依托邱山陆云诗厥伊何靡旷不遵厥明伊何靡妙不研无索炤灼有求幽】振【韵补之然切陈琳栁赋救斯民之絶命挤山岳之陨颠匪神武之勤恪几踣毙之不振陆机挽歌人往有反嵗我行无归年金玉素所佩鸿毛今不振】禋【韵补伊连切周礼大宗伯以禋祀祀昊天上帝郑氏曰禋之言烟也周颂肇禋徐邈读若烟】谆【韵补朱遄切音专司马相如封禅文厥之有章不必谆谆依类托寓喻以封峦】椿【韵补昌缘切道藏歌徘徊三元际内观自绵灵胎运九霞永保亿万椿田四妃歌去去道不同且吝体所安二仪设犹存奚疑亿万椿】堙【韵补伊连切陆机吊蔡邕文彼洪川之方割岂一篑之所堙故尼父之惠训智必愚而后贤】辚【韵防小补读近兰淮南子牛车絶辚髙诱读】璘【字典陵延切乐府董逃行吾欲上谒従髙山山头危险道路难遥望五岳端黄金为阙斑璘但见芝草叶落纷纷纷孚焉切】罠【韵弥延切张协七命布飞羉张修罠陵黄岑挂青峦】闽【集韵谟官切周礼职方氏八蛮七闽释名服防音近蛮欧阳修正肃吴公墓铭显允吴公有家于闽自我皇考卜兹新原厚壤深泉乐其寛闲】【字典通作防汉书司马相如传玢文璘史记作璸防注防音斑文理貌又通作斑史记司马相如传被文注着斑衣也汉书作斑】狺【韵鱼轩切赵壹刺世疾邪赋欲竭诚而尽忠兮路絶险而靡縁九重既不可啓兮又羣吠之狺狺】泯【韵补民坚切音眠陆云夏府君诔祁祁搢绅泣涕留连故作斯诔着之不泯】郇【广韵户闗切姓也唐书大歴八年州男子郇谟请进三十字宛委余篇郇越之郇音荀郇谟之郇音环】蓁【韵补叶先韵左思蜀都赋攅蒋丛蒲绿菱红莲杂以蕴藻糅以苹蘩总茎柅柅裛叶蓁蓁】礥【韵防胡千切太元礥物生之难也】畛【居延切太元其上也县天下也沦渊纎也入薉广也包畛】潾【韵补陵延切郭璞江赋汯浻澋涒邻□潾混澣灏涣流映扬焆】瞵【韵补陵延切皇甫谧释劝忽金白之辉耀忘青紫之斑瞵辞容服之光粲抱弊褐之终年】文【韵补无沿切音近眠雄觧嘲顾黙而作太元五千文枝叶扶疎独数十余万言太元隂敛其质阳散其文文质班班万物粲然后汉武德舞歌建立三雍封禅泰山章明图防放唐之文蔡洪围棊赋画路表界白质朱文曲直有正方而不圆杨方诗抚心悼客俯仰还自怜踟蹰向壁叹揽笔作此文】闻【韵无沿切楚词九章子吟而抆泪兮放子出而不还孰能思而不隐兮昭彭咸之所闻太元亲非其肤忠心闲也孚其肉人莫闻也陶潜诗运生防归尽终古谓之然世间有松乔于今定何闻乐府黄淡思歌心中不能言腹作车轮旋与郎相知时但恐旁人闻韩愈诗无善名已闻无恶声已讙栁宗元闵生赋孰眇躯之敢爱兮窃有继乎古先明神之不余欺兮庶激烈而有闻】云【韵补于员切礼记耆欲将至有开必先天降时雨山川出云闵鸿芙蕖赋竦脩榦以凌波建緑叶之规圆灼若夜光之在元岫亦若太阳之映朝云陈琳马瑙勒赋初伤勿用俟庆云兮君子穷逹亦时然兮刘桢诗鸣鸢弄双翼飘飘薄青云我后横怒起意气凌神仙发机如惊焱三发两鸢连杜甫诗少防周家洼欲出芦子闗故人有孙宰髙义薄曾云】分【韵补肤眠切文王拘幽操殷道溷溷浸浊烦兮朱紫相合不别分兮迷乱声色信谗言兮班固西都赋街衢洞达闾阎且千九市开场货别隧分韩愈诗向者夸夺子万坟压其巅惜哉抱所见白黒未及分】纷【韵补孚焉切音幡乐府董逃行见璘字注孙楚雪赋丰隆洒雪交错翻纷膏泽偃液普润中田】芬【韵补孚焉切杨方诗爰有承露枝紫荣合素芬扶疎垂青藻布翘芳且鲜】焚【韵补汾沿切音燔曹植诗歩登北邙阪遥望洛阳山洛阳何寂寞宫室尽烧焚垣墙皆顿擗荆棘上参天郭璞炎火山赞木含阳精气结则焚理其微乎其妙在传】坟【楚词集注敷连反音偏天问洪泉极深何以寘之地方九则何以坟之寘与填同苏轼屈原庙赋伊昔放逐兮渡江涛而南迁去家千里兮生无所归而死无以为坟】羣【韵补逵员切音权易林鹿下西山欲保其羣逄羿箭锋死于天端郑曼季诗鸳鸯于飞徘徊翩翻载颉载颃命侣鸣羣有鬰兰臯冽彼清源杨方诗不见佳人来但见飞鸟还飞鸟亦何乐夕宿自作羣】裙【韵补逵员切黄庭经脑髪相扶亦俱鲜九色锦衣緑华帬乐府采桑度采桑盛阳月绿叶何翩翩攀条上树表牵壊紫罗裙】君【韵补姑员切音涓许由箕山歌河水流兮縁髙山甘施兮叶绵蛮髙林肃兮相错连居此之处傲尧君易林受福多年男为邦君扬雄觧嘲公孙创业于金马骠骑发迹于祁连司马长卿窃赀于卓氏东方朔割名于细君刘向列女颂引过推让宣王悟焉夙夜崇道为中兴君参同契寥廓恍惚莫知其端先迷失轨后为主君】勤【韵补渠焉切音干文王拘幽操闾阎之虎使我褰兮幽闭牢穽由其言兮遘我四人忧勤勤兮太元其勤其勤抱车入渊负舟上山郑曼季诗垂陇之防匪言不宣嗟我懐人斯恩斯勤韩愈诗好子虽云好未还恩与勤恶子不可说鸱枭蝮蛇然】斤【韵补经天切乐府豫章行上叶摩青云下根通黄泉凉秋八九月山客持斧斤苏辙诗刺口问生事褰裳观运斤我老益不堪唯有二顷田】筋【集韵渠焉切易林抱闗传言聋跛摧筋】勲【韵补许元切音暄道藏歌今日庆元吉忆曾状曲泉法师及弟子至德自然勲韩愈息国夫人墓铭昔在贞元有锡自天啓封偹服以畴时勲】熏【韵补许元切黄庭经沭浴盛洁弃肥熏入室东向诵玉篇】耘【韵补于权切音员韩愈诗奈何不自信反欲从物迁寒衣及饥食在蚕绩耕耘】云【韵补于权切郑曼季诗有鬰兰臯冽彼清源驾言游之聊乐我云思与佳人齐懽顺川韩愈诗我谢再拜汝无复云往追不及来不有年】棼【韵注音翻周礼巾车素车棼蔽注棼读为薠】濆【附袁切韩愈祭郑夫人文既克反遭时艰难百口偕行避地江濆春秋霜露荐敬苹蘩】雰【韵补孚焉切楚词九章据青冥而摅虹兮遂儵忽而扪天吸湛露之浮凉兮潄凝霜之雰雰】欣【韵补虚言切音轩陆云诗英华已耀余光难延防浅别速哀以绍欣亦作忻韩愈诗闯然入其户三称天之言再拜谢元夫収悲以欢忻】沄【韵补于权切栁宗元惩咎赋凌洞庭之洋洋兮泝湘流之沄沄飘风击以扬波兮舟摧抑而廻邅】昕【字典音轩尔雅释天疏四曰昕天昕读曰轩言天北髙南下若车之轩是吴时姚信所说】贲【集韵孚袁切山海经桂林八树在贲隅东郭璞注贲音番】纭【韵补于权切冯衍显志赋驰中夏而升降兮路纡轸而多艰讲圣哲之通论兮心愊忆而纷纭黄庭经十絶盘空扇纷纭火铃冠霄队落烟】朌【韵补逋还切赋也礼记名山大泽不以朌仪礼朌肉及庾车释文音班】懃【韵补渠焉切苏轼祭栁仲逺文乆而不试理岂其然虽不负米实劳且懃】魂【韵补胡勬切音黄庭经赤帝黄老与我魂三真扶胥共房津津音煎参同契炁索命将絶休死亡魂魄色转更为紫赫然成还丹杜甫诗杜鹃暮春至哀哀呌其间我见常再拜重是古帝魂】温【韵补纡权切音渊易林固隂沍寒常氷不温苏轼诗四时盛衰各有态摇落凄怆惊寒温南山孤松积雪底抱冻不死谁能贤】孙【韵补荀縁切音宣赵壹穷鸟赋天乎祚贤归贤永年且公且侯子子孙孙欧阳修侍讲王公墓铭八支之盛名誉材贤公考朝廷儒学之臣退食于家诜诜子孙臣时连切】门【韵补民坚切楚词逺游虚以待之兮无为之先庶类以成兮此德之门易林免冠进贤歩出朝门仪体不正贼孽为患汉元帝时童謡井水溢防灶烟灌玉堂流金门扬雄羽猎赋尔廼虎路三以为司马围径百里而为殿门外则正南极海邪界虞渊班固西都赋建金城之万雉呀周池而成渊披三条之广路立十二之通门韩愈诗地只为之悲瑟缩久不安乃呼大灵龟骑云欵天门】尊【韵补租全切三略军防曰彊宗聚奸无位而尊威无不震葛藟相连乐府淮南王篇淮南王自言尊百尺髙楼与天连汉书叙传割制庐井定尔土田什一供贡下富上尊杜甫诗生子百鸟巢百鸟不敢喧仍为餧其子礼若奉至尊】樽【韵补租全切刘桢赋布象牙之席薰玳瑁之筵凭彤玉之几酌缥碧之樽北周郊庙歌词省涤濯奠牲牷鬰金酒凤凰樽苏轼祭单君贶文何以慰君千里一樽人生如梦何促何延】存【韵补从縁切音全楚辞逺游毋滑而魂兮彼将自然壹气孔神兮于中夜存易林顔渊闵骞以礼自闲君子所居祻灾不存扬雄觧嘲攫拏者亡黙黙者存位极者髙危自守者身全魏文帝诗仰瞻帷幕俯察几筵其物如故其人不存曹植诗淡泊无为自然乗蹻万里之外去留随意所欲存髙髙上际于众外下下乃竆极地天杜甫诗防飞逺求食雌者鸣辛酸力强不可制黄口无半存欧阳修薛质夫墓铭简肃之德质夫之贤虽其閟矣乆也其存】敦【韵补都元切音涓韩愈诗苟能行忠信可以居夷蛮嗟余与夫子此义毎所敦何为复见赠缱绻在不谖苏轼祭同安郡夫人文嗣为兄弟莫如君贤妇职既修母仪甚敦】暾【韵补它涓切音渊苏辙诗一去吴兴十五年一寸闲田晓日暾】屯【韵补徒沿切音田马融广成颂校队按部前后有屯甲乙相伍戊己为坚】豚【韵补徒沿切欧阳修诗今来决疑惑幸兾防洗湔子路初来时鸡冠佩豭豚】盆【房连切孙樵乞巧对孟秋莫天当庭布筵有于盘有果于盆】奔【韵注音邉易林轻战尚勇不知兵权为敌所制征师北奔】坤【韵补驱圆切音棬桓谭仙赋汜汜滥滥随天转旋容容无为夀极乾坤黄庭经玉户金籥身貌坚载地元天廹乾坤象如四时赤如丹参同契城郭完全人物乃安爰斯之时情合乾坤苏轼服胡麻赋至阳赫赫发自坤兮至隂肃肃跻于干兮】昏【韵补许元切马融广成颂子野聼耸离朱目首防乱陈子筹昏音元杜甫诗又如马齿盛气拥葵荏昏防染不易虞丝麻杂罗纨李庾西都赋货隧分防物次骈连中署肆帅夕咽朝昏】婚【韵补许元切易林姬姜悦欢二姓为婚霜降合好西施在前崔骃七依孔子倾于阿谷栁下忽而更婚老聃遗其虚静扬防失其太元】阍【韵补许元切苏辙诗帝荡荡其无尊兮居深髙乎九阍顾后土之茫昧兮若世人之观天】痕【韵补叶先韵赵壹刺世疾邪赋女谒掩其视聼近习秉其威权所好则钻皮出其毛羽所恶则洗垢索其瘢痕杜甫诗防染不易虞丝麻杂罗纨一经噐物内永挂麤刺痕杨万里诗西山走下丹砂丸东山飞上黄金盘径从碧海升青天半湿尚带波涛痕】根【字典经天切三略军防曰侵侮下民国内哗諠臣蔽不言是谓乱根易林唇亡齿寒积日凌根朽不可用为身灾患太元满其仓芜其田食其实不飬其根李尤东观赋润色枝叶繁茂荄根万品鳞萃充此林川欧阳修范文正公碑铭帝命公往问彼骄顽有不聼顺锄其穴根公居三年怯勇隳完】恩【字典衣延切音烟易林持福厌宪去除大残日长夜尽嘉世防恩张壹穷乌赋鸟也虽顽犹识宻恩内以书心外用告天鲍照白纻舞歌池中赤鲤庖所捐琴髙乗去腾上天命逄福世丁溢恩簪金借绮升曲筵杜甫诗鸿雁及羔羊有礼太古前行飞与跪乳识序如知恩李贺诗忽忆周天子驱车上玉山鸣驺辞凤阙赤骥防承恩】吞【韵补他穿切音天王筠诗桓桓信无敌堂堂寜有前九圻良易举八荒安足吞】昆【韵补居员切杜甫诗誓将与夫子永结为弟昆遂空所坐堂安居奉我懽韩愈胡评事墓铭宜兹人肖后昆五十七不足年】仑【吕员切音挛荘子堪坏得之以袭昆仑冯夷得之以防大川肩吾得之以处太山易林龙生于渊因风升天章虎炳文为禽败轩发防温谷暮宿昆仑】髠【韵注音完礼记王制刑人注髠者使守积释文髠一作完按汉书刑法志完者使守积顔师古注完谓不亏其体但髠头而已又张苍定律曰完为城旦舂完即髠也】跟【经天切易林无足防跟居处不安凶恶无患】和【转注古音音桓礼记日出于东月生于西隂阳长短终始相廵以致天下之和西音先廵音沿韵注按水经注和夷底绩即西倾因桓之桓是】
