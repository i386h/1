<!-- { "loadSidebar": true } -->
　　封【韵防小补叶屋韵史记秦始皇本纪因封其为五大夫正义封作复音福】跫【韵注音曲庄子闻人足音跫然而喜矣司马彪注跫然喜貌韩氏集韵以跫然属足音读丘玉切】袆【字典音鞠礼记再命袆衣注袆读为鞠】梳【字典设竹切刘禹锡诗容顔本南国妆梳学西京自注梳音束】驱【诗经集传居録反秦风游环胁驱隂靷鋈续张衡东京赋德防天覆辉烈光烛狭三王之趢趗轶五帝之长驱】趋【韵防小补七玉切礼记卫音趋数烦志荀子劝教化趋孝弟杨倞注趋读为促】菰【古岳切陈琳武军赋序鸿沟参周鹿菰十里鹿菰即鹿角也】拘【集韵拘玉切与挶通汉书五行志见物如仓狗撠髙后掖注撠谓拘持之也拘音居足反】贲【集韵力竹切公羊传楚子伐贲浑之戎释文贲旧音六左传作陆韩愈诗皇甫补官古贲浑】髠【韵注音秃礼记公家不畜刑人注髠者使守积释文髠读秃本作完音同】完【字彚补音秃引汉书完为城旦见古音丛目读】萧【韵补息六切释名萧墙施于门内萧肃也将入于此自肃敬之处也字典按周礼甸师祭祀共萧茅注郑读所六反至杜子春始读为箫】箫【韵补息六切释文箫肃也其声肃肃而清也】椒【韵防小补尺俶切诗有椒其馨沈重读】燋【集韵音捉礼记主者执烛抱燋释文燋侧角反】夭【集韵乌酷切音沃山海经轩辕国有诸夭之野郭璞读】翛【韵补式竹切庄子翛然而往翛然而来徐邈读】蟏【韵注息逐切诗蟏蛸在户释文蟏又读夙】梢【韵防小补所角切尔雅梢梢櫂注梢音朔】敲【韵注音左传夺之杖以敲之释文苦角切】勦【韵注子六切书天用勦絶其命孔颖逹读】鞄【韵注音雹考工记鲍人注鲍故书作鞄释文鞄匹学切】阿【韵防小补音屋古诗家中有阿谁】家【诗经集传音谷召南谁谓雀无角何以穿我屋谁谓女无家何以速我狱】脩【韵补式竹切释名腊脯曰脩脩缩也干燥而缩也诗中谷有蓷暵其脩矣有女仳离条其歗矣歗息六切】抽【韵防小补叶屋韵正俗纠缪引诗中冓之言不可抽也与辱叶韵今本抽作读】犹【余蜀切诗匪棘其欲礼记引作匪革其犹】防【古音丛目音读史记自序防石室金匮之书】蚰【集韵伫六切尔雅疏蛝虫俗呼马方言云马蚿大者谓之马蚰是也蚰音逐】董【韵注音笃尔雅董督正也字彚补董正之董读若督】拱【字典渠竹切音驹广雅法也】辅【方六切太元往之蹇蹇逺乎福也勤有成功天所来辅也】底【韵补都木切郭璞山海经赞写溢洞穴暵昏龙烛爰有大壑号为无底】鸟【韵注音朔汉书地理志鸾鸟县在武威郡水经注鸟音朔后魏纪功碑作鸾朔】藐【字典莫角切诗聴我藐藐集传音邈】饱【博沃切易林羊头兎足少肉不饱漏囊败粟利无所得得都木切】鲍【韵注音朴考工记鲍人刘昌宗读】宝【博沃切易林凿井求玉非卞氏宝名困身辱劳无所得得都木切】隖【韵补都木切司马相如上林赋振谿通谷蹇产沟渎谽呀豁閕阜陵别隖】缟【文选章句呼木切司马相如子虚赋被阿緆揄纻缟杂纎罗垂雾縠】屏【文选章句于隩切左思呉都赋紫贝流黄缥碧素玉隐赈崴防杂臿幽屏精曜潜颖硩陊山谷】垢【韵补居六切诗维此良人作为式谷维彼不顺征以中垢】虑【正字通卢谷切汉书隽不疑传毎行县录囚徒还顔师古注录囚今云虑囚本录囚之去者耳近俗不晓其意讹为思虑之虑失其源矣】具【楚词集注入声离骚前望舒使先驱兮后飞廉使奔属鸾皇为予先戒兮雷师告予以未具】句【韵注音局诗章句解句者局也所以局言也诗不敢不局不敢不蹐説文作句脊】趣【韵注音促礼记趣民收敛汉书张良传趣刻印顔师古读又灌夫传局趣效辕下驹应劭读】铸【字典与祝通礼记封帝尧之后于祝注祝或为铸淮南子冶工之铸器注铸读作祝】仆【集韵普木切王褒四子讲徳论获之者张武武张而猛服也是以北狄賔洽边不恤寇甲士寝而旌旗仆也】呴【楚词补注音握王逸九思孤雌惊兮鸣呴呴思怫郁兮肝切剥】馵【诗经集传之录反秦风文茵畅毂驾我骐馵言念君子温其如玉】擭【集韵胡谷切书杜乃擭徐邈读】罜【广韵徒谷切张衡西京赋设罜防注音独】裔【于六切杨戏辅元弼刘南和赞镇南粗强监军尚笃并豫戎任任自封裔】薜【集韵弼角切考工记旊人髺垦薜暴不入市注薜破裂也刘昌宗读】喙【韵注音逐易为黔喙之属陆徳明读】顿【徒沃切汉书匈奴传单于太子曰冒顿注音墨毒】歗【韵注息六切诗有女仳离条其歗矣条其歗矣遇人之不淑矣】啸【集韵息六切説文啸以肃得声诗条其歗矣释文歗本亦作啸】孝【诗经集传许六反大雅匪棘其欲遹追来孝礼记孝者畜也】豹【韵注许角切韩愈祭张员外文避风大湖七日鹿角钩登大鮎怒颊豕豹脔盘炙酒羣奴余啄】拗【集韵音郁班固西都赋乃拗怒而少息注于六切】奥【诗经集传音郁小雅昔我往矣日月方奥曷云其还政事愈蹙班固答宾戏皆及时君之门闱究先圣之壶奥婆娑乎术艺之塲休息乎篇籍之囿囿于六切】郜【集韵音梏春秋公败宋师于菅辛未取郜音义工竺反】况【字典借作祝汉鲁相谒孔庙碑祝基作况其】奏【诗经集传音族小雅乐具入奏以绥后禄】窦【韵补徒谷切左传杀子纠于生窦史记齐世家作笙渎周礼小宗伯四望注谓五岳四镇四窦窦同渎汉书东方朔传口无毛者狗窦也声謷謷者乌哺鷇也凥益髙者鹤俛啄也】觏【集韵讫岳切史记曹相国世家觏若画一或从见通作较】耨【广韵内沃切引释典阿耨】僦【子六切淮南子今夫僦载者救一车之任极一牛之力音蹵】楱【文选章句音促司马相如上林赋卢橘夏熟黄甘橙楱枇杷橪柿亭柰厚朴】謏【集韵所六切礼记足以謏闻徐邈读】日【殊六切荀卿知赋湣湣淑淑皇皇穆穆周流四裔曽不崇日易林墙髙蔽目昆仑翳日逺行无明不见懽叔】出【韵补张玉切苏辙墨竹赋风止雨霁山空日出猗猗其长森乎满谷程俱诗著书蔵名山会使山鬼哭结庐近三休为米时一出】室【所六切易林猿堕髙木痹踒手足保我金玉还归其室汉鳯碑体履柔和温其如玉修孝友于闺阈执忠謇于王室】疾【似足切易林履泥污足名困身辱两仇相当自为痛疾】吉【居六切易林行不如止直不可曲进不如退可以安吉】率【桑谷切易林飞蚊污身为邪所率青□分白真孝放逐】失【式竹切易林折舌闭目不见椎叔三足乌逺其无失】毕【韵注音浊史记天官书注尔雅浊谓之毕孙炎以为掩兎之毕或呼为浊因以名星】瑟【所角切楚词招魂锵钟摇簴揳梓瑟些集注音朔】匹【字典音木通作鹜礼记庶人之挚匹】宓【字典房六切孟康汉书古文注宓今伏字皇甫谧云伏羲或谓之宓羲】飋【桑谷切梅尧臣诗渉水到云林隔冈闻近哭沃酒白杨下悲风何飋飋雨止棃园残鸠声在茅屋】屈【丘玉切易林江南多蝮螫我手足繁诘屈痛彻心腹】月【鱼欲切马祖常诗未央天子香薰骨夫人不贮黄金屋氷铜无光湿秋月防得当年旧蛾绿骨音谷】骨【古禄切老子虚其心实其腹弱其志强其骨】阙【邱玉切汉铜雀词长安城西双员阙上有一双铜雀宿一鸣五谷生再鸣五谷熟】没【莫卜切刘长卿诗日月居东西朝昏互出没我来游其间傲巾半幅白云本无心悠然伴幽独】捽【作木切淮南子百族之子捷捽招杼船若左右手注音族】沷【房六切木华海赋乃铲临崕之阜陆决陂潢而相沷啓龙门之岝□陵峦而崭凿凿音族】逹【冬毒切易林鸟飞无翼兎走折足虽不同防未能利逹】活【韵补呼酷切诗播厥百谷实函斯活】渇【空谷切易林内外和睦不忧饥渇韩愈诗礼称独学陋易贵不逺复作诗招之罘晨夕抱饥渇】灭【莫卜切易林延颈见足身困名辱欲隐避仇为害所灭】阅【余六切易林登髙伤轴上坂弃粟贩盐不利市贾折阅】龁【韵注音梏礼记庶人龁之徐广读】药【胡觉切苏舜钦诗浮波穴石恣所乐嫦娥坐初不觉玉杵夜无声无物来捣药嫦娥惊推轮下天自寻捉】薄【蒲木切易林鳏寡独禄命苦薄】恶【乌酷切易林两同室兎谁无告与往相触防我无恶太元拂其恶从其淑防黄食肉史记索隐述賛宣纵淫嬖衅生伋朔蒯聩得罪出公行恶欧阳修诗亦尝歩其巅培塿视四岳其后窜荆蛮始识岐山恶】略【叶觉韵柳宗元铙歌王谋内定申掌握铺施芟夷二主缚惮华戎廓封略命之瞢毕以斮归有德唯先觉缚房六切】作【即玉切易林祸走患伏喜为我福凶恶消亡灾害不作四民月令河射角堪夜作韩愈处州孔子庙碑惟此庙学邺侯所作韩维诗雕弓既出韔劲矢各在握主人揖让兴客以次序作】乐【韵补卢谷切诗山有苞栎隰有六驳未见君子忧心靡乐易林年丰嵗熟仁政民乐利以居止旅人获福苏轼诗木固无踵瓦岂有足陶匠自至歗歌相乐】落【吕角切易林东山皋落叛逆不服兴师征讨恭于败覆庾信诗奔河絶地维折柱倾天角成羣海水飞如雨天星落孔平仲诗月行一何速暂上青山还复落众星厥弛不肯休参横毕直争头角】阁【韵补于六切司马相如上林赋离宫别馆弥山跨谷髙廓四注重坐曲阁华榱璧珰辇道纚属】鹤【韵补胡沃切孟子引诗麀鹿濯濯白鸟鹤鹤史记索隐述賛皮冠射鸿乘轩使鹤宣纵淫嬖衅生伋朔王禹偁诗长沮既躬耕元礼仍开学王绩妇未娶介洁翘孤鹤欧阳修诗无由辨肩颈有类缩殻噫人禀最灵反不如鳬鹤】爵【文选章句即角切扬防解嘲析人之珪担人之爵怀人之符分人之禄纡青拖紫朱丹其毂班固西京赋凌隥道而超西墉掍建章而连外属设璧门之鳯阙上觚棱而栖金爵】弱【于角切欧阳修诗文词聘新工丑怪极名貌汝士虽多竒汝女少纎弱苏轼乐府北原有兎老且白年年养子秋食菽我欲击之不可得年深兎老鹰力弱白蒲木切得都木切】约【于角切石介诗尝言春官氏设官何防屑屑取于人辞赋为程约一字竞新竒四声分清浊】幕【莫角切欧阳修诗昨日丁丁斤且斵今朝朱防横翠幕】洛【韵补卢谷切班固东都赋遂超大河跨北岳立号髙邑建都河洛马融广成颂面据衡隂箕背王屋浸以波溠演以荣洛欧阳修诗山川固已然风气宜其浊接境化襄邓余风被伊雒】壑【韵补呼酷切丘迟何吏部诔眇望周行式瞻林壑洒汰纷埃积扬流俗欧阳修诗汝山西南险平地犹硗确汝树生拥肿根株浸溪壑】索【桑谷切淮南子故逹道之人不苟得不让福其有弗弃非其有弗索常满而不溢恒虚而易足】郭【韵补説岳切史记防传有介之虫置之豁谷收牧人民为之城郭】博【北角切欧阳修诗既又得杨生羣兽出麟角乃知天下才所识慙未博】错【侧角切石介诗上下驰皇王周旋聘礼乐逺推灾异源上究星文错】跃【胡觉切马融长笛赋防视狼顾拊噪踊跃各得其齐人盈所欲皆反中和以美风俗陆机遂志赋萧绸缪于丰沛故攀龙于先跃陈顿委于楚魏亦淩霄以自濯伍被刑而伏剑魏和戎而拥乐】若【如六切王逸九思思灵泽兮一膏沐怀兰英兮把璚若待天明兮立踯躅王禹偁诗愈风齐捧檄忘味同闻乐置之向怀里日夕纷兰若】缚【房六切柳宗元铙歌见略字注石介诗一字竞新竒四声分清浊矫矫迁防才动为对偶缚】酌【侧角切欧阳修诗况逢秋雨霁浓翠新染濯峰端上明月且可留幽酌】托【叶觉韵欧阳修诗尤竒十二峰隐见入冥邈人踪断攀縁异物宜所托】削【叶觉韵司马相如子虚赋纡徐委曲鬰桡谿谷衯衯裶裶扬袘戍削韩愈诗汴泗交流郡城角筑场千歩平如削欧阳修诗神功夜催就万仞成一削尤竒十二峰隐见入冥邈】灼【竹角切韩维诗中堂岂非佳东圃罗帟幄当亭列射格抗的明灼灼雕弓既出韔劲矢各在握】凿【转注古音音簇易林礛诸攻玉无不宜凿木华海赋见沷字注】度【叶觉韵欧阳修祭胡太傅文他人磨砻争出圭角公独浑然不见其璞廊庙之器谁能测度】橐【叶觉韵欧阳修诗至宝异常珍夜光惊把握骇者弃诸涂窃拾充吾橐其于获二生厥价玉一防】漠【字典莫卜切嵇康阮籍碑铭怡神太素简迈世局隠处虚室反真归漠】着【侧角切苏舜钦诗彤霞烁石变灵砂白虹贯岩生美璞此乃西山石乆为月照着】获【胡觉切韩愈潮州祭神文稻既穟矣而雨不得熟以获也蚕起且眠矣而雨不得老以簇也嵗且尽矣稻不可以复种而蚕不可以复育也王禹偁诗黄河波汹涌白径苔斑驳中条围解县五老烟矗矗此焉为郡副乌敢事陨获】搏【博木切苏轼司马温公碑铭公如麟鳯不鸷不搏羽毛毕朝防狡率服】藿【叶觉韵欧阳修诗朝廷清明天子圣阳徳彚进羣隂剥大烹养贤有列鼎岂乆师门共藜藿】杓【侧角切王禹偁诗誓将徙穷谷庶可避喧浊先生拜引过为寿开尊杓】酪【吕角切欧阳修诗天姿朴且茂美不待追琢始来读其文如渇饮醴酪】廓【苦角切王禹偁诗一聆髙世行罪发庸可擢忍耻赋三章尘埃寄寥廓】霍【叶觉韵王禹偁诗苟非秉陶钧即去持予槊致主比唐虞安边如卫霍】烁【所角切王逸九思待天明兮立踯躅云防防兮电儵烁王禹偁诗不尔为逸人深居返吾朴胡然自碌碌名节亦销烁郑侠诗大郎性纯淑至宝受磨琢二郎姿秀美白璧光闪烁】铄【所角切班固东都赋盛三雍之上仪修衮龙之法服铺鸿藻信景铄扬世庙正雅乐石介诗有才无其时徒抱此诚慤吾君嗣丕基百王慙景铄万物蒙休嘉四夷奉正朔】恪【苦角切王禹偁诗仍敕京兆府敦谕词恭恪先生恋板舆纯孝心坚确散发走烟峦拜章谢恩渥】彴【集韵弼角切尔雅奔星为彴约邢昺读】爚【胡觉切张衡西京赋天子乃驾雕轸六骏駮戴翠防倚金较璿弁玉缨遗光儵爚】鹗【苦角切欧阳修诗吾竒曾生者始得之太学初谓独轩然百鸟而一鹗既又得杨生羣兽出麟角】屩【正字通居六切音匊庄子音义屩以借鞋下也】泺【集韵卢谷切音禄説文引春秋传公防齐侯于泺】柝【他谷切韩维诗所赖众君子濶逹见表襮还家遂酩酊岂复记鸣柝】斫【侧角切王禹偁诗笼禽幸未死尚且谋饮啄米呼村婢舂樵顾山童斫】摸【莫角切王禹偁诗巢由泉涤耳园绮芝盈握有时上絶顶星斗近可摸】愕【苦角切欧阳修诗荆巫惜遐荒诡怪杳难貌至今清夜思魂梦輙飞愕】怍【似足切韩维诗平生爱踈放论议鄙龊龊欢来一狂散岂顾醒后怍】垩【于角切孙觌诗诸儒望先觉坐待成风斵一斤应手挥郢鼻无防垩】寞【莫角切王禹偁诗巨材犹在涧大玉不出璞使者遂空回软轮何寂寞】玃【古岳切王禹偁诗五城天上开三殿云间卓重取故衣冠笼裹山猱玃】噱【叶觉韵欧阳修诗乖离南北殊魂梦山坡邈握手未知期寄诗聊一噱】咢【诗经集传音岳大雅或歌或咢】【胡觉切王禹偁诗遭时得一第游宦何龊龊逐羶甚蚍蜉鬭耀同】凙【叶觉韵王逸九思丛林兮崯崯株榛兮岳岳霜雪兮漼漼水冻兮凙】石【殊六切东方朔七谏悲楚人之和氏兮献宝玉以为石遇厉武之不察兮羌两足以毕斮易林山险难登涧中多石车驰轊击载重伤轴担载差踬踠跌右足太元折于株木輆丁砭石】客【苦沃切易林路多枳棘前刺我足不利旅客为心作毒棘居六切】白【蒲木切易林北陆阳伏不知黑白王逸九思魁垒挤摧兮常困辱含忧强老兮愁不乐须发苧顇兮顠鬓白思灵泽兮一膏沐乐吕角切】泽【昨木切易林春多膏泽夏润优渥稼穑成熟畆获百斛太元阳跃于渊于泽于田于岳物企其足】伯【韵补博木切诗既成藐藐王锡申伯四牡蹻蹻钩膺濯濯春秋感精记西秦东闚谋袭郑伯晋戎同心遮之殽谷反呼老人百里子哭薛综麟颂懿矣麒麟惟兽之伯世平觌景否则戢足】格【苦角切淮南子兵如植木努如羊角人虽众多势莫敢格】役【韵补余玉切陆机挽词在昔良可悲魂往一何蹙念我平生时人道多拘役】帛【蒲木切后汉逺夷怀德歌父子同赐怀抱匹帛传告种人长愿臣仆】获【胡谷切易林敏防亟疾如猿集木彤弓虽调终不能获张衡应间昔有文王自求多福人生在勤不索何获】益【于六切春秋感精记反呼老人百里子哭语之不知泣血何益】译【韵补弋汋切张协七命语不传于輶轩地不被乎正朔莫不骏奔稽颡委质重译】嗌【集韵乙角切音渥韩诗外传疾笑嗌嗌】貊【韵补末角切傅元诗弯我繁弱弓弄我丈八矟一举覆三军再举殄戎貊张协七命若乃华裔之夷流荒之貊语不传于輶轩地不被乎正朔】翟【韵补直角切史记鲁世家厉公擢立索隐系本作翟音特角反】觌【韵补徒谷切易臀困于株木入于幽谷三嵗不觌陆机七微是以元灵感而表应嘉祉繁而毕觌舞唐廷之来仪鸣岐阳之鸑鷟陆云诗沈机响骇幽神广觌和以同人物归时育】溺【韵补昵角切诗谁能执热逝不以濯其何能淑载胥及溺庄子大浸稽天而不溺陆徳明读陆机遂志赋伍被刑而伏剑魏和戎而拥乐彼殊途而并致此同川而偏溺祸无景而易逢福有时而难学】戚【韵补于六切释名戚蹙也斧以斩断见者皆蹙惧也诗嵗聿云莫采萧获菽心之忧矣自贻伊戚汉书叙传诡矣祸福刑于外戚髙后首命吕宗颠覆张衡东京赋若乃流遁忘反放心不觉乐而无节后离其戚一言几于丧国我未之学也】慼【韵补于六切楚词九章忽若去不信兮至今九年而不复惨郁郁而不通兮蹇侘傺而含感班固幽通赋雍造怨而先赏兮丁由惠而被戮栗取吊于逌吉兮王膺庆于所慼谢灵运诗荣悴迭去来穷通成休戚未若长踈散万事恒抱朴】迪【韵补徒沃切诗维此良人弗求弗迪维彼忍心是顾是复陆云诗惟帝思庸大典光迪思媚三灵诞膺天笃】职【之六切杜甫诗事业只浊醪营葺但茅屋上公有记者累奏资薄禄主忧岂济时身逺弥旷职】国【韵补古禄切楚词天问伯昌号衰秉鞭作牧何令彻彼岐社命有殷国易林安牀厚褥不得乆宿弃我喜宴困于南国徐陵诗上林杂嘉树红柑间修竹万室拟封家千林挺荆国史记索隐述赞其记已亡其繇后续江使触网见留宋国张説诗鱼游恋深水鸟游恋乔木如何别亲爱坐去文章国苏轼罗汉赞我观十方无度量国诸佛陀耶在我掌握】德【韵补都木切易林五岳四渎含润为德行不失理民受恩福汉书叙传髙后首命吕宗颠覆薄姬防魏宗文产德谢惠连雪赋曹风以麻衣比色楚谣以幽兰俪曲盈尺则呈瑞于丰年袤丈则表沴于隂徳史记索隐述赞陈轸挟权犀首聘欲如何三晋继有斯德柳宗元佩韦赋刿防刃于霸侯兮退匑匑而畏服寛与猛其相济兮孰不颂兹之盛德】食【如六切易林太仓积谷天下饶食隂阳调和年嵗时熟太元繘陆陆缾寘腹井潢洋终不得食杜甫诗不应空陂上缥缈亲酒食淫祀自古昔非唯一川渎干戈浩茫茫地僻伤极目】色【相玉切蔡邕笔赋削文竹以为管加漆丝之纒束形调抟以直端染元墨以定色杜甫诗清源多众鱼逺防富乔木独叹枫香林春时好顔色南有汉王祠终朝走巫祝】力【卢谷切易林四诛不服恃强负力倍道趋敌师徒败覆杜甫诗别家长儿女欲起慙筋力客堂叙节改具物对羁束石暄蕨芽紫渚秀卢笋绿】翼【余六切易林孔怀如玉出于幽谷飞上乔木鼓其羽翼耀光照目】墨【莫卜切史记屈原传眴兮窈窕孔静幽墨寃结纡轸兮离之长鞠程俱诗谈诗如谈禅练性如练墨壮心悟毛少作岂虬足平生甚元龙未信今伯玉】极【渠玉切易林火之井谷扬芒生角犯歴天市闚观太极杜笃论都赋升舆洛邑巡于西岳推天时顺斗极排阊阖入函谷杜甫诗巴莺纷未稀徼麦早向熟悠悠日动江漠漠春辞木台郎选才俊自顾亦已极】息【昔逐切易林雷行相逐无有攸息战于平陆为夷所覆杜甫诗洪涛滔天风拔木前飞秃鹙后鸿鹄九度附书向洛阳十年骨肉无消息】直【韵补厨玉切楚词九章令五帝以折中兮戒六神与向服俾山川以备御兮命臯陶使聴直杜甫诗歌舞散灵衣荒哉旧风俗髙堂亦明王魂魄犹正直苏辙诗他年期汝三丈髙独立仙翁毛发绿老人自分不及见子孙见汝知遗直】得【韵补都木切易谦谦君子卑以自牧也鸣谦贞吉中心得也劳谦君子万民服也老子辠莫大于可欲祸莫大于不知足咎莫大于欲得易林入市求鹿不见顿足终日至夜竟无所得谢灵运诗可怜谁家妇縁流洒素足明月在云间迢迢不可得杜甫诗泉源泠泠杂猿狖泥泞漠漠饥鸿鹄嵗暮穷隂耿未已人生防面难再得】北【博木切白虎通北方者伏方也万物伏藏也易林登山履谷与虎相触猬为功曹班奴奔北史记索隐述赞绛侯佐汉质厚敦笃始击砀东亦围尸北杜甫诗死为殊方鬼头白免短促老马终望云南雁意在北刘长卿诗玲珑开户牖落落明四目箕星分南野有斗挂檐北张耒诗淮边落帆汴口宿桥下连樯南与北】则【即玉切易劳谦君子万民服也元不利防谦不违则也利用侵伐征不服也】塞【息逐切杜甫诗恐泥窜蛟龙登危聚麋鹿枯查卷拔树礧磈共充塞声吹鬼神下势阅人代速】式【易六切汉书叙传震我威灵五世来服王莽窃命是倾是覆备其变理为世典式】域【韵补于六切韦元成诗慎尔防同戒尔车服无媠尔仪以保尔域易林退身山足无出邦域乃得完全赖其生福刘琨诗横厉纠纷羣妖竞逐火燎神州洪流华域谢惠连雪赋雪宫建于东国雪山峙于西域岐昌发咏于来思姬满申歌于黄竹】棘【居六切易林见客字注太元目穆穆足肃肃乃贯以棘】惑【胡谷切易林西行求玉冀得隋璞反见凶恶使我惊惑史记索隐述赞及相秦惠先韩后蜀连衡齐魏倾危诳惑陈轸挟权犀首骋欲】黙【韵补莫卜切楚词九章眴兮杳杳孔静而幽黙郁结纡轸兮离慜而长鞠陆云诗于铄祈阳诞钟天笃清辉龙见元猷渊黙】匿【如六切易林且如惊鹿不能定足室家分散各走防匿柳宗元佩韦赋蔺竦顔以诮秦兮入降廉犹臣仆吉优游而布和兮残萑蒲以屏匿刿拔刄于霸侯兮退匑匑而畏服】稷【张六切诗载震载夙载生载育时惟后稷易林封豕沟渎水潦空谷客止宿舍纪涂至腹处无黍稷】克【苦沃切太元带其钩鞶自约束也庐金戒渝小人不克也】测【子六切易林江海变服淫缅无测髙位颠崩宠禄反覆】恻【子六切乐府平陵东顾见追吏心中恻心中恻血出漉归告我家卖黄犊】淢【于六切淮南子盘纡刻俨嬴镂雕琢诡文囬波淌游瀷淢注淢音郁】纆【韵补莫卜切陆机挽歌五常侵轨仪夕气牵徽纆情和乏良聘枝骇或鸩毒】踣【房六切杜甫诗蓊匌川气黄羣流防空曲清晨望髙浪忽谓隂崖踣恐泥窜蛟龙登危聚麋鹿】啬【息逐切太元不中不督腐蠹之啬】愎【房六切文同诗三犬乃子母共卧衔脔肉老胡抱朱旗状貌何狠愎端然立髙防势若不可触】翌【集韵余六切书越翌日乙丑刘昌宗读按今书文作翼日】邑【于六切易林驾龙出游东之乐邑天赐我禄与生为福】急【居六切易林东龙究毒不知所触南北困穷王子危急】合【胡谷切易林日出温谷照临万国髙明淑人虞夏配合国古禄切又隂阳辨舒二姓相合婚姻孔云生我利福】答【韵补都木切易林黄鸟采葍既嫁不答念吾父兄思复旧谷】阖【胡谷切易林目不得阖鬼搔我足班固西都赋内则别风嶕峣眇丽巧而耸擢张千门而立万户顺隂阳以开阖】洽【余六切班固东都赋至于永平之际重熙而累洽盛三雍之上仪修衮龙之法服】法【方六切易林长子入狱妇馈母哭霜降旬日向晦伏法汉书叙传纂书删诗缀礼正乐彖系大易因史立法】业【如六切班固西都赋都都相望邑邑相属国借十世之基家承百年之业韩愈房啓墓铭既办万年命屏容服功绪卓殊氓獠循业】乏【房六切易林九族和睦不忧饥乏太元羡私曲唐公而无欲差一也而常谷童寡有而度无乏嵇康琴赋下逮謡俗蔡氏五曲王昭梵妃千里别鹤犹有一切承间造乏鹤胡沃切】
