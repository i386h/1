<!-- { "loadSidebar": true } -->
　　【韵注音谋书曰雨曰霁曰徐邈读】丛【韵注音邹史记王子侯表丛侯刘信索隐丛音緅汉表作菆】雺【韵防迷浮切尔雅天气下地不应曰雺】农【韵奴侯切束晢劝农赋惟百里之置吏各区别而异曹考治民之贱职美莫当劝农曹祖侯切】逢【韵防小将侯切易林衣绣夜游与君相逢除患惑使君不忧】譨【韵补奴侯切王九思令尹兮謷謷羣司譨譨哀哉兮淈淈上下兮同流】之【韵略音周屈原九章吕望屠于朝歌兮甯戚歌而饭牛不逢汤武与桓缪兮世孰云而知之易林三足无头不知所之刘向九叹哀余生之不当兮独毒而逢尤虽蹇蹇以申志兮君乖差而屏之】时【韵略音酬诗见又字注贾鵩赋天不可预虑兮道不可预谋迟速有命兮焉识其时易林兴役不休与民争时牛生五趾行危为忧曹大家东征赋贵贱贫富不可求兮正身履道以俟时兮王九思悲兮愁哀兮忧天生我兮当闇时被诼譛兮虚尤参同契能存能亡长乐无忧道成徳就潜伏俟时大乙乃召移居中洲】诗【文选章句式州切班固东都赋今论者但知讲虞夏之书咏殷周之诗讲羲文之易论孔氏之春秋】棊【渠尤切魏文帝艳歌何尝行小弟虽无官爵鞍马□□往来王侯长者游但当在王侯殿上快独摴蒱六博对坐弹棊男儿居世各当弩力防廹日暮殊不久留】旗【韵补渠尤切司马相如上林赋乗镂象六玉虬拖蜺旌靡云旗前皮轩后道游班固西都赋行輚辂登龙舟张凤葢建华旗】期【韵补渠尤切庄子不思虑不豫谋光矣而不耀信矣而不期其寝不寐其觉无忧易林冠带南游与福喜期班媫妤自悼赋奉供养于东宫兮托长信之末流共洒埽于帷幄兮永终死以为期梁竦悼骚赋彼皇麟之髙举兮熈太清之悠悠临岷川以怆恨兮指丹海以为期】基【诗经集叶紑韵周颂丝衣其紑载弁俅俅自堂徂基自羊徂牛李尤函谷关赋睢背魏而西逝托衾衣以免搜大汉承弊以建徳革厥旧而运修准令宜以就制因兹势以立基】疑【韵略音牛汲冡周书见麃字注贾鵩赋徳人无累知命不忧细故芥蔕何足以疑】箕【诗纪渠尤反列子引诗良弓之子必先为箕良冶之子必先为裘】逵【字典岐尤切诗肃肃免罝施于中逵纠纠武夫公侯好仇】鼒【诗经集传叶紑韵周颂鼐鼎及鼒兕觥其觩】鱼【韵补语鸠切易林循河榜舟旁淮东游渔父举网先得大鱼陈琳武军赋马则飞云絶景直鬐騧駵駮龙紫鹿文的鱼走骏惊飚步象云浮庾阐诗炼形去人俗飘忽乗云游暂憇扶桑隂忽见东岳鱼】舒【式州切汉书广川王歌愁莫愁居无聊心重结意不舒聊力求切】居【音鸠易林泛泛栢舟流行不休耽耽寐寐公怀大忧仁不遇时退隐穷居又天灾所游凶不可居转徙获福留止危忧】舆【韵注音由宋玉小言赋析飞尘以为舆剖粃糠以为舟泛然投乎杯水中澹若巨海之横流张耒大礼庆成赋翳青云之屋乗雕玉之舆应龙受辔招摇翼辀建虹蜺之修竿兮飏彗星之飞斿】余【韵补尼周切太元戴威满头君子不足小人有余韩愈诗嘶鸣当大路志气若有余骐骥生絶域自矜无匹俦】疎【所鸠切陈琳武军赋矢则申息肃慎箘簵空疎焦铜毒铁丽毂挞辀】虚【韵注音邱史记五帝本纪夜中星虚索隐虚旧依字读而邹诞生音邱按虚星主坟墓邹民颇得其理易林贩马买牛防值空虚利得尠少留连为忧】猪【职流切扬雄上林苑令箴昔在帝羿共田从游弧矢是尚而射夫封猪不顾于愆卒遇后忧】墟【韵补渠尤切礼记墟墓之间陆徳明读邱易林则天顺时周流其墟与乐并居无有咎忧】篨【直由切急就篇竹器簦笠簟籧篨篅箯筥防箅篝簁箄箕帚筐箧篓顔师古注篨叶篝】愚【韵补鱼侯切易林懿公浅愚不受深谋华覈自责文圣恩雨注哀弃其尤猥命草对润被下愚隂长生诗逍遥太极何虑何忧游戏仙都顾愍羣愚】娱【以周切云林右英夫人诗佳人虽兼忘而未放百忧长林眞可静岩中自多娱】隅【韵补鱼侯切扬雄反离骚有周之婵娟兮或鼻祖于汾隅灵宗初谍伯侨兮流于末之阳侯梁鸿诗过季札兮延陵去鲁连兮海隅虽不察兮光貌幸神灵兮与休】刍【韵补初尤切韩愈诗力小苦易制价微良易酬渇饮一斗水饥食一束刍】无【转注古音略武侯切云林右英夫人诗玉葢防七景鼓翼霄上浮九音朗紫空玉璈洞太无卢仝诗左道官虽乐刚肠得健无功名生地狱礼教死天囚】衢【韵补渠尤切陈琳诗春天润九野卉木涣油油红华纷晔晔发秀曜中衢】濡【韵补而尤切诗见渝字注易林有雨不濡心乐无忧参同契伏食三载轻举远游跨火不焦入水不濡能存能亡长乐无忧隂长生诗青腰垂翼与我为仇入火不灼入水不濡】襦【韵补而尤切左传见跦字注易林鸿盗我襦逃于山隅不见虎迹使我不忧隅鱼侯切】须【韵补思留切陆云九愍生遗年而有尽居静言其何须将轻举以远览眇天路而髙游】须【韵补思留切释名须秀也物成乃秀人成而须生也息夫躬絶命词嗟若是兮欲何留抚神龙兮擥其须易林引髯牵须虽惧无忧】诛【韵补之由切易林神背西顾命絶衰周亳社灾烧宋人夷诛华覈自责文不敢违敕惧速罪诛冐承朝命魂逝形留韩愈平淮西碑帝为不闻与神为谋乃相同徳以讫天诛孙樵大明宫赋义甲愤徒起帝仆周吾则械二黠雏俾即其诛】殊【韵补时留切易林见佑字注陈琳诗沉沦众庶间与世无有殊纡鬱怀伤结舒展有何由潘岳萤火赋喜熠燿之精将与众类乎超殊东山感而增叹行士慨而怀忧翔太隂之元昧摅夜光以清游】榆【韵补夷周切诗山有枢隰有榆子有衣裳弗曳弗娄枢音欧】愉【韵补他侯切诗他人是愉注愉读如偷】腴【韵补夷周切陈琳诗轗轲固宜然卑陋何所羞援兹自抑慰研精于道腴】驱【韵补祛尤切诗载驰载驱归唁卫侯陆云九愍昶愁心以目迈肃榜人以曽驱诏河冯以清川命湘娥而安流】躯【韵补祛尤切杨方诗见杯字注】朱【韵注音兠山海经讙头国或曰讙朱国注即讙兠尧臣也】珠【韵补之由切易林老猾大偷东行盗珠太元男子目珠妇人啑钩参同契三光陆沈温养子珠视之不见近而易求潘岳萤火赋颎若飞电之宵逝嘒似移星之云流动集扬晖灼如随珠】趋【韵补雌由切易林车驰人趋卷甲相仇齐鲁冦战败于大邱陆机乐府楚妃且勿叹齐娥且莫讴四坐并清听听我歌吴趋云林右英夫人诗妙唱不我对清音与谁投云中骋琼轮何为尘中趋】扶【韵补芳尤切陆云诗昔我先公爰造斯猷令我六蔽匪崇克扶韩愈故相权公墓碑甘泉始侯以及安邱诋诃浮屠皇极之扶】符【韵补芳尤切陈琳大荒赋考律歴于凤凰兮问民事于五鸠伤典坟之圮坠兮关大圣之显符】敷【甫鸠切魏公卿上尊号奏且有熊之兴地出大蝼夏后承统木荣冬敷殷汤革命白狼衔钩】夫【房尤切易林长女无夫左手搔头】肤【韵略房鸠切易林范子妙才戮辱伤肤后相秦国封为应侯】枢【韵补乌侯切诗见榆字注易林据斗运枢顺天无忧王逸九思将丧兮玉斗遗失兮纽枢我心兮煎熬惟是兮用忧】厨【韵补陈留切屈原九章独障壅而蔽隐分使贞臣而无由闻百里之为虏兮伊尹烹于庖厨】驹【韵补居侯切易林川渊难游水为我忧多言少实命鹿为驹】图【度侯切参同契太乙乃召移居中洲功满上升膺箓受图栁宗元吊苌叔文有周之羸兮邦国异图臣乗君则兮王易为侯威强逆制兮鬱命转幽】屠【度侯切韩愈王仲舒碑铭方乎所部禁絶浮屠风雨顺易秔稻盈畴人得其所乃恬乃讴】租【韵防将侯切周礼司巫蒩馆注或书为租刘音緅】苏【息流切栁宗元御史马君墓铭不懈于位不替于谋虑敌以平抚民以苏僣火不孽悍吏不牟】都【当侯切易林张陈嘉谋赞成汉都主欢民喜其乐休休】诬【缚谋切易林威约拘囚为人所诬】揄【韵补夷周切诗或舂或揄或簸或揉淮南子揄防于庙堂之上注音兠】【广韵以周切李白诗谑浪掉海客喧呼傲阳侯半道逢吴姬卷帘出揶苏舜钦诗又疑天憎善专与恶报仇二竖潜膏肓众鬼来揶弃局奔南阳后事得所投欧阳修诗以示世俗遭揶明堂朝防享诸侯】渝【韵补夷周切诗羔裘如濡洵直且侯彼其之子舍命不渝濡而由切】夫【韵补房尤切陈琳诗仲尼以圣徳行聘徧周流遭斥厄陈蔡归之命也夫】孚【韵注音浮诗王配于京世徳作求永言配命成王之孚礼记孚尹旁达注读浮太元鼎血之莸九宗之好乃后有孚】蹰【韵补陈留切易林踯躅踟蹰抚心搔头五昼四夜赌我齐侯郑曼季诗谁谓河广曽不容舟企予望之搔首踟蹰】拘【韵防居侯切礼记以袂拘而退又则自下拘之释文并古侯切荀子其流也埤下裾拘必循其理似义杨倞注拘读为钩】毋【韵会迷浮切冠名礼记毋追夏后氏之道也】齵【韵会鱼侯切齿牙参差谓之齵考工记轮人察其菑蚤不齵则轮虽敝不匡】羭【诗纪夷周反左传繇曰专之渝攘公之羭一薰一莸十年尚犹有臭渝夷周反臭丑鸠反】防【韵补芳尤切晋童謡昔年食白饭今年食青防天公诛谪汝教汝捻龙喉】蒩【字彚补子侯切周礼司巫蒩馆刘昌宗读】杸【音投急就篇弓弩箭矢铠兠鉾铁锤檛杖棁柲杸】趎【转注古音畧音畴庄子有南荣趎淮南子趎作畴】獳【韵防奴侯切左传晋侯獳卒】跦【韵略张流切左传童謡鸜鹆跦跦公在干侯征褰与襦襦音柔】侏【韵防小补张流切刘琨荅卢谌诗序自顷辀张困于逆乱注扬雄国三老箴曰奸冦侏张辀与侏古字通】緰【转注古音略音勾太元蜘蛛之务不如蚕之緰务迷侯切】犁【集韵音留庄子犁然有当于人心音义力牛反】兮【字典与侯通史记乐书髙祖过沛诗三侯之章索隐沛诗有三兮故曰三侯即大风歌】灰【韵补呼侯切杨方诗生为并身物死为合椁灰秦氏自言至我情不可俦】媒【韵补迷侯切易林氓伯以婚抱布自媒弃礼急情卒罹悔忧陈琳止欲赋惟今夕之何夕兮我独无此良媒云汉倬以昭回兮天水混而光流】杯【韵补逋侯切杨方诗同声好相应同气自相求我情与子亲譬如影追躯食共并根穗饮共连理杯躯祛尤切】才【韵补徂侯切易林季子多才使我不忧】材【韵注音搊易林砥徳砺材果当成周拜受大命封为齐侯】来【韵注音娄易林太乙驾骝从天上来征我叔季封为鲁侯无有凶忧】灾【韵补将侯切易林张罗捕鸠鸟丽其灾又投杼之忧不成祸灾班彪北征赋余遭世之顚覆兮罹填塞之阨灾旧室灭以邱墟兮曽不得乎少留】培【韵注音浮汉书儒林传言诗于鲁则申培公萧该读】秦【文选章句读若遒张衡西京赋并为强国者有六然而四海同宅西秦六叶音留】僎【韵注音邹礼记介爵酢爵僎爵皆居右郑康成注僎读驺】敦【集韵陈留切覆也周礼司几筵每敦一几刘昌宗读】萧【韵补疎鸠切诗冽彼下泉浸彼苞萧忾我寤叹念彼京周屈原九歌风飒飒兮木萧萧思公子兮徒离忧】箫【韵补音修刘劭赵都赋击灵鼔鸣籁箫乗素波镜清流】雕【当侯切枚乗梁王兔园赋西望西山山鹊野鸠白鹭霜鹘鹯鹗鹞雕易林仲冬兼秋鸟散饮忧困于米食数惊鹯雕】条【韵补徒镠切王褒九懐秋风兮飕飕舒芳兮振条张衡思元赋鱼矜鳞而并凌兮鸟登木而失条坐大隂之屏室兮慨含欷而増愁繁钦秋思赋何晏秋之憯凄处闲夜而怀愁风清凉以激志兮树动叶而鼓条云朝隮于西泛兮遂濆薄于丹邱陆云夏府君诔百行殊揆君望斯周栖仪初九戢翼洪条】蜩【韵补陈留切王褒九怀林不容兮鸣蜩余何留兮中州陶嘉月兮总辔搴玉英兮自修】聊【韵补力虬切战国防苏秦书曰上下相愁民无所聊屈原九章君无度而弗察兮使芳草为薮幽焉舒情而抽信兮恬死亡而不聊刘安招隐士嵗暮兮不自聊蟪蛄鸣兮啾啾王褒九懐将息兮兰臯失志兮悠悠蒶蕴兮霉黧思君兮无聊易林乱头多忧搔虱生愁膳夫仲年使我无聊嵇康诗奈何愁兮愁无聊恒恻恻兮心若抽】辽【韵注音留易林道路辟除南至东辽卫子善辞使国无忧】寥【韵补音流宋玉大招东有大水溺水浟浟只螭龙并流上下悠悠只雾雨淫淫白皓胶只魂乎无东汤谷寂寥只胶音鸠苏轼后赤壁赋反而登舟放乎中流听其所止而休焉时夜将半四顾寂寥】僚【韵补力虬切班彪冀州赋徧五岳与四渎兮观沧海以周流鄙臣恨不及事兮陪后乗之下僚韩愈祭穆员外文留守无事多君子僚罔有疑忌维其嬉游】消【息流切司马相如大人赋莅飒芔歙焱至电过兮焕然雾除霍然云消邪絶少阳而登太隂兮与真人乎相求易林忍丑少羞无面有头耗减寡虚日以削消】霄【韵补音搜陆机诗恢恢天网飞沉是收爰兹下臣腾光清宵】朝【韵补音周韩愈祭穆员外文见镳字注】朝【音俦易林执贽入朝献其狐裘梁武帝凤台曲凤台上两悠悠云之际神光朝】骄【韵略音忧易林路与县休侯伯恣骄】燋【韵补将由切卢仝诗忆昔尧为人十日烧九州金烁水银流玉熠丹砂燋六合烘为窰尧心増百忧】饶【韵补而由切崔骃反都赋开酆鄗之富散紫苑之饶践宜春之囿转胡亥之邱】遥【韵补夷周切易林登髙望家役事未休王政靡盬不得逍遥】摇【韵补尼周切武王戸铭若风将至必先摇摇虽有圣人不能为谋也易林童女无寐不宜动摇安其屋庐傅母何忧】謡【韵补尼周切班固幽通赋嬀巢姜于孺筮兮旦算祝于契龟宣曹兴败于下梦兮鲁衞名溢于铭謡龟音鸠】昭【韵补之由切屈原九章临沅湘之元渊兮遂自忍而沉流卒殁身而絶名兮惜壅君之不昭太元炳如彪如尚文昭如王逸九思倚此兮岩穴永思兮窈悠嗟怀兮惑用志兮不昭】招【韵补之由切韩愈祭穆员外文于后八年君从林侯我时在洛亦应其招】镳【韵补必幽切韩愈祭穆员外文罔有疑忌惟其嬉游草生之春鸟鸣之朝我辔在手君扬其镳朝音周】苗【韵补眉彪切韦孟诗务此鸟兽忽此稼苗蒸民以匮我王以媮韩愈楚国夫人墓铭髙陵相汉义以家酬迁于南阳始自郎苗】妖【以周切易林四尾六头为凶作妖卢仝诗勃然发怒决洪流立拟沃杀九日妖天髙日走沃不及但见万国赤子戢戢生鱼头】翛【韵注音修庄子翛然而往李轨读】侥【韵注音柔山海经僬侥之国郭璞读】飖【以周切魏文帝述征赋伐灵鼓之硼隐兮建长旗之飘飖跃甲卒之晧旰兮驰万骑之浏浏】陶【韵补尼周切诗淑问如臯陶在泮献囚易林兹基逢时稷契臯陶贞良得愿微子解囚杜笃吴汉诔尧隆稷契舜喜臯陶伊尹佐殷吕尚翼周】麃【必幽切汲冢周书太子晋诗曰马之刚矣辔之柔矣马亦不刚辔亦不柔志气麃麃取与不疑疑宜尤反】怊【韵补丑鸠切皮日休悼贾文浮沅波之翕洫兮或漾棹以夷犹望灵均之殁所兮防其心之怊怊】缭【韵补力虬切刘安招隐士桂树丛生兮山之幽偃蹇连卷兮枝相缭】巢【韵补锄尤切宋玉髙唐赋王睢鹂黄正防楚鸠柹归思妇垂鸡髙巢易林茒如本居与类相投愿慕羣旅不离其巢扬雄豫州牧箴夏宅九州至于季世放于南巢】郊【韵略居由切易林明伤之初为穆出郊以谗复归名曰竖牛剥乱叔孙饫于空邱】茅【韵补迷侯切诗英英白云露彼菅茅天步艰难之子不犹离骚时缤纷以变易兮又何可以淹留兰芷变而不芳兮荃蕙化而为茅左思吴都赋纶组紫绛食葛香茅石帆水松东风扶留布濩臯泽蝉聨陵邱】包【韵补房尤切易包防吉郑康成注包当作彪文也春秋公及莒人盟于包来左传作浮】胶【韵补音鸠诗隰桑有阿其叶有幽既见君子徳音孔胶宋玉大招见寥字注急就章缚束脱漏亡命流攻击刼夺槛车胶】苞【韵补逋侯切诗如山之苞如川之流太元苍木维流厥美可以达于苞】匏【韵补蒲侯切诗执豕于牢酌之用匏牢读如楼】炮【韵补蒲侯切诗有免斯首燔之炮之君子有酒酌言醻之】烋【韵补音讴左思魏都赋尅翦方命吞灭咆烋云彻叛换席卷防刘】怓【韵补尼犹切诗惠此中国以为民逑无纵诡随以谨惽怓式遏冦虐毋俾民忧】咆【韵防小补蒲侯切刘安招隐士攀援桂枝兮聊淹留虎豹鬬兮熊罢咆刘桢鲁都赋昼藏宵行俯仰哮咆禽兽怖窜失偶丧俦】謷【韵注语虬切尔雅仇仇敖敖傲也疏引诗执我仇仇传仇仇犹謷謷也王逸九思见譨字注】掊【唐韵步侯切诗曽是掊克史记封禅书见地如钩状掊视得鼎又与裒通易君子以裒多益寡古本作掊】髦【集韵迷浮切诗雨雪浮浮见晛曰流如蛮如髦我是用忧疏牧誓曰及庸蜀羌髳微卢彭濮彼髳此髦音义同也】褎【韵补逋侯切欧阳修遂国公铭中充实外誉优见于言帝所褎】漕【韵补徂侯切诗驱马悠悠言至于漕大夫跋涉我心则忧】旄【武彪切淮南子西方多旄犀注音缪】袍【韵补蒲侯切诗岂曰无衣与子同袍王于兴师修我戈矛与子同仇】蒿【韵补呼侯切易林坚冰黄鸟常哀悲愁不见甘粒但见藜蒿数惊騺鸟为我心忧】涛【韵补陈留切嵇康琴赋触岩觝隈鬱怒彪休汹涌腾薄奋沬扬涛木华海赋于是鼓怒溢浪扬浮更相触抟飞沬起涛顾顗之观涛赋水无涯而合岸山孤映而若浮既藏珍而纳景且激波而扬涛】号【韵补胡钩切皮日休悼贾文临汨罗之浩漾兮想怀沙之幽忧森樛萝以蓊鬱兮时迸狖以相号】曹【韵补徂侯切刘安招隐士禽兽骇兮亡其曹王孙兮归来山中不可以久留急就篇犯祸事危置对曹谩訑首匿愁勿聊缚束脱漏亡命流聊音留柳宗元柳评事墓铭惟君是嗣其政克俢储闇补吏环衞分曹李商隐劒州重阳亭铭亦既三年民走乞留伯氏南梁重弓二矛古有鲁卫惟我之曹】遭【韵补将侯切易林依宵夜游与君相遭除解烦惑使心不忧】髙【韵补居侯切柳宗元柳评事墓铭柳族之分在北为高充于史氏世相重侯苏轼富郑公碑维岳降神今归不留臣轼作颂以配崧髙】毛【莫浮切鬱林异物志曰州留者其实水牛苍毛豕身用若担毛卫防其犊与虎为讐】滔【韵补他侯切诗江汉浮浮武夫滔滔匪安匪游淮夷来求】骚【韵补先侯切诗匪绍匪游徐方绎骚张衡思元赋见纠字注】牢【韵补郎侯切诗见匏字注易林婚姻合配同枕共牢以降休嘉子孙封侯薛季宣诗此心莫与明愁来压人头逃形入防室关闭一已牢周遮四壁间罗幕宻以绸】醪【力求切桓谭仙赋潄玉浆饮金醪出宇宙与云浮】绹【韵补徒侯切杨方诗衣用双丝线寝共无缝绹子靖我不动子游我无留】劳【韵注音娄易林依束墙隅志下心劳楚亭晨食韩子低头参同契可以无思难以愁劳神气满室莫之能留】簩【韵补郎侯切皮日休悼贾文香依依兮杜若韵凄凄兮篻簩山隐隐兮埽空烟澹澹兮横秋】慆【韵补他侯切诗蟋蟀在堂役车其休今我不乐日月其慆】饕【托侯切易林王母贪饕盗我犁牛】臊【所鸠切易林东家杀牛汚臰腥臊神背西顾命絶衰周】梼【韵注音俦汉书艺文志公梼生终始十四篇顔师古注音俦案杜预左传注梼杌凶顽无俦匹也则亦当音俦】鼛【韵防小补居侯切诗鼓钟伐鼛淮有三洲忧心且妯】嘷【韵补胡钩切刘安招隐士猨狖羣啸兮虎豹嘷攀援桂枝兮聊淹留王褒九怀元鸟兮辞归飞翔兮灵邱望谿兮滃鬱熊罴兮呴嘷】那【转注古音略音仇左传权迁于那处】心【字典桑鸠切荀子凤凰秋秋其翼若干其声若箫有凤有凰乐帝之心箫疏鸠切】棓【韵防蒲侯切公羊传踊于棓而闚客】嵝【韵注音娄韩愈诗岣嵝山尖神禹碑注音炬吕方翥诗如读岣嵝神禹碑又作平声音钩楼】取【韵注音秋汉书地理志临淮郡属县取虑顔师古注取又音秋】呴【韵注音齁史记匈奴传呴犁湖单于立注呴音钩郭璞江赋湓流雷呴而电激】蓼【字典音镠纠蓼相引也司马相如大人赋纠蓼叫奡】窈【字典读如幽淮南子可以窈可以明注读幽】昴【韵补力求切诗嘒彼小星惟参与昴肃肃宵征抱衾与裯薛季宣诗上有青山下有沧洲步有回波面有红流吞吐风云呼吸觜昴审能处之可销忧】捣【集韵陈留切史记防上有捣蓍下有神索隐捣古稠字】有【诗经集音由大雅人有土田女反有之与此宜无罪女反收之叶】手【转注古音略平声易林邑姜叔子有文在手实沈参墟封为晋侯】口【转注古音略音彄秦甘泉歌运石甘泉口渭水不敢流梁法云三洲歌三洲断江口水从窈窕河旁流】久【韵注音留山海经爰有文贝离俞□久郭璞注□久即鸺鹠】丑【韵注音讐诗方叔元老克壮其犹方叔率止执讯丑孟子今天下地丑徳齐赵岐读】九【集韵居尤切庄子禹亲自操槀耜而九杂天下之川郭读史记殷本纪以西伯昌九侯鄂侯为三公邹诞生读仇】薮【所鸠切乐府湖就姑曲赤山湖就头孟阳二三月绿蔽贲荇薮】笱【字典音钩庄子钩饵网罾笱之知多音义古侯切】纠【韵补居由切张衡思元赋行棱冰之硙硙兮清泉沍而不流寒风凄其永至兮拂穹岫之骚骚元武缩于殻中兮腾蛇蜿而自纠骚音搜嵇康琴赋瀄汨澎湃防蟺相纠放肆大川济乎中州】嗾【韵注音搜左传公嗾夫獒焉杜预读】懰【韵注音留汉武帝悼李夫人赋懰栗不言倚所恃兮顔师古读】吽【集韵鱼侯切汉书东方朔传狋吽牙者两犬争也注吽五侯反】鼻【韵补渠幽切易林长面大鼻未己忧】务【字典迷侯切太元见緰字注王九思进恶兮九旬复顾兮彭务拟斯兮二踪未知兮所投刘桢赋丰细异形圆方殊务辉发藻九采杂糅糅音柔】雾【迷侯切刘向九叹譬彼蛟龙乗云浮兮泛淫澒溶纷若雾兮】漏【正韵卢侯切礼记马黑脊而般臂漏注漏读蝼如蝼蛄臭也按周礼内饔作蝼】狩【式州切易林辰次降娄王驾巡狩广施徳惠国安无忧】昼【转注古音略音周易晋昼也明夷诛也诛之由切】岫【韵补徐由切庾阐诗峥嵘激清崖笼防岩岫咀嚼延六气俛仰以九周】救【韵补居尤切诗何有何亡黾勉求之凡民有丧匍匐救之武王盘铭溺于渊尚可游也溺于人不可救也三略使讐治讐其祸不救吴越春秋同病相怜同忧相救瀬下之水因复俱流魏文帝煌煌京洛行贤矣陈轸忠而有谋楚怀不从祸卒不救】臭【韵补丑鸠切诗上天之载无声无臭仪刑文王万邦作孚孚房尤反左传见羭字注】佑【以周切易林狼戾美谋无言不殊允厌帝心悦以获佑殊音仇】右【诗经集传音由周颂我将我享维羊维牛维天其右之韩诗有杕之杜生于道右彼君子兮噬肯来游按今毛诗作周】豆【字彚补思留切周礼腊人凡祭祀共豆脯注脯非豆实豆当为羞声之误也释文豆音羞】溜【集韵力求切与留同战国防成臯石溜之地注古作石留又与流通灵枢经所溜为荥注溜流同】霤【韵补力侯切何晏瑞颂交交黄鸟信我中霤儵儵嘉苗吐颖田畴】瘦【韵注音搜太元山杀瘦泽増肥王涯注瘦读平声汉书西域乌孙传其子细沈瘦注音搜】潄【韵注音搜礼记诸母不潄裳陆徳明读韩维诗抱疾伏田里晨昏结烦忧如彼衣上垢嵗久不可潄忽闻车马音来过吾庐幽】镂【音娄左传使赐之属镂以死注镂又音力侯反】贸【字典莫浮切礼记贸贸然来释文贸一音牟】糅【集韵而由切刘桢赋见务字注】谬【韵补眉侯切韩愈郑夫人殡表道顺徳严显且裕宜寿而贵今何谬永贞冬至前四日寓殡坟此非其邱】皱【集韵菑尤切贯休诗人谁知此意旧业在湖头饥鼠掀菱殻新蝉避栗皱不知江海上戈甲几时休】廖【集韵丑鸠切春秋周有瑕廖三国志王平传注时人语曰前有王句后有张廖】又【韵注音由诗賔载手仇室人入又酌彼康爵以奏尔时时音酬】防【韵补陈留切王褒九怀决莽莽兮究志惧吾心兮防防步余马兮飞柱览可与兮匹俦】肉【韵防而由切尔雅肉倍好谓之璧】轴【唐韵正音稠释名轴抽也入毂中可抽也】宿【韵注音修庄子至无而供其求时骋而要其宿汉书百官公卿表水衡都尉属官有上林均输御羞如淳注御羞地名扬雄传谓之御宿顔师古注羞宿声相近故或云御羞或云御宿耳】读【韵注音由庄子因其大以号而读之则可也郭象注音犹】复【唐韵正扶鸠反夏侯湛昆弟诰明徳复哉家道休哉世祚悠哉百禄周哉】六【文选章句音留张衡西京赋见秦字注】缩【音收太元阳气能刚能柔能作能休见难而缩】戮【力求切雄将作大匠箴母云我富淫作极游在彼墙屋而忘其国戮作臣司匠敢告执猷】祝【唐韵正音州春秋卫州吁弑其君完谷梁传作祝吁】蹙【唐韵正音秋释名蹙遒也遒迫之也】覆【韵注音浮罘罳亦作覆思宋玉大言赋大笑至兮摧覆思按释名罘罳在门外罘复也臣将入请事于此复重思之也】燠【韵注音忧左传民人痛疾而或燠休之徐仙民读】鞠【古音余音求刘向别录蹴鞠黄帝兵势也初学记鞠即毬字】朴【集韵披尤切魏志建安二十年巴夷王朴胡举巴夷来附】谡【韵注音休仪礼尸谡郑康成注谡古文作休】橚【集韵与楸同山海经华阳之山其隂多苦辛其状如橚其实如食之已疟注橚即楸字】徳【韵略当侯切易不恒其徳或承之羞】集【韵注音讐诗我龟既厌不我告犹谋夫孔多是用不集】
