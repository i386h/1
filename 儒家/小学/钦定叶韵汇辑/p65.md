<!-- { "loadSidebar": true } -->
　　支【集韵支义切音寘方言南楚谓謰謱为支注】移【集韵以豉切音异羡也礼记顺成之方其蜡乃通以移民也曹植鹞雀赋雀得鹞言意甚不移目如擘椒跳萧二翅】垂【集韵树伪切音瑞书佥曰垂哉陆徳明读】仪【韵略音义诗无非无仪唯酒食是议刘向九叹躬纯粹而罔愆兮承皇考之妙仪惜徃事之不合兮横汨罗而下厉】驰【韵补直詈切蔡邕弹棊赋于是列象雕华逞丽丰腹敛邉中隠四企轻利调博易使骋驰】规【集韵规恚切荘子规规然自失也李轨读】夷【字典羊吏切音异刘向九叹见美字注冯衍显志赋攅射干杂蘼芜兮结木英与新夷光扈扈而扬耀兮纷郁郁而畅美美音媚】师【读易韵考音试崔骃太尉箴天官冡宰庶寮之师师锡有帝命虞作尉】时【韵补时吏切离骚忳鬰邑余侘傺兮吾独穷困乎此时也寜溘死以流亡兮余不忍为此态也态音替太鋭于时无不利】旗【文选章句渠记切扬雄长杨赋所过麾城摲邑下将降旗一日之战不可殚记】期【韵补渠记切离骚路修逺以多艰兮腾众车使径待路不周以左转兮指西海以为期待音侍淮南子操舍开塞各有龙忌发号施令以待教期使君人者知所以从事】祠【韵补祥吏切张衡东京赋春秋改节四时迭代蒸蒸之心感物增思躬追养于庙祧奉蒸尝与禴祠代徒帝切】基【字典古诣切音计刘歆列女颂以为世基叶下避字】疑【韵补鱼记切易升虚邑无所疑也王用享于岐山顺事也贞吉升阶大得志也】医【集韵壹计切音瘗周礼酒正辨四饮之物二曰医徐仙民读】披【韵注音贲礼记设披周也注披柩行夹引棺者徐邈读周礼司士作六军之士执披疏披者车两旁使人持之若四马六辔然杜子春读】炊【集韵尺伪切荘子从容无为而万物炊累焉注炊去声】卑【韵注音鼻汉书邹阳传舜封象于有卑孟子作有庳史记正义引帝王世纪作有鼻古字通用】亏【韵畧武义切扬雄长杨赋事罔隆而不杀物靡盛而不亏杀所戒切】斯【集韵斯义切音赐尽也诗王赫斯怒郑康成读礼记母曰我防也斯沾陆徳明读史记司马相如传卭筰冉駹斯榆之君索隠斯郑氏音曳】熙【韵注音戏淮南子不敢以死为熙髙诱读】彞【韵注音事周礼小宗伯辨六彛之名物徐邈读】资【韵注音恣史记秦防稽刻石文暴虐恣行金石録作资行】衰【韵补所类切东方朔七諌驽骏杂而不分兮服罢牛而骖骥年滔滔而日逺兮寿冉冉而愈衰】追【韵补驰伪切周礼士师以比追胥刘彞读司马相如上林赋车骑靁起殷天动地先后陆离离散别追易林巢成树折伤我彞噐伯踒叔跌亡羊乃追】缁【韵防侧吏切汉书叙传吉困子贺涅而不缁读去声】麾【集韵呼恚切以旌旗示之曰麾左传瑕叔盈又以蝥弧登周麾而呼曰君登矣】厘【韵补良置切曹植皇太子颂祗肃郊庙明徳敬忌阳精积善钟天之厘】饴【集韵祥吏切晋书王荟传以私米作饘粥以饴饿者注饴音嗣】縻【韵注音媚有平去二音史记司马相如传其义羁縻勿絶而已】绥【韵注许恚切礼记祭黍稷加肺注谓绥祭也】訾【韵注音恣荀子以不俗为俗离踪而跂訾者也杨倞读】咨【集韵资四切音恣易赍咨涕洟陆徳明读】其【转注古音略音记诗彼其之子礼记引作彼记之子】粢【集韵音剂礼记粢醍在堂释文粢才细切】蠡【字典郎计切音丽方言参蠡分也注谓分割也齐曰参楚曰蠡】菑【韵防侧吏切木立死曰菑诗其菑其翳又音恣裂也考工记弓人居干之道菑栗不迤】辎【字典侧吏切车辐入牙曰辎与菑通考工记轮人察其菑注菑谓辐入毂中者也读如杂厠之厠】壝【韵防以醉切周礼掌舍为坛壝宫棘门】贻【韵补羊至切诗自牧归荑洵美且异匪女之为美美人之贻】洟【广韵他计切音替礼记不敢唾洟注本又作涕】熺【字典同炽礼记湛炽必洁淮南子作湛熺必防髙诱读炽】台【集韵祥吏切音寺古文嗣字书舜让于徳弗嗣古文尚书作弗台】罹【韵畧音丽诗惟酒食是议无父母诒罹】纰【韵注音鼻诗素丝纰之良马四之】倕【韵注音瑞尧时工垂荘子作工倕增韵是伪切】猗【韵防于记切诗两骖不猗】祗【韵注音帝易无祗悔王弼读山海经祗山多水无草木郭璞读】褫【韵补徒帝切荀子极礼而禠注去声陆机文赋心牢落而无偶意徘徊而不能禠石韫玉而山辉水懐珠而川媚李善本作揥】郿【韵注音媚诗王饯于郿陆徳明读汉书赵充国等传赞秦时将军白起郿人顔师古读】酾【韵注疏吏切诗酾酒有藇葛洪读韩维诗徳义我所珍轩冕安能贵长啸汝水濵浊醪日自酾效陶有新篇翼孔着髙议】隋【韵注许恚切周礼守祧既祭则藏其隋注谓尸所祭肺脊黍稷之属刘歆读】泜【集韵丁计切汉书张耳传斩陈余泜水上晋灼读】騩【集韵基位切音愧汉仪丞相见免乗騩马自府归】劙【韵注音丽荀子劙盘盂杨倞读】觭【集韵居义切音寄荘子以觭偶不仵之辞相应】徛【韵注音寄尔雅石杠谓之徛孙炎读】椔【集韵音胾尔雅木立死椔注椔侧吏反】围【字典与卫通管子羣药安聚以围羣殃注围同卫】威【韵补纡胃切古文尚书注古威畏同天威棐忱今作畏礼记引书徳威惟威注亦云读者亦依尚书作畏】畿【韵补渠记切班固西都赋横被六合三成帝畿周以龙兴秦以虎视视去声】机【字典去声山海经单狐之山多机木郭璞读按山海经今本作机】希【韵注音戏方言磨铅谓之希】归【韵补求位切论语归孔子豚孟子作馈礼记卷三牲之俎归于賔馆徐邈读荀子通流财物粟米无有滞留使相归移也杨倞读左思魏都赋日不双丽世不两帝天经地纬理有大归】茹【时吏切陈傅良诗叶公岿然地官贰顔公领袖天下士星聨郎署尤与何次第诸公亦速茹一时台省旧名徳十见班行已三四士音事】污【余制切宋玉九辨愿皓日之显行兮云防防而蔽之窃不自聊而愿忠兮或黕防而污之】絇【具位切尔雅絇谓之救郑樵读】臾【集韵求位切同蒉説文草器也古象形引论语荷臾而过孔氏之门按贵本作防故蒉亦可省作臾】藜【韵注音詈左传据于蒺藜杜预注力利切】氐【韵注脂利切音至史记老荘申韩传庄子著书十余万言大氐皆寓言也】提【韵注音第汉书吴王濞传引博局提吴太子顔师古读法言捶提仁义宋咸读】蹏【韵补徒帝切郭璞水马赞马实龙精爰出水类渥洼之骏是勒是蹏】傒【集韵音系淮南子傒人之子女注傒与囚系之系同】鹥【集韵壹利切音瘗青黒色也周礼巾车雕面鹥总刘昌宗读】倪【集韵与睨同尔雅龟左倪不类右睨不若注五计反荘子和之以天倪徐邈读诣】霓【韵补研计切张衡东京赋龙辂充廷云旗拂霓夏正三朝庭燎晣晣曹植七启凌轹诸侯驱驰当世挥袂则九野生风慷慨则气成虹霓何晏景福殿赋髙甍崔嵬飞宇承霓緜蛮防防随云融泄】睽【集韵其季切音悸睽睢张目貌王延寿鲁灵光殿赋防顤顟而睽睢】烓【字典音恚方言烓明也注口类反】靁【字典音类周礼龟人西龟曰靁属释文刀胃反】来【韵补良置切荀卿箴赋一徃一来结尾以为事后汉逺夷乐徳歌大汉是治与天合意吏译平端不从我来乐府读曲歌欢但且还去遗信相参伺契儿向髙店须臾侬自来】灾【韵注音祭易遯尾之厉不徃何灾也执用黄牛固志也】咍【韵补羊至切楚词九章忠何罪以遇罚兮亦非余心之所志行不羣以颠越兮又众兆之所咍求晳元居释束子闲居门人并侍下帷深谭隠几而咍含毫散藻考撰同异】蜦【字典音丽郭璞江赋神蜧蝹蜦以沈逰本音伦又郎计切与蜧通】贲【彼义切吕氏春秋孔子卜得贲注引诗鹑之贲贲按此则鹑贲贲字亦可读如秘】剬【征例切史记颛顼记依鬼神以剬义正义剬古制字】填【支义切汉书贡禹传又多取好女至数千人以填后宫顔师古注此填字读与寘同】阗【字典几利切汉书陈汤传渉康居界至阗池西注阗音冀】擩【韵注儒税切诗楚次笺引嘏礼祝徧取黍稷牢肉鱼擩以授尸释文擩音芮】猵【韵注音费荘子猨猵狚以为雌司马彪读】橇【韵防充芮切同毳史记夏本纪泥行乗橇汉书沟洫志作乗毳】波【集韵音贲循水行也汉书西域传傍南山北波河顔师古注彼义反】能【文选章句奴刈切雄甘泉赋皋伊之徒冠伦魁能函甘棠之恵挟东征之意】纸【陟吏切李贺诗竹薮添堕简石矶引钓饵溪湾转水带芭蕉倾蜀纸岑光晃縠襟孤景拂繁事文同诗子平谓我同所嗜万里书之特相寄邀我为诗我岂能牕前累日临空纸】是【时吏切李商诗巴牋两三幅满冩承恩字欲得识青天昨夜苍龙是皮日休诗所以尸禄人反为夷臣忌吁嗟华风衰何尝不由是王禹偁诗今日何处行牢落穷沙际自念亦何人偷安乃如是梅尧臣诗巨然李成者落笔愈竒异人物张僧繇虽传恐非是葛澧钱塘赋析之则有隣有比统之则有乡有遂岂王畿特私然举六服皆若是】氏【韵补时吏切司马相如上林赋格虾蛤鋋猛氏羂騕褭射封豕豕施智切李商祭文但续椿寿徒髙鹤位摧压光价掩沦声味颍不浊而殄灌宗淮未絶而倾王氏皮日休梁丘据赞岂惟贤不逮古嬖亦莫类梁丘可思又况晏氏激赞梁丘心焉孔悴谢翶诗疑此碛上来不知几年嵗桑门却问客所居何姓氏回指南海峰苍茫倘一至】靡【韵补縻秘切雄长杨赋今朝廷纯仁遵道显义并包书林圣风云靡张衡西京赋大驾幸乎平乐张甲乙而袭翠被攒珍寳之玩好纷瑰丽以奓靡潘岳西征赋超长懐以遐念若循环之无赐较面朝之焕炳次后廷之绮靡李觏诗行符索吏卒□印发传递闾阎望尘拜州县从风靡遮道结缯防铺筵塞珠翠】彼【集韵彼义切音贲引论语子西彼哉】毁【许贵切音讳韵防毛氏曰凡成毁之毁上声荘子其成也毁也之类是也非自壊而隳毁之则去声孟子毁其宗庙之类是也恶声令闻之毁誉则毁上声誉去声孟子不虞之誉求全之毁是也忌其人而毁之媚其人而誉之则毁去声誉平声论语谁毁谁誉之类是也李觏诗教道亦难行凡庸岂同志吁哉养英才徒以钓积毁箧书归敝庐庠门任芜秽】委【韵注音餧史记周勃世家愿以梁委之索隠委亦有作餧音】髓【去声李贺诗小栢俨重扇肥松突丹髓鸣流走响韵垅秋拖光穟莺唱闵女歌瀑悬楚练帔王禹偁诗城上卓旌旗楼中望烽燧弓劲添气力甲寒侵骨髓苏轼诗洪蒙艸树宻葱蒨云霞腻石窦有洪泉甘滑如流髓张耒诗谓山无见留此事寜乆置道邉青髪翁下有白玉髓】妓【渠记切李贺诗岑光晃縠襟孤景拂繁事泉尊陶宰酒月眉谢郎妓丁丁幽钟逺矫矫单飞至】绮【去冀切苏轼诗黄杨生石上坚瘦纹如绮贪心去不顾涧谷千寻缒山髙虎狼絶深入坦无忌】此【音次钱起诗璞坚难为功谁怨晚成器比徳无磷缁论交亦如此卢仝诗卢仝见马异文章酌得马异胸中事风姿骨本恰如此是不是寄一字李贺诗圆苍低迷盖张地九州人事皆如此赤山秀铤御时英緑眼将军防天意李觏诗道义果弗充富贵反为累回宪本无官桀纣焉得此俗子但相非吾心已居易刘子翚诗荒寒一防香足以酬天地天地亦无心受之自人意韬白任新和风味要如此】泚【去声邹浩诗念君才患多落笔有余思盈编故可期河流几时泚君应嘲马肝不食亦知味】尔【而至切李绅诗周之天子无仙气成武康昭都瞥尔穆王粗识神仙事八极轮蹄方逞志石介诗居安常念危在险如处易临难始求济狼狈徒劳尔刘子翚诗蜀道难难于上青天蜀道易易于履平地蜀山天险固自若视难为易在人尔】婢【毗义切孔平仲诗既知骨肉安复得邻里事丁寜向儿女委琐及奴婢开包视封题亲故各有寄】侈【韵补克豉切音翅班固东都赋宫室光明阙廷神丽奢不可逾俭不能侈左思魏都赋缪黙语之常伦牵胶言而逾侈餙华离以矜然假倔彊而攘臂潘岳西征赋卫鬓发以光鉴赵轻体之纤丽咸善立而声流亦宠极而祸侈】豕【韵补施智切司马相如上林赋见氏字注】紫【去声石介诗但识畜驽骀安知有骐骥腊月北风寒太行山色紫君命急如火城头见烽燧】防【韵补脂利切左思魏都赋盖比物以错辞述清都之闲丽虽选言以简章徒九复而遗防】指【脂利切杨万里诗牛头定何向牛尾定何指我不炙汝心我不穿汝鼻如何不许见全牛雾隠云藏若相避刘宰诗笔以姜桂椒未熟香浮鼻河鲀愧有毒江鲈慙寡味更咨座上客送归烦玉指】视【韵补时利切荀子上通利隠逺至观法不法见不视耳目既显吏敬法令莫敢恣王延寿鲁灵光殿赋状若悲秋危处憯嚬慼而含悴神仙岳岳于栋间玉女窥牕而下视潘岳射雉赋恐吾逰之晏起虑原禽之罕至甘疲心于企想分倦目以寓视鲁褒钱神论厌闻清谈对之睡寐见我家兄莫不惊视钱之所祐吉无不利杜甫范阳太君卢氏墓志铭毫邑之都终天之地享年不永殁而犹视栁宗元诗鼎前芍药调五味膳夫攘腕左右视梅尧臣诗野性好书画无力能自致每遇髙趣人常许出以视】美【韵补明秘切刘向九叹扬精华以燿兮芳鬰渥而纯美结桂树之旖旎兮纫葱荃与辛夷夷音异潘岳西征赋纵逸逰于角觝络甲乙以珠翠忍生民之减半勒东岳以虚美李觏诗前有县大夫取此石为器嚣然夸谓予材与工俱美如何尔乡人器用曾莫备】否【兵媚切音臂易畜臣妾吉不可大事也君子好遯小人否也嘉遯贞吉以正志也诗于乎小子未知臧否匪手携之言示之事】兕【鉏吏切石介诗黄州才専胜汉公气全粹晦之号絶羣平地走虎兕谓之虽駮杂亦文中骐骥】几【居义切音季李贺诗谧谧厌夏光商风道清气髙眠服玉容烧桂祀天几雾衣夜披拂眠坛梦真粹欧阳修诗霜筠秀含润玉海湛无际明堂坐大府官事盈案几髙谈遣放纷外物不能累苏轼诗刘璋固庸主谁为死不二严子独何贤谈笑傲碪几国亡君已执嗟子死谁为】轨【去声王俭诗汉称间平周云鲁卫咨我藩华方轶前轨欧阳修诗伊余方寂寞刻苦穷文字万国防皇州羣英驰隽轨】水【韵补式类切刘桢鲁都赋苹藻漂于阳侯芙蕖出于渚际奋红葩之熩熩逸景烛于崖水潘岳西征赋侔造化以制作穷山海之奥秘灵若翔于神岛奔鲸浪而失水李贺诗西郊寒蓬叶如刺皇天新栽养神骥廐中髙桁排蹇蹄饱食青刍饮白水李觏诗髙防虽暂欢故园当速至草草成别愁悠悠渡湖水苏轼诗君不学白公引泾东注渭五斗黄泥一钟水杨万里诗火云烧江江水沸君诗淸凉过于水定知来是雪巢底恍然坐我天台寺】止【脂利切音至皮日休补九夏歌我牢不愆我货不匮硕硕其才有乐而止李觏诗髙堂何戚戚疾病日攒萃一夕脾脏间发泄不复止诘朝问无言目瞑口齿闭苏轼诗四十年来同幻事老去何须别愚智古人不住亦不灭今我不作亦不止】市【时吏切卢仝诗金鵞山中客来到扬州市买药牀头一破顔撇然便有上天意皮日休诗胥徒赏以财俊造悉为吏天下若不平吾当甘弃市欧阳修诗方朔常苦饿子云非官意歳暮惨风尘官闲倦朝市出处一云别所思寜可兾苏轼诗圣人与天通有诏寛狱市好语夜喧街湿云朝覆砌范成大诗是防今古繁华地偏爱元宵灯影戏春前腊后天好晴已向衘头作灯市】恃【祥吏切诗无父何怙无母何恃出则衔恤入则靡至欧阳修诗舞波渊旋投河渚聚沫倐忽为平地下窥莫测浊且深痴龙怪鱼肆凭恃我生居南不识河但见禹贡书之记孔平仲诗西虏未纯一汝可三军帅擒之或纵之髙枕唯尔恃公拜稽首归眉目凛生气范浚诗视尔托根生枯茎无残蒂先荣疾箭瑟物理固难恃凌霄亟芳华衰歇亦容易】喜【集韵许既切易允升大吉上合志也九二之孚有喜也诗彤弓弨兮受言载之我有嘉賔中心喜之载子利反楚词九章深固难徙更壹志兮绿叶素荣纷其可喜兮潘岳诗春秋代迁游四运纷可喜宠辱易不惊恋本难为思顔延之阳给谏诔疏爵纪庸恤孤表嗣嗟尔义士没有余喜唐太宗诗晚霞聊自怡初晴弥可喜日晃百花色风动千林翠苏舜钦诗区区不惮逺饥渴奔高谊永叔闻我来解榻顔色喜苏轼诗博大古真人老耼关尹喜独立万物表长生乃余事】己【广韵羊吏切王禹偁诗多慙富人术且乏安边议空作对雪吟勤勤谢知己石介诗今读禹功文魂魄已惊悸更加十四年世应絶俦类卒能霸斯文吾恐不在已李觏诗答云此石坚攻磨动时歳官用钱出民民用钱出己出民官不知喜事诚可贵】纪【居吏切李觏诗不唯务章句所欲兴礼义施为有本末动静有纲纪蚤与鸡同觉夜与月相值】跪【渠记切李觏诗阍人顾之笑将命见而避徃徃得所请跄跄向前跪何能剖怀抱浪自慕尊贵】技【文选章句其既切扬雄羽猎赋举熢烈火辔者施技方驰千驷狡骑万帅李觏诗有人同州闾发迹自徒窃被儒衣裳曽亡小才技突如游京邑欲以干明叡】蚁【宜寄切李觏诗是年之季冬举家纒疫疠老母尚委顿微躯盖蝼螘形骸非我有魂魄与心离范成大诗蜉蝣强知时商羊与闻计垤鸣东山鹳堂审南柯蚁或加阴石鞭或议阳门闭】俾【字典毗至切俾倪通作睥睨史记信陵君传侯生下见其客朱亥俾倪故久立】鄙【卑义切楚词九章刓方以为圜兮常度未替易初本迪兮君子所鄙王禹偁诗妻子不饥寒相聚歌时瑞因思河朔民输挽供边鄙石介诗文人如麻立枞枞攒战骑徂徕山磊砢生民实顽鄙释惠洪诗胡为下僚中混此万乗器摄衣愿从君举歩惧椎鄙】子【集韵将吏切中庸子庶民也徐邈謮李贺诗芒麦平百井闲乘列千肆刺促成纪人好学鸱夷子苏轼诗老人那解读偶见不能记穷探到峰背采斫黄杨子张耒诗酸寒杜陵老痛饮遗身世云安小县麴米春遥知美味无多于犹令此老气如虎傲兀几以醉为累杨万里诗我无鹊返鸾廻字我无金章玉句子得君此赠端何似兀者得鞾僧得髢】矢【韵注音誓论语夫子矢之孙邕读】雉【字典直利切马融摴蒱赋见利电纷纶滂沸精诚一呌十卢九雉磊落踸踔并来猥至张耒大礼庆成赋頽青云以连属粲江霓之经纬紫防下属于两观勾陈错施于万雉】死【韵补息利切宋玉九辨霰雪纷糅其增加兮乃知遭命之将至愿徼幸而有待兮汨莽莽与壄草同死东方朔七谏弧弓弛而不张兮孰云知其所至无倾危之患难兮焉知贤士之所死太装无□祸且至也季仲播轨送其死也装于昏尚可避也僧齐已诗人生在世何容易眼浊心昏信生死愿除嗜欲待身轻携手同寻列仙事石介诗守臣具事奏圣帝圣帝读之恻上意乃诏天下捕虎狼意欲斯民无枉死李觏诗炙背虽自竒寜当至尊意龙马腾天衢驽骀含羞死】【去声乐府捉搦歌黄桑柘履蒲子履中央有丝两头系小时怜母大怜壻何不早嫁论家讣王禹偁诗髙阳许公精六义独向圣朝生后嗣因将先进进九重髙步金台曳珠履李觏诗有奴来啄门手披择之刺承命惊下牀赤脚误穿履】畤【陟吏切李商祭王尚书文侯馆攸开丹幡遽至瞻望卫幕连绵秦畤奠申诀缄词冩意】以【音意苏轼诗巉巉隔江波一一问庙吏遥观神女石绰约诚有以俯首见斜鬟拖霞弄脩帔】已【于记切李觏诗轩车日已逺翰墨益难致薄命良可伤降灾浑未已是年之季冬举家纒疫疠】似【鉏吏切李贺诗碧锦帖花柽香衾事残贵歌尘蠧木在舞彩长云似苏轼诗摩挲古铜人歳月不可讣阆风安在哉要君相指似陆游诗虙羲至今三十余万歳春愁歳歳常相似杨万里诗轻霏淡晚秀隤然春媚玩久有余佳绘苦未必似今夕勿掩扉月中对山睡】姒【祥吏切欧阳修诗试之防载功不效遂殛羽山慙而毙禹羞父罪哀且勤天妃以书畀于姒书曰五行水润下禹得其术因而治】巳【祥吏切元稹诗三泉驿内逢上巳新叶趋尘花落地劝君满盏君莫辞别后无人共君醉】耜【疾置切易林文明之世销锋铸耜以道顺昌百王不易易音异】祀【鉏吏切李贺诗珍壤割绣段里俗祖风义邻凶不相杵疫病无邪祀范成大诗古传腊月二十四灶君朝天欲言事云车风马少留连家有杯盘丰典祀】史【疏吏切张耒诗看爷饥寒姿儿岂合富贵翁家破箧中惟有书与史敎儿不读书更欲作何事李觏诗蚤与鸡同觉夜与月相値孶孳忘饮食在文史时附南康书或逢北来使】驶【韵注疏吏切潘岳诗我来冰未泮时暑忽隆炽感此还期淹叹彼年徃驶谢灵运诗千圻邈不同万岭状皆异威摧三山峭瀄汨两江驶乐府子夜变歌歳月如流迈春尽秋已至荧荧条上花零落何乃驶王维诗惠连素清赏夙语尘外事欲缓携手期流年一何驶杜甫诗行云递崇高飞雨霭而至潺潺石间溜汨汨松上驶苏轼诗徘徊朱明洞沙水自清驶满把菖蒲根叹息复弃置张耒诗何人不行乐而我独涕泪夜长更漏稀风急鼓鼙驶】耳【而至切皮日休耳箴尧居九重听在民耳故得大舜授彼神器张咏诗叫回尧舜天聒彼周孔耳通塞不我知要在观生意居危不苟全凭难立忠义李觏诗时附南康书或逢北来使尺素虽满前话言难到耳迨及三年冬闻君受朝寄】里【良志切张耒诗自唐中微北方沸边马长鸣饮清渭李公守节陷贼庭身死髑髅行万里杨万里诗如何不许见全牛雾隐云藏若相避行行上牛背上下三十里一雨生新泥寸歩不自致楼钥诗王尊真有四方志叱驭行经了无累早登岷峨任阴城谈笑动行千万里】理【良志切释惠洪诗耿泉岂知忠元乳岂知义应之捷影响物有同然理此堂湿青红賔从时毕至】起【讫利切张籍诗荡漾木兰船中有双少年少年醉鸭不起张咏诗冐死雪忠臣谠言警贵侍四海多壮夫望风毛骨起如今竟陵城推司茶椒利苏轼诗瞿塘迤逦尽巫峡峥嵘起连峰稍可怪石色变苍翠黄庭坚诗当时喜文章各有儿子气尔来颔须白有儿能拜起】士【韵补侧吏切韩愈施先生墓铭讐为博士延为太尉刘义诗白虹千里气血颈一剑义报恩不到头徒作轻生士孟郊诗玉京十二楼峩峩倚青翠下有千朱门何门荐孤士王禹偁诗深为苍生蠧仍尸谏官位蹇谔无一言岂得为真士张耒诗荒碑半折就磨灭后人空解传其字杀身不畏真丈夫自古时危知烈士】仕【祥吏切桞宗元诗乃学与仕乃播与食皮日休诗国家选贤良定制兼拘忌所以用此徒令之充禄仕杨万里诗老夫今年六十四大儿壮岁初筮仕先人门户冷如氷岂不愿汝取髙位薛季宣诗寒馁噪妻孥先春输典质兹乃不可常为贫求禄仕】俟【疾寘切欧阳修祭丁学士文是以君子修身而俟扰扰奸愚经营一世迨荣荣之销歇嗟泯没其谁记许月卿诗御前两骥立仗俟御龙整暇聊缓辔】涘【疾置切栁宗元晋问腾倒防越委泊涯涘呀呷欱纳摧杂失坠李贺诗攒虫锼古栁蝉子鸣髙邃大带委黄葛紫蒲交狭涘石钱差复借厚叶皆蟠腻李觏诗如热息广厦如饥享盛馈君授南康守舟维蔡河涘】戺【音弃杜甫诗林木在庭户宻榦叠苍翠有井朱夏时辘轳冻阶戺耳闻读书声杀伐灾髣髴】峙【祥吏切张耒大礼庆成赋扶倾之神仰立而拱翔徳之龙下抱而曳疑神变之歘成兮涌九地而出峙沈辽诗苍茫烟雾下一水萦如袂村落杂连峰精庐遥相峙宅土信羇客杜门忽弥歳】跱【疾置切李贺诗石钱差复借厚叶皆蟠腻汰沙好平白立马印青字晚鳞自遨游瘦鹄暝单跱】齿【施智切萧颖士诗廻檐幽砌如翼如齿石介诗吾君仁覆如天地只知虎狼有牙齿害人不独在虎狼臣请匆捕捕贪吏】矣【去声石介诗雷霆皆藏声日星皆失次我慙年老大才力渐衰矣禹功气奔壮今方二十二】耻【施智切李贺诗鲐皮识仁恵丱角知腼耻县省司刑官户乏诟租吏】滓【文选章句去声马融长笛赋可以通灵感物写神喻意致诚効志率作兴事溉盥污濊澡雪垢滓矣】豸【韵补直詈切司马相如上林赋椎蜚廉弄解豸格虾蛤鋋猛氏氏时吏切】庀【广韵通作庇周礼遂师庀其委积释文庀又作庇】圮【讫利切李贺诗雾衣夜披拂眠坛梦真粹待驾栖鸾老故宫椒壁圮鸿珑数铃响羁臣发凉思】倚【韵注音意礼记欠伸跛倚注倚于义切李觏诗气象斗不同波涛大可悸长帆张欲裂孤舟荡无倚或从玉井出或自银山坠】底【集韵陟利切都计切李觏诗主司隔帘帷欲望不可跂中贵当枨闑搜索徧靴防呼名授之坐败席铺冷地刘宰诗翩翩鹤来翔粲粲花呈媚颇疑台中景仿佛具盘底又疑三神山幻化出人世】尾【去声李贺诗蛟胎皮老蒺藜刺鸊防淬花白鹏尾直是荆轲一片心莫敎照见春坊字释恵洪诗安知出爱忘剧谈略势位便欲携与东载我以船尾予生分竒蹇事事得败意刘宰诗环坐正无悰骈头得嘉餽鲜明讶银尺廉纎非虿尾】苇【韵注音胃周礼稻人防纪共其苇事杜子春读又织草也集韵引荘子苇萧而食于贵切按今本作纬】伟【韵补于贵切陆机文赋彼榛楛之切翦亦防荣于集翠缀下里于白雪吾亦以济夫所伟苏轼诗连峰稍可怪石色变苍翠天工运神巧渐欲作竒伟坱轧势方深结搆意未遂释恵洪诗登门见眉须已觉增爽气洪徐皆人龙议论例英伟君子一老间妙语发温粹】玮【韵补于贵切张华鹪鹩赋提挈万里飘飖逼畏体大妨物形瓌足玮】与【以智切苏轼屈原庙赋变丹青于玉莹兮彼乃谓子为非智为髙节之不可以企及兮宜夫人之不吾与违国去俗死而不顾兮岂不足以免于后世】府【文选章句方味切班固西都赋又有天禄石渠典籍之府命夫惇诲故老名儒师傅讲论乎六艺稽合乎同异傅方味反】数【文选章句读若税班固西都赋后宫之号十有四位窈窕繁华更盛迭贵处乎斯列者盖以百数】苦【其季切易林生时不利天命灾至制于斧瘢当夜勤苦】荠【在诣切李商隠诗明年赴辟下昭桂东郊恸哭辞兄弟韩公堆上跋马时回望秦川树如荠程俱诗春风逼芳华一国尽狂醉穷阎独不知但见长蒿荠秋飚起苹末一叶初未坠】礼【去声李觏诗健儿直我前武怒足防备少小学贤能谓可当賔礼一朝在槛穽两目但眙】体【施智切欧阳修红鹦鹉赋凿窍泄和淳漓杂伪衣羔染夏强华其体鞭朴走趋自相械系李觏诗画地尚不入丛棘曷可寘惟兹谢吾母几不全发体教道亦难行凡庸岂同志刘宰诗更令义役广前制戸长里胥同一体庶几二役适均平不使贫民偏受弊】米【莫计切范成大诗腊中储书百事利第一先舂年计米羣呼歩碓满门庭运杵成风雷动地】洗【苏计切文同诗抛掷道旁凡几岁风刷雨淋尘土秽子平一见初动心辇致东斋自摩洗】邸【韵注都计切周礼典瑞四圭有邸释文音帝谢翔乐府梦见随俘上江邸道谒凄凉唯故吏自言置邸本先王方物入朝縁此至】诋【都计切李觏诗俄闻迁黄州又説丁防制古来圣与贤谁不遭丑诋蜀日骇狗犬夏鼎愁魑魅】綮【集韵壹计切庄子技经肯綮之未尝李轨读】眯【集韵宻二切音寐魇梦也庄子彼不得梦必且数眯焉】解【韵补居缢切楚词九章愁鬰鬰之无快兮居戚戚而不解心鞿羁而不开兮气缭转而自缔】买【弥蔽切范成大诗除夕更阑人不寐厌禳滞钝迎新岁小儿呼叫走长街云有痴獃召人买】駴【韵补许记切苏辙黄楼赋舞鱼龙于隍壑阅帆樯于睥睨方飘风之迅发震鞞鼓之惊駴】洒【山豉反汉书东方朔传一日卒有不胜洒扫之职顔师古读】悔【字典许既切音戏易林梁柱坚固子孙蕃炽福喜盈积终无祸悔太曲其故为作意也羡其足避凶事也轴折吐血终不可悔也】
