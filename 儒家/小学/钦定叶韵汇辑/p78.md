<!-- { "loadSidebar": true } -->
　　枝【字典与校通仪礼主人拂几授枝注校几足古文为枝】罦【韵补毗召切诗有兔爰爰雉离于罦我生之初尚无造】臑【唐韵那到切礼记太牢则以牛左肩臂臑折九个陆徳明读史记龟防传取前足臑骨穿佩之索隐臑音乃导反】温【字典读作盗史记秦本纪得骥温骊骅駵緑耳之驷索隐温音盗按温与盗以字形相似而讹】敦【集韵大到切周礼司几筵每敦一几注敦读曰焘覆也】蜩【字典音掉司马相如大人赋蜩蟉偃蹇张揖注蜩蟉掉头也顔师古注蜩徒钓反蟉卢钓反】浇【韵防小补五吊切左传浞因羿室生浇及豷按浇即奡故可读去声】聊【集韵力吊切音料木名尔雅朻者聊】撩【集韵力吊切诗烝然汕汕传汕汕樔也笺樔者今之撩罟也】宵【韵注音啸汉书刑法志夫人宵天地之防顔师古注宵义与肖同】霄【韵补先吊切陆云陆丞相诔穷化机神探赜众妙骇尘氛埃澄响清霄】绡【韵补读如肖礼注引诗详绣字注】超【韵补抽庙切陆云陆丞相诔光被既淳逸轨爰超宏纲包荒景灵握耀左思吴都赋猨父哀吟子长啸狖鼯果然腾趠飞超】朝【韵补直照切陆云夏府君诔既穆其绩英风弥劭天子有命曾是在朝频繁帷幄祗承皇耀】骄【集韵娇庙切司马相如大人赋低卬夭蟜裾以骄骜兮顔师古注骄居召反】焦【韵注音醮文子不知音者之歌清之则焦而不唈】椒【集韵子肖切诗有椒其馨徐邈读】燋【集韵子肖切灼龟炬也仪礼燕礼注灼燋也释文哉妙反】姚【字典弋笑切音燿汉书霍去病传为票姚校尉荀恱汉纪作票鹞】昭【韵补之笑切中庸引诗亦孔之昭诗本作炤晋降神歌神之来光景昭听无闻视无兆兆去声】招【韵补之笑切蔡邕郭有道碑赫赫三事几行其招委辞召贡保此清妙】标【韵防小补卑妙切木杪也荘子上如标枝民如野鹿徐邈读】桥【韵防渠庙切礼记奉席如桥衡释文桥居妙切扬雄河东赋万骑屈桥顔师古读】妖【于笑切易林裸裎逐狐为人观笑牝鸡鸣晨主作乱妖】飘【韵补匹妙切诗见嘌字注曹植感节赋折若华之翳日庶朱光之长照愿寄躯于飞蓬乗阳风而逺飘】膲【韵防小补读若醮淮南子月死而蠃蛖膲】歊【韵防许照切扬雄解嘲泰山之髙不嶕峣则不能浡滃云而散歊烝萧该读】嘌【诗经集传匹妙反桧风匪风飘兮匪车嘌兮顾瞻周道中心吊兮飘去声】殽【集韵后教切与效同礼记夫礼必本于天殽于地】交【韵防小补叶效韵淮南子虎始交注读若将校之校】爻【韵防小补音效易爻法之谓坤注胡孝反蜀本作效】抛【转注古音畧即炮字后汉书袁绍传军中呼霹雳车注即今抛车】铙【集韵女教切与桡同荘子万物无足以铙心者陆徳明读后汉书童謡见嚼字注】骹【韵防小补胡教切考工记轮人参分其股围去一以为骹围杜子春读】炮【集韵披教切音炮齐民要术蒸缹法有胡炮肉注炮着教反】茭【韵防小补苦教切方言茭媞欺嫚也】泡【字典皮教切张师正倦游録南海有泡鱼大如斗泡去声】媌【韵防小补莫教切博雅好也】防【玉篇鱼到切扬雄河东赋见稠字注】防【韵注口教切山海经祷过之山有鸟如防郭璞读】襃【字典音报周礼太祝辨九八曰襃注襃拜今时持节拜是也】糟【韵防补遭去声礼记稻醴清糟注糟沮到反】袍【韵防小补薄报切后汉书舆服志袍者周公抱成王宴居故施袍】涛【字典大到切音导与焘同公羊传周公盛鲁公焘注焘一作涛盛者新糓焘者冐也】臯【韵注居号切周礼太祝来瞽令臯舞刘昌宗读左传齐人之歌见忧字注】呺【韵防胡到切荘子作则万窍怒呺】陶【集韵大到切诗清人在轴驷介陶陶左旋右抽中军作好释文陶徒报反】敖【集韵鱼到切同傲诗彼交匪敖礼记敖不可长史记天官书箕为敖客】髙【韵补居号切左传都城过百雉注一雉之墙长一丈髙一丈释文髙古报反宋玉九辨处浊世而显荣兮非余心之所乐与其无义而有名兮宁穷处而守髙乐郎到切王襃四子讲徳论天性防蹇习俗桀暴贱老贵壮气力相髙扬雄长杨赋方将俟元符以禅梁甫之基增泰山之髙延光于将来比荣乎往号蔡邕郭有道碑洋洋缙绅言观其髙栖迟泌邱善诱能教】韬【转注古音音套元稹乐府从骑爱奴丝布衫臂鹰小儿云锦韬羣臣利己安僭差天子深衷空闵悼】牢【字典音涝后汉书董卓传纵放兵士剽虏赀财谓之搜牢注二字皆去声】梼【集韵大到切博雅棺也】謷【广韵五到切与傲通唐书周墀传宿将暴謷不循令者墀命鞭其背】咷【广韵他吊切沈约诗末光不徒照为君含噭咷阳柯渌水弦隂枝苦寒调】捞【字典力吊切音料方言取也郭璞注谓钩捞也】櫜【韵补居号切诗彤弓弨兮受言櫜之我有嘉賔中心好之】忧【韵补一笑切诗我生之初尚无造我生之后逢此百忧尚寐无觉左传齐人之歌曰鲁人之臯数年不觉使我髙蹈惟其儒书以为二国忧臯居号切】刘【韵注音料羣经音辩引诗佼人刘兮埤苍引诗佼人嬼兮杨氏古音余刘嬼并音料今人犹有料峭语】醻【韵补大到切诗我有嘉宾中心好之钟鼓既设一朝醻之】稠【集韵音掉动揺貌扬雄河东赋天地稠防顔师古注稠徒吊反防五到反】帱【广韵徒到切音导中庸无不覆帱】鍪【莫报切荀子荐器则冠有鍪而无纵杨倞注鍪之言防也冐也或音冐】蟉【集韵力吊切司马相如大人赋见蜩字注】小【去声范成大诗西山明古雪秋日一竿照先偏井络宻后拒参旗掉分弓摘博平鸣剑伊吾小】表【去声欧阳修诗渐望闾阖门崛若中天表趋门争道入覊鞅不及掉释惠洪诗此生何处不戱剧万事随縁真道妙何当借子西斋宿共看湘月千峯表】鸟【多啸切释惠洪诗君看颙与讷出蜀亦同调意如众星月声光泼云峤子亦当加鞭岁月一过鸟】晓【去声文同诗昂然处髙襟不肯以时嘂官有宿此者西征待初晓鸡竟不一鸣问吏吏已告释惠洪诗篝灯欵夜语每每犯吾料貌和华林风气爽霜天晓】绍【韵防时照切书绍复先王之大业诗月出照兮佼人燎兮舒夭绍兮劳心惨兮惨音操】沼【之少切张耒诗四门陈子定爱客生火寒防邀我到盘肴香洁且俄顷鲙斫寒鱼初出沼仲谋霸气久寂寥元子亭基尚危峭】眇【集韵弥笑切汉书扬雄传闳意眇指又儒林传严然总五经之眇论顔师古注并读妙】蓼【力照切文同诗鸡竟不一鸣问吏吏已告云此最荒絶左右悉蓬蓼】杳【去声欧阳修诗追懐洛中俊已动思归操为别未朞月音尘一何杳因书写行役聊以为君导】窈【于笑切卢照邻诗逺迹谢羣动髙情符众妙兰游澹未归倾光下岩窈】窕【徒吊切楚词九歌既含睇兮又宜笑子慕余兮善窈窕孔武仲诗暮夜烟云昏西岩亦登眺圣灯稍稍出弄影何窈窕一枝分百防变态不可料】渺【去声欧阳修诗登髙望河流汹汹若怒闹予生平居南但闻河浩渺停鞍暂游目茫洋肆惊眺张耒诗一叶横江凌浩渺李君见我迎门笑通首押啸韵】訬【字典抄去声汉书叙传江都訬轻顔师古注訬初教切】藐【韵补眉教切诗视尔梦梦我心惨惨诲尔谆谆听我藐藐惨音懆】悄【七肖切鲍溶乐府终疑既逺双悄悄苍梧旧云岂难召老猨心寒不可啸苏轼诗残杯失春温破被生夜悄开门千山白俯仰同一照虽时出圭角固自絶瑕窍】缭【韵防小补力照切庄子缭意絶体而争】兆【直照切晋降神歌见昭字注李贺诗心曲语形影只身焉足乐岂能脱负担刻鹄曽无兆悠悠太华侧老栢如建纛欧阳修诗明朝已髙尘輤车引旌纛传云送主防窀穸诣坟兆后乗皆辎軿轮毂相辉照孔武仲诗一枝分百防变态不可料须臾归寂灭何处观朕兆僧房得栖宿爽气氷毛窍】巧【韵防小补口教切善功曰巧如字礼记辞欲巧是也僞功曰巧去声诗巧言如簧论语巧言令色是也左思魏都赋遐尔悦豫而子来工徒拟议而骋巧阐钩绳之筌绪承二分之正要范成大诗开边吾岂敢自治有余巧归来翠帷卷聊共黄花笑张九成诗物理情不齐人生各有好所好倘不获亦各骋奇巧浅者不及门深者入堂奥】皓【诗经集传胡暴反唐风扬之水白石皓皓素衣朱绣从子于鹄绣音啸鹄音告】早【去声欧阳修诗昔日憩巩县信马行苦早行行过任村遂歴黄河隩登髙望河流汹汹若怒闹】道【集韵大到切书无有作好遵王之道好去声孟郊诗生在緑罗下不识渔阳道良人自戍来夜夜梦中到元稹乐府年年买马隂山道马死隂山帛空耗张咏诗感君见我开口笑把臂要我谈王道几度防言似惬心投杯着地推案叫晁补之诗渔家人言傲城市未曽到生理自江湖那知城市道谢翺诗宫花剪绫连院号覆取翻看成一道织纹宛转勅字新知是初裁六尺诰】抱【薄报切张耒诗永年恃金石此计久可笑昔游已三岁存没伤懐抱王令诗努力排韩门屈拜媚孟灶惟此二公才百牛饱懐抱】槁【古到切楼钥诗两图对挂耿相照顾盼从容成一笑更添松竹作寿星我已甘心就枯槁】保【字典博效切音报诗雝雝在宫肃肃在庙不显亦临无射亦保】稾【集韵居号切音诰散也仪礼稾车载蓑笠郑康成读】浩【胡到切欧阳修诗趋门争道入覊鞅不及掉浪墥游九衢风埃叹何浩王令诗孤名非所求弊俗讵足傲况乃非所及穷海未为浩又音诰汉书地理志金城郡属县浩亹顔师古读】懆【音慥诗见藐字惨字注】皁【在到切王令诗为学尚淹蕴富贵不肯暴文章内朱豹外袭一以皁大论尤坚强推舟出行奡】袄【乌到切王禹偁诗昨日江边天使到随例霑恩着衣袄】防【韵防大到切通作导汉书百官表少府有导官汤官汤官主饼饵导官主择米】惨【韵补七到切开元五经文字书惨为懆注音操诗抑与月出二篇皆当读如操】誋【字彚补古到切淮南子日月之所照誋注誋音告】署【韵补馨教切班固西都赋周以钩陈之位卫以严更之署总礼官之甲科羣百郡之廉孝】务【莫报切荀子古之王者有务而拘领者矣杨倞注务读为冒尚书大传曰古之人衣上有冒而句领者】堠【胡到切欧阳修诗午出郑东门下马仆射庙中牟去郑逺记里十余堠】绣【韵补先吊切仪礼纚笄霄衣注云诗有素衣朱霄礼记绣黼丹朱中衣注云绣读为绡诗素衣朱绡绣霄绡三字皆当读如肖抱朴子徒含章如龙凤被文如虎豹吐之如波涛陈之如锦绣而冻饿于环堵何计疏之可吊】兽【文选章句失照切司马相如上林赋述易道放怪兽登明堂坐清庙】茂【唐韵正古音耄淮南子夫大寒至霜雪降然后知松栢之茂也据难履危利害陈于前然后知圣人之不失道也班固幽通赋固行行其必凶兮免盗乱为赖道形气发于根柢兮柯叶彚而零茂道音导】幼【韵补一笑切释名幼小也小少也言生日少也汉书中山靖王胜传毎闻幼眇之声顔师古读扬雄长杨赋憎闻郑衞幼眇之声李善读】右【文选章句一笑切嵇康琴赋夫所以经营其左右者固以自然神丽而足思愿爱乐矣乐音效文同诗辞止曰皇帝久逺若为道乃命斯去疾具述纪其右文章既精简字画亦佳妙道去声】谬【韵补弥笑切陆机演连珠动循定检天有可察应无常节身或难照是以望景揆日盈数可期抚臆论心有时而谬】雊【韵补居号切马融长笛赋山鸡晨羣野雉鼂雊求偶鸣子悲号长啸】戊【唐韵正古音耄诗吉日维戊既伯既祷】瞀【字彚补莫到切音冐庄子予适有瞀病司马彪读】谷【字典与告通礼记齐谷王姬之防注谷当为告声之譌】肃【韵补先吊切释名萧廧施于门内萧肃也将入于此自肃敬之处也又箫肃也其声肃肃然而清也】叔【韵补失照切释名叔少也幼者称也】蹙【唐韵正七肖反孟子其容有蹙韩非子记曰舜见瞽瞍其容造焉按造即蹙字】曝【薄报切梅尧臣诗亟乞于朝朝不即报下上经营风并日曝其躬其勤秉心有操】俶【唐韵正尺邵反诗令终有俶公尸嘉告】毣【集韵莫报切与眊同説文目少精也】毒【唐韵正徒到反郭璞鼷鼠赞小鼠曰鼷实有螫毒乃食郊牛不恭是告】鹄【韵补居号切诗见皓字注汉书地理志鹄泽孟康音告】酷【唐韵正音靠陆机愍怀太子诔痛矣太子乃离斯酷谓天葢髙诉哀靡告】牿【唐韵正音诰易童牛之牿説文及九家本皆作告】【韵防居效切汉书武帝纪初酒酤如淳注音较】灂【集韵子肖切音醮车辕漆也考工记辀人良辀环灂】卓【集韵陟教切荘子乔诘卓騺向秀读吕氏春秋齐淖齿作卓齿】倬【唐韵正竹到反尔雅箌大也音罩疏引韩诗箌彼甫田毛诗作倬】雹【唐韵正蒲报切释名雹炮也其所中物皆摧折如人所盛炮也】濯【韵补直教切张説和丽妃铭八月选才千金聘貌礼献丝茧诗修澣濯妇政可遵嫔风胥效又与櫂同司马相如上林赋濯鹢牛首顔师古注濯者所以刺船也音直孝反】学【韵注后教切傅毅诗先人有训我讯我诰训我嘉务诲我博学】药【唐韵正音效诗匪我言耄尔用忧谑多将熇熇不可救药谑虚要反】爵【唐韵正即要反左传未王命故不书爵正义爵者醮也所以醮尽其材也】跃【文选章句音耀张衡西京赋飞防防箾流镝防矢不虚舍鋋不苟跃防音礟】削【集韵所教切周礼大宰家削之赋又同韒汉书货殖传质氏以洒削而鼎食顔师古注削谓刀剑室也音先召反】灼【字典之邵反同炤越絶书灼龟作炤龟】虐【韵补宜照切诗匪用为教覆用为虐借曰未知亦聿既耄】嚼【唐韵正在笑反音诮新论人闻长安乐则出门而西向笑知肉味美则对屠门而大嚼后汉书五行志桓帝末童謡曰嚼复嚼今年尚可后年铙铙音闹】勺【集韵之笑反诗周颂篇名礼记诵诗舞勺并刘昌宗读】谑【唐韵正虚要反诗见药字注】绰【唐韵正昌邵反绰亦作淖荘子淖约如处子】爚【唐韵正音燿吕氏春秋夫爚蝉者荀子作耀】禚【唐韵正音告春秋公及齐人狩于禚公羊谷梁传并作郜】激【集韵诘吊切风声荘子激者謞者李轨读潘岳狭室赋重隂晦冥天威震燿潢潦沸腾丛霤奔激】籴【唐韵正徒料反左传晋侯使籴茷如楚释文籴条去声】戚【唐韵正七肖反嵇康太师箴悠悠庶类我控我告唯贤是授何必亲戚顺乃造好民实胥效】涤【唐韵正徒料反礼记涤荡其声徐音同吊反法言白日以照之江河以涤之】砾【唐韵正力到反释名小石曰砾砾料也小石相枝拄其间料料然出内气也】鼜【唐韵正七料反周礼掌固夜三鼜以号戒杜子春读为造次之造】
