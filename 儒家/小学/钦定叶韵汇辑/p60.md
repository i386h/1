<!-- { "loadSidebar": true } -->
　　鲖【集韵文九切后汉书隂兴传永平元年封兴子庆为鲖阳侯注音纣】丕【字典房久切史记鲁周公世家是有负子之责于天索隠尚书负为丕今此为负者郑康成曰丕读曰负】隅【韵补语口切诗绸缪束刍三星在隅今夕何夕见此邂逅刍楚九切逅很口切】刍【韵补楚九切诗唐风见隅字注】禺【韵注五口切史记封禅书木禺龙栾车木禺车马注音偶】蒌【集韵力九切音栁防车饰也礼记设蒌翣】孚【读易韵考夫缶切易解而拇朋至斯孚方言鸡伏卵而未孚】喁【集韵音偶庄子前者唱于而随者唱喁音义喁五斗反太元蛁鸣喁喁血出其口】髃【音偶司马相如子虚赋洞胸达掖注张揖曰自左射之贯胸通右髃顔师古曰髃五口反】翛【集韵以九切音酉庄子翛然而往】包【韵补补茍切诗野有死麕白茅包之有女懐春吉士诱之】苞【韵补补茍切诗有相之道茀厥丰草种之黄茂实方实苞道他口切草此茍切茂莫后切】翿【韵略殖有切诗坎其击缶宛邱之道无冬无夏值其鹭翿道他口切】呺【集韵许后切音吼庄子万窍怒呺徐邈读】忧【韵补于纠切国语嗛嗛之德不足就也不可以矜而祗取忧也嗛嗛之食不足狃也不能为膏而只离咎也就上声】留【五音集韵力久切史记律书北至于留丹铅録留音栁】油【韵注上声箕子麦秀之歌麦秀渐渐兮禾黍油油彼狡童兮不与我好兮好音吼】攸【集韵以九切音酉书嘉言罔攸伏左传湫乎攸乎并徐邈读】修【正韵云九切周礼鬯人庙用修注修桼尊也郑康成读卣】湫【集韵在九切左传壅闭湫底服防读】収【诗经集传殖酉反大雅此宜无罪女反收之与人有土田女反有之叶】搜【苏后切卢仝诗添丁郎小小别吾来久久脯脯不得吃兄兄莫撚搜】休【韵略虚九切诗虎拜稽首对扬王休作召公考天子万寿】求【字典巨九切易林春栗夏棃少鲜希有斗千石万贵不可求】娄【集韵朗口切同塿左传部娄无松栢】幽【韵注音黝礼记一命緼绂幽衡郑康成读】虬【韵补去九切李尤平乐观赋有仙驾雀其形蚴虬骑驴驰射狐兔惊走】犹【诗经集传余久切小雅式相好矣无相犹矣好许厚反】輶【韵注音酉诗德輶如毛中庸释文輶以九切】揉【人九切苏轼诗滩下三日留识尽滩前叟孤舟倦鵶轧短防困牵揉尝闻不终朝今此何其久】獀【集韵所九切国语獀于农隟】廋【集韵苏后切音叟国语有秦客廋辞于朝刘向九叹思余俗之流风兮心纷错而不受遵壄莽以呼风兮歩从容于山廀注廀一作廋一作薮】魗【诗经集传齿九切郑风遵大路兮掺执子之手兮无我魗兮不咎好也好许口反】楢【唐韵与九切音酉周礼司爟注冬取柞楢之大】恐【苦后切易林匍匐出走惊惶悼恐白虎生孙蓐收在后居中无咎】棓【集韵普后切公羊传踊于棓而闚客何休注凡髙下有絶加蹑板曰棓齐人语也】轨【韵补己有切诗济盈不濡轨雉鸣求其牡太元永不轨凶亡流于后】止【陟栁切易林神之在丑逆破为咎不利西南商人休止晋文明王皇后哀策文永锡祚允笃生文母诞膺纯和淑慎容止质直不渝体兹孝友】喜【许久切易林折臂踒足不能进酒祠祀濶旷神怒不喜乐府董逃行服尔神药莫不欢喜陛下长生老寿四面肃肃稽首】簋【唐韵正古音九易樽酒簋贰用缶纳约自牖终旡咎诗于粲洒埽陈馈八簋既有肥牡以速诸舅埽苏吼反】晷【韵补己有切王延寿鲁灵光殿赋防翠紫蔚礧碨瓌玮含光晷兮穷竒极妙栋宇以来未之有兮】子【韵补济口切诗儦儦俟俟或羣或友悉率左右以燕天子易林仁爱笃厚不以所忿害其所子徙我旧都日益富有汉书叙传侯王之祉祚及孙子公侯蕃滋枝叶硕茂茂莫口切】履【力九切太元冠戚防履全履防音肘】已【已久切易林陟岵望母役事不已王政靡盬不得相保保补茍切蔡洪围棊赋或声手俱发諠哗躁扰色类不定次措无已再衰三竭锐气已朽扰忍九切】起【韵补去九切易林太王为父季歴孝友文武圣明仁政兴起旦隆四国载福绥厚参同契要道魁柄统化纲纽爻象内动吉凶外起徐干齐都赋羽族咸兴毛羣尽起上蔽云穹下被臯薮】社【陟栁切易林大喜在后授我纽龙喜张口超拜福社】黍【昌九切易林操□乡祈贷稷黍饮食充中安和无咎栁宗元牛赋抵触曦日耕百往来修直植乃禾黍自种自敛服箱以走】处【昌九切易林众兔俱走雄罴在后不能进失信寡处韩愈周况妻韩氏墓志铭夫失少妇子失壮母归咎无处】女【转注古音音钮史记尉佗传赞其后亡国徴自樛女吕嘉小忠令佗无后易林闗雎淑女贤妃圣偶宜家寿母福禄长久】许【许久切易林三杞无枣家无积莠使鸠求妇顽不我许枣子茍切】所【苏后切易林张氏揖酒请谒左右平时枯槁独不防所】楚【苍茍切易林四足俱走驽疲任后两战不胜败于东楚】阻【子茍切魏文帝校猎赋千乘乱扰万骑奔走经营原隰腾越险阻】宇【云九切子濆诗父兄未许人畏妾事姑舅西墙邻宋玉窥见妾睂宇一旦及天聪恩光生户牖】舞【房九切易林鹊笑鸠舞来遗我酒又鼓瑟歌舞惟悦于酒】父【韵补扶缶切荀卿箴赋簪以为父管以为母易林少孤无父长失慈母栁宗元吕衡州诔邦思其弼人戴惟父善胡召灾仁胡罹咎俾民伊祜而君不寿元稹乐府将进酒酒中有毒酖主父言之主父伤主母苏辙诗谁来共佳节但约隣人父生理共艰难一醉陶衰朽郑侠诗忆昨汝初生时吾心有负以为臣事君即是子事父】虎【府九切音缶东方朔答客难譬犹鼱鼩之袭狗狐豚之咋虎至则靡耳何功之有】土【天口切音黈易林避地东走反入虎口制于牙骨为灰土又君明臣贤鸣求其友显德之政可以履土】吐【天口切郑侠诗汝母敛汝身寒风裂双肘驱驰仅逾时粗粝不敢吐残春到贬所歳夘俄及丑】醹【诗经集传奴口反大雅曽孙维主酒醴维醹酌以大斗以祈黄耉主当口切】乳【韵补忍九切易林文王四乳仁爱笃厚子畜十男夭折无有郑侠诗汝生未三月正当时褓乳雪片落鵞毛霜檐悬冻溜汝母敛汝身寒风裂双肘溜音栁】弩【耨上声易杯嵩融持防杜伯荷弩降观下国诛逐无道夏商之季失福逃走道他口切】数【苏后切乐府月节折杨栁歌折杨栁愁思满腹中歴乱不可数杨苕华诗大道自无穷天地长且久巨石故叵消芥子亦难数水经注武阳山仙者咏登武阳观乐数岭千蕤洋湖口】姥【莫厚切音拇元稹诗君不见隋朝陇头姥娇养双鹦嘱新妇一鹦曽说妇无仪悍妇杀鹦欺主母】五【五口切郑侠诗是歳真龙跃重明登九五湛恩被遐荒渐渍到枯朽】斧【方九切郑侠诗安能冷眼看终不一开口封章更十上夫岂避鼎斧】聚【苍茍切易林鳯凰在左麒麟处右仁圣相遇伊吕集聚时无殃咎福为我母】釡【韵补扶缶切苏辙诗土牛适成象逡巡见屠剖田家挽防角归里缫丝釡】缕【力久切音绺荀子无帾丝歶缕翣其防以象菲帷帱尉也注缕读为栁郑侠诗残春到贬所歳夘俄及丑汝时年十二稍稍近针缕】部【字典薄口切易林钓日厌部善逐人走十三州志谚云仕宦不偶值冀部乐府上云乐箫管鸣前门徒从后济济翼翼各有分部鳯凰是老胡家鸡师子是老胡家狗周必大诗速宜倒糟牀走送昔与醙勿学比舍郎夜半招吏部】武【方久切杨万里诗只今有子似渠长清夜读书雪邉牖云端烽烟半防无怪来将军不好武遗我骊珠三百颗字字镌镵未曽茍】苦【苦后切郑侠诗书信或徃来知汝无病苦为妇洎为母皆不处人后定当举家欢相庆酌大斗】浦【蒲口切郑侠诗湛恩被遐荒渐渍到枯朽拜命走亲庭便道从海浦既见汝姑贤汝乃吴氏妇】主【韵补当口切诗见醹字注老子受国之垢是谓社稷主易林三竒六耦各有所主太元割鼻食口防其息主乐府月节折杨栁歌折杨栁隂阳推我去那得有定主】甒【韵补方九切礼记君尊瓦甒李轨读晋书五行志童謡渹如白坑破合集持作甒扬州破换败吴兴覆瓿甊】莽【音牡梅尧臣诗夜深风浪息月正在南斗逺水生白烟疎萤出荒莽照蟹屡爇薪张鱼未发笱周伯温石鼔赋质损文存庸诏永久后乎此者岂无祖龙之颂功茂陵之封禅亦皆埋仆于榛莽虽万一之或传适足以着其君之无取取苍茍切】改【举有切音久扬雄反离骚夫圣哲之不遭兮固时命之所有虽增欷以于邑兮吾恐灵修之不累改冯衍显志赋行劲直以离尤兮羌前人之所有内自省而不慙兮遂定志而不改】采【韵补此茍切诗采采芣苢薄言采之采采芣苢薄言有之东方朔七諌皇天保其髙兮后土持其久服清白以逍遥兮偏与乎元英异采汉书叙传多识博物有可观采蔚为辞宗赋颂之首】采【韵补此茍切晋书刘琨传古语云山有猛兽藜藿为之不采按此则兽字亦作上声】宰【子茍切汉书叙传遭成之逸政自诸舅阳平作威诛加卿宰】殆【豆上声易林火虽炽在吾后冦虽多在吾右身安吉不危殆】表【普后切汉书叙传元后娠母月精见表遭成之逸政自诸舅】鸟【韵补丁栁切汉书叙传沐浴尸乡北面奉首旅人慕殉义过黄鸟】少【韵补如九切欧阳修杜祁公墓志铭君子岂弟民之父母公虽百龄人以为少周权诗黄钟沈声喧瓦缶良材入爨知多少谁裁鸣鳯千年枝蛇跗龙纹巧蟠纽】扰【韵补忍九切易杯大吹非主上下浑扰敌人袭战闵王逃走李尤平乐观赋飞丸跳剑沸渭囬扰巴渝隈一逾肩相受】愀【韵注音酒礼记孔子愀然作色而对徐邈读】夭【韵补于紏切韩愈韦夫人墓志铭归逢其良夫夫妇妇独不与年而卒以夭欧阳修蔡君谟墓志铭退之有言死谁谓夭子墓予铭其传不朽】巧【韵补云九切汉书司马迁传圣人不巧时变是守史记作不朽】饱【韵补补茍切易饮食衎衎不素饱也夫征不复离羣丑也诗牂羊坟首三星在罶人可以食鲜可以饱易林梦饭不饱酒来入口黄庭经昼日照照夜自守渴自得饮饥自饱经歴六府藏夘酉苏辙缸砚赋尾鋭而腹皤长颈而巨口餔糟醊酒终日醉饱】卯【韵补莫厚切诗十月之交朔日辛夘日有食之亦孔之丑】爪【陟栁切音肘淮南子夫飞鸟之挚也俛其首猛兽之攫也匿其爪】寳【韵补补茍切史记策传未见其利恐离其咎寡人狐疑安事此寳易林阳低头隂仰首水为凶伤我寳参同契巨胜尚延年还丹可入口金性不败朽故为万物寳术士服食之夀命得长久】枣【韵补背走切诗八月剥枣十月获稻为此春酒以介眉夀稻徒茍切易林春栗夏枣山鲜希有黄庭坚诗实中有么荷拳如小儿手令我忆众邹迎门索梨枣】老【韵补朗口切诗宜言饮酒与子偕老荀卿蚕赋屡化而不寿者与善壮而拙老者与有父母而无牝牡者与易林漏巵盛酒无以养老春贷黍稷年歳实有黄庭经经歴六府藏夘酉转阳之隂藏于九常能行之不知老】好【韵补许厚切诗岂无饮酒不如叔也洵美且好王褒四子讲德论毛嫱西施善毁者不能蔽其好嫫姆倭傀善誉者不能掩其丑】道【韵补他口切易见恶人以辟咎也遇主于巷未失道也诗顺彼长道屈此羣丑楚词九章精色内白类任道兮纷緼宜修姱而不丑兮易林三痴俱走迷路失道惑不知归反入患口太元东西射兕不得其首也凖绳防矩乖其道也胡广侍中箴文公钦若越兴周道亦惟先正克慎左右参同契凝精流形金石不朽审専不泄得为成道】稻【韵补徒茍切诗豳风见枣字注易林并获梁稻喜悦无咎】造【韵补此茍切易或跃在渊进旡咎也飞龙在天大人造也诗我龙受之蹻蹻王之造太元徃述来述遵天之术无或改造遵天之丑】隝【韵补当口切音斗汉书叙传横虽雄材伏于海隝沐浴尸乡北面奉首】祷【韵补当口切诗吉日维戊既伯既祷戊莫口切易林白茅醴酒灵巫拜祷】【韵补当口切诗我心忧伤惄焉如假寐永叹维忧用老老朗口切】抱【韵补普后切司马相如上林赋长千仞大连抱夸条直畅实叶葰茂茂上声易林东行饮酒与喜相抱福为吾家利来从母】讨【韵补他口切易林三丝荷弩无益于辅城弱不守郭君受讨】考【韵补去九切诗既醉既饱小大稽首神嗜饮食使君夀考易林鼓翼大喜行嫁饮酒嘉彼诸姜乐我皇考邉让章华赋众变已尽羣乐既考携西子之弱腕兮援毛嫱之素肘】埽【韵补苏后切诗墙有茨不可埽也中冓之言不可道也所可道也言之丑也道他口切】嫂【韵补苏后切楚词天问惟浇在户何求于嫂何少康逐犬而颠陨厥首】保【韵补补茍切易夫征不复离羣丑也妇孕不育失其道也利用御防顺相保也道他口切老子揣而鋭之不可常保金玉满堂莫之能守汉房中歌加被宠咸相保德施大世曼夀易杯良夫淑女配合相保多孙夀子懽乐长久苏辙缸砚赋且其饮子以水也不若饮子以酒以物汚子也不若使子自保】鸨【韵补补茍切诗叔于田乘乘鸨两服齐首两骖如手】草【诗经集传此茍反小雅东有甫草驾言行狩狩始茍反易林六蛇奔走俱入茂草惊于长路畏惧啄口邉让章华赋擕西子之弱腕兮援毛嫱之素肘形便孅以婵娟兮若流风之靡草】皁【韵补此茍切诗既方既皁既坚既好不稂不莠好许茍切扬雄太朴箴廐焚问人仲尼深丑仆臣司驾敢告执皁】栲【韵补去九切诗南山有栲北山有杻】防【文选章句朗口切张衡西京赋逞欲畋防効获麑防摎蓼浶浪干池涤薮上无逸飞下无遗走】瑙【韵补乃后切王粲玛瑙勒赋总众材而课美信莫臧于玛瑙被文采之华饰杂朱緑于苍阜】野【房久切易林髙楼无柱颠僵不久纣失三仁身死牧野】志【陟栁切汉书叙传崇执言责隆持官守寳曲定陵并有立志】遇【字彚补五口切与偶同史记天官书气相遇者使卑胜髙索隠遇音偶】露【郎斗切音篓李贺诗尊有乌程酒劝君千万夀全胜汉武锦楼上晓望晴寒饮花露】句【字典古有切淮南子有岐踵民句瘿民注句读若九】寓【韵补五口切汉书郊祀志木寓龙木寓车马注音偶】腕【字典与肘同礼记袂之长短反诎之及肘注肘或为腕】少【如九切音手卢仝诗君莫以富贵轻忽他年少聼我暂话防稽朱太守正受冻饿时索得人家贵傲妇】孝【韵注音吼诗于乎皇考永世克孝考息有切易林谮杀公子贼害忠孝申生以缢重耳奔走】告【苦后切音口易林不忍王母为失醴酒寃天谁告】下【云久切易林三豕俱走鬬于谷口白豕不胜死于阪下魏武帝短歌齐桓之功为霸之首九合诸侯一匡天下苏辙缸砚赋其始也生于黄泥之中其成也出乎烈大之下尾鋭而腹皤长颈而巨口】堠【胡口切郑侠诗人生无患难愤厉亦何有况兹寻前道复见迎贤堠】就【上声国语见忧字注文同诗虽然一时身暂好其奈千古名常丑丈夫读书要知道所信不笃被其诱大张富贵作罗网愚者纷纷以身就郑侠诗女生必有适二亲非终守既嫁又他州安能长相就幸然汝夫贤纯淑真汝偶】授【殖酉切张耒诗见君不能已颇亦陈所有君岂少取之时以佳句授林光朝诗卢仝孟郊骨已朽眼睛头颅何人相传授与君徃还歳月久比来春风入我牖】售【殖酉切苏轼诗居民偶相聚三四依古栁负薪出深谷见客喜且售煮蔬为夜餐安识肉与酒徐积诗报漫翁无钱可沽酒青衫典不得黄卷卖不售借问公田中秫米种几斗释惠洪诗见袖字注】秀【韵略忽九切诗实发实秀实坚实好好许厚切李贺诗见皱字注梅尧臣诗上去至南康嫁妹事箕帚不畏扬澜险不为庐峯秀二君情义着我送何烦酒郑侠诗宁知北郭予三人继日相从辰到酉厐睂皓髪常温然相见妙龄睂目秀】奏【子茍切张耒诗幽弦喜有聼清唱慰孤奏如何瞥然去使我不得友】兽【书九切晋书刘琨传见采字注】鬬【当口切徐积诗虾蟇何物敢张口麒麟何故敢争鬬是何星曜敢侵犯自是其形不可久】漏【郎斗切苏轼诗惟有当时月依然照杯酒应怜船上人座穏不知漏楼钥诗大甎支牀得前段掀倒浮屠全尾首字为十行行十二百十有七二字漏交螭方壶不复见贞石摧藏松亦朽】陋【郎斗切苏轼诗谁知深山子甘与麋鹿友置身落蛮荒生意不自陋今子独何者汲汲强奔走】狩【韵补如九切诗叔于狩巷无饮酒左传天王狩于河阳谷梁传作守易林鸣銮四牡驾出行狩合格有获献公饮酒班固答賔戏孔终篇于西狩顔师古读】昼【陟栁切李贺诗公卿纵不怜宁能鎻吾口李生师太华大坐看白画逢霜作朴得气为春栁郑侠诗朱君贫苦亦好竒接续携持穷清昼城中遑遑竞趋走觌面草草忘賔友释惠洪诗石坚捍之不肻受攧雷溅雪喧夜昼千年石骨亦不朽碎为青红杂怪丑】茂【韵补莫后切诗荼蓼朽止黍稷茂止易林蜩螗欢喜草木嘉茂百里蕃炽日益庶有冯衍显志赋山峨峨而造天兮林冥冥而畅茂鸾囬翔索其羣兮鹿哀鸣而求其友张衡西京赋流长则难竭柢深则难朽故奢泰肆情馨烈弥茂魏文帝乐府登山而远望谿谷多所有楩柟千余尺众草芝盛茂欧阳修诗不问竹林主仍携步兵酒芬芳弄嘉月翠緑相森茂】旧【韵补云九切汉书叙传三枿之起本根既朽枯杨生华曷惟其旧徐诗海陵郡中陶太守相逢本是随行旧乍申拜起已开眉问辛勤还执手苏轼诗文举与元礼尚得称世旧渊明吾所师夫子乃其后挂冠不待年亦岂为五斗郑侠诗颊舌锵洋言不茍咳唾成珠须信有两眼如星照耀人见客偏明俨如旧】胄【除栁切释惠洪诗千年石骨亦不朽碎为青红杂怪丑疆埸久空烂甲胄举觞天子千万夀】袖【上声李贺诗桂开客花名郑袖入洛闻香门口先将芍药献妆台后觧黄金大如斗苏轼诗池中半篙水池上千尺栁佳人如桃李胡蝶入衫袖释惠洪诗李侯气如春在栁大河西虏置怀袖君徒自珍世不□敲门那能易升斗售殖酉切谢翺诗祗今零落三秋霜犹説先朝人物薮道逢袁家美年少欲挽吴潮归两袖自言学出戴君门又説舒君忘年友】褎【韵略徐九切诗实方实苞实种实褎苞补茍切】岫【上声梁栋诗渊明无心云才出便归岫东臯半顷所种不常有苦恨无酒钱闲却持杯手】臭【音朽吴儆诗酣寝唤不醒鼻息春雷吼梅花霜雪姿帐蔬笋臭问君何所好甘作老鳏叟】齅【音朽苏轼诗瓶开香浮座盏凸光照牖方倾安仁醽莫遣公逺齅要当立名字未用问升斗释惠洪诗望云赋诗剑碍肘徐渉河流马俯齅下马得之等琼玖】豆【正韵当口切李贺诗祗今道已塞何必须白首凄凄陈述圣披褐鉏俎豆学为尧舜文时人责裒偶黄庭坚诗去日樱桃初破花归来着子如红豆四时驱廹少须臾两髩飘零成老丑杨万里诗误防诸公相俎豆月里花邉一杯酒又与斗通考工记梓人饮一豆酒注豆当为斗毛居正曰豆古斗字如左传豆区釡钟之类当音斗后人误读为俎豆之豆】窦【上声徐积诗半青篱畔草半丝畦中韭闲鸟下牛背奔豚穿狗窦潜身猫相雀引啄禽呼偶】溜【力乆切苏轼诗歳月不可思驶若船放溜繁华真一梦寂寞两荣朽惟有当时月依然照杯酒郑侠诗见乳字注释惠洪诗乌兰洲塞夏国口大河天来箭激溜楼钥诗王君素出三槐家参坐防文真耐久田丁初来献小砚寻见津津若微溜】透【天口切释惠洪诗排空但闻地喘吼势撞石壁欲穿透石坚捍之不肻受】瘦【苏后切李贺诗惟见月寒日暖来煎人寿食熊则肥食蛙则瘦神君何在太一安有苏轼诗不防讥诃子厚疾反更刻画无盐丑征西自有家鸡肥太白应惊饭山瘦与君相从知几日东风待得花开否黄庭坚诗私田苦薄王税多诸弟号寒诸妹瘦扶将白髪渡江来吾二人如左右手】狖【与久反何梦桂诗河南吊遗黎原野骨未朽北邙望孤陵古木呌猿狖】诟【韵略当口切元稹诗为欲埽羣雄散作弥天帚自兹失所徃豪英共为诟黄庭坚诗茍从禄仕我邅囬且慰家贫兄孝友强趋手版汝阳城更责愆期被诃诟张耒诗我生为文章与众常不偶出其所为诗不笑即嘲诟少年勇自辩盛气争可否】糅【韵略人九切谢惠连雪赋雪纷糅而遂多】酎【除栁切晁冲之诗时时载酒来尚乃好事友吾兄斯人徒性亦嗜醇酎寜知俗士嫌益觉儿女丑吴儆诗利欲醺人心醲如饮醇酎沈湎死不休宁论千日久岂知糟邱中醒狂亦时有】疚【举有切郑侠诗闺门有危难谁不在惸疚推其爱父心谁不得前剖何梦桂诗杞国天柱倾怠我鞠子疚苍鵞飞冲天祅星大如斗帘下玉牀移山摧失鼇负】灸【韵防己有切史记仓公传形弊者不当闗灸镵石及饮毒药也】皱【子茍切李贺诗黄昏访我来苦节青阳皱太华五千仞辟地抽森秀旁古无寸寻一上戛牛斗秀上声】戊【诗经集传莫口反小雅见祷字注】逅【韵注音偶诗见隅字注张耒诗我行于四方其所急者友鸣呼得之难百不一邂逅人心不可齐若十指于手】輮【集韵忍九切説文车辋也考工记车人行泽者反輮行山者仄輮】念【转注古音音狃书凡厥庶民有猷有为有守汝则念之不协于极不罹于咎皇则受之】服【集韵扶缶切考工记车人牝服二柯郑康成云牝服谓车箱服读曰负】福【方九切音否裴秀诗告成伊何年丰物阜丰禋孝祀介兹景福】谷【通韵乃后切同防左传楚人谓乳谷谓虎于菟故命曰鬬谷于菟】肉【殖酉切易林猕猴免走腥臊少肉漏巵盛酒利无所有】速【苏后切易咸速也恒久也】麴【韵补去九切释名麴朽也】防【集韵苏户切音叟尔雅菜谓之防周必大诗有浆不待乞似验歳在酉今日扫风轩明日芼园防白衣两不来徃徃化乌有】缩【唐韵正息酒反释名叜缩也】曲【文选章句邱九切司马相如上林赋西驰宣曲濯鹢牛首登龙台掩细栁】绿【韵补力九切释名绿浏也荆泉之水于上视之浏然緑色此似之也】旭【韵补巳有切太元方出旭旭朋从尔丑】物【文选章句九口切潘岳西征赋乾坤以有亲可久君子以厚德载物】踣【蒲口切张九成诗环顾天地间四海惟一友两老虽未死二妙已先踣】
