<!-- { "loadSidebar": true } -->
　　钦定四库全书　　　　　经部十
　　五音集韵　　　　　　　小学类三【韵书之属】提要
　　臣等谨案五音集韵十五卷金韩道昭撰道昭字伯晖真定松水人世称以等韵颠倒字纽始于元黄公绍韵防然是书以三十六母各分四等排比诸字之先后已在其前所收之字大抵以广韵为蓝本而増入之字则以集韵为蓝本考广韵卷首云凡二万六千一百九十四言集韵条例云凡五万三千五百二十五言新増二万七千三百三十一言是书亦云凡五万三千五百二十五言新増二万七千三百三十言合计其数较集韵仅少一字殆传写偶脱广韵注十九万一千六百九十二字是书云注三十三万五千八百四十言新增十四万四千一百四十八言其増多之数则适相符合是其依据二书足为明证又广韵注独用同用实仍唐人之旧封演闻见记言许敬宗奏定者是也终唐之世下迄宋景祐四年功令之所遵用未尝或改及礼部韵畧颁行始因贾昌朝请改并韵窄十有三处今广韵各本俨移豏槛之前酽移陷鉴之前独用同用之注如通殷于文通隠于吻皆因韵畧颁行后窜改致舛是书改二百六韵为百六十而并忝于琰并槛于豏并俨于范并防于艶并鉴于陷并酽于梵足证广韵原本上去声末六韵之通为二与平声入声不殊其余如废不与队代通殷隠焮迄不与文吻问物通尚仍唐韵之旧未尝与韵畧错互故十三处犁然可攷尤足订重刋广韵之讹其等韵之学亦深究要眇或以颠倒音纽之次第过相诟病非通方之论矣乾隆四十五年七月恭校上
　　总纂官臣纪昀臣陆锡熊臣孙士毅
　　总　校官臣陆费墀

　　钦定四库全书
　　五音集韵卷一　　　　　金　韩道昭　撰
　　东第一【独用】　　　　冬第二【钟同用】
　　钟第三　　　　　　江第四【独用】
　　脂第五【独用】支之　　微第六【独用】
