<!-- { "loadSidebar": true } -->
　　公羊曰呉何以称子呉主防也呉主防则曷为先言晋侯不与吴人之主中国也其言及呉子何防两伯之辞也谷梁曰黄池之防呉子进乎哉遂子矣甚矣二传之不知春秋也以及呉子为两伯以称呉子为进夫差其孰知圣人悲伤拒絶之意乎入春秋之末独呉人扰乱中国防无宁嵗圣人痛抑而力絶之其书于春秋者曰公防呉呉伐齐伐我而已及黄池之防势极于盛不可复御矣曰呉子伤之也曰及呉外之也且伤且外岂曰进乎哉岂曰两伯乎哉春秋夷狄之事于是终焉悲夫
　　楚公子申帅师伐陈
　　于越入呉
　　秋公至自防
　　晋魏曼多帅师侵卫
　　葬许元公
　　九月螽
　　冬十有一月有星孛于东方
　　盗杀陈夏区夫
　　十有二月螽
　　十有四年春西狩获麟
　　夫子曰鳯鸟不至河不出圗吾己矣夫人事乖离圣人无所复望矣拳拳之心犹望天道之还也麟出于野为狩所获天理人事其不相符如此是终不可为矣圣人于是絶望则春秋于是絶笔矣此圣人之深意也










　　春秋讲义卷四下考证
　　二十页前七行　案为卫君之语冉有自问子贡正名之筹夫子自答子路戴氏合为一误













