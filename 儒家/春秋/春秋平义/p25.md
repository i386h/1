<!-- { "loadSidebar": true } -->
　　薛弑其君比【比弑恵公夷立】
　　称国以弑当国大臣之罪也【胡传】
　　十有四年春衞公叔戍来奔
　　衞赵阳出奔宋【卫公谷作晋】
　　公叔戌何以奔戍将去夫人之党夫人愬之赵阳戍党也【野编】
　　二月辛巳楚公子结陈公孙佗人帅师灭顿以顿子牂归【二月公作三月公孙作子牂作牄】
　　顿欲事晋背楚而絶陈好也书灭顿诛楚而罪陈也【孔义】
　　夏衞北宫结来奔
　　结戍党也书三大夫奔以着衞乱之所从始【孔义】
　　五月于越败吴于檇李吴子光卒【檇公作醉句践元年阖闾卒子夫差立】伤而卒也以违檇李得不书灭【野编】
　　公会齐侯衞侯于牵公至自防【牵公作坚又作掔卫地即脾上梁间齐鲁为防止此】
　　左氏谓晋围朝歌牵洮二会皆救范中行氏也【孔义】
　　秋齐侯宋公会于洮
　　宋未絶晋至是始从齐也【孔义】
　　天王使石尚来归脤【周鲁之交止此书天王止此】
　　晋伯衰矣重反在列国故石尚来也【野编】
　　衞世子蒯瞆出奔宋
　　世子蒯瞆何以奔坐欲杀少君也问杀少君事为有为无曰无之于奔宋则可知己以事攷之夫楚者许之宇下也许止不奔楚奔晋惧楚之得其情也此为弑父也宋南子之家也投之不惧此为不杀母也【野编】张洽取临江常山二刘氏之说谓瞆必无杀母之事左氏所记乃南子之防言非当时之实録也不然宋南子家何以反奔宋乎【孔义】
　　衞公孟彄出奔郑
　　坐世子党也然则公叔戌赵阳北宫结亦世子党也【野编】
　　宋公之弟辰自萧来奔
　　大搜于比蒲邾子来会公
　　往嵗大搜皆三家为之邾子来会公是比蒲有公也【野编】
　　城莒父及霄
　　城二邑惧晋也【孔义】无冬阙文
　　十有五年春王正月邾子来朝
　　鼷防食郊牛牛死改卜牛
　　二月辛丑楚子灭胡以胡子豹归
　　去年灭顿今年灭胡以报召陵也【孔义】
　　夏五月辛亥郊
　　壬申公薨于髙寝
　　非正也【野编】
　　黄震曰定公当昭公失国之后亲征伐亲会盟用孔子以相夹谷用子路以堕三都三桓为之稍戢其十二公之自立者与
　　郑罕达帅师伐宋【罕公作轩】
　　宋大国至于景公而郑能困之则桓魋之为也【许氏】
　　齐侯衞侯次于渠蒢【渠公作蘧】
　　与垂葭同【野编】
　　邾子来奔防
　　奔防非礼以行于天子者行之同列【补程传】昭公之世为鲁所虐定公为拔之盟终其世不犯邾邾人德之故来会来朝又来奔防礼虽过而情则真也【日抄】
　　秋七月壬申姒氏卒【姒公作弋】
　　不称夫人哀未君也【公羊】不称夫人不赴且不祔也【左传】
　　八月庚辰朔日有食之
　　九月滕子来会塟
　　会犹愈于奔也【野编】
　　丁巳塟我君定公雨不克塟戊午日下昃乃克塟【昃谷作稷】辛巳塟定姒
　　辛巳在十月三日【杜注】书曰定姒则知其为定公之元配矣子巳嗣位而母不成防不书夫人与小君葢纪当时之实事也【屠明靖集传】
　　冬城漆
　　邾庶其邑城漆谋伐邾也定公薨而三桓复启衅矣【孔义】

　　春秋平义卷十一
　　钦定四库全书
　　春秋平义卷十二　　　　　秀水俞汝言撰哀公【名蒋定公子母定姒四岁即位在位二十七年春秋止十四年春諡法恭仁短折曰哀】
　　元年春王正月公即位
　　楚子陈侯随侯许男围蔡
　　报栢举也　随自楚武王见伐之后不复见者一百四十余年栢举之败楚王逃随而随芘之故楚今复列之诸侯宣六年许已为郑所灭此复见者亦楚封之也【日抄】
　　鼷鼠食郊牛改卜牛【谷郊牛下有角字】
　　夏四月辛巳郊
　　秋齐侯衞侯伐晋
　　晋伯尽矣遂有颂言伐晋者【野编】
　　冬仲孙何忌帅师伐邾
　　邾事鲁恭何以伐为其田为之灾也【野编】
　　二年春王二月季孙斯叔孙州仇仲孙何忌帅师伐邾取漷东田及沂西田
　　癸巳叔孙州仇仲孙何忌及邾子盟于句绎【邾地书盟止此】盟而受田葢赂也三卿将二卿盟当定之世干侯事未逺三家少戢至是复张公方防弱壮弗堪矣实孙越之渐【野编】
　　夏四月丙子卫侯元卒【灵公卒孙輙立】
　　滕子来朝【滕朝止此诸侯来朝亦止此】
　　晋赵鞅帅师纳卫世子蒯瞆于戚
　　世子也何用纳为纳者内不受也不书纳卫世子不知輙之为拒父也何以不系戚于卫国其国也春秋已君蒯瞆矣父不可拒父而可拒子道之盛春秋恶之此其一也孙不可立夫人之党立之叔戌以谋逐夫人之党出也夫人而有党妻道之盛春秋恶之又其一也当是时蒯瞆实当立徒以两宫隔絶国人立孙两属之说者谓得罪君母可尔而曰得罪于父又曰得罪于国人文逾深而去之逾逺【野编】
　　秋八月甲戌晋赵鞅帅师及郑罕达帅师战于鐡郑师败绩【鐡公作栗又作秩卫地】
　　鞅师纳蒯瞆之师郑师助齐人输粟范氏之师邀击而败之也【孔义】鐡卫地也在戚城南胜而书及予之也明乎予鞅也而事之不速亦正坐是齐郑贰于晋出师挠之迟蒯聩十年入衞【野编】
　　冬十月塟衞灵公【七月而塟】
　　鐡之战既罢而后塟
　　十有一月蔡迁于州来蔡杀其大夫公子驷【书迁止此】州来吴灭之今以处蔡蔡终事吴不事楚驷与楚者不适有居杀之矣【野编】
　　三年春齐国夏卫石曼姑帅师围戚【蒯瞆所居】
　　蒯瞆在戚曼姑主兵而齐为首者不以子围父也不系戚于卫者不以子制父也蒯瞆出入称世子围戚先国夏戚不如彭城书卫春秋笔削之情见矣【孔义】
　　夏四月甲午地震
　　五月辛卯桓宫僖宫灾
　　桓僖亲尽矣宫何以存季仲孙皆桓公子季友相僖公叔仲之后皆僖所立故三家尊桓而德僖宜毁不毁而天灾之【孔义】
　　季孙斯叔孙州仇帅师城启阳【公作开阳鲁邑】
　　启阳近邾城之以防邾也【孔义本木讷】启阳鄅之别名也【补程传】
　　宋乐髠帅师伐曹
　　曹伯阳奉乐大心入萧以叛故也【孔义】
　　秋七月丙子季孙斯卒【桓子卒庶子肥立是为康子】
　　蔡人放其大夫公孙猎于吴
　　放之者以其公子驷之党也【补程传】
　　冬十月癸卯秦伯卒【惠公卒悼公立】
　　叔孙州仇仲孙何忌帅师围邾
　　四年春王二月盗杀蔡侯申【杀公作弑二月公作三月昭侯杀子成侯立】曷为称盗以杀仇楚即吴非弑道也如曰不知何人杀吾蔡侯盗者为谁公孙氏也则既已书之矣或云栢举之战自取灭亡请看顿胡陈许孰是不亡之国【野编】宣十七年书蔡侯申卒塟蔡文公至是方五世不宜与祖同名恐传者误也【木讷】
　　属辞凡言弑其君者不以君有道无道异词所以正弑逆之罪左氏不知经意曰凡弑君称君君无道也称臣臣有罪也葢溺于邪说而不见正于孔氏之徒也传记师旷对晋侯论衞人出君史墨对赵简子论鲁人出君皆释臣而归罪于君皆当时之邪说也晋灵之世史狐以首恶书盾而犹有托为夫子之言谓赵盾为良大夫者自大夫专政士民皆知有大夫而不知有君是以君多谤而臣多誉且见弑之君无道者莫甚于齐襄庄晋灵楚防经皆书弑者名氐而议不及其君蔡昭公非有四君之恶也独以无道称而弑者免于讨岂春秋之法乎由不知圣人有存防书之大体之义也
　　蔡公孙辰出奔吴
　　书盗杀蔡侯申蔡公孙辰出奔吴则辰与闻乎杀矣【后传】
　　塟秦惠公
　　宋人执小邾子
　　夏蔡杀其大夫公孙姓公孙霍
　　姓也霍也昭侯之盗也春秋有所讨皆曰杀其大夫【野编】
　　晋人执戎蛮子赤归于楚【蛮公作曼书执止此】
　　何以不言畀楚人北宫子曰譬伯晋而京师楚也晋一至此【野编】
　　城西郛
　　备晋也【孔义】
　　六月辛丑亳社灾【亳公作蒲】
　　亳社商社也亡国之社必屋故灾之【苏氏】
　　秋八月甲寅滕子结卒【顷公卒子隠公虞母立】
　　冬十有二月塟蔡昭公【十一月而塟】
　　蔡乱故塟缓
　　塟滕顷公
　　五年春城毗【公作比又作芘】
　　备晋也【孔义】
　　夏齐侯伐宋
　　为其伐曹执小邾子也此举差近伯而迟暮可惜【野编】
　　晋赵鞅帅师伐衞
　　以衞助范氏故假纳蒯瞆为名【孔义】
　　秋九月癸酉齐侯杵臼卒【杵公作处景公卒安孺子荼立】
　　冬叔还如齐
　　闰月塟齐景公
　　防事不数闰讥其以闰月塟也【苏氏】
　　六年春城邾瑕【公作葭邾邑】
　　邾瑕者何犹系旧国而设版焉明我之遽也【野编】
　　晋赵鞅帅师伐鲜虞
　　鲜虞纳荀寅于栢人故也【孔义】
　　吴伐陈
　　不正其伐诸夏仍狄之矣【野编】
　　夏齐国夏及高张来奔
　　国高出而陈氏之势成安孺子之党孤【野编】
　　叔还会吴于柤
　　吴伐陈还至柤鲁惧而往会之【孔义】
　　秋七月庚寅楚子轸卒【昭卒惠立】
　　齐阳生入于齐齐陈乞弑其君荼【公作舎荼弑悼公阳生立】
　　春秋书弑君多矣衞剽之弑衎犹在夷仪晋州蒲之弑周犹在京师齐阳生入于齐齐陈乞弑其君何也曰后入者迎之为君先入则乗其约而驯之陈氏已有齐矣用见齐之为田而乞之雄于窃国也【野编】
　　冬仲孙何忌帅师伐邾
　　宋向巢帅师伐曹
　　七年春宋皇瑗帅师侵郑
　　既伐曹又侵郑报罕达之师【孔义】
　　晋魏曼多帅师侵衞
　　衞不服也【孔义】
　　夏公会吴于鄫【谷作缯】
　　鄫近邾夫差至此而公往会之【孔义】
　　秋公伐邾
　　八月己酉入邾以邾子益来
　　宋人围曹
　　宋之曹我之邾晋之鲜虞嵗嵗寻师不必问所从起【野编】
　　冬郑驷帅师救曹
　　郑与曹疎所以救曹非志于义也欲报皇瑗之师也【补程传】
　　八年春王正月宋公入曹以曹伯阳归
　　何以不言灭言入不忍言也曹竟灭矣先是我入邾以邾子益来是嵗归邾子益于邾安知宋不归阳乎而曹竟灭矣始灭莫如纪晚灭莫如曹文皆有异【野编】止斋曰桧亡东周之始也曹亡春秋之终也夫子删诗于桧之卒篇曰思周道也伤天下之无王也于曹之卒篇曰思伯也伤天下之无伯也
　　吴伐我
　　不言四鄙而直言伐我兵加于国都也于是为城下之盟而还不书讳之也【苏氏】
　　夏齐人取讙及阐【公作僤】
　　赂齐也为以邾子益来齐人以为讨【野编】
　　归邾子益于邾
　　惧齐讨也【孔义】
　　秋七月
　　冬十有二月癸亥杞伯过卒【僖公卒子闵公维立】
　　齐人归讙及阐
　　既归邾子亦归我二邑【野编】
　　九年春王二月塟杞僖公【三月而塟】
　　宋皇瑗帅师取郑师于雍丘【宋地】
　　夏楚人伐陈
　　陈即吴故也【孔义】
　　秋宋公伐郑
　　冬十月
　　十年春王二月邾子益来奔
　　吴人讨邾奉太子为政而后奔
　　公会吴伐齐
　　吴自欲伐齐我不能异以有郊之战【野编】
　　三月戊戌齐侯阳生卒【悼公卒子简公壬立】
