<!-- { "loadSidebar": true } -->
　　晋人齐人宋人卫人郑人曹人莒人邾人滕人薛人杞人小邾人会于澶渊宋灾故
　　盟防不言所以于稷言之不言其故于澶渊言之于稷为恶而终之澶渊为善而不终【野编】急宋灾者非为共姬之死而来徳其首倡弭兵也鲁僖为成风而伐邾不名救患晋平为悼夫人而城杞不名保小晋于宋即果澶渊谋烖亦城杞类耳况乎以盟宋而私厚之也【断】弑贼未讨不书而蔡景公独书刺天下之诸侯也以世子而弑其君又天下之大变也而不讨澶渊之防防十三国之大夫而以宋灾故故诸国之卿贬而称人鲁卿讳而不书而特书其所为此春秋大义圣人特笔也【孔义本胡传及胡宁通防】郝仲与曰自宋之盟诸侯无兵车之防者三年矣二十九年防于城也今年防于澶渊宋灾也故经书详其事【辨义】
　　三十有一年春王正月
　　夏六月辛巳公薨于楚宫
　　非正也
　　秋九月癸巳子野卒【胡女敬归之子】
　　毁也【野编】
　　己亥仲孙羯卒
　　冬十月滕子来防【诸侯始亲来防】
　　诸侯之丧士吊大夫送以诸侯防非礼也【孔义】
　　癸酉我君襄公
　　十有一月莒人弑其君宻州【展舆立】
　　莒人弑之也去疾也出展舆也立【野编】

　　春秋平义卷九
<经部,春秋类,春秋平义>
　　钦定四库全书
　　春秋平义卷十　　　　　　秀水俞汝言撰昭公【名稠襄公之子母齐归夫人孟子在位二十五年在外七年凡三十二年諡法威仪恭明曰昭】
　　元年春王正月公即位
　　叔孙豹会晋赵武楚公子围齐国弱宋向戌卫齐恶陈公子招蔡公孙归生郑罕虎许人曹人于虢【郑地弱公作酌齐恶作石恶罕作轩虢作漷谷作郭】
　　此会乃楚公子围帅诸侯之大夫寻宋之盟也经先赵武所以抑楚而存中国也宋之盟齐人不盟今齐又从楚矣中国防弱可知也【髙氏集注】
　　三月取郓【公作运】
　　此伐莒取郓也言伐莒疑于讨莒乱直取郓尔【野编】
　　夏秦伯之弟鍼出奔晋
　　六月丁巳邾子华卒【悼公卒庄公穿立】
　　夏荀吴帅师败狄于大卤【公作太原晋地】
　　此战也毁车崇卒变古战法之始【孔义】
　　秋莒去疾自齐入于莒【去疾是为着丘公】
　　前言齐无知弑其君后言小白入于齐前言莒人弑其君后言去疾入于莒则不与弑之词也前言卫侯入于夷仪后言卫喜弑其君前言齐阳生入于齐后言齐陈乞弑其君与弑之词也故曰属辞比事春秋教也【陈氏后传】
　　莒展舆出奔吴【公谷无舆字】
　　叔弓帅师疆郓田
　　疆者正其界用师者备莒因莒乱也【孔义】
　　塟邾悼公【未四月而塟】
　　冬十有一月己酉楚子麇卒楚公子比出奔晋【麇公谷作卷郏敖卒灵立】
　　或曰以申之会为中国讳也则弑贼不讨如成宋乱宋灾故圣人皆明着其罪而又何以讳为也窃以列国册书皆承其赴谓圣人因鲁史旧文其说为长不必更凿也【孔义】书之为十三年干谿之事起也【补程传】公子围为麇之叔父而专楚国之政不臣之迹彰彰在人耳目故推其疑而以为弑君是实非弑也经亦书其实耳然则比何以出奔葢麇之死围因废其子而自立比长次围既不能制又恐见忌故出奔也【畧记】郝敬曰读春秋而后知圣人不得已也乱臣贼子滔天之恶必致慎致详然后直之稍涉微暧则委蛇含容宁从其疑至诸传所书非礼猥琐之事一切不书诚不忍尽言伏读而叹圣人天地之心博大寛仁之至也
　　二年春晋侯使韩起来聘
　　夏叔弓如晋
　　秋郑杀其大夫公孙黒
　　冬公如晋至河乃复季孙宿如晋
　　辞公而受季孙【野编】郭氏曰公如晋吊少姜之役晋以非伉俪辞在晋未为失礼见公之妄动自取屈辱也公既返遣宿将命以终其事亦礼之常公谷妄生意见非春秋之意按晋之拒公始于十三年此时初立固未有间之也【畧记】
　　三年春王正月丁未滕子原卒【原公作泉成公卒悼公宁立】
　　夏叔弓如滕五月塟滕成公【滕始书塟】
　　卿共小国之塟过厚杜氏谓塟襄公滕子来会故鲁厚报之【补程传】
　　秋小邾子来朝
　　八月大雩
　　冬大雨雹
　　北燕伯款出奔齐
　　简公多嬖宠欲去诸大夫而立其宠人燕大夫比以杀公之外嬖公惧奔齐【孔义】
　　四年春王正月大雨雹【公谷作雪】
　　夏楚子蔡侯陈侯郑伯许男徐子滕子顿子胡子沈子小邾子宋世子佐淮夷会于申【楚子专会诸侯始此楚地】
　　申之会晋之从诸侯齐鲁曹卫皆弗与而淮夷与焉是夷之令也无与诸夏事也【野编】楚围求诸侯于晋大国若齐秦次国如鲁卫小国若曹邾皆不能致宋太子后至则东诸侯终未肯以事晋者事楚也虽其臣举六王二公之事其君用齐桓而诸侯己知其不济宋郑大夫亦幸其不能为吾患也则虽侈然一时亦何能为哉【属辞】
　　楚人执徐子
　　徐既世事楚而又服于吴徐子又吴出也故楚人执之【孔义】
　　秋七月楚子蔡侯陈侯许男顿子胡子沈子淮夷伐吴楚围之暴不北犯中原东伐吴其犹忆虢之会乎前后凡三伐跳踯之势尽于东向莫善于鬬吴楚【野编】申之会楚不能致鲁卫曹薛邾杞至伐吴则中国诸侯皆去惟属楚者从亦可以观人心矣【孔义】黄正宪曰楚之与抗者晋所畏者惟吴今晋既已通好则思为拒吴之计而拒吴之计先于絶中国之通吴者淮夷居鲁之间淮夷合则中国通吴之道絶宋郑诸国合则楚入中国之路通【辨义】王氏曰东迁之后天子受制于诸侯文公之后诸侯受制于大夫申之会中国后天子制于楚人故序楚子于诸侯之上【通説】
　　执齐庆封杀之
　　庆封以襄二十八年奔鲁齐让而又奔吴吴与朱方居之不曰楚执不与楚以讨齐庆封也犹曰诸侯执之焉耳【孔义】亦义杀也何以不曰杀齐庆封如杀陈夏征舒例曰夫使官为讨捕是杀贼也以贼杀贼则相杀而已矣【野编】
　　遂灭赖
　　弃疾城赖也【野编】赖葢依违吴楚之间者也【孔义】黄震曰晋主夏盟所以抗楚也楚日以强而晋通吴于会正结之以抗楚也自宋向戍谋弭兵合晋楚之成宋之盟楚已先晋虢之盟楚用旧书至今申之会晋遂不敢复出而尽逊之楚矣皆宋之盟启之也楚昔之所仇者在晋今晋既逊之为盟主则所求者吴耳故一出而执徐子者以徐为吴之出也伐吴而杀庆封以庆封吴所封也而又灭赖亦以示威于吴也春秋之有伯主正以楚之害中国今反逊楚为中国伯主此莫大之变也
　　九月取鄫
　　鄫葢至此始灭【野编】内凡云取者皆灭也襄六年经明书莒人灭鄫以是夷其社稷而废其宗庙鄫之役固不可得而考必非附庸乎晋也【或问】
　　冬十有二月乙卯叔孙豹卒【穆子】
　　五年春王正月舎中军
　　此中分鲁也于是舎三从二季孙有其一孟氏叔氏有其一以二当一明季之富也始贡于公民莫在公而干侯事起矣【野编】名虽舎实增之也【戴溪】舎中军毁三而为四也不曰作四军而曰舎中军葢中军既舍则势不得不二不得不二则不得不四以今之舎叅昔之作季孙之罪着矣【简端録】四分公室季氏择二仲孙叔孙各一而叔氏无与焉时鲁卿之有军者意如也与世叔要结也彼叔氏之父安得一军而并之哉【或问】
　　楚杀其大夫屈申
　　以为二于吴也【孔义】
　　公如晋
　　昭公如晋者七见止者一及河五惟此年善往返而以莒人之诉几不免辱【孔义】
　　夏莒牟夷以牟娄及防兹来奔
　　牟夷莒大夫以地叛虽贱而书名重地也牟娄本纪邑隠四年为莒所取防兹莒二邑名襄二十一年公如晋季氏纳邾庶其今公如晋季氏又纳牟夷庻其牟夷邾莒之盗季孙宿鲁之盗也以盗纳盗又何怪焉【孔义】
　　秋七月公至自晋
　　戊辰叔弓帅师败莒师于蚡泉【蚡公作濆谷作贲鲁地】
　　秦伯卒【景公卒子哀公立】
　　冬楚子蔡侯陈侯许男顿子沈子徐人越人伐吴【越始见经】吴楚徐越夷也蔡陈许顿沈变于夷者也夷自相伐无与诸夏事也故子楚而人徐越所恶于夷者为滑夏也【野编】自合晋楚之成诸侯不为晋伐楚而尝为楚伐吴未见兵之可弭徒为夷狄役耳【日抄】陈氏后传通吴以制楚者晋谋之失也通越以制吴者楚谋之失也【孔义】此为楚通越制吴之始
　　六年春王正月杞伯益姑卒【文公卒平公立】
　　塟秦景公【秦始书塟】
　　秦入春秋至此始书塟【日抄】
　　夏季孙宿如晋
　　纳牟夷叛邑自结于伯国而免讨也【孔义】
　　塟杞文公
　　宋华合比出奔卫
　　宋公以伊戾而杀世子痤以柳而逐合比父子君臣皆刑人败之可畏也夫【孔义】
　　秋九月大雩
　　楚防罢帅师伐吴
　　楚防三伐吴而终不得志【孔义】
　　冬叔弓如楚
　　四年公不会申将朝楚故以叔弓先之也【孔义】
　　齐侯伐北燕
　　将纳简公也受赂而还故止书伐【孔义】
　　七年春王正月暨齐平
　　燕暨齐平也【野编】齐将以正燕而纳女及赂反求平焉书曰暨齐平所以病齐也齐鲁未尝不平而何为平乎【蘓氏】鲁暨齐平也襄二十四年我侵齐二十五年齐伐我齐鲁之好遂絶是时齐将纳燕伯恐鲁之议其后也左传暨齐平齐求之也　暨齐平正文及齐平及郑平相似而下文又有叔孙婼如齐盟正与叔还盟之事相类且左氏谓齐求之也正解齐鲁之平癸巳以下方终齐燕之事【辨义】
　　三月公如楚
　　叔孙婼如齐涖盟【婼公作舎】
　　夏四月甲辰朔日有食之
　　秋八月戊辰衞侯恶卒【襄公卒子灵公元立】
　　九月公至自楚
　　自如楚七越月矣【孔义】
　　冬十有一月癸未季孙宿卒【武子子悼子不见经】
　　十有二月癸亥衞襄公
　　八年春陈侯之弟招杀陈世子偃师
　　夏四月辛丑陈侯溺卒【哀公卒是年楚灭陈十三年复封陈惠公吴立】
　　陈侯于留有欲立之意于偃师无欲杀之心招逆其邪志而成之陈侯葢不胜其大恚也【孔义】
　　叔弓如晋
　　贺虒祁也　楚成章华之台则朝之晋成虒祁之台则朝之公自此亦有台沼之乐矣郎囿所自筑也【畧记】
　　楚人执陈行人干征师杀之
　　陈公子畱出奔郑
　　偃师曰世子畱曰公子别嫡庶也【高闶】
　　秋搜于红【书搜始此】
　　搜狩不书违礼必书桓庄之狩必言公昭定之搜不言公事在三家师乗非复公有矣【孔义】桓庄之时皆称公者公志也昭定之时不书公者非公志也论其书法不无防意耳若畧而不书是则刻求之过也【或问】
　　陈人杀其大夫公子过
　　杀世子二人同事也招归罪于过而杀之【孔义】
　　大雩
　　冬十月壬午楚师灭陈执陈公子招放之于越杀陈孔奂【公作瑗】
　　杀陈世子偃师者招也陈侯之弟也欲易世子立公子留者陈侯溺也过也奂也从之者也干征师行人而已家祸移之国招实为之而独生乎刑之失平楚灵之为固无足道也【野编】
　　塟陈哀公
　　黎氏曰与庄公四年齐侯纪伯姬同【辨义】
　　九年春叔弓会楚子于陈
　　每楚入犯我輙往会之【野编】
　　许迁于夷
