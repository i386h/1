<!-- { "loadSidebar": true } -->
　　袁娄之盟何如召陵曰纪甗玉磬得似包茅之问否不言国佐来盟于师曰及国佐盟及者我及之也揖而去之几失国佐【野编】齐自翟泉以来不与晋盟者逾四十年而袁娄以后三十余年无防不同无役不与则鞌之败挫之也【孔义】
　　八月壬午宋公鲍卒【文公卒子共公固立】
　　庚寅卫侯速卒【速公作遫穆公卒子定公立】
　　取汶阳田
　　夫使齐人归之汶阳我之旧也使晋人反之以充鞌之进至用师围棘与外取何异【野编】
　　冬楚师郑师侵卫
　　十有一月公会楚公子婴齐于蜀【鲁地楚书公子自婴齐始】
　　鲁卫受盟于晋从于伐齐故楚为阳侨之役侵卫侵鲁鲁不书以赂退也以中国诸侯降班失列下与夷狄之大夫会辱已甚矣【孔义】
　　丙申公及楚人秦人宋人陈人卫人郑人齐人曹人邾人薛人鄫人盟于蜀
　　于是乎畏晋而窃与之盟谓之曰匮盟【左传】按齐在卫郑下非卿也　蜀之盟诸侯从楚者十一国晋不敢争其后四十二年晋赵武楚屈防合诸侯于宋然后晋楚之从得交相见又八年楚灵王求诸侯于晋晋人许之然后诸侯始从楚皆蜀之盟启之也是会也鲁倡之楚主之【苏氏】
　　属辞齐桓公卒陈穆公请修好诸侯以无忘桓公之徳盟于齐楚人得与中国盟防于是始宋襄不度徳量力求诸侯于楚而为鹿上之盟至有盂之执辱之败绩于是鲁挟楚师抗齐为东诸侯事楚之始阳侨之役纳赂请平公防楚公子婴齐及十一国之大夫盟于蜀则夷夏之分荡然矣故三盟列国大夫皆夺其恒称责其堕中国之大义也至晋楚为宋之盟南北诸侯交相见乃从其恒称者齐与鹿上召陵之威烈未冺蜀之盟虽曰东方诸侯皆在而犹有晋也故皆夺其恒称以示义晋悼公卒晋知不竞于楚而遂以诸侯与之则春秋将何所辨乎故晋楚之盟会大夫亦从其恒称以见实而已
　　三年春王正月公会晋侯宋公卫侯曹伯伐郑
　　蜀之盟中国之耻郑为之也伐郑以雪耻也宋卫未亦书爵如曰兵革变乱正为此设于蜀称人伐郑称爵髙飞者铩其六翮垂翅者假其羽毛【野编】左氏以为讨邲之役邲之役晋救郑而自败于楚非郑之罪矣无亦以前年冬楚师郑师侵卫之故与夫使晋能距楚则郑必服今兵力尽于齐而区区搂诸侯于从楚之余宜其不得郑也【孔义】
　　辛亥卫穆公【六月而】
　　二月公至自伐郑
　　甲子新宫灾三日哭
　　宣宫也不曰宣宫者神主未迁也宫成而主未入遇灾而哭何礼防【孔义】
　　乙亥宋文公【七月而】
　　文公卒始厚始用殉君子谓华元乐举为不臣【左传】
　　夏公如晋
　　拜汶阳之田
　　郑公子去疾帅师伐许
　　许恃楚不事郑故也【孔义】
　　公至自晋
　　秋叔孙侨如帅师围棘
　　汶阳田也棘其邑也【野编】
　　大雩
　　晋郤克卫孙良夫伐廧咎如【廧谷作墙公作将】
　　赤狄之余也
　　冬十有一月晋侯使荀庚来聘卫侯使孙良夫来聘丙午及荀庚盟丁未及孙良夫盟【聘而遂盟之于是始】
　　郑伐许
　　曰郑狄之也变于楚也【野编】
　　四年春宋公使华元来聘
　　宋入春秋聘鲁始此【孔义】
　　三月壬申郑伯坚卒【襄公卒悼公费立】
　　杞伯来朝
　　夏四月甲寅臧孙许卒【宣叔】
　　公如晋
　　郑襄公【逾月】
　　秋公至自晋
　　冬城郓【公羊作运】
　　郓有三在鲁者二成十六年公待于郓此西郓今所城也文十二年城诸及郓此东郓莒鲁所争者也莒之别邑亦曰郓九年莒溃楚人入郓是也【野编】
　　郑伯伐许
　　丧未逾年以吉礼从金革之事故特称伯【孔义】
　　五年春王正月杞叔姬来归【僖公女】
　　仲孙蔑如宋
　　报华元也【孔义】
　　夏叔孙侨如防晋荀首于谷【首公作秀齐地宣伯】
　　荀首如齐逆女也【孔义】
　　不防于鲁而防于齐地赵氏所谓销齐侯议鲁之谋破鲁人谋己之谖左氏志其防而不知其故是也【辨义】
　　梁山崩
　　秋大水
　　冬十有一月己酉天王崩【定王崩子简王立】
　　十有二月己丑公会晋侯齐侯宋公卫侯郑伯曹伯邾子杞伯同盟于虫牢【郑地】
　　能为异者郑也盟于虫牢郑地也之谓同矣【野编】
　　六年春王正月公至自防
　　立武宫
　　武宫武公之宫也于是十有一世矣立武宫非礼也【野编】武公之諡武也必尝有功于武矣季孙行父以鞌之功不胜其侈于是乎有武宫之立故汉儒因是以儗武世室焉【邵寳】按明堂位曰鲁公之庙文世室也武公之庙武世室也以武公比武王世世不迁不知何徳以堪此也
　　取鄟
　　鄟国也【野编】
　　卫孙良夫帅师侵宋
　　夏六月邾子来朝
　　公孙婴齐如晋【子叔声伯叔肹子】
　　壬申郑伯费卒【悼公卒弟成公睔立】
　　秋仲孙蔑叔孙侨如帅师侵宋
　　谓鲁卫侵宋为受晋命可尔【野编】
　　楚公子婴齐帅师伐郑【楚始书大夫将】
　　争郑也【野编】
　　救郑书侵蔡则不书善晋之救而成之也伐郑书救蔡则不书恶楚之伐而黜之也【畧记】
　　冬季孙行父如晋
　　贺迁也【左传】
　　晋栾书帅师救郑【救公作侵】
　　救师出而楚还侵蔡而遇楚救蔡之师晋帅之欲战者八人栾书决于三卿之言全师而还可谓善御下矣【孔义】
　　七年春王正月鼷鼠食郊牛角改卜牛鼷鼠又食其角乃免牛
　　以异书再食异甚【野编】
　　吴伐郯【吴始见经】
　　吴距郯稍逺越江淮以伐之争中国之端也【孔义】荆之始见也入蔡吴之始见也伐郯中国莫之问故骎骎焉交乱中国【戴溪】
　　夏五月曹伯来朝
　　不郊犹三望
　　秋楚公子婴齐帅师伐郑公会晋侯齐侯宋公卫侯曹伯莒子邾子杞伯救郑八月戊辰同盟于马陵【卫地】蜀之盟楚无晋矣马陵之盟差足厌之【野编】莒自晋文之卒至是始与盟【孔义】
　　公至自会
　　吴入州来【楚邑下蔡】
　　州来楚与也吴入州来以挠楚楚之忧中国之喜狄而中国则中国之矣此其曰吴何也昔者贯泽之盟有江黄无徐徐已称王可以为援不可移以自近吴犹徐也而于柤于向通于上国又生一楚书曰吴入州来谨之也【野编】
　　吴楚之争自入州来始【日抄】
　　冬大雩
　　举时则三月矣大旱也【孔义】
　　卫孙林父出奔晋
　　扈之盟书晋大夫于是卫有孙氏鲁有季氏皆怙于晋乃知春秋之虑早也【野编】
　　八年春晋侯使韩穿来言汶阳之田归之于齐
　　汶阳鲁田自齐归鲁曰归可也自鲁归齐安得谓之归曰归之者强归之词【补程传】
　　晋栾书帅师侵蔡
　　蔡自翟泉以来不与中国盟防者四十八年矣而再致师大国争衡而小国受败春秋矜焉【孔义】经言侵蔡传言遂侵楚又言侵沈获沈子揖侵楚应书获沈子揖又应书不足信也【野编】
　　公孙婴齐如莒
　　宋公使华元来聘
　　夏宋公使公孙夀来纳币
　　或言共姬之嫁纳币致女皆卿媵者四国何也曰姬穆姜息女公女弟也汉有公主长公主大长公主礼数不同又宋大国也故大国皆来媵非郯杞可比説者以为録共姬误矣【野编】
　　晋杀其大夫赵同赵括
　　讨灵公之贼若同括为荘姬譛之则武田何为见夺【野编】荘姬譛杀同括不应并废其子意当时栾郤为政追论灵公之弑而杀同括赵武以荘姬故而得免然以罪人之后废不得立故以田与祁奚迨三郤诛栾书没始以韩厥言而复之左氏详其始末并载于此非一时事也以国杀而不去其官以弑逆之罪不在后嗣废之可也杀之不可【畧记】
　　王樵曰屠岸贾杀赵朔自一事也赵荘姬杀同括又一事也【辨义】
　　秋七月天子使召伯来赐公命【赐公谷作锡锡命止此】
　　春秋书天子惟此此有天下者之号也故一书为万世法其他书王者盖周之称于天下久矣繋之天尊之也【简端録】自诸侯言之则曰天王自诸臣言之则曰天子谊得曰锡私恩曰赐
　　冬十月癸卯杞叔姬卒
　　晋侯使士燮来聘叔孙侨如会晋士燮齐人邾人伐郯讨其事吴也恨不以此为救郯之师【野编】
　　卫人来媵
　　媵小事不书伯姬之嫁诸侯皆来媵之故书以见其贤一女子之贤尚闻于诸侯况君子乎【伊川】
　　九年春王正月杞伯来逆叔姬之丧以归
　　公防晋侯齐侯宋公卫侯郑伯曹伯莒子杞伯同盟于蒲【卫地】
　　寻马陵之盟也为归汶阳之田故
　　公至自防
　　二月伯姬归于宋【穆姜女成公姊妹】
　　夏季孙行父如宋致女
　　顾炎武日知録庻出之子不书生故子同生特书庻出之女不书致不书媵故伯姬归于宋特书
　　晋人来媵
　　三国来媵则为十二女矣宋以先代后得用王礼如其逾制则春秋书之适足以累伯姬非彰其贤矣【畧记】
　　秋七月丙子齐侯无野卒【顷公卒子灵公环立】
　　晋人执郑伯晋栾书帅师伐郑
　　不言执郑伯以伐郑则非以也始齐桓与楚争郑逃盟乞盟去来任之至洮之会可言郑服郑伯方在防安用执之经不言归郑伯不以会服予晋也其后悼公城虎牢以备郑至萧鱼之会可言郑服【野编】载晋杀郑行成之使而经不书重在君也传载楚子侵陈救郑经不书薄楚不足録也【补程传】
　　冬十有一月齐顷公
　　楚公子婴齐帅师伐莒庚申莒溃楚人入郓
　　伐莒所以救郑也马陵于蒲莒同盟焉尔【野编】
　　季氏曰楚自入春秋以来兵未有至于沂上者今特遣贵卿越淮泗沂以伐莒且是时晋方执郑伯以伐郑乃不之救长驱东向以攻所不急此其防安在乎盖为备吴之计也吴自七年伐郑而寻入州来江淮间与楚之国已皆震惊楚人惧矣连合郯兵以出淮泗则自汝以东非楚有矣此所以逺出郯比以争诸侯盖郯之所畏者晋如莒一入邾则足以制郯而吴人不敢挟郑南下矣此楚人伐莒之计也【辨义】莒今宻州在鲁东【日抄】
　　秦人白狄伐晋
　　诸侯贰故也
　　郑人围许
　　示不急君也【野编】此公孙申之谋明年郑伯归杀申以郑用其谋改立君也【日抄】
　　城中城【鲁地】
　　十年春卫侯之弟黒背帅师侵郑
　　晋命也
　　夏四月五卜郊不从乃不郊
　　自此不复书三望矣春秋书禘者二于荘公于太庙无所取之直谓不当禘尔书郊者九夏四月五月乃至九月三卜四卜五卜牛伤牛死无所取之直谓不当郊尔昔者周公郊祀后稷以配天宗祀文王于明堂以配上帝是以四海之内各以其职来祭奚取于鲁侯之庙乎【野编】
　　五月公防晋侯齐侯宋公卫侯曹伯伐郑
　　传言晋侯有疾立太子州蒲为君防诸侯伐郑所书晋侯太子州蒲也【野编】晋景未亡而先立君春秋又从而书曰晋侯有是理乎见左传之妄【经翼】
　　齐人来媵
　　凡诸侯嫁女同姓媵之异姓则否【左】周语曰王御不参一族则三国之媵不得出于一族天子之礼如此诸侯亦可推也若三国必皆同姓则嬴曹姒弋之国嫁女者或不能备矣【畧记】
　　丙午晋侯獳卒【景公卒子厉公州蒲立】
