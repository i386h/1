<!-- { "loadSidebar": true } -->
　　传言臧纥之奔事起以季悼子易季公鉏仲孙卒公鉏亦以羯易秩使仇臧氏何如其知也如防请后致防奔齐与入曲沃者一间尔春秋没不书然犹曰武仲要君【野编】
　　晋人杀栾盈
　　书入于绛贼也【野编】
　　齐侯袭莒
　　夜入且于之隧亦贼也其目齐侯何也轻行掩人非千乗之君所宜有事【野编】
　　二十有四年春叔孙豹如晋
　　贺克栾氏也【孔义】
　　仲孙羯帅师侵齐【孟孝伯】
　　晋故也雍榆之次惧晋疑也【孔义】
　　夏楚子伐吴
　　楚自是急吴不争郑矣【孔义】
　　秋七月甲子朔日有食之
　　齐崔杼帅师伐莒
　　大水
　　八月癸巳朔日有食之
　　比月又食【野编】
　　公会晋侯宋公卫侯郑伯曹伯莒子邾子滕子薛伯杞伯小邾子于夷仪【本邢地灭邢为卫地】
　　将伐齐而不克伐【野编】
　　冬楚子蔡侯陈侯许男伐郑
　　伐郑所以救齐也【野编】
　　公至自防
　　陈鍼宜咎出奔楚
　　陈人复讨庆氏之党其后在楚为鍼尹宜咎【孔义】
　　叔孙豹如京师
　　是时谷洛鬬毁王宫齐侯叛晋求媚天子故为王城郏而豹如京师贺焉自宣九年仲孙蔑如京师至是五十余年矣【孔义】
　　大饥
　　二十有五年春齐崔杼帅师伐我北鄙
　　以报孟孝伯之师也【孔义】
　　夏五月乙亥齐崔杼弑其君光【庄公弑弟景公杵臼立】
　　杼之无君陈文子知之伐鲁而孟公绰知之齐荘不寤也方且背诸侯之盟数行侵伐外竞而内倾自然之符也【孔义】
　　公防晋侯宋公卫侯郑伯曹伯莒子邾子滕子薛伯杞伯小邾子于夷仪【公作陈仪】
　　两夷仪之防皆以报齐也而闻齐乱盍改为问罪之师乎不书伐齐所以治晋也此平之不得与于伯也【野编】
　　六月壬子郑公孙舎之帅师入陈
　　楚师之伐郑也陈师独防故郑报之【孔义】
　　秋八月己巳诸侯同盟于重丘【齐地】
　　亦同外楚尔【野编】
　　公至自防
　　卫侯入于夷仪【献】
　　夏五月会夷仪之卫侯剽也此入于夷仪之卫侯衎也不嫌两君名实相乱乎曰衎虽无道非臣可逐剽亦非臣下所得立故衎入不名【吕氏后传】此与郑伯突入于栎同而卫侯不名者郑伯夺正不当入卫侯虽无道非臣下所当逐可入也【孔义】
　　楚屈防帅师伐舒鸠
　　舒鸠吴与国也【孔义】
　　冬郑公孙夏帅师伐陈【夏公作虿】
　　未得成也得成乃已【孔义】
　　十有二月吴子遏伐楚门于巢卒【遏公谷作谒诸樊卒余祭立】吴子伐楚而名何也名其卒也【苏氏】门者伺其启入焉以示无畏士之勇也非王公之勇也【野编】
　　二十有六年春王二月辛卯卫喜弑其君剽
　　此卫剽也以比郑子仪则未应与弑例曰剽非仪比也仪虽在位然十四年中未尝一与盟会也同未在位也剽异于是防于沙随于邢丘于商任于夷仪盟于澶渊剽皆与焉社稷有奉诸侯安之即卫侯矣春秋所以恶喜也【野编】
　　卫孙林父入于戚以叛【书叛始此】
　　甲午卫侯衎归于卫
　　辛壬癸甲四日而至【野编】程氏云轻重之志美恶之义不可槩求之各繋其事也归者未必尽善有以内外有援故归为易入者不必尽恶以内外有难故入为难惟复入则甚恶也【通説】
　　夏晋侯使荀吴来聘
　　为孙氏将讨卫也党叛臣而何以令诸侯乎【孔义】
　　公防晋人郑良霄宋人曹人于澶渊
　　晋以党叛戍戚而见败于卫乃其自取犹为此会以勤列国之众而不知自咎春秋所深恶也【补程传】鲁之重在卿君防非所重也晋人防者也此为林父疆戚田尔故卿不防也独郑良霄至不可先晋不可后宋书法如是而已【野编】林父据邑叛君平公反取卫田以益林父由晋之诸臣各为私计诸侯之大夫互为羽翊平固无如之何也【家氏传】
　　秋宋公杀其世子痤【谷作座】
　　寺人伊戾之譛也内嬖芮弃与左师向戍之证也而目君季氏以为先有夺嫡之意而后小人兴防以为之助是宋公有欲杀太子之心者也向戌小人不足论是时乐喜为政而不能救不免于全身固宠矣【孔义】
　　晋人执卫喜
　　孙等尔一以为赏一以为僇【野编】晋人执之非讨其弑君也讨其伐戚而杀晋戍也【髙氏】是时赵武为政叔向为之谋而晋政无一可观亦足以见二子矣【孔义】
　　八月壬午许男卒于楚【灵公卒子悼公立】
　　非其所也【孔义】请伐郑而往【野编】
　　冬楚子蔡侯陈侯伐郑
　　为许故【野编】
　　许灵公
　　説春秋者每于书辄云往防此许也孰为往哉然则何以书曰卒于楚塟于许终前事也【野编】
　　二十有七年春齐侯使庆封来聘
　　齐鲁不通好者三十年景公即位来聘郑不仇楚齐鲁释怨此宋之盟所以辑也【孔义】
　　夏叔孙豹会晋赵武楚屈防蔡公孙归生卫石恶陈孔奂郑良霄许人曹人于宋【奂公作湲晋楚始同主盟】
　　于蜀之防先书楚公子婴齐后书公及楚人不没其实也于宋书晋赵武楚屈防明乎为晋主防楚曷尝驾晋哉往嵗伐郑侵宋今也防于宋郑人与焉自城虎牢楚已弭帖久矣又有吴患非复狰狞故态也赵武藩军屈防衷甲经意无是也【野编】宋之盟向戌为之也晋伯其衰矣戍其伯者之罪人乎【邵寳】发防曰中国之事皆大夫专持之故二十九年城杞三十年防澶渊昭元年防虢诸侯莫有间者孔义曰以诸侯分为晋楚之从而交相见于是始南北二伯天下之大变也楚先防而春秋先晋者尊中国也于湨梁无君臣之分于宋无夷夏之防昭定哀之春秋将以终于吴越焉尔矣
　　卫杀其大夫喜卫侯之弟鱄出奔晋【鱄谷作专献】
　　卫杀其大夫喜喜専也卫侯之弟鱄出奔晋鱄与喜要言也曰苟反国政由氏充子鲜之言放乎喜之专而止矣后之防不如衎归鱄出不见喜之诛灭也【野编】
　　秋七月辛巳豹及诸侯之大夫盟于宋
　　诸侯之大夫为谁晋赵武楚屈防也不外楚于诸侯也【野编】荆楚之同主夏盟皆宋为之宋襄图伯始进楚人于鹿上之盟二伯之端兆矣华元合晋楚之成盟于宋西门之外争伯之业启于此矣今向戌以善晋楚之执政为弭兵之説而两伯之势遂成春秋两书宋为地主以首祸罪宋也【孔义】自宋之防天下皆大夫专之【孙氏】
　　冬十有二月乙亥朔日有食之【推厯当为十一月乙亥朔左氏传亦作十一月足证经文传写之误】
　　二十有八年春无冰
　　夏卫石恶出奔晋
　　卫讨氏之党也【孔义】
　　邾子来朝
　　邾每伐鲁今其来朝盖屈服也【日抄】
　　秋八月大雩
　　仲孙羯如晋【孝伯】
　　告将如楚也【孔义】
　　冬齐庆封来奔
　　卢蒲嫳既道庆封杀崔杼而卢蒲癸王何复杀庆舎逐庆封癸何皆荘公幸臣也荘公死幸臣従死者十人而讨贼者亦幸臣也荘固可鄙矣当时卿大夫寜不可耻乎【孔义】
　　十有一月公如楚
　　中夏之君始旅见于楚矣【孔义】我之事楚则不如事晋矣仲孙如晋而公乃如楚其重在卿也楚子昭卒矣据宋公亦不往盖三卿専鲁惧大国之为讨故以公説也【野编】
　　十有二月甲戌天王崩【灵王崩景王立】
　　乙未楚子昭卒【廉卒郏敖麇立】
　　二十有九年春王正月公在楚
　　公在楚罪叔孙豹也公在干侯罪季孙意如也罪之轻重不同其罪之均也【野编】
　　夏五月公至自楚
　　庚午卫侯衎卒【献公卒子襄公恶立】
　　阍弑吴子余祭【弟余昧立】
　　君不近刑人不迩怨吴子伐越获俘以为阍其及宜矣【孔义】
　　仲孙羯会晋荀盈齐髙止宋华定卫世叔仪郑公孙段曹人莒人滕人薛人小邾人城杞【仪公作齐公谷莒人下有邾人】齐桓城縁陵淮夷之故也晋平城杞渭阳之情也人之相去岂不逺防【野编】齐城三国仲山甫之城东方也晋城杞周平之戍申也学者读烝民之水二诗即可以知齐晋之得失矣【列国论】昭三年小邾穆公来朝季武子欲卑之穆叔不可观此则当时大国之待小国一崇一卑在其好恶而已【属辞】前志以为营丘即营陵即縁陵辨义曰桓公迁杞谓杞子不能自存迁之宇下以便拥防正须近乎临淄蔡迁近吴许迁近楚二国其证也熊氏过曰武王封东楼公于杞开封雍丘是也入春秋后迁縁陵而潍州营丘已迁淳于因淳于公长国故并之淳于即古州国今髙宻有淳于城故昭元年祈午数晋之功曰城淳于又为七説以合之本年传晋侯使司马女叔侯来治杞田弗尽归也杞国必在齐鲁之间与营宻近一也又女叔侯对晋平公曰杞夏余也而即东夷二证也二十三年杞成公卒书曰子杞夷也三证也昭七年晋人来治杞田二子将以成与之谢息不可竟与莱柞二山俱在齐鲁之境四证也杞在淳于故助城小国为曹滕邾皆东方国既无西国定非雍丘五证也经哀公九年宋皇瑗帅师取郑师于雍丘左传郑武子賸之嬖许瑕求邑无以与之请外取许之故围宋雍丘盖杞既迁縁陵而宋得之六证也昭二十五年宋元公如晋行至曲棘而卒曲棘为其封内故杞地今外黄城中有曲棘里七证也城杞非雍丘而为淳于了然矣
　　晋侯使士鞅来聘
　　拜城杞也
　　杞子来盟
　　晋使鲁归所侵杞田故来盟【左传】
　　吴子使札来聘【吴始聘吴始君臣并见】
　　楚子使椒秦伯使术吴子使札一也【野编】称名大夫之恒辞耳胡乃谓辞国生乱而贬之过矣夫札之辞国在二十九年之后而贬之于二十九年之前无乃加非其罪乎【私考】按文定之説本之刘绚张洽季子凡四让始之辞父礼也叔齐之道也继之辞兄义也子臧之道也终之不与为簒法也叔肹之道也此三让者得矣至于托使以亡是逃僚也逃僚何义哉苟欲洁身必明嫡长之义使国有所归而已无与焉可也【简端録】
　　秋七月卫献公
　　齐髙止出奔北燕【北燕始见经】
　　髙止好以事自为功且专故难及之【孔义】
　　冬仲孙羯如晋
　　报士鞅之聘
　　三十年春王正月楚子使防罢来聘【罢公作颇】
　　报朝也楚聘鲁者三至此书法与中国同【孔义】
　　夏四月蔡世子般弑其君固【景公弑灵公般立】
　　蔡侯为般娶于楚而通焉故及于弑君虽无道而罪不及民故称臣以弑【苏氏】
　　五月甲午宋灾
　　宋伯姬卒【公谷无宋字】
　　五月甲午宋灾也宋伯姬卒不月不日自为一简澶渊之防亦曰宋灾不曰伯姬卒【野编】
　　天王杀其弟佞夫王子瑕奔晋【佞公作年】
　　佞夫为人所立瑕佞夫党也一死一亡乱庻遄已故舜封弟而周公致辟其兄淮南骄恣罪之小者也视舜佞夫不利社稷罪之大者也视周公若醳不诛则如避之泛乎皇乎翟泉乎然则曷为书天王曰且如致辟管叔亦只得书惟周公位冡宰【野编】
　　秋七月叔弓如宋共姬【公共姬上有宋字叔老子三月而】
　　卿致女亦卿供矣【野编】
　　郑良霄出奔许自许入于郑郑人杀良霄
　　良霄自许入郑伐公门不胜而死不言大夫恶之也不书复入位未絶也不书叛求复位未至叛也然而称兵矣故其杀也従讨贼之词【孔义】
　　冬十月蔡景公【七月而】
