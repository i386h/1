<!-- { "loadSidebar": true } -->
　　公防晋侯宋公卫侯曹伯齐世子光莒子邾子滕子薛伯杞伯小邾子伐郑防于萧鱼【此三驾之三郑地】
　　三驾七合终此郑服矣楚再侵宋晋再伐郑郑成则去之于晋未病楚不能矣止郑一卿无若郑何亦克有郑二十余年厉以亟战弑悼以不战伯故争者事之末也不争莫与争【野编】
　　公至自会
　　楚人执郑行人良霄【谷作宵】
　　楚人执郑行人良霄则郑之服晋可知矣至是楚不复出师争郑而郑不敢背晋者二十四年此晋悼之绩也【孔义】不能伐郑而执其行人无能为也晋已得郑矣【野编】
　　冬秦人伐晋
　　晋为秦所败春秋畧而不书不与秦人之为楚而救郑也【家氏传】左传书晋败绩而经不书者无伤晋之大体也【日抄】
　　十有二年春王三月莒人伐我东鄙围邰季孙宿帅师救邰遂入郓【邰谷作台郓公作运邰鲁邑】
　　夏晋侯使士鲂来聘
　　来拜师也
　　秋九月吴子乗卒【吴始书卒夀梦卒诸樊立】
　　冬楚公子贞帅师侵宋
　　公如晋
　　十有三年春公至自晋
　　夏取邿【公作诗】
　　秋九月庚辰楚子审卒【共卒康立】
　　冬城防【臧氏邑】
　　防在齐南而近莒城防以备莒亦备齐也【孔义】
　　十有四年春王正月季孙宿叔老会晋士匄齐人宋人卫人郑公孙虿曹人莒人邾人滕人薛人杞人小邾人防吴于向【郑地】
　　吴为楚败防吴谋楚也【孔义】卿在也诸侯之卿至者防郑公孙虿是不至者以防者受事此于向之格也【野编】
　　二月乙未朔日有食之
　　夏四月叔孙豹防晋荀偃齐人宋人卫北宫括郑公孙虿曹人莒人滕人薛人杞人小邾人伐秦【公虿作囆秦晋兵争止此】卿在也诸侯之卿至者防伐卫北宫括郑公孙虿是不至者以防者于役此伐秦之格也简易如此故会数而不厌兵屡出而人不言疲诚得其理也【野编】自是一伐终春秋之世秦不敢复侵晋【木讷】赵子尝曰齐宋大夫称人者齐宋大夫不进师也悼公以诸侯之师伐秦庻防能张中国之势讨秦人党楚之罪而齐宋大夫不进师则悼公之令外不行于列国矣茍偃欲进而栾黡先归则悼公之令内不行于臣子矣故荀偃得从其恒称讥不在荀偃也【辨义】
　　己未卫侯出奔齐【公侯下有衎字献公出卫人立公孙剽】
　　曰卫孙林父殖逐其君衎名在诸侯之防此何以不书春秋削之削之何义也夫君臣之变不宜数见数见则常矣出者犹可入也不如以自奔为文【野编】叔武摄位而郑不名剽簒国而衎不名其不名也同而所以不名者异叔武称子而剽称侯称子者让之之意也称侯者簒之之实也【意林】
　　莒人伐我东鄙
　　报入郓之役至十六年鲁诉于晋湨梁之防晋人执而释之二十年为向之盟而鲁始无东鄙之患【木讷】莒自灭鄫之后四伐鲁矣【孔义】
　　秋楚公子贞帅师伐吴
　　冬季孙宿防晋士匄宋华阅卫孙林父郑公孙虿莒人邾人于戚
　　戚林父邑也林父出衎立剽诸侯共定之醳君助臣悼之伯业衰矣【野编】诸国书卿明皆林父之俦也【髙氏集注】
　　十有五年春宋公使向戌来聘
　　二月己亥及向戌盟于刘【鲁地】
　　报豹之聘寻亳之盟不言公伉也【孔义】下书刘夏逆王后于齐二字恐亦冩误尔【野编】
　　刘夏逆王后于齐
　　过我也【野编】
　　夏齐侯伐我北鄙围成公救成至遇【成遇皆鲁地】
　　晋悼会诸侯者六齐灵皆不亲行卫侯奔齐而戚之防以定卫而齐不与焉益轻晋矣故遂有北鄙之师【孔义】
　　季孙宿叔孙豹帅师城成郛
　　城齐所坏【野编】
　　秋八月丁巳日有食之
　　邾人伐我南鄙
　　邾二晋与齐党莒也【孔义】
　　冬十有一月癸亥晋侯周卒【悼公卒子平公彪立】
　　起即位至卒十有六年此晋悼公之伯也【野编】
　　十有六年春王正月晋悼公【逾月而】
　　三月公防晋侯宋公卫侯郑伯曹伯莒子邾子薛伯杞伯小邾子于湨梁戊寅大夫盟【梁地】
　　何以不言诸侯之大夫制在大夫也公在而大夫盟也文七年扈之防书大夫盟尽灵成景厉今兹湨梁之会又书大夫盟尽平昭顷定中通襄悼二伯依约言之皆五世也故曰自大夫出盖五世希不失矣此之谓也【野编】后曰凡覇在焉而但曰诸侯者无伯也君在焉而但曰大夫盟无君也自文而下有斥诸侯而不序自襄而下有斥大夫而不序【通説】
　　晋人执莒子邾子以归【执以归始此】
　　齐侯伐我北鄙
　　齐既叛晋又以公讨邾莒也【孔义】
　　夏公至自会
　　五月甲子地震
　　叔老会郑伯晋荀偃卫殖宋人伐许
　　君先卿卿先人不书会郑伯若为书之【野编】
　　秋齐侯伐我北鄙围郕【应従公谷作成】
　　大雩
　　冬叔孙豹如晋
　　十有七年春王二月庚午邾子牼卒【牼公谷作□宣公卒悼公华立】宋人伐陈
　　伐许伐陈皆着楚之诎也【髙氏】
　　夏卫石买帅师伐曹
　　卫孙蒯越境田猎而遭曹人之訽辱故伐之【孔义】
　　秋齐侯伐我北鄙围桃【鲁地】髙厚帅师伐我北鄙围防【桃公作洮下公谷有齐字】
　　君臣分道入犯【野编】
　　九月大雩
　　宋华臣出奔陈
　　华臣其宗室而乱宋政陈宋讐也而奔焉尤可诛也【孔义】
　　冬邾人伐我南鄙
　　邾人何为者齐伐其北邾伐其南盖与齐应也【野编】
　　十有八年春白狄来
　　夏晋人执卫行人石买
　　为伐曹故因其来执之非礼也【野编】
　　秋齐师伐我北鄙【谷作齐侯】
　　冬十月公防晋侯宋公卫侯郑伯曹伯莒子邾子滕子薛伯杞伯小邾子同围齐
　　湨梁之防齐人不至起师五伐我盖为我故伐之而曰同围齐天下共恶齐也【野编】
　　曹伯负刍卒于师【成公卒子武公滕立】
　　楚公子午帅师伐郑
　　间晋之出【野编】
　　十有九年春王正月诸侯盟于祝柯【公作阿齐地即督】
　　祝柯齐地师未违齐久于齐也【野编】
　　晋人执邾子
　　为我故执之而邾自此弱矣【野编】
　　公至自伐齐
　　取邾田自漷水
　　成元年晋人败齐于鞌使齐人归我汶阳之田书曰取汶阳田不言齐鲁地也本以晋命取田于邾故书曰取邾田自漷水言非鲁地也【苏辙】
　　季孙宿如晋
　　拜师也
　　曹成公
　　夏卫孙林父帅师伐齐
　　秋七月辛卯齐侯环卒【环公作瑗灵公卒子荘公光立】
　　晋士匄帅师侵齐至谷闻齐侯卒乃还
　　至谷矣闻有丧而还宣子此行合乎道竟能有齐以为澶渊之防【野编】
　　八月丙辰仲孙蔑卒
　　齐杀其大夫髙厚
　　杀髙厚者崔杼也以国杀亦荘公所欲也自是大权在杼矣【孔义】
　　郑杀其大夫公子嘉【公作喜】
　　盗杀三卿公子嘉知而不言既又欲起楚师以去诸大夫故楚人伐郑至是嘉之为政也専子展子西率国人杀嘉而分其室嘉则有罪矣而子展子西利其室而分之故称国以杀而不去其官【胡】
　　冬齐灵公
　　城西郛
　　叔孙豹防晋士匄于柯【卫地】
　　齐及晋平鲁犹惧而自托于晋也【孔义】
　　城武城
　　犹备齐【孔义】
　　二十年春王正月辛亥仲孙速防莒人盟于向【速公作遫速献子之子孟荘子向莒邑】
　　孟荘子与之结盟迄二十年莒鲁不交兵【日抄】
　　夏六月庚申公防晋侯齐侯宋公卫侯郑伯曹伯莒子邾子滕子薛伯杞伯小邾子盟于澶渊【卫地】
　　齐成也
　　秋公至自防
　　仲孙速帅师伐邾
　　蔡杀其大夫公子燮公子履出奔楚【燮公作湿】
　　陈侯之弟黄出奔楚【黄公谷作光】
　　澶渊之防独陈蔡不与必诸大夫志在楚也【日抄】陈蔡终楚与也故其臣亦奔楚谓蔡司马欲以蔡之晋黄与之同谋果若言便当奔晋不应奔楚然则燮何以称大夫黄何以称弟曰晋之里克亦称大夫也陈侯之弟招亦称弟也未是褒词盖二公子自不容于蔡二庆自不容黄视楚如归是其罪也【野编】
　　叔老如齐
　　复修齐好【野编】
　　冬十月丙辰朔日有食之
　　季孙宿如宋
　　二十有一年春王正月公如晋
　　拜师及取邾田也【左传】
　　邾庻其以漆闾丘来奔
　　春秋以地奔者三人邾庻其黑肱莒牟夷也唐有右卫将军之赠以待悉怛谋汉有不义之侯以待子宻于是二者何居曰维州彼夷此华来者无罪也渔阳彼逆此顺受其来者无罪也邾鲁同盟者也不知其可也【野编】
　　夏公至自晋
　　秋晋栾盈出奔楚
　　不以范匄逐之为文而书盈之自出使盈无可逐之衅则匄不得逐矣【意林】左所载栾祁以母譛子致灭其族恐非人情不可信晋语云平公六年箕遗黄渊嘉父作乱不克而死公逐羣贼问于阳毕毕曰栾书实覆宗杀厉以厚其家若灭栾氏则民威而国安矣遂逐栾盈以此观之则因箕遗诸人以及栾盈非因栾盈以及诸人也【畧记】
　　九月庚戌朔日有食之
　　冬十月庚辰朔日有食之
　　厯家以百七十三日为一交防未有频月交防者而襄二十一年九月十月二十四年七月八月频食汉髙祖三年十月十一月频食至今千余年未有频食者故知天度有时而变其常所以为异也【家氏传本徂徕石氏】比月日食衍文【畧记】此与二十四年八月癸巳朔距前月食朔去交三十一度定无再食之理非常之变亦不至此并写之误【统记】
　　曹伯来朝
　　公防晋侯齐侯宋公卫侯郑伯曹伯莒子邾子于商任公羊谷梁皆于是年附十有一月庚子孔子生
　　二十有二年春王正月公至自防
　　夏四月
　　秋七月辛酉叔老卒
　　冬公防晋侯齐侯宋公卫侯郑伯曹伯莒子邾子薛伯杞伯小邾子于沙随【公谷邾子下有滕子】
　　于商任沙随皆曰锢栾氏也栾范交恶于国家未有隟而再为徴防于诸侯此政在大夫之效也【野编】
　　公至自会
　　楚杀其大夫公子追舒【子南】
　　罪不至死故称国以杀【苏氏】
　　二十有三年春王二月癸酉朔日有食之
　　三月己巳杞伯匄卒【孝公卒弟文公益姑立】
　　夏邾畀我来奔【畀公作鼻】
　　杜氏曰庻其之党也未知是否【孔义】
　　塟杞孝公
　　陈杀其大夫庆虎及庆寅陈侯之弟黄自楚归于陈二庆死而黄归制在楚也【野编】
　　晋栾盈复入于晋入于曲沃
　　栾盈自齐入曲沃自曲沃入绛而惟书复入于晋自晋败而奔曲沃而后书入于曲沃也盈之复入晋有以激之也【孔义】
　　秋齐侯伐卫遂伐晋【齐始伐盟主】
　　伐卫为谖也本伐晋以应栾氏耳【野编】卫献公奔齐而晋不能纳栾盈奔齐而晋再防诸侯区区锢一逐臣晋之举措不足以服其心矣故因栾氏之乱以报十八年之役于是见晋伯之衰而齐侯之伐盟主为罪也【孔义】
　　八月叔孙豹帅师救晋次于雍榆【公谷作渝晋地】
　　己卯仲孙速卒
　　鲁自仲遂杀嫡立庻公室于是失政鲁卿自季孙宿废长立防于是家臣效尤丰防废秩立羯竖牛杀孟丙立舎皆托废立以擅权而三桓防矣作俑之祸其流弊可胜言哉【孔义】
　　冬十月乙亥臧孙纥出奔邾【武仲】
