<!-- { "loadSidebar": true } -->
　　秋刘子单子以王猛入于王城
　　以者何能左右之也猛在是矣夫二子者或左之或右之也王矣曷又名之以别子朝也【野编】
　　冬十月王子猛卒【是为悼王弟敬王立】
　　胡旦曰王子猛者仲尼之变文也若独书子则为鲁公在防之文若称王子则是周王庶子之号若言子猛乃同子般之名若独书王则是二王之事不言王猛又与子朝无别故书王子猛上言王则着周王之号下言猛乃当继位之文非王无以定君位非猛无以明嗣君【通説】昭之二十有二年景之崩年也猛无所系之故曰王子猛卒【野编】
　　十有二月癸酉朔日有食之
　　二十有三年春王正月叔孙婼如晋【婼公作舎】
　　癸丑叔鞅卒
　　晋人执我行人叔孙婼【公谷作舎】
　　武城人取邾师愬于晋晋人来讨叔孙婼如晋晋人执之书执我行人不以其罪也【孔义】
　　晋人围郊
　　郊子朝邑也晋为方伯徒以防者帅偏师薄为之援书晋人围郊而罪自见矣【孔义】
　　夏六月蔡侯东国卒于楚【悼公卒弟昭侯申立】
　　朱也东国也奔于楚卒于楚固是一人传不足征
　　秋七月莒子庚舆来奔
　　虐而国人逐之齐纳郊公不书防之也【孔义】
　　戊辰吴败顿胡沈蔡陈许之师于鸡父【楚地】胡子髠沈子逞灭获陈夏齧【父谷作甫逞公作楹谷作盈夏齧征舒孙】
　　吴伐州来楚帅诸侯之师救之六国先败楚师遂奔故不书楚君死曰灭生得曰获大夫生死皆曰获此见吴之强而楚人益弱也【孔义】鸡父之役夷自相攻无与诸夏事也所恶于夷者为猾夏也【野编】
　　天王居于狄泉尹氏立王子朝
　　拥悼立敬者刘卷也不书苐书曰天王居于狄泉夫定防之功人臣所不敢居也居之乃为大罪子朝之立刺尹氏也【野编】
　　八月乙未地震
　　冬公如晋至河有疾乃复【河下公谷有公字】
　　二十有四年春王二月丙戌仲孙貜卒【孟僖子】
　　婼至自晋
　　婼见执于晋以礼自持不为所屈及意如逐君而面责之意如有异志而自祈死其鲁国之良矣【孔义】婼不言叔孙前见也【吕氏】
　　夏五月乙未朔日有食之
　　秋八月大雩
　　丁酉杞伯郁厘卒【郁公作鬰平公卒子悼公成立】
　　冬吴灭巢
　　亡郢之始也【野编】吴将谋楚先灭其与国灭州来灭巢灭徐灭沈灭顿皆楚之与也【木讷】
　　塟杞平公
　　二十有五年春叔孙婼如宋
　　夏叔诣会晋赵軮宋乐大心衞北宫喜郑游吉曹人邾人滕人薛人小邾人于黄父【诣公谷作倪晋地即黑壤大心公作世心】谋王室也于是敬王立三年矣越在狄泉僴然西望曰伯父尚胥顾予而大夫实会犹曰明年将纳王故黄父之会春秋无美辞也【野编】
　　有鸜鹆来巢【鸜又作鸲公作鹳】
　　鲁故无鸜鹆【野编】鸜鹆不逾济而至鲁岂非气自南而之北之騐哉当此之先楚虽为中国患而齐晋犹足以抑之自此之后晋伯不竞吴楚越皆以南夷迭主夏盟诸侯事之则知鸜鹆来巢之异不特昭公出奔之兆而已【张氏集注】
　　秋七月上辛大雩季辛又雩
　　旱太甚矣【野编】
　　九月己亥公孙于齐次于阳州【己亥谷作乙亥阳公作杨】
　　昭公谋去季氏不克而弃国【日抄】奔也以为孙尔季孙意如出君矣或曰东门氏行大事衞之孙改立君季孙皆无之以自孙为文公自取也曰不然凡行大事者有所求也政自之出久矣又何求乎夫意如之情可知己齐楚淮夷其三窟也晋之从政者范鞅知跞亦皆与之既得其政又摄其祭者八年此工于窃国者也事之起也禘于襄公万者二人其众万于季氏故臧孙郈孙奋其谋子言之矣是可忍也孰不可忍正指此事葢比之弑也【野编】
　　齐侯唁公于野井【齐地】
　　夫以千乗之君穷来归我而虚辞慰藉又不于国都于野井其终也己不待子犹之货也【野编】
　　冬十月戊辰叔孙婼卒【昭子】
　　昭公在外而特书日以卒表贤也【孔义】
　　十有一月己亥宋公佐卒于曲棘【宋地元公卒子景公头曼立】于鄵善郑伯也于曲棘善宋公也则鲁之故梁丘据曰宋元公为鲁如晋卒于曲棘叔孙昭子求纳其君无疾而死此虽巧言遂为鲁事实録矣【野编】
　　十有二月齐侯取郓
　　取之为己有以居公也故取系于齐【孔义】
　　二十有六年春王正月塟宋元公【三月而塟】
　　三月公至自齐居于郓
　　夏公围成
　　此围者齐师公安得有师而曰公围成畧之也齐不足道也【野编】
　　秋公会齐侯莒子邾子杞伯盟于鄟陵
　　鄟陵之谋鲁黄父之谋王室齐晋一道也【野编】叅盟自齐桓以来未之有也于是再见晋不复主盟也【孔义】
　　公至自会居于郓
　　九月庚申楚子居卒【平卒昭立】
　　冬十月天王入于成周尹氏召伯毛伯以王子朝奔楚五年而小定朝犹在也经书天王入于成周不言纳之者也传曰晋知跞赵鞅纳王入于成周经书尹氏召伯毛伯以王子朝奔楚从乱有召伯也传曰召伯盈逐王子朝逆王于尸传如可信则经为疎矣是乱也实尹氏召毛与刘单为敌不胜而走晋楚皆未勤师也【野编】
　　二十有七年春公如齐
　　公至自齐居于郓
　　夏四月吴弑其君僚【僚弑公子光立是为阖庐诸樊之子也】
　　吴子光弑僚而称国何也僚越光而代札是自祸也故弑不书主名【孔义】传载僚事大非人情是时僚数用兵国人怨之故弑僚而还国于光光之与闻乎弑则未可知也季札之贤不一问其死欲信浮说而还责以大逆圣人所不敢且存疑可也【畧记】
　　楚杀其大夫郤宛【郤公作郄】
　　秋晋士鞅宋乐祈犁衞北宫喜曹人邾人滕人会于扈【外大夫自为会】
　　谋鲁也鄟陵齐侯亲在无若公何扈之诸大夫犹我大夫也岂有望哉【野编】
　　冬十月曹伯午卒【悼公卒子声公野立】
　　邾快来奔
　　邾叛臣也贱而书诛季氏也【孔义】
　　公如齐
　　公至自齐居于郓
　　二十有八年春王三月塟曹悼公【六月而塟】
　　公如晋次于干侯【晋地】
　　于是违齐即晋矣【野编】
　　夏四月丙戌郑伯宁卒【公作定公卒献公虿立】
　　六月塟郑定公【三月而塟】
　　秋七月癸巳滕子宁卒【公作】
　　冬塟滕悼公
　　二十有九年春公至自干侯居于郓齐侯使髙张来唁公
　　公如晋次于干侯
　　夏四月庚子叔诣卒
　　叔诣欲纳公而卒【补程传】
　　秋七月
　　冬十月郓溃
　　畏季而溃也公无归矣【野编】
　　三十年春王正月公在干侯
　　是晋之寓公也春秋曰我公也在干侯也【野编】曰公在干侯所以存公也【苏氏】
　　夏六月庚辰晋侯去疾卒【顷公卒子定公午立】
　　秋八月塟晋顷公
　　三月而塟亦大夫之简其君也【日抄】
　　冬十有二月吴灭徐徐子章羽奔楚【羽公作禹】
　　三十有一年春王正月公在干侯
　　季孙意如会晋荀跞于适歴【晋地】
　　其谓之会何为可以执之也晋尝执季孙意如于平丘矣若执诸适歴岂不堂堂乎伯讨哉【野编】
　　夏四月丁巳薛伯谷卒【献公卒子襄公定立】
　　入春秋以来惟庄三十一年书薛伯及此始书名【髙氏】
　　晋侯使荀跞唁公于干侯【跞公谷作栎】
　　罪晋也阴交其臣阳唁其君【孔义】
　　秋塟薛献公
　　亦始书塟【集注】
　　冬黑肱以滥来奔【肱公作弓】
　　邾黑肱也脱邾字【野编】邾快黑肱相继来奔季孙当国以类至也【孔义】
　　十有二月辛亥朔日有食之
　　三十有二年春王正月公在干侯取阚
　　葢郓溃季孙以阚输公取之而弗居也【野编】阚鲁羣公墓所在公不得奉宗庙祭祀而先君坟墓所在特以取书着贼臣据国拒君之罪也【孔义】
　　夏吴伐越
　　吴越搆兵始此【野编】
　　秋七月
　　冬仲孙何忌会晋韩不信齐髙张宋仲几衞世叔申郑国参曹人莒人薛人杞人小邾人城成周【世叔谷作太叔公莒人下有邾娄人谷有邾人世叔申世叔仪之孙国参子产之子】
　　偹子朝之党也守不在四夷在王都矣【野编】诸侯不勤王事久矣今犹能从王命以安王室衰世善事也【孔义】张漙曰惠王宠子带齐桓公盟首止不烦言而世子位定襄王出居于郑晋文公纳之逾年而王室安敬王之乱数年始靖时无伯也然晋顷会黄父晋定城成周二君犹能知义君子姑进之矣
　　十有二月己未公薨于干侯
　　孙于阳州薨于干侯中间所书皆诛意如也【野编】意如之逐昭公也狡矣始而公伐之也阳为不敌请盟请亡以缓公而待两家之援公既出矣请改事君稽首叔孙伪求复公公之奔齐晋也则赂齐晋公之在外也则车马遗于外齿及君则忧恤之言不絶于口君之左右衣屦不絶于餽是以内有逐君之实而外连强大结欢羣小昭公昏庸不断忠言不入卒之大行而不返也悲夫【郝解】

　　春秋平义卷十
<经部,春秋类,春秋平义>
　　钦定四库全书
　　春秋平义卷十一　　　　　秀水俞汝言撰定公【名宋襄公子昭公母弟夫人定姒在位一十五年諡法安民大虑曰定】
　　元年春王三月
　　当以春王三月为句正二月无事可言也昭公既薨定公未立鲁国五月无君无政固不以不书正月见也【孔义】春王三月也事在三月故以三月书隠庄元年皆事在三月然则何以有正月隠庄于正月即位史尝书之矣春秋削而不书不书而存正月所以见不书故若定公则六月即位正月本无事何书之有【简端録】
　　晋人执宋仲几于京师【大夫专执于是始】
　　执宋仲几于京师无天子也无天子而后敢执人于京师【简端录】
　　夏六月癸亥公之防至自干侯戊辰公即位
　　六月而防至又六日而公即位戊辰以前无故公亦无新公也公衍公为不立矣公子宋犹迁次焉季孙之心攷校日月而可知【野编】
　　秋七月癸巳塟我君昭公【八月而塟】
　　公薨半年余始归归又逾月而塟塟于墓道南孔子之为司寇始沟而合诸墓
　　九月大雩
　　立宫
　　宫公之宫也于是二十世矣立宫非礼也季孙则为之【野编】公者伯禽之子考公之弟鲁之以弟继兄者始此此季氏又欲掩其废嫡立弟之罪【孔义本马森辨疑】
　　冬十月陨霜杀菽
　　未可以杀而杀举重可杀而不杀举轻其曰菽举重也【谷梁】
　　二年春王正月
　　夏五月壬辰雉门及两观灾
　　尔雅观谓之阙何以谓之阙也两表双植中不为门阙如也【野编】
　　秋楚人伐吴
　　冬十月新作雉门及两观
　　子家驹以设两观为僣天子矣灾而不知戒又新作之【孔义】
　　三年春王正月公如晋至河乃复
　　二月辛卯邾子穿卒【二月公谷作三月庄公卒子隠公益立】
　　夏四月
　　秋塟邾庄公【六月而塟】
　　冬仲孙何忌及邾子盟于拔【公作枝】
　　四年春王二月癸巳陈侯吴卒【惠公卒子懐公柳立】
　　三月公会刘子晋侯宋公蔡侯卫侯陈子郑伯许男曹伯莒子邾子顿子胡子滕子薛伯杞伯小邾子齐国夏于召陵侵楚【晋楚兵交止此】
