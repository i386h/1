<!-- { "loadSidebar": true } -->
　　襄二十三年公鉏自季氏出为左宰杜曰自家臣仕
　　于公也至左宰为何官不可详矣
　　周人
　　杜曰周人司周书典籍之官
　　哀三年桓僖宫灾命周人出御书　春秋后传云晋之乗楚之梼杌鲁之春秋皆东迁之史也古者诸侯无私史有邦国之志则小史掌之而藏周室鲁人所谓周人御书晋人所谓辛有之二子董之晋于是有董史者也是故费誓系于周书汉汝江沱至于谭大夫下国之诗皆编入于南雅自三史作而国自为史矣其论最核附识于此
　　虞人
　　周礼地官之属有山虞泽虞等官　按昭四年申丰论藏氷曰山人取之杜曰山人虞官
　　哀十四年西狩于大野叔孙氏之车子鉏商获麟以
　　为不祥以赐虞人
　　贾正
　　孔颖逹曰如周礼之贾师
　　昭二十五年臧会奔郈郈鲂假使为贾正焉
　　圉人
　　周礼夏官有圉师圉人掌养马者
　　庄三十二年圉人荦
　　齐
　　二守
　　王制次国三卿二卿命于天子一卿命于其君命于天子者则曰王之守臣其后诸侯之卿皆自命之不闻有守臣矣
　　僖十二年有天子之二守国髙在
　　左相
　　襄二十五年庆封为左相　史记崔杼为右相按相
　　之名始于此
　　士
　　成十八年齐侯使士华免以戈杀国佐于内宫之朝注华免齐大夫疏曰士者为士官也官掌刑政故使杀国佐然则士葢即士师之官否则御士之属而杜误觧以为大夫也
　　衡鹿　舟鲛　虞候　祈望
　　昭二十年山林之木衡鹿守之泽之萑蒲舟鲛守之薮之薪蒸虞候守之海之盐蜃祈望守之正义曰周礼司徒之属有林衡之官掌廵林麓之禁此置衡鹿以守山林是也舟所以行水鲛大鱼之名泽中有水有鱼故以舟鲛为官名也周礼山泽之官皆名为虞又薮是少水之泽立宫使之候望故以虞候为名海是水之大神有时祈望祭之因以祈望为主海之官也此皆齐自立名故不与周礼尽同　按祈望后世立盐官之始　又襄二十五年有申蒯侍渔者杜曰侍渔监取鱼之官
　　鋭司徒　辟司徒
　　杜曰鋭司徒主鋭兵者辟司徒主垒壁者
　　并见成二年
　　郑
　　少正
　　杜曰少正郑卿官也正义曰十九年传云立子产为卿故知少正为郑卿官也春秋之时官名变改周礼无此名
　　襄二十二年少正公孙侨
　　令正
　　杜曰主作辞令之正
　　襄二十六年子太叔为令正　按当时列国皆重辞命而郑人独为令正之官则其尤知所重可见矣孔子美之有以夫
　　执讯
　　杜曰通讯问之官
　　文十七年郑子家使执讯而与之书以告赵宣子
　　马师
　　襄三十年马师颉公孙鉏
　　昭七年罕朔
　　外仆
　　杜曰外仆掌次舎大夫按周礼掌舎掌次俱属太宰
　　见襄二十八年
　　昭十三年子产命外仆速张于除
　　府人　库人
　　昭十八年郑火使府人库人各儆其事疏云周官有大府内府外府天府玉府泉府而无掌库之官葢府库通言库亦谓之府也诸侯国异政殊故府库并言也
　　司墓
　　按周礼春官之属有墓大夫
　　昭十二年司墓之室有当道者杜曰此掌公墓大夫
　　徒属之家也
　　门子
　　杜曰门子卿之适子按周礼小宗伯掌三族之别以辩亲疎其正室皆谓之门子郑云正室适子将代父当门者也
　　襄九年同盟于戏郑六卿及其大夫门子皆从郑伯襄十年子孔为载书以位序听政辟大夫诸司门子
　　弗顺
　　卫
　　右宰
　　隐四年右宰丑
　　襄二十七年右宰谷
　　秦
　　右大夫
　　成二年右大夫説
　　襄十一年右大夫詹
　　庶长
　　杜曰秦爵
　　襄十一年庶长鲍庶长武
　　襄十二年庶长无地
　　不更
　　杜曰秦爵
　　成十三年不更女父　疏引汉书称秦商君之法战斩一首者赐爵一级其爵名有曰不更有曰左右庶长者但春秋之世已有此名则不尽始于商君矣
　　晋
　　执秩
　　杜曰主爵秩之官
　　僖二十七年作执秩以正其官
　　公族大夫
　　卿之适子为之正义曰公族之官掌教公之子弟孔晁注国语云公族大夫掌公族及卿大夫子弟之官是卿之适子属公族也
　　宣二年赵盾请以括为公族
　　成十六年郤犨将新军且为公族大夫
　　成十八年荀家荀防栾黡韩无忌为公族大夫襄十六年祁奚韩襄栾盈士鞅为公族大夫
　　余子
　　卿适子之母弟为之杜曰亦治余子之政正义曰余子主教卿大夫适妻之次子也下文庶子旣为公行则卿大夫之妾子亦余子之官教之矣
　　见宣二年
　　公行
　　卿之庶子为之亦曰旄车之族正义曰主公车行列谓之公行车皆建旄谓之旄车之族
　　见宣二年　孔颖逹曰公族余子公行周礼无此三官之名夏官有诸子下大夫掌国子之倅事与公族同也春官有巾车下大夫掌王之五路事与公行同也惟无余子耳
　　仆大夫
　　杜曰太仆也周礼有太仆属夏官
　　成六年韩献子将新中军且为仆大夫
　　乗马御
　　杜曰乗车之仆疏曰当周礼齐仆按周礼大司马之属齐仆掌驭金路以賔朝觐宗遇飨食皆乗金路国语曰赞仆
　　成十八年程郑
　　襄十六年虞邱书
　　司士
　　杜曰车右之官按此与周礼司士不同疏谓葢司右之类周礼戎右中大夫司右上士也
　　成十八年荀賔为右司士属焉
　　驺
　　成十八年程郑为乗马御六驺属焉使训羣驺知礼杜曰六驺六闲之驺周礼诸侯有六闲马疏曰郑元注月令七驺云谓趋马主为诸官驾説者周礼夏官趣马掌驾説之颁是驺为主驾之官也
　　舆帅
　　杜曰主兵车者
　　见成二年
　　七舆大夫
　　杜曰侯伯七命副车七乗故有七舆大夫之官
　　僖十年惠公杀七舆大夫七人
　　襄二十三年七舆大夫与之
　　复陶
　　杜曰主衣服之官疏云复陶衣冠之名亦见昭十二年义则未闻
　　襄三十年使为君复陶
　　县师
　　杜曰县师掌地域辨其夫家人民按此官属周礼大司徒
　　襄三十年以为绛县师
　　甸人
　　杜曰主为公田者周礼太宰之属有甸师主耕耨王借礼文王世子公族有罪致刑于甸人
　　成十年甸人献麦
　　兽人
　　周礼天官有兽人之职
　　宣十二年子有军事兽人无乃不给于鲜
　　楚
　　令尹
　　庄四年鬭祈
　　彭仲爽申俘也文王以为令尹见衰十七年
　　庄二十八年子元
　　庄三十年鬬谷于菟
　　僖二十三年成得臣
　　僖二十八年蒍得臣
　　僖三十三年子上
　　文十二年楚令尹大孙伯卒成嘉为令尹
　　宣四年鬭般是年子越代之
　　宣十一年蒍艾猎　传曰蒍敖为宰疏云周礼六卿大宰为重遂以宰为上卿之号楚臣令尹为长故从他国论之谓令尹为宰也
　　成二年子重
　　襄五年楚杀令尹子辛子囊为令尹
　　襄十五年公子午
　　襄二十二年楚杀令尹子南以蒍子冯为令尹襄二十五年屈建
　　襄二十九年王子围
　　昭元年防罢
　　昭十三年子旗
　　昭十七年阳匄
　　昭二十三年囊瓦
　　定六年子西
　　哀十六年白公既死沈诸梁兼二事谓令尹与司马
　　也后以子国为令尹
　　莫敖
　　桓十一年屈瑕
　　庄四年屈重
　　襄十五年屈到
　　襄二十二年屈建
　　襄二十五年屈荡
　　昭五年楚子以屈申为贰于呉乃杀之以屈生为莫
　　敖
　　左尹
　　宣十一年子重
　　昭十八年王子胜
　　昭二十七年郤宛
　　右尹
　　成十六年子辛
　　哀十五年公子罢戎
　　襄十九年郑子革奔楚为右尹　按子革自襄十九年奔楚为右尹至昭十二年仍为此官而中间为右尹者又有子干或楚此官不止一人或子革先为右尹去任他职而子干代之及子干出奔而子革仍为右尹皆未可知
　　襄二十七年以齐人申鲜虞为右尹
　　昭元年子干　按子重子辛俱以贵介为左右尹出将重兵其后并为令尹则左右尹葢亦楚之尊官襄公以后渐用羁人稍稍降矣
　　箴尹
　　宣四年箴尹克黄
　　昭四年箴尹宜咎
　　定四年令尹固鍼即箴
　　沈尹
　　宣十二年沈尹将中军
　　成七年使沈尹与王子罢分子荡之室
　　襄二十四年沈尹夀
　　昭四年沈尹射
　　昭五年沈尹赤
　　昭十九年沈尹戍
　　哀十七年沈尹朱　杜云沈当作寝哀十八年有寝
　　尹呉由子葢即沈尹也
　　连尹
　　宣十二年连尹襄老
　　襄十五年屈荡
　　昭二十七年连尹奢　时伍奢已死
　　清尹
　　成七年清尹弗忌
　　宫廏尹
　　襄十五年养由基
　　昭元年子晳
　　昭六年弃疾
　　扬豚尹
　　襄十八年扬豚尹宜
　　嚻尹
　　昭十二年嚻尹午
　　陵尹
　　昭十二年陵尹喜
　　芋尹
　　昭七年芋尹无宇
　　昭十三年芋尹申亥　按陈亦有此官哀十五年芋
　　尹盖
　　郊尹
　　杜曰治郊竟大夫
　　昭十五年楚子夺成然邑而使为郊尹
　　莠尹
　　昭二十七年莠尹然
　　王尹
　　服防云王尹主宫内之政疏谓王一作工
　　昭二十七年王尹麇
　　中廏尹
　　昭二十七年阳令终
　　监马尹
　　昭三十年大心
　　蓝尹
　　定五年蓝尹亹
　　武城尹
　　哀十七年公孙朝　按定四年有武城黒葢亦武城
　　尹也
　　环列之尹
　　杜曰宫卫之官列兵而环王宫
　　文七年穆王使潘崇为大师且掌环列之尹　按楚之官多以尹名者然自箴尹以下往往不得其命名之义阙之可也沈与武城皆地名岂即县邑之长如所谓县尹者与　正义曰楚国名上卿为令尹者释诂曰令善也释言云尹正也言用善人正此官也楚官多以尹为名皆取其正直也　按襄十五年楚公子午为令尹公子罢戎为右尹蒍子冯为大司马公子槖师为右师马公子成为左司马屈到为莫敖公子追舒为箴尹屈荡为连尹养由基为宫廏尹此数官皆楚之要职也
　　右领
　　昭二十七年右领鄢将师
　　哀十七年右领差车
　　司马
　　昭二十年城父司马奋扬此官葢周礼之都司马也
　　夏官有都司马掌都之军赋者
　　正仆
　　杜曰正仆太子之近官孔颖逹以周礼太仆当之
　　昭十三年因正仆人杀太子禄
　　大阍
　　杜曰若今城门校尉官正义谓亦周礼司门之类
　　庄十九年鬻拳自刖楚人以为大阍
　　已上一国自有之官
　　县邑之官【附】
　　春秋县邑之长皆大夫也其别有公邑有私邑公邑属于公朝如赵衰之于原狐溱之于温是也私邑则国卿采地如费成郈之于鲁三家是也公邑私邑虽分治于诸大夫而皆以国卿听其成襄三十年赵武问綘县大夫则其属也孔氏谓綘非赵武私邑而武分掌之又昭二十八年魏戊不能断梗阳之狱上之献子是也其时虽无监司守令之名而大概与后世亦复相似县邑之官列国称名不一附载于左
　　县大夫
