<!-- { "loadSidebar": true } -->
　　钦定四库全书　　　　　经部五
　　春秋识小録　　　　　　春秋类
　　提要
　　【臣】等谨案春秋识小録九卷
　　国朝程廷祚撰廷祚字啓生上元人尝举博学鸿词又举经学著述颇多是书凡春秋职官考略三卷春秋地名辨异三卷左传人名辨异三卷其考职官首为数国共有之官次为一国自有之官皆分别排纂凡与周礼异同者一根据注疏为之辨证颇为精核末为晋军政始末表序晋军八变之制而详列其将佐之名又以御戎戎右附表于后亦皆整宻惟署诸国而独详晋则未知其例云何也其考地名首为地同而名异次为地异而名同末为晋书地理志证今以杜预注左传皆用晋代地名故也其辨人名自一人二名以逮一人八名者皆彚列而分注之大致与春秋名号归一图互相出入而较为简明虽似与经义无闗然读经读传者往往因官名地名人名之舛异于当日之事迹不能融防贯通因于圣人之褒贬不能推求详尽如胡安国之误执季孙横生异论者葢有之矣则廷祚是书固读春秋家所当知也乾隆四十五年三月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】　陆　费　墀






　　钦定四库全书
　　春秋识小録卷一
　　上元程廷祚撰
　　春秋职官考略上
　　宰
　　周礼天官卿曰太宰其属有小宰宰夫等官春秋诸国虽有此官然其爵命未必相同其职司亦未必尽与周礼合今但以类相从云耳
　　周
　　隐元年宰咺杜氏以爲天子大夫疏引宰夫职曰凡邦之吊事掌其戒令与其币器财用谓既掌吊事或即充使咺盖宰夫也周礼宰夫下大夫也
　　桓四年宰渠伯纠
　　僖九年宰周公防诸侯杜曰天子三公
　　僖三十年宰周公来聘杜曰天子三公兼冡宰也宋【太宰　少宰春秋宋国职官备于他国故今俱以宋爲首】
　　桓二年宋殇公时华督爲太宰已而督弑殇公诸侯受其赂遂相宋公按此则太宰宋之相也
　　成十五年向爲太宰鱼府爲太宰
　　襄九年宋灾使西鉏吾庀府守杜曰鉏吾太宰也府六官之典正义曰鉏吾太宰传无其文说本贾逵
　　襄十七年皇国父爲太宰
　　鲁【太宰　宰人】
　　隐十一年羽父请杀桓公将以求太宰按自是以后
　　鲁无太宰矣
　　哀三年桓僖宫灾子服景伯命宰人出礼书以待命
　　杜曰宰人冢宰之属
　　齐
　　昭二十七年齐侯饮鲁昭公酒使宰献而请安疏曰燕礼者公燕大夫之礼也公虽亲在而别有主人郑元云主人者宰夫也宰夫太宰之属掌宾客之献饮食者也
　　郑【太宰】
　　襄十一年诸侯复伐郑郑使良霄石防如楚告将服于晋按石防爲良霄之介则太宰之官非郑所重矣又昭元年赵孟曰武请于冢宰矣杜曰冢宰子皮则郑上卿又有冢宰之称犹之曰蔿敖爲宰也
　　楚【太宰　少宰】
　　宣十二年楚少宰如晋师
　　成十年太宰子商
　　成十六年太宰伯州犁
　　昭元年防啓疆为太宰
　　昭二十一年太宰犯
　　呉【太宰】
　　定四年伯州犁之孙嚭爲呉太宰
　　司徒
　　周礼地官卿曰大司徒其属有小司徒等官
　　周
　　襄二十一年晋栾盈奔楚过周王使司徒禁掠栾氏
　　者归所取焉
　　昭二十二年司徒丑杜曰悼王司徒也
　　宋
　　文七年鳞矔为司徒
　　成十五年华喜为司徒
　　襄九年宋灾使华臣具正徒杜云时为司徒疏引周礼大司徒掌徒庶之政令小司徒凡用众庶则掌其政教凡国之大事致民
　　昭二十二年边卬代华定为大司徙
　　哀二十六年皇懐为司徒
　　鲁
　　昭四年南遗谓季孙为司徒
　　郑
　　襄十年子孔为司徒
　　卫
　　哀二十五年司徒期
　　楚
　　宣十一年令尹蔿艾猎城沂使封人虑事以授司徒陈
　　襄十七年司徒卬
　　昭八年司徒招
　　哀十一年初辕颇为司徒
　　司马
　　周礼夏官卿曰大司马其属有小司马等官
　　宋【大司马　少司马】
　　隐三年大司马孔父
　　僖二十二年大司马固杜氏以为公孙固又司马杜
　　氏以为子鱼
　　文七年乐豫为司马旋以让公子卬明年宋杀大司
　　马公子卬
　　文十六年华耦为司马是年耦卒荡虺为司马成十五年荡泽为司马是年又使老佐为司马襄六年宋乐辔以弓梏华弱于朝平公曰司武而梏于朝难以胜矣杜曰司武司马时弱为司马是年奔鲁
　　襄九年宋灾使皇郧命校正出马工正出车备甲兵
　　庀武守皇郧时为司马
　　昭二十一年华防为少司马时防之父华费遂为大
　　司马
　　昭二十二年宋使公孙忌为大司马杜云代华费遂哀二十六年皇非我为大司马
　　鲁【家司马附】
　　昭四年南遗谓叔孙为司马按昭二十五年叔孙氏之司马騣戾家臣亦有司马之名又襄二十二年华氏以公鉏为马正杜云马正家司马按周礼家司马属夏官主卿大夫采地之军赋者即使家臣为之
　　郑
　　襄二年子国为司马
　　襄十四年司马子蟜
　　楚【大司马　左司马　右司马】
　　僖二十六年子西为司马
　　宣四年子越为司马已而蒍贾为司马
　　成十六年鄢陵之战司马将中军时子反为司马哀二年楚杀右司马公子申
　　襄三年司马公子何忌
　　襄十二年司马子庚
　　襄十五年蒍子冯为大司马公子槖师为右司马公
　　子成为左司马
　　襄二十二年公子齮为司马
　　襄二十五年蒍掩为司马
　　昭十七年司马子鱼
　　昭二十三年司马防越
　　昭二十七年左司马沈尹戍
　　昭三十一年右司马稽
　　哀四年左司马眅
　　哀十八年右司马子国
　　陈
　　襄二十五年司马桓子
　　蔡
　　襄八年司马公子爕
　　呉
　　哀十一年艾陵之战呉子呼叔孙曰而事何也对曰
　　从司马杜曰从呉司马所命
　　司防
　　周礼秋官卿曰大司防其属有小司防等官
　　宋【大司防　少司防】
　　文七年华御事为司宼
　　文十六年公子朝为司宼
　　文十八年乐吕为司宼
　　成十五年向为人为大司宼鳞朱为少司宼是年二
　　司宼出奔楚乐裔为司宼
　　襄九年宋灾使乐遄庀刑器杜曰乐遄司宼
　　昭二十年少司宼华牼
　　昭二十二年乐挽为大司宼
　　哀二十六年乐朱鉏为大司宼
　　鲁
　　文十八年莒仆来奔季文子使司宼出诸竟
　　宣十八年臧宣叔逐东门氏杜曰时为司宼
　　襄二十一年臧武仲为司冦
　　定元年孔子之为司宼也孔子为司宼在定公十年
　　后
　　晋
　　襄三年魏绛曰请归死于司宼按昭十四年晋士景伯如楚叔鱼摄理则晋之刑官又有理之名矣
　　齐
　　成十八年庆佐为司宼
　　郑【野司宼附】
　　昭十八年郑灾子产使司宼出新客禁旧客勿出于宫又使野司宼各保其征杜曰野司宼县士也按周礼司宼之属有县士掌野各掌其县之民数而听其狱讼若邦有大役聚众庶则各掌其县之禁令郊外曰野县士听郊野之狱讼故传谓之野司宼
　　卫
　　昭二十五年卫公孙孟絷夺齐豹司宼
　　哀二十五年卫侯之入也夺司宼亥政
　　司空
　　周礼大宰以官府之六属举邦治六曰冬官即司空也
　　鲁
　　隐二年司空无骇杜曰鲁司徒司马司空皆卿也昭四年孟孙为司空以书勲疏云按周礼司勲属夏官今司空书勲者又是春秋时诸侯之法不可尽与礼同
　　晋【大司空】
　　庄二十六年晋士蒍为大司空杜曰大司空卿官按
　　此时晋犹未改诸卿之名故杜云然
　　文二年司空士縠
　　成十八年右行辛为司空按文二年杜曰晋司空非卿也襄十九年有司马司空在军尉舆尉间为六卿之属则非复从前所谓司空矣疏云虽则非卿职掌不异故传曰右行辛为司空使修士蒍之法
　　襄三十一年司空以时平易道路
　　郑
　　襄十年子耳为司空
　　司城
　　春秋宋无司空而有司城所谓以武公废司空也
　　宋
　　文七年公子荡
　　文八年荡意诸
　　文十六年母弟须
　　文十八年公孙师
　　襄六年子罕
　　昭二十二年乐祈
　　哀二十六年乐茷
　　曹
　　哀七年曹伯阳使公孙疆为司城以听政按司城宋官曹不应有盖曹后衰弱奉宋之政令已久其见灭于宋宜矣
　　司败
　　楚
　　文十年子西见成王曰臣归死于司败杜曰楚名司
　　宼为司败
　　宣四年若敖之乱箴尹克黄使于齐还归复命而自
　　拘于司败
　　唐
　　唐亦有此官见定三年按论语陈亦有司败盖唐陈
　　皆近楚之国设官或相慕效也
　　师傅
　　太师太傅太保天子三公也周礼典命公之孤四命郑众云九命上公得置孤卿一人按此则上公之国乃得置孤侯国有之僭也
　　晋【太师　太傅】
　　文六年太师贾佗太傅阳处父按此则晋尝置二孤
　　矣
　　宣十六年晋侯请于王以黻冕命士防将中军且为
　　太傅
　　成十八年士渥浊为太傅疏云此大夫官非孤卿也
　　羊舌肸亦然
　　襄十六年羊舌肸为傅
　　卫【少师】
　　襄二十七年卫侯以公孙免余为少师
　　楚【太师】
　　文元年楚穆王以潘崇为太师
　　襄十七年太师子谷
　　蔡【太师】
　　襄二十五年太师子朝
　　随【少师】
　　桓六年楚武王侵随随使少师董成
　　史
　　周礼春官之属有太史小史内史外史御史等官虽各有所职大抵俱以典策为重
　　周【太史　内史】
　　桓十七年天子有日官杜曰日官天子掌厯者疏云周礼太史掌正歳年以序事颁告朔于邦国天子掌厯者谓太史也
　　庄二十二年周史有以周易见陈侯者杜曰史周太
　　史也
　　哀六年楚子使问诸周太史
　　桓二年周内史闻之按内史掌王之八枋之灋以诏王治又凡命诸侯及孤卿大夫则策命之
　　庄三十二年内史过
　　僖十六年内史叔兴
　　文元年内史叔服
　　襄十年晋灭偪阳使周内史选其族嗣纳诸霍人杜
　　曰内史掌爵禄废置者
　　虢
　　庄三十二年史嚚杜曰史太史也
　　鲁【太史　外史】
　　文十八年太史克
　　昭二年晋韩宣子来聘观书于太史氏
　　昭十七年夏六月甲戌朔日有食之太史答季平子按桓十七年诸侯有日御杜曰日御典厯数者葢即太史也
　　哀十一年太史固
　　襄二十三年季孙召外史掌恶臣而问盟首焉孔颖逹以诸侯无内史不得有外史此葢史官身居在外季孙从内召之故曰外史非官名也不知是否按周礼外史掌书外令掌四方之志
　　晋【太史】
　　宣二年太史董狐
　　襄三十年史赵
　　昭十五年辛有之二子董之晋于是乎有董史杜曰
　　辛有周人也其二子适晋为太史
　　昭二十九年蔡史墨
　　哀九年赵鞅卜救郑占诸史赵史墨史按周礼太史之职大祭事与执事卜日其所掌虽有此一条而卜筮之事自有太卜等官専掌也春秋时如周之太史晋之史赵等俱尝以占卜见殆其后又稍稍侵官耶
　　哀二十四年晋饩臧石牛太史谢之
