<!-- { "loadSidebar": true } -->
　　齐【太史　南史】
　　襄二十五年太史书崔杼弑其君又有南史疏云南史是佐太史者葢小史也以其居在南谓之南史耳
　　昭二十年史嚚
　　哀十四年太史子余
　　郑【太史】
　　襄三十年使太史命伯石为卿按天子策命之事内史所掌今郑以太史主之者孔颖逹谓诸侯兼官无内史故也
　　昭元年公孙黒彊与于盟使太史书其名且曰七子卫【太史】
　　闵二年狄人囚史华龙滑与礼孔以逐卫人二人曰
　　我太史也实掌其祭
　　楚【左史】
　　昭十二年左史倚相疏引礼玉藻云动则左史书之
　　左史之义葢本于此
　　哀十七年左史老
　　祝
　　按周礼有大祝其属有小祝又有丧祝甸祝诅祝等官皆统于宗伯
　　宋
　　哀二十六年祝襄
　　虢
　　庄三十二年祝应杜曰祝大祝也
　　鲁【祝史】
　　昭十七年日有食之祝史请所用币祝史者葢兼祝史二官或掌祝者谓之祝史犹掌卜者谓之筮史也
　　齐
　　昭二十年祝固
　　郑
　　昭十六年祝欵
　　卫【祝史】
　　定四年祝鮀
　　哀二十五年祝史挥义见鲁
　　宗
　　虢
　　庄三十二年宗区杜曰宗宗人按周礼春官有都宗人掌都祭祀之礼家宗人掌家祭祀之礼此杜所谓宗人者
　　鲁【宗伯　宗人】
　　文二年夏父弗忌为宗伯周礼春官卿曰大宗伯其
　　属有小宗伯等官
　　哀二十四年宗人衅夏按宗伯为典礼要职而仅鲁一见则当时诸国之废礼可知其余以祝宗并称者大抵皆宗人也然哀公以立夫人大事而使宗人献其礼则鲁此时宗伯之官亦废矣可叹也又按定四年祝佗称鲁公之封有祝宗卜史杜氏解宗为宗人岂宗伯一官本侯国所无其有之者僭也而宗人亦春秋时之仅存者欤
　　掌卜之官
　　周礼春官有太卜卜师卜人人菙氏占人筮人等官
　　鲁【卜士　史】
　　桓六年子同生公使卜士负之按礼内则曰国君世
　　子生三日卜士负之
　　文十八年卜楚邱杜曰鲁掌卜大夫
　　襄九年穆姜薨于东宫始往而筮之遇艮之八史曰
　　是谓艮之随
　　晋【筮史】
　　闵元年卜偃杜曰晋掌卜大夫
　　僖十五年史蘓杜曰晋卜筮之史按周礼卜筮之官初不名史葢因周制史占墨而其后掌卜者亦名史也
　　僖二十八年曹伯之竖侯獳货筮史
　　成十六年鄢陵之战公筮之史曰吉
　　齐【史】
　　襄二十五年崔武子欲取棠姜筮之遇困之大过史
　　皆曰吉
　　郑
　　昭十八年郑灾使公孙登徙大杜曰登开卜大夫卫
　　哀十七年胥弥赦占之杜曰赦筮史
　　秦
　　僖十五年卜徒父杜曰秦之掌卜者
　　梁
　　僖十五年卜招父杜曰梁大卜
　　楚【卜尹】
　　昭十三年平王使观从为卜尹
　　邾【史】
　　文十三年邾文公卜迁于绎史曰利于民而不利于
　　君
　　掌乐之官
　　周礼宗伯之属有大司乐太师等官
　　卫【太师】
　　襄十四年公饮孙蒯酒使太师歌巧言之卒章楚【乐尹】
　　定六年昭王以钟建为乐尹杜曰乐尹司乐大夫
　　掌工之官
　　按周礼缺冬官后人以考工记补之其实司空掌土非掌材者也观宋鲁俱有司空而复有工正可知愚意周人百工之事已散见于六官之属而太宰司徒为多至司空所掌今不可考学者不必强为之说
　　宋【工正】
　　襄九年宋灾命工正出车疏云周礼司马无掌车之官巾车车仆职皆掌车乃为宗伯之属又据昭四年司马与工正书服是诸侯之官有工正属司马也
　　鲁【工正】
　　昭四年司马与工正书服杜曰车服之器工正所书正义云工正掌作车服故与司马书服按定四年有郈工师驷赤家臣也
　　齐【工正】
　　庄二十二年陈公子完奔齐桓公使为工正
　　楚【工尹】
　　文十年楚子使子西为工尹杜曰掌百工之官宣四年蒍贾为工正
　　宣十二年工尹齐
　　成十六年工尹襄
　　昭十二年工尹路
　　昭十九年工尹赤
　　昭二十七年工尹夀
　　哀十八年工尹防固
　　行人
　　按周礼秋官有大行人掌大賔之礼与大客之仪小行人掌使适四方协賔客之礼按春秋所书如郑良霄陈于征师鲁叔孙婼之类乃一时奉使者亦曰行人然非専官故不载
　　周
　　襄二十一年栾盈过周辞于行人
　　鲁
　　文四年使行人私焉
　　晋
　　襄四年子贠
　　襄二十六年子朱
　　郑
　　襄二十四年公孙挥
　　卫
　　哀十二年子羽
　　呉
　　成七年楚狐庸为呉行人
　　定四年伍贠为呉行人
　　校正
　　疏云校正当周礼校人按周礼夏官校人掌马政
　　宋
　　襄九年宋灾命校正出马杜曰校正主马
　　鲁【校人】
　　哀三年桓僖宫灾命校人乗马
　　晋
　　成十八年弁纠御戎校正属焉
　　巾车
　　周礼春官巾车掌公车之政令
　　鲁
　　哀三年桓僖宫灾子服景伯命巾车脂辖
　　晋
　　襄三十一年巾车脂辖
　　隧正
　　周礼大司徒之属有遂人掌邦之野邻里酂鄙县遂使各掌其政令刑禁以起政役隧与遂同杜曰五县为遂即周礼文也
　　宋
　　襄九年宋灾令隧正纳郊保奔火所正义曰此隧正当天子之遂大夫周礼毎遂中大夫一人各掌其遂之政令
　　鲁【正夫】
　　襄七年叔孙昭伯为隧正
　　襄二十三年臧孙使正夫助之杜曰正夫隧正正义曰隧正当属司徒臧孙司宼也而使之者其时葢兼掌之
　　封人
　　周礼地官有封人掌为畿封而树之孔颖逹云封人职典封疆居在边邑
　　宋
　　昭二十一年吕封人华豹
　　郑
　　隐元年颖考叔为颖谷封人
　　桓十一年祭封人仲足
　　楚
　　宣十一年令尹蒍艾猎城沂使封人虑事杜曰封人其时主筑城者疏引周礼大司马大役与虑事郑云虑事者封人也于有役司马与之属赋丈尺与其用人数也是封人主造城邑故云其时主筑城者
　　蔡
　　昭十九年楚子之在蔡也郹阳封人之女奔之生太
　　子建
　　萧
　　文十四年宋髙哀为萧封人
　　褚师
　　杜曰市官也
　　宋
　　襄二十年褚师段
　　哀八年褚师子肥
　　郑
　　昭二年公孙黒请以印为褚师
　　卫
　　昭二十年褚师圃褚师子申
　　哀十五年褚师比
　　御士
　　杜曰周礼王之御士十二人按大司马之属有御仆下士十有二人诸侯御士虽不知其数亦附见焉
　　周
　　僖二十四年太叔攻王王御士将御之
　　襄三十年单公子愆期为灵王御士
　　宋
　　昭二十一年华多僚为御士杜曰公御士
　　鲁【御】
　　昭四年公御莱书
　　晋【仆人】
　　襄三年魏绛至授仆人书杜曰仆人晋侯御仆楚
　　襄二十二年子南之子弃疾为王御士
　　膳夫
　　周礼太宰之属有膳夫
　　周
　　庄十九年王收膳夫之秩
　　晋【膳宰】
　　昭九年膳宰屠蒯按其时亦称宰夫见宣二年
　　饔人
　　杜曰饔人食官按周礼天官之属有内饔外饔
　　鲁
　　昭二十五年饔人檀
　　齐
　　僖十五年雍巫杜曰雍巫雍人名巫即易牙也雍饔
　　字通用
　　襄二十八年公膳日双鸡饔人窃更之以鹜
　　奄人
　　周礼太宰之属有内小臣寺人等官皆奄人掌宫内之事者也
　　宋【司宫　巷伯　寺人】
　　襄九年宋灾令司宫巷伯儆宫
　　襄二十六年寺人惠墙伊戾
　　鲁【司宫】
　　昭五年南遗竖牛攻大库之庭司宫射之
　　晋【寺人】
　　僖五年寺人披
　　齐【寺人】
　　僖二年寺人貂
　　郑【司宫】
　　昭十八年郑火商成公儆司宫
　　卫【寺人】
　　哀十五年寺人罗
　　以上数国共有之官









　　春秋识小録卷一
　　钦定四库全书
　　春秋识小録卷二
　　上元程廷祚撰
　　春秋职官考略中
　　周
　　三吏
　　杜曰三吏者三公也曲礼云五官之长曰伯其摈于天子也曰天子之吏郑云谓三公也
　　成二年王命委于三吏
　　卿士
　　杜曰卿士王卿之执政者诗皇父卿士史记厉王以荣公为卿士又卿士一曰天子之老见昭十三年　按哀十六年楚白公谓石乞曰王与二卿士二卿士谓子西子期也楚既僭王其执政者亦白卿士
　　隐三年郑武公庄公为平王卿士
　　隐八年虢公忌父始作卿士于周
　　隐九年郑伯为王左卿士　按郑伯为左卿士则虢公林父右卿士也郑伯夺政之后葢周公黒肩代之故桓五年伐郑之役虢将右军周将左军
　　襄十五年王叔犇晋单靖公为卿士以相王室
　　官师
　　官师士也疏引礼祭法云官师一庙郑云官师中士下士也
　　襄十五年官师从单靖公逆王后于齐
　　尉氏
　　杜曰尉氏讨奸之官正义曰周礼司防之属无此官葢起于周衰按秦设廷尉本此
　　襄二十一年将归死于尉氏
　　候
　　杜曰候送迎賔客之官周礼夏官有候人
　　襄二十一年使候出诸轘辕
　　宋
　　左师　右师
　　宋之六卿左右二师司马司徒司城司宼也置二师爲卿不知何时之制他国无之
　　僖九年使公子目夷爲左师以听政
　　文七年公孙友爲左师公子成爲右师
　　文十六年华元爲右师
　　成十五年鱼石爲左师又向戌爲左师
　　襄九年宋灾使华阅讨右官杜曰时爲右师
　　昭六年华亥代华合此爲右师
　　昭二十二年仲防爲左师乐大心爲右师杜曰仲防
　　代向宁乐大心代华亥
　　哀十四年向巢爲左师
　　哀十八年宋杀右师皇瑗复以皇缓爲右师
　　哀二十六年灵不缓爲左师
　　乡正
　　杜曰乡正乡大夫也按周礼地官有乡大夫毎乡卿一人
　　襄九年二师令四乡正敬享疏云周礼六乡即以卿爲之长此云二师令四乡正则别立乡正非卿典之但其所职掌当天子之乡大夫耳至诸侯应立三乡而宋有四乡者当时所立非正法也
　　司里
　　杜曰里宰也按周礼地官有里宰爲遂大夫之属国语賔至司里授馆
　　襄九年使伯氏司里疏云周礼里宰谓六遂之内二十五家之长也此言司里谓司城内之民若今城内之坊里也按此则司里似非宋之常官
　　帅甸
　　杜曰郊甸之帅正义云近国爲郊郊外爲甸周礼载师掌任土之法先近郊次逺郊次甸地则帅甸者正甸地之帅也杜言郊甸举类言之耳
　　文十六年宋昭公将田孟诸未至夫人王姬使帅甸
　　攻而杀之
　　迹人
　　杜曰主迹禽兽者按周礼有迹人属地官掌邦田之地政
　　哀十四年迹人来告
　　门官
　　杜曰门官守门者师行则在君左右正义以爲盖周礼虎贲氏之类故在国则守门师行则在君左右
　　僖二十二年之败门官殱焉
　　门尹
　　周礼司门属地官掌授菅键以啓闭国门国语亦曰门尹
　　僖二十八年门尹般
　　哀二十六年门尹得
　　大尹
　　杜曰大尹近臣有宠者按此葢亦奄寺之流
　　哀二十六年六卿因大尹以逹大尹常不告而以其
　　欲称君命以令
　　鲁【左宰】
