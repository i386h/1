<!-- { "loadSidebar": true } -->
　　三十有二年春王正月
　　夏四月己丑郑伯捷卒【文公卒子兰嗣是为穆公】
　　文公之卒不书葬属词始郑贰于楚晋人秦人围郑秦伯背晋使大夫戍郑而去郑既不事晋又受秦戌葬不得以礼防诸侯故不书也
　　卫人侵狄
　　秋卫人及狄盟【自是卫无狄患者十余年】
　　吴氏曰卫畏狄之强迁都以避之今乗其乱始敢以兵侵其境言侵不言伐不敢声其罪而讨之也　胡传按左氏狄有乱卫人侵狄狄请平焉卫人及狄盟其不地者盟于狄也再书卫人而称及者所以罪卫也盟防中国诸侯之礼衰世之事已非春秋之所贵况与戎狄豺狼即其庐帐刑牲歃血以要之哉
　　冬十有二月己卯晋侯重耳卒【文公卒子驩嗣是为襄公】
　　庐陵李氏曰晋文以二十四年入国至二十八年战城濮始主伯迄三十二年凡五年李氏曰晋有二文之业盖文侯文公也书録文侯之命捍王于艰锡以秬鬯为东周贤侯春秋详文公之伯盖文侯家法也文公之兴其事易于齐桓固有自来矣文公既入国而事之不载于经者凡四年虽以纳王之懿功削而不见至二十八年一简之中乃五挈晋侯不以为繁何哉盖自武公以支代宗幷吞专立读无衣之诗虽晋之臣民不能自安也春秋为是黜晋不书文公奔而复国内何所承上何所禀经复略之勤王固为大美然特以求诸侯之利心而为之岂真知有君臣之义哉至二十八年晋楚之事乃闗夷夏之盛衰非系一国之得失春秋抑楚之深故与晋之亟则晋亦不为无绩于中国矣此其与桓公并称欤大抵桓文虽并称而文固非桓匹也桓公二十余年蓄威养晦始能问罪于楚文公一驾而城濮之功多于召陵桓公屡盟屡防迟廽晩嵗始防宰周公文公再合而温之事敏乎葵邱桓公终身与诸侯防鄄失鲁盟幽失衞首止失郑葵邱失陈文公三防而大侯小伯莫有不至其得诸侯又盛乎桓公而曰文非桓匹何也文公之功多于桓公者罪亦多于桓公也事速就乎桓公者义尤壊乎桓公者也名盛乎桓公者实衰乎桓公者也春秋不以功盖罪不以事掩义不以名诬实此其非桓匹欤桓公得江黄而不用于伐楚文公谓非致秦则不可与楚争楚抑而秦兴矣此桓公之不肯为也桓公防则不迩三川盟则不加王人文公防畿内则伉矣盟子虎则悖矣此桓公之不敢为也桓公宁不得郑不纳子华惧其奬臣抑君不可以训文公为元咺执君则三纲五常于是废矣此又桓公不忍为也夫子正谲之辩独不深切着明哉
　　三十有三年春王二月秦人入滑【滑在偃师县南】
　　秦为袭郑兴师不虞郑以髙使遽告而觉也故灭滑而还书入盖国近于郑虽灭之而不有其地也
　　齐侯使国归父来聘
　　报公子遂之聘也
　　夏四月辛巳晋人及姜戎败秦于殽【姜戎姜姓之戎戎子驹支之先也殽地在农渑池县西今陜州东硖石关盖晋河外虢畧之东境也】
　　秦晋七十二年之争始于殽而终于十三国之伐胡传晋襄亲将绌而不称子者俯逼葬期忘亲背恵墨衰绖而即戎其恶甚矣视秦犹狄其罪云何客人之舘而谋其主因人之信已而逞其诈利人之危而袭其国越人之境而不哀其丧叛盟失信以贪勤民而弃其师狄道也夫子先轸之谋偷见一时之利徼幸其成自以为功者也二君皆过听焉而贪其利春秋人晋子而狄秦所以立人道存天理也　陈氏曰外相败不书秦晋之搆怨自是始经三君交战无虚嵗曽不十年晋遂不竞而楚兴故特书之　按秦欲袭郑而灭滑非晋门庭之冦也晋襄何得援伯禽故事以吉礼从金革乎属词专罪秦而不责晋非也或谓晋弃亲为讐卒不竞于楚以失秦殽之役为之专责晋亦非也还从胡传并责秦晋为是　谓秦穆败于殽归而作誓言者非也誓言盖作于封殽尸之时　文公实尝感秦纳之之恩而襄不顾是谓忘亲此与背惠俱主待秦上説
　　癸巳葬晋文公
　　属词晋文五月而葬葬书日伯业既成且尝请隧其厚葬有由矣
　　狄侵齐
　　吴氏曰三十年狄侵齐传以谓间晋之有郑虞此年狄侵齐传以为因晋防狄未尝无畏晋之心也晋纵狄而莫之攘是为可罪焉尔
　　公伐邾取訾娄【邾地】
　　秋公子遂帅师伐邾
　　胡传按左氏公伐邾取訾娄报升陉之役邾人不设备襄仲复伐之此皆不胜忿欲报怨贪得恃强凌弱不义之兵也直书其事而罪自见矣　按升陉之役十嵗矣报怨之说亦无谓晋文方没秦晋交兵鲁不过乗之以虐小而利其土地焉尔
　　晋人败狄于箕【今太原府太谷县东三十五里有箕城】
　　按狄伐晋及箕此则门庭之冦也襄败之宜矣然犹不为春秋所取以此举当命郤缺诸臣自足以破狄不当自以吉礼从戎也故亦称人　李亷曰晋襄初立伯业未定秦之窥郑齐之聘鲁皆有志于争伯也晋襄惟外患是忧而置齐鲁之交于度外故不逾年而伯事复盛春秋书败秦败狄如齐伐许于一年之间其晋伯絶续之防三强睥睨之秋欤
　　冬十月公如齐十有二月公至自齐
　　属词晋文伯业甫定而卒故僖公未尝朝晋晩年一朝齐昭复脩齐好也盖公尝间晋虐邾兹因齐聘而朝之以自托也
　　乙巳公薨于小寝
　　胡传左氏曰即安也周制王宫六寝路寝一小寝五君日出而眡朝退适路寝听政使人眡大夫退然后适小寝释服是路寝治事之所也而小寝燕息之地也君终不于路寝则非正矣　庐陵李氏曰僖公在位三十三年实为鲁之贤君当其初嵗内用公子友臧文仲外则坚事齐桓故能去庆父之奸蠧使鲁国既危而复安自十七年以前除从齐防盟征伐外鲁事之见经者甚少观诗之所颂如务农重谷则勤于为民也春秋享祀则谨于奉先也立閟宫复泮宫克淮夷牧坰野虽一时夸大之辞有过其实然礼乐政事之脩明君臣上下之协治槩可想矣但盟柽未返有邾师之败葵邱稍怠肆阳谷之乐则公岂真能以礼信辅齐耶厥后宋襄继起虽其伯事有不足以得鲁然与其南向以从楚孰若尊奬先代协賛姻隣以为中国之重乃乞师蛮荆导之以伐齐宋其失大矣盖自十六年季友卒后臧文仲之窃位公子遂之专权如防楚之失备见于经向非晋文肇造一战胜楚则中原左袵之祸僖公何以逭其责哉先儒曰弃夏盟而即楚则有从狄之非先晋室而后周则无敬君之节须句之功不足掩升陉之辱取谷之师不足洗至酅之耻此僖之不得全为贤侯也况乎季友受费而季孙氏始公孙兹帅师而叔孙氏始公孙敖帅师而孟孙氏始三桓之基皆肇于僖公之编则僖公亦鲁国功之首罪之魁也欤
　　陨霜不杀草李梅实
　　胡传哀公问于仲尼曰春秋记陨霜不杀草何为记之也曰此言可杀也夫宜杀而不杀则李梅冬实天失其道草木犹干犯之而况君乎其论陨霜不杀草李梅冬实盖除恶于防虑患于早之意也　属词周十二月夏之十月霜当重而不能杀草李梅再花而实周十月夏之八月霜不当重而杀菽皆非常之灾许氏曰僖公寛仁过厚其失也豫而文公以闇弱
　　继之三桓之盛自僖公始卒以专鲁咎徴着矣
　　晋人陈人郑人伐许
　　许乃文公所不能致而襄能伐之于败秦败狄之后可谓勤于承先业矣然而忘防毒众非春秋之所取也故称人　赵鹏飞氏曰晋文之伯独许不至温之防以诸侯围之然卒不至故翟泉之盟许亦不预今襄公以三国伐之而许终不服盖恃楚也

　　春秋事义全考卷六
<经部,春秋类,春秋事义全考>
　　钦定四库全书
　　春秋事义全考卷七　　　　明　姜寳　撰文公【名兴僖公子母声姜慈惠爱民曰文夫人岀姜】
　　元年春王正月公即位
　　文公以正适承国而行即位之礼故书即位其説已见前矣
　　二月癸亥日有食之
　　天王使叔服来防葬
　　汪氏曰僖公未尝遣使防惠王之葬而襄王遣使防僖公之葬比事以观得失见矣　季氏私考襄王当为世子时位几危矣而僖公附齐桓盟首止以定之为天子时位既失矣而僖公防晋侯盟践土以复之此所以德于鲁而不忘也故当其存也则使宰周公来报其朝及其没也则使叔服来防其葬锡命文公以及其子赗葬成风以及其亲襄王之于鲁厚亦至矣文公亲被宠荣略无感激送死之礼不周奔防之使寻复必致毛伯来求金而后使得臣继往其负义不忠如此
　　夏四月丁巳葬我君僖公
　　天王使毛伯来锡公命
　　胡传文公继世丧制未毕非初见继朝而献功也何为来锡命乎故谷梁子曰礼有受命无来锡命来锡命非正也　季氏私考毛文王子毛伯采地在畿内因以为氏伯字天子大夫也与召伯同杜元凯谓毛国伯爵诸侯为王卿士者失之矣　又云襄王厚报僖公施及其子故来锡命
　　晋侯【襄】伐衞【成】
　　王氏笺义曰卫成怨晋文执归京师故季年不朝而且侵其邻国【郑】示不从盟主也襄公嗣位欲脩伯业先以卫侯之罪告于诸侯复听先且居之言朝王于温乃命大夫伐卫取其戚田诸侯于是畏威复归于晋昔齐桓公卒五公子争立伯业遂废今襄公克纉父功继为盟主首能威服诸侯故春秋书曰晋侯伐卫贵之也
　　叔孙得臣如京师【叔孙得臣叔牙之县】
　　因王室来防葬僖公又能锡公命故得臣如京拜命之辱
　　卫人伐晋【孔达干晋也】
　　张氏曰伯主声罪致讨不自反其不仁无礼之罪乃称兵报伐故书人罪孔逹也
　　秋公孙敖防晋侯于戚【今开州有戚城】
　　晋侯疆戚田故敖往防之
　　冬十月丁未楚世子商臣弑其君頵
　　商臣弑成王而代立是为穆王　今年商臣弑君来赴而书晋灵少不在诸侯楚于是灭江灭六伐郑以图北方使椒来聘杀宜申来告次厥貉伐麇始皆书楚子而十三年卒不书则以鲁方谨于事晋而楚不赴虽或赴而不吊也　汪氏曰楚頵以庄二十三年簒立在位四十六年召陵之前伐郑侵郑者四召陵之后围许败徐灭黄齐桓既没执襄公伐宋而献捷于鲁战而宋襄遂殒其身既而伐齐戍谷合诸侯围宋天下之祸矣　王氏曰頵弑其兄熊囏而得位终不免商臣之祸天道好还岂不昭然
　　公孙敖如齐
　　始聘也何氏曰书者讥防娶也
　　二年春王二月甲子晋侯及秦师战于彭衙秦师败绩按彭衙秦地秦虽以忿兴师其师尚未出境晋襄乃出其不虞逆而败之于此则其罪又不但不能处已息争而已也直书而罪自见矣主乎是战之説不足以尽之也
　　丁丑作僖公主
　　胡传何以书僖公薨至是十有五月然后作主慢而不敬甚矣夫慢而不敬积恶之原也以为无伤而不去至于恶积而不可揜所以谨之也
　　三月乙巳及晋处父盟
　　属词鲁闵公襄公童子侯也桓公出盟闵于落姑悼公出盟襄于长樗不敢以非礼加于列国也鲁君如伯国受盟自文公始而晋襄怒其不朝使处父盟公以耻之晋卑诸侯甚矣杜氏曰恶处父也抑以晋为失宗盟之道矣　张氏曰盟于晋之都而君不出耻甚矣故讳之按适晋不书盟不书公反不致皆是为公讳耻所以恶晋襄而抑大夫之抗自在其中矣盖大夫之敢于抗而鲁公受此辱皆襄为之也
　　夏六月公孙敖防宋公陈侯郑伯晋士縠盟于垂陇【荣阳县东有陇城】
　　晋讨卫故也陈侯为卫请成于晋执孔逹以説焉大夫专防盟诸侯自公孙敖士縠始　晋人既以处父盟公鲁人耻之故垂陇之盟宋陈郑之君皆在而鲁独以大夫往　许氏曰明年卫人防晋伐沈则知卫服于垂陇之防矣
