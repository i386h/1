<!-- { "loadSidebar": true } -->
　　天王居于狄泉【季氏私考狄泉杜元凯曰洛阳城内大仓西南池水也时在城外】今洛阳故城在河南府城东洛水北即成周也其时成周自为一城而狄泉在其西南云居于狄泉可见不在成周故城内也至二十二年城成周然后绕狄泉入城内耳　按是时敬王欲入成周而成周人党子朝故未得入欲入王城先儒谓子朝党多在王城不知刘单已在王城矣当不复有子朝党于此而敬王之立必自有拥之者亦非刘单所奉以为主也故亦不得入王城而居狄泉盖畏刘单之专制而姑居此以待事定至晋纳王入成周子朝奔楚后诸侯之城成周也然后扩而大之并狄泉亦入成周城内于是遂即此为王都定居焉而不复迁居前此之王城矣左氏谓敬王为刘单所立其以王如刘为避子朝也説俱未为信然
　　尹氏【名固】立王子朝
　　按子朝久未得立以人心不服而前此有刘单挟猛以相抗也今猛卒而刘单败敬王虽立然势未张于是始自郊入尹依尹氏得立焉其立盖于旧都故不言地意者因敬王在狄泉借尹氏大族为援遂乘间以入王城尔陈氏曰敬王居狄泉在王城之东谓之东王子朝在王城之西谓之西王书曰天王居于狄泉黜子朝也　胡传立者不宜立也王猛当立而未能立故称大臣以之而不言立敬王当立又能立矣故直称居于狄泉而不言立子朝庶孽夺正以贱妨贵基乱周室不当立者也故特称立而目尹氏尹氏天子之卿也王朝公卿书爵而变文称氏者见世卿之擅权乱国为后戒也
　　八月乙未地震
　　冬公如晋至河有疾乃复
　　胡传昭公两朝于晋而一见止五如晋而四不得入焉今此书有疾乃复杀耻也以周公之胄千乗之君执币帛修两君之好而不见纳此正忧患疢疾有德慧术智保生免死之时也而安于屈辱甘处微弱无愤耻自强之心其失国出奔死于境外其自取之哉
　　二十有四年春王二月丙戌仲孙貜卒
　　孟僖子也子何忌嗣是为孟懿子　貜将死召其臣谓之曰吾闻孔丘圣人之后也必属説与何忌使事之学礼焉故孟懿子与南宫敬叔师事孔子
　　叔孙舍至自晋
　　胡传大夫执而致则名此独书其姓氏何贤之也叔孙舍以礼立身而不屈于强国以忠事主而不顺于强臣此社稷之卫鲁之良大夫也使昭公稍有动心忍性强于为善之意举国以听岂其死于干侯观意如之稽颡于昭子叔孙之以逐君责意如其事可见矣故舍至自晋特以姓氏书其死也公虽在外而特书日以卒之所以表其节为后世劝也
　　夏五月乙未朔日有食之
　　秋八月大雩
　　丁酉伯郁厘卒【平公卒子悼公成立】
　　冬吴灭巢
　　胡传巢楚之附庸书呉入州来着陵楚之渐书呉灭巢着入郢之渐四隣封境之守既不能制则封境震矣四境国都之守既不能保则国都危矣故沈尹戌以此为亡郢之始也春秋内失地不书明此为有大国之大罪外取灭皆书明见取灭者之不能有土地人民则不君矣故诸侯之寳三以土地为首　巢吴楚间小国刘氏以为伯爵国是也文十二年楚人围巢后遂从楚杜氏注楚邑非也　季氏私考州来及巢皆楚东属国而近吴界上呉欲凌楚所必争之地也而况襄二十五年吴子遏伐楚门于巢卒巢又呉之世讐乎吴自夀梦卒后累被楚兵遏及余祭之轻死寡谋宜其终身不振矣夷末图治国力日振亦不急于复怨直待楚平王之怠始灭州来至于王僚亦勇于闘长岸鸡父之兵相继而起寻又灭巢渐恢楚境夷末所养之鋭其在今日乎楚平王智谋才略不下于僚然而兵防境蹙渐非呉敌岂非委政费无极等小人用事国政日非而姑欲厌战以息民也栢举之大败巳蛊于此矣
　　葬平公
　　二十有五年春叔孙舍如宋
　　季公若之姊为小邾夫人生宋元夫人生子以妻季平子昭子如宋聘且逆之　汪氏曰季孙行父之如陈公孙兹之如牟婴齐之如莒皆因聘而娶托公命以济其私然皆自逆其妻也今意如遣公室之正卿为已逆妇专恣甚矣昔也讨私邑使公室之卿围之今也娶巳妻使公室之卿逆之则名虽为臣而实行鲁君之事尚何待昭公孙齐而后专鲁哉
　　夏叔诣【鞅子】防晋赵鞅【成之子武之孙】宋乐大心【祁黎族兄】衞北宫喜【佗之子】郑防吉【祖公子偃字子游故以为氏即子太叔公孙虿之子】曹人邾人滕人薛人小邾人于黄父
　　胡传按左氏郑子太叔如晋范献子曰若王室何对曰王室之不宁大国之忧晋之耻也吾子其早图之献子惧乃徴防于诸侯防于黄父谋王室也赵简子令诸侯之大夫输王粟具戍人将纳王夫以王猛之无宠单旗刘蚠之屡败敬王初立子朝之众召伯奂南宫嚚桓公之党疑若多助之在朝也然防于黄父凡十国而诸侯之大夫无异议焉是知邪不胜正久矣然则黄父之防王事也而无美辞何也王室不靖亦惟友邦冢君克修厥职以绥定王都非异人任亦何美之有免于讥贬足矣此春秋以正待人之体也　季氏私考敬王既立召集诸侯时政在大夫故诸卿为防夫乆而方谋谋而即散使敬王三年居外始入成周则诸大夫不能急定王都亦可见矣然十国咸集皆知有周而输粟具戍之令犹足以系属国人他日成周之城实基于此视前年晋人围郊之气势不同矣非敬王得位以正能服人心诸国安能无异议如此哉
　　有鸜鹆来巢
　　西亭辨疑按罗氏尔雅翼鸜鹆江以南皆有但不逾济生本巢居亦非穴处此义在非所有而有不以巢为义也逐君之兆亦太泥　张氏曰邵子曰天下将治则天地之气自北而南天下将乱则天地之气自南而北禽鸟之类得气之先者也鸜鹆不逾济而至鲁岂非气自南而北之验哉当此之先楚虽为中国患而齐晋犹足以抑之自此之后晋覇不竞呉楚越皆以南夷迭主夏盟诸侯敛衽事之驯至大乱则知鸜鹆来巢之祥不特昭公出奔之兆而巳
　　秋七月上辛【上旬之辛】大雩季辛【下旬之辛】又雩
　　辛者郊之日也大雩而用辛可见其祭帝矣
　　胡传左氏以再雩为旱甚圣人书此者以志御灾之非道而区区于祷祠之末也昭公之时雨雹地震四见于经旱干为虐相继而起有鸜鹆来巢异之甚也季辛又雩灾之甚也考诸列位则国有人焉观诸天时则犹有眷顾之心未终弃也若反身修德信用忠贤灾异之来必可御矣昭公至是犹不知畏罔克自省而求于祷祠之末将能胜乎故特书此以为后世鉴
　　九月己亥公孙于齐次于阳州
　　胡传内出奔称孙隠也次于阳州待齐命也以君伐臣曷为不胜鲁自东门遂杀适立庶鲁君于是乎失政禄去公室政在季氏于此君也四公矣作三军尽征其一舍中军兼有其二民赋入于其家半矣受命救台也遂入郓帅师取卞也不以闻军政在其手专矣行父片言而东门氏逐南蒯一动而公子慭奔鲁之羣臣亦无敢忠于公室而献谋者所谓屯难之时也在易屯之六五曰屯其膏小贞吉大贞防象曰屯其膏施未光也昭公不明乎消息盈虚之理正身率德择任忠贤待时驯致不忍一朝之忿求逞其私欲而以羣小谋之其及也宜矣　按意如之无君甚矣岂肯有登台之请请察罪于沂上请囚于费请以五乗亡乎即有之亦是诈情知公必不能胜而姑为是説以相欵尔至于叔孙舍仲孙何忌皆贤大夫舍方不欲舍中军何忌方居防学礼未与国事宁肯纵其司马陷西北隅以救季氏宁肯杀郈昭伯以伐公徒盖当时季氏自文其奸有此一种议论而左氏误信传闻故轻载于史传如此要未足为信据也季氏私考云意如忿然逐君无复臣礼此易明之恶也而传皆归咎于公若季氏本无罪者大失是非之正矣
　　齐侯唁公于野井【今济南府禹城县有野井】
　　季氏私考公知齐人不拒而渐进以至于野井齐果出逆而唁之亦可以见景公能不失礼矣景公自守之君也何以责其能定鲁哉而况公初至之时齐亦未能遽为谋也先儒谓讥其无纳公之实盖要其终而言耳
　　冬十月戊辰叔孙舍卒
　　王氏经世按平子虽有异志改立君其所未敢也昭子而在则纳公之事昭子以身任之通外内安众心必克有成而后巳此固昭子之心也何至遂祈死而自裁乎此年春昭子在宋乐祁已知其将死则昭子实夀终耳季氏逐君为之徒者众矣昭子谋归安众而后纳公盖欲安定季氏伐公徒之众也无季氏是无叔孙氏也二家同情使叔孙不如阚亦必不能助公以伐季氏而可望以诛鬷戾乎愚按叔孙氏于公伐季氏时决无陷西北隅救季氏事已辨之于前矣即其司马鬷戾有此亦决不出舍意王氏经世以为三家同情恐未然大段意如在当时权势已盛舍欲助公以伐之恐力有所不能李氏亷欲其正鬷戾之罪而诛之恐亦力所不能也惟欲谋安众而后纳公此最防之善者惜乎天夺之速而不克遂其志尔
　　十有一月己亥宋公佐卒于曲棘【元公卒子景公头曼立　今开封府县城中有曲棘里】
　　胡传按左氏宋元公为公故如晋卒于曲棘曲棘宋地也宋元之夫人曹氏生子妻意如或谓曹氏勿与鲁将逐之曹氏告元公公告乐祁祁曰与之如是鲁君必出无民而能逞其志者未之有也鲁君失民久矣然则宋元意如之外舅也不此之顾而求欲纳公是以正伦恤患为心而不匿其私亲之恶者也其贤于当时诸侯逺矣故虽卒于封内而特书其地以别之也
　　十有二月齐侯取郓
　　胡传郓鲁邑也直书齐侯取之何也齐不自取而为公取郓使居之也昭公出奔经书次于阳州见公于鲁未絶而季氏逐君为不臣及书齐侯取郓则见公已絶于鲁而逐于季氏为不君君者有其土地人民以奉宗庙之典籍者也已不能有而他人是保则不君矣　季氏私考齐侯取郓取之为已有以居公也公不能取故齐取之取邑则田在其中矣及二十九年郓溃而郓田遂非鲁有观定十年齐人来归郓田可以见郓田之在齐也故取系于齐
　　二十有六年春王正月葬宋元公
　　三月公至自齐居于郓
　　胡传居者有其土地人民之称也昭公失国出奔而称居于郓者存一国之防也襄王已出而称居于郑敬王未入而称居于狄泉者存天下之防也天子之于天下率土之濵莫非其臣非诸侯所敢擅也诸侯之于封国四境之内莫非其土非大夫所得专也故诸侯避舍以待巡守而大夫专邑是谓叛君曰居于郓其为防也至矣　季氏私考公来居郓曰至自齐则公盖自野井入齐国都齐既取郓而始来居耳若本未至齐则当书至自野井与至自干侯同例矣王葆氏谓公自野井来居于郓非也
　　夏公围成
