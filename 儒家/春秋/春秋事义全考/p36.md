<!-- { "loadSidebar": true } -->
　　胡传楚人军旅数起频年伐郑以其背己而従诸夏也与荘之欲讨徴舒而入陈亦异矣书大夫之名氏书帅师书伐而无贬词者所谓不待贬絶而罪自见者也晋合八国之君亲徃救郑则攘夷狄安中国之师也欲着其善故特书救郑以美之言救则楚罪益明而郑能背夷即华善亦着矣前此晋遣上将诸国不与焉此则其君自行而防合诸国则楚人暴横慿陵诸夏之势益张亦可见矣故盟于马陵而书同盟者同病楚也　季氏私考虫牢既盟而诸侯尚多不协故复合诸侯救郑而同盟于马陵晋侯见栾书之救列国不至故特亲徃
　　公至自防
　　呉入州来【季氏私考杜元凯曰州来淮南下蔡县按下蔡即今鳯阳府颍上县一统志下蔡城在寿州北三十里颍上之连界也】
　　家翁曰州来楚要害之地吴得之可以制楚也高氏曰吴楚争强始见于此
　　冬大雩
　　酉戌亥之月时方盛隂而亢阳为灾害及于物此非常之变也
　　衞孙林父出奔晋【林父良夫子是为文子】
　　髙氏曰卫定公恶孙林父故逐之林父亡七年而恃晋反卫复专卫政又十九年遂逐其君卒以邑叛则定公可谓知所恶矣　杜氏曰春秋中年诸侯之大夫外交强国以伉其君卫之孙氏鲁之季氏其尤也林父自结于晋之权臣爲卫国患防四十年晋党叛臣为之羽翼卫献鲁昭所以失国晋实为之也
　　八年春晋侯使韩穿【万之后】来言汶阳之田归之于齐胡传齐人贪得晋有贰命穿也列卿无所谏止皆罪也来言者缓词也归之于者易词也为国以礼者无惮于强而鲁侯防弱遂以归齐而不能保罪亦见矣季氏私考齐自防温盟翟泉之后不复与晋防盟
　　至虫牢始服而犹未协也故马陵之后晋使鲁反汶阳之田以媚之覇者之所为如此何以令诸侯哉此晋意也故称归之于齐归之于齐者不以自得之辞也汪克寛氏曰晋人徒知虫牢马陵之盟齐既従晋
　　俾鲁归田所以坚齐也曽不知失信于鲁是失信于诸侯一齐听命而四方解体悔而寻盟恶足以邀人心之强同乎春秋书战于鞌取汶阳田韩穿来言汶阳之田归之于齐伤晋覇之益偷也
　　晋栾书帅师侵蔡
　　左传遂侵楚获申骊郑伯防晋师门于许　高氏曰晋得齐之后冀尽得诸侯也蔡则畏楚终不与晋自翟泉以来不与中国盟防者四十有八年文十五年郤缺入蔡至是栾书复加兵然非执辞讨罪之举故书侵
　　公孙婴齐如莒【逆也】
　　汪氏曰行父如陈公孙兹如牟婴齐如莒皆因遣聘而请昏纳妇春秋止书曰如不与其托于公以遂其私也
　　宋公使华元来聘
　　聘共姬为将纳币因聘而纳采也
　　夏宋公使公孙寿来纳币
　　胡传纳币不书此何以书公孙夀卿也纳币使卿非礼也礼不可畧亦不可过惟其称而已矣畧则轻大伦过则溺私爱宋公之请伯姬鲁侯之嫁其女皆致其厚者也而不知越礼逾制岂所以重大婚之礼哉经悉书之为后法也
　　晋杀其大夫赵同赵括【同括婴兄】
　　胡传按左氏赵荘姬爲赵婴之亡【先是婴通于荘姫原屏放诸齐至是姬】譛于晋侯曰原屏【同括邑】将爲乱栾郤爲徴晋讨赵同赵括以其田与祁奚韩厥言于君曰成季之勲宣孟之忠而无后爲善者惧矣乃立武而反其田然则同括无罪爲荘姬所譛而栾郤害之也故称国以杀而不去其官以见晋之失政刑矣　王氏经世据左氏则赵氏之祸由荘姬据史记则赵氏之祸由屠岸贾其説抵牾不可强而合然尝深考之则屠岸贾杀赵朔自一事也赵荘姬譛杀同括又一事也观郑人追讨归生弑君之罪斵其棺而灭其族则屠岸贾之事岂可谓无崔杼弑君庆封党之而灭崔庆之族者卢蒲嫳及荘公之嬖人卢蒲癸王何也屠岸贾亦由是也但史记谓同括婴同见杀于下宫之难则传闻之误耳至于赵武畜于公宫则左氏史记又无不脗合夫晋杀同括因荘姬之言同括虽死赵盾之室自在使无他外患荘姬何至无依乃将武畜于公宫乎景公何不念荘姬赵武之尚存忍即以其田与祁奚乎盖朔死于下宫之难盾之系几絶而盾之异母弟同括婴専赵氏之政赵婴通于荘姬同括因而逐之虽曰以罪然中心未必不由于争权故内则荘姬怨之外则栾郤疾之因得以合而行其譛焉赵武之匿始则虞屠岸贾之害终使武而尚存必亦非原屏所利也故従姬氏畜于公宫及原屏既死韩厥始言于公而立之此事之实也　邲之役赵朔将下军宣十二年晋景三年屠岸贾之难在此鞌之役栾书将下军代赵朔成十二年晋景十一年朔死矣
　　秋七月天子使召伯来赐公命
　　胡传诸侯嗣立而入见则有赐已修聘礼而来朝则有赐能敌王所忾而献功则有赐成公即位服丧已毕而不入见既更五服一朝之嵗矣而不朝京师又未尝敌王所忾而有功也何为来赐命乎召伯者县内诸侯爲王卿士者也来赐公命罪邦君之不王讥天子之僣赏也临诸侯曰天王君天下曰天子盖一人之通称　吕氏曰天王制治天下而主乎法天子养天下而主乎恩在诗赏善罸恶之事多称王恩赐宴好之事多称天子
　　冬十月癸卯叔姬卒
　　属词叔姬归老于鲁非絶之故书国鲁君为之服而丧以夫人之礼故书卒伯来逆其丧以归而不书葬鲁不防也
　　晋侯使士燮来聘叔孙侨如防晋士燮齐人邾人伐郯胡传按左氏士燮来聘言伐郯也以其事吴故公请缓师不可吴初伐郯季孙固曰中国不振旅蛮夷入伐而莫之或恤亡无日矣当其时既不能救及其既成岂获己也而又率诸国伐之何义乎前书来聘下书防伐晋侯之为盟主可见矣鲁既知其不可従大国之令而不敢违其不能立亦可知矣　家氏曰不能治楚而徒欲服郑不能制吴而反欲责郯晋之君臣无能甚矣先书吴伐郯此书四国防伐郯不能救之又伐之着晋之罪所以贬也
　　衞人来媵
　　胡传媵者何诸侯有三归嫡夫人行则侄娣従二国来媵亦以侄娣従凡一娶九女所以广继嗣三国来媵非礼也夫以礼制欲则治以欲败礼则乱而诸侯一娶十有二女则是以欲败礼矣备书三国以明逾制为后戒也

　　春秋事义全考卷九
　　钦定四库全书
　　春秋事义全考卷十　　　　明　姜寳　撰
　　九年春王正月伯来逆叔姬之丧以归
　　据经文言叔姬分明于未絶若果出则岂肯逆其丧以归乎故知左氏之说既非而胡氏以为姬不应出鲁得以义责之者其说亦非也鲁得以义责其终必亦得以义责其初必不至于见出矣
　　公防晋侯【景】齐侯【顷】宋公【共】衞侯【定】郑伯【成】曹伯【宣】莒子【朱】伯【桓】同盟于蒲
　　胡传晋初下令于齐反鲁卫之侵地而齐不敢违者以其顺也齐既従之鲁君亲徃拜其赐矣复有二命俾归诸齐一与一夺信不可知无惑乎诸侯之解体也晋人不知反求诸己惇信明义以补前行之愆而又欲刑牲歃血要质鬼神以御之是従事于末而不知本矣特书同盟以罪晋也　季氏私考马陵之盟诸侯既同推晋为主矣而晋之所为不足以服诸侯岂特以汶阳田失信之故哉受孙林父之奔则非所以善邻使栾书侵蔡则非所以威逺故诸侯皆贰惟鲁卫始终従晋而卫为尤亲蒲为卫地则卫为地主要诸侯为此盟以推晋也
　　公至自防
　　二月伯姬【宣公女】归于宋【是为宋共姬】
　　夏季孙行父如宋致女晋人来媵
　　胡传致女者何女既嫁三月而庙见则成妇矣而后父母使人安之故谓之致也常事尔何以书致女使卿非礼也经有因贬以见褒者致女来媵之类是也【按献六羽未尝褒胡氏之说非也故删去一比】伯姬贤行着于家故致女使卿特厚其嫁遣之礼贤名闻于逺故诸国争媵信其无妬忌之行程氏以为一女子之贤尚闻于诸侯况君子哉
　　秋七月丙子齐侯无野卒【顷公卒子灵公环立】
　　晋人执郑伯【成】晋栾书帅师伐郑
　　左传楚子重侵陈以救郑晋侯礼钟仪使归求成属词郑伯私防楚公子成于邓既防即朝于晋明非实叛晋者而晋人因其来防执之非矣　高氏曰郑伯虽与楚防而躬朝于晋是已乃因其来朝而执之岂有以礼来朝而反蒙执辱者哉又况郑使伯蠲行成而杀之耶春秋所以深罪晋也又曰自邲之战郑之従楚者十年其后晋侯伐郑更虫牢马陵之防然后郑伯受盟及蒲之防所以寻前日之盟也而晋人乃执辱郑伯又使栾书伐之明年又使卫侵郑又防诸侯伐郑方是时楚适备吴未暇争郑故郑之在晋者亦五年及楚一求成于郑而郑伯甘心于楚者盖追怒晋之不徳弗恤小国之难而轻辱其君故与楚伐许侵宋同挠中国凡二十年间诸侯之师侵伐盟防曽无虚嵗諰諰然常以失郑为忧实晋有以启之也故称人以执与执其君而伐其国皆直书而义自见矣
　　冬十有一月葬齐顷公
　　楚公子婴齐帅师伐莒庚申莒【城之民】溃楚人入郓【今青州府沂水县即古郓邑】
　　季氏私考莒在郯之东北界距郯约三百里而自楚至莒则又逺矣无所系于必争之利者也故楚自入春秋以来兵未有至于沂上者今特使贵卿帅师逺越淮泗而泝沂以伐莒且是时晋方执郑伯以伐郑楚之所宜争也乃不之救而长驱东向以攻所不急此其防果安出乎盖为备吴之计也郯兵稍强可以为用吴自七年伐郯而寻入州来江淮间与楚之国已皆震惊楚人惧吴连合郯兵以出淮泗则自汝以东非楚有矣此所以逺出郯北以争诸侯郯之所畏者莫如莒故命贵卿帅大众以临之而其民遂溃入郓称人分一旅以收其与国也终成公之世莒不复见焉盖已率其属従楚矣莒服则足以制郯吴人岂敢挟郯南下哉此楚人伐莒之计也左氏不知此意区区论其城恶而何休氏但责中国无信同盟不能相救则经生之论而不知楚人兵计之所出尔
　　秦人【桓】白狄伐晋【白狄今延安府所属其地也】
　　季氏私考秦自败殽以来与晋争兵者凡十二见矣晋本倚白狄以伐秦今白狄又为秦所得则晋复将何恃以抗秦乎十三年大防诸侯以伐秦为此故耳王氏经世云白狄介秦晋之间秦晋迭挟之以互
　　相伐宣八年晋师白狄伐秦前者秦晋交兵各为其私曲直犹有所在而今也楚方挠晋争郑溃莒以牵其西而秦复与白狄战其东防于党楚则秦之过又甚矣
　　郑人围许
　　戴溪氏曰郑既被执被伐而遂围许其恃楚而无惮于晋之情亦可见矣
　　城中城【中城者郭之内而宫之外也此举盖惩莒而备楚欤】
　　季氏私考按中城之城本以完旧义所得为时亦未失而春秋特书以其乆废不修而取急于一时耳胡氏之说盖在徳不在险之意非谓中城不必城也
　　十年春衞侯之弟黑背帅师侵郑
　　季氏私考黑背不称公子未为卿者也而特使帅师则以弟故宠之耳宠隆则必亲信而权奸系观望矣至其子公孙剽为孙林父逐君而得簒得非黑背因宠而尝市私恩于林父欤
　　夏四月五卜郊不从乃不郊
　　季氏私考五卜郊卜在四月也以十二月下辛卜正月上辛正月下辛卜二月上辛二月下辛卜三月上辛三月下辛卜四月上辛四月下辛卜五月上辛则不郊五卜不従鲁已自知其渎故不复再卜而遂不郊耳皇天不享其可畏也哉
　　五月公防晋侯【景】齐侯【灵】宋公【共】衞侯【定】曹伯【宣】伐郑属词晋人执郑伯而郑不急君景公有疾晋人立太子州蒲为君而防诸侯伐郑归郑伯以求成急于得诸侯而悖其父子之教故不书公至又不得与他君讨贰同也
　　齐人来媵
