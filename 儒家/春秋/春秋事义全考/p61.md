<!-- { "loadSidebar": true } -->
　　晋魏曼多帅师侵衞
　　髙氏曰蒯聩在戚十有二年矣晋人不能以此讨卫乃以范中行故而数兴师故书侵　庐陵李氏曰晋事止于此先儒李氏曰读隠桓之春秋而知王泽之竭也读昭定之春秋而知伯烈之壊也晋伯复盛于悼公浸衰于平昭而遂废于顷定夫晋以奕世九君之业岂无积累之功着在中夏至顷定一壊而不可复收呜呼废兴存亡未有无故而然者也尝原晋事之颠末而察其所由失矣或曰晋之微也大变在夷狄有楚弗攘有吴弗抑二强并立伯权遂弱自召陵拥十八国之众不能振旅至于戎蛮之执晋俛焉北面而事楚以京师之礼自吴灭巢灭徐伐陈伐齐晋不能谁何迄乎黄池之防吴哆然操方伯之令而下以列国命晋春秋由是絶笔焉则晋之失伯实夷狄之张也曰中国苟合夷狄岂能间乎其端在诸侯之先贰当时以齐景卫灵宋景之君其国皆强戮力周旋何畏于吴楚今也齐景公有抑晋代兴之志宋卫鲁郑之君无非攘臂以从齐者也盖晋执行人叔孙婼与邾大夫坐而失鲁执宋仲几乐祁犂而失宋涉佗成何诟卫而失卫荀寅辞蔡而失蔡假羽旄于郑而失郑是以齐得以尽取诸侯郑则与齐盟于咸防于安甫矣卫则与齐盟于沙次于五氏矣鲁则与齐防于牵宋则与齐防于洮矣终而齐侯卫侯且伐晋矣则晋之失伯乃诸侯之离也曰晋国苟治诸侯安得背乎其原在大夫之先叛使六卿诸臣如先大夫之肃皆尽忠以辅公何忧乎齐卫今也强家多门各求封殖而削弱之祸独归宗国自赵鞅取卫贡五百家动晋阳之甲自韩不信执宋命卿不顾践土之盟自魏舒南面涖政敢干政以命大事而赵籍魏斯韩防为诸侯之萌已成矣则晋之失伯乃大夫之擅也曰晋之礼义素明则大夫岂得擅乎利胜而义微此上下之所以不夺不餍也范鞅请冠而鲁使蒙执赵鞅受杨楯而宋卿贾祸邯郸争贡而三卿乱国或取季孙之贿而昭公弗纳或求蔡侯之货而伐楚之师徒出或索十牢而吴人借为口实孟子曰上下交征利而国危矣晋伯之衰又谁咎欤此春秋所以谨义利之辨察天理人欲之分正君臣上下之位而示后世以防微杜渐反本澄源之道也顷公自昭二十一年即位至是凡三十一年至哀公二十年卒
　　葬许元公
　　九月螽
　　冬十有一月有星孛于东方
　　季氏私考文十四年星孛北斗昭十七年星孛大辰皆言孛之所加今东方不言所加之宿者公羊子以为见于旦似矣而未尽也盖虽旦见必有宿可言今曰东方则所加非一宿日乆遍歴东方诸宿不可以宿名也
　　盗杀陈夏区夫
　　季氏私考夏区夫陈卿盖夏齧之后必主于从吴而不欲从楚者也盗者刺客之名盖楚使人刺之
　　十有二月螽
　　十有四年春西狩获麟【今兖州府嘉祥县本钜野泽地世传获麟即此】
　　季氏私考左氏传曰西狩于大野叔孙氏之车子鉏商获麟以为不祥以赐虞人孔子曰麟出而死吾道穷矣今按周衰道废人欲横流乱臣贼子接迹天下拨乱反正以振頺纲此孔子之志也故曰如有用我者吾其为东周乎道苟不行乱将奚极然鳯鸟不至河不出图方有吾已矣夫之叹而祥麟一踣明王将不复兴矣于是重有感焉乃作春秋以明王法盖文虽有感于麟而志则不在是也虽无感麟春秋固将作矣　孔子之卒近在获麟后二年苟非平日所尝用心则隠后二百余年之间多有传闻不实之事岂一朝一夕所能详哉故制作三年文成致麟之説元凯既断其妖妄而后儒之辩亦详兹不复论矣若必谓其感麟而始作则理亦有未尽焉　按夫子欲身见道之行于天下始焉未暇为著述事晩知道终不行也于是删诗定礼正乐序书賛易兾以垂世教于将来而今遇获麟麟死则所谓吾已矣夫之叹盖又当有甚于前日矣而鲁史其所尝得于传闻睹记之真尝有慨于其心谓其所载之行事乃王法所可寓以垂戒后世者也于是因麟死知王者之不作而修以为经焉杜元凯谓感麟而作是已胡文定乃云经成而麟至本之何休范寗之説以为信然误矣夹谷相礼而三田来归以为圣人自序其绩然则春秋成而麟至亦谓圣人自述其作经经成之瑞应乎此失春秋之防为甚故不得不为之辨如此　按谓春秋感麟而始作诚有未尽盖其平日尝究心于此而当时史官如左氏軰必尝与夫子往来论议如鲁乐官之相与论乐得以习闻习见其所记之行事与夫防书简牍之大凡必尝笔之以为书而至于获麟麟死之时始于一两年间遂成而出之今之从事著述者每尝留意于所纂之一书未就也就亦未即出也一旦困有所感取而成之成而遂出之兾以传之于其身后亦往往有然者何独于圣人而疑之乎故谓圣人感麟而始作春秋不可谓圣人感麟而始成春秋则无不可也　资中黄氏谓左丘明非传春秋者传春秋者盖姓左而失传其名尔







　　春秋事义全考卷十六
　　春秋事义全考后防
　　春秋事义全考乃鳯阿姜太史公所着以行于世者也公少负竒抱博综羣籍魁南宫歴官大司冦即宦成犹志春秋不辍每公余辄按经搜传龉者驳阙者补积春累秋辑成而名之曰事义全考【弼】尝负笈侍逰吴门得闻其槩乃今李侍御诸君有深契焉卷分十六帙为之剞劂以永世世弼抵金陵始克覩其全每章章读輙章章叹曰自汉来谭春秋者亡虑数十家言人人殊即康侯説着颁置黉宫岂无阙龉者有未尽耶士习相沿乆矣畴肯一正之公独抱遗经索奥典诸所发明炳炳足称大义有味哉俾传注之未备者具备考究之未详者独详素王心法昭昭然与海内士共知之以补康侯之未逮者非浅尠也绍往开来讵不为鲁史全经一快借令康侯而作必为公首肯称谢矣【弼】何似亦业是经尝谬为续义为或问以酬夙志脱也早获觏焉【弼】当安享其成二十年探讨之力可勿事矣卓彼先觉示我周行此诚大雅宫商宜奏之清庙以和人神者也如【弼】云云瓦缶耳敢列之堂下哉仰企法门方图退舍第沐公徳教有日谊难黙黙不揣僣次一言敬附之简末以志诵法之私云淳安郑良弼撰











　　春秋事义全考后跋
