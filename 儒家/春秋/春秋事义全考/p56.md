<!-- { "loadSidebar": true } -->
　　属词凡入国曰国入邑曰邑未有入国而言邑者此入国矣而言邑何也中国诸侯皆王者所封无自号其国者自号其国者必外域也是故赤狄尝自号其国曰潞以归称潞子得从其自号以配爵灭称赤狄潞氏不得从其自号以名国故灭不言潞言灭潞则与三代建国无辨矣此史氏之法也战称楚人败称楚师入称郢特笔之义盖取诸此楚之先熊绎事周至成王始以子男之田封诸荆山入春秋至庄公末年犹称荆僖元年伐郑始称楚盖荆其本号楚乃僣王后所自改之号也春秋书楚事凡所以谨华夷之辨者无不致其严矣惟始终称楚无异词盖非入灭皆得以号举也于是蔡侯以呉子战败楚师书入郢而不言入楚以其叛周自立僣天子大号以争诸侯不得与三代建国无辜见入者同文也是故吴子得称子楚嚢瓦书人而入书日许蔡侯以复世讐而吴之入郢亦不与陵弱暴寡之师例论也春秋别内外至是无遗法矣　属词楚为中国患有自来矣而始终受其荼毒者唯蔡为甚自齐桓晋文之盛而不能加兵于其国都虽刘文公合十八国之师于召陵而不能一问其罪卒之摅中国神人之积忿者吴也是以圣人特详焉战言吴子而入举号者一役再有事则从其恒称也虽然此一役也如所谓汉阳诸姬灭国可兴惜乎吴无君臣不足以居其功而晋衰已甚刘卷既卒无能起而收之者春秋徒致意焉而已尔按此説是也胡氏顺天命奉天讨之説似未妥盖
　　一事而两有予夺若自相矛盾然恐非春秋之防也
　　五年春王二月辛亥朔日有食之
　　夏归粟于蔡
　　蔡侯与诸侯同盟于臯鼬而能以吴子败楚师入郢时吴尚在楚鲁以同盟故归粟于蔡将以悦于吴也
　　于越入吴
　　季氏私考越与楚通故昭三十二年吴伐越以治楚党至是吴入楚而越亦乗虚入吴髙闶氏曰吴伐楚越乃乗其士卒罢敝掩入其国至十四年又败吴哀十三年再入吴若为楚复讐者是以君子恶之
　　六月丙申季孙意如卒
　　胡传内大夫有罪见讨则不书卒意如何以书卒见定公不讨逐君之贼以为大夫全始终之礼也定虽受国于季氏苟有叔孙婼之见不赏私劳致辟意如以明君臣之义则三纲可正公室强矣今苟于利而忘其讐三纲灭公室侵陪臣执命宜矣故意如书卒主人习其读而问其传则未知己之有罪焉耳
　　秋七月壬子叔孙不敢卒【不敢婼之子即成子也子州仇嗣是为武叔】冬晋士鞅帅师围鲜虞
　　以前此伐而不服故今又围之
　　六年春王正月癸亥郑防速【子太叔吉之子】帅师灭许以许男斯归【斯执元公成立】
　　属词晋之世伯而许服于楚至是吴入郢郑人因楚败而灭许哀元年许男从楚围蔡盖楚复封之也
　　二月公侵郑公至自侵郑
　　自宣之季年凡伐不言公鲁无君将者八十年矣至是书公侵郑则以公山不狃侯犯阳虎之専也盖陪臣方以三桓之専兵为口实而亦欲窃取兵权尔故诸卿不复帅师而自是恒以公将本非公室能张以陪臣专恣故每托公以出师也
　　夏季孙斯仲孙何忌如晋
　　季桓子为献郑俘阳虎强使孟懿子往报夫人之聘晋人兼享之
　　秋晋人执宋行人乐祁犂
　　晋为宋人不来聘而执宋使其实以晋政多门而货贿防慝汩昬于其间故也　胡传称人以执非伯讨也祁犂聘于晋主赵简子饮酒焉献杨楯六十执非无名何以非伯讨也使范赵方睦皆有献焉则弗执之矣执异国行人出于列卿私意威福之柄移矣三家分晋而靖公废为家人岂一朝一夕之故哉
　　冬城中城
　　汪氏曰是时盖阳虎欲去三家故托于惧齐郑将挟公以自固耳
　　季孙斯仲孙忌帅师围郓【何忌不言何阙文也】
　　髙氏曰昭公三十年郓溃遂贰于齐至是二卿围而欲复取之盖阳虎欲倾季氏以谋政也季仲围而曰阳虎者虎专季氏季氏专鲁也仲何为哉
　　七年春王正月
　　夏四月
　　秋齐侯郑伯盟于咸
　　季氏私考是时齐郑皆与鲁为讐齐郑盟咸将致卫以危鲁也而卫人不至则两君特相盟而已见诸侯散而不能为主也
　　齐人执衞行人北宫结以侵衞
　　季氏私考齐郑盟于咸徴防于卫而卫不至盖齐人让之而卫使行人北宫结往谢齐遂执之是时景公耄而妄动亦晏婴已去位而用事非其人尔不然岂得谓以其君显耶
　　齐侯衞侯盟于沙【今元城县有沙城地近水者曰泽逺水者曰沙】
　　大雩
　　齐国夏【惠子】帅师伐我西鄙
　　髙氏曰齐叛晋与郑盟故为郑伐我且报二卿之围郓
　　九月大雩
　　冬十月
　　八年春王正月公侵齐
　　公至自侵齐
　　赵鹏飞氏曰非苟报西鄙之伐亦以郓之在齐也
　　二月公侵齐
　　三月公至自侵齐
　　再侵以为未得志故也
　　曹伯露卒【靖公卒子伯阳立】
　　夏齐国夏帅师伐我西鄙
　　此报公春之再侵也
　　公防晋师于瓦【今卫辉府胙城县东北有瓦亭】
　　胡传按左氏晋士鞅荀寅救鲁则其书公防晋师何也春秋大法虽师次于君而与大夫敌至用大众则君与大夫皆以师为重而不敢轻也故棐林之防不言赵盾而言晋师瓦之防言晋师而不书士鞅于以见人臣不可取民有众专主兵权之意陈氏厚施于齐以移其国季孙尽征于鲁以夺其民皆王法所禁也春秋之义行则不得为尔矣　季氏私考定公因齐伐西鄙亲至于瓦以待晋师之救比其至也则齐兵已退故晋救不书夫鲁大国也三家合力岂不足以御齐特以此时政在陪臣制于阳虎故门庭之冦不能即却而使公逺出境外求晋出师已非谋国之道矣况晋方好贿覇业已隳师出后期无济于事又何足恃以为安乎则不若与齐平之为善矣　按晋卿来救鲁公逆而防之于瓦救不书齐师已去也
　　公至自瓦
　　秋七月戊辰陈侯栁卒【懐公卒子闵公越立】
　　晋士鞅帅师侵郑遂侵衞
　　去年郑始叛晋盟齐于咸卫始叛晋盟齐于沙于是侵郑卫又明年及齐平虽鲁亦叛晋矣
　　葬曹靖公
　　九月葬陈懐公
　　季孙斯仲孙何忌帅师侵衞
　　晋故也
　　冬卫侯郑伯盟于曲濮
　　二君欲叛晋故同为此盟以固其谋
　　从祀先公盗窃寳玉大弓
　　不言从祀为谁见事由阳虎而不可详若曰于从祀先公之时而盗遂窃取分器云尔　按此举杜氏以为正闵僖之位次冯氏以为昭公始得从祀于太庙又有谓桓公以隠为摄皆当有以正之谓从为顺而季氏私考至谓孔子仕鲁诚足以感季桓子得礼正先公之祀皆非也此説惟西亭辨疑得之谓宗庙之祭卿大夫从先公非一公也鲁自昭公去国意如实摄行庙祭其家臣阳虎軰得从祀焉因从祀时见有先世所藏寳玉大弓遂窃取之后知不可且无益而复还于公所谓得之于堤下是也按从祀即今制五品以上得陪祭之谓阳虎虽陪臣而久以大夫自处其得从祀者此也因从祀而窃寳玉大弓既而还于公故又得寳玉大弓三句实一串事诸説纷纷皆支离之论也谓之盗谓之窃圣人盖难于明言而既有以指斥之卑鄙之矣
　　九年春王正月
　　夏四月戊申郑伯虿卒【献公卒子声公胜立】
　　得寳玉大弓
　　六月葬郑献公
　　秋齐侯衞侯次于五氏【晋地在今广平府邯郸县】
　　季氏私考白盟沙以来卫人叛晋晋志不忘讨卫而卫与齐合将欲备之此所以有五氏之次欤　任氏曰此伐晋也不书伐而书次者晋实大国未敢轻伐始盟于沙中次于五氏又次于垂葭又次于蕖蒢至哀元年而后伐其欲有所逞也久矣
　　秦伯卒【哀公卒子惠公立】
　　冬葬秦哀公
　　十年春王三月及齐平
　　平前再侵之怨我志也
　　夏公防齐侯于夹谷公至自夹谷【夹谷山在今济南府淄川县西南三十里山阳即齐鲁防处】
　　季氏私考鲁既及齐为平于是定公至夹谷而与齐为防善鲁之能睦隣也　左氏载莱人劫鲁之事此理所无盖孔子相鲁其所施为必先有以感格其君臣岂必临时有待于用武邪劫防未见于前时况两国讲好在孔子为相之日乎世儒欲夸孔子之功故附防其説耳按何休氏载晏婴谢过之言理或有之但考晏婴自襄二十五年崔杼弑君时已用事于齐至是又四十八年则婴不胜其老矣观孟子载齐景公为晏子作君臣相悦之乐则似言无不听者当时称晏子以其君显必非偶然然景公自定七年之后结党称兵侵伐鲁卫类非贤臣辅佐者所为岂婴时已老不用事而复因孔子以劝齐平鲁邪然考左氏以及谷梁家语史记诸书序夹谷事皆盛称孔子而不及婴惟何休乃一言之疏以为本于晏子春秋则亦未可信其必然也
　　晋赵鞅帅师围衞
　　季氏私考赵鞅复围卫必欲其离齐党也而卒不能服徒足以坚齐之从晋衰可知矣
　　齐人来归郓讙隂田
　　季氏私考郓济西田也此田昭二十五年为齐所取讙汶阳田也此田成八年鲁归于齐隂山之隂也山在今兖州府泗水县东北五十里汉为博县北一十五里其北为嬴县地所谓嬴博之间也防水自泰安州莱芜县西南出焉隂之东北为汉泰山郡牟县地古根牟国也牟汶出焉牟汶盖即小汶地志在泰安州新泰县东北三十里源出龙池西南流百里余入汶河今泰安州西南四十里有徂徕山汶水流经其北小汶水流经其南而西与汶水合于泰山之南流经鲁北以至于讙是为汶阳田矣鲁在汶南隂又在小汶之南即二水之所从出自泰山以南徂徕山以东嬴博之间似皆非鲁本封内地盖小国见侵而齐鲁之所互争者也观其上犹有根牟国在焉其下铸亡而后以蛇丘名讙焉亦可见矣诗所谓泰山岩岩鲁邦所詹者亦防后人尊以为望而言耳然则隂未归之前其田尝为齐得何以不见于经耶疆场之民自相防夺互争未决不以国事録也今鲁与齐讲防夹谷两相脩睦故归三田亦中分其地以息争而已盖济西之田郓范之界也汶阳之田讙棘之界也隂之田嬴博之界也郓讙博之近鲁者则以来归而范棘嬴之近齐者则为齐有此归田之意也大抵齐鲁之争多起于疆场之事田分而争息矣又按郓在鲁西讙在鲁西北隂在鲁东北相去颇逺而左氏俱以为汶阳田非也　凡书归者皆因请而送归之辞如齐人归公孙敖之丧齐人归我济西田齐人归讙及阐是也书来归者皆不期而至之辞如郑伯使宛来归祊齐人来归子叔姬季子来归之类是也郓讙隂之田齐人心所欲归者也故书来左氏载孔子使兹无还劫反汶阳田之语此覇者末流之事也恶得以乱圣人纯王之学哉胡康侯以为自序其绩亦非也上文未有言孔某所为者而何以见其自序绩邪凡此类皆防实直书而使人比观以见义者也
　　叔孙州仇仲孙何忌帅师围郈
　　季氏私考侯犯宰郈公山不狃宰费皆倚城以自固而阳虎与之为党所恃以乱鲁者也孔子用于鲁季桓子信之革心改行阳虎既不能安其位矣则郈费之叛势所必致也孔子所以处此亦得仲孙何忌之力盖仲孙氏叔季二家之亲信者也何忌方受学于孔子能以圣人经国尊君之意谕使信从故先以兵助季孙而处费中间所以感格侯犯与不狃者亦多术矣此孔子之作用也不然叔季二家且不相信安能使叛臣避邑而堕城耶
　　秋叔孙州仇仲孙何忌帅师围郈
