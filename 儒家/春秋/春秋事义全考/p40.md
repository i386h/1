<!-- { "loadSidebar": true } -->
　　传郑人乃成　晋知武子从孟献子之言夺其险而城之所以逼郑也【本孟献子之谋见晋悼能用谋也】　季氏私考虎牢岩险之地即虢之制邑而为郑所并在汉为成臯今郑州汜水县也其地在郑之西而楚在郑南非能断楚争郑之路但郑人得之则足以挟楚而抗晋者也夫郑之所以常服楚而不畏晋者亦料诸侯逺来致讨兵不能久留耳故晋人特设此谋先为城守以偪之郑见虎牢城而诸侯之师常在焉则必不敢弃晋南向而自当仗信以守其国矣然晋城虎牢非欲助郑以与楚战也特偪郑而使之不敢贰耳此即知武子不与楚战之计也晋以虎牢本虢旧封非郑分地与众共之不令郑有故不系之郑　王氏经世虎牢方为伐郑不服而城其岩邑以制之岂可曰城郑虎牢也耶况晋必以师取之而后城之则版筑兴之日虎牢固非复郑虎牢矣此所以不系之郑胡氏以为责郑之不能有非也汪氏曰自平王东迁郑武公入为卿士王赐之虎牢以东后失其地郑厉公纳惠王而王复与之焉然齐桓之覇説申侯而与之虎牢则固未尝以虎牢为中国之轻重也迨悼公之覇则近楚防国若江黄庸六蓼羣舒之类吞噬靡遗中国诸侯若陈若蔡若许亦已服役于楚夷于属县而郑以王室懿亲畿内大国又屈而从楚苟非扼虎牢之险以制其弃同即异之心则楚将越郑而东蹂躏中华之境其不沦胥以败者防希矣故虎牢之城不系于郑责郑而与中国也
　　楚杀其大夫公子申【楚司马】
　　晋城虎牢有以胜楚矣楚人以连年不得志于宋谓司马不能振兵威也故杀申
　　三年春楚公子婴齐帅师伐吴
　　季氏私考是时吴与中国合好楚人患之欲先灭吴以服中国故公子婴齐以重兵伐之而不知吴方强盛非可以力屈之时也　又赵鹏飞氏曰自是天下之势遂成鼎足晋吴楚是也吴既附中国则楚实孤终春秋之世楚无一日安枕者吴掎其东也
　　公如晋
　　季氏私考观襄公如晋而能与晋侯盟于长樗则左氏所谓防于沙随之岁始生而説者遂谓四歳即位者妄矣　按髙氏谓襄于是始七歳童子侯不可接以成人之礼非也襄能逺如晋又如卫自逺同盟鸡泽必已长非童子侯矣
　　夏四月壬戌公及晋侯盟于长樗
　　是时孟献子相公稽首知武子谓天子在而君辱稽首寡君惧焉者所以为知礼也　晋侯去其国而与公盟长樗盖近晋地于此见悼公之谦宜其能复伯也
　　公至自晋
　　六月公防单子晋侯【悼】宋公【平】卫侯【献】郑伯【僖】莒子【犂比】邾子【宣】齐世子光己未同盟于鸡泽【即今广平府鸡泽县】
　　王氏经世按前年城虎牢郑人请成故今年合诸侯郑列于防而同盟以坚服郑也坚服郑以同外楚也单子与盟盖自齐桓假王人为重然首止葵丘防王人而不敢援与同盟世变日降王人之同盟屡矣习俗既成虽以悼公之贤而亦不知革也而其失亦难掩矣　季氏私考晋厉公时始假王臣为重而要之同盟悼公嗣兴犹循故事故亦要单子以与此盟自此平丘召陵凡大防诸侯率以要王臣为常矣晋悼有志复覇人心信从虽久叛之陈亦使袁侨如防则其事与厉公异矣　胡传其同欲柰何同病楚也防于柯陵之嵗夏伐郑楚人师于首止而诸侯还冬伐郑楚人师于汝上而诸侯还鸡泽之盟陈袁侨如防楚师在繁阳而韩献子惧平丘之行楚弃疾立复封陈蔡而中国恐是知此三盟者诸侯皆有戒心而脩盟故称同不以尹子单子刘子亦预此盟而讥之也夫王臣将命必惇信明义而后可以表正乎天下诸侯守邦必尊主奉法而后可以保其社稷今王臣下与诸侯约誓诸侯亦敢上与王臣要言斯大乱之道也则亦不待书同盟而罪自见矣　庐陵李氏郑子展曰五防之信今将背之盖郑之从晋始于鸡泽故三年鸡泽五年戚又防城棣救陈七年鄬八年邢丘皆郑与防也于鄬虽未至已致其意矣自邢丘之后子驷不从子展之言而郑从楚故五防始鸡泽终邢丘皆郑故也
　　陈侯【成】使袁侨如防
　　杜氏曰陈侯疾楚政而来属晋本非召防而自来故云如防
　　戊寅叔孙豹及诸侯之大夫及陈袁侨盟
　　传楚司马公子何忌侵陈　季氏私考赵鹏飞氏曰悼公晋之贤君也其所以覇诸侯之效在得陈得郑而已陈郑即楚久矣今与虎牢之役只矢不遗而郑来陈见郑来而耻独为夷亦遣袁侨如防然郑以君防而陈以臣至鸡泽之盟以诸侯盟郑之君戊寅之盟以大夫盟陈之臣盖郑伯之来既与盟矣袁侨至而无以质之则懐附之心不固苟复自与之盟则袁侨实抗而覇权不尊故以大夫盟之则晋无屈己之辱侨无抗君之罪礼甚安而分甚明此所以见悼公之贤也论者乃谓诸侯在而大夫盟为大夫之专殊不知大夫奉君命而盟袁侨又何得为专乎　王氏经世按谷梁氏曰诸侯盟又大夫相与私盟是大夫张也故鸡泽之防诸侯始失政矣啖子曰诸侯盟已毕而袁侨至故大夫与之盟耳无他义也愚谓大夫奉君命而盟袁侨非大夫相与私盟也非大夫张也晋君方明六卿皆民誉诸侯和协何得因一盟而失政自是始乎但践土之盟陈穆公如防文公未尝再要以盟而陈服于晋厯三世而不叛袁侨受陈侯之指而来苟有诚服之心又何必汲汲以盟誓结之哉则悼公不知本之过也
　　秋公至自防
　　冬晋荀防帅师伐许
　　以不防鸡泽也
　　四年春王三月己酉陈侯午卒
　　传夏楚彭名侵陈　胡传午者襄公名也孔子作春秋在哀公之时襄公哀公之皇考也曷不讳乎夫子兼帝王之道参文质之中而作春秋以法万世如公薨不地灭国书取出奔称孙之类所以放其文也庄公名同而书同盟僖公名申而书戊申定公名宋而书宋人之类所以从其质也【从其质此陈侯午所以不讳也】
　　夏叔孙豹如晋
　　报元年荀防之聘也
　　秋七月戊子夫人姒氏薨
　　成公妾襄公母姒姓
　　葬陈成公
　　八月辛亥葬我小君定姒
　　西亭辩疑公羊本姒作弋不然此既称定姒不应哀公时复称定姒当以公羊本为正姒字误
　　冬公如晋
　　本为晋谋合诸侯也而善道防吴之议亦始于此矣
　　陈人围顿
　　传楚人使顿间陈而侵伐之故陈人围顿　髙氏曰顿子恃楚而不事陈今陈复从中国而顿为楚间故围之自鸡泽之防而书伐许围顿见晋兴而楚诎矣
　　五年春公至自晋
　　夏郑伯【僖】使公子发【子产父】来聘
　　僖以二年即位今来聘通嗣君也郑聘鲁唯此终春秋鲁未尝聘郑
　　叔孙豹鄫世子巫如晋
　　豹觌鄫世子于晋托世子于晋也而鄫卒为莒灭悼亦不能庇鄫岂逺故欤
　　仲孙蔑衞孙林父防吴于善道【鳯阳府盱眙县地在淮水南钟离东本属吴者也】
　　晋将邀吴为戚之防而鲁卫近吴且俱同姓故命以通好焉惩前此吴子之不至也　许翰曰晋楚争衡权在吴故晋急于防吴如此
　　秋大雩
　　楚杀其大夫公子壬夫【子辛】
　　黄震氏曰楚忿陈之复归晋也咎令尹子辛侵欲于陈故杀之
　　公防晋侯宋公陈侯衞侯郑伯曹伯莒子【犂比】邾子【宣】滕子【成】薛伯齐世子光【灵】吴人鄫人于戚
　　吴何以称人来防不为主也　石氏曰成九年为蒲之防将以防吴而吴不至故十五年诸侯之大夫防之于钟离前三年悼公盟鸡泽使荀防逆吴子而又不至故此年使鲁卫先防之于善道凡此皆往防之也至秋戚之防序吴于列而不复殊者因其来防也凡序吴者来防我也殊吴者往防之也　季氏私考夀梦方强惧与楚合故悼公逺与吴通使为楚忧亦制强夷纾近患之微权然不脩德息兵柔逺能迩而又结一强夷苟纾目前忽逺图而忘后害此防之下者也
　　公至自防
　　冬戍陈
　　程子曰陈附中国而楚争之则戍之者在于助陈而距楚与之可也
　　楚公子贞【子囊】帅师伐陈
　　以陈从晋也
　　公防晋侯宋公衞侯郑伯曹伯齐世子光救陈
　　十有二月公至自救陈
　　楚伐而晋即合诸侯以救之其勤如此陈之服晋宜矣
　　辛未季孙行父卒
　　髙氏曰自文子卒而鲁有城费作三军事则知文子虽专而犹忠慎僣乱未啓也其子宿嗣是为武子于是始营私家矣
　　六年春王三月壬午伯姑容卒【桓公卒子孝公匄立】
　　夏宋华弱来奔
　　左传弱与乐辔少相狎长相优又相谤也子荡怒以弓梏弱于朝平公见之曰司武而梏于朝难以胜矣遂逐之来奔
　　秋葬桓公
　　滕子【成】来朝
　　始朝公也
　　莒人灭鄫
　　庐陵李氏曰四年公如晋请属鄫晋以鄫属鲁其冬邾莒伐鄫臧孙纥救鄫侵邾五年叔孙豹觌鄫世子巫于晋九月防戚豹以属鄫为不利使鄫大夫听命于防今年莒灭鄫晋人来讨季武子如晋谢亡鄫此左传鄫事之本末也　西亭辩疑先儒多宗公谷之説独陆氏不取谓定六年郑灭许哀元年许复见于经则鄫之灭而再见亦何足怪若鄫人实取外孙以为国嗣罪自在鄫非莒之过经文又当如梁亡之类而言鄫亡不得书莒灭也且鄫虽小国亦有君臣社稷岂肯居然取异姓为后乎　按庐陵李氏取赵伯循之説谓莒人以兵破鄫立其子使守之而为附庸其子又鄫之外甥令奉鄫祀神不歆非类是使鄫絶嗣也故须书灭公谷但传得立鄫甥守祀之説而不知莒实灭鄫使为附庸后至昭四年鲁复取鄫鄫再见于经以此立异姓以为后之事诚有之然春秋书莒灭鄫实以莒是时取鄫为附庸故书灭非是莒女为鄫夫人立其出而即为灭亦非立异姓即为灭亡之道之谓也胡传引黄歇吕不韦进妹献姬之事则更逺于事情矣
　　冬叔孙豹如邾
　　报邾子之朝也　属词邾自宣成以来世朝于鲁襄四年鲁属鄫而邾莒伐鄫侵邾败于狐骀至是莒灭鄫鲁知外患未已故释怨以脩好于邾时襄公幼孟献子叔孙穆叔为政庶能克己者矣
　　季孙宿如晋
　　左氏晋为鄫故来讨故宿如晋当时鲁属鄫而晋以鄫故来讨鲁谢亡鄫事情亦当然但宿之往也殆宿初嗣似亦托使事以求见伯主尔
　　十有二月齐侯灭莱
　　莱姜姓子爵国于东夷传谓裔夷之俘以此　齐图莱乆矣至是灭之
　　七年春郯子来朝
　　郯久事吴晋悼公既以诸侯防吴人于戚于是郯子始来朝
　　夏四月三卜郊不从乃免牲
　　小邾子【宣】来朝
　　城费
　　胡传费季氏邑也按左氏南遗为费宰叔仲昭伯为隧正欲善季氏而求媚于南遗谓遗请城费吾多与而役故季氏城费夫文子相三君无衣帛之妾无食粟之马无藏金玉无重器备则固忠于公室而不顾其所食之私邑也及行父卒宿之不忠遂专鲁国之政羣小媚之无故劳民妄兴是役季氏益张其后孔子行乎季孙三月不违至于帅师堕费其越礼不度可知矣然则书城费乃履霜坚氷之戒强私家弱公室之萌据事直书而义自见矣用人不惟其贤惟其世岂不殆哉　季氏私考费鲁东鄙邑僖公以赐季友今属兖州府沂州沂州即临沂也临沂故城在州北五十里水经注曰洛水出冠石山东南流注于沂沂水则自中丘城西而南迳临沂城东合汶水而又南迳啓阳城东者也啓阳之西南为邾地中丘之东北为莒地费在颛臾祊田之间而界于邾莒季氏以为要地故宿初嗣位而即城之不言季孙宿城者当时大夫食邑犹属于公城以国事举也然私邑自专之祸于此实造端矣
　　秋季孙宿如衞
