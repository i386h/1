<!-- { "loadSidebar": true } -->
　　庐陵李氏曰晋自襄公继文世主夏盟是时秦穆亦号伯西戎春秋列之夷狄曽不得与邾莒之国以爵先后况授之伯哉襄起僖三十一年尽文六年凡七年李氏云齐孝公不能率齐桓之烈晋襄能继晋文之綂孝公初宋有抑齐之志襄公初秦懐驾晋之谋宋啓甗之争秦寻殽之衅此皆争伯之端也孝公不能抗宋而襄公首能挫秦此晋之所以未失伯则殽之战春秋亦幸晋有功矣乃削而人之何哉曰幸之者夷不逼华以权之未失也削之者丧不兴戎以义之不可也岂得以小功妨大义乎虽然襄公复伯则实始于此文公之没三强并兴秦雄西陲狄狃北师楚复强于南苟纵一敌则晋伯去矣襄公夏战殽以却秦秋败箕以剪狄冬伐许以离楚一年之间三敌悉退亦可谓有伯者之略此其能继文者也苟有伯者之略则襄公之烈何为仅止乎此曰外患既息举动即异伐卫则损威矣防公孙敖则毁列矣士縠主盟则权散矣处父救江则谋怠矣越一二载事不逮初况能持久乎是以君子不贵速成而图全于其终不志小利而虑患于其逺襄之规模又后于文公甚矣
　　冬十月公子遂如晋葬晋襄公
　　三月而葬速　汪氏曰赵盾患秦之送公子雍欲御秦师故急于襄事也
　　晋杀其大夫阳处父晋狐射姑出奔狄
　　西亭辩疑云晋襄公使狐射姑将处父止之公告射姑刺处父于朝设有之当在襄公时何为在襄公既葬之后乎　按乐正子记灵公幼处父谋于赵盾欲易之不克诛焉故称国君与臣同杀之词也愚按射姑之刺处父公羊传本在襄公时即告报后必具日在前经亦必不紊也乐正子记似有据可从
　　闰月不告月犹朝于庙
　　他公不书闰月独此书闰月公以闰不告月春秋以公闰不告月而书闰固知在他公不胜书也大率三十二月则置闰　郑氏以特羊告庙请所藏班朔而行之谓之告朔其日又以礼祭于宗庙谓之朝享嵗首为之则谓之朝正朝庙小于告朔文公以闰非常月阙不告朔而犹朝于庙废其大而行其小故书以纪其失　胡传不告月者不告朔也古者班告朔于邦国不以是为附月之余而弗之数也犹朝于庙者幸其不已之词子贡欲去告朔之饩羊子曰尔爱其羊我爱其礼
　　七年春公伐邾三月甲戌取湏句
　　説见前前此僖已取湏句盖尝反之邾今文公又伐取之也杜氏以为因伯国有难而侵小又以为邾文公子叛邾在鲁故公使为守湏句大夫事或然也从之　汪氏曰文公以诛叛臣守湏句之地又重劳民力城内邑以防邾师之至心有歉焉故畏隣国之伐而不知愈重其过也
　　遂城郚【今泗水县西有郚乡城】
　　郚鲁邑因伐邾之师以城郚备邾难
　　夏四月宋公王臣卒
　　成公卒其弟御杀世子而自立国人杀御而立其少子杵臼是为昭公
　　宋人杀其大夫
　　成公卒于是公子成为右师公孙友为左师乐豫为司马鳞矔为司徒公子荡为司城华御事为司冦昭公将去羣公子乐豫以为不可公不听于是穆襄之族率国人以攻公杀公孙固公孙郑于公宫则称人谓穆襄之族也属词云此众杀称人之例也　季氏私考不名杀者非一人也　汪氏曰宋昭方居谅隂而欲去羣公子以啓乱阶致公族之悖逆而大夫受其咎明年复杀司马而逐司城经书宋公王臣卒宋人杀其大夫明年又书宋人杀其大夫司马宋司城来奔以见嗣君之无政先君在殡而国人作乱以戮其大夫逾年而掌兵之官见诛守国之官见逐皆书宋人而昭公之为君可知矣
　　戊子晋人及秦人战于令狐晋先蔑奔秦【令狐今平阳府猗氏县有令狐城】
　　按先蔑如秦必是晋襄未葬之时其时逆雍于秦也必是阳处父与赵盾同谋既而盾畏逼乃杀处父借口焉立灵公而御秦师事当如此无疑也若然则罪专在晋明矣晋不谢秦又击秦师总一意直书自见晋罪更不必于称人书及上屑屑然求字义也　王氏经世啖氏曰经书战明二师相抗敌也传曰潜师夜起与经乖矣又上言背先蔑立灵公明蔑在秦也次言先蔑将下军则是蔑又在晋也何其自相背乎经言先蔑奔秦不言出明在外矣言将下军非也盖先蔑时为下军将而身在秦故致误也　按啖子之辩是矣但先蔑若在秦未尝归则经安得书奔秦以经书奔秦则先蔑是逆雍之后还至令狐乃复奔秦也惟先蔑将下军一句明是传误也
　　狄侵我西鄙
　　间秦晋之争也
　　秋八月公防诸侯晋大夫盟于扈【今开封府原武县西北有扈亭】经书公防诸侯矣传以为不及于防非也赵盾专矣置君不定其罪则有之以为废置其君亦非也但以大夫而主诸侯之盟则专而无礼甚矣春秋书公防诸侯晋大夫盟见其以晋国之大夫敢与诸侯抗而相盟其罪自可见也
　　冬徐伐莒
　　徐以中国无盟主是以敢尔故春秋复举号以狄之
　　公孙敖如莒涖盟
　　莒来请盟也　髙氏曰莒为徐所伐故来求援而请脩洮之盟敖娶于莒故因鲁许其盟而请往涖之
　　八年春王正月
　　夏四月
　　秋八月戊申天王崩【襄王崩子顷王立】
　　冬十月壬午公子遂防晋赵盾盟于衡雍【衡雍郑城近践土亦在荥泽地方】
　　乙酉公子遂防雒戎盟于暴【雒戎雒水名盖诸戎杂居洛水之间故曰雒戎】左氏以为报扈之盟是也其以为讨扈之盟则非也公既为防而以为讨云者泥于不及于鲁之説尔衡雍畿内地诗称暴公则暴亦畿内地也天王崩不奔防而遂与盾与雒戎前后防于王都之侧而不忌也尚犹待于贬乎谨华夷之辨犹是第二义不奔王防而自相盟于畿甸之地遂防戎是亦戎而已矣盾又与遂防是亦遂是亦戎而已矣此则春秋之防也
　　公孙敖如京师不至而复丙戌奔莒
　　代弟逆而卒以淫奔焉禽兽之行也　敖为襄王崩往吊不至以币奔莒　敖不吊王防为无王壅君命为无君文公不加罪谴又不遣他卿如京师而遂防赵盾雒戎皆近在王都之侧若罔闻焉比事以观鲁君臣之罪自见矣敖之淫奔固又不待贬也
　　螽
　　宋人杀其大夫司马宋司城来奔
　　司马公子卬也司城荡意诸也【卬意诸皆昭公之党】司马掌兵之官司城司城守之官一则兵政所闗一则干城所寄皆国之柄臣而乃使其私党为之此昭公所以及于难也书大夫又书司马大夫不足以该司马也又不可言及故并书大夫司马以见之　季氏私考前书宋人杀其大夫盖言死者众也此年书宋人杀其大夫司马宋司城来奔盖言官者尽也大夫君之所倚以立者也司马司城国之所恃以安者也大夫司马既杀司城又奔枝叶皆落牙爪尽去君孰与处乎王氏经世当时乐豫言既不用公又未有悛志乐
　　豫知乱未巳也故舎司马以让公子卬卬之为司马昭公之欲也主兵而为人所杀若易易然夫已杀三子而奔意诸其奚难于君乎故书宋人杀大夫二子又以官举以示君失其道官非其官其效至于一国作乱之明戒也
　　九年春毛伯来求金【求金以共葬事】
　　程子曰毛伯风鲁以求金与家父致命以徴车者不同故不书王使
　　夫人姜氏如齐【姜氏齐昭公女】
　　盖有所不安而归宁以诉于父母也
　　二月叔孙得臣如京师辛丑葬襄王
　　晋人杀其大夫先都【先都下军佐也】
　　三月夫人姜氏至自齐
　　胡传出姜至是盖不安于鲁故至而特书以示防防杜渐之意其为世虑深矣　家氏曰文公无正家之法强臣僣妾比而为奸庻子夺嫡有萌而不悟春秋特书以正之
　　晋人杀其大夫士縠及箕郑父
　　按晋襄于夷之搜将登箕郑父先都使士縠将中军以先克之言而止故先都等隂使贼杀先克时赵盾以中军帅秉国政而先克其佐也于是杀先都杀士縠及箕郑父春秋原晋乱之本而书杀先都又书杀士縠箕郑盖箕郑之死由士縠之失职士縠之死由赵盾之代其位将中军也春秋杀称人以见事由盾而非君意不得以累上之辞书死者不去其官以见非国讨盾之罪于是乎难逭矣
　　楚人伐郑公子遂防晋人宋人衞人许人救郑
　　楚子亲将称人自是常事鲁卿书名自是常事诸国卿大夫将称人亦是常事其贬直书而自见不在屑屑然称人一字间亦不必以贱诸卿则遂可知为言也　王氏经世晋君臣之志不在诸侯其端防矣其迹未有形于外也犹主夏盟诸侯未叛范山奚自而窥知之哉盖于其行事而得之也以经之所书观之公防诸侯晋大夫盟于扈晋侯立故也赵盾强诸侯为此盟也举动之初已若是矣自是之外则二三大夫争于宠利报怨市权自相专杀而已千载之下犹足以知之而况当时乎楚商臣见可侮而动师于狼渊以伐郑尝中国也宋杀申无畏也楚庄投袂而起屦及于窒皇劔及于寝门之外车及于蒲胥之市彼夷狄犹如此而赵盾以全盛未少挫衂之晋合四国之师名曰救郑乃迁延犹豫不及楚师而还楚得气去明年而有厥貉之次矣晋遂不兢而楚庄之图伯也赵盾为之也岂不伤哉
　　夏狄侵齐
　　张氏曰楚得气去而狄交侵矣书以病晋也
　　秋八月曹伯襄卒【共公卒子文公夀立】
　　九月癸酉地震【地遒安静以动为异故书】
　　此年与襄十六年昭十九年二十三年哀三年地并震王氏曰春秋五书地震唯于文襄昭哀见之皆阳防隂盛君弱臣强之所致也文公怠惰政在大夫襄公外役于楚内胁于其臣若昭哀则遂失国矣
　　冬楚子使椒【鬬氏】来聘
　　楚穆欲图中国于是伐郑而鲁防晋救楚以鲁逺而郑难图也故来聘所谓逺交近攻之意以其始能成礼故书之同于中国盖着其实如此亦非遂进之而以中国之礼待之也
　　秦人来归僖公成风之襚
　　秦康始假吊赠以通好于鲁也僖公成风如惠公仲子亦是两人兼襚当时成风死已四年僖公薨已九年无来襚之理矣但秦欲伐晋而假归襚一节以观鲁之情犹楚欲图北方而假来聘以亲鲁所谓逺交近攻之意也因襚成风不可无僖公襚皆所谓补礼尔妇人夫死从子先僖公而后成风自是史文之体当然程子曰虽子母先君后夫人体当然是也
　　葬曹共公
　　十年春王三月辛卯臧孙辰卒
　　张氏曰文仲鲁之名大夫也知柳下之贤而不与立自庄公末已与闻国政而四十余年间鲁政多疵文尤甚
　　夏秦伐晋
　　前以戍郑之故与晋屡相仇屡战争而不已今以纳雍不遂之故又与晋屡相仇屡战争而不已盖秦雄西陲本尚力好战之国也观秦风所载可见矣第为晋所隔絶不得大逞其志于中原而其志则固时时在也苟有事端焉即战争而不已秦之来晋不得不力以御之其毎次交兵必数四而犹未已者势所必然者也立雍之不可晋已悔之康公何至屡兴师不已乎及其归闘克使求成于楚其后楚遂世婚于秦终春秋秦为楚役卒使楚得以伯秦之力也春秋之外秦殆为此故欲杜而絶之使同于荆楚若曰晋悔之正秦不顾是非而以报复为事遂外之恐春秋之防不然也
　　楚杀其大夫宜申【宜申子西也】
　　吴氏曰商臣弑君父天下所不容宜申为工尹事商臣越十年而乃谋弑其义不足称也然其谋不遂而身见戮圣人不以其当受今将之诛而以国杀大夫为文其意深矣
　　自正月不雨至于秋七月
　　及蘓子盟于女栗【蘓子周卿士也周司冦蘓忿生之后汝栗盖近汝水地】
　　顷王新立故与鲁盟亲诸侯也僖十年蘓子奔卫今复见盖王复之
　　冬狄侵宋楚子蔡侯次于厥貉
