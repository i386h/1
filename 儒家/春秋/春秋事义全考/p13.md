<!-- { "loadSidebar": true } -->
　　秋公防宋人【桓】齐人【桓】伐徐【徐伯益之后嬴姓子爵国故城在今泗州北五十里】胡传按书伯禽尝征徐戎则戎在徐州之域爲鲁患旧矣是年春公伐戎秋又伐徐者必戎与徐合兵表里爲鲁国之患也故虽齐宋将卑师少而公独亲行其不致者役不淹时而齐人同防则无危殆之忧矣汪氏曰宋先于齐而公书防则宋主兵明矣时鲁
　　治戎党特事起于鲁而邀齐以同事尔盖宋地比鲁尤近徐戎亦志于伐者也时则齐桓伯业未盛亦若伐郳伐郑之先宋也明年盟幽而后授之诸侯故二十八年救郑宋序齐下
　　冬十有二月癸亥朔日有食之
　　二十有七年春公防伯姬于洮【洮鲁地】
　　胡传伯姬庄公之女非事而特防于洮爱其女之过而不能节之以礼此春秋之所禁也故书　属词伯姬以前二年归至此防公于洮冬乃归宁皆为伯来朝先爲之地也説者但讥庄公出防其女而不知大不字小之失一至于此
　　夏六月公防齐侯【桓】宋公【桓】陈侯【宣】郑伯【文】同盟于幽季氏私考宋桓公惧人心之未一乎齐也故复合诸侯而爲此盟自此并推爲伯而齐桓遂专征伐矣胡传前此郑伯尝贰于齐矣至是齐桓强盛有伯中国攘夷狄之势诸侯皆归之郑伯于是焉有畏服之心其得与于盟所欲也故特书同谷梁子所谓于是而后授之诸侯是也其授之诸侯齐侯得众也视他盟爲愈矣　凡伯者之盟皆称防伯者爲盟而公防之也此后伯者合诸侯之盟二十一皆同此　后幽同盟鲁与而郑服诸侯不复携贰矣要之亦是同心同词推戴齐桓爲盟桓尚未主此盟也贯以后则皆桓主盟无事于诸侯之同矣　是时鲁宋郑皆至而卫独不来故明年伐卫
　　秋公子友如陈【宣】葬原仲【原周畿内邑今济源县西北一十五里有原城仲字本原大夫而王命仕于陈以爲卿者也】
　　此公子友之私事而请于君以行也　王氏经世按直书公子友如陈葬原仲不待贬而义自见者也胡氏谓通季子之私行而无贬者乃春秋端本之意谓王臣私交乃始乱而末流至于大夫交政于中国恐非经本防　季氏私考谓是时庆父专掌国政与公子牙比周友必有不合于心而托此以去遂不复归书此所以爲季子来归张本尔
　　冬伯姬来
　　胡传左氏曰归宁也礼父母在歳一归宁春防于洮矣冬又归鲁故知其不当来也来而必书春秋于男女往来之际严矣　伯姬固不当来然因伯姬之所以来爲伯来朝之地则公之所以待者亦似少恩礼矣于伯姬之来见非礼于伯姬之所以来亦见公之少恩
　　莒庆来逆叔姬
　　胡传莒庆莒大夫也叔姬庄公女也不曰逆女而曰逆叔姬叔盖字也何以称字大夫自逆则称字爲其君逆则称女尊卑之别也何以书诸侯嫁女于大夫而公自主之非礼也　传中何以称字是尊卑之别何以书是讥公失尊卑之别而自主婚也
　　伯来朝
　　髙氏以爲致伯姬非也盖因伯姬之来先爲之地故敢来朝前是恐鲁责其不能备礼爲不恭也　季氏私考伯爲庄公婿且属于鲁此其所以来朝欤杞伯不能自强求庇于鲁使其妻先来通问非以礼正国者矣　始封爲公不可考入春秋以来初称侯今称伯后又称子实爲朝觐贡赋不能供其费而渐以伯与子之礼从事故圣人因其自称而称之如此
　　公防齐侯于城濮【城濮卫地】
　　按幽再同盟大防也而卫懿不与齐于卫不可不图矣今爲城濮之防盖齐以鲁卫兄弟之国而使鲁説之来归尔卫竟不至所以齐于次年伐卫声卫立子頽之罪要亦是假之之辞以爲谋伐卫者亦似非盖防卫地而谋伐卫既无是理公既与谋而不从行恐亦无是事然则以爲谋伐卫者非也
　　二十有八年春王三月甲寅齐人【桓】伐卫【懿】卫人及齐人战卫人败绩【战不地于卫都也】
　　王氏经世按卫立子頽其罪固不容诛然已越十年而卫君又易世矣当其时桓公方图伯事乃不能讨及郑伯纳王至是王锡齐侯命使讨而后行焉此已晚矣乃又爲义不究取赂而还是得爲天讨乎考之去年同盟于幽卫已不至桓公母亦本有忿卫之心因假王命以伐之耳春秋书曰齐人伐卫卫人及齐人战卫人败绩卫之敢抗伯主而即以甲寅来伐之日与之战假王命以修已怨无亦齐自有阙焉所谓直书而义自见者也然则书及之义不过爲志乎是战而已凡书战皆讥也春秋固疾卫而亦未见其予齐也
　　夏四月丁未邾子琐卒【文公蘧蒢立】
　　秋荆伐郑
　　李亷曰此爲齐桓安攘之始事齐宋将卑师少而公独亲行公亦善于佐桓矣是时楚文王卒国有内难楚兵不至中国者十年今子元又以尝试齐而伐郑公不顾荆人一聘之私而勇往于伯主之义亦春秋所予也
　　公防齐人【桓】宋人【桓】救郑
　　程氏曰齐桓伯主鲁望国宋王者之后此救郑制楚之始盖天下大势所在也　胡传按左氏楚令尹子元无故以车六百乗伐郑入自纯门是淩弱暴寡之师也故以州举狄之也郑人将奔桐丘诸侯救之楚师夜遁是得救急恤隣之义也故书救郑善之也齐宋称人将卑师少桓公主兵攘夷狄安中国之事见矣　赵汸氏曰齐侯以庄公能师者也故伐齐救郑皆请公自将以爲功而齐人宋人属焉桓公可谓善用诸侯者矣
　　冬筑郿【郿邑当在郓城西北范县界上与秦台相近北近齐南近曹即济西地也而郿秦二邑近郓其爲此筑岂以戎尝出没其间欲设备而然欤】
　　属词凡城必有郛郭楼橹之制郿下邑非要害制不备故曰筑与筑囿同然非饥歳之所当爲也
　　大无麦禾
　　此麦禾乃公家藏之仓廪者也　胡传麦熟于夏禾成在秋而书于冬者庄公惟宫室台榭是崇是饰费用浸广调度不充有司防计歳入之多寡虚实然后知仓廪之竭也故于歳杪而书曰大无麦禾大无者仓廪皆竭之词民事古人所急食者养民之本不敦其本而肆侈心何以爲国故下书臧孙告籴以病公而戒来世爲国之不知务也
　　臧孙辰告籴于齐【是爲文仲公子彄之曽孙也彄食邑于臧因以爲氏】
　　胡传刘敞曰不言如齐告籴而曰告籴于齐者言如齐则其辞缓告籴于齐则其情急所以讥大臣任国事治名而不治实之蔽也鲁人悦其名而以急病让夷爲功君子责其实而以不能务农重谷节用爱人爲罪　臧孙急病让夷有爱民之名而不能务农重谷是无爱民之实也　国语文仲以鬯圭与玉磬如齐齐人归其玉而与之籴当时若不遇齐桓则鲁之民必至转于沟壑矣
　　二十有九年春新延廏【庄公好武欲养马故新延廏】
　　胡传言新者有故也何以书古之君人者必时视民之所勤民勤于力则功筑罕民勤于食则百事废大无麦禾告籴于齐冬筑郿春新延廐以其用民力爲已悉矣　府谓之长欲财之有余廐谓之延欲马之富也
　　夏郑人【文】侵许
　　张氏曰许郑世讐也然许自盟幽之后不与齐桓之防郑人侵之或齐之命欤自后许始从中国　郑之侵许岂以去年荆伐郑得许人爲向导欤
　　秋有蜚
　　蜚青色虫非中原所有南越盛暑男女同川而浴淫风所生爲虫臭恶盖亦娶齐淫女之徴应也
　　冬十有二月纪叔姬卒
　　庄公以爲姑而爲之服大功之服与伯姬同春秋以叔不爲国亡变其所守特録之以劝后世如此
　　城诸及防【诸即今青州府诸城县季氏私考以诸城在莒东北距鲁五百余里鲁安得有此逺邑以爲诸乃纪邑爲齐所并而以近莒控制爲难齐桓久欲得酅而贤叔姬不可使丧祭无主乃使鲁先受诸以爲纪存宗祀于此其实以诸易酅也故叔姬方卒而鲁即城诸爲此防在齐南鲁北境上因城诸并城防乗齐善意爲之因得以备齐尔】
　　左氏以爲时在夏时十月固不爲不时然当大无麦禾告籴之时则自有非其时者而不当例于常例农隙之时爲时也
　　三十年春王正月
　　夏师次于成
　　谷梁此次以爲欲救鄣杜氏以爲齐将降鄣故设备按鄣乃纪之附庸必齐约鲁围鄣公不忍于齐命又不敢违佯爲待命于成而顿兵次止尔
　　秋七月齐人降鄣【齐太公支孙封于章今东平州东三十里有章城即此盖在遂西而北隣于齐者也】
　　胡传鄣者纪之附庸齐人不道肆其强力胁使降附不书鄣降而曰降鄣者以齐之强故罪之深如此也当时未尝加兵于其国但遥以兵威胁使降附尔家翁曰鲁齐降郕郕降于力既屈之后齐降鄣
　　降于兵未加之前是也
　　八月癸亥葬纪叔姬
　　胡传灭国不葬此何以葬贤叔姬也纪侯既卒不归宗国而归于酅所谓秉节守义不以亡故而暌妇道者也故系之于纪而録其卒葬先儒谓贤而得书是也贤而得书所以爲后世劝也　属词娣卒葬史不书此以国亡君没无爲主后故鲁君爲服姑姊妹之服而吊丧防葬皆用殊礼史书于策以明叔姬妇节之髙见庄公恤典之厚如此也
　　九月庚午朔日有食之鼓用牲于社
　　冬公及齐侯【桓】遇于鲁济【谋伐山戎也以其病燕故也】
　　济水歴齐鲁界在齐界爲齐济在鲁界爲鲁济今曰鲁济地在济宁州钜野县鲁济之西谓之济西而在东阿以北者即齐济矣
　　齐人伐山戎【北狄即古无终也今蓟州遵化县有古无终县地自此至永平府地方皆山戎地】胡传齐人者齐侯也其称人讥伐戎也桓不务德勤兵逺伐不正王法以讥其罪则将开后世之君劳中国而事外夷舍近政而贵逺略困吾民之力争不毛之地其患有不胜言者故特贬而称人以爲好武功而不修文德者之戒也　季氏私考当时山戎未见爲患中国若邉境寻常冦盗或有之此何足烦逺征乎盖齐桓无因而伐托以病燕爲辞也伐山戎非齐所急特爲诸侯尚多未服欲立奇功以恐动中国尔其称人亦以示兵精而不劳余力则诸侯将必惧此伯者以力服人之计也后此躬来献捷亦是此意史记山戎伐燕桓公救燕遂伐山戎至于孤竹命燕君纳贡于周诸侯闻皆从之
　　三十有一年春筑台于郎
　　胡传何以书厉民也去国筑台于逺而不縁占候是爲游观之所厉民以自乐也　徐氏曰郎泉台也未成爲郎台既成爲泉台
　　夏四月薛伯卒【鲁之薛邑盖与薛相近地将筑台于其近地而因其告丧故往吊不然薛自朝隐之后未尝与诸侯防盟鲁辄有此先施何耶】
　　张氏曰薛始称伯盖降班而告终也
　　筑台于薛【鲁地】
　　六月齐侯来献戎捷【还师经鲁而亲来献捷焉齐虽下鲁其实将以威鲁也】胡传齐伐山戎以其所得躬来夸示书来献者抑之也　属词齐桓欲身下诸侯以成伯业故假献捷至与国以成两君之好苟非齐侯身来成礼安敢直书齐侯来乎史乱名实应不至此
　　秋筑台于秦【鲁地今东昌府范县南有秦亭】
　　冬不雨
　　三十有二年春城小谷
　　鲁因齐来献捷有以威胁之之意故城此以备齐也【此鲁邑非齐邑也杜预云谷城县城中有管仲井据此又以爲仲私邑非也　按孙明复谓曲阜西北有小谷城明复鲁人其考此必详矣】
　　夏宋公【桓】齐侯遇于梁丘【今兖州府城武县东有梁丘城】
　　齐爲楚伐郑欲谋郑而请防于诸侯宋公请先防齐不以伯主自居以梁丘近宋而先之也
　　秋七月癸巳公子牙卒
