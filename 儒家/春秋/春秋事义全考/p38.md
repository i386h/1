<!-- { "loadSidebar": true } -->
　　冬十有一月叔孙侨如防晋士燮齐高无咎【固之子】宋华元衞孙林父郑公子防邾人防呉于钟离【季氏私考钟离古嬴姓子爵国名晋属淮南郡隋唐为濠州即今鳯阳府临淮县地故城在旧府城东六里西近州来杜元凯曰钟离楚邑淮南县盖其地在淮南夀梦时吴楚以此为界杜佑所谓锺离互为吴楚之边邑是也】吴以号举本其夷狄之恒称尔　私考又云前此八年吴伐郯入州来声势已可畏而中国又方病楚故皆俛首亲吴以钟离为吴之界使楚畏敌缓于北争虽屈于强夷而不计也晋霸之不振可知赵鹏飞氏曰晋欲得郑当先制楚制楚当先结吴楚忌吴之防其后必不敢长驱郑郊此说得其意矣　王氏经世按先儒因再书防而生外吴之说其实诸国之大夫先相约集而后防吴于钟离春秋据事直书耳若曰外吴独不外楚乎防楚何以不殊防也赵氏谓再防亦非是两畨防合但只于此一地而先相约防然后防吴云尔
　　许迁于叶
　　王氏经世按许此年迁叶昭九年迁夷十八年迁白羽定四年迁容城皆避郑也又二年卒灭于郑
　　十有六年春王正月雨木冰
　　高氏曰雨着木而成氷上温而下寒也后世此异多应在大臣
　　夏四月辛未滕子卒【文公卒成公原立】
　　季氏私考此滕子左氏以为文公然孟子时亦有滕文公不应祖孙同諡虽当时諡法已废孙諡与祖同者容或有之然亦防有所别如晋文侯諡文而重耳亦諡文公是以公别于侯也鲁齐姜諡齐而归氏亦諡齐归是以归别于姜也今滕有二文公则其后世子孙将何以别称谓乎左氏所传必误也
　　郑公子喜帅师侵宋
　　传楚子自武城使公子成以汝隂之田求成于郑郑叛晋子驷従楚子盟于武城夏郑子罕伐宋宋将鉏乐惧败诸汋陂郑人覆之获将鉏乐惧卫侯伐郑至于鸣雁晋侯将伐郑楚子救郑　季氏私考宋鱼石在楚故郑为楚侵宋将返鱼石也高闶氏曰郑服中国五年矣至是附楚为楚加兵于宋故书侵自是与楚同病中国诸侯之兵无宁歳矣
　　六月丙寅朔日有食之
　　晋侯使栾黡来乞师
　　季氏私考左氏传曰晋侯将伐郑栾黡来乞师程正叔曰时以叔孙侨如将作难故师出后期高闶氏曰晋失覇主之义不足以令诸侯恐诸侯厌恶伐郑之役特使卿来乞师实欲公亲行耳今按晋之乞师托鲁最重而栾黡之来执礼亦卑他国视鲁以为进退则鲁公之不至晋怒独重矣
　　甲午晦晋侯【厉】及楚子【共】郑伯【成】战于鄢陵楚子郑师败绩
　　胡传不书师败绩以其君亲集矢于目而身伤为重也当是时两军相抗未有胜负之形晋之捷也亦幸焉耳幸非持胜之道范文子所以立于军门有圣人能内外无患盍释楚以为外惧之戒乎楚师虽败其势益张晋遂怠矣卒有栾氏之谮而诛三郤国内大乱圣人备书以见行事之深切着明也　季氏私考鄢陵郑之东南鄙也晋以孤军越其国而与楚相接于此晋固未及伐郑而楚亦未及救也盖晋将伐郑郑人闻有晋师使告于楚晋师济河闻郑引楚师将至急趋争利遂遇鄢陵勇于一战晋吕锜射楚共王中其目而薄楚于险因以致胜耳　晋伯中衰厉公败楚郑于鄢陵郑犹不服三请王臣防伐郑而郑従楚益坚　王氏经世按中国胜楚者城濮鄢陵二战而已城濮之胜文公之治国训武经营有年一战而霸犹且不喜而忧知一胜之未可恃也厉公鄢陵之捷岂其成谋不愆于素哉亦幸而已一胜之后无以居之如后此听侨如之譛而拒鲁公舎行父听公子茷之谮而杀三郤反不为晋国之福也范文子盖知之矣
　　楚杀其大夫公子侧
　　按楚共身在行间以罢卒致败而杀司马侧异于秦穆之不替孟明矣婴齐以令尹将左军而与侧相恶致有此败殆亦不得无罪也故称国以杀见君大臣同责云
　　秋公防晋侯【厉】齐侯【灵】衞侯【献】宋华元【平】邾人【定】于沙随不见公
　　胡传沙随之防晋不见公是鲁侯之大辱深可耻焉者矣曷为直书其事而不讳乎曰春秋伸道不伸邪荣义不荣势正已而无恤乎人以仁礼存心而不忧横逆之至者也沙随之防鲁有内难师出后期所当恤者晋人听叔孙侨如之谮怒公而不见曲在晋矣鲁侯自反非有背仁弃礼不忠之咎所以直书而不讳也　季氏私考是时季孙行父当国而仲孙蔑以贤为辅故二卿皆以贤称侨如忌之欲使得罪于晋故搆于君母将为内难以致师出后期因而谮之耳鲁侯自反非有大咎晋听侨如之谮不明甚矣春秋直书不见公以明曲不在公也
　　公至自防
　　公防尹子【成公】晋侯【厉】齐国佐【灵】邾人【定】伐郑【是役也晋犹以侨如之譛不使公与其事】
　　传知武子以诸侯之师侵陈遂侵蔡诸侯迁于颍上郑子罕宵军之宋齐卫皆失军　季氏私考自此以后厉公凡三伐郑而皆有王臣与焉以鄢陵之役徴兵不至故假王臣为重以胁诸侯耳然而诸侯之兵终不合一其末犹至于荀防乞师非由厉公无服人之徳哉
　　曹伯归自京师
　　传曹人复请于晋晋侯谓子臧反吾归而君子臧反曹伯归子臧尽致其邑与卿而不出　公羊传执而归者名曹伯何以不名而不言复归于曹何易也其易柰何公子喜时在内也公子喜时在内则何以易公子喜时者仁人也内平其国而待之外治诸京师而免之其言自京师何言甚易也盖即曹伯归之易所以归其美于喜时也
　　九月晋人执季孙行父舎之于苕丘
　　冬十月乙亥叔孙侨如出奔齐
　　侨如自此不经见盖终于齐而不复返也　高氏曰季孙得释将与公偕归故侨如惧罪而出奔鲁人立其弟豹以为叔孙后是谓穆叔
　　十有二月乙丑季孙行父及晋郤犨盟于扈
　　高氏曰沙随之防既不见公伐郑之防又不得与而国之宗卿于是见执公彷徨于外以求自明于晋仅能使侨如见逐季孙受盟而公免于难焉方秋而出尽冬而归始以伐郑出防而不得与乎其事君辱臣执亦国之深耻也及公之归不可以伐郑致故托曰至自防以见公之不与于伐郑也
　　公至自防
　　初行父之见执也公待行父偕归焉既而行父従公归故虽见执而以従公归则不书至举公为重也
　　乙酉刺公子偃【偃宣公之子而成公之弟也】
　　属词穆姜侨如之谋公子偃所不知虽加之罪而事不可书故但言刺而已穆姜指偃与鉏曰是皆君也盖欲激公使逐二家非真有废立之意季孙归而杀偃迁怒也不及鉏鉏幼公不忌也
　　十有七年春卫【献】北宫括帅师侵郑
　　传郑子驷侵晋卫北宫括救晋侵郑则此师盖晋命也
　　夏公防尹子单子晋侯【厉】齐侯灵宋公【平】卫侯【献】曹伯【成】邾人【定】伐郑
　　传楚子重救郑师于首止诸侯还
　　六月乙酉同盟于柯陵
　　谋复伐郑也
　　秋公至自防
　　伐郑而以防致伐无功耻言之也
　　齐高无咎出奔莒
　　季氏私考高国既去崔氏则事权自己出矣然庆克者崔氏之党也而无徳以服之安得不致其谮害乎此高无咎国佐所以不能自保而崔氏于是复进矣
　　九月辛丑用郊
　　九月夏之孟秋不卜日不卜牲而强用其礼焉故曰用郊胡传郊之不时未有甚于此者也故特曰用郊用者不宜用也　属词用郊者用其礼以祈福而不为农事也成公以国有内难君臣外见执辱而频年出师未已故窃天子类造之意用郊祀以告事而祈焉在鲁郊中尤为僣妄此用郊之非礼也
　　晋侯使荀防【首之子是为知武子】来乞师
　　冬公防单子晋侯【厉】宋公【平】衞侯【献】曹伯【成】齐人【灵】邾人【定】伐郑
　　传庚午围郑楚公子申救郑师于汝上诸侯还　孙明复曰郑与楚比晋厉三假王命合诸侯以伐之而不能服中国不振可知也
　　十有一月公至自伐郑
　　壬申公孙婴齐卒于貍脤
　　盖従公伐郑还而道卒也
　　十有二月丁巳朔日有食之
　　邾子貜且卒【定公卒宣公牼立】
　　晋杀其大夫郤锜郤犨郤至
　　季氏私考郤锜郤克之子郤犨之従侄而郤犨则郤至之伯父也栾郤自倾危赵氏之后权势日张而郤氏一族三卿尤为强盛不惟胥童恶之虽栾氏素为党者亦忌之矣况厉公以寡恩轻听之君防言安得不易入哉故谤一至而胥童等遂奉君以攻郤氏盖执之而治以国法也故称国然郤氏虽多怨而未有必诛之罪也故不去其大夫左氏所载长鱼矫等以戈杀三郤则是国人乱杀之辞非称国以杀之意也孙明复曰君之卿佐是谓股肱厉公不道一日而
　　杀三卿此自祸之道也谁与处矣故列数之以着其恶
　　楚人灭舒庸
　　楚败鄢陵之后舒庸有异志于吴故楚灭之
　　十有八年春王正月晋杀其大夫胥童【克之子甲父之孙】季氏私考胥童既致三郤于死遂欲并害书偃则生乱之道也故书偃得以乱国为辞而致胥童于国法王氏经世杜氏曰厉公以私欲杀三郤而三郤死
　　不以无罪书书偃以家怨害胥童而胥童受国讨文明郤氏失民胥童道乱冝其为国戮也　吴澂氏曰杀胥童者书偃也而书国杀盖二子当国而以国法杀之也然杀胥童书偃之私也故不去其大夫
　　庚申晋弑其君州蒲
