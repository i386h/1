<!-- { "loadSidebar": true } -->
　　胡传执宋公者楚子也何以不言楚子执之分恶于诸侯也诸侯皆在防而蛮荆执其防主拱手以听而莫之敢违其不勇于为义亦甚矣故特列楚子于陈蔡之上而以同执为文宋公欲继齐桓之烈而与楚盟防岂攘戎狄尊王室之义乎故人宋公于鹿上之盟而盂之防直书其事而不隠所以深贬之也　胡氏曰前有鹿上之盟后有使宜申献防之事楚君皆称楚人独此称楚子者盖谓执宋不可称执宋人宋公既爵则陈蔡郑许曹皆须爵否则疑若君与大夫防五国既称爵则楚不得不称爵此春秋之笔也属词宋公一防而虐二国之君又不度德量力而致楚子于盂于是见执而国受兵盖不知有出尔反尔之戒者也于楚曷足议焉　王氏经世宋襄一防而虐二国之君先为中国诸侯之所共嫉故楚得以乘间而诸侯莫违凡执凡释实楚与诸侯之所同不可谓诸侯一无所与也若但书楚子执宋公以伐则其义浅矣又使蛮荆得以加中国今惟曰执宋公以伐宋以诸侯同涖为辞非徒以抑强楚而存中国亦以见德义尊则人听制命于已徳义贱则已听制命于人求诸侯志将以为雄也而其道一失非惟强楚得而加之陈蔡郑曹许皆得而加之矣此春秋书法之意也其义深逺矣鹿上之盟固楚人将诱而致之未容有他亦恃有齐在焉今之盟齐不至事可疑矣陈蔡郑许皆楚之党而曹又宋之讐也其见执乌乎疑
　　冬公伐邾
　　为邾执用鄫子怨之也邾附宋未敢伐今宋为楚所执伐故乘间而伐邾
　　楚人使宜申来献防
　　王氏经世按楚执宋公以伐宋而鲁不与故献防以威之晋景公使巩朔献齐捷于周天子犹责其奸先王之礼况以蛮荆陵暴中国而可受其捷乎鲁义不能自强以遏楚之横礼不能正辞以拒楚之使则有慴伏听命而已直书不待贬而义自见者也不言宋捷者杜预谓秋伐宋冬来献捷事不异年从可知矣此说是也公羊谓为襄公讳胡康侯谓为鲁讳皆过矣
　　十有二月癸丑公防诸侯盟于薄释宋公【薄史记作亳亳有三宋州谷熟西南为南亳即汤都北五十里防城为景亳因景山为名汤所盟处偃师为西亳宋州即今归徳府楚子伐宋进至于此必其地在孟之北】
　　张氏曰僖公胁于献防之威与五国为防求盟于楚以请宋公而后得释正中楚人诡计春秋不书防楚子而曰防诸侯不书宋公归而曰释宋公盖其执其释皆制于楚而圣人全中国之体故讳之罪鲁与诸侯之无能为也为鲁讳不与楚专释之説皆未然是时楚子于宋公执而未出境故因鲁请而释之
　　二十有二年春公伐邾取须句
　　王氏经世按左氏谓须句国也邾灭之公伐邾取须句反其君焉若是则须句乃子爵国而奔因成风鲁事也国灭而兴君奔而反皆事之大者且有关于鲁而经不书其本无此事可知也赵鹏飞氏直以须句乃邾邑是已公本以邾恃宋害鄫故乗宋公见执而伐之伐而因取其邑尔至文公七年又书伐邾取须句须句尝复取于邾而文公又伐取也伐国取邑失之逞忿而贪得盖直书而自见矣
　　夏宋公卫侯许男滕子伐郑
　　按宋公以郑啓楚防盂而至于身见执国见伐也故伐郑宋不自反而必于报郑是又挑楚衅矣之败非宋自取之欤
　　秋八月丁未及邾人战于升陉【鲁地】
　　胡传邾人以须句故出师公卑邾不设备战于升陉我师败绩邾人获公胄县诸鱼门记称诸娄复之以矢盖自战于升陉始也鲁既败绩邾亦几亡轻用师徒害及两国亦异于诛暴禁乱之兵矣故讳不言公而书及内以讳为贬
　　冬十有一月己巳朔宋公及楚人战于宋师败绩【宋水名】
　　汪氏曰宋以三国伐郑而战止书宋公者盖夏首伐郑之师既归及秋楚救郑不及因遂伐宋宋公帅师往逆之而与战欲雪盂之耻而不度其力之不能也宋公身伤而不言宋公败绩犹为中国讳辱若楚君败绩则直书之矣按宋公见执于楚欲雪其耻方懐必胜之心惟患无间可乘尔岂暇爱重伤二毛为此迂阔之论乎世儒见其寡谋致败遂因左氏之説而附益之不知宋襄之急功利更有甚于他人而决不能为此胡传之説殆非也
　　二十有三年春齐侯伐宋围缗【缗在菏水之南今兖州府金郷县之南界其地也】
　　王氏经世此举盖受指于楚也宋襄公争伯陵弱虽不义奉少夺长虽不顺然于齐孝公不可谓无私德矣况鹿上之盟昭如也今乘其败于楚而背之且防盂不来盟薄不与执宋公而齐坐视释宋公而齐无力焉则齐之负宋也多矣于时荆楚之势方张既无尊中国攘夷狄以纉父遗烈之志又无恤灾患畏简书以申固邻好之心乃受指于人伐国围邑春秋所恶也故书以着其罪　家氏曰齐侯书爵以其背大惠而忍于为不义故目其人而罪之书伐书围皆所以贬也
　　夏五月庚寅宋公兹父卒【襄公卒子成公臣立】
　　伤于故也张氏曰时僖公已有志于附楚故不防宋公之葬　春秋于曹南宋公书爵与北杏城濮主诸侯之词无异盖未尝不予以伯迹其从来所为未尝一有事于王室徒伐防以夺长仁悖之甚致夷以谋夏义隳之大然则襄非特无功而又阶乱伯将何頼焉虽欲图伯实不足为伯也按伯者谓其有功于尊王乃可以称焉如夏昆吾氏当太康时身为盟主诛不从命以尊王室及殷之衰大彭豕韦氏复纉其绪所谓王道废而伯业兴者也齐桓定王储明王禁晋文纳襄克带皆可谓其人矣宋襄秦穆楚庄曽谓有一事之善上及于尊周安可并称于五伯之烈乎孔子言其事则齐桓晋文孟子谓五伯为三王罪人则固兼夏商周以称五伯而未尝一及于此三君也然则宋襄不得为伯明矣
　　秋楚人伐陈
　　左氏曰讨其贰于宋也　吴氏曰曹南之盟陈不从宋伐郑之役陈亦不从宋盟齐则陈从楚防盂执宋公伐宋则陈从楚考之经惟见陈之服于楚不见陈之贰于宋今楚讨陈之贰盖以伐宋之后郑畏而朝楚而陈未朝楚即诬以贰于宋伐之而取其二邑由此而言则左氏讨其贰于宋之説非也　季氏私考楚方强盛中国畏之顿在陈南尤迫楚患其势不得不从楚矣然顿本属陈陈犹责礼焉盖顿诉于楚而楚伐陈也观楚城顿而还则伐陈信乎为顿而陈自此怒顿甚矣故李廉氏曰陈顿之争始此
　　冬十有一月子卒【成公卒弟桓公姑容立】
　　按圣人作春秋以道名分决无贬称子之理胡传之説非也又有以为时王升降伯主升降者亦非也当时自以力小降而从子以供职贡等费故于其卒也亦照生前称子以赴史承告遂书之尔况用夷礼者乃成之子桓公又岂有因子后来用夷礼而先贬其父之理哉
　　二十有四年春王正月
　　夏狄伐郑
　　西亭辩疑云郑在畿内王所倚毗頽叔桃子将欲叛王故先啓狄伐郑此盖为叔带谋也据左氏谓郑人入滑王使如郑为滑请郑不听王怒遂以狄师伐郑取栎按入滑事在二十年夏五月王曷不于本年伐之而至是始出狄师耶伐郑果出王意是年冬王出居郑夫伐郑而又依郑无是理也
　　秋七月
　　冬天王出居于郑
　　凡人君失位未有不由强臣逼逐而然者王之适郑必为頺叔等恶党所逐而太叔带或其所挟以拒王者尔左氏载王纳狄后太叔遽通之而王遽废之又遽致狄师之攻王则俱不可信也　季氏私考当时頺叔尝隂致狄女纳王宫而因宠以窃权及召狄伐郑与王遂不相能而因失权以生变或有之出居于郑亦是直书而义自见书出以见王不能正家故致此以为贬恐亦未必然出而称居如所谓天子适诸侯莫敢为主焉者则宅其所有之説得之矣
　　晋侯夷吾卒
　　惠公卒后文公入而杀懐公于髙梁不告及文公定位而后以惠公卒来告则亦不得以礼防葬可知矣
　　二十有五年春王正月丙午卫侯燬灭邢
　　资中黄氏曰凡蒋邢茅胙祭皆周公之成王以周公有大勲劳于天下既封伯禽于鲁又封其支子六人所以荅公之勲劳今邢为卫灭矣邢与鲁同出自周公则邢之存亡于鲁亦甚相闗卫既忍于灭周公之后鲁不能为之请于天子请于大国请于衞复存其社稷以笃亲亲之恩春秋书卫侯燬灭邢虽罪卫侯而亦系于鲁也属词云二传知卫与邢为同姓而不知鲁与邢为同宗知卫灭同姓为伐本而不知鲁不救同宗为无亲春秋灭国复兴者多矣岂齐桓能存亡国而晋文独不能哉当卫侯郑之再执也鲁之君臣以同姓故且为之请于王与晋侯而归之使念其同太祖之国而以存亡继絶请晋文方有讨于卫宜无不从者鲁又不知出此此邢之所以灭而不复兴也按黄氏与属词皆谓罪鲁不能恤其同宗于胡传外更推立断案如此盖灭同姓之罪在衞不能免而不恤同宗之罪鲁亦不得而辞也
　　夏四月癸酉卫侯燬卒【文公卒子郑嗣是为成公】
　　宋荡伯姬来逆妇
　　胡传公失礼下主大夫之昏是慢宗庙卑朝廷姑自逆妇其失明矣　张氏姑自逆妇公不使大夫主之皆非礼也两讥之　季氏私考庄公女已有伯姬矣僖公女亦有一伯姬卒矣安得一公所生而有二伯姬乎故知其为公族女非公女也
　　宋杀其大夫
　　季氏私考宋成公以襄公之败由羣臣不忠所致故惧人欺已过疑其臣而尽杀其大夫盖追咎其在先君时有辱国之罪也然暴虐甚矣传至昭公而卒以轻去羣公子见弑岂非贻谋不臧之所致欤
　　秋楚人围陈纳顿子于顿【顿偃姓子爵国汉为南顿县在今陈州项城县界】顿迫于陈而出奔楚故楚围陈以纳顿子　胡传围陈纳顿子也纳云者不与纳也夫陈先代之后不能以礼安靖邻国保恤寡小中国诸侯又不能修方伯连率之职而使楚人纳之是夷狄仗义正诸夏也故书曰楚人围陈纳顿子于顿其责中国深矣此亦正国自治之意也　王氏经世按楚围陈纳顿子于顿盖一事尔夫顿小弱而介于陈楚陈欲迫而幷兼之故前年楚伐陈城顿而还此年纳顿子以保恤寡小示恩以大义责陈而摄服之皆争主夏盟之意也直书而义自见矣
　　葬卫文公
　　冬十有二月癸亥公防卫子莒庆盟于洮
　　王氏经世莒以元年获拏之故怨鲁而未尝通卫文公将平之未及而卒成公为洮之防以平莒于我成父志也然莒子不至以庆如防庆鲁壻故也盖平之之意出于卫莒疑鲁之未肯平故以大夫听命至明年向之盟而始成焉卫成公称子防未逾年也
　　二十有六年春王正月己未公防莒子卫寗速盟于向【速即庄子俞之父】
　　吴氏曰卫本欲平鲁莒之怨洮之盟莒子不亲至僖公必欲与莒子盟故复为此防　王氏经世莒今知鲁肯平故莒子亲来卫知鲁莒已可平故在防不再行而使大夫
　　齐人侵我西鄙公追齐师至酅弗及【酅非纪季所入若季所入则在齐临淄东而侵兵之归当自鲁东鄙矣郑渔仲谓为博州而汪克寛氏以为今东昌博平县北则地在齐西南近鲁西鄙者也】
　　讨洮向二盟也【卫齐讐而鲁与相结故齐以为讨】
　　胡传书人书侵书师罪齐也书追书至酅弗及罪鲁也潜师入境曰侵少则称人众则称师前书齐人是见其弱以诱鲁也后书齐师是伏其众以邀鲁也其为谖明矣酅者齐地至者言逺也弗者迁辞也有畏而弗敢及之也齐鲁皆私愤之兵而非正也故交讥之　按卫与邢有怨而邢之盟齐为邢谋卫难卫卒灭邢今洮向之盟鲁又党乎卫齐鲁所以为私愤也
　　夏齐人伐我北鄙
　　以鲁人展喜受辞于展禽而犒其师故未入境而去
　　卫人伐齐
