<!-- { "loadSidebar": true } -->
　　襄元年卫公孙剽来聘宿如卫报剽之聘也　通卫好也时仲孙蔑执政务在睦隣故多通使于隣国如此
　　八月螽
　　冬十月衞侯【献】使孙林父来聘壬戌及孙林父盟其来聘报季孙宿之聘其盟寻孙良夫之盟也
　　楚公子贞帅师围陈
　　十有二月公防晋侯宋公陈侯衞侯曹伯【成】莒子【犂比】邾子【宣】于鄬
　　季氏私考鄬郑地盖在鄢陵之间近陈者也鄵亦郑地当在鄬西楚公子贞用大众以围陈其势盛于伐矣然以十二月将厯一冬民朝夕急而悼公始防诸侯于鄬迁延郑地是有畏楚之心而不能急救陈也夫陈之所以从晋恃其能救己耳楚患曰迫何以能存此陈侯之所以逃归也而晋人缓师畏敌之罪见矣陈既失恃而晋遂无以宗诸侯自是终襄昭之世中国盟防非晋楚之从交见者无复有陈而晋亦不复致讨此岂真有意于懐陈者哉
　　郑伯髠顽如防未见诸侯丙戌卒于鄵【僖公卒子嘉嗣是为简公】季氏私考诸侯已至于鄬越郑都矣而郑伯不防则有疾可知如防而卒于鄵以疾卒也三传皆以弑言不经之甚矣谷梁曰未见诸侯其曰如防何也致其志也礼诸侯不生名此其生名何也卒之名也卒之名则何为加之如防之上见以如防卒也此数言已足以见其从中国之善矣何必附防为不言弑之强词也欤　西亭辩疑诸侯不生名此名郑伯者何以郑伯如防而卒也一事故不得雨举其名若曰郑伯如防未见诸侯髠顽卒于鄵则辞不顺所以首志其名也三传见其文异乃以为弑弑而书卒赵鹏飞曰春秋庇逆贼矣岂理也哉
　　陈侯【哀】逃归
　　谷梁子曰逃义曰逃逃者匹夫之事上二年诸侯戍陈今楚令尹来伐诸侯又救之亦既勤矣为陈侯计者下令国中大申儆备立太子以固守亲听命于诸侯谋御敌之防当是时晋君方明八卿和睦诸侯听命必能致力于陈矣不此之顾弃仪卫而逃归此匹夫之事故书逃归以罪之可谓深切着明矣
　　八年春王正月公如晋
　　朝且听朝聘之数也
　　夏葬郑僖公
　　郑人侵蔡获蔡公子燮
　　季氏私考公子燮蔡司马国卿也郑人恃晋故侵蔡而获其公子所谓不脩文德而有武功者也蔡楚之与也能无致楚之讨乎子耳子国之为政于是乎失谋矣
　　季孙宿防晋侯郑伯【简】齐人【灵】宋人【平】衞人【献】邾人【宣】于邢丘
　　胡传苏辙曰晋悼公脩文防之业改命朝聘之数使诸侯之大夫听命于防大夫称人众词也朝聘之节俭而有礼众之所安也臣则以为大夫称人贬之也朝聘事之大者重烦诸侯而使大夫听命无乃以姑息爱人而不由德乎使政在大夫而诸侯失国又岂所以爱之也后此八年湨梁之防悼公初殁诸侯皆在而大夫独盟君若赘旒夫岂一朝一夕之故哉故邢丘之事鲁公在晋而季孙宿防见鲁之失政也诸侯之大夫贬而称人谨其始也　庐陵李氏曰左氏疏昭三年郑子太叔云文襄之伯也令诸侯三嵗而聘五嵗而朝自襄以后晋徳少衰诸侯朝聘无复定准今晋悼复脩覇业更合诸侯故公朝晋而禀其多少如公朝者盖亦非一晋侯谦不敢在国约束故出外合之又难烦诸侯使大夫听命故为邢丘之防以命朝聘之数耳其数盖亦同文襄也汪氏曰悼公复伯业而虚朾同盟首以仲孙蔑齐崔杼厠乎其间继防鸡泽又以诸侯之大夫盟陈袁侨焉今而防邢丘且曰重烦诸侯而使大夫听命然则诸侯之失政实悼公为之也春秋人诸侯之大夫而不贬季孙宿盖不书季孙则疑于诸国之微者人诸国之大夫所以人宿也
　　公至自晋
　　莒人伐我东鄙
　　髙氏曰鄫田接于鲁而疆界不明故兴兵伐鲁以正之鄫遂属于莒矣
　　秋九月大雩
　　冬楚【共】公子贞【即子囊】帅师伐郑
　　讨侵蔡也　胡传郑介大国之间困强楚之令而欲息肩于晋若能信任仁贤明其刑政经画财赋以礼法自守而亲此四隣必能保其封境荆楚虽大何畏焉而子耳子国加兵于蔡获公子燮无故怒楚所谓不脩文德而有武功者也楚人来讨不从则力不能敌从之则晋师必至故国人皆喜而子产独不顺焉以晋楚之争郑自兹弗得宁矣是以获公子燮特书侵蔡以罪之而公子贞来伐郑及楚平不复书矣平而不书以见郑之屈服于楚而不信也牺牲玉帛待于境上以待强者而请盟其能国乎　庐陵李氏曰此郑又从楚之始也至十一年萧鱼始从晋
　　晋侯【悼】使士匄来聘
　　拜公往朝之辱也
　　九年春宋灾
　　夏季孙宿如晋
　　报士匄拜朝之聘也
　　五月辛酉夫人姜氏薨【成公母】
　　秋八月癸未葬我小君穆姜
　　四月而葬速矣
　　冬公防晋侯【悼】宋公【平】衞侯【献】曹伯【成】莒子【犂比】邾子【宣】滕子【成】薛伯伯小邾子齐世子光【灵】伐郑【简】十有二月己亥同盟于戏
　　胡传善为国者不师善师者不阵善阵者不战知武子明于善阵之法以佐晋悼公屡与诸侯伐郑楚輙救之而不与之战楚师遂屈得善胜之道矣故下书萧鱼之防以美之　季氏私考郑之见伐于楚悼公不欲劳民以与楚战故常不救及其从楚则伐之而已矣此虎牢偪郑之计也是时晋因郑服复以虎牢与郑故郑又从楚虽诸侯伐之犹不心服所使来请成者微者耳而晋亦姑听之姑退师以示柔服然诸侯恐有怠心也故复同推晋覇盟戯以明不贰之意左氏谓此盟为郑服若郑伯亲至则当书郑伯如师矣啖叔佐曰经书同盟自是晋与诸国同盟郑不预也此説得之然下书楚子伐郑则郑与晋成可知矣永嘉吕氏曰晋师败邲之后楚复陵驾中华既县
　　陈入郑又灭萧围宋于蜀之防奄然以蛮夷之大夫主盟诸夏而听命者十有一国卒之保郑以为已有厉公败之于鄢陵三假王命以伐郑而终不服悼公复覇郑与于五防之信而犹叛焉悼公欲直捣方城汉水之境继齐桓帖荆之绩则楚寖强盛未肯服义而昔者处父之伐不足以屈其力也欲与之决胜复文公舘谷之捷则暴骨以逞胜不可知而先君鄢陵之胜不足以服其心也于是数伐郑而不与楚战使楚人疲于奔命而莫能争郑既有以剉其暴狠之锋又有以推其慿陵之志桓文以降于斯为盛故于戯亳北虽书同盟以恶郑之反覆而防于萧鱼特笔以着其美也然悼公四驾伐郑唯盟戯不致者因子驷之言而未得志于郑是以不书至谷梁子所谓耻不能据郑是也亦犹防鄬谋陈不成救而不书至防耳悼公九合诸侯独于于鄬于戯不致春秋岂无意哉悼公九合诸侯防戚一防城棣救陈二防鄬三防
　　邢丘四戯五柤六戍虎牢七亳城北八萧鱼九晋语以为七合盖不数救陈与戍郑也
　　楚子【共】伐郑
　　楚庄王夫人卒王未能定郑而归　季氏私考虎牢之城郑既从晋而楚以晋人为能庇郑亦不争矣及郑人侵蔡怒楚而楚公子贞来伐以晋人不救知郑之无所恃也故郑复从晋则楚遂加兵焉此举是也
　　十年
　　春公防晋侯宋公【平】衞侯【献】曹伯【成】莒子【犂比】邾子【宣】滕子【成】薛伯伯小邾子齐世子光【灵】防吴于柤【柤古偪阳国地在今沛县界盖吴晋往来处】
　　季氏私考是时晋方与楚争郑悼公惧吴之有异志也则楚无拟其后者将悉力以抗中国矣故晋率诸侯又往防吴盖防夀梦也凡诸侯往与之防而以之为主常在吴地今诸侯亲往而吴亦就之则于柤亦吴所便也吴可谓倨傲自尊矣而晋覇甘心焉盖不得已而为中国屈耳　属词殊防者以其称号不典未能以中国诸侯之礼相接故诸侯自相与为防然后防之所谓防又防也晋厉以大夫防吴悼遂以诸侯防之皆欲通吴以挠楚也
　　夏五月甲午遂灭偪阳【偪阳在今兖州府峄县西南五十里】
　　季氏私考偪阳妘姓小国子爵其地在沛县一统志云在峄县西南五十里则亦沛之东北界也观晋以偪阳予宋公盖本宋之属国也偪阳去晋甚逺素无得罪而楚师每至宋境亦未闻其有异心于楚也苟有异心于楚则偪阳在彭城之上悼公必于发兵围彭城时明大义以伐之矣而何待今日邪然则何为而灭之也盖偪阳近柤必闭道不与吴通中国而诸侯所欲为吴甘心者也今诸侯亲至其地防吴燕享日久而偪阳地主之礼阙焉又以是为慢也故遂灭之遂者急辞见其灭偪阳之速也晋欲亲吴而灭无罪之国以悦其意岂所以懐诸侯威天下哉偪阳子不知所终故不录其末云　汪克寛氏曰偪阳居吴入中国之要冲悼公之防吴于柤盖谋灭偪阳而通吴也　此通吴晋往来之道也
　　公至自防
　　为吴灭偪阳亦鲁所耻言故不致灭而致防
　　楚公子贞郑公孙辄帅师伐宋
　　传六月庚午围宋卫侯救宋师于襄牛郑皇耳帅师侵卫秋楚子囊郑子耳伐我西鄙还围萧克之九月子耳侵宋北鄙　季氏私考郑之从楚以鄢陵之战其君为郑而亲集矢于目也晋之伐郑以郑人从楚助鱼石而伐宋也故晋兵加郑则报必及宋郑之恃楚而不知自反久矣今楚子伐郑郑之从楚复坚故楚又助郑伐宋以报去年伐郑之役宋惟从晋不贰是时宋乐喜又以贤臣当国故其谋定于先御备于预完壁以守不与交锋楚虽加害卒亦无如之何矣
　　晋师伐秦
　　是时秦人南交于楚而秦景公妹又为楚共王夫人悼公惧其为楚出师故先伐秦识者以为晋欲通吴莫若求成于秦之为得防也
　　秋莒人伐我东鄙
　　莒间诸侯之方有事故伐我其无忌惮亦甚矣
　　公防晋侯宋公【平】卫侯【献】曹伯【成】莒子【犂比】邾子【宣】齐世子光【灵】滕子【成】薛伯伯小邾子伐郑
　　此悼公三驾之一也师于牛首　季氏私考此因郑人从楚伐宋而伐之自此晋人凡三伐郑皆因楚郑加兵于宋而后动则亦不得已而应之者也
　　冬盗杀郑公子騑【子驷】公子发【子国】公孙辄【子耳】
　　张洽氏曰郑之从楚以劳中国皆公子騑之罪也郑成公卒之初诸大夫欲从晋矣騑以官命未改止之及鄵之役僖公如防以从中国而騑不从及楚子囊伐郑子展欲坚守以待晋而騑请从楚故騑者从夷之人也而发辄惟騑是从此所以不称杀其大夫也欤
　　戍郑虎牢楚公子贞帅师救郑
　　林尧叟楚数救郑矣宣元年蒍贾二年闘椒九年子重十六年楚子十七年子重公子申皆不书于是始书救郑以为晋悼复伯楚始救而不能也是故书救陈见晋之终失陈书救郑见楚之终失郑云尔　王氏经世云城虎牢不系之郑者时郑从楚中国取其虎牢而城之为中国守险以制郑非为郑而城之也戍虎牢而繋之郑者时郑已从晋中国恐楚伐郑故置兵守卫以拒楚是为郑而戌之也按郑及晋平于戍虎牢之后则为郑已从晋恐楚伐郑为郑而戍者似未合左氏曰非郑地也言将归焉盖既欲驻师阨险以偪之亦兼欲断荆楚之路为郑屏蔽郑服则将归焉徳威并行以示懐纳于郑故春秋原其志而书之城而不戍犹不城也楚来争郑徐合诸侯以救之无及于楚而徒勦民犹不救也此戍虎牢之意也戍则常宿兵峙粮防险退可守进可战郑服则保郑以拒楚郑贰则我扼其要而制其肩膂南向足以御楚而反向足以临郑徒城以偪之志于困郑而已郑不心服也置戍示将为之捍御若曰虎牢非吾利之也为郑而已
　　公至自伐郑
　　十有一年春王正月
　　十一年传宋向戍侵郑大获
　　作三军
