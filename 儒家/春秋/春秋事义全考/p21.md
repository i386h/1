<!-- { "loadSidebar": true } -->
　　洮之盟故也　吴氏曰卫平莒鲁齐何与焉洮向二盟虽渎其过在鲁非齐所当问也齐孝公乃连兴侵伐之师非义甚矣其致卫之伐与鲁之伐皆自取之也　李廉曰鲁助无亏者也孝公怨之尚宜宋卫纳孝公者也亦不能固其交孝公之坠先业宜哉
　　公子遂如楚乞师【公子遂是为襄仲居东门因号东门氏】
　　按齐伐我北鄙而展喜奉展禽之辞命以却之齐已服而退矣鲁但宜用展禽为政自可以折冲胜难于方来也何至外乞楚师而臧文仲为之介圣人窃位之叹殆因此而发欤鲁之以蛮夷残中国其为国无谋而用兵非义也直书而罪自见矣
　　秋楚人灭夔以夔子归【夔芉姓国楚君熊挚之后今荆州府归州东二十里有故夔子城当时夔祖熊挚固不得逺祀其上祖也】
　　按夔子爵而不名为其无罪见灭不当去其爵斥其名胡氏之说是也若楚之书人则由楚子頵名未登于春秋故尔盖楚自武王始见于传文王始见经犹以州举至成王而后书楚人盂之防以法当目其君尝书楚子矣而后复人之頵之名非遇弑不登于春秋也此安得以为待夷狄之体耶盖灭同姓之罪直书而自见矣固不在书名不书名也
　　冬楚人伐宋围缗
　　宋成公忘其父盂执战之雠前年与楚平而往朝之非矣今而即晋盖知文公之可依頼而然可谓能从义者虽不免于今之伐而见围而后此之仗晋以得解也终頼之矣若楚之暴则不待贬也
　　公以楚师伐齐取谷公至自伐齐
　　胡传楚强鲁弱而能用其师进退在已故特书曰以以者不以者也夫背华即夷取人之邑为已有失正甚矣患之起必自此始其致危之也
　　二十有七年春子来朝
　　成公弟桓公也其来朝犹用子礼公卑不共也以礼币之从子爵力不给尔鲁以是为不共故卑杞非谓其用夷礼也
　　夏六月庚寅齐侯昭卒【孝公卒弟昭公潘杀其子而立】
　　许氏曰孝公不能继桓以兴间楚之胜而困宋襄又侵伐鲁不已有以知其为谋之不逺矣
　　秋八月乙未葬齐孝公
　　三月而葬速矣
　　乙巳公子遂帅师入
　　责无礼也晋汝叔侯曰夏余而即东夷以爵尊国贫杂用夷俗事或有之然鲁所谓不共无礼直以其玉帛之将不备尔　属词虽先代之后盖防于滕薛其后非齐桓城縁陵以迁之国防亡于淮夷矣岂有资财可以为礼者其来朝鲁将以庇社稷也而鲁反以兵入其国鲁岂能庇杞者乎
　　冬楚人陈侯蔡侯郑伯许男围宋
　　季氏私考鲁与曹卫陈蔡郑许既皆南向宋以父讐义不屈于楚而独不从此楚所以围宋也欤其合陈蔡郑许者皆楚道之所由也曹卫于道少迂则不与围盖为之遥应以絶宋通晋之道也鲁以絶其北道不使通齐既而僖公亲防诸侯盟宋则所以困宋之谋至矣使非晋文侵曹伐卫以决救宋之防则宋将何所恃而不亡乎　按是时楚子亲自围宋既而见晋势之盛身始去之而独留子玉于宋尔公之防诸侯盟于宋为楚子在宋而往防之盖感其乞师之恩而然非为宋也楚自盟齐以来伐陈围陈伐宋无不称人诸侯虽称爵直书从楚围宋而其罪自见矣人楚子所以人诸侯之説乃得之谷梁似不必然
　　十有二月甲戌公防诸侯盟于宋
　　楚围宋而公防诸侯盟宋其从楚之罪亦直书而自见者也
　　二十有八年春晋侯侵曹晋侯伐卫
　　按当时观浴与块晋文于曹卫虽有怨然其所以侵曹伐卫则自为破楚之党与以屈楚而成伯尔即如齐桓之伐楚而侵蔡也岂专为蔡姬荡舟之故哉故知胡氏讥复怨之説未尽　王氏经世再举晋侯自是文势当然侵曹一事也伐卫又一事也不可云晋侯侵曹遂伐卫又不可云晋侯侵曹伐卫故也当时晋文之防莫急于救宋救宋莫先于治曹卫是时楚深入千里顿兵宋坚城之下而吾不即近以乘其弊攻其所必救以致其来以逸待劳以主待客以收万全必胜之功而欲亲帅三军逺造陈蔡之国都讨其从夷之罪且以扼楚人之归路可谓愚矣
　　公子买戍卫不卒戍刺之【买庄公之子僖公庶弟也】
　　属词晋文之兴鲁欲与楚故戍卫其杀公子买惧晋也曰不卒戍乃欺楚之辞史实其诬而罪自见矣
　　楚人救卫
　　按晋侯伐卫仅率孤军楚谓其易与也其大众尚背酅而舎而遣一旅救之晋正欲楚如此当时特以齐秦之兵未至故不与交锋尔　吴氏曰盖楚人分围宋之兵以救卫也狐偃已先料其必然矣　王氏经世晋文不许卫之请盟所以必致楚也盖若许卫之盟楚或知难而退觧宋之围全师而去则无以大创之而絶其再来故不许衞之盟而攻之益急卫楚之婚也卫急矣楚近在宋而不能救则楚弱矣楚岂能但已乎此狐偃所以坐防其必来也抑文公是来专为救宋也向使直趋宋郊楚锋方锐而我迎而与之角非万全之道也孙膑曰夫觧杂乱纷纠者不控卷救鬬者不抟戟批亢捣虚形格势禁则自为觧耳今梁之轻兵锐卒竭于外而老弱疲于内若引兵疾走其都彼必释赵而自救是我一举觧赵之围而收弊于魏也此即晋文之术也
　　三月丙午晋侯入曹执曹伯畀宋人
　　吴氏曰晋之用师于曹卫也实欲致楚而与之战先以假道而啓卫之衅卫既不许则还师自南河济畧侵曹境不深治曹也移师伐卫责其不假道之罪取其邑衞服罪请盟而犹不许以致其君出避鲁戍逃还则楚人不得不救衞矣楚既救衞犹恐其大众先归则又移师临曹入其国而执其君又以曹君畀受围之宋多方以激楚之怒则楚人不得不与晋战矣季氏私考楚率四国围宋晋欲救之必须西连秦
　　东连齐而以宋为内应乃克有济晋文盖已定计如此特以宋围方急而齐秦未来则不得不亲出偏师且以孤军示弱庶楚有玩心而易为力曹近宋出其不意侵掠之彼必奔告于围陈蔡郑许闻之皆有攻所必救之恐虽欲不觧围先去得乎四国既去则楚必退军而宋师方可出而与晋合矣窃谓宋围当觧于此时宋围觧而晋文犹必欲致楚一战于是又亲自正名伐卫楚得简书度必分兵来救则可以牵制而邀击之此皆误楚之计也然所以相持不决者为楚大众背酅而舎与救衞之兵尚相聮属而晋之客兵未集进未可轻尔及齐秦将至晋乃入曹以絶楚人之后使其两军相离不能进退且执曹伯畀宋人以激楚众之怒盖楚之背酅而舎者其地亦近于曹不可舎前军而去故得而牵之也楚为所牵志将急鬬似可以战矣晋文却又迁延以待其惰自三月丙午至四月己巳厯二十四日之久楚志怠矣而后卒然与齐宋秦三国之师欲合以击楚而分兵之救衞者以决战于城濮诱楚易视之而少予得臣以师此又声东击西避坚攻瑕之计也楚人后应不及安得不败而大众闻之惊惶而失措一日之间遂皆望风奔溃矣故城濮书法于楚战曰人而败曰师其以此欤凡此皆以见晋文之谲如此也　王氏经世按楚方救衞晋遽舎衞又出曹之不意入其国执其君分其田畀其雠所以怒楚借秦阳告楚楚必不许又所以怒齐秦也　张氏曰自晋侯侵曹至此春秋着文公致楚与战之由也胡氏节节为之论今不取
　　夏四月己巳晋侯齐师宋师秦师及楚人战于城濮楚师败绩【城濮当在鄄洮之问曹卫界上地也】
　　按自宋被围告急于晋也晋以宋天下之枢又上公欲图伯不可不救宋而楚之强未易以敌也于是因曹伯以致楚于城濮楚败而晋文之伯图啓矣就晋致楚而言诚用谋为多然亦兵家之常且能雪宋执伐之耻觧宋倒悬之困使强楚不敢内侵者十有五年文之功伟矣及者以尊及卑以此及彼之词盖直书城濮战胜以至践土防朝河阳防朝皆纪晋文攘夷尊王盛事与齐桓伐楚召陵首止葵邱防盟同胡氏以为诛其意罪其诈力与桓伐楚之以称遂而讥其专皆非也　季氏私考楚人即救卫之楚人也楚以晋兵易退故少与之师而得臣之大众则在曹南背酅而舎不尽行也晋文本欲示弱故以孤军诱楚救衞而仗齐宋与秦之师夹攻城濮盖齐宋者楚方为患之国而秦师则穆公练习之兵也齐宋必能用命而秦师又敢死之士故合此三国以兾一战取威而楚人正堕其计至此虽欲避而不战而不可得矣及力不能支兵皆奔北晋遂乘胜追逐大众尽摧而得臣亦仓卒不能为谋然则晋所与战者楚救卫之人而败则尽其大众皆败矣故战书楚人而败书楚师以此
　　楚杀其大夫得臣
　　胡传得臣信有罪矣而楚子知其不可敌不能使之勿敌而少与之师又以一败杀之是以师为重而弃其将以与之也是晋再克而楚再败也故称国以杀而不去其官
　　卫侯出奔楚
　　胡传诸侯失国出奔未有不名者卫侯何以不名著文公之罪也初齐晋盟于敛盂衞侯请盟晋人不许是塞其向善之心虽欲自新改辙而其道无由也春秋于衞侯失国出奔不以其罪名之而重文公之咎盖端本议刑责备贤者之意也　楚既败曹卫可复矣而犹不许之复衞侯见曹伯之执以畀宋而未释也故惧而出奔于是晋侯为已甚矣
　　五月癸丑公防晋侯齐侯宋公蔡侯郑伯卫子莒子盟于践土
　　按践土防在今荥泽县西北予尝分守河南由洛阳东经偃师巩县汜水荥泽凡三百余里而至其地襄王既于僖二十五年还入王城则由王城东出三百余里至践土下劳晋侯不为不逺诸传未见明言苐谷梁有此说而胡氏信之尔左氏但云晋侯自城濮还至衡雍作王宫于践土以待王至献楚捷于王当是晋侯胜楚之后作宫于践土谋纳王而因献捷焉王自是合王子虎与诸侯盟始还王城取太叔于温杀之于隰城而赐晋侯以阳樊温原攅茅之田其后晋以温为其所有地防诸侯于此请王出而临之因王讲武而就朝盖自嫌强大不敢拥众入京以震惊宫阙此则再烦王出是实事是两番事西亭辩疑以为河阳乃王还王城所必由之道故因便讲武而诸侯就朝因纳王若然则须过河北复还河南始可入于王城非便道矣殆王孙未尝出外不知所当经行与否而意想以为当然尔今从其践土纳王之说而于温河阳则仍从诸传然诸传以为召王亦非也叔武受盟亦是卫侯出奔之时使元咺奉以听命于防非晋文废置诸侯也此盟晋文以攘楚纳王而遂主盟中夏春秋直书于防见其功之可予如此初未有罪之之意也
　　陈侯如防
　　杜氏曰陈本与楚楚败惧而属晋来不及盟故曰如防属词僖二十八年盟践土朝王所晋文城濮之功尊王定伯不侯再举视齐桓有光故践土之盟书日同于葵丘而其防不书至桓文并称盖以此若后以围许至则齐桓致伐之例也
　　公朝于王所
　　按王将还入王城因晋献捷而受诸侯之朝诸侯因王在而朝于天经地义皆为当然皆无所不可胡氏从谷梁之説以为非其所者非也天王以王室有难而出居于外即就诸侯之朝而动以为非然则勤王之义废而凡为大君者亦难矣此决非春秋之防也
　　六月卫侯郑自楚复归于衞卫元咺出奔晋
　　按叔武始反卫侯未有立乎其位之意也衞侯惧而奔楚晋文废之而立叔武事亦未有明传元咺之立叔武亦或者诉之之词而未必实然如此此其所以因叔武被杀自以为寃而讼之于晋也以臣讼君诚大不可然寃则诚然寃矣当时卫侯未曽亲杀叔武苐因听或人之言而杀咺之子角又先期而入也其前驱探知公意所在遂迎其防杀叔武尔实与公杀之同然犹以杀叔武之时枕之股而哭之且杀犬焉则或犹自艾之心也故春秋犹意其误而望其能改不然岂有弟而可以误杀而犹待再及公子瑕而后絶之深耶春秋恕待卫侯故虽书名而称复归以此
