<!-- { "loadSidebar": true } -->
　　十有二月己未公薨于干侯
　　胡传昭公在外八年终以客死为天下笑何也鲁自季友受费以为上卿至于意如专执国命四世矣其臣皆季氏之孚也其民皆季氏之获也而昭公有一子家驹言不见聼计不行也不能复国宜矣故春秋详录其所因为后世戒　庐陵李氏曰昭公在位二十四年居郓四年客干侯三年乃鲁国衰惰不振之君也当其初年居防无慼容而父子之亲防娶妻以同姓而夫妇之伦乖立国立身之本皆无矣季氏之祸虽积习于成襄之世然取郓而不能正纳牟夷而不能却大雩大雨雹天戒屡见而不知警舍中军搜于红军政尽失而不能收卒之得罪于伯主则五如晋而不得入十三国同盟而不得与昭公果何以保其国哉当是时齐有陈氏晋有六卿与三家声势相倚迭为辅车宜昭公之不入也史墨之言其论鲁事则善矣毋乃速三晋为诸侯之势乎






　　春秋事义全考卷十四
<经部,春秋类,春秋事义全考>
　　钦定四库全书
　　春秋事义全考卷十五　　　明　姜寳　撰定公【名宋襄公庶子昭公弟安民大惠曰定】
　　元年春王三月晋人执宋仲防于京师
　　西亭辨疑公谷欲发定无正之义乃分春王二字为一节晋人执宋仲防为一节胡氏因之致使经义反晦况定公即位于六月戊辰此时位尚未定春秋岂可预责其罪邪盖是年正月无事三月有执宋仲防事故书之其义责晋非责鲁二节合防自明　按定公无正似难以不书正月上见盖正月无事则连至三月有事而始书定不承国于先君自是其无正处然圣人未必借不书正月以发其义如此也　王氏经世按周衰诸侯不享觐天子之在者唯号与祭仅存城成周诸侯之大夫犹相帅以从王事得变之正者也晋人执宋仲防于京师犹以王事讨有罪亦变之正者也其归诸王吏与自治皆不可知但既执于京师则不可复云归之京师以大义而论则以王事执有罪固视其他之擅命者不同矣春秋不应舍仲防而专苛责晋人也然则称人盖全之也称君则不在防称臣则嫌于与之专执也
　　夏六月癸亥公之防至自干侯戊辰公即位
　　胡传昭公之薨已越葬期犹未得返至于六月癸亥然后防至而定之即位乃在是月之戊辰盖迟速进退为意如所制不得专也春秋详书非为后法乃见诸行事为永鉴尔　季氏私考昭公既薨鲁羣臣必当即议立君矣以左氏考之则昭公生务人及公衍二子从在干侯虽有其人则亦季氏之所忌不敢复入矣公子宋以昭公母弟虽亦从公在外然于季孙无忌子家覊所谓貌而出者也故防至壊隤而宋先入正为国久无君也意如必欲抑使听已所为故不以时定位意如之于昭公礼皆从薄如葬则太速祔则太迟是也岂为丧纪而君宋于五日之后哉况昭公丧自外归殓事已毕何待五日而后殡乎不过假此以持宋而市已掖立之恩耳
　　秋七月癸巳葬我君昭公
　　昭公薨半年余始以其丧归归及逾月而遽葬鲁臣子既无礼且无恩矣当时如仲孙何忌学礼于圣门而亦听意如专制如此可慨也
　　立炀宫
　　胡传炀公伯禽之子其曰立者不宜立也丧事即逺有进而无退宫庙即逺有毁而无立　季氏先祷于炀宫求君不入至此又谓炀公以弟继考公犹定公以弟继昭公也盖既欲报己之私而又欲掩己之失故立炀宫其非礼固不待言也
　　冬十月陨霜杀菽
　　胡传谷梁子曰菽举重也【举难杀者而言他苖亦伤可知】未可以杀而杀举重可杀而不杀举轻其象则刑罸不中之应
　　二年春王正月夏五月壬辰雉门及两观灾
　　王氏经世孔氏曰雉门公宫南门之中门也释名云观谓之阙周礼象魏郑众云象魏阙也刘熈释名云阙在门两旁中央阙然为道也崔豹云盖为二台于门外作楼于上然则其上县法象其状魏魏然髙大谓之象魏使人观之又谓之观也是观与象魏阙一物而三名也观与雉门俱灾则两观在雉门之两旁矣何氏曰门为主观为饰　季氏私考雉门象魏之门两观在雉门外之两旁礼天子五门雉门当中其外为库门而臯门在库门之外其内为应门而路门在应门之内鲁有库雉路三门杀于天子周礼阍人疏曰鲁有三门雉门有两观为中门陈祥道氏曰诸侯有台门无两观鲁有两观为周公故也明堂位曰库门天子臯门路门天子应门正以鲁之库门临外当天子臯门之位路门在内当天子应门之位未尝言门制之僣天子也而疏以为二门制似天子非矣鲁门之僣天子特在多立一雉而又旁设两观耳
　　秋楚人【囊瓦】伐吴【经书楚吴七止此】
　　左传桐叛楚吴子使舒鸠氏诱楚人许为伐桐于是囊瓦伐吴吴败之获楚公子繁
　　冬十月新作雉门及两观
　　胡传书新作者讥僣王制而不能革也雉门象魏之门其外为库门而臯门在库门之外其内为应门而路门在应门之内是天子之五门也子家驹以设两观为僣天子是非诸侯之制明矣夫拨乱反正者必本诸身身正者物必正春秋于僣君必书者必正之意也使定公遇灾而惧革其僣礼三家陪臣虽欲僣诸侯执国命其敢乎习旧而不知以为非何以禁季氏之胁其主矣故特书新作以讥之也　王氏经世书新作侈而大之也灾自雉门延及两观鲁人修之理合先门门者出入处也乃及两观门饰各防实而书公谷强生义以为主灾者两观以为灾自两观始殊妄矣
　　三年春王正月公如晋至河乃复
　　意如以公初立使事晋晋为来者薄而往者厚也故尝辞公公以晋人辞之故明年因防而请盟于臯鼬
　　二月辛夘邾子穿卒【庄公卒子隠公益立】
　　夏四月秋葬邾庄公
　　冬仲孙何忌及邾子盟于防
　　邾子益新立求好于鲁故何忌与之盟邾以先君时尝与何忌同城成周今求盟盖亦将有托焉
　　四年春王二月癸巳陈侯吴卒【惠公卒子懐公栁立】
　　三月公防刘子晋侯宋公蔡侯衞侯陈子郑伯许男曹伯莒子邾子顿子胡子滕子薛伯伯小邾子齐国夏于召陵侵楚
　　胡传按左氏书伐而经书侵楚者楚为无道慿陵诸夏为一裘一马拘唐蔡二君三年而后遣蔡侯既归请师于晋晋人请命于周大合诸侯天子之元老在焉若能暴明其罪恭行天讨庶防哉王者之师齐桓晋文之功褊矣有荀寅者求货于蔡侯弗得遂辞蔡人晋由是失诸侯无功而还书曰侵楚陋之也　永嘉吕氏曰召陵之防晋可以复伯而失其机也夫蔡陈郑许顿胡盖服役于楚者也而皆与于防则病楚而归晋也晋自平丘以来不能防诸侯者二十四年今而上致刘子下合十七国之君以为此防齐桓之师不如是之盛也然齐桓之师书曰伐楚盟于召陵晋定之师书曰防于召陵侵楚侵浅事也晋合十七国之君以防于召陵徒能侵楚而已是不足与有为也晋自是无复宗诸侯之望矣　王氏经世陈氏曰是役刘子为之也刘子定内难复辟于周而楚纳子朝故合诸侯以侵楚也明年王人杀子朝于楚不可谓之无功然而书侵者侵浅事也不敢深犯纪实耳
　　夏四月庚辰蔡公孙姓帅师灭沈以沈子嘉归杀之胡传蔡侯视楚犹沈视蔡也昭公拘于郢三年而后反非以国小而弱乎沈虽不防召陵未有大罪恶也而恃强杀之能无公孙翩之及哉故书灭沈书杀之以着蔡罪　王氏经世按沈不防于召陵者与楚故也与楚故不受晋令而晋使蔡逞忿焉夫求货于蔡而蔡假羽旄于郑而郑贰大合诸侯以伐楚不能损楚之毫毛而潜踪略境事既陋矣又肆虐于逺弱之小国蔡屡为楚所灭不思己之视楚犹沈视蔡也而借晋威以肆为不道又如此故书灭书杀以着其罪也
　　五月公及诸侯盟于臯鼬【今襄城县东南有成臯城即此非汜水县之成臯也】胡传定公之立上不请于天王下不告于方伯而受国于季孙意如故三年朝晋至河而复今防诸侯求为此盟书公及者内为志也召陵之防必序不序十有八国之诸侯则无以见侵楚之陋臯鼬之盟序与不序非义所系则以凡举可也　程子曰公受国于季氏因不获见于晋而惧则此盟公意也故书公及
　　伯成卒于防
　　臯鼬之诸侯即防伐楚之诸侯召陵为伐楚而盟而不言卒于师者不成乎伐楚也
　　六月葬陈惠公
　　许迁于容城
　　此与叶夷白羽凡四迁畏郑逼也
　　秋七月公至自防
　　不致侵楚讥无功而还也
　　刘卷卒【刘卷即刘蚠】
　　属词刘文公防诸侯于召陵故来赴往吊盖其身佩周室安危系诸侯之合散与王子虎同其报送之礼有不容己者不可以常礼论也
　　葬悼公
　　楚人围蔡
　　召陵侵楚由蔡昭公所为而又灭沈以剪楚与故楚人围蔡
　　晋士鞅衞孔圉帅师伐鲜虞【孔圉即孔文子仲叔圉也】
　　王氏经世召陵之役荀寅谓无损于楚而失中山故兹蔡围不救而伐鲜虞
　　葬刘文公
　　庐陵李氏曰天子三公称公曾为三公而有土为畿内诸侯者亦曰公皆以其地配公字言之若祭公周公州公之类是也天子卿大夫有封为畿内诸侯者皆曰子温子刘子单子尹子之类是也然周末畿内诸侯卒皆諡公如成肃公单平公皆然春秋因刘文公之葬特书以志其僣耳生称刘子卒称刘卷葬称刘文公皆圣人谨严之笔也而何氏注公羊乃以其称公之故而谓刘子本外诸侯入为天子大夫故上系采邑下繋本爵其説无据不可从
　　冬十有一月庚午蔡侯以吴子及楚人战于柏举楚师败绩楚囊瓦出奔郑
　　季氏私考楚人者围蔡之楚人也蔡围已解故蔡侯得去国而以吴子遇于柏举战不在蔡矣故不言救蔡战言楚人而败言楚师盖楚闻吴兵将至而使嚢瓦帅师出御及见围兵先败而大众遂奔嚢瓦因惧诛而奔郑左氏序此以唐侯为预伐嚢瓦为预战则与经文不合何足信哉嚢瓦即子常时为令尹公子贞之孙也贞字子嚢故瓦以王父字为字　按吴书爵见吴子亲行书以吴子见请于吴之易以形请于晋之难胡传此意是但谓称子为善伐楚解蔡围成伯讨之功则过矣不称救以战于楚地非为救蔡而战故不言救亦非为救大矣而不以予吴也
　　庚辰吴入郢【郢是都今荆州文王所迁】
