<!-- { "loadSidebar": true } -->
　　媵伯姬于既归宋之后且异姓来媵非礼也
　　丙午晋侯獳卒【景公卒太子州蒲五月先立以伐郑】
　　秋七月公如晋
　　此葬晋侯也而不书讳之也　按成公在晋亲送景公之葬鲁人辱之故讳而不书不论诸侯在不在也还従传为是　季氏私考歴考晋之诸君其期恒速惟文公五月而葬其余诸公则皆止三月又其国事之常也今景公之丧正当国家无警岂其几及一年而始葬乎苟欲留公送葬则至季秋而事已毕矣何必又止五月邪盖晋之留公乃善意也自晋反汶阳之田于齐其心不能无歉于鲁而鲁人事晋不改于初厉公新立锐志报秦而孙林父献谋又将圗狄欲合诸侯非鲁不可故乆留示好以致殷勤通情欵而服贰辟逺之谋亦宻以为托矣故公既归而郤犨即来报聘其意岂有不善哉然以国君不能自立为人役而不知耻止之送葬则欣然独留虽诸侯事天子未有是礼也故于葬晋景公没而不书盖鲁史亦以为讳使若不为送葬留公者然而在外留连逸游忘反其失亦具见矣
　　冬十月
　　十有一月春王三月公至自晋
　　晋侯使郤犨来聘【且莅盟】己丑及郤犨盟
　　夏季孙行父如晋
　　因晋厉新立报郤犨之聘且徃莅盟也
　　秋叔孙侨如如齐
　　季氏私考自虫牢以来晋复与齐相厚故鲁亦亲齐而十四年如齐逆女之议始于此矣
　　冬十月
　　十有二年春周公出奔晋【周公不系之宰见其不兼冢宰而权轻也】
　　季氏私考是时尹子单子専政三公无权而周公又不能以礼立身犹将求利故为其所轻而至于见逐自周公奔而尹子单子刘子相继出防诸侯肆无忌惮又不若蘓子时犹有畏心矣　又云周公楚与伯舆争政但所谓伯舆者不知为何人而周之政权方在尹单偪周公者必不在他族或结党相排则未可知耳
　　夏公防晋侯【厉】衞侯【定】于琐泽
　　家氏曰晋楚相成关系不细春秋畧而不书岂无意乎盖春秋所以外蛮荆者乃帝王御外之道猾夏则御之无王则伐之未有举中国之大而求与蛮荆为盟好者也齐桓之与楚讨而服之晋文之与楚败而却之而覇者之职举矣晋自灵成君昏闇而臣惰偷以避楚为得计至是因俘累以通意遂交聘而为成晋固苟求安佚而楚实怙其强大畧无息肩之意后三年渝盟伐郑无所恤也又其后宋向戌复持弭兵之説为盟而长楚遂使中国诸侯北面于荆楚之庭申之防冠屦倒置其祸端实兆于此故琐泽之防书法如此不与晋为此防也　王氏经世按左氏传全然与经不合经之所书防于琐泽者晋鲁卫也传之所载则宋合晋楚之成盟于宋西门之外者是晋人宋人楚人也而如晋聴成防于泽者又郑伯也非卫侯也鲁又初不与也不知何年之事而左氏误附焉其不足信明矣赵氏谓此若实事则无不告诸侯之礼经不应不书也盖旧説有晋令钟仪归求成事竟不集左氏遂误而附防为此传耳　西亭辩疑刘氏曰琐泽之防本以合晋楚之成也今楚不至鲁卫是防何邪且合晋楚者宋也宋亦不与又何邪按刘氏辩折左氏之误是矣但不解此防何为盖晋侯初立合鲁卫于琐泽将以伐秦也故明年使郤锜来乞师前目后凡知为伐秦必矣
　　秋晋人【厉】败狄于交刚
　　是年交刚僖三十三年败箕昭元年大卤陈氏曰中国败夷狄不书唯书晋者皆病晋也晋率天下以攘夷狄存中国也前年狄侵齐去年狄侵卫而晋不救于是伐晋盖仅而胜之也　高氏曰此狄盖白狄九年秦狄伐晋此先败狄而后伐秦是知报九年役也按左氏谓狄侵晋晋败之然交刚乃狄地狄果侵
　　晋而晋乃败之于狄地即穷追能然耶陈氏谓晋区区争地于羣狄自宣成间已然此与高说似近之而左氏之说非也
　　冬十月
　　十有三年春晋侯【厉】使郤锜来乞师
　　按乞师乃晋自贬伯体本词卑如此尔非春秋为之贬其词如胡氏所云特书曰乞也　季氏私考郤锜克之子晋卿也晋欲伐秦而卑辞下鲁如此可见昔止公本善意晋毎征伐常遣使徴兵不待求也厉公之时于鲁屡言乞师者盖晋失诸侯人心懈怠鲁为人望苟有难意恐诸侯亦且有辞故特使贵卿卑辞以求之而于他国礼必执谦威令不及徃日矣乞师于鲁亦以东方诸侯托鲁也
　　是年郤锜十六年栾黡十七年荀防十八年士鲂属词凡徴师诸侯以伐叛讨贰乃伯者之义所得为晋至厉公诸侯每贰于楚于是将伐秦伐楚恐伯令不足以风动列国故五年之中三遣贵卿乞师于诸侯悼公初立亦袭其礼盖晋之伯业日卑矣
　　三月公如京师
　　季氏私考朝必于王见必以日如公朝于王所言日是也书三月公如京师而不言朝于王是过而不朝也若果朝王者则当于公如京师之下书某日朝于王矣诸侯至京师礼无不朝者必天子辞焉诸侯习为故常遂不入王城王灵益不振矣
　　夏五月公自京师遂防晋侯【厉】齐侯【灵】宋公【成】衞侯【定】郑伯【成】曹伯【宣】邾人【定】滕人【文】伐秦
　　季氏私考遂者急于后事之辞云自京师则非至京师而始为防明矣其道由函谷关入东诸侯之便也秦至僖公时始与晋文公败楚城濮而预于温翟泉之盟然皆序于诸小国之下及文公卒而始与晋抗其后互相报复兵革相寻宣成之间秦势渐盛故十一国盟蜀推楚主盟而秦则偃然序于宋陈诸国之上矣既而乗晋之衰遂与白狄伐晋此晋人之所痛心而未克逞志者也厉公初立鋭意报秦欲集人心则善鲁以厚其礼欲资兵力则乞师以卑其辞经营二三年间亦唯伐秦一事而已然而内无用贤厚本之政外失反已息争之方而徒欲以威制强国卒亦何以服秦哉
　　曹伯庐卒于师【宣公卒成公负刍立负刍欣时皆宣公庶子高氏曰非战死也死于行尔谷梁以为闵之者非】
　　秋七月公至自伐秦
　　孙明复曰不以京师至者明本非朝京师也
　　冬葬曹宣公
　　十有四年春王正月莒子朱卒【即渠丘公卒犂比公宻州立】
　　夏衞孙林父自晋归于卫
　　衞侯如晋晋侯强见孙林父焉又使郤犨送之以归其挟晋令而归乃事实为尤著者也　王氏经世按林父此年归国襄十四年逐卫献公立公孙剽其冬防于戚而不能讨二十五年献公入于夷仪二十六年林父入于戚以叛晋防澶渊反为林父讨卫疆戚田取卫西鄙懿氏六十以与孙氏此晋党孙氏之本末也归易词也自晋奉之故也　季氏私考林父奔七年矣而田禄未收故归不称复不惟宗强亦以晋之庇也然林父所以乆不得归者卫定公尚能为主不之聴耳是冬卫定公卒此时必已有疾故晋人奉之而归强臣介恃大国而不知有君晋实为之也何以为盟主哉
　　秋叔孙侨如如齐逆女
　　公即位十有四年迄今始娶岂亦主娶齐女而待年未及欤
　　郑公子喜帅师伐许
　　季氏私考许之弃晋従楚乆矣郑伯始因晋伐而伐许继因晋执而围许皆以许不圗救也至是郑方従晋则遂恃晋而陵许矣晋覇失道而不知所以恤邻服贰许安得不迁叶以依楚乎　又云郑伐许而楚不救者是时楚方以备吴为急姑待而徐举也故明年六月楚始伐郑
　　九月侨如以夫人妇姜氏至自齐
　　按称妇有姑之词以是时宣夫人穆姜尚在也以者不待公逆而径以之至于国也侨如以卿逆未为失礼但不待君迎于所馆而輙以之至国此则为非正尔
　　冬十月庚寅衞侯臧卒【定公卒子献公衎立】
　　秦伯卒【桓公卒子景公立】
　　十有五年春王二月葬卫定公
　　三月乙巳仲婴齐卒
　　胡传婴齐者公子遂之子公孙归父之弟也归父出奔齐鲁人徐伤其无后也于是使婴齐后之故书曰仲婴齐以弟后兄此可谓乱昭穆之序失父子之亲者以后归父则弟不可为兄嗣以后襄仲则以父字为氏亦非矣　刘曰仲遂受赐为仲氏故子孙称仲氏是也　啖助曰时有叔肸子公孙婴齐此故称仲以别之　问书仲婴齐与叔老无异矣何以见讥其为兄后乎茅堂胡氏曰婴齐乃公子遂之子当称公孙今鲁人以之后归父书曰仲见其以父字为氏可谓乱昭穆之序矣何氏谓不言仲孙明不与子为父孙也　按鲁自有仲孙蔑叔孙豹故叔彭生叔老不言叔孙则仲婴齐宜亦不书孙矣　季氏私考谓婴齐乃归父弟之子而遂之孙又谓归父字子家其孙以王父字为子家氏本非无后者据君薨家遣之说东门氏逐之之说则归父果已无后于鲁矣以弟后兄自是鲁人差失处胡传说是不必更为凿说也
　　癸丑公防晋侯【厉】卫侯【献】郑伯【成】曹伯【成】宋世子成齐国佐【灵】邾人【定】同盟于戚
　　季氏私考晋景之时诸侯已贰厉公新立不能以徳抚绥而即以伐秦为事大合诸侯逺劳师众人心又解体矣故复合诸侯以盟戚焉戚卫地即孙氏之邑也孙氏出卫武公至林父八世则其受戚乆矣去年林父归卫晋即就戚而同盟亦以亲林父也
　　晋侯【厉】执曹伯【成】归于京师
　　季氏私考自晋文执卫侯外凡执人未有不归京师者晋厉岂独不能専治曹哉为王执也盖晋侯伐秦诸侯虽不朝王然必私致礼焉曹宣公以疾卒礼不能备王必以此言于晋故厉公亲执曹伯于防以归京师曹宣已死责及嗣君此正周之失君道处直书而义自见矣曹伯不名无所屈辱之词也　按曹伯执而归于京师之时诸侯将立子臧子臧为欲守节而逃则负刍杀太子事决无有有则子臧之让国非宜矣以此知季氏私考执曹伯乃为王执理容有之而左氏杀太子之说非也今取西亭辩疑胡忠简一段明其事如左　西亭辩疑胡忠简曰曹伯之罪于经无据左氏谓曹伯卒公子负刍杀太子而代之若然则负刍杀未逾年之君与齐商人弑舎罪均矣安得畧而不书又曰防于戚讨曹成公果讨之安得更与同盟邪
　　公至自防
　　夏六月宋公固卒【共公卒子平公成立】
　　楚子伐郑
　　传遂侵卫及首止郑子罕侵楚取新石　季氏私考赵鹏飞氏曰前年郑公子喜无故而伐许许楚之与也郑晋尝伐许而楚不问以郑亦在楚耳今郑従晋而伐楚之与国楚能不恶郑乎故楚子伐郑为许也郑有以招之也
　　秋八月庚辰葬宋共公
　　季氏私考宋共公卒不书曰非讣也宋近于鲁而共公又鲁宣之婿何以不讣乎宋乱故也盖宋昭公时华氏之族逐荡氏而荡山者意诸之子也故因共公之卒而与桓族谋逐华氏诸大夫不协国内不靖故不讣丧也然鲁以共姬之亲虽不来讣亦遣人吊之鲁使徃吊即已知其葬日而防者如期而徃故则书日也三月即葬必共姬以嗣子幼弱羣臣交争恐有他变而急于襄事如此丧礼之苟可知矣
　　宋华元出奔晋宋华元自晋归于宋宋杀其大夫山宋鱼石出奔楚
　　宋杀其大夫山山即荡泽司城意诸之子称国以杀而山不书氏不书氏所以别其非无罪以不氏见其罪则称国者有司法守之辞也鱼石公子目夷曽孙胡传元之出奔晋与归于宋皆不省文者着其正
　　也书之重词之复必有美恶焉词繁而不杀所以与之也以不赖宠而出奔以国人与晋皆许之讨而后入正可知矣　按鱼石之自止元于河上也畏其挟晋援以讨而桓氏皆无祀于宋也其既许元讨山而终不免于去也为与山有亲而尝同恶恐见及也但所奔在楚而宋中国要枢为楚所欲争致其助鱼石入彭城酿成他日之大祸则鱼石之罪大矣春秋所以不登叛人深罪之以此
