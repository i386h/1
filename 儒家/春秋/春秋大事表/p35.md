<!-- { "loadSidebar": true } -->
　　往尝疑赵伯循说鲁禘文王谓祀文王于周公之庙以周公配之不知其说何所据及阅襄十一年传有临于周庙之文杜预谓此为文王庙鲁唯文王周公庙用八佾伯循因而傅防之不知此系左氏之诬妄且其说亦与伯循不甚符合请得而详辨之礼诸侯以始封之君为太祖鲁以伯禽为始封而周公留相成王肇基功业鲁人尊崇其制以周公庙为太庙鲁公庙为世室并世世不毁若复有文王之庙则鲁不毁之庙三世比天子而更上之矣周有后稷之庙未闻更有帝喾庙也此其说之诬一也论语称子入太庙注云孔子始仕时助祭于周公之庙若更有周庙论语何以不之及其说之诬二也且既有周庙决无虚而不祭之理而鲁享祀之典莫备于閟宫之篇其诗曰白牡骍刚但陈周公与鲁公之牲不及文王也其说之诬三也春秋僖八年传禘于太庙用致夫人别无禘于周庙之文禘为祭祀大礼而行于太庙未知虚设文王之庙将以何用其诬四也且伯循之说以文王为所出之帝以周公配若有文王之庙则当迎周公主合食于文王今不以子就父而反以父就子欲以重周公而不虞其卑文王其说之不可通五也鲁禘为昭穆合食显有明文若如伯循之说则文王虚其庙不祭而以文王下临周公之庙周公应退居昭穆之列欲以重周公适以卑周公其说之不可通六也孔氏正义复以郑祖厉王蒯聩称皇祖文王谓郑卫俱立所出王之庙其谬益甚岂郑卫俱得赐重祭乎此又不待辨而自明者也四明万氏充宗更为通其说谓鲁禘不同周禘鲁禘不追所自出葢亦据明堂位及閟宫之文其于说春秋则近之矣不知周禘原无祭其所自出之礼何论于鲁且帝喾原非稷契之父何得谓禘喾为祭其所自出大传及小记言祭其所自出者谓祭感生帝于南郊也非帝喾也以感生帝为诬妄而以帝喾当之以周禘帝喾而鲁以文王拟之复以左氏鲁有周庙之说遂辗转傅防其原皆始于赵伯循之一人则朱子信之之过也曰然则论语或问禘之说而夫子曰不知何也曰禘为王者大祭盖谓其礼乐特盛原不必谓祭其所自出也如周颂雝之禘太祖商颂长发之禘王何尝及于始祖之父而亦岂诸侯所得僭乎惟非诸侯所得僭而鲁僭之孔子所以不敢显言也必谓其追逺尊先及于无穷此后人故为幽逺之论考之实事不然也
　　辨四明万氏兄弟论禘之失
　　余旣博稽经传定议以为禘兼羣庙之主不追所自出已复遍考诸儒之说以叅其同异而四明万充宗氏着学礼质疑有禘说四篇其弟季埜复著论九首俱精诣博辨凡古今名臣学士禘祫之议靡不搜剔遯隠考正疑互以求一是厥功甚大然愚尝取而覈之季埜取孔氏頴达之说谓禘即祫祫即禘更无差别者其说与余同其谓禘兼羣庙之主征诸长发之诗详列王相土成汤以为羣庙合祭之证其说亦与余同至驳杜预称禘为三年防毕之吉祭谓此乃鲁末流之失宣圣特书以示讥不可为典要议尢精当不可易独其兄弟并谓禘兼羣庙之主复上追始祖所自出其说盖亦本于程子及陈用之胡明仲黄楚望诸儒之说而不知其理之不可通也夫当大祭合食之时始祖正东向之位羣昭羣穆以次列侍若复追所自出不知始祖此时位置何处若并居东向则父子无并坐之理若退居昭穆之列则亵始祖已甚进退无据无一而可故赵伯循谓祀于始祖之庙以始祖配之而不兼羣庙之主配如孔庙之配享自当旁坐以明有父之尊而复不与羣昭羣穆齿其说较为有理故朱子遵用之葢羣庙与所自出一祭必不可得兼万氏谓禘兼羣庙之主与伯循异则是也谓复追所自出则非也且万氏坚守禘喾之说为报本追逺之至意者岂不以大传小记祭法国语及仪礼防服传之为经传炳据昭昭可信乎哉然此数书之可信孰若武王周公孔子孟子之言为可信也武王既有天下大告羣后叙列祖之功徳起自后稷而未尝及于喾周公陈王业之艰难若豳风之七月大雅之生民与周颂思文之什遡后稷遡姜嫄无一言及喾也孔子删书断自唐虞其论追王上祀止及先王先公孟子言稷契之事详矣未尝谓帝尧之兄弟其谓稷契同出于喾者乃史迁据世本无稽之说戴记从其后而附防之耳国语非左氏所作其言多与传抵牾且左氏已不可信何有国语仪礼防服世称子夏为之传要亦汉儒之笔耳如果系报本追逺大典何以诗书不一陈之而孔子孟子絶口不道也哉至充宗氏尽辟三年五年之说谓禘毎嵗一举行以午月此误以四时之禘为大禘而取征于杂记孟献子之言复以七月日至之禘与正月日至之郊对举郊嵗行则禘亦嵗行可知呜呼杂记之言已出汉儒更复凭此臆断多见其不知量月儒者从千百年后求先王废坠之典上之信经其次信又其次则郑王贾孔诸儒之成説犹不失为近古然儒者犹当别白以求其至当若逞其聪明创为异説意欲求胜前人而不知适増后人之一噱耳万氏兄弟最精于理而犹有此失则甚矣经学之难言也
　　辨万氏季埜论禘之失
　　季埜氏复著论曰自三年一祫五年一禘之説创于纬书东汉初张纯举以告世祖遂据以定礼合已毁未毁之主而祭于髙庙葢自东周之亡二百余年而禘礼复举诚为盛事顾其为制以髙帝为始祖而不追始祖所自出自时厥后禘名虽存而实亡呜呼泥于祭法禘黄帝禘喾之说是将使汉祖尧曹魏祖舜至唐宋更无可假托廼至明皇祖老子【唐尊其庙为太清宫前二日先行朝献之礼次日朝飨太庙又次日有事南郊】真宗更祖赵朗【宋尊其庙为景灵宫前二日先行朝献之礼次日朝飨太庙又次日有事南郊】以为如是而后得称大礼合于先王报本追逺之意不失诸傅防即失之矫诬是非俗儒泥古阶之厉欤季埜复云后世宗庙皆无始祖又安有自出之祖虽不禘亦可举宋神宗之言曰禘者本以审谛祖之所自出秦汉以来谱牒不明莫知其所本则禘礼固可废遂诏罢禘祀神宗此举真超出汉唐诸帝之上呜呼季埜此言又何其与前说相背戾也夫过崇先王之礼而牵而合之谓后世不能尽合先王之礼而举而废之二者俱失善乎孔氏頴达之言曰禘祫一也以其审谛昭穆谓之禘以其合祀羣庙谓之祫商周以稷契为始祖汉唐以后以受命开国者为始祖大合食举盛礼如是则禘之典百世可通行何为必举而废之哉季埜前所谓名存实亾者至此并其名而去之其故由于祭法侈大先王之礼谓虞夏商周俱有所自出之帝驯至好竒之主攀附古圣而循名责实者又旋至废罢此俗儒说礼者之过非后世人主之过也季埜以郑氏释经凡言禘者俱指为祀天以为妄诞不经不知郑氏之失特称感生帝如灵威仰之属杂于防纬为非耳祭天之说起于韦元成王者受命未有不于天者诗言惟岳降神生甫及申况受命之主乎明祖初定祭礼以始祖无可稽考特设一主曰皇初祖帝其有取于郑氏之防也夫禘祭感生帝说
　　礼记大传不王不禘王者禘其祖所自出以其祖配之郑康成注所自出谓感生帝也此极为有见其见于商颂之长发大雅生民之篇彰彰可考但不当袭防纬之说用灵威仰汁光纪不经之名耳以稷契为帝喾之子与帝尧为兄弟者此史迁踵帝王世本之谬而国语祭法皆杂出于汉儒以禘郊祖宗之祭谓虞夏商周皆有之逺追至黄帝帝喾谓三代之祖皆一姓夫周公治定制礼而苐因袭虞夏商之故事何以称礼乐之宗乎且考诸商书止云大飨于先王未尝有禘之名也则祭法之谬不辨可知矣且以生民之诗攷之以姜嫄为帝喾元妃者尤大谬自古帝王祈求子嗣必躬祷天地山川嫔妃不得与汉成帝祠河东泰畤而昭仪在属车豹尾间已为淫防非礼岂有帝喾端居不出而令元妃徧行郊野于情为不合于礼为非宜且即使元妃行祷亦当有千乗万骑清尘警跸如今士大夫家亦须有肩舆傔从乃至歩行草野至足履大人迹此乃村姥里媪所为岂谓帝王之妃而出此且以为无人道而生子亦宜秘不令宣抑或别有处置而乃置诸隘巷置诸寒氷且显名之曰弃尢非帝王行径且帝尧以唐侯升为天子此本与帝喾不相渉若说稷与尧俱为帝喾之子则稷乃元子当立决无不立稷而反立尧之理尧必无不首先举稷直待殂落之后舜方举之之理且不特此也颂之长发先儒以为大禘之乐歌大雅之生民为尊祖以配天之乐歌以子孙追述先世岂宜复有遗漏何故但推其母不推其父以帝喾先代之圣帝岂其不足称述而沾沾于有娀姜嫄以为受命发祥之始乎葢稷契皆无父而生诗人明言之曰有娀方将帝立子生商又曰履帝武敏歆所谓帝即感生帝也以其无形无影故不可立尸又不可立主但凭依于始祖之神位以为所自出之帝故当大禘之时始祖得正东向之位羣昭羣穆以次咸列长发之诗自王以及相土成汤并及阿衡雝之歌兼及文王武王此其明证也若以帝喾为所自出稷契将与喾并居东面而飨乎抑退居昭穆之列乎赵伯循又以为禘祭不兼昭穆尢与经文不合论语或问禘之说子曰不知也以其理幽渺所谓圣人有所不知者是也以其为天地生人之始万物皆为同体故知其说者治天下不难也朱子惑于赵伯循之说谓后稷更追上一世以为报本之中又报本追逺之中又追逺以宇内神竒渺忽之理出以腐儒拘文牵义之见遂令后世汉祖尧曹魏祖舜影响傅防未必非斯言唘之也则经学不明之过也
　　书陈止斋春秋郊禘说后
