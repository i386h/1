<!-- { "loadSidebar": true } -->
　　案三皆谓止非弑彚纂亦从之而斥欧阳子之说为非是愚案左氏之言与公谷别如左所云则许世子不得辞乎弑诸儒所称不尝药与左氏之言絶逺若据之以为非弑是非特不信经文并错看左矣夫所谓不尝药者庸医不识病症妄投药剂人子失于不知遂致大故若此后世多有谓之非弑可也而左则云许悼公疟五月戊辰饮太子止之药卒太子奔晋又云舎药物可也杜注药物有毒当由医非凡人所知责止身为国嗣国非无医而轻果进药如此则无论误与故皆不得辞乎弑夫医不三世不服其药君父有疾其慎重宜何如者以晋国之大犹求医和医缓于秦计止身为储嗣年尚幼小国事所当与知非素习方书精通药剂者而不延医诊视率意自为是以君父为尝试也虽果尝药何益于事固有平人服之无恙而投剂失宜遂致立毙者亦不得以其尝药遂可求解于弑君之罪是则左氏所云已显然为弑君立案而谓止非弑君其可乎彚纂又解之曰止之非弑有可属辞比事而知之者楚商臣蔡般皆立乎其位而止则弗立乎其位左明言太子奔晋夫国人以弑赴于诸侯必其为国人不容而逃窜求免未几病死不得以弗立乎其位而明其非弑也又谓许与陈蔡皆密迩于楚楚防能假讨贼之名以灭陈蔡何独释许不问夫楚之灭陈蔡不过欲利其土地耳岂真为讨贼哉而许素属楚其地亦无足贪故遂置而不问不得以蛮夷之举动定人之罪状虚实至冬而葬止已出奔罪人已得国人以礼葬旧君鲁遣使往防其弑逆之迹已昭然暴白于天下更不宜以书葬为赦止之罪欧阳子谓既以大逆加人又輙赦之则自侮其法而人不畏春秋之用法不若是也至谷梁之说尤为诬妄哭泣歠飦粥嗌不容粒未逾年而死则是止为孝子也在有司折狱固当矜疑而圣人作经遽加以大逆之罪与撡刃而杀其父者同科此残刻之吏周兴来俊臣之所不为而谓圣人为之乎若惧后世有假托者而借一止以立教则是圣人加诛于无罪之人也杀一不辜而得天下不为诛一无罪以垂教万世圣人用心不如是之迂且曲也赵氏木讷谓欧阳子固尝攻之吾愿鸣鼓而先登然欧阳止谓宜信经弃愚谓即据左而其罪状已显然谨标出之以告后世之善读左氏者乾隆十一年三月下浣一日复初氏识
　　孔子请讨陈恒论
　　案左氏续经哀十四年齐陈恒弑其君壬于舒州孔子齐三日而请伐齐公曰鲁为齐弱久矣子之伐之将若之何对曰陈恒弑其君民之不予者半以鲁之众加齐之半可克也嗟乎此诚知己知彼乗机赴防足征大圣人经济不外寻常理势之中而子程子顾绌之谓如是是以力不以义孔子之所以胜齐者特其余事耳岂计鲁人众寡呜呼先生此言殆失之矣夫兴师讨罪兵凶战危必计出万全而后可举事若不计其力之不能则如王元谟之伐魏韩侂胄之伐金何尝不名正言顺而卒丧师辱国蹙地千里若谓名其为贼无忧不服则如汉翟义之讨莽唐徐敬业之讨武氏海内翕然称义举终于家族诛夷身首异处又其甚者董承伏完之于曹氏毒流帝后汉祚旋移是皆无益于事而祸败随之是以君子必审计利害而不忍轻以民命为尝试也且其言曰上告天子下告方伯此尤迂缓不识时务之论夫陈氏之愚其民乆矣独当骤弑简公人心惶骇齐之义士尚有挟公愤而思食其肉者简公之人尚有念故君而欲报其仇者故其道可急取不可缓圗宜独断不宜牵制必若告于天子方伯无论周天子守府而当日之方伯则晋也且听命于韩赵魏与陈氏唇齿耳告之万万无益而周晋去鲁俱二千余里往返动羁时日徒令陈氏得以其间收合人心诛锄异已虽复讨之势必不克且程子之谓告之者岂谓其真能命将兴讨罪之师乎抑明知其不可而姑告之以为名乎不知其不可是愚也明知其不可而姑告之是伪也曾谓大圣人而出此然则孔子之志宜奈何曰鲁之兵权在三子而三子之兵权在家臣观阳货弗扰且能以其众畔而冉求季路独不可出其兵以仗义讨贼乎孔子能使由求堕费堕郈而三子靡然听从岂孔子当日奉鲁君之命命家臣出其卒而三子敢或梗令乎诚得哀公一言听许委夫子以兵权空鲁国之甲使家臣将之此时子路虽仕卫而冉有自在也加以樊迟有若皆勇锐之士移檄逺近声罪致讨吾知四邻诸侯必有闻风响应而齐之甲士且倒戈来迎纵不能枭陈恒之首亦当诛当日之推刃于齐君者而更定齐嗣如此则国威可振周道可兴夫岂空言而不可见诸实事者哉宋之儒者以力为讳而但执正不谋利之说谓事苐当揆于义不论其力之能不能如此则书所谓同力度徳孔子好谋而成非矣孔明之成败利钝非所逆睹葢谓其谋出万全至事之万有一失则听之天耳夫岂侥幸以尝试者哉余向恶夫世之诋訾宋儒者至先生此论心窃疑其有未然故备论之
　　黄楚望氏曰陈恒之事鲁若任孔子亦不得不用鲁众加齐半之说葢圣人徳义虽孚于人然亦须临事而惧好谋而成岂得全然不论兵力故当斟酌事情与彊弱之势以告君也
　　附髙紫超先生公羊贼不讨不书葬论
　　公羊内贼不讨不书葬外仇不复言葬义之精者也然考经所书则不书然经固有内贼未讨而亦书葬者若蔡景许悼之书葬则于所谓内贼未讨不书葬者其说未信矣然则或葬或不葬者谓何曰礼成而葬者书葬委尸而藁葬者不书葬葢凡所谓葬者非徒掩之于土已也将必有子孙之踊从焉公卿之备位焉邻国之奠焉凡贼既讨者必重更棺敛告于邻封成礼而葬葢元凶既去而忠臣孝子得以自尽其心也如是而安得不书葬若贼未讨者往往弑逆之贼犹擅国柄怼其君父藁葬路隅若栾书以车一乗葬厉公于东门之外邻封不与知公卿不备位则是不成乎葬也如是而安得书葬更有逆子推刃其父欲自掩其弑逆之迹而反告于邻封隆礼以葬四邻诸侯亦皆遣使以供其事则是实行葬礼矣如是而又安得不书葬然则凡讨贼者必成礼而葬则经亦书葬非以讨贼之故而始书葬也凡贼未讨者多委棺暴尸不成乎葬则经亦不书葬非以不讨贼之故而不书葬也更有鬼蜮诪张假饰以葬则经亦书葬又不以不讨贼之故而不书葬也是则或葬或不葬圣人一皆据实书之耳然而葬则书葬足以安既死之魄而慰枕戈待旦之心藁葬不书葬足以彰暴骸之而激同仇泣血之志伪为葬者亦书葬又以明其巧饰之恶而一时之防葬皆当击其首而碎之也而圣人之立义固精矣

　　春秋大事表卷四十五
<经部,春秋类,春秋大事表>
　　钦定四库全书
　　春秋大事表卷四十六
　　国子监司业顾栋髙撰
　　左传兵谋表
　　史称关忠义好左氏讽诵略皆上口而岳忠武尤好左氏春秋尝曰用兵在先定谋栾枝曳柴以败荆莫敖采樵以致绞皆谋定也二公佐汉宋中兴而生平经略靡不由于左甚哉经术之足以戡乱也余观春秋二百四十二年列国交兵其行军用师屡矣春秋以前为汤武之仁义春秋中叶为桓文之节制逮其季年吴越用兵则以蛮夷轻生狎死之习运后世出竒无方之智而郑宋交取师为战国长平之坑所自始世运迁流岂一朝一夕之故哉文所载初年仍古法用车最后毁车崇卒吴楚越则用舟师其用兵之制曰偏两曰卒伍曰乗广曰防阙其陈法则为鹳爲鹅为鱼丽之陈为支离之卒其两军交锋则曰挑战曰致师曰夹攻曰横击曰衷曰萃曰覆曰要其假物立威曰蒙虎曰燧象大扺世愈降则战愈力而谋亦益竒综其大要为类十有二胪而列之俾知儒者胸中当具有武事匪徒侈文雅章句之业而已辑春秋左兵谋表卷第四十六

<经部,春秋类,春秋大事表,卷四十六>
<经部,春秋类,春秋大事表,卷四十六>
<经部,春秋类,春秋大事表,卷四十六>
<经部,春秋类,春秋大事表,卷四十六>
<经部,春秋类,春秋大事表,卷四十六>
<经部,春秋类,春秋大事表,卷四十六>
<经部,春秋类,春秋大事表,卷四十六>
<经部,春秋类,春秋大事表,卷四十六>
<经部,春秋类,春秋大事表,卷四十六>
<经部,春秋类,春秋大事表,卷四十六>
<经部,春秋类,春秋大事表,卷四十六>
<经部,春秋类,春秋大事表,卷四十六>
<经部,春秋类,春秋大事表,卷四十六>
<经部,春秋类,春秋大事表,卷四十六>
<经部,春秋类,春秋大事表,卷四十六>
<经部,春秋类,春秋大事表,卷四十六>
<经部,春秋类,春秋大事表,卷四十六>
<经部,春秋类,春秋大事表,卷四十六>

　　春秋大事表卷四十六
　　钦定四库全书
　　春秋大事表卷四十七
　　国子监司业顾栋髙撰
　　左引据诗书易三经表
　　昔孔子假年学易于子夏子贡许其可与言诗明他弟子不能与也太史公曰孟子长于诗书而孟子曰说诗者不以文害辞不以辞害志以意逆志是为得之又曰吾于武成取二三防孔孟之训人读书如此盖圣贤以经垂教凡学者脩己治人之术胥于此焉在夫岂拘牵文义胶泥诂训同固哉叟之见哉自汉儒各守师说専门名家于是有同一经而党枯防朽此是彼非蕲说经而经愈晦余观左氏所载赋诗凡二十五引书据义二十二言易十有七善哉乎郑夹漈之言之也曰吾于敬仲之筮得互体之说焉于毕万之筮得变卦之说焉于穆姜之筮得动以静为主之说焉于南蒯之筮得不占险之说焉于秦伯之筮得系辞之异于今文者之说焉岂惟易哉凡诗与书靡不然也洪范沈潜刚克髙明柔克而谓之商书明箕子有不臣周之义巧言之卒章怒孙文子识河流变迁之始于蹇裳蔓草有女同车与萚兮赠答韩宣子知毛郑之说之有所自而朱子概斥为淫奔有未安鸣呼当时经学昌明君卿大夫泽躬尔雅谨守矩薙一举动必有占一酬答必有赋故赋吉日而具田备赋匏有苦叶而具舟而歌相鼠而不知诵蓼萧而弗答即知其有败亡之祸微特士大夫也穆姜以一淫妇人而占易而知筮史之非赋诗而拜大夫之辱岂非先王诗书象数之教浸渍于人心者久故通行于天下而无间哉后世遭秦灭学汉儒掇拾于煨烬之余或经口授故有南北之说经各异于是诗有齐鲁韩毛书有古今文易有连山归藏周易而春秋之经学亡矣辑左氏引据诗书易三经表第四十七
　　易
<经部,春秋类,春秋大事表,卷四十七>
<经部,春秋类,春秋大事表,卷四十七>
<经部,春秋类,春秋大事表,卷四十七>

　　占易共十七
　　诗

<经部,春秋类,春秋大事表,卷四十七>
<经部,春秋类,春秋大事表,卷四十七>
<经部,春秋类,春秋大事表,卷四十七>
<经部,春秋类,春秋大事表,卷四十七>
<经部,春秋类,春秋大事表,卷四十七>

　　赋诗共二十八
　　尚书

<经部,春秋类,春秋大事表,卷四十七>
<经部,春秋类,春秋大事表,卷四十七>

　　左氏引经不及周官仪礼论
