<!-- { "loadSidebar": true } -->
　　秦自穆公始东境至河宜从史记不宜从郑诗谱论郑康成诗谱秦襄公当平王初兴兵讨西戎救周平王东迁以岐丰之地赐之遂横有周西都畿内八百里之地史记秦本纪云平王封襄公为诸侯赐之岐以西之地与誓曰戎侵夺我岐丰秦能攻逐戎即有其地襄公十二年伐戎至岐卒至襄公之子文公以兵伐戎戎败走遂收周余民有之地至岐岐以东献之周岐为今陜西鳯翔府岐山县是秦至文公未尝越岐以西一步丰镐故物依然尚在也是时周之号令犹行西土虢郑懿亲虽从王东迁而其故封无恙呼吸可通鲁庄之二十一年惠王与虢酒泉酒泉在今同州府澄城县计东迁至此巳歴平桓庄僖四世九十四年矣而金瓯尚无缺也直至鲁僖之二年而秦穆公灭芮即其地筑王城以临晋滨河而守晋亦于僖五年灭虢守桃林之塞秦晋遂以河为界丰镐故都沦入于秦而不可反矣计至此距初迁已及百有二十年此岂一朝一夕之故哉借令如郑氏之说则西都乆已在秦封内天朝宫殿当已脩葺王使至秦当有设馆迎侯之礼何至有黍离之痛满目悲凉破瓦頺垣依然故物哉孔氏颖达曲防郑说引终南之诗为证谓襄公时已得岐东非唯自岐以西案终南山凡八百里亘鳯翔岐山郿三县及西安一府之境是岐西亦有终南不得援以为据况此诗原系兴体言山之髙大必有美材以称其穹窿人君尊崇必有令徳以称其显服未尝指终南为当日之实境也惟朱传谓至止为至终南之下似指为本国之境而郑笺则谓受命服于天子而来为下句作起耳于当日之封域无与也孔氏又谓如本纪说文公献岐东于周而春秋时秦境东至河计襄公以后更有何功徳之君得之噫此又不思之甚也据史记秦武公十年伐邽冀戎初县之十一年初县杜郑灭小虢而汲冡周书穆公二年灭芮春秋传所载僖十九年秦取新里遂灭梁是其累世蚕食非一日之故而谓东迁之初一举手而横有西都八百里之地此理势所必无者余反覆左传史记及诗秦风而断谓诗谱之不足信如此后之尚论者尚其有取于余言乾隆十年七月中浣九日复初氏识









　　春秋大事表卷七之四
<经部,春秋类,春秋大事表>
　　钦定四库全书
　　春秋大事表卷八上
　　国子监司业顾栋髙撰
　　列国山川表
　　或问春秋之山川与今日有异乎曰济絶于王莽时而泺水之源于趵突泉为大小清河之入海者犹济之故渎也河不两行即屯氏南北故渎几不可问至近世而蔡颍絶汴泗成涓流非复当日之故迹矣然则山川曷为异曰亦由天运亦由人事夏商之时世运淳古民气安静故其时有王者无羣雄无羣雄故亦不言地利殷之革夏也止有一汤不闻有先汤而举事者周之胜殷也止有一武不闻有偕武而并兴者八百诸侯胥归有德未尝角力而始臣之问所谓萆山而军阻河为固者无有也至周之衰乃有七国秦攻伐二百年而始混一天下故六国者羣雄之祖而春秋实战国之先声也其时乃有以天地之山川为攻守之备富彊之计齐堑防门广里起于平隂楚营方城为城亘于宛叶而山之形势渐失矣吴掘邗沟以通运而江淮始通齐桓遏八流以自广而九河始塞水之故道渐移矣春秋以后战功滋兴至有堑山堙谷壅川塞河以求一切战胜攻取之计者知伯决晋王贲灌大梁恬筑长城堙地脉驯至西汉与河患相终始易天地之性违川陆之宜譬之人身日事壅阏则血脉营卫非复故常衡决盭逆随间辄山川之不能不易者亦自然之势也春秋一书当衰周之中伯功之始言地利者权舆于是乎在故读禹贡而识山川奠定所由基读春秋而知山川改易所自始亦犹导河者必于积石导江者必于岷山也辑春秋列国山川表第八
　　周


<经部,春秋类,春秋大事表,卷八上>
<经部,春秋类,春秋大事表,卷八上>
<经部,春秋类,春秋大事表,卷八上>
<经部,春秋类,春秋大事表,卷八上>
<经部,春秋类,春秋大事表,卷八上>
<经部,春秋类,春秋大事表,卷八上>
<经部,春秋类,春秋大事表,卷八上>
<经部,春秋类,春秋大事表,卷八上>
<经部,春秋类,春秋大事表,卷八上>
<经部,春秋类,春秋大事表,卷八上>
<经部,春秋类,春秋大事表,卷八上>
<经部,春秋类,春秋大事表,卷八上>
<经部,春秋类,春秋大事表,卷八上>
<经部,春秋类,春秋大事表,卷八上>
<经部,春秋类,春秋大事表,卷八上>
<经部,春秋类,春秋大事表,卷八上>
<经部,春秋类,春秋大事表,卷八上>
<经部,春秋类,春秋大事表,卷八上>
<经部,春秋类,春秋大事表,卷八上>
<经部,春秋类,春秋大事表,卷八上>
<经部,春秋类,春秋大事表,卷八上>
<经部,春秋类,春秋大事表,卷八上>
<经部,春秋类,春秋大事表,卷八上>
<经部,春秋类,春秋大事表,卷八上>
<经部,春秋类,春秋大事表,卷八上>
<经部,春秋类,春秋大事表,卷八上>
<经部,春秋类,春秋大事表,卷八上>
<经部,春秋类,春秋大事表,卷八上>
<经部,春秋类,春秋大事表,卷八上>
<经部,春秋类,春秋大事表,卷八上>
<经部,春秋类,春秋大事表,卷八上>
<经部,春秋类,春秋大事表,卷八上>
<经部,春秋类,春秋大事表,卷八上>
<经部,春秋类,春秋大事表,卷八上>
　　汜亦在此














　　春秋大事表卷八上
　　钦定四库全书
　　春秋大事表卷八下
　　国子监司业顾栋髙撰
　　卫












<经部,春秋类,春秋大事表,卷八下>
<经部,春秋类,春秋大事表,卷八下>
<经部,春秋类,春秋大事表,卷八下>
<经部,春秋类,春秋大事表,卷八下>
<经部,春秋类,春秋大事表,卷八下>
<经部,春秋类,春秋大事表,卷八下>
<经部,春秋类,春秋大事表,卷八下>
<经部,春秋类,春秋大事表,卷八下>
<经部,春秋类,春秋大事表,卷八下>
<经部,春秋类,春秋大事表,卷八下>
<经部,春秋类,春秋大事表,卷八下>
<经部,春秋类,春秋大事表,卷八下>
<经部,春秋类,春秋大事表,卷八下>
<经部,春秋类,春秋大事表,卷八下>
<经部,春秋类,春秋大事表,卷八下>
<经部,春秋类,春秋大事表,卷八下>
<经部,春秋类,春秋大事表,卷八下>
<经部,春秋类,春秋大事表,卷八下>
<经部,春秋类,春秋大事表,卷八下>







　　吴








<经部,春秋类,春秋大事表,卷八下>
<经部,春秋类,春秋大事表,卷八下>
<经部,春秋类,春秋大事表,卷八下>
<经部,春秋类,春秋大事表,卷八下>














　　越
　　山险　　　　　　　　水道
<经部,春秋类,春秋大事表,卷八下>
　　淮上地与楚
　　补遗
　　虞













　　之三门
　　虢














　　北燕










　　泰山亘齐鲁二国
　　太行山亘晋卫中山北燕四国
　　海周回齐吴越三国
　　大河经流秦晋周郑卫齐六国
　　济水经流郑卫曹鲁齐五国
　　汝水经流晋郑蔡楚四国
　　颍水经流郑楚二国
　　大江经流巴楚吴三国
　　淮水经流楚蔡吴三国
　　春秋时秦晋周郑卫齐诸国东西南北渡河考
　　古大河由北而南折而东复折而东北入海故有西河南河东河之称春秋时其津要之见于左传者凡有数处一曰蒲津即晋河曲一曰茅津一曰孟津即晋河阳一曰延津即郑廪延一曰棘津即卫南河其往来之径道俱可考而知焉文十二年晋秦战于河曲河曲为今山西蒲州府通典云有蒲津关西岸为陜西同州府朝邑县秦之王城在焉十三年秦伯师于河西魏人在东是蒲州与朝邑东西相望也秦晋平日往来多于此晋公子返国济河子犯投璧秦伯诱杀吕郤于河上及孟明伐晋济河焚舟俱在此处成十一年秦晋为成秦伯不肯涉河次于王城则在朝邑西岸河曲之战臾骈曰薄诸河必败之则在蒲州东岸昭元年秦后子造舟于河归取酬币终事八反则从朝邑至蒲州东西造舟以渡以其常所津济故不言处所遂自茅津济遂自南河济涉自津则以非平日经行处故特着其名茅津在今山西解州平陆县南岸为河南陜州州治距河七里是由北至南秦以晋人不出故不复从蒲津西返特由茅津南渡至陜州永宁渑池之间封殽尸更西北从陆路归也南河一名棘津在卫辉府汲县南七里曹在卫东晋从汲县南渡出卫南而东陆浑今河南府嵩县在晋南是时晋欲假用牲于雒以袭陆浑故不由孟津而东南涉津以掩其不备皆非平日往来之常径故特称某处某处以着兵机之倐忽棘津西二十里为延津即郑廪延之津为今卫辉府延津县水经云河水又东北通谓之延津故卫亦有延津之名孔悝为蒯聩所逐载伯姬于平阳行于延津是也卫之楚丘为滑县有白马津亦曰延津北岸为濬县系卫旧都与淇县接界卫文公渡河野处漕邑是从黎阳南渡白马津也卫后迁帝丘为今北直之州黄河在州北十五里则郑卫皆在河之南故俱有河上之称卫宣公作新台于河上此时尚都朝歌则在河之北郑文公使髙克御狄于河上则在河之南皆在滨河之境邲之战晋师济河是从孟津济大抵春秋时晋西渡河至秦则由蒲津南渡河至周郑则由孟津东渡河伐齐则由卫之州长寿津三者皆不言处所蒲津孟津皆在晋本境而孟津为今河南府孟县即晋河阳晋与周郑往来尤数凡使聘邮逓出军振旅路必由此城濮之胜晋召王狩于河阳是从南渡河而北返邲之战先縠以中军佐济是从北渡河而南至败而宵济掬舟中之指及楚庄祀河告成则在原武县西北大河是时仓卒失次不能复整部伍从故道归也周与晋南北以河为界周都洛阳有北邙山山之北临大河河北岸即望见孟津子朝用周之寳珪于河津人得之河上盖在孟津之南也卫迁帝丘后与郑皆在河南两国适晋则郑由延津卫由白马津白马津亦曰延津其地名偶一见之襄三十年防吉奔晋驷带追之及酸此为廪延之延津哀十六年孔悝载伯姬于平阳行于延津此为滑县之白马津也郑太叔命西鄙北鄙贰于己又收贰以为己邑至于廪延是延津在郑之北防吉欲从此渡河北奔晋故驷带追之及酸用两珪质于河也齐地西至于河成二年鞌之战襄十八年荀偃沈玉而济是时河已南徙渡处当在今濬滑之间由州长夀津昭定之间六次至河乃复大抵假道于此盖是时晋地已有郑之虎牢卫之朝歌并错入山东范县界与齐鲁接壤大抵由河曲以北为秦晋分界则谓之西河从河曲之南折而东经周郑之界则谓之南河更从南河折而东北穿入卫齐界则谓之东河左氏于诸国行军朝聘之往来皆以一河为经纬最明晰有法今据其可见者约着其地理如此使后之读左氏者有考焉
　　书渡河考后
