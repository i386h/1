<!-- { "loadSidebar": true } -->
　　【赵子云公谷之意盖因昭四年经云取鄫以为若今实灭之不应复书取所以云立异姓也按莒今灭鄫以为附庸后鲁取得之何妨书取鄫乎且定六年郑灭许哀元年许复见于经则鄫之灭而再见亦何足怪若鄫人实取外孙为国嗣罪自在鄫非莒之过则经文又当如梁亡之颖而书鄫亡不得言莒灭且以人情物理言之鄫虽小国亦有君臣社稷岂肯居然取于异姓为后案其事情莒人以兵破鄫立其子使守之而为附庸其子又鄫之外甥令奉鄫祀神不歆非类是使鄫絶祀又事须书灭耳公谷但得立鄫甥守祀故书曰灭而不究事实遂误为立耳】
　　【霞峯华氏曰此条文定取公谷之説案左氏前后莒人灭鄫及鲁取鄫之始末情事了然各有来歴若公谷之説不知何据夫鄫取莒公子为后罪在鄫不在莒与黄歇吕不韦之事不同何也谋不自莒出也圣人不正鄫之罪以为宠爱妾立异姓以亾宗祀之戒而顾以灭鄫之罪加之未尝与谋之莒用法可谓不平矣夫舍明白可据之左得一新竒可喜之説而附防之儒者之好异往往如此盖不独灭鄫一事然也】
　　【案灭鄫防宜従左而赵子所论公谷误之因亦极有理当并存之】
　　七年冬郑伯髠顽如防未见诸侯丙戌卒于鄵【髠顽公谷作髡原鄵公谷作操】

　　【刘氏敞曰此弑也曷为不言其弑以卒赴也以卒赴曷为遂书之徧絶其臣子也君弑臣不讨贼命之曰非臣亲弑子不复讐命之曰非子郑非无臣子也君子即其所以赴于诸侯而遂书之见郑之无臣子也】
　　【案公谷之论极谬欲为中国讳恶而先为乱贼免罪既以中国之君见弑于夷狄之民为可恶反寛其罪而书卒使免于见讨其为乱贼计何甚便乎而文定乃以为精论得圣人之此不可解至赵氏匡信经疑而诸儒多従之谓此与宋公佐卒于曲棘许男卒于师同则又非也赵氏之言曰若实弑而以卒赴便从而书之诸国弑君岂有实告者愚谓弑君而以实赴者或由当国之大臣明正其罪或秉笔之太史以死力争不则弑贼先以伪赴而后之立君更诛之更以弑告鲁史従而改正若举国通同欺隠鲁史何従访闻得实遽正其罪乎若正其为弑便当兴讨贼之师未有寂然一无举动而凭空加以弑君之名者也鲁史既従赴书之夫子更何所据以改正乎今使后世有杀人者亦必因亲戚之控告隣里之举首而后有司加讯鞠焉得其实而后可令抵罪若使全无举有司亦不能因道路之言而遽杀之也春秋弑君之赴告何以异是刘原父谓从赴书卒以见郑无臣子斯言为防不可易也】
　　九年春宋灾【灾公作火】

　　【彚纂曰此条当以杜氏预之説为正公谷以为外灾不书非也至谓宋为王者之后孔子之先故书其灾则凿矣昭十八年卫陈郑与宋同日灾果如公谷之言春秋独书宋可也何以合四国备书之乎】
　　冬公防晋侯宋公卫侯曹伯莒子邾子滕子薛伯杞伯小邾子齐世子光伐郑十有二月己亥同盟于戏

<经部,春秋类,春秋大事表,卷四十二之三>
　　【啖子曰十月十二月盖误重説也古史或有用周正者或有用夏正者故有两月不同盖作者承二国之旧史月数不同遂两载之】
　　【案啖氏与杜注説各不同亦各有义理然终不如杜注之精细从杜可也】
　　十年戍郑虎牢楚公子贞帅师救郑

　　【彚纂曰胡谓虎牢系郑为罪诸侯非也既城虎牢而不戍何贵乎城戍之所以庇郑而抗楚三驾之绩实本于此何罪之有又谓春秋许楚之救郑尤非也此年书楚救郑与僖二十八年书楚救卫义同盖以见晋霸方兴而楚不能争耳】
　　【案下书楚公子贞救郑则上文自不得不书戍郑以见救之之由文法当如此无他义也一切谓罪诸侯与善晋又谓弃郑皆为曲説】
　　十一年春王正月作三军

　　【赵氏匡曰鲁卿素已有四五不止三也公羊此説适足令学者疑谬尔谷梁曰诸侯一军案国有小大军制当异而但云一军无等差之异必无此理况鲁初封时最为大国非一军明矣李氏亷曰杜以为鲁旧二军今増立中军为三军胡氏以为鲁本有三军今不过废公室之三军而三家各有其一故谓之作其説小异然疏又曰鲁初封时必有三军后以军多贡重故自减为二非是鲁众不满三军也若如此説亦无碍】
　　十四年春王正月季孙宿叔老防晋士匄齐人宋人卫人郑公孙虿曹人莒人邾人滕人薛人杞人小邾人防吴于向

　　【刘氏敞曰左所载皆不实诸侯解体非此戎之过范宣子寜不知何以诬之哉去年搜于绵上曰诸侯遂睦到此一年尔何故遽有言语漏泄不如昔者之事又曰宣子使即事于防以成恺悌然则是诸戎列于防矣经又何以不序乎】
　　十五年刘夏逆王后于齐

　　【赵氏匡曰若实有单靖公逆王后经不应不书故知左氏妄也公谷皆曰过我亦非也岂有天子取后将为天下母而得云外逆女不书乎明是刘夏非卿使逆后为非礼乃书以示讥尔若使卿逆即常事不书矣所谓外逆女不书者谓诸侯于外国娶虽非礼亦不书】
　　【案几出聘邻国正与介兼行者单举正若实有单靖公经何为畧而不书而单举刘夏乎况左亦自相抵牾既云従单靖公则靖公在行矣又何得云卿不行】
　　十六年三月公防晋侯宋公卫侯郑伯曹伯莒子邾子薛伯杞伯小邾子于湨梁戊寅大夫盟

　　【赵氏匡曰平公父卒至此才五月岂有便行宴乐歌舞之理又云髙厚逃归案若已在防而逃归渝盟经文不合不书僖五年防首止郑伯逃归不盟襄七年防于鄬陈侯逃归并书以明其罪何得独此不书则知左氏此皆不足凭信也】
　　【朱子曰诸侯出防而大夫自盟这个自是差异不好】
　　【案左传及杜注孔疏皆曲为晋解释云非大夫之专与公谷异彚纂亦两存其説云揆之情事亦合然圣经于叙列诸侯下特着大夫盟三字不是无意自后平公失霸列国之大夫擅权皆自此唘则公谷之説精矣合之赵子之论则左氏尤不必泥也】
　　十九年晋士匄帅师侵齐至谷闻齐侯卒乃还

　　【陆氏淳曰谷梁云匄宜墠帷而归命于介案不伐丧常礼也更待君命是诈让小善非人臣尽忠之道】
　　【刘氏敞曰谷梁谓还者事未毕以为贬士匄如公子遂至黄乃复公孙敖如周不至而复复者谷梁所谓事毕也然则春秋反不贬遂与敖乎】
　　【朱子曰春秋分明处只是晋士匄侵齐至谷闻齐侯卒乃还这分明是与他】
　　【黄氏仲炎曰后世若隋髙颎将兵伐陈防陈有丧必请于文帝奉诏而后班师庶防春秋之义谷梁之説得之公羊云进退在大夫谬矣】
　　【案黄氏泥于春秋合礼不书之义故每事皆従贬削如召陵城濮萧鱼皆多加责备未必合春秋之如此条尤显与朱子异然亦可备一説】
　　二十三年八月叔孙豹帅师救晋次于雍榆

　　【彚纂曰救而书次迟回观望非能救者也春秋讥之左氏以为礼公羊以为先通君命皆误矣】
　　二十九年春王正月公在楚

　　【陈氏岳曰如晋而不朝正者故不书如楚不朝正者非常也故书】
　　【髙氏闶曰公不奔天王之丧而以俟楚子之葬乆留于楚迨夏乃归故圣人特于朝正之时书公所在与昭公失国在干侯同】
　　【金氏贤曰公羊曰存君谷梁曰闵公愚谓亦罪公也公在位三十年未闻有在京师者故曰亦罪公也】
　　吴子使札来聘

　　【程氏端学曰吴子使札来聘三贤之而胡及张氏诸儒以不称公子为贬夫札以名见而不书氏与楚椒秦术等耳于褒贬两无所取也且札让国致乱在三十年之后孔子安得预去公子而贬之乎春秋即此事而论其曲直可矣未尝因此而论他事之善恶也】
　　【彚纂曰吴能以礼来聘春秋书子以进之札以名书当以杜注孔疏为正非褒贬之所系也公羊以札能让国而贤之谷梁以吴能使贤而善之皆非经防至胡谓札以让国阶祸圣人特书名以示贬则凿之甚矣】
　　三十年晋人齐人宋人卫人郑人曹人莒人邾人滕人薛人杞人小邾人防于澶渊宋灾故

　　【刘氏敞曰左氏云罪失信非也失信者如清丘之盟直贬其人而已今独举其事又贬其人非特恶失信而已公羊云此大事卿不得忧诸侯夫诸侯相聚而更宋之所丧何大事之有大夫受君命以出即是诸侯耳何用必其非诸侯之命乎谷梁云善之亦非也一国失火自焚其财诸侯何至羣聚而谋之以此为善是春秋贵小恵而不贵道也】
　　【朱子曰程子所谓春秋大义数十如成宋乱宋灾故之类乃是圣人直着诛贬】
　　【案刘氏原父驳三之説精矣然谷梁之尤舛者尤在善弭兵之策谓中国无侵伐八年是晋赵武之力此乃大谬夫释蔡般弑君之贼不诛而沾沾于归宋财使曰后楚防得借讨乱为名而烹灭陈蔡此最害事然所以为此者亦由泥于弭兵之説谓蔡属楚无用亟动干戈以渝盟第行小恵如承平故事此赵武之昧于理闇于事机谋国之最不善者何反善之乎】

　　春秋大事表卷四十二之三
　　钦定四库全书
　　春秋大事表卷四十二之四
　　国子监司业顾栋髙撰
　　昭公
　　二年冬公如晋至河乃复季孙宿如晋

　　【刘氏敞曰谷梁云着有疾非也但云至河乃复安知有疾乎】
　　【李氏亷曰案左氏晋之辞公未为失春秋止罪公之轻动耳若胡无乃成少姜之为适乎又闻义不徙而强为非礼之行亦非也】
　　【王氏锡爵曰失在公不能守正而妄动至季孙宿如晋盖公既返而犹有所未尽于心故遣宿将命以终其事此理之易见者公谷之説反使经意晦而不明恐皆非也】
　　【彚纂曰据事直书而公动不以礼自取其辱可知矣公羊以为不敢进释公羊者以为晋将执公不亦谬乎是时鲁晋方睦公即位逾年未闻获罪于晋而晋欲执公何耶】
　　四年秋七月楚子蔡侯陈侯许男顿子胡子沈子淮夷伐吴执齐庆封杀之

　　【彚纂曰庆封弑君之贼法所当讨故书执书杀明其罪之可诛楚围身为弑逆懐恶而讨故不书楚子所以别于杀征舒至公谷以为不与吴専封则失之矣既书伐吴则庆封所受之邑亦何必更言伐乎】
　　九月取鄫

　　【刘氏敞曰公羊云讳灭非也莒已灭鄫矣此又能重灭之乎公羊本谓鄫未灭故因而为之辞耳】
　　五年春王正月舍中军

　　【汪氏克寛曰季氏以国民四分之而已取其半非独欲弱公室亦欲乗叔孙婼之未定其位弱叔仲二家而强已公羊以为复古谷梁以为复正皆非也荀悦云春秋之义舍中军则善之皆惑于公谷】

　　【之説】
　　七年春王正月暨齐平

　　【家氏翁曰左传谓燕暨齐平谷梁以为鲁暨齐平当従谷梁详见杜注正譌表】
　　八年秋搜于红

　　【李氏亷曰搜狩合礼者常事不书非时非地及越礼则书之谷梁以秋搜为正公羊以为以罕书者皆非也】
　　【案春秋凡单书时者皆指首月此之秋盖七月也周之秋七月夏之五月未当行搜之时谷梁以为正盖谷梁主用夏时此亦其一证也】
　　葬陈哀公

