<!-- { "loadSidebar": true } -->
　　齐鲁交兵表
　　夫子有言管仲相桓公霸诸侯一匡天下民到于今受其赐防管仲吾其被发左袵呜呼夫子称到于今则知此言非特予管仲并予晋文愚尝观于齐鲁之故而叹春秋之天下不可一日无晋晋伯息而齐鲁俱受其敝矣何则霸之局非管仲与齐桓不能创而非晋则不能维持以至于百年齐桓之世天下之所赖者唯齐齐桓既没鲁之所患亦唯齐齐桓之子孙至春秋之末凡八九世独惠公稍安静而景公有志争伯观衅而动故二公之世齐鲁争鬬差少其余若孝公懿公顷公灵公庄公类皆如猘犬之狂噬而悼公之世国已制于陈氏好以其君恶于诸侯故其时鲁一有齐难则乞师于晋晋师出而鲁得安枕者数十年迨晋稍有间或新君初立未遑诸侯之事则齐患复起故齐之于鲁如切肤之锢疾不时间作所借以为扁鹊者唯晋晋伯息则鲁无所控愬故晋文之未兴也僖公至以楚伐齐晋伯之既去也哀公至以吴伐齐夫至以吴楚伐齐天下防无复有中夏此夫子所以有被髪左袵之惧也世徒见夫子有谲正之言谓圣人或伸齐而抑晋畧晋文之功而不录岂识春秋之旨哉夫桓公一匡天下而其子孙首坏其法狼贪鼠窃昼伏夜行赖晋承齐桓之业整饬者数世至晋伯衰而齐弱鲁鲁亦能乞师以弱齐齐鲁交相敝而吴楚得横行于天下夫子立定哀之世亲见昭公娶于吴矣哀公防吴伐齐至齐弑君以説矣至吴晋争长黄池而齐桓一匡之绪吴且分其半夫子盖心伤之而要非齐桓则不能创其局以贻晋夫子所以独归功于管仲者以此孟子曰其事则齐桓晋文夫惟桓文并称此夫子之所为到于今也辑春秋齐鲁交兵表第三十五
<经部,春秋类,春秋大事表,卷三十五>
<经部,春秋类,春秋大事表,卷三十五>
<经部,春秋类,春秋大事表,卷三十五>
<经部,春秋类,春秋大事表,卷三十五>
<经部,春秋类,春秋大事表,卷三十五>
<经部,春秋类,春秋大事表,卷三十五>
<经部,春秋类,春秋大事表,卷三十五>
<经部,春秋类,春秋大事表,卷三十五>
<经部,春秋类,春秋大事表,卷三十五>
<经部,春秋类,春秋大事表,卷三十五>
<经部,春秋类,春秋大事表,卷三十五>
<经部,春秋类,春秋大事表,卷三十五>

　　春秋大事表卷三十五
<经部,春秋类,春秋大事表>
　　钦定四库全书
　　春秋大事表卷三十六
　　国子监司业顾栋高撰
　　鲁邾莒交兵表
　　呜呼余观春秋之世而知封建之为祸烈也鲁与邾莒僻处一隅非有关于天下之故然鲁虐邾莒莒灭向灭鄫邾灭须句灭鄅而其后皆为鲁所吞并最后以邾子益来防亡邾矣赖呉越而得复中间仗桓文之霸扶持绵延二百余年迭相攻伐而斯民之涂炭亦甚矣葢尝综其始终而论之鲁邾莒之事终春秋之世凡三变何则鲁立国于兖州之曲阜其南则邾其东则莒地小而偪其势不得不争然邾列在附庸而莒介于蛮夷故春秋之初鲁尝凌邾而畏莒隠桓皆再盟邾而再伐邾邾不敢报而莒则隠与其微者盟于浮来矣庄以叔姬女其大夫矣隠桓庄三世鲁莒未尝交兵至僖公首年一败莒师旋即再盟洮向以弭其隙而邾则僖公之世战伐无已则以邾近而莒差远邾弱而莒差强故也至文十二年季孙行父城郓而争郓之祸起襄四年鲁请属鄫而莒即灭鄫而争鄫之祸又起当其时晋悼兴霸羣侯方屛息聼命鲁以礼义之国兢兢焉轨于法度罔敢凌虐弱小而邾莒反恃齐灵而肆横十年之间莒四伐我而邾再伐我鲁凡十六年不伐邾反为脩平以讲好葢邾莒倚齐以轧鲁鲁之所恃者晋晋远不若齐之近又是时晋方以楚郑为事无暇理邾莒葢倚人立国彊弱随时理固然也至昭之元年而莒有乱季孙以大盗窃国取郓不已旋而取鄫取鄫不已旋而取郠而邾则连岁四纳其叛人昭公以后莒不复见哀之世无岁不与邾为难竟俘其君以归献于亳社陵蔑弱小之祸至此极矣呜呼以邾莒之宻迩于鲁而得终春秋之世不亡者以大国林立环视而莫敢先动然其民之死于战争已不可胜数故欲复周初方伯连帅兴师讨伐之制不若易后世郡县防内守令迭更之制虽有残暴不轨为生民害者驰一尺符则虐焰顿息孰与夫兴师讨罪有抗拒之祸甲兵之惨哉春秋列国之争可前鉴矣辑春秋鲁邾莒交兵表第三十六
　　邾
　　李氏亷曰春秋内兵之伐国仅二十而书公伐邾者六书大夫伐邾者八止书伐邾者一邾在鲁之宇下而陵弱侵小之兵史不絶书如此

<经部,春秋类,春秋大事表,卷三十六>
<经部,春秋类,春秋大事表,卷三十六>
<经部,春秋类,春秋大事表,卷三十六>
<经部,春秋类,春秋大事表,卷三十六>
<经部,春秋类,春秋大事表,卷三十六>
<经部,春秋类,春秋大事表,卷三十六>
<经部,春秋类,春秋大事表,卷三十六>
<经部,春秋类,春秋大事表,卷三十六>
<经部,春秋类,春秋大事表,卷三十六>
<经部,春秋类,春秋大事表,卷三十六>

　　莒
　　莒与鲁为列国差倔彊非若邾之附庸能卑屈于鲁也故始而争向继而争郓争鄫中间附于齐更愬于晋楚致叔孙见执意如为囚兵端与春秋相终始共公以后不复见矣

<经部,春秋类,春秋大事表,卷三十六>
<经部,春秋类,春秋大事表,卷三十六>
<经部,春秋类,春秋大事表,卷三十六>
<经部,春秋类,春秋大事表,卷三十六>
<经部,春秋类,春秋大事表,卷三十六>
<经部,春秋类,春秋大事表,卷三十六>

　　春秋大事表卷三十六
　　钦定四库全书
　　春秋大事表卷三十七
　　国子监司业顾栋高撰
　　宋郑交兵表
　　春秋之初宋郑号中原大国宋绍微子之封而郑取虢桧之地地既偪近力又相埓故其势常至于鬬争乃吾綂观春秋宋郑之故而知天下不可以一日而无伯也春秋二百四十二年之中宋郑凡四十九交战然其局凡三变葢当初年晋楚未兴齐亦僻处东服其时犬牙相错者惟宋鲁郑卫而郑庄以善用兵常结援于齐而借其力继又结鲁宋合卫陈蔡以搘之而不能当也至宋冯之世始立突继又责赂而雠突后复助突以求入交战尤数当是时鲁桓卫恵郑厉宋庄俱负簒弑大恶号称四凶相与逐利弃信结党崇奸竞用干戈朝盟夕改生民之涂炭极矣此春秋之一大变也至齐桓兴而兵争息桓殁而宋襄以争伯一战而军败身伤晋文襄起而兵争又息当是时宋郑之君俱共玉帛以从容于坛坫之上间一用兵不过帅敝赋以从大国之后无两君对垒朝胜夕负报复无已者亦足见霸功之有益于人国矣迨晋悼嗣伯其事乃与桓文少异晋合天下之力以争郑郑患楚之数来屡盟屡叛故恶于宋以激诸侯之兵使楚疲于奔命而不敢与晋争而后乃固与晋时交战尤数十年凡十三战此宋郑之事之又一变也萧鱼以后悼公及平公之初海内嬉恬至向戌弭兵宋郑更仆仆于晋楚之廷民不苦于战鬬而苦于供亿两国息于兵戎者六十八年而陈蔡卒坐受楚灭其事得失又相半至春秋之末晋楚俱衰齐景欲圗伯而不终宋景乃率其祖之故智伐邾灭曹妄意争伯与郑以隙地启衅骤兴兵革卒至彼此交取师全军覆殁得不偿失此又宋郑之事之一大变春秋将夷而为战国矣綂计伯功之始终始于齐桓之北杏讫于晋昭之平邱　尾凡百四十有八年毎当伯功之息则宋郑首难春秋于列国战争不悉书独于两国自隠桓至定哀凡取邑取师无不备载葢以其地踞中原关于天下之故伯功视两国之向背为盛衰而两国又视伯功之兴废为休戚圣人思王不得已而更思伯其亦有见于此乎余故撮略其事辑宋郑交兵表第三十七

<经部,春秋类,春秋大事表,卷三十七>
<经部,春秋类,春秋大事表,卷三十七>
<经部,春秋类,春秋大事表,卷三十七>
<经部,春秋类,春秋大事表,卷三十七>
<经部,春秋类,春秋大事表,卷三十七>
<经部,春秋类,春秋大事表,卷三十七>
<经部,春秋类,春秋大事表,卷三十七>
<经部,春秋类,春秋大事表,卷三十七>
<经部,春秋类,春秋大事表,卷三十七>
<经部,春秋类,春秋大事表,卷三十七>
<经部,春秋类,春秋大事表,卷三十七>

　　春秋大事表卷三十七
　　钦定四库全书
　　春秋大事表卷三十八
　　国子监司业顾栋高撰
　　城筑表叙
　　国家用民之力岁不过三日豳风我稼既同上入执宫功召诰厥既命殷庶庶殷丕作言先王之世役民而民不知相与趋事赴功如此也夫説以使民民忘其劳説以犯难民忘其死所谓説者非家喻而户晓之也民知其事之不获已而非为其私则虽捐躯赴刃而民不怨况区区力役乎周公东征三年破斧缺斨而诗人作诗致美至平王之世水之役特期戍耳而民相与怨思此以见存乎其事而不系乎期之久近与役之劳逸也春秋十二公其用民力多矣僖公修泮宫复閟宫不志于经程子谓复古兴废乃礼之大者至城郭沟池以为固非立国之本务春秋自庄以后或黩武启衅而防报复或背盟大国而虑见讨又况末季权臣擅侵夺小国以自封殖甚矣故凡城之志无论时不时皆讥台囿之筑耽细娱而忘国计其失更不待言庄公忘父雠不报而一年三筑台昭定当权臣窃国而筑郎囿蛇渊囿此真下愚不移无足与论得失之数矣辑春秋城筑表第三十八霞峰华氏曰城者完旧筑者创始经书筑者八皆讥也书城二十有三春城四夏城七冬城十二左氏于冬城多曰书时书时无贬乎谷梁子曰凡城之志皆讥何也凡城郭沟池以为固有国之所务而非有国之先务也不务脩德而苐劳民于城筑土功之后以为保邦之要虽以时脩之庸得无讥乎又况如庄公城诸防亟兴土功于大饥告籴之后季孙行父帅师城诸及郓开鲁莒数世之争而左氏皆曰书时其非圣人之防明矣或又以为圣人重用民力虽时亦书然则十二公宫庙之脩非用民力者乎春秋书世室屋壊新作世室不书成公三年新宫灾作新宫亦不书僖公脩泮宫作閟宫亦不书故知凡城之志虽合乎时犹讥而以为重民力而书城者犹未尽圣人之防也
　　城【二十三附浚洙】

<经部,春秋类,春秋大事表,卷三十八>
<经部,春秋类,春秋大事表,卷三十八>
<经部,春秋类,春秋大事表,卷三十八>
<经部,春秋类,春秋大事表,卷三十八>
<经部,春秋类,春秋大事表,卷三十八>
<经部,春秋类,春秋大事表,卷三十八>

　　附外城六
　　李氏亷曰齐伯之编外城三独城邢为美晋伯之编外城三惟城成周无讥愚谓城虎牢乃晋悼扼郑之吭以制楚之南向其功尤大岂得以偪郑为讥乎
<经部,春秋类,春秋大事表,卷三十八>
<经部,春秋类,春秋大事表,卷三十八>
<经部,春秋类,春秋大事表,卷三十八>

