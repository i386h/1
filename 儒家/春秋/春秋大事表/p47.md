<!-- { "loadSidebar": true } -->
　　春秋大事表卷二十七
　　国子监司业顾栋高撰
　　宋楚争盟表
　　孟子曰以力仁者伯伯必有大国説者谓宋襄之执于盂伤于由其国小力绌使然其説得之矣而不尽然也以宋襄之国而茍以齐桓之道用之则亦可以不至于败以齐桓之大而茍以宋襄之术驭之则伤威损重其去楚灵也不远苏子有言人有十夫之力茍终日狂呼跳浪则三尺童子亦可制其后我观齐桓之伯葢终其身未尝用战争之力也存三亡国而未尝加兵于狄合八国之师整兵召陵成盟而退其于淮夷山戎止以先声駈之务在保安弱小使各安宇下而已而又能克己以下小国遇鲁则身至鲁地遇宋则序先宋人其兴师尝更迭用之令各就近为侵伐而不役之于远故东征西讨而民力不疲数动与国而诸侯不怨而宋则反是方齐桓之卒也汲汲乎欲代其任而首先与齐战幸而一胜则翘然自喜以为天下莫与敌于是一防虐二国之君五年之中无嵗不兴师伐曹伐郑驯至排不测之强楚军败国蹙旋以身毙呜呼其轻用民力若是虽使齐晋之大其能有济哉夫以晋文之兵力犹兢兢示礼示信示义逮合齐秦两大国而后敢与楚战宋襄以孤军单进又不乗险择利虽以晋文处此亦必败而况小国乎后来惟楚灵以咆哮之质适当晋之不振威胁小国北方之诸侯俯首帖耳恐后然未防而外怨内叛弃疾一呼反者四起适趣其申亥氏之变此所谓有十夫之力而终日狂呼跳浪以至于毙者也如宋襄者则以尫弱之夫而举鼎絶膑而死岂不可哀也哉辑春秋宋楚争盟表第二十七


<经部,春秋类,春秋大事表,卷二十七>
<经部,春秋类,春秋大事表,卷二十七>
<经部,春秋类,春秋大事表,卷二十七>
<经部,春秋类,春秋大事表,卷二十七>
<经部,春秋类,春秋大事表,卷二十七>
<经部,春秋类,春秋大事表,卷二十七>
<经部,春秋类,春秋大事表,卷二十七>
<经部,春秋类,春秋大事表,卷二十七>

　　春秋于齐晋外尤加意于宋论
　　公羊屡发为王者之后记异先儒深辟之以为杞亦王者之后何以不记不知公羊之説未可厚非也杞弃其故都而自即于东夷无闗于天下之故而宋居天下要枢晋楚之所视以为强弱故春秋恒重之亦初不因其为王者之后也考春秋一书书雨螽于宋陨石于宋五六鹢退飞过宋都以及宋大水宋灾他国之灾异未有如此其详悉者也又如防未有书其所为者而防于稷则云成宋乱防澶渊则曰宋灾故是圣人特笔志贬盟亦未有书其所为者盟于薄则曰释宋公是圣人特笔志襃晋楚争宋郑而郑及楚平春秋不志至宣十五年宋人及楚人平大书特书葢宋为中国门户常掘强不肯即楚以为东诸侯之衞至宋即楚而天下之事去矣故晋文晋悼之兴首有事于救宋先轸曰取威定伯于此乎在韩献子曰成伯安疆自此始宋之闗于天下利害非细故也楚頵之猾夏也于僖二十六年围宋楚庄之争伯也于宣十四年又围宋至向戌为弭兵之策合天下诸侯盟于宋而伯统絶而蛮夷横矣谓春秋全无意于宋者岂识春秋之防哉











　　春秋大事表卷二十七
　　钦定四库全书
　　春秋大事表卷二十八
　　国子监司业顾栋高撰
　　晋楚争盟表
　　孔子曰晋文公谲而不正齐桓公正而不谲子朱子専以伐楚一事言之其説葢原于杜氏愚窃意其非然也论其谲与正之大者如齐桓不纳郑子华之请而晋文因元咺执衞侯齐桓定王世子而拜天子之胙晋文则至请隧其规模之正大事事不如齐桓至论城濮之战则胜召陵远甚何则召陵虽盟而楚灭围许毫无顾忌蔡郑亦未敢即从齐至如城濮一胜而天下之诸侯如决大川而东之其功之大小宁可以数计哉论者曰晋不宜伐衞以致楚尤不当矜兵力以求必胜其説皆非也论当日从楚之罪则曹衞为罪首何则楚之最近者许蔡其次则陈又其次则郑诸国之从楚实迫于不得已若衞为北方大国而曹介在齐鲁之间与楚风马牛不相及又均为文昭之后其相率而従楚何为者原楚之意不过欲结衞以搘晋结曹以来齐鲁使天下诸侯俱南面朝楚而止耳此门庭之寇匪直为报怨之私而已也且论者之意果以为晋不伐衞而遂可以胜楚晋不胜楚而晋遂可以伯乎尤非也不胜楚则楚之虐焰未息而不伐曹衞势必加兵于陈蔡郑许目前齐宋之急未易解也且使晋而勤兵于四国劳兵顿师而楚檄曹衞议其后令楚反得仗义之名而晋有孤军转战腹背受敌之苦胜负未可知孰若蹙方张之寇于大河四战之地一举胜之为中原立赤帜圣人宜录其不世之功不宜以为谲而訾之也且当日之时势何如者鲁従楚矣宋亦尝及楚平矣鲁又乞师伐齐取谷楚兵威所未及者周与晋耳斯时楚頵之横埒于安史而晋文之功侔于李郭假令以安史之桀骜唐室能仗义执言以服之乎李郭百计殄之收复京师而论功之际乃谓其兵出诡道非王者之师鳃鳃焉议其后恐朱子之纲目其书法不应如是或又谓子所论者后世之事耳春秋未远三代不可以战争论曰果如是则宋襄有明验矣不重伤不禽二毛而遂至败于令晋文而守拘方之见城濮一挫周室将不可问其利害孰为大小而又可执儒者之见以议之乎刘氏敞乃谓宋襄能守信义虽师败国削非其耻又谓周末诸侯交争贱守信而好竒功故谷梁子亦以宋公为非呜呼是皆杜氏谲而不正之説误之其弊驯至陈余儒者不用诈谋竒计卒为泜水之擒而后已岂不谬哉辑春秋晋楚争盟表第二十八





<经部,春秋类,春秋大事表,卷二十八>
<经部,春秋类,春秋大事表,卷二十八>
<经部,春秋类,春秋大事表,卷二十八>
<经部,春秋类,春秋大事表,卷二十八>
<经部,春秋类,春秋大事表,卷二十八>
<经部,春秋类,春秋大事表,卷二十八>
<经部,春秋类,春秋大事表,卷二十八>
<经部,春秋类,春秋大事表,卷二十八>
<经部,春秋类,春秋大事表,卷二十八>
<经部,春秋类,春秋大事表,卷二十八>
<经部,春秋类,春秋大事表,卷二十八>
<经部,春秋类,春秋大事表,卷二十八>
<经部,春秋类,春秋大事表,卷二十八>
<经部,春秋类,春秋大事表,卷二十八>
<经部,春秋类,春秋大事表,卷二十八>
<经部,春秋类,春秋大事表,卷二十八>
<经部,春秋类,春秋大事表,卷二十八>
<经部,春秋类,春秋大事表,卷二十八>
<经部,春秋类,春秋大事表,卷二十八>
<经部,春秋类,春秋大事表,卷二十八>
<经部,春秋类,春秋大事表,卷二十八>
<经部,春秋类,春秋大事表,卷二十八>
<经部,春秋类,春秋大事表,卷二十八>
<经部,春秋类,春秋大事表,卷二十八>
<经部,春秋类,春秋大事表,卷二十八>
<经部,春秋类,春秋大事表,卷二十八>
<经部,春秋类,春秋大事表,卷二十八>
<经部,春秋类,春秋大事表,卷二十八>
<经部,春秋类,春秋大事表,卷二十八>
<经部,春秋类,春秋大事表,卷二十八>
<经部,春秋类,春秋大事表,卷二十八>
<经部,春秋类,春秋大事表,卷二十八>
<经部,春秋类,春秋大事表,卷二十八>
<经部,春秋类,春秋大事表,卷二十八>




　　案晋自文公创伯于僖之二十八年厯襄灵成景厉悼平昭凡九世计共一百零四年自是以后晋楚俱衰齐景争伯参盟复见如春秋初年矣此世运一大变也详齐晋争盟表
　　附晋伯余烬







<经部,春秋类,春秋大事表,卷二十八>


　　案晋自平丘以后已不复能宗诸侯自此至召陵凡二十有四年仅有此三四防盟然皆虚循故事而无勤王恤患之实黄父之防坐待明年扈之防范鞅取货城成周而魏子南面防召陵而卒辞蔡侯葢是时六卿强而公室弱置中夏于不问徒伐鲜虞灭肥鼔以自封殖又贪于货贿以破楚入郢之大功让之强吴致吴晋争长黄池而晋自此如死灰之不复然矣此世运之又一大变也详吴晋争盟表
　　春秋楚人秦人巴人灭庸论
　　据左氏灭庸者楚也而经文列书秦人巴人畧无异辞文定因谓庸有取灭之道而蒍贾善谋国春秋以是减楚之罪嗟乎春秋岂为楚计得失哉就使谋国果善亦祗益其狡焉启疆凭陵中夏之计乃春秋之所深恶圣人曷为予之其所以详书不杀者实着楚之交深党固横行无忌将有问鼎之渐闗于天下之故而书之也考楚武文之世巴庸尝病楚楚方经营近境之不暇未敢以全力与中国争而城濮之役秦助晋攘楚楚威稍挫中国得安枕者十五年今以晋灵幼弱楚庄暴兴乃连结巴秦灭庸庸与麇俱为今郧阳府境【麇今郧阳府郧县又竹山县东四十里有上庸故城即庸国地】界连秦陇楚得其地则势益西北逼近周晋且灭庸而楚之内难夷矣连巴秦而楚之外援固矣灭庸以塞晋之前结秦以挠晋之后斯不待陆浑兴师而早知其有窥觎周鼎之志矣且夫庸非小弱也周武时曽佐伐纣立国已数百年晋栾武子尝称楚自克庸以来无日不讨国人而申儆之葢亦重大其事其所属鱼邑实为今夔州府奉节县地跨两省居秦楚巴三国之界故不结巴秦则不得灭庸庸灭而秦楚合势中国之籓篱撤矣夫读春秋者贵合数十年之事以徐考其时势不当就一句内执文法以求襃贬宜合天下而统观大势不当就一国内拘事以断其是非春秋为天下之无王作非为一国作也矧呉楚蛮夷其谋国之善否何闗于圣人之虑又况其为封豕长蛇洊食上国者哉前此翟泉于温之盟秦人皆与志秦晋之合晋伯之所以盛今此楚秦灭庸志秦楚之合晋伯之所以衰晋伯之盛衰周室之安危系焉不可以弗志也胡固非而张氏洽亦苐谓楚宜制服之而已不当遽夷人宗社以是为楚罪犹属管窥之见夫春秋岂沾沾焉责楚之灭庸而已哉
　　春秋时楚始终以蔡为门户论
