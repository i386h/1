<!-- { "loadSidebar": true } -->
　　春秋成元年作邱甲哀十二年用田赋杜氏两注马牛之数前后自相违戾具见李氏防辨论中李氏特取文定之说曰作邱甲者毎丘出一甲士而甸出甲士四人也往者三人而今増其一杜氏以为邱出甸赋加四倍者非是用田赋者往时田主出粟而赋则取于商贾之里防今鲁以商贾所当出之赋而于田上征之葢收区域之征以备车牛车乗若汉家收田赋泉以补车马亦其遗意杜氏以为别其田及家财各为一赋者非是因谓司马法所云甸出一乗者其实止出一乗之人一切马牛车乗决非丘甸所出卓哉斯论可破千古之惑而后儒往往不之信者则以周礼小司徒及鄊师遂师俱有六畜车辇旗鼓兵器帅而至之文疑此言与周礼相悖余谓周礼出于王莽时好为繁重碎密之制特傅防司马法以瞽当世之愚民非周制之本然也夫信周礼不若信左传信左传尢不若信诗书诗书非出于一人之手学者可因文思义以想见当时之制度非若周礼勒成一书有所増饰故至今犹可考而知也尝攷左氏传郑荘公伐许授兵于大宫公孙阏与頴考叔争车晋惠公御秦师乗小驷郑入也则车马皆出自上可知矣卫懿公将战国人受甲者皆曰使鹤郑子产授兵登陴楚武王授师孑焉以伐随则甲仗兵器皆出自上可知矣夫以六十四井之地需出长毂一乗戎马四匹牛十二头则必庐井沟洫之外别有牧地主伯亚旅而外别有圉人筑纳稼之余别烦刍茭且或秣饲不以时或致临事倒毙不大败乃公事乎不特此也果其马牛车辇皆出民间公家可以不烦畜马而卫风有騋牝三千鲁颂有防防牡马岂反不以备战阵而止以供逰观乎不特此也马牛车辇皆民自具则必怨行役者兼述其马赋车之苦劳归士者并慰其车烦马殆之勤而东山止言制彼裳衣勿士行枚何草不黄之诗止云匪兕匪虎率彼旷野但曰民劳耳未尝一言及车马也且其制当自周初已定武王胜商克纣当云归马于民间还牛于卒伍可矣何云归马华山之阳放牛桃林之野此尢大彰明较著者也且即周礼一书亦自相矛盾既云马牛供于邱甸矣而大司马校人之职复云掌王之六马十二闲又云凡军事物马而颁之大司徒牛人又云军旅供其兵车之牛与其牵徬以载公任与左传授甲授兵正相类可见周礼一书有真有伪所贵好学深思之士旁通经传叅互而别择之勿徒泥于先儒之成说庶乎考诸三王而不谬也谨因文定与李氏之说为衡定之曰初税畆加赋也作邱甲益兵也用田赋备车马也春秋当日之情事了然若睹而诸儒之说亦有所折衷矣





　　春秋大事表卷十四
<经部,春秋类,春秋大事表>
　　钦定四库全书
　　春秋大事表卷十五
　　国子监司业顾栋髙撰
　　吉礼表
　　昔成王以周公有大勲劳赐鲁重祭其目有三曰郊曰禘曰大雩而望亦郊之属因郊遂以有望凡郊禘及宗庙之乐用八佾之舞然亦有差别鲁无日至之郊杀于天子四望阙其一雩惟建已之月大雩帝用盛乐其余因旱而雩则祷于国内之山川而已八佾惟用于文王周公之庙自鲁公且不得与况其下之羣公乎至春秋之世其僭益盛或僭用日至之郊宣三年成七年定十五年哀元年之改卜牛皆在春正月是也雩凡二十有一皆书大凡旱暵之祭皆僭用雩上帝之盛乐矣闵公窃禘之盛礼以行吉祭僖公用禘礼以合先祖叙昭穆用致夫人于庙而禘始夷于常祀之礼隠五年考仲子之宫初献六羽明八佾前此之皆用羣公之庙之无不用也呜呼以诸侯而用天子之礼是为上僭上僭自鲁公以后世世行之孔子身为鲁臣子而不忍言也以诸侯用天子之礼而旋为大夫所窃是为下陵下陵自宣成之世始之孔子心忧其渐而不能以救也不得已从其甚者书之郊以龟违书牛害书非时大不敬书大雩以旱书禘以别立庙与致小君书易曰履霜坚氷至是故书郊自僖三十一年始三桓之祸由僖基之也雩一见于桓再见于僖成五见于襄而七见于昭桓公为三桓所自出至僖公而兆其毒成襄而养其痈至昭公则溃矣孔子立定哀之世目击祸败追原本始书之重辞之复繁而不杀君有短垣而自逾之何有于大夫曰犹绎曰犹三望曰犹朝于庙一为幸之一为惜之低徊之辞深于痛哭焉孔子曰天下有道则礼乐征伐自天子出又曰天下有道则不在大夫呜呼此孔子当日作春秋之发凡起例也
　　郊
　　呉氏澂曰经书郊者九龟违者四牛灾者四非时大不敬者一葢鲁郊虽僭行之已乆视为常事故不悉书惟卜之不从牛之有变及时之大异于常而后书
　　霞峰华氏曰鲁无冬至大郊之事四望阙其一降杀于天子成王所赐伯禽所受葢为祈谷之郊在啓蛰之月鲁防诸侯而郊已为非礼其末流之失抑又甚焉或僭用日至之郊宣三年成七年定十五年哀元年之改卜牛皆在春正月是也或逾启蛰之节僖三十一年成十年襄十一年及定哀之改卜皆以四月五月又其甚者成十七年之书九月用郊是也夫鲁之郊久矣隠桓荘闵不书先儒谓圣人不敢无故斥言君父之过故因其变异而书不及时则书过时则书卜郊不从则书四卜五卜以渎书用郊以废卜书郊牛伤鼷鼠食郊牛以纪异书不郊犹三望以可已不已书若宣三年王防而卜郊哀元年先公未小祥而郊忘哀从吉违礼亵天则又比事观之而恶自见矣













<经部,春秋类,春秋大事表,卷十五>





　　禘
　　案杜氏以审谛昭穆谓之禘合食羣庙谓之祫祫即禘禘即祫一祭而有二名也故闵二年僖八年之书禘禘也文二年大事于太庙跻僖公公谷皆以为祫祫即禘也故杜氏亦以大事为禘宣八年有事于太庙亦禘也故孔氏正义亦谓之禘昭十五年有事于武宫明称禘于武公定八年从祀先公明称禘于僖公又昭二十五年禘于襄公文灼灼可据故无论经书大事有事皆祫即皆禘也自朱子取赵伯循之说谓禘专祭始祖与始祖之所自出不与羣庙而以毁庙与未毁庙之主合食太庙谓之大祫单就七庙合食谓之时祫夫后稷之所自出何人谓喾也殊不知帝喾原非稷契之父歴考诗书及孔孟之文无一言及帝喾者大雅之生民商颂之长发鲁颂之閟宫止及姜嫄鸟无一言及稷契之父为何人者乃史公因世本之妄説谓稷契与帝尧为亲兄弟果尔则尧在位七十载何不闻举其亲兄而必待舜举之乎孔子又何说禹稷躬稼而有天下乎世本创其说于前而国语史记与戴记从而附防于后千年钜典看破竟属子虚故谓禘为祭始祖之所自出者赵伯循不知何所本歴考三及三之注疏杜孔郑贾服诸儒未之有也世特防朱子大儒既从其说不敢违异遂成铁案后儒遂以经书大事为祫祭有事为时祭于禘无与不知其实皆禘也故今断从左传及杜氏之说
　　闵二年夏五僖八年秋七文二年二月八月丁夘大宣八年六月
<经部,春秋类,春秋大事表,卷十五>
<经部,春秋类,春秋大事表,卷十五>
<经部,春秋类,春秋大事表,卷十五>汪氏克寛曰经书雩二十一左氏于桓五年云书不时也襄五年八年二十八年昭三年六年十六年二十四年皆曰旱也昭二十五年再雩则曰旱甚余年无传首言不时而后皆言旱互文见义皆以旱而皆不时也然春秋实以旱书而并着其僭耳
　　吴氏澂曰鲁之雩祀僭王礼特书曰大雩以表其异于诸侯祭山川之雩也左氏谓龙见而雩过则书龙见者孟夏建已之月故经无书六月雩者盖得礼则不书






<经部,春秋类,春秋大事表,卷十五>















　　常祀
　　汪氏克寛曰四时常祀惟桓公之经书烝书尝葢再烝之渎与未易灾之余而尝皆失礼之大者况冬烝而防夏五月行之酉月尝而以未月行之或大过或不及皆失时之甚故书之以示贬













　　不告朔
　　杜氏谔曰六月闰月不告月犹朝于庙夫子録之是幸其礼之不尽废也十六年书不视朔是未尝朝庙听政礼废甚矣











　　宫庙
　　汪氏克寛曰隠公立宫以祭庶弟之母启后世追尊妾母皆援春秋考宫之义圣人书之以着失礼之始凡经书宫庙若西宫新宫桓宫僖宫则防灾而书作新宫合礼则不书也世室屋壊则书作世室合礼亦不书也丹桓公楹刻桓公桷过侈非礼则书武宫宫亲尽不当立则书凡易世立先君之庙得礼则不书






















　　即位
　　髙紫超氏曰十二公或书即位或不书即位一从其实而书耳圣人非有意于其间也有复舅氏霞峯书见后














<经部,春秋类,春秋大事表,卷十五>
<经部,春秋类,春秋大事表,卷十五>













　　公至
　　啖氏助曰凡公行一百七十有六书至者八十有二不书至者九十有四左谓告庙则书于防夫子随其所至以示功过且志其去国逺迩迟速也其有一出而渉两事者或致前事或致后事择其重者志之十二公唯隠不告葢谦让不以人君之礼自处也其余不以告或耻也或怠也
　　刘氏永之曰时有逺近则史有详畧自文以前君行八十书至者十七自文以后君行九十书至者六十四此其易晓也
　　彚纂曰反行必告则史书其至不告则不书杜注孔疏甚明诸家纷纷或以为逺或以为乆或以为危或以为幸失之凿矣






<经部,春秋类,春秋大事表,卷十五>
<经部,春秋类,春秋大事表,卷十五>
<经部,春秋类,春秋大事表,卷十五>
<经部,春秋类,春秋大事表,卷十五>
<经部,春秋类,春秋大事表,卷十五>
<经部,春秋类,春秋大事表,卷十五>
<经部,春秋类,春秋大事表,卷十五>
<经部,春秋类,春秋大事表,卷十五>
<经部,春秋类,春秋大事表,卷十五>
<经部,春秋类,春秋大事表,卷十五>











　　附髙紫超复舅氏书
