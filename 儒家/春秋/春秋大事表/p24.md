<!-- { "loadSidebar": true } -->
　　大河从古迁徙不常在春秋时已当划分两截看周定王五年河徙自防胥口东行漯川与禹河故道南北相去几四百里案定王五年己未为鲁宣公七年春秋公元年己未至此恰一百二十一岁适当春秋之半殆亦气运使然学者不可不详攷也防胥口在今卫辉府濬县之西南滑县之西北禹河则绕濬县之西而北流经广平肥乡合于洚水【即漳水至肥乡入河】曲周钜鹿【即禹贡所谓至于大陆也】至天津入海河行漯川后则绕濬县之南大伾山之足折而东流至长夀津复与漯别大河经内黄之东北流过元城县西漯河则经州清丰抵观城范县之界复迤逦折而东北流至滨州利津入海秦晋周俱在濬滑之西境与河徙无涉齐地去徙处尚逺其改移者独卫而见于传文可考者莫着于开州襄十四年孙蒯入使卫献公歌巧言之卒章其诗曰居河之麋职为乱阶盖指孙文子居戚戚在州北七里故以刺之使在宣七年以前河不经由州无为歌此诗矣哀二年晋纳蒯聩于戚宵迷阳虎曰右河而南必至焉杜注云是时河北流过元城界戚在河外晋军已渡河故欲出河右而南使河未徙不经由元城无右河而南之理又襄二十九年吴公子札自卫适晋将防于戚史记孔子自卫将适晋临河而反曰美哉水洋洋丘之不济此命也夫大抵河徙以后诸国欲适晋者必由卫由卫适晋者必由州长夀津盖取道径便孙林父拥兵居戚踞大河之滨当南北孔道又结交晋之权要故诸侯畏之若一敌国综而计之禹导河从积石起至东过洛汭迄今河道如故即再经千百年亦应无变更葢自巩县以西至秦晋交界束乎华山太行北邙重山叠巘之间河势不得横溢至濬县出险就夷春秋中叶河始徙向绕大伾山之西直北流者转经大伾山之南麓出乎濬滑之间而东行汉之末季曹相拒官渡黎阳白马为战争要地至宋靖康之世犹然元代河合淮流大河经开封城北距濬县又南徙三百里而禹贡所谓至于大伾者亦无之矣沧桑之故夫岂偶然要之禹河初变自春秋宣七年始余是以谨志之乾隆十年十二月下浣六日复初氏又识
　　春秋不书河徙论
　　周定王五年河徙当鲁宣公之七年为千古河流变迁之始此系大事而圣人不书何也曰此可见春秋之书因鲁史鲁史之书因赴告列国不赴则鲁史不书圣人亦无从书也曰然则列国之不赴何也曰是时河徙自防胥口东行漯川在今濬县之境诸国独系于卫周及秦晋皆无与倘卫而流杀人民漂没屋庐则自不免赴告列国而是时河漯合行漯亦自能容河即使小有决溢而三代之时民居稀少去水各二十五里凡山泽隙地皆不耕种水至得有所逰荡故虽经行滑县及州滑即衞楚丘之地州即卫帝丘之地逼近国都而无甚患害本国不赴告邻邦不吊灾故鲁史莫得而书也曰子何以知其然也曰据春秋宋大水则书齐大灾则书宋卫陈郑灾及成周宣榭火则书凡王朝及四邻之国水火灾祲无不书者岂有河流失常坏人都邑而不重书之于防乎以是知不告故不书无大患故亦不告也曰襄公二十三年为周襄王之二十二年谷洛鬭毁王宫至春秋襄二十四年而齐人城郊此时自当告于齐岂有告齐而不告鲁之理而春秋不书何也曰此鲁人耻之故讳之也凡春秋书列国之灾无不行吊防之礼者故宋大水而公使吊焉宋灾而诸侯防于澶渊归宋财是时天子微弱晋亦失政鲁惟晋伯之令是听晋鲁皆王室懿亲不徴诸侯为王城郏而齐叛晋乃行之故鲁晋皆以为耻而讳而不书亦非圣人削之也通考春秋全经如僖十四年沙鹿崩成五年梁山崩壅河三日不流公羊云皆为天下记异若循此例则兹之河徙与谷洛鬭其变故更大而不一见于春秋者此可考见当日之情事与世变而非圣人之有遗漏及有所笔削于其间通乎此而可以知春秋书不书之故矣乾隆十一年七月下浣六日复初氏识于淮隂志馆
　　春秋时薮泽论
　　余攷古之薮泽其见于尔雅周官职方及禹贡惟彭蠡震泽至今长存其余若菏泽今为曹州府菏泽县矣孟猪今为归德府孟诸台矣荥波今为郑州荥泽县大野今为兖州府钜野县云梦今为安陆府云梦县至泽之古无而今有者尤不可胜纪洪泽湖近古州来【今夀州】巢湖为古居巢吴楚战争时未有也钱塘江为吴越分界吴越战争时未有也至洞庭为稽天巨浸南旺湖为南北分水之脊春秋时不闻其名葢水势有变迁此盈则彼涸云梦竭而后水入洞庭湖大野枯而后水归南旺泽沧桑之理使然至彭蠡震泽之所以亘古长存者葢亦有故余生长东南熟知太湖利害又乾隆岁己未余自武陵浮钱塘径建德入徽歙以达浮梁又自浮梁絶彭蠡以至九江假馆大山塘与彭蠡相吞吐者一载有余归由湖口县入大江浮舟东下细察水势葢彭蠡自南而入于江朱子谓地势北髙南下故其入于江也反为江水所遏而不得遂因却而自猪以是弥漫成数十百里之大泽而夏氏允亦云震泽四面之水既髙若建瓴而入海之处又亢若仰盂水亦反流而趋内其中受水之处蓄而不泄内溢而外噎则激荡靡宁因恍然曰二泽之所以长流至今者岂非以此之故哉葢泽以受水必使四面髙而中央下而后水得有所容注若西北诸泽则地形髙仰又云梦在安陆诸府地亦偏于西其日久而渐湮渐微且或迁徙他处其理固然无足怪者余观春秋时薮泽合诸禹贡已有不尽符者至今日则汪洋之地变成官府城市之区沦为鱼鼈难可究诘而二水自禹贡至今莫之有改考其地势岂不较然着明也哉
　　春秋时海道论
　　杜少陵诗云云帆转辽海粳稻来东吴说者谓此即唐时海运也至元世祖时用宋末海盗朱瑄张清为万户府岁运东南粟四百万至燕京行之百年至明洪武永乐朝犹海陆兼运至防通河成而止儒者谓元虐用其民猝遇飓风颠覆至以生灵膏鱼鼈之腹而不知浮于江海达于淮泗禹贡已有之海道出师已作俑于春秋时并不自唐起也左传哀十年吴之伐齐也徐乘帅舟师自海入齐此即今登莱之海道也国语哀十三年越之入吴也范蠡舌庸帅师自海泝淮以絶吴路此即今安东云梯关之海道也春秋之季惟三国边于海而其用兵相战伐率用舟师蹈不测之险攻人不备入人要害前此三代未尝有也是以圣人止守内地不矜逺畧僖四年管仲对楚使曰齐地东至于海此特夸言耳其时登莱二府尚有莱介诸国与夷杂处至襄六年灭莱齐境始边海而适召吴之寇楚使曰寡人处南海此亦夸言耳终春秋世楚地不到湖南至秦始皇始兼桂林象郡而汉武遂遣楼船横海将军浮海击东越晋刘之灭卢循也遣将军孙处帅师三千由海道入番禺中国遂以海为门戸而在春秋时尚为荒逺莫居之地故吴虽欲避楚长江直下之险止从淮右北道未尝由海道使当日楚越瓯广而有之则楼船横海之师且见于阖闾之世矣是以后世疆域益广为备益多烟炖障戍滨海相望而犹时有烽烟之警即春秋吴齐已事较然可见世运迁流其亦有不得不然者哉








　　春秋大事表卷八下
<经部,春秋类,春秋大事表>
　　钦定四库全书
　　春秋大事表卷九上
　　国子监司业顾栋髙撰
　　列国地形险要表
　　险要之为天下重也从末世起也羣雄起而后有战争战争用而后出竒制胜设守要害则险要尚焉太平之世天下为家未尝有也余读左氏知春秋险要之地莫多于秦晋吴楚郑卫郑卫南北所争而吴楚秦晋壤地相错为日交兵之国桃林二殽茅津之为西北险也以秦晋七十年之战争着也【汪氏曰秦晋七十年之兵争起于殽之战终于襄十四年十三国之师】函谷一入秦而六国之亡兆矣钟离州来居巢之为东南险也以吴楚七十年之战争着也【林氏曰钟离州来居巢三邑吴争七十年而后得此】州来一入吴而入郢之祸基矣他如齐穆陵之为大岘晋刘裕过之而喜形于色者而地邻莒鲁强晋东来道所不经故战伐罕书焉晋南阳之即河阳唐李光弼百战守之以固关辅者而界连周郑方辑和以拱卫故兵争亦不及焉轘辕伊阙同一险也伊阙以备子朝而着而轘辕则无闻虎牢敖仓同一要也虎牢以晋悼之城而着而敖鄗则无闻至晋楚悬隔千里所争惟在郑宋楚戍彭城以塞晋之通吴晋城虎牢以防郑之服楚春秋尤大书特书少习武关为秦豫咽喉之地秦人灭鄀葢欲南出以图武关而卒不能有及楚图北方将通少习而晋人震惧岂非襄郧商雒之间地形阨塞与函谷俱称絶险哉故险要有常所初无定形有千年不易之险要有一时因敌为防之险要往往在后世为要害在春秋为散地者此亦古今时势不同之故也圣王安不忘危大易有设险之义周书有慎固之训三代之世何尝不以险要为兢兢故详列春秋所书参以后世攻守之事使古今山川险固了若列眉而列国强弱之势与当日行军用师交争累战之故俱可考而知焉辑春秋列国地形险要表第九
<经部,春秋类,春秋大事表,卷九上>
<经部,春秋类,春秋大事表,卷九上>
<经部,春秋类,春秋大事表,卷九上>
<经部,春秋类,春秋大事表,卷九上>
<经部,春秋类,春秋大事表,卷九上>
<经部,春秋类,春秋大事表,卷九上>
<经部,春秋类,春秋大事表,卷九上>
<经部,春秋类,春秋大事表,卷九上>
<经部,春秋类,春秋大事表,卷九上>
<经部,春秋类,春秋大事表,卷九上>
<经部,春秋类,春秋大事表,卷九上>
<经部,春秋类,春秋大事表,卷九上>
<经部,春秋类,春秋大事表,卷九上>
<经部,春秋类,春秋大事表,卷九上>












　　春秋列国不守关塞论
