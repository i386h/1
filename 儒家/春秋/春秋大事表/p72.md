<!-- { "loadSidebar": true } -->
　　世多称烛之武退秦师谓与展喜犒齐同能不战而屈人之兵以余考之良不然烛武特战国防士之先声偷取一时之利其实兆郑二百年晋楚之祸者烛武为之也何则郑之大患在楚而唯秦与晋合则力足以抗楚庇郑而无患往者齐桓尝勤郑矣卒之楚患未巳甚者江黄则为楚所灭独至城濮之役晋合齐秦攘楚楚力屈逺遁而郑乃得安意事晋今一旦秦晋以小嫌伐郑其实主兵者晋也为郑之计宜屈体以求成于晋晋退而秦亦退秦晋之懽不失则晋之足以庇郑者如故也乃间秦挠晋用三帅戍之未防秦旋图晋使晋襄不御之于殽而郑蚤为秦灭矣一自殽之师起而秦晋之仇不解楚且乗间以合于秦使晋力疲于西不得复致力于东楚得日翦东诸侯而无忌郑且骎骎日逼矣夫秦晋楚匹也烛武苐知当日说秦可以纾二患不知启秦窥觎之心而又多一秦患幸而殽师扼之而秦患不至而晋势孤力不能抗楚而楚之祸方深厥后秦晋之仇二百年不解而郑国晋楚之祸亦二百年不息牺牲玉帛待于二竟犹不得免是谁之咎哉晋悼之兴结吴挠楚楚之有呉患犹晋之有秦患也楚势稍屈而郑亦得以稍安然呉卒肆横齐鲁且惴惴焉向使秦晋合力足以制楚而有余无用召吴中国不特无楚患并无吴患矣余反覆晋楚二百年事追原祸始未尝不叹息于烛武之一言为之阶也后之当事变者长虑却顾审择所从母偷一时之利而酿百年之害致蹈烛武之故智哉卫蘧伯玉论
　　余观伯玉世称大贤夫子亟称之及观左氏于襄十四年孙甯逐其君衎逮二十五年衎复入伯玉俱不对从近闗出曰嗟乎左氏所称殆不可信如果有之是春秋之冯道也尚安得为伯玉乎哉且夫子之作春秋将以严君臣之分立臣子之防使为人臣者尽忠不贰以事其君今以伯玉此举为合道是使后世之偷禄取容全生苟免者有以借口与春秋之志违矣夫食人之禄者死人之事曰谋人之家国危则亡之当孙林父之以谋告伯玉也伯玉能正色直辞以折之使不敢动上也不然乞师大国讨孙甯之罪而复其君次也不然则逃之深山终身不复出又其次也乃衎出而臣剽剽弑而复臣衎有事则束身出境无事则归食其禄视其君如奕棋漠然不闗其虑是五代之季畔乱反覆者之所为而谓伯玉出此乎哉或谓伯玉身非正卿故委蛇以合道又非也夫位之崇卑不同而其为人臣子则一也今有人欲刼质其父谋之其子更十年而复归之其子乃恝然不顾其父之出也听之其父之归也复受之是尚安得为人子乎或又谓卫侯之出其君实甚晏子所谓非其私昵谁敢任之者非欤曰晏子之论后世犹有非之者况献公之出特以不礼于权臣而孙谋先非有淫昏不可道之行尤不可与齐庄之弑同日语也子朱子乃引为卷而懐之之证余疑其事而急辨之如此曰然则左氏非实录欤曰左史一也史于武公之徳而谓其弑共伯而自立岂弑立之事亦有可信者欤列国谥法考
　　郑夹漈着谥法略谓谥有美而无讥臣子当大故之际而加讥贬于君父非先王之法楚頵谥之曰灵不瞑曰成乃瞑此变夷之习也呜呼郑氏好为异论而不自知其显同于始皇之见且郑氏独未闻孟子乎名之曰幽厉虽孝子慈孙百世不能改孟子系周时人幽厉岂非恶谥其踈谬不待辨而可知矣廼余遍考春秋之世通君臣皆有谥者惟鲁卫晋齐四国为然然皆卿有谥而大夫无谥公族世卿有谥而庶姓无谥其余逺国如秦楚中夏如宋郑则君有諡而臣无谥至呉越徐莒则君臣皆无谥秦之蹇叔百里奚楚之令尹子文孙叔敖子重子反皆位为正卿着有功业不闻以谥称也宋华元向戌无谥郑之子皮子产子太叔皆赫然着见于春秋之世而后世不闻以谥称二百四十二年庄公世惟一公父定叔僖公世惟一皇武子襄公世惟一冯简子哀七年有驷别为桓子思九年有罕达为武子賸然杜注惟于公父定叔及驷明之曰谥其余则无注又晋语郑简公使公孙成子来聘韦注云成子子产之谥此苐见于国语而左传则无之至鲁卫齐晋得谥者最多簒弑之贼如鲁共仲季平子卫之孙文子甯惠子齐之崔杼晋之赵盾无不有谥而卫之史鱼蘧伯玉无谥孔子大圣人亦无谥则以异姓非世为卿晋以祁奚叔向之贤而无谥则以虽公族而非为正卿晋有非公族而得谥者惟乐王鲋一人则或以晋君之嬖而为范氏私人之故夫易名之典起于周公当时以直道行之而其后世惟论爵秩之崇卑且为世室大家所窃据而虚称美号加于簒逆之贼如庆父之为共意如之为平谬盭尢甚周公之后裔且然况其外余子乎子贡与孔子尚论诸贤如孔文子公叔文子二人斤斤有循名责实之思而仲尼之卒哀公作诔子贡不闻请谥意其时已成习尚虽孔子大圣不得援公族之例以请欤此外如陈之辕宣仲公孙贞子蔡之声子邾之茅成子他国行谥亦间有之然文阙畧莫可深考吴越之君如阖闾勾践皆无谥故以延陵季子之贤而亦不得谥成十四年莒子朱卒杨氏士勋曰渠邱公也葬须称谥莒无谥故不书葬徐子章禹亦无谥是则蛮夷之俗不知有谥而郑氏之言顾反之此尢不思之甚也夫诸国之无谥用夷礼宋之无谥因殷礼独郑为王室懿亲冠葢交于中国而其谥见于传者寥寥止三四人然其行事皆不概见于春秋其显然著名者则无谥此不可解者余为列其端绪以俟后之君子博考而得其故焉
　　春秋大事表卷四十九
<经部,春秋类,春秋大事表>
　　钦定四库全书
　　春秋大事表卷五十
　　国子监司业顾栋髙撰
　　列女表
　　周家世有妇徳自周姜以迄任姒世嗣徽音文王后妃化行江汉其易污乱以贞信岂一朝一夕之故哉逮春秋之世四百余年礼教陵夷卫兴新台之刺齐有南山之行鲁以秉礼之国再世女祸文武之家法尽矣吾夫子作春秋内大恶讳而夫人姜氏防齐侯于防于谷如齐师享祝邱繁称不杀岂非着其淫佚不道为世鉴哉夫上有好者下必有甚焉是以春秋卿大夫家咸淫姣失行外于礼法通室易内怙不知耻春秋大书纪叔姬宋共姬之卒葢欲拨乱世反之正而或谓叔姬不当归酅共姬女而不妇圣人书之以示讥一何刺谬乎余仿孟坚遗意将春秋列女区为三等最上节行其次明哲下则纵恣不度因而亡国丧家戕夫杀子者有之呜呼鉴兹行事变亦备矣辑春秋列女表第五十

<经部,春秋类,春秋大事表,卷五十>

　　案晋懐嬴鲁施孝伯女俱系失节妇人而非其罪且其人亦颇明了见事机识道理然无可褒如后世蔡文姬一流息妫委身事仇更下一等然自入楚以后未闻失检即有子元处王宫事而不着其淫通事迹鲁鄫季姬左氏传与公羊各异然诸儒谓宜从公羊姑阙疑俱没其名不列可也郑雍纠妻齐卢蒲癸妻虽与淫肆殊科然亦人伦天理灭尽矣特附于列女之下用志春秋世变之极云十月下浣又识
　　卫夷姜晋齐姜辨
　　左卫宣公烝于夷姜生伋子晋献公烝于齐姜生太子申生説者因谓芝草无根醴泉无源愚尝反覆核其年而知左氏之诬也据闵二年传惠公之即位也少杜注谓葢年十五六宣公之在位止十九年而朔尚有其兄夀则夺伋妻之事计当在即位之元二两年伋年可娶亦必当十五六而宣公之兄桓公凡十六年而为州吁所弑则烝夷姜当在桓公即位之初年矣凡先君之妾媵嗣君当严闭深宫无有他公子得浊乱宫掖者而宣公为公子时又出居邢逺寄他国无由得近借令有之亦当閟不令宣何乃显然属诸右公子猖狂无忌如此且夷姜何人当即庄姜之侄娣也而右公子即宣公之兄弟庄姜严正恶州吁之好兵岂反不恶宣公之淫乱而石碏老臣谋国手定州吁之难创深痛钜岂有迎秽迹彰闻之公子而奉以为君此万万必无之理至献公之于齐姜事尢不类左庄二十八年晋使太子申生居曲沃重耳居蒲夷吾居屈系晋献公之十一年若申生是烝武公之妾所生想当在即位后年不过十歳重耳夷吾必当更幼以三稚子守宗邑与边疆适足启戎心而使民慢何谓威民而惧戎又僖二十八年杜注谓重耳年十七而亡亡十九年而反合共三十六年至此年四十据此则重耳守蒲时止六龄耳尤不可当重任观楚子曰天假之年而除其害时楚子年已五十而谓人四十者为天假之年可乎案史记重耳奔狄时年四十三归国时年六十二则城濮之战年已六十六与左氏假年之说相符合计守蒲时年三十二矣而申生居长则其生当在献公为曲沃世子时是时武公暴起方图并晋志意精明岂有纵其子淫昬之事即使有子岂宜复立为太子唐之髙宗不闻于太宗之世而先通武后也窃意夷姜齐姜皆二君未即位时所娶之适夫人后因宠衰见废横加之罪左氏因而甚之耳史记俱不及烝淫事于卫则曰宣公爱夫人夷姜生子伋以为太子于晋则曰太子申生其母齐桓公女也曰齐姜史公亦喜谈女徳者而于此二君则母曰夫人子曰太子絶无暧昧不可道之事此尢信而可征者也夫宣公夺子妇献公惑骊姬以致大乱防亡国俱无足深道独惜伋子之兄弟争死申生不敢明骊姬之过为千古之纯孝而其母蒙不韪之名不得不为之辨为考其年之先后而论著之如此
　　此华子师茂之説余为申其意而作辨噫读书不具只眼多为古人所诬郑氏康成笺匏有苦叶云刺夷姜而取证于雉鸣求其牡一语竟似襄夫人之欲通公子鲍矣罪状辗转増加夷姜有知得毋叫寃于地下乎乙丑六月上浣八日复初氏识

　　春秋大事表卷五十
　　钦定四库全书
　　春秋大事表
　　国子监司业顾栋髙撰
　　附录
　　辑春秋大事表竟漫为长歌系其末
　　十年熟览春秋史万里山河在眼底逺近迂直俱能详征伐屯戍堪指拟鱼台亲到观鱼处茌平旧说防盟址【东昌府茌平县即齐重邱襄二十五年诸侯同盟处也】商邱重问宋遗宫临淮吴楚战争垒诹咨访问无遗失案之图书良一轨乃知前日漫说经指点东西竟谁是呜呼春秋幅员不及今之半列国绣壤纷相乱虢灭西偏肩背捐申亡中间腰膂断遂成晋楚平分势犹赖晋家隄溃岸向戌弭兵失真计坐令蛮夷沸淮汉列侯仆仆晋楚廷往来叅错如流星千乗不能理国事一年强半疲践更牺牲玉帛比前倍不死战鬬死横征郑当孔道患犹剧郊劳赠贿无时停国侨邱赋岂得已糗粮扉屦供行李盟防争承日至昏当日支持亦难矣我读春秋三叹息战争和好俱无术今当四海为家世蛮触纷争往何处
　　寄秦子树沣　京邸三十韵兼柬蔡子宸锡吴子大年【癸亥】
　　经学肇渊源实惟我舅氏闭门四十载著述浩难纪余膏溉后人愚也叨染指蔡子亦勃兴不谋而同轨钻研事三礼注疏繁且哆余着宫室圗三代遗基址蔡子有礼传精入毫芒里质斋两昆仲【大年号质斋与贤弟遵义并以经学名世】臭味畧相似易传与春秋著论各宏伟秦子年最少味经得经髄【味经秦子别号】穷经着实用颖锐尤莫比治河洞古今盐防析源委乗时并髙翔稽古光有炜而我守穷庐麟经究终始诸儒论积薪不肯随诺唯编年从周正纪事因鲁史朔闰补长歴舆圗看聚米纷纷日月时琐琐爵名氏一扫支离障庶得笔削防谬误斥公羊灾异嗤董子州次而部居分肌兼析理为卷四十九为目四十四【后复増六项】所恨帙浩繁未能致双鲤良友两三人无由攻疣疻舅氏有从孙【谓华子师道】贯穿穷根柢邮筒数往来辨论析朱紫佽助良不浅剸割豁顽鄙此事有由来先河而后海十年粗告成吾友当心喜天逺
