<!-- { "loadSidebar": true } -->
　　萧叔酬功宋附庸夔因废疾就他封东迁亦有分茅典不系初年大小共【八十三】
　　【宋萧叔大心立桓公有功宋封之以为附庸又僖二十六年楚人灭夔杜注夔楚同姓国郑语孔晁注云熊绎元孙曰熊摰楚人废之熊摰自弃于夔子孙有功王命为夔子以及郳黎来进爵为子王命曲沃为晋侯皆系东迁后封典萧为今江南徐州府萧县夔即归今湖广归州治东二十里有夔子城】自八十一至八十三共三首论封建源流
　　苍莽河从西北来黎阳白马望中开流经郑卫迤齐北无棣沟通海曲隈【八十四】
　　【禹贡导河积石至东过洛汭洛汭为河南府巩县以上黄河俱束于山峡之间千年不易至于大伾大伾山在今濬县即古黎阳为河之北岸其南岸为白马即今之滑县大河经流其中乃古河道自东折向北处今则南徙三百里在开封府城北十里矣河道迁易自大伾始春秋时白马为卫楚丘稍西为延津县即郑之廪延又东北为开州即卫之澶渊又东北为汲县即卫之南河晋文公还自南河济侵曹伐卫处也又自东而北则为齐之无棣无棣即九河入海处今山东武定府海丰县有无棣沟合鬲津河东入海鬲津乃九河最东第九河也】
　　周定五年河始徙春秋年数恰中央大伾右转流从北却绕山南迤逦长【八十五】
　　【周定王五年河徙自宿胥口东行漯川是年系己未为鲁宣公之七年自公元年己未至此恰一百二十一年矣禹河则绕濬县之西而北流河徙后则绕濬县之南经大伾山之足折而东流禹贡所谓北过洚水至于大陆此时已无之矣自是河流濬滑之间二千年前首所谓黎阳白马望中开也葢此时已与禹迹微分同一大伾而一经其西一绕其南正对白马南岸嗣后河屡决而南河流更在濬县之南三百里为开封府城北十里而至于大伾之迹亦不可复问为今日之河道矣前首所云乃春秋宣公七年以后之河道也宣公六年河未徙以前河离滑县开州尚逺详见河图说】
　　王莽旱时清济絶余流今作小清河源趵突温泉水迤逦青齐入海波【八十六】
　　【桓十八年公防齐侯于泺泺即今之小清河其源即趵突泉在济南府治歴城县西南济水伏流重处也流经章丘邹平长山新城高苑博兴乐安七县以入于海蜿蜒六百余里故道就堙而水横决为诸邑患民多曲防盗决　本朝康熙某年张鹏抚山东斥豪强之占河身为田者疏请濬复建石闸以备旱潦蓄泄遂为永利此泺水之见于今日者也详见徐东海憺园集趵突泉冬温故又谓之温泉北注则谓之泺】
　　大江无恙截南区众泽分流势转纡彭蠡九江和震泽宛如传舍列通衢【八十七】
　　【江河俱横截中夏乃河屡易而江如故者固縁河性湍急亦由河处北方为百川之委无诸泽为之渟蓄如貕养昭余祁及孟诸诸薮俱干涸夏秋霖雨归并一河故屡决而迁江则有洞庭鄱阳俱数十百里列峙东西如人狂奔得憩息之处自然不至颠蹶葢亦地势然也春秋时诸泽尚未干涸故河至西汉始决溢其理可想见】
　　淮渎于今未失常黄流吞噬轶分疆刷黄仍借清淮力持正还能力砥狂【八十八】
　　【淮水源河南南阳府桐柏县至江南淮安府安东县入海至今仍由禹贡故道因河屡南徙至元之季年径从淮安府清河县之清口与淮合两渎并而为一自有明潘季驯治河専恃固隄束淮清水刷黄泥沙使通流入海故淮盛则可敌黄淮弱则黄淤塞而决溃是淮之为功大矣】
　　三折如巴江水源建瓴千里迅如奔益州已吸金陵势吴楚平分天堑门【八十九】
　　【春秋时大江经流巴楚吴三国后世晋隋取金陵皆用益州楼船】
　　钜野泽承河济委河迁济絶涸成阿犹余南旺湖中水南北分流济运河【九十】
　　【哀十四年西狩于大野大野一名钜野在今山东曹州府钜野县东五里济水之所絶也屡经河患自汉以来冲决填淤凡四五度元至正四年河又决入此处及河南徒遂涸为平陆今为钜野及嘉祥二县地王氏樵曰南旺湖在汶上县西南萦回百五十余里漕河贯乎其中有东湖西湖东湖北接马踏伍庄坡以及安山诸湖南接蜀山马坡以及昭阳诸湖即古之大野泽也今有分水龙王庙三分北流七分南流以济运】
　　海口微高潴太湖鄱阳北阻大江纡自余十薮皆干涸云梦圃田今已无【九十一】
　　【夏氏允彞曰震泽入海之地亢若仰盂水反流而趋内内溢而外噎故激荡靡宁朱子谓彭蠡在大江之南地形北高而南下其北流入江处反为江水所遏因却而自潴故二泽至今不改其余钜野云梦皆涸为县圃田孟诸亦几成平陆矣详见春秋时薮泽论】
　　元建燕都行海运云帆转稻自唐先那知吴霸争齐日已办舟师入海船【九十二】
　　【哀十年吴徐承帅舟师自海入齐此为海道之始详见春秋时海道论】
　　连属江淮沂济波积成今日转漕河夫差争长黄池岁却已功成半又过【九十三】
　　【哀九年吴城防沟通江淮杜注通粮道也今广陵防江是又哀十三年防于黄池杜注在封丘县南近济水国语夫差起师北征阙为深沟于商鲁之间北属之沂西属之济以防晋公午于黄池案防沟今曰漕河亦曰官河起于扬州府城东南二里歴邵伯高邮寳应诸湖北至黄浦接淮安界其合淮处曰未口在淮安府北五里自江达淮南北共长三百余里又十三年既沟通江淮遂帅舟师自淮入泗自泗入沂复穿鲁宋之境连属水道有不通者凿而通之以达于封丘之济即杜氏所云近济水也葢吴人沟通之路由今考城过杞县北境歴兰阳而至于封丘今日漕河由淮而北连合沂泗汶洸及山东诸泉以济运都仿其遗法漕河沿革攷曰漕河之北段即元人之防通河其南段春秋吴子所开之防沟也北段萌牙于元南段兆始于吴至明而大备总为我　朝万世之利】
　　南海春秋尚未知屈完之对属夸辞滨东齐地连吴越三国时勤海道师【九十四】
　　【哀十年吴徐承帅舟师自海道入齐十三年吴为黄池之防越范蠡舌庸帅师沿海泝淮以絶吴路俱用海师以三国俱边东海故也春秋时中国尚无闽广故未知有南海屈完之对及郑伯行成楚子云俘诸江南以实海滨皆虚言耳】
　　自八十四至九十四共十一首论川渎改易及今日漕运海道来由
　　亚父封条汉广川晋初疆域太相悬鸣条近在今安邑通雅诸书竟失传【九十五】
　　【桓二年晋穆侯以条之役生太子杜注但云晋地通雅云河间府景州有古条汉周亚父封条侯即晋条地近　皇舆表祖之案穆侯当周厉宣之时晋地安得至此今山西解州安邑县北三十里有鸣条冈括地志云冈北与夏县接界即舜所葬孟子曰舜卒于鸣条尚书大传汤伐桀战于鸣条即此以此为晋条邑庶几近之】
　　今日中牟郑圃田佛肸畔处迹终湮征南不解知何地漫说汤隂亦未然【九十六】
　　【今河南开封府之中牟县在大河之南系郑地至汉初始置中牟县春秋时未有中牟之名也春秋晋之中牟杜注第云当在河北不详何地据各处传文及国语约当在今直顺德府邢台邯郸之间今日第当传疑虽以近日间百诗之精于地理亦云无可考而史记张守节正义以汤隂县有牟山谓中牟当在其侧今方舆纪要与高氏地名攷俱从之亦未必然也余修河南省志曽详辨此有春秋时中牟论】
　　楚邑丹阳系秭归女嬃遗迹是耶非朱方别有丹阳郡班志传讹失据依【九十七】
　　【楚封丹阳在今湖广归州东南七里熊绎故封也亦曰秭归崧曰屈原有贤姊闻原放逐亦来归因名秭归离骚所谓女嬃之婵媛也班固地理志谓楚始封在丹阳郡丹阳县大谬丹阳郡今为江南镇江府丹徒县东晋时为重镇丹阳尹常以皇子为之】
　　卫邑原来两楚丘开皇并置本春秋班书谬列从成武滑县漫同己氏州【九十八】
　　【谷梁于两楚丘皆言卫邑而不明其处至隋开皇十六年同时置两楚丘县一在汉己氏县以戎伐凡伯之楚丘为名己氏春秋时为戎州在今山东曹州府曹县东南四十里一在汉白马县即齐桓公所封者在今河南卫辉府滑县东六十里截然甚明班固地理志于山阳郡成武县下注云有楚丘亭齐桓公所城迁卫文公于此则以滑县混同曹县大谬】
　　宗邦并列两平阳新泰高平各一方稽古两援盟越事东南不辨鲁封疆【九十九】
　　【鲁有两平阳一为东平阳是鲁本有之邑宣八年城平阳是也杜注泰山有平阳县今山东泰安府新泰县西有东平阳城晋羊祜为平阳人奏立新泰县今仍之一为南平阳向本邾邑鲁取之哀二十七年越使后庸来聘令鲁还邾公与之盟于平阳是也杜注云西平阳西字当作南孔疏髙平南有平阳县今兖州府邹县西三十里有南平阳城后属齐孟子一战胜齐遂有南阳即此景范氏于两平阳下俱引左传盟越后庸事高江村地名攷删一存一遂以宣八年之平阳下注云案哀二十七年公及越后庸盟于平阳即此两地混而为一矣景范江邨俱精于地理而不免于此此千虑之一失也】
　　豫章庐皖及饶州六见经文迹可求汉代郡名非昔地南昌尚隔楚江修【一百】
　　【春秋时豫章地极广今江南庐州府之巢县凤阳府之夀州安庆府泗州及江西之饶州南康二府尽鄱阳湖之境吴楚越三国接界处当日吴楚交兵豫章凡六见于左传南昌在鄱阳湖之西吴兵未尝至南昌也柏举之战舍舟淮汭自豫章与楚夹汉豫章即指淮汭今日夀州地耳世多以江西之南昌为豫章乃汉分九江置豫章郡南昌是汉豫章郡治耳按之春秋当日之地形殊不合也】
　　郑重灭许在容城叶地西偏敢撼荆汉县华容郢都侧楚虽新败岂能争【一百一】
　　【定四年楚迁许于容城六年春郑逰速帅师灭许杜注因楚败也此许当为叶县之许昭九年传迁方城外于许杜云许迁于叶因即谓之许是也郑至是凡再灭许矣其旧许之地在许州已为郑所夺容城当即在叶县西葢叶在楚方城之外故郑得因楚之败乘机取之应劭以为即汉之华容案华容城在今荆州府之监利县逼近郢都此时昭王新复国郑师岂能至此】
　　祝其城在贑榆西鲁国南疆更逺齐盟防须当接界地称为夹谷属无稽【一百二】
　　【祝其汉县属东海郡地在今江南海州贑榆县西五十里当鲁之极南定十年公防齐侯于夹谷杜注夹谷即祝其后汉志东海郡祝其县即古夹谷以道里计之祝其县僻处海隅去齐鲁之都数百里非防盟之辙所宜至且齐强鲁弱齐岂能越国而防于其地鲁亦无为挈齐而防于其国之极南也髙氏地名考以山东济南府淄川县西南三十里有夹谷山一名祝其彚纂又以为齐鲁相防不应去齐若此之近去鲁若此之逺而以泰安府莱芜县之夹谷峪为莱兵刼鲁侯处近日山东通志以新设青州府之博山县有地名顔神镇为当日之夹谷为莱芜淄川二县适中处庶几近之】
　　齐曹各有重丘地曹县东昌迥不同两国并从元凯注宛溪于此又朦胧【一百三】
　　【襄十七年卫孙蒯田于曹隧饮马于重丘毁其瓶重丘人闭门而訽之卫伐曹取重丘杜注曹邑在今曹州府曹县东北五十里又襄二十五年诸侯同盟于重丘杜注齐地在今东昌府东南五十里跨茌平县界两国分注甚明景范氏方舆纪要以襄十七年卫所取之重丘即注东昌府谓为曹北竟之边邑襄二十五年同盟于重丘即此混而一之殊误】
　　自九十五至一百三共九首论从前地里差譌处
