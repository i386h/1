<!-- { "loadSidebar": true } -->
　　圣人所以不得已而予桓文者只为桓文是假行天子之事如上书狄伐邢下即书齐人救邢上书狄入卫下即书城楚丘楚三伐郑而桓公为柽贯阳谷之防有召陵之师楚合四国以围宋而文公侵曹伐卫有城濮之战楚以彭城封鱼石而悼公合诸侯围宋彭城鲁为齐困非晋不解此如病急求医县报杀人而有司遣人拘究不逾晷刻细捡伯统未兴与伯迹既熄以后则有坐待其毙聴人之白昼刼杀而已矣光景截然大异从此处着眼而圣人褒贬微意与孟子所谓彼善于此处和盘托出纸上
　　孟子曰春秋天子之事也朱子注谓惇典庸礼命德讨罪大要皆天子之事然谓圣人笔削代天子行事者则又非也叹张氏谓春秋非是维王迹乃着王迹之所以熄最得春秋之防细看全经如三锡命是奬簒弑防王言所谓命德者安在列侯上傲王命内相簒夺而王讨不加所谓讨罪者安在诸侯不奔丧防葬而王遣使求车求金典礼一切废壊圣人只是于此等标明王迹不行于天下处而诛贬自见如齐桓杀哀姜于夷大义灭亲此正是合天讨处而下书夫人氏之丧至自齐细看一路上文而僖公此举已是大错圣人之意明白具见何必去一姜字乃为示贬乎
　　列国来朝四十未有书名者独桓七年谷伯绥邓侯吾离书名左氏云贱之或又以为尝失国林氏曰贬谷邓逺在方城之外无为朝鲁朝桓诸侯必若谷邓而后贬皆曲说也失国书名只当其窜逐苟免之时书之耳谷邓来朝则现为君非失国也若谓其以前尝失国则卫成公出奔颠沛甚矣不闻终成公之世皆书名也葢桓公簒弑已厯七年至此逺国来朝且两国更迭来志得意满接见于庙令史臣书之以为美谈夸诩宋郑诸列国圣人因而弗削正以见桓公之自侈大意在责桓非责谷邓也若责其党逆则桓公当日归狱寪氏事极隠秘天王不加讨近隣不问罪谷邓逺在二千里之外何从知为簒逆而求之备乎亦可谓欲加之罪矣【桓二年蔡侯郑伯防于邓始惧楚当日以鲁为周公之后故朝鲁以求庇而公亦以此自喜郑鲁所畏郑防邓而邓朝鲁故书名以震矜之此当日之情事也】
　　哀四年盗杀蔡侯申凡无主名及贱者皆称盗故聂政之杀侠累纲目只书曰盗虽以子房博浪沙之击史记只书曰遇盗以其大索不获也左氏曰公孙翩则是明有其人且系贵族何为不明正其弑君之罪而讳之曰盗乎公孙辰三人以贼党而犹列其名公孙翩以首祸而顾免于罚且文之锴已杀翩则罪人斯得则当书曰蔡公孙翩弑其君蔡人杀翩以伸讨贼之义又何为作此疑狱乎大抵是奸人卒起不意众疑是三人所为逮后或杀或逃而姑以性霍二人当狱耳其实不可得而指名也学者宁信经而舍传为是
　　桓五年蔡人卫人陈人从王伐郑自是立文宜如此增一天字便觉不顺如王师败绩于邥氏之戎不可云天王师也诸儒泥于去天为贬之说遂舍郑伯滔天之罪而谓桓王不宜以小故兴师自取败辱宥臣责君悖舛滋甚又如僖二十八年两次朝于王所义当责晋责诸侯不宜责王而反去天以贬王可乎
　　春秋书卫人杀州吁蔡人杀陈佗齐人杀无知先儒云人者众辞言夫人之所得讨固然然愚谓责天王意较重讨贼系天子之事列国有簒弑天王当遣方伯连帅讨而诛之何待卫人蔡人齐人之杀乎书人以明一国之私讨非天王之公讨也由是征伐不自天子出自诸侯出矣
　　书卫人蔡人齐人之杀弑君者讨罪不自天子出矣书齐侯卫侯之胥命命德不自天子出矣皆讥天王之失政也三传谓善胥命固非张氏洽谓罪齐卫犹落第二义
　　庄二十九年樊皮叛王明年王命虢公讨樊执樊仲皮归于京师此天讨之最合者而圣人不书常事不书也庄十六年王使虢公命曲沃伯以一军为晋侯此天命之最乖者而圣人不书不告不书也华督亦死闵公之难不书此圣人削之也明季有丽逆案而死闯难者朝廷之赠防不及后世史官不列忠臣传亦是此义
　　春秋书游观二隠公矢鱼庄公观社皆非礼也若僖公之泮水则合礼不书矣书立庙二立武宫立宫皆非礼也若僖公之修閟宫则合礼不书矣后世欧阳公修唐书于宗本纪书幸温汤至自温汤或一嵗一行或一嵗再行详书不杀全仿春秋之防
　　书弑君自然知为大恶不必以削去公子与称名以见恶书死君难自然是褒不必以称名多加责备三传泥于称名之说遂于死难诸人毛举细故谓以此故名之是将忠义抹摋泥于称人称国以弑之说谓君为国人所欲弑是为乱贼出脱正与孔子作春狄之意反背
　　昌黎诗云春秋三传束髙阁独抱遗经究终始究终始三字最妙此即比事属辞之法治春秋自宜以经作主但不可于三传外另造出一传来如赵氏木讷之经筌则杜撰凿空更甚矣
　　终春秋之世天讨之见于经者桓五年蔡人卫人陈人从王伐郑及庄六年王人子突救卫二者而已伐郑而败绩救卫而无功不书是圣人讳之也他如王师秦师围芮不书伐翌伐曲沃不书不告也必以王去天为贬则子突书字又何以称为褒乎
　　春秋之中叶讨伐无书王者政自诸侯出也至末季讨伐无书公者政自大夫出也定公之初伐齐反书公者陪臣执国命而欲假公以与大夫抗也哀公之世征伐盟防无不书公者大夫复张已专其利而以危难之事陷其君也圣人一字之去留世变存焉皆据实书以为褒贬者殊错
　　文定动云上告天子下告方伯不知石碏之除州吁当隠公之四年桓王初即位只告陈使讨不闻告王而请讨则此时王令已不行于天下矣当春秋末世而辄以五帝三王之事律之敌师压境而云反躬责已云加以文谕用兵云仗义执言不由诡道此如人饥将死而曰何不食肉糜路逢刼盗而与拱手谈仁义其不供人轩渠者几希
　　杜氏以伯仲叔季皆字书字皆褒此以加于纪季以酅入于齐蔡季自陈归于蔡许叔入于许可也他如萧叔朝公何以书叔宋人执郑祭仲何以书仲杜氏又云叔与仲皆名然则纪季蔡季许叔何以见其独为字乎方望溪曰凡书伯仲皆行次也叔肸宋子哀皆名也可云斩尽葛藤矣
　　诸侯不生名死则名之诸侯死犹名则大夫无不称名之理大夫遇难见杀更无不称名之理左氏以称名为贬遂于孔父仇牧泄冶谓不足贵于崔杼之出奔不称名以氏告谓非其罪颠倒已甚且以叔肸为贤而书字则孔子大圣续经当书仲尼卒不当书孔丘卒矣
　　圣人当曰何尝执定以获麟一句结住只为是年春适有此事记了四月遂有陈恒执君寘于舒州六月行弑孔子沐浴请讨不行于是辍简废业未几遂卒是春秋乃圣人未竟之书一切谓文成致麟与孔子覩获麟而作春秋俱是愦愦

　　读春秋偶笔
<经部,春秋类,春秋大事表>
　　钦定四库全书
　　春秋大事表舆图
　　国子监司业顾栋高撰
　　古称左图右史惟春秋列国尤不可不图亦惟春秋列国尤难图以其强兼弱削大小无定形不可画定分封时疆界为某国又犬牙相错棼如乱丝有以今之一县而四国错壤者今以
　　本朝舆图为凖填写春秋时列国都邑曰河南曰山东曰山西曰直隷曰陜西曰江南而附四川于湖广附江西于江南浙江为图八又总图一止列国名河图二详未徙已徙时分岐地界淮水及江汉图各一庶行军之徃来屯戍之要害使聘之邮递河道之迁变开卷而了然具见亦读左之一助云乾隆十年三月五日识

<经部,春秋类,春秋大事表,舆图>

　　此图因局于尺幅故于
　　昭代舆地止列春秋时所有诸国省分如福建两广云贵但画出接界处不列府州以上十省亦但列府州不及县各省首府不载府名晋楚诸国其都屡迁今图中如晋卫莒杞秦吴六国从其最后书之蔡许邾邢四国列其始封楚都郢最久系之荆州府其初迁及屡迁始末俱详列于左以资考至夏商诸国已详存灭表中兹不复载又画方计里昉于朱思本今惟总图毎方五百里余俱一百二十五里本
　　皇舆图以北极出地度及东西偏度俱每度二百五十里每方得半度也
　　晋　　始封唐【今太原府太原县】
　　迁于绛【亦曰翼在今平阳府翼城县东南】
　　再迁新田【仍谓之绛在今平阳府曲沃县西南】
　　卫　　始封朝歌【在今卫辉府淇县东北】
　　迁于楚邱【在今卫辉府滑县东】
　　再迁帝邱【在今大名府开州西南】
　　蔡　　始封蔡【在今汝宁府上蔡县西南】
　　迁于新蔡【今汝宁府新蔡县】
　　再迁州来【亦曰下蔡在今鳯阳府寿州北】
　　许　　始封许【在今许州府治石梁县东】
　　迁于叶【今南阳府叶县】
　　再迁夷【即城父在今鳯阳府亳州东南】
　　三迁白羽【一名析在今南阳府内乡县西】
　　四迁容城【在今南阳府叶县西】
　　莒　　始封介根【在今莱州府胶州西南】
　　迁于莒【今沂州府莒州】
　　邾　　始封邾【在今兖州府邹县东南】
　　迁于绎【在故都稍北】
　　杞　　始封雍邱【今开封府杞县】
　　迁于淳于【在今青州府安邱县东北】
　　再迁縁陵【在今青州府昌乐县西南】
　　复还淳于
　　邢　　始封邢【在今顺德府治邢台县西南】
　　迁于夷仪【在今东昌府治聊城县西南】
　　秦　　始封西垂【今秦州】
　　迁于平阳【在今鳯翔府郿县西春秋初秦尚都此】
　　再迁雍【在今鳯翔府治鳯翔县南】
　　楚　　始封丹阳【在今宜昌府归州东南】
　　迁于丹阳【在今荆州府枝江县西春秋初楚尚都此】
　　再迁郢【今荆州府治江陵县】
　　吴　　始封吴【在今常州府无锡县东南】
　　迁于姑苏【今苏州府治吴县】



　　开封府
　　祥符【郑时来在县东四十里】
　　陈留【郑牛首在县西南十一里　郑斗城在县南三十五里　宋老邱在县北四十五里】
　　县【始都雍邱今县治后为宋邑　郑圉在县南五十里　郑鸣雁在县北四十里　宋曲棘在县境】尉氏【郑向在县西南四十里郑菟氏在县西北四十里】
　　洧川【郑匡在县东北　郑曲洧在县南　郑隂阪在县西】
　　鄢陵【郑鄢亦曰鄢陵在县西南四十里】
　　中牟【郑东汜在县南　郑原圃即圃田泽在县西北七里　郑北林在县西南】

　　阳武【郑城棣在县北十里】
　　封邱【鲁黄池在县西南七里　宋长邱在县南八里卫平邱在县东四十里　卫鞫居在县境　郑虫
　　牢在县北二里】
　　兰阳【宋戸牖在县东北二十里】
　　郑州【郑管本管国即州治　祭国在州东北十五里非郑邑　郑邲在州东六里　郑梅山在州西南三
　　十五里】
　　荥阳【古东虢国　郑京在县东南三十里　郑索氏在京城西二十里　郑垂陇在县东二十里　京水
　　在县东二十二里　索水在县南三十五里即旃然水】
　　荥泽【郑践土在县西北十五里　郑荥泽在县南】
　　河隂【郑敖山在县西二十里】
　　汜水【郑制即虎牢本东虢地在县西二里　郑申在县北　郑梧在县东　汜水出县东三十二里浮戏
　　山下浮戏山即郑戏童亦曰戏】
　　陈州府
