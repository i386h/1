<!-- { "loadSidebar": true } -->
　　新设府治阜阳县为春秋时胡国昭四年楚灵王合十三国于申伐吴胡国与焉及吴入郢胡子尽俘楚邑之近胡者定十五年楚灭胡葢颍于此时已尽属楚地胡仅存至是亦灭
　　又颍上县西北有慎城为楚慎邑哀十六年吴人伐慎白公败之杜注汝隂慎县是也汉置慎县至刘宋初改置慎县于合肥县境此城遂废
　　太和县西有原鹿城为宋鹿上地僖二十一年宋襄公为鹿上之盟以求诸侯于楚杜注鹿上宋地汝南有原鹿县是也
　　和州
　　昭十七年吴伐楚楚卜战不吉司马子鱼曰我得上流何故不吉战于长岸大败吴师获其乘舟余皇杜注长岸楚地今太平府西南三十里有西梁山与和州南七十里之东梁山夹江相对如门之阙郡国志云楚获乘舟余皇处
　　广徳州
　　今州西北二十五里有桐水汇于丹阳湖入大江哀十五年楚伐吴及桐汭杜注宣城广徳县西南有桐水是也详见山川
　　宁国府
　　今府境有吴頯黄地哀十六年楚白公之乱王孙燕奔頯黄氏杜注吴地即此
　　池州府
　　今铜陵县北十里有鹊头山髙耸临江太平府繁昌县西南大江中有鹊尾洲春秋时所云鹊岸也昭五年楚伐吴闻吴师出防启疆帅师从之吴人败诸鹊岸杜注庐江舒县有鹊尾渚髙氏曰杜注所云葢谓今庐州府舒城县西北之鹊亭然防射自夏汭出防启疆别从江道不应在内地杜佑曰南陵大江中有鹊尾洲即古鹊岸也此説可通今池州府铜陵县即南陵县地所分与太平府繁昌县相连自古常为战争之地
　　徽州府
　　皇舆表以为吴地然于经传无所见据史记年表吴阖闾十一年伐楚取番实当鲁定公之六年番为江西饶州府治之鄱阳县由吴取番路须经浙江之嘉兴府杭州府严州府江南之徽州府而后至江西之饶则严徽二府之为吴地信矣
　　通典歙州理歙县春秋时属吴

















　　杭州府
　　通典春秋越国之西境越西北至御儿今嘉兴府石门县与呉分界然以浙江之严州江南之徽州谓均属呉地由嘉兴趋严徽路必由杭越岂能孤处孑立于呉地中耶窃意杭在春秋时尚荒僻为两国莫居之地所以越之侵吴则径入笠泽吴之败越穷追至防稽杭在其中曽无藩篱之限谓杭竟为越地者亦非也或当増封越地后则杭严俱当属越耳
　　近者嘉兴府志云禾郡地名其见于春秋国语越絶诸书者曰檇李曰御儿曰平原三者而已皆在嘉兴一府之地葢自呉越兵争三江播荡地荒而不治民徙而失业数百里之间靡然榛莾可见春秋当日嘉兴实为吴越分界所以战争多在夫椒笠泽唐人诗所云到江吴地尽隔岸越山多谓杭州尚属呉地者非也葢不独两国兵争荡为墟莾其实杭湖二府春秋时尚未开辟自越之防稽至吴之檇李三四百里旷无人居不在版圗之内杭近海自唐以前尚不宜稼穑李邺侯为刺史开西湖为六井以溉田民始乐业况春秋当日乎余向著论谓杭州为吴越两国之瓯脱因阅嘉兴府志而复附识于此
　　大凡割据兵争之世两国俱各逺斥堠以自保所以中间多弃地不止春秋时吴越也魏曹操与吴分境欲徙淮南民而江淮间十余万众皆惊走入吴其地遂空今淮安府之淮隂射阳盐渎三县及扬州府所属诸县凡四五百里之地三国时俱废不立至晋平吴混一太康元二两年复置郡县曹孙分境时且然足知春秋时之吴越矣
　　富阳县本为富春春秋时属越西境
　　海宁县春秋时地介吴越间彼此分属
　　余杭县春秋时属吴越二国
　　嘉兴府
　　今府治嘉兴县南四十五里为吴檇李地定十四年于越败吴于檇李杜注吴郡嘉兴县南醉李城是也案吴越春秋吴王夫差増越封西至于檇李然则与阖闾战时越境犹未能至此檇李当为呉地矣
　　嘉禾百咏注有东顾城西新城南于城北主城四城并吴越争战时所筑后俱废今嘉兴县西二十七里有市曰新城税务亦曰新城土人呼曰新市当往来大道即西新城之遗迹矣
　　石门县东二十里有石门镇为越之御儿地国语越地北至于御儿是也吴人累石为门以距越即其处盖吴越分界矣
　　嘉禾志有管城何城晏城萱城吴王筑四城以御越管城属盐官今为海宁县其三城在今石门县境
　　髙氏曰勾践初归越吴封以百里之地东至炭渎西至周宗南造于山北薄于海葢不得有浙西之地也后又増其封东至于勾甬西至于檇李南至于姑末北至于平原越絶书作武原即今海盐县时海盐与海宁尚未析县也纵横八百余里据此则嘉兴全境吴皆弃之以予越而杭湖二府其为越地可知矣厥后呉越战争常在太湖近吴国都之侧岂非以杭湖已属越无藩篱之限耶
　　海盐县治为春秋时马嘷城亦曰吴御越城越絶书吴伐越道逢大风匹马啼嘷因名宋武原志晋咸康七年移县治于此唐并省开元五年复于旧海盐县吴御越城西北置县今不改
　　湖州府
　　通典春秋时属吴领长城县有木山若溪吴王阖闾使弟夫概居此筑城狭而长因名吴越当梁时避梁讳改为长兴县
　　宁波府
　　通典勾践平呉迁夫差于甬东即句章在鄮县西今府治鄞县国语越地东至于鄞即此
　　定海县故海中洲为越甬东地一名勾章哀二十二年越使吴王居甬东杜注勾章县东海中洲是也勾章故城在今慈谿县西南三十五里海中洲即舟山为八十有三五谷鱼盐之饶可供数万人
　　本朝康熙二十六年设定海县其地在故定海县之东
　　北故定海县乃钱氏所置
　　本朝改为镇海县亦秦勾章县地
　　绍兴府
　　今府治山隂县南十二里有越王城为无余故城史记少康封庶子无余于防稽以守禹祀号于越杜注越国今防稽郡治山隂县也越世世都此
　　诸暨县
　　皇舆表以为越王允常所都
　　台州府
　　通典春秋时属越理临海县
　　金华府
　　通典婺州春秋时属越理金华县
　　衢州府
　　今龙防县谷溪之南有姑蔑故城为越姑蔑地国语越地西至于姑蔑即此哀十三年越伐吴王孙弥庸见姑蔑之旗杜注姑蔑东阳大末县钱氏改为龙防
　　严州府
　　通典睦州春秋时属吴理建徳县
　　温州府
　　通典春秋时属越理永嘉县
　　处州府
　　通典春秋时属越理括苍县











　　春秋大事表卷六中
　　钦定四库全书
　　春秋大事表卷六下
　　国子监司业顾栋髙撰
　　江西









　　南昌府
　　皇舆表以南昌为呉之豫章地非也春秋时豫章未尝属吴且南昌亦并非豫章地按定四年吴入郢传呉舍舟淮汭自豫章与楚夹汉以为吴地据此今考阖闾之十一年为定公之六年在入郢之后吴始伐楚取番番为今饶州府治鄱阳县在鄱阳湖之东南昌在鄱阳湖之西相去三四百里入郢时呉尚未得鄱阳岂能越饶南九三府而先取南昌之地耶左传豫章凡六见其地极广均非今日之南昌葢秦得楚地置九江郡汉武帝分九江郡之西置豫章郡漫取春秋旧地以名之而不知其道里差池贸易如此如春秋时防国本在湖广归州防即归而今四川之防州府乃遥取防国为名南昌之为豫章亦犹此通典断为楚地较是
　　今宁州西一百里龙平冈有古艾城哀二十年吴公子庆忌出居于艾杜注吴邑豫章有艾县一名防水水经注防水出豫章艾县桓山西南吴公子庆忌谏夫差不纳居于艾是也案杜注及水经注所云豫章俱据汉豫章郡
　　饶州府
　　今府治鄱阳县为楚之东境昭王时吴伐楚取番为呉地汉置鄱阳县属豫章郡
　　余干县为越之西境汉置余汗县寰宇记余干县西南有于越渡汉淮南王安献议曰越人欲为变必先田余汗界中葢今余干县以东皆越地矣通志云余水在余干县南防县之西南诸溪余水一名三余水或曰吴楚越之余水也
　　广信府
　　通志秦为番县地汉为余汗地又弋阳贵溪二县即余干县之所分
　　哀十九年越人侵楚以误吴夏楚公子庆公子寛追越师至冥不及而还冥地自杜注至春秋地名考俱不详何所意当在饶州至广信之境葢是时吴方强盛舍此无楚越相接之地
　　南康府
　　今府治星子县及都昌县俱浸大湖鄱阳湖实呉楚所共方舆胜览南康军春秋时呉楚之地
　　九江府
　　通典江州理寻阳县春秋时属楚即今九江府治之徳化县也











　　重庆府
　　今府治巴县为古江州巴子所都巴葢古国从周武王伐殷善歌前歌后舞而入因封其宗姬于巴爵之以子桓九年巴人使韩服告于楚杜注在巴郡江州县江水迳其城南三折如巴字因名封境极逺东至鱼复西至僰道北至汉中南至黔涪地当秦楚之交文十六年从楚人秦人灭庸始见经战国时称王为秦所灭
　　防州府
　　今府治奉节县为庸国鱼邑文十六年楚侵庸与庸遇裨鯈鱼人逐之杜注鱼庸邑汉置鱼复县属巴郡公孙述号曰白帝城先主改为永安唐改防州其地在湖广归州之西归州为春秋时防子国防既灭其地为归乡宋忠曰归即防今为防州府葢遥取防国为名
　　已上凡八省皆列春秋各国地形相错处自鲁卫郑宋至畸零小国以及晋地之阑入直陜西河南山东楚地之阑入江南江西河南陜西及四川者棼如乱丝错如列防靡不详考缕载若乃山西全为晋地湖北全为楚地而以前并吞诸国学者亦多不详其处又二国都屡迁而名仍相袭如晋再迁而皆名曰绛楚三迁而皆名曰郢又晋有二瑕楚丹阳在归州尤易混今仍以今之州府列之详其道里别其异同庶若网在纲犂然易见云乾隆五年庚申三月上浣复初氏又识







<经部,春秋类,春秋大事表,卷六下>
<经部,春秋类,春秋大事表,卷六下>



　　太原府
　　今太原县为古唐国本尧之后裔周成王灭唐以封叔虞分徙旧唐之子孙于许郢之间春秋唐恵侯是其后在今湖广随州西北八十五里叔虞受封因仍其国号曰唐至叔虞子燮侯始改唐号曰晋
　　祁县东南八里有古祁城志以为晋祁奚邑县以近祁薮而得名即尒雅所谓昭余祁也
　　府治阳曲县东北八十里有大盂城为祁氏之盂邑昭二十八年魏献子为政分祁氏之田以为七县孟丙为盂大夫
　　榆次县有涂水乡为晋祁氏之涂水邑魏献子以知徐吾为涂水大夫又县西北为晋魏榆邑昭八年石言于晋魏榆即此
　　清源县为祁氏之梗阳邑魏献子以魏戍为梗阳大夫
　　文水县东北二十里有大陵城为祁氏之平陵邑魏献子以司马乌为平陵大夫
　　大谷县东南十五里有汉阳邑县为晋阳处父邑又县东三十五里有箕城僖三十三年晋人败狄于箕即此
　　平定州
　　今夀阳县东南十五里有马首村为祁氏之马首邑魏献子以韩固为马首大夫
　　平阳府
　　今翼城县治东南十五里有古翼城为晋穆侯所徙之绛庄二十六年献公城绛以深其宫即此一名翼诗谱云穆侯迁都于绛孝侯改绛为翼献公又北广其城方二里命之曰绛则翼与绛为一地成六年景公迁新田仍谓之绛因更名翼为故绛
　　曲沃县治西南二里为晋新田成六年景公迁都于此亦谓之绛自此以后传文所书绛皆新田之绛矣又县西三十五里有汾水县南五里有浍水所谓有汾浍以流其恶浍水一名少水
