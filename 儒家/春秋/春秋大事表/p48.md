<!-- { "loadSidebar": true } -->
　　楚在春秋北向以争中夏首灭吕灭申灭息其未灭而服属于楚者曰蔡蔡为今汝宁府上蔡县汝宁诸小国尽属于楚独蔡存故蔡自中叶以后于楚无役不従如虎之有伥而中国欲攘楚必先有事于蔡僖四年齐桓为召陵之师经云齐侯以诸侯之师侵蔡蔡溃遂伐楚葢齐不伐蔡则不能长駈而至于陉也定四年吴阖闾之入郢也经云蔡侯以吴子及楚人战于柏举楚师败绩庚辰吴入郢葢吴不得蔡为向导则不能深入要害因以直造郢都也葢蔡居淮汝之间在楚之北为楚屏蔽熟知楚里道其俗自古称强悍故春秋时服楚最早従楚最坚受楚之祸最深而其为楚之祸亦最烈始以楚为可恃故甘心服従逮不堪命而反噬则楚亦防亡故读春秋者必熟晓地理而后可知春秋之兵法而后可知圣人之书法乃后儒之以一字为襃贬者则曰侵蔡为蔡姬故书曰遂是圣人贬之也蔡用吴破楚能报数世之怨书曰以是圣人襃之也皆不考实事悬空臆断殊不知齐桓以天下之故而伐楚积谋二十余年岂为一姬其曰蔡姬者或反借此为兵端若不讨蔡之従楚使楚不忌而预为之备因得轻行掩袭疾駈至陉而吴自舍舟淮汭【今夀州】过蔡境蔡来防之道吴自江南夀州陆行经义阳三闗之险至湖广汉川县小别山深入敌地一千一百里此非唐侯所能与故虽与唐偕而独书蔡侯此皆当日之实事圣人岂有襃贬于其间哉夫春秋之作因鲁史鲁史之书因赴告故熟玩经文而列国之地形与当日之兵势了然可见矣自哀三年吴迁蔡于州来汝宁之地全为楚有中国始无事于蔡而蔡亦旋为楚灭自定公以上蔡为中国与楚之利害岂不歴歴可验也哉
　　晋悼公论
　　悼公乗再伯之余再合诸侯天下翕然宗晋论者谓较文公之创始稍易然文公一战而伯而晋悼萧鱼服郑则八年九合而后定之何迟速之相悬若此曰此其故未可以一概论也当文公之时天下之势已尽属楚曹衞鲁宋延及北方之诸侯此如阴之进而至于剥剥极当复故文公一出而如日再中是循环之理则然至悼公时所未服者郑耳郑旧属楚其势未可以旦夕服而当日楚之执政如子囊者又坚忍持重非如得臣之轻脱以偾事故其势常迭进而迭退非要之以持久而老之以不战则徒暴骨以逞而无当于服楚之大计故当日之谋臣知长虑却顾为国本计者无如魏绛制胜庙堂不战而屈人之兵者无如知防此两人均非如狐偃先轸为推锋出竒慓鋭果敢之计者魏绛之最得者在定和戎之策以専事中夏建息民之谋使国力不竭则旣得于国本矣然后知防复用孟献子之言城虎牢以扼地势却荀偃速战之策三分四军以道敝楚人而其要尤莫如戍虎牢何则郑为南北之中其距晋楚道里俱各半若徒道敝楚人恐楚敝而诸侯之力亦敝故留宿劲兵于虎牢则我为主而楚为客诸侯散则各归其国聚则兵众不劳而毕具反客为主静以待动以逸制劳此固不待交锋而楚已望风而却避矣或者谓远人不服则脩文徳以来之未闻道敝诸侯以来之也曰戍虎牢者所以保郑非以争郑也郑未尝不愿服于晋特虑为楚所扰故欲两事以茍免其心葢不得已戍之则郑在晋之宇下楚不敢北向以争郑以郑屏楚而东诸侯始得晏然攘楚以安中夏其计无出于此吾怪夫世之好为议论者以服郑为劳民而以范匄之弃陈为失策此皆一偏之见而不审时势之论夫陈蔡与许服楚已久其国去楚又近必欲致三国之服従此如齐桓之伐楚合江黄而适以速楚之灭也当春秋襄昭之世中国至服郑而止以郑为南北之界使曹衞鲁宋常服晋而陈蔡与许常服楚各共牺牲玉帛以事其大国岂至使晋楚之従交相见帅天下之诸侯仆仆哉愚尝反覆究悼公之事善其君臣能识大势持重以服郑即赵充国屯田以制羌之计弃陈而不事即贾捐之弃珠厓之计葢其集效视文公为迟而其规模较可经久使晋之君臣世世守之伯业常存可也

　　春秋大事表卷二十八
<经部,春秋类,春秋大事表>
　　钦定四库全书
　　春秋大事表卷二十九
　　国子监司业顾栋高撰
　　吴晋争盟表
　　晋用申公之计用吴以犄楚其后吴卒破楚入郢驯至为患于方夏病齐及鲁与晋争长于黄池论者因以咎晋之失计自啓门庭之寇其实非也晋欲制楚则不得不用吴吴之所以横不可制者咎在晋君失政六卿各擅强权不复以诸侯为事失不在用吴也何以言之楚之强天下莫能抗日者齐桓尝欲攘楚矣不得已而用江黄一防于贯再防于阳谷徐而兴召陵之师春秋详书其事以美之然江黄国小而近楚楚灭江黄而桓公不能救也是无益于制楚之事而徒以速江黄之灭若吴则不然在楚之肘腋而力足与楚相抗自成七年入州来楚内有吴衅奔命不暇遂不复加兵于宋郑中国借以息肩者数十年日后晋复用向戌弭兵之説委天下诸侯南向而朝楚晋亦偃然弛备无复有经营诸侯之心楚得肆其骄横争长坛坫至灵王遂大会诸侯于申楚熄而吴炽因遂踵其故辙是则吴之所以争长黄池者由于当日之玩楚而使楚得志非用吴之过也向使晋常修悼公之业虽明知弭兵之説之不可郤而严兵以待之楚人争先则正辞以折之楚必俯首帖耳而不敢动楚不敢动而吴亦无缘萌其觊觎乌有召吴而反为吴病者哉且晋自昭十三年平丘之盟而后晋已失伯齐景欲嗣兴而不能宋鲁郑衞皇皇焉无所依故吴得乗虚而争伯中国就使天下不折而入于吴亦必折而入于楚吴楚于中国固无分也况是时晋政已移于三家天下久已无晋君子之责晋者谓急宜发愤自立速收三家之权必使先有晋而后可以制吴不必以前日之用吴为晋诟病呜呼自古资邻国之兵以集事鲜有不被其患者而能自强则无之唐兴尝资突厥矣其后太宗卒擒颉利中兴尝资回纥矣而卒恭顺为国外藩彼所用者苐一时之力而能自固于根本之地故能有利而无害城濮之役文公尝用齐秦日后秦虽搆怨而不能为晋病也且以桓公之盛未有能独力制楚者以悼公之用吴较之齐桓之用江黄其利害岂不较然着明也哉余因撮其先后诸事都为一编使后之论吴晋者有考焉辑春秋吴晋争盟表第二十九

<经部,春秋类,春秋大事表,卷二十九>
<经部,春秋类,春秋大事表,卷二十九>
<经部,春秋类,春秋大事表,卷二十九>
<经部,春秋类,春秋大事表,卷二十九>

　　春秋大事表卷二十九
　　钦定四库全书
　　春秋大事表卷三十
　　国子监司业顾栋高撰
　　齐晋争盟表
　　案昭十二年晋侯以齐侯晏投壶齐侯举矢曰有酒如渑有肉如陵寡人中此与君代兴是时景公窥晋之衰巳有互相争长之志属当平邱之防晋已不复能宗诸侯楚新毙于吴无复北方之志而吴亦未遽争衡于中国齐得于此时收召列辟得郑得卫得鲁复得宋夫以齐之强承桓公之余烈又当晋楚俱衰之后因利乘便使能正鲁意如之罪反昭公而君之伸大义于天下此如顺风而呼何遽不能代晋主盟哉乃鄟陵之盟信子犹之谗卒佚天讨且于晋则助臣以叛君于卫则助子以拒父三纲既絶犹欲轧晋而求诸侯是却行而求前也卒之内不能正其家溺意嬖宠耽乐忘祸废长立少轻弃国本权臣乘间得行簒弑数年之间遂移陈氏与晋争彊卒与晋同毙呜呼亦可悲矣孔子告景公曰君君臣臣父父子子所以起膏肓而拯废痼者岂不深切着明也哉故自鄟陵之防讫于景公之殁争伯凡二十八年撮略其着于篇辑春秋齐晋争盟表第三十

<经部,春秋类,春秋大事表,卷三十>

　　春秋大事表卷三十
　　钦定四库全书
　　春秋大事表卷三十一
　　国子监司业顾栋高撰
　　秦晋交兵表
　　贾生有言秦孝公据崤函之固拥雍州之地君臣固守以窥周室呜呼此周秦兴废之一大机也考春秋之世秦晋七十年之战伐以争崤函而秦之所以终不得逞者以不得崤函惠公之入也赂秦以河外列城五东尽虢略南及华山盖自华阴以及河南府之嵩县南至邓州凡六百里皆古虢略地桃林之险在焉赂秦则晋之地险尽失盖以空言市秦而实不与也逮战韩获晋侯秦始征晋河东不二年复归之晋春秋当日虽天子所赐苟其民不服则亦不得而有隐十一年王以盟向易蒍防之田于郑未防盟向叛郑归王王迁盟向之民于郏襄王锡晋以南阳而温原之民不服晋况此时晋兵力尚强秦盖知其力不能有故索质子于晋因而归之以为名耳逮穆公暮年年老智昏越千里而袭郑盖乘文公之没蕲灭郑而有之其地反出周晋之东使衰绖之师不出秦将包陜洛亘崤函其为患且十倍于楚幸而崤师一败遯逃窜伏其后迭相攻击歴三四世终不能越大河以东一歩成十一年秦晋为成秦史颗盟晋于河东晋郤犨盟秦于河西截然两界如天堑之不可越使三晋不分以其全力制秦秦终不敢东出周室何自有窥之渐哉余尝持论谓晋献公灭虢而周室无复有西归之计然使晋不灭虢虢必入秦而秦于周为切肤之灾于郑成宻迩之势夫楚争郑而晋得以救之者以楚去郑稍逺而晋得陜虢庇郑于宇下能聨络东诸侯以为之援也秦若灭虢则晋与郑隔絶而郑在秦掌握中秦伐郑而晋不能救也秦得郑则周室如累卵三川之亡且不待赧王之世故周之得以支持四百年者以晋得虢略之地能为周西向以拒秦也周秦废兴之故岂不重系乎此哉辑春秋秦晋交兵表第三十一

<经部,春秋类,春秋大事表,卷三十一>
<经部,春秋类,春秋大事表,卷三十一>
<经部,春秋类,春秋大事表,卷三十一>
<经部,春秋类,春秋大事表,卷三十一>
<经部,春秋类,春秋大事表,卷三十一>
<经部,春秋类,春秋大事表,卷三十一>
<经部,春秋类,春秋大事表,卷三十一>
<经部,春秋类,春秋大事表,卷三十一>
<经部,春秋类,春秋大事表,卷三十一>

　　春秋大事表卷三十一
　　钦定四库全书
　　春秋大事表卷三十二
　　国子监司业顾栋高撰
　　晋楚交兵表
