<!-- { "loadSidebar": true } -->
　　案孔氏頴逹曰春秋阙文有二有史本阙圣人因而不改者有系修成后始阙者愚谓史阙而圣人因之无是理也孔子修春秋垂训百世必择其善可为法恶可为戒者书之若前史有阙宜并削而不録此何闗于劝惩而重书之以惑误来世故知皆修成以后阙也然易诗书三经与春秋并于世其阙文百不一二见而春秋之阙文独多何也曰是亦有故焉古者用竹简汗青为书易于剥蚀须掌于官中每嵗脩辑易掌于太卜书藏于柱下诗于乐官易自天子至士庶所习用国家有大事则诏卜筮书则太史陈之以诏王善败诗则燕飨祭祀比诸乐歌故偶有阙误随即较正而春秋自修成以后则为孔氏之私书又定哀以后多有所刺讥隠讳故当时游夏不能赞一辞而曽子子思亦无一语及春秋至孟子始标出知我罪我及其义则丘窃取之言而是时去孔子已百年矣书藏于私家其补缀脩辑必不能如官中之勤阙误是理之所有无可疑者左氏约生在孟子前后故已有以纪子伯为履緰之字以甲戌己丑为再赴而公谷则生于汉时据所闻谬误尤甚幸左氏为史官得见列国之史与鲁未笔削之春秋此二书皆掌于官中其义虽不存而文之阙误则无有故左氏得据为其日月与经互异往往是而经误此尤其显然可见者孔子甞自言曰辞达而已矣若春秋之去姜存氏去氏存姜及曹宋之大夫不书名不达已甚显系阙断宋儒不察皆目为意义所存虽经杜孔啖赵之驳正而不悟也岂不谬哉夫左氏亲见国史最有功于春秋而当其时孔圣之经已多阙左氏不知而反为之说如澶渊之防据国史本有叔孙豹防四字幽之盟公羊氏经现有公字而左氏所授之本偶无之遂以为讳不书公讳不书大夫不知春秋时防盟之非义者多矣僖二十八年公会诸侯盟于宋成二年公防楚公子婴齐于蜀絶不一讳何独于此焉讳是则圣经之阙误因左氏而明左氏且不知而妄生穿凿何况后来余子哉曰文定之为近世亦有知其非者而列于学宫厯代不废何也曰在　朝廷之公令自不得不用胡以其字字挥便于经筵之进讲敷陈大义士子之命题横议论耳要非经义之本然也夫明知其非是而不得不遵用之此所以说经而经愈晦也
　　春秋僖二十四年冬晋侯夷吾卒论
　　余常谓春秋阙误多自经成以后左氏不知而强为之说更有左氏作时未甞误因汉晋以来写之譌为杜氏之傅防曲成者则如僖二十四年晋侯夷吾卒是也左惠公之卒以二十三年九月而经在明年之冬杜氏谓晋文定位而后告惠公之丧经文从赴程氏端学谓惠公之卒此时非有内乱外伐安得不告丧必待文公之至而后告借使文公入而告必曰先君某以某年某月某日卒鲁史因而书之必不书其赴到之日也余则谓四字当是三字之误晋之九月为周之冬十一月因赴告从晋夏正而经自用周正耳然则谓左氏之未甞误何也曰文公告惠公之丧此出于杜氏之说左无之也左于二十四年正月秦伯纳重耳曰经不书不告入也二月杀懐公于髙梁不书亦不告也此时鲁一意事楚目中无重耳谓此亦当如夷吾之俦不久为秦俘絷耳故自入国至创伯凡五年中间无书一晋事者晋杀吕郤不书勤王及围原皆不书岂有独书一夷吾卒之理晋文岂有不告已之入而反告惠公之丧之理且懐公以逾年之君晋文来告岂容没去若欲讳其弑君之实而以惠公死期迟至经年掩耳盗铃贻笑邻国晋文君臣必不为也窃意丘明作时晋侯夷吾卒犹在冬十有一月杞子卒之下自是懐公来赴此后晋使絶不通往来故懐公以逾年而见杀重耳以公子而反国经皆无从书非为文公讳而不书也至丘明作以后诸儒写误置在二十四年冬杜氏曲为迁就谓文公定位而后告惠公之丧殊不思告者何人岂有不预先书其入国之理乎左谓不书不告入也万无可疑公羊则以为为文公讳家氏翁髙氏闶则以为桓公书入以其簒兄文公于长幼次当立果尔圣人宜别有书法胡乃没而不书谓之褒乎贬乎髙氏更谓鲁未与宋通而此书惠公卒者以见文公之入文公不书入者以申生既死文公以次当立故窃意文公之入若告自当书无为书惠公之卒以见文公之入文公于次果当立则其入又胡为不书圣人用心不宜委曲如此故余谓左氏作时经文未误若此时已作二十四年晋侯夷吾卒则文公告惠公之丧当时左之无俟杜氏之补注也
　　凡经互异者学者舎从经此正理也夷吾之卒不日而时必因赴告之疎秋冬之异必因周正夏正之别皆不辨而明独二十三二十四经年之隔致千年聚讼今定为写之误直是卓识愚则为左氏原本已为杜氏割裂错置其误不在写而在割裂时置放失简耳聊备一说何如

　　春秋大事表卷四十三
　　钦定四库全书
　　春秋大事表卷四十四
　　国子监司业顾栋髙撰
　　齐纪郑许宋曹呑灭表
　　春秋时齐与宋郑为大国而纪邻于齐许邻于郑曹邻于宋三国有狡焉啓疆之计则必首及焉顾曹许之灭俱在春秋之末季而纪之亡转盻在十余年之内其故何也曹许犹差逺于宋郑而纪之与齐近在卧榻之侧【齐为今青州府临淄县纪为今青州府夀光县】齐不得纪则不能展舒一步故虽以桓庄竭力援之为之结昏于天王求介于莒郑而仅勉强延旦夕之命也此则其势为之也然曹许所以得延至二百年之久者盖亦借桓文之力焉自突出忽入而许叔始得入于许至厉公再得国而齐桓已霸诸侯束手聴命宋郑曹许俱从容受职于坛坫之上虽有桀无所复施至桓之耄年宋襄与曹同受牡丘之盟而旋伐曹此时已有吞曹之志顾方以圗伯为事未敢遽肆兼并逮败身伤而曹许俱折而入于楚矣晋文执曹伯畀宋人合诸侯以围许宋郑于此非无耽耽朶颐之意然迫于公义欲私攘尺寸之地而诸侯环视莫敢先动至成之三年晋景中衰郑两嵗三伐许且明言疆许田其意以为许余俘邑也公孙获所处西偏之地是郑当有成十五年迁于叶而许之全境尽属郑此亦足快其并兼之志矣乃许之四迁托楚求庇流离颠越靡有止所而郑如鹰鹯之逐兔楚师一败旋即俘其君以归使楚有保小字弱之仁而郑为封豕长蛇之暴岂不重可叹哉至曹之事大国尤恭谨尤非许之甘心从楚比也方齐桓之世存三亡国曹与宋比肩同事晋累世执霸权兴师徴召曹未甞不在诸侯之列止以地近于宋而畏宋宋襄始伯而伐曹宋景再伯而旋灭之桓文以定人国为事而宋至殄文昭之裔斯又足悲也夫春秋之世灭国多矣而三国之亡尤为可悯圣人于此屡书不一书而于他国无之余为撮其始末可以识圣人微意之所在呜呼曹许之亡当伯事之已息而纪之亡当伯事之未兴天下之不可一日无伯此非其明效大騐也哉辑春秋齐纪郑许宋曹呑灭表第四十四
　　齐灭纪始末

<经部,春秋类,春秋大事表,卷四十四>
<经部,春秋类,春秋大事表,卷四十四>
<经部,春秋类,春秋大事表,卷四十四>

　　案自桓五年齐侯郑伯如纪至庄四年纪侯大去其国凡十有七年
　　郑灭许始末

<经部,春秋类,春秋大事表,卷四十四>
<经部,春秋类,春秋大事表,卷四十四>
<经部,春秋类,春秋大事表,卷四十四>
<经部,春秋类,春秋大事表,卷四十四>
<经部,春秋类,春秋大事表,卷四十四>

　　案自十一年郑入许至定六年灭许凡二百零八年
　　宋灭曹始末

<经部,春秋类,春秋大事表,卷四十四>

　　案自僖十五年宋人伐曹至哀八年宋公入曹凡一百五十九年

　　春秋大事表卷四十四
　　钦定四库全书
　　春秋大事表卷四十五
　　国子监司业顾栋髙撰
　　乱贼表
　　春秋弑君二十有五称人者三称国者四三家杂然发左曰君无道也【文十六年】公羊曰称国以弑者众弑君之辞【文十八年】谷梁曰君恶甚矣【成十八年】其大防略同啖氏于莒弑其君庶其辨之曰春秋弑君例恶甚者不书贼臣之名惩暴君也可施乎君臣犹恐害教伤化但恐暴君无所忌惮不得已而立此义岂有父为不道子可致逆呜呼三谬矣啖亦未为得也夫君父一而已矣闻有弑君之贼人人得而诛之岂有暴虐之君夫人得而弑之者乎使欲惩暴君而先寛弑逆之罪使为大恶者俱得有所縁以借口是春秋教人为簒弑也乌覩所谓春秋成而乱臣贼子惧乎然则其义云何彚纂之言曰春秋因鲁史鲁史之文因赴告有可损而不能益也夫弑君之贼大抵当国者居多其情必不肯以实赴今使后世有杀人者不得其姓名则有当日之勘验有司之鞠审大吏之驳诘而后真犯始出春秋无是也天王不问列国不问苟本国之臣子与为比党而以委罪于微者赴【如羽父弑隐公而讨寪氏之类】则鲁史无从而得其是非之实只得从其赴而书之孔子生百年后而欲遍考七十二国之所闻以定其真则显与国史异而又恐所闻者之未必果实此疑狱也故削其所诿之人而悬其狱以俟后日之自定此圣人阙疑之学也然则弑君而书其名氏者其人果皆以弑逆自居乎曰是各有故焉弑君而其贼见讨者则书名氏如卫州吁齐无知宋万陈夏徴舒郑公子归生蔡世子般是也有弑君而其人当国亦得书名氏者其国之史臣出死力以争之晋董狐书赵盾齐太史书崔杼是也有弑君而代为君且又当国其名氏亦可得而指者楚商臣弑其君頵齐商人弑其君舍陈乞弑其君荼商臣蛮夷之习若禽兽然不知弑父之为罪商人蔑视舍无威不以为君而陈氏方僴然欲代有齐国无所顾忌已不知讳举国无代为之讳其事昭彰耳目齐鲁又近鲁现使单伯请叔姬而见执虽不赴而鲁史得防实事书也又如里克弑奚齐斯时里克当国及弑卓子而惠公杀里克故后以杀赴而前以杀其君之子赴也弃疾假手于比而已即杀之故比以弑其君防赴而已以讨贼赴也宋华督卫甯喜虽亦当国有权而督方以立冯为已功赂四国以求立华氏既行赂则不以弑赴而可知其为弑喜以弑剽复衎为复正彼以复正赴而列国可知其为弑也许世子止为法受恶故亦不讳其姓氏之可指者俱各有的然所以然之故圣人亦从而书之其不以实赴者圣人苐削其归狱之人【如寪氏及圉人荦卜齮之类】以俟后人徐求元恶大憝之所在此万世之权衡也若必欲得其人则孔子不当天子方伯之任不能命司冦以鞠定其狱而苐就所闻以订国史之误安知所闻之果实乎左氏载齐懿公之弑也由邴歜阎职又安知非公子元使此二人贼杀之而特归狱此二人乎则其赴于鲁而鲁史书之者必在二人矣而圣人不与也其不与者何也圣人之严也郑髠顽楚麇齐阳生实弑而以卒赴圣人亦卒之卒之何也事介隠微无从昭晰圣人亦无如何也若谓圣人明知乱贼之人而特末减之以着暴君之罪又谓楚围方大合诸侯于申圣人悯中国之不能讨而先略围之簒弑以扶中国是谓掩耳盗铃求之愈深曲而于圣人之意愈背驰是诸儒之过也辑春秋乱贼表第四十五
　　弑君
