<!-- { "loadSidebar": true } -->

　　【刘氏敞曰如雨者言众多不可为数也左氏云与雨偕非也杜氏注以如犹而言星陨且雨亦非也春秋记星陨为异耳夜中而雨何足记乎谷梁云着于上见于下谓之雨以言雨螽可也以言雨雪则何着于上之有又曰着于下不见于上谓之陨以言陨石可也以言星陨则何不见于上之有公羊之説尤妄语若实尺而复无为不书】
　　【彚纂曰此言陨之多也三之説俱有未协刘氏敞皆驳之其义甚精】
　　八年夏师及齐师围郕郕降于齐师秋师还【郕公羊作成】

　　【刘氏敞曰公羊之説非也实共围盛改谓之成实灭其国改谓之降实降于鲁独言降齐则是春秋非实录岂可世乎谷梁谓不使齐师加威于郕其意欲以贬齐其实乃为齐文过】
　　【吴氏澂曰説者谓鲁欲取郕而结陈蔡同伐陈蔡不至乃借力于齐案鲁弱于齐齐岂肯为鲁役鲁亦何敢役之哉盖齐欲围郕而征兵于鲁与陈蔡尔郕畏齐而不畏鲁故独降齐师也案荘公亲仇讐而伐同姓郕又不服而降齐师师乆于外甘为雠役直书而罪自见经文本自直捷简易不知者何苦自生支离左氏以为善公谷以为讳俱谬】
　　九年公伐齐纳纠齐小白入于齐【左氏作子纠】

　　【赵子曰莒近齐小国而襄公强而无道大夫如何辄敢将公子奔之而获安乎杜注云并僖公之子尤非也若然则纠非讐人之子公纳之不应有深讥故谷梁云襄被弑二公子乃出奔此説为正言皆襄公之子】
　　【李氏亷曰子纠三皆以为当纳赵子程子胡氏以为不当纳所以然者杜氏以子纠小白并齐僖之子而纠长故当立谷梁似以子纠为襄公子矣而终以纠为兄故亦以为当立独程子用史记证之而定以纠为襄公子于是鲁纳讐之罪明定以纠为小白弟于是纠不当立之义着然后纠不书子小白系齐管仲之不死鲁之忘亲释怨皆得其説矣】
　　【案左叔向谓齐桓为卫姬之子有宠于僖如此则桓公与子纠皆僖公之子矣既非讐人之子春秋何故深罪庄公三及注疏并谓纠为兄为当立如此则桓公为簒国之贼矣夫子何以许管仲之不死程子以纠为小白弟盖以孔子答子路子贡之言以大义防之不第据薄昭与淮南王书也况公谷之经文纠不书子而齐小白以国氏如郑忽曹羁之例乎】
　　十年二月公侵宋

　　【黄氏仲炎曰赵子纂例又尽破三之説而曰声罪致讨曰伐无名行师曰侵合是数説考之盖左氏尝闻声罪之説而误以为钟鼓之声也不知春秋书侵如齐侯侵蔡晋侯侵楚皆用大师而总数国若无钟鼓何以行师则左氏之説非也师之所处荆棘生焉其为人民駈牛马斩木壊室者皆用兵必至之祸固无分于侵与伐则谷梁之説非也侵伐虽异辞均之为挟私逞忿尔若谓侵为无名则伐岂有名乎当时诸侯如齐侯侵蔡晋侯侵曹必谓其有附楚之罪而侵之亦不应无名也则赵子之説又非也惟公羊以为觕曰侵精曰伐其説近之而未尽夫奉辞称罪而讨敌敌必请服不服则必出师以御之是以经书伐者多至于战如齐伐卫卫及齐战宋伐齐齐及宋战之类是也不奉辞称罪而但侵扰其疆埸故敌国不暇请服而亦不及御之是以经书侵者未尝至于战如齐人侵我西鄙公追齐师至酅弗及盖疆场之事知之后时追之已去矣故曰称罪而讨其国曰伐不称罪而掠其境曰侵】
　　十一年秋宋大水

　　【陆氏淳曰外灾来告则书二不达此意故各穿凿】
　　【刘氏敞曰公羊云及我也春秋内鲁国而外诸夏若水灾及鲁自可记鲁灾无为详宋而畧我谷梁云王者之后案杞亦王者之后何以不书其灾】
　　冬王姬归于齐

　　【陆氏淳曰案书其归为鲁主婚尔公谷皆云过我谷梁他处即云为之中者归之与此自相反矣刘氏敞曰不书齐侯逆不见公非也鲁为王主婚若齐侯来逆女而公辄不见何谓主婚矣其不书来逆者乃常事自不书者也】
　　【案鲁与齐不共戴天之讐非特不当主襄公之婚并不当主桓公之婚特以罪有小大故书有详略尔其余为王主婚固多矣惟庄公之世两书王姬归于齐所以见庄之无父】
　　十二年纪叔姬归于酅

　　【志】
　　【陈氏深曰公羊云徒归于叔师氏以为未详而谓纪侯既卒叔姬归于父母之国可也嫂叔不通问况可归于叔乎盖讥之东海亦谓失以礼自防之义然叔姬当隠七年归纪至此已三十四年纪国已亡归酅奉祀以终其身非其妇节可重圣笔何故书卒又书葬以为妇道之劝乎】
　　【霞峯华氏曰积斋谓叔姬不当归酅盖泥于春秋所书必皆失礼之事故触处多碍至泰山孙氏谓归为嫁辞以伯姬之媵而归于叔非其所归乱也则悖谬之甚叔姬此时年近六旬老而归酅不忘其故奈何以乱责之】
　　十三年春齐侯宋人陈人蔡人邾人防于北杏【齐侯谷梁作齐】

　　【汪氏克寛曰桓率诸侯以平宋乱宋公决不以微者防邾小国尤不敢以防者防公侯李氏亷曰春秋始伯之书有三北杏独书齐侯曹南独书宋公城濮独书晋侯是也】
　　【彚纂曰谷梁作齐人据李氏亷始伯之辞例以曹南城濮则当作齐侯为是四国称人何氏休谓为微者案春秋时诸侯列于防而位乃定左氏谓平宋乱则宋人为宋公无疑余可知矣或以称人为贬辞或以为众辞以为贬者天子锡命之法以为众者诸侯推戴之情二説相兼始得】
　　冬公防齐侯盟于柯

　　【赵子曰桓公未尝侵鲁地及盟后未尝归鲁田且庄公与齐大讐襄公之时犹欢好不絶不应至桓公却生雠怨】
　　【孙氏觉曰齐鲁不和乆矣于是齐桓求伯欲与鲁平故为柯之盟左氏曰始及齐平是也公羊载曹刿刼盟经无其事赵子曰其事迹既妄不可以训】
　　【彚纂曰公谷皆以不日为信案元年盟密庄九年盟蔇经不书日谷梁曰其盟渝也至扈与葵丘桓盟亦有书日者则又迁就其説或以为危之或以为美之何前后之屡相互异如此朱子谓以日月为褒贬穿凿得全无义理者此是也日不日皆因史旧文假令旧史所无圣人安得而强加之乎】
　　十四年夏单伯防伐宋

　　【俞氏臯曰单伯鲁卿元年逆王姬者左氏以为周卿故误逆为送至是又附成其説不知周有单子非单伯也若是周之单伯则当书曰天王使单伯防伐宋不当如此书法矣】
　　十六年冬十有二月防齐侯宋公陈侯卫侯郑伯许男滑伯滕子同盟于幽【公羊作公防】

　　【霞峯华氏曰春秋书同盟十有六其二齐桓其十四晋説谷梁者曰齐盟二皆同尊周晋盟十四皆同病楚説左氏者曰言同盟服异也説公羊者曰书同盟志同欲也胡有二例或以同欲而书同或以恶其反覆而书同四説者通于此或不通于彼至文定则自相矛盾几棼如乱惟刘原父曰同所以名盟焉耳一言决千古之疑矣知同盟为当时命盟之名则春秋之书同盟不过直书其事而其不书者亦当时自不以同盟为名而非圣人创立一例以褒贬之也文定于二幽之盟则曰志诸侯同欲而书同视他盟为愈是圣人与之也于虫牢则曰特书同以见其皆不臣是圣人恶之也予之而书同恶之而又书同朱子谓此后世舞文弄法者之所为曽圣人之春秋而有是哉又曰春秋之书同盟恶其无王命而行天子同盟之礼也觐礼天子以防同之礼见诸侯诸侯不协则有盟为坛祀方明方伯临之谓之同盟齐桓非受命之伯而行其礼僭也逮其后且至以大夫而行同盟之礼矣春秋于幽之盟讳不书公谨其始以示贬所谓直书其事而自见也夫同盟之名昉于周礼仪礼其来旧矣论者以为圣人特加之名或以为予之或以为恶之后人将何所取凖乎黄氏仲炎曰盟而加同者录当时载书之辞尔葵丘盟曰凡我同盟之人盖同盟之辞在当时有之非孔子新笔也即是以知凡载书曰同盟于某孔子修之亦曰同盟无此字则不书也説者多曰同欲同盟于清丘而卫将叛盟同盟于断道而鲁不肯盟同盟于平丘而齐不受盟岂得谓同欲也哉】
　　十七年春齐人执郑詹

　　【李氏亷曰左氏説是公谷以詹为佞人此无据之言杜氏以称人为贱之谷梁又以称人为与齐皆非公羊又以为鲁信用詹计取齐淫女卒为后败故甚其受佞其説出纬文不可取】
　　【彚纂曰公谷以为佞固非左氏以为不朝夫同盟未逾月乃遽责其不朝可乎孙氏复为盟未归而见执以陈辕涛涂例之情事颇合】
　　【案詹不氏与柔挟同盖大夫之未命者书执罪齐也书逃罪詹不能守节也僖七年曰郑有叔詹堵叔师叔三良为政称曰三良则知佞人之説非矣】
　　十八年公追戎于济西

　　【刘氏敞曰公羊谓大其未至而豫御之非也若未至而御何谓之追乎谷梁谓不使戎迩于我戎若不来公则无追又云于济西大之亦非也既不言戎之来又不言济西则当但云公追戎矣安知追之于何所乎】
　　【汪氏克寛曰春秋书追二追戎济西讥其在境而不能预备也追齐师至酅讥其出境而弗敢及之也】
　　【彚纂曰左氏云讳之盖讳其无备意与胡同若公谷大之之説则非也刘氏驳之甚明程氏端学曰春秋书此义在于逺追耳非讥其无备也】
　　十九年公子结媵陈人之妇于鄄遂及齐侯宋公盟

　　【刘氏敞曰公羊以陈人为陈侯果如是春秋无故贬损陈侯使従人称盖陈人特陈大夫耳谷梁云辟要盟鲁诚欲自托于大国者岂敢以媵妇之名而遣使者以取戾于霸主哉】
　　【李氏亷曰鲁大夫书遂始于此僖三十年公子遂遂如晋襄十二年季孙宿遂入郓大夫専国之渐也公羊以为善谷梁以为鲁实使之皆非经防】
　　【黄氏士炎曰公羊谓大夫出疆有可以安社稷利国家则专之可也汉廷议论多祖其説而不知其非也春秋之乱正由臣下擅主威大夫窃国命故特书大夫遂事以垂戒于万世就使结真能安国家而矫命已为可罪况秋与齐宋盟而冬受齐宋之伐则所谓安者奚在乎】
　　【案公谷皆以为鲁女媵陈侯之妇程子则谓鄄之巨室嫁女于陈人结以其庶女媵之积斋或问云如此则经当书公子结之女媵鄄人之女于陈遂及齐侯宋公盟不当如今所云也结既为媵自然知为鲁女矣积斋所驳极是鄄是卫之东地正义谓陈取卫女为妇鲁使结送媵向卫至鄄闻齐宋为防将谋伐鲁因舍其本职遂与二君防盟齐宋以其非君命而怒陈以其送女之不终而怒故冬各来伐据此説极有理但陈人终当作陈侯若是陈之大夫娶妇鲁无用以国君之女往媵若説鄄之巨室嫁女陈人陈更无为以微者之失好而怒也况巨室嫁女而结女为媵何须亲送即送亦极细事何足重烦圣笔人字或系侯字之误耳或以其为下事起故称人以畧之未可知　程子尝言大夫无内主则家道不立故不得已而再娶如此则大夫无媵矣陈人安得有媵而説自相违反】
　　二十年齐大灾

　　【啖氏助曰灾天火也若以大灾为大瘠新宫灾亦可云新宫瘠乎】
　　二十二年肆大眚【公羊眚作省】

　　【刘氏敞曰经云肆大眚而公羊谓之忌省其文与其理不可训解盖不足辨谷梁曰为嫌天子之葬文姜存时犹莫之讨今死矣反待天子而葬乎】
