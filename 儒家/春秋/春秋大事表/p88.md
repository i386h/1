<!-- { "loadSidebar": true } -->
　　【西南　又南经阳都县故城东　故阳国在沂水县南又南与防山水合　水出防山之隂　又南经中邱城西　隐七年城中邱即此】又南经沂州府治兰山县北又屈从县西南流【水经注又南经临沂县故城东　城在沂州府城北　小沂水注之一名治水亦名武水山武阳县冠石山经防山下又东南经颛臾城北费县故城南又东南经祊城南又东南注于沂哀二年取沂西田系小沂水　水经注沂水又南经开阳县故城东　县故鄅国哀三年城启阳即此故城在沂州北　又东经襄贲县东又屈从县西南流襄贲故城在沂州西南】又南经郯城县西【水经注又屈经郯县西　县故郯国今郯城县西南有郯县故城西南去旧邳州治一百五十里】又南经旧邳州城南入于泗【水经注又南经良城县南　良城故城在邳州西北昭十三年晋侯防吴于良即此又南经下邳县北　下邳故城在邳州东三十里沂水至此分为二水一水于城北西南入泗一水经城东屈从县南注泗亦谓之小沂水　邳州志沂河旧在州西一里今其道为黄流淤塞水自郯城入运　按州西北有泇河万歴三十五年开泇以通运自沛县夏镇至良城泇口合蛤鳗连汪诸湖东合沂水从周湖柳湖接邳州东直河东南达宿迁之黄墩骆马诸湖从董陈二沟入黄河所谓引泗合沂以济运也而沂水入泗之故迹俱不可详矣　又论语浴沂之沂出尼山西入泗非此沂水也附见泗水】
　　汶水出山东泰安府莱芜县原山【山在莱芜县东北七十里】西南流经莱芜县西北【水经注西南经嬴县故城南　城在今莱芜县西北】又西南经泰安府治泰安县南防牟汶北汶【牟汶水出莱芜县南门外西流入汶北汶水出泰山分水岭东南流入汶】西南经徂徕山西【山在泰安府东南四十里】又南左防淄水世谓之柴汶【柴汶水在泰安府东三十五里西流入汶昭二十六年传成人伐齐师之饮马于淄者即此又别有小汶水在府东南七十里西入汶通为五汶也】又西南经宁阳县东北又西洸水出焉【尔雅汶别为□疑即洸也今宁阳县境有鲁□邑洸水西南流经今滋阳县西北注于沫水】又西南经东平州南汶上县北【水经注汶水又西南经东平章县南又西南经桃乡县故城西　章县故城在今东平州东桃乡故城在今汶上县东北四十里】又西经故夀张县北又西南至安山镇入于济【明地理志夀张故城在今县东南洪武十三年徙治王陵店在安平镇西南矣故水经注先云经夀张而后云又西南至安民亭入济也安民亭即今安山镇元人引汶絶济入防通河明永乐中又筑戴村坝遏汶水尽出南旺以资运而安山入济之故道填淤乆矣】
　　菏水分济于山东曹州府定陶县东北经今钜野县西南【水经注东南经乗氏县故城南即春秋之乗邱在钜野县西南】　又东经金乡县东北【水经注又东经昌邑县故城北又东经金乡县故城南又东经缗县故城之北　昌邑故城在金乡县西北东缗故城在金乡县西北】又东经鱼台县北又经其城东南入于泗【水经注菏水又东经方与县北又东经武棠亭又东经泥母亭又东经湖陆县南东入于泗水　武棠亭在鱼台县北十三里即鲁侯观鱼处泥母亭即母在鱼台县东菏水入泗处在鱼台县东二十里谷亭镇按汶水菏水本应与济水以类相从以今日水道汶水不复入济而其南流者亦合沂泗入淮菏之上流亦无复有济水故附于此潍淄二水专达于海亦无可附并系于后】
　　潍水出今山东沂州府莒州东北潍山【水经注潍水出琅琊箕县维山元和志潍山在莒县东北八十三里潍水所出】东经诸城县西又东北经诸
　　城县北【水经注东北经诸县故城西　城在今诸城县西南】又北经安邱县东其东岸则高宻县【水经注又东北经东武县故城西　今诸城县治　又北经平昌县故城东城在今安邱县南　又北经高密县故城西故城在今县西南潍水西南去县四十里】又北经安邱县东北【水经注又北经淳于县东　今安邱县东北有淳于故城　又北左防汶水　此东汶也出朱虚县小泰山】又北经昌邑县南又东北经其县东又东北入于海【水经注北经平城亭西又东北经密乡亭西今昌邑县南有平城故城东南有密乡故城又东北经下密县故城西　城在昌邑县东南与潍县接界　又东北经都昌县故城东又东北入于海　都昌今昌邑也海在县北十五里】
　　淄水出今山东青州府治益都县西南岳阳山【水经注淄水出泰山莱芜县西南原山下括地志淄川县东北七十里原山淄水所出今益都县岳阳山东麓地名泉河古莱芜地岳阳即原山也】东北流经益都县南又经其城西北【水经注淄水东北流经莱芜谷　谷在今益都西南元和志淄水西去县五十五里　屈而西北流经其县故城南　元和志莱芜故城在今淄州东南六十里又今益都西南有莱芜故城今莱芜汉嬴县也唐长安四年置非此莱芜又西北转经城西又北出山谓之莱芜口　旧志自临淄西南至古莱芜有长谷界两山间逾二百里中通淄河名马陆亦名弇中】又东北经临淄县南又经其东北【水经注淄水东北流经牛山西　牛山在临淄县南二十五里　又东经淄淄县故城南东得天齐水口又北经其城东　城中有营邱齐国都也　又东经安平城北　临淄县东有安平故城　又东经利县东　在临淄北五十里】又东北经乐安县东北夀光县北入于海【水经注淄水又东经巨淀县故城西又东北经广饶县故城北　俱在今乐安县东北又东入马车渎　在乐安县东五十里清水泊北乱流东北经琅瑰故城南　在乐安县东北一百十里又东北经马井城北与时渑之水合　时水出齐城西南二十五里渑水出营城东北经博兴县南界入时水时水一名耏水　又东北至皮邱沈入海　元和志夀光县淄渑二水西自千乗县界流入去县四十里千乗故城在乐安北濵海】

<经部,春秋类,春秋大事表,舆图>
<经部,春秋类,春秋大事表,舆图>

　　江水出四川松潘卫缴外岷山流经卫北又东南经叠溪营西又东南经茂州西其西岸则保县又西南经威州西【玉轮江自西注之亦曰汶水】又西南经汶川县西又东南经灌县西沱水出焉【沱水自灌县西南首受大江东经郫县新繁成都新都金堂等县又东南经简州及资阳资县富顺等县至泸州北东南与江防湖氏曰此禹贡梁州之沱也亦谓之郫江其大江之正流水经注谓之江】又东南经温江县西崇庆州东又东南经新津县东北又东南经眉州东又南经嘉定州东【涐水合沫水青衣水自西入焉涐水亦名大渡河】又东南经犍为县北又东南经叙州府治宜宾县东北泸水合绳若诸水自西来入焉【绳水即姚安府北之金沙江若水即建昌卫西之打冲河泸水出建昌卫西北南行受诸水折而东经东川府北又东北经屏山县南名马湖江县故马湖府也又东北入江】又东经南溪县南又南经江安县北又东经纳溪县北又东北经泸州东南沱水合湔雒緜诸水自西北来入焉又东经合江县北又东北经江津县北又东北经重庆府治巴县东南【巴县故巴子国】西汉水合羌白涪巴渝诸水自北来入焉【西汉水亦曰嘉陵江白水即禹贡桓水】又东北经长夀县南又东经涪州北【涪陵江水自南入焉亦曰延江】又东北经酆都县南又东北经忠州南又东北经万县南又东北经云阳县南又东经夔州府治奉节县南【奉节县为庸之鱼邑楚地至此与巴接境　瞿塘峡在县东】夷水出焉【夷水自奉节县东南首受大江流经建始县北其故道今已湮塞惟从建始县南受施南府开蛮界水东经巴东长阳至宜都县北又东入江胡氏曰此即禹贡荆州之沱也】又东经巫山县南【巫峡在县东】又东经湖广巴东县北又东经归州南【州东南七里有丹阳故城亦名秭归北枕大江楚熊绎始封之丹阳也东二十里有夔子城为楚所分之夔国】又东经宜昌府南【即夷陵州西陵峡在府西北】又东南经宜都县北与夷水合又东南经枝江县北【亦名丹阳通典云楚都丹阳为今秭归后徙枝江亦曰丹阳但不知何时所迁耳　又庄十年传楚子御巴人大败于津水经注汥江县西三里有津亭又文十六年传麋人率百濮聚于选将伐楚楚人谋徙于阪高杜注选楚地亦当在县境楚又徙罗人于此后汉志枝江本罗国】又东经松滋县北睢水合漳水自北入焉又东经荆州府治江陵县南夏水出焉【楚迁都郢在县北十里后迁都于鄀名此为纪郢杜注所谓纪南城也渚宫今县治水经注江陵城即春秋时渚宫　又荆州记州东三里余有三湖湖东有水名荒谷又西北有小城曰冶父又脾泄杜注近郢都亦当在江陵县境】又南经公安县东又东经石首县北又东经华容县北监利县南【监利石首二县本汉华容县地其故城在今监利县之西北今之华容乃晋分汉孱陵地置南安县随改华容　章华台在监利县东北三十里又县东三十里有州陵城为州国涌水自夏水南通于江谓之涌口在今监利县东南】又东南至岳州府治巴陵
　　县西北防洞庭之水【洞庭受湖南沅湘等九水故禹贡称九江春秋时尚未有洞庭之名胡氏曰自枝江县北以下此后世大江之经流水经注所称北江者也禹贡导江东至于澧过九江则当经】
