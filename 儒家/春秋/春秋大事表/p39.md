<!-- { "loadSidebar": true } -->
　　霞峯华氏曰公子遂如京师报宰周公也而以二事出叔孙得臣如京师拜锡命也而以大夫徃宣公五朝齐而仲孙蔑一如京师襄公五朝晋而叔孙豹一如京师入春秋以后天王聘鲁者七而鲁大夫如京师者仅四又皆简慢不恭如此其罪可胜诛乎或曰隐桓之世天王来聘者五鲁大夫之报聘者亦无闻焉或者得礼而常事不书乎曰报聘非得礼也王制

　　诸侯于天子比年小聘三年大聘五年一朝东迁以后诸侯莫朝视天子蔑如也其卿大夫之聘亦安有合王制而无失礼者哉设隐桓之世鲁大夫一如京师春秋必书夫子必存而不削设天王聘而鲁一报聘春秋尤必书之以志其非礼而不见于经是僖三十年以前鲁实未尝聘周也入春秋几百年而后公子遂一报聘犹愈于隐桓之不答聘者矣文元年得臣一拜命犹愈于庄公成公之不拜命者矣又二十七年而仲孙蔑一如京师其后又五十余年而始有叔孙豹之聘自是之后终春秋不复聘王矣

　　聘列国
　　霞峯华氏曰内大夫出聘五十有二如齐十六如晋二十四如楚一皆着其以弱事强也如宋五如陈如卫如邾各一报聘也公孙兹如牟婴齐如莒行父如陈聘且娶焉春秋止书如不正其以公事而行私事也

<经部,春秋类,春秋大事表,卷十七上>

　　霞峯华氏曰内大夫如齐二十五因事而徃者九逆女三纳币一单伯一二涖盟二其正聘于齐十有六庄三十二年庆父如齐谷梁曰奔也不在正聘之数
　　又曰鲁之聘齐自僖公始以齐桓创伯也经于僖公书如齐者三于文公书如齐者再文十八年春公薨秋公子遂叔孙得臣如齐二卿并出假聘事以行篡夺之谋自是十年之中七聘于齐襄仲行父奔命不遑或一歳再徃春秋悉书于册而遂及得臣行父三人之同恶与齐人纳赂党恶之罪昭然矣至宣十七年断道之盟鲁始叛齐亲晋交相侵伐鞌之战四卿同将逞其私忿迄成十一年而叔孙侨如始再聘于齐以修前好其后襄公二十年而叔老如齐昭九年而仲孙貜如齐定十年而叔孙州仇如齐或二十年而一聘或三十年而一聘云

<经部,春秋类,春秋大事表,卷十七上>
<经部,春秋类,春秋大事表,卷十七上>

　　霞峯华氏曰内大夫如晋二十有八防三昭二年公如晋晋人辞公季孙宿如晋吊少姜也不在聘数其正聘于晋二十有四
　　又曰僖三十年公子遂如京师遂如晋为聘周之始亦聘晋之始其明年遂复如晋拜曹田文公之世如晋者五宣公篡立结援于齐亦间晋有内乱故君臣意事齐而于晋使寥寥焉仅十八年归父一聘而已成公嗣立大夫如晋三见于经然晋不以徳绥诸侯公数见止辱晋于是失盟主之礼矣其后晋悼修文襄之业使命数来而鲁修聘事亦谨襄公之编见经者九昭公屡朝于晋而见距三聘于晋而执行人専于事大而不知所以自立其见辱宜矣而晋伯亦衰定六年以后鲁君臣之如晋者无闻焉

　　霞峯华氏曰内大夫如宋八因事而徃三女一共姬一平公一其正聘于宋五

　　霞峯华氏曰内大夫如陈三原仲一其正聘于陈二



　　春秋大事表卷十七上
　　钦定四库全书
　　春秋大事表卷十七下
　　国子监司业顾栋髙撰
　　列国来聘
　　汪氏克寛曰经书诸侯来聘三十一齐聘者五晋聘者十有一宋卫聘者各四陈郑秦吴聘者各一楚聘者三鲁以秉礼之国受同列之朝聘而尊王之礼寥寥罕见故悉书以示讥焉【晋卫宋来聘连后来聘及盟数之】

<经部,春秋类,春秋大事表,卷十七下>
<经部,春秋类,春秋大事表,卷十七下>
<经部,春秋类,春秋大事表,卷十七下>

　　外裔来聘
　　庄二十二年文九年冬楚襄三十年春文十二年秦襄二十九年

　　来聘及盟
　　霞峯华氏曰凡聘之志皆讥而聘而及盟尤为非礼聘而盟胡氏以为大夫私盟専命遂事非也何休注公羊以为聘盟两受命者是矣然大夫有聘无盟以大夫盟公伉也以公及大夫盟卑也凡此类皆当时诸侯昧于上下之辨而政在大夫所由来也故春秋凡聘而及盟皆不书盟所以深恶之

　　霞峯华氏曰齐之聘鲁者五而齐年再来在隐桓之世其后二百四十余年之间公朝齐者十有一鲁大夫之聘齐者十有九而齐使仅三至焉葢其视鲁为己卑矣鲁朝晋者二十一聘晋二十有四而晋使之来十有一荀庚郤犨之聘而及盟以大夫伉也士爕之聘言伐郯以伯令征也惟成十八年至襄十二年悼公复伯以礼亲诸侯故十余年间而来聘者四外此昭二年韩起执政以上卿将命庶几以礼来者乎若荀吴之聘党叛臣而征诸侯士鞅之聘责牢礼至十有一则非礼之加抑又甚矣鲁于宋卫匹也而亦使大夫盟公公又崇宋向戌而与盟于国都之外过矣陈迩于楚故入春秋以来惟一聘鲁而在庄公之世荆楚未盛之前郑惧于楚而自输平以后亦惟一聘鲁而在晋悼之时诸侯方睦之日楚三来聘而浸益强故春秋之书法凡三变说春秋者以为渐进之汪氏曰楚大夫书名书氏自婴齐防蜀而已然然则挟众威鲁以臣伉君春秋书公子婴齐亦将谓予而进之乎况防罢之来报公朝也公逾年在楚几不得反而楚使一来谓圣人予而进之谬矣故谓以着楚之浸强者其说犹为近之而秦使术吴使札义同楚使椒当亦非其以能聘而进之矣

　　特防
　　霞峯华氏曰防有三例特防也参防也主防也其初以诸侯而特防其后以大夫而特防诸侯矣又其后以大夫而特防大夫矣其初以诸侯而主防其后以大夫而主诸侯之防矣又其后以大夫而主大夫之防而君若赘疣矣其初以诸侯主诸夏之防以攘夷狄其后以夷狄同主诸夏之防而晋楚之从交相见矣又其后以夷狄独主夷夏之防大合十三国于申而伯主不复与矣惧楚而通吴防吴以谋楚卒之楚败而吴强而黄池之防诸侯以是终焉通而论之诸侯之特防者多在隐桓以前自有主防无特防参防者矣大夫之特防者多在文宣以后有大夫特防而后有大夫主防者矣以诸侯而主天下之防自北杏始以大夫而主天下之防自钟离始以夷狄而同主天下之防自宋始有北杏而后有葵丘之防宰周公至温之防而天王实狩焉而诸侯之亢极矣然后大夫乗之大夫主天下之防而诸侯失政然后夷狄乗之春秋详而志之得失之故可考矣

<经部,春秋类,春秋大事表,卷十七下>
<经部,春秋类,春秋大事表,卷十七下>

　　已上特防中国诸侯

　　已上特防外裔

　　霞峯华氏曰经书公特防者二十与中国诸侯防十四防师一与外裔防三防楚大夫一防而弗遇一内大夫特防诸侯

　　案礼卿不得防公侯大夫専防公侯政安得不自大夫出乎

　　内大夫特防大夫

　　参防
　　霞峯华氏曰经书公参防者十特防者离防也两君相见也三以上为参伯者主其防为主琐泽左氏以为合晋楚之成晋伯衰矣黄池之防夷主防而春秋先晋晋既不复能主春秋又不与吴为主则亦参防而已矣

<经部,春秋类,春秋大事表,卷十七下>

　　外特防参防

　　案外诸侯相防不书必关天下之故而书防邓始惧楚世道之一变也防洮防安甫党乱臣而叛伯主天下自此无伯世道之又一变也
　　特盟
　　霞峯华氏曰书及内为主也书防外为主也隐元年及邾仪父桓元年及郑伯闵元年及齐侯皆书及志内之急于盟也盟戎书及责在内高氏谓深责中国而不罪夷狄是矣襄三年公及晋侯盟长樗公朝晋而盟也朝晋而盟者三皆讳不书公独此书公及异乎襄灵之及盟也与内为主而书公及者异矣防齐盟者四艾之盟齐僖求伯之初也柯与扈齐桓图伯之初也于黄齐景争伯之初也皆齐志也防郑盟者一郑突始簒而求盟也防邾仪父盟趡趡鲁地彼来而我防之故书防是皆以外为主矣
　　刘氏敞曰盟者何杀牲载书而约也防者何约信命事而不杀也古者六歳而防十二歳而盟亟防盟非礼也
<经部,春秋类,春秋大事表,卷十七下>
<经部,春秋类,春秋大事表,卷十七下>

　　外诸侯特盟
　　陈氏傅良曰外特相盟不书必关于天下之故而书莒纪无足道也齐郑合天下始多故矣天下之无王郑为之天下之无伯齐为之也是故书齐郑盟石门以志诸侯之合书齐郑盟于咸以志诸侯之散是春秋之终也
　　吴氏澄曰齐郑盟石门继以宋齐卫瓦屋之盟诸侯之党合而无王近以胚胎齐霸之纠合矣齐郑盟咸继以齐卫郑沙曲濮之盟诸侯之党散而无霸逺己醖酿秦雄之并呑矣阅世变者知之

　　参盟
　　案陈氏于瓦屋曰诸侯初参盟也有参盟然后有主盟于鄟陵曰此参盟也参盟自齐桓以来未之有也于是再见晋不复主盟也盟主不作而诸侯之盟复相参错矣大抵两国相盟为特盟特盟専辞也三以上为参盟参盟众辞也伯者之盟为主盟主盟尊辞也众共尊为盟主而听命焉有主盟而天下之参盟定于一矣齐桓没而有曹南之盟宋襄图伯而不终晋伯衰而有鄟陵之盟齐景假纳昭公以纠合诸侯而不果纳则亦不足以主盟矣



　　公与大夫盟
　　霞峯华氏曰公及大夫盟者六讳公不书者二齐高傒晋处父是也及高傒内为主婚仇人而盟其使以大恶讳也及晋处父外为主朝伯主而盟其臣以国耻讳也内为主者讥在内而高傒之伉亦可知矣外为主者罪在外而公之不能自强亦可知矣
　　家氏翁曰凡公与强国之大夫为盟不书公及讳强国之以无道加于公也与小国之大夫为盟则不讳公以自欲与之盟非彼要公必欲为此盟也

<经部,春秋类,春秋大事表,卷十七下>

　　内大夫盟诸侯
　　霞峯华氏曰内大夫盟诸侯始于及宋人盟宿宿微国也春秋书之谨其始也至柔防宋公陈侯大夫始出盟公侯矣自是而后公子结及齐侯宋公盟矣公孙敖防三国之君及晋士縠盟矣行父请盟于齐而商人弗及盟非能谨上下之分也求赂故也纳赂而公子遂及齐侯盟矣臧孙许以次卿而及晋侯盟赤棘不已伉乎仲孙貜之盟邾于祲祥何忌之盟邾于防直卑之耳又其甚者句绎之盟伐国取地以盟其君而公不与闻则世变之极而春秋之书盟亦止此

<经部,春秋类,春秋大事表,卷十七下>

　　主盟详五争盟例不另载
　　遇
　　胡氏宁曰古者诸侯或因朝觐或从王命无期约而适值于途必有两君相见之礼所以崇礼让絶慢易也故谓之遇周衰诸侯放恣出入无度私为邂逅之约有如适值于途者亦谓之遇非矣
