<!-- { "loadSidebar": true } -->
　　襄二十三年齐侯伐晋赵胜帅东阳之师以追之获晏为晋地今临清州恩县西北六十里有东阳城
　　鲁齐楚莱俱有棠邑
　　隠五年公观鱼于棠鲁济上之邑在今兖州府鱼台县东北十二里
　　襄二十五年传齐棠公尚杜注齐棠邑大夫今为东昌府之堂邑县
　　襄十四年传楚子囊师于棠以伐吴今为江南江宁府之六合县
　　襄六年齐灭莱莱共公奔棠杜注棠莱邑今胶州即墨县南八十里有甘棠社襄十八年齐灵公将走邮棠即此
　　齐宋俱有黄地
　　桓十七年公防齐侯纪侯盟于黄路史登州府之黄县东南有古黄城本纪邑后入齐
　　隠元年传惠公之季年败宋师于黄寰宇记雎州考城县西三十六里有黄沟西距外黄城四里即鲁惠公败宋师处又有黄国汝宁府光州有黄城
　　郑卫楚俱有琐地
　　防十一年诸侯伐郑次于琐一云琐泽其地在新郑县北
　　定七年传齐卫盟于琐经文作沙卫地地道记元城县有琐阳城
　　昭五年越大夫常夀过帅师防楚子于琐杜注楚地在今夀州霍邱县东
　　晋齐楚宋俱有稷地
　　宣十五年传晋侯治兵于稷以略狄土杜注晋地在今山西平阳府稷山南五十里
　　昭十年齐陈鲍与栾髙战于稷杜注祀后稷之处在今山东青州府临淄县西
　　定五年秦子蒲使楚人先与吴战而自稷防之杜注楚地在今河南南阳府桐柏县境
　　桓二年公防齐侯陈侯郑伯于稷以成宋乱杜注宋地当在今归徳府境
　　卫齐晋俱有清地
　　隠四年公及宋公遇于清杜注卫邑济北东阿县有清亭今东阿县属兖州府
　　哀十一年齐师伐我及清杜注齐地济北卢县有清亭卢县今为济南府之长清县程啓生曰卫齐各有清杜氏以东阿卢县别之景范氏以为一地今仍从杜説
　　成十七年齐侯使国胜告难于晋待命于清杜注齐地阳平乐平县今东昌府堂邑县东南有清城
　　宣十三年赤狄伐晋及清杜注一名清原今山西平阳府稷山县西北二十里有清原城
　　卫蔡虢俱有莘地
　　桓十六年使盗待诸莘杜注卫地今东昌府莘县北有莘亭故城成二年师从齐师于莘即此杜更以为齐地者非是
　　庄十年荆败蔡师于莘杜注蔡地在今河南汝宁府汝阳县境
　　庄三十二年有神降于莘杜注虢地髙氏地名考以为今陜州硖石镇西十五里莘原是也
　　宋晋周卫俱有盂地
　　僖二十一年宋公防诸侯于盂杜注宋地襄邑西北有盂亭襄邑为今河南之雎州哀二十六年宋大尹盟六子于唐盂即此
　　昭二十八年魏献子以孟丙为盂大夫杜注晋地太原盂县今山西太原府阳曲县东北八十里有大盂城髙氏地名考以哀四年齐国夏伐晋取盂即此案晋为大国不应深入至此亭林先生以为当在顺徳广平之间
　　定八年刘子伐盂杜注周邑今河南懐庆府河内县西北有邘台镇
　　定十四年卫太子蒯聩献盂于齐盂即敛盂杜注卫地今直大名府开州东南有敛盂聚僖二十八年齐晋盟于敛盂即此
　　周鲁燕俱有唐地
　　二年公及戎盟于唐杜注鲁地在今兖州府鱼台县东十二里
　　昭十二年齐髙偃纳北燕伯欵于唐经文作阳杜注燕别邑今直保定府唐县北八里有唐山
　　昭二十三年尹辛败刘师于唐杜注周地后汉志洛阳有唐聚在今河南府洛阳县东
　　鲁有两武城
　　襄十九年城武城惧齐也杜注太山南武城县故城在今沂州府费县西南九十里程啓生以为在济宁州嘉祥县界
　　昭二十三年邾人城翼还自离姑武城人塞其前哀八年吴伐我道险从武城程啓生以为此武城乃费县之武城也费县乃鲁与邾吴相接界非所当备齐之处襄十九年之武城宜在嘉祥杜注并而为一似误　案髙氏地名考从杜注以昭二十三年哀八年之武城并子之武城曽子居武城俱即此地然余尝往来　京师至嘉祥县有歌台此地与齐界相接去费县尚逺啓生以为费县非所当备齐之处此説是也
　　又晋楚俱有武城
　　文八年秦人伐晋取武城在今陜西同州府华州东北十三里一名武平城
　　僖六年蔡穆侯将许僖公见楚子于武城杜注楚地在南阳宛县北今在河南南阳府城北
　　周晋楚随俱有瑕地
　　昭二十四年王子朝之师攻瑕杜注敬王邑不详何地
　　僖三十年许君焦瑕杜注晋邑髙氏地名考以为此晋河外之瑕也即曲沃文十二年秦复侵晋及瑕十三年使詹嘉处瑕以曲沃之官守之今河南陜州西南三十二里有曲沃城即此瑕也又成六年有郇瑕为古郇伯之国在今山西蒲州府临晋县东北十五里此晋河东之瑕与此有别
　　成十六年楚师还及瑕杜苐云楚地都邑表据水经注谓山桑县有瑕城即此瑕在今江南颍州府城县北案楚败于鄢陵狼狈遁归决无反逺道东南之理或曰瑕即襄城县之汾邱城襄城县今属许州府在鄢陵之西为楚归道此説近是
　　桓六年楚武王侵随军于瑕以待之杜注随地
　　鲁齐楚俱有地
　　成三年叔孙侨如围杜注鲁邑在济北蛇邱县在今兖州府宁阳县西北
　　昭十年陈桓子召子山而反焉杜注齐国西安县东有防里亭在今青州府临淄县西北
　　昭四年吴伐楚取杜注楚谯国酂县东北有亭在今河南归徳府永城县西南
　　郑晋楚俱有栎地
　　桓十五年郑伯突入于栎杜注郑别都今为河南开封府之禹州
　　襄十一年秦伐晋战于栎杜注栎在河北在山西境非陜西临潼县北之栎阳也
　　昭四年吴伐楚取栎杜注汝隂新蔡县北有栎亭在今汝宁府新蔡县北二十五里
　　向为国名又莒周郑俱有向地
　　隠二年莒人入向杜注谯国龙亢县东南有向城在今江南凤阳府懐逺县西四十里
　　隠十一年王与郑人苏忿生之田向杜注轵县西有地名向上今懐庆府济源县西南有向城【诗皇父作都于向即此】
　　僖二十六年公防莒子盟于向杜注莒邑今莒州南七十里有向城
　　襄十一年诸侯伐郑师于向杜注郑地今开封府尉氏县西南四十里有向城
　　晋郑宋秦俱有新城
　　僖四年太子奔新城杜注即曲沃今在山西绛州闻喜县东二十里
　　僖六年诸侯伐郑围新城杜注郑新密荥阳密县今河南许州府密县东南三十里有故密城
　　文十四年同盟于新城杜注宋地在梁国谷熟县西今在归徳府商邱县西南
　　文四年晋侯伐秦围刓新城杜注新城秦邑今陜西同州府澄城县东北二十里有古新城秦谓之新里为秦取梁地
　　齐宋俱有葵邱
　　庄八年齐侯使连称管至父戍葵邱杜注齐地在今山东青州府临淄县西三十里
　　僖九年防于葵邱杜注宋地陈留外黄县东有葵邱在今河南开封府考城县东三十里
　　郑莒俱有鄢陵
　　成十六年晋楚战于鄢陵杜注郑地属颍川郡今河南开封府鄢陵县
　　文七年公孙敖为襄仲逆已氏及鄢陵登城见之美自为娶之杜注莒邑在今山东沂州府沂水县界
　　唐即棠
　　隠二年公及戎盟于唐杜注髙平方与县有武唐亭在今鱼台县西十二里
　　隠五年公观鱼于棠杜注与唐同方舆纪要于鱼台县武唐亭下亦并列二年五年传合为一地
　　厉即赖
　　桓十三年楚屈瑕伐罗楚子使赖人追之不及杜注赖国有义阳随县
　　僖十五年齐师曹师伐厉杜注义阳随县北有厉乡则知厉与赖通矣另有论见后
　　蓼【飗音溜】与蓼【了】有别
　　桓十一年郧人将与随绞州蓼伐楚师杜注蓼国今义阳县东南湖阳城师古曰蓼力救反楚得其地谓之湖阳光武封姊为湖阳公主今湖阳故城在河南南阳府唐县南九十里
　　文五年楚公子燮灭蓼杜注今安丰蓼县今河南汝宁府固始县蓼城冈即其地
　　费【如字】与费【秘】有别
　　隠元年费伯帅师城郎髙氏曰今鲁大夫费庈父之食邑读如字与季氏费邑读曰秘者有别今兖州府鱼台县西南有费亭
　　僖元年公赐季友汶阳之田及费此季氏之私邑也今沂州府费县西南七十里有费城髙氏地名考既以鱼台之费亭为费庈父食邑非季氏之费而于费县注云初为懿公子费伯食邑及僖元年赐季友遂为季氏邑前后自相违反
　　春秋时厉赖为一国论
　　春秋时有赖国左氏桓十三年楚屈瑕伐罗楚子使赖人追之不及杜注赖国在义阳随县葢赖人仕于楚者僖十五年齐师曹师伐厉杜注厉楚与国义阳随县北有厉乡书赖经书厉古通用实则一国也宣九年楚子为厉之役伐郑十一年传厉之役郑伯逃归则传并书厉昭十四年楚子执齐庆封杀之遂灭赖传云赖子面缚衔璧造于中军则经传并书赖前汉地理志南阳郡随县厉乡故厉国也师古云厉读曰赖厉与赖之通用徴之左传汉书歴有明据矣公羊僖十五年齐师曹师伐厉何休云厉于葵邱之防叛天子之命厉如字旧音赖昭四年楚子灭厉注云左氏作赖谷梁于僖昭两传俱书厉史记豫让范雎漆身为厉厉并音赖古人之通用如此杜佑通典乃以厉赖并列两国杜精于考古而乃有此失欤
　　余在汁梁修志着此论独见杜氏通典分列两国以为不深考之过及作春秋大事表遍阅方舆诸书杜氏以下如马氏通考王氏地里通释髙氏地名考略及宛溪方舆纪要俱主分列窃疑余説之不然夫余所据者杜预氏何休氏顔师古氏之説也且即三传本文同一年事而左作赖公谷作厉其为一国显然更无待杜何之注释也诸儒特以通典从分列更不复深考而马氏又以赖在光州商城县南以杜预在义阳随县者为不知何据赖在光州以昭四年楚子合诸侯于申遂灭赖之文合之申在今南阳于光州洵属相近而更于厉从杜氏之説谓厉在随县赖在光州商城则因杜氏而更为添设尤非矣谨书之以俟后之知者
　　齐穆陵辨
