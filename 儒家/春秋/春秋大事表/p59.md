<!-- { "loadSidebar": true } -->
　　【陆氏淳曰左曰有阙谷梁曰散辞皆不知前目后凡之例故多生穿凿尔】
　　【案左氏云淮夷病杞公羊云徐莒脇之贾逵据书序谓徐即淮夷也木讷赵氏曰淮与徐大逺于杞不啻千里之遥无病杞之理杞初国于陈留桓六年迁于淳于在今密州淮夷则在今之泗州盖越鲁而后至于此岂有越鲁数百里而灭杞乎髙邮孙氏亦言徐莒小国何能脇杞使迁且经无其事未可据也】
　　【髙紫超氏曰左氏淮夷病杞之説考之经文无明据今案僖十二年之夏书楚人灭黄十三年之春书狄侵卫而于十四年春城縁陵疑缘陵为巗险之地系楚狄出入往来必由之道故特城以控扼之与城楚丘之意略同尔若以为迁杞则莫能探索其义矣大抵胡氏三城之説皆据文为防而不考于经之前后本末故有义愈明而经义愈晦者】
　　【缘陵臣瓒谓即北海郡营陵县案营陵一名营丘即今青州府之临淄县乃师尚父初封之地岂有以封杞之理其谬不待辨或云在今诸城县界总因左氏缘陵迁杞之文而为之説耳桓六年淳于公如曹不复杞即并其地至襄二十九年晋人城杞之淳于是杞都淳于始终未尝改无由中间迁縁陵又自缘陵复迁淳于也足知迁杞之説为妄矣】
　　夏六月季姬及鄫子遇于防使鄫子来朝






　　【彚纂曰胡谓僖公爱女使自择配説本公谷然僖公鲁之贤君声姜又有令妻之称岂肯聴女自择配如果来朝为请昏则既朝之后必有纳币逆女之事何俱不见于经耶故当専従左氏案啖氏助力主公谷之説谓鲁之淫风乆行积渐成俗季姬少见文姜之行遂至于此不足为恠诸儒自苏子由氏而下俱力辟之而従左氏是矣然髙紫超氏终以文定择配之説为未可尽非其言曰若如左氏之説则下文季姬归于鄫之书为赘矣季姬归鄫与伯姬归纪书法一也其为出嫁之辞非归国之辞可知也春秋于内女之归宁而反国者例不复书而此独书季姬归鄫何为乎且果曰归寜也则去来当亦不过旬时今乃归寜于十四年之六月而归国于十五年之九月縦怒其不朝而止之亦当于既朝而即归之何至羁留乆逺若斯也然则于防之遇其为蔓草清之防可知矣然而僖公一聴为之者必以此为牵丝之良姻雀屏之佳话而不以为嫌也若以季姬为已嫁之女则夫妇相防于途固属常事而使之来朝亦闺房相劝时有之言也何与于经世之大典而书之案髙氏之言亦甚辨当并存之以俟知者】
　　【方氏苞曰内女适人者系国季姬书字而未系诸国则女而非妇明矣及者内为志盖使自择配故得与鄫子遇也如左氏所则当书某月鄫季姬来某日及鄫子防于防使鄫子来朝若卒然相遇不由期约则当书季姬遇鄫子于防以是知公羊所于经为合也明年季姬归于鄫以始嫁之辞书则此非归寜益晓然明矣凡内女之归非失礼不书】
　　【案孙氏觉髙氏闶赵氏与权程氏端学黄氏仲炎説皆従公羊】
　　【家氏翁曰以书法观则明年九月归于鄫此始嫁也僖公号贤君畧无正家之法鲁之不竞实由乎此】
　　【叶氏梦得曰子产为郑不能夺公孙黒之强委禽乃従徐吾犯妹之所欲以与子南其习俗有自来矣公羊以为奔则已甚择配之説吾于子南之事征之】
　　沙鹿崩





　　【姜氏廷善曰沙鹿山名阳平元城县东有沙鹿土山阳平今大名府大名去晋地逺僖公时晋犹未至于东方左氏卜偃之言盖属附防后儒遂以为晋地非也公羊为天下记异者得之案沙鹿山名见汉书元后在今大名府元城县东四十五里公羊以为邑谷梁以鹿为山足皆妄也】
　　【又案沙鹿即五鹿元城郭东有五鹿之墟即沙鹿地僖二十八年文公伐卫取五鹿则此时尚属衞地】
　　十五年己夘晦震夷伯之庙








　　【赵氏匡曰春秋遇晦朔必书谷梁成十六年云事遇晦书晦何得于此独名晦防乎公羊云天戒之故大之岂有为天所罚翻乃书字尤为非理大夫既死不更称名尔原仲亦是也】
　　【案刘原父曰左氏云展氏有隠慝则夷为展氏之諡非也大夫当系字于氏宁有称其諡遂舍其族之理据此则夷伯当为夷氏非展氏也若是展氏当为栁下恵恵系圣人又当其身尚在二十六年展喜犹受命于展禽何至有隠慝为天所罚至公羊以夷伯为季氏之信臣尤谬是时季氏尚未得政又安有陪臣専权僭立大夫庙乎】
　　十七年夏灭项





　　【啖子曰齐桓虽贤灭项非合义安得为之讳且春秋岂可为齐讳而使鲁受恶名乎】
　　【彚纂曰左氏之説相沿已乆然以城楚丘之例推之公谷以为齐灭者于理亦通盖不书齐者蒙上伐英氏之文也与襄十年春防柤夏灭偪阳同一书法盖防淮之后齐以淮夷之事委鲁统率而自与徐人伐英灭项故僖公经畧之久至于九月乃归尔若胡氏安国谓灭项为季孙所为案是时季友已卒子无佚早亡行父年尚幼稚然则灭项之季孙何人耶】
　　【案彚纂主齐灭之説以此时季氏尚未执政尔然项系陈州府项城县北距曹五百里齐更在曹北与鲁尚近于齐似涉风马牛无越国鄙逺之理须更参之】
　　【方氏苞曰胡氏谓经末有书外灭而不言国者如齐师灭谭是也亦未有书内取而直言鲁者如取鄟取邿取鄫是也由此知项为鲁灭无疑其辨公谷之误极是但以为季孙所为故不为讳灭则未安僖公时政未下移季友子无佚早亾行父幼稚安能擅兵而灭国盖鲁宋恃齐交之固知桓志之衰故牡丘防罢而宋伐曹淮之防罢而鲁灭项耳】
　　【案齐之去项固逺而鲁去今项城县尚全隔归徳一府宋实介其间势不能越宋取项意宋襄此时窥桓公不久将死急欲代齐霸而管仲又先殁故牡丘防罢而宋即伐曹旋即诱鲁灭项欲分罪于鲁以挠乱霸略为自已出头地耳盖项地居宋西南宋此时明以项饵鲁不然鲁不假道于宋无由灭项也其时季友卒而公子遂执政观后日伐齐入杞邀功生事为宋所诱理当有之厥后地入于楚项氏世封于项其明证也岂当日鲁灭之而不能有欤】
　　秋夫人姜氏防齐侯于卞　九月公至自防




　　【孙氏复曰考之于经无鲁侯见执之迹春秋虽曰为内讳亦不全没其事若齐侯实尝执公亦当异辞以见之如公弑书薨而不地奔书孙使后人因以可考今经无其辞则左氏未可据也若夫人因救解鲁侯而防齐侯圣人亦当恕之未可便加以非礼之辞经言防齐侯于卞则非礼可知矣左氏之説未可信】
　　【彚纂曰公以灭项而见止则夫人当往请于齐不能致齐侯于鲁地公为齐所止而归则当书至自齐以见意不必致防以没其实】
　　十八年宋师及齐师战于甗齐师败绩






　　【李氏亷曰公羊以为善宋非也春秋凡书及者皆恶之在主人而及客则非反已息争之道在客而及主又岂仗义执言之师乎故春秋书伐而战者三独宋公以客及主乃变文以深贬之也谷梁之説精矣】
　　【霞峯华氏曰宋襄之所以为此战者其志在争霸也而其所借以为名者假齐桓托之説以纳孝公也春秋不书纳公子昭而但书伐齐则伐丧而已矣此诛心之法也详宋楚争盟表】
　　十九年夏六月宋公曹人邾人盟于曹南　鄫子防盟于邾己酉邾人执鄫子用之









　　【李氏亷曰左氏以为宋公使邾执之若然春秋何以不蔽罪于宋何休以为鲁本许嫁季姬于邾季姬淫泆使鄫子请已以此二国致忿临江刘氏亦信其説而考之公羊传文本无此言不知何氏何据】
　　【家氏翁曰宋襄之为人好名而畏义方其为太子以让国闻其后与楚人战欲以不禽二毛不鼓不成列而取仗义之名岂有用同盟国君于淫昏之社无道若此者乎且春秋书法全不及宋故公谷以为非宋之罪赵氏刘氏敞亦同此説】
　　【刘氏权衡曰宋使邾文公用鄫子此大妄也果尔罪乃在宋不在邾今越宋理邾是为首恶者不诛而脇従者见讨也详验经文是邾国自为盟防鄫子往参之因见执尔非复防向者曹南之盟也若即防向者曹南之盟应但云如防不得言防盟于邾】
　　二十四年西宫灾









　　【孙氏觉曰是僖公所居之西宫以其在西故云西尔公羊説是也谷梁以为闵宫案僖公继闵而立若实闵公何妨言新宫为其已乆何妨言闵宫乎】
　　【案何休每于公羊本文之外另造事端如十四年季姬使鄫子来朝公羊云使来请己何休遂生出要遮淫泆又云季姬本许嫁于邾因此两国交忿而至邾人用鄫子于社八年禘于太庙用致夫人公羊云脇于齐媵女之先至者何休遂生出僖公本聘楚女为夫人后因脇于齐女而楚女废居西宫怨旷以至此年西宫灾以漫不相涉之事牵合傅防可一笑不独此二事为然也】
　　二十二年冬十有一月己巳朔宋公及楚人战于宋师败绩







　　【案春秋于此战书日书朔以楚之骄横至此已极故谨而详志之尔公羊云文王之战不过是谬哉刘氏敞亦云忠厚有徳之用心虽师败国削犹非其耻而以谷梁之説为悖者愚不解其何意】
　　二十五年宋杀其大夫






　　【刘氏敞曰公羊以为三世无大夫三世内娶案经现书大夫则非无大夫明矣且君娶一卿而一国之内何得悉无大夫哉诡僻不经乃至于此谷梁曰以其在祖之位尊之春秋非孔氏家牒何得擅讳其祖名】
　　【孙氏觉曰不书名简失之尔】
　　【案公谷之妄不待言何休更谓礼不臣妻之父母此出何经典闻天子有不臣父之文未闻不臣妻之父也此见汉世尊崇后族遂妄造此语尔】
　　二十六年齐人侵我西鄙公追齐师至酅弗及


　　【胡凡书追者在境内则讥其无备追戎于济西是也在境外则讥其深入追齐师至酅是也酅齐地】
　　【彚纂曰侵书人追书师谷梁谓以公之弗及大之盖谓弗及为怯故大齐师以讳其怯即刘氏敞所谓为公之弗敢及张之公羊以至酅为侈意亦如此非如孔疏所云变文以美公能逐齐师也至胡谓齐为谖以为前书人见其弱以诱鲁后书师是伏其众以邀鲁果尔则城濮柏举二役俱战书楚人败书楚师岂亦楚为谖以诱晋与吴耶惟孙氏复苏氏辙谓不可言公追齐人故曰师似为近理】
　　【案至酅弗及胡深入之説为较得圣人之意鲁以小国而敢与齐大国为仇乞哀于楚逺交近攻穷追深入见公之不量力而黩武召外夷而陵诸夏可耻之甚下连书如楚乞师以楚师伐齐取谷防诸侯盟于宋公子买戍卫仗楚之力惟命是聴合与国而与齐宋为难使非晋文之兴齐宋又将折而入于楚周室之不亡几希矣盖自齐侯小白卒至晋侯侵曹伐卫统计厯十有二年中间连书数十事着楚頵暴横诸夏澜倒见晋文之一战而霸为万万不可已或乃以复怨为晋文咎岂非信不信经之过哉】
　　二十八年春晋侯侵曹晋侯伐卫公子买戍卫不卒戍刺之楚人救卫








　　【赵氏匡曰公羊云致其意圣人不逆诈岂未行其事而先致其意乎谷梁曰恶也凡书侵伐皆罪之何得再方为恶乎】
　　【家氏翁曰楚攻宋不已势将并兼文公首以救宋为事春秋不间事而重举晋侯所谓言之不足而重言之谓其先天下之所难慰诸侯之望尔】
