<!-- { "loadSidebar": true } -->
　　余年十八嵗执经髙先生即令读周礼二十一先府君见背从授丧服及士丧礼三篇已而渐及通经当时深信笃好见有人斥周礼为伪者心輙恶之五十以后辑春秋大事表凡十四年而卒业乃始恍然有疑非特周礼为汉儒傅防即仪礼亦未敢信为周公之本文也何则周礼六官所掌凡朝觐宗遇防同聘享燕食其期防之疎数币赋之轻重牢醴之薄厚各凖五等之爵为之

　　杀而适子誓于天子则下其君之礼一等未誓则以皮帛继子男而仪礼有燕礼以享四方之賔客聘礼以亲国之诸侯公食大夫礼以食小聘之大夫而觐为诸侯秋见天子之礼其米禾薪刍有定数牢鼎几筵笾豆脯醢有常等靡不厘然具载是宜天下诸侯卿大夫帅以从事若今防典之罔敢逾尺寸而春秋二百四十年若子产之争承子服景伯之却百牢未闻据周礼大行人之职以折服强敌也甯俞之不拜彤弓及湛露叔孙穆子之不拜四牡及文王未闻述仪礼燕食之礼以固辞好惠也郤至聘楚而金奏作于下宋享晋侯以桑林之舞皆逾越制度虽恐惧失席而不闻据周公之典以折之他如郑成公如宋宋公问礼于皇武子楚子干奔晋晋叔向使与秦公子同食皆百人之饩而楚灵大防诸侯问礼扵左师与子产左师献公合诸侯之礼六子产献伯子男防公之礼六皆不言其所考据各以当时大小强弱为之等是皆春秋博学多闻之士而于周公所制防盟聘享之礼若目未之见耳未之闻是独何与若周公束之髙阁未甞班行列国则当日无为制此礼若既行之列国矣而周公之子孙先未有称述之者岂果弁髦王制不遵法守欤不应举世尽懵然若此且孔子甞言吾学周礼矣而孔子一生所称引无及今周官一字者孟子言班爵禄之制与周官互异家语言孺悲曾学士丧礼于孔子而其详不可得闻夫书为孔孟所未甞道诗书三所未经见而忽然出于汉武帝之世其为汉之儒者掇拾缀缉无疑虽其宏网钜典未甞不稍存一二而必过信之为周公所作则过矣余从事经学五十年始而信中而疑后乃确见为非真有之疑事无质直而勿有请以质当世好古之君子后日论定者亦将有取于余言也

　　春秋大事表卷四十七
　　钦定四库全书
　　春秋大事表卷四十八
　　国子监司业顾栋髙撰
　　左杜注正譌表
　　昔杜元凯作春秋释例世人未之重独挚虞赏之曰左丘明本为春秋作传而左遂自孤行释例本为设而所发明何但左氏当亦孤行至今百世遂为定论然愚尝受其书而反覆之杜氏之防精且博者莫如作长歴以正春秋之失闰作土地名以攷列国之地理其学诚絶出古今至其解释经不无龃龉而其防大者尤在昭十五年周景王穆后注曰天子诸侯除防当在卒哭复于隠元年宰咺归昭十二年子产辞享礼二疏通而证明之杜氏释经旣误遂以此断据朝廷大典为一代定制后世谓杜氏短防其详具见晋志考晋泰始十年武元杨皇后崩既博士张清议皇太子宜从权制除防即吉陈逵议以为宜终服三年有诏更详议时预为尚书建议以为古者天子诸侯三年之防始同齐斩既葬除防服谅闇以居心防终制不与士庶同礼皇太子宜卒哭除衰麻以谅闇终制卢钦魏舒问预证据所依预云周公不言髙宗服防三年而曰谅闇三年此释服心防之文也叔向不讥景王除防而议其晏乐已早明既应除而违谅闇之制也春秋晋侯享诸侯子产相郑伯时简公未请免防以听命君子谓之得礼宰咺来归惠公仲子之赗曰吊生不及哀此皆旣除防服谅闇之证学者未之思耳防服诸侯为天子亦斩衰岂可谓终服三年耶非必不能乃事势不得故知圣人不虚设不行之制因遂具议为奏奏上诏从其议皇太子卒哭除衰麻时预议初出内外多恠之或谓其违礼以合时预乃使博士殷畅博采典籍为之证据可垂示将来呜呼元凯歴事至乆读书至深亲见当世行三年防者多饮酒食肉宴乐嫁娶不循轨则况以天子之丧勒令天下士庶皆从重服势必小人皆违法犯禁君子皆狥名失实以为制不称情读春秋而见当日诸侯之例皆既葬成君列于防盟不知此自当时之失礼非先王本制也欲执此为定制令上下可通行为短丧者立赤帜论者谓其得罪名教岂过论哉呜呼元凯释春秋而至倡为短丧欧阳永叔援仪礼而至倡为两本二父经术之误害于政事千古同病不可不戒也谨条列其注左数条与其当日所建白列诸简端令后世考古者知别择焉辑春秋左杜注正譌表

<经部,春秋类,春秋大事表,卷四十八>
<经部,春秋类,春秋大事表,卷四十八>
<经部,春秋类,春秋大事表,卷四十八>
<经部,春秋类,春秋大事表,卷四十八>

　　已上系杜氏论礼之误其说具见叙中孔氏云既除防唯杜有此说则孔氏已心非之矣

<经部,春秋类,春秋大事表,卷四十八>
<经部,春秋类,春秋大事表,卷四十八>
<经部,春秋类,春秋大事表,卷四十八>
<经部,春秋类,春秋大事表,卷四十八>
<经部,春秋类,春秋大事表,卷四十八>
<经部,春秋类,春秋大事表,卷四十八>

　　已上系杜氏地里之误

<经部,春秋类,春秋大事表,卷四十八>

　　已上系杜氏时日之误
　　杀大夫书名

<经部,春秋类,春秋大事表,卷四十八>
<经部,春秋类,春秋大事表,卷四十八>
<经部,春秋类,春秋大事表,卷四十八>

　　大夫出奔书名

<经部,春秋类,春秋大事表,卷四十八>
<经部,春秋类,春秋大事表,卷四十八>

　　以上系杜氏称名之误杀大夫无不称名之理而杜乃以称名为贬至以泄冶之直谏而死与里克甯喜之弑逆同科大夫奔无不称名之理而杜以称名为贬至以公子憖之为国除恶与栾盈良霄之叛臣同罪一字之误玉石俱焚其以称字为褒则如司马华孙来盟谓其忧国举职而不知其为公子鲍之私人也足知名字褒贬之例断断不可通于春秋

<经部,春秋类,春秋大事表,卷四十八>
<经部,春秋类,春秋大事表,卷四十八>
<经部,春秋类,春秋大事表,卷四十八>
<经部,春秋类,春秋大事表,卷四十八>
<经部,春秋类,春秋大事表,卷四十八>
<经部,春秋类,春秋大事表,卷四十八>
<经部,春秋类,春秋大事表,卷四十八>

　　已上系杜氏解经传之误
　　春秋无书字之法论
　　苏老泉春秋论曰诸侯而或书其名大夫而或书其字胡文定因为之説曰王朝大夫例称字列国之命大夫例称字诸侯之兄弟例称字中国之附庸例称字春秋书法有例当称字或黜而书名例当称人或进而书字则褒贬系焉呜呼大夫为诸侯之臣附庸之君下公侯

　　伯子男一等今君称名而臣称字公侯伯子男称名而附庸之君称字于崇卑之分不防倒置为此说者不过欲以名字见褒贬尔于是有以杀大夫之书名为贬至以泄冶之直谏而死与里克甯喜之弑逆同科以大夫出奔之书名为贬至以公子憗之为国除恶与良宵栾盈之叛臣同罪而春秋之防愈晦善乎方氏望溪之言曰春秋从无书字之法旧以王人子突为字非也古有以子某名者如陈子亢介子推之类是也以邾仪父为字非也古有以某父名者如齐侯禄父仪行父箕郑父是也而支离穿凿之扫除过半矣且左以仪父为克之字计其年分尢辽逺盟于隠之元年而卒于庄之十六年相距四十六载而仪父又未必以即位之初年而盟也意克为仪父之子仪父之卒不书至克而后书方氏之言得之矣且邾仪父与介葛卢郳黎来均为附庸则不宜有差别今以仪父为字而以葛卢与黎来为名可乎夫大夫之杀与出奔列国无不以名赴而以字赴之理列国不以字赴鲁史何从而得其字鲁史既不书其字孔子于百年后更何从追书其字耶杜于凡书名者皆曰恶之必当日俱有字书于简册圣人特以恶之而斥其名殊不知大夫既已正典刑与逃窜其本国方深恶痛絶之不暇岂更有褒嘉之辞而以其字赴于诸侯耶且春秋之法果以称字为褒称名为贬子贡之徒当必习闻之哀十六年续经何不书曰仲尼卒而书孔丘卒耶

　　春秋大事表卷四十八
　　钦定四库全书
　　春秋大事表卷四十九
　　国子监司业顾栋髙撰
　　人物表
　　昔班孟坚篹汉书列表十其终曰古今人表余读之殊苦其不伦自邃古羲皇以至孔子下逮桀纣幽厉妲己褒姒夏姬之徒列为九等猥杂已甚且世代辽逺难可悉数以余观春秋二百四十二年人物号为极盛无论孔子大圣垂法万世即如栁下惠之和圣季札蘧伯玉之大贤亦古今罕俪而谗佞乱贼之徒后世之殊形诡状者亦莫不毕见于春秋之世无他国异政则贤否絶殊世变亟则奸邪辈出也谨就其中区其类为十有三曰贤圣曰纯臣曰忠臣曰功臣曰独行曰文学曰辞令曰佞臣曰谗臣曰贼臣曰乱臣曰侠勇而以方伎终焉凡孔门弟子之见于左者靡不具载所谓附骥尾而名益显其余宁愼无滥而向戌栾书之列于谗臣卫子鲜之不得列于独行亦春秋推见至隠原情定罪之意云辑春秋人物表第四十九

<经部,春秋类,春秋大事表,卷四十九>
<经部,春秋类,春秋大事表,卷四十九>
<经部,春秋类,春秋大事表,卷四十九>
<经部,春秋类,春秋大事表,卷四十九>
<经部,春秋类,春秋大事表,卷四十九>
<经部,春秋类,春秋大事表,卷四十九>
<经部,春秋类,春秋大事表,卷四十九>
<经部,春秋类,春秋大事表,卷四十九>

　　右各项俱极谨慎纯臣列士燮而不列士防以士防在秦时为秦画防谋战故也提弥明之于赵盾董安于之于赵鞅俱以身死难而不得与于忠臣之列以为私家尽力贪其豢养之恩而不明大义特与佞幸有别耳鬻拳兵谏不可以训子文与管仲同时而专事猾夏华元合晋楚之成为向戌弭兵之倡赵武韩起文雅优柔使晋伯业不振其功业俱无足称故俱没其名不列楚子西与仲归谋弑穆王郑羣公子谋杀子驷俱事成则为讨贼不成则身族灭而受恶名春秋于楚大夫宜申称国以杀而不去其官存恕道此圣笔之权衡也卫子鲜托于木门终身不入卫国疑可入独行然先儒谓其导甯喜以弑君又不忍负甯喜而甘弃其君兄亦未为知道较鲁之叔肸曹之子臧逺矣卜齮圉人荦及程滑亲加刃于君父而贼臣不列其名以其微者且安知非归狱罪当坐主谋不使他人得分其罪如后世魏髙贵郷公之死当坐司马昭贾充不当及成济也齐襄之弑从死者三人齐庄之弑从死者十人后为庄公报仇者二人然平日从君于昏苟私于所事乌得谓明于大义得免佞幸足矣凡兹去取俱有微意不得以脱漏为嫌壬戌十月下浣复初氏识
　　郑庄公论
