<!-- { "loadSidebar": true } -->
　　汪氏克寛曰公谷释名义皆谓不期为遇左氏遇垂梁丘之则皆云先为之约不期而防者古礼也私为之约而以简礼相防者春秋诸侯之礼也非王事而出预有期约以相防聚乃行古者不期之礼是自欺耳书之所以讥之也垂之过以三国之君相防亦比于不期而遇其为简慢诡谲益可见矣凡防莫适为主以爵之尊卑为序爵同则以国之大小为序

　　已上内相遇

　　已上外相遇
　　胥命



　　春秋大事表卷十七下
<经部,春秋类,春秋大事表>
　　钦定四库全书
　　春秋大事表卷十八
　　国子监司业顾栋髙撰
　　军礼表
　　晋书礼志曰五礼之别其四曰军所以和外宁内保大定功者也但兵者凶事故因搜狩而习之曰春搜夏苗秋狝冬狩皆于农隙以讲事所以明贵贱辨等列顺少长习威仪晋文大搜以示之礼登有莘之墟以观师曰少长有礼其可用也则搜狩之于礼大矣哉周衰礼制废壊军礼尤甚以鲁一国言之其始也纵弛忘备强邻交侵临时讲武淹留异地其继也权臣僭窃国柄倒持黩武兴师征役不息夫子于此盖不胜世变之感焉故搜狩之合礼者皆不书于桓庄之狩必书公志非时与非地也则其平日之忘备而国威之不振可知矣昭定之搜不言公则军非其军国非其国君若赘旒然其得失无与于公也而鲁事益不可为矣爰综搜狩之见于经者并大阅治兵与夫乞师献捷归俘都为一编以志鲁之逓衰非一日之故云辑春秋军礼表第十八
　　搜狩
　　卓氏尔康曰四时之田止书搜狩搜狩合礼不书其书者必有故也僖文而后厯五公搜狩皆不书大夫専国公不复知军政时田得失无足议故虽违礼亦不书也昭公八年以后又复频书是时三家分鲁假春搜之礼以耀武示强又与非时非地之搜不同故频书以示变耳
　　李氏亷曰经书狩三于郎以逺书于禚以亲仇书西狩本常事以志非常之瑞书书搜五四书大搜用天子大搜之礼也书焚一焚咸丘志淫猎也

<经部,春秋类,春秋大事表,卷十八>

　　军旅
　　汪氏克寛曰大阅治兵皆一经之特笔桓公有所畏而大阅非其时庄公有所俟而治兵非其地故皆特书以示贬不然常事不书
　　霞峰华氏曰周礼仲冬教大阅遂以狩仲秋教治兵遂以狝皆于农隙以讲事则大阅治兵有其时有其地矣桓公惧郑忽畏齐人而大阅于八月庄公无故兴师久次于外而治兵于郎非其时非其地而平时之忘备可知矣

　　陈氏傅良曰内乞师不书乞诸外裔然后书故成二年臧宣叔如晋乞师不书外乞师不书必盟主而后书故隠四年宋公使来乞师不书

　　献捷
　　汪氏克寛曰春秋书献捷者二献者下奉上之辞齐桓献捷书齐侯所以着其夸服戎之功而讥之也楚成献捷而书楚人所以防其挟滑夏之威而抑之也然于齐书戎捷而于楚不书宋捷则所以尊中国而贱外夷也昭昭矣
　　庄三十一年僖二十一年

　　归俘
　　髙氏闶曰归俘终春秋一书而已凡此皆圣人之特

　　春秋大事表卷十八
　　钦定四库全书
　　春秋大事表卷十九上
　　国子监司业顾栋髙撰
　　嘉礼表
　　先王厚男女之别重继嗣之原爰定昏礼为纳采问名纳吉纳征请期亲迎所以别嫌明微先徳后色垂万世统至深逺也东迁而后礼教不修伦纪废壊陈灵以君臣宣淫晋文以懐嬴荐宠卫宣有新台之刺齐襄有南山之行人道同于禽兽典礼弃若弁髦大乱极矣圣人悯焉是故详其制于礼而严其律于春秋自古天子尊无与敌不行亲迎之礼娶后则使卿逆上公监之而祭公以専行见讥刘夏以官师致防春秋志之谨名分窒乱源也十二公之违礼莫甚于庄宣庄公当亲丧而主王姬娶仇女而躬纳币宣公倚齐得国结好圗昏即位未几速行丧娶有人心者谓宜于此焉变矣内女为夫人者七其三不克终不书归余皆有故而书鄫季姬之归不书归逮归宁而反书归讥在鲁也纪叔姬以媵书宋共姬致三国之媵而亦书贤之也叔姬以孑身而全宗祀共姬待傅姆而蹈烈火秉礼守义皭然不滓庶几周公之教犹有存焉故大书特书不一书以为劝也呜呼昬礼有六而春秋书纳币逆女与夫人至従其重者书之也而或失之略或失之过失之略者轻妃偶而虞不终失之过者谄强邻而羞宗庙圣人之为天下后世虑岂不深切着明也哉辑春秋嘉礼表第十九
　　王后
　　孙氏觉曰春秋二百四十二年周十三王书逆王后者惟二非礼则书也
　　吴氏澂曰祭公遂行逆后而纪姜遄归京师其逆其归两从茍简故书逆书归刘夏以士逆后而齐之归女无违于礼故书逆不书归得礼者不书失礼然后书

　　王姬
　　霞峰华氏曰春秋惟两书王姬而皆于庄公之篇则庄公之于齐非但不可主齐襄之婚其主齐桓之婚亦未为无讥也但如王氏之説罪有大小故书之有详略耳不然常事不书矣

　　逆夫人
　　霞峰华氏曰纳币逆女夫人至三者昏礼之大节得礼则不书僖公襄公是也国恶讳不书昭公之娶孟子是也其余失礼则书是故纳币不书庄公亲如齐纳币则书纳币使大夫不书文公丧未毕而公子遂纳币则书亲迎不书公子翚公子遂叔孙侨如以大夫逆则书庄公虽亲迎而娶仇女故亦书夫人至不悉书大夫以夫人至则书大夫逆而公中受亦书大夫宗妇觌不书庄公男女同贽则书凡书皆失礼者也书夫人至正也书入不宜入也书以不以者也妇者有姑之称
　　桓三年公子九月齐侯送公防齐侯于夫人姜氏至庄二十二年

<经部,春秋类,春秋大事表,卷十九上>

　　内女
　　霞峰华氏曰内女适诸侯者七适大夫者四适诸侯书归适大夫不书归适诸侯书归者纪伯姬杞伯姬宋伯姬是也鄫季姬之始归不书归归宁而反书归齐子叔姬郯伯姬杞叔姬之始归亦不书归而书来归略其常而着其变也书纪伯姬以叔姬书也逆女逆伯姬也录叔姬之归不得不着伯姬之归也书杞伯姬以伯姬之违礼而亟来书也书宋伯姬以三国之来媵书也归宁不书而杞伯姬书来不当来也防洮则书来朝其子则书来求妇则书罪伯姬也而所以致伯姬之越礼往来者以鲁之卑之非是则杞不得安也归宁而反不书而鄫季姬书归不易归也书季姬及鄫子遇于防使鄫子来朝罪季姬也而所以致季姬之越礼而为防者以鲁之止之非是则鄫不得归也归诸侯者七而逆女一书逆女使卿礼失之略也纳币一书致女一书纳币致女使卿礼失之过也适大夫者四书逆者三敌也讥公不当与大夫为主也以大夫自逆则称字以姑逆则称妇也书来者一亟也兼髙固不当同来也以反马则不当躬至以归宁则不当并行也媵待年不书而纪叔姬归书贤叔姬也外女媵不书而三国来媵书贤共姬也

<经部,春秋类,春秋大事表,卷十九上>
<经部,春秋类,春秋大事表,卷十九上>
<经部,春秋类,春秋大事表,卷十九上>

　　已上内女适诸侯来归者

　　【不君亦甚矣子逆妇是上　　　　姬亟来亦非役乎下也　　　　　礼也】
　　已上内女适大夫者
　　春秋讥不亲迎论
　　春秋二年纪履繻来迎女公羊曰外逆女不书此何以书讥始不亲迎也史公于外戚世家云春秋讥不亲迎索引此文以为证后儒承其説因于庄之二十四年公如齐逆女谷梁曰不正其亲逆于齐也谓亲迎合礼不书以亲迎雠人之女故书而桓三年公子翚如齐逆女宣元年公子遂如齐逆女成十四年叔孙侨如如齐逆女皆主不亲迎之説是则公谷及史迁皆以为诸侯当亲迎千百年来无有异议矣程子独辨之曰亲迎者迎于其所舘岂有委宗庙社稷而逺适他国以逆妇者非唯诸侯即卿大夫亦然文王亲迎于渭周国自在渭旁未尝出也况其时乃为公子未为国君其説精当足正千古之缪文定主不亲迎之说而又谓或迎于其国或迎于境上彚纂讥其未有定见既曰迎于境上矣则未入境之先安得不以大夫逆之则三公子之如齐迎女礼也既已合礼春秋何以书彚纂讥文定之无定见而究未明所以书公子逆女之故则此案终未结余懐此疑凡数年后乃因而断之曰程子之説是也公羊谓讥不亲迎非春秋之史公所云盖习见汉世尊崇后家而援公羊以为説后儒遂以为定例过矣翚与遂之书逆女也恶其宠逆党结强援也侨如之书逆女也恶其通国母擅国权也统观前后经文而圣人之防自见与不亲迎何涉乎何则翚以隠十一年弑君而桓三年即为命卿而逆女遂以文十八年杀子赤而逾年即冒国丧而逆女此为结援强大以求逭前日滔天之恶侨如以成十四年逆女而十六年即与姜氏谋逐季孟而出奔此为専擅国柄以预酿后日窃国之渐比事观之而书法之故了然矣至纪履繻之逆伯姬以吾女遭人伦之变而特详之亦初非以其不亲迎也夫逆女使命卿其常耳必以为讥不亲迎假令婚于秦楚而为国君者将舎国事之重越千里逾时月以求妇乎鲁十二公之夫人若子氏若姒氏若归氏均非若齐鲁之近也当日必以大夫迎之而春秋不悉书者此正所谓常事不书也昭公娶于吴而鲁之诸公未尝涉吴境此当使谁迎之乎夫春秋之书来逆者若莒庆若齐髙固此则亲迎矣而春秋书之者恶其以大夫伉诸侯而庄宣二公以国君而自屈故特书之其意各有在亦初不闗乎亲迎与不亲迎也自公羊为此説而史迁祖之后世遂成銕案之不可易虽知程子之説之为是而终莫能撼多为依稀两可之论防本塞源当自公羊始而后是非之説乃定
　　望溪方氏曰国君之礼异于公子士庶人卿逆而迎于境可也越礼而亲迎非礼也使亲迎为得礼则庄公如齐逆女当以为常事而不书矣

　　春秋大事表卷十九上
　　钦定四库全书
　　春秋大事表卷十九下
　　国子监司业顾栋髙撰
　　五礼源流口号
　　余作春秋地形口号既竣意有未尽复取所辑五礼表中有鄙见及折衷前説处续成四十四首名曰春秋五礼源流口号凡厯代制作之典礼礼臣之引据与儒者之驳辨各列端绪附注其下贻诸学者用作鼓吹俾知经经纬史具有本末欲达古今之礼者尤不可不通于春秋云
　　纬史经经昔典型枢机端在一麟经史从托始经垂教尼父心传灿日星【一】
　　纪事自従周正朔为邦商榷夏殷模夏时冠月支离解厯勘经文总不符【二】
　　【周家改时改月春秋之春正月皆夏十一月也李氏亷曰左氏以正月为建子汉唐诸儒皆以周孟春为建子之月至宋人始有改正朔不改时月之説故程子以书春为假天时以立义则是十一月本非春圣人虚立春字于正月之上以示行夏时之意胡氏因之遂谓以夏时冠周月然考诸经文总无合处汪氏克寛曰时王之厯国史据以纪事若孔子于笔削之始擅改周厯岂特无王又失事实何足以为圣人之经哉另有春秋时令表】
　　宣圣无非据事书不行即位自当初宋儒强解従诛削漫谓尼山天自居【三】
