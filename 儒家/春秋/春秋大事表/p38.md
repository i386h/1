<!-- { "loadSidebar": true } -->
　　春秋隐为公子翚所弑贼在内故不书桓薨于齐仇在外故书而于桓庄之大夫俱不书卒以着其反面事仇偷生隐以是为举朝无臣子也考桓庄二公厯五十年大夫之卒多矣惟于庄三十一年书公子牙卒然此当在有罪刺杀之例春秋讳之而书卒非恩礼所加故知皆仲尼削之也然宣亦继弑而叔孙得臣之书卒何也曰春秋自僖公以前以治世之礼治之自僖公以后以乱世之礼治之以治世之礼治之者着赏罚之大公周道未衰而僖公犹可与有为也以乱世之礼治之者着赏罚之失柄周道大壊而春秋将夷于战国也夫子列僖公之诗于鲁颂因哀公之获麟而作春秋其治乱之分乎僖公之作泮宫复閟宫不书于春秋而特列于颂以为是三王之事周道其犹可为也故于僖公以前春秋一皆以王道治之至僖公以后三桓盛矣鲁之衰由三桓圣人于此详书三桓之事以着世卿擅政之渐壊法乱纪之由至昭公则鲁非复周公之鲁而为三桓之鲁矣故圣人不复以王道治之以为诛之将不可胜诛而反掩其背上无君之实观于桓之世公子翚不书卒而定五年书季孙意如卒彼躬负大逆者且然又何论于举朝之士大夫乎此则圣人之微意读者当分别观之可也
　　春秋左丧毕吉禘説
　　士虞礼记卒哭明日以其班祔檀弓亦言殷练而祔周卒哭而祔孔子善殷盖亦以周祔太早急于神其亲也陆象山先生居母丧欲卒哭而祔除几筵其兄子夀疑之皆以书来问朱子朱子告以郑氏仪礼注祔已主反于寝象山谓非经之本文不足据信朱子痛辟之以为无论古礼但今卒哭之后便除灵席孝子之心岂能自安后儒多疑朱子谓防礼每加以逺见于坊记防事有进而无退见于檀弓皆主不反寝之证也郑氏剏为此说朱子乃弃经而信可乎且庙者鬼神所依寝者生人所居既祔庙而仍反于生人杂遝之所于理亦觉未安余尝考之朱子三年而祔之说葢本程子张子之说程张之说实本左氏防毕吉禘之说也程张俱云礼卒哭犹存朝夕哭若无主在寝哭于何处必俟三年防毕祫祭祧主藏于夹室新主乃自殡宫入于庙此特据左氏特祀于主烝尝禘于庙以主与庙对称谓主应不在庙而在寝尔未尝据仪礼以立说也即如春秋所称郑氏用谷梁练而坏庙之说则以练为断杜氏用贾逵服防说则以三年为断其说亦不同朱子谓谷梁但言坏旧庙而不言迁新主安知其非于练而迁旧主于三年而纳新主耶朱子之意葢谓三年迁新主于庙然后全以神事之其卒哭而祔则仍反主于寝而以事生之礼事之尔其于孝子之心则安矣而于防事即逺之防相悖且既不于庙以神其亲矣不知卒哭之明日又胡为先多此一祔也至贾疏又云惟祔祭与练祭祭在庙祭讫反主于寝其大祥与禫祭其主自然在寝祭之是使死者于庙乍入乍出漫无一定既求合仪礼卒哭而祔之文又合谷梁练而壊庙之文又欲合左氏防毕吉禘之文拘牵迁就吾恐先王制礼不如是之委曲也朱子谓祔与迁是两事祔者祔于所当入之祖庙并祭其祖是祖孙同庙而享至防毕祖迁于高祖庙高祖藏于夹室然后奉新死者之主入庙谷梁谓坏庙易檐改涂正是祔以后迁以前之事此在周制则可行尔后世自汉明帝以来天子之庙且同堂异室在士大夫则同室异龛尔四代并在一处安得祔时祭于其祖之龛躐其父而配享乎窃谓今日孙祔于祖断不容泥而卒哭明日之祔既有孔子善殷之言则亦不必以仪礼之本文为拘也书仪家礼及前明防典俱祔后复主于寝从郑氏之说而家礼则告祔于卒哭而祔庙于大祥葢两从焉近儒谓卒哭至大祥相去几二年而络绎成两祔非人情且已告祖考以将祔死者之主矣而仍不入庙祝文亦虚不若信程张之说以大祥之明日祔庙改主迁祔同日行之为近情而不可易也开元政和二礼卒哭之后不祔庙至三年禫后祔其亦有见于此欤
　　天子诸侯防已废絶于春秋时论
　　世仪礼为周公所定然其中聘觐燕食多系王朝邦国之礼而防礼惟载防服及士防礼三篇天子诸侯之防礼阙焉不载孟子时滕文公欲行三年之防父兄百官羣然怪骇孟子亦苐陈其大概而曰诸侯之礼吾未之学呜呼孟子去孔子之世未百年而当日之习尚如此则其泯焉废坠岂一朝夕之故哉余尝详考左氏传而知天子诸侯防纪已废絶于春秋时无疑也葢自周道陵迟皇纲解纽有以诸侯不奔天子之防不防天王之而甘仆仆于晋楚者矣有以天子贫乏不备防具至七年乃于鲁求赙求金甚至景王三月而以天子而用大夫之礼者矣逮子朝作乱王室如沸奉周之典籍以奔楚而天子之礼遂亡列国不守侯度其侈者如宋文公之椁有四阿棺有翰桧偃然用王礼而苟简不备者如晋栾书以车一乗厉公于东门之外齐崔杼庄公四翣不跸邻封不与知公卿不备位鲁号秉礼而昭公于墓道之南檀弓载孟敬子之言明知食粥为天下之达礼而居然食食其余列国尤放肆不轨由是恶其害己而皆去其籍而诸侯之礼亦亡孔子以大圣人而不得位退与门弟子讲习于杏坛之上故孺悲曾学士防礼于孔子而天子诸侯之礼无由厘正三之所记仅存什一于千百至孟子时有土之君腼焉人面以三年之防之达礼而怪骇为不经杞宋之无征岂独为夏之礼叹哉曰然则聘觐燕食之礼之独存何也曰此正可觇春秋之世变也春秋时觐享之礼虽废然晋文曾朝王于河阳厉公以诸侯伐秦如京师其礼犹相沿王朝与列国交聘晋楚诸大国受诸侯之聘使俨然同天子之仪至燕享及劳赐臣下列国尤多而春秋之世尚文相与致讲于俯仰揖让衣裳襘袺之间故厯久而着明防礼则根乎至性而人心浇漓有土之君尤甚景王有三年之防二而燕乐已早卫太子衎之哭而不哀鲁昭三易衰衽如故衰其弁髦弃之久矣故聘觐燕食之礼不废春秋时习行之也士防礼之不废则孔子与游夏诸弟子讲明而力守之也至天子诸侯之防礼则废坠已久典籍缺如虽圣人亦无如之何矣余年二十一执先府君防读防礼尝恨仪礼独详于士不获覩天子诸侯之全窃意仪礼详载其节次而周官散见于各职尝欲彚萃三礼大小戴春秋三及郑贾诸儒仪礼注疏推类及天子诸侯者裒辑成书以补仪礼之阙因循未逮迄今老矣究观左氏乃知其废失实始于春秋时不由秦火今诸儒之所者亦未必皆周公之旧也














　　春秋大事表卷十六
<经部,春秋类,春秋大事表>
　　钦定四库全书
　　春秋大事表卷十七上
　　国子监司业顾栋髙撰
　　宾礼表
　　昔者先王为宾礼以亲邦国制为朝觐聘问防同盟誓之礼所以协邦交明上下崇体统息纷争也六年五服一朝又比年一小聘三年一大聘诸侯则世相朝终其君之世一见而已大行人时聘以结诸侯之好司盟掌盟载之法凡邦国有疑防同则掌其盟约之载及其礼仪是则朝聘防盟由来旧矣当其时诸侯率天下而羣奉乎一尊天子锡隆施以推恩乎万国疏数有常期贡赋有常数赉予有常典体统相承尊卑不紊岂非天下为同大一统之世哉东迁而后王政不纲诸侯放恣于是列邦不脩朝觐之礼而天王且下聘矣归赗矣锡命矣终春秋之世鲁之朝王者二如京师者一而如齐至十有一如晋至二十甚者旅见而朝于楚焉天王来聘者七而鲁大夫之聘周者仅四其聘齐至十有六聘晋至二十四而其受列国之朝则从未尝报聘焉由鲁以知天下而王室之微诸侯之不臣概可见矣隐桓之世盟防繁兴诸侯互结党以相轧自庄十三年齐桓为北杏之防而天下之诸侯始统于一无敢擅相盟防厯一百五十六年晋伯衰鄟陵始复为参盟而诸侯之权复散七国之分扰秦雄之并吞实兆于此葢尝综一经之始终而论之由王而伯由伯而为战国世运迁流殆非一朝一夕之故矣夫子作春秋以尊王而其于鲁论则深予管仲之伯葢悲王道之不行而以为惟伯犹足以维之也至伯统絶而春秋不得不夷而为战国矣观于朝聘防盟而天下之势由天子而诸侯而大夫屡降益下厯厯可见故备列之辑春秋宾礼表第十七
　　公朝
　　霞峯华氏曰僖公朝于王非公之能朝王也天子在践土在河阳晋文率诸侯以朝王而公亦与朝也又非晋真能尊天子也天王下劳晋侯于践土晋侯致天子于河阳而因率诸侯以朝也春秋书曰王所非其所也不与王之于践土于河阳也而天王不当下劳晋侯不当召王其实着矣书曰公朝不与晋之主是朝也而晋文非真能率诸侯以尊天子其实亦着矣然而犹书曰朝至成公朝于京师则并不书朝何也僖之朝虽朝于外朝也成公防晋厉伐秦道过京师因而朝焉则意不在于朝也春秋诛其意故不曰朝而曰如京师下文又曰公自京师遂防诸侯伐秦而成公简慢之实着矣春秋二百四十二年书朝王所者二而皆不于京师书如京师者一而又不以朝此天下之尽无王而春秋所以作
　　也

<经部,春秋类,春秋大事表,卷十七上>




　　列国来朝
　　程子曰诸侯虽有相朝之礼而当时诸侯于天子未尝朝觐独相率以朝鲁得为礼乎
　　吕氏大圭曰鲁之所如者齐也晋也甚则朝逺夷之君而齐晋未尝朝鲁也鲁之所受朝者滕也邾也薛也杞也曹也否则夷狄之附庸而滕邾薛杞曹未尝一受鲁之朝也葢齐晋盛也楚则所畏也滕邾薛杞则土地狭隘而不能与鲁伉矣
　　霞峯华氏曰凡书来朝贬也诸侯不朝天子而朝同列与不朝天子而受同列之朝其罪均也况旅见乎况以诸侯而受同列之旅见乎交讥之矣萧叔朝公朝于外非其地也曹伯使其世子射姑来朝当朝而疾疾而世子摄行于王可也于诸侯不可也















<经部,春秋类,春秋大事表,卷十七上>
<经部,春秋类,春秋大事表,卷十七上>
<经部,春秋类,春秋大事表,卷十七上>
<经部,春秋类,春秋大事表,卷十七上>
<经部,春秋类,春秋大事表,卷十七上>









　　附列国来朝后
　　霞峯华氏曰邾子来防不言朝不用朝礼也祭伯来祭公来不书朝不当朝也介葛卢来白狄来亦不书朝不能朝也实来朝而不复其国也并附列国来朝后


<经部,春秋类,春秋大事表,卷十七上>











　　公如列国
　　霞峯华氏曰春秋书公朝王所者二如京师者一而书公如齐十如晋二十一如楚二比而观之由鲁以知天下王室之微诸侯之不臣不待贬而自见矣僖十年公始朝齐自后不朝齐则朝晋知盟主而不知有天王迄襄昭之间伯统亦衰遂旅见而朝于楚知

　　蛮夷而不知有诸夏此又世运之一大升降也















　　已上如齐















<经部,春秋类,春秋大事表,卷十七上>
<经部,春秋类,春秋大事表,卷十七上>
<经部,春秋类,春秋大事表,卷十七上>
　　已上如晋








　　已上如楚
　　天王来聘
　　霞峯华氏曰春秋天王来聘必书谷梁子曰聘诸侯非正也诸侯朝而王聘正也诸侯不朝而王聘非正也况桓宣篡弑之贼王不讨而反聘之乎春秋二百四十二年鲁大夫如京师者仅四而王之下聘有七隐桓之世絶无报聘比事以观而天王之失道鲁之不臣不待贬而自见矣
























　　聘周
