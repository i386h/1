<!-- { "loadSidebar": true } -->
　　霞峯华氏曰君弑贼不讨不书责世子也世子弑君而何责之与有故如其常而书犹继弑君不书即位痛嗣君也继弑君而与闻乎故而何痛之与有故如其常而书即位或曰许世子以不尝药书弑避位而出奔未逾年而卒与蔡般不同是原其情而书又一例也

　　霞峰华氏曰蔡侯申之弑书杀书盗书春秋之又一例也

　　霞峰华氏曰国复乃春秋一见而已

　　已上诸侯卒于外者
　　孙氏复曰外诸侯卒不地在其国而不于路寝与卒于他国者皆载其地盖人君为一国之主宗庙社稷人民之所系重不于其寝而于他处非常可知矣故谨而志之

　　霞峯华氏曰此所谓讳其辱而不者也
　　内大夫卒
　　隐元年公子隐五年冬十隐八年冬十隐九年挟卒僖十六年三

<经部,春秋类,春秋大事表,卷十六>
<经部,春秋类,春秋大事表,卷十六>

　　已上内大夫卒凡二十五人余六人公孙敖公孙婴齐卒于外仲遂及叔弓当祭而卒志礼之变叔肸书字书弟系春秋之变例公子牙为季子所诛此当列于刺杀之条不同他大夫之有恩数故特列出附于刑赏表之内
　　汪氏克寛曰或日或不日自文公而上一百十四年书日百有七十宣公而下一百二十八年书日二百二十年数畧同而日数近倍程子谓因旧史理或然也内大夫见经者四十有七卒者三十一不书卒十有六庆父归父侨如臧纥公子憗出奔公子买公子偃刺何忌州仇叔还卒于获麟后余六人文定以翚弑隐公叔彭生不襄仲之谋贬不书卒柔溺结之不卒非正大夫啖氏以单伯淫叔姬黜其卿位今考无骇挟与柔溺书法无异结书族未必非大夫单伯书字无贬辞似未尝黜窃疑大夫或卒或不卒亦因史旧文耳
　　霞峯华氏曰朱子谓成襄以前旧史多所舛逸自昭定之后皆圣人亲见其事故不至有遗卒不书日者益师无骇挟得臣四人程子曰史失之是已文定谓恩数之有厚薄则得臣之在宣公不应薄又以得臣为贬而不书日则公孙敖襄仲意如之卒何以不贬而书日

<经部,春秋类,春秋大事表,卷十六>
<经部,春秋类,春秋大事表,卷十六>
<经部,春秋类,春秋大事表,卷十六>

　　已上一人书弟书字系圣人之特笔志襃
　　外大夫卒
<经部,春秋类,春秋大事表,卷十六>

　　已上四人书外大夫之卒系圣人之特笔志贬
　　内女卒
　　汪氏克寛曰内女为诸侯夫人者七惟纪伯姬宋伯姬志卒志葢闵纪之亡褒共姬之贤而特详其本末也鄫季姬叔姬止书卒志其常也郯伯姬齐子叔姬不书卒被出不复其国非尊同之比也未适人者二僖九年伯姬卒文十二年子叔姬卒许嫁称字比于尊同者也为大夫内子者四莒庆叔姬宋荡伯姬及妇齐高固子叔姬则以嫁大夫而不卒也惟纪叔姬非夫人而书卒书则以其贤而特録之乃春秋之变例也

<经部,春秋类,春秋大事表,卷十六>

　　已上五人纪伯姬叔姬宋共姬志卒志皆非常也鄫季姬志卒不志其常也杞叔姬被出而亦书卒因逆防以归也其余如郯伯姬齐子叔姬并不书卒与嫁为大夫妻一例

　　已上二人内女未嫁而卒者
　　霞峰华氏曰虽云许嫁则防之以成人之礼亦时君溺爱之过许嫁未可称夫人则于国君无服丧之如成人非礼也

<经部,春秋类,春秋大事表,卷十六>

　　已上一人王姬比内女者
　　春秋文十二年子叔姬卒论
　　案左氏以叔姬为已嫁于杞被出而见絶以经文不系杞而言絶也又因上有杞伯来朝与子叔姬卒相连凭空生出请絶叔姬而无絶昏【言立其娣以为夫人】遂以此叔姬为杞所絶之女而以成五年杞叔姬来归八年杞叔姬卒为

　　杞之所请继续为昏者揆之情事可谓大谬据今士庶之家无絶一女而更请一女之理杞何敢然鲁亦安肯许既如其意以次女续昬矣二十余年又复见絶杞何不道乃尔五年来归八年卒于母家九年请于杞而后来逆防姊娣二人前后俱为所弃杞何强暴鲁何孱弱至此此皆情理之必无者且既请絶叔姬则叔姬非复夫人可不为之服矣经又何以书其卒乎当以公谷许嫁之说为是其许嫁不知何国与僖九年伯姬一例李氏亷更为之说曰已许嫁于杞杞伯来朝请絶而复求其次夫叔姬方在母家杞又何从摘其短而预先请絶乎此皆以上下两事牵合之病也杞伯自来朝鲁叔姬自卒两事本自风马牛看作两事自无此病若啖氏助刘氏敞吕氏大圭谓此当在成公八年而误置于此亦觉费手春秋一经杞伯来朝多矣岂必有所为左谬说极多岂能必求其可通与其信传而欲易置经文何如删传而使经文仍旧之为得乎
　　春秋文十六年毁泉台论
　　案公羊云泉台者郎台也未成曰郎台已成曰泉台即庄三十一年所称筑台于郎者诸儒俱从之以是为彰先祖之过故讥愚统经文前后观之而知其说非也据左氏有蛇自泉宫出入于国如先君之数秋八月辛未声姜薨毁泉台杜注以为蛇妖所出而声姜薨故毁之正义云台在宫内人见蛇从宫而出毁台幷毁其宫也刘氏敞谓迷民以怪盖取是说意泉宫当为声姜所居如东宫西宫之属近在宫闱之内蛇出而夫人薨以是为不祥故欲毁若云郎台则郎地在今鱼台县去鲁都二百里系边鄙之地世无边鄙有妖而以为应在夫人之理即云毁泉台与上夫人薨各为一事不相连属而经于夫人薨下间无异事不另志日月则当于是日毁矣若非为宫内不祥急欲毁去世岂有当衰麻哭泣之时而欲改革先朝故事毁二百里以外之台之理孙氏觉曰毁者全除之与堕异先君为之是而毁之是毁先君之美也先君为之非而毁之是暴先君之恶也夫事之是非且勿论而毁于声姜薨日于情事总觉迂缓不切故知迷民以怪之说为是也十八年二月公薨于台下黄氏正宪谓即其地则蛇之妖不系于声姜而系于文公天意若曰公当从此宫出从先君于地下理未可知夫春秋之教属辞比事然亦有不当聨两事为一事者如文十二年杞伯来朝二月庚子子叔姬卒此自是两事而左氏必欲强合之遂以为杞伯之朝请絶叔姬而无絶昏二月叔姬卒不言杞絶也此与情理不合子叔姬自是鲁女未嫁何与杞伯来朝事耶如此年秋八月辛未夫人姜氏薨毁泉台此因夫人薨而毁本自一事而公羊必欲强分之遂以泉台为庄所筑之郎台何休注云讥临民之漱浣与泉字义合更极牵强夫人于是日薨泉台于是日毁经文所书不显然耶之当从与不当从一断以经而已矣
　　春秋昭八年陈哀公论
　　春秋之法内贼不讨不书然亦有书者如蔡景公许悼公是也国灭不书然亦有书者若昭八年楚人灭陈春秋书陈哀公是也蔡景许悼之诸儒求其説而不得往往曲为迁就迄无一定髙紫超先生论之曰礼成而葬者书葬委尸而藁葬者不书葬更有逆子推刅其父欲掩其弑逆之迹告于诸侯隆礼以则亦书春秋一皆据实书之耳善哉言乎可谓得春秋之防矣昭八年陈哀公之诸儒多异词左氏谓嬖人袁克贾服以为哀公之文在杀孔奂之下指为楚孔氏又申杜预之说谓若果楚宜云楚人陈哀公如齐侯纪伯姬之例不得直言由是注疏据左氏以为定案矣而后人又从而訾之赵氏谓袁克非大臣何能办死君又何能告诸侯使防黎氏谓陈为楚据鲁岂敢于其而使臣徃防之彚纂因折其说谓宜从传文而鲁徃防则不可解楚方灭陈诸侯震恐故下文九年春鲁使叔方防楚子于陈以致其敬岂有先使人如陈防陈君之理葢必鲁防而后书常例也独此役鲁未徃防而变例得书是圣人存陈之意果若是则鲁实未有其事鲁史未有其文而夫子书之是诬也矫也欲存笔削之义而先着矫诬之笔不足以垂法后世窃谓此亦圣人据实书之耳葢楚弃疾奉孙吴围陈托名讨罪于哀公固无仇也灭陈之后大哀公使其故臣告于诸侯逺近毕防以示恩礼一以恱陈国之遗民一以掩四方之耳目而已因得取国而无慙鲁之徃防亦承楚意而为之与九年叔弓防楚子正自并行不悖是则鲁实防矣春秋安得不书楚实以礼哀公而使鲁徃防矣鲁之防固无嫌若如左氏之说则为袁克之私必不能告于诸侯也鲁必不敢逢楚之怒而徃防也春秋何由得书故此事当拨弃左氏而信经文比事观之较然矣其他灭国而不书者或仇怨相伐俘其国君或死于其位臣民私窃藁如是则鲁实无由防也春秋安得书故知夫据事直书之说而春秋之防四达不悖诸儒纷纷之论不辨自眀矣
　　春秋定十五年姒氏卒论【附哀十二年孟子卒】
　　姒氏者哀公之母定公之妾也前此僖宣襄昭四妾母皆薨称夫人称小君君子讥之曰僭则姒氏之书卒而不书夫人书而不称小君为春秋许其复正乎曰不许也四妾母之称夫人称小君也是君之欲私厚于其母也此姒氏之不书夫人不书小君也是强臣専制陵蔑其君使君不得加厚于其母也君欲加厚其母而臣下曲意以成之其事虽非而犹出于尊君爱上之意使君不得加厚其母而举国知有权臣不知有君上其事虽正而实为无父无君之尤呜呼乱臣贼子欲肆无礼于君父其事未有不出于正者也必择举世所共愤贤人君子所叹息痛恨者一旦行之使举国翕然而后可惟吾所为而不吾忌阳虎欲作乱而先顺祀先公王莽之追夺丁傅董卓之骈诛宧官皆为移鼎之渐而春秋安得许之哉夫姒氏犹妾母至孟子为昭之嫡夫人而亦书卒并不书则季之専制可见矣或谓旧史固称夫人孟子薨夫子特削而书卒以示天下后世娶同姓之戒曰此尤悖理之甚也且娶吴为同姓罪在昭公耳于孟子乎何尤昭公畏吴而与为昏生以夫人之礼崇之则死自宜以夫人之礼之仲遂弑君之贼而宣公既以为大臣则当隆始终恩遇之礼故春秋书仲遂卒于垂犹绎去籥此尤笔法之显然可见者岂孟子之同姓反不得比于仲遂之逆贼乎哉季氏于昭公逐其身废其嗣又弱其配使不得成礼以此凡有血气之所同愤者圣人据实书之以示凡为臣子者皆当食其肉而寝处其皮而顾谓季氏实以礼夫人夫子因其同姓而削其并削其号于痛心泣血之日而为索瑕摘垢之举且以前日昭公之罪而移罪于孟子于事为失实于情为非宜圣人固万万不出此用是知圣人之于经皆是据实书而非有意笔削其间也前此四妾母实以夫人之礼薨之实以小君之礼之则春秋安得不书夫人不书小君此姒氏与孟子实未尝以夫人之礼薨小君之礼则春秋安得而书夫人书小君然于其书者可以见以妾配嫡名分僭拟之嫌于其不书者有以着强臣専制陵逼其君之实则固并行而不相悖也而十二公之或书即位或不书即位概可见矣
　　春秋桓庄二公不书大夫卒论
