<!-- { "loadSidebar": true } -->
　　【彚纂曰赵氏谓袁克非大臣何能办葬死君又何能告诸侯使会葬黎氏谓陈为楚师所据鲁岂于其葬而使臣往防之盖楚灵灭陈而葬其故君以示恩犹齐襄之灭纪而葬纪伯姬耳至灭陈之后诸侯震恐故下文九年春鲁使叔弓防楚子于陈以致其敬岂有未加敬于楚之前反先使人防葬陈君之理盖常例必往防葬而后书独此役以变例得书是亦所谓存陈之意而已矣案存陈之説亦未是愚另冇论附凶礼表后】
　　【先母舅曰楚之葬也蒙上文言耳据左氏则陈袁克葬之鲁决不敢往防胡以得书于经】
　　九年夏四月陈灾【公谷作火】







　　【刘氏敞曰何休谓陈为天所存非也此是圣人欲存之故录耳安知天意】
　　【髙氏闶曰如鄘二国既为卫所并圣人还存鄘之风亦不与卫人并诸侯而存天子之建国也朱子曰汉建安二十五年之初汉尚未亡通鉴便作魏黄初元年夺汉太速与魏太遽大非春秋存陈之意】
　　【彚纂曰公谷皆以为存陈谓不与楚之灭陈是矣但公羊又谓执人之罪人云云则似楚之灭陈不失为仗义之师殊非经防】
　　【案胡康侯谓楚已灭陈必不遣使告于诸侯言亡国之有天灾也盖当日叔弓防楚子于陈目击其事归语陈灾鲁史遂书之耳赵氏木讷则谓楚嫌天灾之在楚而以陈赴圣人亦因其名而存陈案外灾非赴不书木讷之説似更有理】
　　十一年冬十有一月丁酉楚师灭蔡执蔡世子有以归






　　【刘氏敞曰公羊谓不君灵公不成其子予谓不成其子而称世子义与文反又曰用之筑防此直似儿戯】
　　【家氏翁曰蔡有婴城固守国亡身死特存其世子之名录其为宗社死也】
　　十三年夏四月楚公子比自晋归于楚弑其君防于干谿






　　【汪氏克寛曰弑逆天恶圣人不以妄加于人岂以无恶而称弑乎公羊之説非也谷梁云不日比不弑里克商人陈乞之弑皆不日岂皆不弑乎弃疾脇比而君之与隋司马徳戡裴防通之于宇文化及相类虽化及闻谋变色流汗迎入朝堂战栗不能言而纲目书化及弑其君且不以帝为弑君父之贼而末减也其得春秋书楚比之意矣】
　　蔡侯庐归于蔡陈侯吴归于陈





　　【陆氏淳曰公羊曰不与専封此本是列国今不过复其所尔何名専封谷梁曰不与楚灭今方记兴复何闗灭事责其灭时乎】
　　【汪氏克寛曰不言自楚归若二国之自能兴复焉尔】
　　十九年夏五月戊辰许世子止弑其君买　冬葬许悼公










　　【万氏孝恭曰许止之事虽若可恕万一后世臣子幸君父之疾进药以毙之而自托于不知尝药之义是啓之为乱源也】
　　【案三皆谓止非弑欧阳公谓止实非弑圣人不必妄加之名赵氏木讷力主其説愚考左氏及杜注孔疏止之罪状已昭然欧阳公非刻论也另有论附乱贼表后】
　　【黄氏仲炎亦曰如三之説则罪疑惟重非圣人忠厚之意盖止进药而药杀与汉霍显之行毒许后相似茍以不尝药而掩盖其情则乱臣贼子皆得借是以逃罪矣】
　　二十年夏曹公孙防自鄸出奔宋【鄸谷作梦】








　　【陆氏淳曰谷梁云善防之不以邑叛夫臣不叛君常事尔岂有可褒之理其称公孙盖即王命之卿但以国小之故不能自崇树其大夫请命于王者少惟此与成二年公子首凡二人耳其他无事不见于经不得谓之无大夫也言自鄸者縁先据以叛今力屈而奔与鱼石自宋南里奔宋公之弟辰自萧来奔义正同叛时不书不告耳公羊曰为贤者之后讳然则贤者之后便得恣其不臣乎此説尤鄙】
　　【王氏樵曰公羊犹曰讳胡氏直谓其待放而后出奔得去国之礼而贤之又曰待放出奔臣子常礼免于贬足矣而何以贤之为公子喜时之后贤之也视公羊尤迂曲矣】
　　【案公羊之説陆氏辨疑刘氏权衡俱驳之其理易明而胡傅仍其説而加甚至谓后世有乞录用贤者之后公臣之世盖得春秋之防何见之颇哉】
　　【黄氏仲炎曰自鄸出奔宋者葢自其国都出止于鄸又自鄸而奔宋故春秋以自鄸书尔春秋叛则书叛奔则书奔未有奔而可诬为叛叛而可讳为奔者使叛而可讳周公当先为管叔讳之案公谷二家之説正相反一则曰叛一则曰力足以叛而不叛愚谓春秋止纪一奔大夫尔其曰自鄸者犹郑詹自齐逃来春秋无叛文何従知其叛更何从知其力足以叛而不叛也陆氏淳比之鱼石宋辰亦似硬坐此二人叛迹显有可据乌得以自之一字偶同遂加以叛逆之罪乎文定据谷梁善之之説至谓待放出奔得去国之礼尤属无据大抵诸儒泥于一字遂至褒贬如此相逺窃以黄氏之説为近之公谷及陆氏皆不免于凿也】
　　二十一年冬蔡侯朱出奔楚






　　【案此系阙误朱即东字之譌而又脱一国字耳当従谷梁説但其云贬去半名则非也余详见阙文表】
　　二十二年刘子单子以王猛居于皇






　　【刘氏敞曰公羊云当国非也王猛乃王矣未逾年不可称天王又不可以诸侯例称子何则独言子则似鲁之子冠王于子则又与他王子相乱故称王系猛耳谷梁曰王猛嫌非也若王猛嫌岂得云居乎】
　　【严氏啓隆曰刘单以者言猛不能自立出入皆刘单之功非圣人贬之也胡泥于以之一字曰挟天子令诸侯而専国柄功罪倒置矣】
　　【彚纂曰凡书以者美恶存乎其事非皆贬也单刘之以猛为正尹召之以朝则罪矣诸儒説皆谬】
　　秋刘子单子以王猛入于王城



　　王城
　　【刘氏敞曰公羊曰簒辞非也必若以入为簒下有天王入于成周亦可云簒乎谷梁云内不受非也必以入为内弗受则天王入于成周亦弗受乎】
　　【家氏翁曰刘单守正者也春秋书以其所当以也】
　　冬十月王子猛卒




　　【刘氏敞曰公羊之説非也向言王猛者以文不可系子今言王子者死当以子礼治之明是乃王之子也言卒者未逾年之君犹子赤子般皆言卒也谷梁曰失嫌亦非也猛未逾年不可言崩又不可言薨是以通言卒耳何嫌之失】
　　【李氏亷曰公谷皆以子猛为簒故书卒义不可従】
　　【髙氏攀龙曰前称王猛此何以复称王子猛于其卒従其恒称义不在焉不没其实而已髙紫超氏曰太子立未逾年不宜称王春秋书王猛者为王子朝而起变例耳故于其居王城也书王而于其卒也仍书王子从其本也】
　　二十三年晋人围郊



　　【赵氏曰案此实非伐天子也若实伐周岂为其掩恶哉】
　　戊辰吴败顿胡沈蔡陈许之师于鸡父胡子髠沈子逞





　　【彚纂曰公羊谓此为偏战而经以诈战之辞书之非也盖泥于日月之例而为此言耳谷梁谓言败以释其灭亦非也亦有师败而君不灭者岂必言败以释其灭乎是役楚为戎首先儒皆以为楚师未与吴接故止书六国然称楚师大奔则经亦当书败楚圣人所以略楚不书者不与六国之从楚也】
　　二十四年叔孙舍至自晋【左谷无叔孙字舍左作婼】






　　【啖氏助曰左载叔孙婼欲杀晋士弥牟云云按叔孙忠贤以身体国岂肯杀彊国之大夫以贾祸而累国乎】
　　【案舍至书氏公羊与左谷不同胡独取公羊而公羊又无疏者以为意如有罪故去氏叔孙贤故无贬胡氏盖用刘原父因其可褒而褒之之意彚纂亦并存其説愚谓三皆不足凭也盖去氏与不去氏三所授异尔由脱简与不脱简之分实非义所存叔孙虽贤不必以不去氏贤之至左氏以舍族为尊晋尤为无理春秋只据实而书以志鲁之衰弱与晋霸之不纲尔岂以去氏与不去为叔孙一人之褒贬哉东莱吕氏谓原父能知他人之凿而不自知其凿盖説经之通病也夫】
　　二十五年秋七月上辛大雩季辛又雩




　　【啖氏助曰案雩但礼官与女巫而已何足以攻季氏乎】
　　【刘氏敞曰若七月聚众则何至九月公乃出奔乎】
　　三十一年黒肱以滥来奔【肱公作弓】










　　【李氏亷曰此条大例本只与庶其牟夷书法同左氏得之但左氏于齐豹书盗之説先儒多不取汪氏克寛曰二皆云邾黒肱而经文不系邾者阙文耳或以为通滥为国或以为别乎邾皆妄説也齐楚大国且未尝分其地以封子弟况蕞尔之邾乎或曰又谓滥乃天子之地而黒肱乃天子之命吏此尤穿凿之臆説夫王吏守土则得自専其地矣何为奔于诸侯耶】
　　【彚纂曰叔术以弟妻嫂乱人伦也天子诛顔而叔术为顔报雠犯王命也其得罪于春秋大矣公羊乃以为贤不亦谬乎】
　　三十二年春王正月公在干侯取阚





　　【孔氏颖达曰案定元年将葬昭公季孙使役如阚公氏将沟焉则阚是鲁公葬地非是邾邑赵氏鹏飞曰三年之间嵗首皆书公在干侯存公且诛季氏之不臣也而左氏每嵗各为之説凿矣】









　　【西亭辨疑曰公谷欲发定无正之义乃分春王二字为一节胡氏因之致使经义反晦定公即位于六月戊辰此时位尚未定春秋岂可预责其罪耶盖是年正二月无事三月适有执仲几事故书之其义责晋非责鲁二节合防自明】
　　【霞峰华氏曰定公即位于六月之戊辰则正月非定公之正月无縁削正月以见其无正经本以春王三月为句公谷自析而二之何与圣人事耶夫昭公薨于干侯越明年六月而定公即位鲁旷年无君统纪防絶春秋备书于册而鲁君臣之罪着矣安用小巧穿凿为哉】
　　三月晋人执宋仲几于京师










　　【啖氏助曰前年冬十一月城成周左氏云防于狄泉此年正月又言合诸侯之大夫于狄泉一本用夏正一本用周正以此重叠致误也据前已言魏子南面卫彪傒讥之此又重言与前不异故知必重也】
　　【李氏亷曰此以事言之则以王事讨有罪以义言之则大夫専执人于王侧而不归诸王吏故春秋亦不与以霸讨谷梁胡氏是矣公羊以为大夫不得専执则是以于京师为霸讨则非】
　　九月大雩







　　【啖氏助曰雩者以祈雨也若待毛泽尽人力竭虽雨何益哉谷梁以日月为例故有此分别尔又大雩凡山林川泽能兴云两者皆祈焉不必専于上公也】
　　二年夏五月壬辰雉门及两观灾






　　【赵氏匡曰此是雉门延及两观义理分明据实成文耳公谷乃曰自两观始违经妄説殊可怪也杜氏谔曰鲁以周公之故立雉门两观僭天子也凡春秋讥鲁之僭礼必因事而托义若雉门两观不灾则不可得而録之今灾及而书实讥其僭也】
　　四年刘卷卒







　　【家氏翁曰刘子拥立二君卒安宗社二百四十年周家大臣未有其比故特书其卒葬彚纂曰召陵之盟刘子与焉故其卒也来赴于鲁而鲁史书之耳公羊以为我主之谷梁以为为诸侯主皆不可从】
　　十一月庚辰吴入郢







　　【赵氏匡曰楚君寻反国国不絶祀故不言灭谷梁妄为义説尔又云吴不称子不正其乗人之败而深为利则凡诸入者悉是乗人败何不总狄之乎】
