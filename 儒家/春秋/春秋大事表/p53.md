<!-- { "loadSidebar": true } -->
　　班氏云昔道弛文王演周易周道敝孔子述春秋汉董仲舒治公羊推阴阳为儒者宗宣元之后刘向治谷梁傅以洪范与仲舒错至向子歆治左氏言五行又与向异欧阳子曰圣人没而异端起秦汉以来学者惑于灾异天文五行之説不胜其繁也故其作五代史书天而不书人二者之説果孰从乎曰二者虽殊其义一也诸子即天以命人欧阳子以人而合天均无失乎易春秋之防而已不言天则天道废故谪见于天则王者避正殿不举乐戒百工省阙失此春秋书灾异之意易所谓后天而奉天时也专言天则人事惑故太戊脩徳而祥桑枯死宋景公有君人之言而荧惑退舍此春秋书灾异而不言所以然之意易所谓先天而天弗违也后天者曰天意见矣可不惧乎先天者曰吾脩吾人事而已在天者吾何知焉呜呼其要归于责人事以囘天变故详书灾异而不列其事应以示吉凶无常人君侧身脩省无日敢即怠荒之意垂教可谓至矣余观春秋所载地震山崩水旱螟螽蜚鸜鹆之类多见于庄宣昭定哀之世天意岂不显然哉左氏于昭四年大雨雹载申丰言鲁不藏冰之咎哀十二年十有二月螽仲尼归之失閠此当日党于季氏抹摋灾异使人主漫不知省而复托于大圣人之言以欺后世呜呼此张禹谷永诸儒所以接迹于天下也辑春秋五行表第四十一地震
　　王氏葆曰春秋五书地震惟于文襄昭哀见之皆阳微阴盛君弱臣强之所致文公怠惰政在大夫襄公外役于强楚内脇于强臣至反国而不敢入若昭哀则遂失国矣










　　山崩
　　孙氏觉曰沙鹿崩梁山崩皆非鲁地春秋书之有内辞焉川竭山崩所以召之者在于天下所以应之者徧于四海山虽在于晋而异及于天下不可以晋言也











　　水灾
　　赵氏汸曰灾异在一国者以经所书本国人事考之则儆告之意可见董仲舒曰水者阴气也春秋纬曰阴盛臣逆民悲情发则水出葢桓公弑立而好乱三家之所自出庄公国母淫恣不能制宣公簒适成公幼弱而三家之势成至襄公之末季氏益专此皆阴盛臣逆之应也

　　汪氏克寛曰书时不书月则水之泛溢为害葢歴时而未平也经书内大水者八桓元年庄七年二十五年宣十年成五年皆书秋庄十一年宋大水亦书秋桓十三年大水书夏惟庄二十四年纪于八月姜氏入之后襄二十四年纪于七月日食之后书月者未至歴时之久然非非常为灾则不志也










<经部,春秋类,春秋大事表,卷四十一>




　　雷电霜雪冰雹
　　高氏闶曰春秋书大雨雪者三隠以日书桓以月书僖以时书酉戌亥月皆非大雨雪之时也以时书为尤异
　　汪氏克寛曰书大雨雹三僖二十九年昭公迭见于三年四年僖公颇能勤于政事以销天变故及末年始有失政之渐遂为文公纵权之张本若昭公则昏懦不立卒不免干侯之辱天之示人显矣




<经部,春秋类,春秋大事表,卷四十一>


　　霞峰华氏曰十二月陨霜不杀草李梅实宜杀而不杀也十月陨霜杀菽不宜杀而杀也其变相反而其占一也威福者人主之柄主失其柄以有罪而赏必至以无罪而罚其事相反而其实一也　　【一】赵氏汸曰月令季秋之月霜始降草木黄落谓夏九月也周十二月夏之十月霜当重而不能杀草李梅再花而实周十月夏之八月霜不当重而杀菽皆非常之灾李尧俞曰菽之为物易长而难杀者谷梁传曰未可以杀而杀举重可杀而不杀举轻其曰菽举重也范氏曰举杀豆则杀草可知













　　案春秋书无冰三桓十四年以正月成元年以二月襄二十八年书春周之正二月夏之十一月也法当坚冰无冰温也是为常燠之罚书雨木冰一成十六年以春王正月正月今之仲冬时犹有雨未是盛寒雨下即着树为冰寒甚之过其节也是为常寒之罚













　　不雨
　　李氏亷曰经书不雨七赵子曰凡经时不雨告庙则书庄三十一年冬及僖二年冬三年春夏两书皆每时而一书也文二年十年十三年三书皆歴时而总书也经书大旱二僖二十一年夏及宣七年秋正义曰春秋之例旱则脩雩雩而得雨书雩不书旱雩不得雨则书旱明灾成也故公羊以不雨为记异大旱为记灾
　　霞峰华氏曰谷梁每时而一书闵雨也歴时而总书不忧雨也文定以僖文二公之行事合之经之所书其为得圣人之防无疑矣毎时而一书望雨也望雨不得雨故歴三时而三书不雨以志忧不得雨而忧故得雨而喜书六月雨以志喜文公不雨而不求雨故歴三时歴四时而一书不雨略也书不雨至于秋七月则八月雨矣不书八月雨不以雨不雨为欣慼也谷梁所谓无志于民也





<经部,春秋类,春秋大事表,卷四十一>

　　无麦苖　饥
　　赵氏汸曰经书无麦苖一杜氏曰秋大水漂之也大无麦禾一刘氏曰经无水旱虫螟之灾忽无麦禾由鲁不务蓄积日损月削以至麦禾皆尽而后觉之非今岁之事也高氏曰刘向春秋説以为土气不养稼穑不成沈约宋志谓吴孙皓时尝有之苖稼丰美而实不成阖境皆然百姓以饥所谓大无麦禾者也刘











　　虫孽
　　汪氏克寛曰春秋书虫灾者十四书螟者三而在隠公之世二庄公一书螽者十桓僖文襄各一宣公哀公各三书蝝生一亦在宣公之世葢宣公以弑兄得国而又改法重困农民故螽蝝水旱之灾比岁相仍圣人备书为后鉴也







<经部,春秋类,春秋大事表,卷四十一>





　　赵氏汸曰春秋书螟者三二庄一书螽者十有一桓一余皆僖公之后葢螟食苖心螽无所不食其为灾也螟轻而螽重春秋之初灾之轻者亦书之及其久也轻者不胜书书其重者尔不然岂庄之后二百年间皆无螟耶









　　物异
　　案春秋书多麋一麋鲁地所有多则为异有有蜚有鸜鹆皆鲁地所无今忽有之故曰有















　　火灾
　　汪氏克寛曰宫庙志灾者六御廪西宫新宫亳社讥不戒谨而致灾也雉门两观桓宫僖宫讥其非礼而宜灾也
　　霞峰华氏曰御廪所以奉宗庙也御廪灾公将不得奉宗庙矣西宫小寝人君燕私之地僖公之薨于小寝知公之即安于燕私也西宫之灾其以示戒欤庙灾而哭得礼之常法不宜书故质夫以为神未迁主然宣公薨二十有八月而主未迁书之亦以志其慢而天谴告之也雉门两观僭也因灾而志亦以见其非礼也桓僖亲尽而庙不毁故天火及之亳社亡国之社以为庙屏戒也故亳社之灾刘向以为人君纵心不能警戒之象

























　　汪氏克寛曰书外灾者五皆以国书葢灾及于宗庙朝市而非一处也独成周书宣榭责王室不谨于火虽人火焚之而不能救其罪尤着矣
　　李氏亷曰外灾告则书吊则书

<经部,春秋类,春秋大事表,卷四十一>















　　春秋大事表卷四十一
　　钦定四库全书
　　春秋大事表卷四十二之一
　　国子监司业顾栋髙撰
　　三异同表
　　孔子作春秋为传説者五家今惟存公谷左氏考前汉书儒林公羊学最先立自大儒董仲舒丞相公孙皆为公羊学故武帝尊用之至宣帝以卫太子好谷梁乃诏太子太傅萧望之等大议殿中平公羊谷梁同异诸儒多从谷梁由是谷梁之学大盛而公羊浸微左氏防晚出特以刘歆好之至平帝时王莽颛政乃得立是时为左氏之学者微甚于二家靡得而同也然今世之学春秋者微左氏则无以见其事之本末盖丘明为鲁太史亲见鲁之载籍如郑书晋志夫子未尝笔削之春秋莫不毕览故其事首尾通贯学者得因是以攷其是非若公谷则生稍后又未仕列于朝无従见国史其事出于闾巷所説故多脱漏甚或鄙倍失真如谷梁以莒人灭鄫为立异姓公羊谓禘于太庙用致夫人为胁于齐媵女之先至不知其何所考据考其事之前后又别无因由学者无以见其事之必然也然特好为异论其説多新竒可喜故汉世遵用之汉时凡国家有大事诏诸儒各以经谊对武帝伐匈奴而谓齐襄复九世之仇春秋大之隽不疑叱缚伪太子而以蒯聩得罪灵公辄宜拒而不纳皆悖义伤教之大者至子以母贵之説遂为古今妾母为夫人者之借口经术之误流于政事所系岂渺小哉左氏言多近理惟以隠三年夏四月辛夘尹氏卒为君氏似不若公羊讥世卿之为得其正学者取以折衷焉可也左氏注旧有服杜公羊注有何严注谷梁者且十家今行于世者惟杜氏何氏范氏杜最精密何休往往因公羊之説而增加其辞惟范甯注谷梁多所规正今择三传之各异及注之明者并表而出之其有三俱不可通而后儒以意臆断者亦附列其间啖赵陆氏之辨疑刘氏敞之权衡李氏亷之防通及　圣朝彚纂用以平三同异四家之説犹有未惬则间附鄙见极知僭逾然学者得借是以求圣人之意不至汗漫而无所适从于是经亦不为无补辑春秋三传异同表第四十二公
　　元年春王正月








　　【李氏亷曰春王正月三皆无明文左氏以正月为建子得之矣而畧于春字之义何休以斗指东方为春得之矣而畧于正月之文至谷梁则皆无论焉汉唐诸儒直以周孟春为建子之月至宋人始有三代改正朔不改时月之説故程子以书春为假天时以立义则是十一月本非春圣人虚立春字于正月之上以示行夏时之意胡氏因之赵氏汸曰周人改时改月如使周不改时则圣人何必曰行夏之时使夫子果用夏变周则亦何以责诸侯之无王哉】
　　【朱子曰胡文定春秋説夫子以夏时冠月如公即位依旧是十一月只是夫子改作春正月某便不敢信】
　　【案公谷皆以不书即位为让但公羊以让为正谷梁以让为不正公羊以桓母为夫人谷梁以桓母为非夫人则谷梁为得之国君不再娶于礼无二适仲子安得称夫人桓公安得子以母贵乎髙紫超氏曰春秋诸侯不禀命而无承者遍天下而仲尼以本国臣子首削公之即位以明大法非尊君父不敢斥言之义又谓文成襄昭哀五君皆书即位既诛首恶此后可从末减何独不幸以春秋之首君而当大罸也至谓圣人修经直以天自处而于此乎何恤焉则尤悖理逆天之甚矣彚纂曰左氏以为摄公谷以为让而杜氏预释之以为不行即位之礼故不书即位此定解也胡谓仲尼首绌公以明大法义恐未安夫君行即位之礼则书即位不行则不书孔子安得而笔削之乎】
　　夏五月郑伯克段于鄢














　　【案左氏云段出奔共而公谷皆曰杀据隠十一年庄公曰寡人有弟不能和协使糊其口于四方则未杀明矣公谷之説非是】
　　秋七月天王使宰咺来归惠公仲子之赗






　　【刘氏敞曰春秋于大夫莫书其官至冡宰则书之以见任之最重宰者尊称非中士所当冒以为士以为氏皆非也】
　　【李氏亷曰春秋有恵公仲子僖公成风左氏及公羊皆以为兼赗独程氏明恵公宠爱仲子僖公尊崇成风之説而以为恵公之仲子旧公之成风其义最精至谷梁又以仲子为恵公之母孝公之妾则大失矣】
