<!-- { "loadSidebar": true } -->
　　【王氏樵曰公谷以前之称子为褒后之不称子为贬皆非也吴之为吴自若也以其师而败楚者蔡人之愤利其有而入郢者吴人之志春秋前之称子非进而褒之既书蔡侯之以则其立文不得不然耳后书吴入郢亦正为依实而书诸儒泥于一字见褒贬之説故忽而予吴忽而贬吴而于圣人伸蔡侯伤中国之微意则莫能也】
　　五年夏归粟于蔡

　　【案公谷以为诸侯归粟杜注以为鲁归粟二説不同彚纂并存之要之非义所存但左以为周急谷梁以归粟为正似以此条为春秋褒辞则非也蔡自二百年来被楚之害亦屡矣前年弃疾围蔡婴城八月力屈被执何不以此时归粟而归粟于破楚入郢之后乎特书之而圣人之情见矣方氏苞曰鲁独归之粟也归粟必壤地相近水道可通鲁归蔡粟以淮也告籴于齐以济也秦输晋粟以河也若齐晋宋卫则但能归蔡财安能输之粟哉知与戌陈义异者戍非一国所能任】
　　八年冬从祀先公

　　【胡蜀人冯山曰昭公至是始得従祀于太庙其説是也季氏絶昭公兆域此时尚未得従昭穆而祔祭及阳虎欲杀季孙托于正以售其不正始以昭公之主従祀太庙盖欲取媚于国人汪氏克寛曰昭公之葬称諡疑已祔祭祖庙而从祀不称昭公与禘于荘公书法不侔则当以三为是诸儒如髙氏闶薛氏季宣俱两用之而彚纂亦并存四之説迄无一定愚谓胡氏之説非也盖以従祀为袝祀系后世之俗称如从祀孔庙及功臣从祀帝王庙之类春秋时文法未必有此也且果系昭公此时入庙则当大书特书以明着季氏之不臣及従前举朝臣子莫肯面折廷诤之罪何为反隠昭公不言是欲为谁讳乎三之説必有所据无容另出新意为也】
　　【荆南马氏曰昭闵僖皆有諡安得统谓之先公据左氏顺祀先公而祈马盖自逺及近而遍于羣公也】
　　盗窃寳玉大弓　九年夏四月得寳玉大弓

　　【赵氏匡曰左氏凡获器用曰得得者对失之辞若器必言得郜大鼎何以云取乎谷梁曰不地羞也案縁未出境而得故但以得为名且书以窃犹不羞书地有何羞乎】
　　【髙氏闶曰书得寳玉大弓以见器之空还而不获盗者以正典刑则亦幸而得之尔】
　　十三年秋晋赵鞅入于晋阳以叛　冬晋赵鞅归于晋

　　【髙氏闶曰先儒以归为善辞遂谓鞅有叛迹而无叛心春秋先正其罪以厉臣节此许其归以广君恩是大不然人臣无君命辄据土兴兵此岂可赦况卫孙林父亦书归何善之有】
　　【彚纂曰人臣之罪莫大于叛春秋所必诛赵鞅専地而结韩魏以胁其君复入于晋圣人书之所以讥晋侯之失刑而三卿分晋之祸实始于此公谷不察谓赵鞅以地正国陆氏淳遂云非叛君孙氏复云此王法所赦刘氏敞云其忠义足恃谬妄相承不可以训】
　　【案公羊谓赵鞅逐君侧之恶人谷梁云许悔过范甯谓驱恶以安君侧故于其释兵言归皆谬也据左氏赵鞅因诛杀不辜致与范中行为难范中行非有罪也特不当擅伐赵氏耳非君侧之恶人与君父为难者也旋结韩魏脇君求入春秋书秋叛冬归此与唐世牙将杀节度使即授之节度使相似着晋之无政刑也公谷以归为赦辞诸儒相因至原父更谓其忠义足恃与经防大反矣】
　　哀公
　　二年晋赵鞅帅师纳卫世子蒯聩于戚　三年春齐国夏卫石曼姑帅师围戚

　　【程子曰为辄计者委于所可立使不失君之社稷而以身从父则义矣公谷王父命之説非是彚纂曰公羊以辄为可立胡辨之以为辄未受灵公之命二説皆非也即使受灵公之命便可拒蒯聩而不容其入乎又谓辄辞位避父则卫之臣子当拒蒯聩而辅之尤为悖理辅其子而拒其父天下岂有无父之国哉】
　　【案卫辄拒父齐助其子以拒其父直书之而罪自见矣公羊谓为霸讨谬极谷梁谓子不围父极是但以齐先之遂得免于围父之愆乎又何迂拙乃尔】
　　四年春盗杀蔡侯申【杀公谷作弑】

　　【案公羊以盗为罪人疑无据谷梁之説尤无理疏外弑者而反为寛其罪尊内其君而反为佚其贼何见疏者之幸而见尊者之不幸也至胡传谓蔡侯背楚诳吴谋国不臧夫人得而害之故变文书盗翩弑君而畧其名氏姓与霍皆翩之党称国以杀而不去其官此尤背理之甚君即无道臣不可以行弑况蔡侯将如吴诸大夫直恐其又迁非大恶也胡乃于君父求备为乱贼出脱如此则春秋为助乱之书矣岂可训乎孙氏复谓责蔡之臣子不能距难家氏翁谓乱党众不容悉书则得之矣互见刑赏表】
　　【又案公孙翩非贱者况当日既已杀翩则罪人已得又何不书蔡公孙翩弑其君乎曰盗者不可得而指名之辞】
　　【方氏苞曰书曰盗不知贼之在也若系公孙翩则直书其人可矣无为以盗书也惟不知贼之在故辰以惧罪而奔姓霍以见疑而杀也】
　　五年闰月葬齐景公

　　【徐氏彦曰郑志赵商问曰文六年闰月不告朔犹朝于庙谷梁云闰月附月之余日丧事不数又此条闰月葬齐景公公羊云丧以闰数此二义反于礼防之何居答曰居丧之礼以月数者数闰以年数者不数闰郑氏之意以为彼云丧事不数者谓期与三年也此云丧以闰数者谓大功以下也若谷梁之意以为大功以下及葬皆不数闰】
　　【案数闰不数闰公谷二不同诸儒各有所主彚纂亦并存之愚谓谷梁之説为是此条书葬齐景公以示讥也今世五服之丧皆不数闰如谷梁説】
　　【又案春秋凡书闰月皆指闰十二月置闰多在嵗终文六年闰月不告月左列在十一月丙寅晋杀续简伯之后此年齐景公以九月卒并计闰月为五月而葬此皆置闰在嵗终之騐也】
　　七年秋公伐邾八月己酉入邾以邾子益来

　　【刘氏敞曰公羊之説非也邾鲁相近故初秋伐之八月又入之此自两事理当并书耳且入邾娄使若他人犹可诿以邾娄子益来又可云他人乎谷梁曰来者外鲁之辞非也令春秋不外其君则当曰以邾子益归乎】
　　【王氏樵曰伐邾者三家也公虽在行而无与于其事鲁自作三军分公室以后权不在公凡纳叛人叛邑内恶悉书而不讳以讳不在公也胡子谓书邾子来而不讳者欲见后书归邾子之为能改其恶而与之也其义迂矣】
　　八年春王正月宋公入曹以曹伯阳归

　　【刘氏敞曰此时鲁自救不暇岂有不救同姓之灭春秋遂责之乎且责鲁不救而讳曹之灭縦释宋公之恶而反责无罪之鲁乎】
　　【郑氏玉曰或谓灭者亡国之善辞上下能同力曹亡与虞同故不书灭案曹之与虞事既不同书法亦异难以例观也或又以为曹亡于春秋之终兴灭继絶夫子尝有此言至此不忍言灭义失之巧宋公既杀曹伯后又无复曹之事则竟灭矣入字疑误】
　　【彚纂曰虞不书灭者晋存其祀而不以灭告也宋之入曹或亦当然孟子时犹有曹交为曹君之弟则战国之世曹尚未亡盖灭而复存如陈蔡许之类】
　　夏齐人取讙及阐

　　【家氏翁曰公谷以齐为邾故取讙阐左氏则以为季姬未归故观齐之兵端当従二非以女故盖齐取二邑要鲁以存邾尔】
　　十三年公防晋侯及吴子于黄池

　　【陆氏淳曰左云吴子将以公见晋侯啖子曰此时吴方争长而不后晋岂肯帅鲁侯以见晋乎又言将囚子服景伯以宗祝之言恐之尤近儿戯赵子曰左氏有单平公而不书于经者縁吴晋敌礼而防如今宾主对举酒自然单子无坐位故不书且经文有及字是两霸之义分明也公羊云吴为防主与经文背又云吴在是则天下诸侯莫敢不至赵云黄池鲁地故鲁独防之耳若更有诸侯不当不序谷梁曰黄池之防吴子进矣赵子曰此为吴同为防主故不书人不达此理遂妄为説尔彚纂曰左氏曰先晋国语曰先吴二説诸儒互有所主夫宋之盟晋国方彊而卒先楚人则谓晋定之不能先吴似也吴方在防而邉遽以越乱告则谓吴子内惕而不敢复争春秋所书次第乃其事实亦似也赵氏匡则谓吴晋敌礼而防如今賔主对举酒故晋史即云晋为先吴语即云吴先歃各自防其主亦似有理】
　　【孔氏頴达曰左氏经据鲁史策书采鲁之简牍所书必是依实国语当国所记或可曲笔直已傅云国语非丘明所作凡有共説一事而其文不同必国语虚而左实】
　　【案蛮夷虽大皆曰子此称吴子者因上文公防晋侯吴不可单称号若书吴人又没夫差亲在防之实据实而书无他义也或谓嘉其尊王进而书子或谓吴贬号従子皆失之凿楚自入春秋即称王而经俱书楚子未闻楚贬号也郑氏玉谓齐桓之盛未能责楚僭王之罪岂以晋之衰弱反能使吴王黜其僭号乎其不然明矣】
　　十四年春西狩获麟

　　【赵氏匡曰公谷二以经不言狩人之名故有薪采引取之説不知举兽获之义是以尔也汪氏克寛曰説左氏者以春秋感麟而作学公谷者以为春秋文成致麟窃疑圣人作经絶笔于获麟之一句则非经成而麟至矣苟曰经成而后麟至则春秋絶笔于哀公十三年十二月螽殊无意义特世儒推尊孔子作经之效极其盛故云然耳】
　　【陈氏际泰曰若谓春秋感麟而作获麟之嵗距孔子之卒为时几何而汲汲操笔乎且使麟不获孔子遂终不作春秋否也一曰文成麟至麟而获也乌在其为瑞而可以应文成也胡谓春秋以天道终是即文戎麟至之説而益张大之皆尊圣人而不得其实大抵孔子之作春秋或在定公末年或在哀公初年与夫哀十年之前后未可知也】
　　【案诸説纷纷俱嫌穿凿即朱子之解亦似未尽愚另有论附于左】
　　春秋絶笔获麟论
