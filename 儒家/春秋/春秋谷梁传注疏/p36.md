<!-- { "loadSidebar": true } -->
　　司马官也以其官称无君之辞也来盟者何前定也不言及者以国与之也音义【称尺证反年末注同】疏【释曰重发者不称使嫌异常故也】
　　夏曹伯来朝音义【朝直遥反】
　　齐人归公孙敖之丧
　　六月辛丑朔日有食之鼓用牲于社疏【荘二十五年称鼓礼也鼔既是礼所以书之者鼓当于朝今用之于社鼔虽得礼用之失防故书也若然彼亦鼔之于社而云礼者彼对用牲为非礼故云鼔礼也其实用鼓亦非其防若得其防经不当书耳】
　　单伯至自齐
　　大夫执则致致则名此其不名何也注据昭十四年意如至自晋称名天子之命大夫也
　　晋郤缺帅师伐蔡戊申入蔡疏【释曰伐入两举者伐而不即入故两举之也荘二十八年伐战两举者初伐其竟内战在国都故亦两举之也】
　　秋齐人侵我西鄙
　　其曰鄙逺之也其逺之何也不以难介我国也注介犹近也音义【难乃旦反介音界】疏【释曰重发者以荘十九年三国伐我今齐人独来嫌异故重明之】
　　季孙行父如晋
　　冬十有一月诸侯盟于扈注诸侯皆防而公独不与故耻而略之疏【注释曰旧解公独不与者谓七年扈之盟公不得与故略言诸侯此与十七年公虽与防讳前不与故亦略之其意解公独不与谓七年时也今以为公独不与正谓此年公在不与故言公防诸侯今此防盟公全不往故直言诸侯盟于扈而已皆所以为讳也】
　　十有二月齐人来归子叔姬
　　其曰子叔姬贵之也其言来归何也父母之于子虽有罪犹欲其免也注凯曰书来归是见出之辞有罪之人犹与贵称书之曰子者盖父母之恩欲免罪也疏【释曰来归者是彰罪之称而云父母之于子欲其免也者称子是尊贵之辞虽云来归以贵辞言之非是有罪之称故云欲其免也】
　　齐侯侵我西鄙遂伐曹入其郛注郛郭音义【郛芳俘反】疏【释曰公羊云郛者何郭也此不发者春秋唯有此事而已非例所及故略之也】
　　十有六年春季孙行父防齐侯于阳谷齐侯弗及盟弗及者内辞也行父失命矣齐得内辞也注行父出防失辞义无可纳故齐侯以正道拒而弗受不盟由齐故得内薛疏【注释曰以行父失辞之故为齐侯所非外得其所拒内失其志春秋恶行父之失命故得内辞也】
　　夏五月公四不视朔
　　天子告朔于诸侯诸侯受乎祢庙礼也注每月天子以朔政班于诸侯诸侯受而纳之祢庙告庙以羊今公自二月不视朔至于五月是后视朔之礼遂废故子贡欲去其羊音义【去起吕反】疏【注释曰三朝记云周衰天子不班朔于天下此云班朔者彼据周末全不能班之此时尚或班或不班故下云以公为厌政以甚矣范云天子班朔而公不视是也知是二月不视朔至五月者以经书五月公四不视朔若从五月以后数之则公或视或不视何得预言四不视朔知从二月至五月为四也又云是后视朔之礼遂废而经直云公四不视朔者左氏以为此独书公四不视朔者以表公实有疾非诈齐也公羊谓此公有疾犹可言无疾则不可言谷梁文虽不明盖从此一讥之恶足见其余不复讥也】公四不视朔公不臣也以公为厌政以甚矣注天子班朔而公不视是不臣音义【厌于艳反】
　　六月戊辰公子遂及齐侯盟于师邱注师邱齐地音义【师邱左氏作郪邱公羊作犀邱】
　　复行父之盟也注春齐侯不与行父盟故复使遂脩之音义【复扶又反又音服复使及下注而复皆同】
　　秋八月辛未夫人姜氏薨注僖公夫人
　　毁泉台
　　丧不贰事贰事缓丧也注丧事主哀而复毁泉台是以丧为缓以文为多失道矣注缓作主跻僖公四不视朔毁泉台之类疏【释曰春秋为尊亲者讳而举其多失道者仲尼之脩春秋所以示法有罪皆讳何以见其襃贬故桓公弑逆之主罪无遗漏亦其比也至于书经文多委曲则亦是讳何者文实逆祀而云跻僖文从后多不视朔直言四不视朔而已文称毁泉台则似嫌其奢泰是亦臣子为尊亲讳之义也然取二邑大室屋壊不与扈盟亦是失道注不言之者云云之类足以包之也公羊以为泉台者是荘公所筑郎台也左氏与此竝不显言或如公羊之説也】自古为之今毁之不如勿处而已矣注若以夫人居之而薨者但当莫处
　　楚人秦人巴人灭庸
　　冬十有一月宋人弑其君杵臼注泰曰称人者众辞众之所同则君过可知又曰称国以弑其君君恶甚矣然则举国重于书人也音义【杵昌吕反臼其九反】疏【注释曰称人众辞荘十七年文称国以弑其君君恶甚矣成十八年文】
　　十有七年春晋人卫人陈人郑人伐宋注卫序陈上盖主防者降之
　　夏四月癸亥葬我小君声姜
　　齐侯伐我西鄙
　　六月癸未公及齐侯盟于谷
　　诸侯防于扈注言诸侯者义与上十五年同音义【范云言诸侯者义与上十五年同亦诸侯皆防公独不与耻而畧之】疏【注释曰彼为公不防畧言诸侯则此亦然也】秋公至自谷
　　冬公子遂如齐
　　十有八年春王二月丁丑公薨于台下
　　台下非正也疏【释曰非正与僖同重发之者僖是小寝此则台下嫌异故发之】
　　秦伯防卒音义【防乙耕反】
　　夏五月戊戌齐人弑其君商人
　　六月癸酉葬我君文公
　　秋公子遂叔孙得臣如齐
　　使举上客而不称介不正其同伦而相介故列而数之也注上客聘主也礼大夫为卿介遂与得臣俱为卿是以同伦为副使故两言之明无差降音义【使所吏反注同介音界下同副使也数所主反】疏【注释曰聘礼卿出以大夫为上介士为末介是也】
　　冬十月子卒注子赤也诸侯在丧既葬之称音义【称尺证反】疏【注释曰公羊称君薨称子某既葬称子逾年称君今子赤文公既葬而云子卒是既葬之称也】子卒不日故也注故杀也不称杀讳也
　　夫人姜氏归于齐
　　恶宣公也注姜氏子赤之母其子被杀故大归也宣公亦文公之子其母敬嬴恶不奉姜氏音义【恶乌路反注同嬴音盈依公羊应作顷熊】疏【释曰注并言敬嬴者注意欲明宣公是敬嬴所生是非恶敬嬴也旧解宣公不使其母奉养姜氏故言之理亦通也】有不待贬絶而罪恶见者注泰曰直书姜氏之归则宣公罪恶不贬而自见有待贬絶而恶从之者注齐小白以国氏之类是也侄娣者不孤子之意也注言其一人有子则共养音义【侄大结反娣音弟共养竝如字一读上九用反下余亮反】一人有子三人缓带注共望其録疏【释曰上文直云侄娣者所以分别尊卑眀夫人须媵妾之意下文总言缓带者欲见有子则喜乐之情均贵贱之意等今宣公为人君不尊养姜氏非缓带之谓也缓带者优游之称也】一曰就贤也注若竝有子则就其贤谓年同也宣公不奉哀姜非此之谓故恶之疏【注释曰宣以庶子簒立非关就贤范云宣不能奉养哀姜则是非贤之事故云非此之谓也】
　　季孙行父如齐
　　莒弑其君庶其注例曰称国以弑其君君恶甚矣疏【注释曰注引例者嫌小国无大夫例不称臣名明弑逆事重不从凡常大夫之例也旧解称国者谓恶于国人并虐及卿大夫称人者谓失心于民庶也此乃涉于贾逵之説据十六年范注则似不然】

　　春秋谷梁注疏巻十一
　　春秋谷梁注疏卷十一考证
　　毛伯来求金○【臣召南】按三皆言来求非礼夫来求非礼所不必言以天王之丧鲁自公孙敖奔莒之后更不复遣使至毛伯来求金始遣叔孙得臣如周防葬为侯国者当如是乎经意见周与鲁并失且见当时列国不共贡职
　　叔孙得臣如京师疏不发于桓九年者内之于京师始于此故发之○【臣召南】按内大夫之如京师始见于僖三十年公子遂再见于文元年叔孙得臣不始于此年也
　　楚杀其大夫宜申注楚无大夫而今云杀其大夫者○【臣浩】按经书楚杀其大夫自僖二十八年得臣始不始于此年之杀宜申也
　　叔彭生防晋郤缺于承匡○叔彭生左氏经作叔仲彭生承匡左氏经作承筐
　　公子遂如宋○监本脱宋字今増
　　叔孙得臣败狄于咸古者不重创不禽二毛故不言获为内讳也○【臣召南】按谷梁之迂未有过于此者也不重创不禽二毛宋襄所以致败也鲁是时幸有得臣善射克奏肤功有何可讳
　　疏公羊云兄弟三人一者之齐一者之鲁一者之晋何休云以下监本作三国各欲为君象周衰礼义废鲁成就周道之国齐晋霸者之后此三国为后欲见中国皆为夷狄之行○此数句文义全不可通今检公羊注原文补正
　　子叔姬卒疏○乘前之年是成王年十四监本误作十四年又成王年十八监本误作十八年又明王始冠之年明字监本误作则今改正
　　邾子籧篨卒○左氏经作蘧蒢字皆从艸
　　公及晋侯盟还自晋○左氏经作公还自晋此经无公字
　　公防宋公陈侯卫侯郑伯许男曹伯晋赵盾癸酉同盟于新城○许男监本误作许伯今改正
　　晋人纳捷菑于邾弗克纳是郤克也其曰人何也微之也○【臣召南】按左云晋赵盾以诸侯之师八百乗纳捷菑于邾公羊则曰郤缺按此时盾将中军执国政左氏之言必得其实但郤缺亦为卿并时公羊犹不大失克则缺之子也缺方为卿其子乃并时将兵乎此则谷梁之失也
　　毁泉台疏至于书经文多委曲则亦是讳○多委曲监本误作不委曲今改正

　　春秋谷梁注疏巻十一考证
　　钦定四库全书
　　春秋谷梁注疏卷十二【起宣公元年尽十八年】
　　晋范甯集解　唐陆徳眀音义　杨士勋疏
　　宣公疏【鲁世家宣公名倭文公之子子赤庶兄以周匡王五年即位諡法善问周达曰宣】
　　元年春王正月公即位
　　继故而言即位与闻乎故也音义【与音豫下注亦同】疏【释曰重发者桓公簒成君宣公簒未逾年君嫌异故发之】
　　公子遂如齐逆女注不讥丧娶者不待贬絶而罪恶自见桓三年曰逆女亲者也使大夫非正也音义【见贤徧反】疏【注释曰引彼例者嫌讥丧娶不责亲迎故引例以眀也】三月遂以夫人妇姜至自齐
　　传其不言氏丧未毕故略之也注夫人不能以礼自固故与有贬疏【注释曰婚礼迟速由于夫家阳唱阴和固是其理而责夫人者一礼不备贞女不行夫人姜氏若其不行公得无丧娶之讥夫人无苟从之咎故责之】其曰妇縁姑言之之辞也遂之挈由上致之也注上谓宣公音义【挈苦结反】疏【释曰重言此者嫌丧娶辞畧并明不与陈人之妇同也遂之挈者谓去氏族而直书名徐邈以挈为举非也左氏以为遂不称公子者尊夫人也公羊以为遂不言公子者一事而再见従省文此云由上致之是与二异也此注云上谓宣公昭公二十四年婼至自晋注云上谓宗庙也者释有二家其一云礼夫人三月始见宗庙遂与侨如之致由君而已故知上为宣公成公也婼被执而反理当告庙故知上谓宗庙也又一释二者互文也以相通见庙之时君称臣之名以告宗庙则二者皆当书名故此云宣公彼云宗庙亦是昭公告之可知此宣公亦是告宗庙眀矣婼与意如俱为被执而致释有异辞者意如诉公于晋婼则无罪故不同也此已发侨如又发之者此丧娶彼非丧娶嫌异故重明之】
　　夏季孙行父如齐
　　晋放其大夫胥甲父于卫
