<!-- { "loadSidebar": true } -->
　　齐师迁纪郱鄑郚传郱鄑郚国也注此国以三言为名○【臣浩】按以郱鄑郚为国惟谷梁然公羊明言是纪之邑但不言是三邑左氏无传杜注曰齐欲灭纪故迁其三邑之民而取其地大约杜注是也
　　公子庆父帅师伐于余丘传于余丘邾之邑也○【臣浩】按杜氏注左传以为三字国名公羊与谷梁皆以为邾邑【臣照】按于余丘当是于越之类于为语助但古人于此等文有语助所未详也
　　夫人姜氏防齐侯于禚音义禚章略反○【臣召南】按此与左氏经俱作禚公羊作郜释文郜古报反于左传音云禚诸若反郜禚究当是一字此音疑误
　　葬桓王传传曰改葬也○【臣召南】按左传曰葬桓王缓也桓王之崩在鲁桓十五年逾数年而后葬此后人所以有改葬之疑也公羊谷梁亦皆疑改葬而不敢直断其事公羊曰此未有言崩者何以言葬盖改葬也盖疑词也谷梁曰传曰改葬也传曰传闻之説也
　　公次于郎欲救纪而不能也○【臣召南】按郎左传作滑公羊与此同左传谓公将防郑伯谋纪郑伯辞以难杜注滑郑地地虽不同其为畏齐不能救纪则一也
　　纪侯大去其国传不言灭而曰大去其国者不使小人加乎君子○【臣召南】按公羊谓不言齐灭之为襄公讳曲説甚矣谷梁之义正大
　　郳黎来来朝○郳公羊作倪黎左氏经作犂
　　王人子突救卫传王人卑者也称名贵之也○【臣照】按郑康成以子突为字传文当云称字贵之也名当为字盖杜注左传亦曰王人王之微官也虽官卑而见授以大事故称人而又称字云云与康成义同范氏注则引徐干之説谓子突是名亦得杨疏则专主称名其实郑康成之説是
　　夏四月辛卯昔恒星不见夜中星陨如雨○昔左氏经作夜陨公羊经作霣如雨此与公羊俱作似雨解左氏作而雨解
　　传岂雨説哉注刘向曰陨者象诸侯陨坠失其所也又夜中而陨者象不终其性命中道而落○【臣召南】按注引刘向之説略用删节而微有不同五行志本文云常星二十八宿者人君之象也众星万民之象也列宿不见象诸侯微也众星陨坠民失其所也夜中者为中国也向意以列宿训恒星众星训星陨之星列宿象诸侯众星象万民分疏甚明范注引之云陨者象诸侯陨坠失其所是合向之二义为一义矣【臣照】按宗动天星为恒星亦不止二十八宿也月最近恒星最逺三垣五宫皆恒星也而以二十八宿为宗然犹可推测其动以为嵗差故谓之宗动其指二十八宿为恒星者举大以槩小非无小也今恒星不见则三垣五宫之星皆不见唯五纬见故左氏曰恒星不见夜明也唯夜明或有纬见而经不见之理若晦防则经纬皆当不见且亦不足为异也刘向专以为二十八宿而谓为诸侯之占亦踈且凿矣星陨如雨左氏不以为似雨而以为如雨也者上文既云恒星不见则凡星皆不见矣又安得见星陨之似雨耶故知为星陨之后又雨盖既夜明则无云可知及至夜中星陨之后又雨则如无云而雷者然又足为异也如谷梁説理不可通当以左氏为正
　　甲午治兵○公羊作祠兵
　　传善战者不死疏若文王伐崇因垒而崇自服也○【臣召南】按注解云投兵胜地故无死者江熙曰辟实攻虚则不死可谓确当若文王之事王者之师岂啻善战云尔哉疏説未协【臣照】按疏内此引文为证颇允传文一准此解则与注少僻但旧有此説故今亦存之云云各本皆同其义难解今仍其旧阙疑也
　　公伐齐纳纠传注亲纳讐子○【臣召南】按左传史记皆以小白子纠为僖公之子何休云亲纳讐子范氏亦云又不能全保讐子则説公谷者以小白子纠为襄公子矣是以程子谓是襄公之子
　　齐人取子纠杀之注言子纠者明其贵宜为君○【臣召南】按谷梁竝无贵宜为君之说但其前传云公子纠小白不能存出亡叙纠于小白之上似纠为兄小白为弟耳公羊传曰其称子何贵宜为君者也左传杜注亦曰子纠小白庶兄荀子史记亦谓子纠是兄【臣照】按羣公子曰公子太子嗣位而未成君曰子春秋书子纠不曰公子纠则贵可知矣纠小白孰为兄弟不必论
　　十有一年夏五月公败宋师于鄑传宋万之获也○左传宋万之获在十年公败宋师于乘邱时非此时公羊不言获在何年何休注亦指乘邱二家之説与谷梁不同
　　宋万弑其君防○监本此句下脱及其大夫仇牧句今添
　　齐人宋人陈人蔡人邾人会于北杏○【臣召南】按左氏公羊经皆作齐侯宋人陈人蔡人邾人序齐侯于诸国人之上此作齐人释文亦不言其同异以传文是齐侯宋公也其曰人何也推之谷梁之经自作齐人与二传异
　　公防齐侯盟于柯传曹刿之盟也○【臣照】按曹子刼盟事左传无之公羊及史记特详其事谷梁既云曹刿之盟也信齐侯也则亦与公羊同但此战国刺客之风春秋时无第二事与此相似者也又百余年后宋之盟楚人甲而究不及试盟防之时何由可刼恐是战国时人造为此説当以左氏为正
　　齐人陈人曹人伐宋疏盖同左氏背北杏防故也○推防文义背北杏防故也之上疑脱宋人二字
　　单伯防伐宋传注伐事已成单伯乃至○【臣召南】按此单伯即元年夏逆王姬之单伯也谷梁传明言吾大夫之命于天子者然则此之防伐宋后之防盟鄄皆自鲁往防之也但据左传诸侯伐宋齐请师于周而单伯防之齐桓此时初兴霸业自必先禀王命仗名义以服诸侯至单伯防师又同防鄄而伯事成矣谓单伯为鲁大夫二传之过也
　　防齐侯宋公陈侯卫侯郑伯许男曹伯滑伯滕子同盟于幽传同尊周也○【臣召南】按左氏公羊説俱不如谷梁以同尊周为解
　　传不言公外内寮一疑之也○【臣召南】按左传杜注书防鲁防之不书其人微之也説与谷梁异公羊经有公字其传曰同盟者同欲也亦与谷梁不同

　　春秋谷梁传注疏卷五考证
　　钦定四库全书
　　春秋谷梁注疏卷六【起庄公十九年尽闵公二年】
　　晋范甯集解　唐陆德明音义　杨士勋疏
　　十有九年春王正月音义【传本或分此以下爲庄公与闵公同卷】
　　夏四月
　　秋公子结媵陈人之妇于鄄遂及齐侯宋公盟
　　传媵浅事也不志此其志何也辟要盟也注鲁实使公子结要二国之盟欲自托于大国未审得盟与不故以媵妇爲名得盟则盟不则止此行有辞也音义【媵以证反又绳证反尔雅云送也要于遥反注同】疏【释曰文十六年季孙行父防齐侯于阳谷齐侯弗及盟此若齐宋不许亦当云弗及盟而云辟要盟也者彼以行父失辞又无媵事故云弗及盟此有媵事若齐宋不许则直书媵事而已故云辟要盟也】何以见其辟要盟也媵礼之轻者也盟国之重也以轻事遂乎国重无说注以轻遂重无他异说故知辟要盟耳音义【见贤徧反】其曰陈人之妇略之也注但爲遂事假録媵事耳故略言陈人之妇不处其主名音义【爲于僞反】疏【注释曰假録媵事者媵是小事不合书经今旣书之故云假非谓无媵事也不处其主名者谓不言陈侯夫人而云陈人之妇是不处其主名也】其不日数渝恶之也音义【数音朔恶乌路反】疏【释曰数疾也谓秋共盟冬而见伐变盟之疾故不书日以恶之也或以爲数渝爲今冬伐我西鄙明年齐又伐我故云数理亦通也】
　　夫人姜氏如莒
　　传妇人旣嫁不逾竟逾竟非正也音义【竟音境下同】疏【释曰重发者嫌此适异国恐别故发传以同之】
　　冬齐人宋人陈人伐我西鄙
　　传其曰鄙远之也其远何也不以难迩我国也音义【难乃旦反迩如字本又作介音界】
　　二十年春王二月夫人姜氏如莒注夫人比年如莒过而不改无礼尤甚故谨而月之音义【莒音举】
　　传妇人旣嫁不逾竟逾竟非正也疏【释曰重发传者比再如莒失礼之甚故详之】
　　夏齐大灾
　　传其志以甚也注外灾不志甚谓灾及人也外灾例时疏【释曰范例云灾有十二内则书日外则书时国曰灾邑曰火内则书日新宫御廪之类是也其外则时者则宋大水齐大灾之等是也昭十八年不书时以四国同日故也其外灾志者皆发传故十一年宋大水曰王者之后也襄九年宋灾嫌火与水异传曰故宋也宣十六年成周宣榭灾传曰以乐器所藏目之也此书齐大灾传曰其志以甚也昭十八年宋衞陈郑灾传曰其志以同日也其九年陈火传曰闵陈而存之也是也】
　　秋七月
　　冬齐人伐我
　　二十有一年春王正月
　　夏五月辛酉郑伯突卒
　　秋七月戊戌夫人姜氏薨
　　传妇人弗目也注郑嗣曰弗目谓不目言其地也妇人无外事居有常所故薨不书地僖元年传曰夫人薨不地此言弗目盖互辞尔定九年得寳玉大弓传曰弗目羞也盖此类也江熙曰文姜有弑公之逆而弗目其罪音义【弗目谓不题目文姜薨所也一曰弗目其罪】疏【释曰隠二年夫人子氏薨着不地之例此复发传者嫌有罪去地故发之也不曰夫人而言妇人者以文姜失夫人之道故经书薨传以妇人言之或是经无变文盖传通言之无异意也注释曰江熙云不目其罪者谓称夫人薨与常例不异是也】
　　冬十有二月葬郑厉公
　　二十有二年春王正月肆大眚
　　传肆失也眚灾也注易称赦过宥罪书称灾肆赦经称肆大眚皆放赦罪人荡涤众故有时而用之非经国之常制音义【肆音四眚所景反宥音又涤音狄】疏【注释曰肆失也眚灾也言肆大眚者谓放失大罪恶灾犹罪恶也言放失大罪恶明小恶亦赦之也易称赦过宥罪者觧卦辞也象曰雷雨作解君子以赦过宥罪解卦坎下震上震爲雷坎爲雨雷动雨下而万物解散故君子以此卦象而放赦罪人书称眚灾肆赦舜典文孔安国云眚过灾害肆缓也过而有害当缓赦之此传云肆失也则亦缓之类以经称肆大眚故以眚爲灾也尚书眚灾连文故孔氏以眚爲过其大意亦不异也传爲嫌天子之葬也者二事相须注以肆大眚不可特爲夫人故云荡涤众故传意原鲁所以肆大眚者爲嫌天子之葬也故注与传两言之】灾纪也失故也注灾谓罪恶纪治理也有罪当治理之今失之者以文姜之故爲嫌天子之葬也注文姜罪应诛絶诛絶之罪不葬若不赦除众恶而书葬者嫌天子许之明须赦而后得葬音义【爲于僞反】
　　癸丑葬我小君文姜
　　传小君非君也注不治其民其曰君何也以其爲公配可以言小君也
　　陈人杀其公子御寇注御寇宣公之子音义【御鱼吕反又作御】传言公子而不言大夫公子未命爲大夫也其曰公子何也公子之重视大夫注视此命以执公子注大夫旣命得执公子之礼一本大夫命以视公子
　　夏五月注以五月首时甯所未详疏【释曰何休云讥庄公娶雠女不可以事先祖犹五月不宜以首时杜预云庄公独称夏五月者疑谬误也范以二者皆无凭故云甯所未详也】秋七月丙申及齐髙傒盟于防
　　传不言公髙傒伉也注书日则公盟也髙傒骄伉与公敌体耻之故不书公音义【傒音奚伉苦浪反】疏【注释曰微者盟例不日及宋人盟于宿是也此旣书日明公在可知知非卿者若卿则与髙傒敌何以直言及故知非卿也公及莒人盟于包来言公者彼称人是举国之辞故可以言公此若云公及高傒则髙傒得敌公故不言公也公防楚公子婴齐不没公者彼以前骄伉后服罪故不去公以见别意也】
　　冬公如齐纳币
