<!-- { "loadSidebar": true } -->
　　传寔来者是来也何谓是来谓州公也其谓之是来何也以其画我故简言之也诸侯不以过相朝也注画是相过去朝逺音义【画音获注同以过古禾反注同】
　　夏四月公防纪侯于郕音义【纪侯左氏作侯】
　　秋八月壬午大阅注搜阅例时音义【阅音悦】疏【注释曰云谨而日之知不以月为正而云例时者以四年公狩于郎书月以刺不正故知搜阅例时也】
　　传大阅者何阅兵车也注阅为简练脩教明谕国道也注脩先王之教以明达于民治国之道平而脩戎事非正也注邵曰礼因四时田猎以习用戎事存不忘亡安不忘危之道平谓不因田猎无事而脩之其日以为崇武故谨而日之盖以观妇人也音义【观古乱反视也】
　　蔡人杀陈佗音义【佗徙河反】
　　传陈佗者陈君也其曰陈佗何也匹夫行故匹夫称之也其匹夫行奈何陈侯憙猎淫猎于蔡与蔡人争禽蔡人不知其是陈君也而杀之注淫猎谓自放恣遗失徒众音义【行下孟反憙虚记反】何以知其是陈君也两下相杀不道注两大夫相杀不书春秋其不地于蔡也疏【释曰宣十八年邾人戕缯子于缯书地今不地故决之云其不地于蔡也言在蔡故不地耳】
　　九月丁卯子同生注子同桓公嫡子庄公音义【嫡丁历反又作适】
　　传疑故志之注庄公母文姜淫于齐襄疑非公之子疏【释曰文姜以桓三年入至今四年矣未有适齐之云而云疑者盖文姜未嫁之时已与襄公通后桓公终为妻淫见杀则其闻虽则适鲁襄公仍尚往来故疑之也子同生公羊以为久无嫡子喜国有正故书之左以为备用大子之礼故书此云疑故志之是三异也】时曰同乎人也注时人佥曰齐侯之子同于他人音义【佥七廉反】
　　冬纪侯来朝
　　七年春二月己亥焚咸丘注日之谨其恶音义【恶乌各反】疏【注释曰侵伐围例时故知书日谨其恶也】
　　传其不言邾咸丘何也注据襄元年围宋彭城言宋疾其以火攻也注不系于国者欲使焚邑之罪与焚国同
　　夏谷伯绥来朝
　　邓侯吾离来朝
　　传其名何也注据隠十一年滕薛来朝不名失国也注礼诸侯不生名失地则名疏【注释曰曲礼云诸侯不生名失地名灭同姓名是也】失国则其以朝言之何也注据文十二年郕伯来奔不名疏【注释曰哀十年邾子益来奔昭二十三年莒子庚舆来奔彼来奔书名彰其失地则与此谷邓书名同而范不据之文十二年郕伯来奔无名而反据之者以邾莒二国更无所见故依常书名言奔表其失地其郕伯与谷邓别有所见与常例违故据之以相决何则郕伯不言名而云来奔谷邓书名而称朝二者相反故特据之郕伯与鲁同姓故不名以表其亲言奔以明失国谷邓与鲁有好故言名以彰失国称朝以见和亲但入春秋以来虽无同好之事盖春秋前有之】尝以诸侯与之接矣虽失国弗损吾异日也注待之以初也下无秋冬二时甯所未详

　　春秋谷梁注防巻三
　　春秋谷梁传注疏卷三考证
　　元年春王桓无王○【臣召南】按隠十年无正月义于二而左无之至桓无王则义于谷梁检公羊无此义也何休注公羊实取谷梁之説而畅其意犹作谷梁废疾何耶
　　又疏范氏例云春秋上下无王者凡一百有八桓无王者见不奉王法余公无王者为不书正月不得书王○【臣召南】按王必书春之下故春王二月春王三月时见于经若经仅书春有某事而不得其月则王字无所置范氏谓余公无王者为不书正月不得书王是也但须云不书月不得书王耳又按余公之仅书春者皆不可以为桓公之例桓公自三年至八年皆直书春正月二月自十一年至十七年皆直书春正月二月月下又皆有事惟十二年为无事书正月以首时例应书王而不书此谷梁子所以有桓无王之説也
　　正月公即位○【臣浩】按经春王正月为句未有以王字上连春字为句者注疏家因桓无王云云为王字例继故不言即位句为公即位例遂画断所以治桓也以上文于春王下因割经往往如此又疏孔安国云明堂路寝延之使居忧为天下宗主○延字监本误作外今改正
　　及其大夫孔父孔氏父字諡也○【臣浩】按諡法未有称父者何休公羊注曰父者字也礼臣死君字之以君得字之知先攻孔父之家休盖用谷梁以解公羊也左孔父嘉为司马嘉是其名父是其字以父为字三所同即字为諡谷梁所独耳顾炎武日知录则曰父字諡也父非諡諡字衍文
　　又疏但赴者以正月告乱○告字监本误作者今改正
　　纪侯来朝音义纪侯左氏作侯○【臣召南】按隠二年纪子伯莒子盟于宻谷梁存二説似以子爵为纪之本爵也此之来朝左氏作侯公谷作纪侯何休注公羊云称侯者天子将娶于纪与之奉宗庙之无穷重莫大焉故封之百里范注谷梁虽无明文似从何説以纪之进爵为侯也
　　齐侯卫侯胥命于蒲以是为近古也注古谓五帝时○【臣召南】按近古犹之公羊之近正云尔公羊云古者不盟结言而退亦不确指何时据前有盟诅不及三王之文然则古字正指三王之世对春秋衰世时言则称古耳范氏指为五帝説似迂
　　公子翚如齐逆女疏重者履緰外之始翚是内之初故重以明外内不异也○此段监本误刋于下文齐侯送姜氏于讙注下今改正
　　齐侯郑伯如纪疏纪国在齐之东郑在鲁之西南○西南监本误作西北今改正
　　城祝丘注讥公不脩德政恃城以安民疏左氏之例凡城邑则有时与不时之例此则不然但书之者即是讥责○【臣浩】按城筑亦是守国之要经重土功故备书之其时与不时亦因以见得失初未有凡城皆讥之意也雅称城彼朔方城彼东方溥彼韩城燕师所完岂亦有所讥责乎
　　蔡人卫人陈人从王伐郑其举从者之辞何也为天王讳伐郑也○【臣浩】按郑人有罪王率三国伐之有何大恶而为天王讳之乎郑人逆命致使王师挠败经书伐不书败此则为尊者讳耳
　　郑同姓之国也在乎冀州疏冀州者天下之中州自唐虞及夏殷皆都焉则冀州是天子之常居○【臣召南】按言冀州犹云畿甸耳书五子之歌曰自彼陶唐有此冀方亦以冀州为天下之通称
　　大雩疏未知二説谁当范意○意字监本误作言今改正
　　螽疏经书时雩非正○雩字监夲误作雨今改正蔡人杀陈佗陈侯憙猎淫猎于蔡与蔡人争禽蔡人不知其是陈君也而杀之　【臣召南】按陈佗有篡弑之罪蔡人杀之所谓杀当其罪者也左氏庄二十二年曰陈厉公蔡出也故蔡人杀五父而立之五父即佗蔡人杀佗意在立其甥厉公耳较谷梁憙猎及公羊外淫之説为近理
　　九月丁卯子同生○【臣照】按曰疑故志之时曰同乎人也注曰庄公母文姜淫于齐襄疑非公之子时人佥曰齐侯之子同于他人疏乃谓文姜以桓三年入至今四年矣未有适齐之云而云疑者盖文姜未嫁之时已与襄公通后桓公终为妻淫见杀则其间虽则适鲁襄公仍尚往来故疑之也此疏盖臆説也夫齐襄适鲁鲁岂能不书于君行师从岂能儵而来忽而逝曰疑故志之言无可疑也月之日之而万世可以无疑矣否则不几鲁为齐灭乎夫秦固不灭于刘项而灭于吕也范注依文解义无所明杨疏乃误防注之意造为襄公于此四年之内往来于鲁是以可疑之説曲意附防谷梁转与意相反矣

　　春秋谷梁传注疏卷三考证
　　钦定四库全书
　　春秋谷梁注疏卷四【起桓公八年尽十八年】
　　晋范甯集解　唐陆徳明音义　杨士勋疏
　　八年春正月巳卯烝注春祭曰祠荐尚韭卵夏祭曰禴荐尚麦鱼秋祭曰尝荐尚黍肫冬祭曰烝荐尚稻鴈无牲而祭曰荐荐而加牲曰祭礼各异也失礼祭祀例日得礼者时定八年冬从祀先公是也僖八年秋七月禘于大庙月者谨用致夫人耳禘无违礼音义【烝之丞反禴余若反又作礿黍肫本又作豚徒门反大庙音防下同】疏【注释曰所言四时祭名者周礼大宗伯及尔雅竝有其事荐尚韭卵之等礼记王制之文何休云祠犹食也犹继嗣也春物始生孝子思亲继嗣而食之也礿者麦始熟可礿也尝者黍先熟可得荐故曰尝烝众也所荐众多芬芳备具故曰烝郭璞等注尔雅与何解四时祭名少异但范之所引者竝与何氏同故从何说又云天子四祭四荐诸侯三祭三荐大夫士再祭再荐天子诸侯卿大夫牲用太牢天子元士诸侯卿大夫少牢诸侯之士特豕天子之牲角握诸侯角尺卿大夫索牛此记异闻耳未知范意与之同否定八年冬卫侯郑伯盟于曲濮下即云从祀先公是时而不月也得礼例时引定八年为证失礼例日不引其文者凡烝合在夏之十月故何休云祭必于夏之孟月者取其见新物之月是也今正月为之违月隔年故曰春兴之志不时也下文夏五月丁丑烝曰志不敬也二烝竝书日以见非礼此文即是非礼例日之证故不复更引他文其文二年丁卯大事于太庙亦是失礼书日也正月烝云不时五月烝云不敬也者一失礼尚可故以不时言之再失礼重故以不敬释之又注云言禘无违礼案明堂位季夏六月以禘礼祀周公于太庙僖公七月而禘则是不时而云无违者周之七月夏之五月若值月前节却则与四月相校不多比之隔年再烝失礼尚可故曰无违也文二年八月则是夏之六月而祫尝者亦是失礼故书日表逆祀及失时也宣八年六月有事于大庙是得时而书日者讥宣公卿死不废绎也】
　　烝冬事也春兴之志不时也
　　天王使家父来聘注家父天子大夫家氏父字疏【注释曰何休云中大夫故不称伯仲范意或然】
　　夏五月丁丑烝
　　烝冬事也春夏兴之黩祀也志不敬也音义【黩徒木反】
　　秋伐邾
　　冬十月雨雪注礼月令曰孟冬行秋令则霜雪不时音义【雨于付反】
　　祭公来遂逆王后于纪注祭公寰内诸侯为天子三公者亲逆例时不亲逆例月故春秋左氏説曰王者至尊无敌无亲逆之礼祭公逆王后未致京师而称后知天子不行而礼成也郑君释之曰大姒之家在郃之阳在渭之涘文王亲迎于渭即天子亲迎之明文矣天子虽尊其于后犹夫妇夫妇配合礼同一体所谓无敌岂施此哉礼记哀公问曰冕而亲迎不已重乎孔子愀然作色而对曰合二姓之好以继先圣之后以为天地宗庙社稷之主君何谓巳重焉此言亲迎继先圣之后为天地宗庙社稷之主非天子则谁乎音义【祭公侧界反寰音县又音环亲迎鱼敬反下皆同大姒音似夫姒文王妃也郃音洽本又作洽涘音仕愀在九反又亲小反之好呼报反】疏【注释曰此注之意言左氏天子不合亲迎故引郑君之释以明天子合亲迎也然文王之逆大姒时为世子耳得证天子之礼者文王之为世子而圣贤相配宜为后王之法故有造舟为梁又入大雅明天子之法又且鲁不祭地而云天地之主是王者亲迎之明文也案士昏礼士衣爵弁是助祭之服则大夫以上及五等诸侯冕而亲迎亦当用助祭之服也】
