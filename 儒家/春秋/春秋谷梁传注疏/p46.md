<!-- { "loadSidebar": true } -->
　　传及以及与之也注诸侯在防而大夫又盟是大夫执国之权亢君之礼陈君不防袁侨受使来盟袁侨之盟得其义也通言叔孙豹及诸侯之大夫则无以表袁侨之得礼故再言及明独与袁侨不与诸侯之大夫音义【受使所吏反】诸侯以为可与则与之不可与则释之诸侯盟又大夫相与私盟是大夫张也故鸡泽之防诸侯始失正矣大夫执国权曰袁侨异之也注释不但总言及诸侯之大夫而复别言袁侨者是异袁侨之得礼音义【复扶又反】疏【释曰传解经所以再言及者以及与之也谓与袁侨故言及以殊之公羊以为重言及者为其与袁侨盟也其意言诸侯大夫所以为盟者为与袁侨盟也与谷梁传异也礼君不敌臣陈遣大夫赴防诸侯大夫与之为盟则是贵贱之宜而云大夫彊者陈侯逺慕中国使大夫诣防受盟诸侯虽则盟罢当须更与结好又尊卑不敌者谓独防公侯今既与诸侯众在何以得称不敌陈侯不在故与袁侨得盟诸侯大夫君在私盟故谓之彊也案十六年大夫不臣也则不系诸侯此云诸侯之大夫而谓之彊者此虽对君私盟慢君之意缓至十六年积习已乆不臣之情极故不系诸侯此亦应为君之命而谓之私者对君盟非臣事故谓之私】
　　秋公至自晋
　　冬晋荀防帅师伐许
　　四年春王三月己酉陈侯午卒
　　夏叔孙豹如晋
　　秋七月戊子夫人姒氏薨注成公夫人襄公母也姒姓音义【杞音起】疏【释曰公羊以为戈氏何休云莒女此与左氏并为姒氏范及杜预皆云杞女是与公羊异也传妾子为君其母不得称夫人今薨葬备文者君以夫人礼成之臣民不可以妾礼遇之故亦得称夫人今仍非礼也】
　　葬陈成公
　　八月辛亥葬我小君定姒注定諡
　　冬公如晋
　　陈人围顿
　　五年春公至自晋
　　夏郑伯使公子发来聘
　　叔孙豹缯世子巫如晋音义【巫亡符反】
　　传外不言如而言如为我事徃也注外相如不书为鲁事徃故同于内音义【为于伪反】疏【释曰公羊以缯世子巫是缯之前夫人莒女所生其巫之母即是鲁襄公母之姊妹缯更娶后夫人于莒而无子有女还于莒为夫人生公子但缯子爱后之夫人故立其外孙莒之公子故叔孙豹与世子巫如晋讼之此传直云为我事徃也不知更为何事故徐邈注此取左氏为説云为我事徃者谓请缯于晋以助已出赋也今范云外相如不书为鲁事徃故同于内也下文灭缯彼传亦同公羊取外孙为嗣则此之如晋同公羊理亦无损但巫纵与鲁同是莒之外孙传不得云为我事徃也况又上四年范注云姒氏襄公母姓也则襄公母非莒女也若同左氏则于传文为顺未审范意如何或当范虽从公羊外孙为嗣此明如晋非为外孙】
　　仲孙蔑衞孙林父防吴于善稻注善稻吴地音义【善稻吴谓之伊缓左氏作善道】
　　传吴谓善伊谓稻缓号从中国名从主人注夷狄所号地形及物类当从中国言之以教殊俗故不言伊缓而言善稻人名当从其本俗言疏【释曰重发此文者邾之与宋俱是中国嫌此鲁衞防吴善稻善稻吴地嫌从夷号故重发之太原晋地接狄之竟名曰大卤恐从狄名故更发其例蚡泉鲁地莒从夷俗但狄人谓蚡泉为矢胎莒不得与真夷狄同故亦须发例也名从主人者越为于越左氏云寿梦之鼎是也】
　　秋大雩
　　楚杀其大夫公子壬夫
　　公防晋侯宋公陈侯衞侯郑伯曹伯莒子邾子滕子薛伯齐世子光吴人缯人于戚注缯以外甥为子曽夷狄之不若故序吴下所以不复殊外吴者以其数防中国故音义【曽才登反又如字复扶又反数音朔】疏【注释曰缯夷狄之不若自当序吴下缯在吴下不得殊吴所以云数会中国者若缯夷狄不若吴不数防中国纵使抑缯不可称人进班也今以其数防进之故序云防进之故序缯于下以表夷狄之不若进吴于上以显其数防中国也】
　　公至自防
　　冬戍陈
　　传内辞也注不言诸侯是鲁戍之疏【释曰此戍陈公羊以为诸侯虽至不可得而序故独言我也杜预以为戚防受晋命戍陈诸侯各自遣戍不复告鲁故不书也观范注似鲁独自戍之案检上下则于理不得何者定五年归粟于蔡传云专辞也彼专辞即与此内辞不异彼传归粟更云诸侯归之则此戌陈亦是诸侯同戍襄三十年澶渊救灾具列诸国故定五年归粟不复历序诸侯则此亦以救陈之文具列诸侯故于戍之文独言鲁戍也彼云义迩也不足具列则此亦以其事可知故经文不序范云鲁者解经之独立文也】
　　楚公子贞帅师伐陈
　　公防晋侯宋公衞侯郑伯曹伯莒子邾子滕子薛伯齐世子光救陈十有二月公至自救陈
　　传善救陈也注楚人伐陈公能救中国而攘夷狄故善之善之谓以救陈致疏【释曰于公之至下言之者春秋主善以内故书公至下重发】
　　辛未季孙行父卒
　　六年春王三月壬午伯姑容卒
　　夏宋华弱来奔
　　秋葬桓公
　　滕子来朝音义【朝直遥反】
　　莒人灭缯注莒是缯甥立以为后非其族类神不歆其祀故言灭音义【莒人灭缯似陵反立其甥为后异姓故言灭也】
　　传非灭也注非以兵灭中国日卑国月夷狄时缯中国也而时非灭也家有既亡国有既灭注灭犹亡亡犹灭家立异姓为后则亡国立异姓为嗣则灭既尽也灭而不自知由别之而不别也注缯不达灭亡之义故国灭而不知音义【别彼列反】莒人灭缯非灭也立异姓以莅祭祀灭亡之道也音义【莅音利又音类】疏【释曰重发传者非兵灭故重明之由别之不别也言缯所以灭者立嗣须分别同姓而缯不别也旧解云别犹识也言缯君唯识知国须立后不能分别异姓之不得】
　　冬叔孙豹如邾
　　季孙宿如晋注宿行父子
　　十有二月齐侯灭莱疏【左氏以为齐迁莱子于郳故不书出奔公羊以为莱子出奔不如死也死不书举灭为重此无传未知所从】
　　七年春郯子来朝音义【郯音谈朝直遥反下同】
　　夏四月三卜郊不从乃免牲
　　传夏四月不时也三卜礼也乃者亡乎人之辞也疏【释曰三卜是礼而书之者为三卜不从乃四月不时故也乃者亡乎人之辞也复发传者嫌三卜礼不当责无人也】
　　小邾子来朝疏【释曰左小邾穆公也】
　　城费音义【费音秘】
　　秋季孙宿如衞
　　八月螽
　　冬十月衞侯使孙林父来聘壬戌及孙林父盟
　　楚公子贞帅师围陈
　　十有二月公防晋侯宋公陈侯衞侯曹伯莒子邾子于鄬注鄬郑地音义【鄬本又作防于诡反】
　　郑伯髠原如防音义【髠苦门反本又作郡或作頵頵音于伦反左氏作髠顽】未见诸侯丙戌卒于操注操郑地音义【操七报反】
　　传未见诸侯其曰如防何也致其志也礼诸侯不生名此其生名何也卒之名也卒之名则何为加之如防之上见以如防卒也其见以如防卒何也郑伯将防中国其臣欲从楚不胜其臣弑而死其不言弑何也不使夷狄之民加乎中国之君也注邵曰以其臣欲从楚故谓夷狄之民不欲使夷狄之臣得弑中国之君故去弑而言卒使若正卒然音义【见以贤遍反去起吕反】其地于外也其日未逾竟也日卒时葬正也音义【竟音境】疏【释曰葬在八年此处发之者以郑伯被弑而同正卒既同正卒宜同正葬故连言也重发正卒之者今被弑而同正卒嫌与他例异故明之也】
　　陈侯逃归
　　传以其去诸侯故逃之也注郑伯欲从中国而罹其凶祸诸侯莫有讨心于是惧而去之背华即夷故书逃以抑之音义【背音佩】
　　八年春王正月公如晋疏【释曰传例徃月危徃也今书正月者以郑伯归晋受祸陈侯畏楚逃归明晋之不足可恃而公徃朝危之道故书月也】
　　夏葬郑僖公
　　郑人侵蔡获蔡公子湿注获者不与之辞侵者所以服不义无相获之道音义【湿本又作隰又音夑二十年同左氏作夑】
　　传人微者也侵浅事也而获公子公子病矣疏【释曰公羊以为侵而言获者适得其意谓值其无备故获得之此云公子病矣谓侵是浅事所以得公子者由公子病弱矣徐邈云公子病不任为将帅故获之】
　　季孙宿防晋侯郑伯齐人宋人衞人邾人于邢丘注邢丘某地音义【邢音刑】
　　传见鲁之失正也公在而大夫防也音义【见贤遍反】疏【释曰以公在晋未及告公大夫为防故云失正也】
　　公至自晋
　　莒人伐我东鄙
　　秋九月大雩
　　冬楚公子贞帅师伐郑
　　晋侯使士匄来聘
　　九年春宋灾
　　传外灾不志此其志何也故宋也注故犹先也孔子之先宋人疏【释曰公羊以为大者曰灾何休云大者谓正寝社稷宗庙朝廷也小者非宗庙社稷也又曰内何以不言火甚之也者何休云春秋以内为天下法故虽小有火如大灾又云外灾不书此何以书为王者之后记灾也此传直云故宋也徐邈云春秋王鲁以周公为王后以宋为故也是亦以为王者之后记灾也今范独云孔子之先宋人故记其灾以黜周王鲁乃是公羊之説今徐乃取以解谷梁故范不从之】
　　夏季孙宿如晋
　　五月辛酉夫人姜氏薨注成公母
　　秋八月癸未葬我小君穆姜
　　冬公防晋侯宋公衞侯曹伯莒子邾子滕子薛伯小邾子齐世子光伐郑十有二月己亥同盟于戏注戏郑地音义【戏许宜反】
　　传不异言郑善得郑也不致耻不能据郑也注戏盟还而楚伐郑故耻不能终有郑疏【释曰旧解以伐郑之文在上即同盟于戏明郑在可知故不异言也善得郑也言郑服心同盟故以为善既善得郑则是无耻所以不致者耻不能据郑也谓既盟之后楚即伐郑耻不能终据之故不致也又一解不异言郑谓伐防无郑伯之文今不序是不异言也所以不异言者善得郑也嘉其服心受盟比之旧同好然故不异言也既善得郑又以为耻者当时郑虽受盟楚即伐郑诸侯不能终据郑故以为耻也】
　　楚子伐郑
　　十年春公防晋侯宋公衞侯曹伯莒子邾子滕子薛伯伯小邾子齐世子光防吴于柤注柤楚地音义【柤庄加反】传防又防外之也注五年防于戚不殊防今殊防吴者复夷狄故音义【复扶又反下不复皆同】疏【释曰重发传者五年戚防不殊吴今殊之故复发注释曰旧解戚之防抑缯进吴故不得殊防今宜当复夷狄故防以外之或以为戚防以吴行进故不殊之今在后更为夷狄之行故外之】
　　夏五月甲午遂灭傅阳音义【傅阳左氏作偪阳】
　　传遂直遂也其曰遂何不以中国从夷狄也注言时实吴防诸侯灭傅阳耻以中国之君从夷狄之主故加甲午使若改日诸侯自灭傅阳灭卑国月此日盖为遂耳音义【为于伪反】疏【释曰传言遂直遂也者是继事之辞不须云日今加甲午始云遂灭与凡遂异故传言之注释曰傅阳卑国例当书月此经言日故范云盖为遂耳为遂者欲见不使中国之君从夷狄之主也】
　　公至自会
