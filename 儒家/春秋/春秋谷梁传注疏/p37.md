<!-- { "loadSidebar": true } -->
　　传放犹屏也注屏除称国以放放无罪也疏【释曰范别例云放大夫凡有三晋放胥甲父一昭八年楚放公子招二哀二年蔡人放公孙猎三也此云称国以放放与罪也则称蔡人者是放有罪也若然招杀世子偃师则招亦有罪不称楚人者以上有楚师灭陈之文故不复出楚人又招有罪自明故不待更称楚人也】
　　公防齐侯于平州注平州齐地离防故不致疏【注释曰不引例者此宣自应例恶无所嫌疑故也】公子遂如齐
　　六月齐人取济西田
　　内不言取言取授之也以是为赂齐也注宣公弑立赂齐以自辅耻赂之故书齐取疏【注释曰昭二十五年齐侯取郓曰取易辞也哀八年齐人取讙及阐曰恶内也所以三发不同者内不合言取今言取是违例之问宜在于始鲁人不得已而赂之取虽是易而我难之故直云授之昭公失国之君忠臣喜公得邑故以易辞言之哀公犯齐陵邾而反丧邑易辞之也以明恶内之理未显故特言恶内其实皆是易辞也】
　　秋邾子来朝音义【朝直遥反】
　　楚子郑人侵陈遂侵宋
　　传遂继事也
　　晋赵盾帅师救陈音义【盾徒本反】
　　传善救陈也疏【释曰何嫌非善而言善者陈近楚属晋嫌救之非善故释之又救之者为善所以駮郑之过也】
　　宋公陈侯卫侯曺伯防晋师于棐林伐郑注棐林郑地音义【棐芳尾反又音匪】
　　传列数诸侯而防晋赵盾大赵盾之事也注大其卫中国攘夷狄音义【数所主反攘而羊反】其曰师何也注据言防晋师不言防晋赵盾以其大之也注以诸侯大赵盾之事故言师师者众大之辞疏【释曰襄二年晋师宋师卫甯殖侵郑注云不书晋宋之将以慢其伐人之丧彼称师言恶晋宋此称师云大之者称师之义不在一方言师虽同善恶有别所谓春秋不嫌同文此之谓也齐救邢恶不及事楚子灭蔡灭非其罪晋宋伐丧失匍匐之义故皆贬之称师今赵盾伐郑以救陈宋故经列数诸侯而殊大之明称师者以着善也】于棐林地而后伐郑疑辞也此其地何则着其羙也注泰曰夫救灾恤患其道宜速而乃云防于棐林然后伐郑状似伐郑有疑须防乃定曰非也欲羙赵盾之功故详録其防地疏【释曰桓十五年公防诸侯于袲伐郑传曰地而后伐疑辞也非其疑也此既曰疑辞也又云则着其羙也者此文虽与防袲同其理则异何者以其列数诸侯而防赵盾则详其防地亦善可知也】
　　冬晋赵穿帅师侵崇音义【穿音川】
　　晋人宋人伐郑
　　传伐郑所以救宋也注时楚郑侵宋疏【释曰伐郑所以救宋经不言救宋者以上有楚子郑人侵陈遂侵宋之文今云晋人宋人伐郑明救宋可知故不言之也知非救陈者以救陈之文已见故楚伐宋宋得出而自救者伐宋者不攻都城故得出师助晋也】
　　二年春王二月壬子宋华元帅师及郑公子归生帅师战于大棘宋师败绩获宋华元注大棘宋地音义【华户化反】传获者不与之辞也注华元得众甚贤故不与郑获之疏【释曰华元得众故不与郑获之然则晋侯失民亦言获者晋侯虽失众诸侯无相获之道故亦不与秦获也徐邈云获是不与之辞与者当称得也故定九年得寳玊大弓是也然则弓玊与人不类徐言非也何休云华元系宋者明耻辱及国案齐国书陈夏齧皆系国则是史之常辞非有异文也】言尽其众以救其将也注先言败绩而后言获知华元得众心军败而后见获晋与秦战于韩未言败绩而君已获知晋侯不得众心明矣音义【尽子忍反将子匠反下注将帅同】以三军敌华元华元虽获不病矣注何休曰书获皆生获也如欲不病华元当有变文郑君释之曰将帅见获师败可知不当复书师败绩此两书之者眀宋师惧华元见获皆竭力以救之无奈不胜敌耳华元有贤行得众如是虽师败身获适眀其羙不伤贤行今两书败绩非变文如何音义【帅所类反复扶又反行下孟反】
　　秦师伐晋
　　夏晋人宋人卫人陈人侵郑
　　秋九月乙丑晋赵盾弑其君夷臯
　　传穿弑也注穿赵盾从父昆弟盾不弑而曰盾弑何也以罪盾也其以罪盾何也曰灵公朝诸大夫而暴弹之注暴残暴音义【朝直遥反弹徒丹反又徒旦反】观其辟丸也赵盾入谏不聴出亡至于郊注礼三谏不聴则去待放于竟三年君赐之环则还赐之玦则往必三年者古疑狱三年而后断易曰继用徽纆寘于丛棘三嵗不得凶是也自嫌有罪当诛故三年不敢去音义【辟音避竟音境玦古穴反杜元凯云如环而不连断丁乱反徽许归反纆亡北反】疏【注释曰三谏不聴则去待放于竟三年公羊文君赐之环则还赐之玦则徃荀卿书有其事易曰继用徽纆寘于丛棘三嵗不得凶者易坎卦上六爻辞但易本继作系陆徳眀云寘置也王弼云险陗之极不可升也严法峻整难可犯也宜其囚执寘于思过之地三嵗险道之夷也险终乃反故三嵗不得自修三嵗乃可以求复故曰三嵗不得凶也马融云徽纆索也陆徳眀云三纠绳曰徽二纠绳曰纆刘表云三股为徽两股为纆】赵穿弑公而后反赵盾注招使还史狐书贼曰赵盾弑公注史国史掌书记事狐其名盾曰天乎天乎予无罪注告天言已无弑君之罪孰为盾而忍弑其君者乎注廻已易他谁作盾而当忍弑君者乎音义【孰为盾絶句孰谁也】史狐曰子为正卿入谏不聼出亡不逺君弑反不讨贼则志同注志同穿也志同则书重非子而谁注盾是正卿又贤故言重故书之曰晋赵盾弑其君夷臯者过在下也注郑嗣曰成十八年晋弑其君州蒲曰称国以弑其君君恶甚矣然则称臣以弑罪在臣下也赵盾弑其君不言罪而曰过者言非盾亲弑有不讨贼之过音义【恶如字又乌路反】曰于盾也见忠臣之至于许世子止见孝子之至注邵曰盾以亡不出竟反不讨贼受弑君之罪忠不至故也止以病不知甞药受弑父之罪孝不至故也音义【见贤徧反或如字下同】疏【释曰赵盾与许止加弑是同而许君书晋灵公不书者许止失甞药之罪轻故书以赦止赵盾不讨贼之罪重故不书晋侯明盾罪不可原也春秋必加弑于此二人者所以见忠孝之至故也忠孝不至则加恶名欲使忠臣覩之不敢惜力孝子见之所以尽心是将来之逺防也】
　　冬十月乙亥天王崩注匡王也
　　三年春王正月郊牛之口伤
　　传之口缓辞也伤自牛作也注牛自伤口非备灾之道不至也故以缓辞言之疏【释曰此之为绥辞则成七年不言之为急辞也旧解范氏别例云凡三十五范既总为例则言之者并是缓辞也于执卫侯云言之缓辞也则云其余不发亦缓可知耳公丧在外逆之缓也卫侯之弟鱄秦伯之弟鍼等称之者取其缓之得逃吴败六国言之者取其六国同役而不急于军事也杀奚齐称之者缓于成君也考仲子宫言之者隠孙而脩之缓也日食言之者不知之缓也则自余并缓耳理虽迁延旧说既然不可致诘故今亦从之】
　　攺卜牛牛死乃不郊
　　传事之变也注牛无故自伤其口易牛改卜复死乃废郊礼此事之变异音义【复扶又反】疏【释曰公羊称改卜者帝牲不吉则引稷牲而卜之其帝牲在于涤宫三月于稷者唯具视其身体无灾而已不特养于涤宫又云郊必以其祖配者自内出者无匹不行自外至者无主不止今改卜者取于稷牛则未审意如何以后稷配郊必与公羊异也不言免牛而云不郊者牛死不行免牛之礼故直言不郊也】乃者亡乎人之辞也注讥宣公不恭致天变疏【释曰重发者嫌牛死与卜郊不从异也】
　　犹三望
　　匡王
　　楚子伐陆浑戎音义【浑户门反又户困反】
　　夏楚人侵郑
　　秋赤狄侵齐
　　宋师围曺
　　冬十月丙戌郑伯兰卒
　　葬郑穆公
　　四年春王正月公及齐侯平莒及郯莒人不肯音义【郯音谈国名也】
　　传及者内为志焉尔平者成也不肯者可以肯也注凯曰君子不念旧恶况为大国所和乎疏【释曰旧解以莒不肯平公伐莒取向莒人弥复怨郯郯之与莒方为怨恶乃是成就乱事故训之为成注无此意恐非也】
　　公伐莒取向注向莒邑音义【向书亮反】
　　传伐犹可取向甚矣注以义兵讨不平未若不用兵以义使平者也故曰犹可也疏【注释曰称伐犹可是非正与辞注云义兵者据其讨不直故云义兵也义兵之道不足故云犹可也】莒人辞不受治也注乗义取邑所以不服伐莒义兵也注讨不释怨取向非也乗义而为利也音义【为如字又于伪反】
　　秦伯稻卒疏【释曰世本秦共公也】
　　夏六月乙酉郑公子归生弑其君夷
　　赤狄侵齐
　　秋公如齐公至自齐
　　冬楚子伐郑
　　五年春公如齐
　　夏公至自齐
　　秋九月齐髙固来逆子叔姬
　　传诸侯之嫁子于大夫主大夫以与之注婚礼主人设几筵于庙以待迎者诸侯大夫尊卑不敌故使大夫为之主音义【迎鱼敬反】来者接内也不正其接内故不与夫妇之称也注来者谓髙固髙固齐之大夫而今与君接婚姻之礼故不言逆女音义【称尺证反】疏【释曰莒庆已发今重发之者莒庆小国之大夫髙固齐之尊卿而取公之同母姊妹嫌待之礼殊故发眀其不异也徐邈云言吾子是宣公女也礼亦通尔】
　　叔孙得臣卒疏【释曰隠元年曰大夫不日卒恶也今叔孙得臣不日卒亦恶可知矣何休云知公子遂弑君而匿情不言未审范意亦然以否】
　　冬齐髙固及子叔姬来
　　传及者及吾子叔姬也为使来者不使得归之意也注髙固受使来聘而与妇俱归故书及以眀非礼庄二十七年冬伯姬来僖二十八年秋伯姬来皆不言所及是使得归之意音义【受使所吏反】疏【释曰经既言髙固及子叔姬足自眀矣何须更言及吾子叔姬也者传方欲解及为非礼故上张其文也注释曰桓十八年泺之防去及为非礼此书及为非礼者公与夫人之行须言及以别尊卑故云及夫人姜氏防齐侯于阳谷言及泺之防以夫人之伉不言及故知去及为非礼今叔姬归宁当以独来为文髙固奉命宜云来聘经总之言来故书及为非礼】
　　楚人伐郑
　　六年春晋赵盾卫孙免侵陈
　　传此帅师也其不言帅师何也注据元年赵盾帅师救陈言帅师也不正其败前事故不与帅师也注元年救而今更侵之疏【释曰例将卑师众曰师将尊师少直言将成三年晋郤克卫孙良夫伐墙咎如彼非是败前事亦不言帅师此云不正其败前事故不与帅师者凡常书经自依将之尊卑师之多少之例赵盾元年称帅师救陈今直书名而已眀是恶败前事故不与帅师也郤克良夫前无帅师之文故知从将尊师少例耳】
　　夏四月
　　秋八月螽音义【螽音终】
　　冬十月
　　七年春卫侯使孙良夫来盟
　　传来盟前定也不言及者以国与之不言其人亦以国与之不日前定之盟不日疏【释曰此重发者宋华孙不称使此则称使嫌异故重发之言不日者据成三年及荀庚盟有日故发问也】
　　夏公防齐侯伐莱音义【莱音来国名】
　　秋公至自伐莱
　　大旱
　　冬公防晋侯宋公卫侯郑伯曺伯于黑壤注黑壤某地音义【壤人丈反】
　　八年春公至自防
　　夏六月公子遂如齐至黄乃复注葢有疾而还黄齐地疏【释曰以下有卒故知有疾也】
