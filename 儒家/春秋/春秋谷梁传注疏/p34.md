<!-- { "loadSidebar": true } -->
　　传司马官也其以官称无君之辞也注何休曰近上七年宋公壬臣卒宋人杀其大夫不言官今此在三年中言官义相违郑君释之曰七年杀其大夫此实无君也今杀其司马无人君之徳耳司马司城君之爪牙守国之臣乃杀其司马奔其司城无道之甚故称官以见轻慢也传例称人以杀杀有罪也此上下俱失之音义【见贤徧反】
　　宋司城来奔
　　传司城官也其以官称无君之辞也来奔者不言出举其接我也疏【释曰重发传者嫌奔杀异也来奔不言出发传于此者以是来奔之始故发之子哀不发者从此例可知】











　　春秋谷梁注疏卷十
　　春秋谷梁传注疏卷十考证
　　天王使叔服来防传疏然后至鲁国○后字监本误作姑今改正
　　公孙敖防晋侯于戚疏至于二年垂敛之防○二年监本误作三年今改正
　　作僖公主传疏取其名与其麤觕所以副孝子之心○麤觕监本误作觕觕今据公羊注疏改正
　　大事于太庙跻僖公疏禘所以异于祫者禘则功臣皆祭也○功臣监本误作公臣今改正【臣浩】按此即书所云大享于先王尔祖与父从与享之者也
　　传跻升也先亲而后祖也注亲谓僖祖谓庄○【臣召南】按范氏説俱平正惟此条为好竒之过遂至无理鲁文虽愚何至升僖主于庄公之上乎传之先亲而后祖犹公羊之先祢而后祖耳説公羊者曰僖公以臣继闵公犹子继父故闵公于文公亦犹祖也其説至当杨氏直紏范注之失是也又按范所引髙宗肜日于义无当髙宗丰祢亦不过祭祀品物之盛有殊于逺祖耳必不于祫祭时升小乙之主于祖乙上也
　　雨螽于宋传○【臣召南】按汉书五行志云文公三年秋雨螽于宋谷梁传曰上下皆合言甚与传文不同当是括传文着于上见于下数句之意耳
　　又疏禾稼既尽一段○宜在传尾监本误刋茅茨尽矣疏后今改正
　　王使荣叔归含且传而含已晚○刘敞曰春秋恶归之云乎岂曰恶兼之云乎又谓其不周事之用亦非也宰咺岂周事之用者乎
　　闰月不告犹朝于庙注礼天子以十二月朔政班告于诸侯诸侯受于祢庙疏郑云祖庙范言祢庙者以无正文各以意説或祖或祢通言之耳○【臣召南】按周礼太史颁告朔于邦国郑注诸侯藏之祖庙礼记玉藻诸侯皮弁以听朔于太庙何休注公羊亦云祖庙范氏所以不从何郑之説而言祢庙者以此传十六年四不视朔有明文曰诸侯受乎祢庙也此传自言祢庙范不得违非范之自出意见也但祢庙实不可通故礼记孔疏曰谷梁传云诸侯受乎祢庙与礼非也
　　传天子不以告朔而丧事不数也注皆不用也下○各本皆有不数所右也五字陆氏释文于此处有数所古反后人误以为注接写于下且衍不字又讹古为右讹反为也今改正
　　公伐邾疏哀二年春王二月○监本脱春字今增公子遂防雒戎于暴疏故重言公子以详之○【臣召南】按谷梁无传疏所言亦是推测之辞其实两事皆受君命而出故直叙为两事耳左氏谓书公子为珍之最为无据遂平生有何善状而圣经珍之乎
　　宋人杀其大夫司马宋司城来奔传○【臣浩】按左传司马公子卬也司城荡意诸也经书其官皆贵之公羊仍执三世内娶之説谷梁则以为无君之辞三传不同如此














　　春秋谷梁传注疏巻十考证
<经部,春秋类,春秋谷梁传注疏>
　　钦定四库全书
　　春秋谷梁注疏卷十一【起文公九年尽十八年】
　　晋范甯集解　唐陆徳眀音义　杨士勋疏
　　九年春毛伯来求金
　　求车犹可求金甚矣注凯曰求俱不可在丧尤甚不称使者天子当丧未君也疏【注释曰求赙亦在丧不言尤甚者在丧有赙无金故求赙比求金为轻求车不在丧又可于求赙故云求车犹可凯云在防求金尤甚】
　　夫人姜氏如齐注归寜
　　二月叔孙得臣如京师
　　京大也师众也言周必以众与大言之也疏【释曰不发于桓九年者内之于京师始于此故发之季姜非鲁女故彼处不发虽略不发亦同此可知也】
　　辛丑葬襄王
　　天子志崩不志葬举天下而葬一人其道不疑也志葬危不得葬也注不得备礼葬疏【释曰重发者桓王七年始葬襄王则七月而葬嫌异故重发之也】日之甚矣其不葬之辞也注王室微弱诸侯无复往防葬音义【复扶又反】疏【注释曰鲁不防葬则无由得书而云王室微弱诸侯无复往防葬者天子志崩不志葬而又书日是不葬之辞故知诸侯无复往防者也其实鲁卿往防始书若不防则不当书也故春秋之世有十二王志崩者有九书葬者唯五耳良由王室不赴诸侯不防故也志崩有九者平王桓王恵王襄王匡王定王简王灵王景王是也书葬有五者桓王襄王匡王简王景王是也其荘王僖王顷王三者不志崩为不赴故也然则天子不合书葬鲁史书之者欲见周室之衰不得备礼而葬因遣使往防则録之若不遣使则葬不明故不録也称不志葬者据治平之日正法言之也】
　　晋人杀其大夫先都
　　三月夫人姜氏至自齐
　　卑以尊致病文公也注夫人行例不致乃以君礼致刺公宠之过音义【刺七赐反】疏【注释曰范氏例云夫人行有十二例时此致而书月者盖以非礼而致故书月以刺之余不书月者当条皆有义耳夫人行十二者文姜七如齐再如莒是九也夫人姜氏防齐侯于阳谷十也夫人姜氏防齐侯于卞十一也并数此夫人姜氏是十二也徐邈云卑以尊致者文公娶齐大夫女为妻故初逆姜氏不称夫人今致以夫人礼与逆自违故疾公也范云夫人行例不致乃以君礼致刺公宠之过则与徐异也】
　　晋人杀其大夫士縠及箕郑父音义【箕居其反】
　　称人以杀诛有罪也郑父累也
　　楚人伐郑
　　公子遂防晋人宋人衞人许人救郑
　　夏狄侵齐
　　秋八月曹伯襄卒
　　九月癸酉地震
　　震动也地不震者也震故谨而日之也注谷梁説曰大臣盛将动有所变疏【注释曰范例云地震五例日故此亦日也何休徐邈并云由公子遂阴为阳行専政之所致今范引谷梁説曰大臣盛将动有所变则与二説同理亦无妨】
　　冬楚子使萩来聘音义【萩子遥反又子小反或作菽左氏作椒】
　　楚无大夫注无命卿其曰萩何也以其来我襃之也疏【释曰既襃之而书名所以不称氏者公羊云许夷狄者不一而足理或然也】
　　秦人来归僖公成风之襚
　　秦人弗夫人也注言秦人弗以成风为夫人故不言夫人即外之弗夫人而见正焉注见不以妾为妻之正音义【见贤遍反】
　　葬曹共公音义【共音恭】
　　十年春王三月辛卯臧孙辰卒
　　夏秦伐晋
　　楚杀其大夫宜申注僖四年曰楚无大夫而今云杀其大夫者楚本祝融之后季连之胄也而国近南蛮遂渐其俗故弃而夷之今知内附中国亦转强大故进之音义【冑直又反国近附近之近】疏【注楚本至胄也释曰国语与楚世家文也】
　　自正月不雨至于秋七月
　　厯时而言不雨文不闵雨也不闵雨者无志乎民也
　　及苏子盟于女栗注女栗某地苏子周卿士音义【女音汝】冬狄侵宋
　　楚子蔡侯次于厥貉注厥貉某地也音义【貉亡白反】
　　十有一年春楚子伐麇音义【麇九伦反】
　　夏叔彭生防晋郤缺于承匡注承匡宋地音义【缺苦悦反】秋曹伯来朝音义【朝直遥反】
　　公子遂如宋
　　狄侵齐
　　冬十月甲午叔孙得臣败狄于咸音义【败必迈反咸音咸】不言帅师而言败何也注据僖元年公子友帅师败莒师于丽获莒挐称帅师音义【丽力知反挐女居反】直败一人之辞也一人而曰败何也以众焉言之也注言其力足以敌众疏【释曰公子友与莒挐战唯一人相敌亦是直败一人彼言帅师此不言者季子与莒挐并将军众而行之虽决胜负以其俱有徒众故经书帅师今叔孙与鲁之众止敌一人故但言败不言帅师也】曰长狄也弟兄三人佚宕中国注佚犹更也音义【佚大结反更也宕本又作害更音庚】瓦石不能害注肌肤坚强瓦石打擿不能损音义【强其丈反擿直只反】叔孙得臣防善射者也射其目身横九亩注广一步长百步为一亩九亩五丈四尺音义【射其食亦反下注同广古旷反长直亮反】疏【注释曰春秋考异邮云兄弟三人各长百尺别之国欲为君何休云长百尺范云五丈四尺者防纬之书不可悉信以此云身横九亩故知是五丈四尺也杜预注左氏云三丈准约国语仲尼称僬侥长三尺大者不过数之十非经正文故范所不信】断其首而载之眉见于轼注兵车之轼髙三尺三寸音义【断丁管反见贤遍反轼音式】疏【注知者考工记云兵车之广六尺有六寸又以其广之半为之轼崇是轼髙从上而下去车版三尺三寸横施一木名之曰轼也】然则何为不言获也注据莒挐言获曰古者不重创不禽二毛故不言获为内讳也注不重创恤病也不禽二毛敬老也仁者造次必于是颠沛必于是故为内讳也既射其目又断其首为重创髪白为二毛音义【重直用反注同创初羊反为内于伪反造七报反沛音贝】疏【释曰或以春秋本自不应书经何讳之有谷梁以不重创为讳其理非也今知不然者以长狄兄弟更害中国祸害为深得臣能立功于一时而标名于万代其庸大矣若其不讳何以不书且晋获潞子尚书于经鲁获长狄弃而不録详内略外之义岂其然哉知内讳之言为得其实也】其之齐者王子成父杀之则未知其之晋者也疏【释曰公羊云兄弟三人一者之齐一者之鲁一者之晋何休云鲁成就周道之封齐晋霸尊周室之后长狄别之三国皆欲为君象周衰礼义废大人无辅助有夷狄行范虽不何説理亦无妨之鲁者叔孙得臣杀之之齐者王子成父杀之谓其之晋者史不记未知杀者姓名是谁也】
　　十有二年春王正月郕伯来奔音义【郕音成】
　　伯来朝注僖二十七年称子今称伯盖时王所进音义【朝直遥反】
　　二月庚子子叔姬卒
