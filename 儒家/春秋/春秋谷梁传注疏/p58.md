<!-- { "loadSidebar": true } -->
　　日入易无楚也易无楚者壊宗庙徙陈器挞平王之墓注郑嗣曰陈器乐县也礼诸侯轩县言吴人壊楚宗庙徙其乐器鞭其君之尸楚无能抗御之者若曰无人也音义【易以豉反壊音怪挞上逹反县音抗苦浪反御鱼吕反】何以不言灭也注据宗庙既毁乐器已徙则是灭也欲存楚也其欲存楚奈何昭王之军败而逃父老送之曰寡人不肖亡先君之邑父老反矣何忧无君寡人且用此入海矣父老曰有君如此其贤也以众不如吴以必死不如楚注雍曰吴胜而骄楚败而奋音义【肖音笑奋方问反】相与撃之一夜而三败吴人复立注楚复立也音义【败必迈反复扶又反】何以谓之吴也注据战称子狄之也何谓狄之也君居其君之寝而妻其君之妻大夫居其大夫之寝而妻其大夫之妻葢有欲妻楚王之母者不正乘败人之绩而深为利居人之国故反其狄道也
　　五年春王三月辛亥朔日有食之
　　夏归粟于蔡注蔡侯比年在楚又为楚所伐饥故诸侯归之粟
　　传诸侯无粟诸侯相归粟正也孰归之诸侯也不言归之者专辞也注不言归之者主名若独是鲁也义迩也注言此是迩近之事故不足具列诸侯
　　于越入吴注旧说于越夷言也春秋即其所以自称者书之见其不能慕中国故以本俗名自通音义【见贤徧反】六月丙申季孙意如卒注例曰大夫不日卒恶也意如逐昭公而日卒者眀定之得立由乎意如春秋因定之不恶而书日以示讥亦由公子翚非桓之罪人故于桓不贬音义【恶乌路反翚许韦反】
　　秋七月壬子叔孙不敢卒
　　冬晋士鞅帅师围鲜虞
　　六年春王正月癸亥郑游速帅师灭许以许男斯归二月公侵郑公至自侵郑
　　夏季孙斯仲孙何忌如晋注仲孙忌而曰仲孙何忌甯所未详公羊曰讥二名
　　秋晋人执宋行人乐祁犂
　　冬城中城
　　传城中城者三家张也注大夫称家三家仲孙叔孙季孙也三家侈张故公惧而脩内城讥公不务徳政恃城以自固音义【张如字一音下亮反注同】疏【释曰释之异辞何也凡城之志皆讥于冬城诸及防解可城言间隙无事理实有讥今不释恐同彼言志城之中虽得间隙复有畏张侈之患还与皆讥之义同或是义与可城同也】或曰非外民也
　　季孙斯仲孙忌帅师围郓
　　七年春王正月
　　夏四月
　　秋齐侯郑伯盟于咸音义【咸音咸】
　　齐人执衞行人北宫结以侵衞
　　传以重辞也衞人重北宫结注齐以衞重结故执以侵之若楚执宋公以伐宋凡言以皆非所宜以疏【释曰前注云以有二义今注即云凡言以皆非所宜以是一义而曰二何解楚执宋公两君相执以言重辞别于凡以今此君而执臣眀以国重不言与二君共例故发例同之二义已见故注更言凡以而起义解以者不以者不止释此文】
　　齐侯衞侯盟于沙注沙地
　　大雩
　　齐国夏帅师伐我西鄙
　　九月大雩
　　冬十月
　　八年春王正月公侵齐公至自侵齐
　　二月公侵齐注未得志故三月公至自侵齐
　　传公如往时致月危致也徃月致时危往也往月致月恶之也音义【恶乌路反】疏【释曰复发何解荘二十三年起例公行有危而书月今公伐齐有危危而书月一时之间再兴兵革危惧之理义例所详故重说以眀之】
　　曹伯露卒
　　夏齐国夏帅师伐我西鄙
　　公防晋师于瓦注瓦衞地也公至自瓦
　　秋七月戊辰陈侯柳卒音义【柳良久反】
　　晋士鞅帅师侵郑遂侵衞
　　葬曹靖公
　　九月葬陈懐公
　　季孙斯仲孙何忌帅师侵衞
　　冬衞侯郑伯盟于曲濮注曲濮衞地音义【濮音卜】
　　从祀先公
　　贵复正也注文公逆祀今还顺
　　盗窃寳玉大弓
　　传寳玉者封圭也注始封之圭大弓者武王之戎弓也注是武王征伐之弓周公受赐蔵之鲁注周公受赐于周蔵之鲁者欲世世子孙无忘周徳也非其所以与人而与人谓之亡注亡失也非其所取而取之谓之盗疏【释曰于经何例当之解经言饥止谓二谷不收包宣公之例五谷不收止在当文康馑无例应之今因盗而发亡例经无应之或说非其所以与人谓之亡是梁伯所行也梁伯受国于天子不能抚其民人而自失之夫国之利器不可以示人权之可守焉得虚假君贪色好酒耳目不能聪眀上无正长之治大臣背叛而国外奔因若自灭故谓之亡此可以应其义】
　　九年春王正月
　　夏四月戊申郑伯虿卒音义【虿丑迈反】
　　得寳玉大弓注杜预曰弓玉国之分器也得之足以为荣失之足以为辱故重而书之音义【分扶问反】
　　传其不地何也疏【释曰据何文而责地解此据获物言地经言战于大棘获宋华元宜防上地故据彼责此】寳玉大弓在家则羞不目羞也注国之大寳在家则羞也况陪臣专之乎耻甚而不目其地疏【注释曰下或曰阳虎以解众也还是陪臣何以异之解上说不目羞明失之为辱得之为荣荣而言地地是陪臣之所居鲁能夺陪臣之得可以眀免耻何为不地夫以千乗之国而受辱于陪臣虽得为荣书地则耻或曰之义得非鲁力也阳虎窃国重寳非其所用畏众之讨送纳归君故书而记之】恶得之注恶于何也音义【恶音乌注同】得之堤下或曰阳虎以解众也音义【堤丁兮反又音蹄】
　　六月葬郑献公
　　秋齐侯衞侯次于五氏注五氏晋地
　　秦伯卒
　　冬葬秦哀公
　　十年春王三月及齐平注平前八年再侵齐之怨夏公防齐侯于颊谷音义【頬古协反左作夹谷】公至自颊谷传离防不致注雍曰二国防曰离各是其所是非其所非然则所是之是未必是所非之非未必非未必非者不能非人之真非未必是者不能是人之真是是非纷错则未有是是非不同故曰离离则善恶无在善恶无在则不足致之于宗庙何为致也危之也危之则以地致何也为危之也其危奈何曰颊谷之防孔子相焉两君就坛两相相揖注将欲行盟防之礼音义【为危于伪反相焉息亮反下两相同坛徒丹反封土曰坛】齐人鼓噪而起欲以执鲁君注羣呼曰噪音义【噪素报反呼火故反】孔子歴阶而上不尽一等而视归乎齐侯注阶防坛之阶曰两君合好夷狄之民何为来为命司马止之注两君防合以结亲好而齐人欲执鲁君此无礼之甚故谓之夷狄之民司马主兵之官使御止之音义【好呼报反注同御鱼吕反】齐侯逡巡而谢曰寡人之过也退而属其二三大夫曰夫人率其君与之行古人之道二三子独率我而入夷狄之俗何为注属语也夫人谓孔子也齐人欲执鲁君是夷狄之行音义【逡七旬反属意欲反夫人音扶语鱼吕反之行下孟反】罢防齐人使优施舞于鲁君之幕下注优俳施其名也幕帐欲嗤笑鲁君音义【幕音莫俳皮皆反嗤尺之反】孔子曰笑君者罪当死使司马行法焉首足异门而出齐人来归郓讙阴之田者葢为此也注何休曰齐侯自颊谷归谓晏子曰寡人获过于鲁侯如之何晏子曰君子谢过以质小人谢过以文齐尝侵鲁四邑请皆还之音义【讙好官反为于伪反】因是以见虽有文事必有武备孔子于颊谷之防见之矣音义【以见贤徧反】疏【一防之怒三军自降若非孔子必以白刃丧其胆胲矣敢直视齐侯行法杀戮故于颊谷之防见之矣后世慕其风轨钦其意气者忽若如是毛遂之亢楚王蔺子之胁秦王俱展一夫之勇不惮千乗之威亦善忠臣之鲠骨是贤亚圣之义勇】
　　晋赵鞅帅师围衞
　　齐人来归郓讙龟阴之田
　　叔孙州仇仲孙何忌帅师围郈注郈叔孙氏邑音义【郈音后】
　　秋叔孙州仇仲孙何忌帅师围郈
　　宋乐大心出奔曹宋公子地出奔陈
　　冬齐侯衞侯郑游速防于安甫注安甫地名
　　叔孙州仇如齐
　　宋公之弟辰暨宋仲佗石彄出奔陈注辰为佗所强故曰暨音义【暨其器反佗大河反彄古侯反强其丈反】
　　十有一年春宋公之弟辰及仲佗石彄公子地自陈入于萧以叛
　　传宋公之弟辰未失其弟也注言辰未有失其为弟之道故书弟以罪宋公疏【释曰案辰以前年出奔离骨肉之义今嵗入邑有叛国之罪失弟之道彰于经文而曰未失何也解公不能制御彊臣以抚其弟而使二卿胁以外奔故着暨以表彊辞称弟以见罪罪在仲石亦可知矣今而入国两子之情非辰之意书及而辨尊卑言弟以显无失然则自陈之力力由二卿入萧之叛専归仲石故重发例以明无罪】及仲佗石彄公子地以尊及卑也自陈陈有奉焉尔入于萧以叛注萧宋邑入者内弗受也以者不以也叛直叛也
　　夏四月
　　秋宋乐大心自曹入于萧注入萧从叛人叛可知故不书叛
　　冬及郑平注平六年侵郑之怨例曰盟不日者渝盟恶之也取夫详略之义则平不日者亦有恶矣葢不能相结以信音义【渝羊朱反变也恶之乌路反下同夫音符】
　　叔还如郑莅盟音义【还音旋】
　　十有二年春薛伯定卒
　　夏葬薛襄公
　　叔孙州仇帅师堕郈音义【堕许规反毁也】
　　传堕犹取也注陪臣专强违背公室恃城为固是以叔孙堕其城若新得之故云堕堕犹取也堕非训取言今但毁其城则郈永属己若更取邑于他然音义【背音佩】疏【注释曰言堕犹取也即其训而曰非者何休难云当言取不言堕实壊耳无取于训诂郑君如此释之今经堕其为义】
　　衞公孟彄帅师伐曹
　　季孙斯仲孙何忌帅师堕费音义【费音秘】
　　秋大雩
　　冬十月癸亥公防齐侯盟于黄
　　十有一月丙寅朔日有食之
　　公至自黄
　　十有二月公围成
　　非国言围围成大公也注以公之重而伐小邑则为耻深矣故大公之事而言围使若成是国然疏【注释曰案例国曰围今邑而言围则大都大都则皆是国而曰小邑何解经书公眀成非小是故言围公一国之贵重成三家之大邑邑比于国为细拟公为小比于凡邑则大矣故书曰围】
　　公至自围成
　　传何以致危之也何危尔边乎齐也注边谓相接
　　十有三年春齐侯次于垂葭音义【葭音加】
　　夏筑蛇渊囿注蛇渊地名音义【囿音又】
　　大搜于比蒲音义【比音毗】
　　衞公孟彄帅师伐曹
　　秋晋赵鞅入于晋阳以叛
　　以者不以者也叛直叛也疏【释曰不解入而重发叛例何解赵鞅自入己邑不従外入入者内弗受也以其无君命于义不受同书入之非専不受故但释其叛非实叛故下书归眀之非叛而书叛书叛非真叛也故复发也】
　　冬晋荀寅士吉射入于朝歌以叛音义【射食夜反又食亦反】晋赵鞅归于晋
　　此叛也其以归言之何也注据叛恶而归善贵其以地反也贵其以地反则是大利也非大利也许悔过也许悔过则何以言叛也以地正国也注地谓晋阳也葢以晋阳之兵还正国也公羊曰逐君侧之恶人以地正国则何以言叛注据是善事其入无君命也注凯曰专入晋阳以兴兵甲故不得不言叛实以驱恶而安君则释兵不得不言归春秋善恶必着之义
　　薛弑其君比音义【比必履反又毗志反】疏【释曰不日月者何解言剽不正其日何则庶子为君而被弑则不日而月之曰诸侯时卒恶之宜从此例薛比书时亦其恶也】
　　十有四年春衞公叔戍来奔
　　晋赵阳出奔宋音义【晋赵阳左氏作衞赵阳】
　　二月辛巳楚公子结陈公孙佗人帅师灭顿以顿子牂归音义【佗徒河反又如字牂作郎反】
　　夏衞北宫结来奔
