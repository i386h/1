<!-- { "loadSidebar": true } -->
　　初始也注遂以为常谷梁子曰舞夏天子八佾诸公六佾诸侯四佾注言谷梁子者非受于师自其意也夏大也大谓大雉大雉翟雉佾之言列八人为列又有八列八八六十四人也竝执翟雉之羽而舞也天子用八象八风诸公用六降杀以两也不言六佾者言羽则佾在其中眀妇人无武事独奏文乐音义【舞夏户雅反注及下同佾音逸列也杀色界反】疏【注释曰礼有文舞有武舞文舞者羽籥是也武舞者干戚是也凡舞所以象人之德故襄二十九年左称吴季札观乐见舞韶箾者曰德至矣哉大矣如天之无不帱也如地之无不载也虽甚盛徳其蔑以加于此矣是其证也今仲子特为筑宫而祭之妇人既无武事不应得用干戚故云独奏文乐何休徐邈之等竝同范説则是相为然】初献六羽始僭乐矣注下犯上谓之僭音义【僭子念反】尸子曰舞夏自天子至诸侯皆用八佾初献六羽始厉乐矣注言时诸侯僭侈皆用八佾鲁于是能自减厉而始用六谷梁子言其始僭尸子言其始降音义【侈昌是反又尺是反】
　　邾人郑人伐宋注邾主兵故序郑上
　　螟音义【螟亡丁反】
　　虫灾也甚则月不甚则时注甚则即尽不及歴月礼月令曰仲春行夏令则虫螟为害
　　冬十有二月辛巳公子彄卒注杜预曰大夫书卒不书葬葬者自其臣子事非公家所及音义【彄苦侯反】
　　隠不爵命大夫其曰公子彄何也注据八年无侅卒不称公子先君之大夫也注隠不成为君故不爵命大夫公子不为大夫则不言公子也疏【释曰公子益师亦是先君之大夫而独言公子彄者益师有罪而不日故略之彄无罪而文详故因见爵命之例其实益师亦先君之大夫也】
　　宋人伐郑围长葛注长葛郑邑围例时疏【注释曰僖二十三年春齐侯伐宋围闵宣十二年春楚子围郑是也但此为久围故谨而月之耳或解上文日月者为公子彄卒此虽例时不可去上文日月其实日月不为围长葛也】
　　伐国不言围邑注据庄二年公子庆父帅师伐于余邱不言围也伐国不言围邑书其重也此其言围何也久之也注宋以此冬围之至六年冬乃取之古者师出不逾时重民之命爱民之财乃暴师经年仅而后克无仁隠之心而有贪利之行故围伐兼举以明之音义【暴歩卜反本或作曝暴露也仅渠吝反行下孟反】疏【释曰伐国不言围邑者举重也其言围者各有所为此则五年围六年乃取为久之故书围也僖六年齐侯以下伐郑围新城云着郑伯之罪也二十三年春齐侯伐宋围闵曰不正其以恶报恶也是书围者各有所为襄十二年莒人伐我东鄙围邰书围者为季孙宿救邰张夲也襄十六年齐侯伐我北鄙围成十七年齐侯伐我北鄙围桃齐高厚帅师伐我北鄙围防竝书围者为十八年诸侯同围之地也】伐不逾时战不逐奔诛不塡服注来服者不复塡厌之音义【塡音田复扶又反下同厌于甲反】苞人民殴牛马曰侵斩树木壊宫室曰伐注制其人民殴其牛马贼去之后则可还反树木斩不复生宫室壊不自成故其为害重也音义【殴邱于反注同壊音怪一戸怪反六年同】疏【释曰案左有钟鼔曰伐无曰侵公羊觕者曰侵精者曰伐又何休废疾云厩焚孔子曰伤人乎不问马今谷梁以苞人民为轻斩树木壊宫室为重是理道之不通也所以谷梁不从二者郑云苞人民殴牛马兵去则可以归还其为壊宫室斩树木则树木断不复生宫室壊不自成为毒害更重也是郑意亦以斩树木壊宫室为重是亦一家之义故与二不同】
　　六年春郑人来输平注杜预曰和而不盟曰平音义【输平失朱反堕也左氏作渝平】
　　输者堕也平之为言以道成也来输平者不果成也注春秋前鲁与郑平四年翚与宋伐郑故来絶鲁壊前平也音义【堕许规反壊毁之也】
　　夏五月辛酉公防齐侯盟于艾注艾鲁地隠行皆不致者明其当譲也音义【艾五盖反】疏【注释曰知非惰者以隠让国贤君不应终始俱惰眀为让不致也】
　　秋七月注无事书首月不遗时也他皆放此疏【注释曰九年云无事焉何以书不遗时也然则春秋四时具始得成年若阙一时不书首月则是遗时也】
　　冬宋人取长葛注前年冬围至今乃得之上有伐郑围长葛则郑邑可知故不系之郑
　　外取邑不志此其志何也久之也
　　七年春王三月叔姬归于纪注叔姬伯姬之娣至此归者待年于父母之国六年乃归媵之为言送也从也不与嫡俱行非礼也亲逆例时不亲逆例月许愼曰侄娣年十五以上能共事君子可以徃二十而御易曰归妹愆期迟归有时诗云韩侯取妻诸娣从之祁祁如云娣必少于嫡知未二十而徃也音义【娣徒细反女弟曰娣媵以证反又绳证反从才用反下同一音如字上时掌反共事音恭本亦作供愆起虔反取七喻反少诗照反下文及注同】疏【注释曰六年乃归者伯姬二年嫁于纪叔姬此年始去故云六年也所引易文归妹九四爻辞也王弼云夫以不正无应而适人也必须彼道穷尽无所与交然后乃可以徃故愆期迟归以待时也其卦兑下震上所引诗者大雅韩奕之篇引此二文者言夫人有侄娣必当少于嫡知未二十而徃也一解引易者证待年于父母国不与嫡俱行也】
　　其不言逆何也注据庄二十七年莒庆来逆叔姬言逆逆之道微无足道焉尔注逆者非卿
　　滕侯卒
　　滕侯无名注自无名非贬之音义【滕徒登反】疏【释曰左氏以滕侯无名为未同盟故薨不得以名赴公羊云滕侯何以不名微国也微国则其称侯何春秋贵贱不嫌同号美恶不嫌同辞今谷梁以为用狄道也故无名者若左氏以为未同盟故不名何为春秋之内亦有不盟而书名者若公羊以为微国不名则邾子克许男新臣何以名故谷梁子以为用狄道也本来无名字】少曰世子长曰君狄道也其不正者名也注戎狄之道年少之时称曰世子长立之号曰君其非正长嫡然后有名尔责滕侯用狄道也音义【长曰下丈反注同嫡本又作适丁歴反】
　　夏城中邱注城例时中邱鲁地
　　城为保民为之也注建国立城邑有定所髙下大小存乎王制刺公不脩勤徳政更造城以安民音义【为于伪反下为之同刺七赐反】疏【注释曰礼记王制无此文言存乎王制者谓王者之法制也髙下者考工记云王宫门阿之制五雉宫隅之制七雉城隅之制九雉门阿之制以为都城之制宫隅之制以为诸侯之城制是也大小者即左云大都不过参国之一中五之一小九之一是也此城中邱与九年夏城郎例时者功役之事总指天象故也】民众城小则益城益城无极凡城之志皆讥也注夫保民以徳不以城也如民众而城小辄益城是无限极也此凡例施之于城内邑
　　齐侯使其弟年来聘注聘例时凡聘皆使卿执玉帛以相存问疏【注释曰此齐侯使弟年下冬天王使凡伯皆不书月故例时也礼小聘曰问使大夫大聘使卿此既名见于经眀是卿也案礼聘则执玉以致命执帛以致享故云执玉帛以相存问】
　　诸侯之尊兄弟不得以属通注礼非始封之君则臣诸父昆弟匹敌之称人臣不可以敌君故不得以属通所以逺别贵贱尊君卑臣之义音义【称尺证反别彼列反下同】其弟云者以其来接于我举其贵者也注弟是臣之亲贵者殊别于凡庶疏【释曰叔肸称弟云贤也此年称弟云举其贵者则称弟有二义也】
　　秋公伐邾
　　冬天王使凡伯来聘注凡氏伯字上大夫也戎伐凡伯于楚丘以归
　　凡伯者何也天子之大夫也国而曰伐此一人而曰伐何也大天子之命也注伐一人而同一国尊天子之命戎者衞也戎衞者为其伐天子之使贬而戎之也楚邱衞之邑也以归犹愈乎执也注夫天子之使过诸侯诸侯当候在疆埸膳宰致饩司里授馆犹惧不敬今乃执天子之使无礼莫大焉昭十二年晋伐鲜虞曰晋狄之也今不曰衞伐凡伯乃变卫为戎者伐中国之罪轻故称国以狄晋执天子之使罪重故变衞以戎之以一人当一国讳执言以归皆尊尊之正义春秋之微防音义【之使所吏反注同愈羊主反过古卧反上古禾反疆本又作壃亦作强音姜埸音亦饩许气反牲腥曰饩鲜音仙】疏【释曰麋信云不言夷狄独言戎者因衞有戎邑故也范意或然注释曰国语云定王使单襄公聘于宋遂假道于陈以聘于楚陈人候不在疆膳宰不致饩司里不授馆单子归以告王曰陈侯不有大咎国必亡王曰何故对曰云云是弃先王之法制也周之秩官有之敌国宾至司里授馆甸人积薪膳宰致飱廪人献饩賔入如归今臣承王命以过陈司事莫至是蔑先王之官也是文出于彼】
　　八年春宋公衞侯遇于垂注垂衞地
　　不期而防曰遇遇者志相得也
　　三月郑伯使宛来归邴注凡有所归例时邴郑邑音义【宛于阮反邴彼病反一音丙左氏作祊】疏【注释曰宣十年春齐人归我济西田定十年夏齐人来归郓讙龟隂之田竝不书月故知例时也此月者为下入邴月也一解以擅易天子之田故谨而月之也】名宛所以贬郑伯恶与地也注去其族恶擅易天子邑音义【恶乌路反注及下同去起吕反擅市战反】
　　庚寅我入邴注徐邈曰入承郑归邴下嫌内外文不别故着我以明之音义【别彼列反】
　　入者内弗受也日入恶者也邴者郑伯所受命于天子而祭泰山之邑注王室微弱无复方岳之防诸侯骄慢亦废朝觐之事故郑以汤沐之邑易鲁朝宿之田也诸侯有大功盛徳于王室者京师有朝宿之邑泰山有沐浴之邑所以供祭祀也鲁周公之后郑宣王母弟若此有赐邑其余则否许慎曰若令诸侯京师之地皆有朝宿之邑周有千八百诸侯尽京师之地不足以容不合事理音义【复扶又反废朝直遥反下同觐巨靳反诸侯春见天子曰朝秋见曰觐令力呈反】疏【释曰重发者嫌易田与兵入异故重以明之注周有至事理释曰孝经说文】
　　夏六月己亥蔡侯考父卒
　　诸侯日卒正也疏【释曰重之者宋公起例之始蔡侯嫌爵异故重以眀之举此二者足以包宿男故宿男不复也】
　　辛亥宿男卒
　　宿微国也未能同盟故男卒也疏【释曰杜预以元年盟于宿宿亦与盟则以宿为宿男之国此云未能同盟则以彼宿为地名与杜异也】
　　秋七月庚午宋公齐侯衞侯盟于瓦屋注宋序齐上王爵也瓦屋周地
