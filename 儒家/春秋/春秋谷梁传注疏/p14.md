<!-- { "loadSidebar": true } -->
　　九月宋人执郑祭仲注祭氏仲名执大夫有罪者例时无罪者月此月者为下盟○【臣召南】按公羊贤祭仲能行权而不名最乖大义范注祭氏仲名从杜氏左注也至云此月为下盟其实书时书月不关有罪无罪如祭仲者本自有罪书月以执安见其非贬乎
　　郑忽出奔卫疏此年书名表其失国○监本误作表失其国今改正
　　公会纪侯莒子盟于曲池○曲池公羊经作殴蛇纪侯左传经作侯
　　公防纪侯郑伯其不地于纪也注郑君曰纪当为己谓在鲁也字之误耳时在龙门城下之战廹近故不地○【臣召南】按龙门之战本于说公羊家汉书五行志董仲舒言四国伐鲁大破之于龙门注韦昭曰龙门鲁郊门也即是其事左但云不书所战后也似此役战于别国不渉鲁境谷梁但曰于纪焉知不战于纪地乎公羊曰何以不地近也何注曰亲战龙门兵攻城池尤危故耻之公谷二义毎相近此范注所以取郑氏纪当为己之说也
　　其不地于纪也疏春秋考异邮云一段○监本误刋于由外言之也句注下今改正
　　无氷无氷时燠也○监本误刋注疏于文之前今改正
　　乙亥尝御廪之灾不志此其志何也以为唯未易灾之余而尝【句】可也志【句】不敬也【句】○【臣召南】按此范注所引郑嗣説读法如此若徐邈读而尝可也为句志不敬也为句范所不取疏已言之矣【臣照】按郑嗣以可也志为句固卼□不安徐邈以可也属上文为一句既曰可也又何以云志不敬亦宜范杨之不从也窃谓可也可字乃何字之讹云此其志何也以为唯未易灾之余而尝又设为问者曰何也乃云志不敬也似觉文义稍协
　　三宫米而藏之御廪疏诸侯夫人三宫也○夫人监本讹作大夫今改正【臣召南】按左云书不害也杜注曰既戒日致斋廪虽灾苟不害嘉谷则祭不应废故书以示法是无讥也公谷之说皆讥其不敬义胜左氏
　　郑世子忽复归于郑反正也疏反正也者释其称世子也○监本误刋此十一字于上文天王使家父来求车疏末今改正
　　许叔入于许注进无王命退非父授故不书曰归同之恶入○【臣召南】按左隠十一年郑入许使许大夫许叔居许东偏许已失国矣至此郑庄死忽突争立郑国大乱许叔始得鸠集余民复其先业事机间不容髪岂得责以上请王命从容归国乎中兴之君续坠绪于既絶责以父授尤理之必无者也下文突入于栎疏复引许叔与齐小白一例圣经之意断断不然但如左説叔本居许东偏叔本未出经何缘书其入似隠十一年以后十数年中必有为郑所逼出奔避难之事至此复归前史失载左亦从而缺畧耳
　　公及邾仪父盟于趡○监本脱公字今添

　　春秋谷梁注疏卷四考证
<经部,春秋类,春秋谷梁传注疏>
　　钦定四库全书
　　春秋谷梁注疏卷五【起庄公元年尽十八年】
　　晋范甯集解　唐陆徳明音义　杨士勋疏
　　庄公疏【鲁世家庄公名同桓公之子以庄王四年即位諡法胜敌克壮曰庄】
　　元年春王正月
　　传继弑君不言即位正也疏【释曰桓继弑即位非正故此言正以明之】继弑君不言即位之为正何也注据君不絶曰先君不以其道终则子不忍即位也
　　三月夫人孙于齐注桓公夫人文姜也哀姜有杀子之罪轻故僖元年曰夫人氏之丧至自齐去姜以贬之文姜有杀夫之罪重故去姜氏以贬之此轻重之差音义【孙音逊本亦作逊去起吕反下去姜氏同】
　　传孙之为言犹孙也注孙孙遁而去音义【遁徒困反】讳奔也接练时録母之变始人之也注夫人初与桓俱如齐今又书者于练时感夫人不与祭故始以人道录之音义【与祭音豫】疏【注释曰既以人道録之又不言氏姓贬之者公以练祭感母不与故以人道録之但以妻杀夫罪同至逆不可不贬故又以人道絶之所以进退见法也计桓公以十八年四月薨至此年三月未是练时而云练祭感母不与者至四月则当练今方至练故感之而思母故何休云月者起练祭左右是其意亦以四月为练也】不言氏姓贬之也人之于天也以道受命于人也以言受命注臣子则受君父之命妇受夫之命不若于道者天絶之也注若顺不若于言者人絶之也臣子大受命注言义得贬夫人疏【释曰天之道臣事君子事父妻事夫也夫者妻之天故曰人之于天也以道受命谓事夫之道也臣子之法当受君父教令故曰于人也以言受命不若于道者天絶之也谓文姜杀夫是不顺于道故天当絶之不若于言者人絶之也谓臣子不顺君父之命则君父当絶之臣子大受命谓君父既絶夫人臣子受君父之命故不得不贬也其注云臣子则受君父之命者解经中以言受命也云妇受夫之命者解以道受命也恐此説非也但旧为此解不得不述或当人之于天也以道受命谓顺天道以事夫也于人也以言受命谓臣受君命也不顺于道者天絶之天道妻当事夫今夫人反弑公是不顺天也故天絶之不顺于言者人絶之谓妇当受夫之命夫人不受夫命是不顺人也故人絶之臣子大受命者臣谓羣下子谓庄公上受命于天下受命于君是大受命也以其受君天之命故臣子得贬退夫人也】
　　夏单伯逆王姬注单姓也伯字音义【单音善单姓伯字左氏以为王卿士逆王姬左氏作送王姬】
　　单伯者何吾大夫之命乎天子者也命大夫故不名也注诸侯嵗贡士于天子天子亲命之使还其国为大夫者不名天子就其国命之者以名氏通也疏【注释曰知诸侯贡士于天子者称国髙在又何休云大国举三人次国举二人小国举一人是有贡士之法今单伯天子命大夫故不名知书名者就国命之】其不言如何也注据僖三十年公子遂如京师言如其义不可受于京师也其义不可受于京师何也曰躬君弑于齐使之主婚姻与齐为礼其义固不可受也注礼尊卑不敌天子嫁女于诸侯必使同姓诸侯主之鲁桓亲见杀于齐若天子命使为主则非礼大矣春秋为尊者讳故不可受之于京师音义【弑又作杀为尊于伪反下为之筑同】疏【注释曰天子嫁女于诸侯必使同姓诸侯主婚之意者天子与诸侯尊卑不敌若行君臣之礼则废婚姻之好若行婚姻之好则废君臣之礼故使诸侯主之】
　　秋筑王姬之馆于外
　　筑礼也于外非礼也注外城外也疏【释曰左氏以为筑于外礼也此云非礼者以主王姬者必自公门出今筑之于外则是营卫不固是轻王女故云非礼谓非正礼耳于变礼则通也】筑之为礼何也主王姬者必自公门出注公门朝之外门主王姬者当设几筵于宗庙以俟迎者故在公门之内筑王姬之馆音义【朝直遥反下于朝同迎鱼敬反下同】于庙则已尊于寝则己卑为之筑节矣筑之外变之正也筑之外变之为正何也仇雠之人非所以接婚姻也衰麻非所以接弁冕也注亲迎祭服者重婚姻也公时有桓之丧音义【衰七囘反弁皮彦反】疏【释曰礼称冕而亲迎是服祭服也弁冕者连言之周礼弁师掌王之五冕故亦通言之】其不言齐侯之来逆何也不使齐侯得与吾为礼也疏【释曰二十四年夏公如齐逆女云亲迎恒事也不志此其志何也不正其亲迎于齐也然则不言齐侯之来迎乃是常事不録而云不使齐侯得与吾为礼也者春秋之例得常不书庄公亲迎是礼而书故知非其逆于齐也今王姬嫁于齐而使鲁为主齐侯如鲁亲逆当合书经但齐是鲁讐不使齐侯得与君为礼故不书之耳旧解齐侯亲迎不至京师文王亲迎不至于洽则天子诸侯亲迎皆不至妇家矣今恐不然何者此时王姬鲁主婚故不至京师诗称亲迎于渭者为造舟为梁张本焉知文王不至大姒之家略举所疑遗诸来哲】
　　冬十月乙亥陈侯林卒
　　诸侯日卒正也疏【释曰重发之者此共锡命相连恐日月之为锡命而録故明之】
　　王使荣叔来锡桓公命注荣氏叔字天子之上大夫也礼有九锡一曰舆马二曰衣服三曰乐则四曰朱户五曰纳陛六曰虎贲七曰弓矢八曰鈇钺九曰秬鬯皆所以褒徳赏功也徳有厚薄功有轻重故命有多少何休曰桓弑逆之人王法所宜诛絶而反锡命悖乱天道故不言天王也文五年王使荣叔归含且赗则曰含者臣子之职也以至尊行卑事故不言天王也三月王使毛伯来防葬又曰刺比失礼故亦不言天王也案僖二十四年天王出居于郑不可最大矣礼天子既有赗含之制但讥二事共一使耳言且所以示讥一事无再贬之道也以天王之尊防人妾祖母之葬诚失礼矣孰若使任叔之子来聘使家父来求车之不可乎此三者皆言天王明非义之所存旧史有详略夫子因而弗革故知曲説虽巧致逺则滞矣音义【锡星歴反贲音奔鈇方胡反钺音越秬音巨黒黍鬯勅亮反香酒也悖补对反含胡暗反赗芳鳯反刺七赐反一使所吏反任音壬滞乃计反一本作泥】疏【注释曰九锡者出礼纬文也此九锡与周礼九命异何休注公羊既引九锡之文即云百里不过九命七十里不过七命五十里不过五命其意以九锡即是九命也今知何説非者案大宗伯以九仪之命正邦国之位一命受职命受服三命受位四命受器五命受则六命受官七命赐国八命作牧九命作伯其言与九锡不同明知异也今范引九锡之下直云皆所以褒徳赏功也徳有厚薄功有轻重故命有多少则亦以九锡异也但此九锡亦是赐命之类故引之或以范亦与何同恐非也白虎通云能安民者赐车马能富民者赐衣服能和民者赐乐则民众多者赐朱户能进善者赐纳陛能退恶者赐虎贲能诛有罪者赐鈇钺能征不顺者赐弓矢孝道备者赐秬鬯亦是有功特赐不闗九命之事也旧説解九锡之名一曰舆马大辂戎辂各一马二也二曰衣服谓衮也三曰乐则谓轩悬之乐也四曰朱户谓所居之室朱其户也五曰纳陛谓从中阶而升也六曰虎贲谓三百人也七曰弓矢彤玈之弓矢也八曰鈇钺谓大柯斧赐之専杀也九曰秬鬯之酒盛以圭瓉之中以祭祀也】
　　礼有受命无来锡命锡命非正也注赏人于朝与人共之当召而锡也周礼大宗伯职曰王命诸侯则傧之是来受命音义【朝直遥反傧必刃反】生服之死行之礼也生不服死追锡之不正甚矣疏【释曰文公逾年而赐成公八年乃赐桓公死后追赐三者异时嫌不得相防故竝皆发此追命失礼最大故以甚言之】
　　王姬归于齐
　　传为之中者归之也疏【释曰十一年王姬归于齐曰过我也此云为之中者归之发不同者此王姬由鲁而嫁故曰为之中者彼王姬非鲁主婚故直云过我也】
　　齐师迁纪郱鄑郚音义【郱步丁反鄑子移反郚音吾郱鄑郚三字为国名】纪国也邢鄑郚国也注此国以三言为名或曰迁纪于郱鄑郚注十年宋人迁宿曰迁亡辞也其不地宿不复见矣齐师迁纪四年复书纪侯大去其国者纪侯贤不与齐师之亡纪故变文以见义郱鄑郚之君无纪侯之贤故不复见従常例也若齐师迁纪于郱鄑郚当言于以明之又不应复书地当如宋人迁宿齐人迁阳或曰之説所未详音义【复扶又反见贤徧反下同】疏【注释曰此范难或曰之説言宿阳既亡不地则此亦不应复书地何书于郱鄑郚乎】
　　二年春王二月葬陈庄公
　　夏公子庆父帅师伐于余丘注庆父名字仲父
