<!-- { "loadSidebar": true } -->
　　五月于越败吴于檇李注檇李吴地音义【败必迈反檇音醉】吴子光卒
　　公防齐侯衞侯于牵注牵地音义【牵云贤反】公至自防秋齐侯宋公防于洮音义【洮他刀反】
　　天王使石尚来归脤注脤祭肉天子祭毕以之赐同姓诸侯亲兄弟之国与之共福音义【脤市轸反】
　　传脤者何也俎实也祭肉也生曰脤熟曰膰其辞石尚士也注辞犹书也音义【膰音烦本又作烦】何以知其士也天子之大夫不名石尚欲书春秋注欲著名于春秋谏曰乆矣周之不行礼于鲁也请行脤贵复正也疏【释曰从祀先公前有失正之文于后言贵复正今复正前无失正之文而曰贵复正何解复正之文虽同义须有异天王不行礼于鲁失正矣今由石尚而归脤美之故曰贵复正也】
　　衞世子蒯聩出奔宋音义【蒯聩苦怪反下五怪反】衞公孟彄出奔郑
　　宋公之弟辰自萧来奔注称弟犹未失为弟之行音义【行下孟反】
　　大搜于比蒲疏【释曰文承秋下注云城莒父云无冬者甯所未详然则大搜秋秋则常事常事不书书之者何即昭八年秋搜于红曰正也正所以讥不正后比蒲大搜失礼因此见正今定公以十三年大搜秋事而于夏行之失正至此十四年大搜书正以眀前不正也】
　　邾子来防公注防公于比蒲
　　城莒父及霄注无冬甯所未详疏【注释曰桓七年注云下无秋冬今不言下何解桓七年夏有人事而秋冬二时不书复无人事故云下今此上有秋下有人事而无冬故直云无冬不言下明冬宜在人事之上也】
　　十有五年春王正月邾子来朝音义【朝直遥反】
　　鼷防食郊牛牛死改卜牛注不言所食食非一处而至死音义【鼷音兮处昌虑反】
　　不敬莫大焉注定公不敬最大故天灾最甚疏【释曰凡防食牛莫敢不敬而曰莫大何解成七年鼷防食郊牛角过有司也改卜牛鼷防又食其角归罪于君皆道其所眀不敬之罪小今牛体徧食不敬之罪大也】
　　二月辛丑楚子灭胡以胡子豹归
　　夏五月辛亥郊注讥不时也
　　壬申公薨于高寝注髙寝宫名
　　传高寝非正也疏【释曰重发何解髙者大名嫌是路寝之流故发眀之】
　　郑罕逹帅师伐宋
　　齐侯衞侯次于渠蒢注渠蒢地也音义【蒢直居反】
　　邾子来奔丧
　　传丧急故以奔言之疏【释曰奔丧之制日行百里故言急所以申匍匐之情也】
　　秋七月壬申弋氏卒音义【弋氏羊职反哀公之母左氏作姒氏】
　　传妾辞也注不言夫人薨哀公之母也
　　八月庚辰朔日有食之
　　九月滕子来防葬注邾滕鲁之属国近则来奔丧逺则来防葬于长帅之丧同之王者书非礼音义【长丁丈反帅所类反】疏【注邾滕鲁之属国释曰将何据也解范荅薄氏云属国非私属五国为属属有长曹滕二邾世属服事我故谓之属○近则至非礼释曰若如此注意以奔丧为礼防葬为非然则王者之丧诸侯防出何文证若以防葬非礼何以范例云防葬四案经有三范总云防葬礼何解言奔丧丧急不言非礼可知诸侯自相防葬无释文但释天子之防葬云其志重天子之礼又曰在鄙上明其别于诸侯曰周人有丧鲁人有丧周人吊鲁人不吊周人责鲁人曰吾君亲之是以知王者之丧诸侯亲防之范云四四当为三古者四三皆积画字有误耳防葬礼也据释天子之大夫来防葬言者重天子之礼故范例举之不谓皆是礼也】
　　丁巳葬我君定公雨不克葬
　　葬既有日不为雨止礼也雨不克葬丧不以制也音义【为于伪反】疏【释曰重发何解顷熊夫人今此人君嫌礼异故发以眀之且彼言日中此言日下稷彼言而此言乃文竝不同释既不异义体相似】
　　戊午日下稷乃克葬注稷昃也下昃谓晡时音义【稷如字左氏作昃晡布吴反】
　　传乃急辞也不足乎日之辞也注宣八年注详矣疏【注释曰范例云克例有六则数何文以充之解郑伯克段一不克纳二雨不克葬日中而克葬各二是谓四通前二为六也】
　　辛巳葬定弋音义【定弋左氏作定姒】
　　冬城漆








　　春秋谷梁注疏卷十九
　　春秋谷梁传注疏卷十九考证
　　晋人执宋仲几于京师疏晋为监功之主因而执之○主因二字监本误作王国今改正
　　公即位传殡然后即位也疏嫌非周礼○监本误作兼不亦言今改正
　　九月大雩传未可以雩也疏邹衍吹律乃始谷生物谓之黍○【臣浩】按黍为五谷之首极寒之地犹能成熟自有天地即有其种诗言后稷之穑有稷有黍孟子言貊五谷不生惟黍生之岂至邹衍吹律而后有此谷乎寒谷复暖此就一地偶然之异不可以解经也
　　新作雉门及两观传虽不正也于美犹可也○刘敞曰传非也此自记事之体耳雉门先灾两观后灾不得不曰雉门及两观灾若不言及则似雉门之两观灾雉门乃无恙也既灾之后鲁人修旧理当先门门所出入者观则门饰也亦各顺其序而书之非圣人横出此意见也
　　公及诸侯盟于臯鼬传后而再防公志于后防也后志疑也○【臣召南】按上文书公防于召陵矣此盟复称公以防盟异处不同于首止葵邱也谓公志于后防其实不然若论畏楚则晋先不竞不但弱国若言鲁意定公方受国于季氏如晋又至河而复此防得与诸侯同盟乃其心所急欲遂者何故反迟疑乎
　　刘卷卒传贤之也○【臣召南】按寰内诸侯春秋例不书卒其尝同防盟来赴者则书之不关于贤不贤也
　　蔡侯以吴子及楚人战于伯举椘师败绩君不为匹夫兴师疏其如殷纣之罪被所不尽云云○【臣召南】按此数句不成文义必有讹脱但各本皆然无可考正疏意当云至于殷纣之罪毒痡四海所诛斩不能尽书耳
　　又疏论忠臣伤孝子之恩○监本脱论字今増
　　三月公至自侵齐往月致月恶之也○刘敞曰非也公如往时致月此则文公十三年冬公如晋十四年正月公至自晋是也是时公未至晋而衞侯防公于沓至晋而得其君盟盟而反郑伯又防公于棐一出而三国附最荣矣何以危致之也往月致时此则宣公十七年六月同盟于断道秋公至自防是也是时诸侯协心无有他变何以危往也往月致月此则僖公四年正月侵蔡蔡溃遂伐楚八月公至自伐楚是也是时齐桓主诸侯谷梁曰以伐楚致大伐楚最盛矣何以恶之也且谷梁欲言其危当得其危之状欲言其恶当指其恶之形今谓之危无状也谓之恶无形也设虚文而无实騐不可致诘非所以解经也故略举三事以彰其不然
　　宋公之弟辰及仲佗石彄公子地自陈入于萧以叛传未失其弟也○【臣浩】按此亦一偏之辞称弟则宋公之恶固显而辰之罪亦见据左则辰乃宋公母弟也【臣召南】按辰之奔陈犹可曰为仲佗石彄所胁廹也此年入萧以叛经书及仲佗石彄公子地岂非罪之魁乎据地叛君而犹曰未失其为弟此何说也
　　十有三年春齐侯次于垂葭○左氏经作齐侯衞侯次于垂葭【臣召南】按上年十二月公围成传曰何以致危之也何危尔边乎齐也传意必以公用大众攻围边邑故此年春齐侯即次于垂葭矣谷梁经脱卫侯故如是解
　　弋氏卒○弋字监本误作戈今改正








　　春秋谷梁传注疏卷十九考证
　　钦定四库全书
　　春秋谷梁注疏卷二十【起哀公元年尽十四年】
　　晋范集解　唐陆德明音义　杨士勋疏
　　哀公疏【鲁世家哀公名蒋定公之子敬王三十六年卽位十四年西狩获麟春秋终矣二十七年薨諡曰哀周书諡法恭仁短折曰哀】
　　元年春王正月公卽位
　　楚子陈侯随侯许男围蔡注随久不见者衰微也称侯者本爵俱侯土地见侵削故微尔定六年郑灭许今复见者自复也音义【不见贤遍反下复见同复扶又反】疏【注释曰僖二十年冬楚人伐随以来更不见经将是衰微不能自通于盟会故也本爵俱侯者随本侯爵自僖二十年见经至今俱侯明更不爲贬黜但土地见侵削故微尔昭八年楚师灭陈十一年楚师防蔡十三年诸侯会于平丘而复陈蔡故经书蔡侯庐归于蔡陈侯呉归于陈是有文见复也其许男则定六年郑游速帅师成许以许男斯归其间更无归文今许男复见经者明是许男自复】
　　鼷防食郊牛角改卜牛夏四月辛巳郊
