<!-- { "loadSidebar": true } -->
　　晋侯使荀防来乞师注将伐郑音义【防乌耕反】疏【释曰范别例云乞师例有三三者不释从例可知也乞例六者乞师五乞盟一并之为六乞师五者公子遂晋郤锜栾黡荀防士鲂是也乞盟一者郑伯是也】
　　冬公会单子晋侯宋公衞侯曹伯齐人邾人伐郑传言公不背柯陵之盟也
　　十有一月公至自伐郑
　　壬申公孙婴齐卒于貍蜃注貍蜃鲁地也音义【貍蜃上力之反下时轸反】
　　十一月无壬申壬申乃十月也致公而后录臣子之义也注婴齐实以十月壬申日卒而公以十一月还先致公而后録其卒故壬申在十一月下也婴齐从公伐郑致公然后伐郑之事毕须公事毕然后书臣卒先君后臣之义也其地未逾竟也音义【竟音境】疏【释曰公羊之意以为臣待君命然后卒大夫此云致公而后録其卒是与公羊异杜预解左氏以为日误又与二不同也】
　　十有二月丁巳朔日有食之
　　邾子貜且卒音义【貜俱防反且子余反】疏【释曰世本邾定人也】
　　晋杀其大夫郤锜郤犫郤至
　　自祸于是起矣注厉公见杀之祸音义【杀之如字又音试】
　　楚人灭舒庸
　　十有八年春王正月晋杀其大夫胥童
　　庚申晋弑其君州蒲
　　称国以弑其君君恶甚矣疏【释曰于此发传者以州蒲二年之间杀四大夫故于此发恶例也】
　　齐杀其大夫国佐
　　公如晋
　　夏楚子郑伯伐宋宋鱼石复入于彭城注彭城宋邑鱼石十五年奔楚经称复入者明前奔时入彭城以叛也今楚取彭城以封鱼石故言复入音义【复扶又反注同】疏【注释曰晋栾盈亦书复入者以栾盈先入曲沃后复入晋故亦云复入也后入曲沃不云复入者兵败奔曲沃即继前文已云复入于晋故直云入曲沃旧解以为初入国都后入曲沃言复入若然何不云复入曲沃而云复入于晋】公至自晋
　　晋侯使士匄来聘音义【匄本又作丏音盖】
　　秋伯来朝音义【朝直遥反下同】
　　八月邾子来朝
　　筑鹿囿注筑墙为鹿地之苑音义【囿音又】疏【释曰范知非为鹿筑囿而以鹿为地名者案郎囿既是地名则此鹿亦当是地名徐邈何休皆云地名天子囿方百里公侯十里伯方七里子男方五里言鲁先有囿今复筑之故书以示讥则郎及蛇泉亦是讥也案毛诗传云囿者天子百里诸侯三十里与徐何二説别者诗传盖据孟子称文王囿七十里寡人四十里故约之为天子百里诸侯三十里耳未审徐何二家据何为説也】
　　筑不志此其志何也山林薮泽之利所以与民共也虞之非正也音义【薮素口反】
　　己丑公薨于路寝
　　路寝正也男子不絶妇人之手以齐终也音义【齐如字又侧皆反】
　　冬楚人郑人侵宋
　　晋侯使士鲂来乞师音义【鲂音房】
　　十有二月仲孙蔑会晋侯宋公衞侯邾子齐崔杼同盟于虚朾注虚朾某地音义【杼直吕反虚邱鱼反朾丑丁反】疏【释曰此虚朾之盟不日者何休云公薨丧盟略之故不日事或然也】
　　丁未葬我君成公












　　春秋谷梁注疏卷十四
　　春秋谷梁传注疏卷十四考证
　　伯姬归于宋注逆者非卿故不书○【臣召南】按伯姬贤名逺着至于三国来媵宋初图婚即使华元来聘其纳币也使公孙夀鲁之致女使季孙行父甚重其事而备其礼岂有逆女之时反使微者将命乎公羊谷梁皆无传范氏之言未可信也
　　季孙行父如宋致女传是以我尽之也注刺已嫁而犹以父制尽之○【臣浩】按女子既嫁父母家使人存问谓之致女自是古有此礼非曰既嫁犹制于父也【臣照】按他致女不书此书伯姬贤崇之也
　　城中城传疏事有优劣○监本作事有有优劣下有字衍
　　衞侯之弟黑背帅师侵郑疏陈侯之弟光○光字监本误作黄【臣浩】按左氏经作黄公谷经皆作光疏文自是光字
　　又疏自然光专之称弟非直罪兄必兼有贤行○监本脱称弟二字文义遂不可解今増
　　三月公如京师传公如京师不月月非如也○【臣召南】按谷梁每事以日月为例故云然其实成公以三月如京师至五月始会晋伐秦则在京师时自必朝于天子左传云公及诸侯朝王遂从刘康公成肃公会诸侯伐秦是也虽其意在于会晋而朝王实不容没安得以书月而断其非朝乎
　　仲婴齐卒传此公孙也其曰仲何也子由父疏之也○【臣召南】按公子称公子公孙称公孙公孙之子始称其氏通例也其公子生而赐氏者本身即得称氏季友仲遂是也身且称氏况子孙乎公羊以为弟为兄后谷梁以为子由父疏皆臆见也且是时有两婴齐一为叔肸之子一为仲婴齐经不曰仲婴齐何以别异于公孙婴齐乎
　　公会晋侯衞侯郑伯曹伯宋世子成齐国佐邾人同盟于戚晋侯执曹伯归于京师传疏定元年晋人执宋仲几○监本脱人字今添
　　秋八月庚辰葬宋共公传月卒日葬非葬者也○【臣浩】按谷梁以日月为例故有纷纷之説鲁宋婚姻之国使使会葬则书葬旧史有日故书日耳传谓以后葬共姬此不可不葬共公迂曲甚矣
　　雨木氷注五行传曰○监本误作谷梁传曰今改正甲午晦晋侯及楚子郑伯战于鄢陵楚子郑师败绩传日事遇晦曰晦○【臣召南】按遇朔书朔遇晦书晦此及震夷伯之庙二文可徴公羊谓书朔不书晦谷梁此传谓遇晦曰晦优于公羊逺矣前解晦震夷伯之庙犹同公羊之説何耶
　　晋人执季孙行父舍之于苕邱疏故不致行父○故字监本误作公今改正
　　九月辛丑用郊传疏论用郊而陈宫室者○用字监本误作有今改正
　　又疏传意欲见严父然后能事天○监本误作然后至其天今改正
　　壬申公孙婴齐卒于貍蜃传十一月无壬申壬申乃十月也○【臣召南】按以下文十二月丁巳朔日有食之推校则壬申自是十月之日传所云不妄也但经文随事直书婴齐果卒于十月壬申经可倒书为十一月壬申乎故不如杜氏直云日误为是
　　筑鹿囿疏天子囿方百里公侯十里○监本脱百里公侯四字今增
　　又疏寡人四十里○四字监本误作三今改正又疏故约之为天子百里○监本脱百里二字今增





　　春秋谷梁传注疏卷十四考证
<经部,春秋类,春秋谷梁传注疏>
　　钦定四库全书
　　春秋谷梁注疏卷十五【起襄公元年尽十五年】
　　晋范集解　唐陆徳明音义　杨士勋疏
　　襄公疏【鲁世家襄公名午成公之子定姒所生周简王十四年即位諡法因事有功曰襄】
　　元年春王正月公即位
　　传继正即位正也疏【释曰襄是定姒之子嫌非正故重明之】
　　仲孙蔑会晋栾黡宋华元衞殖曹人莒人邾人滕人薛人围宋彭城
　　传系彭城于宋者不与鱼石正也注鱼石得罪于宋成十五年奔楚十八年复入于彭城然则彭城已属鱼石今犹系宋者崇君抑叛臣也音义【复扶又反】疏【释曰哀三年齐防围戚传曰不系戚于衞者子不有父也鱼石人臣而取君之邑邑以系国为正故言系彭城于宋不与鱼石正也若不系宋则似与之为父与君意异系不有殊公羊传曰曷为系之于宋不与诸侯专封也左氏云今楚取彭城以封鱼石是鱼石为楚所封则三传不异其説彭城系宋则异也何者公羊意彭城系宋不与楚封此传意彭城系宋不与鱼石是其异也左氏以为不成叛人又云谓之宋志是又与二传意不同也】
　　夏晋韩厥帅师伐郑
　　仲孙蔑会齐崔杼曹人邾人杞人次于鄫注鄫郑地鄫或为合音义【鄫似棱反】
　　秋楚公子壬夫帅师侵宋音义【壬而林反】
　　九月辛酉天王崩
　　邾子来朝音义【朝直遥反下注同】疏【释曰世本及左传邾宣公也】
　　冬衞侯使公孙剽来聘音义【剽匹妙反】
　　晋侯使荀防来聘注冬者十月初也王崩赴未至皆未闻丧故各得行朝聘之礼疏【注释曰周礼诸侯之邦交嵗相问殷相聘世相朝又左传云凡诸侯即位小国朝之大国聘焉此年公新即位故各行朝聘礼也知王崩赴未至者礼诸侯为天子斩衰若其闻丧岂天子以九月崩当月即邾子来朝冬初即晋衞来聘鲁是有礼之国焉得受之明知赴未至故各得行朝聘之礼也犹如襄二十九年吴子余祭五月被弑赴未至鲁故季札以六月至鲁仍行聘事亦此类也若然经书九月天王崩者赴虽在十月之末告以九月崩耳知王崩诸侯不得行朝聘之礼者曾子问云诸侯相见揖让入门不得终礼废者几孔子曰六天子崩大庙火日食后夫人之丧雨霑服失容则废是天子崩不得行朝聘也】
　　二年春王正月葬简王
　　郑师伐宋
　　夏五月庚寅夫人姜氏薨
　　六月庚辰郑伯睔卒音义【睔古囷反】
　　晋师宋师衞殖侵郑
　　传其曰衞殖如是而称于前事也注初衞侯速卒郑人侵之故举殖之报以明称于前事不书晋宋之将以慢其伐人之丧音义【称尺证反注同将子亮反】疏【释曰依例将尊师少称将将卑师众称师知称于前而书名者三人同有伐丧之罪或名或师明知称师者罪重称名者罪轻又成二年郑人侵衞之丧今殖独称名氏故知称其前事也】
　　秋七月仲孙蔑防晋荀防宋华元衞孙林父曹人邾人于戚
　　己丑葬我小君齐姜注齐諡音义【齐如字齐諡也一音侧皆反后齐归同】疏【注释曰葬皆举諡又諡法执心克壮曰齐故知是諡】
　　叔孙豹如宋
　　冬仲孙蔑防晋荀防齐崔杼宋华元衞孙林父曹人邾人滕人薛人小邾人于戚遂城虎牢
　　传若言中国焉内郑也注虎牢郑邑郑服罪内之故为之城不系虎牢于郑者如中国之邑也僖二年城楚丘传曰楚丘者何衞之邑国曰城此邑也其曰城何封衞也然则非鲁邑皆不言城中国犹国中也音义【为于伪反】疏【释曰此言若中国焉者非是对戎狄而生名言中国犹国中也今经不系虎牢于郑者如国中之邑也所以如国中之邑者郑服罪故内之也所以郑服不系虎牢者春秋之例外邑皆不言城今虎牢若系郑则不得书之故不系之郑比内邑也公羊以为虎牢不系郑者为中国讳伐丧説左氏者以为虎牢已属晋故不系郑并与谷梁异】
　　楚杀其大夫公子申
　　三年春楚公子婴齐帅师伐吴
　　公如晋
　　夏四月壬戌公及晋侯盟于长樗注晋侯出其国都与公盟于外地音义【樗丑居反】疏【注释曰范知出国都与公盟者上言如晋下言公至自晋不言长樗故知之也】
　　公至自晋
　　六月公防单子晋侯宋公衞侯郑伯莒子邾子齐世子光己未同盟于鸡泽注鸡泽地也
　　传同者有同也同外楚也
　　陈侯使袁侨如防
　　传如防外乎防也注外乎防者言本非防内也诸侯已防乃至耳疏【释曰庄十四年单伯防伐宋传云防事之成也僖二十八年陈侯如防传曰外乎防也是二文互以相通也防伐宋伐事已成单伯乃至则践土亦防事已成陈侯乃至也陈侯言外乎防明伐宋时亦外乎防也三处发传者单伯内大夫陈侯是诸侯袁侨为君所使嫌有异故重发之】于防受命也
　　戊寅叔孙豹及诸侯之大夫及陈袁侨盟
