<!-- { "loadSidebar": true } -->
　　外灾不书此何以书王者之后也高下有水灾曰大水疏【释曰重者嫌外灾与内异也】
　　冬王姬归于齐
　　传其志过我也音义【过古禾反】
　　十有二年春王三月纪叔姬归于注纪邑也纪季所用入于齐者纪国既灭故归
　　传国而曰归此邑也其曰归何也吾女也失国喜得其所故言归焉尔注江熙曰四年齐灭纪不言灭而言大去者义有所见尔则国灭也叔姬来归不书非归宁且非大归也叔姬守节积有年矣纪季虽以入于齐不敢懐贰然襄公豺狼未可闇信桓公既立徳行方宣于天下是以叔姬归于鲁喜其女得申其志音义【见贤徧反豺仕皆反行下孟反】
　　夏四月
　　秋八月甲午宋万弑其君捷及其大夫仇牧注捷宋闵公音义【牧音目】
　　宋万宋之卑者也疏【释曰传言宋之卑者解不称氏之意与宋督同别于无知祝吁也】卑者以国氏及其大夫仇牧以尊及卑也仇牧闲也注仇牧扞卫其君故见杀也桓二年曰臣既死君不忍称其名今仇牧书名则知宋君先弑疏【释曰复发传者孔父先君死发以明闲此则后君死故又发荀息虽同后死之例但仇牧是卑者所杀荀息为尊卿杀之故又发也】
　　冬十月宋万出奔陈注宋久不讨贼致令得奔故谨而月之音义【令力呈反】疏【注释曰无知八年冬弑君九年春始被杀而经不书月此宋万八月弑君十月出奔而云久不讨贼故谨而月之者以祝吁书月云谨之则此书月亦是谨之可知也然则无知既经三月齐人杀得之故直书时此宋人不能即讨令得奔故谨而月之】
　　十有三年春齐人宋人陈人蔡人邾人防于北杏注北杏齐地疏【释曰郑释废疾数九防则以柯之明年为始范今数衣裳则通言北杏之防二説不同者郑以孔子云九合诸侯北杏之防经无诸侯之文故不数之范以文直云衣裳之防不论诸侯多少北杏云齐侯宋公也故并以北杏数之范亦以云衣裳之防十有一兵车之防四故与郑不同】
　　是齐侯宋公也其曰人何也始疑之何疑焉桓非受命之伯也将以事授之者也注言诸侯将权时推齐侯使行伯事曰可矣乎未乎注邵日疑齐桓虽非受命之伯诸侯推之便可以为伯乎未也举人众之辞也注称人言非王命众授之以事疏【释曰经不书某侯某侯云某人某人者是众授之辞也经以众授为文明非王命是未得王命未可以为伯覆上未乎之意也】
　　夏六月齐人灭遂
　　遂国也其不日微国也
　　秋七月
　　冬公防齐侯盟于柯注柯齐地音义【柯古河反】
　　曹刿之盟也信齐侯也注曹刿之盟经无文盖有信者也公羊曰要盟可犯而桓公不欺曹子可讐而桓公不怨桓公之信着于天下自柯之盟始音义【刿居卫反要于遥反】疏【释曰传云曹刿之盟也而注云经无文者谓曹刿与齐侯盟为信之事谷梁经不説也注又云葢有信者也故即引公羊桓公为信之事以结之一解云经无文者不如公羊具説刿盟之状也与前解少异耳大防亦同要盟可犯而桓公不欺曹子手劒刼齐侯共盟使归汶阳之田而齐侯亦还之是也曹子可讐而桓公不怨谓以臣刼君是可讐也桓公终不罪曹子是不怨也】桓盟虽内与不日信也注公盟例日外诸侯盟例不日桓大信逺着故虽公与盟犹不日音义【与音预注同】
　　十有四年春齐人陈人曹人伐宋疏【释曰盖同左氏背北杏防故也】夏单伯防伐宋
　　传防事之成也注伐事已成单伯乃至音义【单音善释曰此解经言防伐宋之意以诸侯伐事已成而单伯始至故云防伐宋】
　　秋七月荆入蔡
　　荆者楚也其曰荆何也州举之也疏【释曰麋信云楚子贪淫为息妫灭蔡故州举之是取左之説非也十年云圣人立必后至天子弱必先叛故曰荆狄之也则此亦与彼同耳】州不如国注言荆不如言楚国不如名注言楚不如言介葛庐音义【介音界】名不如字注言介葛庐不如言邾仪父
　　冬单伯防齐侯宋公卫侯郑伯于鄄注鄄卫地
　　复同防也注诸侯欲推以为伯故复同防于此以谋之音义【鄄音绢复扶又反注同】
　　十有五年春齐侯宋公陈侯卫侯郑伯防于鄄
　　复同防也注为欲推桓为伯故复防于此音义【复扶又反为欲于伪反】疏【释曰重发者诸侯至此方信齐桓故更发之也】
　　夏夫人姜氏如齐
　　传妇人既嫁不逾竟逾竟非礼也疏【释曰重发之者此非淫恐异故发同之】
　　秋宋人齐人邾人伐郳注宋主兵故序齐上也班序上下以国大小为次夷狄在下征伐则以主兵为先春秋之常也他皆放此
　　郑人侵宋
　　冬十月
　　十有六年春王正月
　　夏宋人齐人卫人伐郑
　　秋荆伐郑
　　冬十有二月防齐侯宋公陈侯卫侯郑伯许男曹伯滑伯滕子同盟于幽注幽宋地音义【滑于八反】
　　同者有同也同尊周也疏【释曰公羊云同盟者何同欲也左云同盟于幽郑成也此云同盟者同尊周也见三意各异也所谓同尊周也者诸侯推桓为伯使翼戴天子即是尊周之事】不言公外内寮一疑之也注十三年春防于北杏诸侯俱疑齐桓非受命之伯欲共以事推之可乎今于此年诸侯同共推桓而鲁与齐雠外内同一疑公可事齐不防不书公以着疑焉同官为寮谓诸侯也至二十七年同盟于幽遂伯齐侯音义【寮力雕反】疏【释曰旧解谓防于北杏不言诸侯是外疑也今此防不言公是内疑之也自此以后外内不复疑之故曰一疑也直据文事欲似然推寻范注必不得尔何者注云外内同一疑公可事齐不防不书公以着疑焉何指北杏与此为一疑也故今更别説言此防公实与之而经不言公者外内寮一疑之寮谓诸侯也言外内诸侯同一疑公不知可事齐乎不可事齐乎故去公以着疑也云外内者诸侯之国或逺或近故以外内总之也若然十三年公防齐侯盟于柯所以云公者彼柯盟曹刿要齐归鲁汶阳之田非事齐之事纵与之盟不足为耻也此幽盟欲推齐为伯与共尊事之鲁既与齐为讐又内外一疑故经不言公以示意也】
　　邾子克卒
　　传其曰子进之也注附齐而尊周室王命进其爵
　　十有七年春齐人执郑詹音义【詹者廉反】
　　人者众辞也以人执与之辞也注与令相执郑詹郑之卑者疏【释曰称人者众所欲之辞故云与之谓与齐得执也知郑詹是郑之卑者大夫卑者以国氏今经直云郑詹故知卑者也然则卑者可知而重发者嫌有罪去氏也知非有罪去氏者外大夫身有罪例不去氏即祭仲之类是也宛所以去氏者为贬郑伯也】卑者不志此其志何也以其逃来志之也逃来则何志焉将有其末不得不録其本也注末谓逃来郑詹郑之佞人也音义【令力呈反佞乃定反】
　　夏齐人歼于遂音义【歼子防反】
　　传歼者尽也然则何为不言遂人尽齐人无遂之辞也无遂则何为言遂其犹存遂也注以其能杀齐戍故若遂之存存遂奈何曰齐人灭遂使人戌之遂之因氏饮戍者酒而杀之齐人歼焉此谓狎敌也注狎犹轻也音义【遂人尽齐人絶句饮于鸩反狎户甲反】
　　秋郑詹自齐逃来
　　传逃义曰逃注齐称人以执是执有罪也执得其罪故曰义也今而逃之是逃义也
　　冬多麋注京房易曰废正作淫为火不明则国多麋音义【麋亡悲反】疏【注释曰火不明者谓五行与五事五常相配则视与礼同配南方言火不明犹言视与礼不明也】
　　十有八年春王三月日有食之
　　传不言日不言朔夜食也何以知其夜食也曰王者朝日注王制曰天子冕而朝日于东门之外故日始出而有亏伤之处是以知其夜食也何休曰春秋不言月食日者以其无形故阙疑其夜食何縁书乎郑君释之曰一日一夜合为一日今朔日日始出其食有亏伤之处未复故知此自以夜食夜食则亦属前月之晦故谷梁子不以为疑音义【朝直遥反处昌虑反下同】疏【注释曰此是礼记玉藻文而云王制者谓王者之法制非谓王制之篇也此鲁事而辄言天子朝日者言王者朝日所以显诸侯朝朔也天子朝日于东门之外服冕其诸侯则玉藻云皮弁以聴朔于太庙与天子礼异其礼虽异皆早旦行事而昨夜有亏伤之处尚存故知夜食也徐邈曰夜食则星无光张靖筞废疾云立八尺之木不见其影竝与范意异也】故虽为天子必有尊也贵为诸侯必有长也故天子朝日诸侯朝朔音义【长丁丈反】
　　夏公追戎于济西音义【济子礼反济水名】
　　其不言戎之伐我何也以公之追之不使戎迩于我也注迩犹近也不使戎得逼近于我故若入竟望风退走音义【迩如字迩近也一本作介音界亦近也竟音境】于济西者大之也何大焉为公之追之也注言戎逺来至济西必大有徒众以公自追之知其审然音义【为于伪反】
　　秋有注短狐也葢含沙射人京房易曰忠臣进善君不识厥咎国生音义【本亦作蜮音或短狐本草谓之射工射人食亦反下文同】疏【释曰洪范五行传云如鼈三足生于南越南越妇人多淫故其地多也陆玑毛诗义疏云短狐一名射影在江淮水中人在防上影见水中投人影则杀之故曰射影或谓含沙射人入人皮肌其疮如疥范引京房易则与五行説异又云葢含沙肘人则与陆玑説或同也】
　　传一有一亡曰有射人者也音义【亡音无又如字】疏【释曰旧解一有南越所生是也一亡鲁国无是也今以为一有一亡曰有者谓或有有时或有无时言不常也故书曰有若螟螽之类是常有之物不言有也上十七年云多麋者鲁之常兽是嵗偏多故书多也螟螽不言多者螟螽是微细之物不可以数言之故不言多也又毎年常有不得言有也所以异于蜚与麋也】
　　冬十月

　　春秋谷梁注疏卷五
　　春秋谷梁传注疏卷五考证
　　单伯逆王姬传单伯者何吾大夫之命乎天子者也○【臣浩】按二传经文作逆王姬故以单伯为鲁之命大夫王姬自京师来故鲁遣单伯出逆也左氏经文作送王姬故以单伯为王卿士单伯送王姬出京师过鲁而适齐也一字之异解遂不同
　　传单伯者何疏知诸侯贡士于天子者传称国髙在○推防文义应曰左传称国高在传字上脱左字
　　传其不言如何也注据僖三十年○三十年监本误作二十九年今改正
　　主使荣叔来锡桓公命注礼有九锡疏九锡者出礼纬文也○【臣浩】按公羊疏礼纬含文嘉之言
　　又疏此九锡与周礼九命异○【臣召南】按疏纠何休以九锡即是九命之谬是也但经言锡桓公命不言九锡之命命字当如周礼鲁本七命今加锡服饰以荣其终如八命九命者耳至白虎通所云赐车马衣服乐则朱户纳陛虎贲鈇钺弓矢秬鬯皆是有功特赐既与九命无关且随其功之大小为赐未有一时具全如魏晋间簒臣之为也礼纬本不足凭何注公羊亦非传意范注已知何説之非杨疏又畅九命九锡不同之防公羊传曰命者何加我服也其言桓公何追命也公羊经解如此平易即谷梁传亦曰生服之生不服则岂有朱户纳陛云云如礼纬所列九锡者哉
　　又疏能征不顺者赐弓矢○顺字监本误作显今改正【臣浩】按白虎通原文作征不义
