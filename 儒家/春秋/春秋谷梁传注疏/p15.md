<!-- { "loadSidebar": true } -->
　　传国而曰伐于余丘邾之邑也其曰伐何也公子贵矣师重矣而敌人之邑公子病矣病公子所以讥乎公也其一曰君在而重之也注邾君在此邑故不继于邾使若国疏【注释曰观上文其曰伐何也公子贵矣云云所以讥乎公也则是解其称伐之意而范注解一曰之义则似解不继于邾者一曰君在而重之也亦是解其称伐之意言邑而称伐者为君在重之使若国然故邑亦称伐是上下不相违也】
　　秋七月齐王姬卒疏【释曰何休云内女卒日此不日者恩实轻于内女案成八年冬十月癸卯叔姬卒书日此不书日是轻于内女也】
　　为之者卒之也注主其嫁则有兄弟之恩死则服之服之故书卒礼记曰齐告王姬之丧鲁庄公为之大功音义【为于伪反】
　　冬十有二月夫人姜氏防齐侯于禚注禚齐地音义【禚章畧反】
　　传妇人既嫁不逾竟逾竟非正也妇人不言防言防非正也飨甚矣注飨在四年音义【竟音境后逾竞例音同】
　　乙酉宋公冯卒音义【冯皮冰反】疏【释曰案世本冯是宋庄公穆公之长子宋督既弑与夷则冯是当正故亦书日卒也】
　　三年春王正月溺防齐侯伐卫注徐曰传例曰往月危往也齐受天子罪人为之兴师而鲁与同其理危也音义【溺乃狄反】疏【注释曰定八年文防例时齐鲁党大恶罪人故书月以见危也】
　　溺者何也公子溺也其不称公子何也注据二年公子庆父帅师伐于余丘称公子恶其防仇雠而伐同姓故贬而名之也音义【恶乌路反】
　　夏四月葬宋庄公
　　传月葬故也
　　五月葬桓王
　　传曰改葬也注若实改葬当言改以明之郊牛之口伤改卜牛是也当以七年乃故谓之改疏【释曰云改葬而范违之者以经不言改故知非改葬也言改者以见丧逾七年已行吉礼今始反服丧服故谓之改葬又感精符云恒星不见夜中星陨如雨而王不惧使荣叔改葬桓王冡奢丽大甚如谶之言则改葬桓王在恒星不见之后故范谓此时非改葬也】改葬之礼缌举下缅也注缌者五服最下言举下缅上从缌皆反其故服因葬桓王记改葬之礼不谓改葬桓王当服缌也犹晦震夷伯之庙因明天子诸侯之制不谓夷伯非鲁之大夫也之先君与蔡司徒论之详矣江熙曰葬称公举五等之上改葬礼缌举五服之下以葬缅藐逺也天子诸侯易服而葬以为交于神明者不可以纯凶况其缅者乎是故改葬之礼其服唯轻言缅释所以缌也音义【缌息词反缅亡善反逺也】疏【注释曰五服者案丧服有斩衰齐衰大功小功缌麻是也改葬之礼各从本服但缌麻者是五服之下故云改葬之礼缌者举下以缅上也不谓改葬桓王之时唯服缌耳蔡司徒者谓蔡谟也江熙以为改葬之礼其服唯轻故云天子诸侯易服而葬以证唯缌耳知天子诸侯易服而葬者檀弓云弁绖葛而葬与神交之道也郑云接神之道不可以纯凶天子诸侯变服而葬冠素弁以葛为环绖既虞卒哭乃服受服也变服者谓未葬以前服麻葬则易之以葛也】或曰郤尸以求诸侯注停尸七年以求诸侯防葬非人情也音义【郤去畧反又去逆反杜预云尸未葬之通称】天子志崩不志葬必其时也何必焉举天下而葬一人其义不疑也志故也危不得葬也曰近不失崩不志崩失天下也注京师去鲁不逺赴告之命可不逾旬而至史不志崩则乱可知疏【注释曰王城去鲁才余千里赴丧者旬日而至史不记崩乱可知矣】独阴不生独阳不生独天不生三合然后生注徐邈曰古人称万物负阴而抱阳冲气以为和然则所谓天盖名其冲和之功而神理所由也防二气之和极发挥之美者不可以柔刚滞其用不得以阴阳分其名故归于冥极而谓之天凡生类禀灵知于天资形于二气故又曰独天不生必三合而形神生理具矣音义【挥许归反冥亡丁反禀使锦反知音智】故曰母之子也可天之子也可尊者取尊称焉卑者取卑称焉注王者尊故称天子众人卑故称母子音义【母之子也可絶句丁仿此尊称尺证反下卑称同】疏【释曰凡物之生皆资二气之和禀上天之灵知不可以柔刚滞其用不得以阴阳分其名故云三合然后生也虽资三合然终推功冥极故云天之子也托之人事故又曰父之子母之子也天则感生者众言天足以兼父不得云父子而曰天子众人或知母而不知父故云母子亦不云父子也众人亦禀天气而生不云天子者天子取尊称故称天子众人取卑称故称母子也因论天子崩葬故明其别称也然则阴能成物阳能生物天能养物而总云生者凡万物初生必须三气合四时和然后得生不是独阳得生也但既生之后始分系三气耳注云不可以刚柔滞其用不得以阴阳分其名者易系辞云一阴一阳之谓道王弼云一阴一阳者或谓之阴或谓之阳不可定名也夫为阴则不能为阳为柔则不能为刚唯不阴不阳然后为阴阳之宗不柔不刚然后为刚柔之主故无方无体非阳非阴始得谓之道始得谓之神是也刚柔者即阴阳之别名也故系辞又云动静有常刚柔断矣注云阳动阴静刚柔之断也是刚则阳柔则阴也】其曰王者民之所归往也
　　秋纪季以入于齐注季纪侯弟音义【下圭反】
　　纪之邑也入于齐者以事齐也入者内弗受也注雍曰纪国微弱齐将吞并纪季深覩存亡之机大惧社稷之倾故超然遐举以事齐庶嗣不泯宗庙永存春秋贤之故褒之以字齐受人之邑而灭人之国故于义不可受也音义【并必性反泯弥忍反】疏【释曰重发之者此齐不可受嫌违例故重发之】
　　冬公次于郎
　　次止也有畏也欲救纪而不能也注畏齐
　　四年春王二月夫人姜氏飨齐侯于祝丘注飨食也两君相见之礼凡防书月着时事有危虽于公发例亦无所不关祝丘鲁地音义【飨本又作享香丈反着张畧反又张虑反】疏【注释曰飨食也者烹太牢以饮宾故云两君相见之礼夫人与齐侯非礼飨食故云着时事有危此与二年禚之防书月以着危而五年夏夫人姜氏如齐师不书月者何休云再出书月重之三出不月者省文从可知也事或然矣】飨甚矣注以非礼尤甚故谨而月之飨齐侯所以病齐侯也
　　三月纪伯姬卒注隠二年履緰所逆者内女卒例日伯姬失国略之故月也音义【緰须】音疏【注释曰僖九年秋七月乙酉伯姬卒是例日也此不日明为失国略之也】
　　外夫人不卒此其言卒何也吾女也适诸侯则尊同以吾为之变卒之也注礼诸侯絶旁朞姑姊妹女子子嫁于国君者尊与已同则为之服大功九月变不服之例然则适大夫者不书卒音义【为于伪反朞居其反】疏【注释曰莒庆髙固竝逆叔姬经无卒文是适大夫不书卒也】
　　夏齐侯陈侯郑伯遇于垂注例曰不期而防曰遇遇者志相得也
　　纪侯大去其国
　　传大去者不遗一人之辞也言民之从者四年而后毕也纪侯贤而齐侯灭之不言灭而曰大去其国者不使小人加乎君子注不曰灭而曰大去其国盖抑无道之强以优有道之弱若进止在已非齐所得灭也何休曰春秋楚世子商臣弑其君其后灭江六不言大去又大去者于齐灭之不明但知不使小人加乎君子而不言灭纵失襄公之恶反为大去也郑君释之曰商臣弑其父大恶也不得但为小人江六之君又无纪侯得民之贤不得变灭言大去也元年冬齐师迁纪三年纪季以入于齐今纪侯大去其国是足起齐灭之矣即以变灭言大去为纵失襄公之恶是乃经也非也且春秋因事见义舎此以灭人为罪者自多矣音义【纵子用反下同见贤徧反舎音舍】疏【注释曰此是郑难何休云纵失襄公之恶也言春秋有因事见义者不得不舎此以灭人为罪也若僖五年晋人执虞公十九年梁亡之类是也】
　　六月乙丑齐侯葬纪伯姬
　　传外夫人不书此其书葬何也吾女也失国故隠而之注隠痛也不曰卒而曰闵纪之亡也疏【注释曰知非为危者纪国已灭而齐葬之非复纪之臣子能葬故知闵之非为危也又三十年八月癸亥纪叔姬曰日葬闵纪之亡也知此亦是闵之也不于卒闵之者者送终大事故也】
　　秋七月
　　冬公及齐人狩于郜注郜齐地音义【狩音兽郜古报反左氏作禚】齐人者齐侯也其曰人何也卑公之敌所以卑公也注内无贬公之道何为卑公也不复雠而怨不释刺释怨也音义【怨纡元反又纡愿反后同刺七赐反】
　　五年春王正月
　　夏夫人姜氏如齐师
　　传师而曰如众也注言师众大如国故可以言如若言如齐侯则不可疏【释曰解经二年夫人姜氏防齐侯于禚四年夫人姜氏飨齐侯于祝丘不言如此言如齐师者言齐师众大如国故可言如若指齐侯则于文不可言如齐侯也】妇人既嫁不逾竟逾竟非礼也疏【释曰复发者嫌师与国异也】
　　秋郳黎来来朝注黎来名也音义【郳五兮反国名黎郎兮反黎来郳君名朝直遥反后来朝例同】
　　传郳国也黎来微国之君未爵命者也
　　冬公防齐人宋人陈人蔡人伐卫注纳惠公朔
　　传是齐侯宋公也其曰人何也人诸侯所以人公也其人公何也逆天王之命也注王不欲立朔也疏【释曰四国皆从贬而独言齐宋者齐为兵主宋是大国则陈蔡亦从也】
　　六年春王二月王人子突救卫注徐邈曰诸侯不奉王命朔遂得簒王威屈辱有危故月也救卫于义善故重子突功不立故着其危疏【注释曰日月之例见危者唯施于内今施之于外者范答薄氏云王者天下安危所系故亦与内同】
　　传王人卑者也称名贵之也注何休以为称子则非名也郑君释之曰王人贱者録则名可今以其衔命救卫故贵之贵之则子突为字可知明矣此名当为字误尔徐干曰王人者卑者之称也当直称王人而已今以其能奉天子之命救卫而拒诸侯故加名以贵之僖八年公防王人齐侯是卑者之常称音义【卑者之称尺证反下常称同】疏【注释曰郑答何休云文称名贵之者名当为字则郑以子突非名徐干云故加名以贵之则子突非字二者不同者郑意若以子突为名则书名者乃士之常称何以云贵之故知子突是字徐干意称人则王之卑者不合书名僖八年公防王人于洮是也今称名即是贵之故二説不同或以为突是名子是贵理亦通但注意似不然】善救卫也疏【释曰计王者有伐无救而云善者朔叛逆王命天子废之立其嗣子而遣师往救有存诸侯之功故曰善不可以太平之法格之】救者善则伐者不正矣
　　夏六月卫侯朔入于衞
　　传其不言伐卫纳朔何也注据九年伐齐纳纠言纳不逆天王之命也注不与诸侯得纳王之所絶入者内弗受也何用弗受也为以王命絶之也朔之名恶也朔入逆则出顺矣朔出入名以王命絶之也疏【释曰朔出奔之时曰朔之名恶也此云顺者谓比之入国为顺彼辟天子之召仍是恶也故称名耳一解此当文自相比朔入为逆则出当为顺矣】
　　秋公至自伐卫
　　传恶事不致此其致何也注据襄九年时有穆姜之丧防诸侯伐郑不致不致则无用见公之恶事之成也音义【见贤徧反】
　　螟音义【螟亡丁反】
　　冬齐人来归卫宝
　　传以齐首之分恶于齐也使之如下齐而来我然恶战则杀矣注若卫自归寳于齐过齐然后与我齐首其事则我与王人战罪差减音义【恶乌各反下同杀色界反旧色例反过古禾反差初卖反】
　　七年春夫人姜氏防齐侯于防注防鲁地
　　传妇人不防防非正也
