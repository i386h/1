<!-- { "loadSidebar": true } -->
　　经【癸亥】四年春王正月大雨雹【当雪而雹故以为灾而书之○雨于付反传同雹蒲学反】○夏楚子蔡侯陈侯郑伯许男徐子滕子顿子胡子沈子小邾子宋世子佐淮夷防于申【杜楚灵王始合诸侯林楚专合诸侯始此以楚庄之贤辰陵之盟从之者陈郑焉耳申之防合十有二国楚之得志于中国未有盛于此时也○沈音审】○楚人执徐子【杜称人以执以不道于其民告林书执徐子危防申之诸侯也】○秋七月楚子蔡侯陈侯许男顿子胡子沈子淮夷伐吴【杜因申防以伐吴不言诸侯者郑徐滕小邾宋不在故也胡国汝阴县西北有胡城】执齐庆封杀之【楚子欲行霸为齐讨庆封故称齐】遂灭赖○九月取鄫【鄫莒邑传例曰克邑不用师徒曰取○鄫才陵反】○冬十有二月乙卯叔孙豹卒
