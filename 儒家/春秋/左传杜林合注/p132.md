<!-- { "loadSidebar": true } -->
　　左传杜林合注卷四十一
　　钦定四库全书
　　左传杜林合注卷四十二　明　王道焜
　　赵如源　同编
　　昭公九
　　经【乙酉】二十有六年春王正月塟宋元公【三月而葬速】○三月公至自齐居于郓○夏公围成【杜成孟氏邑不书齐师帅贱众少重在公】○秋公防齐侯莒子邾子杞伯盟于鄟陵【杜鄟陵地阙林此参盟也参盟自齐桓以来未之有也于是再见其再见何晋不复主盟矣十六年齐徐莒郯尝盟于蒲隧十九年宋邾郳徐尝盟于虫则诸侯有不待伯主而自盟防者矣于是书以晋之不复主盟也晋不复主盟而后齐専盟矣○鄟音专】公至自防居于郓【无传】○九月庚申楚子居卒【杜未同盟而赴以名林平王卒子昭王轸立】○冬十月天王入于成周【杜传言王入在子朝奔后经在前者子朝来告晚林言始得京师也昔者惠王出入皆不书襄王虽书出犹不书入也于是悼王自皇敬王自狄泉则曷为皆书入幸之也王室乱矣入无足讳焉尔于成周犹未得王都也】尹氏召伯毛伯以王子朝奔楚【杜召伯当言召氏经误也尹召族奔非一人故言氏书奔在王入下者王入乃告诸侯林尹氏独欲立子朝耳以二卿序尹氏之下则从之者而已】
