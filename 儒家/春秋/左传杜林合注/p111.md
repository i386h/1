<!-- { "loadSidebar": true } -->


　　左传杜林合注卷三十五
　　钦定四库全书
　　左传杜林合注卷三十六　明　王道焜
　　赵如源　同编
　　昭公三
　　经【甲子】五年春王正月舍中军【林襄十一年始主中军至是舍之舍中军从祀先公皆善辞也非国史无以知舍中军为季氏専鲁从祀先公为阳虎専季氏也○舍音舍传同】○楚杀其大夫屈申【书名罪之】○公如晋○夏莒牟夷以牟娄友防兹来奔【杜城阳平昌县西南有防亭姑幕县东北有兹亭林牟娄防兹莒三邑○牟亡侯反】○秋七月公至自晋○戊辰叔弓帅师败莒布于蚡泉【蚡泉鲁地○蚡扶粉反】○秦伯卒【杜无传不书名未同盟林景公卒子哀公卒】○冬楚子蔡侯陈侯许男顿子沈子徐人越人伐吴【林越始见经而常夀过得称人越骤强也通吴以疲楚者晋谋之失也通越以困吴者楚谋之失也】
