<!-- { "loadSidebar": true } -->
　　十有三年春齐侯宋人陈人蔡人邾人防于北杏北杏之防威公独书爵者孔子伤周道之絶也威公既入乗天子衰季将霸诸侯攘夷狄救中国以尊周室乃合宋人陈人蔡人邾人于此首图大举夫欲责之深者必先待之重故北杏之防独书其爵以与之北杏齐地
　　夏六月齐人灭遂
　　此威公灭遂也其称人者以其救中国之功未见灭人小国贪自封殖贬之也何哉威公贪土地之广恃甲兵之众驱逐逼胁以强制诸侯惧其未尽从也约之以防要之以盟临之以威束之以力有弗狥者小则侵之伐之甚则执之灭之其实假尊周之名以自封殖尔故此年灭遂十四年伐宋十五年伐郳十六年伐郑十九年伐我西鄙二十年伐戎二十六年伐徐二十八年伐卫三十年降鄣闵元年救邢二年迁阳皆称人以切责之遂小国
　　秋七月冬公会齐侯盟于柯
　　冬公会齐侯盟于柯公不及北杏之会威既灭遂惧其见讨也故盟于此柯齐地
　　十有四年春齐人陈人曹人伐宋
　　诸侯伐宋宋人背北杏之会也
　　夏单【音善】伯会伐宋
　　此公使单伯会伐宋也威以诸侯伐宋本不期会鲁自畏齐威故夏使单伯会伐宋三国称人独书单伯者吾大夫不可言鲁人故也
　　秋七月荆入蔡
　　荆入蔡齐威未能救中国也
　　冬单伯会齐侯宋公卫侯郑伯于鄄【音眷】
　　此威既服宋会单伯宋公陈侯卫侯郑伯于鄄也经以单伯主会为文者凡防盟公或大夫往则皆以鲁主会为文春秋鲁史故也内不与则曰某人某人会于某十五年齐侯宋公陈侯卫侯郑伯会于鄄昭二十七年晋士鞅宋乐祁黎卫北宫喜曹人邾人滕人会于扈之类是也鄄卫地
　　十有五年春齐侯宋公陈侯卫侯郑伯防于鄄夏夫人姜氏如齐
　　齐侯既死文姜不安于鲁故如齐
　　秋宋人齐人邾人伐郳
　　宋主兵故序齐上郳宋附庸叛故伐之
　　郑人侵宋冬十月
　　十有六年春王正月夏宋人齐人卫人伐郑
　　郑背鄄之会侵宋故齐威帅诸侯伐之齐序宋下者与伐郳义同
　　秋荆伐郑
　　荆伐郑威未能救中国可知也
　　冬十有二月会齐侯宋公陈侯卫侯郑伯许男滑伯滕子同盟于幽
　　会公会也同者同畏威也威非命伯伐郑之后兵威既振于是诸侯乃相与畏服焉不言公者讳之也然威会多矣不可皆不见公故于此一讳之也
　　邾子克卒
　　邾称爵者始得王命列为诸侯也
　　十有七年春齐人执郑詹
　　称人以执恶威也詹不氏未命也威十二月与郑伯同盟于幽而春执郑詹安用同盟不称行人者防未归而见执也不言以归者秋郑詹自齐逃来以归可知也
　　夏齐人殱于遂
　　齐人殱于遂不戒也齐侯灭人之国使人戍之而不戒焉此自殱之道也噫齐人殱于遂自殱也郑弃其师自弃也
　　秋郑詹自齐逃来
　　郑詹自齐逃来未得归于郑也言逃来惧齐之甚
　　冬多麋【忙悲反】
　　麋山泽皆有言多者以多为异尔
　　十有八年春王三月日有食之
　　不言朔不言日日朔俱失之也
　　夏公追戎于济西
　　案僖二十六年齐人侵我西鄙公追齐师至于酅弗及先言侵而后言追此不言侵伐者明不觉其来已去而追之也书者讥内无戎备
　　秋有【又作蜮音或短狐也】
　　含沙射人为灾
　　冬十月
　　十有九年春王正月夏四月秋公子结媵陈人之妇于鄄遂及齐侯宋公盟
　　媵书者为遂事起也公子结受命媵陈人之妇不受命与齐侯宋公盟结矫命专盟故曰遂以恶之非谓大夫出境有可以安社稷利国家专之可也案僖三十年公子遂如京师遂如晋襄二年仲孙蔑防晋荀防齐崔杼宋华元卫孙林父曹人邾人滕人薛人小邾人于戚遂城虎牢孔子皆讥之何独与公子结也若以书至鄄为出境乃得专之则公子遂自京师如晋仲孙蔑防晋荀防自戚城虎牢岂非出境也哉况秋与齐侯宋公盟而冬齐人宋人陈人加兵于鲁非所谓可以安社稷利国家也陈称人者媵不当书故略言之也
　　夫人姜氏如莒冬齐人宋人陈人伐我西鄙
　　威帅宋陈伐我西鄙讨郑詹也
　　二十年春王二月夫人姜氏如莒
　　文姜行恶比年如莒
　　夏齐大灾
　　灾火灾也言大者其灾甚也
　　秋七月冬齐人伐戎
　　二十有一年春王正月夏五月辛酉郑伯突卒秋七月戊戌夫人姜氏薨冬十有二月郑厉公
　　八月而
　　二十有二年春王正月肆大眚【所景反】
　　肆放也眚过也肆大眚者罪恶无不赦之辞也书称眚灾肆赦易曰赦过宥罪此天子之事也天子尚尔况诸侯乎庄公肆大眚非正也乱法易常者也
　　癸丑我小君文姜陈人杀其公子御寇
　　春秋之义非天子不得专杀此言陈人杀其公子御寇者讥专杀也是故二百四十二年无天王杀大夫文书诸侯杀大夫者四十七也何哉古者诸侯之大夫皆命于天子诸侯不得专命也大夫有罪则请于天子诸侯不得专杀也大夫犹不得专杀况世子母弟乎春秋之世国无大小其卿大夫士皆专命之有罪无罪皆专杀之其无王也甚矣故孔子从而録之以诛其恶观其专杀之罪虽一而重轻之恶有三杀世子母弟则称君称君者甚之也杀大夫不以其罪则称国称国者次之也杀有罪则称人称人者又次之也杀世子母弟称君者僖五年晋侯杀其世子申生襄二十六年宋公杀其世子痤【才禾反】三十年天王杀其弟佞夫之类是也杀大夫不以其罪称国者僖七年郑杀其大夫申侯文六年晋杀其大夫阳处父宣九年陈杀其大夫冶之类是也杀有罪称人者此年陈人杀其公子御寇文九年晋人杀其大夫士縠【户木反】昭八年陈人杀其大夫公子过之类是也
　　夏五月
　　春秋未有以五月首时者此言夏五月者盖五月之下有脱事尔
　　秋七月丙申及齐髙傒盟于防
　　此公盟也不言公者髙傒伉也髙傒敌公而盟伉孰甚焉
　　冬公如齐纳币
　　母丧未终其恶可知也
　　二十有三年春公至自齐祭【侧界反】叔来聘
　　祭叔来聘非天子命也故不言使其曰来聘恶外交也祭叔周大夫祭采地叔字
　　夏公如齐观社
　　诸侯非享觐不逾境公如齐观社非礼也
　　公至自齐荆人来聘
　　荆十年败蔡师于莘始见于经十四年入蔡十六年伐郑皆曰荆此称人者以其能慕中国修礼来聘少进之也
　　公及齐侯遇于谷萧叔朝公
　　诸侯相朝非礼也朝于内犹曰不可况朝于外乎故曰公及齐侯遇于谷萧叔朝公以交讥之萧附庸国叔字
　　秋丹桓宫楹冬十有一月曹伯射【音亦又音夜】姑卒十有二月甲寅公防齐侯盟于扈
　　公防齐侯盟于扈谋逆姜氏也公二年之中纳币观社及齐侯遇于谷比犯非礼今又防盟于扈甚矣扈齐地
　　二十有四年春王三月刻桓宫桷
　　公将纳夫人故饰宫庙以夸侈之秋丹威宫楹春刻威宫桷皆非礼也案成三年二月甲子新宫灾者亲庙切近不忍称其諡此斥言丹威宫楹刻威宫桷者恶庄不子忘父之怨侈宗庙以夸雠女也
　　曹庄公夏公如齐逆女
　　常事书者以见公婚之不时也案威六年九月丁夘子同生公十四年即位此年如齐逆女公即位二十四年年三十七嵗矣公即位二十四年年三十七嵗始得成婚于齐者文姜制之不得以时而婚尔故其母丧未终如齐纳币图婚之速也
　　秋公至自齐八月丁丑夫人姜氏入
　　公亲迎于齐不俟夫人而至失夫之道也妇人从夫者也夫人不从公而入失妇之道也夫不夫妇不妇何以为国非所以奉先公而绍后嗣也不乱何待故曰秋公至自齐八月丁丑夫人姜氏入以恶之
　　戊寅大夫宗妇觌用币
　　大夫宗妇者同宗大夫之妇也觌见也夫人姜氏既入庄公欲夸宠之故使同宗大夫之妇用币以见非谓大夫宗妇同贽而见也故不言及夫三帛二生一死男子之贽也妇人榛栗枣脩告防而已公使大夫宗妇觌用币甚矣
　　大水冬戎侵曹曹覊出奔陈赤归于曹郭公
　　杜预谓覊曹世子赤曹僖公者以威十一年宋人执郑祭仲突归于郑郑忽出奔卫其文相类尔案史记曹世家及年表僖公名夷至如公羊谷梁言赤郭公名者理亦不安窃谓去圣既逺后人传授文有脱漏尔故其义难了
　　二十有五年春陈侯使女【汝】叔来聘
　　女叔不名天子之命大夫也女氏叔字
　　夏五月癸丑卫侯朔卒六月辛未朔日有食之鼓用牲于社
　　案日食三十六书鼔用牲者三此年六月辛未朔日有食之鼔用牲于社三十年九月庚午朔日有食之鼓用牲于社文十五年六月辛丑朔日有食之鼓用牲于社是也鼓常事书者止讥其用牲耳
　　伯姬归于杞
　　隠二年书纪裂繻来逆女此不言逆者天下日乱婚礼日坏逆者非大夫也逆者非大夫故不言逆僖二十五年季姬归于鄫成九年伯姬归于宋之类是也
　　秋大水鼓用牲于社于门
　　鼓用牲于社于门非礼也
　　冬公子友如陈
　　如陈者聘也内朝聘皆曰如
　　二十有六年春公伐戎夏公至自伐戎曹杀其大夫称国以杀不以其罪也不书名氏者脱之僖二十五年宋杀其大夫皆此义也
　　秋公防宋人齐人伐徐冬十有二月癸亥朔日有食之二十有七年春公会杞伯姬于洮
　　公会杞伯姬于洮非礼也洮鲁地
　　夏六月公会齐侯宋公陈侯郑伯同盟于幽
　　孔子称威公九合诸侯不以兵车管仲之力也案威公之防十有五十三年会北杏十四年会鄄【眷】十五年会鄄十六年会幽此年会幽僖元年会柽【赤呈反】二年会贯三年会阳谷五年会首止七年会寗母八年会洮【他刀反】九年会葵丘十三年会咸十五年会牡丘十六年会淮是也孔子止言其九者盖十三年会北杏威始图伯其功未见十四年会鄄又是伐宋诸侯【阙】僖八年会洮十三年会咸十五年会牡丘十六年会淮皆有兵车也故止言其会之盛者九焉此圣人贵礼义贱武力之深防也
　　秋公子友如陈原仲
　　大夫非君命不越境公子友如陈原仲非礼也原仲陈大夫字者天子命大夫也
　　冬杞伯姬来
　　归宁常事也故不书焉凡内女直曰来者恶其无事而来也
　　莒庆来逆叔姬
　　不言来逆女者恶其成礼于鲁也案婚礼亲迎至夫国而后成礼莒庆成礼于鲁故不言逆女以斥之叔姬庄公女宣五年齐高固来逆叔姬同义
　　杞伯来朝公会齐侯子城濮【音卜】
　　城濮卫地
　　二十有八年春王三月甲寅齐人伐卫卫人及齐人战卫人败绩
　　前年公会齐侯宋公陈侯郑伯同盟于幽卫侯不至故齐人伐卫卫人及齐人战卫不服罪也以卫主齐者卫受伐也春秋之义伐者为客受伐者为主故曰卫人及齐人战不地者战于卫也败称师此称人者不以师败乎人也
　　夏四月丁未邾子琐卒秋荆伐郑公会齐人宋人救郑荆二十三年来聘称人此不称人者以其创艾诸夏复贬之也
　　冬筑郿【音眉】
　　功大曰城小曰筑
　　大无麦禾
　　冬书大无麦禾者简言之也此秋大无麦冬大无禾尔不可言秋大无麦冬大无禾故简言之也书曰土爰稼穑稼穑作甘大无麦禾土失其性也谷于民食最重也
　　臧孙辰告籴于齐
