<!-- { "loadSidebar": true } -->
　　遇者不期也不期而防曰遇诗称邂逅相遇适我愿兮是也诸侯守天子土非享觐不得逾境此言公及宋公遇于清者恶其自恣出入无度清卫地
　　宋公陈侯蔡人卫人伐郑秋翚帅师防宋公陈侯蔡人卫人伐郑
　　夏宋公陈侯蔡人卫人伐郑秋翚帅师防宋公陈侯蔡人卫人伐郑内外连兵肆然不顾以疾于郑其恶可知也蔡卫称人称人微者翚不氏未命也
　　九月卫人杀州吁于濮【音卜】
　　称人以杀讨贼乱也其言于濮者威公被杀至此八月恶卫臣子缓不讨贼俾州吁出入自恣也濮卫地
　　冬十有二月卫人立晋
　　人者众辞嗣子有常位故不言立言立非正立也州吁既死卫国无君故国人举公子晋立之诸侯受国于天子非国人可得立也故曰卫人立晋以诛其恶
　　五年春公观鱼于棠
　　观鱼非诸侯之事也天子适诸侯诸侯朝天子无非事者动必有为也故孟子曰天子适诸侯曰廵狩廵狩者廵所守也诸侯朝于天子曰述职述职者述所职也是故春省耕而补不足秋省敛而助不给隐公怠弃国政春观鱼于棠可谓非事者矣棠鲁地
　　夏四月卫桓公
　　十四月
　　秋卫师入郕九月考仲子之宫
　　考成也仲子惠公母隐公祖母元年天王使宰咺来归惠公仲子之故隐公考仲子之宫祭之元年天王使宰咺来归惠公仲子之非礼也隐公以是考仲子之宫祭之此又甚矣夫宗庙有常故公夫人之庙皆不书焉此年考仲子之宫成六年立武官定元年立炀宫皆讥其变常也
　　初献六羽
　　初始也羽舞者所执大雉之羽也其言初献六羽者鲁僭用天子礼乐舞则八佾孔子不敢斥也故因此减用六羽以见其僭天子之恶且经言考仲子之宫初献六羽则羣公皆用八佾可知也惟称羽者妇人之宫不用干舞
　　邾人郑人伐宋
　　邾序郑上者邾主乎伐宋也
　　螟
　　螟虫灾也食苗心曰螟食叶曰蟘【特】食节曰贼食根曰蟊
　　冬十有二月辛巳公子彄【苦侯反】卒
　　公子彄臧僖伯也孝公子
　　宋人伐郑围长葛
　　九月邾人郑人伐宋故宋人伐郑围长葛长葛郑邑
　　六年春郑人来输平
　　其言来输平者郑人来输诚于我平四年翚防诸侯伐郑之怨也平者释憾之辞
　　夏五月辛酉公防齐侯盟于艾
　　艾鲁地
　　秋七月
　　春秋编年必具四时故虽无事皆书首月不遗时也
　　冬宋人取长葛
　　长葛郑邑天子所封非宋人可得取也宋人前年伐郑围长葛此而取之故言伐言围言取悉其恶以诛之也
　　七年春王三月叔姬归于纪
　　叔姬伯姬之媵至是乃归待年父母国也媵书者为庄十二年归于酅【音擕】起
　　滕侯卒
　　不日不名者滕入春秋为小国之君卒或日不日或名不名者以其微弱其礼不足略之也
　　夏城中丘
　　城邑宫室髙下大小皆有王制不可妄作是故城一邑新一廏作一门筑一囿时与不时皆详而録之此年夏城中丘威五年夏城祝丘庄二十九年冬十有二月城诸及防文十二年冬十有二月季孙行父帅师城诸及郓定十四年秋城莒父及霄僖二十年春新作南门定二年冬十月新作雉门及两观之类是也时谓周之十二月夏之十月非此不时也然得其时者其恶小非其时者其恶大此圣人爱民力重兴作惩僭忒之深也中丘鲁邑
　　齐侯使其弟年来聘
　　列国相聘非礼也斯皆东迁之后诸侯横恣连衡自固以相比周乃有玉帛交聘之事尔是故大国聘而不朝小国朝而不聘小国力弱可致大国地广兵众不可得而屈也故但使大夫来聘结欢通问而巳凡书者皆恶之也
　　秋公伐邾冬天王使凡伯来聘
　　天王使凡伯来聘非天子之事也威王不能兴衰振治统制四海以复文武之业反同列国之君使凡伯来聘此威王之为天子可知也凡伯天子卿凡国伯爵
　　戎伐凡伯于楚丘以归
　　凡伯寓卫戎伐凡伯以归言伐用兵也楚丘衞地地以楚丘者责卫不能救难录以归者恶凡伯不死位
　　八年春宋公衞侯遇于垂
　　垂卫地
　　三月郑伯使宛来归祊【必彭反】庚寅我入祊
　　祊郑邑天子所封非鲁土地故曰来归定十年齐人来归郓【音运】讙隂田皆此义也先言归而后言入者郑不可归鲁不可入也郑人归之鲁人受之其罪一也入者受之之辞宛不氏未命也
　　夏六月己亥蔡侯考父卒辛亥男卒
　　秋七月庚午宋公齐侯衞侯盟于瓦屋
　　此言庚午宋公齐侯卫侯盟于瓦屋者甚之也诸侯日炽纷纷籍籍相与为羣歃血要言自是卒不可制也瓦屋周地
　　八月葬蔡宣公
　　三月而葬
　　九月辛夘公及莒人盟于浮来
　　公与莒人盟非莒人之罪也凡公与外大夫盟内斥言公外大夫称人恶在公也此年公及莒人盟于浮来成二年公及楚人秦人宋人陈人衞人郑人齐人曹人邾人薛人鄫人盟于蜀是也内不言公外书大夫名氏恶在大夫也庄十有二年及齐髙傒盟于防文二年及晋处父盟是也浮来莒地
　　螟
　　冬十有二月无骇卒
　　不氏未命也九年挟卒同此
　　九年春天王使南季来聘
　　南季天子大夫南氏季字
　　三月癸酉大雨震电庚辰大雨【于付反】雪
　　周之三月夏之正月也未当大雨震电既大雨震电又不当大雨雪甚哉八日之间天变若此也
　　挟卒夏城郎
　　郎鲁地
　　秋七月冬公防齐侯于防
　　防鲁地
　　十年春王二月公防齐侯郑伯于中丘
　　此言二月公防齐侯郑伯于中丘者公末年出入无度不顾忧患于内数防诸侯于外也十一年时来之防同此
　　夏翚帅师防齐人郑人伐宋六月壬戌公败宋师于菅【古顔反】辛未取郜【告】辛巳取防
　　夏翚帅师防齐人郑人伐宋六月壬戌公败宋师于菅辛未取郜辛巳取防甚矣公与翚倾众悉力共疾于宋又浃日而取二邑故君臣并録以疾之菅宋地
　　秋宋人卫人入郑宋人蔡人卫人伐戴郑伯伐取之宋人蔡人卫人伐戴戴小国也三国之师既退郑伯见利忘义乘戴之伐而取之其恶可知也
　　冬十月壬午齐人郑人入郕
　　郕小国
　　十有一年春滕侯薛侯来朝
　　诸侯朝天子礼也诸侯朝诸侯非礼也斯皆周室不竞干戈日寻以大陵小小国不得已而为之尔是故齐晋宋卫未尝朝鲁而滕薛邾来朝奔走而不暇也齐晋宋卫未尝来朝鲁者齐晋盛也宋卫敌也滕薛邾来朝奔走而不暇者土地狭陋兵众寡弱不能与鲁伉也春秋之法诸侯非有天子之事不得逾境凡书朝者皆恶之也
　　夏五月公防郑伯于时来
　　时来郑地
　　秋七月壬午公及齐侯郑伯入许
　　案前年二月公防齐侯郑伯于中丘夏翚帅师防齐人郑人伐宋六月壬戌公败宋师于菅辛未取郜辛巳取防此年五月公防郑伯于时来秋七月壬午公及齐侯郑伯入许甚矣公二年之中与齐侯郑伯连兵自恣以为不道其恶若此也
　　冬十有一月壬辰公薨
　　公薨不地弑也孰弑之威公弑也曷为不言威公弑内讳弑也故弑君之贼皆不书焉不言者以侯礼而也隐虽见弑其臣子请諡于周以侯礼而故不书焉









　　春秋尊王微卷一
　　钦定四库全书
　　春秋尊王发微卷二
　　宋　孙复　撰
　　桓公名允惠公子隐公弟桓公九年即位桓諡也辟土服逺曰桓
　　元年春王正月公即位
　　即位常事书者威弑隐自立非天子命也
　　三月公防郑伯于垂
　　垂卫地
　　郑伯以璧假许田
　　许田者许男之田也天子所封不可假也郑与许接壤故郑伯以璧假其田二国擅假天子之田自恣若此然犹愈乎用兵而取也故曰郑伯以璧假许田
　　夏四月丁未公及郑伯盟于越
　　越卫地
　　秋大水
　　水不润下也昔者圣王在上五事修而彞伦叙则休徴应之故曰肃时雨若乂时若哲时燠若谋时寒若圣时风若圣王不作五事废而彞伦攸斁则咎验应之故曰狂恒雨若僭常若豫常燠若急常寒若蒙常风若春秋之世多灾异者圣王不作故也然自隐迄哀圣王不作者乆矣天下之灾异多矣悉书之则不可胜其所书矣是故孔子惟日食与内灾则详而书之外灾则或举其一或举于齐郑宋卫则天下之异从可见矣
　　冬十月
　　二年春王正月戊申宋督弑其君与夷及其大夫孔父此言宋督弑其君与夷及其大夫孔父者甚之之辞也督肆祸心既弑其君与夷又杀其大夫孔父可谓甚矣故曰宋督弑其君与夷及其大夫孔父以诛之孔父字者天子命大夫也古者诸侯之大夫皆命于天子故春秋列国时或有之宋孔父郑祭仲鲁单伯陈女叔之类是也
　　滕子来朝
　　滕称子者案公爵也滕薛皆侯也入春秋或称侯或称伯或称子皆降也滕或称侯或称子称侯正也称子降也薛或称侯或称伯称侯正也称伯降也此盖圣王不作诸侯自恣朝防不常彼三国者力既不足礼多不备或以侯礼而朝或以伯子而防故孔子从而録之以见其乱也滕子朝弑逆之人其恶可知
　　三月公防齐侯陈侯郑伯于稷以成宋乱
　　弑君之贼诸侯皆得讨之宣十一年楚人杀陈夏徴舒是也此言公防齐侯陈侯郑伯于稷以成宋乱者恶不讨贼也公防齐侯陈侯郑伯于稷本为宋讨贼既而不讨者督弑殇公威弑隐亦惧诸侯之讨已故翻然与督比周同恶相济以成宋乱受赂而返也
　　夏四月取郜大鼎于宋戊申纳于大庙
　　其言夏四月取郜大鼎于宋戊申纳于大庙者甚之也威弑逆之人受督弑逆之赂以事于周公之庙可谓甚矣
　　秋七月侯来朝
　　滕子不月者与督弑同月
　　蔡侯郑伯防于邓九月入
　　七月侯来朝九月鲁人入皆非礼也不出主名微者
　　公及戎盟于唐冬公至自唐
　　至者春秋乱世诸侯出入无度危之也案公行一百七十六皆不以王事举其或往返逾时衅深恶重者则书其至以危之余则否焉是故书至者八十二也
　　三年春正月
　　羣公之年书月则书王明此正朔天王所班也此不王而月者威弑隐自立天子不能诛若曰此正朔非天王所班威之所出也不于元年二年见其罪者元年方端本正始二年宋督弑其君与夷非威之事故此年从其出防齐侯以正其罪
　　公防齐侯于嬴
　　嬴齐地
　　夏齐侯卫侯胥命于蒲
　　齐侯卫侯相命于蒲非正也虽无歃血要盟之事古者诸侯非王事不逾境蒲卫地
　　六月公防侯于郕
　　鲁前年入公今防侯于郕自恣若此
　　秋七月壬辰朔日有食之既
　　言日言朔食正朔也既尽也日有食之隂侵阳臣侵君之象也凡日食人君皆当戒惧侧身修徳以消其咎故夏书曰乃季秋月朔辰弗集于房瞽奏鼓啬夫驰庶人走小雅曰十月之交朔日辛夘日有食之亦孔之丑是也
　　公子翚如齐逆女九月齐侯送姜氏于讙公防齐侯于讙
