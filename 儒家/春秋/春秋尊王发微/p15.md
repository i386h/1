<!-- { "loadSidebar": true } -->
　　齐侯取郓以处公也不言处公者明年公至自齐居于郓此处公可知也
　　二十有六年春王正月宋元公三月公至自齐居于郓
　　此言公至自齐者以齐侯之见公可以言至自齐也居于郓者公为意如所拒不得入于鲁也故曰公至自齐居于郓
　　夏公围成
　　公围成书者见国内皆叛也成孟氏邑
　　秋公防齐侯莒子邾子伯盟于鄟【音専又音市转反亦音】陵盟于鄟陵谋纳公而不能也鄟陵地阙
　　公至自防居于郓九月庚申楚子居卒冬十月天王入于成周
　　子朝之乱甚矣悼王既死恭王即位于外四年始胜其丑反正于宗庙不言归而言入者言归嫌与即位于内者同故变言入以着即位于外也此非例之常不言王城而言成周者以国举之明已得国
　　尹氏召伯毛伯以王子朝奔楚
　　立王子朝独书尹氏奔楚并举召伯者明罪本在尹氏当先诛逆首后治其徒也
　　二十有七年春公如齐公至自齐居于郓夏四月吴弑其君僚楚杀其大夫郤宛【逺寃二音】秋晋士鞅宋乐祁犂卫北宫喜曹人邾人滕人防于扈冬十月曹伯午卒邾快来奔公如齐公至自齐居于郓
　　二十有八年春王三月曹悼公公如晋次于干侯公前年如齐者再皆不见礼故如晋其言次于干侯者不得入于晋也公既不见礼于齐又不得入于晋其穷辱若此干侯晋地
　　夏四月丙戌郑伯宁卒六月郑定公秋七月癸巳滕子宁卒冬滕悼公
　　二十有九年春公至自干侯居于郓
　　以干侯至者不得见晋侯故
　　齐侯使髙张来唁公公如晋次于干侯夏四月庚子叔诣卒秋七月冬十月郓溃
　　溃散也季孙専鲁民不附公故郓溃
　　三十年春王正月公在干侯
　　公在干侯郓溃故也不言居者干侯晋地也郓鲁封内故曰居干侯晋地不可言居故曰在内外辞也明公为强臣所逐不见纳于内终颠殒于外故自是嵗首孔子皆録公之所在责鲁臣子
　　夏六月庚辰晋侯去疾卒秋八月晋顷【音倾】公冬十有二月吴灭徐徐子章羽奔楚
　　三十有一年春王正月公在干侯季孙意如防晋荀跞于适歴夏四月丁巳薛伯谷卒晋侯使荀跞【力狄反】唁公于干侯
　　季孙意如逐君之贼也晋侯不能讨而戮之既使荀跞防意如于适歴又使荀跞唁公于干侯何所为哉此晋侯之恶亦可见矣适歴晋地
　　秋薛献公冬黒肱以滥来奔
　　黒肱以滥来奔滥邑也案襄二十一年邾庶其以漆闾丘来奔五年莒牟夷以牟娄及防兹来奔邾莒言国此不言国者脱之也
　　十有二月辛亥朔日有食之
　　三十有二年春王正月公在干侯取阚【口暂反】
　　阚鲁邑
　　夏吴伐越秋七月冬仲孙何忌防晋韩不信齐髙张宋仲几卫世叔申郑国参曹人莒人薛人人小邾人城成周
　　周自天子言之则曰王城成周昭二十二年刘子单子以王猛入于王城二十六年天王入于成周是也诸侯言之则曰京师僖二十八年晋人执卫侯归之于京师三十年公子遂如京师遂如晋文元年叔孙得臣如京师成十三年三月公如京师夏五月公自京师遂防晋侯齐侯宋公卫侯郑伯曹伯邾人滕人伐秦十五年晋侯执曹伯归于京师十六年曹伯归自京师之类是也此不言城京师而曰城成周者不与大夫城京师也大夫城京师以安天子其言不与大夫城京师者天子微诸侯又微故诸侯不城京师而大夫城之也诸侯不城京师而大夫城之是天下无诸侯也故曰仲孙何忌防晋韩不信齐髙张宋仲几卫世子申郑国参曹人莒人薛人人小邾人城成周以恶之
　　十有二月己未公薨于干侯

　　春秋尊王发微卷十
　　钦定四库全书
　　春秋尊王发微卷十一
　　宋　孙复　撰
　　定公名宋襄公子昭公弟共王十一年即位定諡也安民大虑曰定
　　元年春王
　　不书正月者定公未立不与季氏承其正朔也是时季氏専国昭公薨于干侯及嵗之交定又未立故略不书焉所以黜强臣而存公室也
　　三月晋人执宋仲几于京师
　　春秋之义诸侯不得専执况大夫乎宋仲几防城成周韩不信陪臣也非天子命执仲几于天子之侧甚矣故曰晋人执宋仲几于京师以疾之
　　夏六月癸亥公之丧至自干侯戊辰公即位
　　定公继奔亡之后制在季氏故昭公之丧至自干侯六月而始得即位也昭公之丧至自干侯六月而始得即位此制在季氏可知也故曰癸亥昭公之丧至自干侯戊辰公即位以着其恶
　　秋七月癸巳我君昭公
　　八月而
　　九月大雩立炀宫
　　炀宫伯禽子庙毁已久此而立之非礼可知
　　冬十月陨霜杀菽
　　建酉之月陨霜杀菽非常之灾
　　二年春王正月夏五月壬辰雉门及两观【古乱反】灾其言雉门及两观灾者雉门与两观俱灾也雉门两观天子之制
　　秋楚人伐吴冬十月新作雉门及两观【古乱反】
　　新作雉门及两观者定公不知僭天子之恶也定公不知僭天子之恶故作而新之
　　三年春王正月公如晋至河乃复二月辛卯邾子穿卒夏四月秋邾庄公冬仲孙何忌及邾子盟于防抜地阙
　　四年春王二月癸巳陈侯吴卒三月公防刘子晋侯宋公蔡侯卫侯陈子郑伯许男曹伯莒子邾子顿子胡子滕子薛伯伯小邾子齐国夏于召【上照反】陵侵楚蔡人病楚使告于晋故晋合诸侯于此此救蔡伐楚也其言防于召陵侵楚者诸侯不振不能救蔡伐楚也故使救蔡伐楚之功归于强吴冬蔡侯以吴子及楚人战于栢举楚师败绩是也噫昭十三年公防刘子晋侯齐侯宋公卫侯郑伯曹伯莒子邾子滕子薛伯杞伯小邾子于平丘八月甲戌同盟于平丘此年公防刘子晋侯宋公蔡侯卫侯陈子郑伯许男曹伯莒子邾子顿子胡子滕子薛伯伯小邾子齐国夏于召陵侵楚五月公及诸侯盟于臯鼬内不能夺大夫之权外不能攘荆蛮之患何所为哉何所为哉徒自相与歃血要言而已此固不足道也
　　夏四月庚辰蔡公孙姓【音生】帅师灭沈以沈子嘉归杀之
　　蔡公孙姓帅师灭沈沈与楚故也以沈子嘉归杀之公孙姓之罪不容诛也
　　五月公及诸侯盟于臯鼬【音又】
　　臯鼬郑地
　　伯成卒于防六月陈惠公许迁于容成秋七月公至自防刘卷【音权又音卷勉反】卒
　　上防刘子
　　悼公楚人围蔡晋士鞅卫孔圉帅师伐鲜虞刘文公
　　文谥也案文三年王子虎卒不此者见其私谥且僭也
　　冬十有一月庚午蔡侯以吴子及楚人战于栢举楚师败绩楚囊瓦出奔郑
　　以者乞师而用之也楚人围蔡晋师不出故蔡侯去晋求救于吴吴子许之冬十有一月吴子蔡侯伐楚庚午及楚人战于栢举楚师败绩囊瓦奔郑吴称子者大救蔡也晋合十八国之君不能救蔡伐楚吴能救之伐之此吴晋之事强弱之势较然可见也故自是诸侯小大皆宗于吴栢举楚地
　　庚辰吴入郢
　　吴子救蔡伐楚善也乗囊瓦之败长驱入郢夷其宗庙壊其宫室此则甚矣故曰庚辰吴入郢反狄之也
　　五年春王三月辛亥朔日有食之夏归粟于蔡于越入吴
　　案昭五年越始见于经从诸侯伐吴称人此言于越越之别封也此亦舒人舒鸠舒蓼之类耳
　　六月丙申季孙意如卒秋七月壬子叔孙不敢卒冬晋士鞅帅师围鲜虞
　　六年春王正月癸亥郑游速帅师灭许以许男斯归二月公侵郑
　　内有强臣之雠外结怨于郑
　　公至自侵郑夏季孙斯仲孙何忌如晋秋晋人执宋行人乐祁犂冬城中城季孙斯仲孙忌帅师围郓
　　前曰仲孙何忌后曰仲孙忌冩脱之也
　　七年春王正月夏四月秋齐侯郑伯盟于咸齐人执卫行人北宫结以侵卫齐侯卫侯盟于沙
　　沙卫地
　　大雩齐国夏帅师伐我西鄙九月大雩冬十月
　　八年春王正月公侵齐公至自侵齐二月公侵齐三月公至自侵齐
　　公一嵗而再侵齐以重其怨甚矣
　　曹伯露卒夏齐国夏帅师伐我西鄙公防晋于瓦晋师救我故公防于瓦瓦卫地
　　公至自瓦秋七月戊辰陈侯柳卒晋士鞅帅师侵郑遂侵卫曹靖公九月陈懐公季孙斯仲孙何忌帅师侵卫冬卫侯郑伯盟于曲濮从祀先公
　　先公后稷也从祀先公者定公僭乱从后稷而祀也后稷周之始祖非鲁可得祀故曰从祀先公以着其僭
　　盗窃寳玉大弓
　　盗微贱之称寳玉大弓国之重器也国之重器而盗得窃之则定公为国可知也
　　九年春王正月夏四月戊申郑伯虿卒得寳玉大弓不曰盗归寳玉大弓者盗微贱不可再见也寳玉大弓周公受赐于周藏之于鲁故失之书得之书
　　六月郑献公秋齐侯卫侯次于五氏
　　五氏晋地
　　秦伯卒冬秦哀公
　　十年春王三月及齐平
　　平八年再侵齐之怨
　　夏公防齐侯于夹谷公至自夹谷
　　公防齐侯于夹谷叛晋故也夹谷齐地
　　晋赵鞅帅师围卫齐人来归郓讙阴田
　　三月及齐平夏公防齐侯于夹谷故齐人来归郓讙隂田其言来归者明本非鲁地也
　　叔孙州仇仲孙何忌帅师围郈秋叔孙州仇仲孙何忌帅师围郈【音后】
　　郈叛叔孙州仇仲孙何忌帅师围之郈不服故二卿秋再围郈郈叔孙邑
　　宋乐大心出奔曹宋公子地出奔陈冬齐侯卫侯郑游速防于安甫
　　安甫地阙
　　叔孙州仇如齐宋公之弟辰暨仲佗【徒何反】石彄【苦侯反】出奔陈
　　宋公失道其弟辰暨仲佗石彄出奔陈暨不得已也仲佗石彄为宋大臣不能以道事君为辰强牵而去故曰宋公之弟辰暨仲佗石彄出奔陈以交讥之也
　　十有一年春宋公之弟辰及仲佗石彄公子地自陈入于萧以叛夏四月秋宋乐大心自曹入于萧
　　大心从四子入于萧不言叛者其叛可知也
　　冬及郑平
　　平六年侵郑之怨
　　叔还如郑涖盟
　　叔还叔弓曽孙
　　十有二年春薛伯定卒夏薛襄公叔孙州仇帅师堕【许规反】郈卫公孟彄帅师伐曹季孙斯仲孙何忌帅师堕费【音秘】秋大雩冬十月癸亥公防齐侯盟于黄十有一月丙寅朔日有食之公至自黄十有二月公围成公至自围成
　　郈叔孙邑费季孙邑成孟孙邑三邑强盛宰吏数叛以为国患故皆堕之经言叔孙州仇帅师堕郈季孙斯仲孙何忌帅师堕费而独书公围成者公弗能堕成也三子能堕郈堕费而公弗能堕成公室陵迟政在三子故也国内又以围至者君弱臣强危甚
　　十有三年春齐侯卫侯次于垂葭夏筑蛇渊囿大搜于比【音毗】蒲卫公孟彄帅师伐曹秋晋赵鞅入于晋阳以叛冬晋荀寅士吉射【音石】入于朝歌以叛晋赵鞅归于晋
　　赵鞅荀寅士吉射三卿専邑以叛晋侯不能制赵鞅归于晋无恶文者鞅入晋阳以叛此王法所诛也鞅不逺而复以晋阳归国此王法所赦也故曰秋晋赵鞅入于晋阳以叛冬晋荀寅士吉射入于朝歌以叛晋赵鞅归于晋以甚荀寅士吉射之恶也晋阳赵鞅邑朝歌晋邑
　　薛弑其君比
　　十有四年春卫公叔戍来奔卫赵阳出奔宋二月辛巳楚公子结陈公孙佗人帅师灭顿以顿子牂归夏卫北宫结来奔五月于越败吴于檇【音醉】李
　　檇李吴地
　　吴子光卒公防齐侯卫侯于牵
　　牵卫地
　　公至自防秋齐侯宋公防于洮天王使石尚来归脤【市轸反】
