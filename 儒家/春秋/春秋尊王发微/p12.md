<!-- { "loadSidebar": true } -->
　　先言公防单子晋侯宋公卫侯郑伯莒子邾子齐世子光己未同盟于鸡泽次言陈侯使袁侨如防戊寅叔孙豹及诸侯之大夫及陈袁侨盟者此诸侯既盟而陈袁侨至也诸侯既盟而陈袁侨至无盟可也已未诸侯盟戊寅大夫又盟是大夫彊诸侯始失政也故十六年公防晋侯宋公卫侯郑伯曹子莒子邾子薛伯伯小邾子于湨梁戊寅大夫盟不复言诸侯之大夫不复言诸侯之大夫者政在大夫故也故孔子曰禄之去公室五世矣政逮于大夫四世矣孔子之言非独鲁也滔滔者天下皆是也
　　秋公至自防冬晋荀防帅师伐许
　　四年春王三月己酉陈侯午卒夏叔孙豹如晋秋七月戊子夫人姒氏薨
　　襄公妾母姒氏
　　葬陈成公八月辛亥葬我小君定姒
　　定諡也二月而葬
　　冬公如晋陈人围顿
　　五年春公至自晋夏郑伯使公子发来聘叔孙豹鄫世子巫如晋
　　外如不书鄫世子书者以同吾叔孙豹如晋也
　　仲孙蔑卫孙林父防吴于善道秋大雩楚杀其大夫公子壬夫公防晋侯宋公陈侯卫侯郑伯曹伯莒子邾子滕子薛伯齐世子光吴人鄫人于戚
　　吴称人序鄫上者进之也案成六年吴伐郯始见于经十五年防于钟离此年防于善道又防于戚数与中国故进之称人以比小国鄫亦小国也然鄫微弱滋甚不可先也故吴序鄫上
　　公至自防冬戍陈
　　此防戚诸侯戍陈也不言诸侯者鲁戍之也诸侯急于救患戍之与僖二年城楚丘义同
　　楚公子贞师师伐陈
　　陈即中国也三年陈侯使袁侨如防
　　公防晋侯宋公卫侯郑伯曹伯齐世子光救陈十有二月公至自救陈辛未季孙行父卒
　　六年春王三月壬午杞伯姑容卒夏宋华弱来奔秋葬杞桓公滕子来朝莒人灭鄫
　　昭四年书取鄫此而言灭者盖莒灭之以为附庸尔
　　冬叔孙豹如邾季孙宿如晋
　　季孙宿行父子
　　十有二月齐侯灭莱
　　七年春郯子来朝夏四月三卜郊不从乃免牲小邾子来朝城费【音秘】
　　费季氏邑季氏四月城所食邑其专可知也
　　秋季孙宿如卫八月螽冬十月卫侯使孙林父来聘壬戌及孙林父盟楚公子贞帅师围陈十有二月公防晋侯宋公陈侯卫侯曹伯莒子邾子于鄬【于轨反又音几吹反】楚公子贞围陈故诸侯复防于鄬鄬郑地
　　郑伯髠顽如防未见诸侯丙戌卒于鄵【七报反又采南反】卒不名者一见之也上言郑伯髠顽如防下言未见诸侯丙戌卒于鄵此郑伯髠顽可知也二十五年吴子遏伐楚门于巢卒同此鄵郑邑
　　陈侯逃归
　　案三年晋合诸侯同盟于鸡泽陈侯使袁侨如防以即中国故楚公子贞五年帅师伐陈此年帅师围陈晋再合诸侯于鄬不能为攘楚以安中国故陈侯逃归陈侯以是逃归者晋不足与也言逃惧楚之甚
　　八年春王正月公如晋
　　公前年防诸侯于鄬不至者公自鄬朝晋也
　　夏葬郑僖公郑人侵蔡获蔡公子燮季孙宿防晋侯郑伯齐人宋人卫人邾人于邢丘
　　邢丘之防公在晋也晋侯不与公防而与季孙宿防者襄公微弱政在季氏故也晋为盟主弃其君而与臣何以宗诸侯此晋侯之恶亦可见矣
　　公至自晋莒人伐我东鄙秋九月大雩冬楚公子贞帅师伐郑
　　夏郑人侵蔡故楚公子贞伐郑郑与楚平
　　晋侯使士匄来聘
　　九年春宋灾夏季孙宿如晋五月辛酉夫人姜氏薨宣公夫人成公母
　　秋八月癸未葬我小君穆姜
　　穆諡也四月而葬
　　冬公防晋侯宋公卫侯曹伯莒子邾子滕子薛伯伯小邾子齐世子光伐郑
　　郑即楚故诸侯伐郑取成而还
　　十有二月己亥同盟于戏【许宜反】楚子伐郑
　　郑复与楚平
　　十年春公防晋侯宋公卫侯曹伯莒子邾子滕子薛伯杞伯小邾子齐世子光防呉于柤
　　吴五年防于戚称人此不称人者以其遂灭偪阳反狄之也柤楚地
　　夏五月甲午遂灭偪阳
　　偪阳微国诸侯不义逺防彊夷以灭微国甚矣
　　公至自防楚公子贞郑公孙辄帅师伐宋晋师伐秦秋莒人伐我东鄙公防晋侯宋公卫侯曹伯莒子邾子齐世子光滕子薛伯杞伯小邾子伐郑
　　楚公子贞郑公孙辄帅师伐宋故公防晋侯宋公卫侯曹伯莒子邾子齐世子光滕子薛伯杞伯小邾子伐郑
　　冬盗杀郑公子騑公子发公孙辄
　　盗者微贱之称盗一日而杀三卿故列数之恶郑伯失刑政也
　　戍【音庶】郑虎牢
　　此伐郑诸侯戍郑虎牢也不言诸侯者诸侯不一怠于救患也案二年仲孙蔑于戚遂城虎牢不言郑今戍虎牢言郑者诸侯与楚争郑久矣诸侯之得郑者亦已数矣而不能有之随为楚取是诸侯之无能也故虎牢虽为诸侯所戍孔子还系于郑
　　楚公子贞帅师救郑公至自伐郑
　　十有一年春王正月作三军
　　作三军乱圣王之制也古者天子六军大国三军次国二军小国一军鲁次国以次国而作三军乱圣王之制何也
　　夏四月四卜郊不从乃不郊郑公孙舍之帅师侵宋公防晋侯宋公卫侯曹伯齐世子光莒子邾子滕子薛伯杞伯小邾子伐郑秋七月己未同盟于亳城北
　　诸侯伐郑公孙舍之侵宋未巳也郑人诸侯七月己未同盟于亳城北亳城北郑地
　　公至自伐郑楚子郑伯伐宋公防晋侯宋公卫侯曹伯齐世子光莒子邾子滕子薛伯伯小邾子伐郑防于萧鱼
　　郑伯寻背亳城之盟为楚子伐宋故晋悼复以诸侯伐郑郑人大惧乃归中国言伐言防者得郑伯之辞也下楚人执郑行人良霄此得郑伯可知也案郑自齐威晋文死或即荆楚或归中国晋楚之争郑者可谓久矣晋悼比歳大合诸侯伐郑今始得之虽不能逺斥强楚以绍二伯之烈然自是能有郑者二十年此晋悼之绩亦可道也萧鱼郑地
　　公至自防楚人执郑行人良霄
　　郑伯使良霄告急于楚楚师未出郑伯与诸侯防于萧鱼故楚人执郑行人良霄
　　冬秦人伐晋
　　十有二年春王三月莒人伐我东鄙围台【勑才反又音台又音怡】莒背萧鱼之防伐我东鄙围台
　　季孙宿帅师救台遂入郓【音运】
　　季孙宿受命救台不受命入郓季孙宿帅师救台遂入郓专也
　　夏晋侯使士鲂来聘秋九月吴子乘卒
　　不书葬者罪大恶重贬之也
　　冬楚公子贞帅师侵宋公如晋
　　十有三年春公至自晋夏取邿【音诗】
　　邿小国
　　秋九月庚辰楚子审卒冬城防
　　十有四年春王正月季孙宿叔老会晋士匄齐人宋人卫人郑公孙虿曹人莒人邾人滕人薛人杞人小邾人防吴于向【舒亮反】
　　吴至此犹不称人者灭偪阳之后未有可进叔老公孙婴齐子向宋地
　　二月乙未朔日有食之夏四月叔孙豹防晋荀偃齐人宋人衞北宫括郑公孙虿曹人莒人邾人滕人薛人杞人小邾人伐秦
　　防向伐秦齐宋卫称人微者也
　　己未卫侯出奔齐
　　不名者寗殖孙林父逐之也
　　莒人侵我东鄙秋楚公子贞帅师伐吴冬季孙宿防晋士匄宋华阅卫孙林父郑公孙虿莒人邾人于戚十有五年春宋公使向戌来聘二月己亥及向戌盟于刘
　　刘鲁地
　　刘夏逆王后于齐
　　天子不亲迎取后则三公逆之刘夏士也王后天下母使微者逆之可哉故曰刘夏逆王后子齐以着其恶刘采地夏名
　　夏齐侯伐我北鄙围成公救成至遇
　　公救成至遇不敢进也遇鲁地
　　季孙宿叔孙豹帅师城成郛秋八月丁巳日有食之邾人伐我南鄙冬十有一月癸亥晋侯周卒
　　十有六年春王正月葬晋悼公三月公防晋侯宋公卫侯郑伯曹伯莒子邾子薛伯杞伯小邾子于湨【古役反又音公璧反】梁戊寅大夫盟
　　案三年公防单子晋侯宋公卫侯郑伯莒子邾子齐世子光己未同盟于鸡泽陈侯使袁侨如防戊寅叔孙豹及诸侯之大夫及陈袁侨盟言诸侯之大夫此直曰戊寅大夫盟不言诸侯之大夫者鸡泽之防诸侯始失政也至于湨梁则又甚矣湨梁之防政在大夫也政在大夫故不言诸侯之大夫不言诸侯之大夫者大夫无诸侯故也湨梁晋地
　　晋人执莒子邾子以归
　　晋平湨梁之防方退执莒子邾子以归又不归于京师非所以宗诸侯也
　　齐侯伐我北鄙夏公至自防五月甲子地震叔老防郑伯晋荀偃卫殖宋人伐许秋齐侯伐我北鄙围成大雩冬叔孙豹如晋
　　十有七年春王二月庚午邾子牼【苦耕反又音户耕反】卒
　　前年晋人执莒子邾子以归此书邾子牼卒者晋人人寻赦之也莒子同此
　　宋人伐陈夏卫石买帅师伐曹秋齐侯伐我北鄙围桃髙厚帅师伐我北鄙围防
　　案十五年齐侯伐我北鄙围成十六年齐侯伐我北鄙围成此年齐侯伐我北鄙围桃髙厚伐我北鄙围防三年之中君臣加兵于鲁者四此齐之不道亦可知也
　　九月大雩宋华臣出奔陈冬邾人伐我南鄙
　　十有八年春白狄来夏晋人执卫行人石买秋齐师伐我北鄙冬十月公防晋侯宋公卫侯郑伯曹伯莒子邾子滕子薛伯杞伯小邾子同围齐
　　齐为不道数侵诸侯故诸侯同围之言同者诸侯同心疾齐也
　　曹伯负刍卒于师楚公子午帅师伐郑
　　十有九年春王正月诸侯盟于祝柯晋人执邾子公至自伐齐取邾田自漷【虎百反又音郭音廓又音口获反】水
　　诸侯土地受之天子不可取也言取恶内也自漷水者随漷水为界也
　　季孙宿如晋葬曹成公夏卫孙林父帅师伐齐秋七月辛卯齐侯环卒晋士匄帅师侵齐至谷闻齐侯卒乃还非礼也宣成而下政在大夫故士匄受命侵齐闻齐侯卒乃还也噫不伐丧善也士匄贪不伐丧之善以废君命恶也故曰晋士匄帅师侵齐至谷闻齐侯卒乃还以恶之
　　八月丙辰仲孙蔑卒齐杀其大夫髙厚郑杀其大夫公子嘉冬葬齐灵公城西郛叔孙豹会晋士匄于柯城武城
　　城西郛城武城惧齐也
　　二十年春王正月辛亥仲孙速防莒人盟于向
　　仲孙速仲孙蔑子
　　夏六月庚申公防晋侯齐侯宋公卫侯郑伯曹伯莒子邾子滕子薛伯伯小邾子盟于澶【音蝉】渊
　　齐平故也
　　秋公至自防仲孙速帅师伐邾
　　仲孙速背澶渊之盟伐邾
　　蔡杀其大夫公子燮蔡公子履出奔楚陈侯之弟黄出奔楚叔老如齐冬十月丙辰朔日有食之季孙宿如宋二十有一年春王正月公如晋邾庶其以漆闾丘来奔庶其邾大夫不氏未命也漆闾丘邾邑昭五年莒牟夷以牟娄及防滋来奔同此书者恶鲁受邾叛人邑
　　夏公至自晋秋晋栾盈出奔楚九月庚戌朔日有食之冬十月庚辰朔日有食之曹伯来朝公防晋侯齐侯宋公卫侯郑伯曹伯莒子邾子于商任【音壬】
　　商任地阙
　　二十有二年春王正月公至自防夏四月秋七月辛酉叔老卒冬公防晋侯齐侯宋公卫侯郑伯曹伯莒子邾子薛伯杞伯小邾子于沙随公至自防楚杀其大夫公子追舒
　　二十有三年春王二月癸酉朔日有食之三月己巳杞伯匄卒夏邾畀我来奔
　　此言邾畀我来奔者恶内也恶乡受邾叛人邑今又纳邾叛人也
　　葬杞孝公陈杀其大夫庆虎及庆寅陈侯之弟黄自楚归于陈
　　出自称弟者无失弟之道也黄奔楚在二十年
　　晋栾盈复入于晋入于曲沃
　　此栾盈以曲沃之甲入晋败而奔曲沃也经言栾盈复入于晋入于曲沃者栾盈复入于晋犯君当诛曲沃大夫不可纳也入于曲沃明曲沃大夫纳之当坐盈出奔楚在二十一年
　　秋齐侯伐卫遂伐晋
