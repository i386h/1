<!-- { "loadSidebar": true } -->
　　不言如齐者不与庄公使臧孙辰告籴于齐也上言大无麦禾则百姓饥矣其言不与庄公使臧孙辰告籴于齐者病庄公也庄公为国久矣古者三年耕必有一年之畜九年耕必有三年之畜三十年通之虽有水旱虫螟民无不足者庄公为国二十八年而无一年之畜非所以为国也臧孙辰公子彄【起侯反】曾孙
　　二十有九年春新延廐
　　恶不爱民也冬大无麦禾臧孙辰告籴于齐则民饥矣延廐虽壊未新可也庄公春新延廏不爱民力若此
　　夏郑人侵许秋有蜚【扶味反】冬十有二月纪叔姬卒叔姬十二年归于酅【携】卒于酅
　　城诸及防
　　三十年春王正月夏师次于成秋七月齐人降鄣【音章】案八年师及齐师围郕郕降于齐师先言围而后言降此直书齐人降鄣者恶齐强胁且见鄣防弱不能伉齐之甚也
　　八月癸亥纪叔姬
　　媵而卒之者归于酅卒于酅皆非其所也
　　九月庚午朔日有食之鼓用牲于社
　　凡救日食鼓礼也用牲非礼也孔子书鼓用牲者止讥其用牲耳非谓九月不鼓也
　　冬公及齐侯遇于鲁济【子礼反】齐人伐山戎
　　三十有一年春筑台于郎夏四月薛伯卒筑台于薛六月齐侯来献戎防
　　戎防伐山戎之所得也齐侯来献戎防非礼也
　　秋筑台于秦
　　庄比年兴作今又一歳而三筑台妨农害民莫甚乎此薛秦鲁地也
　　冬不雨
　　三十有二年春城小谷
　　鲁邑曲阜西北有小谷城
　　夏宋公齐侯遇于梁丘秋七月癸巳公子牙卒
　　公子牙威公子庄公庶弟
　　八月癸亥公薨于路寝
　　路寝正寝公薨于路寝正也凡公薨皆书其所在者谨凶变也
　　冬十月己未子般卒
　　子般庄公太子未逾年之君也庄公未故不名薨不地者降成君也此与襄三十一年秋九月癸巳子野卒义同
　　公子庆父如齐狄伐邢

　　春秋尊王防卷三
　　钦定四库全书
　　春秋尊王防卷四
　　宋　孙复　撰
　　闵公名开庄公子惠王十六年即位闵諡也在国逢难曰闵
　　元年春王正月齐人救邢
　　威未能帅诸侯以徃故犹称人
　　夏六月辛酉我君庄公
　　十一月
　　秋八月公及齐侯盟于落姑季子来归
　　秋公与齐侯盟于落姑以纳季子故季子来归何也庄公薨子般卒闵公冲幼庆父与夫人通势倾公室不朝夕国人汹汹思得季友以平内乱故曰季子来归也子者男子之通称不言出公子之未命者也落姑齐地
　　冬齐仲孙来
　　仲孙齐大夫非齐侯命故不称使非齐侯命则奔也不言奔者非奔也仲孙私来也仲孙私来故曰齐仲孙来以恶之此与隠元年祭伯来义同字者天子命大夫
　　二年春王正月齐人迁阳
　　阳微国
　　夏五月乙酉吉禘于庄公
　　吉禘于庄公非礼也鲁以周公禘于太庙此天子大祭非诸侯可得用也谓之吉者庄公二十二月未可吉也故曰五月乙酉吉禘于庄公以着其僣天子之恶不言庄宫者明未三年也
　　秋八月辛丑公薨
　　此庆父弑也不言庆父弑者讳之也内讳弑故弑君之贼皆不书焉不者义与隠公同
　　九月夫人姜氏孙【逊】于邾公子庆父出奔莒
　　公子庆父夫人姜氏同恶之人也夫人孙于邾故庆父出奔莒书者深恶季子缓不讨贼也案元年公与齐侯盟于落姑以纳季子季子来归独执国命当是时以鲁之众因齐之力讨庆父而戮之甚易尔而季子不能也使闵公遽罹弑逆之祸悲哉
　　冬齐髙子来盟
　　案威十四年郑伯使其弟语来盟此不言使者高子请来结盟于我也闵公遇弑庆父未讨季友立僖僖又非正髙子请来结盟于我以定僖公之位故不言使僖四年楚屈【俱勿反】完来盟皆此义也
　　十有二月狄入卫郑弃其师
　　郑弃其师恶郑伯也岂奔溃离散云乎哉郑伯有其师无其将将者百姓之司命也郑伯以百姓之命授之匪人非弃而何故曰郑弃其师以恶之噫郑弃其师梁亡皆自取之也梁亡见僖十九年

　　春秋尊王防卷四
　　钦定四库全书
　　春秋尊王发微卷五
　　宋　孙复　撰
　　僖公名申庄公子闵公庶兄惠王十八年即位僖諡也小心畏忌曰僖
　　元年春王正月齐师宋师曹师次于聂北救邢
　　威自灭遂二十年用师征伐皆称人者以其攘夷狄救中国之功未着微之也案庄三十二年狄伐邢闵元年齐人救邢威未能率诸侯以往故犹称人焉至此称师者以其能合二国次于聂北救邢齐威攘夷狄救中国之功渐见少进之也然犹有次焉先言次而后言救者讥缓于救患也灭遂在庄十三年
　　夏六月邢迁于夷仪齐师宋师曹师城邢
　　威公不急救患故邢迁于夷仪邢人已迁三国之师乃往助城之故曰齐师宋师曹师城邢也夷仪邢地
　　秋七月戊辰夫人姜氏薨于夷齐人以归
　　夫人哀姜也闵二年孙于邾威公取而杀之不言杀者讳之也其言齐人以归者以其尸归也哀姜与弑闵公威公讨而杀之正也然以其尸归此则甚矣夷齐地
　　楚人伐郑
　　庄十年荆败蔡师于莘始见于经十四年入蔡称荆二十三年来聘始进称人二十八年伐郑称荆反狄之今曰楚人伐郑者以其兵众地大渐通诸夏复其旧封比之小国也故自此十数年侵伐用兵皆称人焉
　　八月公会齐侯宋公郑伯曹伯邾人于柽【赤呈反】
　　楚人伐郑故威合诸侯于柽公有母丧出会非礼也柽宋地
　　九月公败邾师于偃
　　公柽会方退亲败邾师于偃其恶可知偃邾地
　　冬十月壬午公子友帅师败莒师于郦【力知反】获莒挐【女居反又女加反】
　　讨庆父也其言获莒挐者不可言获莒人尔莒大夫不氏未命也庆父闵二年奔郦鲁地
　　十有二月丁巳夫人氏之丧至自齐
　　此夫人哀姜之丧也不称姜者贬之也案孙于邾不贬此而贬者孙于邾不贬不以子讨母也此而贬者正王法也不去氏杀子之罪比文姜杀夫差轻孙邾在闵二年
　　二年春王正月城楚丘
　　此会柽诸侯城楚丘也不言诸侯者威公怠于救患诸侯不一也威公怠于救患诸侯不一则孰城之鲁城之也案闵二年狄入卫覆彼国家君死民散威公视之不救其怠于救患可知也威公怠于救患故诸侯不一诸侯不一故鲁城之襄五年戍【音庶】陈十年戍郑虎牢皆此义也然则善与非善也此威公之命城楚丘以存亡国曷以谓之非善虽曰威公之命城楚丘以存亡国与其亡而存之不若未亡而救之之善也楚丘卫邑不言城卫者卫未迁也
　　夏五月辛巳葬我小君哀姜虞师晋师灭夏阳【夏一作下】虞师晋师灭夏阳虞序晋上者虞主乎灭夏阳也案隠五年邾人郑人伐宋庄十五年宋人齐人邾人伐郳邾序郑上宋序齐上此虞主乎灭夏阳可知也夏阳微国
　　秋九月齐侯宋公江人黄人盟于贯
　　楚故也贯宋地
　　冬十月不雨
　　不雨一时即书者僖公忧民惧灾之甚也
　　楚人侵郑
　　三年春王正月不雨夏四月不雨徐人取舒六月雨秋齐侯宋公江人黄人防于阳谷
　　阳谷齐地
　　冬公子友如齐涖盟
　　涖临也凡言涖盟者受盟于彼也来盟者受盟于我也
　　楚人伐郑
　　四年春王正月公防齐侯宋公陈侯卫侯郑伯许男曹伯侵蔡蔡溃遂伐楚次于陉【音刑】
　　威之病楚也久矣故元年防于柽二年盟于贯三年防于阳谷以谋之是时楚方强盛势陵中国不可易也蔡楚与国故先侵蔡俟其兵震威行然后大举蔡旣溃遂进师次于敌境陉楚地
　　夏许男新臣卒
　　夏许男新臣卒于师不言师者威公之行诸侯安之与国内同也
　　楚屈【俱勿反】完来盟于师盟于召【音绍】陵
　　案成二年季孙行父臧孙许叔孙侨如公孙婴齐帅师防晋郤【去逆反】克卫孙良夫曹公子首及齐侯战于鞌齐师败绩秋七月齐侯使国佐如师己酉及国佐盟于袁娄此不言使者楚子闻蔡溃威师及境大惧屈完请盟于师也召陵楚地
　　齐人执陈辕涛涂
　　陈辕涛涂陈大夫称人以执不得其罪也威公既与陈侯南服强楚归而反执陈辕涛涂其恶可知也
　　秋及江人黄人伐陈
　　内言及外称人皆微者也
　　八月公至自伐楚
　　出逾二时
　　葬许穆公冬十有二月公孙兹帅师防齐人宋人卫人郑人许人曹入侵陈
　　威公执陈辕涛涂执非其罪秋使鲁人江人黄人伐陈冬又会公孙兹宋人卫人郑人许人曹人侵陈甚矣公孙兹公子牙子
　　五年春晋侯杀其世子申生
　　世子世君位者也称君以杀世子甚之也献公五子世子申生次重耳次夷吾次奚齐次卓子皆申生庶弟也献公爱奚齐欲立之乃杀世子申生可谓甚矣
　　杞伯姬来朝其子
　　伯姬内女来朝其子者以其子来朝也诸侯来朝犹曰不可伯姬来朝其子非礼可知
　　夏公孙兹如牟
　　牟微国
　　公及齐侯宋公陈侯卫侯郑伯许男曹伯防王世子于首止
　　此威帅诸侯致王世子于首止也经言公及齐侯宋公陈侯卫侯郑伯许男曹伯防王世子于首止者不与威致王世子使与诸侯齐列也故先言公及诸侯而后言防王世子以尊之尊王世子所以重威之恶也首止卫地
　　秋八月诸侯盟于首止郑伯逃归不盟
　　不言王世子者防犹可言也盟之则甚矣王世子世天下者也非诸侯可得盟也郑伯逃归不盟者郑伯不肯受盟故逃归言逃惧齐之甚
　　楚人灭子奔黄
　　此言楚人灭者恶威不能救也故子不名十年狄灭温十二年楚人灭黄同此
　　九月戊申朔日有食之冬晋人执虞公
　　称人以执恶晋侯也五等之制虽其国家宫室车旗衣服礼仪之有差而天子命之南面称孤皆诸侯也其或有罪方伯请于天子命之执则执之不得专执也有罪犹不得专执况无罪者乎春秋之世诸侯无小大唯力是恃力能相执则执之无复请于天子故孔子从而録之正以王法或则称侯以着其恶或则称人以夺其爵称侯以着其恶者谓虽非王命执得其罪其罚轻故但着其专执之恶二十八年晋侯入曹执曹伯畀宋人成十五年晋侯执曹伯归于京师之类是也称人以夺其爵者谓既非王命又执不得其罪其罚重故夺其爵此年晋人执虞公十九年宋人执滕子婴齐之类是也
　　六年春王正月夏公防齐侯宋公陈侯卫侯曹伯伐郑围新城
　　郑伯逃首止之盟故威帅诸侯伐郑围新城新城郑邑
　　秋楚人围许诸侯遂救许冬公至自伐郑
　　出逾三时
　　七年春齐人伐郑夏小邾子来朝
　　小邾子邾之别封也故曰小邾子以别之
　　郑杀其大夫申侯
　　郑杀其大夫申侯称国以杀不以其罪也
　　秋七月公防齐侯宋公陈世子款郑世子华盟于甯母言郑世子华者齐人伐郑未已郑伯惧欲求成于齐故先使世子华受盟于甯母也甯母鲁地
　　曹伯班卒公子友如齐冬葬曹昭公
　　八年春王正月公防王人齐侯宋公卫侯许男曹伯陈世子款盟于洮
　　王人微者也序于诸侯之上者春秋尊王故王人虽微序于诸侯之上也洮鲁地
　　郑伯乞盟
　　此以其逃首止之盟乞之也齐人连年伐郑世子华虽受盟母郑伯犹惧见讨故自乞盟于此也乞者卑请之辞
　　夏狄伐晋秋七月禘于太庙用致夫人
