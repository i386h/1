<!-- { "loadSidebar": true } -->
　　禘天子大祭夫人成风也不言风氏者成风僖公妾母嫁非庙见不得与祭僖公旣君欲尊其母故因此秋禘用夫人之礼致于太庙使之与祭也妾母称夫人僭之大者故不言风氏以贬之案庄元年夫人文姜孙于齐贬去姜氏此不言风氏其贬可知也
　　冬十有二月丁未天王崩
　　惠王书崩不书葬者得常也
　　九年春王三月丁丑宋公御【音御】说【音恱】卒夏公防宰周公齐侯宋子卫侯郑伯许男曹伯于葵丘
　　威以诸侯致宰周公于葵丘经以宰周公主会爲文者不与威以请侯致天子三公也宋在丧故称子葵丘宋地
　　秋七月乙酉伯姬卒
　　直曰伯姬未适人也未适人卒者许嫁则服服则得常常则不书书者讥不服也十六年鄫【似陵反】季姬卒文十二年子叔姬卒皆此义也
　　九月戊辰诸侯盟于葵丘
　　威公图伯内帅诸侯外攘夷狄讨逆诛乱以救中国经营驰骤出入上下三十年劳亦至矣然自服强楚其心乃盈不能朝于京师翼戴天子兴衰振治以复文武之业前此五年致王世子于首止今复致宰周公于葵丘观其心也盈已甚矣孟子称五伯威公为盛葵丘之会诸侯束牲载书而不歃血初命曰诛不孝无易子无以妾为妻再命曰尊贤育才以彰有徳三命曰敬老慈幼无忘賔旅四命曰士无世官官事无摄取士必得无专杀大夫五命曰无曲防无遏籴无有封而不告者岂美威哉葢疾当时诸侯有所激而云尔故曰五伯者三王之罪人也今之诸侯五伯之罪人也今之大夫今之诸侯之罪人也此葵丘之盟威公之恶从可见矣
　　甲子晋侯佹【音鬼】诸卒冬晋里克杀其君之子奚齐奚齐未逾年之君也其言晋里克杀其君之子奚齐者奚齐庶孽其母嬖献公杀世子申生以立之春秋不与故曰晋里克杀其君之子奚齐以恶之也
　　十年春王正月公如齐
　　公始朝齐也不至者朝齐安之与他国异也十五年如齐同此
　　狄灭温温子奔卫晋里克弑其君卓及其大夫荀息晋里克弑其君卓及其大夫荀息者甚之之辞也威二年宋督弑其君与【音予】夷及其大夫孔父庄十二年宋万弑其君防及其大夫仇牧其义一也
　　夏齐侯许男伐北戎晋杀其大夫里克
　　里克弑奚齐卓子不以讨贼辞书者惠公杀之不以其罪也惠公立惧其又将贼已以是杀克也故不得从讨贼辞
　　秋七月冬大雨【于付反】雪
　　十有一年春晋杀其大夫防【普悲反】郑父夏公及夫人姜氏会齐侯于阳谷
　　公及夫人姜氏会齐侯于阳谷参讥之也
　　秋八月大雩冬楚人伐黄
　　十有二年春王三月庚午日有食之夏楚人灭黄秋七月冬十有二月丁丑陈侯杵臼卒
　　十有三年春狄侵卫夏四月葬陈宣公公防齐侯宋公陈侯卫侯郑伯许男曹伯于咸
　　咸卫地
　　秋九月大雩冬公子友如齐
　　十有四年春诸侯城縁陵
　　诸侯不序者防咸诸侯也杞微弱上下同心一力而城之故曰诸侯所以与城楚丘异也縁陵邑
　　夏六月季姬及鄫【似陵反或作缯】子遇于防使鄫子来朝内女嫁曰归于某隐二年伯姬归于纪庄二十六年伯姬归于之类是也出曰来归宣十六年郯伯姬来归成五年叔姬来归之类是也无事而来则曰来庄二十七年伯姬来僖二十八年伯姬来之类是也季姬上无归鄫之文则是未嫁者也此年六月季姬及鄫子遇于防使鄫子来朝明年九月季姬归于鄫是季姬先与鄫子遇于防而后乃嫁于鄫也此季姬之行不正可知矣故称及称遇称使以着其恶
　　秋八月辛夘沙鹿崩
　　沙山名鹿山足也其言沙鹿崩者谓山连足而崩尔诗曰百川沸腾山冡崒崩山冡崒崩犹以爲异况连足而崩乎此异之甚者
　　狄侵郑冬祭侯肸卒
　　十有五年春王正月公如齐楚人伐徐三月公防齐侯宋公陈侯卫侯郑伯许男曹伯盟于牡丘遂次于匡公孙敖帅师及诸侯之大夫救徐
　　言次言救者恶诸侯缓于救患也诸侯旣约救徐而遣大夫往此缓于救患可知也公孙敖公子庆父子牡丘卫地
　　夏五月日有食之秋七月齐师曹师伐厉
　　厉楚与国
　　八月螽九月公至自会
　　暴露师众三时
　　季姬妇于鄫
　　不书逆者微也
　　己夘晦震夷伯之庙
　　大夫之庙书者夷伯僭也春秋乱世诸侯僭天子大夫僭诸侯故此一见大夫之僭焉夷諡字者天子命大夫
　　冬宋人伐曹楚人败徐于娄林十有一月壬戌晋侯及秦伯战于韩获晋侯
　　春秋用兵大夫生得曰获僖元年公子友帅师败莒师于郦获莒挐【女居女加二反】宣二年宋华元帅师及郑公子归生帅师战于大棘宋师败绩获宋华元之类是也未有诸侯获诸侯者此言晋侯及秦伯战于韩获晋侯者贱晋侯疾秦伯之辞也贱晋侯疾秦伯者晋侯失道不顾人命以起此战秦伯获之则又甚矣故言战言获以着其恶不言以归者举重也韩晋地
　　十有六年春王正月戊申朔陨石于宋五是月六鹢【五力反】退飞过宋都
　　五石异之甚者也六鹢异之细者也故曰正月戊申朔陨石于宋五是月六鹢退飞过都也其言是月者不可再书正月故也
　　三月壬申公子季友卒
　　公子季友卒字者天子命大夫也
　　夏四月丙申鄫季姬卒秋七月甲子公孙兹卒冬十有二月公防齐侯宋公陈侯卫侯郑伯许男邢侯曹伯于淮
　　十有七年春齐人徐人伐英氏夏灭项
　　此齐人徐人灭项也上言齐人徐人伐英氏下言灭项此齐人徐人灭项可知也英氏楚与国
　　秋夫人姜氏防齐侯于卞九月公至自防
　　逾三时卞鲁地
　　冬十有二月乙亥齐侯小白卒
　　十有八年春王正月宋公曹伯卫人邾人伐齐
　　齐威公六子无嫡长公子无亏次惠公元次孝公昭次昭公潘次懿公商人次公子雍威公卒无亏立五公子并争齐大乱宋襄以诸侯伐齐孝公故也
　　夏师救齐五月戊寅宋师及齐师战于甗【鱼免反又音言音彦】齐师败绩
　　宋师伐齐以五月败齐师于甗无亏死遂立孝公案二十七年齐昭卒八月葬齐孝公此立孝公可知也春秋之义伐者为客受伐者为主此以宋主齐者不与宋襄伐齐也宋襄伐人之丧擅易人之主甚矣甗齐地
　　狄救齐秋八月丁亥葬齐桓公
　　九月而葬
　　冬邢人狄人伐卫
　　邢人狄人伐卫救齐也狄称人者善救齐
　　十有九年春王三月宋人执滕子婴齐
　　宋人执滕子婴齐不得其罪也滕子名者恶遂失国也
　　夏六月宋公曹人邾人盟于曹南鄫子会盟于邾己酉邾人执鄫子用之
　　鄫子不及曹南之盟故会盟于邾邾子执鄫子用之用之为牲歃血以盟也诸侯不得相执邾人不道执鄫子用之天子不能诛也悲夫
　　秋宋人围曹卫人伐邢冬防陈人蔡人楚人郑人盟于齐
　　内不出主名外称人皆微者
　　梁亡
　　梁亡恶不用贤也梁伯守天子土有宗庙社稷之重有军旅民人之众左右前后朝夕与为治莫有闻者是左右前后皆非其人也左右前后皆非其人不亡何待故直曰梁亡以恶之
　　二十年春新作南门
　　城郭门户皆有旧制坏则修之常事书者讥其侈泰妨农功改旧制也案庄二十九年春新延廏不言作此言作改旧制可知也
　　夏郜【音告】子来朝五月乙巳西宫灾
　　西宫公别宫也
　　郑人入滑秋齐人狄人盟子邢
　　狄称人者犹与中国故也
　　冬楚人伐随
　　二十有一年春狄侵卫宋人齐人楚人盟于鹿上齐桓公死宋人欲宗诸侯故盟于鹿上鹿上宋地
　　夏大旱秋宋公楚子陈侯蔡侯郑伯许男曹伯防于盂执宋公以伐宋
　　宋襄合诸侯于盂以致楚子楚子怒执宋公以伐宋不言楚子执宋公以伐宋者不与楚子执宋公以伐宋也故以诸侯共执为文所以抑强夷而存中国也然则楚称子者案吴楚本子爵入春秋始则曰荆曰楚曰吴终则称人称子楚始谓之荆者楚先吴僭罪大贬重犹曰荆州之夷也旣而曰楚曰吴者君臣同辞以国举之也终则称人称子者以其渐同中国与诸侯防盟及修礼来聘称人少进也称子复旧爵也吴楚之君狂僭之恶罪在不赦固宜终春秋之世贬之孔子不终春秋之世贬之者伤圣王不作中国失道之甚也盂宋地
　　冬公伐邾楚人使宜申来献防
　　楚人楚子也不言楚子者以其执宋公伐宋贬之也防宋防也不言宋防者不与楚防于宋也庄三十一年齐侯来献戎防言齐侯言戎防义同
　　十有二月癸丑公防诸侯盟于薄释宋公
　　楚子执宋公以伐宋公惧故防诸侯盟于薄释宋公不言楚子释宋公者不与楚子专释也
　　二十有二年春公伐邾取须句【其俱反】
　　公伐邾取须句言伐言取者恶公伐邾非以其罪利其土地也
　　夏宋公卫侯许男滕子伐郑
　　郑即楚故也案庄十六年荆伐郑二十八年荆伐郑僖元年楚人伐郑二年楚人侵郑三年楚人伐郑郑不即楚此而即者齐威旣死宋襄不能与楚伉也
　　秋八月丁未及邾人战于升陉【音刑】
　　此公及邾人战也不言公者公不道伐邾取须句以起此战恶之大者故曰及邾人战于升陉以讳之也升陉鲁地
　　冬十有一月己巳朔宋公及楚人战于宋师败绩夏宋公卫侯许男滕子伐郑郑楚与国也故楚人伐宋冬十有一月宋公及楚人战子宋师败绩襄公伤焉噫宋襄无齐威之资欲绍齐威之烈帅诸侯以致强楚故盂之防见执受伐今复与楚争郑以起此战丧师水之上身伤七月而死为中国羞惜哉宋水
　　二十有三年春齐侯伐宋围缗
　　楚人败宋公于齐侯视之不救而又加之以兵故伐围并书以诛其恶
　　夏五月庚寅宋公兹父卒
　　伤于故
　　秋楚人伐陈冬十有一月子卒
　　二十有四年春王正月夏狄伐郑秋七月冬天王出居子郑
　　襄王也周无出此言出者恶襄王自絶于周则奔也其言居于郑者天子至尊故所至称居与诸侯异也
　　晋侯夷吾卒
　　二十有五年春王正月丙午卫侯燬灭邢
　　卫侯名者孔子伤天下之乱时无贤伯邢卫皆齐威所存之亡国也卫侯不念威公之大徳以絶先祖之支体甚矣故生而名之也
　　夏四月癸酉卫侯燬卒宋荡伯姬来逆妇
　　伯姬内女嫁为宋大夫荡氏妻为其子来逆妇也伯姬自为其子来逆妇非礼也
　　宋杀其大夫
　　称国以杀不以其罪也不称名氏者与庄二十六年曹杀其大夫义同
　　秋楚人围陈纳顿子于顿
　　顿子廹于陈惧而奔楚故楚人围陈纳顿子于顿顿微国
　　葬卫文公冬十有二月癸亥公防卫子莒庆盟于洮二十有六年春王正月己未公防莒子卫速盟于向【舒亮反】齐人侵我西鄙公追齐师至酅【音擕】弗及
　　侵称人追称师者不可言公追齐人故也至酅弗及者讥鲁失戎备明齐人已去而追之尔酅齐地
　　夏齐人伐我北鄙卫人伐齐公子遂如楚乞师
　　齐再伐我故公子遂如楚乞师夫国之大小师之众寡皆有王制不可乞也书者恶鲁不能内修戎备而外乞师于夷狄
　　秋楚人灭夔以夔子归
　　防楚同姓国不名者略夷狄
　　冬楚人伐宋围缗公以楚师伐齐取谷
　　鲁既不能内修戎而乞师于荆楚以伐太公之后又取其地焉此公之恶可知也
　　公至自伐齐
　　二十有七年春子来朝夏六月庚寅齐侯昭卒秋八月乙未葬齐孝公乙巳公子遂帅师入
