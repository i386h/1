<!-- { "loadSidebar": true } -->
　　扈之防不序者略之也公本期防于扈而不至焉故略之也
　　冬徐伐莒
　　徐不称人夷也
　　公孙敖如莒涖盟
　　八年春王正月夏四月秋八月戊申天王崩
　　襄王也
　　冬十月壬午公子遂防晋赵盾盟于衡雍【于用反】乙酉公子遂会雒戎盟于暴
　　再言公子遂者非事也此壬午公子遂与晋赵盾盟于衡雍乙酉还至暴又与雒戎盟尔故曰壬午公子遂防晋赵盾盟于衡雍乙酉公子遂防雒戎盟于暴也公子遂荘公子暴衡雍皆郑地
　　公孙敖如京师不至而复丙戌奔莒
　　公孙敖如京师吊防也不至而复中道而反也丙戌奔莒文公不能诛敖得以自恣也案宣八年公子遂如齐至黄乃复至黄乃复者以疾而还也公子遂以疾而还义犹不可况敖如京师吊防中道而返乎此敖之罪固不容诛矣而又使之自恣得以奔莒此文公之恶亦可见矣不言所至者举京师为重也
　　螽宋人杀其大夫司马宋司城来奔
　　宋人杀其大夫司马宋司城来奔讥六卿也大国三卿次国二卿不书名氏者脱之左氏称司马握节以死故书以官司城荡意诸效节于府人而出公以其官逆之亦书以官公羊言皆以官举者宋三世无大夫谷梁谓以官称无君之辞也于义皆所未安何者荘二十六年杀其大夫僖二十五年宋杀其大夫文七年宋人杀其大夫皆以官举故也此不书名氏脱之防可知矣
　　九年春毛伯来求金
　　防王未毛伯来求金其恶可知也
　　夫人姜氏如齐二月叔孙得臣如京师辛丑襄王襄王七月而书者恶内也案六年八月乙亥晋侯驩卒冬十月公子遂如晋襄公前年秋八月戊申天王崩此年二月叔孙得臣如京师辛丑襄王鲁皆使卿防是天子诸侯可得齐也故书襄王之以恶内
　　晋人杀其大夫先都三月夫人姜氏至自齐
　　夫人行不至此至者孔子伤文姜之乱出姜又不安鲁终以子弑而去十八年夫人姜氏归于齐是也
　　晋人杀其大夫士縠【禾木反】及箕郑父椘人伐郑
　　椘复彊也椘自城濮之败不敢加兵于郑今伐郑者晋文既死中国不振故也城濮之败在僖二十八年
　　公子遂防晋人宋人卫人许人救郑夏狄侵齐秋八月伯襄卒九月癸酉地震
　　震动也地而震失地道也
　　冬楚子使椒来聘
　　椘子执宋公伐宋复贬称人者二十年至此称爵者以其慕义使椒再来脩聘进之也椒椘大夫未命故不氏秦术吴札皆此义也执宋公伐宋在僖二十一年
　　秦人来归僖公成风之襚【音遂衣服曰襚】
　　秦人来归僖公成风之襚正也书者以见周室陵迟典礼错乱秦人之不若也案四年十有一月壬寅夫人风氏薨五年春王正月王使荣叔归含且赗三月辛亥我小君成风王使召伯来防此年秦人来归僖公成风之襚不及事也其言正者妾母称夫人非正也妾母称夫人自僖公始天子不能正而秦人能之故曰秦人来归僖公成风之襚此固周室陵迟典礼错乱秦人之不若也悲夫
　　共公
　　十年春王三月辛夘臧孙辰卒夏秦伐晋
　　晋自令狐之战不出师者三年其厌战之心亦可见也而秦不顾人命见利而动又起此役夷狄之道也故曰秦伐晋以狄之
　　椘杀其大夫宜申自正月不雨至于秋七月及苏子盟于女【音汝又如字】栗
　　内不出主名防者苏子天子卿文公使防者盟天子卿其恶可知女栗地阙
　　冬狄侵宋椘子蔡侯次于厥貉【某百反】
　　十有一年春椘子伐麇【俱伦反】夏叔彭生会晋郤缺于承匡【一作筐】
　　承匡宋地
　　秋曹伯来朝公子遂如宋狄侵齐冬十月甲午叔孙得臣败狄于咸
　　十有二年春王正月郕伯来奔
　　诸侯播越失地皆名此不名者非自失国也案荘八年师及齐师围郕郕降于齐师自是入齐为附庸此而来奔齐所偪尔故不名
　　伯来朝二月庚子子叔姬卒
　　叔姬文公女也故曰子叔姬书者不服也
　　夏楚人围巢秋滕子来朝秦伯使术来聘
　　术不氏与九年椘椒义同
　　冬十有二月戊午晋人秦人战于河曲
　　二国之雠既易世矣二国之战固可以已也而秦康晋灵犹寻旧怨残民以逞是彰父之不徳也故孔子自令狐之战不复名其将帅然令狐之战犹书及焉此不言及者恶其迭起报怨互覆师徒一目之也河曲晋地
　　季孙行父帅师城诸及郓
　　帅师而城畏莒故也郓莒鲁所争者
　　十有三年春王正月夏五月壬午陈侯卒邾子蘧【其居反】蒢【丈居反】卒自正月不雨至于秋七月大【音防】室屋壊大室伯禽之庙也周公曰太庙伯禽曰太室羣公曰宫文公为宗庙社稷主而俾大室屋壊其不恭也若此
　　冬公如晋卫侯防公于沓狄侵卫十有二月己丑公及晋侯盟公还自晋郑伯防公于棐
　　公本朝晋既朝且盟又贪二国之防皆天子之事也故详録其地以恶之沓地阙棐郑地
　　十有四年春王正月公至自晋邾人伐我南鄙叔彭生帅师伐邾夏五月乙亥齐侯潘卒
　　齐昭公
　　六月公防宋公陈侯卫侯郑伯许男伯晋赵盾癸酉同盟于新城
　　新城宋地
　　秋七月有星孛【音佩】入于北斗
　　孛彗之属偏指曰彗光芒四出曰孛入于北斗者入于魁中也
　　公至自防晋人纳防菑【侧其反】于邾弗克纳
　　邾文公二子大子貜【俱缚反】且【子余反】立防菑奔晋故晋人纳防菑于邾或曰赵盾也或曰郤缺也邾人乱焉晋人以庻夺嫡乱人之国此王法所诛也故曰晋人纳防菑于邾弗克纳以疾之
　　九月甲申公孙敖卒于齐
　　奔大夫不卒此卒者为明年齐人归其防起敖奔莒在八年
　　齐公子商人弑其君舍
　　舍未逾年称君者孔子疾乱臣贼子之甚嫌未逾年与成君异也故诛一公子商人为万世戒
　　宋子哀来奔
　　子哀宋公族子姓哀名也昭公无道子哀不食其禄惧乱来奔故曰宋子哀此亦公弟叔肸之比也叔肸事见宣公十七年
　　冬单【音善】伯如齐齐人执单伯齐人执子叔姬
　　单伯鲁大夫子叔姬昭公夫人舍母也舍既遇弑鲁使单伯视子叔姬故商人执子叔姬单伯至此犹见者葢其子孙世尔
　　十有五年春季孙行父如晋三月宋司马华【户驾反】孙来盟
　　宋自僖防诸侯于薄释宋公之后未尝与鲁通问一旦华孙来请结盟于我以寻旧好故曰宋司马华孙来盟也不言使者与齐髙子义同僖防诸侯于薄释宋公在僖二十一年
　　夏曹伯来朝齐人归公孙敖之防
　　案八年天王崩公孙敖如京师吊废命奔莒罪当诛絶虽死义不得反齐人归之鲁人受之皆非礼也
　　六月辛丑朔日有食之鼓用牲于社单伯至自齐内大夫执则至至则名昭十三年晋人执季孙意如以归十四年意如至自晋是也此不名者天子命大夫也
　　晋郤缺帅师伐蔡戊申入蔡
　　蔡人不与新城之盟晋郤缺帅师伐蔡遂入其国其恶可知也新城之盟在前年
　　秋齐人侵我西鄙季孙行父如晋
　　行父公子友孙
　　冬十有一月诸侯盟于扈
　　公寛奢怠于国事诸侯皆防而公独不与故讳之略而不序也
　　十有二月齐人来归子叔姬
　　齐人来归子叔姬也商人既弑其子又絶其母甚矣
　　齐侯侵我西鄙遂伐曹入其郛
　　十有六年春季孙行父防齐侯于阳谷齐侯弗及盟夏五月公四不视
　　天子班诸侯藏于祖庙毎月朝庙北面受而行之文公不肖怠弃国政天子班而四不视之此文公之不臣也甚矣故自是视之礼遂废子贡欲去告之饩羊是也
　　六月戊辰公子遂及齐侯盟于郪【音西】丘
　　复阳谷之盟也郪丘齐地
　　秋八月辛未夫人姜氏薨
　　僖公夫人文公母
　　毁泉台
　　毁泉台恶劳民也筑之劳毁之劳既筑之又毁之可谓劳矣
　　椘人秦人巴人灭庸冬十有一月宋人弑其君杵臼称人防者也名氏不登于史防故防者弑君称人以诛之也
　　十有七年春晋人卫人陈人郑人伐宋夏四月癸亥我小君声姜
　　声諡也九月而
　　齐侯伐我西鄙六月癸未公及齐侯盟于谷诸侯防于扈
　　诸侯不序义与十五年同
　　秋公至自谷冬公子遂如齐
　　十有八年春王二月丁丑公薨于台下
　　台下非正也
　　秦伯防【音】卒
　　秦康公
　　夏五月戊戌齐人弑其君商人六月癸酉我君文公秋公子遂叔孙得臣如齐冬十月子卒
　　子子赤也不日弑也弑则曷为不日不忍言也案成君弑不地子赤未逾年故不日以别之不名文公既也文公公子倭弑子赤自立是为宣公
　　夫人姜氏归于齐
　　夫人子赤母子赤见弑故大归于齐
　　季孙行父如齐莒弑其君庻其
　　称国以弑众也谓肆祸者非一故众弑君则称国以诛之言举国之人可诛也

　　春秋尊王防卷六
　　钦定四库全书
　　春秋尊王发防卷七
　　宋　孙复　撰
　　宣公名倭【乌戈反一名接又作委】文公子子赤庻兄匡王五年即位宣諡也善问周逹曰宣
　　元年春王正月公即位公子遂如齐逆女三月遂以夫人妇姜至自齐
　　遂不称公子前见也诸侯亲迎礼之大者此言公子遂如齐逆女遂以夫人妇姜至自齐皆非礼也称妇有姑之辞不言氏者以防取贬之也夫人贬则公之恶从可见矣文公薨十四月
　　夏季孙行父如齐晋放其大夫胥甲父于卫
　　放逐也晋放其大夫胥甲父于卫非礼也
　　公防齐侯于平州
　　宣公弑子赤而立惧齐见讨故防齐侯于平州平州齐地
　　公子遂如齐六月齐人取济【子礼反】西田
　　平州之防方退齐人取济西田其恶可知也
　　秋邾子来朝椘子郑人侵陈遂侵宋
　　椘子郑人侵陈遂侵宋郑叛晋也
　　晋赵盾帅师救陈宋公陈侯卫侯曹伯防晋师于棐林伐郑
　　此晋赵盾帅师救陈防宋公陈侯卫侯曹伯于棐林伐郑也经言宋公陈侯卫侯曹伯防晋师于棐林伐郑者不与赵盾致四国之君也
　　冬晋赵穿帅师侵崇
　　崇秦与国
　　晋人宋人伐郑
　　郑未服也
　　二年春王二月壬子宋华【户驾反】元帅帅及郑公子归生帅师战于大棘宋师败绩获宋华元
　　宋华元帅师及郑公子归生帅师战于大棘其众敌也宋师败绩获宋华元恶郑公子归生与椘比周戕艾中国既败宋师又获其帅可谓甚矣大棘宋地
　　秦师伐晋夏晋人宋人卫人陈人侵郑
　　报大棘之战
　　秋九月乙丑晋赵盾弑其君夷臯冬十月乙亥天王崩三年春王正月郊牛之口伤改卜牛牛死乃不郊犹三望匡王
　　天子七月而匡王崩至此四月非礼可知也
　　椘子伐陆浑之戎夏椘人侵郑
　　郑即晋故也
　　秋赤狄侵齐宋师围冬十月丙戌郑伯兰卒郑穆公
　　四年春王正月公及齐侯平莒及郯莒人不肯公伐莒取向【舒亮反】
　　公及齐侯平莒及郯可也莒人不肯恶在莒也公伐莒取向此则甚矣郯莒皆小国
　　秦伯稲卒夏六月乙酉郑公子归生弑其君夷赤狄侵齐秋公如齐公至自齐冬椘子伐郑
　　五年春公如齐夏公至自齐秋九月齐髙固来逆子叔姬
　　不言来逆女者恶其成婚于鲁也成婚于鲁非礼也荘二十八年莒庆来逆叔姬义同
　　叔孙得臣卒冬齐髙固及子叔姬来
