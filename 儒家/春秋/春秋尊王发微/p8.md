<!-- { "loadSidebar": true } -->
　　春子来朝秋公子遂帅师入甚矣
　　冬楚人陈侯蔡侯郑伯许男围宋
　　楚子自防盂执宋公伐宋之后复贬称人冬楚人使宜申来献防二十二年宋公及楚人战于二十五年楚人围陈纳顿子于顿二十六年楚人灭夔以夔子归此年楚人陈侯蔡侯郑伯许男围宋是也陈侯蔡侯郑伯许男不同贬者四国之君杂然从楚围中国其贬自见也防盂伐宋在二十一年
　　十有二月甲戌公防诸侯盟于宋
　　诸侯围宋公常与楚故防诸侯盟于宋
　　二十有八年春晋侯侵曹晋侯伐卫
　　曹卫楚与国也晋侯将救宋故侵曹伐卫不言遂者非继事也此侵曹旣反而后伐卫耳故曰晋侯侵曹晋侯伐卫也
　　公子买戍卫不卒戍刺【七赐反】之楚人救卫
　　公叛晋与楚故使公子买戍卫且以晋之兵力非公子买所能伉也故买不卒戍而归徐闻楚人救卫公惧楚之见讨也乃杀买以说焉公内残骨肉外茍说于强夷故曰公子买戍卫不卒戍刺之以着其恶内杀大夫曰刺
　　三月丙午晋侯入曹执曹伯畀宋人
　　晋侯侵曹曹不服罪故入曹执曹伯畀宋人畀与也晋侯入曹执曹伯不归于京师畀宋人使自治之甚矣不夺爵者曹伯背晋即楚晋侯图伯执得其罪也
　　夏四月己巳晋侯齐师宋师秦师及楚人战于城濮楚师败绩
　　晋文始见于经孔子遽书爵者与其攘外患救中国之功不旋踵而建也昔者齐威既殁楚人复张猖狂不道欲宗诸侯自城濮之败不犯中国者十五年文公之功伟矣故春秋与之
　　楚杀其大夫得臣
　　不氏未命也
　　卫侯出奔楚
　　卫侯闻晋师胜故惧而奔楚不名者以见晋文逼逐而去
　　五月癸丑公防晋侯齐侯宋公蔡侯郑伯卫子莒子盟于践土
　　践土之盟襄王在是也不书者不与晋文致天子也晋文旣攘强楚不能朝于京师庙献楚俘以警夷狄反以乗胜之众坐致衰陵之主盟诸侯于是甚矣践土郑地
　　陈侯如防
　　来不及盟故曰如防陈本与楚楚败归晋国
　　公朝于王所
　　非礼也书曰六年五服一朝又六年王乃时廵诸侯各朝于方岳公朝于王所非礼可知也不言诸侯者言诸侯则是天子可得致也故壬申之朝诸侯亦没而不书焉
　　六月卫侯郑自楚复归于卫
　　此言自楚复归于卫者卫侯郑奔楚由楚而得返于卫也卫侯郑与楚比周故楚人返之于卫
　　卫元咺【许晚反】出奔晋
　　晋侯使元咺奉公子瑕受盟于践土卫侯复归故元咺惧奔晋以诉之
　　陈侯款卒
　　不地者安之也与四年许男新臣义同
　　秋伯姬来公子遂如齐冬公防晋侯齐侯宋公蔡侯郑伯陈子莒子邾子秦人于温天王狩于河阳
　　冬防于温其言天王狩于河阳者不与晋文再致天子也晋文再致天子恶之大者故孔子以襄王自狩爲文所以黜强侯而尊天子也河阳晋地
　　壬申公朝于王所
　　壬申公朝于王所深恶再致襄王以诸侯朝也日系于月而此不月者脱之
　　晋人执卫侯归之于京师
　　晋人执卫侯归之于京师者元咺故也晋文旣胜强楚不能招携抚贰以崇大徳助其臣而执其君非所以宗诸侯也故曰晋人以疾之
　　卫元咺自晋复归于卫
　　晋文旣执卫侯归之于京师乃返元咺于卫
　　诸侯遂围许
　　诸侯再防许皆不至
　　曹伯襄复归于曹
　　三月晋侯入曹执曹伯畀宋人此言曹伯襄复归于曹者晋文赦之也晋文执之曷为晋文赦之春秋乱世强侯执辱小国之君无复天子命执之赦之自我而已案二百四十年唯成十六年曹伯负刍执而得归由天子命故曰曹伯归自京师以异其文它皆否焉
　　遂防诸侯围许
　　二十有九年春介葛卢来
　　东夷微国不言朝者不能行朝礼也
　　公至自围许
　　公出逾时
　　夏六月防王人晋人宋人齐人陈人蔡人秦人盟于翟泉
　　内不出主名外曰某人某人盟于翟泉皆微者也翟泉周地
　　秋大雨【于付反】雹冬介葛卢来
　　一嵗而再来非礼之甚
　　三十年春王正月夏狄侵齐秋卫杀其大夫元咺及公子瑕卫侯郑归于卫
　　此言卫杀其大夫元咺及公子瑕卫侯郑归于卫者卫侯道杀二子而归也案二十八年晋文执卫侯归之于京师卫侯得返惧二子之不纳也故道杀二子而归卫侯道杀二子而归无恶文者二子之祸皆晋文为之也
　　晋人秦人围郑
　　翟泉之盟郑不至故
　　介人侵萧冬天王使宰周公来聘公子遂如京师遂如晋
　　皆非礼也天子至尊非诸侯可得伉僖与襄王交聘伉孰甚焉故曰天王使宰周公来聘公子遂如京师遂如晋以恶之
　　三十有一年春取济【子礼反】西田
　　复侵地也济西田本鲁地
　　公子遂如晋夏四月四卜郊不从乃免牲
　　郊者祭天之名也天子祭天地无所不通诸侯祭其境内山川鲁诸侯也以诸侯而用天子之祭僭孰甚焉故此年夏四月四卜郊不从乃免牲宣三年正月郊牛之口伤改卜牛牛死乃不郊成七年正月鼷【音奚】防食郊牛角改卜牛鼷防又食其角乃免牛不郊十年五月五卜郊不从乃不郊之类一则因其渎乱不时一则从其灾异示变以着其僭天子之恶也全者曰牲伤者曰牛
　　犹三望
　　犹者可止之辞三望之说先儒不同公羊言防山河海郑氏谓海岱淮杜预称分野之星及境内山川据郑杜止以诸侯祭其封内云尔况河海淮非鲁封内又诸侯无祭分野星辰之事且鲁旣僭天子盖于四望之中祭其大者三尔公羊得之
　　秋七月冬杞伯姬来求妇
　　伯姬内女来求妇者为其子来求妇也为其子来求妇非礼也
　　狄围卫十有二月卫迁于帝丘
　　卫畏狄自迁也帝丘卫地
　　三十有二年春王正月夏四月己丑郑伯防卒卫人侵狄秋卫人及狄盟
　　不地者就狄盟也复出卫人者嫌与内之微者同
　　冬十有二月己夘晋侯重耳卒
　　三十有三年春王二月秦人入滑齐侯使国归父来聘夏四月辛巳晋人及姜戎败秦师于殽
　　此晋襄及姜戎败秦师于殽也其称人者秦人入滑虽曰不可晋襄与姜戎要而败之此又甚焉晋襄厄人于险非仁也却丧用兵非孝也故曰晋人及姜戎败秦师于殽以疾之
　　癸巳葬晋文公狄侵齐公伐邾取訾【子斯反】娄秋公子遂帅师伐邾
　　夏公伐邾取訾娄秋公子遂帅师伐邾其恶可知
　　晋人败狄于箕
　　箕晋地
　　冬十月公知齐十有二月公至自齐
　　案十年十五年公如齐不至此至者齐桓旣死逺朝强齐危之也
　　乙巳公薨于小寝
　　小寝非正也
　　陨霜不杀草李梅实
　　不时也五行传曰视之不明是谓不哲厥罚常燠时则有草木妖
　　晋人陈人郑人伐许




　　春秋尊王发微卷五
<经部,春秋类,春秋尊王发微>
　　钦定四库全书
　　春秋尊王发防卷六
　　宋　孙复　撰
　　文公名兴僖公子襄王二十六年即位文谥也慈爱民曰文
　　元年春王正月公即位
　　书即位者文公僖非天子命也
　　二月癸亥日有食之天王使叔服来防
　　诸侯五月而僖公薨至此三月天王使叔服来防非礼也
　　夏四月丁巳我君僖公
　　五月而书者不请諡也
　　天王使毛伯来锡公命
　　古者三载考绩三考黜陟幽明文公即位功未及施而天王使毛伯来锡公命滥赏也毛伯天子卿毛采地伯爵
　　晋侯伐卫叔孙得臣如京师卫人伐晋秋公孙敖防晋侯于戚冬十月丁未椘世子商臣弑其君頵【忧伦反】称世子以弑甚商臣之恶也不言其父而言其君者君之于世子有父之亲有君之尊言世子所以明其亲也言其君所以明其尊也商臣之于尊亲尽矣
　　公孙敖如齐
　　二年春王二月甲子晋侯及秦师战于彭衙秦师败绩秦师伐晋以报殽之役战于彭衙秦师败绩殽之役在僖三十三年彭衙秦地
　　丁丑作僖公主
　　丁丑作僖公主缓也礼平旦而日中反而祭谓之虞其主用桑期而小祥其主用栗僖公薨至此十五月作僖公主缓可知也
　　三月乙巳及晋处父盟
　　此公及处父盟也不言公者不与处父敌公也不与处父敌公故不言公处父不氏未命也
　　夏六月公孙敖会宋公陈侯郑伯晋士縠【禾木反】盟于垂陇
　　垂陇郑地
　　自十有二月不雨至于秋七月
　　不雨歴三时乃书者恶文公怠于国政不惧旱灾之甚
　　八月丁邜大事于太庙跻僖公
　　大事者大其事也僖公闵公庻兄继闵而立其位当在闵下文公既君欲尊其父故大其事跻于闵公之上跻升也夫鬼神有常祀昭穆有常位不可易也文公二月丁丑作僖公主八月丁夘大事于太庙跻僖公渎慢不恭也甚矣
　　冬晋人宋人陈人郑人伐秦
　　报彭衙之战
　　公子遂如齐纳币
　　防制未终使同姓大夫图婚
　　三年春王正月叔孙得臣防晋人宋人陈人卫人郑人伐沈沈溃夏五月王子虎卒
　　外大夫来赴非礼也
　　秦人伐晋秋椘人围江雨【于付反】螽【音终】于宋
　　雨螽于宋谓雨而为螽也犹雨毛雨土之类尔
　　冬公如晋十有二月己巳公及晋侯盟晋阳防父帅师伐椘以救江
　　先言伐椘而后言以救江者恶不能救江也椘人围江阳处父帅师不急赴之乃先伐椘欲其引兵自救而江围觧非救患之师也故明年秋椘人灭江
　　四年春公至自晋
　　自是公朝强国皆至者恶其轻去宗庙逺朝强国或执或辱危之也
　　夏逆妇姜于齐
　　此公逆妇姜于齐也不言公者讳之也不言逆女者以其成礼于齐也以其成礼于齐故不言公以讳之
　　狄侵齐秋椘人灭江晋侯伐秦卫侯使俞来聘冬十有一月壬寅夫人风氏薨
　　成风也僖公妾母
　　五年春王正月王使荣叔归含【户暗反或作唅】且赗【方鳯反】非礼也成风僭夫人襄王不能正又使荣叔含之赗之此非礼可知也荣叔周大夫荣采地叔字不言天王者脱之下会同此
　　三月辛亥我小君成风王使召伯来会
　　成諡也先言而后言防者不及事也成风诸侯妾母襄王既使荣叔归含且赗又使召伯来防甚矣召伯天子卿召采地伯爵
　　夏公孙敖如晋秦人入鄀【音若】秋椘人灭六
　　鄀六防国
　　冬十月甲申许男业卒
　　六年春许僖公夏季孙行父如陈秋季孙行父如晋八月乙亥晋侯驩卒冬十月公子遂如晋晋防公晋杀其大夫阳防父晋狐射姑出奔狄闰月不告月犹朝于庙
　　春秋二百四十二年闰月多矣独此书不告月者是常告也文既不告闰月犹朝于庙非礼可知
　　七年春公伐邾三月甲戌取须句【其俱反】
　　恶再取也案僖二十二年公伐邾取须句后其地复入于邾
　　遂城郚【音吾】
　　遂城郚重劳民也郚鲁邑
　　夏四月宋公王臣卒宋人杀其大夫
　　称人以杀杀有罪也不言名氏者脱之也
　　戊子晋人及秦人战于令【力呈反】狐
　　秦晋自殽之役结怨用兵偿报不已二年书晋侯及秦师战于彭衙此称人者疾之甚也故自是不复名其将帅但曰某人某人而已言战不言败者胜负敌也令狐秦地
　　晋先蔑奔秦
　　先蔑书者不可言晋人故也不言出者明自军中而去
　　狄侵我西鄙秋八月公防诸侯晋大夫盟于扈
