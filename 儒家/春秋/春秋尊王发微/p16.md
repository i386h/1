<!-- { "loadSidebar": true } -->
　　脤祭肉也天子祭社稷宗庙有与诸侯共福之礼此谓助祭诸侯也鲁未尝助祭天王使石尚来归脤非礼也石尚士故名
　　卫世子蒯【苦怪反】聩【伍怪反】出奔宋卫公孟彄出奔郑宋公之弟辰自萧来奔大搜于比【音毗】蒲邾子来防公防公于比蒲也
　　城莒父及霄
　　此年无冬脱之
　　十有五年春王正月邾子来朝鼷防食郊牛牛死改卜牛
　　不言所食者食非一处也
　　二月辛丑楚子灭胡以胡子豹归夏五月辛亥郊壬申公薨于髙寝
　　公薨于髙寝非正也髙寝别寝
　　郑罕逹帅师伐宋齐侯卫侯次于渠蒢邾子来奔丧邾子来奔丧非礼也
　　秋七月壬申姒氏卒
　　姒氏哀公妾母不称夫人不言薨哀未君也姒氏女
　　八月庚辰朔日有食之九月滕子来防
　　滕子来防非礼也
　　丁已我君定公雨不克戊午日下昃乃克雨不克讥不能也不为雨止戊午日下昃乃克言无备之甚也义与宣八年敬嬴同
　　辛巳定姒冬城漆
　　漆鲁地



　　春秋尊王发微卷十一
　　钦定四库全书
　　春秋尊王发微卷十二
　　宋　孙复　撰
　　哀公名蒋定公子共王二十六年即位哀谥也恭仁短折曰哀
　　元年春王正月公即位楚子陈侯随侯许男围蔡楚子以诸侯围蔡报栢举也案定六年郑游速帅师灭许以许男斯归此复见者盖郑灭之为附庸楚再使列于诸侯耳栢举在定四年
　　鼷防食郊牛改卜牛夏四月辛巳郊秋齐侯卫侯伐晋冬仲孙何忌帅师伐邾
　　二年春王二月季孙斯叔孙州仇仲孙何忌帅师伐邾取漷【火虢反又音郭】东田及沂西田
　　案襄十九年取邾田自漷水今三卿帅师伐邾又取漷东田及沂西田故列数之以重其恶
　　癸巳叔孙州仇仲孙何忌及邾子盟于句绎
　　季孙斯叔孙州仇仲孙何忌伐邾取漷东田及沂西田叔孙州仇仲孙何忌又要邾子以盟甚矣句绎邾地
　　夏四月丙子卫侯元卒滕子来朝晋赵鞅帅师纳卫世子蒯聩于戚
　　夏四月卫灵公卒卫人立辄辄者蒯聩之子也故晋赵鞅帅师纳蒯聩于戚其言于戚者为辄所拒不得入于卫也案定十四年卫世子蒯聩出奔宋灵公既卒辄又已立犹称曩日之世子蒯聩当嗣恶辄贪国叛父逆乱人理以灭天性孔子正其名而书之也故子路问于孔子曰卫君待子而为政子将奚先孔子曰必也正名乎名不正则言不顺言不顺则事不成事不成则礼乐不兴礼乐不兴则刑罚不中刑罚不中则民无所措手足又冉有曰夫子为卫君乎子贡曰诺吾将问之入曰伯夷叔齐何人也曰古之贤人也怨乎曰求仁而得仁又何怨此圣师之防可得而见矣故蒯聩出入皆正其世子之名书之所以笃君臣父子之大经也不然贪国叛父之人接踵于万世矣
　　秋八月甲戌晋赵鞅帅师及郑罕达帅师战于铁郑师败绩
　　皆言帅师者其众敌也铁衞地
　　冬十月卫灵公
　　七月而
　　十有一月蔡迁于州来蔡杀其大夫公子驷
　　三年春齐国夏卫石曼姑帅师围戚
　　齐国夏序卫石曼姑上者齐国夏主乎围戚也案襄元年仲孙蔑防晋栾黡宋华元卫殖曹人莒人邾人滕人薛人围宋彭城此不言围卫戚者不与国夏助辄围父也国夏助辄围父逆乱人理莫甚于此故曰齐国夏卫石曼姑帅师围戚以诛其恶
　　夏四月甲午地震五月辛卯桓宫僖宫灾
　　诸侯五庙亲尽则毁威僖不毁非礼也故孔子因其灾而并録之不言及者亲尽故也
　　季孙斯叔孙州仇帅师城啓阳
　　啓阳鲁邑
　　宋乐髠帅师伐曹秋七月丙子季孙斯卒蔡人放其大夫公孙猎于吴冬十月癸卯秦伯卒叔孙州仇仲孙何忌帅师围邾
　　四年春王二月庚戌盗杀蔡侯申
　　盗者微贱之称不言弑者贱盗也其曰盗杀蔡侯申责蔡臣子不能拒难
　　蔡公孙辰出奔吴秦惠公宋人执小邾子夏蔡杀其大夫公孙姓【音生】公孙霍晋人执戎蛮子赤归于楚蛮夷猾夏久矣晋人执戎蛮子不归于京师而归于楚其恶可知也
　　城西郛六月辛丑亳社灾
　　亳社亡国之社也武王克商作亳社于庙以为天子戒鲁作亳社非礼也亡国之社屋故有灾
　　秋八月甲寅滕子结卒冬十有二月蔡昭公滕顷公五年春城毗
　　毗鲁邑
　　夏齐侯伐宋晋赵鞅帅师伐卫秋九月癸酉齐侯杵臼卒冬叔还【音旋】如齐闰月齐景公
　　闰月丧事不数齐景公非礼也春秋二百四十二年书闰者惟文六年不告月此年齐景公尔皆讥其变常也且三年之丧练祥各有其月此非礼可知
　　六年春城邾瑕晋赵鞅帅师伐鲜虞吴伐陈夏齐国夏及髙张来奔叔还防吴于柤【荘加反】秋七月庚寅楚子轸卒齐阳生入于齐齐陈乞弑其君荼冬仲孙何忌帅师伐邾宋向巢帅师伐曹
　　七年春宋皇瑗帅师侵郑晋魏曼多帅师侵卫夏公防吴于鄫秋公伐邾八月己酉入邾以邾子益来
　　邾吴与国公秋伐邾八月己酉入邾以邾子益来甚矣结怨强吴以取困辱明年吴伐我是也邾子名责不死社稷
　　宋人围曹冬郑驷帅师救曹
　　八年春王正月宋公入曹以曹伯阳归吴伐我
　　吴伐我以邾子益来故也直曰伐我者兵加于都城也
　　夏齐人取讙【音欢】及阐【尺善反】
　　公前年入邾以邾子益来益齐甥也故齐人取讙及阐
　　归邾子益于邾秋七月冬十有二月癸亥伯过【音戈】卒齐人归讙及阐
　　公既归邾子益于邾故齐人归讙及阐凡土地诸侯取之归之皆书者恶専恣也取而不归则又甚矣
　　九年春王二月僖公宋皇瑗帅师取郑师于雍【于勇反】丘
　　郑人围宋雍丘宋皇瑗帅师救之取郑师于雍丘郑师不戒也
　　夏楚人伐陈秋宋公伐郑冬十月
　　十年春王二月邾子益来奔公防吴伐齐
　　公防吴伐齐齐中国也吴　　也　　伐中国其恶可知也
　　三月戊戌齐侯阳生卒夏宋人伐郑晋赵鞅帅师侵齐五月公至自伐齐齐悼公卫公孟彄自齐归于卫薛伯夷卒秋薛惠公冬楚公子结帅师伐陈吴救陈十有一年春齐国书帅师伐我
　　公前年防吴伐齐故齐国书帅师伐我
　　夏陈辕颇出奔郑五月公防吴伐齐甲戌齐国书帅师及吴战于艾陵齐师败绩获齐国书
　　公再防吴伐齐战于艾陵不言公者公与【音喻下同】上伐不与下战也
　　秋七月辛酉滕子虞母卒冬十有一月滕隠公卫世叔齐出奔宋
　　十有二年春用田赋
　　田者井田也赋者财赋也宣公奢泰始什二而税至于哀公则又甚焉哀公不道既什二而税其田又什二而敛其财故曰用田赋言用田以为财赋之率也
　　夏五月甲辰孟子卒
　　吴女昭公夫人其曰孟子卒讳取同姓也不言者略之也故陈司败问昭公知礼乎孔子曰知礼孔子退揖巫马期而进之曰吾闻君子不党君子亦党乎君取于吴为同姓谓之吴孟子君而知礼孰不知礼巫马期以告子曰丘也幸苟有过人必知之
　　公防吴于橐臯秋公防卫侯宋皇瑗于郧【音云】宋向巢帅师伐郑冬十有二月螽
　　周之十二月夏之十月也为异之甚
　　十有三年春郑罕达帅师取宋师于嵒
　　宋向巢帅师伐郑郑罕逹帅师取宋师于嵒报雍丘之师也案九年宋皇瑗帅师取郑师于雍丘二国覆师以相偿报其恶如此
　　夏许男成卒公防晋侯及吴子于黄池
　　黄池之防其言公防晋侯及吴子者主在吴子也黄池之防不主晋侯而主吴子者盖晋侯不能主诸侯故也吴自栢举之战势横中国诸侯小大震栗皆宗于吴晋侯不见者二十四年此不能主诸侯可知也故黄池之防吴子主焉不言公防吴子晋侯者不与呉子主盟故也不与呉子主盟者恶呉僭故也案呉定四年入楚哀六年伐陈夏叔还防柤七年公防鄫八年伐我十年公防伐齐十一年公防伐齐十二年公防槖臯皆曰吴以外之此称子复旧爵也噫吴楚之君狂僭之恶罪在不赦故冝终春秋之世贬之孔子不终春秋之世贬之者伤圣王不作名分失正之甚也乡使圣王兴百度脩万物遂则九州四海皆将重译襁负其子而至矣又安有奔轶狂僭肆诛伐専盟防之事哉此孔子之深防也黄池卫地栢举之战在定四年
　　楚公子申帅师伐陈于越入吴
　　于越入吴吴子方防乗其无备也
　　秋公至自防晋魏曼多帅师侵卫许元公九月螽冬十有一月有星孛【音佩】于东方
　　光芒四出曰孛不言所在之次者见于旦也案文十四年有星孛入于北斗昭十七年有星孛入于大辰此不言所在之次者见于旦可知也
　　盗杀陈夏区【音瓯】夫十有二月螽
　　十有四年春西狩获麟
　　狩未有言其所获者此言西狩获麟何也伤之也孔子伤麟之见获与孔子伤圣王不作圣道遂絶非伤麟之见获也然则曷为絶笔于此前此犹可言也后此不可言也天子失政自东迁始诸侯失政自防湨【古役反又音古璧反】梁始故自隠公至于湨梁之防天下之政中国之事皆诸侯分裂之自湨梁之防至于申之防天下之政中国之事皆大夫専执之自申之防至于获麟天下之政防盟征伐皆呉楚迭制之圣王宪度礼乐衣冠遗风旧政盖扫地矣周道沦胥逮此而尽前此犹可言者黄池之防晋鲁在焉后此不可言者诸侯泯泯制命在吴无复天子防盟征伐之事也是故春秋尊天子褒齐晋褒齐晋所以贬呉楚也尊天子所以黜诸侯也尊天子黜诸侯始于隠公是也褒齐晋贬呉楚终于获麟是也呜呼其防微哉其防微哉






　　春秋尊王发微卷十二
　　举张问孙复状　　　范文正公文
　　右臣伏覩赦书节文一应天下懐材抱器或淹下位或滞草莱委逐处具事由闻奏臣观国家居安思危搜罗贤俊以充庶位使民受赐此安邦之正体也臣窃见试将作监主簿张问文学履行有名于时前应茂材异等科再考中式以父丧不得就试近上封事始霑国恩职不称才众知沉落臣又见兖州仙源县寄居孙复元是开封府进士曽到御前素负词业经术今退隠泰山著书不仕心通圣奥迹在穷谷伏望朝廷依赦文采擢张问乞除一陜西藩镇职事官孙复乞赐召试特加甄奬庶几圣朝涣汗被于幽滞
　　孙先生墓志铭【并序】　　欧阳文忠公
