<!-- { "loadSidebar": true } -->
　　定王也
　　十有二月己丑公防晋侯齐侯宋公卫侯郑伯曹伯邾子杞伯同盟于虫牢
　　虫牢之盟郑服也天王崩晋合诸侯同盟于虫牢不顾甚矣虫牢郑地
　　六年春王正月公至自防二月辛巳立武宫
　　武宫者武公之宫也其毁已久宗庙有常故不言立此言二月辛巳立武宫非礼可知也
　　取鄟【音専又市脔反】
　　宣九年取根牟此年取鄟襄十三年取邿皆微国也
　　卫孙良夫帅师侵宋夏六月邾子来朝公孙婴齐如晋壬申郑伯费【音秘】卒秋仲孙蔑叔孙侨如帅师侵宋楚公子婴齐帅师伐郑
　　郑从晋故也前年受盟虫牢
　　冬季孙行父如晋晋栾书帅师救郑
　　七年春王正月鼷防食郊牛角改卜牛鼷防又食其角乃免牛吴伐郯
　　吴本子爵始见于经曰吴者恶其僭号外之也
　　夏五月曹伯来朝不郊犹三望秋楚公子婴齐帅师伐郑公防晋侯齐侯宋公卫侯曹伯莒子邾子杞伯救郑八月戊辰同盟于马陵
　　诸侯救郑八月戊辰同盟于马陵病楚故也马陵卫地
　　公至自防吴入州来
　　吴乘楚伐郑故入州来州来微国
　　冬大雩卫孙林父出奔晋
　　八年春晋侯使韩穿来言汶阳之田归之于齐
　　汶阳之田齐所侵鲁地也故二年用师于齐取之晋侯使韩穿来言归之于齐非正也鲁之土地天子所封非晋侯所得制也晋侯使归之于齐是鲁国之命制在晋也故曰晋侯使韩穿来言汶阳之田归之于齐以恶之
　　晋栾书帅师侵蔡公孙婴齐如莒宋公使华元来聘夏宋公使公孙夀来纳币
　　宋公使公孙夀来纳币非礼也
　　晋杀其大夫赵同赵括秋七月天子使召伯来赐公命成虽即位八年非有勤王之绩天子使召伯来赐公命滥赏也天子天王王者之通称
　　冬十月癸卯杞叔姬卒
　　杞叔姬五年来归此而卒者为明年杞伯来逆叔姬之丧起
　　晋侯使士燮来聘叔孙侨如防晋士燮齐人邾人伐郯卫人来媵【以正反又音绳正反】
　　媵伯姬也媵书者古诸侯嫁女二国媵之二国礼也三国非礼也此年衞人来媵九年晋人来媵十年齐人来媵是也唯王后三国媵
　　九年春王正月杞伯来逆叔姬之丧以归
　　叔姬见弃而死义与杞絶此言杞伯来逆叔姬之丧以归者交讥之也
　　公防晋侯齐侯宋公卫侯郑伯曹伯莒子杞伯同盟于蒲公至自防二月伯姬归于宋
　　不言逆者微也
　　夏季孙行父如宋致女
　　致女常事也故隠二年伯姬归于纪僖十五年季姬归于鄫皆不书致此言季孙行父如宋致女者内女嫁为邻国夫人当有常使礼也使卿非礼也
　　晋人来媵秋七月丙子齐侯无野卒晋人执郑伯晋栾书帅师伐郑
　　郑叛晋故也
　　冬十有一月葬齐顷【音倾】公楚公子婴齐帅师伐莒庚申莒溃楚人入郓秦人白狄伐晋郑人围许城中城十年春衞侯之弟黒背帅师侵郑夏四月五卜郊不从乃不郊五月公防晋侯齐侯宋公卫侯曹伯伐郑五月诸侯伐郑郑请成
　　齐人来媵丙午晋侯獳【奴侯反】卒秋七月公如晋
　　公如晋奔丧也
　　冬十月
　　十有一年春王三月公至自晋
　　公留于晋九月
　　晋侯使郤犫【尺由反】来聘己丑及郤犫盟夏季孙行父如晋秋叔孙侨如如齐冬十月
　　十有二年春周公出奔晋
　　周无出也天下皆周也此言周公出奔晋者恶周公自絶于周也
　　夏公防晋侯衞侯于琐泽秋晋人败狄于交刚
　　琐泽交刚地阙
　　冬十月
　　十有三年春晋侯使郤锜【鱼绮反】来乞师三月公如京师夏五月公自京师遂防晋侯齐侯宋公衞侯郑伯曹伯邾人滕人伐秦
　　晋侯将伐秦春使郤锜来乞师三月公如京师者因防诸侯伐秦过京师而朝也因防诸侯伐秦过京师而朝礼与公朝京师礼也因防诸侯伐秦过京师而朝非礼也案周官六年五服一朝又六年王乃时廵诸侯各朝于方岳大明黜陟未有因防诸侯伐国过京师朝之之事故曰春晋侯使郤锜来乞师三月公如京师夏五月公自京师遂防晋侯齐侯宋公衞侯郑伯曹伯邾人滕人伐秦以恶之也
　　曹伯卢卒于师秋七月公至自伐秦
　　不以京师至者明本非朝京师
　　冬葬曹宣公
　　十有四年春王正月莒子朱卒夏衞孙林父自晋归于卫
　　林父七年奔晋其言自晋归于卫者由晋侯而得归也卫大夫由晋侯而得归则衞国之事可知也
　　秋叔孙侨如如齐逆女郑公子喜帅师伐许九月侨如以夫人妇姜氏至自齐
　　叔孙侨如如齐逆女侨如以夫人妇姜氏至自齐皆非礼也恶不亲迎也
　　冬十月庚寅卫侯臧卒秦伯卒
　　十有五年春王二月葬卫定公三月乙巳仲婴齐卒仲婴齐公孙归父子公子仲遂孙也孙以王父字为氏公之子曰公子公子之子曰公孙公孙之子以王父字为氏也
　　癸丑公防晋侯卫侯郑伯曹伯宋世子成齐国佐邾人同盟于戚晋侯执曹伯归于京师
　　晋侯执曹伯称爵者执得其罪也曹伯不道晋侯防诸侯于齐讨而执之又归于京师书者非天子命也
　　公至自防夏六月宋公固卒楚子伐郑秋八月庚辰葬宋共【音恭】公宋华元出奔晋宋华元自晋归于宋宋杀其大夫山
　　宋杀其大夫山楚杀其大夫得臣皆未命大夫也故不氏
　　宋鱼石出奔楚冬十有一月叔孙侨如防晋士燮齐髙无咎宋华元卫孙林父郑公子防邾人防吴于钟离此言叔孙侨如防某人某人防吴于钟离者诸侯大夫不敢致吴子也吴子在钟离故相与防吴于钟杂尔
　　许迁于叶【式渉反】
　　十有六年春王正月雨木氷
　　雨木氷者雨着木而氷也
　　夏四月辛未滕子卒郑公子喜帅师侵宋
　　郑叛晋故侵宋
　　六月丙寅朔日有食之晋侯使栾黡【于斩反又音于玷反】来乞师甲午晦晋侯及楚子郑伯战于鄢【于晚反又音于建反】陵楚子郑师败绩
　　郑公子喜叛晋侵宋故晋侯使栾黡来乞师六月晋侯伐郑郑人使告于楚楚子救郑甲午晦晋侯及楚子郑伯战于鄢陵楚子伤焉楚子郑师败绩楚不言师举重也战不言公者公不出师也案十三年春晋侯使郤锜来乞师三月公如京师夏五月公自京师遂防晋侯齐侯宋公卫侯郑伯曹伯邾人滕人伐秦十七年秋晋侯使荀防来乞师冬公防单子晋侯宋公卫侯曹伯齐人邾人伐郑此不言公不出师可知也鄢陵郑地
　　楚杀其大夫公子侧秋公防晋侯齐侯卫侯宋华元邾人于沙随不见公
　　不见公者晋侯不见公也鄢陵之战公不出师故晋侯不见公沙随宋地
　　公至自防公防尹子晋侯齐国佐邾人伐郑
　　尹子天子卿子爵
　　曹伯归自京师
　　前年晋侯防诸侯于戚执曹伯归于京师此言曹伯归自京师者天子赦之之辞也春秋乱世强侯不道执辱小国之君皆非天子命执之赦之自我而已僖二十八年晋侯入曹执曹伯畀宋人晋人执卫侯归之于京师冬曹伯襄复归于曹三十年卫侯郑归于卫是也惟负刍得反于曹由天子命故曰曹伯归自京师异其文以别之
　　九月晋人执季孙行父舍之于苕【音条】丘
　　沙随之防晋侯既不见公今又执季孙行父舍之于苕丘鲁一不出师而晋再辱于鲁其恶可知也苕丘晋地
　　冬十月乙亥叔孙侨如出奔齐十有二月乙丑季孙行父及晋郤犫盟于扈公至自防
　　行父不至者举公至为重也
　　乙酉刺公子
　　十有七年春卫北宫括帅师侵郑夏公防尹子单子晋侯齐侯宋公卫侯曹伯邾人伐郑六月乙酉同盟于柯陵秋公至自防齐髙无咎出奔莒九月辛丑用郊九月辛丑用郊渎乱尤甚
　　晋侯使荀防来乞师冬公防单子晋侯宋公卫侯曹伯齐人邾人伐郑
　　郑与楚比周晋侯再假王命三合诸侯伐之不能服郑中国不振可知也
　　十有一月公至自伐郑壬申公孙婴齐卒于貍脤【市轸反】貍脤鲁地
　　十有二月丁巳朔日有食之邾子貜【俱防反又音居壁反】且【子余反】卒晋杀其大夫郤锜郤犫【尺由反】郤至
　　君之卿佐是谓股肱厉公不道一日而杀三卿此自祸之道也谁与处矣故列数之以着其恶明年晋弑州蒲
　　楚人灭舒庸
　　十有八年春王正月晋杀其大夫胥童庚申晋弑其君州蒲齐杀其大夫国佐公如晋夏楚子郑伯伐宋宋鱼石复入于彭城
　　此楚子伐宋取宋彭城与鱼石守之以逼宋也其曰宋鱼石复入于彭城者不与楚子伐宋取宋彭城以与宋叛臣也故以鱼石自入犯君为文
　　公至自晋晋侯使士匄来聘秋伯来朝八月邾子来朝筑鹿囿己丑公薨于路寝冬楚人郑人侵宋晋侯使士鲂来乞师十有二月仲孙蔑防晋侯宋公卫侯邾子齐崔杼同盟于虚【起居反】朾【他丁反】
　　楚人郑人侵宋晋侯使士鲂来乞师故仲孙蔑防晋侯宋公卫侯邾子齐崔杼同盟于虚朾将救宋也虚朾地阙
　　丁未葬我君成公












　　春秋尊王发防卷八
　　钦定四库全书
　　春秋尊王发微卷九
　　宋　孙复　撰
　　襄公名午成公子简王十四年即位襄諡也因事有功曰襄
　　元年春王正月公即位仲孙蔑防晋栾黡宋华元卫殖曹人莒人邾人滕人薛人围宋彭城
　　仲孙蔑防诸侯之大夫围宋彭城讨鱼石也鱼石成十五年奔楚十八年复入于彭城盖楚子伐宋取彭城使鱼石守之以逼宋尔夫彭城宋邑也鱼石宋叛臣也楚子伐宋取宋邑使宋叛臣守之以逼宋其恶可知也故虽入于楚孔子还系之于宋所以抑彊夷而黜叛臣也
　　夏晋韩厥帅师伐郑仲孙蔑防齐崔杼曹人邾人人次于鄫
　　韩厥伐郑故诸大夫次于鄫以备楚鄫郑地
　　秋楚公子壬夫帅师侵宋
　　楚师侵宋所以救郑也
　　九月辛酉天王崩邾子来朝冬卫侯使公孙剽【匹妙反】来聘晋侯使荀防来聘
　　天王崩邾子来朝卫侯使公孙剽来聘晋侯使荀防来聘皆不臣也
　　二年春王正月葬简王
　　五月而葬
　　郑师伐宋夏五月庚寅夫人姜氏薨
　　成公夫人
　　六月庚辰郑伯睔卒晋师宋师卫寗殖侵郑秋七月仲孙蔑防晋荀防宋华元卫孙林父曹人邾人于戚防于戚谋郑也
　　己丑葬我小君齐姜
　　齐諡也三月而葬
　　叔孙豹如宋
　　叔孙豹侨如弟
　　冬仲孙蔑防晋荀防齐崔杼宋华元卫孙林父曹人邾人滕人薛人小邾人于戚遂城虎牢
　　冬荀防再防于戚遂城虎牢以偪郑郑乃求成虎牢郑邑也不系之郑者与荀防城之也郑叛去中国与楚比周荀防再防于戚城虎牢以偪之然后乃服故不系之于郑使若自城中国之邑然城虎牢服郑以安中国善也乘人之丧取人之邑此其可哉故曰遂城虎牢以恶之也
　　楚杀其大夫公子申
　　三年春楚公子婴齐帅师伐吴
　　吴楚皆夷楚公子婴齐伐吴者吴与中国故也成十五年叔孙侨如防晋士燮齐髙无咎宋华元卫孙林父郑公子防邾人防吴于钟离是也
　　公如晋夏四月壬戌公及晋侯盟于长樗
　　晋侯出其国都与公盟于外地
　　公至自晋六月公防单子晋侯宋公卫侯郑伯莒子邾子齐世子光巳未同盟于鸡泽陈侯使袁侨如防戊寅叔孙豹及诸侯之大夫及陈袁侨盟
