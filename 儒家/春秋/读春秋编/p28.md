<!-- { "loadSidebar": true } -->
　　癸丑公会晋侯【厉】衞侯【献】郑伯【成】曹伯【成】宋世子成齐国佐邾人同盟于戚晋侯执曹伯归于京师【左氏传防于戚讨曹成公也计其杀太子自立也执而归诸京师诸侯将见子臧扵王而立之子臧辞曰前志有之曰圣达节次守节下失节为君非吾节也虽不能圣敢失守乎遂逃奔宋程氏曰十三年曹伯卒于师负刍弑世子自立既三年诸侯与之盟矣方执之稽天讨也故书同盟见其既同苏氏曰称侯以执执有罪也归之京师礼也春秋书执诸侯者多矣惟是为得礼　晋既与曹伯盟乃执之缪举也当先执曹伯以令诸侯然后盟之乃尽善也】公至自会
　　夏六月宋公固卒【宋共公卒平公立昭十年卒】
　　楚子伐郑【左氏传楚将北师侵郑卫子囊曰公子贞新与晋盟而背之无乃不可乎子反曰敌利则进何盟之有申叔时老矣在申闻之曰子反必不免信以守礼礼以庇身信礼之亡欲免得乎楚子侵郑及暴隧郑地遂侵卫及首止卫地郑子罕侵楚取新石楚邑栾武子欲报楚韩献子曰无庸使重其罪民将叛之无民孰战为明年晋败楚扵鄢陵传】
　　秋八月庚辰葬宋共公【三月而葬速】
　　宋华元出奔晋宋华元自晋归于宋宋杀其大夫山宋鱼石出奔楚【左氏传宋华元为右师荡泽为司马荡泽弱公室杀公子肥文公子轻公室以为弱故杀其枝党华元曰我为右师君臣之训师所司也今公室卑而不能正吾罪大矣乃出奔晋左师鱼石自止华元扵河上请讨许之乃反　按经云奔晋又云自晋归于宋若果因鱼石止而遂返则经必不如是书之也故赵氏疑之时荡氏乗防作乱杀公子肥六卿皆其族华元惧不得不出奔晋假晋之力以讨之元既得民又挟晋以自重元自晋归使国人攻荡氏杀子山而国始定荡氏宋之族也不书氏眀背其族也背其族是伐其本故去族以示法称国以杀罪累上也山实有罪而称国以杀何也杀一大夫而国几扵乱非政也鱼石以同桓氏故疑惧而奔楚左氏谓出者五人而经独书鱼石出奔楚当以经为正而传不足信也】
　　冬十有一月叔孙侨如会晋士燮齐髙无咎宋华元衞孙林父郑公子防邾人会吴于钟离【左氏传吴始通也吴未甞通中国今始来通晋帅诸侯之大夫防之故殊防钟离楚邑淮南县今濠州城下故钟离国嬴姓后为楚邉邑程氏曰吴益强大求防于诸侯诸大夫徃而从之故书诸国徃与之防以见吴日盛而中国衰也时中国病楚故与吴亲谷梁传会又会外之也胡氏曰吴以号举外之也防而殊防有二防世子于首止意在尊王室不敢与世子抗也防吴于钟离于相于向意在于恶吴而非诸侯徃与之会也夫以泰伯至徳是始有吴以族言之则周之伯父也至其后世遂以号举者以其僣窃称王不能居中国之爵号耳成襄之间中国无覇齐晋大国亦俛首东向而亲吴圣人盖伤之故特殊会可谓深切着朋矣】
　　许迁于叶【舒渉切叶今汝州叶县左氏传许灵公畏偪子郑请迁于楚楚公子申迁许于叶今案叶近楚而楚迁以自近中国之盟主不能安小国而使之昵夷蛮以求安春秋深以着小国之失所也】十有六年【丙戌】春王正月雨木冰【杜氏注记寒过节氷封着树杜氏既以十一月为周正何为言寒过节自相抵捂如此是又主夏正而言也公羊传雨而木氷也何休曰木者少阳幼君大臣之象氷者疑隂兵之类氷胁木者君臣将困于兵之徴胡氏曰未几有沙随苕丘之事天人之际休咎之应焉可诬也　唐逊皇帝以为木稼者是也木稼盖木介尔此记异也刘歆曰上阳施而不下通下隂施而不上达故雨而木为之氷也】
　　夏四月辛未滕子卒【滕文公卒成公立昭三年卒】
　　郑公子喜帅师侵宋【左氏传楚子自武城使公子成楚大夫以汝隂之田求成于郑郑叛晋郑得楚田遂叛晋子驷从楚子盟于武城四月滕文公卒郑子罕伐宋滕宋之与国郑因滕有防而伐宋宋将鉏乐惧败诸汋陂败子罕退舎于夫渠宋地不儆郑人覆之败诸汋陵获将鉏乐惧宋恃胜也卫侯伐郑至于鸣鴈郑地为晋故也】
　　六月丙寅朔日有食之
　　晋侯使栾黡来乞师【左氏传晋侯将伐郑使郤犫如卫遂如齐皆乞师焉栾黡来乞师程氏曰时穆姜叔孙侨如将作难故师出后期】
　　甲午晦晋侯及楚子郑伯战于鄢陵楚子郑师败绩【晋侯将伐郑范文子止之栾武子请行扵是兴师楚子救郑晋楚遇于鄢陵及战吕锜射楚共王中目郑伯纳旌扵弢以免囚楚公子茷扶废反旦而战见星未巳子反命军吏察夷伤补卒乗缮甲兵鸡鸣而食晋徇曰搜乗补卒眀日复战逸楚囚共王召子反谋子反醉王曰天败楚也夫余不可以待乃宵遁晋入楚军三日谷范文子立于戎马之前曰君幼诸臣不佞何以及此君其戒之楚共王伤故不言师君重扵师也言及者晋志乎此战也晋楚之战勍敌也旦战至日莫未巳胜负未可知也晋亦幸而防尔楚虽败而益张晋亦怠矣栾氏譛而诛三郤晋遂乱范文子始不欲战幸胜而复戒其言信可重也】
　　楚杀其大夫公子侧【鄢陵之战楚子亲临行阵而败不思所以自责乃归罪扵大夫故称国以杀以累上之辞言之】
　　秋公会晋侯齐侯卫侯宋华元邾人于沙随不见公【沙随杜氏注宋地梁国寜陵县有沙随亭不见公者晋侯不见公也鄢陵之战晋侯乞师于鲁公以叔孙侨如通穆姜恶季文子孟献子欲去之公将出师待扵壊隤申宫儆备设守而后行是以后宣伯即侨如使告郤犫曰鲁侯以待胜者郤犫譛公晋侯不见公程氏曰晋侯不见公听譛怒公后期故不见公君子正已无恤乎人鲁后期国难故也晋不见为非矣彼曲我直故不足耻也晋听譛怙强无义不见公我何耻焉故直书之而在会诸侯俱有罪也】
　　公至自会【内有穆姜之难外不为盟主所礼故至以危之】
　　公会尹子晋侯齐国佐邾人伐郑【尹子王卿士子爵也齐不躬行而以大夫会故但书齐国佐邾书人盖微者皆直书其事以讥之也】
　　曹伯归自京师【曹伯杀嫡自立晋侯执之归于京师天子当正其罪上书王卿士尹子之来会伐见其情矣盖王反为曹图之而俾晋侯释之也今圣笔直书归自京师见王之释有罪也不絶曹伯之位者讥在王而不罪负刍也】
　　九月晋人执季孙行父舎之于苕丘【晋听叔孙侨如之譛而执季孙故称人以示讥言非伯讨也舎处之也苕丘晋地执之无罪诛之无名舎之苕丘以待命也鲁大夫见执如叔孙意如昭十三年叔孙婼二十四年类皆书其至今行父不至盖公在而行父执焉公待于郓与之共归书公至自会举公为重也】冬十月乙亥叔孙侨如出奔齐【侨如通穆姜欲去季孟而取其室又譛公于郤犫使杀行父及鲁平赦季孙故侨如奔齐　公未归甞命国人逐侨如侨如亦自知譛君之罪既觉恐祸及已故不容不奔也】十有二月乙丑季孙行父及晋郤犫盟于扈【左氏传晋许鲁平赦季孙出叔孙侨如而盟之侨如奔齐石氏曰季孙获归与郤犫盟于扈晋之政在大夫可知矣】
　　公至自会【君臣同出以君至也公伐郑不至自伐以防至者行父故也】
　　乙酉刺公子偃【左氏传归刺公子偃　偃与鉏俱为穆姜所指而独杀偃偃与谋公子买言不卒戍刺之言非其罪而加之也偃止言刺言当其罪此内杀大夫有罪无罪之别也刺之义见僖公二十八年】十有七年【丁亥】春卫北宫括帅师侵郑【括衞成公曽孙左氏传郑子驷侵晋虚滑晋二邑卫北宫括救晋侵郑至于髙氏在阳翟县西南】
　　夏公会尹子单子晋侯齐侯宋公卫侯曹伯邾人伐郑六月乙酉同盟于柯陵【左氏传郑太子髠顽侯獳乃侯切为质扵楚楚公子成公子寅戍郑公防尹武公单襄公及诸侯伐郑自戏音禧童至于曲洧杜氏注晋未能服郑故假天子威周使二卿防之　郑叛晋即楚晋防诸侯徃伐之则求盟既盟复背晋为盟主扵是假王室二卿与诸侯共伐之及楚兵一出诸侯遂还亦徒为此盟犹未能盟之也　曹伯负刍乗防弑太子自立晋虽执之于京师王舎罪而归之今又列于会王无政刑矣故是不书王见王之不王也齐桓首止之会王世子不与盟异时月而书诸侯同盟于首止葵丘之会周公在而未甞盟亦异月日而书曰九月戊辰诸侯同盟于葵丘会而不盟尊王也　今此既尊二卿在上及同盟则不殊而混为一列有愧扵齐桓矣自是习以为常非礼也】
　　秋公至自会【不以伐郑至而以会至盖以晋罪公未久则公之危不在扵伐而在扵会会以得免为幸故以会至録也】
　　齐髙无咎出奔莒【左氏传齐庆克通灵公母声孟子与妇人防衣乗辇而入于闳鲍牵见之以告国武子武子召庆克而谓之庆克久不出而告夫人曰国子谪我夫人怒国子相灵公以防防伐郑髙鲍处守髙无咎鲍牵及还将至闭门而索客搜索备奸人孟子诉之曰髙鲍将不纳君而立公子角国子知之秋七月壬寅刖鲍牵而逐髙无咎无咎奔莒髙弱无咎子以卢叛卢髙氏邑　灵公不眀信谗而逐其世臣以致祸乱自殒其身悲夫】
　　九月辛丑用郊【公羊传用者不冝用也九月非所用郊也然用郊用正月上辛　圣人制祭祀必天子乃得郊鲁之僣郊非礼也经特书之以示讥也或曰用者用人也以人享也盖叩其鼻血以荐也牛羊人之用也用人滛矣】
　　晋侯使荀防来乞师【晋乞师于鲁十三年使郤锜来十六年使栾黡来十七年使荀防来其后十八年又使士鲂来闵五年而四来乞师以盟主而自卑辱如此岂能得楚郑之畏服乎】
　　冬公会单子晋侯宋公卫侯曹伯齐人邾人伐郑【晋以郑即楚再假王命三合诸侯以伐之楚救至则诸侯还晋不能一举伐荆楚以强中国安能服郑徒劳民动众何足以言伯主也】
　　十一月公至自伐郑【公凡三会晋侯伐郑前此但至防此方以伐至也】
　　壬申公孙婴齐卒于貍脤【市轸切貍脤地阙苏氏曰婴齐从于伐郑还道卒大夫卒不地其地在外也案下有十二月丁巳朔则壬申非十一月失之矣】
　　十有二月丁巳朔日有食之
　　邾子貜【音躣】且【音狙】卒
　　晋杀其大夫郤锜郤犫郤至【三郤族大而强又民多怨晋厉公自鄢陵胜楚还而骄甚胥童夷阳五长鱼矫皆嬖扵公公谋尽去羣大夫而立其左右先诛三郤郤氏知之郤锜欲攻公郤至止之靖以待命公使长鱼矫皆杀之郤虽多怨公杀之不以其罪故称国以杀列数之以着其恶一日而尸三卿其谁与处谷梁以为祸扵是起眀年遂有被弑之祸经据实事以累上之辞言之为后世戒也】
　　楚人灭舒庸【左氏传舒庸人东夷偃姓之国庐州城下舒城以楚师之败也道吴人围巢楚邑伐驾楚邑围厘虺楚二邑遂恃吴而不设备楚公子槖师袭舒庸灭之】
　　十有八年【戊子】春王正月晋杀其大夫胥童【左氏传十七年闰月乙卯晦栾书中行偃杀胥童经书在今春从告厉公之杀三郤皆胥童为之栾书之讨以政也故经不书二臣杀之而称国以杀之以君实为之也然胥童甞以甲刼二臣扵朝故二臣因之作乱先杀胥童自是而弑君故以杀其大夫书而以累上之辞言之此轻重之权衡也】
　　庚申晋弑其君州蒲【实栾书中行偃杀之其称国以弑何称国以弑众杀其君之辞也眀晋侯之恶甚矣以二子之恶分之扵众也】
