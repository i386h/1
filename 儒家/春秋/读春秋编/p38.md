<!-- { "loadSidebar": true } -->
　　十有三年【壬申】春叔弓帅师围费【费鲁邑南蒯为季氏宰此邑以邑叛故叔弓以兵围之凡家臣以邑叛悉不书叛但书大夫围之则邑叛可知且罪大夫无政而使家臣得专邑而叛也克之不书本非他国之邑也胡氏曰季孙意如以所恶于下者事上而不忠其君以所恶于上者使下而不礼其臣出乎尔者反乎尔宜南蒯之及此也　蒯之叛虽以季氏不礼之故而其所以欲去季氏以强公室则未为不忠于鲁故难以叛书之但书使大夫帅师围费亦见季氏虽强而家臣不服也】
　　夏四月楚公子比自晋归于楚弑其君虔于干谿【干谿在谯国城父县东竟　楚子审共王有子五人曰昭曰虔曰比曰黑肱曰弃疾审卒昭立昭卒昭之子麇立虔弑之而自立比出奔晋黑肱奔郑楚虔立十三年弃疾为蔡公观起之子从在蔡矫蔡公命召公子比与黒肱入袭蔡奉蔡公蔓成然蔡朝吴帅陈蔡不羮音郎许叶之师因四族之徒防氏许围蔡洧蔓成然羣失职者以入楚因正仆人太子近官杀太子禄及公子罢敌公子比为王公子黑肱为令尹次于鱼陂公子弃疾为司马使观从从师于干谿而遂告之楚子虔骇缢于芊尹申亥氏比之归非其谋也乱始于观从而成于弃疾以比为名而已为君非比志也比不志为君廹于观从弃疾而以身许之以致虔死则虽不弑君而弑君之名比尸之矣　比之归虔犹在楚不曰入何也观从召之蔡人与之楚人不拒则比之归无难也　弃疾为蔡公志于簒久矣而观从召比之至乗诸失职者之乱既已致虔之死又杀其子大恶则比当之矣比既无能无徳而弃疾安肯使之坐享其位故谲计以恐之使之自杀则弃疾之志得矣其谋亦巧乎哉故春秋于比不以讨贼辞书者杀之不以罪也故以两下相杀之辞书之比虽立而曰公子比亦不以为君也然比兄也黑肱弟也弃疾其季弟也立比为王肱为令尹弃疾为司马以长防之序立之也春秋诛其意归罪弃疾而无所隐也】楚公子弃疾杀公子比【公子比鄙懦人耳初观从召之也非有为君之心从挟之入楚立之为王从又说之杀弃疾不从乃行其行也从未必不反为弃疾谋及弃疾使人徧呼国中逼之自杀视比之行止死生皆听人自为略无所能则弃疾安肯君之哉比虽立而不能君其国故经不称君但以公子书之又不以讨贼书原弃疾之意在于伐比而非讨之也】
　　秋公防刘子晋侯齐侯宋公卫侯郑伯曹伯莒子邾子滕子薛伯杞伯小邾子于平邱【平邱今在开封府封邱县东汉志尚为平邱县左氏传晋成虒音斯祁宫也诸侯朝而归者皆有贰心为取郠在十年郠莒邑鲁取之晋将以诸侯来讨为】
　　【莒讨鲁叔向曰诸侯不可以不示威乃并征防于吴秋晋侯防吴子夷昩也于良下邳水道不可吴子辞乃还七月丙寅治兵邾南甲车四千乗羊舌鲋叔向弟摄司马遂合诸侯于平邱　晋之合诸侯止于此矣虽能张中国之势未足以服荆楚也王人与十三诸侯防兵车之盛固足以使强楚知畏陈蔡灭国一日俱复然徒耀以兵威而不以徳异乎桓文矣自平邱一盟之后讫于召陵诸侯不出者二十四年至若鄟陵一防参盟复作自齐威以来未之有于是再见自是晋不复主盟而齐专盟矣晋之霸业自是而不复振也】
　　八月甲戌同盟于平邱【书同盟者以齐人不欲盟要之乃可郑伯滕子邾子又皆从楚非一日今一旦防盟不得不疑是以必为之同盟冀其自此无复有异矣再书平邱者胡氏曰恶之也恶其徳不竞而矜兵甲胁持之也】公不与盟【此防以邾莒愬鲁取郠故意欲讨鲁今将因防而执季孙意如故怒而不使与盟虽一时似有沮防之辱而此盟不与得免于罪实为幸也此非国恶故圣笔不讳而书之】晋人执季孙意如以归【晋执意如亦伯讨也何以书人曰季氏专鲁无君意如尤甚信可辠晋不能以大义废之使三家臣顺徒信邾莒以鲁数侵不能共晋贡而遂执之安得为覇讨故称人以辠晋也】
　　公至自防　蔡侯庐归于蔡陈侯吴归于陈【蔡周宗室陈虞舜后楚灵彊暴一旦灭之伯主不讨诸侯不救楚平立乃复之诸侯若不闻焉则是二国之命制于夷狄也圣笔以陈蔡自归为文所以折强夷而存中国也】
　　冬十月葬蔡灵公【国复乃葬凡三十一月谷梁传变之不葬有三失徳不葬弑君不葬灭国不葬然且葬之不与楚灭也陈蔡之复圣人举王法以治盖陈蔡者先王之建国非楚可灭而可复也故书爵归言二国之嗣位其所固有国其所宜归也】
　　公如晋至河乃复【左氏传公如晋荀吴谓韩宣子曰诸侯相朝讲旧好也执其卿而朝其君有不好焉不如辞之乃使士景伯辞公于河　公不与平邱盟又以季孙意如在晋故再如之晋人辞焉至河乃复晋彊而鲁弱甚矣】
　　吴灭州来【左氏传吴灭州来楚令尹子期请伐吴王弗许曰吾未抚人民未事鬼神未脩守备未定国家而用民力败不可悔州来在吴犹在楚也子姑待之　州来楚邑也不言吴帅师不言侵伐于以见其灭之易】
　　十有四年【癸酉】春意如至自晋【大夫不至见执而后至亦危之也不称氏前见也以一事再见卒名耳　意如被执子服惠伯湫也从意如之归以子服私说荀呉之谋以利动之也晋之政可知矣】
　　三月曹伯滕卒【武公卒子平公须立】　夏四月【夏四月凡十一详见桓九年】秋葬曹武公　八月莒子去疾卒
　　冬莒杀其公子意恢【左氏传莒着音除邱公卒郊公着邱子不慼国人弗顺欲立着邱之弟庚舆共公蒲余侯莒大夫兹大也恶公子意恢而善于庚舆公子铎因蒲余侯而与之谋曰尔杀意恢我出君而纳庚舆许之冬十二月蒲余侯兹夫杀莒公子意恢郊公奔齐公子铎迎庚舆于齐　襄陵许氏曰公子铎首乱而无见焉者春秋书法表见王道而已不诛其人若铎类者多矣此意自韩愈发之韩愈诗曰春秋书王法不诛其人身】
　　十有五年【甲戌】春王正　　　　　　　　　　　　【月】吴子夷末【公羊作夷昩】卒【王僚立】二月癸酉有事于武宫【鲁武公庙】籥入叔弓卒去乐卒事【左氏传禘合祭于武宫叔弓涖事籥入而卒去乐卒事礼也籥羽舞也方入而大臣卒故去乐而终禘祭之事春秋常事不书此记礼之变而书之也】
　　夏蔡朝吴出奔郑【朝吴蔡臣也楚平以其忠于旧君而信之费无极楚之谗人也恶朝吴之宠以计害之使蔡人逐朝呉出奔郑楚平不察无极谗慝卒使呉师入郢辱及宗庙可不畏哉圣笔志朝呉出奔为后世戒之也】
　　六月丁巳朔日有食之　秋晋荀吴帅师伐鲜虞【左氏传晋荀吴伐鲜虞围鼔白狄之别克之以鼔子防鞮归帅师伐鲜虞凡三】
　　冬公如晋【左氏传平邱之防故也平邱防公不与盟季孙见执今既得免故徃谢之　公不以不与平邱为耻而往如之屡见辞于晋今又复往防弱甚矣】
　　十有六年【乙亥】春齐侯伐徐【左氏传齐侯伐徐二月丙申齐师至于蒲隧徐地下邳徐人行成徐子及郯人莒人防齐侯于蒲隧赂以甲父之鼎甲父古国名叔孙昭子曰诸侯之无伯害哉为小国害齐君之无道也兴师而伐逺方防之有成而还莫之亢也无伯也夫　襄陵许氏曰景公之时吴楚方争晋既不能逺略以齐之强务徳修政以通天下之志紏合诸侯复霸可也区区务乎伐徐伐莒之利志亦卑矣】楚子诱戎蛮子杀之【蛮公羊作曼杜氏注河南新城县有蛮城今伊阙县新城也　左氏传楚子闻蛮氏之乱也与蛮子之无质信也也使然丹诱戎蛮子嘉杀之遂取蛮氏既而复立其子焉　苏氏曰楚子诱蔡侯杀之名而书地以其残害中国疾之也诱杀戎蛮不名不地其类相残略之也戎蛮不名告略也】
　　夏公至自晋【左氏传正月公在晋晋人止公不书讳之也公至自晋子服昭伯子服囘也语季平子曰晋之公室其将遂卑矣君防弱六卿强而奢傲将因是以习习实为常能无卑乎　鲁昭朝晋三至于河而不得入两得见晋侯又问其罪而止之昭之懦可知矣责其自强必不能也】
　　秋八月己亥晋侯夷卒【昭公卒子顷公去疾立】
　　九月大雩【旱也】　季孙意如如晋　冬十月葬晋昭公【杜氏注三月而葬速】
　　十有七年【丙子】春小邾子来朝【左氏传小邾穆公来朝朝鲁也】
　　夏六月甲戌朔日有食之　秋郯子来朝
　　八月晋荀吴帅师灭陆浑之戎【陆浑之戎密迩王室而杂处非肃畿辅别内外之义也晋灭之举荀吴名氏非褒辞也才得无贬耳晋以其贰于楚故也】
　　冬有星孛于大辰【公羊传孛者何彗星也其言于大辰何在大辰也大辰者何大火也大火心星大火为大辰伐为大辰北辰亦为大辰伐谓参伐大火与伐天所以示民时早晚北辰北极天之中也迷东西者常视此以别心伐何以书记异也　左氏传有星孛于大辰西及汉孛出辰西光芒东及天汉申须鲁大夫曰彗所以除旧布新也天事恒象天道恒以象示人今除于火火出必布焉诸侯其有火灾乎郑禆灶言于子产曰宋卫陈郑将同日火若我用瓘斚玉瓒郑必不火子产弗与胡氏传大辰心也为明堂天子之象其前星太子后星庶子孛星加心象天子适庶将分争也后五年景王崩王室乱刘子单子立王猛尹氏召伯立子朝歴数载而后定至哀十三年有星孛于东方不言宿名者不加于宿也当是时吴人僭乱凭陵上国日敝于兵暴骨如莾其戾所感固将壅吴而降之罚也故氛祲所指在于东方假手越人吴国遂灭天之示人显矣史之有占明矣许氏曰星孛大辰火灾应之天地之符也大辰明堂当宋之分故王室乱宋亦乱卫陈郑灾气所溢也卫乱君奔陈败卿获惟郑有令政而无后灾是知祸福之可转矣】
　　楚人及吴战于长岸【长岸楚地言战不言败胜负均也春秋伐者为客见伐者为主吴伐楚战于长岸先书楚人主及客也　楚彊非吴之敌今长岸之战胜负适均由楚徳不竞故其彊易弱经特书之于以见强之不足恃也】
　　十有八年【丁丑】春王三月曹伯须卒【平公卒子悼公午立】
　　夏五月壬午宋卫陈郑灾【左氏传夏五月火始昬见丙子风梓愼曰鲁大夫是谓融风火之始也融风木也木火母七日其火作乎戊寅风甚壬午大甚宋卫陈郑皆火公羊传何以书记异也何异尔异其同日而灾也外异不书此何以书为天下记异也　前年有星孛于大辰禆灶豫言四国同日火今已騐郑子产临事而备至于书焚室而寛其征与之材三日哭国不市使行人告于诸侯宋卫皆如是陈不救火许不吊灾君子以是知陈许之先亡也禆灶虽言之于先子产以天道逺亦不深信遂不听灶以瓘斚禳火但修徳以徳消变耳】
　　六月邾人入鄅【音禹又音矩妘姓国在琅邪开阳县今属沂州临沂县　邾人乗鄅人借稻盖履行之若今踏田也袭之遂入尽俘以归邾反鄅夫人而舍去声其女不义甚矣故明年致宋之伐】秋葬曹平公　冬许迁于白羽【白羽一名析楚邑今邓州内乡县　许自夷迁叶今复畏逼于郑楚人迁之白羽皆以自迁为文盖许志也】
　　十有九年【戊寅】春宋公伐邾【左氏传鄅夫人宋向戌之女故向宁戍之子请师二月宋公伐邾围虫邾邑三月取之乃尽归鄅俘胡氏曰此所谓声罪执言之师也故书伐邾而释其取邑之罪此亦善善长恶恶短之义】
