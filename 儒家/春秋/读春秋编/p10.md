<!-- { "loadSidebar": true } -->
　　夏齐人殱于遂【十三年夏齐人灭遂置戍守之至是已四年遂之四族因氏颌庵入声氏工娄氏须遂氏飨齐戌醉而杀之齐人殱焉杜氏注殱尽津忍切也　遂既灭矣其族服属已久一旦而殱齐戌必齐戍恃大国强暴以虐其民故忿怨而尽杀其众春秋不曰遂人殱齐戍而曰齐人殱于遂言齐人自取其殱也襄陵许氏曰灭谭谭子奔莒着其君不诎也齐人灭遂齐人殱于遂着其民不归也孟子以谓覇者以力服人非心服也力不赡也观桓之兴如此则所谓以力服人者非耶荀子曰桓诈邾袭莒并国三十五如卿之言所灭不尽书书灭谭灭遂上下一见之也】
　　秋郑詹自齐逃来【苏氏曰詹之义当以身任齐责以纾国患而逃遁自兔故不书来奔而书逃来贱之也　齐执列国之大夫已逾三时不令其服罪而去防闲弛慢以致亡逸齐之失也鲁与齐盟为逋逃主受之亏信义矣冝乎以来齐之伐春秋书之以罪鲁也】
　　冬多麋【杜氏注麋多害五稼故以灾书孔氏疏麋泽兽鲁所常有多则为灾故以多书髙邮孙氏曰春秋之法以有为灾则书有是也以无为异则书无冰是也至于麋者常有之物虽无不足以为异惟其多而害五谷则书之矣　麋鹿之大者山隂陆氏以为隂盛所感恶气之应盖记异也或曰麋鹿也犹小人然当窜伏荒逺不应迭处朝右麋多是其应也】
　　十有八年【乙巳】春王三月日有食之【不书日与朔史俱失之也】
　　夏公追戎于济西【泰山孙氏曰此不言侵伐止言追者明不觉其来已去而追之也书者讥内无备也】
　　秋有【谷梁传一有一亡曰有射人者也孔氏疏短狐也一名射景如鼈三足在江淮水中人在岸上景见水投人景则杀之或谓含沙射人入皮肤其疮如疥五行传淫妬惑乱之所生也左氏传为灾也苏氏传生于南方鲁之所无凡称有皆所无也山隂陆佃曰隂物麋亦隂物也是时庄公上不能防闲其母下不正其身阳淑消而隂慝长矣此恶气之应也张主一曰麋者迷也者惑也是时文姜为乱闺门之内其遗毒余患至于哀姜卒再成簒弑之祸物类之感天之示人显矣】
　　冬十月
　　十有九年【丙午】春王正月　夏四月
　　秋公子结媵陈人之妇于鄄遂及齐侯宋公盟【公羊传媵不书此何以书为其有遂事书大夫无遂事程子曰鄄之巨室嫁女于陈人结以其庶女媵之因与齐宋盟挈之以往结好大国所以安国息民乃以私事之小取怒大国故深罪之书其为媵而往盟为遂事杜氏注结在鄄闻齐宋有防权事之宜去其本职遂与二君为盟故备书之本非鲁公意而又失媵陈之好故各来伐刘氏权衡曰陈人陈大夫也　结以媵事行及鄄闻齐宋盟有谋伐鲁之意遂假公命往盟自以为解事殊不知媵虽小事礼不专则失其好防盟国之大事必先期约然后赴盟况区区一大夫微者安可敌二大国哉胥失之矣冝乎贻怒召兵甫至冬而齐陈来伐结之挟私擅命致讨是大可罪庄公亦不之责无政刑可知矣春秋书之以示贬也】
　　夫人姜氏如莒【杜氏注非父母国而往书奸】
　　冬齐人宋人陈人伐我西鄙【三国称人将卑师少也鲁之事齐内懐向背而不尽信盟鄄盟幽未尝亲往又受郑詹而齐未讨及结以媵事而遂盟盟岂可固也然卒来伐而问不恭之罪以取服焉鲁盖无辞于讨矣襄陵许氏曰齐桓于鲁盖养之以恩而收之以威此鲁所以懐服而不贰欤左传是年五大夫作乱伐王惠王卫师燕师伐周立子頽荘王庶子】
　　二十年【丁未】春王二月夫人姜氏如莒【去秋如莒至是再往见鲁之君臣不知礼义之大防任其出入自恣而至此极耶春秋屡书其恶以贬鲁也】
　　夏齐大灾【常山刘氏曰人火曰火天火曰灾为害者亦曰灾　言大者志以甚也齐来告鲁往吊之故书刘氏曰吊人者哀其祸而救其乏】
　　秋七月　冬齐人伐戎【戎谷梁作我　齐桓既覇七年诸侯略定至是始伐戎戎在徐州之域齐鲁最近故先治之也左传是年王居郑】
　　二十有一年【戊申】春王正月　夏五月辛酉郑伯突卒【突以庶夺嫡乱郑出而复入卒取郑国虽簒而实君虽君而实簒不没其实也郑忽亹仪之在位皆不书谓其不能君也突簒而春秋君之又志其卒非与之也于以见王政不行簒逆者得以肆志而终其位也　厉公卒子文公防立】
　　秋七月戊戌夫人姜氏薨【文姜之恶之罪不可胜诛而以国君之母得保令终哀荣备至因其侥幸厥后哀姜踵之以稔大恶卒蹈其祸冝也】
　　冬十有二月葬郑厉公　【左传是年郑虢杀王子頽纳惠王】二十有二年【己酉】春王正月肆大【书曰灾肆赦蔡氏注谓过误灾谓不幸肆纵也谓过误遇灾二者入于刑则纵而赦之也兹所谓大者谓大罪极恶无不赦之是惠奸轨贼良民也春秋书肆大讥失刑也】
　　癸丑葬我小君文姜【文姜之恶甚矣而薨葬尽礼不得不然也既归为国母送终之礼臣子所当尽也其恶则姑为隐之则直在其中矣不待贬而自着也】
　　陈人杀其公子御宼【公子御宼陈之世子也未誓于天子则称公子重王命也春秋之义非天子不得专杀此书陈人杀其公子御宼讥专杀也古者诸侯之大夫皆命于天子诸侯不得专命也大夫有罪则请于天子诸侯不得专杀也况世子母弟乎杀世子不称君而称陈人陈乱无政众人擅杀之也御宼为国之世子人得而杀之必有失其道者矣】
　　夏五月【春秋未有书夏五月首时者此五月之下疑有脱事尔】
　　秋七月丙申及髙傒盟于防【公羊传髙傒者何贵大夫也曷为就吾微者而盟公也公则曷为不言公讳与大夫盟也程氏曰髙傒上卿鲁无使微者与盟之理盖讳公盟始与仇为昬恶之大也】
　　冬公如齐纳币【谷梁传纳币大夫之事公亲纳币非礼也案昬礼有六曰纳采问名纳吉纳徴即纳币也请期亲迎即逆女也者秋书纳币逆女盖纳币乃事之成而亲迎事之终也庄公于桓六年九月生十四嵗即位又二十四年如齐逆女已三十七嵗始得成昬于齐者文姜制之不得以时而防耳故其母丧未终如齐纳币图防之速也何休曰庄公实以淫泆大恶不可吉因其纳币以无亷耻为讥不讥丧娶者举淫为重也】
　　二十有三年【庚戌】春公至自齐【公他时往齐不书至此特书至盖显示自齐何为而至耶忘父雠而娶其女冒母丧而住纳币故表而出之以示讥也与下观杜书至一同】
　　祭叔来聘【谷梁传其不言使何也天子之内臣也不正其外交故不与使也杜氏曰谷梁以祭叔为祭公来聘鲁天子内臣不得外交故不言使不与其得使聘　祭邑也叔字也天子之下大夫也下大夫视附庸天子之大夫非上有使命不冝出竟来聘于鲁非礼也春秋书之讥来与受者皆非也】
　　夏公如齐观社【公羊传何以书讥何讥尔诸侯越竟观社非礼也谷梁曰以是为尸女也尸主也主为女往尔以观杜为辞　程氏曰昬议尚疑故公以观社为名再往请议后一年方逆盖齐难之】公至自齐
　　荆人来聘【荆自桓二年僭号称王浸以强大六年侵随经皆不书至庄十年败蔡始书于经十四年入蔡十六年伐郑皆止书荆之本号恶其猾夏外之也至是来聘于鲁嘉其始能聘故称人以进之也杜氏注不书荆子使某来聘君臣同辞者盖楚之始通未成其礼纂例啖子曰凡外裔朝聘皆称人君臣同辞　荆人逺来聘鲁非鲁有徳以懐来之也盖荆用逺交近攻之术其亦有志覇者之事欤】
　　公及齐侯遇于谷【公及者内志也谷齐地简礼而防之曰遇为昬而齐难之故行遇礼以要结其姻好也】
　　萧叔朝公【萧今徐州萧县杜氏注萧附庸国叔名就谷朝公故不言来凡在外朝则礼不得具嘉礼不野合　萧叔朝公为礼非其处犹非其礼也】
　　丹桓宫楹【谷梁传礼天子黝垩黑色大夫仓士黈黄色丹楹非礼也何氏注楹柱也丹之者为将娶齐女欲以夸大示之】
　　冬十有一月曹伯射姑卒【射音石又音亦　曹庄公卒子僖公夷立】
　　十有二月甲寅公防齐侯盟于扈【杜氏注扈郑地为要结姻好也公至是年过三十六矣而始娶齐人疑之以孟任故遇谷盟扈皆要结之也】
　　二十有四年【辛亥】春三月刻桓宫桷【杜氏注刻镂也桷椽也将逆夫人故为盛饰谷梁传礼天子之桷斲之砻之加宻石焉以细石磨之　诸侯之桷斲之砻之大夫斲之士斲本刻桷非正也夫人所以崇宗庙也取非礼与非正而加之宗庙以饰夫人非正也刻桓宫桷丹桓宫楹斥言桓宫以恶庄也不言新宫而谓之桓宫以桓见杀于齐而饰宗庙以荣雠国之女恶庄不子　丹楹刻桷虽小事春秋因志其非礼以示后世人君当谨礼于微以正心术而防奢靡之易流也】
　　葬曹庄公
　　夏公如齐逆女【诸侯娶他国当亲迎于所馆越竟逆女非礼也况又之仇国乎春秋书如齐以示贬为后世戒鲁庄木石肺肠亦何足责也】
　　秋公至自齐【谷梁传迎者行见诸舍见诸先至非正也公羊传夫人与公约然后入约逺媵妾也杜氏云盖以孟任故泰山孙氏曰公亲迎于齐不俟夫人而至失夫之道也妇人从夫者也夫人不从公而入失妇之道也夫不夫妇不妇何以为国】
　　八月丁丑夫人姜氏入【公既亲迎而遄不书曰公以夫人至自齐而特异于他夫人至之例变文书曰入者不顺之辞也谷梁曰入者内弗受也娶仇人子女以荐舍于前其义不可受也　夏逆女秋公至自齐又书八月丁丑入见夫人后公而至之日多也昬义以正始为先始之不正终必致乱故其祸至于淫二叔弑二君几亡鲁国变书入者亦志其祸之始也】
　　戊寅大夫宗妇觌用币【宗妇同姓大夫之妇觌见也杜氏注礼小君至大夫执贽以见明臣子之道庄公欲奢夸夫人故使大夫宗妇同贽俱见　左氏传哀姜至公使宗妇觌用币非礼也御孙曰男贽大者玉帛小者禽鸟以章物也女贽不过榛栗枣脩以告防也今男女同贽是无别也男女之别国之大节也而由夫人乱之无乃不可乎胡氏曰男女无别公子牙庆父之乱兆矣春秋详书正始之道也】大水【阴气盛故明年复大水夫人入而灾异洊见天之示人彰矣】
　　冬戎侵曹曹羁出奔陈赤归于曹【羁曹庄公世子既葬逾年而不书爵弱不能君也戎侵曹将以纳赤也赤曹之庶子也故不繋国不书公子为戎所纳故曰归归易辞也其力足以主之也曹羁与郑忽赤与郑伯突其事相类故春秋书法亦同羁忽皆以嫡而出赤突皆以庶夺位突恃宋赤恃戎故其归亦易尔是时戎以强凌弱赤以庶攘嫡齐桓称覇方尊周室为盟主而不能治何耶桓之志在服大国故置而不问抑强扶弱兴灭继絶之义果安在也】
　　郭公【杜氏注盖经阙误也　公字近亡字是郭亡也与梁亡之义类也书郭亡言郭自取其亡也刘向载齐桓出游见郭氏之墟问野人野人谓郭氏善善不能用恶恶不能去此其所以亡也刘氏谓考其时与事谓之郭亡理或然也】
　　二十有五年【壬子】春陈侯使女【音汝】叔来聘【杜氏注女叔陈卿女氏叔字不名者天子之命大夫也　鲁自十九年公子结因媵而失陈之好遂与齐宋来伐今乃来聘以结好杜氏谓季友相鲁原仲相陈二人有旧故女叔来聘季友冬亦报聘髙邮孙氏曰诸侯之大夫天子赐之邑使之归国则书氏书字郑祭仲鲁单伯陈女叔是也】
