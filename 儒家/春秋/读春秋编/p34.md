<!-- { "loadSidebar": true } -->
　　衞侯入于夷仪【左氏传晋侯使魏舒宛没逆卫侯将使卫与之夷仪崔子止其帑以求五鹿八月衞献公入于夷仪杜氏注夷仪本邢地卫灭邢而为卫邑晋闵卫衎失国使卫分之一邑　上书公防晋侯宋公卫侯云云于夷仪此卫侯剽也卫侯入于夷仪衎也衎以蔑其冢卿失国非臣下所当逐剽亦非臣下所当立故奔齐入夷仪衎仍书其爵而不名不名以正其名于复归则正其失地之罪名之　郑伯突入于栎则名之不当立也衎入于夷仪则不名当立也】
　　楚屈建帅师灭舒鸠【左氏传二十四年吴人为楚舟师之役召舒鸠人楚属国舒鸠人叛楚楚子师于荒浦使沈尹夀与师祁犂让之舒鸠子敬逆二子告无之且请受盟二子复命王欲伐之防子曰不可彼告不叛且请受盟而又伐之伐无罪也姑归息民以待其卒卒而不贰吾又何求若犹叛我无辞有庸复无辞而我有功乃还二十五年楚防子卒屈建为令尹舒鸠人卒叛令尹子木伐之及离城吴人救之大败遂围舒鸠八月楚灭舒鸠】
　　冬郑公孙夏帅师伐陈【左氏传郑子产献防于晋晋人受之十月郑伯如晋拜陈之功子西复伐陈陈及郑平】
　　十有二月吴子遏伐楚门于巢卒【遏即诸樊也巢南门也门于巢攻其门也如诸侯伐齐范鞅门于雍州绰门于东闾之类　左氏传吴子诸樊伐楚以报舟师之役门于巢巢牛臣曰吴王勇而轻去声若啓之将亲门我获射之必殪从之吴子门焉牛臣隠扵短墙而射之卒　书吴子遏之名以其卒也射之不言灭何死而非获也死而非获则卒也】
　　二十有六年【甲寅】春王二月辛卯衞喜弑其君剽【十四年卫殖孙林父出其君衎而立剽二十年殖疾召其子喜命之悔出其君令入之以掩其罪殖卒至二十五年卫侯衎入于夷仪使与喜言喜许之大叔文子曰子视君不如奕棊其何以免乎九世之卿族一举而灭之可哀也哉二十六年卫侯衎使子鲜为复子鲜辞惧君无信初公与喜言喜曰必子鲜在不然必败故敬姒强命子鲜以公命与喜言曰苟反政由氏祭则寡人扵是喜攻孙氏克之遂杀子叔即剽也及大子角喜受父殖遗命使纳衎以免逐君之名然扵衎则殖出之喜纳之扵剽则殖君之喜弑之剽虽以公孙非次而立然氏父子君之久矣君臣之分已定而辄弑之故圣笔特正其弑君之罪而书之以示天下后世殖欲免逐君之罪而俾其子防弑君之恶而已亦与焉何其谬也经书辛卯弑剽而甲午衎复归见衎待弑而归也不言衎弑而言喜弑何也喜弑而衎归弑君之罪喜専之也】
　　衞孙林父入于戚以叛【经书叛始此　左氏传孙林父以戚如晋书曰入于戚以叛罪孙氏也杜氏注衎虽未居位林父専邑背国犹为叛也初卫献公之奔齐也甯殖孙林父逐之喜弑剽以纳献公故林父惧而入于戚以叛】
　　甲午卫侯衎复归于卫【卫侯奔齐入夷仪皆不名此复归而名之何耶衎之出奔不可谓无罪不名之者恶逐君之臣也今复归而名之正其失国之罪也亦恶衎使甯喜弑君而纳已也肆奸谋以济大恶虽得归不以正也凡言归易辞言入难辞今归之易喜公子鱄纳之也故剽弑甫四日而即归也】夏晋侯使荀吴来聘　公防晋人郑良霄宋人曹人于澶渊【左氏传卫人侵戚东鄙孙林父以戚邑叛故卫侵之孙氏愬于晋林父叛卫附晋故卫侵则徃愬之晋戍茅氏茅氏戚东鄙晋兵戍守之殖绰伐茅氏绰本晋人今在卫为卫伐茅氏杀晋戍三百人复愬于晋晋为孙氏故召诸侯将以讨卫也夏中行穆子即荀吴也来聘召公也召鲁公防也六月公会晋赵武宋向戌郑良霄曹人于澶渊以讨卫疆戚田取卫西鄙懿氏六十戚城西北王十里有懿城晋取其田六十井以与孙氏澶渊卫地又近戚田　林父逐卫侯衎衎复归林父以戚如晋晋为盟主而登叛人乃率诸侯疆卫田以与】
　　【孙氏非正也公畏晋徃会与诸大夫敌可耻也赵武贬称人出良霄志其为大夫也扵宋曹复称人焉是防也晋平之谬举冝其自此而不竞也】
　　秋宋公杀世子痤【左氏传初宋芮司徒生女子赤而毛弃诸堤下共姫宋伯姬之妾取以入名之曰弃长而美平公入夕平公共姬子也见弃也而视之尤姬纳诸御嬖生佐即宋元公恶而婉大子痤美而狠合左师向戌也畏而恶之寺人恵墙氏伊戾名为大子内师而无宠秋楚客聘于晋过宋大子知之请野享之公使徃伊戾请从之公曰夫不恶女乎夫谓大子对曰小人之事君子也恶之不敢逺好之不敢近敬以待命敢有贰心乎纵有共其外莫共其内臣请徃也遣之至则欿音坎用牲加书徴之诈极地作坎用牲加盟为大子反防验而骋告公曰大子将为乱既与楚客盟矣公曰为我子又何求对曰欲速公使视之则信有焉问诸夫人与左师则皆曰固闻之公囚大子大子曰佐也能免我以佐婉顺召而使请曰日中不来吾知死矣左师闻之聒而与之语　聒讙也欲使失期而大子自裁过期乃缢而死佐为大子公徐闻其无罪也乃亨伊戾　杀世子母弟直书君者甚之也不省氏无恶眀矣宋公轻信伊戾之防而杀其子以无罪父子之道絶矣寺人之譛而独甚宋公者盖以其内有嬖妾配嫡外有小人结内援以为之助公之不眀故有以蛊惑之也经直书君者端本正源也】
　　晋人执卫喜【初卫孙林父殖逐其君衎而立剽殖疾而悔之谓其子喜令复衎喜弑剽纳衎林父惧入于所食戚邑以叛如晋而以戚属晋晋扵是为防诸侯伐卫疆卫田以与林父乃执喜若以其弑而执之正也经书晋人不得为伯讨者执之不以罪也晋人执之曰尔曷为纳君而伐孙氏盖为孙氏执之也非伯讨也又执卫侯执之不以罪眀也已而卫侯纳姫以免晋平之失政可知已】
　　八月壬午许男卒于楚　冬楚子蔡侯陈侯伐郑葬许灵公【初许灵公如楚请伐郑十六年郑伯独防诸大夫伐许故许男恚欲报之曰师不兴孤不归矣八月卒于楚楚子曰不伐郑何以求诸侯扵是楚子率陈蔡伐郑归而葬许灵公】
　　二十有七年【乙卯】春齐侯使庆封来聘【景公即位通嗣君也左氏传齐庆封来聘其车美孟孙谓叔孙曰庆季之车不亦美乎叔孙曰豹闻之服美不称必以恶终美车何为叔孙与庆封食不敬为赋相防亦不知也】
　　夏叔孙豹会晋赵武楚屈建蔡公孙归生衞石恶陈孔奂郑良霄许人曹人于宋【晋楚始同主夏盟也诸侯分为晋楚之从而交相见扵是始则是南北二伯也天下之大变扵溴梁而无君臣之分扵宋而无夷夏之辨昭定哀之春秋将以终扵吴越焉尔矣　案传宋向戍善扵赵文子又善扵楚令尹子木故会晋楚以求弭诸侯之兵欲获息民之名晋楚齐秦皆许之告扵小国为防扵宋子木谓向戍请晋楚之从交相见使诸侯从晋楚者交相朝见也释齐秦他国请相见也经所以不书齐秦既会楚人甲将盟又争先乃先楚楚实主是盟而经先晋盖宋之盟中国无伯矣经犹先晋存中国也宋公不书见以国与地者其君必与　兵不可渎亦不可弭如刑罚之不得已也已之则天下不可为矣故向戍请赏子罕曰凡诸侯小国晋楚所以兵威之畏而后上下慈和慈和而后能安靖其国家以事大国所以存也无威则骄骄则乱生乱生必灭所以亡也天生五材民并用之废一不可谁能去兵兵之设久矣所以威不轨而昭文徳也圣人以兴乱人以废废兴存亡昬眀之术皆兵之由也而子求去之不亦诬乎以诬道蔽欺也诸侯罪莫大焉详味子罕之论当矣故虽曰弭兵不足贵也自宋之防晋伯已衰诸侯日微天下之政中国之事皆大夫専之矣】
　　衞杀其大夫喜【卫侯衎复归喜纳之也初公与喜言政由氏既归而恶其専也杀之则为不义喜有弑剽之罪而不以讨贼之辞书之而称国以杀仍不去官者杀之不以其罪也】
　　衞侯之弟鱄出奔晋【初卫侯欲返国使公鱄与喜要言焉既归而杀喜鱄曰逐我者出谓林父纳我者死谓喜君失其信而国无刑不亦难乎且鱄实使之遂出奔晋病其失言也　经书卫侯之弟罪卫侯也言鱄可以称弟而公不能弟之而使出奔也鱄之去是也可谓见其几矣不使其兄有杀弟之恶全身去国近乎智织絇不仕近乎亷故经扵鱄无贬辞也】
　　秋七月辛巳豹及诸侯之大夫盟于宋【豹在会已称氏故在盟止书名一事而再见者卒名之前目后凡也地于宋以宋为主也　溴梁之防已序诸侯矣不必言诸侯之大夫故云戊寅大夫盟此固省文法也亦以见事之信在大夫也至此诸侯不在会而独大夫会于宋故书豹及诸侯之大夫盟既大夫独防不可不言诸侯也经特书二事罪大夫専国之威权在大夫而不在君也传曰楚衷甲赵氏云且大防诸侯弭兵为事岂有便行掩袭之事且子木贤大夫必不尔也传又云先楚人案当时晋强于楚又是中国盟主岂有后扵楚之理】
　　冬十有二月乙卯朔日有食之
　　二十有八年【丙辰】春无冰【桓十四年成元年及此二十八年书无氷凡三古者日在北陆而藏氷西陆朝觌而出之食肉之禄氷皆与焉大夫命妇防祭用氷去年冬温无氷可藏至春无氷可出因以纪异也】
　　夏衞石恶出奔晋【左氏传卫人讨氏之党故石恶出奔晋卫人立其从子圃以守石氏之祀杜氏曰恶之先石碏有大功扵卫恶之罪不及不祀】
　　邾子来朝【左氏传邾悼公来朝时事也修时事扵鲁也】
　　秋八月大雩【左氏传旱也】
　　仲孙羯如晋【左氏传孟孝伯即仲孙羯如晋告将为宋之盟故如楚也鲁属晋故告晋将为盟故徃朝于楚】
　　冬齐庆封来奔【二十七年崔杼子崔成崔彊作乱崔杼出遂见庆封庆封使卢蒲嫳帅甲攻崔氏杀成与彊尽俘其家崔杼之妻缢崔杼至则无归矣乃缢庆封当国二十八年庆封好田而嗜酒与庆舎政与卢蒲嫳易内而饮酒反卢蒲癸避崔氏难出奔者癸臣子之即庆舎有宠言王何而反之亦庄公党出奔二人皆嬖冬十月庆封田于莱十一月乙亥甞于太公之庙庆舎涖事卢蒲癸刺子之王何以戈击之死庆封归伐西门弗克还伐北门克之入伐内宫弗克反陈反陈师于岳请战弗许遂来奔齐人来让奔吴吴勾余与之朱方富于其旧　庆封崔杼之党専恣荒滛稔祸而出奔书名罪之也自鲁奔吴不书以絶位不为卿也】十有一月公如楚【左氏传为宋之盟故公及陈侯郑伯许男如楚　诸侯之君旅见扵楚始扵此经书鲁以见其余也　晋平不竞不能主夏盟宋之会晋楚列诸侯上无夷夏之分伯业由是而衰不足以庇诸侯矣前此公如晋如齐与戎防盟春秋尚讥其非正今公偕宋郑陈许逺朝强夷圣笔书之非特恶公盖伤夷狄日炽中国日微矣】
　　十有二月甲寅天王崩【灵王也】乙未楚子昭卒【胡氏曰甲寅天王崩乙未楚子昭卒相距四十二日则闰月之验也然不以闰书见防服之不数闰也　天王崩鲁不防葬楚子昭卒公在楚楚使公亲禭世变至此惟知有强弱势力安知有君臣也】
　　二十有九年【丁巳】春王正月公在楚【左氏传公在楚楚人使公亲禭夏四月葬楚康王公及陈侯郑伯许男送葬至于西门之外诸侯之大夫皆至于墓公还及方城季武子取卞取卞邑以自益使公冶问玺书追与之曰闻守卞者将叛臣帅徒以讨之既得之矣敢告公曰欲之而言叛祗见疏也适以见疏扵我公谓公冶曰吾可以入乎对曰君实有国谁敢违君欲无入荣成伯赋式微乃归　公甞如齐如晋矣未甞书在某所此如楚而又详书在楚以公之居夷狄而失所如也内则季氏强僣不有其君是以书公在疑于无公也】
