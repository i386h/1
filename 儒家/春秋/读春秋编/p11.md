<!-- { "loadSidebar": true } -->
　　夏五月癸丑衞侯朔卒【惠公卒子懿公赤立惠公在位三十一年鲁不防故不书葬】六月朔日有食之鼓用牲于社【礼日食天子鼓于社诸侯鼓于朝今鼓于社僭也凡天灾有币无牲用牲非礼也春秋书之讥其失也此虽礼文之末亦不可不谨人君观天变又当恐惧修省思务徳以正其本也】
　　伯姬归于杞【杜氏注伯姬庄公女不书逆不使卿逆之道微止书归志礼之失也】
　　秋大水鼓用牲于社于门【杜氏注门国门也左氏传亦非常也失常礼凡天灾有币无牲天灾日月食大水祈请而已不用牲非日月之不鼓日月食皆有鼔所以充其阳也程氏日月不受日光故食不受日光者日月正相当隂盛亢阳也】
　　冬公子友如陈【杜氏注报女叔之聘诸鲁出朝聘皆书如不果如彼国必成其礼故不称朝聘春秋之常也公子友庄公之母弟】
　　二十有六年【癸丑】春公伐戎夏公至自伐戎【自隐桓之世屡与戎防盟春秋辠之以其不能自强尔戎之侵暴久矣非防诸侯未易敌也近齐桓尝伐之公恃齐之亲且强可以为援然不与之图毅然出师以伐之鲁之内政不治而事修怨为不知务也劳师在外逾时而反危之也】曹杀其大夫【曹伯赤杀之也春秋书之以正其擅杀之罪孙明复以为不书名脱之也与宋杀其大夫同纂例曰称国以杀杀无罪也称人以杀杀有罪也称君以杀杀世子母弟甚之也三者虽有轻重之殊亦专杀而已苏氏曰称国以杀而大夫不名杀无罪也然陈杀其大夫泄冶冶以强諌诛果有罪而名之乎又曰杀大夫不名者为杀无罪吁大夫之生也以无罪诛没又不载其名于史后世孰为潜徳昭遗恨也公羊传大夫之不名众也晋杀其大夫却锜却犫却至三人亦众而尚名之是皆非也春秋杀大夫凡四十七圣笔录之以正其无王专杀之罪或名或不名不没其实也其轻重则称国称人称君三者而已】
　　秋防宋人齐人伐徐【公谷作公防古本左氏无公字当以左氏为正　杜氏注宋序齐上主兵　齐既覇而宋主兵序其上失方伯之体可以伐徐为小事而损其大乎徐近齐鲁今泗州临淮县今春公伐戎秋又防二国伐徐恐其与戎合而为齐鲁患也宋齐称人将卑师少也二国皆微者虽亲防伐不称公不书至者二国同防役不淹时无危殆之忧矣】
　　冬十有二月癸亥朔日有食之
　　二十有七年【甲寅】公防杞伯姬于洮【洮徒刀切　杜氏注鲁地洮沟在济州今济南府伯姬庄公女　左氏传非事也天子非展义不廵守诸侯非民事不举卿非君命不越竟　二十五年夏庄公以伯姬归杞至是始期防杞侯伯姬以叙亲好然非礼也故春秋特书参讥之也】
　　夏六月公防齐侯宋公陈侯郑伯同盟于幽【此衣裳之防第五九合第三防也　左氏传陈郑服也二十五年陈乱而齐纳敬仲二十五年郑文公之四年获成于楚皆有二心于齐今始服也十六年齐防诸侯同盟于幽至是十年乃再举之所以一诸侯之心以成覇功鲁宋陈偕至而衞独不来故明年伐衞】
　　秋公子友如陈葬原仲【原仲陈大夫也原氏仲字礼臣既卒不名故称字卒不书而葬书者国君无赴他国大夫丧之礼故不书卒书葬者为公子友如陈设也书曰公子友如陈此常使文也无所贬季子受命而行非自行也刘氏曰君不行使于大夫君行使于大夫内失正也大夫不交诸侯大夫而交乎诸侯原氏失正也内失正原氏失正季友可以已矣则是从命也皆参讥之也　季友与原仲交契之旧其卒也固冝防葬其如陈则非礼也】
　　冬杞伯姬来【左传归寜也纂例合礼者悉常事不书岂有二百四十二年内女唯两度归寜乎益知非礼而来故书云尔礼父母在嵗一归寜归而合礼则常事不书伯姬今春方防于洮冬又归鲁故知不当来也书之以志其往来之数以示贬也】
　　莒庆来逆叔姬【莒庆莒大夫也叔姬庄公女也逆者莒大夫自为已逆女也大夫非君命不越竟越竟逆女非礼也诸侯嫁女于大夫不书此书者以公自主之自主之则敌敌则书矣当主大夫与之自主之非礼矣春秋特书以示讥焉】
　　杞伯来朝【杞夏之后为三恪于桓世书侯今书伯自伯而于浸以微矣杜氏谓称伯为时王所黜非也盖自其一时之隆杀而书焉圣人非有心于降等也】
　　公防齐侯于城濮【杜氏注城濮衞地　幽之盟衞不至齐将讨衞防鲁以共伐之也】二十有八年【乙卯】春王三月甲寅齐人伐衞衞人及齐人战衞人败绩【书甲寅战之日也不地战于衞也齐称人将卑师少也防左氏王使召伯廖音聊赐齐侯命且请伐衞以其立子頽立子頽在十九年也前年齐与诸侯同盟于幽而衞不至已尝受盟而败之今又以王命声衞立子頽之罪以致讨卫不服罪乃以齐来伐之日即因其至而急击之卒不能敌齐人节制之师而败春秋举战之日加于伐之上着衞上逆王命下拒方伯之师而不知罪方以是日至而卫直以是日与之战所以深疾之也】
　　夏四月丁未邾子卒【邾公羊作邾娄文公蘧蒢立】
　　秋荆伐郑公防齐人宋人救郑【左氏传楚令尹子元以车六百乗伐郑入于桔音拽柣音迭之门郑逺郊之门众车及自纯门外郭门入逵市郭内道上市县音门不县门施于内城门郑示楚以闲暇故不闭城门楚言而出出兵效楚言子元曰郑有人焉诸侯救郑楚师夜遁　荆州举之狄之也齐宋称人将卑师少也楚文王卒成王防子元因夫人之言而伐郑师出无名郑人示以闲暇而不敢入闻诸侯救至而速遁故春秋书救郑善之也善齐桓得救急恤邻之义也】
　　冬筑郿【杜氏注郿鲁下邑公羊传造邑也左氏传凡邑有宗庙先君之主曰都无曰邑邑曰筑都曰城冬虽使民之时而下书大无麦禾则嵗歉可知而轻用民力作邑得已而不已无恤民之心甚矣】
　　大无麦禾臧孙辰告籴于齐【不言水旱而书大无麦禾者当冬之时五谷毕入有司防计嵗入之多寡虚实然后知仓廪之竭也故为国者何可无所蓄以备旱潦之灾三年畊余一年之食九年畊余三年之食今庄公享国二十八年当有九年之积而虚竭如此何以为国皆以不务农节用以至此也臧孙辰鲁大夫臧文仲也告籴者冬饥臧孙辰往请籴于邻国以备国用也刘敞曰言如齐则其辞缓告籴】
　　【于齐则其情急书之者责其事至而忧徒事其末而不知务本也】
　　二十有九年【丙辰】春新延廏【延廏马廏也新者因其故而新之也　左氏传新作延廏书不时也凡马日中而出日中而入日中者日之长短与夜中分谓春分秋分也凡马春分百草始繁则牧于垌野故日中而出秋分农功始藏水寒草枯则马还廏故日中而入作延廏则当因马向入而为之今春春作故曰不时去冬大无麦禾告籴邻国则民饥矣延廏虽弊缓之可也去冬筑郿今春新延廏不念民力若此书以讥之也】
　　夏郑人侵许【左氏传无钟鼔曰侵胡氏曰潜师入竟曰侵　自齐桓之覇许未常来与防盟故郑人侵之或齐之命与自是许始从中国】
　　秋有蜚【蜚扶味切　左氏传为灾也不为灾不书隐元年传书有蜚而经不书注蜚负蠜也公羊传记异也何氏曰臭恶之虫南粤所生非中国所有书有言本无也】
　　冬十有二月纪叔姬卒【叔姬十二年归于酅至是乃卒杜氏注纪国虽灭叔姬执节守义故系之纪贤而録之】
　　城诸及防【诸防皆鲁邑诸今宻州诸城县又有故防城言及者别二邑也左氏传书时也】三十年【丁巳】春王正月　夏师次于成【左氏无师字今从公谷成鲁地今泰山钜平县东南　鲁盖欲会齐围鄣至成待命闻鄣已降不复行耳鄣音章】
　　秋七月齐人降鄣【齐以兵威胁而降之不书鄣降而曰降鄣以齐之强故罪之深以鄣之微故责之薄也春秋之义抑强扶弱而已杜氏注鄣纪附庸国东平无盐县东北有鄣城】
　　八月癸亥葬纪叔姬【纪侯大去其国叔姬从焉纪侯卒叔姬归于酅妇人从人者也从不失节以是为贤也故鲁书其卒又徃葬之皆以正夫人之礼书之所以明妇行以示后世之法也】九月庚午朔日有食之鼓用牲于社【说见二十五年】
　　冬公及齐侯遇于鲁济【杜氏注济水歴齐鲁界在齐界为齐济在鲁界为鲁济盖鲁地左氏传谋山戎也以其病燕故也燕为召公之遗封职贡不至以山戎隔之齐伐戎所以通燕也故简礼与】
　　【鲁遇以议军事谋山戎也】
　　齐人伐山戎【杜氏注山戎北狄也谷梁传齐人者齐侯也胡氏曰何以知其非将卑师少以齐侯来献戎防则知之矣之戎逺地齐桓为燕而伐之圣人则贬而人之以为后世戒劳中国事外裔困吾民之力以争不毛之地非强本治内柔逺人之道也】
　　三十有一年【戊午】春筑台于郎【古者筑台于以观农稼民风纪云物故天子有灵台诸侯有时台初非以观览为乐也文王为台而民自乐与之经营故不日而成也鲁庄当连年荒歉民力雕瘵之余春夏秋及三时皆农月筑三台于逺地以为游观之所其厉民也甚矣故书以讥之】
　　夏薛伯卒【薛始称伯盖降班而告终也】
　　筑台于薛【杜氏注薛鲁地】
　　六月齐侯来献戎防【左氏传非礼也凡诸侯有四夷之功则献于王王以警于夷中国则否诸侯不相遗俘　献者下奉上之辞齐侯伐山戎得防志气骄溢不顾失礼躬来夸示于鲁圣笔书来献者盖抑之也】
　　秋筑台于秦【杜氏注东平范县西北有秦亭案范县今属濮州亭尚存谷梁传不正罢民三时虞山林薮泽之利且财尽则怨力尽则怼君子危之故谨而志之也】
　　冬不雨【公羊传何以书记异也一嵗三筑台明年春又城小谷劳民不恤若此至冬不雨鲁庄安有闵雨之心哉洪范曰僭恒旸若经时不雨僭之咎徴当时诸侯僭天子大夫僭诸侯故其应必至也】三十有二年【己未】春城小谷【小谷鲁地或曰齐地　左氏曰为管仲也杜氏注为管仲城私邑也泰山孙氏曰曲阜西北有小谷城胡氏曰孙鲁人也而终身学春秋其考此事必详矣】夏宋公齐侯遇于梁丘【梁邱在济州昌邑县　左氏传齐侯为楚伐郑之故请防于诸侯楚伐郑在二十八年谋为郑报楚宋公请先见于齐侯夏遇于梁邱刘氏曰其先宋何宋主齐也齐逺而宋近也诸侯之事重主轻大主小近主逺贵主贱】
　　秋七月癸巳公子牙卒【桓公三子曰庆父曰叔牙曰季友所谓三桓也庄公生三十七年矣始娶于齐卒无正嫡初筑台临党音掌氏见孟任生子般及其病自以嗣位不定问后于牙牙曰庆父材又召季子至季氏曰般也存君何忧焉公又言牙谓我庆父也存是公欲立般卒无定见故惑而召乱也牙党庆父俄而牙弑械成牙欲弑君兵械已成季子以君命酖之公子牙今将尔辞曷为与亲弑同君亲无将将而诛焉曷为不言刺为季子讳杀也縁季子之心而为之讳季子杀母兄何善尔诛不得避兄君臣之义然则曷为不直诛而酖之行诛乎兄隐而逃之使托若以疾死然亲亲之道也陆氏微防季子爱义俱立变而得中故夫子书其自卒以示无讥意林曰杀也而卒之杀之当其罪故遂其隐之之意也使季子谋不縁君诛不当罪则春秋犹将探其专诛之恶以示后世矣圣人原情议狱以季子之为忠于国而适于权听而与之所谓大夫强而君杀之义也自三桓始乃此之谓也然则大夫非强虽有罪可杀君不得杀也】
