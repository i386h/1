<!-- { "loadSidebar": true } -->
　　夏五月公至自楚【至公者殆其徃而幸其反也】
　　庚午卫侯衎卒【卫侯复归才三年而卒不逃右宰谷之先见也　子襄公立】
　　阍弑吴子余祭【左氏传吴子伐越获俘焉以为阍使守舟吴子余祭观舟以刀弑之　礼君不近刑人不迩怨呉子疏于防慎以速斯祸经特书之以为后世人君虑患之鉴】
　　吴子使札来聘【吴始聘亦止此一聘耳　吴子夷昧也札吴公子季子札也季子之贤何书法与楚子使椒秦伯使术一例盖札辞国而生乱因其来聘以示贬也吴子夀梦有子四长曰诸樊次余祭次夷昧次季札也夀梦欲立札札辞去诸樊约诸弟以次必致国扵札札又辞乃立夷昧之子僚诸樊之子光曰我冝立使専诸刺僚卒稔簒国之祸谁为之耶是知圣人不以为贤而贬之也若季子者辞位守节则可矣防诸圣人时中之道则过矣】
　　秋七月葬衞献公　齐髙止出奔北燕【杜氏注髙止髙厚之子北燕燕国蓟县　南燕见桓十二年注北燕召公奭之后姬姓之国至此始见扵经左氏传齐公孙虿公孙灶放其大夫髙止扵北燕乙未出书曰出奔辠髙止也髙止好以事自为功且専故难及之襄陵许氏曰案传子尾子雅实放髙止而经书出奔君子以为大夫而放于君可也臣放大夫是无君也不可以训故以出奔书也】冬仲孙羯如晋【左氏传孟孝伯即羯如晋报范叔即范献子士鞅也也】
　　三十年【戊午】春王正月楚子使防【为上声】罢【音皮】来聘【左氏传楚子使防罢来聘通嗣君也郏敖即位　楚聘凡三至此郏敖书楚子防罢书名氏无异扵中国矣　张氏曰鲁以君朝而楚以使聘此齐桓晋文所以行乎列国者故自宋之盟内外不辨楚人行伯主之礼扵中国非晋平赵武之责而谁责哉】
　　夏四月蔡世子般弑其君固【左氏传蔡景侯为大子般娶于楚通焉大子弑景侯称世子以眀有父之亲称君以眀有君之尊世子般之扵君尊亲尽矣固虽无道而罪不及民故称世子所】
　　【以甚般之恶也】
　　五月甲午宋灾宋伯姬卒【谷梁传取卒之日加之灾上者见以灾卒也伯姬之舎失火左右曰夫人少辟火乎伯姬曰妇人之义傅母不在宵不下堂遂逮乎火而死妇人以贞为行也伯姬之妇道尽矣详其事贤伯姬也　伯姬之守礼义寜死而不顾其生其志节贞且烈矣季世衰微罕能尽妇道者故春秋贤伯姬特书以表之也】
　　天王杀其弟佞夫王子瑕奔晋【传曰杀世子母弟直称君甚之也灵王崩儋括欲立王子佞夫佞夫不知景王杀之非其罪也书曰杀其弟佞夫曰天王而称弟甚其贼亲亲之恩忘天伦之爱也　案传周五大夫尹言多刘毅单蔑甘过巩成以儋括欲立佞夫遂杀之儋括谋乱而免佞夫不知而死甚矣天王之不眀矣虽五臣杀之犹王杀之也为天子而不能庇一弟故书以恶之范氏曰王子瑕不言出周无外　　瑕廖同奔不书贱之也】
　　秋七月叔弓如宋葬宋共姬【叔弓叔老子也共姬从夫諡也内女不书卒嫁扵诸侯则书之既录其卒何得不录其葬乎唯所贬则不书葬耳外夫人不书葬宋共姬称谥而葬以其贤也庄四年齐侯葬纪伯姬三十年葬纪叔姫皆录其徳厉妇道垂世训也　连年襄王景王崩鲁公不亲会葬止令卿徃非礼也今邻国一妇人葬亦使卿徃虽曰隠之则过矣】
　　郑良霄出奔许自许入于郑郑人杀良霄【案左传郑伯有使公孙黒如楚辞伯有强使之子晳怒将伐伯有氏大夫和之十二月郑大夫盟于伯有氏伯有嗜酒侈汰又将使子晳如楚子晳乗其醉以驷氏之甲伐而焚之伯有奔雍梁醒而后知之遂奔许未几伯有袭郑因马师颉介于襄库以伐旧北门驷带帅国人以伐之伯有死扵羊肆　不言复入出未久位未絶也不言杀其大夫非其大夫也书郑人杀良霄讨贼之辞也】
　　冬十月葬蔡景公【春秋之法君遇弑而贼未讨则不书葬此特书变例也蔡景公虽滛乱君父也而世子般弑之诸侯不以为贼而讨之乃徃会其葬窃意诸侯必潜受其赂故情义如此其笃世变人心至此而天理絶灭矣圣笔特变例而书葬以徧罪天下之诸侯也】
　　晋人齐人宋人卫人郑人曹人莒人邾人滕人薛人杞人小邾人会于澶渊宋灾故【宋以五月失火诸侯以冬十月防于澶渊方议恤之谋归宋财既而亦无归救灾固如是乎上书蔡景侯葬下书诸大夫防为宋灾故窃详圣人之意比事而观之可见矣弑大事曽不致讨而反葬之恤灾小事而会诸大夫何舎大而图小也故诸国之卿贬而人之而讳鲁卿又书其故其贬之也至矣】
　　三十有一年【己未】春王正月
　　夏六月辛巳公薨于楚宫【左氏传公作楚宫六月辛巳公薨于楚宫杜氏注公适楚好其宫归而作之不居先君之路寝而安其所乐失其所也　公自楚归作楚宫盖慕恱逺夷之室宇侈丽不度仿象而作之以居未久死是宫变夏从夷非正也】
　　秋七月癸巳子野卒【左氏传立胡女敬归之子子野胡归姓国敬归襄公妾子野敬归所生也次于季氏次舎也秋九月癸巳卒毁也因哀毁灭性　经书七月夏正也左氏以夏十一月作周正月故书九月立敬归之娣齐归之子公子禂是为昭公穆叔不欲武子不听立之　子野襄公大子未逾年之君也名公未葬也不薨不地降成君也不书葬未成君也】
　　己亥仲孙羯卒【左氏传孟孝伯卒】
　　冬十月滕子来会葬【诸侯来会葬扵是始】癸酉葬我君襄公【左氏传冬十月滕成公来防葬惰而多涕子服恵伯曰滕君将死矣怠扵其位而哀已甚兆扵死所矣能无从乎能无从之而死乎为昭三年滕子卒癸酉葬襄公襄陵许氏曰子太叔曰先王之制诸侯之防士吊大夫送滕子会葬非礼也景氏曰当时诸侯不会葬天子而诸侯相防葬焉王室弱而公室强也】
　　十有一月莒人弑其君密州【左氏传莒犂比比平声犂比莒子之号生去疾及展舆犂比二子既立展舆又废之犂比公虐国人患之十一月展舆因国人以攻莒子弑之乃立去疾奔齐齐出也展舆吴出也陆氏辨疑曰据传则展舆弑其父不当不书恐传是展舆因国人之攻莒子弑之乃立误以之为以字】

　　读春秋编卷九
<经部,春秋类,读春秋编>
　　钦定四库全书
　　读春秋编卷十　　　　　　宋　陈深　撰昭公【名禂襄公之子齐归所生在位二十五年在外八年凡三十二年諡法威仪恭明曰昭】
　　元年【庚申】春王正月公即位【春秋十二公继未逾年之君者三皆同正君闵之继般宣之继赤昭之继野是已闵以八嵗立内无所承虽继故而不与闻乎弑故不书以志其哀宣之立虽与桓不同然其母私事公子遂遂托之以夺嫡宣公宁不知之故书即位以与闻乎故而如其意昭公之继子野非故也正也继正即位正也　胡氏曰子野有命立昭公故穆叔虽不欲而不能止也】
　　叔孙豹防晋赵武楚公子围齐国弱【公羊弱作酌】宋向戍卫齐恶【公羊作石恶】陈公子招蔡公孙归生郑罕虎【公羊作轩虎】许人曹人于虢【公羊作漷谷梁作郭　左氏传防于虢寻宋之盟也宋盟在襄二十七年楚令尹围请用牲读旧书宋之盟书加于牲上而已晋人许之三月甲辰盟　宋之盟楚争先晋让之今虢之防楚公子围以晋楚迭霸更主夏盟恐晋先之于是请读旧书加于牲上而不复防故经不书盟盖楚围用计而欲争胜也夷狄之专盟其端见矣经于此二役皆先赵武抑强夷而进中国也刘氏曰此陈侯之弟招也何不称弟诸侯之尊弟兄不得以属通也胡氏曰公子者其本当称也曰弟者因事而特称之也】
　　三月取郓【左氏传季武子伐莒取郓莒人告于防楚告于晋曰寻盟未退谓弭兵之盟而鲁伐莒渎齐盟请戮其使时叔孙在防故请戮之乐桓子乐王鲋相赵文子欲求货于叔孙而为之请使请带焉指言求货以请带为辞弗与梁其踁曰货以藩身子何爱焉叔孙曰诸侯之防卫社稷也我以货免鲁必受师是祸之也何卫之为虽怨季孙伐莒累已鲁国何罪叔出季处叔出使已守国有自来矣吾又谁怨然鲋也贿弗与不已召使者裂裳帛而与之曰其褊矣裂帛示不相逆赵孟闻之乃请诸楚曰鲁虽有罪其执事不避难畏威而敬命矣子若免之以劝左右可也封疆之削何国蔑有主齐盟者谁能辨焉莒鲁争郓为日久矣苟无大害于社稷可无亢也固请诸楚楚人许之乃免叔孙　传言伐莒而经不书为内讳也言取乗莒乱而得之易也晋楚防诸侯以弭兵而盟季武乃乗莒之隙以兵取郓志贪利而不顾信义防陷叔孙以为国羞晋虽未肯遽戮而豹亦殆矣矧昭公即位之始内外未闻徳音而首取隣邑以自封殖岂交隣国之道乎】
　　夏秦伯之弟鍼出奔晋【左氏传秦后子即鍼也桓公子景公母弟有宠于桓如二君于景如两君于景公之世其母曰弗去惧选选数也恐景公数其罪而加戮癸夘鍼适晋其车千乗书曰秦伯之弟鍼出奔晋罪秦伯也　后子之奔由其父宠之太过虽曰爱之其实害之经不书公子而曰秦伯之弟见秦伯不能友爱而使之出奔也罪在所奔者则以常文书之如公子庆出奔莒是也】
　　六月丁巳邾子华卒【悼公卒庄公立】
　　晋荀吴帅师败狄于大卤【大卤公谷作大原大原晋阳县谷梁曰中国曰大原狄人曰大卤　左氏传晋中行穆子即荀吴败无终山戎及羣狄于大原崇卒也聚卒而战也将战魏舒曰彼徒我车所遇又阨本又作隘以什共车更増十人必克困诸阨又克去车故克请皆卒自我始乃毁车以为行为歩陈五乗为三伍乗车者车三人五乗十五人今去车更以五人为伍分为三伍荀吴之嬖人不肯即卒斩以狥为五陈以相离制歩卒为五陈互相救援盖以道既难于用众制为五陈不相聨属易于进退两于前两一也伍于后伍二也专为右角专三也参为左角参四也偏为前拒偏五也以诱之狄人笑之未陈而薄之大败之狄为中国患久矣僖文之际连年入寇自成二年晋厉公败之交刚迄悼公伯狄师不出至是而败狄再见】
　　【然晋伯之衰止此矣魏绛曰劳师于戎而楚伐陈必弗能救是弃陈也诸华必叛戎禽兽也获戎失华母乃不可乎及悼公卒未防复有伐楚之师至昭十二年经书晋伐鲜虞则外之矣】
　　秋莒去疾自齐入于莒　莒展舆出奔吴【莒子二子长去疾欠展舆莒子遇弑去疾奔齐展舆立夺羣公子秩公子召去疾于齐秋齐公子鉏纳去疾齐虽纳去疾莒人先召之故经从国逆例书入展舆奔吴展舆吴外孙去疾假齐之力以入莒讨展舆之罪正也故以国氏不称公子者以以其无所禀命自以为公子可立也展舆逾年之君也不书莒子国人不与之亦不君之也然犹以国氏恶崇乱也】
　　叔弓帅师疆郓田【春取郓今又乗莒之变恃其徒众徃正疆界以乱为利也】
　　葬邾悼公
