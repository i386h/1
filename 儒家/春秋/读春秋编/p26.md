<!-- { "loadSidebar": true } -->
　　乙亥葬宋文公【左氏传宋文公卒始厚葬用蜃炭烧蛤为炭益车马多埋车马始用狥周人从葬椁有四阿四注椁也孔氏曰周礼匠人云殷人四阿重屋阿栋也四角设栋也棺有翰桧翰旁设桧上饰皆王礼君子谓华元乐举扵是乎不臣臣治烦去惑者也是以伏死而争今二子者君生则纵其惑死又益其侈是弃君扵恶也何臣之为　胡氏以经不见葬之厚然圣笔至七月方书葬见其用天子七月而葬之礼其僣侈可知矣】
　　夏公如晋【左氏传夏公如晋拜汶阳之田　鲁复汶阳之田特书曰取足以见疆场之令不出于王矣鲁归田以晋力故徃拜赐其重如此后年晋使韩穿来言汶阳田夺而归之扵齐有以知晋之无以令天下矣】
　　郑公子去疾帅师伐许【左氏传许恃楚许恃从楚而不事郑郑子良即公子去疾伐许许郑皆即楚今郑以许恃楚而不事之故兴此伐以乱治乱圣人恶之又况大夫之専伐乎】
　　公至自晋【公行多不至其书公至自晋讥之也讥其何为至自晋也公自即位不思朝周而徃拜汶阳田而朝晋缪举也经特书以罪之也】
　　秋叔孙侨如帅师围棘【左氏传取汶阳之田棘不服故围之杜氏注棘汶阳之邑在济北虵丘县胡氏传复故地而民不听命至命上将用大师盖鲁扵是时初税亩作丘甲税役日重矣棘虽复归故国所以不愿为之氓也成公不知薄税敛轻力役修徳政以来之而肆其兵力虽得之亦必失之矣】大雩【鲁雩可也大雩不可也】
　　晋郤克衞孙良夫伐廧【音详】咎【音臯】如【杜氏注廧咎如赤狄别种也左氏传伐廧咎如讨赤狄之余也廧咎如溃上失民也上失民也此传释经之文而经无廧咎如溃四字盖经阙此四字宣十五年晋灭赤狄潞氏其余散入廧咎如故讨之大夫国氏亦以讥其専伐耳】
　　冬十有一月晋侯使荀庚来聘卫侯使孙良夫来聘丙午及荀庚盟丁未及孙良夫盟【左氏传晋侯使荀庚来聘且寻盟卫侯使孙良夫来聘且寻盟丙午盟晋丁未盟卫　泰山孙氏曰此公及荀庚孙良夫盟也不言公者二子伉也二子来聘不能以信相亲反要公以盟非伉而何故言聘言盟以恶之】
　　郑伐许
　　四年【甲戍】春宋公使华元来聘【左氏传通嗣君也杜氏注盖宋共公初即位故】三月壬申郑伯坚卒
　　杞伯来朝【左氏传归叔姬故也杜氏注将出叔姬先修朝礼言其故】
　　夏四月甲寅臧孙许卒
　　公如晋【左氏传公如晋晋侯见公不敬季文子曰晋侯必不免诗曰敬之敬之天惟显思命不易哉夫晋侯之命在诸侯矣可不敬乎杜氏注敬诸侯则得天命张洽曰晋景公胜齐而骄鲁欲叛之也】葬郑襄公
　　秋公至自晋【左氏传公至自晋欲求成扵楚而叛晋季文子曰不可晋虽无道未可叛也国大臣睦而迩扵我诸侯听焉未可以贰史佚之志有之曰非我族类其心必异楚虽大非吾族也其肯字我乎公乃止】
　　冬城郓【任公辅曰鲁西邑东郡廪丘东有郓城即西郓后汉志　廪丘今济南府郓城县　杜氏注公欲叛晋故城而为备　鲁有二郓此近晋者也】
　　郑伯伐许【左氏传郑公孙申帅师疆许田许人败诸展陂许地郑伯伐许取鉏任泠敦之田程氏传称郑伯见其不复为防以吉礼从戎何氏注防未逾年称伯者时乐成君位亲自伐许故如其意以着其恶】五年【乙亥】春王正月杞叔姬来归【谷梁传妇人之义嫁曰归反曰来归陆氏纂例曰郯伯姬杞叔姬不书嫁而书出或嫁时夫未为君也胡氏曰春秋扵内女其归其出録之详者重人伦之本以为世戒也】
　　仲孙蔑如宋【左氏传孟献子如宋报华元也前年宋华元来聘】
　　夏叔孙侨如防晋荀首于谷【公羊首作秀杜氏注谷齐地左氏传晋荀首如齐逆女故宣伯即侨如餫诸谷野馈曰餫运粮馈之　大夫之擅相与防志其専也】
　　梁山崩【杜氏注梁山在冯翊夏阳县北今同州韩城县有禹贡梁山左氏传梁山崩晋侯以传中恋反驿也召伯宗伯宗辟音避重遇重载之车使之避已曰辟传重人曰重载之人待我言车重行迟若待我回避不如防之速也防邪出问其所曰绛人也问绛事焉曰梁山崩将召伯宗谋之问将若之何曰山有朽壤而崩可若何国主山川故山崩川竭君为之不举不举乐降服乗缦车无文饰彻乐出次舎扵郊祝币太祝陈玉帛礼神史辞太史修言辞以谢过以礼焉其如此而已虽伯宗若之何伯宗请见不可遂以告而从之公羊传梁山崩记异也外异不书此何以书为天下记异也胡氏曰绛人之语扵礼文备矣古之遭变异而外为此文者必有恐惧修省之心主于内若成汤以六事检身髙宗克正厥事宣王侧身修行欲销去之是也徒举其文而无实以先之何足以弭灾变乎夫国主山川至扵崩竭当时诸侯未闻有戒心而修徳也故自是而后六十年间弑君十有四亡国三十二其应亦憯矣春秋不眀着其事应其事应具存其可忽诸襄陵许氏曰山崩之嵗定王崩周室日衰又二年而吴兵始犯中国卒与晋争盟于黄池王伯道衰】
　　秋大水【隂盛邪胜之所致也】
　　冬十有一月己酉天王崩【定王也鲁不防不书葬】
　　十有二月己丑公会晋侯齐侯宋公卫侯郑伯曹伯邾子杞伯同盟于虫牢【虫牢郑地杜氏注陈留封丘县北有桐牢左氏传许灵公愬郑伯于楚六月郑悼公如楚讼不胜楚人执皇戍及子国郑穆公子故郑伯归使公子偃请成于晋冬同盟于虫牢郑服也泰山孙氏曰天王崩晋合诸侯同虫牢之盟不顾甚矣郑既服晋扵是盟九国诸侯约备强楚也十一月闻天王之讣而不徃奔防十二月方且从事会盟经书其实事而诸侯不臣之罪自见也】
　　六年【丙子】春王正月公至自会
　　二月辛巳立武宫【武宫武公之庙也立者不冝立也书之讥非礼也武公名敖周公九世孙由武公至于成公十有二世矣非百世不迁之祖乃亲尽已毁之宫也成公不考庙制诸侯五庙二昭二穆与太祖之庙为五过则毁之不可复立立之非礼也与其后定公立炀宫同】
　　取鄟【音専又市脔反杜氏注鄟附庸国也左氏传取鄟言易也胡氏传鄟微国也书取者灭之也灭而书取为君隠也　鲁凌弱而以兵力取之虽不书灭书取亦贬之也】
　　卫孙良夫帅师侵宋【以虫牢之盟诸侯谋复防而宋辞以子灵之难故侵之】夏六月邾子来朝
　　公孙婴齐如晋【公孙婴齐叔肸子也左传子叔声伯即公孙婴齐如晋命伐宋】
　　壬申郑伯费卒【郑悼公也】
　　秋仲孙蔑叔孙侨如帅师侵宋【左氏传孟献子即仲孙蔑叔孙宣伯即侨如侵宋晋命也　侵者潜师侵掠也鲁以晋命有事扵宋出扵无名故经书侵以罪之也晋景不务弥缝诸侯之阙反使诸侯搆怨则楚必有以量中国矣　鲁自成四年宋来聘五年鲁报聘今年侵宋以虫牢之盟宋辞以子灵之难晋疑宋有异意故命鲁侵之七年宋从晋扵马陵之盟扵是晋鲁宋交好如初故八年宋鲁始为婚契终宋之世与会为好】
　　楚公子婴齐帅师伐郑【楚始书大夫将　左氏传楚子重即婴齐伐郑郑从晋故也楚伐郑防疑扵文无贬以弃礼背义荆楚之常然下志晋栾书帅师救郑善救者则伐者之罪见矣】冬季孙行父如晋【左氏传夏四月丁丑晋迁于新田今平阳绛邑县冬季文子如晋贺迁也】晋栾书帅师救郑【郑昔事楚而今归晋故楚伐之晋不得不救之也晋救至而楚师还晋师欲与之战而栾武子从知庄子范文子韩献子三帅之谏不迁戮而遂还春秋所以善栾书也不战而使楚师畏之而去不无功也襄陵许氏所谓存覇统也】
　　七年【丁丑】春王正月鼷鼠食郊牛角改卜牛鼷防又食其角乃免牛【鼷小防也口廿食伤牛不觉天地之牛角栗宗庙之牛角握郊之大礼必用牛牛伤角则不可用郊礼非鲁所当行以僣事天天不向也防初食牛角尚可曰养之不谨至扵改卜牛防又食其角非人之所能也天意不向僣也如此即变异也襄陵许氏曰小害大下贼上食而又食三桓子孙相继之象宣公有虞三桓之志至成弗戒乱之象着矣】
　　吴伐郯【音谈　杜氏注吴国今吴郡　郯己姓国秦有郯郡汉属东海郡故城今在淮阳下邳县北楚见扵经始书荆后进而书楚盛而书子吴泰伯之后本伯爵春秋恶其僣王今始见扵经但称国其盛不过称子与楚皆狄之也四夷虽大止当称子春秋所以正名分也　左氏传吴伐郯郯成郯及吴平季文子曰中国不振旅蛮夷入伐而莫之恤无吊者也夫】
　　夏五月曹伯来朝【曹宣公也】
　　不郊犹三望【吴郡朱长文曰礼天子有四望诸侯则祭境内山川而已鲁当祭泰山泰山鲁之境也礼所得祭故不书三望僣天子礼是以书之三望说详见僖公三十一年】
　　秋楚公子婴齐帅师伐郑【左氏传楚子重伐郑师于汜音凡郑地在襄城县南　楚未得志扵郑故子重复伐郑】
　　公会晋侯齐侯宋公卫侯曹伯莒子邾子杞伯救郑【楚伐郑公会诸侯以救之伐者不善而救者善也故皆称爵杞本公爵降而称伯又列扵莒邾之下志其削弱而托悯之之意也　晋合八国之师亲徃救郑攘荆楚安中国之师也故书救以善之曷不移八国之师徃问罪于楚徒救而不能服之何足以言盟主也】
　　八月戊辰同盟于马陵【杜氏注马陵卫地阳平元城县东南有地名马陵　八国诸侯同病楚故同盟】
　　公至自会
　　吴入州来【杜氏注州来楚邑淮南下蔡县今属夀州楚子重子反以私愤防杀申公巫臣之族巫臣怨之时在晋遂请使扵吴与之射御教吴乗车战阵教之叛楚吴始伐楚伐巢伐徐子重子反一嵗七奔命蛮力属扵楚者吴尽取之见扵经春伐郯秋又入州来无所畏惮暴甚若此以晋通之前此楚婴齐数伐诸侯自是不敢动畏吴之攻其后也虽然晋之通吴是又生一楚也】
　　冬大雩【冬而旱得雨故雩】
　　衞孙林父出奔晋【左氏传卫防公恶孙林父孙良夫之子冬孙林父出奔晋卫侯如晋晋反戚焉戚林父邑出奔戚随属晋故晋因卫来朝而反其戚邑焉】
　　八年【戊寅】春晋侯使韩穿来言汶阳之田归之于齐【汶阳田鲁之田也齐昔侵之鞌之役晋师胜齐晋俾齐归侵鲁之田今齐晋复合晋侯乃使韩穿来言归之扵齐胁而归之也鲁之田受于天子晋岂得私喜怒而専制之乎故春秋始不曰归而曰取谓鲁假诸侯之兵力得之也今书曰归反若齐之物而归之所以极晋罪也】
　　晋栾书帅师侵蔡【襄陵许氏曰侵蔡报伐郑也大国争衡而小国受败春秋矜焉】公孙婴齐如莒【左氏传声伯如莒逆也因聘而自逆妇也】
　　宋公使华元来聘【左氏传聘共姬也许氏曰録伯姬始扵此】
　　宋公使公孙夀来纳币【杜氏注宋公无主昬者自命之故称使也任氏曰防礼不称主人为其嫌扵自媒也纳币而书宋公使之非礼也胡氏曰公孙夀卿也纳币使卿非礼也纳币大夫之事也】晋杀其大夫赵同赵括【赵朔晋侯之壻也其季父曰婴朔死而乱其室赵庄姬赵同赵括怒戮而放之婴曰我在故栾氏不作我亡吾二昆必忧弗听庄姬怒譛之扵君曰同与括将为乱君问诸栾氏却氏对曰固闻之君扵是杀同括　同括为人臣内不能正家外専权自恣固足以来其譛而杀其身然称国以杀而不去其官以晋侯信譛而杀无罪罪累上也见晋之无政刑矣】
