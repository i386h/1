<!-- { "loadSidebar": true } -->
　　秋七月【杜氏曰虽无事必书首月具四时以成嵗他皆放此何氏曰有事不月人道正则天道定矣】冬宋人取长葛【五年冬宋人围长葛至六年冬方取之公羊曰外取邑不书此何以书久也何氏曰古者师出不逾时今宋人更年取邑久暴师苦众居外故书以疾之　宋围郑邑既久郑庄不能赴诉天子方伯求解危难卒丧其邑是固可罪宋虐民强取则不可胜诛书围于前书取于后宋之恶着矣】七年【乙丑】春王三月叔姬归于纪【叔姬伯姬之媵也伯姬为纪侯夫人叔姬待年于父母之国至六年乃归纪时纪侯去国纪季以酅入于齐复存纪之宗社而叔姬归于酅纪之国侵削殆尽所存者宗社而已叔姬不以国之存亡易其虑唯宗社之是依全竟妇道春秋媵不当书此特变例以书之者以其贤也】
　　滕侯卒【杜氏注滕国在沛国公邱县东南张氏曰今徐州滕县　礼诸侯不生名死名乃常耳唯天子崩告于诸侯不名诸侯薨赴于诸侯无不名其不名者史阙文也春秋诸侯卒不同盟者凡五十二人九人不书名余并书名　左氏曰凡诸侯同盟故薨则赴以名非也不书葬鲁不往防也鲁为滕之宗国又邻竟也既赴而不往防鲁君以其国小而慢忽之圣笔存其卒阙其葬贬之意自见矣】
　　夏城中丘【中邱杜氏注在琅邪临沂县东北今沂州临沂县　左氏曰书不时也　此书城之始也春秋书城三十六皆讥也为政以民力为重故春秋凡有兴作必书者圣人爱民力而惩僭忒也书城者完旧也书筑者创始也】
　　齐侯使其弟年来聘【赵子曰以礼通好曰聘　左氏曰齐侯使夷仲年来聘结艾之盟也此外臣来聘之始终于昭二十一年晋士鞅不书公子而书其弟着齐僖宠爱之私也齐僖爱其弟聘鲁致】
　　【女交政邻国一一使之爱之之过遂致乱适庶之辨以啓年之子无知簒弑之祸圣笔特书其弟以贬年而着后日之祸始于僖公也】
　　秋公伐邾【公距宋而与郑平欲以郑为援今秋宋及郑平七月庚申盟于宿故公惧而伐邾以说宋也然则邾何罪声而伐之蔑之盟未久而渝擅兴兵为人而伐人非义之甚也】
　　冬天王使凡伯来聘【此周聘鲁之始也凡国伯爵天子之大夫也杜氏注汲郡共县有凡城今濬州黎阳之境鲁隐自即位以来不修臣职未尝朝聘天子而乃遣使聘之失王体也】
　　戎伐凡伯于楚丘以归【言伐见其以众杜氏注戎鸣钟鼓以伐天子之使足见其强虣不书凡伯败者单使无众非战阵也但言以归非执也书楚邱责地主不能卫书以归恶凡伯不能死位初戎朝于周币于公卿凡伯弗賔及凡伯聘鲁而还戎伐于楚邱以归以归者以之归也凡伯必为之屈辱隐然见于言外自王纲不举君弱臣强乃致敢于卑侮王室辱天子之使而上不敢加之罪方伯坐视而不问其政刑可知矣楚丘杜氏以为卫地张氏以为今拱州之楚邱县汉为梁国已氏县非卫之楚邱也】八年【丙寅】春宋【殇】公衞【宣】侯遇于垂【左氏传齐侯将平宋卫有防期宋公以币请于衞请先相见故遇于犬邱犬邱即垂也杜注垂衞地济隂句阳县东北有垂亭遇盖简礼相见以谋事也特相遇不书此书宋衞将以为参盟也宋卫本无隙而与郑为仇今欲求成于齐故相见以谋之耳此二君素相与者而瓦屋之盟齐方与焉则平齐可知也非齐将平宋衞于郑也私交以植党与亦春秋之所恶也】三月郑伯使宛来归祊【杜氏注宛郑大夫不书氏未赐族也师氏曰去其官族罪宛所以罪郑伯也　祊郑祀泰山之邑在琅邪费县东南天子有事于泰山诸侯皆从泰山之下郑宣王母弟故赐此汤沐之邑其余则否邑近鲁郑前此来输平以言请之矣未入地至是来归祊成王赐周公许田以为朝宿之邑地近郑郑庄以天子不廵狩鲁亦不朝欲以祊易许各取其近故先归祊未言易也郑伯恐鲁以周公别庙为疑故云请释泰山之祀而祀周公皆逊辞以求鲁郑庄不惮委弃先祖所受王邑与鲁将以合党缔交卒使鲁隐闲宋于齐成败宋入许之计又终得许田郑庄之桀黠不可胜诛也　书曰郑伯使宛来归祊见非鲁求而郑自归之也鄓来归而鲁受之其罪均也】
　　庚寅我入祊【师氏曰称入者犹入人之国非所当入矣程氏传入者内弗受也义不可而强入之也刘氏曰未有言我入者其曰我入何祊非我有也何言祊非我有王者制诸侯之地有常郑不得以与人鲁不得以取诸人】
　　夏六月己亥蔡侯考父卒【蔡宣公卒蔡桓侯封人立春秋于诸侯之卒悉以名书亦所以谨终辨实使邦君之名諡可考而不至于混淆尔诸侯告终则必称嗣以赴自其告先君之终则已纪録于列国之史矣非特同盟朝防聘告之有证也】
　　辛亥宿男卒【不名史失之也鲁虽同盟以其微国不往防故不书葬】
　　秋七月庚午宋【殇】公齐【僖】侯衞【宣】侯盟于瓦屋【瓦屋周地齐侯尊宋故序齐上　此诸侯参盟之始也故谨而日之有参盟然后有主盟矣春宋卫垂之遇谋求成于齐也齐从其请而今之与盟三国既质于神以示明信当息民讲好以图安明年齐鲁防之防鲁受郑之赂闲宋于齐又明年鲁齐郑遂伐宋其视盟誓为何物人心世变至此盟岂足恃也圣笔直书其事不待贬而自见矣】八月葬蔡宣公【杜氏曰三月而葬速　卒书侯而葬书公卒从正葬从其臣子之私諡也】九月辛卯公及莒人盟于浮来【浮公谷并作包　浮来杜氏注纪邑或曰莒地二年及宋人盟于宿不书公内之微者与宋之微者盟也此书公及公与莒之微者盟也谷梁皆以及者内为志有汲汲之意公以国君之尊屈体而与下国之大夫盟特书公及言非莒人之敢敌诸侯盖公自欲之所以讥公之失礼也　莒尝入向与鲁有隙后纪与鲁婚令其大夫与莒子盟于宻以平鲁莒至是七年矣公先及而与之盟莒固可罪鲁能无媿乎】
　　螟【螟虫害稼书以纪灾也】
　　冬十有二月无骇卒【公羊传何以不氏疾始灭也故终其身不氏谷梁传无骇之名未有闻也或曰隐不爵大夫也若挟卒是或说曰故贬之也若无骇帅师入极是　春秋非诸侯卿大夫不书卒无骇大夫也卒固当书而名之者以其首及乱阶帅师入极其罪不可胜诛故去族以贬之耳　杜氏以未赐族故名胡氏从之以未赐族书名近古岂若后来世官之滥耶】
　　九年【丁卯】春天王【桓】使南季来聘【南季天子大夫也南氏季字也刘氏传曷为字下大夫也　周礼天子时聘以结诸侯之好间问以谕诸侯之志所以抚怀之也诸侯于天子朝聘有时自王纲不振诸侯不修朝觐之礼而上不之问乃反数数聘之又不见答失为君威福之柄甚矣鲁隐立十年宰咺凡伯南季三至于鲁而鲁隐蔑视王室不行朝觐奔赴之礼不臣之罪何可胜诛春秋屡书王使之来鲁鲁未尝遣使如周细读之不特讥天王之失政而隐之罪自见矣】
　　三月癸酉大雨震电庚辰大雨【雨去声】雪【左氏传春三月癸酉大雨霖以震书始也始始雨日久雨谓之淫淫雨谓之霖庚辰大雨雪亦如之故皆为时失凡雨自三日以往为霖平地尺为大雪　震雷阳气之奋而有声也电阳气之欲发而有光也言雨大则非霡霂如膏之润言雷大则非春雷殷殷之声三月而有此变异则阳未当极而遽之太暴失其节也何氏所谓犹隐久居位而不反于桓失其宜也至于八日而大雨雪以阳极而泄之暴遂至隂盛之极而大雨雪非其时矣何氏以为盛隂之气大怒桓将怒而寪氏之难兆矣春秋遇灾异必书虽不言事应而其应具存明天人之际者则可考而见矣】挟卒【挟公谷作侠　谷梁传挟者所挟也范氏曰侠名也所其氏挟虽于经无所见其卒也书之必卿大夫之有罪者故去族以示贬与无骇卒同】
　　夏城郎【郎鲁近邑　左氏曰书不时也　郎近于宋城之以备宋也明年遂伐宋鲁侯志在伐国无爱民之心妄兴大役失其时制书以贬之也】
　　秋七月【重言凡十七义见隐公六年注】
　　冬公防齐侯于防【杜氏注防鲁地在琅邪华县东南今宻州诸城县有防城　左传宋公不王郑伯为王左卿士以王命讨之伐宋秋郑人以王命来告伐宋冬防于防谋伐宋也　春秋凡书防皆讥也谓非王事相防聚尔公防诸侯凡四十一始于防终于黄池　鲁尝防诸侯伐郑郑畏鲁之党盛故屈体来输平言归祊田而鲁遂亲郑八年祊田入九年公乃防齐谋伐宋十年遂败宋取二邑皆郑志也郑假名义以动齐心俾齐背瓦屋之盟而不疑左氏不察其实称之以正不知郑庄假此以诳齐耳何足尚哉】
　　十年【戊辰】春王二月【谷梁传隐十年无正隐不自正也无正谓不书正月元年有正所以正隐也明隐宜立】公防齐侯郑伯于中丘【左氏传既防而盟于邓为师期也寻九年防防谋伐宋也】
　　夏翚帅师防齐人郑人伐宋【左氏传羽父先防齐侯郑伯伐宋杜氏注言先防非公本期　四年防宋以伐郑翚固请而行今防郑以伐宋先期而往可见无君之心也齐郑称人非卿也遣将以防伐也翚不称公子其贬与四年同】
　　六月壬戌公败宋师于菅【菅宋地齐郑后期故公独败宋师书败宋未陈也凡师皆陈曰战诈战曰败程氏传不言战而言败败者为主彼与战而此败之也　公盖不待齐郑二国谲以败宋也】辛未取郜辛巳取防【左传庚午郑师入郜辛未归于我庚辰郑师入防卒巳归于我郑庄以齐之背宋从已鲁之力也故得二邑而俾鲁取之孟子曰非其有而取之盗也曷不隐乎公羊传春秋録外而略内于外大恶书小恶不书于内大恶讳小恶书明取邑为小恶中甚者尔取邑书日见甫十日而再取亦所以甚之也圣笔于伐败取相次而书之亦着鲁之恶也】
　　秋宋人衞人入郑【郑不能为自保之计劳民务外故二国乗虚入之　宋量力未能报齐鲁故偕衞先报郑郑不暇御之故入之易也】
　　宋人蔡人衞人伐戴【公谷戴作载杜氏注戴国今陈留外黄县东南有戴城音再字林作载云故国　左传宋人衞人入郑蔡人从之伐戴从宋卫伐戴也八月壬戌郑伯围戴癸亥克之取三师焉三国之军在戴故郑伯合围之宋卫既入郑而以伐戴召蔡人蔡怒故不和而败言郑取之易也程氏传戴郑与也故三国伐之郑戴合攻尽取三国之众其残民甚矣】
　　冬十月壬午齐人郑人入郕【左氏传讨违王命也程氏传讨不防伐宋也宋以公子冯在郑故二国交恶左氏云宋公不王郑伯以王命讨之于春秋不见其为王讨也王臣不行王师不出矫假以逞私忿耳胡氏曰若讨违王命则不书入矣入者不顺之辞也】
　　十一年【己巳】春滕侯薛侯来朝【左传郜雍曹滕文之昭也滕今徐州滕县杜氏注薛鲁国薛县薛祖奚仲夏所封来朝谓朝鲁也　王者之制诸侯嵗相问殷相聘世相朝也由是诸侯邦交有相朝之礼然当时诸侯于天子未尝朝觐独小国相率以朝大国畏其彊尔故齐晋宋衞未尝相朝齐晋彊也宋衞敌也来朝者滕薛邾杞不然则鄫郜郯郳而已经书来朝者三十有五皆疾之也非天子不旅见诸侯今滕薛同至当特见旅见非礼也隐公之骄昬自大安知肘腋之祸在旦夕乎】
　　夏防郑伯于时来【时来公羊作祁黎杜氏注时来郲音来也荥阳县东有厘城郑地也厘音来又力之切今属郑州左氏传谋伐许也】
