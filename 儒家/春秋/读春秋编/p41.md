<!-- { "loadSidebar": true } -->
　　二十有九年【戊子】春公至自干侯居于郓【杜氏曰以干侯至不得见晋侯故　前此公次于阳州而书公至自齐者齐侯见公也今言至自干侯者晋侯不见公也所以深罪晋也】齐侯使高张来唁公【唁公不得入于晋也高张高偃子唁公称主君大夫称主君比鲁公于大夫子家子曰齐卑君矣君祗辱焉公如干侯公为齐所卑故复适晋冀晋见恤】
　　公如晋次于干侯【再如晋亦不纳公既无所往姑次于干侯　昭公至自齐居于郓三至自防居于郓一至自干侯居于郓一书至书居所以存君也公播越于外不获其所而鲁国君臣之义其可絶乎下书公在干侯亦此意也　诸侯失国托于诸侯礼也诸侯失国诸侯纳之正也晋坐视而不之救齐徒唁之而未尝见恤亦何济也】
　　夏四月庚子叔诣卒　秋七月
　　冬十月郓溃【溃散也民散而逃去也公居郓四年无徳以怀其民民畏季氏之威而不安尝以公而败于且音苴知矣今溃而叛去之公尺地一民无有也往于干侯聊复寄耳书郓溃如郑弃其师梁亡是也】三十年【己丑】春王正月公在干侯【经每嵗首月书公在干侯者存公也公居于郓犹鲁地也客寄干侯晋地也非其所矣必言公之所在不与季氏之专国也其罪权臣贬诸侯之意具见矣襄二十九年春王正月公在楚以其留于夷狄为失其所故亦书其所在因以讥之也今之书在以公在外不敢遽无公也其于君父之义尽矣】
　　夏六月庚辰晋侯去【上声】疾卒【顷公卒定公午立】
　　秋八月葬晋顷公【三月而葬速】
　　冬十有二月吴灭徐徐子章羽奔楚【案传呉子执钟吾子遂伐徐己夘灭徐徐子章羽断其髪擕其夫人以逆呉子呉子唁而送之使其迩臣从之遂奔楚楚沈尹戍帅师救徐不及遂城夷使徐子处之常山刘氏曰齐灭谭谭子奔莒楚灭子奔黄狄灭温温子奔卫国灭君奔皆不名春秋之世强陵弱众暴寡而灭人之国其君力有不胜而奔者于其国义未絶也诉于天子方伯则理可伸而邦可复矣焉可遽絶之哉唯徐子章羽独名者以既服呉而奔楚安有兴复之志乎故名之以着其絶也】三十有一年【庚寅】春王正月公在干侯
　　季孙意如防晋荀跞【音厯】于适厯【适音的晋地左氏传晋侯将以师纳公范献子曰若召季孙而不来则信不臣矣然后伐之若何晋侯召季孙献子使私焉曰子必来我受其无咎季孙意如防晋荀跞于适厯荀跞曰寡君使跞谓吾子何故出君有君不事周有常刑子其图之季孙练冠麻衣跣行伏而对曰事君臣之所不得也敢逃刑命君言鲁君若以臣为有罪请囚于费以待君之察也亦唯君若以先臣之故不絶季氏而赐之死若弗杀弗亡君之惠也死且不朽若得从君而归则固臣之愿也敢有异心　扈之防晋欲纳公范献子受季孙之货而还季孙必用意深结献子今晋使荀跞来将以纳公而献子又私谓季孙令必来季孙如防何晋不罪季孙反与之防皆季孙善于要结晋卿为之蒙蔽而不见其恶季孙包藏奸慝善于言辞缪为礼逊所谓象恭滔天者也晋定为下所蔽不能烛其奸其昬可知安能主夏盟矣】
　　夏四月丁巳薛伯谷卒【襄二十五年薛与盟故书献公卒子襄公定立】
　　晋侯使荀跞唁公于干侯【左氏传季孙从知伯即荀跞知干侯子家子曰君与之归一慙之不忍而终身慙乎公曰诺众曰在一言矣君必逐之荀跞以晋侯之命唁公且曰寡君使跞以君命讨于意如意如不敢逃死君其入也公曰君惠顾先君之好施及亡人将使归粪除宗祧以事君则不能见夫人谓季孙已所能见夫人者有如河荀跞掩耳而走曰寡君其罪之恐言晋君恐不获纳君之罪敢与知鲁国之难臣请复于寡君退而谓季孙君怒未怠子姑归祭言且归摄君事子家子曰君以一乗入于鲁师季孙必与君归公欲从之众从者胁公不得归　鲁昭既出如齐如晋皆不见纳徒使使来唁特虚礼耳昭之庸劣执蔽固不足道君也季氏以臣出君可乎齐晋不明君臣之义为季氏要结其卿以自固卒之宠奸成乱不知从自及也】
　　秋葬薛献公　冬黑肱以滥来奔【杜氏注滥东海昌虑县不书邾史阙文左氏传邾黒肱以滥来奔贱而书名重地也许氏曰邾快黒肱相继来奔季孙当国以类至也】
　　十有二月辛亥朔日有食之
　　三十有二年【辛夘】春玉正月公在干侯　取阚【口暂反杜氏注公居干侯遣人取之石氏曰非公意也如取鄫取郓之比杜氏误　阚东平须昌县有阚城鲁羣公墓地今东平府须城县东平郓州　昭公之难叔孙自阚归定元年季孙使役如阚公氏将沟焉盖鲁地也】
　　夏呉伐越【左氏传始用师于越也史墨曰不及四十年越其有呉乎越得嵗而吴伐之必受其凶嵗嵅星也此年嵗在星纪星纪呉越之分也嵗星所在其国有福呉先用兵故反受其殃哀二十二年越果灭呉去此三十八嵗　呉报越昭五年从楚来伐之憾】
　　秋七月　冬仲孙何忌防晋韩不信齐高张宋仲防卫世叔申郑参曹人莒人薛人杞人小邾人城成周【左氏传秋八月王使富辛与石张如晋请城成周范献子谓魏献子曰与其戍周不如城之虽有后事晋勿与知可也冬十一月晋魏舒韩不信如京师合诸侯之大夫于狄泉寻盟且令城成周己丑士弥牟营成周计丈数计所当城之文数揣高卑度高曰揣度厚薄仞沟洫度深曰仞物土方物相也相取土之方面议逺迩议役徒之逺迩量事期知事防时毕计徒庸知用防人功虑财用知费防财用书糇粮知用防粮食以令役于诸侯属役赋丈赋所当城丈尺书以授帅而更效诸刘子帅诸侯之大夫效致也韩简子临之以为成命谷梁传天子微诸侯不享觐天子之在者惟祭与号故诸侯之大夫相帅以成之此变之正也孙氏曰城成周者不与大夫城京师也天子微诸侯又微故诸侯不城京师而大夫城之是天下无诸侯也故云诸侯之大夫城成周以恶之张氏田敬王迁都成周因诸大夫城之而以成周书纪实也】
　　十有二月己未公薨于干侯【左氏传书曰公薨于干侯言失其所也不薨路寝为失所鲁自季友受费为上卿至于意如专执国命四世矣昭公愤其太专攻之不克而出如齐如晋求援而不见答晋虽欲纳公不思逐季氏使公从晋而入亦仍制于季氏故昭公不肯入而卒客死于外而当世之于季氏则亦莫之罪也吁人心至此礼义絶灭惟知有势利耳故经于公之出鲁国政事皆不载但书公所在盖圣笔诛权臣存大义也】

　　读春秋编卷十
　　钦定四库全书
　　读春秋编卷十一　　　　　宋　陈深　撰
　　定公【名宋襄公子昭公弟諡法安民大虑曰定】
　　元年【壬辰】春王【昭公于去年之十二月薨于外二子公衍公为季氏恶之而废嫡将立公之弟公子宋至六月公之防至五日而宋始即位宋非受之先君受之于季氏自正月至六月鲁国无君而正朔无所承故经但书春王二字不书正月略之也所以抑强臣也】
　　三月晋人执宋仲几于京师【晋大夫韩不信城成周以仲几不受功擅执之而不以天子之命又不以归京师故经书以疾之其专执无君之罪具见矣】
　　夏六月癸亥公之防至自干侯戊辰公即位【昭公防至而即位示有所继也当不崇朝即定又奚待六日乎盖意如有所制也书之以着其恶也】
　　秋七月癸巳葬我君昭公【昭公薨于干侯露六月防始至鲁七月而后克葬季孙犹欲沟其墓域而易其諡号以荣成伯之言而止季孙之恶着矣】
　　九月大雩【书不时也详见桓五年】　立宫【音羊去声立者不宜立也炀公伯禽子也其庙已毁昭公之出季氏祷之昭公死外季氏以为获福故立其宫书以讥之】
　　冬十月陨霜杀菽【菽经嵗而后成耐寒之物也十月初寒沍霜未严何以能杀菽也书此以记异也】
　　二年【癸巳】春王正月夏五月壬辰雉门及两观灾【天火曰灾言火自雉门延及两观也　正义曰明堂位曰库门天子臯门雉门天子应门是鲁之雉门公宫南门之中门也释宫曰观谓之阙郭璞曰宫门双阙周礼太宰正月之吉悬治象之法于象魏使万民观治象郑众曰象魏阙也刘熈释名曰阙在门两旁中央阙然为道也然则其上悬法象其状巍巍然高大谓之象魏使人观之谓之观也两观与象魏阙一物而三名也石氏曰明堂称鲁之宫庙与天子之制同者曰库门天子臯门雉门天子应门则雉门天子之制也传称天子两观外阙诸侯台门则两观天子之礼也鲁以周公之故僭天子之礼久矣春秋因其灾以见之言过制以致天灾也鲁不敬天之戒而又新作之失礼甚矣大室屋坏御廪灾成周宣榭火之类必更而新之经皆不书惟此雉门及两观书者恶内之不祗天变而以僭侈为所常也】秋楚人伐呉【呉子诱楚师至而败之遂围巢克之获楚公子繁守巢大夫襄陵许氏曰自襄三年书楚伐呉终于人之则楚力竭矣于是有呉入郢自昭三十一年书吴伐越终于越再入呉于是呉亡楚介在南荒夷蛮相攻不可单录故删取其要如此以为伐国之戒七书楚伐仅能一克于朱方他役皆败无功书伐而不书败者积其陵暴首兵之咎将微之于此而后至于祸败失国也】
　　冬十月新作雉门及两观【谷梁传言新有故也作为也有加其度也　雉门两观天子之制鲁僭久矣既灾而复作习旧而不知为非履变而不知为戒春秋因事以示贬也】
　　三年【甲午】春王正月公如晋至河乃复【程子曰季孙意如上不请于天子下不告于方伯而立定公故晋怒而公往朝焉晋辞公而复故明年因防而请盟于臯鼬由又切】
　　二月辛未邾子穿卒【左氏传邾庄公与夷射音亦又夜姑饮私出阍乞肉焉夺之杖而敲去声之三年邾子在门台临廷阍以缾水沃廷邾子望见之怒阍曰夷射姑旋焉命执之弗得滋怒自投于床废于鑪炭烂遂卒庄公卞急而好洁故及是　庄公卒子隐公乞立】
　　夏四月　秋葬邾庄公【六月乃葬缓】
　　冬仲孙何忌及邾子盟于拔【左氏传盟于郯修好也杜氏注郯即拔也郯淮阳军下邳县东八十里有郯子城宣四年平莒与郯】
　　四年【乙未】春王二月癸巳陈侯呉卒【惠公卒子怀公栁立】
　　三月公防刘子晋侯宋公蔡侯卫侯陈子郑伯许男曹伯莒子邾子顿子胡子滕子薛伯杞伯小邾子齐国夏于召陵侵楚【蔡侯如楚因不与子常裘佩止之三年后献之得归蔡病之如晋请伐楚晋请命于周于是天子之卿大合诸侯防于召陵将以救蔡伐楚也而卒不能明暴其罪以行天讨不振旅而还卒使呉乗其衅至冬蔡侯以呉子及楚人战于柏举楚师败绩召陵此举合十八国之众而不能有为但入楚之竟而已故经书侵楚陋之也当时晋虽主之实刘子为之也以周之不竞而能合诸侯之师盛于五伯未几不幸而刘子卒君子盖深悲之也】
　　夏四月庚辰蔡公孙姓帅师灭沈以沈子嘉归杀之【左氏传沈人不防于召陵晋人使蔡伐之夏蔡灭沈　沈役属楚未始通晋则何以责其不防伐蔡以晋命恃强灭沈以之归而又杀之甚矣它日宁免公孙翩之祸乎书以归罪沈子嘉不能死社稷故也】
　　五月公及诸侯盟于臯鼬【由又反　程子曰公不获见于晋故因防而求盟则此盟公意也故书以及　重言诸侯刘子不与盟也臯鼬杜氏注许地繁昌县东南有城臯亭】
　　杞伯成卒于防【悼公卒僖公过立】
　　六月葬陈惠公　许迁于容城【容城地阙或以为近晋】
　　秋七月公至自防【不致侵楚公以得盟为幸】
