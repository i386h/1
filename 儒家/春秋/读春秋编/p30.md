<!-- { "loadSidebar": true } -->
　　夏郑伯使公子发来聘【左氏传郑子国子产之父来聘通嗣君也郑僖公前年初即位】叔孙豹鄫世子巫如晋【去年公如晋请晋令鄫属于鲁晋许之于是穆叔将鄫世子巫如晋以成之不书及者左氏谓比诸鲁大夫也外相如不书此书者今公请鄫附庸同吾大夫徃晋为我事也鄫本属莒鲁请于晋为属穆叔知莒必争以为不利终之眀年莒人灭鄫】
　　仲孙蔑卫孙林父会吴于善道【杜氏注善道地阙谷梁作善稻何注善稻吴地左氏传吴子使夀越如晋辞晋不会鸡泽之故且请听诸侯之好晋人将为之合诸侯使鲁卫先防吴且告防期故孟献子孙文子会吴于善道二子皆受晋命而行书防吴徃防之也　成九年晋侯为蒲之会将以致吴而吴不至故十五年叔孙侨如晋士燮及诸侯之大夫防之于钟离使荀防逆吴而吴又不至故此年使鲁卫先防之于善道凡此皆徃会之故二防不序吴于列而皆殊之至秋戚之会序吴于列而不复殊者因其来会也由此观之凡序吴者来防我也殊会者徃会之也防吴屡不至见其骄也晋侯所以汲汲于防吴者以为非得吴不足以抗楚也】
　　秋大雩【左氏传旱也】
　　楚杀其大夫公子壬夫【左氏传楚人讨陈叛故曰由令尹子辛实侵欲焉乃杀之书曰楚杀其大夫公子壬夫贪也君子谓楚共王于是不刑子辛之贪虽足以取死共王用刑为失其节故言不刑已则无信而杀人以逞不亦难乎共王伐宋封鱼石背盟败于鄢陵杀子反公子申及壬夫八年之中杀三卿故君子以为不可楚讨陈叛故曰由壬夫实贪欲焉杀之壬夫则有罪矣废而勿用可也杀之过矣故称国以杀】
　　公会晋侯宋公陈侯卫侯郑伯曹伯莒子邾子滕子薛伯齐世子光吴人鄫人于戚【戚卫地　左氏传九月丙午盟于戚会吴且命戍陈也穆叔以属鄫为不利使鄫大夫听命于会鄫莒有忿鲁恐不能救致谴故乞还之楚子囊为令尹范宣子曰我防陈矣楚人讨贰而立子囊必改行而疾讨陈陈近于楚民朝夕急能无徃乎有陈非吾事也无之而后可杜氏注不复殊吴者吴来会于戚程氏曰吴来会非为主也　吴初与诸侯盟也不书盟为晋讳也吴晋之】
　　【盟春秋终讳之见哀十三年】
　　公至自防
　　冬戍陈【戍陈书于公至之下见公归而遣戍也戚之会晋侯必与诸侯谋戍陈以备楚或命之不専故诸侯不戍而鲁独戍戍之者寡宜乎来楚之伐也经据实而书所以罪诸侯也】
　　楚公子贞帅师伐陈公会晋侯宋公卫侯郑伯曹伯齐世子光救陈【公谷曹伯下有莒子邾子滕子薛伯　左氏传子囊伐陈十一月甲申会于城棣以救之城棣郑地　陈附中国而楚争之来伐诸侯救之义在助陈而拒荆楚故春秋善其救也】
　　十有二月公至自救陈【公方八嵗鲁大夫佐之救陈虽善而亦甚危也故喜而至之】辛未季孙行父卒【左氏传季文子卒大夫入敛公在位宰庀家器为葬备无衣帛之妾无食栗之马】
　　六年【甲午】春王三月杞伯姑容卒【左氏传杞桓公卒子孝公立】
　　夏宋华弱来奔【左氏传宋华弱与乐辔少相狎长相优调戯也又相谤也子荡怒即乐辔以弓梏华弱扵朝张弓以贯其头若械之在手故曰梏平公见之曰司武而梏扵朝难以胜矣司武司马言其懦弱不足以胜敌遂逐之夏宋华弱来奔司城子罕曰同罪异罚非刑也専戮扵朝罪孰大焉亦逐子荡】秋葬杞桓公　滕子来朝【左氏传滕成公来朝始朝公也】
　　莒人灭鄫【鄫本属莒因四年鲁如晋而请属故鄫为鲁附庸鲁大夫扵是偕鄫世子见晋鄫有所恃不备故莒乗其间灭之公谷皆以鄫立莒甥异姓以承其后故以灭书赵氏刘氏非之胡氏以黄歇吕不韦之事比之见莒假异姓絶人之祀与灭同经之书灭岂诬莒乎】
　　冬公孙豹如邾【左氏传穆叔如邾聘且修平襄四年邾莒伐鄫臧纥救鄫侵邾败于狐骀今穆叔如邾平狐骀战邾小国鲁反聘之何削弱之甚也】
　　季孙宿如晋【宿行父之子季武子也去年行父方卒鲁使宿代父卿如晋大夫之防礼废矣左氏谓晋以鲁不救鄫为莒所灭故来讨而宿如晋听命晋不讨莒而讨鲁何耶是知传所言非实也】十有二月齐侯灭莱【襄二年齐伐莱莱人赂齐嬖臣索牛马百匹索简择好者师乃还六年齐侯灭莱　灭人之国经特书之盖甚之也】
　　七年【乙未】春郯子来朝【左氏传始朝公也】
　　夏四月三卜郊不从乃免牲【左氏传孟献子曰吾乃今而后知有卜筮夫郊祀后稷以祈农事也是故启蛰而郊郊而后耕今既耕而卜郊宜其不从也石氏曰四月非郊之时三卜不从乃免牲皆非礼也】
　　小邾子来朝【左氏传小邾穆公来朝亦始朝公也】
　　城费【左氏传南遗为费宰费季氏邑叔仲昭伯为隧正隧正主徒役之官昭伯恵伯之孙欲善季氏而求媚扵南遗谓遗请城费使遗请城吾多与而役故季氏城费传言禄去公室季氏所以强季文子相三君忠扵公室及其卒子宿嗣卿以强専鲁乗主幼稚有无君之心小人求媚请城费邑以中其欲至其子意如遂出昭公鲁之衰弱自宿为之洎定十二年费袭鲁仲尼为司寇命申句须乐颀伐之费人北遂堕费自非圣人处之未易为也其祸始扵城费春秋书之以示贬见季氏之强滥觞于此矣】
　　秋季孙宿如卫【左氏传季武子即宿报子叔之聘子叔即公孙剽来聘在元年且辞缓报言国多难缓扵报聘非贰也】
　　八月螽【书灾也经书螽凡十一书八月螽凡三】
　　冬十月卫侯使孙林父来聘壬戌及孙林父盟【左氏传卫孙文子来聘且拜武子之言且拜季武子缓报非贰之言而寻孙桓子之盟盟在成三年】
　　楚公子贞帅师围陈【楚围国初书大夫楚强甚矣】
　　十有二月公会晋侯宋公陈侯卫侯曹伯莒子邾子于鄬【于轨切郑地左氏传楚子囊围陈会于鄬以救之晋防诸侯于鄬以救陈】
　　郑伯髠顽如会未见诸侯丙戌卒于鄵【七报切又采南切郑地　经书郑伯卒左氏以大夫子驷弑之以疾赴经以其告书之若实见弑而以卒书之诸国弑君安有以实告者伪赴而从其伪岂春秋诛乱贼法乎公谷以郑欲附晋大夫欲从楚遂弑之一以不书弑为中国讳也一以不使附楚之贼加乎中国之君也胡氏取此说石氏刘氏俱非之谓果实弑而书卒是匿首恶之名使乱臣无所惧何其悖哉愚谓子驷既相郑伯如会盖将见诸侯矣耳目甚迩必不敢遽行弑逆之事子驷甞劝郑成公从中国矣今既相其嗣君来防岂得方变其说以从夷也或以子驷为政多杀疾之者因公卒于外而诬之若果实弑圣笔岂不眀书之乎然传己言之矣圣人恐其失有罪故作疑似之辞书之诸侯卒于封内不书地今书地以疑之尔】
　　陈侯逃归【左氏传陈人患楚庆虎庆寅谓楚人曰吾使公子黄徃而执之楚人从之二庆使告陈侯于防曰楚人执公子黄君若不来羣臣不忍社稷宗庙惧有二图陈侯逃归　陈侯为其大夫谋以从楚俾楚执其弟以惧其心陈侯恐晋不能救故潜逃而归经特书逃归罪之也刘氏曰逃归脱而归也】
　　八年【丙申】春王正月公如晋【左氏传公如晋朝且听朝聘之数禀其多少之数】夏葬郑僖公【郑伯果被弑则不书葬矣即经之辞可以证传之妄】
　　郑人侵蔡获蔡公子燮【郑僖公甫葬嗣君俾子国子耳为晋出师无名侵蔡获蔡公子燮以激楚之怒蔡楚与国也郑人皆喜而子产独惧未几致楚之伐人微者也经特书人罪之也郑人从楚从晋反覆靡定晋楚争之不已而况无故有以致之耶】
　　季孙宿会晋侯郑伯齐人宋人衞人邾人于邢丘【鲁君时在晋晋侯以其幼稚不与防与鲁大夫季孙宿齐髙厚宋向戌卫殖邾大夫会故经不书公而但书季孙宿贬其僣也时郑伯献蔡防扵会故亲听命齐宋以下称人眀大夫不可敌晋郑贬大夫不可会公侯也见政在大夫矣晋失正而不能防微以起其僣何以为盟主经据其事而书以示贬也邢丘杜氏注晋地河内平臯县】公至自晋【眀公在晋而宿自防也】
　　莒人伐我东鄙【左氏传以疆鄫田莒既灭鄫鲁侵其界故伐鲁东鄙以正其封疆　莒人灭鄫而鲁不敢争伯主不讨所以敢又兴伐鲁疆鄫田之师也】
　　秋九月大雩【左氏传旱也秋九月大雩凡三见僖公十三年】
　　冬楚公子贞帅师伐郑【左氏传楚子囊伐郑讨其侵蔡也　子驷欲两从晋楚晋伐则从晋楚伐则从楚曰牺牲玉帛待扵二竟以待强者而请盟其何以能国子展不肯背晋五防之信唯欲待晋子驷请从楚而自受其咎乃及楚平平而不书见郑之屈服扵楚而不信也】
　　晋侯使士匄来聘【左氏传晋范宣子来聘且拜公之辱告将用师于郑】
　　九年【丁酉】春宋灾【天火曰灾来告则书　外灾不书来告则书一二以见焉】
　　夏季孙宿如晋【左氏传季武子如晋报宣子之聘也】
　　五月辛酉夫人姜氏薨【宣公夫人成公母穆姜薨于东宫】
　　秋八月癸未葬我小君穆姜【杜氏注四月而葬速也】
　　冬公会晋侯宋公衞侯曹伯莒子邾子滕子薛伯杞伯小邾子齐世子光伐郑　十有二月己亥同盟于戏【音熈郑介晋楚二大国之间故晋楚常争郑郑与晋则楚伐与楚则晋伐而郑亦疲弊扵兵矣今晋会十一国诸】
　　【侯同伐郑郑固力之不能支乃受盟而纾祸而郑虽来服而背楚之意未坚故公子騑言惟有礼与强可以庇民者是从而次年果有从楚伐宋之役左氏以为郑服不然也书同盟惧其不同而强其同也盖戏之盟要盟也自是又凡再伐而晋修徳以来之至萧鱼之会而郑始大服楚亦不复争可谓得善胜之道矣二十余年无干戈之患晋悼之伯功扵是进矣】
　　楚子伐郑【左氏传楚伐郑子驷子展曰吾盟固云惟强是从今楚师至晋不我救则楚强矣自是晋三驾而郑始平】
　　十年【戊戌】春公会晋侯宋公衞侯曹伯莒子邾子膝子薛伯杞伯小邾子齐世子光会吴于柤【柤音查楚地吴子夀梦在柤晋与诸侯徃防之故曰会吴特书防吴以吴为会故也书吴但称国抑而外之也曰吴则诸侯之耻见矣吴子在柤诸侯特徃防之可谓中国弱而外吴强矣】
　　夏五月甲午遂灭偪阳【偪阳小国妘姓今彭城傅阳县也　晋率诸侯渉楚防吴因道用师以灭微国恃众剽利无复伯讨则中国之礼义尽矣夫何以格荒服甚之故日而志之也其曰遂者连上文诸侯防因而灭之并罪诸侯也】
　　公至自防【两事而至前事至会不至灭也亦因其以诸侯防狄而异之也】
　　楚公子贞郑公孙辄帅师伐宋【左氏传六月楚子囊即公子贞郑子耳即公孙辄师于赀母音无宋地门于桐门宋城门　首书楚主兵也后郑郑从之也经书从外吴以伐诸侯郑之罪着矣】
　　晋师伐秦【左氏传九年秦景公使士雃音牵乞师于楚将以伐晋楚子许之秋楚子师于武城以为秦援秦人侵晋晋饥弗能报也今年晋荀防伐秦报其侵也】
　　秋莒人伐我东鄙【左氏传莒人闲去声诸侯之有事也有讨郑之事故伐我东鄙四年邾莒伐郑鲁臧纥救鄫今年闻诸侯之将讨郑伐我东鄙亦以鄫之憾未释尔】
