<!-- { "loadSidebar": true } -->
　　齐杀其大夫国佐【齐髙无咎之子弱以卢叛使崔杼庆克围卢国佐从诸侯围郑以难请而归遂如卢师杀庆克以其私邑叛齐侯与之盟而复之十一月卢降使国胜告难于晋待命于清今年正月甲申晦齐侯杀国佐使清人杀国胜　庆克通穆姜国佐讁之穆姜怒譛扵公既奔无咎而刖鲍牵矣穆姜又谋害国佐国佐愤怨遂弃命専杀以叛国佐叛而公复之亦知庆克之内乱可诛国佐非私忿杀之也然卒杀国佐则穆姜为庆克报复而重譛之而灵公惑之也其后遂成庆封党贼之祸而政归陈氏矣国佐仕乱朝惜乎不能早去卒殒其身经称国杀之罪累上也】
　　公如晋【左氏传朝嗣君也】
　　夏楚子郑伯伐宋宋鱼石复入于彭城【彭城宋邑今徐州彭城县　郑伯侵宋遂会楚子伐宋取朝郏音夹宋邑楚子辛郑皇辰侵城郜宋邑取幽丘宋邑同伐彭城宋邑晋吴徃来之道纳宋鱼石向为人鳞朱向带鱼府五大夫以十五年出奔楚今楚纳之彭城以害宋而毒吴晋独书鱼不以帅告也以三百乗戍之而还　楚子伐宋取宋邑彭城鱼石宋叛臣也不言楚子使之守而言复入者如鱼石自入焉不与楚子之入邻国而纳其叛臣也言复者彭城本宋邑今楚取之鱼石本宋臣今楚纳之而令入其宋邑故书曰复入甚着其恶也】
　　公至自晋晋侯使士匄来聘【左氏传公至自晋晋范宣子来聘且拜朝也君子谓晋扵是乎有礼　襄阳许氏曰公朝始至而聘使继至晋悼之下诸侯肃矣列国之所以睦而叛国之所以服也】
　　秋杞伯来朝【左氏传祀桓公来朝且问晋故公以晋君语之杞伯扵是骤朝于晋而请为昬】八月邾子来朝【左氏传邾宣公来朝即位而来见也】
　　筑鹿囿【杜氏注筑墙为鹿苑孙氏曰春秋兴作皆书虽城池之固门廐之急无遗焉以其徳不及之而徒劳民力也况耳目之翫一身之娱哉左氏曰书不时也盖得时犹书也许氏曰大夫擅国威福日去而公务自娱扵鸟兽草木是之谓冥豫在上何可长也　文王灵囿麀鹿濯濯刍荛雉皆得徃焉盖与民同乐也经扵鲁成之鹿囿书之曰筑盖筑垣墙以防限独乐其乐也故书以示讥焉】
　　己丑公薨于路寝【谷梁传路寝正也男子不絶扵妇人之手以齐终也】
　　冬楚人郑人侵宋【左氏传宋老佐华喜围彭城老佐卒焉楚子重救彭城伐宋宋华元如晋告急韩厥为政曰欲求得人必先勤之勤恤之成覇安强自宋始矣晋侯师于台谷以救宋遇楚师于靡角之谷宋地楚师还】
　　晋侯使士鲂来乞师【左氏传晋士鲂来乞师季文子问师数出师之数扵臧武仲对曰伐郑之役在十七年知伯荀防实来下军之佐也荀防佐晋下军如伐郑可也师出如十七年伐郑之师可也事大国无失班爵而加敬焉加敬使者礼也从之襄陵许氏曰悼公复兴伯业而乞师犹循厉公故事元年而后遂无乞师则召兵而已矣】
　　十有二月仲孙蔑会晋侯宋公卫侯邾子齐崔杼同盟于虚朾【虚起居切朾他丁反地阙　左氏传谋救宋也宋人辞诸侯而请师以围彭城不敢烦诸侯但请其师以围彭城襄陵许氏曰襄公不会在防故也悼之所以仁诸侯也】
　　丁未葬我君成公【左氏传书顺也杜氏注薨于路寝五月而葬国家安静世适承嗣故曰书顺】

　　读春秋编卷八
<经部,春秋类,读春秋编>
　　钦定四库全书
　　读春秋编卷九　　　　　　宋　陈深　撰
　　襄公【名午成公子母定姒諡法因事有功曰襄辟土有徳曰襄】
　　元年【己丑】春王正月公即位【公生扵成公十六年至是始四嵗即位】
　　仲孙蔑会晋栾黡宋华元卫甯殖曹人莒人邾人滕人薛人围宋彭城【彭城宋邑也楚取之令鱼石守晋防八国之师围之不但曰彭城而曰宋彭城经特书之言彭城本宋之地非楚得而有之鱼石等叛宋而归于楚故亦不言其姓名止系之宋以成宋志详此书宋一字实出宣圣简严之笔深以罪楚之奨乱助恶抑强楚而黜叛臣也彭城苟不书宋无以见鱼石之不臣楚子之猾夏与夫诸侯讨乱之功矣】
　　夏晋韩厥帅师伐郑仲孙蔑会齐崔杼曹人邾人杞人次于鄫【才陵切】秋楚公子壬夫帅师侵宋【公羊厥作屈鄫作合字　鄫郑地晋伐郑故诸侯之师次于鄫以备楚楚侵宋所以救郑经不言楚救郑盖郑无可救之善楚不得有拯救之名也】
　　九月辛酉天王崩【简王崩子灵王立杜氏注辛酉九月十五日】
　　邾子来朝　冬卫侯使公孙剽来聘晋侯使荀防来聘【简王崩诸侯当奔赴为急未闻一国及王庭者何耶邾子方且来朝卫晋大夫来聘左氏谬以为礼杜氏以未闻防失之纲常道防视君犹路人世变至此可哀也已圣笔直书其事而诸侯之罪自见也】
　　二年【庚寅】春王正月葬简王【五月而葬速】
　　郑师伐宋【左氏传楚令也　郑为楚伐宋不待贬而恶着矣】
　　夏五月庚寅夫人姜氏薨【成公夫人齐姜也】
　　六月庚辰郑伯睔【昆去声又魂上声】卒【左氏传郑成公疾子驷请息肩于晋公曰楚君以郑故亲集矢于其目非异人任任当也言楚非为他人而当此患寡人也为我也若背之是弃力与言是弃楚救郑之力与盟言其谁防我免寡人免我弃力与言之过唯二三子　郑伯至死而不背楚以楚徳之不敢忘使晋以道恤而懐之郑岂终叛乎】
　　晋师宋师卫甯殖侵郑【左氏传晋师侵郑扵是子罕当国子驷为政子国为司马诸大夫欲从晋子驷曰官命未改成公未嗣君未免防故言未改不欲违先君意上书郑伯卒继书晋宋卫侵郑则三国伐防之罪自见郑之所以懐楚而不贰者亦以其卫之之力故也而晋不因其防而恤之少缓其师乃乐乗其祸亟与二国伐之又安能懐来之也】
　　秋七月仲孙蔑防晋荀防宋华元卫孙林父曹人邾人于戚【左氏传会于戚谋郑故也孟献子曰请城虎牢以偪郑虎牢旧郑邑今属晋故请筑城以逼迫之知武子曰善鄫之会吾子闻崔子之言齐崔杼有不服晋之言今不来矣成之防齐不至滕薛小邾之不至皆齐故也三国齐属国寡君之忧不唯郑防将复扵寡君而请扵齐请齐会城虎牢以观齐志得请而告吾子之功也服郑之功归献子若不得请事将在齐先伐齐未服郑吾子之请诸侯之福也岂唯寡君赖之传言荀防能用善谋也公在幼稚而仲孙用事故诸侯亦以大夫会大夫而専国国可知矣】
　　己未葬我小君齐姜【齐諡也諡法执心克庄曰齐三月而葬速】
　　叔孙豹如宋【左氏传穆叔聘于宋通嗣君也豹侨如之弟襄公通好于宋也】
　　冬仲孙蔑防晋荀防齐崔杼宋华元卫孙林父曹人邾人滕人薛人小邾人于戚遂城虎牢【虎牢故东虢邑郑灭虢为制邑秦汉为成臯今孟州汜水县有故虎牢城　左氏传复防于戚齐崔武子及滕薛小邾之大夫皆会知武子之言故也武子言事将在齐齐人惧帅小国而事之遂城虎牢郑人乃成郑果求成如孟献子之谋陆氏微防曰诸侯之大夫取他国之邑相与城之非正也城虎牢可以安中国息征伐故圣人许之不系扵郑也张氏曰郑党楚为中国患晋动诸侯讨之而不服故孟献子谋城其岩邑以制之以伯主讨不服从之国地非郑之所可私有故彭城非宋有也伯主为宋讨则系之宋虎牢郑地也以中国当讨郑而不系郑皆春秋眀王制以示予夺之正也】
　　楚杀其大夫公子申【左氏传楚公子申为右司马与婴齐壬夫同执楚政申多受小国之赂以偪婴齐壬夫婴齐壬夫畏其偪而杀之称国以杀者君与臣同国之道也】
　　三年【辛卯】春楚公子婴齐帅师伐吴【申公巫臣以夏姬故而奔楚子重怒之而杀其族巫臣曰吾必使之奔命而死巫臣扵是通吴扵晋敎吴乗车与战阵之法吴叛楚伐巢伐徐子重一嵗七奔命蛮方属楚者吴尽取之而吴始大至此婴齐伐吴虽克鸠兹吴丹阳芜湖县东至衡山乌程县南邓廖被获组甲三百仅存八十被练三千止余二百又为吴取驾邑所防多矣楚人咎子重子重病之遇心疾而卒故启吴为中国患者楚子重也】
　　公如晋【左氏传公如晋始朝也】
　　夏四月壬戌公及晋侯盟于长樗【近晋之地】公至自晋【左氏传夏盟于长樗孟献子相公稽首知武子曰天子在而君辱稽首寡君惧矣孟献子曰以敝邑介在东表密迩仇讐寡君将君是望敢不稽首　礼诸侯不亲盟扵他国成二年公如晋晋人使阳处父盟公三年虽改盟而犹盟于其国非礼也晋悼公修礼扵诸侯故虽襄公才六嵗而春朝于晋至夏晋侯出其国都与公盟于长樗礼也公至自晋盟于长樗而不以长樗至者志本如晋以如晋为重也】
　　六月公会单子晋侯宋公卫侯郑伯莒子邾子齐世子光己未同盟于鸡泽【鸡泽杜氏注在广平曲梁县西南任公辅曰按地谱一名鸡邱今洺州永平县　左氏传晋为郑服故且欲修吴好将合诸侯使士匄告于齐曰寡君使匄以嵗之不易多难也不虞之不戒寡君愿与一二兄弟相见以谋不协请君临之使匄乞盟齐侯欲勿许而难为不协乃盟于耏音而水名外六月公会单顷公及诸侯己未同盟于鸡泽晋侯使荀防逆吴子于淮上吴子不至　晋悼公欲尊王室而防单子与诸侯比齐桓公首止葵邱之防不同矣故书防单子者诸侯而己未同盟于鸡泽侪王官与诸侯下同防血故不再言鸡泽以示讥其亦例于新城柯陵之书也　王臣盟以同书始于鸡泽】
　　陈侯使袁侨如会戊寅叔孙豹及诸侯之大夫及陈袁侨盟　【左氏传楚子辛为令尹侵欲于小国陈成公使袁侨如会求成如防赴防也扵防受命也晋侯使和组父告于诸侯告陈服秋叔孙豹及诸侯之大夫及袁侨盟陈请服也　鸡泽之会盟诸侯也陈侯使袁侨如会焉大夫不可敌众诸侯则不盟袁侨义也臣不可以敌君故也陈侯自宣十年辰陵之盟久即楚今背而归晋内附中国不召而自来不受不可也诸侯之大夫盟袁侨权也晋侯使之盟而不曰使为嫌扵専制诸侯也上曰及主之也下曰及客之也诸侯皆在是又称叔孙豹及诸侯之大夫受命扵其君之辞也此会晋侯本欲盟吴以攻楚使其类相攻伐御戎上防吴不至是以但防单子及诸侯而已殊及袁侨亦言主盟袁侨也】秋公至自会　冬晋荀防帅师伐许【左氏传许灵公事楚不会于鸡泽冬晋知武子帅师伐许】
　　四年【壬辰】春王三月己酉陈侯午卒【左氏传三月陈成公卒楚人将伐陈闻防乃止陈人不聼命犹不听楚命】
　　夏叔孙豹如晋【左氏传穆叔如晋报知武子之聘也】
　　秋七月戊子夫人姒氏薨【杜氏注成公妾襄公母如杞姓　姒氏妾母也何以称夫人鲁循袭之弊子既君妾母亦称夫人非礼也经始书仲子正嫡妾之分厥后所书从同同也】
　　葬陈成公【成公卒哀公立昭公八年卒】
　　八月辛亥葬我小君定姒【杜氏注定谥也逾月而葬速襄陵许氏曰季文子欲不以夫人礼定姒盖志扵复古也而不得已于人言卒夫人之观此逾月而葬盖礼略也】
　　冬公如晋【左氏传公如晋晋侯享公公请属鄫晋侯不许孟献子曰以寡君之宻迩于仇讐而愿固事君无失官命鄫无赋于司马为执事朝夕之命敝邑敝邑小阙而为罪寡君是以愿借助焉晋侯许之】陈人围顿【左氏传楚使顿闲陈而侵伐之故陈人围顿】
　　五年【癸巳】春公至自晋
