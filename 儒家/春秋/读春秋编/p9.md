<!-- { "loadSidebar": true } -->
　　冬浚洙【杜氏注洙水在鲁城北合泗浚深之为齐备鲁虽为齐杀子纠犹畏齐师之至故浚洙为之备　固国不在险在乎明政刑结人心而已春秋书浚洙见其徒劳民力惟务守险而不知本也】十年【丁酉】春王正月公败齐师于长勺【勺音灼杜氏注长勺鲁地传例皆阵曰战未阵曰败今不先书战而书败恶诈战也盖及其未阵以计胜之败齐师者侥幸耳】
　　二月公侵宋【左氏传凡师有钟鼓曰伐无曰侵轻曰袭陆氏纂例凡师称罪致讨曰伐无名行师曰侵凡书侵伐不书胜败掠而还也　鲁幸于胜齐遂潜师以掠宋境搆怨二国以召郎之师故春秋书侵以恶之也】
　　三月宋人迁宿【杜氏注宋强迁之而取其地故文异于邢迁谷梁曰迁亡辞也其不地宿不复见也迁者犹未失其国家以徃者也　此迁国之始宋廹宿而困之宿不得已求迁遂攘夺其地故迁取与灭国同辠书之而恶自见也】
　　夏六月齐师宋师次于郎公败宋师于乗【去声】丘【杜氏注乗邱鲁地今兴仁府乗氏县　左氏传齐师宋师次于郎公子偃鲁大夫曰宋师不整可败也宋败齐必还自雩门窃出蒙辠比而先犯之公从之太败宋师于乗邱齐师乃还临江刘氏曰二国驻师而欲阀利乗便鲁不能推忠信奉文告以止齐宋之师而出竒计以覆灭其军次者不以义胜者不以道交讥之也　齐宋合谋防兵直入鲁境将以复怨以二大国之兵势必盛鲁人宁不忧惧宋师初至不整为鲁大夫窥破乘其未定以计胜之卒如其料破宋而齐师还盖二国以强而骄骄则轻敌故败鲁以弱而惧惧则用谋故胜窃料二国之师既合不用竒谋御之则不能制胜其来也志欲吞鲁不败则不退岂区区文告所能止之哉然圣笔书败盖因其实而讥其非用师之正侥幸于一胜也】
　　秋九月荆败蔡师于萃以蔡侯献舞归【杜氏注荆楚本号后改为楚楚祝融之后周成王初封熊绎于丹阳今江陵枝江县桓二年楚武王始僭号称王六年侵随楚始大九年败邓鄾十一年败郧十三年伐罗败于罗庄四年楚武王卒文王立六年伐申至十年败蔡始见于经浸为中国患矣故荆书自此始而以吴终焉　左氏传蔡哀侯娶于陈息侯亦娶焉息嬀将归过蔡蔡侯曰吾姨也止而见之弗賔息侯闻之怒使谓楚文王曰伐我吾求救于蔡而伐之秋九月楚败蔡师于莘以蔡侯献舞归　不曰荆子何也外之也书败蔡师见荆非以战胜蔡出蔡不意以诡计败蔡师莘蔡地书以蔡侯归言楚之易献舞蔡侯名诸侯不生名服为臣虏故名之不书获不书执不与荆人陵同盟也】
　　冬十月齐师灭谭【徒南切】谭子奔莒【杜氏注谭国在济南平陵县西南　左氏传齐侯之出也奔莒时过谭谭不礼焉及其入也诸侯皆贺谭又不至冬齐师灭谭　此灭国之始也齐侯去年入齐今年灭谭恤民之政未见而灭国其恶着矣自此至僖四年而后服楚谭小国齐大国以大陵小以众覆寡冝乎谭子不能支也不名之盖无罪不可责也奔不言出国已灭矣不可复入也】
　　十有一年【戊戌】春王正月
　　夏五月戊寅公败宋师于鄑【音兹　左氏传宋为乗丘之役故侵我公御之宋师未陈而薄之败诸鄑凡师未陈曰败某师皆陈曰战大崩曰败绩得隽曰克覆而败之曰取某师京师败曰王师败绩于某杜氏注鄑鲁地考之庄元年齐迁纪三邑鄑其一也齐灭纪则鄑为齐地非鲁地也宋师在齐地而公再败之母乃黩武之甚乎】
　　秋宋大水【外灾不书此何以书宋来告而鲁吊之也左氏传宋大水公使吊焉曰天作淫雨害于粢盛若之何不吊对曰孤实不敬天降之灾又以为君忧拜命之辱　大水隂盛之徴明年秋南宫万之祸兆于此天以灾谴告宋而不知悟观春秋存灾异不徒忘也】
　　冬王姬归于齐【左传齐侯来逆共姬所谓齐桓之夫人三共姬其一也春秋恶公忘父雠而再主齐防而不辞故齐侯来逆而不书但择其重者书之以示贬也】
　　十有二年【己亥】春王三月纪叔姬归于酅【叔姬纪侯媵也伯姬卒纪侯去国又卒纪侯以酅邑入齐为五庙后纪亡仅有此邑至此叔姬归酅以奉其祀不以国亡变易其志故春秋贤而録之　公羊传其归于酅何隐之也何隐尔其国亡矣徒归于叔尔师氏探公羊说以为未详而谓纪侯既卒叔姬归于父母之国可也嫂叔不通问况可归于叔乎以归为妇人初嫁之辞今叔姬于酅亦言之其义微而显矣盖讥之也东海亦以失妇人以礼自防之义是说固通然春秋于叔姬当隠六年归于纪虽媵亦特书之以其贤也至此已三十四年纪国已亡归酅奉祀以终其身非其妇节可重圣笔何故书卒又书葬恩礼有加以为妇道之劝以是观之三子之说不然也】
　　夏四月
　　秋八月甲午宋万弑其君防及其大夫仇牧【十年乗丘之役公以金仆姑射音石南宫长张上声万公右颛音遄孙生抟之宋人请之反为大夫与闵公博妇人在侧万曰甚矣鲁君之淑且美天下诸侯冝为君者唯鲁侯尔闵公矜此妇人顾曰此虏也尔虏焉故鲁侯之美恶乎至万怒抟闵公絶其脰仇牧闻君弑趋而至遇之于门手劒而叱之万臂摋苏割切侧手击也仇牧碎其首齿着于阖遇大宰督于东宫之西又杀之　南宫长万多力自恣有无君之心久矣故因博戏而怒遂弑君仇牧死于难可谓不畏强御矣圣笔牵联书及见春秋重死节之士当时卿大夫岂无操国柄任事者皆缩首畏懦坐视逆贼弑君立君而莫敢图之见宋之无人也惜手仇牧勇于义而寡于谋不克执贼而死春秋亦与之也宋督以弑逆之罪身防大恶故削而不书也】
　　冬十月宋万出奔陈【宋万弑君而立子防羣公子奔萧公子御说奔亳南宫牛猛获帅师围亳冬十月萧叔大心及戴武宣穆庄之族宋五公子之子孙以曹师伐之杀南宫牛于师杀子防于宋立桓公御说猛获奔卫南宫万奔陈宋人请猛获于卫卫人归之亦请南宫于陈以赂宋人皆醢之　春秋不曰宋人杀万而书宋万出奔陈归恶于陈也陈纳之又受宋赂而后归之党恶之罪不可掩矣　或曰经书宋万出奔陈不书宋人杀万疑左氏诬为醢经又不书葬闵公贼已讨可葬矣何为不书疑万之奔逸也】十有三年【庚子】春齐侯宋人陈人蔡人邾人防于北杏【杜氏注北杏齐地左传防于北杏以平宋乱　齐桓倡伯自北杏始衣裳之防第一自此凡十有一防无特相防者矣　齐桓将率诸侯以尊王室使其臣来防告以平宋乱又不惮亲屈其尊先防微者欲以卑下诸侯遂成霸功也】
　　夏六月齐人灭遂【遂国舜之后杜氏注在济北虵音移丘县　左氏传北杏之防遂人不至夏齐人灭遂而戍之　齐桓灭小国盖先其易者为之以示威而胁大国与灭谭同一轨辙盖伯者行事以力而不以徳也春秋书之而恶自着】
　　秋七月　冬公防齐侯盟于柯【柯今东平府东柯县左传始及齐平也　鲁庄自纳纠不克忿而与齐桓战败而后尝再胜矣然终畏其强齐襄之雠当其身鲁庄尚不致怨而与齐故春秋屡贬之推庄公之心亦何尝以父仇为急盖因忿而不行其志故与齐絶况今已易世矣齐桓图伯而诸侯毕防气焰甚盛故柯之盟鲁与之平可也书公防者出齐侯之意鲁安敢怒邻而召兵乎公谷载曹刿手劒劫取汶田之事经既不书未可尽信也】
　　十有四年【辛丑】春齐人陈人曹人伐宋【左氏传宋人背北杏之防春诸侯伐宋程子曰春秋之法将尊师众曰某帅师将卑师众曰某师将卑师少曰某人将尊师少曰某伐某齐自管仲为政庄十一年而后未尝兴大众也其赋于诸侯亦寡矣终管仲之身四十年息养天下厚矣惟救邢称师讥其次也至于秦晋使之不竞而不强致也是以功卑而易成胡氏传其称人者将卑师少也或以为贬齐称人误矣】
　　夏单伯防伐宋【单伯鲁大夫之贵者见元年逆王姬泰山孙氏曰此公使单伯防伐宋也桓公请诸侯伐宋本不期鲁鲁使单伯防伐既伐而单伯乃至故曰防伐刘氏曰鲁单伯鲁本不与谋及闻乃遣大夫防之其与陈侯如防同】
　　秋七月荆入蔡【左氏传蔡哀侯为莘故绳誉也息妫以语楚子楚子如息以食音字入享遂灭息以息妫归生堵敖及成王焉未言楚子问之对曰吾一妇人而事二夫纵弗能死其又奚言楚子以蔡侯灭息遂伐蔡秋七月楚入蔡　灭息入蔡皆蔡哀侯自作孽也以妇人之故始为楚虏而不悔又复怨于息息灭而蔡亦灭楚熊赀为恱妇人轻用兵而灭人之国其罪着矣是时齐桓伯业未成楚方强盛未易轻伐故虽闻之亦置之不问俟养其威力既久然后服楚此齐桓之伯术也】
　　冬单伯防齐侯宋【桓】公陈【宣】侯衞【惠】侯郑【厉】伯于鄄【鄄音绢一音真杜氏注衞地今之濮州鄄城县左氏传宋服故也　此衣裳之防第二齐既服宋宋与鲁卿诸侯防而齐覇将定矣是年郑子仪弑厉公入】
　　十有五年【壬寅】春齐侯宋公陈侯衞侯郑伯防于鄄【此衣裳之防第三　左氏传齐始覇也盖言覇之渐是时诸侯虽向齐而犹闲有不服者鲁虽独与之盟尚未尽信今春方防宋郑至秋郑复侵宋秋伐郳明年夏伐郑宋主兵皆序在齐上齐犹未主诸侯至十六年九国盟于幽齐方定覇诸侯莫有先之者矣】
　　夏夫人姜氏如齐【自齐襄没文姜久不如齐至是复往文姜于齐桓为娣妹文姜之恶稔闻之矣今其复归岂不欲拒之以方求好于鲁以图覇业欲自近以及逺姑受之以隆亲亲然亦为桓累夫人一出遂再如莒而奸恶复甚矣齐鲁能无乎】
　　秋宋人齐人邾人伐郳【左氏传诸侯为宋伐郳郳附庸属宋而叛故齐桓为之伐郳杜氏注宋主兵故序在齐上时齐犹未成乎伯也】
　　郑人侵宋【郑已再与鄄之防背而侵宋其反覆若此犹未诚服于齐也】
　　十有六年【癸卯】春王正月
　　夏宋人齐人衞人伐郑【宋主兵故序在齐上与伐郳同伐郑齐率衞报侵宋也齐始覇而郑不服则诸侯之心未一也】
　　秋荆伐郑【左氏传郑伯自栎入缓告于楚秋楚伐郑及栎为不礼也　楚为郑患始此是时齐未全覇楚浸猾夏矣齐不之问者慎轻用其兵蓄威以待也】
　　冬十有二月防齐侯宋公陈侯衞侯郑伯许男滑伯滕子同盟于幽【杜氏注幽宋地滑国河南缑氏县或曰今滑州也左氏传郑成也程子曰齐桓始覇仗义以盟而鲁首叛盟故讳不称公恶失信也其曰同盟何程子曰上无明王下无方伯桓公始覇天下与之故书同志同欲也　此衣裳之防第四不以兵车九合诸侯之始也春秋鲁史也首书防鲁防也不书公公不往而令微者防也齐桓方用覇术而求好于鲁故不之问及其威行信立存亡继絶詟服强楚至召陵葵邱则天下莫不服焉春秋书幽之盟所以辠鲁而与齐也】
　　邾子克卒【克仪父名齐桓请王命以为诸侯故称子　克卒子立】
　　十有七年【甲辰】春齐人执郑詹【詹公羊作瞻　左氏传齐人执郑詹郑不朝也杜氏注齐桓始覇郑既伐宋又不朝齐詹郑执政大臣诣齐见执胡氏曰齐人执郑詹恶齐之辞也　郑不服齐不务徳以来之而执其大夫安能使之诚服也故称人以贬之詹郑之卑者卑者不志以其厥后逃来故志之因先録其本也公谷皆以詹为郑之佞人盖逄郑伯之恶者岂齐侯知而执之欤】
