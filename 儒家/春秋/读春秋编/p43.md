<!-- { "loadSidebar": true } -->
　　晋赵鞅帅师围卫【左氏传报夷仪也　晋人讨卫而卫不服晋以昨渉佗盟卫捘卫侯之手无礼遂执佗杀之以求成亦不许何晋不思卫恃齐故尔倘有以服齐则卫自来矣今围之而不知惧徒以坚齐之从耳】
　　齐人来归郓讙龟阴田【郓讙龟阴三邑皆汶阳田也案传鲁公与齐侯防于夹谷孔子摄相事具左右司马以从以礼相见齐侯使莱人鼔噪欲执公孔子命司马止之而折以礼齐侯愧又优施舞于幕下孔子使司马诛之齐侯归告其臣曰鲁以君子之道辅其君而子独以荆楚之道教寡人得罪于鲁君有司对曰君子有过则谢以质小人有过则谢以文君若悼之则谢以质于是齐侯乃归所侵鲁之郓汶阳龟阴之田以谢过　成八年晋侯使韩穿来言汶阳之田归之于齐想其时归齐至此方返宣十年齐人归我济西田言归不言来言归又言我我则鲁所欲也今之归田程子所谓齐服义而来归之故曰来归使鲁欲得故地纵以兵革攻伐否则厚币巧辞以请亦未必能得圣人一言而以正胜齐侯心服内愧乃自归之此圣人存神过化之妙有以啓其良心非智谋者仓卒所可为也】
　　叔孙州仇仲孙何忌帅师围郈秋叔孙州仇仲孙何忌帅师围郈【郈叔孙之邑初叔孙使马正侯犯杀郈宰公若藐弗能而使圉人杀之侯犯以不能副叔孙之命遂叛故叔孙与仲孙围之弗克秋再围之亦不服其强可知矣工师驷赤为叔孙谋俾侯犯事齐宣言郈中齐人将迁郈民郈民骇围侯犯犯出奔齐人致郈犯以郈事齐及奔齐乃致郈于鲁　三家专鲁久矣至是而家臣争叛理宜然也今经直书大夫再帅师围邑不出公命陪臣据邑以叛比事而观天下事可知矣】宋乐大心出奔曹【宋使乐祁于晋晋执之八年乐祁归卒于大行晋士鞅曰不如止其尸以求成焉今宋公使乐大心乐族盟于晋且逆乐祁之尸辞伪有疾乐祁之子溷怒而谮于公逐之溷责大心同族不去乐大心责溷衰绖生子大心辞使宋公已怒之及溷之谮固易行也】
　　宋公子地出奔陈【宋公子地嬖蘧富猎分其室五分与猎有白马四公嬖向魋魋欲之公朱马鬛尾以与魋地怒使其徒抶魋而夺之母弟辰使地奔以礼辟而请君止地君不听辰亦奔　地于已之嬖不吝公之嬖则吝亦偏于私矣宋公以嬖而失二弟友爱之义固可贬辰强挟二卿而出二卿亦见胁于辰俱可罪也】
　　冬齐侯卫侯郑游速防于安甫【安甫齐地地谱今属郓州平阴县　鲁定之初晋伯虽衰犹能防盟诸侯故城周之役侵楚之防臯鼬之盟郑皆与焉及声公即位晋伯防盟侵伐蔑然不举故郑始东结齐鲁与晋为敌定十年防齐十一年平鲁又涖盟至哀二年又与晋战】
　　叔孙州仇如齐【左氏传武叔聘于齐杜氏注谢致郈也】
　　宋公之弟辰暨仲佗石彄【苦侯切】出奔陈【传见上　刘氏曰诸侯之尊弟兄不得以其属通其弟云者以重书也何重乎宋公之弟辰言不能亲亲也暨者何及也犹暨暨也盖强胁之也　书宋公之弟辰交讥兄弟失道也书暨仲佗石彄出奔贬大臣不能自立为辰所胁而奔亦交讥之也】十有一年【壬寅】春宋公之弟辰及仲佗石彄公子地自陈入于萧以叛【萧宋邑　刘氏曰其出也谓之暨其入也谓之及及非不得已之言也　宋景嬖向魋公子地怒魋而出奔公之弟辰请止地公不听忿而挟二卿亦奔无大故轻于去国固可罪何未防四臣据宋邑自防于叛逆其罪不可逭也书自陈者借隣国之势以叛陈之罪亦着矣】　夏四月秋宋乐大心自曹入于萧【宋公以谮逐大心大心在曹闻宋公子地公之弟辰仲佗石彄叛于萧自曹徃从之虽不书叛其叛可知矣】
　　冬及郑平【左传始叛晋也杜氏注鲁自僖公以来世服于晋至今而叛故曰始　公六年侵郑为晋讨也今及郑平始叛晋也　平不书必闗天下之大故而后书书渝平以志诸侯之合书及郑平以志诸侯之散此春秋之所以终始也襄陵许氏曰夫晋之为晋自若也定亦未有他恶而诸侯离心焉者政在多门货贿谗慝汨昬其间则无以令天下极于执乐祁也】
　　叔还【音旋】如郑涖盟【还叔诣曽孙案世族谱叔还是叔弓曽孙此云叔诣误】
　　十有二年【癸夘】春薛伯定卒【襄公卒君比立】　夏葬薛襄公叔孙州仇帅师堕【许规切】郈【三桓之邑皆为城以自固故其家臣恃险以叛仲由为季氏宰将堕三都郈费成也为三家忠谋堕毁其城使无所恃所以制陪臣抑私家而复强干弱枝之势也二邑已堕而成独不服虽公围之亦不克郈费强难克而克之成最易而不克何耶盖公敛处父谓孟孙堕成齐人必至北门且成孟氏之保障无成是无孟氏俾孟孙伪不知我将不堕故公围成弗克齐人以孔子为政馈女乐三日不朝孔子遂行所以堕都之谋终于围成而不果也】
　　卫公孟彄帅师伐曹【左氏传卫公孟彄伐曹克郊曹邑还　又重十三年】
　　季孙斯仲孙何忌帅师围费【费季氏之邑三家不愼于礼擅城其邑虽欲堕之而不从卒受其害公山不狃叔孙輙帅费人袭鲁攻入公之侧幸而伐之胜二子奔齐遂堕费家臣属邑在国内而强悍不能制其乱极矣】
　　秋大雩　冬十月癸亥公防齐侯盟于黄【黄齐地杜氏注盟结叛晋】十有一月丙寅朔日有食之
　　公至自黄　十有二月公围成公至自围成【成孟氏之邑公敛处父先谓孟孙以为保障而不欲堕之故公围之弗克郈费不易克二子皆堕之公围成弗克其不足与有为也成国内之邑而书至者臣强君弱其危甚矣无异于外也】
　　十有三年【甲辰】齐侯卫侯次于垂葭【垂葭卫地一名郥古闲反氏高平钜野县有郥亭今属济州　齐侯卫侯将使师伐晋次垂葭以为之援】
　　夏筑蛇渊囿【书不时也　许氏曰鲁政不脩而非时勤民筑囿奉己而已志不及国也夫围成弗克归而力此何振之有】
　　大搜于比【音毗】蒲【夏搜非时　大搜于比蒲凡三昭十二年此年　十四年】
　　卫公孟彄帅师伐曹【卫大夫连年专伐书以恶之　已见前十二年】
　　秋晋赵鞅入于晋阳以叛【案传赵鞅谓邯郸午曰归我卫贡五百家舍诸晋阳鞅邑午归告其父兄皆曰不可卫以是故与邯郸亲而寘晋阳絶卫之道也不如侵齐齐必来报惧齐而徙则卫与邯郸之好不絶如之而归之晋阳赵孟不察其谋怒而杀午赵稷午之子渉宾午家臣以邯郸叛俾司马围邯郸午荀寅之甥也午之母荀寅姊妹也寅范吉射之姻也荀寅子娶吉射女以杀午故伐赵氏鞅奔晋阳鞅之入拒范中行也而经书曰叛人臣不当专土也入者不顺之名叛者不赦之罪】
　　冬晋荀寅士吉射入于朝歌以叛【荀跞言于晋侯曰三臣始祸而独逐鞅刑已不钧矣请皆逐之冬十一月荀跞韩不信魏曼多奉公以伐范氏中行氏二子败丁未荀寅士吉射奔朝歌此书法与上同三叛臣之罪均也皆强悍不知有君晋室自是微矣　朝歌晋地卫州卫县西有朝歌城南】
　　【有牧野】
　　晋赵鞅归于晋【左氏传韩魏以赵氏为请十二月辛未赵鞅入于绛盟于公宫苏氏曰鞅寅吉射之叛其罪均也鞅以有助故得复韩魏与范氏中行氏相恶今乗其隙告公伐之而请复赵欲使二子益忿寅吉射以无援故终叛春秋无所与也鞅之言归寅吉射既出则无难也　晋国载书始祸者死鞅之欲益卫贡杀邯郸午非始祸乎晋侯既不能致辟于鞅反从韩魏之请俾已叛者复归于晋无政刑矣此韩赵魏分晋之本也归易辞也叛而归言其自如乱之甚也】
　　薛弑其君此【胡氏曰称国以弑当国大臣之罪也　比弑而惠公夷立又名寅】
　　十有四年【乙巳】春卫公叔戍来奔卫赵阳出奔宋【左氏传初卫公叔文子朝而请享灵公退见史防而告之史防曰子必祸矣子富而君贪罪其及子乎文子曰然吾不先告子是吾罪也君既许我矣其若之何史防曰无害子臣谓文子能执臣礼可以免富而能臣必免于难上下同之戍世骄其亡乎文子卒冲侯始恶于公叔戍以其富也公叔戍又将去夫人之党宋朝之徒夫人愬之曰戍将为乱者卫侯逐公叔戍与其党故赵阳奔宋赵阳赵□孙亲富不亲仁胡氏曰卫侯不能正家以防其大臣戍又以富见恶于卫侯夫富怨之府也使戍积而能散以财发身不为贪人之所怨于以保其爵位倘庶防乎】二月辛巳楚公子结陈公孙佗人帅师灭顿以顿子牂【音臧】归【左氏传顿子牂欲事晋背楚而絶陈好二月楚灭顿　顿子小邦欲事晋背楚陈附楚者也故又絶其好顿子知慕中夏盟主而事之其好尚固可取也殊不思晋之伯衰诸侯俱叛一旦楚陈来伐谁能救之坐待其亡以取困辱公孙佗人以中国之大夫而从荆楚以灭人之国其恶甚矣以顿子归不言归陈归楚盖以二国灭人之恶为重故不暇别以归何国也顿子书名责其不能死位无复国之志也】
　　夏卫北宫结来奔【左氏传北宫结来奔公叔戍之故也】
　　五月于越败吴于檇李呉子光卒【檇公羊作醉檇李呉郡嘉兴县南醉李城左氏传呉伐越越子句践御之陈于檇李句践患呉之整也使死士再禽焉不动使罪人三行属劒于颈而辞曰二君有治臣奸旗鼔不敏于君之行前不敢逃刑敢归死遂自刭也师属之目越子因而伐之大败之灵姑浮以戈击阖庐阖庐伤将指足大指取其一屦还卒于陉去檇李七里夫差使人立于庭苟出入必谓已曰夫差而忘越王之杀而父乎则对曰唯不敢忘三年乃报越哀公元年呉王夫差败越于夫椒报檇李也遂入越越子以甲楯五千保于防稽使大夫种因呉大宰嚭以行成呉子将许之伍员曰不可臣闻之树徳莫若滋去疾莫如尽句践能亲而务施施不失人亲不弃劳与我同壤而世为仇雠于是乎克而弗取将又存之违天而长宼雠后虽悔之不可食已姬之衰也日可俟也介在蛮夷而长宼雠以求伯必不行矣弗听退而告人曰越十年生聚而十年教训二十年之外呉其为沼乎三月越及呉平　许氏曰书檇李之败用见呉光玩兵灭身以为残民伐国之戒　书越败呉下曰呉子光卒隐然示光因败伤而卒也不言爵不言师不言战皆所以外而略之也书败者诈战也哀元年呉子败越吴越不告故鲁史册不书】
　　公防齐侯卫侯于牵公至自防【左氏传晋人围朝歌以范中行氏据朝歌公防齐侯卫侯于脾上梁之间即牵地谋救中行氏　三国之君同为范中行为防而助不衷故至公以危之也】秋齐侯宋公防于洮【洮曹地左氏传范氏故也　许氏曰齐鲁宋卫崇奬逆乱谋动干戈大义亡矣】
　　天王使石尚来归脤【市轸切　石尚称名固知为天子之士而非大夫然亦当称王人君既不以礼使之尚亦以非礼行故书名以贬之也脤祭肉也腥曰脤熟曰膰礼助祭则受胙天子于诸侯固有归脤之礼鲁未尝助天子之祭而天子遣使越千里而归脤非礼也经特书以示讥焉】
