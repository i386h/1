<!-- { "loadSidebar": true } -->
　　十有二月癸丑公防诸侯盟于薄释宋公【薄史记作亳汉山阳薄县汤所都也古字通用　宋与楚初无怨隙楚因会以诈执之伐宋其志盖欲伯也楚之计以宋大国犹为我执之诸侯不待盟而自服矣诸侯若能使宋人征缮而修文告之辞明宋之直正楚之罪则楚义愧情屈而归宋公矣今鲁僖不知伸中国之正理反与五国为防求盟于楚以请宋公而后得释正堕楚人之计中春秋不书会楚子而曰会诸侯不与楚专释也亦不与楚主是盟也然其执其释权皆出于夷已傎甚矣圣人全中国之体故讳之盖以为中国之大耻而罪鲁与诸侯反为楚所制视中国为无人矣】
　　二十有二年【癸未】春公伐邾取须句【音劬　左氏传任宿须句颛防风姓也实司大皥与有济之祀大皥伏羲也四国伏羲之后故主其祀任今任城县也颛臾在太山南武阳县东北湏句在东平须昌县西北四国封近济故世祀之以服事诸夏邾人灭须句须句子来奔因成风也须句成风家成风为之言于公曰崇明祀保小寡周礼也蛮夷猾夏周祸也邾虽曹姓廹近戎狄杂用其礼若封须句是崇皥济而修祀纾祸也春伐邾取须句反其君焉　公伐邾复须句之国春秋何不善之仍书取焉何也不请王命擅取人国而返其君以乱易乱何异于他日之伐取也】
　　夏宋公衞侯许男滕子伐郑【左氏传三月郑伯如楚夏宋公伐郑子鱼曰所谓祸在此矣　宋襄近为楚执辱得释而归当悔过自艾修德布政以自强国归甫三月遽兴伐郑之师郑已服楚楚必救之是自召其伐也】
　　秋八月丁未及邾人战于升陉【陉音郉杜氏注升陉鲁地　左氏传邾人以湏句故出师公卑邾不设备而御之臧文仲曰国无小不可易也无备虽众不可恃也君无谓邾小蠭虿有毒而况国乎弗聼八月公及邾师战于升陉我师败绩邾人获公胄县诸鱼门邾城门记檀弓云邾娄复之以矢盖自战升陉始也谓邾虽胜死伤亦甚无衣可以招防以矢招之也经书及公战也不言公不书败为内讳也鲁不务德好战以陵小国不敢谏以致败几殒其身邾亦不自量而与大国角力所丧多矣岂保国之道乎】冬十有一月己巳朔宋公及楚人战于宋师败绩【左氏传楚人伐宋以救郑宋公将战大司马固谏曰天之弃商乆矣君将兴之不可赦也已言不如谷楚勿与战弗聴战于宋人旣成列楚人未旣济未尽渡水司马曰彼众我寡及其未旣济请击之公曰不可旣济而未成列又以告公曰未可旣陈而后击之宋师败绩公伤股门官殱焉门官守门者师行在君左右国人皆咎公公曰君子不重伤不禽二毛古之为军也不以阻隘也寡人虽亡国之余宋商纣后不鼔不成列子鱼曰君未知战勍敌之人隘而不列天賛我也阻而鼔之不亦可乎犹有惧焉且今之勍者皆吾敌也虽及胡耇获则取之何有于二毛明耻敎战求杀敌也伤未及死如何勿重若爱重伤则如勿伤爱其二毛则如服焉意林曰宋襄公不阨人于险不鼔不成列此天下之所谓仁义而春秋恶之以其好战而不务本饰小名而妨大德此无异盗跖以分均为仁后出为义也君子不然正其义不谋其利修其道不急其功子夏为莒父宰问政于孔子孔子曰无欲速无见小利所谓欲速者遗本也所谓小利者计末也师氏曰宋防非王者之德而慕王者之兵无霸者之术而贪霸者之业志大谋浅妄意要功以自取败观其败齐师执滕子围曹伐郑连年暴师毒民以逞其欲其于仁义盖亦逺矣及战于方以不禽二毛不以阻隘为辞则区区之意不足以济事适足以自败矣　楚以强暴干王畧故之战虽曲王不能伐而使在宋辞无所与宋公称及极贬之也】二十有三年【甲申】春齐侯伐宋围缗【缗宋邑汉志山阳郡东缗县今济州金乡县十九年诸侯盟于齐以无忘桓公之德宋志于霸独不会召齐人共盟鹿上故今讨之　十八年齐乱孝公奔宋宋防公受托孤之命率诸侯纳孝公甫五年宋为楚败孝公遽忘纳己之德视之不救而又乗机加之以兵故伐围并书以诛其恶也】
　　夏五月庚寅宋公兹父卒【左氏传伤于故也　鲁僖忘盟薄之信不会宋防葬有志于附楚也　宋防公卒成公羊臣立】
　　秋楚人伐陈【左氏传楚成得臣帅师伐陈讨其贰于宋也成得臣子玉遂取焦夷城顿而还焦今谯县也夷一名城父今谯鄂城父县二地皆陈邑顿国今汝隂南顿县】
　　冬十有一月杞子卒【左氏传杞成公卒书曰子杞夷也杜氏注杞入春秋称侯庄二十七年绌称伯至此年卒乃贬称子】
　　二十有四年【乙酉】春王正月
　　夏狄伐郑【二十年郑人入滑滑人听命后即衞郑又伐之王使伯服游孙伯如郑请滑郑怨王与卫滑也不聼执王使王怒将以狄伐郑富辰諌弗聼使颓叔桃子出狄师夏狄伐郑取栎防陵许氏曰郑执王使无王也王不能伐而使狄伐之天下何恃不乱近世如唐晋资外兵之力以定其国盖不讲于春秋戒襄王之所以出也】
　　秋七月　冬天王出居于郑【王徳狄将立其女隗氏为后富辰谏曰狄固贪惏王又啓之女德无极妇怨无终狄必为患王弗聼同母弟王子带又通于隗氏王废隗氏颓叔桃子恐狄怨遂奉叔带以狄师攻王王适郑防于汜音泛带以隗氏居温明年晋侯以王命次于阳樊右师围温左师逆王王入于王城取大叔带于温杀之于隰城晋侯朝王谷梁传天子无出出失天下也王者无外言出则有外之辞居居其所虽失天下莫敢有也虽实出奔而王者无外王之所居则成王畿郑不敢有之以为国常山刘氏曰春秋之时王者政令仅行于境内才出畿内即非王有故曰出圣人拨乱反正则曰普天之下莫非王土故曰居自周无出特书曰出者言其自取之也】
　　晋侯夷吾卒【晋恵公以二十三年九月卒其子圉怀公嗣立今年正月秦伯纳文公重耳二月入于曲沃使杀怀公于髙梁不书皆不告也杜氏以为文公定位而后告恵公丧春秋据诸侯防书赴告而作经也】
　　二十有五年【丙戌】春王正月丙午衞侯燬灭邢【左氏传卫人将伐邢礼至曰不得其守国不可得也我请昆弟仕焉乃徃得仕二十五年卫人伐邢二礼从国子廵城掖以赴外杀之正月丙午衞侯燬灭邢谷梁传燬之名何也不正其伐本而灭同姓也常山刘氏曰春秋灭国多矣惟衞燬灭邢而生名之者灭同姓也礼诸侯不生名失地灭同姓名以絶先祖之裔蔑骨肉之恩故生以匹夫称之示王法不容诛也邢周公之也卫同所自出以小忿衅而絶灭之又使其臣为诈诡倾覆之计故名之同于楚子虔之诱杀也】
　　夏四月癸酉衞侯燬卒
　　宋荡伯姬来逆妇【伯姬鲁女为宋大夫荡氏妇也自为其子来逆妇姑自来逆妇非礼也何以书公自主之也诸侯嫁女于大夫主大夫以与之公自主之亦非礼也伯姬之嫁不书盖内女虽亲体不敌则不书于防所以尊君也今君失其礼以爱易典主大夫之昬是自卑朝廷而慢宗庙非安上治民之节也】宋杀其大夫【称国以杀不以其罪也与庄公二十六年曹杀其大夫义同】
　　秋楚人围陈纳顿子于顿【顿子廹于陈而出奔故楚围陈以纳之是中国诸侯不能恤小国也】
　　葬衞文公
　　冬十有二月癸亥公会衞子莒庆盟于洮【卫称子在丧洮鲁地莒小国无大夫以公与会故进之时有衞子则无敌公之嫌庆不氏未命也　左氏传卫人平莒于我十二月盟于洮修卫文公之好且及莒平也莒以元年郦之役卫文公将平之未及而卒成公追成父志降名以行事故曰修文公之好】
　　二十有六年【丁亥】春王正月己未公防莒子衞速盟于向【杜氏注向莒地　左氏传公会莒兹防公兹防时君之号莒夷无諡以号为称甯庄子卫大夫也盟于向寻洮之盟也　洮之盟甫及一月余以非莒子亲至故重盟焉所以致齐之讨也】
　　齐人侵我西鄙公追齐师至酅弗及【酅音畦齐地济北谷城县西有地名酅下　左氏传讨是二盟也苏氏曰侵曰人追曰师不可言公追齐人故也】
　　夏齐人伐我北鄙【齐孝公春方侵鲁西鄙夏又侵鲁北鄙故贬而人之】
　　衞人伐齐【鲁与卫盟于洮复盟于向齐以二盟伐鲁故衞为鲁伐齐】
　　公子遂如楚乞师【左氏传东门防仲臧文仲如楚乞师臧孙见子玉而道之伐齐宋以其不臣也言其不臣事周室可以此置责而伐之公羊传乞者何卑辞也　齐再伐鲁惧不能支故公子遂如楚乞师书者恶鲁不能内修戎备而外乞师于逺以极罪为国者之无谋也使其能用展禽其政必有可观者矣】秋楚人灭夔以夔子归【杜氏注夔楚同姓今建平秭归县　左氏传夔子不祀祝融与鬻熊祝融高辛氏之火正楚之远礼也鬻熊祝融之十二世孙楚人让之对曰我先君熊挚有疾鬼神弗赦而自窜于夔熊挚楚嫡子有疾不得嗣位故别封为夔子吾是以失楚又何祀焉秋楚成得臣鬭冝申帅师灭夔以夔子归　楚祖鬻熊夔祖熊挚诸侯之祀不过其祖则祝融鬻熊是夔之不得祀者也楚反以是灭之夔国灭虏服当名春秋以非其罪也故存其爵而不名】
　　冬楚人伐宋围缗【左氏传宋以其善于晋侯也重耳之出宋襄公赠马二十乘叛楚即晋冬楚令尹子玉司马子西帅师伐宋围缗公羊氏谓刺道用师也时以师与鲁又中道用之以伐宋故伐围兼书以责楚也】
　　公以楚师伐齐取谷【左氏传公以楚师伐齐取谷凡师能左右之曰以左右谓进退在已寘桓公子雍于谷易牙奉之以为鲁援雍本与孝公争立故使居谷以偪齐楚申公叔侯戍之为二十八年楚子使中叔去谷张本齐同盟也楚踈逖也鲁假踈逖之兵力以伐同盟而又取其邑春秋以实事书之而罪自见也公羊谓患之起必自此始鲁不能修戎备徒乞踈逖之兵以犯强齐会齐侯昭卒晋文行伯幸而免尔】公至自伐齐
　　二十有七年【戊子】春杞子来朝【左氏传杞桓公来朝用夷礼故曰子公卑杞杞不共也余氏曰杞子来朝即位始来也书子以其弃周礼故也卒也则书子卒之来也则书子至之春秋之谨严若此】
　　夏六月庚寅齐侯昭卒【左氏传有齐怨不废丧纪礼也】
　　秋八月乙未葬齐孝公【二月余速】
　　乙巳公子遂帅师入杞【左氏传入杞责无礼也　今春杞子方来朝至秋遽帅师入之杞之朝其仪礼纵有不共何故辄加之罪兴兵以入其国亦虐甚矣故春秋书入以着鲁之恶】
　　冬楚人陈侯蔡侯郑伯许男围宋【左氏传楚子及诸侯围宋宋公孙固如晋告急先轸曰报施救患取威定霸于是乎在矣狐偃曰楚始得曹而新防于卫若伐曹衞楚必救之则齐宋免矣于是乎搜于被庐被庐晋地作三军谋元帅赵衰曰郤谷可亟闻其言矣说礼乐而敦诗书乃使郤谷将中军程氏传楚称人贬之为其合诸侯以围宋也谷梁传楚人者楚子也其曰人何也人楚子所以人诸侯也其人诸侯何也不正其信夷狄而伐中国也微旨曰四国仲夷狄之威屈中国之义其恶大矣若书楚子则四国之恶不着故书曰楚人则从夷狄之罪昭然可见也】
　　十有二月甲戌公会诸侯盟于宋【杜氏注诸侯伐宋公与楚有好而徃会之非后期宋方见围无嫌于与盟故直以宋地胡氏传春秋于宋之围人楚子以贬诸侯而公会之公之罪亦着矣】
