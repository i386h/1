<!-- { "loadSidebar": true } -->
　　皆何以名从史文也诸侯同盟则名载于书告终则名于简防未有来朝而名者来朝而名者附庸也【据倪黎来】此侯伯也则其名之何古者邻国世相朝春秋小国朝大国非姻邻则同姓也谷邓者南方近楚小国逺絶于鲁非有往来之旧也终春秋一来朝则亡灭不复见前无其本后无其末故皆名以详之也桓之二年蔡侯郑伯防于邓始惧楚也六年而楚人伐随谓随人曰今诸侯皆为判相侵或相杀我有敝甲欲以观中国之政请王室尊吾号随人为之请王室不听上无天子下无方伯楚患廹矣小国其获存乎于是二君逺朝上国而以楚事来焉非邻国世朝之比矣明年而熊通称王合诸侯于沈鹿天下之大变也【据六年八月传与史记楚世家】不书秋冬史阙文
　　八年春正月己卯烝
　　公羊传曰烝冬祭也春曰祠夏曰礿秋曰尝冬曰烝常事不书此何以书讥亟也亟则黩黩则不敬君子之祭也敬而不黩杜元凯曰此夏之仲月非为过而书为夏五月复烝见渎也赵伯循曰周虽以建子为正祭祀则用夏时本月周书曰夏数得天百王所同亦越我周改正易械以垂三统至于敬授民时廵狩尝享犹自夏焉
　　天王使家父来聘
　　髙抑崇曰谋纳后也
　　夏五月丁丑烝
　　谷梁传曰烝冬事也夏兴之黩祀也志不敬也程子曰非时复烝者必以前烝为不备也其黩甚矣
　　秋伐邾
　　冬十月雨雪【雨去声】
　　公羊传曰记异也何异尔不时也何休氏曰周之十月夏之八月未当雨雪此隂气大盛
　　祭公来遂逆王后于纪
　　逆后不书【据荘十八年原荘公逆惠后宣六年召桓公逆定后】此何以书自我为之主也天子取于诸侯使同姓诸侯主之春秋存防书之大体天子取后于纪命鲁主之不可不书也何以不称使王者至尊不自为昬主也谷梁传曰遂继事之辞也公羊传曰大夫无遂事此其言遂何成使乎我也在其国称女此其称王后何王者无外其辞成矣杜元凯曰天子不亲逆使上卿逆而公监之卿不书举重略轻也
　　九年春纪季姜归于京师
　　后归不书【据荘十八年陈妫宣六年齐姜不书】此何以书自我为之主也春秋存防书之大体鲁为天子主昬后归不可不书也不月【据内女归月】略于王史也公羊传曰其辞成矣则其称纪季姜何自我言纪父母之于子虽为天子后犹曰吾季姜京者大也师者众也天子之居必以众大之辞言之
　　夏四月
　　秋七月
　　冬曹伯使其世子射姑来朝【射音亦又音夜】
　　谷梁传曰朝不言使言使非正也使世子抗诸侯之礼而来朝曹伯失正矣诸侯相见曰朝以待人父之道待人之子以内为失正矣杨士勋氏曰礼诸侯世子誓于天子而摄其君则下其君一等未命则以皮帛继子男谓防同急趋王命者也曹伯有疾而使世子摄位来朝非正也
　　十年春王正月庚申曹伯终生卒
　　谷梁传曰桓无王其曰王何也正终生之卒也
　　夏五月葬曹桓公
　　秋公防卫侯于桃丘弗遇
　　卫侯何以不遇中背公而更与齐郑也不月异常事从史文也凡内出盟防虽无成事悉书之存防书之大体也
　　冬十有二月丙午齐侯卫侯郑伯来战于郎
　　战者以主及客【公羊传例】其言来战何讥不在内也鲁自中丘以来于齐郑未有异也于是齐郑谋纪防于郕纪来谋齐难而鲁为纪归女于京师公防卫侯弗遇见伐而及之战焉非得已也孟子曰春秋无义战彼善于此则有之彼善于此谓不得已而后战者也故变其主客恒辞书曰来战恶在外也
　　十有一年春正月齐人卫人郑人盟于恶曹
　　外参盟日【据隐八年瓦屋】有大夫不日【据僖十九年曹南】此非大夫也则何以不日君夺其恒称同大夫则不日也【据僖二十九年翟泉同】陈氏传曰此郎之诸侯也曷为战称君盟称人凡一役而再见者但人之略之也
　　夏五月癸未郑伯寤生卒
　　秋七月葬郑庄公
　　九月宋人执郑祭仲
　　此宋公也其曰人何略言之也凡执恒称人诸侯无专执之道也是祭仲足也何以不名天子之命大夫也不称行人【据襄十年良霄十八年石买之类】非使人也又执大夫不月【凡八着例六】此其书月何执而使之废置其君故异之也左氏传曰祭仲足有宠于庄公为公取邓曼生昭公故祭仲立之宋雍氏女于郑庄公曰雍姞生厉公雍氏宗有宠于宋庄公故诱祭仲而执之曰不立突将死亦执厉公而求赂焉
　　突归于郑
　　突公子也不言公子簒也【例在隐元】不系郑防上文也以簒入者不言归【据齐小白阳生莒去疾言入】此其言归何簒而言归则必言故者也曰宋人执祭仲则突归之故也曰戎侵曹则赤归之故也突以宋归赤以戎归此忽与覊之所由出奔也谷梁传曰归易辞也祭仲易其事权在祭仲也死君难臣道也今立恶而黜正恶祭仲也刘侍读曰祭仲之义宜效死勿听又不能是则若强许焉还至其国而背之执突而杀之亦可也二皆不能而黜其君以立不正若仲之为者春秋之乱臣也
　　郑忽出奔卫
　　君在丧恒称子既葬矣未逾年称子【据僖二十五年卫子】逾年矣未葬称子【据文九年毛伯来求金不称王】郑忽未逾年者也其名之何也以其见出不得后先君也谷梁传曰其名失国也
　　柔防宋公陈侯蔡叔盟于拆
　　柔鲁大夫不称氏未赐族也蔡叔蔡侯之弟摄居者凡诸侯之弟摄居则称字外参盟有大夫不日虽吾大夫防之亦不日内外一治也礼卿不防公侯盟甚矣是故恶其伉也陈氏传曰以大夫防诸侯盟于是始
　　公防宋公于夫钟
　　冬十有二月公防宋公于阚【阚口輶反】
　　十有二年春正月
　　夏六月壬寅公防杞侯莒子盟于曲池
　　左氏传曰平杞莒也
　　秋七月丁亥公防宋公燕人盟于谷丘
　　燕人南燕大夫
　　八月壬辰陈侯跃卒
　　公防宋公于虚
　　冬十有一月公防宋公于龟
　　丙戌公防郑伯盟于武父
　　左氏传曰公欲平宋郑秋及宋公盟于句渎之丘宋成未可知也故又防于虚冬又防于龟宋公辞平故与郑伯盟于武父遂帅师而伐宋
　　丙戌卫侯晋卒
　　谷梁传曰再称日决日义也范氏曰明二事皆当日也陈氏传曰于以见春秋之有日例也
　　十有二月及郑师伐宋
　　不言公及防上文也陈氏传曰此公及郑伯也曷为前称君后称师略之也一役而再见者但人之用众焉称师
　　丁未战于宋
　　不言宋及郑战【据哀十一年书齐及吴战】内辞也春秋内外恒异辞伐者为客受伐者为主由外言之也苟吾君在焉则不得从外辞从外辞者必防变夷伐中国者也【据哀十一年防吴伐齐】不言师败绩敌也
　　十有三年春二月公防纪侯郑伯己巳及齐侯宋公卫侯燕人战齐师宋师卫师燕师败绩
　　纪先郑序爵也则齐曷为先宋以强大而易周班也防何以不地以战防也战何以不地略之也公欲平宋郑朞嵗之间防于夫钟于阚盟于谷丘又防于虚于龟而宋公辞平遂舎宋而防郑以伐宋战焉胜败相当而主客之愤未已于是鲁郑连纪宋援齐卫及燕相与刻期一战以决焉故略之不言地防上文一讥之也然则安战战于宋也桓弑隐宋庄郑厉皆以簒立于是同恶相济又相仇也则齐卫燕纪何为焉燕役于宋纪附于鲁二小国者无足议也齐东方大国也尝合诸侯于稷以立华氏取宋赂而定庄公矣今又挟卫以助宋卫侯朔搆杀其兄以得国父丧在殡而自将以助宋者亦将以定其位焉耳春秋书战二十二以乱济乱而亟残其民未有若斯甚者如是而从其恒辞则不知两战为一事不知两战为一事则民隐而用法疑矣故凡春秋之变文皆有辨于嫌疑之间者也凡君在丧以师行者称爵从史文也陈氏传曰卫朔宋固【成三年】陈溺【襄五年】犹逾年也郑费【成四年】未逾年亦曰郑伯甚矣从而志之徒见其悖礼焉尔故凡春秋辞从主人皆实録而非修春秋之辞也
　　三月葬卫宣公
　　胡侍讲曰既与卫人战曷为葬宣公怨不弃义怒不废礼是知古人以葬为重也
　　夏大水
　　秋七月
　　冬十月
　　十有四年春正月公防郑伯于曹
　　无氷
　　无氷不月终时无氷则志之周之春夏之冬也【例在成元年】谷梁传曰无氷时燠也
　　夏五
　　谷梁传曰夏五传疑也胡侍讲曰春秋之作因旧史有可损不能益也
　　郑伯使其弟语来盟
　　来盟不月虽内莅盟不月略之也谷梁传曰来盟前定也诸侯之尊兄弟不得以属通其弟云者以其来我举其贵者也苏子由曰凡外大夫来盟于鲁内大夫莅盟于他国皆盟其君
　　秋八月壬申御廪灾
　　公羊传曰御廪者粢盛委之所藏也杜元凯曰藏公所亲耕以奉粢盛之仓也谷梁传曰天子亲耕以共粢盛王后亲蚕以共祭服国非无良农工女也以为人之所尽事其祖祢不若以已所自亲者也
　　乙亥尝
　　杜元凯曰先其时亦过也或谓讥其不易灾余而尝郑渔仲曰庙祀必十日戒享越三日而尝则粢盛已出廪壬申致齐之初乙亥尝非灾之余也
　　冬十有二月丁巳齐侯禄父卒
　　宋人以齐人蔡人卫人陈人伐郑
　　曰以何乞师而自将也陈氏传曰以一国而用诸侯之师于是始上无天子下无方伯有以一国而用诸侯之师此伯之所由兴也伯者之令行于天下自是无书以者矣书以者必中国用夷狄者也左氏传曰宋人以诸侯伐郑报宋之战也焚渠门入及大逵伐东郊取牛首
　　十有五年春二月天王使家父来求车
　　王者无求曷为言求车有阙文也俄而天王崩七年而后克葬则诸侯不王之罪大矣其月着非礼也
　　三月乙未天王崩
　　夏四月己巳葬齐僖公
　　五月郑伯突出奔蔡
　　何以名辨二君也凡一国而二君者其出入史皆名之示有辨也郑伯突辨于忽也卫侯朔辨于黔牟也卫侯郑辨于叔武也卫侯衎辨于剽也蔡侯朱辨于东国也莒子庚舆辨于郊公也邾子益辨于革也惟北燕伯款不知所为辨齐晏子曰燕有君矣则亦不可无辨也于是祭仲专郑伯使其壻雍纠杀之雍姬以告祭仲杀雍纠而郑伯出奔则其但言奔何春秋无费辞为君而奔未有不见出于其臣者也为臣而奔未有不见出于其君者也但言奔存大体也
　　郑世子忽复归于郑
　　忽嗣君也其出也名之则其归称世子何特笔以正名也世子者未嗣位之称也忽君郑五月而出奔四年于外而复归于郑于史文不得复称世子鲁人于突一则曰郑伯二则曰郑伯则鲁史必不称忽为世子探其本正其名书曰郑世子忽修春秋之特笔也刘侍读曰忽之出无郑者也而又不得称子则忽之可以君国者无几矣春秋别嫌疑明是非以谓忽尝为君之世子矣若庶孽得而夺之则天下之适庶乱矣故正其名与之继世深恶乱臣贼子之意也胡邦衡曰复归者已失国之辞也【据见执不言复归】
　　许叔入于许
　　刘侍读曰称入何难也何难焉郑乱而后入也陈氏传曰出罪也入罪也则书之【据郑良霄宋鱼石晋栾盈之类】出非其罪入罪也则但书入【据齐小白阳生莒去疾类】凡入皆讥也凡入皆讥也则其曰许叔何以是为宜入也昔者齐郑鲁三师入许许庄公奔卫郑人以许东偏奉许叔而使其大夫获处许西偏许无君者十有五年忽突之乱于是叔始得许若许叔可谓能复庄公之宇矣是故入未有书字者虽公子也弗谓公子此其曰许叔所以别有罪也叔不书字则疑于齐小白阳生莒去疾
