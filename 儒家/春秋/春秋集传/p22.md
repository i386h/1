<!-- { "loadSidebar": true } -->
　　其月尊京师也诸侯相如不月虽来朝不月必公如京师而后月诸侯朝天子正也范氏曰实防晋伐秦过京师也因其过而朝故正其文使若本自往然公羊传曰不敢过天子也
　　夏五月公自京师遂防晋侯齐侯宋公衞侯郑伯曹伯邾人滕人伐秦
　　于是公从刘康公成肃公防晋侯伐秦则其但言自京师何不以伐秦累王室也秦晋之交兵以复怨也而晋侯以诸侯朝王而后防伐乃若受王命以伐秦然无益于中国之故而使天子受其名故但序诸侯而刘子成子不书不以伐秦累王室也陈氏传曰于是战于麻隧秦师败绩则其但书伐何畧之也自秦以来秦晋人相加兵皆畧之是故战于麻隧秦师败绩但书伐秦战于栎晋师败绩但书伐晋以为不足详也
　　曹伯庐卒于师
　　秋七月公至自伐秦
　　冬葬曹宣公
　　十有四年春王正月莒子朱卒
　　莒初志卒以同盟也徐邈氏曰莒弃周礼君终无諡故不书葬
　　夏衞孙林父自晋归于衞
　　晋侯强归之也衞侯如晋晋侯强见孙林父不可既归使却犫送而复之
　　秋叔孙侨如如齐逆女
　　郑公子喜帅师伐许
　　九月侨如以夫人妇姜氏至自齐
　　陈氏传曰夫人妇姜氏有姑之恒称若妾姑也则不书氏是故有成风则出姜不氏有敬嬴则穆姜不氏所以别适姑也
　　冬十月庚寅衞侯臧卒
　　秦伯卒
　　十有五年春王二月葬衞定公
　　三月乙巳仲婴齐卒
　　公羊传曰仲婴齐者何公孙婴齐也公孙婴齐则曷为谓之仲婴齐为兄后也为兄后则曷为谓之仲婴齐为人后者为之子也为人后者为其子则其称仲何孙以王父字为氏也然则婴齐孰后后归父也归父使乎晋还自晋至柽闻君薨家遣墠帷哭君成踊反命于介自是走之齐鲁人徐伤归父之无后也于是使婴齐后之也
　　癸丑公防晋侯衞侯郑伯曹伯宋世子成齐国佐邾人同盟于戚
　　晋侯执曹伯归于京师
　　陈氏传曰执未有称爵者此其爵晋侯何讨有罪也曹伯之罪不着于春秋曷以为讨辞书之曹伯杀太子而自立者也然则负刍之罪曷不着于春秋曹伯庐卒未有即位者公子与太子争立犹两下相杀而已矣书杀太子是有二尊也犹两下相杀而已矣则其讨之何不讨之则适庶之乱将接迹于天下是故特书晋侯陆淳氏曰称晋侯者以执当其罪又归京师得侯伯讨罪之礼也
　　公至自防
　　夏六月宋公固卒
　　楚子伐郑
　　背晋成也
　　秋八月庚辰葬宋共公
　　宋华元出奔晋
　　宋华元自晋归于宋
　　再书宋华元从史文也春秋有因上文者谓一事而再见者也奔大夫有出以罪而归非其罪者有归以罪而出非其罪者其事殊其义异则虽无中事不得因上文也华元以宋公卒公室卑不能讨有罪而去位仅足以免于罪而已既有许之讨者然后归卒讨之庶几能立法者也大夫归言所自者必尝有力者也此未至晋则其言自晋何见其所以得归也华元非挟晋以自重则为鱼石矣大夫出入非罪不书此非有罪也曷为出书之归书之为其杀一司马出左师大司寇少师寇大宰少宰五大夫不可不详其故也
　　宋杀其大夫山
　　此荡山也不氏【例见僖二十八年】弱公室杀公子肥则讨当其罪也
　　宋鱼石出奔楚
　　于是鱼石向为人鳞朱向带鱼府出奔楚皆卿也则其但书鱼石何鱼石左师也其族同其志同则书重而已
　　冬十有一月叔孙侨如防晋士燮齐髙无咎宋华元衞孙林父郑公子防邾人防吴于钟离
　　吴者其君也曰吴以号举也其言防又防何是两防也大夫防大夫一也大夫又相与防吴一也不欲与防而殊之故自相为防然后防之也谷梁传曰防又防外之也公羊传曰曷为殊防吴外吴也陈氏传曰晋初以诸侯之大夫防吴也于是大夫自为防矣左氏传曰始通吴也
　　许迁于叶
　　迁国月【据邢迁于夷仪衞迁于帝丘皆月】此何以不月从楚迁也许偪于郑请迁于楚故迁于叶于夷于白羽于容城皆不月以别于中国之避夷狄而迁者也
　　十有六年春王正月雨木冰
　　谷梁传曰雨而木冰也志异也
　　夏四月辛未滕子卒
　　郑公子喜帅师侵宋
　　郑叛晋也楚人力不足以争郑于是以赂求之楚不得郑则不能图中国也
　　六月丙寅朔日有食之
　　晋侯使栾黡来乞师
　　甲午晦晋侯及楚子郑伯战于鄢陵楚子郑师败绩谷梁传曰日事遇晦曰晦楚不言师君重于师也然之战宋公身伤而但言师败绩则为中国讳也此不为楚子讳以外楚也
　　楚杀其大夫公子侧
　　秋公防晋侯齐侯衞侯宋华元邾人于沙随不见公谋伐郑也不见公者晋侯也以公后鄢陵战期且用侨如之谮也何以书【据见止不书】讥不在内也程子曰君子正已而无恤乎人鲁之后期国难故也晋侯不见公非矣彼曲我直故不耻也
　　公至自防
　　公防尹子晋侯齐国佐邾人伐郑
　　王人防伐自单伯而后不书【据王叔桓公刘康公成肃公】此其书尹子何不能服郑也鄢陵之役自城濮以来于是再见而郑不服厉公无道其大夫方欲释楚以为外惧则虽一战胜楚郑人固有以量之也厉公不能自反修其所以复伯者而请以王臣防师于是三合诸侯伐郑而郑人从楚益坚则中国之威顿矣故尹子单伯相继而出悉书之
　　曹伯归自京师
　　释有罪也天子尝释衞侯矣不言自京师此何以言自京师负刍之罪宜废而天子不能正则以累乎京师也但曰曹伯何以天子释之故不名以别异之也公羊传曰执而归者名曹伯何以不名而不言复归于曹何【据曹伯襄复归于曹】易也其言自京师何言甚易也孙明复曰曹伯归自京师天子释之之辞也
　　九月晋人执季孙行父舍之于苕丘
　　用侨如之谮也舍寘也刘侍读曰不称行人从公也执之者以归也伐而未至而着舍之于苕丘故不言以归也谷梁传曰执者致【据婼至】而不至公在也执者不舍【据晋执叔孙婼囚之于箕不言舍】而舍公所也【据公在苕丘】
　　冬十月乙亥叔孙侨如出奔齐
　　于是出叔孙侨如而盟之则其但书奔何以奔告诸侯也齐出髙无咎放髙止但书奔皆从告也
　　十有二月乙丑季孙行父及晋却犫盟于扈
　　公至自防
　　郑康成曰伐而致防于伐事不成
　　乙酉刺公子偃
　　内杀公子言其故【据公子买不卒戍】此其但言刺之何其故不可言也公将有行穆姜以侨如之意欲去夫二家者指偃与鉏曰汝不可是皆君也侨如之情非偃与鉏之所知也既鲁人出侨如季孙归而刺偃迁怒也
　　十有七年春衞北宫括帅师侵郑
　　郑子驷侵晋虚滑衞北宫括侵郑救晋也
　　夏公防尹子单子晋侯齐侯宋公衞侯曹伯邾人伐郑王人未有书二卿者其以二子防伐何伐郑而郑不服也厉公亲以六国之师伐郑而遇楚辄还能骤合诸侯而不敢复当楚则二卿之行失威废命而已
　　六月乙酉同盟于柯陵
　　不重言诸侯二子与盟也狄泉之盟讳王子虎此其不讳何中国无伯王室之忧也以二卿奉王命以伐郑而郑不服于是下盟诸侯不足讳矣自是晋有诸侯之事王人与盟皆不讳矣【据鸡泽平丘】
　　秋公至自防
　　齐髙无咎出奔莒
　　九月辛丑用郊
　　用郊者用其礼也郊之祭以祈农事也以其非为农事而以郊礼为之故曰用郊古者天子有大事则类造于上帝类之言类也其礼类乎郊也成公以频年出师未巳故窃类造之义用郊礼以祈焉僭且异矣
　　晋侯使荀防来乞师
　　冬公防单子晋侯宋公衞侯曹伯齐人邾人伐郑十有一月公至自伐郑
　　壬申公孙婴齐卒于貍脤
　　婴齐卒于外公实未尝临丧其日何势不得临非恤典薄也
　　十有二月丁巳朔日有食之
　　邾子貜且卒
　　晋杀其大夫却锜却犫却至
　　楚人灭舒庸
　　楚书大夫将矣此公子橐师也其称人何橐师未尝为中国患也春秋书楚与中国异以楚大夫将而称名氏必其人能为中国患者也春秋为中国而作苟其人为患不及中国春秋奚治焉是故公子婴齐帅师凡四见公子贞帅师凡七见则虽伐吴从其恒称而阳丏囊瓦交兵于吴橐师灭舒庸但人之则皆未尝为中国患者也以其未尝为中国患则不复详其名氏志夷狄之相攻灭而已
　　十有八年春王正月晋杀其大夫胥童
　　此栾书中行偃将弑其君而杀其大夫也其曰国杀何书偃之罪不着于春秋则其杀胥童固不以两下相杀告也
　　庚申晋弑其君州蒲
　　弑君者栾书中行偃也则其称国以弑何不以贼赴也【例在文十六年】晋厉公欲尽去诸大夫而立其所嬖一朝而尸三卿书偃为政惧将及也幽厉公而杀其与为乱者既则弑公而葬以庶人不入于兆逆孙周于京师以立之逾月即位是葢以易位来告者也吾鲁史也于书偃之事何知焉书曰晋弑其君而有受其恶者矣其日谨之也然则古者有贵戚之卿何也非天子不得废置诸侯以贵戚之卿而易置人君非臣礼也葢古者有社稷之臣国亡与亡国存与存义足以匡君而弗听则有易位之权谓若伊尹者然后可也春秋世卿之柄国者皆其君之罪人也栾书搆却氏而陷之死将以擅晋也与中行偃杀胥童而弑其君以纾死也岂曰社稷之云乎春秋辞从主人苟有受其恶者斯已矣
　　齐杀其大夫国佐
　　公如晋
　　朝嗣君也
　　夏楚子郑伯伐宋
　　宋鱼石复入于彭城
　　于是楚子郑伯伐宋彭城纳宋鱼石向为人鳞朱向带鱼府以三百乗戍之则其曰复入何讥不在于纳也纳者复其位之辞也大夫归则言复归入言复入者位已絶者也杜谔氏曰复入重于入入重于复归复归重于归志恶之浅深也此叛也则曷为不言叛罪不止于叛也楚既得郑即图宋鱼石援仇雠以贼其宗国其事同其罪异则各书其重焉耳是故大夫入邑必言叛【据宋公之弟辰晋荀寅士吉射】苟言复入则不言叛入必言所自【据宋华亥向宁宋公之弟辰及公子地皆言自陈入】苟言故则不言所自舍宋鱼石言复入者惟晋栾盈皆言故者也
　　公至自晋
　　晋侯使士匄来聘
　　左氏传曰拜朝也
　　秋伯来朝
　　八月邾子来朝
　　为下公薨月也【据来朝着例不月】
　　筑鹿囿
　　公羊传曰讥有囿矣又为也孙莘老曰春秋兴作皆书虽城池之固门廏之急无遗焉重民力也况耳目之玩一身之娱哉
　　己丑公薨于路寝
　　冬楚人郑人侵宋
　　公子婴齐帅师见于经者详矣侵宋曷为称人不足以病宋也于是宋师围彭城婴齐侵宋救彭城也既而诸侯围彭城楚师不复出故畧言之当悼公之兴楚将失郑何宋之及图是故虽晋侯自将以救宋亦不书畧之也
　　晋侯使士鲂来乞师
　　十有二月仲孙蔑防晋侯宋公衞侯邾子齐崔杼同盟于虚朾
　　谋救宋也其不日以吾大夫防之也陈氏传曰崔杼尝奔衞不言归其再见何齐纳以为大夫也齐之祸灵公为之也前年逐髙无咎今年杀国佐而杼当国已而杀髙厚齐无世臣矣于是伐莒伐鲁皆杼帅师焉而后弑齐之祸灵公为之也
　　丁未葬我君成公





　　春秋集传卷九
<经部,春秋类,春秋集传>
　　钦定四库全书
　　春秋集传卷十　　　　　　元　赵汸　撰襄公上
　　元年春王正月公即位
　　仲孙蔑防晋栾黡宋华元卫殖曹人莒人邾人滕人薛人围宋彭城
