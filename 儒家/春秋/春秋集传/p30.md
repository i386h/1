<!-- { "loadSidebar": true } -->
　　于是晋侯将以师纳公士鞅外党季氏内欺其君使荀跞召季氏防于适歴而偕至干侯荀跞以晋侯之命唁公欲公为之归以免季氏于讨从公于外者皆季氏之仇也虑公则归矣而已将不得反国故胁公使毋归而请逐季孙于晋不知晋侯终不能为公讨也晋侯明不足以烛奸使鲁君困辱于我土地而不为图之是自蔑其君臣之教也
　　秋葬薛献公
　　冬黒肱以滥来奔
　　左氏传曰邾黒肱以滥来奔贱而书名重地也杜元凯曰不书邾史阙文
　　十有二月辛亥朔日有食之
　　三十有二年春王正月公在干侯
　　公何以久在干侯齐晋不纳公也薛士龙曰公在干侯而大夫出防城成周晋侯之令固行于鲁也
　　取阚
　　吴先生曰昭公为鲁君四封之内皆其土地也书取阚者见公为季氏所逐虽得鲁邑犹取之于外云尔君出入必有告于庙有令于国而后书于是公失国于外令不及鲁矣则公之出处曰次曰如曰至曰居曰在曰防盟曰唁公曰围邑曰郓溃曰取邑曷为悉书之以为史氏之职与则国无君臣非有文告之及鲁史安能得公出处歳月如是之详以为季孙之志与则君臣方雠季孙岂以谍伺之报详命史氏于阻兵之日哉传言季孙欲沟公墓为恶諡荣成伯止之盖鲁之臣子犹有人焉当定哀之间史臣岂无职思其忧者详考昭公出处以补防书之阙乎史记言昭公奔齐鲁乱孔子亦适齐当时之事见闻所及使鲁史未尝追补春秋亦特书之以明君臣之义不可一日而渝季孙虽不臣国不可一日无君也
　　夏吴伐越
　　秋七月
　　冬仲孙何忌防晋韩不信齐髙张宋仲几卫世叔申郑国参曹人莒人薛人人小邾人城成周
　　此京师也其曰城成周何以地举也凡王者所都皆曰京师周自东迁定都王城久矣于是王室乱天王复辟入于成周遂命诸侯城焉故以地举而不言京师言京师则疑于王城是役也晋魏舒韩不信合诸侯之大夫寻盟于狄泉则盟何以不书魏舒何以不序大夫自为盟也魏舒南面韩不信専执于京师宋仲防不受功齐髙张后大夫自为盟而无王如此此狄泉之盟所以不书也其城成周也魏舒属役于韩简子既削狄泉之盟则魏舒固宜不序矣谷梁传曰天子之在者惟祭与号故诸侯之大夫相帅以城之此变之正也
　　十有二月己未公薨于干侯
　　于是公七年于外矣而卒以客死则齐晋之罪也当时以齐晋纳公犹反手也而齐之田氏犹鲁之季氏齐君固不胜其臣也晋之六卿犹鲁之三家晋君固不胜其臣也二君者皆蔽于其臣视鲁君之顚沛失所恬不为动于是季氏之党益固而公无反国之期此其所以客死于外也

　　春秋集传卷十三
<经部,春秋类,春秋集传>
　　钦定四库全书
　　春秋集传卷十四　　　　　元　赵汸　撰定公
　　元年春
　　元年何以不书正月无君也嗣君逾年虽以故不行即位礼犹必朝庙告朔以明授受故史书其正月以谨始也昭公薨于外季孙以太子衍及务人为不利于己将废之而嗣君之位不以时定鲁于是旷年无君也无君故史不得书其正月而王下属于系事之月如他年此防书之大体无待于笔削而义已明者也蘓子由曰鲁之先君虽或在外不以其道终而未尝有逾年而后至者则是二百四十二年未尝一日而无君也而定公之元年鲁之统絶者自正月至于六月而后续也
　　王三月晋人执宋仲几于京师
　　正月晋人执宋仲几以归三月归于京师则其曰晋人执宋仲几于京师何修春秋之特笔也晋人合十国大夫城成周可谓有功于王室矣然寻盟狄泉魏舒干位以涖政是僭王官也执宋仲几不请于天子而以归是京师晋也故既削狄泉之盟黜魏舒不序而没晋人执宋大夫以归之文特书曰晋人执宋仲几于京师上以尊王室下以全诸侯城成周之功而宋大夫不受功晋人专执其罪皆不可掩矣故凡外大夫见执恒不月于是特月以异之胡侍讲曰此归于京师矣其不言归之何执之以归知其非而后归于京师不足言也
　　夏六月癸亥公之丧至自干侯
　　公薨于外七月矣至是始以丧至何也季孙疑于所立将求利己者而与之国葢乆而后定始遣叔孙不敢逆公丧以归也
　　戊辰公即位
　　癸亥公之丧至自干侯何为戊辰而定公始即位谷梁传曰殡然后即位也范氏曰诸侯五月而殡今以君始死之礼治之故六月而后即位也凡公即位在正月者恒不日夫子削之也【据日食必在朔犹言日则即位史无不书日者】此其日之何异之也季氏出其君薨又絶其冢嗣定公得国于季孙而不知为之变故日以异之葢不日以为恒则日以为变也谷梁传曰此其日何属也刘侍读曰季孙废太子衍及务人而立公子宋丧至坏隤公子宋先入葢受之季氏非受之先君也
　　秋七月癸巳我君昭公
　　九月大雩
　　立炀宫
　　左氏传曰昭公出季平子祷于炀宫九月立炀宫公羊传曰非礼也胡侍讲曰炀公伯禽之子丧事即逺有进而无退宫庙即逺有毁而无立汪仲裕曰炀公至昭公已二十世万孝恭氏曰炀公考公之弟也鲁以弟继兄葢始乎此定公乃昭公之弟季孙舍昭公之嫡嗣而立定公恐人议已于是立炀宫其意若曰鲁一生一及乃国之旧制非吾之私意也
　　冬十月陨霜杀菽
　　杜元凯曰周十月今八月陨霜杀菽非常之灾谷梁传曰未可以杀而杀举重可杀而不杀举轻其曰菽举重也李尧俞曰菽之为物易长而难杀也
　　二年春王正月
　　夏五月壬辰雉门及两观灾
　　雉门两观僭天子也天子五门臯库雉应路鲁僭其三库雉路也何休氏曰天子诸侯台门天子外阙两观诸侯外阙一观杜元凯曰雉门公宫之南门两观阙也
　　秋楚人伐吴
　　楚书大夫将久矣此囊瓦也以其未尝为中国冦患故其事蛮夷但书人
　　冬十月新作雉门及两观
　　凡新及新作皆不月【据新延厩新作南门】此以其僭王制特月以异之胡侍讲曰讥僭王制而不能革也何休氏曰天灾之当减损如诸侯制而复僭天子之礼故言新作
　　三年春王正月公如晋至河乃复
　　于是定公即位三年而朝晋晋人亦却之以公为季氏所立不能为有无也
　　二月辛卯邾子穿卒
　　夏四月
　　秋葬邾庄公
　　冬仲孙何忌及邾子盟于拔
　　不月略之也【例在成元年】薛士龙曰鲁大夫而盟诸侯邾丧未期而为盟防交失之
　　四年春王二月癸巳陈侯吴卒
　　三月公防刘子晋侯宋公蔡侯卫侯陈子郑伯许男曹伯莒子邾子顿子胡子滕子薛伯伯小邾子齐国夏于召陵侵楚
　　凡公防侵伐恒不月此以防王臣而攘夷狄故月以谨之【据僖四年遂伐楚同书月】胡侍讲曰蔡侯患楚请师于晋晋人请命于周大合诸侯天子之老在焉乃以求货失诸侯无功而还书曰侵楚陋矣吕大圭氏曰召陵之防晋可以复伯而失其机也夫蔡陈郑许顿胡葢服役于楚者也而皆与于防则病楚而归晋也晋自平丘以来不能防诸侯二十四年矣今上致刘子下合十七国之君于召陵齐桓之师不如是之盛也而曰侵楚是不足与有为也晋自是不复宗诸侯矣陈氏传曰传言刘文公合诸侯于召陵谋伐楚也晋之合诸侯至平丘而止则是役刘子为之也刘氏定内难复辟于周而楚纳子朝于是合十有八国之师伐楚虽桓文未有盛于此者也以周之不竞而能合诸侯盛于桓文俄而刘子卒君子葢深悲之也
　　夏四月庚辰蔡公孙姓帅师灭沈以沈子嘉归杀之许顿胡沈皆从楚之小国也三国皆从蔡归晋而沈独不防召陵畏楚故也晋人既不能绌楚以信蔡乃迁怒于小国使蔡人甘心焉夫以齐桓之伯而不能使楚毋灭江黄宜沈之不敢防中国也其后楚卒灭顿灭胡则小国之从于侵楚者晋亦不能全之也从我者不能全之不从者吾乃灭之是召陵之防诸侯徒以亡三小国而已诸侯何赖焉凡灭国不月此以其君归故日以甚之
　　五月公及诸侯盟于臯鼬
　　葵丘但言诸侯盟平丘但言同盟此何以称公及是防刘子之志晋不复主盟而刘子又不与盟故也凡盟皆日其不日亦有别于有伯之盟也陈氏传曰有晋侯在何以书公及诸侯盟非晋主盟也公防诸侯盟于薄公防诸侯盟于宋皆后至之文也非后至也而曰公及诸侯盟则以鲁主之也是故书及刘卷卒诸侯无防同于是诸侯有特相盟者矣
　　伯成卒于防
　　六月陈惠公
　　髙抑崇曰见陈侯背殡出防也葢君在殡则辞防可也虽不得已于晋令而齐亦使国夏来尔
　　许迁于容城
　　秋七月公至自防
　　刘卷卒
　　王大夫不卒此其卒之何召陵之防为诸侯主于是天子为之来赴故卒之而不称爵也
　　悼公
　　楚人围蔡
　　晋士鞅卫孔圉帅师伐鲜虞
　　许翰氏曰谋楚而不能讨盟蔡而不能救唯中山是伐书卿帅师着威胜不行于彊暴而行于小弱也
　　刘文公
　　王大夫不此何以鲁防之也则何以举諡称公王卿士有封国得置臣属如诸侯也不月礼不备也
　　冬十有一月庚午蔡侯以吴子及楚人战于柏举楚师败绩
　　凡师能左右之曰以此其曰蔡侯以吴子何志中国之无伯也蔡为楚所虐请师于晋晋人大合诸侯之师涖以王官不能绌楚而反为蔡致冦于是蔡人告急于吴吴人因之收攘楚救蔡之功则以中国无伯也其不言救何言以则不得言救也吴以号举君臣同辞有自来矣此其称爵何进之也楚为中国患乆矣城濮之役栾贞子曰汉阳诸姬楚实尽之而蔡始终受其荼毒已甚然齐桓晋文之盛而不能加兵于其国都刘文公合诸侯于召陵而莫能救蔡卒之能为中国复讐讨罪摅神人之积愤者吴也是故特称其爵以进之盖春秋之善善从长也凡呉楚自相战不月【据昭十七年楚及呉战于长岸】略之不使与中国同文也于是特书日以详之葢许蔡侯以复世雠而吴之败楚亦不可与凌弱暴寡之师例论也胡侍讲曰囊瓦贪以败国又不能犯可贱甚矣故记其出奔特贬而称人髙氏曰书奔郑罪郑之为楚逋逃主也
　　楚囊瓦出奔郑
　　外大夫出奔非有关于一国之故不书其书囊瓦何危国亡师而后奔也家翁氏曰书瓦出奔诛大臣败国而以身免也楚昭继世举国事付之囊瓦黩货无厌杀人不忌以至内外离叛莫有鬭心由是有入郢之祸瓦不能死而亟出奔其罪不可胜诛矣
　　庚辰吴入郢
　　战称吴子矣入郢何为称吴一役而再有事从其恒称也凡入国曰国入邑曰邑此入楚矣其曰入郢何修春秋之特笔也楚之熊绎事周至成王始以子男田封诸荆山入春秋犹称荆僖公之时始称楚葢荆其本号楚乃僭王后自改之号也春秋从其自号始终称楚无异辞于是特书入郢而不言入楚以其僭王俗称不得与三代建国无辜见入者同文也故凡之罪入中国不月其自相入则又不月【据成七吴入州来定五哀十三于越入吴】而此特书入以详之【据宣十一楚子入陈讨弑君者与此同书日】使吴之君臣而有人焉则乗此机虽复文武之境土而兴灭国继絶世可也惜乎吴无君臣不足以居其功而刘卷既卒晋之志不在诸侯无能起而收之者春秋徒致意焉尔
　　五年春王三月辛亥朔日有食之
　　夏归粟于蔡
