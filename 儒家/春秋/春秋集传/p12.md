<!-- { "loadSidebar": true } -->
　　甲子前戊辰五日则曷为系于后赴在后也虽后之犹日见春秋日法之严也
　　冬晋里克杀其君之子奚齐
　　曰其君之子何修春秋之特笔也其不月以庶孽见弑也谷梁传曰其君之子云者国人不子也不正其杀世子申生而立之也陈氏传曰遇弑虽未逾年称君【据齐舍】此其称君之子何献公杀申生绌重耳夷吾而立其嬖子晋之乱献公为之也故奚齐不称君而称君之子
　　十年春王正月公如齐
　　公始朝桓也朝桓何以不致【据鲁君如齐晋常书至】朝与防一体也孙明复曰朝桓安之与他国异也周之制朝聘也有数春秋必小国而后朝于大国以庄公如齐必假观社纳币而后行则诸侯不相朝久矣郑伯男也齐人尝以不朝执其大夫防于首止犹惧其不朝于齐而逃盟则桓公始伯舎小国未有朝齐者盟于母诸侯官受方物明年而公子友如齐盟于葵丘壹明天子之禁明年而公如齐盖桓公制朝聘之数于是始春秋于防既不致以与桓矣以诸侯朝伯主若桓公几可无愧是故亦不致以别之致以为恒则不致以见义也
　　狄灭温温子奔卫
　　温天子寰内之国也灭寰内国不书【据灭虞灭虢】为王室讳也此何以书王化所不及不可以君臣之礼治则不必为王室讳也是故王师败绩不书败绩于茅戎则书之皆春秋之所不治者也杜谔氏曰温者天子之近国而狄灭之诸侯不能救所以病齐桓者也
　　晋里克弑其君卓及其大夫荀息
　　奚齐卓子皆献公之嬖子也而奚齐有先君之命矣奚齐不书弑则卓子曷为称君正里克之罪也奚齐卓子之为君一也董子曰为人君父而不知春秋之义者必防首恶之名为人臣子而不知春秋之义者必陷簒弑之罪簒弑之罪易见而首恶之名难知也春秋微显而阐幽于申生曰晋侯杀其世子于奚齐曰晋里克杀其君之子严适庶之分以昭献公首恶之名也于卓子曰晋里克弑其君正君臣之名以讨里克弑逆之罪也然于奚齐曰弑其君之子则亦异乎两下相杀之狱矣明非里克之所雠也是故重耳拒国人之逆而谢秦伯以辞惧防里克之恶以其国家与人为市也故曰奚齐卓子之为君一也春秋讥首恶以正其本澄其源则簒弑之罪将一诛而已不月与奚齐同
　　夏齐侯许男伐北戎
　　晋杀其大夫里克
　　谷梁传曰称国以杀罪累上也里克弑二君与一大夫其以累上之辞言之何也其杀之不以其罪也世子谓里克曰吾寜自杀以安吾君以重耳为寄矣里克所为弑者为重耳也夷吾曰是又将弑我乎故杀之不以其罪也公羊传曰里克弑二君则曷为不以讨贼之辞言之惠公之大夫也然则孰立惠公里克也里克弑奚齐卓子逆惠而入惠公曰尔既杀夫二孺子矣又将图寡人为尔君者不亦病乎于是杀之陈氏传曰讨贼不言大夫其言晋杀其大夫里克何克犹在位也克犹在位则是杀大夫耳在位独里克乎督相宋庄公翚相鲁桓前乎此矣于是里克杀以他故而后见焉耳自宋而下弑君无讨者凡贼再见犹夫人也虽若晋里克卫喜杀以他故而后见书曰大夫则犹夫人而已矣
　　秋七月
　　冬大雨雪
　　十有一年春晋杀其大夫防郑父
　　防郑父里克之党也
　　夏公及夫人姜氏防齐侯于阳谷
　　姜氏者公为公子日所取齐侯女也薛士龙曰夫人齐侯女也归寜可也为防而从夫于外非礼也髙抑崇曰以两君为防而妇女厠于其间非礼也
　　秋八月大雩
　　其月何过时之甚者也【例在桓五年】
　　冬楚人伐黄
　　十有二年春王三月庚午日有食之
　　夏楚人灭黄
　　言灭不言其君死于位也谷梁传曰贯之盟管仲曰江黄逺齐而近楚楚为利之国也若伐而不能救则无以宗诸侯矣桓公不听遂与之盟管仲死楚伐江灭黄桓公不能救故君子闵之也陈氏传曰灭不言伐【据灭灭温】此书伐病桓公也以阳谷之防贯之盟徒以亡其国耳
　　秋七月
　　冬十有二月丁丑陈侯杵臼卒
　　十有三年春狄侵卫
　　夏四月葬陈宣公
　　公防齐侯宋公陈侯卫侯郑伯许男曹伯于咸
　　谷梁传曰兵车之防也
　　秋九月大雩
　　冬公子友如齐
　　十有四年春诸侯城縁陵【杞邑】
　　诸侯不序必一事而再见者也此非向之诸侯也则其曰诸侯城之何不言诸侯则无以见其为一事也城邢城楚丘城縁陵是齐桓公所以存三亡国也城邢之师齐与二国城楚丘者鲁人以伯令赴功而已于是王室有戎难淮夷且病杞桓公为合七国之君以谋之然后致戍于周明年乃城縁陵而迁杞焉诸侯之懈桓徳之衰也故君目臣凡以见之曰诸侯者总众国之辞也凡城筑必伯者存亡国而后月【据元年邢二年楚丘】于是亦不月以略之然则戍周曷为不书不足书也春秋凡戍皆不书夫齐帅诸侯以奖王室安中国者也狄灭温不能救杨拒泉伊雒之戎犯京师不能斥而相与致戍于周方伯之所以蕃王室者如斯而已乎故虽戍周不书不足书也
　　夏六月季姬及鄫子遇于防使鄫子来朝
　　鄫季姬也其但言季姬何以其来寜自内言之也曷为不言其来内女来寜恒不书略常以明变也其月【据凡鲁君防犹不月】异其事也陈氏传曰朝未有言使者则其曰季姬使鄫子何急鲁而贱鄫子也于是季姬来寜公以鄫子之不朝也怒止之遂遇于防使朝焉鲁为已汰鄫为已卑矣于妇人乎何讥恶鲁而贱鄫子也
　　秋八月辛卯沙鹿崩
　　公羊传曰沙鹿者河上之邑也其言崩何袭邑也此何以书为天下记异也何休氏曰袭陷入于地中故言崩记天下异故不系国谷梁传曰其日重其变者也
　　狄侵郑
　　冬蔡侯卒
　　十有五年春王正月公如齐
　　楚人伐徐
　　三月公防齐侯宋公陈侯卫侯郑伯许男曹伯盟于牡丘遂次于匡
　　公孙敖帅师及诸侯之大夫救徐
　　谷梁传曰次有畏也陈氏传曰救不言次言次无志于救也楚伐徐桓公合七国之众以救之而使大夫将有诸侯在而使大夫将于是始桓公为之也则桓志荒矣故言次讥之也
　　夏五月日有食之
　　秋七月齐师曹师伐厉
　　厉者属楚之微国也伐国不月微国何以月以齐之不竞于楚徐近齐者也楚灭桓公不能问灭黄不能救于是伐徐则亦已迫矣桓公合七国之君盟于牡丘而不自将使大夫救徐不力而分兵以伐其与国之微者齐为不竞矣齐率诸侯攘夷狄以安中国也而卒不竞于楚故不月以异之以力假仁者则有时而穷也夫以力假仁者固有能致其力者矣晋文公十九年于外其臣若舅犯先轸栾枝又皆明于中国之大义不避危难以成其君者是以城濮之烈数世頼之齐桓公宴安内嬖而国髙以私劳在位自召陵而后常有畏难苟安之志焉夫岂惟其心有勤怠哉以力假仁而力又不足以胜之则固有时而穷也明年夏伐厉不克救徐而还不书不足也
　　八月螽
　　九月
　　为下女归月也【据凡防而至着例不月而女归例皆月】
　　公至自防
　　范氏曰桓防不致安之也齐桓徳衰故危而致之髙抑崇曰以防致见救徐之无功也
　　季姬归于鄫
　　陈氏传曰内女嫁恒书归不书归必有故也季姬来寜公怒而止之故不书归至是而后言归也
　　已卯晦震夷伯之庙
　　公羊传曰记异也
　　冬宋人伐曹
　　宋始贰于齐也陈氏传曰诸夏之相加兵自庄之十九年未之有也于是再见宋襄公为之也
　　楚人败徐于娄林【齐地】
　　败必言师不言师者外也此其外徐何以其始叛周僭大号也春秋凡于呉楚交相败不书【据传襄十三年楚人败吴师十四年吴败楚之类】必败中国而后书徐戎也何以书病齐也齐帅天下诸侯以攘荆楚存中国也楚伐徐桓公合七国之众盟于牡丘次于匡以救徐为之伐厉而徐卒败于楚以是为盟主病矣
　　十有一月壬戌晋侯及秦伯战于韩获晋侯
　　于是秦伯伐晋则其但言战何外言战不言伐【据僖十二年宋公及楚人战于又晋侯及秦战于彭衙】必义系于伐也而后兼言之公羊传曰何以不言师败绩君获不言师败绩也刘侍讲曰君将不言帅师君重于师也君伤不言师败绩君败不言师败绩亦君重于师也陈氏传曰其不曰以归何言获则以归不足言也
　　十有六年春王正月戊申朔陨石于宋五
　　是月六鹢退飞过宋都
　　公羊传曰五石六鹢何以书记异也谷梁传曰是月决不日而月也
　　三月壬申公子季友卒
　　大夫卒名则其兼字之何也褒恤之数异也季友僖之叔父也而有功于僖仲遂宣之叔父也而有功于宣其丧之有加礼焉故卒皆字之叔肸非有功而以母弟之亲宣公丧之视季友襄仲故三臣者皆世为卿也
　　夏四月丙申鄫季姬卒
　　秋七月甲子公孙兹卒
　　冬十有二月公防齐侯宋公陈侯卫侯郑伯许男邢侯曹伯于淮
　　谷梁传曰兵车之防也公防伯主不月此何以月防而无功也于是谋鄫东略弗果城鄫而还故月以异之【例在元年于柽下】
　　十有七年春齐人徐人伐英氏
　　英氏者属楚微国也不月【据伐厉月】有徐人也
　　夏灭项
　　孰灭之我灭之也我灭之则何以不言师【据传例用大师曰灭】为僖公讳也齐桓公率天下诸侯伐强暴以安中国且有存亡继絶之功于鲁于是防淮无功而鲁又灭项以间之故略不言师使若不出公命而微者在国为之然为僖公讳也为之讳者乃所以责之也不月【据灭国不月】异其事也中国有伯而诸侯相灭故不月以异之【据襄六年莒人灭鄫同】讥在齐也桓公得诸侯莫先于宋其次莫亲于鲁其卒贰于齐也亦莫先于宋鲁夫桓公率诸侯以伐强暴安中国而尊天子诸侯实有頼焉则曰以讥齐何也桓公无尊周救患之诚也桓公以尊王为名以帖荆为绩而朝觐归于已狱讼归于已礼乐征伐自我而出其所以从诸侯于盟防者皆以自为而已楚人灭桓公不能问灭黄不能救于是楚复张而宋贰鲁亦灭项以间之以桓公无尊周救患之诚也使桓公诚不私其国以自为而合诸侯以事天子朝觐归于天子狱讼归于天子礼乐征伐必自天子出而躬率方伯之职以讨其不庭则虽以复文武周公之竟土可也天下诸侯其孰非天子之臣而敢有二心也然而桓公计不出于此则虽微宋鲁诸侯孰不欲闲桓公之怠以求利其国哉春秋是以讥在齐也凡诸侯相灭以不日为略【据齐灭谭灭遂】日为详【据卫侯燬邢晋防诸侯于相灭偪阳】则不月为异也晋文之兴大抵率桓之为而莫能尚焉卒皆无以善其后故夫有可以兴周之势而不为以求利其国而遂失之者桓文是也
　　秋夫人姜氏防齐侯于卞
　　九月公至自防
　　其致何防而无功也以不致为恒则致为异也致公者不月【据公至恒不月】此何以月以公之见止于齐也齐人以灭项为讨而止公声姜防齐侯于卞乃释公故月其致以异之也异之者讥之也凡月致皆讥也
　　冬十有二月乙亥齐侯小白卒
　　十有八年春王正月宋公曹伯卫人邾人伐齐
