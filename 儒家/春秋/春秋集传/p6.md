<!-- { "loadSidebar": true } -->
　　公防齐侯于艾
　　左氏传曰谋定许也王贯道曰定许所以挠忽也
　　邾人牟人葛人来朝
　　非国君不言朝此皆微者也则其曰朝何也以子代父也杜元凯曰三人皆附庸之世子其君应称名故其子降称人
　　秋九月郑伯突入于栎
　　冬十有一月公防宋公卫侯陈侯于袲伐郑【袲昌氏反】于是谋伐郑将纳厉公弗克而还则其书伐郑何为防袲言故也【据襄二十四年二十五年再防夷仪伐齐不克不书例在二年】惟其为防言故而未尝伐郑是以不书至以桓之盟防恒不致也宋兴鲁郑之憾未释则曷为谋纳厉公昭公复国非宋鲁之利也故又相与释怨而为防以谋之反覆皆以私也
　　十有六年春正月公防宋公蔡侯卫侯于曹
　　左氏传曰谋伐郑也
　　夏四月公防宋公卫侯陈侯蔡侯伐郑
　　纳厉公再弗克也明年髙渠弥弑昭公立子亹又明年齐人杀子亹以鲁人纳突故絶不与通皆不告也
　　秋七月公至自伐郑
　　公防伐恒书至也防盟不至防伐何以致民为重也致伐不月苟致以四时首月则书其月一时无他事不敢废时首也
　　冬城向
　　十有一月卫侯朔出奔齐
　　卫人立黔牟而朔出奔也公羊传曰朔得罪于天子也谷梁传曰天子召而不往也程子曰朔搆其二兄而致于其死罪大矣然父立之诸侯莫得而治也天子治其旧恶而废之宜也【据王人子突救卫朔入于卫放黔牟于周黔牟之立盖天子之命也】
　　十有七年春正月丙辰公防齐侯纪侯盟于黄【齐地】左氏传曰平齐纪且谋卫故也
　　二月丙午公防邾仪父盟于趡【趡翠轨反鲁地】
　　夏五月丙午及齐师战于奚【鲁地】
　　不言其人疆吏也左氏传曰疆事也
　　六月丁丑蔡侯封人卒
　　秋八月蔡季自陈归于蔡
　　陈氏传曰出罪也归亦罪也则悉书之【据陈黄楚比之类】出非其罪归罪也则但书归【据郑突曹赤之类】凡归皆讥也凡归皆讥也则其曰蔡季何以是为宜归也蔡桓侯卒无子蔡人召季于陈而立之是故归未有称字者虽公子也弗谓公子此其曰蔡季所以别有罪也季不称字则疑于郑突曹赤
　　癸巳葬蔡桓侯
　　不称公文误也
　　及宋人卫人伐邾
　　不言其人微者也左氏传曰伐邾宋志也
　　冬十月朔日有食之
　　言朔不言日夜食也周人以夜半为朔郑康成曰朔日日始出其食亏伤之处未复故知以夜食也
　　十有八年春王正月
　　桓无王其曰王何也既谨其始必正其终也
　　公防齐侯于泺【泺朴洛二音】
　　曷为不言公及夫人【据公及夫人防齐侯于阳谷】如齐夫人之志也泺非夫人之志也
　　公与夫人姜氏遂如齐
　　曰与曰遂继事之辞也防不言公及夫人则如齐曷为以继事之辞言之防公之志也如齐非公之志也见公制在夫人而不能自克以及其身也
　　夏四月丙子公薨于齐
　　左氏传曰公防齐侯于泺遂及文姜如齐齐侯通焉公谪之以告夏四月丙子享公使公子彭生乗公公薨于车杜元凯曰彭生多力拉公干而杀之公羊传曰夫人与弑公也谷梁传曰其地于外也【据隐弑不地】
　　丁酉公之丧至自齐
　　秋七月
　　冬十有二月己丑葬我君桓公
　　嵗首必书王月桓曷为无王见伯者之所由兴也伯者之兴则何以于桓见之诸侯无王莫甚于桓之世也桓弑隐督弑宋公陈佗杀太子而立郑突簒其君兄宋郑之乱诸侯不能讨又从而利之而皆不事天子不王之罪莫斯为甚矣而未至于无王也郑庄不臣繻葛之战三纲絶矣而诸侯不为变则天下遂至于无王矣于是齐灭王后之家合四国以抗王师而纳卫朔人心无所底止而后天下伯者兴焉夫伯者之事自古以来未之有也春秋辨实之际明伯者之兴实由诸侯之无王故于桓公之防略不书王而齐桓晋文有事诸侯悉书之以深絶不臣之诸侯也然则桓之不终无王何也元年者是君之始十八年者是君之终不以无王之罪蔽于一国也二年当宋公之杀不以无王之罪蔽于一人也十年当曹伯之卒不使是君不得正其终也五年陈侯卒不与正者陈侯之卒日疑也甲戌己丑非必皆正月之日则陈侯实卒日不可知故不与正也【据长厯甲戌前年十二月二十一日己丑此年正月十六日大衍厯甲戌正月二十一日己丑二月六日】桓之盟何以皆日其防何以皆月异桓事也桓弑君者也春秋存防书之大体内大恶讳之而无以正其罪则是春秋之作徒以私夫鲁而已也是故春秋辞有内外而法无不行辞有内外故内大恶讳者一国之私也法无不行则日月之例一以施之者天下之公也虽然春秋为乱臣贼子作也而法之一施乎内者于弑立无辨焉是内之弑其君者独见释于春秋也将何以示天下故桓之盟防日月皆从其恒辞以异之而桓罪着矣春秋不徒讳内恶而乱臣贼子无留狱矣崔子方氏曰春秋贱桓于桓之事无讥盖曰桓弟弑兄臣弑君而立乎其位此其大者不治则其余无足讥焉耳

　　春秋集传卷二
<经部,春秋类,春秋集传>
　　钦定四库全书
　　春秋集传卷三　　　　　　元　赵汸　撰庄公
　　元年春王正月
　　谷梁传曰继弑君不言即位正也先君不以其道终则子不忍即位也
　　三月夫人孙于齐【孙音逊】
　　夫人何以不称姜氏防上文也春秋一事而再见者蒙上文夫人与弑公而史不着其罪于是始还于鲁【据传言文姜出史记亦言夫人因留齐不敢归】而父兄百官众怒羣诮责以桓公见弑之由朞嵗留齐之故而孙于齐故变其恒辞蒙上文以见义也曰公与夫人姜氏如齐公薨于齐公之丧至自齐夫人孙于齐夫人与弑之罪不可掩矣夫人还则何以不致【据出姜书至】絶之也夫人与弑公不可入于宗庙左氏传曰絶不为亲礼也是故孙复还不致终其身有逾竟之事皆不致也然则子可以絶母乎国君之行与匹夫异有明天子则齐侯与鲁不并立于天下而夫人不得入于宗庙夫人不得入于宗庙则其子将不得为社稷宗庙主故絶夫人者所以全庄公也赵伯循曰檀弓曰不为伋也妻者是不为白也母姜氏有与弑之嫌子不得以为母臣不得以为君刘侍读曰宋襄之母获罪于君归其父母之国及襄公即位欲一见之而义不可得作河广之诗以自悲母子至亲而不得不絶者义也张主一曰文姜之罪上通于天絶之所以尊社稷而重本也公羊传曰内讳奔谓之孙犹遯也公大夫奔日例此月者有罪也
　　夏单伯逆王姬【单音善】
　　单伯者天子之大夫也曷为书之如吾大夫内辞也陈氏传曰惟王人则以内辞书之书防书至书卒【十四年单伯防伐宋文十四自齐文三年王子虎卒定四年刘卷卒】一如吾大夫内之也其言逆王姬何公羊传曰使我主之也天子嫁女于诸侯必使诸侯同姓者主之诸侯嫁女于大夫必使大夫同姓者主之送王姬不书【据齐桓共姫不书送】此何以书以吾斩焉衰绖之中而使为雠人昬主故书之略恒以明变也谷梁传曰君躬弑于齐使之主昬姻与齐为礼其义固不可受也杜元凯曰王姬不称字尊王且别于内女也
　　秋筑王姬之馆于外
　　筑王姬之馆于外非礼也古者天子适诸侯必舍于其祖庙主王姬者亦将即庙以成礼焉馆王姬于庙礼也于外非礼也齐鲁方雠天子使鲁主齐昬齐侯弑人君父又将亲迎于人国都以礼接于其庙虽鸟兽其中岂无所忌哉于是要鲁为筑馆于外而后亲迎焉是齐侯意也曰在丧改筑为礼之变者为之辞也王姬以夏至鲁而秋方筑馆改筑非礼明矣逾三时乃归于齐以齐侯有忌于中而亲迎之不时也
　　冬十月乙亥陈侯林卒
　　王使荣叔来锡桓公命
　　锡命者防命之也来锡命非礼也其言桓公追命也王曷为不称天异其事也桓公弑君而立天子不能讨于是使鲁为王姬主昬乃追命其先君以宠之是无人纪也于失礼之中又甚焉故王不称天称天则疑于锡命文公
　　王姬归于齐
　　王姬归于齐何以书【据宋成夫人王姬不书归】公羊传曰我主之也我主之则何以书存防书之大体也不月别内女也何休氏曰鲁主女为父母道故恩録而书之不月者探人情以制恩也何以不书来逆亲迎也谷梁传曰亲迎恒事也不志
　　齐师迁纪郱鄑郚
　　徙其民取其地曰迁以其师迁胁之也不书其地分背之非一处也公羊传曰迁之者何取之也外取邑不书此何以书自是始灭也
　　二年春王二月葬陈庄公
　　夏公子庆父帅师伐于余丘
　　秋七月齐王姬卒
　　王姬卒何以书【据齐桓王姬不书卒】陈氏传曰以吾尝为之服也然则礼与记曰齐告姬之丧鲁庄公为之大功或曰犹鲁嫁故为之服姊妹之服或曰外祖母也故为之服或之者疑之则礼未之有也礼未之有而以意起之施诸不共戴天之雠庄公不可为人子矣
　　冬十有二月
　　为下事月也【据夫人防防不月着例】
　　夫人姜氏防齐侯于禚【禚音灼齐地】
　　谷梁传曰妇人既嫁不逾竟逾竟非正也妇人不言防言防非正也左氏传曰书奸也髙抑崇曰庄公幼故夫人得托国事而出防也
　　乙酉宋公冯卒【冯音凭】
　　三年春王正月溺防齐师伐卫
　　公羊传曰溺者何吾大夫之未命者也孙明复曰朔在齐故溺防伐卫谋纳朔也内大夫防伐不月此月者何休氏曰天子新立卫公子齐鲁无惮天子之心而伐之明恶重于伐故月也谷梁传曰防雠仇而伐同姓也
　　夏四月葬宋庄公
　　五月葬桓王
　　七年乃葬也谷梁传曰或曰郤尸以求诸侯举天下而葬一人危不得葬也
　　秋纪季以酅入于齐
　　纪季者纪侯之弟也酅纪邑也谷梁传曰入于齐者以酅事齐也公羊传曰鲁子曰请后五庙以存姑姊妹陈氏传曰季以酅入齐纪侯意也齐自桓之始年挟郑以图纪黄之防鲁为之求成不得免焉迁郱鄑郚纪之不絶也如线季以酅入齐纪于是乎始判是分国以与之也齐人之所欲者吾土地也分国以与之苟可以免纪者无不为也是纪侯意也
　　冬公次于滑【郑地】
　　次者止舎之名无成事则书之左氏传曰将防郑伯纪故也郑伯辞以难
　　四年春王二月夫人姜氏享齐侯于祝丘【鲁地】
　　享食也享大牢以饮賔也古者两君相见则设享礼于庙中髙抑崇曰礼姑姊妹已嫁而反兄弟不与同席而坐况用两君相见之礼乎然亦为之名而已名为纪故而实乃行其私也张主一曰文姜之行鲁人习之三十余年卒至子般闵公荐弑而后止
　　三月纪伯姬卒
　　外夫人何以卒谷梁传曰吾女也适诸侯则尊同以吾为之变卒之也何休氏曰天子诸侯絶朞大夫絶缌天子惟女之适二王后者诸侯惟女之为诸侯夫人者恩得申故卒之内女卒日此何以不日国将亡礼不备也
　　夏齐侯陈侯郑伯遇于垂
　　外相遇何以书为纪侯去国言故也次于滑公将谋纪于郑而郑伯不至于是郑伯特要陈侯遇齐侯请存纪之社稷使纪侯得脱身而去之故垂之遇郑伯为之也陈氏传曰自参以上非邦交之旧矣
　　纪侯大去其国
