<!-- { "loadSidebar": true } -->
　　楚无大夫其曰公子何也婴齐楚令尹也而以诸侯大夫之礼与之接不可以但名之也不名之而曰公子【据楚称王子】则亦假周制以録其君臣焉耳公及大夫盟则讳公防之何以不讳盟甚矣防不待变文而后为讥也凡春秋辞从主人而善恶自见皆不待变文而后为讥者也故盟讳公以示义则防从其恒辞以见实然则公何以防婴齐侵我而与之成也侵我何以不书以公之防之讳之也
　　丙申公及楚人秦人宋人陈人衞人郑人齐人曹人邾人薛人鄫人盟于蜀
　　防而后盟间无事则地防不地盟【据溴梁大夫盟】间有事则地防地盟【据葵丘及诸侯大夫盟于宋】此非有事也则其再言地何防与盟事异也公与盟自参以上不言及虽防大夫不言及【据翟泉】防与盟事异则曷为言公及之一役而再有事者因上文也防称公子婴齐盟曷为称人防从其恒称以见实则明变文以示义故宋华元陈公孙宁衞孙良夫郑公子去疾皆不书楚大夫初防盟中国也晋大夫防盟王人则不言公楚大夫防盟中国则其言公何楚师侵衞遂侵我宿师鲁地合南北诸侯之大夫十有一国以为是盟而晋师不出于鲁何讥焉故不讳公也其曰以公在也【例在僖十一年】
　　三年春王正月公防晋侯宋公衞侯曹伯伐郑
　　辛亥葬衞穆公
　　二月公至自伐郑
　　甲子新宫灾三日哭
　　谷梁传曰新宫灾者祢宫也迫近不敢称諡恭也公羊传曰宣公之宫也宣公则曷为谓之新宫不忍言也庙灾三日哭礼也何以书记灾也
　　乙亥葬宋文公
　　夏公如晋
　　郑公子去疾帅师伐许
　　陈氏传曰郑初书大夫将也
　　公至自晋
　　秋叔孙侨如帅师围棘
　　公羊传曰棘者何汶阳之不服邑也其言围之何不听也赵伯循曰内言围皆叛也
　　大雩
　　晋却克衞良夫伐廧咎如
　　冬十有一月晋侯使荀庚来聘
　　衞侯使孙良夫来聘
　　丙午及荀庚盟
　　丁未及孙良夫盟
　　公与大夫盟虽来涖盟犹讳之大夫终不可以盟诸侯也陈氏传曰聘而遂盟之于是始
　　郑伐许
　　何休氏曰谓之郑者恶郑与楚比周数侵伐诸夏故夷狄之也孙明复曰郑襄公背华即夷一嵗而再伐许故狄之
　　四年春宋公使华元来聘
　　三月壬申郑伯坚卒
　　杞伯来朝
　　夏四月甲寅臧孙许卒
　　公如晋
　　葬郑襄公
　　秋公至自晋
　　冬城郓
　　戴少望曰郓有二东郓莒邑鲁所争也西郓鲁邑今新城者也郓讙隂三邑皆汶阳之田【本杜氏】鲁既得汶阳故城郓以为固也
　　郑伯伐许
　　狄之则曰郑伯何易世矣故着其恒称也其未逾年而自将以济恶因可见矣
　　五年春王正月杞伯姬来归
　　此非罪出也【据卒书叔姬】其以出辞书之何妇人之义从一者也苟乖从一之义一以出辞书之于是持书其月【据郯伯姬不月】以别于罪出者然则叔姬始归于杞何不书以书来归故畧其恒辞以异之
　　仲孙蔑如宋
　　夏叔孙侨如防晋荀首于谷
　　左氏传曰晋荀首如齐逆女宣伯餫诸谷然则非国事也书之如国事然政在大夫也
　　梁山崩
　　梁山晋望也曷为不言晋古者名山大川不以封诸侯故不系之国公羊传曰为天下记异也
　　秋大水
　　冬十有一月己酉天王崩
　　十有二月己丑公防晋侯齐侯宋公衞侯郑伯曹伯邾子杞伯同盟于虫牢
　　六年春王正月公至自防
　　二月辛巳立武宫
　　公羊传曰武宫武公之宫也立者不宜立也立武宫非礼也髙抑崇曰武公佐宣王南征北伐有功故諡曰武季孙行父以鞌之功再立武宫与鲁公为二祧葢僭天子之礼若文武二世室也刘侍读曰鲁诸侯也而僭天子之礼虽欲尊其祖鬼神不享也而学者习于鲁之故更大之曰鲁公之庙文世室也武公之庙武世室也久矣夫其以僭伪为典也
　　取鄟
　　衞孙良夫帅师侵宋
　　左氏传曰以其辞防也晋伯宗郑人不书非卿畧之也
　　夏六月邾子来朝
　　为下日卒月也【据来朝着例不月】
　　公孙婴齐如晋
　　左氏传曰命伐宋也
　　壬申郑伯费卒
　　秋仲孙蔑叔孙侨如帅师侵宋
　　左氏传曰晋命也
　　楚公子婴齐帅师伐郑
　　陈氏传曰楚初书大夫将也
　　冬季孙行父如晋
　　晋栾书帅师救郑
　　七年春王正月鼷鼠食郊牛角改卜牛鼷鼠又食其角乃免牛
　　为不郊言故且记异也
　　吴伐郯
　　陈氏传曰吴初入伐中国也左氏传曰吴伐郯郯成季文子曰中国不振旅蛮夷入伐而莫之或恤无吊者也夫吾亡无日矣
　　夏五月曹伯来朝
　　为下事月也
　　不郊犹三望
　　言免牛不言不郊言不郊间有事也
　　秋楚公子婴齐帅师伐郑
　　公防晋侯齐侯宋公衞侯曹伯莒子邾子伯救郑八月戊辰同盟于马陵
　　公至自防
　　吴入州来
　　杜元凯曰州来楚邑陈氏传曰吴楚之交兵不书【据传伐楚伐巢伐徐子重七奔命】至是始书之左氏传曰是以始大通吴于上国晋人为之也盟于蒲景公将始防吴吴不至于钟离而后至盟于鸡泽悼公又逆吴子吴子不至于戚而后至吴之为蛮久矣其不敢自列于诸夏而晋求之急将以罢楚也楚罢晋亦不复伯矣入州来不可以不録其始也
　　冬大雩
　　不月异之也【例在桓五年】
　　衞孙林父出奔晋
　　见恶于其君也
　　八年春晋侯使韩穿来言汶阳之田归之于齐
　　晋栾书帅师侵蔡
　　公孙婴齐如莒
　　宋公使华元来聘
　　夏宋公使公孙寿来纳币
　　来纳币不书【据纪伯姬齐子叔姬不书来纳币】使卿则书之从史文也
　　晋杀其大夫赵同赵括
　　秋七月天子使召伯来赐公命
　　其曰天子赐之何不请命而来锡也昔者文公即位天王使毛伯来锡之命而叔孙得臣如周拜则以鲁人尝请之也【据诗序季孙行父请命于周即此事作颂为将跻僖公】成公即位八年矣而召伯以锡命来以锡命来而不往拜则鲁人未尝有请也天子之为天王也赐之为锡也一也向也追命桓公则王不称天此未尝有请而来锡其曰天子何也隠桓之际王命数及于鲁则犹足以宠诸侯也王命犹足以宠诸侯而追命桓公则非礼莫大乎是故为王惜之伯者不作王室愈卑定王崩鲁人葢吊而不葬然且来锡公命自是终春秋无来锡命而王人亦鲜至于鲁则王命不足以宠诸侯焉耳王命不足以宠诸侯而不请来锡于王何讥焉故不曰天王而曰天子不曰锡而曰赐异其文以异其事而已
　　冬十月癸夘叔姬卒
　　内女为夫人来归卒不系其国【据子叔姬】叔姬来归则曷为以杞卒之非罪出也非罪出而系之以杞者无絶道也内女来归不卒此卒而系之杞则以夫人之礼成其丧也
　　晋侯使士燮来聘
　　左氏传曰言伐郯也以其事吴故
　　叔孙侨如防晋士燮齐人邾人伐郯
　　衞人来媵
　　来媵常事也不志志晋衞与齐人来媵见非常也
　　九年春王正月杞伯来逆叔姬之丧以归
　　异其事也谷梁传曰夫无逆出妻之丧而为之也季尧俞曰叔姬既絶矣生不复奉其祭祀死岂可成妇于祖宗乎是则鲁不得使逆之杞不得归葬之杞鲁之不正均矣其不书葬何鲁不防也
　　公防晋侯齐侯宋公衞侯郑伯曹伯莒子杞伯同盟于蒲
　　自马陵以来诸侯未有二也则其曰同盟何晋惧失诸侯也诸侯之从于晋者类非诚服也晋人亦知自反矣乎马陵未几而受孙林父之奔以隙衞反汶阳之田以携鲁志不得于楚而侵蔡威不足以及吴而伐郯以是道宗诸侯虽日同盟无益也故晋主夏盟恒日于是特不日以异之王贯道曰甚哉晋景公之不智也盟而可保虫牢足矣何必马陵马陵足矣何必于蒲五年之间凡三同盟不即乎人心甚矣
　　公至自防
　　二月伯姬归于宋
　　不言逆者亲迎也
　　夏季孙行父如宋致女
　　致女常事也不志使卿则志之孙明复曰致女使卿非礼也何休氏曰古者妇人三月而后庙见成妇父母使大夫操礼而致之必三月者取一时足以别贞信也贞信着然后妇礼成故妇人未庙见而死则归葬女氏之党
　　晋人来媵
　　秋七月丙子齐侯无野卒
　　晋人执郑伯
　　于是郑伯如晋晋人讨其贰于楚也执诸铜鞮则其称人以执何非伯讨也中国无伯郑之反覆乎晋楚之间有自来矣楚人以重赂求郑郑伯窃防公子成于邓即往朝于晋郑非果于叛晋也晋人执郑伯以伐郑而归钟仪使求成于楚则何以罪郑为哉故虽讨贰但称人而郑伯归于郑不书
　　晋栾书帅师伐郑
　　冬十有一月葬齐顷公
　　楚公子婴齐帅师伐莒庚申莒溃
　　溃者不日【据蔡溃沈溃郓溃皆不日】其日以讥晋也同盟溃于荆楚而不能救讥之故日以详之也
　　楚人入郓
　　一役而再见者恒称人
　　秦人白狄伐晋
　　郑人围许
　　示晋不急君也
　　城中城
　　中城者郛内之城也髙抑崇曰莒以无备而溃楚人入郓故惧而城之也
　　十年春衞侯之弟黒臀帅师侵郑
　　晋命也
　　夏四月五卜郊不从乃不郊
　　谷梁传曰夏四月不时也五卜强也吴先生曰二月下旬初卜三月上旬二卜三月中旬三卜不从则不郊矣乃于三月下旬四卜四月上旬五卜不从而后不郊渎神甚矣公羊传曰其言乃不郊何不免牲故言乃不郊也
　　五月公防晋侯齐侯宋公衞侯曹伯伐郑
　　于是郑伯归于郑曷为不书罪不及失国也执君归不书【据襄十六年莒子邾子十九年邾子哀四年小邾子】必伯主释有罪而后书【据曹伯襄衞侯郑曹伯负刍】苟罪不及失国则固宜归者也公防伯国侵伐恒书至此其不致何晋景公疾晋人急于得诸侯乃立太子州蒲为君而防伐郑悖其父子之教异于他君讨贰故不致以异之
　　齐人来媵
　　公羊传曰三国来媵非礼也左氏传曰凡诸侯嫁女同姓媵之异姓则否
　　丙午晋侯獳卒
　　秋七月公如晋
　　奔丧也不言葬公在晋也左氏传曰晋人止公使送葬冬葬晋景公公送葬诸侯莫在鲁人辱之故不书讳之也
　　冬十月
　　十有一年春王三月公至自晋
　　凡九月乃得归也其月以奔诸侯丧异之也【据公如至至皆不月】左氏传曰晋人以公为贰于楚故止公公请受盟而后使归
　　晋侯使却犫来聘
　　己丑及却犫盟
　　夏季孙行父如晋
　　秋叔孙侨如如齐
　　冬十月
　　十有二年春周公出奔晋
　　不名天子之三公也王者无外此其言出何王人内京师也
　　夏公防晋侯衞侯于琐泽
　　晋楚成也杜元凯曰晋既与楚成合诸侯以申成好然则宋华元克合晋楚之成盟于宋西门之外何以不书陈氏传曰晋楚尝同盟矣不书至襄二十七年特书之【语出章指】
　　秋晋人败狄于交刚
　　凡外相败曰此不月何也畧之也陈氏传曰中国败狄师皆不书惟晋特书之病晋也楚方聘鲁平宋合诸侯之大夫于蜀讨陈夏徴舒观兵于雒矣而晋区区争地于羣狄是故宣成之春秋晋有事于秦楚或畧不书而甚详于灭狄以是为晋衰也晋之衰也诸夏之忧也
　　冬十月
　　十有三年春晋侯使却锜来乞师
　　陈氏传曰外乞师不书必盟主也而后书乞卑辞也见晋之无以令与国也
　　三月公如京师
