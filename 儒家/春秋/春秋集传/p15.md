<!-- { "loadSidebar": true } -->
　　介东方国名葛卢其君也昔者衞侯来防惠公葬隐公不见史不书今公犹在防则介人何以书成公意也僖公始作颂而以来淮夷为夸故虽不见公书之以其能来也
　　公至自围许
　　桓文之防不致此以围许致同于桓之致伐也
　　夏六月防王人晋人宋人齐人陈人蔡人秦人盟于翟泉【洛阳城内地】
　　此公防王子虎晋狐偃宋公孙固齐国归父陈辕涛涂也曷为不序讳以大夫盟王子也诸侯不得盟王子而况于大夫大夫不得防公侯而况于盟晋侯功勲已着不能以道事天子抚诸侯而亟于寻盟于是以大夫盟王子而使吾君亲之以大夫盟王子而诸侯防之是无上下也故内不书公而王子与诸大夫皆称人若使微者相与盟然讳之者讥之也陈氏传曰大夫之交政于是始文公为之也不斥言王子虎为尊讳也以其人王子虎不可不徧人诸侯之大夫以其徧人诸侯之大夫不可不没公也
　　秋大雨雹
　　冬介葛卢来
　　以未见公故复来也公羊传曰不言朝不能乎朝也啖叔佐曰不庙受也
　　三十年春王正月
　　夏狄侵齐
　　秋衞杀其大夫元咺及公子瑕
　　谷梁传曰称国以杀罪累上也以是为讼君也卫侯在外其以累上之辞言之何也待其杀而后入也孙莘老曰瑕见立于元咺以咺及之者言瑕之见杀由于咺也王防氏曰咺尝君瑕今与咺同杀故言及而称公子者不与咺君之也髙抑崇曰杀而书及者以某之故而累及某也【据士縠及箕郑父庆虎及庆寅】不书及者其罪同其杀之志均也【据赵同赵括郤锜郤犫欲至】
　　衞侯郑归于衞
　　言归释有罪也向也言复归今归不言复何不以其罪讨也衞侯之罪莫大于叛中国晋侯立叔武而归衞侯不正其罪而受元咺之愬为臣执君则讨之不以其罪矣此归自京师也曷为不言自京师不以衞侯之狱累京师也晋侯复元咺于衞使立公子瑕而请王命以杀衞侯天子曰不可君臣无狱元咺虽直而不可听也又为臣而杀君其安用刑晋人乃归衞侯则衞侯之不君元咺之不臣叔武与瑕之死皆晋人为之故不以累京师也
　　晋人秦人围郑
　　此晋侯秦伯也曷为称人秦遂叛晋也城濮之未集郑伯如楚致其师郑非知罪也而晋与之成矣践土之盟温之防郑无不在焉而翟泉不至以晋犹未释于郑也晋侯执曹伯曹人虞其亡执衞侯将寘诸死而皆不能正其罪苟不释于郑岂可量也郑是以不至而晋侯召秦伯与之围郑晋为已甚矣此郑之所以不下晋而私于秦也夫晋率诸侯以攘夷安中国也而使诸侯皆不知其罪而灭亡是惧虽秦人岂能无中变哉于是秦伯私与郑盟戍郑而去之盖秦之叛夏盟于是始是故皆夺其恒称以秦则有罪矣而晋亦有以致之也
　　介人侵萧
　　冬天王使宰周公来聘
　　公子遂如京师遂如晋
　　并称如皆以聘礼行也诸侯于天子有职贡而无聘问聘问者上之所以交乎下也东迁王室日微职贡不归久矣襄王既朝诸侯使宰周公来聘而后鲁人亦以聘礼上问如邦交诸侯之伉也不专使而兼事以行示其礼均也孙明复曰天子至尊非诸侯可得而伉也僖公与襄王交聘伉孰甚焉故曰天子使宰周公来聘公子遂如晋以讥之陈氏传曰自桓王以下王室无聘鲁者于是再聘而宰周公实来则已尊矣公子遂如京师遂如晋以其如京师不敢不如晋是夷周于晋也
　　三十有一年春取济西田
　　此曹田也不曰曹受之晋也诸侯有罪削地当归天子非天子不得削人土地晋侯执曹伯解其地以分诸侯晋之分鲁之取皆非也以楚师伐齐取谷公子戍衞不卒戌刺之鲁之罪不薄于曹而分曹地是非赏罚也见伯者之以利结诸侯也
　　公子遂如晋
　　夏四月四卜郊不从乃免牲犹三望
　　郊者郊祀上帝以祈谷也礼天子以孟春之月元日祈谷于上帝谓夏正斗建寅之月也元日上辛日也鲁僭天子之礼然犹不敢直用上辛而卜之卜三月上辛不吉则卜中辛中辛不吉则卜下辛若三卜皆不从则不郊示不敢专也今乃四卜非也免犹放也不郊于是卜免牲卜不吉则系而待明年具牲时用今卜而吉故放其牲也不言不郊者从可知也犹者可以止之辞三望谓郊时所望祭四方山川鲁郊虽僭犹不敢同于天子故阙其一也【据周礼四望】不郊而望亦非也鲁郊非礼也然既岁卜而郊则史不胜书故于失礼之中书其又失礼者于是四卜犹三望故书之也公羊传曰三卜礼也四卜非礼也求吉之道三禘尝不卜郊何以卜卜郊非礼也卜郊何以非礼鲁郊非礼也天子祭天诸侯祭土天子有方望之事无所不通诸侯山川有不在其方内者则不祭三望者何望祭也然则曷祭祭泰山河海犹者通可以已也何以书讥不郊而望祭也左氏传曰望郊之细也不郊亦无望可也谷梁传曰夏四月不时也四卜非礼也免牲者为之缁衣纁裳有司端奉送至于南郊免牛亦然已牛矣而又免之何也尝置之上帝矣故卜而免之不敢专也陈氏传曰诸侯之有郊禘东迁之僭礼也故曰秦襄公始列于诸侯作西畤祠白帝僭端见矣位在藩臣而胪于郊祀君子惧焉则平王以前未有也鲁之郊禘惠公请之也【据邵氏经世惠公立于秦襄祠白帝之年】齐桓公欲封禅而亦郊鲧皆僭礼也然则春秋何以始见于僖公向者庄公之观齐社也曹刿谏曰天子祀上帝诸侯防之受命焉诸侯祀先王先公卿大夫佐之受事焉用见惠公虽请之而鲁郊犹未率为常也僖公始作颂以郊为夸焉于是四卜不从犹三望也
　　秋七月
　　冬伯姬来求妇
　　秋围卫
　　十有二月卫迁于帝丘
　　三十有二年春王正月
　　夏四月己丑郑伯捷卒
　　衞人侵狄
　　秋衞人及狄盟
　　冬十有二月己卯晋侯重耳卒
　　三十有三年春王二月秦人入滑
　　杜元凯曰灭而书入不能有其地也
　　齐侯使国归父来聘
　　夏四月辛巳晋人及姜戎败秦师于殽
　　晋人者晋子也称人畧言之也嗣君在丧以师行者称爵谓得已而不己者也于是秦将袭郑灭滑而还晋先轸曰秦不哀吾丧而伐吾同姓遂发命遽兴姜戎子墨衰绖败秦师于殽晋伯国也故畧称人不使与得已不己者同文而日以谨之与之以继伯而讨罪也曰及者明以尊及卑别晋人之嫌也外相败不书以秦人背晋而戍郑又将因戍人以袭郑其反覆乎晋郑之闲小人之尤也使秦人得志于中国其祸岂减于荆楚哉是故伯国之所宜讨者故特书之也
　　癸巳葬晋文公
　　狄侵齐
　　公伐邾取訾娄
　　间晋之有事也
　　秋公子遂帅师伐邾
　　晋人败狄于箕【太原阳邑县南】
　　此晋侯也其称人何子夏问曰三年之丧卒哭金革之事无辟也者礼与初有司与孔子曰吾闻诸老聃曰昔者鲁公伯禽有为为之也今以三年之丧从其利者吾弗知也狄伐晋及箕晋侯败狄于箕以其有为为之故不与得巳不已者同称也不月畧其事也【据晋败狄三皆不月】陈氏传曰中国败戎师不书【据隐九年郑人大败戎师闵二年虢公败犬戎之类】唯晋特书之特书晋者皆病晋也晋帅天下诸侯以扶义存中国也前年狄侵齐去年狄侵衞而晋不能救于是伐晋盖仅而后胜之也以是为盟主病矣
　　冬十月公如齐
　　不如晋而如齐谓晋无能为也
　　十有二月公至自齐
　　乙巳公薨于小寝
　　小寝内寝也君薨必于路寝就羣臣百官以明授受所以正其终也僖公秋伐邾冬如齐反而薨于小寝其志荒矣谷梁传曰小寝非正也左氏传曰即安也赵伯循曰大位奸之窥也危病邪之伺也若敝于隐是女子小人得行其志也
　　陨霜不杀草李梅实
　　冬燠也谷梁传曰未可杀举重也可杀而不杀举轻也范氏曰轻者不死则重者可知也公羊传曰记异也杜谔氏曰春秋记灾异不遗微细所以谨人君之戒也明天地之大动植生杀隂阳之应皆系人君之身也
　　晋人陈人郑人伐许
　　讨其贰于楚也前年春楚鬭章请平于晋晋阳处父报之晋楚始通文公为之也襄公始有志于诸侯不先定东诸侯之交而有事于许非其序也虽然伐许犹可也伐沈微矣

　　春秋集传卷六
　　钦定四库全书
　　春秋集传卷七　　　　　　元　赵汸　撰文公
　　元年春王正月公即位
　　逾年虽未葬称公不可旷年无君也公羊传曰縁始终之义一年不二君縁臣民之心不可一日无君也
　　二月癸亥日有食之
　　天王使叔服来防葬
　　天子使大夫葬诸侯礼也得礼故不月【据四月乃丧中有闰月王臣必无前二月至之理】畧常事也【据归赗防皆月】
　　夏四月丁巳葬我君僖公
　　天王使毛伯来锡公命
　　请命而来锡也【诗序季孙行父请命于周以时考之为文公请命也作颂为将跻僖公】谷梁传曰礼有受命无来锡命锡命非正也刘侍读曰锡命者命为诸侯也礼诸侯在丧称子逾年即位丧毕以士服见于王王乃于庙命之锡之黻冕圭璧然后服之归设奠于祖庙然后临其臣民焉丧未毕而命之非礼也既丧毕而不受命于天子亦非礼也
　　晋侯伐衞
　　君将非亲帅不志【据僖二十城濮不书宋公襄十四年不书晋侯】于是晋告于诸侯而伐衞先且居曰效尤祸也诸君朝王臣从师晋侯朝王于温先且居胥臣伐衞则其书晋侯何与晋侯以绍伯也晋文公卒衞人侵郑伐緜訾及匡襄公既败秦师败狄伐许然后伐衞以讨贰缵文之功继主夏盟故与之也
　　叔孙得臣如京师
　　拜锡命也
　　衞人伐晋
　　陈氏传曰此衞孔达也其称人何大夫将犹称人也
　　秋公孙敖会晋侯于戚
　　内大夫始特防诸侯也
　　冬十月丁未楚世子商臣弑其君頵【頵丘伦反】
　　公孙敖如齐
　　二年春王正月甲子晋侯及秦师战于彭衙秦师败绩此秦人伐晋也其不言伐何以战败绩见义也晋厉公尝及秦师战于麻隧秦师败绩不书书晋伐秦讥在晋则秦师败绩不足书也晋悼公尝及秦师战于栎晋师败绩不书书秦伐晋责秦之党楚则晋师败绩为中国讳之可也秦穆公之悔过自誓志乎报怨摅忿而已于是不替孟明以替殽之役故伐晋不书而书战书败绩恶其不知自反以丧师非国君子民之道也程子曰秦人越国以袭人虽忿无以为辞也故其来不称伐以忿取败故书败绩
　　丁丑作僖公主
　　主为练主也作主不书过时则书之公羊传曰主者曷用虞主用桑练主用栗用栗者藏主也谷梁传曰立主丧主于虞吉主于练作僖公主讥其后也何休氏曰礼作练主当以十三月髙抑崇曰周人卒哭而祔祔而易主是谓虞主既朞而练练而易主是谓练主僖公薨十有五月非练之时而作主犹未祔庙也犹未祔庙者欲跻者故也是以谨而日之
　　三月乙巳及晋处父盟
　　左氏传曰晋人以不朝来讨公如晋晋人使阳处父盟公以耻之书曰及处父盟以厌之也适晋不书讳之也谷梁传曰不言公处父伉也为公讳也何以知其与公盟以其日也何以不言公之如晋所耻也出不书反不致也张主一曰盟于晋之国都而君不出耻甚矣故讳之王防氏曰内没公而外去氏者既刺公以不朝致辱又卑晋以非礼盟公也
