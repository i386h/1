<!-- { "loadSidebar": true } -->
　　晋栾盈复入于晋入于曲沃
　　先言复入后言入何齐侯潜纳栾盈于曲沃栾盈率曲沃之甲以入晋败而后奔曲沃也不言叛罪不止于叛也齐侯将伐盟主而栾盈因之以贼其国故各书其重也
　　秋齐侯伐卫遂伐晋
　　陈氏传曰此其书遂何齐始伐盟主也自袁娄以来齐世从晋于是始叛则晋伯之衰而诸侯贰矣晋之衰诸夏之忧也
　　八月叔孙豹帅师救晋次于雍榆
　　先言救后言次次以成救也齐侯伐晋取朝歌为二队入孟门登大行而晋人不出叔孙豹帅师从晋人次于雍榆与邯郸胜击齐之左获晏防焉齐师退而后还则次以成救者晋命也【据外传子服恵伯云】陈氏传曰晋遂失伯也是故自救盟主他救皆不书【据传昭二十一年晋以诸侯之师救宋三十年楚沈尹戌救徐之类】
　　己卯仲孙速卒
　　冬十月己亥臧孙纥出奔邾
　　晋人杀栾盈
　　左氏传曰书曰晋人杀栾盈不言大夫言自外也公羊传曰不言杀其大夫非其大夫也何休氏曰称人从讨贼辞
　　齐侯袭莒
　　杜元凯曰掩其不备曰袭
　　二十有四年春叔孙豹如晋
　　仲孙羯帅师侵齐
　　晋故也
　　夏楚子伐呉
　　秋七月甲子朔日有食之既
　　齐崔杼帅师伐莒
　　大水
　　八月癸巳朔日有食之
　　公防晋侯宋公卫侯郑伯曹伯莒子邾子滕子薛伯伯小邾子于夷仪
　　左氏传曰防于夷仪将以伐齐水不克
　　冬楚子蔡侯陈侯许男伐郑
　　伐郑以救齐也诸侯还救郑
　　公至自防
　　陈鍼宜咎出奔楚
　　叔孙豹如京师
　　鲁不上聘京师再世矣于是谷洛鬭毁王宫齐人叛晋故为王城郏以示义于诸侯鲁尝有恶于齐而惧晋之不竞也故使大夫如周聘且贺城将以假宠焉自是终春秋鲁大夫无如京师者矣
　　大饥
　　何休氏曰有死伤曰大饥无死伤曰饥
　　二十有五年春齐崔杼帅师伐我北鄙
　　夏五月乙亥齐崔杼弑其君光
　　弑君称名氏者以贼赴也崔杼弑其君立景公而相之则孰为以崔杼弑君告诸侯者国犹有人也杼盟国人于太宫而不能要晏子以非义之盟杀大史三人而不能止其弟之又书与南史之继往陈文子有马十乗弃而违之犹为国有人也
　　公防晋侯宋公卫侯郑伯曹伯莒子邾子滕子薛伯伯小邾子于夷仪
　　此伐齐也不书伐齐齐人逆服也于是齐人以弑君说于晋晋人重于得齐而轻舍弑君之贼则功利之弊有自来矣
　　六月壬子郑公孙舍之帅师入陈
　　其日何郑有辞也郑伯以陈怨故请伐陈于晋而陈侯防楚伐郑当陈隧者井堙木刋于是郑子展子产帅师入陈则异乎陵弱暴寡之师矣
　　秋八月己巳诸侯同盟于重丘
　　晋平公之盟不言同【据湨梁祝柯】虽澶渊服齐犹不言同也此齐成也则曰同盟何以齐之即楚也向也齐虽背晋犹未叛中国也庄公既伐晋而惧遂自通于楚且乞师焉而楚为伐郑以救之使庄公不见弑则不待盟于宋而诸侯皆楚之从矣其曰同盟晋惧失诸侯也重言诸侯间有事也
　　公至自防
　　卫侯入于夷仪
　　防于夷仪者剽也则衎入夷仪何以不名【据郑伯突入于栎名】晋逆之也衎之出也不名以大夫无出其君而伐之之道也既而晋人为戚之防以定卫自溴梁以来剽无防不在卫有二君者十年则固不可以无辨矣故复归名之于是晋侯使魏舒宛没逆卫侯使卫与之夷仪则于衎何讥焉是故入夷仪不名名之则疑于郑伯突陈氏传曰卫侯入国矣而晋纳之则异于他入者矣是故卫有二君俄而喜之弑械成则晋人为之也
　　楚屈建帅师灭舒鸠
　　楚大夫将称大夫必尝为中国患者也屈建未尝寇中国则灭舒鸠何以称名氏屈建为宋之盟使南北之从交相见其罪有甚于为冦者则不可以不详其人也是故防罢未尝寇中国也以楚灵吞灭诸夏而罢为之相其罪有甚于为宼者则亦不可以不详其人也故二子者虽有事蛮夷皆斥其名氏春秋之用法严矣
　　冬郑公孙夏帅师伐陈
　　十有二月呉子遏伐楚门于巢卒
　　谷梁传曰诸侯不生名取卒之名加之伐楚之上者见以伐楚卒也呉子遏伐楚至巢入其门门人射呉子有矢创反舍而卒非呉子之自轻也陈氏传曰自入州来至是而书伐楚略之也于是呉子亲门于巢巢牛臣隠于短墙以射之则其但书门于巢何不以咎巢人也诸樊始通于上国争长于楚而丧身于匹夫是自取之也
　　二十有六年春王二月辛卯卫喜弑其君剽
　　不与剽之立则其曰喜弑其君何氏立之诸侯定之卫人戴以为君者十有余年非喜之所得贰矣左氏传曰书曰喜弑其君剽言罪之在氏也刘侍读曰出卫君而立剽者殖也则曷为于喜加称弑焉嫌以喜之受命于殖而弑剽也夫据其位而享其禄临祸不死闻难不图偷得自全之计使篡弑因已而立后虽悔之不可及矣然则为喜者宜奈何宜乎效死勿听尔陈氏传曰国无二尊春秋之法也衎列于诸侯之防十有三而后出其入也将焉名之剽列于诸侯之防七而后弑其弑也又将焉名之削一而存一是有予夺矣故春秋不没其实而正不正不与存焉
　　卫孙林父入于戚以叛
　　陈氏传曰书叛必不能讨者也【据二十九年季札过卫将宿于戚闻钟声焉】春秋之季家有藏甲邑有百雉之城矣书叛始于此
　　甲午卫侯衎复归于卫
　　昔者郑厉公自栎侵郑傅瑕弑子仪而厉公归皆不书【据庄十四年传文】则剽之弑衎之归何以书春秋之世篡立苟未列于诸侯之防鲁人始终君突则子仪之弑郑必不告史必不书子仪之弑既不见于经则突之归罪不加于夺适不足详矣衎见出于大臣而剽立列于诸侯之防数矣于是见弑而着于经则衎之复归不可不详矣谷梁传曰日归【据庄六年卫侯朔僖二十八年卫侯郑皆不书日】见知弑也孙明复曰喜弑剽四日而衎复归于卫言辛卯卫喜弑其君剽甲午卫侯衎复归于卫以见衎待弑而归也
　　夏晋侯使荀呉来聘
　　公防晋人郑良霄宋人曹人于澶渊
　　于是防于澶渊以讨卫疆戚田取卫西鄙六十以益孙氏晋大夫为之也故赵武称人宋向戌者武之所善也然则公无讥与季孙之専鲁甚于孙氏当荀呉以君命来聘且召公而公无辞焉公进退在季孙矣是故内不讳公见公之为大夫役也胡侍讲曰赵武不书诸侯助孙氏也郑良霄称名氏者郑伯为卫侯故如晋知郑独不释君而助臣也
　　秋宋公杀其世子痤
　　晋人执卫喜
　　公羊传曰此执有罪何以不为伯讨不以其罪执也刘侍读曰喜如晋晋人执之曰尔曷为纳君而伐孙氏云尔非伯讨也髙抑崇曰晋人执喜非讨其弑君也讨其伐戚而杀晋戍也王防氏曰执卫侯不书者为盟主讳也卫侯之君也林父出之其反也林父叛之晋侯召诸侯杀林父以戚归卫则方伯之事也今为臣而执其君斯中国为义之士所耻闻也故不书家翁氏曰是时晋赵武为政叔向为之谋主二子者亦何益于人之国乎
　　八月壬午许男卒于楚
　　左氏传曰许灵公如楚请伐郑也
　　冬楚子蔡侯陈侯伐郑
　　葬许灵公
　　二十有七年春齐侯使庆封来聘
　　夏叔孙豹防晋赵武楚屈建蔡公孙归生卫石恶陈孔奂郑良霄许人曹人于宋
　　陈氏传曰晋楚初同主夏盟也晋楚尝盟矣防于琐泽之歳宋华元克合晋楚之成士燮防公子罢盟于宋西门之外不书犹曰特相盟也两君之好而非天下之大变也以诸侯分为晋楚之从而交相见也于是始天下之大变也于溴梁而无君臣之分于宋而无内外之辨昭定哀之春秋将以终于呉越焉尔矣髙抑崇曰自是中国诸侯两事晋楚齐桓晋文数十年之业一朝而坏之生民虽暂免于兵革而天下之势遂大溃而不可收拾矣
　　卫杀其大夫喜
　　谷梁传曰称国以杀罪累上也喜弑君其以累上之辞言之何也尝为大夫与之涉公事矣喜立君弑君而不以弑君之罪罪之者恶献公也孙莘老曰喜弑剽而纳衎衎反国而复用之既而以其私杀之则杀之不以其罪也故晋里克卫喜皆曰杀其大夫
　　卫侯之弟鱄出奔晋
　　公羊传曰卫杀其大夫喜则卫侯之弟曷为出奔晋为杀喜出奔也卫殖与孙林父逐卫侯而立公孙剽殖病将死谓喜曰黜公者非吾意也孙氏为之我即死汝能固纳公乎喜曰诺殖死喜立为大夫使人谓献公曰黜公者非氏也孙氏为之吾欲纳公何如献公曰子苟纳我吾请与子盟喜曰无所用盟请使公子鱄约之献公谓公子鱄公子鱄辞献公怒曰黜我者非氏与孙氏凡在尔公子鱄不得已而与之约已约归至杀喜公子鱄挈其妻子而去之家翁氏曰鱄自以失信于死者逃其兄而去之书曰卫侯之弟讥不友也公非鱄不得反国既反国而不能安鱄之身不友甚矣
　　秋七月辛巳豹及诸侯之大夫盟于宋
　　凡外相盟不月此其日何两主之也陈氏传曰自宋以来晋不専主盟矣虢之盟读旧书加于牲上而已至鄟陵则齐主诸侯至臯鼬则鲁及诸侯晋之不足以主夏盟自宋始宋之盟赵孟之偷也孔子曰庭燎之百由齐桓公始也大夫之奏肆夏由赵文子始也是王伯之所以兴衰也豹云者蒙上文也侨如以夫人至自齐婼至自晋皆蒙上文也
　　冬十有二月乙亥朔日有食之
　　二十有八年春无冰
　　夏卫石恶出奔晋
　　左氏传曰卫人讨氏之党故石恶出奔晋
　　邾子来朝
　　秋八月大雩
　　仲孙羯如晋
　　左氏传曰告将为宋之盟故为楚也
　　冬齐庆封来奔
　　十有一月公如楚
　　公如大国不月如楚月异其事也是故公至不月必至自楚而后月【据昭公如楚至自楚书月着例】何休氏曰如楚皆月者所以为公危也于是公及汉闻楚子卒公欲反鲁人曰我楚国之为岂为一人行也公遂行宋人曰我一人之为非为楚也宋公遂反甚矣鲁之不竞于诸侯也于是郑使游吉如楚及汉楚人还之而后郑伯始行卫侯违三歳而后行而鲁人独汲汲于楚此所以来防啓疆之召也
　　十有二月甲寅天王崩
　　不书葬鲁不防也
　　乙未楚子昭卒
　　二十有九年春王三月公在楚
　　何言于公在楚左氏传曰释不朝正于庙也吾君尝以正月在齐在晋矣【据庄公二十二年如齐二十三年春至自齐文公三年如晋四年春至自晋之类】不书在楚何以书此所以为笔削也以不朝正而释之者史氏之文虽在齐在晋而必书必在楚乃书者春秋之法讥公之失其所也陈岳氏曰公在外不朝正多矣不书者在中国也在楚则书之楚逺地薛氏曰在楚之书危其在中国之外也
　　夏五月公至自楚
　　庚午卫侯衎卒
　　阍弑呉子余祭
　　谷梁传曰阍门者也寺人也不称名姓阍不得齐于人不称其君阍不得君其君也礼君不使无耻不近刑人不狎敌不迩怨贱人非所贵也贵人非所刑也刑人非所近也举至贱而加之吴子呉子近刑人也阍弑吴子余祭仇之也程允夫曰谓之弑盖其君也不曰其君贱阍也盗杀蔡侯申书杀阍书弑何也以阍食庶人在官者之禄也
　　仲孙羯防晋荀盈齐髙止宋华定卫世叔仪郑公孙段曹人莒人滕人薛人小邾人城
