<!-- { "loadSidebar": true } -->
　　齐桓公卒宋公以诸侯伐齐纳公子昭则曷为不书纳讥不在所纳也外纳不书【据秦纳晋夷吾重耳不书】必不克纳而书【据纳晋纳邾防菑齐纳北燕伯晋纳卫世子蒯聩】讥在纳之也桓公尝属公子昭于宋襄公以爲太子昭之入则有辞矣故不书其纳也外宜纳虽伐不书【据秦纳重耳伐晋不书】讥不在所纳则书伐齐何也国人以后命立无亏也桓公内嬖如夫人者六人无亏长卫姬之子也桓公既属公子昭于宋而又许立无亏既而五公子皆求立桓公不能定桓公卒国人以无亏为长縁后命而立之则齐有君矣于是宋公以诸侯伐齐齐人杀无亏故书伐齐讥在伐也外伐国不月于是月以异之异之者讥之也是故孝公出入皆不书而无亏不得比齐舍归恶于桓公也
　　夏师救齐
　　救四公子之徒也
　　五月戊寅宋师及齐师战于甗齐师败绩
　　此宋公也其称师何一役而再有事者略言之也战者以主及客【据庄二十八年齐师伐卫卫及齐战之类伐者为客受伐者为主皆以主及客】此其以宋及齐何伐一事也战一事也宋公伐齐纳公子昭杀无亏是一事也既杀长立少则四公子皆君也故四公子之徒复与宋战然后宋败齐师于甗卒立孝公又是一事也孝公卒公子潘杀其子而立潘卒公子商人弑舎而立齐人又弑商人而立子元元潘商人皆与宋公战于甗者也潘不顺昭商人不顺乎潘而元又不顺乎商人自古兄弟争国篡夺之祸未有若斯甚者也盖其本自桓公失之矣而襄公徒欲以力定之其可乎故变其主客恒辞反以宋及齐战使宋公若受伐者然名虽一役而实两事则不顺孝公者不惟一无亏而齐桓宋襄之失皆可见矣
　　狄救齐
　　救不悉书狄救齐何以书以宋公伐人之丧以纳不正而后夷狄得窃救患之名以干中国也
　　秋八月丁亥葬齐桓公
　　冬邢人狄人伐卫

　　春秋集传卷五
<经部,春秋类,春秋集传>
　　钦定四库全书
　　春秋集传卷六　　　　　　元　赵汸　撰僖公下
　　十有九年春王三月宋人执滕子婴齐
　　执君不名此其名何孙明复曰遂失国也名者诸侯之终事也闵其失国故名以详之滕子婴齐戎蛮子赤皆失国者也其月异其事也执而遂失国不月戎也【据哀四年晋人执戎蛮子】
　　夏六月宋公曹人邾人盟于曹南
　　宋襄公欲求伯也以有微者与盟故月【据隐八瓦屋不月】
　　鄫子防盟于邾
　　公羊传曰其言防盟何后会也
　　己酉邾人执鄫子用之
　　诸侯卒则名虽诱而杀之名【蔡侯般】此杀矣其不名何也诸侯不相名卒以名赴则名之其以名卒者必以名赴也小国之君不卒则亦不名也故邾人戕鄫子不名公羊传曰恶乎用之用之社也何休氏曰不言社者本无用人之道言用之重矣谷梁传曰人因已以求与之盟已迎而执之恶之故谨而日之【据宣十八年邾人戕鄫子不日】陈氏传曰宋公使邾子用鄫子春秋舍宋而书邾以为皆国君也可以不受命矣而禀命于宋则邾为戎首杜元凯曰不书宋公使者南面之君善恶自专不得托于他命也左氏传曰宋公使邾文公用鄫子于次睢之社司马子鱼曰民神之主也用人其谁飨之齐桓公存三亡国以属诸侯义士犹曰薄德今一防而虐二国之君又用诸淫昏之鬼将以求伯不亦难乎得死为幸矣
　　秋宋人围曹
　　陈氏传曰宋公欲合诸侯而亟脩怨于曹诸夏之围国自此始
　　衞人伐邢
　　冬防陈人蔡人楚人郑人盟于齐
　　楚初与诸夏盟也不言防之者内微者也称人外微者也于是陈穆公请脩好于诸侯以无忘齐桓之德而陈人蔡人实先楚则非微者也曷为称之同微者恶其不量已彼而进蛮荆以渎齐盟卒为中国之患故夺其恒称以示义也不月畧其事也不许其得国于夏监【据僖二十年于邢二十一年鹿上宣十一年辰陵之类】虽吾防之不月【据此】必吾君大夫在焉而后月重内也【据僖二十一年盟于薄二十七年盟于宋襄二十七年盟于宋】
　　梁亡
　　其言梁亡何不由赴告之辞也不由赴告则何以书叔鞅归自京师言王室之乱也王室乱于是乎书鲁人防盟四国大夫于齐闻梁之亡也归而言之梁亡于是乎书尊王室而录小国则乱亡有不由赴告而书者矣然则孰亡之秦亡之曷为不言秦亡之梁近秦而逺于中国无为以灭亡告诸侯者于是书之不由赴告则不言其亡之者避不敏也
　　二十年春新作南门
　　谷梁传曰作为也有加其度也言新有故也杜元凯曰鲁城南门也僖公更髙大之今犹不与诸门同改名髙门也刘侍读曰新其旧而书新作是必有僭制焉二百四十二年兴作多矣不必书也僖公修泮宫诗人颂之而春秋不书新宫灾大室屋坏不能不修而春秋不书修之得其时制故不书也雉门及两观灾记新作焉然则修旧不足书其书者皆非礼之制也南门之僭自僖公始故曰新作
　　夏郜子来朝
　　五月乙巳西宫灾
　　郑人入滑
　　不月有以来之也左氏传曰滑人叛郑而服于卫郑公子士泄堵冦帅师入滑陈氏传曰此郑公子士泄也不书大夫将恒称人也
　　秋齐人狄人盟于邢
　　外特相盟不书与狄盟何以书中国无伯傲很相乱也左氏传曰盟于邢为邢谋卫难也
　　冬楚人伐随
　　此鬭谷于菟也不书楚大夫将恒称人也随自是绌于楚不复通于诸侯矣
　　二十有一年春狄侵卫
　　宋人齐人楚人盟于鹿上【齐地】
　　二国大夫曷为称人以宋人求诸侯于楚而卒见诈焉以及于难故夺其恒称也
　　夏大旱
　　秋宋公楚子陈侯蔡侯郑伯许男曹伯盟于盂【宋地】楚称爵而序于陈蔡之上初以诸侯之礼接也昔者成王举熊绎以子男田于荆山盟于岐阳也置茆蕝设望表与鲜卑守燎而不与盟是周室之不成子也于是长于陈蔡之君则曷为称子四夷大者曰子周之制也史恶其傲很僭窃不可通于诸侯则假周爵以称之故呉亦曰子【据吴太伯本非子男外传命圭曰呉公】春秋于侵伐既人之以示义则盟防从其恒称以见实也
　　执宋公以伐宋
　　楚始列于防即执宋公以伐其国固楚之恶亦以罪宋之轻信以受侮也陈氏传曰凡执恒称人执之于伐则伐称君执称人于防则防称君执称人虽大夫也则亦防称大夫执称人此楚子执宋公则曷为不再言楚人不以蛮荆执诸夏之辞也是故执宋公不再言楚人执齐封亦不申言楚人
　　冬公伐邾
　　楚人使宜申来献防
　　君使大夫何以称人献防君礼也楚未书君将则虽来献防人之以其伐宋也陈氏传曰盂防称子矣献防于鲁何以称人盂防不称子无以见楚宋之争长献防于鲁不人之则是遂予楚也自是至椒之聘而后有君大夫谷梁传曰防君得也其不曰宋防何也不与楚防于宋也胡侍讲曰诸侯从楚伐宋鲁独不与故来献防以威鲁也
　　十有二月癸丑公防诸侯盟于薄释宋公
　　诸侯不序前目后凡也其日以公与盟也诸侯外相盟不月【据僖二十三十二狄宣十一辰陵】惟吾君大夫特与之盟则日【隐二文八戎】此其日之何以兵加中国而公防之盟故日以殊之【后见二十七宋成二年蜀】谷梁传曰外释不志此其志何也以公之与之盟目之也不言楚不与楚专释也
　　二十有二年春公伐邾取须句
　　此灭矣曷为不言灭凡灭国有取而有之者则不书灭以存亡继絶之义责归于取之者也故须句不书邾灭向不书莒灭恶其为灭国者受恶而始灭之者不复书也是经之变例也于是取须句反其君则书取何属之以为附庸也陈氏传曰春秋严义利之辨苟以为利一以取书之是故虽邾人灭须句须句子来奔伐邾取须句反其君书取须句虽莒着丘公立而不抚鄫鄫叛而来书取鄫
　　夏宋公衞侯许男滕子伐郑
　　以郑伯如楚故也
　　秋八月丁未及邾人战于升陉
　　此公及之战也曷为不言公蒙上文也邾人以须句故出师公御之及邾人战于升陉我师败绩故蒙伐邾取须句之文不言公见公以须句战也不言师败绩为公讳也记曰邾娄复之以矢盖自战于升陉始是两败也
　　冬十有一月己巳朔宋公及楚人战于宋师败绩楚人伐宋以救郑则何以不言伐外言战不言伐也【例在十五年】谷梁传曰日事遇朔曰朔陈氏传曰楚尝有君矣此楚子也其称人何楚君将犹称人也汪仲裕曰宋公身伤而不言宋公败绩【据鄢陵言楚子败绩】为中国讳也张主一曰恶以夷狄败中国也
　　二十有三年春齐侯伐宋围缗
　　伐国不言围邑此其言围邑何也以罪齐也齐孝公赖宋襄之力以得国当宋楚有事不能报施救患反乘其败而伐之所谓以怨报德刑戮之民也故伐国围邑悉书之以见其罪也
　　夏五月庚寅宋公玆父卒
　　秋楚人伐陈
　　陈氏传曰此成得臣也不书楚大夫将犹人也
　　冬十有一月杞子卒
　　二十有四年春王正月
　　夏狄伐郑
　　秋七月
　　冬天王出居于郑
　　王者无外此其言出何内王都也【据昭二十六敬王书入于成周】曷为言居而不言奔普天之下莫非王土礼天子适诸侯诸侯避正寝纳管钥而馆于庙天子无客礼莫敢于主焉故不言奔而言居也叶少蕴曰天子以畿内为国诸侯以封内为国诸侯不以其道去其封内曰出奔天子不以其道去其畿内曰出居子带之乱方其奔齐也或放焉或封焉亲爱之而勿杀可矣古人有行之者舜也而王不能反召之使得终其恶及其以狄伐周则罪在可杀古之人有行之者周公也而王不能反避之使得夺其位若襄王者可谓失其度矣则亦何以王天下哉陈氏传曰王出不书为尊者讳也【据庄二十三年惠王处栎定六年敬王处姑犹】其言出居于郑何以为无足讳焉耳子颓之难惠王未有过也郑虢图之执燕仲父杀子頽逾年而复辟故讳之也襄王以狄伐郑富辰谏弗听又德狄以狄女为后谏弗听子带以狄师攻王王御士将御之又弗听于是适郑书曰天王出居于郑虽然犹未书入也春秋善复正言入未足以言复正也襄王书出已矣而书王必如是而后可以言复正也
　　晋侯夷吾卒
　　不月来赴后也晋侯卒以前年九月文公定位而后来告故即告时书之春秋重丧纪虽后犹书之也
　　二十五年春王正月丙午衞侯燬灭邢
　　燬之名何也絶之也曷为絶之不正其以同姓而灭吾宗之国也邢与卫同出文王为同姓而鲁与邢同出周公为同宗于是卫人灭邢而鲁不能救疾其灭吾同太祖之国以顾怀周公故絶之也其日甚之也【据灭国不日】黄先生曰成王以周公有大勲劳于天下既封伯禽于鲁又封其支子六人凡蒋邢茅胙祭是也至春秋时多为大国所并今邢又为卫灭矣邢与鲁同出周公衞既忍灭周公之后鲁不能为之请于天子请于大国请于卫以复存其社稷故书曰衞侯燬灭邢虽罪衞侯而系于鲁也
　　夏四月癸酉衞侯燬卒
　　宋荡伯姬来逆妇
　　谷梁传曰宋荡伯姬来逆妇非正也其曰妇何也縁姑言之之辞也刘侍读曰书来逆公自主之也伯姬嫁不见于经盖内女虽亲体不敌不书于策所以尊君也今僖公以爱易典下主大夫之昬是卑朝廷而慢宗庙非礼也张主一曰姑自逆妇公不使大夫主之皆非礼也
　　宋杀其大夫
　　秋楚人围陈纳顿子于顿
