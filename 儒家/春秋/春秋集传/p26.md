<!-- { "loadSidebar": true } -->
　　陈氏传曰防盟必有故也春秋书防盟而不言故属辞比事而功过分矣于是书城于澶渊书宋灾卫喜弑其君孙林父以邑叛蔡世子般弑其父呉楚之大夫交聘于中国天下亦多故矣晋为盟主而区区于宋是晋之已细也晋之已细而后有执齐庆封放陈招杀蔡侯般假讨贼之义以盟诸夏如楚灵王者矣
　　晋侯使士鞅来聘
　　左氏传曰拜城也
　　子来盟
　　来盟不月者大夫之事也【据大夫来盟不月】介大国以治鲁归田而伯亲来涖盟于是鲁人卑之以子男之礼接故虽国君不月讥伯之自同于大夫与鲁人之卑之也
　　吴子使札来聘
　　吴子余祭也孙明复曰先书杀后书聘者呉子既弑而札始至鲁也
　　秋九月葬卫献公
　　齐髙止出奔北燕
　　谷梁传曰其曰北燕从史文也
　　冬仲孙羯如晋
　　三十年春王正月楚子使防罢来聘
　　来聘虽吴楚不月此何以月为其以聘报朝疑于中国伯者也伯主以聘报朝自晋悼公始于是公如楚楚人使公亲襚与陈侯郑伯许男送葬于西门之外改歳而防子来非椒与呉札之比矣故特月以异之
　　夏四月蔡世子般弑其君固
　　世子弑君日此何以不日所由来者异也先王之法内外乱鸟兽行则灭之蔡侯淫而不父播其恶于诸侯故不日以异其事非弑君者法有轻重也以许世子止非故弑而书日则春秋之防明矣
　　五月甲午宋灾宋伯姬卒
　　其日【外灾例时】为伯姬之卒也谷梁传曰取卒之日加之灾上见以灾卒也君子曰灾莫大于君母之焚死其日罪宋之君臣不能救其君母而使之逮乎火也然则左氏传曰伯姬待姆者非与此宋人所以自文也伯姬已老矣使其傅姆在且加老而可待之以下堂乎郑国之火也子产使子上廵羣屏摄至于大宫使公孙登徙大祝史徙主祏于周庙告于先君使府人库人各儆其事商成公儆司宫出旧宫人寘诸火所不及而况于其君母乎宋公无臣子矣于是惧其恶于诸侯也而为之辞以自文曰伯姬待姆而逮乎火也学者不能察以为伯姬病则曰女而不妇也以为贤伯姬则曰伯姬之妇道尽矣徒以空言为训而不知其非实岂有合乎春秋
　　天王杀其弟佞夫
　　陈氏传曰凡王杀不书【本何休据传庄王杀周公黒肩敬王杀召伯盈尹固类】虽王子不书【据恵王杀子类】甚者母弟亦不书【据襄王杀母弟带】必杀无罪而后书于是灵王崩景王立儋括欲立王子佞夫佞夫弗知也尹氏刘氏杀佞夫括奔晋左氏传曰书曰天王杀其弟佞夫罪在王也孙明复曰天子得専杀故天王杀大夫不书此言杀其弟佞夫者讥景王尊为天子不能容一母弟也谷梁传曰诸侯且不首恶况于天子乎君无忍亲之义天子诸侯所亲者唯长子母弟尔天王杀其弟佞夫甚之也
　　王子瑕奔晋
　　周公黒肩尝欲立王子克矣【桓十八年】庄王杀周公黒肩而王子克奔燕不书罪不在王子也子瑕儋括之党也佞夫杀而括与瑕奔晋则佚贼矣故书之佚贼则何以不月【据庄十二年宋万奔书月着例】蒙上事月也春秋有蒙上事月者以着例决之奔不言出外也儋据不书贱也
　　秋七月叔弓如宋葬宋共姬
　　杜元凯曰卿共葬事礼过度也
　　郑良霄出奔许自许入于郑
　　驷良之争闻于诸侯乆矣于是伯有为政使公孙黒如楚辞将强使之黒以驷氏之甲伐之则出非其罪也其书良霄出奔何为自许入郑言故也自许入郑则曷为不申言郑良霄【据宋华元出奔晋书宋华元自晋归于宋】蒙上文也出非其罪入罪也故间无异事得蒙上文以见之明其出入为一事书也是故书入而不言复入者恶入也不言复者位未絶也驷良兄弟也而争于是良霄未絶于位而出出而以恶入甚矣郑伯之失政也
　　郑人杀良霄
　　称人以杀讨贼之辞也故不言其大夫良霄之出入皆为驷氏也则曷为以讨贼之辞书之良霄出而驷氏得君郑伯及其大夫盟于大宫盟国人于师之梁之外而良霄自墓门之渎入介于襄库以伐旧北门则郑人固以贼讨也
　　冬十月葬蔡景公
　　晋人齐人宋人卫人郑人曹人莒人邾人滕人薛人人小邾人防于澶渊宋灾故
　　大夫防从其恒称矣此叔孙豹防晋赵武齐公孙虿宋向戌卫北宫佗郑罕虎也曷为复不序分灾侯伯之事也晋为宋灾故合诸侯之大夫疑于伯者之防故略之凡伯者之防不言故于是特言故则非伯者之辞也左氏传曰为宋灾故诸侯之大夫防以谋归宋财既而无归于宋故不书其人不书鲁大夫讳之也陈氏传曰凡诸侯不序吾君在焉而书吾君大夫不序吾大夫在焉而书吾大夫与有议也【据文七年公防诸侯晋大夫盟于扈九年公子遂防晋人宋人卫人许人救郑】讥不在鲁矣则不书吾君吾大夫刘侍读曰蔡人弑其君而不谋宋灾而谋之微矣夫灾虽诸侯之所当救然而一时之变一国之祸也非天下之忧彼天下之忧者臣弑其君子弑其父如是则夷狄矣虽有粟吾得而食诸
　　三十有一年春王正月
　　夏六月辛巳公薨于楚宫
　　楚宫者别宫也公朝楚好其宫归而作之薛士龙曰小寝犹非正也况别宫乎
　　秋九月癸巳子野卒
　　子名者襄公未葬也不薨不地且不书葬未成君也
　　己亥仲孙羯卒
　　冬十月滕子来防葬
　　诸侯相防葬非礼也左氏传曰诸侯之丧士吊大夫送葬陈氏传曰诸侯来防葬于是始晋景公之丧成公吊焉亦已卑矣晋于是止公使送葬诸侯莫在鲁人辱之虽伯主未有君防葬者也葬楚康王也公及陈侯郑伯许男送于西门之外则天下诸侯有防葬于楚者矣于是滕子防葬于鲁是春秋之季也防葬犹可奔丧甚矣
　　癸酉葬我君襄公
　　十有一月莒人弑其君密州
　　称人以杀君曰苟非微者则不曰【据宋人弑其君杵臼】此称人其不日何莒子生去疾及展舆既立展舆又废之莒子虐展舆因国人以弑之立而以微者告也

　　春秋集传卷十一
<经部,春秋类,春秋集传>
　　钦定四库全书
　　春秋集传卷十二　　　　　元　赵汸　撰昭公上
　　元年春王正月公即位
　　叔孙豹防晋赵武楚公子围齐国弱宋向戌卫齐恶陈公子招蔡公孙归生郑罕虎许人曹人于虢
　　左氏传曰防于虢寻宋之盟也楚令尹围请用牲读旧书加于牲上而已晋人许之杜元凯曰楚恐晋先歃故不歃此所以不书盟
　　三月取郓
　　郓者莒鲁所争邑也【文十二年季孙帅师城郓襄十二年救台遂入郓】莒尝取之不书外取邑虽取之我犹不书也【据成二年齐取龙不书】此季孙宿伐莒取郓则其不言伐莒何为内讳也叔孙豹及诸侯之大夫防楚公子围于虢以弭兵寻宋之盟而宿背叔孙违盟伐莒以取郓于是莒人愬于防叔孙几为戮赖晋赵武固请于楚而后免故不言伐使若不以师得然而特月以异之【据内取邑不月】讥在内也
　　夏秦伯之弟鍼出奔晋
　　左氏传曰书曰秦伯之弟鍼罪秦伯也谷梁传曰诸侯之尊兄弟不得以属通其弟云者亲之也亲而奔之恶也公羊传曰有千乗之国而不能容其母弟也
　　六月丁巳邾子华卒
　　晋荀呉帅师败狄于大卤
　　陈氏传曰晋自悼公以来狄师不出败狄至是而再见其再见何晋弥衰也悼公之伯也魏绛諌曰劳师于戎而楚伐陈必弗能救是弃陈也悼公不能用其言卒复有事于无终既失诸侯虽有大卤之防何益至伐鲜虞春秋遂贬晋矣
　　秋莒去疾自齐入于莒
　　公子恒称公子必篡若争国而后名之莒犂比公生去疾及展舆展舆弑君而立莒人召去疾于齐则去疾宜入者也曷为称之与争国同也春秋美恶不嫌同辞展舆已立矣而去疾自外而入则固书之与争国者同也苟曰公子去疾则与大夫之以恶入者无辨矣
　　莒展舆出奔呉
　　展舆尝逾年矣不称爵未有成之为君者也
　　叔弓帅师疆郓田
　　谷梁传曰疆之为言犹竟也公羊传曰与莒为竟也曷为帅师而往惧不服也髙抑崇曰疆者封沟之也季孙尝帅师城郓后复为莒所取今乗莒乱而取之又帅师以疆之者惧不服也
　　葬邾悼公
　　冬十有一月己酉楚子麇卒
　　陈氏传曰此公子围弑其君则其书卒何以君薨赴也君弑矣晏然赴于他国之君如恒辞犹郑騑也而其臣子听焉相与设应为后之辞甚矣无人纪也从而书卒所以诛楚之臣子聼贼之所为也围之未弑也鲁蔡郑之大夫固知之矣防于甲以齐庆封徇于诸侯曰无或如齐庆封弑其君弱其孤以盟其大夫庆封曰无或如共王之庶子围弑其君兄之子麇而代之以盟诸侯军人粲然皆笑史见其事春秋着其心则后世有考矣
　　楚公子比出奔晋
　　比与围兄弟也而为右尹于是不义围而出则非其罪矣出非其罪则曷为书之以围杀立之罪不着于春秋故书比之出以明变也
　　二年春晋侯使韩起来聘
　　夏叔弓如晋
　　秋郑杀其大夫公孙黑
　　此杀有罪也曷为从其恒称【据楚得臣宜申宋山皆去族】不能以时讨也刘侍读曰称国以杀大夫者罪累上也黑有罪其以累上言之何恶郑伯也何恶乎郑伯言不得讨有罪以放乎乱也其放乎乱奈何黒伐良霄而逐之君弗诛也以为大夫又与公孙楚争娶徐吾氏君放楚而盟诸大夫黒于是自以为卿又将为乱疾作而卧子产使吏数诸其家则幸而胜之尔国君専杀大夫非王法所得为也然而春秋或与之所以见君臣之礼扶上而抑下也先王之法不诛不教不诬无罪及其恶成而罪见诛之无留狱矣岂幸而胜之哉
　　冬公如晋至河乃复
　　公如晋吊少姜也及河晋侯使人来辞曰非伉俪也请君无辱乃还晋犹不敢以嬖宠之丧辱国君也以公自卑为己甚矣赵武之卒也郑伯如晋吊及雍乃复诸侯自卑以事晋者不惟鲁也
　　季孙宿如晋
　　三年春王正月丁未滕子原卒
　　夏叔弓如滕五月葬滕成公
　　杜元凯曰卿共小国之葬礼过厚也葬襄公滕子来防故鲁厚报之
　　秋小邾子来朝
　　八月大雩
　　冬大雨雹
　　北燕伯款出奔齐
　　四年春王正月大雨雹
　　夏楚子蔡侯陈侯郑伯许男徐子滕子顿子胡子沈子小邾子宋世子佐淮夷防于申
　　楚始専合诸侯也申楚地在方城之内合南北诸侯十有二国于方城之内宋世子与淮夷俱继小国之君盖自楚入中国以来所未有而晋人听焉则宋之盟为之也晋侯安于宴乐不在诸侯公室以卑政在大夫而军政日弛于是中实畏难而文以不争则虽欲不以诸侯与楚不可得矣髙抑崇曰申之防非与国则小国而已鲁齐卫曹薛邾不防也宋郑滕小邾虽防而终不与也则虽偃然肆志以専诸侯诸侯亦不得已而从之尔
　　楚人执徐子
　　陈氏传曰楚执舒子呉执钟离子皆不书此
　　何以书执徐子危防申之诸侯也自宋之盟中国无大盟防越九年而十二国之君皆受命于楚于是执徐子将以威中国也是故其类相执不志为中国危之故志之也
　　秋七月
　　为灭国月也
　　楚子蔡侯陈侯许男顿子胡子沈子淮夷伐吴
　　再序诸侯有不与伐者也宋华遂郑大夫从不书凡诸侯以兵属于楚皆不书也
　　执齐庆封杀之
