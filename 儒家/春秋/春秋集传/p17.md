<!-- { "loadSidebar": true } -->
　　其日乙酉距壬午四日尔传言盟于衡雍遂防伊雒之戎则曷为再书公子胡侍讲曰春秋谨内外之辨雒邑天地之中而戎居之再称公子各日其防以深别之示内外有辨终不可杂也许氏曰大夫而主盟诸侯自扈之会始也君子恶之
　　公孙敖如京师不至而复丙戌奔莒
　　谷梁传曰不言所至【据公子遂书至黄乃复】未如也未如而曰如不废君命也未复而曰复不专君命也杜元凯曰不言出受命而出自外行也
　　螽【音终】
　　宋人杀其大夫司马
　　此公子卬也不名则曷为称其官有杀而代之者也宋人将弑其君于是先杀其司马而以华耦代之则司马者昭公之所与存亡者也司马既死则兵非昭公之兵矣兵非其兵则公子鲍之弑械成矣是故特书其官举者书其官者以异其事也谷梁传曰其以官称无君之辞也
　　宋司城来奔
　　此荡意诸也不名则曷为称其官宋司城者司空也司空既出则国非昭公之国矣既杀其司马又出其司城则六卿之在位者皆公子鲍之党而已陈氏传曰凡奔非其罪不书苟接我也不可以不书则不以称名之例书之是故未有书官者于是官从其官未有书字者于是字从其字【子哀】
　　九年春毛伯来求金
　　求金以供葬也周室微诸侯不助丧也左氏传曰非礼也不书王命未葬也公羊传曰毛伯天子之大夫也何以不称使当丧未君也逾年矣何以谓之未君即位矣而未称王也未称王何以知其即位以诸侯之逾年即位亦知天子之逾年即位也以天子三年然后称王亦知诸侯于其封内三年称子也逾年称公矣则曷为于其封内三年称子縁臣民之心不可一日无君縁始终之义一年不二君不可旷年无君縁孝子之心则三年不忍当也王者无求求金非礼也
　　夫人姜氏如齐
　　二月叔孙得臣如京师辛丑葬襄王
　　王丧卿共葬事于是始见也天王崩诸侯不奔丧而以微者行自东迁以来失之矣于是襄王使大夫来防僖公葬赗含成风且防之葬鲁亦以公子遂如晋葬襄公而后得臣葬襄王一则以其来不可不徃也一则以其如晋不可不如周也是故叔弓如宋葬平公季孙意如如晋葬昭公而后叔鞅葬景王舍是葬天子鲁无使卿者矣灵王之丧郑简公在楚上卿守国子展使印段往伯有曰弱不可子展曰与其莫往弱不犹愈乎此春秋之情实也
　　晋人杀其大夫先都
　　称人以杀讨乱之辞也曰大夫在位也讨乱虽杀世子母弟不书此大夫也则何以书诸侯不得专杀大夫也孙明复曰非天子不得专杀故天王杀大夫不书古者诸侯大夫皆命于天子不得专命也大夫有罪则请于天子不得专杀也春秋之世国无大小其大夫皆专命之有罪无罪皆专杀之其无王也甚矣
　　三月夫人姜氏至自齐
　　其致以得礼也其月从其恒法也妇人无外事故行必以礼而后致以礼致则月之以明得常也刘侍读曰夫人曷为或致或不致出入以礼则致出入不以礼则不致此其为有礼奈何父母在而归宁也
　　晋人杀其大夫士縠及箕郑父
　　刘侍读曰杀二大夫以上不言及其事同而杀之之志均也【晋二赵三郤蔡二公孙】曰某及某者以某之故而累及某也
　　楚人伐郑
　　楚君将犹称人也扈之盟尝不序诸侯矣于是楚子伐郑则犹人之何以其人救郑之大夫不可以不人楚子也春秋虽治在大夫而楚人狂僭终不可以无讨当大夫与楚君遇则春秋必致谨焉其谨之如何苟人中国之大夫则楚虽君将不称君苟楚君将称君则不可人诸大夫是故侵陈遂称宋书楚子则晋赵盾救陈从其恒称邲之战书楚子则荀林父从其恒称伐郑书楚子则郤缺从其恒称晋虽不竞而楚罪固宜讨也楚罪宜讨则其君将称君非予之也
　　公子遂防晋人宋人衞人许人救郑
　　陈氏传曰兵将恒书大夫矣此晋赵盾宋华耦衞孔达也曷为称人晋遂不竞而楚兴也左氏传曰卿不书缓也以惩不恪
　　夏狄侵齐
　　秋八月曹伯襄卒
　　九月癸酉地震
　　冬楚子使椒来聘
　　献防尝称人来聘曷为书君大夫春秋于吴楚唯嘉好之事悉从其恒称为其以诸侯之礼来接于我也鬭椒何以不氏吴楚之有大夫未尽同中国也故吴子使札来聘亦不称公子
　　秦人来归僖公成风之禭【禭音遂】
　　曰秦人来者微也公羊传曰其言僖公成风何兼之也兼之非礼也曷为不言及成风成风尊也刘侍读曰诸侯无二适故妾母系子为重也叶梦得曰死三日而敛则含禭有不及其尸者矣先王待人以情而不责人以事故有既葬而致含于蒲席者称其情而为之节也左氏传曰诸侯相吊贺也虽不当事苟有礼焉书也以无忘旧好张洽氏曰是时秦楚交病中国秦欲伐晋而归襚于鲁犹楚欲图北方而来聘也
　　葬曹共公
　　十年春王三月辛夘臧孙辰卒
　　夏秦伐晋
　　何休氏曰谓之秦者外之也程子曰秦唯以报复为事故恶而外之王防氏曰秦晋用兵自殽之役令狐之战一彼一此者凡十焉故不书秦伯伐晋而直谓之秦外之也不外晋者晋为盟主有救中国之义也至其不能救陈蔡而伐鲜虞则亦外之矣陈氏传曰外秦也归成风之隧使术来聘秦习于礼矣则其外之何楚之兴秦之力也自灭庸以后秦为楚役自晋主诸夏之盟舍秦无加兵于晋者也防于夷仪之岁秦晋成而不结又明年盟于宋而南北之势成楚子曰释齐秦他国请相见也是战国之萌也于次国风退秦于魏唐之后于序书系秦于周末于作春秋由韩原之后秦师无君大夫皆夫子所以深致意于秦而不使列于诸夏之国也自后战于麻隧不书其帅次于棫林大书曰伐予晋抑秦之意不待辨説而自见矣
　　楚杀其大夫宜申
　　此鬭宜申也但名之谋弑其君也讨乱恒书人此谋弑其君则曷为称国以杀楚人讳之以他罪告也
　　自正月不雨至于秋七月
　　及苏子盟于女栗
　　苏子者天子大夫也孰及之公也曷为不言公讳与天子大夫盟也向也翟泉之盟讳公则王子虎称人此其书苏子何翟泉之盟伯者之事也为王室与晋侯讳之于是中国无伯天子大夫自出以盟诸侯若诸侯特相盟之为者其事无足讳也其不日所以别于及外大夫盟而不言公者也
　　冬狄侵宋
　　楚子蔡侯次于厥貉
　　外次必有闗于天下之故而后书此何以书晋灵公少不在诸侯楚欲图北方防诸侯于息而次于厥貉故特书之以是为晋楚盛衰之机也陈氏传曰外防未有言次者此其言次何以楚之图诸侯而未集也晋虽不竞君大夫数防而不序春秋重絶晋也防于息宋陈郑尝已从楚矣已而为新城之盟则楚犹未得志于陈郑也于是防息不书书及蔡侯次厥貉用见楚之未得志于诸侯也于是陈侯郑伯防楚子于息遂防蔡侯次于厥貉则其但书蔡侯何楚未足以得陈郑也蔡迁于楚陈次之郑介两间当晋楚南北之势未分则三国恒被其祸而未尝无先后缓急之差也故诸侯之反覆乎晋楚之间者春秋必有察焉以新城之盟陈侯郑伯皆在而灵城之际郑每重于叛晋则防于息非其意也非其意而与蔡侯列数之则溢罚矣故息防不书至辰陵而后书则晋楚南北之势决矣
　　十有一年春楚子伐麇【麇音君】
　　楚初书君将也其书君将何以中国无伯也当中国有伯则正其名以信攘郤之义及中国无伯则着其实以明荆楚之彊此春秋之防也
　　夏叔仲彭生防晋郤缺于承筐
　　谋诸侯之从楚者也
　　秋曹伯来朝
　　公子遂如宋
　　狄侵齐
　　冬十月甲午叔孙得臣败狄于咸
　　十有二年春王正月郕伯来奔
　　此郕太子朱儒也则其曰郕伯何逆以诸侯之礼也郕伯卒郕人立君太子朱儒以二邑来奔鲁人喜于得地而矜其失国故以诸侯之礼逆之不名异成君也左氏传曰不书地尊诸侯也陈氏传曰此郕太子也鲁逆以诸侯之礼吾从而志之无改焉何也唯其如二君也废立之际足以乱名实则春秋不可以弗辨苟无乱于名实则春秋不辨也春秋之作别嫌明微而已有不待辨而自见春秋何治焉郕太子朱儒鲁谓郕伯晋太子州蒲鲁谓之晋侯从而志之徒见其悖礼焉耳故凡辞从主人则非修春秋之辞也
　　伯来朝
　　二月庚子子叔姬卒
　　其称子何周人字积叔故或加子以自异也此叔姬也何以不言左氏传曰絶也桓公来朝请絶叔姬而无絶昬公许之内女为大夫出言来归此何以不言来归以归宁来也曷为不言归宁内女归宁恒不书也内女来归不卒【据齐叔姬郯伯姬不卒盖不以礼成其丧】此其卒之何尝为君夫人矣虽见出犹以姑姊妹之礼成其丧也不书葬同于在室也
　　夏楚人围巢
　　秋滕子来朝
　　秦伯使术来聘
　　冬十有二月戊午晋人秦人战于河曲
　　陈氏传曰此秦伯晋赵盾也曷为称人亟战也于是范山言于楚子曰晋君少不在诸侯北方可图也而秦晋亟战秦晋亟战而楚君将称君矣是故战必言及而不言及曰晋人秦人战于河曲畧之辞也谷梁传曰不言及秦晋之战已亟故畧之
　　季孙行父帅师城诸及郓
　　谷梁传曰称帅师言有难也孙明复曰畏莒故也张洽氏曰莒鲁之争始于此胡邦衡曰春秋城筑二十九言帅师者三非惟劳民以城又毒众以争也
　　十有三年春王正月
　　夏五月壬午陈侯朔卒
　　邾子蘧蒢卒【音渠除】
　　自正月不雨至于秋七月
　　大室屋坏
　　谷梁传曰大室屋坏有壊道也讥不修也大室犹世室也周公曰大庙伯禽曰大室羣公曰宫礼宗庙之事君亲割夫人亲舂敬之至也为社稷之主而先君之庙坏极称之志不敬也髙抑崇曰世室者人君之所常有事者也公每月朝之有司以时黝垩之岂有将坏而不知者则其不知省也久矣
　　冬公如晋
　　衞侯防公于沓
　　狄侵衞
　　十有二月己丑公及晋侯盟
　　公还自晋
　　郑伯防公于棐【二音匪吠郑地】
　　十有四年春王正月公至自晋
　　凡公如而至不月此至以四时首月故书之
　　邾人伐我南鄙
　　叔彭生帅师伐邾
　　夏五月乙亥齐侯潘卒
　　六月公防宋公陈侯衞侯郑伯许男曹伯晋赵盾癸酉同盟于新城
　　陈氏传曰向也扈之盟不序诸侯此其复序何诸夏之志也晋侯救江无功救郑无功与秦亟战而楚浸彊交聘乎中国得蔡次厥貉矣而晋遂不竞于是公朝晋衞侯来防公还自晋郑伯来防诸夏之惧甚矣汲汲于晋而为此盟如之何勿序也以诸夏之汲汲于晋也而徒以赵盾主是盟书曰同盟自幽以来未之有也
　　秋七月有星孛入于北斗
　　谷梁传曰孛之为言犹茀也其曰入于北斗斗有环域也孙明复曰孛彗之属偏指曰彗光芒四出曰孛
　　公至自防
　　晋人纳防菑于邾弗克纳【菑侧其反】
　　谷梁传曰其曰人微之也何为微之长毂五伯乘过宋郑滕薛敻入千乘之国欲变人之主至其城下然后知之何知之晩也未伐而曰弗克何也弗克其义也防菑晋出也貜且齐出也貜且正也防菑不正也陈氏传曰此赵盾也曷为称人以晋为不竞也楚方交聘于上国得蔡次厥貉矣而晋区区纳亡公子于邾又以少陵长见辞于邾人自败于令狐盟于扈救郑战河曲赵盾皆不书由是讫灵公之篇兵车之防自参以上皆人之赵盾为之也【十七年伐宋宣二年侵郑】
　　九月甲申公孙敖卒于齐
