<!-- { "loadSidebar": true } -->
　　赖今汝宁府恩县襄十年诸侯会于柤遂灭偪阳灭赖不日异其事于中国也赖本近楚乗伐吴而灭之以威与国可谓暴矣然春秋之治外固与中国异也左氏云赖子面缚衔璧楚子焚榇啖叔佐曰按经但言灭是死位也经传不同误耳葢此事是他年楚子曽伐赖赖降而舍之非此时也旧事不编年故误耳
　　九月取鄫
　　内取不月此其月异之也莒乱着丘公立不抚鄫鄫叛而来也鄫在琅琊鄫县路史谓郑地溱水者非是鄫偪于莒然如晋觌巫立所出以为后圣人显书灭矣是莒灭鄫鲁弗能止之鄫叛莒而来又不能请天子方伯兴继而遂兼之则卒灭于我而已矣
　　冬十有二月乙邜叔孙豹卒
　　五年春王正月舍中军
　　舍者弃而不有之辞中军者三军之中也公羊子曰三亦有中诸国皆执政冡卿掌之犹晋谋元帅郤縠将中军作三行荀林父掌中行也季孙尽征故言舍中军赵企明言季掌上军叔掌中军仲掌下军叔豹死于家乱故季得假舍中军焉非也刘云四分公室制法别耳连作三军今据哀十一年季氏称左师孟氏称右师叔孙氏自以叔孙为军名则舍中军者是公家不有取其赋而已非废置之义矣而传頋曰毁中军岂与经文应哉季明徳曰左氏以为四分公室则军分为四矣春秋何以不别白其辞乎意其所以为此者亦计后日公家所入而言耳葢季氏尽征中军终春秋之世而孟仲二军则归公之赋亦渐减矣至定哀时以十二分为卒则季氏尽去四分而叔孙去四分之三仲孙独忠但去四分之一则公室之所存者十二分之四耳此所谓四分公室而实旧额未尝改也
　　左氏误传季氏择二三子各一之説而后舍中军之义不通矣况初舍之时止是三分去一而叔孙舍仲孙貜皆未尽専公室所存尚有十二分之八安得遂谓之四分哉然则中军之舍罪専在季氏矣据季氏此言则传谓公臣不具三耦亦左氏遗实之言也
　　楚杀其大夫屈申
　　楚杀大夫必有关于天下之故而后书葢以为贰于吴而杀之者加之罪之辞国杀而不去其官罪累上也
　　公如晋
　　夏莒牟夷以牟娄及防兹来奔
　　牟氏夷名则莒卿也自于法应书三传云莒无大夫重地故书陆淳并非之是也牟娄本隠四年莒人所取纪邑及者有别之辞防则今安丘古平昌县兹在今诸城古姑幕县牟娄在防兹之间南界莒地与邾城聨比矣谷梁氏曰及防兹以大及小也公羊氏曰不以私邑累公邑然则哀八年齐取讙及阐又何大小私公足别耶孟氏言有王者作鲁在所损乎在所益乎土地胙之天子狡焉启封疆者圣人所不听也故异牟娄于防兹牟娄取诸纪者也由是以知圣人正疆理之意矣陈无宇曰诸侯正封季孙乗鲁侯之出纳叛人而利其邑罪何可言耶
　　秋七月公至自晋
　　戊辰叔弓帅师败莒师于蚡泉
　　莒以牟夷来讨叔弓乗其不备而逆败之蚡泉鲁地
　　秦伯卒
　　子嗣为哀公秦伯不名史失之也公羊乃云匿嫡之名名者嫡得之非也
　　冬楚子蔡侯陈侯许男顿子沈子徐人越人伐吴越姒姓子爵国今绍兴府古越州少康庻子所封也此通越制呉之始吴自襄十四年至是凢四受楚兵已而呉灭州来长岸鸡父日寻干戈柏举一战遂至入郢亦未必能制其国死命也赵子常曰变文则曰徐人越人复其恒称则曰徐曰于越皆从史文也刘原父言吴楚徐越上世皆有元徳显功与中国之君无异頋皆称王王非诸侯可当故春秋书之书号则举其本封列爵则黜其僭窃推之可逺引之可来此圣人重絶人亦春秋之意也
　　六年春王正月杞伯益姑卒
　　不日非讣也弟郁厘嗣是为平公自是终春秋以爵列于会矣
　　秦景公
　　始会秦
　　夏季孙宿如晋
　　拜莒田也
　　文公
　　宋华合比出奔卫
　　合比宋右师凡出奔皆有罪词左氏载寺人柳譛逐合比则经不得书奔且柳譛合比与伊戾譛太子痤皆坎用牲埋书而伊戾有向戍桞有华防皆为之徴以共济险健不应纎细相同平公在位已四十年不应一术可以再相愚侮疑因前事而误附会之耳但华臣与合比为宗纳华臣之族矣事或有之右师又以冢卿势亦易举是传之情得失参半然不足尽凭也乌可谓无罪哉
　　秋九月大雩
　　楚防罢帅师伐呉
　　子荡楚令尹楚灵至三伐吴而皆不胜
　　冬叔弓如楚
　　诸侯两事晋楚宿如晋则弓如楚矣高抑崇曰四年公不会申巳而震楚兵威将朝楚而不能故以叔弓先聘而明年躬继之也
　　齐侯伐北燕
　　将纳北燕伯
　　七年春王正月暨齐平
　　齐党乱也晏子曰吾君贿左右谄谀作大事不以信未尝可也以其不出主名贾逵何休遂曰鲁与齐平许惠卿曰燕齐平也鲁燕孰主乎曰主齐燕平六年冬齐伐北燕将纳简公师次于虢而不进燕知其贪也而行成齐与之平传言齐求之是也公孙段卒伯有之厉传明言在齐燕平之月可以参决之矣曰春秋之法内不书国者有矣此实燕也曷以内辞书曰冬春相接无异事省文也犹桓五年冬州公如曹六年春因书实来尔胡氏沿休説然休责鲁结呉不汲汲于齐胡氏责鲁附夷狄而得齐平则亦少异矣信如胡子则鲁不汲汲于齐恃强援焉可也如齐之强何畏鲁有多援鲁之有援亦岂必能加于齐者而齐求之哉谓齐求鲁者事理有碍矣则叔孙婼于齐莅盟不足证齐鲁为平乎曰经书齐平在正月矣何待三月乃如齐涖盟乎故知赵企明之妄也矣齐伐北燕纳燕伯庶几乎义而取燕姬与寳赂竟然而返是齐景之党逆也君子曰昭定而下春秋多罪齐齐景公有马千驷死之日无得而称焉葢此类是也
　　三月公如楚
　　叔孙婼如齐涖盟
　　婼豹庶子鲁齐隣也虞适楚见侵故寻旧好
　　夏四月甲辰朔日有食之
　　授时推加时在昼交分二十七日二百九十八分入食限今先天厯新法推得甲辰交分二十七日【阙】二百六十分【阙】九四入食限士文伯以日食之灾卫大鲁小葢周四月是夏二月日在降娄鲁分故曰去卫地如鲁地六物不同民心不一事序不类官职不则同始异终
　　秋八月戊辰卫侯恶卒
　　子元嗣是为灵公
　　九月公至自楚
　　冬十有一月癸未季孙宿卒
　　悼子没武子前平子以孙继祖
　　十有二月癸亥卫襄公
　　八年春陈侯弟招杀陈世子偃师
　　称公子招尝为卿矣复称弟葢绌而以弟受禄其杀偃师必争政也左氏载哀公元妃生偃师而嬖二妃属其子公子招公子过哀有废疾招杀其世子偃师而立留哀公经而死夫留哀公既嬖而托之矣得立则哀所欲也又何以自经托留之语疑招自文而左氏误载之也杀偃师而得其政柄则复称公子矣重举国者偃师非招之世子也所谓徇其私爱施于不令之人以至亡国为失亲亲之道者则胡义精矣
　　夏四月辛丑陈侯溺卒
　　叔弓如晋
　　贺楚章华则贺晋虒祁矣
　　楚人执陈行人干徴师杀之
　　陈公子留出奔郑
　　偃师曰世子留曰公子别嫡庶也然留之立非哀公意也曰哀公死留践其位矣而犹曰公子招姑立之以为名耳将自取焉不成为君也
　　秋搜于红
　　红今泰安州后汉志泰山郡注有红亭者是在鲁北境杜元凯以沛国萧县有红亭实之则宋东鄙矣传言根牟至于商卫根牟鲁东界商宋地鲁西界与红不应况搜浅事岂应至是耶不言公公不与也桓庄之狩皆言公昭定之搜不言公兵政有在不在焉不言大初分公室假搜以阅军实耳犹未僣天子之大搜也杜氏谓经阙者非矣至曰时史阙畧仲尼畧而从之益于义无取曷以为春秋哉
　　陈人杀其大夫公子过
　　偃师杀哀公卒陈于是五月无君而招制国命矣不书招杀不与招以讨也以陈人杀之偃师之杀不蔽罪于过也是国乱无政而已矣
　　大雩
　　冬十月壬午楚师灭陈执陈公子招放之于越杀陈孔奂
　　灭陈而始讨杀世子之罪灭国者其始谋也舍首恶而施其从刑之辟又何言哉
　　陈哀公
　　黎錞曰经已书楚灭陈则执陈公子招杀陈孔奂陈哀公皆防上文云耳
　　九年春叔弓会楚子于陈
　　是时三家分鲁陈会无往者而叔弓实行叔弓之孙故不畏楚人之讨也
　　许迁于夷
　　夷今凤阳府亳州古谯郡西北界本陈间地楚灭陈得之成十五年许已迁叶地今许州叶县本方城外蔽恐楚欲之故请易地以媚楚而避郑传称然丹迁城父人于陈城于即夷而迁方城外人于许许亦夷也许楚之情见矣然许本依楚郑固畏楚者也而郑数伐许率不见庇于楚亦必无以得其驩矣既不能强又不能弱殆谓许焉
　　夏四月陈灾
　　外灾不月其月异亡国也陈亡矣而天灾还系之陈从所赴也陈亡矣谁与赴者楚防利于得国而耻于受灾以陈赴也胡子谓叔弓归而言之夫弓使在春而灾在夏可云目击乎而纪于春秋是楚人赴之也杜氏比诸沙鹿梁山而曰大都以名通者不系之国夫陈本先王之建宁比于国之大都而名山不以封又非若封壤之必当系国也然则圣人无兴灭之意乎夫兴灭者心也据实者迹也圣人眀于天之道而察于兴衰之故火出而火陈逐楚而建陈也圣人从赴而书之着天人相与之际谓之悯可也谓之喜可也在学者自得之耳
　　秋仲孙貜如齐
　　貜蔑子速弟速无嫡子以弟貜后貜幼庶子羯摄之三十一年羯卒貜嗣爵是为孟僖子向见季明徳直云羯子误也
　　冬筑郎囿
　　郎隠狩地庄公筑防焉以察戎者三家既分公室丘民皆制于已故多辟搜狩之地张主一以为娱君耳目而窃其权夫鲁之权何待窃哉
　　十年春王正月夏齐栾施来奔
　　施公孙子以王父字栾为氏传谓子旗是也嗜酒多怨与陈鲍相攻而出
　　秋七月季孙意如叔弓仲孙貜帅师伐莒
　　意如悼子纥子是为平子代祖宿立春秋详内畧外故凢师举元帅而鲁偏禆得书于是叔孙舍不出而叔弓代将外是则非三家不将矣赵企明云季为元帅叔弓为佐貜为戎右非三军并出也将尊师少称将弓及貜皆卿虽以佐行不得不书亦足以见季氏之强一出而将佐戎右皆大夫也
　　戊子晋侯彪卒
　　子夷嗣是为昭公孟子曰晋平公之于亥唐也弗与共天位弗与治天职也李防以为政在私家贤者壅弃为削弱之由是已
　　九月叔孙舍如晋葬晋平公
　　十有二月甲子宋公成卒
　　庶子佐嗣是为元公
　　十有一年春王二月叔弓如宋葬宋平公
　　夏四月丁巳楚子防诱蔡侯般杀之于申
　　名著诸侯之终事也故蔡侯般称名其曰楚子防何以蛮荆之君杀中国之君名所以正其罪也故其相杀不名【据十六年楚子诱杀戎蛮子】而説者比于卫侯灭邢书名者为衍名误矣其日谨之也【据宣十八年邾戕鄫子不日】故其自相杀不月【亦据杀戎蛮子】谷梁传曰何为名之夷狄之君诱中国之君而杀之谨之而名之也称日称地谨之也公羊传曰楚子防何以名絶曷为絶之为其诱讨也此讨贼也虽诱则曷为絶之怀恶而讨不义君子不与也孙明复曰般之罪不容诛矣楚子贪蔡地土杀之不以其罪故生而名之不得以讨贼论当坐诱杀蔡侯般也
　　楚公子弃疾帅师围蔡
　　五月甲申夫人归氏薨
