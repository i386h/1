<!-- { "loadSidebar": true } -->
　　楚人侵郑
　　三年春王正月不雨夏四月不雨
　　逾时不雨书首月
　　徐人取舒
　　舒郾姓臯陶之后徐在下邳舒在庐江相去甚遥孔防云尔赵企明言相去二百七十里非也凡胜国而不用大师为取诗惩荆舒则舒乃荆之与国取舒盖剪楚援也取不言灭孙莘老曰不絶其是也庄二十六年齐伐徐遂服焉意者取舒出于伯令以尝楚故许翰谓倚诸齐其后楚灭舒庸则此年取而未有矣然楚自是疾徐而加兵焉桓公合八国于匡使诸侯之大夫救徐亦必舒故之以轻师越境以袭强国之党而师无他虞东诸侯之势益张江黄逺来非震其威哉
　　六月雨
　　秋齐侯宋公江人黄人防于阳谷
　　阳谷在东平须昌齐西鄙宋致江黄于此非便道矣左氏曰谋伐楚盖受成命于齐桓也
　　冬公子友如齐莅盟
　　徃受盟于齐听伐楚师期也不烦诸侯大夫离至受事为宻也
　　楚人伐郑
　　四年春王正月公防齐侯宋公【桓】陈侯【宣】衞侯【文】郑伯【文】许男【穆】曹伯【昭】侵蔡蔡溃遂伐楚次于陉
　　陈从可逋宛丘之道许从可集许昌之援郑从可据虎牢之险迩荆蛮者独蔡即夷蔡居汝水之南楚门户所必救也轻兵卒至不暇告楚而溃此师之竒盖桓公管仲素定之防左氏蔡姬之嫁岂足知哉陉蚡昌建国之地卒而至陉以夺之气楚难于守又恐江黄议其后复难于战矣
　　夏许男新臣卒
　　此卒于陉也陉则胡为不地谷梁子以为内桓师也胡子引刘原父之言曰卒非正也其为人君不知命者夫原父之意将谓新臣不终斯役实以疾辞还而卒者乎于传有之许穆卒于师葬之以侯苟左氏而不谬也则许男非为不知命者也陉今许州郾城东南四十五里召陵之南本蔡地也赵企明因杜氏遂定陉在蔡南为楚地其后为楚所并则不可知然谓非頴亭陉亭而以为非卒于师则误矣师方次陉而许男卒卒在退盟召陵之先必以召陵许地遂谓非卒于师则不惟失考于地里而亦昧诸侯薨于路寝之説矣盖不卒于师者属辞当并下文观之春秋无费辞详于下则畧于上也子业嗣是为僖公
　　楚屈完来盟于师盟于召陵
　　屈氏完名楚大夫也据袁娄书齐侯使国佐来盟此不称使外之也楚虽帖春秋犹谨辨之不使同兵交之使来盟于师据袁娄日据僖之邢之鹿上之狄宣之辰陵则与凡与外且不月再言盟来盟于师师在陉也屈完之意召陵者实退盟之所也桓退师以礼于楚楚之求服召陵齐又要盟以坚其志是屡盟长乱桓公岂为之哉召陵攘夷繇汉以来説曰齐桓多防盟而春秋美召陵是金吉甫以召陵不责楚僭王管仲器小殆精于康侯矣哉或曰楚自王其国非敢有加于天下沿至楚灵之横而申之防礼以为归曰吾用齐桓耳李氏所谓文襄之盛未尝得以爵通椒之聘始得称子凡书子者赵氏谓皆其自称卒而自赴诸侯亦惟曰子惟葬则以王配諡如诸侯葬皆以公配諡书之耳盖臣子及防丧者尊之也或曰襄公在楚楚人使其亲禭鲁人以桃茢先祓殡是防葬诸侯不以王礼尊之乃独其臣子耳中国不以王处之楚亦未尝以王通齐固不得以治之也夫王岂可假者而听其自王哉礼家言春秋不书楚越之王恐民之惑也自王其国民毋惑于改歩与金氏之书义精矣
　　齐人执陈辕涛涂秋及江人黄人伐陈
　　辕袁同陈大夫氏也执不服国服即释之不称以归也江黄国近陈及者齐及之间无事得蒙齐人之文也资粮屝屦之故执其人伐其国先人谓之斁信矣
　　八月公至自伐楚
　　前事侵蔡后事盟召陵伐陈而以伐楚至举其重也
　　葬许穆公
　　冬十有二月公孙兹帅师防齐人宋人【桓】卫人【文】郑人【文】许人【僖】曹人【昭】侵陈【宣】
　　兹叔牙子鲁卿也赵子常曰桓公帅诸侯以伐楚楚既成而陈人以辟军见讨既执其大夫以二国伐之又以七国之众侵之桓为已甚矣胡氏月以异之以桓公失方伯之道也桓公召诸侯以侵蔡伐楚楚既伐事当在蔡桓公委蔡以饵楚而后责于陈其伯图所及天下诸侯有以量之矣或曰桓公以陈人懐贰异日必先向楚因乘楚服以鲁主兵示陈与国近如鲁逺如江黄皆能用之七大国又迭为侵扰以威陈此桓公管仲以力服人之谋非独以辟军见讨也
　　五年春晋侯杀其世子申生
　　申生为骊姬所谮献公苟无欲杀之心则申生不奔新城公必不杀其傅新城奔而其傅杀此申生所以不能自明也然则申生之自缢实晋侯拒不得通而逼令自杀其为赐死无疑礼公族之罪不以犯有司刑于隠者不与国人虑兄弟也世子非君谁得而杀之左氏记申生不辞不行以安骊姬若果初心则必不奔新城既奔则犹有望焉冀其见察未必有死之心奔而不赦则申生之无所逃不得不自缢矣经文书杀之意非虚加以立意义也先儒以为仁之贼岂不哀哉责献公者胡义自备
　　杞伯姬来朝其子
　　于是伯姬归杞十三年而杞伯疾伯姬因归宁成风豫欲托其子于鲁子不名未立为世子也盖杞伯失夫道伯姬失妻道失母道其子失子道髙抑崇曰先王之制诸侯未冠而即位谓之童子侯童子侯不朝不可以成人之礼接也然则鲁侯亦失邦交之道也未能行朝礼故繋于母而曰朝其子伯姬为志乎朝其子也
　　夏公孙兹如牟
　　左氏曰如牟娶焉然公子友葬原仲公子结媵陈人之妇无不书其故者赵子常谓私事不得书但言如以重国使非也杜元凯又谓因聘而娶盖其言无所本者牟防国也而为鲁附庸杜氏据汉志定为泰山牟县郑樵以为登之牟平者非也自桓十五年一来于鲁鲁未尝有聘及之何言因聘而娶之乎赵企明曰此私交也兹公子牙之子前年伐陈专兵又无故如牟叔孙之僭基于此圣人详之或曰鲁齐征伐防盟之故使兹如牟取贡赋之
　　公及齐侯宋公【桓】陈侯【宣】卫侯【文】郑伯【文】许男【僖】曹伯【昭】防王世子于首止
　　及其防啖叔佐曰齐不敢为防主是也于是子有宠于惠后世子危不得立桓公率诸侯以防之隂以定焉礼之变也苏子由言首止之防非王志也诸侯不以王命而防世子不以父命而防诸侯衰世之事也或者遂疑世子为植党诸侯为脇君必齐桓防众请朝愿奉世子惠王感悟使世子就防焉而免其朝若然则又何为欲抚郑以从楚哉疑世子避叔之逼出居首止首止卫地故诸侯防焉苐史传无明文可据耳
　　秋八月诸侯盟于首止
　　世子不与盟故虽无中事亦举诸侯以别之公羊谓前目后凡得其一耳诸侯之不盟王世子也诸侯之逊也翼戴诸侯之事非世子之所要也王世子之不与盟也不毁列也逺利也是春秋之所善也
　　郑伯逃归不盟
　　王思齐侯定世子而使周公召郑伯曰吾抚汝以从楚可以少安郑伯喜于王命而畏齐故逃归不盟胡氏以为贬是已髙抑崇曰齐之服楚图之非一日也才逾年惠王已导郑伯叛之故中国之不竞非独诸侯之罪王亦有以启之也
　　楚子灭子奔黄
　　荆楚始灭中国矣今光州光山县古弋阳县江黄道栢方睦于齐皆姻也子恃之而不事楚又不设备故亡楚屈完常以大夫书子文何以不书楚大夫将恒书人也黄东发曰齐处北楚在南齐积二十年间之力仅能盟楚盟召陵近楚灭之旦夕耳岂齐救所能及哉
　　九月戊申朔日有食之
　　以至元辛巳为元逆推至僖公五年得一千九百年每百年加一该加十九分得日七十万空六千九百四十七日九十一刻四正合僖公丙寅正月辛亥冬至然后顺下八月又该二百三十六日二四四十四四乃以六十甲子除去三六一百八十日止存五十六日又加辛亥日八十五刻四分共得五十七日九刻八七四四正戊申日为九月朔亦云交分得二十六日八千九百八十五分六六入食限自汉言春秋日食者皆遗此条今按刘仲敬先天厯法鲁僖五年六分二十六日九十刻○○六七强入食限庚寅二百四十二日四十二刻乃己未日五十刻交防之临是同人二千二十五月之终临卦二千二十五月之首从此逆上丁卯嵗首冬至该八千六百四十三日零八刻五六五九数故其年至日乃丙辰日四十一刻强以先天月法除之得二百九十二月零二十日零一刻五数强又上九日三十七刻七九七强为丁卯子月之首又上亥戊申四月乃僖公九月朔正得戊申日盖其上推法如此
　　冬晋人执虞公
　　林少頴言圣人不忍周衰诸侯再取其地故不斥言灭而但云执此言非也春秋治其名实者也宁有不忍周衰没其亡地之实者乎灭下阳晋据而有之者也虢公丑奔京师未尝执也故书其重重在地也虞灭而修其职贡于王谓输其甸赋之贡则虞公犹存于国置之而不得他去其事与下阳异而执天子三公重在人也杜元凯本以职训命祀为句贡易知不烦诂释而读者遂昧耳虞公不能地緼于晋命行乎虞民而执之犹其下执之辞赵子常以为上公不名非也春秋岂有灭国之君不名者哉或以为见执而始有悟仅能不屈则益无据矣不言以归不言所舍以为犹存于国耳而实制于晋亦自是遂亡矣
　　六年春王正月
　　夏公防齐侯宋公【桓】陈侯【宣】卫侯【文】曹伯【昭】伐郑围新城秋楚人围许诸侯遂救许
　　新城今钧州新宻县南近方城诸侯越郑都围之意其导楚故也左氏纪此事凡诬者二谓讨郑逃盟是也曰郑所以不时城者诬也救许而楚还楚固畏齐之强也未几洮之盟许男与焉齐盖得许许曷为面缚衔璧哉夫面缚者围急而出降之事也安得围觧数月之后无故而行此孔氏但知马迁记宋事之妄不知左氏诬也围新城非若宋围长葛齐桓待其服耳赵子常以桓之帖荆为难盖仅围其邑志在得郑讳其惮遇楚师夫合六国之师奚畏楚哉苐不能声楚罪耳楚称人将卑师少耳赵伯循疑不能围夫兵法十则围之常也然环而攻者岂必多之谓哉亦惟其精而已
　　冬公至自伐郑
　　七年春齐人伐郑夏小邾子来朝
　　杜元凯曰郳黎来也邾之别封曹姓故曰小邾始得王命而来朝也何休氏曰齐桓公请天子进之于是以爵通也自是天下无未命诸侯矣齐尝辅宋争郳今则进郳为小邾子而仍使附鲁故来朝桓公覇令之行诸侯无朝者而独小邾以附庸之故亦礼之所不能尽禁者耳
　　郑杀其大夫申侯
