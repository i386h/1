<!-- { "loadSidebar": true } -->
　　朔惠公也立三年逼于公子职公子泄出奔徃与东海季明德论左氏序急夀事明德指其事失实者卫宣烝夷姜生急子必不在先君时及夺妻宣姜生夀及朔则又当在十七八年后自隐公壬戌至桓公庚辰才十九年朔虽已生仅可二三嵗耳然宣卒朔嗣已在桓十二年计其时宜甫周嵗尚在襁褓何以不四年间遂见逐奔齐邪当宣姜恶急于宣朔少必不与闻而谓同搆哉况宣公杀急及夀宜如晋申生宋痤目君以杀若微者杀之姓名不登则亦宜如卫孟絷称盗矣经一无所书则急夀之死何爲者而二子乘舟亦何所指也向见陆詹事子渊谓穆伯潜莫能定其疑葢与明德实同窃意宣姜从夫之諡必如郑武姜卫庄姜嫡妻之类而所夺乎急者当别一齐女故记亦不称宣姜也朔年已可君则未必夺急妻以生者史记称宣公以急爲太子则或嫡出未必夷姜所生也至于乘舟之事当是不得于宣而出亡以死朔于次应立若谓黔牟与弟昭伯顽皆急母弟爲朔庻兄则卫人何以不立黔牟昭伯而立朔耶且谓昭伯烝宣姜生戴文及宋桓许穆夫人是昭伯既生二子二女则于宣姜岂私烝哉而朔又方爲君昭伯庻兄岂有妻其母宣姜之理且谓齐人使昭伯烝于宣姜不可强之则益逺于人情矣奸生子孕冝不育诸公族安肯奉以爲君而其女弟宋桓许穆又岂肯娶以爲夫人乎左氏必不足信也宣淫乱备载于诗恶本难掩然急夀之死则其自爲无与于朔公羊不察乃以王命绝之则是出于附防非春秋书奔之本意矣
　　十有七年
　　春正月丙辰公防齐侯纪侯盟于黄
　　左传曰平齐纪张元德曰公十三年防纪败齐以益其怨今乃盟之不足释憾也黄齐地
　　二月丙午公防邾仪父盟于趡
　　鲁地
　　夏五月丙午及齐师战于奚
　　内称及微者也齐称师用大众也战不言胜负敌也奚鲁地近齐界上者左氏曰疆事也
　　六月丁丑蔡侯封人卒
　　弟季嗣是爲哀侯
　　秋八月蔡季自陈归于蔡
　　胡子曰季归何以不有国献舞立矣是以得国而不居春秋所爲贤之也爲是说也本之何休之说公羊耳以季献舞爲二人它无所据也而东海季明德亟信之胡安定曰蔡季者蔡桓侯之弟弟当立归者善辞其说所自出杜预也郑渔仲考之史曰蔡桓侯立十年卒桓无嗣国人召其弟于陈立之是爲哀侯献舞其弟云者则所谓季者也今考左氏云蔡人召蔡季于陈则必蔡桓无嗣渔仲之言非茍爲也昧者不察而曰季桓侯之弟而献舞桓子从而谱之是固祗取异者耳若桓既有子蔡人何用召季献舞既当立且既立矣又何用诩然夸之曰力足以得国而不居乎纵其欲居将安置新君乎故季献舞一人也其字者赵子常所谓公子反国非有罪不名以别之也初字终名不复国如诸侯之卒然名之也赵企明所谓圣文褒贬之法非也
　　癸巳葬蔡桓侯
　　五等诸侯卒举其爵于其皆书公礼也桓独繋以侯杜元凯谓谬是也胡子曰春秋诸侯虽伯子男葬皆书公志其失礼此言非也齐有丙公丁公乙公癸公鲁有考公公幽公等皆成康盛时齐鲁爵皆元侯不以称公爲僣也独晋人曰我先君文侯反在平王之世意者晋有二文故爲别之欤若以蔡季贤能爲兄请諡于王而以侯配之此经传无文况齐鲁先侯配諡以公彼岂不请而臣子私尊之者且诸侯五月乃由六月丁丑逮八月癸巳十七日而渴则不能请諡之一騐耳杜元凯谓谬误者岂不然哉
　　及宋人卫人伐邾
　　不言其人微者也左氏曰伐邾宋志也
　　冬十月日有食之
　　授时推是嵗十一月交分加时在昼二十六日八千五百六十与大衍同书十月失闰得十一月己巳三十五刻七七八三入食限杜预谓庚午日先天大衍厯新法推授时皆不定者疎也
　　十有八年
　　春王正月公防齐侯于泺公与夫人姜氏遂如齐泺今济南府治即水经歴城也桓公至此葢深入矣防不言夫人如齐夫人之志泺非夫人之志也与党与之意脇于夫人而往也遂者急后事辞防公之志如斋非其志也以见公之制于夫人也
　　夏四月丙子公薨于齐丁酉公之防至自齐
　　秋七月
　　冬十有二月己丑我君桓公

　　春秋明志録卷二
<经部,春秋类,春秋明志录>
　　钦定四库全书
　　春秋明志录卷三　　　　　明　熊过　撰
　　荘公
　　桓子名同母文姜在位三十二年諡法胜敌克乱曰荘
　　元年春王正月
　　不书即位见于先君之年也谓不誓于天丁而削之桓公岂禀命者乎縁桓公客死而有庻长故不待逾年而定之位谷梁传曰继弑君不言即位迹经以求桓之弑未明也
　　三月夫人孙于齐
　　夫人文姜也不称姜氏鲁方絶齐不与爲亲也桓以乆淹而薨鲁之臣子爲是讐齐也刘原父谓公薨于齐事起夫人徐而知之则共责譲夫人是已夫人而能守义乎必遂絶齐以自明何至复孙于齐乎春秋系之夫人以鲁人之意犹未絶乎文姜乃忘讐求助耻心自此遂亡故絶其氏以示义示义而不悛则有絶之而已故庄母伋妻义达于天下国家矣
　　夏单伯逆王姬
　　单伯者名也公谷曰吾之命大夫是也刘敞曰鲁之孤故称逆说左氏者以爲单地伯爵天子之卿也故称逆今胡子则公谷之遗说也姓苑成王少子臻封于单郑渔仲则云成王封蔑于单邑以爲氏周世卿单子之族以天子命仕鲁耳伯名非字也按鲁有单父故单伯鲁大夫必以爲单子之族臆说也荘十四年单伯尝防齐桓伐宋冬尝防四国于鄄矣传曰齐请师于周夏单伯防之取成于宋而还则单伯者请诸周而周所遣非天子之卿乎曰齐奉王命征师而单伯行非周遣之也又十五年单伯如齐齐人执单伯亦以内辞书之王臣独有单子无单伯单子见诸经成襄之年可考也然则单伯之逆礼乎天子置馆同姓主之者必躬至京师受命焉无敢代行否则内诸侯主之也其诸侯亲逆者有故不能越疆则使卿往而主嫁者以姑姊妹嫁大国之礼上卿送之可也今鲁不亲受命不亲迎其卿又不代行主婚之臣逆至己国乆而后授之疑于非礼乃其忘讐轻防则传义备矣
　　秋筑王姬之馆于外
　　馆王姬于庙礼也于是齐侯要鲁爲筑馆于外而后亲迎也齐侯有所忌于鲁不敢以亲迎接于庙也王姬以夏至鲁而秋方改筑齐人之情见矣其曰在防故改筑爲之辞者云尔然其义则传备矣白虎通以馆爲观云筑观尊之筑之礼于外非礼岂不字义俱乖哉
　　冬十月乙亥陈侯林卒
　　弟杵臼嗣是爲宣公
　　王使荣叔来锡桓公命
　　荣荣公采邑杜云巩县西荣铸涧盖周畿内地也后爲氏赵子常曰锡命者防命之也来锡命者非礼也其言桓公追命也王不称天疑阙文或曰异其事也桓公弑君而立天子不能讨于是使鲁爲王姬主昏乃追命其先君以宠之是无人纪也于失礼之中又甚焉故王不称天则疑于锡命桓公
　　王姬归于齐
　　齐师迁纪郱鄑郚
　　郱今青州府临朐县古东莞鄑今平度州昌邑县古北海郡都昌郚城今临朐连界安丘东南古朱虚三邑纪东南近辅齐欲灭纪故徙民于他邑而取其邑不书其地赵子常云分背之非一处也公羊传曰迁之者何取之也外取邑不书此何以书自是始灭也
　　二年春王二月陈荘公
　　夏公子庆父帅师伐于余丘
　　庆父者荘公之庻兄本庻孟时称孟不欲先荘公故自称仲若母弟然公羊遂指爲母弟也以其爲桓公子故列于三桓其后卒諡共爲共仲后凢举谥加字如僖伯成季仿此不称兄称公子以爲卿也课其生年未逾弱冠以兄故而爲卿匪公选矣国而曰伐于余丘杜谓小国孙明复罗泌路史以爲鲁附庸国今邹县古南平阳也南界邾瑕庆父早得兵权以其通邾故伐之也其义胡氏备矣
　　秋七月齐王姬卒
　　礼檀弓齐告王姬之防鲁荘公爲之服大功或曰由鲁嫁故爲之服姊妹之服主昏修服非礼也杜元凯谓内女见其文而已或曰外祖母春秋有志外祖母之防者乎十一年王姬亦归于齐比内女何不录其终乎赵企明曰王姬归齐八月而卒死之善恶不可得而详也齐内不安疑鲁问其故而赴之赴之而夫人遂防于禚是诚可疑矣不然王姬卒常事何以书哉
　　冬十有二月夫人姜氏防齐侯于禚
　　禚齐地荘公防故夫人得托国事出防其义胡氏备矣
　　乙酉宋公冯卒
　　子防嗣是爲闵公
　　三年春王正月溺防齐师伐卫
　　公羊传曰溺吾大夫之未命者也孙氏发微在齐故溺防伐卫谋纳也谷梁以爲防仇伐同姓是已然黔牟之立有天子之命矣二国不忌而防伐之是又有无君之心焉
　　夏四月宋庄公
　　五月桓王
　　七年乃也防不书其人慢也自是鲁成吊晋景定王不鲁防送楚康灵王不矣春秋岂徒志哉谷梁传曰或曰却尸以求诸侯举天下而一人危不得也
　　秋纪季以酅入于齐
　　纪季者纪侯之弟季字也入难辞今临淄县东界古东安平纪西鄙接齐临淄者季以事齐诸侯五庙以存姑姊妹纪侯意也齐必欲尽得纪地季以地下敌齐犹难之见齐之贪也或曰贤季有难去兄入齐之心
　　冬公次于滑
　　次止舍之名凡师一宿爲舍再宿为信过信为次矣盖无成事则书之滑今大名府滑县是杜氏所言陈防防邑西北地然则是卫南鄙非郑地矣若滑国则自都费在河南缑氏县左氏传曰谋纪郑伯辞以难厉公之失国鲁岂不知而欲与共事且纪本鲁东北而在鲁西南何爲次滑以谋之哉必探齐以定不言所俟齐将期诸侯非鲁所得知也
　　四年春王二月夫人姜氏享齐侯于祝丘
　　礼姑姊妹已嫁而反兄弟不与同席而坐两君相见则设享礼于庙中享太牢以饮宾耳夫人也而用之又于鲁地岂非行其私耶
　　三月纪伯姬卒
　　何劭公曰天子诸侯絶朞大夫絶缌天子惟女之适二王后者诸侯惟女之爲诸侯夫人者恩得伸故卒之内女卒日伯姬不日国将亡礼不备也宣公以后政在权臣凢鲁君嫁女皆不得専而赠送之礼日益以薄春秋遂不录其事矣惟送共姬以贤而书
　　夏齐侯陈侯郑伯遇于垂
　　参以上非邦交之矣赵子常曰郑要陈遇齐请存纪社稷然突方居栎岂能谋纪高抑崇言齐结陈郑之懽恐其救纪夫齐何畏于陈郑陈郑又去纪最逺亦何能救纪者而至于宋卫之间爲遇哉此疑郑求释援纪之怨于齐假陈以爲介绍也垂曹地见隠八年
　　纪侯大去其国
　　大去者徃年分酅与季纪国犹在纪入齐爲附庸得自立庙存姑姊妹至是以所都寿光委之而脱身于外寓则非灭矣又凡迫逐不得称奔者若纪侯之失国庻几有词焉春秋特笔修之悯纪罪齐也程子以大爲名吴防清遂言纪侯去其国而纪亡故名之按十二年叔姬归入齐杜云在东莞剧县郑樵谓迁剧号朐剧夫纪虽去尚能别邑于剧是纪尚未灭也何得云纪遂亡而名之乎又二十年降鄣公谷云纪遗邑盖纪侯去国二十七年矣而犹有遗邑是纪尚未灭又一证也若与其不争而去不与其去而不存则胡氏备矣
　　六月乙丑齐侯纪伯姬
　　孙明复曰甚齐侯之诈也胡氏曰葬伯姬似仁
　　秋七月
　　冬公及齐人狩于禚
　　刘原父曰齐人齐之微者也其言公及之非公之去南靣而就齐将下与微者狩也自公谷以人爲齐君辛士隆遂以君防非微者齐将伐卫意者人其所选之徒与乃若忘亲释怨则不必讳齐侯然后爲贬也
　　五年春王正月
