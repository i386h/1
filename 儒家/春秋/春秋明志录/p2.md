<!-- { "loadSidebar": true } -->
　　无骇公子展之子未命大夫也从将尊师众例书极杜氏曰附庸国或欲通极剧字曰今赣榆县纪障本纪故封剧县地纪迁其地遂爲鲁附庸莒入向无骇遂得入极也凡爵命出于天子大国卿三命次国再命小国一命一命受职再命受服三命受位命氏者公孙之子不可称公曾孙以王父字爲氏请于君而氏之也赵企明曰左氏谓无骇卒羽父爲无骇之子请族杜氏不逹以爲爲无骇请非也然曰公子公孙皆生姓之无骇非终身无姓者圣人恶其专兵去族以示贬愚谓氏族一也姓者百世不易公子公孙不可指爲姓也无骇与挟翚同皆隐未爵者也陈氏曰春秋之初鲁有无骇挟郑有宛詹纪有裂繻则犹有未命大夫也吕大圭曰内大夫帅师自无骇始内大夫与诸侯盟自柔始自无骇帅师而后有翚有公子庆父公子友公孙兹公孙敖公子遂公孙归父之帅师甚则季孙行父臧孙许叔孙侨如公孙婴齐四卿并帅师矣自柔防盟而后有公子结公孙敖季孙行父公子遂臧孙许仲孙蔑仲孙貜仲孙何忌之及诸侯盟甚则叔孙州仇仲孙何忌及邾子盟句绎矣
　　秋八月庚辰公及戎盟于唐
　　此戎请盟约期而往也唐鲁地今鱼台县故方与县有武唐亭戎来不拒足矣与之盟非也
　　九月纪履緰来逆女
　　纪姜姓侯爵炎帝之后舆地广记国今青州夀光纪城实古北海剧县郑樵云纪后迁剧所谓敂剧云纪剧声讹郑所言良是苐不知迁剧之纪在庄公之简不当辄言于此耳缘夀光西南三十里爲纪城其又西爲东安平即纪季所入之酅又西北且百里爲东莞祭统国君取夫人之辞曰请君之玉女其遗币以先人之礼行之公羊谓辞不称主人非也夏后氏逆于庭殷于堂周于户然诸侯则于馆诗称文王亲迎于渭未始出疆越境而使卿未爲非也
　　冬十月伯姬归于纪
　　伯姬惠公之女也
　　纪子伯莒子盟于宻
　　此外特相盟之始纪子帛者啖助程先生皆曰阙文纪本侯爵而称子则其称子阙文也或曰子帛或侯字之误按左氏子帛即子伯葢逆女履繻之字宻今莱州高宻近纪之邑闻之赵企明曰纪自入莒有窥鲁之心纪子伯往来莒鲁之间于是道与莒子谋于宻爲鲁谋也周官有调人谐和万民有合方氏除其怨恶则谐和仇怨圣人之所与也故履繻字而不名褒之也其后八年而爲浮来之盟莒鲁以是交好葢纪新昏于鲁事必有然者然何待八年乃盟浮来其序于莒子之上者或曰比内大夫或又曰主盟此本阙文不假迂曲莒小于鲁虽能入向何敢遽至窥鲁鲁史书法有定繻虽可褒褒者在事何缘独以字进左氏亦岂可尽信其诬也
　　十有二月乙夘夫人子氏薨
　　谷梁传曰夫人薨不地夫人隐之妻也卒而不书葬夫人之义从君者也左氏以爲仲子说者曰以三年丧毕考宫祭告知之然安有元年先归至二年而后薨者耶郭定襄以爲左氏误仲子爲夫人是也
　　郑人伐卫
　　卫姬姓侯爵国今淇县负淇水面百泉古卫都河北朝歌之东康叔始封之地也其后成王伐殷以武庚余民封康叔君故殷墟朝歌始并入焉而尽有三监之地世家谓封指加地耳季氏谓武王伐武庚非事实也段之乱其子滑奔卫卫人爲之伐郑取廪延于是郑人伐卫郑伯克其弟又不字其子而擅相伐其恶着矣
　　三年春王二月巳巳日有食之
　　春秋书月者于春之下则必系王以大一统或事应系时而书则其下月与时文不相属不得复系之王矣何休谓二月殷正三月夏正存二王之后统其正朔非也书称统承先王修其礼乐者于其国所谓之得夏时者耳王朝大一统何爲存之耶正朔亦岂在礼乐中耶日月俱东行而日迟月疾月追及日是爲一防然日月之行有冬有夏日之盈缩损益四序不同冬至后爲盈初春分爲盈末夏至后爲缩初秋分爲缩末盈初缩末俱八十八日九十一分而行一象缩初盈末俱九十三日七十一分而行一象盈缩极差皆二度四十分然不可正视由测晷景或以金水二星及月食之冲知之至月行古厯平行日十三度十九分度之七皆谓近日而疾逺日而迟今课月与天防爲一转入转疾初日行十四度六七六四从是渐渐杀厯七日适及平行度其积度比平行余五度四十二分其疾日损入疾末限又厯七日行十二度空四六二损其所益而无余乃复行迟初限又歴七日适及平度其积度比平行不及五度四十二分其迟日损行度渐増入迟末限又厯七日复行十四度六七六四益者亦损无余入转一周实二十七日五十五刻四十六分迟疾极差皆五度四十二分旧厯日爲一限皆用二十八限不知转分进退时各不同至日月之蚀乃月道出入日道两相交值当朔则日爲月所掩当望则月爲日所冲故皆有食然月曰白道旧谓九道出入黄道一周爲交周其日道距赤道逺二十四度月道出入日道不逾六度其距赤道也逺不过三十度近不下十八度南向者恒内北而外南月道出黄道外爲阳入黄道内爲隂月当黄道爲正交在春正半交出黄道外六度在赤道内十八度正交在秋正半交出黄道外六度在赤道外三十度复当黄道爲中交在春正半交入黄道内六度在赤道内三十度中交在秋正半交入黄道内六度在赤道外十八度是爲四象二别七日各行九十一度周厯一交得二十七日二十一刻二十二分二十四秒每一交退天一度二百分度之九十三凡二百四十九交退天一周有竒终而复始月道与赤道正交距春秋二正黄赤道正交宿度东西不及十四度三分度之二夏至在隂厯内冬至在阳厯外月道与赤道所差者多夏至在阳厯外冬至在隂厯内月道与赤道所差者少白道二交有斜直隂阳二厯有内外直者宻而狭斜者疎而濶故其差亦异差数多者不过三度五十分少者不下一度三十分经朔应二十九日五十三刻空五九三而防然月在疾度日在盈限则先经朔而食月在迟度日在缩限则后经朔而食阳厯限六度隂厯限八度以离朓朒推演加时本距交逺近考求食分又以入气盈缩入转迟疾参伍合朔之正则古法谓百七十三日有一食未尽也夫春秋及汉及元有连月食者将以何盈缩定度哉日行先在黄道里依限而食者多月行先在黄道表依限而食者少上古阳盛虽防而恒不食大戴礼诰志篇孔子曰古之治天下者必圣人圣人有国则日月不食星辰不悖杨敬仲谓尧舜禹之时厯年多无日食至太康失邦始日食其言是已然曰厯家尝以可推步者爲衰世之术岂逹于天者哉参同契曰水盛坎侵阳火衰离尽昏易通卦騐冬至之日植八尺之表日中晷进尺二寸则月食退尺则日食晷进爲盛退爲缩以分隂阳壮弱也然则其食当于合朔而不称朔何也姜岌按春秋日食云是岁二月巳亥朔无巳巳似失一闰三月巳巳朔去交分入食限大衍同授时加时在昼去交分二十六日六千六百三十一入食限今予友刘敬仲先天推得交分五十四刻九空九二入食限耳然则杜氏长厯推此月之朔爲庚午不但司厯之失食耳辰之弗集瞽奏鼓啬夫驰庻人走左氏诸侯用币于社伐鼓于朝以自责岂徒修其文哉
　　三月庚戌天王崩
　　于是平王崩立太子泄父之遗子林爲桓王不奔防诸侯不臣也不书葬鲁不防也诸侯爲天王服斩衰礼当以所闻先后奔防而归含襚赙赗春秋歴十三王桓王子庄王庄子僖王襄王子顷王皆不志崩谓王室不告者是季氏谓三王实不立以嗣王故追称而史误序于爲君之世考之经世歴年庄以甲申嗣位巳亥崩僖以巳亥嗣位甲辰崩顷以壬寅嗣位戊申崩俱非疑年而季氏以爲误其不考甚矣经世之书即卦气以騐人事非茍焉而已者
　　夏四月辛卯君氏卒
　　左氏云君氏葢声子隐公之母也不书姓爲公故曰君氏云礼所谓摄女君者是也　其不薨无赴祔姑之礼不称夫人故不言葬然则定姒定公之母也何以不称君氏是昭于定无隐桓之已嫌也二氏者以爲尹氏虽王臣于鲁爲外大夫不卒其卒者必有故若刘子主召陵卒书刘卷矣谷梁子谓天子崩尹氏主鲁焉隐而卒之信则私情耳其谓以爲王子虎之类然而王子虎名春秋之法惟天子及鲁侯崩薨不名其他善者乎即其恶者乎无弗名矣其弗名史失之也今尹氏之卒也将爲一氏俱卒乎其大夫者实卒乎氏所同而名独也一人卒而举其同其于义盖未知其为善志也茍曰书氏以见世卿之强则后之强者多矣其遂以得国者亦多矣而不氏何必于尹也独立斯义乎春秋王卿士卒不日而尹氏何独日乎夫尹氏尊之不天子也亲之不鲁侯也何独不名而举氏而日卒乎然则世卿实可讥也其如君氏实非尹氏何哉金氏曰鲁有尹氏隐公所困之地所谓钟巫尹氏者夫尹氏爵位不着亦法所不得书也声子以君母而举其继室之号以卒之明隐之异于他庻子再娶非正则桓非适也
　　秋武氏子来求赙
　　武氏世卿也武氏子未命也不称天王桓在防未有命告也其求赙志诸侯失供防纪也胡氏曰邦有大事而鲁不赙虽问罪可也不足以讨而反求之以是爲失道也王贯道有言周凡三求求赙以平王崩求车以桓王将崩求金以襄王崩防事有缺则臣职不供甚矣鲁安在其秉周礼也包茅不贡覇主至兴师而责之武氏子之求赙岂可责也此亦如寠人子矣窭人子故巨室也以其臣仆之不供而遂窭今将责窭人子之徴赋而不责其臣之无艺得乎杜氏曰不共王防致令有求经直文以示不敬得其防矣
　　八月庚辰宋公和卒
　　于礼天子曰崩诸侯曰薨大夫曰卒春秋曷爲卒外诸侯而内书薨内薨者臣子辞也外卒者从赴也赴而曰卒臣子辞不可一施之也史因赴而书孔子因赴而修故曰其文则史非黜而书卒也吊不备礼则不日赴不以时则不月或不告或告而不往则不卒着交邻之道孔子曰其义则丘窃取之矣
　　冬十有二月齐侯郑伯盟于石门
　　齐姜姓侯爵本四岳吕侯之裔尚佐武王封今青州府乐昌县古营丘也传六君至献公而徙临淄诗仲山甫徂齐城彼东方葢其事耶侯谓僖公禄父隐之世宋卫爲西党齐郑爲东党再春秋前于是东诸侯始尝防于虗有合矣齐东滨海郑近在畿内距千四百余里郑庄欲挟冯谋宋而宋鲁睦故亲至齐地而要盟焉周之宗盟异姓爲后忘宗盟而先齐葢石门古济北齐地今爲东平之平隂郑以齐地主又爵高而私尊之是齐伯始基而王伯消长之几在此陈君举谓有关于天下之故是也盟先主盟圣人约史之法与载书异卫子鱼道践土之盟先晋鲁郑而后齐宋莒载书之正法也其后叔向子产向戍皆诸侯之良号能献礼不能举隐公告薛侯之礼及子鱼称践土之书宋盟楚人遂执牛耳愤哉或曰圣人约史固异载书乎曰书公及之类是已书公及异载书则正事情以见实
　　癸未葬宋穆公
　　赵子常曰天子葬日不及礼不日诸侯葬月不及礼不月此葬日与夷感穆公立已而侈僣也胡康侯曰诸侯五月而葬同方岳之盟者至或葬或不葬而交邻国待诸侯之义见矣
　　四年春王二月莒人伐取牟娄
