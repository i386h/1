<!-- { "loadSidebar": true } -->
　　城濮之战轻兵侵曹以示其缓重兵伐卫以声其急多方以误之谓晋侵曹则又伐卫谓其伐卫则执曹伯者又晋侯也春秋辞繁而不杀因其功而着其谲圣人之情见矣书晋侯见晋侯志乎此战也子玉得臣书人未命之卿蜀汤氏谓非人以贬楚子是也胡子曰得臣未有必战之意晋苟复卫侯而封曹则得臣将释宋围矣此盖縁左氏以起义者也而左氏失实考之经宋围已释在楚人救卫之时使楚方围宋则执曹于何宋而城濮戊申之次且何以有宋公也经书卫侯之奔在城濮战后子玉奚为先事请复传称陈蔡从楚经亦不书即求之传既曰楚子入居于申使申叔去谷子玉去宋也子玉之使伯棼亦请战而已不言请围今左氏载得臣之语乃曰释宋围是其言不亦自相反哉杜知其踈乃曰楚子还申遣此兵以就宋围之众误矣谓得臣未有必战之志恐亦信左氏而不考之过也是时楚大众在曹南背而舍未尝尽行髙闶谓与救谓之师战是也败则乘胜逐北并摧在酅之众故曰师城濮当在鄄洮之间曹卫界上杜云卫地也
　　楚杀其大夫得臣
　　此成得臣也楚杀公子例不去公子得臣去氏何也陆淳以为未命然则传之所称或得诸追书如梼杌之类以为讨当其罪而去氏赵子常误也杀有罪而以累上之辞书恶楚子也知其不可敌也而不能使勿敌少与之师又以一败杀之胡子所谓重师而弃其将以与之是晋再克而楚再败也
　　卫侯出奔楚
　　属辞比事春秋教也始卫分七族余氏受三监之地其地南始武父北至圃田巍然大国也卫成之立叛华即夷始与楚婚晋文伐之致楚师耳修其辞以下晋晋虽有不礼之憾敌怨已易世矣闻楚之败而亟请罪焉尚可也惧而奔楚自襄牛适陈使元咺奉叔武以受盟岂非迷复者哉胡康侯谓不以罪名之重晋文之咎是不考于事而以虚辞説春秋也奔楚即罪又何尝辞费哉赵企明亦不考左氏因以晋文逼卫侯使奔而践土之卫子晋文实立之也若卫子晋所立则不两月之间卫侯何敢遽反而楚何敢遽奉之不亦诬哉然则不名者婚嫁之故未至于卑伏屈损不失寓公之礼故据实书爵而不名耳非罪晋也归则复名叔武立不可以无辨也何邵公曰出奔楚当絶不当废叔武而反之令得杀叔武也按子者谓侯未逾年在丧之称也卫郑之奔若匹夫然而即夷以免不可再辱社稷若叔武者春秋已正其称子何氏谓当絶卫侯是也
　　五月癸丑公防晋侯齐侯宋公蔡侯郑伯卫子莒子邾子于践土
　　晋始伯故序齐宋之上齐先宋伯者以强弱升降也叔武称子治君臣父子不敢以兄弟通也莒故附鲁即楚邾附宋伐齐鲁宋服遂惧而请盟也践土今郑州荥泽县西北一十五里衡雍故城僖二十四年天王出居于郑自后未尝归于成周传于二十五年书四月丁巳王入于王城而经不书非实也传言王宫之作乡役之三月耳乡也者前也城濮未战之前三月作宫岂遂知其必胜而王必出劳乎左氏虽不可尽信然初不言召王也即召之其罪轻于放弑矣放弑春秋不讳也而独讳召乎徃天王出居于郑践土郑地也盟而朝将以纳王赵氏可谓核于事矣王闻胜而徃劳之杜説足以正河阳之行耳而以言践土不其左欤公羊谓不与致天子而胡氏信之过矣
　　陈侯如防
　　陈本与楚楚败惧而属晋闻防自至故曰如防来不及盟也
　　公朝于王所
　　不日盟之日也列朝于践土之后见将纳王也但言公非期防不序也王所者践土之宫据觐礼天子所在言王所诗曰自天子所其例也传言晋侯出入三觐而经不书又王子虎盟诸侯于王庭非朝则何以至王庭以是知诸侯皆朝非期防不序也胡康侯据谷梁所非其所为言按觐礼肉袒于庙门之东周官大行人庙中将币三享盖礼受挚于朝受享于庙朝者位于内朝而序进觐者序于庙门外而序入此常礼也赵伯循曰天子廵守诸侯防朝于方岳之下何得云朝于外即为非礼且物理人情岂有天子出廵而诸侯不朝乎但曰据经诸侯既盟王乃至方行朝礼则亦不知王尚居于郑惑公羊致天子之言矣朝觐乆废是亦晋有功焉惜也不俟天子之归复朝王城不但嘉礼野合耳常朝于京师出朝于王所诸侯之职也
　　六月卫侯郑自楚复归于卫
　　卫侯名别叔武也自楚者恶所自也恶即戎也复归者国逆辞叔武之贤也何休以为不当废叔武而反卫侯是也赵企明曰叔武书子以书其逊且贤卫侯书名以见其逆且有罪其言善矣然不知春秋据事直书之本防也
　　卫元咺出奔晋
　　元咺卫子之相也初卫侯之从楚其国人莫欲也故出其君以説于晋卫侯复甯俞盟国人曰天祸卫国君臣不协以及此忧也居者无惧其罪而咺犹奔叔武之相惧卫侯有讨也叔武不书杀左氏以为误公羊以为忌假令实误元咺奚为愬其杀弟乎假令咺诬其君讼当不胜何为卫侯反不胜乎晋人岂不知尝为叔武杀歂犬乎刘原父非左氏是已公羊终杀叔武云者谓非误杀也然卫侯杀公子瑕及元咺皆书岂反不书叔武之杀意者叔武实未尝杀元咺之奔自缘子角见杀又以故相自疑见逐而行乎赵子常曰由僖公而臣益专其出奔非有罪则强家相倾不然则亦关乎一国之故与公子之未命者异故志书之
　　陈侯欵卒
　　子朔立是为共公
　　秋杞伯姬来
　　来谢过而求平也
　　公子遂如齐
　　张主一曰公子遂如齐而取谷之憾觧中国贵伯权如此
　　冬公防晋侯齐侯宋公蔡侯郑伯陈子莒子邾人秦人于温
　　天王狩于河阳
　　刘原父曰晋侯召王自嫌不顺使王狩以匿其罪狩不当书今书者所以起狩为晋侯召也杜氏亦有罪而情顺胡子因取其説传经焉夫既曰罪矣又曰情顺其亦不达于辞矣谷梁子曰讳天王公羊子曰不与再致天子也求而不得乃求鲁子之言近温而逺践土夫讳近不讳逺是鲁子之妄以别于践土也仲尼曰以臣召君不可以训今説春秋孰非承斯义者然非孔子之言也夫圣人之史固以教也故曰乱臣贼子惧天王有凌迟之嫌晋侯得以自脱于召君之罪虽谓之训亦安能以为戒也君子正谊而不谋利信如何休则虽正君臣明王法亦奚可也况所谓致诸温必能致诸洛又臆説哉若仲尼原其自嫌之文而为是寛宥则履霜之渐不可惧乎经先书防温而后书狩盖天王闻而徃也温即河阳之属水北曰阳温在河北王者无外不得言非地也然则为天王与晋侯讳书王子虎以尊王室全伯功也信乎曰诸侯有疑则盟于防同王官之伯临之伯不盟也由齐桓以来莫改也子常容知子虎之与盟乎传有之王命尹氏及王子虎内史叔兴父防命晋侯为侯伯不言与盟也恶用讳翟泉盟王人不讳以是知非子虎也
　　壬申公朝于王所
　　传言晋侯以诸侯见则非独公矣不月者杜云缺文谓由録内而独日赵伯循曰録内书日何不月乎公羊非也谷梁以为失所系如晋文行已傎而不宗周赵伯循曰言为文则凿也
　　晋人执卫侯归之于京师
　　晋人者晋之防者也温之防传曰讨卫许也而以交讼纪于下则卫已赴防又何以不书卫侯来防乎书执于狩后则晋侯遣人别执之谓执在王狩之前传失实也谷梁曰此入而执言入卫也盖必有所传闻焉合经义矣而陆淳讥其不知咺讼之事非也襄二十六年晋人为卫孙氏故防澶渊执甯喜卫侯如晋晋人执之而经不书説者曰为臣执君不可録削之也而为咺执卫侯曽谓文公不知此而春秋又何不削乎卫侯之复自楚言有奉也咺之奔畏逼也卫侯之执不縁咺之愬以恃楚而不朝故温防为讨今遂执耳归于归之于赵伯循谓传冩衍缩其义一不烦妄释也归义焉假义行之耳
　　卫元咺自晋复归于卫
　　惠王复周公忌父郑复公父定朔宋复荡意诸不书必挟外援以归然后书其曰自晋讥在晋也君归则身出而归晋君出则晋奉而归卫胡氏曰大夫不世其称复絶之也陈君举曰卫元咺复归宋鱼石晋栾盈复入皆伉辞也
　　诸侯遂围许
　　曹伯襄复归于曹遂防诸侯围许
　　郑伯襄莒子邾子执君归皆不书复于是言复失国非二君不名于是始名之罪也罪曹伯所以讥晋也行赂于巫史以求复轻其社稷宗庙甚矣君子欲正性命之理者奚可苟焉免乎哉遂者急后事辞得复而行不归国也而曹伯之自立可知矣
　　二十有九年春介葛卢来
　　介莒附庸国在今莱州府髙宻县西南杜注城阳黔陬县地葛卢者董氏繁露附庸二十里名者也赵子常曰僖公始作颂以来淮夷为夸故虽不见公书之以其能来也
　　公至自围许
　　饮至以为功是鲁人不以朝王为重也
　　夏六月防王人晋人宋人齐人陈人蔡人秦人盟于翟泉
　　此大夫交政之始也洮之防王室有故世子畏不得立公卿大夫皆不遣而下士实行世子使令之私也而得以王人首载书者齐侯为惠后叔带及其公卿大夫不得已而盟也事定则葵丘殊宰周公不盟矣若翟泉则左氏以为郑故是诸侯有疑耳诸侯有疑防同则内史掌其盟司冦涖其约王室所以待诸侯也何疑于王人而盟之洛阳城中有太仓其西南有池水焉斯翟泉也洛去王城二十里耳襄王复辟晋侯虑羣小未安故为此盟盟以防者则人不惊王子虎不与盟也则是盟也者晋侯虑事之周有关于天下之故矣左氏以为公防王子虎盟公谷经适有公及之文胡子遂以为讳公贬卿失经意矣然遂启大夫交政及其甚也有君从臣盟若郑伯及伯有卫侯及析朱鉏北宫喜者矣又其甚则臣逼君于盟若赵鞅盟于公宫者矣渐可畏哉秦后蔡班杜氏曰襄二十六年澶渊宋向戍列郑下与此皆后防或然也
　　秋大雨雹
　　不书月日阙文也胡子曰雹者戾气隂胁阳臣侵君之
　　冬介葛卢来
　　以不见公故复来啖叔佐曰不于庙受故不言朝陆氏曰葛卢但以事来本非来朝所以不庙受故书来尔然则不得如公羊云不能乎庙也赵企明谓明年侵萧因此张氏以为求援举兵或然矣
　　三十年春王正月
　　夏狄侵齐
　　胡子曰上书狄侵齐下书围郑直书其事而义自见者也髙抑崇曰齐桓召陵之后书狄侵晋晋文城濮之后而狄侵齐狄敢陵侮而二伯不相攘斥也
　　秋卫杀其大夫元咺
　　胡子略曰元咺无人臣之礼然春秋躬自厚而薄责于人也卫侯在外而称国以杀待其杀而后入是志乎杀咺瑕也大臣从君于恶而不能止故曰君与大夫专杀之也
　　及公子瑕
　　据左氏瑕立为君逾年矣今但曰公子者赵氏以瑕为元咺假立而自秉国权如未君故以君杀大夫之辞言之而在元咺下然则左氏失实胡子谓瑕能拒咺守节非也守节者必退而耕于野不义乎其食或遂违而去之则可矣及者咺故延及之咺存则瑕存咺死则瑕死耳谓非其党不可也
　　卫侯郑归于卫
　　郑赂周歂冶厪以卿故据其自卑之实而书名公子瑕摄国而未立与国人立叔武者异是其位未絶也故再归不书复然成十五年晋厉执曹成其归书自京师者杀士荣则鍼庄子归卫侯于周而寘诸深室者晋也请王命以杀卫侯天子曰不可君臣无狱元咺虽直不可听也为臣而杀君又安用刑晋人乃归卫侯左氏谓公为之请纳玉于晋十瑴是也纳王玉非也春秋以自归为文命不系于王权不归于晋盖散辞也岂独不以卫狱累京师哉
　　晋人秦人围郑
