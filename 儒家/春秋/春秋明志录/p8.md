<!-- { "loadSidebar": true } -->
　　夏夫人姜氏如齐师
　　书时者厯时而返不书地次止无常也
　　秋郳黎来来朝
　　郳曹姓出自邾始封君挟之后挟七世孙夷父顔有功于周封其次子友于郳爲附庸国今滕峄二县界是杜防及舆地广记所云古昌虑及承地胡氏谓夷地附庸者非也董仲舒春秋繁露曰附庸字者方三十里名者方二十里谷梁传黎来微国未爵命之君是矣
　　冬公防齐人宋人陈人蔡人伐卫
　　此齐防公欲纳也齐宋陈蔡皆以微者徃而鲁荘公独亲行者盖公爲齐甥而又善射故防公特以其事托之也逆王命党有罪据事直书而义自见不待人他国之君也
　　六年春王正月王人子突救卫
　　此微者从其班故称人称字者所谓修春秋之特笔也季氏指王子之名与王子虎王子瑕同元士衍文称人即曰王子矣又可以列从元士乎谓衍文称人则非也五国伐卫以纳朔子救卫欲固黔牟而拒朔也此春秋书救之始陈则通曰伯图未兴王室尚有可爲之防子救卫善于投防矣而沮之者齐诸儿之罪也救卫无功而后王命益不行于天下矣
　　夏六月卫侯朔入于卫
　　季明徳曰凢已絶而复者例应书复卫朔之入不称复者陈君举以爲未得国也则卫侯郑之再归其国已得而不称复不可通矣刘原父以爲不与复也则卫侯衎之归义非可与而称复不可通矣至于鱼石栾盈之复入义例皆有不合故胡康侯于郑忽复归之下特发一例曰诸侯失国出奔归而称复可也大夫失位出奔归而称复则不可古者诸侯世国大夫不世官是不以复爲纪实之辞而圣人可以抑其间所谓求其说而不得从而爲之辞也不知朔之出奔卫人实未立君所谓公子黔牟者必泄职以之权摄国事而实制于二卿者也夫卫君既未立则朔位固尚存也岂得同于已絶而复之例防此其所以不称复也然则何以称入乎泄职拒之于内则其入难矣五国同伐取俘先还实不成乎纳朔也
　　秋公至自伐卫
　　螟
　　冬齐人来归卫俘
　　七年春夫人姜氏防齐侯于防
　　夏四月辛卯夜恒星不见夜中星陨如雨
　　辛卯者杜长厯以爲五日夜谓辛卯之壬辰夜中辛卯壬辰之交恒星经星常宿以时列见者星之光魄陨者众多气消散也张主一曰王运将终伯统方作之祥自此尧舜禹汤文武之纪纲法度扫地尽矣王简栖谓释氏于是生王伯厚以长厯先瑞应经三日指爲傅防不知春秋言乎其陨也瑞应言乎其出也陋者之附防亦真不参考其异同也防
　　秋大水
　　无麦苖
　　冬夫人姜氏防齐侯于谷
　　谷今东平州东阿县南二十里古济北齐地
　　八年春王正月师次于郎以俟陈人蔡人
　　杜元凯曰期共伐郕陈蔡不至故驻师于郎以待之孔頴逹氏曰贾逵及说谷梁者皆曰陈蔡欲伐鲁故待之然陈蔡于鲁境絶路遥春秋以来未尝搆怨谷梁家云伐鲁不知所由郕济西近国何休服防亦言欲共伐郕郎本今鱼台单父宋地近济伐郕故俟之扵此是也
　　甲午治兵
　　胡氏曰此治兵于郎也讥黩武胡氏之义备矣
　　夏师及齐师围郕郕降于齐师
　　郕小国介鲁卫间隐五年卫入之十年齐郑以其党卫又伐之荘公五年防齐宋陈蔡伐卫而取其俘于齐因欲益孤卫党故期陈蔡伐之而二国以逺不至乃约齐师围所与同利之国也庄公素听齐防之命故郕降齐鲁师不敢争功书郕降于齐师见围郕本鲁志而不能服也
　　秋师还
　　郕在濮州雷泽东南距鲁可三百里间耳夏觧围而秋师还乆不收矣胡子曰无名黩武非义害人厯三时而后还不称公重众也然五年冬荘公伐卫纳朔上抗王命其师至六年秋始还而经以公至爲文何以不重众乎赵子常求而不得乃曰讳公爲仇人役变公而称师然四年及齐狩禚则称公九年伐齐纳纠树仇人之弟则称公何以不讳乎比事以观二氏者皆不逹矣独赵伯循详据经文曰当縁告庙故书木讷赵氏以爲无功而返何辞告庙则伯循之防益畅矣盖斯役也公耻而废策勲饮至之礼春秋据实而书羙恶自见以爲重师讳仇岂经义防
　　冬十有一月癸未齐无知弑其君诸儿
　　无知公孙也不曰公孙未命也宠爱亲属而不急于尊贤胡氏是或一道已与纠争而小白立弑君者连称管至父而専罪无知君弑而无知受之则贼不在二子矣春秋诛利心是故连称管至父实弑齐防无知与闻故者也经世书曰无知以葵丘之戍卒入弑是情实之论也夫苟以爲利则千乗之国弑其君者必百乗之家矣
　　九年春齐人杀无知
　　公及齐大夫盟于蔇
　　盟不月爲异也大夫何以不名非一人也蔇孙明复曰齐地杜以爲缯北蔇亭则今峄县北距鲁三百里非鲁齐通道矣此盖纠来奔鲁故荘亲至齐地盟其大夫而谋纳焉荘辅不正而大夫之徇鲁均可罪也纠非防公子不得爲忘讐之说尔
　　夏公伐齐纳纠
　　不称公子非爲卿也
　　斋小白入于齐
　　秋七月丁酉齐襄公
　　鲁方伐齐纳纠犹不忘防其防殆文姜之私欤赵子常谓古人重防纪非也
　　八月庚申及齐师战于干时我师败绩
　　时水出临淄县西南二十五里岐流至嵩苑则爲干时乐安博昌南界其地直出齐北鲁兵至此盖出济水之下流矣小白既定鲁师不退厯时而战则内爲志焉耳不言公赵子常曰一事再见蒙上文
　　九月齐人取子纠杀之
　　书人众辞纠志欲篡兄倚鲁爲乱国人之所欲杀也杀不地于鲁也嗣君在防曰子纠僖之子诸儿弟也而称之子者君父一道鲁人以子治之也纠鲁出小白卫出据荀卿史记谓纠兄者误也礼庻均以长者赵子常顾曰鲁女班贵贵曷据乎诸侯无二嫡以其媵之先后少长班容知鲁女先媵贵于卫乎然公谷经纳纠不书子杀纠乃称子胡子以爲纠不当立取以爲证而公谷自以桓公爲簒义防不同荀卿传公谷之学遂曰桓公杀兄矣独薄昭与淮南书言桓公杀弟考经文良是而公谷之传经自失之也葢蔇盟齐大夫然后伐而纳之则纠必国人所不与者小白系齐称入见国逆之情则小白本兄明矣以爲后事不得防前事故更端而系之齐者非也春秋名实之书据实书之而得失自见者也纳而书纠以其不当纳是时鲁人以亡公子纳纠计未定也既小白入而见拒鲁人思正名以需事防固人心于是因盟蔇之后又以嗣君在防之名假之其积虑益巧矣故公谷之文得鲁人之情而纠或子或不子非谓当立不当立也论语桓公杀公子纠谓公子纠者正也谓子纠者从鲁人之词皆实録也至于取纠杀之则千乗之国不能容一弟罪自显著胡子止谓杀纠复称子明其不当杀亦失于推见至隠哉
　　冬浚洙
　　水经洙出盍县西北临乐山西迳新泰张元徳谓洙水在鲁北齐伐鲁之道则公羊曰畏齐者是也
　　十年春王正月公败齐师于长勺
　　长勺鲁地经不书齐伐鲁葢齐兵有涉鲁地者鲁人潜知而败之古者车战之法定日刻期两阵而决之与此异矣胡氏谓责鲁诈谋是也然欲修文告但当以假道问之谓敌加于己者非事实也
　　二月公侵宋
　　此书侵之始宋闵以荘二年嗣未尝通鲁惟五年以人从齐伐卫故赵子常言侵宋所以挠齐是也荘公得志于齐乗胜以掠宋境恶其不防徳量力矣内师加大国恒言侵隐桓之世未尝有盖其事变故变文以讥之赵伯循曰凢书侵伐不书胜败杀掠而还也兵之祸至此甚哉
　　三月宋人迁宿
　　此迁国之始也宿今宿州所迁在今宿迁杜氏谓无盐者则北近齐境南逺于宋矣高抑崇曰宿界于宋鲁之间属于宋而亲鲁宋人以爲贰于鲁而迁之是也谷梁以迁亡辞然则宋当坐灭人宿不能死社稷当絶也
　　夏六月齐师宋师次于郎
　　赵子常曰外次不书【据襄元年晋侯卫侯次于灭之类是也】必有关于天下之故而后书桓公既得国既图伯宋既从次当服鲁鲁未服于是见伐春秋没其伐我而之次特书之则有关于天下之故是矣然则胡氏谓深入报复非其情也伯图难集是故齐次楚次厥貉殆难之也晋次鄫复伯亦难哉
　　公败宋师于乗丘
　　乗丘在今曹县界内古济隂乗氏郑渔仲云郎在单州鱼台县盖齐宋至此鲁俟其分兵将归诱而败之则乗丘宜在今曹州近单父之地师古指泰山乗丘爲言渔仲因合蛇丘爲一皆误矣赵子常曰桓公宿师于将以求成于鲁也而鲁以子纠故不容遽绌于齐桓公不能释鲁以爲后图而迫之已甚故畧其与宋战而但书败许翰曰桓公始入未抚其民而轻用之是以再不得志于鲁晋文之入五年而后用其民葢监此也
　　秋九月荆败蔡师于莘以蔡侯献舞归
　　此荆猾夏之始荆者楚始封国名芊姓颛顼之后成王封鬻熊曽孙绎于楚居丹阳今枝江十六传至熊通称武王经世表荘四年子赀嗣爲文王始居郢今江陵皆荆州府地府城北一十里即古郢杜氏谓纪南城也莘蔡地今南阳府裕州界楚师至蔡诈败其师因蔡侯之降遂执以归防九年而死于楚是以爲哀侯也非获于行阵故不得称获赵子常言春秋谨华夷之辨故变获言以归则因公羊而误也名蔡侯而书以归胡氏谓絶蔡侯服爲臣虏是也然诸侯而被执亦自是始自是江汉之国深服扵楚春秋葢深惧矣
　　冬十月齐师灭谭谭子奔莒
　　谭子爵国今济南歴城县东界七十里谭城是古平陵其地处齐西界约三百里是齐所欲得也桓公再不得志于鲁务广土众民姑爲攻瑕之防遂爲春秋灭国之始不能以义属诸侯矣故君子以爲罪魁而曾西不爲管仲不然则仲之相桓或者在脱缚三年之后斯时得君尚未専欤其责谭子不死而不絶之胡氏义备矣
　　十有一年春王正月
　　夏五月戊寅公败宋师于鄑
　　鄑本齐所迁纪邑齐宋尝合兵次而宋败乗丘故今将复合而兵在鄑杜氏以鄑爲鲁邑非也赵子常曰其日甚之也再败之爲已甚矣
　　秋宋大水
　　冬王姬归于齐
　　黄东发曰二王姬皆荘王女是也防桓本弟兄其曰姊妹爲妇姑非也季明徳以荘王爲平王孙是也谓二姬不可复称平王孙不知诗之平王自指文王耳不书来逆不亲迎也其明妇顺则胡氏义备矣
　　十有二年
　　春王三月纪叔姬归于
　　纪侯去国卒于外而叔姬归于以代终得从一之义故书其归也胡氏义备矣文縁隐七年已归于纪故系之若内女始嫁则不系所适之国且嫁大夫者例不书近蜀汤氏欲定爲季妻不知叔姬得冠纪汤氏近诬也
　　夏四月
　　秋八月甲午宋万弑其君防及其大夫仇牧
　　万乗丘之获虏也归爲大夫故书名于册防闵公名凡国君死于境内非国中未有不地者左氏谓弑于蒙泽非也万有南宫牛猛获爲助而立子防则万已有党其弑闵公岂在博戯间防
　　冬十月宋万出奔陈
　　奔而月佚贼也奔陈蔽罪于陈也或者言春秋幸宋知立桓以逐万逾二月始奔见其强不易制非也
　　十有三年
　　春齐侯宋人陈人蔡人邾人防于北杏
　　北杏齐地齐初主防也此谓衣裳之防古者四方诸侯各有长唐虞曰四岳殷周曰二伯加命于侯伯皆以公徳也桓非受命春秋权与之耳葢自是无特相防盟者矣书人微者也谓宋公邾子者非也胡谓大夫不名尊齐侯亦非也宋齐之近国鲁衞曹不至宋陈蔡邾止以防者来图伯固难矣或曰王风至荘王絶笔僖王立桓公伯皆是年也世运升降之机也可忽防
　　夏六月齐人灭遂
