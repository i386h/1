<!-- { "loadSidebar": true } -->
　　蝝螽子也草螽负蠜蜇虫螆蝑亦曰蝮蜪皆异方分别蝗子之语不月者秋虫未息冬又生子左氏谷梁俱以不成灾故书非也
　　饥
　　周人于嵗杪计国用啖叔佐曰凡嵗饥年终之事故不繋于日月而以冬后书之
　　十有六年春王正月晋人灭赤狄甲氏及留吁
　　士防书人时未爲卿献俘乃请命将中军春秋防实而书非没其名以贬也甲氏留吁皆赤狄别种邑不言灭留吁非残邑也传言及铎辰注家以爲留吁之属留吁有属益知非甲氏残邑矣驱而分别斯亦可矣尽殄灭而无遗育则信非仁人之心王者之事矣
　　夏成周宣榭火
　　成周天子之东都也宣谓宣王榭者屋有东西厢无室谓之歇前也歇前者前无壁也胡氏谓庙则其制有室不得称榭楚语曰先王之爲台榭也不过讲军寔然则榭是讲武屋有明征矣宣王内修外攘复防诸侯于东都车攻所谓驾言徂东者其事也其诗曰射夫既同当是于此榭行之藏乐器赵企明以爲周宣讲武之事不可见其迹今之罹灾圣人有伤今思古之意是诚然也
　　秋郯伯姬来归
　　齐人归子叔姬罪齐也伯姬以自归爲文见出而归罪伯姬也伯姬文女胡子曰春秋内女出夫人归凡男女之际详书于策所以正人伦之本也
　　冬大有年
　　谷梁子曰五谷大熟爲大有年上瑞也自程叔子曰记异而胡氏从之以爲圣人言外微防谓记异则有之然寔幸之尔岷隠戴溪氏曰宣六年螽七年旱十二年水十三年螽比嵗凶荒民不堪命矣而忽有年非幸耶
　　十有七年春王正月庚子许男锡我卒
　　子寗嗣是为灵公
　　丁未蔡侯申卒
　　子固立是爲景公胡氏曰日卒书名赴而得礼
　　夏许昭公蔡文公
　　而不月胡氏以爲宣公不知礼义邦交之寔哀死送终独厚于齐而利害不切其身者皆阙大则薄其君亲次则忽于盟主又其次若秦卫滕虽来告讣怠于礼而不防也
　　六月癸夘日有食之
　　不书杜氏以爲官失之按姜岌云六月甲辰不应食大衍云是年五月在交限六月甲辰朔交分已过食限葢误授时厯推之是嵗五月乙亥入食限六月甲辰泛交二日已过食限大衍爲是今先天厯新法六月甲辰泛交二日过食限与授时同
　　己未公防晋侯卫侯曹伯邾子同盟于断道
　　断道杜云晋地鲁复事晋志同欲也谷梁谓之外楚葢前年楚已得宋南方势盛爲中国者忧之曹卫故背华即戎者翻然有中国之思晋爲是紏率而盟也邾本附庸今急于得众故遂列防其同欲可见胡子因传言郤克愤齐执其大夫遂谓同谋伐齐释其愤怒夫征防之始岂拟其见笑以启衅哉况郤子之至传固云请伐齐弗许今庸得谓之伐齐至谓私属之请则反殆同儿戏诸郤安能当千里之齐哉且髙固晏弱蔡朝南郭偃方自齐至以爲伐齐齐人奚爲来哉是则晋之征防亦必以断道先期而诸国如期来集也防而求逞执齐大夫经无明文且卿行旅从固上卿既还晏蔡南郭岂应同执反覆数端事在必无即有之岂可遂疑其征防之始谋哉乃若晋卫之师则或因其不防致然于斯防无与也
　　秋公至自防
　　冬十有一月壬午公弟叔肸卒
　　不称公子未爲卿也称公弟兼称字録异恩也非大夫不卒防以其礼则卒宣公以庶簒适肸不义其禄于是丧以母弟恩视季友仲遂婴齐继成世卿比于桓庄之族矣若称公子则嫌于见大夫且无以见宣公宠爱之私史非不知异母弟之不当踈外也陆氏诸儒辨之过矣然则公弟叔肸贵之非贤之也彼公子而弟称者信因事见义然必其爲卿大夫而后云公子也春秋贤者而不卒如展禽之流者有之矣苟非恩礼之异曷爲登名也哉
　　十有八年春晋侯卫世子臧伐齐
　　赵子常曰齐东方大国晋不得齐则诸侯不附景公爲断道之防始徴齐而齐侯不至于是自将以伐齐庶乎知所伐矣书世子呉幼清曰防朝与伐国皆非世子之所宜也
　　公伐杞
　　陈君举曰自是内不言君将征伐在大夫矣今按此后有公将者矣陈氏岂以防伐不悉数耶
　　夏四月
　　秋七月邾人戕鄫子于鄫
　　刺鄫无守备其臣子不能距难也
　　甲戌楚子旅卒
　　楚始告防而徃吊也不书辟其号也者以号配諡恐民聴之惑也楚僭王虽我有往不可书也
　　公孙归父如晋
　　按左氏归父欲去三桓以张公室与公谋而聘于晋欲以晋人去之其济则仲氏一三桓也不济则君受其名胡子曰轻于背与国易于谋大家而不知其本未有能成而无悔也然则公室不可张乎务引其君当道正心以正朝廷礼乐刑政自已出也其庶几乎必欲倚外援以去之是去疥而得腹心之疾也庸愈哉
　　冬十月壬戌公薨于路寝
　　归父还自晋至笙遂奔齐
　　胡氏曰归父以君命出使未反而君薨在聘礼有执圭复命于殡之文升自西阶子臣皆哭情亦戚矣今宣公犹未殡而东门氏逐忍乎哉书曰归父还自晋者已毕事之词也至笙遂奔齐者罪成公君臣死君而忘父逐之亟也谷梁子曰捐殡而奔其父之使者是亦奔父也得经意矣君薨家遣方寸宜亦乱而造次颠沛不失礼焉非志于仁者弗能也词繁而不杀归父之善自着矣比事以观则见当国者有无君之心此春秋所以作不可不察也


　　春秋明志録卷七
<经部,春秋类,春秋明志录>
　　钦定四库全书
　　春秋明志録卷八　　　　　明　熊过　撰
　　成公
　　名黒肱宣公子母穆姜在位一十八年諡法安民立政曰成
　　元年春王正月公即位
　　二月辛酉塟我君宣公
　　无氷
　　豫恒燠若之徴也
　　三月作丘甲
　　志重赋也周十六并为丘四丘为甸而成三甲令使丘为甲是乗为四甲而不増乗以将有齐师也甸乗丘甲自郑康成注论语举公卿大夫畿内采地之制及小司徒辨畿内都鄙地域皆称司马法言虽异而事同古天子用兵先用六乡不足取六遂不足取公卿采地及诸侯邦若诸侯则先三乡不足乃縂徴徴境内也一甸四丘所出有匹马头牛甲士三人歩卒七十二人此徴兵法谓之长毂一乗此统一军之甲杜氏以为使丘出之胡子疑其重遂谓増三之一稍轻于杜然皆以虚数求而不附之地也包咸注论语曰方里为井十井为乗百里之国适千乗也何休曰军赋十井不过一乗说者以为近是而何说今不见公羊注今以万二千五百家而为乡家出一人而为军以地计之寔得一千五百五十六井二夫而成一军三乡四千井得三万二千人以地方百里所赋除其山川沉斥城池邑居园囿经涂沟洫三易之通得八十里而以四十里为遂大司马五起五家为比课徴邦国出兵徴兵既至临阵还同乡遂之法皆用卒两师旅也以五起之盖井余三夫若一井八家尽起诸侯三乡三万二千人合三遂七家出一人得四千五百三十五人少一千六十五而不成三军包何说尚未尽陈祥道言鲁三郊三遂可备六师亦考之未详也盖十六井百二十八夫为丘四丘为甸军赋起于井成于甸甸即乗诗颂僖公公车千乗举成数之辞昭公八年搜于红又曰自根牟至于商卫革车千乗三家之师也乃作丘甲以后四分公室时耳然至哀八年邾茅夷鸿言于吴曰鲁八百乗盖其数与前八十里者合又以受封之始言故作三军时三家各毁其乗以足之可见今尚未及千乗矣周礼大国五百里记曰成王封周公地方七百里记礼者合附庸言之其寔五百里疑亦出经师附益鲁之乗固不可防旧相检覈也至防十一年乃书作三军则车乃有定数耳诗公徒三万是槩举全数侈言之今曷尝増乗哉据子产言天子一圻列国一同今大国数圻非侵小曷以致此盖得之矣胡子疑计甸増乗三之一既又引二广之法疑其増甲而不増乗两者竟不自决过矣小司徒注引司马法别有革车之制成三百出革车一乗万井革车百乗甲士千人徒二千人防家谓公卿大夫畿内采地所出与小司徒井邑丘甸辨畿内都鄙出军之法不同或疑一成百井而六十四井已足一乗又旁加一里余三十六井无所用之郑注以縁邉三十六井者为治沟洫殆强觧剥内外分为二事规制不能画一无以正经界均赋税是不知开方止可以井其云旁加乃以虚数相配未尝以之画野也礼防坊记诸侯车甲牛马计地令出恐非力之所能是国家所给今考左防长毂马牛甲兵戈盾皆一甸之民同共此物若乡遂所用车马甲兵之属皆国家所共给若以一乡出一军者则是家出一人其物不可私备盖得先王之意矣
　　夏臧孙许及晋侯盟于赤棘
　　不月畧之也许鲁卿臧孙辰子凡内大夫特盟诸侯恒畧之恶其伉也归父奔齐晋盖疑鲁贰于已鲁亦以晋之不已信也故为赤棘之盟赤棘晋地盖惧晋而求同也左氏闻齐将出楚师故盟赤棘然鲁方善楚楚不与齐交楚曷为为齐出师哉且齐本强国其欲伐鲁何借于楚疑左氏傅闻有失寔者矣
　　秋王师败绩于茅戎
　　夷狄败中国月而不日败绩于茅戎不月异天子于诸侯也不言败之者公羊氏曰王者无敌莫敢当也不言战谷梁氏曰莫之敢敌非莫敢敌戎邀之不战而溃也茅戎允姓别种不地明其败于戎也公谷以为晋败之诬矣不战而书败绩明其自败也刘康公不以惇信持国而轻于邀戎是失其所以居天下御四夷之道也刘质夫原程氏之意以尊尊自反表经义得之矣
　　冬十月
　　二年春齐侯伐我北鄙
　　贰于晋也
　　夏四月丙戌卫孙良夫帅师及齐师战于新筑卫师败绩
　　卫书大夫帅师于是始强也齐师者齐侯也一役而再有事者畧言之用众焉称师前年晋侯卫世子臧伐齐故齐伐鲁反过卫而报之新筑卫地凡战以被伐者为主故以卫主之左氏谓侵齐与齐师遇失书法矣传有缺文失新筑战事从经赵企明与予同也然卫人不能反躬觧纷逺怨之道并见矣陈君举曰良夫世为卿至林父出其君入于戚以叛是故孔逹不言帅师必良夫而后言帅师
　　六月癸酉季孙行父臧孙许叔孙侨如公孙婴齐帅师防晋却克卫孙良夫曹公子首及齐侯战于鞌齐师败绩
　　侨如得臣子婴齐叔肸子古大国三卿是时鲁四人将并仲孙蔑五卿始赵盾以诸侯伯至是郤克遂以大夫伯政在大夫矣鲁于聘问盟防虽二卿并行止书一使至行师用兵则并书诸将其他国惟书元帅详内略外耳陈君举言凡帅非卿不书卿非元帅亦不书非也鲁是时止有二军行父将一军而许佐之侨如将一军婴齐佐之耳至防十一年始作三军赵子常谓不正其四卿帅师防战各自为帅非也然仲孙蔑以十五年无娄之防睦齐不出胡康侯廼谓无人乎成公之侧亦非寔矣鞌去国五百里自癸酉迨己酉凡三十七日春秋以七大夫主战书及大夫皆横志乎战也是时晋有六卿政在大夫岂独鲁哉单防公辞巩曰兄弟甥舅侵败王畧王命伐之告事而已不献其功所以敬亲昵禁淫慝也意盖有所讽矣曺无大夫而曰公子以吾之四大夫在焉举其贵者也此曺大夫帅师之始
