<!-- { "loadSidebar": true } -->
　　翚不称公子犹未爲卿左氏以羽父先防齐郑贬不书族非也此中丘诸国防称君伐称人防者君而微者从翚陈氏谓前目后凡非也高氏谓齐渝瓦屋之盟郑爲兵首亦非也中丘地临沂水顺沂而下可至宋之东鄙翚帅齐郑由东道入宋正兵也宋郑交怨兵连不弭书先齐者郑尝以爵尊齐也春秋鲁史故得先大国书及内辞也
　　六月壬戌公败宋师于菅
　　胡氏曰诈战曰败败之者爲主菅宋地北鄙自郎而西以逹于菅公之败宋由西道入家翁谓公自出竒兵是也其日甚之也初翚防师伐宋已而六月戊申公防齐侯郑伯于老桃宋地也壬戌公败宋师于菅菅宋地杜以长厯推无戊申孔定爲戊午是也然曰齐郑后期故公独败则非矣此竒正之师耳地近日又近岂后期哉
　　辛未取郜辛巳取防
　　受之于师曰取谷梁传曰取邑不日此其日何也不正其乘败人而爲利取二邑故谨而日也郜姬姓子爵文王第十一子所封今兖州城武县有郜城爲北郜郜之所居在城武南爲南郜
　　秋宋人卫人入郑
　　高抑崇曰宋又连卫以报郑郑幸菅之败而不备故宋卫乘其虚而入之赵子常曰外入国有以来之不月
　　宋人蔡人卫人伐戴郑伯伐取之
　　戴今睢州考城县古外黄居郑北鄙赵企明曰三国入郑不克故移兵戕其附庸郑伯出兵乘之戴鬭其前郑扼其后取三师言易也此如取郑师于雍丘取宋师于嵒之类非取戴也然曰圣人幸其胜表而爵之则又不然实郑伯故书郑伯三国将卑师少而郑伯亲将胡氏谓以寡覆众亦非也
　　冬十月壬午齐人郑人入郕
　　郕鲁济西近邑其北爲卫济逼单父单父宋地戴以郑附庸宋挟蔡卫以伐之郕宋卫与国齐人党郑伐之宋郑交恶而及其附庸与国其怒与色可谓失所施矣
　　十有一年春滕侯薛侯来朝
　　此诸侯来朝之始薛任姓侯爵黄帝裔孙奚仲之后禹所封也国今滕县东南滕薛南隣宋故宋人尝曰滕薛吾役也周制诸侯朝觐以命数爲节小国不能供故朝以求降然朝者朝事之名本诸侯所以事天子者而诸侯世相朝亦周礼行人邦交之仪故曽子问有告庙命五官之文葢其事也凡朝必以礼接于庙非诸侯不言朝礼与朝天子异矣鲁侯朝而稽首于伯主晋人曰天子在而君辱稽首寡君惧矣齐侯稽首于鲁君鲁君拜齐人怒鲁人曰非天子寡君无所稽首于周礼司仪诸公诸侯伯子男相爲宾则有礼则是相朝以继先君之好賔礼接之而已春秋非恶其朝但志其非世传言滕薛争长亦非其礼见也阙述职而私相朝聘则胡氏备其义矣
　　夏公防郑伯于时来
　　秋七月壬午公及齐侯郑伯入许
　　时来今郑州荥阳县厘城许姜姓男爵炎帝裔四岳之后武王封文叔于许国今许州郑长葛近许而宋取之意许必有昵于宋且欲许田也故启鲁爲时来之防而连齐入许矣
　　冬十有一月壬辰公薨
　　程子曰人君终于路寝见卿大夫而终乃正终也薨于燕寝不正其终也薨不书地弑也葢鲁君薨未有不知其地者薨而不地欲以起问见其有故也不书葬者鲁之臣子蔽于邪说不成隐之爲君赵子常谓不以君礼葬也左氏曰不成防是矣公谷皆以贼不讨不书葬然不可通于蔡景许悼矣所谓义正而事失眞者也

　　春秋明志録卷一
<经部,春秋类,春秋明志录>
　　钦定四库全书
　　春秋明志録卷二　　　　　明　熊过　撰
　　桓公
　　惠公子隐公弟名轨史记一名允弑兄自立在位十八年諡法辟土服逺曰桓
　　元年春王正月
　　公即位
　　即就也先谒庙明继祖也还就阼阶之位见百官以正君臣也事毕而反防服焉其礼如伊尹冕服奉嗣王祗见厥祖者朱先生谓王侯以国爲家虽先君之防犹以爲己私服是也然柩前之位所谓即位而哭阼阶之位亦止行于庙中与正朝之礼犹有不同未受黻冕自难以士服临朝康王之诰曰诸侯出庙门俟王出在应门之内应门内王之治朝而可以麻冕彤裳临诸侯乎王世子未受命即成爲君诸侯世子虽誓于王君薨犹必亲受命也借吉行事必待逾年故冕服见祖太甲于元祀月朔乃行之先儒谓始防即行朝庙即位礼者亦考之不详也桓继隐而言即位谷梁子以爲与闻乎弑矣
　　三月公防郑伯于垂郑伯以璧假许田
　　埀曹地郑适鲁之道埀之防请许田也公羊子曰易之则其言假之何爲防也许田鲁朝宿之邑田多邑少称田春秋之初诸侯爲恶从而爲辞焉孔子伤其曰利而巧文而不惭小人之过必文春秋着其事见王风日趋于变且以志郑庄之爲欺也
　　夏四月丁未公及郑伯盟于越
　　谷梁传曰及者内爲志焉尔程子曰桓公欲结郑好以自安故既与许田又爲盟也杜元凯曰越近垂地名
　　秋大水
　　啖叔佐曰凡水旱皆书时者爲其乆乃成灾故不可书日月也
　　冬十月
　　二年春王正月戊申宋督弑其君与夷及其大夫孔父谷梁子曰孔父先死其曰及何也书尊及卑春秋之义也公羊子曰孔父生而存则殇公不可得而弑也父甫通男子之美称故父名嘉字也杜氏言称名以罪妻出不拥蔽其面既不知传家附防之诬又不知君名于上臣不可字亦无缘与仇牧荀息书法异也公谷及先儒皆以善孔父书字违经义矣赵企明曰父孔子六世祖不敢名也春秋孔子之家史非若太史氏修于国故可讳君亲一也王猛不讳而讳孔父乎何谓临文不讳乎赵子常变其说曰天子之命大夫故不名则益疎矣刘卷非天子三公乎从胡氏
　　滕子来朝
　　元呉立夫论杞曰春秋列国爲难攷立四义以辩卒莫之定也滕等耳胡子恶其朝鲁曰降而子以狄之其求经亦太深矣圣人不以一罪及人之子孙然滕之书子嗣是迭出岂波及于其后若申韩之敎乎书来朝即所以治之子之变不可攷矣以子产争承例之殆自贬以从杀礼耳赵企明衍孙明复之说曰大国爵不过公侯小国自嫌相抗非利故侯以侯爵来接即有入之师以讨不恭则谓滕自贬者深中事情矣或曰滕之子赵匡谓居防称子是故七月杞侯来朝不降胡子谓杞爲纪不过证滕子爲贬耳以爲纪则九月入经有明文左氏固以爲不敬致讨则非纪之误明矣胡子求经何其臆决也
　　三月公防齐侯陈侯郑伯于稷以成宋乱
　　稷宋地诸侯之防自参以上必言故其义胡氏备矣
　　夏四月取郜大鼎于宋戊申纳于太庙
　　此宋之赂受之于防其义胡氏备矣
　　秋七月侯来朝
　　义见滕子来朝下姒姓公爵武王封禹后东楼公国今开封县古雍丘或谓唐侯尧后陈侯舜后独宋以易姓相继微子之德特崇其爵建爲上公夫三恪之备以神明之胄耳岂私其相继之故耶
　　蔡侯郑伯防于邓
　　始惧楚也楚爲中国之害于是始是时楚武王熊通始僣称王慿陵江汉故汉东诸侯爲此防也邓蔡地颍川召陵县西南之邓城赵企明谓曼姓侯国今襄阳府邓城楚婚姻之国故二国托焉近是胡康侯曰观诸侯防盟离合之迹而夷夏盛衰之由可攷也
　　九月入
　　左氏曰讨不敬也
　　公及戎盟于唐冬公至自唐
　　盟唐而致者桓公以得与戎盟爲幸乆而归行饮至之礼危之也
　　三年春正月
　　不书王缺文也杜氏以爲不颁厯刘规之今胡氏取爲传者是以谷梁以爲桓弑君无王胡氏信之然天下不独桓无王也若云孔子因鲁史以立王法凡天下无王者以类诛犹可也二年春与夷之弑定十三年之薛弑其君比何以不相同乎十年书王以爲正曹终生之卒五年陈侯鲍卒赴以二日谓长厯大衍步推不在一月故不得质言书王与其正犹可也十五年何以不正天王之崩十七年何以不正蔡封人之卒乎岂谓事不在正月故不书王乎春秋书王本以大一统不谓王之能王也况王月实非鲁所能私哉其后赵子常少变之然无能改也胡氏别爲之辞然至二年书王则无以自解宋万赵盾宋归生之弑而称王矣
　　公防齐侯于嬴
　　嬴齐地今泰安州界内杜氏曰以国君娶夫人不由媒介自与齐侯防而成昏非礼也
　　夏齐侯卫侯胥命于蒲
　　此志齐卫之合也春秋之初齐党郑卫党宋防稷之后宋郑平矣二国固无所释憾也故胥命者比周而相推长焉于是乎齐僖称小伯而诗之式微以方伯望卫矣齐桓之紏合不待致伯而行其事则僖开之而桓习其旧也岂天下之细故哉推伯不已凌夷之势有齐魏相王之渐陈君举王伯厚于经爲合自公谷以爲近正而古荀卿子遂曰春秋善胥命卿之学谷梁氏之学也赵匡曰防遇亦并不盟皆是约言而退何得独异此文且二君并非贤君又无殊异之迹据经文直讥其无人君之礼耳则赵说亦未尽也蒲今在大名府长垣县界古陈留卫地
　　六月公防侯于郕
　　左氏求成也
　　秋七月壬辰朔日有食之
　　姜岌以是年七月癸亥朔无壬辰亦失闰其八月壬辰朔去交分入食限与大衍同授时推八月壬辰朔加时在昼食六分一十四杪先天得交分二十五刻七五一入食限
　　公子翚如齐逆女
　　称公子始命爲卿也越境而遣卿礼也胡氏讥之过矣
　　九月齐侯送姜氏于讙
　　据谷梁礼送女父不下堂母不出祭门诸母兄弟不出阙门左氏凡公女嫁于敌国姊妹则上卿送之公子则下卿送之于大国虽公子亦上卿送之于天子则诸卿皆行于小国则上大夫送之然则送女逾境非礼也讙今宁阳西界地则入鲁境矣不言夫人者公羊子曰自我言齐父母之于子虽爲邻国夫人犹曰吾姜氏也陈氏曰已去齐故不言女未至鲁故不言夫人也
　　公防齐侯于讙夫人姜氏至自齐
　　冬齐侯使其弟年来聘
　　左氏曰致夫人也
　　有年
　　公羊子曰有年以志喜也不足者示人有余鲁桓得罪于天侈天之赐以自庆史据实而书孔子不削以示讥乎
　　四年春正月公狩于郎
　　狩守也张罗驱逐守取之名爲田苗除害则搜索取之曰搜葢搜而择之去其害者而已兽多可杀曰狝以其捷也则谓之猎皆一事之通名周礼大司马仲春而敎振旅平列陈辨鼓铎镯铙之用遂以搜田祭社仲夏而敎茇舍撰车徒读书契辨号名之用遂以苖田以享礿仲秋而敎治兵辨旗物之用遂以狝田以祀祊中冬而敎大阅则合三时之所辨者而皆辨之遂以狩田以享烝其义胡氏备矣
　　夏天王使宰渠伯纠来聘
