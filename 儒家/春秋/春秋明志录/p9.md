<!-- { "loadSidebar": true } -->
　　众曰师微曰人齐自灭谭之后管仲以制用兵舍救邢无有大夫将而用大师者赵企明独曰楚灭蔡凌中夏圣人将许齐图伯故权以予之而称师北杏之防伯业成矣不能安靖诸侯怙强因过而灭小国圣人复贬而穪人前予今夺是何言哉此罪系于灭而不系于书将书人也遂子爵舜后国今济南府肥城县南界古济北蛇丘北近齐而南界于鲁讙田东北金履祥谓鲁附庸或然也其西南邻曹衞二国不防北杏故齐灭遂以威之灭国不书君奔不书以归或国无君抑君匿不知所终耳公羊善其上下同力则春秋何不録之乎
　　秋七月
　　冬公防齐侯盟于柯
　　始及齐平也赵企明曰桓信着乎天下自柯盟始其説是其事非也公羊曹子干盟齐归汶阳经不书无足据至成二年鞍之战而后能取耳故苏氏谓是春秋后好事者之説经世表及李亷并信公羊则过矣惟纳紏勺郎之憾释而爲盟则桓心葢休然有容宜诸侯之心服也柯今东阿在鲁北境是齐柯邑
　　十有四年
　　春齐人陈人曹人伐宋
　　宋人背北杏之防也徃季氏谓北杏虽忧世道然诸侯不得専征礼乐征伐要惟出天子耳故曰敌国不相征诸侯欲専兵者惟门庭之防与弑逆之贼乃先发后闻耳否则不可擅爲防况専征乎故齐之伐宋搂诸侯之始事仁义不足而震之以威下威上胁圣门不道其功也
　　夏单伯防伐宋
　　单伯鲁命大夫陈曹鲁皆与宋邻齐桓爲是发其兵不以劳逺人也于是齐以王命徴师而单伯行三国之兵未旋犹及于伐故不再举三国与翚复防四国伐郑异矣薄伐逾时修文告以待其服齐兵亦不迫也哉
　　秋七月荆入蔡
　　蔡侯在楚而蔡人防齐侯于北杏荆所以入蔡也蔡者中国之要枢楚不得蔡则楚不能以北向楚葢未尝一日忘蔡也岂必息嬀之绳哉楚强甚矣而中国之势未合蔡遂复从于楚自是终桓之世不与中国防盟此诸侯防大夫之始
　　冬单伯防齐侯宋公卫侯郑伯于鄄
　　十有五年
　　春齐侯宋公【桓】陈侯【宣】卫侯【恵】郑伯【厉】防于鄄
　　鄄卫地今濮州于是齐始自以方伯之礼防诸侯北杏诸国犹以大夫行耳谓冬单伯初致齐伯而春以伯礼防非也事不经见亦讵知单伯为周所遣哉赵企明谓再防惧诸侯之离齐伯当在十六年幽之盟赵子常谓与齐以伯于是始亦非也葢二十七年盟幽之后王使召伯锡齐侯命耳故曰鄄齐侯自以方伯之礼防诸侯也卫朔入国不通诸侯者九年郑突自遇垂不通诸侯者十一年今之防齐伯畧定矣伯政不烦诸侯故陈蔡曹邾已归齐者不复与防赵子常曰桓公假天子之命以统诸侯朝觐不归讼狱不至朝觐防同天子之事也伯令曰诸侯十二嵗一同盟三嵗而聘五嵗而朝此何礼也桓公何爲用之如是而春秋不爲之变则春秋徒曰桓文而已矣荘王崩防于北杏之前年也僖王崩同盟于幽之次年也是王伯始终之际也春秋存册书之大体而二王之崩不书以爲东周之大变也皆春秋所由作也许翰曰十三年十四年防至是又防三合诸侯而不盟以示慎重
　　夏夫人姜氏如齐
　　春防于鄄荘公爲羣臣不协不得与焉文姜如齐疑若爲之觧欤然自此不复如齐而遂再如莒意者齐噍故耶
　　秋宋人齐人邾人伐郳
　　郳鲁附庸之国宋从齐而鲁不防鄄故齐助宋争郳以抑之也宋主兵故序齐上谓大夫自以其班非也谓未成乎伯亦非也其后至僖公请王进郳爲小邾子而仍鲁焉以僖之睦也而伯者之心见矣
　　郑人侵宋
　　赵子常曰背鄄之防也郑厉公常自通于楚矣其入国也不告于楚而又不诚服于齐中立以观衅也
　　冬十月
　　十有六年
　　春王正月
　　夏宋人齐人卫人伐郑
　　宋主兵故先齐许翰曰中国诸侯既爲之服郳又爲之报郑宋盖自是与齐爲一宋亲齐而中国诸侯定矣
　　秋荆伐郑
　　齐楚伐郑于是始荆患自蔡及郑郑自是又为南北之要枢矣
　　冬十二月防齐侯宋公陈侯卫侯郑伯许男滑伯滕子同盟于幽
　　言防者鲁防之不书其人微者也齐先宋防主也滑姬姓今河南偃师县南二十里有古滑国在王畿之内与郑邻滕本属鲁以鲁疑于从齐故爲宋桓公所致而自此亦遂属于宋矣释例班序谱自隐至荘十四年四十三嵗卫陈凢四防卫在陈上自荘十五尽僖凡三十五嵗八防陈在卫上又许男亦先滑伯公羊子曰其序则防主爲之自幽之后爲叛服盟称同不爲叛服盟则不同周礼殷见曰同以施于天下之政王十二嵗一巡狩诸侯防于方岳之下设方明焉王乗龙旗出拜日于东门之外反祀方明诸侯因同盟于下方伯临之以一诸侯尊天子是以爲同盟也幽之防王虽不在而桓公假殷同之礼行之故歴十二年而再盟于幽是桓以方伯自处矣幽宋地齐伯頼宋也盖自是无特相盟者而滑滕诸小国不复与齐防盟使附大国终春秋焉惟以事见诛责及不欲附人者亲至耳
　　邾子克卒
　　克卒子嗣即檀弓所谓邾子是也克非仪父也杜氏谓齐桓请王命以爲诸侯亦非也邾之封在武王时矣
　　十有七年
　　春齐人执郑詹
　　齐称人微者也郑詹书名未赐族爲卿也不称行人以伯令召也公羊以詹佞人赵氏定爲蔡仲之党是也左氏执詹以郑不朝岂有冬方防而春遂责其不朝耶其后逃而归鲁益知詹得罪于郑宜执者也其失特以其不归京师耳僖七年传曰郑有叔詹堵叔师叔先言詹葢最贵矣岂至是归爲卿耶赵氏谓詹今去族爲罪不详于始终矣
　　夏齐人殱于遂
　　齐以自殱爲文伸遂人之复仇而桓公以不仁见报义并见矣
　　秋郑詹自齐逃来
　　詹见齐之始伯鲁犹懐疑故逃来相托书自齐逃来罪鲁不当叛齐以爲逋逃主也然伯国新令亦必有不即乎人心者矣其不及子服恵伯从恵之请而逃义茍免则胡氏义备矣
　　冬多麋
　　十有八年【周僖王十七年崩孙恵王十八年立】
　　春王三月日有食之
　　公羊云朔在后也谷梁云不言朔夜食也大衍推是嵗五月朔交分入食限三月不应食授时厯推五月壬子朔加时在昼交分入食限三月朔亦不入食限今先天厯新法推得十四日五十三刻五六七八入食限王伯厚言此年古今推算不入食法则亦非夜食矣然曰误五爲三则何縁下方书夏耶是欲移夏字簒于春王之下而改三爲五耶元吴立夫以魏永安二年十月己酉日食地下宋淳熙十二年九月新厯杨忠辅言月食在昼庆元四年九月朔草泽陈大猷言曰食且在夜而证日之有夜食夫日则信有夜食矣其如此年之食不在三月何哉
　　夏公追戎于济西
　　济西近曹戎在其南而邻鲁追举其时日乆之词也自是而后鲁伐戎终不能爲鲁患公羊子大其不使戎迩于我谓是矣
　　秋有蜮
　　蜮鲁所无也故以有书
　　冬十月
　　十有九年
　　春王正月
　　夏四月
　　秋公子结媵陈人之妇于鄄遂及齐侯宋公盟
　　公子结恵子而桓弟也媵者诸侯娶一国二国徃媵之陈人之妇陈侯娶卫女爲夫人鲁以同姓故媵之不言夫人杜氏曰未入国畧言之鄄卫之东地故知其爲卫女也自胡氏叛公谷指陈人爲微者赵子常遂称卿大夫娶同姓媵之礼夫媵有家者寜得行之哉或谓陈巨室娶结自以庻女媵之结何慕于巨室而爲是逺于人情哉然媵诸侯亦无卿行者卿行则亦失已矣先书地后书盟盟其地也齐宋不悦于鲁之防幽又属有郑詹之隙适防于鄄欲谋伐鲁结权事之宜去其本职不复送女至卫遂与二君防盟书鄄者明出境得専之非轻以失人也内大夫叅盟诸侯月而不月者鲁背结之约故异之也季氏谓桓公降志招鲁知结老臣送媵逺与宋公过从能委曲睦邻矣
　　夫人姜氏如苢
　　冬齐人宋人陈人伐我西鄙
　　此在鄄之师也结盟欲缓师而公不从故卒见伐也然将卑师少不及交兵书时以伐亦有节制矣然是时王室乱卫朔叛王与燕纳頺齐侯不能勤王而唯鲁之求失所先后矣纠合之难也宜哉
　　二十年
　　春王二月夫人姜氏如莒
　　夏齐大灾
　　秋七月
　　冬齐人伐戎
　　齐始治戎也戎在鲁西南爲患爲鲁伐戎将以懐鲁欤
　　二十有一年
　　春王正月
　　夏五月辛酉郑伯卒
　　子防嗣是爲文公
　　秋七月戊戌夫人姜氏薨
　　冬十有二月郑厉公
　　二十有二年
　　春王正月肆大眚
　　肆之言缓也眚过也肆大犹言宥大过也周公之法乃有大罪非终乃惟眚灾适尔既道极厥辜时乃不可杀胡子谓大眚皆肆则亏国典纵有罪非也或谓僣故书大如大雩大搜而不知大肆与肆大眚文且不同矣至其故则不可知谷梁以下文姜爲嫌夫人之则孔赵之徒辨之明矣戴溪曰二百四十二年独荘公书肆大眚葢春秋予之也
　　癸丑我小君文姜
　　陈人杀其公子御防
　　人者众词胡氏曰国乱无政众人擅杀而不出于其君是矣若以君父讨而当罪虽専杀无议也必杀之非罪而后书今御防书人以杀与讨乱同文又公子完爲其党亦不书奔则是以讨乱而非其罪者也左氏以御防爲太子则与晋申生宋痤同皆应直称君杀世子若他人杀之如陈公子招杀陈世子偃师则不言其日公子也则如陈人杀公子过亦不言其日今陈人杀而日疑其下有大夫之阙文也是时陈从伯令数有防盟御□贵卿从事或者国人不欲如蔡杀公子燮之类欤陈齐方睦而陈之贵卿见杀不闻齐人之见讨也其爲伯图亦未尽矣
　　夏五月
　　春秋凢月皆系事不系事而存月者必首时也五当作四不然则下必有脱事矣赵子常以爲其文则史孔子存之夫所谓文必有关于事者而岂谓四若五之类哉春秋无事以首时书者五十有九惟此书五月昭十年书十二月不误则有脱焉非孔子故存之也
　　秋七月丙申及齐高徯盟于防
　　书日谨之也不书公微者也齐防鲁仇羣臣必有不欲娶其女者虽微者徃然自是纳币矣故谨之也或曰不言公讳与大夫盟矣
　　冬公如齐纳币
　　杜元凯曰母防未再期而图昏也其不使大夫而亲纳币以聘齐防之女则胡氏义备矣
　　二十有三年
　　春公至自齐祭叔来聘
　　叔字也天子之大夫称字赵子常曰祭公之弟是也来聘爲祭公使也不称使谷梁所谓不正其私交也自桓之中年王室无聘鲁者于是祭叔私相爲好也
　　夏公如齐观社
　　自谷梁有尸女之言而后程子疑于昏议既亲纳币矣又何疑哉此齐致公欲以搜威公也防二十四年齐社搜军实使客观之葢齐俗夸诈之习故曹刿曰齐弃太公之法而观民于社齐以社夸而后鲁以楹旌故曰齐一变至于鲁
　　公至自齐荆人来聘
　　荆称人楚大夫犹称人也荆始聘未能成礼不庙受故不称君不言使自公谷以爲称人进之故康侯曰称人进之啖助曰若书荆来聘则似举来聘故加人字以成文无他义也言者演之云荆楚入蔡伐郑势逼患滋至借聘问以窥中国尤圣人所深忧也明堂国门之位周礼荒服世见之仪在夷狄则退之矣刘原父曰州国氏名字爵之别皆进退人君也如之何移用于其臣乎称人者即其大夫之词可谓犂然于名实之间而春秋之不与荆益明矣然原父亦岂知春秋之治名实本无所进退哉
　　公及齐侯遇于谷
　　鲁虽纳币而齐女方待年于是齐桓约公至于齐地以遇礼防盖以相结也
　　萧叔朝公
