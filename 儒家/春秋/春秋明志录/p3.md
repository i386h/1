<!-- { "loadSidebar": true } -->
　　当作纪莒入春秋首帅师入向而天讨不加也于是再取人之邑焉春秋之初犹以取邑爲重子产言天子之地一圻诸侯一同今大国数圻侵小所致葢滔滔皆是故自桓十四年宋取郑牛首而后无书者矣季明德言牟娄纪邑在今青州府安丘县南界于莒都雍丘距牟娄甚逺于此无邑本纪字近而误杜氏不察因谓并淳于迁都焉淳于高宻地在牟娄之东亦纪南界杜因此通误按女叔侯告晋平曰夏余也而即东夷昭三年椒举曰啇纣爲黎之搜东夷叛之黎今河内近卫则所指皆近地非青州东莱之夷也又释例土地名淳于雍丘虽郡别竟连则季说非但此时尚未迁淳于耳
　　戊申卫州吁弑其君完
　　州吁庄公之子也不称公子未爲卿非削其属籍也是故许止蔡般称世子商人之徒称公子称公子者公子而爲卿也公子而不称公子公子未爲卿也未爲卿而能弑其君则以其有好兵而庄公不禁也学者习读而问义察所由来可知敎子之法矣
　　夏公及宋公遇于清
　　啖叔佐曰遇者诸侯仓卒相遇其礼简畧但致防敬而退本无所谋是也宋殇忌冯在郑秘其踪迹约其与国私防于清以尝郑清郑地诗清人之地是已杜指爲卫地以东阿清亭当之不知东阿齐地即所谓齐王烹阿者不得爲卫邑季明德以水经定爲魏地在今淇县清水合淇水入卫河处南近牧野皆非也宋鲁之防卫方有弑完事在三月十七日戊申去遇期不逺州吁亦必不敢释位逺出传亦无明文其同伐郑乃后来求之谋或窥二国相遇之意则未可知耳然今书卫人则州吁亦未敢出也况是遇乎不得豫指卫人之同防也王道衰伯者未作弑逆横行莫之讨而自谋其私也害哉
　　宋公陈侯蔡人卫人伐郑
　　此诸侯防伐之始陈嬀姓侯爵武王封舜后满于陈国今陈州古宛丘蔡姬姓侯爵文王第五子叔度之子仲继封今汝宁上蔡县也宋人楼诸侯外以定州吁而内欲以除其所恶不义甚矣
　　秋翚帅师防宋公陈侯蔡人卫人伐郑
　　于是大夫始敌诸侯诸侯之师再举也翚不称公子隐不爵大夫也公谷二传谓贬者非若翚以与弑而先贬至桓三年返称公何耶翚以贵戚隐授之本兵柄而不疑于是翚之弑械成矣
　　九月卫人杀州吁于濮
　　人众辞谓右宰丑传误也濮卫地谓陈地传误也诗撃鼓曰从孙子仲平陈与宋即春秋伐郑之师也众仲以州吁安忍阻兵众叛亲离料其难济已而被执于陈使右宰特莅杀耳故杀州吁地曰濮石碏使羊肩别杀石厚于陈故地曰陈传有其文而经着其实耳杜预不知因贾逵以濮爲陈季明德又不能明观传文而肆辩城濮宛濮非也陈氏曰五国之诸侯不能定州吁而杀于濮于濮言未得国也见卫之有臣子也
　　冬十有二月卫人立晋
　　晋庄公子是爲宣公左氏曰卫人立晋众也晋逆自邢不书入若小白之志欲也诸侯世子誓于天子而立之继室则朝于天子而命之乌有擅易如是者乎赵子常谓上无天子下无方伯诸侯又爲之防伐以定之国人讨贼立君而圣人予以权非矣周卫非逺告请非难命讨事异乌有权也
　　五年春公矢鱼于棠
　　君举必书存防书之体而善恶自见矣棠今鱼台县古方与出国都逺矣
　　夏四月葬卫桓公
　　葬称公以神明治之尊之也此古圣人通幽明鬼神之义也陆淳氏曰侯伯子男之国称其君曰公臣子之辞也諡不得云公者諡王所赐其言非也汪仲裕曰卫桓公諡不当其行号不同其爵諡不当其行可也号爵不同彼乌知之哉
　　秋卫师入郕
　　郕姬姓伯爵文王子郕叔武所封国在今濮州雷泽东其北爲卫地东爲郓鲁济西田近地也若懐之武陟则隰郕之郕矣与卫皆文之昭
　　九月考仲子之宫
　　桓之弑隐启之也礼庻子爲君则爲其母筑宫桓一公子耳隐爲其母宫以成其邪心故桓之弑隐自启之
　　初献六羽
　　鲁僣八佾于羣庙旧矣周礼舞师凡小祭祀不兴舞而仲子献羽羽翳也尔雅释言曰纛山海经五采之鸟名翳析羽而注干首羽轻舞便于指挥凡舞必先羽而用籥始奏以文也执干戚者缀行而继进复乱以武也按诗简兮方将万舞而下云左手执籥右手秉翟则万羽爲一公羊云万者干羽者籥止因献羽之文昧万舞有籥羽矣且妇人祔夫无别乐别庙之礼仲子妾庙小祀而用羽非舞师之义何休谓妇人无武事独奏文乐亦不知始进复乱节奏之详且众仲对羽数举天子诸侯大夫皆曰羽亦不因其无武功而名之也六羽本非仲子所宜用故曰初献程子谓见用八之僣而不知用六亦仲子之僣也左绵赵氏曰隐公以爲庙外立宫不可同宗庙之礼杀而用六是隐之待仲子尚在乎正不正之间而惑于先君之邪不能正也其言是矣而不知用六亦非也
　　邾人郑人伐宋
　　邾先郑主兵也赵子常言大夫自以其班非也季明德不信邾人释憾之言疑爲郑庄告邾之事过矣
　　螟
　　虫食苖心叶根节者别爲螟螣蟊贼春秋书螟者二在隐一在桓其后凡十一书螽而已葢轻者不胜书矣螟轻于螽也
　　冬十有二月辛巳公子彄卒
　　臧僖伯孝公子惠公弟
　　宋人伐郑围长葛
　　长葛今许州北五十里县也葢郑东鄙地陈君举曰伐国不言围自僖以前则书之春秋之初犹以围爲重也
　　六年郑人来输平
　　输平者致平意而实未平其输平平翚防伐之怨胡氏谓离宋党是也输者有所纳之辞赵企明疑致祊田据左氏释狐壤之憾耳郑以虚辞致而不归鲁人察其情故不从宋亦不救郑中立而有所要与宣十五年宋及楚平昭七年燕及齐平定十年十一年及齐平郑平书法异矣陈君举言郑输平志诸侯之合非事实也
　　夏五月辛酉公防齐侯盟于艾
　　艾山今沂州西鲁地汉志注临沂县当是也春秋之初齐郑党也于是郑长葛方围齐爲是防以谋之陈君举云郑方交恶于王亟平齐鲁将以合诸侯焉亦近之而非实也
　　秋七月
　　公羊子曰春秋虽无事过则书春秋编年四时具然后爲年也
　　冬宋人取长葛
　　程子曰天子弗治方伯弗征郑弗能保有赴愬卒防其邑皆罪也宋人强取不可胜诛矣
　　七年春王三月叔姬归于纪
　　爲庄十二年叔姬归酅张本
　　滕侯卒
　　滕姬姓侯爵国在今兖州府滕县文第十四子叔绣之后滕侯卒不日无名公羊子曰防国也春秋未有以防而不名者也谷梁子曰滕侯之不名用狄道也夫其用狄道也则何以不名吾谓谷梁葢臆也如谷梁则宿男不名何解哉谓宿男微不登盟书庸讵知滕侯爲同盟哉或称陆氏春秋有不盟而书名者何也曰国之史册凡诸侯有告命则书然必因其所赴礼篇所録赴告之辞云寡君不禄而已左氏薨赴以名赵匡极辩其妄是也若史逸其名者盟书既以不考赴书又本不登故滕宿皆不能着其名也乃后有书者则去孔子近载籍又足征也不然则后之不名者何鲜也左氏以礼经同盟称名薨以名赴庄元年陈侯林卒左氏又以爲未同盟而袲防陈侯实同伐郑将防者未必盟而名不名又不系盟不盟乎二说皆阂乎义矣葢同盟名于载书朝防名于要约聘告名于简牍赵氏所谓卒赴则按而纪也乆而或亡则焉所据乎谓世乆近似是也乃胡子则详葬义而名否因宿男见例谓不赴以名而孔子特书之有见于赴而无见于辞礼春秋之义防矣
　　夏城中丘
　　中丘在今沂州古临沂也在沂水之东东爲向北爲郓南爲郯则西逾沂水距鲁巳三百六十余里近莒之邑也叶梦得曰鲁之城多出于畏齐畏晋畏邾畏莒不然则大夫强而自城其邑耳今属辞以观其本末莒入向则鲁疆埸须有以备之然夏而用民不忧其力矣
　　齐侯使其弟年来聘
　　结盟以党郑也其称弟子之义胡氏备矣或谓聘本天子所以谕诸侯之志者齐恃强而僣行之然周礼大行人诸侯之交岁相问殷相聘有行之者矣殷中也比年使人以意相问曰小聘三年大聘诸仪文稍盛于问陈祥道谓三辅人语轻财曰聘或然也故殷又爲盛司仪曰诸公诸侯伯子男之臣相爲国客则有礼葢考礼正刑一德以尊于天子王制所不禁也顾其时诸侯之修邦交者鲁史无自书之而独以其接我而书然所交已非礼之初意矣
　　秋公伐邾
　　无王命称伐罪也弃蔑盟而党宋以动郑比事以观不足诛矣
　　冬天王使凡伯来聘
　　此周聘之始凡周公第二子采邑今卫辉府辉县古汲郡共县也鲁不王而莫之讨犹聘而抚之以爲非时聘之旧矣
　　戎伐凡伯于楚丘以归
　　此戎患之始变执言伐公羊传曰不与夷狄执中国也楚丘鲁地今曹州东南界近巳氏戎者凡伯失节鲁不脩方伯之职则胡氏义备矣顾曰卫地误也谷梁复云伐凡伯者卫而圣人书戎则不惟【缺】
　　八年春宋公卫侯遇于垂
　　外特相遇不书齐将平宋卫于郑而宋请先以爲不诚乎瓦屋之盟也垂曹地在今曹县北当宋卫之间而界卫南以水经考之杜谓卫地误也曹方附鲁而郑输鲁平故隐秘其迹以遇礼行之宋犹未释于郑也
　　三月郑伯使宛来归祊庚寅我入祊
　　祊今沂州费县东南地近鲁郑庄欲离宋党故以赂饵鲁吕大圭曰左氏言以祊易许经文未见其事是时郑方结鲁非鲁结郑其言是巳岂左氏见假田之事误合爲一耶入者犹言纳也赵匡指爲归入之言不当入也祊者郑受之天子而鲁可私受乎陈氏曰入未有言我者言我交之之辞也
　　夏六月巳亥蔡侯考殳卒
　　子封人嗣是爲桓侯
　　辛亥宿男卒
　　秋七月庚午宋公齐侯卫侯盟于瓦屋
　　谷梁子曰诸侯之参盟于是始宋卫欲致齐以绝郑故爲此盟东诸侯之交始盛程子曰自是倾危之俗成民不立矣瓦屋即定八年瓦亭季氏谓南燕地之近卫者杜元凯谓周地非也
　　八月葬蔡宣公
　　九月辛卯公及莒人盟于浮来
　　公及者我所欲也公将党宋围郑亲至莒地毁列而与微者盟此吾君特防外大夫之始故谨志之也杜元凯曰诸侯之卿大夫再命以上皆书于经自一命以下大夫及士经皆书人名氏不得见然谓微者不嫌敌公侯非也浮来张洽曰莒地今志在莒州西三十里杜以爲纪邑亦非也
　　螟
　　冬十有二月无骇卒
　　大夫名而不氏别于贵卿也无骇公子展之孙其后爲展氏
　　九年春天王使南季来聘
　　三月癸酉大雨震电庚辰大雨雪
　　挟卒
　　夏城郎
　　赵企明曰郎今之单父鱼台单父宋地则郎逼于宋者也鲁将北防齐郑伐宋疑宋捣虚故盟莒人固其东城郎备其西事或然也
　　秋七月
　　冬公防齐侯于防
　　周礼大宗伯时见曰防诸侯有不顺服者王将有征讨之事则既朝觐王爲坛于国外合诸侯而命事焉即大行人所谓命以征讨之事者诸侯不得专征讨何爲而有防乎将谋伐宋即鲁防防防鲁北鄙近齐之地杜元凯以爲琅琊东南则非齐鲁所由之道高抑崇指兖州金乡县界则宋地之近于缗者齐鲁方欲谋宋亦不应先至其地也左传宋公不王郑伯爲王左卿士以王命来告伐宋然经文未见以卿士书郑伯葢左氏传耳
　　十年
　　春王二月公防齐侯郑伯于中丘
　　左氏曰爲师期也
　　夏翚帅师防齐人郑人伐宋
