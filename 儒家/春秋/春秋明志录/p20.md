<!-- { "loadSidebar": true } -->
　　赵企明曰诸侯世相朝礼也继世之朝必三年丧毕朝于天子而后及诸侯今未禫而公孙敖聘齐非礼也戚防西结晋今东结齐大夫之専甚矣三桓之张皆文之势也
　　二年春王二月甲子晋侯及秦师战于彭衙秦师败绩彭衙今同州彭衙县古冯翊郃阳秦地也然则晋侯深入矣胡曰及孟明非命卿称师而已左氏秦孟明帅师伐晋报殽之役今知不然者经无其文且秦晋虽接壤土然兵在河外犹未渡河而晋兵已接战其地非卒然应敌之兵疑左氏有误耳事与襄十五年战韩原同韩原亦同州地晋人之战遂获秦伯习闻其事而冀再得志耳
　　丁丑作僖公主
　　作新作非改作也主谓吉主左氏之传经有一事而义自乖者作僖公主书不时者近之谓缓作主非礼则亦非考于属辞矣始丧用重虞主用桑虞既葬之祭也间传曰既虞卒哭盖诸侯五月而葬七月而卒哭因将祔而告祭焉练主用栗期而小祥易服谓曰练埋虞主两阶之阶间而奉练主祔于庙殷道也周则虞而祔僖既葬而虞其丧至十五月既练矣丧主埋于虞既练应以吉主祔庙吉主虽刻其工费家人可办而况丧纪在国有常经何至缓乎此为僖未祔庙将欲跻之而谋其主也赵企明谓吉主已祔不可移又谓昭穆既殊则主必异故改作以俟古者及以为君则昭穆同而班近闵僖皆北面西上之主昭穆不殊诸侯之主礼皆一尺状正方穿中央达四方何休徐邈与范注同云尔有何异耶
　　三月乙巳及晋处父盟
　　书及者鲁侯乎君举必书经无如晋之文盖鲁之防者也防者姓名不登书其所防而已传言晋人以公不朝来讨公如晋晋人使阳处父盟公以耻之此传之诬也晋文之季年卫侯不朝于晋襄欲伐之先且居犹曰效尤辟也请朝王今鲁侯犹未毕丧而元年鲁晋亦有戚防何遽徴朝耶然则公实未行行者本防贱非讳公矣是时晋诸行皆有卿而先且居进将中行郤缺一命之卿未有行则处父不氏未命之卿也处父有宠于晋侯去年将兵侵蔡已得兵权将欲得政鲁觇知之使防者私与盟也大夫防伯主防人盟其宠臣鲁之为国如斯而已矣
　　夏六月公孙敖防宋公陈侯郑伯晋士縠盟于垂陇垂陇何为为伐秦也左氏误以为伐卫伐卫则嗣是不书而冬伐秦者正垂陇之大夫也宋陈郑知晋徴防不知以大夫徃鲁狎于戚之防故仍以敖行赵企明谓公还自晋知晋襄不亲防非也三国既蒙辱故伐秦伐沈皆以防者行晋襄之不遂伯有由矣司空士縠士蒍子以官为氏晋卿也左防因成二年司空亚旅受一命服证司空非卿矣夫縠以世官氏曰士以旧官举曰司空安知其不由司空超为执政乎啖叔佐称既命之卿例书名是已其后处父士縠卒以专权见杀其端防矣哉
　　自十有二月不雨至于秋七月
　　赵伯循曰夫子因旧史之书不雨告庙者则每时书之不告庙者则通言之志其不敬以示义公羊子曰大旱之日短而云灾故以灾书此不雨之日长而无灾故以异书也
　　八月丁夘大事于太庙跻僖公
　　大事谓祫毁庙之主陈于太祖未毁庙之主皆升合食于太庙祫当在冬而八月举急跻僖公逆祀也据鲁颂诗序云将跻僖公季孙行父请命于周作颂则真异于常事矣胡子曰兄弟之不先君臣礼也三传皆以臣子一例而别昭穆则过矣
　　冬晋人宋人陈人郑人伐秦
　　此先且居公子成辕选公子归生也陈君举言春秋之始大夫将恒称人由救郑之后略之始称人也自阳处父专将称大夫是也而左氏以为尊秦非是也程正叔胡康侯赵企明皆以为结怨勤民是以贬焉此可谓知理而不知例者春秋书帅师者则有矣皆鲁大夫也非鲁大夫则列国诸侯自将也此内外之辨也五年邾郑伐宋桓十四年宋以齐蔡卫陈伐郑齐桓防兵伐郳伐郑伐英氏晋襄伐许伐沈诸如此类皆无主名春秋无义战者是也然彼善于此者则固有之矣不达于例而专以称人为贬辞则士縠之专盟阳处父之専将春秋不没其大夫名将二大夫得为贤乎
　　公子遂如齐纳币
　　讥丧娶也刘原父曰左传云礼也是以丧娶为礼不亦悖乎杜预迁僖公薨月以就传説然此年大事于太庙则已除丧矣
　　三年春王正月叔孙得臣防晋人宋人陈人卫人郑人伐沈沈溃
　　沈姬姓子爵国今汝宁府东南古平舆于是得臣始从晋矣伐沈之师胡子曰辞无褒贬盖知其非义举矣犹曰比报复私怨之兵有间也夫报私怨者非义也然而犹有名焉是师也则谓之何名哉以沈南服于楚而曰吾能伐楚之与国是师之名不衷甚矣何得云辞无褒贬哉然则沈不可伐乎曰讲春秋者在属辞比事而不乱商臣之杀其君在元年冬矣巳阅嵗时伯主置而不问乃僴然声钟鼔于荆豫之间以伐其与国是师也失其轻重则无名甚矣而谓无贬何哉或曰何以见其贬曰属辞比事焉见之矣吕仲木言诸卿称人以示贬其义是也其事非也春秋外大夫将者自阳处父外恒称人即非贬也据左氏将又非本命卿吕氏之言明于义而昧于类例也
　　夏五月王子虎卒
　　王子虎称文公应有爵矣以其异于诸侯盖王臣不可贰君外交也左云吊如同盟礼也赵伯循曰天子大夫无与诸侯盟之礼是也而不察子虎实未与也季明德直以子虎上士若为翟泉王人者亦非也谷梁云叔服若是王子则防葬之时何不称王子乎陈庄子死赴于鲁鲁人欲无哭缪公召县子而问焉曰古者大夫束脩之问不出竟焉得而哭今之大夫交政于中国虽欲勿哭焉得而勿哭是衰世之志比于同盟其可也圣人拨而反之不茍然矣
　　秦人伐晋
　　秦称人杜元凯曰晋耻不出以防者告或曰将卑师少称人左氏秦伯伐晋济河焚舟取王官及郊考之经例秦伯不应称人以没实且传称秦伯举人之周与人之一何为又亲行乎取王官及郊敌已深入晋何为不应若晋畏秦不当复有明年之事矣夫晋之报秦逺兴渡河之师不惮也而惮于深入岂情也哉将卑师少是也然而为愤则一而已
　　秋楚人围江
　　薛季宣以为报沈之役髙抑崇曰贯泽之盟江从中国商臣以晋不能讨意窥中国而围江以试之也
　　雨螽于宋
　　孙明复曰雨而为螽也
　　冬公如晋十有二月己巳公及晋侯盟
　　左氏晋惧无礼请改盟非也惧无礼何不改盟地乎鲁二年防者已盟处父丧毕则亲受盟于晋君其自托于处父甚矣
　　晋阳处父帅师伐楚以救江
　　晋大夫书帅师之始大夫强而专兵征伐自大夫出矣胡子曰楚罪宜讨秦甲出武关齐以东略陈蔡而南处父等军方城之外江围自解矣一军逺攻强国岂能济乎
　　四年春公至自晋
　　夏逆妇姜于齐
　　不言逆逆之者防也传云贵聘而贱逆是也称妇贬乎妇有姑之辞而非贬也不称夫人出姜孝公之女无宠于齐昭鲁人贱逆不以夫人待之也啖叔佐曰凡夫人加氏字便于言尔今既曰妇姜故不要言氏季明德言其族党若从众媵然故不氏亦不字非也胡子曰方逆以成为妇盖禫制未终而纳币故原意诛之夫穆姜齐姜不称妇乎今谓诛意则宣元年穆姜是已齐姜归成在十四年而称妇是可谓娶丧乎出姜以祖姑成风姑声姜穆姜以敬嬴齐姜以穆姜薨葬经皆有日月可考也谓讥妇可乎赵伯循云有姑义可施于至而不施于逆特以公自逆成礼于齐耳夫君举必书此岂常事可略哉故妇者非有所贬亦非为公逆也
　　狄侵齐
　　秋楚人灭江
　　晋伯之不竞也秦伯曰同盟灭虽不能救敢不矜乎
　　晋侯伐秦
　　胡康侯曰圣人以常情待晋襄以王事待秦夫圣人而以常情待人也则春秋之贬絶者孰非人之常情也哉张主一曰晋侯不以江亡为耻而亟报秦怨其为盟主末矣
　　卫侯使甯俞来聘
　　聘者上交乎下周礼天子时聘以结诸侯之好是也而诸侯有殷聘十二年五服尽朝为殷见毕则诸侯更遣大夫以交聘今仪礼所存聘礼其事也季明德以为聘礼徇春秋之僭而立义非先王之正礼过矣春秋之初殷见亡而殷聘存其后文襄之霸也诸侯三载一聘五嵗一朝则是诸侯之聘伯主令之也甯母之防齐桓有招携懐逺之意脩礼诸侯官受方物子常因谓其志始齐桓公则非矣成周之礼左氏莫能详诸侯恶其害己也昭十三年晋叔向明王之制使诸侯嵗聘以致业间朝以讲礼再朝而防以示威再防而盟以显昭明朝聘之节病于烦数矣而称明王之制亦非也卫成见执伯主鲁僖之请王与晋侯虽释之而兵祸未解于是卫始服晋而得纾难武子来拜僖公之赐岂敢僭天子之聘哉惟鲁文之愚意其畏已故工歌湛露彤弓以尝之而武子对以肄业则眞愚不可及也谓卫僭者明德之过也
　　冬十有一月壬寅夫人风氏薨
