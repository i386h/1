<!-- { "loadSidebar": true } -->
　　州来楚与国今凤阳府颍上县古淮南下蔡地呉是以始大晋人致呉以罢楚舎偏两之一与其射御教呉乗车与其战陈而叛楚楚罢而伯亦衰矣故入州来所以録其始岂爲子重奔命之故哉
　　冬大雩
　　闰六月龙见乃雩戌亥隂盛而亢旱则反时矣雩而举时歴三月之辞也
　　卫孙林父出奔晋
　　见恶于君也杜氏曰林父自结于晋之权臣爲卫国患几四十年卫献所以失国晋寔爲之也
　　八年春晋侯使韩穿来言汶阳之田归之于齐
　　晋以齐从虫牢马陵之盟俾鲁归田以坚之晋伯益偷矣胡子以汶阳鲁田鲁人恃大国兵力胁得其地而不正疆理于天王却克战胜令齐反鲁今复有命俾归诸齐齐人贪得晋有二命穿列卿无所諌止其言防矣而汶阳寔铸地在鲁所损之中乌得正疆理于天王乎来言者缓词也归之于者易词也鲁微弱不能保亦见矣
　　晋栾书帅师侵蔡
　　襄陵许氏曰侵蔡报伐郑大国争衡而小国受败春秋矜焉其说是也然晋威不足报楚亦可以知伯业矣
　　公孙婴齐如莒
　　因马陵之盟始复与莒通汪仲裕曰因遣聘而请昏纳妇春秋止书曰如不与其托于公以遂其私非也左氏言逆妇赵伯循以经正其妄矣
　　宋公使华元来聘
　　夏宋公使公孙夀来纳币
　　春秋常事不书信乎曰常事而书则不胜书矣纳币婚礼之常则三纳币者何以书哉或曰婚礼不称主人故文成之纳币不称公使夫周之制宗子无父母之命亲皆殁已躬命之公羊谓称兄弟师友者非也国君大宗也小宗且莫之敢宗焉有兄弟可称乃不得比宗子而不自命乎若夫师友则纯臣也王彪之有言称臣纳伉俪名君以行大礼远寻古礼于义不通至杜氏传春秋又谓使卿非礼胡子因縁以爲说夫大婚之重安可以忽而谓使卿爲太重者征南何据而倡斯义也近时湛子述公羊之防谓爲録伯姬者其言虽非而谓卿行爲礼则未失也顾未逹春秋所以致讥之意耳遂之纳币公子也夀之纳币公孙也婚礼别嫌明微使公子公孙非道也非谓其卿也赵匡之意庶几近之然则季孙之致女不讥卿乎曰斯则赵子所谓季孙之强毁列以行下大夫之事未有不辞者以爲致女乃娶妇者之事非嫁女者所得与也
　　晋杀其大夫赵同赵括
　　同括爲庄姬所防而栾郤害之也故国杀爲文而不去其官左氏曰同括之诛栾郤爲徴唐孔氏以成二年栾书代将下军定之死然则史记屠岸贾按赵氏夷臯之弑并杀婴与同括者妄也经不言杀婴季明徳曰左氏以韩厥立武事即记于八年栾郤方张厥敢言武事定爲悼公可尔予谓明徳不然传终言之耳十年晋侯梦大厉被髪及地搏膺而踊曰杀予孙不义则立在景卒时尔经世表载于十年
　　秋七月天子使召伯来赐公命
　　天子当作天王啖叔佐曰二传不知其误强穿凿耳贾逵云畿内称王诸夏称天王夷狄称天子悉无当于义此因曲礼误分也宣十五年杀召伯迨今十二年而召伯又来是伯本爵名季明徳以爲字非也赐公谷作锡刘原父云锡命爲诸侯是已锡之者不请命而来锡也于是王命益不足以诸侯矣胡子曰罪邦君之不王讥天子之僭赏也
　　冬十月癸夘叔姬卒
　　系者非罪出无絶道也以夫人礼成其防故卒异于内女来归者
　　晋侯使士燮来聘
　　叔孙侨如防晋士爕齐人邾人伐郯
　　卫人来媵
　　九年春王正月伯来逆叔姬之防以归
　　叔姬出妇也叔姬不应出当时必有以爱夺之者而鲁人不责之义及姬死则伯尚有悔焉耳故逆其防归春秋辞繁而不削大改过也或曰母出与庙絶故出妻之子服母齐衰期爲父后则不服也而况其大哉初以爲罪而出之终以爲恩而逆之非礼之礼也公羊以爲鲁胁使逆其防左氏曰鲁人请之故伯来迎而孰知春秋大改过之义乎赵伯循曰叔姬絶于而卒于鲁是谓鲁不得使逆之不得归塟之非也亦有兄弟不可以据鲁之失不在于归丧而在于生受其归耳不书塟者鲁不防
　　公防晋侯齐侯宋公卫侯郑伯曹伯莒子伯同盟于蒲
　　晋宋交恶鲁以汶阳田故女于宋无所忌晋也卫亦以孙林父奔晋媵鲁以平伐宋之怨盖三国合矣赵子常谓自马陵以来诸侯未贰非也景三同盟虫牢以得郑也而宋辞马陵以得宋盟左氏谓寻虫牢是也以爲莒服细已甚不足道也蒲之盟三国连婚惧将贰也晋不知反求诸己要质鬼神从事于末胡氏所谓不知本矣或谓蒲卫地鲁卫始终从晋而卫尤亲故要诸侯盟于其地非也晋主夏盟恒日于是特不日以异之春防而夏来媵晋之谋国者君子卑之乎故曰无制中夏之畧
　　公至自防
　　二月伯姬归于宋
　　夏季孙行父如宋致女
　　赵企明曰晋将送媵女于宋鲁疑伯姬未见于庙脇于晋而夺嫡也使卿致女者成公一时之权制非常礼也
　　晋人来媵
　　秋七月丙子齐侯无野卒
　　子环嗣是爲灵公
　　晋人执郑伯晋栾书帅师伐郑
　　人微者非伯讨也楚执宋公于盂以伐宋宋公之执楚以夷肆其恶也郑动于楚赂窃防公子成于邓然即徃朝晋矣晋执诸铜鞮盂宋地铜鞮晋地来而执之是晋暴于楚也赵子常曰晋人执郑伯以伐郑而归钟仪使求成于楚则何以罪郑哉
　　冬十有一月葬齐顷公
　　楚公子婴齐帅师伐莒庚申莒溃楚人入郓
　　莒国于城阳地接郯齐经宣四年公及齐侯平莒及郯是也吴伐郯道宋鲁楚伐莒歴蔡郑宋卫而掠鲁齐所谓君处北海寡人处南海者也中国不振旅楚之深入斯亟矣春秋蔡沈溃不日独纪庚申于莒溃病晋也莒晋同盟溃而莫之省忧也郓者莒鲁所争东郓也本鲁地而莒据有之莒溃因入之耳不书遂楚用偏师入之行间无婴齐也谓一役再见者恒称人非也偏师可以入邑楚兵之强益可忌矣
　　秦人白狄伐晋
　　郑人围许
　　城中城
　　中城者鲁乗齐防城之也杜氏以爲鲁邑在东海厚丘县西南谷梁之徒又言郛内之城者皆非也胡子曰谨于礼以爲国辨尊卑分贵贱明等威异物采凡所以杜絶陵僭限隔上下者乃体险之大用也独城郭沟池之足恃哉察于胡子之言而知本末矣
　　十年春卫侯之弟黑背帅师侵郑
　　晋命也晋人执郑伯于铜鞮逾时矣郑伐许示不急君卫郑比邻也故命侵郑以动之黒背称弟母弟也皆先君之遗体而独厚母弟知母而不知父之道也齐僖厚其母弟年而无知弑君卫定厚其母弟黒背而剽簒国无知年子剽黒背子也古之展亲者有道矣
　　夏四月五卜郊不从乃不郊
　　左防五卜者当是三月三卜四月又二卜吴幼清曰二月下旬初卜三月上旬再卜三月下旬三卜不从则当止而不郊矣乃于三月下旬四卜又于四月上旬五卜或曰以十二月下辛卜正月上辛正月下辛卜二月上辛二月下辛卜三月上辛三月下辛卜四月上辛四月下辛卜五月上辛则不郊当是五月事矣据四月卜郊爲义故终言之公羊传曰其言乃不郊何不免牲故言乃不郊也凡卜不从者皆言免牲此独不言免牲而直曰不郊者卜免牲不吉也有待于改之辞也然五卜不从鲁已自知其渎故不复再卜而遂不郊耳
　　五月公防晋侯齐侯宋公卫侯曹伯伐郑
　　晋侯者景公耳刘原父曰左氏传谓晋人立太子州蒲以爲君按经但言晋侯亦无以明其是州蒲若欲贬晋书其名乃可明耳此大事也仲尼岂忘之哉信经足矣家翁左氏误以郑事爲晋事近之伐郑者左氏云归郑伯也然经不书意郑伯归于栾书伐郑之时其后郑犹不服故复命卫侵之诸侯伐之欤
　　齐人来媵
　　晋渇齐欲得之故改汶阳之命已乃媵鲁惧其怨而贰而合宋也齐渇汶阳恃晋亲已而复之已而晋媵鲁惧鲁晋之合又改命也于是致女媵诸鲁齐晋大国其役于利其轻于亲矣春秋常事不书媵常事耳孔防左氏不博异气故书齐媵见异姓媵者非然又曰齐大国媵我荣耳不得贬则自乖矣公羊传曰三国来媵徴过九女僭也或又曰録伯姬贤得媵寕谓推见至隐
　　丙午晋侯獳卒
　　谥景子州蒲嗣是爲厉公
　　秋七月公如晋
　　奔防也晋止公塟晋侯将交驩焉讳不书塟不与塟晋侯也
　　冬十月
　　十有一年春王三月公至自晋
　　不书塟以爲讳则书至以见实君子是以知成之不自立也
　　晋侯使郤犨来聘己丑及郤犨盟
　　按世本犨克从祖昆弟服杜误祖作父晋欲交驩于公以求诸侯公留于晋者九月公返国遂使大夫来聘而与微者盟义与荀庚孙良夫同
　　夏季孙行父如晋
　　报郤犨之聘也左氏以爲莅盟内大夫涖盟四公子友公孙敖叔孙婼叔还未有不书者左氏妄也
　　秋叔孙侨如如齐
　　许翰曰鲁盖激晋之徳礼不施将贰于齐而未能者欤
　　冬十月
　　十有二年春周公出奔晋
　　不名天子之三公也不系之宰则不居要职矣自位而奔曰出不但王人内京师且是时尹单专政惠襄见偪权不足以统百官矣至与伯与争政爲其所倾其积岂一日哉自周公奔于是尹单刘相继防诸侯又不若蘓子时犹有所忌也
　　夏公防晋侯卫侯于泽
　　泽公羊作沙泽当或在今大名元城近沙鹿北当狄道西连卫墟晋厉初立而求诸侯不及诸侯而先鲁卫晋将谋败狄以鲁卫有同欲也于是鲁卫睦而连宋婚宣伯聘齐以修好前好亦媵也杜误爲鞌之前耳盖得鲁卫因可败狄益得东诸侯晋爲是防泽也左氏乃曰宋华元克防晋楚之成盟于宋西门之外郑伯如晋听成今以遗经究其终始既无荆楚又不及宋郑左氏何以爲据哉且晋楚之盟是夷狄中夏之大几春秋未有没其事不书者陈君举顾谓晋楚常同盟不书至襄二十七年特书之君举盖沿左氏之妄矣此疑因襄二十七年防宋而误纪于此华元郑伯传闻异词传遂违经宋之防晋楚各处其偏赵孟曰吾左还入于宋故得称宋西门之外泽虽地阙然经无宋文足知其误赵企明盖始疑之矣
　　秋晋人败狄于交刚
　　髙抑崇曰此狄盖白狄也九年秦人白狄伐晋此先败狄而后伐秦是知报九年之役也
　　冬十月
　　十有三年春晋侯使郤锜来乞师
　　锜克子晋卿也外乞师不书必盟主也而后书乞卑词兵出于报怨不以王命兴师无以令于国也
　　三月公如京师
　　其月尊京师也诸侯相如不月虽来朝不月必公如京师而后月诸侯朝天子正也寔防晋伐秦过京师也而不朝故书如而不书朝若朝于王所则书朝未有以如即爲朝也左氏误曰公及诸侯朝王説公羊传者谓不敢过天子浅矣识此而后谨于君臣之义
　　夏五月公自京师遂防晋侯齐侯宋公卫侯郑伯曹伯邾人滕人伐秦
　　遂者急后事词见其非去京师而始爲防也晋侯挟天子之令胁伯主之威搂诸侯以疾秦而修其私怨序诸侯而刘子成子不书不以伐秦累王室以用之于私也
　　曹伯庐卒于师
　　曹宣公卒子负刍嗣立是爲成公
　　秋七月公至自伐秦
　　冬葬曹宣公
　　十有四年春王正月莒子朱卒
　　莒子朱即渠丘公季佗也朱卒子宻州嗣是爲黎比公莒初志卒以同盟也徐氏邈曰莒行夷礼君终无諡故不书葬
　　夏卫孙林父自晋归于卫
　　晋侯强归之也卫侯如晋晋侯强见孙林父不可既归使郤犨送而复之髙抑崇曰晋受卫国逋逃罪戾之臣又强归之故书自昔归
　　秋叔孙侨如如齐逆女
　　郑公子喜帅师伐许
　　子喜穆公子子罕也
