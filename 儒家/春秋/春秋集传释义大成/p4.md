<!-- { "loadSidebar": true } -->
　　莒嬴姓子爵出自少昊之后周武王封兹舆期于莒自兹舆期至兹丕公十一世始见春秋庚舆而下微不复见又自庚舆之后至四世为楚所灭共二十一世莒汉为青州刺史所领髙密郡莒县唐为山南东道密州莒县宋为京东东路安化军莒县今山东道益都路莒州有故莒子城










　　薛任姓侯爵后国削弱自改伯爵黄帝之后奚仲始封至仲虺居薛为汤左相周武王复封其后为薛侯不知世次至薛侯来朝始见春秋于其朝防可考者五君而已薛国宋以前并属徐州今沛县之北徐州之西是其故地
　　春秋诸国以左传考之计一百二十四国而其世纪之可知者二十国而已其余诸国都爵姓并见释义今不再録最难攷者舒有羣舒故有舒鸠舒庸舒蓼越緫称也又有于越南越百越狄緫称也又有北狄长狄赤狄白狄戎緫称也又有徐戎山戎犬戎陆浑戎骊戎戎蛮凡此之类皆难攷者盖今去古甚逺不敢臆说阙其疑可也




<经部,春秋类,春秋集传释义大成,春秋世次图説>
<经部,春秋类,春秋集传释义大成,春秋世次图説>
<经部,春秋类,春秋集传释义大成,春秋世次图説>
<经部,春秋类,春秋集传释义大成,春秋世次图説>








　　公羊传自董仲舒胡母生传之已而大盛儒者往往以断国论谷梁氏鲁申公传之至宣帝时始立学官左氏张苍贾谊传之而张敞刘公子皆习焉至平帝时始立学官此二家最后出故不能盛大也



　　春秋集传释义大成世次
<经部,春秋类,春秋集传释义大成>
　　钦定四库全书
　　春秋集传释义大成卷一　元　俞　撰
　　隐公【名息姑惠公子母声子在位十一年为公子翚所弑弟桓公立諡法不尸其位曰隐程子曰春秋鲁史记之名也夫子之道旣不行于天下于是因鲁春秋立百王不易之大法平王东迁在位五十一年卒不能兴复先王之业王道絶矣孟子曰王者之迹熄而诗亡诗亡然后春秋作适当隐公之初故始于隐公朱子曰春秋者记事者必表年以首事年有四时故错举以为所记之名也王者之迹熄谓平王东迁而政教号令不及于天下也诗亡谓黍离降为国风而雅亡也孔子作春秋定天下之邪正为百王之大法啖氏曰幽厉虽衰雅未为风平王之初人习余化及化变风移陵迟日乆若格以太平之政则比屋不可胜诛故断自平王之末而以隐公为始】
　　【左氏传惠公元妃孟子孟子卒继室以声子生隐公宋武公生仲子仲子生而有文在其手曰为鲁夫人故仲子归于我生桓公而惠公薨是以隐公立而奉之　胡氏传孟子曰王者之迹熄而诗亡诗亡然后春秋作今按邶鄘而下多春秋时诗也而谓诗亡然后春秋作何也自黍离降为国风天下无复有雅而王者之诗亡矣春秋作于隐公适当雅亡之后诗之所终春秋之所以始也隐公之所始平王之所以终也又按小雅正月刺幽王也而曰赫赫宗周襃姒烕之逮鲁孝公之末幽王已为犬戎所毙惠公初年周旣东矣春秋不作于孝公惠公者东迁之始流风遗俗犹有存者郑武公入为司徒善于其职则犹用贤也晋侯捍王于艰锡之秬鬯则犹有诰命也王曰其归视尔师寜尔邦则诸侯犹来朝也义和之薨諡曰文侯则列国犹有请也及平王在位日乆不能自强于政治弃其九族葛藟有终逺兄弟之刺不抚其民周人有束薪蒲楚之讥至其晩年失道滋甚乃以天王之尊下赗诸侯之妾于是三纲沦九法斁人望絶矣祭伯非王命而私交武氏子非王命而求赙以致郑庄公为卿士用舍不出于公而以虚言欺之至其怨王夺政则有交质之举若敌国然王纲解纽委靡不振皆自平王失之夫妇人伦之本朝廷风化之源平王子母适正后亲遭襃姒之难废黜播迁而宗国顚覆亦可省矣又不是惩而赗人宠妾是拔本塞源自灭之也春秋于此盖有不得已焉者托始于隐其伤周室陵遅虽有继世之王亦不能以复兴矣孔子尝曰如有用我者其为东周乎此春秋拨乱世反之正尊一王之法也抑尝求之隐桓之间政自诸侯出而犹未恣横小国未有被执遭灭而邦国尚知有王室焉及庄僖而下伯政代兴盟防征伐皆伯者司之甚则执其君墟其社稷于王政乎何有又降而政在大夫则吴越盛陪臣彊变日极矣故备论之以着于篇】
