<!-- { "loadSidebar": true } -->
　　伯之名何由而起乎当王道流行侯国受职未始有也自东迁日乆王泽壅而下权张正理微而力争起徒有振王之号而不循敬君之节此伯之名所由立欤齐桓公实肇其事故以桓公为始然而有伯非美事也春秋何以与之乎盖黜其过而録其功耳且以齐伯观之桓公以方伯之国任贤良之佐骤合诸侯以纪纲中夏于波流风靡之中使王室旣卑而稍尊四夷旣抗而稍息诸侯羣起而略定故春秋不能不録其功然而约束诸侯几于改物盟防征讨皆专行之使王室愈卑王迹愈熄故春秋不能不黜其过功过不相掩此伯者之事也逮夫宋襄公继齐桓之后伯虽未成而盟防必先序宋者春秋与之以内中夏也楚虽盛彊而不得主盟防者不以夷乱华也自此四年之后晋文公继起城濮一战关夷夏之盛衰王畿两盟平周室之内难惜其享国之日浅虽成功速而不能乆也自襄公以后世主夏盟春秋之拳拳与晋者实忧天下之切也至于灵成景厉之世晋伯稍衰而于盟防必先序晋者岂非与之以伯乎及悼公之兴八年之间九合诸侯虽数与楚遇而不与之战推诚待人郑不敢畔者二十四年亦庶几桓文之绩矣然而楚虽弱而吴方张其末也以士匄荀偃主盟则政在大夫世变愈下矣此又伯权之大坏也至于平昭顷定愈降愈坏列国之不若也然终乎黄池之防春秋犹以伯与晋则虽晋不能伯而春秋犹未絶晋也盖非为晋也为王室也为天下也愚故谓十三伯云














　　周本黄帝之裔姬姓后稷教民稼穯有功始封自后稷至文王十五世始称西伯武王末年始伐商有天下武王至平王十三世而东迁平王四十九年鲁隐公元年也春秋始于此又自敬王至赧王十世为秦所灭自武王至赧王三十六世通八百六十七年四百年在春秋之前二百四十二年在春秋之中二百二十五年在春秋之后后稷始封于邰在今奉元路长安县故邰城公刘都邠亦作豳在今鳯翔府路邠州太王徙都岐在今鳯翔府路岐山县文武都酆鄗在今奉元路长安县酆在灵台郷鄗在昆明池平王东迁于成王所营之洛邑又名王城在今河南府治敬王都狄泉亦名王城在今河南府东二十余里故洛城也











　　鲁姬姓侯爵出自周文王第四子周公旦佐文武成王有大勲成王命为冢宰食邑扶风雍县东北在今陜西行省鳯翔府扶风县后封其子伯禽于曲阜是为鲁侯自伯禽至隐公十三世而春秋作自隐公至哀公十二世哀公十四年获麟春秋终又自哀公至顷公九世为楚所灭共三十四世曲阜汉为豫州刺史所领鲁国唐为山南西道兖州曲阜县宋为京东西路袭庆府仙源县今山东道济寜路兖州曲阜县东有故鲁城








　　齐姜姓侯爵出自炎帝裔孙伯夷佐禹平水土有功赐曰姜氏谓之吕侯国在南阳宛县在今河南府路南阳府商末太公吕望佐武王定天下有功封于营丘是为齐侯自太公至僖公十二世僖公九年鲁隐公元年也自僖公至简公十三世简公四年鲁哀公十四年也又三世至康公为田氏所簒共二十八世营丘亦名临淄汉为青州刺史所领北海郡唐为山南东道青州临淄县宋为京东东路青州临淄县在今山东道益都路临淄县















　　晋姬姓侯爵出自周武王少子成王母弟唐叔虞始封于唐又迁太原南有晋水亦曰晋阳后改称晋穆侯之子文侯徙都翼因谓之翼次子成师分封于曲沃谓之曲沃自叔虞至鄂侯十三世鄂侯二年鲁隐公元年也鄂侯至晋侯缗四世鲁庄公十六年曲沃武公灭翼先晋遂亡曲沃出自穆侯少子名成师穆侯之孙昭侯封成师于曲沃曰桓叔成师之子曰庄伯庄伯之子始称武公杀晋侯缗而灭翼周庄王命之为晋侯徙都绛是谓新晋自武公至定公十五世定公三十一年鲁哀公十四年也又六世韩魏赵簒晋而分其地两晋共三十八世太原汉为并州刺史所领太原郡唐为河东道并州宋为河东路太原府晋阳县在今河东山西道太原路平晋县亦有故唐城曲沃在今平阳路绛州曲沃县翼在今平阳路绛州翼城县绛即绛州城景公迁新田亦谓之绛在今平阳路绛州绛县








　　宋子姓公爵出自商王帝乙之长庶子啓食采于微谓之微子在今怀孟路武渉县武王克商封武庚于殷武庚畔成王诛武庚封微子于商丘为宋公以奉殷祀自微子至穆公十三世穆公七年隐公元年也自穆公至景公十三世景公三十六年鲁哀公十四年也又自景公至偃王七世为齐魏楚所灭自微子至偃王共三十三世商丘汉为豫州刺史所领梁国睢阳县唐为河南道归德军宋为南京应天府在今河南府路归德府















　　卫姬姓侯爵出自周文王幼子康叔武王分殷余民封康叔于河淇之间是为卫侯邑于商墟自康叔至桓公十三世桓公十三年鲁隐公元年也自桓公至出公十五世世纪内除黔牟戴公云十三世出公十三年鲁哀公十四年也出公之后又十二世为秦所灭共三十八世商墟汉为司校尉所领河内汲郡朝歌县唐为河北道卫州卫县宋为河北西路卫州卫县在今河东山西道卫辉路新乡县故朝歌城文公徙楚丘在今东昌路曹州楚丘县成公迁帝丘在今东昌路濮州观城县














　　郑姬姓伯爵出自周厉王少子友宣王封友于王畿内咸林之地是为郑桓公子武公从平王东迁后取虢郐之地定都溱洧而施旧号于新邑是为新郑自桓公至庄公三世庄公二十三年鲁隐公元年也自庄公至声公除子婴计十三世声公二十年鲁哀公十四年也声公之后又八世为韩所灭共二十三世咸林在今奉元路华州郑县溱洧郑都汉为司校尉所领河南郡荥阳宛县唐为河南道郑州新郑县宋为京西北路郑州新郑县在今汴梁路钧州新郑县














　　曹姬姓伯爵出自周文王子曹叔振铎至桓公十一世桓公十五年鲁隐公元年也自桓公至伯阳十五世鲁哀公八年宋灭曹共二十六世汉为兖州刺史所领济隂郡定陶县唐为河东道曹州定陶县宋为京东西路兴仁府定陶县在今东昌路曹州定陶县











　　陈妫姓公爵后国削弱自改侯爵出自帝舜之后至阏父为周武王陶正武王以元女大姬嫁其子胡公满而封诸大皥之墟自胡公至桓公十一世桓公二十三年鲁隐公元年也自桓公至湣公十二世湣公二十一年鲁哀公十四年也当鲁昭公八年楚灭陈后五年复又自春秋后三年湣公为楚所灭连陈佗共二十四世大皥之墟汉为豫州刺史所领頴川郡唐为河南道陈州陈县宋为京西北路陈州宛丘县在今汴梁路陈州宛丘县















　　蔡姬姓侯爵出自周文王子叔度武王封叔度于蔡自叔度至宣侯九世宣侯二十八年鲁隐公元年也自宣侯至成侯十二世成侯十年鲁哀公十四年也成侯之后又三世为楚所灭共二十三世蔡都汉为豫州刺史所领汝南郡唐为河南道蔡州上蔡县宋为京西北路蔡州上蔡县在今汴梁路汝寜府上蔡县后迁州来在今淮西道安丰路霍丘县









　　北燕姬姓伯爵出自周同姓功臣召公奭佐文武有功为周太保食采于召在今奉元路厔县成王封其子于幽蓟是为燕伯自召公至穆侯九世穆侯七年鲁隐公元年也自穆侯至献公十七世献公十二年鲁哀公十四年也献公之后十二世为秦所灭共三十八世燕蓟汉为幽州刺史所领涿郡蓟县唐为河北道幽州卢龙军节度范阳郡蓟县宋初属辽为燕京析津县金灭辽以归宋改名燕山府寻复属金改名永安迁都之改县名大兴今大都路大兴县有古燕城














　　秦嬴姓伯爵出自伯益十九世孙非子为周孝王养马汧渭间受封为附庸传六世至襄公有功于平王始受岐丰之地列为诸侯是为秦伯襄公子文公四十四年鲁隐公元年也自文公至悼公十五世悼公十年鲁哀公十四年也悼公后九世至昭襄王始灭周自昭襄王至子婴六世为汉所灭共二十七世非子始封之地汉为梁州刺史所领天水郡陇西县秦亭唐为陇右道秦州陇城县宋为陜西秦鳯路秦州陇城县在今巩昌路秦州成纪县故始昌城文公都岐陇在今巩昌路陇州德公迁雍在今奉元路兴平县孝公始都咸阳西汉建都长安为京兆东汉置雍州属司校尉所领京兆郡咸阳县唐都长安为京兆咸阳县宋为陜西永兴军路京兆府咸阳县在今奉元路咸阳故城始皇阿房宫地在咸阳县二世望夷宫地在泾阳县如今之奉元城乃前汉及西魏后周隋唐所都之地也








　　楚芈姓子爵出自祝融之后鬻熊有功于周文武成王封其孙熊绎于荆蛮邑丹阳城自熊绎至熊通十三世改曰楚僭号称王是为楚武王武王十九年鲁隐公元年也自武王至惠王十二世惠王八年鲁哀公十四年也惠王之后又十世为秦所灭共三十五世丹阳汉为荆州刺史所领武陵郡唐为淮南道夔州宋为荆湖北路归州今湖北道辰州路归州有故丹阳城后徙枝江亦曰丹阳在今江陵路枝江县文王徙郢今江陵路江陵县故郢城平王城郢在今江陵路安陆府襄王迁鄀在今襄城路冝城县














　　吴姬姓子爵出自周太王长子太伯与弟仲雍逊王季位逃之荆蛮太伯卒仲雍嗣立武王封周章为吴子自太伯至夀梦十九世当鲁成公六年始见春秋自夀梦至夫差七世夫差十五年鲁哀公十四年也春秋终后八年为越所灭共二十六世吴都汉为吴国后改吴郡属扬州刺史所领唐为江南浙西道苏州宋为两浙路平江府在今浙西道平江路府治









　　姒姓公爵后国削弱自改伯爵又改子爵出自夏禹之后裔周封二王后得东楼公封于雍丘以奉禹祀自东楼公至武公八世武公十一年鲁隐公元年也自武公至湣公十世湣公六年鲁哀公十四年也湣公之后又六世为楚所灭共二十四世雍丘汉为兖州刺史所领陈留郡雍邱县唐为河南道汴州雍丘县宋为开封府雍丘县在今河南江北行省汴梁路县








　　滕姬姓侯爵后国削弱自改子爵出自周文王子叔绣始封自叔绣至宣侯十一世鲁隐公七年始见春秋自宣侯至隐侯八世而春秋终又自隐侯后六世为齐所灭共二十四世滕国汉为豫州刺史所领沛国公丘县唐为山南道徐州滕县宋为京东西路徐州滕县在今山东道益都路滕州滕县










　　许姜姓男爵出自尧四岳伯夷之后周武王封其裔文叔于许十一世至庄公鲁隐公十一年始见春秋自庄公至子结八世子结元年鲁哀公十四年也后为楚所灭许都汉为豫州刺史所领頴川郡许昌县献帝都许唐为河南道许州长社县在今河南江北行省汴梁路许州










　　邾曹姓本附庸国后自改子爵出自陆终之后周武王封其裔孙曹挟于邾不知世次至仪父鲁隐公元年见春秋自仪父至隐公八世隐公二十五年鲁哀公十四年也后为鲁所灭改曰邹邑汉为豫州刺史所领鲁国邹县唐为山南西道兖州邹县宋为京东西路袭庆府邹县在今山东道益都路滕州邹县










