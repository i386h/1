<!-- { "loadSidebar": true } -->
　　楚子诱戎蛮子杀之音义【诱音酉】疏【正义曰四夷之名在西曰戎春秋之时错居中国杜言河南新城县东南有蛮城则是内地之戎在楚北也戎是种号蛮是国名子爵也十一年楚子防诱蔡侯般杀之彼书楚子之名此不书楚子名者彼注云蔡大夫深怨故以楚子名告此非蛮人所告盖楚人不以其君名告故不得书其名也公羊传曰楚子何以不名夷狄相诱君子不疾也为不疾若不疾乃疾之也言其不足疾更是深责之也贾逵云楚子不名以立其子二说异于杜也蔡侯般书名蛮子不名者释例曰诸见执者已在罪贱之地书名与否非例所加或名不名从所赴之文】
　　夏公至自晋
　　秋八月己亥晋侯夷卒注未同盟
　　九月大雩音义【雩音于】
　　季孙意如如晋
　　冬十月葬晋昭公注三月而葬速
