<!-- { "loadSidebar": true } -->
　　夏四月丁巳楚子防诱蔡侯般杀之于申注蔡侯虽弑父而立楚子诱而杀之刑其羣士蔡大夫深怨故以楚子名告音义【防其连反般音班弑申志反传放此】疏【注正义曰蔡侯虽弑父而立实宜受讨但立为君于蔡已十三年楚子诱而杀之又刑其羣士不以杀父之罪讨之蔡大夫深怨楚子故以楚子名赴告礼诸侯不生名书名是罪絶之事以其名告欲使诸国之史书名以罪絶之也若是楚告不当自罪其君知是蔡人告也公子围弑君取国改名曰防】楚公子弃疾帅师围蔡
　　五月甲申夫人归氏薨注昭公母胡女归姓
　　大搜于比蒲
　　仲孙貜防邾子盟于祲祥注祲祥地阙音义【比音毗徐扶夷反祲子鸩反徐又七林反】
　　秋季孙意如防晋韩起齐国弱宋华亥卫北宫佗郑罕虎曹人杞人于厥憖注厥憖地阙音义【佗徒河反憖鱼靳反徐五巾反一音五辖反】
　　九月己亥葬我小君齐归注齐諡音义【齐如字】
　　冬十有一月丁酉楚师灭蔡执蔡世子有以归用之注用之杀以祭山疏【正义曰父既死矣犹称世子者君死而国被围未暇以礼即位故国以世子告】
