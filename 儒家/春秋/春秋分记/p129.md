<!-- { "loadSidebar": true } -->
　　胡安国曰盟防皆君之礼也防者盟防不志于春秋凡所志者必有君与贵大夫居其间也然则为此盟者乃公与陈蔡楚郑之君或其大夫矣曷为内则没公外则人诸侯与其大夫讳是盟也楚人之得与中国防盟自此始也庄公十年荆败蔡师始见于经其后入蔡伐郑皆以号书夷狄之也僖公元年改而称楚经亦书人于是乎浸强矣然终桓公世皆止书人而不得与中国盟防者以齐修霸业能制其强故也桓公既没中国无霸郑伯首朝于楚其后遂为此盟故春秋没公防陈蔡诸侯而以郑列其下葢深罪之也又二年复盟于鹿上至防于盂遂执宋公以伐宋而楚于是乎大张列位于陈蔡之上而书爵矣圣人书此岂与之乎所以着蛮荆之强伤中国之衰莫能抗也故深讳此盟一以外蛮荆二以恶诸侯之失道三以谨盟防之始也
　　经二十年冬楚人伐随【传见随】
　　经二十有一年春宋人齐人楚人盟于鹿上秋宋公楚子陈侯蔡侯郑伯许男曹伯防于盂执宋公以伐宋冬楚人使宜申来献捷十有二月癸丑公防诸侯盟于薄释宋公
　　经二十有二年冬十有一月己巳朔宋公及楚人战于宋师败绩
　　传二十二年秋楚人伐宋冬十有一月己巳朔宋公及楚人战于宋师败绩丙子晨郑文夫人芉氏【楚女】姜氏【齐女】劳楚子于柯泽楚子使师缙示之俘馘君子曰非礼也妇人送迎不出门见兄弟不逾国戎事不迩女器丁丑楚子入享于郑九献庭实旅百加笾豆六品享毕夜出文芉送于军取郑二姬以归【文芉女】叔詹曰楚王其不没乎【不以寿终】为礼卒于无别不可谓礼将何以没诸侯是以知其不遂霸也
　　经二十有三年秋楚人伐陈
　　传二十三年秋楚成得臣帅师代陈讨其贰于宋也遂取焦夷城顿而还子文以为之功使为令尹叔伯曰子若国何对曰吾以靖国也夫有大功而无贵仕其人能靖者与【絶句】有几
　　传二十田年秋宋及楚平宋成公如楚
　　经二十有五年秋楚人围陈纳顿子于顿
　　传二十五年秋秦晋伐鄀楚鬭克屈御防以申息之师戍啇宻令尹子玉追秦师弗及遂围陈纳顿子于顿经二十有六年夏公子遂如楚乞师秋楚人灭防以防子归【传见防】冬楚人伐宋围缗【宋叛楚即晋】公以楚师伐齐取谷【传见鲁】
　　经二十有七年冬楚人陈侯蔡侯郑伯许男围宋传二十七年秋楚子将围宋使子文治兵于暌终朝而毕不戮一人子玉复治兵于蒍终曰而毕鞭七人贯三人耳【新注贯耳古者军中之刑说文以箭贯耳曰聅】国老皆贺子文子文饮之酒蒍贾尚幼后至不贺子文问之对曰不知所贺子之传政于子玉曰以靖国也靖诸内而败诸外所获几何子玉之败子之举也举以败国将何贺焉子玉刚而无礼不可以治民过三百乗其不能以入矣苟入而贺何后之有冬楚子及诸侯围宋
　　经二十有八年春晋侯侵曹晋侯伐卫楚人救卫夏四月己巳晋侯齐师宋师秦师及楚人战于城濮楚师败绩楚杀其大夫得臣
　　传二十八年春晋侯侵曹伐卫楚人救卫不克三月晋侯执曹伯分曹卫之田以畀宋人楚子入居于申使申叔去谷【二十六年申叔戍谷事见齐】使子玉去宋曰无从晋师子玉使伯棼【越椒】请战曰非敢必有功也愿以间执谗慝之口【蒍贾以不能三百乗故欲杜之】王怒少与之师唯西广东宫与若敖之六卒实从之子玉使宛春告晋师曰请复卫侯而封曹臣亦释宋之围文公用先轸谋拘宛春于卫且私许复曹卫曹卫告絶于楚子玉怒从晋师楚众欲止子玉不可夏四月戊辰晋次于城濮楚师背酅而舍已已晋师陈于莘北子玉以若敖之六卒将中军曰今日必无晋矣子西将左子上将右左师溃子玉收其卒而止故不败　初子玉自为琼弁玉缨未之服也先战梦河神谓己曰畀余余赐女孟诸之麋【孟诸宋薮泽水草之交曰麋】弗致也大心【子玉子孙伯】与子西使荣黄谏弗聼荣季【荣黄】曰死而利国犹或为之况琼玉乎是粪土也而可以济师将何爱焉弗聴出告二子曰非神败令尹令尹其不勤民实自败也既败王使谓之曰大夫若入其若申息之老何【申息二邑子弟皆从子玉而死】子西孙伯曰得臣将死二臣止之曰君其将以为戮及连谷而死晋侯闻之而后喜可知也曰莫余毒也已蒍吕臣实为令尹奉己而已不在民矣【详见晋】传三十二年春楚鬭章请平于晋晋阳处父报之晋楚始通
　　传三十三年冬楚令尹子上侵陈蔡陈蔡成晋阳处父侵蔡楚子上救之与晋师夹泜而军阳子患之使谓子上曰吾闻之文不犯顺武不违敌【新注吕祖谦曰此二句处父自况谓子上若渉泜而来我必不半渡而薄汝此谓文不犯顺我若退舎非是舎敌而走此谓武不违敌】子若欲战则吾退舍子济而陈迟速唯命不然纾我老师费财亦无益也乃驾以待子上欲涉大孙伯曰不可晋人无信半涉而薄我悔败何及不如纾之乃退舍阳子宣言曰楚师遁矣遂归楚师亦归大子商臣譛子上曰受晋赂而辟之楚之耻也罪莫大焉王杀子上
　　文公经元年冬十月丁未楚世子商臣弑其君頵传元年初楚子将以商臣为大子访诸令尹子上子上曰君之齿未也而又多爱黜乃乱也楚国之举【立也】恒在少者且是人也蠭目而豺声忍人也不可立也弗听既又欲立王子职【商臣庶弟】而黜大子商臣商臣闻之而未察告其师潘崇曰若之何而察之潘崇曰享江芉【戍王娣】而勿敬也从之江芉怒曰呼役夫宜君王之欲杀女而立职也告潘崇曰信矣潘崇曰能事诸乎【能事职不】曰不能能行乎曰不能能行大事乎曰能冬十月以宫甲围成王王请食熊蹯而死【熊掌难熟兾乆有外救蹯音烦掌也】弗听丁未王缢諡之曰灵不瞑曰成乃瞑穆王立以其为大子之室与潘崇使为大师且掌环列之尹
　　吕祖谦曰中国之所以为中国以其有三纲也以楚甲兵之众土地之广固足以抗衡中国至于传国立嗣之际则失其大伦乱其大本所以多有戕弑之祸以无三纲故也观其上有天王而僣称王号则无君臣之纲矣立嫡以长而常在少者则无父子之纲矣息妫絶于蔡哀侯而息遂见灭以息妫归则无夫妇之纲矣三纲既絶此春秋所以恶楚也
　　穆王【諡法布徳执义曰穆】
　　【名啇臣成王大子文元年弑成王自立明年改元至十三年卒在位十二年经传不书】
　　文公经三年秋楚人围江冬晋阳处父帅师伐楚以救江【传见江】
　　经四年秋楚人灭江
　　经五年秋楚人灭六【传见六】
　　经九年春三月楚人伐郑冬楚子使椒来聘
　　传九年春三月范山言于楚子曰晋君少不在诸侯北方可图也楚子师于狼渊以伐郑郑及楚平【详见郑】夏楚公子朱伐陈陈人败之获公子茷陈惧及楚平【详见陈】冬楚子越椒来聘执币傲叔仲惠伯曰是必灭若敖氏之宗傲其先君神弗福也
　　经十年夏楚杀其大夫宜申冬楚子蔡侯次于厥貉传十年初楚范巫矞似【范邑之巫】谓成王与子玉子西曰三君皆将强死城濮之役王思之故使止子玉曰母死不及止子西子西缢而县絶【在僖二十八年】王使适至遂止之使为商公防汉泝江将入郢王在渚宫下见之惧而辞曰臣免于死又有谗言谓臣将逃臣归死于司败也王使为工尹又与子家谋弑穆王穆王闻之五月杀鬭宜申及仲归【子家】　秋陈侯郑伯防楚子于息冬遂及蔡侯次于厥貉将以伐宋宋华御事曰楚欲弱我也先为之弱乎何必使诱我我实不能民何罪乃逆楚子劳且听命遂道以田孟诸【宋大薮】宋公为右盂郑伯为左盂【田猎陈名】期思公复遂为右司马子朱及文之无畏为左司马命夙驾载燧宋公违命无畏【子舟】抶其仆以徇或谓子舟曰国君不可戮也子舟曰当官而行何彊之有诗曰刚亦不吐柔亦不茹毋从诡随以谨防极是亦非辟彊也敢爱死以乱官乎
　　经十有一年春楚子伐麇
　　经十有二年夏楚人围巢
　　传十二年春楚令尹大孙伯卒成嘉为令尹　羣舒叛楚夏子孔执舒子平及宗子遂围巢
　　庄王【諡法胜敌克壮曰庄】
　　【名旅穆王子文十三年嗣立明年改元至宣十八年卒在位二十三年】
　　文公传十四年楚庄王立子孔潘崇将袭羣舒使公子爕与子仪守而伐舒蓼二子作乱城郢而使贼杀子孔不克而还八月二子以楚子出将如商宻庐戢棃及叔防诱之遂杀鬭克及公子燮初鬭克囚于秦【僖二十五年】秦有殽之败【僖三十三年】而使归求成成而不得志公子燮求令尹而不得故二子作乱
　　经十有六年秋八月楚人秦人巴人灭庸
　　传十六年秋八月楚大饥戎伐其西南至于阜山师于大林又伐其东南至于阳丘以侵訾枝庸人帅羣蛮以叛楚麇人率百濮聚于选将伐楚于是申息之北门不啓【备中国】楚人谋徙于阪高蒍贾曰不可我能往寇亦能往不如伐庸夫麇与百濮谓我饥不能师故伐我也若我出师必惧而归百濮离居将各走其邑谁暇谋人乃出师旬有五日百濮乃罢自庐以往振廪同食【上下无异馔】次于句澨【楚西界】使庐戢黎侵庸及庸方城庸人逐之囚子扬防三宿而逸曰庸师众羣蛮聚焉不如复大师且起王卒合而后进师叔曰不可【师叔楚大夫潘尫】姑又与之遇以骄之彼骄我怒而后可克先君蚡冒所以服陉隰也又与之遇七遇皆北唯禆鯈鱼人实逐之庸人曰楚不足与战矣遂不设备楚子乗驲防师于临品分为二队子越自石溪子贝自仭以伐庸秦人巴人从楚师羣蛮从楚子盟遂灭庸
　　宣公经元年秋楚子郑人侵陈遂侵宋【传见晋】
　　传二年夏晋赵盾侵郑楚鬭椒救郑曰能欲诸侯而恶其难乎遂次于郑以待晋师赵盾曰彼宗竞于楚殆将毙矣姑益其疾乃去之
　　经三年春楚子伐陆浑之戎夏楚人侵郑【郑即晋】
　　传三年春楚子伐陆浑之戎遂至于雒观兵于周疆定王使王孙满劳楚子楚子问鼎之大小轻重焉【示欲偪周取天下】对曰周徳虽衰天命未改鼎之轻重未可问也【详见周】经四年冬楚子伐郑
　　传四年初楚司马子良生子越椒子文【子良之兄】曰必杀之是子也熊虎之状而豺狼之声弗杀必灭若敖氏矣谚曰狼子野心是乃狼也其可畜乎子良不可子文以为大慼及将死聚其族曰椒也知政乃速行矣无及于难且泣曰鬼犹求食若敖氏之鬼不其馁而及令尹子文卒鬭般为令尹【子文之子子扬】子越为司马蒍贾为工正譛子扬而杀之子越为令尹已为司马子越又恶之【恶贾】乃以若敖氏之族圄伯嬴【蒍贾】于轑阳而杀之遂处烝野将攻王王以三王之子为质焉弗受【文成穆】师于漳澨秋七月戊戌楚子与若敖氏战于臯浒伯棼【越椒】射王汰辀及皷跗着于丁宁【辀舟辕汰过也丁宁钲也】又射汰辀以贯笠毂师惧退王使廵师曰吾先君文王克息获三矢焉伯棼窃其二尽于是矣皷而进之遂灭若敖氏　初若敖娶于防生鬭伯比若敖卒从其母畜于防淫于防子之女生子文焉防夫人使弃诸梦中【云梦】虎乳之防子田见之惧而归夫人以告遂使收之楚人谓乳谷谓虎于菟故命之曰鬭谷于菟以其女妻伯比实为令尹子文【鬬氏始自子文为令尹】其孙箴尹克黄使于齐还及宋闻乱其人曰不可以入矣箴尹曰弃君之命独谁受之君天也天可逃乎遂归复命而自拘于司败王思子文之治楚国也曰子文无后何以劝善使复其所改命曰生【易其名】
　　经五年冬楚子伐郑
　　经八年夏六月楚人灭舒蓼冬楚师伐陈
