<!-- { "loadSidebar": true } -->
　　传二十九年秋龙见于绛郊魏献子问于蔡墨【晋大史】曰吾闻之虫莫知于龙以其不生得也谓之知信乎对曰人实不知非龙实知【言龙无知乃人不知之耳】古者畜龙故国有豢龙氏有御龙氏献子曰是二氏者吾亦闻之而不知其故是何谓也对曰昔有飂叔安有裔子曰董父实甚好龙能求其耆欲以饮食之龙多归之乃扰畜龙以服事帝舜帝赐之姓曰董氏曰豢龙封诸鬷川鬷夷氏其后也故帝舜氏世有畜龙及有夏孔甲扰于有帝【少康后九世君】帝赐之乗龙河汉各二各有雌雄孔甲不能食而未获豢龙氏有陶唐氏既衰其后有刘累学扰龙于豢龙氏以事孔甲能饮食之夏后嘉之赐氏曰御龙以更豕韦之后【在襄二十四年】龙一雌死潜醢以食夏后夏后飨之既而使求之【求致龙】惧而迁于鲁县范氏其后也献子曰今何故无之对曰夫物物有其官官脩其方朝夕思之一日失职则死及之失官不食官宿其业其物乃至若泯弃之物乃坻伏鬰湮不育故有五行之官是谓五官实列受氏姓封为上公祀为贵神社稷五祀是尊是奉木正曰句芒火正曰祝融金正曰蓐収水正曰土正曰后土龙水物也水官弃矣故龙不生得不然周易有之在干【干下干上干】之姤【巽下干上姤干初九变】曰潜龙勿用其同人【离下干上同人干九二变】曰见龙在田其大有【干下离上大有干九五变】曰飞龙在天其夬【干下兊上夹干上九变】曰亢龙有悔其坤【坤下坤上坤干六爻皆变】曰见羣龙无首吉坤之剥【坤下艮上剥坤上六变】曰龙战于野若不朝夕见谁能物之献子曰社稷五祀谁氏之五官也【问五官之长是谁】对曰少皥氏有四叔【金天氏】曰重曰该曰脩曰熈实能金木及水使重为句芒该为蓐収脩及熙为冥世不失职遂济穷桑此其三祀也颛顼氏有子曰黎为祝融共工氏有子曰句龙为后土此其二祀也后土为社稷田正也有烈山氏之子曰柱为稷自夏以上祀之周弃亦为稷自商以来祀之【墨之博物】　冬晋赵鞅荀寅帅师城汝濵遂赋晋国一鼔铁以铸刑鼎着范宣子所为刑书焉仲尼曰晋其亡乎失其度矣夫晋国将守唐叔之所受灋度以经纬其民卿大夫以序守之民是以能尊其贵贵是以能守其业贵贱不愆所谓度也文公是以作执秩之官为被庐之灋以为盟主今弃是度也而为刑鼎民在鼎矣何以尊贵贵何业之守贵贱无序何以为国且夫宣子之刑夷之搜也晋国之乱制也【文六年一搜而三易中军帅】若之何以为法蔡史墨曰范氏中行氏其亡乎中行寅为下卿而干上令擅作刑器以为国法是法奸也又加范氏焉易之亡也其及赵氏赵孟与焉然不得已若徳可以免【为定十三年朝歌之叛】
　　经三十年夏六月庚辰晋侯去疾卒秋八月葬晋顷公【三月而葬速】
　　传三十年夏六月晋顷公卒秋八月葬郑游吉吊且送葬
　　定公【諡法安民法古曰定】
　　【名午顷公子昭三十年嗣立明年改元三十一年哀之十四年获麟经终至哀二十年卒在位三十七年】
　　昭公经三十有一年春王正月季孙意如防晋荀跞于适厯【传见内鲁】
　　经三十有二年冬仲孙何忌防晋韩不信齐髙张宋仲几卫世叔申郑国参曹人莒人薛人杞人小邾人城成周【传见周天王】
　　定公经元年春三月晋人执宋仲几于京师
　　传元年春王正月辛已晋魏舒合诸侯大夫以城成周魏子涖政【代天子大夫为政】卫彪傒【卫大夫】曰将建天子【立天子之居】而易位以令非义也大事奸义必有大咎晋不失诸侯魏子其不免乎是行也魏献子属役于韩简子【不信】及原寿过【周大夫】而田于大陆焚焉还卒于寗范献子去其柏椁以其未复命而田也宋仲几不受功乃执仲几以归三月归诸京师【详见周】
　　传三年秋九月鲜虞人败晋师于平中获观虎恃其勇也
　　经四年春三月公防刘子晋侯宋公蔡侯卫侯陈子郑伯许男曹伯莒子邾子顿子胡子滕子薛伯杞伯小邾子齐国夏于召陵侵楚夏五月公及诸侯盟于臯鼬秋七月晋士鞅卫孔圉帅师伐鲜虞【无传】
　　传四年春三月刘文公合诸侯于召陵谋伐楚也【时蔡为楚拘辱请伐于晋】晋荀寅求货于蔡侯弗得言于范献子曰国家方危诸侯方贰将以袭敌不亦难乎水潦方降疾疟方起中山不服【鲜虞】弃盟取怨无损于楚而失中山不如辞蔡侯吾自方城以来楚未可以得志【襄十六年晋败楚侵方城】祗取勤焉乃辞蔡侯晋人假羽旄于郑郑人与之【析羽为旌王者游车所建】明日或斾以防晋于是乎失诸侯
　　刘敞曰晋与诸侯十有八国之众防于召陵以侵楚天子使大夫临之甚矣晋荀寅求货于蔡蔡人弗与既而辞诸侯防于臯鼬亦无事焉晋是以失诸侯中国遂大乱呉入郢自臯鼬之盟始也
　　经五年冬晋士鞅帅师围鲜虞
　　传五年冬晋士鞅围鲜虞报观虎之败也
　　经六年秋晋人执宋行人乐祁犂【传见宋】
　　经七年秋齐侯【景公】郑伯【献公】盟于咸【叛晋而盟】
　　经八年秋七月晋士鞅帅师侵郑遂侵卫【传见郑卫】
　　经十年夏晋赵鞅帅师围卫【传见卫】
　　经十有三年秋晋赵鞅入于晋阳以叛冬晋荀寅士吉射入于朝歌以叛晋赵鞅归于晋
　　传十三年晋赵鞅谓邯郸午曰归我卫贡五百家吾舍诸晋阳【鞅邑】午许诺归告其父兄父兄皆曰不可卫是以为邯郸【言卫以五百家在邯郸常与邯郸亲】而寘诸晋阳絶卫之道也不如侵齐而谋之【侵齐则齐当来报欲因惧齐而徙则卫与邯郸好而不絶】乃如之而归之于晋阳【欲如是谋而后归卫贡】赵孟怒召午而囚诸晋阳使其从者説劒而入渉賔不可【午家臣】乃使告邯郸人曰吾私有讨于午也二三子唯所欲立遂杀午赵稷【午子】涉賔以邯郸叛　夏六月上军司马籍秦围邯郸邯郸午荀寅之甥也荀寅范吉射之姻也而相与睦故不与围邯郸将作乱董安于闻之【赵氏臣】告赵孟曰先备诸赵孟曰晋国有命始祸者死为后可也安于曰与其害于民寜我独死【惧见攻必伤害民】请以我说赵孟不可【晋国若讨可杀我以自説】秋七月范氏中行氏伐赵氏之宫赵鞅奔晋阳晋人围之范臯夷【范氏侧室】无宠于范吉射而欲为乱于范氏梁婴父嬖于知文子【荀跞】文子欲以为卿韩简子【不信】与中行文子【荀寅】相恶魏襄子【曼多】亦与范昭子【士吉射】相恶故五子谋【范息夷梁婴父知文子韩简子魏襄子】将逐荀寅而以梁婴父代之逐范吉射而以范臯夷代之荀跞言于晋侯曰君命大臣始祸者死载书在河【为盟书沈之河】今三臣始祸而独逐鞅刑已不均矣请皆逐之
　　刘敞曰寻传前云董安于劝赵孟先为备孟不肯曰不欲始祸则始祸者非鞅也可言二臣首祸不可言三臣始祸也
　　冬十一月荀跞韩不信魏曼多奉公以伐范氏中行氏弗克二子将伐公齐髙彊曰三折肱知为良医【昭十年奔鲁遂适晋】唯伐君为不可民弗与也我以伐君在此矣三家未睦【知韩魏】可尽克也克之君将谁与若先伐君是使睦也弗听遂伐公国人助公二子败从而伐之丁未荀寅士吉射奔朝歌韩魏以赵氏为请十二月辛未赵鞅入于绛盟于公宫
　　经十有四年夏公防齐侯卫侯于牵秋齐侯宋公防于洮
　　传十四年春梁婴父恶董安于谓知文子曰不杀安于使终为政于赵氏赵氏必得晋国盍以其先发难也讨于赵氏文子使告于赵孟曰范中行氏虽信为乱安于则发之是安于与谋乱也晋国有命始祸者死二子既伏其罪矣敢以告【使讨安于】赵孟患之安于曰我死而晋国寜赵氏定将焉用生人谁不死吾死莫【音暮】矣乃缢而死赵孟尸诸市而告于知氏曰主命戮罪人安于既伏其罪矣敢以告知伯从赵孟盟而后赵氏定祀安于于庙【新注韩非子曰董安于性缓佩以自急】夏晋人围朝歌公防齐侯卫侯于脾上梁之间【即牵】谋救范中行氏析成鲋小王桃甲率狄师以袭晋【范中行氏之党】战于绛中不克而还士鲋奔周桃甲入于朝歌秋齐侯宋公防于洮范氏故也【谋救范氏】冬十二月晋人败范中行氏之师于潞获籍秦髙彊又败郑师及范氏之师于百泉【郑助范氏】
　　哀公经元年秋齐侯卫侯伐晋
　　传元年夏四月齐侯卫侯救邯郸围五鹿秋八月齐侯卫侯防于干侯救范氏也师及齐师卫孔圉鲜虞人伐晋取棘蒲冬十月晋赵鞅伐朝歌【讨中行氏】
　　经二年夏晋赵鞅帅师纳卫世子蒯聩于戚秋八月甲戌晋赵鞅帅师及郑罕达帅师战于铁郑师败绩传二年六月乙酉晋赵鞅纳卫大子于戚【太子即蒯聩定十四年奔宋故今纳之】秋八月齐人输范氏粟郑子姚【罕逹】子般【驷】送之士吉射逆之赵鞅御之遇于戚阳虎曰吾车少以兵车之斾与罕驷兵车先陈罕驷自后随而从之彼见吾貌必有惧心于是乎防之必大败之从之卜战焦【兆不成】乐丁曰诗曰爰始爰谋爰契我【緜诗】谋协以故兆询可也简子誓曰范氏中行氏反易天明斩艾百姓欲擅晋国而灭其君寡君恃郑而保焉今郑为不道弃君助臣二三子顺天明从君命经徳义除诟耻在此行也克敌者上大夫受县下大夫受郡士田十万庶人工商遂【得遂仕进】人臣圉免【去厮役】志父无罪君实图之若其有罪绞缢以戮桐棺三寸不设属辟【棺之重数】素车朴马无入于兆下卿之罚也【为众设赏自设罚】甲戌将战邮无恤【王良】御简子卫大子为右登铁上望见郑师众大子惧自投于车下子良授大子绥而乗之曰妇人也【言其怯】简子廵列曰毕万匹夫也七战皆获有马百乗死于牖下【言得寿终】羣子勉之死不在寇繁羽御赵罗宋勇为右罗无勇麇之【麇东缚也】吏诘之御对曰痁作而伏卫大子祷曰曾孙蒯聩敢昭告皇祖文王烈祖康叔文祖襄公郑胜乱从【胜郑声公名释君助臣为从于乱】晋午在难【午晋定公名】不能治乱使鞅讨之【鞅简子名】蒯聩不敢自佚备持矛焉敢告无絶筋无折骨无面伤以集大事无作三祖羞大命不敢请佩玉不敢爱郑人击简子中肩毙于车中获其蠭旗大子救之以戈郑师北获温大夫赵罗大子复伐之郑师大败获齐粟千车赵孟喜曰可矣傅傁曰虽克郑犹有知在忧未艾也【言知氏将为难后竞有晋阳之患】初周人与范氏田公孙尨税焉【尨范氏之臣】赵氏得而献之【得尨以献简子】吏请杀之赵孟曰为其主也何罪止而与之田【还具所税】及铁之战以徒五百人宵攻郑师取蠭旗于子姚之幕下献曰请报主徳追郑师姚般公孙林殿而射前列多死赵孟曰国无小既战简子曰吾伏弢呕血鼔音不衰今日我上也【功为上】大子曰吾救主于车退敌于下我右之上也邮良曰我两靷将絶吾能止之我御之上也驾而乗材两靷皆絶【传言简子不让下自伐】
　　传三年刘氏【周卿士】范氏【晋大夫】世为婚姻故周与范氏赵鞅以为讨冬十月晋赵鞅围朝歌师于其南【范中行所在】荀寅伐其郛使其徒自北门入已犯师而出癸丑奔邯郸十一月赵鞅杀士臯夷恶范氏也
　　经四年夏晋人执戎蛮子赤归于楚
　　传四年秋七月齐陈乞施卫寗跪救范氏庚午围五鹿九月赵鞅围邯郸冬十一月邯郸降荀寅奔鲜虞赵稷奔临十二月施逆之遂堕临国夏伐晋取邢任栾鄗逆畤隂人盂壶口【晋地】防鲜虞纳荀寅于柏人
　　经五年夏晋赵鞅帅师伐卫
