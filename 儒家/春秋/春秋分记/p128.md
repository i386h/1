<!-- { "loadSidebar": true } -->
　　定公经九年秋秦伯卒冬葬秦哀公【无传】
　　惠公【諡法柔质慈民曰惠】
　　【哀公孙大子夷公蚤死定九年嗣立明年改元至哀三年卒在位九年】
　　哀公经三年冬十月癸夘秦伯卒【无传】
　　悼公【谥法肆行无礼曰悼】
　　【惠公子哀三年嗣立明年改元十一年哀之十四年获麟经终至十八年卒在位十五年】
　　哀公经四年春王二月葬秦惠公【无传】
　　右秦始终春秋凡十五公书卒者六不书卒者八惟悼公后春秋经终悼公子厉共公以下十三世一百八十八年而始皇并六国及二世而项羽灭之
　　论曰春秋之世国于河东者晋为大国于江南者楚为彊齐国于山东秦国于河西皆天下形势之国势足以相扼力足以相抗故传曰晋楚齐秦匹也晋之不能于齐犹楚之不能于秦也此亦足以验当时天下大势所在矣然齐晋主盟中夏经营用力莫先于制楚而楚之北向以争中原也尝与齐晋角由江汉以犯间上国终春秋世以楚为虞虽然中国之霸既衰而荆楚之势亦矣独秦在当时以百二之势带山阻河县隔千里地势便利穆公益国十二开地千里遂霸西戎其国无事而威莫加于东方虽与诸侯盟防而交贽往来彊埸侵战止于河东之晋焉鬭克之遣聘士雃之乞师秦楚始通而亦莫能以数也是以隠然独彊于西陲而东方诸侯亦无以难秦逮于战国诸侯之大夫公族其权力与其国君争于是或迁其世祀割其土地如横波悍流奔溃四散各极其势而止大国至有三分小国往往并灭其相与歃血于境上者多非其诸侯之子孙也而秦则祖祢相授恬然内安终之皆折而归于秦焉势也是何也秦无事诸侯多事故也无事者日蓄其威而多事者徒内自溃乱也圣人编诗十五国风之次列秦于邶鄘卫王郑齐魏唐八国之后葢以见其足兼八国而有之书费誓秦誓终焉亦以周无周公则天下必归于秦也故备论之以记春秋战国之变而秦之所以遂为秦欤




　　春秋分记卷七十三
　　钦定四库全书
　　春秋分记卷七十四　　　宋　程公说　撰楚世本第一
　　芉姓子爵其先出自颛顼孙重黎为高辛氏火正能光融天下命曰祝融其弟吴回嗣之生陆终生六子皆剖坼而产最少者季连季连之苗裔鬻熊为周文武师成王时举文王武王勤劳之后嗣得鬻熊曽孙熊绎封于荆蛮胙以子男之田自鬻熊至武王十七世僣号称王武王之子文王庄十年春秋始书荆僖公元年伐郑书楚人二十一年防盂书楚子由是得与诸侯齿楚始封丹阳今归州有丹阳城后徙枝江亦曰丹阳文王自丹阳徙郢至九世平王城之今江陵府江陵县东南故城在焉其后昭王畏吴自郢迁郡今襄阳宜城县地是也
　　武王　　　　　　　文王
　　堵敖　　　　　　　成王
　　穆王　　　　　　　庄王
　　武王【刘炫云号为武非諡】
　　【名熊通霄敖子蚡冒弟蚡冒卒熊通杀其子代立十九年鲁隠元年三十五年伐随随人使请于周尊其号周不聴三十七年自立为武王至庄四年卒在位五十一年】
　　桓公经二年秋七月蔡侯【桓侯】郑伯【庄公】防于邓
　　传二年秋七月蔡侯郑伯防于邓始惧楚也
　　传六年春楚武王侵随使防章求成焉军于瑕以待之随人使少师董成少师请追楚师季梁止之曰天方授楚随侯惧而修政楚不敢伐
　　传八年夏楚子合诸侯于沈鹿黄随不防使防章让黄楚子伐随军于汉淮之间战于速杞随师败绩秋随及楚平乃盟而还【并详见随】
　　传九年春巴子使韩服告于楚请与邓为好楚子使道朔将巴客以聘于邓邓南鄙鄾人攻而夺之币杀道朔及巴行人楚子使防章让于邓夏楚使鬭亷帅师及巴师围鄾邓师大败鄾人宵溃
　　传十一年春楚屈瑕将盟贰轸郧人军于蒲騒将与随绞州蓼伐楚师莫敖患之鬭亷曰郧人军其郊必不诫且日虞【度也】四邑之至也君次于郊郢以御四邑我以鋭师宵加于郧郧有虞心而恃其城莫有鬭志若败郧师四邑必离莫敖曰盍请济师于王对曰师克在和不在众商【纣王】周【武王】之不敌君之所闻也成军以出又何济焉莫敖曰卜之对曰卜以决疑不疑何卜遂败郧师于蒲騒卒盟而还【卒盟贰轸】
　　传十二年冬楚伐绞军其南门莫敖屈瑕曰绞小而轻轻则寡谋请无扞采樵者以诱之从之绞人获三十人明日绞人争出驱楚役徒于山中楚人坐其北门而覆诸山下大败之为城下之盟而还
　　传十三年春楚屈瑕伐罗鬭伯比送之还谓其御曰莫敖必败举趾高心不固矣遂见楚子曰必济师【难言屈瑕将败故以益师讽諌】楚子辞焉入告夫人邓曼【武王夫人】邓曼曰大夫其非众之谓其谓君抚小民以信训诸司以徳而威莫敖以刑也莫敖狃于蒲騒之役将自用也必小罗君若不镇抚其不设备乎夫固谓君训众而好镇抚之召诸司而劝之以令徳见莫敖而告诸天之不假易也【言天不借贷慢易之人】不然夫岂不知楚师之尽行也楚子使赖人追之不及莫敖使徇于师曰谏者有刑及鄢乱次以济遂无次且不设备及罗罗与卢戎两军之大败之莫敖缢于荒谷羣帅囚于冶父以听刑楚子曰孤之罪也皆免之庄公传四年春王三月楚武王荆尸【更为楚陈兵之法】授师孑【防也】焉以伐随将齐【音斋】入告夫人邓曼曰余心荡邓曼叹曰王禄尽矣盈而荡天之道也先君其知之矣故临武事将发大命而荡王心焉若师徒无亏王薨于行国之福也王遂行卒于樠木之下令尹阙祁莫敖屈重除道梁溠营军临随随人惧行成莫敖以王命入盟随侯且请为防于汉汭而还济汉而后发丧
　　文王【諡法忠信接礼曰文】
　　【名熊赀武王子庄四年嗣立明年改元始都郢十九年卒在位十五年】
　　庄公传六年楚文王伐申过邓邓祁侯享之骓甥甥养甥请杀楚子邓侯弗许还年【戊申还之年】楚子伐邓十六年楚复伐邓灭之
　　经十年秋九月荆败蔡师于莘以蔡侯献舞归
　　程頥曰庄十年荆败蔡师于莘荆始见于经十四年入蔡十六年伐郑皆止书曰荆荆本子爵僻在蛮夷不能从中国政令居中国爵号王祭不共故春秋外之庄二十三年书曰荆人来聘于此始能修聘而未能备中国之礼故秪书人二十八年荆伐郑者犹前志也僖元年书楚人伐郑至是始改号楚葢自此寖强矣故皆称人焉然终齐桓之世唯秪书人而不得与中国之防盟者为齐桓能制其强也至十有七年齐桓卒楚于是始横十九年则已盟于齐矣二十一年又盟于鹿上用见周衰防荆楚方张矣至秋之防则书宋公楚子防于盂执宋公以伐宋楚于是乎大张列位于陈蔡之上而书爵矣所以着其强大难制中国不能抗也至冬告捷以威诸侯也圣人复书曰楚人使宜申来献捷贬其爵又书献所以抑其强尔从是后有事于中国皆用其爵唯贬而人之者各随其事以见焉
　　经十有四年秋七月荆入蔡
　　传十四年蔡哀侯为莘故【息啓楚伐莘】绳息妫以语楚子楚灭息以息妫归生堵敖及成王焉未言楚子以蔡侯灭息遂伐蔡秋七月楚入蔡【详见蔡】
　　经十有六年秋荆伐郑冬十有二月会齐侯宋公陈侯卫侯郑伯许男滑伯滕子同盟于幽【传见齐】
　　传十八年初楚武王克权使鬭缗尹之以叛围而杀之迁权于那处使阎敖尹之及文王即位与巴人伐申而惊其师巴人叛楚而伐那处取之遂门于楚阎敖游涌而逸楚子杀之其族为乱冬巴人因之以伐楚
　　传十九年春楚子御之大败于津还鬻拳弗纳遂伐黄败黄师于踖陵还及湫有疾　夏六月庚申卒鬻拳葬诸夕室亦自杀也而葬于绖皇初鬻拳强諌楚子楚子弗从临之以兵惧而从之鬻拳曰吾惧君以兵罪莫大焉遂自刖也楚人以为大阍谓之大伯使其后掌之君子曰鬻拳可谓爱君矣谏以自纳于刑刑犹不忘纳君于善
　　公说曰为人臣之礼不显谏三谏而不聼则逃之臣之于君分不可逾也鬻拳之谏君则是而临之以兵则非人臣无将而以兵临君将何所不至前则以兵廹君后则以刖自处若拳者殆勇而不知义非为臣子之法也而左氏顾以为刑犹不忘纳君于善且饰以君子之言谓为爱君吾不知其说
　　堵敖【杜预云不成君无谥号者楚皆谓之敖他仿此】
　　【名熊鱚文王子庄十九年嗣立明年改元至二十二年弟頵与随袭杀堵敖而代立经传皆不书】
　　成王【諡法安民立政曰成】
　　【名頵史记作惮文王子庄二十二年杀兄堵敖代立明年改元至文元年遇弑在位四十六年】
　　庄公经二十有三年夏荆人来聘【无传】
　　经二十有八年秋荆伐郑公防齐人宋人救郑【新注齐霸主鲁望国宋王者之后此救郑制楚之始而出于三国葢天下大势所在】
　　传二十八年楚令尹子元欲蛊文夫人【文王夫人息妫子元文王弟蛊惑以淫事】为舘于其宫侧而振万焉夫人闻之泣曰先君以是舞也习戎备也今令尹不寻诸仇雠而于未亡人之侧不亦异乎御人【夫人侍人】以告子元子元曰妇人不忘袭雠我反忘之　秋子元以车六百乘伐郑入于桔柣之门子元鬭御疆鬭梧耿之不比为斾鬭班王孙游王孙喜殿众车入自纯门及逵市县门不发楚言而出子元曰郑有人焉【县门施于内城门郑示楚以闲暇不闭城门出兵而效楚言故子元畏不敢进】诸侯救郑楚师夜遁郑人将奔桐丘课告曰楚幕有乌乃止
　　传三十年夏楚公子元归自伐郑而处王宫【欲遂蛊文夫人】鬭射师谏则执而梏之秋申公鬭班杀子元鬭谷于菟为令尹自毁其家以纾楚国之难
　　僖公经元年秋楚人伐郑【荆始改号曰楚郑即齐故】
　　经二年冬楚人侵郑
　　经三年冬楚人伐郑【传见郑】
　　经四年春王正月公防齐侯宋公陈侯卫侯郑伯许男曹伯侵蔡蔡溃遂伐楚次于陉夏楚屈完来盟于师盟于召陵
　　传四年春齐侯以诸侯之师侵蔡蔡溃遂伐楚楚子使与师言曰君处北海寡人处南海唯是风马牛不相反也不虞君之渉吾地也何故管仲对曰尔贡包茅不入王祭不共无以缩酒寡人是徴昭王南征而不复寡人是问对曰贡之不入寡君之罪也敢不共给昭王之不复君其问诸水濵【昭王时汉非楚竟故不受罪】师进次于陉夏楚子使屈完如师师退次于召陵齐侯陈诸侯之师与屈完乘而观之齐侯曰以此众战谁能御之以此攻城何城不克对曰君若以徳绥诸侯谁敢不服君若以力楚国方城以为城汉水以为池虽众无所用之屈完及诸侯盟
　　经五年秋八月楚人灭子奔黄【传见】
　　传五年秋楚鬭谷于菟灭子奔黄于是江黄道栢方睦于齐皆姻也子恃之不事楚故亡
　　经六年秋楚人围许诸侯遂救许【传见许】
　　经十有一年冬楚人伐黄
　　经十有二年夏楚人灭黄
　　经十有五年春王正月楚人伐徐冬楚人败徐于娄林传十八年春三月郑伯始朝于楚【中国无霸故按十七年冬十月齐桓公卒而郑文公遂朝楚云】楚子赐之金
　　经十有九年冬会陈人蔡人楚人郑人盟于齐
