<!-- { "loadSidebar": true } -->
　　传十九年鄅夫人宋向戌之女也故向宁请师二月宋公伐邾三月尽归鄅俘
　　沈
　　姒姓子爵今蔡州汝阳县
　　文公经三年春王正月叔孙得臣防晋人宋人陈人卫人郑人伐沈沈溃
　　传三年春庄叔防诸侯之师伐沈以其服于楚也沈溃凡民逃其上曰溃在上曰逃
　　成公传八年春晋侵沈获沈子揖【详见晋】
　　昭公传十三年楚之灭蔡也【十一年】灵王迁沈于荆平王即位而复之礼也
　　经二十有三年秋七月戊辰吴败顿胡沈蔡陈许之师于鸡父沈子逞灭【传见吴】
　　定公经四年夏四月庚辰蔡公孙姓帅师灭沈以沈子嘉归杀之
　　传四年沈人不防于召陵晋人使蔡伐之夏蔡灭沈【是年三月防】
　　舒
　　偃姓子爵国在今庐州舒城县春秋有舒有舒鸠有舒庸有舒蓼故曰羣舒皆为偃姓然舒舒鸠则子爵今类次舒及舒鸠于此而舒蓼舒庸则别着
　　僖公经三年夏徐人取舒【无传】
　　文公传十二年羣舒叛楚夏子孔执舒子平及宗子【平舒君名】遂围巢
　　传十四年楚庄王立子孔潘崇将袭羣舒使公子燮与子仪守而伐舒蓼【详见楚】
　　舒鸠
　　偃姓子爵楚之属国舒之别封也今无为军巢县有舒城
　　襄公传二十四年冬吴人为楚舟师之役故【在此年夏】召舒鸠人舒鸠人叛楚楚子师于荒浦使沈尹夀与师祁犂让之舒鸠子敬逆二子而告无之且请受盟二子复命王欲伐之防子曰不可彼告不叛且请受盟而又伐之伐无罪也若犹叛我无辞有庸乃还
　　经二十有五年秋八月楚屈建帅师灭舒鸠
　　传二十五年秋七月舒鸠人卒叛楚令尹子木伐之及离城吴人救之先击吴师吴师奔大败遂围舒鸠舒鸠溃八月楚灭舒鸠
　　夔
　　芉姓子爵祝融髙辛氏之火正楚子逺祖也鬻熊祝融之十二世孙夔楚之别封故亦世绍其祀国在今归州
　　僖公经二十有六年秋楚人灭夔以夔子归
　　传二十六年夔子不祀祝融与鬻熊楚人让之对曰我先王熊挚有疾鬼神弗赦而自窜于夔【熊挚楚嫡子有疾不得立】吾是以失楚又何祀焉秋楚成得臣鬬宜申帅师灭夔以夔子归
　　郧
　　嬴姓子爵今复州沔阳县
　　桓公传十一年春楚屈瑕将盟贰轸郧人军于蒲騒将与随绞州蓼伐楚师莫敖患之鬬廉曰郧人军其郊必不诫且日虞四邑之至也【四邑随绞州蓼】君次于郊郢以御四邑我以锐师宵加于郧郧有虞心而恃其城莫有鬬志若败郧师四邑必离遂败郧师于蒲騒
　　宿
　　风姓男爵国在今东平府须成县
　　隠公经元年秋九月及宋人盟于宿
　　经八年夏六月辛亥宿男卒【无传】
　　庄公经十年春三月宋人迁宿【无传宋强迁而有其地】
　　须句
　　风姓子爵附庸在今郓州须成县
　　僖公传二十一年任宿须句颛臾风姓也实司大皥【伏羲】与有济之祀以服事诸夏邾人灭须句须句子来奔因成风也成风为之言于公曰崇明祀保小寡周礼也蛮夷猾夏周祸也若封须句是崇皥济而脩祀纾祸也经二十有二年春公伐邾取须句
　　传二十二年春伐邾取须句反其君焉礼也
　　又公经七年春公伐邾三月甲戌取须句
　　传七年春三月甲戌取须句寘文公子焉非礼也【邾文公子叛在鲁絶大皥之祀以与邻国之叛臣】
　　论曰余观春秋彊凌弱大凌小其诸异乎先王之制矣胡顿舒鸠夔近楚则楚灭之徐沈近吴则吴灭之宿近宋则宋迁之郜鄫近鲁则鲁取之鄅近邾则邾入之舒近徐则徐取之偪阳距晋为逺则灭之以予宋温近在王畿至为狄所熸葢小国之存无几矣天子弱诸侯恣诸侯恣夷狄暴迹其祸乱岂一夕一朝之故春秋书入取迁灭以悉用兵之浅深而拨乱反正之意寓焉叹之也








　　春秋分记卷八十四
　　钦定四库全书
　　春秋分记卷八十五　　　宋　程公说　撰小国第五
　　有爵亡姓
　　赖　　　　　　　　
　　莱　　　　　　　　谭
　　宗　　　　　　　　钟吾
　　赖
　　子爵亡姓国在今蔡州襃信县
　　桓公传十三年春楚屈瑕伐罗楚子使赖人追屈瑕不及
　　昭公经四年秋楚子【灵王】灭頼
　　传四年秋八月楚子以诸侯灭赖赖子面缚衔璧士袒舆榇从之造于中军王问椒举曰成王克许【在僖八年】许僖公如是王亲释其缚受其璧焚其榇王从之迁赖于鄢
　　
　　子爵亡姓国在今光州仙居县
　　僖公经五年秋八月楚人灭子奔黄
　　传五年秋楚鬬谷于菟灭子奔黄于是江黄道栢方睦于齐皆姻也子恃之而不事楚又不设备故亡
　　昭公传三十一年秋吴师围左司马戌右司马稽帅师救吴师还
　　莱
　　子爵亡姓国在今登州蓬莱县
　　宣公经七年夏公防齐侯【惠公】伐莱【详见鲁】
　　经九年夏齐侯【惠公】伐莱【无传】
　　襄公传二年春齐侯【灵公】伐莱莱人使正舆子赂夙沙卫【齐寺人】以索马牛皆百匹齐师乃还　夏齐侯召莱子莱子不防故晏弱城东阳以偪之
　　经六年冬十有二月齐人灭莱【书十二月从告】
　　传六年冬十一月齐侯灭莱莱恃谋也【恃夙沙卫之谋】于郑子国之来聘也四月【在五年】晏弱城东阳而遂围莱甲寅堙之环城傅于堞及杞桓公卒之月【此年三月】乙未王湫帅师及正舆子棠人军齐师齐师大败之丁未入莱莱共公浮柔奔棠正舆子王湫奔莒莒人杀之四月陈无宇献莱宗器于襄宫【齐襄公庙】晏弱围棠十一月丙辰而灭之迁莱于郳髙厚崔杼定其田
　　谭
　　子爵亡姓国在今齐州厯城县
　　庄公经十年冬十月齐师灭谭谭子奔莒
　　传十年齐侯之出也过谭谭不礼焉及其入也诸侯皆贺谭又不至冬齐师灭谭谭无礼也谭子奔莒同盟故也
　　宗
　　子爵亡姓羣舒之属或云今渠州以地理考之迂逺疑
　　文公传十二年夏楚子孔执舒子平及宗子
　　钟吾
　　子爵亡姓
　　昭公传二十七年夏四月吴光弑王僚公子掩余奔徐公子烛庸奔钟吾
　　传三十年秋八月吴子使徐人执掩余使钟吾人执烛庸二公子奔楚冬十二月吴子执钟吾子遂伐徐









　　春秋分记卷八十五
　　钦定四库全书
　　春秋分记卷八十六　　　宋　程公说　撰小国第六
　　有姓亡爵
　　耿　　　　　　　　霍
　　魏　　　　　　　　焦
　　东虢　　　　　　　宻
　　管　　　　　　　　毛
　　雍　　　　　　　　聃
　　邘　　　　　　　　胙
　　蒋　　　　　　　　茅
　　杨　　　　　　　　萧
　　鄀　　　　　　　　罗
　　夷　　　　　　　　向
　　申　　　　　　　　任
　　颛臾　　　　　　　偪
　　黄　　　　　　　　　六
　　舒蓼　　　　　　　　蓼
　　舒庸
　　耿
　　姬姓在今河中府龙门县
　　霍
　　姬姓在今晋州霍邑县
　　魏
　　姬姓在今河中府永乐县
　　闵公传元年晋侯【献公】灭耿灭霍灭魏还赐赵夙耿赐毕万魏以为大夫
　　焦
　　姬姓襄公二十九年传虞虢焦滑焦国也今陜州平陆县
　　东虢
　　姬姓隠元年传制严【音岩】邑也虢叔死焉杜预注东虢也国在今郑州荥阳县
　　密
　　姬姓僖十七年传宻姬生懿公国在今郑州宻县
　　管
　　姬姓僖二十四年传文之昭也国在今郑州管城县
　　毛
　　姬姓僖二十四年传文之昭也杜预释阙按毛为畿内国云
　　雍
　　姬姓僖二十四年传文之昭也国在今怀州修武县
　　耼
　　姬姓僖二十四年传文之昭也案定四年传聃季为司空岂即聃之始封耶又五叔无官句杜注有毛叔聃则当是始封于毛者皆武王母弟也
　　邘
　　姬姓僖二十四年传武之穆也怀州河内县北有邘城
　　胙
　　姬姓僖二十四年传周公之也今滑州胙城县
　　蒋
　　姬姓僖二十四年传周公之也今光州固始县
　　茅
　　姬姓僖二十四年传周公之也今济州金乡县
　　杨
　　姬姓襄二十九年传虞虢焦滑霍扬韩魏皆姬姓也晋是以大若非侵小将何所取武献以下兼国多矣杜预注八国皆晋所灭今平阳府洪洞县即古杨国云
　　萧
　　子姓宋附庸国在今徐州萧县
　　庄公十二年传秋宋万弑闵公于防泽立子游【宋公子】羣公子奔萧公子御说奔亳南宫牛猛获帅师围亳冬十月萧叔大心【叔萧大夫名】及戴武宣穆庄之族以曹师伐之杀南宫牛于师杀子游于宋立桓公【御说】
　　经二十有三年夏萧叔朝公【无传】
　　僖公经三十年秋介人侵萧【无传】
　　宣公经十有二年冬十有二月戊寅楚子灭萧
　　传十二年冬楚子伐萧宋华椒以蔡人救萧萧人囚熊相宜僚及公子丙王曰勿杀吾退萧人杀之王怒遂围萧萧溃遂傅于萧还【音旋】无社【萧大夫】与司马夘言号申叔展【夘展皆楚大夫无社素识叔展故因夘而呼之】叔展曰有麦麴乎曰无有山鞠穷乎曰无【麦麴鞠穷所以御湿欲使无　社逃泥水中无社不解故曰无】河鱼腹疾柰何曰目于眢【乌丸切】井而拯之【无社意解将欲入井】若为茅绖哭井则已【叔展又教结茅以表井须哭乃可应以为信】明日萧溃申叔视其井则茅绖存焉号而出之
　　鄀
　　允姓广记曰楚附庸杜预释本在商宻楚界小国后迁于南郡鄀县按其地今襄阳府宜城县
　　僖公传二十五年秋秦晋伐鄀楚鬬克屈御寇以申息之师戍商宻【鄀别邑】秦人过析隈【析楚邑隈隐蔽之处】入而系舆人以围商宻昏而傅焉【系缚舆人诈为克析得其囚俘者】宵坎血加书伪与子仪子邉盟者商宻人惧曰秦取析矣戍人反矣乃降秦师秦师囚申公子仪【鬭克】息公子邉【御寇】以归楚令尹子玉追秦师弗及
　　文公经五年夏秦人入鄀
　　传五年　初鄀叛楚即秦又贰于楚夏秦人入鄀
　　罗
　　熊姓国始都西山中今襄阳府宜城县后徙在今江陵府枝江县
　　桓公传十二年伐绞之役【是年冬楚伐绞】楚师分涉于彭罗人欲伐之使伯嘉【罗大夫】谍【伺也】之三廵数之
　　传十三年春楚屈瑕伐罗及鄢乱次以济遂无次且不设备及罗罗与卢戎两军之大败之【详见楚】
　　夷
　　妘姓国在今京东莱州即墨县西庄公十六年晋武公伐夷执夷诡诸杜预云诡诸周大夫夷采地名而世族谱于妘姓之夷复系以夷诡诸是并二夷为一矣按夷逺在东垂不得为周大夫之采地世谱误也今止録纪人伐夷于妘姓夷下而诡诸则系诸周公
　　隠公传元年秋八月纪人伐夷夷不告故不书
　　向
　　姜姓今宿州蕲县地有向城
　　隠公经二年夏莒人入向
　　申
　　姜姓隠元年传郑武公娶于申国在今为邓州南阳县
　　隠公传元年　初郑武公娶于申曰武姜
　　成公传七年子重请取于申吕以为赏田王许之申公巫臣曰不可此申吕所以邑也是以为赋以御北方若取之是无申吕也晋郑必至于汉王乃止
　　昭公传十三年楚之灭蔡也【十一年】灵王迁申于荆焉平王即位而复之礼也
　　任　颛臾
