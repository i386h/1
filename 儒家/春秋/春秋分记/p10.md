<!-- { "loadSidebar": true } -->
　　石氏靖伯孙碏生厚厚生骀仲骀仲生祁子祁子生稷稷生买买生恶恶生曼姑曼姑生魋魋生围又恶从子圃
　　考异曰世族谱以祁仲为靖伯八世孙据礼记谓石祁子骀仲子也则当是靖伯五世孙非八世孙也今从礼记为正
　　太叔氏僖侯八世孙仪仪之子亡一世孙申申生三子曰疾曰遗曰青
　　寗氏武公曽孙跪生静静生速速生俞俞生相相生殖殖生喜
　　孙氏武公三世孙级生昭子昭子生良夫良夫生林父林父生三子曰嘉曰襄曰蒯
　　北宫氏成公曽孙括生二子曰遗【无后】曰佗佗生喜喜生结王孙氏牟之后曰贾贾子齐
　　考异曰据左氏谷梁俱曰成公曽孙括而公羊于成公十七年经卫北宫结帅师侵郑以括为结按括之曽孙曰结定十四年奔鲁者也从公羊则是结同其曽祖讳矣
　　卫诸氏
　　孔氏婴齐生达达之孙烝鉏烝鉏生羁羁之孙圉圉生悝
　　史氏朝生一子曰狗　防不详其世
　　褚师氏师圃生申　子比不详其世
　　赵氏黡生举举生阳
　　考异曰世谱谓黡之孙阳而阙举一世今补之
　　元氏咺生角　　夏氏戊生期　　礼氏二人
　　蘧氏一人　　　华氏四人　　　渠氏二人
　　蔡公子
　　宣公为一世　生三子曰桓公【无后】曰蔡叔曰哀侯为二世哀侯生缪侯为三世　缪侯生庄公为四世　庄
　　公生三子曰文公曰燮曰履【燮履无后】为五世　文公生二子曰景公曰公子朝【后为朝氏】为六世　景公生灵侯为七世灵侯生太子友为八世　友生三子曰平侯曰悼侯曰昭侯为九世　平侯生蔡侯朱昭侯生三子曰成侯曰子干曰子元为十世　又公子公孙不系者七人
　　蔡公族
　　朝氏别祖公子朝公子谱之六世也生归生归生生朝吴
　　陈公子
　　文公为一世　文公生桓公及佗【无后】为二世　桓公生四子曰太子免【无后】曰厉公曰庄公【无后】曰宣公为三世厉公生公子完【奔齐为陈氏】宣公生三子曰御寇【无后】曰
　　穆公曰少西【后为夏氏】为四世　穆公生共公为五世共公生灵公为六世　灵公生成公为七世　成公生四子曰哀公曰黄曰招曰过【自黄以下并无后】为八世哀公生三子曰偃师曰留曰胜【留胜无后】为九世　偃师生惠公又哀公孙贞子【不详其祢】为十世　惠公生怀公为十一世　怀公生湣公为十二世
　　陈公族
　　夏氏别祖少西公子谱之四世也生御叔御叔生征舒征舒生晋晋生御寇御寇生齧齧生区夫
　　考异曰世系于陈谱全阙族谱于夏氏止列御叔征舒齧区夫四人余皆略焉今参考而补之　又曰按齧乃徴舒曽孙世谱谓为征舒三世孙是也杜预于昭二十三年注云征舒孙自为异同今以世谱为正
　　辕氏申公九世孙涛涂四世孙侨　又一人
　　庆氏虎及其弟寅族乐
　　鍼氏僖公孙鍼子鍼子八世孙宜咎
　　宋氏宣公六世孙竖
　　陈诸氏
　　孔氏宁奂二人不详其世
　　郑公子
　　武公为一世　生三子曰庄公曰叔段【后为太叔氏】曰原繁为二世　庄公生九子曰昭公【无后】曰厉公曰子亹曰子婴曰阏曰曼伯曰元曰吕【自子亹而下皆无后】曰子人语【后为子人氏】为三世　厉公生文公为四世　文公生七子曰穆公曰华曰臧曰士曰瑕曰俞弥曰带【自华而下皆无后】为五世　穆公生十三子曰灵公【无后】曰襄公曰喜【后为罕氏】曰騑【后为驷氏】曰平【后为丰氏】曰睔【后为印氏】曰偃【后为游氏】曰去疾【后为良氏】曰挥【后为羽氏】曰发【后为国氏】曰嘉【后为孔氏】曰孔【后为士孔氏】曰然【后为然氏】为六世　襄公生二子曰悼公【无后】曰成公为七世　成公生五子曰僖公曰繻【无后】曰班曰駹曰申【无后】为八世　僖公生五子曰简公曰狐曰熈【无后】　曰侯【无后】曰丁【无后】　班生叔　駹生知为九世　简公生定公　狐生二子曰击曰恶为十世　定公生献公为十一世　献公生二子曰声公曰共公为十二世又公子公孙不系者十一人
　　郑公族
　　太叔氏别祖段公子谱之二世也生滑滑生定叔子人氏别祖语公子谱之三世也生九
　　考异曰公子曰公子公子之子曰公孙公孙之子以王父字为氏语为庄公子则当至语之孙方以子人为氏也今语之子九不曰公孙而曰子人未详
　　罕氏别祖喜公子谱之六世也生二子曰舍之曰鉏舍之生二子曰虎曰魋【无后】鉏生朔虎生婴齐婴齐生达即武子賸
　　考异曰魋舍之子虎之弟也世谱谓为虎之族世系谓为虎之子今并正之
　　驷氏别祖騑公子谱之六世也生二子曰夏曰黑　夏生二子曰带曰乞　黒生一子曰印带生偃乞生歂偃生丝歂生　又一人
　　考异曰按穆公之子曰灵公襄公又有十一子子然士子孔子孔三族亡子羽不为卿罕驷丰印游良国是谓七穆世族谱既谱驷氏而于黒别谱为子晢氏不知子晢即驷氏也襄三十年传曰驷良方争伯有侈子晢好在人上杜预注驷氏子晢良氏伯有未始分为子晢氏也又族谱以公子印为穆公之子亦误公子印乃公子睔印氏之别祖黒子乃印尔当为穆公曽孙岂得以为穆公子
　　丰氏别祖平公子谱之六世也生段段生二子曰卷曰施
　　考异曰郑有两子张公孙黒肱字子张以襄二十二年卒则印氏也丰巻字子张襄三十年子产逐之则丰氏也又丰氏曰公孙段即卷之父印氏曰叚即黑肱之子沈括于此误以两子张为一人与世系所载其失有三公孙黒肱附之丰氏失一也卷之逐在黒肱卒之后而合为一失二也子丰穆公之子丰氏别祖也世系误以子丰为黒肱及见其于公子别祖之义有所不合则以子丰为穆公后失三也今并正之
　　印氏别祖睔公子谱之六世也生黒肱黒肱生叚叚生二子曰堇父曰癸
　　考异曰子晢之子驷印以印为名也印氏以印为氏也沈括见驷氏公孙黑之子曰印误以子晢为印氏而以公孙黒肱系之丰氏今正之
　　游氏别祖偃公子谱之六世也生二子曰虿曰楚虿生二子曰眅曰吉眅生良吉生速
　　良氏别祖去疾公子谱之六世也生輙輙生霄霄生止国氏别祖发公子谱之六世也生侨侨生参
　　羽氏别祖挥公子谱之六世也生申申生颉
　　孔氏别祖嘉公子谱之六世也生泄泄生张
　　士孔氏别祖士子孔公子谱之六世也生大季
　　然氏别祖子然公子谱之六世也生丹丹生鬷明考异曰世族谱羽氏阙公孙申然氏阙鬷明今增之
　　郑诸氏
　　皇氏武子后曰戍戍生耳至辰及颉不详其世
　　石氏五人不详其世　　　　尉氏止生翩
　　司氏臣生齐　　　　　　　堵氏三人不详其世
　　侯氏四人不详其世　　　　泄氏三人
　　高氏　　乐氏　　邓氏　　王子氏　　孔氏各二人不详其世
　　曹公子
　　桓公为一世　桓公生庄公为二世　庄公生世子羁僖公为三世　僖公生昭公为四世　昭公生共公为五世　共公生文公为六世　文公生宣公为七世　宣公生三子曰太子【无后】曰成公曰忻时【无后】为八世　成公生武公为九世　武公生二子曰平公曰隠公【无后】为十世　平公生三子曰悼公曰声公【并无后】曰靖公为十一世　靖公生伯阳为十二世
　　燕阙
　　秦公子
　　文公为一世　文公生太子竫公为二世　竫公生宁公为三世　宁公生三子曰出子【无后】曰武公【无后】曰徳公为四世　徳公生三子曰宣公【无后】曰成公【无后】曰穆公为五世　穆公生三子曰康公曰公子憖【无后】曰公子【无后】为六世　康公生共公为七世　共公生桓公为八世　桓公生三子曰景公曰伯车【无后】曰鍼【无后】为九世　景公生哀公为十世　哀公生太子夷公为十一世　夷公生惠公为十二世　惠公生悼公为十三世　又公子不系者一人
　　秦诸氏
　　子车氏三人不详其世　　百里氏奚生视
　　楚公子
　　蚡冒武王为一世　蚡冒生防章【后为防氏】武王生二子曰文王曰公子元【无后】为二世　文王生二子曰堵敖【无后】曰成王为三世　成王生二子曰穆王曰王子职【无后】为四世　穆王生六子曰庄王曰婴齐【无后】曰侧【无后】曰壬夫【无后】曰辰【无后】曰阳【后为阳氏】为五世　庄王生五子曰共王曰谷臣【无后】曰贞【后为囊氏】曰追舒【后为子南氏】曰午【无后】为六世　共王生五子曰康王曰灵王曰比【无后】曰黒肱【无后】曰平王为七世　康王生郏敖　灵王生二子曰禄【无后】曰罢敌【无后】　平王生六子曰昭王曰太子建曰申曰结曰啓【无后】曰尹戍【后为沈氏】为八世　郏敖生二子曰幕曰平夏　昭王生二子曰惠王曰子良　建生二子曰胜曰燕　申生二子曰朝曰宁　结生二子曰平曰寛为九世　又公子王子公孙王孙不系者三十七人
　　楚公族
　　防氏别祖章公子谱之二世也生二子曰吕臣【无后】曰贾贾生艾猎艾猎有从子曰子冯不详其祢冯生掩又八人
　　阳氏别祖阳公子谱之五世也生尹尹生匄匄生三子曰令终曰完曰佗
　　考异曰案昭二十七年传令尹子常杀阳令终与其弟完及佗则完佗与令终俱为匄之子非令终之子也世族谱世系误以阳完及佗为令终之子今刋之
　　囊氏别祖贞公子谱之六世也贞之孙曰瓦
　　子南氏别祖追舒公子谱之六世也生去疾
　　沈氏庄王曽孙尹戍生二子曰诸梁曰后臧　又三人
　　鬭氏若敖生四子曰亷曰缗【无后】曰祁曰伯比　亷生申公班班生宜申
　　考异曰按杜预注以申公班为若敖孙然若敖有四子不知班为孰之子今考世族谱以冝申为鬭亷孙因冝申而证申班意宜申或以父所封名之则宜申其申公班之子乎当考
　　伯比生三子曰于菟曰子良曰得臣　于菟生般般生克黄克黄生蔓蔓生韦韦生成然成然生三子曰辛曰怀曰巢　子良生越椒越椒生苗贲皇　得臣之后为成氏生二子曰大心曰嘉大心生虎　又六人
　　屈氏世为莫敖瑕生边边生朱朱生荡荡生二子曰到曰申　到生建建生生　又重完一人
　　考异曰按世本荡建祖父宣十二年邲之战为右广者是也襄二十五年楚有屈荡同姓名盖误尔不然或同一人也今止书其一　又世族谱以申为荡之孙据世系申乃荡之子今从之
　　屈氏别族申氏屈申之后曰申公巫臣不详所系巫臣生五子曰阎曰子荡曰弗忌曰晋狐庸曰晋邢侯又一人
　　申氏舟生犀　宇生亥　骊包胥不详其世
　　申叔氏时生跪跪生叔豫又叔展寿余公子牟
　　考异曰按楚之申氏有三申公巫臣之后屈氏别族也申舟之后及申宇即申氏也申叔时而下申叔氏也世族谱乃以申叔时申叔跪合于申氏之后世系从之以叔时系之申亥误矣今别而书之
　　伍氏参生举举生二子曰奢曰椒鸣奢生二子曰尚曰贠
　　潘氏崇不详其世尫生叔党叔党生潘子　子臣不详其世
　　考异曰潘氏惟崇及子臣二人不详所系崇见于文元年尫见于宣十二年故用书崇于首而阙其系
　　观氏丁父与起不详其世起生从从生瞻
　　连尹氏襄老生黑要
　　工尹氏共五人　　　　　熊氏共四人
　　季氏　　　　　　　　　钟氏各二人不详其世
　　吴公子
