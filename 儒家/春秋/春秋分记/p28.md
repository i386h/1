<!-- { "loadSidebar": true } -->
　　帝喾所都亦古亳邑商有三亳成汤居西亳此其一也至盘庚又自河北徙治此亳商家从此改号殷武王伐纣还欲示休戎之意名为偃师二汉属河南郡晋省故杜预误释以河内巩县西南有阳亭为即景亳隋开皇十六年复置国朝因之今河南府偃师县
　　歧阳
　　大王去邠逾梁山邑扵岐山之下诗谓居歧之阳即此文王始以治焉春秋为秦都二汉为美阳县地属右扶风今凤翔府扶风县歧阳镇【大音太】
　　阎田【九年】
　　周甘人与晋阎嘉争阎田今河阳县有阎坎
　　前城【三十二年下同】
　　服防云前读为泉洛阳西南五十里伊阙前亭
　　皇
　　释例河内巩县南有黄亭今巩县
　　荥锜
　　寰宇记巩县西有荥锜涧
　　东圉
　　释例洛阳县东南有圉乡今洛阳县
　　谿泉
　　巩县西南有明谿泉
　　解
　　释例洛阳县西南有大解小解今洛阳县
　　鄩【二十三年下同】
　　巩县西南地名鄩中京相璠曰今巩洛渡北有鄩谷水东入洛谓之下鄩故有上鄩下鄩之名亦曰北鄩扵是有南鄩北鄩之称也
　　平隂
　　汉因之置平隂县义本此魏文帝改为河隂今洛阳县北五十里有汉平隂县故城
　　訾
　　释例河南巩县西南訾城今巩县
　　蒯
　　释例河南县西南有蒯乡今河南县
　　尸氏【二十六年下同】
　　释例巩县西南偃师城今巩县
　　褚氏
　　释例河南洛阳县南有褚氏亭今洛阳县
　　阙塞
　　禹防凿以通水两山相对望之若阙伊水歴其间北流故曰伊阙释例河南洛阳县西南伊阙按伊阙在伊阳县伊阳扵洛阳爲西南而伊阙在其北阙塞当洛阳伊阳之间
　　巩
　　今巩县及求安县地也永安盖割巩县地所置
　　彘
　　周厉王流于彘即此有彘水西南流入汾因曰彘县释例晋平阳永安县东北彘今平阳府霍邑县
　　鲁县【二十九年】
　　在夏爲鲁县陶唐氏既衰其后有刘累为御龙氏以事夏孔甲龙一雌死潜醢以食夏后既而使求之惧而迁扵鲁县汉为鲁阳今汝州鲁山县
　　负黍【定六年】
　　京相璠曰负黍在颍川阳城县西南二十七里世谓之黄城也今河南府登封县
　　谷城【八年】
　　河南县西北有汉谷城县
　　梁【哀四年下同】
　　周南鄙邑王畿地后爲戎蛮子邑属楚郑之境战国曰南梁以别大梁少梁焉在漠承休西南四十五里武帝元鼎四年行幸至洛阳诏封姬嘉为周子南君以奉周祀初元五年以周子南君爲承休侯改为承休邑至唐贞观元年省梁入承休而更名承休曰梁故今汝州梁县本承休邑而梁则在梁县西南
　　霍
　　汝州西南四十五里故梁县地有霍阳聚
　　地名疑者一
　　唐【昭二十三年】
　　释例或曰河南洛阳县东南有唐亭疑
　　阙地四十有六
　　瓦屋【隐八年】　　　陉【十一年】　　　单【庄十四年】
　　夷【十六年】　　　　酒泉【二十一年】　　鄄【成十一年邑名】
　　成【十三年】　　　　平畤【襄三十年】　　颍【昭九年】
　　甘鹿【十七年】　　　郊【二十二年】　　　要【二十二年下同】
　　饯　　　　　　杨　　　　　领
　　京　　　　　　圃车　　　　社
　　阴　　　　　　侯氏　　　　汜
　　任人　　　　　泽邑【二十三年下同】　墙人
　　直人　　　　　尹【尹氏之邑】　　　阪道
　　西闱　　　　　左巷　　　　干祭【二十四年下同】
　　瑕　　　　　　杏　　　　　施谷【二十六年下同】
　　渠　　　　　　荏谷　　　　莒
　　圉泽　　　　　隄上　　　　携
　　鄻【二十九年】　　　　冯【定六年下同】　　狐人
　　姑犹　　　　　仪栗【七年】　　　简城【定八年下同】盂

　　春秋分记卷二十五
　　钦定四库全书
　　春秋分记卷二十六　　　宋　程公説　撰书八
　　疆理书第二
　　鲁地緫说
　　周公旦佐武王得天下至成王留之相焉封公长子伯禽扵曲阜地方七百里盖古徐州地也禹贡海岱及淮惟徐州淮沂其又防羽其艺大野既猪东原底平厥土赤埴坟草木渐包浮于淮泗逹于河周礼职方并徐州属青州在天文降娄之次奎娄之分辰居戌宫曰白羊其封域西自大野东薄海北至岱南及淮其俗有圣人之教化故子曰齐一变至扵鲁鲁一变至扵道言近正也春秋俗渐变子自卫反鲁修明六经是以其人好学尚礼义重亷耻去圣既逺人情迁荡犹有儒风

<经部,春秋类,春秋分记,卷二十六>
　　鲁地释名
　　鲁【隐元年下同】
　　本寿丘黄帝所生之地亦为少昊氏之虚有大庭氏之库周封伯禽爲鲁侯宅曲阜在城中委曲长七八里其后楚灭鲁以为县汉为鲁国今袭庆府仙源县【袭庆兖州】
　　蔑
　　释例鲁国卞县南有姑蔑城今袭庆府泗水县南
　　郎
　　释例髙平方与县东南有郁郎亭今济州任城县
　　唐【二年】
　　即鲁棠邑本宋地隐五年公矢鱼扵棠二汉爲方与县属山阳郡晋属髙平县北有武唐亭鲁侯观鱼台唐更为鱼台县以城北有台故也今单州鱼台县
　　中丘【七年】
　　城中丘在沂州临沂县东北
　　防【九年】
　　释例琅邪华县东南防地琅邪今沂宻州地
　　莵裘【十一年】
　　释例泰山梁甫县南莵裘城今袭庆府奉符县
　　讙【桓三年】
　　释例济北蛇丘县西有下讙亭今袭庆府龚丘县水经云蛇水西南迳下讙城南蛇水即讙水也
　　祝丘【五年】
　　汉为即丘县故城在沂州临沂县东南
　　成【六年】
　　释例大山钜平县东南成地今奉符县
　　咸丘【七年】
　　释例髙平钜野县南有咸亭今济州钜野县
　　阚【十一年】
　　郡国志东平陆有阚亭释例东平须昌县有阚城鲁羣公墓地今东平府须城县【东平郓州】
　　曲池【十二年】
　　释例鲁国汷阳县北曲水亭汶阳故城在今泗水县西
　　蔇【庄九年】
　　释例琅邪缯县北有蔇亭今沂州沂水县
　　雩门【十年下同】
　　公子偃自雩门窃出败宋师扵乘丘雩门在仙源县
　　乘丘
　　兴仁府乘氏县【兴仁曹州】
　　诸【二十九年】
　　密州诸城县
　　秦【三十一年】
　　释例东平范县西北有秦亭今濮州范县
　　小谷【三十二年下同】
　　经城小谷范甯曰小谷鲁地孙复曰鲁邑曲阜西北有小谷城按书例亦犹城中丘城祝丘之类左氏扵昭十一年载楚申无宇曰齐桓公城谷而寘管仲焉遂以此年经书城小谷而偶合之曰为管仲也是取申无宇之言而偶合之也杜预因谓小谷为谷城今从范甯孙复之説
　　稷门
　　寰宇记古鲁城西五门三门曰稷门
　　逵泉
　　寰宇记逵泉在曲阜县东南十里源出县东南平泽西南流合沙沟共流数里同入扵沂一名连泉曲阜今仙源县
　　宻【闵二年】
　　释例琅邪费县北有宻如亭今沂州费县
　　汶阳田【僖元年下同】
　　公赐季友后为齐所侵成二年复取
　　费
　　公赐季友其后遂为季氏邑公山弗扰以费叛即此今沂州费县
　　甯母【七年】
　　释例髙平方与县东有泥母亭今鱼台县
　　卞【十七年】
　　夫人姜氏会齐侯扵卞即此汉晋里卞县后废隋开皇十六年扵卞故城置泗水县今属袭庆府
　　次睢【十九年】
　　宋公使邾文公用鄫子于次睢之社东汉地理志临沂故属东海有丛亭博物记曰县东界次睢有大丛社民谓之食人社即次睢之社临沂今沂州治
　　昌衍【二十九年】
　　释例鲁国县东南有昌平亭今仙源县
　　济西田【三十一年】
　　济水西田今济之郓城钜野皆鲁西田
　　重馆
　　释例髙平方与县西北重乡城今鱼台县
　　郚【文七年】
　　释例卞县南有郚城今泗水县南故城存焉鲁城之以避邾
　　郓【十二年】
　　本莒郓邑释例此东郓莒鲁所争者城阳姑幕县南有贠亭今沂州沂水县见莒地列扵鲁以别西郓之异耳
　　平阳【宣八年】
　　东平阳也汉晋因曰东平阳县属泰山郡今沂州新泰县
　　蜀【成二年】
　　释例泰山博县西北有蜀亭今奉符县
　　棘【三年】
　　经书叔孙侨如帅师围棘左传曰围棘取汶阳之田杜预注棘汶阳田之邑在济北蛇丘县北棘亭又释兖州龚乡县东北七十五里棘乡今蛇丘并入龚丘县则棘亭棘乡皆龚丘即鲁棘邑之地也盖田在汶水之阳而棘在其中别以邑称凡有邑称邑无邑称田田而有邑则各自有名释例乃并汶阳之田棘为一地二名误矣
　　郓【四年】
　　西郓鲁西邑昭公出居于此今齐州郓城县
　　中城【九年】
　　释例东海廪丘县西南中城乡今海州沭阳县
　　聊【襄十年】
　　释例鲁国鲁县东南莝城今仙源县
　　五父衢【十一年】
　　仙源县东南二里
　　台【十二年】
　　释例琅邪费县南有台亭今费县
　　桃【十七年下同】
　　泗水县东南有桃虚
　　阳关
　　释例泰山钜平县东阳闗城今奉符县
　　武城【十九年】
　　即子游为宰弦歌之邑在汉为南城县晋改为南武城今省入费县故城在焉有澹台子羽冢
　　鹿门【二十三年】
　　臧纥斩鹿门之关古鲁城西五门第一曰鹿门
　　髙鱼【二十六年】
　　晋东郡廪丘县东北有髙鱼城今濮州雷泽县
　　郈【昭二十五年】
　　鲁大夫郈昭伯邑今东平府须城县东南郈乡亭
　　隂田【定十年】
　　鲁颂谓奄有蒙今袭庆府奉符县龟山即其地
　　蛇渊囿【十三年】
　　水经注蛇水西南迳下讙城南蛇水即讙水也汉有蛇丘县其地今省入龚丘县城下有水即鲁蛇渊囿
　　唘阳【哀三年】
　　沂州沂水县南在汉晋为开阳县陆徳明云开者为汉景帝讳
　　邾瑕【六年下同】
　　济州任城县南有邾瑕故城
　　莱门
　　阳生请与南郭且于乘出莱门注鲁郭门
　　负瑕【七年】
　　鲁邑故城在袭庆府治瑕丘县西南昔卫公叔文子升之蘧伯玉从文子曰乐哉斯丘死则我欲焉伯玉曰吾子欲之则瑗请前
　　阐【八年】
　　汉刚县本鲁阐乡即春秋齐人取讙及阐也故城在龚丘县东北
　　大野【十四年下同】
　　济州钜野县东东西百里南北三百里
　　丘舆
　　释例泰山南城县西北有舆亭县故城在今费县
　　平阳【二十七年】
　　西平阳也汉爲南平阳县今省入袭庆府邹县
　　地名疑者四
　　笙【宣十八年】
　　释例鲁地阙或四境外疑
　　红【昭八年下同】
　　释例沛国萧县西有红亭迂逺疑
　　商卫
　　释例泰山奉髙县西北有卫亭或曰鲁卫西界商宋疑
　　东阳【哀八年】
　　释例泰山南城县西东安城是也疑
　　阙地四十有九
　　潜【隐二年】　　　　许田【八年近许之田】　邓【十年】
　　社圃【十一年】　　　向【桓十六年】　　　　趡【十七年下同】
