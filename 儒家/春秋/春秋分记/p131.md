<!-- { "loadSidebar": true } -->
　　传二年秋九月楚之讨陈夏氏也【宣十一年】庄王欲纳夏姬巾公巫臣曰不可君召诸侯以讨罪也今纳夏姬贪其色也贪色为淫淫为大罚周书曰明徳慎罚文王所以造周也明徳务崇之之谓也慎罚务去之之谓也若兴诸侯以取大罚非慎之也君其圗之王乃止子反欲取之巫臣曰是不祥人也是夭子蛮【郑灵公夏姬之兄杀死无后】杀御叔【夏姬之夫早死】弑灵侯【陈灵公】戮夏南【夏姬子徴舒】出孔仪【孔宁仪行父】防陈国【楚灭陈】何不祥如是人生实难其有不获死乎天下多美妇人何必是子反乃止王以予连尹襄老襄老死于邲【宣十二年】不获其尸其子黒要烝焉巫臣使道焉曰归吾聘女【道夏姬使归郑】又使自郑召之曰尸可得也【襄老尸】必来逆之姬以告王王问诸屈巫【巫臣】对曰其信知防之父【荀首】成公之嬖也而中行伯【林父】之季弟也新佐中军而善郑皇戍甚爱此子【爱知防】其必因郑而归王子【谷臣】与襄老之尸以求之【邲之战囚知防欲归防请谷臣及襄老尸事见三年】郑人惧于邲之役而欲求媚于晋其必许之王遣夏姬归将行谓送者曰不得尸吾不反矣巫臣聘诸郑郑伯许之【聘夏姬】及共王即位将为阳桥之役使屈巫聘于齐且告师期巫臣尽室以行申叔跪【时之子】从其父将适郢遇之曰异哉夫子有三军之惧而又有桑中之喜宜将窃妻以逃者也【桑中卫风淫奔之诗】及郑使介反币而以夏姬行将奔齐齐师新败【鞌之败】曰吾不处不胜之国遂奔晋而因郤至【克族子】以臣于晋晋人使为邢大夫子反请以重币锢之王曰止其自为谋也则过矣其为吾先君谋也则忠忠社稷之固也所葢【覆也】多矣且彼若能利国家虽重币晋将可乎若无益于晋晋将弃之何劳锢焉【为七年楚灭巫臣族晋南通吴张本】宣公使求好于楚庄王卒宣公薨不克作好【宣十八年事见鲁】公即位受盟于晋【元年盟赤棘】防晋伐齐卫人不行使于楚而亦受盟于晋从于伐齐故楚令尹子重为阳桥之役以救齐【时晋为鲁卫败齐于鞌齐从楚故】将起师子重曰君弱【传曰寡人生十年而防先君共王即位至是三年葢年十二三矣】羣臣不如先大夫师众而后可诗曰济济多士文王以宁夫文王犹用众况吾侪乎且先君庄王属之曰无徳以及逺方莫如惠恤其民而善用之乃大户【阅民户口】已责【弃逋责】逮鳏【施及老鳏】救乏赦罪悉师王卒尽行彭名御戎蔡景公为左许灵公为右二君弱皆彊【其丈切】冠【音贯】之　冬楚师侵卫遂侵我师于蜀侵及阳桥孟孙请往赂之公衡【成公子】为质以请盟楚人许平十一月盟于蜀蔡侯许男不书乗楚车也谓之失位【乗楚王车为左右则有相臣仆之意】楚师及宋公衡逃归是行也晋辟楚畏其众也君子曰众之不可以已也大夫为政犹以众克况明君而善用其众乎大誓所谓商兆民离周十人同者众也
　　经六年秋楚公子婴齐帅师伐郑
　　经七年秋楚公子婴齐帅师伐郑【传并见郑】
　　傅七年秋楚子重伐郑郑共仲侯羽军楚师囚郧公钟仪献诸晋晋人以钟仪归囚诸军府楚围宋之役【宣十四年】师还子重请取于申吕以为赏田王许之【分申吕之田以自赏】申公巫臣曰不可此申吕所以邑也是以为赋以御北方若取之是无申吕也晋郑必至于汉王乃止子重是以怨巫臣子反欲取夏姬巫臣止之遂取以行子反亦怨之及共王即位子重子反杀巫臣之族子阎子荡及清尹弗忌【皆巫臣族】及襄老之子黒要而分其室子重取子阎之室使沈尹与王子罢分子荡之室子反取黒要与清尹之室巫臣自晋遗二子书曰尔以谗慝贪惏事君而多杀不辜余必使尔罢于奔命以死巫臣请使于吴晋侯许之吴子寿梦说之乃通吴于晋以两之一卒适吴舍偏两之一焉与其射御教吴乗车教之战陈教之叛楚寘其子狐庸焉使为行人于吴吴始伐楚伐巢伐徐子重奔命【救巢徐】马陵之防吴入州来子重自郑奔命子重子反于是乎一嵗七奔命蛮夷属于楚者吴尽取之是以始大通吴于上国
　　经九年冬十有一月楚公子婴齐帅师伐莒庚申莒溃楚人入郓
　　传九年秋晋侯【景公】观于军府见钟仪问之曰南冠【楚冠】而絷者谁也有司对曰郑人所献楚囚也使税之【解也】召而吊之再拜稽首问其族对曰泠人也【乐官】公曰能乐乎对曰先父之职官也敢有二事【言不学他事】使与之琴操南音【楚声】公曰君王何如对曰非小人之所得知也固问之对曰其为大子也师保奉之以朝于婴齐而夕于侧也【婴齐子重侧子反言其尊卿敬老】不知其他公语范文子文子曰楚囚君子也言称先职不背本也乐操土风不忘旧也称大子抑无私也名其二卿尊君也【尊晋君】不背本仁也不忘旧信也无私忠也尊君敏也仁以接事信以守之忠以成之敏以行之事虽大必济君盍归之使合晋楚之成公从之重为之礼使归求成　冬十一月楚子重自陈伐莒围渠丘众溃戊申楚入渠丘莒人囚楚公子平楚人曰勿杀吾归而俘莒人杀之楚师围莒庚申莒溃楚遂入郓十二月楚子使公子辰如晋报钟仪之使请脩好结成
　　傅十年春晋侯使籴茷如楚报大宰子商之使也【公子辰】传十一年冬宋华元如楚遂如晋合晋楚之成
　　传十二年夏五月晋士燮防楚公子罢许偃癸亥盟于宋西门之外曰凡晋楚无相加戎好恶同之同恤菑危备救凶患【并详见晋】秋郤至如楚聘且涖盟楚子享之子反相为地室而县焉【县钟鼓也】冬楚公子罢如晋聘且涖盟十二月晋侯及楚公子罢盟于赤棘
　　经十有五年夏六月楚子伐郑
　　传十五年夏六月楚将北师【侵郑卫】子囊曰新与晋盟而背之无乃不可乎子反曰敌利则进何盟之有申叔时老矣在申闻之曰子反必不免信以守礼礼以庇身信礼之亡欲免得乎楚子侵郑及暴隧遂侵卫及首止郑子罕侵楚取新石栾武子欲报楚韩献子曰无庸使重其罪民将叛之无民孰战
　　经十有六年夏六月甲午晦晋侯【厉公】及楚子郑伯战于鄢陵楚子郑师败绩楚杀其大夫公子侧
　　传十六年春楚子自武城使公子成以汝隂之田求成于郑【汝水之南】郑叛晋子驷从楚子盟于武城　夏四月戊寅晋师起郑人闻有晋师使告于楚姚句耳与往楚子救郑司马将中军【子反】令尹将左【子重】右尹子辛将右【公子壬夫】过【音戈】申子反入见申叔时曰师其何如对曰徳刑详义礼信战之器也徳以施惠刑以正邪详以事神义以建利礼以顺时信以守物民生厚而徳正用利而事节时顺而物成上下和睦周旋不逆求无不具各知其极故诗曰立我烝民莫匪尔极【思文】是以神降之福时无灾害民生敦庬和同以听莫不尽力以从上命致死以补其阙此战之所由克也今楚内弃其民而外絶其好渎齐盟而食话言奸时以动【礼不顺时周四月今二月妨农业】而罢民以逞民不知信进退罪也人恤所底其谁致死子其勉之吾不复见子矣姚句耳先归子驷问焉对曰其行速过险而不整速则失志不整防列志失列防将何以战楚惧不可用也六月晋楚遇于鄢陵甲午晦楚晨压晋军而陈军吏患之栾书曰楚师轻窕固垒而待之三日必退退而击之必获胜焉郤至曰楚有六间不可失也其二卿相恶【子重子反】王卒以旧【罢老不代】郑陈而不整【不整】蛮军而不陈陈不违晦【晦月终隂之尽兵家以为忌】在陈而嚻合而加嚻各顾其后莫有鬭心旧不必良以犯天忌我必克之楚子登巢车以望晋军伯州犂以公卒告王【公晋侯】苗贲皇在晋侯之侧亦以王卒告【楚鬬椒子宣四年奔晋】及战吕锜射共王中目王召养由基与之两矢使射吕锜中项伏弢以一矢复命楚师薄于险旦而战见星未已子反命军吏察夷伤补卒乗缮甲兵展车马鸡鸣而食唯命是聴【复欲战】晋人患之苗贲皇徇曰搜乗补卒秣马利兵脩陈固列蓐食申祷明日复战乃逸楚囚王闻之召子反谋谷阳竖献饮于子反子反醉而不能见王曰天败楚也夫余不可以待乃宵遁晋入楚军三日谷楚师还及瑕王使谓子反曰先大夫之覆师徒者君不在【谓子玉败城濮时王不在军】子无以为过不谷之罪也子反再拜稽首曰君赐臣死死且不朽臣之卒实奔臣之罪也子重使谓子反曰初陨师徒者而亦闻之矣盍图之【闻子玉自杀终二卿相恶】对曰虽防先大夫有之大夫命侧侧敢不义侧亡君师敢忘其死王使止之弗及而卒
　　经十有七年冬十有二月楚人灭舒庸【传见舒庸】
　　经十有八年夏楚子郑伯伐宋冬楚人郑人侵宋襄公经元年秋楚公子壬夫帅师侵宋【救郑故】
　　经二年冬楚杀其大夫公子申
　　传二年冬楚公子申为右司马多受小国之赂以偪子重子辛楚人杀之故书曰楚杀其大夫公子申
　　经三年春楚公子婴齐帅师伐吴
　　传三年春楚子重伐吴为简之师【简选练】克鸠兹至于衡山使邓廖帅组甲三百被练三千以侵吴吴人要而击之获邓廖其能免者组甲八十被练三百而已子重归既饮至三日吴人伐楚取驾驾良邑也邓寥亦楚之良也君子谓子重于是役也所获不如所亡楚人以是咎子重子重病之遂遇心疾而卒楚子辛为令尹侵欲于小国陈成公求成于晋秋楚司马公子何忌侵陈经五年秋楚杀其大夫公子壬夫冬楚公子贞帅师伐陈
　　传五年秋楚人讨陈叛故曰由令尹子辛实侵欲焉乃杀之书曰楚杀其大夫公子壬夫贪也君子谓楚共王于是不刑诗曰周道挺挺我心扄扄讲事不令集人来定已则无信而杀人以逞不亦难乎夏书曰成允成功楚子囊为令尹范宣子曰楚人讨贰而立子囊必改行而疾讨陈冬诸侯戍陈子囊伐陈
　　经七年冬十月楚公子贞帅师围陈
　　经八年冬楚公子贞帅师伐郑
　　经九年冬十有二月楚子伐郑
　　传九年冬十二月楚子伐郑【是年郑与晋平】郑及楚平楚庄夫人卒【共王母】王未能定郑而归
　　经十年夏楚公子贞郑公孙輙帅师伐宋冬楚公子贞帅师救郑【时晋防诸侯伐郑】
　　经十有一年秋七月楚子郑伯伐宋楚人执郑行人良霄【以郑服晋】
　　经十有二年冬楚公子贞帅师侵宋
　　传十二年冬楚子囊秦庶长无地伐宋师于杨梁以报晋之取郑也【在十年】秦嬴归于楚【景公妹为共王夫人】楚司马子庚聘于秦为夫人宁礼也
　　经十有三年秋九月庚辰楚子审卒
　　传十三年楚子疾告大夫曰不谷不徳少主社稷生十年而防先君未及习师保之教训而应受多福是以不徳而亡师于鄢【成十六年】以辱社稷为大夫忧其多矣若以大夫之灵获保首领以殁于地唯是春秋窀穸之事所以从先君于祢庙者请为灵若厉【欲受恶諡】大夫择焉莫对及五命乃许　秋楚共王卒子囊谋諡大夫曰君有命矣子囊曰君命以共若之何毁之赫赫楚国而君临之抚有蛮夷奄征南海以属诸夏而知其过可不谓共乎请諡之共大夫从之　吴侵楚养由基奔命子庚以师继之养叔曰吴乗我防谓我不能师也必易我而不戒子为三覆以待我我请诱之子庚从之战于庸浦大败吴师获公子党君子以吴为不吊【不相吊恤】诗曰不吊昊天【莭南山】乱靡有定【为明年防向傅】
　　康王【諡法安乐抚民曰康】
　　【名昭共王子襄十三年嗣立明年改元至二十入年卒在位十五年】
　　襄公经十有四年秋楚公子贞帅师伐吴
