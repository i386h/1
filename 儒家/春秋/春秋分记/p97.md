<!-- { "loadSidebar": true } -->
　　传十七年夏四月齐侯伐我北鄙襄仲请盟六月盟于谷冬十月襄仲如齐拜谷之盟复曰臣闻齐人将食鲁之麦以臣观之将不能齐君之语偷臧文仲有言曰民主偷必死【详见内鲁】
　　经十有八年夏五月戊戌齐人弑其君商人秋公子遂叔孙得臣如齐
　　传十八年春齐侯戒师期【将以伐鲁】而有疾医曰不及秋将死惠伯令卜楚丘占之曰齐侯不及期非疾也齐懿公之为公子也与邴歜之父争田弗胜及即位乃掘而刖之而使歜仆【御也】纳阎职之妻而使职骖乗夏五月公游于申池二人浴于池歜以扑抶职职怒歜曰人夺女妻而不怒一抶女庸何伤职曰与刖其父而弗能病者何如乃谋弑懿公纳诸竹中归舎爵而行齐人立公子元秋襄仲庄叔如齐惠公立故且拜葬也【谢齐来防葬鲁文公】

　　春秋分记卷五十九
<经部,春秋类,春秋分记>
　　钦定四库全书
　　春秋分记卷六十　　　　宋　程公说　撰齐世本第二
　　惠公　　　　　　　顷公
　　灵公　　　　　　　庄公
　　惠公【諡灋爱民好与曰惠】
　　【名元桓公子文十八年嗣立明年改元至宣十年卒在位十年】
　　宣公经三年秋赤狄侵齐
　　经四年夏六月赤狄侵齐【并无传】
　　经十年夏四月已巳齐侯元卒齐崔氏出奔卫六月公孙归父如齐葬齐惠公秋季孙行父如齐冬齐侯使国佐来聘
　　传十年夏齐惠公卒崔杼有宠于惠公髙国畏其偪也公卒而逐之奔卫书曰崔氏非其罪也且告以族不以名凡诸侯之大夫违告于诸侯曰某氏之守臣某失守宗庙敢告所有玉帛之使者则告不然则否公如齐奔丧　秋季文子初聘于齐【顷公初即位】冬国武子来报聘
　　顷公【諡灋祗勤追惧曰顷】
　　【名无野惠公子宣十年嗣立明年改元至成九年卒在位一十七年】
　　宣公经十有三年春齐师伐莒
　　传十七年春晋侯【景公】使郤克征防于齐齐顷公帷妇人使观之郤子登妇人笑于房献子怒出而誓曰所不此报无能涉河郤子至请伐齐齐侯使髙固晏弱蔡朝南郭偃防及敛盂髙固逃归夏防于断道晋人执晏弱蔡朝南郭偃苗贲皇言于晋侯缓之逸【详见晋】
　　传十八年春晋侯卫大子臧伐齐齐侯防晋侯盟于缯以公子彊为质
　　成公经二年春齐侯伐我北鄙夏四月丙戌卫孙良夫帅师及齐师战于新筑卫师败绩六月癸酉季孙行父臧孙许叔孙侨如公孙婴齐帅师防晋郤克卫孙良夫曹公子首及齐侯战干鞌齐师败绩秋七月齐侯使国佐如师己酉及国佐盟于袁娄八月取汶阳田
　　传二年春齐侯伐我北鄙围龙遂南侵及巢丘卫侯使孙良夫将侵齐与齐师遇夏卫师败孙桓子如晋乞师臧宣叔亦如晋乞师皆主郤献子晋郤克将中军士燮佐上军栾书将下军韩厥为司马以救鲁卫师従齐师于莘六月壬申至靡笄之下齐侯使请战髙固入晋师桀石以投人禽之而乗其车系桑本焉以徇齐垒曰欲勇者贾余余勇癸酉师陈于鞌邴夏御齐侯逢丑父为右齐师败绩逐之三周华不注【详见晋】韩厥梦子舆【厥父】谓已曰且辟左右故中御而従齐侯【自非元帅御者皆在中将在左】邴夏曰射其御者君子也公曰谓之君子而射之非礼也【齐侯不知戎礼】射其左越【坠也】于车下射其右毙于车中綦毋张丧车従韩厥曰请寓乗従左右皆肘之使立于后韩厥俛定其右逢丑父与公易位将及华泉骖絓于木而止丑父寝于轏【士产切卧车也】中蛇出于其下以肱击之伤而匿之故不能推车而及韩厥执絷马前再拜稽首奉觞加璧以进曰寡君使羣臣为鲁卫请曰无令舆师陷入君地下臣不幸属当戎行无所逃隠且惧奔辟而忝两君臣辱戎士敢告不敏摄官承乏【言欲以己不敏摄承空乏従君俱还】丑父使公下如华泉取饮郑周父御佐车宛茷为右载齐侯以免韩厥献丑父郤献子将戮之呼曰自今无有代其君任患者有一于此将为戮乎郤子曰人不难以死免其君我戮之不祥赦之以劝事君者乃免之齐侯免求丑父三入三出【重其代已故三入晋军求之】每出齐师以帅退入于狄卒【齐师大败皆有退心故齐侯轻出其众以帅厉退者遂迸入狄卒狄卒狄人従晋讨齐者】狄卒皆抽戈楯冒之以入于卫师卫师免之遂自徐闗入齐侯见保者曰免之齐师败矣【所过城邑皆勉厉其守者】辟女子女子曰君免乎曰免矣曰锐司徒免乎曰免矣曰苟君与吾父免矣可若何乃奔【走辟君】齐侯以为有礼既而问之辟司徒之妻也予之石窌【邑名】晋师従齐师入自丘舆击马陉齐侯使賔媚人赂以纪甗玉磬与地不可则聴客之所为賔媚人致赂晋人不可曰必以萧同叔子为质【同叔萧君之字齐侯外祖父难斥言其母故逺言之】而使齐之封内尽东其亩对曰萧同叔子非他寡君之母也若以匹敌则亦晋君之母也吾子布大命于诸侯而曰必质其母以为信其若王命何且是以不孝令也诗曰孝子不匮永锡尔类【既醉】若以不孝令于诸侯其无乃非徳类也乎先王疆理天下物土之宜而布其利故诗曰我疆我理南东其亩【信南山】今吾子疆理诸侯而曰尽东其亩而已唯吾子戎车是利无顾土宜其无乃非先王之命也乎反先王则不义何以为盟主其晋实有阙四王之王也【禹汤文武】树徳而济同欲焉五霸之霸也勤而抚之以役王命今吾子求合诸侯以逞无疆之欲诗曰布政优优百禄是遒子实不优而弃百禄诸侯何害焉不然寡君之命使臣则有辞矣曰子以君师辱于敝邑不腆敝赋以犒従者畏君之震师徒桡败吾子惠徼齐国之福不泯其社稷使继旧好唯是先君之敝器土地不敢爱子又不许请収合余烬背城借一敝邑之幸亦云従也况其不幸敢不唯命是聴鲁卫谏曰齐疾我矣其死亡者皆亲昵也子若不许雠我必甚唯子则又何求子得其国寳我亦得地【齐归所侵】而纾于难其荣多矣齐晋亦唯天所授岂必晋晋人许之对曰羣臣帅赋舆【兵车】以为鲁卫请若苟有以借口而复于寡君君之惠也敢不唯命是聴秋七月晋师及齐国佐盟于袁娄使齐人归我汶阳之田
　　传三年冬齐侯朝于晋将授玉【行朝礼】郤克趋进曰此行也君为妇人之笑辱也寡君未之敢任【不任当此惠音壬】晋侯享齐侯齐侯视韩厥韩厥曰君知厥也乎齐侯曰服改矣【戎朝异服】韩厥登举爵曰臣之不敢爱死为两君之在此堂也
　　经八年春晋侯使韩穿来言汶阳之田归之于齐【详见鲁】经九年秋七月丙子齐侯无野卒冬十有一月葬齐顷公【无传】
　　灵公【諡法乱而不损曰灵】
　　【名环顷公子成九年嗣立明年改元至襄十九年卒在位二十八年】
　　成公经十有七年秋齐髙无咎出奔莒
　　传十七年齐庆克【庆封父】通于声孟子与妇人蒙衣乗辇而入于闳鲍牵见之以告国武子武子召庆克而谓之庆克久不出而告夫人曰国子讁我【谴责也直革反】夫人怒国子相灵公以防髙鲍处守及还将至闭门而索客孟子诉之曰髙鲍将不纳君而立公子角国子知之　秋七月壬寅刖鲍牵而逐髙无咎无咎奔莒髙弱【无咎子】以卢叛齐人来召鲍国而立之【牵之弟文子】初鲍国去鲍氏而来为施孝叔臣施氏卜宰匡句须吉施氏之宰有百室之邑与匡句须邑使为宰以让鲍国而致邑焉施孝叔曰子实吉对曰能与忠良吉孰大焉鲍国相施氏忠故齐人取以为鲍氏后仲尼曰鲍庄子之知不如葵葵犹能卫其足　冬十一月齐侯使崔杼为大夫使庆克佐之帅师围卢【讨髙弱】国佐従诸侯围郑以难请而归遂如卢师杀庆克以谷叛【疾克滛乱故杀之】齐侯与之盟于徐闗而复之　十二月卢降使国胜【佐子】告难于晋待命于清【齐欲讨国佐故留其子于外】
　　经十有八年春王正月齐杀其大夫国佐
　　传十八年春王正月齐为庆氏之难故甲申晦齐侯使士华免以戈杀国佐于内宫之朝师逃于夫人之宫书曰齐杀其大夫国佐弃命专杀以谷叛故也使清人杀国胜国弱来奔【胜之弟】王湫奔莱庆封为大夫庆佐为司宼【封佐皆克子】既齐侯反国弱使嗣国氏礼也
　　襄公传元年春齐人不防彭城【围宋也】晋人以为讨二月齐大子光为质【音致】于晋
　　传二年春齐侯伐莱莱人使正舆子赂夙沙卫【齐寺人】以索马牛【索简好者】皆百匹齐师乃还君子是以知齐灵公之为灵也　夏使晏弱城东阳以偪莱
　　经六年冬十有二月齐人灭莱【传见莱】
　　传十年春三月癸丑齐髙厚相大子光以先防诸侯于钟离不敬士庄子曰髙子相大子以防诸侯将社稷是卫而皆不敬弃社稷也其将不免乎【为二十五年弑其君光传】传十四年秋王使刘定公赐齐侯命【将昏于齐】曰昔伯舅大公右我先王股肱周室师保万民世胙大师以表东海王室之不坏繄伯舅是赖今余命女环兹率舅氏之典纂乃祖考无忝乃旧敬之哉无废朕命　冬防于戚范宣子假羽毛于齐而弗归齐人始贰【析羽为旌王者游车所建齐私有之因谓羽毛】
　　传十五年夏齐侯围成贰于晋故也【贰晋覇以伐鲁】
　　传十六年春防于溴梁晋侯【平公】与诸侯宴于温使诸大夫舞曰歌诗必类齐髙厚之诗不类【齐有二心故】荀偃怒且曰诸侯有异志矣使诸大夫盟髙厚逃归秋齐侯围郕传十七年齐人以其未得志于我故秋齐侯伐我北鄙围桃髙厚围臧纥于防　冬齐晏桓子卒晏婴麤缞斩苴绖带杖菅屦食鬻居倚庐寝苫枕草其老曰非大夫之礼也曰唯卿为大夫
　　经十有八年秋齐师伐我北鄙冬十月公防晋侯宋公卫侯郑伯曹伯莒子邾子滕子薛伯杞伯小邾子同围齐
