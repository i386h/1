<!-- { "loadSidebar": true } -->
　　昭公经八年春陈侯之弟招杀陈世子偃师夏四月辛丑陈侯溺卒楚人执陈行人干徴师杀之陈公子留出奔郑　秋陈人杀其大夫公子过【古木切】冬十月壬午楚师灭陈执公子招放之于越杀陈孔奂【无传】陈哀公传八年陈哀公元妃郑姬生悼太子偃师二妃生公子留下妃生公子胜二妃嬖留有宠属诸司徒招与公子过【招过哀公弟】哀公有废【甫肺切】疾三月甲申公子招公子过杀悼太子偃师而立公子留夏四月辛亥哀公缢【忧恚自杀辛丑三日辛亥误】干徴师赴于楚且告有立君公子胜愬之于楚楚人执而杀之【杀干徴师】公子留奔郑书曰陈侯之弟招杀陈世子偃师罪在招也楚人执陈行人干徴师杀之罪不在行人也　秋八月陈公子招归罪于公子过而杀之　九月楚公子弃疾帅师奉孙呉围陈【孙呉悼太子子恵公】宋戴恶会之　冬十一月壬午灭陈【壬午十月十八日】舆嬖袁克杀马毁玉以葬【欲以非礼厚哀公】楚人将杀之请寘之既又请私【私尽君臣恩】私于幄加绖于颡而逃【不欲臣楚】使穿封戍为陈公晋侯问于史赵曰陈其遂亡乎对曰未也公曰何故对曰陈颛顼之族也嵗在鹑火是以卒灭陈将如之【颛顼以嵗在鹑火而灭火盛水灭】今在折木之津犹将复由【箕斗之间有天汉故谓之析木之津】且陈氏得政于齐而后陈卒亡自幕至于瞽瞍无违命舜重之以明徳寘徳于遂遂世守之及胡公不淫故周赐之姓使祀虞帝臣闻盛徳必百世祀虞之世数未也继守将在齐其兆既存矣
　　惠公【谥法柔质慈民曰惠】
　　【名吴悼太子偃师子昭八年公子招杀偃师吴奔晋十三年楚平王求而立之改元至定四年卒在位一十四年】
　　昭公经九年春叔弓防楚子于陈夏四月陈灾
　　传九年春叔弓宋华亥郑游吉卫赵黡防楚子于陈夏四月陈灾郑裨灶曰五年陈将复封封五十二年而遂亡子产问其故对曰陈水属也火水妃【音配】也而楚相也【楚之先祝融为火正】今火出而火陈【火心星】逐楚而建陈也【水得妃陈兴楚衰】妃以五成故曰五年【五行各相妃得五而成】嵗五及鹑火而后陈卒亡楚克有之天之道也故曰五十二年【是嵗嵗在星纪五嵗及大梁而陈复封自大梁四嵗而及鹑火后四周四十八嵗凢五及鹑大五十二年】经十有三年秋陈侯吴归于陈
　　传十三年秋楚平王【弃疾】即位封陈而复之悼太子之子呉归于陈礼也
　　经十有八年夏五月壬午宋卫陈郑灾
　　传十八年夏五月火始昬见【心星】丙子风戊寅风甚壬午大甚宋卫陈郑皆火陈不救火君子是以知陈之先亡也【详见郑】
　　经二十有三年秋七月戊辰呉败顿胡沈蔡陈许之师于鸡父获陈夏齧【传见呉】
　　定公经四年春王二月癸巳陈侯吴卒　夏六月陈恵公【无传】
　　懐公【諡法慈仁短折曰懐】
　　【名栁恵公子定四年嗣立明年改元至八年卒在位四年】
　　定公经八年秋七月戊辰陈侯栁卒九月葬陈懐公【无传三月而葬速】
　　湣公【谥法祸乱方作曰湣】
　　【名越懐公子定八年嗣立明年改元二十一年哀之十四年获麟经终哀十七年楚灭陈杀之在位二十四年】
　　哀公传元年呉之入楚也【在定四年】使召陈懐公懐公朝国人而问焉曰欲与楚者右欲与吴者左陈人从田无田从党【都邑之人无田者随党而立不知所与故直从所居田在西者居右在东者居左】逢滑当公而进【当公不左不右】曰臣闻国之兴也以福其亡也以祸今呉未有福楚未有祸楚未可弃吴未可从而晋盟主也若以晋辞呉若何公曰国胜君亡非祸而何【楚为吴所胜】对曰国之有是多矣何必不复小国犹复况大国乎臣闻国之兴也视民如伤是其福也其亡也以民为土芥是其祸也楚虽无徳亦不艾杀其民呉日敝于兵暴骨如莽而未见徳焉天其或者正训楚也祸之适呉其何日之有陈侯从之及夫差克越乃修先君之怨秋八月呉侵陈修旧怨也
　　经六年春呉伐陈
　　传六年春呉伐陈复修旧怨也楚子曰吾先君与陈有盟【昭十三年】不可以不救乃救陈师于城父
　　经九年夏楚人伐陈
　　传九年夏楚人伐陈陈即吴故也
　　经十年冬楚公子结帅师伐陈呉救陈
　　传十年冬楚子期伐陈吴延州来季子救陈
　　经十有一年夏陈辕颇出奔郑
　　传十一年夏陈辕颇出奔郑初辕颇为司徒赋封田以嫁公女有余以为已大器【钟鼎之属】国人逐之故出道渇其族辕咺进稻醴粱糗腶脯焉喜曰何其给也对曰器成而具曰何不吾谏对曰惧先行【惧言不从先见逐】
　　经十有三年夏楚子申帅师伐陈冬十有一月盗杀陈夏区夫【无传】
　　传十五年夏楚子西子期伐呉及桐汭陈侯使公孙贞子吊焉【吊为楚所伐】及良【吴地】而卒将以尸入【聘礼若賔死未将命则既敛于棺造于朝介将命】吴子使大宰嚭劳且辞芋尹葢对【陈大夫】曰先民有言无秽虐士【死者】备使奉尸将命苟我寡君之命达于君所虽陨于深渊则天命也吴人内之【详见礼乐书】传十七年楚白公之乱【在前年】陈人恃其聚而侵楚楚既宁将取陈麦楚子问帅于大师子谷与叶公诸梁子髙【叶公】曰天命不謟令尹有憾于陈【十五年子西伐呉陈使贞子吊呉以此为恨】天若亡之其必令尹之子王卜之武城尹吉【子西子公孙朝】使帅师取陈麦陈人御之败遂围陈秋七月己卯楚公孙朝帅师灭陈【终郑禆灶言五及鹑火陈卒亡】
　　右陈始终春秋凡十二公书卒者十有故者一湣公后春秋经终之三嵗当哀十七年而楚灭之
　　呜呼舜之徳其可谓至也矣安万民肇十有二州虽动植无不被其泽者禅位于夏其子封于虞武王克殷复求其后得妫满封之陈以奉虞祀楚既灭陈而田恒得政于齐卒为建国葢自舜之后血食者厯三代春秋战国百世弗絶苗裔蕃滋有土者绵绵然传曰盛徳必百世祀信哉

　　春秋分记卷六十七
　　钦定四库全书
　　春秋分记卷六十八　　　宋　程公说　撰郑世本第一
　　姬姓伯爵其先出自周厉王少子宣王母弟友宣王二十二年封友于先郑是为桓公幽王之难寄帑于虢郐之间死武公滑突立是为新郑今郑州新郑县是也
　　庄公　　　　　　　忽
　　厉公　　　　　　　昭公【忽也】
　　子亹　　　　　　　子婴
　　厉公后　　　　　　文公
　　穆公　　　　　　　灵公
　　襄公　　　　　　　悼公
　　庄公【谥法胜敌克壮曰庄】
　　【名寤生武公子立二十二年鲁隐元年春秋作至桓十一年卒在位四十三年】
　　隠公经元年夏五月郑伯克段于鄢
　　传元年初郑武公娶于申曰武姜生庄公及共叔段庄公寤生惊姜氏故名曰寤生遂恶之爱共叔段欲立之【立为大子】亟请于武公公弗许及庄公即位为之请制公曰制严【五衔切又作岩】邑也虢叔死焉他邑唯命请京使居之谓之京城大【音泰】叔祭仲曰都城过百雉国之害也【方文曰堵三堵曰雉】先王之制犬都不过参国之一中五之一小九之一今京不度非制也君将不堪公曰姜氏欲之焉辟害对曰姜氏何厌之有不如早为之所无使滋蔓蔓难图也蔓【新注此一字当为断句】草犹不可除况君之宠弟乎公曰多行不义必自毙子姑待之既而大叔命西鄙北鄙贰于己公子吕曰国不堪贰君将若之何欲与大叔臣请事之若弗与则请除之无生民心公曰无庸将自及太叔又收贰以为己邑至于廪延子封曰可矣厚将得众公曰不义不昵厚将崩大叔完聚缮甲兵具卒乘将袭郑夫人将啓之公闻其期曰可矣命子封帅车二百乗以伐京京叛大叔段段入于鄢公伐诸鄢五月辛丑大叔出奔共书曰郑伯克段于鄢段不弟故不言弟如二君故曰克称郑伯讥失教也谓之郑志不言出奔难之也刘敞曰段出奔共不言出奔难之也非也若段得生奔他国则郑伯有伐弟之恶无杀弟之恶春秋但当云郑伯伐段于鄢即解云不言出奔难之也乃可尔何有改伐为克哉传例又曰得隽曰克若大叔奔共是不得隽何以书克此年十月传曰共叔之乱公孙滑奔卫滑为是段子父子宜相从今于传数见段子不见段身盖段见杀之后其子出奔左氏误云段出奔尔又云如二君故曰克春秋二君相伐多矣皆曰伐不曰克不知何据而以为二君言克耶
　　遂寘姜氏于城颍而誓之曰不及黄泉无相见也既而悔之颍考叔为颍谷封人闻之有献于公公赐之食食舍肉公问之对曰小人有母皆尝小人之食矣未尝君之羮请以遗之公曰尔有母遗繄我独无颍考叔曰敢问何谓也公语之故且告之悔对曰君何患焉若阙【其月切】地及泉隧而相见其谁曰不然公从之公入而赋大隧之中其乐也融融姜出而赋大隧之外其乐也泄泄遂为母子如初君子曰颍考叔纯孝也爱其母施【以鼓切】及庄公诗曰孝子不匮永锡尔类其是之谓乎
　　刘敞曰君子曰颍考叔纯孝也非也庄公既自悔其与母誓矣考叔已闻其心若此当明言曰君之誓母不孝也鬼神所恶也虽有丑誓鬼神弗聴也君不如迎母反之此所谓迁善徙义君子之道鬼神所福也庄公闻若言必欣然不辞何者彼悔誓其母左右莫能导其君者故至于此使考叔能为此言庄公何遽不従而晻昧致説苟公不恠其舍肉事未可知也又阙地作隧自云黄泉上之不足诳鬼下之不足诬人内之不足欺心而徒教其君耻过作非此孟子所谓又従而为之辞者何谓纯孝乎
　　郑共叔之乱公孙滑出奔卫【叔段之子】卫人为之伐郑取廪延郑人以王师虢师伐卫南鄙请师于邾
　　经二年冬十有二月郑人伐卫
　　传二年冬郑人伐卫讨公孙滑之乱也
　　经三年冬十有二月齐侯郑伯盟于石门
　　传三年郑武公庄公为平王卿士王贰于虢郑伯怨王王曰无之故周郑交质【详见周】冬齐侯郑伯盟于石门寻卢之盟也【卢盟在春秋前】庚戌郑伯之车偾于济【既盟而遇大风盖纪异】经四年夏宋公陈侯蔡人卫人伐郑秋翚帅师防宋公陈侯蔡人卫人伐郑
　　传四年卫州吁立将修先君之怨于郑【二年郑人伐卫之怨】使告于宋故宋公陈侯蔡人卫人伐郑围其东门五日而还秋诸侯复伐郑败郑徒兵取其禾而还
　　经五年秋九月邾人郑人伐宋【邾主兵故序郑上】冬十有二月宋人伐郑围长葛
　　传五年夏四月郑人侵卫牧以报东门之役卫人以燕师伐郑郑祭足原繁泄驾以三军军其前使曼伯与子元潜军军其后燕人畏郑三军而不虞制人六月郑二公子以制人败燕师于北制君子曰不备不虞不可以师史楠曰案僖公三十一年郑泄驾恶公子瑕郑伯亦恶之公子瑕出奔楚且自隠公歴闵庄僖至此已九十年矣而泄驾尚在泄驾郑大夫也使九十而在位其事当不止于两见或二人同名耶或左氏之误耶
　　秋九月邾人郑人以王师防伐宋入其郛以报东门之役【详见宋】冬十有二月宋人伐郑围长葛以报入郛之役也
　　经六年春郑人来渝平冬宋人取长葛
　　传六年春郑人来渝平更成也
