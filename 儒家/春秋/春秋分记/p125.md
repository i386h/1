<!-- { "loadSidebar": true } -->
　　传二十七年夏四月晋荀瑶帅师伐郑次于桐丘郑驷请救于齐陈成子救郑及留舒违谷七里谷人不知及濮雨不涉子思曰【国参】大国在敝邑之宇下是以告急今师不行恐无及也成子衣制【雨衣】杖戈马不出者助之鞭之知伯闻之乃还曰我卜伐郑不卜敌齐
　　右郑始终春秋凡十六公书卒者十一不书者三有故者一声公后春秋经终自声公以下五世八十七年而韩灭之
　　论曰楚方北征诸夏而陈蔡许郑适当其冲其为国也难哉陈蔡许始终春秋甘心为楚之从而郑介于晋楚谋国得失之异可覆视也善乎苏辙刘安世之推言之也辙之论曰郑之诸公桓武之后称庄公然其为人喜权而任数桓武之风衰焉叔段之乱诸大夫皆欲早为之所庄公之明足以制之然释而不问俟其恶成而后加之以大戮此非不忍于弟葢忍之至也孔子深探其心书曰郑伯克叚于鄢而左氏谓之郑志葢谓此也周平王桓王贰于虢公庄公既质王子取麦禾矣则又率齐而朝之伐宋而说之政不可得于是兵交中原射王中肩呜呼其忮心发于中卒不可制葢如此郑自庄公始畏楚穆襄之后无嵗不被晋楚之兵子驷子展为政不知所出惟其来者与之郑几于亡及晋悼公三帅诸侯以敝楚师楚不能争而子产受之以礼自固难晋楚之暴不能加焉诗曰谁能执热逝不以濯又曰无竞维人四方其训之吴季札过郑谓子产政将及子子为政必慎以礼不然郑国将败子产用之郑以复安如季子可谓知务矣哉安世之语曰郑蕞尔国又时有君臣之乱其后得子产然后郑乃安然子产为相时晋楚渐衰又能事晋楚大夫故终子产世可保无事区区小国摄乎大国之间自保已为难若妄作则灭亡矣传称子产善相小国谓此也故兼取之使学者由此以考郑一代之行事葢信而有证云

　　春秋分记卷七十
　　钦定四库全书
　　春秋分记卷七十一　　　宋　程公说　撰曹世本
　　姬姓伯爵其先出自周文王子曹叔振铎成王克殷封之陶丘自振铎至桓公十二世国在今广济军定陶县
　　桓公　　　　　　　庄公
　　僖公　　　　　　　昭公
　　共公　　　　　　　文公
　　宣公　　　　　　　成公
　　武公　　　　　　　平公
　　悼公　　　　　　　声公
　　隠公　　　　　　　靖公
　　伯阳
　　桓公【谥法辟土服逺曰桓】
　　【名终生惠伯子即位三十五年鲁隠元年至桓十年卒在位五十五年】
　　桓公经九年冬曹伯使其子射姑来朝
　　传九年冬曹大子来朝賔之以上卿礼也享曹大子初献乐奏而叹施父曰曹大子其有忧乎非叹所也经十年春王正月庚申曹伯终生卒　夏五月葬曹桓公【无传】
　　庄公【谥法胜敌克壮曰庄】
　　【名射姑桓公子桓十年嗣立明年改元庄二十三年卒在位三十一年】
　　桓公传十四年春公防郑伯于曹曹人致饩礼也经十有六年春正月公防宋公蔡侯卫侯于曹
　　传十六年春正月防于曹谋伐郑也
　　庄公经十有四年春齐人陈人曹人伐宋【从齐桓公】
　　经二十有三年冬十有一月曹伯射姑卒【无传】
　　僖公【谥法小心畏忌曰僖】
　　【名赤庄公子庄二十四年嗣立是年改元至三十二年卒在位九年经传不志葬卒日月】
　　庄公经二十有四年春王三月葬曹庄公　冬戎侵曹曹羁【羁曹世子】出奔陈赤归于曹【无传赤曹僖公为戎所纳故曰归】
　　经二十有六年夏曹杀其大夫【无传】
　　昭公【谥法威仪共明曰昭】
　　【名班僖公子庄二十一年嗣立明年改元至僖七年卒在位九年】
　　僖公元年春王正月齐师宋师曹伯次于聂北救邢夏齐师宋师曹师城邢　八月公防齐侯宋公郑伯曹伯邾人于柽【详见齐】
　　经七年秋七月曹伯班卒冬葬曹昭公【无传】
　　共公【谥法敬长事上曰共】
　　【名襄昭公子僖七年嗣立明年改元至文九年卒在位三十五年】
　　僖公经十有五年冬宋人伐曹
　　传十五年冬宋人伐曹讨旧怨也【庄十四年曹与诸侯伐宋】
　　经十有九年夏六月宋公【襄公】曹人邾人盟于曹南　秋宋人围曹【详见宋】
　　经二十有八年春晋侯侵曹晋侯伐卫三月丙午晋侯入曹执曹伯畀宋人　冬曹伯襄复归于曹
　　传二十八年春晋侯将伐曹假道于卫卫人弗许还自南河济侵曹伐卫二月晋侯围曹门焉多死曹人尸诸城上晋侯患之聴舆人之谋曰称舍于墓【言发曹冢】师迁焉曹人凶惧因而攻之三月丙午入曹数之以其不用僖负羁而乗轩者三百人也且曰献状【责其功状】令无入僖负羁之宫而免其族报施也【事见二十三年盘飱之施】执曹伯分曹卫之田以畀宋人冬晋侯有疾曹伯之竖侯獳货筮史使以曹为解公说复曹伯【并详见晋】
　　晁补之曰货史而托神欺也利在复国忠也事顺而辞恭礼也行一欺而二善得侯獳有焉淮南王书曰子贡诈而全鲁诈不可以为恒髙诞而存郑诞不可以为恒夫道不可遵而功有难废故二子所以全存二国之名至今语曰屈寸而伸尺君子为之小枉而大直圣人行之也
　　传三十一年春取济西田分曹地也【二十八年晋文讨曹分其地】自洮以南东傅于济尽曹地也
　　文公传四年春曹伯如晋防正【防受贡赋之政】
　　经九年秋八月曹伯襄卒冬葬曹共公【无传】
　　文公【谥法慈惠爱民曰文】
　　【名夀共公子文九年嗣立明年改元至宣十四年卒在位十三年】
　　文公经十有一年秋曹伯来朝
　　传十一年秋曹文公来朝即位而来见也
　　经十有五年夏曹伯来朝　冬十有二月齐侯侵我西鄙遂伐曹入其郛
　　传十五年夏曹伯来朝礼也诸侯五年再相朝以脩王命古之制也
　　赵子辨疑曰案周礼诸侯犹各以年数朝天子若五年诸侯再相朝即须四面而往无停歇时矣以理推之诸侯除州伯之外当无相朝之限有事乃行耳
　　冬齐侯侵我西鄙遂伐曹入其郛讨其来朝也【齐与晋有隙以曹朝鲁故伐之】
　　宣公经三年秋宋师围曹【传见宋】
　　经十有四年夏五月壬申曹伯夀卒秋九月葬曹文公【无传】
　　宣公【諡法善问周逹曰宣】
　　【名庐文公子宣十二年嗣立明年改元至成十三年卒在位十七年】
　　成公经七年夏五月曹伯来朝
　　传七年夏曹宣公来朝
　　经十有三年夏五月防伐秦曹伯庐卒于师冬葬曹宣公
　　传十三年夏五月晋师以诸侯之师及秦师战于麻隧曹宣公卒于师曹人使公子负刍守使公子欣时【子臧】逆曹伯之防秋负刍杀其大子而自立也【宣公大子】诸侯乃请讨之晋人以其役之劳请俟他年　冬葬曹宣公既葬子臧将亡国人皆将从之成公【负刍】乃惧告罪且请焉【请留子臧】乃反而致其邑【还邑于成公】
　　檀弓下曰诸侯伐秦曹桓公卒于防诸侯请含使之袭
　　成公【谥法安民立政曰成】
　　【名负刍宣公庻子成十三年杀大子嗣立明年改元二年晋执之三年归至襄十八年卒在位二十三年】
　　成公经十有五年春三月癸丑公防晋侯卫侯郑伯曹伯宋世子成齐国佐邾人同盟于戚晋侯执曹伯归于京师
　　传十五年春防于戚讨曹成公也执而归诸京师书曰晋侯执曹伯不及其民也君不道于其民诸侯讨而执之则曰某人执某侯不然则否
　　刘敞权衡曰负刍杀大子而簒之国人不义举欲随公子欣时而亡此非不道而何且大者天地其次君臣有人杀其君反轻于不道其民乎有忍其君而非不道其民乎
　　诸侯将见子臧于王而立之子臧辞曰前志有之曰圣逹节次守节下失节为君非吾节也虽不能圣敢失守乎遂逃奔宋
　　经十有六年秋曹伯归自京师
　　传十六年秋曹人请于晋曰自我先君宣公即世国人曰若之何忧犹未弭而又讨我寡君【前年晋侯执曹伯】以亡曹国社稷之镇公子【子臧奔宋】是大泯曹也【泯灭】先君无乃有罪乎若有罪则君列诸防矣君唯不遗徳刑以霸诸侯岂独遗诸敝邑敢私布之七月曹人复请于晋晋侯谓子臧反吾归而君子臧反曹伯归子臧尽致其邑与卿而不出
　　襄公经十有七年夏卫石买帅师伐曹
　　传十七年春卫孙蒯田于曹隧【林父子越境而猎】饮马于重丘【曹邑】毁其瓶重丘人闭门而訽之曰亲逐而君尔父为厉【厉恶鬼林父逐君在十四年】是之不忧而何以田为夏卫石买孙蒯伐曹取重丘曹人愬于晋
　　经十有八年冬十月公防曹伯同围齐曹伯负刍卒于师
　　武公【諡法克定祸乱曰武】
　　【名滕成公子襄十八年嗣立明年改元至昭十四年卒在位二十七年】
　　襄公经十有九年春葬曹成公【无传】
　　经二十有一年冬曹伯来朝
　　传二十一年冬曹武公来朝始见也【即位三年始来见公】
　　昭公经十有四年春三月曹伯滕卒秋葬曹武公【无传】
　　平公【谥法布纲持纪曰平】
　　【名须武公子昭十四年嗣立明年改元十八年卒在位四年】
　　昭公经十有八年春王正月曹伯须卒秋葬曹平公传十八年春三月曹平公卒秋葬曹平公
　　悼公【谥法肆行无礼曰悼】
　　【名午平公子昭十八年嗣立明年改元至二十七年卒在位九年】
　　昭公经二十年夏曹公孙防自鄸出奔宋【无传】
　　经二十有七年冬十月曹伯午卒【无传】
　　声公【諡法不生其国曰声】
　　【名野平公子悼公弟昭二十七年嗣立明年改元三十二年遇弑在位五年】
　　昭公经二十有八年春王三月葬曹悼公【无传六月而葬缓】
　　隠公
　　【名通平公弟案史记年表云通弑声公代立昭三十二年嗣立定元年改元至四年被弑在位四年】
　　右声公隠公不志于春秋然吏记外纪所载者故存之
　　靖公【谥法恭仁鲜言曰靖】
　　【名露史记云声公弟弑隠公而代之定四年嗣立明年改元至八年卒在位四年】
　　定公经八年春三月曹伯露卒秋七月葬曹靖公【无传】
　　伯阳
　　【靖公子定八年嗣立明年改元至哀八年宋执而杀之在位十五年】
　　定公经十有二年夏卫公孟彄帅师伐曹
　　传十二年夏卫公孟彄伐曹克郊【曹邑】
　　经十有三年夏卫公孟彄帅师伐曹【无传】
　　哀公经三年夏五月宋乐髠帅师伐曹【无传】
　　经六年冬宋向巢帅师伐曹【无传】
　　经七年秋宋人围曹　冬郑驷帅师救曹
　　传七年秋宋人围曹郑桓子思曰宋人有曹郑之患也不可以不救冬郑师救曹侵宋　初曹人或梦众君子立于社宫而谋亡曹曹叔振铎【曹始祖】请待公孙彊许之旦而求之曹无之戒其子曰我死尔闻公孙彊为政必去之及曹伯阳即位好田弋曹鄙人公孙彊好弋获白鴈献之且言田弋之说说之因访政事大说之有宠使为司城以聴政梦者之子乃行彊言霸説于曹伯曹伯从之乃背晋而奸宋宋人伐之晋人不救筑五邑于其郊曰黍丘揖丘大城钟邘
　　经八年春王正月宋公入曹以曹伯阳归
　　传八年春宋公伐曹将还褚师子肥殿【宋大夫】曹人诟之不行【殿兵止】师待之公闻之怒命反之遂灭曹执曹伯及司城彊以归杀之
