<!-- { "loadSidebar": true } -->
　　汶【僖元年】
　　地理志云出泰山莱芜县原山西南入泲又云出琅邪朱虚县东泰山东至安丘入潍师古曰或有二汶水乎述征记曰泰山郡水皆曰汶今袭庆府干封县有五汶瀛汶柴汶之属源别流同则汶不止一源明矣朱虚之汶出沂州沂水县小泰山至潍州北海县入潍此水不逹于济与经不合惟原山在淄川干封二邑间淄水出其东北东流入海汶水出其西南西流至东平府中都县接济州钜野界入济
　　淄【昭二十六年】
　　地理志云出泰山莱芜县原山东北至千乗博昌县入济淮南子云出饴山亦是原山在淄州淄川县东南古莱芜城在焉流至青州夀光县与渑水合至博兴县入海本博昌县后唐避讳改焉沟洫志云自禹后齐通淄济之间志云淄入济非古也
　　渑【昭十二年】
　　出青州临淄县北经夀光县南界入时水
　　姑【昭二十年下同】
　　出登州黄县山西北经莱州即墨县至密州胶西县东南入海
　　尤
　　出密州胶西县姑水东南入海姑尤以东即此
　　沙水【昭二十七年】
　　水经自新沟东北经牛首东北渠即沙水也楚东有沙水谓此水东南迳扶沟东又南与蔡陂合又东南迳淮寜府城东曰百尺沟又东南流注颍谓之交口自沟东南迳城父西南入淮谓之沙汭京相璠曰楚东地也子常以舟师及沙汭而还杜预曰沙水名也
　　溠【庄四年】
　　出随州随县西北黄山南东南迳隋县西又南流注于郧
　　漳【宣四年】
　　出襄阳府南漳县东荆山东南又南至枝江县北至荆门军当阳县东南入沮
　　睢【定四年下同】
　　出新城经襄阳府至江陵府枝江县入江
　　清发
　　呉败楚柏举从之及于清发水经涢水过江夏安陆县西注云晋太安二年刘遣皮初与张昌战于清水昌败追斩于江涘即春秋清发在今徳安府界
　　雍澨
　　禹贡过三澨至于大别南入于江孔氏云在江夏竟陵县入汉三澨之别不可复知今澨水出郢州长夀县磨石山名澨水东南流至复州景陵县名汊川至汉阳军汉川县入汉传言济汉而陈自小别至于大别呉败楚于雍澨五战及郢在今景陵汉川间也
　　涌【庄十八年】
　　水经江水当华容县南涌水出焉又东涌水注之注云水自夏水南通于江谓之涌口春秋所谓阎敖游涌而逸于二水之间者也华容今监利石首县地
　　桐【哀十五年】
　　出广徳军西南桐源山西北入丹阳湖
　　洹【成十七年】
　　出相州林虑县东北至北京成安县又东过内黄县北东入于白沟説文洹水出晋鲁之间
　　成臼【定五年】
　　水经注水出竟陵县东北耶屈山一名卢屈山西流注于沔昭王奔随济于成臼谓是水也
　　濡【昭七年】
　　出顺安军髙阳县东北至莫州任丘县入易水任丘汉莫县也莫州出顺安军七十一里
　　东海【僖四年】
　　左传以齐竟东至于海按禹贡海岱惟青州孔安国曰东北据海又曰海濵广斥濵言涯也故海环中国而禹贡独以言青州之境青州跨海故也
　　南河【僖二十八年】
　　自河南济从卫州南渡出卫南而东曹国在今广济定陶县在卫之东故晋侯侵曹假道于卫卫人不许还自南河济即此
　　水阙名七
　　滑【宣八年】　　洮【昭元年】　　　罗【五年】
　　彭【二十年】　　鬷【二十九年】　　　【哀十三年】
　　水释异
　　洛入于渭者秦地之洛入于河者雒地之雒而北地故归徳县亦有洛水入于河
　　沣在永兴入河而南阳有沣水东入汝
　　泾在永兴入渭而宣城有泾水出芜湖
　　淮出桐柏东入海而房陵有淮水东入汉故丹阳陵阳县有淮水北入江
　　沂水有大沂水小沂水
　　汶鲁水也而茂州有汶水
　　汉出嶓冢山而蜀汉州有汉水入延
　　蒲出故曲逆县蒲阳山东入濡祁州蒲隂亦有蒲水东入河
　　浍出翼城晋水也而郑之秦水故浍国居之亦曰浍水彭出故新城昌魏入江而豫章有彭水东入湖
　　濮卫水也郦元云过韦城分为二渎北濮出焉又陈地亦有濮又建寜濮夷亦因水命名





　　春秋分记卷三十三
　　钦定四库全书
　　春秋分记卷三十四　　　宋　程公说　撰书十六
　　疆理书第十
　　地名归一
　　王畿
　　酆镐【又曰宗周京周】
　　雒邑【左氏又曰王城郏鄏】
　　东周【亦曰成周】
　　温【隐三年　左氏又曰苏】
　　樊【十一年下同左氏又曰阳樊】
　　隰【左氏又曰隰城】
　　盟【左氏又曰盟津】
　　翟泉【僖二十九年公羊作狄泉】
　　京【昭二十二年左氏又曰京楚】
　　訾【二十三年　左氏又曰东訾】
　　尸【二十六年下同左氏又曰尸氏】
　　阙塞【左氏又曰阙外】
　　鲁地
　　蔑【隐元年　公谷作昧注作姑蔑】
　　潜【二年　纂例公羊作岑今本作潜】
　　棠【五年又作唐】
　　防【九年　公羊作邴】
　　曲池【桓十二年公羊作殴蛇】
　　奚【十七年谷梁作郎】
　　祝丘【庄四年　纂例公羊谷梁作禚今皆作祝】
　　蔇【九年　公羊作暨】
　　郿【二十八年公羊作微】
　　郦【僖元年　公羊作黎谷梁作丽】
　　卞【十七年　纂例公羊或作弁】
　　郚【文七年　左氏又曰五郚】
　　郓【十二年　左氏又曰郓田本莒邑公羊作运】
　　台【襄十二年谷梁作邰】
　　蚡泉【昭五年　公羊作濆泉谷梁作贲】
　　昌间【二十二年公羊作昌奸】
　　启阳【哀三年　公羊作开阳】
　　毗【五年　公羊作比陆徳明云本又作芘】
　　邾瑕【六年　公羊作邾娄葭】
　　阐【八年　公羊作僤陆徳明云字林作□按类篇僤□同鲁地名古字通用】
　　晋地
　　晋【昭元年　左氏又曰大夏参墟大原晋阳公谷作大卤】
　　曲沃【隐五年　左氏僖四年又曰新城十年又曰下国】
　　绛【庄二十六年　左氏成六年又曰故绛】
　　二屈【二十八年左氏又曰屈】
　　髙梁【僖九年下同　左氏僖十五年又曰髙梁之墟】
　　沙鹿【十四年　哀四年又曰五鹿】
　　韩【十五年　左氏作韩原又曰宗丘】
　　郇【二十四年下同　左氏成六年又曰郇瑕氏】
　　緜上【左氏又曰緜】
　　清原【三十一年左氏又曰清】
　　先茅之县【三十三年左氏又曰茅】
　　郫【文六年　左氏又曰郫邵】
　　黄父【十七年　左氏又曰黒壤】
　　邢丘【宣六年　成二年亦曰邢】
　　断道【宣十七年左氏作卷楚】
　　绛【成六年　左氏又曰新田】
　　苕丘【十六年　公羊作招丘】
　　雍榆【襄二十三年公谷作雍渝】
　　鄐【襄二十六年左氏又曰鄐田】
　　杨【昭五年　左氏又曰杨氏】
　　五氏【定九年　左氏又曰寒氏】
　　齐地
　　艾【隐六年公谷同　桓十五年公羊作鄗谷梁作蒿】
　　禚【庄二年公羊作郜】
　　谷【昭十一年桓公为管仲城小谷同此】
　　落姑【闵元年　公谷作洛姑】
　　酅【僖二十六年公谷作巂】
　　郪丘【文十六年　公羊作犀丘谷梁作师丘】
　　袁娄【成二年　谷梁作爰娄】
　　祝柯【襄十九年　左氏作督杨公羊作祝阿】
　　夹谷【定十年　左氏作祝其公羊作颊谷】
　　犂【哀十年　左传又曰隰】
　　宋地
　　宋【隐元年　左氏又曰商丘】
　　虚【桓十二年下同　公羊作郯】
　　谷丘【左氏作句渎之丘】
　　袲【十五年公羊作侈】
　　柽【僖元年　左氏作荦公羊作朾】
　　贯【二年　公羊作贯泽】
　　盂【二十一年　公羊作霍谷梁作雩或作宇】
　　缗【二十三年谷梁作闵】
　　卫地
　　卫【左氏又曰商虚】
　　垂【隐八年　左氏作犬丘】
　　越【桓元年　陆徳明云公羊本作粤按汉书越作粤古字通用】
　　首止【僖五年　谷梁作首戴】
　　沙【定七年左氏作　成十二年泽公羊作沙泽同】
　　垂葭【定十三年　公羊作垂瑕左氏作郥氏】
　　牵【十四年　左氏作脾上梁之间公羊作坚】
　　铁【哀二年　公羊作栗纂例云或作秩】
　　城鉏【哀二十五年左氏又曰外里】
　　蔡地
　　郥阳【昭十九年　二十三年左氏作郥】
　　陈地
　　夷【僖二十三年　昭九年经作夷左传此年及哀六年作城父】
　　辰陵【宣十一年谷梁作夷陵】
　　郑地
　　制【隐元年　左氏又曰号】
　　制【五年　又曰虎牢杜注又曰北制】
　　祊【八年　公谷作邴】
　　时来【十一年　左氏又作郲公羊作祁黎】
　　滑【庄三年公谷作郎】
　　新城【僖六年　左氏作新密】
　　原【隐十一年　僖三十三年左氏又曰原圃】
　　垂陇【文二年　公羊作垂敛】
　　暴【八年　又曰暴隧】
　　棐林【宣元年　公羊作斐林】
　　虫牢【成五年注作桐牢】
　　鄬【襄七年下同　陆徳明云谷梁本又作防】
　　鄵【公羊谷梁作操】
　　亳城北【襄十一年　谷梁作京城北】
　　臯鼬【定四年　公羊作浩油】
　　曹地
　　鄸【昭二十年谷梁作梦】
　　燕地
　　燕【庄三十年亦曰北燕】
　　唐【昭十二年亦曰阳】
　　楚地
　　楚【庄十四年书曰荆僖公元年书楚　左氏始终作楚传又曰郢】
　　那处【十八年　左氏又曰聃】
　　陉【僖四年　左氏作陉隰】
　　析【二十五年　左氏又作白羽】
　　沈【宣十二年或作寝】
　　州来【成七年　谷梁亦作州来】
　　鸡父【昭二十三年谷梁作鸡甫】
　　召陵【定四年下同　陆徳明云公羊作邵陵】
　　柏举【公羊作伯莒谷梁作伯举】
　　吴地
　　善道【襄五年　公谷作善稻】
　　檇李【定十四年公羊作醉李】
　　郧【哀十二年　左氏亦曰发阳公羊作运】
　　杞地
　　杞【僖十四年亦曰縁陵】
　　无娄【宣十五年公羊作牟娄】
　　莒地
　　纪【昭十九年亦曰纪鄣】
　　邾地
　　邾【隐元年　公羊作邾娄】
　　偃【僖元年公羊作缨】
　　訾娄【三十三年　谷梁作訾楼公羊作丛】
　　绎【宣十年公羊作蘱】
　　虢地
　　虢【僖二年下同　公羊作郭谷梁亦作虢】
　　下阳【公谷作夏阳据上阳下阳俱虢邑都左氏为是】
　　邢地
　　夷仪【僖元年　公羊作陈仪】
　　纪地
　　浮来【隐八年　公羊作包来】
　　酅【庄三年　公羊亦作酅】
　　郕地
　　郕【隐五年公羊作盛】
　　夫钟【桓十一年　公羊作夫童按类篇云夫童郕地】
　　国名
　　郳【庄五年经书郳公羊作倪又作儿　僖七年小邾】
　　越【昭三十二年经书越　定五年于越】
　　鄫【僖十四年谷梁作缯哀七年公羊作鄫衍】
　　麇【文十一年公羊作圈】
　　偪阳【襄十年　公羊作傅阳陆徳明云左氏或作逼】
　　夔【僖二十六年公羊作隗】
　　郧【桓十一年　宣四年左氏作防】
　　须句【文七年　公羊作须勾】
