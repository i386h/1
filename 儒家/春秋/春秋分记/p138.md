<!-- { "loadSidebar": true } -->
　　传十六年楚大子建之遇谗也自城父奔宋【昭十九年】又辟华氏之乱于郑【昭二十年】郑人甚善之又适晋与晋人谋袭郑乃求复焉郑人复之如初晋人使谍于子木【建】请行而期焉【请行袭郑之期】子木暴虐于其私邑邑人诉之郑人省之得晋谍焉遂杀子木其子曰胜在吴子西欲召之叶公【沈诸梁音摄】曰吾闻胜也诈而乱无乃害乎子西曰吾闻胜也信而勇不为不利舎诸邉竟使卫藩焉叶公曰周仁之谓信率义之谓勇吾闻胜也好复言而求死士殆有私乎【私谋复雠】复言非信也期死非勇也子必悔之弗从召之使处吴竟为白公【白楚邑】请伐郑子西曰楚未节也【楚国新复政今未得节制】不然吾不忘也他日又请许之未起师晋人伐郑楚救之与之盟胜怒曰郑人在此雠不逺矣【比子西于郑人】胜自厉劒子期之子平见之曰王孙何自厉也曰胜以直闻不告女庸为直乎将以杀尔父平以告子西子西曰胜如卵余翼而长之楚国第【用士之次第】我死令尹司马非胜而谁胜闻之曰令尹之狂也得死乃非我【言我必杀之若得自死我不复成人】子西不悛胜谓石乞【胜之徒】曰王与二卿士【子西子期】皆五百人当之则可矣乞曰不可得也曰市南有熊宜僚者若得之可以当五百人矣乃从白公而见之与之言说告之故辞【宜僚辞距】承之以劔不动胜曰不为利謟不为威惕不泄人言以求媚者去之吴人伐愼白公败之请以战备献【与吴战所得铠杖兵器备而献欲因为乱】许之遂作乱秋七月杀子西子期于朝而刼惠王子西以袂掩面而死【慙于叶公】子期曰昔者吾以力事君不可以弗终抉豫章以杀人而后死【効其多力】石乞曰焚库弑王不然不济白公曰不可弑王不祥焚库无聚将何以守矣乞曰有楚国而治其民以敬事神可以得祥且有聚矣何患弗从叶公在蔡方城之外皆曰可以入矣子高曰吾闻之以险徼幸者其求无餍偏重必离闻其杀齐管脩也而后入【管脩楚贤大夫知其杀贤可讨】白公欲以子闾为王【平王子啓五辞王者】子闾不可遂刼以兵子闾曰王孙若安靖楚国匡正王室而后庇焉啓之愿也敢不听从若将专利以倾王室不顾楚国有死不能遂杀之而以王如高府石乞尹门【为门尹】圉公阳穴宫负王以如昭夫人之宫【王母越女】叶公亦至及北门防遇之曰君胡不胄国人望君如望慈父母焉盗贼之矢若伤君是絶民望也若之何不胄乃胄而进又遇一人曰君胡胄国人望君如望歳焉日月以防【冀君来音冀】若见君面是得艾也【艾鱼废切安也】民知不死其亦夫有奋心犹将旌君以徇于国而又掩面以絶民望不亦甚乎乃免胄而进【言叶公得民心】遇箴尹固师其属将与白公【欲与白公并】子高曰防二子者楚不国矣【子西子期柏举之败二子功多】弃徳从贼其可保乎乃从叶公使与国人以攻白公白公奔山而缢其徒防之【匿也】生拘石乞而问白公之死焉对曰余知其死所而长者使余勿言【长者谓白公】曰不言将烹乞曰此事克则为卿不克则烹固其所也何害乃烹石乞王孙燕【胜弟】奔頯黄氏沈诸梁兼二事【令尹司马】国寜乃使宁为令尹【子西之子】使寛为司马【子期之子】而老于叶
　　传十七年楚白公之乱陈人恃其聚而侵楚楚既寜将取陈麦楚子问帅于大师子谷与叶公诸梁子谷曰右领差车与左史老皆相令尹司马以伐陈其可使也【二人尝辅子西子期伐陈】子高曰率【音帅下同】贱民慢之惧不用命焉子谷曰观丁父鄀俘也武王以为军率【楚武王】是以克州蓼服随唐大啓羣蛮彭仲爽申俘也文王以为令尹实县申息朝陈蔡封畛于汝唯其任也何贱之有子高曰天命不謟令尹有憾于陈【十五年子西伐吴陈使贞子吊呉以此为恨】天若亡之其必令尹之子是与君盍舎焉【舎右领与左史】臣惧右领与左史有二俘之贱而无其令德也王卜之武城尹吉【子西子公孙朝】使帅师取陈麦遂围陈秋七月己夘公孙朝帅师灭陈　王与叶公枚卜子良【惠王弟】以为令尹沈尹朱曰吉过于其志叶公曰王子而相国过将何为他日改卜子国【宁】而使为令尹
　　传十八年春巴人伐楚围鄾　初右司马子国之卜也观瞻【楚开卜大夫】曰如志故命之【命为右司马】及巴师至将卜帅王曰宁【子国】如志何卜焉使帅师而行请承【承佐】王曰寝尹工尹勤先君者也【柏举之役寝尹吴由于以背受戈工尹执燧象奔吴师皆为先君勤劳】三月楚公孙宁吴由于防固败巴师于鄾故封子国于析君子曰恵王知志夏书曰官占惟能蔽志昆命于元龟其是之谓乎志曰圣人不烦卜筮恵王其有焉右楚始终春秋凡十三君书卒者六不书卒者四有故者二惟恵王后春秋经终自恵以下十一世二百九年而秦灭之
　　论曰自昔外域之强弱常视中夏之盛衰非外域之自为强弱也由中夏盛衰而致之也天地之间大而隂阳消长之机小而川谷竭虚之应而人之一身元气客邪互为损益皆是理也荆楚之猾夏尚矣诗曰维女荆楚居国南乡昔有成汤自彼氐羌莫敢不来享莫敢不来王曰商是常厥徳中衰则不庭故武丁之兴挞彼殷武奋伐荆楚罙入其阻而后帖服焉及周盛时周公为相天下莫不一乎周也故诗曰戎狄是膺荆舒是惩则莫我敢承而桃弧棘矢以供御王事筚路蓝缕以处草莽及周中偾则有不咸宣王复兴蠢尔荆蛮大邦为雠方叔元老克壮其犹而后能服之平辂东迁荆楚复悍然于江南至武王僭号抗衡中国故春秋夷狄之患非一也而楚为甚翦伐诸姬败我王略极之观兵周疆可无以制之哉故伯政虽王道之衰而春秋犹幸之者谓其攘夷狄尊中国故也方蔡郑惧楚而始为邓之防诸侯莫知适从南夷与北夷交中国不絶如线齐桓公经营三十年召陵之师不战而卒帖荆桓公殁宋襄公起而绍伯不得其道乃与为防而顾防执败之辱幸晋文公嗣出制于城濮之役而楚焰始抑矣然推其始思其艰则桓公之功为大孔子曰管仲相桓公霸诸侯一匡天下民到于今受其赐微管仲吾其被发左袵矣兹春秋取桓公微防也逮襄公世晋霸既衰中国政在大夫合左师欲弭兵以为名而盟于宋楚屈建请晋楚之从交相见自是诸侯大夫南向而朝楚及申之防蛮夷之君簒弑之贼大合十有一国之众而用齐桓召陵之礼然后知桓公有功于春秋而圣人拳拳于中夏外域盛衰之变者深矣

　　春秋分记卷七十七
<经部,春秋类,春秋分记>
　　钦定四库全书
　　春秋分记卷七十八　　　宋　程公説　撰吴世本
　　姬姓子爵其先岀自周大王长子大伯与弟仲雍避少弟季厯贤而有圣子去之荆蛮号曰句吴句或为工夷言发声也端委以治周礼荆蛮义之归者千余家为吴大伯大伯卒无子仲雍嗣立断发文身臝以为饰不与中国通及武王克商求其后得周章已为吴君别封其弟虞仲为虞虞在中国吴在蛮夷自大伯五世而得封十二世晋灭虞虞灭二世而吴始大至寿梦称王寿梦以上世数可知而年纪则畧宣公八年楚盟吴越始见于传成七年经书吴襄公五年防灭书人十二年书子由是得与中国防盟国在今平江府呉县
　　寿梦　　　　　　　诸樊
　　余祭　　　　　　　夷昧
　　王僚　　　　　　　阖庐
　　夫差
　　宣公传八年夏楚灭舒蓼及滑汭盟呉越而还
　　吕祖谦曰当楚庄王时楚之威北加中国南被蛮夷所谓盟吴越而还如传所载则与舒绞州蓼相似庄王既没共王继之呉始大晋申公巫臣以五乘车教吴楚自此疲于奔命其后至于入郢几灭楚楚衰吴盛至夫差堕越又起矣
　　寿梦
　　【名乘简王元年即位鲁成之六年也至襄十二年卒在位二十五年】
　　成公经七年春吴伐郯秋八月吴入州来
　　传七年春吴伐郯郯成季文子曰中国不振旅蛮夷入伐而莫之或恤无吊者也夫诗曰不吊昊天乱靡有定其此之谓乎有上不吊其谁不受乱【上谓伯主】吾亡无日矣君子曰知惧如是斯不亡矣
　　程敦厚曰自郯之伐至黄池之防凡一百有二年方郯之伐吴之势已侈矣柰何当时诸侯皆莫以为恤而独鲁季文子叹焉而诸侯之不防者以其害之弗及也是不知郯之为中国之权舆也郯举则中国殆矣使当时诸侯合谋并力以为郯之援而制之于始则吴安能以遽炽乎
　　秋楚巫臣自晋使吴吴子寿梦説之乃通吴于晋以两之一卒适吴舎偏两之一焉与其射御教呉乘车教之战陈教之叛楚寘其子狐庸焉使为行人于吴吴始伐楚伐巢伐徐子重奔命马陵之防吴入州来子重自郑奔命子重子反于是乎一嵗七奔命蛮夷属于楚者呉尽取之是以始大通吴于上国
　　传八年秋晋侯使申公巫臣如吴假道于莒
　　传九年诸侯防于蒲是行也将始防吴吴人不至经十有五年冬十有一月叔孙侨如防晋士爕齐高无咎宋华元衞孙林父郑公子防邾人防吴于钟离传十五年冬十一月防吴于钟离始通吴也
　　董仲舒繁露观徳篇云呉鲁同姓也钟离之防不得序而称君殊鲁而防之为夷狄之行也
　　襄公经三年春公子婴齐帅师伐吴
　　传三年春楚子重伐呉克鸠兹至于衡山使邓廖侵吴呉获邓廖伐楚取驾【详见楚】　夏晋欲修呉好将合诸侯六月己未同盟于鸡泽晋侯使荀防逆呉子于淮上吴子不至
　　经五年夏仲孙蔑衞孙林父防呉于善道　秋公防晋侯宋公陈侯衞侯郑伯曹伯莒子邾子滕子薛伯齐世子光呉人鄫人于戚
　　传五年夏吴子使寿越如晋辞不防于鸡泽之故且请聴诸侯之好晋人将为之合诸侯使鲁衞先防呉且告防期故孟献子孙文子防呉于善道　秋九月丙午盟于戚防吴也
　　经十年春公防晋侯宋公衞侯曹伯莒子邾子滕子薛伯杞伯小邾子齐世子光防呉于柤
　　传十年春防于柤防呉子寿梦也
　　经十有二年秋九月呉子乘卒
　　传十二年秋呉子寿梦卒临【力防切】于周庙礼也
　　诸樊
　　【名遏寿梦长子夀梦有四子长诸樊次余祭次夷昧次季札札贤寿梦欲立之札逊不可襄十二年夀梦卒诸樊立明年改元既除丧逊札札弃其室而耕至二十五年卒在位十三年】
　　襄公传十三年秋楚共王卒呉侵楚战于庸浦大败呉师获公子党君子以呉为不吊【详见楚】
　　经十有四年春王正月季孙宿叔老防晋士匄齐人宋人衞人郑公孙虿曹人莒人邾人滕人薛人杞人小邾人防呉于向秋楚公子贞帅师伐呉
　　传十四年春呉告败于晋防于向为呉谋楚故也范宣子数呉之不徳也以退呉人【呉伐楚丧故曰不徳】呉子诸樊既丧【诸樊乘长子乘卒至此春十七年既葬而除丧】将立季札【诸樊少弟】季札辞曰曹宣公之卒也诸候与曹人不义曹君【成十三年负刍杀大子而自立】将立子臧子臧去之遂弗为也以成曹君君子曰能守节君义嗣也【诸樊适子故曰义嗣】谁敢奸君有国非吾节也札虽不才愿附于子臧以无失节固立之弃其室而耕乃舎之秋楚子为庸浦之役故子囊伐吴吴自臯舟之隘要
　　而击败之【详见楚】
　　经二十有四年夏楚子伐吴
　　传二十四年夏楚子为舟师以伐吴　冬吴人召舒鸠人叛楚
