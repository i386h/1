<!-- { "loadSidebar": true } -->
　　初叔孙成子欲立武叔公若藐固谏曰不可成子立之而卒公南【叔孙家臣武叔之党】使贼射之不能杀公南为马正使公若为郈宰武叔既定使郈马正侯犯杀公若弗能其圉人曰【武叔圉人】吾以劒过朝公若必曰谁之劒也吾称子以告必观之吾伪固而授之末则可杀也使如之公若曰尔欲吴王我乎【鱄诸杀吴王亦用劒刺之】遂杀公若　侯犯以郈叛【以不能副武叔之命故叛】武叔懿子围郈弗克秋二子及齐师复围郈弗克叔孙谓郈工师驷赤曰郈非惟叔孙氏忧社稷之患也将若之何对曰臣之业在扬水卒章之四言矣【我闻有命】叔孙稽首【谢受已命】驷赤谓侯犯曰居齐鲁之际而无事必不可矣【无所服事】子盍求事于齐以临民不然将叛侯犯从之齐使至驷赤与郈人为之宣言于郈中【诈为齐使言】曰侯犯将以郈易于齐齐人将迁郈民众凶惧驷赤谓侯犯曰众言异矣子不如易于齐与其死也犹是郈也而得纾焉何必此齐人欲以此偪鲁必倍与子地且盍多舍甲于子之门以备不虞侯犯曰诺乃多舍甲焉侯犯请易于齐齐有司观郈将至驷赤使周走呼曰齐师至矣郈人大骇介侯犯之门甲以围侯犯驷赤将射之【伪为侯犯射郈人】侯犯止之曰谋免我侯犯请行许之【郈人许之】驷赤先如宿侯犯殿每出一门郈人闭之及郭门止之曰子以叔孙氏之甲出有司若诛之羣臣惧死驷赤曰叔孙氏之甲有物吾未敢以出犯谓驷赤曰子止而与之数驷赤止而纳鲁人侯犯奔齐齐人乃致郈【致其名簿】冬武叔聘于齐【谢致郈】齐侯享之曰子叔孙若使郈在君之他竟寡人何知焉属与敝邑际故敢助君忧之【以致郈徳叔孙】对曰非寡君之望也所以事君封疆社稷是以敢以家勤君之执事夫不令之臣天下之所恶也君岂以为寡君赐
　　经十有一年冬及郑平【六年为晋侵郑】叔还如郑涖盟
　　传十一年冬及郑平始叛晋也【鲁白僖公以来世服于晋今始叛之】经十有二年夏叔孙州仇帅师堕郈季孙斯仲孙何忌帅师堕费冬十月癸亥公防齐侯盟于黄【无传结叛晋】十有一月丙寅朔日有食之公至自黄【无传】十有二月公围成公至自围成【无传】
　　传十二年夏仲由【子路】为季氏宰将堕三都【费郈成强盛为害欲毁之】于是叔孙氏堕郈季氏将堕费公山不狃叔孙辄帅费人以袭鲁【辄不得志于叔孙氏】公与三子入于季氏之宫登武子之台费人攻之弗克入及公侧【至台下】仲尼命申句须乐颀下伐之费人北国人追之败诸姑蔑二子奔齐【不狃叔孙辄】遂堕费将堕成公敛处父谓孟孙堕成齐人必至于北门【成在鲁北竟故】且成孟氏之保障也无成是无孟氏也子伪不知我将不堕冬十二月公围成弗克
　　程頥曰礼曰制国不过千乘都城不过百雉家富不过百乘以此防民诸侯犹有叛者孔子曰禄之去公室五世矣政逮于大夫四世矣故夫三桓之子孙微矣费也郈也成也三家之邑也政在大夫三家越礼各固其城三桓既微陪臣擅命而恃其城数有叛者故三家亦不能制也乃至屡围而不克帅师堕之费郈则堕矣成犹强不服是以公围而不果堕公羊曰孔子行乎季孙三月不违曰家不藏甲邑无百雉之城于是堕郈费斯得其义书此足以见有天下国家者可不慎于礼哉
　　经十有三年夏筑蛇渊囿大搜于比蒲【无传】
　　经十有四年夏五月公防齐侯卫侯于牵公至自防秋天王使石尚来归脤【无传】大搜于比蒲邾子来防公城莒父及霄【无传】
　　传十四年夏公会齐侯卫侯于脾上梁之间【即牵】谋救范中行氏【叛晋助范中行】
　　经十有五年春王正月邾子来朝鼷鼠食郊牛牛死改卜牛夏五月辛亥郊【无传】壬申公薨于髙寝邾子来奔丧【无传】秋七月壬申姒氏卒【定公夫人】八月庚辰朔日有食之九月滕子来防【无传】丁巳我君定公雨不克戊午日下昃乃克辛巳定姒冬城漆【邾庶其邑】
　　传十五年春邾隠公来朝【邾子益】子贡观焉邾子执玉髙其容仰公受玉卑其容俯子贡曰以礼观之二君者皆有死亡焉夫礼死生存亡之体也将左右周旋进退俯仰于是乎取之朝祀丧戎于是乎观之今正月相朝而皆不度【不合法度】心已亡矣嘉事不体何以能乆髙仰骄也卑俯替也骄近乱替近疾君为主其先亡乎【为此年公薨哀七年以邾子归传】夏五月壬申公薨仲尼曰赐不幸言而中是使赐多言者也秋七月壬申姒氏卒【定公夫人】不称天人不赴且不祔也定公雨不克襄【成也】事礼也定姒不称小君不成丧也冬城漆书不时告也
　　哀公【諡法恭仁短折曰哀】
　　【名蒋一名昭定公子定姒所生十四年经终西狩获麟十六年孔子卒而续经终二十七年薨而传终】
　　经元年春王正月公即位鼷鼠食郊牛改卜牛夏四月辛巳郊【无传】冬仲孙何忌帅师伐邾【无传】
　　经二年春王二月季孙斯叔孙州仇仲孙何忌帅师伐邾取漷东田及沂西田癸巳叔孙州仇仲孙何忌及邾子盟于句绎夏四月滕子来朝【无传】
　　经三年夏四月甲午地震【无传】五月辛夘桓宫僖宫灾季孙斯叔孙州仇帅师城启阳【无传鲁党晋范氏故惧比年四城】秋七月丙子季孙斯卒冬叔孙州仇仲孙何忌帅师围邾【无传】传三年夏五月辛夘司铎火火逾公宫桓僖灾【桓僖庙】救火者皆曰顾府南宫敬叔至【孔子弟子】命周人出御书俟于宫【司周书典籍之官御书进于君】曰庀【具也匹婢切】女而不在死子服景伯【子服何】至命宰人【冢宰之属】出礼书以待命命不共有常刑校人乗马巾车脂辖百官官备府库慎守官人肃给济濡帷幕鬰攸从之【鬰攸火气】蒙葺公屋【以濡物防公屋】自大庙始外内以悛助所不给有不用命则有常刑无赦公父文伯至命校人驾乗车季桓子至御公立于象魏之外命救火者伤人则止财可为也命藏象魏【周礼三月县教令于象魏】曰旧章不可亡也富父槐至曰无备而官办者犹拾沈也【言不备而责办不可得沈尺审切】于是乎去表之槀道还公宫孔子在陈闻火曰其桓僖乎【桓僖亲尽庙不毁宜为天所灾】秋季孙有疾命正常曰无死【桓子宠臣】南孺子之子男也则以告而立之【桓子妻若生男告公立之】女也则肥【康子】也可季孙卒康子即位既康子在朝南氏生男正常载以如朝告曰夫子有遗言命其圉臣曰南氏生男则以告于君与大夫而立之今生矣男也敢告遂奔卫康子请退【辟退其位】公使共刘视之则或杀之矣乃讨之【讨杀男者】召正常正常不反
　　经四年夏城西郛六月辛丑亳社灾【无传】
　　经五年春城毗【无传】冬叔还如齐【无专】
　　经六年春城邾瑕夏齐国夏髙张来奔【传见齐】叔还防吴于柤【无传】冬仲孙何忌帅师伐邾【无传】
　　经七年夏公防吴于鄫秋公伐邾八月己酉入邾以邾子益来
　　传七年夏公防吴于鄫吴来征百牢子服景伯对曰先王未之有也吴人曰鲁牢晋大夫过十【谓范鞅昭二十一年】吴王百牢不亦可乎乃与之【详见吴】季康子欲伐邾乃飨大夫以谋之子服景伯曰小所以事大信也大所以保小仁也背大国不信【背吴】伐小国不仁民保于城城保于徳失二徳者危将焉保孟孙曰二三子以为何如恶贤而逆之【孟孙贤景伯欲使大夫不逆其言恶犹安音乌】对曰禹合诸侯于涂山执玉帛者万国今其存者无数十焉唯大不字小小不事大也知必危何故不言鲁徳如邾而以众加之可乎不乐而出秋伐邾及范门犹闻钟声【邾不御宼】师遂入邾处其公宫众师昼掠邾众保于绎师宵掠以邾子益来【隠公】献于亳社囚诸负瑕负瑕故有绎【旧有绎氏】邾茅夷鸿以束帛乗韦自请救于吴曰鲁弱晋而逺吴冯恃其众而背君之盟辟君之执事以陵我小国邾非敢自爱也惧君威之不立君威之不立小国之忧也若夏盟于鄫衍秋而背之求成而不违四方诸侯其何以事君且鲁赋八百乗君之贰也【鲁以八百乘之赋贡于吴言其国大】邾赋六百乗君之私也【私属】以私奉贰唯君图之吴子从之
　　经八年春王正月吴伐我夏齐人取讙及阐归邾子益于邾冬十有二月齐人归讙及阐
　　传八年春吴为邾故将伐鲁问于叔孙辄【故鲁人定十二年奔齐后自齐奔吴】叔孙辄对曰鲁有名而无情【有大国名无情实】伐之必得志焉退而告公山不狃【亦故鲁人】公山不狃曰非礼也君子违不适雠国未臣而有伐之奔命焉死之可也所托也则隠且夫人之行也不以所恶废乡今子以小恶而覆宗国不亦难乎若使子率子必辞王将使我子张病之【辄也】王问于子泄【不狃】对曰鲁虽无与立【缓时若无能立】必有与毙【急则人人知惧皆将死战】诸侯将救之未可以得志焉晋与齐楚辅之是四雠也夫鲁齐晋之唇唇亡齿寒君所知也不救何为三月吴伐我子泄率故道险从武城【故由险道欲使鲁成备】初武城人或有因于吴竟田焉拘鄫人之沤菅者曰何故使吾水滋【鄫人亦侨田吴滋浊也】及吴师至拘者道之以伐武城克之【鄫人教吴必可克】王犯尝为之宰澹台子羽之父好焉国人惧【王犯吴大夫奔鲁为武城宰子羽武城人其父与相善国人惧为内应】懿子谓景伯若之何对曰吴师来斯与之战何患焉且召之而至又何求焉【言犯盟伐邾所以召吴】吴师克东阳而进舍于五梧明日舍于蚕室公賔庚公甲叔子与战于夷获叔子与析朱鉏献于王王曰此同车必使能国未可望也【同车能俱死是国能使人鲁不可望得】明日舎于庚宗遂次于泗上防虎【鲁大夫】欲宵攻王舍私属徒七百人三踊于幕庭【于帐前设格令士试跃之】卒三百人有若与焉【卒终也终得三百人任行有若孔子弟子与在三百人中】及稷门之内或谓季孙曰不足以害吴而多杀国士不如己也乃止之吴子闻之一夕三迁【畏防虎三息暂切】吴人行成将盟景伯曰楚人围宋易子而食析骸而爨【宣十五年】犹无城下之盟我未及亏而有城下之盟是弃国也吴轻而逺不能久将归矣请少待之弗从景伯负载【载书】造于莱门乃请释子服何于吴吴人许之以王子姑曹当之而后止【鲁欲留景伯质吴吴许之复求吴王子交质吴人不欲故遂两止】吴人盟而还
　　经十年春王二月邾子益来奔公防吴伐齐【传师于鄎】夏五月公至自伐齐【无传】
　　传十年春邾隠公来奔齐甥也故遂奔齐
