<!-- { "loadSidebar": true } -->
　　经十有六年春王正月晋人灭赤狄甲氏及留吁传十六年春晋士防帅师灭赤狄甲氏及留吁铎辰三月献狄俘【献于王】晋侯请于王戊申以黻冕命士防将中军且为大傅于是晋国之盗逃奔于秦羊舌职曰吾闻之禹称善人不善人远此之谓也夫诗曰战战兢兢如临深渊如履薄氷善人在上也善人在上则国无幸民谚曰民之多幸国之不幸也是无善人之谓也
　　经十有七年夏六月己未公防晋侯卫侯曹伯邾子同盟于断道
　　传十七年春晋侯使郤克徴防于齐齐顷公帷妇人使观之郤子登妇人笑于房【跛而登阶故笑之】献子怒出而誓曰所不此报无能渉河献子先归使栾京庐待命于齐曰不得齐事无复命矣郤子至请伐齐晋侯弗许请以其私属又弗许齐侯使高固晏弱蔡朝南郭偃防及敛盂高固逃归【闻郤克怒故】
　　谷梁传曰鲁行父秃晋郤克眇卫孙良夫跛曹公子首伛故妇人笑之
　　夏防于断道讨贰也盟于卷楚【即断道】辞齐人晋人执晏弱于野王执蔡朝于原执南郭偃于温苗贲皇使见晏桓子【贲皇自楚奔晋】归言于晋侯曰夫晏子何罪昔者诸侯事吾先君皆如不逮举言羣臣不信诸侯皆有贰志齐君恐不得礼【不见礼待】故不出而使四子来左右或沮之曰君不出必执吾使故髙子及敛盂而逃夫三子者曰若絶君好宁归死焉为是犯难而来吾若善逆彼以怀来者吾又执之以信齐沮吾不既过矣乎过而不改而又久之以成其悔何利之有焉使反者得辞【反者髙固】而害来者以惧诸侯将焉用之晋人缓之逸秋八月晋师还范武子将老召文子曰【武子子】燮乎吾闻之喜怒以类者鲜易者实多【易迁怒也】诗曰君子如怒乱庶遄沮君子如祉乱庶遄已君子之喜怒以已乱也弗已者必益之郤子其或者欲已乱于齐乎不然余惧其益之也余将老欲使郤子逞其志庶有豸乎【豸解也】尔从二三子唯敬乃请老郤献子为政
　　经十有八年春晋侯卫世子臧伐齐
　　传十八年春晋侯卫大子臧伐齐至于阳谷齐侯防晋侯盟于缯以公子彊为质于晋晋师还蔡朝南郭偃逃归
　　成公经元年夏臧孙许及晋侯盟于赤棘
　　经二年夏六月癸酉季孙行父臧孙许叔孙侨如公孙婴齐帅师防晋郤克卫孙良夫曹公子首及齐侯战于鞍齐师败绩秋七月齐侯使国佐如师己酉及国佐盟于袁娄八月取汶阳田
　　传二年春齐侯伐我北鄙孙桓子还于新筑不入【为齐败于新筑】遂如晋乞师臧宣叔亦如晋乞师皆主郤献子【克至齐为妇人所笑遂怒故鲁卫因之】晋侯许之七百乗郤子曰此城濮之赋也【在僖二十八年】有先君之明与先大夫之肃故捷克于先大夫无能为役请八百乗许之郤克将中军士燮佐上军栾书将下军韩厥为司马以救鲁卫臧宣叔逆晋师且道之季文子帅师防之及卫地韩献子将斩人郤献子驰将救之至则既斩之矣郤子使速以徇告其仆曰吾以分谤也【不欲使韩氏独受谤】师从齐师于莘六月壬申师至于靡笄之下齐侯使请战曰子以君师辱于敝邑不腆敝赋诘朝请见对曰晋与鲁卫兄弟也来告曰大国朝夕释感【音憾】于敝邑之地寡君不忍使羣臣请于大国无令舆师淹于君地能进不能退君无所辱命齐侯曰大夫之许寡人之愿也若其不许亦将见也癸酉师陈于鞍邴夏御齐侯逢丑父为右晋解张御郤克郑丘缓为右齐侯曰余姑翦灭此而朝食不介马而驰之【介甲也】郤克伤于矢流血及屦未絶鼔音曰余病矣张侯曰【解张】自始合而矢贯余手及肘余折以御左轮朱殷岂敢言病吾子忍之【言血多污车轮御犹不敢息】缓曰自始合苟有险余必下推车子岂识之然子病矣张侯曰师之耳目在吾旗鼔进退从之此车一人殿之可以集事若之何其以病败君之大事也擐甲执兵固即死也病未及死吾子勉之左并辔右援桴而鼓马逸不能止师从之齐师败绩逐之三周华不注【山名】晋师从齐师入自丘舆击马陉齐侯使賔媚人赂以纪甗玉磬与地晋人许之曰羣臣帅赋舆以为鲁卫请若苟有以借口而复于寡君君之惠也【详见齐】秋七月晋师及齐国佐盟于爰娄使齐人归我汶阳之田公防晋师于上鄍赐三帅先路三命之服【郤克士燮栾书】司马司空舆帅侯正亚旅皆受一命之服晋师归范文子后入武子曰无为吾望尔也乎对曰师有功国人喜以逆之先入必属耳目焉是代帅受名也故不敢武子曰吾知免矣郤伯见公曰子之力也夫对曰君之训也二三子之力也臣何力之有焉范叔见劳之如郤伯对曰庚所命也克之制也燮何力之有焉栾伯见公亦如之对曰燮之诏也士用命也书何力之有焉　冬十一月晋侯使巩朔献齐捷于周王弗见使单襄公辞焉曰蛮夷戎狄不式王命滛湎毁常王命伐之则有献捷王亲受而劳之所以惩不敬劝有功也兄弟甥舅侵败王略王命伐之告事而已不献其功所以敬亲昵禁滛慝也今叔父克【能也】遂有功于齐而不使命卿镇抚王室所使来抚余一人而巩伯实来未有职司于王室又奸先王之礼余虽欲于巩伯【欲受其献】其敢废旧典以忝叔父夫齐甥舅之国也而大师之后也宁不亦滛从其欲以怒叔父抑岂不可谏诲士庄伯不能对【庄伯巩朔】王使委【属也】于三吏【三公也】礼之如侯伯克敌使大夫告庆之礼降于卿礼一等王以巩伯宴而私贿之使相【相礼】告之曰非礼也勿籍【籍书也王畏晋故私宴贿以慰巩朔】
　　经三年春王正月公防晋侯宋公卫侯曹伯伐郑秋晋郤克卫孙良夫伐廧咎如
　　传三年春诸侯伐郑讨邲之役也　夏晋人归楚公子谷臣与连尹襄老之尸于楚以求知防【邲之战楚获知防】于是荀首佐中军矣【防父】故楚人许之王【共王】送知防曰子其怨我乎对曰二国治戎臣不才不胜其任以为俘馘执事不以衅鼓使归即戮君之惠也臣实不才又谁敢怨王曰然则徳我乎对曰二国图其社稷而求纾其民各惩其忿以相宥也两释累囚以成其好二国有好臣不与及其谁敢徳王曰子归何以报我对曰臣不任受怨君亦不任受徳【任音壬】无怨无徳不知所报王曰虽然必告不谷对曰以君之灵累臣得归骨于晋寡君之以为戮死且不朽若从君惠而免之以赐君之外臣首首其请于寡君而以戮于宗亦死且不朽若不获命【君不许戮】而使嗣宗职次及于事而帅偏师以脩封疆虽遇执事其弗敢违其竭力致死无有二心以尽臣礼所以报也王曰晋未可与争重为之礼而归之　秋伐廧咎如讨赤狄之余焉　冬十二月甲戌晋作六军【僣王万二千五百人为军】韩厥赵括巩朔韩穿荀骓赵旃皆为卿赏鞍之功也荀防之在楚也郑贾人有将寘诸褚中以出既谋之未行而楚人归之贾人如晋荀防善视之如实出已贾人曰吾无其功敢有其实乎吾小人不可以厚诬君子遂适齐传四年夏公如晋晋侯见公不敬季文子曰晋侯必不免【后十年陷厠而死】诗曰敬之敬之天维显思命不易哉夫晋侯之命在诸侯矣可不敬乎　晋赵婴通于赵庄姬【婴盾之弟庄姬朔妻朔盾之子】
　　经五年夏叔孙侨如防晋荀首于谷梁山崩冬十有二月己丑公防晋侯齐侯宋公卫侯郑伯曹伯邾子杞伯同盟于虫牢
　　传五年春原屏放诸齐【放赵婴】婴曰我在故栾氏不作我亡吾二昆其忧哉且人各有能有不能【言已虽滛而能令庄姬防赵氏】舍我何害弗听婴梦天使谓已祭余余福女使问诸士贞伯贞伯曰不识也既而告其人曰神福仁而祸滛滛而无罚福也祭其得亡乎【以得放遣为福】祭之明日而亡　夏晋荀首如齐逆女故宣伯餫诸谷【野馈曰餫】梁山崩晋侯以传召伯宗【驿传】伯宗辟重曰辟传重人曰待我不如捷之速也【捷邪出】问其所曰绛人也问绛事焉曰梁山崩将召伯宗谋之问将若之何曰山有朽壤而崩可若何国主山川故山崩川竭君为之不举【去盛馔为于伪反】降服【损盛服】乗缦【车无文】彻乐【息八音】出次【舍于郊】祝币【陈玉帛】史辞【自罪责】以礼焉其如此而已虽伯宗若之何伯宗请见之【见于晋君】不可【不肯见】遂以告而从之【从重人言】冬同盟于虫牢郑服也经六年秋楚公子婴齐帅师伐郑冬季孙行父如晋晋栾书帅师救郑
　　传六年晋人谋去故绛【晋复命新田为绛】诸大夫皆曰必居郇瑕氏之地沃饶而近盬【盐也】国利君乐不可失也韩献子将新中军且为仆大夫公揖而入献子从公立于寝庭谓献子曰何如对曰不可郇瑕氏土薄水浅其恶易觏易觏则民愁民愁则垫隘【羸困也】于是乎有沈溺重膇之疾【沈溺湿疾重膇足肿】不如新田土厚水深居之不疾有汾浍以流其恶且民从教十世之利也夫山泽林盬国之宝也国饶则民骄佚近宝公室乃贫不可谓乐公説从之夏四月丁丑晋迁于新田　秋楚子重伐郑　冬季文子如晋贺迁也　晋栾书救郑与楚师遇于绕角楚师还晋师遂侵蔡楚公子申公子成以申息之师救蔡御诸桑隧赵同赵括欲战请于武子武子将许之【栾书】知庄子【荀首中军佐】范文子【士燮上军佐】韩献子【厥新中军将】谏曰不可吾来救郑楚师去我吾遂至于此是迁戮也戮而不已又怒楚师战必不克虽克不令成师以出而败楚之二县何荣之有焉若不能败为辱已甚不如还也乃遂还于是军帅之欲战者众或谓栾武子曰圣人与众同欲是以济事子盍从众子为大政将酌于民者也子之佐十一人其不欲战者三人而已【知范韩】欲战者可谓众矣商书曰三人占从二人众故也武子曰善钧从众【钧等也】夫善众之主也三卿为主可谓众矣从之不亦可乎【为八年晋侵蔡传】
　　经七年秋楚公子婴齐帅师伐郑公防晋侯齐侯宋公卫侯曹伯莒子邾子杞伯救郑八月戊辰同盟于马陵传七年秋楚伐郑诸侯救郑郑囚郧公钟仪献诸晋八月同盟于马陵寻虫牢之盟且莒服故也晋人以钟仪归囚诸军府【为九年见钟仪张本】
　　经八年春晋侯使韩穿来言汶阳之田归之于齐栾书帅师侵蔡夏晋杀其大夫赵同赵括冬十月叔孙侨如防晋士燮齐人邾人伐郯
　　传八年春晋侯使韩穿来言汶阳之田归之于齐季文子饯之私焉曰大国制义以为盟主是以诸侯怀徳畏讨无有贰心谓汶阳之田敝邑之旧也而用师于齐使归诸敝邑今有二命曰归诸齐信以行义义以成命小国所望而怀也信不可知义无所立四方诸侯其谁不解体诗曰女也不爽士贰其行士也罔极二三其徳【氓诗】七年之中一与一夺二三孰甚焉士之二三犹丧妃耦而况霸主霸主将徳是以而二三之其何以长有诸侯乎诗曰犹之未逺是用大简【简谏也】行父惧晋之不逺犹而失诸侯也是以敢私言之晋栾书侵蔡【六年未得志故】遂侵楚获申骊【楚大夫】楚师之还也【六年遇于绕角时】晋侵沈获沈子揖初从知范韩也【绕角之役栾书从知庄子范文子韩献子之言不与楚战自是常从其谋师出有功】君子曰从善如流宜哉诗曰恺悌君子遐不作人【旱麓】求善也夫作人斯有功绩矣赵庄姬为赵婴之亡故譛之于晋侯曰原屏将为乱栾郤为徴【栾氏郤氏徴其为乱】夏六月晋讨赵同赵括武从姬氏畜于公宫【赵武庄姬子】以其田与祁奚韩厥言于晋侯曰成季之勲【赵衰】宣孟之忠【赵盾】而无后为善者其惧矣三代之令王皆数百年保天之禄夫岂无辟王【邪辟之王】頼前哲以免也周书曰不敢侮鳏寡所以明徳也乃立武而反其田焉
