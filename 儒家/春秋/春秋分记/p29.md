<!-- { "loadSidebar": true } -->
　　奚　　　　　　生窦【庄九年】　　长勺【十年定四年分鲁公以殷民七族有长勺氏】　　鄑【十一年】　　　洮【二十七年】
　　郿【二十八年】　　　　薛【三十一年】　　　夷【闵二年】
　　郦【僖元年】　　　　升陉【二十二年】　　咸【文十一年】
　　句鼆【十五年下同】　　戾丘　　　　巢丘【成二年下同】
　　阳桥　　　　　坏隤【十六年】　　鹿囿【十八年】蒲圃【襄四年埸名阙】　　刘【十五年下同孔颖达曰鲁城外也】
　　遇　　　　　　海陉【十六年】　　旅松【十七年】
　　御【二十二年】　　　　阳州【三十一年】　　庚宗【昭四年下同】
　　丘莸　　　　　蚡泉【五年下同】　　塞关
　　比蒲【十一年下同】　　泉丘　　　　清丘
　　昌间【二十二年】　　　炊鼻【二十六年】　　且知【二十七年】东野【定五年】　　　棘下【八年城内地名】　莒父【十四年下同】
　　霄　　　　　　毗【哀五年】　　　蚕室【八年】
　　稷曲【十一年】　　　输【十五年】　　　陵阪【二十七年】
　　晋地緫説
　　晋故曰唐唐者帝尧旧都尧始居此复迁河东平阳周成王既灭唐以封母弟叔虞扵尧之故墟曰唐侯子变改唐为晋穆侯自晋阳徙都绛孝侯改绛为翼至武公自曲沃徙都复谓之绛成六年景公又迁扵新田盖古并冀州地也禹贡冀州既载壶口雷首至扵大岳既修太原至扵岳阳覃怀厎绩至扵衡漳厥土惟白壤舜以冀州南北阔大分卫水为并州周礼职方正北曰并州髙辛氏子实沈及金天氏子台骀所居焉在天文实沈之次觜参之分辰居申宫曰隂阳其封域东控齐鲁南瞰汴滑西接秦雍北负燕代大行掎之首阳起之黄河迤之大陆靡之扼怀卫浦绛之阻胁天下之肩兼相魏瀛徳之广折天下之脊包祁定深冀之强拊天下之背故自晋献公以下累世主盟中夏称霸诸侯非有他也山河之险地势便利晋无出则已出则可以横行扵中原其俗刚强多豪杰矜功名
<经部,春秋类,春秋分记,卷二十六>
<经部,春秋类,春秋分记,卷二十六>
　　晋地释名
　　晋【隐六年】
　　故唐国尧旧都地南有晋水叔虞子燮改爲晋亦曰晋阳汉因置晋阳县皇朝建隆四年以为平晋军太平兴国四年废为平晋县熙寜三年省入太原府治阳曲县
　　曲沃【五年下同】
　　文侯封弟成师扵此今绛州曲沃县在州东四十五里解州闻喜县在曲沃西南亦其地云
　　翼
　　本曰绛穆侯自晋阳徙都于此孝侯改绛为翼后为曲沃武公所并自曲沃徙都复曰绛献公九年又北广其城方二里今绛州翼城县
　　绛【庄二十六年】
　　即翼城之西绛邑城成六年谋去故绛即此
　　新田【成六年】
　　绛州绛县魏献子曰新田土厚水深居之不疾谓此
　　千畆【桓二年下同】
　　释例西河介休县南地名千畆介休今属汾州
　　陉庭
　　翼城县南
　　蒲城【庄二十八年下同】
　　隰州隰川县在汉晋为蒲城县
　　屈
　　亦曰北屈地产马所谓屈产之乘汉晋为北屈县今爲慈州吉乡县屈城在焉
　　采桑【僖八年】
　　吉乡县西南采桑津
　　髙梁【九年】
　　平阳府临汾县西南髙梁城【平阳晋州】
　　韩【十年】
　　同州韩城县有韩原
　　河外列城五【十五年下同】
　　河之南焦瑕其二城其三阙夷吾所赂秦伯者
　　东尽虢略
　　从河西南行而东尽故虢略地今虢州是也
　　解梁城
　　解州解县
　　狐厨【十六年】
　　释例平阳临汾县西北狐谷亭今绛州正平县
　　令狐【二十四年下同】
　　河中府猗氏县本令狐后以猗顿易今名
　　桑泉
　　河中府临晋县在河中之东重耳济河入桑泉盖渡河而东也隋置桑泉县义取此唐改为临晋
　　臼衰
　　释例河东解县东南臼城按今解州及临晋虞乡俱解县地臼城在解县东南盖虞乡解县之间也
　　郇
　　猗氏县有郇城在解州西南
　　绵上
　　释例西河介休县南地名今汾州介休县有绵上山谓之介山上有介之推祠隋开皇十六年分介休县南境置绵上县属汾州今属威胜军故介休以介山得名而绵上乃介之推田考其田在介山之南本则一也
　　南阳【二十五年】
　　在晋山南河北传言始唘南阳即此今怀州修武县有南阳城
　　南河【二十八年下同】
　　自卫州南渡而东【详见水门】
　　河阳
　　孟州河阳县
　　清原【三十一年】
　　解州闻喜县北
　　箕【三十二年】
　　广记辽州辽山县辽阳山古箕城春秋晋人败狄于箕即此杜以爲在太原阳邑箕城非也岂误以阳邑为辽阳乎
　　茅津【文三年下同】
　　陜州平陆县有茅津在西南对陜城秦伯伐晋晋人不出遂自茅津济即此
　　王官
　　解州芮城县北王官谷
　　甯【五年】
　　怀州修武县
　　董【六年】
　　释例河东汾隂县有董亭今河中府荣河县
　　武城【八年】
　　同州冯翊县
　　北征【十年】
　　同州澄城县汉征县北广记云征澄音相近
　　河曲【十二年下同】
　　河中府河东县南公羊传河千里而一曲禹贡导河积石至于龙门南至于华隂东至扵底柱自华山北而东行河之曲也
　　羁马
　　此年秦伯伐晋取羁马故成十三年晋侯使吕相絶秦曰翦我羁马寰宇记河曲县南十里有羁马城在今河中府
　　瑕
　　僖十五年传晋侯许赂秦伯以河外列城五东尽虢略南及华山内及解梁城既而不与三十年传许君焦瑕朝济而夕设版焉注谓焦瑕是其二其余三城不可知也孔颖逹曰以河北为内以河南为外列城五者自华山而东尽虢之东界其间有五城解梁城则在河北非此河外五城之数也文十二年传秦师夜遁复侵晋入瑕十三年春晋侯使詹嘉处瑕以守桃林之塞桃林在河外潼关华阴使詹嘉处瑕以守之则瑕当在河外即上所云河外列城之焦瑕者前年晋欲薄秦师扵河而秦师夜遁复入瑕则是既遁而入其河外之邑也杜预以河外之焦瑕及詹嘉之瑕爲二且以爲在猗氏东北猗氏在河北非河之外失之矣
　　魏人在东【十三年下同】
　　陜州芮城县亦魏国扵秦爲东
　　桃林塞
　　自陜州之湖城灵宝至华州之华隂皆古桃林塞
　　隂地
　　晋之河南山北自商州上雒县以东至河南府伊阳县此是通秦晋要道
　　邢丘【六年】
　　汉平皋城应劭曰其地属晋号邢丘以在河之皋地势平夷故曰平皋故城在怀州河内县西
　　董泽【十二年】
　　释例闻喜县北有董池波今解州闻喜县水经注东西四里南北三里
　　曲梁【十五年下同】
　　汉晋为曲梁县属广平今洺州永年县
　　稷
　　释例河东闻喜县西有稷山今绛州稷山县是也本二汉闻喜县地至晋尚属河东后周置曰绛州隋徙绛治正平而稷山遂爲绛属邑盖晋闻喜县地所分置也
　　野王【十七年下同】
　　汉晋为野王县属河内郡今怀州河内县
　　范
　　士会邑今濮州范县
　　盬【成二年】
　　猗氏县地在解州西南今解盐池是也故传曰沃饶而近盬説文云河东盐池袤五十一里广六里周囘百一十四里
　　瓠丘【襄元年】
　　释例河东东垣县东南壶丘亭今绛州垣曲县
　　鸡泽【三年】
　　释例在广平曲梁县西南今洺州所治永年县即古曲梁也或谓今洺州鸡泽县为古鸡泽然参之舆图古鸡泽既在今洺州西南而今鸡泽县乃在洺州东北鸡泽县非古鸡泽明矣盖鸡泽县本汉曲梁县隋初置意其防以曲梁之境为皆古鸡泽不复考本在曲梁西南第扵东北创邑而用斯名耳谓今鸡泽爲古鸡泽非也
　　着雍【十年】
　　传曰晋侯还及此而疾则着雍在河之南
　　栎【十一年】
　　释例河东北关今黄河东北
　　长子【十八年下同】
　　潞州长子县
　　纯留
　　潞州屯留县
　　梗阳
　　释例太原晋阳县南阳城今太原府清源县
　　祁【二十一年】
　　太原府祁县
　　雍榆【二十三年下同】
　　释例汲郡朝歌县东雍榆城今卫州汲县
　　朝歌
　　汲州故朝歌也
　　孟门
　　晋隘道
　　荧庭
　　绛州翼城县东南八十五里有古荧庭城传齐侯伐晋取朝歌分为二队入孟门登大行张武军扵荧庭杜注张武军谓筑垒壁水经注紫谷水东出白马川西经荧庭城南而西出紫谷与干河合按此城与紫谷相当是古荧庭
　　东阳
　　晋之山东今卫州洺州以北
　　苗【二十六年】
　　孟州济原县南故有亭
　　木门【二十七年】
　　寰宇记沧州清池县西北四十六里古木门城即鱄奔晋托扵木门之地舆地志云中有大树因名木门
　　任【三十年】
　　信徳府任县【信德邢州】
　　铜鞮【成九年】
　　羊舌赤邑今威胜军铜鞮县
　　中都【昭二年】
　　释例西河介休县东南中都城今汾州介休县东南
　　杨【五年】
　　释例平阳县故杨国今平阳府洪洞县
　　虒祁【八年】
　　释例平阳绛邑县西南汾水上今绛州翼城县西南
　　戏阳【九年】
　　大名府内黄县北戏阳城
　　棘津【十七年】
　　水经河水迳东燕县故城北则有济水自北来注之注云亦谓之济津故南津也僖公二十八年晋师伐曹还自南河即此济也河水扵是又有棘津之名晋伐陆浑亦扵此渡燕县今胙城县则棘津与南河盖相近而异名也
　　干侯【二十八年下同】
　　大名府成安县
　　邬
　　太原府邬县
　　涂水
　　太原府榆次县
　　盂
　　太原府盂县
　　平阳
　　尧时为帝都曰平阳晋以为赵朝食邑今平阳府治临汾县
　　大陆【定元年】
　　信徳府钜鹿县大陆津
　　邯郸【十三年】
　　磁州邯郸县
　　上雒【哀四年下同】
　　商州治上雒县京相璠曰楚通上雒阨道也
　　苍野
　　上雒县西
　　少习
　　商州商洛县东有少习秦谓之武闗
　　临
　　庆源府临城县【庆源赵州】
　　栾
　　真定府栾城县
　　鄗
　　汉因之爲鄗邑光武更名髙邑县今属庆源府
　　逆畤
　　中山府北平县汉为曲逆【中山定州】
　　壶口
　　潞州潞城县有壶口故关
　　栢人
　　汉以为栢人县髙帝过赵欲宿心动问县名曰栢人上曰栢人者迫于人也去弗宿唐天寳元年改曰尧山今属信徳府
　　冠氏【十五年】
　　大名府冠氏县
　　河【十六年】
　　卫州
　　地名疑者一
　　中牟【定九年】
　　晋车在中牟释例荥阳中牟县囬逺疑非也按中牟在河南计非晋境所及至三家分晋中牟属魏而赵世家曰献侯即位治中牟则河南之中牟非赵所得都明矣杜之疑扵义为当臣瓒云中牟当在漯水之上
　　阙地四十有三
　　随【隐五年】　　　　鄂【六年】　　　　条【桓二年】
　　汾隰【三年】　　　　聚【庄二十五年】　　东关【二十八年】
　　隂【僖十五年】　　　　受铎【十六年下同】　昆都
