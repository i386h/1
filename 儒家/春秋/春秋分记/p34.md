<!-- { "loadSidebar": true } -->
　　水经注举水迳齐安郡西又南东歴赤亭下又分为二水南流注于江谓之举洲春秋左传吴楚陈于栢举京相璠曰汉东地也夏有洰水或作举齐安今黄州
　　堂谿【五年】
　　颍昌府郾城县
　　丰【哀四年下同】
　　邓州内乡县南有酆乡
　　三户
　　内乡县丹水镇有三户亭
　　橐皋【十二年】
　　释例淮南逡遒县东南槀泽亭合肥志浚遒城在庐州梁县南三十里东南去橐皋六十里
　　白【十六年下同】
　　释例汝隂褒信县西南有白亭今蔡州褒信县西南
　　慎
　　汉爲慎县故城在顺昌府颍上县西北
　　汝隂田【成十六年】
　　颍昌府
　　淮北之田【昭九年下同】
　　淮水北田宿亳蔡颍之地
　　夷濮西田【本陈地】
　　水经注沙水迳新阳县北又东分为二水即春秋所谓夷濮之水也东南迳城父县西南枝津出焉俗谓之夷水也一水东注即濮水也夷濮西田在二水之西矣
　　地名疑者一
　　柤【襄十年】
　　杜释阙或曰彭城传阳县西北有柤水沟鲁国薛县西南有柤亭谯国攅县治戯乡皆去钟离五百余里非诸侯六日再会所至也或曰汝南安城县西南有钟离亭西平县北有柤亭去偪阳近千里又非自会九日之所能灭国皆非也
　　阙地五十有三
　　沈鹿【桓八年】　　　郊郢【十一年】　　夕室【庄十九年下同】
　　绖皇　　　　　睽【僖二十七年下同】　蔿
　　连谷【二十八年】　　　范【文十年】　　　大林【十六年下同】
　　阳丘　　　　　訾枝　　　　选
　　阪髙　　　　　临品　　　　石谿
　　仞　　　　　　轑阳【宣四年下同】　烝野
　　漳澨　　　　　臯浒　　　　郔【十一年下同】
　　沂【楚邑】　　　　　新石【成十五年】　　巢【十七年下同】
　　驾　　　　　　厘　　　　　虺
　　庸浦【襄十三年】　　　琐【昭五年下同】　　南怀
　　汝清　　　　　中犫【十三年下同】　息舟
　　訾梁　　　　　棘闱　　　　訾
　　宗丘【十四年】　　　长岸【十七年】　　防澨【二十三年】圉阳【二十四年】　　　州屈【二十五年下同】　茄
　　丘皇　　　　　养【昭三十年】　　　南冈【三十一年】城口【定四年】　　　稷【五年下同】　　　军祥
　　麇　　　　　　公壻之谿　　脾泄
　　负函【哀四年下同】　　缯关









　　呉地緫説
　　大伯逊国去之荆蛮号曰勾呉荆蛮义之归者千余家爲呉大伯仲雍嗣之断发文身臝以为饰不与中国通盖古扬州地也禹贡淮海惟扬州彭蠡既猪阳鸟攸居三江既入震泽底定厥土惟涂泥防于江海逹于淮泗周礼职方东南曰扬州在天文星纪之次斗牛之分辰居丑宫曰磨蝎其境襟三江带五湖阻大海逹长淮自夀梦而下呉国愈大通于上国杜佑曰扬州人性轻扬地非形势然长淮大江皆可拒守







<经部,春秋类,春秋分记,卷三十>
　　呉地释名
　　呉【成七年】
　　吴故国周大伯之邑今平江府吴县按阖庐城周回三十里水陆十有二门【平江苏州】
　　鸠兹【襄三年】
　　太平州芜湖县广记云本吴鸠兹地
　　善道【襄五年】
　　晋人将为吴会诸侯以其道逺故使鲁卫先会呉于善道盖徃会之也谷梁作善稻曰吴谓善伊谓稻缓号从中国名从主人范甯曰善稻呉地夷狄所号地形乃物类当从中国言之以教殊俗故不言伊缓而言善稻则善道之爲呉地灼然无疑而杜预释例谓为阙地不知属何国误矣按阮胜之南兖州记盱眙县是古善道在淮河南今盱眙军是也扵呉为北境而距徐境之南且东诸侯之道故鲁卫扵此会吴云
　　朱方【昭四年】
　　镇江府丹徒县广记云春秋谓之朱方【镇江润州】
　　延【襄三十一年】
　　常州晋陵县有季札墓在县北七十里
　　延州来辩
　　传曰延州来季子其果立乎杜预注延州来季札邑其释例以州来为楚邑而延州来则附之呉地曰阙不知其处是以州来别为楚邑而延州来则自为吴之一邑也按延陵吴地在今之常州州来楚邑在今之夀春春秋经书吴入州来呉灭州来凡两见焉公羊传曰阖庐致国乎季子季子不受去之延陵终身不入呉国檀弓载孔子之言曰延陵季子吴之习于礼者也此延与州来二邑之辨其不可并为一明矣由左传有延州来季子之言是使杜预惑焉而以延州来为吴之一邑尝以经传书州来事迹始末考之成公七年经书吴入州来则吴始以兵入之至襄三十一年传虽以延州来冠季子之号然昭十二年楚灵王狩于州来州来盖犹属楚十三年经书吴灭州来扵此州来方爲呉所灭然二十三年传言呉人伐州来楚奔命救州来又夫差时蔡成公自新蔡徙焉故州来亦曰下蔡则州来在楚实淮北要地吴虽曽入而灭之未必能守所以再伐焉而楚必救之也服防曰延延陵也州来邑名季子让王位外延陵为大夫食邑州来传家通言此义为允又按广记云州来呉取之封季札水经注吴季子始封延陵后邑州来故曰延州来二书所述与服防之説合以是言之延陵为季子封邑及季子让国之延陵吴人尊礼焉以楚州来加其食邑春秋疆埸彼此所属无常左传曰延州来季子明季子并食此二邑意者若今带遥郡之制耳盖季子吴之望州来吴楚之要境吴以是封季子示重吴而制楚义或有焉固不可谓吴楚有两州来而遂混延州来爲一也
　　鹊岸【昭五年】
　　庐州舒城县有鹊岸渚
　　檇李【定十四年下同】
　　吴南境今嘉兴府嘉兴县有檇李故城吴越扵此分境【嘉兴秀州】
　　陉
　　阖庐还卒于陉去檇李七里则阖庐还国之道当为呉地释例以爲越地疑非也
　　夫椒【哀元年】
　　平江府吴县西南大湖中有椒山孔颍逹曰杜扵此注以椒为山名土地名以夫椒爲地名以战必在山旁以山表地耳平江盖吴地贾逵杜预以夫椒为越地非也
　　邗【九年】
　　扬州江都县有此名韩江射阳今楚州山阳县至末口入淮谓之韩江口【邗音寒】
　　郧【十二年】
　　泰州海陵县
　　笠泽【十七年】
　　平江府吴江县上承大湖更迳笠泽
　　艾【三十年】
　　隆兴府分寜县本艾县地【隆兴洪州】
　　阙地四
　　皋舟隘【襄十四年呉险阨之道】　　　　　房钟【昭六年】
　　良【哀十五年】　　　　頯黄氏【十六年】







　　春秋分记卷三十
<经部,春秋类,春秋分记>
　　钦定四库全书
　　春秋分记卷三十一　　　宋　程公説　撰书十三
　　疆理书第七
　　列国地总説
　　晋地理志云春秋之初尚有千二百国迄获麟之末弑君三十六亡国五十二诸侯奔走不得保其社稷者不可胜数见于经传者百有七十国百三十有九知其所居三十一国尽亡其处蛮夷戎狄不在其间盖自文武成康以来三十有三世独宣王能纪纲诸夏幽平以后诸侯放恣虽二霸迭兴以攘夷狄尊王室为事而会盟征伐皆自己出顾其所攻灭盖已多矣况扵荆楚彊暴汉阳诸姬又实尽之则列爵分土宜不能复王制之旧也尝考杜预释地诸纪载列国土地名较晋史百七十国之数同是春秋侯国之存者大略无越扵此然黎之搜卫邑也姒褒女之姓也预皆别以爲国而曰吕曰原曰温曰魏曰宗曰鄾则阙而不书余用是正其误补其遗自王畿外总为百七十有二国大国十三见扵上方由杞而下爲次国八爲小国百有九爲古侯国四十有一有论春秋侯国者可以折矣若其封疆褊隘介于大国纷错不一则并附见王畿列国指掌图尚附扵诸侯之义云
　　次国
　　杞地释名
　　杞【隐四年下同】
　　东京雍丘县
　　牟娄
　　释例城阳诸县东北娄乡今宻州诸城县
　　淳于【桓五年】
　　宻州髙宻县故淳于县也左传以为淳于公亡国杞遂并而有之按淳于公不见扵经而牟娄为邑在隐四年已系之杞牟娄近淳于则淳于为杞地明矣或曰淳于公即杞公也
　　滕地释名
　　滕【隐七年】
　　徐州滕县
　　薛地释名
　　薛【隐十一年】
　　徐州滕县东有薛城
　　邳【定元年】
　　释例下邳县故邳国今淮阳军
　　莒地释名
　　莒【隐二年下同】
　　宻州莒县
　　宻
　　宻州髙宻县
　　向【僖二十六年】
　　公会莒兹平公盟于向宣四年公伐莒取向盖向虽莒邑而密在鲁境鲁是以取焉今沂州承县东南有向城
　　郓【文十二年】
　　莒邑鲁取之今沂州沂水县
　　渠丘【成八年】
　　释例城阳莒县南有渠丘今莒县有蘧里广记云在宻州安丘县
　　介根【襄二十四年】
　　释例城阳黔陬县东北计其城又密东南有古豕根今黔陬省入密州胶西县
　　防兹【昭五年】
　　释例城阳平昌县西南有防亭姑幕县东北有兹亭今平昌故城在宻州安丘县南
　　纪鄣【十九年】
　　海州东海县四面环海水东北有纪城
　　鄢陵【文七年】　　　且于【襄二十三年下同】　夀舒
　　蒲侯氏　　　　大厖【昭元年下同】　　常仪靡
　　郠【十年】　　　　　夀余【二十二年】
　　邾地释名
　　邾【隐元年】
　　袭庆府邹县
　　鱼门【僖二十二年邾城门】
　　绎【文十三年】
　　绎山在邹县北
　　狐骀【襄四年】
　　释例鲁国蕃县东南目台亭今徐州滕县
　　漆【二十一年下同】
　　释例髙平南平县东北漆乡今邹县
　　闾丘
　　释例髙平南平阳县西北显闾亭水经注按漆乡在县东北漆乡东北十里见有闾丘乡非显闾也今邹县北
　　滥【昭三十一年】
　　释例东海昌虑县治滥乡城今徐州滕县东南有昌虑县地
　　漷东田　　　　沂西田【哀二年】
　　鲁伐邾取漷东田及沂西田二田皆在今沂州界
　　茅【七年下同】
　　释例髙平县西南茅乡亭今济州任城县
　　范门【邾郭门】
　　翼【隐元年】　　　　偃【僖元年下同】　　　虚丘
　　訾娄【三十三年】　　　虫【昭十九年】　　　　离姑【二十三年】
　　绞【哀二年以上】
　　小邾地释名
　　郳【庄五年】
　　释例东海昌虑县东北有郳城今徐州滕县
　　勾绎【哀二年】
　　越地释名
　　越【昭三十二年】
　　禹会诸侯江南计功而崩因葬焉命曰会稽会稽者会计也其后帝少康封庶子杼于会稽以奉禹祀号爲越今绍兴府会稽县南有会稽山即哀元年越子保于会稽之地【绍兴越州】
　　姑蔑【哀十三年】
　　衢州龙防县
　　甬东【二十二年】
　　庆元府定海县有大浃江广记曰越灭吴欲迁吴王夫差于甬东韦昭以爲句章东浃口外洲是也【庆元明州】
　　【哀十九年】
　　许地释名
　　许【隐十一年】
　　颍昌府长社县许田镇
　　展陂【成四年下同】　　鉏任泠敦田　叔申之封【十四年】棫林【襄十六年下同】　　函氏
　　小国
　　虞地释名
　　虞【桓十年】
　　陜州平陆县呉山在西上有虞城
　　防軨【僖二年下同】
