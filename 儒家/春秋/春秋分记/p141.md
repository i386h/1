<!-- { "loadSidebar": true } -->
　　湣公
　　武公【諡法克定祸乱曰武】
　　【谋娶公之子二十九年鲁隠元年桓八年卒在位四十七年】
　　隠公经四年春王二月莒人伐杞取牟娄【无传】
　　桓公经二年秋七月杞侯来朝九月入杞
　　传二年秋七月杞侯来朝不敬杞侯归乃谋伐之九月入杞讨不敬也
　　经三年夏六月公防杞侯于郕
　　传三年夏公防杞侯于郕
　　传五年冬淳于公如曹度其国危遂不复
　　按学左氏者以为淳于公亡国杞并有之遂迁都焉淳于公不见于经考隐四年莒人伐杞取牟娄牟娄为邑近于淳于则淳于为杞地宜有自矣或曰淳于公盖杞公也杞初国于陈留桓六年迁于淳于今宻州是也其迁以地称故曰淳于公如东楼公之类实则杞公也故但附之杞下而淳于公不复别着
　　靖公【諡法恭仁鲜言曰靖】
　　【武公子桓八年嗣立明年改元至庄十三年卒在位二十三年】
　　桓公经十有二年夏六月壬寅公防杞侯莒子盟于曲地
　　共公【諡法敬长奉上曰共】
　　【靖公子庄十三年嗣立明年改元至庄二十一年卒在位八年】
　　惠公【諡法爱民好予曰惠】
　　【共公子或云徳公庄二十一年嗣立明年改元至僖五年卒在位十八年】
　　庄公经二十有五年夏六月伯姬归于杞【无传】
　　经二十有七年春公防杞伯姬于洮冬杞伯姬来【传见鲁】杞伯来朝【无传】
　　僖公经五年春杞伯姬来朝其子【无传】
　　成公【諡法安民立政曰成】
　　【惠公子僖五年嗣立明年改元至二十三年卒在位十八年】
　　僖公传十三年夏防于咸淮夷病杞故
　　经十有四年春诸侯城缘陵
　　传十四年春诸侯城缘陵而迁杞焉不书其人有阙也
　　经二十有三年冬十有一月杞子卒
　　传二十三年冬十有一月杞成公卒书曰子杞夷也右上五世春秋不详见其名諡但书曰杞侯杞伯杞子云尔至成公方书卒而不书名自桓公以下始书焉今止用世本及史记年表刘恕外纪编年参考年月存其世次云
　　桓公【諡法辟生服逺曰桓】
　　【名姑容成公弟僖二十三年嗣立明年改元至襄六年卒在位十七年】
　　僖公经二十有七年春杞子来朝秋八月乙巳公子遂帅师入杞【乙巳九月五日】
　　传二十七年春杞桓公来朝用夷礼故曰子公卑杞杞不共也秋入杞责无礼也
　　经二十有八年秋杞伯姬来【无传】
　　经三十有一年冬杞伯姬来求妇【无传自为其子成昏】
　　文公经十有二年春王正月杞伯来朝
　　传十二年春杞桓公来朝始朝公也
　　宣公经十有八年春公伐杞【无传】
　　成公经四年春三月杞伯来朝
　　传四年春杞伯来朝归叔姬故也【将出叔姬故先朝鲁】
　　经五年春王正月杞叔姬来归
　　经八年冬十月癸卯叔姬卒【传见鲁】
　　经九年春王正月杞伯来逆叔姬之丧以归
　　传九年春杞桓公来逆叔姬之丧请之也杞叔姬卒为杞故也逆叔姬为我也
　　经十有八年秋杞伯来朝
　　传十八年秋杞桓公来朝劳公且问晋故公以晋君语之【时晋悼初立鲁成朝晋而归】杞伯于是骤朝于晋而请为昏襄公经六年春王三月壬午杞伯姑容卒秋葬杞桓公【无传】
　　传六年春杞桓公卒始赴以名同盟故也
　　孝公【諡法秉徳不囘曰孝】
　　【名匄桓公子襄六年嗣立明年改元至二十三年卒在位十七年】
　　襄公经二十有三年春三月己巳杞伯匄卒夏葬杞孝公【无传】
　　传二十三年春杞孝公卒晋悼公夫人丧之【晋平母孝公姊妹】平公不彻乐非礼也
　　文公【谥法道徳博闻曰文】
　　【名益姑孝公弟襄二十三年嗣立明年改元至昭六年卒在位十四年】
　　襄公经二十有九年夏仲孙羯防晋荀盈齐髙止宋华定衞世叔仪郑公孙段曹人莒人滕人薛人小邾人城杞杞子来盟
　　传二十九年晋平公杞出也故治杞六月知悼子合诸侯之大夫以城杞使司马女叔侯来治杞田【使鲁归前侵杞田】杞文公来盟书曰子贱之也【贱用夷礼】
　　昭公经六年春王正月杞伯益姑卒夏葬杞文公传六年春王正月杞文公卒吊如同盟礼也
　　平公【谥法执事有律曰平】
　　【名郁厘文公弟昭六年嗣立明年改元至二十四年卒在位十八年】
　　昭公传七年夏四月晋人来治杞田为杞取成
　　经二十有四年秋八月丁酉杞伯郁厘卒【丁酉九月四日有日无月】冬葬杞平公【无传】
　　悼公【谥法肆行无礼曰悼】
　　【名成文公弟昭二十四年嗣立明年改元至定四年卒在位十二年】
　　定公经四年春三月防于召陵夏五月盟于皋鼬杞伯成卒于防秋七月葬杞悼公【无传】
　　隠公【谥法不显尸国曰隠】
　　【名乞悼公子定四年嗣立是年遇弑】
　　隠公不见于春秋案史记世家悼公卒子隠公乞立七月隠公弟遂弑隠公而自立是为僖公参之世本外纪所载皆同今从之
　　僖公【谥法有伏有迁曰僖】
　　【名过悼公子隠公弟定四年嗣立明年改元至哀八年卒在位十九年】
　　哀公经八年冬十有二月癸亥杞伯过卒【无传】
　　案世族谱云僖公过悼公曽孙按悼公祖文公以昭六年卒父平公以昭二十四年卒悼公以定四年卒未应有曽孙可以授之国也杞世家僖公过乃悼公子为得之矣
　　湣公【諡法使民悲伤曰湣】
　　【名维僖公子哀八年嗣立明年改元六年哀之十四年获麟经终二十四年卒在位十六年】
　　哀公经九年春王二月葬杞僖公【无传三月葬速】
　　右杞始终春秋凡十三公书卒者七不书卒者四有故者一湣公后春秋经终湣公弟哀公三年左氏之传终矣哀公十年卒自哀公以下二世十三年而楚灭之
　　论曰杞夏之后而天子之事守礼乐制度所从信也考其始九命为公在春秋桓之二年书侯至庄之二十七年降书伯僖之二十三年又降书子三书而三黜焉岂惟文献不足以徴而礼秩之降甚矣子曰吾说夏礼杞不足徴也其是之谓乎
　　榺
　　姬姓侯爵其先出自文王子错叔绣武王封错于滕自错至宣公十七世宣公之父隠七年卒书侯而不名宣公始书侯后书子遂以子爵终春秋国在今徐州滕县
　　滕侯　　　　　　　宣公
　　昭公　　　　　　　文公
　　成公　　　　　　　悼公
　　顷公　　　　　　　隐公
　　滕侯
　　【不详嗣立改元之年隐七年卒不见名諡】
　　隐公经七年春三月滕侯卒
　　传七年春滕侯卒不书名未同盟也凡诸侯同盟于是称名故薨则赴以名告终称嗣也以继好息民谓之礼经
　　刘敞曰不书名未同盟也非也尝同盟者卒未必皆名未尝同盟者卒未必皆不名而左氏又云赴以名则书之不然则否若实从例则不当从赴若实从赴则无用设例今进不必从赴退不必从例徒用是纷纷也且吾论同盟诸侯卒不必书名何者欲以名别同盟邪同盟已见于经不必书名乃知之也
　　宣公【諡法善问周达曰宣】
　　【名婴齐僖十九年宋人执之春秋经传皆不载卒葬月日】
　　隐公经十有一年春滕侯薛侯来朝
　　传十一年春滕侯薛侯来朝争长薛侯曰我先封【薛祖奚仲夏所封在周前】滕侯曰我周之【卜】正也薛庶姓也我不可以后之公使羽父请于薛侯曰君舆滕君辱在寡人周谚有之曰山有木工则度之宾有礼主则择之周之宗盟异姓为后寡人若朝于薛不敢与诸任齿【薛任姓】君若辱贶寡人则愿以滕君为请薛侯许之乃长滕侯
　　桓公经二年春滕子来朝【无传】
　　僖公经十有九年春王三月宋人执滕子婴齐
　　传十九年春宋人执滕宣公
　　昭公【諡法容仪恭美曰昭】
　　【宣公孙经传不见嗣立改元之年宣九年卒】
　　文公经十有二年秋滕子来朝
　　传十二年秋滕昭公来朝始朝公也【公即位始来朝】
　　宣公经九年秋八月滕子卒冬十月宋人围滕
　　传九年秋滕昭公卒冬宋人围滕因其丧也
　　文公【諡法忠信接礼曰文】
　　【宣九年嗣立明年改元至成十六年卒在位二十五年】
　　宣公经十年夏六月宋师伐滕
　　传十年滕人恃晋而不事宋六月宋师伐滕
　　成公经十有六年夏四月辛未滕子卒
　　传十六年夏四月滕文公卒
　　成公【諡法安民立政曰成】
　　【名原世族谱文公子成十六年嗣立明年改元至昭三年卒在位三十六年】
　　襄公经六年滕子来朝
　　传六年秋滕成公来朝始朝公也
　　传三十一年冬十月滕成公来防葬【襄公】惰而多涕子服惠伯曰滕君将死矣怠于其位而哀已甚兆于死所矣能无从乎
　　昭公经三年春王正月丁未滕子原卒夏叔弓如滕五月葬滕成公
　　传三年春王正月丁未滕子原卒同盟故书名夏五月叔弓如滕葬滕成公子服椒为介
　　悼公【諡法恐惧从处曰悼】
　　【名寜昭三年嗣立明年改元至二十八年卒在位二十五年】
　　昭公经二十有八年秋七月癸巳滕子宁卒冬葬滕悼公【无传】
　　顷公【諡法祗勤追惧曰顷】
　　【名结鲁昭二十八年嗣立明年改元至哀四年卒在位二十三年】
　　哀公经二年夏四月滕子来朝
　　经四年秋八月甲寅滕子结卒冬十有二月葬滕顷公【无传】
　　隐公【諡法不尸其位曰隐】
　　【名虞母哀四年嗣立明年改元至十一年卒在位七年】
　　哀公经十有一年秋七月辛酉滕子虞母卒冬十一月葬滕隐公【无传】
　　右滕始终春秋凡八公书卒者七不书卒者一公之后六世而齐灭之
　　薛
　　任姓侯爵黄帝苗裔奚仲之后也夏封奚仲为薛侯后迁于邳仲虺居薛为汤左相武王复以其胄为薛侯隐十一年称侯自襄五年戚之防称伯遂以伯爵终国在徐州滕县
　　薛侯　　　　　　　献公
　　襄公　　　　　　　伯比
　　惠公
　　薛侯
　　【鲁隐十一年来朝称侯卒称伯不知名諡】
　　隐公传十一年春滕侯【宣公】薛侯来朝争长薛侯曰我先封【为夏所封在周之前】滕侯曰薛庶姓也我不可以后之公使羽父请于薛侯曰周之宗盟异姓为后寡人若朝于薛不敢与诸任齿薛侯许之乃长滕侯【详见滕】
　　庄公经三十有一年夏四月薛伯卒【无传】
　　献公【名谷諡法质智有圣曰献】
　　昭公经三十有一年夏四月丁巳薛伯谷卒秋葬薛献公【无传】
　　传三十一年夏四月薛伯谷卒同盟故书
　　襄公【名定諡法辟土有徳曰襄】
　　定公传元年春正月城成周宋曰薛吾役也【使代宋役】薛宰曰薛之皇祖奚仲居薛以为夏车正奚仲迁于邳仲虺居薛以为汤左相若复旧职将承王官何故以役诸侯经十有二年春薛伯定卒夏葬薛襄公【无传】
　　伯比
　　定公经十有三年冬薛弑其君比【无传】
　　惠公【名夷諡法寛裕不苛曰惠】
　　哀公经十年夏五月薛伯夷卒秋葬薛惠公【无传】
　　右薛始终春秋凡五公卒者四有故者一春秋后莫得而详
