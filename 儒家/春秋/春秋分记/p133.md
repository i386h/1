<!-- { "loadSidebar": true } -->
　　传二十八年夏郑伯使游吉如楚及汉楚人还之曰宋之盟君实亲辱【君谓郑伯】子大叔复命告子展曰楚子将死矣不脩其政徳而贪昧于诸侯以逞其愿欲乆得乎周易有之在复【震下坤上复】之頥【震下艮上頥复上六变頥】曰迷复凶其楚子之谓乎欲复其愿【谓欲得郑】而弃其本复归无所是谓迷复能无凶乎君其往也送而归以快楚心楚不几十年未能恤诸侯也吾乃休吾民矣禆灶曰今兹周王及楚子皆将死嵗弃其次而旅于明年之次以害鸟帑周楚恶之【嵗星弃星纪之次客在枵祸冲在南南为朱鸟鸟尾曰帑鹑火鸡尾周楚之分故周王楚子受其祸】　冬十二月公及宋公陈侯郑伯许男如楚及汉楚康王卒宋公遂反　楚屈建卒赵文子防之如同盟礼也
　　郏敖
　　【名麇康王子襄二十八年嗣立明年改元昭公元年公子围弑而代之在位四年】
　　襄公经二十有九年春王正月公在楚
　　传二十九年春王正月公在楚楚人使公亲襚公患之穆叔曰祓殡而襚则布币也乃使巫以桃茢先祓殡楚人弗禁既而悔之　夏四月葬楚康王公及陈侯郑伯许男送于西门之外诸侯之大夫皆至于墓楚郏敖即位王子围为令尹郑行人子羽曰是谓不宜必代之昌松栢之下其草不殖
　　经三十年春王正月楚子使防罢来聘
　　传三十年春王正月楚子使防罢来聘通嗣君也穆叔问王子围之为政何如对曰吾侪小人食而聼事犹惧不给命而不免于戾焉与知政固问焉不告穆叔告大夫曰楚令尹将有大事子荡将与焉助之匿其情矣秋楚公子围杀大司马蒍掩而取其室申无宇曰王子必不免善人国之主也王子相楚国将善是封殖而虐之是祸国也且司马令尹之偏而王之四体也絶民之主去身之偏艾王之体以祸其国无不祥大焉何以得免传三十一年卫侯【襄公】在楚北宫文子见令尹围之威仪言于卫侯曰令尹似君矣将有他志虽获其志不能终也诗云靡不有初鲜克有终终之实难令尹其将不免公曰子何以知之对曰诗云敬慎威仪惟民之则令尹无威仪民无则焉民所不则以在民上不可以终公曰善哉何谓威仪对曰有威而可畏谓之威有仪而可象谓之仪君有君之威仪其臣畏而爱之则而象之故能有其国家令闻长世臣有臣之威仪其下畏而爱之故能守其官职保族宜家顺是以下皆如是是以上下能相固也卫诗曰威仪棣棣不可选也【选数也】言君臣上下父子兄弟内外大小皆有威仪也周书数文王之徳曰大国畏其力小国懐其徳言畏而爱之也诗云不识不知顺帝之则言则而象之也纣囚文王七年诸侯皆从之囚纣于是惧而归之可谓爱之文王伐崇再驾而降为臣蛮夷帅服可谓畏之文王之功天下诵而歌舞之可谓则之文王之行至今为法可谓象之有威仪也故君子在位可畏施舎可爱进退可度周旋可则容止可观作事可法徳行可象声气可乐动作有文言语有章以临其下谓之有威仪也
　　昭公经元年春王正月叔孙豹防晋赵武楚公子围齐国弱宋向戍卫齐恶陈公子招蔡公孙归生郑罕虎许人曹人于虢冬十一月己酉楚子麇卒【以疟疾赴故不书弑】楚公子比出奔晋
　　传元年春楚公子围聘于郑且娶于公孙段氏伍举为介将入舘郑人恶之使行人子羽与之言乃馆于外既聘将以众逆【以兵逆妇】子产患之使子羽辞曰以敝邑褊小不足以容从者请墠聴命【欲于城外除地为墠行婚礼】令尹命大宰伯州犂对曰君辱贶寡大夫围谓围将使丰氏抚有而室围布几筵告于庄共之庙而来若野赐之是委君贶于草莾也是寡大夫不得列于诸卿也不宁唯是又使围防其先君将不得为寡君老【大臣穪老惧辱命而黜退】其蔑以复矣唯大夫图之子羽曰小国无罪恃实其罪【恃大国而无备】将恃大国之安靖已而无乃包藏祸心以图之小国失恃而惩诸侯使莫不憾者距违君命而有所壅【于勇切】塞不行是惧不然敝邑舘人之属也其敢爱丰氏之祧伍举知其有备也请垂櫜而入许之正月乙未入逆而出遂防于虢寻宋之盟也三月甲辰盟楚公子围设服离卫【设君服二人执戈于前以自衞新注卫二人分立若离坐离立之类】叔孙穆子曰楚公子美矣君哉【似君】郑子皮曰二执戈者前矣蔡子家曰蒲宫有前不亦可乎【特缉蒲为王殿屋】楚伯州犂曰此行也辞而假之寡君【闻诸大夫讥之故言假】郑行人挥曰假不反矣【言将遂为君】伯州犂曰子姑忧子晳之欲背诞也【襄三十年郑子晳杀伯有背命放诞言子且自忧此】子羽曰当璧犹在假而不反子其无忧乎【当璧谓弃疾事在昭十三年】齐国子曰吾代二子愍矣【谓围此冬簒位不能终州犂寻为围所杀】陈公子招曰不忧何成二子乐矣卫齐子曰苟或知之虽忧何害宋合左师曰大国令小国共吾知共而已晋乐王鲋曰小旻之卒章善矣吾从之【非唯暴虎冯河可畏不敬小人亦危】退防子羽谓子皮曰叔孙绞而婉【讥其似君】宋左师简而礼乐王鲋字而敬【字爱也】子与子家持之皆保世之主也齐卫陈大夫其不免乎国子代人忧子招乐忧齐子虽忧弗害夫弗及而忧与可忧而乐与忧而弗害皆取忧之道也忧必及之大誓曰民之所欲天必从之三大夫兆忧忧能无至乎言以知物其是之谓矣令尹享赵孟赋大明之首章【文王】赵孟赋小宛之二章【各敬尔仪天命不乂】事毕赵孟谓叔向曰令尹自以为王矣何如对曰王弱令尹彊其可哉虽可不终赵孟曰何故对曰彊以克弱而安之彊不义也不义而彊其毙必速诗曰赫赫宗周褒姒灭之【诗正月作褒姒烕之】彊不义也令尹为王必求诸侯晋少懦矣诸侯将往若获诸侯其虐滋甚民弗堪也将何以终夫以彊取不义而克必以为道【以不义为道】道以淫虐弗可乆已矣　秋楚公子围使公子黑肱伯州犂城犫栎郏郑人惧子产曰不害令尹将行大事【谓将弑君】而先除二子也【黑肱伯州犂】祸不及郑何患焉　冬楚公子围将聘于郑伍举为介未出竟闻王有疾而还伍举遂聘十一月己酉公子围至入问王疾缢而弑之遂杀其二子幕及平夏【郏敖子】右尹子干【王子比】出奔晋宫廏尹子晢出奔郑杀大宰伯州犂于郏王于郏谓之郏敖使赴于郑伍举问应为后之辞焉【问赴者】对曰寡大夫围伍举更之曰共王之子围为长子干奔晋从车五乗　楚灵王即位防罢为令尹防啓彊为大宰郑游吉如楚郏敖且聘立君归谓子产曰具行器矣楚王汏侈而自说其事必合诸侯吾往无日矣子产曰不数年未能也【为四年防申傅】











　　春秋分记卷七十五
<经部,春秋类,春秋分记>
　　钦定四库全书
　　春秋分记卷七十六　　　　宋　程公说　撰楚世本第三
　　灵王
　　灵王【諡法乱而不损曰灵】
　　【即公子围共王子昭元年贼郏敖及其子而代立更名熊防明年改元昭十二年伐徐次于干谿十三年乐干谿不能去公子比与公子弃疾杀其子禄立子比为王灵王亡五月而卒在位十二年】
　　昭公经四年夏楚子蔡侯陈侯郑伯许男徐子滕子顿子胡子沈子小邾子宋世子佐淮夷防于申楚人执徐子秋七月楚子蔡侯陈侯许男顿子胡子沈子淮夷伐呉执齐庆封杀之遂灭頼
