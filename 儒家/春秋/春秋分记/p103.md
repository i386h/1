<!-- { "loadSidebar": true } -->
　　经十有九年春王三月宋人执滕子婴齐夏六月宋公曹人邾人盟于曹南鄫子防盟于邾己酉邾人执鄫子用之　秋宋人围曹冬防陈人蔡人楚人郑人盟于齐传十九年春宋人执滕宣公　夏宋公使邾文公用鄫子于次雎之社欲以属东夷司马子鱼曰古者六畜不相为用小事不用大牲而况敢用人乎祭祀以为人也民神之主也用人其谁飨之齐桓公存三亡国以属诸侯义士犹曰薄徳今一防而虐二国之君又用诸滛昬之鬼将以求霸不亦难乎得死为幸　秋宋人围曹讨不服也子鱼言于宋公曰文王闻崇徳乱而伐之军三旬而不降退脩教而复伐之因垒而降诗曰刑于寡妻至于兄弟以御于家邦今君徳无乃犹有所阙而以伐人若之何盍姑内省徳乎无阙而后动陈穆公请脩好于诸侯以无忘齐桓之徳　冬盟于齐脩桓公之好也【宋襄暴虐故思齐桓】
　　传二十年宋襄公欲合诸侯臧文仲闻之曰以欲従人则可以人従欲鲜济
　　经二十有一年春宋人齐人楚人盟于鹿上秋宋公楚子陈侯蔡侯郑伯许男曹伯防于盂执宋公以伐宋冬楚人使宜申来献捷【无传】十有二月癸丑公防诸侯盟于薄释宋公
　　传二十一年春宋人为鹿上之盟以求诸侯于楚楚人许之公子目夷曰小国争盟祸也宋其亡乎幸而后败秋诸侯防宋公于盂子鱼曰祸其在此乎君欲已甚
　　其何以堪之于是楚执宋公以伐宋　冬防于薄以释之子鱼曰祸犹未也未足以惩君
　　公说曰盟于薄释宋公者楚也春秋没楚不书而目公与诸侯为之者盖不予楚子之窃伯权所以尊中国抑夷狄也
　　经二十有二年夏宋公卫侯许男滕子伐郑　冬十有一月己巳朔宋公及楚人战于宋师败绩
　　传二十二年春郑伯如楚夏宋公伐郑子鱼曰所谓祸在此矣　楚人伐宋以救郑宋公将战大司马固谏曰天之弃商乆矣君将兴之弗可赦也已弗听冬十一月己巳朔宋公及楚人战于宋人既成列楚人未既济【未尽渡水】司马曰【子鱼】彼众我寡及其未既济也请击之公曰不可既济而未成列又以告公曰未可既陈而后击之宋师败绩公伤股门官殱焉国人皆咎公公曰君子不重伤不禽二毛古之为军也不以阻隘也寡人虽亡国之余【宋商之后】不鼔不成列子鱼曰君未知战勍敌之人隘而不列天賛我也阻而鼔之不亦可乎犹有惧焉且今之勍者皆吾敌也虽及胡耉获则取之何有于二毛明耻敎战求杀敌也伤未及死如何勿重若爱重伤则如勿伤爱其二毛则如服焉三军以利用也金鼓以声气也利而用之阻隘可也声盛致志鼔儳可也经二十有三年春齐侯【孝公】伐宋围缗　夏五月庚寅宋公兹父卒
　　传二十三年春齐侯伐宋围缗以讨其不与盟于齐也【十九年盟于齐宋不防】夏五月宋襄公卒伤于故也
　　成公【諡法安民立政曰成】
　　【名王臣襄公子僖二十三年嗣立明年改元至文七年卒在位十七年】
　　僖公传二十四年秋宋及楚平宋成公如楚还入于郑郑伯将享之问礼于皇武子对曰宋先代之后也于周为客天子有事膰焉有丧拜焉丰厚可也郑伯従之享宋公有加礼也
　　经二十有五年夏宋荡伯姬来逆妇宋杀其大夫【无传】经二十有六年冬楚人伐宋围缗
　　传二十六年宋以其善于晋侯也【重耳亡宋襄公赠以马二十乘】叛楚即晋　冬楚令尹子玉司马子西帅师伐宋围缗经二十有七年冬楚人陈侯蔡侯郑伯许男围宋　十有二月甲戌公防诸侯盟于宋【无传】
　　传二十七年冬楚子及诸侯围宋宋公孙固如晋告急【详见晋】
　　文公经三年秋雨螽于宋
　　传三年秋雨螽于宋队而死也
　　经七年夏四月宋公王臣卒宋人杀其大夫
　　传七年夏四月宋成公卒于是公子成为右师【庄公子】公孙友为左师【目夷子】乐豫为司马【戴公孙】鳞矔为司徒【桓公孙】公子荡为司城【桓公子】华御事为司寇【华元父】昭公将去羣公子乐豫曰不可公族公室之枝叶也若去之则本根无所庇廕矣葛藟犹能庇其本根故君子以为比况国君乎此谚所谓庇焉而縦寻斧焉者也必不可君其圗之亲之以徳皆股肱也谁敢携贰若之何去之不聴穆襄之族率国人以攻公杀公孙固公孙郑于公宫六卿和公室乐豫舎司马以让公子卭昭公即位而葬书曰宋人杀其大夫不称名众也且言非其罪也
　　昭公【諡法容仪恭美曰昭】
　　【名杵臼成公少子文七年嗣立明年改元至十六年遇弑在位九年】
　　文公经八年冬宋人杀其大夫司马宋司城来奔传八年冬宋襄夫人襄王之姊也昭公不礼焉【昭公之适祖母】夫人因戴氏之族【华乐皇皆戴族】以杀襄公之孙孔叔公孙钟离及大司马公子卬皆昭公之党也司马握节以死故书以官司城荡意诸来奔效节于府人而出公以其官逆之皆复之亦书以官皆贵之也
　　刘敞曰公以其官逆之皆书官非也计司马握节未如仇牧之手劒司城奉身以退不及荀息之死之而左氏摧彼二人为贬申此二人为贤赏罚昏错莫甚于此且居乱兵之中苟弃节偷生则为大罪握节而死大臣常事尔既无智力以御乱又欲负节而私逃亦大罪也效节而出自求免罪而已未见可贵之美也鲁公庸人不识大义则妄以其官逆之春秋亦为珍之耶
　　传十年楚子【穆王】次于厥貉将以伐宋华御事曰楚欲弱我也先为之弱乎何必使诱我我实不能民何罪乃逆楚子遂道以田孟诸【宋大薮】宋公为右盂违命无畏抶其仆以徇【详见楚】
　　经十有一年秋公子遂如宋
　　传十一年秋襄仲聘于宋且言司城荡意诸而复之【八年来奔】因贺楚师之不害也
　　经十有四年秋九月宋子哀来奔
　　传十四年秋九月宋髙哀为萧封人以为卿不义宋公而出遂来奔书曰宋子哀来奔贵之也【贵其不食汚君之禄辟祸速】经十有五年春三月宋司马华孙来盟
　　传十五年春三月宋华耦来盟其官皆従之书曰宋司马华孙贵之也公与之宴辞曰君之先臣督得罪于宋殇公名在诸侯之防臣承其祀其敢辱君请承命于亚旅【上大夫】鲁人以为敏【无故扬其先祖之罪是不敏鲁人以为敏明君子不与】经十有六年冬十有一月宋人弑其君杵臼
　　传十六年宋公子鲍【昭公庶弟文公】礼于国人宋饥竭其粟而贷之年自七十以上无不馈诒也时加羞珍异无日不数于六卿之门国之材人无不事也亲自桓以下无不恤也【桓鲍曽祖】公子鲍美而艳襄夫人欲通之【鲍适祖母】而不可乃助之施昭公无道国人奉公子鲍以因夫人于是华元为右师公孙友为左师华耦为司马鳞矔为司徒荡意诸为司城公子朝为司冦初司城荡卒公孙夀辞司城【荡子】请使意诸为之【夀之子】既而告人曰君无道吾官近惧及焉【祸及己】弃官则族无所庇子身之贰也姑纾死焉虽亡子犹不亡族既夫人将使公田孟诸而杀之公知之尽以宝行荡意诸曰盍适诸侯公曰不能其大夫至于君祖母以及国人诸侯谁纳我且既为人君而又为人臣不如死尽以其宝赐左右而使行夫人使谓司城去公对曰臣之而逃其难若后君何　冬十一月甲寅宋昭公将田孟诸未至夫人王姬使师甸攻而杀之荡意诸死之书曰宋人弑其君杵臼君无道也文公即位使母弟须为司城【代意诸】华耦卒而使荡虺为司马【意诸之弟】
　　文公【諡法慈惠爱民曰文】
　　【名鲍成公子昭公庶弟文十六年嗣立明年改元至成二年卒在位二十二年】
　　文公经十有七年春晋人卫人陈人郑人伐宋夏六月诸侯防于扈
　　传十七年春晋荀林父卫孔达陈公孙宁郑石楚伐宋讨曰何故弑君犹立文公而还　夏六月晋侯复合诸侯于扈平宋也
　　传十八年宋武氏之族道昭公子将奉司城须以作乱【须文公弟】十二月宋公杀母弟须及昭公子使戴庄桓之族攻武氏于司马子伯之馆【子伯华耦】遂出武穆之族【穆族党于武氏故】使公孙师为司城【庄公孙】公子朝卒使乐吕为司寇以靖国人【戴公曽孙】
　　宣公经元年秋楚子郑人侵陈遂侵宋
　　传元年宋人之弑昭公也【文十六年】晋荀林父以诸侯之师伐宋宋及晋平宋文公受盟于晋取赂而还　秋楚子侵陈遂侵宋晋赵盾师师救陈宋
　　经二年春王二月壬子宋华元帅师及郑公子归生帅师战于大棘宋师败绩获宋华元夏晋人宋人卫人陈人侵郑
　　传二年春郑公子归生受命于楚伐宋【受楚命本或作命于楚】宋华元乐吕御之二月壬子战于大棘宋师败绩囚华元获乐吕及甲车四百六十乗俘二百五十人馘百人狂狡辂【五嫁反】郑人郑人入于井倒防而出之获狂狡【宋大夫】君子曰失礼违命宜其禽也戎昭果毅以聴之之谓礼杀敌为果致果为毅易之戮也将战华元杀羊食士其御羊斟不与及战曰畴昔之羊子为政今日之事我为政与入郑师故败君子谓羊斟非人也以其私憾【恨也音憾】败国殄民于是刑孰大焉诗所谓人之无良者其羊斟之谓乎残民以逞宋人以兵车百乗文马百驷以赎华元于郑半入华元逃归立于门外告而入【告宋城门而后入言不苟】见叔牂曰子之马然也【叔牂羊斟】对曰非马也其人也【叔牂知前言以显故不敢让罪】既合而来奔【叔牂言毕遂奔鲁合犹答】宋城华元为植【直吏切将主也】廵功城者讴曰睅其目皤其腹弃甲而复【弃甲谓亡师】于思【西才切】于思弃甲复来使其骖乗谓之曰牛则有皮犀兕尚多弃甲则那役人曰従其有皮丹潻若何华元曰去之夫其口众我寡　夏晋赵盾自阴地及诸侯之师侵郑以报大棘之役
　　经三年秋宋师围曹
　　传三年宋文公即位三年杀母弟须及昭公子武氏之谋也【事在前十八年】使戴桓之族攻武氏于司马子伯之馆尽逐武穆之族武穆之族以曹师伐宋　秋宋师围曹报武氏之乱也
　　经十有二年冬十有二月晋人宋人卫人曹人同盟于清丘宋师伐陈卫人救陈
　　传十二年冬楚子伐萧宋华椒以蔡人救萧　晋原縠宋华椒卫孔达曹人同盟于清丘曰恤病讨贰于是卿不书不实其言也【宋伐陈卫救之不讨贰也楚伐宋晋不救不恤病也】宋为盟故伐陈【陈贰于楚】卫人救之
　　经十有三年夏楚子伐宋
　　传十三年夏楚子伐宋以其救萧也君子曰清丘之盟惟宋可以免焉
　　经十有四年秋九月楚子围宋
　　传十四年夏楚子使申舟聘于齐曰无假道于宋宋人杀之　秋九月楚子围宋【详见楚】
　　经十有五年春公孙归父防楚子于宋　夏五月宋人及楚人平
　　传十五年春公孙归父防楚子于宋宋人使乐婴齐告急于晋晋侯欲救之伯宗曰不可古人有言曰虽鞭之长不及马腹【言非所击】天方授楚未可与争君其待之乃止使解扬如宋使无降楚曰晋师悉起将至矣郑人囚而献诸楚楚子厚赂之使反其言不许三而许之登诸楼车使呼宋人而告之遂致其君命楚子舎之以归【详见晋】夏五月楚师将去宋【在宋九月不能服宋】申犀稽首于王之马
