<!-- { "loadSidebar": true } -->
　　叔氏别祖公子牙公子谱之四世也生兹兹生二子曰得臣曰叔仲彭生【彭生之后为叔仲氏】　得臣生二子曰侨如【奔齐】曰豹豹生四子曰牛曰丙曰壬【三子无后】曰婼婼生不敢不敢生州仇州仇生二子曰舒曰輙　彭生之孙虺虺生小小生志志生二子曰皮曰衍　又一人考异曰案叔仲彭生之后为叔仲氏文十八年传云襄仲杀彭生其帑奔蔡既而复立叔仲氏世谱谓虺为彭生孙世系则谓为彭生子窃意彭生之杀其帑既奔至孙虺而后见于传世谱所载或得之今从世谱　又曰輙子张州仇庶子也世族谱附在杂人非是又纂图自叔仲彭生氏而下阙不谱今増入之
　　季氏别祖季友公子谱之四世也生无佚无佚生行父行父生宿宿生四子曰公弥【后为公鉏氏】曰公纥曰公鸟曰公亥【无后】　公弥生顷伯顷伯生隠侯伯隠侯伯生公鉏极公纥生三子曰意如曰公甫靖【后为公甫氏】曰公之【无后】意如生三子曰斯曰寤【无后】曰鲂侯【无后】斯生二子曰肥曰南孺子所生男　靖生歜　公鸟生申　又二人
　　考异曰诸家阙南孺子所生男一人然桓子适子虽殇不可阙也今系于斯之下又曰公弥之后为公鉏氏世系世族谱阙不可续者二世至公鉏极杜注云桓子族子而不详所系今考得顷伯隠侯伯二世以补公鉏氏阙文世系置公鉏极于季公鸟之下误矣
　　东门氏别祖公子遂公子谱之五世也生二子曰归父曰仲婴齐【婴齐无后】归父生析析生羁
　　考异曰三传皆以婴齐为仲遂之子归父之弟也以为归父之弟则同其言称仲之意则异公羊以为弟无后兄之义使婴齐为归父之子则为仲遂之孙故以王父为氏谷梁以为宣八年仲遂卒者为杀子赤踈之不使称公子其子由父亦踈之不得称公孙故别言仲氏左氏无传杜预曰宣十八年逐东门氏既而又使婴齐绍其后曰仲氏公羊之义精杜预之释详谷梁传则非也必云子由父防不得称公孙则归父何故称公孙乎为之后者为之子婴齐既后归父故曰仲婴齐此可谓乱昭穆之序失父子之亲者以后归父则弟不可为兄嗣以后襄仲则是父字为氏亦非矣
　　又曰案归父字子家其后曰子家氏世系则阙不书世谱则别録据庄公子遂遂长子归父归父之子文伯后为子家氏羁是庄公之孙归父之孙则羁当为文伯子也今谱归父子文伯文伯子羁皆诸家所未备
　　子叔氏别祖叔肹公子谱之七世也生子叔婴齐婴齐生叔老叔老生二子曰荣驾鹅【无后】曰叔弓叔弓生三子曰輙曰鞅【鞅无后】曰阅輙生诣诣生还还生青　阅生敬叔
　　考异曰世系以还为輙之弟鞅之子乃以诣青为还之子世序紊矣今自輙以下以世本为正而改世系之误　又按杜预于世族谱以叔还为叔弓曽孙于定十年叔还如郑涖盟注云叔还叔诣曽孙自为异同今考还之去诣甚迩不应以为曽孙悬絶如此以谱为正　又阅敬二人世系谱阙不书
　　展氏别祖公子展附公子谱不详何公之子有孙曰无骇自无骇以下不详其世
　　考异曰按杜预注谓无骇为公子展孙刘敞曰非也若无骇真公孙之子当其继大宗也赐氏乆矣何待其死而赐氏乎然则无骇固公孙也以经考之审如敞言谓无骇为公孙则经当曰公孙无骇矣于经无所考而遽曰固公孙云以意推之则亦何往不至也啖助谓鲁卿既王命皆书卒隠公不请命大夫故未命之卿亦书卒经不书氏盖不请命故未赐族耳杜预谓为公子展孙当防为正特于未氏之说未尽也
　　郈氏成叔昭伯二人
　　鲁诸氏
　　孔氏防叔奔鲁生伯夏伯夏生纥纥生丘丘生鲤鲤生伋共六人自防叔以上见宋公族谱
　　秦氏自秦子下堇生防兹余不详其世
　　南氏　　　阳氏　　　梁氏【各二人】　林氏
　　冉氏【各三人】　顔氏【五人】　　申氏【五人】　并不详其世
　　晋公子
　　穆侯及弟殇叔【无后】为一世　穆侯生二子曰文侯曰曲沃桓叔为二世　文侯生昭侯桓叔生二子曰庄伯曰韩万【后为韩氏】为三世　昭侯生孝侯庄伯生武公为四世　孝侯生鄂侯武公生献公为五世　鄂侯生二子曰哀侯曰缗【无后】　献公生五子曰申生【无后】曰文公曰惠公曰奚齐【无后】曰卓子【无后】为六世　哀侯生小子侯【先晋自此絶】　文公生六子曰襄公曰成公曰雍【自雍以下四子并无后】曰乐曰儵曰刘　惠公生怀公为七世襄公生三子曰灵公【无后】曰捷曰景公为八世　捷生谈　景公生厉公【无后】为九世　谈生三子曰周子兄以无慧不立曰悼公曰扬干【无后】为十世　悼公生二子曰平公曰整【奔卫无后】为十一世　平公生昭公为十二世　昭公生顷公为十三世　顷公生定公为十四世
　　晋公族
　　狐氏唐叔之后突生二子曰毛曰偃毛生溱偃生射姑又鞫居狐氏族附之射姑右不详其世
　　栾氏靖侯之后賔生成成生枝枝生盾盾生书书生二子曰黡曰鍼黡生盈　　又五人
　　考异曰按襄十四年传栾鍼驰死秦师栾黡谓士匄曰余弟死而子来是鍼乃书之子黡之弟明矣世系以栾鍼为黡之子非也又世族谱阙鍼盈二人并増入之
　　祁氏献侯之后举生瞒瞒生高高生奚奚生午午生盈　又一人
　　羊舌氏大夫生职职生四子曰赤曰肹曰鲋曰虎赤生子容肹生杨石
　　孝异曰按闵二年传羊舌大夫为尉杜预注叔向祖父也孔颖达曰羊舌氏也爵为大夫号曰羊舌大夫不知其名此人生羊舌职职生叔向故为叔向祖父谱云羊舌氏晋之公族羊舌其所食邑也或曰羊舌氏姓季名果有人盗羊而遗其头不敢不受受而埋之后盗羊事发辞连季氏季氏掘羊头而示之以明已不食唯识其舌舌存得免号曰羊舌氏也或曰不知谁为此言杜所不从记异闻耳故以杜氏为正存羊舌氏于公族且附见其说云
　　郤氏豹生三子曰称【无后】曰兾芮曰义【无后】芮生缺缺生克克生锜又芮从子曰步扬曰步招【无后】扬生二子曰犫曰鹊居犫生三子曰至曰溱曰毅　又二人考异曰步扬步招皆芮从子芮有昆弟二人曰称曰义不知步扬步招何人之子故不得而详但系之芮曰从子云　又世族谱阙豹鹊居二人而列称步招溱三人于杂人今附于郤氏
　　韩氏别祖万公子谱之三世也生求伯求伯生简简生子舆子舆生厥厥生二子曰无忌曰起无忌生襄起生四子曰须曰叔禽曰叔椒曰子羽须生二子曰不信曰固不信生子庚子庚生子虎　　又二人考异曰按系本万生求伯求伯生定伯简简生舆舆生献子厥厥生宣子起起生平子须须生简子不信不信生荘子庚世家则谓武子三世生厥厥生宣子宣子生贞子须贞子须生简子简子生荘子庄子生康子虎自厥而下参之系本无差独以武子三世生厥则误也今不从
　　又曰按世族谱谓万之孙曰定伯简与系本及服防之说同独阙求伯一世今以系本补之
　　又曰按昭五年传韩襄为公族大夫韩须受命而使矣箕襄邢带叔禽叔椒子羽皆大家也杜预注襄韩无忌子也须起之门子也箕襄邢带韩氏族禽椒羽起庶子也世系不辨襄与箕襄之异而误以箕襄为无忌子不知箕襄及邢带乃无忌之族非其子也
　　荀氏逝敖生林父为中行氏林父生二子曰庚曰首首之后为知氏　庚生偃偃生吴吴生寅　首生防防生二子曰朔【无后】曰盈盈生跞跞生三子曰徐吾【无后】曰瑕曰申瑕生霄申生瑶　　又五人　又别族程氏骓逝敖之孙曰季【不详其世】骓曽孙郑
　　考异曰按世谱谓盈为朔之弟防之子系本乃以盈为朔之子今考诸家皆以盈为防之子
　　晋诸氏
　　范氏杜伯生隰叔隰叔生蒍蒍生縠縠生会以随为氏【亦曰范氏】生二子曰燮曰鲂燮生匄鲂生彘裘【无后】匄生鞅鞅生二子曰吉射曰臯夷　又会从弟穆子为士季氏生渥浊渥浊生弱弱生伯瑕伯瑕生弥牟　又隰叔孙富及范无恤士鲋士蔑不详其世
　　考异曰世系及族谱阙杜伯隰叔二世今増入之
　　魏氏毕万生芒季芒季生犫犫生三子曰颗曰锜曰绛颗生颉　锜生相　绛生舒舒生二子曰侈曰戊
　　侈生曼多曼多生驹　　又一人
　　右按系本万生芒季芒季生武仲州州生庄子绛绛生献子荼荼生简子取取生襄子多多生桓子驹驹生文侯斯传云亦曰孺子　　世家万生武子犫犫生悼子颗颗生昭子绛绛生嬴嬴生献子献子生侈侈生桓子桓子生文侯都　　世谱万之孙犫犫之子颗为令狐氏锜为吕氏颗之子颉锜之子相舒之孙曼多　　世系万之孙犫生颗颗生子颉又生子绛绛生嬴嬴生舒舒生侈及戊戊生曼多
　　考异曰考系本世谱世系俱以犫为万之孙世谱世系但知为万孙而阙其祢今以系本芒季参三家之说俱合世家以万生犫误也　又曰系本谓武仲州即武子犫也索隠谓州即犫声近字因以异然左传记事字必有据今以犫文为正　又曰系本武仲生绛其系本君篇云武子居魏悼子徙霍索隠谓悼子与绛兄弟今取以较杜氏武子之子曰颗曰锜是悼子颗与锜绛俱为武子之子明矣世家以颗生绛世系因而不改误也　又曰系本世谱俱谓庄子生献子世家则云庄子生嬴嬴生献子不知司马迁何所本増嬴一世世系从之疑　又曰世谱曼多舒之孙而阙其祢今考系本谓舒生侈侈生曼多世系以为戊生曼多误也
　　赵氏公明生二子曰共孟【无后】曰夙夙生衰衰生四子曰盾曰同【无后】曰括【无后】曰婴齐【无后】盾生朔朔生武武生二子曰获曰成获之孙曰罗成生鞅鞅生三子曰桓子曰伯鲁曰无恤伯鲁生周伯　又夙曽孙穿不知所系生旃旃生胜胜生午午生稷稷生朝
　　考异曰按系本谓公明生共孟及赵夙夙生衰世家谓叔带五世生夙夙生共孟共孟生衰世谱谓叔带五世孙曰夙夙之弟曰衰世系谓夙子曰共孟共孟之子曰穿及衰且衰一人耳系本以为夙之子世家以为夙之孙世谱以为夙之弟世系从世家今考左传夙事献公以闵元年御戎后五年重耳奔蒲衰从之出则衰当为夙之子若从世家谓衰为夙孙则世数隔远又系本在诸家前必有所据今以系本次第为正
　　籍氏黡生颉颉生叔子叔子生官正官正生司徒公司徒公生少襄少襄生太伯太伯生季季生偃偃生谈谈生秦
　　考异曰世族谱止载伯黡谈秦三世世系加季偃二世今考世本补籍氏之阙
　　胥氏臣生甲父甲父生二子曰午曰克午生带克生童先氏丹木生轸轸生二子曰縠曰且居縠生辛且居生
　　克　又四人
　　张氏老生君臣君臣之孙趯又栁朔骼不详其世女叔氏齐生游又叔寛督不详其世
　　伯氏伯宗生州犂　　　防氏郑生豹
　　董氏　　　解氏各三人亡其系阎氏右行氏各二人梁氏六人　乐氏四人　成氏二人　贾氏四人州氏二人箕氏三人【有二箕遗疑】邴氏二人程氏二人涉氏二人屠氏二人【并亡其系】
　　齐公子
　　庄公为一世　生三子曰得臣【无后】曰僖公曰年为二世僖公生三子曰襄公曰纠曰桓公年生无知【自无知下】
