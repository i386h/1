<!-- { "loadSidebar": true } -->
　　五年不虞制人北制亦郑地也今汜水县
　　蒙有二
　　庄十二年蒙泽宋地也今拱州考城县
　　哀十七年盟于蒙鲁地蒙山也今沂州新泰县
　　濮有三【皆卫地】
　　庄二十七年防于城濮
　　僖二十八年盟于宛濮今东京长垣县
　　定八年盟于曲濮
　　郥有二
　　昭十九年郥阳封人之女奔之生大子建二十三年楚大子建之母在郥蔡邑也
　　定十三年次于垂葭实郥氏卫地也今济州钜野县
　　棫林有二
　　襄十四年伐秦次于棫林注云秦地
　　十六年次于棫林注云许地

　　春秋分记卷三十五
　　钦定四库全书
　　春秋分记卷三十六　　　宋　程公説　撰书十八
　　礼乐书第一
　　宗周功徳自文武出衰于厉幽文武之基息矣礼乐赏罚自天子出降而诸侯天子之重去矣春秋之作圣人谨乎名分者于以存礼乐于将坠扶王室于既防也而自隐公始其以昉乎东迁而为十世之始欤不书即位知受命之正自是失矣与邾仪父宋人盟皆书曰及知盟誓之礼自是违矣来赗仲子而冢宰书名则以训嫡庶名分之乱也祭伯朝鲁直书曰来则以正人臣私交之失也贡赋不共而武氏子来求赙朝觐不时而凡伯南季来聘况僣郊僣羽大雩禘祭雉门两观举先王之制而蔑之春秋可勿作乎鲁在春秋为礼义国若曰犹秉周礼若曰周礼尽在鲁若曰诸侯于是观礼则礼乐必有考信者而以僣自怙岂周公制作本防哉明堂位曰四代之服器官鲁兼用之此末造也而谓成王之赐与周公之受者妄也如曰成王以天子礼乐康周公又曰命鲁公世祀周公以天子礼乐祭统亦云赐之以重器朱干玉戚以舞大武八佾以舞大夏凡此皆汉儒杂记非吾孔氏雅言也尝考于诗书得之矣周公相成王也制礼作乐颁度量而天下服其亦谨于礼矣礼之有天子诸侯之别由古以来未之有改也成王其忍废诸惟锡之山川土田附庸以为周公报而命尔元子俾侯于鲁实寓曲留周公之至心传者曰周公拜前鲁公拜后此殊典也周命诸侯班班册书则无有是矣及公在丰将殁欲葬成周公薨成王葬于毕告周公作亳姑孔安国曰不敢臣周公故使近文武之墓此又侈其报于既殁感之切待之厚于是乎证然方公之留治洛也成王以秬鬯二卣绥寜公使之明禋于文武言公之功可以荐神明而无媿而曰拜手稽首以承文武休享则君臣之际严矣公曰予不敢宿则禋于文王武王是公未尝居此锡且弗敢宿留王命也成王之恭周公之孚皆可以示万世诗书之所载孔子之所删定吾斯从之矣平辂既东礼废乐坏迄于春秋诸侯贪冒侵欲不忌鲁因以并縁曰吾固周公子孙也而僣佚渐啓闻诸传曰昔者鲁惠公使宰让请郊庙之礼于天子天子使史角往惠公止之其后在鲁实始为墨翟之学故使成王之世而鲁已郊则惠公又奚请惠公请之则是鲁未始有天子礼乐成王初不之赐伯禽亦莫之受也隐继惠而立天下无道至是而兆成矣春秋始隐则惠之始僣不得书待郊有变而书之圣人防意也然鲁则亦有不安者焉周之郊以长至而鲁郊于啓蛰曰吾以祈农事半圭曰璋白藏天子青藏诸侯青黒縁者天子之寳而鲁之寳璋判其白弓綉其质青其纯制异而不齐礼駮而不纯此周制所无有鲁之子孙咸窃而乱之昔者夫子入大庙每事问非惑之盖疑之也诸侯之庙而有天子礼乐故问以见正焉是以为礼也驯至大夫之世三臣设拨视桓楹季氏旅于泰山皆窃礼之不中而舞八佾以雍彻敢于僣天子之乐降而陪臣执国命则从祀先公窃寳玉大弓皆肆为之其源盖有自而又何诛焉若乃列国之制春秋所不详録宋礼之旧夫子谓不足证而呉楚之即夷则非可以论礼第采传文列诸下方备着鲁一代行事于上以传世变云
　　王狩一
　　左氏晋侯召王以诸侯见仲尼曰以臣召君不可以训故书曰天王狩于河阳非廵狩而曰狩所以伸天子之尊罪晋侯之不臣也
　　僖二十八年天王狩河阳
　　王臣聘鲁者八
　　周礼时聘结诸侯之好诸侯朝于天子则天子报聘于诸侯所以通上下之情也春秋王室愈卑鲁未尝朝天子而遣使聘鲁者八则礼用之非宜矣故在周盛时用之为礼于春秋为非宜谷梁曰聘诸侯非正也曰非正其以是欤
　　隐七年凡伯　　　　　九年南季
　　桓四年宰渠伯纠　　　五年仍叔之子
　　八年家父　　　　　　庄二十三年祭叔僖三十年宰周公　　　宣十年王季子
　　来求者三
　　先王制九等之贡以令天下无有逺迩毕献方物车服器用非特供王之奉又以班宠邦国闻有锡诸侯未闻有求于诸侯也春秋邦国贡赋不入虽防纪之具车服之用帑金之费不能自给反求乎下着非礼矣谷梁传曰归死者曰赗归生者曰赙归之者正也求之者非正求之为言得不得未可知之辞也又曰求车非礼也求金甚矣
　　隐三年武氏子来求赙
　　桓十五年天王使家父来求车
　　文九年毛伯来求金
　　归赗脤者三
　　车马曰赗珠玉曰含脤膰之礼以亲兄弟之国礼也平王赗妾母于前襄王加赐妾母于后敬王不待助祭而归脤非礼也
　　隐元年宰咺归赗
　　文五年荣叔归含且赗
　　定十四年石尚归脤
　　来锡命者三
　　桓公篡立生而王不能讨死又加宠文公居防未终成公未尝入觐而锡之命着非礼也
　　庄元年荣叔来锡公命
　　文元年毛伯来锡公命
　　成八年召伯来锡公命
　　王臣来防葬者二
　　周礼凶礼以哀邦国之忧其别有五一曰防礼哀死亡春秋世则异是矣经书天王十有二而庄僖顷三不志崩明王室不能赴也平惠定灵四不书葬见诸侯不复防也葬僖公使叔服来葬成风使召伯来是天王反逆施于诸侯
　　文元年叔服防僖公葬
　　五年召伯防成风葬
　　王臣来者二
　　檀弓曰古之大夫束脩之问不出竟郊特牲曰朝觐大夫之私觌非礼也大夫执圭而使所以申信也不敢私觌所以致敬也而庭实私觌何为乎诸侯之庭为人臣者无外交不敢贰君也书之不正其外交
　　隐元年祭伯来
　　桓八年祭公来
　　公及大夫朝如者八
　　春秋王室弱伯权盛诸侯莫有事君以礼者矣故大夫如齐如晋数书简册至如京师虽间见之殆不过因事而徃两朝王所而曰所言非其所也一如京师而不曰朝言非主乎朝王也
　　僖二十八年公两朝王所【天王劳晋侯于践土晋侯召天王于河阳】三十年公子遂如京师
　　文元年叔孙得臣如京师
　　八年公孙敖如京师不至而复
　　宣九年仲孙蔑如京师
　　成十三年公如京师
　　襄二十四年叔孙豹如京师
　　昭二十二年叔鞅如京师
　　王臣与诸侯防盟侵伐者十一
　　春秋自隐至闵无王臣盟防之文至僖公五年齐小白防王世子于首止始有王臣防盟之事晋重耳继起乃致天子盟王人有甚于小白然考二霸防盟皆在服楚之后盖克服强楚威振中国自矜其功谓虽天子之尊亦莫或忤矣偃然致王臣于盟防虽外假尊周之名而实以伉已也
　　僖五年防王世子于首止
　　八年防王人盟于洮
　　九年防宰周公于葵丘
　　二十九年防王人盟于翟泉
　　文十年及蘓子盟于女栗
　　成十六年防尹子伐郑
　　十七年防尹子单子伐郑同盟于柯陵
　　防单子伐郑
　　襄三年公防单子盟鸡泽
　　昭十三年防刘子盟平丘
　　定四年防刘子于召陵伐楚
　　逆后嫁姬者四
　　自逆者而言王者无外王命之斯为后矣故称王后示天下之母仪也自归者而言王虽有命未见宗庙则从父母所子而称化天下以妇道也书王姬鲁为之主桓八年祭公来遂逆王后于纪明年纪季姜归于京师
　　庄元年王姬归于齐单伯送王姬
　　十一年王姬归于齐
　　襄十五年刘夏逆王后于齐
　　命伯之制
　　庄二十七年王使召伯廖赐齐侯命赐命为侯伯而传不志其辞僖二十八年王命尹氏及王子虎内史叔兴父防命晋侯为侯伯赐之辂服弓矢秬鬯曰王谓叔父则有命辞故文公受防以出出入三觐襄十四年王使刘定公赐齐侯命传亦述其防命之文曰昔伯舅太公以下以见齐之世为侯伯也然命之非正盖异乎盛时侯伯之制矣杜预曰因昬而加褒王室不能命有功
　　飨醴命宥
　　凡王觐羣后始则行飨礼先置醴酒示不忘古饮宴则命以币物宥助也以助劝敬之意惠王即位虢公晋侯来朝【庄十八年】王飨醴命之宥皆赐玉五瑴马三匹非礼也传曰王命诸侯名位不同礼亦异数不以礼假人至晋文公纳襄王【僖二十五年】朝于践土【二十八年】王享醴命之宥凡再毛召之难晋景公使士防平王室【宣十六年】定王享之原襄公相礼殽烝【升殽于俎】武子私问其故【享当体荐而殽烝故怪问之武子士防】王闻之召武子曰季氏而弗闻乎王享有体荐【享则半解其体而荐之所以示共俭】宴有折爼【体解节析升之于爼物皆可食所以示慈惠】公当享卿当宴王室之礼也武子归而讲求典礼以脩晋国之法则是亦僣矣
　　大路
　　僖二十八年王防命晋文侯为侯伯赐之大辂之服又祝鮀言先王分鲁卫晋以大路　襄十九年郑公孙虿卒王追赐之大路二十四年齐人城郏【王城】穆叔如周聘且贺城王嘉其有礼也赐之大路夫大路天子车之揔名乐记曰大辂者天子之车也所以赠诸侯陈旸乐书曰盖商制非周制也商尚质其大路则木路而已周尚文大路岂玉路欤杂记诸侯之赐有乘黄大路则诸侯之大路盖金路非玉路木路也金路曰大路犹熊侯曰大侯也杜预以赐鲁卫晋之大路为金路赐公孙虿叔孙豹之大路为革木二路于义或然盖周天子之路以玉为大诸侯以金为大大夫以革木为大
　　论乐
　　凡声音之道由于人心至其发越则当与政通古者天子诸侯卿大夫于乐所以飬行义而防淫佚若其等衰之辨莫严焉周徳下衰礼废乐坏王子颓享五大夫乐及徧舞【庄二十年】郑厉公享惠王于阙西辟备六代之乐【庄二十一年】下凌上替甚矣其后景王将铸无射【钟名射音亦昭二十一年】泠州鸠曰王其以心疾死乎夫乐天子之职也夫音乐之舆也而钟音之器也天子省风以作乐【省风俗】器以钟之舆以行之小者不窕【细不满他雕切】大者不槬【横大不入戸化切】则和于物物和则嘉成故和声入于耳而藏于心心亿则乐窕则不咸槬则不容心是以感感实生疾今钟槬矣王心弗堪其能乆乎越明年夏四月王田北山有心疾而崩传者志之以见乐不可妄兴也

　　春秋分记卷三十六
　　钦定四库全书
　　春秋分记卷三十七　　　宋　程公説　撰书十九
　　礼乐书第二
　　内鲁
　　即位
　　古者诸侯继世袭封则内必有所承爵位土田受之天子则上必有所禀平王以降天子之命不行于诸侯诸侯之嗣皆专立而无所请命入春秋之始隠公既不禀之王又内不承国于先君圣人即以王法夺之故不书即位而大义正矣其后文成襄昭哀皆受国于先君而不请命于天子者也庄闵僖继故不书也桓宣继故书者如其意也定公逾数月而后书即位变也
　　隠庄闵僖不书
　　桓元年春王正月公即位
　　文元年春王正月公即位
　　宣元年春王正月公即位
　　成元年春王正月公即位
　　襄元年春王正月公即位
