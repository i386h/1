<!-- { "loadSidebar": true } -->
　　夏厉公出奔蔡六月乙亥昭公入秋郑伯因栎人杀檀伯而遂居栎冬防于袲谋伐郑将纳厉公也弗克而还胡安国曰经于厉公复国削而不书独书入于栎何也夫制邑之死虢君共城之叛太叔皆庄公所亲戒也今又城栎而寘子元焉使昭公不立何谋国之误也卫有蒲城而出献公楚有陈蔡不羮而叛弃疾末大必折有国之害也故夫子行乎季孙曰古者家不藏甲邑无百雉之城遂堕三都以张公室于厉公复国削而不书者若曰既入于栎则其国已复矣于以明居重驭轻彊榦弱枝以身使臂之义为天下与来世之鉴也为国者可不谨于礼乎
　　昭公【谥法容仪恭美曰昭】
　　【昭公世子忽也桓十一年庄公卒忽立四月出奔祭仲立厉公立五年出居栎昭公入嗣立明年改元至十七年遇弑在位二年】
　　桓公经十有六年春正月公防宋公蔡侯卫侯于曹夏四月公防宋公卫侯陈侯蔡侯伐郑
　　传十六年春正月防于曹谋伐郑【前年冬谋纳厉公不克故复更谋】夏伐郑
　　传十七年初郑伯将以髙渠弥为卿昭公恶之固谏不聴昭公立惧其杀已也冬十月辛卯弑昭公而立公子亹【昭公弟】君子谓昭公知所恶矣公子逹曰髙伯其为戮乎复恶己甚矣
　　子亹
　　【名亹庄公子昭公弟桓十七年嗣立明年改元齐侯师于首止子亹往防齐人杀之在位一年】
　　桓公传十八年秋齐侯师于首止【陈师首止讨郑弑君】子亹防之髙渠弥相【不知齐欲讨己】七月戊戌齐人杀子亹而轘髙渠弥祭仲逆郑子于陈而立之是行也祭仲知之故称疾不徃人曰蔡仲以知免仲曰信也
　　子婴
　　【名婴字子仪庄公子子亹弟桓十八年亹被杀于首止祭仲迎婴于陈立之明年改元至庄公十四年传瑕杀之纳厉公在位十四年】
　　庄公经四年夏齐侯陈侯郑伯遇于垂【无传】
　　公说论曰杜预苏辙皆谓此年郑伯遇于垂者子仪也然此当为厉公非子仪焉按春秋突归于郑之后其出奔蔡入于栎皆以名书犹系于爵虽纂而实君虽君而实簒不没其实也忽虽世子其出奔犹不得称子其复归犹不得称伯以其实不能君也而况子仪虽间得立其为君微矣岂敢轻去国都防于外乎故知遇于垂者乃厉公也其始终书爵不没其实也亦可以为居正而不能保者之戒矣【赵鹏飞曰防传所书则此遇亦非子婴所为齐襄伐郑问弑昭之罪亹防之为齐所执祭仲立子婴则祭仲固齐雠而子婴祭仲所立敢冒不测以防耶则垂之遇必非子婴也以圣人明郑之世统则郑伯亦当是突以左氏着子婴之事则郑伯决非子婴传世之统圣人重之】
　　传十四年夏郑厉公自栎侵郑及大陵获传瑕曰苟舍我吾请纳君与之盟而赦之六月甲子传瑕杀郑子及其二子而纳厉公初内蛇与外蛇鬭于郑南门中内蛇死六年而厉公入公闻之问于申繻曰犹有妖乎对曰人之所忌其气焰【音艶】以取之妖由人兴也人无衅焉妖不自作人弃常则妖兴故有妖厉公入遂杀传瑕使谓原繁曰傅瑕贰周有常刑既伏其罪矣纳我而无二心者吾皆许之上大夫之事吾愿与伯父图之且寡人出伯父无里言【无纳我之言】入又不念寡人寡人憾焉对曰先君桓公命我先人典司宗祏社稷有主而外其心其何贰如之苟主社稷国内之民其谁不为臣臣无二心天之制也子仪在位十四年矣而谋召君者庸非贰乎庄公之子犹有八人若皆以官爵行赂劝贰而可以济事君其若之何臣闻命矣乃缢而死【八人传唯见四人子忽子亹子仪并死独厉公在八人名字记传未闻】
　　厉公后
　　【前在位五年出居栎在外十四年复入七年庄二十一年卒前后其在位十二年】
　　庄公经十有五年秋郑人侵宋
　　传十五年诸侯为宋伐郳郑人间之而侵宋【详见齐】经十有六年夏宋人齐人卫人伐郑秋荆伐郑冬十有二月防齐侯宋公陈侯卫侯郑伯许男滑伯滕子同盟于幽传十六年夏诸侯伐郑宋故世郑伯自栎入缓告于楚秋楚伐郑及栎为不礼故也　郑伯治与【音预】于雍纠之乱者九月杀公子阏则强鉏【祭仲党】公父定叔出奔卫【共叔段孙】三年而复之【新注如书言降霍叔于庶人三年不齿】曰不可使共叔无后于郑使以十月入曰良月也就盈数焉【数满于十】君子谓强鉏不能卫其足冬同盟于幽郑成也
　　经十有七年春齐人执郑詹郑詹自齐逃来
　　传十七年春齐人执郑詹郑不朝也
　　传二十年春郑伯和王室不克执燕仲父夏郑伯遂以王归王处于栎秋王及郑伯入于邬【邬王所取郑邑】遂入成周取其寳噐而还冬王子頽享五大夫乐及徧舞郑伯闻之见虢叔曰哀乐失时殃咎必至今王子颓歌舞不倦乐祸也盍纳王乎虢公曰寡人之愿也
　　经二十有一年夏五月辛酉郑伯突卒冬十有二月葬郑厉公【无传八月而葬缓】
　　传二十一年夏郑伯将王自圉门入杀王子頽郑伯享王于阙西辟【辟旁侧之语】乐备【备六代之乐】王与之武公之畧自虎牢以东【畧界也郑武公傅平王平王赐之自虎牢以东后失其地故惠王今复与之】原伯曰郑伯效尤其亦将有咎【效子頽舞徧乐】五月郑厉公卒王巡虢守虢公为王宫于玤王与之酒泉郑伯之享王也王以后之鞶鉴予之虢公请器王予之爵郑伯由是始恶于王【为僖二十四年郑执王使张本】
　　文公【谥法慈惠爱民曰文】
　　【名防厉公子庄二十一年嗣立明年乃改元至僖三十一年卒在位四十五年】
　　庄公经二十八年秋荆伐郑公防齐人宋人救郑传二十八年秋楚子元以车六百乘伐郑入于桔柣之门诸侯救郑楚师夜遁郑人将奔桐丘谍告曰楚幕有乌乃止【详见楚】
　　经二十有九年夏郑人侵许
　　传二十九年夏郑人侵许凡师有钟鼓曰伐无曰侵轻曰袭
　　闵公经二年冬十有二月郑弃其师
　　传二年冬十二月郑人恶髙克使帅师次于河上乆而弗召师溃而归髙克奔陈郑人为之赋清人【刺文公退臣不以道危国亡师之本】
　　杨时论曰观清人之诗序可见矣文公恶髙克使之将兵御秋乆而不召遂使众散而归岂非弃其师乎盖恶其人而使之将兵以外之兵何罪故止罪郑
　　僖公经元年秋七月楚人伐郑八月公防齐侯宋公郑伯曹伯邾人于柽【宋地】
　　传元年秋楚人伐郑郑即齐故也盟于荦【即柽】谋救郑也经二年冬楚人侵郑
　　传二年冬楚人伐郑鬬章囚郑聃伯
　　经三年冬楚人伐郑
　　传三年秋防于阳谷谋伐楚也【二年楚侵郑故详见齐】冬楚人伐郑郑伯欲成孔叔不可曰齐方勤我弃徳不祥
　　传四年盟于召陵陈辕涛涂谓郑申侯曰师出于陈郑之间国必甚病申侯曰善涛涂以告齐侯许之申侯见曰师老矣若出于东方而遇敌惧不可用也若出于陈郑之间共其资粮屝屦其可也齐侯説与之虎牢执辕涛涂【详见齐】
　　经五年夏公及齐侯宋公陈侯卫侯郑伯许男曹伯防王世子于首止秋八月诸侯盟于首止【公谷作首戴】郑伯逃归不盟
　　传五年陈辕宣仲怨郑申侯之反已于召陵故劝之城其赐邑曰美城之大名也子孙不忘吾助子请乃为之请于诸侯而城之美遂譛诸郑伯曰美城其赐邑将以叛也申侯由是得罪秋诸侯盟王使周公召郑伯曰吾抚女以从楚辅之以晋可以少安【新注王恨齐桓首止之盟定太子之位故召郑使叛齐】郑伯喜于王命而惧其不朝于齐也故逃归不盟孔叔止之曰国君不可以轻【遣政切】轻则失亲失亲患必至病而乞盟所防多矣君必悔之弗聴逃其师而归经六年夏公防齐侯宋公陈侯卫侯曹伯伐郑围新城冬公至自伐郑
　　传六年夏诸侯伐郑以其逃首止之盟故也围新宻【新城】郑所以不时城也秋楚人围许以救郑
　　经七年春齐人伐郑夏郑杀其大夫申侯
　　传七年春齐人伐郑孔叔言于郑伯曰谚有之曰心则不竞何惮于病既不能彊又不能弱所以毙也国危矣请下齐以救国公曰吾知所由来矣姑少待我【欲以申侯説】对曰朝不及夕何以待君夏郑杀申侯以説于齐且用陈辕涛涂之譛也初申侯申出也【姊妹之子为出】有宠于楚文王文王将死与之璧使行曰唯我知女女专利而不厌予取予求不女疵瑕也【从我取求我不汝咎】后之人将求多于女【求多以礼责汝】女必不免我死女必速行无适小国将不女容焉既葬出奔郑又有宠于厉公子文闻其死也曰古人有言曰知臣莫若君弗可改也已秋盟于寗母谋郑故也郑伯使太子华聴命于防言于齐侯曰泄氏孔氏子人氏三族实违君命君若去之以为成我以郑为内臣君亦无所不利焉【以郑事齐如封内臣】齐侯将许之管仲曰子华既为太子而求介于大国以弱其国亦必不免郑有叔詹堵叔师叔三良为政未可间也齐侯辞焉子华由是得罪于郑冬郑伯使请盟于齐
　　传八年春盟于洮郑伯乞盟请服也
　　经十有四年秋狄侵郑【无传】
　　传十六年冬十一月乙卯郑杀子华
　　传十八年春郑伯始朝于楚【十七年齐桓卒无霸故】楚子赐之金既而悔之与之盟曰无以铸兵故以铸三钟
　　经二十有二年夏宋公卫侯许男滕子伐郑
　　传二十二年春三月郑伯如楚夏宋公伐郑【襄公】秋八月楚人伐宋以救郑
　　经二十有四年夏狄伐郑
　　传二十四年郑之入滑也滑人听命师还又即卫郑公子士泄堵俞弥帅师伐滑王使伯服游孙伯如郑请滑郑伯怨惠王之入而不与厉公爵也又怨襄王之与卫滑世故不聴王命而执二子王怒使頽叔桃子出狄师夏狄伐郑取栎【详见周】郑子华之弟子臧出奔宋【十六年杀子华之故】好聚鹬冠郑伯闻而恶之使盗诱之八月盗杀之于陈宋之间君子曰服之不身之灾也【衷犹适也】诗曰彼已之子不称其服子臧之服不称也夫诗曰自诒伊慼其子臧之谓矣夏书曰地平天成称也
　　匡缪正俗曰按鹬水鸟天将雨则鸣古人以其知天时乃为冠象此鸟之形使掌天文者冠之盖子臧以兄见杀故与知天文者游聚郑伯恐其作乱令诱杀之
　　传二十八年夏四月郑伯如楚致其师为楚师既败而惧【时楚败城濮】使子人九行成于晋晋栾枝入盟郑伯五月丙午晋侯及郑伯盟于衡雍
　　经三十年秋晋人秦人围郑
　　传三十年晋人侵郑以观其可攻与否秋九月甲午晋侯秦伯【穆公也】围郑以其无礼于晋【文公亡过郑郑不礼之】且贰于楚也晋军函陵秦军汜南佚之狐言于郑伯曰国危矣若使烛之武见秦君师必退公从之辞曰臣之壮也犹不如人今老矣无能为也已公曰吾不能早用子今急而求子是寡人之过也然郑亡子亦有不利焉许之夜缒而出见秦伯曰秦晋围郑郑既知亡矣若亡郑而有益于君敢以烦执事越国以鄙逺君知其难也焉用亡郑以陪邻【陪益也】邻之厚君之薄也若舍郑以为东道主行李之往来共其乏困君亦无所害且君尝为晋君赐矣许君焦瑕朝济而夕设版焉君之所知也【晋君谓惠公焦瑕晋河外五城之二邑】夫晋何厌之有既东封郑又欲肆其西封若不阙秦将焉取之阙秦以利晋唯君圗之秦伯説与郑人盟使杞子逢孙杨孙戍之乃还【三子秦大夫反为郑守】子犯请击之公曰不可防夫人之力不及此【夫人谓秦穆公】吾其还也亦去之初郑公子兰出奔晋【穆公】从于晋侯伐郑请无与围郑许之使待命于东【晋东界】郑石甲父侯宣多逆以为大子以求成于晋晋人许之
