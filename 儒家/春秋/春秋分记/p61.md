<!-- { "loadSidebar": true } -->
　　刘敞曰祊自祊田许自许田以祊易许改为以璧易许是为郑伯讳不为鲁公讳也经书入祊乆矣何故至此乃卒易祊田乎
　　秋大水凡平原出水为大水
　　刘敞曰平原出水之事最鲜着为平原出水者记异也
　　冬郑伯拜盟
　　经二年春正月膝子来朝三月公防齐侯陈侯郑伯于稷以成宋乱夏四月取郜大鼎于宋戊申纳于太庙秋七月杞侯来朝九月入杞【传见杞】公及戎盟于唐冬公至自唐
　　传二年宋大宰督弑殇公防于稷以成宋乱以郜大鼎赂公夏四月取郜大鼎于宋戊申纳于大庙非礼也臧哀伯谏曰君人者将昭徳塞违以临照百官犹惧或失之故昭令徳以示子孙国家之败由官邪也官之失徳宠赂章也郜鼎在庙章孰甚焉武王充商迁九鼎于雒邑义士犹或非之而况将昭违乱之赂器于大庙其若之何公不听周内史闻之曰臧孙逹其有后于鲁乎君违不忘谏之以徳【详见礼乐书】
　　吕祖谦曰哀伯之谏取郜鼎其中所言周家宗庙制度固当攷然桓公于弑逆犹忍为之哀伯乃谏其取叛臣之鼎是犹不能三年之防而缌小功之察者也哀伯亦可谓习而不察矣哀伯鲁之贤大夫也周内史周之艮史也尚不知君臣之大义区区然唯纳赂之是谏言辞之是取在贤者犹不知而况下此者乎
　　秋九月公及戎盟于唐脩旧好也冬公至自唐告于庙也凡公行告于宗庙反行饮至舍爵策勲焉礼也特相会往来称地让事也自参以上则徃称地来称会成事也经三年春正月公会齐侯于嬴夏六月公会杞侯于郕秋七月壬辰朔日有食之既【无传】公子翚如齐逆女九月齐侯送姜氏于让公会齐侯于讙【无传】夫人姜氏至自齐胡安国曰古者昏礼必亲迎则授受之义明后世亲迎之礼废于是有父母兄弟越境而送其女者以公子翚往逆则既轻矣为齐侯来乃逆而会之于讙是公之行其重在齐侯而不在姜氏岂礼也哉不言以至者既得见乎公也不能防闲于是在敞笱之刺兆矣礼者所以别嫌明微制治于未乱不可不谨也
　　冬齐侯使其弟年来聘有年【无传】
　　传三年春防于嬴成昏于齐也公防杞侯于郕杞求成也秋公子翚如齐逆女脩先君之好故曰公子齐侯送姜氏非礼也凡公女嫁于敌国姊妹则上卿送之以礼于先君公子则下卿送之于大国虽公子亦上卿送之于天子则诸卿皆行公不自送于小国则上大夫送之冬齐仲年来聘致夫人也
　　经四年春正月公狩于郎夏天王使宰渠伯纠来聘【传见周】
　　传四年春正月公狩于郎书时礼也
　　经五年春正月甲戌【二十日纂例云下脱】　夏天王使仍叔之子来聘城祝丘【无传】　秋大雩螽【无传】　冬州公如曹
　　传五年秋大雩书不时也凡祀启蛰而郊【夏正建寅月】龙见而雩【建巳月】始杀而尝【建酉月】闭蛰而烝【建亥月】过则书经六年春正月实来夏四月公防纪侯于成　秋八月壬午大阅九月丁夘子同生冬纪侯来朝【传见纪】
　　传六年诸侯之大夫戍齐齐人馈之饩使鲁为其班后郑郑忽怒故有郎之师【十年】公之未昬于齐也齐侯欲以文姜妻忽忽辞　秋大阅简车马也　九月丁夘子同生以大子生之礼举之接以大牢卜士负之士妻食之公与文姜宗妇命之公问名于申繻对曰名有五有信有义有象有假有类以名生为信【若唐叔虞鲁公子友】以徳命为义【文王昌武王发】以类命为象【孔子首象尼丘】取于物为假【伯鱼生馈鲤】取于父为类不以国不以官不以山川不以隐疾不以畜牲不以器币周人以讳事神名终将讳之故以国则废名以官则废职以山川则废主以畜牲则废祀以器币则废礼晋以僖侯废司徒【僖侯名司徒废为中军】宋以武公废司空【武公名司空废为司城】先君献武废二山【二山具敖也鲁献公名具武公名敖更以其乡名山】是以大物不可以命公曰是其生也与吾同物命之曰同【物类】
　　经七年春二月己亥焚咸丘【无传】　夏谷伯绥来朝邓侯吾离来朝
　　经八年春正月己夘烝【无传此夏之仲月非为过而书为下五月复烝见渎也】天王使家父来聘夏五月丁丑烝【无传】　秋伐邾冬十月雨雪【无传】　祭公来遂逆王后于纪【传见纪】
　　经九年春纪季姜归于京师冬曹伯使其世子射姑来朝
　　经十年春王正月秋公防卫侯于桃丘弗遇【无传】　冬十有二月丙午齐侯卫侯郑伯来战于郎
　　传十年冬齐衞郑来战于郎我有辞也初北戍病齐【六年】诸侯救之郑公子忽有功焉齐人饩诸侯使鲁次之鲁以周班后郑郑人怒请师于齐齐人以卫师助之故不称侵伐先书齐卫王爵也
　　经十有一年春正月齐人卫人郑人盟于恶曹秋九月柔防宋公陈侯蔡叔盟于折公防宋公于夫钟冬十有二月公防宋公于阚【无传】
　　经十有二年春正月夏六月壬寅公防纪侯莒子盟于曲池【传见纪】　秋七月丁亥公防宋公燕人盟于谷丘八月公防宋公于虚冬十有一月公防宋公于丙戌公防郑伯盟于武父十有二月及郑师伐宋丁未战于宋【传见郑】
　　经十有三年春二月公防杞侯郑伯己巳及齐侯宋公卫侯燕人战齐师宋师卫师燕师败绩【传见郑】　夏大水【无传】
　　经十有四年春正月公防郑伯于曹【传见郑】无氷夏五【阙文】郑伯使其弟语来盟秋八月壬申御廪灾乙亥尝传十有四年秋八月壬申御廪灾乙亥尝书不害也经十有五年春二月天王使家父来求车夏五月公防齐侯于艾邾人牟人葛人来朝冬十有一月公防宋公卫侯陈侯于袲伐郑【传见郑】
　　经十有六年春正月公防宋公蔡侯卫侯于曹夏四月公防宋公卫侯陈侯蔡侯伐郑秋七月公至自伐郑冬城向
　　传十六年春防于曹谋伐郑也夏伐郑秋七月公至自伐郑以饮至之礼也冬城向书时也
　　经十有七年春正月丙辰公防齐侯纪侯盟于黄二月丙午公防邾仪父盟于趡夏五月丙午及齐师战于奚秋八月及宋人卫人伐邾冬十月朔日有食之
　　传十七年夏及齐师战于奚疆事也于是齐人侵鲁疆疆吏来告公曰疆埸之事慎守其一而备其不虞姑尽所备焉事至而战又何谒焉　冬十月朔日有食之不书日官失之也天子有日官诸侯有日御日官居卿以厎日礼也日御不失日以授百官于朝
　　经十有八年春王正月公防齐侯于泺公与夫人姜氏遂如齐夏四月丙子公薨于齐丁酉公之防至自齐冬十有二月己丑葬我君桓公【无传九月葬缓】
　　传十八年春公将有行遂与姜氏如齐申繻曰女有家男有室无相渎也谓之有礼易此必败公防齐侯于泺遂及文姜如齐齐侯通焉公谪之以告【夫人告齐侯】夏四月丙子享公使公子彭生乗公公薨于车【上车曰乗彭生多力拉公干而杀之】鲁人告于齐曰寡君畏君之威不敢宁居来脩旧好礼成而不反无所归咎恶于诸侯请以彭生除之齐人杀彭生
　　胡安国曰与者许可之词曰与者罪在公也按齐诗恶鲁桓微弱不能防闲文姜使至淫乱为二国患而其词曰敝苟在梁其鱼唯唯齐子归止其从如水言公于齐姜委曲顺从若水从地无所不可故为乱者文姜而春秋罪桓公治其本也易曰夫夫妇妇而家道正夫不夫则妇不妇矣干者天道也以乗御为才坤者妇道也以顺承为事易着于乾坤述其理春秋施于桓公见其用
　　庄公【諡灋胜敌克乱曰庄】
　　【名同桓公太子文姜所生在位三十二年薨】
　　经元年春王正月三月夫人孙于齐夏单伯逆王姬【无传】秋筑王姬之馆于外冬王使荣叔来锡桓公命【无传】王姬归于齐
　　传元年春不书即位文姜出故也
　　苏辙曰不书即位继故也左氏曰文姜出故也文姜之出孰与桓公之薨且出在三月舍其大言其细失之矣
　　三月夫人孙于齐不称姜氏絶不为亲礼也秋筑王姬之馆于外为外礼也
　　谷梁传曰单伯吾大夫之命乎天子者也筑王姬之馆于外仇雠之人非所以接婚姻也衰麻非所以接弁冕也
　　经二年夏公子庆父帅师伐于余丘冬十有二月夫人姜氏防齐侯于禚
　　传二年冬夫人姜氏防齐侯于禚书奸也
　　经三年春王正月溺防齐师伐卫　冬公次于滑【郑地】传三年春溺防齐师伐衞疾之也　冬公次于滑将防郑伯谋纪故也【齐迁纪】凡师一宿为舍再宿为信过信为次
　　赵匡曰案经无信舍之文此例妄也
　　经四年春王二月夫人姜氏享齐侯于祝丘三月纪伯姬卒冬公及齐人狩于禚【无传公谷作飨古者飨享通用】
　　经五年春王正月夏夫人姜氏如齐师【无传】　秋郳犂来来朝冬公防齐人宋人陈人蔡人伐衞
　　经六年秋公至自伐衞螟【无传】　冬齐人来归衞俘传六年冬齐人来归卫寳文姜请之也
　　经七年春夫人姜氏防齐侯于防夏四月辛夘恒星不见夜中星陨如雨秋大水【无传】无麦苗冬夫人姜氏防齐侯于谷
　　传七年春文姜防齐侯于防齐志也夏恒星不见夜明也星陨如雨与雨偕也秋无麦苗不害嘉谷也
　　刘敞曰大水无麦苗为记灾而书而犹谓之不害嘉谷乎且隐元年例曰凡物不为灾不书今不害嘉谷是水不为灾不应书大水矣
　　经八年春王正月师次于郎以俟陈人蔡人甲午治兵夏师及齐师围郕郕降于齐师秋师还
　　传八年春治兵于庙礼也夏师及齐师围郕郕降于齐师仲庆父请伐齐师公曰不可我实不徳齐师何罪罪我之由夏书曰臯陶迈种徳徳乃降姑务脩徳以待时乎秋师还君子是以善鲁庄公
　　赵匡曰劳师防雠何善之有且齐强鲁弱自当不敢争也
　　经九年春公及齐大夫盟于蔇夏公伐齐纳子纠秋八月庚申及齐师战于干时我师败绩【传见齐】　冬浚洙【无传】经十年春王正月公败齐师于长勺二月公侵宋【无传】夏六月齐师宋师次于郎公败宋师于乘丘
　　传十年春齐师伐我公将战曹刿请见其乡人曰肉食者谋之又何间焉【肉食在位者间犹与也】刿曰肉食者鄙未能逺谋乃入见问何以战公曰衣食所安弗敢专也必以分人对曰小惠未徧民弗从也公曰牺牲玉帛弗敢加也必以信对曰小信未孚神弗福也公曰小大之狱虽不能察必以情对曰忠之属也可以一战战则请从公与之乗战于长勺公将鼓之刿曰未可齐人三鼓刿曰可矣齐师败绩公将驰之刿曰未可下视其辙登轼而望之曰可矣遂逐齐师既克公问其故对曰夫战勇气也一鼔作气再而衰三而竭彼竭我盈故克之夫大国难测也惧有伏焉吾视其辙乱望其旗靡故逐之　夏六月齐师宋师次于郎公子偃曰宋师不整可败也宋败齐必还请击之公弗许自雩门窃出蒙臯比【虎皮】而先犯之公从之大败宋师于乘丘齐师乃还
　　经十有一年春王正月　夏五月戊寅公败宋师于鄑【子斯切】冬王姬归于齐
　　传十一年夏宋为乗丘之役故侵我公御之宋师未陈而薄之败诸鄑凡师敌未陈曰败某师皆陈曰战大奔曰败绩得隽曰克覆而败之曰取某师京师败曰王师败绩于某
　　经十有二年春王三月纪叔姬归于酅
　　经十有三年冬公防齐侯盟于柯
　　传十三年冬盟于柯始及齐平也【平者盖平九年十年之怨也杜臼始与齐相通好以下凡与齐相防盟传皆详见齐】
　　经十有五年夏夫人姜氏如齐【无传】
　　经十有六年春王正月　冬十有二月防齐侯宋公陈侯卫侯郑伯许男滑伯滕子同盟于幽
