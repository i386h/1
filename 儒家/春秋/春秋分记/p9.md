<!-- { "loadSidebar": true } -->
　　【无后】为三世　桓公生六子曰无亏【无后】曰惠公曰孝公【无后】曰昭公【无后】曰懿公【无后】曰雍【无后】为四世　惠公生三子曰顷公曰栾【后爲栾氏】曰高【后为高氏】昭公生舍为五世顷公生五子曰灵公曰固【无后】曰铸【无后】曰角【无后】曰胜为六世　灵公生三子曰庄公【无后】曰景公曰牙【无后】胜生青为七世【又有晳捷洴山商周共六子皆云顷公孙不详其祢并附于七世】　景公生六子曰孺子【无后】曰悼公曰嘉曰驹曰黔曰鉏为八世【自嘉而下无后】　悼公生二子曰简公曰平公为九世又公子公孙不系者八人
　　考异曰按隠三年传卫庄公娶于齐东宫得臣之妹曰庄姜孔颖达曰卫庄公之立在春秋前三十五年齐僖公之立在春秋前八年庄姜必非齐僖公之女盖是庄公女僖公姊妹也得臣为太子早死故僖公立也不言僖公姊妹而系得臣者见其是适女也今从之系得臣于庄公下
　　又曰按齐公族惟栾高二氏出惠公子其他虽公族不详为何公之子则无以知别祖之所自国氏高氏皆姜姓崔氏出自丁公庆氏蒲卢氏则襄十八年传云庆舍谓卢蒲癸子不辟宗杜预注庆卢蒲氏皆姜姓晏氏闾丘氏出庄公之孙隰氏出庄公曽孙东郭氏出桓公之孙与北郭南郭氏皆为姜姓并附公族谱他国仿此
　　齐公族
　　栾氏别祖栾公子谱之五世也生灶灶生施
　　高氏别祖高公子谱之五世也生虿虿生彊
　　考异曰纂图于栾氏不着公子栾于高氏不着公子高是没其别祖也又高齮乃敬仲之后纂图系之子彊下尤失之
　　国氏归父生佐佐生二子曰胜【无后】曰弱弱生夏夏生书书生瓘瓘生高父
　　考异曰按成十八年传齐杀国佐使清人杀国胜国弱来奔杜预注胜国佐子弱胜之弟则弱为佐之子矣纂图以弱为佐孙误也世族谱阙高父一人
　　高氏傒生庄子庄子生顷子顷子生固固生二子曰无咎曰厚无咎生弱弱生齮　厚生止止生竖　又敬仲曽孙酀及顷子孙偃偃生二子曰张曰发张生无防
　　考异曰世系世族谱皆阙今据世本所载庄子顷子之系又酀敬仲曽孙偃顷子孙也世系误以酀为敬仲孙以偃为齮之子皆误
　　又曰酀不详其世偃不详其祢但书敬仲曽孙酀顷子孙偃以别之
　　崔氏友生杼杼生三子曰成曰彊曰明彊生如
　　考异曰诸家阙如一人
　　庆氏克生二子曰封曰佐封生二子曰舍曰嗣又奊一人不许其世
　　卢蒲氏就魁嫳癸共三人不详其世
　　闾丘氏婴生明明生息
　　晏氏弱生婴婴生二子曰曰圉又父戎一人不详其世
　　隰氏朋下亡二世至曽孙鉏又党一人不详其世东郭氏偃书贾三人北郭氏佐啓二人南郭氏偃一人并不详其世
　　诸氏
　　陈氏完生稺稺生湣湣生须无须无生无宇无宇生三子曰开【无后】曰乞曰书【无后】乞生九子曰庄曰瓘曰恒曰齿曰夷曰安曰意兹曰盈曰得　恒生盘又须无有孙曰豹　又一人
　　鲍氏敬生叔牙亡二世至曽孙二人牵及国国又亡二世至曽孙牧　又二人
　　考异曰诸家谱皆阙叔敬不书
　　管氏四人　邴氏四人　王氏六人　宛氏二人贾氏二人【并不详其世】棠氏棠公生无咎
　　申氏鲜虞生挚又蒯幽不详其世
　　工偻氏二人　　华氏　　　顔氏庾生晋
　　郭氏　　　吕氏　　　商氏　　　乌氏
　　襄氏各二人

　　春秋分记卷十五
<经部,春秋类,春秋分记>
　　钦定四库全书
　　春秋分记卷十六　　　宋　程公说　撰
　　世谱七
　　世谱叙篇考异下
　　宋公子
　　戴公为一世　生四子曰武公曰皇父充石【后为皇氏】曰好父说【后为华氏】曰乐术【后为乐氏】为二世　武公生二子曰宣公曰穆公为三世　宣公生殇公【无后】穆公生二子曰庄公曰勃【无后】为四世　荘公生四子曰闵公曰桓公曰公子朝【无后】曰右师成【后为仲氏】为五世　闵公生四子曰公子游【无后】曰弗父何【后为孔氏】曰公孙固【无后】曰公孙郑【无后】桓公生五子曰目夷【后为鱼氏】曰襄公曰向肹【后为向氏】曰鳞【后为鳞氏】曰荡【后为荡氏】穆公之曽孙高哀庄公之孙公孙师为六世【老佐一人戴公五世孙不详所系附在第六世后】襄公生成公为七世　成公生六子曰昭公曰文公曰须曰卭曰孔叔曰钟离为八世　昭公之子名阙文公生三子曰共公曰围【后为灵氏】曰肥【无后】为九世　共公生二子曰平公曰段【后为褚氏】为十世　平公生四子曰痤【无后】曰元公曰公子城曰公子边【后为边氏】为十一世　元公生四子曰景公曰地曰辰曰端秦为十二世　端秦生周为十三世　周生二子曰昭公得曰啓为十四世又公子公孙不系者九人
　　考异曰按定十年经书宋公之弟辰出奔陈是年景公之十七年也宋公景公也辰为景公弟则是元公之子明矣杜预于定十年传公子地母弟辰注云地景公弟辰之兄盖无疑焉而于昭二十年传取太子栾与母弟辰公子地为质则误注以辰及地为元公弟此自相违异也是时盖元公之十年传曰母弟者自太子栾而言杜预误指为元公母弟云
　　又曰按左传景公无子取公孙周【元公孙】之子得【昭公】与啓飬诸公宫世家乃谓昭公者元公之曽庶孙也昭公父公孙纠纠父公子端秦元公少子也景公杀昭公父纠故昭公怨杀太子自立二书所载昭公之系则同而昭公父之名则异左传曰周世家曰纠然左传先于史记今从之
　　宋公族
　　皇氏别祖充石公子谱之二世也二子死于兵并失其名八世孙瑗生二子曰酁般曰麇瑗之从弟二人曰郧曰仲野仲野生二子曰伯曰非我瑗有从子曰缓非我从弟曰怀不详所系　又二人
　　考异曰按文十一年传引春秋前事鄋瞒伐宋皇父御之皇父之二子死焉马融以为皇父之二子从父在军为敌所杀名不见者方道二子死故得胜之知令皆死谁杀縁斯孔颖达谓于传文为顺今从之又按哀二十六年传杜预注云皇怀非我从昆弟非我瑗从子则怀亦瑗从子也世族谱乃谓怀为瑗昆弟是跻一世矣哀十八年左传宋杀皇瑗复皇氏族使皇缓为右师杜注谓皇缓瑗从子也世族谱乃谓瑗为充石八世孙缓为充石十世孙以世谱推之则缓非瑗从子盖瑗从孙矣窃考传文二事当以传文及注为正且世族谱亦杜氏学异同乃若此又按哀十七年传皇瑗之子麇夺其兄酁般邑世族谱误谓酁般为瑗世父且酁般盖瑗之犹子而麇之兄也从世族谱则是跻犹子为诸父而兄为从祖矣今从左传
　　华氏别祖好父説公子谱之二世也生督督生二子曰家曰季老　家生御事御事生二子曰耦【无后】曰元元生二子曰阅曰臣【无后】阅生二子曰椒曰臯比【无后】椒生子曰弱从兄寅不详所系椒孙定定又生啓　季老生郑郑生喜喜生吴　督曽孙司马子伯　别族牼弟曰亥曰合比曰费遂亥生无慼合比生姓遂生三子曰防曰多僚曰登　又二人
　　考异曰按世本督子家家子御事世系族谱并缺世家误以御事为督子今正之又自督之子季老而下缺不谱今増之　又按昭二十一年传华费遂生华防华多僚华登三子皆遂之子也纂图以多僚及登为防之子误矣　又按昭二十年华亥使少司寇牼杜氏注牼亥庶兄纂图误以牼为亥子　又弱从兄寅不详所自椒孙定不知其祢用附寅于弱之左系定于椒之下二世
　　乐氏别祖术公子谱之二世也生泽泽生须须生吕三世孙喜喜之孙祁犂孙挽孙舍祁犂生溷挽生朱鉏溷生茷
　　戴公孙曰豫至七世孙曰得曰歂戴公五世孙曰婴齐至四世孙曰大心戴公六世孙曰惧　又六人考异曰按诸家所述戴公孙豫五世孙婴齐六世孙惧豫之后七世孙得昆弟歂婴齐之后四世孙大心不详所系今别为三派上系之戴公
　　仲氏别祖成公子谱之五世也生师师生仲江江之孙仲几仲几生仲佗
　　孔氏别祖何公子谱之六世也生周周生胜胜生考父考父生嘉嘉生大金大金生睾夷睾夷生防叔防叔生伯夏伯夏生纥纥生丘
　　考异曰世系缺胜睾夷两世纂图自孔父弗父何正考父三世外全缺今増之自防叔而下见内鲁诸氏谱
　　鱼氏别祖目夷公子谱之六世也生友友之孙曰石曰府共四人
　　考异曰杜预云石府目夷之曽孙友之孙也纂图世系谓石府为友之子误矣
　　向氏别祖盻公子谱之六世也生訾守訾守生二子曰鳣【无后】曰戍戍生五子曰胜曰宜曰郑曰行【四子并无后】曰宁宁生罗罗生五子曰巢曰魋曰颀曰子车曰牛又二人
　　考异曰按昭十九年传鄅夫人宋向戍之女也故向宁请师杜预注宁向戍子也今世谱乃以宁为戍曽孙误矣又世谱云巢为戍曽孙据巢为戍曽孙则宁为戍子世谱杜预所述自异若此用正世谱之误云又盻訾守鳣世系世谱并缺今增入之行胜二子戍之子也为人带向氏族也世谱置之杂人今附载向氏之族
　　鳞氏别祖鳞公子谱之六世也生矔矔生文文生奏奏生朱
　　考异曰按世本所载互有得焉世族谱误以矔为桓公子以朱为桓公孙皆非也杜氏于成十五年传注朱为矔孙又与族谱自相矛盾盖族谱缺鳞文奏三世故于矔及朱之系前后错乱世系仍之不复考正纂图止载鳞矔朱三人今并论诸家阙失云
　　荡氏别祖荡公子谱之六世也生寿寿生二子曰意诸曰虺【无后】意诸生泽
　　灵氏别祖围公子谱之九世也下亡三世至四世孙不缓
　　褚氏别祖段公子谱之十世也段生彄褚师子肥不详其世
　　边氏别祖子边公子谱之十一世也孙卭
　　宋诸氏
　　南宫氏长万生牛　　　庄氏朝及堇父不详其世
　　卫公子
　　庄公为一世　庄公生四子曰孝伯曰桓公曰州吁【以上并无后】曰宣公为二世　宣公生七子曰急【无后】曰寿【无后】曰黔牟【无后】曰公子顽曰惠公曰泄【无后】曰职【无后】为三世顽生三子曰齐子【后为齐氏】曰戴公【无后】曰文公　惠公
　　生懿公为四世【懿公无后】　文公生二子曰成公曰叔武【无后】为五世　成公生三子曰穆公曰子适子仪【适仪无后】为六世　穆公生三子曰定公曰殇公【无后】曰黒背【后为子叔氏】为七世　定公生三子曰献公曰鱄【无后】曰展【无后】为八世　献公生七子曰襄公曰公子荆曰蟜曰伯曰皮曰行【自蟜以下无后】曰当为九世　襄公生二子曰孟絷【后为孟氏】曰灵公为十世　灵公生四子曰庄公曰庶子悼公曰郢【后为南氏】曰起又襄公孙般师不详其祢为十一世　庄公生出公为十二世　又公子公孙不系者五人
　　卫公族
　　齐氏别祖齐子公子谱之四世也杜预云齐子无子戴公以其子为后齐子四世孙恶恶生豹
　　子叔氏别祖黒背公子谱之七世也生剽剽生析朱鉏共三人
　　考异曰公子曰公子公子之子曰公孙据子叔黒背穆公之子定公之弟是生公孙剽则剽乃定公弟之子穆公之孙史记以剽为定公弟误也
　　公叔氏别祖当公子谱之九世也当生公孙发发生戍考异曰世族谱缺当一世案世本云献公生成子当当生文子拔拔生朱为公叔氏拔或作发朱即戍也
　　孟氏别祖絷公子谱十世也生彄
　　南氏别祖郢公子谱之十一世也生弥牟
