<!-- { "loadSidebar": true } -->
　　经十有四年春王正月　秋叔孙侨如如齐逆女九月侨如以夫人妇姜氏至自齐
　　传十四年秋宣伯如齐逆女称族尊君命也九月侨知以夫人妇姜氏至自齐舍族尊夫人也【不称叔孙】故君子曰春秋之称微而显志而晦婉而成章尽而不污惩恶而劝善非圣人谁能脩之【新注此得春秋之防但于此举例不当耳】
　　刘敞曰称族尊君命舎族尊夫人非也一事而再见者卒名之此春狄之常耳非为尊君命故氏尊夫人故舍族也
　　经十有五年春三月乙巳仲婴齐卒【无传襄仲子公孙归父弟宣十八年逐东门氏既而又使婴齐绍其后曰仲氏】癸丑公防晋侯卫侯郑伯曹伯宋世子成齐国佐邾人同盟于戚【传见晋】公至自防【无传】　冬十有一月叔孙侨如防晋士变齐髙无咎宋华元卫孙林父郑公子防邾人防呉于钟离【详见呉】许迁于叶经十有六年春王正月雨水氷　夏六月丙寅朔日有食之【无传】晋侯使栾黡来乞师　秋公防晋侯齐侯卫侯宋华元邾人于沙随不见公公至自防【无传】公防尹子晋侯齐国佐邾人伐郑【传见晋】九月晋人执季孙行父舍之于苕丘　冬十月乙亥叔孙侨如出奔齐十有二月乙丑季孙行父及晋郤犫盟于扈　公至自防乙酉刺公子偃
　　传十六年春晋厉公将伐郑使栾黡来乞师孟献子曰有胜矣六月甲午晦晋楚战于鄢陵战之日齐国佐髙无咎至于师卫侯出于卫公出于坏隤　宣伯通于穆姜【成公母】欲去季孟而取其室【季文子孟献子】将行【公与晋防】穆姜送公而使逐二子公以晋难告曰请反而听命姜怒公子偃公子鉏【公庶弟】趋过指之曰女不可是皆君也【言欲废公更立】公待于坏隤申宫儆备设守而后行是以后【后晋楚战期】使孟献子守于公宫　秋防于沙随宣伯使告郤犫曰鲁侯待于坏隤以待胜者【观晋楚之胜负】郤犫将新军且为公族大夫以主东诸侯【主膂鲁之属】取货于宣伯而诉公于晋侯晋侯不见公　七月公防尹武公及诸侯伐郑将行姜又命公如初【复欲使公逐季孟】公又申守而行宣伯使告郤犫曰鲁之有季孟犹晋之有栾范也政令于是乎成今其谋曰晋政多门不可从也宁事齐楚有亡而已蔑从晋矣若欲得志于鲁请止行父【季文子】而杀之我毙蔑也【孟献子时留守公宫】而事晋蔑有贰矣鲁不贰小国必睦不然归必叛矣　九月晋人执季文子于苕丘公还待于郓使子叔声伯请季孙于晋郤犫曰苟去仲孙蔑而止季孙行父吾与子国亲于公室对曰侨如之情子必闻之矣【闲其淫慝情】若去蔑与行父是大弃鲁国而罪寡君也若犹不弃而恵徼周公之福使寡君得事晋君则夫二人者鲁国社稷之臣也若朝亡之鲁必夕亡以鲁之密迩仇雠亡而为雠治之何及郤犫曰吾为子请邑对曰婴齐鲁之常也敢介大国以求厚焉承寡君之命以请若得所请吾子之赐多矣又何求范文子谓栾武子曰季孙于鲁相二君矣妾不衣帛马不食粟可不谓忠乎信防慝而弃忠良若诸侯何子叔婴齐奉君命无私谋国家不贰图其身不忘其君若虚其请是弃善人也子其图之乃许鲁平赦季孙　冬十月出叔孙侨如而盟之侨如奔齐【诸大夫共盟以侨如为戒】十二月季孙及郤犫盟于扈归刺公子偃召叔孙豹于齐而立之齐声孟子通侨如使立于高国之间侨如曰不可以再罪奔卫亦间于卿
　　经十有七年夏公防尹子单子晋侯齐侯宋公卫侯曹伯邾人伐郑六月乙酉同盟于柯陵【传见晋】　秋公至自防【无传】九月辛丑用郊【无传】　冬公防单子晋侯宋公卫侯曹伯齐人邾人伐郑【传见郑】十有一月公至自伐郑【无传】壬申公孙婴齐卒于貍脤十有二月丁巳朔日有食之【无传】传十七年冬诸侯伐郑十一月诸侯还初声伯【子叔婴齐】梦涉洹【音桓】或与已琼瑰食之泣而为琼块盈其怀从而歌之曰济洹之水赠我以琼瑰归乎归乎琼瑰盈吾怀乎惧不敢占也还自郑壬申至于貍脤而占之曰余恐死故不敢占也今众繁而从余三年矣无伤也言之之莫【音暮】而卒
　　经十有八年春王正月公如晋【经阙月】　夏公至自晋晋使士匄来聘　秋杞伯来朝八月邾子来朝【传见杞邾】筑鹿囿　己丑公薨于路寝　冬晋侯使士鲂来乞师十有二月仲孙蔑防晋侯宋公卫侯邾子齐崔杼同盟于虚朾丁未葬我君成公
　　传十八年春二月晋悼公立公如晋朝　夏六月公至自晋晋范宣子来聘且拜朝也　秋八月筑鹿囿书不时也　己丑公薨于路寝言道也【道者薨之道】　冬十一月晋士鲂来乞师【将救楚伐宋】季文子问师数于臧武仲对曰伐郑之役知伯实来下军之佐也今彘季【士鲂】亦佐下军如伐郑可也【伐郑在十七年】事大国无失班爵而加敬焉礼也从之　十二月孟献子防于虚朾谋救宋也孟献子请于诸侯而先归防葬　丁未葬我君成公书顺也【薨于路寝五月而葬国家安静世适承嗣故曰书顺也新注以鲁十二公观之隐桓闵被弑僖公薨于小寝文公薨于台下皆薨不得逍也庄宣虽薨于路寝庄则子般弑宣则归父出奔惟成公薨葬得礼】

　　春秋分记卷四十九
<经部,春秋类,春秋分记>
　　钦定四库全书
　　春秋分记卷五十　　　　　宋　程公说　撰内鲁第四
　　襄公
　　襄公【諡灋因事有功曰襄】
　　【名午成公太子定姒所生在位三十一年薨】
　　经元年春王正月公即位【无传公年四歳】仲孙蔑防晋栾黡宋华元卫寗殖曹人莒人邾人滕人薛人围宋彭城【传见宋】夏晋韩厥帅师伐郑仲孙蔑防齐崔杼曹人邾人杞人次于鄫【传见齐】秋九月邾子来朝冬卫侯使公孙剽来聘晋侯使荀防来聘传元年秋九月邾子【宣公】来朝礼也冬卫子叔晋知武子来聘礼也凡诸侯即位小国朝之大国聘焉以继好结信谋事补阙礼之大者也
　　经二年春王正月夏五月庚寅夫人姜氏薨秋七月仲孙蔑防晋荀防宋华元卫孙林父曹人邾人于戚己丑葬我小君齐姜叔孙豹如宋冬仲孙蔑防晋荀防齐崔杼宋华元卫孙林父曹人邾人滕人薛人小邾人于戚遂城虎牢【以偪郑传并见晋】
　　传二年夏齐姜薨　初穆姜使择美槚以自为榇与颂琴季文子取以葬君子曰非礼也礼无所逆妇养姑者也亏姑以成妇逆莫大焉【穆姜成公母齐姜成公妇】诗曰其惟哲人告之话言顺德之行【抑诗】季孙于是为不哲矣且姜氏君之妣也诗曰为酒为醴烝甽祖妣以洽百礼降福孔偕【丰年】齐侯使诸姜宗妇来送葬秋穆叔聘于宋通嗣君也经三年春公如晋夏四月壬戌公及晋侯盟于长樗公至自晋【无传】六月公会单子晋侯宋公卫侯郑伯莒子邾子齐世子光己未同盟于鸡泽戊寅叔孙豹及诸侯之大夫及陈袁侨盟【传见晋】秋公至自会【无传】
　　传三年春公如晋始朝也夏盟于长樗孟献子相公稽首知武子曰天子在而君辱稽首寡君惧矣【稽首事天子礼】孟献子曰以敝邑介在东表宻迩仇讐寡君将君是望敢不稽首
　　经四年夏叔孙豹如晋秋七月戊子夫人姒氏薨八月辛亥葬我小君定姒冬公如晋
　　传四年夏穆叔如晋报知武子之聘也晋侯【悼公】享之金奏肆夏之三不拜【周礼以钟鼔奏九夏其二曰肆夏】工歌文王之三又不拜【大雅之首文王大明緜】歌鹿鸣之三三拜【小雅之首鹿鸣四牡皇皇若华　诗见礼乐书】秋定姒薨【成公妾襄公母】不殡于庙无榇不虞匠庆谓季文子曰子为正卿而小君之丧不成不终君也君长谁受其咎　初季孙为已树六槚于蒲圃东门之外匠庆请木季孙曰略【不以道取为略】匠庆用蒲圃之槚季孙不御【正也】君子曰志所谓多行无礼必自及也其是之谓乎　冬公如晋聴政【贡赋多少之政】晋侯享公公请属鄫晋侯不许孟献子曰以寡君之宻迩于仇讐而愿固事君无失官命鄫无赋于司马为执事朝夕之命敝邑敝邑褊小阙而为罪寡君是以愿借助焉晋侯许之　十月邾人莒人伐鄫臧纥救鄫侵邾败于狐骀国人逆丧者皆髽【侧切】鲁于是乎始髽【髽麻发合结也遭丧多故不能备防服髽而已】国人诵之曰臧之狐裘【纥时服狐裘】败我于狐骀我君小子朱儒是使朱儒朱儒使我败于邾【襄公幼弱故曰小子臧纥短小故曰朱儒败不书鲁人讳之纥臧武仲】经五年春公至自晋　夏郑伯使公子发来聘【传见郑】叔孙豹鄫世子巫如晋　仲孙蔑卫孙林父防吴于善道【传见吴】秋大雩　公防晋侯宋公陈侯卫侯郑伯曹伯莒子邾子滕子薛伯齐世子光吴人鄫人于戚【传见吴】公至自会【无传】冬公会晋侯宋公卫侯郑伯曹伯齐世子光救陈【传见晋】十有二月公至自救陈【无传】辛未季孙行父卒传五年春公至自晋夏穆叔觌鄫大子于晋以成属鄫秋大雩旱也九月盟于戚穆叔以属鄫为不利使鄫
　　大夫聴命于会【鄫与莒有忿鲁不能救】　冬季文子卒大夫入敛公在位宰庀家器为葬备无衣帛之妾无食粟之马无藏金玉无重器备君子是以知季文子之忠于公室也相三君矣而无私积可不谓忠乎
　　公说论曰鲁公室失政自宣公始季氏专鲁自文子始春秋伤焉如曰自大夫出五世希不失矣言自宣失政至成襄昭定而鲁讫不振左氏乃以为季文子相三君而无私积可不谓忠乎三君者指宣成襄也鲁国之政季氏专之鲁国之民季氏有之而曽谓其家无私积哉盖左氏之嗜诬斯人也已吾无取乎尔也
　　经六年夏宋华弱来奔秋滕子来朝【传见宋膝】莒人灭鄫冬叔孙豹如邾季孙宿如晋
　　传六年秋莒人灭鄫鄫恃赂也【鄫有贡赋之赂在鲁恃之而慢莒】冬穆叔如邾聘且脩乎【平四年狐骀战】晋人以鄫故来讨曰何故亡鄫季武子如晋见且聴命
　　经七年春郯子来朝【传见郯】夏四月三卜郊不从乃免牲小邾子来朝【传见小邾】城费　秋季孙宿如卫　八月螽【无传】冬十月卫侯使孙林父来聘壬戌及孙林父盟　十有二月公会晋侯宋公陈侯卫侯曹伯莒子邾子于鄬【传见晋】传七年夏四月三卜郊不从乃免牲孟献子曰吾乃今而后知有卜筮夫郊祀后稷以祈农事也是故啓蛰而郊郊而后耕今既耕而卜郊宜其不从也【啓蛰夏正建寅之月耕谓春分】南遗为费宰【费季氏邑】叔仲昭伯【惠伯之孙】为隧正【主役徒】欲善季氏而求媚于南遗谓遗请城费吾多与而役故季氏城费秋季武子如卫报子叔之聘且辞缓报非贰也【子叔聘在元年】冬十月卫孙文子来聘且拜武子之言而寻孙桓子之盟【在成三年】
　　经八年春王正月公如晋夏季孙宿防晋侯郑伯齐人宋人卫人邾人于邢丘公至自晋【无传】莒人伐我东鄙秋九月大雩　冬晋侯使士匄来聘
　　传八年春公如晋朝且聴朝聘之数夏五月甲辰防于邢丘以命朝聘之数使诸侯大夫聴命
　　公说曰邢丘之会公在晋晋侯不与公会而与季孙宿政在季氏故也
　　莒人伐我东鄙以疆鄫田　秋九月大雩旱也　冬晋范宣子来聘且拜公之辱告将用师于郑公享之【详见晋】经九年夏季孙宿如晋　五月辛酉夫人姜氏薨秋八月癸未葬我小君穆姜【无传四月而葬速】冬公会晋侯宋公卫侯曹伯莒子邾子滕子薛伯杞伯小邾子齐世子光伐郑十有二月同盟于戏【详见晋】
