<!-- { "loadSidebar": true } -->
　　茅戎　　　　徐吾氏
　　北戎　　　　山戎【北戎之别】　无终【即山戎】　无终子嘉父
　　大良【北戎帅】少良【北戎帅】　孟乐【无终子臣】
　　长狄【北方防风氏后】　鄋瞒　　　长狄縁斯　长狄侨如
　　焚如　　荣如　　　　简如　　　虺豹
　　赤狄　　　东山臯落氏　潞氏【赤狄最强】　潞子婴儿夫人【晋景公姊】酆舒【潞相】　　仲章【潞臣】　　　廧咎如【赤狄别种】甲氏　　留吁　　　铎辰【已上皆咎如之余】
　　白狄　　　白狄子　　肥子绵臯【白狄别种】鼓子鸢鞮【白狄别种】介人
　　淮夷　　　东夷
　　苫越
　　山夷
　　百濮　　　夷虎　　　羣蛮　　　肃慎【北夷】













　　春秋分记卷十八
　　钦定四库全书
　　春秋分记卷十九　　　　宋　程公说　撰书一
　　厯书第一
　　厯象之作天地生生之本也厯以候二气之发敛象以凖三辰之运行圣人以为二气在天漠然无形故推之以厯曰阳之气于此发而为春阴之气于此发而为秋然有识之民知之可也无识之民何自知之故又示之以象曰日在某宿而为春星中某宿而为秋夫然有识者以气而知阴阳之推荡无识者以形而知四时之代谢故耕耨不失其时夷隩不失其所而生生之本于是乎在然厯法精宻积之毫厘乆则不能无差况欲夷考千岁之正闰哉遂使学者以门王为闰月己亥为三豕于此虽有绝智骤欲根考而其法汗漫非可遽晓尝稽古昔皇极之主皆以厯数为先务盖自黄帝氏作迎日推防考定星厯起消息正闰余尧命羲和中星闰余明时正度夏正以寅商正以丑周正以子穷则反本循环无穷周道衰天子不协时司厯不协日诸侯不受职日御不分朔邦国有行鲁厯者焉有行商厯者焉有以夏正而纪晋国之年者焉有行伪周之厯者焉有各以其国之厯相赴告者焉告朔之羊废登台之礼亡闰分乖次孟陬失纪春秋纪时日以正人事故合朔先天则经书日食以纠之中气后天则传书南至以明之商鲁二厯具在姜岌等考之皆不合于春秋盖孔子所书加王于春正之间明为周王之正则所用必周厯也夫周正皆建子也而今也推之厯法积之气候验之日食则春秋所书隠桓之正皆建丑庄闵僖文宣之正建子及丑者相半至成襄昭定哀之正而后建子间亦有建亥者非一代正朔自异尚也厯乱而不之正也其正者偶然也歴自太初至于钦天正朔与经传未必皆合杜预仿周厯据经及左氏作经传长厯其合者多矣然于隠元年正月朔则辛巳二年则乙亥诸厯之正皆建子而预之正独建丑焉日有不在其月则改易闰余强以求合故闰月相距近则十余月远或七十余月其误不待辟而审矣大抵东周厯法既乱而预之为厯不辨典要委曲迁就求以附会而失滋甚况夫经传之文日月之误如桓十四年五月左氏阙月而二传则不阙月庄公六年左氏公羊皆王正月而谷梁则王三月文公元年二月癸亥二传皆不朔而公羊则朔之蜀之春秋石经以甲午为申午以癸卯为葵卯简册流传之失安知其不以十月为五月以日己为乙以日卯为酉也以其文或相似也三传之经书相异者凡二百四十余言岂亦圣人自为异哉三传之文必有一误于此者安知于日月而不误也且夫周厯之误也虽圣人不能不奉王而不书也日月之误也虽巧厯亦不能以法正之也刘恕作通鉴外纪编年谓前闰后闰大约相去三十二月十九年七闰为一章杜预长厯既违五岁再闰又非归余于终但据春秋经传考日辰晦朔前后甲子则置一闰非厯也恕説善矣而于编年尚仍预之旧则习矣而不察也今用夷考诸家厯书惟开元大衍倚数立法后世作者不可得而易按经布筭截自一千八十一章首复得甲子岁壬申朔旦冬至下求隠之元年积中分以定气本揲法以定朔累盈余以定闰气朔闰正而后考日月交会经传所书甲子系于其月因具着于篇
　　杜氏春秋经传厯大凡七百七十九日【经三百九十三传三百八十六】大衍经合三百五十九日传合二百八十一日共计五百四十日视杜预所载十二家厯大衍多二日
　　日食三十六大衍虽合而朔差者半
　　开元大衍春秋经传厯
　　防实一百一十万三百四十三【一岁之气三百六十五日七百四十三分】揲法八万九千七百七十三【一月之日二十九余一千六百一十三分】挂限八万七千一十八【闰法】
　　三元之防十五余六百六十四分秒七【一气之日】
　　通法三千四十【日法】
　　象通二十四【秒法】
　　干实一百一十一万三百七十九太【三百六十五度虚分七百七十九太】
　　用上防实除外岁差三十六分太
　　转终六百七十万一千二百七十九
　　二十七日余一千六百八十五分秒七十九秒母八十转差日一余二千九百六十七分秒一
　　交终数八亿二千七百二十五万一千三百二十二二十七日余六百四十五分一千三百二十二秒秒母一万
　　朔差日二余九百六十七分八千六百七十八秒中日十三余千八百四十二分五千六百六十一秒望差日一余四百八十三分九千三百三十九秒望数日十四余二千三百二十六分五十秒
　　交限日十二余一千三百五十八分六千三百二十二秒
　　交率三百四十三　　　交数四千三百六十九
　　元率一百六十三亿七千四百五十九万五千二百年元月二千二十五亿二千六百五十六万三千二百元分一兆八千一百八十一万四千一百七十一亿五千八百一十五万三千六百中朔同
　　积日五万九千八百七亿二千九百三十二万八千二百四十
　　复见甲子岁【天正】甲子月甲子日甲子时朔旦冬至大小无余分
　　蔀率二亿七千二百九十万九千九百二十年
　　蔀月三十三亿七千五百四十四万二千七百二十蔀分三百三万二百三十六亿一千九百三十万二千五百六十中朔同
　　积日九百九十六亿七千八百八十二万二千一百三十九
　　复见甲辰岁【天正】甲子月癸未朔旦冬至【大余一十九小余分尽】
　　章率八万九千七百七十三年
　　章月一百一十一万三百四十三
　　章分九百九十六亿七千八百八十二万二千一百三十九中朔同
　　积日三千二百七十八万九千八十六
　　大余四十六　小余六百九十九　庚戌朔旦冬至【丁丑年】
　　演纪上元甲子至周平王四十九年入春秋鲁隠公元年积九千六百九十六万二百九十六年
　　第一元
　　第一蔀
　　第一千八十章
　　积九千六百九十五万四千八百四十年
　　积月一十一亿九千九百一十七万四百四十积分一百七万六千五百三十一亿二千七百九十一万一百二十【中朔同】
　　积日三百五十四亿一千二百二十一万三千一百二十八
　　大余八　小余一千　复见甲子岁【天正】壬申朔旦【冬至】
　　太阳九千六百九十五万一千六百三十一周【以干实除】余一十一万八千二百四十七分太【满通法而一为度不及为分四分之三为太】
　　太隂一千二亿八千五百一十六万五千一百五十周【先以秒法乗朔积分然后以转终除之】
　　余一百五十八万二千七百五十【满秒法而一为分分满通法为日】
　　交会一十三亿一百三十三万五千二百一十七周【先以秒法乗朔积分然后以交终数除之】
　　余四亿七千二百七十九万三千一百二十六【满秒分为分分满通法为日】
　　自此止用第一千八十一章首之岁求分却加上项所余除筭更不远取上元庶见入章之法也
　　第一千八十一章
　　章首甲子岁天正朔旦壬申冬至　小余一千　大余八积至鲁隠公元年己未五千四百五十六年
　　中积分六十亿五千六百九十二万一千六十五积日爻数去外通上章尾大小余筭
　　大余五十六　　　小余一千七百四十五
　　归余之挂二万六千五百二十八
　　朔积分六十亿五千六百八十九万四千五百三十七日法除爻数去外通上章尾大小余筭
　　大余四十七　　　小余二千五百七十七
　　周平王四十九年
　　鲁隠公元年己未【气余归余朔余见上】
　　正月辛亥朔大【初十日庚申冬至】　二月辛巳小
　　三月庚戌大　　　　　　四月庚辰小
　　五月己酉大
　　六月己夘小【经朔月大定朔月小传五月辛丑今在六月】
　　七月戊申大【经朔己酉九十五分依经以芒种定气肭定数一百五十三加成二百四十八又以月入转朓定数三百四十八减之不足破一度故用戊申为定朔】
　　八月戊寅大　　　　　　九月戊申小
　　十月丁丑大【传十月庚申今在十一月】　十一月丁未小十二月丙子大
　　周正皆建子也自三统至钦天正月朔或得辛亥或庚戌壬子视大衍不过前后差一日盖取分不同尔今以传五月辛丑十月庚申考之则正月朔非辛亥故杜预迁就以辛已为朔然求之僖五年辛亥昭二十年己丑传两书南至在三统俱合而得朔独左氏差一闰以己丑为二月在大衍则气虽合而俱在晦故郭纲谓正建丑夫二气与诸厯既不差则今元年冬至在庚申或前后一日其甲子决不可变若从辛巳则冬至不在正月周厯虽差不如是之甚意者差闰止在今年而杜考之不详耳大抵周厯惟闰法多差左氏所载屡以失闰为讥在当时已知其失则后世自难考正故今止以大衍立法经传日月合者皆标其日于月下若不合者则注其差云
　　二年庚申【冬至气余二千四百八十八归　正月朔余六余之挂五万九千五百九十五　百五十三按厯经凡归余之挂五万六千七百六十以上其岁有闰故每年记归余之挂所以考闰也】
　　正月丙午小【二十日乙丑冬至】　二月乙亥大
　　三月乙巳小　　　　　四月甲戌大
　　五月甲辰小　　　　　六月癸酉大
　　七月癸夘小　　　　　八月壬申大【庚辰九日合】
　　九月壬寅小　　　　　　十月辛未大
　　十一月辛丑大【三十日庚午霜降】　闰月辛未小【十五日乙酉立冬】十二月庚子大【旦日小雪十六日乙夘】
　　三年辛酉【气余一百　归余二千八　朔余三百九十一　　百八十九　　四十二】
　　正月庚午小【辛未冬至】　　　　二月己亥大
　　三月己巳小　日食【经不书朔】
　　经书二月己巳日食以大衍推之三月己巳朔初三日辛未雨水中气则当以三月为正复考定气雨水二千三百六十四分而经朔小余止五百二十八虽同日而气未交郭纲谓入雨水定气误矣今以立春定气求太阳所躔又依交会法推筭太阴相减外余一十四度四十九分在少象初爻按经月行入少象初爻老象上爻皆沾黄道当朔望则有亏辰今日食黄道室十二度少
　　四月戊戌大【经三月庚戌在四月传三月壬戌在四月】
　　五月戊辰小【经四月辛夘在五月】　六月丁酉大
　　七月丁夘小　　　　　八月丙申大
　　九月丙寅小【经八月庚辰在九月】　十月乙未太【传冬庚戌在十月】
　　十一月乙丑小　　　　十二月甲午大【经癸未差】
　　周桓王元年
