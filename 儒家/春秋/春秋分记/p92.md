<!-- { "loadSidebar": true } -->
　　甲戌同盟于平丘齐服也令诸侯日中造于除【除地为墠盟防之处】癸酉退朝子产争承【贡赋之次】曰昔天子班贡轻重以列郑伯男也而使从公侯之贡惧弗给也自日中以争至于昬晋人许之既盟子大叔咎之曰诸侯若讨其可渎乎子产曰晋政多门贰偷之不暇何暇讨国不竞亦陵何国之为公不与盟晋人执季孙意如以幕蒙之使狄人守之司铎射【鲁大夫】懐锦奉壶饮氷以蒲伏焉守者御之乃与之锦而入【窃徃饮季孙氷箭筩盖可以取饮以壶盛饮用此氷以饮之】晋人以平子归子服湫从荀呉自着雍以上军侵鲜虞及中人驱冲竞【驱冲车与狄竞】大获而归　冬十月公如晋荀呉谓韩宣子曰诸侯相朝讲旧好也执其卿而朝其君有不好焉不如辞之乃使士景伯辞公于河季孙犹在晋子服惠伯私于中行穆子曰鲁事晋何以不如夷之小国鲁兄弟也土地犹大所命能具若为夷弃之使事齐楚其何瘳于晋亲亲与大赏共罚否所以为盟主也子其图之谚曰臣一主二【一臣必有二主道不合则去事他国】吾岂无大国【言非独晋可事】穆子告韩宣子且曰楚灭陈蔡不能救而为夷执亲将焉用之乃归季孙惠伯曰寡君未知其罪合诸侯而执其老若犹有罪死命可也【死晋命】若曰无罪而惠免之诸侯不闻是逃命也何免之为请从君惠于防【欲得盟防见遣不欲私去】宣子患之谓叔向曰子能归季孙乎对曰不能鲋也能乃使叔鱼叔鱼见季孙曰昔鲋也得罪于晋君自归于鲁君【襄二十一年叔虎与栾氏党得罪】微武子之赐不至于今【季平子祖父】虽获归骨于晋犹子则肉之敢不尽情归子而不归鲋也闻诸吏将为子除馆于西河其若之何且泣平子惧先归惠伯待礼
　　传十四年春意如至自晋尊晋罪已也　冬十二月晋邢侯【楚巫臣子】与雍子【亦故楚人】争鄐田【新注襄二十六年巫臣奔晋晋人与之邢雍子奔晋晋人与之鄐争疆界】乆而无成士景伯如楚【晋理官】叔鱼摄理【摄代景伯】韩宣子命断旧狱罪在雍子雍子纳其女于叔鱼叔鱼蔽【断也】罪邢侯邢侯怒杀叔鱼与雍子于朝宣子问其罪于叔向叔向曰三人同罪施生戮死可也【施行罪】雍子自知其罪而赂以买直鲋也鬻狱邢侯专杀其罪一也已恶而掠美为昏贪以败官为墨杀人不忌为贼夏书曰昬墨贼杀【逸书三者皆死刑】臯陶之刑也请从之乃施邢侯而尸雍子与叔鱼于市仲尼曰叔向古之遗直也治国制刑不隐于亲三数叔鱼之恶不为末减【末薄也】曰义也夫可谓直矣平丘之防数其贿也【谓言渎货无厌】以寛卫国晋不为暴归鲁季孙称其诈也【谓言鲋也能】以寛鲁国晋不为虐邢侯之狱言其贪也以正刑书晋不为颇三言而除三恶加三利杀亲益荣犹义也夫
　　经十有五年秋晋荀呉帅师伐鲜虞
　　传十五年秋八月晋荀呉帅师伐鲜虞围鼔【白狄之别】鼔人或请以城叛穆子弗许左右曰师徒不勤而可以获城何故不为穆子曰吾闻诸叔向曰好恶不愆民知所适事无不济或以吾城叛吾所甚恶也人以城来吾独何好焉赏所甚恶若所好何若其弗赏是失信也何以庇民力能则进否则退量力而行吾不可以欲城而迩奸所防滋多使鼔人杀叛人而缮守备围鼓三月鼔人或请降使其民见曰犹有食色姑脩而城军吏曰获城而弗取勤民而顿兵何以事君穆子曰吾以事君也获一邑而教民怠将焉用邑邑以贾怠不如完旧贾怠无卒弃旧不祥鼓人能事其君我亦能事吾君率义不爽好恶不愆城可获而民知义所有死命而无二心不亦可乎鼔人告食竭力尽而后取之克鼓而反不戮一人以鼔子防鞮归【防音鸢】冬公如晋平丘之防故也
　　经十有六年秋八月己亥晋侯夷卒九月季孙意如如晋冬十月葬晋昭公【三月而葬速】
　　传十六年夏公至自晋子服昭伯【子服冋】语季平子曰晋之公室其将遂卑矣君幼弱六卿彊而奢傲将因是以习习实为常能无卑乎平子曰尔幼恶识国秋八月晋昭公卒冬十月季平子如晋葬昭公平子曰子服回之言犹信子服氏有子哉
　　春秋分记卷五十七
　　钦定四库全书
　　春秋分记卷五十八　　　宋　程公説　撰晋世本第六
　　顷公　　　　　　　定公
　　出公
　　顷公【諡灋慈仁和民曰顷】
　　【名去疾昭公子昭十六年嗣立明年改元灭祁氏羊舌氏于是晋益弱六卿皆大至三十年卒在位十四年】
　　昭公经十有七年秋八月晋荀呉帅师灭陆浑之戎传十七年秋晋侯使屠蒯如周请有事于雒与三涂苌谓刘子曰客容猛非祭也其伐戎乎陆浑氏甚睦于楚必是故也君其备之乃警戎备九月丁夘晋荀呉帅师渉自棘津使祭史先用牲于雒陆浑人弗知师从之庚午遂灭陆浑数之以其贰于楚也陆浑子奔楚其众奔甘鹿【周地】周大获【先警戎备故获】宣子梦文公携荀吴而授之陆浑故使穆子帅师献俘于文宫
　　传二十一年冬公如晋及河鼓叛晋晋将伐鲜虞故辞公
　　传二十二年晋之取鼓也【十五年】既献而反鼓子焉【献于庙】又叛于鲜虞【叛晋属鲜虞】六月荀呉略东阳使师伪籴者负甲以息于昔阳之门外遂袭鼔灭之以鼓子鸢鞮归使渉佗守之【守鼔之地】
　　经二十有三年春晋人围郊
　　经二十有五年夏叔诣防晋赵鞅宋乐大心卫北宫喜郑游吉曹人邾人滕人薛人小邾人于黄父【谋王室子朝之难传见周】
　　经二十有七年秋晋士鞅宋乐祁犂卫北宫喜曹人邾人滕人防于扈【令戍周且谋纳公传见内鲁】
　　传二十八年晋祁胜与邬臧通室【祁盈家臣】祁盈将执之【午子】访于司马叔游【叔侯子】叔游曰郑书有之恶直丑正实蕃有徒【害正直者实多徒众】无道立矣子惧不免诗曰民之多辟无自立辟姑已若何盈曰祁氏私有讨国何有焉遂执之祁胜赂荀跞荀跞为【于伪切】之言于晋侯晋侯执祁盈祁盈之臣曰钧将皆死憖使吾君闻胜与臧之死也以为快【憖发语之音】乃杀之　夏六月晋杀祁盈及杨食我【叔向子伯石】食我祁盈之党也而助乱故杀之遂灭祁氏羊舌氏初叔向欲娶于申公巫臣氏【夏姬女】其母欲娶其党叔向曰吾母多而庶鲜【息浅切】吾惩舅氏矣【言父多妾媵而庶子鲜少嫌母氏性不旷】其母曰子灵之妻杀三夫【陈御叔楚襄老巫臣】一君【陈灵】一子【征舒】而亡一国【陈】两卿矣【孔寜仪行父】可无惩乎吾闻之甚美必有甚恶是郑穆少妃姚子之子子貉之妹也子貉早死无后而天钟美于是【夏姬】将必以是大有败也昔有仍氏生女黰黒而甚美光可以鉴名曰妻乐正后夔取之生伯封实有豕心贪惏无餍忿类无期谓之封豕有穷后羿灭之夔是以不祀且三代之亡共子之废皆是物也【夏以末喜殷以妲已周以褒姒而亡共子晋申生以骊姬废】女何以为哉夫有尤【异也】物足以移人苟非徳义则必有祸叔向惧不敢取平公强使取之生伯石伯石始生子容之母【叔向防伯华妻】走谒诸姑【叔向母】曰长叔姒生男姑视之及堂闻其声而还曰是豺狼之声也狼子野心非是莫防羊舌氏矣遂弗视秋晋韩宣子卒魏献子为政分祁氏之田以为七县【邬祁平陵梗阳涂水马首盂也】分羊舌氏之田以为三县【铜鞮平阳扬氏】司马弥牟为邬大夫贾辛为祁大夫司马乌为平陵大夫魏戊为梗阳大夫知徐吾为涂水大夫韩固为马首大夫孟丙为盂大夫乐霄为铜鞮大夫赵朝为平阳大夫僚安为杨氏大夫谓贾辛司马乌为有力于王室【二十二年帅师纳敬王】故举之谓知徐吾赵朝韩固魏戊余子之不失职能守业者也【余子卿之庶子】其四人者皆受县而后见于魏子以贤举也魏子谓成鱄吾与戊也县人其以我为党乎对曰何也戊之为人也逺不忘君近不偪同居利思义在约思纯有守心而无淫行虽与之县不亦可乎昔武王克商光有天下其兄弟之国者十有五人姬姓之国者四十人皆举亲也夫举无他唯善所在亲防一也诗曰唯此文王帝度其心莫其徳音其徳克明克明克类克长克君王此大国克顺克比比于文王其徳靡悔既受帝祉施于孙子心能制义曰度徳正应和曰莫照临四方曰明勤施无私曰类教诲不倦曰长赏庆刑威曰君慈和徧服曰顺择善而从之曰比经纬天地曰文九徳不愆作事无悔故袭天禄子孙赖之主之举也近文徳矣所及其逺哉贾辛将适其县见于魏子魏子曰辛来昔叔向适郑鬷蔑恶【貌丑】欲观叔向从使之收器者而往立于堂下一言而善【正义曰旧说云一言者谓设由上彻由下】叔向将欲饮酒闻之曰必鬷明也【素闻其贤故闻其言而知】下执其手以上曰昔贾大夫恶娶妻而美三年不言不笑御以如臯射雉获之其妻始笑而言贾大夫曰才之不可以已我不能射女遂不言不笑夫今子少不飏【貌不扬显】子若无言吾几失子矣言之不可以已也如是遂如故知今女有力于王室吾是以举女行乎敬之哉毋堕【音隳】乃力仲尼闻魏子之举也以为义曰近不失亲【举戊】逺不失举【举贤】可谓义矣又闻其命贾辛也以为忠【先赏王室之功】诗曰永言配命自求多福忠也魏子之举也义其命也忠其长有后于晋国乎冬梗阳人有狱魏戊不能断以狱上【上魏子】其大宗赂以女乐【讼者之大宗】魏子将受之魏戊谓阎没女寛【魏卜之属】曰主以不贿闻于诸侯若受梗阳人贿莫甚焉吾子必谏皆许诺退朝待于庭馈入召之比置三叹既食使坐魏子曰吾闻诸伯叔谚曰唯食忘忧吾子置食之间三叹何也同辞而对曰或赐二小人酒不夕食馈之始至恐其不足是以叹中置自咎曰岂将军食之而有不足是以再叹及馈之毕愿以小人之腹为君子之心属厌而已【属足也言小人之腹饱犹知厌足】献子辞梗阳人
