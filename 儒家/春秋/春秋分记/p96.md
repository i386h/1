<!-- { "loadSidebar": true } -->
　　传四年春齐侯以诸侯之师侵蔡蔡溃遂伐楚楚子使与师言曰君处北海寡人处南海唯是风马牛不相及也不虞君之渉吾地也何故管仲对曰昔召康公命我先君大公曰五侯九伯女实征之以夹辅周室赐我先君履东至于海西至于河南至于穆陵北至于无棣尔贡包茅不入玉祭不共无以缩酒寡人是征昭王南征而不复寡人是问【昭王成王孙南巡狩涉汉船坏而溺】对曰贡之不入寡君之罪也敢不共给昭王之不复君其问诸水濵师进次于陉夏楚子使屈完如师师退次于召陵齐侯陈诸侯之师与屈完乗而观之【新注楚不兴师敌齐使屈完来者以齐是节制之兵故】齐侯曰岂不谷是为先君之好是继与不谷同好如何对曰君惠徼福于敝邑之社稷辱収寡君寡君之愿也齐侯曰以此众战谁能御之以此攻城何城不克对曰君若以徳绥诸侯谁敢不服君若以力楚国方城以为城汉水以为池虽众无所用之屈完及诸侯盟陈辕涛涂谓郑申侯曰师出于陈郑之间国必甚病若出于东方观兵于东夷循海而归其可也申侯曰善涛涂以告齐侯许之申侯见曰师老矣若出于东方而遇敌惧不可用也若出于陈郑之间共其资粮屝屦其可也齐侯说与之虎牢【新注见覇者权专】执辕涛涂秋伐陈讨不忠也冬叔孙戴伯帅师防诸侯之师侵陈陈成归辕涛涂经五年夏公及齐侯宋公陈侯卫侯郑伯许男曹伯防王世子于首止秋八月诸侯盟于首止郑伯逃归不盟传五年夏防于首止防王太子郑谋宁周也秋诸侯盟郑伯逃归不盟【详见郑】
　　经六年夏公防齐侯宋公陈侯卫侯曹伯伐郑围新城秋楚人围许【以救郑】诸侯遂救许
　　传六年夏诸侯伐郑以其逃首止之盟故也围新密【新城】秋楚子围许以救郑诸侯救许乃还
　　经七年春齐侯伐郑秋七月公防齐侯宋公陈世子欵郑世子华盟于寗母
　　传七年春齐人伐郑秋盟于寗母谋郑故也管仲言于齐侯曰臣闻之招携以礼怀逺以徳怀礼不易无人不怀齐侯脩礼于诸侯诸侯官受方物【诸侯官司各于齐受其方所当贡天子之物】郑伯使大子华聴命于防言于齐侯曰泄氏孔氏子人氏三族实违君命君若去之以为成我以郑为内臣君亦无所不利焉【以郑事齐如封内臣】齐侯将许之管仲曰君以礼与信属诸侯而以奸终之无乃不可乎子父不奸之谓礼守命共时之谓信违此二者奸莫大焉公曰诸侯有讨于郑未捷今苟有衅従之不亦可乎对曰君若绥之以徳加之以训辞而帅诸侯以讨郑郑将覆亡之不暇岂敢不惧若緫其罪人以临之【子华奸父之命即罪人】郑有辞矣何惧且夫合诸侯以崇徳也防而列奸何以示后嗣夫诸侯之防其徳刑礼义无国不记记奸之位【防位也子华为奸人而列在防位将为诸侯所记】君盟替矣作而不记非盛徳也君其勿许郑必受盟夫子华既为大子而求介于大国以弱其国亦不必免郑有叔詹堵叔师叔三良为政未可间也齐侯辞焉子华由是得罪于郑　冬郑伯使请盟子齐
　　经八年春王正月公防王人齐侯宋公卫侯许男曹伯陈世子欵盟于洮郑伯乞盟【详见周天王】
　　经九年夏公防宰周公齐侯宋子【襄公立在丧桓公未葬】卫侯郑伯许男曹伯于葵丘秋九月戊辰诸侯盟于葵丘传九年夏防于葵丘寻盟且脩好礼也王使宰孔赐齐侯胙曰天子有事于文武【祭事】使孔赐伯舅胙齐侯将下拜孔曰且有后命天子使孔曰以伯舅耋【七十曰耋】老加劳赐一级无下拜对曰天威不违顔咫尺小白余敢贪天子之命无下拜恐陨越于下以遗天子羞敢不下拜下拜登受
　　吕祖谦曰管仲相桓公务在正名分观王使宰孔赐齐侯胙管仲则教桓公以天威不违顔咫尺敢不下拜观王以上卿之礼享管仲则辞以有天子之二守国髙在至于舅犯之相晋文则不然如请隧是也召王是也故孟子曰桓公之于管仲学焉而后臣之犹着一个学字其它则无此一字矣
　　秋齐侯盟诸侯于葵丘曰凢我同盟之人既盟之后言归于好宰孔先归遇晋侯曰可无防也齐侯不务徳而勤逺略故北伐山戎南伐楚西为此防也东畧之不知西则否矣【言或向东必不能复西畧】其在乱乎君务靖乱无勤于行晋侯乃还
　　晁补之曰葵丘之防天子初使赐胙齐方霸诸侯未有大失而宰孔徒以勤逺畧知终在乱遽劝晋侯以无防其知逺矣
　　冬齐侯以诸侯之师伐晋及髙梁而还讨晋乱也【奚齐之乱】经十年夏齐侯许男伐北戎【无传】
　　经十有一年夏公及夫人姜氏防齐侯于阳谷【无传】传十二年冬齐侯使管夷吾平戎于王使隰朋平戎于晋【前年晋救周伐戎】王以上卿之礼飨管仲管仲辞曰臣贱有司也有天子之二守国髙在若节春秋来承王命何以礼焉陪臣敢辞王曰舅氏余嘉乃勲应乃懿徳谓督不忘往践乃职无逆朕命管仲受下卿之礼而还君子曰管仲之世祀也宜哉让不忘其上诗曰恺悌君子神所劳矣【旱麓】
　　经十有三年夏公防齐侯宋公陈侯卫侯郑伯许男曹伯于咸
　　传十三年夏防于咸淮夷病杞故且谋王室也【子带之乱】经十有四年春诸侯城縁陵
　　传十四年春诸侯城縁陵而迁杞焉不书其人有阙也经十有五年春王正月楚人伐徐三月公防齐侯宋公陈侯卫侯郑伯许男曹伯盟于牡丘遂次于匡公孙敖帅师及诸侯之大夫救徐　秋七月齐师曹师伐厉传十五年春楚人伐徐徐即诸夏故也三月盟于牡丘寻葵丘之盟且救徐也孟穆伯帅师及诸侯之师救徐诸侯次于匡以待之秋伐厉以救徐也
　　经十有六年冬十有二月公防齐侯宋公陈侯卫侯郑伯许男邢侯曹伯于淮
　　传十六年夏齐伐厉不克救徐而还冬十二月防于淮谋鄫且东略也城鄫役人病有夜登丘而呼曰齐有乱不果城而还
　　经十有七年春齐人徐人伐英氏秋夫人姜氏防齐侯于卞冬十有二月乙亥齐侯小白卒
　　传十七年春齐人为徐伐英氏以报娄林之役也齐侯之夫人三王姬徐嬴蔡姬皆无子齐侯好内多内宠内嬖如夫人者六人长卫姬生武孟【公子无亏】少卫姬生惠公【公子元】郑姬生孝公【公子昭】葛嬴生昭公【公子潘】密姬生懿公【公子商人】宋华子生公子雍公与管仲属孝公于宋襄公以为大子雍巫有宠于卫共姬因寺人貂以荐羞于公【雍巫易牙属】亦有宠公许之立武孟管仲卒五公子皆求立冬十月乙亥齐桓公卒易牙入与寺人貂因内宠以杀羣吏而立公子无亏孝公奔宋十二月乙亥赴辛巳夜殡【六十七日乃殡】
　　苏辙曰管仲身有三归桓公内嬖如夫人者六人此固适庻争夺之祸所従起也然桓公之老也管仲与桓公为身后之计知诸子之必争乃属世子于宋襄公夫父子之间至使它人与焉智者盖至此乎
　　孝公【諡法协时肇享曰孝】
　　【名昭桓公子僖十七年桓公卒竖刁立无亏明年宋襄公伐齐齐人杀无亏立孝公即位改元至僖二十七年卒在位十年】
　　僖公经十有八年春王正月宋公曹伯卫人邾人伐齐夏师救齐【无传】五月戊寅宋师及齐师战于甗齐师败绩狄救齐【无传】秋八月丁亥葬齐桓公
　　传十八年春宋襄公以诸侯伐齐三月齐人杀无亏【以说宋】齐人将立孝公不胜四公子之徒遂与宋人战【无亏己死故曰四公子】夏五月宋败齐师于甗立孝公而还秋八月葬齐桓公
　　经十有九年冬防陈人蔡人楚人郑人盟于齐
　　传十九年陈穆公请脩好于诸侯以无忘齐桓之徳冬盟于齐脩桓公之好也【宋襄暴虐故思齐桓】
　　吕祖谦曰观陈穆公欲脩桓公之好使孝公有志复兴伯业甚易惜其不能也
　　经二十年秋齐人狄人盟于邢
　　经二十有三年春齐侯伐宋围缗【传见宋】
　　吕祖谦曰宋襄防诸侯孝公俯首而防之及宋败便兴师伐之此所以不能复齐桓之业
　　传二十六年春齐师侵我西鄙公使展喜犒师【劳齐师】使受命于展禽【栁下惠】齐侯未入竟展喜従之曰寡君闻君亲举玉趾将辱于敝邑使下臣犒执事齐侯曰鲁人恐乎对曰小人恐矣君子则否齐侯曰室如县罄野无青草何恃而不恐对曰恃先王之命昔周公大公股肱周室夹辅成王成王劳之而赐之盟曰世世子孙无相害也载在盟府大师职之桓公是以纠合诸侯而谋其不协弥缝其阙而匡救其灾昭旧职也及君即位诸侯之望曰其率桓之功我敝邑用不敢保聚【用此旧盟故不聚众保守】曰岂其嗣世九年而弃命废职其若先君何君必不然恃此以不恐齐侯乃还　冬公以楚师伐齐取谷寘桓公子雍于谷易牙奉之以为鲁援楚申公叔侯戍之桓公之子七人为七大夫于楚【言孝公不能抚公族】
　　经二十有七年夏六月庚寅齐侯昭卒秋八月乙未葬齐孝公【无传三月而葬速】
　　传二十七年夏齐孝公卒有齐怨【前年齐再伐鲁】不废丧纪礼也
　　昭公【諡灋圣闻周逹曰昭】
　　【名潘桓公子僖二十七年卫公子开方杀孝公子而立之明年改元至文十四年卒在位二十年】
　　僖公传三十三年春齐国庄子来聘自郊劳至于赠贿礼成而加之以敏臧文仲言于公曰国子为政齐犹有礼君其朝焉臣闻之服于有礼社稷之卫也夏四月狄侵齐因晋丧也【文公卒】冬公如齐且吊有狄师也【详见内鲁】文公经四年夏狄侵齐【无传】
　　经九年夏狄侵齐【无传】
　　经十有一年秋狄侵齐
　　经十有四年夏五月乙亥齐侯潘卒秋九月齐公子商人弑其君舎冬单伯如齐齐人执单伯齐人执子叔姬传十四年子叔姬妃【音配】齐昭公生舎叔姬无宠舎无威公子商人骤施于国而多聚士尽其家贷于公有司以继之夏五月昭公卒舎即位秋七月乙卯夜齐商人弑舎而让元【商人兄惠公】元曰尔求之久矣我能事尔尔不可使多蓄憾将免我乎尔为之　齐人定懿公使来告难故书以九月齐公子元不顺懿公之为政也终不曰公曰夫已氏【犹言某甲】襄仲使告于王请以王宠求昭姬于齐【子叔姬】曰杀其子焉用其母请受而罪之冬单伯如齐请子叔姬齐人执之又执子叔姬【欲以耻辱鲁】
　　刘敞权衡曰王使单伯如齐非也若单伯为周大夫何以明年书单伯至自齐乎
　　懿公【諡法行见中外曰懿】
　　【名商人桓公子文十四年弑昭公子舎而自立明年改元至十八年遇弑在位四年】
　　文公经十有五年春季孙行父如晋夏六月单伯至自齐秋齐人侵我西鄙冬十有一月诸侯盟于扈十有二月齐人来归子叔姬齐侯侵我西鄙遂伐曹入其郛传十五年春季文子如晋为单伯与子叔姬也夏六月齐人许单伯请而赦之使来致命【以单伯执节不移且畏晋故许之】书曰单伯至自齐贵之也秋齐人侵我西鄙冬十一月盟于扈谋伐齐也齐人赂晋侯故不克而还齐人来归子叔姬王故也齐侯侵我西鄙谓诸侯不能也遂伐曹入其郛讨其来朝也季文子曰齐侯其不免乎已则无礼【执王使伐无罪】而讨于有礼者曰女何故行礼礼以顺天天之道也已则反天而又以讨人难以免矣诗曰胡不相畏不畏于天君子之不虐幼贱畏于天也在周颂曰畏天之威于时保之不畏于天将何能保以乱取国奉礼以守犹惧不终多行无礼弗能在矣【为十八年齐弑商人传】
　　经十有六年春季孙行父防齐侯于阳谷齐侯弗及盟夏六月戊辰公子遂及齐侯盟于郪丘【详见内鲁】
