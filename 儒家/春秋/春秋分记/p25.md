<!-- { "loadSidebar": true } -->
　　易系曰天垂象见吉凶圣人象之日月星辰之象见乎上而吉凶应乎下圣人因而象之盖自庖牺氏之王天下仰观象于天至帝颛命南正重以司天北正黎以司地天人之际备矣尧复育重黎之后是为羲和命以出纳日月考星中以正四时舜在璿玑玉衡以齐七政虽二典质略存其大法而周旋乎天理审察乎天度既精且宻其在夏世羲和掌未之有改至扵殷周二氏世司天地而制莫详扵周寅亮天地燮理隂阳属之论道经邦之三公又立六卿法天地四时以治事地与四时皆本乎天则尊之曰冢宰大司徒测景求中冯相氏掌歳月辰日星之位辨四时之序而保章氏又掌五物而诏救政访序事由是言之古之天文是有二道厯象日月星辰敬授人时与夫测景占候先其妖祥以备豫兹其能成天下之大顺致天下之大利使之和同无间欤占天之家牵合取应学者不道也周衰天理之学弗明圣人作春秋书日食星变以示警戒不言事应按经书鲁十二君与内大夫行事甚详扵他国君大夫兴亡治乱亦可槩见惟三辰五星灾变之异该扵天道则志内加详志外甚略春秋灾变甚矣不可胜书举鲁以见之也爲天下书非爲一鲁书也春秋虽因鲁史而作然天地乖谬万物变异岂独鲁之辠哉自灾异而言甚者莫过扵日食日者众阳之宗人君之表也而有食之则灾咎之异象也克谨天戒则虽有其象而无其应弗克畏天灾咎之来必矣凡经所书或妾妇乘其夫或臣子背君父或政权移臣下或夷狄侵中国皆阳防隂盛之证无用拘拘然泥其事应而强求合也呜呼春秋之时逺矣而推之以厯筭虽千歳之日食之正否可坐而致也不依交限者间有之焉而行有常度者居多则灾而非异矣然每食必书示后世遇灾而惧之意也若传载齐晏子止景公之禳彗星楚庄王之弗禜赤云皆知道者语此不可不识诸歳星所在传有明文考之汲冢师春纪述为详谓歳星每歳而成一分积百四十四年而满本数则为超辰之限前后推绎数之可知故余首志春秋所书日食星变以明圣人之防而采传所载附列下方以存史氏之旧用见春秋非圣人莫能修之学者得以览观焉
　　日食总三十六
　　书日书月书朔者二十有六
　　桓三年七月壬辰朔日有食之既【据厯八月壬辰朔食星初二千
　　七分太】
　　张冑元曰当交之中月掩日不能毕尽其食反少去交五六时则月在日内掩日便尽其食乃既按大衍课春秋日食视诸厯最宻今法皆本大衍
　　庄二十有五年六月辛未朔日有食之鼔用牲于
　　社【据厯闰六月辛未朔食井初五百九十分半】
　　二十有六年十有二月癸亥朔日有食之【食尾十度
　　少】
　　三十年九月庚午朔日有食之鼔用牲于社【据厯
　　日庚午朔食翼十八度少】
　　僖五年九月戊申朔日有食之【食翼　大衍厯七度　九月朔】文十有五年六月辛丑朔日有食之鼔用牲于社
　　【食昴九度太】
　　成十有六年六月丙寅朔日有食之【食毕九度半】十有七年十有二月丁巳朔日有食之【据厯十一月丁
　　巳在房初度】
　　襄十有四年二月乙未朔日有食之【食女十度半】二十年十月丙辰朔日有食之【食轸二度太】
　　二十有一年九月庚戌朔日有食之【食翼九度太】十月庚辰朔日有食之【日在角四度弱非食限】
　　二十有三年春王二月癸酉朔日有食之【食女二度
　　少】
　　二十有四年七月甲子朔日有食之既【食井二十一度
　　半强】
　　八月癸巳朔日有食之【日在星二度弱非食限】
　　按厯法前月日有食之既则后月不当再食而春秋有之三传以下未有説也今以厯法推筭之二十一年九月庚戌日食翼九度二十四年七月甲子日食井二十一度则入食限庚辰日在角四度及癸巳日在星二度弱不入食限焉一行曰使日食皆不可以常数求则无以稽厯数之防宻
　　也若皆可以常数求则无以知政教之休咎也今不入食限而食焉政教使之然也
　　二十有七年十有二月乙亥朔日有食之【十一月乙
　　亥朔食氐七度强】
　　昭七年四月甲辰朔日有食之【食奎十一度太】
　　十有五年六月丁巳朔日有食之【据厯五月朔食冑十四度
　　太强】
　　十有七年六月甲戌朔日有食之【据厯甲戌九月朔五月丙
　　午朔娄四度太入食限】
　　二十有一年七月壬午朔日有食之【食井十三度弱】二十有二年十有二月癸酉朔日有食之【食箕四度
　　半强】
　　二十有四年五月乙未朔日有食之【食冑四度半强】三十有一年十有二月辛亥朔日有食之【食尾十二
　　度半强】
　　定五年王三月辛亥朔日有食之【食室四度半强】
　　十有二年十有一月丙寅朔日有食之【据厯十月丙寅
　　朔食角六度太强】
　　十有五年八月庚辰朔日有食之【食星三度太强】
　　书日书月不书朔者七
　　隐三年王二月己巳日有食之【据厯三月己巳朔食室十二度少】僖十有二年王三月庚午日有食之【据厯五月庚午朔食胃一
　　度】
　　文元年二月癸亥日有食之【三月癸亥朔食危八度太】
　　宣八年七月申子日有食之既【杜厯甲子七月晦日食失据大衍厯
　　十月甲子朔食角五度半】
　　十年夏四月丙辰日有食之【据厯四月丙辰朔食壁七度少】十有七年六月癸卯日有食之【据厯五月癸卯晦不入食限五
　　月乙亥朔食胃十三度少】
　　襄十有五年秋八月丁巳日有食之【据厯八月无丁巳七月一
　　日也食井三度强】
　　书月书朔不书日者一
　　桓十有七年十月朔日有食之【据厯十一月庚午日食氐四度】
　　书月不书日不书朔者二
　　庄十八年三月日有食之【据厯五月壬子朔食胃十二度少不日不朔焉
　　厯失之也】
　　僖十有五年五月日有食之【四月癸丑朔食壁六度半】
　　星灾緫四
　　陨星一
　　庄七年夏四月辛卯夜恒星不见夜中星陨如雨恒星不见月之霸也月霸常在望之中是月也以厯法推之大余二十三命丁亥五日辛卯月未霸也而恒星隐焉其大星也星陨如雨其防星也汉成帝元延元年四月丁酉星陨如雨天文志曰王者失势诸侯图霸之象
　　星孛三
　　文十有四年秋七月有星孛入于北斗
　　孛与彗相似而不同彗如帚而芒直上孛如彗而圜其芒四出而气孛孛然彗与孛固二也传者一之非也孛水星之变也五星不书而孛书五星正而孛变书其变不书其正也有星孛兵逆之证以李淳风秘筭推之孛日行六十二分度之七凡三千二百三十四日有竒而周天文公十四年七月丙子朔孛歴二百二十八度六十二分度之四十五起室初除之孛在角十度四十五分角去北斗之杓近焉是以孛在角而入于北斗孛循二十八宿而伏行其伏正也其见变也循二十八宿而行正也入于北斗变也
　　昭十有七年冬有星孛于大辰
　　士文伯曰日月之会是谓辰然东方独以寅卯辰名焉有星孛于大辰是孛于东方寅卯辰之辰也东方之辰角亢位焉以李淳风秘筭歩之昭公十七年冬十月癸卯朔孛歴二百一十八度六十二分度之十二入角一度十二分以其在角是以谓孛于大辰也终冬之月犹在角十一度诸传皆谓孛于大火然夀星之次角亢居辰为大辰大火居卯非辰名也诸传之误李淳风厯法足以证之
　　哀十三年冬十有一月有星孛于东方
　　星孛不以天纪而以东方纪焉用春秋厯十一月癸巳朔孛歴一百七十度六十二分度之二十三入张六度六十二分度之二十三其朔日在角一度一百分度之十五其旦井十一度南方中自丁夜至旦孛皆见于东方故公羊曰见于旦是也以大衍厯推之癸巳乃十月朔而十一月朔为癸亥孛歴一百七十三度六十二分度之四十七入氐九度亦爲东方云
　　彗星
　　昭二十六年传齐有彗星【出齐之分野】齐侯使禳之晏子曰无益也祗取诬焉天地不謟不贰其命若之何禳之且天之有彗也以除秽也君无秽徳又何禳焉若徳之秽禳之何损诗曰惟此文王小心翼翼昭事上帝聿怀多福厥徳不回以受方国君无违徳方国将至何患扵彗诗曰我无所监夏后及商用乱之故民卒流亡若德回乱民将流亡祝史之爲无能补也公説乃止
　　赤云
　　哀六年是歳也有云如众赤鸟夹日以飞三日楚子使问诸周大史周大史曰其当王身乎【日为人君妖气守之故以为当王身云在楚上唯楚见之故祸不及他国】若禜之可移扵令尹司马王曰除腹心之疾而寘诸股肱何益遂弗禜
　　歳星所在
　　春秋歳星所在传有明文今欲求之别为新术按三统厯法歳星一年而行一次一次分为一百四十四分其实歳星一年而行一百四十八分然则每歳而成一分一百四十四年而满本数所以每一百四十四年而超一次也
　　按春秋襄十八年传董叔曰天道多在西北杜云歳在豕韦是歳星在亥也又襄二十八年传梓慎曰今兹歳在星纪而淫扵枵杜云襄十八年晋董叔曰天道多在西北是歳歳星在亥至此十一年知在星纪曰明年乃枵今已在枵滛行非次也然则歳星今在丑而滛行在子歳星虽在子二年星纪为实沈故求之术曰歳星逆行是每歳行一次也今以襄二十八年歳在星纪为之定次前后覆逆数之即可知十二公元年歳星所在之次也大较每一百四十四年即是超辰之限按昭十五年有事扵武宫先儒以爲超辰之年其昭元年歳在大梁至十五年依次合在鹑首而超在鹑火若从昭十五年逆推至庄二十三年为一百四十四歳其时庄元年歳在鹑尾至二十三年合在实沈而超在鹑首凖此而推虽百代亦可知也犹恐歩筭非词义所能尽更为图术扵后
　　隐元年歳在豕韦一名陬娄之口
　　桓元年歳在枵　　　庄元年歳在鹑火二十三
　　年超在实沈　　　　　闵元年歳在大梁
　　僖元年歳在鹑首　　　文元年歳在降娄
　　宣元年歳在夀星　　　成元年歳在降娄
　　襄元年歳在夀星　　　昭元年歳在大梁
　　定元年歳在枵　　　哀元年歳在大梁
