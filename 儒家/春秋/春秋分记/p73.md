<!-- { "loadSidebar": true } -->
　　传元年夏叔孙成子【婼之子】逆公之丧于干侯季孙曰子家子亟言于我未尝不中【丁仲切】吾志也吾欲与之从政子必止之且聴命焉子家子不见叔孙易几而哭【几哭防也不欲见叔孙故】叔孙请见子家子子家子辞曰羁未得见而从君以出【出时成子未为卿】君不命而薨羁不敢见叔孙使告之曰公衍公为实使羣臣不得事君【二子谋逐季氏】若公子宋【定公】主社稷则羣臣之愿也【新注公衍公为昭公子李氏欲废昭公之子而立公子宋故归罪于二子】凡从君出而可以入者将唯子是聴子家氏未有后季孙愿兴子从政此皆季孙之愿也使不敢以告【不敢成子名】对曰若立君则有卿士大夫与守在羁弗敢知若从君者则貌而出者入可也【貌出谓以义从公与季氏无实怨】寇而出者行可也【与季氏为寇雠者自可去】若羁也则君知其出也而未知其入也羁将逃也丧及壊愦公子宋先入从公者皆自壊隤反【出奔】　六月癸亥公之丧至自干侯戊辰公即位季孙使役如阚公氏将沟焉【阚鲁羣公墓所在季孙恶昭公欲沟絶其兆域】荣驾鵞曰生不能事死又离之以自旌也纵子忍之后必或耻之乃止　季孙问于荣驾鵞曰吾欲为君諡使子孙知之【为恶諡】对曰生弗能事死又恶之以自信也将焉用之乃止秋七月癸巳昭公于墓道南孔子之为司冦也沟而合诸墓【明臣无贬君之义】昭公出故季平子祷于炀公九月立炀宫【平子逐君惧而请祷于炀公】
　　经二年春王正月　夏五月壬辰雉门及两观灾冬十月新作雉门及两观【无传】
　　经三年春王正月公如晋至河乃复【无传】　冬仲孙何忌及邾子盟于拔
　　传三年冬盟于郯【即拔】脩邾好也
　　经四年春三月公防刘子晋侯宋公蔡侯卫侯陈子郑伯许男曹伯莒子邾子顿子胡子滕子薛伯杞伯小邾子齐国夏于召陵侵楚【传见晋】夏五月公及诸侯盟于臯鼬秋七月公至自防【无传】
　　经五年夏六月丙申季孙意如卒秋七月壬子叔孙不敢卒【无传】
　　传五年夏六月季平子行【下孟切】东野还未至丙申卒于房阳虎将以璵璠敛仲梁懐【季氏家臣】弗与曰改步改玉【昭公之出季孙行君事佩璵璠祭今定公立复臣位改君步则当去璵璠】阳虎欲逐之告公山不狃【费宰子泄】不狃曰彼为君也子何怨焉既桓子【季斯】行东野及费子泄为费宰逆劳于郊桓子敬之劳仲梁懐弗敬【懐时从桓子行轻慢子泄】子泄怒谓阳虎子行之乎【逐懐】秋九月乙亥阳虎囚季桓子及公父文伯【桓子从父昆弟】而逐仲梁懐冬十月丁亥杀公何藐【季氏族】己丑盟桓子于稷门之
　　内庚寅大诅【音阻】逐公父歜【昌欲反】及秦遄皆奔齐
　　经六年春王正月二月公侵郑【无传】　夏季孙斯仲孙何忌如晋冬城中城季孙斯仲孙何忌帅师围郓
　　传六年春二月公侵郑徃不假道于卫及还阳虎使季孟自南门入出自东门【阳虎将逐三桓使得罪于邻国】　舍于豚泽卫侯怒使弥子瑕追之公叔文子老矣辇而如公曰尤而效之非礼也昭公之难君将以文之舒鼎成之昭兆【寳】定之鞶鉴苟可以纳之择用一焉公子与二三臣之子诸侯苟忧之将以为之质【为质求纳鲁昭】此羣臣之所闻也今将以小忿蒙旧徳无乃不可乎大姒之子唯周公康叔为相睦也而效小人以弃之不亦诬乎天将多阳虎之罪以毙之君姑待之若何乃止【新注论语公叔文子时然后言观此可见】夏季桓子如晋献郑俘也阳虎强使孟懿子徃报夫人之币【虎欲困辱三桓强使正卿报晋聘】晋人兼享之【贱鲁故不复两设礼】孟孙立于房外谓范献子曰阳虎若不能居鲁而息肩于晋所不以为中军司马者有如先君【欲使晋厚待之】献子曰寡君有官将使其人鞅何知焉献子谓简子曰鲁人患阳虎矣孟孙知其衅以为必适晋故强为之请以取入焉秋阳虎又盟公及三桓于周社盟国人于亳社诅于五父之衢经七年春齐国夏帅师伐我西鄙
　　传七年春齐人归郓阳关阳虎居之以为政秋齐国夏伐我【齐叛晋故】阳虎御季桓子公敛处父御孟懿子将宵军齐师齐师闻之堕【许规切毁其军以诱敌而设伏兵】伏而待之处父曰虎不图祸而必死【而女也】苫夷曰【季氏家臣】虎陷二子于难不待有司余必杀女虎惧乃还不败【传言陪臣强能自相制】
　　经八年春王正月公侵齐公至自侵齐【无传】二月公侵齐三月公至自侵齐【无传】夏齐国夏帅师伐我西鄙公防晋师于瓦公至自瓦【无传】秋九月季孙斯仲孙何忌帅师侵卫冬从祀先公盗窃寳玉大弓
　　传八年春王正月公侵齐门于阳州士皆坐列【言无鬬志】曰顔髙【鲁人】之弓六钧【三十斤为钧六钧一百八十斤】皆取而传观之阳州人出顔髙夺人弱弓籍丘子鉏【齐人】击之与一人俱毙偃且射子鉏中颊殪顔息【鲁人】射人中眉退曰我无勇吾志其目也师退冉猛伪伤足而先【猛鲁人欲先归】其兄防乃呼【火故切】曰猛也殿【传言晋无军政】二月公侵齐攻廪丘之郛主人焚冲【战车】或濡马褐以救之遂毁之【毁郛】主人出师奔阳虎伪不见冉猛者曰猛在此必败【阳州之役猛先归】猛逐之顾而无继伪颠虎曰尽客气也夏齐国夏髙张伐我西鄙晋士鞅赵鞅荀寅救我公防晋师于瓦范献子【士鞅】执羔赵简子【赵鞅】中行文子【荀寅】皆执雁鲁于是始尚羔【礼卿执羔大夫执雁鲁则同之今始知执羔之尊】秋九月师侵卫晋故也【鲁为晋讨】季寤【桓子弟】公鉏极【公弥曽孙】公山不狃皆不得志于季氏叔孙辄无宠于叔孙氏叔仲志不得志于鲁故五人因阳虎阳虎欲去三桓以季寤更季氏【代桓子】以叔孙辄更叔孙氏【代武叔】已更孟氏【阳虎自代懿子】冬十月顺祀先公而祈焉辛夘禘于僖公　壬辰将享季氏于蒲圃而杀之戒都车曰癸巳至【虎欲以壬辰夜杀季孙明日癸巳攻二家】成宰公敛处父告孟孙曰季氏戒都车何故孟孙曰吾弗闻处父曰然则乱也必及于子先备诸与孟孙以壬辰为期【期以兵救孟氏】阳虎前驱林楚御桓子虞人以铍盾夹之阳越殿【虎从弟】将如蒲圃桓子咋【音咤暂也】谓林楚曰而先皆季氏之良也尔以是继之【欲使免巳于难】对曰臣闻命后阳虎为政鲁国服焉违之征死死无益于主桓子曰何后之有而能以我适孟氏乎对曰不敢爱死惧不免主桓子曰徃也孟氏选圉人之壮者三百人以为公期【孟氏支子】筑室于门外【因得聚众】林楚怒马及衢而骋阳越射之不中筑者阖门【季孙既得入即闭门】有自门间射阳越杀之阳虎刼公与武叔【州仇】以伐孟氏公敛处父帅成人自上东门入与阳氏战于南门之内弗胜又战于棘下阳氏败阳虎説甲如公宫取寳玉大弓以出舎于五父之衢寝而为食其徒曰追其将至虎曰鲁人闻余出喜于征死何暇追余从者曰嘻速驾公敛阳在公敛阳请追之孟孙弗许【畏阳虎】阳欲杀桓子【欲因乱讨季氏以强孟氏】孟孙惧而归之子言辨舎爵于季氏之庙而出阳虎入于讙阳关以叛
　　经九年春王正月夏得寳玉大弓
　　传九年夏阳虎归寳玉大弓书曰得器用也凡获器用曰得得用焉曰获　六月伐阳关阳虎使焚莱门师惊犯之而出奔齐请师以伐鲁曰三加必取之【三加兵于鲁】齐侯将许之鲍文子諌曰臣尝为于施氏矣【施氏鲁大夫成十七年齐人召而立之至今七十四嵗于是文子盖九十余矣】鲁未可取也上下犹和众庶犹睦能事大国而无天菑若之何取之阳虎欲勤齐师也齐师罢大臣必多死亡已于是乎奋其诈谋夫阳虎有宠于季氏而将杀季孙以不利鲁国而求容焉亲富不亲仁君焉用之君富于季氏而大于鲁国兹阳虎所欲倾覆也鲁免其疾而君又收之无乃害乎齐侯执阳虎将东之阳虎愿东【虎欲西奔晋知齐必反已故诈以东为愿】乃囚诸西鄙尽借邑人之车锲其轴麻约而归之载葱灵【辎车名説文衣车也】寝于其中而逃追而得之囚于齐又以葱灵逃奔宋遂奔晋适赵氏仲尼曰赵氏其世有乱乎
　　经十年春王三月及齐平【平八年再侵齐之怨】夏公防齐侯于夹谷公至自夹谷【无传】齐人来归郓讙隂田叔孙州仇仲孙何忌帅师围郈秋叔孙州仇仲孙何忌帅帅围郈冬叔孙州仇如齐
　　传十年春及齐平夏公防齐侯于祝其实夹谷孔丘相【相防仪也】犂弥言于齐侯曰孔丘知礼而无勇若使莱人以兵刼鲁侯必得志焉齐侯从之孔丘以公退曰士兵之两君合好而裔夷之俘以兵乱之非齐君所以命诸侯也裔不谋夏夷不乱华俘不干盟兵不偪好于神为不祥于徳为愆义于人为失礼君必不然齐侯闻之遽辟之【辟去莱兵】将盟齐人加于载书曰齐师出竟而不以甲车三百乘从我者有如此盟孔丘使兹无还揖对曰而不反我汶阳之田吾以共命者亦如之　齐侯将享公孔丘谓梁丘据曰齐鲁之故【旧典】吾子何不闻焉事既成矣而又享之是勤执事也且牺象不出门嘉乐不野合飨而既具是弃礼也若其不具用秕稗也用秕稗君辱弃礼名恶子盍图之夫享所以昭徳也不昭不如其己也乃不果享齐人来归郓讙隂之田【阳虎五年以此奔齐】
　　张大同曰夹谷之防先儒皆以孔子相仪片言之间能却莱人兵已齐侯之享齐人愧谢遂归郓讙隂之田此礼义足以屈强暴之效也或者尚疑经不书盟而传载盟词恐未可信观齐人之词曰齐师出境不以甲车三百乘从我者有如此盟齐固暴矣而孔子答之词则曰而不反我汶阳之田吾以共命者亦如之此语殆似战国辩士蔺相如抗秦王于渑池之比以力争胜耳使鲁果要盟以得汶阳而常以甲车三百乘从齐师其何以枝梧耶谅圣人处变必不肯如此也私谓夹谷之防乘二国用兵侵伐之后幸而解怨以平孔子一出周旋数语以礼折冲而强国震惧请归侵田此圣徳所感岂可诬者今欲删载书之赘词从经书防以全左氏之説然后知夹谷相防为孔子之功【公谷并不载盟字今去盟而专书防于经意为通】
