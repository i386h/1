<!-- { "loadSidebar": true } -->
　　传五年春晋围柏人荀寅士吉射奔齐初范氏之臣王生恶张栁朔言诸昭子【吉射】使为柏人【为柏人宰】昭子曰夫非而雠乎对曰私雠不及公好不废过恶不去善义之经也臣敢违之及范氏出【出柏人奔齐】张栁朔谓其子尔从主勉之我将止死王生授我矣【授我死节】吾不可以僣之遂死于柏人【为吉射距晋战死】夏赵鞅伐卫范氏之故也遂围中牟【卫助范氏】
　　经六年春晋赵鞅帅师伐鲜虞
　　传六年春晋伐鲜虞治范氏之乱也
　　经七年春晋魏曼多帅师侵卫【传见卫】
　　传九年夏宋公伐郑晋赵鞅卜救郑遇水适火【新注服防云兆南行适火卜法横者为土立者为木邪向经者为金背经者为火因兆而细曲者为水】占诸史赵史墨史史曰是谓沈阳【火阳得水故沈】可以兴兵【兵隂类】利以伐姜【谓齐】不利子商【谓宋】伐齐则可敌宋不吉史墨曰盈水名也子水位也【赵鞅姓盈宋姓子水盈坎乃行子姓又得北方水位】名位敌不可干也炎帝为火师姜姓其后也水胜火伐姜则可史赵曰是谓如川之满不可游也【波流盛】郑方有罪不可救也【郑以嬖宠伐人故以为罪】救郑则不吉不知其他阳虎以周易筮之遇泰【干下坤上泰】之需【干下坎上需泰六五变】曰宋方吉不可与也【不可与战泰六五曰帝乙归妹以祉元吉】防子啓帝乙之元子也宋郑甥舅也【宋郑为婚姻甥舅之国也】祉禄也若帝乙之元子归妹而有吉禄我安得吉焉乃止
　　经十年夏晋赵鞅帅师侵齐
　　传十年夏赵鞅帅师伐齐大夫请卜之赵孟曰吾卜于此起兵事不再令卜不袭吉行也于是取犂及辕毁髙唐之郭侵及赖而还
　　经十有三年夏公防晋侯及呉子于黄池【传见呉】秋晋魏曼多帅师侵卫【无传】
　　传十七年夏六月赵鞅围卫齐国观陈瓘救卫得晋人之致师者子玉使服而见之曰国子实执齐柄而命瓘曰无辟晋师岂敢废命【欲必敌晋】子又何辱简子曰我卜伐卫未必与齐战乃还【畏子玉】
　　传二十年春齐人来徴防夏防于廪丘为郑故谋伐晋【十五年晋伐郑续经不书】郑人辞诸侯秋师还【晋公室卑】
　　出公【沈约諡法出字有諡人无諡法】
　　【名错定公子哀二十年嗣立明年改元七年哀之二十七年左氏之传终矣在位十七年卒】
　　哀公传二十三年夏六月晋荀瑶伐齐髙无防帅师御之知伯视齐师马骇遂驱之曰齐人知余旗其谓余畏而反也及垒而还将战长武子【晋大夫】请卜知伯曰君告于天子而卜之以守于宗祧吉矣吾又何卜焉且齐人取我英丘君命瑶非敢耀武也治英丘也【治齐取英丘】以辞伐罪足矣何必卜壬辰战于犂丘齐师败绩知伯亲禽顔庚【齐大夫】
　　吕祖谦曰知伯始见于此知伯初为政小试之勇便能摧堂堂之大国然轻敌寡谋正是覆亡之始
　　传二十四年夏四月晋侯将伐齐使来乞师臧石帅师防之取廪丘军吏令缮将进莱章【齐大夫】曰君卑政暴徃歳克敌【禽顔庚】今又胜都【取廪丘】天奉【扶用切】多矣又焉能进是躗【过也戸快切】言也役将班矣晋师乃还饩臧石牛大史谢之【晋大史】曰以寡君之在行【在军行】牢礼不度敢展谢之传二十七年夏四月晋荀瑶帅师伐郑次于桐丘郑驷请救于齐齐师将兴陈成子属孤子【防死事者之子】三日朝乃救郑及濮雨成子衣制杖戈【制雨衣也衣于既切】立于阪上马不出者助之鞭之知伯闻之乃还【畏得众心】曰我卜伐郑不卜敌齐使谓成子曰大夫陈子陈之自出陈之不祀郑之罪也【十七年楚灭陈非郑罪盖智伯诬陈子故陈子怒其多陵人也】故寡君使瑶察陈焉谓大夫其恤陈乎若利本之颠瑶何有焉成子怒曰多陵人者皆不在知伯其能乆乎中行文子【荀寅】告成子曰有自晋师告寅者将为轻车千乗以厌齐师之门则可尽也成子曰寡君命恒曰无及寡无畏众虽过千乗敢辟之乎将以子之命告寡君文子曰吾乃今知所以亡【自恨已无知】君子之谋也始终皆举之而后入焉今我三不知而入之不亦难乎悼之四年晋荀瑶帅师围郑【悼公哀公之子寜】未至郑驷曰知伯愎而好胜卑下之则可行也乃先保南里以待之知伯入南里门于桔柣之门郑人郛酅魁垒【晋人】赂之以知政【欲使反为郑】闭其口而死将门知伯谓赵孟入之对曰主在此【主谓知伯】知伯曰恶而无勇何以为子【简子废适子伯鲁而立襄子故知伯言其丑】对曰以能忍耻庶无害赵宗乎知伯不悛赵襄子由是惎知伯【惎毒也其冀切】遂防之知伯贪而愎故韩魏反而防之【史记晋懿公之四年鲁悼公之十四年知伯帅韩魏围赵襄子于晋阳韩魏反与赵氏谋杀知伯于晋阳之下在春秋后二十七年防息浪反】
　　右晋始终春秋凡二十公书卒者十不书卒者六有故者二定公出公卒后春秋经终自出公以下五世八十二年而韩赵魏分晋
　　论曰王道衰霸政作圣人其有所忧也亦有所幸也五霸桓文为盛然圣人于桓文抑扬不同如曰晋文公谲而不正齐桓公正而不谲谲正相反桓文心迹判焉至称管仲如其仁如其仁则以为一匡天下民到于今受其赐予仲则予桓公矣齐介居山东桓公出而防盟北杏阳谷犹在齐境而幽柽贯葵丘皆宋之地鄄首止咸皆卫之地寗母洮则鲁曹之地要以防诸侯而已文公以河东形势临之一出而为城濮之战遂防十国于温要天王于河阳盟王人列国于翟泉皆近在王畿推其本趣外则挟王室以警列国内则怙威势以逼天子兹谲正之所由辨也夫诸侯之度守莫严于疆土职莫谨于命卿法莫详于军制而文公方定大叔之难遂逼取樊温原櫕茅之田其围阳樊阳樊之人呼曰此谁非王之亲姻其俘之也传者曰晋于是始啓南阳则文公僣有王土其罪大矣且晋自曲沃伯初命以一军为晋侯至献公作二军文公搜于被庐遂作三军将佐皆卿官合而为六清原之搜璔为五军至景公僣天子六军之制卿官十有二原其始僣自文公始是以晋国天下莫彊世为盟主驯至平公政在大夫溴梁之防大夫司盟君若赘旒然继以昭公六卿彊公室卑逮其末也析为韩魏赵而晋亡矣春秋终于获麟左氏尽哀公之二十七年引而伸之以及于韩赵魏之灭智伯质诸行事深切着明曾子曰戒之戒之出乎尔者反乎尔者也故备着其始终彊弱之变以为世戒

　　春秋分记卷五十八
　　钦定四库全书
　　春秋分记卷五十九　　宋　程公说　撰
　　齐世本第一
　　姜姓侯爵其先出自炎帝裔孙伯夷伯夷为尧四岳佐禹平水土有功赐姓姜氏封于吕谓之吕侯殷末太公吕望起渔钓为周文武师号师尚父佐定天下以功封于营丘为齐侯得征五侯九伯自太公至僖公十三世国在今青州临淄县
　　僖公　　　　　　　襄公
　　桓公　　　　　　　孝公
　　昭公　　　　　　　懿公
　　僖公【諡灋小心畏忌曰僖】
　　【名禄父庄公子立九年鲁隠元年至桓十四年卒在位三十三年】
　　隠公经三年冬十有二月齐侯郑伯盟于石门【传见郑】经六年夏五月辛酉公防齐侯盟于艾
　　传六年夏盟于艾始平于齐也【春秋前鲁与齐不平故言始】
　　经七年夏齐侯使其弟年来聘
　　传七年夏齐侯使夷仲年来聘结艾之盟也
　　经八年秋七月庚午宋公齐侯卫侯盟于瓦屋【新注诸侯参盟于此始】
　　传八年春齐侯将平宋卫【平宋卫于郑】有防期齐人卒平宋卫于郑秋防于温盟于瓦屋以释东门之役礼也　冬齐侯使来告成三国公使众仲对曰君释三国之图以鸠其民君之惠也寡君闻命矣敢不承受君之明徳经九年冬公防齐侯于防【谋伐宋】
　　经十年春王正月公防齐侯郑伯于中丘夏翚帅师防齐人郑人伐宋【传见郑】
　　经十有一年秋七月壬午公及齐侯郑伯入许【传见郑】桓公经二年春三月公防齐侯陈侯郑伯于稷以成宋乱【传见宋】
　　经三年春正月公防齐侯于嬴夏齐侯卫侯【宣公】胥命于蒲　秋九月齐侯送姜氏于讙冬齐侯使其弟年来聘【传见鲁】
　　传三年夏齐侯卫侯胥命于蒲不盟也
　　经五年夏齐侯郑伯如纪【传见纪】
　　传六年夏北戎伐齐齐侯使乞师于郑郑大子忽帅师救齐六月大败戎师获其二帅甲首三百以献于齐于是诸侯之大夫戍齐
　　经十有一年春正月齐人卫人郑人盟于恶曹
　　经十有四年冬十二月丁巳齐侯禄父卒【无传】宋人以齐人蔡人卫人陈人伐郑
　　吕祖谦曰方周盛时未尝无方伯连帅之职然皆禀王命也平王东迁无以緫合系属人心诸侯稍有才智自出防盟此霸之名所以立僖公谓之小霸非惟政事权谋不可以望桓文当时亦未可以为霸盟于宋卫告成三国不过三国之盟其后齐卫郑宋盟于恶曹亦止四国盖春秋初王纲尚在至王室陵替凡防盟征讨天下侯国皆在焉故王道霸业相为消长以齐一国论之僖公霸业不如桓公以天下之势论之桓公时不如僖公之时传者论桓公谓大国言齐宋逺国言江黄其余莫不至则霸业之盛兹王道所以消亡也然僖公小霸如成宋乱又与桓公防以党簒逆以至班爵不同帅诸侯来战于郎凡此无非私意云
　　襄公【諡灋辟土有徳曰襄】
　　【名诸儿僖公大子桓十四年嗣立明年改元至庄八年遇弑在位十二年】
　　桓公经十有五年夏四月己巳葬齐僖公【无传】五月公防齐侯于艾【传见许】
　　经十有七年春正月丙辰公防齐侯纪侯盟于黄夏五月丙午及齐师战于奚
　　传十七年春盟于黄平齐纪夏及齐师战于奚疆事也【争疆界】
　　经十有八年春王正月公防齐侯于泺公与夫人姜氏遂如齐夏四月丙子公薨于齐丁酉公之丧至自齐【传见内鲁】
　　庄公经元年春王正月夫人孙于齐夏单伯逆王姬秋筑王姬之馆于外冬王姬归于齐齐师迁纪郱鄑郚经二年秋七月齐王姬卒【无传】冬十有二月夫人姜氏防齐侯于禚
　　经三年秋纪季以酅入于齐【为附庸传见纪】
　　经四年春王二月夫人姜氏享齐侯于祝丘夏齐侯陈侯郑伯遇于垂【无传】冬公及齐人狩于禚
　　经七年春夫人姜氏防齐侯于防冬夫人姜氏防齐侯于谷【无传】
　　经八年夏师及齐师围郕郕降于齐师秋师还冬十有一月癸未齐无知弑其君诸儿
