<!-- { "loadSidebar": true } -->
　　亦曰鄢陵成十六年晋败楚于鄢陵即此六国曰安陵两汉晋爲鄢陵县俱属颍川郡国朝因其名属开封府按后汉志曰鄢陵春秋时曰鄢注曰克段于鄢晋败楚师于鄢陵释例亦然知其爲郑之鄢无疑惟是汉陈留郡有曰傿县颍川郡又有曰郾县颍川之郾盖今颍昌之郾城是也陈留之傿则王莽所易为顺通在东汉属梁国者是也应劭扵前汉志误以陈留之傿爲即克段之鄢水经注据此爲正谓克段于鄢其地在汉属陈留杜预误作颍川鄢陵盖从应劭注耳此自应误何得云杜误乎
　　制
　　制岩邑也虢叔死焉故东虢也今郑州荥阳县
　　京
　　叔段居之谓之京城大叔汉为京县楚汉战京索间即此今荥阳县东有京故城
　　廪延
　　释例酸枣县北有延津县今属开封府广记载滑州白马县有滑台本郑廪延邑其城甚固或以为疑按酸枣在河南滑州在河北酸枣之北即滑州之南廪延当在滑州由此济河而南故曰延津水经注滑台城即郑廪延邑下有延津
　　长葛【五年下同】
　　颍昌府长社县北有葛城【颍昌许州】
　　制【虎牢】
　　传燕人畏郑三军而不虞制人亦曰北制郑邑也有故虎牢城周穆王猎于郑圃获虎命畜之名曰虎牢其地居河洛之南盖郑要冲晋悼公城之而郑服今孟州汜水县
　　祊【八年】
　　释例琅邪费县东南有祊城今沂州费县
　　时来【十一年下同】
　　释例荥阳县东有厘城今荥阳县东
　　邬
　　释例河南缑氏县西南有邬聚今河南府偃师县传言王取邬刘蔿邘之田于郑
　　刘
　　释例河南缑氏县西北有刘亭今缑氏镇
　　祭【桓十一年】
　　释例陈留长垣县东北有祭城今开封府长垣县
　　武父【十二年】
　　释例陈留济阳县东北有武父城今开封府东明县济阳镇
　　牛首【十四年】
　　开封府咸平县有牛首城在陈留西南十一里
　　栎【十五年】
　　颍昌府阳翟县经书郑伯突入于栎左传突杀檀伯而居之服防曰守栎大夫栎郑之大都宋忠曰今阳翟也王隐曰翟本栎也
　　滑【庄三年】
　　释例陈留襄邑县西北有滑亭今拱州襄邑县
　　大陵【十四年】
　　京相璠曰颍川临颍县东北二十五里有故巨陵亭古大陵也郑厉公获傅瑕扵大陵即此
　　扈【二十三年】
　　释例荥阳卷县西北有扈亭卷县故城在今郑州原武县东
　　桐丘【二十八年】
　　水经洧水东南迳桐丘城西南去许昌故城可三十五里其城南即长隄因洧水之北防西面桐丘其城斜长而不方盖凭丘之称即城之名矣许昌今颍昌府许田镇南三十里
　　清【闵二年】
　　经郑弃其师左传髙克奔陈郑人为之赋清人按诗郑国风清人刺文公也郑氏曰清者髙克所帅众之邑释例荥阳中牟县西有清阳亭今开封府中牟县
　　新宻【僖六年】
　　郑州密县
　　汜【二十四年南汜】
　　周襄王避叔带之难出适郑处于汜以襄王所居因曰襄城今汝州襄城县南汜城在焉
　　衡雍【二十八年下同】
　　释例荥阳卷县所治栢雍城在今原武县东
　　王宫
　　郑州荥泽县西北有故王城
　　践土
　　故王宫城内东北隅有践土台
　　汜【三十年东汜】
　　释例荥阳中牟县南有汜泽今属开封府
　　原圃【三十三年下同】
　　东京中牟县西北七里有圃田泽一名原圃寰宇记云其泽东西五十里南北二十六里西限长城东极官渡上承管城县界曹家陂又益西北流爲二十四陂
　　郐城
　　故郐国新郑县东北有郐城
　　匡【文元年】
　　释例颍川新汲县东北匡城今开封府扶沟县
　　垂陇【二年】
　　释例荥阳县东有垂陇城今荥阳县东陇城
　　狼渊【九年】
　　颍昌府临颍县繁城镇西南有狼陂水经注青陵陂东入临颍之狼陂
　　棐林【宣元年下同】
　　释例荥阳宛陵县东南有林乡宛陵今开封府尉氏县地
　　北林
　　中牟县西有林亭在郑北水经注是亭南去新郑故城四十许里
　　邲【十二年下同】
　　郑州管城县南有古邲城晋楚战处
　　管
　　古管国今管城县
　　荥泽
　　荥阳县东有荥泽
　　伯牛【成三年】
　　释例开封府雍丘县北有伯牛城
　　汜祭【四年】
　　汜水县
　　虫牢【五年】
　　开封府封丘县北二里桐牢亭韦昭曰古虫牢地也
　　绕角【六年】
　　汝州鲁山县南有绕角台
　　鸣鴈【十六年下同】
　　释例陈留雍丘县西北有鸣鴈亭今雍丘县水经注今俗人尚谓为白鴈亭
　　制田
　　开封府尉氏县制泽陂
　　髙氏【十七年下同】
　　释例河南阳翟县西南有髙氏亭今阳翟县
　　曲洧
　　汉宣帝神雀二年置新汲县扵许之汲乡曲洧城今扶沟县西有汉新汲县故城下临洧水
　　鄫【襄元年】
　　襄邑县东南有鄫城
　　城棣【五年】
　　释例陈留酸枣县西南有棣城今开封府陈留县
　　隂阪【九年下同】
　　水经注洧水东迳隂阪北水有梁焉俗谓是济爲参辰左传晋伐郑济于隂阪次于隂口而还是也杜预曰阴阪洧津也
　　隂口
　　近隂阪服防曰水南曰隂口者水口也
　　阳陵【十年】
　　传曰诸侯之师还郑至于阳陵晋与楚夹颍而军则阳陵在颍北也或以爲襄城武阳县者非
　　向【十一年下同】
　　释例颍川长社县东北向乡今颍昌府长社县东北
　　琐
　　释例荥阳宛陵县西有琐候亭今尉氏县
　　湛阪【十六年】
　　水经注湛水北悉枕翼鱼齿山阜山有长阪又即湛水以名陂
　　汾【十八年下同】
　　汝州襄城县东北汾丘城
　　鱼陵
　　襄城县鱼齿山
　　上棘
　　水经注颍水过阳翟县又迳上棘城西传楚师伐郑城上棘以渉颍者也阳翟县西有故堰
　　雍梁
　　释例河南阳翟县东北有雍氏城今颍昌府阳翟县
　　棘泽【二十四年】
　　水经注长社县北有禀水又东南迳棘城即传楚子伐郑次于棘泽者也
　　黄崖【二十八年】
　　黄水自尉氏至新郑黄水之崖
　　酸枣【三十年】
　　开封府酸枣县
　　钧台【昭四年】
　　夏后有钧台之享今阳翟县有钧台在南
　　菟氏【五年下同】
　　菟氏城在尉氏县西北四十里
　　索氏
　　晋地道志谓京有大索大索亭今汜水县
　　圉
　　雍丘县南五十里传晋韩宣子如楚郑伯劳诸圉杜疑其路迂非迂也
　　皋鼬【定四年】
　　临颍县繁城镇东南有成皋亭
　　黄池【哀十三年下同】
　　在户牖西北开封府封丘县南有黄亭
　　户牖
　　释例外黄县西北东昬城外黄故城在雍丘东
　　犫【昭元年下同】
　　后属楚在汉为犫县后废故城在汝州鲁山县东南
　　郏
　　后属楚颍昌府郏县
　　地名疑者一
　　时门【昭十九年】
　　寰宇记云拱州襄邑县北七十五里蛟龙池郑时门之外洧渊也按洧水在郑国之近襄邑迂逺非是
　　阙地三十八
　　城颍【隐元年下同】　　颍谷　　　　蔿【十一年下同】
　　邘　　　　　　狐壤　　　　繻葛【桓五年】东郊【十四年】　　　弭【庄二十一年】　　柯泽【僖二十二年】函陵【三十年】　　　绵訾【文元年】　　暴【八年】
　　棐【十三年】　　　　鯈【十七年】　　　南里【宣三年下同】
　　郔　　　　　　厉【九年下同】　　　柳棼
　　鄤【成三年下同】　　　丘舆　　　　訾【成十三年】
　　督扬【十六年】　　　柯陵【十七年下同郑西地】戏童
　　鄵【襄七年】　　　　戏【九年】　　　　梧【十年】
　　亳城北【十一年下同】　萧鱼　　　　济隧
　　胥靡【十八年下同】　　献于　　　　城麇【二十六年下同】
　　乐氏　　　　　斗城【三十年】　　薰隧【昭元年城门外】
　　柤【六年】　　　　　萑蒲之泽【二十年】




　　曹地总説
　　周武王封叔振铎于曹禹贡兖州陶丘北也在天文得宋分野之交其封域在雷夏菏泽之野昔尧游成阳死而葬焉舜渔于雷泽民俗化其遗风重厚多君子务稼穑薄衣食以致蓄积其封域夹于鲁卫之间











　　曹地释名
　　曹【桓九年】
　　故三朡国曹都焉其后范蠡变姓名寓居扵陶今广济军定陶县在兴仁府东北二十里
　　黍丘【哀七年】
　　释例梁国下邑县西南有黍丘亭今应天府下邑县
　　阙地九
　　洮【僖八年】　　　　曹隧【襄十七年下同】　重丘
　　鄸【昭二十年】　　　　郊【定十二年】　　　揖丘【哀七年下同】
　　大城　　　　　钟　　　　　邘






　　燕地緫説
　　召公奭佐文武定天下至成王留之相焉封其子为北燕伯盖古冀州北境也舜以冀州南北阔大分卫水爲并州燕以北为幽州北方幽昧故曰幽颛顼都帝丘其地北至幽陵即此殷复省幽州入冀州周礼职方东北曰幽州在天文析木之次尾箕之分辰居寅宫曰人马其境居天下北门锁夷夏关户右拒辽水左控忻代跨据常山之尾襟凭负海之险然国僻且逺不通中国其俗刚强而好勇慷慨而尚气春秋説题辞云箕尾为燕隂气生俗贪利






<经部,春秋类,春秋分记,卷二十九>
　　燕地释名
　　燕【庄三十年】
　　武王封帝尧之后扵蓟又封召公扵北燕今河北化外幽州蓟县
　　阪泉【僖二十五年】
　　河北化外嬀州城东
　　冀之北土【昭四年】
　　古冀州也北土幽燕之属
　　唐【十二年】
　　释例中山有唐县鄀地也今中山府唐县
　　阙地一
　　虢【昭七年】




　　秦地緫説
　　周孝王命非子养马汧渭间孝王分为附庸而邑之秦号曰嬴秦今秦州有秦谷亭即秦国始封之邑至襄公讨西戎救周平王东迁王城乃以岐丰之地赐之遂有宗周八百里之地秦徳公既立卜居雍曰后世子孙将饮马于河以为秦都更春秋至战国孝公乃自秦徙雍【凤翔府】后又自雍徙都宗周盖古雍州秦雍俱属焉禹贡黒水西河惟雍州弱水既西泾属渭汭漆沮既从酆水攸同厥土黄壤浮于积石至于龙门西河会于渭汭周礼职方正西曰雍州在天文鹑首之次东井舆鬼之分辰居未宫曰巨蟹其封域东阻崤函之险桃林之塞表以大河西有陇坻之隘岐梁之地绕以汧渭南则终南大一连冈乎嶓冢北则髙陵平原踞倚乎泾洛考其初抚封逺且僻未尝与中国接自入春秋因得西周王畿之地势力强大遂与中国会盟往来交贽及战攻相及者晋为多盖晋国河东境土相接且近焉故也其土旷而腴其民义而健















<经部,春秋类,春秋分记,卷二十九>
　　秦地释名
　　秦【桓四年】
　　秦谷非子始封今秦州陇成县
　　雍【僖十三年】
　　本王畿徳公卜居雍孝公徙焉説者谓四面积髙曰雍宜为神明之隩故有五畤以祠上帝今凤翔府天兴县
　　灵台【僖十五年下同】
　　释例始平鄠县今京兆府鄠县
　　王城
