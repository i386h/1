<!-- { "loadSidebar": true } -->
　　哀公传十六年春瞒成褚师比出奔宋【欲伐庄公不果而奔】卫侯使鄢武子告于周曰蒯聩得罪于君父君母逋窜于晋晋以王室之故不弃兄弟寘诸河上天诱其衷获嗣守封焉使下臣敢告执事王使单平公对曰以嘉命来告余一人往谓叔父余嘉乃成世复尔禄次敬之哉方天之休弗敬弗休悔其可追　夏六月卫侯饮孔悝酒于平阳重酬之大夫皆有纳焉【财贿】醉而送之夜半而遣之【夜遣者慙负孔悝不欲令人见】载伯姬于平阳而行【载其母而俱去】及西门使贰车反祏【音石】于西圃【使副车还取庙主】子伯季子初为孔氏臣新登于公【外为大夫】请追之遇载祏者杀而乘其车许公为返祏【孔悝怪载祏者不来使公为逆之】遇之曰与不仁人争明无不胜必使先射射三发皆逺许为许为射之殪【子伯不仁所以死】或以其车从得祏于橐申孔悝出奔宋　卫侯占梦嬖人【以能占梦见爱】求酒于太叔僖子【太叔遗】不得与卜人比而告公曰君有大臣在西南隅弗去惧害【托占卜梦而言】乃逐太叔遗遗奔晋　卫侯谓浑良夫曰吾继先君而不得其器若之何【国之寳器辄皆将去】良夫代执火者而言【将密谋屏左右】曰疾与亡君皆君之子也召之而择材焉可也【召辄】若不材器可得也【辄若不材可废其身因得其器】竖告太子太子使五人舆豭从已刼公而强盟之【盟求必立已】且请杀良夫公曰其盟免三死【盟在十五年】曰请三之后有罪杀之公曰诺哉
　　传十七年春卫侯为虎幄于籍圃成求令名者而与之始食焉太子请使良夫【以良夫应为令名】良夫乘衷甸两牡【卿车】紫衣狐裘至袒裘不释劒而食【食而热故偏袒不敬】太子使牵以退数之以三罪而杀之【三罪紫衣袒裘带劒】晋赵鞅使告于卫曰君之在晋也志父为主请君若太子来以免志父不然寡君其曰志父之为也卫侯辞以难太子又使椓之【椓防父欲速得其处】夏六月赵鞅围卫齐国观【书之子】陈瓘救卫【详见晋】卫侯梦于北宫见人登昆吾之观被髪北面而噪曰登此昆吾之虚绵绵生之瓜【良夫言已以小成大若之生谓使卫侯得国】余为浑良夫叫天无辜【本盟当免三死而并数一时之事为三罪杀之故自谓无辜】公亲筮之胥弥赦占之曰不害与之邑寘之而逃奔宋【言卫侯无道卜人不敢以实惧难而逃】卫侯贞卜其繇曰如鱼竀尾【竀赤也鱼劳则尾赤】衡流而方羊裔焉【不能自安裔水边言卫侯将若此鱼也】大国灭之将亡阖门塞窦乃自后逾【此晋繇辞】冬十月晋复伐卫入其郛将入城简子曰止叔向有言曰怙乱灭国者无后卫人出庄公而与晋平晋立襄公之孙般师而还　十一月卫侯自鄄入般师出【辟蒯聩】初公登城以望见戎州问之以告公曰我姬姓也何戎之有焉翦之【削坏邑聚】公使匠乆【乆不休息】公欲逐石圃未及而难作辛已石圃因匠氏攻公公阖门而请弗许逾于此方而队折股【终如卜言乃自后逾】戎州人攻之太子疾公子青【疾弟】逾从公戎州人杀之公入于戎州已氏初公自城上见已氏之妻发美使髠之以为吕姜髢【庄公夫人髢大计切】既入焉而示之璧曰活我吾与女璧已氏曰杀女璧其焉往遂杀之而取其璧卫人复公孙般师而立之　十二月齐人伐卫卫人请平立公子起【灵公子】执般师以归舎诸潞【齐邑】
　　公子起
　　【灵公子哀十七年齐执般师以归而立之明年改元石圃逐之奔齐出公自齐复归在位一年】
　　哀公传十八年夏卫石圃逐其君起起奔齐【齐所立故】卫侯辄自齐复归逐石圃而复石魋与太叔遗【皆蒯聩所逐】
　　出公后
　　【前在位十三年在外三年复入七年奔宋前后共在位二十年哀二十六年卒于越】
　　哀公传二十五年夏五月庚辰卫侯【辄】出奔宋卫侯为灵台于籍圃与诸大夫饮酒焉褚师声子韤而登席【古者见君解韈】公怒辞曰臣有疾异于人若见之君将防之【许角切呕吐也】是以不敢公愈怒大夫辞之不可褚师出公防其手曰必防而足闻之褚师与司寇亥乗曰今日幸而后亡公之入也夺南氏邑【子南之子公孙弥牟】而夺司寇亥政公使侍人纳公文懿子【公文要】之车于池　初卫人剪夏丁氏【十一年】以其帑赐彭封弥子弥子饮公酒纳夏戊之女嬖以为夫人其弟期【夏戊子】太叔疾之从孙甥也【姊妹之孙】少畜于公以为司徒夫人宠衰期得罪公使三匠乆公使优狡盟拳弥【优狡俳优拳弥卫大夫使俳优盟之欲耻辱也】而甚近信之故褚师比【韈登席者】公孙弥牟【防邑者】公文要【失车者】司寇亥【夺政者】司徒期因三匠与拳弥以作乱皆执利兵无者执斤使拳弥入于公宫【近信之故得入】而自太子疾之宫噪以攻公鄄子士请御之弥援其手曰子则勇矣将若君何不见先君乎君何所不逞欲【蒯聩乱不速奔为戎州所杀欲令早去】且君尝在外矣岂必不反当今不可众怒难犯休而易间也乃出将适蒲【近晋邑】弥曰晋无信不可将适鄄【齐晋界上邑弥诈不知谋故公信之】弥曰齐晋争我不可将适冷【近鲁邑】弥曰鲁不足与请适城鉏【近宋邑】以钩越越有君乃适城鉏弥曰卫盗不可知也请速自我始乃载宝以归【言君以寳自随将致卫盗请速行已为先发而同载寳归卫】公为支离之卒【陈名】因祝史挥以侵卫卫人病之懿子知之【知挥为内间】见子之【公孙弥牟之子】请逐挥文子曰无罪懿子曰彼好专利而妄夫见君之入也将先道焉【若见君有入势必道助之】若逐之必出于南门而适君所夫越新得诸侯将必请师焉挥在朝使吏遣诸其室挥出信弗内五日乃馆诸外里【公所在】遂有宠使如越请师
　　传二十六年夏五月叔孙舒帅师防越臯如后庸宋乐茷纳卫侯文子欲纳之懿子曰君愎而虐少待之必毒于民乃睦于子矣【民睦】师侵外州大获【越纳辄之师】出御之大败【卫师败】掘褚师定子【褚师比父】之墓焚之于平庄之上文子使王孙齐私于臯如曰子将大灭卫乎抑纳君而已乎臯如曰寡君之命无他纳卫君而已文子致众而问焉曰君以蛮夷伐国国几亡矣请纳之众曰勿纳曰弥牟亡而有益请自北门出【欲观众心】众曰勿出重赂越人申开守陴而纳公【开重门严设守备欲以恐公使不敢入】公不敢入师还立悼公【蒯聩庶弟公子黚也起亷反】南氏相之以城鉏与越人公曰期则为此【司徒期】令苟有怨于夫人者报之【夫人期姊勅宫女令苦困期姊】司徒期聘于越【为悼公聘】公攻而夺之币期告王【越王】王命取之期以众取之公怒杀期之甥之为太子者遂卒于越【终言之也终效夷言死于夷】卫出公自城鉏使以弓问子赣且曰吾其入乎子赣稽首受弓对曰臣不识也私于使者曰昔成公孙于陈【僖二十八年卫成奔楚适陈】甯武子孙庄子为宛濮之盟而君入【僖二十八年】献公孙于齐【襄十四年】子鲜子展为夷仪之盟而君入【襄二十六年】今君再在孙矣【十五年辟蒯聩孙鲁今又孙宋】内不闻献之亲外不闻成之卿则赐不识所由入也诗曰无竞维人四方其训之【烈文】若得其人四方以为主而国于何有
　　右卫始终春秋凡十七公书卒者九不书卒者三有故者二庄公公子起出公卒后春秋经终出公既出蒯聩庶弟公子黚立是为悼公立二年左氏之传终矣悼公以下十一世二百五十五年而秦灭之
　　论曰王道之行起于人伦之适其正也故先王谨之为之君君臣臣父父子子兄兄弟弟夫夫妇妇自意诚心正身修家齐国治而天下平王道之原举积诸此周衰王道微人伦斁孔子伤焉以为不可不正之也而春秋作二百四十二年一有戾乎纲常者斯见正于春秋兹其为拨乱世反诸正之义欤卫宣公专欲兴祸是使急子夀子争相为死及卒而立朔朔立四年左右公子逐之朔出奔齐而立黔牟又八年而齐襄纳朔放黔牟而卫始定卫国之乱凡十有五年稽其祸宣公为之也至于灵公黜其子而子其孙出公不父而祢其祖逮庄公谋入父子相攻人道之絶甚矣昔者子路问于孔子曰卫君待子而为政子将奚先孔子曰必也正名乎名不正则言不顺言不顺则事不成事不成则礼乐不兴礼乐不兴则刑罚不中刑罚不中则民无所措手足又冉有曰夫子为卫君乎子贡曰诺吾将问之曰伯夷叔齐何人也曰古之贤人也曰怨乎曰求仁而得仁又何怨故蒯聩复国而书纳见其无道为国人之所不受而正其世子之名书之所以笃君臣父子之大经也不然贪国叛道之人接踵于后世矣

　　春秋分记卷六十五
<经部,春秋类,春秋分记>
　　钦定四库全书
　　春秋分记卷六十六　　　宋　程公说　撰蔡世本
　　姬姓侯爵其先岀自周文王子叔度武王克殷封于蔡蔡叔以罪放蔡仲继焉自蔡仲至戴侯九世国在今蔡州上蔡县其后平侯自上蔡迁新蔡在今新蔡县成公自新蔡迁州来在今夀春府下蔡县
　　宣公　　　　　　　桓侯
　　哀侯　　　　　　　缪侯
　　庄公　　　　　　　文公
　　景公　　　　　　　灵侯
　　平公　　　　　　　蔡侯朱
　　悼侯　　　　　　　昭公
　　成侯
　　宣公【諡法善问周达曰宣】
　　【名考父戴侯子即位二十八年鲁隠元年至八年卒在位三十五年】
　　隠公经四年夏宋公陈侯蔡人卫人伐郑
　　经八年夏六月已亥蔡侯考父卒　秋八月葬蔡宣公【无传三月而葬速】
　　桓侯【谥法辟土服逺曰桓】
　　【名封人宣公子隠八年嗣立明年改元至桓十七年卒在位二十年】
　　桓公经二年秋蔡侯郑伯防于邓
　　传二年秋蔡侯郑伯防于邓始惧楚也
　　经五年秋蔡人卫人陈人従王伐郑
　　经六年秋八月蔡人杀陈佗
　　经十有一年秋九月柔防宋公陈侯蔡叔盟于折经十有四年冬十有二月宋人以齐人蔡人卫人陈人伐郑经十有六年春正月公防宋公蔡侯卫侯于曹夏四月公防宋公卫侯陈侯蔡侯伐郑【并详见郑】
　　经十有七年夏六月丁丑蔡侯封人卒　秋八月蔡季自陈归于蔡【蔡侯弟】癸巳葬蔡桓侯
　　传十七年夏蔡桓侯卒蔡人召蔡季于陈　秋蔡季自陈归于蔡蔡人嘉之也
　　公説曰凡归入在诸侯则先所自在京师则先所归先所自者自彼有奉而后归于此也先所归者天王已命我矣不待奉而自可归也
　　哀侯【諡法恭仁短折曰哀】
　　【名献舞桓侯弟桓十七年嗣立明年改元至庄十年楚执之在位十一年经传不载卒年通鉴外纪亦阙不书】
　　庄公经十年秋九月荆败蔡师于莘以蔡侯献舞归传十年蔡哀侯娶于陈息侯亦娶焉息妫将归过蔡蔡侯曰吾姨也止而见之弗賔息侯闻之怒使谓楚文王曰伐我吾求救于蔡而伐之楚子从之　秋九月楚败蔡师于莘以蔡侯献舞归
　　经十有四年秋七月荆入蔡
　　传十四年蔡哀侯为莘故绳【誉也】息妫以语楚子楚子灭息以息妫归未言【息妫未言】楚子问之对曰吾一妇人而事二夫纵弗能死其又奚言楚子以蔡侯灭息遂伐蔡【欲以悦息嬀】秋七月楚入蔡君子曰商书所谓恶之易也如火之燎于原不可鄕迩其犹可扑灭者其如蔡哀侯乎
　　缪侯【谥法蔽仁伤贤曰缪】
