<!-- { "loadSidebar": true } -->
　　传八年齐侯使连称管至父戍葵丘时而往曰及而代期戍公问不至请代弗许故谋作乱僖公之母弟曰夷仲年生公孙无知有宠于僖公衣服礼秩如适【音的】襄公绌之二人【连称至父】因之以作乱连称有従妹在公宫无宠使间公【伺公间隙】曰捷吾以女为夫人　冬十二月齐侯游于姑棼遂田于贝丘见大豕従者曰公子彭生也公怒曰彭生敢见射之豕人立而啼【彭生事在桓十八年】公惧队于车伤足丧屦反诛屦于徒人费弗得鞭之见血走出遇贼于门刼而束之费曰我奚御哉袒而示之背信之费请先入伏公而出鬬死于门中石之纷如【齐小臣】死于阶下遂入杀孟阳【齐小臣】于牀曰非君也不类见公之足于户下遂弑之而立无知初襄公立无常【政令无常】鲍叔牙曰君使民慢乱将作矣奉公子小白出奔莒乱作管夷吾召忽奉公子纠来奔初公孙无知虐于雍廪【齐大夫】公说曰齐襄公絶灭天常縦肆人欲甚矣其荒也而曾不知耻妄意功名当鲁桓之末为奚之战以争疆埸粤明年乃防桓于泺桓之昬庸信可责矣而襄之罪可胜诛哉未几桓公有彭生之祸襄公其将何辞于鲁也自时厥后姜氏来孙襄公宜亦少愧矣夫何初防于禚次享于祝丘又次如齐师又一歳而再防为恶益逺纪何辜也迁其三邑必使大去其国而后已卫何与也荐兴伐之之师至以其宝来归最后又偕鲁围郕安受其降鲁师书还于秋而无知之祸作于冬矣萧墙之不谨而动干戈于外非人欲之蔽而何春秋于鲁桓责其昧齐家之义失立国之道至于殒其身于庄责其忘父之雠甚母之恶至于徇强国而襄公之过岂复可掩合而推之彭生之祸与无知之变若同一辙皆祸滛之明验也诗于襄公南山刺其滛甫田刺其求大功卢令刺其荒用以见襄公内滛而外暴将及于亡而不自知甚矣其荒也至于敝笱之刺文姜猗嗟之刺鲁庄而载驱之刺宣滛皆列之齐国风于以参讥之诗之刺春秋之贬也故予纪内鲁既着其事而复采春秋之经列诸齐世本所以着襄公之过而明万世之戒必观刺文姜鲁庄之诗叙于齐国风然后知余着文姜之事于齐世本之意云
　　桓公【諡灋克敌服逺曰桓】
　　【名小白僖公庶子襄公季弟初襄公立无常小白奔莒纠奔鲁庄八年襄公卒九年鲁人纳纠小白自莒先入是歳改元七年始霸合诸侯至僖十七年卒在位四十三年】
　　庄公经九年春齐人杀无知公及齐大夫盟于蔇夏公伐齐纳子纠【公谷作纳纠】齐小白入于齐秋七月丁酉葬齐襄公八月庚申及齐师战于干时我师败绩九月齐人取子纠杀之
　　传九年春雍廪杀无知公及齐大夫盟于蔇齐无君也夏公伐齐纳子纠桓子自莒先入秋师及齐师战于干时我师败绩公丧戎路传乗而归秦子梁子以公旗辟于下道【以误齐师】是以皆止鲍叔帅师来言曰子纠亲也请君讨之管召雠也请受而甘心焉乃杀子纠于生窦【鲁地】召忽死之管仲请囚鲍叔受之及堂阜而税之归而告曰管夷吾治于髙傒使相可也公従之【言管仲治政之才多于傒】经十年春王正月公败齐师于长勺夏六月齐师宋师次于郎公败宋师于乗丘冬十月齐师灭谭谭子奔莒传十年春齐师伐我战于长勺齐师败绩夏六月齐师宋师次于郎大败宋师于乗丘齐师乃还【详见内鲁】齐侯之出也过谭谭不礼焉及其入也诸侯皆贺谭又不至冬齐师灭谭谭无礼也
　　经十有一年冬王姬归于齐
　　传十一年冬齐侯来逆共姬
　　经十有三年春齐侯宋人陈人蔡人邾人防于北杏夏六月齐人灭遂冬公防齐侯盟于柯
　　传十三年春防于北杏以平宋乱【宋万弑闵公】遂人不至夏齐人灭遂而戍之冬盟于柯始及齐平也宋人背北杏之防
　　经十有四年春齐人陈人曹人伐宋夏单伯防伐宋冬单伯防齐侯宋公卫侯郑伯于鄄
　　刘敞曰单伯防齐侯宋公卫侯郑伯于鄄杜氏曰齐卒平宋乱宋人服従欲归功天子故赴以单伯防诸侯为文非也夫单伯者鲁之孤也左氏见周有单子遂误以单伯亦为周大夫凡王人出防诸侯无不序公侯之上者宰周公刘子之类是也既序公侯之上则是主防之人矣何必赴以单伯防诸侯乃成主防乎彼见春秋记外之盟防无分别主防之人者唯鲁公及大夫防之则分别焉左氏既误以单伯为周大夫杜氏因为之饰说欲证单伯使必为周人而委曲承合非解经之体也
　　传十四年春诸侯伐宋齐请师于周【请师假王命示大顺】夏单伯防之取成于宋而还　冬防于鄄宋服故也
　　经十有五年春齐侯宋公陈侯卫侯郑伯防于鄄秋宋人齐人邾人伐郳郑人侵宋
　　传十五年春复防焉齐始霸也秋诸侯为宋伐郳郑人间之而侵宋
　　刘敞曰凢霸者则当主诸侯诸侯莫先焉此年秋伐郳宋序齐上明年夏伐郑宋亦序齐上齐之未主诸侯明矣然则齐始伯在十六年十二月七国同盟于幽之时也自此始为诸侯上矣
　　经十有六年夏宋人齐人卫人伐郑秋荆伐郑冬十有二月防齐侯宋公陈侯卫侯郑伯许男滑伯滕子同盟于幽
　　传十六年夏诸侯伐郑宋故也　冬同盟于幽郑成也经十有七年春齐人执郑詹夏齐人殱于遂【传见遂】秋郑詹自齐逃来【无传】
　　传十七年春齐人执郑詹郑不朝也
　　经十有九年秋公子结媵陈人之妇于鄄遂及齐侯宋公盟　冬齐人宋人陈人伐我西鄙【无传】
　　经二十年夏齐大灾冬齐人伐戎【无传】
　　经二十有二年秋七月丙申及齐髙傒盟于防【无传议昏】传二十二年春陈人杀其大子御寇【经书公子】陈公子完与颛孙奔齐颛孙自齐来奔齐侯使敬仲【公子完】为卿辞曰羇旅之臣幸若获宥及于寛政赦其不闲于教训而免于罪戾弛于负担君之惠也所获多矣敢辱髙位以速官谤请以死告诗云翘翘车乗招我以弓岂不欲往畏我友朋使为工正饮桓公酒乐公曰以火继之辞曰臣卜其昼未卜其夜不敢君子曰酒以成礼不继以滛义也以君成礼弗纳于滛仁也初懿氏卜妻敬仲其妻占之曰吉是谓凤凰于飞和鸣锵锵【七羊切】有妫之后将育于姜【妫陈姓姜齐姓】五世其昌并于正卿八世之后莫之与京陈厉公蔡出也故蔡人杀五父而立之生敬仲其少也周史有以周易见陈侯者陈侯使筮之遇观【坤下巽上】之否【坤下干上】曰是谓观国之光利用賔于王此其代陈有国乎不在此其在异国非此其身在其子孙光逺而自他有耀者也坤土也巽风也干天也风为天于土上山也有山之材而照之以天光于是乎居土上故曰观国之光利用賔于王庭实旅百奉之以玉帛天地之美具焉故曰利用賔于王犹有观焉故曰其在后乎风行而着于土故曰其在异国乎若在异国必姜姓也姜大岳之后也山岳则配天物莫能两大陈衰此其昌乎及陈之初亡也【昭八年楚灭陈】陈桓子始大于齐其后亡也【哀十七年楚复灭陈】成子得政
　　刘安世曰物禁太盛盛者乃衰之始也齐自太公以来无盛于桓公之时桓公七年始霸而防诸侯【防鄄】至十四年陈公子来奔是年歳在已酉而不知有齐国者由此人也又经三己酉至齐简公之四年歳在庚申田恒弑其君遂专齐国后二年楚灭陈自己酉至庚申一百九十二年其事始验
　　经二十有三年夏公及齐侯遇于谷　冬十有二月甲寅公防齐侯盟于扈【无传】
　　经二十有六年秋公防宋人齐人伐徐
　　经二十有七年夏六月公防齐侯宋公陈侯郑伯同盟于幽冬公防齐侯于城濮【无传将讨卫】
　　传二十七年夏同盟于幽陈郑服也　冬王使召伯廖赐齐侯命且请伐卫以其立子颓也
　　经二十有八年春王三月甲寅齐人伐卫卫人及齐人战卫人败绩【传见卫】秋荆伐郑公防齐人宋人救郑【传见郑】经三十年秋七月齐人降鄣【无传】冬公及齐侯遇于鲁济齐人伐山戎
　　传三十年冬遇于鲁济谋山戎也以其病燕故也经三十有一年夏六月齐侯来献戎捷
　　传三十一年夏六月齐侯来献戎捷非礼也凢诸侯有四夷之功则献于王王以警于夷中国则否诸侯不相遗俘
　　经三十有二年春城小谷夏宋公齐侯遇于梁丘　冬狄伐邢【无传】
　　传三十二年春城小谷为管仲也　齐侯为楚伐郑之故【在二十八年】请防于诸侯宋公请先见于齐侯夏遇于梁丘
　　闵公经元年春王正月齐人救邢秋八月公及齐侯盟于落姑【传见内鲁】
　　传元年春狄人伐邢管敬仲言于齐侯曰戎狄豺狼不可厌也诸夏亲昵不可弃也晏安酖毒不可怀也诗云岂不怀归畏此简书简书同恶相恤之谓也请救邢以従简书齐人救邢
　　经二年春王正月齐人迁阳【无传】冬十有二月狄入卫传二年冬十二月狄灭卫　初惠公之即位也少齐人使昭伯烝于宣姜生齐子戴公文公文公适齐及败宋桓公送诸河立戴公以庐于曹齐侯使公子无亏帅车三百乗甲士三千人以戍曹　僖之元年齐桓公迁邢于夷仪二年封卫于楚丘邢迁如归卫国忘亡
　　僖公经元年春王正月齐师宋师曹伯次于聂北救邢夏六月邢迁于夷仪齐师宋师曹师城邢　秋七月楚人伐郑八月公防齐侯宋公郑伯曹伯邾人于柽传元年春诸侯救邢邢人溃出奔师师遂逐狄人具邢器用而迁之师无私焉夏邢迁于夷仪诸侯城之救患也凢侯伯救患分灾讨罪礼也　秋楚人伐郑郑即齐故也盟于荦谋救郑也【荦即柽】
　　经二年春王正月城楚丘秋九月齐侯宋公江人黄人盟于贯
　　传二年春诸侯城楚丘而封卫焉不书所防后也吕祖谦曰齐桓公始霸之初狄灭卫又伐邢当时夷狄慿陵中国如此之甚向非齐威封卫迁邢则中国几何而不沦胥为夷此孔子所以有防管仲吾其被发左衽之叹也
　　秋盟于贯服江黄也【楚与国始服齐】齐寺人貂始漏师于多鱼公说曰桓公自救邢之师及盟贯之防而还方霸业隆盛时召陵未防也葵丘未命也首止未盟也而桓公宠寺貂已漏师于多鱼兵事上神密貂则漏泄之齐之祸盖兆于此桓公不自知觉管仲不能正救惜哉左传先经始事提此一句于僖之二年用见十七年之祸非一朝一夕之故也
　　经三年秋齐侯宋公江人黄人防于阳谷冬公子友如齐涖盟楚人伐郑
　　传三年秋防于阳谷谋伐楚也【三年楚侵郑故】齐侯为阳谷之防来寻盟冬公子友如齐涖盟楚人伐郑郑伯【文公】欲成孔叔不可曰齐方勤我弃徳不祥齐侯与蔡姬乗舟于囿荡公公惧变色禁之不可公怒归之未之絶也蔡人嫁之
　　经四年春王正月公防齐侯宋公陈侯卫侯郑伯许男曹伯侵蔡蔡溃遂伐楚次于陉夏楚屈完来盟于师盟于召陵齐人执陈辕涛涂　秋及江人黄人伐陈冬十有二月公孙兹帅师防齐人宋人卫人郑人许人曹人侵陈
