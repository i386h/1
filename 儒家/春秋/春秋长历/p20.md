<!-- { "loadSidebar": true } -->
　　十二小　　丁酉　　【戊戌初二日己亥初三日甲辰初八日】
　　大衍厯是年闰六月古厯亦同杜厯闰在明年
　　襄十九年【丁未】
　　正大　　丙寅
　　二大　　丙申　　【甲寅十九日】
　　三小　　丙寅
　　四大　　乙未　　【丁未十三日】
　　五小　　乙丑　　【壬辰晦】
　　六大　　甲午
　　七小　　甲子　　【经辛夘二十八日】
　　八大　　癸巳　　【经丙辰二十四日甲辰十二日】
　　九小　　癸亥
　　闰大　　壬辰
　　十小　　壬戌
　　十一大　　辛夘
　　十二小　　辛酉
　　夏五月壬辰晦齐灵公卒而经书秋七月辛夘杜氏云从赴也今依厯推之则五月晦乃癸巳而非壬辰六月甲午朔而非癸巳癸巳朔在八月相去两月若曲变其法以从壬辰晦则与襄二十年之十月丙辰朔又不合矣窃疑春秋时有用周正者亦有用夏正者其各国所书日月不尽合于鲁故经传多不合月每差两月日每差一日【朔法之差】齐之夏五月即鲁之秋七月辛夘与壬辰亦相差一日也俟徐考之大衍厯七月大癸巳朔经辛夘在六月八月小癸亥朔经丙辰在七月
　　襄二十年【戊申】
　　正大　　庚寅　　【经辛亥二十二日】
　　二小　　庚申
　　三大　　己丑
　　四小　　己未
　　五大　　戊子
　　六大　戊午　【经庚申初三日】
　　七小　　戊子
　　八大　　丁巳
　　九小　　丁亥
　　十大　　丙辰　　【经丙辰朔日食】
　　十一小　　丙戌
　　十二大　　乙夘
　　经冬十月丙辰朔日有食之大衍厯丙辰朔日食郭氏云今厯推之是年十月丙辰朔加时在昼交分十三日七千六百分入食限
　　襄二十一年【己酉】
　　正小　　乙酉
　　二大　　甲寅　　【大衍厯二月小甲申朔闰二月癸亥朔】
　　三小　　甲申
　　四大　　癸丑
　　五小　　癸未
　　六大　　壬子
　　七小　　壬午
　　八大　　辛亥
　　闰小　　辛巳
　　九大　　庚戌　　【经庚戌朔日食】
　　十小　　庚辰　　【经庚辰朔日食】
　　十一大　　己酉
　　十二大　　己夘
　　大衍厯是年闰二月古厯亦同杜厯闰八月
　　经秋九月庚戌朔日有食之大衍厯同郭氏云今厯推之是月庚戌朔加时在昼交分十四日三千六百八十二分入食限
　　经冬十月庚辰朔日有食之姜氏云比月而食宜在误条大衍厯云庚辰朔日在黄道角四度非食限郭氏云今厯推之十月已过食限不应频食姜説为是按比月而食自古推厯者无此术即精厯如姜郭亦云无比月而食之理然春秋已两见如此年及二十四年是也或以为春秋世乱日度失行之騐然汉书所载高帝三年冬十月甲戌晦日食十一月癸夘晦又日食文帝三年冬十月丁酉晦日食十一月丁夘晦又日食皆比月而食者岂尽日度失行之故耶是不可晓
　　襄二十二年【庾戌】
　　正小　己酉
　　二大　戊寅
　　三小　　戊申
　　四大　　丁丑
　　五小　　丁未
　　六大　　丙子
　　七小　　丙午　　【经辛酉十六日】
　　八大　　乙亥
　　九小　　乙巳　　【己巳二十五日】
　　十大　　甲戌
　　十一小　　甲辰
　　十二大　　癸酉　　【传丁巳杜氏云十二月无丁巳丁巳十一月十四日也】襄二十三年【辛亥】
　　正大　　癸夘
　　二小　　癸酉　　【经癸酉朔日食】
　　三大　　壬寅　　【经己巳二十八日】
　　四小　　壬申
　　五大　　辛丑
　　六小　　辛未
　　七大　　庚子
　　八小　　庚午　　【经己夘初十日】
　　九大　　己亥
　　十小　　己巳　　【经乙亥初七日】
　　十一大　戊戌
　　十二小　戊辰
　　经二月癸酉朔日有食之大衍厯同郭氏云今厯推之是月癸酉朔加时在昼交分二十六日五千七百三分入食限
　　大衍厯是年闰十二月古厯闰十一月杜闰在明年
　　襄二十四年【壬子】
　　正大　　丁酉
　　二小　　丁夘
　　三大　　丙申
　　闰小　　丙寅　　【此闰可置上年末】
　　四大　　乙未
　　五小　　乙丑
　　六大　　甲午
　　七小　　甲子　　【经甲子朔日食】
　　八大　　癸巳　　【经癸巳朔日食】
　　九大　　癸亥
　　十小　　癸巳
　　十一大　壬戌
　　十二小　　壬辰
　　经秋七月甲子朔日有食之既大衍厯同郭氏云是月甲子朔加时在昼日食九分六秒
　　经八月癸巳朔日有食之姜氏云比月而食在误条大衍云癸巳朔日在黄道星二度过食限不应食郭氏云汉志董仲舒以为比食又既今厯推之立分不叶不应食大衍説是
　　刘氏【】云日月共尽一体日食少则月食多日食多则月食少日食尽则前后望月不食月食尽则前后朔日不食以其交道尽不复相揜故也此与二十一年频月日食理必不然疑古书厯世遥逺转冩失真耳　赵子常【汸】曰按日月交防有常而积久不无小变动日或失其常度则虽巧厯有不能尽者汉高祖三年十月十一月晦日频食文帝三年十月十一月晦并频食是汉初三十年间频食者再后世未有此固未可以常理推也







　　春秋长厯卷六
<经部,春秋类,春秋长历>
　　钦定四库全书
　　春秋长厯卷七
　　右谕徳陈厚耀撰
　　厯编【五】
　　襄二十五年【癸丑】
　　正大　　辛酉
　　二小　　辛夘
　　三大　　庚申
　　四小　　庚寅
　　五大　　己未　　【经乙亥十七日传甲戌十六日丁丑十九日辛巳二十三日丁亥二十九日】六小　　己丑　　【经壬子二十四日】
　　七大　　戊午　　【传己巳十二日】
　　八小　　戊子　　【经己巳六月有壬子则八月无己巳传繋七月是甲午初七日】九大　　丁巳
　　十小　　丁亥
　　十一大　丙辰
　　十二小　丙戌
　　襄二十六年【甲寅】
　　正大　　乙夘
　　二小　　乙酉　　【经辛夘初七日甲午初十日传庚寅初六日】
　　三大　　甲寅　　【甲寅朔】
　　四大　　甲申
　　五小　　甲寅
　　六大　　癸未
　　七小　　癸丑
　　八大　　壬午　　【经壬午即朔日】
　　九小　　壬子
　　十大　　辛巳
　　十一小　辛亥
　　十二大　庚辰　　【乙酉初六日】
　　闰小　　庚戌
　　襄二十七年【乙夘】
　　正大　　己夘
　　二大　　己酉
　　三小　　己夘
　　四大　　戊申
　　五小　　戊寅　　【传甲辰二十七日丙午二十九日】
　　六大　　丁未　　【传丁未朔戊申初二日甲寅初八日丙辰初十日壬　　　　　　　　戌十六日丁夘二十一日戊辰二十二日庚午二十四日壬申二十六日】七小　　丁丑　　【经辛巳初五日传戊寅初二日壬午初六日乙酉初九日】八大　　丙午
　　九小　　　丙子　　【传庚辰初五日辛巳初六日】
　　十大　　　乙巳
　　十一小　　乙亥
　　十二大　　甲辰　　【经乙亥朔日食传在十一月】
　　经书十二月乙亥朔日有食之传书十一月乙亥朔日有食之杜氏云今长厯推得十一月朔非十二月姜氏云十一月乙亥朔交分入食限大衍厯同郭氏亦云是年十一月乙亥朔加时在昼交分初日八百二十五分入食限
　　传曰辰在申司厯过也再失闰矣杜氏云谓斗建指申周十一月夏之九月斗当建戌而在申故知再失闰也若是十二月则为三失闰矣又云文十一年三月甲子至今年七十一嵗应有二十六闰今长厯推得二十四闰通计少再闰释例言之详矣　孔氏云厯十九年为一章章有七闰从文十一年至襄十三年凡五十七年已成三章当有二十一闰又从襄十四年至今十四年又当有五闰故应有二十六闰也长厯推得二十四闰者杜以长厯实于其间分置二十四闰
　　按二十四闰者文十二　十六　宣二　五　十十二　十五　成元　四　七　九　十二
　　十四　十七　襄二　五　七　十　十三　十六　十九　二十一　二十四　二十六【共二十四闰】
　　释例云鲁之司厯渐失其闰至此年日食之月始觉其谬遂顿置两闰以应天正前闰月为建酉后闰月为建戌十二月为建亥而嵗终焉是故明年经书春无氷以为时灾若不复顿置两闰则明年春是今之九月十月矣十一月无氷非天时之异无縁总书春也　刘氏云厯家之术求闰余易求交人食难今司厯能正交朔反不能置闰非人情也闰有章凖率三十二月一逢如所言再失闰者则司厯废闰殆七十月弥五年矣亦非人情也明年春无氷杜氏云顿置两闰以应天正故正月建子得以无氷为灾顿置两闰诡听骇俗亦非人情也　啖氏云按于此言司厯过也哀十三年又记仲尼曰司厯过也皆指王朝厯官与桓十七年曰官失之也意同其曰天子有日官诸侯有日御日官居卿以底日日御不失日以授百官于朝则所谓司厯与官非谓鲁人明矣杜氏乃以为鲁之司厯哀十三年注又云季孙虽闻仲尼之言而不正闰皆谓鲁自有厯实承刘歆之误而非意也刘氏之説见汉书律厯志其所鲁厯不与春秋相符杜氏亦以为好事者为之窃谓周室虽衰犹君临列国崩薨卒葬皆告诸侯必无不颁厯之理借令丧乱之际颁不以时诸侯亦必不敢辄自为歴使诸侯皆自为厯则齐晋大国当先为之如大国皆自为厯而所差往往若此则当时所书盟防卒葬日月鲁史当以何国为正使鲁史所书日月差错与周厯不同韩宣子见鲁春秋何以辄曰周礼尽在鲁矣此必无之事也
　　按顿置两闰成何厯法洵乎诡听不知杜氏何据云此且以日食校之襄此年十一月乙亥朔日食大衍厯与杜厯同此十二年间皆置闰者四年月相当若复増两闰则二厯之日食必不合矣此以知鲁歴必无是也
　　又按周厯虽失闰然止可差一闰不得差再闰若失闰两月则冬至常在三月而立春至于五月矣司厯者谬不至此其所以斗当在戌而在申者盖春秋时嵗差之法未行天度已渐移而人不知又或失一闰则占候者遂以两失闰矣
　　又按鲁人使既补两闰则厯已正矣而哀十二年十二月螽仲尼又曰火犹西流司厯过也岂正厯之后不七十年而又差一月耶补闰之説诚未可信也
　　襄二十八年【丙辰】
　　正小　　甲戌
　　二大　　癸夘
　　三大　　癸酉
　　四小　　癸夘
　　五大　　壬申
　　六小　　壬寅
　　七大　　辛未
　　八小　　辛丑
　　九大　　庚午
　　十小　　庚子　【传丙辰十七日】
　　十一大　　己巳　　【乙亥初七日丁亥十九日癸巳二十五日】
　　十二小　　己亥　　【乙亥朔　经甲寅十六日乙未】
　　传十二月乙亥朔杜氏云十二月戊戌朔乙亥误十二月无乙未日误刘氏以此年之前当有闰月然推勘上下日月不得有闰也　赵子常曰甲寅距乙未四十二日此中有闰月胡亦以乙未为闰十二月之日也
