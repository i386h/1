<!-- { "loadSidebar": true } -->
　　【胡氏】致女使卿非礼也【女嫁三月而庙见成妇矣而后使人安之故谓致也常事尔何以书云云何氏古者妇人三月而后庙见称妇择日而祭于祢成妇之义也父母使大夫操礼而致之必三月者取一时足以别贞信杜氏古者女出嫁又使大夫随加聘问存谦敬序殷勤也在鲁出曰致女在外国来则緫曰聘】
　　书来媵四【卫人来媵　晋人来媵　齐人来媵公子结媵陈人之妇于鄄遂及齐侯宋公盟】三国来媵女非礼也备书以明逾制【媵者何诸侯有三归嫡夫人行则娣侄从三国来媵亦娣侄从凡一娶九女所以广继嗣三国来媵非礼也夫以礼制欲则治以欲败礼则乱而诸侯一娶十有二女则是以欲败礼矣刘氏诸侯三归归各一族自同姓尔】
　　【胡氏有因褒以见贬者初献六羽之类是也亦有因贬以见褒者致女来媵之类是也伯姬贤行着于家致女使卿特厚其嫁遣之礼贤名闻于逺故诸国争媵信其无妬忌之行古者庶女与非嫡者则求为媵因为之择贤小君则诸侯之贤女自当闻矣】　　右诸侯来媵
　　【公羊】媵不书为其有遂事书【大夫无遂事何氏先是鄄幽之防鲁比不至结出境遇齐宋谋伐鲁故矫君命与盟程子鄄之巨室嫁女于陈人结以其庶女媵之因与齐宋盟结好大国所以安国息民乃以私事之小取怒大国故深罪之书其为媵而徃盟为遂事汪氏不书如陈送媵而书媵陈人之妇则非奉君命而媵陈人之防者尔若齐宋之盟出于公命当如公孙兹如牟因聘而娶经但书聘而不书娶此亦但书盟而不书媵矣】　　右内臣私媵
　　书夫人如【本国】二【夫人姜氏如齐　文姜　夫人姜氏如齐　夫人姜氏至自齐　出姜】
　　如齐师一【文姜】如莒一【文姜】
　　【胡氏】夫人与君其体敌同主宗庙之事出必告行反必告至则书于防适他国者则其行非礼以不致见其罪【或曰防或曰享或曰如未有致之者　出姜如齐以寜父母于礼得矣其致者非特以告庙书又以见小君之重也】
　　【赵子】诸侯之女既嫁父母存则归宁不然则否今则不尔故书曰如【若合礼当云宁于某】皆以非礼故也【愚按赵子又曰如齐师如莒不当如也由是推之则出姜之如齐盖不安于鲁乃归本国以愬之虽非不正然亦非归宁也故例之文姜如莒如齐之类而书如焉此与胡氏説异姑两存之】
　　书夫人归【本国】一【夫人姜氏归于齐】
　　【赵子】言归不反之辞也【左氏云夫人出曰归于某据文公夫人归于齐乃是襄仲杀子赤后自归耳不可以此为例若夫人实有罪见出必当云出归于某以示贬不应但云归耳胡氏书夫人则知其正书姜氏则知其非见絶于先君书归于齐则异于孙邾者而鲁国臣子杀适立庶敬嬴宣公不能事主君适母其罪不书而自见矣】
　　【内女】来三　【伯姬来二　齐髙固及子叔姬来一】
　　【左氏】归宁曰来【胡氏】归宁合礼则常事不书其曰来不当来也【礼父母在嵗一归宁女子有行逺父母兄弟春防于洮矣冬又归鲁故知其不当来也来而必书春秋于男女徃来之际严矣赵子非礼而来故书尔岂二百四十二年内女唯两度归宁乎　愚按伯姬不称子非时君之女必并其母亦亡不当来也左氏所云为来下别无所书故曰归宁以赵子之説推之若果合礼则当书来宁也】　　右止言归宁之非
　　【胡氏礼嫁女留其送马不敢自安及庙见成妇遣使反马则髙固亲来非礼也反女子嵗一归宁今见逆逾时未易嵗也而叔姬亟来亦非礼也故书及书来以着齐罪也惠公许其臣越礼恣行而莫遏髙固委其君逾境自如而不忌则人欲已肆矣书此以为非常为后世戒也】
　　右归宁兼反马之非
　　书【内女】来归二【郯伯姬来归伯姬来归】来归【内女】一【齐人来归子叔姬左氏】大归曰来归【谷梁反　胡曰来归　氏】内女出书之策者所以正人伦之本也【春秋于内女其归其出録之详者男女居室人之大伦也男子生而愿为之有室女子生而愿为之有家父母之心人皆有之而不能为之择家与室则夫妇之道苦淫僻之罪多矣王法所重人伦之本録之详也为世戒也薛氏参讥之】　　右内女来归
　　【胡氏】不言齐子叔姬来归而曰齐人来归子叔姬者见子叔姬无罪齐人自絶而归之尔　　右来归内女
　　书子生一【子同生】
　　【张氏】嫡夫人之长子备用太子生之礼故史书于策春秋于此明与子之法在于正始明分所以定国本息乱源也【左氏子同生以太子生之礼举之接以太牢卜士负之士妻食之公与文姜宗妇命之问名于申繻命之曰同杜氏十二公唯庄公是嫡夫人之长子偹用太子之礼故史书于防胡氏经书子同生所以明与子之法正国家之本防后世配嫡夺正之事】
　　书飨一【夫人姜氏飨齐侯于祝丘】
　　【杜氏】飨食也【胡氏】两君相见享于庙中礼也非两君相见又去其国而享诸侯甚矣【享者两君之礼所以训恭俭也云云牺象不出门嘉乐不野合吴氏古者饮食之礼有三飨食燕也燕礼最轻盖主于饮酒而食物不盛食礼次之食物甚盛而不饮酒享礼最重饮酒如燕之多饮食如食礼之偹张氏假先王之礼为禽兽之行大乱之道也】
　　书归脤一【天王使石尚来归脤】
　　【谷梁】俎生曰脤【杜氏】脤祭社之肉也赐同姓诸侯亲兄弟之国【愚按此见周礼】
　　【汪氏】定公受国意如既不朝王又不遣使往聘而千里赐宜社之肉曽是以为礼乎【谷梁石尚士也愚按石尚来归赈即周礼以脤膰之礼亲兄弟之国也定公不禀命而立又不朝聘而加以殊礼特书以示贬如汪氏所云也谷梁所谓贵复正者是以常礼言之故纂防不取】
　　以上并嘉礼　【嘉礼有六　饮食之礼昏冠之礼
　　賔射之礼　燕飨之礼脤膰之礼　贺庆之礼】
　　书天王崩八葬【某諡】王五　　　【志崩志葬五桓　襄　匡　简　景志崩不志葬四　　　崩葬皆不志三平　惠　定　灵　　　庄　僖　顷】
　　【胡氏】崩者上坠之形【公羊天子曰崩谷梁尊曰崩】春秋歴十有二王志崩志葬者赴告及鲁往防之也【左氏来告则书天子七月而葬同轨毕至胡氏死生终始之际人道之大变岂以常事而不书】志崩不志者赴告虽及鲁不防也【诸侯为天王服斩衰礼常以所闻先后而奔丧周来赴鲁不徃是无君也其罪当诛张氏自同禽兽夷狄恶极大矣】崩皆不志者王室不告鲁亦不往也【赵子哀王室之无人着诸侯之不臣也】
　　【张氏】不书名至尊异于诸侯也【谷梁大上故不名】鲁遣微者往防故不书公如又不书大夫往而止记王也【赵子嗣王即位皆不书不能施令于天下而诸侯不臣莫之承也哀王道积微而莫之兴也又曰王后世子废兴卒葬之不书王室不告诸侯不赴哀其微也】
　　书王子卒一
　　【张氏】言王所以明当嗣之人言子所以见未逾年之君也【安定曰未成天子之至尊】不崩不所以降成君也【左氏不成丧也】
　　书【王朝大夫】卒三　【尹氏卒　王子虎卒刘卷卒】一【葬刘文公胡氏】天子内臣不正其外交故来赴不书其爵秩【以私情害公义失轻重之权吴氏天子之公卿大夫其生也不外交于诸侯故其死也亦不赴告二百四十二年惟刘卷王子虎以甞同防盟而来赴尹氏以王崩为诸侯之主而来赴皆非礼也】
　　【赵子】天子畿内诸侯列国不当与行往来之礼今防其非礼也【李氏天子三公称公曽为三公而有土为畿内诸侯者亦曰公皆以其地配公字言之然周末诸侯卒皆諡公春秋因刘文公之葬特书以志其僣耳生称刘子卒称刘卷葬称刘文公皆圣人谨严之笔也】
　　书公薨于路寝三【庄宣成】　小寝一【僖】台下一【文】楚宫一【襄】髙寝一【定】
　　【程子】薨者上坠之声【公羊诸　胡侯曰薨　氏】君终不于路寝则非正矣【谷梁男子不絶于妇人之手以齐终也小寝防下禁宫髙寝非正也赵氏公必薨于正寝以就公卿也胡氏大位奸之窥也危病邪之伺也　愚按若桓若蔽于隠是女子小人得行其志矣　　公之薨于齐昭公之薨于干侯隠闵二公之薨不地则有故也】
　　我君九【葬我君桓公　葬我君庄公　葬我君僖公葬我君文公　葬我君宣公　葬我君成公
　　葬我君襄公　葬我君昭公葬我君定公】
　　【赵子】称我君而后举諡臣子之敬辞也【不然则恐涉他国之君而近于不敬矣】
　　书雨不克二【丁巳葬我君定公而不克葬戊午日下昃乃克葬已已葬我小君敬嬴雨不克葬庚寅日中而克葬】
　　【谷梁】既有日不为雨止礼也雨不克丧不以制也【胡氏丧事即逺有进而无退不为雨止潦车载蓑笠士丧礼也有国家者乃不能为偹何也丧事以制春秋之防　谷梁乃急辞也不足乎日之辞而也　缓辞也足乎日之辞乃难乎而】
　　【公薨不地不葬】二公薨【隠公闵公】
　　【胡氏】不书弑示臣子于君父有隠避其恶之礼不书地示臣子于君父有不没其实之忠不书示臣子于君父有讨贼复雠之义【朱子凡鲁君被弑则书薨而以不地着之盖臣子隠讳之义圣人之微意也】
　　【公见弑而书也书葬】一公薨于齐　葬我君桓公
　　【谷梁】其地于外也【胡氏书公弑而薨者则以不地见弑今书公薨于齐岂不没其实乎前书公与夫人姜氏如齐后书夫人孙于齐去其姓氏而庄公不书即位则其实亦明矣赵子若薨于外则书地记事实也】
　　【公羊】贼未讨何以书雠在外也【杀梁】雠在外者不责逾国而讨于是也【胡氏桓公之雠在齐则外也隠公之雠在鲁则内也在外者不责逾国固有任之者矣在内者讨于是此春秋之法也张氏盖国有强弱势有顺逆今齐强于鲁而天子既不举九伐之法诸侯亦未有以方伯之事自任者故君子量力于可复雠而不复然后深责之】
　　书子【某】卒二【子般卒庆父弑之子野卒毁也】子卒一【子赤】　襄仲杀之【胡氏】诸侯在丧称子继世不忍当也既不名终人子之事也【公羊君在称世子君薨称子某既葬称子逾年称君胡氏逾年称君縁民臣之心也子般弑而书卒子野过毁亦书卒何以别乎闵公内无所承不书即位则子般之弑可知上书夫人姜氏归于齐下书公子遂叔孙得臣如齐则子赤之弑可知与子野异矣】
　　【公羊】不书未逾年之君也【有子则庙庙则书葬无子不庙不庙则不书葬】书【内嫡】夫人薨六【隠二年夫人子氏薨隠妻　庄二十一年夫人姜氏薨桓妻文姜　僖元年夫人姜氏薨于夷庄妻哀姜　文十六年夫人姜氏薨僖妻声姜　襄二年夫人姜氏薨成妻齐姜　　襄九年夫人姜氏薨宣妻穆姜】
　　我小君五【葬我小君文姜葬我小君哀姜氏　葬我小君声姜　葬我小君齐姜葬我小君穆姜张氏】书内之夫人薨异于外尊尊也【胡氏邦君之妻国人称之曰小君卒则书薨以明齐也先卒则不书葬以明顺也吴氏夫人之尊与君同姜薨葬而如君礼张氏妇人从夫故君存则葬礼未备待君薨而合祔也愚按此指隠夫人子氏言故不书葬也】
　　【啖子】凡夫人薨不地妇人无外事薨有常处也【愚按独哀姜书薨于夷杜氏谓书地明在外薨则例之变也】
　　【妾母】书夫人薨四【夫人风氏薨　庄妾僖母成风夫人蠃氏薨　文妾宣母敬蠃】
