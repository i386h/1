<!-- { "loadSidebar": true } -->
　　众之所欲称人卫人立晋　齐人执子叔姬【之类谷梁人者众辞其称人得众也公羊众立之非也胡氏商人骤施于国而多聚士是以财诱齐国之人而济其恶也齐人怀商人之私惠忘君父之大伦弑其君而不能讨执其母而莫之救则是举国之人皆有不赦之罪故书曰齐人执子叔姬所以穷逆贼之党与而治之也】
　　讨贼之辞称人卫人杀州吁　蔡人杀陈佗　郑人杀良霄【之类】
　　【公羊称人讨贼之辞也胡氏人皆有欲讨之心亦夫人之所得讨也程子天下大恶人人皆得而诛之陈佗蔡人杀之实以私也而书蔡人同于讨贼见讨贼者众人之公】
　　众人擅杀称人陈人杀其大夫公子过【之类】
　　【胡氏称人以杀而不去其官国乱无政众人擅杀非讨贼之辞也】
　　国人欲弑称人宋人弑其君杵臼【之类】
　　【胡氏书宋人者昭公无道国之所欲弑也诸侯杀大夫虽当于罪若不归于司宼犹有専杀之嫌以为不臣矣况于北面归戴以为君也圣人以弑君之罪归于宋人者以明三纲人道大伦君臣之义不可废也】
　　书国郑杀其大夫申侯【之　书弃类　师同】
　　【胡氏】称国以杀国君大夫与谋其事不请于天子而擅杀之也【卫侯未入而称国以杀此春秋诛意之效也然则大臣何与焉従君于恶而不能正故并罪之也】
　　称郑弃其师君臣同责也
　　【书国以弑】莒弑其君庶其　晋弑其君州蒲　吴弑其君僚【之类】
　　【张氏】凡称国以弑者盖其君以无道为国人所弑而大臣坐视不能讨贼皆当诛不赦之罪也【春秋于诸侯国事则称国言君与大夫共图之也】
　　【胡氏】光使専诸杀僚而称国以弑吴大臣之罪也【愚按大臣不当立僚以致祸故着其罪　右责大臣】
　　【谷梁】称国以弑其君君恶甚矣【胡氏晋弑君州蒲而不书栾书学者深求其旨张氏分恶于众右减大臣罪】
　　目君晋侯杀其世子申生【之类】
　　【谷梁】杀世子母弟目君【张氏】着其君之志也【胡氏内宠并后嬖子配适乱之本也尸此者其谁乎陈氏苟有谗而不见则其君之罪也】
　　书盗杀卫侯之兄絷　盗杀吴子夷昧【之类】
　　【公羊】贱者穷诸人其称盗贱乎贱者也【陈氏盗疏且贱者也】
　　书氏　【尹氏卒　　　　尹氏立王子朝之类武氏子来求赙】
　　【公羊】天子大夫其称氏讥世卿非礼也【陆氏言氏则世卿之意可见时世卿既多不可胜讥因尹氏私赴武氏以子代父尹氏立王子朝以朝奔楚皆以世卿乱王室故従而书之讥此数者足以见世卿之恶也】
　　书大夫【而不书　　公及齐大夫盟于蔇　公防诸侯名氏六　　晋大夫盟于扈　曹杀其大夫
　　宋杀其大夫三】
　　【胡氏】大夫不名义系于齐而不系大夫之名氏也【盟蔇】赵盾内专废置其君外强诸侯为此盟【盟扈】其不名者抑大夫之抗也【愚按吕氏大夫不名政在赵盾则莫有主是盟者也亦通　右盟而止书大夫】义系于杀而见杀者之是非有不足纪则止书其官【右杀而止书大夫】
　　书戎【山戎　北戎　姜戎　雒戎茅戎　陆浑之戎　戎蛮子】狄【赤狄白狄】
　　【胡氏】戎狄举号外之也【汪氏夷狄君臣同辞止録其号】
　　【变于夷者】荆【败蔡师于莘之类】吴【入州来之类】徐【楚人败徐于娄林之类】越
　　于越
　　【胡氏】荆以州举恶其猾夏不恭故狄之也吴以号举狄之也
　　【吴楚徐越虽比于夷狄其实不同其上世皆为元德显功通于周室与中国冠带之君无以异徐始称王楚后称王吴越因遂称王王非诸侯所当称也故春秋比诸夷狄虽然犹不欲絶其类是以上不使与中国等下不使与夷狄均此圣人重絶人亦春秋之意也　汪氏荆吴称国而不系君比于夷狄也愚按徐越称国与吴楚同但越之为国中国称之曰越蛮夷自称曰于越实一国也】
　　以上名称爵号
　　书及　　　防　　　暨
　　【谷梁】及内为志防外为志【张氏凡防盟侵伐内为主书及外为主书防所以别首従而谨善恶也程子凡盟在鲁地虽外为主亦称及彼来而此及之也两国以上则称防彼盟而此防之也公羊防及暨皆与也】
　　【公羊】及犹汲汲也暨犹暨暨也【张氏暨暨果毅貌若以果毅之气迫之盖强胁之也】书出
　　【陆氏】凡出者自国而出【据实书之其邪正则各随其事之是非不以此为褒贬唯天子及周大夫出即以书出为贬王者无外故也】
　　书居七　【王居二鲁居五】
　　【胡氏】居者有其土地人民之称也【昭公失国出奔而称居于郓者存一国之防也襄王已出而称居于郑敬王未入而称居于狄泉者存天下之防也天子之于天下率土之滨莫非其臣非诸侯所得而专也诸侯之于封国四境之内莫非其土非大夫所得而专也】
　　书出居一
　　【谷梁】天子无出出失天下也居者居其所也虽失天下莫敢有也【胡氏自周无出特书出者言其自取之薛氏狄泉不书出在王畿之内也】
　　书公在四　【在楚一在干侯三】
　　【公羊】何言乎公在正月以存君也【胡氏嵗之首月公在他国　者有矣此独书公在楚者外为夷狄所制以俟其葬而不得归内为强臣所逼欲擅其国而不敢入故特书所在以存君】
　　【使后世臣子观君父之危且困者不以顷刻忘也公　去社稷于今五年每嵗首月不书公者在鲁四境之内则无适而非土地也至是郓溃客寄干侯非其所矣嵗首必书公之所在者盖以存君不与季氏之専国也而罪臣子讥诸侯之意具见矣】
　　书逊三　【公一夫人二】
　　【胡氏】内出奔称逊隠也【逊者顺让之辞使若不为人子所逐以全恩也啖子凡公及夫人出谓之逊不可斥言奔】
　　书出奔　　　　　来奔
　　【胡氏】凡诸侯之奔皆不书所逐之臣而以自奔为名所以警乎人君夫君实有国而出于臣乃其自取焉耳【逐君之臣其罪易知也君而见逐其恶甚矣圣人之教在乎端本清源　来奔不言出异于外也
　　右君出奔】
　　【啖子】内外大夫奔卿则书君之股肱也【治乱所寄故重而书之】凡奔皆恶也有美者又褒之宋子哀是也
　　【杜氏】不言出外奔也　　【右臣出奔】
　　【愚按弑逆之人出奔他国内之失贼外之受贼其罪皆不可掩盖交贬之若庆父则久掌兵权出入自恣又以见为国者不知图难于其易为大于其细虽有知者不能善其后若胡氏之説是已不可例论也
　　右讥失贼出奔】
　　书逃五【诸侯二　　凡言逃者皆为义当留大夫三　　而窃去也君臣同辞】
　　【胡氏】逃义曰逃【逃者匹夫之事以诸侯之尊下行匹夫之事弃仪卫而逃归深罪之也
　　右诸侯逃】
　　【胡氏】书逃着其幸免而不知命之罪也　　【右大夫逃】书求五　　乞六【乞盟一乞师五】　告一
　　【胡氏】遣使需索之谓求君取于臣不言求而曰求赙求车求金皆着天王之失道也上失其道则下不臣矣【谷梁赙归之者正也求之非正也求之为言得不得不可知也交讥之】
　　【谷梁】乞重辞也【杜氏】卑逊自屈不保得之之辞也【详乞盟乞师下陆氏】告籴不言乞者以用财致之彼此之利不比乞师乞盟也
　　书入【此归入之入若用兵之入则造其国都详见军礼入祊当入此例】
　　【胡氏】一难辞【善者】一逆辞【恶　陆氏诸侯复国有入与复入者　之义用兵入敌国亦曰入故入者多非善也我入邴亦不可入也纪季以入于齐既不可言叛故言入亦明其非正所以罪齐也】
　　【陆氏】天王入于成周记其自外而入不同诸侯之贬书复入
　　【胡氏】其言复入者已絶而复入恶之甚者【李氏大夫无继世故称复者已絶之辞称入者甚逆之辞】
　　书来九　　【朝言来见不书朝下】
　　【陆氏】凡来者自外而来【接我之辞】据实书之唯内女不当归宁则书来以示贬男女之礼合礼者不书故也【赵子凡内女称来不宜来也讥无父母而归也】
　　书来归　【天王使宰咺来归惠公仲子之赗　郑人来归祊　齐人来归卫俘　齐人来归郓讙
　　隂田　季子来归郯伯姬来归之类】
　　【李氏】皆自外至之辞【愚按来归之义有二有物自外至之辞赗俘田是也有人自外至之辞季子伯姬是也然物归则训与人归则训复而郓讙隂又含二义】
　　书归【其畧见目】
　　【胡氏】一易辞【恶者】一顺辞【善　愚按易辞如突归于郑者　顺辞如归邾子益之类】
　　右指君臣复国言
　　【陆氏】归字其义非一诸侯及大夫复国有归与复归之义内女嫁于外亦曰归外将物与我亦曰归【赗祊之类】我将物与外亦曰归【归粟】诸侯用兵破敌将其君同还亦曰归【献舞】除诸侯归入之外诸事各以本事为邪正不以归字为褒贬也【愚按归之为义大抵有四有去而复还之辞诸侯大夫归国是也有馈与之辞凡外归物是也有内女出嫁曰归盖妇人内夫家若伯姬归纪是也又内夫人归本国而不反亦曰归夫人姜氏归于齐是也】
　　书复归　【郑世子忽复归于郑　卫元咺自晋复归于卫】之类
　　【胡氏】其称复归者谓既絶而复归也【诸侯失国出奔归而称复则可大夫失位出奔归而称复则不可古者诸侯世国大夫不世官】
　　书自【某国】归　【蔡季自陈归于蔡　　卫孙林父自晋归于卫】之类
　　【胡氏】自某者某有奉焉因其力也【公谷同】
　　【吕氏】书自着昔在彼而今归于此【愚按二説小异要之吕氏平易】
　　书归自京师
　　【胡氏】其言自京师王命也言天王之释有罪也【陈氏不曰自京师归于曹而曰归自京师若平　愚按于列国则书自某常之归而书公至自某也　归于京师则书归自某尊卑异辞也】
　　书还【公还自晋归父还自晋士匄闻齐侯卒乃还】复【公如晋至河乃复仲遂至黄乃复
　　公孙敖如京师不至而复】
　　【胡氏】还者终事之辞【公羊还善辞比复为善也　愚按还以终事故曰善辞则复未终事为不善可知矣】
　　其曰复事未毕也【至黄乃复　愚按陆氏曰还者事壅君命也　毕复者事未毕葢毕为善则复为不善可知】
　　书纳七【取郜大鼎纳于太庙详见军礼】
　　【胡氏】纳者不受而强致之称【纳云者不与纳也】
　　书遂【其畧见目】
　　【谷梁】遂继事之辞也【胡氏】大夫出疆有以二事出者有以一事出而専继事者其书皆曰遂【公子遂如周及晋与祭公自鲁逆王后皆所谓二事出者也公子结往媵而及齐宋盟则専继事者也吕氏遂者大抵皆本为彼而遂为此之辞吴氏当以继事为正美恶褒贬则存乎其事】
　　书以
　　【胡氏】凡称以者不以者也【本非所得制今得以之】师而曰以能左右之也地而曰以能取与之也人而曰以能死生之也刘单以王猛能废置之也【愚按以者皆不当以之辞】
　　书立
　　【胡氏】立者不宜立也【晋虽诸侯之子内不承国于先君上不禀命于天子众谓宜立而遂立焉可乎故春秋于卫人特书曰立以着其擅置其君之罪子朝庶孽夺正不当立者也故特称立而目尹氏见世卿之擅权乱国陆氏武宫宫皆不宜立者也】
