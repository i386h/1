<!-- { "loadSidebar": true } -->
　　【胡氏】不告月者不告朔也闰不可废【因月之盈亏而置闰是主乎月而有闰也故不言朔而言月占天时则以星授民时则以节侯寒暑之至则以气百官修其政于朝庶民服其事于野则主乎是焉耳矣】
　　【左氏】不告闰朔弃时政也【胡氏】犹朝于庙者幸其不已之辞【朱子古者天子常以季冬颁来嵗十二月之朔于诸侯诸侯受而藏之祖庙月朔则以特羊告庙请而行之　愚按是即朝庙之谓论语我爱其礼此也蜀杜氏春秋志文公废告朔而犹朝于庙是幸其礼不尽废圣人爱礼之深意也】
　　书太庙三　　世室一　　　宫七
　　【公羊】周公称太庙【陆氏鲁之始祖故称太庙】鲁公称世室【伯禽始受封其庙称世室言世世不毁也】羣公称宫【尊始祖不令子孙同其称故曰宫也　愚按宫庙之説详见图释】
　　书考宫一
　　【胡氏】考者宫成而祀也失礼故书【公羊考犹入室也始祭仲子也张氏考成宫成而祭之也】
　　书立宫二【季文子以鞌之功立武宫昭公出故季平子祷于公立宫】
　　【胡氏】宫庙即逺有毁而无立立宫非礼也【二昭二穆与太祖之庙而五者诸侯之庙制也武公至是歴世十一其毁已久而辄立焉非即逺有终之意故特书立　公伯禽之子其曰立不宜立也】
　　书新宫一　　【新宫灾】
　　【胡氏】新宫者宣宫也不曰宣宫神主未迁也【知然者丹楹刻桶皆称桓宫此不举諡故知其未迁也愚按凡宫庙非志灾失礼则不书详见凶礼】
　　书丹桓宫楹一【楹天子诸侯黝垩丹楹非礼也】刻桓宫桷一【诸侯之桷斵之砻之刻桷非正也】
　　【胡氏】公将逆姜氏为盛饰以夸示之斥言桓宫以恶庄【桓公见杀于齐则不能复而盛饰其宫夸示仇女废人伦悖天道而不知正者也春秋谨礼于微正人主之心术也】
　　书宣榭一
　　【胡氏】宣榭宣王之庙也【榭者射堂之制其堂无室以便射事宣王之庙谓之榭者其庙制如榭也张氏庙无室曰榭杜氏以为讲武屋宣王南征北伐讲武于此因存其庙盖古者祖有功故百世不毁也】
　　书从祀先公一
　　【公羊】従祀顺祀也【何氏】复文公之逆祀也【左氏五人因阳货欲去三桓顺祀先公而祈焉禘于僖公杜氏従顺也先公闵僖也将正二公之位次所顺非一故通言先公】
　　【胡氏】昭公始得従祀于太庙其事虽顺其情则逆【季氏逐君而制其死生之命其主虽久未得従昭穆而祔祭及意如已卒阳货専季氏将杀季孙斯而乱鲁国托于正以售不正始以昭公之主従祀太庙盖欲着季　愚按氏之罪以取媚国人然其事虽顺其情则逆　胡氏与三传异然二説皆通】
　　书作主一　【作僖公主】
　　【左氏】缓作主非礼也【胡氏作主者造木主也既而反虞虞主用桑期而练祭练主用栗用栗者藏主也僖公薨至是十有五月然后作主慢而不敬甚矣何氏礼作练主当以十三月】
　　【以上祭人鬼】
　　书公即位八【文成襄昭哀桓宣定】　　不书即位四【隠庄闵僖胡氏】即位者告庙临羣臣【吕氏】人君之始事春秋所当纪也【胡氏国君嗣世定于初丧必逾年而后改元书即位者縁始终之义一年不二君縁臣民之心不可旷年无君故不待于三年丧毕之后逾年春正月乃谨始之时礼之中也　详后】　右书即位
　　【胡氏】内无所承上不请命不书即位正王法也【承国于先君者父子
　　之伦禀命于天子者君臣之义】　　　　　　　　　右不书即位【胡氏十二公内不承国于先君上不禀命于天子则不书即位隠庄闵僖是也既无父命又不请于王故削其即位不与其为君也文成襄昭哀虽无王命而父死子继承国有名得书即位所谓继正即位正也桓宣二公乱伦失正则如其意而书即位与定之即位在六月不可不谨皆特笔非常例也王氏新君逾年即位由阼阶三揖而后升谓之践祚礼之不举故不得而书也附辨即位有书有不书者礼之有举有不举也考于定公不以正月书即位而书于六月凡即位不日而书戊辰纪其实也朝庙临羣臣之礼继弑之君有痛而不忍行者有乱而不能具者与闻乎弑之君则傲然行之若隠之谦让不自立必不行是礼故春秋不书旧説不失为平也愚按胡氏本公谷吕氏诸家本左氏二説皆通疑吕氏为
　　长】　　　　　　　　右兼即位不即位
　　书公至七十九
　　【左氏】公至告于庙也凡公行告于宗庙反行饮至【告于庙而饮酒】舍爵【既饮置爵】策勲【书勲劳于策】焉礼也【杜氏凡反行饮至必以嘉防昭告祖祢有功则舍爵策勲无劳告庙而已】
　　【吕氏】凡书至重公行也【啖子公行告庙则书之于策故夫子随其所书以示功过且志其去国逺迩迟速也十二公独隠公不告盖让谦不以人君之礼自处也其余不告或耻也或怠也】
　　右告庙而书
　　【谷梁】危而致之【致君者殆其往而喜其返何氏凡致者臣子喜其君父脱危而至公羊桓防不至信之也此何以至危之也胡氏出告行反告至常事尔何以书或志其去国逾时之久或録其防盟侵伐之危哉或着其党恶附奸之罪　愚按此与左氏异二説皆通备载以俟参考】
　　【吴氏鲁夫人惟出姜如齐归寜为得礼故特书其至其余夫人之行皆非美事故不书至妇人无外事礼合归宁不得已而出亦以得还至国为幸未至已前讵敢以为安】
　　【鲁大夫之至者皆为齐晋所执幸得解脱故书其至以见经之书至皆非美事也】
　　右危之而书
　　【致地】公至自唐【之　　致类　　防】公至自防
　　【左氏】特相防往来称地让事也【杜氏二国特防则莫适为主两让防事不成谷梁离不言防故以致地范氏二国防曰离二人议各是其所是各非其所非善恶不足取】
　　自参以上则往称地来称防成事也【杜氏言成防事也范氏自参以上言防者重其以少従众也愚按称地者四曰唐曰谷曰干侯曰黄唯干侯则欲如晋而不得　其他皆因盟而行宜书至自防也今皆称地所谓让事也】
　　【致前事】公至自伐郑【之类】伐郑救许【致　致后伐　事】公至自围许【之类】防温围许【致围】
　　【谢氏】两事书至或原其志而至之或举其盛者而至之【谷梁有二事偶则以后事致后事小则以先事致　下以后事致盟后复伐郑也啖子或致前事或致后事盖择其重者志之也】
　　【啖子】又有不至本事者盖本事非功也【成六年伐郑至自防围齐至伐齐】
　　以上并属吉礼
　　书公朝于王所二【王所居之处则曰王所故觐礼云伯父受命于王所　朝者觐君之总称故虞周之书诸侯见天子于京师皆曰朝】
　　【胡氏】言所非其所也春秋不以诸侯就朝为非而以王所非其所为贬正其本之意【朝于庙礼也于外非礼也古者天子巡狩于四方有常时诸侯朝于方岳有常所公朝于王所非其时与地矣然则天子在是其可以不朝乎天子在是而诸侯就朝礼之变也赵子称王所非京师也尊其不地志乎朝王而已异乎盟防所吴氏诸侯朝王于践土之宫春秋鲁史故但书公朝古者天子巡狩其方伯率诸侯以朝于方岳之下此礼之废久矣今一嵗之间天子两受诸侯之朝晋文之心不过欲夸诸侯非真能尊天子也实谲而名则正心非而迹则是故亦取焉】
　　书公如京师一
　　【胡氏】公欲伐秦道自王都不可越天子而往也故皆朝而不成朝礼书曰如京师见诸侯之慢也【古者诸侯即位丧服毕则朝小聘大聘终则朝巡狩于方岳则朝观春秋所载天王遣使者屡矣十二公之述职盖阙如也独此年书公如京师又不成礼不敬莫大焉】
　　【李氏书朝犹下奉上之辞书如则不过此适彼之例】
　　书【内臣】如京师五【公子遂如京师遂如晋仲孙蔑如京师】
　　【叔孙得臣如京师叔孙豹如京师】
　　【赵子】凡内朝聘称如以异外也周之制朝聘有数春秋毕书之见如京师之简所以伤王室之微着诸侯之不臣也【啖子凡公及内卿往他国朝聘皆书曰如非卿则不书】
　　书天王使【王臣】来聘【天王使凡伯来聘天王使南季来聘】
　　【天王使宰渠伯纠来聘天王使仍叔之子来聘】
　　【天王使家父来聘天王使宰周公来聘】
　　【天王使王季子来聘】
　　【谷梁】聘诸侯非正也【古者诸侯于天子比年一小聘三年一大聘五年一朝天子于诸侯不可以若是恝故亦有聘问之礼焉隠公即位九年于此而史策不书遣使如周则是未尝聘也亦不书公如京师则是未尝朝也一不朝则贬其爵再不朝则削其地刑则不举遣使聘焉其斯以为不正乎余皆类此朱子诸侯不朝于周而周反下聘于列国是甚道理吕氏文宣以前周室微弱然王命犹足为重文宣以后周室之衰尤甚于前盖亦不足以为轻重矣是以书来聘者八则止于宣公】
　　书来锡命二【来锡公命一追锡公命一】来赐命一【赐即锡字之误也或谓有加过矣谷梁】礼有受命无来锡命来锡命非正也【胡氏诸侯终丧入见则有锡岁时来朝则有锡能敌王所忾而献功则有锡文公继世丧制未终非终见继朝而献功也成公即位丧服已毕而不入见既更五服一朝之岁矣而不如京师又未尝敌王所忾而有功也何为来锡命乎云云李氏锡命有命辞有命物又有命辞而无命物亦未可知也】
　　书诸侯来朝三十四【滕子来朝之类】来聘三十一【齐侯使其弟年来聘之类胡氏】凡大国来聘小国来朝一切书而不削皆所以示讥【周礼行人凡诸侯之邦交间相问殷相聘世相朝也然谓之殷则得中而不过谓之世则终诸侯之世而一相朝其为礼亦节矣周衰典制大壊无礼义之交惟强弱之视或来朝而不报其礼或屡往而不纳以归无合于中聘世朝之制矣且列国于天子述所职者盖阙如也而自相朝聘可乎云云愚按殷则十二年　愚按萧叔朝公胡氏谓朝公于齐之谷非其所也　也杞伯姬来朝其子谷梁谓参讥之失礼弥甚也】
　　【旅见二】滕侯薛侠来朝　邾人牟人葛人来朝
　　【胡氏】不特言者讥旅见也【非天子不旅见诸侯偃然受之而不辞亦以见隠公之志荒矣谷梁特言同时也累数皆至也范氏特言谓谷伯邓侯之类累数谓滕侯薛侯之类】
　　书公如齐【十四】公如晋二十　【内臣】如齐如晋【之　讥同来类　朝来聘】书公如齐至河乃复五【昭四哀一】公如晋至河有疾乃复一【昭公】
　　【孙氏】书有疾明有疾而返余皆讥公数如晋见距不能以礼自重大取困辱也【胡氏礼虽自卑而尊人亦不妄悦人以自辱昭公两朝于晋而一见止五如晋而四不得入焉今此有疾乃复杀耻也　杀犹灭也张氏公如晋而晋不纳春秋以公至河乃复为文者臣子于君不欲其君见拒于人而以为公临河而不济惧涉难而自复也乃者有阻之辞变于夷者来聘四】荆人来聘楚子使椒来聘楚子使防罢
　　来聘吴子使札来聘
　　【介于夷者来聘附】秦伯使术来聘
　　【胡氏】楚以号举盖外之也中间来聘改而书人渐进之矣至是【防罢】其君书爵其臣书名而称使遂与中国比楚明徳之后吴则太王之昭也徒以僣王之乱见絶于春秋乱苟能思善改过向慕中国则进之而不拒【凡变于夷者叛则惩其不恪而威之以刑来则嘉其慕义而接之以礼】
