<!-- { "loadSidebar": true } -->
　　书执【诸侯】十二【晋侯执曹伯归之于京师　晋人执卫侯归于京师　宋人执滕子婴齐之类公羊】称侯而执伯讨也称人而执非伯讨也【胡氏】执之是非决于称人与称爵而见执者则以名与不名知其罪之在也【孙氏五等之君皆诸侯也其或有罪方伯请于天子夫子命之执则执之不得专执也执得其罪其罚轻执不得其罪其罚重汪氏书执君者十有二惟成十五年晋侯执曹伯执得其罪又归诸京师故以伯讨与之余皆书人悉非伯讨也然见执者皆不名惟滕子婴齐戎蛮子赤书名婴齐自外于齐盟蛮氏乱而无　胡氏又曰执虽以罪不归于京质故名以贬之也　师则称人恶其专也归于京师而执非其罪则称人恶其滥也】
　　书执用之二【邾人执子用之楚人执蔡世子有以归用之】
　　【杜氏】盖杀而祭神【左氏】古者六畜不相为用【杜氏六畜牛马羊犬豕鸡也不相为用谓若祭马先不用马之类】小事不用大牲而况敢用人乎【髙氏】不书其所用之迹盖圣人所不忍言但曰用之则知其以人用也
　　书执【大夫】十五【执内大夫四　齐人执单伯　晋人执季孙意如以归　晋人执季孙行父舍之于苕丘　晋人执我行人叔孙婼　执外大夫十一　宋人执郑祭仲之类　详目】
　　【公羊】凡称人以执非伯讨也【公羊】凡称行人而执以其事执之也不称行人而执以已执也【李氏经书他国执他国大夫九祭仲郑詹陈涛涂衞寗喜宋仲几皆称人以执不称行人郑良霄卫石买宋乐祈卫北宫结皆称人以执称行人事各不同执不杀者二齐庆封陈干徴师也执内大夫四齐执单伯晋执行父意如婼也　愚按称行人言不当执其使也古者兵交使在其问可也若行父意如之类不因为使而执故不称行人则又不可例论矣】
　　书刺二【公子买戍卫不卒戍刺之　刺公子偃】
　　【公羊】刺杀之也内讳杀大夫谓之刺也【吕氏犹曰以道杀之也刺者有所讯而正其罪也】内杀大夫书刺者若曰刺审其情与众弃之而专杀之罪则一耳【周官有三刺一刺曰讯羣臣再刺曰讯羣吏三刺曰讯万民】
　　书杀其大夫三十六【郑杀其大夫申侯之类】
　　【胡氏】春秋时国无大小卿大夫士皆专命之而不以告于王朝有罪无罪皆专杀之而不归于司冦无王甚矣故不去其官【五伯三王之罪人而葵丘之防犹曰无专杀大夫故春秋明书于册偹天子之禁也】
　　【外杀他国大　楚子伐吴执齐庆封杀之夫而书执二　楚人执陈行人干征师杀之】
　　【张氏】书杀大夫之法有二凡有罪而当诛者曰某人杀某无罪而不服者书执而杀之【庆封与弑君之罪楚子杀之宜也不曰杀齐庆封而曰执齐庆封杀之楚灵有诸已而非诸人是以庆封不服而春秋亦不得纯以讨贼之词书之也刘氏恶陈招而杀干徴师非其罪也古者兵交使在其间可也　愚按所谓有罪则簒逆者而以讨贼之词书之曰某人杀某也若楚人杀干徴师则从称人以执非伯讨例楚杀庆封书子则承上伐楚之文非以伯讨与之也】
　　书戕一【邾人戕鄫子于鄫】
　　【胡氏】戕者残贼而杀之【本公】于鄫者刺臣子不能救难也【何氏刺鄫无守偹范氏恶其臣子不能距难】
　　书诱杀二【楚子防诱蔡侯□杀之于申楚子诱戎蛮子杀之】
　　【胡氏】挟欺毁信诈诱其君执而杀之贪得一时流毒于后【倾危成俗大乱天下刘项之际死者十九】圣人深恶之其虑逺矣【楚子之诱一也或名或不名者防欲灭中国而弃疾讨蛮氏谨华夷之辨也蔡侯与蛮子之见杀一也或名或不名者蔡般弑父与君蛮氏乱而无质其罪之轻重亦差矣】
　　书殱一　【齐人殱于遂】
　　【胡氏】殱尽也【啖氏自灭之义】书此者足为强而不义之戒而弱者亦可省身自立矣【张氏不书遂人殱齐戍而书其自殱所以伸遂人复仇之志而着桓公不仁以至于自殱其众也】
　　书放其大夫三【晋放其大夫胥甲父于卫　蔡人放其大夫公孙猎于吴　楚师灭陈执陈公
　　子招放之于越　愚按此又一例与上不同】
　　【胡氏】放犹羁置勿去其所比専杀者其罪薄乎云耳或以为近正非矣【大夫当官既不请于天子而自命已为有罪又不告于司寇而擅刑犹不逺于正乎称国以放见晋政之在私门而成上侵　放公孙猎则书大夫而称人言国乱无政众人擅放之也左氏古者大夫已去三年待放君放之非也大夫待放正也刘氏古者大夫有罪待放于其境三年君】
　　【赐之环则复赐之玦则去出境则为位向国　愚按而哭素衣冠不説人以无罪此去国之礼也　楚放陈招五传无説安意招杀世子戮之可也而止放焉失刑矣难与甲父猎例论也】
　　书无麦苗一【秋大水无麦苗　左氏不害嘉谷也杜氏今五月周之秋平地出水溧杀熟麦及五谷之苗黍稷尚可更种】
　　【公羊】记灾也【胡氏】重民命也【张氏麦熟苗将秀因水漂尽故麦与苗俱无民食乏絶有国之大事故书】
　　书大无麦禾一【冬大无麦禾臧孙辰告籴于齐　何氏生曰苗秀曰禾　愚按周之冬今之八月九月十月也】
　　【胡氏】大无者仓廪皆竭之辞也【麦熟于夏禾成于秋而书于冬者庄公惟宫室防榭是崇是饰费用浸广调度不充有司防稽嵗入之多寡虚实然后知仓廪之虚竭也故于嵗杪书曰大无麦禾下书臧孙告籴以病公庄公享国二十八年当有九年之积而虚竭如此所谓寄生之君也张氏不言水旱而言大无天时人事至此两不足也古人初不敢必于天每预为储蓄以待之故常以三十年之通制国用节以制变使有九年之蓄恃吾之有政而不恃于天也】
　　书有年一【桓三年】大有年一【宣十　愚按有年祥也而桓六年　宣二君无致祥之道则为异矣故入凶礼】
　　【谷梁】五谷皆熟为有年五谷大熟为大有年【程子】记异也【古史书之则为祥仲尼笔之则为异此言外防防非圣人莫能修之胡氏旧史灾异与庆祥并记故有年大有年得见于经然十二公多歴年所有务农重谷者岂无丰年而不见于经是他公皆削之矣独桓有年宣大有年则存而不削者縁此二公获罪于天宜得水旱凶灾之谴今乃有年则是反常也故以为异特存耳然则天道亦僣乎桓宣享国十有八年独此二年书有年他年之歉可知也而天理不差信矣】
　　书饥二【宣十年十五年】大饥一【襄二十　三饥皆书于冬四年朱子】谷不熟曰饥【谷梁二谷不熟谓之饥　胡五谷不熟谓之大饥　　氏】书饥盖所以赈贫乏者有不备矣示后世为国不可不敦本也【古者救灾之政若国凶荒或发仓廪以赈之或移粟以通用或徙民以就食或为粥溢以救饿莩或兴工作以聚失业之人缓刑舎禁弛力薄征索鬼神除盗贼弛射侯而不燕置庭道而不修杀礼物而不备虽有旱干水溢民无菜色所以备之者如此孔丛两手曰掬一手曰溢　张氏王政以民食为重故积贮天下之大命也前此百有余年水旱螽螟之灾多矣不以饥书今特书饥者着宣公烦于事外国用无节上下用竭故一遇水旱遂乏食耳宣两书饥一在大水之后一在螽蝝之后甚言国无储积而民无以生也】
　　书大水九【内八　书夏者一　书秋者七外一　秋宋大水】
　　【谷梁】髙下有水灾曰大水【公羊】记灾也【张氏大非常则灾害广胡氏大水者隂逆而与怨气并之所致】
　　【胡氏】外灾告则书【张氏宋来告鲁吊之也胡氏所谓灾者害及民物如水火兵戎之宼是也诸侯于四邻有恤病救急之义则告为得礼而不可以不吊凡志灾见春秋有谨天灾恤民隠之心王者之事也】
　　书大旱二　【僖二十年夏大旱　宣七年秋大旱髙氏】大久且甚之辞【公羊】记灾也【谷梁雩得雨曰雩不得雨曰旱胡氏军旅之后必有凶年言民以征役怨嗟之气感动天变而旱干作矣其以大旱书者或不雩或虽雩而不雨不雩则无恤民忧国之心雩而不雨格天之精意阙矣】
　　书日有食之三十六
　　【胡氏】日者众阳之宗人君之象每食必书示后世遇灾而惧之意也【张氏日食必在交限其入限者不必尽食虽交而不食此徳之所以生也而灾之所生乃徳之不修也明矣春秋特书以啓人主恐惧修省之心庶几以徳消灾而弭天下之祸乱也】
　　书不雨七【庄三十一年冬不雨　僖二年冬十月不雨三年春王正月不雨　夏四月不雨文二年自十二月不雨至于秋七月　十年自正月不雨至于秋七月　十三年自正月不雨至于秋七月】
　　【公羊】记异【何氏旱乆而不害物左氏不书旱不为灾】也【谷梁】不雨者勤雨也【何氏是欲得雨之心勤明君之恤民】一时而言不雨者闵雨也有志乎民者也歴时而言不雨者不忧雨也无志乎民者也【胡氏僖公有志乎民故冬不雨而书春不雨而书夏不雨而书以着其勤也文公则无志乎民故自十有二月不雨至于秋七月而书自正月至于秋七月而书着其慢也书不雨至于秋七月而不曰至于秋七月不雨者盖后言不雨则是兾雨之辞非文公意也】
　　【附雨】六月雨
　　【谷梁】雨云者喜雨也有志乎民者也【胡氏闵雨与民同其忧喜雨与民同其乐此君国子民之道也观此意则知春秋有惧天灾恤民隠之意】
　　【书不雨至于秋七月而止即八月尝雨也然而不书八月雨者见文公无意于雨不以民事繋忧乐也其怠于政事可知而鲁衰自此始也】
　　书大雨雹三　【僖一　秋大雨雹昭二　三年冬大雨雹　四年春王正
　　月大雨雹】
　　【胡氏】雹戾气也隂脇阳臣侵君之象【正防曰凡隂气凝聚阳在内者不得出则奋撃而为雷霆阳在外者不得入则周旋不舍而为风和而散则为霜雪雨露不和而散则为戻气曀霾隂常散缓受交于阳则风雨调而寒暑正云云　僖公即位日乆季氏世卿公子遂专权政在大夫萌于此矣　季孙宿袭位世卿将毁中军专执兵权以弱公室故数月之间再有大变】
　　书大雨雪二【隠九年三月庚辰大雨雪僖十年冬大雨雪】雨雪一【桓八年冬十月雨雪】
　　【左氏】平地尺为大雪【公羊】记异也【胡氏雨雪者隂气之凝周三月夏之正月也雷已出电已见则雪不当复降而大雨雪此隂气纵也今阳失节而隂气纵公子翚之防兆矣钟巫之难萌矣杜氏十月今八月程子建　愚按周之冬夏之八月酉之月未霜而雪书异也　九月十月也不宜有雪况大乎书皆异也】
　　书无氷三　【桓公】春【正月公防郑伯于时来】无氷　【成公】春【二月辛酉葬我君桓公】无氷　【襄公】春无氷　【愚按春秋书春盖今十一月十二月正月皆当有氷而书无则记异襄书春无氷是已桓成书正月二月则承上文书言非系月也】
