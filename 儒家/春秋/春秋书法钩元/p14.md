<!-- { "loadSidebar": true } -->
　　【夫人姒氏薨　成妾襄母定姒夫人归氏薨　襄妾昭母齐归】
　　我小君四【葬我小君成风　葬我小君敬蠃葬我小君定姒　葬我小君齐归】
　　【啖子】自成风之后妾母皆僣用夫人礼故亦书薨着其非礼也自文公成风之后乃有二夫人祔庙非礼也【详见名称爵号】
　　【妾母】书卒【不书夫人小君】各一【定姒卒　定妾哀母葬定姒】
　　【谷梁】妾辞也【公羊】哀公之母不称夫人未君也书未逾年君也有子则庙庙则书【张氏妾母用夫人之礼故书薨书夫人着其失也哀母卒子未逾年丧礼不可加母故书卒未君不称夫人】
　　【夫人】书卒【不书夫人不书葬】一孟子卒【昭公夫人吴女姬姓朱子讳之使若宋女子姓然不曰孟姬而曰孟子昭公亦自知其非矣】
　　【吕氏】不书薨不称夫人不书不称小君讳同姓也【其书孟子卒何语曰公娶于吴为同姓谓之呉孟子然则孟子者鲁所以号昭夫人也汪氏小君之薨必书是人某氏当时既鹘突称呼曰孟子则国史必不可书夫人孟子薨春秋因旧史之文而非礼之实已见矣啖子不可曰夫人姬氏薨范氏葬当书姓讳故不书葬】
　　书奔防一【邾子来奔丧】
　　【左氏】邾子来奔丧非礼也【杜氏礼天子崩诸侯奔丧防葬公羊丧急故以奔言之】书防四【天王使叔服来防葬僖　王使召伯来防葬成风滕子来防葬襄　　滕子来防葬定公公羊】诸侯丧天子使大夫防礼也【何氏书天子之厚以起诸侯之薄】
　　右王防僖公
　　【胡氏】致礼于成风含赗而又则其事益隆乱人伦废王
　　法甚矣再不称天　　　　　右王防成风
　　【公羊】诸侯防非礼也【张氏先王之制诸侯之丧士吊大夫送葬滕子防葬非礼也】
　　右诸侯防公
　　【内女为夫人】书卒六【纪伯姬卒　鄫季姬卒　叔姬卒宋灾伯姬卒　此已嫁者
　　伯姬卒　　子叔姬卒此许嫁者嫁为夫人则繋国今不繋
　　国许嫁也】
　　【内女为夫人】书二【齐侯葬纪伯姬叔弓如宋葬宋共姬】
　　【胡氏】内女为诸侯夫人则尊同尊同则记其卒【啖子】以公为之服故也【谷梁云外夫人书卒者适诸侯则尊同以吾为之变故卒之此説是也许嫁亦然其为媵及嫁太子公子大夫则不书凡内女嫁为诸侯夫人而不书卒时鲁公非其兄弟及兄弟之子也诸侯无大功以下之服故纪叔姬虽其犹书者为丧归故也范氏礼诸侯絶丧期姑姊妺女子子嫁于国君者尊与己同则变不服之例为之服大功】
　　【啖子】凡内女之不书书者皆非常也【汪氏内女为诸侯夫人者七惟纪伯姬宋伯姬志卒志葬盖闵纪之亡褒共姬之贤而详其本末也】
　　【内女为媵书卒葬】一纪叔姬卒　纪叔姬
　　【胡氏】纪侯既卒不归宗国而归于酅所谓秉节守义不以亡故睽妇道者也故系之于纪録其卒【张氏叔姬终不以存亡贰其心故详録其生死而又纪鲁之徃葬皆以夫人书之所以明妇行以示后法也】
　　书【外诸侯】卒一百二十六八十七　【宋公和卒葬宋穆公】之类【胡氏】外诸侯卒国史承告而后书圣人皆存而弗削其交隣国待诸侯之义见矣【春秋天子之事也古者诸侯之邦交间问殷聘而世相朝盖王事相从则有和好之情及告终易代则有吊恤之礼是诸侯所以睦隣国也　周制王哭诸侯则大宗伯为上相司服为王制缌麻宰夫掌邦之吊事戒令与其币器财用是王者所以懐诸侯也】诸侯曰薨何以书卒不与其为诸侯也【夫子作春秋则有革而弗因者周室东迁诸侯放恣专享其国上不请命圣人奉天讨以正王法则有贬黜之刑矣因其告丧特书曰卒】卒自外録不卒非【责也】外也
　　【胡氏】外诸侯葬其事则因鲁防而书春秋存以弗削而交隣国待诸侯之义见矣【春秋天子之事也传称诸侯五月而葬同盟至同盟言同方岳之盟者其生讲防同之好其没有送终之礼是诸侯所以睦隣国也　按周礼有职丧掌诸侯之丧礼莅其禁令序其事凡诸侯葬于墓者则人授之兆为之跸而拘其禁是王者所以懐诸侯也云云】自内録不録非内也
　　【外诸侯卒不书葬】滕侯卒【之类】　见目
　　【胡氏】有怠于礼而不者有弱其君而不者【无其事阙其文鲁史之旧也汪氏滕邾屡朝鲁而滕七君书卒三世不书葬邾亦七君书卒五世不葬莒宿书卒皆不葬是皆怠于吊送欺其微弱非惟不使卿徃亦不使微者防愚按弱其君者所以怠于礼若宋三世不葬亦怠于礼而不防也】
　　有讨其贼而不者【宋殇齐昭告乱书弑矣经不书葬是讨其贼而不葬也】有讳其辱而不者【晋主夏盟在景公时告丧书日矣而徃不书葬是讳其辱而不葬也】
　　有避其号而不者【吴楚之君书卒者十亦有亲送于西门之外者矣而徃不书葬是避其号而不葬者也】
　　【愚按胡氏又有治其罪而不葬者谓宋桓公襄公成公三世不书葬治其罪也而张氏集注削去之此盖公谷意啖子非之曰不葬者鲁不防尔】
　　【诸侯卒葬而或日或不日】庚辰宋公和卒　滕侯卒【之类】
　　癸未宋穆公　卫桓公【之类】
　　【胡氏】卒而或日或不日何谨则书日【赴而得礼记之详也刘氏君薨赴以日月礼之常也臣子少慢则赴不具日月大慢则都不赴汪氏赴告以日史书其日则经弗削以见臣子之谨终】慢而书时【赴告史不书日则经无自而书以见臣子之慢先君而忽其死生之大变也】而或日或不日者何备则书日【汪氏盖由鲁防葬之礼偹国史详而书日经亦书之】畧则书时【汪氏鲁防葬之礼畧国史止书时经亦畧之】其大致然也【汪氏葬之迟速则据文考事而义自见】
　　【诸侯卒而或名或不名】陈侯鲍卒　薛伯卒【之类】
　　【胡氏】诸侯生则不名死则名之别于大上示君臣尊卑之等礼之中也【古者死而不諡不以名为讳周人以諡易名于是乎有讳礼故君薨赴于他国则曰寡君不禄敢告执事春秋之时遵用此礼凡赴者皆不以名矣经书其终虽五伯强国齐桓晋文之盛莫不以名者是仲尼革之也变周制矣】赴不以名而书其名者与鲁通也【防盟则名于载书聘问则名于简牍】已通而不名者旧史失之耳未通而名者有所证矣未尝防盟聘问而无所证者虽使至告丧其名亦不得而知矣【凡此类因旧史而不革者也诸侯】葬宋穆公【本爵】卫桓公【私諡僣公】蔡桓侯【请之于王諡以本爵】
　　【胡氏】諡者行之迹所以纪实德垂劝戒也【范氏周公制諡法大行受大名小行受小名所以劝善而惩恶】　　右论諡法
　　诸侯合请諡于王宋公爵也其称公与齐鲁异矣
　　従本爵
　　【胡氏】侯爵称公见臣子不请于王而私自諡尔春秋于邦君葬従其私諡罪不忠孝之臣子【生而称公为虚位礼之文也没而系諡为定名礼之实也春秋诸侯虽伯子男葬皆称公志其失礼之实程子王终大事也死而加以之不正之諡知忠孝者不忍为也】　　右私諡而僣用公爵
　　【胡氏】蔡桓称侯盖以蔡季之贤知请諡也【人亦多爱其君者莫能爱君以礼而季能行之此贤者所以异于众人也】　　右请于王而諡以本爵【夫人号諡】葬我小君【号】文【諡】姜【姓】之类
　　【胡氏】没则以諡系号以姓系諡者夫人也【陆氏妇当从夫諡后代讹谬无别有諡非正也髙氏妇人无爵何諡之有先王之制但取夫之諡冠于姓之上以明所属诗所谓庄姜宣姜共姜经所谓宋共姬是也岂有不繋其夫而别自为諡法哉姜氏别为之諡曰文而不繋桓公自是他国从而效尢凡夫人之死皆为之别立諡后世因循不改大失春秋之防矣】
　　书含一【王使荣叔归含且赗】　　　　　禭一【秦人来归僖公成风之禭】赗一【宰咺来归惠公仲子之赗荣叔归含且赗】赙一【武氏子来求赙】
　　【胡氏】朱玉曰含衣衾曰禭钱财曰赙车马曰赗【説皆详图
　　内卿书卒】二十九公子益师卒【之类】
　　【胡氏】卿卒必书此春秋贵大臣之意【赵子】不书葬降于君也【程子卿者佐君以治国其卒国之大事故书于防见君臣之义矣或日或不日因旧史也汪氏大夫或卒或不卒亦因旧史文尔】
　　【胡氏】公子为正大夫而书卒贵也不为大夫而特书卒贤也【详杂书法】
　　【内卿诛而书卒】公子牙卒
　　【胡氏】季子恩义俱立变而得中书自卒以示无讥也【牙有今将之心而季子杀之其不言刺者公羊以为善之诛不得避兄君臣之义也曷为不直诛而酖之使若以疾死然亲亲之义也】
　　书弑二十五【宋督弑其君与夷之类】
　　【朱子】弑下杀上也【张氏】君父言弑积渐之名
　　【公族弑君而不称公子公孙二】卫州吁弑其君完　齐无知弑其
　　君诸儿
　　【胡氏】公子州吁削其属籍罪庄公不待以公子之道使与闻国政主兵权而当国也无知不称公孙罪僖公不以公孙之道待无知使恃宠而当国也
　　【程子】春秋之初弑君者多不称公子公孙盖身为大恶自絶于先君也岂复得为先君之子孙也【古者公族刑死则无服况弑君乎大义既明于初矣在后弑立者皆以属称或见其以亲而宠之太过任之太重以至于乱或见其天属之亲而反为冦雠其义各不同也汪氏程子文定二义互相发】
　　书世子弑其君三【楚世子商臣弑其君頵　蔡世子般弑其君固　许世子止弑其君买胡氏】书世子弑君【张氏称世子以见有父之亲称其君以见有君之尊】使天下后世察于人伦知所以为君臣父子之道而免于首恶之名【君父】诛死之罪【臣子】也【有父之亲有君之尊而至于见弑此天理人变人情所深骇春秋详书其事欲以起问者察所由示惩戒也为人君父不通春秋之义者必蒙首恶之名为人臣子不通春秋之义者必陷簒弑诛死之罪云云】
　　【左氏】许悼公疟饮世子之药卒书曰弑其君者止不尝药也【公羊讥子道之不尽胡氏止不择医而轻用其药药不先尝而误进于君是有忽君父之心而不慎矣书弑乃除恶于防之意也张氏治疟以砒煆而饵之多愈然煆不得法反杀人者多矣悼公之死必此类也止异于商臣蔡般者过与误不同耳臣子于君父不可过也　愚按五传皆谓不尝药吕氏曰否使世子止之罪止于不尝药也圣人不加之以弑名加之以弑名则其非不尝药也明矣姑载于此以备一説】
　　书弑君及其大夫三【宋督弑其君与夷及其大夫孔父宋万弑其君防及其大夫仇牧
　　里克弑其君卓及其大夫荀息】
　　【胡氏】着其节而书及【公羊及累也谷梁间也】不失其官而书大夫是春秋之所贤也【督将弑殇公孔父生而存则不可得而弑于是先攻孔父而后及其君能为有无亦庶几焉　大夫死于弑君之难而有不书者故知孔父荀息仇牧皆所取也夫仇牧可谓不畏强御者矣荀息者奚齐卓子之傅也君弑而死于其难可谓不食其言矣】
　　【胡氏太宰督亦死于闵公之难削而不书身有罪也惠伯死于子恶之难亦削而不书非君命召忽死于子纠之难孔子比于匹夫匹妇之谅所事不正也】
