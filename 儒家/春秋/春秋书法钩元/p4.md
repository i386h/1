<!-- { "loadSidebar": true } -->
　　书用六【杂用四用人二】　　致一　　　　　不肯一
　　【公羊】用者不宜用也【陆氏用鄫子蔡太子用牲用币用致夫人用郊皆不宜用也公羊】致者不宜致也
　　【谷梁】不肯可以肯也【胡氏】心弗允従莫能强之者也
　　【陆氏若宜以宜用宜立宜不肯皆不书也】　　　右总论以立用不肯
　　书得一【窃附】　获三【详军礼】克一　　　不克二
　　【公羊】宝玉大弓国宝也【谢氏】窃之书得之书尊之也【胡氏】所以讥公与执政之臣大不恭之罪也
　　【谢氏】用力擒之曰获【获人获兽是也】非用力擒之曰得【得宝玉大弓是也胡氏】克力胜之辞【陆氏克段于鄢能破之也不克纳不克皆谓不成纳不成也　愚按克皆能也然克段与不克其意亦有轻重且获人之义亦有君臣之别详军】
　　书犹五【见目】
　　【胡氏】犹者可以已之辞　犹者幸其不已之辞【愚按犹有二义一则讥其当已而不已一则幸其不当已而不已若不郊而犹望大臣卒而犹绎则讥其当已而不已者也不告月而犹朝庙则幸其不当已而不已者也】
　　书献三【献羽一献捷二】　锡二赐一【即锡】　畀一　　　假一【陆氏】献献上也【胡氏献下奉上之辞献捷之类】锡锡下也【锡命即赐也】畀与也【执曹伯畀宋人】谓非上非下者也【三者据尊卑言之】假借也谓易田逊辞也
　　书取
　　【胡氏】取者得非其有之称【取器物】　取者收夺之名【取邑】　取者不义之辞【取人】　悉虏而俘之曰取【取师】　复故田而亦曰取苟不请于天王以正疆理虽取本邑与夺人之有者无以异也【赵氏诸言取并为有所系属而取之】
　　【赵子】凡得国而不言灭者【陆氏取诸国及迁降之类】不絶其祀也【以伪附庸】书之　乃　而　且
　　【陆氏】之乃而之类皆辞【俗谓语助也谷梁迂僻之　谷甚若言乃难于而则是也　梁】乃难乎而【见上】且者兼之之辞【此説并通】
　　不称使【武氏子来求赙　毛伯来求金　祭叔来聘楚屈完来盟　　齐髙子来盟　宋华孙来盟陆氏】不称使者原其来意非天子之命【列国同胡氏武氏天子之大夫何以不称使当丧未君非王命也　伯于以谨天下之通丧严君臣之名分　范氏祭叔不一心于王而欲外交虽请王命非王本心故不称使】　　　右王臣不称使
　　【胡氏其不言齐侯使之者权在髙子也　其不称使权在完也张氏华耦之来出于自请故不称使
　　右诸侯大夫不称使】
　　不称朝【止言　　　祭伯来　　　寔来来　　　　介葛卢来　　白狄来】
　　【胡氏】直书曰来【祭伯】不予其朝也【人臣义无私交大夫非君命不越境所以然者杜朋党之原】
　　【公羊】不言朝【介葛卢白狄】不能乎朝也【夷狄之君也云云杜氏不能行朝礼愚按寔来左氏谓淳于公自曹来朝书曰寔来不复其国也杜氏注言奔则来行朝礼言朝则遂留不去故变文言实来则难入二例】
　　以上并杂书法

　　春秋书法钩元卷一
　　钦定四库全书
　　春秋书法钩元卷二
　　明　石光霁　撰
　　书郊九【南郊　周之郊二天子以冬至祭上帝又以孟祭天　春祈谷于上帝鲁得以孟春祈谷亦曰
　　郊】
　　【胡氏】诸侯祭天其僣极矣春秋削而不书则无以志其失为后世戒悉书之则嵗事之常有不胜书是故因礼之变而书于策【何氏郊所以祭天不言郊天者谨不敢斥尊但言祭处而已胡氏鲁诸侯何以有郊成王以周公有大勲劳于天下命鲁公世世祀周公以天子之礼乐是成王过赐而伯禽受之非也故因礼之变而书或以卜或以时或以望或以牲或以牛于变之中又有变焉者悉书于策而曰鲁之郊禘非礼也周公其衰矣张氏谓周公不享其祀也朱子四卜五卜牛伤牛死是失礼之中又失礼也陈氏见禘下】
　　书卜郊　附卜牛　　　　　不郊
　　【胡氏】古者大事决于卜【左氏】常祀不卜而卜其牲日【谷梁】三卜礼也四卜非礼也五卜强也【啖子自周之十月养牲至二月中旬而牲成故得以二月下旬卜三月上辛不吉则卜中辛又不吉则卜下辛赵子不于日之至避王室也　陆氏凡卜三旬皆不吉则不郊牛死及牛有灾害则卜稷牛而代之若卜稷牛不吉及既养稷牛又死亦皆不郊】
　　【公羊】不免牲【牛同】故言乃不郊也【愚按若言免牲牛则不郊自见否则言不郊矣】
　　书免牲【全曰牲】　　　　　免牛【伤曰牛未成牲曰牛】
　　【谷梁】免牲者为之缁衣纁裳有司端奉送至于南郊免牛亦然【谷梁卜免牲吉则免之不吉则否但不郊而已已牛矣其尚卜免之尝置之上帝矣故卜而后免之不敢専也卜之不吉则系以待六月上甲始庀牲然后左右之免牲不曰不郊免牛亦然　庀普弭切治　愚按或谓牲牛必卜而后免之礼也具也　　也今不卜而免故书以示讥亦通】
　　书鼷鼠食郊牛角　　　鼷鼠食郊牛
　　【谷梁】鼷鼠食郊牛角改卜牛【稷牛】志不敬也【郊牛日展斛角而知伤展道尽矣其所以备灾之道不尽也　展察也斛音纠又音求角貌疑即觩也】
　　【谷梁】改卜牛鼷鼠又食其角非人之所能也所以免有司之过也【胡氏小害大下残上食而又食三桓子孙相继之象也宣公有虞三桓之志至是始弗戒矣】
　　【公羊】不言所食漫也【何氏遍食其身】
　　书牛伤　　　　　牛死
　　【谷梁】牛伤不言伤之者伤自牛作也【范氏非备灾之道不至也】
　　改卜牛牛死乃不郊事之变矣【不敬致变】　以上祀天神
　　书犹三望
　　【左氏】望郊之细【胡氏】皆天子之事今鲁不郊而望故特曰犹可以已之辞【公羊】三望祭泰山河海【胡氏】河海不在其封内亦祭非诸侯所得为也【谷梁天子有方望无所不通诸侯山川不在其封内者不祭胡氏鲁得用重礼视王室则杀故望止于三比诸侯则隆故河海虽不在其封内亦祭然非诸侯之所得为也张氏天子四望王虽令鲁郊止行祈谷之郊今鲁得望特比天子阙其一故三望与郊书之无异而曰犹言不当望而望祭也愚按三传皆不以三望为非礼李氏非之是矣惟胡氏得之故曰犹者可以已之辞言当已而不已也】
　　书大雩二十一　　　【胡氏谓诸侯雩于境内山川故鲁雩宜在地】
　　【左氏】龙见而雩过则书【杜氏苍龙宿之体昏见东方万物待雨而大故祭天逺为百谷祈膏雨雩逺也】
　　【公羊】旱祭也言雩则旱见言旱则雩不见书记灾也【胡氏大雩者雩于上帝用盛乐也诸侯雩于境内之山川尔鲁诸侯而大雩欲悉书于策则有不胜书故因旱以书而特谓之大】
　　【左氏】再雩旱甚也【胡氏】书此以志御灾之非道区区于祷祀之末也
　　【谷梁】得雨曰雩不得雨曰旱【赵子雩者为旱书也以明旱而雩有益忧民故书之赵子】凡祈泽曰雩称大国徧雩也【陆氏谓都邑徧修之所以称大】
　　【愚按雩祭有二一则常祀一则遇旱而祀左氏所谓龙见而雩嵗事之常故不书周礼所谓国大旱则司巫帅巫而舞雩非嵗事之常春秋所以书之且书雩之义诸家亦有二説一云志其因旱而过时一云志其雩而得雨若再雩则志其旱甚而御灾之非道合诸传而其义始备但书大之义疑赵子得之】
　　书鼓用牲于社二【日食书一大水书一】　　归脤【见嘉礼】
　　【胡氏】何以书讥不鼔于朝而鼔于社又用牲则非礼矣【左氏日有食之天子不举伐鼔于社诸侯用币于社伐鼓于朝退而自责胡氏皆恐惧修省亦荅天意而不敢忽也然则鼓用牲于社何以书云云　右日食】
　　【左氏】凡天灾有币无牲非日月之眚不鼔　【右大水
　　以上祭地】
　　书禘一【当书大事而曰禘以明禘之非　禘于太庙礼天子五年一禘象五年再闰　用致夫人朱子】禘王者之大祭【吕氏】禘而又失礼始书之【朱子云云王者既立始祖之庙又推始祖所自出之帝祀之于始祖之庙而以始祖配之也成王以周公有大勲劳赐鲁重祭故得禘于周公之庙以文王为所出之帝而以周公配之然非礼矣吕氏非常则书之其失已久圣人虽欲讥之可得而悉书耶故于其禘而又失礼者始书之陈氏鲁之郊禘惠公请之东周之僣也以其不胜书志其甚者愚按惠公请郊禘出自史记兼载以备一説】
　　书吉禘一　【吉禘于庄公】
　　【胡氏】鲁之郊禘非礼也禘言吉者丧未三年行之大旱也于庄公方祀于寝非宫庙也【但用其礼物不追配文王】一举而三失礼焉春秋之所谨也【杜氏三年丧毕致新死者之主于庙庙之逺主当迁入祧自是大祭以审昭穆谓之禘　愚按此当时所谓吉禘皆僣用之习以为常如晋言寡君之未禘祀则是三年丧毕多僣此礼不独鲁也吕氏鲁禘亦有二有常祀有三年之丧毕而禘所谓吉禘也鲁禘非礼春秋不胜书于是失礼之中又失礼焉则书之】
　　书大事一【祫祭象三年一闰】有事二【春曰祠夏曰禴秋曰尝冬曰烝】
　　【胡氏】有事时祭大事祫祭也【赵子】凡祭而非者称祭以本下事称事【公羊其祫祭奈何毁庙之主陈于太庙未毁庙之主皆升合食于太祖李氏戎祀皆国之大事故春秋书大祫为大事禴祠尝烝为有事此皆于祭无讥故不书祭名愚按天子五年一禘三年一祫诸侯有祫无禘鲁得用祫祭故不书祭　愚按祫名但言大事以起下事之失耳有事亦然　祭有二有大祫有四时之祫所谓大祫即大事也所谓四时之祫即有事也详具图释】
　　书尝一【秋享　八月壬申御廪灾乙亥尝】烝二【冬享　春正月己夘烝夏五月丁丑烝左氏】始杀而尝【杜氏建酉之月隂气始杀嘉谷始熟故荐尝于宗庙】闭蛰而烝【建亥之月昆虫闭戸万物皆成可荐者众故烝祭宗庙】过则书【赵子四时之祭盖用孟月若有故及日不吉即用仲月若又有故及日不吉则用季月啖子凡宗庙之礼有常四时之祭虽失其月亦非大故也皆不书其失时及失礼之大者乃书】
　　【李氏】烝尝有祭名者祭之失也【此赵　愚按祠禴之名不子意　见于经者其祭未尝失时与失礼也】
　　【胡氏】尝祭时事之常则何以书志不时与不敬也【春秋纪事用周月而以八月尝则不时也御廪灾于壬申而尝以乙亥是不改卜而供未易灾之余则不敬也】右书尝
　　【胡氏】鲁之烝祭非以不时志也为其再烝见黩书也
　　右书烝
　　书绎一　【辛巳有事于太庙仲遂卒于垂壬午犹绎孙氏】绎寻绎复祭【胡氏】祭之明日以宾尸【朱子以宾客之礼宴为尸者何氏绎礼继昨日事但不灌地降神天子诸侯曰绎大夫曰宾尸士曰宴尸天子以卿为尸诸侯以大夫为尸卿大夫以下以孙为尸尸属昨日配先祖食不忍辄忘故因以复祭殷曰肜周曰绎】
　　【胡氏】今仲遂国卿也卒而犹绎则失宠遇大臣之礼矣书公四不视朔一　不告月一　　朝庙一
　　【胡氏】天子颁朔于诸侯诸侯每月奉以告庙出视朝政【何氏礼诸侯受十二月朔正于天子】文公四不视朔有疾也不言疾自是无疾不视朔也文公厌政备见于经【则是心放而不知求久矣李氏此时本以疾而诈齐自是因循废之矣张氏以致他公不复举行　愚按李氏与胡氏小异疑得之】
