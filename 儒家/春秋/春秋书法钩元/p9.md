<!-- { "loadSidebar": true } -->
　　【胡氏】不系国者吾故田也苟不请于天王以正疆理虽取本邑与夺人之有者无以异故亦书曰取正其本之意也【晋侯执曹伯班其所侵地于诸侯复吾故田而谓之取春秋之法不以乱易乱　汶阳之田本鲁田也不曰复而谓之取何也恃大国兵力一战胜齐得其故壤而不请于天王以正疆理则取之不以其道与得非其有者何以异乎】　　右内取故田
　　【张氏】言取邾田则非鲁之旧可知恃威以强取明矣【苏氏今以晋命取田于邾故曰邾田非鲁故田也师氏前此尝取邾田自漷水矣今又取其漷东之田犹以为未足故又取沂西之田则其贪欲无厌必至于尽取而后已时无王伯强凌弱之乱至于如此】
　　右内取外田
　　附书疆田叔弓帅师疆郓西
　　【谷梁】疆之为言犹境也【杜氏】春取郓今正其疆界【髙氏必帅师者以不义得之惧不服也疆之者沟封之以别乎莒也书讥其乘乱牟利也】
　　【附故田复内三】齐人归我济西田　齐人来归郓讙隂
　　田　齐人归讙及阐
　　【胡氏】书我者乃相亲爱惠遗之意【宣公于齐顺其所欲既以女妻其臣又以兵防伐莱之举又每嵗往朝于齐廷故惠公悦其能顺事已而以所取济西田归之也以柔巽卑屈之道事人而得地与悦人柔巽卑屈事已不以其道而归其地皆人欲之私而非义矣】　书来归齐人心服而归之也【定公齐侯防于夹谷孔子摄行相事具左右司马以从至于防所以礼相见却裔俘拒兵车之命罢享礼之设于野由是齐侯归三邑以谢过书曰来归序绩也陈氏言来归必自外至如郑来归祊齐来归卫寳是也郓讙隂田言来归以是为齐人之愿也】　曰归【讙阐】顺词也去逆效顺息争休兵齐无取地之恶鲁无失地之辱【程子不云我田既归邾子亦归其田非以为惠也汪氏不言来者齐遂所欲非感于义而心悦诚服】
　　【赵子】归者来致之词凡归田邑志改过也【济西之地非鲁尽有故言我以别之既称我故不须言来前未有取郓讙隂田故书来以别之他国无此田故不言我啖子此年初经书齐人取讙及阐今书　愚按啖赵之説与诸傅独归知必归鲁故不言来　异疑亦有理姑载以俟知者】
　　【内书取国四】取根牟　取鄟　取邿　取鄫
　　【胡氏】内兵书灭曰取婉其词为君讳也
　　【赵子】不书灭不絶其祀也【俞氏内将卑师少例止书取书灭　愚按此与胡氏不同其説亦通】
　　书围
　　【胡氏】缳其城邑曰围【絶其往来之使禁其樵采之途诛乱臣讨贼子可也长葛郑邑何罪乎愚按围国尤甚】
　　【伐国围邑十二】宋人伐郑围长葛　齐人伐郑围新城【之类】
　　【李氏】伐国围邑有二例伐郑围长葛伐宋围缗皆着其暴也【详前】齐侯伐郑围新城则又以着其无贪利之心【胡氏齐自召陵之后兵服四夷威动诸夏今合六国之师围新造邑宜若振槁然围而不举有遗力矣】词同而义异也【愚按自围新城之外凡伐国围邑皆着其暴也】
　　【内围内邑七】叔孙侨如帅师围棘　叔弓围费【之类】
　　【张氏】围棘之与围费【郈同】皆为国内人叛而以兵将制服之也其要不过曰正其本而已【胡氏复故地而民不听至于命上将用大师环其城邑而攻之何也鲁于是时初税畆作丘甲税役日重矣棘虽复故国所以不愿为之民也成公不知薄税敛轻力役修德政以来之而肆其兵力虽得之必失之矣　命正卿为主将举大众围其城若敌国然者家臣强大夫弱也出乎尔者反乎尔不书叛反求诸已而已书围费欲着其实不没之也】
　　书同围一【公防晋侯某某同围齐】
　　【胡氏】凡侵伐围入未有书同者而独此【围齐】书同围诸侯所共恶疾故同心而围之也【齐环背盟弃信陵虐神主肆其暴横数伐隣国观加兵于鲁则可见矣云云张氏同围齐言得罪于天下也　神主民也】
　　书入【入国二十五　无骇帅师入极　莒人入句之类入邑二　　　季孙宿帅师救台遂入郓楚人入郓胡氏】造其国都曰入【左氏弗地曰入杜氏谓入其国弗有其地公羊入者得而弗居也】以事言之入者造其国都以义言之入者逆而不顺非王事而入人国邑建其私意见诸侯之不臣也擅兴而天讨不加焉见天王之不君也据事直书而义自见矣【张氏入谓破其国都蹂践朝市也当时征伐不自天子出陵弱暴寡约然无制擅兴师徒入人国邑皆王法所当诛】
　　书溃四【公防齐侯某某侵蔡蔡溃　叔孙得臣防晋人某某伐沈沈溃楚公子婴齐帅师伐莒庚申莒溃郓溃】
　　【左氐】民逃其上曰溃【谷梁溃上下不相得也胡氏兵至而民逃其上不能使民效死不去则昧于为国之本也】
　　书献捷二【齐侯来献戎捷楚人使宜申来献捷】
　　【胡氏】军获曰捷献者下奉上之词以其所得夸示书来献者抑之也【凡诸侯有四夷之功则献于王王以警于夷中国则否诸侯不相遗俘　齐伐山戎以其所得夸示书来献者抑之也　诸侯从楚伐宋而鲁独不与故楚来献防以胁鲁张氏书楚献防足以明楚之执逞其威力而夸示于我　愚按胡氏于楚献捷曰胁鲁亦夸示也春秋书献亦所以抑之但不曰宋则承上伐宋之文简词也】
　　书迁十【被迁者三　宋人迁宿之类自迁者七　邢迁于夷仪之类】
　　【胡氏】徙其朝市曰迁【愚按被人强迁曰迁之者自顾迁以避难曰迁者】
　　右总言迁
　　【公羊】迁之者何非其意也【谷梁】迁者亡词也其不地不复见也【啖子移其国于国中而为附庸赵子从而臣之而曰迁某胡氏凡书迁不再贬而罪自见矣其曰迁宿者宿非欲迁为宋人之所迁也懐土常物之大情迁国重事也虽违害就利去危即安犹或恐沈于众不肯率从而况迫于横逆非其所欲弃乆宅之田里刈新徙之蓬藋道途之勤营筑之劳起怨谘伤和气岂不恻然有隠乎肆行莫之顾也其不仁亦甚矣】　　右被迁者
　　【公羊】迁者何其意也【谷梁】迁者犹未失其国家以往者也其地复见也【啖子或自请迁或见强迁皆犹为刘国故不言某人迁之言所迁之地但言其移国都而已非为附庸也赵子能以国迁曰某迁　愚按凡以自迁为文虽见强迁亦已之所愿也　右自迁】
　　书灭十九【齐人灭遂之类】
　　【胡氏】毁其宗庙社稷曰灭【张氏夷其社稷覆宗絶祀也】取国而书灭夺人土地使不得有其民人毁其宗庙使不得有其社稷非至不仁者莫之忍为凡书灭者不待贬絶而恶已见【语有之曰兴灭国继絶世天下之民归心右灭焉今乃灭人之国而絶其祀罪莫重矣　人者】国灭而书灭亡国之善词上下之同力也其亦不幸焉耳【张氏书灭见君死其位　愚按止言灭而不言奔以归者】　右见灭者【灭而书齐师灭谭谭子奔莒　楚人灭子奔奔四　黄　狄灭温温子奔卫　吴灭徐徐子章
　　羽奔不名三楚　名一】
　　【胡氏】灭而书奔责其不死位也不书出国亡无所出也【国灭书奔而不能守其富贵何以书爵乎已无取灭之道为横逆所加而力不能胜至于出奔则亦不幸焉其义盖未絶也所以存其爵不比于失地之君而名之也】　右灭书奔而不名【吴灭徐徐子章羽奔楚何以独名吴伐徐徐子防其髪携其夫人以逆吴子既已屈服而后奔岂有兴复
　　之志乎独书名所以絶之也】　　　　　　右灭书奔而名之【灭而书楚子灭胡以胡子豹归以归六楚人灭夔以夔子归】之类　　【名五不名一】
　　【胡氏】书以归罪不能死位而与归也【春秋灭国以其君归未有不名者】
　　右灭书以归名之
　　【夔子独不名诸侯之祀无过其祖者而夔祖熊挚是不得祀祝融与鬻熊也而楚反以是灭之非其罪矣
　　故特存其爵而不名也】　　　　　　　右灭书以归不名【愚按国灭而书奔虽责其不死位然已无可灭之道且或犹有兴复之志焉故不絶而书爵例之常也若徐子则既屈服而后奔则为可絶故特名之则例之变矣国灭而书以归为其服为臣虏无兴复之志焉故特名之此亦例之常也若夔子则已无罪而见迫于强故不名焉亦例之变矣】
　　【防同姓而书名一】卫侯燬灭邢
　　【胡氏】卫侯何以名灭同姓也【春秋之法诸侯不生名灭同姓则名者谓絶先祖之裔蔑骨肉之恩故生而书名示王法不容诛也】
　　【晋灭虞楚灭夔亦同姓也曷为不名诸侯灭同姓则名其常也有名有不名变例也　朱子经文只隔夏四月癸酉一句便书衞侯燬防恐是因而传寓之误亦未可知】
　　【内得国书取四】取鄟【之类】説见取后
　　【内得国书灭一】灭项
　　【胡氏】在君有当讳若夫灭项则僖公在防季孙所为尔执政之臣専权为恶而不与之讳此春秋尊君抑臣之意也【愚按若啖赵之説则不存其祀也】
　　【内得所争小国书取三】公伐邾取须句　公伐邾三月甲戌
　　取须句　取鄫
　　【胡氏】不请于王命而専为母家报怨擅取人国而反其君是以乱易乱非所以为礼也与收夺者无以异矣【李氏经书取须句二盖此年虽取之而升陉之败复丧于邾文公七年间晋伐邾乃取之而寘文公子焉于是鲁有须句矣　愚按此亦赵子所谓不絶其祀者也】
　　【陈氏】春秋严义利之辨苟以为利一以取书之【虽邾人灭须句须句子来奔伐邾取须句反其君焉书取须句虽莒着丘公立而不恤鄫鄫叛而来书取鄫】
　　【外得国不书灭】降【郕降于齐师齐人降鄣】大去其国　以酅入齐
　　取舒　执虞公
　　【赵子】凡得国而不言灭者不絶其祀也【纪侯使其弟以国属齐为附庸鄣则降服为附庸虞则以君被执遂属为附庸但为得之事异所以异词耳胡氏降者胁服之词前书郕降于齐师意责鲁也此言齐人降鄣専罪齐也肆其强力胁使降附不书鄣降而曰降鄣以齐之强故罪之深以鄣之防故责之薄　大去者土地人民仪章器物悉委置之而不顾予其不争而去张氏不以奔罪加纪侯罪齐也】
　　书亡二　郭公【先儒以为亡字之误】　梁亡
　　【谷梁】亡自亡也【胡氏郭公善善而不能用恶恶而不能去所以亡也非有能亡郭者郭自亡尔　梁本侯国鱼烂而亡凡有国家者不能自强于政治则日危月削以至灭亡而莫觉也而况好土功轻民力湎于酒淫于色心昏而出恶政者乎其亡可立而待矣　愚按郭公胡氏以为公即亡字之误汪氏谓説文亡字从人从乚与公字相似故误杜氏谓经阙误啖子谓公下有字亦通】
　　书袭一【齐侯袭莒】
　　【胡氏】轻行而掩之曰袭【左氏轻曰袭赵子掩其不偹曰袭张氏以强攻弱而又掩其不偹盖侵伐之中而罪之尤者也】
　　书追二【公追戎于济西　齐人侵我西鄙公追齐师至酅弗及胡氏】已去而蹑之曰追【凡书追者在境内则讥其弗预追戎于济西是也在境外则讥其深入追齐师至酅是也】
　　书戍三【公子买戍卫　戍陈　戍郑虎牢】
　　【胡氏】聚兵而守之曰戍【吕氏买为楚戍晋侯伐卫而买不卒戍刺之惧其得罪于楚也　程子非王命而勤兵逺戍罪也而善于戍陈何哉陈附中国而楚争之则戍之者在于助陈而距楚与晋也杜氏各受晋命故特书鲁戍公羊离至不可得而序故言我也胡氏戍而系郑若曰郑国分地受诸天子非列国之所専而以罪诸侯也】
