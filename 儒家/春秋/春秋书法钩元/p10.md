<!-- { "loadSidebar": true } -->
　　书纳六【纳诸侯二　楚人围陈纳顿子于顿　齐髙偃纳庶孽二　帅师纳北燕伯于阳　公伐齐纳
　　纠　晋人纳防菑于邾弗克纳】
　　【纳世子一　晋赵鞅帅师纳卫世子蒯聩于戚纳致乱臣一　楚子入陈纳公孙寜仪行父于
　　陈】
　　【胡氏】纳者不受【谷梁内弗受也】而强致之称　纳者不与纳也【愚按上以事情言下以书法言胡氏诸侯失国诸侯纳之正也夫陈先代之后使楚人纳之是夷狄仗义正诸夏也书楚围纳责中国深矣通旨诸侯失国大夫纳之非正也】　　　右纳诸侯【胡氏纠不书子者纠不当立也　赵盾纳捷菑齐出获且长引师去之】　右纳庶孽
　　【世子不言纳而书纳者见世子无道为国之所不受也】　　　　右纳世子【致乱之臣不能察其反覆又使陈人用之可乎书曰纳者不受而强纳也】　右纳致乱臣【吕氏凡书纳皆内不受而强致之故纳而得入则书其国虽至其国而未得入则书弗克纳未得国而入于邑则书邑纠不以国则小白已君纠未能入故但书纳以见其不能纳也】
　　书救
　　【胡氏】凡书救者未有不善之者也救者善则伐者恶矣其书遂救善之尤者也以王命兴师者正能救而与之者权【左氏凡诸侯恤患分灾讨罪礼也】救在京师则罪列国救在夷狄则罪诸夏救在逺国则罪四隣【公羊上无天子下无方伯天下诸侯有相灭亡者力能救之则救之可也】
　　【次而齐师宋师曹师次于聂北救邢　遂次救二于匡公孙敖帅师及诸侯之大夫救徐附次而师次于滑欲救二师次于成】
　　【救而次一】叔孙豹帅师救晋止于雍榆
　　【胡氏】救而书次其次为贬【有缓师畏敌之　啖意讥救之不速　子】凡救当奔命而往救次失救道也救邢之师讥不速赴故先书次于聂北而救邢竟得其援故又言救邢【陆氏言有成事】救晋之师君命往救而叔孙豹次止故先书救晋明鲁国之命也下书次于雍榆罪豹也【李氏书次而救三救而次一胡氏通为一例皆讥其不速于为义此説固是但亦须有分别救而次当主胡氏而次在救下则惟啖氏得之汪氏次而救见其终能救救而次则遂不能救矣　愚按聂北于匡皆次而后救亦不可并论盖聂北虽讥救之不速终成救邢之功若于匡则委救患之　又按权于大夫卒不能免徐娄林之败尤可罪也　次而欲救説见书次下汪氏当参看】
　　书次
　　【胡氏】次止也【赵子】师驻曰次【恶兴师也无寇而次是欲自寇也】
　　【伐而遂伐楚次于陉次二晋韩厥帅师伐郑　仲孙蔑某某次于鄫】
　　【胡氏】凡伐而次者其次为善【齐师次陉修文告以威敌善之也故上书伐楚以着其美有整兵慎战之意汪氏齐桓伐楚次陉晋悼伐郑次鄫则不忍残民其次为善】
　　【次而伐一】楚子蔡侯次于厥貉楚子伐麇
　　【次而欲　内师次于郎以俟陈人蔡人　师及齐救二　　外师围　齐师宋师次于郎　齐侯
　　卫侯次于五氏　次于垂葭】
　　【胡氏】次而伐者其次为恶【楚次厥貉藏祸心以凭夏贬之也故下书伐麇以着其非汪氏即次郎而卒有围郕之役齐宋次郎而随有乘丘之败齐卫次五氏垂葭蕖蒢楚蔡次厥貉是其所以次者非有悔过班师之谋乃稔恶伺便之阶也愚按渠蒢之次乃欲救宋而不能非欲伐晋也宜入救而次例】
　　【胡氏春秋大义伐而书次其次为善救而书次其次为贬故救患分灾于礼为急好攻战乐杀人者于罪为大　详前救而次下】
　　【汪氏次于滑次于成次而欲救也如次聂北救邢次匡救徐救晋次雍榆虽曰缓于救患然比于欲救而不能者亦有间矣】
　　【公孙而书次二】公如齐次于阳州　公如晋次于干侯
　　【通防】次者止而有待之意人君失国出奔而详书其所在见臣子不可顷刻忘君父必欲知其所居之安与否也而进退去就之是非亦自见矣【次于阳州者不得入于齐也次于干侯者不得入于晋也季氏逐君不待贬而恶自见】
　　书师
　　【胡氏】将卑师众称师【称师纪其用众而立义不同有矜其盛而称师者如齐师宋师曹师城邢之类是也有着其而称师者楚灭陈蔡公子弃疾主兵而称师之类是也有恶其无名不义而称师者次于郎以俟陈蔡之类是也朱子师兵众也】
　　将尊师众称帅师【君为重师次之大夫敌春秋之法也将尊师少称将不称师师众将卑称师不称将将尊师众并书于防者示人君不可轻役大众又重将帅之选其义深矣】其书帅师用大众也【又曰】君将不称帅师则以君为重【刘氏君重于师也】
　　书师还一
　　【胡氏】书师还讥役久也【国君上将亲与围郕之役然其次其及其逺皆不称公者重众也轻举大众妄动乆役俟陈蔡而陈蔡不至围郕而郕不服歴三时而后还则无名黩武非义害人未有如此之甚也至是师为重矣义繋于师故不书公以着劳民黩武之罪为后戒也薛氏幸之也书还危之也】
　　书弃师一【郑弃其师】
　　【谷梁】恶其长兼不反其众则是弃师也【公羊郑伯恶髙克使之将逐而不纳弃师之道也胡氏使克不臣之罪已着按而诛之可也情状未萌黜而退之可也爱惜其才以礼御之可也乌有假以兵权委诸竟上坐视其失任离次而莫之恤乎书曰郑弃其师君臣同责也】
　　书以师三【内一　公以楚师伐齐外二　宋人以齐人某某伐郑　蔡侯以吴
　　子及楚人战于栢举】
　　【胡氏】以弱假强而能左右之曰以【又曰】师而曰以者能左右之以行己意也【宋怨郑突之背已故以四国伐郑鲁怨齐人之侵己故以楚师伐齐蔡怨囊瓦之拘己故以吴子伐楚蔡弱于吴鲁弱于楚宋与蔡卫陈敌而弱于齐乃用其师以行己意故特书曰　谷以　梁】以者不以者也【胡氏列国之兵有制皆统于天子而敢私用之与私为之用以伐人国大乱之道也故谷梁曰云云】
　　【附辨】不用已师而用彼师曰以【赵子宋但用齐蔡等兵而不自交锋栢举之战吴楚自战而蔡不交锋愚按此与诸皆异姑载以偹一説】
　　书乞师五【内一公子遂如楚乞师　此内之乞师外四晋侯使却锜来乞师晋侯使栾黡来乞师晋侯使荀防来乞师　此上晋厉之伯晋侯使士鲂来乞师　此晋悼之伯】
　　【公羊】乞卑词也【胡氏卑巽自屈之词】曷为以内外同若词师出不正反战不正胜
　　【赵子】天子在上而诸侯自相请师非礼也【胡氏同】
　　【杜氏】乞不保得之词侯伯当召兵而乞师谦词【疏晋虽是侯伯恐鲁不与若言召兵或容词説言乞则不得不与张氏自齐桓以来召兵侵伐虽不出于王命然攘夷讨罪为中国举犹足以令诸侯今晋以私怨报秦则其义不足以令诸侯惧其不从卑以乞之圣人直书以见举事不公自贬伯体也许氏悼公复兴伯业而　愚按乞师犹修厉之故事元年而后则召兵而已　公谷胡氏谓乞乃圣人重师之笔张氏谓乞乃诸侯谦卑之词二説皆通而后説切实】
　　书防晋师二【宋公某某防晋师于棐林伐郑公防晋师于瓦】
　　【胡氏】曰防晋师谨礼于微　以师为重【胡氏列数诸侯于三师之下而又书大夫之名氏则臣疑于君不可以为训其曰防晋师谨礼于防之意也　春秋大法虽师次于君而与大夫敌至用大众则君与大夫皆以师为重而不敢轻也故棐林之防不言赵盾而言晋师瓦之防言晋师而不言士鞅于此以见人臣不可取民有众専主兵权之意李氏胡氏于棐林全主公羊而此条又发重师之义与前説防异盖二义互相发明也要之春秋不以公防大夫特因此又见师之为重耳附辨棐林之防上已书赵盾救陈故再不书盾而云晋师　此士鞅赵鞅荀寅帅师若云公防晋士鞅云云则没师不见若与大夫常防然又齐师已去晋救不及又未入境而公往防之书宜畧也傅发明人臣不可専权之义虽善恐经义无此也　愚按此説似平易】
　　【主兵】邾人郑人伐宋　宋人齐人伐郳　齐人宋人救郑
　　【胡氏】凡班爵上下以国之大小従礼之常也而盟防征伐以主者先因事之变也【伯者之先诸侯専征也非伯者而先诸侯主兵也将称元帅】晋荀林父帅师及楚子战于邲【之类】
　　【胡氏】尊无二上定于一也古者仗钺临戎专制阃外虽君命有所不受【愚按此所以将称元帅畧其副属书法之常也若邲之战则晋荀林父将中军先縠佐之士防将上军却克佐之赵盾将下军栾书佐之而经止书林父是己】
　　【将兼副属】季孙行父臧孙许叔孙侨如公孙婴齐【某某】及
　　齐侯战于鞌【之类】
　　【胡氏】将称元帅略其副属词之体也而四卿皆书者岂特为详内録哉履霜之戒亦明矣【成公初立主防国危为季孙一怒埽境内兴师而四卿并出肆其愤欲虽无人乎成公之侧有不恤也然后季氏専矣】　右战鞌【襄公以来既作三军地皆三家之土民皆三家之兵每一军出各将其所属而公室无与焉】
　　右伐莒
　　【哀公得国不张公室三帅主将鲁众悉行伐国取地以盟其君而已不与焉适越之辱兆矣】
　　右伐邾
　　【愚按经书将兼副属十二胡氏独于战鞌伐莒邾发其意且有小异大抵皆着大夫専擅各自帅师而公室防如吕氏説云】
　　【奉伯令举兵】　内【仲孙蔑叔孙侨如帅师侵宋季孙斯仲孙何忌帅师侵卫】
　　外【卫孙良夫帅师侵宋衞北宫括帅师侵郑】
　　【左氏】晋命也【侵宋】晋故也【侵　胡卫　氏】兵戎有国之重事听命于人将能立乎春秋所以罪之也【髙氏】凡为他人兴师者皆书侵以讥之【胡氏上卿授钺大众就行而师出无名可乎李氏书侵以着其无名行师而辅伯之非其道也　愚按不能声罪以致讨也】
　　【地而后公防宋公于袲伐郑伐二　宋公防晋师于棐林伐郑】
　　【地而后侵一】公防刘子晋侯【某某】于召陵侵楚
　　【谷梁】地而后伐疑词非【责也】其疑也【胡氏昭公与突之是非邪正亦明矣非其疑于为义而果于为不义故详书防地而后言伐】此【棐林】其地何则着其美也【范氏欲美赵盾故美恤患之功故详録其防地胡氏一美一恶无嫌于同】
　　【杜氏】先行防礼【于袲棐林】而后伐【陆氏晋师先在棐林故言防又言伐汪氏前者讲防礼而后戍此乃防师以同伐　愚按既防师于棐林恐亦行防礼也】于召陵先行防礼入楚境故书侵【愚按杜氏谓先行防礼而后侵伐虽与谷梁胡氏不同然平易可取】
　　书初税亩一
　　【左氏】初税亩非正也谷不过借以丰财【公羊】讥始履亩而税也【杜氏公田之法十取其一今又履其余亩复十取其一故哀公曰二吾犹不足遂以为常故曰初税亩公羊古者十一而借什一者天下之中正也多乎什一大桀小桀寡乎什一大貉小貉什一行而颂声作矣谷梁古者什一借而不税初税亩者讥公之去公田而履亩十取一也以公之与民为己悉矣赵子盖公田之外又履步其亩十又税其一】　　右増税
