<!-- { "loadSidebar": true } -->
　　书伐战四【及郑师伐宋丁未战于宋　齐人伐衞衞人及齐人战　宋公曹伯卫人邾人伐齐宋师及齐师战于甗　公防吴伐齐齐国书帅师及吴战于艾陵】
　　【胡氏】声罪致讨故曰伐不以乱易乱故又曰战【责赂于郑而无厌屡盟于鲁而无信者宋也然取其赂以立督者鲁桓也资其力以簒国者郑突也】
　　战言伐言齐人奉词伐罪方以是日至而卫人不请其故直以是日与之战深疾之也
　　【何氏】战言伐鲁与伐而不与战【艾陵　愚按由是説推之则战甗之役曹衞邾三国亦与伐而不与战战不言伐举重战言伐例变矣】
　　书侵
　　【胡氏】潜师掠境曰侵【啖子凡书侵伐不言胜败杀掠而还陆氏主人不出战客军杀掠人而还左氏】无钟鼓曰侵【愚按谓不鸣钟鼓侵掠其境非真无钟鼓也详伐胡氏亦于召陵以浅事陋之言侵则无名行师之説亦通以不声其罪故也　胡氏云云声罪者鸣钟撃鼔整众而行兵法所谓正也潜师者衔枚卧鼓出人不意兵法所谓奇也　右总论侵伐】
　　书战
　　【胡氏】两兵相接曰战【谷梁善为国者不师善师者不陈善陈者不战】
　　【胡氏兵凶器战危事圣人之所重也敌加于己盖有不得已而应之者矣未有悖道纵欲得已不已而先之者也故主兵者书及以责之】
　　书及【某师】战十八【内三　及齐师战于奚　及齐师战于外十五　干时　及邾人战于升陉卫人及齐人战　晋侯齐师宋师秦师及楚人战于城濮之类】
　　【胡氏】战而言及主乎是战者也【张氏春秋以主客之词辨用兵之曲直残民之轻重及云者言为志乎此战也】
　　【战而被兵者为主十四】公防纪侯【某二】及齐侯【某二】战【之类】
　　【胡氏】凡战皆以主人及客者处已息争之道逺怨之方王者之事也【敌加于己而已有罪焉引咎责躬服其罪则可矣已则无罪而不义见加谕之以词命犹不得免焉亦告于天子方伯可也若遽然兴师而与战是谓以桀攻桀何愈乎故以为主战而举兵公伐齐纳纠及齐师战于干时　宋公者为主四某伐齐宋公及齐师战于甗　卫孙良
　　夫帅师及齐师战于新筑季孙行父某及齐侯战于鞌】
　　【胡氏】凡伐者为客受伐者为主今齐人受伐以宋为主者曲在宋也【张氏易曰师左次无咎凡战而不能战者圣人立全师之法所以重民命而存国体也　愚按凡举兵者书及皆同啖子见后】
　　【战而两不言及者一】晋人秦人战于河曲
　　【胡氏】秦曲甚矣故不以晋为主
　　【赵子】凡战不言及交主之也【陆氏如秦初伐晋而退晋复进至河曲而战之类　愚按此与胡氏小异亦通】【内战止及郑师伐宋丁未战于宋及齐师战于奚称及四及齐师战于干时　及邾人战于升陉】
　　【谷梁】不言及之者为内讳也【杜氏不书公战公败讳也汪氏战奚乃内之防者战宋干时升陉则公及而讳之也　愚按干时书败绩以为讳公不书可也余不书败而曰讳不书公恐或未安或者又谓内言战乃败若然则既讳不书败矣何必又没公乎汪氏谓战奚防者盖指彊吏而言是已然谓余皆公及而讳之则亦信旧説之过也经于战宋书郑师升陉书邾人则是战者非其君也何独鲁战必其为公乎但升陉传载邾获公胄左氏之言恐未可尽信以经别传之是非可也姑志于此以俟知者】
　　【赵子】凡战先主人见不服也【吕氏】战而言及其义有三有以主及客而书及者【纪及齐战之类】有以内及外而书及者【及齐战鞌之类】有以华及夷而书及者【晋及楚　啖子凡外战战之类　皆书被伐之国以及来伐者僖十八年宋师伐齐宋师及齐师战独违常例按左氏二国已和齐人伐宋此及齐伐宋也故可云宋及齐战若鲁国与他国战则皆先书鲁以及外此内外之体也　愚按战而书及啖赵吕氏与四传不同然亦有理兼载以备一説】　　右总论及战
　　书来战一【齐侯卫侯郑伯来战于郎】　往战【及郑师伐宋丁未战于宋】
　　【胡氏】来战者罪在彼【战郎】往战者罪在内【战宋】
　　书师败绩十六
　　【左氏】大崩曰败绩【公谷绩功也杜氏师徒挠败若沮岸崩山丧其功绩故曰败绩程子凡言败绩大败也小小胜负不书】
　　【内战书师败绩一】及齐师战于干时我师败绩
　　【内战不书败四】齐侯卫侯郑伯来战于郎【之类】详内战称及
　　【胡氏】内兵书败曰战特婉其词为君讳【公羊内言战乃败矣谷梁内讳败举其可道者也　愚按不书败诸传皆以为内讳败言战乃败矣切尝疑之若然则干时何独书我师败绩乎胡氏又谓干时书败为与讐战虽败亦荣吕氏辨之明矣妄意书战不书败有二义焉一则胜负微不足纪也一则胜负敌难并见也何以知其然哉公羊于外战不书败既以敌也释之何独内战不可言敌乎且程子谓小小胜负不书与左氏大崩曰败之意合然则胜负微者亦不当言败绩也】
　　【外战不晋人及秦人战于令狐书败二晋人秦人战于河曲】
　　【公羊】不言师败绩【令狐河曲】敌也【何氏胜负敌　杜也胡氏同　　氏】不言败绩【河曲】交绥【退军】而退不大崩也【愚按此即程子所谓小小胜负不书凡战不言败非胜负敌则不大崩也】
　　【君伤不言师败绩一】晋侯及楚子郑伯战于鄢陵楚子郑师
　　败绩
　　【胡氏】不书师败绩以其君亲集矢于目而身伤为重也【何氏凢举师败绩为重众今亲伤人君当举伤君为重】
　　【君获不言师败绩一】晋侯及秦伯战于韩获晋侯
　　【胡氏】君获不言师败绩君重于师也【大夫战而见获必言师败绩师与大夫敌也君为重师次之大夫敌春秋之法也刘氏君将不言帅师君重于师也君伤不言师败绩君获不言师败绩亦君重于师也】
　　【臣获书师宋华元帅师及郑公子归生帅师战于败绩二　大棘宋师败绩获宋华元　齐国书帅
　　师及吴战于艾陵获齐国书】
　　【胡氏】两军接刃主将见获其负明矣又书师败绩此明大夫虽贵与师等也【将卑师少称将不称师师众将卑称师不称将将尊师众并书于防者示人君不可轻役大众又重将帅之选其义深矣】
　　败而书以归【荆败蔡师于莘以蔡侯献舞归】　灭入并王臣书以归附【胡氏】凡书败书灭书入而以其君归皆名者为其服为臣虏故絶之也【国君死社稷正也逃之虽罪犹有耻焉虏甚矣】　以归者罪凡伯失节不能死于位也
　　败而书获六【附君　君获一　臣获四灭　　君灭臣获一】
　　【晋侯及秦伯战于韩获晋侯　　　　　右君获公子友帅师败莒师于郦获莒挐　宋华元帅师及郑公子归生帅师战于大棘宋师败绩获宋华元　郑人侵蔡获蔡公子燮　齐国书帅师及吴战于艾陵齐师败绩获齐国书右臣获
　　吴败顿胡沈蔡陈许之师于鸡父胡子髠沈子逞灭获陈夏齧　　　　　　　　　　　右君灭臣获】
　　【公羊】君生得曰获【晋侯】大夫生【宋华元】死【陈夏齧】皆曰获【啖子但举得之也】君死于位曰灭【啖子言与灭同也杜氏国君社稷之主与宗庙共其存亡者故称灭愚按获晋侯不言师败举重也获蔡爕不言师败未大战也挐仝华元】
　　书败某师十五【内七　公败宋师子菅外八　荆败蔡师于莘】之类
　　【胡氏】诡道而胜之曰败【其不言战而言败败之者为主皆陈曰战诈战曰败左氏未陈曰败某师又曰未陈而薄之曰败某师】　　右未陈而诈战
　　【谷梁】内不言战举其大者【啖子凡鲁胜则曰败某师左氏未陈而薄之言师未成列则非战也此説为外战例则通如内战用此例则非也据鲁败外师凡八皆言败某师岂尽是未陈乎程子不言战而言败败者为主彼与战而此败之也　愚按内败某师左氏则曰未陈胡氏则曰诈战是内外一例也谷梁则曰内不言战举其大者谓言败则战可知是内外异文也二説皆通然考经文内之胜外无有战败并书异于外之书败者则谷梁之説似稍宻矣】　　右言败则战可知
　　书取师三【宋人蔡人衞人伐戴郑伯伐取之　宋皇瑗取郑师于雍丘郑罕逹帅师取宋师于嵒胡氏】悉虏而俘之曰取【残民之甚左氏覆而败之曰取某师杜氏谓威力兼备若网罗所掩覆一军皆见擒甚其谲恶其尽也谢氏着其祸之大也】
　　附取邑八【内取六　公败宋师于菅辛未取郜辛巳取外取二　防之类　莒人伐取牟娄之类胡氏】取者收夺之名声罪伐人而强夺其土故特书曰取以着其恶【宋人恃强围邑其罪着矣在王朝不能施九伐之威在列国不能修方伯之职郑人土地天子所命先祖所受不能保有而失之是上无天王下无方伯而郑亦无君也　愚按其余皆仝】
　　【陈氏】凡用兵而取先书伐次书取不用兵而取第书取【愚按左传以取为易又曰不用师徒曰取但于不书侵伐而书取可通余则不合详后】
　　【外取内田邑三】齐人取济西田　齐人取讙及阐　齐侯
　　取郓
　　【公羊】外取邑【田同】不书此书【济西讙阐】赂齐也【谷梁授之也程子内取邑不书君辱当讳也不能保其土地人民是不君也已与之彼以非义而受则书取讙阐与济西田是也胡氏鲁人致赂以免讨而书齐人取田者所以着齐罪春秋讨贼尤严于利其为恶而助之者　鲁以益来则齐人取讙及阐又如吴请师而怒犹未怠也以此见国君造恶不悛则四邻谋取其国家莫能保矣许氏外取邑不书以即归我故书之也　愚按胡氏许氏取讙阐与公谷异亦通公羊谓田多邑少称田邑多田少称邑啖子谓有邑称邑无邑称田大同少异其意皆通】
　　【赵子】凡外取田【邑同】多不书所系取于我也不言我讳之也其不书者非我封也书之记丧守地【谷梁谓我以赂外者乃书之非也　愚按此与前异亦通】
　　【公羊】外取邑不书此【取郓】书为公取之也【胡氏书齐侯取郓则见公之见絶于鲁而逐于季氏为不君也】　　右为公取
　　【内用兵取公败宋师于菅辛未取郜辛巳取防外邑六　公以楚师伐齐取谷公伐邾取訾娄
　　公伐莒取向公孙归父帅师伐邾取绎】
　　【胡氏】内大恶其词婉小恶直书而不隠诸侯分邑非其有而取之盗也于取之中【灭国书取】犹有重焉者故直书而不隠也【啖子凡先言伐国下言取邑者明其国之邑也郜防上言败宋师则宋邑可知矣愚按伐邾取须句二见争小国书取下】
　　【内不用兵取邑二】取郓　取阚
　　【左氏】不用师徒曰取【陈氏见前　愚按季孙宿乗莒乱而取郓虽传云伐莒实不待师徒而得之故不言伐若取阚则昭公居干侯遣人诱而取之亦非用师徒也故止书败胡氏谓不曰伐莒取郓乘莒乱而取邑故不悉书为内讳也虽亦可通然不如左氏例平易】
　　书取田【内取故田二】取济西田　取汶阳田
　　【内取外田二】取邾田自漷水　季孙斯仲孙何忌伐
　　邾取漷东田及沂西田
