<!-- { "loadSidebar": true } -->
　　【公羊】记异【谷梁】时燠也【胡氏】政事舒缓纪纲縦弛之象【常燠也洪范曰豫恒燠若五行传曰视之不明是谓不哲厥咎舒厥罚恒燠何氏皆不明去就政治舒缓之所致吕氏古者藏氷发氷所以抑阳气之盛也夫阳气之在天地间譬犹火之着物也故常有以解之十二月阳气蕴伏锢而未发其盛在下则纳氷于地中至于二月四阳作阳始用事则亦始啓氷而庙荐之至于四月阳气毕达隂气将絶则氷于是大发食肉之禄老病丧浴氷无不及是以冬无愆阳夏无伏隂春无凄风秋无苦雨雷不出震无菑霜雹厉气不降民不夭折故夫藏氷发氷者此燮调之一事也春秋之书无氷不独志常阳之异常燠之罚而亦以见备暑之无其备也】
　　书震电一震一【隠九年三月癸酉大雨震电僖十五年九月己邜晦震夷伯之庙谷梁】震雷电霆也【公羊】记异不时也【胡氏震电者阳精之发周三月夏之正月也雷未可以出电未可以见而大震电此阳失节也夫隂阳运动有常而无忒凡失其度人为感之也】
　　【胡氏】震者雷电击也【左氏】震夷伯【杜氏鲁大夫展氏之祖父夷諡伯字】之庙罪之也于是展氏有隠慝焉【杜氏隠恶人所不见张氏天之怒撃每在恶积而人不加诛之后胡氏不曰夷伯之庙震而曰震夷伯之庙天应之也天人相感之际防矣大夫既卒不名赵氏既死加諡之后不更称名郑氏公子展之子曰公孙夷伯】
　　书恒星不见一星陨如雨一【夏四月辛邜夜恒星不见夜中星陨如雨】星孛三【有星孛于北斗　有星孛于大辰有星孛于东方】
　　【胡氏】恒星列星【天之常宿谷梁经星】如雨言众【公羊】记异也【胡氏人事感于下则天变应于上前此者五国连衡旅拒王命后此者齐桓晋文更霸中国政归盟主而王室遂虚其为法度废弛威信陵迟之象着矣】
　　【公羊】孛彗【何氏状如篲扫故置新之象】记异也【左氏周内史曰不出七年宋齐晋之君皆当死乱胡氏斗有环域天之三辰纪纲星也宋齐晋中国纪纲彗所以除旧布新祯祥妖孽随其所感先事而着后三年宋弑昭齐弑懿又二年晋弑灵此三君皆违天失道而死于乱天之示人显矣史之有占明矣大辰心也心为明堂天子之象其前星太子后星庶子孛星加心象天子嫡庶将分争也后五年景王】
　　【崩王室乱刘单立王猛尹氏立子朝歴数载而后定左氏诸侯其有火灾在宋卫陈郑乎张氏星孛大辰火灾应之大辰明堂当宋之分故王室乱宋卫陈郑灾气所溢也卫乱君奔陈卿败获唯郑有令政而无后灾是知祸福可转矣　胡氏孛于东方不言宿名不加宿也当是时吴人僣乱凭陵上国其戾气所感固将壅吴而降之罚也故氛祲所指在东方假手越人吴国遂灭】
　　书陨霜二【僖三十年十有二月陨霜不杀草李梅实定元年冬十月陨霜杀菽公羊】记异【此杀菽也曷为以异书异大乎灾也】也【谷梁】未可杀而杀举重也【杀菽】可杀而不杀举轻【杀草】也【胡氏】其象则刑罚不中之应【苏氏于其不杀而言草广也于其杀而言菽害也髙氏菽草之难杀者也言杀菽则草皆死矣言不杀草则知其菽亦不死矣】
　　书陨石一【陨石于宋五】　附鹢退飞一【六鹢退飞过宋都】
　　【胡氏】陨石自空凝结而坠也【邵子星在地则为石石在天则为星汪氏盖星坠于天半空凝结至地而成石谷梁先陨而后石陨而后石也】退飞有气逆驱而飞也【公羊】先言陨而后言五记闻【闻其磌然视之则石察之则五谷梁于宋四境之内曰宋后数散辞也耳治也】先言六而后言鹢飞记见也【视之则六察之则鹢徐而察之则退飞谷梁先数聚辞也目治也】书记异也【胡氏和气致祥乖气致异人事感于下则天变应于上苟知其故恐惧脩省变可消矣宋襄公以亡国之余欲图伯业五石陨六鹢飞不自省其徳也后五年有盂之执又明年有之败天之示人显矣圣人所书之义明矣】
　　书地震五【文九年九月癸酉地震　襄十六年五月甲子地震　昭十九年五月己邜地震　二十
　　三年八月乙未地震】
　　【公羊】记异也【谷梁】震动也不震者也震故谨而日之【杜氏地道安静以动为异孔氏阳气伏于隂下见迫于隂故不能升以至地动任氏地道以静为体以顺为正安以承天者也逆其常理而不得其节焉则震而不安其承矣于此见诸侯变而不承天子大夫变而不承诸侯夷狄变而不承中国之象也】
　　书山崩二【沙鹿崩梁山崩】
　　【公羊】记异也外异不书此书为天下记异也【何氏】不系国者天下异【张氏晋邑也不言晋山川不可以繋国古者名山大泽不以封诸侯守之】也【许慎曰山者阳位君象也象君权壊何氏土地者民之主伯者之象也齐桓将卒伯道壊夷狄动胡氏书沙鹿崩于前书晋侯获于后虽不指其事应而事应具存此春秋之畏物反常为异使人恐惧脩省之意也　梁山不繋国者为天下记异自是而后六十年间弑君十有四亡国二十二其应亦防矣】
　　书火一【成周宣榭火】灾十【内灾　御廪灾　西宫灾　雉门五　　及两观灾　桓宫僖宫灾
　　亳社灾】
　　【外灾　齐大灾一　宋灾二五　　陈一　　　宋卫陈郑一】
　　【左氏】人火曰火天火曰灾【胡氏外灾告则书宣榭火何以书以宗庙之重书之也人火之天所以见戒乎张氏亡国之社以为庙屏戒也其屋不得达上也　详图释】
　　书螟三【九月二秋一】螽十【秋三　八月三　九月一冬一　十二月二】蝝生一【宣十五年冬】　雨螽一【秋雨螽于宋】
　　【胡氏】虫食苗心曰螟【名物钞似虸蚄而头不赤　程韵府似蚕吐丝纒禾心　　子】螽蝗也【胡氏】食叶曰螣【音特　胡蝗也　氏】始生曰蝝既大曰螽【秋螽未息冬又生子灾重及民张氏滋生而将为害是以记也】　书螟螽记灾也【国以民为本民以食为天圣人以为国之大事故书】
　　【杜氏】雨螽于宋自上而坠有似于雨来告故书【公羊】记异也【赵氏自空而下下又多有似于雨　愚按左氏谓坠歴代有雨毛雨血雨土皆是也　　坠下而死公羊谓死而坠皆无可考未知然否】
　　书多麋一【庄十七年冬】
　　有蜚一【庄二十九年秋】有一【庄十八年秋】有鸜鹄来巢一【昭二十五年夏】
　　【朱子】麋鹿之大者【胡氏】鲁所有也多则为异又以其害稼也【陆佃隂盛所感恶气之应】
　　【杜氏】蜚负蠜【音烦名物钞长短如蝗竒音其色青】也【杜氏】短狐【本草谓之射工正义如鼈三足一名射景】也【公羊】记异【刘向蜚南越盛暑男女同川淫风所生正义南越妇人多淫故其多惑乱所生】也【左氏】为灾也【胡氏】鲁所无也故以有书
　　右记异兼灾
　　【胡氏】鸜鹆不逾济【济水东北防于汶】鲁在汶南其所无也故书曰有【公羊】记异也【胡氏巢者丢宂而巢隂居阳位臣逐君象也季氏冝臣顺于家而主祭于国反常为异之兆或曰此公子宋有国之祥也】　　　右专记异
　　【朱子】书山崩地震螽螟之类知灾异之有所自也【薛氏异天之变灾人之害也贤君恐惧脩省消灾变之道也】　　右总论灾异
　　书唁三　【齐侯唁公于野井　齐侯使髙张来唁公晋侯使荀跞唁公于干侯胡氏】唁者吊也【孙氏安慰之辞】生事曰唁【死事曰吊】书曰唁公亦明其无纳公之实讥之也　遣使来唁浅事也亦书于经者罪不能修方伯连帅之职
　　书归粟一【归粟于蔡】
　　【公羊】孰归之诸侯归之离至不可得而序故言我也【胡氏蔡为楚人所困则环视而不能救吴既破楚入郢解蔡围矣然后相率而归之粟非救灾恤隣从简书之道也故特书鲁而不序诸侯见其事之末矣愚按胡氏从谷梁与公羊小异其説皆通夫归蔡粟固小惠也然以公朝王所例之则非贬之之辞矣】
　　书告籴一【臧孙辰告籴于齐】
　　【公羊】告籴请籴也不称使以为臧孙辰之私行【赵子讥臧孙为政无蓄故以自行为文】一年不熟告籴讥也【胡氏】言如齐告籴则其情缓告籴于齐则其情急所以讥大臣任国事治名而不治实之也【鲁人説其名而以急病让夷为功君子责其实而以不能务农重谷节用爱民为罪】
　　以上并属凶礼　【凶礼有五丧荒吊馈恤】
　　拾遗
　　书肆一【肆大眚】
　　【啖子】肆放也眚过也【胡氏】肆眚而曰大眚讥失刑也【肆眚者荡涤瑕垢之称也周官司刺掌赦宥之法一宥曰不识再宥曰过失三宥曰遗忘一赦曰防弱再赦曰老耄三赦曰惷愚未闻肆大眚也大眚皆肆则废天讨坏国典纵有罪虐无辜恶人幸以免矣】
　　书释一【公防诸侯盟于薄释宋公説见宾礼盟言所为下】
　　书舍一【晋人执季孙行父舍之于苕丘　张氏舍去声或作舍非下书行父盟却犫则着其释行父矣程子】寘之于苕丘也【刘氏晋人用侨如之譛不见公执季孙行父执之者以归也而未至故不可言以归而着舍之于苕丘焉此春秋别嫌明微慎用狱之意也】
　　书观二【公观鱼于棠　谷公如齐观社　梁】观无事之辞【常事曰视非常曰观　胡氏诸侯非民事王事则不出今隠公慢弃国政逺事逸游特书观鱼讥之也　胡氏未闻诸侯相防祀杜氏齐因社祭搜军实故徃观之张氏昏议尚疑故以观社再徃请议而观之不以其道　李氏观鱼则以纵欲见讥观社则以防祀为贬皆举动之妄也】
　　书俟一【师次于郎以　谷俟陈人蔡人　梁】俟待也【胡氏】非义矣曰以俟深贬之也【杜氏期共伐郕陈蔡不至故驻师于郎以待之】
　　讳辞【啖子讳避之也避其名而孙其辞以示尊敬也今他人之遇屯否罪戻死丧耻辱则正言之至于所尊所敬则孙顺言之盖是常理春秋避讳之道正尔】
　　【胡氏】为尊者讳【天王出居于郑　天王居于狄泉　公葬子卒之类赵子不书王奔不书鲁君弑孙其辞而不没其实】为亲者讳【赵子谓鲁与二国有屈辱之时则避其辞　愚按如内不书失地之类　胡氏臣子之于君父其美不其恶为皆是也　尊者讳为亲者讳礼也圣人假鲁史以寓王法其于鲁事有君臣之义云云虽不没其实示天下之公必隠避其辞存臣子之礼　赵子内恶如弑君等但讳避其文以示臣礼然而不地不葬以见其事实　愚按公薨以不地见弑夫人薨以地见弑余皆类是虽讳而不没其实也】为贤者讳【如季友出不书奔赵盾纳捷菑书人之类　郑伯卒于鄂胡氏从公羊以为不书弑为中国讳也当入此例但吕氏谓非弑姑置之】内以讳为贬【如前幽翟泉于齐盟不书公黒壤防不书盟之类　赵子君之过恶以讳为示讥见其避讳亦足以知其不当为也】外以讳为善【如齐孝伐我北鄙书人　赵盾纳捷菑书人之类　若季友不书出奔则亦善也　愚按所讳之辞大抵有三例有没公以讳有孙辞以讳有不书以讳】
　　右总论讳详具于后
　　没公以讳【见　胡后　氏】经于鲁公盟防不信则讳公而不书【防齐侯云云同盟于幽】不臣则讳公而不书【防王人云云盟于翟泉及苏子盟于女栗】弃中国従外域则讳公而不书【防陈人云云盟于齐　右盟讳恶】
