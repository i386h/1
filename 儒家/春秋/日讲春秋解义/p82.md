<!-- { "loadSidebar": true } -->
　　【左传】冬十一月楚子重救彭城伐宋宋华元如晋告急韩献子为政【时栾书卒韩厥将中军】曰欲求得人必先勤之成霸安疆自宋始矣晋侯师于台谷以救宋【台谷杜注地阙】遇楚师于靡角之谷楚师还【畏晋强也靡角杜注宋地】
　　楚郑侵宋救彭城也不书救者不与其救也悼公一出而楚师还与前楚师至而诸侯还规模一变矣齐桓剙霸始于平宋乱晋文继霸始于释宋围悼公嗣兴又始于彭城之救以宋乃诸侯之望南北之枢纽也
　　晋侯使士鲂来乞师【鲂公羊作彭书乞师止此】
　　【左传】晋士鲂来乞师【将救宋】季文子问师数于臧武仲【武仲宣叔子名纥】对曰伐郑之役知伯实来下军之佐也【伐郑在十七年知伯荀防】今彘季亦佐下军【彘季士鲂】如伐郑可也事大国无失班爵而加敬焉礼也从之
　　悼公复兴霸业而乞师以救宋犹遵厉公故事元年而后无复乞师则召兵而已矣
　　十有二月仲孙蔑防晋侯宋公卫侯邾子齐崔杼同盟于虚朾【虚朾杜注阙或云即宋之虚也】
　　【左传】十二月孟献子防于虚朾谋救宋也宋人辞诸侯而请师以围彭城【不敢烦诸侯故但请其师为襄元年围彭城传】孟献子请于诸侯而先归防葬
　　诸侯师至楚郑已退故宋人辞诸侯而请其师以围彭城先为此盟鲁君在防故不与防亦不遣大夫聼命悼公所以怀诸侯也
　　丁未葬我君成公
　　【左传】丁未葬我君成公书顺也【薨于路寝五月而葬国家安静世适承嗣故曰顺】

　　日讲春秋解义卷三十六
　　钦定四库全书
　　日讲春秋解义卷三十七
　　襄公【公名午成公子母定姒諡法因事有功曰襄辟土有徳曰襄】
　　周【简王十四年鲁襄公元年简王崩子灵王立襄二十八年灵王崩子景王立】
　　郑【成公十三年鲁防公二年成公卒子僖公髠顽立襄七年僖公卒简公嘉立】
　　齐【灵公十年鲁襄公十九年灵公卒子庄公光立襄二十五年庄公弑弟景公杵臼立】
　　宋【平公四年】
　　晋【悼公复覇元年韩厥为政襄七年知防为政襄十一年防于萧鱼服郑防十三年荀偃为政防十五年悼公卒子平公彪立襄十九年士匄为政襄二十五年赵武为政襄二十七年晋楚盟于宋南北分霸始此】
　　卫【献公五年鲁襄公十四年献公奔齐卫立公孙剽是为殇公襄二十六年殇公弑献复归于卫襄二十九年献公卒子襄公立】
　　蔡【景公二十年鲁防公三十年景公弑子灵公般立】
　　曹【成公六年鲁襄公十八年成公卒子武公滕立】
　　滕【详见成公元年】
　　陈【成公二十七年鲁襄公四年成公卒子哀公溺立】
　　【桓公六十五年鲁防公六年桓公卒子孝公匄立防二十三年孝公卒弟文公益姑立】
　　薛【详见僖公元年】
　　莒【犂比公五年鲁襄公十六年晋执犂比公襄三十一年犂比公弑子展舆立】
　　邾【宣公三年鲁襄公十六年晋执宣公襄十七年宣公卒悼公华立襄十九年晋执悼公】
　　许【灵公十八年鲁襄公二十六年灵公卒于楚悼公买立】
　　小邾【鲁襄公七年小邾穆公来朝】
　　楚【共王十九年子重为令尹鲁襄公三年子重伐吴卒子辛为令尹防五年楚杀子辛子囊为令尹襄十三年共王卒子康王昭立襄十五年子庚为令尹襄二十一年子南为令尹二十二年防子冯为令尹襄二十五年子木为令尹襄二十八年康王卒郏敖麇立】
　　秦【景公五年】
　　吴【寿梦十四年鲁防公十二年寿梦卒诸樊立一名遏襄二十五年遏门于巢卒余祭立一名载襄二十九年余祭卒夷末立一名余昧】
　　越【详见隠公元年及昭公元年】

　　钦定四库全书
　　日讲春秋解义卷三十七
　　襄公【名午成公之子母定姒以简王十四年即位谥法因事有功曰襄】
　　元年春王正月公即位
　　【谷梁传】继正即位正也
　　按九年左氏传曰防于沙随之嵗寡君以生晋侯曰十二年矣则是年公始四嵗而三年遂朝于晋盖霸体日肆小国畏之而越礼以相奉也
　　仲孙蔑防晋栾黡宋华元卫甯殖曹人莒人邾人滕人薛人围宋彭城
　　【左传】元年春己亥围宋彭城【下有二月则此己亥为正月正月无己亥日误】非宋地追书也【成十八年楚取彭城以封鱼石故曰非宋地夫子治春秋追书系之宋】于是为宋讨鱼石故称宋且不登叛人也【登成也不与其专邑叛君故使彭城还系宋】谓之宋志【称宋亦以成宋志】彭城降晋晋人以宋五大夫在彭城者归寘诸瓠丘【彭城降不书贱畧之瓠丘杜注晋地河东东垣县东南有壶丘亦曰阳壶寰宇记曰古阳壶城南临大河今山西垣曲县东南阳壶城是也五大夫】
　　【鱼石向为人鳞朱向鱼府】齐人不防彭城晋人以为讨二月齐太子光为质于晋【光齐灵公大子】
　　【公羊传】宋华元曷为与诸侯围宋彭城为宋讨也其为宋讨奈何鱼石走之楚楚为之伐宋取彭城以封鱼石鱼石之罪奈何以入是为罪也【説在成十八年】楚已取之矣曷为系之宋不与诸侯专封也
　　【谷梁传】繋彭城于宋者不与鱼石正也【鱼石人臣而取君之邑邑以系国为正故言系彭城于宋不与鱼石正也】
　　据传楚已取彭城封鱼石戌之三百乘矣则曷为繋之宋楚不得取之宋鱼石不得受之楚虽专其地君子不登叛人所以正彊域固封守谨王度也齐国夏卫石曼姑围戚不繋之卫此围彭城诸侯之师与宋华元偕其事正同而书宋彭城何也蒯聩卫之世子时君之父也既入于戚则戚固其邑矣何必繋之卫哉彭城为楚所夺而宋之叛臣据之必繋于宋大义始着此春秋之书所以微而显也
　　夏晋韩厥帅师伐郑【厥公羊作屈】
　　仲孙蔑防齐崔杼曹人邾人人次于鄫【鄫公羊作合杜注郑地在陈畱襄邑县东南】
　　【左传】夏五月晋韩厥荀偃帅诸侯之师伐郑入其郛败其徒兵于洧上【洧上杜注洧水出密县东南至长平入颍长平在今河南西华县】于是东诸侯之师次于鄫以待晋师晋师自郑以鄫之师侵楚焦夷及陈【孟献子自鄫先归不与侵陈楚故不书】晋侯卫侯次于戚以为之援
　　晋悼公既克彭城禽五大夫于是伐郑以讨其从楚纳鱼石之罪以韩厥自足当郑不欲重勤东诸侯之师故使次于鄫以慑郑心且备楚师之出也称楚子辛救郑而经不书以郑怀集矢之小徳而不能以大义裁之附楚以侵轶同盟奬助乱臣无可救之善耳
　　秋楚公子壬夫帅师侵宋
　　【左传】秋楚子辛救郑侵宋吕畱【吕畱杜注二县属彭城郡今俱在徐州境】郑子然侵宋取犬丘【犬丘杜注谯国酂县东北有犬丘城今河南永城县西北大丘集是也】
　　九月辛酉天王崩
　　邾子来朝
　　【左传】九月邾子来朝【邾宣公】礼也
　　冬卫侯使公孙剽来聘
　　晋侯使荀防来聘
　　【左传】冬卫子叔晋知武子来聘【子叔公孙剽】礼也凡诸侯即位小国朝之大国聘焉以继好结信谋事补阙礼之大者也
　　三国朝聘左氏皆以为礼杜氏预以为王赴未至谷梁注公羊疏皆主杜氏独胡氏安国主孙氏复説谓赴告已及按经冬下无月日后二月又无事见经诸家之説无所据以辨其孰是也
　　二年春王正月葬简王
　　郑师伐宋
　　【左传】二年春郑师侵宋【书伐从告】楚令也【以彭城故】
　　书师着其用大众也
　　【附録左传】齐侯伐莱莱人使正舆子赂夙沙卫以索马牛皆百匹【正舆子莱大夫夙沙卫齐寺人索简择好者】齐师乃还君子是以知齐灵公之为灵也【諡法乱而不损曰灵言諡应其行】
　　夏五月庚寅夫人姜氏薨
　　【左传】夏齐姜薨【齐諡也】初穆姜使择美槚以自为榇与颂琴【槚梓之属榇棺也颂琴琴名犹言雅琴皆欲以送终】季文子取以葬君子曰非礼也礼无所逆妇养姑者也亏姑以成妇逆莫大焉【穆姜成公母齐姜成公妇】诗曰其惟哲人告之话言顺徳之行【诗大雅哲知也话善也言知者行事无不顺】季孙于是为不哲矣且姜氏君之妣也【襄公适母】诗曰为酒为醴烝畀祖妣以洽百礼降福孔偕【诗周颂烝进也畀与也偕徧也言敬事祖妣则鬼神降福季孙葬姜氏不以礼是不敬祖妣】
　　六月庚辰郑伯睔卒
　　【左传】郑成公疾子驷请息肩于晋【欲辟楚役以负担喻】公曰楚君以郑故亲集矢于其目【谓鄢陵战晋射楚王目】非异人任寡人也若背之是弃力与言【言盟誓之言】其谁昵我免寡人唯二三子秋七月庚辰【庚辰七月九日经书六月误】郑伯睔卒不书者成公背中国故诸侯不防其也
　　晋师宋师卫甯殖侵郑
　　【左传】于是子罕当国【摄君事】子驷为政子国为司马晋师侵郑诸大夫欲从晋子驷曰官命未改【成公未嗣君未免防故言未改不欲违先君意】
　　【谷梁传】其曰卫甯殖如是而称于前事也【初卫侯速卒郑人侵之故举甯殖之报以明称于前事】
　　晋宋称师将卑师众也卫书甯殖将尊师少也考其事而师将之当兼重见矣上言郑伯睔卒下书三国侵讥伐防也
　　秋七月仲孙蔑防晋荀防宋华元卫孙林父曹人邾人于戚
　　【左传】防于戚谋郑故也孟献子曰请城虎牢以偪郑【虎牢杜注旧郑邑后属晋】知武子曰善鄫之防吾子闻崔子之言今不来矣【元年孟献子与齐崔杼次于鄫崔杼有不服晋之言献子以告知武子】滕薛小邾之不至皆齐故也【三国齐之属】寡君之忧不唯郑防将复于寡君而请于齐【以城事白晋君而请齐防之欲以观齐志】得请而告吾子之功也【得请谓齐人应命告诸侯防筑虎牢】若不得请事将在齐吾子之请诸侯之福也岂唯寡君頼之【传言荀防能用善谋】将城虎牢也其未城者齐与滕薛小邾不至也然大夫专防以谋郑政在大夫矣
　　己丑葬我小君齐姜
　　【左传】齐侯使诸姜宗妇来送葬【妇人越疆送葬非礼】召莱子【莱姜姓故召之】莱子不防故晏弱城东阳以逼之【为六年灭莱传东阳杜注齐竟上邑今东阳城在山东临胊县东】
　　【公羊传】齐姜者何齐姜与缪姜则未知其为宣夫人与成夫人与
　　叔孙豹如宋
　　【左传】穆叔聘于宋通嗣君也
　　冬仲孙蔑防晋荀防齐崔杼宋华元卫孙林父曹人邾人滕人薛人小邾人于戚遂城虎牢
　　【左传】冬复防于戚齐崔武子及滕薛小邾之大夫皆防知武子之言故也【武子言事将在齐齐人惧帅小国而防之】遂城虎牢郑人乃成
　　【公羊传】虎牢者何郑之邑也其言城之何取之也取之则曷为不言取之为中国讳也曷为为中国讳讳伐丧也曷为不繋乎郑为中国讳也大夫无遂事此其言遂何归恶乎大夫也
　　【谷梁传】若言中国焉【中国犹国中也不繋虎牢于郑如国中之邑也】内郑也【郑服罪故内之】
