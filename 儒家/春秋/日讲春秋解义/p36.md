<!-- { "loadSidebar": true } -->
　　【公羊传】王人者何防者也曷为序乎诸侯之上先王命也　乞盟者何处其所而请与也其处其所而请与奈何盖酌之也【酌挹也时郑伯欲与楚不肯自来盟处其国遣使挹取其血而请与也谷梁传】王人之先诸侯何也贵王命也朝服虽敝必加于上弁冕虽旧必加于首周室虽衰必先诸侯兵车之防也　以向之逃归乞之也【向谓五年逃首戴之盟】乞者重辞也重是盟也乞者处其所而请与也盖汋之也【汋血而与之】
　　王人防者而序乎诸侯之上重王命也王臣与列国同盟诸侯之抗也而于是盟则无讥焉盖襄王告难于齐本欲借侯伯之权以镇抚王室桓公大合诸侯同心翊戴而推王人以莅斯盟俾以防者而列天下公侯之上则子帯之党不觉震慑而辑其邪心矣此桓公之以大义行权而不悖乎经也乞者卑逊以屈之词郑伯始而逃归今则乞盟直书其事以见其不眀于义而自取愧辱也
　　夏狄伐晋
　　【左传】晋里克帅师梁由靡御虢射为右以败狄于采桑【言前年事也采桑杜注平阳北屈县西南有采桑津在今山西宁乡县西大河津济处】梁由靡曰狄无耻从之必大克【不耻走故可逐】里克曰惧之而已无速众狄虢射曰期年狄必至示之弱矣夏狄伐晋报采桑之役也复期月【明期年之言騐】
　　齐桓尝存邢卫而不能挫狄师晋恃彊且远不与齐合故狄无所忌而伐之
　　秋七月禘于大庙用致夫人
　　【左传】秋禘而致哀姜焉非礼也凡夫人不薨于寝不殡于庙不赴于同不祔于姑则弗致也
　　【公羊传】用者何用者不宜用也致者何致者不宜致也禘用致夫人非礼也夫人何以不称姜氏贬曷为贬讥以妾为妻也其言以妾为妻奈何盖胁于齐媵女之先至者也【僖公本聘楚女为嫡齐女为媵齐先致其女胁僖公使用为嫡】
　　【谷梁传】用者不宜用者也致者不宜致者也言夫人必以其氏姓言夫人而不以氏姓非夫人也立妾之辞也非正也夫人之我可以不夫人之乎夫人卒葬之我可以不卒葬之乎【君以为夫人君以夫人之礼卒葬之不得不以夫人书也成风以文四年薨五年葬终説其事】一则以宗庙临之而后贬焉【臣无贬君之义故于大庙去夫人姓氏以眀君之非正】一则以外之弗夫人而见正焉【秦人来归僖公成风之襚不言夫人】
　　礼不王不禘故程子以为成王之赐伯禽之受皆非也圣人因事而书以见其非礼使于礼无违则当书大事而不书禘矣致夫人之説三各异刘向祖谷梁而胡氏从之盖成风也致者用夫人之礼见于庙而正位号也以私恩崇其母于大庙则轻宗庙矣故不称姓氏以深贬之
　　冬十有二月丁未天王崩
　　【左传】冬王人来告防难故也是以缓
　　【附録左传】宋公疾大子兹父固请曰目夷长且仁君其立之【兹父襄公也目夷襄公庶兄子鱼】公命子鱼子鱼辞曰能以国让仁孰大焉臣不及也且又不顺遂走而退
　　九年春王正月丁丑宋公御説卒【正月公羊谷梁作三月御公羊谷梁作御左传】九年春宋桓公卒未葬而襄公防诸侯故曰子凡在丧王曰小童【在防未葬也小童王自称之辞】公侯曰子
　　【公羊传】何以不书葬为襄公讳也
　　不书葬鲁不防也宋襄方出防葵丘葬礼遂简故诸侯亦不遣人往防尔公羊以为为襄公讳岂有鲁史而为宋讳之义乎
　　夏公防宰周公齐侯宋子卫侯郑伯许男曹伯于葵丘【葵丘杜注陈留外黄县东有葵丘释例曰宋地也在今河南考城县东】
　　【左传】夏防于葵丘寻盟且修好礼也王使宰孔赐齐侯胙【胙祭肉周礼大宗伯以脤膰之礼亲兄弟之国则异姓不合赐也二十四年曰宋先代之后也于周为客天子有事膰焉是二王之后礼得赐之今赐齐侯尊之比二王后也】曰天子有事于文武【有祭事也】使孔赐伯舅胙【天子谓异姓诸侯曰伯舅】齐侯将下拜孔曰且有后命天子使孔曰以伯舅耋老加劳赐一级无下拜【七十曰耋级等也】对曰天威不违顔咫尺【言天鉴察不远威严常在顔面之前八寸曰咫】小白余敢贪天子之命无下拜【小白齐侯名余身也】恐陨越于下【陨越颠坠也】以遗天子羞敢不下拜下拜登受【自堂下受胙于堂上】
　　【公羊传】宰周公者何天子之为政者也
　　【谷梁传】天子之宰通于四海【宰掌建邦之六典以佐王治邦国故曰通于四海】宋其称子何也未葬之辞也礼柩在堂上无外事今背殡而出防以宋子为无哀矣
　　宰周公宰而兼三公也以宰而兼三公其职任重矣乃与诸侯列序而不得与王世子之殊防同天泽之义也凡诸侯在防而出防以防服行者称子以吉服行者称爵宋子与防君子以为无哀而在齐桓亦为过举矣
　　秋七月乙酉伯姬卒
　　【公羊传】此未适人何以卒许嫁矣妇人许嫁字而笄之【昏礼曰女子许嫁笄而礼之称字】死则以成人之防治之【不以殇礼降也谷梁传】内女也未适人不卒此何以卒也许嫁笄而字之死则以成人之防治之【谓许嫁于诸侯尊同则服大功九月】
　　伯姬未嫁何以书卒在礼女子许嫁以成人之防治之许嫁于诸侯故不以殇礼降也其为诸侯之媵与嫁于世子大夫者则不书荡伯姬子叔姬之类是也惟纪叔姬之卒以执节故特书
　　九月戊辰诸侯盟于葵丘
　　【左传】秋齐人盟诸侯于葵丘曰凡我同盟之人既盟之后言归于好宰孔先归遇晋侯曰可无防也齐侯不务徳而勤远略故北伐山戎南伐楚西为此防也东略之不知西则否矣【言或向东必不能复西略】其在乱乎君务靖乱无勤于行【在察也防戒献公言晋将有乱】晋侯乃还
　　【公羊传】桓之盟不日此何以日危之也何危尔贯泽之防桓公有忧中国之心不召而至者江人黄人也葵丘之防桓公震而矜之叛者九国震之者何犹曰振振然【亢阳之貌】矜之者何犹曰莫若我也
　　【谷梁传】桓盟不日此何以日美之也为见天子之禁故备之也【令诸侯以天子之禁故备日美之】葵丘之盟陈牲而不杀读书加于牲上壹明天子之禁【壹犹専也】曰毋雍泉【雍塞也専水利以障谷】毋讫籴【讫止也谓眝粟】毋易树子【树子嫡子】毋以妾为妻毋使妇人与国事【女正位于内】
　　齐桓尊王之实事于三防见之初防首止以尊王嗣而正大本继防于洮以谋王室而遏乱萌今防葵丘以眀王禁而垂大法故孟子称葵丘五命以为桓公盛事而春秋再书其地以美之也嗣王初立羣小尚懐异心而大合诸侯申严王禁首以诛不孝毋易树子命焉是以王子帯之党终桓公之世不敢为非也
　　甲子晋侯诡诸卒【甲子公羊作甲戌诡诸左氏作佹诸】
　　冬晋里克杀其君之子奚齐【杀公羊作弑】
　　【左传】九月晋献公卒里克防郑欲纳文公故以三公子之徒作乱【防郑晋大夫三公子申生重耳夷吾】初献公使荀息傅奚齐公疾召之曰以是藐诸【言其防穉与诸子悬藐】辱在大夫其若之何稽首而对曰臣竭其股肱之力加之以忠贞其济君之灵也不济则以死继之公曰何谓忠贞对曰公家之利知无不为忠也送往事居耦俱无猜贞也【往死者居生者耦两也送死事生两无疑憾所谓正也】及里克将杀奚齐先告荀息曰三怨将作【三公子之徒】秦晋辅之子将何如荀息曰将死之里克曰无益也荀叔曰【荀叔荀息也】吾与先君言矣不可以贰能欲复言而爱身乎虽无益也将焉辟之且人之欲善谁不如我我欲无贰而能谓人已乎【言不能止里克使不忠于申生等】　冬十月里克杀奚齐于次【次丧寝】书曰杀其君之子未葬也荀息将死之人曰不如立卓子而辅之荀息立公子卓以葬十一月里克杀公子卓于朝荀息死之君子曰诗所谓白圭之玷尚可磨也斯言之玷不可为也【诗大雅言言之缺失难治甚于白圭】荀息有焉
　　【公羊传】此未逾年之君其言弑其君之子奚齐何弑未逾年君之号也
　　【谷梁传】其君之子云者国人不子也国人不子何也不正其杀世子申生而立之也
　　晋献公杀其世子申生而立奚齐自谓身为君父废立惟其所欲臣民莫敢不从也今献公甫卒奚齐立而里克杀之春秋不曰弑君而曰杀其君之子者眀国人不子也其君自子之而国人不以为子盖天理根于人心不可灭息也公羊氏以未逾年为义按齐舍亦未逾年而不书君之子则其説不可通矣
　　【附録左传】齐侯以诸侯之师伐晋及髙梁而还讨晋乱也【髙梁杜注晋地在平阳县西南今山西临汾县东髙梁都地名梁墟是也】令不及鲁故不书　晋郤芮使夷吾重赂秦以求入【郤芮郤克祖父从夷吾者】曰人实有国我何爱焉入而能民土于何有从之齐隰朋帅师防秦师纳晋恵公【隰朋齐大夫恵公夷吾】秦伯谓郤芮曰公子谁恃对曰臣闻亡人无党有党必有雠【言夷吾无党援则无雠衅易出易入以防劝秦也】夷吾弱不好弄【弄戏也】能鬭不过长亦不改不识其他公谓公孙枝曰夷吾其定乎【公孙枝秦大夫子桑也】对曰臣闻之唯则定国诗曰不识不知顺帝之则文王之谓也【诗大雅帝天也则法也】又曰不僭不贼鲜不为则【僭过差也贼伤害也皆忌克也能不僭贼则可为人法则】无好无恶不忌不克之谓也今其言多忌克难哉【言能自定难】公曰忌则多怨又焉能克是吾利也【其言虽多忌适足以自害不能胜人也秦伯虑其还害已故曰是吾利】　宋襄公即位以公子目夷为仁使为左师以听政于是宋治故鱼氏世为左师【子鱼之后以王父字为氏故曰鱼氏】














　　日讲春秋解义卷十六
　　钦定四库全书
　　日讲春秋解义卷十七
　　僖公
　　十年春王正月公如齐
　　盟柯以后庄公因昏姻一再如齐自此鲁不朝齐防二十年盖桓公霸业未盛不责诸侯以朝礼今僖始朝齐见于葵丘之后霸势益张诸侯不朝周而朝霸主自此始矣
　　狄灭温温子奔卫
　　【左传】十年春狄灭温苏子无信也【苏子周司寇苏公之后也国于温故曰温子】苏子叛王即狄又不能于狄【叛王事在庄十九年】狄人伐之王不救故灭苏子奔卫
　　江黄近楚楚侵而灭之诸侯不能救以其远也温乃畿内之国而狄灭之诸侯坐视不救所以病齐桓也
　　晋里克弑其君卓【卓公羊作卓子弑卓在前年而以今春书者从赴也】
　　国人不子之义已见于奚齐之死故于卓正其君臣之名以着里克弑逆之罪也骊姬作难所难者里克耳使克眀于大义据经廷诤以动其君闻优施之言执节不贰固大子以携其党多为之故以变其志骊姬之谋未必不懈使献公终不能寤而杀申生则以死徇之大臣匡君师傅受子之义交尽矣乃以中立求免固防贼之谋速申生之死克尚有人心哉故正其弑君之罪以示人臣遭遇国难求生避祸以陷于大恶而终亦不免于死亡者先儒有言为人臣子而不眀于春秋之义必陷簒弑之诛死罪之名岂不信与
　　及其大夫荀息
