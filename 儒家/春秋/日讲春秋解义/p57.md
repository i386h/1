<!-- { "loadSidebar": true } -->
　　【左传】冬公如晋朝且防盟【寻八年衡雍之盟】卫侯防公于沓请平于晋公还郑伯防公于棐亦请平于晋公皆成之【卫郑贰于楚畏晋故因公请平】郑伯与公宴于棐子家赋鸿雁【子家郑大夫公子归生也鸿雁诗小雅义取侯伯哀恤鳏寡有征行之劳喻郑国寡弱欲使鲁侯还晋恤之】季文子曰寡君未免于此【言亦同有微弱之患】文子赋四月【四月诗小雅义取行役逾时思归祭祀不欲为之还晋】子家赋载驰之四章【载驰诗鄘风四章以下义取小国有急欲引大国以救助】文子赋采薇之四章【采薇诗小雅取其岂敢定居一月三捷许为郑还不敢安居】郑伯拜【谢公为行】公答拜
　　【公羊传】还者何善辞也何善尔往党卫侯防公于沓至得与晋侯盟反党郑伯防公于斐故善之也【党所也所犹时齐人语也】
　　【谷梁传】还者事未毕也自晋事毕也
　　诸侯将朝于天子豫相防礼也今文公朝晋而往返防卫郑之君非礼也然三国皆无贬辞者盖卫郑不忘晋霸而介鲁以求通春秋善其弃异即同故详志之
　　十有四年春王正月公至自晋
　　【附録左传】十四年春顷王崩【子匡王立】周公阅与王孙苏争政故不赴凡崩薨不赴则不书祸福不告亦不书惩不敬也【欲使怠慢者戒】
　　是岁顷王崩公既盟晋还又与郑防久于道路而不临不赙不奔故书至以着之王崩不书未赴也
　　邾人伐我南鄙叔彭生帅师伐邾
　　【左传】邾文公之卒也【在前年】公使吊焉不敬邾人来讨伐我南鄙故惠伯伐邾
　　鲁以七年伐邾取须句邾人不能报至是乘公如晋伐我南鄙不知公之既至也兵未反鲁复报之邾子卒未一年居丧而伐人与伐人之丧皆罪也
　　夏五月乙亥齐侯潘卒
　　【左传】子叔姬妃齐昭公生舍叔姬无宠舍无威公子商人骤施于国【商人桓公子骤数也】而多聚士尽其家贷于公有司以继之【家财尽从公及国之有司富者贷】夏五月昭公卒舍即位【附録左传】邾文公元妃齐姜生定公二妃晋姬生捷菑文公卒邾人立定公捷菑奔晋
　　六月公防宋公陈侯卫侯郑伯许男曹伯晋赵盾癸酉同盟于新城【新城杜注宋此梁国谷熟县西在今河南商丘县西南】
　　【左传】六月同盟于新城从于楚者服且谋邾也【从楚者陈郑宋谋邾谋纳捷菑】
　　【谷梁传】同者有同也同外楚也
　　同盟于新城诸侯既防复合同外楚也时楚势益彊诸侯畏惧欲依晋以自固载书要言与齐桓盟幽事虽异而所以为同一也赵盾主盟不以先诸侯君臣之分也
　　【附録左传】秋七月乙夘夜齐商人弑舍而让元【元商人兄齐惠公也书九月从告七月无乙夘日误】元曰尔求之久矣我能事尔尔不可使多蓄憾【不为君则恨多】将免我乎尔为之
　　秋七月有星孛入于北斗
　　【左传】有星孛入于北斗周内史叔服曰不出七年宋齐晋之君皆将死乱【后三年宋弑昭公五年齐弑懿公七年晋弑灵公案是时此星在角由杓入斗自北而入晋居北齐宋居晋东故三国当之斗数七故云不及七年】
　　【公羊传】孛者何彗星也【状如篲篲者扫故置新之象】其言入于北斗何北斗有中也【北斗天之枢机玉衡七政所出中者魁中】何以书记异也【谷梁传】孛之为言犹茀也【茀星乱臣之类】其曰入北斗【北斗贵星人君之象】斗有环域也
　　据孛于大辰及东方皆不言入此言入者见斗有规郭入其魁中也有星者不当有而有北斗天之三辰纲纪星也孛得入之其变大矣宋先代之后齐晋天子方伯乃中国之纪纲而三君皆违道失徳故当其应天之示人切矣
　　公至自防
　　晋人纳捷菑于邾弗克纳【公羊作接菑】
　　【左传】晋赵盾以诸侯之师八百乘纳捷菑于邾【八百乘六万人言力有余】邾人辞曰齐出貜且长【貜且定公】宣子曰辞顺而弗从不祥乃还
　　【公羊传】纳者何入辞也其言弗克纳何大其弗克纳也何大乎其弗克纳晋郤缺帅师革车八百乘以纳接菑于邾娄力沛若有余而纳之邾娄人言曰接菑晋出也貜且齐出也子以其指【指手指】则接菑也四貜且也六【言俱不得天之正性喻皆庶子也】子以大国压之则未知齐晋孰有之也贵则皆贵矣虽然貜且也长【既两不得正性又皆贵惟当以年长立之】郤缺曰非吾力不能纳也义实不尔克也引师而去之故君子大其弗克纳也【大其不以己非夺人之是】此晋郤缺也其称人何贬曷为贬不与大夫专废置君也曷为不与实与而文不与文曷为不与大夫之义不得专废置君也
　　【谷梁传】是郤克也其曰人何也微之也何为微之也长毂五百乘緜地千里【长毂兵车五百乘合三万七千五百人緜犹弥漫】过宋郑滕薛夐入千乘之国【夐逺也】欲变人之主至城下然后知何知之晚也弗克纳未伐而曰弗克何也弗克其义也捷菑晋出也貜且齐出也貜且正也捷菑不正也
　　书弗克纳言闻过而改失之于初而得之于末愈乎遂过也书人者本未得其主名也观三所各异可征旧史失其名而非孔子用此为襃贬矣
　　【附録左传】周公将与王孙苏讼于晋王叛王孙苏【王匡王叛不与】而使尹氏与啓讼周公于晋【尹氏周卿士啓周大夫】赵宣子平王室而复之　楚荘王立【穆王子也】子孔潘崇将袭羣舒使公子燮与子仪守而伐舒蓼【即羣舒】二子作乱城郢而使贼杀子孔不克而还八月二子以楚子出将如商密庐戢黎及叔麇诱之遂杀鬬克及公子燮【庐杜注襄阳中庐县戢黎庐大夫叔防其佐鬬克子仪也】初鬬克囚于秦【在僖二十五年】秦有殽之败【在僖三十三年】而使归求成成而不得志【无赏报也】公子燮求令尹而不得故二子作乱
　　九月甲申公孙敖卒于齐
　　【左传】穆伯之从己氏也【在八年】鲁人立文伯【穆伯之子谷】穆伯生二子于莒而求复文伯以为请襄仲使无朝听命【不使与听政事】复而不出三年而尽室以复适莒文伯疾而请曰谷之子弱【子孟献子年尚幼】请立难也【难谷弟】许之文伯卒立惠叔穆伯请重赂以求复惠叔以为请许之将来九月卒于齐告丧请葬【请以卿礼葬】弗许
　　【谷梁传】奔大夫不言卒而言卒何也为受其丧不可不卒也其地于外也
　　大夫奔不书卒非我臣也既许其归则其卒也是亦大夫而已矣故书之卒在常所则不地书卒于齐见死非其地且为齐人归丧起也
　　齐公子商人弑其君舍
　　【左传】齐人定懿公使来告难故书以九月齐公子元不顺懿公之为政也终不曰公曰夫己氏【夫己氏犹言某甲公羊传】此未逾年之君也其言弑其君舍何己立之已杀之成死者而贱生者也【恶商人无道故成舍之君号以贱商人之所为谷梁传】舍未逾年其曰君何也成舍之为君所以重商人之弑也商人其不以国氏何也不以嫌代嫌也【舍不宜立有不正之嫌商人专权有当国之嫌故不书国氏明不以嫌相代】舍之不日何也未成为君也
　　舍未逾年成之为君者春秋之作本以惩奸恶若立未逾年被弑而不曰君则逆乱之臣皆得以肆其凶恶故原情立义而以弑书晋奚齐亦未逾年以本不正故不书弑商人称公子见天属之亲而为宼雠甚之也
　　宋子哀来奔
　　【左传】宋髙哀为萧封人以为卿【萧宋附庸初仕萧还升为卿】不义宋公而出遂来奔书曰宋子哀来奔贵之也【贵其不食污君之禄辟祸速也】
　　【公羊传】宋子哀者何无闻焉尔
　　【谷梁传】其曰子哀失之也【失其氏族不知何人】
　　公羊曰无闻谷梁曰失之谓不书其氏族耳左氏曰贵之则以为称字不知古有以子名者陈子亢介子推是也不书氏族与宋荡山同乃赴告之辞略耳
　　冬单伯如齐
　　齐人执单伯
　　单伯如齐唁子叔姬也吴氏澄谓子叔姬为文公女归齐而舍遇弑姬无所从鲁故遣单伯往请商人恶鲁与舍为昏因单伯来诬以罪而并子叔姬执之两书齐人执者明单伯子叔姬之不相及别而言之所以重齐人之罪也案左氏谓子叔姬妃齐昭公考齐昭立在文公前七年则叔姬不得为文公女而春秋以子称其説不可通矣单伯见荘元年此犹见者盖其子孙世称之也
　　齐人执子叔姬
　　【左传】襄仲使告于王请以王宠求昭姬于齐【昭姬子叔姬】曰杀其子焉用其母请受而罪之冬单伯如齐请子叔姬齐人执之【恨鲁恃王势以求女故】又执子叔姬【欲以耻辱鲁公羊传】执者曷为或称行人或不称行人称行人而执者以其事执也【以其所街奉国事执之晋人执我行人叔孙舍是也】不称行人而执者以己执也【己者已大夫自以大夫之罪执之】单伯之罪何道淫也恶乎淫淫于子叔姬【时子叔姬嫁当为齐夫人使单伯送之】然则曷为不言齐人执单伯及子叔姬内辞也使若异罪然【深讳使若各自以他事见执者】
　　【谷梁传】私罪也单伯淫于齐齐人执之　叔姬同罪也商人弑君之恶已显而执叔姬之事圣人不独罪商人也齐人不讨贼俱北面事之又敢执君夫人是举国之人皆有不赦之罪故书曰齐人所以穷乱贼之党与而治之也

　　日讲春秋觧义卷二十五
　　钦定四库全书
　　日讲春秋解义卷二十六
　　文公
　　十有五年春季孙行父如晋
　　【左传】十五年春季文子如晋为单伯与子叔姬故也【因晋请齐】
　　商人弑逆执君夫人及鲁使鲁不能以义讨而反因晋以求齐行父使晋不知请讨晋为盟主亦不能讨皆罪也直书行父如晋贬自见矣
　　三月宋司马华孙来盟
　　【左传】三月宋华耦来盟其官皆从之书曰宋司马华孙贵之也【曰卿行旅从华孙能率其属以敬事自重故贵而不名然非也周之礼经诸侯相聘其使介有常数矣不闻其官皆从以为典也】公与之宴辞曰君之先臣督得罪于宋殇公【耦华督曾孙督弑殇公在桓二年】名在诸侯之防臣承其祀其敢辱君请承命于亚旅【亚旅上大夫】鲁人以为敏【谷梁传】司马官也其以官称无君之辞也来盟者何前
　　定也不言及者以国与之也
　　书司马华孙者着其为华督之孙世执兵柄如武氏子仍叔之子之类不书名意在因族以见义不系于名也不言使自请之也华耦盖与穆襄之族党公子鲍豫结诸侯疑子哀在鲁或间其好故因是来盟其専行无君与屈完髙子之来盟异春秋美恶不嫌同辞以事实具见于前后也屈完来盟而楚帖髙子来盟而鲁定华孙来盟而昭公弑其迹固较然异矣
　　夏曹伯来朝
　　【左传】夏曹伯来朝礼也诸侯五年再相朝以修王命古之制也【十一年曹伯来朝至此五年为齐侯伐曹张本】
　　凡书来朝皆讥讥其不朝天子而私相朝也曹伯十一年来朝越四年又朝过于事天子之礼尤失其正春秋书之以示贬亦以起齐人伐曹之文为不能以礼自守而妄悦人以召祸者戒也
　　齐人归公孙敖之丧
