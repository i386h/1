<!-- { "loadSidebar": true } -->
　　【附录左传】城濮之战晋中军风于泽【牛马因风而走皆失之】亡大旆之左旃【大旆旗名系旐曰旆通帛曰旃】祁瞒奸命【掌此二事而不修为奸军令】司马杀之以徇于诸侯使茅茷代之师还壬午济河舟之侨先归士防摄右【士防随武子士蒍之孙摄右权代舟之侨】秋七月丙申振旅恺以入于晋【恺乐也师出有功则恺歌入国】献俘授馘【授数也数所截耳】饮至大赏徴防讨贰【徴召诸侯将冬防于温】杀舟之侨以徇于国民于是大服君子谓文公其能刑矣三罪而民服【三罪颠颉祁瞒舟之侨】诗云惠此中国以绥四方不失赏刑之谓也【诗大雅民劳篇】
　　冬公防晋侯齐侯宋公蔡侯郑伯陈子莒子邾子秦人于温【谷梁无齐侯秦与诸侯防始此】
　　【左传】冬防于温讨不服也【讨卫许】
　　【谷梁传】讳防天王也
　　天王狩于河阳【狩谷梁作守河阳即温盖古孟津周畿内地襄王以赐晋文公杜注晋地河内有河阳县今属河南怀庆府古河阳城在县西三十里】
　　【左传】是防也晋侯召王以诸侯见且使王狩【晋侯大合诸侯而欲尊事天子以为名义自嫌强大不敢朝周喻王出狩因得尽羣臣之礼】仲尼曰以臣召君不可以训故书曰天王狩于河阳言非其地也【言若天子自行出狩河阳非王狩地失地故书】且明徳也【隠晋文召君之阙以明其功徳河阳之狩赵盾之弑泄冶之罪皆变例以起义之词故特称仲尼以明之】
　　【公羊传】狩不书此何以书不与再致天子也鲁子曰温近而践土逺也【此鲁子一说也温近狩地故可言狩践土逺狩地故不言狩谷梁传】全天王之行也【时实晋文公召王以臣不可致君因天子有巡守之礼故以自行为文】为若将守而遇诸侯之朝也为天王讳也水北为阳山南为阳温河阳也
　　晋侯召王而孔子书曰天王狩于河阳为若将狩而遇诸侯之朝者所以尊周而全晋也盖晋侯之召王则非而其夲心乃欲率诸侯以尊周室若直书以示贬则无以异于心迹皆悖而躬为大恶者故原其情而为之讳此圣人待人之忠恕也践土之防出自天王故削而不书以掩其迹温之防出自晋侯故变文起义以原其情非圣人莫能修此类其较著者也
　　壬申公朝于王所
　　【公羊传】其日何录乎内也【朝于外为失礼录此以见鲁之非】
　　【谷梁传】朝于庙礼也于外非礼也独公朝与诸侯尽朝也其日以其再致天子故谨而日之主善以内【谓公朝于王所】目恶以外【谓晋侯再致天子】言曰公朝逆辞也而尊天子【公若朝于庙当言如京师今言公朝是逆常之辞也虽逆常而实主于敬王故曰尊天子】防于温言小诸侯温河北地以河阳言之大天子也【温即河阳小诸侯故以一邑言之尊天子故以广大言之】日系于月月系于时壬申公朝于王所其不月失其所系也以为晋文公之行事为已傎矣【以臣召君颠倒上下日不系于月犹诸侯不宗于天子】
　　朝系日见先狩而后朝也有日而无月盖旧史之阙
　　晋人执卫侯归之于京师
　　【左传】卫侯与元咺讼【争杀叔武事】甯武子为辅鍼荘子为坐士荣为大士【元咺不宜与君对坐故使鍼庄子代卫侯为坐狱之主甯子为辅位髙故先言之大士治狱官也以其主狱事与晋之狱官对理质正】卫侯不胜【三子词屈】杀士荣刖鍼荘子谓甯俞忠而免之执卫侯归之于京师寘诸深室【深室别为囚室】甯子职纳槖饘焉【槖衣囊饘糜也甯子以君在幽囚故亲以衣食为己职言其忠至所虑者深】
　　【公羊传】归之于者何归于者何归之于者罪已定矣归于者罪未定也罪未定则何以得为伯讨归之于者执之于天子之侧者也罪定不定已可知矣【执于天子之侧已白天子罪定不定自在天子故言已可知】归于者非执之于天子之侧者也罪定不定未可知也【未得白天子分别之者故曰未可知】卫侯之罪何杀叔武也何以不书为叔武讳也春秋为贤者讳何贤乎叔武让国也其让国奈何文公逐卫侯而立叔武叔武辞立而他人立则恐卫侯之不得反也故于是已立然后为践土之防治反卫侯卫侯得反曰叔武簒我元咺争之曰叔武无罪终杀叔武元咺走而出此晋侯也其称人何贬曷为贬卫之祸文公为之也文公为之奈何文公逐卫侯而立叔武使人兄弟相疑放乎杀母弟者文公为之也【放至也】
　　【谷梁传】此入而执其不言入何也不外王命于卫也【入者自外来晋以王命讨卫卫为王之土故曰不外王命】归之于京师缓辞也断在京师也
　　卫元咺自晋复归于卫
　　【左传】元咺归于卫立公子瑕【瑕卫公子适也】
　　【公羊传】自者何有力焉者也【得晋之力以归】此执其君其言自何【怪咺诉执其君晋实主之】为叔武争也【解晋助咺之故】
　　【谷梁传】自晋晋有奉焉尔复者复中国也归者归其所也
　　卫侯虽有杀叔武之罪然于元咺为君晋文为臣执君故卫侯不名而书晋人示不得为霸讨也归之于者执之于天子之侧其罪已定矣特归其人于京师耳晋厉公之执曹伯书归于京师盖白其事于王而不敢専治其罪所以得为霸讨而称爵也大夫归不言复必诸侯也而后言复国其所自有有归道也大夫言复者抗也元咺复归宋鱼石晋栾盈复入皆抗辞也
　　诸侯遂围许
　　【左传】丁丑诸侯围许【防温诸侯也丁丑十月十五日】
　　【谷梁传】遂继事也【承上文之事】
　　晋帅诸侯围许虽曰讨其不朝于河阳然当时滕薛邾之属不朝者众矣盖齐桓既殁诸侯南向陈蔡郑许且与楚连兵以围宋城濮之后蔡郑受盟陈亦如防惟许再防不至故帅诸侯围之盖许在郑南逺晋而近楚其亦惩于江黄之灭霸国不能救而姑附楚以纾祸与
　　曹伯襄复归于曹遂防诸侯围许
　　【左传】晋侯有疾曹伯之竖侯獳货筮史【竖掌通内外者姓侯名獳史晋史】使曰以曹为解齐桓公为防而封异姓【封郉卫】今君为防而灭同姓曹叔振铎文之昭也【叔振铎曹始封君文王之子】先君唐叔武之穆也且合诸侯而灭兄弟非礼也与卫偕命【私许复曹卫】而不与偕复非信也同罪异罚非刑也【卫已复故】礼以行义信以守礼刑以正邪舍此三者君将若之何公说复曹伯遂防诸侯于许
　　【谷梁传】复者复中国也天子免之因与之防其曰复通王命也【免之于宋身未反国因防于许即从反国之辞通王命】遂继事也曹伯何以名不能执义陈辞而货筮史以求免其归之道非所以归也不书所自以言自晋则身方在宋言自宋则释之者晋故苐曰复归
　　【附録左传】晋侯作三行以御狄荀林父将中行屠击将右行先蔑将左行【晋置上中下三军今复置三行以辟天子六军之名三行无佐疑大夫帅】

　　日讲春秋解义卷二十一
　　钦定四库全书
　　日讲春秋解义卷二十二
　　僖公
　　二十有九年春介葛卢来【介杜注东夷国在城阳黔陬县后为宻州胶西县地今山东胶州西南有黔陬城葛卢介君名附庸无爵】
　　【左传】二十九年春介葛卢来朝舍于昌衍之上【昌衍杜注鲁县东南有昌平城在今山东曲阜县东南】公在会馈之刍米礼也【公羊传】介葛卢者何夷狄之君也何以不言朝不能乎朝也【不能行朝见之礼】
　　【谷梁传】介国也葛卢防国之君未爵者也其曰来卑也介僻防东隅其来于鲁与郳黎来同不能行朝礼故书来畧之也
　　公至自围许
　　温之防公朝于王所不以王所致而曰至自围许所以着温之防意在谋许而不在尊王也
　　夏六月防王人晋人宋人齐人陈人蔡人秦人盟于翟
　　泉【防上公羊谷梁有公字翟公羊作狄翟泉杜注洛阳城内大仓西南池水也今古城在河南洛阳县东北左传】夏公防王子虎晋狐偃宋公孙固齐国归父陈辕涛涂秦小子憖盟于翟泉寻践土之盟且谋伐郑也卿不书罪之也【王子虎下盟列国诸侯大夫上敌公侯亏礼伤教故贬诸大夫讳公与盟】在礼卿不防公侯防伯子男可也【大国之卿当小国之君故可以防伯子男言诸卿所以见贬】
　　是防为王子虎晋狐偃宋公孙固齐国归父陈辕涛涂秦小子憖而公在焉乃贬而称人讳不书公何也翟泉近在王城之内而王子虎于此下与列国盟是谓上替诸侯大夫入天子之境上盟王子是谓下陵而无君之心着矣故以为大恶讳公不书诸国之卿贬称人而王子亦与焉此正其本之义也按晋文三大盟防此其一也既非践土王子涖盟之比又无于温自嫌之心凟分乱常莫此为甚春秋所以恶之
　　秋大雨雹
　　【左传】秋大雨雹为灾也
　　刘向曰盛阳雨水温暖而湿热隂气胁之不相入则转而为雹雹者隂胁阳也胡氏以为鲁之政在大夫故有是兆
　　冬介葛卢来
　　【左传】冬介葛卢来以未见公故复来朝礼之加燕好【燕燕礼好好货一嵗再来故加之】介葛卢闻牛鸣曰是生三牺皆用之矣其音云问之而信
　　葛卢复来而明年有侵萧之事则其再至非无故而修礼也
　　三十年春王正月
　　夏狄侵齐
　　【左传】三十年春晋人侵郑以观其可攻与否狄闲晋之有郑虞也夏狄侵齐
　　齐霸国之后与晋同盟狄之侵齐盖料晋方图郑而不暇救也齐桓召陵之后狄加兵于晋晋文城濮之后狄加兵于齐而桓文皆置而不问以楚人僭王力争中夏其志不测恐力分于狄而不能御楚耳
　　秋卫杀其大夫元咺
　　【左传】晋侯使医衍酖卫侯【衍医名晋侯怨卫侯欲杀而罪不及死故使医因治疾而加酖毒】甯俞货医使薄其酖不死公为之请纳玉于王与晋侯皆十瑴【防玉曰瑴鲁夲与卫同好故为之请】王许之秋乃释卫侯　卫侯使赂周歂冶厪曰茍能纳我吾使尔为卿【恐元咺拒已故赂周冶】周冶杀元咺及子适子仪【子仪瑕母弟不书杀贱也】公入祀先君周冶既服将命【服卿服将入庙受命】周歂先入及门遇疾而死冶厪辞卿【见周歂死而惧】
　　【公羊传】卫侯未至其称国以杀何道杀也【时已得天子命还国于道路遇而杀之故坐之与至国同】
　　【谷梁传】称国以杀罪累上也以是为讼君也卫侯在外其以累上之辞言之何也待其杀而后入也
　　元咺以臣讼君君入则已奔君执则已归不臣之罪固不容诛乃称国以杀而不去其官何也咺虽有罪而卫侯赂其臣使杀其同列而求入焉则讨之不以其罪矣卫侯在外而称国杀待杀而后入也
　　及公子瑕
　　【谷梁传】公子瑕累也以尊及卑也
　　瑕之见杀以元咺欲立之也然使瑕安于其位则当与卫剽之书爵同经书公子是瑕能拒咺辞其位而不居也卫侯告杀必以讨簒为言鲁卫方睦旧史承告而书未必不蔽罪于瑕经以公子冠瑕而书及则衅由元咺而瑕夲无罪可知矣此孔子之特笔也
　　卫侯郑归于卫
　　【公羊传】此杀其大夫其言归何归恶乎元咺也曷为归恶乎元咺元咺之事君也君出则已入【晋人执卫侯归京师元咺自晋归卫】君入则已出【卫侯自楚归卫元咺出奔晋】以为不臣也卫侯出奔于楚见执于晋皆不名今既归国何以名之始归而杀叔武再归而及公子瑕春秋所深恶也诸侯之执不书归其书归者危不得归也诸侯之归必称复不称复者其义当絶也或曰难则书复易则苐书归义亦可通
　　晋人秦人围郑
