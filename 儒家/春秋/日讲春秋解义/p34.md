<!-- { "loadSidebar": true } -->
　　【谷梁传】诸侯死于国不地死于外地死于师何爲不地内桓师也【齐桓威德洽着诸侯安之虽卒于外与在国同】
　　诸侯卒于外在师则称师在防则称防而许男但书卒者此去师与防而复归其国之騐也盖召陵地在颍川故遇疾而归遂卒于其国耳传乃谓实卒于师而不书易事之实以爲襃贬春秋无是法也
　　楚屈完来盟于师盟于召陵【召陵杜注颍川县也今河南郾城县东有召陵故城左传】夏楚子使屈完如师【屈完楚大夫如陉之师观强弱】师退次于召陵【完请盟故】齐侯陈诸侯之师与屈完乗而观之【乗共载】齐侯曰岂不谷是爲先君之好是继与不谷同好如何【不谷诸侯谦称】对曰君惠徼福扵敝邑之社稷辱收寡君寡君之愿也齐侯曰以此众战谁能御之以此攻城何城不克对曰君若以徳绥诸侯谁敢不服君若以力楚国方城以爲城汉水以爲池【方城杜注山在南阳叶县南言其险固以当城池】虽众无所用之屈完及诸侯盟
　　【公羊传】屈完者何楚大夫也何以不称使尊屈完也曷爲尊屈完以当桓公也其言盟于师盟于召陵何师在召陵也师在召陵则曷为再言盟喜服楚也何言乎喜服楚楚有王者则后服无王者则先叛夷狄也而亟病中国南夷与北狄交【南夷谓楚灭邓谷伐蔡郑北狄谓狄灭邢卫至于温】中国不絶若线桓公救中国而攘夷狄卒帖荆【帖服也】以此爲王者之事也其言来何与桓为主也前此者有事矣后此者有事矣则爲独于此焉与桓公爲主序绩也【序次也绩功也桓公之功绩莫大于服是】
　　【谷梁传】楚无大夫【无命卿也】其曰屈完何也以其来防桓成之爲大夫也其不言使权在屈完也则是正乎曰非正也【臣无自专之道】以其来防诸侯重之也来者何内桓师
　　也【来者内辞也内桓师故言来】于师前定也于召陵得志乎桓公也得志者不得志也【屈完来盟桓公退于召陵是屈完得其本志而桓公服楚之志犹未大遂】以桓公得志爲仅矣屈完曰大国之以兵向楚何也桓公曰昭王南征不反菁茅之贡不至故周室不祭屈完曰菁茅之贡不至则诺昭王南征不反我将问诸江
　　屈完书名氏盖齐桓心畏楚彊因完受有辞以退故假以为名也完不称使以楚使如师本以观齐之彊弱未尝有必之意而其权在完也盟于召陵者退师召陵而后与之盟欲以礼柔楚也或曰前书屈完来后书盟于召陵而不列序诸侯与楚大夫爲桓公讳也
　　齐人执陈辕涛涂【辕公羊谷梁作袁】
　　【左传】陈辕涛涂谓郑申侯曰【辕涛涂陈大夫申侯郑大夫】师出于陈郑之间国必甚病【当有供给之费故】若出于东方观兵于东夷循海而归其可也申侯曰善涛涂以告齐侯许之申侯见曰师老矣若出于东方而遇敌惧不可用也若出于陈郑之间共其资粮屝屦【屝草屦】其可也齐侯说与之虎牢【虎牢郑邑】执辕涛涂
　　【公羊传】涛涂之罪何辟军之道也其辟军之道奈何涛涂谓桓公曰君既服南夷矣何不还师濵海而东服东夷且归桓公曰诺于是还师濵海而东大防于沛泽之中【草棘曰沛渐洳曰泽】顾而执涛涂执者爲或称侯或称人称侯而执者伯讨也称人而执者非伯讨也此执有罪何以不得爲伯讨古者周公东征则西国怨西征则东国怨桓公假途于陈而伐楚则陈人不欲其反由己者师不正故也不修其师而执涛涂古人之讨则不然也
　　【谷梁传】齐人者齐侯也其人之何也于是哆然外齐侯也不正其逾国而执也
　　辕涛涂陈大夫恐齐师归取道于陈沮之使其东行致误军道固可罪矣然齐桓不能反求诸己思陈人所以厌苦之故増修其徳而遽执涛涂以逞其忿不特桓德之衰而管仲之器小亦于是乎见矣
　　秋及江人黄人伐陈
　　【左传】秋伐陈讨不忠也
　　【谷梁传】不言其人及之者何内师也
　　齐人旣执涛涂愤犹未平以江黄近陈故使鲁及二国伐之观此则伐楚之师江黄不防盖用之以爲犄角之明矣或谓书及者防上齐人之文盖齐及之也然考经所书他国再有事必书遂此不言遂实鲁及之尔
　　八月公至自伐楚
　　【公羊传】楚已服矣何以致伐楚叛也
　　【谷梁传】有二事偶则以后事致后事小则以先事致其以伐楚致大伐楚也
　　两事书至或原其志而至之或举其重而至之此侵蔡伐楚不致侵者以伐楚事重防勲于庙故因其实而志之也
　　葬许穆公【穆公羊作缪】
　　【左传】许穆公卒于师葬之以侯礼也凡诸侯薨于朝防加一等【诸侯命有三等公为上等侯伯爲中等子男为下等】死王事加二等于是有以衮敛【衮衣公服也谓加二等】
　　冬十有二月公孙兹帅师会齐人宋人卫人郑人许人曹人侵陈【兹公羊作慈后同覇国大夫防诸侯大夫侵与国自此始】
　　【左传】冬叔孙戴伯帅师会诸侯之师侵陈陈成归辕涛涂【戴伯即公孙兹叔牙子戴谥也】
　　涛涂既执复帅江黄以伐之合七国之大夫以侵之修怨爲已甚矣伐楚之师陈实与焉其臣一谋之不协而陵暴之若此扵楚则责之略而待之恭扵陈则怒之深而报之过此仲尼之徒所以羞称五伯也
　　【附录左传】初晋献公欲以骊姬为夫人卜之不吉筮之吉公曰从筮卜人曰筮短长【物生而后有象象而后有滋滋而后有数象筮数故象长数短】不如从长且其繇曰专之渝攘公之羭【繇卜兆辞渝变也攘除也羭美也言变乃除公之美】一薫一莸十年尚犹有臭【薫香草莸臭草十年有臭言善易消恶难除】必不可弗听立之生奚齐其娣生卓子及将立奚齐既与中大夫成谋姬谓太子曰君梦齐姜必速祭之【齐姜太子母言求食】太子祭于曲沃归胙于公公田姬寘诸宫六日公至毒而献之【毒酒经宿辄败而经六日明公之惑】公祭之地地坟【坟起也】与犬犬毙与小臣小臣亦毙姬泣曰贼由太子太子奔新城【新城曲沃】公杀其傅杜原欵或谓太子子辞君必辩焉【以六日之状自理】太子曰君非姬氏居不安食不饱我辞姬必有罪君老矣吾又不乐曰子其行乎太子曰君实不察其罪被此名也以出人谁纳我十二月戊申缢于新城姬遂谮二公子曰皆知之重耳奔蒲夷吾奔屈

　　日讲春秋解义卷十五
<经部,春秋类,日讲春秋解义>
　　钦定四库全书
　　日讲春秋解义卷十六
　　僖公
　　五年春
　　【附录左传】五年春王正月辛亥朔日南至【周正月今十一月冬至之日日南极】公既视朔遂登观台以望而书礼也【视朔亲告朔也观台台上构屋可以遘观者也】凡分至啓闭必书云物【分春秋分也至冬夏至也啓立春立夏闭立秋立冬云物气色灾变也重申周典不言公者日官掌其职】为备故也【素察妖祥逆为之备】
　　晋侯杀其世子申生
　　【左传】晋侯使以杀大子申生之故来告【释经必告乃书】初晋侯使士蒍为二公子筑蒲与屈不慎寘薪焉【不谨慎所为多寘薪于中】夷吾诉之公使让之士蒍稽首而对曰臣闻之无丧而慼忧必雠焉【雠犹对也】无戎而城雠必保焉【保而守之】寇雠之保又何慎焉守官废命不敬固雠之保不忠失忠与敬何以事君诗云懐徳惟宁宗子惟城【诗大雅懐徳以】
　　【安则宗子之固若城】君其修徳而固宗子何城如之三年将寻师焉焉用慎【寻用也】退而赋曰狐裘尨茸一国三公吾谁适从【士蒍自作诗也尨茸乱貌公与二公子为三言城不坚则为公子所诉为公所让坚之则为固雠不忠无以事君故不知所从】及难公使寺人披伐蒲重耳曰君父之命不校乃徇曰校者吾雠也逾垣而走披斩其袪【袪袂也】遂出奔翟
　　【公羊传】曷为直称晋侯以杀杀世子母弟直称君者甚之也
　　【谷梁传】目晋侯斥杀恶晋侯也【斥指斥】
　　申生自杀而斥言晋侯何也春秋之法有防而不见则其君之罪也故申生以骊姬之谮自杀宋痤以伊戾之谮自杀皆直称君杀端本清源以为后戒也僖十六年郑伯杀其世子华杀得其罪故不书
　　杞伯姬来朝其子
　　【公羊传】其言来朝其子何内辞也与其子俱来朝也【谷梁传】妇人既嫁不逾竟逾竟非正也诸侯相见曰朝伯姬为志乎朝其子也伯姬为志乎朝其子则是杞伯失夫之道矣诸侯相见曰朝以待人父之道待人之子非正也故曰杞伯姬来朝其子参讥也【参讥谓伯姬杞伯鲁侯也】
　　伯姬归杞十三年耳其子必防而以之来朝者盖是年杞恵公卒疑方有疾伯姬以子为鲁之甥故防之至鲁令摄父行朝礼以豫托于鲁也先王之制童子侯不朝况诸侯之子防而未誓于天子者乎伯姬失妇道杞伯失夫道鲁公失主道皆非也故谷梁子曰参讥也
　　夏公孙兹如牟
　　【左传】夏公孙兹如牟娶焉【因聘而娶故实其事】
　　凡内朝聘皆曰如牟小国也桓十五年邾人牟人葛人来朝自是邦交之礼无闻焉言兹因聘而娶经不书常事故也先儒谓罪其托君命以遂其私非也韩侯因觐而娶事列大雅则无悖于礼可知矣果罪之也则当眀着其事今见于经者乃内大夫出聘之常词而不书其娶何由知其托君命以遂私哉
　　公及齐侯宋公陈侯卫侯郑伯许男曹伯防王世子于首止【首止公羊谷梁俱作首戴后同杜注卫地陈留襄邑县东南有首乡】
　　【左传】防于首止防王大子郑谋宁周也【恵王以恵后故将废大子郑而立王子帯故齐桓帅诸侯防王大子以定其位】
　　【公羊传】曷为殊防王世子世子贵也世子犹世世子也【解贵意也言当世父位】
　　【谷梁専】及以防尊之也何尊焉王世子云者唯王之贰也云可以重之存焉尊之也【言使天下晓然知其为至尊之储贰至重所在非人臣比】何重焉天子世子世天下也
　　王世子不得与诸侯列序也故特书及以防若曰王世子在是而诸侯咸往防焉示不可得而抗也葵丘之防宰周公序诸侯之上与盟洮之王人同例而不得与王世子之殊防同文者以世子之尊非宰臣比也不书防齐侯者齐侯不敢为防主也
　　【附録左传】陈辕宣仲怨郑申侯之反已于召陵【宣仲辕涛涂】故劝之城其赐邑【齐桓所赐虎牢】曰美城之大名也子孙不忘吾助子请乃为之请于诸侯而城之美【楼橹之备毕设】遂谮诸郑伯曰美城其赐邑将以叛也申侯由是得罪【为七年郑杀申侯】
　　秋八月诸侯于首止
　　【左传】秋诸侯
　　【公羊传】诸侯何以不序一事而再见者前目而后凡也【谷梁传】无中事而复举诸侯何也尊王世子而不敢与也尊则其不敢与盟何也盟者不相信也故谨信也不敢以所不信而加之尊者桓诸侯也不能朝天子是不臣也王世子子也块然受诸侯之尊已而立乎其位【块然安然也】是不子也桓不臣王世子不子则其所善焉何也是则变之正也天子微诸侯不享觐桓控大国扶小国统诸侯不能以朝天子亦不敢致天王尊王世子于首戴乃所以尊天王之命也世子含王命防齐桓亦所以尊天王之命也世子受之可乎是亦变之正也天子微诸侯不享觐世子受诸侯之尊已而天王尊矣世子受之可也
