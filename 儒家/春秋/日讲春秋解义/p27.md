<!-- { "loadSidebar": true } -->
　　【谷梁传】微国之君未爵命者其不言来于外也朝于庙正也于外非正也
　　萧宋之附庸谷齐地嘉礼不野合萧叔朝公在齐之谷则非其所也朝必于庙公不辞而受之于谷亦过矣盖交讥之
　　秋丹桓宫楹
　　【左传】秋丹桓宫之楹
　　【公羊传】何以书讥何讥尔丹桓宫楹非礼也
　　【谷梁传】礼天子诸侯黝垩【黝黑色凡涂饰皆言垩】大夫仓士黈【黈黄色】丹楹非礼也
　　楹柱也楹未有以丹饰者爲将娶雠女欲夸示之而乱王制以渎先君直书而恶见矣
　　冬十有一月曹伯射姑卒
　　十有二月甲寅公防齐侯盟于扈【扈杜注郑地在荥阳卷县西北后汉志卷县有扈城亭今河南原武县西北扈亭是也】
　　【公羊传】桓之盟不日此何以日危之也何危尔我贰也鲁子曰我贰者非彼然我然也
　　此盟亦要结姻好也鲁求之愈急而齐许之愈缓盖庄公爲文姜所制必使娶于母家而齐女待年庄公时已三十有六矣故越礼不顾如此其亟耳
　　二十有四年春王三月刻桓宫桷
　　【左传】二十四年春刻其桷【桷椽也】皆非礼也【合上丹楹而发】御孙谏曰【御孙鲁大夫】臣闻之俭德之共也侈恶之大也先君有共德而君纳诸大恶无乃不可乎
　　【公羊传】何以书讥何讥尔刻桓宫桷非礼也
　　【谷梁传】礼天子之桷斲之砻之【斲削也砻磨也】加密石焉【又以细石磨之】诸侯之桷斲之砻之大夫斲之士斲本刻桷非正也夫人所以崇宗庙也取非礼与非正而加之于宗庙以饰夫人非正也刻桓宫桷丹桓宫楹斥言桓宫以恶庄也【不言新宫而直谓之桓宫以桓见杀于齐而饰其庙以荣雠国之女恶庄不子】桷有斲砻未闻复刻镂之也王制革制度曰畔其君讨丹楹刻桷乃宫庙所未有之饰卽无故而爲此亦不容于王法矣况娶雠人之女以荐舍于祢庙而特爲非礼之饰以夸耀之死者有知其怨恫当何如至五庙竝列而独崇饰于桓宫又其恶之浅者矣
　　葬曹庄公
　　夏公如齐逆女
　　【公羊传】何以书亲迎礼也
　　【谷梁传】亲迎恒事也不志此其志何也不正其亲迎于齐也
　　亲迎者昏礼之常春秋常事不书此独书之不正其亲迎于齐也所谓常者其事非一如视朔则月事之常也搜狩则时事之常也郊祀雩祭之类则岁事之常也至于纳币逆女至归之类昏姻之常也合礼爲常常则不书若夫崩薨卒葬卽位之类乃人道始终之大变卽合礼亦书非亲迎之比也
　　秋公至自齐
　　【谷梁传】迎者行见诸舍见诸【诸之也言瞻望夫人乘车】先至非正也
　　八月丁丑夫人姜氏入
　　【左传】秋哀姜至
　　【公羊传】其言入何难也其言日何难也其难奈何夫人不偻【偻疾也齐人语】不可使入【言夫人稽畱不肯疾顺公意故不能使之卽入】与公有所约【约谓约逺媵妾也】然后入
　　【谷梁传】入者内弗受也日入恶入者也何用不受也以宗庙弗受也其以宗庙弗受何也取仇人子弟以荐舍于前【荐进舍置】其义不可受也
　　不书至而书入不可以见乎宗庙也入者不顺之辞以宗庙爲不受也且昏义以正始爲先公旣亲迎而不与夫人同至则夫道不正于始矣姜氏旣归而不从公以俱入则妇道不正于始矣弑闵逊邾之乱其兆己见此皆忘亲越礼之所致也故春秋详书其事以爲后戒
　　戊寅大夫宗妇觌用币
　　【左传】公使宗妇觌用币【传不言大夫唯举非常】非礼也御孙曰男贽大者玉帛【公侯伯子男执玉诸侯世子附庸卿执帛】小者禽鸟【卿执羔大夫执雁士执雉】以章物也【章所执之物别贵贱】女贽不过榛栗枣脩以告防也【榛似栗而小脩脯也】今男女同贽是无别也男女之别国之大节也而由夫人乱之无乃不可乎
　　【公羊传】宗妇者何大夫之妻也觌者何见也用者何用者不宜用也见用币非礼也然则曷用枣栗云乎腶脩云乎
　　【谷梁传】觌见也礼大夫不见夫人不言及【谓不言大夫及宗妇】不正其行妇道【谓见夫人乃宗妇之道】故列数之也男子之贽羔雁雉腒【士冬用雉夏用腒腒干雉也夏用之备腐臭也】妇人之贽枣栗腶脩用币非礼也用者不宜用者也大夫国体也【国体谓爲君股肱】而行妇道恶之故谨而日之也
　　何休曰礼夫人至大夫郊迎明日大夫宗妇皆见公事曰见私事曰觌见夫人礼也而以私言之夫人不可以见宗庙则亦不可以临羣臣也且大夫宜见于庙宗妇宜见于宫中今男女竝觌而又同防乱男女之别自夫人之至始庄公自坏其防何怪夫人异日之躬爲大恶哉春秋所书自盟防至此凡十有三事词繁而不杀所以示正始之道者可谓深切着明矣
　　【附录左传】晋士蔿又与羣公子谋使杀游氏之二子【游氏亦桓庄之族】士蔿告晋侯曰可矣不过二年君必无患
　　大水
　　冬戎侵曹曹羁出奔陈赤归于曹
　　【公羊传】曹羁者何曹大夫也曹无大夫此何以书贤也何贤乎曹羁戎将侵曹曹羁谏曰戎众以无义君请勿自敌也曹伯曰不可三谏不从遂去之故君子以爲得君臣之义也
　　书法与突归于郑郑忽出奔衞同故杜预知二传之非而以羁爲曹世子也庄公旣葬羁嗣世一年矣而奔不称爵以微弱不能君犹郑忽之不称爵也归者易辞赤恃戎之力以簒国其归爲易犹突恃宋以簒而书归也春秋于忽与羁皆系国而书名以爲居正者之戒
　　郭公【公羊谷梁竝以赤归于曹郭公连文爲句】
　　【公羊传】赤者何曹无赤者盖郭公也郭公者何失地之君也
　　【谷梁传】赤盖郭公也何爲名也礼诸侯无外归之义外归非正也
　　郭公之义本不可晓而公谷之説更不可通先儒有以爲郭亡者公与亡字相近而偶误耳管子之书曰齐桓公之郭问父老曰郭何故亡曰以其善善而恶恶也公曰若子之言乃贤君也何至于亡父老曰郭君善善而不能用恶恶而不能去所以亡也考其时与事谓之郭亡理或有之夫不知其善恶犹觊一旦而知之也旣知其善而不能用则君子登进之路绝旣知其恶而不能去则小人益肆行而无所忌矣春秋以郭之自亡书与梁亡同义
　　二十有五年春陈侯使女叔来聘
　　【左传】二十五年春陈女叔来聘【陈卿女氏叔其字也】始结陈好也嘉之故不名
　　【谷梁传】其不名何也天子之命大夫也
　　季友相鲁原仲相陈二人有旧故各请于君通聘以结好此大夫交政于中国之渐也命大夫故不名鲁单伯郑祭仲陈女叔是也齐晋无命大夫盖自恃疆大不复请命于王耳
　　夏五月癸丑卫侯朔卒
　　衞朔入国鲁庄与有力焉未必不防其葬盖朔搆杀其兄而逆天子之命故不书葬以不其罪之当讨耳
　　六月辛未朔日有食之鼓用牲于社
　　【左传】夏六月辛未朔日有食之鼓用牲于社非常也【非常鼓之月辛未实七月朔置闰失所故致月错】惟正月之朔慝未作【正月夏之四月周之六月谓正阳之月今书六月而传云惟者明此月非正阳月也慝阴气】日有食之于是乎用币于社伐鼓于朝【食于正阳之月则诸侯用币于社请救于上公伐鼓于朝退而自责以明阴不宜侵阳臣不宜掩君以示大义】
　　【公羊传】日食则曷爲鼓用牲于社求乎阴之道也【求责求也】以朱丝营社或曰胁之【胁与责求同义社土地之主月土地之精月犯日故攻社以胁其本朱丝营之助阳抑阴也】或曰爲闇恐人犯之故营之【社者土地之主尊也爲日光尽天闇恐人犯歴之故营之】
　　【谷梁传】言日言朔食正朔也鼓礼也用牲非礼也天子救日置五麾【麾旌幡也】陈五兵五鼓【五兵矛防钺楯弓矢】诸侯置三麾陈三鼓三兵大夫击门士击柝言充其阳也【充实也凡有声皆阳事以压阴气】
　　日月之食皆有常度古人遇日食必书者盖深致其扶阳抑阴之旨言当恐惧修省而不敢忽也左氏谓唯正月之朔慝未作于是用币于社伐鼓于朝非也夏书季秋日食有奏鼓之文岂独正阳之月哉所以书者讥其不鼓于朝又用牲耳
　　伯姬归于杞
　　【谷梁传】其不言逆何也逆之道微无足道焉尔
　　伯姬庄公女婚姻常事不书此何以书逆者非卿则名姓不登于史策见昏礼之日坏也内女适邻国而爲夫人则书归适大夫则否别尊卑也其得礼者皆不书常事也
　　秋大水鼓用牲于社于门
　　【左传】秋大水鼓用牲于社于门亦非常也凡天灾有币无牲非日月之眚不鼓
　　【公羊传】其言于社于门何于社礼也于门非礼也【谷梁传】高下有水灾曰大水旣戒鼓而骇众用牲可以已矣救日以鼓兵救水以鼓众
　　【附录左传】晋士蔿使羣公子尽杀游氏之族乃城聚而处之【聚杜注晋邑】冬晋侯围聚尽杀羣公子
　　冬公子友如陈【此内大夫出防之始】
　　凡公及内卿往他国皆书如盖外诸侯来鲁者书朝外卿来鲁者书聘则内书所如不言其事而自明矣隐桓庄之闲上而周近而齐有来聘者矣鲁未尝有报聘者而女叔一来季友旋报继又躬防原仲之葬则陈鲁之交虽有君命而实出于季友原仲之私情不独大夫渐张而季氏之专鲁微兆己见于斯矣朱子于季友独以爲无状诚论世知人之特识也
　　二十有六年春公伐戎【公羊无春字】
　　隐桓世有戎盟至庄始渝爲鲁之患今此伐戎爲济西之役也故无讥辞
　　【附录左传】二十六年春晋士蔿爲大司空夏士蔿城绛以深其宫【绛杜注晋所都也今山西绛县史记是年晋始都绛】
　　夏公至自伐戎
　　曹杀其大夫【此专杀大夫之始】
　　【公羊传】何以不名众也曷爲众杀之不死于曹君者也君死乎位曰灭曷爲不言其灭爲曹羁讳也此盖战也何以不言战爲曹羁讳也【以大夫卽是曹羁按公谷此等传皆出其所传闻无可考证姑存其文耳他皆仿此】
　　【谷梁传】言大夫而不称名姓无命大夫也无命大夫而曰大夫贤也爲曹羁崇也
　　称国以杀者国君与当国大夫共主之而不请于天子也不书名或曰非一人或曰不知其名也齐桓葵丘之防申明王禁曰无专杀大夫其视当时之诸侯可谓彼善于此矣
　　秋公防宋人齐人伐徐【徐杜注徐国在下邳僮县东南括地志徐城县西有大徐城卽古徐国也今江南泗州北有徐城韩氏愈曰徐与秦俱出伯翳爲羸姓昭五年楚人执徐子盖子爵】戎在徐州之域旧爲鲁患是年春公伐戎秋又伐徐必戎与徐相表里以侵轶鲁也故二国将卑师少而公独亲行齐桓致勤于鲁宋又屡推宋主兵鲁宋亲附是以诸侯众服而明年盟幽同心以相推戴与
　　【附录左传】秋虢人侵晋冬虢人又侵晋【爲传明年晋将伐虢张本】
　　冬十有二月癸亥朔日有食之
　　日讲春秋解义卷十二
　　钦定四库全书
　　日讲春秋解义卷十三
　　庄公
　　二十有七年春公防杞伯姬于洮【伯姬庄公女洮杜注鲁地今山东濮州南有洮城亦作桃城水经注云桃城亦曰姚城因姚墟而得名也】
　　【左传】二十七年春公防杞伯姬于洮非事也天子非展义不廵守【天子廵守所以宣布德义】诸侯非民事不举卿非君命不越竟
　　妇人无防礼内女爲夫人者七见于经未有与公防者而防自伯姬始其后来朝其子来求妇皆礼所未有也而鲁政之不纲亦可见矣
　　夏六月公防齐侯宋公陈侯郑伯同盟于幽
