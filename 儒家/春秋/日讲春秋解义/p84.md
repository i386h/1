<!-- { "loadSidebar": true } -->
　　【附录左传】无终子嘉父使孟乐如晋【无终杜注山戎国名今顺天府玉田县西有古无终城子爵也嘉父名孟乐其使臣】因魏庄子纳虎豹之皮以请和诸戎【欲戎与晋和庄子魏绛】晋侯曰戎狄无亲而贪不如伐之魏绛曰诸侯新服陈新来和将观于我我徳则睦否则携贰劳师于戎而楚伐陈必弗能救是弃陈也诸华必叛戎禽兽也获戎失华无乃不可乎夏训有之曰有穷后羿【夏训夏书有穷杜注国名水经注穷水出于安丰在今英山县境羿有穷君之号】公曰后羿何如【怪其言不次故问之】对曰昔有夏之方衰也后羿自鉏迁于穷石因夏民以代夏政【禹孙太康滛放失国夏人立其弟仲康仲康卒子相立羿遂代相号曰有穷鉏杜注羿本国名今直隶滑县东有鉏城】恃其射也【羿善射】不脩民事而滛于原兽弃武罗伯因熊髠尨圉【四子皆羿贤臣】而用寒浞寒浞伯明氏之谗子弟也【寒杜注寒国北海平夀县东有寒亭在今山东潍县东北伯明其君名】伯明后寒弃之夷羿收之【夷氏】信而使之以为己相浞行媚于内【内宫人】而施赂于外愚弄其民而虞羿于田【乐之以游田】树之诈慝以取其国家外内咸服羿犹不悛将归自田【羿猎还】家众杀而亨之以食其子【食羿子】其子不忍食诸死于穷门靡奔有鬲氏【靡夏遗臣事羿者有鬲杜注国名平原鬲县今山东徳平县东有故鬲城】浞因羿室【就其妃妾】生浇及豷恃其谗慝诈伪而不徳于民使浇用师灭斟灌及斟寻氏【二国夏同姓诸侯后相所依杜注乐安寿光县东南有灌亭北海平夀县东南有斟亭今斟灌城在山东夀光县东北斟寻城在山东潍县西南】处浇于过处豷于戈【过戈杜注皆国名东莱掖县北有过乡戈在宋郑之闲按今山东莱州府治即过国也】靡自有鬲氏收二国之烬【烬遗民】以灭浞而立少康【少康夏后相之子】少康灭浇于过后杼灭豷于戈【后杼少康子】有穷由是遂亡【浞因羿室故不改有穷之号】失人故也昔周辛甲之为大史也命百官官箴王阙【辛甲周武王大史使百官各为箴辞以戒王过】于虞人之箴曰【虞人掌田猎】芒芒禹迹【芒芒逺貌】画为九州经啓九道【啓开九州之道】民有寝庙兽有茂草各有攸处徳用不扰在帝夷羿冒于原兽【冒贪也】忘其国恤而思其麀牡武不可重【重犹数也】用不恢于夏家兽臣司原敢告仆夫【兽臣虞人告仆夫不敢斥尊】虞箴如是可不惩乎于是晋侯好田故魏绛及之公曰然则莫如和戎乎对曰和戎有五利焉戎狄荐居贵货易土【荐聚也易犹轻也】土可贾焉一也边鄙不耸民狎其野穑人成功二也【耸惧狎习也】戎狄事晋四邻振动诸侯威怀三也以徳绥戎师徒不勤甲兵不顿四也【顿坏也】鉴于后羿而用徳度逺至迩安五也君其图之公説使魏绛盟诸戎修民事田以时【传言晋侯能用善谋】　冬十月邾人莒人伐鄫臧纥救鄫侵邾败于狐骀【臧纥武仲狐骀杜注邾地鲁国番县东南有目台亭今狐骀山在山东滕县东南】国人逆防者皆髽鲁于是乎始髽【髽麻发合防礼之始变】国人诵之曰臧之狐裘败我于狐骀【臧纥时服狐裘】我君小子朱儒是使朱儒朱儒使我败于邾【公防弱故曰小子臧纥短小故曰朱儒败不书鲁人讳之】
　　五年春公至自晋
　　【左传】五年春公至自晋
　　【附録左传】王使王叔陈生愬戎于晋【王叔周卿士时戎侵虣故】晋人执之士鲂如京师言王叔之贰于戎也
　　夏郑伯使公子发来聘
　　【左传】夏郑子国来聘通嗣君也【郑僖公初即位】
　　鲁与郑自输平来盟以后聘使不通终春秋仅见于此则以晋霸复兴诸侯辑睦也
　　叔孙豹鄫世子巫如晋【鄫谷梁作缯后同】
　　【左传】穆叔觌鄫大子于晋以成属鄫【觌见也前年请属鄫故将鄫大子巫如晋以成之】书曰叔孙豹鄫大子巫如晋言比诸鲁大夫也
　　【公羊传】外相如不书此何以书为叔孙豹率而与之俱也叔孙豹则曷为率而与之俱盖舅出也【巫者鄫前夫人襄公母姊妹之子也俱莒外孙故曰舅出】莒将灭之故相与往殆乎晋也【殆疑也以疑谳于晋】莒将灭之则曷为相与往殆乎晋取后乎莒也其取后乎莒柰何莒女有为鄫夫人者盖欲立其出也【时莒女嫁为鄫后夫人夫人女还嫁莒有外孙鄫子爱后夫人而无子欲立其外孙鲁因为之往谳于晋】
　　【谷梁传】外不言如而言如为我事往也
　　外相如不书鄫世子之如晋何以书以鄫既属鲁叔孙豹率而与之俱故比诸鲁大夫耳豹与鄫世子同如晋而不言及是旅见于晋也晋之汰亦甚矣
　　仲孙蔑卫孙林父防吴于善道【道公羊谷梁作稲善道杜注地阙按阮胜之南兖州记盱眙本吴善道地今属江南泗州】
　　【左传】吴子使寿越如晋【寿越吴大夫】辞不防于鸡泽之故【三年防鸡泽吴不至今来谢之】且请听诸侯之好晋人将为之合诸侯使鲁卫先防吴且告防期故孟献子孙文子防吴于善道
　　【谷梁传】吴谓善伊谓稻缓号从中国名从主人【吴之土音与中国异其所号地形物类当从中国以教殊俗故不言伊缓而言善稲若人名则从其本国所称】晋将邀吴为戚之防鲁卫近吴且俱同姓故先使通好不言及同受命于晋也不列叙而别言防吴者吴人在善道蔑与林父往防之也
　　秋大雩
　　【左传】秋大雩旱也
　　楚杀其大夫公子壬夫
　　【左传】楚人讨陈叛故曰由令尹子辛实侵欲焉乃杀之书曰楚杀其大夫公子壬夫贪也君子谓楚共王于是不刑诗曰周道挺挺我心扃扃讲事不令集人来定【逸诗也挺挺正直也扃扃明察也讲谋也言谋事不善聚致贤人以定之】已则无信而杀人以逞不亦难乎夏书曰成允成功【夏书大禹谟允信也言信成然后有成功】
　　壬夫侵欲固有罪矣然楚子不能申明法教禁之于先及陈怨已深伐之不服始归咎而杀之岂用刑之正哉故称国以杀罪累上也
　　公防晋侯宋公陈侯卫侯郑伯曹伯莒子邾子滕子薛伯齐世子光吴人鄫人于戚
　　【左传】九月丙午盟于戚防吴且命戍陈也【不书盟盖不以盟告庙】穆叔以属鄫为不利使鄫大夫聴命于防【传言鄫人所以见于戚防】
　　【公羊传】吴何以称人吴鄫人云则不辞
　　晋合诸侯而吴来聴命与吴居其所而诸国往防之者异矣故列叙而不殊防其称人与鄫竝列不得云吴鄫人也
　　公至自防
　　冬戍陈
　　【公羊传】孰戍之诸侯戍之曷为不言诸侯戍之离至不可得而序【离至离别前后至也】故言我也【以鲁至时书】
　　【谷梁传】内辞也【不言诸侯是鲁戌之】
　　诸侯受命于戚各以师戍陈离至不可得而序故独书鲁戍也齐桓不战而屈楚晋文战而屈楚悼公通吴以制楚又戍守陈郑事势各异不可以优劣论也
　　楚公子贞帅师伐陈公防晋侯宋公卫侯郑伯曹伯齐世子光救陈十有二月公至自救陈【曹伯下公羊谷梁有莒子邾子滕子薛伯】
　　【左传】楚子囊为令尹【公子贞】范宣子曰我防陈矣楚人讨贰而立子囊必改行【改子辛行】而疾讨陈陈近于楚民朝夕急能无往乎有陈非吾事也无之而后可冬诸侯戍陈子囊伐陈十一月甲午防于城棣以救之【城棣杜注郑地陈畱酸枣县西南有棣城寰宇记有南棣城北棣城在阳武县北今属河南开封府】
　　【谷梁传】善救陈也
　　晋之于陈既勤戍于无事之时复率救于被兵之日可谓勤矣卒不能保陈以楚益张而陈近焉事势实然然非悼公即世必能与楚相持不至南北分霸也
　　辛未季孙行父卒
　　【左传】季文子卒大夫入敛公在位【在阼阶西乡】宰庀家器为备【庀具也】无衣帛之妾无食粟之马无藏金玉无重器备【器备谓珍寳甲兵之物】君子是以知季文子之忠于公室也相三君矣而无私积可不谓忠乎
　　先儒以左氏所称多谓行父忠慎然子赤之弑行父非惟坐视而又为仲遂奔走焉及宣公既殁复乘闲以逐归父而三桓之势成孟叔且拱手以聴于季氏矣其妾不衣帛马不食粟乃矫情悦众以自固其身家与陈氏燠休齐民之意同故孔子讥其三思而朱子尤深恶之洵论世知人之特识也
　　六年春王三月壬午伯姑容卒
　　【左传】六年春杞桓公卒始赴以名同盟故也【入春秋未尝书名桓公三与成公同盟故赴以名】
　　夏宋华弱来奔
　　【左传】宋华弱与乐辔少相狎长相优又相谤也【华弱乐辔皆宋大夫狎亲习也优调戏也】子荡怒以弓梏华弱于朝【子荡乐辔也张弓以贯其颈若械之在手故曰梏】平公见之曰司武而梏于朝难以胜矣【司武司马】遂逐之夏宋华弱来奔司城子罕曰同罪异罚非刑也专戮于朝罪孰大焉亦逐子荡子荡射子罕之门曰几日而不我从【言亦当见逐】子罕善之如初
　　秋葬桓公
　　滕子来朝
　　【左传】秋滕成公来朝始朝公也
　　莒人灭鄫
　　【左传】莒人灭鄫鄫恃赂也【归鲁贡恃之而慢莒故灭】
　　【谷梁传】非灭也中国日卑国月夷狄时鄫中国也而时非灭也家有既亡国有既灭【家立异姓为后则亡国立异姓为嗣则灭既尽也】灭而不自知由别之而不别也【立嗣宜分别同姓而缯不别】莒人灭缯非灭也立异姓以莅祭祀灭亡之道也鲁既请于晋以属鄫而中弃之晋为盟主坐视莒人灭同盟之国而不能正皆罪也公谷以昭四年书取鄫疑鄫未尝灭故有立异姓为后之説不知莒人始灭之继又复之使为附庸其后鲁又取之与郑既灭许而许复见经等耳果立异姓为后圣人宜直书其事以为世戒顾隐其辞曰灭则后人但知鄫之灭而无由知其立异姓为后也凿而蔽于理故不可从
　　冬叔孙豹如邾
　　【左传】冬穆叔如邾聘且修平【平四年狐骀战】
　　公初即位邾子来朝四年有狐骀之战至是往聘修平以无忘旧好也
　　季孙宿如晋
　　【左传】晋人以鄫故来讨曰何故亡鄫【鄫属鲁见灭故晋责鲁】季武子如晋见且聼命【武子季孙宿始代父为卿见大国聼命受罪】
　　宿行父之子也父防未期而遽如晋时襄公防弱宿代父执政急自托于晋而实非公意也传谓晋人以鄫故来讨非也前年防戚己命鄫聼命于防鄫之亡于鲁何与耶
　　十有二月齐侯灭莱
　　【左传】十一月齐侯灭莱莱恃谋也【赂夙沙卫之谋也事在二年】于郑子国之来聘也四月晏弱城东阳而遂围莱【子国聘在五年二年晏弱城东阳至五年四月复托治城因遂围莱】甲寅堙之环城傅于堞【堙土山也堞女墙也周城为土山及女墙】及桓公卒之月【此年三月】乙未王湫帅师及正舆子棠人军齐师【王湫故齐人成十八年奔莱正舆子莱大夫棠杜注莱邑北海即墨县有棠乡今县南甘棠社即古棠乡也县属山东】齐师大败之丁未入莱莱共公浮柔奔棠【浮柔莱共公名】正舆子王湫奔莒莒人杀之四月陈无宇献莱宗器于襄宫【无宇桓子陈完孙襄宫齐襄公庙】晏弱围棠十一月丙辰而灭之迁莱于郳【迁莱子于郳国】高厚崔杼定其田【高厚高固子】
　　【公羊传】曷为不言莱君出奔国灭君死之正也莱近齐齐图莱久矣自宣七年伐莱至是灭之晋文襄之世诸侯无敢相灭者成景以后开地于狄数灭小国故虽悼公复霸亦不能禁诸侯之相灭也




　　日讲春秋解义卷三十七
