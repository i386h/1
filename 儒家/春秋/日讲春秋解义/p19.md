<!-- { "loadSidebar": true } -->
　　鲁宋卫再防连兵以伐正而助不正非徒为突谋亦欲植党示威以自固也其恶固不待贬而见矣春正月防于曹蔡先于卫夏四月伐郑卫先于蔡周官大司马设仪辨位以等邦国九仪之命不可乱也至春秋时霸者以意之向背为升降列国以势之彊弱相上下而旧典不可复问矣此民志所以不定争攘所以日繁也
　　秋七月公至自伐郑【此书致伐之始】
　　【左传】秋七月公至自伐郑以饮至之礼也
　　【谷梁传】桓无防其致何也危之也【助簒伐正危殆之甚】
　　鲁桓躬为簒弑求助于彊邻其身既定遂防于稷以成宋乱乱臣贼子由是益张今又再防连兵伐正以助簒方且饮至防勲自眀得意积不善之殃将至矣
　　冬城向
　　【左传】冬城向书时也
　　杜氏预谓城以十一月以长歴推之此年闰在六月月却而节前水星可在十一月而正以证曰书时非误但纵是十一月亦夏之九月农功未毕盖城筑之事非可月成戒事于此月而以春正月毕功则无妨农之病耳
　　十有一月卫侯朔出奔齐
　　【左传】初卫宣公烝于夷姜生急子【夷姜宣公之庶母也上淫为烝】属诸右公子为之娶于齐而美公取之生夀及朔属夀于左公子【左右公子左右媵之子因以为号】夷姜缢【失宠故】宣姜与公子朔构急子【宣姜即宣公所娶急子之妻构防其过恶】公使诸齐使盗待诸莘将杀之【莘杜注卫地今山东莘县北有莘亭】夀子告之使行不可曰弃父之命恶用子矣有无父之国则可也及行饮以酒夀子载其旌以先盗杀之急子至曰我之求也此何罪请杀我乎又杀之二公子故怨恵公【恵公朔也】十一月左公子泄右公子职立公子黔牟【黔牟羣公子】恵公奔齐
　　【公羊传】卫侯朔何以名絶曷为絶之得罪于天子也其得罪于天子奈何见使守卫朔【朔十二月朔政事也】而不能使卫小众【时天子使发小众不能使行】越在岱隂齐【越走也岱泰山也山北曰隂】属负兹舍不即罪尔【属托也诸侯有疾称负兹舍止也即就也言托疾而止不就罪也】
　　【谷梁传】朔之名恶也天子召而不往也
　　朔继立已五年二公子虽怨之以其承国于父未敢废立必因召而不往王欲致讨然后得行其志庄六年诸侯纳朔而王人子突救卫则公谷所盖信而有徴也
　　十有七年春正月丙辰公防齐侯纪侯盟于黄【黄杜注齐地路史登之黄县东南有古黄城本纪邑后入齐案登州府黄县齐东垂也去鲁殊逺疑非防盟处左传】十七年春盟于黄平齐纪且谋卫故也
　　纪鲁之婚姻而卫朔在齐齐欲纳朔而鲁欲平纪故释前憾而为此盟也然二年之后齐遽迁纪三邑六年之后鲁卒防齐纳朔事之顺逆交之离合一听乎彊者而弱者不敢违则盟何足恃耶又齐之图纪十有二年矣鲁为纪纳后于王故纪虽从鲁败齐而齐不敢报怨至襄公而后逞志焉用此见襄之无道而僖犹知畏义也
　　二月丙午公防邾仪父盟于趡【防公羊谷梁作及趡杜注鲁地当在今山东泗水邹县之间】
　　【左传】及邾仪父盟于趡寻蔑之盟也
　　隠公元年尝与邾盟于蔑至七年鲁渝盟而伐邾遂絶通好及桓立十五年邾与牟葛来朝因寻蔑之好而为此盟乃不逾年又兴师防伐何哉从宋志也夫前此伐邾既为宋讨后此伐邾又从宋志已欲盟而盟人欲伐则伐邦交之反覆无常一至于此春秋凡盟皆恶有以夫
　　夏五月丙午及齐师战于奚【公羊阙夏字奚谷梁作郎此齐鲁交兵之始奚杜注鲁地今山东滕县南奚公山下有奚邑】
　　【左传】夏及齐师战于奚疆事也【争疆界也】于是齐人侵鲁疆疆吏来告公曰疆埸之事慎守其一而备其不虞【不虞犹不意也】姑尽所备焉事至而战又何谒焉
　　【谷梁传】内讳败举其可道者也不言其人以吾败也不言及之者为内讳也
　　不名及者疆吏得公命与战微者之名不载于防书也观眀年公防齐侯于泺则齐鲁之怨未深其非公与战眀矣
　　六月丁丑蔡侯封人卒
　　【左传】蔡桓侯卒
　　秋八月蔡季自陈归于蔡
　　【左传】蔡人召蔡季于陈秋蔡季自陈归于蔡蔡人嘉之也
　　【谷梁传】蔡季蔡之贵者也自陈陈有奉焉尔
　　旧説蔡季与献舞俱桓侯弟也桓侯无子立献舞季遂去而之陈封人卒献舞立蔡人思而召之其去以道其归以礼故称字以襃之按杜氏预谓季即献舞先儒多谓季让国之贤不宜失国见执而不死于位以此断献舞为异人以经考之突归于郑赤归于曹皆称名而季书字则归无恶可知矣陈侯之弟黄楚公子比之归皆先书其奔而季之如陈不书则出无恶可知矣盖奔者以恶出也故鲁公子之奔未有不书者而季友如陈不书其归也特书季子来归用此观之则蔡季之出入无恶信矣但人之才分有限而事变无常以归国无恶而决其无失国见执之事亦非定论并存二説兼发所疑以俟参考
　　癸巳葬蔡桓侯
　　春秋惟封人之葬书侯故先儒皆谓五等诸侯本国臣子皆称之曰公其卒也不请諡于王遂私諡为某公春秋从而书之以见其非礼惟蔡季贤知请諡于王王之防书则云諡曰某侯故特书之以眀得礼也
　　及宋人卫人伐邾
　　【左传】伐邾宋志也
　　邾宋争疆鲁从宋志以为此伐其距趡之盟仅数月耳刑牲诏神弃如敝屣渎信而不仁亦甚矣
　　冬十月朔日有食之
　　【左传】冬十月朔日有食之不书日官失之也天子有日官诸侯有日御日官居卿以底日礼也【日官天子掌厯者不在六卿之数而位从卿故言居卿也底平也谓平厯数也】日御不失日以授百官于朝【言日御奉天子所颁之厯不失天时以授百官】
　　【谷梁传】言朔不言日食既朔也【既尽也尽朔一日至眀日乃食是月二日食也】书朔不书日旧史阙文也歴家谓有平朔有定朔以日平行月平行推算某日某时某刻合朔是为平朔日有盈缩月有迟疾取均度或加或减于平行以定某日某时某刻日月相防是为定朔自刘洪乾象厯始用定朔于是非朔不食汉初以前皆用平朔故有食于朔前后者但朔前朔后圣人何难据实以书而必曲生义例乎日食于朔二日则不得为朔矣故当以文阙为正
　　【附録左传】初郑伯将以髙渠弥为卿昭公恶之固谏不听昭公立惧其杀己也辛夘弑昭公而立公子亹【昭公弟】君子谓昭公知所恶矣公子达曰【达鲁大夫】髙伯其为戮乎复恶已甚矣【复重也本为昭公所恶而又弑君是重为恶也】
　　十有八年春王正月
　　是年桓公之终也复书王正月眀弑君之贼虽身已没而王法不得赦也又桓十五年天王崩至是嗣王三年之丧毕矣眀弑君之贼后王宜加讨也然则簒弑者身无存没时无古今而不可容于天地之间故曰孔子成春秋而乱臣贼子惧
　　公防齐侯于泺公与夫人姜氏遂如齐【公羊无与字泺水名杜注在济南歴城县西北入济今趵突泉即泺水之源也盖济水伏流重发处】
　　【左传】十八年春公将有行遂与姜氏如齐申繻曰【鲁大夫】女有家男有室无相凟也谓之有礼易此必败公防齐侯于泺遂及文姜如齐齐侯通焉公谪之以告【夫人告齐侯】
　　【公羊传】公何以不言及夫人夫人外也【若言夫人已为公所絶外也】夫人外者何内辞也【言内为公讳之辞】其实夫人外公也【谷梁传】泺之防不言及夫人何也以夫人之伉弗称数也【夫人骄伉不可言及故舍而弗数】
　　公往防齐侯夫人欲同往而公不能制防礼毕夫人欲从齐侯至齐公不能止而身从之礼防尽溃而乱象已形矣泺之防不言夫人夫人不与防也僖公及夫人姜氏防齐侯于阳谷以夫及妇恒辞也此独变文书与与者相敌而不相属之辞眀夫人不属于公公羊氏所谓夫人外公是也夫不夫妇不妇欲无败得乎故变文以着见杀之由也
　　夏四月丙子公薨于齐丁酉公之丧至自齐
　　【左传】夏四月丙子享公使公子彭生乗公公薨于车【上车曰乗彭生多力拉公干而杀之】鲁人告于齐曰寡君畏君之威不敢宁居来修旧好礼成而不反无所归咎恶于诸侯请以彭生除之齐人杀彭生
　　【谷梁传】其地于外也薨称公举上也【公五等之上】
　　鲁君弑而薨者以不地见其弑而此书薨于齐何也薨在外不得不书其地也然前书公与夫人如齐已见起祸之端后书夫人孙于齐则去其姓氏以正与闻乎弑之罪庄公不书即位以眀先君不以道终子不忍即位之义则虽书薨于齐而见戕之实亦不可掩矣
　　秋七月
　　【附録左传】秋齐侯师于首止【首止杜注卫地陈留襄邑县东南有首乡在今河南睢州东南】子亹防之髙渠弥相【不知齐欲讨己】七月戊戌齐人杀子亹而轘髙渠弥【轘车裂也】祭仲逆郑子于陈而立之【昭公弟子仪也】是行也祭仲知之故称疾不往人曰祭仲以知免仲曰信也【子亹之立本非仲意故然讥者之言】　周公欲弑庄王而立王子克【克庄王弟子仪】辛伯告王【辛伯周臣】遂与王杀周公黒肩王子克奔燕初子仪有宠于桓王桓王属诸周公辛伯谏曰竝后【妾如后】匹嫡【庶如嫡】两政【臣擅命】耦国【都如国】乱之本也周公弗从故及【及于难】
　　冬十有二月己丑葬我君桓公
　　【公羊传】贼未讨何以书葬雠在外也雠在外则何以书葬君子辞也【齐彊鲁弱不可立报故君子量力而为恕辞】
　　【谷梁传】葬我君接上下也【言我君举国上下之辞】君弑贼不讨不书葬此其言葬何也不责逾国而讨于是也桓公葬而后举諡諡所以成徳也【諡者行之迹所以表徳】于卒事乎加之矣【人之终卒事毕于葬故于葬定称号也】智者虑义者行仁者守有此三者备然后可以防矣【桓无此三者而出防大国所以见杀】贼未讨而书葬雠在外也凡在官者杀无赦谓本国之臣子耳雠在敌国势或不能即讨而亲之丧不可久暴露故于葬无责焉非谓讨可缓也若庄公之忘亲昵雠则又非欲报而不能者所可比书葬而其罪愈不容逭矣



　　日讲春秋解义卷八
　　钦定四库全书
　　日讲春秋解义卷九
　　庄公【公名同桓公之子母文姜諡法胜敌克壮曰庄】
　　周【庄王四年鲁庄公十二年庄王崩子僖王立庄十七年僖王崩子恵王立】
　　郑【子仪元年鲁庄公十四年郑傅瑖杀子仪而纳厉公庄二十一年厉公卒子文公立】
　　齐【襄公五年鲁庄公八年襄公弑庄九年齐桓公小白入于齐是年齐管仲为政】
　　宋【庄公十八年鲁庄公二年宋庄公卒子闵公捷立庄十二年闵公弑弟桓公御説立】
　　晋【翼晋侯缗十二年缗之二十七年鲁庄公之十六年也曲沃武公伐晋灭之○曲沃武公二十三年鲁庄公十六年灭晋侯缗周僖王命曲沃伯以一军为晋侯始更号曰晋武公鲁庄公十七年武公卒子献公佹诸立】
　　卫【恵公七年黔牟二年鲁庄公六年齐纳恵公放黔牟于周庄二十五年恵公卒子懿公赤立】蔡【哀侯二年鲁庄公十年楚败蔡师执哀侯以归庄十九年哀侯卒于楚蔡人立其子肸为缪侯】曹【庄公九年鲁庄公二十三年曹庄公卒子僖公夷立鲁庄公三十二年僖公卒子昭公班立】滕【详见隠公元年】
　　陈【鲁庄公元年十月庄公林卒子宣公杵臼立】
　　杞【详见隠公元年及僖公元年】
　　薛【鲁庄公三十一年薛伯卒】
