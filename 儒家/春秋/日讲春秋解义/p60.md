<!-- { "loadSidebar": true } -->
　　【左传】莒纪公生大子仆又生季佗【纪号也莒夷无諡故有别号】爱季佗而黜仆且多行无礼于国仆因国人以弑纪公以其寳玉来奔纳诸宣公公命与之邑曰今日必授季文子使司宼出诸竟曰今日必逹公问其故季文子使大史克对曰先大夫臧文仲敎行父事君之礼行父奉以周旋弗敢失队曰见有礼于其君者事之如孝子之养父母也见无礼于其君者诛之如鹰鹯之逐鸟雀也先君周公制周礼曰则以观徳徳以处事事以度功功以食民【则法也合法则为吉徳违法则为凶徳处制也度量也食养也】作誓命曰毁则为贼【誓命要信之辞毁则壊法也】掩贼为藏【掩匿也】窃贿为盗盗器为奸【器国用也】主藏之名【以掩贼为名】赖奸之用【用奸器也】为大凶徳有常无赦【刑有常】在九刑不忘【誓命以下皆九刑之书】行父还观莒仆莫可则也【还犹周旋】孝敬忠信为吉徳盗贼藏奸为凶徳夫莒仆则其孝敬则弑君父矣则其忠信则窃寳玉矣其人则盗贼也其器则奸兆也【兆域也】保而利之则主藏也以训则昏民无则焉不度于善而皆在于凶徳是以去之昔髙阳氏有才子八人【髙阳帝颛顼之号八人其苗裔】苍舒隤敳梼戭大临尨降庭坚仲容叔达【此即垂益禹臯陶之伦】齐圣广渊眀允笃诚天下之民谓之八恺【齐中也渊深也允信也笃厚也恺和也】髙辛氏有才子八人【髙辛帝喾之号八人亦其苗裔】伯奋仲堪叔献季仲伯虎仲熊叔豹季貍【此即稷契朱虎熊罴之伦】忠肃共懿宣慈恵和天下之民谓之八元【肃敬也懿美也宣徧也元善也】此十六族也世济其美不陨其名以至于尧尧不能举舜臣尧举八恺使主后土【禹作司空即主地之官】以揆百事莫不时序地平天成【揆度也成亦平也】举八元使布五敎于四方【契作司徒敷五敎故知契在八元之中】父义母慈兄友弟共子孝内平外成【内中夏外逺国】昔帝鸿氏有不才子【帝鸿黄帝】掩义隠贼好行凶徳丑类恶物顽嚚不友是与比周【丑亦恶也心不则徳义之经为顽口不道忠信之言为嚚比近也周密也】天下之民谓之浑敦【浑敦不开通之貌谓驩兠】少皞氏有不才子【少皞金天氏之号次黄帝】毁信废忠崇饰恶言靖譛庸回服防搜慝以诬盛徳【崇聚也靖安也庸用也回邪也服行也搜隠也慝恶也】天下之民谓之穷竒【其行穷其好竒谓共工】颛顼氏有不才子不可敎训不知话言【话善也】告之则顽舎之则嚚傲很明徳以乱天常天下之民谓之梼杌【梼杌顽凶无俦匹之貌谓鲧】此三族也世济其凶增其恶名以至于尧尧不能去缙云氏有不才子【缙云黄帝氏官名】贪于饮食冒于货贿【冒亦贪也】侵欲崇侈不可盈厌聚敛积实不知纪极不分孤寡不恤穷匮天下之民以比三凶【非帝王子孙故别以比三凶】谓之饕餮【贪财为饕贪食为餮】舜臣尧【为尧臣】宾于四门【辟四门以宾礼众贤】流四凶族浑敦穷竒梼杌饕餮投诸四裔以御螭魅【投弃也裔逺也螭魅山林异气所生为人害者】是以尧崩而天下如一同心戴舜以为天子以其举十六相去四凶也故虞书数舜之功曰慎徽五典五典克从无违敎也【徽美也此八元之功】曰纳于百揆百揆时序无废事也【此八恺之功】曰宾于四门四门穆穆无凶人也【去四凶之功】舜有大功二十而为天子【举十六相去四凶也】今行父虽未获一吉人去一凶矣于舜之功二十之一也庶防免于戾乎
　　【公羊传】称国以弑何称国以弑者众弑君之辞
　　纪公多行无礼称国以弑众所欲弑也左氏言大子仆因国人以弑是以子弑父春秋何为没而不书且仆既以众弑则宜自立矣又何以来奔故呉氏澄谓仆因国人以弑纪公以当作之卓氏尔康又谓以已二字古人通用盖纪公已见弑故仆惧祸及而来奔也若据则经不书仆弑义无所处故竝録焉
　　【附録左传】宋武氏之族【宋武公之子孙】道昭公子将奉司城须以作乱【文公弑昭公故武族欲导其子以作乱司城须文公弟】十二月宋公杀母弟须及昭公子使戴庄桓之族攻武氏于司马子伯之馆【戴族华乐也庄族公孙师也桓族向鱼鳞荡也司马子伯华耦也】遂出武穆之族【以穆族党于武氏故】使公孙师为司城【公孙师庄公之孙代母弟须】公子朝卒使乐吕为司防以靖国人【乐吕戴公之曽孙为宣三年宋师围曹】

　　日讲春秋解义卷二十六
<经部,春秋类,日讲春秋解义>
　　钦定四库全书
　　日讲春秋解义卷二十七
　　宣公【公名倭一名接又作委文公子毋敬嬴諡法善问周逹曰宣】
　　周【匡王五年鲁宣公二年匡王崩弟定王立】
　　郑【穆公二十年鲁宣公三年穆公卒灵公夷立宣四年灵公弑弟防公坚立】
　　齐【惠公元年鲁宣公十年惠公卒子顷公无野立】
　　宋【详见文公三年】
　　晋【灵公继覇十三年赵盾为政鲁宣公二年灵公弑成公黑臀立宣八年郤缺为政宣九年成公卒子景公獳立宜十一年荀林父为政宣十六年士防为政宣十七年郤克为政】
　　卫【成公二十七年鲁宣公九年成公卒子穆公速立】
　　蔡【文公四年鲁宣公十七年文公卒子景公固立】
　　曹【文公十年鲁宣公十四年文公卒子宣公庐立】
　　陈【灵公六年鲁宣公十年灵公弑子成公午立】
　　杞【桓公二十九年】
　　薛【详见僖公元年】
　　莒【季佗元年】
　　邾【定公六年】
　　许【昭公十四年鲁宣公十七年昭公卒灵公立】
　　小邾【详见僖公元年】
　　楚【庄王六年鲁宣公十一年盟辰陵讨陈春秋始子楚庄王以霸宣十一年楚孙叔敖为令尹宣十二年败晋于邲宣十八年庄王卒子共王立】
　　秦【共公元年鲁宣公四年共公卒桓公立】
　　吴【详见隐公元年及成公元年】
　　越【详见隐公元年】

　　钦定四库全书
　　日讲春秋解义卷二十七
　　宣公【名倭一名接又作委文公之子母敬嬴以匡王五年即位諡法善问周逹曰宣】
　　元年春王正月公即位
　　【公羊传】继弑君不言即位此其言即位何其意也【谷梁传】继故而言即位与闻乎故也
　　宣公为弑君者所立受之而不讨贼则是与闻乎弑也故如其意而书即位以着其罪
　　公子遂如齐逆女
　　【左传】元年春王正月公子遂如齐逆女尊君命也【诸侯之卿出入称名氏所以尊君命也】
　　宣公斩焉在疚乃遣同恶之大夫如齐逆女经书之以着敬嬴仲遂请齐立接之本谋又以见齐元无道党乱臣而使弑其君也隂谋簒弑而急于昏齐以定其位此恶之大者至于卿逆之非礼则亦不待贬絶而见矣
　　三月遂以夫人妇姜至自齐
　　【左传】三月遂以夫人妇姜至自齐尊夫人也【遂不言公子替其尊称所以成小君之尊也】
　　【公羊传】遂何以不称公子一事而再见者卒名也【卒竟也竟但举名者省文】夫人何以不称姜氏贬曷为贬讥防娶也防娶者公也则曷为贬夫人内无贬于公之道也【明下无贬上之义】内无贬于公之道则曷为贬夫人夫人与公一体也其称妇何有姑之辞也
　　【谷梁传】其不言氏防未毕故略之也其曰妇缘姑言之之辞也遂之挈由上致之也【挈者谓去氏族而直书名上谓宣公】夫人不氏与有罪也古者一礼不备贞女不行夫人不能以礼自固而茍从焉非正矣称妇者盖有姑则以妇礼至无姑则专以夫人礼至出姜既絶而归齐而曰妇姜着敬嬴之速以姑自居也
　　夏季孙行父如齐
　　【左传】夏季文子如齐纳赂以请防【宣公簒立未列于防故以赂请之】据左氏纳赂以请防也下书公防齐侯于平州则知此防乃行父请之矣又书齐人取济西田则知请以赂矣仲遂弑君宣公簒立行父不能讨反为之使齐而纳赂焉鲁人乃以为贤观春秋所书则其恶不可掩矣
　　晋放其大夫胥甲父于卫
　　【左传】晋人讨不用命者放胥甲父于卫【胥甲下军佐文十二年战河曲不肯薄秦于险】而立胥克【克甲之子】先辛奔齐【先辛甲之属大夫】
　　【公羊传】放之者何犹曰无去是云尔【覊置之不令去其地】然则何言尔近正也此其为近正奈何古者大夫已去三年待放【三年者古者疑狱三年而后断自嫌有罪当诛故三年不敢去】君放之非也大夫待放正也【河曲之战距今八年晋始放胥甲父所谓待而后放者故曰近正】古者臣有大丧则君三年不呼其门已练可以弁冕【弁皮弁爵弁也加旒曰冕】服金革之事君使之非也臣行之礼也【此与君放之非臣待君放正同故引同类相明】闵子要绖而服事既而曰若此乎古之道不即人心【既事毕言古者不敢斥言君即近也】退而致仕孔子盖善之也【善其服事外得事君之义致仕内不失亲亲之恩】
　　【谷梁传】放犹屏也称国以放放无罪也
　　称国以放君与当国大夫主之也河曲之战挠臾骈之谋而以偏师独出者赵穿也若讨不用命则穿当为首专治军门之呼则穿与胥甲父同罪可也赵盾当国乃庇穿而蔽罪于甲父晋侯于是为失政而桃园之逆志固萌于此矣
　　公防齐侯于平州【平州杜注齐地在泰山牟县西今山东莱芜县西有平州城左传】防于平州以定公位
　　春秋之世簒立者已列于诸侯则不复致讨故季孙行父如齐请防而齐侯为防以定之夫以齐之彊与鲁为邻其力足以正鲁而始徇仲遂之谋继为平州之防非特贪赂失其本心抑以乘乱得国与鲁宣之迹相类故同恶相济耳然欲定其位者鲁宣也宜称及齐而曰防者乃治乱臣贼子必先究其党与之义
　　公子遂如齐
　　【左传】东门襄仲如齐拜成
　　遂与行父既再见于经矣如齐拜成削之可也而必书者以着遂为首恶也总其始终直书于防而义自见矣
　　六月齐人取济西田【济西杜注故曹地僖公三十一年晋文以分鲁】
　　【左传】六月齐人取济西之田为立公故以赂齐也【公羊传】外取邑不书此何以书所以赂齐也曷为赂齐为弑子赤之赂也
　　【谷梁传】内不言取言取授之也以是为赂齐也
　　济西之田鲁所以赂齐而经书齐人取之者蔽其罪于齐也簒弑之恶茍有人心者所同恶也商人弑立齐惠公恶之终不曰公曰夫已氏何独至于鲁接而不恶且助其邪谋而终定其位耶溺于济田之赂耳许田入郑而桓簒成郜鼎入鲁而督罪释济西入齐而宣位定见诸行事可谓深切着明矣
　　秋邾子来朝
　　邾自僖文之世常与鲁抗今宣簒立而反朝之盖畏齐鲁之交合也何以无贬乎既于朝桓贬矣公羊曰其余从同
　　楚子郑人侵陈遂侵宋
　　【左传】宋人之弑昭公也【在文十六年】晋荀林父以诸侯之师伐宋【在文十七年】宋及晋平宋文公受盟于晋又防诸侯于扈将为鲁讨齐【二扈盟在文十五年十七年】皆取赂而还郑穆公曰晋不足与也遂受盟于楚陈共公之卒【在文十二年】楚人不礼焉陈灵公受盟于晋【十四年新城十五年十七年两盟扈】秋楚子侵陈遂侵宋
　　【谷梁传】遂继事也
