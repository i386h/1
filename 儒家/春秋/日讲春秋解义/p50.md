<!-- { "loadSidebar": true } -->
　　【附录左传】楚令尹子上侵陈蔡【子上即关勃】陈蔡成遂伐郑将纳公子瑕【三十一年瑕奔楚】门于桔柣之门瑕覆于周氏之汪【车倾覆池水中】外仆髠屯禽之以献【郑之外仆髠发而名屯者杀瑕以献郑伯】文夫人敛而葬之郐城之下【郑文公夫人也郐城杜注故郐国在荥阳密县东北今属河南开封府】　晋阳处父侵蔡楚子上救之与晋师夹泜而军【泜水杜注出鲁阳县东经里城定陵入汝】阳子患之使谓子上曰吾闻之文不犯顺武不违敌【有文徳者不犯顺意谓相约渉水而伐其师是犯顺也有武徳者不弃敌意谓相约退舍而自弃去是违敌也】子若欲战则吾退舍子济而陈【欲辟楚使渡成陈而后战】迟速唯命不然纾我【纾缓也】老师费财亦无益也乃驾以待子上欲渉大孙伯曰【大孙伯即成大心】不可晋人无信半渉而薄我悔败何及不如纾之乃退舍【楚退欲使晋渡】阳子宣言曰楚师遁矣遂归楚师亦归大子商臣谮子上曰受晋赂而辟之楚之耻也罪莫大焉王杀子上【商臣怨子上止王立已谮之】　葬僖公缓【十一月僖公薨文公元年四月葬僖公并闰七月乃葬故云缓】作主非礼也【文二年乃作主遂因葬文通议之】凡君薨卒哭而祔祔而作主特祀于主烝尝禘于庙【既葬反虞则免丧故曰卒哭哭止也以新死者之神祔之于祖尸柩已逺孝子思慕故造木主立几筵特用丧礼祭祀于寝不同之于宗庙言凡君者谓诸侯以上不通于卿大夫冬祭曰烝秋祭曰尝新主既立特祀于寝则宗庙四时常祀自如旧也三年礼毕又大禘乃皆同于吉】













　　日讲春秋解义巻二十二
<经部,春秋类,日讲春秋解义>
　　钦定四库全书
　　日讲春秋解义卷二十三
　　文公【公名兴僖公母母声姜諡法慈惠爱民曰文忠信接礼曰文】
　　周【襄王二十六年鲁文公八年襄王崩子顷王立文十四年顷王崩子匡王立】
　　郑【穆公二年】
　　齐【昭公七年鲁文公十四年昭公卒子舍立九月舍弑商人立文十八年懿公弑惠公元立】宋【成公十一年鲁文公七年成公卒昭公杵臼立文十六年昭公弑弟文公鲍立】
　　晋【襄公继霸二年鲁文公六年襄公卒子灵公夷臯立是年赵盾为政】
　　卫【成公九年】
　　蔡【庄公十九年鲁文公十五年庄公卒子文公申立】
　　曹【共公二十七年鲁文公九年共公卒子文公夀立】
　　滕【详见隐公元年鲁文公十二年滕昭公来朝】
　　陈【共公六年鲁文公十三年共公卒子灵公平国立】
　　【详见隐公元年】
　　薛【详见隐公元年及僖公元年】
　　莒【鲁文公十八年莒太子仆弑纪公庻其子李佗立】
　　邾【文公四十二年鲁文公十三年邾文公卒子定公貜且立】
　　许【僖公二十九年鲁文公五年僖公卒昭公锡我立】
　　小邾【详见僖公元年】
　　楚【成王四十六年鲁文公元年冬商臣弑成王而自立为穆王文十三年穆王卒子庄王立始争覇】秦【穆公三十四年○秦用孟明以为政鲁文公二年秦伯伐晋济河焚舟遂霸西戎史记穆公三十七年益国十二开地千里天子使召公过贺穆公以金鼓文六年穆公卒子康公防立文十八年康公卒子共公稻立】
　　呉【详见隐公元年】
　　越【详见隐公元年】







　　钦定四库全书
　　日讲春秋解义卷二十三
　　文公【名兴僖公之子母声姜以襄王二十六年即位諡法慈惠爱民曰文忠信接礼曰文】
　　元年春王正月公即位
　　【谷梁传】继正即位正也【继正谓继正卒也隠去即位以见让桓书即位示安忍庄闵僖不言即位皆继弑】
　　即位者告庙临羣臣也必逾年然后改元书即位者缘始终之义一年不二君缘臣民之心不可旷年无君也即位必以嵗首正始也自古通丧三年告庙则冡宰摄而行之如伊尹祠于先王是也惟即位临羣臣则权一时之宜如借吉例事毕即反丧服盖易世传授国之大事当严其礼而王侯以国为家虽先君之丧犹以为已私服也鲁自隐至文桓公弑立外惟文公书即位盖国无变事举行其礼则史书其事也
　　二月癸亥日有食之【公羊日上有朔字】
　　天王使叔服来防葬
　　【左传】元年春王使内史叔服来防葬【叔氏服字】公孙敖闻其能相人也【公孙敖鲁大夫庆父子叔服能视人顔色知吉凶】见其二子焉叔服曰谷也食子难也收子【谷公孙敖长子文伯难公孙敖次子惠叔食子奉祭祀供养者也收子葬身者也】谷也丰下必有后于鲁国【丰下盖面方为八年公孙敖奔莒传】
　　【公羊传】其言来防葬何防葬礼也
　　【谷梁传】葬曰防【言防明非一人之辞】其志重天子之礼也
　　凡崩薨卒葬人道之大变也不以得礼为常事而不书其甚害于王法如君弑贼不讨呉楚称王之类则圣人有削而不书以示义者矣诸侯使卿来防葬不书常事也王使来鲁则无不书尊王命且以着鲁不朝聘而王数加礼为失政也王于诸侯有吊赠舍襚之礼而使人防葬则诸侯相交之丧纪也况天王之丧葬鲁君不闻亲赴而王臣先至以待诸侯之葬期冠履倒置至此极矣
　　【附录左传】于是闰三月非礼也【于厯法当在僖公末年误于今年三月置闰盖时达厯者所讥】先王之正时也履瑞于始举正于中归余于终【履歩也日月运转于天犹人之行歩故推厯谓之歩厯歩厯之始以为术之端首谓以十一月一日子初一刻冬至为厯首朞之日三百六十有六日日月之行又有迟速而必分为十二月举中气以正月月朔之与月节每月各剰一日所有余日归之于终积成一月则置之为闰故言归余于终】履端于始序则不愆【四时无愆过】举正于中民则不惑【斗建不失其次寒暑不失其常故无疑惑】归余于终事则不悖【四时得所则事无悖乱】
　　夏四月丁已葬我君僖公
　　【左传】夏四月丁巳葬僖公
　　【谷梁传】薨称公举上也葬我君接上下也僖公葬而后举諡諡所以成德也于卒事乎加之矣
　　诸侯五月而葬僖公以十二月薨以四月葬于礼为合矣
　　天王使毛伯来锡公命
　　【左传】王使毛伯卫来锡公命【毛国伯爵卫其字也诸侯为王卿士者公羊传】锡者何赐也命者何加我服也【复发传者嫌礼与桓公同死生异也古者三载考绩三考点陟幽明文公新即位功未足施而锡之非礼也】
　　【谷梁传】礼有受命无来锡命锡命非正也
　　命所当锡者三终丧入见则有黻冕圭璧之锡礼所谓以士服见天子赐之黻冕圭璧然后归是也嵗时来朝则有车马衮黼之锡如采菽之诗所称是也敌忾献功则有彤弓玈矢之锡如彤弓之诗所称是也然是三者皆诸侯至王所受之天子无往锡之礼今文公居丧始越五月既非初见之时又无继朝献功之事毛伯之锡何为哉故书以讥之
　　晋侯伐卫
　　【左传】晋文公之季年诸侯朝晋卫成公不朝使孔达侵郑伐緜訾及匡【孔达衞大夫匡杜注在颍川新汲县东北今河南扶沟县西有匡城】晋襄公既祥【祥谓小祥也】使告于诸侯而伐衞及南阳【南阳杜注河内地】先且居曰效尤祸也【尤衞不朝故伐今不朝王是效卫致祸时王在温故劝之】请君朝王臣从师晋侯朝王于温先且居胥臣伐衞五月辛酉朔晋师围戚六月戊戌取之获孙昭子【昭子衞大夫食戚邑】
　　齐桓于霸为盛而业止其身晋文得国日浅视桓少逊而子孙继霸者凡十世则以襄公克缵父功尊奬王室故威加诸侯而霸业不替如衞侯不朝将告于诸侯而伐之乃能听先且居之言朝王于温而后往伐可谓知礼矣
　　叔孙得臣如京师
　　【左传】叔孙得臣如周拜【得臣叔牙之孙如周谢锡命】
　　不自朝而使卿拜命终丧之后又不类见慢王之罪其可逭乎赵氏鹏飞以拜命为非谓释衰服韨于心不安説亦无据在礼丧公吊之必有拜者使人拜未闻遂释服也
　　卫人伐晋
　　【左传】卫人使告于陈【以晋伐告】陈共公曰更伐之我辞之【见伐求和不竞太甚故使报伐示己力足以距晋我陈侯也言为衞以辞谢晋求和】卫孔达帅师伐晋君子以为古古者越国而谋
　　衞人听陈共公谋使孔达伐晋夫古者越国而谋必义事也今陈与卫不谋以小事大之礼而乃称兵报伐他日陈为卫请而执达以説其为谋也过矣
　　秋公孙敖防晋侯于戚【此大夫专防诸侯之始戚杜注卫邑在顿丘卫县西今直开州北有古戚城】
　　【左传】秋晋侯疆戚田故公孙敖防之【晋取卫田正其疆界公孙敖即穆伯庆父之子也】
　　鲁之三家虽自僖公而僖之世尚未见其恣也及文公之初则已专盟防矣夫诸侯非王命自为防犹以为罪况以列卿上防霸主岂非政逮大夫之渐乎鲁与晋交失之矣
　　冬十月丁未楚世子商臣弑其君頵【頵公羊谷梁作髠】
　　【左传】初楚子将以商臣为太子访诸令尹子上子上曰君之齿未也【齿年也言尚少】而又多爱黜乃乱也楚国之举恒在少者【举立也】且是人也蠭目而豺声忍人也不可立也弗听既又欲立王子职而黜太子商臣【职商臣庻弟】商臣闻之而未察告其师潘崇曰若之何而察之潘崇曰享江芈而勿敬也【江芈成王妹嫁于江】从之江芈怒曰呼役夫【呼发声也役夫贱者称】宜君王之欲杀女而立职也告潘崇曰信矣潘崇曰能事诸乎【问能事职不】曰不能能行乎曰不能能行大事乎曰能【大事谓弑君】冬十月以宫甲围成王【太子宫甲僖二十八年王以东宫卒从子玉盖取此宫甲】王请食熊蹯而死【熊掌难熟兾久将有外救】弗听丁未王缢諡之曰灵不瞑曰成乃瞑穆王立以其为太子之室与潘崇使为太师且掌环列之尹【环列之尹宫卫之官列兵而环王宫】
　　【谷梁传】日髠之卒所以谨商臣之弑也夷狄不言正不正【中国君卒正者例日簒立不正者不日夷狄君卒皆略而不日今书日谨识商臣之大逆耳不以明髠正与不正】
　　楚僭号已久世子必不誓于天子今特书世子以着其罪也不言其父言其君者君之于世子有父之亲有君之尊言世子所以明有父之亲言君所以明有君之尊也楚頵僭王在位四十六年陵暴列国战克攻取毒被天下终以昧于父子君臣之道祸发萧墙所谓不善之积必有余殃岂不信与
　　公孙敖如齐
　　【左传】穆伯如齐始聘焉礼也凡君即位卿出并聘践修旧好要结外援好事邻国以卫社稷忠信卑让之道也忠德之正也信德之固也卑让德之基也
　　诸侯初即位于列国有通嗣君之礼然得臣聘周而敖聘齐等周于齐失礼已甚或谓聘齐以请婚在丧谋婚尤为非礼不贬而恶见矣
　　【附录左传】殽之役【在僖三十三年】晋人既归秦帅秦大夫及左右皆言于秦伯曰是败也孟明之罪也必杀之秦伯曰是孤之罪也周芮良夫之诗曰大风有隧贪人败类【诗大雅隧蹊径也言贪人之败善类若大风之行毁坏众物所在成蹊径】听言则对诵言如醉【言得道听涂説之言则喜而答对典诵之言则闻之若醉】匪用其良覆俾我悖【覆反也俾使也不用良臣之言反使我为悖乱】是贪故也孤之谓矣孤实贪以祸夫子夫子何罪复使为政【为明年秦晋战彭衙传】
