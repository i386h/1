<!-- { "loadSidebar": true } -->
　　【谷梁】未可以杀而杀举重【举杀豆则杀草可知】可杀而不杀举轻【不杀草则不杀菽亦显僖三十三年霣霜不杀草是也】其曰菽举重也周十月今八月也月令九月霜始降八月阴气未盛非陨霜之候而至于杀菽异矣菽耐霜之谷盖物之难杀者言杀菽则余物可知故谷梁子曰举重
　　二年春王正月
　　【附录左】二年夏四月辛酉巩氏之羣子弟贼简公
　　夏五月壬辰雉门及两观灾
　　【公羊传】其言雉门及两观灾何两观微也【雉门两观皆天子之制门为其主观为其饰故微也】然则曷为不言雉门灾及两观主灾者两观也【时灾从两观起】时灾者两观则曷为后言之不以微及大也何以书记灾也
　　【谷梁传】其不曰雉门灾及两观何也灾自两观始也不以尊者亲灾也【尊谓雉门亲近也】先言雉门尊尊也
　　言及雉门与两观俱灾也桓宫僖宫灾不言及者二庙分明故不必言此不言及则嫌于雉门之两观独灾耳
　　秋楚人伐呉
　　【左传】桐叛楚【桐杜注小国庐江舒县西南有桐乡今江南桐城县北有古桐城与庐江县接界】呉子使舒鸠氏诱楚人【舒鸠杜注楚属国】曰以师临我【教舒鸠诱楚使以师临呉】我伐桐为我使之无忌【呉伐桐也伪若畏楚师之临已而为伐其叛国以取媚者欲使楚不忌呉所谓多方以误之】秋楚囊瓦伐呉师于豫章【从舒鸠言】呉人见舟于豫章【伪将为楚伐桐】而潜师于巢【实欲以击楚】冬十月呉军楚师于豫章败之【楚不忌呉故】遂围巢克之获楚公子繁【繁守巢大夫】
　　【附录左传】邾庄公与夷射姑饮酒私出【射姑邾大夫出辟酒】阍乞肉焉夺之杖以敲之【为明年邾子卒传】
　　冬十月新作雉门及两观
　　【公传】羊其言新作之何修大也修旧不书此何以书讥何讥尔不务乎公室也【不务如公室之礼】
　　【谷梁传】言新有旧也作为也有加其度也此不正其以尊者亲之何也【不正谓更扩大之不合法度也据当讳而以雉门亲新作之下】虽不正也于美犹可也【灾恶故尊雉门推灾而远之今新作美好之事虽尊雉门可以亲之】雉门公宫南门之中门也按明堂位天子五门皋库雉应路鲁有库雉路三门库门制似天子皋门雉门制似天子应门天子外阙两观诸侯外阙一观鲁设两观僭也既灾则不当更作今复为之其制度无损故书新作讥其僭而不能革也南门亦书新作者彼以本有而改作之其高大过常非故制也延厩言新不言作者因旧而葺之非去旧复为者比言各有当也
　　三年春王正月公如晋至河乃复
　　意如逐君客死于外皆晋大夫为之羽翼其交甚亲今公立往朝而晋复辞公者盖意如之谋不使公得见晋侯所以操纵其君使之一切听己也
　　二月辛卯邾子穿卒【二月公羊谷梁作三月】
　　【左传】三年春二月辛卯邾子在门台【门上有台】临廷阍以缾水沃廷邾子望见之怒阍曰夷射姑旋焉【旋小便】命执之【见其不洁执射姑】弗得滋怒自投于牀废于鑪炭【废堕也】烂遂卒先葬以车五乗殉五人【欲藏中之洁故先内车及殉别为便房盖其遗命】庄公卞急而好洁故及是【卞躁疾也】
　　夏四月
　　秋葬邾庄公
　　【附录左】秋九月鲜虞人败晋师于平中【平中杜注晋地】获晋观虎恃其勇也【为五年士鞅围鲜虞张本】
　　冬仲孙何忌及邾子盟于拔【拔公羊谷梁作枝拔杜注地阙】
　　【左】冬盟于郯【郯杜注即拔也】修邾好也【公即位故修好】
　　鲁大夫而盟诸侯邾丧未期而出防盟盖交失之
　　【附录左传】蔡昭侯为两佩与两裘以如楚【佩佩玉也】献一佩一裘于昭王昭王服之以享蔡侯蔡侯亦服其一子常欲之弗与三年止之唐成公如楚有两肃爽马【成公唐惠侯之后肃爽骏马名】子常欲之弗与亦三年止之唐人或相与谋请代先从者许之饮先从者酒醉之窃马而献之子常子常归唐侯自拘于司败【窃马者自拘】曰君以弄马之故隐君身【隐忧约也】弃国家羣臣请相夫人以偿马必如之【相助也夫人谓养马者】唐侯曰寡人之过也二三子无辱皆赏之蔡人闻之固请而献佩于子常子常朝见蔡侯之徒命有司曰蔡君之久也官不共也【言楚所以礼遣蔡侯之物不共备故】明日礼不毕【遣蔡侯之礼】将死蔡侯归及汉执玉而沈曰余所有济汉而南者有若大川【自誓不复与楚】蔡侯如晋以其子元与其大夫之子为质焉而请伐楚【为明年防召陵张本】
　　四年春王二月癸巳陈侯呉卒
　　三月公防刘子晋侯宋公蔡侯衞侯陈子郑伯许男曹伯莒子邾子顿子胡子滕子薛伯伯小邾子齐国夏于召陵侵楚【晋楚交兵止此】
　　【左传】四年春三月刘文公合诸侯于召陵谋伐楚也【文公王官伯也晋人假王命以讨楚之久留蔡侯故曰文公合诸侯】晋荀寅求货于蔡侯弗得言于范献子曰国家方危诸侯方贰将以袭敌不亦难乎水潦方降疾疟方起中山不服【中山鲜虞】弃盟取怨【晋楚同盟于宋】无损于楚而失中山不如辞蔡侯吾自方城以来楚未可以得志【晋败楚侵方城在襄十六年】祗取勤焉乃辞蔡侯晋人假羽旄于郑郑人与之【析羽为旌王者游车之所建郑私有之因谓之羽旄借观之】明日或旆以防【或贱者继旐曰旆令贱人施其旆执以从防示卑郑】晋于是乎失诸侯【传言晋无礼所以遂弱】
　　是时晋楚皆衰其大夫用事而贪于贿相类也诸侯两贰而楚求无厌陵蔑与国故蔡人发愤请师于晋晋于是大合诸侯陈许顿胡素役于楚者皆同心而北向天子之老涖焉其势可有为而六卿惧君胜楚以归而夺之权故乞赂以离蔡假旄以卑郑用散诸侯之师以隳其君之功而固其私至以十八国之众潜掠楚境无功而还春秋据实而书以深罪晋君之失政谋国者之不忠也而晋自是亦不能国矣
　　夏四月庚辰蔡公孙姓帅师灭沈以沈子嘉归杀之【姓公羊作归姓后同】
　　【左】沈人不防于召陵晋人使蔡伐之夏蔡灭沈书灭沈于防召陵之后盟皋鼬之前着侵楚无功而释憾于微弱之沈徒以重楚人之怒耳蔡之视沈犹楚视蔡也楚实病已乃以所恶者加之沈覆其国而戕其君不义甚矣故书杀以正其罪
　　五月公及诸侯盟于皋鼬【皋鼬公羊作浩油杜注繁昌县东南有城皋亭在今河南临颍县界】
　　【左传】将防衞子行敬子言于灵公曰【子行敬子衞大夫】防同难【难得宜】啧有烦言莫之治也【啧至也烦言忿争】其使祝佗从【祝佗大祝子鱼】公曰善乃使子鱼子鱼辞曰臣展四体以率旧职犹惧不给而烦刑书若又共二【共二职】徼大罪也且夫祝社稷之常隶也社稷不动祝不出竟官之制也【社稷动谓国迁】君以军行祓社衅鼓【师出先有事祓祷于社谓之宜社于是杀牲以血涂鼓鼙为衅鼓】祝奉以从【奉社主也】于是乎出竟若嘉好之事【谓朝防】君行师从卿行旅从臣无事焉公曰行也及皋鼬【将盟】将长蔡于衞【欲令蔡先衞歃】衞侯使祝佗私于苌曰闻诸道路不知信否若闻蔡将先衞信乎苌曰信蔡叔康叔之兄也先卫不亦可乎子鱼曰以先王观之则尚德也昔武王克商成王定之选建明德以藩屏周故周公相王室以尹天下【尹正也】于周为睦【以盛德见亲厚】分鲁公以大路大旂【鲁公伯禽也大路金路锡同姓诸侯车交龙为旂周礼同姓以封】夏后氏之璜【璜美玉名】封父之繁弱【封父杜注古诸侯也今河南封丘县治西北有封父亭繁弱大弓名】殷民六族条氏徐氏萧氏索氏长勺氏尾勺氏使帅其宗氏辑其分族将其类丑【丑众也】以法则周公用即命于周【即就也】是使之职事于鲁以昭周公之明德分之土田陪敦【陪増也敦厚也土地増厚凡七百里】祝宗卜史【大祝宗人大卜大史凡四官】备物典策【典策春秋之制】官司彝器【官司百官也彝器常用器】因商奄之民【商奄东方之国令属鲁】命以伯禽而封于少皞之虚【伯禽策命篇名如君陈君牙类也少皞虚杜注曲阜也在鲁城内】分康叔以大路少帛綪茷旃旌【少帛杂帛也綪茷大赤取染草名也通帛为旃析羽为旌】大吕【钟名】殷民七族陶氏施氏繁氏锜氏樊氏饥氏终葵氏封畛土略自武父以南及圃田之北竟【畛涂所径也略界也武父杜注衞北界圃田杜注郑薮名】取于有阎之土以共王职【有阎杜注衞所受朝宿邑盖近京畿】取于相土之东都以防王之东搜【为汤沐邑王东廵守以助祭泰山】耼季授土【耼季周公弟司空】陶叔授民【陶叔司徒】命以康诰而封于殷虚【康诰周书殷虚朝歌也】皆启以商政疆以周索【皆鲁衞也启开也居殷故地因其风俗开导以旧政疆理土地以周法索法也】分唐叔以大路密须之鼓【密须杜注国名】阙巩【甲名】沽洗【钟名】懐姓九宗职官五正【懐姓唐之余民九宗一姓为九族职官五正殷时五官居在唐地世为贵族以赐唐叔使主领之所以荣宠唐叔也】命以唐诰而封于夏虚【唐诰诰命篇名夏虚杜注大夏大原晋阳也】启以夏政【亦因夏风俗开用其政】疆以戎索【大原近戎而寒不与中国同故自以戎法】三者皆叔也而有令德故昭之以分物不然文武成康之伯犹多而不获是分也唯不尚年也管蔡启商惎闲王室【惎毒也谓以殷叛】王于是乎杀管叔而蔡蔡叔【蔡放也】以车七乗徒七十人【与蔡叔车徒而放之】其子蔡仲改行帅德周公举之以为己卿士【为周公臣】见诸王而命之以蔡【命为蔡侯】其命书云王曰胡【胡蔡仲名】无若尔考之违王命也若之何其使蔡先衞也武王之母弟八人周公为大宰康叔为司寇耼季为司空五叔无官岂尚年哉【五叔管叔鲜蔡叔度成叔武霍叔处毛叔耼也】曹文之昭也【文王子与周公异母】晋武之穆也【武王子】曹为伯甸非尚年也【以伯爵居甸服言小】今将尚之是反先王也晋文公为践土之盟衞成公不在夷叔其母弟也犹先蔡【践土召陵二防经书蔡在衞上霸主以国大小之序也子鱼所言盟歃之次】其载书云王若曰晋重【文公】鲁申【僖公】衞武【叔武】蔡甲午【庄侯】郑防【文公】齐潘【昭公】宋王臣【成公】莒期【兹丕公也齐序郑下周之宗盟异姓为后】藏在周府可覆视也吾子欲复文武之略【略道也】而不正其德将如之何苌说告刘子与范献子谋之乃长衞侯于盟反自召陵郑子大叔未至而卒晋赵简子为之临甚哀曰黄父之防【在昭二十五年】夫子语我九言曰无始乱【无为祸首】无怙富无恃宠无违同无敖礼无骄能【以能骄人】无复怒【复重也】无谋非德【非所谋也】无犯非义【言简子能用善言所以遂兴】
　　【谷梁传】后而再防公志于后防也后志疑也【公畏强楚疑于侵之故后者更谋也】
　　春秋之例王官与防而不与盟则书诸侯盟如葵丘之盟是也防盟皆与则不书诸侯如柯陵鸡泽平丘之盟是也此言诸侯则刘子不盟可知矣公后至不与防而与盟则复称公防诸侯盟如盟于薄盟于扈是也此年公与于召陵之防则非后矣防与盟公皆与而刘子不与则但当书诸侯盟于皋鼬如祝柯重丘防盟殊地之例而又书公及者所以着公受国于意如因如晋见却而汲汲求为此盟也
　　伯成卒于防【成公羊作戊】
　　不言卒于师者以不成乎伐楚也
　　六月葬陈惠公
