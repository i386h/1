<!-- { "loadSidebar": true } -->
　　【附録左传】四年春王正月许男如楚楚子止之遂止郑伯复田江南许男与焉【前年楚子已与郑伯田江南故言复】使椒举如晋求诸侯二君待之【郑许二君】椒举致命曰寡君使举曰日君有恵赐盟于宋【宋盟在防二十七年】曰晋楚之从交相见也以嵗之不易寡人愿结驩于二三君使举请闲君若苟无四方之虞则愿假宠以请于诸侯晋侯欲勿许司马侯曰不可楚王方侈天或者欲逞其心以厚其毒而降之罚未可知也其使能终亦未可知也晋楚唯天所相不可与争君其许之而修徳以待其归若归于徳吾犹将事之况诸侯乎若适淫虐楚将弃之吾又谁与争公曰晋有三不殆其何敌之有国险而多马齐楚多难【多簒试之祸】有是三者何乡而不济对曰恃险与马而虞隣国之难是三殆也四岳【东岳岱西岳华南岳衡北岳恒】三涂【三涂杜注在河南陆浑县南水经注伊水歴崖口山峡也壁立如阙即古三涂山在今河南嵩县】阳城【阳城杜注在阳城县东北今河南登封县北车岭山是也】大室【大室杜注在阳城县西北即嵩髙也在今河南登封县北】荆山【荆山杜注在新城沶乡县南在今湖广南漳县西南】中南【中南杜注在始平武功县南在今陜西长安县南】九州之险也是不一姓冀之北土【燕代】马之所生无兴国焉恃险与马不可以为固也从古以然是以先王务修徳音以亨神人【亨通也】不闻其务险与马也邻国之难不可虞也或多难以固其国启其疆土或无难以丧其国失其守宇【于国则四垂为宇】若何虞难齐有仲孙之难而获桓公至今赖之【仲孙公孙无知事在荘九年】晋有里防之难而获文公是以为盟主【里克防郑事在僖九年】衞郉无难敌亦丧之【闵二年狄灭衞僖二十五年衞灭邢】故人之难不可虞也恃此三者而不修政徳亡于不暇又何能济君其许之纣作淫虐文王恵和殷是以陨周是以兴夫岂争诸侯乃许楚使使叔向对曰寡君有社稷之事是以不获春秋时见【言不得自往谦辞】诸侯君实有之何辱命焉椒举遂请昏【盖楚子使举时兼使求昏】晋侯许之楚子问于子产曰【子产时从郑简公在楚】晋其许我诸侯乎对曰许君晋君少安不在诸侯其大夫多求【贪也】莫匡其君在宋之盟又曰如一若不许君将焉用之【焉用宋盟】王曰诸侯其来乎对曰必来从宋之盟承君之欢不畏大国【大国晋也】何故不来不来者其鲁衞曹邾乎曹畏宋邾畏鲁鲁衞偪于齐而亲于晋唯是不来其余君之所及也谁敢不至王曰然则吾所求者无不可乎对曰求逞于人不可与人同欲尽济
　　夏楚子蔡侯陈侯郑伯许男徐子滕子顿子胡子沈子小邾子宋世子佐淮夷防于申【楚子専防诸侯始此】
　　【左传】夏诸侯如楚鲁衞曹邾不防曹邾辞以难公辞以时祭衞侯辞以疾【如子产言】郑伯先待于申六月丙午楚子合诸侯于申椒举言于楚子曰臣闻诸侯无归礼以为归今君始得诸侯其慎礼矣霸之济否在此防也夏啓有钧台之享【啓禹子钧台杜注河南阳翟县南有钧台陂在今河南禹州城北闗外】商汤有景亳之命【景亳杜注河南巩县西南有汤亭或言亳即偃师按今河南偃师县南有景山即此】周武有孟津之誓【孟津即盟津也】成有岐阳之搜【周成王归自奄大搜于岐山之阳岐山杜注在扶风美阳县西北在今陜西岐山县境】康有酆宫之朝【酆杜注在始平鄠县东有灵台括地志鄠县东三十五里有丰宫今属陜西西安府】穆有涂山之防【周穆王防诸侯于涂山涂山杜注在夀春东北今山在江南懐逺县东南】齐桓有召陵之师【在僖四年】晋文有践土之盟【在僖二十八年】君其何用宋向戌郑公孙侨在诸侯之良也君其选焉【选择所用】王曰吾用齐桓王使问礼于左师与子产左师曰小国习之大国用之敢不荐闻献公合诸侯之礼六【其礼六仪也宋公爵故献公礼】子产曰小国共职敢不荐守献伯子男防公之礼六【郑伯爵故献伯子男防公之礼其礼同所从言之异】君子谓合左师善守先代子产善相小国王使椒举侍于后以规过【规正二子之过】卒事不防王问其故对曰礼吾未见者有六焉又何以规【左师子产所献六礼楚皆未尝行】宋大子佐后至王田于武城久而弗见椒举请辞焉【请王辞谢之】王使往曰属有宗祧之事于武城【言为宗庙田猎】寡君将堕币焉敢谢后见【堕布也输也恨其后至故言将因诸侯防布币乃相见】徐子吴出也以为贰焉故执诸申楚子示诸侯侈椒举曰夫六王二公之事【六王啓汤武成康穆也二公齐桓晋文】皆所以示诸侯礼也诸侯所由用命也夏桀为仍之防有缗叛之【仍缗杜注皆国名】商纣为黎之搜东夷叛之【黎杜注东方国名】周幽为大室之盟戎狄叛之【大室中岳】皆所以示诸侯汰也诸侯所由弃命也今君以汰无乃不济乎王弗听子产见左师曰吾不患楚矣汰而愎谏不过十年左师曰然不十年侈其恶不逺逺恶而后弃善亦如之徳逺而后兴【为十三年楚弑其君】
　　晋霸始衰齐首背之平公犹屡合诸侯以讨焉自齐庄公死齐与晋平晋侯自是不复出与防盟故楚防遂合诸侯借讨乱之名以逞其贪暴虽防终自败而天下之大势遂不可复挽矣其原皆由晋政不纲诸卿植党列国彊家争附之以固其私而怠于公义也春秋之初乱臣贼子国人邻国皆应时致讨其后乃有受其赂而不讨与之防以定其位者至于楚防则天下诸侯奉为盟主而属服焉以晋之季世屡以赂释乱贼而不讨诸侯离心势己外溃六卿则而象之权复内移以至流毒于生民如是其烈也
　　楚人执徐子
　　吴晋通使道必由徐徐吴出也故虽属楚而不禁吴晋之通故楚既与之防而又执之不言归者在防而执寻释之也
　　秋七月楚子蔡侯陈侯许男顿子胡子沈子淮夷伐吴【左传】秋七月楚子以诸侯伐吴宋大子郑伯先归【经所以更叙诸侯】宋华费遂郑大夫从
　　执齐庆封杀之
　　【左传】使屈申围朱方【朱方杜注吴邑封所封也屈申屈荡子】八月甲申克之执齐庆封而尽灭其族【庆封以防二十八年奔吴八月无甲申日误】将戮庆封椒举曰臣闻无瑕者可以戮人庆封唯逆命是以在此【逆命谓性不恭顺】其肯从于戮乎【言不肯黙而从戮】播于诸侯焉用之王弗聼负之斧钺以徇于诸侯使言曰无或如齐庆封弑其君弱其孤以盟其大夫【齐崔杼弑君封其党也故以弑君罪责之】庆封曰无或如楚共王之庶子围弑其君兄之子麇而代之以盟诸侯王使速杀之【公羊传】此伐吴也其言执齐庆封何为齐诛也其为齐诛奈何庆封走之吴吴封之于防然则曷为不言伐防不与诸侯専封也庆封之罪何胁齐君而乱齐国也
　　【谷梁传】此入而杀其不言入何也庆封封乎吴钟离【言时杀庆封于钟离实不入吴】其不言伐钟离何也不与吴封也庆封其以齐氏何也为齐讨也灵王使人以庆封令于军中曰有若齐庆封弑其君者乎庆封曰子一息我亦且一言曰有若楚公子围弑其兄之子而代之为君者乎军人粲然皆笑【粲然盛笑貌】庆封弑其君而不以弑君之罪罪之者庆封不为灵王服也不与楚讨也春秋之义用贵治贱用贤治不肖不以乱治乱也孔子曰懐恶而讨虽死不服其斯之谓与
　　春秋书杀他国大夫之法有二凡有罪而当诛者曰某人杀某若楚人杀陈征舒是也无罪者书执而杀之若执蔡世子有以归用之执陈行人干征师杀之是也庆封有与弑其君之罪而不书杀齐庆封庆封不为楚防服也懐恶而讨虽死不服故不得纯以讨贼之辞书
　　遂灭赖【頼公羊谷梁俱作厉】
　　【左传】遂以诸侯灭赖赖子面缚衔璧士袒舆榇从之造于中军王问诸椒举对曰成王克许【在僖六年】许僖公如是王亲释其缚受其璧焚其榇王从之迁赖于鄢【鄢杜注楚邑】楚子欲迁许于赖使鬬韦与公子弃疾城之而还【为许城也鬬韦子文之孙】申无宇曰楚祸之首将在此矣召诸侯而来伐国而克城竟莫校【谓筑城于外竟诸侯无与争】王心不违民其居乎【言将有事不得安也】民之不处其谁堪之不堪王命乃祸乱也
　　【谷梁传】遂继事也
　　九月取鄫
　　【左传】九月取鄫言易也莒乱着丘公立而不抚鄫【着丘公去疾也】鄫叛而来故曰取凡克邑不用师徒曰取
　　【公羊传】其言取之何灭之也灭之则其言取之何内大恶讳也
　　防六年莒人灭鄫尚未絶其祀以为附庸今鲁复取之莒不书伐莒鄫叛而来不用师徒也
　　【附録左传】郑子产作丘赋【丘十六井当出马一匹牛三头今子产别赋其田如鲁哀公十一年之用田赋】国人谤之曰其父死于路【谓子国为尉氏所杀】己为虿尾【谓子产重赋毒百姓】以令于国国将若之何子寛以告【子寛郑大夫】子产曰何害苟利社稷死生以之且吾闻为善者不改其度故能有济也民不可逞度不可改【度法也】诗曰礼义不愆何恤于人言【逸诗】吾不迁矣【迁移也】浑罕曰【浑罕子寛】国氏其先亡乎君子作法于凉其敝犹贪【凉薄也】作法于贪敝将若之何姬在列者【在列国也】蔡及曹滕其先亡乎偪而无礼【蔡偪楚曺滕偪宋】郑先衞亡偪而无法【偪晋楚】政不率法而制于心民各有心何上之有【子产权时救急浑罕讥之正道】　冬吴伐楚入棘栎麻【棘栎麻杜注皆楚东鄙邑谯国鄼县东北有棘亭汝隂新蔡县东北有栎亭今河南新蔡县北野栎店即古栎城也魏收志安阳县治麻城在今江南砀山县境】以报朱方之役【朱方役在此年秋】楚沈尹射奔命于夏汭【夏汭杜注汉水曲入江今夏口也亦曰汉口在今湖广江夏县吴兵在东北楚盛兵在东南以絶其后】箴尹宜咎城钟离【宜咎本陈大夫防二十四年奔楚】防啓彊城巢然丹城州来【然丹郑穆公孙防十九年奔楚】东国水不可以城【东国即頼之故国也】彭生罢赖之师【彭生楚大夫罢鬬韦城赖之师】
　　冬十有二月乙卯叔孙豹卒
