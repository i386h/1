<!-- { "loadSidebar": true } -->
　　【附录左传】秋龙见于绛郊【绛晋国都】魏献子问于蔡墨曰【蔡墨晋大史】吾闻之虫莫知于龙以其不生得也谓之知信乎对曰人实不知非龙实知【言龙无知乃人不知之耳】古者畜龙故国有豢龙氏有御龙氏【豢御养也】献子曰是二氏者吾亦闻之而不知其故是何谓也对曰昔有飂叔安【飂杜注古国也汉志南阳湖阳县故廖国师古曰左传作飂今湖阳故城在河南唐县南叔安飂君名】有裔子曰董父实甚好龙能求其耆欲以饮食之龙多归之乃扰畜龙【扰顺也】以服事帝舜帝赐之姓曰董氏曰豢龙【豢龙官名官有世功则以官氏】封诸鬷川鬷夷氏其后也【鬷川杜注鬷水上夷皆董姓】故帝舜氏世有畜龙及有夏孔甲扰于有帝【孔甲少康之后九世君也其德能顺于天】帝赐之乗龙河汉各二【合爲四】各有雌雄孔甲不能食而未获豢龙氏有陶唐氏旣衰其后有刘累【刘累尧之子孙】学扰龙于豢龙氏以事孔甲能饮食之夏后嘉之赐氏曰御龙【夏后孔甲】以更豕韦之后【更代也以刘累代彭姓之豕韦累寻迁鲁县豕韦复国至商而灭累之后世复承其国爲豕韦氏见襄二十四年】龙一雌死潜醢以食夏后【潜藏也藏以爲醢明龙不知】夏后飨之旣而使求之【求致龙也】惧而迁于鲁县【不能致龙故惧鲁县杜注鲁阳也今河南鲁山县东北有鲁阳故城】范氏其后也【晋范氏】献子曰今何故无之对曰夫物物有其官官修其方【方法术】朝夕思之一日失职则死及之【失职有罪】失官不食【不食禄】官宿其业【宿犹安也】其物乃至【设水官修则龙至】若泯弃之物乃坻伏【坻止伏匿】郁湮不育【鬰滞也湮塞也育生也】故有五行之官是谓五官实列受氏姓封爲上公祀爲贵神社稷五祀是尊是奉【五官之君长能修其业者死皆配食于五行之神爲王者所尊奉】木正曰句芒【正官长也取木生句曲而有芒角也其祀重】火正曰祝融【祝融明貌其祀犂】金正曰蓐收【秋物摧蓐而可收也其祀该】水正曰防【水阴而幽防其祀修及熙】土正曰后土【土爲羣物主故称后也其祀句龙在家则祀中霤在野则爲社】龙水物也水官弃矣故龙不生得不然周易有之在干【干下干上干】之姤【巽下干上姤干初九变】曰潜龙勿用【干初九爻辞】其同人【离下干上同人干九二变】曰见龙在田【干九二爻辞】其大有【干下离上大有干九五变】曰飞龙在天【干九五爻辞】其夬【干下兑上夬干上九变】曰亢龙有悔【干上九爻辞】其坤【坤下坤上坤干六爻皆变】曰见羣龙无首吉【干用九爻辞】坤之剥【坤下艮上剥坤上六变】曰龙战于野【坤上六爻辞】若不朝夕见谁能物之【物谓上六卦所称龙各不同也今説易者皆以龙喻阳气如史墨之言则爲皆是真龙】献子曰社稷五祀谁氏之五官也对曰少皞氏有四叔【少皞金天氏】曰重曰该曰修曰熙实能金木及水【能治其官】使重爲句芒【木正】该爲蓐收【金正】修及熙爲防【二子相代爲水正】世不失职遂济穷桑此其三祀也【穷桑少皞之号杜注地在鲁北】颛顼氏有子曰犂爲祝融【犂爲火正】共工氏有子曰句龙爲后土【共工在大皞后神农前以水名官者其子句龙能平水土】此其二祀也后土爲社稷田正也【掌播殖也】有烈山氏之子曰柱爲稷【烈山氏神农世诸侯】自夏以上祀之【祀柱】周弃亦爲稷【弃周之始祖能播百谷汤旣胜夏废柱而以弃代之】自商以来祀之【传言蔡墨之博物】
　　冬十月郓溃
　　【公羊传】邑不言溃此其言溃何【据国曰溃邑曰叛】郛之也【郛郭】曷爲郛之君存焉尔【昭公居之故从国言溃不言国之言郛之者公失国也谷梁传】溃之爲言上下不相得也上下不相得则恶矣亦讥公也昭公出奔民如释重负
　　此意如闲公如干侯诱其民溃散叛公使公不得更入郓也自是公遂削迹于鲁论者多咎公之失民而不知季氏专国已歴三世加意如凶威所胁民之从之实以耳濡目染之有素而非一朝一夕之故也
　　【附录左传】冬晋赵鞅荀寅帅师城汝滨【赵鞅赵武孙也荀寅中行荀吴之子汝滨杜注晋所取陆浑地陆浑今嵩县汝水在县南】遂赋晋国一鼓铁以铸刑鼎【令晋国各出功力共鼓石爲铁计令一鼓而足因军役而爲之故言遂】着范宣子所爲刑书焉仲尼曰晋其亡乎失其度矣夫晋国将守唐叔之所受法度以经纬其民卿大夫以序守之【序位次也】民是以能尊其贵贵是以能守其业贵贱不愆所谓度也文公是以作执秩之官爲被庐之法【在僖二十七年】以爲盟主今弃是度也而爲刑鼎民在鼎矣何以尊贵【弃礼征书故不尊贵】贵何业之守【民不奉上则上失业】贵贱无序何以爲国且夫宣子之刑夷之搜也晋国之乱制也【夷搜在文六年一搜而三易中军帅贾季箕郑之徒遂作乱故曰乱制】若之何以爲法蔡史墨曰【蔡史墨卽蔡墨】范氏中行氏其亡乎中行寅爲下卿而干上令擅作刑器以爲国法是法奸也又加范氏焉易之亡也【范宣子刑书中旣废矣今复变易兴之是成其咎】其及赵氏赵孟与焉然不得已若德可以免【铸刑鼎本非赵鞅意爲定十三年荀寅士吉射入朝歌以叛传】
　　三十年春王正月公在干侯
　　【左传】三十年春王正月公在干侯不先书郓与干侯非公且征过也【征明也先此二十七年二十八年公在郓二十九年公在干侯而经不释朝正之礼者盖以公尚在竟内至是郓溃客寄干侯故书所在责公不能系臣民之望明有过也谷梁传】中国不存公存公故也【中国犹国中也】
　　公去社稷于今五年毎嵗首不书公者在鲁封内则无适而非其所鲁固未尝无君也至是郓溃客寄干侯非其所矣故岁首必书公之所在盖以存君不与季氏之专国也不书居非其地也
　　夏六月庚辰晋侯去疾卒
　　秋八月葬晋顷公
　　【左传】夏六月晋顷公卒秋八月葬郑游吉吊且送葬魏献子使士景伯诘之曰悼公之丧子西吊子蟜送葬今吾子无贰何故【吊葬共使】对曰诸侯所以归晋君礼也礼也者小事大大字小之谓事大在共其时命【随时共所求】字小在恤其所无以敝邑居大国之闲共其职贡与其备御不虞之患岂忘共命【言不敢忘共命以所备御者多不及办之】先王之制诸侯之丧士吊大夫送葬唯嘉好聘享三军之事于是乎使卿晋之丧事敝邑之闲先君有所助执绋矣【绋挽索也礼送葬必执绋】若其不闲虽士大夫有所不获数矣【不得如先王礼数】大国之惠亦庆其加而不讨其乏明底其情取备而已以爲礼也【庆善也底致也加谓君自会葬礼数有加者乏谓不及士吊大夫葬之数者但能致其情而仪文祗取略备】灵王之丧【在襄二十九年】我先君简公在楚我先大夫印段实往敝邑之少卿也王吏不讨恤所无也今大夫曰女盍从旧旧有丰有省不知所从从其丰则寡君幼弱是以不共从其省则吉在此矣唯大夫图之晋人不能诘【传言大叔之敏】
　　冬十有二月吴灭徐徐子章羽奔楚【羽公羊作禹】
　　【左传】吴子使徐人执掩余使钟吾人执烛庸【二十七年奔故】二公子奔楚楚子大封而定其徙使监马尹大心逆吴公子使居养【养杜注卽所封之邑今河南沈丘县东有养城】莠尹然左司马沈尹戌城之【城养】取于城父与胡田以与之【胡田杜注故胡子之地】将以害吴也子西谏曰吴光新得国而亲其民视民如子辛苦同之将用之也若好吴边疆使柔服焉犹惧其至吾又强其雠以重怒之无乃不可乎吴周之胄裔也而弃在海滨不与姬通今而始大比于诸华光又甚文将自同于先王不知天将以爲虐乎使翦丧吴国而封大异姓乎其抑亦将卒以祚吴乎其终不远矣【言其事行可知不久】我盍姑亿吾鬼神而宁吾族姓以待其归将焉用自播扬焉【亿安也归善恶之归播扬犹劳动也】王弗听吴子怒冬十二月吴子执钟吾子遂伐徐防山以水之【防壅山水以灌徐】己卯灭徐徐子章禹断其发携其夫人以逆吴子【断发自刑示惧】吴子唁而送之使其迩臣从之遂奔楚楚沈尹戌帅师救徐弗及遂城夷【夷城父】使徐子处之
　　诸侯见灭出奔众矣如灭谭灭灭温皆不名者彊暴加于小弱力不能胜而奔义未绝也章羽断其发以逆吴子则旣降矣降而后奔岂有兴复之志哉故名之以着其位之旣绝也
　　【附录左传】吴子问于伍员曰初而言伐楚【在二十年】余知其可也而恐其使余往也又恶人之有余之功也今余将自有之矣伐楚何如对曰楚执政众而乖莫适任患若爲三师以肄焉【肄劳也】一师至彼必皆出彼出则归彼归则出楚必道敝亟肄以罢之多方以误之旣罢而后以三军继之必大克之阖庐从之楚于是乎始病【爲定四年吴入郢传】
　　三十有一年春王正月公在干侯
　　【左传】三十一年春王正月公在干侯言不能外内也【外内不容所以久在干侯】
　　季孙意如防晋荀跞于适歴【跞公羊谷梁作栎适歴杜注晋地】
　　【左传】晋侯将以师纳公范献子曰若召季孙而不来则信不臣矣然后伐之若何晋人召季孙献子使私焉曰子必来我受其无咎季孙意如防晋荀跞于适历荀跞曰寡君使跞谓吾子何故出君有君不事周有常刑子其图之季孙练冠麻衣跣行【示忧慼】伏而对曰事君臣之所不得也敢逃刑命【言愿事君君不肯还不敢辟罪】君若以臣爲有罪请囚于费以待君之察也亦唯君若以先臣之故不绝季氏而赐之死若弗杀弗亡君之惠也死且不朽若得从君而归则固臣之愿也敢有异心
　　意如出君晋不致讨而使荀跞防之悖亦甚矣夫晋之六卿犹意如也取货季氏互爲唇齿而肯背赂以伤其类哉晋侯蔽而不察卒致昭公客死亦从自及也书曰意如防晋荀跞于适歴罪晋之辞也
　　夏四月丁巳薛伯谷卒
　　【左传】薛伯谷卒同盟故书【入春秋来薛始书名故传发之】
　　晋侯使荀跞唁公于干侯
　　【左传】夏四月季孙从知伯如干侯【知伯荀跞】子家子曰君与之归一慙之不忍而终身慙乎公曰诺众曰在一言矣君必逐之【言晋旣忧君君一言使晋晋必逐之】荀跞以晋侯之命唁公且曰寡君使跞以君命讨于意如意如不敢逃死君其入也公曰君惠顾先君之好施及亡人将使归粪除宗祧以事君则不能见夫人已所能见夫人者有如河【夫人谓季孙】荀跞掩耳而走曰【怪公所言示不忍听】寡君其罪之恐敢与知鲁国之难臣请复于寡君退而谓季孙君怒未怠子姑归祭【归摄君事】子家子曰君以一乗入于鲁师季孙必与君归公欲从之众从者胁公不得归【传言君弱不能自主】
　　【谷梁传】唁公不得入于鲁也曰旣爲君言之矣不可者意如也
　　在晋地故不言来荀跞旣防意如而复以晋侯之命唁公者适歴之防意如愿从君归盖恃范鞅受其无咎而姑爲欺人之语荀跞隂喻其意故阳以空言劝公入以塞责及得公不能见夫人语遂借以爲辞而意如之谋遂矣晋定公初立有嗣霸之志观成周之城召陵之防则欲以师纳公未尝不出于诚而荀范表里爲奸多方以把持之卒不得伸其志其所由来者渐矣
　　秋葬薛献公
