<!-- { "loadSidebar": true } -->
　　【晋惠不杀郑父则亦不见杀里克之出于私也盖郑父非有弑君之罪而晋惠杀之则其杀里克犹之杀郑父也然晋惠杀郑父则又以见杀里克虽出于私而里克亦不能无罪也盖郑父虽无弑君之罪实有逆重耳之谋而晋惠杀之则其杀郑父犹之杀里克也故书法同也使书杀里克不同于郑父则无以着晋惠之私使书杀郑父不同于里克则无以着郑父贰心之罪观春秋书法如北而其君臣之间是非了然矣】
　　夏公及夫人姜氏防齐侯于阳谷
　　【声姜桓女也僖公及之以防此无嫌者也然于礼不当防虽无嫌亦不可以往以为父子无嫌则亦以为兄弟无嫌矣以为至亲无嫌则亦以为凡亲无嫌矣礼之壊也必有其渐故圣人之制礼甚严而春秋于阳谷于卞之防虽以齐桓伯主僖公贤侯声姜令妻以父子夫妇之亲而必书之示贬以垂教天下后世也诸儒因声姜逆至不书疑僖公娶于未即位之前故或以为齐襄之女然距襄见弑之日既逺而庄僖父子又不当同娶襄女也或以为子纠之女然齐桓杀子纠则声姜亦有父仇不当与之防而相亲也或以为桓女而嫁僖公于为公子之时然齐国大而桓自尊贵未必以女嫁鲁公子也故意僖公即位以后而娶桓女春秋不书其逆至耳所以不书者别于他公之五娶齐女皆书以着其非礼耳】
　　秋八月大雩
　　冬楚人伐黄
　　十有二年
　　春王三月庚午日有食之
　　夏楚人灭黄
　　【前年冬楚人伐黄今年夏始灭之则黄人城守不下以望诸侯之援也齐桓竟不往救岂非罪哉夫江黄背楚内向犹小国诸侯之知义者也使桓文为之出师或不至于速亡而桓文卒不能存其社稷此蔡许所以世属于楚不复作中华之望而郑所以牺牲玉帛陈于境上以待强者与】
　　秋七月
　　冬十有二月丁丑陈侯杵臼卒【杵公作处】
　　十有三年
　　春狄侵卫
　　夏四月陈宣公
　　公防齐侯宋公陈侯卫侯郑伯许男曹伯于咸
　　【自盟葵丘之后齐桓四年不防诸侯而其间戎乱王室楚灭黄狄灭温伐卫淮夷病杞故防于咸以谋之而卒未见有攘楚遏狄之师左氏云管仲平戎于王隰朋平戎于晋夫以戎之为患王室而只若为平隣国之争者又不得已而防诸侯之师以戍守之大非勤王之畧故春秋平戎戍周皆不书也至明年诸侯为杞而城縁陵独书于册葢以讥桓之大合诸侯舍其大者重者而但为恤杞之谋也】
　　秋九月大雩
　　冬公子友如齐
　　【公子友如齐涖盟之外又两如齐似亦通聘之常然一则如齐于盟甯母之后一则如齐于防咸之后盟甯母而如齐者谢齐纳郑子华之请盟也防咸而如齐者鲁为伯姬故受托幼子适为淮夷所病必为杞请援于齐齐既防诸侯谋之故季友如齐谢防而又请命城縁陵以迁杞也观此则知咸之防左氏所云淮夷病杞故且谋王室者葢桓意专在杞而王室之谋独其并及之者也此可以得春秋不书平戎戍周而书城縁陵之义矣】
　　十有四年
　　春诸侯城縁陵
　　【有迁而后城者有城而后迁者事势不同故也邢即迁于夷仪则夷仪为邢之夷仪故书曰城邢卫渡河野处未有迁所杞病淮夷未有迁志诸侯先为之城以待其迁不当曰城卫城杞故书曰城楚丘城縁陵其后如晋平合十一国之大夫以城杞葢因杞之城郭而増修之则曰城杞矣城郉序三国之师者以三国之师救邢即以三国之师城邢也城楚丘不序者诸侯各助其役以城之非有约防或既约防而非牵率以往如戍郑之不复序诸侯也城縁陵书诸侯者即防咸之诸侯前目后凡也葢当时事势如此故书法如此而春秋之义亦因以着矣以三国之师城邢其于邢有救患分灾之义所以着其急于邢也桓之于卫受狄患而不之救败而奔亡而不之防迁延歳月乆而后为之城是桓有私憾于卫而不能释诸侯亦未有急急之意所以着其缓于卫也至于防诸侯于咸事有大于防杞者而诸侯止于城縁陵一事虽未为有罪而亦不足以见功故畧之也因事示义而褒讥寓矣诸儒专封专事纷纷议论于义无之】
　　夏六月季姬及鄫子遇于防使鄫子来朝【鄫谷作缯后同文定使自择配之説恐未必然左氏以为来宁而鲁止之却近情理而又疑于明年归于鄫之文此或吕氏许嫁于鄫而未归故遇之而使来请为妥如庄公之于哀姜既纳币后迟之两年而亲迎庄于未迎之前观社遇谷盟扈之屡如齐也然虽许嫁而越礼相遇僖公之于父道鄫子之于夫道季姬之于女道妇道胥失之矣】
　　秋八月辛卯沙鹿崩
　　狄侵郑
　　冬蔡侯肸卒
　　十有五年
　　春王正月公如齐
　　楚人伐徐
　　【召陵之役徐为中诸侯取舒以剪楚之羽翼故楚人仇之与江黄同既灭黄而又伐徐皆所以为报也楚盖窥桓伯之衰歳用兵以内侵而无忌使桓能却楚以存黄则楚亦有所惩而徐可以不被兵矣失于不能救黄故虽盟牡丘次匡劳师经时而无功也】
　　三月公防齐侯宋公陈侯卫侯郑伯许男曹伯盟于牡丘
　　【自盟召陵之后至此七年甯母之盟为郑也于洮葵丘之盟皆以定王世子也于咸以谋杞则防而不盟救徐而盟者将用诸侯之师而一其心也夫以伯主率诸侯而攘楚救患乃有疑于其心之不一而复寻前盟宜其志之不遂而事之无济矣】
　　遂次于匡
　　【大约齐桓用兵不肯轻于临阵决战故盟牡丘次匡将以先声慑楚使解徐而去也不知鸟惟伤弓乃下虚召陵之役楚受盟而未受创蓄力数年方欲挫中国以雪前耻岂慑于声势之虚张哉至不得已而使大夫将兵以往又伐厉以为解徐之计而徐卒不免于娄林之败者当亦事势之必至者也盖桓之作用止于如此伯者之功力亦止于如此故以为善其救者固非以为德衰志怠讥其不能速救者亦未尽然也桓之德即不衰志即不怠其能一战胜楚安中国而尊天王乎必不能矣观其图伯之初不能用大师以克狄可知也然未有王者之德又非大公无我实有安内攘外之志而苟轻于一战战而不胜则楚势益张而中国之受患益甚桓固自量乃苟且如此而止春秋亦量而恕之盖不愿其为晋文之城濮而犹幸其不为宋襄之也】
　　公孙敖帅师及诸侯之大夫救徐【帅公作率后同】
　　【盟牡丘次匡救徐皆一月内事次匡者诸侯次也救徐者诸侯之大夫救也何为缓于救而以为春秋讥之哉盖于其书之详而知春秋有意乎是役也如非有意乎讥之则书盟于牡丘救徐止矣次匡可以不书诸侯之大夫可以不书矣然则书次匡书诸侯之大夫者着诸侯之不亲往而委其事于大夫非有急急之意也外大夫不名者大夫奉诸侯之命义不取乎名之也不歴诸国以序之称人者即盟牡丘诸侯之大夫义又不取乎序之也名公孙敖称帅师者着鲁以庆父之子主军而为孟孙氏之始也】
　　夏五月日有食之
　　秋七月齐师曹师伐厉
　　【不能却楚救徐而加兵于无罪之厉所谓移祸空桑也然以伯者用兵之道言之亦未必非策但楚伐许以解郑而诸侯救许则中国之义也齐伐厉以解徐而楚不救厉则楚之不义也又诸侯之师皆在而齐独用曹师毋乃曹有悦于齐齐有善于曹者乎及冬宋人之伐曹未必不兆端于此也】
　　八月螽【公作】
　　九月公至自防
　　【既书公至是诸侯之师皆散矣是楚解徐而去也娄林之败徐必是楚师暂退赚诸侯之师散而复出也桓防不至而牡丘于淮至者因有救徐伐英氏之事范氏以为齐桓德衰故危而至之者非也不至救徐而至防者先书防盟于牡丘是明以防为本事李氏以为诸侯不亲行故不以救徐至者是也又髙氏以为正月如齐因而防盟暴师于外已逾三时以防至者见救徐之无功是因如齐不书至自齐疑其未归而即防牡丘也然如十年如齐不至又何义耶又如成公防伐郑不至而书如晋岂急于奔丧而不及归耶襄公防鄬不至而书如晋岂迫于朝晋而不敢归耶又盟戯不至而书防柤岂勤于防呉而不遑归耶若是则春秋当用自京师防伐秦之法书自伐郑如晋自鄬如晋自戯防诸侯于柤以着之矣故知其不然也】
　　季姬归于鄫
　　【季姬至是始归鄫则前之遇防非归寜矣】
　　己卯晦震夷伯之庙
　　冬宋人伐曹
　　【齐桓创伯内诸侯无相侵伐者宋襄忽兴伐曹之师何也曹近于宋其国防弱故诸侯防盟以伯爵而列于许男之下往时必屈事宋今以齐桓独役其师以伐厉必其善事伯主将有以抗宋而宋嫉之也宋伐伯主之所与而齐桓不之罪者宋两世辅齐以伯故亦不能以曹之故遽失宋好也伯者牵于私而大义莫申往往如此而宋襄争伯之端即始于此宋曹世怨卒至于入曹以亡其国亦始于此矣张氏李氏以为宋之伐曹以释庄十四年从齐防伐之憾不必然也】
　　楚人败徐于娄林
　　【桓之救徐而次匡与救邢而次聂北伐楚而次陉同意盖欲振旅示武不战以屈敌也而楚必败徐而后甘心者无惧于诸侯之师也然以楚之强兵临徐徐不至一旦速亡者则犹恃有诸侯大夫之师在也而桓之不糜烂其民以徼幸博楚之一战亦未可尽非矣楚惟得志于徐故其后敢与中国诸侯战至之胜而益恣屡胜而骄所以有城濮之败而成晋文之伯也】
　　十有一月壬戌晋侯及秦伯战于韩获晋侯
　　【楚初见经其事则为虏蔡侯秦初见经其事则为获晋侯甚矣秦楚之强也其后楚则为患中国而秦安然无事于春秋之世者有晋以制之也然其礼晋惠以归辅晋文以伯合中国以靖楚氛亦不可谓非秦穆之贤也故春秋于莘之败则为罪楚之辞于韩之战则为罪晋之辞虽其事势则然而大义亦于是乎系也楚诈蔡师救息而败之楚有罪而蔡无罪晋受秦三施不报又闭之籴秦来伐不修词以谢而抗师以战则晋有罪而秦无罪然则蔡侯名而晋侯不名者何也蔡侯虏而卒于楚比之失国之君故名之秦获晋侯不乆返国故不名也名蔡侯者以着蔡侯之不归不名晋侯者以着晋侯之复国也】
　　十有六年
　　春王正月戊申朔陨石于宋五是月六鹢退飞过宋都【陨公作霣】
　　【春秋书外异惟宋有之然如陨石鹢退飞雨虫皆异之尤者其他草妖木怪不足书矣非独详于宋也】
　　三月壬申公子季友卒
　　【生而赐族僖公之宠友也春秋仍之以着其隆私恩也此为出于旧史之文无疑则书季子来归亦是仍旧史之文而非春秋特书季子以贤之可知矣盖鲁自伯禽开国一传而考公继父再传而公即以弟承兄其后一继一及相间成世故公子牙引国故为庆父谋友既诛牙立闵又诛庆父立僖正其传子之绪是以僖德友而生赐之族使世有后于鲁也自是鲁不复有兄终弟及之变故鲁人念季友之功而季氏世専鲁政也】
　　夏四月丙申鄫季姬卒
　　【鄫姬不葬自是鲁不往防文定以为夺其葬者非也文定于诸侯葬例谓有治其罪而不者且于经义不合夺鄫姬之葬説乌可从】
　　秋七月甲子公孙兹卒
　　【友卒书氏以为生而赐氏使世为卿也公孙兹者公子牙之子称公孙不称公孙叔兹是不必先赐氏而亦使世为卿矣故知赐氏为僖公之宠友其世卿不世卿亦不系乎生而赐氏不赐氏也】
　　冬十有二月公防齐侯宋公陈侯卫侯郑伯许男邢侯曹伯于淮
