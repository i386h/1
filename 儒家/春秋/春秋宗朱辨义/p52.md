<!-- { "loadSidebar": true } -->
　　【亳北盟诸侯萧鱼不盟郑岂于诸侯则盟以信之于郑则信而不盟耶抑以诸侯信故复盟诸侯郑伯不信故不复盟郑伯耶然萧鱼之后郑不背晋从楚者二十余年则盟而不信固不若不盟而信矣然则盟固不足恃而必要盟何为哉】
　　公至自伐郑
　　【此至伐郑与前至伐郑同皆以着郑之未服也但前伐郑而诸侯不盟此伐郑而诸侯盟何以不比于盟柯陵之至防盖柯陵之至防罪其同王臣此则诸侯之盟也何以不比于于戏之不至盖于戏郑服而速叛不可以至此则郑不与盟可以直书至自伐郑也】
　　楚子郑伯伐宋
　　【楚知郑之再从晋而出师伐郑郑逆之而言其情楚子因与之伐宋以示絶于晋左氏云然也然使当日事果如此则春秋宜书楚子伐郑遂及郑伯伐宋不当合书楚子郑伯伐宋矣固知亳北之盟郑未服而不与也】
　　公防晋侯宋公衞侯曹伯齐世子光莒子邾子滕子薛伯杞伯小邾子伐郑防于萧鱼
　　【晋悼三伐郑至防萧鱼而后郑服楚不能争论者以为春秋美萧鱼以与召陵城濮比绩也汪氏谓齐桓召陵以服楚晋文城濮以胜楚晋悼萧鱼以敝楚三者以较窃以为莫善于服之莫不善于敝之盖楚敝而诸侯亦敝也齐桓九合诸侯以谋楚惟召陵一用诸侯之众后则救许救徐两役而已楚虽灭灭黄而东方大国未有一受其屈辱者晋文城濮一战楚人十年不见于经而势为稍衰晋襄继之遂以世主夏盟晋悼当君弑国乱之后以亡国公子入继为力实难然使増修徳政内辑诸侯释秦之仇平齐之忿养力蓄威乗吴楚搆兵之敝合诸侯之师声陈郑之罪致楚一战楚不战则有以服之楚战则有以胜之以之比绩桓文庶几无愧乃即位逾年即使韩厥伐郑又逾年而合宋衞侵郑陈郑既服而叛亲役十二国之众三年之间三至郑郊何其急也晋但为不战敝楚之计而诸侯之国连年出师不且交敝乎哉计悼在位之十六年自用兵者三襄元年伐郑三年伐许十年伐秦用诸侯之师者十有二襄元年九国围彭城又五国次鄫二年三国侵郑又十国城虎牢五年七国救陈七年八国救陈防鄬九年十二国伐郑十年十二国灭偪阳又伐郑十一年十二国伐郑又伐郑十四年十二国伐秦又不侵伐而防盟者九盖诸侯大夫无歳不奔走于途士民无歳不披甲执兵以听晋命也萧鱼乌足以方召陵城濮哉虽然晋悼之时非桓文之时而事势亦防有变也齐桓之时楚之病中国未甚其欲得中国之志未坚桓定其规模蓄其谋虑然后临之以重兵责之以大义既示以必战之势而又开其来盟之门楚虽欲不服而不能也齐桓既卒宋襄召衅盟鹿上防盂延盗入室战败于而天下震恐鲁则乞师以伐齐陈蔡郑许则从师以围宋长胜而骄轻敌者败晋文一出而楚不能当城濮之战楚固有必败之道而晋文亦以为不战而胜之不足以遏其方张之势也是以楚之畏晋甚于畏齐防灵以来虽以商臣之暴而厥貉之次但能耽耽虎视而已无何中国之礼义日敝而楚之威力日强既不能服之又不能胜之即幸以服之而终不足以制之至于胜之而不可制则伯主攘楚之道穷矣晋悼敝之之法岂得已哉盖鉴于鄢陵之战不能收城濮之功而不得不为此变计也故虽诸侯与楚同敝而萧鱼之后得以休息则谓晋悼之伯比绩桓文不为虚美矣然而沦夷而至于盟宋诸侯皆朝于楚则亦萧鱼之流祸也】
　　公至自防
　　【书至防郑服也以着两至伐之未服郑也李氏曰厉公三伐终以伐至悼公三伐终以防至最得春秋书至之义者】
　　楚人执郑行人良霄
　　【书楚执郑行人而郑之告絶于楚可见郑之坚以从晋可见楚之怒郑可见楚之怒郑有所屈而不能争可见】
　　冬秦人伐晋
　　【晋师败绩不书家氏以为不与秦之为楚而救郑者非也春秋于秦晋之争前则详书者所以详其结好致怨之由以着晋之有得有失也其后虽有侵伐无闗于中国之故故皆从畧其书秦人秦师亦不必其为秦伯为秦大夫如中国之举爵称名称帅师也然亦非春秋畧于秦详于楚为有进退予夺之义盖秦不为中国患故其事不必详楚为中国患故其事不可得而畧也夫秦以西方大国地广兵强僻处西陲不若楚之争盟中夏虽曰受制于晋然使终年治兵以与晋报复不已晋能一日休息哉晋又得免西顾之忧而南向争郑哉故左氏多载秦人助楚之师而春秋不书者所以恕秦也】
　　十有二年
　　春王三月莒人伐我东鄙围台【台谷作邰下同】
　　【莒人再伐鲁而伯主不讨不自敛戢更兴伐国围邑之师宜其失郓而卒招见执之辱欤髙氏以莒见伐不已叹鲁之弱为莒所欺然鲁犹不弱于莒两伐不报者以告于伯主而俟其令为有礼也至伯主终不见讨而后救台因以入郓则知鲁之非弱矣】
　　季孙宿帅师救台遂入郓【郓公作运】
　　【救台入郓宿固有遂事之罪然亦愤莒之见伐不已晋悼释之不问激而为之也莒伐鲁不讨则鲁入郓亦不得而责之矣悼之苟且如此也】
　　夏晋侯使士鲂来聘
　　【莒围台鲁入郓同盟之国兵争若此伯主若罔闻知而但修聘讲好难以主夏盟矣】
　　秋九月吴子乗卒
　　【钟离于柤两防吴子之后吴始通丧于上国矣蜀杜氏以书吴子乗卒与宣十八年书楚子旅卒同义以着诸侯赴告之相亲为是其不书葬是鲁不往防孙氏以为罪大恶重而贬之者非也】
　　冬楚公子贞帅师侵宋
　　【齐桓防葵丘之明年书楚人灭晋悼防萧鱼之明年书楚公子侵宋皆无害于两公之伯一以着楚之强项终不服善一以着楚之计穷力竭技止于此也】
　　公如晋
　　【襄公即位于晋悼之世无歳不防伐防盟三年初朝四年八年及此年无事则皆往朝之盖未有一歳寜居也】
　　十有三年
　　春公至自晋
　　夏取邿【邿公作诗】
　　【许氏以为晋始息民是以楚侵宋而不报鲁取邿而不讨取无大乱而已夫灭国大乱之道非若楚侵宋之用师小而入境浅也齐桓不能存黄晋文不能存江且以为讥今中国诸侯以大灭小置之不问春秋所以恶鲁兼恶晋也但鲁以削弱之国公然取邿而无忌者晋既不讨灭鄫之莒其能讨鲁之灭邿乎葢亦有词于此也】
　　秋九月庚辰楚子审卒
　　【楚方争郑而侵宋楚子之卒而赴告诸侯者习于中国之礼虽侵伐相寻不废丧纪也鲁之不防楚葬与不防吴葬其不待以中国诸侯之礼则一而已矣】
　　冬城防
　　【救台入郓有惧于齐故城防以为之备也】
　　十有四年
　　春王正月季孙宿叔老防晋士匄齐人宋人衞人郑公孙虿曹人莒人邾人滕人薛人杞人小邾人防吴于向【齐宋衞书人于事无独贬三国之义左氏以三卿为情也赵氏辨之谓春秋大义不当从怠惰生文是已李氏又以若果微者不当列于郑上比于蜀之盟齐大夫列郑卿下谓当从左氏非也成十五年防吴既名大夫则此不必名矣伐秦亦不名者犹文二年伐秦三年伐沈之不必名也责不在大夫故也防戚名者罪季孙宿士匄华阅公孙虿之党孙林父也以防向伐秦之两不名著防戚名之之义也名公孙虿者着虿之导君从晋防向伐秦而虿之名未尝见经如书郑人恐人疑于公孙舍之良霄公孙夏之俦也此不名北宫括而伐秦名之者括于成十七年尝帅师侵郑葢与孙甯同用事于国者伐秦之月衞侯出奔以着逐衞侯者孙甯而非括所以脱括而实坐孙甯也鲁二卿皆书者以着晋列二卿之非礼二卿并与之非礼也此名士匄伐秦名荀偃者以着栾郤之后晋政在士氏荀氏也】
　　二月乙未朔日有食之
　　夏四月叔孙豹防晋荀偃齐人宋人衞北宫括郑公孙虿曹人莒人邾人滕人薛人杞人小邾人伐秦
　　【晋厉合九国之诸侯以伐秦晋悼合十三国之大夫以伐秦其为动众勤逺取讥春秋一也乃厉则见弑于逆臣而悼则取誉于诸侯者一则刚而恶一则柔而善也故伐秦之役重烦诸侯而征列国之卿其道皆用柔而其失也损威丧徳诸侯不畏大夫无忌及己之身灭国不问出君不问交相侵伐不问而以围齐执邾莒之事遗之后人晋伯因以渐衰岂不惜哉左氏于向之防鲁列二卿则为晋人轻鲁币而益敬其使之说于伐秦名公孙虿北宫括则为虿言于括劝诸侯之师济泾之说而以崔杼华阅之不书为惰且谓向之防亦如之夫伐秦而迁延以为惰于事可也防而有惰容惰言于何见之使主防者因其惰而削名书人则鲁史为仍载书春秋为仍旧史而非有褒贬矣使以春秋因其惰而削名书人则失子未亲与防乌从而知之耶故不可以通也】
　　己未衞侯出奔齐
　　【春秋书君奔者九郑突衞朔衞郑郕伯衞衎燕款蔡朱莒庚舆邾益皆以自奔为文其大夫之奔者亦以自奔为文岂无有道无道有罪无罪之别哉何其文之不异也夫有弑君有逐君有杀大夫有逐大夫弑君不论有道无道皆书弑其君杀大夫不论有罪无罪皆书杀其大夫其有道无道有罪无罪则于前后之文槩可攷而得之则君之出奔大夫之出奔其有道无道有罪无罪亦可于前后之文攷而得之矣文定于衞衎之奔据左氏甯殖之言以为旧史必书孙林父甯殖出其君而春秋书衞侯出奔者圣人笔削不因乎旧史之文盖以着衎之无道故不书所逐之臣以警人君为后世鉴也孟子曰贵戚之卿君有过则谏反覆之而不听则易位孙甯衞之世臣衎果无道出之立剽是行贵戚安社稷镇国家之常道而又以为臣而逐君其罪已明为诛孙甯之词者何哉夫使春秋有书出君以罪臣者有书出奔以罪君者则君臣之罪诚以圣人载笔而定乃春秋一例以出奔书则何知圣人于谁为因旧史于谁为不因旧史耶且如衞衎在位十八年辅晋悼以伯未见有虐邻国杀大夫诸无道之事一无礼于孙甯而即为所逐春秋不若是其罪之深也观春秋于衞衎未奔之前书衞大夫之交政于诸侯者非林父即甯殖于衞衎出奔之后书衞大夫之交政于诸侯者非林父即甯殖则孙甯之当国可知矣无故而衞衎出奔非孙甯逐之而谁哉故一例书奔而孙甯之罪不可逃固非以不书孙甯出其君为罪衞侯也衞侯之奔诸儒不书名之义可通而李氏以不书名为归功于弟鱄者经文亦无此义也又晋为盟主衞衎之辅晋伯甚力衞衎为孙甯所逐不奔晋而奔于晋所不相下之齐者林父为晋所纳既托于晋而又以衞事晋晋之直衞侯不如其庇林父也然而晋为盟主君臣之义其知之矣置之不问而且因以定剽之为君则此后大夫无君之祸岂非晋悼酿之哉】
　　莒人侵我东鄙
　　【晋于衞之逐君且不问宜莒之四侵鲁而无忌也】
　　秋楚公子贞帅师伐吴
　　【吴楚相攻可以无书书伐吴者着楚以患吴之故而不能争郑也书公子帅师者着楚之大用兵于吴所以不得争郑于晋也公子贞凡七帅师亦见其専矣】
　　冬季孙宿防晋士匃宋华阅衞孙林父郑公孙虿莒人邾人于戚
　　【鲁之季氏晋之士氏宋之华氏郑七穆之公孙皆専国无君林父之俦也防于林父之私邑以定立剽其实则助孙甯也鲁晋宋郑之君亦危矣哉其势固不能禁诸卿之党林父也齐卿不防衞衎在齐之故不然崔杼其不为防中人耶】
　　十有五年
　　春宋公使向戍来聘二月己亥及向戍盟于刘
　　【鲁盟晋衞之卿于国都此出国都以盟向戍非轻晋衞而重宋也方受莒人之兵又不睦于齐而晋悼怠于政事故结宋为援于向戍之来聘既盟之而又尊异之也】
　　刘夏逆王后于齐
