<!-- { "loadSidebar": true } -->
　　【背盟失信诚孔达谋国之罪而用其谋者谁耶始则信孔达以结于陈继则杀孔达以説于晋失其道矣至于晋为盟主不能制强楚以庇诸侯而迫侯国而杀其大夫亦岂得为义哉】
　　夏五月壬申曹伯夀卒
　　晋侯伐郑
　　【楚之围郑郑防于亡晋以六卿郸楚而败力固不能庇郑矣楚子方退而晋即兴问罪之师者其问罪之词不过谓邲之役士卒忘死大夫就戮凡以为郑也郑奈何即虐郑之楚而背救郑之晋哉然而恤小之道亦当谅郑之不得已也文定于晋侯举爵义无所处亦不得不为直书其事而义自见之説矣】
　　秋九月楚子围宋
　　【宋杀楚使楚师必至而宋岸然为之者亦必有敌楚之先谋也然而挑衅强楚驱士民受其锋镝以徼幸不亡岂非罪哉文定但责其要结盟誓欲以御楚非持国之道其意以恤民固本轻徭薄赋使民效死亲上以待敌要亦不可无交结邻国互相援救之义也乃宋则不以备楚患而以召楚师为有罪焉耳】
　　葬曹文公
　　冬公孙归父防齐侯于谷
　　【防必有事以大夫而往防诸侯尤非无事而空行者左氏但撰晏桓子之言以为归父后日奔齐之騐而不言其相防之故诸儒亦但责其以卑防尊之抗谓为非礼观下归父防楚子于宋则此防当是齐鲁于楚师之强合谋以交于楚也据左氏楚子使申舟聘于齐齐亦应有报聘之使又据左氏成元年传臧宣叔之言曰齐楚结好我新与晋盟云云则此为合谋以觐楚无疑矣】
　　十有五年
　　春公孙归父防楚子于宋
　　【归父继仲遂而专国乃为舍中华以即荆楚之谋妄矣况宋受围逾年归父苟知大义劝齐合兵以救宋退楚则齐可以再伯而鲁亦有转齐扶义之美计不出此而越国往防蔿贿求免辱国甚矣】
　　夏五月宋人及楚人平
　　【楚子前年伐宋矣未见宋人如何屈服而楚师退楚固不能得宋也虽其救萧伐陈挑衅强楚然亦足以壮中国之气葢是时陈郑服于楚矣宋伐陈而卫救之卫又贰于楚矣归父防宋鲁又即于楚矣楚之势足以移周鼎而中国诸侯无有敢抗者矣宋杀楚使楚子投袂而起势将吞宋乃自前秋至于今夏歴时成嵗而宋人坚志城守盟主不救邻国无援极而易子而食析骸以炊犹不肯为城下之盟则宋楚之平不特宋欲平楚而亦楚欲平宋也自宋人抗楚楚庄于是四年不至中国以迄于死然则孰谓宋聋哉春秋书宋人及楚人平为敌国相抗释怨修好之词不为屈服受盟之词葢恕宋之不得已而未有讥也用书九月平书五月以围之久着楚之必欲得宋以平之迟着宋之不下于楚也文定较量华元子反之是非以称人为贬是为传作传非为经作传矣如春秋有贬两人义则当直书华元子反以着其专不当反没其名也】
　　六月癸卯晋师灭赤狄潞氏以潞子婴儿归
　　【晋败于楚心怯气馁聼楚之围宋逾年而不敢救又恐诸侯弱之故用师赤狄以示武然春秋书于楚人围宋宋及楚平之后而罪不可掩矣至于赤狄之屡侵诸侯未尝不当伐潞氏甲氏留吁之不当灭又可因事而知之也】
　　秦人伐晋
　　【秦晋不相侵伐十余年矣秦桓晋景之世未有争端此忽起伐晋之师则秦桓之挑衅也】
　　王札子杀召伯毛伯
　　【胡氏以为圣人之意罪挟王命而专杀然亦不见有挟王命意恐亦祗是专杀耳观左氏后文称王室乱王孙苏奔晋则无王命而擅杀之罪见矣】
　　秋螽
　　仲孙蔑防齐髙固于无娄【公作牟娄】
　　【髙氏以为防楚子于宋齐疑我之从楚于是复防以修旧好非也鲁之防楚归父防齐侯于谷谋而行者况齐亦与楚合必不怒鲁之从楚但考于前后之文无有防而相关之事或当以非国事而私相防之説为是】
　　初税亩
　　【变制税亩开后世虐取于民之端罪莫大矣而值秋螽之后是为不恤天灾而朘民以生也】
　　冬蝝生
　　饥
　　【秋螽而税亩税亩而蝝又生民安得不饥哉备书于册以为后世鉴也】
　　十有六年
　　春王正月晋人灭赤狄甲氏及留吁
　　【前灭潞氏此又灭甲氏刄留吁必欲尽殄赤狄之种类亦太酷矣文定以董是役者士防上将主兵称人以贬非也如书士防是贬士防称晋人者罪晋也】
　　夏成周宣榭火
　　【汪氏曰宣王讲武之所遂以为庙其制如榭李氏曰榭是讲武屋皆是】
　　秋郯伯姬来归
　　【左氏曰出也诸儒发明皆有义理】
　　冬大有年
　　【以宣之大有年与桓之有年一例看则伊川所云宜有凶灾而有年为异者是已然而天道渺而难知未必皆验而又恐后世荒滛残暴之主适遇屡丰自为得志而益肆为无忌也故当以孙氏张氏之説为无病】
　　十有七年
　　春王正月庚子许男锡我卒
　　丁未蔡侯申卒
　　夏葬许昭公
　　葬蔡文公
　　六月癸卯日有食之
　　【月内有已未经不言朔食在既朔也】
　　已未公防晋侯卫侯曹伯邾子同盟于断道
　　【伊川以为诸国同心欲伐齐文定谓同心谋欲伐齐释其愤怒非有不得已而要之者殆不然也鲁宣公归父方勤事齐非有怒齐之事曹邾皆与齐无忌观下伐齐之师惟晋侯及卫世子臧而鲁曹邾不与可见矣葢是时楚气日炽齐与楚好晋既怒齐以伯主之后抗不一与盟防而又结好于楚俾楚得无忌以肆侵诸侯故征防断道以谋之也鲁自黒壤之后扈之防淸丘之盟皆不与矣而忽同断道之盟者行父恶归父之专乗晋之征防断道谓晋世主夏盟不可终失其好其实则陷公于晋以激怒齐使齐仇鲁而絶归父之援也宣岂真心背齐以即晋者哉不主盟而同盟书同者载书之词也】
　　秋公至自防
　　【防盟书至文宣成襄皆然矣汪氏以为黒壤危晋之见讨断道危齐之见讨然则成之虫牢于蒲于戚襄之鸡泽湨梁澶渊啇任沙随夷仪无有不至者又何以云耶】
　　冬十有一月壬午公弟叔肸卒
　　【肸卒称叔当与季友仲遂一例看作生而赐氏説为妥观公孙婴齐叔老叔弓世为鲁卿可见矣肸未用事于鲁亦未必恶宣公之弑而不仕也若据谷梁肸恶宣弑终身织履不食宣食宣亦未必始终亲爱又使有后于鲁而世为卿矣亲爱其弟使有后于鲁而世为卿则宣公之私也春秋直书以着宣公之私其母弟也陈氏以称弟为春秋之恶宣公比之宋公弟辰秦伯弟鍼及陈招之既称公子招又称陈侯弟招然叔肸生不见于春秋则其未尝命为公子以用事于国可知矣生未用事子国则非鲁卿非卿则卒不当书书卒者是鲁以卿礼卒之也以卿礼卒之者尊之为公弟亲之而赐氏也使肸之后不世为叔氏则诸儒贤肸称字之説或可通矣】
　　十有八年
　　春晋侯卫世子臧伐齐
　　【齐自翟泉之后不与晋盟防者四十年矣埀陇新城清丘之盟黒壤之防三扈之两盟一防齐皆不与而晋未尝一问也至此恶其亲楚而伐之未为非义然齐楚通好未有助虐党恶之实事何以又舍陈郑不讨而兴师动众以加于齐哉怨起于郤克而假大义以为名兵连祸结至于新筑之战鞍之战而残民毒众甚矣卫侯不出以初无怨于齐也卫侯既不出而使世子帅师晋不辞而用其世子以伐人国皆失其道也】
　　公伐杞
　　【杞桓母妻皆鲁女杞之托鲁已久终宣之世不朝似犹能恶宣之所为者然宣何以忍之十八年而始一加兵耶或亦因叔姬之不安于杞而兴师以问其故也】
　　夏四月
　　【左氏云公使如楚乞师欲以伐齐此时齐鲁未见有怨何为乞师以伐之哉左氏有臧宣叔齐楚结好我新盟晋晋楚争盟齐师必至之言则是年必不乞师以伐齐也齐楚既好亦必不为鲁兴师左氏乞师之説不足信矣】
　　秋七月邾人戕鄫子于鄫【鄫谷作缯】
　　【邾人戕鄫子专罪邾也文定以为于鄫者深责鄫之臣子恐春秋未有此义】
　　甲戌楚子旅卒【旅谷作吕】
　　【楚子纪名书卒楚以丧通于鲁也鲁自归父防宋荐贿交好故楚子卒而称名来赴一如中国之礼而旧史书之夫子仍之以着楚与中国之通丧纪自此始也谷梁以书卒为进之者非也不书葬鲁不徃防也公羊以为辟其号者非也文定用公羊辟号之説及坊记恐民惑之之义谓为夫子削而不书然汉儒集礼多有附春秋传为説者不足以据而公羊以为辟其号者义亦难通也朱子谓楚之称王当是称于其国未必称于防盟之地此论最确犹之内诸侯之爵非公者在其国中皆称公臣子之辞也故葬皆称公其子皆称公子而于防盟之地则侯伯子男不敢乱其本爵矣春秋于防盟侵伐书楚子必是旧史原来从其本爵故其子之为大夫见经者亦称公子不称王子则既从其本爵而生书楚于卒书楚子何不可同列侯之通称而书葬楚某公耶诸儒必疑于鲁葬秦伯不应不葬楚子又盟宋以后且朝于楚不应不防其葬然鲁之徃防秦葬亦在昭公以后是以文十八年之春伯防宣四年之秦伯稻虽来赴而不往防则此年之楚子旅襄十三年之楚子审与秦防秦稻之不葬一也二十八年之楚昭则襄公亲在楚不可以一论矣至于昭元年之楚麇十三年之楚防不与秦伯之葬同者彼有簒弑之变尚告于内诸侯以期防葬哉二十六年之楚居则昭公在外意如必不加礼于从不防葬之楚矣若哀公之世四年葬秦惠六年不葬楚轸楚自定四年栢举战败于呉呉人入其国都势亦稍衰中国已不畏之又防其葬耶则楚子之不葬其为鲁不往防何疑】
　　公孙归父如晋
　　【左氏以为聘晋以谋去三桓夫宣公仲遂归父皆托于齐齐之庇其君臣甚笃如归父欲去三桓何不谋于久好之齐而谋于新盟之晋哉此必三桓忌归父而造为比言以塞鲁人之耳而加之罪也归父之如晋者葢既防晋断道知必召怨于齐而不得不转托于晋以自固也】
　　冬十月壬戌公薨于路寝
　　归父还自晋至笙遂奔齐
　　【三桓侧目归父非一日矣宣公存而意犹有所忌宣公薨而归父尚能保有其家哉宜其逐之速也行父杀适立庶之言显出其口目无新主虽成公亦不能为归父谋矣文定取谷梁捐殡而奔其父之臣是亦奔父之云以罪成公非也至云当国者有无君之心则得经意矣】













　　春秋宗朱辨义卷七
<经部,春秋类,春秋宗朱辨义>
　　钦定四库全书
　　春秋宗朱辨义卷八
　　髙淳张自超撰
　　成公
　　元年
　　春王正月公即位
　　二月辛酉葬我君宣公
　　无氷
　　三月作丘甲
　　【作丘甲以御齐难实行父恶归父以啓衅于齐而因以重困吾民贻害于无穷也行父之罪多矣】
　　夏臧孙许及晋侯盟于赤棘
　　【鲁既防晋为防道之盟已与晋合矣许复为赤棘之盟虽奉成公之命为公而实则受行父之命为私也臧氏之党行父如此】
　　秋王师败绩于茅戎【公谷作贸戎】
　　【公谷所云晋败之者罪晋之词谓晋不能为王兴伐戎之师而平戎于王是等王戎为敌国也刘康公伐戎而晋不以师从王师败绩而晋又不以师救故为归狱之词以罪晋耳啖氏驳之非是也】
　　冬十月
　　二年
　　春齐侯伐我北鄙
