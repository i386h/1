<!-- { "loadSidebar": true } -->
　　【曹杀大夫宋杀大夫不名疑于史失其名汪氏之説亦然然何以通春秋杀大夫不失名独宋四杀大夫而三失其名耶文定以为义系乎专杀则大夫之名有不足纪然何以通春秋杀大夫皆纪其名独宋四杀大夫而三不足纪耶春秋如此等处难以臆断必求其可通则庶几合两説以并观也曹杀大夫及此年宋杀大夫左氏亦不详所杀为何人则史失名之故也文七年宋杀大夫左氏以为公孙固公孙郑八年宋杀大夫司马宋司城来奔左氏以杀者为公子邛奔者为荡意诸则名不足纪之説也公谷之云恐不可从也】
　　秋楚人围陈纳顿子于顿
　　【文定以为纳者不与纳也所以不与纳者陈不能保防寡小诸侯不能修方伯连率之职而使楚人仗义以正诸夏其责中国深矣取义甚正而独所谓不与纳者其意太曲盖春秋与楚人之纳顿子以罪陈及中国诸侯也】
　　卫文公
　　冬十有二月癸亥公防卫子莒庆盟于洮
　　【左氏以为卫人平莒于我杜氏遂以为莒以元年郦之役怨鲁卫文将平之未及而卒成公追成父志非也鲁莒二十余年之怨近又未见修怨搆兵卫子斩然在丧何急于鲁莒而平之耶盖邢齐之所存又方与狄好卫既灭邢而意实忌齐狄故结好于鲁适莒庆以鲁壻欲讲鲁莒之好是以二国来盟于洮而鲁方与邾相恶故亦贪于和莒以合卫也盖相与要约誓相援救以抗诸侯也】
　　二十有六年
　　春王正月己未公防莒子衞甯速盟于向【速公作遫后同洮向之盟事虽逾年而实不过间一月洮则卫君莒臣向则莒君卫臣何也庆以鲁甥故欲讲鲁莒之好故先与鲁卫为洮之盟必鲁坚欲与莒子亲盟故约卫再盟卫侯不出而使甯速聴命于僖公至莒而盟莒子也不然事间一月莒子何以不至洮而必再烦僖公甯速往盟于向耶此为外大夫防诸侯盟而书名之始亦以着庆速之专也】
　　齐人侵我西鄙公追齐师至酅弗及【公作雟谷作弗左作不鲁莒之平何害于齐而齐急侵之逾时而又伐之耶固知齐之侵鲁非为鲁之平莒为鲁之党卫也顾不兴师伐卫以问灭邢之罪而加兵于平莒合卫之鲁齐孝真不足以有为矣】
　　夏齐人伐我北鄙
　　【齐桓伯而鲁朝于齐齐桓亡而孝不能复修先公之业则鲁之结好卫莒亦事势之常孝不度德量力不达于时务必欲鲁之屈服于己一侵不己又再伐之是何为哉其称齐人或是大夫帅师据左氏则齐孝亲至也胡氏遂以为齐孝服展禽之言而讳之其説曲矣凡春秋书人若此之类甚多是君是大夫皆不可知义系乎事不系乎人则从畧书人盖无故而加兵于鲁是君是大夫皆贬何必于一字索义以为是贬是讳哉】
　　卫人伐齐
　　【卫原忌齐而结鲁今齐再加兵于鲁则卫不得不有事于齐矣然不书救鲁者鲁尚未为齐所苦未必告难于卫卫之伐齐是乘齐师在鲁而捣其虚非为救鲁而出也夫卫前伐齐丧齐未尝报又灭齐桓所存之邢亦未兴师来问顾先发而用兵岂非罪哉鲁卫于此搆难于齐遂皆屈志以从楚亦可谓舍义而务不义矣然而鲁卫之从楚亦齐驱之也】
　　公子遂如楚乞师
　　【据左氏襄仲文仲同乞师于楚不书文仲者事有正不系乎副也诸儒罪文仲不能谏止然鲁三家之外仲遂同专国政春秋所以贷文仲而专罪仲遂耳又使不称副属辞之体然也如成十八年如齐之使仲遂得臣并书者是并着两臣之罪此不罪文仲故不书也又陈氏谓臧宣叔如晋乞师不书必乞于荆蛮然后书亦不尽然也彼书四卿并将以着其罪故乞师可以不书也】
　　秋楚人灭防以防子归【防公作隗】
　　【楚人不名陈氏泥于灭同姓名之説以为楚子之名未登于春秋夫以君不爵大夫不名为狄之可也乃以狄之之故而并贷其灭同姓书名之罪则失其义矣然则何不书楚灭夔以示名不登于春秋之义耶如谓尝称楚子而此复人之以示义则灭遂书齐人又何义耶卫侯灭邢名者传写承误春秋无此义也以归不名文定以为无罪盖据左氏楚责不祀祝融鬻熊之故也然晋灭潞氏左氏以为酆舒为政伤潞子之目若是则婴儿无罪又何以名耶或是史失其名非别有义也】
　　冬楚人伐宋围缗
　　【观明年楚再围宋则知今年围缗而宋尚不屈于楚也当是移围缗之师从鲁以伐齐耳】
　　公以楚师伐齐取谷
　　【邢伐卫则邢人狄人并书晋伐郑则晋人秦人并书此不书公及楚人公防楚人而曰公以楚师者以见楚原无仇于齐而伐齐取谷之师全为鲁出所以专罪鲁也文定以为能用其师进退在己汪氏以为楚以其师付鲁使自用之以伐齐者皆非也】
　　公至自伐齐
　　【以楚伐齐又取其邑书至以罪之文定取谷梁以为危之者非也】
　　二十有七年
　　春子来朝
　　夏六月庚寅齐侯昭卒
　　秋八月乙未齐孝公
　　【昭卒潘嗣不传子而传弟又三月而速此必有故左氏无传殆不可攷但春秋之世公子争立得国者多不利于羣公子虽小白亦不能容子纠矣昭有齐国而兄元弟潘弟商人弟雍皆得无恙则国人之以孝諡昭也昭亦可以无媿矣】
　　乙巳公子遂帅师入
　　【春来朝而秋帅师入之必别有故而不可攷左氏求其故不得以为来朝不共夫防弱托于鲁而朝于其庭何敢不共以召衅若无心而仪节有失鲁亦必不因而苛责以伐之而入其国也即别有故而凭凌小弱之罪亦不能免盖方借楚师以报齐而即独用师以入畏齐无勇也附楚不智也虐不仁也比书于册而罪不可掩矣此及三十三年两书公子遂帅师犹隐之世两书翚帅师着遂之得兵所以能杀子赤而立宣公也】
　　冬楚人陈侯蔡侯郑伯许男围宋
　　【楚子称人诸儒皆以为贬伊川曰为其合诸侯以围宋也然通春秋以蛮猾夏凭凌诸侯凡侵凡伐无役不当贬岂独贬于围宋而他处称爵非贬耶文定曰宋先代王者之后作賔王家楚人无故搂诸侯以围之故称人以着其罪然则他诸侯非王者之后楚无故侵伐有称爵者为予其治中国诸侯而不罪之耶前围缗之楚人则子玉子西也后败于城濮之楚人则子玉也安知率诸侯以围宋者非子玉耶因陈蔡郑许皆君意楚子必亲至故左氏以为围宋之后楚子入居于申左氏必有所据然楚有事于诸侯多遣大夫帅师以往而其君次于境上以为援安知楚子不原次于申而必以为围宋之后入居申耶诚如左氏所云则家氏所谓人楚子而爵诸侯不与楚子主诸侯之盟亦以正诸侯从楚之罪者为得之然春秋之初伐国之师多称人其为君为大夫皆不必详楚成在位四十余年自元年聘鲁称荆人十三年伐郑称楚人之后惟防盂一举爵其他侵伐围灭二十一见皆书楚人如以称人为贬则商臣以弑君之贼而来聘次厥貉伐麋比连举爵岂春秋予之耶程氏直以称楚人为大夫者是也又据左氏宋襄既卒宋成平楚而朝于楚至此舍楚即晋故去年冬楚人伐之今年又合四国以围之然此时诸侯朝楚者少观鲁乞师伐齐不见朝楚则宋虽及楚平而亦未必朝楚也内诸侯惟宋以先代王者之后亢直凌厉常不屈于楚故能杀楚使至于围之至困而不肯为城下之盟左氏见败以来四年而忽起伐宋之师晋因救宋以侵曹伐卫故遂撰为服楚善晋之説宋之朝楚聘晋春秋即于例不当书而宋及楚平可书观春秋不书宋楚之平则左氏有不可据者矣】
　　十有二月甲戌公防诸侯盟于宋
　　【公防诸侯盟宋必楚子在宋约公出防因而盟之以坚中诸侯之志使无援宋以必得志于宋也然楚方合四国以围宋鲁既不能救又往防以盟之公之罪甚矣非如盟于薄以释宋公犹可原也盖盟宋而子玉不去宋则知公之盟非以解宋围而实以张楚势耳他防盟于其国者其君亦与若据左氏子玉请复卫侯而封曹臣亦释宋之围之言则子玉未去宋而宋不与盟矣文定无嫌于与盟者非也又楚子在宋而盟诸侯则围宋之楚人宜为楚子而非子玉矣然如昭八年书楚师灭陈九年书叔弓防楚子于陈而实则公子弃疾帅师而书楚师也不亲围宋而亲盟诸侯不亲灭陈而亲防叔弓何凭而知春秋之书楚人非子玉而为楚子哉】
　　二十有八年
　　春晋侯侵曹晋侯伐卫
　　【晋文侵曹伐卫颇与齐桓之伐郑侵蔡事势相同左氏以桓之侵蔡为蔡姬故以文之侵曹伐卫为过曹卫不礼故何其不成人之美耶朱子以为晋文诡谲侵曹伐卫皆是当时出亡不礼之私却只名谓治其从楚盖假公义伸私愤不当以其事之公而解其心之非私亦不当以其心之私而没其事之非公故春秋之义既録其治曹卫从楚之事而并掲其怨曹卫不礼之心也汪氏以为不攻陈蔡郑许而侵曹伐卫利于报怨而分地则正不然晋文之时与齐桓之时异桓之时中诸侯坚附楚者惟蔡新附楚者惟郑文之时天下诸侯齐宋之外皆附楚矣宋则困于子玉之围齐则逼于申叔之戍而陈蔡郑许则出师以从之矣鲁则感报齐之德而又新为宋之盟矣曹卫皆附楚而卫又与之婚姻也治曹卫之罪以解宋围而退楚师其名未尝不正其谋未尝不善盖不治曹卫则曹卫梗于中何以治陈蔡郑许内诸侯不服何以攘楚哉故以事势利害论之则侵曹伐卫不特为解宋之定谋而亦可为伐楚之先声也但其于卫则请盟不许其后又迫国人出其君于曹则既侵其境又入其国既执其君又分其田事为己甚而心术不正出亡不礼之私怨不觉尽露矣】
　　公子买戍卫不卒戍刺之
　　【据左氏是鲁刺公子买以説晋而以不卒戍诳楚也然此时晋楚之胜负未决而楚人救卫在刺买之后不当谓楚人救卫不克鲁惧而刺买也当是晋师在卫卫戍惧而散公子买归鲁鲁实以不卒戍之故刺买以説于楚故春秋直书以着鲁于此时其从楚之志犹坚耳不然説晋诳楚之义何以示之耶】
　　楚人救卫
　　【诸儒以为凡书救皆善之救者善则伐者不善朱子谓中国诸侯晋侯以私伐之乃反使楚人来救则春秋之义可见矣此于説义理甚当然春秋于此书楚人救卫又别有义何以见之于不书晋人救宋见之盖不书晋人救宋者大晋之功也书楚人救卫者着卫之罪也晋文城濮一战张内侯之势挫强楚之威回既倒之狂澜扶中原之正气足以比绩于齐桓之召陵如书晋人救宋则晋师以救宋而出非以攘楚而出事末而情私义小而功防矣故春秋以不书救宋大晋之功也齐宋之外诸侯附楚陈蔡郑许助楚围宋则既书而知之矣鲁之乞师盟宋则既书而知之矣曹之仇宋附楚则于书执曹伯畀宋人见之矣鲁虽杀卫戍犹未见鲁之为楚戍卫也如不书楚人救卫则既无以着卫之附楚而亦无以着晋之伐卫为治其附楚矣故春秋以书故卫着卫之罪也不然春秋顾不善晋之救宋而善楚之救卫哉】
　　三月丙午晋侯入曹执曹伯畀宋人
　　【伐卫而楚不克救中诸侯已震晋之威矣此时不入曹可也入之而又执其君虽出于用谋以致楚师之战而亦可谓不义矣】
　　夏四月己巳晋侯齐师宋师秦师及楚人战于城濮楚师败绩
