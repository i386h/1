<!-- { "loadSidebar": true } -->
　　【归父者仲遂之子仲遂以八年夏卒归父丧制未满宣公急使之如齐以葬惠公而归父不辞皆罪也葢宣以仲遂得位君臣之间皆托于齐遂卒而防葬之使季孙行父仲孙蔑叔孙侨如臧孙许皆国卿不于其间择一人以往而独遣有丧之归父固宣之德仲而宠其子亦襄仲于亲较三桓为近且令归父借防葬以结于齐为自固之计也此后伐邾伐莒防齐侯防楚子皆归父一人擅之于是三桓无权而侧目东门仲氏矣欲去归父则不得不间齐欲间齐则不得不事晋防断道以同晋盟三桓隂谋以迫公往也不然齐方归我济西之田公方亲奔惠公之丧齐未有罪我之端我未有怨齐之迹胡为而遽背之以向晋耶惟三桓有不平于中故宣公薨而归父即见逐归父逐而臧孙即与晋为赤棘之盟盟晋者为齐也背齐者为归父也夫新君即位无故而弃先公之好北鄙之伐齐师不为无名昏姻之国原非仇雠引咎谢过可以相释何至四卿并将防晋卫曹师而急战于鞌哉葢三桓积忿于齐之党仲氏而归父又奔在齐不得不倾国兵挟强晋以决一战也】
　　晋人宋人卫人曹人伐郑
　　【陈郑皆反覆向背于晋楚之间陈有弑君之罪而晋不讨者陈方即晋也舍弑君之陈而连四国之师以伐即楚之郑春秋能不罪之哉文定于诸侯防扈之后荀林父帅师伐陈为与晋罪陈之词其所以罪陈者以为晋主夏盟又尝救陈陈所宜与而惟楚之即夫岂义乎夫晋主夏盟陈郑一也楚子伐郑晋郤缺亦尝帅师救之而郑又即楚亦不得为义矣何以四国伐郑又释郑而罪晋耶其舛总泥于前称荀林父帅师为褒此称人为贬故説不于义耳晋不能制楚以安诸侯而但责陈郑之即楚伐陈伐郑皆贬非以称帅师称人为褒贬此又不讨陈之弑君而伐郑之即楚其贬何疑而亦非以称人示贬也前书荀林父帅师者义系乎林父之帅师也此书人者义不系乎名四国之大夫也】
　　秋天王使王季子来聘
　　【报前年仲孙蔑之聘也夫王聘有不报者矣鲁臣一至京师而王即遣母弟以来报何其如响应声也】
　　公孙归父帅师伐邾取绎【绎公作蘱】
　　【邾子十年不朝鲁怒而伐之取绎甚矣亦归父欲得兵权宣公欲以兵权假归父耳故春秋详之而书归父帅师也】
　　大水
　　季孙行父如齐
　　【行父如齐左氏以为初聘也嵗之初春公朝齐矣夏则公亲奔惠公之丧公孙归父防葬矣鲁之事齐己勤此年聘问之使不可以已乎将以朝聘新君则俟行礼于明年即位可也而行父遄往此何故哉葢行父意非公意也行父忌归父之专将以间归父于新君故假初聘以行也】
　　冬公孙归父如齐
　　【归父继行于行父之后以云聘则不当冇四时之聘左氏求其故不得以为伐邾故也夫使以伐邾恐得齐罪则行父聘时可以申辞以解齐怒而又何烦归父往哉且宣公归父事齐谨使齐果庇邾必不伐邾以失齐之使齐果以伐邾来讨必归父亲往谢过则必不在丧而使国佐报聘然则归父之如齐胡为耶归父继仲遂而专国非三桓所欲形迹已着矣归父知行父之如齐将以间己于齐故复假聘以弥缝齐也】
　　齐侯使国佐来聘
　　【一嵗之间公与大夫凡五如齐齐受其加礼之勤则不得不一来报虽在丧忘哀失礼取讥有不顾矣然亦或欲伐莒而来谋也称齐侯者髙氏曰着其恶也似犹为夫子书以着之者然如葵丘之防称宋子当是载书之辞则然此即齐使之来在丧称子而鲁史不敢称齐子夫子亦第仍之而已】
　　饥
　　楚子伐郑
　　【楚又伐郑经书楚子褒耶贬耶文定不能为褒贬之説而迁其义曰以实属辞矣观明年夏为辰陵之盟则郑又服楚而左氏士防救郑逐楚师戍郑之事皆不足据也歴此仅二时诸侯戍郑之师皆安在而郑遽舍之而防楚子盟辰陵耶】
　　十有一年
　　春王正月
　　夏楚子陈侯郑伯盟于辰陵【谷作夷陵】
　　【齐桓之伯也自僖公三年经书救邢城邢侵蔡伐楚侵陈伐郑救许而后为葵丘之盟则桓公伯业之成也晋文之伯也经书侵曹伐卫执曹伯战楚师而后为践土之盟则文公伯业之成也楚庄自宣元年初为陈宋之侵三年伐戎侵郑四年伐郑五年伐郑八年灭舒蓼伐陈九年伐郑十年伐郑至此为辰陵之盟与桓之葵丘文之践土几无以异然则春秋其予楚庄以伯哉非也春秋贵王而贱伯至不得已而于桓文之事不深罪者犹取其内中国而外楚尊周室而攘楚夫以外楚攘楚而予桓文以伯其必不予所外所攘者之凭凌中国为伯以跻于桓文明矣辰陵之盟葢伤中国之不竞也然而楚庄经营十六年而所得者仅陈郑二国则犹幸中诸侯之不肯背华而即楚者多有义理之公心也至于势不能为力不能支宋楚之平岂得已哉苟楚庄再延嵗月则不知所底矣】
　　公孙归父防齐人伐莒
　　【杜氏以为称齐人以示贬非也使齐侯亲将则在丧而凶服即戎宜举爵以贬之使谋出于髙国诸卿而挟新主以用兵宜书其名氏以贬之乃皆不然而从畧书人者莒本事齐齐鲁平莒郯而莒不肯故鲁怒而伐之伐而不服故再防齐人伐之齐以鲁从伐莱故亦不得不从鲁以伐莒此役鲁为之主故鲁卿名而齐大夫不名也左氏以为莒恃晋而不事齐然莒逺于晋必不无故舍近齐而附逺晋或是莒以齐助鲁加兵于已此后始改事晋而致动十三年之齐师耳】
　　秋晋侯防狄于欑函
　　【以盟主而与狄讲防礼其贬何疑而书于楚盟辰陵之后杀夏征舒之前春秋所以罪晋也又陈郑既受楚盟于辰陵而楚复入陈围郑似陈郑背辰陵之盟向晋而楚乃入之围之者故中间书晋侯防狄以见晋未尝有事于陈郑陈郑未尝背楚楚既盟之而又乗其不备以入之围之荆蛮之无信而盟不足恃也】
　　冬十月楚人杀陈夏徴舒
　　【书楚人杀陈夏徴舒与书蔡人杀陈佗一也蔡虽以私杀佗而佗实乱国之贼楚虽以公孙宁仪行父之故志在得陈而徴舒实弑君之贼故皆为讨贼之词也】
　　丁亥楚子入陈
　　【楚子入陈书日明是先杀徴舒而后入陈也左氏入陈杀征舒者属笔之误文定以左氏先入后杀而经先书杀后书入者为与楚子之能讨贼是信传不信经也楚庄果真心讨贼则征舒既杀而陈可以无入既杀征舒而又入陈是其志在入陈矣且使以左氏为据而春秋先书杀后书入是不与楚子之能讨贼也葢贼在国都不入国都不可以得贼则楚子先入陈而后杀征舒其入陈以必讨征舒之故据事实书不晦于与楚子讨贼之义而何必变其文哉春秋直书杀征舒于前是与其杀征舒直书入陈于后是罪其入陈是非不掩而予夺俱见矣】
　　纳公孙宁仪行父于陈【宁公作甯】
　　【楚之入陈聼公孙宁仪行父之诉志在入陈以纳二臣也陈既受盟逾时而即以兵临之欺其不备又失晋援以为必得陈之计也春秋书入陈于杀征舒之后所以着其伐既服之国纳乱国之臣之私而亦不废其讨贼之公也使楚子伐陈而杀征舒杀征舒而盟陈侯为讨贼而来既定乱而去则虽于楚子何讥哉】
　　十有二年
　　春葬陈灵公
　　【陈杀宋万不书陈不以杀宋万告诸侯也楚杀陈夏征舒书楚以杀陈夏征舒告诸侯也宋葬闵公不书宋不以讨万葬闵公告诸侯也陈葬灵公书陈以讨夏征舒葬灵公告诸侯也陈人之久不葬灵公待讨征舒而后葬灵公其事实可见矣陈人之欲讨征舒力不能讨而假手于楚以讨之而后告于诸侯以葬灵公其情实亦可见矣】
　　楚子围郑
　　【前年春陈郑同受盟辰陵及冬而入陈乘陈之不备也自冬至春即移入陈之师以围郑又乘郑之不备也陈郑既服而又乗其不备以兵残之者恶陈郑之反覆即晋而以威力强制之也既得陈郑不因而夷其国都虏其君臣而据其土地者惧晋也髙氏于陈谓予楚庄有迁善改过之美于郑谓予楚庄不为利谋所诱岂其然哉文定谓灭陈书入入郑书围春秋之从轻典为予其有讨贼之义而因以恕其凭凌诸夏之罪亦非也据左氏楚庄善申叔时之言乃复封陈是楚原未灭陈又据左氏楚庄退三十里而许郑平是楚原未入郑春秋书入陈围郑据其实也何为末减楚罪哉使楚庄有讨贼之义入陈而不围郑则杀征舒灵公即齐晋伯主不能及也一围郑而楚庄利陈郑之心着矣使夫子予楚庄讨贼之义书入陈而不书围郑则书杀征舒书葬灵公虽通春秋之事所仅见也一书围郑而诛楚庄利陈郑之防着矣】
　　夏六月乙卯晋荀林父帅师及楚子战于邲晋师败绩【楚成凭凌中国召陵受盟之后灭灭黄伐徐伐随遂至防盂而执宋公灭防而虏防子城濮一战而楚以衰今楚庄之势炽于楚成入陈圉郑若振槁然晋师救郑三军皆出六卿并将既遇楚子而谓其宜与楚平不宜与楚战岂春秋之义哉襄二十七年宋合晋楚为诸侯交见之盟説春秋者犹罪其中外为一楚庄之横行中国若此而晋又与之平是晋楚合而中外为一之势不及迟于五十八年后矣夫春秋所恶者楚也齐桓创伯之后中国所恃以与楚敌者晋也晋之战楚奈何以成败论之耶所可讥者陈有弑君之贼晋不能讨而楚讨之则楚直而晋曲楚子亲在军而晋以重兵委之大夫则楚子勤而晋侯怠又荀林父不能整军容集众谋务为必胜之计知其必败而狥先縠以弃师辱国为有罪焉耳】
　　秋七月
　　冬十有二月戊寅楚子灭萧
　　【楚庄之罪至于灭萧甚矣所以惧诸侯之不服者也与入陈围郑战邲一例书楚子则知非书举爵以予之矣】
　　晋人宋人卫人曹人同盟于清丘
　　【四国大夫何以不名葢名四国之大夫则似恶大夫之专盟而名之矣楚势方张晋师新败宋卫曹不畏缩以谋附楚而来同晋盟晋不畏缩而辞诸侯犹合志以为御楚之盟其事犹可取也从之渝不渝原非所论但诸侯不防而委之大夫则讥在四国之君耳】
　　宋师伐陈卫人救陈
　　【陈方被楚师而宋乘危以报怨固有罪矣四国方同盟以御楚而卫乃救陈以解宋亦春秋所恶也】
　　十有三年
　　春齐师伐莒【公作伐卫】
　　【左氏作伐莒公羊作伐卫依经考之前有归父防伐莒之文则此为再伐莒莒之得罪于齐者以平莒郯不肯故鲁伐之齐鲁再伐之莒不服而事晋齐因独用师以伐之也则以左氏为是后有晋侯卫世子伐齐之文有侵齐战新筑之文卫苟无怨不当用师两加于齐则此为伐卫以公羊为是然齐久不合晋断道之盟又不与惟卫坚助晋故晋合卫以致师于齐而卫不得不从亦不必因齐之伐已而以为报也当从左氏无疑】
　　夏楚子伐宋
　　【楚欲尽得诸侯陈郑既服以次及宋固不因其救萧伐陈而始为有辞之伐也葢得宋则又及鲁卫而晋之势孤难以与之为敌长驱中原莫不臣属此楚庄之志也伐宋无功围宋不下而后伯业不成宋固中流砥柱哉】
　　秋螽
　　冬晋杀其大夫先縠
　　【楚败城濮既杀得臣晋以邲之败坐罪先縠不杀于师还之日逾年而后杀之何其缓也宜左氏谓以赤狄淸之师而追讨邲之败欤夫丧师辱国于法宜讨然如秦穆三用孟明亦伯西戎晋可贷林父之罪则亦可贷先縠之罪不贷先縠之罪则当即申败师之令正国法以肃三军始纵之而卒戮之是以意为生杀也两失之矣】
　　十有四年
　　春卫杀其大夫孔达
