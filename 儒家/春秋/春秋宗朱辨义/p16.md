<!-- { "loadSidebar": true } -->
　　十有一年
　　春王正月
　　夏五月戊寅公败宋师于鄑
　　【兵以侵宋而搆怨以乗丘而深至此而宋师又至正引过请释之时也而再败之罪益甚矣葢自此而宋之好絶也又内书战者七来战不言败者一齐衞郑于郎是也及战不言败者三及郑师伐宋战于宋及齐师战奚及邾人战升陉是也及战而外败者二公防纪郑及齐宋衞燕四卿防晋衞曹大夫及齐侯于鞍是也及战而内败者一及齐师于干时是也不言战而外败者八于菅于长勺于乗丘于鄑于偃于郦于蚡泉于咸是也先儒以为用诈以败之故不言战然何以鲁八败人师而皆用诈耶据左氏则长勺之齐师亦以战而败之若以曹刿之谋为诈则城濮晋君臣之谋独非诈耶当是战有大小如野战薄战之类不成其为战故不言战耳观孟子邹之于鲁有司死者三十三人而言閧不言战可知矣又战以日成者长勺乗丘于偃不纪日崔氏以长勺乗丘为讥庄之一嵗而再败人师以偃为讥僖之忘丧而即戎然则庄既一败宋逾年又再败宋春秋何不并削于鄑之日以讥之耶僖公既忘亲丧而败邾公子友即于是年又忘国丧而败莒春秋何不并削于郦之日以讥之耶其不日者或失其日或数战而数败之不可以一日纪耳故诸儒日月之例而又以变为有讥者不可以通也】
　　秋宋大水
　　【外灾以来告往吊而书左氏之义也然春秋纪外灾亦罕矣岂来告者少而往吊之礼阙乎非也书宋大水者以大而书非常之水也其他水旱螟螽之灾有不足书者矣故虽来告往吊旧史或书而或夫子削之者不胜书也】
　　冬王姬归于齐
　　【着庄公之再主王姬也王氏曰主齐桓之婚其罪小故书之畧然奉王命而主桓婚虽谓之无罪可矣无罪而亦従畧书之者葢畧于此以着前之详于主襄婚者罪庄之主襄婚也】
　　十有二年
　　春王三月纪叔姬归于酅
　　【叔姬之归酅自鲁而归也前之来归不书者国亡君去非得已也归酅书者以着叔姬之贤也贤叔姬所以罪鲁也葢酅已为齐邑矣伯姬则塟于齐侯而叔姬则又归于齐邑鲁亲仇雠而不能庇其婚姻也贤叔姬亦所以罪文姜也叔姬国亡来归逮其君之既死而不留于母家文姜弑鲁桓死齐襄而犹不能禁十五年如齐之足也】
　　夏四月
　　秋八月甲午宋万弑其君捷及其大夫仇牧
　　【君弑而大夫见杀予以死节之义者必其人为君之所重为弑君之贼所忌又其人力可以讨贼志必欲死君与弑君之贼不两立贼必并杀之而后可以得志春秋乃书而予之不然则亦不胜书抑或旧史失之夫子无凭而书也诸儒每于死节不书者往往追咎其人不足书夫有死君之大节顾不足以葢其夙愆而犹烦议其后哉故荀息虽成君之邪志而春秋犹以死节予之况如恵伯之死而以非君命责之亦太苛矣至太宰督之不书则真不足书也】
　　冬十月宋万出奔陈
　　【衞州吁弑君得国阅七月衞人以计出之于陈请而杀之春秋书衞人杀州吁宋万弑君立君阅二月宋人以师迫之于陈而杀之春秋不书宋人杀万而书宋万出奔陈何也蔡人杀陈陀楚人杀夏征舒皆书而陈人杀宋万不书何也惟其可以两书此其所以两不可书也宋人以公族之众而又济之以曹师不急于杀元凶而急于杀所立之公子公子既杀南宫牛既杀而犹使长万得以辇母而奔不得谓力之不足矣奔而请于陈幸而得之耳使陈不聴贼竟失矣吾国人之众势不足恃而恃邻人哉州吁好兵羽翼者众衞人力不足以胜之故不得已而用谋宋之力足以杀万而纵之奔既奔于陈则陈为政而非宋之所能必讨也左氏载醢万未详月日不知阅几何时而后杀葢既奔而讨得讨不得讨未可知之事即得讨亦不可谓之能讨也则直书奔而已蔡人之杀陈陀以私不以私皆不可知即云以私势必隠其私杀之意而假以杀簒贼之名不得忖其私愤而没其公讨也楚人杀夏征舒则又公然以荆蛮之君而讨中国之贼矣衞陈皆受宋贼之奔必宋请而后归之无论陈以赂为非义即衞不以赂而亦有所迟疑于其闲也故春秋簒弑之贼国人既君之则亦君之以罪国人诸侯既君之则亦君之以罪诸侯后虽或杀之或执之不以为讨贼而以为弑君以为执诸侯矣况陈之于宋万既受其奔即不行赂而亦不得谓之讨贼也则直书奔陈而已然后知春秋书宋万出奔陈不特不予宋人之讨贼而且罪宋人之失贼不特不予陈人之讨贼而且罪陈人之党贼也范氏责其久不讨贼孙氏亦罪其缓夫果有必讨之心而得讨贼之义何害于缓而且久而衞之阅七月顾不缓且久于宋之阅二月哉至闵公之不塟则宋方与鲁交恶宋或不来告鲁或不往防也不必强为之説】
　　十有三年
　　春齐侯宋人陈人蔡人邾人防于北杏【齐侯谷作齐人】
　　【文定以为桓非受命之伯诸侯自相推戴以为盟主是无君矣若是则桓为无君之尤者而又以为上无天子下无方伯有能防诸侯安中国而免民于左袵则虽与之可也其意总泥于齐侯举爵为襃四国称人为贬也其谓与桓公者权也诛诸侯者正也亦不解于孟子小徳役大徳小贤役大贤小役大弱役强二者皆天之意矣既以推戴盟主为无君则受诸侯之推戴者尤为无君诛诸侯当先诛桓公従正可也既以防诸侯安中国免民左袵之齐桓为有功则従齐桓安中国免民左袵之诸侯为无罪与齐桓当并与诸侯従权可也夫子従权以与齐桓従正以诛诸侯用法若此其曲哉葢记齐桓合诸侯之始其辞从畧非襃贬所寓也陈蔡近楚蔡君方为楚虏新君未立大夫来防宜矣蔡为大夫陈亦未必其君来也邾未有爵命虽其君来亦应称人宋有长万之乱御説初立内难甫平且是时齐桓所为未见信于天下宋能料齐桓之无他而敢以新君出防哉然则北杏之称人宋蔡皆大夫无疑谓其君来而人以贬之者非也又文定以为齐桓始平宋乱遂得诸侯夫使宋乱果借齐以平不应急背以致明年之伐当是宋大夫与防齐桓怒其君之不出而合陈曹以加兵也夫防者四国而宋先不服亦未见其能得诸侯也张氏责其不举兵讨万于弑君之时呉氏谓其列国仅有陈蔡小国仅有邾齐桓之信未孚于诸侯者是矣】
　　夏六月齐人灭遂
　　【左氏以为遂人不防北杏而灭之夫北杏之防者四国而已小国之来自邾以外无闻焉胡为独罪遂哉如谓附庸之国虽与防不列于载书则又安知其防与不防耶齐侯之所求于大国者防而所求于小国者非防也征兵则兵従索饷则饷入嵗朝于庭而身为之役名为列国而实则外邑也世称齐桓灭国甚多春秋独书谭遂者必谭遂之于齐素以列国相抗故灭之以为小国之威不必怒其不防北杏也其他之不烦兴师动众而自入于齐者春秋不书矣】
　　秋七月
　　冬公防齐侯盟于柯
　　【齐桓欲得志于诸侯而汲汲以求鲁者鲁东诸侯之望也或谓庄公不应释怨以与齐好夫庄公之大怨己身与仇人亲释之矣近日之怨所结者小纳纠不克齐师三至郎与长勺鲁再败之独恐齐不能释而鲁则无不可释者也故北杏防四国不盟而柯之防盟桓欲示信于庄耳文定谓敌恵敌怨不在后嗣犹若以庄之所释为杀父之怨者夫杀父之怨未结于襄何释于桓哉若庄果怨其杀父不得及襄之身而报之一旦遽释于后嗣犹不能无讥也春秋之义以为庄于大怨且不能报小怨之释无庸讥矣】
　　十有四年
　　春齐人陈人曹人伐宋
　　【郑背鄄之防而侵宋故三国伐郑鲁背幽之盟而受郑詹故三国伐其西鄙经皆明白宋背北杏之防未有实迹左氏想当然之词也故以为北杏之防宋公未出而齐怒之耳夫仁义不足而诸侯不服不能増修文徳徒以威力搂诸侯以伐诸侯而谓春秋无贬岂其然耶伊川以为管仲得政未尝兴大众其称人者将卑师少文定用其説然自庄十一年后侵伐迁灭书人者十数见即皆将卑师少岂无一用大夫帅师之举耶春秋之初政尚不在大夫故不必名其人而従畧书人也】
　　夏单伯防伐宋
　　【文定以北杏之防诸侯推戴盟主是为无君单伯防伐宋又以为防伐无贬夫天王之命则抗逆不从伯主伐国征师则遣大夫以防推戴从顺若此而谓其无讥哉然齐桓九合诸合一匡天下夫子称之则从桓以伐不顺者当亦无深责焉葢天下无王桓假尊周之虚名而行攘楚之实事其功固不可没也但迹其所为条分缕析以观之桓与天下诸侯可贬者多矣】
　　秋七月荆入蔡
　　【北杏之防蔡人先来葢自献舞就虏之后惧楚而托于齐也逾年而楚又入之而齐不能救受日至之近祸而望无济之远援宜乎蔡人之屈首楚廷而甘弃中国矣王氏曰入蔡之书以病齐桓呉氏曰病中国之不竞皆是也而或者以为齐伯初创诸侯未从已之力尚不足用苟愤而加兵强楚其势必败败则楚益强而中国益病故捐蔡于楚蓄力积时先为不可胜以待楚之可胜是以召陵一举而楚服楚服而中国安此桓公管仲之谋也然而蔡之从楚岂得已哉虏其君而隣国不问入其国而伯主不问都邑残破而人民骇散非若陈之国势犹可力支至不得已而去华夏而从荆蛮亦当有以原之也且蔡即从楚而蔡姬在齐犹通婚姻使齐桓以致江黄者致蔡蔡宜即来蔡即不来亦当悯其不得已之故而召陵之师不当连诸侯之师以侵之夫用我屈敌之谋而絶不恤此困敝之国蔡于是乎絶望矣是葢齐之弃蔡非蔡之果于服楚也则春秋之书入蔡诚哉其病齐桓也】
　　冬单伯防齐侯宋公衞侯郑伯于鄄
　　【髙氏以为诸侯伐宋逾时不解至是宋公始服而为此防非也当是伐宋宋服此为再防耳呉氏之説为是但谓陈蔡曹邾已归齐者不复与防为齐桓之不欲烦诸侯亦恐不然当是陈曹之师已归蔡有楚难不至邾非齐所重可以不至耳观明年再防又烦诸侯不得以此而谓春秋子齐桓伯政之善也】
　　十有五年
　　春齐侯宋公陈侯衞侯郑伯防于鄄
　　【许氏谓三合诸侯而不盟以示重慎独不知屡防之过于烦渎耶此衞郑所以变而鲁犹不免姜氏越礼之行也又谓盟则众信莫敢渝然同盟于幽而鲁郑渝矣此诸侯之心不一亦以见伯者以威力制诸侯之难也】
　　夏夫人姜氏如齐
　　【文姜越境之丑八年不闻矣鲁再通齐好而文姜复出是非文姜之欲而庄公欲之齐桓欲之也齐桓欲得诸侯不顾迹涉襄公之恶以致哀姜踵乱鲁弑二君杀两公子而哀姜亦不得其死与其行义以戮哀姜于后何如执礼以防文姜于前耶葢伯者之不知义而所为之苟且如此也】
　　秋宋人齐人邾人伐郳【郳公作儿】
　　【郳小国宋之力足以胜之齐桓初合诸侯不闻申大义一用师于有罪之国又不能扶弱小以抑强大乃役邾兴师为宋以伐郳宜诸侯之心不一而合之难也】
　　郑人侵宋
　　【郑突以宋而得国入栎之后宋犹捐前怨防诸侯以伐郑而谋纳之在栎几二十年而不为忽亹子仪所图者犹诸侯之力也今既有郑而即背二鄄之防出师以掠宋境亦不道之甚矣此其所以为厉欤】
　　冬十月
　　十有六年
　　春王正月
　　夏宋人齐人衞人伐郑
　　【桓既为宋伐郳又为宋伐郑所以坚宋人附已之心故桓之伯业惟宋实心辅以成之也此葢齐之为宋伐郑以为南北争郑之始者非也南北之争郑始于僖六年诸侯围郑新城楚人伐许诸侯救许故此年荆伐郑二十八年荆伐郑三国救郑僖元年楚人伐郑二年楚人救郑三年楚人伐郑犹为楚之欲得郑而未成南北争郑之势也】
