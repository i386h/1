<!-- { "loadSidebar": true } -->
　　【书侨如以夫人至与书遂以夫人至同罪大夫之以夫人也穆姜不氏而齐姜氏伊川以穆姜为脱氏字赵氏以齐姜为误増氏字以穆姜为脱氏字是以出姜之不称氏为有罪而穆姜无讥也以齐姜为误増氏字是以有姑宜称妇姜而不氏而出姜穆姜皆无讥也说不可定陈氏有成风则出姜不氏有敬嬴则穆姜不氏之说却好又春秋十二公桓庄僖文宣成皆娶齐女襄昭定哀皆不娶齐女娶齐女则书逆书至独详不娶齐女则逆与至皆不书而从畧详于书齐女者圣人恶鲁之娶齐女也文姜淫于齐侯而与弑桓公于文姜则当絶于齐侯则当仇即牵于情不能絶屈于势不敢仇而桓之后人宋陈许杞异姓之国皆可请昏何用娶女必齐之姜哉乃庄公则又娶之矣十公不亲纳币而庄公亲纳币矣十公不亲迎而庄公亲迎矣亲迎礼也而行礼于仇人之女岂先王制礼之意与呜呼醴泉无源而淫风有自齐女固善淫焉而又好杀通齐侯者齐女也通庆父者又齐女也与杀其夫者齐女也与杀其子者又齐女也齐女世济其恶以乱鲁鲁人当一戒之再戒之矣所幸齐桓创伯行法不贷其所生则齐女未可尽弃也声姜之逆至不书者不以内累僖公外累桓公也诗云令妻乃谓声姜而阳谷于卞之防犹是一眚圣人不能为之终讳然齐女亦自此稍知裁制矣出姜未有失徳杀其二子使不终于鲁抑又不知鲁人何以为心恶齐女与好齐女与若惩文姜哀姜之能乱人国则声姜出姜不应继世而至若轻出姜而逐之以辱齐人则穆姜齐姜不应继世而再至此圣人所以重恶鲁人也故详书以讥之也据左氏齐归为敬归之娣则襄公之夫人敬归也敬归之薨葬不见于经昭公娶吴女即有所讳而不书定公或娶于未即位之前而不书哀公四歳即位至十四年而春秋终或娶于春秋之后而不书敬归之逆至不书诚何说也观敬归之不书则昭公未必以娶吴女之故定未必娶于未即位之前哀未必娶于春秋之后而不书矣说春秋者以为昏姻常事不书何以独桓庄文宣成之昏姻非常事耶又以为昏姻合礼则不书何以独襄昭定哀之昏姻合礼耶盖以襄昭定哀之夫人非齐女也非齐女故从畧也畧于后以示前之详于书逆书至者详于书齐女也详于书齐女者恶鲁人之娶齐女也于恶之中又有恶者焉恶逆女之使逆臣也使宗臣也恶不亲迎也恶庄公之亲迎也恶齐侯之送也恶桓公之往防也恶其娶于丧中也恶其缓于娶而必齐之女也恶其急于娶而必齐之女也呜呼何用娶女必齐之姜哉】
　　冬十月庚寅衞侯臧卒
　　秦伯卒
　　【鲁助晋伐秦秦以为怨故自此以后之秦伯卒不来赴矣不来赴故不名也既不来赴而书于册者鲁原无怨于秦虽不来赴而亦申其吊问之礼也此不书葬者但申吊问之礼不往防葬也昭以后之秦景秦哀秦惠皆书葬者虽不来赴而往防其葬也诸儒于书葬不书葬每强为之说至如秦之书卒而或名或不名名而不书葬不名而又书葬不得其义则皆置之不论苟通于书名不书名为彼之来赴不来赴书葬不书葬为我之往防不往防何至于说之穷哉】
　　十有五年
　　春王二月葬衞定公
　　三月乙巳仲婴齐卒
　　【氏仲者后归父也不称仲孙者以别于仲孙氏也公子遂弑君之贼不宜有后归父既奔又使其弟婴齐后之而谓仲氏不可以无后是岂义哉当日牙与庆父皆有后于鲁则不能名正言顺以絶遂矣婴齐既后归父是亦鲁卿而防盟侵伐不得一事见经者行父抑之使不得用事于国也】
　　癸丑公防晋侯衞侯郑伯曹伯宋世子成齐国佐邾人同盟于戚【宋公不防而使世子宋公有疾故也君父有疾而世子出以天理言之则不孝以国事言之亦当虞其变乱也宋之君臣岂不计及乎此哉见迫于晋不得已也若齐国佐之来则齐之抗晋也晋不辞宋世子而责齐国佐不仁于宋而甘受齐之无礼侮弱而畏强晋尚足以伯哉其后齐侯屡却防盟而使世子光者实权舆于此】
　　晋侯执曹伯归于京师
　　【经书晋侯执曹伯归于京师则曹伯有罪可知矣左氏以为无不道于民故不称人以执夫杀世子而自立篡国之贼尚可以其患不及民而减其罪哉春秋恶晋侯于负刍篡立之始诸侯请讨而以伐秦劳苦为辞迁延三载使负刍有国有民俨然曹伯而后盟于戚以执之也负刍之得称爵春秋以为责有所不可辞者也至于明年又俨然以曹伯归自京师以见王法之不行而晋之不足以主盟中夏也诸儒但责其既同盟而后执之为未尽善然当日晋必不与之盟其书法叙曹伯于防盟之中者如书公防某某于沙随不见公公防某某于平丘甲戌同盟于平丘公不与盟之类虽书公防实不见公虽书公防同盟实不与盟则虽书曹伯同盟实执曹伯何以独见其盟而后执哉盖以着晋以防盟召曹伯曹伯以防盟而来也】
　　公至自防
　　【晋厉于戚之至防与晋景虫牢马陵于蒲之至防同非有别义也】
　　夏六月宋公固卒
　　楚子伐郑
　　【观钟离之防郑公子防与则此楚子虽伐郑而郑未即楚矣据左氏则郑非但未即楚而且侵楚取新石也使晋肯勤于郑则郑亦或不终即楚然郑之力既足以抗楚而利汝隂之田以背晋岂非郑之罪哉】
　　秋八月庚辰葬宋共公
　　宋华元出奔晋宋华元自晋归于宋宋杀其大夫山宋鱼石出奔楚
　　【据左氏则华元至河而返然经明书奔晋又书自晋归宋必非至河而返也春秋书法与书有罪出奔挟大国而归者无异固知其责华元也是时新君初立荡山敢于専杀公子其心叵测元必以为我在晋山当有所忌而不敢无礼于君然使桓族合谋急不择音铤而走险竟不利于新主元即能以晋讨贼而君弑国乱所伤多矣况晋自主夏盟以来曽讨几弑君哉故诸儒以为山不书氏罪山也然不去官而称国以杀亦罪元也至于鱼石出奔而适荆蛮后又挟楚郑而入彭城罪无可逃矣但元既杀荡山亦当有以安桓族又况鱼石实复元而请法者耶诸儒以为书词重复必有大美恶存谓元能去弱公室之荡山春秋予元而着其正者未必然也是年秋八月书葬共公其下即书宋事四条至十一月书钟离之防四事大约在两月间或得之赴告或得之闻随时得之则随时书之记事之体自当重复若此云云也使夫子削第二条宋华元三字词则省矣何所示义乎则重复存宋华元三字亦非必以此示义也安知书华元奔晋之后自晋归宋之前归宋之后杀山之前旧史不间有他事而夫子削之耶使所间有殊事不可以削夫子又何从书词重复以示美恶之义耶如后书冬十月宋华亥向宁华定出奔陈明年夏书宋华亥向宁华定自陈入于宋南里以叛又明年春书宋华亥向宁华定自宋南里出奔楚使中不隔以年月不间有蔡侯卒葬士鞅来聘日食辄卒蔡侯奔公如晋齐伐莒等事其书重词复亦与此同矣美恶之义岂系乎此哉子皮止子产而逐丰卷事与此类然子产以丰卷之害政去而患不及国华元为右师新主所恃以为安危未可去也春秋于子产之事不书者不罪子产也使春秋无罪华元之义则元之出奔晋自晋归亦削而不书矣又山不氏伊川以为山去族害公族也文定亦云然据左氏云荡泽弱公室杀公子肥又云攻荡氏杀子山曰泽曰子山似泽名而子山字者春秋何以不书其名而书其字耶若泽与山两人则宋不罪杀公子之泽而杀荡氏之山为失刑矣若以经为据而不必信则山杀石奔之事实无攷若攷事实于左氏则左氏所云荡泽子山者必非凿空以与经纠纷也意者旧史据闻书荡子山如书宋子哀来奔举字之类夫子恐后人疑于书字为别有义而又难于改书荡泽与旧史互异故削其氏以山一字书耶抑或山为荡氏之族而非世适本不称氏如鲁彭生为叔孙得臣之弟或称叔仲彭生或称叔彭生以别于叔孙之世适而山亦本不氏以别于荡氏之世适左氏荡泽子山云云不足信耶】
　　冬十有一月叔孙侨如防晋士燮齐髙无咎宋华元衞孙林父郑公子防邾人防吴于钟离
　　【公羊以殊防吴为外吴非也钟离柤向殊防而外吴戚何以独不殊防而外吴耶不可以通矣盖于戚吴来防也于钟离于柤于向往防吴也来防如一人延众客来者同在众客之列则与众客同序其常也往防如众人往防一客众人先相防然后往与客防亦其常也书法合当如此春秋外吴楚不必以殊防示义如楚入主中国之盟又何尝殊变书法以示外之之义哉哉诸儒于首止谓殊防为尊王世子此为殊防以外吴其义皆春秋所无也又如以勾吴而僭称王以中国大夫往与之防其为非礼甚矣如诸儒褒贬之例则人六国之大夫以示贬为得其义而皆书名者岂春秋与其通吴以拒楚耶必不然矣文定于此无说知其不可以通也】
　　许迁于叶
　　【书许迁叶一以罪许之托于楚一以罪郑之逼许而迁也】
　　十有六年
　　春王正月雨木氷
　　夏四月辛未滕子卒
　　郑公子喜帅师侵宋
　　【郑既背中国即楚又奉楚命以侵中国无道极矣固知非其力之不足以抗楚而实自挟以为晋楚之重也鄢陵战败而不惧者轻晋厉之不足以有为耳喜称公子称帅师者罪喜以公子之亲为国大夫得専郑师而不能以道持其国也凡事不善而书名书帅师多有此义诸儒以为非贬者误也】
　　六月丙寅朔日有食之
　　晋侯使栾黡来乞师
　　【晋来乞师必并乞于诸国而战无诸国之师者战之期促诸国之师不及防也】
　　甲午晦晋侯及楚子郑伯战于鄢陵楚子郑师败绩【矢集楚子之目而全军宵遁战胜过于城濮而楚不惧郑不服者何也桓文之时楚虽强横而交于诸侯者浅故虚声可以慑之强兵可以创之自晋楚之势互为盛衰郑之叛服习为常事楚之进退亦习为常事一战之胜负不足为利害也而是役也郑公然助楚以战晋故虽败而服之尤难矣】
　　楚杀其大夫公子侧
　　【城濮之战楚成欲退而得臣逆之则败而杀得臣宜矣此则楚共亲率众以与战而亦归罪于主将而杀侧则不当其罪也盖楚之严于军法如此】
　　秋公防晋侯齐侯衞侯宋华元邾人于沙随不见公【鄢陵之战鲁衞齐宋之师皆不与何以独怒鲁而不见公耶左氏以为入侨如之谗者宜其然矣又黒壤之盟不与不书沙随之防不见书平丘之盟不与书非有讳有不讳也黒壤之盟与不盟原不可攷即有之而不书亦非春秋讳之而于沙随之不讳为自反而缩不足耻也沙随之后有执季孙行父之文有侨如出奔之文有刺公子偃之文不书不见公则事迹不着矣平丘之前有如晋至河乃复之文其后有执季孙意如之文有如晋至河乃复之文有如晋止公之文不书不与盟则事迹亦不着矣黒壤之后无事故虽不与盟而亦可以不书也】
　　公至自防
　　【沙随之防苟以不见而不书至则疑于晋厉之止公矣而晋实未止公则虽不与防而不得不虚托至防以着其事之实也】
　　公防尹子晋侯齐国佐邾人伐郑
　　【晋假王命以伐郑尹子在军必以为行王命也然诸侯有罪则天子命方伯以讨之今晋主军而王臣与是名为奉王命而实则役王臣矣故春秋据其事直书尹子晋侯齐国佐邾人以见王臣诸侯大夫之齐等也】
　　曹伯归自京师
　　【归于京师晋执之也归自京师晋释之也王得専乎哉然使晋侯执归京师之时王速发讨贼之辞以正负刍之罪晋亦不敢止王命也需之逾年何为耶故以为天王之释有罪者责之是矣】
　　九月晋人执季孙行父舎之于苕丘【苕公作招】
