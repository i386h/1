<!-- { "loadSidebar": true } -->
　　【不见其君而又执其臣晋之辞必曰师出后期也以后师期之故而执其臣以辱其君谓非鲁之耻哉而亦以着晋厉之不道也】
　　冬十月乙亥叔孙侨如出奔齐
　　【行父当国鲁奔三卿文公时之叔孙敖也宣公时之公孙归父也成公时之叔孙侨如也观春秋书法则三臣之中侨如为有罪然文公用敖而敖奔宣公用归父而归父奔成公用侨如而侨如奔则行父忌其用事而势不两立逼之去国岂独轧三臣并弱公室矣三臣皆奔齐者何也盖三臣托齐而行父托于晋也文公之初犹两事于齐晋之间六年行父一如晋而敖奔然后一意向晋及宣公徳齐元之助已君臣之间倾心事齐仲遂卒归父继几无季氏矣行父乃致公为防道之防而后归父奔故成公至今未尝舎晋以事齐也于是侨如为之请昏于齐又将改事齐以挤行父而齐方与晋合未可以贰故即嗾行父于晋以为去行父之计而不知力不足以胜之也行父虽専鲁人念成季之功三臣者敖为庆父子归父为仲遂子侨如为牙孙皆逆臣之后故皆以恶行父而至于自败也自此以往仲叔两家皆听于季氏矣然而侨如通国母以胁君谗宗臣以怒大召致危辱几成祸乱恶甚于敖而罪大于归父也】
　　十有二月乙丑季孙行父及晋郤犨盟于扈
　　【受侨如之谗而执行父者郤犨也听声伯之请而释行父者亦郤犨也郤犨之専晋如此宜其不免与】
　　公至自防
　　【沙随之防不见公而至防虚托之词也此不虚托伐郑而至防者以着伐郑之不用其师而行父之执侨如之奔扈之盟皆为伐郑不与起也此与柯陵之至防不同柯陵盟于伐郑之后故也】
　　乙酉刺公子偃
　　【穆姜托为胁公之词非公子偃有逆谋也成公不顾伤其母之心是为不孝行父不顾贼其君之亲是为不忠其实则行父为之成公无如之何耳故公室之弱自此始矣且忍于杀君之母弟而不忍于絶叔孙之后召叔孙豹于齐而立之何哉髙氏以为刺得其罪刘氏以为先刺后名是得其罪非也使刺之果得其罪则春秋不书矣】
　　十有七年
　　春衞北宫括帅师侵郑
　　【郑叛中国衞因晋而加兵未尝非义而书北宫括帅师者罪其禀晋命而为之役也然禀晋命而君不出使大夫为主将是犹有不以诸侯命诸侯之义故凡受晋命者皆书大夫皆书侵以着之】
　　夏公防尹子单子晋侯齐侯宋公卫侯曹伯邾人伐郑【再假王命以伐郑而两王臣并出则晋役王臣之罪甚矣髙氏以为晋厉失道而能数合诸侯力捍强楚者由于假王灵扶义以合天下而不知名假王命实役王臣政晋厉之所为失道也】
　　六月乙酉同盟于柯陵
　　【盟而同盟是其载书之词公然以王臣同诸侯之盟矣柯陵鸡泽平丘一也葢不自主盟而称同盟是以为同诸侯之谦而忘乎同王臣之倨矣】
　　秋公至自防
　　【晋厉伐郑不服盟柯陵而至防晋悼伐郑不服盟亳城北而至伐何以异耶晋厉同王臣之盟故至防与柯陵鸡泽平丘同以着其失非如晋悼盟诸侯于亳城北而一意主乎服郑者也】
　　齐髙无咎出奔莒
　　【髙无咎出奔书杀国佐书以着髙国之所以衰崔庆之所以得国齐光之所以见弑也】
　　九月辛丑用郊
　　【郊非其时故书用以讥之赵氏以为有所祈而郊者当是矣吴氏谓不卜日不卜牲而强用其礼故曰用者不必然也卜日至四至五故书牛伤改卜故书此而用郊安知其非卜日而吉卜牲而吉耶】
　　晋侯使荀防来乞师
　　【晋厉三乞师于诸侯伐秦逺役也战楚强敌也此则以连年伐郑又一年而再伐郑也葢知诸侯之艰于出师而加礼以请之又惟恐诸侯之不出师而加礼以胁其不得不从也】
　　冬公防单子晋侯宋公衞侯曹伯齐人邾人伐郑【晋幸鄢陵之胜欲得郑而郑不服连年兴伐郑之师渎王臣而劳苦诸侯不道之至矣固晋厉之骄侈而亦郤氏之好大喜功也齐人不名义不系乎名其人也观前年伐郑名国佐固知此为无取乎名不然何贬于齐大夫而人之耶此后凡役大夫与而有名有不名者诸儒以不名为贬非也】
　　十有一月公至自伐郑
　　【三假王命防王臣合诸侯以伐郑而卒不得郑故终至伐郑以着郑之未服也】
　　壬申公孙婴齐卒于貍脤【胀公作轸谷作蜃】
　　【大夫卒于外则地公羊以为婴齐走之晋其说难据左氏以为还自郑或是从公防伐郑而还也以十二月朔丁巳逆数之十一月不当有壬申此非壬字为丙戊之误即申字为辰寅子之误也公谷之说更没理防刘氏辨之极是抑或十一月有闰也】
　　十有二月丁巳朔日有食之
　　邾子貜且卒
　　晋杀其大夫郤锜郤犨郤至
　　【郤氏族大鄢陵之战功髙震主又连年用众伐郑臣民之所忌怨也而厉公杀之则不以其罪矣据左氏则栾书亦与杀者然而君出令者也受胥童之谗与受栾书之毁一而已矣】
　　楚人灭舒庸
　　【庸虽舒之别种而荆舒原相比者楚自残其类以示强于中国而不能复出师以救郑其亦无能为也矣】
　　十有八年
　　春王正月晋杀其大夫胥童
　　【晋厉杀三郤书偃杀胥童皆以国杀为文者皆所以病厉公也杀三郤不以罪其病厉公宜矣而三郤之所以杀者胥童之谗也胥童之谗足以乱国是胥童有可杀之罪而厉公嬖之不以病厉公可乎书偃杀有罪之胥童既不得比于众人之擅杀而胥童之罪非弑逆又不得为讨贼之词故以国杀为文而不去其官也】
　　庚申晋弑其君州蒲
　　【州蒲之弑左氏以为栾书中行偃使程滑弑之葬于翼东门之外使当日之事果攷得其实春秋何为贷书偃而不加以弑君之罪哉左氏以称国人弑君者其君无道而于称国以弑无说文定圣人无私与天为一即无道自取之说也然君虽不君臣不可以不臣父虽不父子不可以不子君臣父子之间可以有道无道论哉周礼司马九伐之法贼贤害民则伐之内外乱鸟兽行则灭之伐与灭之用法轻重悬矣晋厉所谓贼贤害民者也至如齐襄鸟兽之行岂不为无道之极而见弑犹不纵无知则其他之见弑而称国称人以纵元凶不得为圣人之用法矣晋厉喜功黩武在位八年六用大众驱国人以四战强诸侯以用兵执鲁臣役王官固为无道之为然于内地肆侵之狄则败之于合楚东窥之秦则伐之于猾夏争郑之楚则一战以胜之其功固不可没也迹厉公之所为其无道未至于亡国即杀三郤而不杀书偃亦非専任胥童鱼矫者乃书偃惧其不悛他日之祸且不可测急起而弑之此与赵盾何异而顾以曲贷之耶先儒谓春秋于晋厉八年间败狄伐春败楚伐郑盟蒲盟柯陵防钟离防沙随无有宁嵗叠书于册以着其残民逞志宜及于弑然春秋于齐襄十二年间迁纪入酅伐衞降郕享齐侯防齐侯其书于册者亦所以着其宜及于弑也彼不以弑贷无知而此以弑贷书偃何哉薛比莒庶其亦未见春秋书何事以罪之而亦称国以弑与州蒲同何哉左氏以称国以弑与称国人以弑作一例防然而各有义也大约见弑之君不论有道无道其弑也实出一人而罪有所归则书名国人与弑者众而罪无所归则书国人若事在可疑文史无征闻失实其本国既无董狐之直笔又未有引义抗贼忠节之士攻发其私既不得实坐一人又不可散罪众人则称国以不没其弑君之实而阙疑于其弑君之人也葢当日晋厉有战胜之雄才必自谓文襄以后积衰可振而巨室梗命用防以行一时晋之宗室人人自危遂有窃发而加刃者矣以为书偃则实非书偃为之也以为众人则与弑者犹未众也不可以书名不可以书国人则不得不阙疑于弑君之人矣临川吴氏以为左氏书偃使程滑之言非经意者是也】
　　齐杀其大夫国佐
　　【国佐杀庆克不书克有罪也以邑叛不书原佐之情而恕之也故书杀其大夫以病齐灵也】
　　公如晋
　　夏楚子郑伯伐宋宋鱼石复入于彭城
　　【文定谓诸侯失国诸侯纳之正也诸侯世也大夫失位诸侯纳之非正也大夫不世也义亦未尽诸侯而为强隣所逼为巨族所迫纳之正也若得罪于宗庙社稷而为天王所罚纳之非正也大夫而得罪失位纳之非正也若为同列所逐或有故不得已而去其于故君犹有未絶之义则请于其国而纳之未尝非正也何必以世不世为论哉鱼石之奔原未有罪罪在奔楚鱼石奔楚罪犹可原而罪之大在挟楚以复入夫挟楚复入罪已大矣而况导楚伐故国据彭城逼宋将以为宋无穷之祸哉春秋不书楚郑取彭城者孙氏以为不与楚郑之伐宋取邑以与宋叛臣也然使春秋书楚郑伐宋取彭城是犹若楚郑取宋邑以居鱼石而鱼石乱宋之志不着矣春秋书楚子郑伯伐宋书鱼石复入彭城者既恶其事又诛其意也故比之良霄则良霄无据邑之罪比之栾盈则栾盈无导敌国伐故国之罪而鱼石之罪所以不胜诛也春秋于大夫之入而据邑者书叛于奔大夫之入而据邑者书叛则不书复葢既明书叛矣复入之逆不足云也鱼石据彭城岂非叛宋哉不书叛何也叛者自叛其君也鱼石导楚郑以伐故国据岩邑以逼旧君主楚而敌宋非但如他大夫之自叛其君而已也故书入不书叛以异于他大夫也又刘氏以不书纳为不与其纳者亦非也实取彭城居鱼石以为祸于宋非如纳公孙宁仪行父于陈使仍为其国之大夫而已也】
　　公至自晋
　　【如晋以朝新君而晋实弑君之后成公犹屈己以下之耻益甚矣】
　　晋侯使士匄来聘
　　【急答公之朝固晋悼之有礼于诸侯然来朝往聘实行天子诸侯之礼则所谓非礼之礼也】
　　秋杞伯来朝
　　八月邾子来朝
　　【左氏于杞伯来朝以为问晋故公以晋君语之杞伯朝晋请昏汪氏以为杞邾相继来朝皆谋从晋皆非也杞邾自盟虫牢以来从晋久矣晋厉见弑国乱恐不可托故来朝鲁及晋悼能致诸侯乃复相率而从晋也】
　　筑鹿囿
　　己丑公薨于路寝
　　冬楚人郑人侵宋
　　【汪氏以为不曰救彭城者彭城不可救也非也楚可以取彭城居鱼石以逼宋何以不可救哉然则晋侯师于台谷以救宋不书又岂宋不可救耶春秋不书老佐华喜围彭城则楚郑不书救楚郑之师书侵则晋侯之救亦可以无书葢事繁而可省则省其文非有别义也前不书取彭城者以専罪鱼石之亲敌胁君也此书侵宋者以兼罪楚郑之助恶危宋也汪氏以书人为贬然不贬于前之伐宋入鱼石而贬于后之侵宋救鱼石耶李氏以为前举爵而今称人晋之势渐盛而楚之势渐衰然明年侵宋又称公子壬夫帅师矣何盛衰之云耶葢前既举爵以实着两君之罪于此不必复名以罪帅师之大夫也】
　　晋侯使士鲂来乞师
　　【晋悼初合诸侯用厉公故事以乞师者固晋悼之谦而亦惧失诸侯也】
　　十有二月仲孙蔑防晋侯宋公衞侯邾子齐崔杼同盟于虚朾
　　【晋悼初得国即为虚朾之盟以讨宋之叛臣此诸侯所以服而晋伯所以复兴也虽有智慧不如乗势固适有此事以资悼公之伯亦悼公之志足以有为也是役也齐灵不与而使崔杼至围彭城则崔杼并不与此后凡防盟皆世子光而齐灵不一与齐实抗晋而悼亦故容世子光之听命焉亦足以见悼之寛柔矣】
　　丁未葬我君成公












　　春秋宗朱辨义卷八
<经部,春秋类,春秋宗朱辨义>
　　钦定四库全书
　　春秋宗朱辨义卷九
　　髙淳张自超撰
　　襄公
　　元年
　　春王正月公即位
