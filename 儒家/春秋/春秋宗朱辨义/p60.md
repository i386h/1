<!-- { "loadSidebar": true } -->
　　【此为书搜之始搜春田之名也春秋五书搜昭此年秋十一年夏二十二年春定十三年夏十四年秋冬之间以为简车徒者是已如谓公徒不足而搜则公室之弱不自此年始如谓三桓假搜以耀兵则三桓之专亦不自此年始观于昭公之世晋伯既衰楚人灭陈灭蔡大用兵于中国而公又屡见絶于晋定公之世中国无伯诸侯兵争而陪臣据邑叛国则或戒心于军旅之不振而搜以讲武事也此年书搜以后四书大搜者当是积渐而僭行大搜之礼孙氏以书搜为三桓僭行之书大搜为公与者未必然也如十一年之搜比蒲敬归薨未逾月必非公之亲与矣诸儒又以狩书公搜不书公皆三桓僭行而公不与者亦不尽然也如定十四年搜比蒲而邾子来防则明为公与矣至如桓四年狩即书公庄四年狩禚书公者讥公之狩也此以讥搜讥大搜其不书公与桓六年大阅之不书公同若以为昭定之间军政不在公故不书公搜然则桓之世岂军政不在公而大阅不书公耶】
　　陈人杀其大夫公子过
　　【胡茅堂以过称大夫明过之不与杀偃师者非也孙氏以言陈人杀其大夫不与公子招杀者亦非也书陈人者以见过实与杀偃师虽招杀之而过实有可杀之罪若陈人讨贼者然也书杀其大夫公子过者以见偃师之杀招为主而过为从陈人不杀招而杀过则既不以正招之罪则其杀过为非其罪也】
　　大雩
　　冬十月壬午楚师灭陈执陈公子招放之于越杀陈孔奂【奂公作瑗】
　　【楚公子弃疾帅师奉孙吴围陈书楚师者以着灭陈者楚志而非公子弃疾之罪也书灭陈者以着楚之本谋灭陈而独奉孙吴为名以诈陈人谓为偃师复仇将以纳其子使陈人听之而入楚师也前书讨夏征舒既讨矣而又书入陈是其志在入陈而非真能讨征舒也此既书灭陈而后放招杀奂则陈已为楚所灭而放招杀奂皆非为陈讨贼也而又放其主杀偃师者杀其助杀偃师者则尤为用刑之不当矣招称公子孔奂不称大夫者胡茅堂以为招虽有罪楚子懹恶以执之不与其执也孔奂尝与楚子通谋以灭陈旋以不忠见杀不言大夫非陈之大夫也皆非也苟执有罪不当以执之者怀恶而恕所执者之罪何为不与楚子之执哉孔奂与楚谋陈不见于经何以示絶孔奂不得为陈大未之义哉葢招之称公子奂之称氏一也其皆不称大夫则以其为楚放之执之也如前书杀夏征舒不削氏则此于招奂不削公子不削氏非有异义矣诸儒泥于书公子削公子为有褒贬而不知招称公子奂称氏对举之词也又王氏以为弃疾奉偃师之子吴围陈及弃疾立又封吴于陈则知放招杀奂为讨其杀偃师也非也夫楚以讨贼为名苟实为偃师讨贼则放招杀奂之后冝即奉吴以君陈矣何为县陈哉防弑比杀弃疾之复封陈蔡徳陈蔡助己而封之非其本心也春秋岂以弃疾封陈之故而于放招杀奂予其为偃师讨贼乎】
　　塟陈哀公
　　【蒙上文作楚塟之为是楚塟之是无陈矣楚塟之而又諡之是无陈之臣子矣皆所以甚楚之罪也与书齐侯塟纪伯姬同不必以往防塟而书者也】
　　九年
　　春叔弓防楚子于陈
　　【前书楚师灭陈是楚子未至陈也此书防楚子于陈是楚既灭陈而楚子至陈矣故放招杀奂塟哀公皆楚子之事而非弃疾之事也叔弓往防罪鲁也】
　　许迁于夷
　　【灭陈迁许僃着楚之作威福于诸侯也】
　　夏四月陈灾【灾公谷作火】
　　【公谷以为存陈者亦自有义是必陈之臣子以灾来告旧史书之夫子因以不削也葢此时楚子在陈放招杀奂塟哀公尚未必其竟殄陈祀也经书灭陈亦据其后之县陈而书耳文定谓既使穿封戍为陈公而陈灭则陈必不来告叔弓目击而归言者不必然也】
　　秋仲孙貜如齐
　　【涖盟之后随复往聘鲁之急欲托齐也髙氏以为齐平而不来聘则着齐轻公非特居郓时也然如齐庆封来聘鲁久不报亦为鲁之轻齐耶聘问之常无闗于事则不胜书其书者必有故也】
　　冬筑郎囿
　　十年
　　春王正月
　　夏齐栾施来奔【齐公作晋】
　　【栾施来奔高氏以为鲁方通聘而受其奔亾之臣为不义然春秋诸侯受亾公子亾大夫皆以为常彼此不必其相恶也惟欲为难于国者则多适仇敌其未有大故而于义可归者则虽奔于他国或仕于其朝或借以诸复皆未有异也】
　　秋七月季孙意如叔弓仲孙貜帅师伐莒【意公作隐后同鲁既朝楚平齐遂若无忌于晋者而三卿帅师以加莒其势实欲取莒也夫鲁之加兵于莒亦非谓齐楚可托无忌于晋葢晋既为杞而使鲁归其侵田如又为莒而责鲁归其叛邑鲁事晋勤晋既难于为辞而鲁亦将有辞于晋也晋之所以怒公而辞其往朝絶其与盟执意如以归者则隐怒公之朝楚平齐而假莒为辞也三卿并将者项氏以为叔孙氏之兵使叔弓帅之然前乎此则叔弓帅师败莒后乎此则叔弓帅师围费岂叔孙氏之兵原不自主而公家得以临事置帅耶李氏以为叔弓佐意如序于仲孙貜之上而叔孙舍居守也然定哀之间三家用兵或季孙独将或季孙为主而叔仲兼副之或季孙为主而叔仲分副之不复于三家之外另选卿以佐季孙何耶当是三家分其役邑季孙得二叔仲各一而昭公之时犹可临事置帅用其徒众至定哀而三家始专之也】
　　戊子晋侯彪卒
　　九月叔孙舎如晋塟晋平公
　　十有二月甲子宋公成卒【成公作戍】
　　【无冬字杜氏以为阙文也】
　　十有一年
　　春王二月叔弓如宋塟宋平公【二月公作正月】
　　【卿防宋塟是鲁之加礼于宋与屈于晋齐而使卿者不同】
　　夏四月丁巳楚子防诱蔡侯般杀之于申
　　【蔡从楚之国也蔡般弑君内诸侯亦当讨楚虽荆蛮蔡既从之则楚宜正其弑君之罪矣楚防有楚防诸侯于申使果以讨贼为义则般虽在位六年执而杀之春秋岂恶于荆蛮之讨中国而不予防以讨贼之义哉乃楚防防于申列般于诸侯即役般助己以伐吴明年又役般伐吴至此杀般其非讨贼明矣防之杀般即如放招杀奂不出于诱亦不得谓之讨贼也文定以为诈诱其君执而杀之贪得一时流毒后世然而春秋伯主因防盟而执诸侯大夫者多矣不为诱也楚子在申而召蔡侯此亦约防之常春秋以为诱者楚防志不在防般而在杀般则直以防诱之耳葢楚防原不恶于般之弑君始亦未有县蔡之意因陈乱而放招杀奂陈人不拒内诸侯不拒既唾手而得陈矣可以县陈则亦可以县蔡放招杀奂而天下莫有非之者则以招杀世子偃师之故蔡般为弑君之贼执而杀之天下又岂得而非之哉蔡般杀则蔡有必可灭之势兼陈蔡则国益强以次而及中国诸侯虽以兼并不难矣故一旦讣出于诱而志决于杀也顾春秋不曰蔡般而称侯者般已侯十三年也既侯十三年不曰蔡侯而又名之者国君卒必名故见弑名见杀亦名也般虽侯十三年而实为弑君之贼楚子杀之即不予以讨贼之义而亦不当坐以杀诸侯之罪何为而亦名之既名蔡般不可以不名楚防使不名楚防则疑于予楚子以讨贼之义也楚之于陈既书灭陈则放招杀奂不为讨贼是已楚之于蔡杀蔡般于前而灭蔡于后使蔡人卒能城守不下君世子有而复父仇楚不灭蔡则杀般何以不为讨贼而顾名楚防以罪之哉葢计出于诱则有必灭蔡之心即终不能灭蔡而楚防亦当名也而况竟灭蔡耶】
　　楚公子弃疾帅师围蔡
　　【据左氏则楚公子弃疾帅师围陈春秋不书围者书灭则不书围也蔡亦灭于楚何以书围葢放招杀奂在既灭陈之后杀般在未灭蔡之前楚之灭陈师至即降其灭蔡则歴三时而周八月使蔡果能城守不下内诸侯果有仗大义以救蔡者蔡犹可以不亾也故特书围蔡以望诸侯之救间书诸侯之大夫防厥憖以罪诸大夫之不能救也夫般有弑君之罪楚杀之而诸侯救之母乃非义乎非也般可杀而蔡不可灭般未杀则助般为不义般既杀则救蔡为义使诸侯能救蔡则陈亦可复何至于灭之自楚三年之后又讨之自楚哉】
　　五月甲申夫人归氏薨
　　【据左氏齐归为敬归之娣则襄之嫡夫人为敬归矣敬归薨塟不见于经何也定公不知所自出观其从昭公而逊或即昭公之母弟也敬归或薨于定公之世定公不宜不加礼于嫡夫人或在襄公之世先齐归而薨故齐归得称夫人而襄公亦不以夫人薨之何也岂左氏不可据而齐归卽为襄之嫡夫人耶左氏于他事或有穿凿附防至如君夫人之为嫡为次不应无攷而伪撰如其附防则当因经为説经不见敬归而顾穿凿为敬归耶】
　　大搜于比蒲
　　【夫人未塟而大搜与昭公甫塟而大雩其恶均也昭公在丧不应出搜定公在丧不应出雩春秋书大搜大雩季氏僭行之也】
　　仲孙貜防邾子盟于祲祥【公作祲羊】
　　【鲁既仇莒是以盟邾犹襄二十年盟莒于向以仇邾也】
　　秋季孙意如防晋韩起齐国弱宋华亥卫北宫佗郑罕虎曹人杞人于厥憖【厥憖公作屈银】
　　【防厥憖而名诸侯之大夫正以名诸侯之大夫而罪其不能救蔡也鲁之季孙氏晋之韩氏齐之国氏宋之华氏卫之北宫氏郑之罕氏皆国之世卿非大夫而无权者也君之命由其出国之兵柄在其手既防厥憖以谋救蔡而不能救固当比而诛之矣文定以书名非贬谓春秋恕其力之不能而不求其备者非也】
　　九月己亥塟我小君齐归
　　冬十有一月丁酉楚师灭蔡执蔡世子有以归用之【有谷作友】
　　【围蔡者公子弃疾则灭蔡者亦公子弃疾不书弃疾者归罪楚防也其义与灭陈不书围陈同彼未逾时则书灭不书围此逾八月而间有事故既书围而又书灭夫既杀蔡般又围蔡则志在得蔡之国既灭蔡又执杀其世子则志在殄蔡之祀楚防之暴至此冝其及欤而当时诸侯亲阅见其所为曽无仗大义以致师于楚一问其罪者当亦春秋所恶也而谓可以恕厥憖之大夫哉】
　　十有二年
　　春齐高偃帅师纳北燕伯于阳
　　【北燕伯不名以为齐臣所纳故不名也谷梁説是纳不名故出奔名也】
　　三月壬申郑伯嘉卒
　　夏宋公使蕐定来聘
　　【鲁使卿防宋塟故嗣君逾年即遣使来聘不顾丧即吉之嫌也】
　　公如晋至河乃复
　　【此晋絶公之始若云晋有平公之丧未治而辞公则晋为有礼而公背齐归之丧为无礼然而晋之辞公岂以此哉】
　　五月塟郑简公
　　楚杀其大夫成熊【熊公作然谷作虎】
　　【楚防灭两大国而又以猜忌杀其大夫宜国人之危疑乃有起而谋之者矣】
　　秋七月
　　冬十月公子憖出奔齐【憖公作整】
　　【春秋书围费以着南蒯之叛而公子憖之与谋而奔则未见其曲直也然鲁自庄之世庆父牙友称公子之后再见公子仲遂仲遂者庄公之子也肹称公弟虽有后于鲁已不得如仲遂之称公子而用事矣此后歴文宣成襄之世至今未有称公子而内与国政外交诸侯者则三家叔氏之世为卿而季氏专鲁故也昭之时一公子憖见经即不安于鲁而奔齐故春秋书之以着三家之强不容复有公子而君之近属不得以至亲用事也】
　　楚子伐徐
　　【徐败娄林之后属服于楚此以贰吴之故而楚伐之则今年秋事也据左氏楚子次于干谿以为援明年夏四月弑于干谿是楚师逾年于徐矣其势又将灭徐而县之也】
　　晋伐鲜虞
