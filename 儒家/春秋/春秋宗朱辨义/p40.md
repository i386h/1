<!-- { "loadSidebar": true } -->
　　【应齐侯之命兴兵以伐弱小之国罪鲁兼罪齐也髙氏责其方与卫盟将复从晋而又应齐侯之命为取辱之道然则有志从晋即当背齐耶夫与齐未有隙固不可速背之也必欲从晋即无故而背齐则是反覆向背于齐晋之间忽好忽仇狄之道矣】
　　秋公至自伐莱
　　【宣公之世始伐莒不至终伐邾不至其防齐侯伐莱用师微矣而书至者屈从强大以伐弱小其罪与乞师荆蛮以伐昏姻同故僖公至伐齐而宣公至伐莱也】
　　大旱
　　冬公防晋侯宋公卫侯郑伯曹伯于黒壤
　　【冬防而春始至左氏以为止公子防不与黄父之盟夫以公之屡朝齐而不朝晋又不使大夫聘晋之怒公可知黑壤之后扈之防不与清丘之盟不与晋成卫成之卒皆不往防葬想鲁亦怨晋而不礼焉则止公之説亦可考而知矣若诸侯盟而公不与盟则春秋何以不书沙随之防不见公可书平丘之盟公不与可书黄父之不与何以不可书哉文定谓直书不讳者曲不在公讳而不书者曲在公也公之曲朝齐而不朝晋又不使大夫聘则止公非晋人之咎故春秋讳而不书然公之不朝晋晋以为罪春秋不当罪之也鲁不自强而朝于大国原非贤君立国之道论宣公者当以朝齐为公之辱不当以不朝晋为公之罪又晋成为弑君之贼所立而不能讨郑伯背之尚不以为非而顾责宣公朝之哉此年防晋侯于黒壤者公之外为宋公卫侯郑伯曹伯九年防晋侯于扈者亦宋公卫侯郑伯曹伯于扈防而不盟则黒壤当亦防而不盟左氏不与盟之説不足据也】
　　八年
　　春公至自防
　　【逾时始至以为止公则可攷于后之事而知之若云因止公而书至则桓文以后凡防盟皆至矣独危黒壤哉】
　　夏六月公子遂如齐至黄乃复
　　【罪同于公孙敖之不至而复但遂有疾而敖奔莒虽壅君命则一而视敖稍减也不称有疾者髙氏曰不可以疾废君命也昭公如晋有疾而复则书以别于前之至河乃复为晋或辞而或拒也此则下书卒于垂则有疾可知有疾而不书则不可以疾废命之义着矣】
　　辛巳有事于太庙仲遂卒于垂
　　【诸儒以有事为时祭讥不在祭故书有事不书祭名若为时祭则此当是夏禴按时祭举于四仲则禴祭当在五月即如诸儒周之烝享犹用夏时则又当在七月此书六月故知未必是禴祭而书有事者是鲁史本不举祭名非夫子讥不在祭而书有事也仲遂之卒诸儒以当祭不告之礼责之然与叔弓之卒不同叔弓在武宫莅事而卒书去乐卒事此若当事而告亦当以卒事书观明日犹绎则此日之卒事可知不书卒事则或以事卒而后告不必以不当告责之矣书仲遂者生而赐氏与季友同也不书公子者本上文而省之也书卒者诸儒谓当与公子翚同不书卒因事之变而卒之非也卿卒而绎其失礼小若春秋欲以不卒示诛絶之义则虽有不当绎而绎之小失亦并削而不书矣葢翚之不卒是桓庄之世不加礼于大夫原非春秋因其弑君削而不书则仲遂之卒与诸大夫之书卒同为加礼之故而岂有别义哉其两人弑君之实则一以前不称公子后称公子着之一以卒而称氏着之】
　　壬午犹绎万入去籥
　　【尔雅绎以陈昨日之礼檀弓卿卒不绎此皆因春秋经文而为之説也经书辛巳壬午则有今日昨日之説经书犹绎则有卿卒不绎之説汉儒言礼多如此然于义皆得则亦可以互证也宣公既宠遂而赐之氏又失遇卿大夫之礼私恩不可加而加之典礼不可废而废之诸儒之论皆是陈舞容而去乐声是以意为礼矣葢与叔弓之卒去乐卒事同讥一则卿丧不废正祭乐不可去而去乐卒事书以讥之也一则卿卒不绎绎而万舞虽去籥亦不得为礼则亦书以讥之也此一事也防黑壤而惧齐以贰晋来让急遣如齐之使一也公子遂将事而废君命一也公子遂生而赐氏一也卿卒犹绎一也万入去籥知其不当绎而绎一也一事而臣之罪君之过备着矣】
　　戊子夫人嬴氏薨
　　【成风之薨有含赗防葬归襚之事故因事以示贬敬嬴无其事则亦无从示义非从同同而无贬也诸儒前立例至后不可通则为从同同之説然而春秋无此义也】
　　晋师白狄伐秦
　　【晋连白狄以伐秦兴师动众报复无已罪一不攘秋而用狄罪一如诸儒之例则当称人以贬矣不称人而称师文定亦知义不可通故又以为直书于册而贬自见矣】
　　楚人灭舒蓼【谷作舒鄝】
　　【据左氏楚子灭舒蓼及滑汭盟呉越而还而经书楚人是楚子而贬称人矣夫灭国而殄人祀岂称人示贬所能尽厥辜哉荆舒相灭不足详也】
　　秋七月甲子日有食之既
　　【前月有辛巳壬午戊子自辛巳至甲子四十有四日经不言朔食在晦也】
　　冬十月己丑葬我小君敬嬴
　　【哀姜薨称夫人丧至称夫人葬称小君是不絶哀姜于庙也成风薨以夫人葬以小君将祔于庙此为有二夫人出姜既去而薨葬不闻是絶出姜于庙也敬嬴以夫人薨以小君葬则祔于庙以独配文公不为有二夫人此两妾母之不同也】
　　雨不克葬庚寅日中而克葬
　　【雨不克葬亦适然之事春秋书以讥其无备耳文定以为敬嬴杀太子及母弟之咎征然文姜与弑其夫哀姜与弑两君而葬皆无事天道远而难知报应之説文定儒者不宜道也然则定公之雨不克葬亦受獾臣之推戴夺嫡簒国之咎征耶桓宣之葬又无事何也】
　　城平阳
　　楚师伐陈
　　【晋卫侵陈陈及晋平不书楚伐陈陈及楚平不书观晋楚之交相加兵于陈则陈之晋来平晋楚来平楚不书可知矣陈郑皆用此道则所谓牺牲玉帛陈于境上以待强者也】
　　九年
　　春王正月公如齐
　　【防黒壤而惧齐来讨公子遂聘不卒事故公急往朝之虽冒忘哀即吉之讥而有不顾也齐不辞而受亦不能无罪矣】
　　公至自齐
　　夏仲孙蔑如京师
　　【前鲁数公未有先施而聘京师者仲孙蔑之行犹为能尊天王故天王明年即有王季子之来也然即位九年而始行又屡如齐以朝而于天王则不朝而聘固知春秋书此非以美之也诸儒每以春秋不书鲁之朝聘京师疑于常事不书如此年之聘亦未有事故而书则知二百四十年鲁之加礼于天王亦寥寥矣蔑为敖孙仲孙氏始见于经】
　　齐侯伐莱
　　【齐两伐莱皆书齐侯罪齐侯之凌小国也如以举爵为无贬则失春秋之义矣】
　　秋取根牟
　　【陈氏曰取不言公非公命也自宣以下征伐在大夫矣其説亦好然何以不书大夫帅师耶观明年书归父帅师伐邾取绎则明以着大夫之专伐专取未尝不书名也当以汪氏根牟小国讳灭书取之説为妥】
　　八月滕子卒
　　九月晋侯宋公卫侯郑伯曹伯防于扈晋荀林父帅师伐陈
　　【陈背中国而即楚不为无罪晋主夏盟内用贼臣盾外不能安方来之鲁而止于防以辱之陈既附晋又不能救楚之来伐一不防扈而即兴师动众以惊恐其臣民岂得为仗义之师哉】
　　辛酉晋侯黑臀卒于扈
　　【桓公之世卫惠在丧助齐以战我而卫宣之葬犹往防焉齐僖以纪之故仇我嵗寻干戈及其卒而葬焉亦往防之怨不弃义怒不废礼古人以葬为重也晋主夏盟黒壤之防虽辱而晋成之卒竟不往防其葬岂非罪欤】
　　冬十月癸酉卫侯郑卒
　　【鲁卫兄弟之国卫成在位三十五年鲁三世同防盟而通聘问良夫之来盟通鲁于晋意非不善晋之止公黒壤非卫之罪也鲁之怒晋何至迁于卫耶鲁即怒卫何至废其丧纪耶蔑礼忘亲以长怨仇亦非谋国之道矣】
　　宋人围滕
　　【宋执滕子婴齐之后滕久属于宋今必有逆宋之故而围之围之不服而又伐之也然而伐丧甚矣】
　　楚子伐郑晋郤缺帅师救郑
　　【楚之凭凌中国春秋未尝因事以善之也始则畧之后则详之君亲将则举爵大夫将则书人大夫用事则书名用众则称师从其事之实而非以是为褒贬也文定既以归生弑君楚伐郑举爵为予之至此伐郑义不可通又以为罪其以重兵临郑而以善晋师之救郑为解夫既以救者善则伐者不善不善而何以举爵耶既罪其以重兵临郑而不予之又何以举爵耶义仍不可以通也】
　　陈杀其大夫泄冶【泄公谷作泄】
　　【依诸儒之例既云称国以杀累上之辞则泄冶无罪矣又云不去其官为不当其罪则泄冶有他罪而所以杀之者非其罪也据左氏则泄冶不特无罪而且可附古谏臣之列何为称国以杀而又书名哉左氏既引无自立辟之诗文定又以仕于昏乱之朝不能洁身以去为泄冶罪以解所以书名之故以强合凡杀大夫称国书名不去其官之例是皆强经文以就我説者也】
　　十年
　　春公如齐
　　【再比年以朝齐不顾其身之辱而求悦于强大葢黑壤取怒于晋既不防扈又不防晋成之葬惟恐晋人来责而勤事齐以望援也】
　　公至自齐
　　齐人归我济西田
　　【外取我邑不书讳取也齐取郓以居昭公则不必讳矣以田赂齐而书齐人取田则又以取讳赂也书齐人取济田与书齐人取讙及阐同故公羊于两取一则为弑子赤之赂一则为以邾子益来之赂伊川从其説而不从鲍牧帅师取讙及阐之説最为得之归讙及阐不书我归济西田书我者鲁以邾子益之故而赂二邑以弑子赤之故而赂济田赂同而所以赂者不同故春秋于归田书我以别于归二邑以着我田之所以赂齐齐之所以归我田者必有其故非如邾子益来邾子益归之相间而书取邑归邑之明白可考也夫以弑子赤之故而赂齐以事齐恭谨之故而归我葢曰我田也我田何为而入齐我田何为而自齐归哉其故显然矣】
　　夏四月丙辰日有食之
　　【言日不言朔月内有己巳食在既朔也】
　　己巳齐侯元卒
　　齐崔氏出奔卫
　　【崔氏左氏以为崔杼自此至崔杼弑君五十二年杼即耄而为逆此时之年尚幼髙国何以畏其逼耶然左氏必非不检而漫以崔氏为崔杼大约弑君之人其性必残刻暴戾虽童年而有恶才当出奔之时未为大夫不得书名又或并其父兄而逐之而罪不在其父兄又不得以父兄之名书故为举族之词而书崔氏则杼在其中矣】
　　公如齐
　　【公四朝于齐至奔其丧极矣葢徳齐惠之立己也既亲奔其丧又使卿防其葬此后成奔晋景之丧鲁宣成之于齐晋直以事天王之礼事之而于天王则通春秋无有奔其丧者即使卿防葬亦两见而已葢其事天王不如事强侯也鲁且如此列国可知春秋之世有伯无王即一崩薨卒葬春秋据直书之而诸侯之罪俱见矣】
　　五月公至自齐
　　癸巳陈夏征舒弑其君平国
　　【春秋原无杀无道称国之义弑君而举乱贼之名以为罪不及民者原不是文定谓书夏征舒名氏以验泄冶之忠谏者其説曲也弑平国者实出征舒一人之手则书徴舒有何他义乎】
　　六月宋师伐滕
　　公孙归父如齐葬齐惠公
