<!-- { "loadSidebar": true } -->
　　冬公子友如齐涖盟【谷作公子季友涖公谷作莅后同】
　　【齐将伐楚所仗于诸侯者宋鲁为大宋则坚辅齐矣而犹恐不得志于鲁也且宋陈郑卫许曹致师子楚其途甚便而鲁独逺齐必欲得鲁故再致鲁臣以盟之许氏以为公有故不防阳谷是以季友往涖盟不知阳谷之防专致江黄诸侯皆不与不独公也】
　　楚人伐郑
　　【楚人三年三至于郑不义甚矣务欲得郑则其志迫未一受创而归则其气骄连年用兵则其民困诸侯之师至未有战而不败者也召陵受盟可以知用事者谋国之善而楚之所以日强也】
　　四年
　　春王正月公防齐侯宋公陈侯卫侯郑伯许男曹伯侵蔡蔡溃遂伐楚次于陉
　　【齐桓操必胜之势而收不战之功故春秋详序以着其绩而杜氏以为绥之以文德者非也桓岂能以文德绥楚而楚又岂桓之文德所可绥哉盖其军容之壮师律之严众心之一以战则莫敌以攻则不固故楚不得已而引罪请成而桓亦知楚不可以遽胜而姑聴之也其侵蔡有似于晋文之侵曹伐卫然齐桓十余年来训兵治民内谋于大夫外谋于诸侯者莫非为楚一旦连八国之众仗大义以伸其罪其心专一其事章着非有诡道秘计也因蔡事楚而并问蔡罪浅入其境即舍去之而整军向楚何其直而壮与晋文继桓而起急欲图伯欲图伯则不得不以攘楚为名而方受德于楚未可以兵临之也故有事于曹卫以致楚师之来于是执曹伯以怒之又许复曹卫以携之又退舍以骄之而后一战胜楚伯业以成葢其运之深而用之险也此所以正桓而谲文也至其次陉则犹次聂北之意殆以整旅示武将不战而屈之也乃次聂北而不能却狄次陉而能服楚者救小国不可以迁延而伐大国不可以不持重也然而楚知有制之师不可犯而不惜请成受盟之耻狄知进而不知退一以强暴凶残为事此楚所以能争夏盟而狄卒不竞于中国与】
　　夏许男新臣卒
　　楚屈完来盟于师盟于召陵
　　【来不称使公羊以为尊屈完刘氏辨之极是谷梁以为权在完文定因之髙氏谓与齐髙子来盟同以齐桓之使髙子本欲规鲁之成败楚成之使屈完本只观齐之强弱髙子至而安鲁屈完至而服齐春秋所以独以权与二子也非也齐桓自春正月防诸侯侵蔡次陉已歴二月三月而至夏矣诸侯之师乆驻问罪之言乆入楚至此时始来观齐之强弱哉据左氏则师甫入境楚子使与师而言管仲责包茅而问昭王然后师进次陉故以前使为观齐之强弱可也屈完之来实楚君臣定计使完来盟若齐桓不许其成乃不得不一战耳张氏以为若书楚子使屈完则一同中国君臣之辞故不书楚子使者严内外之分也然则使宜申献捷使椒来聘何以一同中国而不严内外之分乎葢楚畏诸侯之师而不敢抗而又耻于城下之盟故屈完之来不曰寡君使下臣完聴命于执事只若完自来者是以不书使也春秋于此亦以见楚之强项而齐桓苟且迁就与之盟而退也其言来盟于师者见屈完之来为盟于师而来着楚人心怯而口不服也其言盟于召陵者见诸侯之师稍退而与之盟着齐桓之假礼以服楚而实则得寸而自足也葢春秋之义莫大于攘楚齐桓之伯莫大于召陵之盟自齐桓外楚而后中国知内外之别晋文因之而起至于后世虽力不足以制楚而未尝不以制楚为名故春秋于召陵城濮皆详序之也】
　　齐人执陈辕涛涂【辕公谷作袁】
　　【左氏以桓善申侯之説师仍出于陈郑之问公羊以为还师濵海而东陷于沛泽之中啖氏是左氏李氏是公羊説各有理然皆可以无辨也但辕涛涂虽若私心以舒陈郑之病者而观兵东鄙未必非策桓即怒之执而与陈以治其罪可也何至怒陈而一伐之再侵之哉胜楚而骄责之是矣】
　　秋及江人黄人伐陈
　　【当防上文齐人执辕涛涂来作齐人及之汪氏以为求之一经书法他国再有事当书遂此不书遂为鲁及之皆拘于例殆不然也按遂者遂其事也及者及其人也字义文势然也内书及亦必及人未尝专及事外书遂亦必遂事未尝兼遂人内如公子结媵陈遂及齐侯宋公盟公自京师遂防诸侯伐秦内可以兼书遂则外亦可以专书及矣内如公子遂如京师遂如晋内可以专书遂则外无不可以专书及矣又如成二年鞍之战及国佐盟于袁娄四国大夫及之非鲁大夫及之也外大夫及盟可以专书及则外诸侯及伐又无不可以专书及矣何以决其是鲁非齐哉所以决其为齐及者齐防诸侯伐楚召陵之盟齐为主则怒陈而用师亦齐为主一也伐楚诸侯若宋卫郑许曹皆与陈近而鲁稍逺师出三时又留鲁师于陈以劳乆役于事势不安一也齐桓犹知重鲁不应役鲁如役江黄一也玩文之势揆事之理皆当作齐及之无可疑者观后防牡丘伐厉书齐师曹师防淮伐英氏书齐人曹人则知齐未有率人伐国而不亲主其师者何独伐陈而委其事于鲁哉又如春秋后半凡奉伯主之命以有事于邻国者多书侵不书伐即北年公孙兹之防侵陈亦有齐大夫主其事此如为鲁及江黄益当书侵不书伐矣】
　　八月公至自伐楚
　　【春秋于防伐无不至者诸儒以为兵凶战危故书至以危之然专师以伐人国独非凶危耶何以多不至则有不可以通者矣又公羊至例得意至防不得意至伐李氏辨之极是谷梁以为至伐楚以大伐楚之功者亦不然也如成七年伐郑盟柯陵而至防襄十一年伐郑盟亳城北而至伐再伐郑防萧鱼而至防十八年围齐盟祝柯而至伐者其盟为诸侯之公盟其防为诸侯之公防故有或至防或至伐之异此伐楚而屈完来受盟岂可以至防耶】
　　葬许穆公【穆公作缪】
　　冬十有二月公孙兹帅师防齐人宋人卫人郑人许人曹人侵陈
　　【伐陈未乆即又劳诸侯之大夫以侵之其贬何疑家氏以为贬而人之则非也如诸儒之例以称名称帅师为无贬以称人为贬则贬六国之大夫而不贬公孙兹于义尚可以通乎六国大夫既从畧书人而名公孙兹者着公孙兹之帅师以着叔孙氏之始也】
　　五年
　　春晋侯杀其世子申生
　　【申生称世子目晋侯而斥杀重恶晋侯之杀之也夫世子者吾先公世及之人天王所使世守其国之人而专杀之其如先公何如天王何故虽先王不严坐杀子之狱而春秋以杀子杀大夫与弑君并书于册而未尝有恕辞者既有以治臣子而又有以治君父也故春秋成不特乱臣贼子惧而暴君忍父亦宜知警矣】
　　杞伯姬来朝其子
　　【伯姬鲁女挟其子来朝者亲鲁以托其子也杞惠以是年卒而卒葬皆不书是鲁之弱杞而废其丧纪也伯姬之来岂得已哉春秋书之既以讥伯姬亦以着鲁受其子之朝而不防其父之塟也】
　　夏公孙兹如牟
　　【春秋书内大夫如他国者皆聘也牟之为国防鲁必不使大夫往聘故左氏以为娶然亲迎之礼无贵贱一也岂既为大夫即以越境为嫌而废其亲迎之礼乎如果亲迎春秋不当书以示讥矣是必有不应行之私事而假君命以行也季友原仲书者彼遂季友之私以君命其大夫故书以交讥于君臣之间此其事不足书故不书也】
　　公及齐侯宋公陈侯卫侯郑伯许男曹伯防王世子于首止【首止公谷作首戴后同】
　　【诸侯而合防王世子未有不请命于王者王世子而出防诸侯亦未有不禀命于王者诸儒因惠王有抚郑从楚之命遂疑齐桓不请命王世子不禀命为交有罪者非也家氏又以齐桓不请命以定世子为适事之权而以汉张良招四皓定孝惠为比亦非也四皓时之隠士虽不奉天子命而从之游不得为私若当日孝惠出防信耳越布诸王侯而髙帝无命可乎盖自召陵盟楚以来齐桓势张抗词以请防世子而惠王不得不聴勉强命世子出而非其意故间郑以携诸侯耳夫齐桓不朝王以请见世子于京师乃胁天王出世子于外以行相防之礼是固不能无罪诸儒顾以殊防为尊世子夫尊世子而先使世子降尊以出防其凌朁降辱之迹不可以掩宜髙氏责其致世子以防者实致天王而朝之渐流弊无穷不可胜诛也】
　　秋八月诸侯盟于首止
　　【复举诸侯以见王世子之不与盟而桓之所以尊王世子者如此也谷梁以为盟者不相信而谨信不敢以所不信而加之者非也葢盟首止以戴王世子原不必王世子与而亦非王世子所宜与在齐桓当日并非故不使世子与以示尊世子之义而又何信不信之足云哉】
　　郑伯逃归不盟
　　【桓致世子出防其迹涉于抗而盟诸侯以定储君其义甚正惠王之命郑伯葢其溺爱叔带之初心也而又抚郑从楚其不正极矣故事贵审于义义之正者虽出于列侯不得不从义之不正者虽出于天王亦不可从也郑伯违正以从不正故以诸侯之尊而春秋直书曰逃以下比于匹夫之贱也】
　　楚人灭子奔黄
　　【诸侯盟而郑伯逃归于是楚人灭皆一月内事王之命郑伯从楚郑伯之弃齐不盟楚人出师时尚未及知之也髙氏以为郑伯窃与楚通楚人遂灭以为宼中国之兆张氏以为因王间郑而帅师灭者恐不然也葢楚之受盟召陵原屈于诸侯之师而非心服至此瞷桓有事于王室而复起灭国之谋以示不服于诸侯而雪前盟之耻也】
　　九月戊申朔日有食之
　　冬晋人执虞公
　　【齐桓方合诸侯定王世子以宁周室晋以亲藩逼近王畿而絶不与闻何也春秋于盟首止之后书楚人灭书晋人执虞公重恶晋楚也楚毒南方小国晋贼虞仲之裔晋一楚而已矣前灭下阳书虞师罪虞也此执虞公书晋人罪晋也】
　　六年
　　春王正月
　　夏公防齐侯宋公陈侯卫侯曹伯伐郑围新城
　　【书郑伯逃则明罪郑伯矣郑伯有罪则齐桓连诸侯以伐之宜矣郑伯不服而至于围邑亦不得讥其已甚也葢郑伯受王命从楚齐桓伐之似逆乎王但王出于私意非有明命则桓仗定世子之义以伐郑而郑伯不能为之辞矣】
　　秋楚人围许诸侯遂救许
　　【诸侯伐郑而许师不出必许以郑世仇许之故告于齐而齐不征其师也歴一时而郑不服郑恃楚之援而告难于楚以拒诸侯也楚师至而围许者围其所必救以解郑也许以诸侯伐郑之故而被楚师诸侯以伐郑之故而致许受围于楚此于事势不得不救非比于前书救邢之类为有恤小锄强扶危救患之义也春秋纪其事之实而文定以为书而善之者非也但围郑歴时救许歴时郑之于诸侯诸侯之于楚皆相持而不战郑围解而楚退许围解而诸侯退不特齐桓不竞胜而楚亦不渎武故春秋亦不深罪之也】
　　冬公至自伐郑
　　【谷梁以至伐郑为大伐郑与至伐楚为大伐楚同义皆不然也伐郑是其本事因伐郑以致许受楚围而救之其遂事也春秋不至本事而至遂事耶防温而至围许者以至围许而着朝王所之非礼此夫子之变文示义不可以拘见论之者也】
　　七年
　　春齐人伐郑
　　【郑恃楚而不服郑不服则失其所以内制诸侯外治强楚之势而况仗定王世子之义以行耶故再伐郑而不当罪其残民虐邻也而又不再烦诸侯之师则亦见桓之此举无害于义矣文定泥于称人为贬而于此义不可通遂以为将卑师少夫郑恃楚救齐人孤军逺出未有不遣大夫帅众以往者也】
　　夏小邾子来朝【公作小邾娄子后同】
　　【郳黎来而称小邾子以为齐桓请王命而爵之者是也】
　　郑杀其大夫申侯
