<!-- { "loadSidebar": true } -->
　　【盗杀蔡侯者无主无名之词也阍弑吴子者有主无名之词也无主者散也有主者専也无名者贱也盗曰杀者盗非臣也阍曰弑者阍臣也阍既为臣而不曰弑其君者有大臣有小臣有贵臣有贱臣僮仆隶卒之贱君可以槩而臣之而彼不敢同于卿大夫士庶人以君其君也】
　　仲孙羯防晋荀盈齐髙止宋华元衞世叔仪郑公孙段曹人莒人滕人薛人小邾人城杞【仪公作齐莒人下公谷有邾人歴叙诸侯之大夫以见晋之役诸大夫诸大夫之听命于晋専以城杞也杞未若齐桓时有淮夷之急患乃合十一国之大夫以为之城而又不及农隙之时其为讥何疑哉晋即能恤宗周亲诸姬而亦为举动之过矣左氏以为治杞谷梁以为杞危而不能自守故诸侯之大夫相率以城之汪氏以为修其城郭然使就杞之故都而増修之用晋一国之力足矣不必烦十一国而为此大役也惟杜氏以为杞国本都陈留雍丘县桓六年淳于公亡国杞始并之迁都淳于僖十四年迁缘陵襄二十九年晋人城淳于杞又迁鄀若是则此为城淳于乃春秋不书城淳于而书城杞者必杞既迁淳于晋人为之扩大其城如邢既迁夷仪而三国为之城不曰城夷仪而曰城邢也故春秋城缘陵与城楚丘同城而后迁也城杞与城邢同迁而后城也然邢迁夷仪书杞迁淳于不书者邢为狄所迫不书迁夷仪不足以着狄之暴与齐桓之功今杞非有不得已而迁之故晋亦非有不得已而城杞之故故不书迁以着晋之私于杞也】
　　晋侯使士鞅来聘
　　【士鞅之来必是告鲁使归杞田而以拜城杞为名也僖公二十七年杞桓来朝而公子遂即帅师入杞宣公之世杞不来朝而十八年公亲伐杞其侵削杞田必多矣杞初托昏姻于鲁鲁不能抚存之而又侵削之杞之弱鲁弱之也今杞托昏姻于晋晋使鲁归其侵田谁曰不宜当不得谓鲁义而晋不义矣故韩穿来言汶阳之田归之齐则书者鲁田不可以归齐故书以着晋之不义也士鞅来言归杞田不书而书来聘者杞田不可以不归杞故不书以隠鲁之不义也】
　　杞子来盟
　　【庄二十七年杞惠来朝称伯僖五年杞伯姬来朝其子其年惠卒不书子成公立为淮夷所病齐桓以诸侯为之城缘陵而不列之于防则微弱可知二十三年成公卒称子必既降而为子矣弟桓公立二十七年来朝称子仍其兄之故称也杞桓要为能自树立者初以伯姬之故托鲁存己鲁不加恤又侵削之是以忿而逺托于晋故文十二年来朝称伯成四年来朝称伯五年来逆叔姬之丧称伯其年晋侯列之虫牢之盟其后马陵于蒲皆以杞伯书则晋之扶殖之也由是桓公之卒称伯而鲁始以邦交之礼往防其葬桓卒匄立晋悼以夫人之亲于献于柤亳城北萧鱼杞伯无不与者杞又能防伐郑之师又大夫亦得共伐秦之役盖与列侯等矣晋平则溴梁祝柯澶渊沙随终杞孝之世无不列于诸侯也襄二十三年孝公卒子益姑立二十四年犹与夷仪之防二十五年盟重丘不与逾五年晋防诸侯之大夫以城杞必其积渐微弱又不能自存而晋再为扶殖之也百年之故都又将他徙此必有故晋役诸侯之大夫又强鲁以归其田亦必有故恐其微弱又有似于病淮夷时矣宜其来盟于鲁复降从先世称子之礼欤葢过自挹损以求侵田俾鲁不怒以弥他日之衅端也其为自降何疑哉自此而杞终春秋称伯虽鲁怒其挟晋归田而于文平悼僖四公无不尽其丧纪者则皆以晋之故也】
　　吴子使札来聘
　　【书吴子使札来聘与楚子使椒秦伯使术同未有异义也固无贤札让国之义亦无贬札辞国生乱之义陈氏以为书札如椒术者皆非命大夫之辞也亦是葢春秋但以着楚秦吴之通聘上国其于椒术札之贤不贤无闗也又何褒贬于札之让国哉内诸侯来聘之使名则名之有氏则氏之虽以公孙剽孙林父之篡国逐君亦不于来聘削其氏以为贬则于札来聘而非削公子以示贬可知矣季札之于吴国朱子曰可以受可以无受可以受则季歴也可以无受则叔齐也季歴叔齐皆不失为仁贤则受不受各有其义不可以叔齐之不受责季歴之受亦不可以季歴之受责叔齐之不受也文定以叔齐之徳不越伯夷孤竹之舎长立幼为私志故叔齐之让为贤然季歴之徳又岂越泰伯而太王之舍长立幼岂独非私志而季歴之受将亦不得为贤哉文定又以诸樊兄弟父子无及季札之贤者其父兄所为眷眷而欲立札为公心故季札之辞为生乱然孤竹之中子恐亦不及伯夷叔齐之贤叔齐逆父兄之命而去初不计其国之治否则札何以逆料其国之必乱非己不可治而必不让而受哉且诸樊余祭夷昧既有贤札立札之公心而坚意让札则三人者亦不得谓之不贤也独是季札之让而以方之泰伯仲雍伯夷叔齐则亦不可伯仲夷齐皆以让国而去则国人之望絶而季歴中子受之而安季札有让之名有让之实而独不得其所以让之道使札于寿梦既卒诸樊甫立之日托故以去遨游上国长往不返则兄弟迭为君致国季子之谋寝当诸樊余祭之间诸樊或不授之弟余祭或不受之兄舎弟而子则光之得国已久而僚不致死于光手矣札既不去而犹用事于国诸樊将卒而札在焉是以致国于余祭也余祭遭弑而札在焉是以致国于夷昧也光虽凶戾当诸樊及余祭余祭及夷昧之时而黙然无一言者亦以其祖其父之命欲致国于季子耳夷昧卒而季受则先命不可以违也季既不受则若光若僚宜防以义如以光为诸樊之冢嗣寿梦之适孙则正光为君而国可以无事矣如谓兄终既不弟及则父死当以子继引泰伯仲雍不祀于周季歴以文武之义谕光使无觊大位可也夫以光之凶戾札宜知之虽谕之而亦不见聴独奈何不自为计哉即及身之变及后世之变虽贤者亦有所不及料而札既贤而能让独奈何不酌处于所以让之道哉如札者能让国而不能去国不去国而又不能定国圣人原无所取之也又子西季札皆不能改吴楚之僭王圣人于子西无取何取乎札但诸儒之论谓当受国而不当让以生乱是父命不可不遵有季歴不当有叔齐矣未见其允也】
　　秋九月葬衞献公
　　齐髙止出奔北燕
　　【髙止奔燕于前后事无闗可以不书而春秋书者以着齐旧族之衰而陈氏所以弑君得国也】
　　冬仲孙羯如晋
　　【晋胁鲁以归杞田犹使羯往以报士鞅之聘鲁之屈于晋者如此】
　　三十年
　　春王正月楚子使防罢来聘【罢公作颇】
　　【来聘以报朝此齐晋伯主之礼即天子诸侯相朝聘之礼也不行于天子而伯主行之则楚亦行之矣】
　　夏四月蔡世子般弑其君固
　　【蔡般弑君左氏叙其事以为蔡景为般娶于楚而通焉般弑之若是则蔡般弑君之迹在于闺门袵席其事微而隠故景弑般立而国不乱般必讳其为卒以礼葬之而公然赴于诸侯鲁是以往防其葬也其书般弑君者必史臣之直笔也】
　　五月甲午宋灾宋伯姬卒
　　【详书月日着伯姬以灾之日卒也然使灾自灾卒自卒何以知伯姬之卒于灾乎观下书葬书叔弓往防是鲁悯其守礼以死故使卿往而春秋特书之以着伯姬之卒于灾也】
　　天王杀其弟佞夫【公作年夫】
　　【据左氏儋括谋逆而佞夫不知然凖以舜封象之义佞夫即知之亦可以不杀虽曰舜为匹夫时象有杀舜之心及为天子象谋遂寝乱匹夫之家与乱天子之家不同舜可以不杀象而周公所以必诛管叔也然即以周公之义言之三叔同叛诛管放蔡犹分首从儋括倡谋以正厥辜可矣佞夫顾不可免耶书天王杀弟佞夫与书刺公子偃同皆为不当杀而杀也】
　　王子瑕奔晋
　　【临川吴氏以瑕为天王之子与闻乎儋括之谋括事败而佞夫见杀瑕惧祸及而奔夫佞夫者景王之弟也若瑕为景王之子则括党弟以谋兄岂肖不密于兄之子耶瑕助叔而谋篡其父以图利耶左氏以儋括之谋佞夫不知顾瑕反与闻之耶必不然矣观其同儋括奔晋必灵王之子景王羣弟而助括为逆者也】
　　秋七月叔弓如宋葬宋共姬【共姬上谷无宋字】
　　【杜氏以为卿共葬事其礼过厚然春秋书之者兼以着伯姬之卒于灾也薛氏以为古者夫人无諡从夫之諡东迁之后其制隳矣共姬执礼而死宋人不敢加以非礼之諡也然则他夫人之諡为臣子敢于以非礼加之耶见于春秋者鲁夫人不从夫諡宋之称夫人或歴来从夫或惟伯姬从夫皆未可知然又安知非春秋称共姬以着伯姬为共公夫人嫠居三十四年老而守贞知礼虽死不乱耶】
　　郑良霄出奔许自许入于郑郑人杀良霄
　　【子晳不以君命而攻良霄亦不能无罪春秋専为罪良霄之辞者良霄既奔而又入郑为乱也且前书楚人执良霄书良霄防澶渊良霄盟于宋是内与国政而外交诸侯矣内与国政外交诸侯者卿也汰侈而嗜酒何以为卿汰侈必贪嗜酒必暴贪暴之人人必怨之观左氏良霄以子皮之甲不与攻己而喜则其与攻良霄者必多矣又良霄入郑伐旧北门驷带助国人以伐之则国人交恶之也故子晳之攻良霄必犹托为从众人之欲两罪较而有其重者则治重者而轻者可以姑贷也】
　　冬十月葬蔡景公
　　【蔡人不讨般而葬景公蔡人之罪也鲁置蔡般弑君不问而又往防蔡景之葬鲁之罪也书鲁往防则诸侯可知诸侯皆往防葬而不以蔡般为贼则诸侯之罪也诸儒以春秋之义弑君而不讨贼则削其葬不书至蔡景许悼之葬不可以通则又多为词说而大义反晦夫弑君之贼国人不讨则隣国当讨他弑君而不讨者既有罪矣而其国人犹畏隣国之讨不敢告葬也隣国犹知贼之当讨不往防葬也今蔡景之弑即在帏闼许悼之弑即以药物蔡许即以正卒来赴亦当询其卒之故也观春秋直书弑君在当时必有忠愤抗直之士明言其弑君者而事正在根究之列乃置之不问反以邦交丧纪之常往防其葬蔡既如葬其无故之君鲁亦如防其无故之君之葬罪益甚矣】
　　晋人齐人宋人衞人郑人曹人莒人邾人滕人薛人杞人小邾人防于澶渊宋灾故
　　【左氏有叔孙豹又叙豹归见孟孝伯之语文定遂以为讳鲁卿而不书陈氏以为讥不在鲁则不书皆不然也共姬鲁女既使叔弓往防其葬则赙遗有礼诸侯之大夫谋归宋财穆叔虽在而不与矣又翟泉于蜀澶渊诸侯之大夫从畧书人诸儒以为翟泉以大夫而盟于王城之侧于蜀以中外之大夫同盟而主婴齐澶渊不讨蔡般弑君而谋归宋财故皆贬而人之三者之当贬其义是矣但必人之而后为贬则他之举爵称名者将以为无贬不可以通也翟泉以大夫盟王城之侧践土则以诸侯盟天子之侧孰近孰逼不人践土而人翟泉固知春秋义不系乎此也于蜀之大夫为楚所迫犹为要盟于宋之大夫晋楚成言楚争先歃诸侯北面朝楚不人于宋而人于蜀固知春秋不以人不人为义也蔡般弑君大夫防澶渊以谋宋灾齐崔杼弑君诸侯防夷仪以谋报朝歌既以朝歌之役怒齐而来反以弑君之故解齐而去不人夷仪之诸侯而人澶渊之大夫固知春秋不必人之为贬不必不人为非贬也葢春秋既书宋灾故则其释蔡般不讨而徒为谋归宋财失于本末轻重常变之义了然矣虽歴序赵武公孙虿向戍北宫佗罕虎而何尝非贬哉春秋所以不名大夫者罪诸侯之不讨弑君也书宋灾故者恐后人疑于防澶渊以谋讨弑君也】
　　三十有一年
　　春王正月
　　夏六月辛巳公薨于楚宫
　　秋九月癸巳子野卒
