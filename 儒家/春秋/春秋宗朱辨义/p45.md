<!-- { "loadSidebar": true } -->
　　公防晋侯齐侯宋公衞侯曹伯莒子邾子杞伯救郑【晋以八国诸侯救郑义也春秋善之宜矣然于郑则救之为义而于宋则命鲁衞以侵之为不义连交侵之诸侯以救被楚师之郑春秋岂无刺讥于其间哉亦据直书之以见晋之内则强制诸侯而外则争郑于楚以世图伯业也】
　　八月戊辰同盟于马陵
　　【虫牢之后既两侵宋已知诸侯之不信矣救郑征师而宋后至晋固不得不为马陵之盟以再笼络之也自盟于马陵而后鲁宋之交成晋衞齐且有来媵之礼矣左氏以为莒服故莒于春秋为小国自晋文之后不与诸侯盟防莒何恃而敢与诸侯抗哉莒素服属于齐齐不与盟防故莒亦不至自齐为鲁两用兵于莒莒因舎齐而事晋然犹未公然列之于防也今齐既合于晋晋又为之命鲁衞侵宋以携鲁宋之交于是救郑征师而齐至莒亦至乃使莒同于诸侯之盟也不然晋岂为褊小之莒而烦诸侯以盟之哉凡春秋小国多不列盟防者各有所属服也其或间与者或伯主列之或所事之国列之也又同盟之义诸儒不主载书称同立说而随事索义所见参差如自虫牢以后齐来与盟以自晋文以来歴襄灵成数公所不能致而至此合之既列于宋公之上以尊异之又取鲁田以餍饫之顾敢主盟而使齐受盟哉必不然矣故当以不主诸侯之盟而推与诸侯同之为说也】
　　公至自防
　　【防温而至围许救郑而至防夫救郑岂不善于围许哉如诸儒至伐楚至伐郑以大伐楚伐郑之功之例则此当善其救郑而至救郑矣不至救郑而至防者楚师既退而防盟为大也比观于此则可以知至围许之疑于朝王而不至防之义矣】
　　吴入州来
　　【此以志吴敌楚之始以楚之强而吴入其与国必内诸侯所喜者然吴与楚争吴胜则吴兴楚胜则楚益强皆足为患于中国也】
　　冬大雩
　　衞孙林父出奔晋
　　【大夫去国有有罪者有无罪者林父为良夫之子必良夫既殁而衞侯恶林父林父不安而奔也其父始殁而即使其子不安于国亦似失恩礼臣子之道矣然比观经文良夫用事防盟侵伐自専其后林父归国而逐其君则其父子之间非循法奉公之臣可知而春秋书出奔亦凖其前后事以罪之也据左氏林父奔晋衞侯如晋晋反戚焉是林父以戚奔矣林父实非叛故以戚不书也晋之纳林父则徳其父之坚以衞从己也】
　　八年
　　春晋侯使韩穿来言汶阳之田归之于齐
　　【鲁田为齐所侵借晋力而复之此所以晋来言归齐而不敢辞也可见鲁不自强依晋无益晋以得齐为重而视鲁轻宁非鲁之耻耶至晋之以非道强鲁而以不义示诸侯则直书而可见矣】
　　晋栾书帅师侵蔡
　　【蔡与楚近不得已而服属于楚如晋文之时蔡何尝不舍楚内向哉蔡之甘心事楚固为有罪晋不能制楚以来蔡而兴师动众以残毒其臣民竟不能强其附己亦何益矣此春秋所恶也】
　　公孙婴齐如莒
　　【鲁与莒素不相好虽同马陵之盟莒人不来鲁未必使往聘此与行父如陈公孙兹如牟皆为私出无疑】
　　宋公使华元来聘
　　【鲁侵宋而宋不报故知鲁之屈于晋命也再盟马陵既归齐田而华元复聘遂通昏姻故知鲁衞之侵宋皆晋聴齐以解鲁宋之交也鲁宋之请好通昏皆受制于齐齐顷固不义而晋景又乌足以令诸侯哉甚矣鲁之屈也】
　　夏宋公使公孙寿来纳币
　　【华元来聘之后书仲孙蔑如宋来聘如宋之后书侵宋侵宋之后书盟马陵马陵之后书归齐田归田之后再书华元来聘来聘之后即书公孙寿纳币若春秋不再书来聘不即书纳币至明年二月始书伯姬归宋则亦不见齐之忌鲁宋而间于晋既而归田相释鲁宋之昏始成矣公羊以为录伯姬何氏以为伯姬贤所以殊于众女然则鲁之众女岂皆不贤而春秋不录之耶文定以为讥卿纳币此就事以论事未尝非义然而春秋之纪昏姻则以着邦交也先王分土建国参错天下朝防聘问而有玉帛之好燕享之乐者不曰兄弟则曰舅甥礼让之可以为国实系乎此故春秋既书娶妇而又详录内女之嫁也鲁之于纪也纪逼于齐鲁为之求盟于齐为之通婚于王为之纠邻国以与齐为敌伯姬叔姬故也书伯姬叔姬之始卒者详鲁于纪之始卒也鲁之于杞也杞为先代王者之后微弱不能自存托婚于鲁而得以免伯主之诛求歴庄闵僖文宣成六公之世七八十年之间无有怨恶伯姬叔姬故也书伯姬叔姬之始卒者详鲁于杞之始卒也季姬归鄫虽逾年即卒其后鲁僖犹怒邾人之用鄫子而再伐邾以报之伯姬归郯虽异日来归其初鲁宣则合齐以平莒郯而又伐莒以曲庇之其于宋也惠隠世为昏姻自娶齐女而宋好失歴庄僖文宣至成伯姬归宋而复通鲁宋大国也嫁女娶妇三国来媵诸侯所不能忌而鲁宋之交固是以详录伯姬而事凡八见于经也顾合观春秋鲁六公皆娶齐女一子叔姬嫁齐而见执其纪杞鄫郯皆小国而鲁以女嫁之莒庆宋荡氏齐髙固则又以鲁女而下嫁于大夫国势相敌而为鲁甥者独一宋耳岂乐小国之附己而妻之以女望大国之援已而以其女为夫人耶若是则昏姻不以义而以利宜乎朝昏姻而暮仇敌以此而合即以此而离既以此而离又以此而合所为邦交之大借以成礼让之天下者渐而为戎狄渐而为禽兽矣嗟乎春秋诸侯私其昏姻则大义不顾利其土地则昏姻不顾又其甚者胁于强大则嫁义不当嫁之女托其助己则娶义不当娶之妇人伦之道丧而礼义衰可胜叹哉故春秋于宣成之后终襄昭定哀之世娶夫人不书而内女之嫁者亦不复见于经也】
　　晋杀其大夫赵同赵括
　　【同括有原屏而强故庄姬之言得入而晋景亦追念盾之専国无主弑君立君有戒心于同括而杀之也然同括之罪不明则为杀之不以其罪矣史记谓并杀朔婴皆灭其族汪氏疑于经文止书同括然观左氏称武从姬氏育于公宫则灭族之说宜可信而朔或前死也】
　　秋七月天子使召伯来赐公命【赐公谷作锡】
　　【书天子当以陆氏或依防命之文或为传写之误为妥如谓春秋以天子书则又当有别义矣其实撰不出别义也其锡与赐亦只字义相通为是】
　　冬十月癸夘杞叔姬卒
　　【孙氏陆氏皆以为为明年归丧起固是然使鲁不以礼卒叔姬则旧史不书夫子虽欲为归丧起亦无由得其时月日而详书之也旧史所以书其卒者鲁以杞伯夫人之礼卒之故杞伯不敢不以夫人之礼丧之而逆之归葬也】
　　晋侯使士燮来聘叔孙侨如防晋士燮齐人邾人伐郯【晋侯伐郯而聘鲁知郯为鲁之昏姻也伯姬虽来归必鲁与郯之好未絶也然晋聘于鲁而伐鲁所与之国鲁屈于晋而从晋以伐己所与之国晋之强鲁之懦皆见而道义不足以维国本昏姻不足以固邦交矣使上不先书士燮来聘则似鲁以伯姬来归之故有怒于郯而伐郯出于鲁志矣】
　　衞人来媵
　　【衞晋齐来媵皆书公羊曰录伯姬也谷梁曰以伯姬之不得其所也伯姬守礼而死于灾使春秋怜伯姬之不得其所而书媵以录伯姬则他女不书纳币而伯姬书纳币他女不书致而伯姬书致皆所以录伯姬而公羊之说是矣然公羊又以齐媵过数为非礼文定又以纳币使卿致女使卿皆为非礼何耶夫欲着伯姬之贤以示训于后世顾又三书非礼之事以重为贤女之累春秋之义亦大不可解矣夫子春秋书娶妇嫁女固以示夫妇之大伦而亦以着昏姻之国相好相恶之由非为女妇之贤不贤起义也鲁君六娶齐女莫贤于声姜而逆至皆不书阳谷于卞之防犹书以示讥何独于共姬之贤而详录之哉盖鲁他嫁纪杞鄫郯小国纳币无卿来故不书致女不使卿往故不书若衞若晋若齐诸大国未必来媵小国之夫人即或有之而无闗于国故故亦不书因知春秋非削他女之事而独详书伯姬以着其贤矣然于伯姬独详而春秋不削者何也书纳币者以着宋娶鲁女尊鲁而重其事因以使卿来也书致女者以着鲁女嫁宋尊宋而重其事因以使卿往也书衞媵晋媵齐媵者以着衞晋齐结好于鲁宋而各以女来媵也所以然者鲁宋自入春秋不通昏姻至此始通华元谋昏公孙纳币以宠异鲁女鲁之嫁女于宋有加于纪杞鄫郯而宗卿独往以为礼也衞受晋命侵宋晋聴齐间而使鲁衞侵宋齐恶于鲁而忌其昏姻至此皆释怨以相好也故书以志五国之合也其纳币致女之不当使卿媵女之不当过数则因事以见之而已矣其于伯姬之守礼以死则于书宋灾之下书伯姬卒书叔弓如宋葬宋共姬见之盖内女之葬而举諡防内女之葬而使卿通春秋只此一见也而前之详书纳币致女来媵非为录伯姬故也又伊川以为媵小事不书伯姬之嫁诸侯来媵书之以见伯姬之贤闻于诸侯家氏以为春秋内女诸国来媵皆不书伯姬有贤行虽齐晋大国亦忘其势而乐以女来媵是皆因伯姬之守礼以死而为是想当然之说也如谓媵小事不书他女来媵不书是他女虽不贤皆有来媵者而媵伯姬非以其贤矣如云大国慕其贤忘势而来媵是他女之不贤者诸国不来媵春秋本无可书而非以媵为小事不书矣其义难以通也】
　　九年
　　春王正月杞伯来逆叔姬之丧以归
　　【文定以为杞伯来朝然后出叔姬叔姬卒而后逆其丧以归必叔姬不应出故鲁人得以义责之使归其丧未必然也鲁大杞小杞久托鲁使叔姬不应出杞必不敢出即杞伯欲强出鲁于来朝时当责之以义使勿果出不当至卒后而始以义责之使归葬也公羊胁而归之为是或杞有惧于鲁来请其丧也先儒以无贬辞者谓当如哀姜削姓而后见其有罪然哀姜内淫与弑其罪大故削姓以治之叔姬未有大恶不当罪同哀姜则比以郯伯姬之来归不卒伯姬而卒叔姬者鲁不以礼卒伯姬则不书鲁以礼卒叔姬则书之夫子因乎旧史以示既出而有加礼又归其丧其事可讥也】
　　公防晋侯齐侯宋公衞侯郑伯曹伯莒子杞伯同盟于蒲
　　【左氏以归汶阳之田诸侯贰晋晋惧而防蒲以寻马陵之盟非也晋所欲得者鲁衞宋齐诸大国也汶阳归齐齐不贰矣衞且奉命侵宋必不以归齐田贰也鲁宋畏晋亦不敢贰曹莒邾杞小国又敢贰哉又左氏以始将防吴吴人不至者亦非也晋方怒郯之事吴而伐之越此七年晋厉始使诸侯之大夫防吴又七年晋襄始合诸侯防吴此时吴虽伐郯入州来诸侯尚未震之也盖晋初得郑虫牢则就郑地以盟马陵则因救郑而盟至此必晋有疑于郑之贰楚故复为郑以寻马陵之盟也观下执郑伯可见】
　　公至自防
　　【虫牢至防马陵至防则于蒲之至防宜矣三至防者以着晋景之终失郑也明年伐郑不至者伐郑以纳郑伯如书至自伐郑则疑于前后之至伐郑为郑不服之故矣】
　　二月伯姬归于宋
　　【宋逆伯姬不书刘氏以为君自逆则常事不书然则纳币致女为非常事而春秋书以示讥矣使春秋贤伯姬而详其事以录之顾反不书其合礼者以表之而书其不合礼者以累之哉】
　　夏季孙行父如宋致女
　　【伊川以为伯姬贤鲁国重之故使卿致然则齐僖亲送文姜又何云耶伊川见文姜淫而与弑则以齐僖亲送为非义见伯姬守礼以死则以鲁人贤伯姬而使卿送此皆事后之论也惟文定责其溺爱越礼书以示戒为妥黄氏不信左氏伯姬死灾之说但即为实事则死灾自死灾其书纳币致女来媵何必定为死灾起义哉】
　　晋人来媵
