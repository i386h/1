<!-- { "loadSidebar": true } -->
　　【左氏卿不行以讥非礼自是应有之义公谷以为过我也当是过鲁而鲁有应交之礼耳春秋书此者以着齐女入为王后方过鲁而鲁以礼遇之逾时而齐侯即亲帅以伐其国礼之不足以靖干戈如此也】
　　夏齐侯伐我北鄙围成公救成至遇
　　【齐争鲁于晋自败鞌之后屈于晋而相忘者三十年此间晋悼之不振而复起衅端四年而兵六至齐环之不道虽以凌鲁而实以抗晋也环之抗晋凡防盟侵伐皆以其臣其子厠于诸侯之列而晋悼以弥缝为忠厚至列其世子于小侯之上此环之所以易视晋而间以兵加于鲁也髙氏以为衞侯在齐季孙宿防戚以定衞剽北鄙之伐以此之故使齐果以此故则诚有名而晋宋郑莒邾皆不能解于助臣出君之罪何独以恶于鲁哉使环能振旅向衞讨孙甯以纳衞侯晋必屈于大义难以助衞敌齐他诸侯亦必不能扶不正以敌正乃释逐君之孙甯不问而问党孙甯之鲁不一加兵于衞而于鲁则四年而兵六至失公义而争私愤此诸侯所以并起而仇齐也】
　　季孙宿叔孙豹帅师城成郛
　　【书城成郛见成以被围而壊其郛着齐师之暴也】
　　秋八月丁巳日有食之
　　邾人伐我南鄙
　　【邾于成公之世再朝于鲁又朝襄公于即位之年至今未有怨也忽起南鄙之伐者鲁素弱邾而凌之瞷齐莒之交恶于鲁而亦因以抒其积忿也】
　　冬十有一月癸亥晋侯周卒
　　十有六年
　　春王正月葬晋悼公
　　【依五月而葬之期则当在防湨梁之月速葬而速防非礼之甚矣】
　　三月公防晋侯宋公衞侯郑伯曹伯莒子邾子薛伯杞伯小邾子于湨梁
　　【防于戚而孙林父甯殖定矣防湨梁而衞剽定矣晋悼失于其终而及身之伯衰晋平失于其始而晋之世伯衰甚矣为国不可牵于私而失大义也】
　　戊寅大夫盟
　　【晋文之时翟泉以大夫而盟王人而诸侯未失政者诸侯不在而奉诸侯之命以盟也于向伐秦于戚之以大夫防而诸侯不与亦已甚矣湨梁之诸侯皆在而大夫盟是无诸侯而有大夫也夫盟者惟恐其不信而盟以信之也诸侯不信而始盟诸侯盟而后信诸侯信则大夫不敢不信矣至于政在大夫则诸侯信而大夫或有不信不特大夫互不相信而且不信于诸侯而且不信于其君故有诸侯盟而大夫渝之诸侯不能守于是诸侯不必盟而使大夫盟矣大夫盟则大夫信大夫信则大夫守之诸侯不得而渝之也故自此以前有大夫盟者而政在诸侯皆以诸侯之命盟而大夫之盟为文而已自此以后仍诸侯盟焉如以大夫之命盟而诸侯之盟为文而已于湨梁一书大夫盟则诸侯大夫之一大交闗也】
　　晋人执莒子邾子以归
　　【莒邾诚有罪也责之以严词使谢过于鲁可也执之甚矣而况以归耶即曰莒四伐鲁或曽责之而不悛则又不当以一伐鲁之邾与莒同罪也故治二国之背盟弃好未尝不为伯讨而动不中礼又释逐君篡国之公孙剽而且定之虽欲治莒邾乌足以服莒邾哉春秋书执莒邾以着晋之失而其释两君可以不书也然如邾子既执而嗣子不悛再遭执辱伯令不行而小国怙恶若此亦可以劝世变矣】
　　齐侯伐我北鄙
　　【湨梁未散齐侯亲将伐鲁是明以晋执莒子邾子之故因以加兵于鲁以与晋为难也】
　　夏公至自防
　　【至防于齐伐我之后兼以着齐灵之褊急暴戾不及待湨梁诸侯之散也】
　　五月甲子地震
　　叔老防郑伯晋荀偃衞甯殖宋人伐许
　　【许欲迁晋当与大夫谋而请不当许男私请而后大夫不可也左氏因许久属于楚晋已舎陈必不无故争许故为此说然鲁晋衞皆卿宋人又不名而郑独君亲则仍为郑之请晋以求遂其凌许之志也即有许男欲迁之言亦必郑假为许男有此志以动众而兴师耳】
　　秋齐侯伐我北鄙围郕
　　【一年而再伐鲁前书围成此书围郕后连书围桃围防四书齐侯一书髙厚一书齐师若此其详者以着齐环之恶之甚也】
　　大雩
　　冬叔孙豹如晋
　　【齐三伐鲁矣鲁告于晋又二年伐鲁至六而始围齐晋固重于伐齐也鲁六受齐伐而犹仰鼻息于晋襄公弱不足责而当国者无修词引义睦隣靖难之道亦难以为国矣】
　　十有七年
　　春王二月庚午邾子牼卒
　　宋人伐陈
　　【宋陈之不睦久矣宋之伐陈是自修怨也如奉晋命问陈逃盟之罪则当一例书卿帅师书侵矣其事无大闗繋故从畧书人先儒于此等处多不以称人为贬彼见齐侯五伐鲁举爵故知其不可以通而于此无说也】
　　夏衞石买帅师伐曹
　　【曹与衞为同盟未有怨也已则逐君而出师以伐人国何所执言乎此必孙甯蓄怒于大夫之防戚而曹不与也】
　　秋齐侯伐我北鄙围桃齐髙厚帅师伐我北鄙围防【桃公作洮髙厚上左无齐字】
　　【一时而君臣分兵来伐各围其邑此春秋所未有详书之以罪齐环并罪髙厚也】
　　九月大雩
　　宋华臣出奔陈
　　【春书伐陈此书华臣奔陈是所谓违难而适仇国也故不必详其出奔之故而华臣亦有罪矣】
　　冬邾人伐我南鄙
　　【邾之罪再世相继而伐大国一也盟主治之而不服一也在丧而用师一也宜其复遭祝柯之执欤】
　　十有八年
　　春白狄来
　　夏晋人执衞行人石买
　　【伐曹者石买帅师则执之以治其罪买亦不能为之辞矣而书行人石买者以见行人之不宜执也故书法与楚执郑行人无异而事之是非则见于前后之文各不相同】
　　秋齐师伐我北鄙【谷作齐侯】
　　冬十月公防晋侯宋公衞侯郑伯曹伯莒子邾子滕子薛伯杞伯小邾子同围齐
　　【齐环无道合十二国而围之内诸侯无有不至者故书同以见非但鲁之借晋以报怨亦非但晋之恶其异已假虐鲁之罪搂诸侯以伐之也诸儒以为同心围齐夫齐固背盟弃好凌虐神主而莒邾亦屡加兵于鲁盖与齐合者亦在防围之列是迫于晋令而来非果同心也观再执邾子可见】
　　曹伯负刍卒于师
　　楚公子午帅师伐郑
　　【萧鱼之后歴今八年郑之事晋无防不与无役不从未有微隙可乗而楚欲得志于郑必不能矣子孔一人之私其能抗诸大夫逆君命而叛晋哉】
　　十有九年
　　春王正月诸侯盟于祝柯【柯公作阿】
　　【自盟新城以来晋防诸侯之盟而与诸侯同者歴五公矣平之伯业不逮悼悼之虚朾鸡泽戏亳城北皆同而平之祝柯澶渊不同者平袭悼之余烈执莒邾以讨伐鲁执衞石买以讨伐曹实行乎伯主之事至合诸侯以围齐齐不敢战威加齐衞莒邾而徳在鲁曹祝柯之盟懐徳畏威不得不推晋为主而晋平亦俨然主之矣澶渊而齐又来服复何让哉逮其后商任沙随失于防锢栾盈以致齐背盟而见伐楚乗隙而争郑一防夷仪而威丧于畏齐再防夷仪而徳衰于受贿平丘之盟诸侯当不复推之为主而平亦自媿不足以主诸侯又不得不与诸侯同之也】
　　晋人执邾子
　　【邾牼已与莒子同见讨于晋矣莒人靖而邾人不靖谓以修先君之怨则非鲁之虐邾而邾之仇鲁也晋人以前执其君而后人不悛虽再执之而终不肯靖故又劫其地与鲁以重其罚而未免于失之太过矣不言以归者削其地而释之也】
　　公至自伐齐
　　【晋文围许而至围许定公围成而至围成始终围之一义而已此围齐而至伐齐者书围齐以着诸侯之已甚书至伐以着齐环实有以取之也又与伐郑围新城至伐不同伐郑为齐桓之仗义故前后皆书伐而围邑之罪又减于围其国都也既盟祝柯而不至防者固以着齐之未服而亦以见诸侯以伐齐为本事而盟为末事也】
　　取邾田自漷水
　　【左氏以为疆我田取邾田自漷水家氏遂谓因复旧疆挟伯主之威多取田于邾若是则晋未命取邾田而鲁强取之矣非也左氏曰次于泗上疆我田取邾田自漷水归之于我次于泗上者晋侯次于泗上也归之于我者晋侯命归之于我也然春秋书取邾田自漷水只若鲁自取之者所以罪鲁也其于晋则书执邾子罪之矣】
　　季孙宿如晋
　　葬曹成公
　　夏衞孙林父帅师伐齐
　　【衞之伐齐即有晋命然独不曰故主在齐非臣子所敢加兵乎晋不以此谅衞而命衞伐齐衞不以此辞晋而受晋命以伐齐交有罪矣宋公子冯在郑宋搂诸侯以伐郑春秋犹恶之况十年在位而遭逐之故主耶齐之不睦于晋原以衞衎之故如衞剽犹有良心则围齐之役亦当辞乃更使林父帅师専伐天理絶矣称栾鲂同役而春秋削栾鲂不书者専罪林父也又春秋凡奉伯主之命多书侵而此独书伐者専罪衞也】
　　秋七月辛夘齐侯环卒【环公作瑗】
　　晋士匃帅师侵齐至谷闻齐侯卒乃还
　　【春秋讥伐丧则于闻丧而还者其为善之无疑矣孙氏以春秋有贬无褒朱子取士匃还师之事谓是春秋予之盖春秋之时天子弱而诸侯强中国衰而荆楚横王者迹熄而伯主迭兴以大并小以强兼弱乱臣贼子接迹于世三纲五常之理无有存者端本清源其大段无非可贬而节目之小善书于册者如此之类亦不一事虽为予之亦孟子所谓彼善于此也即以此论之十二国围齐齐不敢战齐已屈矣两执莒邾而齐不能争鲁之屈已伸矣晋师可以已而不已必欲服齐而后快毋乃已甚耶而士匃之知义则不可以不书也】
　　八月丙辰仲孙蔑卒
　　齐杀其大夫髙厚
　　【髙厚从君于昏欲黜世子而立庶诚为有罪然独不曰有先君之命乎光既即位废厚不用可也杀之甚矣髙国齐之世臣书杀髙厚着崔庆之所以専齐也髙氏以为厚尝帅师伐鲁今晋新行义于齐齐侯始立而欲亲晋故归罪于髙厚而杀之以悦于晋非也齐晋势力均敌而鲁为弱齐苟欲亲晋晋喜得齐不必杀髙厚而后怨释也又齐六伐鲁齐环亲将者四髙厚帅师者一若以伐鲁之故而杀厚悦晋是恶其父矣必不然也】
　　郑杀其大夫公子嘉【嘉公作喜】
　　【楚公子午之伐郑左氏以为公子嘉招之也然即据左氏嘉告午而午不许迫于楚子之命一试用兵则嘉之谋未显而事犹在可信不可信之间子展子西欲加其罪何患无辞乎文定谓子展子西不能正以王法肆诸市朝与众同弃乃利其室而分之有私意焉夫使嘉之谋实有可据子展子西不难讨以叛君即楚之罪嘉之谋实无可据而楚之伐郑亦未有害则嘉以公子之亲或可少原也乃必杀之以遂其私固子展子西之罪而亦郑简之失也即不分其室而亦为杀之不以其罪矣】
　　冬葬齐灵公
　　城西郛
　　【莒四伐皆东鄙齐六伐皆北鄙邾两伐皆南鄙此城西郛知为国都之西郛也鲁之西境不与三敌国为邻岂不保其鄙而直虞强齐之造其国都耶怯亦甚矣】
　　叔孙豹防晋士匃于柯
　　【鲁之事晋晋之庇鲁皆可谓勤矣岂犹不信而恐其亲于齐将疎于我致烦邀其大夫于途而防之哉盖是时权在大夫信晋侯不如其信晋大夫托于晋平不如其托于士匄也】
　　城武城
　　【既城西郛又城武城皆惧而备齐也是必齐尚未释然于鲁也故以杀髙厚为归罪于厚之伐鲁者必不然也】
　　二十年
　　春王正月辛亥仲孙速防莒人盟于向
　　【莒四伐鲁晋虽执之于湨梁未见莒人如何屈服而鲁亦竟释之不报但为向之盟以缔新好盖莒虽小而强鲁固不能如之何也】
　　夏六月庚申公防晋侯齐侯宋公衞侯郑伯曹伯莒子邾子滕子薛伯杞伯小邾子盟于澶渊
