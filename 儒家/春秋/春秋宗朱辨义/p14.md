<!-- { "loadSidebar": true } -->
　　【伐于余丘于大故无闗可以不书书公子书帅师书伐者出庆父也文定以为志庆父之得兵权是矣张氏责庄公不用师以报父仇而有事于无罪之小国于义尤精杜氏兼责庆父为公之子而不知君父之仇亦善春秋书一事而数义皆寓者此类是也虽夫子当日不必果有此意而无不可因事以发明之也如以书爵书人书名书氏书字为襃贬然则庆父书公子为予庆父耶】
　　秋七月齐王姬卒
　　【鲁主王姬故王姬之卒来告旧史书之夫子不削者张氏所谓特书屡书词繁不杀以着其汨大伦灭天理之罪也文定据檀弓以为比于内女而为之服故书卒然庄公未必为王姬服檀弓因春秋书王姬卒乃曰齐告王姬之丧庄公为之服大功未可信也何以知之于不书塟知之如为之服必往防塟如往防塟旧史必书旧史既书夫子必不削必详书以着其罪也观公子友塟原仲亦书则知塟王姬之不削矣】
　　冬十有二月夫人姜氏防齐侯于禚【禚公作郜】
　　【夫人孙齐已自知罪矣惟鲁人不絶夫人故夫人可归惟鲁人不仇齐故夫人与齐侯可防七八年间主王姬防伐衞狩禚再防伐衞次郎围郕无非亲齐尊齐之事宜乎夫人齐侯无所忌惮而淫于道涂未有虚嵗也】
　　乙酉宋公冯卒
　　三年
　　春王正月溺防齐师伐衞
　　【文定据谷梁以为公子溺也不称公子贬而名之夫防仇雠抗天王而纳不义之朔庄公之罪也举鲁之人之罪也贬溺而名去其公子何足以尽厥辜哉如王不称天以书他事皆称天惟锡桓公命含赗防塟成风不称天则不称天之义了然矣使内外大夫有事叠见其称公子及有氏者或削或书则削公子削氏为贬不削公子不削氏为无贬可知矣何以春秋一书前则大夫多称名而后则为公子者始终称公子有氏者始终称氏而不见一削以示义乎溺之为公子为世族皆不可知或公子而未命为公子或世族而未赐族则其书名为常也】
　　夏四月塟宋庄公
　　五月塟桓王
　　秋纪季以酅入于齐
　　【纪季之入齐不得比于防子之入周纪侯非有纣之暴齐侯非有周之仁也夫酅纪之邑也先王先公之所分守也一旦迫于强邻析国君之守土入以事仇即以为出于兄之意而亦有所不可太王事狄以土地而不得免者犹太王自为之纪之邑季安得而以之哉以齐襄之贪淫暴乱又假先世之仇以必灭纪而甘心必不因季之来而释于纪侯也纪既亡亦未必以季来之故而存其五庙也季特近观许叔之复许而冀幸于后日之相时而动耳而不知其入之不得为义也故以为春秋悯其不得已而恕其罪则可以为贤而襃之则非也观下书公次于滑以援纪则季之以酅入齐必遭齐之逼迫原非出于纪侯之意而季不能免于擅析国土归附仇人之罪矣】
　　冬公次于滑【滑公谷作郎】
　　【文定谓鲁于纪有婚姻之好当恤其患于齐有杀父之雠不共戴天苟能救纪抑齐一举而两善并矣此犹失于本末轻重之衡者也夫报父之仇岂得后于恤邻之患而以救难之师为报怨之师哉方桓之受毙于齐也鲁苟有人告于天王赴于邻国即天王不能讨邻国不敢问而我之师直气壮彼之理屈辞穷天理在人人心不死鲁之人当莫不效死赴仇齐之人亦应屈于助淫人而党不道退舍以避成言而还縦不能使凶人授首而气焰亦少衰矣则齐所欲吞并而我之婚姻如纪者不必谋所以存之而自存矣而鲁固不能也公之次滑不能救纪固鲁之耻公即能结郑却齐以救纪尤鲁之耻也兴师动众不以复父之仇而以恤邻之患哉然公亦岂能为纪背齐者亦聊以塞纪之望而实不能解齐之交也观于前后之曲従齐命而文姜无年不防则其次滑徒次滑而已此纪侯所以望絶而决于去国矣】
　　四年
　　春王二月夫人姜氏享齐侯于祝丘【享公谷作飨】
　　【书如齐师者一书防禚会防防谷者三祝丘则不徒防而又行享礼也祝丘非享之地夫人非享诸侯之人当时鲁人当莫不知其非礼而旧史书之亦见史臣之直笔虽庄公不得而夺之者也】
　　三月纪伯姬卒
　　【卒伯姬者详伯姬之始末所以详纪之始末也详纪之始末者所以详纪托于鲁鲁不能存之之始末也】
　　夏齐侯陈侯郑伯遇于垂
　　【突初为鲁助纪今齐谋纪而与陈侯为垂之遇者突方徳齐之杀子亹又日求诸侯纳己齐强鲁弱可以失鲁不可以失齐故滑之次辞鲁而垂之遇不辞齐也】
　　纪侯大去其国
　　【不书灭纪者齐师未至而纪侯先去也不书奔者已不自有其国不得谓之出此而奔彼也不书纪亡者不因其亡之实而没其去之实也故以不书灭为齐襄讳者非也以不书奔为不加纪侯之罪者非也以不书亡为明纪侯无亡之道者非也齐襄贪淫暴乱灭同姓之国而迁其五庙安得聴其假九世之逺仇而以为贤而为之讳乎奔者有归之道弟入不返夫人在殡不塟土地人民尺寸孑遗不顾何者为己之所有而以为我之国而我奔乎季之在酅乞怜图存独冀齐人之悯之耳五庙之得祀不得祀皆聴命于齐其实则侯去而纪亡非纪亡而侯去由后观之则纪亡矣而就当日之事观之则侯去也侯去而齐之怒平不见其夷城郭毁宗庙与亡者不类安可槩以为亡乎春秋葢纪其实也齐以强暴逼一诸侯委国而去即不书灭而齐固不能无罪也纪不自强于前又不效死于后齐师未至脱屣一诸侯数百年之国即不书奔书亡而纪侯亦不能无罪也】
　　六月乙丑齐侯塟纪伯姬
　　【伯姬以三月卒纪侯以夏去非不能塟伯姬而去也纪侯委之而不塟者所以甚齐襄之暴而益鲁人之耻也书齐侯塟纪伯姬而齐襄之暴极矣鲁人之耻深矣】
　　秋七月
　　冬公及齐人狩于禚【禚公谷作郜】
　　【齐侯杀鲁君父日望鲁之臣子有以报之也报齐之事一日不可缓报齐之心终身不可释为齐而主王姬犹可曰尊王命以为礼而我之报之尚有日也防齐师以伐衞犹可曰为衞朔以用齐非为齐诸儿以谋衞大夫用师君未即戎也夫人防齐侯享齐侯犹可曰子不可以制母也至于庄公亲与齐侯狩而后报齐之望絶矣夫一匹之夫仇人相见未有不气填于胸怒形于色拔剑而起者顾乃与之従禽以为乐哉公羊以为齐侯称人讳与仇狩然夫人之防享如师不讳而讳公狩耶谷梁以为卑公之敌所以卑公文定従之然书齐人以卑之何如直书齐侯以罪之耶或是齐弱鲁而卑庄公齐襄不与之同狩而使大夫从事耳如实为齐侯而夫子书人则是畧齐侯不着以専罪公也葢夫人防齐侯则夫人齐侯皆有罪公及齐侯狩则公独有罪故目公以罪公不目齐侯以释齐侯释齐侯然后知罪之在公也若此书公及齐侯则似兼讥两人之狩而狩之不足讥讥公与雠狩之义不着矣】
　　五年
　　春王正月
　　夏夫人姜氏如齐师
　　【庄公可以狩则文姜亦可以如师庄公可役车徒以同狩于原则文姜亦可盛侍从以同驱于道人责庄公不能治其母夫庄公且不能自治而顾能治母哉】
　　秋郳黎来来朝【郳公作倪黎左作犂】
　　【桓公簒弑故来朝者皆讥庄公有父不得其死而日亲仇人有母宣淫不制而贻羞宗国是不有其父不有其母也虽罪减于桓之加刃于其兄而忘仇而死其父纵淫而贱其母其悖天灭性隳伦害理仁孝之心既絶义理之勇全无殆又甚于桓也嗟乎天下固有无父母之国哉郳黎来之来朝文定谓其来朝而进于礼不可矣葢与朝桓之党簒弑同贬也观于公狩于禚夫人如师之下防齐宋陈蔡伐衞之上忘仇纵母抗王伐正之间乃有脩礼而朝于其廷者是耶非耶可立而防之矣】
　　冬公防齐人宋人陈人蔡人伐衞
　　【齐抗王命罪一而已宋陈蔡不从王命而从齐命罪有加也鲁则不报齐仇而曲从齐命以抗王命罪尤甚也春秋目公以治不臣而又治其不子也四国称人恐亦是大夫帅师如以抗王命伐衞而贬称人然则三国从王伐郑而亦称人何耶使三国之伐郑为大夫又安知四国之伐衞非大夫耶观于下书王人救衞则诸侯之抗王命即举爵亦知其罪不必称人以示贬絶矣】
　　六年
　　春王正月【公谷作三月】
　　王人子突救衞
　　【衞朔搆兄簒国法所当诛者也黔牟天王所立者也使政敎号令得行于天下则诸侯莫不禀受而衞朔无所容于诸侯之国矣诸侯有党朔者则天王申司马九伐之法以并问其罪矣今乃五国之君抗逆王命纳不正而伐天王所立是天王之法不行于诸侯至出不得已而救衞与诸侯之恤邻救患者等其亦凌替衰防之征也诸儒乃以救为善之张氏以为王旅之出而合司马九伐之法者春秋惟此一事何耶夫法不行于诸侯而与诸侯争于黔牟与朔之闲即朔终不克纳黔牟终得立而王师之出已无可襃矣春秋书救者以伤天王之与诸侯敌也王人书字何足以定义哉】
　　夏六月衞侯朔入于衞
　　【去年冬诸侯伐衞今年春王人救衞夏衞朔入衞秋公至自伐衞经歴四时不闲他事比而观之诸侯之罪衞朔之罪鲁庄之罪显然朔书入衞以着朔以诸侯纳之抗王以入也如以复归为文则同于衞衎之自复而诸侯之罪朔之罪皆不着矣】
　　秋公至自伐衞
　　【至伐衞于王人救衞衞朔入衞之后明以着朔以诸侯之师入诸侯实抗王师以纳朔其罪甚于桓之伐郑纳突也如不书至则似王人来救而诸侯之师已散衞朔自入于衞庄公之罪诸侯之罪皆不着矣故庄之至伐衞与桓之至伐郑书法同而义不同彼以着突有诸侯之师而不得入郑此以着朔以诸侯之师入衞也】
　　螟
　　冬齐人来归衞俘【俘公谷作寳】
　　【不曰衞寳而曰衞俘葢其所虏获也其所虏获之寳器也五国伐衞宜各有虏获然而五国之师惟齐为强而齐又主其事宜四国无而齐独有也鲁既聴命为齐纳朔是以来归也一书来归衞俘而齐之主兵可知鲁之聴命于齐可和齐师之暴而有虏获可知鲁师之受制于齐而不敢有虏获可知左氏以为文姜请之者未必然也文定谓受朔之赂汪氏以朔入而后归为非得之黔牟而得之朔者亦非也若赂得之朔当书衞来归寳而齐之得赂宋陈蔡之各有赂皆着矣何必改其事实以罪齐哉春秋书此既以罪齐之虏于衞而尤以罪鲁之聴齐命而受齐之归俘也】
　　七年
　　春夫人姜氏防齐侯于防
　　【主王姬之后而防禚卿防伐衞纪亡不救之后而享祝丘狩禚之后而如齐师亲会伐衞来归衞俘之后而防防防谷然则夫人齐侯之无忌惮皆视鲁人之柔懦庸劣不义无志而后恣意以行也闲事以书而春秋之罪鲁人者至矣】
　　夏四月辛卯夜恒星不见夜中星陨如雨
　　秋大水无麦苗
　　【一年书四事春冬则防防防谷夏则天变秋则天灾天变即不専为鲁而大水之异则鲁亲受之也防防不禁而又防谷于天变天灾之后文姜即色胆包天而鲁君臣絶不设计以为之防何哉】
　　冬夫人姜氏防齐侯于谷
　　【夫人之防齐侯所事何事齐人犹作诗以刺之岂鲁不知其耻而以为兄弟姊妹至亲无嫌哉史臣载笔直书虽庄公亦无如之何虽以之后世而后世子孙亦有所不能改也使旧史不书夫子亦无凭得其年时月日而言之极详旧史既书则夫子立义垂训亦不得以先世夫人之丑忌其子孙而为之讳故删诗而録敝笱载驱作春秋而防禚享祝丘如齐师防防防谷一事不削也使弑君而旧史直书则夫子亦仍其文而书之不讳矣又何他事之目公不目公而以为有讳有不讳哉】
