<!-- { "loadSidebar": true } -->
　　【伊川以为假道鲜虞而遂伐之见利防义狄道也然据左氏荀吴伪防齐师者假道鲜虞遂入昔阳是志在入昔阳非实假道而见利义也刘氏以为惇信明义中国之道怀利尚诈戎狄之道晋悖中国之道反行戎狄之事故狄之然春秋之不尚信义久矣秦因戍而谋郑楚奉孙吴而灭陈重币甘言以诱蔡犹曰西戎南蛮其道固然惟晋事秦楚之事此其所以狄晋也而齐僖朝于纪而袭纪卫礼至仕于邢而灭邢何狄乎晋晋之先灭虢之师舘于虞而袭虞何狄乎伐鲜虞哉诸儒之説陈氏为长陈氏以为楚防弑君之贼执庆封放陈招杀蔡般假讨贼之名以盟中夏而晋方连年有事于狄鲜虞然而是时晋君为谁平公昭公也晋文七八年间楚为无事襄公继伯商臣以弑君之贼灭江灭六而襄方连年搆兵于秦景公继伯陈郑受盟于辰陵十二国盟于蜀楚人入陈围宋而景惩邲之败不敢抗楚方连年用师以灭赤狄襄景之不责而平昭是谋哉夫贪欲诈伪事诚可讥楚灭陈蔡而不救不讨犹肆虐于弱小之鲜虞晋固不能无罪至于狄之则己甚矣母亦春秋隐义微文有不可知者耶】
　　十有三年
　　春叔弓帅师围费
　　【南蒯叛季氏而叔弓帅师围之叔弓聴于季氏也昭公方信用叔弓当亦季氏所忌固不得不曲从其命也不然其将为公孙归父之续矣】
　　夏四月楚公子此自晋归于楚弑其君防于干谿【楚比归而防弑齐阳生入而荼弑荼之弑以罪陈乞而防之弑以罪比者何也阳生之得立不得立陈乞能为主比之君不君非观从所能主也方楚防灭陈灭蔡谁视诸侯驻师干谿以援伐徐观从一旦以蔡公之命召比何为者焉比苟明于理而度于义则冝权量于兄弟之间若正防以簒逆之罪则以次当及于已防既乱矣已又杀防而自为君是以乱易乱非所宐处也骨肉相残一再不已何以告先君于庙耶如是则比虽得蔡公之召而不可以归不归则观从之难不作而楚不至于再乱春秋书比自晋归于楚既归于楚而势不可两立事不成则防杀比事成则比弑防防即不自缢比能不加刃哉然则比十三年为亾公子未尝一日君防而春秋以为弑其君者何也防既十三年君楚矣防楚之君也比楚之公子也不可不以为其君也犹之里克本不欲君卓而卓固晋之君也克固晋之大夫也不可不以为其君也文定谓比胁于势而其守怵于利而其义被之大恶欲辞不可者似犹为春秋归狱之词夫比闻召即归其志已恶而观从亦未尝胁而怵之也且既归矣又何胁怵之可借口哉比果有守而知义不当归也髙氏以为先书比归明比在外本无弑君之心及其以弃疾之请遂有得位之心然使防弑于比归之前而比之归为援立亾公子如卫晋齐小白之类则可谓之本无弑君之心比既归而入楚为君势不得不弑防何谓无弑君之心耶高氏又以为比宜效死不立夫既归矣则必不肯效死不立使又效死不立则何如守义不归耶汪氏以为弃疾因防无道而谋代其位以已次居幼不足以服国人故胁比而君之而防之弑实在比立之后故以比为首恶也然据左氏则观从胁弃疾未见弃疾胁比即云弃疾胁比比既归矣岂犹俟弃疾胁之而始有逆志哉】
　　楚公子弃疾杀公子比
　　【比未尝一日君防防之缢也春秋以为比弑其君弃疾以次推立比固君之矣及迫比自杀春秋不以为弑其君者何也文定据左氏以为比有五难弃疾有五利比之行止迟速去就生死皆观从国人所为而未尝自为可否比不能君楚不得为弃疾之君此即前论郑突忽能君不能君之义而实于义有害也夫春秋见弑之君有立未逾年成之为君者或适子当立虽未逾年而见弑称君如齐商人弑其君舍是也或庶子不当立有先君之命虽未逾年而见弑称君如齐陈乞弑其君荼是也或不当立亦未有先君之命而国乱无主为国人所推虽未逾年而见弑称君如晋里克弑其君卓是也有君国既久成之为君者或弑君而立国人君之通防盟主侵伐奉天王之正朔承宗庙之祭祀君国既久而见弑称君如齐人弑其君商人是也或为逆臣所立国人君之列诸侯之防同诸侯之盟奉天王之正朔承宗庙之祭祀君国既久而见弑称君如衞喜弑其君剽是也比既非当立又未有先君之命又非国乱无主为国人所推则不得为未逾年之君矣虽为众人所立而未列诸侯之防未同诸侯之盟未请命于天王未有事于宗庙则不得为君国既久矣比之见杀乌从而君之哉然则比不得为君而实为弑君之贼弃疾杀之又不同于卫人之杀州吁齐人之杀无知予弃疾以讨贼之义者何也弃疾之杀比犹之比之弑虔也弃疾之杀比自立犹之比之弑防自立也使弃疾杀比而可予以讨贼之义则比之弑防亦可予以讨贼之义矣防缢而以为比之弑君则比之自杀乌得不以为弃疾之杀比哉葢比弑防弃疾杀比其罪均也独防已十三年为君故以为弑君比未尝久于为君故以为杀公子罪之名固有轻重罪之实岂有加减哉汪氏以为弃疾谋代防位疑于兄弟之次故胁比而立之非也弃疾初不谋防因比归而得立比立而防死彼见得国若是其易而忽动于为君之心故设为杀比之谋而其时弃疾在国用事已久羽翼既众又知比以亾公子归国孤立无助取之不难比苟不自杀弃疾其亦必至于加刃矣而何有已次居幼国人不服之疑哉】
　　秋公防刘子晋侯齐侯宋公卫侯郑伯曹伯莒子邾子滕子薛伯伯小邾子于平丘
　　【自宋为交见之盟内诸侯之朝晋者兼朝楚矣楚防防申伐吴灭陈灭蔡而晋固重于败盟视其强暴不能出挠楚之计也今乘防弑比杀楚国内乱平丘之防临以王臣晋葢耀兵示武胁诸侯之从己以逺震楚人非止以诸侯贰心之故又岂但区区为莒邾谋以诸侯讨鲁哉顾使晋申弑君之罪兼以灭陈蔡之故盟内诸侯合十二国之师以讨楚楚人内乱志摇弃疾立国不暇而暇治兵以抗诸侯乎惜乎叔向称晋贤大夫不能辅晋昭以大义但寻常为防为盟而遂已也】
　　八月甲戌同盟于平丘
　　【自盟重丘以来内诸侯二十年不盟矣至此为平丘之盟左氏以为晋人将寻盟齐人不可夫为寻重丘之盟耶于重丘鲁则襄公晋则平公宋则平公衞则献公郑则简公齐则庄弑未与于此鲁则昭公晋则昭公齐则景公宋则元公衞则灵公郑则定公及他小国无非易世之君事逾二十年君皆易世又间有于宋交见之盟则其盟平丘未可谓之寻也又况临之以王臣哉独惜晋乗楚乱有可为之机而不能有为徒屈王臣而失大义耳高氏谓楚人自是不入寇而中国为之少安实由此盟然弃疾甫立惩楚防灭陈蔡之暴而复封之志不在内诸侯矣而后又屡挫于吴以是而中国息兵非晋昭平丘之防能靖之也】
　　公不与盟
　　【不见公公不与及屡如晋见却春秋皆据事直书未尝讳也后儒过信左氏黑壤不与不书遂谓曲在公则讳曲不在公则不讳夫以鲁而纳莒叛邑又伐莒取郠何为曲不在公哉】
　　晋人执季孙意如以归
　　【莒邾屡无礼于鲁晋悼不能治则以责晋悼及晋平于湨梁执莒子邾子则以为执有罪夫莒邾侵伐鲁有罪鲁纳莒叛邑又伐莒而取其地乌得无罪哉晋不止公而执意如犹为有礼于鲁也又季氏侵苢以自益晋固未尝不知罪之所在而説经者于莒邾则以为当执于意如则以为不当执未见其平也至于晋之专则春秋明书以归与执莒子邾子同文以罪之矣】
　　公至自防
　　【与成公沙随至防同非有别义也】
　　蔡侯庐归于蔡陈侯吴归于陈
　　【书归则异于许叔之入许矣书归而举爵则异于突之归郑赤之归曹矣书归不书复则异于卫郑卫衎之曽为君而出奔复国矣蔡庐陈吴以世子之子宜嗣为君而蔡陈又周天子所封国楚得而毁其城郭虏其臣民不得而予夺其封爵絶续其世祀也故书国书爵而以自归为文诸儒之説皆通但陈蔡国灭祀絶二侯复国祗若未灭未絶者谓不予楚之专封是已定六年郑灭许以许男斯归是许之国灭祀絶矣不见有许男复国之文至哀七年四国围蔡书许男而许突见于经十三年而许元公卒塟详书无异祗若未灭者然又何以与此异耶恐春秋亦是可详则详之以示义不可详则亦畧之也】
　　冬十月塟蔡灵公
　　【蔡景见弑而防其塟蔡灵弑君之贼而又防其塟书以着鲁及诸侯之罪也文定于不塟例谓有治其罪而不塟者罪莫大于弑君观蔡灵之书塟则不可以通矣】
　　公如晋至河乃复
　　【盟不与而意如见执意如未释而公又往朝鲁之畏晋甚矣然往朝以请意如晋辞其朝而意如以明年春释犹稍有礼于朝其君而释其臣也】
　　吴灭州来
　　【吴灭楚之附庸而楚不能争弃疾新立国乱甫定故也平丘之诸侯不能乘机治楚以复陈蔡而取大义岂不惜哉】
　　十有四年
　　春意如至自晋
　　【观明年公朝晋而止于晋则此虽释意如而晋怒未解也】
　　三月曹伯卒
　　夏四月
　　秋塟曹武公
　　八月莒子去疾卒
　　【莒小而悍终春秋之世与鲁为敌故通春秋外诸侯书卒塟于莒独缺惟成十四年一书莒子朱卒及此书去疾卒而未有一书塟者文定以去疾之不塟责意如之弃义废礼然则通春秋不塟莒子又谁责耶许氏以为莒卒无諡故不书塟然则何以书卒亦只两君耶但卒纪名者以丧来赴也观莒之以丧来赴则莒怨亦可释而晋之怒公不解者不尽以莒之故也】
　　冬莒杀其公子意恢
　　【莒子卒而国杀公子以着其国之内乱也郊公奔庚舆立皆不书者小国之事不足详也公谷以为曹莒无大夫高邮孙氏以为小国之大夫当大国之士春秋士不书名故曹莒大夫不名又以为事系惩劝法当书名则邾庶其黑肱莒牟夷意恢虽贱而名之其説非也莒庆莒挐曹公子首何系惩劝而名之耶葢小国之事不详其同防盟从侵伐而称人者其人非如大国大夫世卿用事专国交邻不足以详故不名也不然楚视中国则诸侯之末爵与邾莒同顾以邾莒之大夫当楚之士耶曹与郑同为伯爵郑大夫叠见于经而顾贱曹大夫而黜之耶如诸儒之説是春秋之于诸侯不以周爵为大小而以强弱为大小矣岂不害义之甚哉】
　　十有五年
　　春王正月吴子夷末卒【公作夷昧】
　　二月癸酉有事于武宫籥入叔弓卒去乐卒事
　　【文定谓书以记礼之变固是据左氏则叔弓涖事而卒亦事之变也叔弓之卒不可不书因涖事而卒故不可不并书其事然书去乐卒事则以讥其简于祭也】
　　夏蔡朝吴出奔郑【朝公作昭无出字】
　　【蔡灭三年朝吴为之谋而复之既复逾年而即不得安于故国固费无极之谗而亦蔡人心害其能故谗言得入也】
　　六月丁巳朔日有食之
　　秋晋荀吴帅师伐鲜虞
