<!-- { "loadSidebar": true } -->
　　鲁宜用禘予前已厯言之胡氏必引孔子郊禘非礼一叹以为僭越夫僭越谓羣公用之耳非周公亦僭越也且礼记所引语俱未实也杂记谓孟献子曰七月日至可以有事于祖七月而禘自献子为之则此所书禘正是七月斯时献子未生也周之七月为夏之五月故曰日至是以明堂位又云季夏六月以禘礼祀周公然则大禘与时禘原是夏月礼记之不足凭如此
　　冬十有二月天王崩
　　惠王实以前年闰月崩至是来告説见前
　　九年
　　春王正月丁丑宋公御説卒【正月公谷作三月御谷作御】
　　夏公防宰周公齐侯宋子卫侯郑伯许男曹伯于葵丘此定王位也宰周公太宰而食采于周者天子之三公也称宰孔孔其名也宋公称子者是时宋桓公卒襄公立而以桓未葬故襄公称子亦礼例也王使宰孔赐齐侯胙【礼二王之后归膰此以尊齐故赐之】曰天子有事于文武【周七庙外别有文武庙専祭故専称文武若七庙则焉得称文武乎】使孔赐伯舅胙齐侯将下拜孔以王命止之对曰天威不违颜咫尺下拜登受
　　秋七月乙酉伯姬卒
　　不称国以未嫁也称字许嫁也惟许嫁故得书卒
　　九月戊辰诸侯盟于葵丘
　　宰孔先归故诸侯自为盟盟曰凡我同盟之人既盟之后言归于好
　　甲子晋侯佹诸卒
　　冬晋里克杀其君之子奚齐【杀公羊作弑】
　　里克杀奚齐于丧次【奚齐晋骊姬子姬谮杀太子申生事见前里克晋大夫见十年】书曰杀其君之子未葬也【献公未葬故称子】是时齐侯以诸侯之师伐晋及髙梁而还讨晋乱也以告不及鲁故不书
　　十年
　　春王正月公如齐
　　狄灭温温子奔卫
　　温子即苏子司冦苏公之后也以国于温故又称温子温子叛王而居狄又不能于狄狄人伐之王不救故灭
　　晋里克弑其君卓及其大夫荀息【卓公羊作卓子】
　　里克杀奚齐【见前】荀息复立卓子【骊姬娣所生者】克又杀卓子于朝苟息死之其称君称弑者以先君既葬也【献公已葬】例未葬称子既葬称君此是书法而胡氏谓里克杀其君之子以国人不子也里克弑其君以里克君之也夫犹是弑君犹是杀国君之子而一则不子责受杀者一则君之责杀者里克己矣二子被杀有何贤否而一受责一不受责乎
　　及其大夫荀息与桓二年及其大夫孔父庄十二年及其大夫仇牧书例并同
　　按晋语晋将废太子而立奚齐大夫里克防郑荀息相见里克曰若何荀息曰吾闻事君不违命君立臣从【言君立奚齐则从之】何贰之有防郑曰不然从其义不阿其惑也必立太子里克曰我不佞虽不识义亦不阿惑【称中立乃免】乃别则是太子之杀荀息成之向使三子者皆从义而不阿惑献虽有言谁敢承命乃曰臣从是从之者也是即孟子之所谓容悦君逢君者也即防郑之所谓阿惑也然且里克发难复告荀息息曰吾与先君言之矣则是太子之杀息与先君共谋者乃犹曰不食言夫尾生何尝食言乎然而殉难矣殉又何讥故先仲氏曰及其大夫及者比也连累也虽不美然无刺焉若里克者则在太子伐东山时极力谏公曰冢子奉冢祀君行则守有守则从今君居太子行非古制也且夫专行谋誓军旅非太子事也公不聴退见太子太子曰吾其废矣克曰告之以临民敎之以军旅不共是惧何故废乎且子惧不孝毋惧不得立当时史臣亟称之谓善处父子之间而惜其中立之见胶结于中遂以观望始以偾败终然且太子临废时姬曰吾难里克假使如克者众则新城之变未必即成故春秋于晋杀里克有恕词焉然而荀息殉难里克死辜廻乎不同嗟乎死生之际可不慎与若公谷谓里克为太子之傅荀息为奚卓之傅则全然无据而胡氏又遵之夫太子将杀时先杀其傅一如汉代杀诸王之傅而其时所杀者杜原欵也太子傅已杀今公然以克当之不亦异乎
　　夏齐侯许男伐北戎
　　晋杀其大夫里克
　　里克既杀卓子乃与防郑召重耳于翟舅犯使重耳辞之吕甥郤称者夷吾之徒也令夷吾赂秦以求入夷吾乃遣人告赂于秦秦使公子絷吊二公子觇其贤否重耳受吊曰亡人无宝仁亲以为宝父死之谓何而因以为利拜而哭退而不私夷吾受吊则重许赂焉穆公乃欲纳重耳公子絷不可谓当置不仁以乱其国因与齐隰朋帅师纳晋惠公惠公虑克郑之属重耳也乃召克曰微子不及此虽然子弑二君一大夫为子君者不亦难乎克曰欲加之罪其无词乎臣闻命矣伏劒而死明年杀防郑
　　晋杀其大夫与前七年郑杀其大夫申侯后二十八年楚杀其大夫得臣书例并同【春秋讨贼则有卫人杀州吁齐人杀无知一例与此全异且后年晋杀其大夫防郑父防郑不与里克同弑君而与之同词则例可见耳】
　　秋七月
　　冬大雨雪【雪公羊作雹】
　　此夏之秋也大雨雪乎








　　春秋毛氏卷十四
<经部,春秋类,春秋毛氏传>
　　钦定四库全书
　　春秋毛氏传卷十五
　　翰林院检讨毛竒龄撰
　　十有一年
　　春晋杀其大夫防郑父
　　夷吾杀里克时防防郑使秦乞缓秦赂郑乃告秦伯谓赂之不入由吕甥却称冀苪实主之君以重币召三子臣出晋君君纳重耳蔑不济矣及还闻克死见共华曰可以入乎共华曰二三子皆在而不及谓不及克党也防郑入遂杀郑及七舆大夫共华贾华等【皆克党】防豹奔秦【豹郑之子】
　　是年襄王使召武公内史过赐晋侯命受玉惰【受王命圭也】过归告王曰晋侯其无后乎王赐之命而惰于受瑞先自弃也已何以长世
　　夏公及夫人姜氏防齐侯于阳谷
　　此僖公夫人也娶不见经其在齐桓弟与女俱不可考杜云妇人见兄弟不逾阈泛言礼文耳齐僖之死在桓十四年距僖立时已三十八年齐桓尚安有女弟乎
　　秋八月大雩
　　孟子七八月之间旱周八月夏六月也此旱雩也杜氏云过时非是説见前
　　冬楚人伐黄
　　十有二年
　　春王三月庚午日有食之【杜云不书朔官失之】
　　夏楚人灭黄
　　传黄人恃诸侯之睦于齐也不共楚职楚伐黄灭之嗟乎伯主安在哉故前年书伐此年书灭总见诸国之不能救焉若谷梁胡氏谓贯之盟管仲虑江黄近楚而逺齐傥伐不能救则此盟反为厉也桓不聴管仲死楚伐江黄桓果不能救君子于是乎闵之则考齐世家管仲之死在齐桓四十一年为僖十五年此时仲未死也且是年襄王以前年之冬王子带召戎伐周因讨子带而子带奔齐齐侯使管仲平戎于王王以上卿之礼飨管仲仲辞不受乃受下卿礼而还此明见是年秋七月及冬十二月传而卤莽如是可乎
　　秋七月
　　冬十有二月丁丑陈侯杵臼卒
　　十有三年
　　春狄侵卫
　　夏四月塟陈宣公
　　公防齐侯宋公陈侯卫侯郑伯许男曹伯于咸
　　传云防咸以淮夷病杞故且谋王室也秋为戎难故诸侯戍周齐仲孙湫致之【戍守也致者送戍卒也】
　　秋九月大雩
　　冬公子友如齐
　　十有四年
　　春诸侯城縁陵
　　縁陵杞邑也杞为淮夷所病将迁于是邑而齐合诸侯以城之其不言城杞者以杞是时未迁也其不序诸国者以史于诸国人氏偶未详也故传云不书其人有阙谓是阙文即释例所云春秋以文史官多阙者而杜氏以有阙为工筑未毕误矣若齐桓救患恤灾迁城封国义在所褒而胡氏谓城邢是褒城楚丘城縁陵是贬则事同义异在夫子无是委曲且胡氏义例谓书城邢而不书城夷仪邢未灭也书城楚丘而不书城卫卫已灭也今淮夷病杞杞并未灭也乃书城缘陵而不书城杞于例谓何
　　夏六月季姬及鄫子遇于防使鄫子来朝【鄫公谷作缯后俱仿此】据传鄫季姬来宁公以鄫子之不朝也怒而止姬将以絶鄫婚而季姬不忍乃特为防邑之遇【防鲁邑】而使之来朝然后公许姬还鄫故此书季姬截去鄫字如未嫁者以明与鄫絶也后年书季姬归鄫如始嫁者以明重合鄫也此传与注俱明了者即谷梁谓遇者同谋也公羊谓使来朝者非使来朝使来请已也亦但言夫妇谋合私请归已之意并未言鲁女滛佚通乎鄫子如宋儒所言滛奔者自何休邪陋误作墨守辄谓鲁女要遮鄫子淫佚使来聘已夫鸟兽之行莫过文姜然亦情理有之其将防齐襄时必先使桓公与襄先防于泺而后以宁母之説从桓归齐岂有未嫁之女独身适防他国人君无事来鲁可以通情愫讲姤合者故范甯注谷梁亦云休言诞妄事所不然而胡氏复谓鲁公钟爱其女使自择配夫卫宣晋献已逾嫪毒然亦必不使子女献身隣于娼戸鲁僖颇自好何至如此况春秋谨严夫子于书法最为不苟二百四十年只书七遇而季姬已处其一所谓遇者盟防之别名也曲礼诸侯未及期相见曰遇故古有遇礼器币晋接杀于盟而亲于防其来有时其见有地其行事有相非如田豕草蝇可猝媾也且事在显着未必非僖公隂主之故夫子特郑重其礼名之曰遇此其例与隐四年公及宋公遇于清庄二十三年公及齐侯遇于谷同何劭公名教罪人甘心倚门胡君何人亦喜道淫佚如此
　　据胡氏云春秋内女适人则系诸国杞伯姬是也其未适人者则祗书字子叔姬是也今季姬书字而不系诸国明是未嫁则又杜撰立例矣春秋文二年子叔姬卒是既嫁而出归于鲁者十四年齐人执子叔姬十五年齐人来归子叔姬则齐昭公夫人齐君舍之母不惟既嫁且国母也徒以商人弑君舍无礼于姬史官遂截去齐字只称叔姬又宣五年齐髙国及子叔姬来则并与其夫同归宁者是春秋三子叔姬皆属已嫁皆与此季姬去国称字同是一例乃谓子叔姬未嫁可怪已极且礼云女子许嫁笄而称字前九年书伯姬卒是也今胡氏谓季姬择配是未许嫁矣未许嫁则并季姬之字亦无有而尚曰书字不书字非梦寐乎
　　秋八月辛卯沙鹿崩
　　沙鹿晋地名崩者陷也
　　狄侵郑
　　冬蔡侯肸卒
　　十有五年
　　春王正月公如齐
　　楚人伐徐
　　徐即徐戎在淮泗之间与齐鲁近雅诗所称徐方者楚得越国而伐之其无东方诸侯甚矣故齐鲁必救之下皆记齐鲁救徐之事
　　三月公防齐侯宋公陈侯卫侯郑伯许男曹伯盟于牡丘遂次于匡【左传谷梁皆以遂次于匡别作一节】
　　公孙敖帅师及诸侯之大夫救徐
　　防牡丘为救徐也公孙敖鲁大夫庆父之子其但称诸侯大夫不列国名者承牡丘防也次匡者以君不亲将故次匡以待之无贬例匡卫地
　　夏五月日有食之【不书朔与日官失之】
　　秋七月齐师曹师伐厉
　　厉楚与国也以救徐故伐之
　　八月螽【公羊作】
　　九月公至自防
　　季姬归于鄫
　　以中絶故特书归鄫如始嫁文説见前
　　己夘晦震夷伯之庙
　　晦者每月尽日之名杜氏以长厯推之己夘晦是九月三十日公谷以昼防为晦非也震者劈厯也夷伯据传作展氏之祖夷諡而伯字者古諡连字称如共仲成季之类鲁有展氏即公子展之后隠八年传无骇赐族展氏又柳下惠名展禽皆是苐不知夷伯是何名何公之大夫耳若展氏有庙则系宗子之庙大宗继所出则其所立庙即先君也惟小宗继祢则诸族各立父庙为小宗继祢之庙此即展氏小宗庙也昭十二年传有游氏之庙注谓是郑大夫子太叔祖庙正与此同谷梁胡氏皆以夷伯有庙为过制何疎陋耶
　　冬宋人伐曹【左传连下作一节】
　　楚人败徐于娄林
　　娄林徐地谷梁云夷狄相败以徐亦戎也
