<!-- { "loadSidebar": true } -->
　　据祭仲专国郑伯患之使祭仲之壻雍纠以享郊杀之纠之妻仲女也谓母曰父与夫孰亲其母曰人尽夫也父一而已遂告祭仲祭仲杀雍纠厉公奔蔡是郑伯为祭仲所逐而但书出奔而不书见逐或曰讳之非讳也突簒兄国以徼祭仲而今突为仲所逐以逆报逆有何足讳且本国有讳例他国无有春秋逐君者屡见于经并无书见逐者盖国君无自出之理国君出奔则必有强臣偪促于其间故但书出奔而逐在其中惟鲁君见逐则不书出奔而但书曰逊以出奔即逐也昭十五年公逊于齐是也此所谓讳也若他国见逐则书出奔十六年衞侯朔出奔齐襄十四年卫侯出奔齐昭三年北燕伯欵出奔齐二十一年蔡侯朱出奔楚是也此见逐例也乃又有别见文千载难明者襄二十年卫甯殖既逐其君而既而悔之召悼子【殖之子】曰吾得罪于君名藏在诸侯之防曰孙林父甯殖逐其君【逐君在襄十四年】论者遂谓鲁史旧文本书臣出君之名而夫子改为出奔删没其臣名以转见君过一若君之无故而自出者所以杀臣恶而并责君谓君不能端本也此説开于杜氏而唐陆淳与胡氏并张大之夫春秋诛乱贼乱贼者乱臣贼子非谓乱君贼父也乱贼无将将即诛之今显然逐君而反杀臣罪而分其责是君臣同科矣夫君臣同科父子并戮乱道也未闻夫子修春秋而出乱道者且幸而列国亡犹有左氏焉补其阙耳万一并是而亦亡之则逐君之名不见于而专责君之出亡君罪当独诛矣【出奔即见逐则虽亡臣名而臣恶自在若如杜陆説以自奔为名则君罪何归乎】按春秋史书有二一是简牍今之经文是也一是防今之是也盖简者牒也牍者方版也防者连合诸简牍而共编之故又名曰册言合两为一也简所容祗一行字耳故又作简省之简而牍则稍广于简可并容数行而使读之若防则所容者广故聘礼曰百名【字也】书于防不及百名书于简而郑氏注云字少则书简字多则书防故杜氏春秋序云大事书之于防小事简牍而已正言春秋经事之多字者必书于防文载事烦故防书之事之少字者可书简牍经文祗题目即简牍而书已尽其云大小者多少之谓北人称多少曰大小故也【宋史邵雍称程伯子大小聪明即此】是以经文书简如南史书崔杼弑君执简而往可验以其祗有目也文书防如庄二十六年所载虢人侵晋诸事但有而并无经称为防书虽存而简牍散落可验以防虽存而经简亡也则防书属简牍属经明明可据故正义有云经据防书凭简牍此又言经之题目据为文而之记事又凭经立义所谓经相需者非谓经是防而是简也若然则甯殖所云逐君之名藏之诸侯之防者此文非经文也文在鲁史自书逐君而经文在鲁史则原书出奔夫子修春秋但修简目而谓夫子修防书谬矣盖当时列国本各有夫子据以为经而左氏凭经以作其不必皆鲁史者以左氏为文必裒损而润饰之以是为左氏一书已耳若诸以书名为贬引曲礼云诸侯失地名为据则不然此与卫侯朔北燕伯欵祭伯朱皆以例书名独卫献不书者阙焉耳不然纪侯去国谭子奔黄凡失地者皆不书名而谓此独书之乎
　　郑世子忽复归于卫
　　郑忽系长庶当立虽未成君而世子自在也成十八年例复其国曰复归余见前
　　许叔入于许
　　郑伯入许而不取其地使许叔居守之今即君其国矣其曰入者以叔原在许入之己耳叔非旧君且又非外至故不书复国而胡氏谓不告天王不赴方伯以粪除宗庙而乃因乱窃入非复国之义故书入以贬之夫使叔能告天王赴方伯以粪除宗庙而犹茕茕居许西偏以仰息于郑一十六年则其人丧良已极可不必复国矣此入字与昭二十二年以王猛入于王城例同
　　公防齐侯于艾【艾公谷作蒿】
　　此齐襄公也前僖公以四国战郎而我亦以纪郑败齐宋四国之众搆兵无己故襄公继世而我修好焉
　　邾人牟人葛人来朝
　　邾牟葛皆附庸国也诸侯之卿称名大夫降称人若附庸之君可字可名则附庸之卿当称人矣今称人必卿等耳杜氏谓三国皆世子不惟无据岂有相约齐一能如是者若公谷胡氏谓外之乱称人则诸侯朝桓不一纪侯侯邓侯谷伯曹伯皆朝桓矣曽未尝外之而此独外之乎
　　秋九月郑伯突入于栎
　　据郑伯因栎人杀檀伯【守栎大夫】而遂居栎栎者郑之别都非郑国也公羊误以入栎为入郑而云曷为不言忽之出奔此讹辞也而胡氏承讹遂云厉公复国削而不书但书入于栎则此时突果复国乎突已复国而后文复伐郑以纳突乎且胡氏于后文亦曰将纳厉公弗克而还而此已复国乎
　　春秋郑忽突争国其始末不全见于经然而其事可按者桓十一年郑庄公卒祭仲立突而逐忽此一节也至十五年祭仲杀雍纠又逐突而入忽此又一节也至是年突自入居栎此又一节也此皆经所有也至十七年郑大夫髙渠弥为忽所恶遂弑忽而立公子亹十八年齐襄公杀公子亹并轘裂髙渠弥【为其弑忽也忽有功于齐故齐世报之】祭仲迎公子仪而立之【子亹子仪皆忽弟郑庄有八子而四见经忽突亹仪是也】此二节则皆经所无者至庄十四年突始自栎入于郑弑子仪而据有其国直至二十一年郑伯突卒而后己此则经皆可按者是郑庄卒后厉公立四年而见逐昭公立三年而见弑亹立一年子仪立一十四年而亹杀于齐仪复弑于突突乃复入立八年而国于其子文公其中惟亹仪兴废经文所略而忽突之出入则前后了然其不详忽之见弑则以忽为鲁雠【鲁郑与四国连作战伐皆为忽故】故彼不来赴而此亦不书非有他也公羊道聴涂説全不解忽不见经之故又不识其中有亹仪二子相继立君因疑忽必此时又出奔而突自入栎之后必长有郑国遂以入栎为入郑且有不书入郑不书郑忽出奔之疑而解之曰祭仲亡矣仲存则忽存仲亡则忽亡谓此时之突复入而忽复出者必祭仲先亡故也尝读史郑世家其载忽突事与本同忽之见弑则祭仲与髙渠弥共为之有云祭仲与渠弥不敢入厉公语至齐襄杀亹祭仲又迎公子婴【即子仪】于陈而立之至庄十二年始云郑祭仲死则祭仲厯作弑逆明见史此时并未尝亡也公羊前于执祭仲时误以仲书字为贤因盛称其反经行权之妙故此复自执其説以为与国存亡而不知其为逆贼也若突之入栎厯忽亹仪三君一十八年而后从栎而入郑使此时已复国则庄四年齐郑之遇齐方雠突而肯与之谋灭纪之事乎则是突复国一误忽出奔二误祭仲亡三误总皆不详审经文以致有此
　　而胡氏则承其误而更有异者此入栎既曰经于厉公复国削而不书则已复国矣于后文伐郑则又袭説谓将纳厉公勿克而还是矛盾也乃既云弗克纳则此时厉公未复国矣此后之郑伯非昭公即子亹子仪矣至庄四年齐侯陈侯郑伯遇于垂此郑伯子仪也宋苏辙谓是子仪此颇知春秋者而胡氏引其语又曰然而郑伯实厉公非子仪也是又矛盾也初以厉公复国一语横据胸中及读而始惑之然而复国之见牢不可破宁使自矛自盾而姜必树生其坚愎如此亦曽念垂之遇为灭纪也齐肯与突谋否乎
　　冬十有一月公防宋公卫侯陈侯于袲伐郑【公羊于宋公上有齐侯二字袲作侈】
　　据将纳厉公弗克而还其书地者言先谋于其地而后伐此与定四年公防诸侯于召陵侵楚例同【曰防召陵谋伐楚也】
　　春秋须详审经文备究其事之始末并当时行事之首从主辅而后可断以义否则鲜有不误者如此役则鲁宋为主而诸国附之何也以公与宋为忽雠而借纳突以伐之实非为突若诸国则因人成事者也公羊不识经不谙事实于此经文中妄加齐侯于宋公之上则全在梦寐中矣前此隠六年郑忽为齐败北戎有功于齐齐初早欲妻以女至是请再妻虽忽两见辞而齐之徳忽如故故郑庄在时齐合郑伐鲁为忽伐也至郑庄卒而忽出奔卫则鲁反合郑而齐与郑雠【突忽不两立鲁雠忽故亲突齐亲忽故雠突】十三年四国之战是也即齐僖已死齐襄继世而齐之雠郑如故十四年齐复与宋卫陈蔡伐郑是也及忽归于郑而齐师并不及郑矣至十八年髙渠弥弑忽而立子亹则然后帅师讨郑杀子亹而轘裂【即车裂】髙渠弥为忽复雠则是齐乃忽党其生则扞之衞之而死复报之如此而谓纳突伐忽可加齐侯二字于夫子之经之中妄矣妄矣予向谓儒者无识谓春秋絶忽恶忽辞婚于齐亡大援以致失国予于前忽出奔既辨之矣然又有未尽者如此经前后及与世家忽未尝失齐援也生则扞之卫之死复报之虽忽婚于齐其为援亦不过如是已也忽之失位在内变而不在外援此则非强大所如何者而自汉迄今必以辞婚为郑忽罪此可谓曽读春秋者乎
　　乃胡氏则更有误者前误解经此又误解谷梁曰地而后伐疑辞也非其疑也此谷梁与公羊同是一误谓突已复国而鲁宋伐之故其书地者谓先防其地而后进师此不欲伐而疑之之辞也疑者疑伐突也【范注郑突欲簒国伐而正之义也不应疑故责之】胡氏引左氏纳突之説而又引谷梁是文谓疑伐忽则不惟不解左即谷梁亦误解矣然且因误立説竟云忽不足以君一国日就微弱突虽簒逆而智足以结四邻之援连兵动众则全不知袲之伐郑鲁宋雠忽非辅突也自十八年忽被弑后郑立二君而突穷居于栎者一十八年至傅瑕内应而后得入所谓结四邻之援者安在也夫突之结援则正指忽之失援然忽果失援也乎寃矣
　　十有六年
　　春正月公防宋公蔡侯卫侯于曹
　　前年冬伐郑弗克故此又谋伐之此时郑君昭公也
　　夏四月公防宋公卫侯陈侯蔡侯伐郑
　　春既谋伐则此遂伐之但此祗伐郑非纳突也蔡侯前列卫侯上此列陈卫下者班序谱云自隠至庄十四年四十三歳征伐盟防者凡十六国时无伯主无有成序理或然也余説见前
　　秋七月公至自伐郑
　　冬城向
　　兴作必书又云书时则又以嘉其得时故书但周之冬为夏之秋下文有十有一月则此必十月周之十月为夏之八月八月兴土功不时矣国语火见而清风戒寒清风至而修城郭火见在亥月夏令云营室之中土功其始月令亦以建亥月为营室正中建亥夏十月非周十月也杜氏谓下文是十一月则此虽无月或亦在十一月中而是年长厯有闰六月则节先于月十一月末即可接建亥之节是以九月建戌当十月建亥未为失时然趋事赴功必实实按月以为人时民事所准授而推移以行之谬矣推移者作厯之法非授时法也
　　十有一月卫侯朔出奔齐
　　卫侯朔者卫宣公子惠公也据宣公烝夷姜生急子【史记作伋】属诸右公子泄【公子无左右但娶有左右媵右公子者右媵之子即宣公庶弟也属者使抚之也】为之娶于齐而美乃自取之生寿及朔属寿于左公子职夷姜缢宣姜与公子朔搆急子公使诸齐使盗待诸莘将杀之寿子吿急子使行急子不可寿乃饮急子酒载其旌以先【旌者急子所持之符识也】盗杀之急子至又杀之及惠公立二公子怨之乃立公子黔牟惠公奔齐
　　十有七年
　　春正月丙辰公防齐侯纪侯盟于黄
　　此以桓王崩后齐将谋纪而公往成之黄齐地説见前
　　二月丙午公防邾仪父盟于趡
　　隠曽与盟蔑今仪父复来修盟曰寻蔑盟也趡鲁地
　　夏四月丙午及齐师战于奚
