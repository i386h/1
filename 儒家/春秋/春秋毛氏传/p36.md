<!-- { "loadSidebar": true } -->
　　成周洛阳周之东都宣榭者周宣王之榭也火者灾也按尔雅释宫无室曰榭凡庙无无室者室即寝也但寝制有三一是庙后之室庙以宴尸而室以藏主分作两层如礼器子路与祭室事交乎尸堂事交乎阶是也一是割庙前之半以为室如庙前庭曰庙寝曰正寝其两楹之间曰适室两楹之傍曰翼室是也一是割庙后之半以为室如周礼疏祭在前庙荐在后寝汉传昭仪传注庙前曰殿半以后曰寝是也是以周七庙之制无无后室与前寝者惟周礼仆掌五寝之埽其曰五寝谓髙曽祖祢并祖庙五庙有后半之寝而髙祖之父与髙祖之祖虽同在七庙中而以逺当祧不置半寝遂限为五寝之埽此庙制也今宣王中兴虽本不祧而逺庙无寝因之有宣榭之名何则以无室故也孔疏引国语先王之台榭一语以为榭必是讲射之堂而其名曰宣则不能解且射堂偶灾何足以布告天下公羊明知为宣王之宫然不晓其制遂有疑祧庙之无后室者胡氏且从而兼之谓讲射宣庙有堂无室夫以先王之庙而可为射堂宜乎在泮献囚直戮人于夫子之庙庭而不知非也【古学宫与孔子庙庭为二今以文庙为泮林则献囚在庙矣此亦大无礼者】
　　秋郯伯姬来归【出也】
　　冬大有年
　　十有七年
　　春王正月庚子许男锡我卒
　　丁未蔡侯申卒
　　夏塟许昭公塟蔡文公【左公谷俱分作两节】
　　六月癸卯日有食之【杜云不书朔官失之】
　　己未公防晋侯卫侯曹伯邾子同盟于断道【晋地】
　　晋侯将盟诸侯使却克徴防于齐齐顷公帷妇人使观之却克跛而登阶妇人笑于房克怒出而誓曰所不此报者不渉此河乃先归使其介栾京庐待命于齐齐侯使髙固晏弱蔡朝南郭偃赴防髙固先逃晋乃防于断道而执蔡朝晏弱南郭偃三人既而用苗贲皇【楚鬬椒之子奔晋者】言使逸之
　　秋公至自防
　　冬十有一月壬午公弟叔肸卒
　　叔肸宣公母弟也左传云凡大子母弟公在曰公子不在曰弟此防书通例使然若简书则不同僖十六年公子季友卒则公不在亦称公子昭元年陈公子招昭八年陈侯之弟招则公不在而公子与弟皆可称并无一例
　　十有八年
　　春晋侯卫世子臧伐齐
　　晋以断道之防齐侯不亲至为讨齐侯乃防晋侯盟于缯以公子疆为质于晋晋师遂还
　　公伐杞
　　夏四月
　　秋七月邾人戕鄫子于鄫
　　此邾大夫就鄫杀鄫子也凡大夫不得名则皆称人説见前
　　甲戌楚子旅卒
　　公孙归父如晋
　　冬十月壬戌公薨于路寝
　　归父还自晋至笙遂奔齐
　　公孙归父以公命如晋公薨季文子言于朝曰使我杀适立庶以失大援者仲也夫【襄仲杀子恶是齐甥故失齐援】臧宣叔【臧文仲子】怒曰当其时不能治也后之人何罪子欲去之许【臧孙名】请去之遂逐东门氏子家【归父字】还及笙坛帷【除地为坛而张帷】复命于介【君薨当复命于殡升自西阶执圭复命北乡哭出袒括发入门右即位踊今不得至殡则立介为位介南面归父北面执圭如前行礼】既复命袒括髪即位哭三踊而出遂奔齐








　　春秋毛氏传卷二十一
　　钦定四库全书
　　春秋毛氏传卷二十二
　　翰林院检讨毛竒龄撰
　　成公【公名黒肱宣公子諡法安民立政曰成】
　　元年
　　春王正月公即位
　　二月辛酉塟我君宣公
　　无冰
　　周二月夏之十二月也无冰则冬恒燠矣
　　三月作丘甲
　　前断道之盟晋侯以齐侯不至邀卫伐齐时宣公与盟而又使公孙归父求好于晋齐实怨之至是将伐我而我为预备因作丘甲传所谓臧宣叔令修赋缮完正谓修此兵赋也但丘甲不可解在诸书俱无明文惟杜氏引周礼并司马法作解似乎可据然犹有未合者据周礼九夫为井四井为邑四邑为丘四丘为甸则丘者十六井甸者六十四井也而司马法则云四邑为丘丘出戎马一疋牛三头四丘为甸甸出长毂一乘戎马四疋牛十二头甲士三人歩卒七十二人戈楯备具谓之乘马之法今鲁以用兵之故増益兵赋以一甸所赋之车责之一丘故曰丘甲则无论国家増赋必正多加少若以四丘之车而责之一丘则四倍加赋定无是理乃即司马法而周礼小司徒注所引与此不同彼以百井为成成出革车一乘甲士十人徒卒二十人其出车之井与甲士徒卒数俱不合且此司马法者非他即齐景公时司马田穰苴所著书也穰苴变齐法改管仲内政竝非周制且其人在昭定之间成公此时尚未有此法也况出车与出甲截然不同古赋车之法不传其散见诸书者大抵乡遂赋人都鄙赋车而甲楯诸器则皆官制而官给之如周礼司甲司兵当出军时皆颁自司马名曰授兵及其还军则仍收之官名曰受兵输凡弓矢戈楯皆如之则是车是车甲是甲春秋凡出车名曰赋车成二年传羣臣赋舆襄二十五年传赋车兵是也出甲谓之授甲受甲昭二十年陈桓子授甲闵二年狄入卫卫人受甲者皆曰使鹤是也未有出车而可名出甲者自春秋之季将变车战晋魏舒毁车而为行吴以百行为万人带甲三万鲁三家将作三军亦愿毁其乘以作行兵而行必带甲如成十八年晋胥童率甲八百以攻郤氏襄二年楚婴齐帅组甲三百被练三千以伐吴国语吴有水犀之甲三千即宋郑小国宋景公卒大尹兴空泽之士千甲郑讨西宫之难子孔以其甲与子革子良之甲相为防守则其时之崇卒而尚甲为何如者是以管仲作内政首修甲兵其有不足则使有罪者以犀甲鞼盾赎罪而楚蒍掩为司马使子木赋甲兵且赋甲楯之数则是列国用兵各为定赋而鲁以外备齐难亦令赋甲使毎丘出甲若干勒以为制谓之丘甲盖赋以丘为准如鲁定田赋孔子曰以丘足矣亦谓丘有十六井可相准耳其后鲁各有甲定十年围郈以叔孙氏之甲出于郈门哀十一年齐师伐我有季氏之甲七千皆以是也若谷梁谓一丘士农皆使作甲则驱四民而为工势有不能若胡氏据唐太宗兵法谓周制以二十五人为一甲凡四丘出七十五人止三甲今増二十五人使一丘出一甲可得四甲则周制竝无二十五人为一甲之事且仅増人数则既非赋车又非赋甲直是季世抽丁之法全非古制况周礼大司马起徒设法凡万有二千五百家为乡即以万有二千五百人为军故小司徒云凡起徒役无过家一人则不问车甲但征徒兵在周制亦自有法何得遽以唐制溷之
　　夏臧孙许及晋侯盟于赤棘
　　臧孙宣叔名许文仲之子以齐难乞盟赤棘晋地
　　秋王师败绩于茅戎【茅公谷作贸】
　　前文十七年周大夫甘歜乘戎饮酒败戎于邥垂而戎憾之至是年春晋侯使瑕嘉【即詹嘉】平戎于王王使单襄公如晋拜成刘康公【即王季子】以为戎无备可乘间也叔服【内史】諌阻不听遂伐茅戎而败绩焉
　　冬十月
　　二年
　　春齐侯伐我北鄙
　　齐伐我围龙【鲁邑】顷公之嬖人卢蒲就魁门焉【攻龙邑门】龙人囚之齐侯请勿杀不听膊诸城下【膊磔也】齐侯亲鼓士陵城三日取龙遂南侵及巢丘
　　夏四月丙戌卫孙良夫帅师及齐师战于新筑卫师败绩【杜注四月无丙戌在五月一日】
　　卫侯以齐师伐鲁使孙良夫石稷将侵齐值齐师自伐鲁还遇于新筑石成子【即稷石碏孙】欲不战孙子不可遂败绩时齐人将获良夫幸新筑人仲叔于奚【守新筑大夫称新筑人犹孔子父邹邑大夫称邹人类】救之得免
　　六月癸酉季孙行父臧孙许叔孙侨如公孙婴齐帅师防晋却克卫孙良夫曹公子首及齐侯战于鞌齐师败绩【首公谷作手】
　　孙良夫还自新筑不入国遂如晋乞师防臧宣叔亦如晋皆主郤克晋侯许以七百乘而却克请増之至八百乘遂将中军士爕佐上军栾书将下军韩厥为司马以救鲁卫此以前盟断道时晋使却克徴防于齐齐侯不至且帷妇人以观克而笑之故以报也至是臧宣叔逆克从齐师至于靡笄【齐山名】齐高固入晋师投石以甞之癸酉师陈于鞌时齐侯以逢丑父为车右急于战不介马而驰却克伤于矢流血及屦而桴鼓未絶马逸不能止师从之齐师败绩逐之三周华不注【齐山名】逢丑父与公易位【欲代公也】将及华泉骖絓于木车止丑父易轏车而佯使公取饮公逸韩厥获丑父献之却克克纵之齐侯还军使军人求丑父三入三出【言出入晋军也】晋师乃入自丘舆击马陉【皆齐邑】齐侯使宾媚人【即国佐也】赂纪甗【纪国之甑】玉磬与地以求成晋人不许曰必以萧同叔子为质【萧国名同叔萧君之字子者女指齐侯母也难斥侯母故曰萧君女也公羊作萧同侄子注萧同国名则国非戎狄无二字者谷梁作萧同侄子之母则益无解矣其好异而无理如此】且使齐封内尽东其亩【垄亩东行则晋可循垄而达齐】对曰萧同叔子寡君之母也若尽东其亩则君车便利其如先王之制何时鲁卫在军者皆谏曰齐疾我矣遂许之书例凡聘问盟防虽二卿并行止书一其书二使者必两事使也至于行师则诸卿并书一则重兵事一则本国与列国有异此与后六年仲孙蔑叔孙侨如帅师侵宋昭十年季孙意如叔弓仲孙貜帅师伐莒例同
　　秋七月齐侯使国佐如师己酉及国佐盟于袁娄【谷作爰娄】袁娄齐地是时晋人使齐人归我汶阳之田成公防晋师于上鄍赐三帅【却克士爕栾书】先路【革路木路】三命之服【三帅三卿本三命故鲁以此赐之】司马【主甲兵】司空【主营垒】舆师【主兵车】候正【主斥候】亚旅【次于卿者】皆受一命之服
　　八月壬午宋公鲍卒
　　据传宋文公卒始厚塟用蜃炭【以蜃作炭堙圹御湿】益车马【多齐车道车廞车并马之类杜注误】始用殉【俑塟曰殉俑者偶人也古用刍灵周用偶人孔子谓刍灵为善俑为不仁则此时无用俑者矣故曰始用若用生人殉则前文十八年秦伯卒以子车氏殉何得言始杜又误矣盖用生人者戎狄之礼中国无是也】重器备【明器有干笮甲楯备御之物】椁有四阿【阿柱也晋语立于西阿西柱也杜作四注误】棺有翰桧【翰旁饰帷墙之类桧上饰荒齐之类此皆王礼】
　　庚寅卫侯速卒【速公作遫】
　　取汶阳田
　　晋师败齐时鲁卫与焉及齐使国佐求成而晋不许则鲁卫与有请焉故晋于盟爰娄时令齐还我汶阳田而至是取之取者不以好得也
　　冬楚师郑师侵卫
　　宣公之世楚强而晋弱故宣公使大夫求好于楚而楚荘既卒宣公亦薨值晋景嗣兴却克秉政之际遂借晋败齐而纾我齐患此非背楚实势使然也乃楚复责好鲁卫以宋郑陈三国已事移之鲁卫则以宗邦望国而奔命强大辱之甚矣然而罪在晋楚仍不在我者以我固无如何也时楚师救齐以鲁卫皆在晋军遂移师侵卫并侵我及阳桥【鲁地】孟孙请赂之乃以执筑【男工】执针织纴【女工】皆百人并公衡为质【公衡成公之子此时可为质则必始娶之媵所生者】楚人许平其不书侵我并纳质讳国辱也此文例也
　　十有一月公防楚公子婴齐于蜀【地阙】
　　丙申公及楚人秦人宋人陈人卫人郑人齐人曹人邾人薛人郐人盟于蜀
