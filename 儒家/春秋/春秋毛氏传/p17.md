<!-- { "loadSidebar": true } -->
　　秋八月甲午宋万弑其君捷及其大夫仇牧
　　曰乘丘之役【前十年我败宋师于乘丘】公以金仆姑【矢名】射南宫长万【宋卿南宫氏长万名】公右颛孙生搏之【右者戎右颛孙其名也搏者获取也】宋人请之【乞还也】宋公靳之【戏而相愧曰靳】曰始吾敬子今子鲁囚也吾弗敬子矣病之【万以为患】至是秋乃弑闵公于防泽【宋地】遇仇牧【宋卿】于门批而杀之遇大宰督【即华督】于东宫之西又杀之立子游【公子名】羣公子奔萧公子御説【公子名】奔亳【萧亳皆宋邑】南宫牛【长万子】猛获【长万党名】帅师围亳其事如此则宋万见获与万之得归原在一时宋闵之靳万与万之弑闵则两时两地公羊道聴涂説窃宋公靳之一语遂谓庄公获万归散舎诸宫中数月然后归宋宋复使为大夫与闵公博妇人在侧万诵鲁公之美闵公妬其言顾妇人曰此虏也更谓万曰尔非虏焉知鲁公之美万怒遂搏闵絶脰其説似可聴然细按之实大谬不然者庄既获万请而得归此是恒事乃不言得归何由归在何日而曰散舎之宫中数月天下无俘虏而可散处于宫中至数月者况南宫长万素号多力其后奔陈能乘车辇母行二百六十里而一日至者此可散处宫中乎至防泽之弑不言故史世家谓猎防泽而博争行万多力以局杀闵公乃又曰妇人在侧岂又散舎宫中耶此皆道聴之可笑者也若夫仇牧华督同死君难而一书一不书者此皆因来告之文告牧则书不告督则不书此是书例而胡氏谓督身有罪【桓二年宋督弑殇公】夫子削之夫覆愆补过先圣所许唐尧卫武杂称晚盖【尧簒兄挚武弑共伯后皆称之】向使弑君之贼果能迁善则方汲引之不暇明明死君而反从削之则凡自新者废然返矣恐夫子书法必不出此
　　冬十月宋万出奔陈
　　据萧叔大心【萧宋邑叔者守邑大夫之名也】及戴武宣穆庄之族【宋五公之子孙】以曹师伐之杀南宫牛于师杀子游于宋立桓公【即公子御説也】宋人请猛获于卫卫归之亦请南宫万于陈并赂陈人乃使妇人饮之酒而以犀革裹之比及宋手足皆见宋人皆醢之是宋万奔陈即已见杀经不书者不以杀告也其不书葬宋闵公者以乱故我不防葬也此例甚明而胡氏有不讨贼则不书葬之説则此已讨贼而仍不书葬説不验矣乃又为遁词以坚持之曰天下之恶一也陈人不以万为贼而纳之又受宋人之赂而使妇人饮之酒是与贼为党非政刑也特书万出奔陈而闵不书葬以着陈人与贼为党而不能正天讨其法严矣殊不知贼者宋之贼也讨贼者宋人之事也宋追贼至陈遂请贼于陈不得已而又赂陈必得贼首与贼党而尽诛之然后已此可谓讨贼之尽善者矣乃又无所归咎而迁恶于陈曰陈不讨贼陈受赂陈获贼不以正而以诈饮妇人酒为陈罪案则试问此宋万者陈贼乎陈当讨乎其不葬者陈之君乎不书葬则陈之卿大夫士皆无所容于天地之间乎故不书乎然且以万之多力犀革裹之尚能裂犀革而使手足皆见乃恶其饮之酒不正天讨则试问此时欲正天讨将先拘其人而请诛之乎抑舎之如公羊所云散舎之宫中然后请王命而使就戮乎舎则不可拘则不能饮酒行诈又不得势必如艾子所称□儒遇虎斥去戈擭雅步以临之究至噬其躯而不之悟也噫可叹也已
　　称萧叔大心杜氏注萧宋邑叔者萧大夫名则必大夫之守萧者但大心无注即正义亦不解按此称萧叔大心以曹师伐之而定十年有宋乐大心出奔曹十一年宋乐大心自曹入于萧大心名既同而萧与曹又适合则似前后即此人而守萧而通曹者祗计此年至定十一年约一百八十余年年又不合此岂萧曹字偶同而误入此大心字与若萧本宋之公邑二经所书皆属之宋其在后十三年萧叔朝公宣十二年楚子灭萧则另是一萧当是附庸之国之近楚者昔人所称萧蓼荆楚皆以草名可见正义谓此年以讨贼者功宋封为附庸之国后为楚灭则宋焉能封人国既为楚灭则萧属楚地何得宋诸公子与乐大心又得以定十一年仍据以叛此则孔疏之难通者夫此年之萧叔与大心犹是文若定十一年则经矣经何可贸贸如此
　　十有三年
　　春齐侯宋人陈人蔡人邾人防于北杏【齐侯谷梁作齐人】此齐桓主盟防之始也桓欲修霸业乘宋之乱而防诸侯以平之例凡盟防征伐君身书爵卿大夫有名者书名无名即书人其説厯见前经久矣此防止齐侯一人而列国皆以大夫至一则桓初兴霸诸侯未经信从一则北杏齐地宋乱仓猝不能急至书爵书人皆是书例并无褒讥于其间即有褒讥亦并不在此国爵人名有无增减之际而胡氏又谓桓非受命之伯诸侯自相推戴以为盟主是无君矣故称人以贬之桓能防诸侯安中国免民左袵则称侯以与之则试问此防是诸国为政而迎桓以主其事乎抑桓召诸国乎桓不出齐疆坐征诸国诸国方奔命不暇未知所向乃桓独受褒而诸国无端各予以罪是杀人市中从观者皆典刑而持刃之人翻受功赏何以服众春秋直书其事功过并见平宋乱似功也然平宋而必使之服已过也召诸侯以伐诸侯过也不奉王命而召之又过也其功其过皆桓自受之无与他人若谓功在桓过在列国则孟子所云三王之罪人者当指列国诸侯矣予乡王甲庵名寅精于经学其着春秋自得篇谓春秋记过之书有贬无褒【孟子谓乱臣贼子惧宋邵雍谓孔子之刑书因厯指列国大夫如管仲子产伯玉史鱼平仲舅犯皆不见于经以无罪也见则有罪矣先仲氏尝谓其説稍偏夫子不削孔父未为贬祖别本春秋止于孔子卒岂为贬圣乎要其书则一家言也】齐桓毎称人所以杀其罪晋文则称侯矣北杏之防罪专在桓故齐独侯而他则称人虽其立説亦终以人爵书例起见然正与胡氏所云功罪全反亦一快也
　　夏六月齐人灭遂
　　遂国名北杏之防以遂人不至遂灭之桓恶如此
　　秋七月
　　冬公防齐侯盟于柯
　　鲁自长勺乘丘之役见忌于齐故专为此盟据庄公升坛曹子【史记作曹洙】手劒刼桓公要反侵地管子请桓反汶阳之田【向为齐所侵者今还之鲁】此虽战国荆聂之习从此而开然鲁则自是有立矣要非厯能制胜不至此柯齐地
　　十有四年
　　春齐人陈人曹人伐宋
　　北杏之防所以平宋而宋人不伏故伐之其称人者君不亲帅师也胡氏自为例必谓称人是贬以汉儒将卑师少之説为谬此则又曰将卑师少矣其不一定又如此
　　夏单伯防伐宋
　　此齐桓假王命也诸侯伐宋齐请师于周故单伯来防取成于宋而还单伯周大夫见前
　　秋七月荆入蔡
　　据蔡哀侯为莘故【前十年败于莘为楚虏归】绳息妫【绳者誉其美也】以语楚子楚子如息以食入享遂灭息以息妫归生堵敖及成王焉未言【不与楚王言语】楚子问之曰吾一妇人而事二夫纵弗死其又奚言楚子以蔡侯灭息遂伐蔡
　　冬单伯防齐侯宋公卫侯郑伯于鄄
　　以宋服故遂归功天子而作此防鄄卫地
　　十有五年
　　春齐侯宋公陈侯郑伯防于鄄
　　复防鄄者初推王官此尊伯主也曰齐始霸也此与前年冬郑伯皆突也前年郑厉公自栎侵郑及大陵获瑕瑕请释已为内应遂反弑子仪而纳厉公厉公入杀瑕此前年夏事则入冬与春两作鄄防皆是突而非子仪可知也齐僖与襄皆党忽雠突故突在僖襄之世有伐无防此时齐桓不然耳説见桓十五年
　　夏夫人姜氏如齐
　　杜氏云文姜也
　　秋宋人齐人邾人伐郳【郳公羊作儿】
　　郳即小邾也杜氏曰宋主兵伐之
　　郑人侵宋
　　郑突之初入郑与再入栎皆倚宋师为之援以突为宋雍氏出也自宋庄公卒后突居栎最久而宋不一顾至是乘宋师在郳而遂侵之所以啓齐楚之伐也孟子曰国必自伐然后人伐之以此
　　冬十月
　　十有六年
　　春王正月
　　夏宋人齐人卫人伐郑
　　报侵宋也杜氏曰齐楚争郑自此始矣
　　秋荆伐郑
　　郑伯自栎入缓于告楚故伐之
　　冬十有二月防齐侯宋公陈侯卫侯郑伯许男滑伯滕子同盟于幽【二月下公羊有公字许男下公谷有曹伯二字】
　　曰同盟于幽志郑成也夏伐郑而郑服之故为此盟同盟者言众共为之与文十四年同盟于新城襄三年同盟于鸡泽例同其不书公者祗言防而公在其中与僖十九年防诸人盟于齐二十九年防诸人盟于翟泉例同若夫列国之次陈久在卫下自此以后陈皆在卫上者杜氏曰齐桓正其序故告文次第如此
　　邾子克卒
　　邾子名克即隠元年邾仪父也杜氏曰齐桓请王命为诸侯故称子谷梁曰进之夫夫子能笔削其能进附庸之国为五等爵乎





　　春秋毛氏卷十
<经部,春秋类,春秋毛氏传>
　　钦定四库全书
　　春秋毛氏卷十一
　　翰林院检讨毛奇龄撰
　　十有七年
　　春齐人执郑詹【詹公羊作瞻】
　　郑詹郑大夫名僖七年曰郑有叔詹是其人也前郑突初复国时适宋乱初平齐两防于鄄使宋郑连盟以服伯主此齐桓用心而自春徂秋盟未寒而郑忽侵宋此所以复来齐宋卫三国之伐也今伐犹未伏而郑使忽至则执之此实校之经而厯可按者若云为郑不朝则桓新立当朝突新复国又当朝今皆非其时矣至公谷云恶佞则何以知詹为佞人此则更无理者予故曰以解经必不如以经解经即此是也
　　夏齐人殱于遂
　　前十三年齐人灭遂而分师以守其地所称戍之是也至是遂之因氏颌【音遏】氏工娄氏须遂氏【皆遂公族名】飨齐戍醉而尽杀之殱者尽也夫灭人之国必俘其子弟迁其人民殄其宗祀夫然后疆理其地乃以既灭之遂距此四年犹使其族姓公然处此与戍者杂处虽齐桓恃强以为无恐然亦见遂人蓄怨迟久不忘故特记曰殱于遂一似此时尚有遂者虽曰遂未灭可也
　　秋郑詹自齐逃来
　　来者来鲁也齐又伐我以是也
　　冬多麋
　　麋多则害稼故以灾书京房易曰废正作淫为火不明【言火政不修也】则国多麋
　　十有八年
　　春王三月日有食之
　　杜氏曰不书日者官失之説见前
　　夏公追戎于济西
　　戎者徐戎也不言来而祗言追者言追而来自见犹十年公败齐师于长勺不言来伐祗言败而伐自见同
　　秋有
　　短狐也居水中以气射人辄生痏毛诗所谓为鬼为蜮者南越水毒产此物岭北即无矣鲁中国地岂宜有此故公羊曰以异书若左氏云为灾则虽害人似未可称为灾者先仲氏曰此字当是蠈字之误蠈食禾节害五稼伤民之生故曰灾其曰秋有者以周之秋为夏之夏毛诗螟蟘蟊蠈皆旱灾之物正在此时故特记秋字与后廿九年秋有蜚同若则随时所见有即为异【如昭廿五年有鸜鹆来巢类】何必秋有也其説近之余见秋有蜚
　　冬十月
　　十者九年
　　春王正月
　　夏四月
　　秋公子结媵陈人之妇于鄄遂及齐侯宋公盟
