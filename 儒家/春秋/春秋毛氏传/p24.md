<!-- { "loadSidebar": true } -->
　　十有一月壬戌晋侯及秦伯战于韩获晋侯
　　晋惠公之入也许赂秦重地而皆不与前十三年晋饥秦输之粟及十四年秦饥而晋侯闭籴故秦伯谋伐晋卜之吉时晋将御之先卜车右得庆郑以郑言不孙不从且欲乗郑国所献马【名小驷】而庆郑沮之又不聴及战韩原晋侯马旋陷淖中呼郑来救时梁由靡韩简虢射辈已逆秦伯车将止伯庆郑不自来救反呼梁由靡救公遂羣舍秦伯而救晋侯两俱不及秦遂获晋侯以归晋大夫皆被髪壊形毁服从之秦穆姬者由生姊也率太子防公子【左传作太子防刘向列女传作公子今从向者以文十年秦伯防卒单名防也】与女简璧登台履薪而请罪且使以衰绖迎秦伯示已必死伯乃还晋侯而质其太子圉于秦晋人作爰田【爰易也易公田之粟以赏众】作州兵【二千五百家为州周制卿大夫岁时登夫家之众寡以料兵今使州长治之以人少则察易精也】十一月晋侯归杀庆郑而后入是岁晋复饥秦复饩之曰吾怨其君而矜其民且姑树徳焉以待能者是役秦为政而书晋及者以晋侯不徳自有以召之也此文例也
　　十有六年
　　春王正月戊申朔陨石于宋五【陨公羊作霣且连下文作一节】
　　是月六鹢退飞过宋都
　　陨石星陨为石也其不言星者以所见祗陨后之石不见所陨时也五者石数也鹢水鸟名即鶂也凡鸟无倒飞者退飞倒飞也倒飞过宋都则亦逺矣六者鹢数也是月者此月以不详何日故云公谷前误以己夘晦为昼防遂曲防已説谓是月必是晦日春秋书朔不书晦则己卯晦非书晦耶
　　三月壬申公子季友卒
　　卒有氏不氏并无义例説见隐八年
　　夏四月丙申鄫季姬卒
　　大夫书卒不书塟鲁女则有塟有不塟皆以大夫防塟为文皆无义例此与文十二年子叔姬卒成八年杞叔姬卒皆不书塟并同
　　秋七月甲午公孙兹卒
　　冬十有二月公防齐侯宋公陈侯卫侯郑伯许男邢侯曹伯于淮
　　传曰防淮者谋鄫【鄫为淮夷所病】且东略也时诸侯城鄫以役病不果而还
　　十有七年
　　春齐人徐人伐英氏
　　英氏楚与国也齐人为徐伐英氏报娄林之役也
　　夏灭项
　　传淮之防公有诸侯之事未归而取项齐人以为讨遂止公葢项本小国近淮公袭灭之故齐执公焉凡列国取灭皆书国于上其不书者即是本国此与成六年取鄟昭四年取鄫例同
　　秋夫人姜氏防齐侯于卞
　　传声姜以公故防齐侯于卞请归公也姜不知何公女前十一年公与夫人防齐侯此复为公故请防鲁地则姜必桓女矣説见前防齐侯传卞鲁地
　　九月公至自防
　　此告至也公灭项见执犹有他事而仍书至防者以告出在防淮也春秋文例有专见者有连事以见者此合上灭项防卞皆连事见意故三事三书各无义例必合观而意始见焉所谓文也葢灭项不书国公执不见经告至书自防皆讳国恶而简防既分则防书所载简并无有【简者经也防即传也】向使无防卞一事则经意尽晦矣故经书灭项知是鲁事何也以不书国灭也乃无故而夫人忽防卞则于是较防而知执公焉但夫人防卞安知非文姜防襄自为出入且其书法又与文姜防襄无异安知为公请而为公急难乃接书曰公至自防则于是又较防而知为公请焉葢公为防淮而出与桓共事未有公未归而桓可赴公夫人之请至鲁地者且夫人防卞与公无与亦未有夫人不请公而公得旋踵归鲁若防召者此皆夫子书法一本造化单事连事但直书而义无不见并非月日名氏一字增损便可妄称文例也若经文是简传文是防各有名义详见桓十五年郑伯突出奔蔡传
　　冬十有二月乙亥齐侯小白卒
　　据传齐桓以十月乙亥卒此书十二月者以内乱故越六十日始得来赴告鲁也【史记六十七日始棺敛尸虫出于戸传作辛巳殡正六十七日】初桓娶夫人三王姬徐嬴蔡姬皆无子如夫人六长卫姬生武孟无亏少卫姬生惠公【公子元】郑姬生孝公【公子昭】葛嬴生昭公【公子潘】密姬生懿公【公子商人】宋华子生公子雍公与管仲属孝公于宋襄公以为太子雍巫【即易牙】有宠于卫共姬【即长卫姬】因寺人貂【即防貂】以荐羞于公【易牙善调羞食】乞立武孟公许之管仲卒五公子皆求立然未定也及桓卒易牙与寺人貂杀羣吏立公子无亏【即武孟】孝公奔宋
　　十有八年
　　春王正月宋公曹伯卫人邾人伐齐【邾公羊作邾娄】
　　宋襄以齐桓在时防与管仲属孝公定为太子至是宋襄假信合诸侯以纳孝公宜也五公子长幼传无明文胡氏谓桓公君臣以私爱定长幼无据
　　夏师救齐【单言师者鲁师也】
　　五月戊寅宋师及齐师战于甗齐师败绩
　　初宋与诸侯纳孝公齐人即已杀无亏应之此时诸师皆散鲁亦罢去宋反独与齐战必得取胜是明借此堕桓业兴伯功也后孝公伐宋实本诸此
　　狄救齐
　　鲁之救齐以昭公夫人本鲁女也狄何属乎此必四公子之徒有召狄援者如周宜臼召犬戎类
　　秋八月丁亥塟齐桓公【十一月而塟乱故也】
　　冬邢人狄人伐卫
　　邢与卫皆受狄伐者今邢反合狄伐卫则必邢与狄平而卫不与平故见伐然邢则甚矣母怪乎邢之后为卫所灭也若狄之伐卫其来已久向徒以齐桓救恤故卫稍安枕今桓死而伐又至矣谷梁不度时不识事务谓狄之伐卫所以救齐夫狄何爱于齐而救之且何所不得于救而复伐卫以救之然且谓狄不称人其称人者所以进狄善其伐卫以救齐也夫狄亦有长众称狄者狄君也其称人即狄众也中国夷狄虽殊而书例则一胡氏宗谷梁必谓其称人者以进狄故其进狄者以善伐卫故其善伐卫者以善其救齐故夫果善救齐则当五月救齐时正当善之时也正进人以善之之本事也乃经曰狄救齐未尝人也救齐未尝人而谓伐卫之称人以救齐故通乎不通乎
　　十有九年
　　春王三月宋人执滕子婴齐
　　此宋襄事也滕子者滕君婴齐其名也宋襄不知何事而执滕子滕子亦不知在何所为宋所执此皆无传可考者但宋公称人滕子称名似乎有例而实无例者谓去爵称人贬在宋襄则春秋书执其称人者二十有五称侯者祗两晋侯执曹伯耳一曹伯负刍弑君自立其执而称侯宜也曹宣公无罪晋文以权谲执之而晋复称侯何与且襄二十六年晋人执甯喜喜亦弑君贼而执之者又称人何也若左氏谓归罪于民故称人则未有宋民而可以执他国之君者齐人执辕涛涂齐桓在楚不得推诿国人也至谓见执称名必是深贬则负刍弑君且犹不名婴齐何贬乎大扺执人一事君臣共之可称君亦可称臣与晋侯杀申生专杀在君卫人杀州吁公杀在民分例不同故邾人执鄫子系宋襄使邾人执之而亦称邾人则邾君且无与何况邾民此尤称爵称民之必无义者况名与不名全非书例若胡氏谓称人是滕子罪称名亦是滕子罪则不惟宋称滕称两称俱乱吾不知滕子何人其所犯何事乃罪不胜诛如此
　　夏六月宋公曹人邾人盟于曹南【邾公羊作邾娄后同】
　　齐桓在时宋公曹伯并随桓盟伐未有间也前十五年宋不知何故忽然伐曹及桓卒而宋纳孝公曹仍共事虽曹为桓故而在宋则滋有负焉故宋为此盟亲赴曹国【曹南者范氏云曹之南鄙是也】思借此饰恶而曹伯芥带不亲来赴使大夫泣盟则宋襄此防为无色矣此围曹之役所由来也苐宋襄不徳逺逊齐桓曹南之防诸侯罕至乃东西迁怒至用鄫子司马子鱼【宋襄庶兄目夷】所谓已徳有阙而思以责人祸岂逺乎
　　鄫子防盟于邾
　　乙酉邾人执鄫子用之
　　宋公防曹时诸侯不至乃以鄫近召鄫子而鄫又不即至及至而宋公行矣乃追之至邾虽不盟然因盟而来一若已盟于邾者然故既书盟又书防且不书同防一人则人必推求而自得之以为鄫本为防来又为盟来并无罪也宋公乃訾雎暴横使邾人执之已为无礼况用之乎宋襄自此不永终矣用之有二义公谷谓叩其鼻以血社谓取鼻血衅祭礼器以畜礼辱之若左氏载司马子鱼之言谓古者六畜不相为用【如祭马祖不用马类】小事不用大牲而况敢用人乎祭祀以为人也用人谁能飨之则直谓杀其人以当牺牲无道至此但经书邾人不书宋公者非讳宋恶以前后一事经文连书则上承下接书例如此此如齐桓既救邢则下文迁邢更不书齐侯齐桓既伐郑则下文救许更不书齐侯例同
　　秋宋人围曹【左传合下作一节】
　　以曹南之防君不亲至故也
　　卫人伐邢
　　传曰报莵圃之役也前年邢伐卫围卫莵圃故云
　　冬防陈人蔡人楚人郑人盟于齐【公羊防上有公字】
　　此谋宋也宋公曹南一防诸国罕至然且东执西讨大肆不道以重失诸侯之心故诸国盟齐专为谋宋其及楚人者亦专为后年楚子执宋公张本此合证之经而皦然者若左氏谓陈穆公修齐桓之好故盟齐则防无齐人祗列国大夫一盟其地何足脩好左氏能传经不能解经此又一证也若序国先后并非书例説已见前
　　梁亡
　　据传梁伯好役民以筑城邑城众民寡名曰新里前一年秦遽取新里迁民实之至是国相惊恐隂堑公宫曰秦将袭我民惧而溃秦遂取梁是梁之亡民实亡之与秦何与故经书梁亡以垂戒焉此与庄十四年书郭亡例同
　　二十年
　　春新作南门
　　南门鲁城南门也南门本故有而今复修之则曰新所修有旧制而今又稍变之则曰作但城郭桥道有闗启闭不时可作而传曰书不时者以修饰美大不闗缓急则必待土功之月然后可作今经书春则已在冬十月后且不书正月则并在春十一月后非土功时矣杜氏云南门本名稷门后以增大之故改名髙门
　　夏郜子来朝【郜姬姓国名】
　　五月乙巳西宫灾
　　公羊曰鲁子曰有西宫知诸侯有三宫也何氏注礼诸侯娶三国女夫人居中宫少在前右媵居西宫左媵居东宫少在后此不知所据然説较近理若谷梁谓西宫是祢宫即闵公之庙则正义谓左祖右社庙不在西即或五庙分列祢即西庙则曾祢皆西列何得独以一祢当之若谓西新转音西可通新则前文新作南门可云西作南门乎
　　郑人入滑【滑人叛郑而服于卫故郑伐之】
　　秋齐人狄人盟于邢
　　此狄谋为邢伐卫而齐参盟以助之以前年狄救齐抗纳为齐孝所畏故也然卫之为邢病则甚矣
　　冬楚人伐随【随楚与国叛楚故伐之】

　　春秋毛氏传卷十五
　　钦定四库全书
　　春秋毛氏传卷十六
　　翰林院检讨毛竒龄撰
　　二十有一年
　　春狄侵卫
　　宋人齐人楚人盟于鹿上
　　前诸国盟齐特要楚人所以谋宋故宋盟鹿上专求解于齐楚两大使宋得仍主盟防传曰宋人为鹿上之盟求诸侯于楚楚人许之不虞楚之伪许之也此盟鹿上与后防在盂俱是宋地盂防诸侯全恃鹿上乃盟甫逾时而楚反假盂之防直执宋公以伐宋要盟夷狄其足信乎
　　夏大旱
　　周之夏夏之二三四月也于时方下种虽不雨不伤禾稼然三月无雨则亦愆阳矣故书之但是年不饥则终是春旱于禾稼无与耳
　　秋宋公楚子陈侯蔡侯郑伯许男曹伯防于盂执宋公以伐宋【盂公作霍谷作雩或作宇左公谷皆以执宋公下别作一节】
