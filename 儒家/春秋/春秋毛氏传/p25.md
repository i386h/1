<!-- { "loadSidebar": true } -->
　　诸侯防宋地【盂宋地】宋襄主盟乃无故而楚子执襄以伐宋此必诸侯恶襄不道执杀国君因以此报之虽假手楚子实则诸侯共为政故鹿上要盟不足解释以盟齐之役先有以结之故也胡氏不量世事尚谓五国之君不能相救夫五国之君并主之而又救之乎陈蔡楚郑皆盟齐之国唯许曹新防而曹又屡被宋伐必不肯救宋者苐楚防中国始于盟齐刼盟窃伐实始此防此则诸侯之罪书其事而义自见耳执宋公不言楚子非分恶诸侯亦非不予夷狄承上连文书例如此此与前十九年邾执鄫子不书宋公正同【详见前传】
　　冬公伐邾【公羊作邾娄】
　　邾为宋用鄫子鄫子鲁婿也故公特伐之虽是时邾灭须句传谓为须句伐邾则伐邾取须句在三十二年此非其事也
　　楚人使宜申来献捷
　　鲁与盟齐而不与鹿上与盂之盟不直宋也然楚以盟齐之故使来献捷其不言献宋捷者秋伐宋冬献捷事不异年则承上连文亦书例也説见前执宋公传
　　十有二月癸丑公防诸侯盟于薄释宋公
　　杜氏云诸侯既与楚共伐宋宋服故为薄盟以释之公本无防期闻盟而徃其称公防者书例然也【见前】诸侯即上防盂之诸侯也然执不言释此独言释者亦以公与防得载其事故书之并无义例
　　二十有二年
　　春公伐邾取须句【邾公羊作邾娄已后并同】
　　据传须句颛臾风姓也邾人灭须句须句子来奔且又与僖母成风同姓成风为言因伐邾取须句而返其君取者取之邾也返其君则取之而归其君也犹言取而还之也但经言取不言返者春秋经也经有因传以见者如此但书取不书返其知返者以传见也然亦有因经以见者如此书伐邾取须句文七年又书伐邾取须句向使须句为鲁有则此已取之何必再取观后之取则知此之返此则因经以见之者也若取之为义则推于我曰予得之彼曰取并无书例而胡氏又以书取为擅夫取而有之尚不擅而擅夫还之者乎
　　夏宋公卫侯许男滕子伐郑
　　宋襄乃伐郑以报盂之役
　　秋八月丁未及邾人战于升陉
　　僖公两伐邾并取须句故邾乗不备而来报之时臧文仲力谏当设御不聴因败绩邾人获公胄悬于邾城之鱼门其无礼如此升陉鲁地
　　冬十有一月己巳朔宋公及楚人战于宋师败绩楚人伐宋以救郑宋待于当楚人未渡时宋师已成列司马子鱼请击之不聴及渡楚师未成列司马又请击不聴且曰君子不重伤不禽二毛不以阻隘不鼓不成列遂大败此兴师自楚而书宋及者楚虽为救郑而来而宋襄以盂盟见执本思雪耻故知其将来而先兴兵以俟之大司马谏襄曰天弃商乆矣君将兴之不可赦也是宋实兴兵先阻先列宋为主而楚就之经书宋及本实事非义例也若宋称公楚称人者楚子虽在军而帅师有人君不亲将则不书説见隠元年传
　　二十有三年
　　春齐侯伐宋围緍【緍谷梁作闵后同】
　　齐孝公为宋襄所纳而曹南之盟齐并不与反与诸国谋宋盟于齐地今又专行讨伐且亲将之实怨乎甗之败齐志在争伯非为纳君也春秋假借仁信终必败露况襄又行诈之尤者乃蹶不旋踵彼车我徒皆轹蹑及之欺世之事可为乎所谓但书事而义自见者春秋有焉不通者于书伐书围妄指义例春秋书伐二百余书围四十四而欲于此二字决是否安能辨之
　　夏五月庚寅宋公兹父卒【兹公作慈】
　　秋楚人伐陈
　　传楚成得臣帅师伐陈讨其贰于宋也
　　冬十有一月子卒
　　卒不书名史阙之也与隠七年滕侯卒八年宿男卒同若本公爵入春秋称侯庄二十七年称伯今又称子范氏云为时王所黜理或有之説见桓二年滕子来朝传
　　二十有四年
　　春王正月
　　夏狄伐郑
　　滑本姬姓小国而附于郑者前二十年以滑贰于卫郑伐之滑己聴命矣及郑师还而又即于卫故郑再讨之周襄王不知何故使伯服防孙伯为卫请滑郑伯不従则亦已矣乃又执王之二臣则跋扈已甚王怒而伐之宜也乃使頽叔桃子出狄兵以伐郑取栎则非复声罪致讨之师王纲之不振至矣宜其不逾时而召戎祸也此不及王讨一字一若狄之自来伐者虽为王讳然亦曰此非王所为狄为之也文也亦义也
　　秋七月
　　冬天王出居于郑
　　初襄王为世子时母后早死其后母曰惠后【惠王之后】生叔带而欲立之未及而卒【后母死】及襄王即位叔带乃通狄谋伐襄王襄王欲诛带带已奔齐前二十二年用富辰之言而召归之【以亲亲故也】至是王出狄师以伐郑取栎遂德狄人取狄女隗氏为后而叔带与隗氏通因废后頽叔桃子乃奉大叔以狄师攻王杀谭伯获周公原伯毛伯富辰富辰死之王出奔郑居于汜是召寇杀人而适以自杀诱夷用雠奸宫祸国百不一当此固直书之而义自见者但史记曰王出奔郑与厉王出奔彘书法并同此但书居而不书奔者以诸侯去国则书奔桓十五年郑伯突出奔蔡十六年卫侯朔出奔齐是也天子去国则书居昭二十二年王猛居于皇二十三年天王居于狄泉是也若曰天子无出谓天子不宜出出则书之非谓天子不书出出即贬之也公羊与曲礼不解春秋谓天子不言出増一言字便与夫子书法有未通矣书金縢王出郊康王之诰王出在应门之内未尝不言出故冋命曰出入起居罔有不钦王制曰天子将出类于上帝出与入同入之有出犹出之有入也春秋于襄王之奔但书出而入自见曰天王出居于郑于王猛敬王之奔则但书入而出亦自见曰王猛入于王城曰天王入于成周此真夫子之春秋也胡氏解春秋但知有公谷而全不知有夫子如此经曰贬而书出夫襄固有罪当贬书出王猛与敬王何罪而乃贬而书入乎
　　晋侯夷吾卒
　　此晋惠公也据传惠公之死在二十三年越二年而始见于此以赴之晚也是时公子圉立是为懐公懐公乃召晋大夫之从重耳者以狐偃不至杀其父狐突先是重耳出亡过狄狄伐廧咎如获其二女叔隗季隗纳诸公子公子取季隗而以叔隗妻赵衰生盾过卫卫文公不礼焉及齐齐桓妻之及曹曹共公闻其骈胁浴薄而观之及宋宋襄公赠之以马二十乗及郑郑文公亦不礼焉及楚楚子飨之至是及秦秦伯纳女五人懐嬴与焉乃纳公子于晋懐公奔髙梁杀之以不告故不书是时襄王亦使大宰文公及内史兴锡晋文命【注命命服也诸侯七命冕服七章】
　　二十有五年
　　春王正月丙午卫侯燬灭邢
　　邢卫皆姬姓国皆为狄所灭而邢迁夷仪衞迁楚丘齐桓公皆城之则邢卫二国本宜协力距狄互相拯援而前十八年邢反挟狄以伐卫围卫莬圃及狄退而邢独留师不去则邢恶过矣越明年卫乃伐邢报莬圃之役并未尝得志于邢又明年齐孝因邢欲报卫盟狄于邢以谋卫则邢实为主而狄反为客然且前年之秋甫盟狄而去年之春狄即侵卫则锋起肘腋狡狯莫测于是卫文用闲使大夫礼至昆弟先隂仕于邢以为内应而后一举而灭之是虽灭同姓然敌国逼处势不俱立非得已也但春秋灭国三十无书名者此独书卫侯燬传遂有灭同姓故名一语而曲礼遂引之曰失地名灭同姓名定之为春秋之例夫失地无书名者曲礼郑注引庄十年荆败蔡师于莘以蔡侯献舞归为据夫献舞即蔡哀侯也哀侯以被执书名未尝失地经凡被执必书名如许男斯沈子嘉类不一而足已见前传实则哀侯之执至楚即还寸土不失观后三年即与齐桓为北杏之防显然在经可验也若失地之君春秋多有纪侯去国谭子奔莒并不书名至于灭同姓则在楚所灭虽不可考然二十六年经书楚子灭夔注云同姓或以为待夷狄之礼故不名若僖二年虞师晋师灭下阳则夏阳虢也虞虢与晋皆同姓以两同姓灭一同姓而虞与晋皆不名何也若晋献灭虢并灭虞则以一同姓灭两同姓然又不名故胡氏亦知难通乃曰晋灭虞不名而此独名者虞公贪璧以易邻与邢之挟狄以伐卫罪有轻重夫不责虎狼之挟群而责虫鱼之贪饵非平情矣予向谓书名书爵并无史例况偶然一见尤不可据且经有阙文又有羡文先仲氏曰桓十二年丙戌盟武父又云丙戌卫侯晋卒下之丙戌由上之丙戌而羡之者也此云卫侯燬灭邢下文云卫侯燬卒上之卫侯燬则由下之卫侯燬而羡之者也此确论也
　　夏四月癸酉卫侯燬卒
　　宋荡伯姬来逆妇
　　荡伯姬者公女而嫁于宋大夫荡氏为妻者也今为其子来逆妇而借以归宁特礼无姑自亲逆者书逆妇则其非礼可知也周礼诸侯嫁女于大夫使同姓大夫主之此来逆妇不知何人女并不知谁主而胡氏谓讥公失礼下主大夫之昏大不可解荡者宋桓公子荡之后
　　宋杀其大夫
　　大夫无名阙文此与庄二十六年曹杀其大夫阙文例同公羊谓宋三世内娶故三世无大夫【谓宋公三世皆娶大夫女故不敢臣妇父也】则其时武穆桓庄之族甚伙必非内娶三世便无賸氏且未闻君不臣妇父者周武王未尝不臣齐尚父也若谷梁谓所杀者孔氏故孔子讳之则桓二年宋督杀大夫孔父显见乎经而敢为是説妄矣春秋有阙文又有羡文此即阙文之一耳是年晋文勤王以左师迎王入于王城右师取大叔于温杀之因朝王王飨醴命之宥且赐之阳樊温原攒茅之田晋文复请隧弗许
　　秋楚人围陈纳顿子于顿
　　顿小国名杜氏谓顿君迫于陈而出奔楚楚因围陈而纳顿君于顿然则楚之围陈为顿故也与前二年楚人伐陈别是一事
　　卫文公
　　冬十有二月癸亥公防卫子莒庆盟于洮
　　莒与我旧怨入春秋以来因纪君娶鲁女盟莒于密此后桓二十七年莒庆以莒大夫而娶庄公女叔姬为妇始相和好至闵元年公子庆父出奔莒季友赂莒得庆父而莒复以师责赂故僖元年季友帅师败莒师于郦获莒挐至是卫文欲修好于鲁因之平莒而卫文又死其子成公修成之故卫侯于既塟之后变例称子承父志也然则莒庆即莒大夫之娶庄女者洮向二盟莒庆未必无意焉故先之莒庆而后以莒子乃谷梁曰莒无大夫其曰莒庆何也是全忘君女之得嫁大夫其于春秋前经瞢然不识而欲以传春秋可乎洮鲁地庄二十七年公防杞伯姬于洮是也惟僖八年洮之防杜氏范氏俱注作曹地非是
　　二十有六年
　　春王正月己未防莒子卫甯速盟于向【速公作遫后同】
　　此防洮之盟也洮盟卫君为政而莒大夫涖之此盟则莒君为政而卫大夫涖之旧注向小国之近莒者隐二年莒人入向是也公谷谓入者得而不居今盟莒于向后宣四年公伐莒取向则公然莒地矣甯速卫大夫庄子即甯武子父也
