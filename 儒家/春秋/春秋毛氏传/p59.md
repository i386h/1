<!-- { "loadSidebar": true } -->
　　定十五年郑罕逹帅师伐宋故宋报之然不详其事左氏于罕逹之师误以宋公子地当之前既已辨之详矣今又曰宋师侵郑叛晋故也夫郑叛晋已久此时非讨叛之际且宋自定六年晋人执乐祁犂之后晋宋之好亦已断絶何縁又承命而为其讨叛况彼此侵伐事虽未详然经文所书则实是郑先伐而宋报之其后宋郑之师连嵗不已至十年宋公伐郑赵鞅且欲救郑而伐宋岂有宋为晋伐郑而晋反助郑而恶宋者左氏妄説也
　　晋魏曼多帅师侵卫
　　五年晋伐卫今又侵之
　　夏公防吴于鄫【谷作缯】
　　吴来征防前叔还已防之于柤矣至是公又防于鄫时吴命公以百牢飨之子服景伯曰先王未之有也吴人曰宋飨我百牢矣且闻晋大夫过鲁鲁飨之过十夫晋大夫飨过十则吴王百不亦可乎景伯曰吴将亡矣不与必弃疾于我乃与之
　　秋公伐邾八月己酉入邾以邾子益来
　　前年冬仲孙何忌伐邾矣公又亲伐之季康子飨诸大夫而询其可否子服景伯力言其不可孟孙赞景伯诸大夫皆不悦罢飨而出遂伐邾入之处其公宫众师昼夜掠以邾隠公归献于亳社囚诸负瑕邾大夫茅夷鸿以束帛乘韦自请救于吴谓夏盟鄫衍【即前防鄫也】秋而背盟违君命矣且鲁赋八百乘【晋所定贡赋】君之贰【敌国】也邾赋六百乘君之私【属国】也以私奉贰【以属国所赋而奉之敌国】唯君图之吴从之
　　宋人围曹
　　宋自三年伐曹六年又伐曹今又围之明年遂灭之虽不详其事要之利其地也
　　冬郑驷帅师救曹
　　宋郑方恶郑闻宋之屡伐曹也曰宋之有曹郑之患也因救之

　　春秋毛氏传巻三十五
　　钦定四库全书
　　春秋毛氏传卷三十六
　　翰林院检讨毛竒龄撰
　　八年
　　春王正月宋公入曹以曹伯阳归
　　前冬围曹筑五邑于其郊曰黍丘曰揖丘曰大城曰钟曰邗葢先为邑名焉示必灭也至春遂灭之左氏谓宋师将还曹人止诟之因反兵灭曹似乎以诟致灭者非实録也若史记又云曹倍宋又倍晋故宋伐曹晋不救遂灭曹而有之此亦袭左氏倍晋奸宋故晋不救诸语然并无实事可据至经书入不书灭则入原有据地不据地两义入而不据地入之已耳卫师入郕是也入而据其地即是灭秦人入鄀是也此书例也胡氏以为有义例则不然
　　吴伐我
　　吴人聴茅夷鸿之言【前年】遂伐我时叔孙輙公山不狃在吴【定十一年自齐奔吴】吴以问輙輙曰鲁有名而无实伐之必得志焉退而告不狃不狃曰非礼也君子奔不适雠国若未臣所适之国而有伐吾本国者虽还而死之可也且夫人之行也不以私恶弃其乡今子以小恶而欲覆宗国不亦难乎若使子为率【向导】子必辞及问子泄【不狃字】对曰鲁虽无与立必有与毙【言效死】且诸侯将救之矣未可以逞乃使子泄为率子泄故道险从武城入【由险道入者使鲁可备】初武城人有侨田吴界与鄫人之沤菅者争水而拘鄫人鄫人怨之至是教吴向武城谓吴人王犯尝为之宰与澹台子羽之父善可为内应【此王犯当是子游论语子游为武城宰得澹台灭明即子羽也史记子游吴人名言偃言与王字音之转偃犯同义传狐偃即狐犯是也之父羡文当时防书多散轶故有沿误不然岂有一时有两吴人为武城宰且适与澹台子羽相善者此其误无疑也】向之必克国人惧既而终不克【刘谓己克误见正义】乃克东阳而进舍于五梧又舍于蚕室战于夷获鲁一车而同车三人皆被获【一公賔庚一公甲叔子一析朱鉏君战死曰灭大夫战死曰获】献于吴子吴子曰同车而共毙国有死士未可望也【与不狃言合】及次泗上鲁大夫防虎欲夜攻吴子乃设格选壮士属徒七百人使三踊于幕前中选者三百有若与焉【孔子弟子】吴子闻之一夕而三迁乃求行成景伯不许曰楚人围宋易子而食析骸而防犹无城下之盟我未及亏而盟于城下是弃国也诸大夫不从景伯乃负载书造于莱门且愿以子服何【即景伯】质于吴吴许之既而曰愿以吴王之子姑曹为鲁质吴乃请罢质而盟经不书不成盟也
　　夏齐人取讙及阐【公作僤后同】
　　齐悼公之来奔也【在五年】季康子以其妹妻之及即位来迎则女有佚行未敢与也齐侯怒使鲍牧帅师伐我取二邑焉
　　归邾子益于邾
　　鲁自吴伐后悔其事乃归邾子而吴反恶之使太宰嚭讨邾囚邾子于楼台而围之以棘且使邾大夫奉太子革为政后所称邾桓公者是也苐吴之怒邾子亦必有故而传又失之
　　秋七月
　　冬十有二月癸亥杞伯过卒
　　齐人归讙及阐
　　前齐取二邑去至是平之臧宾如如齐涖盟齐闾丘明来涖盟乃逆季姬归而嬖之归二邑焉
　　九年
　　春王二月塟杞僖公
　　宋皇瑗帅师取郑师于雍丘【防书未详】
　　据传郑罕逹之嬖臣许瑕求邑因无邑可与使之取邑于他国故围宋雍丘而宋救之反围郑师郑师哭罕逹往救大败此又不晓事之言世无已国无邑而可漫取之他国者且许瑕何人家不藏甲岂有家之嬖臣能公然兴师取人国邑此在情理所必无者且前七年经书宋皇瑗帅师侵郑与此经前后相应则必罕逹因皇瑗侵郑而伐宋雍丘以报之不虞为瑗所败也传于前皇瑗侵郑则曰郑叛晋也于此传则曰许瑕求邑也皆造事非实録春秋定哀之间书宋郑搆兵事甚悉必有一大事彼此牵搆一十余年而传皆不晓故自定十五年郑罕逹帅师伐宋哀七年宋皇瑗帅师侵郑九年宋皇瑗帅师取郑师于雍丘是年秋宋公伐郑十年宋人伐郑十二年宋向巢帅师伐郑诸传皆前后周章无一是者善读春秋者当于此六经通读之而合观诸传以考辨可也
　　夏楚人伐陈
　　楚昭王以救陈而死然死则不能救矣陈因就吴而楚遂伐之虽楚惠王不继志顾晋伯余习原是如此
　　秋宋公伐郑【防书未详】
　　传于伐郑本事全不晓乃又旁造一救郑之事谓晋赵鞅欲救郑卜龟不吉乃使阳虎筮之又不吉乃止按郑之叛晋已久而于赵鞅则尤致深怨者前二年鞅帅师围戚値范氏在朝歌而郑罕逹与驷亲帅师输粟以与郑战经书晋赵鞅帅师及郑罕逹帅师战于铁郑师败绩嗣后未尝有修好之举也即或修好而经此搆战或不坐视则已耳有何亲爱而撄冠被发以蓍以蔡此皆防书无文而传故造説以演其事者善读者所当察也
　　冬十月
　　十年
　　春王二月邾子益来奔
　　前吴伐邾囚邾子今脱而来奔避吴也但吴以救邾伐我而今又使邾来奔邾以我执之故致我为吴所伐而今又奔我搆兵乱慢好凟恶其尚有人理存其间乎此春秋之所以入战国与
　　公防吴伐齐三月戊戌齐侯阳生卒
　　此吴令也吴欲防齐而齐辞之吴乃城防沟通江及淮先召我儆师而我从之乃伐齐南鄙师于鄎齐人弑悼公以悦吴赴至吴师吴子三日哭于军门之外而还悼公不书弑以未详弑者人也其书例与襄七年郑伯髠顽卒于鄵同
　　夏宋人伐郑【防书未详】
　　晋赵鞅帅师侵齐
　　齐卫屡救范氏与赵鞅为难故乗丧以侵之
　　五月公至自伐齐
　　塟齐悼公
　　卫公孟彄自齐归于卫
　　定十四年公孟彄以蒯聩党奔郑又奔齐今自齐归卫或曰齐纳之
　　薛伯夷卒
　　秋塟薛惠公
　　冬楚公子结帅师伐陈
　　吴救陈【见夏楚伐陈传】
　　十有一年
　　春齐国书帅师伐我
　　前年鄎之役齐以我从吴师故憾之至是特遣国书高防帅师伐我及清【齐地】季孙谓其宰冉求曰齐师在清必鲁故也如何冉求谓以一子守而二子帅师可矣二子不可冉求曰若不可则君无出【谓鲁公】一子帅师【季氏】背城而战不属者非鲁人也季孙使冉有从于朝俟于党氏之沟武叔呼而问战焉对曰君子有远虑小人何知武叔曰是谓我不成丈夫也退而搜乘于是孟孺子泄【武伯】帅右师冉求帅左师樊迟为右季孙曰须【樊迟名】也弱冉有曰能用命焉季氏之甲七千冉有以武城人三百为己徒卒次于雩门之外越五日而右师始至遂及齐师战于郊时师未逾沟樊迟请左师伸约信三刻而逾之众从之师入齐军既而右师奔齐人追右师齐大夫陈瓘陈庄渉泗孟之侧【即子反】后入以为殿抽矢防其马曰马不进也独左师获齐甲首八十齐人不能师宵谍曰齐人遁冉有请追之三季孙不许传曰冉有用矛于齐师故能入其军孔子曰义也经不书齐败以右师奔也然不书我败以左师实胜也其曰伐我者书例也不曰某鄙以战于郊也胡氏谓不书四鄙但书伐我为鲁罪夫战于郊矣而犹鄙乎且鲁凡被兵必书伐我春秋无两书矣傥非伐我当是伐谁传春秋至哀十一年而犹然梦梦不可解也
　　夏陈辕颇出奔郑【辕公作袁】
　　陈辕颇为司徒赋封内之田以嫁公女有余以为己大器国人逐之
　　五月公防吴伐齐甲戌齐国书帅师及吴战于艾陵齐师败绩获齐国书【艾陵齐地】
　　报郊之战公乃防吴子伐齐克博至于嬴吴子亲将中军胥门巢将上军王子姑曹将下军齐国书将中军髙无防将上军宗楼将下军战于艾陵初吴展如败齐上军齐国子亦败吴上军既而吴子出大败齐师获国书公孙夏闾丘明陈书东郭书革车八百乘甲首三千以献于公当战之时吴子呼武叔曰而事何也曰从司马吴子赐之甲劒铍曰奉尔君事敬无废命武叔未能对卫赐进【赐子贡也卫人】曰州仇【武叔名】奉甲从君而拜至是公使太史固归国子之元【以首还齐】寘之新箧荐之以纁加组带焉
　　秋七月辛酉滕子虞母卒
　　冬十有一月塟滕隠公
　　卫世叔齐出奔宋
　　世叔齐即太叔疾也疾初娶宋朝女而嬖其娣及朝出奔【二年】孔文子【圉】使疾出其妻而妻之疾不忍其娣仍置之他室如二妻焉文子怒欲攻之仲尼止之遂夺其妻疾出奔卫人立其弟遗且使室疾妻焉后以奔宋臣向魋魋出奔卫人并攻疾疾归卫而死
　　十有二年
　　春用田赋
