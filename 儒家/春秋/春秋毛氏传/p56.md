<!-- { "loadSidebar": true } -->
　　六月丙申季孙意如卒
　　此无贬词贬不在此也
　　秋七月壬子叔孙不敢卒【舍之子成子也子州仇嗣为大夫是为武叔】冬晋士鞅帅师围鲜虞
　　六年
　　春王正月癸亥郑游速帅师灭许以许男斯归【速公作遫后同】许与郑为终始此乗楚败而灭之然灭其师仍不灭其国观哀元年经书楚子陈侯随侯许男围蔡可见
　　二月公侵郑
　　此晋令也周儋翩【子朝党】因郑以作乱郑为之取胥靡故晋使鲁伐之是时取匡【郑邑】不书以归之晋也
　　公至自侵郑
　　夏季孙斯仲孙何忌如晋
　　据传季桓子如晋献郑俘并报晋君聘也礼凡君聘必夫人同之然祗遣一使报聘亦然今阳虎欲尊晋且欲诎辱三桓故特遣孟懿子报晋夫人之聘虽两使而实一礼故并书之当是时阳虎之执国政如此
　　秋晋人执宋行人乐祁犂
　　宋使乐祁犂如晋晋赵鞅逆而饮之酒于緜上范鞅恶其主赵氏也言于晋侯以不致使而私饮酒为罪遂执之然则晋卿之分国而争大如此
　　冬城中城【惧晋也中城见文九年】
　　季孙斯仲孙忌帅师围郓【何忌无何字阙文】
　　郓贰于齐季孟围之齐人乃归郓阳关阳虎居之
　　七年
　　春王正月
　　夏四月
　　秋齐侯郑伯盟于咸【卫地】
　　晋伯已衰诸侯始特盟于是齐侯贰晋与郑伯盟卫地而征【召也】防于卫
　　齐人执卫行人北宫结以侵卫
　　卫侯闻齐召思欲叛晋诸大夫不可卫侯乃使北宫结如齐而私于齐侯曰阳执结以侵我使诸大夫知所畏遂执结侵卫
　　齐侯卫侯盟于沙【公作沙泽】
　　卫乃与齐盟而隂以结之
　　齐国夏帅师伐我西鄙
　　齐以叛晋故伐我阳虎御季桓子公敛处父御孟懿子【处父孟氏家臣】将宵入齐师齐设伏以待之处父谓虎曰汝不知祸吾杀汝矣苫夷【季氏家臣】谓虎将陷二子【季孟】于难吾必杀虎虎惧御二子还得不败然则陪臣之互执国政各能相制又如此
　　九月大雩
　　冬十月




　　春秋毛氏传巻三十三
　　钦定四库全书
　　春秋毛氏传卷三十四
　　翰林院检讨毛奇龄撰
　　八年
　　春王正月公侵齐
　　公侵齐门于阳州报前年之伐也
　　公至自侵齐
　　二月公侵齐
　　前侵未得志故又侵之
　　三月公至自侵齐
　　曹伯露卒
　　夏齐国夏帅师伐我西鄙
　　齐伐我西鄙晋士鞅赵鞅荀寅救之未至境即还
　　公防晋师于瓦
　　公乃迎晋师防之其不言救我者以未尝救我也一若不知其防之者之何事也此文例也瓦卫地
　　公至自瓦
　　秋七月戊辰陈侯柳卒
　　晋士鞅帅师侵郑遂侵卫【士公作赵】
　　晋师自瓦还将欲就卫侯而盟于鄟泽赵鞅曰羣臣谁敢盟卫君者葢恶其叛晋而思辱之也渉佗成何【二晋大夫名】曰我能盟之礼凡诸侯盟必使小国执牛耳而大国涖之葢司割耳取血之事皆卑者职也今卫人请晋执牛耳以为君与大夫防当大夫执之成何不肻曰卫吾温原也焉得视诸侯及防渉佗捘卫侯之手而血及于椀卫侯怒王孙贾曰盟以为礼也不以礼叛之已耳遂叛晋不盟晋人请改盟不许士鞅乃防成桓公谓郑曾伐周阙外当报之因邀之同侵郑虫牢而遂及于卫葢欲假王师以讨郑卫之贰于晋也经不书不予其假也
　　塟曹靖公
　　九月塟陈懐公
　　季孙斯仲孙何忌帅师侵卫
　　晋又令我伐卫
　　冬卫侯郑伯盟于曲濮【卫地】
　　重结之
　　从祀先公
　　从顺也先公闵公僖公也文二年文公跻僖公于闵公之上是为逆祀今定公刋前之失因而顺之据传季寤【桓子弟】公鉏极【季族】公山不狃【费宰】皆不得志于季氏与叔孙輙叔孙志五人同因阳虎欲去三桓将以季寤代季氏叔孙輙代叔孙氏阳虎代孟氏冬十月顺祀先公而祈焉遂于僖庙审谛昭穆之礼而改正之以明已之去三桓者欲强公室为顺非为逆也但叛臣变制不书所自此必假定公之命而为之者葢宗庙大典未有君大夫不知而一二叛臣可隂相移易者也特予考全经似有未尝移易者哀三年书桓宫僖宫灾夫祧庙昭穆与太庙同桓庄闵僖则必闵从桓而僖从庄此顺祀也若桓庄僖闵则将僖从桓而闵从庄便为逆祀今桓宫灾而即及僖宫则僖从桓矣此逆祀矣哀尚逆祀而谓定年已顺祀于理未通既而思之传书司铎宫火火逾公宫然后桓宫僖宫灾则火本逾越桓宫在昭逾而及僖宫之穆相对逾火事未可知胡氏据蜀人冯山之説谓昭公之主未得入庙至阳虎始入之如昭公塟阚在墓道南至孔子为司冦始沟合兆域一类葢欲暴季孙之恶而为之者其説未尝不可聴特其所谓先公者指昭公乎指羣公乎昭公不得称先公如锡桓公命吉禘庄公作僖公主禘祀襄公凡后君之于前君经传有专称也且从祀者配飨之谓也国有大祭得祔主而配飨之谓之从祀如盘庚兹予大享于先王尔祖其从与享之岂有昭公而相从配食如大享之祭功臣者若先公为羣公则从祀为谁不明指何公从祀而徒言从祀谁则从之此不特春秋无是文即他书亦无是文也况定立已八年岂有太庙无祢庙者夫子为司防但沟墓道未尝无昭墓也经既书塟我君昭公则卒哭祔庙皆塟时一时之事春秋恒例但书塟而诸礼皆具是昭公入庙即在昭公书塟时已有明文冯山妄説也【张南士曰古人以顺而逆者曰从而逆故从作顺解】
　　盗窃寳玉大弓
　　盗者阳虎也寳玉夏后氏之璜大弓封父之繁弱成王分鲁公之物也经凡书盗皆不著名氏以为此盗焉耳但阳虎以家臣而谋弑季氏此国家大变经反不书祗详书此二物之失得以了其事似失轻重惟徐仲山日记曰蒲圃之驾阳关之叛全无厚系万万不得同阳州之一逊独此世守重器有国兴丧皆视之诚所谓改玉改歩得歩得玉者故夫子三致意焉此真善于言春秋者葢亦以二物失得即叛臣成败一始终也据传阳虎以壬辰日将享季氏于蒲圃而杀之乃约都邑之车以癸已日至成邑宰公敛处父告孟孙曰季氏戒都车何故孟孙曰吾弗闻处父曰然则乱也盍备之与孟孙以壬辰为期至期阳虎前驱林楚御桓子虞人以铍盾夹之阳越【虎从弟】殿将如蒲圃桓子乘间语林楚葢欲其脱已于难而林楚难之曰阳虎为政鲁国服焉徒死而已何益于主桓子曰能以我适孟氏乎楚许之时孟氏选圉人之壮者三百人驾言筑室于门外楚乃怒其马骋之入孟氏门阳越射楚不中筑者乃阖门而自门间射阳越杀之阳虎刼公与叔孙武叔以伐孟氏公敛处父帅成人自上东门入与阳氏战于南门之外弗胜又战于棘下阳氏败脱甲如公宫取寳玉大弓以出舍于五父之衢寝而为食公敛处父请追之孟孙弗许阳虎乃入讙阳关以叛
　　九年
　　春王正月
　　夏四月戊申郑伯虿卒【虿公作虿】
　　得寳玉大弓
　　阳虎归寳玉大弓于鲁鲁伐阳关阳虎使焚莱门犯之而出奔齐请伐鲁齐侯将许之鲍文子不可去而奔晋适赵氏主赵简子焉
　　六月塟郑献公
　　秋齐侯卫侯次于五氏
　　齐伐晋夷仪次于五氏晋师千乗在中牟卫侯亦如五氏以助之其不书伐晋者以不终伐也五氏晋地
　　秦伯卒
　　不书名见前
　　冬塟秦哀公
　　十年
　　春王三月及齐平
　　齐伐我以晋故今诸侯皆叛晋可以平矣
　　夏公防齐侯于夹谷公至自夹谷
　　前既相平此复为防以固之但两国离防必有争上于其间且侵伐甫息懐猜不少故齐用犂弥之计使莱人以兵刼公一如庄十三年柯之盟鲁人用曹沬以刼齐桓者此亦春秋战国间习事也但其用莱人者莱为东夷禹贡所称莱夷以齐曽灭莱俘之故使之乘间行刼以出不意惟恐齐备兵则鲁亦得以备兵相抵持也乃孔子相定公赴防即先具兵士一见莱人遽奉公退避而使士以兵击之然后曰两君合好而使裔夷之俘得援兵以乱其间非所以令诸侯也夫夷不乱华俘不干盟兵不偪好于神为不祥于人为失礼君必不然齐侯闻而遽辟之及盟齐人加于载书曰齐师出境而不以甲车三百乗从我者有如此盟葢责我以小事大之礼也惟时齐晋迭覇定贡赋之制已久明知非王政而急难更易必此时一相激则重搆怨矣孔子乃不使鲁公涖盟令大夫兹无还揖而对曰而不反我汶阳之田而以吾共命者亦如之以是时齐多侵鲁田且阳虎以郓讙奔献鲁地愈削故使反侵地量地之所出足以当三百乘之赋则亦如所盟葢其时中之圣因时酌宜但就事裁处而不折之以王制一如猎较之随俗然既不激而又不辱所云反经行权者如此故经但书会而不书盟一则公不亲盟一则谓盟非我意夫亦不得已而为之不告可也若齐欲飨公孔子又辞之者以盟飨非恒礼非劳则谢如襄王飨晋文于践土则为劳卑宋公飨晋侯于楚丘则为谢尊其余盟防后飨列国大夫皆是相劳之礼今齐具飨礼非劳非谢酬酢之间必多可议不如不飨以全好合故夫子曰夫飨以昭徳也不昭不如其已也诚以尊卑之间必有甚难讨求者在也此又夫子之经也
　　晋赵鞅帅师围卫
　　围卫报五氏之役也然卫终不成因曰卫之叛晋由渉佗成何【见八年赵鞅侵卫传】于是执渉佗以求成于卫卫复不许晋乃杀渉佗而成何奔燕前卫侯次五氏以伐晋而经不书伐以不终伐也今乃执已大夫杀已大夫以求成而终不得成是尚为能终伐乎然公然书围卫者曰前不书伐为卫讳伐也曰亦惟卫不伐耳今之书围者不为晋讳围也曽有围人国而执已大夫杀已大夫以求成者乎此文例也
　　齐人来归郓讙龟隂田【谷田上有之子】
　　前六年郓人叛而以地献齐季孙孟孙以围郓而齐人归之至八年阳虎奔齐则郓讙诸地皆齐有矣故夫子邀其反地而今又归之杜氏曰三邑皆在汶水北故又称汶阳田夹谷之防所云反我汶阳田以此
　　叔孙州仇仲孙何忌帅师围郈
　　是时鲁政下移陪臣执国命阳虎公山不狃之徒相继以起而郈宰侯犯即据郈以叛郈者叔孙氏邑也
　　秋叔孙州仇仲孙何忌帅师围郈
　　初围不克故又围之郈工师驷赤【工师官驷赤名】以计出侯犯而纳鲁师侯犯遂以郈奔齐齐人复致郈于鲁而修好焉
　　宋乐大心出奔曹
　　前六年宋使乐祁于晋而晋人执之归而死于路宋公使右师乐大心迎乐祁尸而大心僞疾不肻行乐祁之子溷告大心将作乱于是宋逐之而大心奔曹
　　宋公子地出奔陈【公地作池后同】
　　公子地者宋公之弟也有白马四公朱其尾鬛而予向魋【司马桓魋】地怒抶魋夺之魋惧将走公泣之目肿地母弟辰曰子为君礼不过出境君必止子地乃出奔而公不之止
　　冬齐侯卫侯郑游速会于安甫【公作鞌地阙】
　　叔孙州仇如齐
　　谢致郈也
　　宋公之弟辰暨仲佗石彄出奔陈【暨字下公谷有宋字】
　　宋公弟辰曰吾劝兄出奔而公不止是吾迋【欺也】兄也吾以国人出君谁与处遂亦奔陈仲佗仲几子石彄褚师叚子皆宋卿其皆奔者左氏曰宠向魋故也
　　十有一年
　　春宋公之弟辰及仲佗石彄公子地自陈入于萧以叛【萧宋邑】
　　夏四月
　　秋乐大心自曹入于萧
　　大心奔曹在前年今入萧从叛也
　　冬及郑平叔还如郑涖盟【叔还叔诣子】
　　鲁始叛晋也
　　十有二年
　　春薛伯定卒
　　夏塟薛襄公
　　叔孙州仇帅师堕郈
