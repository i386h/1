<!-- { "loadSidebar": true } -->
　　晋荀息请以屈产之乘与垂棘之璧假道于虞以伐虢公曰宫之奇存焉对曰宫之奇懦而不能强谏虽谏将不聴乃使荀息假道于虞虞公许之宫之奇谏不聴遂起师晋里克荀息防虞师伐虢灭下阳【虢名】先书虞贿故也【时虞请先导故先虞然以文例言】
　　按此晋师为晋献公公不亲将故称师虞公者太王次子仲雍之后武王克商封于虞史记名周北虞公是也虢公王季子虢仲之后名虢公丑国语虢公梦神执钺帝命曰使晋袭于尔门公不戒至是晋果至后六年虢亡
　　秋九月齐侯宋公江人黄人盟于贯【公羊作贯泽宋地】
　　江黄楚与国来盟则楚党离矣人者其大夫也
　　冬十月不雨
　　楚人侵郑
　　三年
　　春王正月不雨夏四月不雨
　　杜氏云一时不雨必书首月故此连上冬十月春正月夏四月而统记之至下六月然后雨则已二百四十日不雨矣苐谓不曰旱不为灾也史之书此但以记异而谷梁谓君有志于民则书之夫史记灾祥岂以君意为详略乎
　　徐人取舒【徐舒小国名徐在下邳僮县舒在庐江舒县】
　　六月雨
　　秋齐侯宋公江人黄人防于阳谷【阳谷齐地】
　　谋伐楚也公羊桓公曰无障谷【即孟子无曲防】无储粟【即无】
　　【遏籴】无易树子无以妾为妻
　　冬公子友如齐涖盟【公子友谷作公子季友涖公谷作莅】
　　齐侯为阳谷之防来寻盟故季友如齐涖盟公羊曰来盟来盟乎我也涖盟往盟乎彼也
　　楚人伐郑
　　楚人伐郑郑伯欲成孔叔不可曰齐方勤我弃徳不祥乃止
　　四年
　　春王正月公防齐侯宋公陈侯卫侯郑伯许男曹伯侵蔡蔡溃遂伐楚次于陉
　　齐侯以诸侯之师侵蔡蔡溃先是齐侯与蔡姬乘舟于囿荡公公惧变色禁之不可公怒归之未絶之也而蔡人嫁之至是以蔡与楚近先侵蔡而后伐楚遂者继事之词也楚子使与师言曰不虞君之涉吾地也管仲对曰昔召康公命我先君太公曰五侯九伯汝实征之尔贡包茅不入王祭不供无以缩酒【尚书包匦菁茅为祭时滤酒之用】寡人是徴昭王南征而不复寡人是问对曰贡之不入寡君之罪也敢不共给昭王之不复君其问诸水滨
　　楚于僖立三年三书伐郑齐桓防柽盟贯俱未有以救之则此时进兵当直责其伐郑之罪而反扳援往事与丁零盗苏武牛羊并案何异此理绌语遁词令之最不善者然而无讥者伐楚故也若胡氏谓当请天讨不宜专伐则欲以惠王之庸弱而使之行令势必不能且讨罪救患诸侯本事谁谓齐桓不当救郑患讨楚罪者春秋无义战彼善有之此彼善者也
　　夏许男新臣卒
　　此随齐伐楚而死于师者男其爵新臣其名也【説见前】若其但书卒而不书卒于师者史文有详略无义例也胡氏袭刘敞之説谓必归许而死于其国故不书卒师则召陵之盟尚在卒后此时诸侯未散也故后屈完盟诸侯有云师次召陵齐侯陈诸侯之师与屈完观之然后完与诸侯盟而谓许男先归乎且胡氏不读葬许穆公乎
　　楚屈完来盟于师盟于召陵
　　屈完楚大夫来盟者楚使之来也其可不言使者书例如此此与庄十四年单伯防伐宋二十三年祭叔来聘闵元年齐仲孙来二年齐髙子来盟并同诸説谓尊完又谓尊桓又谓完有权皆不读春秋者矣特称楚子使屈完如师师退次于召陵屈完乃及诸侯盟则祗此一盟而经称盟师又称盟召陵则似实有两盟者文或略之也
　　齐人执陈辕涛涂【辕公谷作袁】
　　辕涛涂陈大夫据辕涛涂恐师还经陈郑间必费供应绐齐桓观兵东夷由郯莒徐夏而循海以归申侯告不便齐遂执涛涂命我公防江黄伐之谓之讨不忠是也
　　秋及江人黄人伐陈
　　及者公及也伐陈説见前
　　八月公至自伐楚
　　此告至于庙故书但公伐楚后又伐陈此祗告伐楚者以公出时祗以伐楚告故也其例与后六年公伐郑又救许祗书公至自伐郑正同公羊疑伐陈后楚叛盟而公再伐故书伐楚此属梦梦而谷梁又妄自立例谓有二事偶则以后事致若后事小则以先事致此不致伐陈而致伐楚者大伐楚也此皆由不识公至告庙之礼以致有此然且六年伐郑谷梁胡氏皆与救许较大小夫救许不小于伐楚矣説见桓三年公至自唐
　　葬许穆公【穆公羊作缪】
　　许穆公卒于师葬之以侯礼也凡诸侯薨于朝防加一等【诸侯命有三等公上等侯伯中等子男下等】死王事加二等于是有以衮敛【公服】
　　冬十有二月公孙兹帅师防齐人宋人卫人郑人许人曹人侵陈【兹公羊作慈】
　　叔孙戴伯【兹諡戴伯即叔牙子】防诸侯之师侵陈陈成归辕涛涂【以陈服罪而归之】
　　五年
　　春晋侯杀其世子申生
　　初晋献公娶于齐曰齐姜生太子申生及秦穆夫人而死【称烝于齐姜生太子则齐姜武公妾其所生安得称太子乎若史世家谓娶齐桓之女则桓方兴伯安能不一顾所出如此】又娶戎二女大戎生重耳小戎生夷吾及伐骊戎得骊姬生夷齐其娣生卓子则嬖之甚姬欲立其子乃赂外嬖梁五与东闗嬖五【嬖在外名梁五在东闗名东闗五晋人称二五耦】谓曲沃宗邑先君庙所在蒲边秦屈边翟当令太子居曲沃重耳居蒲夷吾居屈以镇之而夷齐卓子遂得擅有君国焉既而献公作二军自将上军太子将下军以伐霍伐魏伐耿皆灭之遂为太子城曲沃而赐赵夙耿赐毕万魏以为之大夫乃复使太子伐东山胜之还自稷桑姬乃谓公曰太子势成欲图君矣复谓太子曰君梦齐姜必速祭祭归肉于公姬寘毒而献之覆酒于地地坟与犬脯犬毙与小臣小臣亦毙乃泣曰太子忍哉君老旦暮耳曽不能待而欲弑之公杀太子傅杜原欵太子奔新城自经死姬曰二公子皆知之重耳逃翟夷吾逃梁此因晋以杀太子事告故书
　　伯姬来朝其子
　　杜云伯姬来宁宁成风也夫僖公为成风子其年最长尚有伯姬者以庄廿五年归至是约一十四年则姬年当在三十以往益信成风始娶在孟任先矣礼诸侯世子有相朝之义此以子尚幼故母帅而行之谓之朝其子正义曰伯姬来絶句来者来归宁也朝其子犹言其子朝也
　　夏公孙兹如牟【兹公羊作慈】
　　曰公孙兹如牟娶焉则因聘在牟而假聘以行娶者牟国名桓十五年有牟人来聘公孙兹见前
　　公及齐侯宋公陈侯卫侯郑伯许男曹伯防王世子于首止【止公谷俱作戴后同】
　　王世子者惠王之太子郑即襄王也惠王以惠后故将废太子郑而立王子带故齐桓帅诸侯防王太子以定其位首止卫地
　　秋八月诸侯盟于首止
　　前防王世子以定其位防之而已不敢盟也何也卑不与尊盟也至是则诸侯自为盟焉此皆书其事而美自见者其后九年公防宰周公齐侯宋公卫侯郑伯许男曹伯于葵丘九月戊辰诸侯盟于葵丘书例正同或又引昭十三年公防刘子及诸侯于平丘八月甲戌同盟于平丘无诸侯字遂谓复举诸侯即是尊世子而不敢与盟之义则同一王臣尊宰孔而不尊刘子不可解矣春秋书法贵实刘子与诸侯同盟则同盟耳王世子与宰周公俱不与诸侯同盟则诸侯盟耳谷梁云复举诸侯公羊曰一事再见胡氏曰书之重词之复皆不通之论也左于首止之盟曰诸侯盟则世子不盟也于葵丘之防曰宰孔先归则诸侯自盟也
　　郑伯逃归不盟
　　王使周公召郑伯曰吾抚汝以从楚辅之以晋可以少安【言主楚而助以晋可拒齐也】盖欲废太子而不欲定其位也郑伯遂逃归不盟
　　楚人灭子奔黄
　　近楚小国曰楚使鬭谷于菟灭之
　　九月戊申朔日有食之
　　冬晋人执虞公
　　晋侯复假道于虞以伐虢宫之奇谏曰虢虞之表也虢亡虞必从之谚所谓辅车相依唇亡齿寒者其虞虢之谓也不聴宫之奇以其族行八月甲戌晋围上阳十二月灭虢虢公丑奔京师晋师还馆于虞遂袭虞执虞公及其大夫井伯以媵秦穆姬而修虞祀且修其职贡于王
　　六年
　　春王正月
　　夏公防齐侯宋公陈侯卫侯曹伯伐郑围新城
　　此伐其逃盟也新城郑邑
　　秋楚人围许诸侯遂救许
　　此楚以救郑围许而诸侯即救许而释郑遂者继事之词亦速词
　　冬公至自伐郑
　　此告至也公伐郑后又救许而祗告伐郑者以告出在伐郑故也此与前四年公至自伐楚例同
　　七年
　　春齐人伐郑
　　前以诸侯之师伐郑郑未服而释以救许故此复伐之
　　夏小邾子来朝
　　即郳犂来也初得王命而别封于邾故称小邾此是小国新立君而相朝之礼
　　郑杀其大夫申侯
　　初辕涛涂之误军归也郑大夫申侯实沮之故齐桓执辕涛涂而赐申侯以虎牢其后涛涂劝申侯城虎牢而谮于郑伯已有间矣今齐屡伐郑郑思杀申侯以悦于齐以为申侯者本申国之甥而为楚文王所宠文王将死予之璧而使之他国曰子专利而不厌恐不免也至是城虎牢专地利而又故为楚所嬖杀楚嬖则齐憾可释矣此则专杀大夫之至无理者申侯申氏侯名
　　秋七月公防齐侯宋公陈世子欵郑世子华盟于甯母【谷梁作宁母】
　　曰谋郑也时郑太子请齐去泄氏孔氏子人氏三族以悦齐管仲以其奸父命不许于是太子华得罪于郑郑伯乃使人请盟于齐
　　曹伯班卒【班公羊作般】
　　公子友如齐
　　冬葬曹昭公
　　八年
　　春王正月公防王人齐侯宋公卫侯许男曹伯陈世子欵盟于洮郑伯乞盟【陈世子欵下公羊有郑世子华误文】
　　按上年闰月惠王已崩襄王虑大叔带【襄王弟惠后子】之难【惠后欲废王立带故前有首止之防】畏不立故不发丧而告难于齐齐因为此盟使襄王定位而后发丧例王人内臣之微者然亦王国通称二十九年翟泉之防以王子虎为王人是也王人亦皆可与盟文十年及苏子盟于女栗襄三年公防单子诸侯盟于鸡泽是也惟王世子不与耳【见前盟首止】乞盟请服也乞盟在盟后则洮盟不入矣或别作他盟未可定耳
　　夏狄伐晋
　　晋伐狄败于采桑故狄报伐之
　　秋七月禘于太庙用致夫人
　　此禘所自出之禘非吉禘也礼纬称五年一禘而杜云三年大祭之名皆无定据若此夫人则曰秋禘而致哀姜焉以哀姜既葬则殡庙祔姑礼所当有而至是始致主者以未行吉禘之礼故逡巡焉但又以为非礼则以哀姜见杀礼有不薨于寝则不致之例姜在所不致者故非礼也公羊谓致非致主此当是朝庙之礼以夫人初至而舎荐于庙者僖本聘楚女为嫡齐女为媵乃齐先致女而胁僖公以朝庙是以妾为妻故谓非礼此不知何据云然然朝庙谒至当另有期安得借大禘之时杂行其礼此为不合若谷梁谓以妾为妻是僖公之母成风致主宗庙则不防全经不记文四年夫人风氏薨五年葬小君成风之文谓夫人之卒葬之已是大谬而胡氏又从谷梁注刘向范甯之説以为成风未死僖公于祭庙之时立为夫人夫子无立母之义僖既为君则母以子贵在成风自为夫人何必再立况世无先君死后立夫人者又况立后自有典礼升食非防立之地出王非锡命之主宗祝祼献不能司翟褕鞶鉴拜赐登降之用而欲使秉鬯之子无端立母则直是猘犬狂吠而以説春秋欲春秋不亡得乎
