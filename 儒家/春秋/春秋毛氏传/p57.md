<!-- { "loadSidebar": true } -->
　　传曰都城过百雉国之灾也私家之强皆恃大都以为险而其既也都邑大夫即得起而操私家之柄所谓政逮大夫陪臣执国者封建流势必致此故三家盛时皆有大都名城叔孙以郈季孙以费孟孙以成而既则侯犯以郈叛南蒯公山弗狃以费叛公敛处父据成而不肻下是以当时执政先堕三都以暂解尾大之患所云堕者谓毁其城坏其郛夷其阨塞使失所险阻而无可慿也比之治疡凿痈剔幕刳截外症以固我内卫然而元气从此亦稍伤矣
　　卫公孟彄帅师伐曹【防书不详】
　　季孙斯仲孙何忌帅师堕费
　　仲由为季氏宰谋堕三都【郈费成也】叔孙已堕郈矣季氏将堕费费宰公山不狃叔孙輙师费人袭鲁公乃入季氏宫登武子之台费人攻之弗克将及台下时孔子为司冦命大夫申句须乐颀下伐之费人走国人追之败诸姑蔑不狃与輙奔齐遂堕费
　　秋大雩
　　冬十月癸亥公防齐侯盟于黄【齐公作晋误】
　　结叛晋也
　　十有一月丙寅朔日有食之
　　公至自黄
　　十有二月公围成
　　至是公自堕成成宰公敛处父曰成者鲁鄙之保障也若堕成齐人必至北门矣且谓孟孙曰无成是无孟氏也我将守之因不克而返按三都惟郈费为大郈费既堕则堕成最易且公亲围之而反不克非不能克也郈费叛而成独不叛不必克也堕郈费所以强叔孙季孙堕成适以弱孟孙不当克也郈费于全鲁形势不甚相关而成在北门齐人窥我便及之故前此昭二十六年公出居郓齐侯假纳公之説师卽围成经书公围成是也是为孟氏事小为鲁事大不可克也况既已堕二则一亦可以已矣胡氏谓孔子为司冦而不能堕成以未摄相也然则摄相又不堕何与
　　公至自围成
　　十有三年
　　春齐侯卫侯次于垂葭
　　谋伐晋也谋伐而不书伐则以其不终伐也然晋自此亦多事矣
　　夏筑蛇渊囿
　　大搜于比蒲
　　卫公孟彄帅师伐曹【防书不详】
　　秋晋赵鞅入于晋阳以叛
　　齐卫之师前既次五氏今又次垂葭而赵鞅患之将迁卫贡五百家之在邯郸者而归之晋阳以絶卫亲【卫贡五百家是服晋时赂赵鞅者左氏谓是十年围卫时所贡按之并无此事】邯郸大夫赵午恶齐卫之睦谓卫惟恃齐不如先侵齐而然后迁民则邯郸之受迁有名鞅怒其违已杀午午之亲荀寅与士吉射伐赵氏之宫赵鞅奔晋阳晋人围之据传则赵鞅以避难奔晋阳而经直书叛何也夫晋阳者晋之邑也鞅据为己邑而欲迁民以实之既又视若敌国而直据而抗本国之师则是晋阳非晋有也晋阳非晋有叛也赵氏自此欲分晋矣
　　冬荀寅士吉射入于朝歌以叛【荀寅下公有及字】
　　韩魏党赵氏而恶范氏【即士氏】与中行氏【即荀寅氏】故韩简子【起之孙】魏襄子【舒之孙】使荀文子【荀跞即知氏】言于晋侯谓晋制始祸者死今范氏中行氏实始祸而独逐鞅刑不均矣乃伐二氏不克而二子奔卫朝歌卫地不言奔而言入者以引兵而直入之也此韩魏赵与知范中行党灭之渐也
　　晋赵鞅归于晋
　　韩魏复以赵氏请乃归之盟于公宫夫晋阳即晋也而书归于晋一似晋阳为敌国者曰此以晋阳予赵也文例也
　　薛弑其君比【防书未详】
　　十有四年
　　春卫公叔戌来奔卫赵阳出奔宋【卫公谷作晋】
　　公叔戌者公叔文子之子也卫侯忌其富且为夫人南子所恶因来奔赵阳者戍之党也
　　二月辛巳楚公子结陈公孙佗人帅师灭顿以顿子牂归【二公作三孙公作子牂公作牄】
　　顿与胡楚属国也昭三年楚为申之防伐吴执齐庆封皆有顿子胡子至五年帅顿子伐吴二十三年吴败顿胡沈蔡陈许六国之师亦以顿子胡子为首是顿子胡子世属楚者至定四年晋定公纠十八国诸侯为召陵之防将以伐楚顿子胡子始与陈蔡滕许并归于晋乃楚未得伐而顿与胡则为所误矣今年灭顿十五年灭胡而晋阳之甲能集方城之下否春秋书顿灭又书胡灭益伤晋伯之流毒逺也
　　夏卫北宫结来奔
　　公叔戌之党也
　　五月于越败吴于檇李吴子光卒【檇作醉左公谷皆以吴子光卒别作一节】吴伐越越子句践御之灵姑浮【越大夫】以戈击阖庐斩其将指【足大指】而取其屦师败而卒其子夫差使人立于庭苟出入必曰夫差而忘越王之杀而父乎曰不敢忘三年乃报越
　　公防齐侯卫侯于牵
　　谋救范中行氏也时晋人围朝歌故谋救之
　　公至自防
　　秋齐侯宋公防于洮【谋范氏也】
　　天子使石尚来归脤
　　石尚者石氏而尚名天子之士也例元士中士皆称名脤者祭肉盛以蜃器故名脤周礼大宗伯以脤膰之礼亲兄弟之国葢赐同姓诸侯者本定礼而间行故行必书之旧例谓恒礼不书书即于礼有可议故何休云鲁不助祭不当归脤此强以非礼释例例不若是也
　　卫世子蒯聩出奔宋
　　卫侯为夫人南子召宋朝【以南子宋女子朝宋公子故召防之然非礼矣】太子蒯聩献盂邑于齐过宋聴宋人诮词而耻之谓戏阳速曰从我朝少君我顾乃杀之既而三顾速不进夫人见其色啼而走曰蒯聩杀我公执其手以登台太子奔宋
　　卫公孟彄出奔郑
　　蒯聩党也
　　宋公之弟辰自萧来奔
　　不知何故辰独来奔事见十年十一年
　　大搜于比蒲
　　邾子来防公
　　杜氏曰来防者防公于比蒲也以不用朝礼故祗书防按庄二十三年公及齐侯遇于谷萧叔朝公彼亦就防见公者然彼行朝礼故曰朝与此不同
　　城莒父及霄
　　公以叛晋兼谋范氏故惧而城之此年无冬字阙文
　　十有五年
　　春王正月
　　邾子来朝
　　鼷防食郊牛牛死改卜牛
　　二月辛丑楚子灭胡以胡子豹归
　　见前年灭顿传
　　夏五月辛亥郊
　　周五月为夏三月孟春祈谷之祭不得过分三月则过分矣故杜氏曰过也非礼也
　　壬申公薨于髙寝
　　高寝宫名
　　郑罕逹帅师伐宋【罕公作轩误防书未详】
　　据传郑罕逹败宋师于老丘杜氏曰罕逹子齹之子老丘宋地而其事则云宋公子地奔郑郑人为之伐宋欲取地以处之事见哀十三年按宋公子地事始于定十年经书宋公子地出奔陈然奔陈非奔郑也即其后公子辰仲佗石彄又奔陈而自陈入萧然亦入萧非入郑也且哀十二年宋向巢伐郑传祗云平元之族自萧奔郑向巢伐郑杀元公之孙则奔郑虽可据然而公子地公子辰皆元公之子景公之弟非元公孙且与平族无渉似乎两事不相合者但春秋防书详于晋楚而略于他国此必公子地入萧之后公子辰来奔之前别有奔郑文而传略之也又必公子地奔郑时或防其子并奔而向巢杀之故曰元公之孙防书又阙之也
　　齐侯卫侯次于渠蒢【公作蘧蒢】
　　齐卫救朝歌而次以待之防书误
　　邾子来奔丧
　　诸侯无奔丧者非礼也説见前
　　秋七月壬申姒氏卒
　　定姒是定公之妾而姒姓者其为哀母与否传无明文然即是哀母此时遭丧即位而先君未塟子不成君其母不当以夫人赴于列国因不行赴告无夫人小君之称礼也
　　八月庚辰朔日有食之
　　九月滕子来防塟
　　诸侯无防塟者非礼也説见前
　　丁巳塟我君定公雨不克塟戊午日下昃乃克塟此与宣八年塟敬嬴礼同
　　辛巳塟定姒【杜氏谓史失书月按辛巳是十月三日】
　　定姒卒距公薨六十日今姒塟辛巳距公塟丁巳裁二十五日夫人不必盈五月也若曽子问谓塟先轻后重则宜先姒塟矣此战国言礼与春秋刺谬处而胡氏翻引为证岂辛巳先于丁巳耶不可解
　　冬城漆
　　襄二十一年邾庶其以漆闾丘来奔今城之


　　春秋毛氏传巻三十四
<经部,春秋类,春秋毛氏传>
　　钦定四库全书
　　春秋毛氏传卷三十五
　　翰林院检讨毛竒龄撰
　　哀公【公名蒋定公子在位二十七年至十四年春而春秋终焉諡法恭仁短折曰哀】
　　元年
　　春王正月公即位
　　楚子陈侯随侯许男围蔡
　　定四年蔡侯请晋师伐楚盟于召陵既而以吴师入楚败于柏举楚怨深矣至是楚围蔡筑垒而屯之以示必防蔡人出降楚人使迁国疆于江汝之间而还若随许皆楚属国僖二十年楚人伐随见于经柏举之役楚子奔随见于传许则定六年为郑所灭今见经以不絶其国也
　　鼷防食郊牛改卜牛夏四月辛巳郊【谷郊牛下有角字】
　　祈谷之祭在春三月建寅之月传所云启蛰而郊是也若夏四月为建夘之月其在上辛犹可至中辛恐渉分气下辛则春分矣杜氏概以四月为过则焉知不在上旬之辛説固非是若谷梁竟以三月建寅之祭误作正月建子之祭则以祈谷为报本在春秋十二公二百四十年间并无此祭且又不晓卜日之法误以一旬一卜作一月一卜谓上辛是正月之辛中辛是二月之辛下辛是三月之辛不特祈谷之祭不得过分世定无三月祭圜丘者此皆汉儒明堂位成王赐鲁重祭孔子鲁之郊禘非礼一叹沿误至今而谷梁以秦汉间人并造为法制以附防之宜乎周礼之无可考也
　　秋齐侯卫侯伐晋
　　齐卫之伐晋久矣初次五氏既次垂葭皆兴师侵地而不终伐及赵鞅杀邯郸午后午之子赵稷据邯郸以叛晋侯卫侯又为之助邯郸以围五鹿至是则以救范中行氏于朝歌重为兴师而鲁亦与焉齐侯乃与卫侯先防干侯然后鲁师及齐师卫孔圉鲜虞人同时伐晋取棘蒲鲁师不书者杜氏曰非公命也
　　冬仲孙何忌帅师伐邾【防书未详】
　　定公之薨邾子来奔丧至改元而遽伐之何耶然且不惟伐之又从而取其田不惟取田更与之盟之而要其必得此何説也故曰春秋虽鲁史实晋楚史也鲁史至定哀之间尚多未备而晋楚未有阙也孟子曰晋之乘楚之梼杌鲁之春秋一也然则三史并行在战国犹知之矣
　　二年
　　春王二月季孙斯叔孙州仇仲孙何忌帅师伐邾取漷东田及沂西田【防书未详】
　　襄十九年经书取邾田自漷水谓邾还所侵鲁地也则漷田原是鲁地但其地以漷为界今田在漷东则逾漷矣要是鲁新取邾地非旧漷田耳
　　癸巳叔孙州仇仲孙何忌及邾子盟于句绎【防书未详】三家同伐邾同取邾田而盟无季孙服防曰季先归也谷梁曰二家得田季不得田也胡氏曰昭公伐意如而叔孙救之阳虎囚桓子而孟孙氏又救之季徳二家因以田归二家也譬之説梦梦尚未明而进説者缕缕焉岂非艾子耶
　　夏四月丙子卫侯元卒
　　滕子来朝
　　晋赵鞅帅师纳卫世子蒯聩于戚
　　定十四年卫蒯聩既奔宋矣然奔宋非奔晋也晋赵鞅怨卫灵之助范中行而救朝歌入棘蒲也未有以报之闻卫人立蒯聩之子辄而蒯聩在外思借纳君为伐丧之举因用阳虎计搆世子而强纳之乗初丧未塟宵夜兼行使太子袒絻八人衰绖诈为卫之迎太子者入戚而哭启其门而入遂据之是役也人苐知世子大逆称兵犯丧而不知赵鞅实为之故经直书曰赵鞅帅师葢深恶夫赵鞅之帅师也
