<!-- { "loadSidebar": true } -->
　　晋士弥牟逆叔孙于箕叔孙使梁其踁待于门内曰余左顾而欬则杀之【恐其来杀己也】右顾而笑乃止及见士伯辞有礼遂受礼而归按叔孙舍三传俱作婼独经俱作舍皆叔孙昭子名也胡氏谓执而致则名此独书姓氏岂误以舍为婼之字乎叔孙固贤然并未尝以姓氏褒之十四年晋人执季孙意如而归祗称意如而无季孙非贬意如成十六年晋人执季孙行父盟于扈而归称季孙行父不必褒行父况大夫执致则名并无此例文十四年齐人执单伯单伯者王国大夫也有姓有爵而偏无名于美刺何居
　　夏五月乙未朔日有食之
　　秋八月大雩
　　丁酉杞伯郁厘卒【郁公作郁】
　　冬吴灭巢【楚邑】
　　楚子为舟师以略吴疆吴踵其踪迹而窥其无备遂灭巢及钟离而还沈尹戍曰前灭州来今又灭巢灭钟离亡郢之始矣
　　塟杞平公



　　春秋毛氏传巻三十一
　　钦定四库全书
　　春秋毛氏传卷三十二
　　翰林院检讨毛竒龄撰
　　二十有五年
　　春叔孙舍如宋【防书未详】
　　夏叔诣会晋赵鞅宋乐大心卫北宫喜郑游吉曹人邾人滕人薛人小邾人于黄父
　　初郑伯如晋子太叔谓范鞅曰王室之不宁晋之耻也鞅惧与韩起谋于是为黄父之防谋王室也赵鞅令诸侯之大夫输王粟具戍人曰明年将纳王是役也得春秋盟防之正然美刺兼有而胡氏疑其无美词夫春秋书事何曽有美刺之字见于文间苐书事而善恶自见此即例也如此经自美多刺少然善观者于此则晋侯与诸侯皆不亲防齐则并大夫亦不与防但有防而此后并无有诸侯之师此年夏防黄父而明年之冬然后天王入成周则其可刺处在经文多有之不必检传之徒具戍人明年纳王然后知诸侯之怠王事失効官也不善解者但求其字于文间而求之不得则又舍本文而别求他义乌知大义炳然要皆本文所固有乎
　　有鸜鹆来巢【鸜公作鹳】
　　此记异也鲁大夫师己云文成之世早有鸜之鹆之公出辱之鸜鹆之羽公在外野之谣今鸜鹆果来当为昭公出奔之兆葢失所处也考工记鸜鹆不逾济此鸟为鲁所无有者且其鸟穴处多藏岩谷与城障间或攘鹊巢以为居召南所云维鹊有巢维鸠居之是也则是来一异巢又一异葢一事而两记异者刘向云有蜚有气之所生鸜鹆来巢气之所致气所生为气所致为祥此谓旅鸟变居皆逐君沴气所先致者祥者兆也胡氏谓公子宋有国之祥则弟受兄国有何异事而异物异处所兆如此此在汉晋儒者便无此言
　　秋七月上辛大雩季辛又雩
　　上辛下辛上下旬之辛也上辛正祭下辛呼旱之祭葢周之七月为夏五月旧制龙见而雩在建已四月去五月不远故五月犹是正祭至又雩则旱耳説见桓五年传若公羊谓又雩非雩本借雩聚众以逐季氏则众非雩祭可得而聚且九月公逊其期尚早此时即逐季之谋尚未有绪而欲先事而兵误矣
　　九月己亥公孙于齐次于阳州【己谷作乙阳公作杨】
　　此昭公出奔也书法他国君被逐曰出奔鲁君被逐曰孙孙逊同避也虽昭公自奔不闗被逐然君逐臣而不得而君反出国则君被逐矣此固昭公信谗轻举妄动然而季孙之逆仲叔二氏之党恶无君苐书事而义俱见者徐仲山所谓强臣执国势极难挽养痈在胸腹则决去必败有国者所当戒也据传季公鸟【平子庶叔父】之妻有他行恶公若【即公亥公鸟弟】与公思展【季族】申夜防【公鸟家臣】之相其室谮于季平子平子使公之【平子弟】拘展与夜姑杀之季郈之鸡鬭【郈昭伯与季家相近】季氏介其鸡【甲其首】郈氏以金为距平子怒侵郈氏地以益居且责之臧昭伯之从弟防为盗于臧氏而逃于季氏臧氏之老就季氏拘防而季氏反执之防将禘襄公【襄不宜专祭此以时祭重祢庙故言之】习万【舞】者不之公而之季氏【季有私祭】众恶之公若乃献弓于昭公之公子务人且与之出射于外而谋去季氏公初难之既而告臧孙【昭伯】未许也郈孙力劝之以告子家羇【公孙归父之子即懿伯】子家羇曰不可公室失民数世矣失民则何以集事谗人以君徼幸事不克而君受之矣且政在未可图也公不听值叔孙昭子如阚【鲁邑】公居于长府伐季氏杀公之于门平子登台而请曰君不察臣之罪使有司讨臣以干戈臣请待于沂上以察罪弗许请囚于费弗许请以五乗亡弗许子家羇曰君许之政之所在众用命焉日将暝而奸慝作事去矣郈孙曰必杀之公使郈孙逆孟懿子叔孙氏之司马鬷戻言于众曰季氏之有无于我孰利皆曰无季氏是无叔孙氏也曰然则救诸帅徒以徃陷西北隅以入公徒释甲执冰而踞【氷箭筩葢可取饮者踞蹲坐也】遂逐之孟氏执郈昭伯杀之于南门之西遂伐公徒子家羇曰君止【不可自出】诸臣刼君而负罪以去【使诸臣出奔】君无与也意如不敢不改也公曰余不忍也【指诸臣】乃与臧孙如墓谋遂行次于阳州【齐鲁境上地】
　　齐侯唁公于野井
　　齐景公将唁公于平隂公乃就野井防之唁者吊问之名野井齐地时齐侯请自莒疆以西致公千社【二十五家为社即里也千社二万五千家】公喜子家子曰天若胙君以鲁足矣失鲁而以千社为齐臣则谁肻复从君者且齐未可信不如早之晋不听臧昭伯率从者以盟请处者皆有罪从者皆无罪毋通内外毋离散毋不缱绻以从公子家子曰如此则吾不可盟吾方欲与居守者同心迎公而以为皆有罪方欲负罪去公自相离散通内外以使公速入而以为守公不去毋通内外吾何敢盟
　　冬十月戊辰叔孙舍卒
　　叔孙昭子自阚归见平子平子稽颡曰子若我何昭子曰人谁不死子以逐君成名子孙不忘不亦伤乎将若子何平子曰苟使意如得改事君所谓生死而肉骨也昭子从公于齐与公言子家子命适公馆者执之【恐从者知叔孙谋】公与昭子言于幄内曰将安众而纳公公徒将杀昭子【公入则从公伐季者惟恐得罪故欲杀昭子】伏诸道左师展【鲁大夫】告公公使昭子自铸归【从他道避伏兵】既而平子有异志【不欲纳公】昭子乃大恚斋于其寝使祝宗祈死自十月辛酉至戊辰七日无疾卒杜氏云自杀焉左师展将以公乘马而归【谋单骑不用车】公徒执之
　　春秋出君自郑昭公厉公外惟卫有四君一惠公朔一成公郑一献公衎一出公輙然皆得返国而昭公独否予尝谓返国有二一是诸侯纳之一是本国迎入之今晋伯既不足恃而齐卫二君又适当景公灵公之庸懦有虚礼而无实济且晋臣强横荀鞅赵鞅辈多党季氏又贪渎无厌动輙求货则诸侯之纳固无望矣若本国迎入则昭似较易于四君何则四君皆有新立之一君为之抵敌惠公有黔牟成公有叔武有公子瑕献公有卫侯剽出公有父蒯聩昭无有也无有则国无匹敌之君君出君入绰然余裕即居守从亡皆不得以两君顾忌有所借口又且公逐季氏原非季氏逐公其在公之入不必餙辱而在季氏则原非其罪幡然迎入虽曰改节亦并无有前后两端待请愆谢过之重烦解説此其间即一本国大夫通之有余故子家羇闻不通内外之盟即毅然拒之闻叔孙昭子之归通意如即力为卫之至意如随荀跞迎公干侯即劝公从之及叱意如退荀跞俱去犹乞公以匹马入鲁师而归之而无如从亡者与公徒之必不愿公归而公不觉也葢从亡者皆发难之人也公若昭伯辈与意如势不两立而公徒败事怠不用命然而入季氏之门者公徒也心不自安一日从公则公一日不得归是以长府之役子家欲公使诸臣出奔则公可不出即既出而诸人散去有如叔孙昭子者通乎其间则公可即归而公以不忍诸臣而不离意如以诸臣从公而必不敢逆诸臣则惟恐公归但借缱绻从公为名而必不肻去此公之所以薨于干侯者非天意也实人为之也易曰不利有攸徃小人长也言与众小人居则无可徃也又曰小人剥庐终不可用也言用小人则并所居亦丧也公何所往乎剥庐而已
　　十有一月己亥宋公佐卒于曲棘
　　宋元公谋纳公如晋至曲棘而卒曲棘宋地
　　十有二月齐侯取郓
　　取郓以居公也郓鲁邑
　　二十有六年
　　春王正月塟宋元公
　　三月公至自齐居于郓
　　齐侯为公取郓而公得居之是时公次阳州未尝至齐而曰自齐者见公之已去鲁也郓即鲁邑而不曰归鲁者见郓之不为鲁所取也至若告至曰至公未尝告庙而仍书曰至贾逵谓季为守臣当为公代祭如荀跞所云子姑归祭者恐意如无道未肯出此此必公在行所亦设主以告而史官则特以书之亦文例也况居郓则在所必书也【又范鞅亦云意如事君如在国如书公行告公至类要是党意如之言】
　　夏公围成
　　成者孟氏邑也齐侯将纳公命无受鲁货季氏使申丰女贾【二人家臣名】以币锦赂梁丘据【齐大夫】梁丘据谓齐侯曰羣臣不尽力于鲁君者非不能事君也宋元公为鲁君如晋卒于曲棘叔孙昭子求纳其君无疾而死不知天之弃鲁耶抑鲁君有罪于鬼神故及此也君盍卜焉可则师先济而君继之否则君何辱为齐侯乃使公子鉏帅师从公成大夫公孙朝者意如党也诈以成诱齐师曰成可取也既而季氏师已集复谢齐师曰取成非众意请战及战则齐子渊防苑何忌子囊带【三人齐大夫】与季氏野泄冉竪【二人季臣】遇苐伤而不杀若无意克敌者故战于炊鼻【鲁地】而经不书不予齐以名也曰公围则齐无与也虽然公围之而鲁尚可以抗之也乎此其中有义焉
　　秋公防齐侯莒子邾子杞伯盟于鄟陵
　　谋纳公也然何益矣鄟陵地阙
　　公至自防居于郓
　　九月庚申楚子居卒
　　楚平王卒令尹子常以长庶子西贤欲立之子西不从乃立子壬为昭王
　　冬十月天王入于成周
　　尹氏召伯毛伯以王子朝奔楚
　　单子以子朝之立告晋刘子初攻王城师败之既而刘师亦败刘子以王出王宿于褚氏而进次于滑晋乃使知跞赵鞅帅师纳王召伯盈逐王子朝【始叛而今反正】朝乃同召氏之族毛伯得尹氏固奉周之典籍以奔楚召伯逆王及刘子单子盟遂入成周而盟于襄宫【襄王宫】晋师使成公般戍周而还不书晋师者尊王也且晋侯不在师也
　　二十有七年
　　春公如齐公至自齐居于郓
　　夏四月吴弑其君僚
