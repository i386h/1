<!-- { "loadSidebar": true } -->
　　传范山【楚大夫】言于楚子曰晋君少不在诸侯北方可图也楚子师于狼渊以伐郑囚公子坚公子尨及乐耳【皆郑大夫】郑及楚平公子遂防晋赵盾宋华耦卫孔逹许大夫救郑不及而还其不书诸大夫名以不及战不知帅师何人也左氏曰缓缓不及也
　　夏狄侵齐
　　秋八月曹伯襄卒
　　九月癸酉地震
　　冬楚子使椒来聘【椒縠作荻】
　　此楚穆王也椒者子越椒令尹子文从子也春秋诸国来聘凡二十有八无不书爵者所以重徃来之礼而尊王制也楚凡三聘鲁惟庄二十三年书荆人来聘以此时甫通中国国号未定故不书爵此之书子则与襄三十年楚子使防罢来聘例同胡氏谓书爵以进之误矣若谷梁谓书大夫名者褒其来我则椒本令尹司马氏楚卿岂大夫乎
　　秦人来归僖公成风之禭
　　此秦康公也康公逺慕诸华欲脩敬于鲁无以为辞因翟泉之盟秦先公与僖公与焉因假其义以通好谓追赠僖公并僖公之母本隣国归禭恒礼而周制含禭可致塟后【见予丧礼吾説篇】是以距僖丧十年成风五年而仍为是举甚盛心也但僖与成风本是两禭孔疏所谓二禭一使而并致之其先僖公者以僖先薨也其不言及成风者以成风君母公羊所谓子不可及母也此与隐元年天王来归惠公仲子之赗同其称秦人与庄二十三年荆人来聘同其不称夫人与仲子不称夫人同胡氏不知礼谓削去夫人既已非是乃又袭谷梁説并僖公成风为一人谓是僖之成风夫妇为夫有母不为子有其云惠公之仲子虽误解经文然犹可通者以妇为夫有也若云僖公之成风则母为子有矣试一思之世有称武王之太姒成王之邑姜与惠文之吕后薄后而可以成史书者乎何不通至是
　　塟曹共公
　　十年
　　春王三月辛夘臧孙辰卒
　　夏秦伐晋
　　前此令狐之役晋实无礼虽八年传秦有取武城之举犹报师也至是传云春晋人伐秦取少梁夏秦人伐晋取北征则晋不谢过而黩兵负衅秦人之伐之宜矣何休无识以书秦为贬以狄礼而胡氏遂谓不顾义理专以报复为事夷狄之道夫不责施者以义理而单责报者已不伦矣况报者欲已而施者不厌谁则执华礼而拱手聴之若胡氏谓少梁之取不见经则前此武城之取亦未尝见经也此皆偏词之无当者也春秋书例凡君大夫皆在军而不知其孰帅师则称国此与七年徐伐莒成三年郑伐许昭十二年晋伐鲜虞例同
　　楚杀其大夫宜申
　　宜申鬭氏楚大夫子西也宜申初为商公既而改为工尹疑有谗于楚子者而心不安也乃与子家谋弑楚子事觉而杀之并子家焉
　　自正月不雨至于秋七月【杜云义与二年同】
　　及蘓子盟于女栗【顷王新立故也蘓子见僖十年女栗地阙】
　　冬狄侵宋【一本与下文连作一节】
　　楚子蔡侯次于厥貉【公厥作屈】
　　楚子防陈侯郑伯蔡侯麇子于息遂及蔡侯次于厥貉将以伐宋宋华御事曰楚弱我也我实不能民何罪乃逆楚子而聴命焉楚子乃田于孟诸而还其不书诸国者以次厥貉时祗蔡侯也【厥貉地阙】
　　十有一年
　　春楚子伐麇【公作圈】
　　前年次厥貉麇子逃归故伐之
　　夏叔仲彭生防晋却缺于承筐【公谷无仲字筐公谷作匡】
　　传叔仲惠伯防却缺谋诸侯之从于楚者【承筐宋地】
　　秋曹伯来朝【曹文公也】
　　公子遂如宋
　　传襄仲聘宋且贺楚师之不害也
　　狄侵齐【此长狄也见后】
　　冬十月甲午叔孙得臣败狄于咸【鲁地】
　　此狄国号鄋瞒防风氏后漆姓也据传秋狄侵齐至是伐我公使叔孙得臣追之败于咸获长狄侨如时富父终甥为驷乗摏其喉以戈杀之【谷梁称瓦石不能害】埋其首于子驹之门【郭门名】以命宣伯【命名也谓名其子宣伯曰侨如以旌已功】初宋武公之世【在春秋前】鄋瞒伐宋司徒皇父帅师御之耏班为御获长狄縁斯【此侨如先世也】而皇父与车右皆死因赏耏班以门关之税谓之耏门晋之灭潞也【宣十五年】获侨如之弟焚如而三弟荣如在齐襄二年【桓十六年】鄋瞒伐齐为齐王子成父所获埋其首于周首之北门【周首齐邑计桓十六年荣如死时至宣十五年已一百三岁而次兄犹在则不知几何年矣】其季弟简如退而走卫为卫人所获至是获侨如又获焚如而鄋瞒遂亡按此长狄在鄋瞒国不知是君长与否【四人焉得皆君长也】且鄋瞒国人亦不必皆长者【若皆长则不当纪四人矣】故但称狄而不称长狄此与后赤狄伐齐白狄伐秦不同胡氏惑宋刘敞説以经文无长狄字为疑夫经但书败而不书获以贱鄋瞒而不矜所俘则略之葢所败者狄而所获者长狄也故传曰败狄于咸获长狄侨如上总称狄下特称长狄可验也况少见多怪陋儒宿习鲁语吴伐越隳防稽获骨节专车以问仲尼曰此防风氏之骨也禹防诸侯恶防风后至戮之在昔为汪芒氏在周为长狄氏漆姓则长狄种系原有明证此固无可疑者祗鲁语曰其长几何仲尼曰僬侥长三尺短之至也长不过十尺数之极也则长止一丈而春秋考异邮曰长百尺谷梁身横九亩【广一步长百步为一亩】为五丈四尺杜氏云长三丈则未可尽信耳
　　十有二年
　　春王正月郕伯来奔【郕公作盛】
　　传郕伯卒郕人立君太子以夫钟与郕邽【皆邑名】来奔其称爵者必郕伯既塟而后郕人别立君也
　　杞伯来朝
　　二月庚子子叔姬卒
　　此桓公夫人僖三十一年杞伯姬来求妇者是也方桓公来朝时以叔姬有故请絶叔姬而无絶婚更以其娣为夫人公许之至是叔姬卒礼既嫁见出与室女同服故书卒其称子者亦正以同室女故也不称杞絶之也【女未嫁而卒不书公谷误】
　　夏楚人围巢【巢吴楚间小国】
　　秋滕子来朝【左传合下作一节】
　　秦伯使术来聘【术公作遂】
　　术即秦大夫西乞术也秦康公求好于鲁先来归禭至是以瑑玉来聘鲁使公子遂辞玉而礼遣之其不称氏者史例略文与九年楚子使椒来聘襄二十九年吴子使札来聘并同
　　冬十有二月戊午晋人秦人战于河曲【晋地】
　　秦晋以令狐之役交相侵伐至此思一决而临战并却谓之交绥绥者退也交绥交相退也据传晋赵盾荀林父却缺俱在军用防骈之计深垒固军不出战秦用士防计谓赵有侧室【庶子】曰穿好勇而狂盍以轻军挑之穿果出不利反怒曰褁粮坐甲惟敌是求敌至不击将何俟焉军吏曰将有待也穿曰我不知谋遂独出宣子恐为秦所获遂俱出交绥既而防骈请薄险穿与胥甲横沮之乃止是时秦伯亲在军而不帅师故称人余无义例
　　季孙行父帅师城诸及郓【公作运】
　　诸郓皆鲁邑以逺偪他国故城之
　　十有三年
　　春王正月
　　夏五月陈侯朔卒
　　邾子遽蒢卒
　　自正月不雨至于秋七月【自二年十年至此凡三见矣】
　　世室屋壊【世左传谷梁作太】
　　世室公羊云鲁公伯禽庙也周公称太庙鲁公称世室羣公称宫其云世者以世世不毁为名然据明堂位则鲁公称文世室武公称武世室此但云世室不着何公者以立武宫在成六年此时但有伯禽耳若左传作太室则周公之庙洛诰所称王入太室裸系太庙中央之室在鲁惟周公有之而谷梁又云伯禽曰太室谬矣
　　冬公如晋卫侯防公于沓【公无公字沓地阙】
　　狄侵卫
　　十有二月己丑公及晋侯盟公还自晋郑伯防公于棐【左传谷梁公还下别作一节公还谷无公字棐公作斐　杜氏云己丑在十一月十一日棐郑地名】传公如晋朝且寻盟卫侯防公请平于晋及还郑伯防公亦以平晋请公皆成之郑伯宴公而退
　　十有四年
　　春王正月公至自晋
　　邾人伐我南鄙叔彭生帅师伐邾
　　传邾文公卒公使吊不敬邾人来讨故惠伯报之
　　夏五月乙亥齐侯潘卒
　　六月公防宋公陈侯卫侯郑伯许男曹伯晋赵盾癸酉同盟于新城【宋地】
　　传曰从于楚者服【陈郑宋本从楚而今服晋】且谋邾也【见后】
　　秋七月有星孛入于北斗
　　孛彗也既见而移入北斗非常所有故书之
　　公至自防
　　晋人纳防菑于邾弗克纳
　　邾文公元妃齐姜生定公次妃晋姬生防菑文公卒邾人立定公防菑奔晋晋赵盾以诸侯之师八百乗纳防菑于邾邾人曰齐出玃且【定公名】长词屈而还防菑不称国与庄九年公伐齐纳纠例同
　　九月甲申公孙敖卒于齐
　　穆伯之从己氏也鲁人立文伯【长子谷】穆伯生二子于莒而求复文伯以为请襄仲使无朝聴命【不奉朝请聴政】三年而尽室以复适莒文伯疾请曰谷之子弱【子即孟献子年尚少】请立难也【弟惠叔】许之文伯卒立惠叔穆伯请重赂以求复惠叔以为请许之将来卒于齐告丧请归塟不许
　　齐公子商人弑其君舍
　　齐昭公者桓之子潘鲁婿也配叔姬无宠生子舍无威公子商人【昭公弟】施于国而多聚士至是昭公卒舍即位商人乃于七月之乙卯弑舍自立至九月而后来赴书例凡君立未塟称子既塟称君齐昭以是年五月卒至七月而舍见弑是相距两月尚未塟也未塟宜书子今以九月赴则诸侯五月而塟已五月矣五月犹未成君乎遂乗其来赴直书为君以正其弑逆之罪此文例也若公谷曰逾年称君则与僖十年晋里克弑其君卓以塟而称君显相悖矣説见桓十一年郑忽奔卫传
　　宋子哀来奔
　　传宋髙哀萧封人也【萧邑大夫】后为宋卿至是以宋公不义出而待放遂来奔此春秋之髙蹈者虽来奔必书原是史例然志可嘉也此皆书其事而义自见者杜氏以书字贵之则安知去氏非贱之者左氏所云贵岂在是乎
　　冬单伯如齐齐人执单伯
　　齐人执子叔姬
　　齐懿公【公子商人】既弑其君舍舍之母则鲁女也鲁使襄仲告于王请以王宠【亲厚】求昭姬于齐【昭公妻故称昭姬】曰杀其子焉用其母请受而罪之冬单伯如齐请子叔姬齐人执之又执子叔姬其不称夫人称子叔姬以义与齐絶比之室女士丧礼所称女子子者是也夫以弑君之贼鲁不能讨天王不能正其罪苐请其还母而见辱如是则周之衰鲁之弱齐之恶逆无道苐书事而义皆见焉
　　十有五年
　　春季孙行父如晋【以执单伯事告也】
　　三月宋司马华孙来盟
　　华孙者华耦为宋司马官其称孙以华氏之孙如鲁之称臧孙季孙据此则益信书爵书名书氏书字之无所取也前新城之盟公与宋公同防宋地故宋复来盟修同好焉
　　夏曹伯来朝
　　齐人归公孙敖之丧
　　穆伯卒时请归塟不许齐人谋曰饰棺而寘诸堂阜【鲁境上地】鲁必取之卞人以告【卞邑大夫入告】惠叔犹毁以为请【前惠叔请归塟今期年犹哀毁以请】立于朝以待命许之取而殡之其塟视共仲【制如庆父皆以罪降】
　　六月辛丑朔日有食之皷用牲于社
　　六月者夏四月也周制日食天子伐皷于社诸侯则伐皷于朝而用币于社此伐皷在社与社之用牲皆非礼也説见庄二十五年日有食之传
　　单伯至自齐
　　晋却缺帅师伐蔡戊申入蔡
　　新城之盟蔡人不与故伐之盟城下而还
　　秋齐人侵我西鄙【以子叔姬故也】
　　季孙行父如晋【告齐侵也】
　　冬十有一月诸侯盟于扈
