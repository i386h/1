<!-- { "loadSidebar": true } -->
　　祭仲者郑大夫也突与忽皆郑庄公子突者厉公名忽者昭公名也据郑祭仲足为祭城封人有宠于庄公公使为卿既而为公娶邓曼【邓国曼姓】生昭公故祭仲立之宋雍氏【宋大夫】女于郑庄公曰雍姞【雍氏姞姓】生厉公雍氏宗有宠于宋庄公故诱祭仲而执之曰不立突将死亦执厉公而求赂焉祭仲乃与宋人盟以厉公归而立之昭公出奔衞此文也详其事是昭公本长庶当立而雍姞之子乘宋郑雠搆之后借衅争国祭仲不能死而立突逐忽则忽本无过而突与祭仲情罪显然乃春秋书法一似重可疑者则以忽之不称君也礼先君未葬则称子既葬则称君今庄公已葬成君矣忽宜称郑伯而书其名何也或曰从质也谓殷道尚质父前子名也【此公羊説】夫父骨未毁兄弟相簒夺而犹以此着亲亲之质此紾兄夺食者之敎徐徐也或曰罪失国也【此谷梁説】夫失位与失国不同忽未尝丧郑国也不幸有刼其位者亦复何罪纪大去其国而书纪侯而谓忽爵当削乎此必非春秋义也或曰恶其失强援也【此胡氏説】初公之未昏于齐也【鲁桓公】齐侯欲以文姜妻忽忽辞之曰齐大非吾耦也及其败戎师也齐侯又请以他女妻忽忽又辞之曰无事于齐尚不可今有事而受其室是以师昏也于是失大国之助而不能自立执小信而忘大利故同车刺之狡童斥之扶苏与萚兮嘲讥之春秋所以着其恶以为世戒夫不取非耦不挟功伐不假强大为声援此豪杰之所为而反以此为罪状未之前闻夫风人美刺本属余情而春秋以大义断是非未有舎正经而讲势利者此真小人之言也予尝细绎经文反覆书法觉有确然不可易者据祭仲立忽原非正嫡邓曼为荆南蛮族因祭仲而始娶之其得以所生名世子者徒以长尔若突则尹姞所生本属贵族其初或未尝无宠而既以宋郑积怨之故逊居在宋其于正次之分不必显著故忽虽已称世子而实未尝受命于天王如周礼所称受誓者观隠三年周郑质子之时有云郑公子忽为质于周七年又云郑公子忽在王所故陈侯请妻之皆称郑公子而不称太子可验也【世子必受誓天子见周礼典命职虽此时列国或未必尽能请誓然亲质王国而又久居王所则其称谓有不可紊者説见曹世子来朝若疑初称公子后有间称太子者正义云似六年后始立之则在十年尚称郑公子忽有功焉皆是无定誓而杂称之词若其为长庶宜立则夫子亦许之故此不称公子与后十五年称世子正相应可见】若夫葬不称君则是时虽葬而实若有未葬者礼诸侯五月而葬大夫三月而葬今郑伯以夏五月卒而秋七月即书葬计其时裁三月耳三月不当葬则不得称君然而已葬矣则又不得称子君与子皆不得称则但书其名一如诸公子出入称名之例【如齐小白子纠类】而止于归国时一称世子以略示长次之意此正斟酌书法之尽善者故突亦称名同是公子并非斥削亦并非美恶同词之谓至祭仲之称则祭氏仲名杜有明注此与孔父仇牧君臣连称并同未有名君于后而字臣于前者自公羊道聴误认作字遂有斥突贤仲之解夫仲足之名已见文仲可以名足亦可以名此如呉季札之可称吴季亦可称吴札故此称祭仲而隠三年即有郑使祭足帅师取温之麦语是祭仲祭足两得分称而公羊以称字之误盛美祭仲谓其能反经行权向非雍纠之变祭仲果肯反正乎此盲人瞎马也若夫突不冠郑杜氏曰文连祭仲非有贬也突固可贬然贬不在此也归于郑者为宋所纳之词成十八年云复其位曰复归诸侯纳之曰归是也
　　柔防宋公陈侯蔡叔盟于折
　　柔鲁大夫名蔡叔蔡大夫名柔不氏者书法如此説见前折地阙
　　公防宋公于夫钟【钟公羊作童】
　　冬十有二月公防宋公于阚
　　此我与宋连作三防于折于夫钟于阚则宋伺鲁郑之隙而来防我者何以知之以郕阚知之阚系鲁地夫钟系郕地而郕近于鲁则必宋来可知也嗣此又连作三防于谷丘于龟于虚则我因郎战三国来伐而宋独不与故思借宋援以报三国而急往防者何以知之以谷丘与虚与龟皆宋地则我往宋可知也至宋公辞平而公与郑合武父之防则鲁宋从此絶矣但战郎之役鲁郑正敌而齐衞本与郑合今一反而鲁郑合好齐衞亦恶郑而翻亲于宋数月之间倐忽变幻真不可解子尝就经文推之鲁之与郑怨者为郑忽也【前六年忽恨鲁班饩后郑故请齐伐我】忽既奔衞则今之郑乃突之郑也【忽出突入见前】突之郑而何不可平况齐卫战郎本属怨国而忽又奔卫则舎三怨国而并为二怨其合郑而攻齐卫固其宜也祗齐宋雠郑世所不解予仍就经推之齐之徳郑以忽之有功于齐也突则忽雠矣忽雠则齐亦雠之突本宋纳而宋但责赂于突则以好成怨矣此皆以事兼礼而义之可否自了然者故不惮详记始末以俟考据而胡氏不识事例妄谓夫子并存不削不惮词费无非恶盟防之故夫祗恶盟防则概从削例可矣乃不惮至再至三委曲防屑恐夫子神笔定不应防漫至此
　　十有二年
　　春正月
　　夏六月壬寅公防侯莒子盟于曲池【公谷作纪曲池公作欧蛇】云盟曲池平莒也曲池鲁地
　　秋七月丁亥公防宋公燕人盟于谷丘
　　谷丘宋地説见前
　　八月壬辰陈侯跃卒
　　公防宋公于虚【虚公羊作郯】
　　冬十有一月公防宋公于龟
　　虚龟皆宋地説见前
　　丙戌公防郑伯盟于武父
　　云宋公辞平故与郑伯盟于武父此郑伯即厉公突也説见前
　　丙戌衞侯晋卒
　　重书丙戌羡文
　　十有二月及郑师伐宋丁未战于宋
　　此我将伐齐衞而先借郑伐宋以揃其所与盖为下战四国地也公羊谓战于宋者鲁郑不和而自战于其地则于下文鲁郑之合伐四国相乖反矣戅蝇扑纱其不顾前后如此
　　十有三年
　　春二月公防纪侯郑伯己巳及齐侯宋公衞侯燕人战齐师宋师衞师燕师败绩
　　此正我报郎之役也郎以齐衞郑三国来战怨在郑也今反借郑以报怨则以郑忽出奔衞则郑忽之怨不在郑而反在卫前一年防夫钟亦既已言之详矣但三国余燕为宋所牵【前十二年宋人燕人盟谷丘】而我与郑又余纪者纪鲁本婚姻之国而齐欲并纪故纪怨齐而来助之左氏谓宋与郑战公羊谓宋与鲁战此皆逐步认路不解全经因不识报郎所始至谷梁谓纪与齐战谓齐将灭纪战于纪地则全然瞢错而唐赵匡遵之胡氏又从而附和之夫纪畏齐祸连姻王室此时桓王尚在桓王后正主宫政齐何敢连三国之师专战一纪以自取覆败此非齐战纪而纪战齐者特此时纪以弱小千筹万画【见前】始得暂倚王室以图苟存而骤思报复此实不量力之过故其后桓王上宾齐王姬继卒而齐即迁纪此则书其事以示鉴戒者若谓是战纪王之则茫然不读本经前后联络而妄自立説此春秋之所以亡也若其战不书地者则连前文言之在宋地耳春秋多连文书法此亦是例而谷梁谓必战于纪则不惟无据且即以经推之十二月战宋至二月而又战纪一月之间何能由宋衞及齐越齐南以共战此千里之纪此皆必不得之数也况前儒谓纪本是已春秋考异邮云时战在鲁之龙门而郑康成谓龙门城下原有已城谷梁氏讹已为纪虽其説后起总不可信然亦足以明谷梁之误矣至若诸国称爵则君亲帅师而衞惠公丁宣公之丧前年十一月衞侯晋卒此时春二月尚未葬也礼先君未葬当称子【如僖九年称宋子二十八年称陈子类】而此称衞侯以逾年正月必即位改元则此时已即位成君者矣故其书如此要之亲未葬而改缞以与他人金革之事则其义可知耳
　　三月葬卫宣公
　　夏大水
　　秋七月
　　冬十月
　　十有四年
　　春正月公防郑伯于曹
　　无冰
　　周春正月为夏冬十一月无冰可乎
　　夏五
　　无月字阙文
　　郑伯使其弟语来盟【语谷梁作御】
　　前年战四国后已与郑伯防曹矣今又使来盟修前好也语郑弟名公子例以名通胡氏谓书名者罪其有宠爱之私何据
　　秋八月壬申御廪灾
　　乙亥尝
　　此合两事为一书者史有书灾之例御廪灾当书此一事也尝者时祭恒礼不必书【春秋有恒礼不书一例然亦有书如己夘烝者虽不失时然以丁丑再烝而并书之非书例也】今以八月尝周之八月为夏之六月虽称秋祭实夏祭矣夏当禘而尝为失时失时当书此又一事也然而御廪者神仓也藏粢盛以供祭祀者今已卜秋祭在于乙亥而先三日而神仓忽灾何以供粢盛据周礼凡祭前期十日帅执事而卜日其必十日者谓可容散斋七日致斋三日之数今壬申至乙亥裁三日耳则此时已致斋矣粢盛有缺则是祭当废乃不意灾不成灾神仓之谷幸无有害则虽灾而仍可以祭此则志幸之又当书者所谓合两事为一事者也故凡此两事一书灾一书失时而合书之为志幸而谷梁谓灾虽不害然灾余之物不当供祭不易灾余而遽尝所以志不敬也夫祭谷所出别有王籍而君亲耕之祭谷所藏亦别有神仓而宰载帝籍所收而专藏之【王籍籍田也见周礼甸师职帝籍即王籍以其供上帝故又名帝籍月令冡宰载帝籍之收于神仓】舎是则并无他亩可以收祭谷亦并无他廪他仓可以藏祭米者而责其不易灾余且曰有兼甸之事吾不知所为易灾与兼甸者将发他仓之米以易此灾米而后祭乎抑甸师预知廪灾另设一他籍兼储作易灾之米以供此祭乎夫他米必不可祭而千亩百亩亦并不可以兼辟千百为王籍易灾之备【祭义天子为籍千亩诸侯百亩躬秉耒以事天地山川社稷先古并无另辟其地者且甸师收祭谷而致之地官之神仓亦并无二神仓】此皆无稽之谈杜撰而不可为据者也胡氏专袭谷梁既责灾余乃又曰门观灾而新作则书御廪灾而新作何以不书夫不成灾而欲其新作也乎然则不成灾而何以书灾曰重御廪也虽不灾然已灾之也故曰幸也
　　冬十有二月丁巳齐侯禄父卒
　　宋人以齐人蔡人衞人陈人伐郑【公羊蔡人在卫人下】
　　此报四国之战也前此战宋与四国之战皆在宋地故宋独报之若其专报郑者则以宋郑尤世怨也以者用也曰凡师能左右之曰以此与僖二十六年公以楚师伐齐例同
　　十有五年
　　春二月天王使家父来求车
　　曰诸侯不贡车服以车服为上所赐非下所贡也况可求乎此与隠三年求赙文九年求金例同家父见前
　　三月乙未天王崩
　　此桓王也
　　夏四月己巳葬齐僖公
　　五月郑伯突出奔蔡
