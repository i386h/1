<!-- { "loadSidebar": true } -->
　　士丐【案襄三十一年传寡君使匄请命陆徳明经典释文云匄本作丐古害反士文伯名也攷今传本皆作匄字或作丐字释例亦然案士文伯字伯瑕春秋时人名字皆相配楚令尹阳丐字子瑕与文伯名字正同又郑驷乞字子瑕匄与乞正同则作匄者是又案鲁有仲婴齐是庄公之孙又有公孙婴齐是文公之孙仲婴齐于公孙婴齐为从祖同时同名郑有公孙段字子石又云伯石印段字伯石又谓之二子石印段即公孙段从父兄弟之子尚同名字伯瑕与宣子何碍同乎孔颖达正义云晋宋古今及释例皆作丐俗本作匄此士文伯是范氏别族不宜与范宣子同名今定本作匄恐非考经典释文以匄字为是正义以丐字为是而所引释例之文则同永乐大典此条已佚今据二书増入　又案程公説春秋分记云杜伯生隰叔隰叔生蒍蒍生縠縠生防以随为氏亦曰范氏生二子曰燮曰鲂燮生匄鲂生彘裘匄生鞅鞅生二子曰吉射曰臯夷又防从弟穆子为士季氏生渥浊渥浊生弱弱生伯瑕名丐伯瑕生尔牟世族谱阙杜伯隰叔二世】
　　赵氏
　　叔带
　　赵夙
　　叔带五世孙【案叔带以下永乐大典阙从程公説春秋分记所引世族谱补入】
　　赵衰
　　赵夙之弟也【案此条永乐大典阙从定十三年正义所引世族谱补入】
　　赵盾
　　赵衰之子【案孔颖达正义云晋语云赵衰赵夙之弟世本夙为衰祖穿为夙之曽孙世本转写多误其本未必然也　又案此条永乐大典阙从宣二年正义所引释例补入】
　　赵朔
　　赵盾子
　　赵武
　　赵朔子
　　赵成
　　赵武子
　　赵鞅
　　赵成子其家为赵氏【案自赵朔以下永乐大典并阙从定十三年正义所引世族谱补入】
　　赵穿
　　赵夙之庶孙于赵盾为从父昆弟而为盾侧室【案孔颖达正义云穿赵盾从父昆弟子也别为邯郸氏赵旃赵胜邯郸午是其后也　又案此条永乐大典阙从桓二年及十二年正义所引释例补入】
　　赵旃
　　赵穿子
　　赵胜
　　赵旃子
　　赵午
　　赵胜子其家为耿氏【案穿之后别封邯郸世不絶祀故亦称邯郸氏　又案赵旃以下永乐大典阙从定十三年正义所引世族谱补入】
　　籍氏
　　孙伯黡
　　籍谈
　　籍秦
　　谈子【案程公説春秋分记云黡生颉颉生叔子叔子生官正官正生司徒公司徒公生少襄少襄生太伯太伯生季季生偃偃生谈谈生秦世族谱止载伯黡谈秦三世今据此补入】
　　杂人
　　先縠
　　彘子彘季【案宣十二年传荀林父将中军先縠佐之杜集解曰彘季代林父孔颖达正义云案传文皆称彘子今注云彘季勘谱亦以彘子彘季为一人则杜君别有所据书传残缺不可得而知也刘云传闻皆称彘子何以知是彘季以縠非彘季以规杜今知非者杜以子为男子之称季是幼小之辞季之与子是得通称子路或为季路举其常称谓之子论其字谓之季故公子友或称季友而刘以传无彘季而规杜非也又传云晋原縠宋华椒卫孔达曹人同盟于淸丘杜集解云原縠先縠正义云杜谱以为杂人则不知谁之子也案传先轸或称原轸此盖先轸之后也有名号之异杜谱皆并言之先縠之下不言原縠是杜脱也上文称彘子服防以为食采于彘今复称原原其上世所食也于时赵氏有原同盖分原邑而共食之也　又案此条永乐大典阙从宣十二年正义所引释例补入】
　　栾乐【案杜集解云乐栾盈之族谱又以为杂人孔颖达正义已疑其误　人案此条永乐大典阙从襄二十三年正义所引世族谱补入】
　　王正【案昭六年传齐侯如晋请伐北燕也士匄相士鞅逆诸河礼也陆徳明经典释文云今传本皆作士匄相士鞅古本士匄或作王正董遇王肃本同学者皆以士匄是范宣子即士鞅之父不应取其父同姓名人为介今传本误也依王正为是王元规云古人质口不言之耳何妨为介也案士文伯是士鞅之族亦名匄无妨令相范鞅也然士文伯名古本亦有作正者解见襄三十一年孔颖达正义云世族谱以王正为杂人诸本及王肃董遇注皆作王正俗本或误为士匄此人不当取士鞅之父同姓名而为之介也观此则相士鞅者自是王正今相传作士匄者误至陆徳明以王正即士文伯则士文伯名丐不名正也杜谱以士文伯为范氏别族王正为杂人其非一人可知矣　又案此条永乐大典阙从昭六年正义所引世族谱増入】
　　郤称
　　歩招
　　郤溱【案程公説春秋分记云世族谱列郤称歩招郤溱于杂人今据此补入】
　　薛
　　薛国任姓黄帝之苗裔奚仲封为薛侯今鲁国薛县是也奚仲迁于邳仲虺居薛以为汤左相武王复以其胄为薛侯齐桓霸诸侯黜为伯献公始与鲁同盟小国无记世不可知亦不知为谁所灭【案此条永乐大典阙佚从隠十一年正义所引释例补入】
　　许
　　许国姜姓与齐同祖尧四岳伯夷之后也周武王封其苖裔文叔于许以为太岳今颍川许昌是也灵公徙叶悼公迁夷一名城父又居析一名白羽许男斯处容城自文叔至庄公十一世始见春秋元公子结元年获麟之嵗也当战国首结为楚所灭矣【案此二句隠十一年正义引释例作当战国初楚灭之】
　　庄公
　　苴人茀
　　桓公郑
　　庄公弟也世本无许叔疑郑即是
　　穆公
　　新臣
　　僖公
　　业
　　昭公
　　锡我
　　灵公
　　
　　悼公
　　买
　　许男
　　斯
　　元公
　　成悼公孙
　　公子
　　哀世子
　　太子止
　　杂人
　　百里
　　许围
　　叔申
　　秦
　　百里氏
　　百里奚
　　百里孟明视
　　百里奚之子【案孔颖达僖三十二年正义云世族谱以百里孟明视为百里奚之子则姓百里名视字孟明也】
　　杂人
　　西乞术
　　白乙丙
　　或以西乞术白乙丙为蹇叔子案传称蹇叔之子与师言其在师中而已若是西乞白乙则为将帅不得云与也或説必妄记异闻耳【案孔颖达僖三十二年正义云古人之言名字者皆先字后名而连言之其术丙必是名西乞白乙或字或氏不可明也自百里氏以下永乐大典阙佚俱从左传僖三十二年正义所引释例补入】
　　曹
　　曹国姬姓文王子叔振铎之后也武王封之陶丘今济隂定陶县是也桓公三十五年鲁隠公之元年也伯阳立十五年鲁哀公之八年而宋灭曹【案此条永乐大典阙佚从桓五年正义所引释例补入】
　　楚
　　楚国芈姓颛顼之后也其后有鬻熊事周文王早卒成王封其曽孙熊绎于楚以子男之田居丹阳今南郡枝江是也熊达始称武王武王十九年鲁隠公之元年也武王居郢今江陵是也昭王徙鄀惠王八年获麟之歳也惠王二十一年春秋之传终矣惠王五十七年卒自惠王以下十二世二百九年而秦灭之【案此条永乐大典阙佚从桓二年正义所引释例补入　又案路史后纪注引杜释例云鬻熊子早卒附録于此】
　　王子
　　季芉
　　畀我
　　皆平王女【案孔颖达定四年正义云世族谱季与畀我为二人皆平王女也服防云季许嫁而字畀我礼妇人许嫁笄而称字季称字是许嫁也盖遭乱夫死而改适钟建陆徳徳明经典释文説同案服以季畀我为一人杜以季畀我为二人今不可攷姑并存之　又案此条永乐大典阙从经典释文及正义所引释例増入】
　　阳氏
　　阳令终
　　阳完
　　令终子
　　阳佗
　　令终子【案程公説春秋分记云阳氏别祖王子阳生尹尹生匄匄生三子曰令终曰完曰佗昭二十七年传令尹子常杀阳令终与其弟及佗则完佗与令终俱为匄之子也世族谱误以阳完及佗为令终之子今正之今据此补入并正杜氏之失于此】
　　鬭氏
　　鬭射师
　　鬭防若敖子【案杜预庄三十年传集解云射师鬭防也孔颖达正义曰杜注与谱并以射师鬭防为一人未知何据服防云射师若敖子鬭班也攷射师被梏不言舍之何以得杀子元知射师与班非一人也　又案鬭射师鬭班二条永乐大典阙从庄三十年正义所引释例补入】
　　鬭班
　　若敖孙
　　鬭宜申
　　鬭防孙【案此条永乐大典阙从程公説春秋分记所引世族谱补入】
　　屈氏
　　屈荡
　　屈申
　　屈荡孙【案此条亦从春秋分记所引世族谱补入】
　　蒍氏
　　蒍艾猎
　　孙叔敖
　　蒍子冯
　　叔敖子【案襄十五年正义云案世本蒍艾猎是孙叔敖之兄冯是艾猎之子则冯是叔敖兄之子也杜集解及释例皆以为艾猎叔敖为一人冯是叔敖之子世本转写多误杜当考得其真　又案蒍艾猎蒍子冯二条永乐大典阙从襄十五年正义所引释例补入】
　　申氏
　　申叔时
　　申叔跪【案程公説春秋分记云楚之申氏有三申公巫臣之后屈氏别族也申舟之后及申宇即申氏也申叔时而下申叔是也时生跪跪生豫世族谱乃以申叔时申叔跪合于申氏之后误矣今据此补入并正杜氏之失于此】
　　虞
　　虞国姬姓周太王之子太伯之弟仲雍是为虞仲嗣太伯之后武王克商封虞仲之庶孙以为虞仲之后处中国为西呉【案此句永乐大典作处中国而西迁从桓五年正义所引释例改正】后世谓之虞公僖公五年晋灭之
　　小邾
　　小邾国邾挟之后也夷父顔有功于周其子友别封为附庸居郳曽孙犁来始见春秋附从齐桓以尊周室命为小邾子穆公之孙惠公以下春秋后六世而楚灭之【案孔颖达庄五年正义云世本云邾顔居邾肥徙郳宋仲子注云邾顔别封小子肥于郳为小邾子则颜是邾君肥始封郳又云世本言肥杜谱言友当是一人僖七年经书小邾子来朝知齐桓请王命命之　又案此条永乐大典阙佚从庄五年正义所引释例补入】
　　郳犁来
　　邾顔曽孙
　　穆公魁
　　犂来之孙
　　射
　　哀十四年奔鲁
　　右小邾人三
　　北燕
　　北燕国姬姓召公奭之后也周武王封之于燕居渔阳蓟县其国僻小不通诸夏自召公至简公二十九世始见经简公子献公十二年获麟之嵗也献公子孝公七年春秋之传终矣孝公立十五年卒孝公以下六世始大称王十二世二百二十五年秦灭之【案此条永乐大典阙佚从左传襄二十八年正义所引释例补入】
　　莱
　　莱不知其姓【案此条永乐大典阙从襄二年正义所引世族谱补入】
　　呉
　　吴国姬姓周太王之子太伯仲雍之后也太伯仲雍让其弟季厯而去之荆蛮自号勾吴或工吴勾工夷言发声也太伯无子而卒仲雍嗣之当武王克殷而因封其曽孙周章于呉为呉子又别封章弟虞仲于虞自太伯五世而得封十二世而晋灭虞虞灭而呉始大至夀梦而称王夀梦以上世数可知而不纪其年夀梦之元年鲁成公之六年也夫差十五年获麟之嵗也二十三年鲁哀公之二十二年而越灭呉矣
　　泰伯
　　仲雍
　　呉子乘
　　夀梦
　　呉子诸樊
　　遏
　　吴子余祭
　　戴呉
　　呉子夷末
　　句余
　　州于
　　僚
　　公子光
　　阖闾呉子光
　　夫差
　　公子
　　蹶由
　　夀梦子
　　公子烛庸
　　夀梦子
　　公子掩余
　　夀梦子
　　季札
　　公子札延州来季子夀梦子
　　夫槩王
　　阖闾弟
　　太子诸樊
　　王僚子
　　太子终累
　　阖闾子
