<!-- { "loadSidebar": true } -->
　　蒲州【案隋书地理志河东郡下云后魏曰秦州后周改曰蒲州】
　　西河
　　今汾州【案魏书地形志汾州下云太和十二年置州治蒲子城孝昌中移治西河西河郡属焉】
　　南郡
　　今荆州【案续汉书郡国志南郡属荆州杜佑通典晋置荆州领郡十九理南郡】
　　沙丘宛台
　　在邢州【案隋书地理志开皇十六年置邢州】
　　鄂
　　在慈州【案旧唐书地理志隋耿州武徳八年改为慈州以郡近慈乌戍故也】
　　邘城
　　在懐州【案魏书地形志懐州下云永安二年置】
　　牧野
　　纣南郊地名
　　梁山
　　雍州
　　不窋故城
　　在庆州【案隋书地理志化郡下云西魏置朔州后周废开皇十六年置庆州】
　　邰
　　天来入邰炎帝之后姜姓所封周弃外家
　　骊故城
　　在雍州新丰县殷时国【案晋书地理志晋初于长安置雍州统郡国七新丰属京兆郡】
　　洛水
　　一名漆沮水源出庆州【案尚书孔安国解又东过漆沮入于河之文云漆沮二水名亦曰洛水出冯翊北　又案汉书地理志北地郡归徳县下注云洛水出北蛮夷中入河杜佑通典秦北地郡隋文帝置庆州洛源属焉汉归徳县地也洛水所出】
　　帝王纪云黄帝都有熊
　　今河南新郑县【案汉书地理志新郑县属河南】
　　虞城
　　在陜州河北县【案魏书地形志太和十一年置陜州领郡九旧唐书地理志陜州平陆县即隋河北县】
　　芮城
　　在芮城县【案旧唐书地理志芮城属陜州隋县】
　　宻须
　　括地象云隂宻故城在泾州鹑觚县宻宻氏姞姓在安定【案魏书地形志泾州领郡五鹑觚属焉随平郡杜佑通典魏晋安定郡后魏太武帝置泾州盖以泾水为名】
　　酆镐
　　相去二十五里在长安南
　　文王陵
　　在雍州万年县西南二十五里毕原上【案杜佑通典汉京兆尹晋为京兆郡兼置雍州领郡国七理于此隋初置雍州唐仍之万年属焉汉有万年属左冯翊今在栎阳东北二十五里栎阳故城是后周始于长安城中置万年县隋改为大兴县武徳初复旧】
　　曲阜
　　在鲁城中委曲长七八里
　　管
　　在郑州管城县【案杜佑通典虢郐之地汉置河南郡后汉因之分置荥阳郡后周改为郑州隋置管州帝初复为郑州寻废州置荥阳郡隋书地理志管城属荥阳郡旧曰中牟隋开皇十六年析置管城】
　　蔡
　　括地象云豫州北七十里上蔡县古蔡国周武王封弟叔度于是蔡县东十里有蔡山则国名也【案隋书地理志汝南郡后魏置豫州后周改曰舒州寻复曰豫州隋为汝南郡上蔡属焉】
　　桃林
　　括地象云在陕州桃林县西山海经云夸父之山其北有林名桃林广三百里【案陕州后魏置桃林县隋开皇十六年置而隋时桃林尚属河南郡其以桃林属陜州则唐初制也至天寳中以桃林掘得灵符改为灵寳县】
　　徐
　　括地象云泗州徐城县北【案汉书地理志徐县属临睢郡杜佑通典古徐国地后周改为泗州唐亦为泗州徐城属焉】
　　奄国
　　奄州曲阜县奄里即奄国也【案杜佑通典古少皡之墟后汉为任城国山阳防山郡地兼置兖州领郡国八理于此其以鲁郡为兖州则隋初所置也隋书地理志汶阳县开皇四年改名曲阜】
　　商国
　　括地象云在商州【案杜佑通典西魏洛州后周改为商州】一説商丘即宋州【案隋书地理志开皇十六年置宋州】
　　南燕
　　南燕滑州胙城县【案隋书地理志开皇九年置杞州十六年改为滑州胙城属焉旧曰东燕开皇十八年改】
　　祭国
　　国名云祭在河南
　　襃
　　梁州襃城县【案杜佑通典秦汉中郡魏末平蜀置梁州理于此晋宋齐梁元魏并因之晋初领郡八后领郡二十宋齐梁同元魏领郡五隋始以周之汉川郡为梁州襃城属焉】
　　卫
　　濮州【案杜佑通典后魏濮阳郡隋文帝置濮州炀帝初州废唐复置】
　　平王东徙于洛邑
　　即王城也平王以前号东都至敬王以后及战国为西周
　　王居于泛
　　音凡括地象云泛城在汝州襄城县南【案杜佑通典临汝郡隋初置伊州炀帝初改为汝州后废州以其地分属襄城颖川二郡唐为汝州襄城属焉】
　　阳城
　　属河南武皇后改曰告成【案汉书地理志阳城县属颖川郡续汉书郡国志同杜佑通典河南府下云告城汉阳城县武太后封中岳改曰告成旧唐书地理志县系登封元年改】
　　武城
　　在员州【案汉书地理志东武城属清河郡续汉书郡国志属淸河国杜佑通典后周为清河郡兼置贝州武城属焉汉曰东武城盖定襄有武城同属赵故此加东字也】
　　乐陵
　　在沧州【案隋书地理志勃海郡下云开皇六年置棣州大业二年为沧州乐陵属焉】
　　河阳
　　在懐州河阳县【案魏书地理志懐州天安二年置颌郡二河阳属河内郡】
　　蓼
　　在光州【案杜佑通典弋阳郡梁末置光州唐亦为光州】
　　祁
　　在并州【案杜佑通典汉武帝置并州领郡九理晋阳隋始以太原郡为并州祁县属焉】
　　汾隂
　　在蒲州【案汉书地理志汾隂在河东郡续汉书郡国志同杜佑通典两汉河东郡后魏置雍州后周改为蒲州唐初仍为蒲州】
　　临汝
　　在汝州【案杜佑通典临汝郡隋初置伊州帝初改为汝州后州废唐仍为汝州临汝县属焉】
　　舞阳
　　在许州【案杜佑通典汉頴川郡后周改曰许州】
　　范阳
　　在易州【案杜佑通典晋范阳国隋初置昌黎郡后兼置易州焬帝初州废置上谷郡隋书地理志上谷郡注云开皇元年置易州其属县涞水注云旧曰逎县开皇元年以范阳为逎更置范阳于此逎县注云旧范阳居此俗号小范阳开皇初改为逎】
　　萧
　　徐州萧县古之萧国【案杜佑通典汉楚国沛郡地晋立徐州领郡国七理于此唐为徐州萧县属焉】
　　九江郡
　　即夀春【案汉书地理志夀春属九江郡】
　　召陵
　　在豫州郾城县【案杜佑通典郾城属豫州有古召陵城在今县中】
　　葵丘
　　在曹州考城县东南一里【案杜佑通典汉梁国地后周改为曹州隋为济隂郡唐复为曹州考城属焉】又青州临淄县有葵丘【案杜佑通典汉武置青州后汉因之领郡国五理临淄唐以北海郡为青州临淄属焉】
　　申
　　在邓州南阳县【案隋书地理志南阳郡下云旧置荆州开皇初改为邓州南阳属焉】
　　安邑
　　在绛州【案汉书地理志安邑属河东杜佑通典汉河东郡后魏置东雍州后周改曰绛州】
　　沂水
　　在兖州亦名雩水【案此鲁地之沂昭二十五年季孙请待于沂上以察罪者也郦道元水经注沂水北对稷门亦曰雩门门南隔水有雩坛坛高三丈曾防所欲风舞处】
　　蒙山
　　在沂州【案杜佑通典汉东海琅琊二郡地后周改为沂州隋复为琅琊郡唐为沂州费县属焉有蒙山】
　　大野
　　即钜鹿括地象云大野泽在郑州【案以杜佑通典攷之大野在郓州云在郑州者误也汉之钜鹿郡钜鹿县在唐为邢州平乡县此云大野即钜鹿亦误】
　　峄山
　　在兖州【案杜佑通典兖州邹县有峄山】
　　沮水
　　即汉水【案郦道元水经沔水注云沔水一名沮水阚骃曰以其初出沮洳然故曰沮水也案沔水即汉水】
　　漆水
　　出岐州普润县【案杜佑通典岐州隋初置其属有普润县隋大业初置】
　　沮水
　　一名石川水出雍州富平县【案郦道元水经沮水注浊水与沮水合分为二水一水东南出即浊水也俗谓之漆水又谓之为漆沮水其水又南屈更名石川水南入于渭其一水东出即沮水也注于洛　又案旧唐书地理志富平属雍州隋县也】
　　沣水
　　出鄠县终南山【案汉书地理志鄠县属右扶风鄷水出东南北过上林苑入渭】
　　汶水
　　出防山郡莱芜县【案汉书地理志莱芜县属防山郡汶水出西南入济】
　　伊水
　　出虢州蛮山【案旧唐书地理志虢州隋为农凤林二郡武徳元年改农为虢州林为鼎州贞观八年废鼎州移虢州于今治则虢州唐置也】
　　斟寻故城
　　在青州北海县【案杜佑通典汉武置十三州青州领郡国六后复领郡国五理临淄即唐北海郡也宋置青州领郡国九唐始以益都等县为青州又隋书地理志北海县属北海郡旧曰下宻大业初改】
　　斟灌
　　亦青州二国在宋郑之间
　　寒国
　　在北海平夀县东寒亭【案汉书地理志平夀县属北海郡隋时已无此县杜佑通典青州北海县汉平夀县地】
　　故过乡亭
　　在莱州掖县西北二十里本过国【案杜佑通典两汉东莱郡后魏置光州隋改莱州隋书地理志东莱郡旧置光州开皇五年改曰莱州掖县属焉】括地象云倚姓国也
　　彘
　　在晋州霍邑县【案魏书地形志晋州下云孝昌中置唐州建义元年改晋州领郡十二其属郡永安郡有永安县隋书地理志临汾郡下云即后魏晋州霍邑属焉后魏曰永安开皇十八年改】
　　下阳
　　在陕州河北县【案旧唐书地理志陕州平陆县即隋河北县】
　　蒲城
　　在隰州【案隋书地理志龙泉郡下云后周置汾州开皇五年改为隰州蒲县属焉】
　　东山臯落
　　在潞州【案隋书地理志杜佑通典并云潞州后周置】
　　翟
　　在慈州【案旧唐书地理志隋耿州武徳八年改为慈州】
　　干侯
　　在湘州【案魏书地形志司州下云治邺城太祖天兴四年置相州天平元年迁都改杜佑通典后周置相州隋时州废唐复为相州】
　　北屈
　　在慈州【案杜佑通典慈州所属吉昌仵城皆汉北屈县地】
　　故魏城
　　在陕州嬴姓国【案魏书地形志太和十一年置陕州】
　　祊田
　　在沂州【案杜佑通典汉东海琅琊二郡地后周改为沂州】
　　防风氏地
　　在湖州武康县【案隋书地理志吴郡乌程县下云旧置吴兴郡隋平陈郡废仁夀中置湖州大业初州废杜佑通典隋平陈吴兴郡废后置湖州因州东有太湖也帝初废唐复置湖州　又案杜佑通典武康县吴名永安晋改武康晋书地理志武康故防风氏国属吴兴郡隋书地理志属余杭郡旧唐书地理志属湖州】
　　费
　　在沂州【案旧唐书地理志杜佑通典并云费县属沂州】
　　孟津
　　在河阳县南门外【案汉书地理志河阳县属河内郡旧唐书地理志杜佑通典河阳县并属河南府】
　　黄池
　　在汴州封丘县【案杜佑通典汉陈留郡后周为汴州隋废唐复置汴州封丘属焉　又案汉书地理志封丘县属河南郡】
　　丹阳
　　括地象云归州巴东县【案旧唐书地理志武徳二年割防州之秭归巴东二县分置归州】
　　葛
　　在豫州新蔡县【案杜佑通典新蔡县属豫州】
　　陆浑
　　在洛州西南【案杜佑通典汉河南郡北齐置洛州唐初亦为洛州开元元年改为河南府陆浑县属焉】
　　郏鄏
　　在河南【案杜佑通典河南县属河南府】
　　故王城
　　周公所筑在洛邑
　　郏
　　今汝州郏县【案杜佑通典临汝郡隋帝初为汝州后废唐复为汝州郏城属焉汉陕县也】
　　钧台
