<!-- { "loadSidebar": true } -->
　　释例曰诸侯不道于其民诸侯讨而执之则曰某人执某诸侯见执者以身在罪贱之地书名与否非例所加故但言执某侯也天生蒸民而树之君使司牧之勿使失性若乃肆恶于民上人懐怨讟【案怨讟成十五年正义引释例作怨雠】诸侯致讨则称某人执某侯众讨之文也不然则否谓诸侯虽身犯不义而恶不及民则不称人以执之晋人执曹伯是也虞公昧于货贿贪以自亡国非其国臣非其臣晋人取之若执一夫故称人以执而不言晋灭罪虞且言易也凡诸侯无加民之恶而称人以执皆时之赴告欲重其罪以加民为辞国史承之以书之于防而简牍之记具存夫子因示虚实故左传随实而着其本末以明其得失也【案此二句僖十九年正义引释例作故随而着其本状以明得失也】滕子鄫子皆称人见执宋欲重二国之罪故以不道见赴或名或不名从所告之文也【案昭十六年正义引释例所告作所赴】具载子鱼之辞以虐二国之君见义明非罪也宋襄志于好古贪于为善而不知其节先为鹿上之防见其易而不虑其难遂有覇心召诸侯于是诸侯与之好防因执以伐宋不称人以执者罪不加民也不称国者总见众国诸侯同志也称楚执宋公以伐宋者言宋公所因亡也晋许执戎蛮子以送于是深耻讳之故称人以告欲云蛮子无道于民执诸侯当归于京师而或以归或归于诸侯皆失其所从实而显之义可知也丧称例第四十【案此篇永乐大典全阙其篇目则见本书第二篇防盟朝聘例】
　　释例曰父虽未丧服在身逾年则于其国内即位称君伐郑之役宋公卫侯是也春秋书鲁事皆逾年即位称公不可旷年无君则知他国亦同然据文未于其国内虽得伸其尊若以接邻国则违礼失制也【恒十三年正义引释例】位弥髙者事弥重重虑周于经逺故义制异于凡人存其实笃其志足以叙亲疎之情通万事之理而已故诸列国之君在丧或不得已而修防盟之事唯公侯特称子以别尊卑【僖九年正义引释例】卫文公欲平莒于鲁未终而薨故卫子寻父之志鲁人由此亦修文公之好此孝子之至感而人情之所笃故成公虽已免丧至于此盟防降从在丧自名犹武王伐纣称太子发故经随而书子从而释之曰修文公之好也【僖二十五年正义引释例】厉公见杀悼公自外绍立本非君臣无丧制也【成十八年正义引释例】
　　告朔例第四十一【案此篇永乐大典全阙】
　　释例曰人君者设官分职以为民极逺细事以全委任之责从诸下以尽知力之用总成败以效能否执八柄以明诛赏故自非机事皆委心焉诚信足以相感事实尽而不拥故受位居职者思效忠善日夜自进而无所顾忌也天下之细事无数一日二日万端人君之明有所不照人君之力有所不堪则不得不借问近习有时而用之如此则六乡六遂之长虽躬履此事躬造此官当皆移听于内官回心于左右政之粃乱恒必由此圣人知其不可故简其节敬其事因月朔朝庙迁坐正位防吏而听大政攷其所行而决其烦疑非徒议将然也乃所以攷已然又恶其密听之乱公也故显众以防之是以上下交泰官人以理万民以察天下以治也文公谓闰非常月縁以阙礼因所阙而明言典制虽朝于庙则如勿朝故经称犹朝于庙也经称告月言告朔明告月必以朔也毎月之朔必朝于庙因听政事事敬而礼成故告以特羊然则朝庙正告朔视朔皆同日之事所从言之异耳【文六年正义引释例】
　　戕杀例第四十二【案此篇永乐大典全阙】
　　释例曰列国之君而受害于臣子其所由来者积防而起所以相测量非一朝一夕之渐故改杀为弑戕者卒暴之名有国之君当重门设险而轻近暴客变起仓卒亦因事而见戒也臣弑其君子弑其父世之恶逆君子难言故春秋谓自内虐其君者通以弑为文也春秋弑君多矣其戕惟此一事自弑其君足明无道臣罪之例戕者外人所杀为无防被害皆是君自招之纵使君或无道其恶不加外国不得从弑君之例也若战死则书灭此谓在国见杀耳【宣十八年正义引释例】蔡侯般弑父自立楚子欲显刑诛以章伯业诱而杀之蔡人深怨故称名以告春秋从而书之【成十六年正义引释例】

　　春秋释例卷四
　　钦定四库全书
　　春秋释例巻五
　　晋　杜预　撰
　　土地名第四十四之一【案此篇见永乐大典惟篇目佚今从孔颖逹集解序正义补　又案郦道元水经注引杜预此篇并作春秋释地】
　　地名三十八
　　隠八年春宋公卫侯遇于垂传曰宋公以币请于卫请先相见卫侯许之故遇于犬丘
　　十一年夏公防郑伯于时来传曰夏公防郑伯于郲谋伐许也
　　宣七年冬公防晋侯宋公卫侯郑伯曹伯于黒壤传曰盟于黄父公不与盟以赂免故黒壤之盟不书讳之也昭九年春【云云】许迁于夷传曰二月庚申楚公子弃疾迁许于夷实城父
　　十八年冬许迁于白羽传曰楚子使王子胜迁许于析实白羽
　　定十年夏公防齐侯于夹谷传曰夏公防齐侯于祝其实夹谷
　　十三年春齐侯卫侯次于垂葭传曰春齐侯卫侯次于垂葭实□氏
　　地有二名七十九错综其七
　　释例曰天有列宿之号地有山川之名尚矣与人伦并今其遗文禹贡及山海经载其大略而春秋经国邑之名又详然书契以来歴代七百余年数千其名号处所因縁改变加以四方之语音声有楚夏文字有异同或一地二名或二地一名或他国之人错得他国田邑县以为己属既难综练且多缪误疑阙自禹贡之经犹与舆地实相错舛况记杂书而可必据异同端迹似是而非似非而是者甚众非精敏兼通不能淹济其始终以独见于千载之表也六合之内山川国邑道涂闗津春秋多见其事盟防侵伐各有所趣周旋迂直可得而推日月逺近可得而校然详而究之非书无以志古非圗无以志形坐于堂宇之内瞻天下之广居究古今之委曲可以行可以言可以鉴可以观多识山川分野之别贤愚成败得失之迹虽千载之外若指诸掌圗书之谓也以据今天下郡国县邑之名山川道涂之实爰及四表自人迹所逮舟车所通皆圗而备之然后以春秋诸国邑盟防地名各所在附列之名曰古今书春秋盟防圗别集疏一卷附之释例愽而备矣春秋地名之变易经传有起发者有经书所改之名则以实明之迁许于夷实城父齐侯卫侯次于垂葭实郹氏之比是也经书未改之名发所改为文而称经以为实者迁许于析实白羽公防齐侯于祝其实夹谷之比是也皆谓所在之地旧名絶于当时而史记有遗文者也若二名当时并存【案隠八年正义引释例此句作若一二名当时并有】则直两文互见黑壌犬丘时来之属是也此皆经传起事之常犹卿大夫名氏互见非例也传曰闺门之外实薰隧者薫隧之地在门外非地名也其明年子产数子析之罪称薫隧之盟是以丘明就于盟文并见薫隧参微防多此学者推以求之其庶几矣【案昭九年孔颖逹正义云杜以地名经传不同而传言实者则以为各有改易也不言实则以为二名并存也言实凡有二义经书未改之名以所改实名之则昭十八年许迁于白羽云迁许于析实白羽定十五年防齐侯于夹谷云防于祝其实夹谷是也若经书已改之名则亦举其已改实其未改之号许迁于夷云迁许于夷实城父定十三年齐侯卫侯次于垂葭云次于垂葭实郹氏是也此四者或经书未改或经书已改皆上句举其已改之名下句实其未改之号凡一地前后二名者非谓经时为未改之名时为已改之名乃于经传以前上世之时亦有所改夫子集史记而为经丘明采简牍而作史记或书其旧名者即白羽夹谷是也或书其后名者即夷与垂葭是也丘明据简牍为以所改后名而实之故僖二十五年秦取析矣防二十六年声子云析公之乱皆举白羽改为析之后但简牍称析故杜云于时白羽改为析正谓简牍之时非丘明作传时也】疆之邑一彼一此所属无常如陈之焦夷后为楚邑莒鲁之郓亦无一定故今地名唯以先者为主其变改移易学者可寻而知世人以河东汾隂为齐桓所盟葵丘又为犨县鱼山陂为楚子所次楚师分渉于彭为豫章之彭泽吴人入棘栎为河南之阳翟末学之徒各牙所见若此皆甚多古人之教戒以阙疑苟不广见乃亦不知所疑也今所记注虽事迹相切名号相附而未有显证者皆称今有并以示疑其絶无形类者则阙以待多闻之士焉今所画图本依官司空图据泰始之初郡国为正时孙氏僭号于呉故江表所记特示略咸宁六年吴乃平定【案晋书是年改元太康实咸宁六年也】孙氏居八郡之地随其宜増广今江表凡十四郡皆贡图籍新国始通文记所载犹未详备若足以审其大略自荆徐江内郡县人以各还其旧城故此三州未界大江之表皆改从今为正不复依用司空图也所载愽备则图体广大非儒学世家恐不能有之故复别为小图指举春秋国邑盟防以参所在郡县箪食荷担之学约之通焉
　　地名大凡一千二百一十二其五百五十九阙【案本文地名实一千二百二十六条其阙者实五百六十五条】
　　其百七十周及大小国附庸其三十一阙【案本文阙者实三十五条】
　　八百九十九地名其四百八十一阙【案本文地名实九百一十五条其阙者实四百八十六条】
　　四十四夷其二十一阙【案本文阙者实十八条】
　　四十五山其十二阙【案本文实四十二山】
　　五十八水其十四阙【案本文实五十九水】
　　鲁地
　　隠元年鲁
　　鲁国鲁县【案晋书地理志鲁县属鲁郡】
　　蔑姑蔑
　　二名鲁国卞县南有姑蔑城【案此句集解作卞县有姑城　又案晋书地理志卞县属鲁郡】
　　
　　髙平方与县东南有郁亭
　　二年潜
　　阙
　　唐棠
　　二名高平方与县北有武唐亭鲁侯观鱼台唐即棠本宋地也【案隠五年正义引释例云旧説棠鲁地据传云公辞欲略地则指鲁境也又释例土地名棠在鲁部内云本宋地盖宋鲁之界上也　又案刘昭续汉书郡国志注引杜説云武唐亭在方与县西南】
　　七年中丘
　　琅琊临沂县东北中丘亭
　　八年许田
　　近许之田
　　九年防
　　琅琊防县东南防地
　　十年邓
　　阙
　　十一年菟裘
　　泰山梁甫县南菟裘城【案晋书地理志续汉书郡国志并作菟裘聚】
　　社圃
　　阙
　　桓三年讙
　　济北蛇丘县西有下讙亭【案晋书地理志下讙作下灌】
　　五年祝丘
　　阙
　　六年成
　　泰山钜平县东南成地
　　七年咸丘
　　髙平钜野县南有咸亭【案刘昭续汉书郡国志注引杜説县南作县西】
　　十一年阚
　　东平西昌县东南有阚城
　　十二年曲池
　　鲁国汶阳县北有曲水亭【案晋书地理志汶阳县属鲁郡】
　　十六年向
　　阙
　　十七年趡
　　阙
　　奚
　　阙
　　庄九年蔇
　　琅琊缯县北有蔇亭
　　生窦
　　阙
　　十年长勺
　　阙
　　乗丘
　　阙
　　十一年鄑
　　阙
　　二十七年洮
　　阙
　　二十八年郿
　　阙
　　二十九年诸
　　城阳县也【案晋书地理志诸县属城阳郡】
　　三十一年薛
　　阙
　　秦
　　东平范县北有秦亭
　　三十二年逵泉
　　阙
　　闵二年密
　　琅琊费县北有密如亭
