<!-- { "loadSidebar": true } -->
　　战而又及河则非河南荧泽阙【案杜预集解云此荧泽当在河北孔颖逹正义云禹贡豫州荥陂既潴导沇水入于河溢为荥是荥在河南此时卫都河北为狄所败乃东徙渡河故知此荧泽当在河北但沇水入河乃泆被河南多故专得荥名其北虽少亦称荥也】
　　共
　　滕
　　卫别邑也【案杜隠六年集解云诸地名阙者不复记其阙孔颖逹正义云如翼侯奔随注云随晋地郑人侵卫牧注云卫邑如此所类者皆言阙是也据此则仅言某国之邑皆杜所阙矣后仿此】
　　曹
　　卫下邑【案孔頴逹正义云曹当在河南近楚丘】
　　僖十三年咸
　　东郡濮阳县东南有咸城【案晋书地理志晋初分东郡置濮阳国濮阳县属濮阳国】
　　十五年匡
　　陈留长垣县西南有匡城
　　十八年菟圃
　　阙
　　訾娄
　　阙
　　二十三年五鹿
　　卫县西北地名有五鹿【案晋书地理志卫县属顿丘郡】阳平元城县东亦有五鹿【案程公説春秋分记引释例云濮阳县南三十里有五鹿城元城县东亦有五鹿墟与永乐大典小异】
　　二十八年敛盂
　　阙
　　襄牛
　　阙
　　酅
　　阙
　　宛濮
　　陈留长垣县西南有宛亭近濮水
　　三十一年帝丘
　　古帝颛顼之墟故曰帝丘昆吾氏因之故曰昆吾之墟东郡濮阳县是也
　　文元年戚
　　顿丘卫县西戚城在枯河东又相州临河县东有戚城也【案魏书地形志云司州治邺城太祖天兴四年置相州天平元年迁都改隋书地理志临河县属汲郡开皇六年置旧唐书地理志相州下云汉魏郡也后魏道武改为相州唐因之临河属焉县本隋分黎阳县置杜佑通典亦云后魏道武置相州取河亶申居相之义东魏静帝初迁都于此唐仍为相州临河其支县也则相州元魏置临河县隋置此条又相州以下断非杜氏本文谨订于此】
　　宣十二年清丘
　　东郡濮阳县东南有清丘
　　成二年鞫居
　　阙
　　新筑
　　阙
　　六年鍼
　　阙
　　七年马陵
　　阳平元城县东南有地名马陵
　　襄十四年近关
　　阙
　　丘宫
　　阙
　　阿泽
　　济北东阿县西南有大泽
　　十九年柯
　　魏郡内黄县东北有柯城
　　二十年澶渊
　　顿丘县南繁污地【案晋书地理志顿丘县属顿邱郡又案郦道元水经河水元注引杜説作澶渊在顿丘县南今名繁渊】
　　二十六年茅氏
　　阙
　　圉
　　阙
　　西鄙懿氏
　　戚城西北有懿氏城
　　羊角
　　东郡廪丘县所治羊角城【案晋书地理志晋初分东郡置濮阳国廪丘县属濮阳】又滑州东南有羊角故城【案隋书地理志东郡下云开皇九年置州十六年改为滑州则滑州隋置此条又滑州以下非杜氏本文谨订于此】
　　昭十三年平丘
　　陈留长垣县西南平丘城
　　二十年平夀
　　阙
　　死鸟
　　阙
　　定四年武父
　　传曰封畛土畧自武父以南则武父卫之北境也非河南武父其地阙无处也
　　有阎之土
　　阙
　　相土之东都
　　阙
　　六年豚泽
　　阙
　　七年沙璅
　　二名阳平元城县东南有沙亭
　　八年瓦
　　东郡燕县东北有瓦亭【案续汉书郡国志燕县属东郡攷晋书地理志故汉东郡地分属濮阳国及阳平顿丘诸郡无东郡亦无燕县】
　　曲濮
　　阙
　　鄟泽
　　阙
　　十三年垂葭郹氏
　　二名髙平钜野县西南有郹亭
　　十四年牵脾上梁之间
　　二名魏郡黎阳县东北有牵城
　　盂
　　阙
　　哀二年鐡
　　戚城南有铁丘
　　十一年犂
　　阙
　　外州
　　阙
　　巢
　　阙
　　郧
　　阙
　　少禘
　　阙
　　十六年平阳
　　东郡燕县东北有平阳亭
　　十七年借圃
　　阙
　　二十五年彭
　　阙
　　泠
　　阙
　　城鉏外里
　　二名阙
　　二十六年平庄之上
　　阙

　　春秋释例巻五
<经部,春秋类,春秋释例>
　　钦定四库全书
　　春秋释例巻六
　　晋　杜预　撰
　　土地名第四十四之二
　　虢地
　　隠元年虢都上阳
　　二名虢国都于上阳农陕县东南有虢城
　　庄二十一年玤
　　阙
　　三十二年莘
　　阙
　　僖二年下阳
　　河东大阳县也
　　桑田
　　农陜县东北有桑田亭
　　莒地
　　隠二年莒
　　城阳莒县
　　密
　　城阳淳于县东北有密乡
　　僖二十六年向
　　阙【案杜预宣二年取向集解云东海承县东南有向城逺疑也】
　　文七年鄢陵
　　阙
　　成八年渠丘
　　城阳莒县南有渠丘【案杜预集解作莒县有逺里刘昭续汉书郡国志注引杜説作莒县有遽丘里】
　　襄二十年向
　　阙
　　二十三年且于
　　阙
　　夀舒
　　阙
　　蒲侯氏
　　阙
　　二十四年介根
　　城阳黔陬县东北计基城又密州东南有古豕根也【案隋书地理志髙宻县下云旧置胶州开皇五年改为宻州杜佑通典宻州下云后魏置髙宻郡后置胶州隋初为宻州以宻水为名则宻州隋置此条又宻州以下非杜氏本文谨订于此】
　　昭元年大厖
　　阙
　　常仪靡
　　阙
　　五年防
　　城阳平昌县西南有防亭
　　兹
　　姑幕县东北有兹亭
　　十年郠
　　阙
　　十九年纪鄣纪
　　二名东海贑榆县东北有纪城【案郦道元水经淮水注引杜説纪字上有故字】
　　二十二年夀余
　　阙
　　齐地
　　隠三年齐
　　齐国临淄县
　　石门
　　济北庐县故城西南济水以石为门
　　卢
　　济北卢县故城
　　六年艾
　　防山牟县东南有艾山【案司马彪续汉书郡国志牟县属防山晋书地理志作东牟】
　　又琅琊临沂县东艾亭疑【案刘昭续汉书郡国志注于琅琊国临沂县下云左隠六年盟于艾杜预曰县东南有艾山与本书小异】
　　桓三年嬴
　　泰山嬴县
　　十七年黄
　　阙或曰东莱黄县非也经公子遂如齐至黄乃复傅曰盟于黄平齐纪且谋卫故也黄在齐卫之间
　　庄二年禚
　　阙
　　七年谷小谷
　　二名济北谷城县城中有管仲井
　　八年葵丘
　　齐国临淄县西有地名葵丘
　　姑棼
　　阙
　　贝丘
　　乐安博昌县南有地名贝丘【案刘昭续汉书郡国志注引杜説贝丘作贝中又案郦道元注水经河水云杜此条盖用京相璠之説】
　　九年干时
　　时水在乐安界歧流旱即竭涸故曰干时【案郦道元水经瓠子河注引杜説歧流作枝流】
　　堂阜
　　东莞蒙隂县西北有夷吾亭或曰鲍叔解夷吾缚于此因以为名然则古堂阜也【案晋书地理志防隂属琅琊国不属东莞郡】
　　十三年杏北杏
　　二名阙
　　柯
　　济北有东阿县
　　闵元年落姑
　　阙
　　僖三年阳谷
　　东平须昌县北阳谷城
　　四年穆陵
　　阙
　　无棣
　　阙
　　十八年甗
　　阙
　　二十六年酅
　　济北谷城县西北有地名酅下
　　文十一年周首
　　济北谷城县东北有周首亭
　　十六年郪丘
　　阙
　　十八年申池
　　或曰齐城南面西头第一门名申门齐城无池唯此门左右有池疑
　　宣元年平州
　　泰山牟县西平州乡
　　八年垂
　　阙
　　成二年鞌
　　阙
　　袁娄
　　阙【案谷梁云鞌去齐五百里袁娄去齐五十里孔颖逹正义驳之云齐之四境不应过遥且鞌已是齐地未必境上之邑岂得去齐有五百里乎谷梁又云一战緜地五百里是甚言之耳释例土地名鞌与袁娄并阙不知其处逺近无以验之】
　　莘
　　阙又云博州武水县西北有故莘城也【案隋书地理志开皇十六年置博州大业初州废武水属武阳郡亦开皇十六年置杜佑通典云隋置愽州帝初州废唐复置博州武水属焉县本汉阳平地隋改今县则愽州武水县皆隋置此条又云以下非杜氏本文谨订于此】
　　华泉
　　阙又云不注山下有此泉齐州歴城县有华不注山【案汉书地理志歴城县属济南郡续汉书郡国志同魏书地形志齐州治歴城刘义隆置冀州皇兴三年更名领郡六歴城仍属济南郡则齐州元魏置此条又云以下非杜氏本文谨订于此】
　　徐关
　　阙又云齐州章丘县有故齐关城【案隋书地理志章丘属齐郡旧曰髙唐开皇十六年改旧唐书地理志章丘属齐州汉阳丘县隋为章丘则章丘县隋置此条又云以下非杜氏本文与上二条同】
　　石窌
　　济北卢县东有地名石窌
　　丘舆
　　阙
　　马陉
　　阙
　　十七年清
　　阳平乐平县也【案永乐大典乐平平字脱集解本并同攷晋书地理志乐平属阳平郡又攷续汉书郡国志乐平侯国故清章帝更名谨据此増人】
　　襄二年东阳
　　阙
　　耏外
　　阙
　　十八年平隂
　　济北庐县东北平隂城
　　防门
　　平隂城南有防防有门【案程公説春秋分记引释例作平隂城南北防有门刘昭续汉书郡国志注引杜説又云在县北】
　　京兹
　　平隂城东南
　　邿
　　平隂城西有邿山
　　邮棠
　　阙
　　十九年祝柯督
　　二名济南祝阿县也
　　句渎之丘
　　阙
　　髙唐
　　济南祝阿县西北髙唐城【案于钦齐乗引杜释例作济南祝柯县西北有援城有髙唐城春秋时齐邑】
　　洒蓝
　　阙
　　二十五年重丘
　　阙
　　棠
　　阙
　　弇中
　　或曰防山莱芜县西有瓮口谷疑【案杜説集解云弇中狭道】
　　二十六年廪丘
　　东郡廪丘县故城是【案孔颖逹正义云释例土地名以廪丘为齐地案廪丘地在东郡则是卫之邦域齐竟不至此也羊角髙鱼皆在东郡廪丘与之相近齐不得别有廪丘乌余齐之大夫得以廪丘奔晋者盖齐人往前取得卫邑以赐乌余如郑公孙叚之得州宋乐大心之有原也宋郑大夫得以晋地为采邑是以齐大夫得以卫地为采邑杜见齐人以之奔晋故释例以为齐地明年讨乌余皆反其邑而归诸侯盖以廪丘归齐也　又案晋书地理志晋初分东郡置濮阳国廪丘属濮阳】
　　二十七年崔
　　济南东朝阳县西北有崔氏城【案晋书地理志东朝阳属乐安国不属济南郡】
　　二十八年邶殿
　　阙
　　昭三年莒
　　阙
　　五年寜风
　　阙
　　十年稷
　　阙【案杜集解云稷祀后稷之处】
　　棘
　　齐国西安县东有防里亭城【案防邑晋书地理志作棘里】
　　夫于
　　济南于陵县西北有于亭【案续汉书郡国志于陵属济南郡晋书地理志无此县】
　　十一年渠丘
　　齐国西安县
　　二十年聊摄
　　平原有聊城县县之东北有摄城
　　沛
　　阙
　　二十五年野井
　　济南祝阿县东有野井亭
　　定九年媚
　　阙
　　十年夹谷祝其
　　二名阙
　　哀六年頼
　　或曰济南菅县南有赖亭疑【案续汉书郡国志菅县属济南郡晋书地理志无此县】
　　骀
　　阙
　　殳冐淳
　　阙
　　八年潞
　　阙
　　十年鄎
　　阙
