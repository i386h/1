<!-- { "loadSidebar": true } -->
　　十有四年【庚申敬王三十九年○晋覇定三十一○蔡成十○卫出十二○郑声二十○陈闵二十一○杞闵六○宋景三十六○齐简四○秦悼十一○楚惠八○吴夫差十五】
　　春
　　西狩获麟【左传曰西狩于大野叔孙氏之车子鉏商获麟以为不祥以赐虞人仲尼观之曰麟也然后取之杜氏曰麟王者之嘉瑞也今出非其时而失其归此圣人所以为感也絶笔于获麟之一句者所感而作固所以为终也大野在鲁西故言西冬猎曰狩盖虞人修常职吕氏曰麟出非其时知圣人之卒不遇也麟不出春秋其不作乎圣人之一动一言未有无因而作者当其可也故河图出而画卦洛书出而叙畴获麟而作春秋其揆一也如是程子曰世衰道微圣人救正之意旧矣但因麟而絶笔耳麟不作亦必作也】
　　【大衍厯正月壬戌大甲子冬至二月壬辰小三月辛酉大四月辛夘小五月庚申大朔日食阙　四度六月庚寅小七月己未大八月己丑小九月戊午大十月戊子小十一月丁巳大十二月丁亥小长厯是年闰二月】















　　春秋纂言卷十二
