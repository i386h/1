<!-- { "loadSidebar": true } -->
　　志雩而不得雨者也僖公厯三时三书不雨而书六月雨盖僖公忧民闵雨而数为之雩于雩而不雨则书不雨以志其忧于其得雨则书雨以志其喜书之详以见其勤也文公歴三时不雨而略曰自某月不雨至于某月于文之世三见之盖文不忧民闵雨而不为之雩其不雨不以为忧其雨不以为喜书之略以志其怠也故观所书之详略以考二君之行事则其为例可见矣
　　外灾异门
　　月例
　　灾
　　襄三十年五月甲午宋灾【宋伯姬卒加日扵灾上见伯姬以灾死也】昭九年夏四月陈灾
　　昭十八年夏五月壬午宋卫陈郑灾【加日见四国同日灾也】
　　右三着例一其变例二
　　时例
　　大灾【疫也】
　　荘二十年夏齐大灾
　　襄九年春宋灾
　　右二着例
　　火
　　宣十六年夏成周宣榭火
　　右一着例
　　山崩
　　成五年夏梁山崩【尔雅曰梁山晋望也】
　　右一着例
　　大水
　　荘十一年秋宋大水
　　右一着例
　　雨螽
　　文三年秋雨螽于宋
　　右一着例
　　陨石六鶂退飞
　　僖十六年春王正月戊申朔陨石于宋五
　　是月六鶂退飞过宋都
　　右各一【二事以日月志而知例时者外异例时也然春秋晦有事焉则书晦谨终始也志则不得不志月与日矣又嫌二者之同日故加是月以见之凡事之嫌者殊志也】

　　春秋本例卷二十
