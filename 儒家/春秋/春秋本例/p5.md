<!-- { "loadSidebar": true } -->
　　成七年秋公会晋侯齐侯宋公衞侯曹伯莒子邾子杞伯救郑【春秋不与相侵伐则凡救者可也然陈郑介二大国之间从楚则晋师至从晋则楚师至晋楚争陈郑以为强弱一救一伐安有常哉然则救郑非所以为郑适以怒楚而致战耳夫羣诸侯而莫益于事者亦春秋所不与故不月以见讥】
　　襄五年冬公会晋侯宋公衞侯郑伯曹伯齐世子光救陈【救陈之讥犹成七年救郑之讥也】
　　襄十五年夏公救成至遇【解具至遇下】
　　右四变例
　　纳
　　庄九年夏公伐齐纳子纠【不正公之释怨而纳雠人之子故不月以见讥】
　　右一变例
　　狩
　　桓四年春正月公狩于郎
　　荘四年冬公及齐人狩于禚【不正公之释怨而与仇人之微者狩故不月以见讥】
　　右二着例一其变例一
　　观
　　隠五年春公观鱼于棠【凡搜田之事不言公观鱼称公与公狩于郎同义知公私行而不与国人同之也故不月以见讥】
　　庄二十三年夏公如齐观社【诸侯非民事不越境而公乃如齐观社又未终母丧而从宴乐故不月以见讥】
　　右二变例
　　视朔
　　文十六年夏五月公四不视朔
　　右一着例
　　平国
　　宣四年春王正月公及齐侯平莒及郯
　　右一着例
　　成乱
　　桓二年三月公会齐侯陈侯郑伯于稷以成宋乱
　　右一着例
　　释诸侯
　　僖二十一年冬十有二月癸丑公会诸侯盟于薄释宋公
　　右一着例
　　右凡公躬行之事无时以时志者讥也春秋贱桓于桓之事无讥故六盟十二会二至二伐一如一狩即位薨葬丧至皆以例书盖曰桓弟弑兄臣弑君而立乎其位此其大者不治则其余无足讥焉耳
　　子门
　　例日
　　生
　　桓六年九月丁卯子同生
　　右一着例
　　卒
　　庄三十二年冬十月己未子般卒
　　文十八年冬十月子卒
　　襄三十一年秋九月癸巳子野卒
　　右三着例二其失日一

　　春秋本例卷六
　　钦定四库全书
　　春秋本例卷七
　　宋　崔子方　撰
　　夫人门
　　例日
　　入
　　庄二十四年八月丁丑夫人姜氏入
　　右一着例
　　致
　　僖八年秋七月禘于太庙用致夫人【致犹致女也父母家之辞也葢齐女先妾耳而致之为夫人非礼矣故去氏姓以见之且致夫人重事例当日其不日犹曰妾非所以为夫人故不以尊礼举之也详具经解】
　　右一变例
　　孙
　　庄元年三月夫人孙于齐【君夫人讳奔犹曰孙位而去云尔夫人孙重事例当日夫人乆在齐不可以日致也详具经解】
　　闵二年九月夫人姜氏孙于邾【其不日以罪略之葢曰夫人有罪不以尊礼举之也文姜犹是致也】
　　右二变例
　　丧至
　　僖元年十有二月丁巳夫人氏之丧至自齐
　　右一着例
　　薨
　　隠二年十有二月乙卯夫人子氏薨
　　庄二十一年秋七月戊戌夫人姜氏薨
　　僖元年秋七月戊辰夫人姜氏薨于夷
　　文四年冬十有一月壬寅夫人风氏薨
　　文十六年秋八月辛未夫人姜氏薨
　　宣八年夏六月戊子夫人嬴氏薨
　　襄二年夏五月庚寅夫人姜氏薨
　　襄四年秋七月戊子夫人姒氏薨
　　襄九年五月辛酉夫人姜氏薨
　　昭十一年五月甲申夫人归氏薨
　　定十五年秋七月壬申姒氏卒
　　哀十二年夏五月甲辰孟子卒
　　右十二着例
　　葬
　　庄二十二年春王正月癸丑葬我小君文姜僖二年夏五月辛巳葬我小君哀姜
　　文五年春三月辛亥葬我小君成风
　　文十七年夏四月癸亥葬我小君声姜
　　宣八年冬十月己丑葬我小君敬嬴
　　襄二年秋七月己丑葬我小君齐姜
　　襄四年八月辛亥葬我小君定姒
　　襄九年秋八月癸未葬我小君穆姜
　　昭十一年九月己亥葬我小君齐归
　　定十五年九月辛巳葬定姒
　　右十着例
　　例月
　　公纳币
　　庄二十二年冬公如齐纳币【纳币大夫之事而公亲之又未终母丧而嘉礼是行故不月以见讥】
　　右一变例
　　公逆女
　　庄二十四年夏公如齐逆女【春秋讥不亲迎公于齐则有父雠之弗报于内则有母丧而图婚然则亲迎祗以为罪也故不月以见讥】
　　右一变例
　　夫人逆妇
　　文四年夏逆妇姜于齐【讥姑逆也解具经解】
　　右一变例
　　大夫逆女
　　桓三年秋七月公子翚如齐逆女【承日食月春秋之例逆夫人例月以为有国之重事惟不正其使大夫逆然后不月以见讥桓无讥然则公子翚逆女犹月者也详具经解】
　　宣元年春王正月公子遂如齐逆女【承即位月不特讥使大夫逆又讥丧娶】
　　成十四年秋叔孙侨如如齐逆女【礼有亲迎不正使大夫逆故不月以见讥】
　　右三变例
　　至【始至】
　　桓三年九月夫人姜氏至自齐
　　右一着例
　　大夫以夫人至
　　宣元年三月遂以夫人妇姜至自齐
　　成十四年九月侨如以夫人妇姜氏至自齐
　　右二着例
　　归
　　文十八年冬十月夫人姜氏归于齐
　　右一着例
　　飨
　　庄四年春王二月夫人姜氏飨齐侯于祝丘【飨两君之礼重事例当月】
　　右一着例
　　例时
　　防
　　庄二年冬十有二月夫人姜氏防齐侯于禚【为宋公卒月】
　　庄七年春夫人姜氏会齐侯于防
　　是年冬夫人姜氏会齐侯于谷
　　僖十七年秋夫人姜氏会齐侯于卞
　　右四着例
　　如
　　庄五年夏夫人姜氏如齐师
　　庄十五年夏夫人姜氏如齐
　　庄十九年秋夫人姜氏如莒【莒鲁葢婚姻之国故夫人如莒夫人如莒非礼也是加月以见讥者然公子结遂及齐侯宋公盟故不月矣先事故不月后事亦不得而月二十年二月夫人如莒加月以讥是其例】
　　庄二十年春王二月夫人姜氏如莒
　　文九年春夫人姜氏如齐
　　右五着例三其变例二
　　至
　　文九年三月夫人姜氏至自齐【此出姜也十八年归于齐者是也夫人不允于鲁故终以见出是行也夫人其有不允之证乎臣子殆其往而喜其反故致之不然夫人之行不致也故加月重録之见臣子以是为危矣】
　　右一变例
　　大夫纳币
　　文二年冬公子遂如齐纳币
　　右一着例
　　诸侯送女
　　桓三年九月齐侯送姜氏于讙【为公防月】
　　右一着例
　　大夫宗妇觌
　　庄二十四年八月戊寅大夫宗妇觌用币【大夫之妇同宗者也宗妇觌浅事也例当时而以日志所以致讥乎用币焉尔】
　　右一变例
　　内女门
　　例日
　　卒
　　庄四年三月纪伯姬卒
　　庄二十九年冬十有二月纪叔姬卒
　　僖九年秋七月乙酉伯姬卒
　　僖十六年夏四月丙申鄫季姬卒
　　文十二年二月庚子子叔姬卒
　　成八年冬十月癸卯杞叔姬卒
　　右六着例四其失日者二
　　例月
　　大夫为君逆
　　隠二年九月纪裂繻来逆女
　　右一着例
　　归
　　隠二年冬十月伯姬归于纪
　　隠七年春王三月叔姬归于纪
　　庄二十五年六月伯姬归于杞
　　僖十五年秋九月季姬归于鄫
　　成九年二月伯姬归于宋
　　右五着例
　　执
　　文十四年冬齐人执子叔姬【子叔姬与单伯有罪于齐者也执内大夫例月知执内女亦例月矣其不月以讥内也】
　　右一变例
　　葬
　　庄四年夏六月乙丑齐侯葬纪伯姬【凡内女为诸侯夫人然后卒葬诸侯例月知夫人葬亦例月也此加日而葬之也亡国之葬也详具经解】
　　庄三十年八月癸亥葬纪叔姬【加日以葬隠之也亡国之葬也】襄三十年秋七月葬宋共姬
　　右三着例一其变例二
　　例时
　　来纳币
　　成八年夏宋公使公孙夀来纳币
　　右一着例
　　大夫自逆
　　庄二十七年冬莒庆来逆叔姬
　　宣五年秋九月齐高固来逆叔姬【为叔孙卒月】
　　右二着例
　　大夫致女
　　成九年夏季孙行父如宋致女
　　右一着例
　　来媵
　　成八年冬十月衞人来媵【承叔姬卒月】
　　成九年夏晋人来媵
　　成十年五月齐人来媵【承公防月】
　　右三着例
　　来
　　庄二十七年冬杞伯姬来
　　僖二十八年秋杞伯姬来
　　宣五年冬齐高固及子叔姬来
　　右三着例
　　来归
　　文十五年十有二月齐人来归子叔姬【子叔姬有罪齐人使致责于我而后归之故加月以见讥】
　　宣十六年秋郯伯姬来归
　　成五年春王正月杞叔姬来归【四年伯来朝而五年叔姬来归杞伯之来告絶叔姬也且杞伯来朝而告絶知之有辞矣以叔姬之来归为内过故加月以见讥】
　　右三着例一其变例二
　　归【复归】
　　庄十二年春王三月纪叔姬归于酅【岂纪季以酅入齐是时叔姬来鲁乎故今归于酅也不书其来闵之也书其归喜复其所也故详録而加月详具经解】右一变例
　　遇
　　僖十四年夏六月季姬及鄫子遇于防使鄫子来朝【凡遇之志故讥也此又谨録而加月】
　　右一变例
　　来逆妇
　　僖二十五年夏宋荡伯姬来逆妇
　　右一着例
　　来求妇
　　僖三十一年冬杞伯姬来求妇
　　右一着例
　　来朝子
　　僖五年春杞伯姬来朝其子
　　右一着例
　　来逆丧
　　成九年春王正月杞伯来逆叔姬之丧以归【为公防月】
　　右一着例

　　春秋本例卷七
　　钦定四库全书
　　春秋本例卷八
　　宋　崔子方　撰
　　内大夫门
　　例日
　　奔
　　闵二年九月公子庆父出奔莒【内大夫奔例日谨有罪也是时庆父与夫人同恶葢同日而出奔夫人先故不日庆父不得后日也庆父不日然后知与夫人同日奔矣然庆父之罪不患不见】
　　文八年冬十月公孙敖如京师不至而复丙戌奔莒
　　宣十八年冬十月壬戌归父还自晋至笙遂奔齐襄二十三年冬十月乙亥臧叔纥出奔邾
　　昭十二年冬十月公子憖出奔齐【憖之奔不日葢见其非罪也】成十六年冬十月乙亥叔孙侨如出奔齐
　　右六着例四其变例二
　　刺
　　僖二十八年春公子买戍衞不卒戍刺之【刺大夫例日谨有罪也以罪刺者不言其事言其事者有托也故不日以见讥详具经解】
　　成十六年十有二月乙酉刺公子偃
　　右二着例一其变例一
　　卒
　　隠元年冬十有二月公子益师卒【失日】
　　隠五年冬十有二月辛巳公子彄卒
　　隠八年冬十有二月无骇卒【失日】
　　隠九年三月庚辰挟卒
　　庄三十二年秋七月癸巳公子牙卒
　　僖十六年三月壬申公子季友卒
　　是年秋七月甲子公孙兹卒
　　文十年春王三月辛卯臧孙辰卒
　　文十四年秋九月甲申公孙敖卒于齐
　　宣五年秋九月叔孙得臣卒【失日】
　　宣八年六月辛巳仲遂卒于垂
　　宣十七年冬十有一月壬午公弟叔卒
　　成四年夏四月甲寅臧孙许卒
　　成十五年三月乙巳仲婴齐卒
