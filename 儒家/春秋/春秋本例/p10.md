<!-- { "loadSidebar": true } -->
　　襄十四年夏四月己未衞侯出奔齐【是时孙林父费逐其君春秋恶焉故不名防侯以见之又加日以谨林父之恶也】
　　昭二十一年冬蔡侯朱出奔楚【般以诱杀有执而用焉朱顾不能复雠而又奔之春秋贱焉故不月以讥】
　　右七着例五其变例二
　　国君归
　　桓十五年五月郑世子忽复归于郑
　　僖二十八年六月衞侯郑自楚复归于卫
　　襄二十六年春王二月甲午卫侯衎复归于卫【辛夘而剽弑甲午而衎入剽之弑衎与有力焉故加日以见之】
　　昭十三年八月蔡侯庐归于蔡
　　是月陈侯吴归于陈
　　右五着例四其变例一
　　国君入
　　桓十五年秋九月郑伯突入于栎
　　庄六年夏六月卫侯朔入于衞
　　襄二十五年秋八月卫侯入于夷仪
　　右三着例
　　右奔归入大国次国同例然大国未有见也
　　败小国
　　僖十五年冬楚人败徐于娄林【三年徐人取舒舒楚属也盖徐人恃齐而取之及桓徳既衰而后楚亟伐徐败之娄林徐之祸有以自取之春秋讥焉故不月以见之】
　　右一变例
　　入小国
　　隐二年夏五月无骇帅师入极
　　隐十一年秋七月壬午公及齐侯郑伯入许【是时桓公羽父为乱公不能靖内难至于身弑而不知而顾入人之国亦不知务矣故加日以见讥】
　　桓二年九月入
　　僖二十年五月郑人入滑
　　僖二十七年秋八月乙巳公子遂帅师入【是年子来朝夫春接其君秋入其国以内为过矣故加日以见讥】
　　僖二十八年三月丙午晋侯入曹【晋侯入曹而执曹伯畀宋人晋文于是失正矣故加日以见讥】
　　僖三十三年春王二月秦人入滑
　　文五年夏秦人入鄀【谓鄀叛楚即秦而又贰于楚故秦人入鄀犹信也盖鄀之祸有以自取之故不月以见讥】
　　昭十八年六月邾人入鄅
　　哀七年秋公伐邾八月己酉入邾【觧具公伐下】
　　哀八年春王正月宋公入曹以曹伯阳归
　　右十一着例七其变例四
　　灭小国【君奔附】
　　庄十年冬十月齐师灭谭谭子奔莒
　　荘十三年夏六月齐人灭遂
　　僖二年夏五月虞师晋师灭夏阳
　　僖五年秋八月楚人灭子奔黄
　　僖十二年夏楚人灭黄
　　文四年秋楚人灭江【江黄汉东之国而属于楚闻齐桓之兴不内自度遽欲背楚而亲中国桓公方欲事楚故贯之盟阳谷之防实从黄江之人以谋楚明年遂兴召陵之师楚既内服江黄遂防伐陈则楚之有怒于两国可知矣及桓徳既衰楚益内侮僖之十二年楚伐黄而遂灭黄至此楚伐江而遂灭江也夫为国不知所以自谋而致怒大国者取亡之道春秋讥焉故不月以见之】
　　文五年秋楚人灭六【春秋灭国变日月之例者八江黄夔六项鄫巢徐是也盖讥其有以自取灭亡之祸而已然六之罪未有见焉春秋以例著者不疑矣不然或月阙耳】
　　襄六年秋莒人灭鄫【鄫故莒属也欲去莒而附鲁故前年叔孙豹鄫世子如晋明年又防戚所谓公请属鄫是也夫小国之政不安其旧而新是圗以致怒于人者取亡之道春秋讥焉故不月以见之】
　　是年十有二月齐侯灭莱
　　昭四年秋七月楚子蔡侯陈侯许男顿子胡子沈子淮夷伐呉遂灭頼
　　右十着例六其变例四
　　右败入灭小国微国同例
　　戕国君
　　宣十八年秋七月邾人戕鄫子于鄫【戕国君重事例当日诸侯卒则名鄫子不名不日见微国赴告不备】
　　右一着例
　　克
　　隐元年夏五月郑伯克叚于鄢
　　右一着例
　　亡
　　僖十九年冬梁亡【梁之亡也不以月志然后知诸国有以自取灭亡之祸者其不月明矣】
　　右一变例
　　国迁
　　庄十年三月宋人迁宿
　　闵二年春王正月齐人迁阳
　　僖元年夏六月邢迁于夷仪
　　僖三十一年十有二月卫迁于帝丘
　　成十五年冬十有一月许迁于叶
　　昭九年春许迁于夷【许自此至定之四年二十五年之间凡三迁都焉夫国家之政士民之居何可数迁数迁则下騒动而亦不足以为国矣春秋讥焉故不月以见之】
　　昭十八年冬许迁于白羽
　　定四年六月许迁于容城【承葬陈惠公月】
　　哀二年冬十有一月蔡迁于州来
　　右九着例六其变例三
　　国溃
　　僖四年春王正月公会齐侯宋公陈侯卫侯郑伯许男曹伯侵蔡蔡溃
　　文三年春王正月叔孙得臣防晋人宋人陈人卫人郑人伐沈沈溃
　　成九年冬十有一月楚公子婴齐伐莒庚申莒溃楚人入郓【解具入郓下】
　　右三着例
　　葬
　　隐三年十有二月癸未葬宋缪公
　　桓十五年夏四月己巳葬齐僖公
　　庄三年夏四月葬宋庄公
　　庄九年秋七月丁酉葬齐襄公
　　僖十八年秋八月丁亥葬齐桓公
　　僖二十七年秋八月乙未葬齐孝公
　　僖三十三年夏四月癸巳葬晋文公
　　文六年冬十月葬晋襄公
　　宣十年六月葬齐惠公
　　成三年二月乙亥葬宋文公
　　成九年冬十有一月葬齐顷公
　　成十五年八月庚辰葬宋共公
　　襄十六年春王正月葬晋悼公
　　襄十九年冬葬齐灵公
　　昭十年九月葬晋平公
　　昭十一年春王二月葬宋平公
　　昭十六年冬十月葬晋昭公
　　昭二十六年春王正月葬宋元公
　　昭三十年秋八月葬晋顷公
　　哀五年闰月葬齐景公
　　哀十年五月葬齐悼公
　　右大国葬二十一着例十二其变例九【加日者八不月者一】
　　隐五年夏四月葬衞桓公
　　桓五年夏葬陈桓公
　　桓十一年秋七月葬郑庄公
　　桓十三年三月葬卫宣公
　　桓十七年八月癸巳葬蔡桓侯
　　庄二年春王二月葬陈庄公
　　荘二十一年冬十有二月葬郑厉公
　　僖十三年夏四月葬陈宣公
　　僖二十五年秋葬卫文公
　　宣三年冬十月葬郑穆公
　　宣十二年春葬陈灵公
　　宣十七年夏葬蔡文公
　　成三年春王正月辛亥葬卫穆公
　　成四年夏四月葬郑襄公
　　成十五年春王二月葬卫定公
　　襄四年秋七月葬陈成公
　　襄八年夏葬郑僖公
　　襄二十九年秋九月葬卫献公
　　襄三十年冬十月葬蔡景公
　　昭七年十有二月癸亥葬卫襄公
　　昭八年冬十月壬午葬陈哀公【此加日隐之也亡国之葬也与葬纪伯姬纪叔姬同例】
　　昭十二年五月葬郑简公
　　昭十三年冬十月葬蔡灵公
　　昭二十一年春王三月葬蔡平公
　　昭二十八年六月葬郑定公
　　定四年六月葬陈惠公
　　定八年九月陈懐公
　　定九年六月郑献公
　　哀二年冬十月葬卫灵公
　　哀四年冬十有二月葬蔡昭公
　　右次国葬三十着例二十一其变例九【加日者三不月者六其一亡国之葬】
　　右大国次国之例月其越礼而葬者僭也故加日以见之其不及礼而葬者逼也故去月以见之传称宋华元乐举厚文公今宋文之葬实日卫文侯之俭也今卫文之葬实不月以类考之可知矣古人以送死可当大事故春秋以葬礼为重于其有过不及者皆明着以见讥焉是以大国之僭礼者多而次国之僭礼者少次国不及礼者多而大国之不及者少理势然也盖惟天子无僭而小国无逼耳

　　春秋本例卷十四
　　钦定四库全书
　　春秋本例卷十五
　　宋　崔子方　撰
　　凡外事门
　　例时
　　诸侯防
　　桓二年秋七月蔡侯郑伯防于邓【承纪侯朝月】
　　庄十五年春齐侯宋公陈侯衞侯郑伯防于鄄僖三年秋齐侯宋公江人黄人防于阳谷
　　僖二十一年秋宋公楚子陈侯蔡侯郑伯许男曹伯防于盂
　　文十七年六月诸侯防于扈【承公盟月】
　　宣九年秋九月晋侯宋公衞侯郑伯曹伯防于扈【承晋侯卒月】
　　定十年冬齐侯卫侯郑游速防于安甫
　　定十四年秋齐侯宋公防于洮
　　右八着例
　　大夫盟
　　桓十一年春正月齐人衞人郑人盟于恶曹【是三国来战之人也彼恃强淩我不约而来战又复同盟以固其恶春秋恶焉故加月以见讥】
　　僖二十一年春宋人齐人楚人盟于鹿上
　　宣十二年冬十有二月晋人宋人卫人曹人同盟于清丘【承灭萧月】
　　右三着例二其变例一
　　大夫防
　　襄三十年冬十月晋人齐人宋人卫人郑人曹人莒人邾人滕人薛人杞人小邾人防于澶渊宋灾故【承葬蔡景公月】
　　昭二十七年秋晋士鞅宋乐祁犂卫北宫喜曹人邾人滕人防于扈
　　右二着例
　　相如
　　桓五年夏齐侯郑伯如纪
　　是年冬州公如曹
　　右二着例
　　如防如师
　　僖二十八年五月陈侯如防【承盟月】
　　成二年秋七月齐侯使国佐如师【为盟月】
　　襄三年夏六月陈侯使袁侨如防【承盟月】
　　襄七年十有二月郑伯髠顽如防【承防月】
　　右四着例
　　乞盟
　　僖八年春王正月郑伯乞盟【承盟月】
　　右一着例
　　平
　　宣十五年夏五月宋人及楚人平【称人以平平在下也故加月以见讥详具经觧】
　　右一变例
　　还
　　襄十九年秋七月晋士匄帅师侵齐至谷闻齐侯卒乃还【承齐侯卒月】
　　右一着例
　　次
　　庄十年夏六月齐师宋师次于郎【为败宋师月】
　　僖元年春王正月齐师宋师曹师次于聂北【承元年正月】
　　文十年冬楚子蔡侯次于厥貉
　　定九年秋齐侯卫侯次于五氏
　　定十三年春齐侯卫侯次于垂葭
　　定十五年夏五月齐侯卫侯次于蕖蒢【承郊月】
　　右六着例
　　遇
　　隐八年春宋公卫侯遇于垂
　　荘四年夏齐侯陈侯郑伯遇于垂
　　荘三十二年夏宋公齐侯遇于梁丘
　　右三着例
　　以
　　桓十四年冬十有二月宋人以齐人蔡人卫人陈人伐郑
　　定四年冬十有二月庚午蔡侯以吴子及楚人战于柏举
　　右二解具本事下
　　逃归【不盟附】
　　僖五年秋八月郑伯逃归不盟【承盟月】
　　右一着例
　　大去
　　荘四年夏纪侯大去其国
　　右一着例
　　小国君奔
　　荘二十四年冬曹羁出奔陈
　　昭元年秋莒展舆出奔吴
　　昭三年冬北燕伯欵出奔齐
　　昭二十三年秋七月莒子庚舆来奔【为败鸡父月】哀十年春王二月邾子益来奔【邾子之前年以来今又奔之以益为贱而无耻矣故加月以见讥】
　　右五着例四其变例一
　　小国君归
　　僖二十八年冬曹伯襄复归于曹
　　成十六年秋曹伯归自京师
　　右二着例
　　执小国君【畀附归于附】
　　僖五年冬晋人执虞公
　　僖十九年春王三月宋人执滕子婴齐【滕子之名失地之君也夫诸侯有失地者诸侯相与纳之盖可也今宋防圗霸不能懐绥小国又因其防弱而遂执之以宋为不义故加月以见讥】
　　僖二十八年三月丙午晋人入曹执曹伯畀宋人【解具入曹下】
　　成十五年三月晋侯执曹伯归于京师【承盟月】襄十六年三月晋人执莒子邾子以归【承盟月】襄十九年春王正月晋人执邾子【承盟月】
　　昭四年夏楚人执徐子
　　哀四年春王二月宋人执小邾子【承杀蔡侯月】
