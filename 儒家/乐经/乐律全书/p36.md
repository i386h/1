<!-- { "loadSidebar": true } -->
　　考工记曰【周礼冬官篇名】六分其金而锡居一【五金总名曰金此金谓赤金即红铜是也毎红铜六斤外加白锡一斤也】谓之钟鼎之齐【齐者分剂犹言分两也毎红铜六斤外加白锡一斤是铸钟分两也剂古作齐而读作药剂之剂医书有和剂局方是也】又曰凫氏为钟【凫鹥野鸭此云凫氏未详经有钟氏染羽之条或疑错蕳写之误当作凫氏染羽钟氏为钟方是自此已下先释钟体名义而后方释度数譬如人体有种种名总名为纲细名为目头者乃总名也额顖顶等则细名也身者乃总名也肩背胷等则细名也钟体亦然经文甚明先儒未逹注疏反晦今就经文解释不用注疏之説则其理明白矣葢钟有上体有下体有总名有细名先当分别何者为纲何者为目曰甬曰钲此二名者上体下体总名为纲者也甬之一体又有衡干旋虫等名钲之一体又有铣于鼔舞等名则其细名为目者也先儒不言钲是总名将钲混于鼓舞细名之中遂使经义晦矣是故先宜辨之】两栾谓之铣【古钟形扁今犁铧两旁有棱其名曰栾栾者瘠貌犹言棱也栾下两角铦利光泽其名曰铣铣者跣貎譬如人之足也旧説栾铣一物二名倛谓钟下两角其义晦矣新説上自钟肩下至钟足通成一叚总名为铣方与下文十分其铣经义相合】铣间谓之于【两角中间空处其形弯如覆月其名曰于俗呼为钟唇也】于上谓之鼔鼓上谓之钲钲上谓之舞【钲之为言正也谓钟之正体也譬如人之身也钲下际受击处名为鼓譬如人之臋也钲上际震动处名为舞譬如人之肩也曰鼓曰舞葢取鼓之舞之之义旧説中间一处为钲新説自舞上际至鼓下际通成一叚总名为钲方与下文去二以为钲经义相合也】舞上谓之甬甬上谓之衡【舞者钟肩甬者钟柄古钟皆有柄与俗钟不同故其肩上极平而于平处安柄其名曰甬甬者涌也言其巍巍然涌出也甬之上端其名曰衡衡者平也言其平顶坚实而甬中非空也铸钟先铸甬此处分两最多也】钟县谓之旋旋虫谓之干【县古悬字谓钟柄也柄下节有束腰旋绕于柄其名曰旋旋前有纽谓钟鼻也鼻上节有兽而吞口名为旋虫又名为干】钟带谓之篆篆间谓之枚【钟体界道状如田畦横者如带从者如箸其名曰篆枚者即钟乳也古钟有乳状如门钉前左前右后左后右分作四区毎区九枚其名曰枚前后两面共计三十六枚旧谓毎面三十六枚其説非是】枚谓之景【枚下疑脱间字景即古文影字毎一大区内上下横分五小区三寛两窄互相间隔寛处安乳窄处无乳其名曰景譬如圭表之景】于上之攠谓之隧【攠犹也击处乆则其形洼如犁面又取火镜故名曰燧古文隧与燧通自鼓至燧皆借别物之名而为钟体立名】十分其铣去二以为钲【释名义竟方释度数黄钟正律之钟中间自肩至唇其长一尺新法用一条长一尺者比量自肩至唇取齐折作四折毎折二寸五分将前一尺外加二寸五分共该一尺二寸五分是其两旁自肩至足之数又用条长一尺二寸五分者比量自肩至足取齐折作十折裁去二折止余八折除了二寸五分止余一尺比量中间自肩至唇亦是一尺其数相同是名十分其铣去二以为钲也】以其钲为之铣间【将前条比量自肩至唇其长一尺而又比量自左角外至右角外亦是一尺其数相同是名以其钲为之铣间也】去二分以为之鼓间【将前条比过两角为一尺者折作十折裁去二折止余八折除了二寸止余八寸置钟唇下比量自前唇外至后唇外亦是八寸其数相同是名去二分以为之鼓间】以其鼓间为之舞脩【将前条比量钟唇自前唇外至后唇外径是八寸而后比量钟肩自左肩外至右肩外亦是八寸与前相同是名以其鼓间为之舞脩】去二分以为舞广【将前纸条比量钟肩自左至右长八寸者折作十折裁去二折除了一寸六分止余六寸四分置钟肩上比量自前至后亦是六寸四分是名去二分以为舞广也古钟形扁横寛纵窄以横为长以纵为广钲是舞之总名舞是钲之细名或曰舞脩或曰钲之长其义一也或曰舞广或曰钲间其义一也此等名义相混是故读者难晓也】以其钲之长为之甬长【钲之长即舞脩一物而二名也甬者钟柄之别名也先用条横量钟肩自左至右比量取齐该是八寸后将条纵量钟柄自上至下比量取齐亦是八寸其数相同是名以其钲之长为之甬长也】以其甬长为之围【钟柄长八寸者其柄根下围圆八寸以前八寸条围之相同是名以其甬长为之围也】参分其围去一以为衡围【将此围根条折作三折裁去一折止余二折除了二寸六分六厘止余五寸三分三而围钟柄上稍平处名为衡者围圆亦是五寸三分三是名参分其围去一以为衡围】参分其甬长二在上一在下以设其旋【参分其甬长者谓将八寸条比量钟柄上自稍下至根取齐折作三折毎折该二寸六分六也二在上者谓其二折五寸三分三为上节也一在下者谓其一折二寸六分六为下节也以设其旋者谓钟柄下节安束子也旋之形状旋绕于柄今人俗呼束子是也束子围圆一尺二寸髙广一寸七分七下距柄根八分八八毫上距柄稍五寸三分三束上安鼻鼻上有兽面是名旋虫也其束围一柄半广九分柄之二】薄厚之所震动清浊之所由出侈弇之所由兴有説【其説见下】钟已厚则石【已厚者过于厚也石坚实貌谓钟唇虽宜厚而自唇已上则渐薄可也当薄而不薄则通身一般厚坚实而声石矣】已薄则播【已薄者过于薄也播虚浮貌谓钟体虽宜薄而将至唇处则渐厚可也当厚而不厚则通身一般薄虚浮而声播矣】侈则柞弇则郁长甬则震【侈者张口貌弇者合口貌钟口太张则声柞太合则声郁及甬太长则声摇拽皆非中和】是故大钟【谓倍律之钟也】十分其鼓间以其一为之厚【以条比钟前后唇外径取齐折为十折取其一折裁作两叚各以一叚为前后唇之厚自唇已上则又当折半也】小钟【谓正律之钟也】十分其钲间以其一为之厚【钲间即舞广别名也大钟唇厚八分体厚四分小钟唇厚三分二体厚一分六】钟大而短则其声疾而短闻【去声下同】钟小而长则其声舒而逺闻为遂【与隧燧通】六分其厚以其一为之深而圜之【大可容椎】臣谨按明集礼有钟图与陈乐书钟图同其形狭长上小下大不钟形三代古钟宋时多自土中出载于博古图葢得其眞臣所亲见者大中小三等皆周物也与博古图相而与乐书不同按图考订知古注疏皆有讹误故今新拟如上所説与博古图蛟篆等钟式様相称而长阔得中矣
　　论铸钟不调者必须更铸始得
　　吕氏春秋曰晋平公铸为大钟使工听之皆以为调矣师旷曰不调请更铸之平公曰工皆以为调矣师旷曰后世有知音者将知钟之不调也臣窃耻之后师涓至果知钟之不调是师旷欲善调钟以为后世之有知音者也【凡造乐器者宜详味之】
　　论钟磬有特县编县二者之别
　　先儒旧説特县者器大而声宏杂奏于八音之间则丝竹之声皆为所掩故但于起调毕曲之时击之以为作止之节其编县者则声器皆小故可以杂奏于八音之间而不相凌也特钟特磬毎架惟一至若编钟编磬或云毎架十二或云毎架二十四此皆不知者妄説也太常钟磬各皆十六蔡元定曰十六者四象相因之数也凡天地之变化万物之感应古今之因革损益皆不出乎十六十六而天地之道毕矣是知编钟编磬与夫排箫毎架各皆十六亦自然之理也
　　论造笋虡不用臝羽鳞属等饰
　　近代雅乐钟虡之下有物形如狮子磬虡之下有物其形如鵞而笋上有龙头口衔流苏以及博山彩等饰葢祖古人所谓臝羽鳞属业虡璧翣崇牙树羽之説窃谓此物设于庙中则是施于燕射则非葢近代礼家失于详考耳按周礼考工记梓人条下明言宗庙之事脂者膏者以为牲臝者羽者鳞者以为笋虡据此特言宗庙所用则非余处所用明矣释奠先圣虽与宗庙略殊然尚近之至于燕射等礼或僭用之不亦谬乎世有郷射仪节等书所绘钟磬虡下有狮子及鵞焉葢不详考遂致误耳是故今议凡士大夫学雅乐者钟磬笋虡只宜朴素不宜僭用宗庙笋虡之饰不独免奢僭之嫌亦可谓之知礼矣
　　论学雅乐不用錞镯铙铎四金
　　按地官大司徒其属有鼓人者掌教六鼓四金以节声乐以和军旅以正田役已上三言明其所掌非止声乐一事故其下言以雷鼓鼓神祀以灵鼓鼓社祭以路鼓鼓享以鼖鼓鼓军事以鼛鼓鼓役事以晋鼓鼓金奏已上六物葢即所谓以节声乐以和军旅以正田役者也其下又言以金錞和鼓以金镯节鼓以金铙止鼓以金铎通鼓已上四物大司乐无之大司马有之葢此四金乃军旅所用非乐器属也鼓人一官兼之是故不属春官宗伯而属地官司徒其与大司乐所掌者异矣春官小师条下郑注和为錞于固与经文不合除此之外经文并无四金之名后世武舞杂用四金皆承袭之误也是故此书不载錞镯铙铎惟载钟镈二者而已
　　石音之属总序
　　臣谨按虞书曰击石拊石先儒解曰重击为击轻击为拊夫八音诸器皆不言轻重惟磬言之者岂无深意耶葢磬有厚者有薄者厚者击之宜重不宜轻轻则不清薄者击之宜轻不宜重重则不和是以经文有轻重之别也夫判县者笙磬在阼阶东其形厚而小其声清而髙故与笙管协诗云笙磬同音又云磬筦将将此之谓也颂磬在宾阶西其形薄而大其声和而平故与歌颂协诗云既和且平依我磬声此之谓也笙磬之制以本律半数为鼓博【其率五寸】鼓博加半为股博【其率七寸五分】股博倍之为股长【其率一尺五寸】股长加半为鼓长【其率二尺二寸五分】参分其鼓博以其一为厚【其率一寸六分六六毫】此厚而小者也颂磬之制以本律正数为股博【其率一尺】参分去一为鼓博【其率六寸六分六六毫】倍律为股长【其率二尺】三律为鼓长【其率三尺】七分其股博以其一为厚【其率一寸四分二八毫】此薄而大者也呜呼古之圣君能兴乐教者莫如舜古之贤臣能明乐事者莫如夔然舜命曰八音克谐而夔惟以击石为对则石乃八音纲领可知矣若夫出产磬石之处考诸禹贡则徐州有浮磬而梁州有璆磬雍州有球琳豫州有磬错及山海经所载出产磬石处未能遍举似不拘于灵璧一处而已唐制采华原石为磬正与禹贡之义相合而迂儒反讥盖未之详考耳今怀庆府河内县地方太行山诸处亦产美石殊胜灵璧之磬磬之所产不拘何处惟在人择之耳有一种石其性最坚难于制造而声最佳又一种石性不甚坚易于制造而声不佳然此二种色貌相似托石工采之者往往为彼所欺但取易造故不佳耳若夫真玉尤为难得士庶之家不宜用也无磬则以槃缶代之
　　其上叚谓之股
　　长一律半博四
　　分律之三其下
　　叚谓之鼓长二
　　律四分律之一
　　博半律通厚六
　　分律之一孔径
　　十四分律之一
<经部,乐类,乐律全书,卷九>
　　欲造何磬各以
　　其律为尺造之
　　长广及厚之数
　　俱如格式所说
　　磬声自与本律
　　相协若或不协
　　磬声清则去其
　　厚浊则去其长
　　磬铭
