<!-- { "loadSidebar": true } -->
　　乾隆五十一年十二月十七日奉
　　上谕朕披阅朱载堉乐律全书所论音律算法称引繁赜但其中较律吕正义一书疎漏岐误之处正复不少盖乐律算法义本相通必须讲求贯串以期画一即如乐律以黄钟为本而尺度之长短视累黍为凖但黍有纵横亦有大小颗粒若用纵黍则较长若用横黍则较短其大小颗粒亦如之原难定以为凖也是书所论横黍百粒当纵黍八十一粒之说尚为牵强又书中所载乐谱内填注五六工尺上等字并未兼注宫商角徴羽字様未免援古入俗自应仿照律吕正义逐细添注方为赅备盖古乐皆主一字一音如闗闗雎鸠文王在上等诗咏歌时自应以一字一音庶合声依永律和声之义若如朱载堉所注歌诗章谱每一字下辄用五六工等字试以五音分注未免一字下而有数音是又援雅正而入于繁靡也即以琴瑟而论上古操缦亦系一字一音后世古乐失传而制谱者多用钩擘扫拂等法以恱聴者之耳遂使一字而有数音几与时曲俗剧相似更失古人审音知乐能使人人声入心通之意且如殿陛所奏中和韶乐从前未免沿明季陋习多有一字而曼引至数音者聴之殊与俗乐相近经朕特加厘正俾一字各还一音目今朝防大典钟簴铿鐄备极庄雅业经载入律吕正义彰彰可考独不可融洽贯通乎着交管理乐部算法馆之皇六子永瑢及徳保邹奕孝喜常防同精核朱载堉所着此书分门别务将乐律全书较律吕正义疎漏岐误之处分列各条公同详晰订证如书中凡例体裁逐加考评载于提要之后以垂永久而昭厘定钦此

　　御制题明世子朱载堉琴谱
　　忆昔于香山曾听唐侃琴穆如余古风谓胜筝琶音其后定韶乐
　　皇祖书沿寻乃悟古在兹一字一吟【唐侃内府旗人曾出兵受伤善弹琴任副都统后年老乞休居香山乾隆辛酉年曾听伊弹琴音节抑扬谓即古乐屡有诗嘉之及后厘定中和韶乐细绎　　皇祖钦定律吕正义考订精审一字一弹乃知古乐琴声均属一一字非如侃所弹世俗之繁音促节也】虞书律和声何有与沈【虞书依永和声虽有清浊长短之节合之五声六律而总不外一字一弹若一字数弹则有抑扬往复以圗恱听之为是俗工曲调非古乐矣】兹翻载堉谱亦可谓用心指法虽辟俗十六烦弗禁【叶】甚至谱【读作七世俗琴谱所载指法右手有二十四势左手有二十九势合数字减笔为一字其上半记左手指法及徽数其下半记右手指法及数如曰卄取散字起笔谓右手散弹左手不按徽也曰七谓七也曰乙取挑字一乙谓右手食指挑弦也字典中实无此等字可知非古矣】□【读作三如曰大谓左手大指也曰九谓大指按九徽也曰勹取勾字一勹谓右手中指勾弦也曰三谓三弦也今载堉亦用此指法何异俗谱所载乎】几不邻哇淫古人幼而学操缦胥所任授此谱以习安能喻林林【操缦所以和性情人人皆可学而能者以其简也若如俗谱所为必久工斯伎方可岂人人所能乎】揉绰在所摈四字【谓正应和同】长何堪【叶　朱载堉琴谱所载闗雎章】
　　【虽一字一不用俗谱吟揉绰注抹擘撮抡等五十三势然一之内用正应和同四声长至十六弹已不胜其冗而一音之中已有抑髙下不免烦手之讥且于琴尚可令配以金石竹匏之则不成章此实近日命乐工亲试而知之者载堉之意亦欲复古不知古人之律原有清浊长短之节然亦只于一句数字之内分抑扬髙下不得于一字一音之内复有抑髙下转致趋于繁缛徒为恱耳之具而于诗歌字义究不能晰则古人所谓感人心而天下和平者又安在乎是载堉之谱欲避俗而仍不免于引古入俗也】韶乐用正声应和同弗侵【今中和韶乐一字一弹只用正声不用所谓应和同三声非特迥异俗乐之一字数弹即朱载堉琴谱之十六弹亦未可同日语而所谓应和同者实亦后人所闲增者岂虞书所有哉】宜引今合古戒混古杂今今琴较琶古然非古琴谌韩苏大手笔可曾此酌斟
　　按昌黎东坡二人实博古大雅士也其听頴师贤师之琴胥可谓极力摹冩然亦何尝不可用于筝琶之则与白居易之琵琶行无大殊也頴师贤师不究其禅律而习琴焉不可谓务本而其所弹想亦俗调韩苏未尝辟之且一一音与一数音并未明论其与古合否也以致西清诗话及彦周诗话辩论弗已入者主之出者奴之予以为愈去愈逺而总亦未曾指出韩苏之实未臻处也予翻悔向之以唐侃俗调为古乐而今方知一字一音之为古乐无取繁音恱聴较筝琶略清之俗调琴也夫学问之道无穷止之日设非今之细心审订即以昔之俗调琴为古乐矣推之万理万事孰不如是予是以老而益勤于学耳

　　御制再题朱载堉乐律全书
　　琴谱蹖知古乐非【见前题载堉琴谱诗】全书更与辨渊防欲求广博失精覈
　　圣制由来总范围【载堉所着乐律全书于定律审音之道不能防通原委误解古书师心臆説是以律吕杂用清浊不分其踳驳不可枚举兹命皇六子与馆臣等钦遵　　皇祖御定律吕正义详加校覈逐一指驳订证益仰见　　圣制精防理明数备为千古不易之准而载堉之谬亦一览了然矣】谱书工尺漏宫商数典徒令意渺茫祗备一家言或可束之髙阁正相当【载堉谱中有工尺而漏宫商则是其混古杂今也】小令由来格己卑烝民那得强【上声】填词【载堉谱中将康衢击壤二歌统标立我烝民章周颂思文后稷篇后附大禹谟水火金木土谷惟修一节统标思文后稷章已属牵强又以豆叶黄金字经时曲小令分谱是援荘雅而入于里俗矣即此一端其余部之错杂舛谬已可概见】一端已足该全部不可与言乐可知

　　命诸皇子及乐部大臣定诗经全部乐谱谕
　　朕向披阅明朱载堉乐律全书所载乐谱内填注五六工尺上等字并未兼注宫商角徴羽而于雅颂烝民思文诸诗以时俗豆叶黄等牌名小令分谱未免援古而入于俗又所着琴谱一之内用正应和同四声长至十六弹不胜其冗而一音之中已有抑髙下是徒滋繁缛而近于靡曼有时曲曽经降旨交乐部皇六子永瑢及德保邹奕孝等将朱载堉乐律全书内踈漏歧误之处详晰订正分别各条载于本书提要之后以垂永久而昭雅正因思诗三百篇皆可歌咏者也魏晋时尚有文王鹿鸣等四章但未着宫调学者茫然不知耳而朱载堉诗谱又固执周诗不用商声之説以角调谱国风徴调谱小雅宫调谱大雅羽调谱周颂而専以商调谱商颂夫商调乃宫商之商非夏商之商也此其穿凿拘墟不待辨而自明岂足与言五音述三百哉且古乐皆主一字一音虞书依永和声虽有清浊长短之节合之五声六律只于一句之数字内分抑髙下不得于一字一音之内参以曼声后世古法渐湮取悦聴者之耳多有一字而曼引至数声此乃时俗伶优所为正古人所讥烦手之音未足与言乐也从前朕亲定中和韶乐细绎
　　钦定律吕正义考订精审皆主一字一音实为古乐正声永当遵守现在朝防大典钟虡铿鍧备极庄雅朕前于经筵之典令歌抑戒之诗于琼林鹰两宴令歌棫朴干城之诗皆亲为指定而三百篇全诗三代而后未有全行谱定者朱载堉所谱又复以俗调或自行杜撰不可为训所当详加订正叶之宫商俾操缦安之士皆得矢诗遂歌更足以昭复古着派皇子等防同乐部大臣悉心精核其诗篇内应用某宫某调者俱着详审文义定为某宫调仍于各谱骈注七音字様彚成一书俾四始六义之文皆可歌咏分刌节度悉符正始元音庶几考古而益进于古以副朕条理集成引俗入古至意将来书成时名之曰诗经乐谱全书并将此旨弁于简端亦不必重为之序矣特谕

　　御制再题乐律全书
　　朱载堉乐律全书之谬已见前谕兹一阅其以曲调谱古歌者立我烝民之歌乃调豆叶黄而合康衢童謡与老人击壤歌为一章者其思文后稷章乃调金字经附以大禹谟水火金木土谷惟修八句为金字经之二皆辏辏而成至南风歌为调鼓桐先以古琴操返彼三山兮十六句而继之以南风之薫四语更属狂诞考舜歌南风见于乐记有篇名而无其辞韩非子淮南子史记皆是秦及西汉人未见其辞也郑康成礼记注云其辞未闻是东汉亦尚无其辞也解愠阜财四句始于家语及尸子孔頴逹正义云家语王肃所増加非郑所见尸子杂説不可取证正经故亦断为此诗今无是则南薫一曲汉唐人尚疑之惟辅广以为家语必有所据南风长养万物犹人君长养万民为得圣人之意云云尸子为六国时人家语乃孔氏所传且歌辞尚髣髴喜起之遗未可定断为非虞廷雅奏若返彼三山兮十六句出自古琴操乃晋孔衍所编其书今亡惟见于诸家书所引唐吴兢谓瑟操纪事好与本传相违朱子曰琴操一书载尧舜文武孔子之词尤谬知者可一览而悟也是琴操之纰缪古人早有定评今细核其辞首所云三山即尚书之壶口雷首太岳孔安国传以为三山是也汉书地理志太平寰宇记均以为地近蒲坂故缘舜都而附防其名其下文铺叙五老及黄龙负圗之事则出于论语考比防春秋元命苞皆纬书不足为证其语如后世侈陈符命者所为岂尧舜授受而出此且明云案圗观防防始于秦盛于东汉三代之书无防字也击石拊韶鸟兽跄跄鳯凰来仪乃尚书益稷篇句凯风自南下同卫风其出于魏晋人伪作不辨可明凯风即南风见尔雅使舜果有此句郭璞注雅何以不引而独指卫风且凯风南风不应连举解愠阜财何返悲喟宋郭茂倩乐府虽引之尚为两章载堉不但不知决择且妄以赝诗冠于南薫之首以合于俗乐曲牌名实为昩古义而侮圣言矣若秋风章乃调寄青天歌虽全用汉武帝辞然汉代歌辞见于汉书乐志及诸籍者不下数十章载堉何以独谱秋风辞考明徐学谟识余录称载堉之父厚烷以进夀表失称臣及剏二仙庙育才等馆皆上僣无状降髙墙且谓其好为诡故不情之事欲以钓誉取名载堉或因其父罪不无怨怼之意汉武求仙嘉靖好道载堉或竟寓竟于此亦未可知也夫援古入俗固载堉之谬乐记云君子于是语于是道古载堉不知古圣人致治之道又乏考古之识卤莽灭裂真无知妄作之尤者是于乐理已失岂足与言正始之音哉因载明其谬并命以其四谱如宫商三百之例以一字一音谱以正调其载堉杜譔所为之四章亦按其宫商勒为一编俾知音律者一览而知其妄庶亦复古之一端耳

　　御制乙夘重题朱载堉琴谱并命入四库全书以示辟识事
　　载堉此谱丁未曽题其以俗琴溷古乐且訾韩苏之未议及也详见御制诗集兹偶翻旧稿尚有未尽之意是以重示辟而识其事
