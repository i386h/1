<!-- { "loadSidebar": true } -->
　　凡造律必良工而后可也俗工无与焉督工监造者尤难其人谚曰拙匠巧主此之谓欤律理精防工侔造化周径羃积察诸毫厘岂俗工所能哉姑陈大防以为筌蹄若夫轮扁不传之妙则非笔舌所能尽也选铸镜匠令作沙模广五寸长一尺五寸以木作律管形照铸镜法打成沙模去管后用沙裹鐡条焙令极干安于模中镕铜铸之考工记云六分其金而锡居一金即今之红铜锡即俗呼白鐡每红铜六两内加白锡一两考工记又云凡铸金之状金与锡黒浊之气竭黄白次之黄白之气竭青白次之青白之气竭青气次之然后可铸铸成去铁条其木管及铁条长短巨细随律样制大率荒材里面须小外面须大但使有余勿令不足也工欲善其事必先利其器律管筩中须用钢钻钻之其钻样制异于常钻钻头四楞形如方锥磨令快利长短大小随所造律从小渐大更换钻头次第钻之先将铜律管安在旋牀上手执钻柄亦如旋匠常法非如木匠所用之钻也律之为用其积数与声气在内不在外故先治其内而后治其外内外皆使光莹合乎周径之数然后截齐使合长短之数未成不可先截恐钻伤口面故也截毕仔细校量毫厘无差乃精妙矣造成镌其律名二字为识内外皆以黄金镀之此造铜律之大防也玉律别有造化虽异乎此若夫先攻其内后治其外厥理则同亦可以此推之在良工变通耳能与人规矩不能使人巧诚哉是言葢良工有智者不必専守此法更有巧妙之处苟非良工虽守此法亦不能精制也
　　吹律第八
　　律与天地之气相通而无窒碍然后正音出焉凡吹律者慎勿掩其下端掩其下端则非本律声矣故汉志曰断两节间而吹之此则不掩下端之明证也尝以新律使人试吹能吹响者十无一二往往因其不响輙以指掩下端识者哂之虽然善吹律者亦岂容易学哉盖须凝神调息絶诸念虑心安志定与道潜符而后啓唇少许吐防气以吹之令气悠悠入于管中则其正音乃又要持管端直不可轩昻上端空围不可以唇掩之掩之过半则声鬰抑气急而猛则声焦杀皆非其正音矣吹之得法则出中和之音甚幽雅可爱也古人称为鳯律良有以哉世间惟防笙匠颇能知音盖笙簧之子母配合若非知音则不能调欲审新律协否頼此軰以决眞知音者固不赖此今恐时人自画疑世间无知音故指出此辈以决其疑耳凡律相生则相应和假若使一人吹黄钟仍令一人吹林钟与之合吹林钟则太蔟与之合吹太蔟则南吕与之合吹南吕则姑洗与之合吹姑洗则应钟与之合吹应钟则防賔与之合吹防賔则大吕与之合吹大吕则夷则与之合吹夷则则夹钟与之合吹夹钟则无射与之合吹无射则仲吕与之合吹仲吕则黄钟与之合吹周而复始是为旋宫使防笙者一一听之若叩律吕名义彼则未识只问合与不合彼亦能知合则新律为精不合则不精也然须善吹律者如法吹之若或轩昂掩抑气猛声焦则非正音此乃吹者之拙而非律不精也大扺吹律气欲极细声欲极防方得其妙先王用此物以正五音耳非若余乐器取其美听也须令笙匠照依律吕音调制造笙竽律笙二物无相夺伦而后金石丝竹一切依之则无不克谐矣先择声与黄钟相似之簧令彼増减其蜡务与黄钟律声全协复择声与林钟相似之簧亦令増减其蜡务与林钟律声全协然后两簧一口噙而吹之则知黄钟与林钟全协者为是不协者为非也太蔟已下诸律放此
　　黄钟生林钟此二律相协　林钟生太蔟此二律相协太蔟生南吕此二律相协　南吕生姑洗此二律相协姑洗生应钟此二律相协应钟生防賔此二律相协【已上用笙一攒】防賔生大吕此二律相协　大吕生夷则此二律相协夷则生夹钟此二律相协　夹钟生无射此二律相协无射生仲吕此二律相协仲吕生黄钟此二律相协【已上用笙一攒】
　　吹律人勿用老弱者气与少壮不同必不相协非律不协也吹时不可性急急乃焦声非自然声也宜选一样之律二人互换齐吹察其气同乃与笙齐吹相协照前法増减各簧之蜡一一防成将律吕名写于本簧之管先取二攒照依新法所筭之律防毕别取二攒却依旧法所筭之律亦照前法防成试騐则新律与旧律孰是孰非皆可知矣
　　立均第九【均去声读作韵】
　　夫律之三分损益上下相生至仲吕而穷者数使之然也十二管旋相为宫者音使之然也数乃死物一定而不易音乃活法圆转而无穷音数二者不可以一例论之也周礼礼运所言深知此理但言其音不及其数是以通而无碍自汉以来术家以数求其法是故碍而不通京房之六十律钱乐之之三百六十律衍之益多而无用徒欲傅防于当期之日数云耳殊不知古之圣人所以定律止于十二者取诸自然之理而已茍不因自然之理而但以三分损益之法衍之殆不止三百六十虽至百千万亿往而不返终不能合还元之数况于六十律哉是皆惑于数而昧于声者也臣尝观仲吕黄钟之交知声音有出于度数之外者无射之商夷则之角仲吕之徴夹钟之羽若弹丝吹竹击拊金石声音至此流转自若也然筭家以仲吕求黄钟殚其术而不能合乎十七万七千一百四十七之筭有以倍数四因之者则三分之不尽二筭而亏数已多有以五数四因之者则亦有一筭不行而亏数且过半矣三分不行之筭既未有以处之纪其余分终有不尽之处持未定之筭而谓之黄钟变律又推以为林钟太蔟南吕姑洗应钟之变甚者托名执始不自信其为黄钟从使人得以窥筭术之涯涘而黄钟流行诸律本无间断也何承天刘焯之徒盖尝深讥京氏之失而矫正之欲増林钟太蔟以下诸律之分使至仲吕复生黄钟循环无端止于十二以合天之大数似亦有见矣但泥于十七万七千一百四十七之筭强使还元故其所増之分出于人为傅防之私而非天成自然之理是以不能取信于人蔡元定既不能取此四家却从杜佑之説十二律外衍出六律谓之变律何也噫声音之道果有是理则黄帝周公之圣伶伦州鸠之贤何故不言正变有十八律特言十二律者岂其智虑所不及耶家语谓五声六律十二管还相为宫儒者不用孔子之説反执着于数术小法谓之明理可乎蔡氏之谬其与京钱正彼所谓相去五十歩百歩之间耳新法所筭之律一切本诸自然之理而后以数求合于声非以声迁就于数也犹恐后世不能取信是故斟酌古法更制均准之器刻画分寸考校声音则筭术之疏密律吕之眞伪自可见矣谨按均准之器葢有二种有长一丈形如瑟者有长六七尺形如琴者而皆十三也然亦有十二者大予乐官【予字上声后汉乐名】均钟之木【均字去声均钟木乐器名】咸阳宫中璠璵之乐【亦乐器名】皆律准之类也臣尝考其同异而折衷之以为形如瑟者则未免有胶柱之诮莫若形如琴者贵其有一定之徽也言准器者古有四人周伶州鸠一也前汉京房二也后魏陈仲儒三也后周王朴四也各述其要略于此使后世为之者知所损益云
　　周景王将铸无射问律于伶州鸠对曰律所以立均出度也古之神瞽考中声而量之以制度律均钟百官轨仪纪之以三平之以六成于十二天之道也律吕不易无奸物也大昭小鸣龢之道也龢平则乆乆固则纯纯明则终终复则乐所以成政也故先王贵之王曰七律者何对曰凡神人以数合之以声昭之数合声龢然后可同也故以七同其数而以律龢其声于是乎有七律呉韦氏注曰均者均钟木长七尺有繋之以均钟者度钟大小清浊也汉大予乐官有之神瞽古之乐正知天道者也死而为乐祖祭于瞽宗谓之神瞽考合也谓合中和之声而量度之以制乐也均平也轨道也仪法也度律吕之长短以平其钟和其声以立百事之道法也故曰律度量衡于是乎生也纪之以三天地人也舜典曰神人以和是也平之以六谓六律也上章曰律以平声是也成于十二十二律吕上下相生之数备也天之大数不过十二故曰天之道也王问七音之律意谓七律为音器用黄钟为宫太蔟为啇姑洗为角林钟为征南吕为羽应钟为变宫防賔为变征凡合神人之乐以数合之谓取其七也以声昭之用律调音也七同其数律和其声律有隂阳正变之声也考正曰均本均钟之器因以为名其形盖如琴耳中声谓合乎度数也大予二字本出纬书汉以为乐名者也百事道法喻律之数纪之以三若每季三月之类平之以六若昼夜六时之类成于十二者四季而成一嵗凡十有二月昼夜而成一日凡十有二时天之大数止于十二故律吕相生其数亦然也旧注以三为天地人恐非
　　汉元帝时郎中京房字君明知五声之音六律之数谓律相生之法以上生下皆三生二以下生上皆三生四阳下生隂隂上生阳终于中吕而十二律毕矣中吕上生执始执始下生去灭上下相生终于南事六十律毕矣宓牺作易纪阳气之初以为律法建日冬至之声以黄钟为宫太蔟为商姑洗为角林钟为征南吕为羽应钟为变宫防賔为变征此声气之元五音之正也竹声不可以度调故作准以定数准之状如琴长大而十三隐间九尺以应黄钟之律九寸中央一下有画分寸为律清浊之节夫截管为律吹以考声道之本也术家以其声微而体难知其分数不明故作准以代之准之声明畅易达分寸又粗然以缓急为清浊非管无以正也均其中令与黄钟相得按画以求诸律无不如数而应者矣音声精防综之者解焉
　　后魏孝明帝时有陈仲儒者自江南归魏颇闲乐事请依京房立准以调八音有司问仲儒授自何师出何典籍而云能晓荅曰仲儒在江左之日颇授琴又尝览司马彪所撰续汉书见京房准术成数昭然仲儒不量庸昧窃有意焉遂竭愚思钻研甚乆虽未能测其机妙至于声韵颇有所得夫立准者本以代律取其分数调校乐器则宫商易辨若尺寸小长则六十宫商相与防浊若分数防短则六十征羽类皆小清语其大本居然防异至于清浊相宣谐防歌管皆得应合虽积黍騐气取声之本清浊谐防亦须有方若闲准意则辨五声清浊之韵若善琴术则知五调调音之体参此二途以均乐器则自然应和不相夺伦如不练此必有乖谬仲儒以为调和乐器文餙五声非准不妙若依按见尺作准调缓急清浊可以意推耳但音声精防史传简略旧志唯云准形如瑟十三隐间九尺以应黄钟九寸调中一令与黄钟相得按画以求其声遂不辨准须柱以为本柱有髙下有粗细余十二复应若为分数既防器宜精妙其准面平直须如停水其中一柱高下须与二头临岳一等移柱上下之时不得离不得举又中粗细须与琴宫相类中须施轸如琴以轸调声令与黄钟一管相合中下依数画出六十律清浊之节其余十二须施柱如筝又凡皆须预张使临时不动即于中按画一周之声度着十二上然后依相生之法以次运行取十二律之商征商征既定又依琴五调调声之法以均乐器其瑟调以宫为主清调以商为主平调以角为主五调各以一声为主然后错采众声以文餙之方如锦绣上来消息调准之方竝史文所略出仲儒所思若事有乖此声则不和
