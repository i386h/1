<!-- { "loadSidebar": true } -->
　　文武二舞各有三成每成四句是为四变前三变皆折旋中矩后一变则周旋中规象四时终始风雨周旋也文左旋武右旋起初舞时各照本位春居春位夏居夏位秋居秋位冬居冬位第一句毕闻鼓而变春居夏位夏居秋位秋居冬位冬居春位第二句毕闻鼓而变春居秋位夏居冬位秋居春位冬居夏位第三句毕闻鼔而退春居冬位夏居春位秋居夏位冬居秋位第四句毕闻鼔而变春复春位夏复夏位秋复秋位冬复冬位所谓终而复始者也
　　寒暑徃来日月左右防守拊鼓要其节奏
　　顺转春夏秋冬者则周旋逆转冬秋夏春者则直行上下左右相交象日徃则月来寒徃则暑来也此谓第二成初各依本位第一句毕闻鼓而变春居夏位夏居春位秋居冬位冬居秋位第二句毕闻鼓而变春居秋位夏居冬位秋居春位冬居夏位第三句毕闻鼓而变春居冬位夏居秋位秋居夏位冬居春位第四句毕闻鼓而变春复春位夏复夏位秋复秋位冬复冬位所谓终而复始者也
　　宜简而易宜缓而舒养其血脉斯之谓欤
　　舞谱宜简不宜烦宜易不宜难宜缓不宜速宜舒不宜促此学舞要诀也何谓宜简不宜烦易曰干以易知坤以简能易则易知简则易从易简而天下之理得矣故乐记曰大乐必易又曰大乐与天地同和言取法于乾坤之简易也何谓宜易不宜难宋儒有言古乐不可见者盖由今人求古乐太深耳正谓本不难误以为难也臣尝观鹤之舞无所授亦无失遂悟古人之舞原无授非失也何谓宜缓不宜速古者天子诸侯冕而总干当此之时旒珠在其首佩玉在其身舞若速而不缓则珠必结玉必碎矣观今之三舞蹈即古舞蹈即古舞之遗意岂可以速而不缓哉何谓宜舒不宜促乐记有之清明象天广大象地终始象四时周旋象风雨故习其俯仰诎伸容貌得荘焉行其缀兆要其节奏行列得正焉进退得齐焉曰周旋曰进退古人舞谱槩可知也太常雅舞立定不移畧有俯仰屈伸而无离合变态近乎长沙纾令舞矣汉时诸王来朝称觞上夀更迭起舞长沙定王但畧举手左右皆笑其拙陶谦为纾令太守张磐与谦父友而谦耻为之屈盘尝舞属谦谦不为起固强之乃舞舞又不转言其非也也盖汉去古未逺古舞尚未失传犹以不舒不转为异今太常舞不舒不转而人不以为异去古益逺失其传也近代诸乐家乐书所述古舞遗意中间多有可取择其善者从之编成歌括便于初学记诵云耳

　　大鞉长一尺面
　　径一尺通柄长
　　四尺五寸声洪
　　而徐篇首播之
　　小鞉长七寸面
　　径七寸通柄长
　　三尺二寸声焦
　　而急章首播之

　　此器四名一曰
　　朔鞞二曰鼔
　　三曰县鼓四曰
　　相鼓以木为腔
　　长二尺大面径
　　一尺四寸小面
　　径七寸声洪而
　　徐类鞭鼓之声
　　此器四名一曰
　　应鞞二曰应鼓
　　三直曰应四直
　　曰鞞以木为腔
　　长一尺四寸大
　　面径一尺小面
　　径五寸声焦而
　　急类杖鼓之声
　　雅形类鼓木为
　　胆长一尺四寸
　　面径七寸熟皮
　　缦之而实以糠
　　声类搏拊拊在
　　堂上坐奏节歌
　　雅在堂下立奏
　　节舞其用不同
　　拊用熟皮缝成
　　袋长一尺四寸
　　面径七寸实之
　　以糠用时置膝
　　上用毕置座上
　　座长一尺八寸
　　广一尺连趺髙
　　一尺趺髙二寸

　　旧説先鼓以警戒者鞉鼓也会守拊鼓者应鼓也治乱以相者朄鼓也讯疾以雅者雅鼓也周礼所谓舂牍应雅是也太常寺雅乐不全鞉朄舂牍节奏形状人多难晓特表出之附于此卷其余详见律吕精义
　　学乐教舞人数
　　柷敔锺磬一人【人多每器一人人少一人兼之】
　　鞉朄鼓应一人【或每器一人或一人兼之】
　　搏拊一人【或堂上二人堂下二人堂上名搏拊堂下名雅鼓】

　　舂牍一人【或堂上二人堂下二人】
　　鼓瑟一人【或二人】
　　鼓琴一人【或二人或四人若人少有瑟无琴有琴无瑟皆可】
　　吹竽一人【或二人竽等诸器如无则不必用只用笙亦可也】
　　吹笙一人【或二人】
　　排箫一人【或二人】
　　编管一人【或二人】
　　吹籥一人【或二人】
　　吹篴一人【或二人】
　　吹埙一人【或二人】
　　吹篪一人【或二人】
　　文舞一人【或二人惟学舞之人必不可缺也】
　　武舞一人【或二人】
　　已上十六人常数也学徒多或加一倍不可太多乐胜则流能减则善人少不足十六人尤合宜也
　　乐律全书卷三十九
　　钦定四库全书
　　乐律全书卷四十
　　明　朱载堉　　撰
　　宋儒朱子论舞大畧
　　唐人俗舞谓之打令【盖亦雅舞之俗名也】其状有四曰招【即内转也】曰摇【即外转也】曰送【即下转也】其一记不得【疑即上转】葢招则邀之之意摇则摇手呼唤之意送者送酒之意旧尝见深村父老为予言其祖父尝为之収得谱子因兵火失去舞时皆裹幞头列坐饮酒少刻起舞有四句号云送揺招邀三方一圆分成四片送在揺前人多不知皆以为瓦谜【説见经世大训】

<经部,乐类,乐律全书,卷四十>
<经部,乐类,乐律全书,卷四十>
<经部,乐类,乐律全书,卷四十>
<经部,乐类,乐律全书,卷四十>
<经部,乐类,乐律全书,卷四十>
<经部,乐类,乐律全书,卷四十>
<经部,乐类,乐律全书,卷四十>
<经部,乐类,乐律全书,卷四十>
<经部,乐类,乐律全书,卷四十>
<经部,乐类,乐律全书,卷四十>
<经部,乐类,乐律全书,卷四十>
<经部,乐类,乐律全书,卷四十>
<经部,乐类,乐律全书,卷四十>
<经部,乐类,乐律全书,卷四十>
<经部,乐类,乐律全书,卷四十>
<经部,乐类,乐律全书,卷四十>
<经部,乐类,乐律全书,卷四十>
<经部,乐类,乐律全书,卷四十>
<经部,乐类,乐律全书,卷四十>
<经部,乐类,乐律全书,卷四十>
<经部,乐类,乐律全书,卷四十>
<经部,乐类,乐律全书,卷四十>
<经部,乐类,乐律全书,卷四十>
<经部,乐类,乐律全书,卷四十>
<经部,乐类,乐律全书,卷四十>
<经部,乐类,乐律全书,卷四十>
<经部,乐类,乐律全书,卷四十>
<经部,乐类,乐律全书,卷四十>
<经部,乐类,乐律全书,卷四十>
<经部,乐类,乐律全书,卷四十>
<经部,乐类,乐律全书,卷四十>
<经部,乐类,乐律全书,卷四十>
<经部,乐类,乐律全书,卷四十>
<经部,乐类,乐律全书,卷四十>
<经部,乐类,乐律全书,卷四十>

　　武舞二佾每佾二人各服深衣幅巾大帯素履左手持黒漆干右手持黒漆斧舞为干城腹心发扬蹈厉之状引舞二人服亦如之各执红缨之旄乐奏周南兔罝之诗名曰兔罝之舞
　　文舞二佾每佾二人各服深衣幅巾大帯素履左手持黑漆籥右手持黑漆翟舞为退食委蛇谦恭揖让之容引舞二人服亦如之各执白羽之翿乐奏召南羔羊之诗名曰羔羊之舞
　　或问上条既言幅巾深衣大帯素履今图童子则服草履何也荅曰洪武正韵皮曰履麻曰屩木曰屐盖曰屐盖草履乃贫贱者所服故童子服之然亦随便也若士大夫之学舞者当服深衣则用革履革履之饰有絇繶纯详见周礼注疏

　　乐律全书卷四十
<经部,乐类,乐律全书>
　　御制五伦书载我太祖谕礼部臣曰朕思古人之乐所以防民欲后世之乐所以纵民欲其故何也古乐之诗章和而正后世之歌词淫以奢古乐之律吕协天地自然之气后世之律吕岀人为智巧之私天时与地气不审人声与乐声不比故虽以古之诗章用古之器数亦乖戾而不合陵犯而不伦矣手击之而不得于心口歌之而非出于志人与乐判然为二而欲以动天地感鬼神岂不难哉然其流已久救之甚难卿等宜究心于此庶几可以复古人之意
　　臣载堉曰古今论乐者众矣或言截多管以求元声或言建重室以验气或累黍以推实积或稽古以觅遗音人无定见迂怪百出大抵皆踵故习舍本而逐末者也甚则有如魏汉津辈取徽宗指寸为度李文利辈谓黄钟极短宫音极清穿凿愈多而元声益丧是乃智巧之私而非自然之道矣呜呼乐学之弊一至于此葢由律吕之説误之也殊不思律吕乃乐家之末务圣人用以识别音声之名犹今工尺字耳初无深奥之理乐之是非何闗于此譬如人之有姓名也贤否岂在此耶又譬如古族谱虽不传今世岂无其子孙耶是知古乐虽亡人之情性音调未尝亡也臣着乐书不取埋管验气等术惟欲复古人之意南风乐而不淫秋风哀而不伤故附灵星舞后窃比述而不作信而好古庶几可以复古人之意云

　　钦定四库全书
　　乐律全书卷四十一
　　明　朱载堉　撰
　　灵星小舞谱【凡教小儿舞者皆名小舞】
　　后汉祭祀志曰高帝令天下立灵星祠祠后稷谓之灵星者以后稷配食天田星也舞者用童男十六人舞象教田初为芟除次耕种芸耨驱爵及获刈舂簸之形象其功也谨按此乃古人所谓烦奏之舞是也烦奏之舞自古有之传曰黄钟大吕不可从烦奏之舞何则其音疏也葢古者歌以颂徳舞以象事士农工商所为不同退食委蛇谦恭揖让此士之所为也芟除耕种耘耨获刈此农之所为也乐节舞态亦从而异世人不达指为俗乐误矣盖无古不成今今之乐犹古之乐也故取古之词章今之音节今古融通使人易晓或于乐学庶几有小补焉周礼曰籥章掌土鼔豳籥中春昼击土鼓龡豳诗以逆暑中秋夜迎寒亦如之凡国祈年于田祖龡豳雅击土鼔以乐田畯国祭蜡则龡豳颂击土鼓以息老物臣谨按籥章条下注云杜子春谓土鼓以瓦为匡以革为两面可击也郑康成引明堂位以解豳籥葢谓豳籥即苇籥也又按乐师条下凡舞有帗舞注云郑司农谓社稷以帗郑康成谓帗析五彩绘今灵星舞子持之是也然则汉之灵星祠即周之里社其舞即周之帗舞欤豳籥以苇为哨并两管而吹之今世俗亦有焉但土鼓未见而农书所绘图式殆似南人揷稻秧之鼓耳诗云琴瑟击鼓以御田祖以祈甘雨以介我稷黍然则古人虽言击鼓未必皆土鼓如无则不拘何鼓皆可也其苇籥如无则不拘何笛或笙或管皆可但节奏不差而已琴瑟如无或不用亦可
