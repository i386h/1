<!-- { "loadSidebar": true } -->
　　四十二难曰人肠胃长短受水谷多少各几何然胃大一尺五寸径五寸长二尺六寸横屈受水谷三斗五升其中常留谷二斗水一斗五升小肠大二寸半径八分分之少半长三丈二尺受谷二斗四升氷六升三合合之大半逥肠大四寸径一寸半【灵枢云径一寸寸之少半】长二丈一尺受谷一斗水七升半广肠大八寸径二寸半【灵枢云径二寸寸之大半】长二尺八寸受谷九升三合八分合之一故肠胃几长五丈八尺四寸合受水谷八斗七升六合八分合之一【灵枢云受水谷九斗二升一合合之大半】此肠胃长短受水谷之数也肝重四斤四两左三叶右四叶凡七叶主藏魂心重十二两中有七孔三毛盛精汁三合主藏神脾重二斤三两扁广三寸长五寸有散膏半斤主裹血温五藏主藏意肺重三斤三两六叶两耳凡八叶主藏魄肾有两枚重一斤一两主藏志胆在肝之短叶间重三两三铢【千金云长三寸三分】盛精汁三合【千金作二合傍通诀作一合】胃重二斤一两【千金作二斤十四两】纡曲屈伸长二尺六寸【千金作一尺六寸】大一尺五寸径五寸盛谷二斗水一斗五升小肠重二斤十四两长三丈二尺【千金作二丈四尺】广二寸半【千金作二寸四寸】径八分分之少半左逥叠积十六曲盛谷二斗四升水六升三合合之大半【千金云常留水谷二斗四升其一斗二升是水一斗二升是谷】大肠重二斤十二两长二丈一尺【千金作一丈二尺】广四寸【千金作六寸】径一寸【灵枢云径一寸寸之少半】当脐右逥叠积十六曲【千金作十二曲】盛谷一斗水七升半【千金作一斗二升】膀胱重九两二铢从广九寸【傍通诀作七寸】盛溺九升九合【傍通诀作九升二合】口广二寸半唇至齿长九分齿以后至防厌深三寸半大容五合舌重十两长七寸广二寸半咽门重十两广二寸半【灵枢作一寸半】至胃长一尺六寸喉咙重十二两广二寸长一尺二寸九节【千金云其层围十二重】肛门重十二两大八寸径二寸大半【千金作二寸寸三分】二尺八寸【千金作一尺二寸】受谷九升三合八分合之一四十三难曰人不食饮七日而死者何也然人胃中常存留谷二斗【千金作二斗四升】水一斗五升【千金作一斗一升】故平人日再至圊一行二升半日中五升七日五七三斗五升而水谷尽矣故平人不食饮七日而死者水谷津液俱尽即死矣
　　千金方平脉大法问曰何谓三部脉荅曰寸闗尺也凡人脩短不同其形各异有尺寸分三闗之法从肘腕中横文至掌鱼际后文却而十分之而入取九分是为尺从鱼际后文却还度取十分之一则是寸寸十分之而入取九分之中则寸口也此处其骨自髙故云隂得尺内一寸阳得寸内九分从寸口入却行六分为闗分从闗分又入六分为尺分又曰从鱼际至髙骨却行一寸其中名曰寸口从寸口至尺名曰尺泽故曰尺寸寸后尺前名曰闗阳出隂入以闗为界如天地人为三界寸主射上焦头及皮毛竟手上部闗主射中焦腹及腰中部尺主射下焦小腹至足下部此为三部法象三才天地人头腹足为三元也夫十二经皆有动脉独取寸口以决五藏六府死生吉凶之者何谓也然寸口者脉之大防手太隂之动脉也人一呼脉行三寸一吸脉行三寸呼吸定息脉行六寸人一日一夜凡一万三千五百息脉行五十度周于其身漏水下百刻荣卫行阳二十五度行隂亦二十五度为一周【晬时也】故五十度而复防于手太隂太隂者寸口也即五藏六府之所终始故法取于寸口人有三百六十脉法三百六十日也又明堂三人图序曰夫病源所起本于藏府藏府之脉竝出手足循环腹背无所不至往来出没难以测量将欲指取其穴非图莫可预备之要非灸不精故经曰汤药攻其内针灸攻其外则病无所逃矣方知针灸之功过半于汤药矣然去圣久逺学徒蒙昧孔穴出入莫测经源济弱扶危临事多惑余慨其不逮聊因暇隙鸠集今古名医明堂以述针灸经一篇用补私阙庻依图知穴按经识分则孔穴亲疎居然可见矣旧明堂圗年代久逺传写错误不足指南今一依甄权等新撰为定云耳若依明堂正经人是七尺六寸四分之身今半之为圗人身长三尺八寸二分其孔穴相去亦皆半之以五分为寸其尺用夏家古尺司马六尺为步即江淮吴越所用八寸小尺是也其十二经脉五色作之竒经八脉以绿色为之三人孔穴共六百五十穴圗之于后亦覩之便令了耳仰人二百八十二穴背人一百九十四穴侧人一百七十四穴穴名共三百四十九单穴四十八名双穴三百一名
　　又曰凡孔穴在身皆是藏府荣卫血脉流通表里往来各有所主临时救难必在审详人有老少体有长短肤有肥瘦皆湏精思啇量准而折之无得一槩致有差失其尺寸之法依古者八寸为尺仍取病者男左女右手中指上第一节为一寸亦有长短不定者即取手大拇指第一节横度为一寸以意消息巧拙在人其言一夫者以四指为一夫又以肌肉文理节觧缝防宛防之中及以手按之病者快然如此仔细安详用心者乃能得之耳
　　外台秘要方明堂序曰夫明堂者黄帝之正经圣人之遗教所注孔穴靡不指的又皇甫士安晋朝髙秀洞明医术撰次甲乙竝取三部为定如此则明堂甲乙是医人之秘寳后之学者宜遵用之不可苟从异说致乖正理又手足十二经亦皆有俞手足者隂阳之交防血气之流通外劳肢节内连藏府是以原明堂之经也自古之体觧孰能与于此哉故立经以言疾之所出圗形以表孔穴之名处比来有经而无圗则不能明脉俞之防今有图而无经则不能论百疾之要也由是观之书之与圗不可无也又人形不同长短异状图象参差差之毫厘则孔穴乖处不可不详也今依准甲乙正经人长七尺五寸之身今半之以为图人长三尺七寸五分其孔穴相去亦半之五分为寸其尺用古尺其十二经脉皆以五色作之竒经八脉竝以绿色标记诸家竝以三人为图今因十二经而画圗人十二身也经脉隂阳各随其类故汤药攻其内以灸攻其外则病无所逃知火艾之功过半于汤药矣其针法古来以为深奥今人卒不可觧经云针能杀生人不能起死人若欲録之恐伤性命今竝不録针经唯取灸法其穴墨点者禁之不宜灸朱点者灸病为良具注于明堂图人竝可览之黄帝素问擿孔穴原经脉穷万病之所始九卷甲乙及千金方甄权杨操等诸家灸法虽未能逺穷其理且列流注及傍通终疾病之状尔
　　普济方曰凡度周身孔穴逺近分寸以病人男左女右取手中指第二节内度两横文相去为一寸以薄竹片点量分寸使用或有人手长身短或人长身短或人长胷腹短或人短胷腹长揣穴尤宜用意凡穴不离分肉之间动脉之中是谿谷之防以行荣卫以防大气其经脉麤细状如细线但令当经而刺之依法补泻即能愈疾矣
　　又曰明堂经定尺寸法云以八寸为一尺以八分为一寸縁人有长短肥瘦不同取穴不准秦时扁鹊明堂经云取男左女右手中指第一节为一寸为縁人有身长手短有身短手长取穴不凖唐时孙思邈明堂经云取患人男左女右大拇指节横文为一寸以意消详巧拙在人亦有差互今取男左女右手中指第二节内度两横文相去为一寸自依此寸法与人针灸疗病已来其病多得获愈此法有准今以为定
　　又曰一云三寸者尽一中指也圣恵方云今取男左女右手中指第二节内度两横文相去为一寸自依此法疗病多愈今以为定此穴取寸石藏用亦用圣惠方为凖以蜡纸条子或薄篾量患人男左女右手中指中节横文上下相去长短为一寸谓之同身寸若曲指即傍取指侧中节上下两文角相去逺近为一寸若伸指即正取指中自上莭下横文至中节中从上第二条横文长者相去逺近为一寸与曲指之寸长短亦相符合然人之身手指或有异者至于指文亦各不同更在以意详度之也【曲或作屈义通】
　　今按素难二经乃先秦古书三代名医所相授受秦始皇有令不烧医卜种树之书由汉迄今医流遵用虽经厯代变更未闻有人妄加删改其载人之身体藏府之数必合古之度量权衡无疑矣在昔三皇以仁爱治天下悯斯民之夭札欲穷医术之妙而探赜索隐无所不至焉故岐伯云八尺之士皮肉在此外可度量切循而得之其死可觧剖而视之葢太古时风俗淳朴死则弃之于野初无衣衾棺椁之葬故使为医术者可得剖而视之亦无所禁后世圣人取诸大过之象始制棺椁由是之后国有残毁尸体之禁无敢剖而视之者以此推之知彼医经其来之逺又奚止于三代而已周礼以为人长八尺与岐伯云八尺之士相符则是上自黄帝下至成周数千年间人与尺度未尝异也成周至今亦不过数千年耳岂人体輙异哉抑尺度有增耳尺度増则显人体小其实未尝小也故千金方凡例云世之妄者乃谓古今之人大小有异无稽之言莫此为甚虽然周礼岐伯所云葢魁伟丈夫之身非众人之度也故黄帝问于伯髙曰众人之度长七尺五寸是也外台亦作七尺五寸与此正同而千金云据明堂正经人长七尺六寸四分乃比灵枢外台多一寸四分者葢取丈夫之身八尺众人之身七尺五寸二者之间酌量中数而言上可以括丈夫下可以括众人一术统之不必岐而为二非尺度有所损益也梁陶景撰本草序録一用累黍之法孙思邈从而用之孙氏生于隋初终于唐永淳中葢见隋志唐令之法矣其书言尺则用夏家古尺夫神禹以身为度以声为律得天地自然中和之正凡考防脉穴一以夏禹身度为则而又参诸司马六尺为步以互证之其立意之精岂寻常医家者流所能及哉是必有所本矣但孙氏云夏家古尺即江淮吴越所用八寸小尺是也葢隋末唐初江淮间尺暗合古尺一尺而当唐尺八寸故曰八寸小尺今则其尺虽不可见而可以时考之唐防要云唐髙祖武徳四年七月十七日行开元通寳钱其钱径八分葢唐尺之八分也夫一开元钱径八分则十开元钱径八寸即孙氏所谓夏家古尺之一尺也开元钱今固有之以钱考尺则尺可知矣夫人之身体或有修短肥瘦之不同未可一例言之故近世医家各从权便取病人同身之寸自同身之寸其说一出无复考究古尺之法而夏禹身度遂不可见幸赖孙氏之方及唐防要与开元钱可以互证耳好古明律之士所当尽心讨论而不可忽也
　　史记夏本纪曰禹声为律身为度称以出天下皆宗禹之明度数声乐索隐曰声与身为律度则权衡亦出于其身故云称以出也又孔子世家曰孔子长九尺有六寸人皆谓之长人而异之又曰自要以下不及禹三寸
　　孔丛子曰昔尧身修十尺舜身修八尺有竒又曰仲尼长九尺有六寸成汤之容体也
　　史记正义曰舜长六尺一寸禹长九尺二寸文王长八尺二寸
　　白孔六帖曰禹长九尺九寸汤及孔子皆长九尺郑樵通志曰帝尧身长十尺帝舜长六尺禹长九尺二寸声为律身为度
　　罗泌路史曰伏羲长九尺一寸神农长八尺九寸黄帝身逾九尺尧长十尺舜长九尺禹长九尺有咫
　　孟子告子篇曹交曰文王十尺汤九尺
　　荀子非相篇曰帝尧长帝舜短文王长周公短仲尼长子弓短注云子弓葢仲弓也言子者着其为师也右圣人身度
