<!-- { "loadSidebar": true } -->
　　凡人之动而有节者莫若舞肄舞所以动阳气而导万物也夫乐之在耳曰声在目曰容声应乎耳可以听知容藏于心难以貌覩故圣人假干戚羽籥以表其容蹈厉揖让以见其意声容选和则大乐备矣诗序曰咏歌之不足不知手之舞之足之蹈之葢乐心内感物而动不觉手足自运欢之至也此舞之所由起也黄帝之舞曰云门尧曰大咸舜曰大韶禹曰大夏汤曰大周曰大武此其名也厯代易名示不相袭其实未甞易也考其大端不过武舞文舞二种而已世俗所谓粗舞细舞是其遗法也粗舞者雄壮之舞也细舞者柔善之舞也二种之外更无余蕴万舞虽多一言可蔽此之谓欤是故武舞则朱干玉戚所以表其功也文舞则夏翟苇籥所以昭其徳也此二舞之器不同也武舞则扬蹈厉所以示其勇也文舞则谦恭揖让所以着其仁也此二舞之容不同也其纲领之要不过如此至若佾列有多寡缀兆有修短变态有离合进退有疾徐周旋中规折旋中矩俯仰屈伸整齐严肃举止动作皆应节奏此则二舞之所同也其节目之详又不过如此太常雅舞立定不移微示手足之容而无进退周旋离合变态故使观者不能兴起感物此后世失其耳非古人之本意也有乐而无舞似瞽者知音而不能见有舞而无乐如痖者防意而不能言乐舞合节谓之中和致中和天地位焉万物育焉必使观者听者感其善心惩创其逸志而各得其性情之正至于不取雏禽不杀孕兽是以胎生者不防卵生者不殈夫然后凤凰来仪而百兽率舞斯则乐之效也虞书曰防命汝典乐敎胄子诗言志歌永言声依永律和声八音克谐无相夺伦神人以和又曰舞干羽于两阶七旬有苗格如是之乐如是之舞所谓尽美尽善者也按周礼曰大司乐掌成均之法以治建国之学政而合国之子弟焉以乐舞教国子舞云门大卷大咸大韶大夏大大武帅国子而舞乐师掌国学之政以教国子小舞凡舞有帗舞羽舞皇舞旄舞干舞人舞大胥掌学士之版以待致诸子春入学舍采合舞小胥掌学士之徴令而比之巡舞列而挞其怠慢者旄人掌教舞散乐夷乐凡四方之以舞仕者属焉凡祭祀賔客舞其燕乐籥师掌教国子舞羽龡籥祭祀则鼓羽籥之舞賔客飨食则亦如之月令孟春命乐正入学习舞仲春亦命乐正习舞释菜天子乃帅三公九卿诸侯大夫亲往视之文王世子曰凡学世子及学士必时春夏学干戈秋冬学羽籥小乐正学干大胥赞之籥师学戈籥师丞赞之大乐正学舞干戚皆在东序内则曰十有三年学乐诵诗舞勺成童舞象二十而冠始学礼舞大夏乐记曰诗言其志也歌咏其声也舞动其容也故听其雅颂之声志意得广焉执其干戚习其俯仰诎伸容貌得庄焉行其缀兆要其节奏行列得正焉进退得齐焉故乐者天地之命中和之纪人情之所不能免也君子曰礼乐不可斯湏去身此之谓也然则古之君子生而未尝不学舞燕而未尝不起舞诗小雅云坎坎鼓我蹲蹲舞我鲁颂云鼓咽咽醉言舞于胥乐兮是也賔筵之诗云乱我笾豆屡舞僛僛侧弁之俄屡舞傞傞此讥醉舞之失度非讥舞也陈风曰无冬无夏值其鹭翿又曰不绩其麻市也婆娑皆与賔筵同意故说诗者不以文害辞不以辞害志以意逆志是为得之噫古人自天子至于庶人无有不能舞者以其从防习之也是故大司乐王大射诏诸侯以弓矢舞此臣舞于其君也食三老五更于太学天子冕而摠干此君舞于其臣也冕而摠干率其羣臣以乐皇尸此孙舞于其祖也老莱子着斑斓之衣舞此子舞于其父也子路援戚而舞此弟子舞于其师也髙帝置酒沛宫酒酣上自起舞此故旧相舞也其谓戚夫人曰为我楚舞此夫妇相舞也武帝时长沙定王舞此兄弟相舞也灌夫酒酣起舞以属丞相此賔主相舞也魏晋以来尤重以舞相属张磐舞属陶谦谢安舞属桓嗣是也周武帝与梁明帝宴周主亲弹琵琶梁主起舞自隋以往尚有此风近世以来此风絶矣其故何哉盖汉制卑者之子不得舞宗庙之酎除吏二千石到六百石及关内侯到五大夫子先取适子髙七尺已上年二十到年三十颜色和顺身体修治者以为舞人此虽与周制小异亦未失用国子之实故学者往往以学舞为美事宋徽宗大观四年六月诏曰近选国子生教习二舞以备祠祀先圣本周官教国子之制然士子肄业上庠颇闻耻于乐舞葢今古异时攷于古虽有其迹施于今未适其宜其罢习二舞徽宗此诏识者非之大明防典载洪武四年更定孔子释奠乐舞生择监生及文职大臣子弟预教习之我太祖圣意葢欲矫宋徽之也凡在臣民幸逢文化敢不勉力为之以复古人之意也哉
　　舞学十议目录
　　一舞学
　　二舞人
　　三舞名
　　四舞器
　　五舞佾
　　六舞表
　　七舞声
　　八舞容
　　九舞衣
　　十舞谱【此一条见下卷】
　　已上每条先引古制后附新说
　　舞学
　　周礼曰大司乐掌成均之法以治建国之学政而合国之子弟焉凡有道者有徳者使教焉死则以为乐祖祭于瞽宗郑氏注曰董仲舒云成均五帝之学成均之法其遗礼可法者国之子弟公卿大夫之子
　　弟当学者谓之国子道多才艺者徳能躬行者若舜命防典乐教胄子是也死则以为乐之祖神而祭之明堂位曰瞽宗殷学也以此观之祭于学宫中又曰大胥掌学士之版以待致诸子春入学舍采合舞郑氏注曰春始以学士入学宫而学之合舞等其进退使应节奏古者士见于师以菜为摰菜直谓防食菜羹之菜月令仲春之月上丁命乐正习舞释菜舍即释也采读为菜始入学必释菜礼先师也菜苹蘩之属
　　今按学舞之处无拘于一在处皆可为也上则国子太学中则郡邑庠序下则士大夫之家塾但凡清幽洁净之处无有不可焉其国学郡庠等处系是公所在上之人茍好此事乃命行之若夫布衣之士存好古之志者惟于家塾学之可也然须隔逺尘俗勿骇观听恐无知者妄生谤笑葢初学之人立志未固而多羞慙若妾妇焉一闻人之谤笑心便退屈而不欲学舞矣古之辟雍泮宫建在水中以阻观者即此意也待众弟子学习老成和顺积中英华外然后纵使观之则人无不称羡赞美为学徒者亦庶几无愧矣民可与乐成不可与虑始世之常理也须于家塾堂上洒扫涓洁中设先圣周公先师孔子神位或别设坛以祀伶伦及后夔等乐学诸师或只宗周孔亦无不可也葢周孔集羣圣之大成金声而玉振之礼乐尽在是矣择孟春或仲春之上丁或次丁致告先圣先师但陈菜酒不用余物是名释菜之礼古所谓苹蘩也师帅学徒诣神位前行再拜礼然后弟子乃拜其师礼毕而馂其余师徒尽醉而归次日始入学焉舞人
　　礼记王制篇曰乐正崇四术立四教顺先王诗书礼乐以造士春秋教以礼乐冬夏教以诗书王太子王子羣后之太子卿大夫元士之适子国之俊选皆造焉凡入学以齿郑氏注曰乐正乐官之长掌国子之教虞书曰夔命汝典乐教胄子崇髙也髙尚其术以作教也幼者教之于小学长者教之于大学皆以四术成之王子王之庶子也羣后公及诸侯皆以长幼受学不用尊卑
　　周礼注防曰大胥掌学士之版以待致诸子郑司农云学士谓卿大夫诸子学舞者版籍也今时乡戸籍世谓之戸版大胥主此籍以待当召聚学舞者卿大夫之诸子则按此籍以召之汉大乐律曰卑者之子不得舞宗庙之酎除吏二千石到六百石及闗内侯到五大夫子先取适子髙七尺已上年十二到年三十颜色和顺身体脩治者以为舞人与古用卿大夫子同义
　　文献通考曰按周礼以乐舞教国子舞云门大咸大濩大武是知古之舞者即诸侯子孙容服鲜丽故得神只降福灵光烛坛今之舞人并容貌鲰陋屠沽之流用以接神欲求降福固亦难矣隋犹以品子为之号为二舞郎逮乎唐朝遂变斯制诚愿革兹近误考复古道其二舞人取品子年二十以下颜容脩正者为之
　　今按古之乐舞葢有二义一者以之治已一者以之事人以之治己者虞书所谓直温寛栗无虐无傲言志永言依永和声八音克谐神人以和是也以之事人者虞书所谓戞击鸣球搏拊琴瑟以咏祖考来格是也汉制卑者之子不得舞宗庙之酎取品官之适子以为舞人隋制虽不古若尚存古意于万一焉由唐而宋而元则失之益逺徽宗大观之诏尤不足取也考其祀飨乐舞所用无非市井之人屠沽之子素不知歌舞者为之其何以格神明移风俗乎惟我圣朝诏颁大成乐于天下学宫使儒者肄习之治己事人二义兼备惜乎当时臣工或者不能仰承徳意未免虚应故事而已不然则期月三年庻几有成矣况二百年乎孔子曰知之者不如好之者好之者不如乐之者良由去古既逺乐已失传而世鲜知音絶学难继其器虽存奈人之不好何夫不在其位不谋其政大成乐舞得失今不必细论也新说特为布衣好古之士敷陈古意耳孔子曰道不同不相为谋又曰徳不必有邻言湏同志之人与之同事乃可也其志不同者安可强之哉然此一事吹者弹者歌者舞者总而计之得数十人宜效南方结为诗社先使诵诗读书而兼学乐习舞不拘士农工商之子皆可入社但择颇有徳行人所爱敬者最好勿用轻薄无頼之人恐致愚俗讥嫌而贱恶之使古乐道不尊益至于亡矣此顺世情曲为之防也以理论之人皆可以为尧舜虽有恶人斋戒沐浴可以祀上帝有何贵贱之别此惟可与达者言之
　　舞名
　　郑樵通志曰古有六舞后世所用者韶武二舞而已后世之舞亦随代皆有制作每室各有形容然究其所常用及其制作之宜不离是文武二舞也甞疑三代之前虽有六舞之名往往其所用者亦无非文武二舞故孔子谓韶尽美又尽善武尽美未尽善不及其他诚以舞者声音之形容也形容之所感惟二端而已自古致治不同而治具亦不离文武二事也今按周礼大司乐存六代之乐而明堂位言鲁用四代之乐四代者虞夏商周也其乐则韶夏濩武是也孔子鲁人葢甞备见之矣然论语独称韶武不及其余何也意者夏其韶之类濩其武之类欤大要不过文武二舞而已近代所传文武二舞是其遗法也武舞亦名干舞文舞亦名羽舞周礼六舞有干舞及羽舞虞书舞干羽于两阶其来逺矣文舞又名籥舞诗云籥舞笙鼓是也秦始皇改周大武名曰五行之舞汉髙祖改舜大韶名曰文始之舞魏文帝复其旧名文始仍曰大韶五行仍曰大武晋改文舞曰正徳武舞曰大豫宋改文舞曰前舞武舞曰后舞梁改文舞曰大观武舞曰大壮隋只曰文舞武舞唐文舞曰治康武舞曰凯安又有七徳九功上元三大舞五代晋因唐九功舞改曰观象因唐七徳舞改曰讲功周改观象舞曰崇徳讲功舞曰象成宋太祖建隆元年二月兼太常寺窦俨上言请改周崇徳舞曰文徳之舞象成舞曰武功之舞元改文舞曰崇徳之舞武舞曰定功之舞国朝用宋窦俨所拟舞名武曰武功之舞文曰文徳之舞厯代二舞之名大略如此又按周舞曰武曰酌皆诗之篇名也因而遂为舞之名焉窃疑所谓大章大韶大夏大濩与夫文始五行云翘育命等项亦皆诗篇名遂为舞名耳语其形状则不过曰武用蹈厉之势文用谦恭揖让之容而已若夫态度巧拙或尽善或未尽善则存乎其人焉初无定法也
　　舞器
　　周礼籥师掌教国子舞羽龡籥祭祀则鼓羽籥之舞賔客飨食则亦如之司干掌舞器祭祀舞者既陈则授舞器既舞则受之賔飨亦如之
