<!-- { "loadSidebar": true } -->
　　胥者犹言长也古有里胥今曰里长又有学长齐长等称即古所谓胥也大胥者大学长也小胥者小学长也皆于本类中择有才能者为之
　　掌学士之版
　　学士者学乐之士也版者簿籍今称戸口册亦曰版籍也
　　以待致诸子
　　致犹召也诸子国君及其臣之子也大胥掌其簿籍以待其君召之使入学学舞也古注引汉大乐律释此义已见上文帅国子而舞条下
　　春入学舍采合舞【舍采读作释菜】
　　月令孟春之月命乐正入学习舞仲春之月上丁命乐正习舞释菜仲丁又命乐正入学习乐季春之月择吉日大合乐今按舍采即释菜也始入学必释菜礼先师也合舞谓等其进退使应节奏也
　　秋颁学合声
　　自春至秋学将成矣颁者犹言辨也辨其髙下列其等第因而行赏罚焉合声犹合舞也文互见耳别无义也旧説舞属动故春合以应阳歌属静故秋合以应隂此系穿凿是故不取
　　以六乐之防正舞位
　　防乃节奏之名乐记所谓防守拊鼓是也此条言以六乐之防正舞位専为舞言之也小师条下云掌六乐声音之节与其和専为乐言之也二者亦彼此互见也
　　以序出入舞者
　　学舞者当舞时入有次序出有次序皆不许错乱也
　　比乐官展乐器
　　比者校也展者陈也于众多之中择取可用者而用之也
　　凡祭祀之用乐者以鼓征学士
　　征亦召也谓大胥击鼓以召学徒也文王世子篇云大昕鼓征所以警众是也
　　序宫中之事
　　宫中之事即房中之乐也仪礼乡饮酒礼曰乃合乐周南闗雎葛覃卷耳召南鹊巢采蘩采苹古注疏云合乐谓歌乐与众声俱作周南召南国风篇也王后国君夫人房中之乐歌也关雎言后妃之徳葛覃言后妃之职卷耳言后妃之志鹊巢言国君夫人之徳采蘩言国君夫人不失职采苹言卿大夫之妻能循其法度夫妇之道生民之本王政之端此六篇者其教之原也故国君与其臣下及四方之賔燕用之合乐也
　　小胥掌乐士之征令
　　解见上文
　　而比之觵其不敬者【觵与觥同】
　　比谓次序之也不敬谓怠慢也觵罚爵也不敬未甚者罚酒以辱之
　　巡舞列而挞其怠慢者
　　甚则挞之书曰扑作教刑此之谓也
　　正乐县之位王宫县诸侯轩县卿大夫判县士特县辨其声
　　臣谨按宫县判县惟有名存然仪礼无之轩县特县大槩则有之矣荀子曰县一钟而尚拊大戴礼曰县一磬而拊搏自虞已来堂上有磬有磬必有钟此荀子所以有一钟之説也仪礼乡射及燕礼大射皆席工于西阶上北面东上则堂上之乐盖皆西陈而北面也仪礼工入则瑟先歌后献工亦瑟先歌后而乐正常立于西阶东周礼登歌先击拊是乐正居歌西歌在瑟西而瑟又在拊西其他不可考也周礼鼓人以晋鼓鼓金奏镈师掌金奏之鼓钟师以钟鼓奏九夏记曰入门而县兴春秋曰入门而金作国语曰金不过以动声又曰金石以动之先儒谓凡乐先击钟次击鼓是也小胥下管播乐器令奏鼓瞽蒙眡了凡乐事先播鼗然则引鼓者也鼗兆鼓者也观眡了播鼗击颂磬笙磬诗言鼗磬柷圉仪礼大射鼗倚于颂磬西纮言鼗必及磬设鼗必倚磬之纮是钟磬作则鼗已作及下管播乐器而乐具作焉乃鼓朄以先之是鼗常在前而常在后也先王赐诸侯乐则以柷将之赐子男则以鼗将之以鼗不以则鼗先于可知矣钟磬之应歌者曰颂钟颂磬其应笙者曰笙钟笙磬颂磬在西笙磬在东朔鼙在西应鼙在东是堂下之乐贵西也堂下之乐贵西堂上之乐上东者贵西所以礼賔上东于西阶之上亦以其近賔故也观乡饮酒乡射之用乐皆乐正告备于賔特燕礼告备于公以明君臣之分而已则乐为賔设可知矣陈旸乐书宫县多至三十六虡穿凿不经无足取也
　　凡县钟磬半为堵全为肆
　　旧説编钟编磬十六枚在一虡谓之堵钟一堵磬一堵谓之肆今据仪礼拟撰宫县轩县判县特县四图开列于后【宫判图缺】
　　宫县钟磬左右各四虡鼓则四面谓之肆有左无右谓之堵
　　轩县钟磬左右各三虡鼓则三面谓之肆有左无右谓之堵
　　判县钟磬左右各二虡鼓则二面谓之肆有左无右谓之堵
　　特县钟磬左右各一虡鼓则一面谓之肆有左无右谓之堵
　　据乡射礼磬止一虡鼓止一面此乃特县之半为堵者也据大射礼钟磬左右各三虡鼓亦三面是谓轩县之全为肆者也

　　轩县用三十五人
　　乐正一人　举麾一人　柷一人　　敔一人
　　搏拊一人【兼歌】　舂牍一人【兼歌】　小琴一人【兼歌】　小瑟一人【兼歌】中琴一人【兼歌】　中瑟一人【兼歌】　左编磬一人　右编磬一人【兼鞉】左编钟一人　右编钟一人　左特钟一人　右特钟一人右建鼓一人【兼朔鞞应鞞】
　　左阶建鼓一人【兼朔应】
　　右阶建鼓一人【兼朔　　　仪礼但云簜在建鼓之间而无　　　　应定数今拟或八人或倍之】大竽一人【二十四簧】小竽一人【十九簧】大笙一人【十九簧】小笙一人【十三簧】大排箫一人　小排箫一人　大编管一人　小编管一人大埙一人【围七寸半】小埙一人【围五寸半】大篪一人【长尺四寸】小篪一人【长尺二寸】大籥一人【六孔】　小籥一人【三孔】　大篴一人【六孔】　小篴一人【三孔】

　　特县用十五人
　　乐正一人　　举麾一人
　　柷一人　　　敔一人
　　搏拊一人【兼歌】　舂牍一人【兼歌】
　　小琴一人【兼歌】　　小瑟一人【兼歌】
　　左编磬一人【兼鞉】　右编钟一人【柷敔钟麾或不用亦可】
　　左阶建鼓一人【兼朔应】
　　大竽一人【二十四簧】　小竽一人【十九簧】
　　大笙一人【十九簧】　小笙一人【十三簧】
　　按仪礼乡饮酒及乡饮射篇皆云工四人二人瑟二人歌笙四人三人吹一人和已上共八人击磬一人击鼓一人并乐正一人共用十一人其余不载陈祥道曰文不备耳
　　大师【大如字或读作泰非】
　　古之乐歌必使无目之人学焉一则取其瞽者善听専心于乐二则圣人无弃人用人皆当也此处不用则无用矣自此已下不言教国子及学士盖所教者不过瞽蒙及眡了耳
　　掌六律六同以合隂阳之声
　　子寅辰午申戌此六律为阳丑卯巳未酉亥此六吕为隂黄钟生林钟故子与未合林钟生太蔟故未与寅合太蔟生南吕故寅与酉合南吕生姑洗故酉与辰合姑洗生应钟故辰与亥合应钟生防賔故亥与午合防賔生大吕故午与丑合大吕生夷则故丑与申合夷则生夹钟故申与卯合夹钟生无射故卯与戌合无射生仲吕故戌与已合仲吕生黄钟故已与子合凡阳律生隂者则阳为夫隂为妻阳尊而隂卑凡隂吕生阳者则隂为母阳为子隂尊而阳卑律娶妻而吕生子天地之情也旧说以为子与丑合寅与亥合辰与酉合午与未合申与巳合戌与卯合此乃附防于日躔与斗建之相合也其説非是详见上文大司乐条下
　　阳声
　　即所谓六律也
　　黄钟
　　阳声第一其位在子名曰黄钟乃小吕之子函钟之夫也故与小吕函钟互相合也
　　太蔟
　　阳声第二其位在寅名曰太蔟乃函钟之子南吕之夫也故与函钟南吕互相见也
　　姑洗
　　阳声第三其位在辰名曰姑洗乃南吕之子应钟之夫也故与南吕应钟互相合也
　　防賔
　　阳声第四其位在午名曰防賔乃应钟之子大吕之夫也故与应钟大吕互相合也
　　夷则
　　阳声第五其位在申名曰夷则乃大吕之子夹钟之夫也故与大吕夹钟互相合也
　　无射
　　阳声第六其位在戌故名无射乃夹钟之子小吕之夫也故与夹钟小吕互相合也
　　隂声
　　即所谓六同也
　　大吕
　　隂声第一其位在丑名曰大吕乃防賔之妻夷则之母也故与防賔夷则互相合也
　　应钟【应当作夹】
　　隂声第二其位在卯名曰夹钟乃夷则之妻无射之母也故与夷则无射互相合也
　　南吕【南当作小】
　　隂声第三其位在己名曰小吕乃无射之妻黄钟之母也故与无射黄钟互相合也
　　函钟
　　隂声第四其位在未名曰函钟乃黄钟之妻太蔟之母也故与黄钟太蔟互相合也
　　小吕【小当作南】
　　隂声第五其位在酉名曰南吕乃太蔟之妻姑洗之母也故与太蔟姑洗互相合也
　　夹钟【夹当作应】
　　隂声第六其位在亥名曰应钟乃姑洗之妻防賔之母也故与姑洗防賔互相合也
　　皆文之以五声宫商角征羽
　　五声旋宫琴谱详见律吕精义内篇
　　皆播之以八音金石土革丝木匏竹
　　八音乐器图様详见律吕精义内篇
　　教六诗
　　谓大师之官教瞽蒙以诗
　　曰风曰赋曰比曰兴
　　风者纲也赋比兴者目也
　　曰雅
　　此亦纲也不言目者见前
　　曰颂
　　纲三目三是所谓六诗也
　　以六德为之本
　　中和祗庸孝友是为学诗之本
　　以六律为之音
　　六律六同曲谱是为歌诗之音不言同者省文
　　大祭祀帅瞽登歌
　　率领瞽蒙登堂歌诗歌在堂上者近之也
　　令奏击拊
　　作而中止止而复作不用柷敔但以搏拊舂牍为作止之节也
　　下管
　　匏竹之属总名曰管下者谓逺之也管之言下犹歌之言登也八音诸器清细者宜近之洪大者宜逺之则无相夺伦矣
　　播乐器
　　即上文所谓播之以八音或云播指鞉而言也
　　令奏鼓朄【引去声】
　　作而中止止而复作则不击钟而先击朔鞞以引鼓鼓应各三声毕然后击钟而奏乐也或问作而中止止而复作此何谓也荅曰譬如释奠初献乐作读祝时乐暂止是谓作而中止也读祝毕乐复作是谓止而复作也作而中止者不必戞敔止而复作者不必击柷
　　大飨亦如之
　　燕防賔客亦如祭祀奏乐详见仪礼燕礼及大射仪
　　大射帅瞽而歌射节
　　解见上文乐师条下
　　大师执同律以听军声而诏吉凶大防帅瞽而廞作匶諡【匶古柩字】
　　先儒或引左国语史记兵书之文解释甚详然非乐家所急乐官帅瞽临防议諡亦非所宜故皆不论
　　凡国之瞽蒙正焉
　　但系国中无目之人皆属大师之官所统
　　小师
　　无目之人多才艺者头等立为大师次等立为小师大师掌乐事之大者小师掌乐事之小者是以谓之大师小师
　　掌教鼓鼗柷敔埙箫管歌
　　丝音也箫管竹音也埙土音也鼓鞉革音也柷敔木音也于八音内惟举其五而不言金石匏何也别属钟师磬师笙师不属小师故也瞽蒙条下亦有此条惟少一教字为异耳
　　大祭祀登歌击拊
　　不言令奏者亲自击之也凡言令奏者使人代击也
　　下管击应鼓
　　即朔鞞亦名悬鼓应即应鞞亦名应鼓二器悬于建鼓两旁朔鞞在西应鞞在东
　　彻歌
　　歌彻馔之乐章
　　大飨亦如之
　　大防与廞【与音预】
　　凡小祭祀小乐事鼓
　　俱解见上文矣
　　掌六乐声音之节与其和
