<!-- { "loadSidebar": true } -->
　　刘濓舞议曰舞之容生扵辞者也辞生于功徳功徳生扵文武文武生于揖逊征伐至于房中小舞燕飨大舞而其声容可以义起大略不离文武舞也九成有九诗六成有六诗武舞三进而三退取乎六伐止齐之义焉文舞三进而三退取乎六爻变动之理焉文俯取诸隂武仰取诸阳文先举左手足武先举右手足文则左旋武则右旋文揖逊武击刺此舞之大较也祖宗之功徳其创业定规模次第各有所象要之以象功徳为美也不然则为李太常论舞之法古今一死局也又曰李氏论周之舞节以五行金木水火土为容以十二辰六阳六隂为六合阳倡隂应又以十二月日所在以戚翟向而舞之甚无谓也以功徳为容斯正义矣
　　今按嘉靖间太常寺典簿李文察著书名曰古乐筌蹄其説迂谬可取者少濓讥李太常者指文察也濓所着乐经元义可取者亦不多惟此舞议中一段颇超胜文察耳
　　舞衣
　　尚书顾命篇曰之舞衣汉孔氏传曰所为舞者之衣皆中法商周传寳之唐孔氏疏曰是前代之舞衣至今犹在明其所为中法故常寳之亦不知舞者之衣是何衣也
　　礼记集説曰深衣可以为文可以为武可以摈相可以治军旅完且弗费善衣之次也方氏曰端冕则有敬色所以为文介胄则有不可辱之色所以为武然端冕不可以为武介胄不可以为文兼之者惟深衣而已吕氏曰深衣之用上下不嫌同名吉凶不嫌同制男女不嫌同服诸侯朝朝服夕深衣大夫士朝端夕深衣庶人吉服深衣而已此上下同也有虞氏深衣而养老将军文子除防受吊练冠深衣亲迎女在途而壻之父母死深衣缟总以趋防此吉凶男女之同也葢简便之服非朝祭皆可服之也
　　今按舞衣先儒既不知是何衣当缺其疑深衣既可文可武而上下同用岂独舞者不宜服乎凡今好古之士不拘有无爵职欲学古之乐者文舞武舞皆服深衣幅巾以舞可也虽然又有一説孔子曰丘少居鲁衣逢掖之衣长居宋冠章甫之冠君子之服也乡以此观之儒者之徒肄习舞时则宜随乡文舞或戴方巾武舞或戴大帽衣履称是不拘何色或着平日家常衣服以舞则尤为简便也

　　乐律全书卷十九
　　钦定四库全书
　　乐律全书卷二十
　　明　朱载堉　撰
　　律吕精义外篇十
　　古今乐律杂説并附録
　　论舞学不可废第八之下
　　或问君子务本本立而道生学舞亦有本乎曰不执干羽空手而舞舞之本也是故学舞先学人舞人舞有图出于明集礼宜推广之为学舞法庶免长沙纾令不舒不转之也近代太常所谓雅舞皆长沙纾令之遗法惟人舞旧图独不然犹有古人遗法之万一焉学者信而好古可也述而不作可也人舞周礼谓之小舞古人十三舞勺成童舞象二十而冠舞大夏然则除大夏外学舞在未冠之前故乐记曰歌干扬童者舞之旧图戴幞头则非周制矣宜图童者服庶几为得也
　　人舞舞谱
　　四势为纲象四端也
　　一曰上转势象恻隠之仁
　　二曰下转势象羞恶之义
　　三曰外转势象是非之智
　　四曰内转势象辞让之礼
　　此四势象四端舞谱谓之送摇招摇上转若邀賔之势下转若送客之势外转若摇出之势内转若招入之势
　　八势为目象五常三纲也
　　一曰转初势象恻隠之仁
　　二曰转半势象羞恶之义
　　三曰转周势象笃实之信
　　四曰转过势象是非之智
　　五曰转留势象辞让之礼
　　此五势象五常朱熹诗传释辗转反侧四字之义曰辗者转之半转者辗之周反者辗之过侧者转之留舞谱借此四字之义明古人舞法转之一言众妙之门也
　　六曰伏覩势表尊敬于君
　　七曰仰瞻势表亲爱于父
　　八曰囘顾势表和顺于夫
　　此三势象三纲伏睹势表尊敬君为臣纲之象仰瞻势表亲爱父为子纲之象囘顾势表和顺夫为妻纲之象五常三纲共为之目总以四端为之纲也大袖敛手舞文象也小袖展手舞武象也周礼所谓小舞葢类此云

<经部,乐类,乐律全书,卷二十>
<经部,乐类,乐律全书,卷二十>
<经部,乐类,乐律全书,卷二十>
<经部,乐类,乐律全书,卷二十>
<经部,乐类,乐律全书,卷二十>
<经部,乐类,乐律全书,卷二十>
<经部,乐类,乐律全书,卷二十>
<经部,乐类,乐律全书,卷二十>
<经部,乐类,乐律全书,卷二十>
<经部,乐类,乐律全书,卷二十>
<经部,乐类,乐律全书,卷二十>
<经部,乐类,乐律全书,卷二十>
<经部,乐类,乐律全书,卷二十>
<经部,乐类,乐律全书,卷二十>
<经部,乐类,乐律全书,卷二十>
<经部,乐类,乐律全书,卷二十>
<经部,乐类,乐律全书,卷二十>
<经部,乐类,乐律全书,卷二十>
<经部,乐类,乐律全书,卷二十>
<经部,乐类,乐律全书,卷二十>
<经部,乐类,乐律全书,卷二十>
<经部,乐类,乐律全书,卷二十>
<经部,乐类,乐律全书,卷二十>
<经部,乐类,乐律全书,卷二十>
<经部,乐类,乐律全书,卷二十>
<经部,乐类,乐律全书,卷二十>
<经部,乐类,乐律全书,卷二十>
<经部,乐类,乐律全书,卷二十>
<经部,乐类,乐律全书,卷二十>
<经部,乐类,乐律全书,卷二十>
<经部,乐类,乐律全书,卷二十>
<经部,乐类,乐律全书,卷二十>
<经部,乐类,乐律全书,卷二十>
<经部,乐类,乐律全书,卷二十>
　　周礼乐师掌教小舞刘濓谓小舞者或一二佾或一二人今拟初学舞者二佾可也干戚羽籥通皆黒漆是为士庶之器
　　武舞二佾每佾二人各服深衣幅巾大带素履左手持黒漆干右手持黒漆斧舞为干城腹心发扬蹈厉之状引舞二人服亦如之各执红缨之旄乐奏周南兎罝之诗名曰兎罝之舞
　　文舞二佾每佾二人各服深衣幅巾大带素履左手持黒漆籥右手持黒漆翟舞为退食委蛇谦恭揖让之容引舞二人服亦如之各执白羽之翿乐奏召南羔羊之诗名曰羔羊之舞

　　乐律全书卷二十
<经部,乐类,乐律全书>
　　钦定四库全书
　　乐律全书卷二十一
　　明　朱载堉　撰
　　律学新説一
　　臣闻宋朱熹之言曰防乐记大段形容得乐之气象当时许多名物度数人人晓得不须説出故止説乐之理如此其妙今许多度数都没了只有许多乐之意思是好只是没顿放处又曰今礼乐之书皆亡学者但言其义至于器数则不复晓盖失其本矣臣自壮年以来始见韩邦奇王廷相及何瑭等所着乐书略有省焉乃曰古乐今乐盖不甚相远也慨生之既晚不获与前軰同游虽有一得之愚无凭质问楚辞有云往者余弗及来者吾不闻亦可悲哉聊述愚见数篇刻而传之以俟方来具眼之士或有可取焉若夫礼乐气象律吕名义则缙绅先生类能言之凡非数术音声之技兹竝不述所谓各志其志而已
　　律吕本源第一
　　夫河图雒书者律歴之本源数学之鼻祖也圣人治世徳动天地天不爱道地不爱寳故鳯鸟至河图出易曰河出图雒出书圣人则之所谓则之者非止画卦叙畴二事而已至于律歴之类无不皆然盖一切万事不离隂阳图书二物则隂阳之道尽矣河图龙所以通干而出天苞雒书感所以流坤而吐地符河图阳也阳常有余雒书隂也隂常不足故河图之数五十五视大衍而有余雒书之数四十五视大衍而不足合河图与雒书共得百数若隂阳之交构牝牡之相衔均而分之得大衍之数者二此天地自然之至理故律歴倚之而起数是以黄钟之管长九寸九寸者纵黍为分之九寸也寸皆九分凡八十一分雒书之奇自相乘之数也是为律本黄钟之尺长十寸十寸者横黍为分之十寸也寸皆十分凡百分河图之偶自相乘之数也是为度母纵黍之律横黍之度长短分齐交相契合此其造化之妙而千载以来无一人识者殊可叹也先臣何瑭曰汉志谓黄钟之律九寸加一寸为一尺夫度量权衡所以取法于黄钟者盖贵其与天地之气相应也若加一寸以为尺则又何取于黄钟殊不知黄钟之长固非人所能为至于九其寸而为律十其寸而为尺则人之所为也汉志不知出此乃欲加黄钟一寸为尺谬矣今按汉志度本起于黄钟之长则黄钟之长即是一尺所谓长九寸长八寸十分一之类盖筭家立率耳何氏此论千载之秘破万古之惑律学第一要处其在斯欤此则唐宋诸儒之所未者也
　　约率律度相求第二
　　上古造律其次听律其后筭律虞书周礼有听律之官无筭律之法典同所谓数度为乐器言之至于律同合声阳左旋而隂右转观其次序不以筭法论矣筭法之起殆因律管有长短此筭家因律以命术非律命于筭也犹之方田焉田生五谷岂知我为圭箕弧环律和五声岂知我为正变倍半皆筭家命之尔故曰古之为钟律者以耳齐其声后人不能始假数以正其度雅乐之不可兴声音之学不传也古者自小学已教之六乐九数今耄且罔知岂惟筭律哉夫率者筭经假如之法也若圆径七周二十二穿四壤五坚三勾三股四五之类是也古称黄钟九寸其数八十一此亦筭率耳其实黄钟即一尺也以一尺而三分分之则有不尽之数故设假如之法假如黄钟长九寸则林钟长六寸假如林钟长六寸则太簇长八寸太簇以下诸律放此筭家欲明三分损益上下相生故设此率虽命之曰黄钟长九寸围九分积八百一十分而非眞数特筭率如此耳京房刘歆之徒皆喜穿凿傅防餙辞巧説迷惑千载而先王古乐愈湮灭难复矣茍有志复古者则汉志之失所当先辨也
　　律度相求诀曰
　　从微至着　用九乘除　纵横律度　契合图书若置纵黍之律以求横纵之度则用九归若置横黍之度以求纵黍之律则用九因反复相求各得纵横二黍律度盖纵黍之律契合雒书故以九忽为丝九丝为毫九毫为厘九厘为分九分为寸九寸为尺从防至着皆用九焉其横黍之度契合河图则以十忽为丝十丝为毫十毫为厘十厘为分十分为寸十寸为尺从微至着皆用十焉然古法颇疎得其大略而已非精密之筭术故谓之约率也
　　黄钟纵黍律长九寸
　　黄钟横黍度长十寸
　　黄钟九寸毎寸九分即纵黍八十一分也以为九十横黍之广误矣置九寸在位用九归一遍进位定作十寸即横黍一百分而为度母古谓度本起于黄钟之长是也谓加一寸非也
　　大吕纵黍律长八寸三分七厘六毫
　　大吕纵黍度长九寸三分六厘四毫四丝二忽
　　置八寸三分七厘六毫在位先从末位毫上筭起用九归一遍得六毫六丝六忽奇却从次位厘上筭起再九归一遍得八厘五毫一丝八忽奇又从次位分上筭起再九归一遍得四分二厘七毫九丝八忽奇又从首位寸上筭起再九归一遍得九寸三分六厘四毫四丝二忽奇余律皆放此
　　太蔟纵黍律长八寸
　　太蔟横黍度长八寸八分八厘八毫八丝八忽
　　夹钟纵黍律长七寸四分三厘三毫三丝
　　夹钟横黍度长八寸三分二厘三毫九丝三忽
　　姑洗纵黍律长七寸一分
　　姑洗横黍度长七寸九分○一毫二丝三忽
　　仲吕纵黍律长六寸五分八厘三毫四丝六忽
　　仲吕横黍度长七寸三分九厘九毫○五忽
　　防賔纵黍律长六寸二分八厘
