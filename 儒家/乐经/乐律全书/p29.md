<!-- { "loadSidebar": true } -->
　　南吕正律为中
　　七音琴第五张指法　从南吕均紧六半徽
　　一大吕为羽吹上字按十一徽定之实音为仲吕散声即大吕二夹钟为和吹尺字按十一徽定之实音为林钟散声即夹钟三姑洗为宫吹工字按十徽定之实音为南吕散声即姑洗四蕤賔为商吹凡字按十徽定之实音为应钟散声即蕤賔五夷则为角吹合字按十一徽定之实音为黄钟散声即夷则六无射为中吹四字按十一徽定之实音为太蔟散声即无射七应钟为徴吹一字按十徽定之实音为姑洗散声即应钟建辰月姑洗均操缦　姑洗之宫在第三
　　姑洗正律为宫
　　应钟正律为徴
　　蕤賔正律为商
　　大吕正律为羽
　　夷则正律为角
　　夹钟正律为和
　　无射正律为中
　　七音琴第六张指法　从黄钟均缦四半徽
　　一黄钟为徴吹上字按十徽定之实音为仲吕散声即黄钟二太蔟为羽吹尺字按十徽定之实音为林钟散声即太蔟三姑洗为和吹工字按十徽定之实音为南吕散声即姑洗四仲吕为宫吹工字按十一徽定之实音为南吕散声即仲吕五林钟为商吹合字按十徽定之实音为黄钟散声即林钟六南吕为角吹四字按十徽定之实音为太蔟散声即南吕七应钟为中吹一字按十徽定之实音为姑洗散声即应钟建已月仲吕均操缦　仲吕之宫在第四
　　仲吕正律为宫
　　黄钟正律为徴
　　林钟正律为商
　　太蔟正律为羽
　　南吕正律为角
　　姑洗正律为和
　　应钟正律为中
　　七音琴第七张指法　　从应钟均紧七半徽
　　一大吕为徴吹上字按十一徽定之实音为仲吕散声即大吕二夹钟为羽吹尺字按十一徽定之实音为林钟散声即夹钟三仲吕为和吹工字按十一徽定之实音为南吕散声即仲吕四蕤賔为宫吹凡字按十徽定之实音为应钟散声即蕤賔五夷则为商吹合字按十一徽定之实音为黄钟散声即夷则六无射为角吹四字按十一徽定之实音为太蔟散声即无射七黄钟为中吹上字按十徽定之实音为仲吕散声即黄钟建午月蕤賔均操缦　蕤賔之宫在第四
　　蕤賔正律为宫
　　大吕正律为徴
　　夷则正律为商
　　夹钟正律为羽
　　无射正律为角
　　仲吕正律为和
　　黄钟正律为中
　　七音琴第八张指法　从黄钟均紧一半徽
　　一大吕为中吹上字按十一徽定之实音为仲吕散声即大吕二太蔟为徴吹尺字按十徽定之实音为林钟散声即太蔟三姑洗为羽吹工字按十徽定之实音为南吕散声即姑洗四蕤賔为和吹凡字按十徽定之实音为应钟散声即蕤賔五林钟为宫吹合字按十徽定之实音为黄钟散声即林钟六南吕为商吹四字按十徽定之实音为太蔟散声即南吕七应钟为角吹一字按十徽定之实音为姑洗散声即应钟建未月林钟均操缦　林钟之宫在第五
　　林钟正律为宫
　　太蔟正律为徴
　　南吕正律为商
　　姑洗正律为羽
　　应钟正律为角
　　蕤賔正律为和
　　大吕正律为中
　　七音琴第九张指法　从夹钟均缦六半徽
　　一黄钟为角吹上字按十徽定之实音为仲吕散声即黄钟二太蔟为中吹尺字按十徽定之实音为林钟散声即大蔟三夹钟为徴吹尺字按十一徽定之实音为林钟散声即夹钟四仲吕为羽吹工字按十一徽定之实音为南吕散声即仲吕五林钟为和吹合字按十徽定之实音为黄钟散声即林钟六夷则为宫吹合字按十一徽定之实音为黄钟散声即夷则七无射为商吹四字按十一徽定之实音为太蔟散声即无射建申月夷则均操缦　夷则之宫在第六
　　夷则正律为宫
　　夹钟正律为徴
　　无射正律为商
　　仲吕正律为羽
　　黄钟正律为角
　　林钟正律为和
　　太蔟正律为中
　　七音琴第十张指法　　从太蔟均紧二半徽
　　一大吕为角吹上字按十一徽定之实音为仲吕散声即大吕二夹钟为中吹尺字按十一徽定之实音为林钟散声即夹钟三姑洗为徴吹工字按十徽定之实音为南吕散声即姑洗四蕤賔为羽吹凡字按十徽定之实音为应钟散声即蕤賔五夷则为和吹合字按十一徽定之实音为黄钟散声即夷则六南吕为宫吹四字按十徽定之实音为太蔟散声即南吕七应钟为商吹一字按十徽定之实音为姑洗散声即应钟建酉月南吕均操缦　南吕之宫在第六
　　南吕正律为宫
　　姑洗正律为徴
　　应钟正律为商
　　蕤賔正律为羽
　　大吕正律为角
　　夷则正律为和
　　夹钟正律为中
　　七音琴第十一张指法　从仲吕均缦七半徽
　　一黄钟为商吹上字按十徽定之实音为仲吕散声即黄钟二太蔟为角吹尺字按十徽定之实音为林钟散声即太蔟三姑洗为中吹工字按十徽定之实音为南吕散声即姑洗四仲吕为徴吹工字按十一徽定之实音为南吕散声即仲吕五林钟为羽吹合字按十徽定之实音为黄钟散声即林钟六南吕为和吹四字按十徽定之实音为太蔟散声即南吕七无射为宫吹四字按十一徽定之实音为太蔟散声即无射建戌月无射均操缦　无射之宫在第七
　　无射正律为宫
　　仲吕正律为徴
　　黄钟正律为商
　　林钟正律为羽
　　太蔟正律为角
　　南吕正律为和
　　姑洗正律为中
　　七音琴第十二张指法　从姑洗均紧三半徽
　　一大吕为商吹上字按十一徽定之实音为仲吕散声即大吕二夹钟为角吹尺字按十一徽定之实音为林钟散声即夹钟三仲吕为中吹工字按十一徽定之实音为南吕散声即仲吕四蕤賔为徴吹凡字按十徽定之实音为应钟散声即蕤賔五夷则为羽吹合字按十一徽定之实音为黄钟散声即夷则六无射为和吹四字按十一徽定之实音为太蔟散声即无射七应钟为宫吹一字按十徽定之实音为姑洗散声即应钟建亥月应钟均操缦　　应钟之宫在第七
　　应钟正律为宫
　　蕤賔正律为徴
　　大吕正律为商
　　夷则正律为羽
　　夹钟正律为角
　　无射正律为和
　　仲吕正律为中
　　已上八十四声皆是正律无所谓变律也若夫清声则有之矣然而清浊相和实散相应亦无孰正孰半许多分别是故律皆注以正字恐人误信先入之説仍指为变半耳自汉京房谓仲吕不复生黄钟故有变律自汉刘歆谓黄钟不为他律役故有半律今以琴笙二器考之黄太姑蕤林南应七音为黄钟之均若缦其第四按九徽吹合字则散声为仲吕是名仲吕之均又缦其第七按九徽吹上字则散声为无射是名无射之均若以仲吕之均考之十徽按一与散四应是为仲吕之宫十徽按二与散五应是为仲吕之商十徽按三与散六应是为仲吕之角十徽按五与散一应是为仲吕之徴十徽按六与散二应是为仲吕之羽十徽按七与散三应是为仲吕之和九徽按三与散七应是为仲吕之中所谓商角徴羽中和六声即是林南黄太应姑六律皆正律也而无所谓变黄钟等则知先儒谓有变律之说误矣若以无射之均考之十徽按一与散四应是为无射之徴十徽按二与散五应是为无射之羽十徽按三与散六应是为无射之和十徽按四与散七应是为无射之宫十徽按五与散一应是为无射之商十徽按六与散二应是为无射之角九徽按六与散三应是为无射之中所谓商角徴羽中和六声即是黄太仲林姑南六律皆正律也而无所谓半黄钟等则知先儒谓有半律之说误矣大抵乐家所谓宫者谓均主耳非清浊之谓也长律为宫短律为羽则宫浊而羽清短律为宫长律为羽则宫清而羽浊伶州鸠谓大不逾宫细不过羽举黄钟之均为譬非通论也夫旋宫之法废葢由先儒泥于宫浊羽清之説是故不可不辨今以琴音证之则斯理昭然矣
　　已上论琴已下兼论琴瑟
　　讲律吕者为兴乐耳律者体也乐者用也体用兼庶几全书先儒独详于律而略于乐有体无用非全书也琴瑟与笙互相为用曲礼曰士无故不彻琴瑟而燕射及乡饮乡射独有瑟而无琴鹿鸣先瑟而后琴山枢车邻只言瑟而不言琴论语言瑟再三亦不言琴以此观之瑟之于琴尚矣自操缦失其而歌之声遂絶不絶如线者琴与笙在也以笙定琴以琴定瑟则得之矣雅乐秘传子午二琴【用琴二张不论古琴时琴皆可但要音好者耳】
　　北极在子南极在午子午者天枢也故最尊最贵超胜余方也子即黄钟午即蕤賔十二律中惟此二者最尊最贵是以琴家尚之为雅乐枢机也
　　子琴七音定捷法　即是黄钟之均
　　一黄钟为宫吹上字按十徽定之实音为仲吕散声即黄钟二太蔟为商吹尺字按十徽定之实音为林钟散声即太蔟三姑洗为角吹工字按十徽定之实音为南吕散声即姑洗四蕤賔为中吹凡字按十徽定之实音为应钟散声即蕤賔五林钟为徴吹合字按十徽定之实音为黄钟散声即林钟六南吕为羽吹四字按十徽定之实音为太蔟散声即南吕七应钟为和吹一字按十徽定之实音为姑洗散声即应钟午琴七音定捷法　即是蕤賔之均
　　一大吕为徴吹上字按十一徽定之实音为仲吕散声即大吕二夹钟为羽吹尺字按十一徽定之实音为林钟散声即夹钟三仲吕为和吹工字按十一徽定之实音为南吕散声即仲吕四蕤賔为宫吹凡字按十徽定之实音为应钟散声即蕤賔五夷则为商吹合字按十一徽定之实音为黄钟散声即夷则六无射为角吹四字按十一徽定之实音为太蔟散声即无射七黄钟为中吹一字按十一徽定之实音为姑洗散声即黄钟雅乐秘传定瑟法
　　解更张草草上毕斜排瑟柱如筝马然只作一行勿作两行将柱排就然后定只许紧不许移柱欲常如鴈行耳弹时移柱无妨不可胶也后项白文五十一字写纸条贴岳上
　　黄中第一黄钟中声与子琴第一散声同
　　大中第二大吕中声与午琴第一散声同
　　太中第三太蔟中声与子琴第二散声同
　　夹中第四夹钟中声与午琴第二散声同
　　姑中第五姑洗中声与子琴第三散声同
　　仲中第六仲吕中声与午琴第三散声同
　　蕤中第七蕤賔中声与子午二琴第四散声同林中第八林钟中声与子琴第五散声同
　　夷中第九夷则中声与午琴第五散声同
　　南中第十南吕中声与子琴第六散声同
