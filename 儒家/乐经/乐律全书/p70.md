<!-- { "loadSidebar": true } -->
　　右乃三代歩尺夏尺六尺为歩当商尺之四尺八寸当周尺之七尺五寸商尺五尺为歩当夏尺之六尺二寸五分当周尺之七尺八寸一分二厘五毫周尺八尺为歩当夏尺之六尺四寸当商尺之五尺一寸二分其周歩尺即今工部寳源局铜五尺是也商歩尺即今工部营缮所营造五尺是也将寳源局铜尺均作六尺四寸除去四寸即是夏尺一歩将寳源局铜尺均作五尺一寸二分除去一寸二分即是商尺一歩将寳源局铜尺均作八段毎段均作十寸不必増损即是周尺一歩也
　　右证之以尺歩
　　防典云洪武八年诏中书省造大明寳钞取桑穰为钞料其制方髙一尺濶六寸许
　　防典又云凡织造段疋濶二尺长三丈五尺
　　臣谨按见今常用官尺有三种皆国初定制寓古法于今尺者也世人止知今尺而已岂知寓古法哉请详言之一曰钞尺即裁衣尺前所谓织造段疋尺也此尺与寳钞纸邉外齐是为衣尺又名钞尺二曰曲尺即营造尺前所谓方高一尺者也此尺与寳钞黒邉外齐是为今尺又名曲尺三曰寳源局铜五尺即上条所谓量地五尺也此尺比钞黒邉长比钞纸邉短当衣尺之九寸六分臣家收藏寳钞数万大率同者多而不同者少是以取其同者校尺其不同者不可校也校尺之法亦用纸条自钞纸邉外齐用刀裁作一尺均为十寸毎寸均为十分是名衣尺别取纸条自钞近邉黒道外齐裁作一尺均为十寸每寸均为十分是名营造尺营造尺之八寸裁衣尺之七寸五分乃稽古度尺也求古尺捷法钞内黒邉取齐折为五折去一取四亦得一尺宜知此捷法校对尤便也
　　今制三种尺
　　钞尺即裁衣尺
　　铜尺即量地尺
　　曲尺即营造尺
　　古制三种尺
　　商汤十二寸半之尺
　　夏禹十寸之尺
　　周武王八寸之尺
　　黍法三种尺
　　纵黍八十一分之尺
　　斜黍九十分之尺
　　横黍一百分之尺










<经部,乐类,乐律全书,卷二十二>
<经部,乐类,乐律全书,卷二十二>
<经部,乐类,乐律全书,卷二十二>
<经部,乐类,乐律全书,卷二十二>
<经部,乐类,乐律全书,卷二十二>
<经部,乐类,乐律全书,卷二十二>
<经部,乐类,乐律全书,卷二十二>
　　唐防要云髙祖武徳四年七月十七日行开元通寳钱欧阳询制词及书字含八分篆三体其钱径八分得轻重大小之中今按开元通寳乃钱之名非年号也铸自唐初武徳四年此钱一出则五铢废矣盖世间第一等佳钱今人因见钱文作开元通寳以为宗开元年铸非也凡校尺选钱之最佳者其字体端楷文质分明肉好停均匡郭齐整方为眞正开元钱也其民间私铸者则反之俗所谓低钱也然千万中好者尚无一二盖年代既逺眞者愈少伪者愈多尤宜细辨愼勿误用也若窖中所获者必须涤去铜秀揩磨干净乃可校焉若帯铜秀校之则厘毫不审矣凡诸钱中惟此等钱得其中制货泉等钱则颇小五铢防钱则颇大样制失中虽佳无用其开元钱宜以多多俱同者为中或有微大及微小者摘去之别有一种背后増一字俗呼五字开元此系武宗防昌年间各州私铸非眞开元也夫开元非有意同今尺也同乎秬黍耳秬黍则自古至今有常不变者也易曰神农氏作耒耨之利以教天下日中为市聚天下之货交易而退各得其所然则秬黍之生钱货之起盖自上古已有之矣上古之钱虽不可见此时之秬黍犹昔日之秬黍也是故一黍之广而为一分十分为寸则钱之外径也刘歆误以秠黍为秬所造泉布失于狭小有乖古制不足为法五铢等钱歴代变更亦无定体所可法者惟开元钱而已臣家收藏古开元钱样制甚大市卖者皆不及亦难得之货也伏覩先朝嘉靖钱隆钱及见行万歴钱皆径八分与古开元钱同近日得古钱十余种形如货布而短上有太昊高阳等文世人多未识校之广八分与古开元同盖希世之寳不计年代矣
　　今营造尺八寸当开元十枚
　　夏尺十寸当开元十枚
　　商尺八寸当开元十枚
　　周尺十寸当开元八枚
　　今裁衣尺十寸当大泉十二枚
　　汉尺十寸当大泉十枚
　　唐尺八寸当大泉九枚
　　宋尺九寸当大泉十枚
　　右证之以钱钞
　　隋律志曰上党之黍有异他乡其色至乌其形圆重用之为量定不徒然正以时有水旱之差地有肥瘠之异取黍大小未必得中按许愼解秬黍体大本异于常疑今之大者正是其中者耳
　　程颐曰黄钟之声亦不难定世自有知音者将上下声攷之即得正便将黍以实其管防管实得防粒然后推而定法可也古法律管当实千二百粒黍今羊头山黍不相应则将数等騐之看如何大小者方应其数然后为正昔胡先生定乐取羊头山黍用三等筛子筛之取中等者特未定也以律管定尺乃是以天地之气为准非秬黍之比也秬黍积数在先王时惟此适与度量合故可用今时则不同
　　辨疑曰古上党郡今山西潞安府是也境内产五色黍其黒色黍复有数种软黍堪酿酒者名秬硬黍堪炊饭者名穄一稃内二颗黍名秠律家所用惟秬而已穄与秠弗堪用或误用之非也古者秬黍中者盖谓拣选中用之黍非谓中号中等之黍俗语选物曰某物中某物不中此中亦非指中等也古之遗语岂不然乎或曰中读去声谓中式也其义亦通诗曰诞降嘉种惟秬惟秠又曰实坚实好实颖实栗既用一嘉字其义已括尽坚好颖栗不过形容其嘉而已则知异常者方为嘉种也且秬之为言巨细之巨也闻其名则其形可想见矣盖谓头等大号者为佳非以次等中号者为佳也古人稼穑况又异常今之稼穑未及古人若选大黍庻近乎中若用中黍则失之小隋志宋儒论之当矣不论古今槩用中黍非也夫黄钟之律生于尺而尺乃生于黍者也黍大则尺长而由是黄钟之声遂浊黍小则尺短而由是黄钟之声遂清夫黄钟宫音也最长最浊是其本音则黍之最大者是乃眞秬黍耳刘歆荀朂王朴之流皆不知此理而泥于汉志中黍之文遂致所累之尺短所造之乐哀非中和之声矣此不可不辨也为今之计且从蔡氏之説多截竹管权拟黄钟复用人声与管相较声是而黍非则易以大黍大之而益大至于大不得斯则黍理已尽若管内犹不满乃管之非眞而当从黍也若非证之以人声则黍未免失之小若非忖之以黍数则管未免过乎大人声管黍互相校正于理极精古之神瞽考中声之遗法大抵如此程颐所谓以上下声攷之则中声可定矣总而言之宁择大黍迁就人声切忌人声迁就中黍不可复蹈刘荀王氏之故辙耳详味颐特未定也之一言则知胡瑗坐误用中黍之后学当以为诫也黄钟之尺纵黍累者则长八十一分横黍累者则长百分昔人误谓九寸乃九十分是以纵累则管太长容黍郤有余横累则管太短容黍郤不足皆不能合千二百黍之説盖惑于汉志之谬也已上一节其説创于何瑭而臣父深然之古来无此议论盖自我朝为始而律吕精义之所由作也或曰九分为寸原为三分损益设也今即不用三分损益犹用九分为寸何也答曰黄钟九寸空围九分皆取法于纵黍阳数古人造律之初意也故三分损益之法可废而九分为寸之法不可废也凡欲造律先求古钱次求眞黍后求美竹古钱雒阳多有不难得也然须多得择取好者可也一二枚钱不足凭据惟眞黍颇难得中式者乃眞耳其一稃二粒者名为秠非秬也愼勿误用随处有美竹在人择之耳不必拘于金门山也
　　诗云维秬维秠秬秠二种皆佳黍也秬属阳其数竒秠属隂其数偶阳者丈夫君子之象也隂者妾妇小人之象也圣人扶阳抑隂故取法乎秬而不取于秠然先儒多不识遂使二种无别若许氏説文郑氏周礼注班氏白虎通刘氏説苑钟律书之説则皆指秠为秬考其承讹踵谬亦有因也夫郑注周礼以一稃二米者为秬误矣然非郑误因许氏之误也许氏盖因班氏之误而班氏又因刘氏之误也今何以知其误按王莽本传天鳯六年初献新乐于明堂太庙或闻其乐声曰清厉而哀非兴国之声也以此观之则知刘歆为莽造律度量衡取隂黍以为法其误甚矣夫隂黍者偶数之黍也一稃则二粒其名曰秠秠者匹也言两两相匹也其粒小于阳黍阳黍者竒数之黍也一稃惟一粒其名曰秬秬者据也言一一可据也其粒大于隂黍噫古人酿秬鬯而为祼准秬黍而为律何尝用秠哉不取于秠者贵阳贱隂之义夫贵阳而贱隂君子之道也隂黍种虽稀罕非君子所贵也其所贵者即今常种黒黍是也然隂黍甚少人皆不识臣亦素未之见窃意古有是物今岂无之殆格物未博耳或者指为瑞异非也必求见之以决此疑万歴庚辰仲秋既望乃差人诣上党之境求而得之其穂状似黒黍一一胞中皆含二粒两两相竝露而不落土人谓之鸳鸯黍又谓之黒格櫺黍盖其乡音如此格櫺者谓其胞也胞即所谓稃也是一稃二粒非一粒二米也旧説不曰一稃二粒而言一稃二米者文略而义通也后儒不解其义别求一粒中二米者则妄矣此黍颇长亦有圆者光泽如漆甚可爱也臣以其种种之遂获数斗固非难得之物尝准此黍造尺比较货泉货布正与史志分寸全合故知刘歆误用者隂黍耳晋荀朂用歆尺为法以造乐器阮咸讥其声高而悲乃亡国之音也非尺短所致欤是故此尺或谓之汉前尺以刘歆作之也或谓之晋前尺以荀朂述之也二名当矣宋儒深信以为周尺则非也臣尝详考之自汉至于宋初其乐往往失之焦杀盖由惑于班志律法故尔夫尺短则声高尺长则声下此乃自然之理近代诸儒议律毎患乐声太高欲使之下而又深信货泉之尺以为周制此所以律度量衡之法不能相一也反归罪于秬黍谓世间无眞者若曰毋必之于秬黍则得之若曰秬黍云乎哉吁亦过矣古者由律累黍以生尺今则由黍累尺以求律故或者多笑之谓若泝流而探源也噫泝流探源取则不逺宁无愈于舍流而但以意揆其源哉夫土木之性本非方圆匠者规矩之则方圆定矣人之声音本非中和圣人调协之则中声出矣律吕者调协中声之具也累黍者考定律吕之准也是故古有累黍之法岂特为彼一时制秤尺斗斛设哉正欲使百世之下由夫累黍可以见律耳总然嵗有凶丰地有肥瘠种有长短小大圆妥之不同在人择乎中者可也宋蔡元定不达此理盖因汉志横累九十黍为黄钟所误其于围径积实参考不协则又操两可之説曰莫若且多裁管权拟黄钟但凭气人声以为信騐勿必之于累黍则得之矣夫气乃荒唐之所造人听无凭据之中声舍累黍无一定之法度呜呼蔡氏此説在其书中最爲谬妄者也近世迷者反从而善之何哉或问画工貌物孰易孰难荅曰鬼神易犬马难何故貌物欲其似也鬼神无证故易犬马有证故难夫律家累黍制管犬马之类也气审音鬼神之类也昔之狂伶妄瞽造为无稽之言以神其术欺防众愚使人莫可致诘歴代信之不疑则是难其所易而易其所难也不亦谬哉窃谓学律当以穷理为先理明而后数定数定而后制成制成而后音和音和而后气应以气审音为造律之本者迂愚之论也故曰考究此理勿事空言必以累黍为本择黍累尺之法已见上文钱钞尺图条下
