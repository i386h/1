<!-- { "loadSidebar": true } -->
　　按魏书乐志曰平调以角为主清调以商为主瑟调以宫为主已上三句互见杜氏通典文献通考而人不晓其义盖琴家谓琴一为宫二为商三为角又谓黄钟为诸均主董仲舒曰琴瑟不调甚者必解而更张之以角为主者先上第三吹黄钟律管令与散声协是为平调也以商为主者先上第二吹黄钟律管令与散声协是为清调也以宫为主者先上第一吹黄钟律管令与散声协是为瑟调也由是推之古调当先上第四吹黄钟以协之而魏志不言者葢古调乃琴之正调而平清瑟皆变调也昔人论乐多云三调皆指琴之变者而言故不言正调也然则各调皆当以其本律定无律以笙代之而笙簧或不全故又以琴代之依前项条所贴处按而弹之则诸律皆备矣
　　论琴五音七音
　　琴有七当具七音世所传者五音为均何也葢五音为均者古谓之五琴其第三旧名中故史记谓琴宫居中央君也商张右傍不失其次序则君臣之位正矣犹瑟宫为君而居中央者也七之琴系七音为均者宫亦居中央惟五音为均者则以第三为黄钟此乃五琴宫之旧位而未甞改也故管子谓宫数八十一征数一百八羽数九十六征羽之数各加一倍即此理也近世琴家不晓此理指第一散声为宫误矣论琴九徽十徽
　　琴之徽十有三惟第十徽与第九徽古人谓之中声乃琴之最要也调定律不过二者之间而已律从浊渐清谓之降琴从第十徽降至第五徽谓之五节自十降九为第一节自九降八为第二节自八降七为第三节自七降六为第四节自六降五为第五节五节之外浊者益浊清者益清皆非中声虽有余徽而雅乐不用也昭元年左传曰先王之乐所以节百事也故有五节迟速本末以相及中声以降五降之后不容弹矣于是有烦手淫声慆堙心耳乃忘平和君子弗听也君子之近琴瑟以仪节也非以慆心也此之谓也
　　秘传定琴瑟法
　　孟子曰不以六律不能正五音后汉律厯志曰以缓急清浊非管无以正也诗云鼓瑟鼓琴笙磬同音虽无律而有笙定不难矣拔出笙簧而单吹之令善琴善筝者解去琴瑟之从新上之葢瑟与筝大小虽殊而其上之法无异知筝不识瑟亦能上耳琴有五声为均者亦有七音为均者上法略不同且论五声者初学易晓也琴散声为律之正音按第十徽为律之母按第九徽为律之子律母云者能生散声者也律子云者散声所生者也先吹合字上第一按第十徽弹之令与笙音相同是为黄钟次吹四字上第二按第十徽弹之令与笙音相同是为太蔟次吹上字上第三按第十徽弹之令与笙音相同是为仲吕次吹尺字上第四按第十徽弹之令与笙音相同是为林钟次吹工字上第五按第十徽弹之令与笙音相同是为南吕其第六第七散声与第一第二散声相应此五声为均之琴也吹笙定毕复照调法再详定之是上琴大略也
　　上瑟大略与上筝同将瑟通觧毕新布拂拭干净尾端用锦一幅或用色代之先上中空弹散声令与琴第三散声相同复从中间挨次上之上听音空弹散声不须安柱第一第二散声比琴第一散声微低第三第四散声与琴第一散声同第五第六散声比琴第二散声微低第七第八散声与琴第二散声同第九第十散声比琴第二散声微高第十一第十二散声比琴第三散声微自第十三起至第二十五散声皆与琴第三散声同如是听毕然后安柱外边大安柱离尾岳内约有一肘里边小安柱离首岳内约有一肘然瑟长短不同但言离岳勿太远勿太近可也余安柱形如鴈阵排作一行勿作两行俗士不晓排作两行甚可笑也其定法以笙定琴以琴定瑟则十二律之音全矣























　　右是小样条长短广狭与瑟岳山一般
　　论黄不可不弹
　　庄子文子及淮南子之言瑟也皆云鼓之二十五皆动此乃古法至唐宋犹然也杜氏通典曰颂瑟长七尺二寸二十五尽用之尽用之者则中亦用矣文献通考曰第一黄钟中声第十三黄钟清声即中也第二大吕中第十四大吕清第三太蔟中第十五太蔟清第四夹钟中第十六夹钟清第五姑洗中第十七姑洗清第六仲吕中第十八仲吕清第七蕤賔中第十九蕤賔清第八林钟中第二十林钟清第九夷则中第二十一夷则清第十南吕中第二十二南吕清第十一无射中第二十三无射清第十二应钟中第二十四应钟清其第二十五文献通考虽不言之盖即中黄钟之应声也诸律中清各具二均而惟黄钟则有大中小三声者其中犹正律也大者倍律也小者半律也亦犹厯家履端于始举正于中归余于终之义然余律惟有二独黄钟有三者黄钟至尊特异于余律也和笙之十三簧律准之十三十二律外而余其一皆以小者为黄钟之清声瑟之末为黄钟之清声亦犹是耳中虽为黄钟元史已前都无黄之説不知始于何时初意原为使鼓瑟者易识庶免错误覩其黄色则知是黄钟矣无别意也后乃传讹遂谓黄为君而不敢弹夫谓黄为君而不敢弹则是乐声中无君矣天下岂有无君之礼乐哉古人遇有变故则乐设而不作无故而于黄之君设而不作则不祥矣此不可不辨也宜照文献通考改正为便
　　论定瑟必须吹笙
　　诗云我有嘉賔鼓瑟吹笙又云鼓瑟鼓琴笙磬同音葢琴瑟与笙最相合者也今人定瑟不用笙而用排箫则误矣排箫之精制者亦无不可但恐不精制则不如笙也笙定瑟法先吹合字定第一为黄钟之中声又吹合字定第十三即是中间黄为黄钟之清声复吹六字定第二十五为黄钟之子声次吹四字定第三及第十五为太蔟隔第二不先定者以俗笙无背四故也次吹一字定第五及第十七为姑洗隔第四不先定者以俗笙无背一故也次吹上字定第六及第十八为仲吕次吹勾字定第七及第十九为蕤賔次吹尺字定第八及第二十为林钟次吹工字定第十及第二十二为南吕次吹凡字定第十二及第二十四为应钟隔夷则无射而不先定者恐俗笙无哑工哑凡二音故也俗笙虽无此音其有者既已定则无者可推矣大吕在于合四二音之间比合微清比四微浊夹钟在于四一二音之间比四微清比一微浊夷则在于尺工二音之间比尺微清比工微浊无射在于工凡二音之间比工微清比凡微浊俗呼背四背一哑工哑凡是也世俗之乐不用此音古乐旋宫则用之矣今太常瑟无此四律者旋宫法久废故也是以合字上字尺字独弹独应四字一字工字弹双应非古人弹瑟之法也已上一节专为天下郡学之习雅乐者而论也若夫知音之士用子午琴以定之则又不必拘于笙矣
　　已上致中和以安律【中者平也渐次而高不忽然高渐次而低不忽然低虽低不至于咽不出虽高不至于揭不起是为中也和者齐也众齐弹如同一众管齐吹如同一管众声齐响如同一声众口齐歌如同一口是为和也致者务要如是云耳】论学乐先学操缦
　　学记曰不学操缦不能安不学博依不能安诗古人学乐之要在此顾读者未达耳今详解之夫操之为言持也缦之为言缓也谓持歌声使之缓也又操乃操演之操缦乃紧缦之缦谓演习之不许紧也此操缦二字之义也周礼笙师掌敎缦乐谓此乐也博当觧作博物之博依当解作依永之依谓依于众声使永其言耳诗云依我磬声然不独磬金石丝竹匏土革木皆可依也故曰博依书曰八音克谐无相夺伦是也乐记曰歌之为言长言之也不有依据不能永长故曰歌永言声依永声依于八音方能永言也
　　论学操缦防径法
　　古操缦有二种十六字者声无间断故不用齐撮十三字者声有间断故用齐撮耳二者不可偏废各有妙趣存焉学十六字者专学十六字学十三字者专学十三字学笙者专学笙学歌者专学歌不许混乱务要精熟用志不分乃凝于神是为妙矣凡曰齐撮曰勾曰挑曰散曰按之类系是琴谱琴士知之系是笙谱僧道知之故不细解恐文烦也然起初学琴须琴士敎之学笙亦须僧道敎之最为省力仍须儒者依此书中所説而料理之方为雅乐不然则类乎俗琴俗笙矣笙吹出一口气琴弹操缦一叚笙吸入一口气亦弹操缦一叚琴要缦笙要随琴缦不许紧吹及弹舌吹亦不许忽吹忽吸此谓之俗乐声雅乐之笙最忌此也譬如学急口令偷换气则罚之学吹笙亦如此知其甚难而固执之方称操缦二字之义慎勿信口吹也记曰啴谐慢易之音此之谓也儒者料理之料理此事耳
　　论雅琴只按十徽
　　琴有十三徽徽间复有二十四律之位每调按各照律位取其实音以配散声迭相应和皆可以弹操缦而其指法则皆不同大率七徽以左是为正律七徽以右是为半律或正或半随歌高下音调既熟通变由人今不悉载也如或未然只用九徽十徽一节其音亦无不备葢此两徽实乃琴体三分之二四分之三黄钟损益上下相生之正位焉其音纯正超胜诸徽故琴道尚之耳
　　论雅琴不用吟猱
　　凡琴之曲有雅有郑郑卫之声贵泛音而尚吟猱雅颂之声贵实音而尚齐撮是故先王之乐琴曲之中以十分言之齐撮居其三盖琴瑟之与笙此三器最相似瑟无吟猱则知琴亦无之笙之独簧不能成音必合两三簧而后成音则知琴瑟亦然独弹一不能成音必撮两三而后成音先王之乐琴瑟笙簧未有不相合者诗云鼓瑟鼓琴笙磬同音此之谓也世俗琴曲则不然葢吟猱多而齐撮少古所谓郑卫之音也切宜忌之
　　先学五音操缦共十八首
　　惟角音按九徽其余皆按十徽秘传口诀有云凡弹操缦者皆按十徽音十徽寻不见方去九徽寻此之谓也
　　十徽按一散三相应　十六字者
　　沧浪之水【清浊】兮之水【清浊】兮可以濯我【缨足】兮两叚谱同□□□□□□□□从豆乍十徽按一散三相应　十三字者
　　沧浪之水【清浊】　之水【清浊】　可以濯我【缨足】　两叚谱同□□□　□□　□□□　从豆乍十徽按二散四相应　十六字者
　　沧浪之水【清浊】兮之水【清浊】兮可以濯我【缨足】兮两叚谱同□□□□□□□□　从豆乍十徽按二散四相应　十三字者
　　沧浪之水【清浊】　之水【清浊】　可以濯我【缨足】　　两叚谱同□□□　□□　□□□　　从豆乍十徽按三散五相应　十六字者
　　沧浪之水【清浊】兮之水【清浊】兮可以濯我【缨足】兮两段谱同□□□□□□□□　从豆乍十徽按三散五相应　十三字者
　　沧浪之水【清浊】　之水【清浊】　可以濯我【缨足】　两段谱同□□□　□□　□□□　从豆乍十徽按四散六相应　十六字者
　　沧浪之水【清浊】兮之水【清浊】兮可以濯我【缨足】兮两段谱同□□□□□□□□从豆乍十徽按四散六相应　十三字者
　　沧浪之水【清浊】　之水【清浊】　可以濯我【缨足】　两段谱同□□□　□□　□□□　从豆乍十徽按五散七相应　十六字者
