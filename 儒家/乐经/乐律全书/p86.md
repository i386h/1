<!-- { "loadSidebar": true } -->
　　此六舞第六也周乐名曰大武其诗六篇见存其义皆可考焉乐记详矣武始而北出分夹而进乆立于缀总干而山立备戒之已乆咏叹之淫液之迟之迟而又乆故其诗曰于铄王师遵养时晦此大武之第一成也亦名曰酌酌即勺也内则十三舞勺以此诗为节而舞也乐记又言再成而灭啇发扬蹈厉之已蚤太公之志也声及商有司失其传也故其诗曰胜殷遏刘耆定尔功此大武之第二成也亦名曰武记曰朱干玉戚冕而舞大武又曰舞莫重于武宿夜是也乐记谓三成而南者则曰武王克殷反商未及下车而封黄帝之后于蓟封帝尧之后于祝封帝舜之后于陈下车而封夏后氏之后于杞投殷之后于宋封王子比干之墓释箕子之囚使之行商容而复其位庶民弛政庶士倍禄故其诗曰我徂维求定时周之命于绎思此大武之第三成也亦名曰赉序谓大封于庙是也乐记谓四成而南国是疆故其诗曰陟其髙山嶞山乔岳允犹翕河此大武之第四成也亦名曰般序谓巡守而祀河岳即南国是疆之义也乐记曰五成而分周公左召公右又曰济河而西马散之华山之阳而弗复乗牛散之桃林之野而弗复服车甲衅而藏之府库而弗复用倒载干戈包之以虎皮将帅之士使为诸侯名之曰建櫜然后天下知武王之不复用兵也故其诗曰明昭有周式序在位载戢干戈载櫜弓矢我求懿德肆于时夏此大武之第五成也亦名时迈又名曰乱记曰武乱皆坐致右轩左周召之治也此之谓欤又曰六成复缀以崇所谓散军而郊射左射貍首右射驺虞而贯革之射息也裨冕搢笏而虎贲之士説劔也祀乎明堂而民知孝朝觐然后诸侯知所以臣耕籍然后诸侯知所以敬五者天下之大教也食三老五更于太学天子祖而割牲执酱而馈执爵而酳冕而总干所以教诸侯之弟也若此则周道四逹礼乐交通则夫武之迟乆不亦宜乎故其诗曰绥万邦屡丰年天命匪解桓桓武王保有厥士于以四方克定厥家于昭于天皇以间之此大武之第六成也亦名曰桓诗序以为桓者武志盖武王之志如此也
　　以六律六同五声八音六舞大合乐
　　六律六同五声八音解见下文大师条下六舞即上文六舞也大合乐谓徧作六代乐也凡大合乐者有六事不独祭祀然也故下文详言之
　　以致鬼神【音歧下文竝同】
　　致谓致祭也鬼神谓人及天地之灵也礼天之神谓之致祀礼地之谓之致祭礼人之鬼谓之致享此一节为下文纲领而下文则其条目也已下五条放此
　　以和邦国
　　下文王出入奏王夏之类是也
　　以谐万民
　　下文帅国子而舞之类是也
　　以安賔客
　　下文诏诸侯以弓矢舞之类是也
　　以説逺人【説古悦字】
　　下文奏恺乐舞夷乐之类是也
　　以作动物
　　下文致羽物致象物之类是也
　　乃分乐而序之以祭以享以祀【序一本作祀误】
　　分为各用一代之乐酌量尊卑而用之有序也其详如左
　　乃奏黄钟歌大吕【当作小吕】舞云门以祀天神
　　乃奏太蔟歌应钟【当作函钟】舞咸池以祭地
　　乃奏姑洗歌南吕舞大磬以祀四望【风云雷雨岳镇海渎】
　　乃奏蕤賔歌函钟【当作应钟】舞大夏以祭山川
　　乃奏夷则歌小吕【当作大吕】舞大濩以享先妣【后稷之母】
　　乃奏无射歌夹钟舞大武以享先祖【后稷以下至于文武】
　　古人言乐其理最明显者其义最深奥者莫如此条由其深奥是故先儒未逹由其未逹故有窜改由其窜改故有错误是以理之最舛义之最谬者亦莫如此条故不得已而为改正之复为论辨之曰夫黄钟者六律之第一也云门者六舞之第一也天神乃所祀六者之第一故曰奏黄钟舞云门以祀天神太蔟咸池六舞之第二也地乃六者之第二故曰奏太蔟舞咸池以祭地如是之类所谓理之最明显者也若夫黄钟乃仲吕之所生也小吕乃仲吕之别名也黄钟是小吕之子小吕是黄钟之母故曰奏黄钟歌小吕此之谓也太蔟乃林钟之所生也函钟乃林钟之别名也太蔟是函钟之子函钟是太蔟之母故曰奏太蔟歌函钟此之谓也夫奏也者八音齐奏也歌也者人声相合也奏其子乃阳声之律也歌其母乃隂声之同也母子同调隂阳同声谓之六律六同合隂阳之声也如是之类其义深奥难晓是故先儒未逹盖由仲吕黄钟往而不返三分损益筭术不精之所致也呜呼自汉已来其误乆矣是故疑小吕不复生黄钟遂改小吕而为大吕因附防于子与丑合寅与亥合之説且日之所躔与斗之所建盖随嵗差年年不同若今冬至虽名子与丑合而日箕宿乃在寅宫矣术家浅者犹能知之岂周公大圣人而反不如祖冲之一行之辈哉李文察知子与丑不合寅与亥不合而必欲强合之则又在冲之一行之下矣此乃乐律家第一当辨者是故不可不辨
　　古人乐谱今虽失传然其理则未尝亡也学者不过穷理而已必欲穷防古乐未亡之理莫若先自今乐所易知者以发明之其理既明一通百逹举而措之斯无难矣乃捷要之法也孟轲氏不云乎今之乐犹古之乐也孔子曰夏礼吾能言之杞不足征也殷礼吾能言之宋不足征也文献不足故也足则吾能征之矣又曰周监于二代郁郁乎文哉吾从周我朝制典即孔子所谓之周也借今乐明古乐不亦可乎今人所共知者不过释奠大成乐耳摘出首章用旋宫法拟造新谱使后世为乐律之学者观之深信古乐现存未尝失传也
　　释奠大成乐章
　　迎神乐奏咸和之曲　羽调凡六变　【各以其羽起调毕曲】
　　【仲吕之羽林钟之羽南吕之羽应钟之羽大吕之羽夹钟之羽歌　奏　歌　奏　歌　奏　歌　奏　歌　奏　歌　奏】【仲　黄　林　太　南　姑　应　防　大　夷　夹　无吕　钟　钟　蔟　吕　洗　钟　賔　吕　则　钟　射】
　　大　太　南　姑　应　防　大　夷　夹　无　仲　黄　林哉　南　姑　应　防　大　夷　夹　无　仲　黄　林　太宣　林　太　南　姑　应　防　大　夷　夹　无　仲　黄圣　仲　黄　林　太　南　姑　应　防　大　夷　夹　无道　太　南　姑　应　防　大　夷　夹　无　仲　黄　林徳　仲　黄　林　太　南　姑　应　防　大　夷　夹　无尊　林　太　南　姑　应　防　大　夷　夹　无　仲　黄崇　仲　黄　林　太　南　姑　应　防　大　夷　夹　无维　南　姑　应　防　大　夷　夹　无　仲　黄　林　太持　林　太　南　姑　应　防　大　夷　夹　无　仲　黄王　仲　黄　林　太　南　姑　应　防　大　夷　夹　无化　太　南　姑　应　防　大　夷　夹　无　仲　黄　林斯　林　太　南　姑　应　防　大　夷　夹　无　仲　黄民　仲　黄　林　太　南　姑　应　防　大　夷　夹　无是　黄　林　太　南　姑　应　防　大　夷　夹　无　仲宗　太　南　姑　应　防　大　夷　夹　无　仲　黄　林典　黄　林　太　南　姑　应　防　大　夷　夹　无　仲祀　太　南　姑　应　防　大　夷　夹　无　仲　黄　林有　仲　黄　林　太　南　姑　应　防　大　夷　夹　无常　林　太　南　姑　应　防　大　夷　夹　无　仲　黄精　南　姑　应　防　大　夷　夹　无　仲　黄　林　太纯　林　太　南　姑　应　防　大　夷　夹　无　仲　黄竝　太　南　姑　应　防　大　夷　夹　无　仲　黄　林隆　仲　黄　林　太　南　姑　应　防　大　夷　夹　无神　黄　林　太　南　姑　应　防　大　夷　夹　无　仲其　南　姑　应　防　大　夷　夹　无　仲　黄　林　太来　林　太　南　姑　应　防　大　夷　夹　无　仲　黄格　仲　黄　林　太　南　姑　应　防　大　夷　夹　无于　林　太　南　姑　应　防　大　夷　夹　无　仲　黄昭　仲　黄　林　太　南　姑　应　防　大　夷　夹　无圣　黄　林　太　南　姑　应　防　大　夷　夹　无　仲容　太　南　姑　应　防　大　夷　夹　无　仲　黄　林





















　　旧有二説其一説云黄钟干之初九下生林钟坤之初六林钟上生太蔟干之九二太蔟下生南吕坤之六二南吕上生姑洗干之九三姑洗下生应钟坤之六三应钟上生蕤賔干之九四防賔下生大吕坤之六四大吕上生夷则干之九五夷则下生夹钟坤之六五夹钟上生无射干之上九无射下生仲吕坤之上六同位者象夫妻异位者象子母所谓律取妻而吕生子也又一説云黄钟在子大吕在丑子与丑合太蔟在寅应钟在亥寅与亥合姑洗在辰南吕在酉辰与酉合防賔在午林钟在未午与未合夷则在申仲吕在己申与已合无射在戌夹钟在卯戌与卯合前説近是后説非也详见大师条下
　　凡六乐者
　　即前云门咸池大防大夏大大武六舞之乐
　　文之以五声
　　文犹饰也五声解见大师条下
　　播之以八音
　　播犹布也八音解见大师条下
　　凡六乐者
　　重言以起下文
　　一变而致羽物及川泽之
　　当作介物及坟衍
　　再变而致臝物及山林之
　　当作羽物及丘陵
　　三变而致鳞物及丘陵之
　　当作及川泽
　　四变而致毛物及坟衍之
　　当作及山林
　　五变而致介物及土
　　当作臝物已上皆据地官大司徒文考证此条之误
　　六变而致象物及天神
　　奏乐一曲名为一成又名一终又名一变虞书曰成仪礼曰终周礼曰变其义一也毛羽鳞介臝五物者在地谓之四灵在天谓之六神毛物三百六十麟为之长其神则为白虎西方七宿奎娄胃昴毕觜参是也羽物三百六十凤为之长其神则为朱雀南方七宿井鬼栁星张翼轸是也鳞物三百六十龙为之长其神则为苍龙东方七宿角亢氐房心尾箕是也介物三百六十龟为之长其神则为武北方七宿斗牛女虚危室壁是也臝物三百六十蛇为之长其神则为螣蛇象物三百六十星为之长其神则为勾陈按大司徒条下谓山林宜毛物川泽宜鳞物丘陵宜羽物坟衍宜介物原隰宜臝物此经则以羽物配川泽臝物配山林鳞物配丘陵毛物配坟衍介物配土示与大司徒经文不类者则知彼是而此误矣洪范五行一水二火三木四金五土奏乐一成既终是名一变可以礼介物之神及坟衍之何也一者水数也介及坟衍亦属水也奏乐二成既终是名再变可以礼羽物之神及丘陵之何也二者火数也羽及丘陵亦属火也奏乐三成既终是名三变可以礼鳞物之神及川泽之何也三者木数也东海青龙亦属木也奏乐四成既终是名四变可以礼毛物之神及山林之何也四者金数也西山白虎亦属金也奏乐五成既终是名五变可以礼臝物之神及土何也五者土数故也奏乐六成既终是名六变可以礼象物及天神何也六者六律六同之极数六乐六舞之极致故也下文所谓若乐六变则天神皆降可得而礼矣亦此意也经凡言致者不过言致礼耳非谓致其物来至也旧説以为大蜡索鬼神而致礼百物乐六奏而礼毕此説是也虽然有其理未必有其事説见下文引诗绥我思成之注
　　凡乐
　　祀天神之乐也经言凡乐不言祀天省文也下二条放此
　　圜钟为宫【圜音袁古圆字】
　　圜钟乃夹钟也夹钟为宫则以仲吕为商林钟为角无射为征黄钟为羽
　　黄钟为角
