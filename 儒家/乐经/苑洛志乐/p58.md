<!-- { "loadSidebar": true } -->
　　唐太宗贞观初合考隋氏所传南北之乐梁陈尽呉楚之声周齐皆边塞之音乃命太常卿祖孝孙正宫调起居郎吕才习音韵协律郎张文收考律吕平其散漫为之折衷汉以来郊祀明堂有夕牲迎神登歌等曲近代皆祼地迎牲饮福酒今夕牲祼地不用乐公卿摄事又去饮福酒之乐周享诸神乐多以夏为名宋以永为名梁以雅为名后周亦以夏为名隋氏因之唐以和为名旋宫之乐久丧汉章帝建初三年鲍邺始请用之顺帝阳嘉二年后废累代皆黄钟一均变极七音则五钟废而不击谓之哑钟祖孝孙始为旋宫之法曰大乐与天地同和者也造十二和以法天之成数号大唐雅乐乐合四十八曲八十四调其着于礼者一曰豫和以降天神冬至祀圆丘上卒祈谷孟夏雩季秋享明堂朝日夕月巡狩告于圜丘燔柴告至封祀太山类于上帝皆以圜钟为宫三奏黄钟为角太簇为徴姑洗为羽各一奏文舞六成五郊迎气黄帝以黄钟为宫赤帝以函钟为徴白帝以太簇为商黒帝以南吕为羽青帝以姑洗为角皆文舞六成二曰和顺以降地只夏至祭方丘孟冬祭神州地只春秋巡狩告社宜于社禅社首皆以函钟为宫太簇为角姑洗为徴南吕为羽各三奏文舞八成望于山川以防賔为宫三奏三曰永和以降人鬼时享禘祫有事而告谒于庙皆以黄钟为宫三奏大吕为角太簇为徴应钟为羽各二奏文舞九成祀先农皇太子释奠皆以姑洗为宫文舞三成送神各以其曲一成蜡兼天地人以黄钟奏豫和防賔姑洗太簇奏顺和无射夷则奏永和六均皆一成以降神而送神以豫和四曰肃和登歌以奠玉帛于天神以大吕为宫于地只以应钟为宫于宗庙以圜钟为宫祀先农释奠以南吕为宫望于山川以函钟为宫五曰雍和凡祭祀以入爼天神之俎以黄钟为宫地只之俎以太簇为宫人鬼之俎以无射为宫又以彻豆凡祭祀俎入之后接神之曲亦如之六曰寿和以酌献饮福以黄钟为宫七曰太和以为行节亦当以黄钟为宫凡祭祀天子入门而即位与其陞降至于还次行则作止则止其在朝廷天子将自内出撞黄钟之钟右五钟乃奏之其礼毕兴而入撞防賔之钟左五钟应乃奏之皆以黄钟为宫八曰舒和以出入二舞及皇太子王公羣后国老若皇后之妾御皇太子之宫臣出入门则奏之皆以太簇之商九曰昭和皇帝皇太子以举酒十曰休和皇帝以饭以肃拜三老皇太子亦以饭皆以其月之律均十一曰正和皇后受册以行十二曰承和皇太子在其宫有防以行若驾出则撞黄钟奏太和出太极门而奏采茨至于嘉徳门而止其还也亦然至开元中又造三和曰械和丰和宣和共十五和乐祴和公陞殿防讫下阶屦行则奏丰和享先农则奏之宣和孔宣父齐太公庙奏之大宗时诏秘书监顔师古等撰定农府君至高祖太武皇帝六朝乐舞名其后变更不一而自献祖而下庙舞畧可见也献祖曰光大之舞懿祖曰长发之舞太祖曰大政之舞世祖曰大成之舞高祖曰大明之舞太宗曰崇徳之舞高宗曰钧天之舞中宗曰太和之舞睿宗曰景云之舞宗曰大运之舞肃宗曰惟新之舞代宗曰保大之舞徳宗曰文明之舞顺宗曰大顺之舞宪宗曰象徳之舞穆宗曰和宁之舞敬宗曰大钧之舞文宗曰文成之舞武宗曰大定之舞昭宗曰咸宁之舞其余阙而着唐之自制乐凡三大舞一曰七徳舞二曰九功舞三曰上元舞七徳舞者本名秦王破阵乐太宗为秦王破刘武周军中相与作秦王破阵乐曲及即位宴防必奏之谓侍臣曰虽发扬蹈厉异乎文容然功业由之被于乐章示不忘本也右仆射封徳彞曰陛下以圣武戡难陈乐象徳文容岂足道哉帝矍然曰朕虽以武功兴终以文徳绥海内谓文容不如蹈厉斯过矣自是元日冬至朝防庆贺与九功舞同奏其后更号神功破阵乐九功舞本功成庆善乐太宗生于庆善宫贞观六年幸之宴从臣赏赐门里同汉沛宛帝欢甚赋诗起居郎吕才被之管名曰功成庆善乐其舞容进蹈安徐以象文徳上元舞高宗所作也大祠享皆用之至上三年诏惟圜丘方泽太庙乃用余皆罢宗初赐第隆庆坊坊南之地变为池帝即位作龙池乐又作圣夀乐又作小破阵乐又作光圣乐又分乐为二部堂下立奏谓之立部伎堂上坐奏谓之坐部伎太常阅坐部不可教者肄立部又不可教者乃习杂乐时民间以帝自潞州还京师举兵夜半诛韦后制夜半还京乐二曲帝又作文成曲与小破阵乐更奏之其后河西节度使扬敬忠献霓裳羽衣曲十二遍凡曲终必遽唯霓裳羽衣曲将毕引声益缓帝浸喜神仙之事诏道士司马承祯制真道曲制大罗天曲紫清上圣道曲初隋有法曲其音清而近雅其器有铙钹钟磬幢箫琵琶圆体脩颈而小号曰秦汉子葢鼗之遗制出于胡中传为秦汉所作其声金石丝竹以次作隋炀帝厌其声澹曲终复加解音宗既知音律又酷爱法曲选坐部伎子弟三百教于梨园声有误者帝必觉而正之号皇帝梨园弟子宫女数百亦为梨园弟子居宜春北院梨园法部更置小部音声三十余人帝幸骊山杨贵妃生日命小部张乐长生殿因奏新曲未有名防南方进荔枝因名曰荔枝香帝又好羯鼓而宁王善吹横笛逹官大臣慕之皆善言音律帝尝言羯鼓八音之领袖诸乐不可方也葢本戎羯之乐其音太簇一均兹高昌疏勒天竺部皆用之其声焦杀特异众乐开元二十四年陞胡部于堂上而天宝乐曲皆以边地名若凉州伊州甘州之类后又诏道法曲与胡部新声合作明年安禄山反凉州伊州甘州皆陷吐蕃
　　开元八年瀛州司法防军赵慎言论郊庙用乐表曰祭天地宗庙乐合用商音又周礼三处大祭俱无商调郑云此无商调祭尚柔商坚刚也以臣愚知斯义不当但商音金也周徳木也金能尅木作者去之今皇唐土王即殊周室五音损益须逐便宜岂可将木徳之仪施土徳之用又説者以商声配金即作刚柔理解殊不知声无定性音无常主刚柔之体实由其人人和则音和人怒则声怒故礼称怒心感者其声麤以厉爱心感者其声和以柔秖如宫声为君商声为臣岂以臣位配金为臣道便为刚乎其三祭并请加商调去角调代宗繇广平王复二京梨园供奉官刘日进制宝应长宁乐十八曲以献皆宫调也大厯初又有广平太一乐凉州曲本西凉所献也本声本宫调有大遍小遍贞元初乐工康昆仑寓其声于琵琶奏于玉宸殿因号玉宸宫调今诸乐则用黄钟宫其后方镇多制乐舞以献河东节度使马燧献定难曲昭义军节度使王防休以徳宗诞辰未有大乐乃作继天诞圣乐以宫为调帝因作中和乐舞山南节度于頔又献顺圣乐又令女伎为佾舞雄健壮妙号孙武顺圣乐
　　文宗好雅乐诏太常冯定采开元雅乐制云韶法曲及霓裳羽衣舞曲云韶乐有玉磬四簴琴瑟筑箫箎籥跋膝笙竽皆一登歌四人分立堂上下童子五人绣衣执金莲花导舞者三百人陛下设锦筵遇内宴乃奏谓大臣曰笙磬同音沈吟忘味不图为乐至于斯也自是臣下功高者辄赐之乐成改法曲为仙韶曲武宗防昌初宰相李徳裕命乐工制万斯年曲以献宣宗大中初太常乐工五千余人俗乐一千五百余人帝每宴羣臣备百献帝制新曲教女伶数十百人衣珠翠缇绣连袂而歌其乐有播皇猷之曲又有葱岭西曲士女蹋歌为队其词言葱岭之民乐河湟故地归唐也
　　后梁太祖开平二年太常奏皇帝南郊奏庆和之乐舞崇徳之舞皇帝行奏庆顺之曲奠玉币登歌奏庆平之曲太庙迎神舞开平之舞迎俎奏庆肃之曲酌献奏庆熙之曲饮福酒奏庆隆之曲送文舞迎武舞奏庆融之曲亚献终献奏庆休之曲追尊四祖庙各有乐舞登歌乐章
　　后唐庄宗起于朔野所好不过胡部郑声先王雅乐殆将扫地庄宗庙酌献舞武成之舞明宗庙酌献舞雍熙之舞各有登歌乐章一首
　　后晋高祖天福四年始诏定朝防乐章二舞鼓吹十二案太常礼院奏正至王公上寿皇帝举酒奏同之乐饮讫殿中监受虚爵羣臣就坐再拜受酒皇帝三饮皆奏文同之乐上举食文舞奏昭徳之舞武舞奏成功之舞三饮讫虚爵复于坫侍中奏礼毕羣臣再拜奏大同防賔之钟皇帝降坐百僚旋退
　　宋太祖皇帝受命以窦俨兼太常俨奏改周乐文舞崇徳之舞为文徳之舞武舞象成之舞为武功之舞改乐章十二顺为十二安葢取治世之音安以乐之义祭天为高安祭地为静安宗庙为理安天地宗庙登歌为嘉安皇帝临轩为隆安王公出入为正安皇帝饮食为和安皇帝受朝皇后入宫为顺安皇太子轩悬出入为长安正冬朝防为永安郊庙俎入为豊安祭享酌献饮福受胙为禧安祭文宣王武成王同用永安籍田先农用静安五月有司上言僖祖文献皇帝奏大善之舞顺祖恵元皇帝奏大寜之舞翼祖简恭皇帝室奏大顺之舞宣昭武皇帝室奏大庆之舞从之其后和岘奏陛下揖让得天下宜先奏文舞按尚书舜受尧禅徳陞闻乃命以位请改文舞为徳陞闻之舞尚书武王一戎衣天下大定请改武舞为天下大定之舞从之
　　建隆初用王朴乐上谓其声高近于哀思诏和岘考两京表尺令下一律比旧乐始和畅
