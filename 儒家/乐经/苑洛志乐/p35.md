<!-- { "loadSidebar": true } -->
　　诗云鼖鼓维镛盖鼖以起宫镛以收宫相须而不可相离

　　此乃周之特钟以其独悬而已与特磬相应者
　　三倍本律长三尺六寸宣收一节所谓金声玉振金舂玉应是也长三尺六寸取二尺二寸五分为铣径余如镛钟之制递减
　　吕氏春秋曰黄帝命伶伦铸十二钟和五音传曰黄帝命伶伦与营援作十二钟
　　十二辰之钟以应十二月之律十二辰之钟特钟也【单穆公】
　　宋李宗谔领太常总考十二镈钟
　　李宗谔曰金部之中镈钟为难如一声不及则宫商失序使十二镈工皆精习则迟速有伦随月用律诸曲无不通矣又曰后周尝以十二镈相生击之音韵克谐
　　冯元曰原其四清之意盖为夷则至应钟四宫而设也

　　此与编磬相应者十二其长二倍本律
　　半声十二共二十四一声一舞一击长二尺七寸铣径一尺六寸八分七厘强余如镛钟递减周之编钟歌钟至隋犹有存者编钟止有六大小随其律比歌钟微大歌钟止有九大小亦随其律比编钟微小制造极其工巧今皆亡矣止有图存此可为诸家论钟制者之证中古以来编钟十二歌钟十二其大皆如黄钟不分大小惟以厚薄为清浊耳黄钟极薄用铜极少应钟极厚用铜极多
　　范镇曰编钟皆从其律之长故钟口十者其长六以为钟之身钲者正也居钟之中上下皆八下去二以为之鼓上去二以为之舞则钲居四而鼓与舞皆六古者编钟大小异制有倍十二律而为二十四者大架所用也有合十二律四清而为十六者中架所用也有倍七音而为十四者小架所用也昔宋沇为太常丞尝待漏光宅寺闻塔上风铎声倾听久之因登塔歴孔中得一铎徃徃无风自摇洋洋乎有闻矣摘而取之果姑洗编钟也又尝道逢度支运乘其间一铃亦编钟也及配悬音皆合其度岂亦识征在金奏者乎

　　此与歌磬相应者
　　正声十二半声十二各于本律加一倍长一尺八寸取一尺五寸二分五毫有竒以为铣径余如镛钟逓减
　　博古图曰钟如律之长而倍惟半此为中制又曰枚长一寸二分黄钟重十四斤五两又曰枚用以节乐之余声盖声无节则锽锽成韵而隆杀杂乱故也古今论钟者或云止用十二或云十六或云二十四数之多少皆不必论但声能和应君臣民不相凌犯则是非定矣今以无射为宫则黄钟为商太簇为角仲吕为征林钟为羽则宫小而商角大是以臣民而凌其君宫征不应应和商羽虽应然非无射之商羽也观此则钟数可定矣

　　髙一尺三寸五分上径长一尺一寸阔八寸五分下口径长八寸三分阔六寸八分钮蜼髙三寸一分阔一寸六分重二十一斤以蜼为钮蜼用鼻御雨智兽也周官司服宗彞谓虎蜼葢以节之于宗庙彞器之间以为法焉錞之为用其鸣必以时智者之道也周礼小师以金錞和鼓此也

　　即今俗所谓磬也以帛为带子实以糠而环之以承磬置之几上以木为槌以锦囊冐之囊外为鳞甲收其声柔以和鼓声
　　郑氏云錞錞于也圆如碓头大上小下髙一尺三寸上径长九寸五分阔八寸下口长径五寸八分阔五五寸重三十五斤

　　周礼鼓人掌教六鼓四金之音声以节声乐钲即铙铎镯也四金者设四金也金口金舌曰金钲武舞用之今军中军随鼓进既退军即振钲以肃静人无哗者乐以象功武奏则象行军故舞毕即鸣钲金口木舌曰木钲文舞毕用
　　周礼鼓人以金铎通鼓两司马执铎三鼓摝铎振乐记曰夹振之而驷伐盛威于中国也司马法曰铎声不过琅释名曰铎度号令之限度也则铎大铎也舞者振之警众以为节
　　石
　　陈氏乐书曰石之为物坚实而不动其卦则干其时则秋冬之交其方则西北之维其风不周其声尚角其音则辨立冬之气也先王作乐击之以为磬之属焉盖金石之乐其声未尝不相应庄子曰金石有声不考不鸣国语曰金石以动之唐李嗣真以车铎而得征音之石则其相应可知三代之乐既坏于秦汉汉至成帝尚未有金石之乐及晋武破苻坚之后而四厢金石始备焉后世复以泗濵石其声下而不和而以华原所出者易之信乎审一以定和难哉

　　特磬则三倍黄钟而为之鼓二尺二寸五分股一尺八寸博厚如法逓加

<经部,乐类,苑洛志乐,卷九>
　　歌磬一倍黄钟鼓一尺三寸五分股九寸广如法递加通典磬世本云叔所造不知何代人又曰无句作磬周礼冬官磬氏为磬倨句一矩有半其博为一股为二鼓为三参分其股博去一以为鼓博参分其鼓博以其一为之厚已上则摩其旁已下则摩其耑博广也郑司农云磬声太上则摩鑢其旁谓太上声清也薄而广则浊太下声浊也短而厚则清股磬之短句也九寸鼓磬之长句也一尺三寸五分以一尺三寸五分三分之广得其一四寸五分股得其二九寸鼓则得其三为一尺三寸五分长句之中为鼓圜径三寸受击处也周磬有三圜至九圜者鼓在长句内故以长句为鼓鼓地广仍四寸五分鼓圜则三寸他说俱未明李冲曰编磬大架所用二十四枚应十二律倍声范镇曰编磬皆以周官磬氏为法若黄钟股之博四寸五分股九寸鼓一尺三寸五分鼓之博三寸而其厚一寸其一尺三寸五分十二磬各以其律而三分损益之
　　陈氏乐书曰叔之离磬则专簴之特磬非十二器之编磬也磬大则特县小则编县古有大架二十四枚同一簨簴通十二律正倍之声亦庶乎古也
　　倍还加本磬一倍与钟相合
　　十二磬各以其律而三分损益之
　　丝　附木
　　陈氏乐书曰丝饰物而成声其卦则离其方则南其时则夏其声尚宫其律防賔其风景其音哀夏至之气也先王作乐之以为琴瑟之属焉盖琴瑟之乐君子所常御其大小虽不同而其声应一也故均列之堂上焉

　　通典琴世本云神农所造琴操曰扶来伏羲作琴所以修身理性反其天真也白虎通曰琴禁也禁止于邪以正人心也琴制大琴宫二百四十纶【三蠒一丝以十二丝为一纶过此则粗不及则细】商二百有六角一百七十有二征与商同羽与角同文一百三十有八武一百有四自宫至羽皆次第降三十四纶宫商角三纒过一法征亦纒用文为胎纒法大用七纶乐书曰古者造琴之法削以峄阳之桐成以檿桑之丝徽以丽水之金轸以昆山之玉虽成器在人而音含太古矣盖其制长三尺六寸六分象期之日也广六寸象六合也有五象五行也腰广四寸象四时也前广后狭象尊卑也上圆下方象天地也晖十有三象十二律也余一以象闰也
　　古乐大琴用二十则一徽尽十二律也
　　朱子曰古人以吹管声传于琴上如吹管起黄钟则以琴之黄钟声合之声合无差然后以次徧合诸声则五声皆正唐人纪琴先以管色合字定宫乃以宫下生征征上生商上下相生终于少商下生者隔二上生者隔一取之凡丝声皆当如此今人苟简不复以管定声其髙下出于临时非古法也调之法散声四晖隔四而得二声中晖亦如之而得四声八晖隔三而得六声九晖按上者隔二而得四声按下有隔一而得三声十晖按上者隔一而得五声按下者隔二而得四声每疑七隔一调之六皆应于第十晖而第三独于第十一晖调之乃应及思而得之七散声为五声之正而大十二律之位又众散声之所取正也故逐之五声皆自东而西相为次第其六防于十晖则一与三者角与散角应也二与四者征与散征应也四与六者宫与散少宫应也五与七者商与散少商应也其第三第五防于十一晖则羽与散羽应也义各有当初不相须故不同防于一晖也
　　明堂位曰大琴大瑟中琴小瑟四代之乐器也古之人作乐声音相保而为和细大不逾而为平故用大琴必以大瑟配之用中琴必以小瑟配之然后大者不陵细者不抑五声和矣
　　宋中兴乐志论曰八音之中金石竹匏土木六者皆有一定之声革为燥湿所薄丝有柱缓急不齐故二者其声难定
　　十二琴宋朝尝为十二琴应十有二律倍应之声靡不悉备盖亦不失先王制作之实也乐器惟琴则古今皆尚之君子类能抚其谱独详故不备録



　　二十七长七尺二寸广一尺八寸岳崇寸有八分中施九梁皆象黄钟之数梁下相连使其声冲融首尾之下为两穴使其声条达是传所谓大瑟达越也四隅刻云以縁其武象其出于云和漆其壁与首尾腹取桐梓漆之全设二十五一柱崇二寸七分别以五色五五相次苍为上朱次之黄次之素与黝又次之使肄习者便于择八十一丝而朱之是谓朱九梁贴腹内
　　调瑟之法后魏陈仲儒云中如琴之宫亦须用轸如琴以轸调声令与黄钟一管相合然后合黄钟宫既定其余十一则以相生之法定征商羽角二变愚谓上十三既定则下十三以应和为节瑟若止用二十五至应钟为宫则商羽角无措非以惑于二少也一为宫则三始为商二十五亦不足用
　　瑟与琴不同琴以晖为十二律为七声毎一声中具十二律故止用七足矣瑟每一止为一律与钟磬等然钟磬犹错而用之瑟以隔十二往而不返必须二十七方足羽声若角则上生矣其变宫变征则以左手抑马后羽角而用之然则二十七固无预于二变也二均之声以清中相应双弹之第一黄钟中声第十四黄钟清应其按习也令左右手互应清正声相和亦依钟律声数合奏其制可谓近古矣诚本五音互应而去四清先王之制也二均二节声于瑟声十二清声十二极清一象琴第一晖大抵于瑟半身设柱子右手弹中声十二左手弹清声十二其律并同第二大吕中第十五大吕清第三太簇中第十六太簇清第四夹钟中第十七夹钟清第五姑洗中第十八姑洗清第六仲吕中第十九仲吕清第七防賔中第二十防賔清第八林钟中第二十一林钟清第九夷则中第二十二夷则清第十南吕中第二十三南吕清第十一无射中第二十四无射清第十二应钟中第二十五应钟清
　　古人论者多以二十五为中制则当如陈仲儒用五调调琴之法定四声自隔一至隔五多不过隔六则二十五足矣然未有所验未知能应否
　　五调调音之法十三晖隔五取二声十晖隔一取十声中惟三五在十一晖九晖隔二取八声八晖隔三取六声七晖隔四取四声一晖隔五取二声四晖半隔四取六声五晖隔二取八声六晖半隔一取十声七晖隔四取四声
　　琴家有调宫商角徴羽五调初教学者抚琴先以五调调之法授之
　　大瑟五十中瑟二十七小瑟十三中瑟以十二应小瑟以六应瑟最难和以笙和之乐家鲜及之诗曰鼓瑟吹笙言鼔瑟必吹笙
