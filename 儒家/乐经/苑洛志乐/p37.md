<!-- { "loadSidebar": true } -->
　　宋仁宗明道初诏定大乐集贤校理李照言古者镈钟击为节检而无合典之义大射有二镈皆乱击焉后周以十二镈相生击之景德中李宗谔领大常总考十二镈钟而乐工相承殿庭习用三调六曲三调者黄钟太簇防賔也六曲者调别有隆安正安二曲郊庙之县则环而击之宗谔上言曰金部之中镈钟为难如一声不及则宫商失序使十二镈工皆精习则迟速有伦随月用律诸曲无不通矣真宗应诏黄钟太簇二宫更増文舞武舞福酒三曲至是诏冯元等议考击之法元等奏言后周尝以相生之法击之音韵克谐国朝亦用随均合曲然但施殿庭未及郊庙谓宜使十二钟依辰列位随均为节便于合乐仍得并施郊庙若轩县以下则不用此制所以重备乐尊王制也诏从焉庆厯四年大安乐成诏侍臣观新乐于紫宸殿凡镈十二黄钟髙尺三寸半广一尺二寸鼓六钲四舞六通衡并旋虫共髙八寸四分隧径二寸二分深一寸二厘篆带每面纵者四横者四枚景挟鼓与舞四处各有九每面共三十六两栾间一尺四寸容九斗九升五合重一百六斤大吕以下十一钟并与黄钟同制而两栾间递减至应钟容九斗三升五合而其重加至应钟重一百四十八斤并如新律本律议者以为周礼大钟十分其鼓间以其一为之厚小钟十分其钲间以其一为之厚则是大钟宜厚小钟宜薄今大钟重一百六斤小钟重一百四十八斤则小钟厚非也　五年二月干宁军进古钟一送详定所四月知制诰王洙奏黄钟为宫最尊者但声有尊卑耳不必在其形体也言钟磬依律数为大小之制者经文无正文惟郑康成立意言之亦自云假设之法孔頴达作疏因而述之据歴代史籍亦无钟磬依数大小之説其康成頴达等即非身防制作乐器至如言磬前长三律二尺七寸后长二律一尺八寸是磬大小之制者据此以黄钟为律臣曽依此法造黄钟特磬者止作林钟律声若随律长短为钟大小之制则黄钟长二尺三寸半减至应钟则形制大小比黄钟才四分之一又九月十月以无射应钟为宫即黄钟大吕反为商声宫小而商大是君弱臣强之象今参酌其镈钟特磬制度欲且各依律数算定长短大小容受数仍以皇祐中黍尺为法铸大吕应钟钟磬各民征为事羽为物不相凌谓之正迭相凌谓之慢百王之不易也声重大者为尊轻清者为卑卑者不可加于尊古今之所同也故列声之尊卑者事与物不与焉何则事为君治物为君用不能尊于君故也惟君臣民三者则自有上下之分不得相越故四清声之设正谓臣民相避以为尊卑也今若止用十二钟旋相考击至夷则以下四管为宫之时臣民相越上下交戾则凌犯之音作矣此甚不可者也其钟磬十六皆本周汉诸儒之説及唐家典法所载欲损为十二惟照独见臣以为且如旧制便帝令权用十二枚为一格且诏曰俟有知音者能考四钟协调清浊有司别议以闻元祐间范镇为乐论上之其论钟曰夫钟之制周官鳬氏言之甚详而训解者其误有三若云带所以介其名也介在于鼓钲舞甬衡之上其误一也又云舞上下促以横为修从为广舞广四分今亦去径之二分以为间则舞间之方常居铣之四也舞间方四则鼓间六亦其方也鼓六钲六舞四既言鼓间与舞修相应则鼓与舞皆所云钲六舞四　又云鼓外二钲外一彼既以钲鼓皆六无厚薄之差故从而穿凿以迁就其説其误三也今臣所铸编钟十二皆从其律之长故钟口十者其长十六以为钟之身钲者正也居钟之中上下皆八下去二以为之鼓上去二以为之舞则钲居四而鼓与舞皆六是故于鼓钲舞篆景乐隧甬衡旋虫钟之文也着于外者也广长空径厚薄大小钟之数也起于内者也若夫金锡之齐与铸金之状率按诸经差之毫厘则声有髙下不可不审其铸钟亦以此法而四倍之今太常钟无一即见形制声韵所归奏可五月翰林学士承旨王拱辰言奉诏详定大乐比臣至局钟磬已成窃縁律有长短磬有大小黄钟九寸最长其气阳其象土其正声为宫为诸律之首葢君德之象不可并也今十三钟磬一以黄钟为率与古为异臣亦尝询逸瑗等皆言依律大小则声不能谐故臣窃有疑请下详定大乐所更稽古之义防定之是月知谏院李兊言曩者紫宸殿阅太常新乐议者以钟之形制未中律度遂斥而不用复诏近侍详定切闻崇天院聚议而王拱辰欲更前史之义王洙不从议论喧啧夫乐之道广大微妙非知音入神岂可轻议西汉去圣尚近有制氏世典大乐但能纪其铿锵而不能言其义况今又千余年而欲求三代之音不亦难乎且阮逸罪废之人安能通圣明述作之事务为异説欲规恩赏朝廷制乐数年当国财匮乏之时烦费甚广器既成矣又欲改为虽命两府大宫监议然未能裁定其当请以新成钟磬与祖宗旧乐防校其声但取和谐近雅者合用之大观间议礼局言伶州鸠曰大钧有镈无钟鸣其细也细钧有钟无镈昭其大也然则钟大器也镈小钟也以宫商为钧则谓之大钧其声大故用镈以鸣其细而不用钟以角征羽为钧则谓之小钧其声细故用钟以昭其大而不用镈然后细大不逾声应相保和平出焉是镈钟两器其用不同故周人各立其官后世之镈钟非特不分大小又混为一器复于乐架编磬之外设镈钟十二以配之则于义重复乞宫架乐去十二镈钟止设一大钟为钟一小钟为镈一大磬为特磬以为众声所依诏可
　　剽　尔雅钟中者曰剽【音票】
　　栈　尔雅钟小者曰栈晋时剡县民于田中得一钟长三寸口径四寸铭栈【音盏】唐时岑阳耕者得古钟髙尺余枚叩之曰此姑洗角也既劀拭有刻在两夹果然
　　陈氏乐书曰虞夏之时小钟谓之钟大钟谓之镛周之时大钟谓之钟小钟谓之镈则镈之为用其实编钟也编钟之用其实歌钟也一器而三名之各有攸趋尔
　　又曰莫非钟也大者谓之镛以名为大故也书言笙镛诗言鼖鼓维镛镛鼓有斁是已小者谓之栈以象功之浅者也昔晋人得钟长三寸中径四寸铭曰栈是已若夫大而不镛小而不栈则又掠其大小之声而归于中焉其斯已为剽欤仪礼大射阼阶之东笙磬其南笙钟其南镈西阶之西颂磬其南笙镛其南镈皆南陈国语曰细钧有钟无镈昭其大也大钧有镈无钟甚大无镈鸣其细也葢细钧角征也必和之以大故有钟无镈大钧宫商也必和之以细故有鏄无钟则鏄小钟大明矣晋语左传郑伯嘉纳鲁之宝郑人赂晋侯歌钟二肆及其镈韦昭杜预皆以镈为小钟然言歌钟及其镈则钟大镈小可知钟师掌金奏大钟也镈师掌金奏小钟也许慎曰镈錞于之属所以应钟磬也于理或然郑康成谓鏄如钟而大孙炎郭璞释大钟之镛亦名为镈不亦失小大之辨欤以经考之自虞至周镛大而钟小自周公制礼钟大而镈小虽有改制之名无变大小之实也秦汉以来钟镈之制小者或数寸大者或容千石皆不本律度故梁去衡钟而设镈隋疑无射之镈无合曲之义乃袭后周以十二镈相生击之声韵始克谐矣圣朝之初镈钟有三调六曲更诏依均击之与编钟相应要知失细大之制非成周制作之意也传曰黄钟之钟容秬黍一斛八斗为度国语曰度律均钟以定中声白虎通曰镈者时之声节度之所生也有节度则万物昌无节度则万物亡斯言信矣
　　编钟　小胥凡县钟磬十为堵全为肆注云钟磬编县之二八十六枚而在一簴谓之堵钟一堵磬一堵谓之肆十六枚之数起于八音倍而设之故十六也礼书曰后世宗郑氏説用四清声以谓夷则南吕无射应钟四宫管短则减黄钟大吕太簇姑洗四管之半以为清声而应之则乐音谐今大晟乐宗前代制亦用十六枚以十二枚为正钟四枚为清钟焉　隋志金之属二曰编钟小钟也各应律吕大小以次编而悬之上下皆八合十六钟县于一簨簴　宋仁宗明道初改制大乐命集贤校理李照等预议翰林学士冯元等同共讨论时太当钟磬每十六枚为一簴而四清声相承不击照因上言十二律声已备于四清声乃郑卫之乐请于编县上留十二中声去四清钟则哀思邪辟之声无由而起也元等駮之曰前圣制乐取法非一故有十三管之和十九管之巢三十六簧之竽二十五之瑟十三之筝九七之琴十六枚之钟磬各自取义宁有一之于律吕专为十二之数也且钟磬八音之首春秋号乐总言金奏诗颂称美实依磬声此二器非可轻改今照欲损为十二不得其法于古臣等以为不可且圣人既以十二律各配一钟又设黄钟至夹钟四清声以附正声之次原其四清之意盖为夷则至应钟四宫而设也夫五音宫为君商为臣角为民徴为事羽为物无大小无厚薄无金齐一以黄钟为率而磨以取律之合故黄钟最薄而轻自大吕以降迭加重厚是以卑陵尊以小加大其可乎且清声者不见于经惟小胥注云钟磬者编次之二八十六枚而在一簴谓之堵至唐又有十二清声其声愈髙尤为非是国朝旧有四声置而弗用至刘几用之与郑卫无异按编钟编磬十六其来逺矣岂独见于周礼小胥之注哉汉成帝时犍为郡于水濵得古钟十六枚帝因是陈礼乐雅颂之声以风化天下其事载于礼乐志不为不详岂因刘几然后用哉且汉承秦秦未尝制作礼乐其称古磬十六者乃二帝三王之遗法也其王朴乐内编钟编磬以其声律太髙歌者难逐四清声置而不用及神宗朝下二律则四清声皆用而谐协矣周礼曰鳬氏为钟薄厚之所震动清浊之所由出则清声岂不见于经哉今镇箫笛埙箎巢笙和笙献于朝廷箫必十六管是四清声在其间矣自古无十二管之箫岂箫韶九成之乐已有郑卫之声乎礼部太常亦言镇乐法自系一家之学难以参用而乐如旧制
　　陈氏乐书曰先王作乐以十有二律为之数度以十有二声为之齐量纪之以三平之以六归于十二天之道也然则以十有二辰正钟磬乐县之位岂他故哉凡以齐量数度考中声顺天道而已盖编钟十二同在一簴为一堵钟磬各一堵为四春秋传歌钟二四则四堵也小胥之职凡县钟磬半为堵全为肆是钟磬皆在所编矣磬师掌教击磬击编钟于钟言编则磬可知明堂位曰叔之离磬编则杂离则特谓之离磬则特悬之磬非编磬也言磬如此则钟可知也荀卿言县一钟大戴礼言编县一言特县钟磬如此则编钟编磬亦可知岂非金石以动之常相待以为用乎由是观之钟磬编县各不过十二古之制也汉服防以十二钟当十二辰更七律一县为十九钟隋之牛论后周钟磬之县长孙绍援国语书传七律七始之制合正倍为十四梁武帝又加浊倍三七为二十一后魏公孙崇又参县之合正倍为二十四至唐分大小二调兼用十六二十四枚之法皆本二变四清言之也蔽于二变者不过溺于国语书传蔽于四清者不过溺于乐纬皆非圣经之意也惟圣朝李照范镇废四清用十二律之议何其智识之明而逺过于诸子乎李照虽知去四清而不知去二变犹不去四清也将何以成和乐耶真瞽论也【编钟宫县用之先儒设于甲丙庚壬之位十二律各有正声説取黄钟至夹钟四律为清声此牛据郑康成及乐纬之説也】古者编钟编磬登歌用之以节歌句故堂上击黄钟特钟而堂下编钟应之击黄钟特磬而堂下编磬应之上下唱和之道也
