<!-- { "loadSidebar": true } -->
　　明帝永平三年博士曹充上言汉再受命宜兴礼乐引尚书璇玑钤曰有帝汉出徳洽作乐名予乃诏改大乐官曰大予乐诗曲操以俟君子自是乐凡四品一曰大予乐郊庙上陵诸食举之二曰周颂雅乐辟雍飨射六宗社稷用之三曰黄门鼓吹乐天子宴乐羣臣用之四曰短箫铙乐军中用之又采百官诗颂以为登歌其后章帝亲着歌诗四章列在食举又制云台十二门诗各以其月祀而奏之
　　熹平四年中出云台十二门新诗下大予乐官习诵被声与旧诗并行撰录以成乐志
　　大子乐令掌伎乐凡国祭祀掌请奏乐及大飨用乐掌其序
　　十月烝祭光武庙初奏文始五行武徳之舞而公卿奏议世祖庙登歌八佾舞功名东平王苍议以为汉制旧典宗庙各奏其乐不皆相袭以明功徳高皇帝除残贼有天下作武徳之舞孝文躬行节俭除刑施泽景帝制昭徳之舞孝武开地置郡威震海外宣帝制盛徳之舞光武皇帝受命中兴拨乱反正宇内治平方外震服修建三雍肃穆典祀功徳巍巍比隆前代乐名宜曰大武之舞
　　章帝即位太尉赵熹奏孝明皇帝功徳茂盛宜上尊号曰显宗四时祫食于世祖庙奏武徳文始五行之舞东平王苍上言昔孝文庙乐曰昭徳之舞孝武庙乐曰盛徳之舞今皆祫食于高庙昭徳之舞不进与高庙同乐今孝明皇帝在世祖庙当用乐盛徳之乐无所施如自立庙作武徳之舞从之建初五年始行十二月迎气乐立春之日迎春于东郊歌青阳八佾舞云翘之舞立夏于南郊歌朱明八佾舞云翘之舞先立秋十八日迎黄灵于中兆歌朱明八佾舞云翘育命之舞立秋之日迎秋于西郊歌西皓八佾舞育命之舞立冬之日迎冬于北郊歌冥八佾舞育命之舞
　　马防上言圣人作乐所以宣气致和顺阴阳也臣愚以为可因歳首发太簇之律奏雅颂之音以迎和气时以作乐器费多遂独行十二月迎气乐也和帝即位有司奏上尊章帝庙曰肃宗共进武徳之舞制可顺帝阳嘉二年十月庚午行礼辟雍奏应钟始复黄钟乐器随月律【丧纪云初随月律作应钟】诸行出入皆鸣钟作乐其有灾有它故若求雨止雨皆不鸣钟不作乐【行谓乗舆出入也】
　　献帝建安八年公卿初迎冬于北郊总章始复备八佾舞【因乱久废今复见之自东大乱絶无金石之乐乐章云缺不可复知】
　　魏武帝平荆州获杜夔善八音常为汉雅乐郎尤悉乐事于是使创定雅乐时又有散骑郎邓静尹商善调雅乐歌师尹商能歌宗庙郊祀之典舞师冯肃能晓知先代诸舞夔悉领之逺考经籍近采故事考防古乐始设轩悬钟磬复先代古乐自夔始也而柴玉左延年之徒妙善郑声被宠唯夔好古存正文帝受禅后改汉巴渝舞昭武舞改安世乐曰正世乐嘉至乐曰迎灵乐武徳乐曰武颂乐昭容乐曰昭业乐云翘舞曰凤翔舞育命舞曰灵应舞武徳舞曰舜颂舞文始舞曰大韶舞五行舞曰大武舞其众歌诗多则前代之旧使王粲改作登歌安世及巴渝诗而已帝太和初诏曰凡音乐以舞为主自黄帝云门以下至于周大武皆太庙舞名也然则其所司之官皆曰太乐所以总领诸物不可以一物为名乐官自如故为太乐太乐汉旧名后汉依谶改为大予乐官至是改复旧于是公卿奏今请太祖武皇帝乐宜曰武始之舞武神武也武又迹也言神武之始又王迹所起也高祖文皇帝宜曰咸熙之舞咸皆也熙兴也言应受命之运天下由之皆兴也夫歌以咏徳舞以象事于文文武为斌臣等谨制乐舞名章斌之舞今有事于天地宗庙则此三舞宜竝以荐享及临朝大享竝宜舞之臣等思惟二舞宜有总名可名大钧之乐钧平也言大魏三代同功以至崇平也又奏祀祀圆丘以下武始舞者平冕黒介帻衣裳白领袖中衣绛合幅袴黒韦鞮咸熙舞者冠委白其余服如前章斌舞者与武始咸熙同服奏于朝廷则武始舞者冠赤介帻生绛袍单衣绛领袖中衣绛合幅袴白布黒韦鞮咸熙舞者进贤冠黒介帻生黄袍单衣白合幅袴此三舞皆执羽籥其余服如前侍中缪袭又奏安世歌本汉时歌名今时非往歌之文则宜变改安世乐犹同房中之乐也往昔议者以房中歌后妃之徳以风天下正夫妇焉宜改安世之名而为正始之乐袭又省安世歌诗有后妃之义方今享先祖恐失礼意可改安世歌曰享神歌奏可文帝已改安世为正始而袭至是又改为享神王肃议髙皇至髙祖文昭
　　庙皆宜兼用先代及武始大钧之舞按汉时有短箫铙歌之乐其曲有朱鹭思悲翁艾如张上之回雍离战城南巫山高上陵将进酒君马黄芳树有所思雉子斑圣人出上雅临高台逺如期石留务成立云黄雀钓竿等曲列于鼔吹多序战阵之事及魏受命改其十二曲使缪袭为词述以功徳言代汉之意
　　文帝受禅后改汉巴渝舞曰昭武舞改安世乐嘉至乐曰迎灵乐曰武颂乐昭容乐曰昭业乐云翘舞曰凤翔舞育命舞曰灵应舞武徳舞曰舜颂舞文始舞曰大韶舞五行舞曰大武舞其众歌诗多则前代之旧使王粲改作登歌安世及巴渝诗而已
　　明帝太和初诏曰凡音乐以舞为主自黄帝云门以下至于周大武皆太庙舞名也然则其所司之皆曰大乐所以总领诸物不可以一物为名乐官自知故为大乐大乐汉书旧名后汉依谶改为大予乐官至是改复旧于是公卿奏今请太祖武皇帝乐宜曰武始之舞武神武也武又迹也言神武之始又王迹所起也高祖文皇帝宜曰咸熙之舞咸皆也熙兴也言应受命之运天下由之皆兴也夫歌以咏徳舞以象事于文文武为斌臣等谨制乐舞名章斌之舞今有事于天地宗庙此则三舞宣并以荐享及临朝大享并宜舞之臣等思惟二舞宜有总名可名大钧之乐钧平也言大魏三代同功以至崇平也侍中缪袭又奏安世歌本汉时歌名今诗非往歌之文则宜变改安世乐犹同房中之乐也往昔议者以房中歌后妃之徳以风天下正夫妇焉宜改安世之名而为正始之乐袭又省安世歌诗有后妃之义方今享先祖恐失礼意可改世歌曰享神歌奏可文帝已改安世为正始而袭至是又改为享神王肃议高皇至高祖文昭庙皆兼用先代及武始大钧之舞按汉时有短箫铙歌之乐其曲有朱鹭思悲翁艾如张上之回雍离战城南巫山高上陵将进酒君马黄芳树有所思雉子班圣人出上雅临高台逺如期石留务成立云黄雀钓竿等曲列于鼓吹多序战陈之事及魏受命改其十二曲使缪袭为词述以功徳言代汉之意【按太和初诏一条已见前三十一三十二页内此为重出】
　　晋武帝九年荀勗杜夔所制律吕校大乐总章鼓吹八音与律吕乖错依古尺作新律吕以调声韵律成遂颁下太常使太乐总章鼓吹清商施用【隋平陈获宋齐旧乐诏于太常置清商署葢采此名求得陈太乐令蔡子元于普明等复居其职】荀勗遂典知乐事啓朝士解音者共掌之使郭夏宋识等造正徳大悦二舞其乐章亦张华所作又改魏昭武舞曰宣武舞羽籥舞【魏武始咸熙章武二舞皆执羽籥】曰宣文舞傅又作先农先蚕歌诗
　　咸宁元年诏定祖宗之号而庙乐同用正徳大悦之舞自武帝受禅命傅改汉皷吹铙歌还为二十曲述晋功徳代魏鼓角横吹曲按周礼以鼖鼓鼓军事説者云蚩尤氏帅魑魅与黄帝战于涿鹿鹿帝乃命吹角为龙吟以御之其后魏武北征乌丸越沙漠而军士多思于是减为半鸣而尤更悲矣胡角者以应胡笳之声后渐用之横吹有双角即胡乐也张骞入西域传其法于西京唯得摩诃兠勒一曲李延年因胡曲更造新声二十八解乗舆以为武乐后汉以给边将和帝时万人将军得之魏晋以来二十八解不复具存用者有黄鹤陇头出闗入塞折杨栁黄覃子赤杨想行人十曲怀帝永嘉之末伶官乐器皆没于刘石至江左初立宗庙尚书下太常祭祀所用乐名太常贺循答云魏氏増损汉乐以为一代之礼未审大晋乐名所以为异遭离丧乱旧曲不存然此诸乐皆和之以钟律文之以五声咏之以歌词陈之于舞列宫悬在庭琴瑟在堂八音迭奏雅乐并作登歌下管各有常咏周人之旧也自汉以来依于此礼自造新声
　　宋武帝永初元年有司奏皇朝肇建庙祀应设雅乐乃晋乐也太常郑鲜之等各撰立新歌黄门侍郎王韶之撰歌辞七首并令施用十二月又奏依旧正朝设乐改大乐诸歌辞诗王韶之又撰二十二章又正徳舞曰前舞大悦舞曰后舞孝武孝建元年有司奏前殿中曹郎荀万秋议郊庙宜设乐于是使内外博议竟陵王诞等并同万秋议建平王宏议以凯容为韶舞宣烈为武舞祖宗庙乐总以徳为名章皇太后以奏永乐永至等乐仍旧皇帝祠南郊及庙迎神送神并奏肆夏皇帝入庙门奏永至皇帝南郊初登坛及庙门中诣东壁奏登歌其初献奏凯容宣烈之舞终献奏永安之乐郊庙同
