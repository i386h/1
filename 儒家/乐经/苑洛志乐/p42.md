<!-- { "loadSidebar": true } -->
　　鼖鼓与镛钟应者诗曰鼖鼓维镛书曰鼖鼓在西序又曰下管鼗鼓长八尺面四尺中围加三之一鼓之制始于伊耆氏少昊氏夏后氏加四足谓之足鼓今之大鼓有架者是也四楹髙出鼓上覆以盖缦四角施流苏后世以柱拄首承以云掌鼓横其上柱下承以座乃一足鼓也商人谓之楹鼓即足鼓也屋一间而四楹后世不知以柱贯鼓为楹鼓不鸣而助以散鼔非也或者一足之鼓误之也周人悬而击之谓之悬鼓三鼓皆鼖鼓也
　　建鼓即鼖鼓所谓足鼓楹鼓悬鼔皆是也后世或以建鼓为又一鼔者误矣
　　西北隅之鼓合应钟黄钟大吕之声东北隅之鼓合太簇夹钟姑洗之声东北隅之鼓合防賔林钟之声西南隅之鼓合夷则南吕无射之声依月均而考击之于义或然议者非之踈矣且三代所尚之色夏后氏以黑商人以白周人以赤则鼓之色称之亦可知矣
　　建鼔植于四隅皆有左鞞右应干隅左鞞应钟亥之位也中鼓黄钟子之位也右应大吕丑之位也艮隅左鞞太簇寅之位也中鼓夹钟卯之位也右应姑洗辰之位也防隅右应仲吕己之位也中鼓防賔午之位也左鞞林钟未之位也坤隅右应夷则申之位也中鼓南吕酉之位也左鞞无射戌之位也宜随月建依律吕之均击之
　　木
　　陈氏乐书曰木者所以合止乐之器其卦则巽其方东南之维其时春夏之交其风清明其律夹钟其声一其音直立夏之气也先王作乐斵之以为敔柷之属焉乐记曰作为椌楬徳音之音柷敔以椌楬为用椌楬以柷敔为体二者之声一合一止未尝不相待也

<经部,乐类,苑洛志乐,卷十>
　　柷如漆桶方二尺四寸深一尺八寸中有椎柄连底旁开孔内手于中击之以举乐敔状如伏虎背上有二十七龃龉碎竹以击其首而逆戛之以止乐柷之中东方图以青隠而为青龙南方图以赤隠而为丹凤西方图以白隠而为驺虞北方图以黒隠而为灵中央图以黄隠而为神螾
　　中有椎柄连底撞之令左右击
　　栎之长尺曰籈唐制用竹以二尺四寸析为十二茎乐将终先击其首次三戛龃龉而止
　　竹　陈氏乐书曰上古圣人本隂阳别风声审清浊铸金作钟主十二月之声效升降之气立和适之音然钟难分别又截竹为管谓之律者声之清浊率法以长短为制故也黄帝以聴为之逺取诸物也夏禹以声为之近取诸身也又曰先王之制管所以道达隂阳之声然阳竒而孤隂隅而羣阳大而寡隂小而众阳显而明隂幽而晦孤竹之管与圜钟之宫合以之降天神取其竒而孤也丝竹之管与函钟之宫合以之出地取其小而众也隂竹之管与黄钟之宫合以之礼人取其幽而晦也易曰方以类聚物以羣分于斯见矣又曰乐以木为末竹为本古者以气律管截而吹之浊倍其声为堂下之乐头管所以和众乐之声以其探本故也　律吕之音十二乐器之音惟六各倍其六则亦有十二矣如太簇可以兼大吕姑洗可以兼夹钟亦可以兼仲吕林钟可以兼防賔南吕可以兼夷则应钟可以兼无射阳方律兼吕隂方吕兼律盖取其分数之相近自然有可兼之音以笛箎论之第一孔为黄钟宫第二孔为太簇商第三孔为姑洗角第四孔为林钟徴第五孔为南吕羽第六孔为应钟变宫其兼音之法全在吹气之缓急口唇之俯仰吹正唇正则得本音吹缓唇俯则兼浊吹急唇仰则兼清善吹者一孔取三音善聴者一孔知三音知一孔取三音之理则用今之乐器可以具律吕之全声惟在习之精通乃有得焉
　　周官笙师掌教吹籥箫箎篴管五者皆出于笙师所教无非竹音之雅乐也
　　乐考曰今太常笛从下而上二穴太簇半窍为大吕次上一穴为姑洗半窍为夹钟次上一穴为仲吕次上一穴为林钟半穴为防賔次上一穴为南吕半窍为夷则变声为应钟谓用黄钟清与仲吕双发为变声半窍为无射后一穴为黄钟清中管起应为首为宫次上穴大吕为商又次上穴夹钟为角又次上穴仲吕为变徴又次上穴防賔为正徴又次上穴夷则为羽变宫为无射谓后穴与第三穴双发是也如此即不用半窍谓之十二律用两笛成曲也今按习所且以太常半窍法起间声亦叶律施用风俗通曰笛涤也所以涤邪秽纳之雅正也长尺四寸七孔乐书曰笛之涤也可以涤荡邪气出扬正声七孔下调汉部用之盖古之造笛剪云夣之霜筠法龙吟之异韵所以涤荡邪气出扬正声者也其制可谓详矣昔人有吹笛而歌曰闲夜寂以清长笛亮且鸣则长笛六孔且黄钟一均如尺八而长晋桓子野之所善马融之所颂伏滔之所赋王子猷之所闻相如之所善蔡邕之所制也魏明帝时令和永受笛声以作律歌声浊者用长笛长律歌声清者用短笛短律古歌词曰长笛续短笛晋刘和善吹裁音十二以应律刘和之东箱长笛四尺二寸今乐府所用短笛尺其咫此笛长短之辨也乐考曰笛之为乐所以涤荡邪心归之雅正者也后世雅笛之制非窍而为五以合五声必窍而为六以叶六律传纬有六孔之説岂雅笛与古者论笛之良不过衡阳之簳也故师旷得其雄宋意得其防焉盖无异于伶伦断嶰谷雌雄之竹以为律吕也由是观之舜之箫韶九成凤凰至于来仪庸讵知非其雌雄之竹耶　手笛六孔如雅笛而小和岘论大乐小笛之制如雅笛而小其长九寸与黄钟律管等矣其孔有六与羗笛同矣昔宗同善吹以为新引唐云朝霞善吹以为新声孙处善吹而作犯调李牟善奏而风至皆一时妙手也　竪笛　竪笛之制六孔具黄钟一宫声应十二律之调陞之雅乐可也后世宫县用之不亦可乎晋时黄钟笛三尺八寸奚纵又减三尺六寸五分岂非于此欤
　　十二箱笛陈氏乐书曰十二箱笛之制其长短之度増损有所不同故晋荀朂作律笛十二以正雅乐黄钟箱笛三尺八寸元嘉中钟宗之减为三尺四寸二分奚纵又减五分为三尺三寸七分纵又减一寸一分为三尺二寸六分姑洗箱笛三尺五寸宗之减为二尺九寸七分纵又减五分为二尺九寸二分防賔箱笛二尺九寸宗之减为二尺六寸纵又减二分为二尺五寸八分自余律笛无所损益一仍蔡邕之制而已至梁武帝又制十二笛冩四通声饮古钟玉律并周世古钟焉故黄钟笛三尺八寸大吕三尺六寸太簇三尺四寸夹钟三尺二寸姑洗三尺一寸中吕二尺九寸防賔二尺八寸林钟三尺二寸夷则一尺六寸南吕三尺五寸无射二尺四寸应钟二尺三寸然黄钟之元九合天地之气故其笛十有八调上生者悉倍其音下生者传差一调半上生悉五指应饮下生者悉三指应饮下生中吕虽云不复生至于数穷复本又得上生黄钟天地自然之数也黄钟十八调下生林钟七调黄钟笛三指声应林钟笛饮声林钟十调上生太簇十四调林钟笛五指声应太簇笛饮声太簇十四调下生南吕五调半太簇笛三指声应南吕笛饮声南吕五调半上生姑洗十一调南吕笛五指声应姑洗笛饮声姑洗十一调下生应钟四调姑洗三指声应应钟笛饮声应钟四调上生防賔八调应钟笛五指声应防賔笛饮声防賔八调上生大吕十六调防賔笛五指声应大吕笛饮声大吕十六调下生夷则六调大吕笛三指声应夷则笛饮声夷则六调上生夹钟十二调夷则笛五指声应夹钟笛饮声夹钟十二调下生无射四调半夹钟笛三指声应无射笛饮声无射四调半上生中吕九调无射五指声应中吕笛饮声虽当时号为雅乐考之先王之制其不及逺矣
　　通曲世本云箎暴辛公所造尔雅曰大箎谓之沂箎以竹为之长尺四寸围三寸一孔上出寸三分名曰翘横吹之小者尺二寸蔡邕月令章句箎竹也六孔有距横吹之诗云仲氏吹箎陈氏乐书曰箎之为器有底之笛也暴辛公善之非其所作者也大者尺有四寸隂数也其圆三寸阳数也小者尺有二寸其则全于隂数要皆有翘以通气一孔达寸有二分而横吹之或容覆或潜伏箎为不齐者也尔雅大埙谓之则六孔交鸣而喧哗沂则一孔而其声清辨或曰箎之为言啼也或曰沂之为言悲也岂其声自空而出若婴儿之悲啼然耶周官笙师教吹埙箎诗曰伯氏吹埙仲氏吹箎又曰天之牖民如埙如箎是埙箎异器而同乐伯仲异体而同气故诗人取以况焉世本以箎为管沈约非之当矣先儒言箎有六孔七孔八孔十孔之説以中声论之六孔六律之正声也八孔八音之正声也十孔五声正倍之声也盖其大小异制然耶箎吹孔如酸枣宋朝箎六孔而横吹下一穴在底节外次四穴在前一穴在后又一法节外一为太簇半穴为大吕次上一穴为姑洗半穴为夹钟又次上一穴为防賔半窍为仲吕又次上一穴为林钟又次上一穴为南吕半窍为夷则七窍全开为应钟半窍为无射黄钟大吕太簇夹钟哨吹各有清声刘熙释名曰箎啼也声自孔出如婴儿啼声也广雅曰箎以竹为之长尺四寸有六孔前一后四头一月令仲夏之月调箎善调之使和故也洞冥记所谓吹霜条之箎亦岂过是东观汉记明帝幸南阳旧宅作雅乐奏鹿鸣用埙箎和之以娱嘉賔信乎一时之和乐陈氏乐书曰礼言吹箎掌之笙师诗言吹箎主之仲氏则箎亦笙类而仲氏以况中声中焉先王之雅乐也故后世推善吹者前有伍子胥后有朝云而已洛阳伽蓝记述后魏河间王琛有朝云者善吹箎能为团扇歌垅工声及琛为秦州刺史屡讨叛羗不胜因令朝云吹之羗人闻者皆感泣而降故秦语曰快马健儿不如老妪吹箎信乎乐之感人如此苟以之移风易俗天下胡为而不宁哉古史考曰古有箎尚矣苏成公善箎而记者因以为作误也或谓暴辛公所造亦无据矣旧制以箎为管是不知箎春分之音而管十二月之音也　容覆【巾也长孔在巾外】潜伏【短孔在巾底】
　　匏　周官笙师掌教吹籥箫箎篴管五者皆出于笙师所教无非竹音之雅乐也今太常之所谓单箫即古之籥也所谓排箫即古之防箫筊箫也篴即横笛也管即律吕管也郭璞谓大者长尺四寸二十四管无底而善应故谓之防小者尺二寸十二管有底而交鸣故谓之筊盖应十二律正倍之声也盖箫者隂气之管坤以二四为六而地数至十而止故大者二十四管小者十二管取隂气自然之数其吹之之法惟排箫易吹一管一音无事假借而籥箎笛管皆一孔兼三音其吹之极难分晓全在口唇之俯仰吹气之缓急唇仰则清一律唇俯则浊一律仰而急者则为本律之半声如第一孔太簇也俯则兼大吕仰则兼夹钟仰而急则为太簇之半声二孔姑洗也仰则兼仲吕仰而急则为姑洗之半声三孔林钟也仰则兼夷则仰而急则为林钟之半声四孔南吕也仰则兼无射仰而急则为南吕之半声五孔应钟也仰则兼乎黄钟之半声故用今之籥箎篴管欲全乎律吕者其妙处在兼音也然吹之甚难非精熟者不能凡孔止六盖徴可以兼变徴
