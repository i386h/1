<!-- { "loadSidebar": true } -->
　　成王时周公作勺【勺言勺先祖之道勺读曰酌勺取也】又有房中之乐以歌后妃之徳大司乐以乐徳教国子中和祗庸孝友【中犹忠和刚柔适也只敬也庸有常也】以乐语教国子兴道讽诵言语【兴者以善物喻善事道读作导言古以剀今也倍文曰讽以声节之曰诵发对曰言答述曰语】以乐舞教国子【公卿大夫之子弟】舞云门大卷大咸大韶大夏大濩大武【此周所存六代之乐黄帝曰云门大卷黄帝能成名万物以明人共财言其徳如云之所出人得以冇族类也卷音其爰反】以六律六吕五声八音六武大合乐以致鬼神只以和邦国以谐万人以安賔客以説逺人以作动物【六律合阳声者六吕合隂声者此十二者以铜为管转而相生黄钟为首律长九寸各因而三之上者三分益一分下生者三分去一分焉国语曰律所以立均出度也古者瞽考衷声而量之度律均钟言以中声定律以律立钟之均也大合乐者谓偏作六代之乐也以冬日至作之致天神人鬼以夏日至作之致地只物魅动物羽臝之属虞书云防曰戛击鸣球拊琴瑟以咏祖考来格虞賔在位羣后徳让下管鼗皷合止柷敔笙镛以间鸟兽跄跄箫韶九成凤凰来仪夔又曰于子击石拊石百兽率舞庶尹允谐此其宗庙九奏而应之】乃分乐而序之以祭以飨以祀【分谓各用一代之乐】乃奏黄钟歌大吕舞云门以祀天神【以黄钟之钟大吕之声为之均也黄钟阳声之首大吕为之合奏之以祀天神尊之也天神五帝及日月星辰王者又各以夏正月祀其所受命之帝于南郊尊之孝经説曰王者祭天于南郊説阳位是也】乃奏太簇歌应钟舞咸池以祭地只【太簇阳声第二者应钟为之合咸池大咸也只所祭于北郊谓神州之神及社稷】乃奏姑洗歌南吕舞大韶以祀四望【姑洗阳声第三者南吕为之合四望五岳四镇四渎此言祀者司中司命风师雨师或亦用此乐】乃奏防賔歌函钟舞大夏以祭山川【防賔阳声次四者函钟为之合函钟亦名林钟函户南反】乃奏夷则歌小吕舞大濩以享先妣【夷则阳声次五小吕一名中吕先妣姜嫄履大人迹感神灵而生后稷是周之先母周立庙自后稷为始祖而姜嫄无所配是以特立庙而祭之谓之阙宫】乃奏无射歌夹钟舞大武以享先祖【无射阳声之下者夹钟为之合夹钟一名圜钟先祖谓先公先王也】凡六乐者文之以五声播之以八音【六者言其均皆待五声八音乃成也播之言破也】凡六乐者一变而致羽物及川泽之示再变而致臝物及山林之示三变而致鳞物及丘陵之示四变而致毛物及坟衍之示五变而致介物及土示六变而致象物及天神【变犹更也乐成则更奏也此谓之大蜡索鬼神而致百物云奏乐而礼毕东方之祭则用太簇姑洗南方之祭则用防賔西方之祭则用夷则无射北方之祭则用黄钟为均焉每奏有所感致和以来之凡动物敏疾者地只高下之甚者易致羽物既飞又走川泽有孔窍者蛤蟹走则迟坟衍孔窍则小矣是其所以舒疾之分土只原隰及平地之神也象物有象在天礼运所谓四灵者麟凤龙是也天地之神四灵之知非徳至和则不能致】凡乐圜钟为宫黄钟为角太簇为徴姑洗为羽靁皷靁鼗孤竹之管云和之琴瑟云门之舞冬日至于地上之圜丘奏之若乐六变则天神皆降可得而礼矣凡乐函钟为宫太簇为角姑洗为徴南吕为羽灵鼓灵鼗丝竹之管空桑之琴瑟咸池之舞夏日至于泽中之方丘奏之若乐八奏则地示皆出可得而礼矣凡乐黄钟为宫大吕为角太簇为徴应钟为羽路皷路鼗阴竹之管龙门之琴瑟九徳之歌九磬之舞于宗庙之中奏之若乐九变则人鬼可得而礼矣【此三者皆禘大祭也天神则主比辰地只则主昆仑人鬼则主后稷先奏是乐以致其神礼之以玉而裸焉然后合乐而祭之大传曰王者必禘其祖之所自出祭法曰周人禘喾而郊稷谓此祭天圜丘以喾配之圜钟夹钟也林钟生于未之气未坤之位或曰天社在东井舆鬼之外天社地神也黄钟生于卢危之气虚危为宗庙以此三者为宫用声类求之天宫夹钟阴声其相生从阳数其阳无射无射上生中吕中吕与地宫同位不用也中吕上生黄钟黄钟下生林钟林钟地宫又不用林钟上生太簇太簇下生南吕南吕无射同位又不用南吕上生姑洗地宫林钟林钟上生太簇下生南吕上生姑洗人宫黄钟黄钟下生林钟林钟地宫又辟之林钟上生太簇太簇下生南吕南吕与天宫之阳同位又辟之南吕上生姑洗姑洗南吕之合又辟之姑洗下生应钟应钟上生防賔地宫林钟之阳也又辟之防賔上生大吕凡五声宫之所生浊者为角清者为徴羽此乐无商者祭尚柔商坚刚也郑司农云靁鼓靁鼗皆谓六面冇革可击者也云和地名也灵鼓灵鼗四面路鼓路鼗二面九徳之歌春秋传所谓水火金木土谷谓之六府正徳利用厚生谓之三事六府三事谓之九功九功之徳皆可歌也谓之九歌也谓靁鼔靁鼗八面灵皷灵鼗六面路鼔路鼗四面孤竹竹特生者孙竹竹枝根之未生也隂竹生于山北者云和空桑龙门皆山名九磬读当为大韶字之误也】凡乐事大祭祀宿县遂以声展之【叩听其声具陈次之以知完不】王出入则令奏皇夏尸出入则令奏肆夏牲出入则令奏昭夏帅国子而舞大飨不入牲其他皆祭祀大射王出入令奏王夏及射令奏驺虞诏诸侯以弓矢舞王大食三宥皆令奏钟皷王师大献则令奏恺乐凡日月食四镇五岳崩大傀异烖诸侯薨入去乐大札大防大烖大臣死凡国之大忧令弛县凡建国者
　　禁其淫声过声防声慢声大丧涖廞乐器及葬藏乐器亦如之
　　子曰吾自卫反鲁然后乐正雅颂各得其所【鲁哀公十一年冬孔子自卫反鲁是时周礼在鲁然诗乐亦颇残阙失次孔子周流四方参互考订以知其説晚知道终不行故归而正之】
　　子语鲁太师乐曰乐其可知也始作翕如也纵之纯如也皦如也绎如也以成【语告也太师乐官名时音乐废缺故孔子教之翕合也縦放也纯和也皦明也绎相续不絶也成乐之一终也　谢氏曰五音六律不具不足以为乐翕如言其合也五音合矣清浊高下如五味相济而后和故曰纯如合而和矣欲其无相夺伦故曰皦如然岂宫自宫而商自商乎不相反而相连如贯珠可也故曰绎如也以成】子曰师挚之始闗雎之乱洋洋乎盈耳哉【师挚鲁乐师名挚也乱乐之卒章也史记曰闗雎之乱以为风始洋洋美盛意孔子自卫反鲁而正乐适师挚在官之初故乐之美盛如此也】
　　太师挚适齐【太师鲁乐官之长挚其名也】亚饭干适楚三饭缭适蔡四饭缺适秦【亚饭以下以乐侑食之官白虎通曰王者平旦食昼食晡食莫凡四食诸侯三饭大夫再饭故鲁之乐官自亚饭以下葢三饭也干缭缺皆名也】皷方叔入于河【鼔击鼔者方叔名河河内】播鼗武入于汉少师阳击磬襄入于海【少师乐官之佐阳襄二人名襄即孔子所从学琴者海海岛也　此记贤人之隠遁以附前章】
　　张子曰周衰乐废夫子自卫反鲁一尝治之其后伶人贱工识乐之正及鲁益衰三桓僣妄自太师以下皆散之四方逾河蹈海以避乱圣人俄顷之助功化如此如有用我期月而可岂虚语哉郑卫之音乱世之音也比于慢矣【比犹同也】桑间濮上之音亡国之音也其政散其民流诬上行私而不可止也【濮水之上地有桑间者亡国之音于此水出也昔殷纣使师延作靡靡之乐已而自沈于濮水后卫灵公将之晋舎濮水之上夜半闻鼔琴之声问左右皆对曰不闻乃召师防听而写之至晋见平公公享之灵公曰今者间新声请奏之即命师防坐师旷之旁援琴鼔未终师旷止之曰此亡国之声昔师延所作也与纣为靡靡之乐武王伐纣师延东走自投濮水之中故闻此声必于濮水之上闻之也】
　　右周室既衰雅乐渐废淫声迭起夫子欲起而正之而不得其位以行其志然当时虽以优伶贱工犹有所守而不轻为流俗所移如师旷止濮上之音摰干而下至逾河蹈海以避世者必以不能谐世俗之乐故也
