<!-- { "loadSidebar": true } -->
　　陈氏乐书曰自三代之治既往而乐经亡矣乐经亡则礼素而诗虚是一经缺而三经不完也今夫琴者君子常御之乐盖所以乐而适情非为忧愤而作也苟遇乎物可咏者咏之可伤者伤之大为典诰小为雅颂而讽刺劝戒靡不具焉其利于教也大矣古之明王君子多亲通焉故尧有神人畅舜有思亲操襄陵始禹训佃始汤以至文王拘幽周公越常成王仪凤老列仙伯牙之水仙怀陵孔子之将归猗兰曽子归耕残形之类大抵因时事而作岂为忧愤邪后世论之者过也降自唐虞迄于晋宋善琴者八十余人周秦以前其声伤质汉魏而下其音浅薄故汉末太师五曲魏初中散四弄其间声含清恻文质殊流吴弄清润若长江缓流有国士之风蜀声峻急若蹙浪奔涛有少年壮气凡若此类不可胜数然世罕知音反以筝势入琴谱録虽存其亡益乎
　　步　尔雅曰徒鼓琴谓之步盖鼓琴而无章曲则徒鼓
　　而已犹之舍车而徒也




　　苑洛志乐巻九
<经部,乐类,苑洛志乐>
　　钦定四库全书
　　苑洛志乐卷十
　　明　韩邦奇　撰
　　竹
　　乐考陈氏乐书曰竹之为物其节直而有制其心虚而能通而利制之音所由出也其卦则震其方则东其时则春其声尚议其律姑洗其风明庶其音滥春分之气也先王作乐窍之以为箫管之属焉
















　　此虞廷箫管也十二管具八十四声后世不究管为竹器之总名以为别有十二管
　　吹管之法闭五孔开第一孔则宫音出焉今谓之合是矣闭四孔开第二孔则商音出焉今谓之四是矣闭三开三则角音出焉今谓之一是矣闭三开四则徴音出焉今谓之尺是矣闭上一开下五则羽音出焉今谓之工是矣闭下五孔独开上一孔则变宫之音出焉今谓之六是矣前孔皆闭放后一孔变徴之音出焉今谓之上是矣
　　管之七孔惟变徴一孔在后盖变徴稍下于徴位无多不可一并为孔故置之后既不失变徴之位又无碍于徴若变宫则彼自有其地也
　　书称下管鼗皷诗称嚖嚖管声古今言乐皆称登歌下管夫竹音莫重于箫乃独言管而不及箫者则管盖竹音之总称后儒乃别列管十二或未深考也周礼曰吹籥箫箎篴管管字总承上四者言也
















　　古人之制二十四管皆如黄钟倍长其二十四声之长短则以蜡其下空其上如十二正声十二清声之长短必如时制截其下为简便但恐声音或不协耳为图于后












　　乐器惟韶箫乃十二律之本形舜所制者长短并列有似凤翼故曰凤箫毎一管具七声十四管则八十四声六十调已备十二清声暗十二中声之内十二人各执一管以长短为序并立各奏一均如黄钟至防賔并归宫八声一均自备于黄钟之管余律皆然汉儒不知乃聨之一处后世求其声而不得乃为二十四管一管止具一声如此则吹者奏一管即复就三管音亦不接乐器中独此最清雅含蓄其底有孔他皆不録若兼音者则一管即具十二律八十四声此盖后世止以一管兼百囘而用以为简便非雅乐也若兼音止一管便可尽六十调乐器惟箫备十二管故舜以箫韶名乐箫与笙最相合今西湖冇笙箫子弟并奏如出一声











<经部,乐类,苑洛志乐,卷十>
<经部,乐类,苑洛志乐,卷十>
　　世本曰舜所造其形参差象凤翼郭璞云尺四寸者二十四管无底而善应故谓之防尺二寸者十二管有底而交鸣故谓之筊盖应十二律正倍之声也





















　　乐考云舜作十管韶箫长尺有二寸其形参差象凤翼所以应古之数声之所由生也风俗通之论疑有所本矣或以三尺言之
　　箫堂上堂下皆设众乐之祖也故别言之












　　汉部用雅笛七窍唐制尺八取倍黄钟九寸为律得其正也
　　汉蔡邕推五声十二律还相为宫之法制有十二笛故黄钟之笛正声应黄钟下徴应林钟长二尺八寸四分四厘有竒正声调法黄钟为宫应钟为变宫南吕为羽林钟为徴防賔为变徴姑洗为角太簇为商然宫生徴黄钟生林钟徴生商林钟生太簇商生羽太簇生南吕羽生角南吕生姑洗角生变宫姑洗生应钟变宫生变徴应钟生防賔下徴调法林钟为宫南吕为商应钟为角黄钟为变徴太簇为徴姑洗为羽防賔为变宫清角之调姑洗为宫防賔为商林钟为角南吕为变徴应钟为徴黄钟为羽太簇为变宫大吕之笛正声应大吕下徴应夷则长二尺六寸六分三厘有竒太簇之笛正声应太簇下徴应南吕长二尺三分一厘有竒夹钟之笛正声应夹钟下徴应无射长二尺四寸姑洗之笛正声应姑洗下徴应应钟长二尺二寸三分三厘有竒防賔之笛正声应防賔下徴应大吕长三尺九寸九分五厘有竒林钟之笛正声应林钟下徴应太簇长三尺七寸九分七厘有竒夷则之笛正声应夷则下徴应夹钟长三尺六寸南吕之笛正声应无射下徴应中吕长三尺二寸应钟之笛正声应应钟下徴应防賔长三尺九寸九分六厘有竒其法可谓详矣
　　管之论虽不一蔡邕十二管毎管七声为是清角调以姑洗为宫则当以大吕为羽林钟为变徴下徴调当以林钟为宫大吕为变徴然则邕以下徴清角之调在黄钟本律中取声故借黄钟代大吕亦未精于律也




















　　大箎尺有四中箎尺有三小箎尺有二围三寸上一孔出寸三分曰翘吹口也上空以塞之下节外一孔前四后二共七有兼音正吹为大吕仰唇为夹钟余放此二距距上二孔穿绳
　　先儒曰一孔兼三音吹之之法全在口唇之俯仰吹气之缓急唇仰则清一律唇俯则浊一律仰而急者则为本律之半声如第一孔太簇也俯则兼大吕仰则兼夹钟仰而急则为太簇之半声二孔姑洗也仰则兼仲吕仰而急则为姑洗之半声三孔林钟也仰则兼夷则仰而急则为林钟之半声四孔南吕也仰则兼无射仰而急则为南吕之半声五孔应钟也仰则兼乎黄钟之半声故用今之籥箎篴管欲全乎律吕者其妙处在兼音也然吹之甚难非精熟者不能箎吹孔如酸枣
　　匏
　　陈氏乐书曰匏之为物其性轻而浮其中虚而通笙则匏之母象植物之生焉其卦则艮其方东北之维其时春冬之交其声尚议其律大吕太簇其风融其音啾立春之气也先王作乐以之为笙竽之属焉记曰歌者在上匏竹在下国语曰匏竹制盖匏竹相合而成声得清浊之适故也



<经部,乐类,苑洛志乐,卷十>
<经部,乐类,苑洛志乐,卷十>
　　周礼春官大司乐笙师掌教龡竽笙【龡音吹】古者造笙以曲沃之匏汝阳之篠列管匏中而施簧管端合二十四声以应律吕正倍之声
　　太常笙浊声十二中声十二清声十二俗呼为凤笙孟蜀王所进乐工不能吹虽存而不用比者清浊正三倍声皆得相应诚去四清声吹之虽用之雅乐亦恶在其不可哉今巢笙之制第一管头子应钟清第二管二中音黄钟正声应中音子三第三管应钟正声应头子四管四管南吕正声应第五子五中吕管无射正声无应六大托管防賔浊声托声七十五管大吕正声无应八大韵管姑洗浊声有应第五子南吕清声应第四管十中音子黄钟清应中音十一托声管防賔正声应大托十二着声管姑洗正声应大韵十三仲吕管夹钟正声无应十四髙声管太簇正声十五平调子林钟清声十六平调管林钟正声十七后韵太簇浊声应商声十八义声管夷则正声无应十九托声管仲吕正声无应声
　　宋太常笙浊声十二中声十二清声十二
　　既十二倍十二正则正即子子即清矣又何用清声子声哉二十四管为古三十六者岂后世之繁声多必用三十六乎
　　土
　　乐考陈氏乐书曰土则埏埴以成器而冲气出焉其卦则坤其方则西南之维其时则秋夏之交其风则凉其声尚宫其音则浊立秋之气也先王作乐用之以为埙之属焉盖埙箎之气未尝不相应诗曰伯氏吹埙仲氏吹箎又曰如埙如箎乐记以埙箎为徳音之音周官笙师并掌而教之则其声相应信矣













　　埙箎
　　书称八音克谐则八音相合无乖戾而不和者古今乃独称埙箎至比之为兄弟者何也盖七音各自为五声如玉磬宫磬鸣而徴磬和独埙箎则二器共为一事如埙为宫而箎之徴和埙为商而箎之羽和故曰伯氏吹埙仲氏吹箎伯宫也仲徴也世传埙有大中小箎亦有大中小共为六知有其器而不知其用但云器有小大不同随所造而异为一器也惟用其

　　一耳盖大埙管黄钟太簇大箎管大吕夹钟中埙管姑洗防賔中箎管仲吕林钟小埙管夷则无射小箎管南吕应钟共为十二调此汉唐以来乐家未之及者但叹其声之难取耳予尝见一举业文字有云埙唱而箎和金舂而玉应此语必有所本今太常埙乃古人埙也今太常止用黄钟一调故不用中埙小埙周官之于埙教于小师播于瞽蒙吹于笙师平底六孔水之教也中虚上鋭如秤锤然火之形也埙六孔上一前三后二古有雅埙如鴈子颂埙如鸡子前下一穴为太簇上二穴右为姑洗启下一穴为仲吕左双为林钟后二穴一启为南吕双启为应钟合声为黄钟
　　革
　　陈氏乐书曰革去故以为器而羣音首焉其卦则坎其方则北其时则冬其风广莫其律黄钟其声一其音讙冬至之器也先王作乐用之以为鼓之属焉盖鞉所以兆奏皷者也二者以同声相应故祀天神以雷皷雷鼗祭地只以灵皷灵鼗享人以路皷路鼗乐记亦以鼗皷合而为徳音周官少师亦以鞉鼓并而鼓之也




















　　鼗两旁有耳持其柄而摇之则旁耳自击节堂下之鼓四鼗四工若拊则节堂上之乐者也节鼓声三摇之节众乐毎二字毕摇之













　　拊皷革表糠里木腔取其声柔击之以节堂上之鼓四拊四工若鼗则节堂下之乐者也














　　节鼓声三击之节众乐毎二字毕二击之凡乐二字为一节盖宫倡而徴应商倡而羽应故二字为一节也孟子所谓金声玉振古所谓金舂玉应是也陈氏乐书曰拊之为器韦表糠里状则类鼓声则和柔倡而不和非徒铿锵而已书传谓以韦为皷白虎通谓革而糠是也










　　或曰八面者鼓八面也面犹个
　　一腔八面面口一尺八寸七分五厘环连如梅花状一架于四楹楹一铁勾以勾鼓环皷腔中施环以受楹勾楹上施盖金浮图以红纻织以金花为饰盖四角以龙首口啣五防流苏用八工持桴击毎宫三击此惟降神之乐用之古谓楹鼓楹乃屋柱也后世不知乃以柱贯鼓心穿革击之声不扬乃为散鼓以助之非也楹以承屋有独立者乎始众音则击鼓鼗鼓每柄二面四柄八面两旁有耳摇其柄则旁耳自击用四工径一尺众音终则摇鼗
　　皷腔朱红漆蟠以金龙纹面用马革锭以金钉楹亦朱红上下亦蟠以金龙楹下承以伏兽纹如本形












<经部,乐类,苑洛志乐,卷十>
　　周礼雷鼓雷鼗降天神之乐郑云八面明堂位曰夏后氏之皷足盖少昊冐革以为皷夏后加四足焉














<经部,乐类,苑洛志乐,卷十>
<经部,乐类,苑洛志乐,卷十>
<经部,乐类,苑洛志乐,卷十>
<经部,乐类,苑洛志乐,卷十>
