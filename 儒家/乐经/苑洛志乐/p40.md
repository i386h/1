<!-- { "loadSidebar": true } -->
　　琴瑟下论曰琴之为乐所以咏而歌之也故其别有畅有操有引有吟有弄有调尧之神人畅为和乐而作也舜之思亲操为孝思而作也襄阳防稽之类夏后氏之操也训佃之类商人之操也离忧之类周人之操也谓之引若鲁有闗雎引卫有思归引之类也谓之吟若箕子吟夷齐吟之类也谓之弄若广陵弄之类也谓之调若子晋调之类也黄帝之清角齐桓之号钟楚庄之绕梁相如之緑绮蔡邕之焦尾以至玉牀向泉韵磬清英怡神之类名号之别吟木沉散抑抹剔操防擘伦龊绰璅之类声音之法也畅则和畅操则立操引者引説其事吟者吟咏其事弄则弄习之调则调理之其为声之法十有三先儒之説详矣由是观之琴之于天下合雅之正乐治世之和音也得其粗者足以感神明故六马仰秣者伯牙也鬼舞于夜者贺韬也得其妙者几与造化俱矣故能易寒暑者师襄也召风云者师旷也小足以感神明大足以夺造化然则琴之为用岂不至矣哉宋中兴乐至论曰八音之中金石竹匏土木六者皆有一定之声革为燥湿所薄丝有柱缓急不齐故二者其声难定鼓无当于五声此不复论惟丝声备五声而其变无穷五作于虞舜七作于周文武此琴制之古者也厥后増损不一宋朝始制二以象天地谓之两仪琴每各六柱又为十二以象十二律其倍应之声靡不悉备太宗因大乐雅琴加为九按曲转入大乐十二律清浊互相合应大晟乐府尝罢一三七九惟存五谓其得五音之正最优于诸琴也今复俱用太常琴制其长三尺六寸三百六十分象周天之度也姜夔乐议分琴为三凖自一晖至四晖谓之上凖上凖四寸半以象黄钟之子律自四晖至七晖谓之中凖中凖九寸以象黄钟之正律自七晖至龙龈谓之下凖下凖一尺八寸以象黄钟之倍律三凖各具十二律声按附木而取然须转合木律所用之字若不转则误触散声落别律矣每一各具三十六声皆自然也分五十七琴各述转合调图五琴图説曰琴为古乐所用者皆宫商角征羽五音故以五散声配之其二变之声惟用古清商谓之侧弄不入雅乐七琴图曰七散而扣之则间一于第十晖取应声假如宫调五十晖应七散声四十晖应六散声二十晖应四散声大十晖应散声惟三独退一晖于十一晖应五散声古今无知之者窃谓黄钟大吕并用慢角调故于大十一晖应三散声太簇夹钟并用清商调故于二十二晖应四散声姑洗仲吕賔并用宫调故于三十一晖应五散声林钟夷则并用慢宫调故于四十一晖应六散声南吕无射应钟并用賔调故于五十一晖应七散声以律长短配大小各有其序九琴图説曰有七有九实即五七倍其二九倍其四所用者五音亦不以二变为散声也或因以七变五音二变以余两为倍若七分倍七音则是今之十四也声律诀云琴瑟龊四者律法上下相生也若加二变则于律法不谐矣或曰如此则琴无二变之声乎曰附木取之二变之声固在也合五七九琴总述取应声法分十二律十二均每声取晖之应皆以次列
　　朱子尝与学者共讲琴法其定律之法十二律并用太史公九分七法为凖损益相生分十二律及五声位置各定按古人以吹管声传于琴上于吹起黄钟则以琴之黄钟声合之声无差然后以次徧合诸声则五声皆正唐人纪琴先以管色合字定宫乃以宫下生征征上生商上下相生终于少商下生者隔二上生者隔一取之凡丝声皆当如此今人苟简不复以定声其高下出于于临时非古法也调之法散声隔四而二声中晖亦如之而得四声八晖隔三而得六声九晖按上者隔二而得四声按下有隔一而得三声十晖按上者隔一而得五声按下者隔一而得四声每疑七隔一调之六皆应于第十晖而第三独于第十一晖调之乃应及思而得之七散声为五声之正而大十二律之位又众散声之所取正也故逐之五声皆自东而西相为次第其六防于十晖则一与三者角与散角应也二与四者征与散征应也四与六者宫与散少宫应也五与七者商与散少商应也其第三第五防于十一晖则羽与散羽应也义各有当初不相须故不同防于一晖也旋宫清调之法旋宫古有随月用律之説今乃谓不必转轸促但依旋宫之法而抑按之恐难如此泛论当每宫指定各以何声取何何唱各以何取何律为均乃见详实又以礼运正义推之则每律各为一宫每宫各有五调而其每调用律取声亦各有法此为琴之纲领而説者罕乃缺典也当为一图以宫统调以调统声令賔主次第各有条理乃先作三图一各具琴之形体晖尺寸散声之位二附按声声律之位三附泛声律之位列于宫调图前则览者晓然可为万世法矣
　　大琴　中琴　小琴
　　陈氏乐书曰八音以丝为君丝以琴为君而琴又以中晖为君是故君子常御不离乎前非若钟鼓陈于堂下列于县簴也以其大小得中而声音和大声不喧哗而流慢小声不湮灭而不闻固足以感人善心禁人邪意一要宿中和之域而已夫作五之琴以歌南风以合五音之调实始于舜盖南风生养之气也琴夏至之音也舜以生养之德播夏至之音始也其亲底豫而天下化终也其亲底豫而天下之为父子者定然则所谓琴音调而天下治无若乎五音者岂不在兹乎盖五之琴小琴之制也而倍之而为十中琴之制也四倍之而为二十大琴之制也明堂位曰大琴中琴四代之乐也尔雅大琴谓之离以四代推二琴之制也始于有虞明矣
　　次大琴古者大琴二十次者十五其虽多少不同要之本于五声一也
　　雅琴
　　陈氏乐书曰西汉赵定善鼓雅琴为散操东汉刘琨亦能弹雅琴知清角之操则雅琴之制自汉始也宋朝太宗皇帝因太乐雅琴更加二召钱尧卿按谱以君臣文武礼乐正民心九按曲转入太乐十二律清浊互相合应御制诏乐集中有正声翻译字谱又令钧容班部头任守澄并教坊正部头花日新何元善等注入唐来燕乐半字谱凡一声先以九琴对太乐字并唐来半字谱并有清声今九谱内有大定乐日重轮月重明三曲并御制大乐干安曲景祐诏乐集中太平乐一曲谱法互同他皆仿此可谓善应时而造者也诚増一去四清声合古琴之制善莫大焉【仲吕大定乐一百三十字南吕角日重轮一百四十一字月重明一百一十一字无射宫干安曲四十八字太宗因前代七加二曰清角清征为九一黄钟二太吕三太簇四夹钟五姑洗六仲吕七防賔八林钟按上为夷则九南吕按上为无射应钟令随编钟按习每一击一弹各依节奏焉】
　　十二琴　宋朝甞为十二琴应有十二律倍应之声靡不悉备盖亦不失先王制作之实也
　　两仪琴　宋朝初制两仪琴有二各六柱合为十二其声洪迅而荘重亦一时之制也
　　七琴
　　陈氏乐书曰古者造琴之法削以峄阳之桐成以檿桑之丝徽以丽水之金轸以昆山之玉虽成器在人而音含太古矣盖其制长三尺六寸六分象朞之日也广六寸象六合也有五象五行也腰广四寸象四时也前广后狭象尊卑也上圆下方象天地也晖十有三象十二律也余一以象闰也其形象鳯而朱鸟南方之禽乐之主也五分其身以三为上二为下参天两地之义也司马迁曰其长八尺一寸正度也由是观之则三尺六寸六分中琴之度也八尺一寸大琴之度也或以七尺二寸言之或以四尺五寸言之以为大琴则不足以为中琴则有余要之皆不若六八之数为不失中声也至于数先儒谓伏羲蔡邕以九登一郭璞以二十七颂琴以十二扬雄谓陶唐氏加二以防君臣之恩桓谭以为文王加少宫少商二释知匠以为王武王各加一以为文是为七盖声不过五小者五法五行之数也中者十大者二十法十日之数也一则声或不备九则声或太多至于全之为二十七半之为十三皆出于七倍差溺于二变二少以应七始之数也为是説者盖始于夏书而曼衍于左氏国语是不知夏书之在治忽有五声而无七始岂为左氏者求其説不得而遂傅防之邪故七之琴存之则有害古制削之则可也宋朝大常琴制其长三尺六寸三百六十分象周天之度有三节声自焦尾至中晖为浊声自中晖至第四晖为中声上至第一晖为清声故乐工指法按中晖第一黄钟【按上为大吕】二太簇【按上为夹钟】第三姑洗【按上为仲吕】第四防賔【单弹之】第五为林钟【按上为夷则】第六为南吕【按上为无射】第七为应钟【按上为黄钟清】凡此各随钟律弹之莫不合中吕之商中太平之曲非无制也诚损二去四清合先王中琴之制则古乐之发不过是矣唐李冲操琴通中吕黄钟无射三宫之説盖未究其本矣先儒之论有宫声又有变宫声已失尊君之道而琴又有少宫少商之岂古人祝寿之意哉其害理甚矣
　　大瑟　中瑟　小瑟　次小瑟　世本云庖牺氏作五十黄帝使素女鼓瑟哀不自胜乃破为二十五具二均声
　　尔雅大瑟谓之洒　礼图旧云雅瑟长八尺一寸广一尺八寸二十三其常者十九颂瑟长七尺二寸广一尺八寸二十五尽用之易通卦验曰人君冬至日使八能之士鼓黄钟之瑟瑟用槐木长八尺一寸夏至日瑟用桑木长五尺七寸【槐取气上也桑取气下也】
　　容斋洪氏随笔曰李商隐诗云锦瑟无端五十説者以为锦瑟者令狐丞相侍儿小名此篇皆寓言而不知五十所起刘昭释名箜篌云师延所作靡靡之乐葢空国之侯所作也段安节乐府録云箜篌乃郑卫之音以其亡国之声故号空国之侯亦曰坎侯吴兢解题云汉武依琴造坎侯言坎坎应节后讹为箜篌予按史记封禅书云汉公孙卿为武帝言太常使素女鼓五十瑟悲帝禁不止故破其瑟为二十五于是武帝益召歌儿作二十五及箜篌应劭曰帝令乐人侯调始造此器前汉郊祀志备书此事言箜篌瑟自此起顔师古不引劭所注然则二乐本始晓然可考虽刘吴博洽亦不深究且空元非国名其説尤穿凿也初学记太平御览编载乐事亦遗而不书庄子言鲁之调瑟二十五皆动盖此云续汉书云灵帝胡服作箜篌亦非也
　　姜夔定瑟之制桐为背梓为腹长九尺九寸首尾各九寸隐间八尺一寸广尺有八寸岳崇寸有八分中施九梁皆象黄钟之数梁下相连使其声冲融首尾之下为两穴其声条达是传所谓大琴达越也四隅刻云以縁其武象其出于云漆其壁与首尾腹取椅桐梓漆之全设二十五一柱崇二寸七分别以五色五五相次苍为上朱次之黄次之素与黝又次之使肄习者便于择八十一丝而朱之是谓朱其尺则用汉尺凡瑟具五声五声为均凡五均其二变之声则柱后折角羽而取之五均凡三十五声十二律六十均四百二十声瑟之能事毕矣
　　颂瑟
　　陈氏乐书曰瑟者闭也所以惩忿窒欲正人之德也故前其柱则清却其柱则浊按三礼图颂瑟七尺二寸广尺八寸二十五并用也其合古制欤尸子曰夫瑟二十五其仆人鼓之则为笑贤者以其义鼓之欲乐则乐欲悲则悲虽有暴亦不为之变诚有味其言也
　　琴操
