<!-- { "loadSidebar": true } -->

<经部,乐类,琴旨,卷上>
<经部,乐类,琴旨,卷上>
<经部,乐类,琴旨,卷上>
　　释黄钟均以仲吕为角之疑【有图】
　　朱子琴律曰古之为乐者通用三分损益隔八相生之法若以黄钟为宫则姑洗之为角有不可以毫髪差者而今世琴家独以仲吕为黄钟之角故于众乐常高一律惟第三本是角声乃得守其旧而不变流传既久虽不知其所自来然聴以心耳亦知非人力所能为也昔人亦有为之説者皆无足取其曰五声之象角实为以民为贵故于此焉上之者则穿凿而迂疎亦已甚矣近世惟长乐王氏之书所言礼乐最为近古然其説琴亦但以第三为律中仲吕而不言其所以然予用是益以为疑愚谓朱子此言亦以一为宫也其意曰一为宫则第三为角一之宫定为黄钟则三之角必定为姑洗夫一为黄钟其十徽乃仲吕之位【按下准焦尾至七徽之度合十二律吕之位如散声为黄钟则十三徽六分为大吕十三徽一分为太蔟十二徽二分为夹钟十徽八分为姑洗十徽为仲吕九徽四分为蕤宾九徽为林钟八徽半为夷则七徽九分为南吕七徽六分为无射七徽三分为应钟七徽亦为黄钟与散声相同也琴止用五正声律吕得相合为用者黄钟太蔟姑洗林钟南吕五声而已其余俱不得为用故不可较以十二律吕止以五声之数考之最为简便】不当应第三姑洗之角似与律吕相生之理不能合故有此疑也夫以一全度散声为黄钟宫上生九徽之林钟征以应四散声林钟征下生十三徽之太蔟商以应二散声太蔟商上生八徽之南吕羽以应五散声而南吕羽下生十一徽之姑洗角独不应三散声其应三散声者乃在十徽之仲吕角是可疑矣殊不知一实非宫分本属征也三之为角分者乃宫也惟以一全度散声为林钟征上生九徽之太蔟商而应四散声太蔟商下生十三徽之南吕羽而应二散声南吕羽上生八徽之姑洗角而应五散声姑洗角下生十一徽之应钟变宫为不用之位【变宫无散声相应虽有其位不用】故不应三散声也应夫三散声者乃十徽之黄钟宫也盖朱子以律吕之长短用三分损益之法相较故无由得其所以然之理若以五声之位得度之长短用三分损益之法相较则知一为征三为宫而音与徽分皆得应和自与律吕相生之理相合矣如度之十徽乃全度四分之三三分益一分而为四分则十徽之位生全度之散声也夫五音相生宫为声之始无声以生宫也众于十徽有声为用皆生散声者也惟三于十徽无声为用因三为宫故十徽无声以生之也此三为宫之至理知三之属宫则知一六属征二七属羽四属商五属角矣一属征则一之十一徽非姑洗角位乃应钟变宫之位也自不应三散声其十徽非仲吕角位乃黄钟之宫位也自应三散声矣三属宫则三之十徽乃仲吕角位自不应五散声其十一徽乃姑洗角位自应五散声矣然则论琴者惟以度之长短较以五声自然得其要而有合于管子征羽之数大于宫与白虎通一尚征之説也今绘十二律吕合度之位于左审音者辨之

<经部,乐类,琴旨,卷上>
<经部,乐类,琴旨,卷上>

　　琴防卷上
<经部,乐类,琴旨>
　　钦定四库全书
　　琴防卷下
　　南通州王坦撰
　　旋宫转调【有圗】
　　上古圣人心通造化黙会声气之元制为旋宫转调五调相转循环不息与五行相生之机一一脗合盖五行之于万物一物有一物之体用五音之为五调一调有一调之体用也如宫调以宫为体众为用商调以商为体众为用角征羽调莫不皆然秦火以来乐经既失旋宫之义晦而不明所以有隋废旋宫独存黄钟一均之説【南北之乱中华雅乐中絶隋文帝时郑译得之于苏祗婆苏祗婆乃自西域传来故知律吕乃天地自然之声气非人之所能为译请用旋宫何妥耻其不能遂止用黄钟一均即宫调也】自唐宋元明以迄于今琴家専肄声音熟谙谱调而未尝详考理学之原儒者空谈理数拘守旧闻而不屑研究声字之义若二者相兼穷其理而究其声旋宫转调之理岂不复明哉近代琴谱转易调计有三十余其之紧慢俱不得律吕之和立调命名亦不中其窽防皆无足取唐人之纪琴以管色合字定一则四字定二上字定三尺字定四工字定五六字定六五字定七乃管音之四字调四字调为正调而乙凡不用琴之二变亦不用故以四字调之合字定一其余声字皆与各相合也后世因之以管律合音相和取声而紧某慢某得某之声转为管律之某声某字或有不紧慢者原为管律之某声某字立羽位以起调以原得某转为宫立宫位以主调则定为某调于是定为宫商角变征征羽变宫之七调焉【音取声以合字六字为征四字五字为羽乙字为变宫上字为宫尺字为商工字为角凡字为变徴管律取声以合字六字为变宫四字五字为宫乙字为商上字为角尺字为变征工字为征凡字为羽则管律与音之不相合已明岂能得旋宫之理哉】其宫调谓二为宫声四字得羽之分定为羽立羽位以起调三得宫之分而为宫立宫位以主调遂为宫调【二为羽三为宫自古命为宫调以三为本而立体可知矣】其商调则一三六俱慢一音【以一合字六六字俱命为凡字三上字命为乙字余不更者仍为宫调声字】谓三之角声上字慢为商声乙字得羽之分定为羽立羽位以起调四原得商之分转为宫立宫位以主调遂为商调【按此调三为羽即羽调也】其角调则二四五七俱紧一音【以二四字七五字俱命为清声髙五字四尺字命为清声髙尺字五工字命为清声髙工字余弦不更者亦仍为宫调声字】谓三原为角声上字得羽之分定为羽立羽位以起调五原得角之分转为宫立宫位以主调遂为角调【按此调三亦为羽亦羽调也三为羽则五为商而命为宫亦相讹】其变征调则独紧五一音【以五工字命为清声髙工字余不更者亦仍为宫调声字】谓四原为变征尺字得羽之分定为羽立羽位以起调五原为角分者上为变征之转为宫立宫位以主调遂为变征调【按此调四为羽则三为征即征调也】其征调则独慢三一音【以三上字命为乙字余不更者亦仍为宫调声字】谓五原为征声工字得羽之分定为羽立羽位以起调一六原得征之分转为宫立宫位以主调遂为征调【按此调五为羽则三为角即角调也】其羽调则一三四弦六俱慢一音【以一合字六六字俱命为凡字三上字命为乙字四尺字命为清声髙上字余弦不更者亦仍为宫调声字】谓一六之变宫合字慢为羽声凡字得羽之分定为羽立羽位以起调二七原得羽之分转为宫立宫位以主调遂为羽调【按此调一六亦为羽三为商即商调也】其变宫调则二五七俱紧一音【以二四字七五字俱命为清声髙五字五工字命为清声髙工字余不更者亦仍为宫调声字】谓一六原为变宫合字得羽之分定为羽立羽位以起调二七原得羽分者上为变宫之转为宫立宫位以主调遂为变宫调【按此调一六亦为羽则三亦为商亦商调也取变征于角之中取变宫于羽之中则二变不能为用之理可知矣】此其立调命名
