<!-- { "loadSidebar": true } -->
　　一为宫世传其説久矣葢縁国语大不逾宫细不过羽之论也后世以此二语推之遂谓二为商三为角四为征五为羽六应一为少宫七应二为少商其説虽近自然而不知实失古人作乐之旨夫大不逾宫宫之前不可定为征羽则细不过羽羽之后顾可定为宫商耶何为羽之后又有少宫少商也或谓此亦国语宫逐羽音之説则又不然六之宫逐五之羽宁三之宫不可逐二之羽乎国语自论铸钟之义非论琴之七也【按国语周景王将铸无射之大林伶州鸠对以云云】自隋废旋宫乐经既失世人皆知黄钟宫声为律吕之本一为众起音之始故首推一为宫声于细按五音相生之序三分损益之法而一尚征焉宫生征征生商商生羽羽生角宫损一分上生生征益一分下生亦生征宫之八十一三分之而损一分则为五十四乃征声之数征之五十四三分之而益一分则为七十二乃商声之数商之七十二三分之而损一分则为四十八乃羽声之数羽之四十八三分之而益一分则为六十四乃角声之数又加宫之八十一三分之而益一分则为一百有八乃征声之倍数倍征之一百有八三分之而损一分则仍为七十二亦是商声之数商之七十二三分之而益一分则为九十六乃羽声之倍数倍羽之九十六三分之而损一分则仍为六十四亦是角声之数按相生之音五而相生之数七宫为八十一商为七十二角为六十四征为五十四羽为四十八征数五十四倍之为一百有八羽数四十八倍之为九十六古圣立法上下相生损益并用故琴一定有七也倍征一百有八纶为一【三茧一丝以十二丝为一纶过此则粗不及则细】倍羽九十六纶为二宫八十一纶为三商七十二纶为四角六十四纶为五征五十四纶为六羽四十八纶为七此依之巨细合五声数而为之次第者也以三宫益之而生一倍征【此隔一下生之理】一倍征损之而生四商【此隔二上生之理】四商益之而生二倍羽【此亦隔一下生之理】二倍羽损之而生五角【此亦隔二上生之理　五音相生至角而终角不能生正声也故琴止得五声为用】此三宫声益而下生得第一至第五又以三宫损之而生六征【此隔二上生之理】六征益之亦生四商【此隔一下生之理】四商损之而生七羽【此亦隔二上生之理】七羽益之亦生五角【此亦隔一下生之理】此三宫声损而上生得第三至第七若三宫声上下相生损益并用得第一至第七之七矣此五音相生得七之次第以合之巨细者也凡此乃七得五声自然之至理而不可易者若以一为宫岂能穷律吕贯通之妙哉白虎通曰八音法易八卦丝离音也盛徳在火其音征一尚征不益信哉兹特绘三图于左使纲举而目张庶一尚征之义显然无遁情矣








　　按三分损益相生之法三宫为八十一益而下生一倍征之一百有八一倍征损而上生四商之七十二四商益而下生二倍羽之九十六二倍羽损而上生五角之六十四得倍征第一至角声第五












　　三弦宫损而上生六弦征之五十四六弦征益而下生四弦商之七十二四弦商损而上生七弦羽之四十八七弦羽益而下生五弦角之六十四得宫声第三弦至羽声第七弦











　　三宫声损益并用上下相生得倍征第一至羽声第七○琴止用五正声五音相生始于宫终于角故三宫声上下相生皆至五角声而止三之左无连线即始于宫无声以生宫也五之右无连线即终于角角声无声以生也
　　三准当徽不当徽之别【有图】
　　琴徽之定位以岳山至焦尾全度之中为七徽七徽上至岳山之度半之为四徽四徽又上至岳山之度半之为一徽七徽下至焦尾之尾半之为十徽十徽又下至焦尾之度半之为十三徽又以岳山至焦尾全度三分之一分为五徽二分为九徽五徽上至岳山之度半之为二徽九徽下至焦尾之度半之为十二徽又以岳山至焦尾全度五分之一分为三徽二分为六徽三分为八徽四分为十一徽此琴十三徽折取之定位也取音亦有不在徽之位者以五音相生之度有当徽不当徽之别也惟七徽四徽一徽俱当徽而七弦皆用得本弦之正声又谓之三准【七徽为全度之半七徽至焦尾为下准四徽为七徽之半四徽至七徽为中准一徽为四徽之半一徽至四徽为上准】十三徽十二徽十一徽八徽六徽三徽俱不当取音之正位十徽九徽五徽二徽取音虽亦当徽而七弦之中间有不用者要皆以徽分与五声二变之度竝举而详覈之其理始明焉以下准言之十三徽一弦用之为九十六之倍羽位三弦用之为七十二之商位四弦用之为六十四之角位六弦用之为四十八之羽位此十三徽二弦五弦七弦不用而一三四六俱用焉五声之度俱在十三徽下一分【以十三徽至焦尾之度计之】故十三徽不当取音之正位十二徽二用之为八十一之宫位五用之为五十四之征位七用之为四十零五之少宫位此十二徽一三四六不用而二五七俱用焉五声之度俱在十二徽下二分故十二徽亦不当取音之正位十一徽惟三用之为六十四之角位余俱不用独三用之五声之度在十一徽上二分故十一徽亦不当取音之正位十徽一用之为八十一之宫位二用之为七十二之商位四用之为五十四之征位五用之为四十八之羽位六用之为四十零五之少宫位七用之为三十六之少商位此十徽独三不用余皆用之焉九徽一用之为七十二之商位二用之为六十四之角位三用之为五十四之征位四用之为四十八之羽位六用之为三十六之少商位七用之为三十二之少角位此九徽独五不用余皆用之焉八徽一用之为六十四之角位三用之为四十八之羽位六用之为三十二之少角位此八徽二四五七不用而一三六俱用焉五声之度俱在八徽上一分故八徽亦不当取音之正位七徽为全度之半各用之为本正声五四十零五之少宫位在八徽半二五十四之徴位四四十零五之少宫位五三十六之少商位七二十七之少征位俱在七徽六分此数声者葢又居无徽之分焉至于各二变之声一八十五三二之变宫位在十徽二分【即十一徽上二分之分】五十六八八之变征位在七徽三分二八十五三三之变宫位在十三徽一分五十六八八之变征位在七徽九分【即八徽上一分之分】三五十六八八之变征位在九徽四分四十二六六之少变宫位在七徽三分四五十六八八之变征位在十徽八分四十二六六之少变宫位在七徽九分五五十六八八之变征位在十三徽一分四十二六六之少变口位在九徽六四十二六六之少变宫位在十徽八分二十八四四之少变征位在七徽三分七四十二六六之少变宫位在十三徽一分二十八四四之少变征位在七徽九分此下准焦尾至七徽各五声二变之度分也以中准言之六徽乃十一徽之半各用之与十一徽同五徽乃九徽之半各用之与九徽同四徽乃七徽之半各用之与七徽同七徽至四徽谓之中准各徽得下准各徽之半而同声无徽之分惟五徽七分得下准十徽之半而同声其余俱得下准无徽之分之半而同声焉六徽四分与十三徽一分同六徽二分与十二徽二分同五徽九分与十徽八分同五徽二分与九徽四分同四徽八分与八徽半同四徽六分与七徽九分同四徽四分与七徽六分同四徽二分与七徽三分同此中准七徽至四徽各五声二变之度分也以上准言之三徽乃六徽之半各用之同于十一徽六徽矣二徽乃五徽之半各用之同于九徽五徽矣一徽乃四徽之半各用之同于七徽四徽矣四徽至一徽谓之上准各徽亦得中准各徽之半而同声至于无徽之分三徽四分则同于十三徽一分与六徽四分三徽二分则同于十二徽二分与六徽二分二徽九分则同于十徽八分与五徽九分二徽七分则同于十徽与五徽七分二徽二分则同于九徽四分与五徽二分一徽八分则同于八徽半与四徽八分一徽六分则同于七徽九分与四徽六分一徽四分则同于七徽六分与四徽四分一徽二分则同于七徽三分与四徽二分此上准四徽至一徽各五声二变之度分也一徽之上不能为用矣今以各全度五声多寡之分与三准各徽分所得五声二变之位列图为表审音者亦将有所取衷焉



<经部,乐类,琴旨,卷上>
<经部,乐类,琴旨,卷上>
　　凡之巨者分数多之细者分数少如倍征一百八纶则定为一百八分倍羽九十六纶则定为九十六分宫八十一纶则定为八十一分余仿此各得声之位其长短参差不同有此徽同者在彼徽则异有彼分同者至此分又异何也因羽与宫角与征相去之度长而变宫变征之不为用者间于其中也按五声二变之位惟二变无散声相应五声之位按巨则细之散声应按细则巨之散声应两俱按则五声二变之数相同亦莫不相应也而此中则有中准上准音节之半数与半而又半之数即如一四徽之二十七分一徽之十三分小余五皆为征声二四徽之二十四分一徽之十二分皆为羽声是也余仿此恐阅者以数之互异不能辨识故绘音倍半之图于后以示之











　　泛音四凖【有图】
