<!-- { "loadSidebar": true } -->
　　琴徽之义自来未有考据予观近代琴谱以十二律吕名十二徽曰十二徽象十二月中之第七徽象闰于是定第一徽为正月起太蔟第十二徽为十一月起黄钟转相师授牢不可破而不知其非也十三徽之位之疎密与十二律吕之度之长短细细较对迥不相侔使比而同之声音失其序矣且弦有巨细即音皆有异徽分系各取音之节即应得用之声字皆随而递迁使定一之第一徽为太蔟第十二徽为黄钟则二三四五之第一徽俱不得为太蔟其第十二徽俱不得黄钟矣彼以律吕名徽者岂其未见及此耶夫琴有十三徽止用五声二变之七音故每之取音于徽者一徽二徽四徽五徽七徽九徽十徽而已其余皆不得取音之位也而一徽四徽七徽音又相同二徽五徽九徽音又相同则亦止得三声其更有止得二声者三是也十徽无按声亦不得取音之位也夫七音之取于十三徽者尚止得三声二声而顾以十二律吕配夫十二徽而欲得十二声也能乎古人立法原自简易以音之倍半声相同于是二分之而定以七徽四徽一徽焉葢七徽为全度之半四徽为七徽之半一徽又为四徽之半皆本之正声故也以声之相和为用乃相生之声于是三分之而定以九徽五徽二徽焉葢九徽为全度三分之二五徽为九徽之半二徽又为五徽之半皆本相生之声故也至于十徽乃自七徽至焦尾之半位也泛音得七徽之半声而声相同【泛音相同之理详见泛音四准篇】按声与七徽之声则不相同而相和盖十徽为全度四分之三乃本生声之始故亦得声之相和也【十徽乃全度四分之三七徽乃全度四分之二十徽之声为三分损一分则生七徽之声益一分则生全度之散声故为本生声之始生我之声与我生之声相和之理同也】统计十徽九徽七徽五徽四徽二徽一徽之位得本音倍半与三分损益相生之理而定故本之声生我之声与我生之声皆得以取音于徽焉【如一徽声则七徽属征为本之声十徽属宫宫生徴为我生之声九徽属商徽生商为我生之声余弦皆可类推】惟十三徽十二徽及十一徽八徽六徽三徽则皆不得乎取音之位十三徽十二徽不得取音之位者以自焦尾至十徽九徽得倍半声乃为泛音自然之声而定按声则非本倍半声亦非本相生之声故尔也以十三徽言之十三徽乃十徽至焦尾之半位其泛音自与七徽十徽之泛音同若于此作按声其音必不合必下一分当九徽上三分益一之位而始合盖十三徽因七徽为泛音折半取音而定上至岳山折半而得四徽再折半而得一徽下至焦尾折半而得十徽再折半而得十三徽故在泛音为得音倍半之理而与七徽十徽同按声则因九徽相生而来故不与七徽十徽同而不得取音之位也以十二徽言之十二徽乃九徽至焦尾之半位其泛音自与九徽之泛音同若于此作按声其音亦不合必下二分当八徽半上三分益一之位而始合盖十二徽因九徽为泛音亦折半取音而定上至岳山折半而得五徽再折半而得二徽下至焦尾折半而得十二徽故在泛音亦得音倍半之理而与九徽同按声则因八徽半相生而来故不与九徽同而亦不得取音之位也十一徽八徽六徽三徽亦不得取音之位者以全度五分亦为泛音自然之声而定十一徽之按声在七徽九分上三分益一之位若按十一徽其音亦不合必上二分而始合六徽实为十一徽之半三徽又为六徽之半其声同矣声相同而按之其不合也犹之十一徽也八徽之按声在十三徽一分上三分损一之位若按八徽其音亦不合必上一分而始合盖全度五分取分相均皆为泛音而定故泛音皆相同论其按声则十一徽六徽三徽因七徽九分相生而来故与八徽之按声不同八徽因十三徽一分相生而来故与十一徽六徽三徽之按声不同俱不得取音之位也盖五声二变之位定于三分损益之长短若十三徽之位则因泛音自然之声而定止于二分之三分之五分之之三者故止得三音岂能合乎五声二变之七音哉兹即下准之度得五声二变之位于徽分而以三分损益之法覈之十徽固本生声之始也管子有曰将起五音凡首先主一而三之四开以合九九以生黄钟小素之首以成宫此非指倍征一之十徽宫位为起音之本乎十徽之位三分之而益一分则为全度之散声【损一分则生七徽之声与生散声之理同其十徽为三分则全度为四分七徽为二分四徽为一分四分二分一分声相同盖一分为二分之半二分又为四分之半此音倍半声相同之理故三分之位而损益之损一分生二分之声益一分生四分之声也余仿此又不拘某徽分指为四分三分二分一分者自此度至彼度长短相均如十徽为三分就一之一百有八分而论则岳山至四徽得二十七分四徽至七徽亦得二十七分七徽至十徽亦得二十七分十徽至焦尾亦得二十七分如全度为三分亦就一而论岳山至五徽得三十六分五徽至九徽亦得三十六分九徽至焦尾亦得三十六分余仿此而损益相生之理极易明也】于是一十徽宫位生一征散声二十徽商位生二羽散声若三乃宫声五相生始于宫终于角无生宫之声所以宫为声之始而三之十徽无有按声之位也四十徽征位生四商散声五十徽羽位生五角散声【六七为一二之半得声之理与一二同俱不录】此各十徽之声生各之散声者也又以全度之散声三分之而损一分其位则在九徽【全度为三分九徽为二分五徽为一分】于是一征散声生九徽商位二羽散声生九徽角位三宫散声生九徽征位四商散声生九徽羽位五角散声生九徽变宫位夫五角独生变声者即五音相生始于宫终于角之理自宫征商羽次第相生至角而止皆正声惟角不能生正声而生变声所以角为声之终也论五之宫位实在八徽半似当自六徽七分相生而五之六徽七分无按声之位【按六徽七分各俱无按声之位】故五角必生九徽变宫也此各散声生九徽之声者也又以九徽之位三分之而益一分其位则在十三徽一分【九徽为三分十三徽一分为四分六徽四分为二分三徽四分为一分】更以八徽半之位三分之而益一分其位则在十二徽二分【八徽半为三分十二徽二分为四分六徽二分为二分三徽二分为一分】于是一九徽商位生十三徽一分羽位二九徽角位生十三徽一分变宫位论二之宫位在十二徽二分当自八徽半相生而二之八徽半无按声之位故九徽角生十三徽一分变宫也三九徽征位生十三徽一分商位四九徽羽位生十三徽一分角位五九徽变宫位生十三徽一分变征位其八徽半宫位生十二徽二分征位此九徽与八徽半之声生十三徽一分与十二徽二分之声者也又以十三徽一分之位三分之而损一分其位则在七徽九分【十三徽一分为三分七徽九分为二分四徽六分为一分】以十二徽二分之位三分之而损一分其位则在七徽六分【十二徽二分为三分七徽六分为二分四徽四分为一分】于是一十三徽一分羽位生七徽九分角位二十三徽一分变宫位生七徽九分变征位其十二徽二分宫位生七徽六分征位三十三徽一分商位生七徽九分羽位四十三徽一分角位生七徽九分变宫位论四之宫位在七徽六分当自十二徽二分相生而四之十二徽二分无按声之位故十三徽一分角生七徽九分变宫也五十三徽一分变征位生七徽九分清宫而不用夫始于宫终于角者以五音相生皆正声至角止而生变声也琴既用二变因终于变征故变征所生之位不得为用其十二徽二分征位生七徽六分商位此十三徽一分与十二徽二分之声生七徽九分与七徽六分之声者也又以七徽九分之位三分之而益一分其位则在十徽八分【七徽九分为三分十徽八分为四分五徽九分为二分二徽九分为一分】以七徽六分之位三分之而益一分其位则在十徽【七徽六分为三分十徽为四分五徽七分为二分二徽七分为一分】于是一七徽九分角位生十徽八分变宫位论一之宫位在十徽当自七徽六分相生而一之七徽六分无按声之位故七徽九分角生十徽八分变宫也管子所谓一十徽为起音之本者此也二七徽九分变征位生十徽八分清宫而不用其七徽六分征位生十徽商位三七徽九分羽位生十徽八分角位四七徽九分变宫位生十徽八分变征位其七徽六分宫位生十徽徴位五七徽六分商位生十徽羽位此七徽九分与七徽六分之声生十徽八分与十徽之声者也又以十徽八分之位三分之而损一分其位则在七徽三分【十徽八分为三分七徽三分为二分四徽二分为一分】以十徽之位三分之而损一分其位则在七徽【十徽为三分七徽为二分四徽为一分】于是一十徽八分变宫位生七徽三分变征位三十徽八分角位生七徽三分变宫位四十徽八分变征位生七徽三分清宫而不用若十徽之声所生七徽之声原与生散声者相同不再赘此固十徽八分之声生七徽三分之声者也又以七徽三分之位三分之而益一分其位则在九徽四分【七徽三分为三分九徽四分为四分五徽二分为二分二徽二分为一分】以七徽之位三分之而益一分其位则在九徽【七徽为三分九徽为四分五徽为二分二徽为一分】于是一七徽三分变征位生九徽四分清宫而不用三七徽三分变宫位生九徽四分变征位若七徽之声所生九徽之声原与散声生九徽之声相同亦不赘此固七徽三分之声生九徽四分之声者也又以九徽四分之位三分之而损一分其位则在六徽七分【九徽四分为三分六徽七分为二分三徽七分为一分】于是三九徽四分变征位生六徽七分清宫而不用此九徽四分之声生六徽七分之声者也至于六徽七分之位则皆清声而无所用故不载总之下准各之度以损益相生得五声二变之位惟十徽九徽七徽得其声其余诸徽与三之十徽俱不能得其声焉【各五声二变之位所为宫声为始角声生变宫而终于变徽者其理丝毫不紊　各分七音之位实有旋转不息之义自十徽生散声与七徽散声与七徽生九徽九徽生十三徽一分十三徽一分生七徽九分七徽九分生十徽八分十徽八分生七徽三分七徽三分生九徽四分九徽四分生六徽七分以六徽七分之位三分之而益一分其位在八徽半则六徽七分实生八徽半八徽半生十二徽二分十二徽二分生七徽六分七徽六分生十徽而仍归原位未尝不与十二律吕隔八相生之理有合也】至若中准为下准之半上准又为中准之半三分损益之理固一致也特以三准五声二变之位计之实得三十有六使依此得声之位以定徽则其中有长有短有疎有密矣下准之度音节长遇其密者犹可定中准上准之度音节短遇其密者则太密而难分辨其序故不若二分之三分之五分之以泛音自然之位而定以十三徽之为妙耳曽何十二律吕配十三徽而月而闰之扰扰乎夫五声二变之于十三徽止得三声二声岂十二律吕配夫十三徽而反能得夫十二声也乎古之以律吕配月者相生损益自然之序也必谓十二月象徽数而以十二律吕强名之噫嘻亦不经甚矣余故详辨之更以二分之得七徽四徽一徽十徽十三徽者为一图以三分之得九徽五徽二徽十二徽者为一图以五分之得八徽十一徽六徽三徽者为一图序列于后俾人知徽所由定只因自然之泛音而不得强作解事借口于律吕庻古圣人作乐之遗意犹可遇诸丝桐间也
