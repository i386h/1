<!-- { "loadSidebar": true } -->
　　泛音不假按抑得自然之声虽与实音稍异要不外乎五声二变之理葢实音有三凖毎凖之内不拘某俱得五声二变之七声不论当徽不当徽但遇五声二变度分俱可按其度分而得声也至于泛音则当为四凖每四凖之内一四六得二正声一变声二七得二正声三得三正声五得一正声一变声必于徽间始有声否则无声盖一徽四徽七徽十徽十三徽声相同二徽五徽九徽十二徽声相同三徽六徽八徽十一徽声相同故有三声其有只得二声者徽不遇五声二变之度分故也以各徽所得之五声二变言之一徽四徽七徽十徽十三徽俱得本之正声【如一属征则一徽四徽七徽十徽十三徽皆属征二属羽则一徽四徽七徽十徽十三防皆属羽是也余仿此】二徽五徽九徽十二徽俱得本正声相生之声【如一六属防征生商得商声二七属羽羽生角得角声三属宫宫生征得征声四弦属商商生羽得羽声五属角角生变宫得变宫声】三徽六徽八徽十一徽在三则得角声角生变宫故在一六而得变宫之声变宫生变征故在四而得变征之声变征生清宫故在二七而得清宫之声有其位而不用清宫生清征故在五而得清征之声有其位而不用【此隔一下生隔二上生之理也三之三徽六徽八徽十一徽之角声生一六三徽六徽八徽十一徽之变宫声即如三宫声与三一徽四徽七徽十徽十三徽宫生一六徴声与一六一徽四徽七徽十一徽十三徽徴声之比三二徽五徽九徽十二徽徴声生一六二徽五徽九徽十二徽商声之比也】此各泛音得各徽五声二变之大槩也以各徽相对而音相同者言之六徽与八徽相对五徽与九徽相对四徽与十徽相对三徽与十一徽相对二徽与十二徽相对一徽与十三徽相对徽相对而所出之音必相同者无他由焦尾至七徽中间各徽之五声二变度分与岳山至七徽中间各徽之五声二变度分彼此相同故也大抵泛音之取音以七徽居中为界划七徽上至岳山下至焦尾分而为二实音附木取音不论徽之逺近俱自岳山一边而出泛音以指浮上徽之上下皆为震动则徽之上下皆有声出去岳山逺则声低而浊近则声高而清高而清之声既出低而浊之声自不能出矣如六徽至一徽在七徽之上得声之清所出五声二变度分之声与实音相同八徽至十三徽在七徽之下得声之浊合诸五声二变度分不能出声所出之声乃从焦尾至各徽而出故不得与实音相同也即就一所值之徽而论一七徽居全度之中上至岳山下至焦尾逺近相均同为五十四之征其声清浊互出得本之正声六徽为四十二六六之变宫位【皆五声二变之半或半之又半俱不细注】五徽为三十六之商位四徽乃七徽之半为二十七之本征位三徽乃六徽之半为二十一三三之变宫位二徽乃五徽之半为十八之商位一徽乃四徽之半为十三五之本征位此七徽之上六徽俱得本五声二变度分由声之清故得与实音相同八徽为六十四之角位泛音乃变宫声盖自焦尾计至八徽乃四十二六六之变宫位也九徽为七十二之商位泛音亦得商声此九徽适合者自焦尾计至九徽乃三十六之商位合实音七十二商声之半倍半之声原相同也十徽为八十一之宫位泛音乃征声自焦尾计至十徽乃七徽之半为二十七之本征位也十一徽为八十五三三之变宫位泛音亦得变宫声此十一徽适合者自焦尾计至十一徽乃八徽之半为二十一三三之变宫位合实音八十五三三变宫半之又半倍半而又半声亦相同也十二徽一原无五声二变之位泛音得声为商声自焦尾计至十二徽乃九徽之半为十八之商位也十三徽为九十六之羽位泛音乃征声自焦尾计至十三徽乃十徽之半为十三五之本征位也此七徽之下六徽由声之浊不与实音相同俱得焦尾至七徽五声二变度分之清声焉【余俱未细注阅后之绘图自明】故七徽上下必判而为二七徽之上四徽至七徽为上之下准一徽至四徽为上之上准七徽之下十徽至七徽为下之上准十三徽至十徽为下之下准此泛音之四准与实音之得声自有分别也今特详列其图于左







<经部,乐类,琴旨,卷上>
　　七徽以上各七下所载五声之数皆相同由岳山起至焦尾得声之清泛音实音声相同也七徽以下各上所载五声之数为泛音自焦尾起至岳山亦得声之清各下所载五声之数为实音自岳山起至焦尾得声之浊审音者试以散声和之则七徽以上之泛音由岳山至七徽度短七徽以下之泛音由焦尾至七徽度亦短俱得声之清而清声为用浊声不能为用之理自明矣
　　按声散声相和説
　　鼓宫宫应弹角角动音相准也故徽分之位恒与散声相和向来注谱之家类多错认分数斯律之能协者寡矣兹特以度五声之数较定徽分于后而两言以该之曰按弹外散扣内按弹内散扣外试以按弹外散扣内言之间四者按七徽间三者二则按七徽六分一三则按七徽九分间两者按九徽间一者各俱按十徽惟三按十徽八分两相连者二五则按十二徽二分一三四六则按十三徽一分此皆按弹外散扣内也皆正声之相和者也以按弹内散扣外言之间四者亦按七徽两相连者二四五七则按七徽六分三六则按七徽九分间一者惟五徽按八徽半余俱按九徽间两者按十徽间三者五七则按十二徽二分六则按十三徽一分此皆按弹内散扣外也皆倍声之相和者也至七徽为正声之半和以正声之倍亦按弹内散扣外此则倍声之倍之相和者也其有不相和而实可和者乃相生之声相和亦必按弹内散扣外【如按弹外散扣内虽亦得相生之位而声音乖舛不可为用】间两者按七徽【如按弹七羽声应散扣四商声商生羽而相和也按弹六征声应散扣三宫声宫生征而相和也余可类推此俱散声生按声也若按声生散声音虽不乖舛谱亦不多用】间三者五七则按七徽六分六则按七徽九分间四者按九徽两相连者二四五七则按十徽三六则按十徽八分葢三十徽八分之位为角应二羽自当按十徽八分至于六原不当按十徽八分之位所以按之者因六十徽之位为宫不与五角相和惟十徽八分为变宫之位与五角声相生而相和故按之耳间一者惟五按十二徽二分余俱按十三徽一分夫七之十二徽二分亦为宫位而按十三徽一分者十三徽一分亦变宫之位应五角声也故同一按弹内散扣外而此之相和有不可以倍声例者葢相生之声之相和者也以上乃下准之各徽分得各散声相和之大要若中准上准之徽分与下准之徽分同亦得各散声相和之声焉【如按一中准五徽之三十六分上准二徽之十八分六中准五徽之十八分上准二徽之九分俱应四散声之七十二分盖音之半半而又半半之半而又半皆与倍声相和】然亦有两俱散扣而相和者间四者本之声得倍半而相和一为六之倍二为七之倍是也间两者乃相生之声相和如一徴生四商二羽生五角是也间一者惟五角不与三宫相和余亦以相生之声相和如三宫生一征四商生二羽是也总而言之各相应之声不出乎正声倍声与相生之声三者之范围故竝着其同异以明之【同者谓倍声与正声相同异者谓相生之声与正声较其数实异也】
　　三独下一徽
