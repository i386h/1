<!-- { "loadSidebar": true } -->
　　古人之论琴声有经有纬有从宫商角征羽文武以上为经声也黄钟及大吕闰晖以上十三声为纬声也风雅声隂阳声武成声吟咏声谈话声姑息声五音声五调声长乐声胡笳声止息声吴声蜀声齐声楚声度摘声蹙臑抑声调龊掠声长弹掉搦声楚清侧声雅质侧声鹢扶轮指声宛美清声髙望逺侧声凡此二十四声为从声也右七为正十三晖为副正副相应一合十三种升降同为九十一声琴含太虚一气运九十种声如此其变亦已尽矣至于取声之法又有木有泛有散有末有剔有栎有擘有绰有璅有龊有伦以总之诚去四清二变以谐音律则琴音调而天下治矣【左指案因指打声振动左指令着面右指击隐隐如雷是木声也左微按右手击泠泠然轻清是泛声也左指不按不击锵锵然如钟铎是散声也左指按右指打声抑蹙向前后令声下惆怅是散声也右指向下末二三左指不着是末声也右指向上剔一是剔声也右指食第一横文向上蹙栎二三毕举其食指合势望天是栎声也右指向上擘一为擘声右指向下反剔一为绰声右指搯食指第二横文上向下击下从寛至急可十余声为璅声右两指各按一齐声打为龊声右两指伦次共一为伦声】
　　琴曲上
　　众乐琴之臣妾也广陵曲之师长也古琴曲有歌诗五篇操二篇引九篇其歌诗一曰鹿鸣周大臣伤时在位而作也二曰伐檀魏国女闵伤怨旷而作也三曰驺虞召国女伤失嘉防而作也四曰鹊巢召国男悦正女而作也五曰白驹衰世失朋友而作也其操十有二一曰将归孔子之赵闻杀鸣犊而作也二曰猗兰孔子伤不逢时而作也三曰山孔子因季桓受齐女乐而作也四曰越裳周公为其重译来享而作也五曰拘幽文王拘于羑里而作也六曰岐山周人为太王而作也七曰履霜尹吉甫子伯竒伤无罪而作也八曰雉朝飞牧犊子感双雉而作也九曰别鹤商陵穆子伤父母夺志而作也十曰残形曽子梦狸而作也十一曰水僊伯牙为僊舞而作也十二曰懐陵伯牙为子期而作也其引一曰列女楚樊姬所作也二曰伯姬鲁伯姬所作也三曰正女鲁漆室女所作也四曰思归卫女所作也五曰霹雳楚商梁遇风雨而作也六曰走马樗里牧恭为感天马而作也七曰箜篌霍里髙所作也八曰琴引秦屠门髙所作也九曰楚引楚龙丘子髙所作也自余歌诗操引不可胜纪要其大致亦不出乎此然以诗推之鹿鸣之燕羣臣伐檀之刺贪鄙驺虞之美王道成鹊巢美夫人之徳白驹刺宣王之不用贤与是説不类矣岂好事者妄取其名而诡为之説欤
　　琴曲下
　　昔人论琴防吟引亦多矣有以孔子撰之者获麟将归畏匡厄陈之类也有以伯牙制之者望仙懐陵流水流泉之类也有以嵇康为之者长清短清长侧短侧之类也有以刘琨为之者登陇望秦竹吟风哀松露悲汉月是也胡笳五防赵师所修有以明君为之者平调清调瑟调蜀调胡笳吴兴杜琼是也然观琴调操引有宫引商引角引征引羽引平调引有林宫林商林角林征林羽是琴音之用不出五声而已后世兼以二变四清定数多寡其为智亦疎矣







　　乐书卷一百四十三
<经部,乐类,乐书>
　　钦定四库全书
　　乐书卷一百四十四
　　宋　陈　撰
　　乐图论
　　俗部
　　八音【丝之属上】
　　蕃瑟　　　　雅瑟　　　　十九瑟二十七瑟　黄钟瑟　　　平清瑟
　　静瑟　　　　寳瑟　　　　太一乐
　　天寳乐　　　绕梁






<经部,乐类,乐书,卷一百四十四>
　　三礼图雅瑟长八尺一寸广二尺八寸二十三其常用者十九其余四谓之蕃蕃之为言羸也古者大瑟谓之洒长八尺一寸广一尺八寸二十七其制与雅瑟大同而小异岂时异异制欤












<经部,乐类,乐书,卷一百四十四>
　　黄钟瑟
　　易通卦验冬至日使八能之士鼓黄钟之瑟用槐八尺一寸为之夏至日用桑五尺七寸为之失古人用桐之意也
　　平清瑟
　　隋代何妥少好音律留意管文帝令定钟律于是作平清瑟三调声宋朝雅乐作大吕黄钟二均声至妥始奏专用黄钟诏下公卿议从之
　　静瑟
　　王子年拾遗録曰古之圆山有林木焉疾风震地而林木不动以其木为瑟故曰静瑟也慎子曰公输子巧用材也不能以檀为瑟诗曰椅桐梓漆爰伐琴瑟然则瑟之材其可以檀为之乎
　　寳瑟
　　昔卢迈有寳瑟四各直数十万有寒玉石磬响泉和志之号繇此观之非特琴为然虽瑟之寳者亦不嫌其同名矣























　　太一之制十二六隔大抵与琴相类合散声十二隔声七十二散声应律吕以隔声旋相为宫合八十四调唐开元中司马滔所进者也后世雅乐宫县内用之然亦溺于七音之失矣












　　天寳乐形类石幢其十四而设柱黄钟一均足正倍七声移柱作调以应律天寳中任偃所进也舞者亦执焉




　　乐书卷一百四十四
　　钦定四库全书
　　乐书卷一百四十五
　　宋　陈晹　撰
　　乐图论
　　俗部
　　八音【丝之属中】
　　双凤琵琶　　金缕琵琶　　直颈琵琶曲颈琵琶　　大忽雷琵琶　小忽雷琵琶阮咸琵琶　　云和琵琶　　二琵琶六琵琶　　七琵琶　　八琵琶














　　唐天寳中中官白秀贞使西蜀回献双鳯琵琶以逻逤檀为槽温润光辉隐若圭璧有金缕红文蹙成双鳯贵妃毎自奏于棃园音韵凄清飘如云外殆不类人间矣诸王贵主竞为贵妃琵琶弟子亦一时习尚然也然亦异物君子不贵焉











　　南齐褚渊善弹琵琶武帝时在东宫赐之金缕柄银柱琵琶髙帝曲宴羣臣俾各效伎能渊弹琵琶王僧防弹琴沈文季歌张敬儿舞王敬则拍张王俭曰臣无所解唯知诵书因跪前诵相如封禅书由此观之引君于滛乐者渊敬之徒其迪之以盛徳之事王俭而已尝观宋范晔亦善弹琵琶终不为文帝屈胜之亦善鼔琴终不受汉王聘然则渊敬之徒闻之得不少愧于心乎

<经部,乐类,乐书,卷一百四十五>
　　唐乐有大小琵琶之制今教坊所用乃其曲颈者非直头者也梁史称侯景之乱使太乐令彭隽赍曲颈琵琶就简文帝饮则南朝无是制明矣晋仁祖尝据胡床在大市佛步楼上弹琵琶作大道曲以王者之尊作胡俗之乐于市楼之上殆非所谓尊其瞻视使人望而畏之之道也
　　大忽雷琵琶　　小忽雷琵琶
　　唐文宗朝内库有琵琶二号大忽雷小忽雷时有内弟子郑中丞常弹小忽雷遇匙头脱送崇仁坊赵家修治适遭训注之乱人莫知之已而中丞没身忤防之难权相旧吏梁厚本得郑中丞遂妻之又赂乐匠得赵家所修治器毎至夜分轻弹后遇良辰饮于花下酒酣弹数曲适有黄门过而聴之曰此郑中丞琵琶声也翌百达上聴文宗惊喜遣中使召之仍赦厚本罪别加锡赉焉咸通中有米和郎田从道尤善此艺顾况有忽雷儿之歌盖生于此








　　阮咸五本秦琵琶而颈长过之列十二柱焉唐武后时蒯明于古冢得铜琵琶晋阮咸所造也元亨中命工以木为之声甚清彻颇类竹林七贤图所造旧器因以阮咸名之亦以其善弹故也
　　太宗旧制四上加一散吕五音【吕之调有数法大为宫是正声或为下征或为下羽】阮类琴有浊中清三倍声上隔四柱浊声也应琴下晖中隔四柱中声也类琴中晖下晖下隔四柱清声类琴之上晖今太常乐工俗谱按中隔第一【第一柱下按黄钟第二柱下按大吕】第二【第一柱上按太簇第一柱下按夹钟第二柱上按姑洗第三柱下按中吕】第三【第一柱上按蕤賔第一柱下按林钟第二柱上按夷则第三柱下按南吕】第四【第一柱下按旡射】第五【第一柱下按应钟第二柱是黄钟清第三柱是大吕清第四柱是太簇清所有夹钟清在下隔也】凡此本应五音非有浊中清之别也今诚去四清声以合五音则舜琴亦不是过也



















　　北齐李搔李徳忱素善音律因采诸声别造一器号曰八时人称其思理





　　乐书卷一百四十五
　　钦定四库全书
　　乐书卷一百四十六
　　宋　陈晹　撰
　　乐图论
　　俗部
　　八音【丝之属】
　　五筝　　　十二筝　　十三筝银装筝　　　云和筝　　　鹿爪筝
　　轧筝　　　　鼓筝　　　　击筑
　　乐准






<经部,乐类,乐书,卷一百四十六>








　　筝秦声也世谓蒙恬为之然观其器上隆象天下方象地中空象六合柱象十二月体合法度节究哀乐实乃仁智之器也岂蒙恬亡国之臣所能闗思哉风俗通曰筝五筑身而瑟并凉州筝形如瑟是也京房制五音准如瑟十三实乃筝也阮瑀曰身长六尺应律数也有十二四时度也柱高三寸三才具也二手动应日月务也故清者感天浊者感地而唐唯清乐筝十二弹之为鹿骨爪长寸余代指他皆十三今教坊无十二者不知五合乎五音十二合乎十二律而十三其一以象闰也圣朝用十三筝第一为黄钟中声设柱并同瑟法然非雅部乐也【十二中声一黄钟中声二大吕三太簇四夹钟五姑洗六仲吕七蕤賔八林钟九夷则十南吕十一无射十二应钟十三黄钟清声】



















　　宋何承天幼好律厯之学尤善弹筝文帝赐之银装筝一尝考魏晋之世孙氏善广旧曲宋识善击节倡和陈左善清歌刘和善吹郝素善弹筝朱生善琵琶而刘和郝素皆与荀朂同定律吕故傅休奕曰人多钦所闻忽所见不亦惑乎设此六人生于上世越古今而无俪何但夔牙同契哉










　　唐清乐部有云和筝盖其首象云与云和琵琶之制类矣于頔常令客弹琴其嫂聴而叹曰三分之中一分筝声二分琵琶声亦可谓知音矣













　　梁羊偘素善音律自造采莲歌颇有新致妓妾列侍穷极奢靡有弹筝陆大喜者着鹿角爪长七寸古之善筝者不独此也郝素谢常桓伊何承天之于晋辛宣仲之于宋皆世所谓善筝者也其得妙趣遗音者特雍门周而止耳故时人谓雍门周能使喜者堕泪戚者起舞焉











　　唐有轧筝以片竹润其端而轧之因取名焉
　　鼓筝
　　説文曰筝鼓筑身乐也英雄记述袁绍使鼔筝于帐中炖煌实録述索承宗伯夷成善鼓筝又张华令郝生鼔筝史记李斯曰弹筝而歌者真秦之声晋书曰桓伊抚筝而歌由此观之筝之为乐真秦声也古人非特鼔而弹之亦抚而歌之者矣昔魏文帝曰斩泗濵之梓以为筝则梓之为木非特以为琴瑟亦用之为筝者矣凡此非君子常御之乐魏之游楚常携以自随君子不取也






















