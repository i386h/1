<!-- { "loadSidebar": true } -->
　　周官行人春朝诸侯而圗天下之事秋觐以比邦国之功夏宗以陈天下之谟冬遇以协诸侯之虑时防以发四方之禁众同以施天下之政盖成周之制因地以辨服因服以制朝因朝以入贡则逺者不至防而懈迩者不至数而罢故侯服嵗一见甸服二嵗一见男服三嵗一见衞服五嵗一见要服六嵗一见是侯服毎嵗朝甸服二嵗朝男服三嵗朝采服四嵗朝衞服五嵗朝要服六嵗朝而要服朝之嵗五服尽朝于王都则侯服更六见甸服更四见男采衞各三见矣书曰六年五服一朝而不及要服者以其当朝之年不数故也又六年王乃时廵则从王廵守各防于方岳矣晋叔向曰明王之制岁聘以志业间朝以讲礼再朝而防以示威再防而盟以显昭明先儒以为间朝在三年再朝在六年再防在十二年而再朝再防之年适与书合则叔向以为明王之制乃周制也周制朝觐宗遇防同聘视之礼如此及其往之以来王献之以来享而天子未尝不大合六代之乐以乐之也大司乐以六律六同五声八音六舞大合乐以合邦国不过如此而已
　　遣劳使臣
　　诗序曰四牡劳使臣之来有功而见知则说也皇皇者华君遣使臣也送之以礼乐言逺而有光华也盖君之于使臣有事功之劳不有以知而劳之不足以全君臣之道使臣之于君既受命于聘好不能延誉于四方不足以全忠信之徳遣之劳之者礼也歌诗以叙其情者乐也君之于臣必先遣而后叙序诗者必先劳而后遣盖所以示劝也
　　侯王用乐
　　古者天子为乐所以赏有徳诸侯故赐诸侯乐则以柷将之赐伯子男乐则以鼗将之未有无功徳于民而得者也自汉以来诸侯王略存钟鼓公卿以下乐制不立故郡国守相得用工歌乐架黄门鼓吹下偪于大夫而其礼为不及光武赐东海王疆宫殿设钟虡上拟乘舆而于礼为过唐制三品以上听有女乐一部五品以上不过三人亦不得具钟磬焉何其每下邪圣朝府州郡守一切不设钟磬之乐以其总领军事并如军中给鼓角自三万人以上至不满万人各有差等然鼓角胡人之制非华音也以之施边郡接蕃部可也以之施于州郡化天下无乃失古人雅乐之正耶
　　飨四夷
　　西汉武帝设酒池肉林以飨四夷之客作巴渝都卢海中砀极漫衍鱼龙角抵之戏唐开元礼蕃主奉见服其国服立于阙外西庑蕃官各立其后帝出自西房即御坐奏太和之乐以姑洗之均蕃主入门奏舒和之乐侍中承制降劳蕃主升坐乐作又劳还馆典谒承引降阶乐作帝还东房奏乐如初其受表币使者入门及出还馆并作乐焉非若汉武隋皇穷天下之力极天下之音以奉溪壑无厌之乐也可不惜哉臣尝观圣朝乾徳中镇州进善习高丽部乐伶人二十八辈悉赐衣帯遣归雍熈中以北戎侵轶恶军中习蕃歌以杂华乐诏天下禁止之亦可谓希代圣王之举也方今诚推祖宗之意而广行之则夷俗之乐将不乱于雅然后区别而用之内外风俗未有不移易者矣






　　宴蕃主　宴蕃使
　　宫架






　　登歌







　　舞干羽







　　自汉唐以来宴蕃主陈宫架于殿庭设登歌于上如元防焉蕃主入门升阶乐作初举爵登歌奏昭和之乐三终觞三行食举作休和之乐酒再行入防毕引蕃主降乐作若有篚则拜而受之出门乐作至于宴蕃使则受表及币并设架作乐而去登歌焉圣朝宴契丹使于紫宸殿敎坊应奉惟作小儿伎舞及杂剧而已未尝专待以胡部之乐也然用胡部乐以宴蕃使宜于国门外玉津园作之或在殿庭当一用雅乐焉斯得古人内中国外夷狄之意也
　　军礼
　　军礼论
　　周官大宗伯以军礼同邦国大师之礼用众大均之礼恤众大田之礼简众大役之礼任众大封之礼合众至唐推而广之其仪二十有三一亲征类上帝二宜于太社三吿太庙四祃于所征之地五軷于国门六告所过山川七宣露布八劳军将九讲武十田狩十一帝射于射宫十二帝观射于射宫十三遣将出征宜于太社十四遣将告太庙十五遣将告太公庙十六祀马祖十七享先牧十八祭马社十九祭马步二十合朔伐鼓二十一合朔诸州伐鼓二十二大傩二十三州县傩其简博虽不同要之同邦国一也
　　师出用律
　　周官太师掌执同律以听军声而诏吉凶盖人之生也一气消息一体盈虚未尝不与阴阳流通物类相应而律同则述阴阳气数通物类终始凡音声所加凶吉所兆皆得考其详焉然则以同律听军声使吉凶不待陈而知胜负不待战而决岂有他哉本诸五声而已盖角主军扰而士心失商主战胜而军士彊徴主将急而军士劳羽主兵弱而威明防宫主军和而士心寜其闻而听之听而诏之则吉可驯致凶可豫防而坐収百胜万全之效矣此武王所以知商之不敌师旷所以知楚之不竞也传曰望敌知吉凶闻声效胜负不过如此在易师之初六以柔下之才处一卦之始师始出之象也据坎之体于象为耳而主听以律之象也方是时吉凶未明胜负未决以律则惠廸吉失律则从逆凶春秋传曰执事顺成为臧逆为否以律不臧无害为吉不失胜之道故也失律而臧无害为凶失胜之道故也周之出师有太师抱天时太卜正龟兆太师执同律皆所以谨戎事重民命则易之兴当周之盛徳其师出以律岂不信
　　然以初【阙】　　　　　　　　　　　时也出而以律
　　所以存豫【阙】　　　　　　　　　　礼乐之仁非忧乐与民同孰与此哉后世【阙】　　用同律以诏吉凶其胜亦幸矣
　　遣劳将士
　　文王之时天保以上治内采薇以下治外西攘昆夷之患北夷玁狁之难方出而行师则将役均在所遣故歌采薇以遣之所以一贵贱之心也与荀卿所谓百将一心三军同力同意及旋而班师则尊卑不可不辨故歌出车以劳率歌杕杜以劳役所以明贵贱之分也与礼记所谓赐君子小人不同日同意天地之于万物出乎震所以遣之也归乎坎所以劳之也文王之于将役致义以遣之致仁以劳之亦何异此遣之劳之礼也必歌诗以乐之乐也后世浸废此礼而将士不劝亦诚有以召之也
　　王师奏恺
　　周官大司乐王师大献则令奏恺乐乐师凡军大献敎恺歌司马法曰得意则恺乐所以示喜也盖师出以律所以示其忧师还以恺所以示其喜昔晋文公败楚于城濮犹且振旅恺入于晋况王者亲征之师大献功于社乎此恺乐恺歌所以不可废于天下也大司马若师有功则恺乐献于社古之制也郑氏谓献防于祖赵商诘之宜矣后世如唐秦王之平薛仁杲破宋金刚俘王世充擒窦建徳李勣之平高丽李靖之俘颉利蘓定方之执贺鲁高偘之执车鼻皆备军容恺歌以入岂亦得古之制欤圣朝因之上以翊天威下以鼓士勇西无元昊跳梁之患北无契丹跋扈之忧则恺乐之效岂小补哉
　　合朔伐鼓
　　周官救日月则鼓人诏王鼓太仆賛王鼓书曰瞽奏鼓盖日有食之天子不举乐素服置五麾陈五鼓五兵又以朱丝萦社伐鼓而责之诸侯置三麾陈三鼔三兵用币于社伐鼓于朝大夫击门士击柝则合朔救日用伐鼓其来尚矣左丘明谓惟正月之朔慝未作于是用牲于社伐鼓于朝然日食奏鼓先王之礼也春秋特讥用牲而已非为九月六月不鼓也古人救日月之法非特乎此庭氏又有救日之弓救月之矢日月食皆阴为之灾必有鼓者所以进阳也以鼓进阳以弓退阴尚何天变之有虽然君子以为文庶人以为神矣汉制天子救日食素服避正殿陈五鼓五兵以朱丝萦社内外严警太史登灵台候日月有变伐鼔太仆賛祝史陈辞以责之侍臣赤帻帯劒入侍三台令史以上并持劒立户前卫尉驱驰绕萦察守备日复常乃罢后汉朔前后祭日日变割羊以祀社执事冠长冠衣帛单衣绛领防绿中衣绛缘以行礼至唐合朔伐鼓开元礼具焉齐永明中腊祠社稷而日食未杀牲而不废祀事是不考孔子对曾子之说也

　　乐书卷一百九十八
　　钦定四库全书
　　乐书卷一百九十九
　　宋　陈　撰
　　乐图论
　　军礼
　　时傩　　　搜狩　　　讲武
　　大射　　　鄕射　　　类上帝
　　宜太社　　造宗庙　　祃征地
　　告山川　　释奠于学　軷国门
　　祀马祖　　享先牧　　祭马杜
　　祭马歩
　　嘉礼
　　天宁节燕　春燕羣臣　秋燕羣臣
　　御门赐酺　曲燕　　　观稼
　　观灯　　　赏花　　　逰幸
　　日受朝　冬至朝贺　元日朝贺
　　曲水宴羣臣
　　时傩
　　三代而上有公厉族厉泰厉之祭至周始用方相氏掌防熊皮黄金四目元衣朱裳执戈楯帅百而时傩以索室疫月令季春命国傩九门磔攘以毕春气仲秋天子乃傩以达秋气季冬命有司大傩旁磔以送寒气后汉季冬先腊大傩谓之逐疫于是中黄门倡侲子和曰申作食胇胃食虎雄伯食魅腾兰食不祥揽诸食咎伯竒食梦强梁祖明食磔死寄生委随食观错断食巨穷竒腾根食蛊因作方相与十二兽儛嚾呼鼓噪持炬送疫出端门投之水中北齐因之以戏射魏帝因之以阅武至唐季冬大傩及郡邑傩开元礼制之详矣盖以晦日于紫宸殿前设宫架之乐前期先阅傩并乐是日大宴三府朝臣家皆上棚观之百姓亦预焉颇谓壮观也惟嵗除前一日于金吾仗龙尾道下重阅即不用乐矣观孔子有鄕人傩之説未甞用乐也然则驱傩用宫架之乐其后世之制欤
　　搜狩
　　梁陈田猎之制前期遣马骑布围领军督左右军将军督右大司马董正诸军猎日侍中三奏一奏槌一鼓为一严三严讫引仗为小驾卤簿皇帝乘马戎服从者悉绛衫帻黄麾警跸鼓吹如常仪既事宴防享劳比校多少戮一人以惩乱法亦追古之制也
　　讲武
　　东晋成帝诏内外诸军戏于南郊之塲故其地因名阅塲焉后魏武帝因嵗除大傩耀兵示武更为制令步兵陈于南骑士陈于北各击钟鼓以为节度声鼓则进鸣金则止周旋转易以相赴就有飞龙腾蛇之变为函相鱼鳞四门之阵凡十余法跪起前却莫不应节阵毕南北二军皆鸣鼓角众尽大噪各令骑将六千人去来挑战歩兵更进退以相拒击南败北防以为威观亦一时讲武之盛也

　　大射
　　宫架






　　登歌







　　舞干羽







　　周制天子之大射天官司裘供虎侯熊侯豹侯设其鹄夏官射人以射法治射仪王以六耦射三侯三获三容乐以驺虞九节五正诸侯以四耦射二侯二获二容乐以貍首七节三正孤卿大夫以三耦射一侯一获一容乐以采苹五节二正士以三耦射豻一获一容乐以采蘩五节二正故其射令奏王夏驺虞在大司乐帅瞽而歌射节在太师使射者持弓矢审固其容体比于礼其节比于乐而不专于主皮也先王择士封侯盖由于此虽本在戡敌实寓大政也周衰礼废尚主皮之射而不知有礼乐天子之制无闻其所存者特诸侯大射仪而已可不惜哉孔子所以讥之曰射不主皮古之道也宋武帝重阳日出项羽戏马台射北齐上巳日帝常服诣射所升堂而坐皇太子及羣臣即席登歌进酒行爵帝
