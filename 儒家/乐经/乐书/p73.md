<!-- { "loadSidebar": true } -->
　　昔元行冲为太常卿时有人于古中得铜物似琵琶而身正圆莫有识者元视之曰此阮咸所造乐具乃命工匠易铜以木其为声虽清而雅然亦失其故音矣

　　乐书卷一百三十四
　　钦定四库全书
　　乐书卷一百三十五
　　宋　陈　撰
　　乐图论
　　俗部
　　八音【金之属下】
　　鼓吹钲　　　警严钲　　　刁斗
　　鎗鎗　　　　铜角　　　　铜磬
　　铜鉢　　　　铜簴　　　　鐡磬
　　鐡簧　　　　金管　　　　铜律
　　铜籥　　　　铜权

　　説文曰铮金声也释名曰金禁也为进退之禁也东观汉记叚頴有功而还介士鼓吹铮铎金鼓雷震动地然则鼓吹钲其来尚矣今太常鼓吹部用之然钲铮一也特其名异耳观缪袭作魏鼓吹曲十二篇韦昭作吴鼓吹曲十二篇傅作晋鼓吹曲二十二篇沈约作梁鼓吹曲十二篇然则鼓吹钲未尝不协鼓吹曲矣

　　采芑宣王南征之诗也而曰钲人伐鼓然则警严钲其来尚矣今太常鼓吹部警严用之

　　汉书旧仪中宫南宫城门击刁斗又名臣奏曰汉兴以来宫殿省阁五六重周卫刁斗纂文曰刁斗持时铃也然则刁斗守卫师行之器也以铜作【缺】其形如铫而无縁其中所容一斗耳昼炊夜击汉将李广军用焉俗谓之鎗鎗唐宫县内无筭乐用之非古制也

　　南史綦母之贵幸尝以鼓角横吹自随张兴世尝为天子鼓角又梁鼓角横吹之曲六十有六然则鼓角之制其来尚矣

　　铜磬梁朝乐器也后世因之方响之制出焉今释氏所用铜鉢亦谓之磬葢妄名之尔齐梁间文士击铜鉢赋诗盖亦磬之类胡人之音也

　　秦始皇不道敛天下铜鐡作铜虡于咸阳汉髙帝庙有铜虡二魏明帝徙之洛阳尚在三辅黄图曰始皇遗虡髙三丈钟小者十石彼其侈心如此其可法后世邪

　　鐡磬南齐之器也初官城诸却敌楼用鼔警夜以应更唱太祖以鼓多惊寝遂易以鐡磬其更鼓之变欤

　　民间有鐡叶簧削鋭其首塞以蜡蜜横之于口呼吹成音岂簧之变体欤

　　昔华歆与管寜邴原相友曽共锄园得金管一只寜以锄挥之与瓦砾无异抳而掷之其轻物重义如此

　　铜为物之至精不为燥湿寒暑变其节不为风雨暴露改其形介然有常有似于士君子之行故凡律度量衡用铜者所以同天下齐风俗也要之不若用竹一本于自然而已晋武帝时荀朂校大乐八音不和乃作铜律吕以调声韵岂亦祖述汉人遗制欤
　　铜籥
　　蔡雄起铜籥之制容一千二百黍大致与汉志冥防亦庻乎近古矣
　　铜权
　　后魏宣武帝之时诏李崇缉理声乐更造钟磬仍付并民王显达所献铜权稽参古今钟律凖度与权参合亦近古之器也

　　乐书卷一百三十五
　　钦定四库全书
　　乐书卷一百三十六
　　宋　陈　撰
　　乐图论
　　俗部
　　八音【石之属】
　　编磬上　　　编磬中　　　编磬下
　　石鼓　　　　玉鼓　　　　石钟
　　玉律　　　　玉琯　　　　玉笙
　　紫玉箫　　　白玉箫　　　玉琴
　　玉笛　　　　瑶簴　　　　玉方响
　　玳瑁笛　　　神钲　　　　石角
　　梵贝　　　　玉螺

<经部,乐类,乐书,卷一百三十六>

　　编磬二十八之説始于汉之郑康成非古制也大架所用二十四枚应十二律倍声唐李绅所也小架所用十四枚通黄钟一均上倍之大周正乐所出也二八之制其失自乎四清二七之制其失自乎二变上不失之四清下不失之二变其为李绅所者乎乐苑曰堂上磬十四枚下七枚具黄钟一均声上七枚倍也非徒不如去二变以协律亦不知堂上特设黄钟一以尚拊之制也

　　称八方之荒有石鼔焉防之以皮其音如雷零陵有鸣石二其状似鼓亦谓之石鼓磬之类也晋时吴郡临平有石鼔出焉考之无声张华谓武帝曰可取蜀中桐材刻作鱼形扣之卒如其言声闻数里郭縁生述征记曰逢山祠有石人石鼓临海记曰白鹤山有石鼓如石之响后秦记曰天水冀地石鼔鸣野羣雉皆雊齐地记曰城东祠山有石鼓将有寇难则鸣所以豫警备也吴兴记曰长城有夏架山石鼔磐石为足声如金鼔鸣则三吴有兵矣郡国志吴王离宫在石鼓山南有石鼓要之皆感应异器鼓鸣即兵起非乐器之常也



　　春秋孔演图有人金卯兴于丰击玉鼓驾六龙然则鼓盖有以玉为之者矣先王之论玉以谓其声清越以长乐也裁之为佩左防角右宫羽则自然之乐固已存乎其中矣古有玉玉箫玉管玉磬皆取诸玉亦奚不可为鼓哉

　　武昌记钟台山有一石钟或时鸣响逺迩闻之故名钟台焉裴子野宋略曰永嘉元年钟山洪水有钟自山流出时人得之因以名云

　　物之美者莫如玉尽玉之象者莫如干故立天之道曰隂与阳以玉为律盖取自然亷润所以宣六阳六隂之气也黄帝作律以玉为管长尺六孔为十二音晋武帝时汲冢亦获玉律故古法物有七品而姑洗中吕玉律居二焉尚书中气用玉为律以之东汉以玉律十二气于殿中以竹律六十气于灵台以十二律气先王之法也以六十律之岂因京房之陋而不知其非欤王子年拾遗録谓师延抚一之琴则地祗皆升吹玉律则天神俱降其言迂诞盖不深考周官大司乐之过也



　　啇受之时西王母献昭华玉琯然则下琯盖有以玉为之者矣

　　汉奚景及説文曰舜祠下得笙白玉管则古人盖有以玉为笙者晋潘岳尝赋笙曰设宫分羽经徴列啇始泰终约前荣后瘁可谓知乐盈而退以反为文矣

<经部,乐类,乐书,卷一百三十六>
　　唐咸宁中张毅冢中得紫玉箫古有紫玉箫曲是也明皇天寳中安禄山自范阳入觐献白玉箫管数百陈于梨园则玉箫之器盖不始于古矣



　　吴均续齐谐记述王彦伯善鼓琴尝至吴邮亭维舟中渚秉烛理琴见一女子坐于东状取琴调之似琴而非其声甚哀雅类今之登歌廼楚光明曲也唯嵇叔夜能为此声自此以外习数人而已彦伯盖所未闻请欲受之女更为弹之迟明女取锦绣等物赠别彦伯以玉琴答之而去则古人固有以玉为琴者矣

　　梁州记咸寜中有盗窃发张骏冢得白玉笛唐天寳中明皇命红桃歌贵妃凉州曲亲御玉笛为之倚曲则玉之为乐器非特可为笙箫亦可为笛矣今士夫之家徃徃有之【开元信记载唐明皇尝坐朝时以手指上下按其腹朝退髙力士进奏曰陛下向来数以手自按其腹岂非圣体小不安耶明皇曰非也吾昨夜梦游月宫诸仙娱余以上清之乐流亮清越殆非人所闻也酬酢久之合奏诸乐以送吾归其曲凄楚动人杳杳在耳吾以玉笛寻之尽得之矣坐朝之际虑忽遗忘故怀玉笛时三复上下寻之非不安也力士再拜贺曰非常之事也愿陛下为臣一奏之因为之奏其音寥寥然不可名也力士又再拜且请其名明皇笑曰此曲名紫云回遂载于乐章今太常刻石在焉】

　　楚词曰箫钟兮瑶簴然则瑶玉以为钟簴希代之器非可为后世法也

　　杜阳编述唐文宗时有宫娥沈阿翘本吴元济之妓尝自进元济所与一白玉方响光明洁冷可照数十步以犀为槌以云檀香为架芬馥袭人弥月不散制度精妙非世所有真希代之器也然亦难得之货古人不贵焉

　　圣朝嘉祐中王畴欲定大乐尝就成都房庶取玳瑁古笛以校金石然则笛之为器岂特玉与竹哉

<经部,乐类,乐书,卷一百三十六>
　　郡国志洞庭山有宫五门东有石楼楼下两石鼓扣之其声清越世所谓神钲也晋孝武乐章曰神钲一震九域来同威而不猛之效也



　　三国典略曰初魏世山摧得三石角藏之武库至是齐主入库赐从臣兵器持此角赐平秦王归彦曰余事常山不得反事长广得反反事时将此角吓汉也

　　贝之为物其大可容数升蠡之大者也南蛮之国取而吹之所以节乐也今之梵乐用之以和铜钹释氏所谓法螺赤土国吹螺以迎隋使是也梁武帝之乐有童子伎倚歌梵呗岂不几夏变于夷乎故孟子曰吾闻用夏变夷未闻变于夷者也【唐贞元中螺国进有玉螺铜鼓】

　　乐书卷一百三十六
　　钦定四库全书
　　乐书卷一百三十七
　　宋　陈旸　撰
　　乐图论
　　俗部
　　八音【土之属】
　　七孔埙　　　八缶　　　　八孔埙
　　水盏　　　　拊瓶　　　　扣瓮
　　击瓯　　　　击壤　　　　鼔盆
　　土鞚　　　　鼔　　　　瓦琵琶

　　一三五为九二四为六九者阳数之穷六者隂数之中古埙六孔用其方色所以应六律出声也圣朝太乐旧埙七孔上下皆圆而髹之以应七音而已非先王雅乐之制也

　　唐永泰初司马滔进广平乐盖有八缶具黄钟一均声亦在所可取矣

　　景祐冯元乐记今太乐埙八空上一前五后二髹饰其上释名曰埙之为言喧也谓声浊喧喧然主埙言之又曰埙壎也主壎言之故説文曰壎为乐器亦作埙其实一也

　　近世民间用九瓯盛水击之谓之水盏合五声四清之音其制盖始于李琬特世俗之乐非雅调也

<经部,乐类,乐书,卷一百三十七>

　　唐武宗大中初天兴县丞郭道源取邢瓯越瓯十二酌水作调以筯击之其音妙于方响咸通中呉蠙亦精于此刘安曰穷乡之社扣瓮拊瓶相和而歌以为乐岂亦击瓯类欤非古制也自击建鼓撞巨钟观之则扣瓮拊瓶之乐亦足羞矣墨子曰农夫息于吟缶之乐亦此类欤

　　壤之为器以木为之形如履节长一寸余前广后鋭童子之乐也与尧时击壤而歌者异矣

　　古之缶制形如覆盆缶类也庄周鼔盆而歌以明哀乐不入于胷次与日昃之离不鼔缶而歌异矣昔齐景公饮酒去冠被裳而鼔盆晏子责之无礼岂非善正救之臣乎

　　唐歴代乐仪俗乐之器土则附革而为鞚也吕不韦曰尧使以麋冥缶而鼓之然则土鞚岂以麋冥缶之类欤

　　鼓之制大者瓦小者木皆广首纤腹沈约宋书萧思话好打细鼓岂谓此欤

