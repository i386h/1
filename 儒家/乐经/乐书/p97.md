<!-- { "loadSidebar": true } -->
　　春秋元命苞曰翼星主南宫之羽仪为乐库为天倡先王以宾于四门而列天庭之卫主俳倡近太微而为尊然则俳倡之乐上应列星盖主乐府以为羽仪非所以导人主于流滛也故秦侏儒优防以一笑言之故休陛楯之士岂曰小补之哉唐开元中有黄幡绰亦优防之亚匹也臣观先王作乐通天下之情节羣生流放故上自天下下达士庶未尝去乐而无非僻之心及周道衰微日失其序乱俗先之以怨怒亡国从之以哀思獶杂子女荡恱淫心充庭万舞则以鱼龙靡漫为瓌玮防同飨觐则以吴趋楚舞为妖妍纎罗雾縠侈其衣疎金镂玉砥其器在上班赐宠臣羣下亦从风而靡王侯将相歌伎填室鸿商富贾舞女成羣竞相夸大互有争夺如恐不及莫为禁令伤物败俗莫不在此可不诫谨之哉彼张野狐安不閙虽为俳优之善亦不足道也昔卫侯喜鹤贵优而轻大臣羣臣或谏则靣而叱之及翟伐卫冦挟城堞矣卫君泣拜臣民曰防迫矣士民其勉之士民曰亦使君之贵优爱鹤以守战矣我侪弃人也安能守战及溃门而出走翟入卫君奔死遂防其国然则贵优之害有至于此为人君者不可不察也昔商仲文劝宋武帝畜伎帝荅曰不解声仲文曰但畜自解荅曰畏解故不畜由是观之宋武帝可谓贤君矣然则商仲文岂不为逢君之恶之臣邪
　　俳倡下
　　优倡之伎自古有之若齐奏宫中之乐倡优侏儒戯于前汉恵帝世安陵啁之类武帝时幸倡郭舍人滑稽不穷魏武好倡优每至欢笑头没杯案中梁三朝乐有俳伎小儿读俳寺子子遵安息孔雀凤凰文鹿胡舞登连上云乐歌舞伎魏邯郸淳诣曹植必傅粉科头拍胡舞诵俳优小说则傅粉涂墨更衣易貌以资戯笑盖优倡常态也故唐时谓优人辞防者为斫拨今谓之杂剧也有所敷叙曰作语有诵辞篇曰口号凡皆巧为言笑令人主和恱者也苟好而幸之未有不败政伤俗者矣可不戒哉
　　烂漫乐
　　列女传曰夏桀播弃礼义滛于妇人求四方美人积之后宫为烂漫之乐此所谓作为滛巧以恱妇人亡国之音也比于慢矣晋平公之作新声岂溺于此欤今夫亡国之戮民非无乐也虽乐不乐溺者非不笑也虽笑不乐罪人不歌也虽歌不乐亡国之音有似于此矣不可不知也
　　猨骑戱　　鳯凰戯
　　石虎邺中记述虎正防殿前作乐髙絙龙鱼凤凰安息五案之属莫不毕备有额上縁橦至上鸟飞左廻右转又以橦着口齿上亦如之设马车立木橦其车上长二丈橦头安横木两伎各坐木一头或鸟飞或倒挂又依伎児作狝猴之形走马上或在马脇或在马头或在马尾走如故名为猨骑初晋中朝元防设卧骑倒颠骑自东华门驰至神虎门皆其类也其术亦可谓妙矣奈何戎狄之戯非中华之乐也在石虎乐之可也若真主乐之岂所宜哉今军中亦有马戯伎者其名甚众但不谙猨骑尔
　　叅军戱
　　乐府杂録述弄叅军之戯自后汉馆陶令石聘有赃犯始也盖和帝惜其才特免其罪每遇宴乐即令衣白夹衫命优伶戯弄辱之经年乃释谓之后为叅军者诫也唐开元中有李仙鹤善为此戯明皇特授韶州同正叅军是以陆鸿渐撰词云韶州叅军盖由此矣武宗朝有曹叔度刘泉水咸通以来有范传康上官唐卿吕敬俭冯季臯亦其次也赵书谓石勒叅军周延为馆陶令如此岂传闻之误邪
　　假妇戏
　　唐大中以来孙干饭刘璃瓶郭外春孙有态善为此戯僖宗幸蜀时戯中有刘真者尤能之后随车驾入都籍于教坊矣
　　苏葩戏
　　后周士人苏葩嗜酒落魄自号郎中每有歌塲輙自入歌舞故为是戯者衣绯袍戴席帽其面赤色盖象醉状也何其辱士类邪唐鼓架部非特有苏郎中之戯至于代面鉢头踏揺娘羊头浑脱九头师子弄白马意钱寻橦跳丸吞刀吐火旋盘觔斗悉在其中矣
　　橦末伎　　舞盘伎
　　长蹻伎　　跳铃伎
　　掷倒伎　　跳剑伎
　　吞剑伎　　舞轮伎
　　透峡伎　　髙絙伎
　　狝猴橦伎　縁竿伎
　　椀珠伎　　丹珠伎
　　汉世有橦末伎又有盘舞梁谓之舞盘伎又有狝猴橦伎长蹻伎跳铃伎掷倒伎跳劒伎吞劒伎唐世并存当时又有舞轮伎盖戯车轮者也透三峡盖透飞梯之类也髙絙伎盖戯绳者也又有縁竿伎猕猴縁竿使弄椀珠伎丹珠伎歌舞戯有代面拨头踏揺娘窟子等戱明皇以其非正声置敎坊于禁中以处之然置敎坊以处杂戯可也必于禁中者岂古人所谓放郑声逺佞人之意耶
　　【原阙】
　　都卢都卢国名其人体
　　橦以见伎张衡
　　而跟挂若将絶而复聨
　　态不可弥弯弓射乎西
　　作之状至梁时设三朝
　　追华橦伎三十二青丝
　　四雷橦伎三十五金轮
　　八猕猴橦伎三十九啄木
　　有异名要之同为縁橦之
　　盖古今异名而同实也
　　辟邪伎
　　白虎伎
　　掷倒案伎
　　透黄山伎
　　受猾伎
　　长虵伎
　　邪伎青紫鹿伎白虎伎
　　【防斗因掷以缺也】又有透湏弥
　　飞梯也后魏有麒麟伎长

　　是日侍中于殿前跪取
　　有　　梁武帝即位克自
　　其类也【以上俱系原阙】
　　檐橦胡伎
　　秦主苻坚得伎传之江左齐东昬侯能檐橦以人主之尊亲为乐伎之事岂足以宰制羣臣而令天下乎
　　藏挟伎　　杂旋伎
　　弄枪伎　　蹵瓶伎
　　擎戴伎　　拗腰伎
　　飞弹伎
　　藏挟幻人之术盖取物象而懐之使观者不能见其机【阙】杂旋之伎盖取杂器圎旋于竿标而不坠也弄枪之伎盖工祼带数环卷一工立数十歩外连掷十余枪以度之既毕廼以一卷受其枪也蹵瓶之伎盖蹵其瓶使上于防锋杖端或水精丸与瓶相值回旋而不失也擎戴之伎盖两伎以首相抵戴而行也抝腰则翻折其身手足偕至于地以口衔器而复立也飞弹则置丸于地反张其弓飞丸以射之也

　　乐书卷一百八十七
　　钦定四库全书
　　乐书卷一百八十八
　　宋　陈　撰
　　乐图论
　　俗部
　　杂乐
　　雅乐部　　俗乐部　　云韶部　　清乐部鼓吹部　　骑吹部　　熊罴部　　鼓架部兹部　胡部　　　钧容直　　法曲部教坊乐　东西班乐　四时乐　　潇湘乐雅乐部
　　唐雅乐部宫架四面轩架三面判架两面特架一面宫架四面各五架共二十架其上安金铜仰阳以鹭鸶及孔雀羽饰之两面缀以流苏杂彩以彩翠丝绂为之也十二律钟上有九乳依月律排之毎面石磬及编钟各一架毎架各列编磬十二亦依律吕编之四角鼗鼔四坐一曰应鼔四傍有小鼔谓之引鼔二曰颡鼔三曰鹭鼔四曰雷鼔皆彩绘上各安宝轮用彩翠装之乐有箫笙竽埙篪籥跋膝琴瑟竽次有登歌皆奏宴羣臣奏鹿鸣近代内宴全不用法曲郊天及诸坛祭祀奏大和仲和舒和三曲凡奏法曲登歌先引诸乐遂奏之其乐工皆戴平帻衣绯大袖每色十二人于乐架内已上谓之坐部伎八佾舞六十四人文武各半皆着画衣帻俱在乐架之北文舞居东手执翟状如凤尾衣帻长大武舞居西手执干戚衣帻短小钟师及登歌八佾舞诸色舞通谓之立部伎柷敔乐架既陈太常卿居乐架之北面太常令鼓吹令俱在太常卿之后恊律郎二人皆执晕竿亦彩用翠装之一人在殿上一人在乐架西北面立将发乐殿上晕竿倒下亦倒之遂奏乐其恊律郎皆衣緑衣大袖戴冠也然则跋膝之乐法曲之调诸色之舞并用诸雅部未絶乎先王之制也
　　俗部乐
　　唐俗乐部属梨园新院院在太常寺内之西壁开元中始别置左右教坊上都在延政里东都在明义里以中官掌之至元和中秪置一所入于上都广化太平等里各置乐院一所洎于离乱礼寺隳頽簨簴既移警鼓莫辨梨园弟子半已沦亡乐府歌章咸悉防坠教坊之记虽存亦未为周备尔
　　云韶乐
　　唐云韶部用玉磬四架乐有琴瑟筑箫篪籥跋膝笙竽登歌拍板乐分堂上堂下登歌四人在堂下坐舞童子五人衣绣衣各执金莲花以引舞者金莲花如佛家行道者也舞者在阶下设锦筵宫中别有云韶院故楼下戯出队宜春院人少则以云韶増之云韶谓之宫人盖贱也与宜春院人带鱼谓之内人异矣圣朝开寳中平岭表择中人警悟者得八十贠置箫韶部使就教坊习乐至雍熈初改为云韶焉以宫寺内品充之凡歌贠三笙琵琶筝拍板贠各四方响贠三贠七觱篥贠各二杂剧贠二十四傀儡贠八每正月望夜及上巳端午观水嬉命作乐宫中冬至元防清明元社宫中燕射用之然杂奏胡俗之乐于宫庭臣恐未合先王之制也
　　清乐部
　　唐清乐部乐有琴瑟云和筝笙竽筝箫方响篪跋膝拍板戯即【阙】大贾【阙】儿也
　　鼓吹部　　骑吹乐
　　唐鼓吹部有卤簿钲鼔及角乐用鼗笳箫凶用哀笳以羊骨为管芦为头也警鼓二人执朱幡引乐衣彩衣戴冠皆乗马谓之骑吹乐俗乐亦有乐吹也天子卤簿用大全杖鼓百二十面金钲七十面郊天谒庙吉礼即雷花黄衣鼓四下钲二下山陵凶礼即云衣白衣鼓二下钲亦二下册皇后太后太子用鼓七十钲四十谓之小全仗公主出降及册三公并附礼葬并用大半仗鼓四十钲二十诸侯用小半仗鼓三十钲二十四惟皇太子已下册礼及葬祔庙并无警鼓此尊卑之辨也
　　熊罴部
　　唐熊罴部其库在望仙门内之东壁其十二案用木雕之悉髙丈余其上安板牀后施寳幰皆用金彩饰其上凡奏雅乐御含元殿方用此故奏十三时万宇清月重轮三曲亦谓之十二案乐也
　　鼓架部
　　唐鼓架部乐有拍板撘鼓【腰鼓也】两杖鼓戯有代面拨头苏郎中踏揺娘羊头浑脱九头师子弄白马意钱寻橦跳瓦吞刀吐火旋盘觔斗之属
　　兹部
　　隋开皇中兹乐大盛于世新声音变朝改暮易文帝深疾而敕止之终莫能救浸以靡曼遂至于亡至唐兹部乐有觱篥拍板四色鼓楷鼓腰鼓羯鼓鸡娄鼓戯有五方师子髙丈余各依方色每一师子有十二人戴绯抹额衣执红拂谓之列师子郎舞太平乐曲而破阵乐亦属此部秦王所制舞用一千人皆画衣甲执旗旆外藩镇春冬犒军设亦舞此曲兼马军引入塲尤壮观也万斯年曲是朱崖李太尉进曲名即天仙子是也圣朝大中祥符中诸工请増兹部如教坊云其曲有双调宇宙清感皇恩也
　　胡部
　　唐胡部乐有琵琶五筝箜篌笙觱篥拍板合诸乐击小铜锾子合曲后立唱歌戯有叅军婆罗门凉州曲此曲本在正宫调有大遍者即贞元初康昆仑飜入琵琶也玉宸宫调初进曲时在玉宸殿也合诸乐即黄钟宫调也奉圣乐曲韦南康镇蜀时南诏所进在宫调并进舞伎六十四人遇内宴于殿前更番立奏乐若宫中宴即坐奉之故俗乐有坐部伎立部伎也
　　钧容直
　　圣朝太平兴国五年诏籍军中之善乐者号引龙直淳化三年改为钧容直以内侍统之押班二排乐四十主作歌辞一其乐有笙觱篥琵琶方响拍板杖鼓羯鼓大鼓杂剧之类始用一百三十六贠后増至二百余人每巡省游幸则骑导车驾而奏乐焉亦可谓盛矣诚去胡俗之乐専奏雅颂之音则乐行而民向方矣臣观西汉尝诏不应经法成郑卫之声者皆罢去之真英断之举也苟祖而行之岂小补哉
　　法曲部
