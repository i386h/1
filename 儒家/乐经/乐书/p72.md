<!-- { "loadSidebar": true } -->
　　汉书内西王母命侍女许飞琼鼓震虡之簧神仙传王遥有五舌竹簧三在石室中遥自取其一以其二与室中人对鼔之然则震之簧岂亦竹簧欤震为苍筤竹故也

　　唐九部夷乐有胡芦笙圣朝至道初西南蕃诸蛮入贡吹瓢笙岂胡芦笙邪

　　后魏宣武素悦胡声其乐器有胡鼓胡玉篇谓笙是也【常式反】
　　吹笙
　　释名曰笙生也象物贯地而生白虎通曰笙之为言施也牙也万物始施而牙然则笙之义可知矣穆天子传谓西王母吟月吹笙鼓簧吕氏春秋谓墨子见荆王衣锦吹笙则笙虽堂下之乐古人未尝不重吹之也乐书卷一百三十一
　　钦定四库全书
　　乐书卷一百三十二
　　宋　陈　撰
　　乐图论
　　俗部
　　八音【木之属】
　　大拍板　　　小拍板　　　桃皮管
　　桃皮觱篥　　腰鼓　　　　啸叶
　　立均　　　　四通

<经部,乐类,乐书,卷一百三十二>
　　拍板长阔如手掌大者九板小者六板以韦编之胡部以为乐节盖所以代抃也唐人或用之为乐句明皇尝令黄幡绰撰谱幡绰乃画一耳进之明皇问其故对曰但能聦聴则无失节奏可谓善讽谏矣圣朝教坊所用六板长寸上鋭薄而下圆厚以檀若桑木为之岂亦柷敔之变体欤

<经部,乐类,乐书,卷一百三十二>
　　桃皮卷而吹之古谓之管本亦谓之桃皮觱篥其声应箫笳横吹之南蛮髙丽之乐也今鼔吹部其器亦存焉



　　腰鼓之制非特用土也亦有用木为之者矣土鼓土音也木鼓木音也其制虽同其音则异后汉祢衡雅善击鼓其妙入神然亦进乎技者也曹操以伶人待之不足以辱之适自取辱而已唐武宗朝有赵长史亦善于此其可与祢衡同日语哉

　　啸叶论阙
　　立均
　　伶州鸠曰律所以立均出度也韦昭谓其制以木长七尺系之以丝以均钟音以出大小清浊之度汉大予乐类之宋均曰均长八尺而施然古之神瞽考中声而立之以制度则三五合而为八尺而施固足以考中声均钟音而出度也韦昭七尺之説岂亦溺于七音之变然邪后世京房之凖晋之十二梁之四通皆所以协律和声而説者以谓定律之器始于管种于钟移于【缺】　于通盖立均之变体也胡人有五旦五耽之名亦均之异名欤
　　四通
　　梁武帝素善钟律以祖冲之尺校半分以新尺制为四【缺】器又为十二笛以冩通声并周代古钟悉无差韵一【缺】之制也

　　乐书卷一百三十二
　　钦定四库全书
　　乐书卷一百三十三
　　宋　陈旸　撰
　　乐论图
　　俗部
　　八音【金之属上】
　　序俗部　　　编钟上　　　编钟中
　　编钟下　　　大镈　　　　博山钟
　　飞廉钟　　　仪钟　　　衡钟
　　古文钟　　　千石钟　　九乳钟
　　平陵钟　　　杜陵钟　　华钟
　　鸣钟　　　　哑钟　　　□钟
　　序俗部
　　俗部之乐犹九流杂家者流非朝廷所用之乐也存之不为益去之不为损民间用之虽无害于事然方响十六同为一架杂用四清之声适足以使民之心淫矣郑卫之音也欲民之移风易俗难矣如欲用之去四清以协律可也

<经部,乐类,乐书,卷一百三十三>
　　古者编钟大小异制有倍十二律而为二十四者大架所用也有合十二律四清而为十六者中架所用也有倍七竒而为十四者小架所用也昔宋沇为太常丞尝待漏光宅寺闻塔上风铎声倾听久之因登塔厯扣之得一铎往往无风自摇洋洋乎有闻矣摘而取之果姑洗编钟也又尝道逢度支运乗其间一铃亦编钟也及配悬音皆合其度岂亦识微在金奏者乎

　　镈本小钟沈约等误以为大不考经传之过也冯元乐论谓此镈钟乃官帑中所获者其柄内空扣之不得其声岂沦翳土莾泉渍壤蚀失其真响邪至其小者差与太常编大小相类云【许慎曰镈錞于之属所以应钟磬堵以二金乐则鼔镈以应之】
　　博山钟
　　戴延之西征记曰钟大者三十二博山头形环纽作师子头钟身雕镂龙虎文髙二丈厚八尺大面广一丈二尺小靣七尺或作蛟龙或作鸟兽周绕其外陆翽邺中记其説亦然岂皆有所闻然邪
　　飞亷钟
　　赵将军张珎领郡邑民徙洛阳六钟猛虡九龙翁仲铜驼飞廉钟一没盟津中【戴延之西征记曰陜县城西北二面带河河中对城西北角水涌起铜钟翁仲头髪常出水上涨减常与水齐晋军当至髪不复出唯见水中嗟嗟有声闻数里翁仲本在城内大司马门外为贼所徒当西入関至此而没】郭縁生述征记曰洛阳太极殿前大钟六枚父老云曽有欲移此钟者聚百数长絙挽之钟声震地自是莫敢复犯然则太极殿六钟岂邑民所徙者邪【戴延之西征记曰洛阳太极殿前左右各三铜钟相对大者三十二围小者二十五围广古今五行记曰陜州黄河有铜钟在水水大小常自浮出毎晦朔隂雨之日輙鸣声响悲亮行客闻之莫不怆然】
　　仪钟
　　后魏宫架之制四箱有仪钟十四虡废而不用元孚奏去之至隋牛洪建言古者镈钟据仪礼叩击为节无合曲之义大射二镈皆乱击焉乃依后周以十二镈相生击之声韵自此谐矣【前此宫县四箱十六架编黄钟之磬十四虽器名黄钟而声实夷则抑又姑洗县于东北防賔列于西南器象差位则调律亦不和矣】
　　衡钟
　　江左黄钟之宫其东衡钟其制盖大于镈岂鳬氏钟衡之遗制欤至梁去衡设镈亦因时而为之非有异意也
　　古文钟
　　虞喜志林曰吴时于江中得钟有百余字募求读者竟无人晓何法盛晋中兴书曰义熈十一年霍山崩□出铜镜六枚上有古文科斗书人莫能识广古今五行记曰防稽人陈清于井中得小钟长七十二分上有古文十八字其四字可识云防稽岳命郭璞云愍怀丧覆元帝中兴之应自宣帝至恭帝数十八其为古文则一其所以可识不可识者岂歴年滋久漫防不可复知邪然先儒着其事应切意其未必然也
　　千石钟
　　汉髙帝之庙巨钟十枚其容受千石矣撞之声闻百里岂表人之侈心乎故説苑曰秦始皇建千石之钟立万石之簴
　　九乳钟
　　曰君子铄金为钟四时九乳是以撞钟以知君钟调是君道得宋均以为九乳象九州岂古人制作皆有所法象邪
　　平陵钟
　　杜陵钟
　　汉髙帝平陵宣帝杜陵其钟皆在长安夏侯征西欲徙诣洛阳重不能致县在清明门里道南其西者平陵钟也东者杜陵钟也古之人用钟非特在陵虽庙亦用之矣古今乐録曰髙广中四钟皆秦时庙钟也重十二万斤明帝徙二钟在南宫然秦钟非制毁之可也徙之南宫亦未免启后世人主之侈心欤
　　华钟
　　张衡曰发鲸鱼铿华钟薛综以谓凡钟欲令大鸣故作蒲牢于上所以击之者鲸鱼有象刻文故曰华钟也【晋都洛中丙申春翰林学士王仁裕夜直闻禁中蒲牢发声如打顶脑间其钟忽撞作破裂索索之声旬余矣既而中春晋帝果幸梁汴石渠金马移在别宫迄今十三年矣索索之兆信有验焉】
　　鸣钟
　　丰山有钟霜降则鸣黄河有钟隂雨则鸣气感之也【山海经五行记】汉魏殿钟山摧则鸣类召之也【东方朔传武帝未央宫殿前钟无故自鸣三日三夜不止帝以问朔朔对曰铜者土之子以隂阳气类言之子毋相感恐山有摧陁者居三日南郡太守以山崩为言帝因大笑又异苑曰魏殿前钟忽大鸣张华曰蜀铜山崩久之果然】
　　哑钟
　　唐太宗召张文收于太常令与祖孝孙参定雅乐有古钟十二近代惟用其七余五者俗号哑钟莫能通鸣文收吹律调之声皆响彻由此观之近代惟用其七者岂有他哉蔽于不用十二律而溺于二变故也然则二变果不可用于钟律明矣
　　毁钟
　　齐景公为大钟将县之仲尼伯常骞晏子俱朝曰钟将毁撞之果毁公见三子问之晏子对钟大不以礼也仲尼曰钟大县小下气上薄也伯常骞曰今日庚申申雷日也隂莫胜于雷也三子异对而同归岂非各有所见然邪

　　乐书卷一百三十三
<经部,乐类,乐书>
　　钦定四库全书
　　乐书卷一百三十四
　　宋　陈旸　撰
　　乐图论
　　俗部
　　八音【金之属中】
　　方响　　　　单铎　　　　双铎
　　风铎　　　　车铎　　　　贾铎
　　铜铎　　　　将于　　　　铁笛
　　铜管　　　　铜琵琶

　　方响之制盖出于梁之铜磬形长九寸广二寸上圆下方其数十六重行编之而不设业倚于虡上以代钟磬凡十六声比十二律余四清声尔抑又编县之次与雅乐钟磬异下格以左为首其一黄钟其二太蔟其三姑洗其四仲吕其五蕤賔其六林钟其七南吕其八无射上格以右为首其一应钟其二黄钟之清其三太蔟之清其四姑洗之清其五仲吕之清其六大吕其七夷则其八夹钟此其大凡也后世或以铁为之教坊燕乐用焉非古制也非可施之公庭用之民间可也今民间所用才三四寸尔

<经部,乐类,乐书,卷一百三十四>
　　圣朝铎制有二有木为单头者今太常用之所以引文武之舞也



　　后周世宗朝长孙绍逺初为太常广造乐器无不克谐惟黄钟不调居尝患之后因闻浮图氏三层上鸣铎声雅洽宫调取而配奏之果谐韵矣观隋代太常宗庙雅乐唯作大吕废黄钟何妥奏而用之可谓深于古制者矣开皇中郑译等定乐初为黄钟调非不善也而万寳常反以为亡国之音请以水尺为律以调器声下郑译二律太常善声者多排毁之不亦宜乎

　　晋荀勗尝道于赵闻贾人牛铎之声而识之及掌乐音韵未调乃曰得赵之牛铎则谐矣遂下郡国取之晋乐自是克谐眞知音者也唐承周隋之乱乐县独无徴音李嗣眞一旦闻砧声有应之者后以丧车铎入振之于东南隅果掘得一石裁为四器补乐县之阙云【朱説为太乐令知音近代无比太常久无微调説考钟律得之国史补所载云】

　　晋愍帝建兴中晋陵陈宠于田野间得铜铎五枚皆为龙虎形焉通礼义纂曰铎大铃振之以通鼔也大周正乐曰铎如铙摇之以和鼔也以周官鼔人推之以金錞和鼔以金铎通鼔则铎通鼔之器非所以和鼔也大周正乐之説不攻而自破矣

　　周官有錞于之制盖乐作则鸣之与鼔相和也五代之时已亡其制然则将于当时宫县四无筭乐中用之岂錞于之变体欤

　　铁笛之制未知所起今民间往往有之

　　秦咸阳之有铜人十二坐髙三五尺列在一筵上琴筑竽笙各有所执组绶华彩俨若生人矣筵下有铜管上口髙数尺一管内空有绳大如指使一人吹空管一人纽绳则琴瑟竽筑偕作殆与眞乐无辨西京杂记载之详矣

