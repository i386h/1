<!-- { "loadSidebar": true } -->
　　祭不欲数而烦亦不欲疏而怠故禴祠烝尝之祭所以应霜露雨露之感而顺天道也盖其享之之日礼交动乎上乐交应乎下不过用时王六变之乐而已周官大司乐分乐而序之奏无射歌夹钟舞大武以享先祖是也禘祫大祭用先王九变之乐时享中祠用时王七变之乐斯不亦适隆杀以为之节文乎汉高帝时叔孙通因秦乐人制宗庙乐大祝迎神于庙门奏嘉至犹古降神之乐也皇帝入庙门奏永至为行步之节犹古采荠肆夏也干豆上奏登歌独上歌不以管乱人声欲在位者徧闻之犹古清庙之歌也登歌再终下奏休成之乐美神明既飨也皇帝就酒东厢坐定奏永安之乐美礼已成也汉礼虽沿秦制然去三代未逺亦庶几焉唐享宗庙之乐皆九成其余祭祀用姑洗均三成而已施之禘祫可也施之时享不合周人六成之制未为完礼也【黄钟宫三成太吕角二成太簇征三成应钟羽一成】圣朝沿袭唐制时享不即太庙而即景灵宫焉亦一时义起之礼也今诚于孟享之际皇帝分日诣东西二宫酌献每殿一献各宫架歌舞使皇太子亲王亚献终献而卒事则九殿二日而礼可毕矣古人所谓礼烦则乱事神则难非虚言也【春礿夏禘夏礼也春祠夏禴周礼也礼记曰大尝周礼曰大烝则春祠为小矣景祐中贾昌朝言凡郊禋前唯朝庙之礼本告以配天享侑之意所宜奉行其景灵官朝谒盖沿唐朝大清宫故事有违经训固可改革俟郊祀礼毕驾幸诸寺观日首诣景灵宫谢礼官以真宗奉阙祖不可简易仍旧】

　　腊享【蜡】　宫架

　　歌豳颂

　　舞六乐【执兵执帗】

　　周官鼓人凡祭祀百物之神鼓兵舞帗舞大司乐凡六乐者一变而致羽物及川泽之示再变而致臝物及山林之示三变而致灵物及丘陵之示四变而致毛物及坟衍之示五变而致介物及地示六变而致象物及天神籥章国祭蜡则吹豳颂击土鼓以息老物月令孟冬天子乃腊先祖五祀劳农而休息之然则腊亦谓之蜡矣古者蜡则饮酒于序既蜡则腊先祖于庙其乐六乐其奏六变其吹豳籥其歌豳颂其击土鼓其舞兵帗至于所致者川泽山林以至土示天神莫不豫焉是孟冬合万物而索飨之者非特先啬司啬百种农邮表畷禽兽坊水庸之八神而已举其八者以其尤有功于田亩故也圣朝以戌日为腊以蜡百神以祀社稷以享宗庙其乐当各从其祀并仍周官之旧万世不易之典也郑氏谓东方之祭用太簇姑洗南方用防宾西方用夷则无射北方用黄钟为均于义或然【蜡祭礼始于伊耆氏夏曰嘉平商曰清祀周曰蜡汉曰腊汉以火徳戌日为腊田猎禽兽以享百神报终成之功也唐乘土徳贞观初以前夤蜡百神卯日祭社宫辰日享宗庙开元间三祭皆用腊辰以应土徳也臣尝考周蜡于十二月晋侯以十二月灭虢袭虞宫之奇曰虞不腊矣秦腊于孟冬皆建亥之月则腊在蜡月二祭各异而同实也古者腊有常月而无常日祖在始行而无常时由汉以来溺于五行之说以壬日祖以辰日腊其失先王之礼远矣后周兼五天帝五人帝与百神蜡于五郊唐不祭五天帝五人帝特蜡百神于南郊阙其方之不登者然蜡因顺成之方以报神因州之序以乐民则唐一之于南郊非也蜡及天宗则不过日月星辰之类后周兼天帝而祭之亦非也圣朝太平兴国六年以冬至亲祀停腊享焉】
　　告朔【月祭】
　　周语祭公谋父曰甸服者祭侯服者祀宾服者享要服者贡日祭月祀时享歳贡楚语观射父曰先王日祭月享时类嵗祀诸侯舍日卿大夫舎月士庶人舍时韦成韦昭之徒曰天子日祭于祖考月祀于曾高时享于二祧嵗贡于坛墠此与汉法日祭于寝月祭于庙时祭于便殿其事相类而甸侯绥要荒五服之制与禹贡相合盖夏商之礼如此故左丘明荀卿司马迁皆得以传之也周礼有时祭无月祭以颁朔见之也祭法有月祭无日祭举月以见之也今夫先王之礼告朔于庙饩以特牲谓之月祭故鲁文公不行告朔之礼第亲至庙拜谒而已故春秋讥之谷梁言天子告朔于诸侯诸侯受于祢庙礼也又曰闰月不以告朔然受朔于祢则异于玉藻诸侯听朔于太庙之说也闰月不以告朔则异于左氏闰以正时不告朔弃时政之说也祭法诸侯月祭不及祖考其说与谷梁同不知何据然邪郑氏释论语谓人君每月告朔有祭谓之朝享然周官朝享则祫祭自丧除朝庙始非所谓告朔也
　　祀圣祖
　　宫架

　　歌

　　舞

　　后汉桓帝延熹中亲祠老子于濯龙宫文为坛饰纯金扣器设华盖座用郊天乐唐干封初追号老君为太上元皇帝文明初册其妻为先天太后开元中又追尊其父为先天太皇并立庙以祠之天宝中改两京元庙为太上元皇又西京改为太清宫东京改为太微宫天下诸郡为紫极宫更祝板为清词其告献辞及奏乐章别具仪注今有司每孟月修荐献上香之礼圣朝祠圣祖于景灵宫诸州祠于道观并行朝谒之礼踵唐太清宫故事也其礼乐并同庙享仪亦得古人禘祖所自出之意也今也每五年诚讲禘礼而行之不亦太平之盛举邪
　　荐新
　　既夕礼朔月若荐新不馈于下室檀弓曰有荐新如朔奠月令仲春天子乃鲜羔开冰先荐寝庙季春天子乃以雏尝黍羞以含桃先荐寝庙孟秋天子尝新先荐寝庙由此推之人子之于亲饮食与药必先尝而后进四时新物必先献而后食先王之礼也郑康成释王制谓大夫士祭以首时荐以仲月然后致礼而有常月祭以致孝而无常时周官王者享礿享烝之畋皆在仲月是祭有常月也月令王者荐新或于孟月或于仲季唯其时物而已是荐无常时也高堂隆谓天子诸侯月有祭事孟月四时之祭也仲季月荐新之祭也岂惑郑康成之说然邪【韦元成谓庙嵗二十互祠而荐新在焉唐礼使太常卿一人奉荐新物有司行事焉】圣朝淳化初诏寝庙荐新春分开冰而已至景祐中礼官请每嵗孟春荐蔬韭菘以卵仲荐冰季荐蔬以笋果以含桃孟夏甞麦以彘仲荐果以苽林檎季荐果以芡芰孟秋尝穄粟以鸡果以梨仲甞酒稻蔬以茭笋季甞豆乔孟冬羞以果以栗蔬以诸藇仲羞以麞鴈季羞以鱼凡二十六种亦可谓内尽志外尽物矣

　　祭祊　歌丝衣

　　古者直祭祝于主索祭祝于祊故宗庙当祭之日为祊乎庙门内之西室直祭之祊也诗所谓祝祭于祊是已祭之明日为祊乎庙门外之西室索祭之祊也礼所谓为祊乎外是已昔卫庄公变宗庙易市朝高子问于孔子曰周礼绎祭于祊祊在庙门之西今卫君更之如之何孔子曰绎之于库门内祊之于东方失之矣盖绎又祭也夏曰复胙商曰肜日周曰绎其乐则歌丝衣而己丝衣序曰绎宾尸也宾尸则祭日而已仪礼有司彻扫堂摄酒迎尸而宾之是也绎于明日则异牲诗曰自羊徂牛是也宾尸于祭日则用正祭之牲有司彻燅【音寻】尸爼是也盖正祭重而主于礼神绎祭轻而主于礼尸故省视具在宗伯轻故使士焉则丝衣其紑载弁俅俅者士而爵弁防衣者也主于礼神故在室主于礼尸故在堂则自堂徂基扫堂设筵者为堂上之事可知矣
　　功臣配享
　　商书盘庚曰兹予大享于先王尔祖其从与享之周官司勲曰凡有功者铭书于王之大常祭于大烝则功臣配享其来尚矣古者祭祀之礼并仿生时尊卑之叙以奠位次功臣配食于先王不过象生时之侍燕也燕礼大夫以上皆升堂以下则位于庭然则功臣配享盖所以崇徳明勲而劝嗣臣也汉祭功臣于庭使与士庶并列是为贬损非所以宠异之也【周志曰勇则害上不登于明堂】魏之祫祭唐之禘祭并不及功臣其所配特大烝而已是不知司勲举时祭以见禘祫之意也

　　乐书卷一百九十四
　　钦定四库全书
　　乐书卷一百九十五
　　宋　陈　撰
　　乐圗论
　　吉礼
　　释奠东序　　释奠西序　　释菜合舞颁学合声　　祀先代　　　祀先贤上
　　祀先贤下　　封禅　　　　祀户
　　祀灶　　　　祀中霤　　　祀国门祀国行　　　祀泰厉
　　释奠东序
　　释奠西序
　　释菜合舞
　　颁学合声

　　释奠东序　释奠西序
　　释菜合舞　颁学合声
　　轩架

　　大合乐

　　歌清庙

　　舞大武

　　成周之制大胥春入学舍菜合舞秋颁学合声故礼记文王世子凡释奠必有合也有国故则否凡大合乐必遂养老又曰释奠于先圣先师先老终之遂发咏焉登歌清庙下管象舞大武而已月令仲春上丁命乐正习舞释菜盖学校之于天下礼乐之所自出小有释菜而以食为主大有释奠而以饮为主其习舞与声而大合六代之乐一也北齐天子讲毕以太牢释奠孔子配以顔囘设轩架之乐六佾之舞唐开元中释奠文宣王始用宫架之乐然孔子人臣也用轩架足以为礼用宫架则过矣圣朝春秋上丁释奠于东序上戊释奠于西序并设登歌之乐不用轩架而用判架抑又不施之堂下而施之堂上于其庭又不设舞焉是有歌奏而无舞非古人习舞合乐之意厘而正之以广礼乐之敎于天下实圣朝急务也【景祐元年诏释奠用登歌】

　　祀先代
　　宫架

　　登歌

　　舞干羽

　　后汉章帝东廵狩遣使祠帝尧于济阴后魏祀尧于平阳祀舜于广祀禹于安邑隋制使祀先代王公帝尧于平阳以契配帝舜于河东以咎繇配夏禹于安邑以伯益配商汤于汾阴以伊尹配文武于沣渭之郊以周召配汉帝于长陵以萧何配其牲各以太牢而无乐则祀先代帝王有自来矣有礼无乐岂仁君所以礼先代之意哉唐天宝中制三皇以前帝王并于皇城内置一庙祠之仍与三皇五帝庙相近以时致祭天皇氏地皇氏人皇氏有巢氏燧人氏其祭用礼乐并准三皇五帝庙以春秋享祭歴代帝王肇迹之地未有祠宇者所由郡置一庙享祭仍取当时将相徳业可称者二人配享则武王下车之举不过如此圣朝之制前代帝王陵庙未甞不定配享功臣以崇祀之以至守陵有户樵采有禁亦可谓至矣然未甞考唐人之制都城置庙以祠之更定礼乐以称情文臣恐未尽所以崇祀之意也
　　祀先贤上
