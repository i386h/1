<!-- { "loadSidebar": true } -->
　　人之生也钟五行之秀气其出为五言之永律必和五行之声盖咏以永为体永以咏为用故舜之作乐琴瑟以咏所以为声依永也笙镛以间所以为律和声也故歌风而声不依永无以见德性之微歌雅而声不依永无以着法度之正歌颂而声不依永无以显功德之成如此则声诗不协失其所谓中声所主者矣此声所以不可不依永也宫为君不以律和之则其声荒其君骄商为臣不以律和之则其声陂其臣坏角为民不以律和之则其声忧其民怨征为事不以律和之则其声哀其事勤羽为物不以律和之则其声危其财匮如此则声律不谐失其所谓中声所归者矣此律所以不可不和声也周官大师掌六律六同皆文之以五声教六诗以六德为之本以六律为之音岂亦声依永律和声之意欤今夫阳六为律则黄钟太蔟姑洗防宾夷则无射皆声之属乎阳所谓律也阴六为吕则大吕应钟南吕函钟中吕夹钟皆声之属乎阴所谓吕也别而言之律与吕异合而言之吕亦谓之律此礼运所以有五声十二律之说也古之言律或谓之六律或谓之六始配律者或以吕或以同六始则六间配之可也谓之七音何也曰述天地自然之气数谓之律以阳造始谓之始匹于阳为吕间于阳为间同于一阳为同吕间以命体间命以位同命以情合阳六阴六言之均谓之六律也此特以律为言岂非合而言之耶
　　八音克谐无相夺伦神人以和
　　先王之作乐主之以六律六同而播之以八音金石以动之丝竹以行之匏以宣之瓦以赞之革木以节之所道者中徳所咏者中音故气无滞阴亦无散阳细不至于抑大不至于陵一于回邪曲直各归其分而已此乐记所谓先王合生气之和道五常之行使之阳而不散阴而不密刚气不怒柔气不慑四畅交于中而发作于外皆安其位而不相夺也庸非八音克谐无相夺伦之谓耶盖乐者天地之和先王审一以定之者也故奏之宗庙则肃雝和鸣先祖是听作之天下则长幼和顺兄弟和亲以之率神从天故其神和以之反情和志故其人和神和则其鬼不神亦不伤人矣人和则移风易俗天下皆宁矣国语曰徳音不愆以合神人神是以和民是以宁岂特祖考来格羣后徳让而已哉今夫礼以辨异则治神人而使之不乱乐以统同则和神人而使之无间言神则知人之为鬼言人则知神之为天言天神人鬼则地之礼可知周官宗伯掌邦礼治神人亦足发明于此矣然则书美舜乐曰诗言志歌永言声依永律和声八音克谐而不及舞大司乐序周乐则奏律歌而吕舞六乐者岂非帝者徳全而乐简王者业大而乐备故耶雄有之周之礼乐庶事之备也可不信乎
　　大禹谟
　　水火金木土谷惟修正德利用厚生惟和九功惟叙九叙惟歌戒之用休董之用威劝之以九歌俾勿坏六府三事允治时乃功
　　春秋传曰水火金木土谷谓之六府正徳利用厚生谓之三事六府三事谓之九功九功之徳皆可歌也谓之九歌盖王者治定制礼功成作乐然则禹之九功惟叙九叙惟歌岂非以禹功之成不可不作乐以形容之耶戒之用休仁之至也董之用威义之至也劝之以九歌俾勿坏使之乐斯二者必至有成而无坏也始而戒之终而劝之与秦终南之诗同意周官大司乐言奏九徳之歌九防之舞瞽蒙掌九徳之歌以役大师大防舜乐也谓之九防之舞则大夏禹乐也谓之九徳之歌得非九夏乎钟师以钟鼓奏九夏王夏肆夏昭夏纳夏章夏齐夏族夏裓夏骜夏杜子春曰王出入奏王夏尸出入奏肆夏牲出入奏昭夏四方宾来奏纳夏臣有功奏章夏夫人祭奏齐夏族人侍奏族夏客醉而出奏裓夏公出入奏骜夏盖王者之于天下出而与物相见以同民患是虽有文明之华功业之大而多故或生焉又不可不思患而预为之戒也禹作九夏之乐本九功之徳以为歌而曰劝之以九歌俾勿坏岂非先患虑患而戒之乎今夫天下之民以王者为之君也夏之乐以王夏为之君故王出入奏王夏尸非神也象神而已惟在庙则均全于君是与之相敌而无不及矣故尸出入奏肆夏牲所以食神实以召之也神藏于幽微而有以召之则洋洋乎如在其上如在其左右不亦昭乎故牲出入奏昭夏外之为出内之为纳四方之宾或以朝而来王或以祭而来享非可却而外之也容而纳之系而属之安宾客恱逺人之道也故四方宾来奏纳夏东南为文西南为章则章者文之成明之着也人臣有功不锡乐以章之则其功卒于黯闇不明非崇徳报功之道也故臣有功奏章夏古者将祭君致斋于外夫人致斋于内心不苟虑必依于道手足不苟动必依于礼夫然后致精明之徳可以交神明矣故夫人祭奏齐夏族人之侍王内朝以齿明父子也外朝以官体异姓也合族之道不过是矣故族人侍奏族夏既醉而出并受其福醉而不出是谓伐徳非特于礼为然乐亦如之是以先王之乐未尝不以裓示戒焉故客醉而出奏裓夏大射公入骜则公与王同徳爵位莫重焉然位不期骄而骄禄不期侈而侈则自放骄傲之患难乎免于身矣是以先王于乐未尝不以骜示戒焉故公出入奏骜夏盖礼胜易离乐胜易流九夏必始之王夏以王道自禹始也终之骜夏以反为文也若然尚何坏之有哉诗言钟鼔既戒与此同意九夏之乐有其名而亡其辞盖若雅颂矣













　　乐书卷七十六
　　钦定四库全书
　　乐书卷七十七
　　宋　陈　撰
　　尚书训义
　　虞书【大禹谟　益稷】
　　大禹谟
　　帝乃诞敷文德舞干羽于两阶
　　舞有文武有大小文武虽殊其所以象德一也大小虽殊其所以为文武一也周官大司乐舞云门咸池之类文舞之大者也舞大大武之类武舞之大者也舞师乐师羽舞之类文舞之小者也干舞之类武舞之小者也舜舞干羽特舞之小者而已盖羽者文德之容干者武德之器武舞以扞蔽之干所以示威文舞以翼蔽之羽所以示怀两者并用而不孤立虽有苗之顽未有不畏怀而来格矣昔市南宜僚弄丸而两家之难觧孙叔敖甘寝秉明而郢人投兵然则舜舞干羽而七旬有苗格岂足怪哉始伐以武而逆命犹孟子所谓以善服人未有能服人也终怀以文而来格犹孟子所谓以善养人然后能服天下也舞干必于宾主两阶者以其班师振振则无事于征诛有事于揖逊揖逊于两阶者礼舞干羽者乐也岂非揖逊而天下治者礼乐之谓欤乐记言比音而乐之及干戚羽旄谓之乐郊特牲明堂位祭统皆言朱干玉戚以舞大武皮弁素积以舞大夏简兮之诗言硕人俣俣公庭万舞继之左手执籥右手秉翟皆先文后武者尧舜揖逊其舞先干者以苗民逆命故也汤武征诛其舞先万者以武功为大故也然则舜之诞敷文徳而有苗格文王于崇非不修徳卒不免用师故诗曰执讯连连攸馘安安岂文王之徳不及禹耶时异而已矣
　　益稷
　　予欲闻六律五声八音在治忽以出纳五言汝听周官大师掌六律六同以合阴阳之声阳声黄钟太蔟姑洗防宾夷则无射阴声大吕应钟南吕函钟小吕夹钟皆文之以五声宫商角征羽皆播之以八音金石土革丝木匏竹六诗曰风曰赋曰比曰兴曰雅曰颂以六徳为之本以六律为之音盖六律所以考五声五声所以成八音八音所以察治忽此乐之所由以成五言所由以出纳者也今夫诗言其志歌永其言则敎六诗以六徳为之本言之所以纳也以六律为之音言之所以出也言之变虽无穷而出纳皆不过五则所道者孰非中徳所咏者孰非中声耶雄谓中声莫盛乎五荀卿谓诗者中声之所止如此而已尝试论之古乐之发六律固正矣而后世四清兴焉律之所以不正也五声固和矣而后世二变兴焉声之所以不和也然四清之名起于钟磬二八之文非古制也岂郑氏傅防汉得石磬十六而妄为之说耶二变之名起于六十律旋宫之言非古制也岂京房班固傅防左丘明为之七音以奉五声之说耶不知丘明所谓七音即八音也八音以土为主是以金石丝竹匏与革木皆待之而后和焉故虞书乐记国语之论八音皆虚土音以为之主犹天地之数五十有五而大衍虚其五之意也由是观之乐音有八孰谓合二变而七之乎大司乐以六律六同五声八音六舞大合乐则舜欲闻六律五声八音以作乐则舞可知矣
　　工以纳言时而飏之
　　舜之于臣民趋操同者躬礼乐以帅之趋操异者推礼乐以教之自予欲观古人之象至作服汝明者躬礼以帅之也自予欲闻六律五声八音至出纳五言汝听者躬乐以率之也自庶顽谗说至欲并生哉者推乐以教之也工之飏言若风之物则防以入之非特言之者无罪而闻之者亦足劝矣盖舜之于股肱耳目之官欲左右有民而责之使翼欲宣力四方而责之使为则法度彰矣欲观古象以作服而责之使明欲闻音律以作乐而责之使听则礼乐着矣如此则夫何为哉垂拱视天民之阜而已
　　夔曰戛击
　　戛击如以戈戛以止乐器之所以为敔也击以作乐器之所以为柷也此六经之道同归礼乐之用为急礼胜则离而以进为文故曲礼以毋不敬为先乐胜则流而以反为文故作乐先戛而后击与乐记所谓节奏先节后奏同意今夫论伦无患乐之情也乐之所终患以生焉然则作乐戛而后击是以礼节乐而使之无夺伦之患岂不为得乐之情也欤尔雅曰戛礼也礼节乐故也
　　鸣球
　　礼记郊特牲言诸侯之宫县而击玉磬明堂位言四代之乐器而搏拊玉磬春秋之时齐侯以玉磬赂晋止兵臧文仲以玉磬如齐吿籴则玉之于石类也玉磬则出乎其类者矣顾命言天球在东序吕氏春秋言尧命夔击石拊石以象上帝玉磬之音则天球玉之自然可以为鸣球众声之所求而依之者也传曰金石有声不考不鸣礼记言玉之声清越以长者乐也谓之鸣球虽出于所考要之其声清越以长无异于禽之鸣也
　　搏拊
　　乗水者付之泭作乐者付之拊拊之为器韦表糠里状则类鼓声则和柔倡而不和非徒铿锵而已书传谓以韦为鼓白虎通谓拊革而糠是也其设则堂上此所谓搏拊是也其用则先歌大师所谓登歌则令奏击拊是也既曰搏拊又曰击拊者拊之或搏或击拊声大小之辨也与所谓击石拊石为磬声小大之辨同意荀卿曰县一钟而尚拊大戴礼曰县一磬而尚拊盖一钟一磬特县之乐也拊设于一钟一磬之东其为众乐之倡可知矣大柷登歌击拊固小师之职也大师则令之使奏击而已此先戛击后搏拊礼记先搏拊者书以作乐序之记以乐器序之故其先后不得不异













　　乐书卷七十七
　　钦定四库全书
　　乐书卷七十八
　　宋　陈　撰
　　尚书训义
　　虞书【益稷】
　　益稷
　　琴瑟以咏祖考来格虞宾在位羣后德让
