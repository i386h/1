<!-- { "loadSidebar": true } -->
　　夫干天下之至健而六阳宗焉夫坤天下之至顺而六隂宗焉然独隂不生独阳不生气必有合然后生故以乾坤六爻为相生之配黄钟建子之气则干之初九而于卦为复下生林钟则坤之初六而于卦为始是谓律娶妻一也黄钟阳九林钟隂六以九生六明阳唱隂和之义林钟建未之气上生太蔟则干之九二而于卦为临是谓吕生子一也太蔟建寅之气下生南吕则坤之六二而于卦为遯是谓律娶妻二也南吕建酉之气上生姑洗则干之九三而于卦为泰是谓吕生子二也姑洗建辰之气下生应钟则坤之六三而于卦为否是谓律娶妻三也应钟建亥之气上生蕤賔则干之九四而于卦为大壮是谓吕生子三也蕤賔建午之气上生大吕则坤之六四而于卦为观是谓律娶妻四也大吕建丑之气下生夷则则干之九五而于卦为夬是谓吕生子四也夷则建申之气上生夹钟则坤之六五而于卦为剥是谓律娶妻五也夹钟建卯之气下生无射则干之上九而于卦为干是谓吕生子五也无射建戌之气上生仲吕则坤之上六而于卦为坤是谓律娶妻六也由是观之十二律损益之数不出于三以象三才生娶之法不出于八以象八风同位者象夫妇异位者象子母上生六而倍之下生六而损之皆以九为法故黄钟九寸其数八十一【宫数】林钟六寸其数五十四【徴数】太蔟八寸其数七十二【商数】南吕之数四十八【羽数】姑洗之数六十四【角数】应钟之数四十二蕤賔之数五十七大吕之数七十六夷则之数五十一夹钟之数六十七无射之数四十五仲吕之数六十可得而类推矣【崔灵恩三礼义宗曰同位者象夫妇异位者象子母黄钟下生林钟同在初位故为夫妇林钟上生九二太蔟故为子母太蔟下生六二南吕又为夫妇余皆准此】
　　律吕子声
　　先儒之论律吕正声倍子而为母子声半正而为子若黄钟之管正声九寸为均其子声则四寸半三分损一下生林钟之子又三分益一上生太蔟之子由是第之终于中吕以从十二母相生之法故黄钟为宫而下生林钟为徴林钟上生太蔟为商太蔟下生南吕为羽南吕上生姑洗为角此黄钟之调皆得三分之次故用正律之声大吕为宫而下生夷则为徴夷则上生夹钟为商夹钟下生无射为羽无射上生中吕为角此大吕之调皆得三分之次故用正律之声太蔟为宫而下生南吕为徴南吕上生姑洗为商姑洗下生应钟为羽应钟上生蕤賔为角此太蔟之调皆得三分之次故用正律之声夹钟为宫而下生无射为徴无射上生中吕为商中吕上生黄钟为羽黄钟正律声长非中吕三分去一之次故用子声为羽黄钟下生林钟为角林钟子律声短非中吕为商之次故还用正声为角此夹钟之调正声四子声一也姑洗为宫而下生应钟为徴应钟上生蕤賔为商蕤賔上生大吕为羽大吕正律声非蕤賔三分去一之次故用子声为羽大吕下生夷则为角夷则子律声短非蕤賔为商之次故还用正声为角此姑洗之调正声四子声一也中吕为宫而上生黄钟为徴黄钟正律声长非中吕三分去一之次故用子声为徴黄钟下生林钟为商林钟子律声短非中吕为宫之次故还用正声为商林钟上生太蔟为羽太蔟正律声长非林钟三分去一之次故用子声为羽太蔟下生南吕为角此中吕之调正声三子声二也蕤賔为宫而上生大吕为征大吕正律声长非蕤賔三分去一之次故用子声为徴大吕下生夷则为商夷则上生夹钟为羽夹钟正律声长非夷则三分去一之次故用子声为羽夹钟上生无射为角无射子律声短非夷则为商之次故还用正声为角此蕤賔之调正声三子声二也林钟为宫而上生太蔟为徴太蔟正律声长非林钟三分去一之次故用子声为徴太蔟下生南吕为商南吕上生姑洗为羽姑洗正律声长非南吕三分去一之次故用子声为羽姑洗下生应钟为角应钟子律声长非南吕为商之次故还用正声为角此林钟之调正声三子声三也夷则为宫而上生夹钟为征夹钟正律声长非夷则三分去一之次故用子声为徴夹钟下生无射为商无射子律声短非夷则为宫之次故还用正声为商无射上生中吕为羽中吕正律声长非无射三分去一之次故用子声为羽中吕上生黄钟为角黄钟正律声长非无射为商之次故用子声为角此夷则之调正声二子声三也南吕为宫南吕上生姑洗为徴姑洗正律声长非南吕三分去一之次故用子声为徴姑洗下生应钟为商应钟子律声短非南吕为宫之次故用正声为商应钟上生蕤賔为羽蕤賔正律声长非应钟三分去一之次故用子声为羽蕤賔上生大吕为角大吕正律声长非应钟为商之次故用子声为角此南吕之调正声二子声三也无射为宫而上生中吕为徴中吕正律声长非无射三分去一之次故用子声为徴中吕上生黄钟为商黄钟正律声长非无射为宫之次故用子声为商黄钟下生林钟为羽林钟正律声长非黄钟子声三分去一之次故用子声为羽林钟上生太蔟为角太蔟正律声长非黄钟子声为商之次故用子声为角此无射之调正声一子声四也应钟为宫应钟上生蕤賔正律声长非应钟三分去一之次故用子声为徴蕤賔上生大吕为商大吕正律声长非应钟为宫之次故用子声为商大吕下生夷则为羽夷则正律声长非蕤賔子声为徴之次故用子声为羽夷则上生夹钟为角夹钟正律声长非大吕子声为商之次故用子声为角此应钟之调正声一子声四也凡此蔽于十二律均旋为宫之説失周礼三宫之意也三宫旋相而唱和有应曷尝有子声耶若以为十二律皆有子声然则黄钟大吕太蔟三律何独止用正声耶
　　辨四清
　　先王制十有二律倡和清浊迭相为经而清浊之声未尝偏胜也孰谓十二律之外复有四清声乎为是説者非古也其隋唐诸儒傅防之説欤彼其所据者唐之正史通礼防要令式通典义纂义罗之类特一人之私説非有本于圣人之经天下之公论也世之广其説者不过谓臣民相避以为尊卑也钟磬之簴以无射为宫则黄钟为商太蔟为角无射君也管长四寸九分黄钟臣也乃长九寸太蔟民也亦长八寸若用正声则民与臣声皆尊而君声独卑必须用黄钟四寸五可太蔟四寸之清以荅无射之律则君尊于上臣卑于下民役其令矣是不知十二律以黄钟为君非所以为臣也今夫黄钟之律冠十二律之首正位于北而面南所以寓人君向明而治之意而十有一律莫敢与之抗矣是君声常尊而臣民之声常卑天地自然之道也安有君臣与民相避以为尊卑之理乎彼谓黄钟至夹钟四清声以附正声之次原其四者之意盖为夷则至应钟四宫而设既谓黄钟至夹钟为之又谓为夷则至应钟而设是两四清也至于论琴瑟笙竽又盖四清而为十二清声是十六律之説果不足以胜十二月矣又况既有黄钟矣又有黄钟清焉岂古人所谓尊无二上之防哉臣窃观圣朝尝命有司考正钟律遍问大乐诸上佥言毎朝飨祭祀唯传旧法用正声十二其四清声多不能考击是太常之乐名用四清实用十二律也李照据周礼典同而论之谓十二钟之外其余四钟皆是清声非中声乃郑卫之乐也若去四清之钟则哀思邪辟之声无由而起何知乐之深耶奈何好异之士排而非之真墨子之徒也









　　乐书卷一百一
　　钦定四库全书
　　乐书卷一百二
　　宋　陈　撰
　　乐图论
　　十二律
　　律吕合阴阳声　　律吕辨天地四方声律吕候气之法　　律吕应气之节
　　律吕合阴阳声








　　周官大师掌六律六同以合阴阳之声黄钟太蔟姑洗防宾夷则无射阳声也大吕应钟南吕函钟小吕夹钟阴声也盖日月防于十二次而右转圣人制六同以象之斗柄运于十二辰而左旋圣人制六律以象之六律阳也左旋以合隂六同阴也右转以合阳故大司乐祀天神则奏黄钟歌大吕以合之祭地则奏太蔟歌应钟以合之祀四望则奏姑洗歌南吕以合之祭山川则奏防宾歌函钟以合之享先妣则奏夷则歌小吕以合之享先祖则奏无射歌夹钟以合之圣人以律同合阴阳之声为未足也又文之以五声而使声待是而和播之以八音使音待是而谐然则律同有不为声音之橐籥欤国语曰黄钟所以宣养六气九德也太蔟所以金奏赞扬出滞也姑洗所以修洁百物考神纳宾也防宾所以安靖神人献酬交酢也夷则所以咏歌九则平民无二也无射所以宣布哲人令德示民轨仪也大吕助宣气也夹钟出四隙之细也仲吕宣中气也林钟和展百事俾莫不任肃纯恪也南吕赞阳秀也应钟均利器用俾应复也律吕不易无奸事也概见于此唐之祭社下奏太蔟上歌黄钟太蔟阳也位于寅应钟隂也位于亥故斗建亥则日月防于寅斗建寅则日月防于亥是知圣人之制取合阴阳而歌奏之仪用符交防唐之祭社歌奏俱用阳声非周人分乐之意也赵慎言请改黄钟为应钟均可谓知合阴阳之声者矣古者作律皆文之以五声则一律而具五声先王之制也后世一律而具七声十二律而具八十四调其失自京房始可不正之乎














　　阳六为律吕黄钟至无射阳声也隂六为同自大吕至应钟隂声也阳声左旋始于子终于已隂声右转始于丑终于卯而天地四方隂阳之声具焉盖干位西北气覆为天众阳之主也坤位东南形载为地众隂之主也然天虽为众阳之主而有隂焉故曰立天之道曰隂与阳此天所以有隂阳之声也地虽为众隂之主而有阳焉故曰立地之道曰柔与刚此地所以有隂阳之声也丽乎干者为震为坎丽乎坤者为离为兊震坎阳卦也然而多隂离兊隂卦也然而多阳语其位则正四方之卦焉此四方所以各有隂阳之声也天地四方隂阳之声出于自然者也六律六同隂阳之声出于人为者也即人为之声辨自然之声以为乐器此掦子所谓作者贵其有循而体自然者也道生一则竒而为阳一生二则耦而为隂二生三则隂阳参和为冲气三生万物而乐器取具焉是杂比十有二声而和之取中声以为乐器之意也易曰制器者尚象记曰声乐之象也即十有二声以为乐器得不为制器尚象者乎典同所掌者器也大师所掌者声也器异异声故言掌六律六同之和以辨天地四方隂阳之声声则各有所合故言掌六律六同以合隂阳之声












