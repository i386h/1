<!-- { "loadSidebar": true } -->
　　六律以阳声为主六吕以阴声为主同于阳谓之六同间于阳又谓之六间刘歆曰吕旅也言阴大吕助黄钟宣气而芽物也盖大吕以黄钟为主黄钟以大吕为助主则用事而旅则助之而已此国语所谓大旅助宣物之意也万物纽芽于丑而大吕丑之气也阳气欲达阴执而纽之非所以干时乃所以助之也孰谓吕有吕距之意乎梁武帝曰大商音金也吕亦商音金也土金之母也丑土金之墓也以二商建首故以大吕名之非通论也然则歌黄钟奏大吕以礼天神而黄钟为宫大吕为角以致人鬼何也黄钟六律之首大吕六同之首其体敌其声合故歌黄钟于堂上必奏大吕于堂下尊黄钟为宫必卑大吕为角以位而别上下以分而定尊卑则其声同和而不乖矣故分乐以之礼天神旋宫以之召人鬼凡以神仕者冬日至致天神人鬼是天神同致不嫌乎律吕之同其所异者特歌奏宫角以别位分而已天人同以太蔟为征亦其意欤极而论之阴不极则阳不芽阳不极则阴不萌生阳莫如子而亥实芽焉生阴莫如午而已实萌焉阳芽于亥达而至于丑可名于大矣故谓之大吕阴萌于已探端求之可名于小矣故谓之小吕











　　生南吕
　　一阳反为复则黄钟者万物归根而方死之时也二阳大为临则大吕者万物复命而方生之时也三阳通为泰则太蔟者万物并作而族生之时也刘歆曰太蔟言阳气大奏地而达物岂非天地交万物通之气欤传曰引达于寅太蔟寅之气也万物至是有向于卯而辟户阳出而上阴入而下凡负阴抱阳而生者莫不通矣孰谓寅若然邪国语曰太蔟所以金奏赞阳出滞也故周官旋宫降神之乐天人均以之为征至于分乐又奏之以祭地示者盖赞阳所以降天神出滞所以召人鬼礼地示也梁武帝曰太商音金也蔟征音火也建寅之月金之出墓火之长生木之临官土之气水之合徳皆在于寅故以太蔟为名是不知太蔟为征之意也



















　　积实六百七十四分二厘三分损一下生无射
　　古之造钟律律十有二宣十二月之气也钟有三象三才之运也人宫以黄钟死者所首之方也地宫以圅钟万物致养之方也天宫以圜钟帝所出之方也曰冐茆于卯又曰二月为天门盖圜钟卯之气也万物至此冐茆而辟户天门之象也震则万物由大途而出卯则万物由天门而出圜钟于时为仲春于方主规而已自其主规言之谓之圜钟自其为阳中而左右夹之又谓之夹钟曰分为二阳乃有夹称国语曰二间夹钟出四隙之细也岂其意欤周官大司乐乃奏无射歌夹钟以享先祖歌天神以之为宫礼人鬼以之为征天人同致故也与天人同以太蔟为征同意梁武帝曰夹征音火也钟羽音水也二月阴位也其气阳也故有征羽二音阴水类也故受钟号是不知圜钟为宫之意也刘歆曰阴夹助太蔟而出种物司马迁曰阴阳夹厠是又不知春为阳中之意也
















　　三分损一下生应钟
　　万物振美于辰而姑洗辰之气也故其风清明其时季春万物洁齐之时也刘歆曰阳气洗物辜洁之也司马迁曰万物洗而生也或谓姑枯也洗濯也物生新洁洗除其枯改柯易叶也或谓姑故也洗新也阳气养生去故就新也于义或然国语曰姑洗所以脩洁百物考神纳賔也大司乐降天神以姑洗为羽出地示以姑洗为征及分乐而序之乃奏姑洗以祀四望盖圜丘方泽郊之大者也四望郊之细者也施之郊祀所以考神行之飨食所以纳賔姑洗之用如此而已梁武帝曰姑宫音土也洗羽音水也三月辰土也而为水墓故有水土之音土养万物须水为润然后得以姑洗为名是不知姑洗为羽为征之意也



















　　七十四围九分积实五百九十九分二厘
　　万物已盛于已而仲吕已之气也盖已则正阳而无阴故一自西北转抵正南则屈而已焉阳已而阴萌则万物尽旅而西行故谓之仲吕方是时阳出在外而盛大阴入在中而防小又谓之中吕小吕国语曰三间仲吕宣中气是也刘歆曰防阴始已起也起未成著于中旅助姑洗宣气齐物也误矣周官大司乐歌大吕以祀天神歌小吕以享先妣先妣于天神为小故也梁武帝曰中宫音土也吕商音金也四月土气方王已金之本宫故有宫商二音不亦失乎













　　乐书卷九十八
　　钦定四库全书
　　乐书卷九十九
　　宋　陈旸　撰
　　乐图论
　　十二律
　　防宾　　　林钟　　夷则
　　南吕　　　无射　　应钟

















　　六十八分八厘强三分益一再上上生大吕
　　万物咢布于午而防賔午之气也五月一阴息而为主乎内五阳消而为賔乎外防则下垂之貌也阳虽为賔阴必藏防而下之尊賔之意者也礼曰山川所以傧鬼神也山川之有傧犹賔主之有傧也周官大司乐乃奏防賔以祭山川岂傧鬼神之意欤国语曰防賔所以安靖神人献酬交酢也岂賔主有献酬交酢之礼而神人亦如之欤司马迁谓阴气防少故曰防阳不用事故曰賔是也刘歆曰防继也賔导也言阳始导隂气使继养万物也或曰防卑也賔谨也梁武帝曰防征音火也賔角音木也火木俱极故有征角二音并失之矣





















　　上生太蔟
　　黄钟始阳林钟始隂万物薆昧于未而林钟未之气也以数则阳寡阴众以气则阳散隂聚曰林众也钟聚也岂主二阴长言之欤今夫五事以思为主五行以土为主土行虽分旺四季其正位实在于未又有君之道焉故刘歆曰林君也诗云有壬有林卿大夫谓之任君谓之林义本诸此国语曰四间林钟和展百事俾莫不任肃纯恪也岂以中和之声有尽于是欤又谓之圅钟者以未为地统有含洪之义也故周礼凡乐圅钟为宫夏日至于泽中之方丘奏之地示可得而礼矣司马迁曰万物就死气林林然梁武帝曰林征音阳也钟羽音阴也岂其然乎




















　　积实五百五分七厘三分益一上生夹钟
　　阳生乎子至寅则人始见焉阴生乎午至申则人始见焉万物申见于申而夷则申之气也阴至于此则申阳所为述阴事以成之而已盖七月则三阴用事厥民夷之时也方厥民夷之时万物莫不华而实之虽未及中亦各有仪则矣国语曰夷则所以咏歌九则平民无贰也谓万物将成平均皆有法则亦本诸此刘歆言阳气正法度而使阴气夷当伤之物也或曰申神也申身也梁武帝曰夷羽音水也则角音木也俱失之矣大司乐乃奏夷则歌小吕以享先妣盖夷则之律其声则阳其时则阴方是时阴生于内而阳盛于外虽谓之阳声可也




















　　三分益一上生姑洗
　　日一北而万物生日一南而万物死故书于仲夏谓之南讹也盖万物以阳生以阴死阴生乎午则日遡乎南八月则万物留熟于酉而南吕酉之气也方是时日遡乎南故以南言之非谓南之为言任也配律之阳故以吕言之非谓吕之为言旅也国语曰五间南吕赞阳秀也斯之谓欤刘歆言阴气旅助夷则任成万物司马迁言阳气之旅入藏也或谓时物皆秀有懐任之象或谓阳气尚生任生荠麦皆生南吕之意也大司乐乃奏姑洗歌南吕以祀四望姑洗阳声以南吕之音为之合所以祀四望者取易四阴长于观之义也梁武帝谓南征音火也吕商音金也其説虽不主配律为吕之説亦在所可取矣南吕亦谓之南事中吕亦谓之小吕者南事则阴之所成者事故也小吕则阴之所萌者小故也


















　　围九分积实四百四十九分四厘三分益一上生仲吕
　　六律始于黄钟终于无射六间始于大吕终于应钟盖万物睾入于戌而无射建戌之气也其时则阴其声则阳在卦为剥阴穷乎上阳反乎下终而复始之时也然阴用事物之所厌也与阳用事异乎此五阴已穷一阳将复其律所以谓之无射也今夫阴为威阳为徳威则人畏而厌之徳则人爱而乐之故国语只曰无射所以宣布哲人之令徳示民轨仪也大司乐乃奏无射以享先祖岂非祖有徳天下皆爱而乐之故邪刘歆言阳气究物使阴气毕剥落之终而复始无厌已也为得之矣或谓射者余也言阴气盛用事阳气无余也或谓射者出也言隂气上升万物随阳而藏无复出也或谓射者终也言物随阳终当复随隂起无有终也或谓无角音木也射商音金也九月润泽已竭能通射万物故以射为名不亦失乎

















　　六分三分寸之二三分益一上生防宾
　　万物之理凡属乎阳者唱凡属乎阴者应故鼓有应鼓钟有应钟皆主乎阴也十月纯阴用事坤上六之时也方是时万物以阴藏归根复命而该阂于亥矣应钟建亥之气也传曰嵗功皆成应和阳功而収聚之为竟其义矣大司乐乃歌应钟以祭地示又言应钟为羽以礼人鬼地示则至阴之神而人鬼则乐能居之以从地而已声气各以类致故也司马迁曰阳气之应不用事也梁武帝曰应角音木也钟羽音水也木长生于亥故言角十月是水故言羽皆傅防之説也













　　乐书卷九十九
　　钦定四库全书
　　乐书卷一百
　　宋　陈旸　撰
　　乐图论
　　十二律
　　总论　　　　旋宫
　　总论
