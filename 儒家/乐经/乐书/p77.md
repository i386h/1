<!-- { "loadSidebar": true } -->
　　筑之为器大抵类筝其颈细其肩圆以竹鼓之如击琴然又有形如颂琴施十三身长四尺二寸颈长三寸围四寸五分首长广七寸五分阔六寸五分品声按柱左手振之右手以竹尺击之随调应律焉髙渐离击之于燕汉高祖击之于沛而戚夫人亦善焉至唐置于雅部长四尺五寸折九尺之半为法是不知特世俗之乐非雅颂之音也圣朝防袭唐制设柱同筝法第一黄钟正声【次第十二正声全】第十二黄钟清声筝以指弹筑以筯击大同小异其按习并依钟律弹击之法降之俗部可也






















　　东汉京房性好钟律知音声作准器其状如瑟长丈而十三隐间九尺应黄钟之律九寸其中一下有画分寸为六十律清浊之节实乃筝也汉史官侯部用之唐元和以后律家莫能为者后魏陈仲儒颇闲乐事诸依京房立准以调八音是不知京氏之术得诸小黄门令焦延夀而已非圣王之制也

　　乐书卷一百四十六
　　钦定四库全书
　　乐书卷一百四十七
　　宋　陈晹　撰
　　乐图论
　　俗部
　　八音【竹之属】
　　雅箫　　　　颂箫　　　　籁箫
　　短箫　　　　防乐箫　　　清乐箫
　　教坊箫　　　唱箫　　　　和箫
　　鼓吹箫　　　李冲箫　　　凤箫
　　吹箫　　　　七孔籥　　　霜条箎
　　吹箎




<经部,乐类,乐书,卷一百四十七>
　　礼图雅箫尺有二寸二十四彄颂箫尺有四寸十六彄郭璞谓大箫二十三管小箫十六管盖二十四管备律吕清浊之声先王之制也十六管兼十二律四清而为之岂古制哉圣朝教坊所用长五六寸十六管有底而四管不用非古人制作之意也



















　　庄周曰地籁则众窍是已人籁则比竹是已郭璞谓箫一名为籁广雅亦曰籁谓之箫盖箫籁比竹而成声犹天地之籁赖风窍而怒号也许慎以籥为籁是不知籥如篴而三窍未尝比竹为之吕氏春秋有吹籁见越王者上下宫商和而越王不喜未为知音者也











　　短箫铙歌军中鼓吹之乐也广乐记有二十一管箫羽葆铙吹横吹部用之岂短箫欤其曲有悲思翁艾如张上之回战城南元云朱露之类是也何承天谓黄帝使歧伯作之以徳盖有所受欤崔豹古今注曰汉乐有黄门鼓吹天子所以燕乐羣臣短箫铙歌鼓吹之常亦以赐有功诸侯也然则非有功者其可赐乎昔蔡徴拜吏部尚书启后主假鼓吹乐后主谓所司曰鼓吹军乐有功乃授徴不自揆紊我朝章然其父景厯有缔构之功宜且如启盖蔡徴不当假而假之臣不臣也后主知不可授而授之君不君也曰名器不可以假人亦不可以假于人可不监哉





















　　防乐之箫凡二十一管具正均七声左清倍右浊倍通五均焉世俗之乐也与兹部所用者大同小异尔唐贞观中景云见河水清张率更制为景云河清歌名曰防乐当时元防第一奏是也




<经部,乐类,乐书,卷一百四十七>
　　景祐乐记教坊所用之箫凡十七管以觱篥十字记其声然清乐部所用十七管其声法不同故并存之宋乐有唱箫各二人和箫十人亦一时制也





















　　景祐乐记十三管之箫凡三种鼓吹部用之臣观陈文帝防时尝诣到仲举仲举时独坐闻箫鼓声有顷帝至仲举异之是知箫鼔之乐帝王所擅岂其吉祥亦兆于此欤












　　唐李冲所传之箫凡二十三管虽制作不同亦一时之制也岂惑于郭璞大箫之説邪














　　洞冥记帝常夕东望有青云焉俄见双鹄集于台上有顷化为神女舞于台下握凤管之箫舞落霞之琴歌清吴春波之曲亦邻于怪矣
　　吹箫
　　一人执规十手自员一人吹箫长短皆应故君乎上而善吹者汉之灵帝也臣乎下而善吹者伍子胥周勃之徒也至于箫史吹之而雀鹤自至马先生善之而木人作使其精妙盖有如此者矣白虎通曰箫者中吕之气也易説曰夏至之乐补以箫春秋説曰夏至作乐间以箫笙然则箫为中吕之气夏至之音岂不信哉月令仲夏之月令乐师均管箫亦此意也





















　　刘熙释名曰籥跃也气跃而出也古者取夘地之竹以为籥春分之音万物振跃而出也然三漏之籥所以通中声先王之乐也七漏之籥所以备二变世俗之乐也聂崇义礼图所并今太常所用者三孔而已岂亦得先王之制欤











　　刘熙释名曰箎啼也声从孔出如婴儿啼声也广雅曰箎以竹为之长尺四寸有六孔前一后四头一月令仲夏之月调箎盖调之使和故也洞冥记所谓吹霜条之箎亦岂过是东观汉记明帝幸南阳旧宅作雅乐奏鹿鸣用埙箎和之以娱嘉宾信乎一时之和乐也齐书载世祖作伎乐于南康有丝而无管俄闻空中有箎声调节相应一何怪哉
　　吹箎
　　礼言吹箎掌之笙师诗言吹箎主之仲氏则箎亦笙类而仲氏以况中声出焉先王之雅乐也故后世推善吹者前有伍子胥后有朝云而已洛阳伽蓝记述后魏河间王琛有朝云者善吹箎能为团扇歌陇上声及琛为秦州刺史屡讨叛羌不胜因令朝云吹之羌人闻者皆感泣而降故秦语曰快马健儿不如老妪吹箎信乎乐之感人如此苟以之移风易俗天下胡为而不宁哉古史考曰古有箎尚矣苏成公善箎而记者因以为作误也或谓暴辛公所造益无据矣旧志以箎为管是不知箎春分之音而管十二月之音也





　　乐书卷一百四十七
　　钦定四库全书
　　乐书卷一百四十八
　　宋　陈晹　撰
　　乐图论
　　俗部
　　八音【竹之属】
　　双管　　　　黄钟管　　　大吕管
　　七星管　　　双凤管　　　太平管
　　骆駞管　　　跋膝管　　　拱辰管
　　昭华管　　　箫管　　　　中管
　　尺八管　　　竖













　　乐法图曰东律主黄钟圣人吹管知律管音调则律厯正矣然则黄钟之管九寸与长尺之制异矣九寸之管主黄钟则十寸之管应十日可知矣雄曰声生于日言黄钟管如此则大吕管可知矣唐李冲谓管有一定之声多舒缓之变故舍旋宫琵琶制旋宫双管法虽存于简易道实究于精防矣然大吕管通五均则是黄钟管通七均非也









　　广雅曰管象箎长尺围寸有六孔无底风俗通説文皆曰管漆竹长一尺六孔十二月之音象物贯地而牙故也蔡邕章句曰管者形长一尺围寸有孔无底其器今亡以三者推之管象箎而六孔长尺围寸而无底十二月之音也唐之七星管古之长也一定为调合钟磬之均各有短长应律吕之度盖其状如箎而长其数盈寻而七窍横以吹之旁一窍幎以竹暯而为助声唐刘系所作也用之雅乐岂亦溺于七音欤班固曰黄帝作律以玉为管长尺六孔为十二月音其言十二月音则是至于论以玉为管是不考黄帝取嶰竹之过也【顾况有七星管歌有龙吟四泽欲兴雨凤引九鶵惊宿鸟之句】





















　　双凤管盖合两管以足十二律之音管端施两簧刻凤以为首左右各四窍左具黄钟至仲吕之声右具防賔至应钟之声古者截气律管并而吹之以达六隂六阳之声其制不过如此升之雅乐可也












　　太平管形如跋膝而九窍是黄钟一均所异者头如觱篥尔唐天寳中史盛所作也然九窍则阳数之穷失古人所以道中声之意也













　　骆駞管其首如橐驼因以立名唐乐图有之非古制也















　　跋膝管其形如而短与七星管如箎而长者异矣唐清乐部用之然亦七窍具黄钟一均其失又与七星管同矣













　　圣朝乾徳中太常和岘论乐府手笛之制如雅而小其长九寸与黄钟之管相埒其窍有六与雅声相应然四窍在左两窍在右工两手交叉而拱之因更名拱辰管而鼔吹登歌用焉与唐吕才歌白云马滔进太一乐等列之宫县旋宫为八十四调亦可谓近雅矣然旋宫之制不本于周官之三宫八十四调尚溺于七音之失未全乎古乐之发也幸而太宗皇帝造九之琴列之太乐而拱辰亦自此废岂非有意复古欤








　　昔汉髙祖入咸阳周行府库殊珍异寳盖亦不赀其尤惊异者有长二尺三寸其铭曰昭华琯焉隋帝将幸江都时有乐工子吹安公子曲其父怪而问之其子对曰宫中新飜也其父欷歔谓其子曰宫者君也商者臣也宫声往而不返非吉祥也其精鉴如此











　　箫管之制六孔旁一孔加竹暯焉足黄钟一均声或谓之尺八管或谓之竪笛或谓之中管尺八其长数也后世宫县用之竪其植如也中管居长短之中也今民间谓之箫管非古之箫与管也



　　乐书卷一百四十八
　　钦定四库全书
　　乐书卷一百四十九
　　宋　陈晹　撰
　　乐图论
　　俗部
　　八音【竹之属】
　　雅　　　　长　　　　短
　　双　　　　竖　　　　手
　　七孔　　　十二律　　十二厢柯亭　　　烟竹　　　凤鸣














　　之为乐所以涤荡邪心归之雅正者也后世雅之制非窍而为五以合五声必窍而为六以协六律傅纬有六孔之説岂雅欤古者论之良不过衡阳之簳也故师旷得其雄宋意得其雌焉盖无异于伦伶断嶰谷雌雄之竹以为律吕也由是观之舜之箫韶九成凤凰至于来仪庸讵知非具雌雄之竹邪昔唐明皇之时海内无事号为太平而宁王善横歧王善琵琶亟召于殿宇吹玉箫击羯鼓相与娱乐而已故一时达官大臣竞谈音乐清声逸韵流播万古使后世流连荒亡之徒卒陷溺覆辀而不知反彼诚有以倡之也可不戒哉






















　　昔人有吹而歌曰闲夜寂以清长亮且鸣则长六孔具黄钟一均如尺八而长晋桓子野之所善马融之所颂伏滔之所赋王子猷之所闻相如之所善蔡邕之所制也魏明帝时令和永受声以作律歌声浊者用长笛长律歌声清者用短短律古歌词曰长续短晋刘和善吹裁音十三以应律刘和之东箱长四尺二寸今乐府所用短长尺有咫此长短之辨也








　　双之制盖起于后世马融赋之详矣昔京君明素识音律因四孔之更加一孔以备五音焉汉蔡邕之于非特善相材亦善相琴材矣彼其眄柯庭之椽知其为良竹覩吴爨之木知其为良桐已而裁之为竒声寥亮斵之为琴殊声独絶自非深穷物理通音律者孰与此哉










　　竪之制六孔具黄钟一均声应十二律之调升之雅乐可也后世宫县用之不亦可乎晋时黄钟三尺八寸钟宗之减为三尺七寸奚纵又减三尺六寸五分岂本于此欤












　　和岘论太乐手之制如雅而小其长九寸与黄钟律管等矣其孔有六与羌同矣昔宗同善吹以为新引唐云朝霞善吹以为新声孙处秀善吹而作犯调李牟善奏而风至皆一时妙手也











