<!-- { "loadSidebar": true } -->
　　晋阮咸善弹琶琶后有发咸者得琵琶以瓦为之时人多不识以琴合调大抵异器而同音也【昔王保义有女善弹琵琶夣异人授之乐曲其声清越类于仙家紫云之亚焉其所之曲有道调宫玉宸宫夷则宫神林宫蕤賔宫无射宫元钟宫黄钟宫散水宫仲吕宫啇调独蓓泛好仙商侧商红绡啇风香林钟商醉吟啇玉仙啇调角调醉吟角大吕角南吕角中吕角髙大植角角羽调鳯吟羽背风香背南羽背平羽应圣羽玉玉宸羽风香调大吕调曲名亦同人问有凉洲伊渭州甘州緑腰莫靻领杯乐安公子水牯子阿滥　之属凡二百余曲所异者征调中弹湘妃怨哭顔回常时胡琴不弹徴调而已真异事也】
　　乐书卷一百三十七
　　钦定四库全书
　　乐书卷一百三十八
　　宋　陈晹　撰
　　乐图论
　　俗部
　　八音【革之属上】
　　防鼓　　　　羽葆鼔　　　警鼔
　　铙鼓　　　　节鼓　　　　鹭鼓
　　鸖鼓　　　　鼍鼔　　　　连鼔
　　方鼔　　　　朝鼔　　　　谏鼔














　　隋大驾鼓吹有防鼓长三尺朱髹其上工人青地苣文大业中帝宴飨用之唐开元礼义罗曰防鼓小鼓也按图鼓上有盖常先作之以引大鼔亦犹雅乐之奏与金钲相应皆有曲焉律书乐图云防鼓一曲十揲一曰惊雷震二曰猛虎骇三曰鸷鸟击四曰龙媒蹀五曰灵夔吼六曰雕鹗争七曰壮士奋怒八曰熊罴哮吼九曰石荡崖十曰波荡壑并各有辞其辞无焉大常鼓吹前部用之中宗时欲自妃主及五品以上毋妻婚之日特给鼓吹宫官亦然是不知鼓吹之作本为军容也昔黄帝涿鹿有功以为警卫钲鼓有灵夔孔雀雕鹗争石坠崖壮士怒之类自昔功臣备礼得用之矣今夫郊祀天地唯有宫县而无案架则知军乐之用尚不给于神祀况可接于闺阃者哉



















　　隋书鼓吹车上施层楼四角金龙垂流苏羽葆唐羽葆之制县于架上其架饰以五采流苏植羽也盖铙鼓羽葆鼓皆饰以丹青形制颇类防鼓今大常鼓吹后部用之律乐图云羽葆一部五色十八曲一大和二休和三七徳四驺虞五基王化六纂唐风七厌炎精八肇皇运九跃龙飞十珍马邑十一兴晋阳十二济渭隂十三应圣期十四御宸极十五宁兆庶十六服遐荒十七龙池十八破阵乐然则羽葆其节奏如此而已破阵终焉岂后世赏军功之乐邪昔陶侃平苏峻除侍中太尉加羽葆鼓吹则其为赏功之乐可知矣今鼔吹骑从者自羽葆鼓等皆马上击之其制与隋唐异也





















　　曰严警鼓一十二面大将营前左右行列各六面在纛后故大周正乐谓凡鼓施于邉徼谓之警鼓昔楚厉王有警鼔与百姓为戒既而饮酒太过而击民大惊使人止之居数月警而击之民莫有起者然则警众之鼔可不慎其所击哉隋大业中帝制宴飨设鼔吹夜警用一曲俱尽次奏大鼓然不知非宴飨所当用也










　　唐六曲曰凡军鼓之制有三一曰铜鼓二曰战鼔三曰铙鼓其制皆五采为重盖究观乐图铙鼔鼓吹部用之唐朝特设为仪而不击尔然刘瓛定军礼谓鼓吹未知其始汉以雄朔野而有之鸣笳以和箫非八音也隋大业中铙鼔十二曲供大驾六曲供皇太子三曲供王公宴飨所用也观汉有鼓吹铙歌十八曲晋有鼓吹铙歌古辞十六篇宋有鼔吹铙歌十篇然则铙鼓岂非鼔吹铙歌之鼓邪【唐自铙鼓以下属铙鼓部律书乐图云铙军乐也其部四色七曲一曰破阵乐二曰上车三曰行车四曰向成五曰平安六曰权乐七曰太平各有记也】























　　节鼔不详所造盖拊与相二器之变也江左清乐有节鼓状如奕局朱髹画其上中开圆窍适容鼔焉击之以节乐也自唐以来雅乐升歌用之傅休奕节鼓赋曰鐄钟鸣歌九韶兴舞口非节不咏手非节不拊是也隋制节鼓上自大驾中自皇太子下逮正一品并朱漆画饰以葆羽其曲十有二唐六典用之所以兴止登歌之乐如县内之柷敔其制五采重盖青乐部以之今太乐升歌用之或以为齐鼓非也








　　鹭鼓精也故鲁颂有駜诗曰振振鹭鹭于飞鼓咽咽醉言归古之君子仕于伶官伤颂声之不作故饰鼓以鹭欲其流风存焉或言晋移雷鼓建康宫之端门有双鹭哾鼓而飞于云末或言孙恩破雷门鼓见白鹄飞去亦近乎恠君子不道也












　　【唐宫县之乐有鼗鼓四座而鹭鼓居其一齐武帝夀昌画殿南阁置白鹭鼓吹二部大周正乐鹭一作鸖二鼓于乐録见之矣】













　　鼍鼓之名见于诗之灵台诗人特托之其鸣逢逢为灵徳之应非实鼓也司马相如上林赋曰建灵鼍之鼓则鼍鼓之制其详虽不可得而知所可知者亦在所建而已












　　连鼓唐张文收燕乐有之今大常鼓吹后部用之尝观齐书武帝时夀昌画殿南阁置白鹭鼔吹二部干光殿东头置钟磬两箱皆宴乐防也然则鼓吹之乐非燕乐也唐人用之燕乐不亦失乎尝观王亮母伏妃有疾祓于洛水亮弟兄侍从并持节鼓吹震耀洛濵武帝登凌云台望之曰伏妃可谓富贵矣夫以人主视伏妃鼔吹之盛尚以为富贵则鼓吹富贵之具人主所独有也虽有时授之臣子以宠褒之亦不可以有过矣故吴质为北中卽将来朝诏列卤簿鼓吹至阙而止庶乎敬君也晋皇太子朝鼓吹将入东掖门刘毅劾其不敬止于门外可谓知敬君之礼矣





















　　方鼓八面唐大厯中司马滔进广平乐作鼓应黄钟一均声














　　鼓所以捡乐为羣音之长也然则施于府寺之鼓其朝鼓欤曰有木可提执施于朝则登闻之鼓敢谏之鼔是也昔人有谏鼔之歌盖本诸此




　　乐书卷一百三十八
　　钦定四库全书
　　乐书卷一百三十九
　　宋　陈晹　撰
　　乐图论
　　俗部
　　八音【革之属中】
　　大鼓　　　　常用大鼓　　中鼓
　　小鼓　　　　枹鼓【亦名桴鼓】　交龙鼓
　　三杖鼓　　　头鼓　　　　聒鼓
　　和鼓　　　　云花黄鼓　　云花白鼓
　　青鼓　　　　赤鼓　　　　黑鼓













　　后世大鼔古鼖鼓也其制长八尺唐六典曰凡大驾鼓吹并朱漆画之是也昔吴王夫差启虵门以厌越越人为雷门以攘之击大鼔于雷门之下而虵门闻焉唐徳宗自山南还宫而闗辅有懐光吐蕃之虞诏太常习乐去大鼔至郑余庆为卿始奏复用大鼓则大鼔之不可废如此今太常鼔吹奏严用之虽所以节曲亦所以待暴也汉元帝晚年留好音乐尝置鼔殿下自临轩槛取铜丸以檛之中严鼓之节可谓穷极幼眇矣然特戏事尔天子且无戏言况戏事哉此所以为汉室肇衰之主欤























　　周髀者十人之长执錞百人之师执铎千人之师执鼙万人之将执大鼓隋制大驾用大鼓饰以葆羽工人皁地苣文皇太子王公亦得用之故大驾十五曲皇太子十二曲王公十曲今教坊用焉【律书乐图云大鼓十五曲内三曲严用第一曰元麟合逻第二曰元麟他固第三曰元麟防至虑余十二曲警用第一曰元咳大至游第二曰阿列干第三曰破达折利纥第四曰贺羽真第五曰鸣都路第六曰勃鸣路跋第七曰胡雷折槌第八曰元咳赤頼第九曰赤頼第十曰吐该乞物真第十一曰贪失利第十二曰贺粟胡真】








　　隋制皇太子有大鼓小鼓而无金镯大鼓长鸣工人紫帽绯袴褶小鼓中鸣工人青帽青袴褶正一品大鼔长鸣工人紫帽赤布袴褶小鼓中鸣工人青布袴褶世有龙头大防中鼓独掲小鼔随品秩焉【防古象反掲音桀】唐乐图其制有一大鼔鼔上负一小鼔皆卧之律书乐图曰小鼓九曲内一曲马上用八曲严警用并属鼔吹部也【第一曲曰渔阳二鸡子三警鼓四三鸣五合节六覆七步八南阳会星九单谣】









　　桴鼓唐燕乐有之今太常铙吹前部用之一曰枹鼔也曰在村墅曰枹鼓枹一作桴调击鼓物也【桴音浮】














　　今大常鼓吹部宣徳门外肆赦日用之















　　三杖鼓非前代之制唐咸通初有王文举尤妙防三杖打橑万不失一懿皇师之失人主之体也近世民间尤尚此乐其器有三等与歌者句拍相附为节一曰头鼓其形类鞉歌者左右执之以发歌二曰聒鼔□其声在二鼓之间三曰和鼓比二鼓最大相和成声其要在乎杖也










　　天子郊祀庙享用云花黄衣鼓四吉礼故也山陵用云花白衣鼔二凶礼故也














　　北齐诸州镇戍各给鼓吹工之多寡以大小等级为差诸王为州给赤鼔皇子増给吴鼓上刺史给青鼔中州以下及诸镇戍给黒鼔皆有衣色如之圣朝沿袭斯制诸州镇戍未尝不给鼓角第其色之同异未纯于北齐之制也


　　乐书卷一百三十九
　　钦定四库全书
　　乐书卷一百四十
　　宋　陈晹　撰
　　乐图论
　　俗部
　　八音【革之属下】
　　熊罴鼔上　　熊罴鼓下　　漏鼓
　　街鼓　　　　唐鼓　　　　黄钟鼔
　　夏至鼓　　　冬至鼓　　　圣鼓
　　散鼓　　　　教坊鼓　　　抚拍
　　青角　　　　赤角　　　　黑角













　　熊罴鼓其形制小而有架具羽葆流苏之饰唐乐图所羽葆部熊罴十二案用之














　　此鼓今太常熊罴十二案用之非古也与唐乐图所传制度异矣






<经部,乐类,乐书,卷一百四十>
　　梁朝宫殿门夜漏尽击漏鼓以开夜漏上水一刻击漏鼓以闭五更三筹正牙门击鼓诸街递击小鼓使声彻皇墙诸门为朝士入朝之节【每正牙门闭及止鼓亦准此】圣朝街有鼓楼而无鼓宜复梁制正宫门啓闭之节肃朝士朝防之心正今日阙典也



















　　唐鼓后世堂上乐用之未详所起然为是鼓者盖不知古堂上之乐有拊而无鼓矣
　　黄钟鼓
　　春秋感精符冬日至人主与羣臣左右纵乐五日乃使八能之士撞黄钟之钟击黄钟之鼓公卿大夫列士亦使八能之士击黄钟之鼓鼓黄钟之瑟吹黄钟之律则天地之气以和应黄钟之音矣亦应时造理之乐也
　　夏至鼓　　冬至鼓
　　易通卦验曰冬至鼓用马革圆径八尺一寸夏至鼓用牛皮圆径五尺七寸先王之制未必如此其异其説亦失之拘矣帝王世纪曰黄帝杀夔以其皮为鼓声闻五里然则古之冒鼓亦不必牛马之皮虽夔皮亦用之矣
　　圣鼓
　　盛宏之荆州记阳山县有豫章木可二丈号为圣木秦人伐为鼓颡颡成忽奔逸至桂阳又王韶之始兴记息于临武遂之洛阳因名圣鼓城亦近乎怪云
















　　圣朝初载宫县之乐设建鼓于四隅徒用为仪而不击设散鼓四以代之非古制也景祐中易之以三等鼗鼓之制可谓近古矣





<经部,乐类,乐书,卷一百四十>
