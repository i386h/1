<!-- { "loadSidebar": true } -->
　　周官大司马春祭社秋祀祊舞师教羽舞帅而舞四方之祭祀甫田诗曰以我牺羊以社以方云汉诗曰祈年孔夙方社不莫大田诗曰来方禋祀由是言之古之人言郊必言望言社必及祊望为郊之细则祊亦社之细欤郑康成释曲礼谓四方五官之神东勾芒南祝融及黎西蓐収北元冥盖有所受之也先王之祀四方其位四郊其鬯蜃尊其牲色各以其方其牲体则疈而不全其乐则羽舞而已或以四方为四望或以四方为百物

　　八蜡也然鬯人四方在山川之下大司乐四望在山川之上则四方非四望也鼓人凡祭祀百物之神鼓兵舞帗舞则四方非百物八蜡也












　　乐书卷一百九十二
　　钦定四库全书
　　乐书卷一百九十三
　　宋　陈　撰
　　乐圗论
　　吉礼
　　祭山林　　　祭川泽
　　祭百物　　　祭先农
　　祭先蚕　　　表貉
　　大禘　　　大祫
　　诸侯祫　　　大夫时祭
　　士时祭
　　祭山林
　　祭川泽



　　轩架奏防宾







　　歌函钟







　　舞大夏







　　山莫大于五岳川莫大于四渎五岳藏神则静而育物有仁之徳也四渎含灵则动而利物有智之徳也圣王之制祭祀非有功于民皆所不祭五岳宗山四渎长川皆有功于民祀典所不废也有天下国家者如之何不视爵秩为之祭报哉故五岳之祭视三公之秩四渎之祭视诸侯之秩其器服币玉一视之以为节凡各称其徳而已盖山川之祭所以傧鬼神也然山有东西南北之殊方川有江河淮济之异地必将周流徧至而祭之则力有所不给礼有所不周特望所在而秩祭之此所谓望秩于山川也周官大宗伯以血祭祀五岳以貍沉祭山川司服祀山川则毳冕典瑞章邸射以祀山川尧舜之时其祭山川礼乐虽不可考亦可类推矣祭法曰山林川谷丘陵能出云为风雨见怪物者皆曰神有天下者祭百神舞师掌教兵舞帅而舞山川之祭祀大司乐奏防宾歌函钟舞大夏以祭山川由此观之山林言川以见泽山林川泽之祭一以大夏之文舞兵舞之武舞其功同则其乐同理固然也后世礼废乐坏五岳之秩不视三公而视王四渎之秩不视诸侯而祖公抑又不设乐焉岂先王之意欤





　　祭百物
　　轩架






　　舞【执兵执帗】







　　周官鼓人凡祭祀百物之神鼓兵舞帗舞者盖先王作乐发诸声音而以鼓为之君形诸动静而以舞为之容故凡神在天地之间自有声至于无声吾皆有以鼔之自有形至于无形吾皆有以舞之然则鼓之舞之有不尽神者乎由此观之凡祭祀百物之神舞之在舞师则鼔之在鼓人矣鼓兵舞则有所扞蔽而灾害未然者不至鼓帗舞则有所祓除而灾害己然者去矣党正祭禜族师祭酺皆此意欤舞师凡小祭祀不兴舞则百物之神有舞者非小祭祀也记言聚万物而索飨之则蜡而已祭祀百物之神非特蜡也先王之于百物致而祭之以秋索而飨之以冬谓之凡祭祀百物则不主一时可知矣




　　祭先农
　　宫架






　　登歌







　　舞







　　周官籥章凡祈年于田祖吹豳雅击土鼓以乐田畯甫田诗曰琴瑟击鼓以御田祖则田祖先啬也神农也田畯司啬也后稷也皆本始农事其祭以礼乐亦报本反始之义也由汉而下其详不可得知梁东耕乐略准南郊后周武帝始用六舞耕借降神以正徳之舞献熟以大濩之舞北齐祠先农神农于坛上列宫架唐制天子亲祠先农宫架同圆丘以角音奏永和之乐以姑洗为均三成若有司摄事乐亦如之圣朝端拱明道中行借田礼乐用宫架二舞如唐制卤簿作鼓吹如南郊初有司摄事不作乐后诏得用登歌焉然则神农古帝王也用宫架二舞之乐为得其制臣尝观歴代之祭先农其日或以乙或以亥其牲或以太牢或以羊虽异皆未为逺礼至于唐祝钦明奏改先农坛为帝社岂傅防诗序而遂失实邪【后汉用乙日北齐用亥日歴代用太牢独梁用羊二圣朝享先农之乐降神奏靖安之曲文徳之舞皇帝行止升降奏隆安之曲奠币奏嘉安之曲迎爼奏丰安之曲初献及饮福奏干安退文舞迎武舞亚献终献并奏正安作武功之舞送神奏靖安及车驾囘奏采茨御楼索扇升座降座并奏隆安】








　　享先蚕
　　宫架






　　歌肃和







　　汉旧仪皇后帅公卿诸侯夫人蚕乘鸾辂设卤簿黄门鼓吹导桑于蚕宫祠先蚕羣臣妾从桑还献茧皆赐乐唐制皇后享先蚕设宫架用诸女士又为采桑坛施帷幛设司乐位于架间作姑洗之均奏肃和之曲酌献饮福作夀和之曲尚宫引皇后就采桑位乐作尚宫奉金钩自北陆进皇后采桑礼毕还宫鼓吹振作厥明设劳酒于正殿如元防焉有司摄事亦得施宫架也臣尝歴观载借先蚕之神汉仪以为苑窳妇人寓氏公主北齐以为黄帝后周以为西陵氏神李林父以为天驷然蚕与马同祖则天驷可以为蚕祖非先蚕者也蚕则妇人之事非黄帝也史记黄帝娶西陵氏岂西陵氏其先蚕之神欤是礼也必皇后亲享北齐使公卿祠之非古也【北齐季春谷雨后吉日享之隋制季春上已享之唐亦以吉日】圣朝景徳中太常礼院详歴代沿革请约附故事筑坛于东郊从桑生之义其坛酌中用北齐之制设一壝二十五步如淳化四年中祠礼例从之后即旧九宫坛为之亦盛举也然特遣有司行事如先农之礼而中宫不预焉未免为盛时阙典也设坛东郊而不于北郊亦未合乎先王礼意也














　　表貉
　　宫架






　　歌大濩







　　古者将射则祭侯将用马则祭马祖然则将师田而祭貉盖使有司为之而立表于陈前肆师为位甸祝掌祝号既事然后誓众而师田焉周官所谓表貉誓民是也周官言貉诗与礼记尔雅言祃其实一也北齐天子出征将至其地为墠而祃祭大司马奠矢有司奠币而舞太濩之乐亦时王之制也今夫貉祭之神先儒以为蚩尤管仲称蚩尤作劒防史记称黄帝与蚩尤战盖战阵之兴自此始也唐制祃祭为坛壝【下阙】
　　宫从官齐于军幕置甲胄弓矢于神座之侧【阙】　于神座之后而牲币牺象皆有仪度岂有所传闻然耶






　　大禘大祫
　　宫架






　　堂上乐品







　　降神作旋宫







　　歌九徳







　　歌九防







　　乘舆驰道作雅部







　　庙门外作胡部







　　周官大宗伯以肆祼献享先王以馈食享先王司尊凡四时之间祀追享朝享盖肆祼献馈食在时享之上追享朝享间于时享之间古者防除朝庙合羣祖而祭之故祫谓之朝享而以馈食为主犹生时之有食也以合羣祖为不足又推其祖之所自出故禘谓之追享而以肆祼献为主犹生时之有飨也自此五年而再盛祭三年一祫又二年一禘传曰三年一祫五年一禘是也宗庙之祭以禘祫为大禘祫之乐以九变为盛礼曰凡乐以黄钟为宫大吕为角太蔟为征应钟为羽路鼓路鼗阴竹之管龙门之琴瑟九徳之歌九防之舞于宗庙之中奏之若乐九变则人鬼可得而礼是也禘祫之礼神既以九防九变之乐则其享之也又兼六代之乐而致之记所谓备其礼乐不过是矣孰谓禘祫之礼有小大之辨哉唐制天子亲奉及有司摄事皆备宫架郑康成禘祫志曰祫用六代之乐而禘则四代而下必无降神之乐不知奚据而云圣朝之制行祫礼而废禘礼又乘舆不亲奉祀而有司以登歌卒事自余诸后庙祠之真宗亲享元徳皇太后庙诏施登歌仁宗亲享奉慈庙具宫架设文舞不设武舞又以大防易镈钟之制臣恐非所以尊祖所自出揄先烈而褒崇之也又况三嵗一禘五嵗一祫未应古礼其可不厘正之邪【禘以禘昭穆之尊卑必于四月以其阳上阴下有尊卑之义也祫以合羣祖必于十月以其万物归根有合本之义也国朝景徳中孙奭上言立冬祀黑帝配帝以下不设席尊不加羃望自今祠祭设牺樽以献神山罍以饮福诏太常详定李宗谔上言按郊祀缘天地日月五方帝九宫并席以藳秸余以莞唐制天地日月社稷五方加褥又天地以下樽罍凡樽加勺羃并依奭奏】















　　诸侯祫祭
　　轩架






　　大夫时祭　判架







　　士时祭
　　特架






　　先王制礼必合诸天道是以日祭象日月祭象月时享象时三年之祫象闰五年之禘象再闰故仪礼曰学士大夫知尊祖矣诸侯及其太祖天子及其始祖之所自出大传曰礼不王不禘王者禘其祖之所自出以其祖配之诸侯及其太祖大夫有事省于其君于祫及其高祖是学士大夫知尊祖而已有时祭而无祫诸侯及其太祖而已有祫而无禘大夫有事省于其君然后有祫则周公有大勲劳省于成王然后有禘明堂位曰成王命鲁公也世祀周公以天子礼乐是以鲁君季夏六月以禘礼祀周公于太庙升歌清庙下管象朱干玉戚冕而舞大武皮弁素积禓而舞大夏则宫架之乐施于周公庙可也施于羣公庙则僭矣郊特牲曰诸侯之宫架祭以白牡击玉磬朱干设冕而舞大武诸侯之僭礼也岂谓是欤由是观之诸侯祫祭不过用轩架大夫时祭不过用判架士不过用特架尔【圣朝天圣中王钦若奏祫者合也宗庙之礼每三年权迁神主出庙室就前楹祭以象大宗子有収族合食之义】







　　乐书卷一百九十三
　　钦定四库全书
　　乐书卷一百九十四
　　宋　陈　撰
　　乐圗论
　　吉礼
　　春祠　　夏禴　　秋尝
　　冬烝　　腊享　　告朔
　　月祭　　祀圣祖　荐新
　　祭祊　　配享
　　春祠
　　夏禴
　　秋尝
　　冬烝



　　堂下宫架







　　歌夹钟







　　舞大武







