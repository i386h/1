<!-- { "loadSidebar": true } -->
　　祭灵星
　　祭寿星
　　祭大火
　　祭司寒
　　祭方丘
　　祭后土
　　祈社稷
　　报社稷
　　髙禖

　　祭灵星
　　判架

　　歌丝衣

　　灵星农祥也先王祀之而配以后稷歌丝衣之诗以乐之故高子以丝衣之尸为灵星之尸是也汉高帝八年立灵星祠盖亦有志乎复古矣
　　祭夀星
　　唐开元中置夀星坛于南郊以千秋节日祭老人星及角亢七宿着之祀典圣朝景徳中王钦若建议按月令秋分日享夀星于南郊宜诏礼官以崇祀事由是用秋分日以祀灵星小祠之礼祀之于南郊亦希代之举也今诚以秋分之祭移之天寜节日举之庶几有合唐制而来福应也

　　祭大火
　　轩架

　　圣朝康定初胡宿建议按春秋士弼对晋侯曰古之火正或食于心或食于咮陶唐氏火正阏伯居商丘祠大火以纪时焉考之商丘今在南京太祖皇帝受命之地当房心之次圣宋有天下文号用火纪徳盖取诸此今阏伯祠在商丘之上不领于天子祠官非报本尊始崇秩祀礼之意也廼诏有司于商丘之地作为坛兆秩祀大火以阏伯配侑建辰建戌之月内降祝版留司长史奉祭行事笾豆牲殽之类皆准中祝之礼焉真圣代甚盛之举也诚更即南郊之旁设为坛兆嵗遣有司行事不特专委应天府留守而已则是合报本尊始崇秩祀礼之意其庶矣乎【坛高五尺广二丈四出陛设一坛焉】

　　祭司寒
　　判架

　　歌豳诗

　　古者日在北陆而藏冰西陆朝觌而出之祭司寒而藏之献羔而啓之其出也朝之禄位宾食防祭于是乎用之月令仲春天子乃献羔开冰先荐寝庙七月诗曰二之日凿冰冲冲三之日纳于凌阴四之日其蚤献羔祭韭是也周官凡小祭祀小乐事鼓引然则祭司寒岂亦歌豳诗邪唐开元礼孟冬遣某官告于元冥之神乃开冰以荐太庙淳化中李至上言按诗豳七月曰四之日献羔祭韭即今之二月也又月令仲春天子献羔开冰先荐寝庙则开冰之祭当在春分非四月所当行也帝览奏曰韭长可以苫屋矣何谓荐新令春分开冰祭司寒冰井务卜日荐冰于太庙季冬藏而设祭亦如之真万世不刋之典也

　　夏至祭方丘
　　坛下宫架

　　坛上乐器

　　降神作旋宫

　　降神舞咸池

　　酌献舞六乐

　　乘舆驰道作雅乐
　　【古者帝王出入奏王夏则帝王出入当用雅乐非用教坊乐也】

　　原阙

　　定礼夏至之日祭昆仑皇地只皇帝亲祠并有司摄事皆用函钟宫架八变之乐而以岳渎之神从祀亦可谓合先王之礼矣然于立冬之后又祭神州地只于北郊岂感河图括象孝经纬之说而遂误邪【按五礼祭地数云祭地有二一云皇地只是昆仑大地之只上配昊天方丘所祭者也一云昆仑四面有四和东南地方五千里是其一和各曰神州即帝王封域之内地只乃此郊别祭者也】若如其说帝王封域之内地示则王社而已非有两地示也其祭之不亦宜乎周官凡以神仕者次冬日至致天神人鬼以夏日至致地示物鬽致天神而人鬼预之者荀卿所谓郊则并百王于上天而祭之是也郊天合百王则郊地合物鬽固其理也郑氏谓夏至于方丘之上祭昆仑之示七月于泰折之坛祭神州之示非矣【国朝嘉祐中司马光言方今凡奏告于地宗庙社稷皇地只止于圜丘望告耳王者父天母地其尊一也今社稷之祀位为上公犹独遣官奏告而皇地示寓于南郊失尊卑之叙欲乞遣宰臣诣北郊行事诏太常礼院详定既而请自今非次奏告差官专诣庙行事从之】
　　祭后土
　　汉武帝祠后土于汾阴宣帝祠后土于河东宋梁之祠地皆谓之后土则古人固命地示为后土矣左氏曰君戴皇天而履后土是也大宗伯大封先告后土太祝建邦国先告后土则后土土神黎民所食者非社神亦非地示也圣朝开宝中诏徙汾阴后土庙于旧庙之南兴国中诏依前代帝王用祠景徳中升为大祠祥符中诏用皇后礼然黎民所食者土神而已以后礼祭之臣恐未合礼制也

　　祈社稷
　　报社稷
　　轩架奏太蔟

　　歌应钟

　　舞咸池

　　先王立五土之神社以为社而配以后土氏立五谷之神祀以为稷而配以后稷氏故月令仲春之月择元日命民社周颂载芟春借田而祈社稷良耜秋报社稷盖社稷之神先王以血祭祭之以帗舞舞之祈之于仲春报之于仲秋故所奏者太蔟所歌者应钟所舞者咸池非若唐用函钟宫架八变之乐也汉兴始特立社稷更为官稷魏晋以后皆两立一稷用乐两准雩坛后周拜社以大濩降神以大武献熟作正徳之舞隋牛洪议祭社稷设宫架奏夷则歌小吕降神用乐一变唐因之奏姑洗之均三变明皇天宝初更作函钟之均八变奏乐如方丘又皇帝将有事廵守则告于社将有事亲征则宜于社皆用备乐焉圣朝第立社稷不立帝社【社有二一曰太社在库门之西一曰王社在耤立之】春秋有司奉祀止用登歌而已然配祭之神位为上公登歌则失之太轻宫架则失之太重宜莫若轩架奏太蔟歌应钟舞咸池为得其中

　　祠高禖
　　宫架奏夷则

　　歌小吕

　　舞大濩

　　求福莫大于寜神寜神莫大于宫庙高禖宫庙自古有之臣谨按周礼大司乐奏夷则歌小吕舞大濩以享先妣奏无射歌夹钟舞大武以享先祖先妣序先祖之上则姜嫄先祖所自出后世时祀以为禖神故周之七庙而守祧八人则兼守姜嫄宫故也鲁公亦立閟宫于前僖公新其庙于后故其诗颂閟宫有侐终之以新庙奕奕月令仲春之月元鸟至之日礼天子所御帯以弓韣授以弓矢于高禖之前郑康成以为礼之于庭盖有庙必有庭未有庭而不庙者也康成在汉去周未逺其传闻尤详则享高禖姜嫄之神天子亲往后帅九嫔御冝在交覆重闱之中备礼乐以祠之然后其神安乐而兆嘉祥矣汉魏以来虽祠于城南礼以特牲乐以升歌类皆暴露于郊野坛壝未甞立宫庙焉是违圣经先王之制非所以安神灵求福应之道也今朝廷法度脩明中外绥服功成治定美瑞荐臻讲庙制调雅乐所以粉泽治具褒先烈将以被后世垂无穷真太平之盛举矣然禖神宫庙之制尤务之先急未闻建议诚阙典也推而行之实在圣时矣【汉隋以来使有司摄事其乐章礼仪并准祀青帝樽器神座如勾芒惟受福不饮酒囘受中人为异宝元初诏为皇太子降诞报祠高禖不设弓矢弓韣康定中着为常祀遣两制行礼摄事】

　　乐书卷一百九十一
　　钦定四库全书
　　乐书卷一百九十二
　　宋　陈　撰
　　乐圗论
　　吉礼
　　祭五岳
　　祭四渎
　　祭四镇
　　祭四海
　　祭五祠
　　五岳
　　立春祭岱岳　　立夏祭衡岳
　　季夏祭嵩岳　　立秋祭华岳
　　立冬祭常岳
　　四渎
　　立春祭淮渎　　立夏祭江渎
　　立秋祭河渎　　立冬祭济渎
　　四镇
　　立春祭沂镇　　立夏祭防稽镇
　　立秋祭吴镇　　立冬祭北镇毉巫闾镇
　　四海
　　立春祭东海　　立夏祭南海
　　立秋祭西海　　立冬祭北海
　　五祠
　　春祠勾芒　　夏祠祝融【及黎】
　　秋祠蓐収　　秋祀祊
　　冬祠元防
　　祭五岳
　　立春岱岳　　立夏衡岳
　　季夏嵩岳　　立秋华岳
　　立冬常岳
　　祭四渎
　　立春淮渎　　立夏江渎
　　立秋河渎　　立冬济渎
　　祭四镇
　　立春沂镇　　立夏防稽镇
　　立秋吴镇　　立冬北镇毉巫闾镇
　　祭四海
　　立春东海　　立夏南海
　　立秋西海　　立冬北海

　　轩架奏姑洗

　　歌南吕

　　舞大防

　　周官小宗伯祀五帝于四郊四望亦如之牧人望祀各以其方之色牲毛之则知方丘之祀无所不通是以五岳四镇四海四渎每岁五郊迎气日各祭之也盖东岳岱宗祭于兖州南岳衡山祭于衡州中岳嵩山祭于河南西岳华山祭于华州北岳恒山祭于定州东镇沂山祭于沂州南镇防稽祭于越州西镇呉山祭于陇州北镇毉巫闾祭于营州东海祭于莱州南海祭于广州西海祭于同州北海祭于河南东渎大淮祭于唐州南渎大江祭于益州西渎大河祭于同州北渎大济祭于河南凡王者所祭不能以徧至必望秩而祭之是之谓四望也大宗伯国有大故则旅四望典瑞两圭有邸以旅四望司服毳冕以祀四望大司乐乃奏姑洗歌南吕舞大防以祀四望是四望之祭两邸以为圭毳冕以为服方色以为牲其乐则姑洗南吕大防而已此其祭所以次于郊欤春秋鲁僖公免牲犹三望左氏曰望郊之细也宣公不郊而望左氏曰望郊之属也公羊曰天子有方望之事无所不通三望者何泰山河海也楚昭王曰三代命祀祭不越望江汉睢漳楚之望也韩宣子寝疾并走羣望周共王立子有事羣望由是观之天子四望诸侯三望盖所以定尊卑也四望三望别而言之也羣望统而言之也三正记郊后必望则方望之事如此其广岂不为郊之属邪诗于柴望言懐柔百神及河乔岳其礼乐防可见矣先儒训四望之义郑司农于大宗伯言日月海杜预于左传言分野之星及山川许慎于说文言日月星辰河海泰山郑康成于大司乐言司中司命飌师雨师于舞师言四方于大宗伯言五岳四渎其言五岳四渎河海则是其言日月星辰司中司命不待攻而破矣【国朝淳化中李至言按五郊迎气之日皆祭诸方岳镇海渎之神自唐乱离之后有不在封域者阙其祭国家克复四方间虽奉诏特祭未着常祀望遵旧礼就迎气日各祭于所州长史以次为献官从之其后立春日祀东岳岱山天齐王于兖州东镇沂山东安公于沂州东海广徳王于莱州淮渎长源公于唐州立夏日祀南岳衡山司天王于衡州南镇防稽山永兴公于越州南海广利王于广州江渎广源公于成都府立秋日祀西岳华山金天王于华州西镇呉山成徳公于陇州西海广润王河渎灵源公并于河中府西海就河渎庙望祭立冬祀北岳恒山安天王北镇毉巫闾山广徳公并于定州北镇就北岳庙望祭北海广泽王济渎清源公并于孟州北海就济渎庙望祭土王日祀中岳嵩山中天王于河南府中镇霍山应圣公于晋州康定初诏封四渎为王其四海仍加美号东海为渊圣广徳王南海为洪圣广利王西海为通圣广润王北海为中圣广泽王江渎为广源王河渎为显圣灵源王淮渎为长源王济渎为清源王】

　　五祠
　　春祠勾芒　夏祠祝融【及黎】　秋祠蓐収秋祠祊　　冬祠元冥
　　判架

　　歌

