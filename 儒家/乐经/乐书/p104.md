<!-- { "loadSidebar": true } -->
　　古者天子食日举以乐卒食以乐彻于造盖无大防大荒大礼则必以乐侑食使闻和声则心平而气行也语曰亚饭干适楚三饭缭适蔡四饭缺适秦每饭异乐每大食为侑食之乐大致如此然王日一举以乐侑食者膳夫之职至于大食三侑又大司乐之职也古者饭必告饱告饱必侑特牲三饭告饱而侑则九饭三侑矣荀卿大戴皆言三侑之不食则以乐侑食至于三礼之大成也礼之大成者皆令奏钟鼓则非三侑之食无钟鼓矣传曰王者饮食有食举之乐所以顺天地养神明求福应盖本诸此汉太乐旧传食举十三曲章帝推用鹿鸣一曲晋荀朂去鹿鸣旧歌更造食举东西箱乐歌宋齐食举十曲则以乐侑食先王所不废况后世乎
　　王大食三侑
　　膳夫掌王之饮食膳羞以养王王日一举鼎十有二物以乐侑食卒食以乐彻于造凡此王常食之食非大食之食也常食之食以乐侑之则大食以乐侑之可知矣公食大夫礼三饭而后侑则以乐侑食犹仪礼以币侑食也三侑之乐皆令奏钟鼓则钟鼓乐之盛也大食礼之盛也有盛礼必有盛乐以乐之非王者以大临物安足享此礼成于三而乐亦如之故王大食则其礼具三侑则其乐备王者以乐侑食岂特乐吾一身为哉乃所以乐天下也隋制食举上夀奏需夏之曲殿上登歌用文武之舞圣朝侑食奏和安之曲亦一时之制也
　　王出入奏王夏
　　尸出入奏肆夏
　　牲出入奏昭夏
　　书曰劝之以九歌俾勿坏瞽蒙掌九徳之歌以役太师大司乐奏九徳之歌九防之舞由是言之防舜乐也谓之九防之舞夏禹乐也九徳之歌得不为九夏乎宗庙九变之乐必奏九徳之歌九防之舞者岂非舜行天道以治人禹行人道以奏天而其乐有以相成欤九夏之乐以王夏为首以明王道自禹始故也王于尸为尊必北面事之以其在庙门内则全于君故也乃若庙门外则疑于臣此王所以先尸也牲所以奉神而尸象神而已此所以先牲也王也尸也牲也方宗庙祭祀之时其出入未始不均也王则中心无为以守至正非有出入也其出入则以送逆尸与牲而已故王出入令奏王夏继之以尸出入奏肆夏牲出入奏昭夏也大飨之礼有施之祭祀者有施之宾客者礼记郊血大飨不问卜此施之祭祀也大飨尚腵脩大飨有四此施之宾客也是大飨之礼非特仁鬼神于幽亦所以仁宾客于明矣古人之飨宾如承大祭其所异者特不入牲而已盖飨鬼神在庙门内故君必入牲而亲杀之既祭飨宾则在庙门外其何入牲之有
　　荐齍
　　天子父天下王后母天下其正位虽有内外要之于宗庙享荐以礼羞彻以乐盖未始不一天子听外治故及于宾客之飨王后听内治止于羞献而已周官外宗掌宗庙之祭祀王后以乐羞齍则赞凡王后之献亦如之是也天子虽主外治而以同族之内宗佐之以内佐外也王后虽主内治而以异族之外宗赞之以外赞内也
　　彻食
　　周官膳夫以乐侑食卒食以乐彻于造乐师凡乐成告备及彻帅学士而歌彻小师掌大祭祀彻歌大飨亦如之内宗掌宗庙之祭祀及以乐彻则佐传豆边宾客之飨食亦如之外宗佐王后荐玉豆及以乐彻亦如之由此观之彻食之乐天子与后未尝不并用其所异者特天子以雝诸侯以振羽而已然则三家歌之于堂圣人奚取焉
　　行以肆夏
　　趋以采荠
　　环拜以钟鼔
　　堂上谓之行堂下谓之步门外谓之趋乐师教之乐仪堂下行以肆夏门外趋以采荠车亦如之大驭凡路行以肆夏趋以采荠凡驭路仪以和鸾为节记曰和鸾中采荠是也车出以钟鼓奏九夏然则教乐之仪或行或趋或环佩而拜如之何不以钟鼓为节乎礼曰升车有鸾和之声行步有环佩之声则环佩而拜其声与钟鼓之节相应固其理也书大传天子左五钟右五钟出撞黄钟右五钟皆应然后太师奏登车告出也入撞防宾左五钟皆应然后太师奏登堂就席告入也由是观之黄钟所以奏肆夏也蕤宾所以奏采荠也出撞阳钟而阴应之是动而节之以止易序卦物不可以终动之意也入撞阴钟而阳应之是止而济之以动序卦不可以终止之意也乐师行以肆夏先趋以采荠岂主出言之邪礼记趋以采荠先行以肆夏岂主入言之邪大戴礼言步中采荠趋中肆夏误矣后世奏永至之乐为行步之节岂效古采荠肆夏之意欤采荠之诗虽不经见大致不过若采蘩采苹之类也













　　受宝册
　　宫架






　　圣朝之制凡皇帝受尊号宝册前期尚食设御幄坐于殿中南向又设太尉司徒奉册宝褥位于御坐前大乐令展宫架于庭鼓吹令置熊罴十二案于建鼓之外恊律郎设举麾位于殿上及乐架之北羣臣就位如入閤之仪是日皇帝服衮冕御舆将出仗动恊律郎举麾奏干安之乐皇帝御坐乐止公卿入门奏正安之乐至位乐止【凡太尉行皆作正安】通事舍人引册太常卿前导吏部侍郎押册案太尉奉册乐作礼部侍郎押宝案司徒次之至解钮位乐止升阶乐作至褥位乐止太尉捧册案跪置讫中书令进读讫降阶宝案升阶乐作至位乐止司徒进读讫降复位太尉升阶称贺侍中宣制羣臣皆三称万岁礼毕奏干安之乐皇帝入自东房戛敔乐止以义起之制也










　　乐书卷一百九十六
　　钦定四库全书
　　乐书卷一百九十七
　　宋　陈　撰
　　乐图论
　　防礼
　　防礼论
　　旅上帝　　旅五帝　　旅四望
　　舞雩　　　类社稷　　类宗庙
　　去乐　　　去籥　　　弛架
　　彻架　　　廞乐噐　　藏乐噐
　　陈乐噐　　廞笋簴　　廞乐噐
　　吊日不乐　忌日不乐　齐不举乐
　　服不举乐　殡葬不举乐　祥禫乐作上陵乐
　　旅上帝
　　先王之设旅祭上自上帝中自五帝下自四望凡国有大故未甞不旅其神而祭之则旅祭之设姑使其神托宿于此非常祭之礼也眡了大丧廞乐噐大旅亦如之笙师大防廞其乐噐大旅则陈之然则旅祭之于乐噐陈之而不架廞之而不鼓岂非以其防灾而以防礼处之邪先儒以旅之廞乐噐为明噐失之逺矣
　　舞雩
　　周礼舞师掌教皇舞帅而舞旱暵之事司巫若国大旱则帅巫而舞巫女巫旱暵则舞雩凡邦之大烖歌哭而请月令仲夏命乐师脩鼗鞞鼓均琴瑟管箫执干戚戈羽调竽笙竾簧饬钟磬柷敔命有司为民祈祀山川百源大雩帝用盛乐尔雅曰舞号雩也然则大雩帝则昊天上帝及五帝也用盛乐则宫架歌黄钟奏大吕舞云门也今夫雩乐以舞为盛后世或选善讴者歌诗而已则北齐之礼非古制也
　　类社稷
　　周官小宗伯兆五帝于四郊四望四类亦如之凡天地之大烖类社稷宗庙则为位然类祭所施非特社稷宗庙也或施于上帝书所谓肆类上帝是也或施于日月星辰前所谓四类是也或施于廵守记所谓天子将出类于上帝是也或施于征伐大祝所谓太师造于祖类上帝是也
　　去乐　　去籥
　　弛架　　彻架
　　周官大司乐凡日月食四镇五岳崩大傀异诸侯薨令去乐大礼大凶大烖大臣死凡国之大忧令弛架春秋宣八年辛巳有事于太庙仲遂卒于垂壬午犹绎万入去籥昭十五年书癸酉有事于武宫籥入叔弓卒去乐卒事盖先王吉凶与民同患大则去乐小则去籥弛架彻架者忧以天下故也曲礼曰大夫无故不彻架亦此意欤后汉建安中晋康帝建元初以正防日蚀废乐亦得先王恐惧修省之意也
　　廞乐器　　藏乐器　　陈乐器
　　廞笋虡　　廞舞器
　　周官大司乐大防廞乐器及葬藏乐器亦如之乐师凡防陈乐器则帅乐官太师大防帅瞽而廞眡了大防廞乐器笙师镈师大防廞其乐器及葬奉而藏之典庸器大防廞笋虡司干大防廞舞器则乐器声音之器也舞器形容之器也笋虡廞陈之器也防则陈而廞之葬则奉而藏之遏密故也与檀弓所谓琴瑟张而不平竽笙备而不和谓之明器者异矣
　　吊日不乐　　忌日不乐
　　天之道阴阳不同时则当寒而燠者逆道也人之理哀乐不同日则吊与忌日而乐者逆理也吊日不乐斯湏之防也忌日不乐终身之防也然先代故无忌月禁乐若有忌月即有忌时忌嵗矣晋唐欲入忌月不作乐非先王之制也圣朝凡遇祖宗忌日祭祀登歌皆设而不作何其仁孝之至耶
　　齐不举乐
　　礼志三日齐一日用之犹恐不敬二日伐鼓何居盖祭祀之齐君子所以致精明之徳心不苟虑必依于道手足不苟动必依于礼夫然后可以交神明矣其将齐也不敢听乐以散其志况已齐者乎周官膳夫王以乐侑食而齐则不乐此其意欤后汉仲长统曰散齐可宴御晋荀彧董遇曰散齐宜得宴乐不知先王制礼之意也
　　服不举乐
　　父有服宫中子不与于乐母有服声闻焉不举乐妻有服不举乐于其侧大功将至辟琴瑟小功至不絶乐盖乐不止于琴瑟而琴瑟特常御者而已曲礼曰君子无故不彻琴瑟大功之亲有服其将至则为有故矣虽辟琴瑟可也未至则不必辟矣小功之亲有服虽至不絶乐其将至又可知矣若夫于已有小功之防议而及乐又礼之所弃也
　　殡葬不举乐
　　诸侯五月而葬同等至七月而卒哭大夫三月而葬同位至五月而卒哭士三月而葬外姻至是月而卒哭君之防五日而殡大夫二日而殡士三日而殡君于卿大夫比葬不食肉比卒哭不举乐则比殡可知矣为士比殡不举乐则比葬比卒哭可知矣王制言三日而殡合大夫士庶言之岂先王礼意哉考之春秋晋大夫智悼子未葬平公作乐为屠蒯所讥晋武帝故事王公大臣卒三日朝发哀逾日不举乐其一朝发哀三日不举乐岂亦得先玉之礼邪
　　祥禫乐作
　　鲁人朝祥而暮歌孔子以为逾月则其善也孟献子禫县而不乐孔子以为加于人一等矣盖朝祥暮歌者于礼为不及故必逾月然后善禫县而不乐者于礼为过故不谓之知礼特谓之加于人一等而已祥而缟是月禫徙月乐然则祥而外无哭者禫而内无哭者非乐当作之时也祥而逾月禫而徙月乐作之时也祥禫而乐作岂先王因人情而为之节文邪
　　上陵乐
　　三代以前未有墓祭至秦始出寝起于墓侧汉因秦上陵皆有园寝寝殿起居衣服象生人之具古寝之意也后汉都洛阳于正月上丁祀郊庙毕讲上陵之礼百官四姓妇女公主诸大夫外国朝者侍子郡国计吏防陵昼漏上水大鸿胪设九宾随立寝殿前钟鸣谒者治礼引客羣臣就位如仪乘舆自东箱下太常道出西向行礼太官上食太常乐奏食举舞文始五行之舞至唐罢上陵之乐是不知礼经所谓乐以迎来哀以送往之意也






　　乐书卷一百九十七
　　钦定四库全书
　　乐书卷一百九十八
　　宋　陈　撰
　　乐图论
　　宾礼
　　宾礼论
　　春朝　　　夏宗　　　秋觐
　　冬遇　　　时防　　　众同
　　时聘　　　众頫　　　遣劳使臣
　　侯王用乐　飨四夷　　宴蕃主
　　宴蕃使
　　军礼
　　军礼论
　　师出用律　　　遣劳将士
　　王师奏恺　　　合朔伐鼓
　　宾礼论
　　周官大宗伯以賔礼亲邦国春见曰朝夏见曰宗秋见曰觐冬见曰遇时见曰防众见曰同时聘曰问众頫曰视沿袭至唐賔客之仪有六一蕃主来朝二蕃主朝见三蕃主奉见四受蕃使书币五宴蕃主六宴蕃使其详略虽不同要之其致一也
　　春朝　　　夏宗　　秋觐　　冬遇时防　　　众同　　时聘　　众頫
