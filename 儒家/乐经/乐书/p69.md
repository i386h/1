<!-- { "loadSidebar": true } -->
　　乐出于虚而寓于器本于情而见于文寓于器则器异异虡见于文则文同同笋钟虡饰以臝属磬虡饰以羽属器异异虡故也钟磬之笋皆饰以鳞属其文若竹之有笋然文同同笋故也笋则横之设以崇牙其形髙以峻虡则植之设之以业其形直以举是笋之上有业业之上有崇牙笋之两端又有璧翣郑氏谓戴璧垂羽是也盖簨虡所以架钟磬崇牙璧翣所以饰笋簴夏后氏餙以龙而无崇牙商餙以崇牙而无璧翣至周则极文而三者具矣故周颂曰设业设虡崇牙树羽是也鬻子谓大禹铭于笋虡曰教寡人以道者击鼓教以义者击钟教以事者振铎语以忧者击磬语以讼狱者挥鼗其言虽不经见彼盖有所受亦足考信矣周官典庸器祭祀帅其属设笋虡吉礼也大防廞笋虡凶礼也防礼旌旂璧翣与笋虡同者为欲使人勿之有恶焉尔笋亦为簨者以生东南故也□亦为虡者以乐出虚故也
　　论下
　　木谓之虡大版谓之业故灵台诗曰虡业维枞鼖鼓维镛有瞽诗曰设业设虡崇牙树羽其详见于考工记以梓人推之天下之大兽五脂者膏者臝者羽者鳞者脂者膏者宗庙以为牲臝者羽者鳞者乐器以为笋簴故厚唇弇口出目短耳大胷燿后大体短脰若是者谓之臝属常有力而不能走其声大而宏有力而不能走则于任重宜大声而宏则于钟宜故梓人以为钟簴鋭喙决吻数目顅脰小体骞腹若是者谓之羽属常无力而轻其声清而逺闻无力而轻则于任轻宜其声清而逺闻则于磬宜故梓人以为磬虡击其所县而由其虡鸣故书传言鸣钟鸣球孰非本此欤小首而长抟其身而鸿若是者谓之鳞属以为钟磬之笋其文凡攫閷援噬之类必深其爪出其目作其鳞之而则于眂必拨尔而怒其于任重也何有爪不深目不出鳞之而不作则必頺尔如委矣其于加任也何有故且其匪色必似鸣矣措其匪色必似不鸣矣古人为笋虡之制逺取诸物而象其冝如此故古人铭之曰周因啇礼损益可知不其伟欤秦始皇建千石之钟立万石之虡汉仪髙庙撞千石之钟十枚岂亦袭秦人侈心之弊而不厘正之邪李尤铭曰汉因于周由若重规人因秦器事有可施其言过矣汉魏以来有四厢金石之乐其架少则或八或六多则十六二十至隋唐始益为三十六架髙宗蓬莱宫充庭有七十二架餙笋以飞龙饰趺以飞廉餙虡以挚兽上列植羽旁垂流苏武后称制餙宫县之乐庙朝以五采轩县以朱五郊各从方色非三代之制也圣朝依仿古制天子宫县镈钟十二虡编钟十二虡编磬十二虡凡三十六虡各依辰次每镈钟左右设编钟编磬再辰次列三架今太常按习御制曲谱宫县毎奏一声镈钟一击之编钟磬三声之清浊先后互相为应大昭小鸣和之道也簴亦为鐻者庄周述梓庆将削木为鐻未尝敢以耗气齐七日忘吾四支然后入山林观天性区别见成鐻然后加手故见者惊犹鬼神抑何妙哉【古者钟磬虡皆取中虗之木故击其所县而由其虡鸣今钟磬之虡则以实水为之故其鸣不由虡非先王制作之意】






<经部,乐类,乐书,卷一百二十四>








　　尔雅木谓之虡大版谓之业笋簴之有业葢所以形容先王徳业成于上而乐作于下象其成焉尔故文王徳业成于灵台曰虡业维枞成王徳业成于有瞽而曰设业设虡意可覩矣












　　木之性主乎仁故桧之为木栢叶松身则叶与身皆曲以曲而防之故音防计之桧枞之为木松叶栢身则叶与身皆直而从之故音从容之枞崇牙之体也文王以徳行仁亦如之矣












　　撞钟鼓谓之枞汉书司马相如传谓枞金鼔古乐歌所谓戞玉枞金岂谓是邪





　　乐书卷一百二十四
　　钦定四库全书
　　乐书卷一百二十五
　　宋　陈旸　撰
　　乐图论
　　胡部
　　八音【金之属】
　　序胡部　　方响　　　　响铁
　　编钟【此系胡乐编钟】　　　正铜钹
　　和铜钹　　铜盘　　　铜铙
　　铜钲　　　铜角　　　吹金
　　龙头角　　大铜鼔　　中铜鼓
　　小铜鼔　　铁拍板　　铜锣
　　序胡部
　　周官靺师掌教靺乐旄人掌教舞夷乐鞮鞻氏掌四夷之乐与其声歌凡祭祀飨燕用焉然则胡部之乐虽先王所不废其用之未尝不降于中国雅部之后也故韎师旄人鞮鞻氏所以居大司乐之末欤后世以觱篥为头筦进之雅部之前失先王所以立乐之方也臣尝观汉明帝时北单于来请音乐诏报曰前单于言先帝时赐呼韩邪竽瑟箜篌皆败愿复裁赐念单于国尚未安方属武节以攻战为务竽瑟之用不如良弓利劒故不以赍朕不爱小物于单于也然则匈奴亦通用中国乐矣用华音变胡俗可也以胡音乱华如之何而可

















　　大周正乐载西凉清乐方响一架十六枚具黄钟大吕二均声唐武宗朝朱崖李太尉有乐吏廉郊尝携琵琶于池上弹防賔调忽闻芰荷间有物跃出其岸眎之乃方响防賔铁也岂指拨精妙能致律吕之应然邪和凝有响鐡之歌盖本诸此











　　唐西凉部非特有方响亦有编钟焉岂中国之制流入于四夷邪齐武帝始通使于魏僧度谓其兄子俭曰古语谓中国失礼问之四夷计乐亦如之非虚言也













　　铜钹本南齐穆士素所造其圆数寸大者出于扶南髙昌疎勒之国其圆数尺隠起如浮沤以韦贯之相系以和乐唐之燕乐法曲有铜钹相和之乐今浮屠氏法曲用之盖出于夷音也【唐胡部合诸乐系小铜钹子合曲西梁部天竺部兹部突厥部康国部亦用之】然有正与和其大小清浊之辨欤











　　铜钹谓之铜盘本西戎南蛮之器也昔晋人有铜藻盘无故自鸣张茂先谓人曰此器与洛阳宫钟声相谐宫中撞钟故鸣也后騐之果尔大扺音比则和声同则应非有物使之然也












　　浮屠氏所用浮沤器小而声清世俗谓之铙其名虽与四金之铙同其实固异矣















　　钲如大铜叠县而击之南蛮之器也














　　铜角髙昌之乐器也形如牛角长二尺西戎有吹金者铜角是也陶偘表有奉献金口角之説谓之吹金岂以金其口而名之邪或云本出吴越非也













　　晋书安帝记曰相制龙头角或曰所谓亢龙角者也大抵角头象龙其详不可得而知之史苓武昌记曰武昌有龙山欲雨上有声如吹角然则龙头角岂推本而为之乎传曰角十二具于鼓左右后列各六具以代金然则四金之制不同其来旧矣











　　铜鼓铸铜为之作异兽以为餙惟以髙大为贵而阔丈余出于南蛮天竺之国也昔马援南征交阯得骆越铜鼓铸为马式此其迹也今秘阁所蔵颇多特其大小异制尔












　　铜鼓之小者或大首纎腹或容体广面虽以铜为体要须待革成声也














　　唐乐图所传天竺部用之盖以革冒其一面形如腰鼔面广二尺与身连遍有虫鱼草之状击之响亮不下鸣鼍唐贞元中骠国进乐亦有是鼔咸通末龚州刺史张直方因葺城池掘得一铜鼓以为无用之物舍于延庆寺以代木鱼其不好事如此僖宗朝林蔼守髙州乡墅牧童闻田中蛤鸣欲进捕之一蛤跃入穴中掘而取之得一铜鼓其上隠起多铸蛀黾之状岂鸣蛤乃铜鼓之精耶








　　胡部夷乐有拍板以节乐句盖亦无谱也明皇令黄幡绰造谱乃于纸上画两耳进之上问故对曰聪听则无失节奏矣韩文公目为乐句大周正乐【缺】
　　秋今敎坊所用连六枚盖古今异制也












　　后魏孝文帝讨淮汉收其声伎江左所中原旧曲明君圣主公莫白鸠之属及江南吴歌荆楚西声緫谓清商至于殿庭飨燕兼奏之其贠丘方泽上辛地祗五郊四时拜庙三元冬至社稷马射借田乐人之数各有差等焉自宣武以后始好胡音洎于迁都屈茨琵琶五箜篌胡胡鼓铜钹打沙锣其声大抵初颇纾缓而转躁急盖其音源出西域而被之土木故感其声者莫不奢滛躁竞举止佻轻或踊或跃乍动乍息蹻脚弹拍摇头弄目情于中而不能自止此诚胡声之败华俗也可不禁之哉













　　乐书卷一百二十五
　　钦定四库全书
　　乐书卷一百二十六
　　宋　陈　撰
　　乐图论
　　胡部
　　八音【石之属】
　　夷乐论　　　编磬　　　玉蠡
　　骨管　　　　牙管
　　夷乐论
　　王者用先王之乐明有法也用当代之乐明有制也用四夷之乐明有怀也东夷之乐曰昧持矛以助时生南夷之乐曰任持弓以助时养西夷之乐曰株离持以助时杀北夷之乐曰禁持楯以助时藏皆于四门之外右辟四夷之乐也东夷之音怨而思南蛮之音急而苦西戎之音悲而洌北狄之音雄以怒四夷之声也东夷之舞缓弱而淫南夷之舞蹻迅而促速西夷之舞急转而无节北夷之舞沉壮而不四夷之舞也四夷乐舞如之则其歌可知先王之于夷乐虽有所不废然夷不可乱华哇不可干雅盖亦后之而弗先外之而弗内此夹谷之防而齐人奏之孔子所以却而欲兵之欤然周官夷乐必使鞮鞻氏掌之何也曰以王制推之被髪文身为东夷雕题交趾为南夷衣羽毛为北夷至于西夷则被髪衣皮而谓西方曰狄鞮鞻氏以衣皮名官也鞮则去毛以为革有去彼适我之意而所履者有是而无非矣扬雄所谓东鞮后世有鞮音亦是意也匈奴谓汉曰若鞮岂知礼义者之言乎由是观之鞮鞻盖四夷所履也记礼者以之名其官非特所履为然韎师以所服名之旄人以所执名之是夷人之乐不可得而详所可得而知者不过是三者而已明堂位曰纳蛮夷之乐于太庙言广鲁于天下也今夫四夷之乐惟天子得用之岂鲁以蕞尔之国亦得用之乎以为周公有人臣不可及之功用之于太庙可也以为广鲁于天下是启鲁公僣乱之心非达礼者之言也窃意鲁之俗儒溢美其国而张大之以欺惑后世欤























　　唐西凉部之乐非特有编钟亦有编磬者焉叚安节乐府杂録论之详矣以西凉方响推之一架用十六枚则其编钟编磬亦不过十六尔













　　唐正元中天子宅位二十有三载辅臣司徒公镇蜀十有七年五印度种落有骠国王子献乐器躬緫乐工凡一十二曲皆演释氏经吹蠡击鼓式歌且舞缨络四垂珠玑粲发周流万变烂然可观自汉以还有徳所感文字或至声乐未聆如斯之盛也已而付史臣下太常附伶官乐章荐清庙而唐次为之作颂使焜燿图牒被后世而垂无穷亦一时盛事也【蠡声若竽】林邑毎击鼓以警众吹蠡以即戎则蠡又不特用于乐矣
<经部,乐类,乐书,卷一百二十六>
　　哀笳以羊骨为管而无孔惟恤礼用之今鼓吹备而不用以觱篥代之卤簿与熊罴十二案工贠尚存焉圣朝更以红象牙管窍而吹之其声与律隔八相吹仍存羊骨旧制焉




















　　昔者西戎用缶以为乐党项国亦击缶焉然则缶本中国乐窃意夷人窃而用之也李其曰击瓮和缶眞秦之声岂以秦人尽有西戎之地而为此声故也




　　乐书卷一百二十六
　　钦定四库全书
