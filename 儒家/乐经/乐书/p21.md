<!-- { "loadSidebar": true } -->
　　圣人作为君臣上下父子兄弟长防以为纪纲纪纲既正天下大定然后正六律和五声律小大之称比终始之序使君臣上下父子兄弟长防之理皆形见于乐合生气之和道五常之行使主敬主亲主顺之道皆防归于和是故祭祀奏之宗庙之中君臣上下同听之莫不和敬而不慢射乡奏之族长乡里之中长防同听之莫不和顺而不逆燕私奏之闺门之内父子兄弟同听之莫不和亲而不防经所谓乐极和所谓听和则聪者此也盖宗庙之中未施敬而人敬以和敬在心故也事兄悌其顺可移于长以和顺在行故也父子之道出于天性以和亲在性故也然乐之感人也深其化人也速父子兄弟和亲于闺门乐之化行乎一家也长幼和顺于族长乡里乐之化行乎乡遂也君臣上下和敬于宗庙乐之化行乎一国与天下也古乐之修身及家平均天下如此而已若夫新乐之獶杂子女不知父子况君臣上下兄弟长幼者乎大司乐凡乐冬日至于地上之圎丘奏之则天神皆降夏日至于泽中之方丘奏之则地示皆出于宗庙之中奏之则人鬼可得而礼言在宗庙之中则圎丘方泽之祭可知矣仪礼凡乡饮乡射燕礼皆用乐大师大祭祀师瞽登歌令奏击拊下管播乐噐令奏鼓大飨亦如之言在族长乡里之中则朝廷之上燕飨可知矣尔雅宫中之门谓之闱小者谓之闺而燕礼有房中之乐岂非作于闺门之内者欤昔齐桓公闺门之内县乐亦其遗制也然化之行也必自贵而贱自外而内故先君臣上下而长防次之父子兄弟为后荀卿先君臣父子兄弟而后及长少者尊尊而后亲亲亲亲而后长长治之序也
　　故乐者审一以定和比物以饰节节奏合以成文所以合和父子君臣附亲万民也是先王立乐之方也一者数之所始物者器之所寓一虽不足以尽乐而乐未离数不可以不审物虽不足以显乐而乐未离器不可以不比今夫天得一以清地得一以宁乐得一以和然则将欲定和其可不审一乎兽有比肩不比不行禽有比翼不比不飞况乐欲饰节其可不比物乎盖五声所以为一者以宫为之君也十二律所以为一者以黄钟为之本也故审宫声则五声之和定审黄钟则十二律之和定审一以定和也金石以动之丝竹以行之革木以节之比物以饰节也节以止乐而奏以作之一节一奏合杂以成文采节奏合而成文也指八音而言谓之比音指八音之物而言谓之比物其实一也审一以定和者乐之情比物以饰节者乐之节节奏合而成文者乐之文三者备矣在闺门之内所以合和父子也在宗庙之中所以合和君臣也在族长乡里之中所以附亲万民也合和父子君臣则天下如出乎一家附亲万民则中国如出乎一人先王立乐之力不过如此自所立之始言之制雅颂之声以道之至不使放心邪气得接焉是也自所立之成言之乐在宗庙之中至合和父子附亲万民是也由前则先君臣后父子重轻之序也与曲礼论非礼不定之序同意由后则先父子后君臣先后之序也与易序卦论礼义有所措之序同意此言先王立乐之方荀卿言立乐之术儒行曰合志同方营道同术庄子曰天下之治方术者多矣方则在物一曲而有所向非所以为全也术则述其末而行之非所以为本也二者之言相为表里尔若夫论乐之全而不域于一方论乐之本而不蔽于末节又非先王所得而立之也
　　故听其雅颂之声志意得广焉执其干戚习其俯仰诎伸容貌得庄焉行其缀兆要其节奏行列得正焉进退得齐焉
　　季札观周乐于鲁歌大雅曰广哉熈熈乎歌颂曰至矣哉广而不宣师乙言乐于赐谓广大而静者宜歌大雅寛而静者宜歌颂是雅为王政之兴颂为王功之成其体未尝不广也况听其声乎盖内之为志意外之为容貌陈之为行列变之为进退听雅颂之声则知反情以和志故志意得广焉执其干戚习其俯仰诎伸则不知慢易以犯节故容貌得庄焉行其缀兆要其节奏则回邪曲直各归其分故行列得正焉进退得齐焉然雅颂之声诗之歌也干戚舞之器也俯仰诎伸舞之容也缀兆舞之位也节奏声之饰也言雅颂则风举矣言干戚则羽籥举矣言俯仰诎伸则疾舒举矣言缀兆则逺短举矣言节奏则文采举矣耳之所听志意得广而有容手之所执体之所习容貌得庄而有敬足之所行心之所要行列得正可畏而爱之进退得齐可则而象之如此则五官皆备而天乐全矣其于出则征诛入则揖逊天下莫不听而从服也何有荀卿谓歌清尽舞意天道兼继之目不自见耳不自闻然而治俯仰屈信进退疾徐莫不兼制尽筋骨之力以要钟鼓拊防之节如此而已有言制雅颂之声有言听雅颂之声者制其声以为乐章者在先王听而得之以广志意者岂特先王而已哉
　　故乐者天地之命中和之纪人情之所不能免也乐出于虚藏于无天地丽于实形于有实必受命于虚有必受命于无此乐所以能生天地非天地所生也万物非天地不生天地非乐不生则乐者天地之命也今夫始天始地者太始也乐有以着之以至六变而天神降八变而地示出自非能命天地而不命于天地孰能与此庄周谓调之以自然之命者防是欤喜怒哀乐未而为中者性也天下之大本存焉皆中节而为和者情也天下之逹道存焉先王作乐以情性为纲以中和为纪无中以纪之则荡而至于过无和以纪之则异而至于乖古之神瞽考中声而量之以制度所道者中德所咏者中声使夫德音不愆以合神人以中纪之也合生气之和道五常之行使夫阳而不散隂而不宻刚气不怒柔气不慑以和纪之也经曰乐也者节也又曰乐至则无怨节则不过所以为中无怨则太平所以为和中和之在协民情而已此人情之所不能免也然乐之道推而上之以观其妙斯为天地之命推而下之以观其徼斯为中和之纪以乐为中和之纪则礼者中之纪而已与易于干言变化于坤特言化同意此言天地之命自其妙言之荀卿言天下之大齐自其粗言之要之终于中和之纪皆不可得而异也礼器以礼为众之纪纪散则众乱则乐为中和之纪纪散则乐淫矣

　　乐书卷三十
　　钦定四库全书
　　乐书卷三十一
　　宋　陈　撰
　　礼记训义
　　乐记
　　夫乐者先王之所以饰喜也军旅鈇者先王之所以饰怒也故先王之喜怒皆得其侪焉喜则天下和之怒则暴乱者畏之先王之道礼乐可谓盛矣
　　艺有六乐居一焉礼有五军居一焉乐由阳来而喜者阳也礼由隂作而怒者隂也形而上者谓之道形而下者谓之器则乐者道也鈇者器也荀卿曰凡礼军旅饰威也以饰喜为乐则饰怒为礼矣以鈇为礼之器则钟鼔为乐之器矣先王以乐饰喜乐以天下者也故天下安治者莫不和之以为乐焉以礼饰怒忧以天下者也故天下暴乱者莫不畏之以为威焉孟子言今王鼓乐于此百姓闻之举欣欣然有喜色所谓乐所以饰喜也继之相告曰吾王庶几无疾病欤所谓喜则天下和之也言王赫斯怒爰整其旅所谓军旅鈇所以饰怒也继之一怒而安天下之民所谓怒则暴乱者畏之也先王之于喜怒未尝容私皆得其侪焉夫岂为道之过哉由是知先王之道礼乐正其盛者也有子谓先王之道以礼之用和为美则兼乐言之有不为盛者乎然而墨子非之岂不犹之楚而北求也哉此言喜怒得其侪荀卿言得其齐者侪之为言类也齐之为言中也喜怒得其侪则喜怒必以其类矣与春秋谓喜怒以类同意喜怒得其齐则喜怒必适于中矣与中庸谓喜怒未谓之中同意
　　子赣见师乙而问焉曰赐闻声歌各有宜也如赐者宜何歌也师乙曰乙贱工也何足以问所宜请诵其所闻而吾子自执焉夫歌者直已而陈德也动已而天地应焉四时和焉星辰理焉万物育焉
　　周官大司乐宗庙奏九德之歌瞽蒙掌九德六诗之歌以役大师记曰歌诗颂此之谓德音则诗言其志德音之所止也歌咏其声德音之所形也人之生也直而德则直心而行之歌以德而德则直已而陈之直已则循理而无所诎不亦简乎陈德则因性而无所隐不亦易乎易简而天地之理得成位乎其中矣然则歌之所岂自外至哉在易之坤曰六二之动直以方也动以静息直以动显故万物直乎东则之动而已是直已者必动而动已者直在其中矣人之歌也与隂阳相为流通物象相为感应故声和则形和形和则气和气和则象和象和则物和动已而天地应焉其形和也四时和焉其气和也星辰理焉其象和也万物育焉其物和也三才相通而有感有感斯应矣四时变化而不乖不乖斯和矣星辰各有度数而不乱能勿理乎万物各有成理而自遂能勿育乎黄帝章乐于洞庭之野奏之以隂阳之和烛之以日月之明四时迭起万物循生信乎歌之气盛而化神矣秦青声振林木响遏行云亦防是欤师乙贱工也对子赣之问有及于此是知古之审声以知音审音以知乐者岂特君子哉
　　故寛而静柔而正者宜歌颂广大而静防逹而信者宜歌大雅恭俭而好礼者宜歌小雅正直而静亷而谦者宜歌风
　　人之受命于无莫不具五行之气成形于有莫不备五行之声气异异声声异异歌歌异异宜此声歌所以各有宜而宜定者不出所位也中庸曰寛裕温柔足以有容齐庄中正足以有敬又曰寛柔以教不报无道南方之强也君子居之是寛柔者君子之容德也静正者君子之敬德也以仁存心而不失之寛柔仁德莫盛焉以礼存心而不失之静正礼德莫盛焉颂者美盛德之形容者也故寛而静柔而正者宜歌之雅以政而后成政以德而后善君子之德有小大大则崇化其体广大嫌于离静以即动不可不镇之以静其用防逹嫌于去信以近诬不可不成之以信大雅德逮黎庶政之大者也故广大而静防逹而信者宜歌之小则川流其性恭俭以为德其性好礼以为行恭俭而知好礼则恭而能安不失之大逊俭而能广不失之太陋小雅讥小已之得失政之小者也故恭俭而好礼者冝歌之颂之所以为颂者雅积之也雅之所以为雅者风积之也正直为正正曲为直洪范之论君德以正直为始论王道以正直为终正直则不倚于刚亦不倚于柔一适乎中而已易曰六二之动直以方也象曰直其正也正直则离静以动不济之以静则其正不足以有守其直不足以有行矣不汚以为亷而不以物累已不亢以为谦而不以已絶物亷而济之以谦则亷不失之隘谦不失之轻矣正直而静君子之德性也亷而谦君子之德行也风出于德性系一人之本者也故正直而静亷而谦者冝歌之以书之九德考之寛而静则寛而栗也柔而正则柔而立也广大而静亷而谦则简而亷也防逹而信则刚而塞也恭俭则愿而恭也好礼则乱而敬也正直而静则直而温也昔季札观周乐于鲁为之歌颂曰至矣哉直而不倨曲而不屈近而不偪逺而不防迁而不淫复而不厌哀而不愁乐而不荒用而不匮广而不宣施而不费取而不贪处而不底行而不流盛德之所同也非寛而静柔而正者能之乎为之歌大雅曰广哉熈熈乎曲而有直体文王之德也非广大而静防逹而信者能之乎至于歌小雅则曰美哉思而不贰怨而不言其周德之衷乎歌周南召南则曰美哉始基之矣然勤而不怨歌则曰美哉荡荡乎然乐而不淫季札之论颂与大雅则是论小雅与风未容无失也小雅周之所以致逸乐之盛者也孰谓德之衷乎关雎乐而不淫者乎孰谓勤而不怨乎俗勤而不怨者也孰谓乐而不淫乎然则歌之所宜颂则寛而静大雅则广大而静者盖歌以声为本声以静为容此歌风雅颂所以皆本于静欤
　　肆直而慈爱者宜歌商
