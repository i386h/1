<!-- { "loadSidebar": true } -->
　　万物孳萌于子纽牙于丑引逹于寅冒茆于卯振美于辰巳盛于已咢布于午昧薆于未申坚于申留熟于酉毕入于戌阂该于亥故建子之律阳气钟于黄泉谓之黄钟其日壬癸其月为辜其岁困敦其风广莫其宿虚其次须女其辰合星纪其候冬至在卦则干之初九也故合于大吕而下生林钟焉建丑之律隂气旅助于阳谓之大吕其月为涂其岁赤奋其宿牵牛其次建星其辰合元枵其候大寒其卦则坤之六四也故合于黄钟而下生夷则焉建寅之律万物凑地而出谓之太蔟其月为陬其岁摄提其风条其宿箕其次尾其辰合娵訾其候啓蛰在卦则干之九二也故合于应钟而下生南吕焉建卯之律隂阳之气相夹而聚谓之夹钟其日甲乙其月为如其岁单阏其风明庶其宿心其次房其辰合降娄其候春分在卦则坤之六五也故合于无射而下生焉建辰之律万物且然絜齐谓之姑洗其月为寎其嵗执徐其宿底其次亢其辰合大梁其清明在卦则干之九三也故合于南吕而下生应钟焉建已之律万物尽旅而西行谓之仲吕其月为余其嵗荒落其风清明其宿轸其次翼其次合实沈其小满在卦则坤之上六也故合于夷则而上生黄钟焉建午之律隂继于阳而賔之谓之防賔其日丙丁其月为臯其嵗敦防其风景其宿张其次星纪其辰合鹑首其夏至在卦则干之九四也故合于林钟而上生大吕焉建未之律万物成熟而众多为之圅钟其日戊巳其月为且其嵗协洽其宿孤其次狼其辰合鹑火其大暑在卦则坤之初六也故合于防賔而上生太蔟焉建申之律万物夷易各有仪则谓之夷则其月为相其嵗涒滩其风凉其宿伐其次参其辰合鹑尾其处暑在卦则干之九五也故合于小吕而上生夹钟焉建酉之律南气旋入谓之南吕其日庚辛其月为壮其嵗作噩其风阊阖其宿噣其次留其辰合寿星其秋分在卦之坤之六二也故合于姑洗而上生焉建戌之律阳气无余谓之无射其月为其嵗阉茂其宿胃其次奎其辰合大火其霜降在卦则干之上九也故合于夹钟而上生仲吕焉建亥之律阴阳交应谓之应钟其月为阳其嵗大渊其风不周其宿壁其次室危其辰合析木其小雪在卦则坤之六三也故合于太蔟而上生防賔焉由是观之本乎干爻者为六律本乎坤爻者为六同六律左旋而生同为同位所以象夫妇六吕有转而生律为异位所以象子母间八而生所以象八卦旋之为宫所以象三才文之以声不过乎五播之以音不过乎八成之以舞不过乎六要之一防归中声而已大司乐以是大合乐则幽明内外逺近防显无往不通岂非乐通伦理之效耶然阳尽变以造始故每律异名阴体常以效法故止于三钟三吕而已则钟物所聚也吕物所匹也夹钟亦谓之圜钟以春主规言之圅钟亦谓之林钟以夏主庇物言之南吕亦谓之南事则阴之所成者事而已中吕亦谓之小吕则阴之始萌者小而已六律谓之六始其位始乎阴也六吕谓之六间其位间乎阳也亦谓之六同其情同乎阳也分而言之则然合而论之皆述阳气而上下通焉此所以均谓之十二律也月令十二月皆言律中者谓应中气而中律故也中央特言律中黄钟之宫者盖四时本于中央十二律本于黄钟五声本于宫八音本于土以中央无正律而中声出焉故取黄钟之宫为声律之本考工记量中黄钟之宫亦此意欤【原缺】

　　十二律旋宫

　　天五地六天地之中合也故律不过六而声亦不过五其相旋为宫又不过三以备中声而已盖天以圆覆为体其宫之钟不谓之夹而谓之圜与易干为圜同意以其为帝所出之方也地以含容为德其宫之钟不谓之林而谓之函与易坤含宏同意以其为万物致飬之方也人位天地之中以成能其宫之钟称黄与易黄中通理同意以其为死者所首之方也且乐以中声为本而倡和清浊迭相爲经故以仲春之管为天宫仲冬之管为人宫中央长夏之管为地宫国语有四宫之説不亦妄乎今夫五声旋相之法圜钟之吕为宫无射之律为之合黄钟之律为角大吕之吕为之合太蔟之律为征应钟之吕为之合姑洗之律为羽南吕之吕为之合凡此宫之旋而在天者也故其合别而有四凾钟之吕为宫蕤宾之律为之合太蔟之律为角应钟之羽为之合姑洗之律为征南吕之吕为羽而交相合焉凡此宫之旋而在地者也故其合降而为三黄钟之律为宫大吕之吕为角太蔟之律为徴应钟之吕为羽而两相合焉凡此宫之旋而在人者也故其合又降而为二在易上经言天地之道下经言人道而元亨利贞之德干别为四坤降为二咸又降为一亦此意也盖一隂一阳之谓道天法道其数参而奇虽主乎三阳未尝不以一隂成之故其律先隂而后阳地法天其数两而偶虽主乎二隂未尝不以二阳配之故其律或上同于天而以隂先阳或下同于人而以阳先隂人法地则以同而异此其律所以一于阳先于隂乎大抵旋宫之制与易蓍卦六爻之数常相为表里蓍卦之数分而为二以象两仪挂一以象三才揲之以四以象四时归奇于扐以象闰而六爻之用抑又分隂分阳迭用柔刚则知隂阳之律分而为二亦象两仪之意也其宫则三亦象三才之意也其声则四亦象四时之意也余律归奇亦象闰之意也分乐之序则奏乐歌吕亦分隂分阳之意也三宫之用则三木迭旋亦迭用柔刚之意也十有二律之管礼天神以圜钟为首礼地只以函钟为首礼人鬼以黄钟为
　　首三者旋【阙】　　　　　　羽之管亦随而运焉如此
　　则尊卑有【阙】　　　　　　　之位取三统三正之义
　　亦不过【阙】　　　　　　　曰五声六律十二管旋相
　　为宫如此【阙】　　　　　有二律均旋为宫又附益之
　　以变宫变【阙】　　　　　之凖不亦失圣人取中声寓
　　尊卑之意耶【阙】　　　　　　　　　黄钟为宫为羽
　　大吕为二商太【阙】　　　　　　为征为羽姑洗为宫
　　为羽中吕为宫【阙】　　　　　　　　钟为征为羽夷
　　则为羽为角【阙】　　　　　　　　　为商应钟为角
　　为羽抑又其【阙】　　　　　　　　　为征者祀天于
　　南郊而以祖【阙】　　　　　　　　　宫不用商声者
　　商为金声而周以【阙】　　　　　　　所尅而已太师
　　掌六律六同以合【阙】　　　　　之以五声宫商角征
　　羽则古乐之声阙一不【阙】　　　　非不备五声其无
　　商者文去而实不去【阙】　　　　　诗商为太师之职
　　然则诗为乐章商为【阙】　　　　商声太师必审之者
　　为避所尅【阙】　　　　　　　　角右宫羽亦不用商
　　同【阙】　　　　　　　　　　　哉先儒言天宫不用
　　中【阙】　　　　　　　　　　　南吕姑洗防宾不用
　　【阙】　　　　　　　　　　　　　之宫不用人宫之
　　【阙】　　　　　　　　　　　　　钟孰谓避天地之
　　【阙】　　　　　　　　　　　　　　声余五律哑而【阙】
　　【阙】　　　　　　取法于编钟宫架旋相为宫八十四调自夷则以下四均用清声哑钟复鸣凡考击之法面北下八自右手向西击黄钟正【第二大吕正第三太蔟正四夹钟正五姑洗正六仲吕正七防宾正八林钟正】上八自左手向东击夷则正【次南吕正次无射正次应钟正余并仿此】十二正律既具次设清声四枚在应钟之次参以诸器皆有清浊相应可谓善矣然皇帝亲行祫享之礼迎神宫架奏兴安九成之曲黄钟为宫三奏大吕为角二奏太蔟为征二奏应钟为羽二奏音不去羽而去商律不用十二而用十六臣恐未合先王之制也

　　乐书卷一百
　　钦定四库全书
　　乐书卷一百一
　　宋　陈　撰
　　乐图论
　　十二律
　　律吕相生上　　　律吕相生中
　　律吕相生下　　　律吕子声
　　辨四清

　　律吕相生上

　　甚哉诸儒之论律吕何其纷纷耶谓隂阳相生自黄钟始而左旋八八为伍管以九寸为法者班固之説也下生倍实上生四实皆三其法而管又不专以九寸为法者司马迁之説也持隔九相生之説以中吕上生黄钟不满九寸谓之执始下生去防上下相生终于南事十二律之外更增六八为六十律者京房之説也夲吕览淮南王安蔡邕之説建蕤賔重上生之议至于大吕夹钟仲吕之律所生分等又皆倍焉者郑康成之説也隔七为上生隔八为下生至于仲吕则孤而不偶蕤賔则逾次无凖者刘向之説也演京房南事之余而伸之为三百六十律日当一管各以次从者宋钱乐之之説也斥京房之説而以新旧法分度参録之者何承天沈约之説也校定黄钟毎律减三分而以七寸为法者隋刘焯之论也析毫厘之彊弱为筭者梁武帝之法也由此观之诸儒之论角立蠭起要之最为精宻者班固之志而已今夫隂阳之声上生者三分之外益一下生者三分之内损一盖古人简易之法犹古歴周天三百六十五度四分度之一也若夫律同之声适多寡之数长短之度小大之量清浊之音一要宿乎中声而止则动黄钟而林钟应动无射而仲吕应和乐未有不兴者矣
　　律吕相生中
　　度之夲在身律之夲在声故凡声律之用阳或损数以生隂于下隂或益数以生阳于上故黄钟之管九寸因九而九之为得八百一十分当厯之一统所以全参天之数而为六阳始也三分损一而林钟生焉林钟之管六寸因六而六之为得三百六十分当期之日所以全两地之数而为六隂始也三分益一而太蔟生焉【黄钟九寸之管分作三分毎分合有三寸除其三寸自然合成六月林钟六寸之管谓之下生林钟六寸之管分作三分毎分合有二寸率此之数加之六寸之上自然合成正月太簇八寸之管谓之上生余律之管准此】太蔟之管八寸因八而八之为得六百四十分当六十四卦所以全五位之合极天地之变也三分损一而南吕生焉南吕之管五寸三分寸之一三分益一而姑洗生焉姑洗之律七寸九分寸之一三分损一而应钟生焉应钟之管四寸二十七分寸之二三分益一而蕤賔生焉蕤賔之管六寸八十一分寸之二十六三分损一而大吕生焉大吕之管八寸二百四十三分寸之一百四三分益一而夷则生焉夷则之管五寸七百二十九分寸之四百五十一三分损一而夹钟生焉夹钟之管七寸二千一百八十七分寸之千七十五三分益一而无射生焉无射之管四寸六千五百六十一分寸之六千五百二十四三分损一而中吕生焉中吕之管六寸一万九千六百八十三分寸之万二千九百七十四凡此十二律相生之位终于仲吕复生黄钟自黄钟左旋八八为伍隔八辰而相生自然子午以东为上以西为下下生者倍其实三其法而听之为易知上生者四其实三其法而听之为难知此所以明阳下生隂隂上生阳也然十二月声隂阳常定音既清浊不一管自长短不常声浊则管长声清则管短排而视之义可见矣然则先王作乐以十有二律为之数度唯黄钟林钟太蔟三管各得全寸而自余有防分之数者实本三分损益自然所致固非寻常毫忽所能度量者也然则十二律相生至中吕则数将防终如复用之则中吕更上生黄钟乐府谓之两上声理固然矣
　　律吕相生下
