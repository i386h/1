<!-- { "loadSidebar": true } -->
　　明堂位曰殷楹鼓以周官考之太仆建路鼓于大寝之门外仪礼大射建鼔在阼阶西南鼓则其所建楹也是楹鼓为一楹而四棱焉贯鼔于其端犹四植之桓圭也庄子曰负建鼔建鼓可负则以楹贯而置之矣商颂曰置我鞉鼓是也魏晋以来复商制而植之亦谓之建鼓隋唐又栖翔鹭于其上圣朝因之其制髙六尺六寸中植以柱设重斗方盖防以珠网张以绛紫绣罗四角有六龙竿皆衔流蘓璧璜以五采羽为饰竿首亦为翔鹭旁又挟鼙应二小鼔而左右然诗言应田县鼔则周制应田在县鼓之侧不在建鼓旁矣



　　鼓之制始于伊耆氏少昊氏夏后氏加四足谓之足鼓商人贯之以柱谓之楹鼓周人县而击之谓之县鼔而周官鼔人晋鼓鼓金奏镈师掌金奏之鼔钟师以鼓奏九夏所谓县鼓也礼曰县鼓在西应鼓在东诗曰应田县鼓则县鼓周人所造之器始作乐而合乎祖者也以应鼓为和终之乐则县鼓其倡始之鼓欤盖宫县设之四隅轩县设之三隅判县设之东西李照谓西北隅之鼓合应钟黄钟大吕之声东北隅之鼓合太簇夹钟姑

　　洗之声东南隅之鼓合仲吕蕤賔林钟之声西南隅之鼓合夷则南吕无射之声依月均而考击之于义或然议者非之踈矣且三代所尚之色夏后氏以黒商人以白周人以赤则鼓之色称之亦可知之【三礼图曰商人加左鞸右应以为众乐之节】

<经部,乐类,乐书,卷一百十六>
<经部,乐类,乐书,卷一百十六>
<经部,乐类,乐书,卷一百十六>
<经部,乐类,乐书,卷一百十六>

　　鼓人掌教六鼓四金之音声以节声乐教为鼓而辨其声用以雷鼓鼓神祀以灵鼓鼓社祭以路鼓鼔鬼享则鼓之声用莫先于此仪礼大射鼗倚于颂磬西纮虞书下管鼗鼓商颂置我鞉鼓则鼗之为器如鼓而小掌之于小师播之于瞽蒙眡了则鼗之声用未尝不兆奏鼓矣盖坎主朔易而其音革则鼗鼓皆冬至之音堂下之乐也穆天子传曰天子读书于梨邱奏广乐遗其灵鼓则雷天声也灵地德也路人道也天神之乐六变而雷鼓靁鼗六面地之乐八变而灵鼔灵鼗八面人鬼之乐九变而路鼔路鼗四面者金之为物能化不能变鬼亦如之金非土不生以土之五加金之四此其乐所以九变欤郑司农谓雷鼔雷鼗六面则是灵鼓灵鼗四面路鼔路鼗两面非也古之人辨其声用鼔人救日月以靁鼔则诏王鼔以救日月亦天事故也寘氏攻猛兽以灵鼔敺之以攻猛兽亦地事故也司马振旅王执路鼔大仆建路鼓于大寝之门外以达穷者与遽令以田猎达穷与遽令亦人事故也其所以不同者特不用鼗尔赐伯子男乐则以鼗将之者特不用鼔尔凡此三鼔皆设宫县之四隅而击之以节乐以鼔无当于五声弗得不和故也圣朝景祐中太宗诏太常凡祀天神地只享宗庙宫架毎奏降神四曲送神一曲先播鼗次鸣柷次击散鼔凡三击而乐作散鼔隋乐毎间一字二击之以为乐节凡乐终即播鼗戛敔散鼓相间三击而止然以散鼓代雷灵路鼔用之至于升降等乐复不用鼗鼔臣恐未合先王雅乐也且旧制三鼔皆以木交午相贯以两端为面故不能声又竿首为木凤焉圣朝诏为靁鼓八各冒革为一面承以槃轶转以金枢髹朱绘云冠柱以升龙作靁车之象灵鼓六路鼔四饰亦如之其所异者竿首作翔鹭趺作猛兽而已其为建鼓一也隋制路作鹭岂以竿首有翔鹭而遂误之邪臣尝论古者立鼗鼔之制祭祀则先播鼗以兆奏三鼔飨燕则先击朔鼙以兆奏建鼔盖未尝并用也后世祀天神祭地只享人鬼并设建鼔鞞应于四隅又设雷鼔灵鼔路鼔于架内道之左右晋鼔于架内道之中间非先王异祭飨别同异之意也【雷鼓以马革干为马故也灵鼓以牛革坤为牛故也】
　　夔鼔
　　昔东海流波之山有兽焉其音如雷命之为夔黄帝得之以作鼔撅以雷兽之骨声闻五百里以威天下盖有所传闻然也唐【缺】鼔有灵夔吼之曲岂本此欤
　　乐书卷一百十六
　　钦定四库全书
　　乐书卷一百十七
　　宋　陈晹　撰
　　乐图论
　　雅部
　　八音【革之属中】
　　鼗【麻鞞鞮】　　料【鼗】　　　鼖鼓
　　鼛鼔　　　晋鼔　　　提鼔
　　大鼜　　　中鼜　　　小鼜

<经部,乐类,乐书,卷一百十七>
　　鼓以节之鼗以兆之作乐之道也天道兆于北方则冬所以兆生物也八音兆于革音则鞉所以兆奏鼔也月令修鼗鞞世纪帝喾命垂作鼗鞞释名曰鞞禆也禆助鼓节也盖大者谓之鞞尔雅谓之麻以其音概而长也小者谓之鼗尔雅谓之料以其音清而不乱也盖鼓则击而不播鼗则播而不击靁鼓靁鼗六面而工十有二以二人各直一面左播鼗右击鼓故也灵鼓灵鼗八面而工十有六路鼓路鼗四面而工八人亦二人直一面言置我鞉鼓则鞉与鼓同植非有播击之异与周制固殊矣鬻子曰禹之治天下也县五声以听曰语寡人以狱讼者挥鼗吕氏春秋曰武王有诫谨之鼗由是观之欲诫者必播鼗鼓矣盖鼗兆奏鼓者也作堂下之乐必先鼗鼓者岂非乐记所谓先鼓以警戒之意欤汉以大鞉施于大傩亦一时制也后世无闻焉【鞞一本作鞮】臣伏思圣朝始诏复二鞉以备郊庙之乐亦可谓知复古矣观郑滑之东阳记载晋尝遣偏师谢咸攻东阳东阳岑山下民闻岭上有鼓鞞声若数万人咸既破溃而山上鼓鞞亦絶何其怪邪载记述石勒少尝耕毎闻鞞铎之音归以告其母母曰作劳耳鸣非不祥也然则神怪之事圣人曼云亦诚有之矣置而勿论可也


　　鼓之小者谓之应大者谓之鼖书顾命鼖鼔在西序周官鼓人鼖鼓鼓军事司马中春振旅诸侯执鼖鼓春秋传曰师之耳目在吾鼓旗又曰一鼓作气再而衰三而竭则以鼓鼓军事其可忽乎司马法千人之师执鼙万人之师执大鼓防人鼓长八尺面四尺中围加三之一谓之鼖鼓则所谓鼖鼓者大鼓而已鼖鼓鼓军事则昼【阙】　　之鼓非夜以警众之鼜也郑氏以鼜为鼖误矣【阙】　　特用之以和军旅锥节声乐亦用之故诗言鼖鼓维镛以文王能作大事考大功作乐以象其成也鼖鼓路鼓皆谓之大者路者人道之大鼖者人事之大国之大事在祀与戎故鬼享以路军事以鼖



　　鼖鼓以贲为义鼛鼓以臯为义诗曰鹤鸣于九臯传曰下湿臯则臯者下湿之地其土润以缓欲舞之缓谓之臯舞欲役之缓谓之臯鼓春秋传曰鲁人之臯考工记防人为臯陶长寻有四尺鼔四尺倨勾磬折则臯鼓中高而两端下矣诗曰鼛鼓弗胜又曰鼓钟伐鼛盖鼛鼓所以鼓役事也文王说以使民虽以鼛鼓节之使缓而民各致其巧而不止虽鼛鼓有所弗胜也幽王拂民而役之虽伐鼛不足使之劝功适以劳之而已此诗人所以美文王于緜刺幽王于鼓钟也冯元谓鼛鼓长寻有四尺不容有流苏笋簴之饰而聂崇义三礼图有之盖失之矣



　　考工记韗人为臯陶长六尺有六寸左右广六寸中厚三寸穹者三之一上参正先儒以为晋鼓其制大以短盖所以鼓金奏也钟师以钟鼓奏九夏镈师掌金奏之鼓岂晋鼓欤易曰晋进也古者兵法以鼓进以金止以晋鼓金奏进其所止故也司马春振旅军将执晋鼓吴与越战载常建鼓韦昭谓建鼓为楹而植之盖晋鼓之建于军犹路鼓之建于寝故也李照制晋鼓为乐节然晋鼓所以鼓金奏非所以节乐也

　　大司马春振旅师帅执提郑氏曰马上鼓有曲木提持鼔立马髦上者故谓之提贾公彦曰郑氏据当时有单骑举以况周其实周时无骑法也然古者军容以车非无骑法也不然左氏何以称齐鲁相遇以鞍为几乎礼记称前有车骑史记称赵王骑射盖骑法之设其来尚矣后世鼔吹有节鼔以木持而击之岂其遗制欤

<经部,乐类,乐书,卷一百十七>

　　镈师凡军之夜三鼜皆鼔之守鼜亦如之掌固曰夜三鼜以戒号郑氏皆谓鼓之以鼖鼔然鼖虽鼓人用之以鼔军事诸侯执之以振旅要皆非警夜之鼜鼔也司马法曰昏鼔四通为大鼜夜半三通为晨戒平旦五通为明三鼜之制大致若此郑氏之説不亦昧乎宋沈约乐志曰长丈二尺曰鼜鼔凢守备及役事鼔之其言守备则是及鼓役事则非矣鼔人不云乎鼛鼔鼔役事曷尝以鼜鼓合而一之乎盖役事上之所以役下警守下之所以事上役下必以仁未尝不欲缓故以臯鼔事上必以义未尝不欲蚤故以鼜鼔鼜恺之乐比宾射为轻故眡了先言宾射而鼜恺献亦如之然军警夜以鼜所以同忧戚也献功以恺所以同和乐也惟能同忧戚然后可与同和乐故恺乐献于社而眡了奏钟鼔以乐之若然者人人孰不出死断亡而愉哉

　　乐书卷一百十七
　　钦定四库全书
　　乐书卷一百十八
　　宋　陈　撰
　　乐图论
　　雅部
　　八音【革之属下】
　　鼔论　　　朔鼔　　　鼓
　　应鼔　　　鼙鼔　　　鲁鼔
　　薛鼔　　　咢
　　鼔论
　　雷积阳气而后成声虫待雷声而后啓蛰先王之为鼔其冒之也必以启蛰之日其伐之也必为冬至之音盖冬至之节五隂用事而一阳复焉启蛰之日三隂用事而三阳泰焉以一阳之器冒于三阳之时其声象雷其形象天其于乐象君故凡鼔琴瑟鼔钟鼔磬鼔柷鼔敔鼔簧鼔缶皆谓鼔以鼔无当于五声五声不得不和故也传曰鼔所以检乐为羣音之长是鼔为五声之君五声又以中声为君故鼔大而短则其声疾而短闻小而长则其声舒而逺闻然则大而不短小而不长则其声必适舒疾之节其闻必适短逺之衷一防归中声而已鼔之为用岂不大矣哉以之祀天神曰雷以之祭地只曰灵以之享人鬼曰路鼔军事则为鼖鼔役事则为鼛鼔金奏则为晋以至引之而为应之而为应始之而为朔警之而为鼜执之而为提卑之而为鼙兆之而为鼗其所以和之节之止之通之又不过錞铙镯铎焉然则先王之为乐也节矣盖乐之作也用雅部之鼔先王之乐也用胡部之鼔四夷之乐也用俗部之鼔则世俗之乐而已世俗之乐孟子之所深辟四夷之乐先王陈之于门外以示逺人来服而不以夷乐乱华音也盖四夷之乐陈于国门之外可也唐明皇虽通音律尤善羯鼔而宋璟相之不知师用雅乐以革君心之非反善腰鼔羯鼔深论制作之法使其君闻而悦之夫岂知周公之于成王作六乐禁四声以善其心之意哉唐之贤相称于前者不过房杜闻于后者不过姚宋然文皇有兴礼乐之问而房杜不能对明皇有喜夷乐之心而宋璟又从而道之终唐之世典章文物虽号为至盛然卒于昬乱而后已无礼乐以文之故也彼哉彼哉亦焉用彼相为哉今大鼔冬至之音也风俗通谓鼔者春分之音万物皆鼔甲而出故谓之鼔其言不经君子不取也

　　周官小师凡小乐事鼓仪礼大射一建鼓在其南东鼓朔鼙在其北有瞽诗曰应田县鼓先儒以田为则朔鼙皆小鼓也以其引鼓故曰以其始鼓故曰朔仪礼有朔无周礼有无朔互备故也然鼓小师之职而大师非不与也特令奏之而已后世乐府有左鼙右应之鼓设而不击用四散鼓在县四隅击以为节不合仪礼之制革而正之可也亦作一名鞞

