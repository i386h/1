<!-- { "loadSidebar": true } -->
　　铁拍板　方响　方响　方响　方响　方响　方响　方响　方响　舞歌　卧筝　琵琶　　小横吹　长鸣角　鞉牢　羯鼓　拍鼓　舞歌　卧筝　琵琶　羌笛　小横吹　长鸣角　鞉牢　羯鼓　拍鼓　舞歌　匏琴　芦管　芦胡笙　大横吹　胡缶　铜铙　铜钲　答腊鼓　舞歌　匏琴　芦管　芦胡笙　大横吹　胡缶　铜铙　铜钲　答腊鼓　韎师歌　箜篌　觱篥　埒竽　大胡笳　玉蠡　铜钹　铜鼓　都昙鼓　旄人歌　箜篌　觱篥　埒竽　大胡笳　玉蠡　铜钹　铜鼓　都昙鼓　舞歌　搊筝　颂箫　胡篪　小胡笳　中鸣角　齐鼓　担鼓　毛贠鼓　舞歌　搊筝　颂箫　胡篪　小胡笳　中鸣角　齐鼓　担鼓　毛贠鼓　　舞铁拍板　方响　方响　方响　方响　方响　方响　方响　方响　　舞孝经曰祀文王于明堂以配上帝月令乃命乐正习吹享帝于明堂续汉书曰明堂奏乐如南郊唐开元礼季秋大享帝于明堂奏圜钟六变之乐以致其神由此观之天则逺人而尊帝则近人而亲郊祀后稷以配天推尊尊之义而事之以天道也宗祀文王于明堂以配上帝推亲亲之仁而以人道事之也以天道事之则尊祖之义着矣以人道事之则严父之仁着矣其事之之礼虽殊而乐之之乐盖未始不一也方其降神也奏圜钟之宫及其终也大合六代之乐然则月令所谓习吹者岂非孤竹之管欤诗序曰丰年秋冬报也秋报者季秋之于明堂也冬报者冬至之于郊也然郊主昊天上帝明堂主上帝而已盖昊天上帝则天之众神在焉上帝则一而已此明堂主于严父所以不及昊天五帝也礼记外传或以明堂独一室是已以为五室者非也唐开元礼郊及明堂皆祀昊天上帝盖不考孝经之过也【宗祀文王则成王矣成王不祀武而祀文者盖于时成王未毕防武王未立庙故宗祀文王而已此所以周公其人也明堂之祀于郊为文于庙为质故郊扫地藁秸而已明堂则有堂有筵郊特牲而已明堂则维羊维牛郊有燔燎明堂固有升烟矣汉武帝明堂礼毕燎于堂下盖古之遗制也唐郊庙降神乐凡昊天上帝以圜钟三奏黄钟太蔟姑洗各一奏作文武之舞六成祭地示林钟太蔟姑洗南吕各再奏作文武之舞八成宗庙黄钟二奏大吕太蔟应钟各再奏作文武之舞九成是不知古之用舞天以云门地以咸池人鬼以九防各以声类求也亦不知古之作乐五声八音并奏未尝分而奏之也今太常所用之乐尚因循未改真有待圣朝制作以发太平极功也袁子正论曰明堂宗庙太学礼之大物也事又不同而论者合以为一失之逺矣斯言当也礼含文嘉曰明堂所以通神灵感天地正四时说者谓八四逹通八卦之气布政之宫在国之阳面三室四面十二法十二月也天子孟春上辛于南郊搃受十二月之政还藏于祖庙月取一政班于明堂也诸侯以孟春之月朝于天子受十二月之政藏于祖庙月取一政行之闰月无常处则阖门而居之亦在可叅酌而用也】

　　祈谷　　祈谷实
　　宫架奏黄钟

　　歌大吕

　　舞云门

　　周颂噫嘻之诗春夏祈谷于上帝左传曰郊祀后稷以祈农事故啓蛰而郊龙见而雩月令孟春乃以上辛元日祈谷于上帝孟夏命有司大雩帝用盛乐由此推之春夏祈于上帝而不及昊天之众神其所以用盛乐者不过若大司乐分乐而序之乃奏黄钟歌大吕舞云门以祀天神而已非若冬至之圜丘季秋之明堂降之以旋宫合之以六乐也唐开元礼冬至圜丘春夏祈雩皇帝亲祀并有司摄事咸用圜钟之乐六变【六变角宫奏三角征羽各奏一】是不知天子躬行有司摄事其礼固有大小其乐固有隆杀也杜佑疑郊祀无乐真陋儒邪【唐凡祀天奠玉帛登歌以大吕之均进熟爼入奏以黄钟之均自后接神皆作黄钟也】

　　乐书卷一百八十九
　　钦定四库全书
　　乐书卷一百九十
　　宋　陈　撰
　　乐图论
　　吉礼
　　祀青帝　　祀赤帝　　祀黄帝
　　祀白帝　　祀黑帝　　祀朝日
　　祀夕月　　祭星　　　祭司中
　　祭司命　　祭司禄　　祭司人
　　祭飌师　　祭雨师　　祭雷师
　　祀青帝　　　祀赤帝
　　祀黄帝　　　祀白帝
　　祀黑帝

　　兆列宫架奏黄钟

　　歌大吕

　　舞云门
　　【阙】

　　周官【阙】　　　　　　　　　　而【阙】　三帝亦如之
　　【阙】　　　　　王【阙】　　则一而已祀昊天上帝于圜丘【阙】　　兆【阙】　　四郊以迎气故立春日祀青帝者迎春气于东郊也立夏日祀赤帝者迎夏气于南郊也【阙】　日祀黄帝于南郊者以季夏土德王也立秋日祀白帝者迎秋气于西郊也立冬日祀黑帝者迎冬气于北郊也凡此皆为兆域祭之而已非【阙】　圜丘之坛也典瑞以青圭礼东方以赤璋礼南方以苍璧礼天黄琮礼地白琥礼西方元璜礼北方玉各放其色者以礼辨异故也乐则一于奏黄钟歌大吕舞云门者以乐统同故也唐开元以前祀青帝奏角音之乐祀赤帝奏征音之乐祀黄帝奏宫音之乐祀白帝奏商音之乐祀黑帝奏羽音之乐虽非先王之制亦不失为理作之乐也开元以后并改用【阙】钟六变之乐若然何以别圜丘四郊隆杀之制召四气之和邪圣朝每嵗四郊迎气及先三日祀五方上帝以五人帝配三官三光七宿从祀又于正月上辛祀感生帝并用黄钟而已宜在所厘正也【先儒谓祀青帝以太皥伏牺氏配座以勾芒嵗星三辰七宿从祀元帝以炎帝大昊氏配座以祝融荧惑星三辰七宿从祀黄帝轩辕氏配座以后土填星三辰从祀祀白帝以少昊金天氏配座以蓐收太白星三辰七宿从祀祀黒帝以颛顼高阳氏配座以元寘之辰星三辰七宿从祀盖有所感一也】传曰天子迎春夏秋冬之乐以顺天道距冬至四十八日天子迎春于东堂距邦八里堂髙八尺堂堦八等青税八乗旂旐尚青田车载矛号曰助天生倡之以角舞之【阙】　　迎春之乐也自春分四十六日天子迎夏于南堂距邦七里堂髙七尺堂阶七等赤税七乗旂旐尚赤田车载戈号曰助天养倡之以征舞之鼓鼗此迎夏之乐也自夏至四十六日天子迎秋于西堂距邦九里堂高九尺堂阶九等白税九乗旂旐尚白田车载防号曰助天【阙】倡之以商舞之以干戚此迎秋之乐也自秋分四十六日天子迎冬于北堂距邦六里堂髙六尺堂阶六等黑税六乗旂旐尚黑田车载甲号曰助天诛倡之以羽舞之以籥此迎冬之乐也其言逺也服色歌舞各适时宜于理或然至于所迎之地不于坛而于堂失古人埽地而祭之意也圣朝乾德元年聂崇义请以赤帝为感生帝每正月别坛而祭二年礼院上言旧例三月上辛祀昊天上帝以三阙帝从祀是一日两祭或在从祀之列非所以尊之也其后祀昊天上帝从祀不设赤帝座特于别坛祭之尽尊尊之义也亦义起之礼君子有取焉

　　祀朝日　祀夕月
　　坛坎宫架奏黄钟

　　歌大吕

　　舞云门

　　法象莫大乎天地垂象着明莫大乎日月故先王之制祭祀父天母地而为之子兄日姊月而为之伦是以冬日至祀天于南郊夏日至祭地于北郊所以示其尽子道也春分朝日于东郊秋分夕月于西郊所以示其尽弟道也礼记祭义曰祭日于坛祭月于坎以别幽明以制上下祭日于东祭月于西以别内外以端其位日出于东月生于西隂阳长短终始相巡以致天下之和祭法曰王宫祭日也夜明祭月也语曰大采朝日少采夕月雄曰日月合离君臣义也由此观之日为太阳之精其运行湛而无为有君之道焉故其坛位于东而命之以王宫月为太隂之精其运行遄而无不为有臣之道焉故其坎位于西而命之以夜明于日言王宫则祭月为臣宫可知于月言夜明则祭日为昼明可知岂非所以别幽明内外而制上下之意欤然日之与月无非天神也则知分乐序之亦不过黄钟之奏大吕之歌云门之舞也唐自开元定礼朝日夕月设宫架用二舞改黄钟三成之乐而用圜钟六变以降神非先王制礼作乐以辨尊卑之意也汉武帝因郊泰畤朝出竹宫东向揖日其夕西向揖月失东西郊之礼也魏文帝正月祀日于东门之外失春分之礼也齐何佟之曰天地至尊故用其始而祭以二至日月次天地故祭以二分其义与马郑合可谓知言矣卢植谓朝日夕月用立春魏靖谓朝日宜用仲春之朏失之逺矣圣朝天禧初夕月之祭用昼后因御史王博闻上言改昼祭之礼于未后三刻行之诚得古人之意也然止用【阙】歌作髙安之乐而不用宫架岂古人以天子配日以后配月之防邪后周朝日以大夏降神大濩献熟夕月以正德降神大濩献熟其庶矣乎【圣朝大祠与国忌日同乐架而不作】

　　祭星　祭司中　祭司命　祭司禄　祭司人
　　轩架奏黄钟

　　歌大吕

　　舞云门

　　古者日月星辰其运行无常也以气类为之位而已故兆日于东郊兆月于西郊兆司中司命于南郊周礼大宗伯以实柴祀日月星辰以槱燎祀司中司命典瑞圭璧以祀日月星辰小宗伯兆五帝于四郊四望四类亦如之左传曰日月星辰则云霜风雨之不时于是乎禜之盖日月星辰古人谓之四类祀日月既奏黄钟歌大吕舞云门则祀星辰司中司命司禄司人之乐从可知矣郑氏释祀天神之文谓五帝及日月星辰日生辰以人舞盖有所考信矣【晋志曰三台六星两贯两而居西近文昌二星曰上台为司命主夀次二星日中台为司中主宗室东二星曰下台为司禄主兵宋伯防上台司命为太尉中台司中为司徒下台司禄为司空隋志曰车府东南五星曰人星主静众庶柔逺能迩也】然司中司命后世以为小祀圣朝升为中祠有司摄事不设登歌焉臣恐未合古人以礼乐接神之意也【北齐孟扶迎太白夕见于西方先见三日太司马戒具遂建旗于阳武县武门外司空除坛其有司荐毛血登歌奏昭夏在位者拜事毕出其日中后十刻六军士马俱介胄集旗下左右武伯督十二师严街侍臣文武俱介胄奉迎乐师撞防賔钟右五钟皆应帝介胄警跸以出太白未见五刻中外皆严帝就位军鼓噪行三献之礼每献噪如初献事讫燔燎赐胙毕鼓噪而还】

　　祭风师　祭雨师　祭雷师
　　轩架奏黄钟

　　歌大吕

　　舞云门

　　月令正月命有司祭风师四月命有司祭雨师盖风师箕星也先王于立春后丑日祀之于东南郊【巽东南也其象为风】雨师毕星也先王于立夏后申日祀之于北郊【坎正北方也其象为雨】风能散物于春雨能润物于夏故也周官之论四类而风师雨师预焉无非天神也然则所用之乐亦不出于黄钟大吕云门欤唐祭乐用轩架律奏姑洗之均三成是知周官姑洗祀四望非祀天神也【唐开元前礼风师雨师为小祀明皇以其功大升为中祀德宗曽亲展拜焉】圣朝每嵗以立春后祭风伯立夏后祭雨师雷师诸州亦如之并比附祭社仪注惟神位南向为异

　　乐书卷一百九十
<经部,乐类,乐书>
　　钦定四库全书
　　乐书卷一百九十一
　　宋　陈　撰
　　乐图论
　　吉礼
