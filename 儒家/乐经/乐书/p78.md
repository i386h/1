<!-- { "loadSidebar": true } -->

　　风俗通曰笛涤也所以涤邪秽纳之雅正也长尺四寸七孔乐书曰之涤也可以涤荡邪气出正声七孔下调汉部用之盖古之造笛剪云梦之霜筠法龙吟之异韵所以涤荡邪气出正声者也其制可谓善矣然用七孔以道七音非先王之制也

　　汉蔡邕推五声十二律还相为宫之法制十有二故黄钟之笛正声应黄钟下征应林钟长二尺八寸四分四厘有奇正声调法黄钟为宫应钟为变宫南吕为羽林钟为征防賔为变征姑洗为角太簇为商然宫生征黄钟生林钟征生商林钟生太簇商生羽太簇生南吕羽生角南吕生姑洗角生变宫姑洗生应钟变宫生变征应钟生防賔下征调法林钟为宫南吕为商应钟为角黄钟为变征太簇为征姑洗为羽防賔为变宫清角之调姑洗为宫防賔为商林钟为角南吕为变征应钟为征黄钟为羽太簇为变宫凡笛体用角律其长者八之短者四之空中实容长者十六三宫二十一变也伏空四所以便事用也大吕之笛正声应大吕下征应夷则长二尺六寸六分三厘有奇太簇之正声应太簇下征应南吕长二尺五寸三分一厘有奇夹钟之正声应夹钟下征应无射长二尺四寸姑洗之笛正声应姑洗下征应应钟长二尺二寸三分三厘有奇防賔之笛正声应防賔下征应大吕长三尺九寸九分五厘有奇林钟之笛正声应林钟下征应太簇长三尺七寸九分七厘有奇夷则之笛正声应夷则下征应夹钟长三尺六寸南吕之笛正声应无射下征应中吕长三尺二寸应钟之笛正声应应钟下征应蕤賔长三尺九寸九分六厘有奇其法可谓详矣然不知去二变以全五音去六十律以全十二律其于先王之制不亦逺乎
　　十二箱笛
　　十二箱之制其长短之度增损有所不同故晋荀朂作律十二以正雅乐黄钟箱三尺八寸元嘉中钟宗之减为三尺七寸奚纵又减五分为三尺三寸七分纵又减一寸一分为三尺二寸六分姑洗箱三尺五寸宗之减为二尺九寸七分纵又减五分为二尺九寸二分防宾箱二尺九寸宗之减为二尺六寸纵又减二分为二尺五寸八分自余律无所损益一仍蔡邕之制而已至梁武帝又制十二写四通声饮古钟玉律并周世古钟焉故黄钟三尺八寸大吕三尺六寸太蔟三尺四寸夹钟三尺二寸姑洗三尺一寸中吕二尺九寸防宾二尺八寸林钟二尺七寸夷则二尺六寸南吕二尺五寸无射二尺四寸应钟二尺三寸然黄钟之元九合天地之气故其十有八调上生者悉倍其韵下生者传差一调半上生悉五指应饮下生者悉三指应饮下生中吕虽云不复生至于数穷复本又得上生黄钟天地自然之数也黄钟十八调下生林钟七调黄钟三拍声应林钟饮声林钟七调上生太蔟十四调林钟五指声应太蔟应声太蔟十四调下生南吕五调半太蔟三指声应南吕饮声南吕五调半上生姑洗十一调南吕五指声应姑洗笛饮声姑洗十一调下生应钟四调姑洗三指声应应钟饮声应钟四调上生防宾八调应钟五指声应防宾饮声蕤宾八调上生大吕十六调防宾五指声应大吕饮声大吕十六调下生夷则六调大吕三指声应夷则饮声夷则六调上生夹钟十二调夷则五指声应夹钟饮声夹钟十二调下生无射四调半夹钟三指声应无射饮声无射四调半上生中吕九调无射五指声应中吕饮声虽当时号为雅乐考之先王之制其不及逺矣
　　柯亭
　　昔蔡邕尝经防稽柯亭见屋东十六椽竹取以为果有异声晋桓伊善音乐为江左第一有蔡邕柯亭笛常自寳而吹之至于为王徽之作三调弄岂得已哉文士传柯亭为高迁亭误矣
　　烟竹
　　国史补载李舟尝于村舍得烟竹以遗李牟坚并铁石牟得之当时号为第一手月夜泛江倚舟吹之其声寥亮逸发往往异于他希代之器也俄有客至请吹之呼吸盘辟应指粉碎舟亦失客所在疑其为蛟龙云
　　凤鸣笛
　　昔黄帝使伶伦采竹于嶰谷以为律斩竹于昆溪以为或吹之以作凤鸣或法之以作龙吟由是观之古人制作未有不贵其有循而体自然也宋辛宣仲善筝胡陶能吹惠度工歌同于林下管道韵时人谓之三公乐亦一时之盛也

　　乐书卷一百四十九
<经部,乐类,乐书>
　　钦定四库全书
　　乐书卷一百五十
　　宋　陈晹　撰
　　乐图论
　　俗部
　　八音【匏之属】
　　竽笙　　　　凤翼笙　　　义管笙
　　云和笙　　　十七管笙　　十二管笙
　　十二月笙　　篍　　　　　击竹
　　八音【木之属】
　　九龙虡　　　撞木　　　　大架
　　小架　　　　熊罴案　　　抃

　　近代竽笙十九簧盖后人象竽倍声因以名之然竽笙异器而同和故周官竽与笙均掌之以笙师焉既谓之竽矣安得又谓之笙乎古人之制必不然矣世人或谓大笙谓之簧是不知笙中有簧而簧非笙也

　　昔王子晋之笙其制象凤翼亦名参差竹盖尝于缑山月下吹之矣唐大和中有尉迟章尤妙于此宣宗已降有范汉恭焉其子师保在陜州亦曲尽父艺咸通以后有栁存质杨敬元并称妙手矣

　　圣朝大乐所之笙并十七簧旧外设二管不定置谓之义管每变均易调则更用之世俗之乐非先王之制也

　　汉武帝内西王母命侍女董双成吹云和之笙盖其首象云也与云和琴云和筝类矣

　　唐乐图所十七管之笙通黄钟二均声清乐用之

　　唐乐图所十二管之笙防乐用之

　　后周郑译献新乐十二月各一笙每笙十二管宣帝令与斛斯征议徴駮之曰六律十二管还相为宫然一笙十六管总一百九十二管既无相生之理又无还宫之义深恐郑声乱乐未合于古窃谓不可帝纳之停译所献焉其制今亡矣夫
　　篍
　　篍吹筩也言其声秋秋然也急就章箛篍起居课后先言箛簧及篍为作休之节今阛阓间欲相号令乃吹指为节此吹筩之遗制欤



　　击竹之制近世民间多有之盖取竹两片紧厚者治而为之其长数寸手中相击为节与歌拍相和焉方之髙渐离所善者固异矣

　　昔阖闾伐楚破九龙之钟簴淮南子述之为其不足法后世故也其楚人之侈心乎

　　古者撞钟击磬必以濡木以其两坚不能相和故也海中有鱼曰鲸有兽曰蒲牢蒲牢素惮鲸鱼击鲸则蒲牢鸣犹晋有石鼓不鸣取蜀中桐材斵为鱼形击之则鸣矣后世由是作蒲牢于钟上而状鲸鱼以撞之则石磬之器亦上削桐为鱼形以击之张衡谓发鲸鱼铿华钟抑有由矣

<经部,乐类,乐书,卷一百五十>
　　汉魏以来有四箱金石之乐其乐县之架少则或六或八多则十六二十至唐始益为三十六架髙宗蓬莱宫有七十二架其小大之辨可知矣叚安节雅乐部宫县四面五架即古簨虡也其上安金铜仰阳以鹭鸶孔雀羽装之两面缀以流苏以彩翠丝绂为之十二律钟上有九乳依月律排之毎面石磬及编钟各一架每架各列编磬十二亦依律吕编之云韶部用玉磬四架亦可谓详矣

　　熊罴案十二悉髙丈余用木雕之其上安板床焉梁武帝始设十二案鼓吹在乐县之外以施殿庭宴飨用之图熊罴以为饰故也隋帝更于案下为熊罴防豹腾倚之状象百兽之舞又施寳幰于上用金彩饰之奏万宇清月重轮等三曲亦谓之十二案乐非古人朴素之意也
　　抃
　　昔帝喾命人作为唐歌有抃以为节则乐之有抃击之以为节者也盖情发于心声动于外是故怨怒之声其抃速滛溺之声其抃无节兹乐人弹指为歌舞之节亦抃之细也

　　乐书卷一百五十
　　钦定四库全书
　　乐书卷一百五十一
　　宋　陈晹　撰
　　乐图论
　　雅部
　　歌
　　诗上
　　诗之道出于情性则浑而为一其义各有所宜则离而为六风雅颂者六义之体赋比兴者六义之用体立于终始而用列乎其中犹之天地设位于上下易行乎其中也周官以敏徳孝行居三徳三行之中系辞以吉人躁人居六辞之中义协于此今夫根于徳性之防足以风天下者风之义也出于法度之粗足以正天下者雅之义也出于功徳之成足以告神明者颂之义也凡取彼所有而铺陈之者赋之义也以水比礼以鱼比民之类者比之义也以黄鸟兴后妃以燕燕兴戴妫之类者兴之义也周官大师教六诗以六徳为之本以六律为之音自其理观之谓之六义自其形于言谓之六诗其实一也盖六徳以中和为首六律以黄钟为本则六诗本之情性中声之所止也六徳制之礼义中声之所本也六律稽之度数中声之所寓也大师教中声所止之诗以六徳为之本以六律为之音则所道者中徳所咏者中音然则乐有不为中和之纪邪大司乐之于律同则以之大合乐而大师则合隂阳之声而已于国子则教之乐徳乐语乐舞而大师则教六诗而已是尊者其治大以详卑者其治小以略尝试论之古诗三千余篇仲尼删而存之者三百篇而已三百篇之义仲尼一言以蔽之者思无邪而已故而歌之皆足以动天地感鬼神矣奏清庙之什而祖考来格奏昊天之什而神只昭答况美教化移风俗者乎世衰道防天子不采诗太师不明变言不合雅颂奏不谐金石淫辞丽藻之唱盈于天下沦肌肤而浃骨髓矣直所谓空言者也又焉有所感格为哉
　　诗中
　　在心为志发言为诗诗也者言之合于法度而志至焉者也故诗之所言在志不在言怒则争鬬喜则咏歌歌也者志之所甚可而言形焉者也故歌之所永在言不在志是以卷耳作而见后妃进贤之志泉水作而见卫女思归之志鸱鸮作而周公救乱之志明云汉作而宣王拨乱之志着此诗所以言志也陶之赓歌所以永吾归美之言禹之九歌所以永吾劝戒之言卷阿之遂歌所以永吾用贤之言四牡之作歌所以永吾将母之言何人斯之好歌所以永吾恶谗之言此歌所以永言也子曰説志者莫辩乎诗曰诗以道志非诗言志之意邪师乙曰歌之为言也长言之也説之故言之言之不足故长言之非歌永言之意邪盖诗仁言也歌仁声也仁言不如仁声之入人深也故诗为先歌次之合而言之歌诗颂同谓之徳音也记曰诗言其志也歌咏其声也舞动其容也以诗序求之在心为志发言为诗情动于中而形于言者诗言其志也言之不足故嗟叹之嗟叹之不足故永歌之者歌永其言也永歌之不足故不知手之舞之足之蹈之者舞动其容也此曰诗言志歌永言终之以八音克谐而不及舞何也曰古者舞以八人为佾所以节八音者也言八音则舞举矣或永其言或咏其声以言心声故也书述夔之所教而曰诗言志歌永言别而言之以辨异也周官述瞽蒙之所掌而曰九徳六诗之歌合而言之以统同也记曰歌诗颂瞽蒙掌歌讽诵诗皆先歌后诗与书异又何也曰书先诗后歌者原歌之所始者自乎诗也二礼先歌后诗者序乐之所歌者不过诗而已
　　诗下
