<!-- { "loadSidebar": true } -->
　　执干而舞之兵舞也列五采缯为之帗舞也析众羽为之羽舞也以凰之羽为之皇舞也以旄牛之尾为之旄舞也舞师先兵舞帗舞继之以干与人者乐师以教其仪为主则以饰之盛者为先舞师以教其用为主则以事之急者为先故也人君之于天下有山川以阻固然后能保社稷有社稷以祓除然后可以有事于四方有事于四方然后可以待变事此山川社稷四方所以言祭祀而先之于旱暵所以言事而后之也郑司农曰社稷以帗宗庙以羽四方以皇辟雍以旄兵事以干星辰以人郑康成曰四方以羽宗庙以人山川以干旱暵以皇然古者之于大祭祀有备乐必有备舞春秋书有事于太庙万入去籥则宗庙用干与羽矣若夫散而用之则有所不备故山川以干社稷以帗四方以羽旱暵以皇二郑之论疎矣大司乐曰舞咸池以祭地示则社稷不特帗舞也舞大夏以祭山川则山川不特兵舞也于咸池之类言其章不言其器于帗舞之类言其器不言其章互备故也乐师备六舞先羽舞后干舞舞师止于四舞先兵舞后羽舞何也曰乐师主教国子而舞不可以不备舞师主教野人特其用者而已教国子先文与大司乐同意教野人先武以野人朴而武故也书言舞干羽于两阶乐记比音而乐之及干戚羽旄谓之乐郊特牲明堂位祭统皆言朱干玉戚以舞大武皮弁素积以舞大夏简兮之诗言硕人俣俣公庭万舞继之左手执籥右手秉翟要皆先武后文者盖尧舜揖逊其舞先干后羽者以苖民逆命故也汤武征伐其舞先武后文者以有武功为大故也


　　乐书卷一百六十八
　　钦定四库全书
　　乐书卷一百六十九
　　宋　陈　撰
　　乐图论
　　雅部
　　舞
　　舞器上　　舞器下　相　　应　　牍
　　雅　　　戈　　　　籥　　弓矢
　　舞器上
　　见乃谓之象形乃谓之器先王因象以制器由器以明象则圣人制作之意岂徒然哉周颂维清奏象舞则舞器虽于乐为末亦未尝不尚象为之也故文舞以象徳武舞以象功形异异名分异异守凡为器皆然况文武之舞乎司干掌舞器者也祭祀宾飨之祭舞者既陈则以器授之既舞则受而藏之吉礼所以异于凶也大丧则廞之既葬则奉而藏之凶礼所以异于吉也诸子凡乐授舞器主授国子之倅言之与凡舞者既陈异矣司兵司干盾祭祀授舞者兵不言既舞受之以司干见之也凡称乐器声音之器也凡称舞器形容之器也声音之器以十有二律为之数度以十有二声为之齐量形容之器以干戚饰其武以羽籥饰其文书曰舞干羽于两阶郊特牲曰朱干设锡冕而舞大武明堂位曰朱干玉戚冕而舞大武皮弁素积禓而舞大夏祭统曰君执干戚就舞位冕而总干率其羣臣以乐皇尸又曰朱干玉戚以舞大武八佾以舞大夏诗曰日之方中公庭万舞左手执籥右手秉翟盖干戚武舞之器羽籥文舞之器而器岂舞哉然武舞之器干饰以朱所以象事戚饰以玉所以象徳或以干配戚记所谓干戚以舞之是也以干配戈记所谓春夏学干戈是也或以干配扬记所谓歌干扬是也然干之为器所以自卫非所以伐人也武舞以自卫为主此鼓人舞师所以先兵舞君舞所以重总干而名官所以以司干也言武舞之器如此则文舞之器亦可知矣故舞社稷以帗四方以羽旱暵以皇四夷以旄无非文舞武舞之器也或以羽配旄记所谓饰以羽旄是也或以旄配狄记所谓旄狄以舞之是也或以翟配籥简兮之诗是也文舞阳也阳主声武舞隂也隂主形干则形也武舞莫先焉籥则声也文舞莫先焉于文舞言禓则武舞必袭于武舞言冕则文舞必弁于武舞言万舞则文舞不必万矣于文舞言八佾则武舞亦八佾矣公羊言八佾舞大武可也以朱干玉戚为舞大夏不亦误乎
　　舞器下
　　先王之为乐也发之声音则铸之金而为钟其用则统实以象地节革而为鼓其用则大丽以象天越之竹而为管籥则发猛以象星辰日月磨之石而为磬则廉制以象水形之动静则羽籥以舞大夏干戚以舞大武此乐之器也而象实寓焉执其干戚习其俯仰屈伸容貌得庄焉行其缀兆要其节奏行列得正焉进退得齐焉其治逸者其行缀逺其治劳者其行缀短一舒一疾莫不要钟鼓俯会之节而兼天道焉此乐之文也而质寓焉






















　　古者作乐莫不文之以五声播之以八音五声以宫为君商为臣八音以鼓为君以相为臣是相为鼓其状如鼙韦表糠里以漆局承而击之所以辅乐者也尔雅和乐谓之节乐记曰治乱以相故诸家乐图多以相为节是相虽所以辅乐亦所以节舞也昔梁孝王筑雎阳城击小鼓为下杵之节使相倡和后世因为睢阳操焉圣朝太乐武舞用之二工在舞者之左手抚两端以节舞者之步岂亦得相之遗制欤或谓相即拊也误矣乐记言会守拊鼓于前而以治乱以相继之则拊以倡乐相以节乐岂得同为一器乎






















　　应犹鹰之应物其获也小矣故小鼓谓之应所以应大鼓所倡之声也小舂谓之应所以应大舂所倡之节也周官笙师掌教牍长七尺应则如桶而方六尺五寸中象柷有推连底左右相击以应柷也斯不亦大小之辨乎礼图其形正圆而内外皆朱唐乐图及大周正乐皆外黑内朱然以理推之在木下为本在木上为末在木中为朱则木之为物含阳于内南方之火所自而藏也故应以木为之而内外朱焉固其理也彼持内黑之说真臆论欤








　　古者竹简之制大则为简小则为牍乐之有牍亦如之盖以竹为之五寸杀其声而使小所以节乐也故舂牍周官以笙师掌之以教祴乐焉祴以示戒节之故也盖牍有长短长者七尺短者三尺虚中如筩而无底其端有两窍而髹画之列之于庭以两手筑地为宾出之节焉圣朝于宫县乐舞用之臣尝阅景徳中李宗锷所进乐纂有舂牍之文然考笙师于古验着令于今凡为文武之舞特有鼗铎錞铙相雅干戚籥翟未闻用舂牍者也岂后人误为之说欤























　　雅者法度之器所以正乐者也周官笙师掌教雅以教祴夏盖宾出以雅欲其醉不失正也工舞以雅欲其讯疾不失正也宾出以雅用祴夏以示戒则工舞以雅可知先儒谓状如漆桶而弇口大二围长五尺六寸以羊韦鞔之旁有两纽疏画武舞工人所执所以节舞也一曰中有椎髹画为云气岂皆有所传闻然邪










　　天下有五兵二施于车者戈殳防酋矛夷矛也施于步者无夷矛而有弓矢也五者虽所用不同其便于用者勾兵之戈而已盖其柲短而易持其胡其援广而易入可以摏可以斩可以钩至于戎武戡伐战戮皆从戈则戈之于用岂不博哉周官司戈盾祭祀授舞者兵文王世子春夏学干戈汉迎秋乐亦用之隋初武舞三十二人执戈三十二人执戚皆配以盾焉然则古之人寓习兵于乐舞之间至于干戈戚弓矢之类靡所不执其除戎器戒不虞之意亦可知矣以古制言之考工记四分其金而锡居一谓之戈防之齐戈柲六尺有六寸车战常戈广二寸内倍之胡三之援四之已倨则不及已句则不决长内则折前短内则不疾是故倨勾外博重三锊又曰勾兵欲无弹又曰勾兵裨【裨隋圜也】记曰进戈者前其鐏盖胡则曲而下垂援则直而上达内则戈柲所以受胡者也锊则六两三分两之二也倍之四寸三之八寸则其长也已倨已勾长内短内则其病也明乎倨勾外博然后可以为戈明乎裨而无弹然后可以为戈柲书曰执戈尚刄则戈之刄与胡同向矣然戈勾兵也或谓之鸡鸣或谓之拥颈皆指其胡名之矣













　　周礼籥师祭祀鼓羽籥之舞文王世子曰秋冬学羽籥宾之初筵诗曰籥舞笙鼓春秋经曰万入去籥则秉籥而舞其来尚矣诗曰左手执籥右手秉翟盖籥所以为声翟所以为容声由阳来故执籥于左左阳故也容自隂作故秉翟于右右隂故也



<经部,乐类,乐书,卷一百六十九>
　　大司乐大射令奏驺虞诏诸侯以弓矢舞乐师燕射帅射夫以弓矢舞盖周人之制弓之别有六矢之别有八故祈子带以弓韣生子县桑弧蓬矢成童则教以射其贡之则试以射然则射固男子之所有事大射诏诸侯以弓矢舞燕射帅射夫以弓矢舞夫岂强其所无哉因其材性以达之而已祭统曰及入舞君执干戚就舞位率其羣臣以乐皇尸则舞以动容虽天子必有执也必有帅也况诸侯射夫乎祭祀天子执干戚而舞所以乐尸大射燕射诸侯射夫执弓矢而舞岂非所以乐王邪






　　乐书卷一百六十九
　　钦定四库全书
　　乐书卷一百七十
　　宋　陈　撰
　　乐图论
　　雅部
　　舞
　　戚　　　　　　　　　　钺
　　翟　　　　　鹭　　　　　翿
　　纛　　　　　羽葆幢　　　旌
　　节　　　　　麾　　　　　晕干
　　箾　　　　　不兴舞













　　礼曰朱干玉戚以舞大武盖干盾也所以自蔽戚斧也所以待敌朱干白金以饰其背记曰朱干设锡是也玉戚剥玉以饰其柄楚工尹路曰剥玉以为鏚柲是也舞武执干戚则舞夏执籥翟矣然朱所以象事玉所以象徳武以自蔽者为主而待敌者非得已也故其宣布着尽以为事者欲自蔽而已至于持以待敌者温纯之徳耳此武舞之道汉高祖令舞人执干戚舞武徳之舞光武迎秋气亲执干戚舞云翘育命之舞亦庶乎近古也然武尽美矣未尽善也故干戚之舞又非所以为备乐欤圣朝太乐舞器第加绘饰而已其去古制逺矣可不复之乎






















　　诗曰干戈戚乐记曰乐者非谓干也故童子舞之又曰取彼斧斨书曰左仗黄钺又曰一人执刘广雅曰钺戚斧也六韬曰大柯斧重八斤一名天钺毛苌谓斧隋銎斨方銎戚斧也钺也孔安国谓刘斧属孔頴达曰刘镵斧也盖戚斨刘皆斧也特所由之名异耳考工记车人柯长三尺博三寸厚一寸半五分其长以其一为之首则首六寸矣黄以金饰其柄也玉戚以玉饰其柄也盖皆有刚断之材焉









　　古者王后之路重翟则重其羽而不厌厌翟则次其羽而不重翟不厌以羽饰之而已然则羽舞亦不过翟羽而已诗曰右手秉翟是也左传曰五雉为五工正尔雅有鸬诸雉鷮雉鸠雉鷩雉秩秩海雉鸐山雉雗【汗】雉鵫雉翚雉鹞雉南方曰【俦】东方曰鶅北方曰鵗西方曰鷷而舞之所取者特鸐山雉耳以其羽尤可用为仪故也南齐郑义奏更以翟为笛谓笛饰以髦籥饰以羽梁武帝曰翟是五雉之一取其毳羽以秉之耳寜谓羗笛耶其说是也今太乐以雉羽攒叠为之而髹画其柄岂亦近古制欤春秋公羊传鲁隠公六年考仲子宫初献六羽何休曰鸿羽也所以象文徳之风化疾也是泥于渐卦其羽可用为仪之说不知礼有夏籥之文诗有秉翟之义也



















　　宛丘诗曰无冬无夏值其鹭羽无冬无夏值其鹭翿盖鹭羽舞者所执鹭翿舞者所建既值其所执之鹭羽又值其所建之鹭翿是常舞而不知反者也宛丘刺之岂不宜哉圣朝太乐文舞不以翟羽而以鹭羽之舞素而无文特陈国之淫乐非先王雅乐也易而复古此其时乎










