<!-- { "loadSidebar": true } -->
　　乐记
　　所谓大辂者天子之车也
　　书曰大辂在賔阶面礼器郊特牲曰大路繁缨一就明堂位曰乗大路大路商路也孔子曰乗殷之辂则商尚质其大路则木路而已周尚文其大路岂玉路欤周驭玉路者谓之大驭则玉路为大路明矣大辂天子之车所以赠诸侯盖商制非周制也杂记诸侯之有乗黄大路则诸侯之大路盖金路非玉路木路也金路谓之大路犹熊侯谓之大侯也春秋传称王赐晋文公以大路之服祝鮀言先王分鲁卫晋以大路王赐郑子侨叔孙豹以大路杜氏以赐鲁卫晋之大路为金路赐郑子侨叔孙豹之大路为革木二路于义或然何以明之玉路大路也以其于四路为大故也金路缀路也以其缀于玉路故也先路象路也以其行道所先故也次路革路木路也以其次于象路故也盖周天子之路以玉为大诸侯以金为大大夫以革木为大其为大同其所以为大异矣大路一就先路三就则次路容有五就七就者矣郑氏释礼以七就为误是不知书以次路兼革木二路之意也史迁乐书易车为舆是不知车可以统舆舆不可以兼车之意也世本云奚仲始造车考之易理伏牺画卦寓大舆之象有虞氏之路有鸾车之制奚仲夏之车正而已安得谓之始造乎
　　龙旂九旒天子之旌也
　　周官司常日月为常交龙为旂全羽为旞析羽为旌别之则旌旂异制合之则旂亦可谓之旌尔雅曰素锦绸杠纁帛縿素陞龙于縿练旒九饬以组维以缕盖揭旗以杠绸杠以锦正幅为縿属縿为旒旒亦谓之縿斾以纁则旒蒨矣左传谓蒨茷是也升龙素则降龙青矣曲礼谓左青龙是也青阳也仁之色也素隂也义之色也阳上而降隂下而升交泰之道也君徳之用存焉商颂曰龙旂十乗则龙旂九旒所以象火火而养信盖商天子之旌非周制也周制则巾车王乗玉路建大常十有二旒以祀郊特牲曰旂十有二旒龙章而设日月象天也日月为常诸侯亦谓之常行人公侯伯子男建常是也交龙为旂天子之常亦谓之旂觐礼天子载大旂是也同是常也天子谓之大常同是旂也天子谓之大旂尊卑之等然也司马法谓旗章夏以日月上明商以虎上威周以龙章上文不亦误乎
　　青黑縁者天子之寳也从之以牛羊之羣所以赠诸侯也
　　周官人掌六之属各有名物天曰灵属地曰绎属东曰果属西曰雷属南曰猎属北曰若属各以其方之色与其体辨之公羊传曰青纯何休曰甲也千嵗之青然则六之色盖亦各视其而已尔雅有十种寳居一焉礼器诸侯以为寳家不寳仪礼大夫士祭筮而已由是观之寳则天子诸侯之礼也天子尺有二寸诸侯八寸而大夫不预焉此臧文仲居蔡所以为僭逸礼言大夫六寸未免为误也盖易有卦而彖縁之衣有依而系縁之有甲而縁之青入为黑北方之色也而智于是乎藏黑出为青东方之色也而仁于是乎显青黑縁天子之寳为其能显仁藏智也天子之赠诸侯以大辂龙旂寳为正牛羊之羣则从之而已凡以报其所施礼乐之道也以其有安民之徳故报以天子之车以其有君民之徳故报以天子之旌以其有守国之智故报以天子之以其有养民之道故报之以牛羊之羣车服以庸其意如此司马迁易寳为葆亦好竒之过也
　　乐也者情之不可变者也礼也者理之不可易者也在天有性命之理在人有性命之情乐天道也必成之以人故曰乐也者情之不可变者也礼人道也必成之以天故曰礼也者理之不可易者也经曰乐者人情之所不免也礼也者理也其意如此对而言之则然通而言之乐通伦理非特主乎情礼縁人情非特主乎理变则革而不徇故易则化而不离形则变之于易为重易之于变为轻乐重而礼轻故于乐言变于礼言易庄周于命言不可变于性言不可易其意亦由是也彼变礼易乐者何足以知此
　　乐统同礼辨异礼乐之説管乎人情矣
　　乐出于天地之和莫适而非同礼出于天地之别莫适而非异乐之统同非求同于乐也因其自同本和以统之而已礼之辨异非求异于礼也因其自异别宜以辨之而已同有所统异有所辨而礼乐之説盖有所不能忘焉然礼乐法而不説亦不过管乎人情者而已荀卿曰乐合同礼别异礼乐之统管乎圣人矣盖统之必有宗故言管乎圣人説之不过乎人情故言管乎人情是人情者礼乐之管而圣人又人情之管也记有言礼乐之事与道有言礼乐之情与文有言礼乐之原与説者事不若道之妙文不若情之深説不若原之远也礼乐之説与少仪工游于説鳬氏为钟有説同意
　　穷本知变乐之情也
　　乐者音之所由生其本在人心之感于物也故本于哀心感者其声之变也噍以杀本于乐心感者其声之变也啴以缓本于喜心感者其声之变也以散本于怒心感者其声之变也粗以厉至于敬心感者其声直以廉爱心感者其声和以柔要之皆非性也感于物而后动则情而已此穷人心之本知声音之变所以为乐之情也易以穷神知化为徳之盛则穷本知变其乐情之至欤今夫礼乐之情同礼非无情也其情不过合敬而已乐非无经也其经特倡和清浊迭相为之而已此言穷本知变荀卿言穷本极变者知言其始极言其终












　　乐书卷二十一
　　钦定四库全书
　　乐书卷二十二
　　宋　陈　撰
　　礼记训义
　　乐记
　　着诚去伪礼之经也
　　诚者性之徳伪者性之贼着诚则正人足以副其诚去伪则邪人足以防其失君子之于礼有所竭情尽慎致其敬而诚若非着诚欤以五礼防万民之伪而教之中非去伪欤礼天之经也着诚去伪则全于天真而不汨于人伪其于礼之经也何有书所谓天秩有礼者此也孔子曰礼也者敬而已矣孟子陈善闭邪谓之敬陈善所以着人之诚闭邪所以去人之伪然则所谓敬者岂不为礼之经乎夫礼释回增美质领恶而全好与此同意荀卿谓生于圣人之伪是亦不为知隆礼者也极而论之岂惟礼去伪哉虽乐亦不可为伪矣凡物有微着有去取言着诚则伪在所微矣言去伪则诚在所取矣
　　礼乐偩天地之情达神明之徳降兴上下之神而凝是精粗之体领父子君臣之节是故大人举礼乐而天地将为昭焉
　　天地先礼乐而形礼乐后天地而作故天地隂阳之情礼乐得以偩而出之也盖天地之道其明为礼乐其幽为神明其位为上下其物为精粗内之为父子外之为君臣先王原天地之序以制礼道天地之和以作乐偩天地之情于后而使幽者阐达神明之徳于外而使显者防神之在上而不可知也则降而下之在下而不可知也则兴而上之夫然后隂阳交通而物体之精粗有所凝矣父父子子君君臣臣而人伦之大节有所领矣凝与唫则凝形同义领与领天下国家同义今夫礼则有常而天地所常之情见于恒乐则有感而天地所感之情见于咸则偩天地之情也夫天宙然示人神矣而乐率之以从天夫地佗然示人明矣而礼居之以从地则达神明之徳也六变而天神降八变而地示出皆可得而礼焉是乐也而礼与焉徳产之致也精微而物体之精者凝焉徳诩万物而物体之粗者凝焉是礼也而乐与焉则凝是精粗之体也礼则异数乐则异文而父子君臣之节莫不统是焉则领父子君臣之节也盖圣人相天地以成能者也故制作礼乐而天地官矣大人配天地以成位者也故举礼乐而天地将为昭焉自偩天地之情至领父子君臣之节则礼乐之所同自天地防合至卵者不殈则乐之所独在易咸恒萃皆言天地万物之情大壮止言天地之情与此同意太史公以偩天地之情为顺天地之诚非也
　　天地防合隂阳相得煦妪覆育万物然后草木茂区萌达羽翼奋角觡生蛰虫昭苏羽者妪伏毛者孕鬻胎生者不防而卵生者不殈则乐之道归焉耳
　　天地者万物之父母也隂阳者万物之男女也天地防合而化醇隂阳相得而化生其于煦妪覆育万物也何有自物之无情者言之草木则皆茂区萌则上达自物之有情言之羽翼奋则凡排空而飞者举矣角觡生则凡摭实而走者举矣蛰虫昭苏则鳞介之物遂矣羽者妪伏毛者孕鬻则羽毛之物蕃矣九窍者胎生无内败之防八窍者卵生无外裂之殈则乐之道归是矣盖有生不生有化不化不生者能生生不化者能化化然则所谓乐之道岂非不生而生生不化而化化者邪经曰乐者天地之和和故百物皆化又曰大乐与天地同和和故百物不失则羽者妪伏毛者孕鬻百物皆化之意也胎生者不防卵生者不殈百物不失之意也乐之于物如此则凡变而有所致且得无是理哉昔黄帝张乐于洞庭之野而万物至于循生则又进乎此矣此言天地防合隂阳相得先天地后隂阳上言隂阳相摩天地相荡先隂阳后天地者盖天地体也隂阳用也自乐之出体致用言之故先天地自乐之摄用归体言之故先隂阳
　　乐者非谓黄钟大吕歌干扬也乐之末节也故童者舞之铺筵席陈尊爼列笾豆以升降为礼者礼之末节也故有司掌之乐师辨乎声诗故北面而宗祝辨乎宗庙之礼故后尸商祝辨乎防礼故后主人是故徳成而上艺成而下行成而先事成而后是故先王有上有下有先有后然后可以有制于天下也
　　阳六为律而黄钟其首也隂六为吕而大吕其首也古之作乐必奏律而歌吕则黄钟大吕合而和声者也之以琴瑟歌之以雅颂堂上之乐也盾谓之干谓之武舞执焉堂下之乐也盖乐之本在人心礼之本在人情一管乎人君而已故黄钟大吕以为律歌以为声干以为器则乐之末节而非其本者也故童子舞之童子习末故也铺筵席司几筵之职也陈尊爼司尊彞内外饔之职也列笾豆笾人醢人之职也即是而以升降为礼则礼之末节而非其本者也故有司掌之司伺末故也仲尼之告子张不以铺几筵升降酌献酬酢为礼而以言而履之为礼不以行缀兆兴羽籥作钟鼓为乐而以行而乐之为乐君子力此二者以南面而立是以天下太平也周官大师掌六律六同以合隂阳之声而教六诗焉则得乎声诗之意南面而立者人君也辨乎声诗之用北面而者乐师而已乐师北面而与司盟北面而诏明神同意今夫吉礼五而莫先于祭凶礼五而莫重于防尸象神者也而宗庙之敬系焉主人主防者也而致防之哀系焉大祝掌六祝之辞以事鬼神示辨六号九祭逆尸相尸礼则辨宗庙之礼后尸而相之者宗祝之职也古者祝习夏礼谓之夏祝习商礼谓之商祝故士防礼主人反即位商祝袭祭服禒衣次继之主人袭反位商祝掩瑱设幎目则辨防礼后主人而相之者商祝之职也盖礼乐之于天下得之斯为徳行之斯为行能之斯为艺执之斯为事徳必有行而行不全徳者有矣艺必兼事而事不全艺者有矣郊特牲曰礼之所尊尊其义也失其义陈其数祝史之事也知其义而敬守之天子之事也祭统曰禘尝之义大矣明其义者君也能其事者臣也由是观之礼乐之本在人君而其末系于童子有司乐师是礼成而上艺成而下也宗庙之敬在尸而致防之哀在主人祝也者相尸主以接神者也特后之以辨其事而已是行成而先事成而后也先王有制于天下使诸侯朝万物服体而百官莫敢不承事者岂有他哉不过上先下后不失本末之施而已庄周有之本在于上末在于下要在于主详在于臣其大致然也


　　乐书卷二十二
　　钦定四库全书
　　乐书卷二十三
　　宋　陈　撰
　　礼记训义
　　乐记
