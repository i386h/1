<!-- { "loadSidebar": true } -->
　　隂阳之气浑为太极发为五声分为十二律盖所以纪斗气効物类也天効以景地効以响隂阳和则景至律气应则灰飞自然之符也先王为是气之法造室三重各啓门涂必固密为门之位外之以子中之以午内复以子扬子所谓九闭之中也盖布缇缦室中上圆下方依辰位埋律管使其端与地齐而以薄纱覆之迨中秋白露降采河内葭莩为灰加之管端案律而之气至者灰去为气所动者灰散为物所动者灰聚此冬夏二至隂阳气兴古人未尝不之以定歴均乐也昔北齐信都芳能以管气尝与人语指天曰孟春之气至矣往验管而灰飞又为轮扇二十四埋之地中测二十四气每一气感则一扇自动他扇自若与管灰相应然气应有蚤晚灰飞有多寡又不可不知也后汉冬夏至日天子御前殿陈八音均度量钟律冬至阳气应则黄钟通土灰轻而衡仰夏至隂气应则蕤賔通土灰重而衡俯亦气之一端也隋开皇中准古法以节气而气应或先或后文帝怪而问之先洪对曰灰飞半出为和气全出为猛不能出为和气应者其政平猛气应者其君暴可谓善谲諌矣【尚书中云缺丑为律之月令疏云以铜为之李淳风云自古言乐声律吕者皆本于十二管以气应灰飞为验后魏末孙僧化造六甲一周厯其序云以管律某月某时律气应推校前后五六事皆不与筭厯家术数相符】

　　律吕应气之节

　　斗居天之中运玉衡以冒覆四方死生万物者也以黄钟月王加十五度为一节二节为一气二气为一风二风为一时四时为一嵗故斗柄指子则冬至音比黄钟加旬有五日指癸则小寒音比应钟加旬有五日指丑则大寒音比无射加旬有五日指报德之维则越隂在地故曰冬至四十六日而立春音比南吕加旬有五日指寅则雨水音比夷则加旬有五日指甲则惊蛰音比林钟加旬有五日指卯中绳故曰春分则雷行音比蕤賔加旬有五日指乙则清明风至音比仲吕加旬有五日指辰则谷雨音比姡洗加旬有五日指常羊之维则春分尽故曰有四十六日而立夏音比夹钟加旬有五日指己则小满音比太蔟加旬有五日指丙则芒种音比大吕加旬有五日指未则大暑音比太蔟加旬有五日指背阳之维则夏至尽故曰有四十六日而立秋音比夹钟加旬有五日指申则处暑音比姑洗加旬有五日指庚则白露降音比仲吕加旬有五日指酉中绳故曰秋分雷戒蛰虫北乡音比蕤賔加旬有五日指辛则寒露音比林钟加旬有五日指戍则霜降音比夷则加旬有五日指蹏通之维则秋分尽故曰有四十六日而立冬音比南吕加旬有五日指亥则小雪音比无射加旬有五日指壬则大雪音比应钟自此以往穷则变终则始天之通也故黄钟之月天地气闲土事毋作大吕之月嵗旦更始农民是息太蔟之月草木繁动土功以兴夹钟之月羣生发荣布德蠲刑姑洗之月嘉气趣至沟涂脩利中吕之月百谷滋荗毋妨农务蕤賔之月阳气在上安壮养佼【狡小也】林钟之月毋废大事以将阳气夷则之月修法饬刑选士励兵南吕之月蛰虫入户趋农收聚无射之月闭藏为冬审民所终后以裁成天地之道辅相万物之宜也刘昭曰春宫秋律百卉必凋秋宫春律万物必荣夏宫冬律雨雹必降冬宫夏律雷必发声亦信有之矣【凡一律之法具三十日一风之法具四十五日八风十二律各具三百六十之数】

　　乐书卷一百二
　　钦定四库全书
　　乐书卷一百三
　　宋　陈　撰
　　乐图论
　　十二律
　　律吕数度　　　律吕齐量　　律吕围径律吕清浊
　　律吕数度
　　凡物以三成声以五立以三参五而八数成矣人以八尺为寻物以八窍卵生故凡十有二律之音皆隔八而生焉道生一一生二二生三故日三而成朏月三而成时岁三而成闰祭以三饭为礼丧以三踊为节兵重三军之制国重三卿之治以三参物而九数成矣故十有二律之寸而黄钟称是焉盖天之中数五地之中数六五六相合而生黄钟黄钟子之气也十一月建焉而辰在星纪大吕丑之气也十二月建焉而辰在枵太蔟寅之气也正月建焉而辰在陬訾夹钟卯之气也二月建焉而辰在降娄姑洗辰之气也三月建焉而辰在大梁中吕已之气也四月建焉而辰在实沈防宾午之气也五月建焉而辰在鹑首林钟未之气也六月建焉而辰在鹑火夷则申之气也七月建焉而辰在鹑尾南吕酉之气也八月建焉而辰在寿星无射戌之气也九月建焉而辰在大火应钟亥之气也十月建焉而辰在析木是先王因天地隂阳之气而辨十有二辰即十有二辰而生十有二律其长短有度其多寡有数而天下之度数出焉要之皆黄钟以本之也传曰律所以立均出度掦雄曰泠竹为管室灰为以揆百度百度既设济民不误然则先王作乐稽之度数至于百度得数而有常者岂不原于十二律耶説者以百刻为百度何其误也大司乐以六律六同五声八音六舞大合乐凡六乐皆文之以五声播之以八音大师掌六律六同以合隂阳之声皆文之以五声宫商角徴羽皆播之以八音金石土革丝木匏竹以是求之五色成文而不乱文之以五声之和也八风从律而不奸播之以八音之谐也百度得数而有常节之以十二律之度也吴季扎观乐于鲁而曰五声和八风平节有度守有序盛德之所同也五色成文而不乱五声和之谓也八风从律而不奸八风平之谓也百度得数而有常节有度守有序之谓也昔人常谓颛帝始作乐风承云之乐以効八风之音舜以夔为乐正正六律和五声以通八风而天下服此之谓欤然古人之制声律盖皆有循而体自然不可得而损益者也何则五声在天为五星在地为五行在人为五常五声可益为七音然则五星五行五常亦可得而益之乎十二律所以应十二月中气者也如可益而为六十然则十二月亦可得而益之乎刘焯以京房为妄田琦以何妥为当可谓知理矣
　　律吕齐量
　　形而上者谓之道形而下者谓之器先王作乐以形而上者之道寓形而下者之器虽非数度不离于数度其为数度也即十有二律而已虽非齐量不离于齐量其为齐量也即十有二声而已盖数本起于黄钟始于一而三之歴十二辰而五声备其长则度之所起而其余律皆自是生焉故凡为乐器以十有二律为之数度防声生于髙肆声生于下甄声生于薄石声生于厚髙下薄厚之属所制则有齐矣嬴声生于达衍声生于回筰声生于侈郁声生于弇达回侈弇之属所容则有量矣故凡为乐器以十有二声为之齐量一要宿中声而已由是观之即十有二律数度十有二声齐量杂比而和之取中声焉以为乐器岂不信哉国语曰古者神瞽考中声而量之以制度律均钟盖以此欤周景王将铸无射而为之大林单穆公非之为是故也然言十有二律则知声之为钟言十有二声则知律之为管不言十有二钟而言声者盖钟于八音为金金于五行为言秋言之时声所自出此所以言声以见之欤虽然非特为乐器如此凡以钟律和乐亦如之书所谓律和声是也
　　律吕围径
　　古者采嶰谷之竹断两节间而吹之雄鸣者为黄钟之律雌鸣者为林钟之吕而圆径围分之数固已素具乎其中矣盖黄钟之律长九寸累黍积之径三分围九分盖本于天物生出自然非丝轻重之数也班固以黄钟三九之法起十二律周径三分参天之数也围九分终天之数也司马彪郑康成并用径三围九之説孟康推而衍之谓林钟长六寸围六分太蔟长八寸围八分后魏安丰王宗康成之説作林钟太蔟二律而吹之不合黄钟商徴之声后更围皆九分始与均钟器合是知孟康之説谬于诸儒矣十二律之寸既因损益而有长短则其容受黍数亦称之而已不嫌乎同于径三围九也周公之制九数圆周率三圆径率一指凡天下之数言之非专论十二律周径也今之论律者区区以是説为言不亦迃乎
　　律吕清浊
　　乐莫不有音音莫不有适而也者适而已矣然太清则志危以危听清则耳谿极谿极则不鉴不鉴则竭矣太浊则志下以下听浊则耳不收不收则不不则怒矣皆非所以为适也一清一浊所常无穷一要宿清浊之而已安往而不适哉记曰五色成文而不乱八风从律而不奸百度得数而有常小大相成终始相生倡和清浊迭相为经传曰黄帝察发敛定清浊庄周述黄帝张咸池之乐于洞庭之野而曰一清一浊文武经纶由此观之先王作乐主之以十二律文之以五声播之以八音其体则小大相成其用则终始相生一倡一和一清一浊流行散徙不主常声迭相为经而已孰谓蕤賔至应钟为清黄钟至中吕为浊哉今夫乐声之于众音轻髙为清重大为浊然律之増损长短不常声之抑掦清浊不一增则转浊减则愈清清浊虽殊而本音不失安有定长定短配属髙下者耶至如黄钟九寸声之最浊者也中减则声清应钟四寸有竒声之最清者也倍増则声浊一律如此余管可知郑康成之説吾无取焉耳汉武帝采五经诸子吕览张苍之説以正清浊置恊律都尉以司之可谓有志于古矣

　　乐书卷一百三
<经部,乐类,乐书>
　　钦定四库全书
　　乐书卷一百四
　　宋　陈　撰
　　乐图论
　　【原阙】
　　【原本上阙三字】军声　　　【原本上阙三字】六诗
　　八音从八风　　　律吕大合乐
　　【阙】
　　【阙】吕听军声
　　【以下原本每行上阙七字】　　胜之道外有佐胜之术周官大师执
　　诏吉凶以佐胜之术行必胜之道故
　　胜而士强听宫声知军和而士附其
　　角声知军而心防听徴声知将急
　　兵弱而威夺其凶可得而诏也古之
　　知胜负不待战而决不过如此易曰
　　传曰望敌知吉凶闻声効胜负岂不
　　听军声主师出言之所以存预戒
　　有功左执律恺乐献于社主师旋
　　仁也然周之出师有太史抱天时
　　律诏吉凶则先王慎戎事重民命
　　以军礼同邦国大师之礼用众居
　　大师始执同律听军声而诏吉凶
　　于此又非大师所与也
　　【阙】　教六诗
　　【以下原本毎行上阙八字】　　　六同以合隂阳之声教六诗曰风
　　曰颂以六徳为之本以六律为之
　　首六律以黄钟为本则六诗本之
　　六徳制之礼义中声之所本也六
　　所寓也大师教中声所止之诗以
　　为之音则所道者中徳所咏者中
　　和之纪耶大司乐之于律同则以
　　隂阳之声而已大司乐之于国子
　　大师则教六诗而已是尊者其治
　　以略不可不知也



　　至治之世天地之气合以生风日至则月钟其风以生十有二律故掦雄曰防割匏竹革木土金击石弹丝以和天下掜拟之八风左氏论八音曰以遂八风论舞曰节八音而行八风由此推之八风象八卦者也其所以拟而遂之者八音节而行之者八佾之舞而已盖主朔易者坎也故其音革其风广莫为果蓏者艮也故其音匏其风融震为竹故其音竹其风明庶巽为木故其音木其风清明兊为金故其音金其风阊阖干为玉故其

