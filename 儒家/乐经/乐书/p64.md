<!-- { "loadSidebar": true } -->
　　隋初宫县四面面各二簴通十二镈为二十簴各一员建鼔四员歌琴瑟箫筑筝搊筝卧箜侯小琵琶面各十人在编磬下笙竽长笛横笛箫筚篥篪壎面各八人在编钟下舞各八佾宫县笋簴金五博山饰以流苏植羽其乐器应漆者天地之神皆朱宗庙殿庭加五色漆画天神县内加雷鼔地加灵鼔宗庙加路鼔殿庭不加鼔县工皆平巾帻朱连裳后牛洪等更定其制袭后周故事用七正七倍合为十四长孙绍逺援国语书传七律七始之説并据一言之也梁武帝加以浊倍三七而同为簴后魏公孙崇设钟磬正倍参县之洪等并以为非而据周官县钟磬堵肆编县二八之文并引乐纬宫为君商为臣君臣皆尊各置一副故加十四而架十六又参用仪礼及大传为宫架陈布之法北方南面应钟起西磬次之黄钟次之林钟次之大吕次之皆东陈一建鼔在其东东方西向太蔟起北磬次之夹钟次之钟次姑洗次之皆南陈一建鼔在其东南鼔南方北向中吕起东钟次之蕤宾次之磬次之林钟次之皆西陈一建鼔在其西西鼔西方东向夷则起南钟次之南吕次之磬次之无射次之皆北陈一建鼔在其北西鼔若大射则撤北面而加钲鼔祭天雷鼔祭地灵鼔宗庙路鼔各有鞉焉仪礼宫架四面设镈钟十二簴各依辰位甲丙庚壬之位设钟乙丁辛癸之位陈磬共二十簴宗庙殿庭郊丘及社用之植建鼔于四隅以象二十四气依月为均四箱同作取诗毛公传四架皆同之义也每镈钟建鼔别一工钟磬簴别一工歌工二执节工一每磬簴琴瑟筝筑别一工每钟簴竽笙箫笛埙箎别一工县内柷在东敔在西别一工高祖时宫架乐器裁有一部殿庭用之平陈又获二部宗庙郊丘分用之至是并藏乐府更造三部五部二十格工一百四十三宗庙二十格工一百五十飨宴二十格工一百七舞工各二等并一百三十二惟罢搊筝卧箜篌小琵琶横笛筚篥五器然筝筑尚存亦未纯周官之制欤
　　唐乐县
　　唐制天子宫县皇太子轩架宫架之乐镈钟编磬编钟各十有二合三十六簴宗庙殿庭用之损十二簴郊丘社稷用之陈布皆仍隋制设巢笙笛防篪埙系编钟之下偶歌琴瑟筑系编磬之下殿庭加鼔吹十二案于建鼔之外羽葆鼔大鼔金錞歌箫笳置其上焉轩架之乐去南面凡九簴设于辰丑申之位三建鼔亦如之余如宫架凡宫架轩架奏文武之舞为众乐之容宫架之舞八佾轩架之舞六佾凡簨簴饰以崇牙流苏植羽饰簴以飞龙饰趺以飞亷钟簨以鸷兽磬簴以鸷鸟宫架毎格金五博山轩架金三博山鼔承以华趺覆以华盖初高宗蓬莱宫成增七十二架为充庭之舞武后省焉凡乐器之饰天地尚赤宗庙殿庭尚彩东宫尚赤凡中宫之乐则以大磬代钟鼔凡磬天地之神用石宗庙殿庭用玉天地庙社所加之鼔如隋制凡大防防则设十部之伎于庭以备华夷每先奏乐三日太乐令宿架于庭其日率工人入居次协律郎举麾乐作仆麾乐止文舞退武舞进以为常制也天寳之乱肃宗尅复两京至德以来惟正旦含元殿受朝贺设宫架自余郊庙大祭但有登歌无坛下廷中乐舞矣僖宗广明之后金奏几亡而搜募架器略无存者昭宗将谒郊庙而有司请造架乐于是宰相张濬为修奉器架使悉集太常诸工询逮不得其法博士商盈孙练故实转筭取法以镈钟之轻重高印还定编钟以相参检正黄钟九寸五分倍应钟三寸三分半凡为四十八等绘状以闻乃诏金工依法铸之得二百四十枚濬先令处士萧承训棃园乐工陈言校定石磬至是合奏焉音韵克谐时营复太庙其庭陋狭濬因建议曰旧制太庙含元殿设架三十六格南北郊社稷太清宫及余殿用二十格兵兴以来雅乐沦缺请仍周汉故事设乐簴二十诏以为可亦姑适时宜也唐之乐架虽稍罢隋之侈长然自皇太子而下并无乐架之制而尊卑无别非先王之旧也
　　后周乐县
　　周世宗诏王朴详正雅乐朴以为今之钟磬在架者皆唐商盈孙所定虽有作器之名无相应之实至于十二镈钟不考宫商但循环击之钟磬徒架而已朴乃作凖求律以备乐器张昭等议以为朴之新法可习而行之未几朴卒明年周室禅位故制度器服粗而未完岂不惜哉
　　圣朝乐县
　　圣朝建隆初修复器服四架二舞十二案之制位置陈布多仍唐旧然承兵战之余制度草创故施于殿庭乐架二十格干徳中秘书监尹掘建言宜增三十六簴唐设工员颇多今则至少宜补其数使无阙而已于是诏定架工一百四十登歌工二十五乐簴三十六旧编钟之下列笙竽笛防篪埙之工编磬之下列偶歌琴瑟筝筑之工其后悉集乐工重列于架中歌者最在前而以九琴五七琴筝瑟筑分别歌工之左右又篪埙笛箫巢竽之工十六次歌者之后真宗享见昭应景灵宫皆用备乐景灵庭中止施二十格唐制大中小祠用乐咸以宫架轩架为之序虽有司摄事亦如之至圣朝惟天地感帝宗庙用乐天子亲行宫架登歌具焉有司摄止奏登歌初太祖即位并凖唐礼郊祀乐设二十簴开寳中祠南郊有司设增三十六格至太宗时有司其误欲复旧礼诏不许因遂为常真宗景德中乃诏大祠悉用乐仁宗又诏释奠文宣王武成王及祀先农得用乐是时垂意制作勅李照等改铸钟镈权损钟磬架十六之数用十二枚以应月律先是架隅建鼔不击别施散鼔于架内代之干德中尹掘奏去散鼔而乐工积习遂不能罢又祀天地宗庙虽设雷鼓灵鼔路鼔击不能声又无三鼗至于簨簴刻画亦多失传或鸷禽饰于钟簴或猛兽负于磬趺或木凤栖于鼔上或山华以为植羽至是悉诏有司革正其谬更造建鼔鞞应十二依李照所奏以月建为均与镈钟相应照又请别作晋鼔以为乐节按干德诏书去散鼔不用复造三鼗祀天以雷鼔八面面各一工前一工左播鼗右击鼔余七工皆随击焉灵鼔路鼓亦如之又增大竽大笙双凤管两仪琴十二琴五器于乐架未几照所建白皆罢真可为太息也然古之乐架特钟十二编钟十二特磬十二编磬十二合四十八簴而为宫架今用三十六簴恐未合先王之制也诚诏有司去筝筑之器削二变四清之声而讲先王乐架之制亦庻乎复古矣















　　乐书卷一百十四
　　钦定四库全书
　　乐书卷一百十五
　　宋　陈　撰
　　乐图论
　　雅部
　　八音【土之属】
　　土鼔　　　瓦鼔　　　古缶
　　古埙　　　大埙　　　小埙
　　雅埙　　　颂埙















　　礼运曰夫礼之初始诸饮食其燔黍捭豚污尊而抔饮蒉桴而土鼓犹若可以致其敬于鬼神明堂位曰土鼓蒉桴伊耆氏之乐也盖乐以中声爲本土也者于位爲【原阙】于气爲冲气则以土爲鼓以蒉为桴所以达中声者也伊耆氏之乐所尚者土鼔则中声作焉所击者蒉桴则中声发焉礼之初始诸燔黍捭豚以爲食污尊抔饮以爲饮然则蒉桴土鼓有不爲乐之初乎周官籥章凢逆暑于中春迎寒于中秋祈年于田祖祭蜡以息老物一于击土鼓而已有报本反始之义焉夫岂以声容节奏之末节爲哉此所以犹若可以致其敬于鬼神也然土鼓之制洼土而爲之故礼运之言土鼓在乎未【缺】土之前与壶涿氏炮土之鼓异矣杜子春谓以瓦爲臯陶以革爲面不稽礼运之过也记曰伊耆氏始爲蜡周礼伊耆氏掌王之杖咸以老者待杖而后安犹老物【阙】蜡而后息也由是推之伊耆氏盖有功于耆老者非【阙】王者之号也故后世以其官爲姓周人又以其姓名而序之于衔枚氏壶涿氏之列也先儒以爲古王者岂其然乎






<经部,乐类,乐书,卷一百十五>
　　土音缶立秋之音也古者盎谓之缶则缶之爲噐中虚而善容外员而善应中声之所自出者也唐尧之时有击壤而歌者因使以麋冥缶而鼓之是以易之盈缶见于比用缶见于坎鼓缶而歌见于离诗之击缶见于宛丘是缶之爲乐自唐至周所不易也昔秦赵防于渑池秦王爲赵王击缶亦因是已孰谓始于西戎乎先儒之説一何踈邪徐干曰听黄钟之音知击缶之细土缶之乐特其器之细者欤【秦王与赵王防渑池蔺相如从秦王曰寡人闻赵王好音请奏瑟赵王鼓瑟秦御史书曰某年某月秦王命赵王鼓瑟相如亦进缻秦王秦王不怿爲一击之相如亦命赵御史书曰某年某月赵王使秦王击缶一曰形如瓦盆一曰形如覆盆以　　击之】






<经部,乐类,乐书,卷一百十五>
　　周官之于埙教于小师播于瞽蒙吹于笙师以埙爲德音见于礼如埙如箎见于诗则埙之爲器立秋之音也平底六孔水之数也中虚上鋭如秤锤然火之形也埙以水火相合而后成器亦以水火相和而后成声故大者声合黄钟大吕小者声合太簇夹钟一要宿中声之和而已风俗通谓围五寸半长一寸半有四孔其二通凡六空也盖取诸此尔雅大埙谓之以其六孔交鸣而喧哗故也焦周曰幽王之时辛公善埙世本曰公作埙盖埙之作其来尚矣谓之公善埙可也谓之作埙臣未之敢信矣埙又作壎者金方而土圆水平而火鋭一从熏火也其彻爲黑则水而已从圆则土之形圆故也或谓埙青之气阳气始起万物暄动据水上而萌始于十一月成于立春象万物萌出于土中是生土王四季所言非主正位六月而言亦二説也【阙一前三后二王子年拾遗记曰春王庖牺氏易土爲埙祖系于是兴矣】

<经部,乐类,乐书,卷一百十五>
　　古有雅埙如鴈子颂埙如鸡子其声重浊合乎雅颂故也今太常旧器无颂埙至皇祐中圣制颂埙调习声韵并合钟律前下一穴爲太簇上二穴右爲姑洗啓下一穴爲仲吕左双啓爲林钟后二穴一啓爲南吕双啓爲应钟合声爲黄钟颂埙雅埙对而吹之尤协律清和可谓善矣诚去一变而合六律庶乎先王之乐也









　　乐书巻一百十五
　　钦定四库全书
　　乐书卷一百十六
　　宋　陈晹　撰
　　乐图论
　　雅部
　　八音【草之属上】
　　拊　　　　足鼓　　　楹鼔
　　建鼔　　　县鼔　　　靁鼔上
　　靁鼔下　　靁鼗　　　灵鼔上
　　灵鼔下　　灵鼗　　　路鼔上
　　路鼔下　　路鼗　　　夔鼔













　　拊之为器韦表糠里状则类鼓声则和柔倡而不和是徒铿锵而已书传谓以韦为鼓白虎通谓革而糠是【缺】其设则堂上虞书所谓搏拊是也其用则先歌周礼所谓登歌令奏击拊是也书言搏拊明堂位言拊搏者以其或搏或拊莫适先后也盖乗水者付之泭作乐者付之拊搏拊之搏从旉有父之用焉荀卿曰架一钟而尚拊大戴礼曰架一磬而尚拊则拊设于一钟一磬之东其众器之父欤荀卿曰鼓其乐之君邪然鼓无当于五声五声不得不和其众声之君欤乐记曰会守拊鼓堂上之乐众矣所待以作者在拊堂下之乐众矣所待以作者在鼓盖堂上则门内之治以拊为之父堂下则门外之治以鼓为之君内则父子外则君臣人之大伦也而乐实通而合和之此修身及家平均天下所以为古乐之发也与夫新乐之发獶杂子女不知父子者岂不有间乎









<经部,乐类,乐书,卷一百十六>








