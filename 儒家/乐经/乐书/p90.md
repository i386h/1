<!-- { "loadSidebar": true } -->
　　君子阳阳曰左执翿宛丘诗曰值其鹭翿尔雅曰翿纛也郭璞以为今之羽葆幢盖舞者所建以为容非其所持者也圣朝太乐所用高七尺干首栖木鳯注髦一重缀纁帛画升龙焉二工执之分立于左右以引文舞亦得古之遗制也











　　春秋之时宋人作桑林之舞以享晋侯舞师题以旌夏晋侯惧退入于房去旌卒享盖旌夏大旌也舞者行列以大旌表识之也大射礼举旌以宫偃旌以商亦其类欤然武乐象成者也故得以旌参之圣朝太乐所用注旄三重高纛等二工分立左右以引武舞亦得古之遗制也










　　尔雅曰和乐谓之节盖乐之声有鼓以节之其舞之容有节以节之故先代之舞有执节二人之说至今因之有析朱缯三重之制盖有自来矣














　　周官巾车掌木路建大麾以田以封蕃国书曰左仗黄右秉白旄以麾则麾周人所建也后世协律郎执之以令乐工焉盖其制高七尺干饰以龙首缀纁帛画升龙于其上乐将作则举之止则偃之堂上则立于西阶堂下则立于乐县之前少西唐乐录谓之晕干是也今太常武舞用之
　　箾
　　大周正乐舞箭谓之箾春秋传见舞象箾南籥者杜预

　　曰舞所执然其详不可得而知矣
　　不兴舞
　　先王之于祭祀有歌以咏其声于堂有舞以动其容于庭故舞师于山川社稷四方旱暵之祭莫不兴舞则其歌可知矣小师凡小祭祀小乐事鼓而不及升歌则其舞可知矣是知凡小祭祀非特不兴舞抑亦不升歌也盖祭祀小大有不系之神而系之事者百物之神小祀也而有所谓非小祀先圣先师非小祀也而有所谓小祀故鼓人言祀百物之神则有兵舞帗舞是物之神有时不以小祀之礼祀之也文王世子言释采于先圣先师则不舞是先圣有时以小祀之礼祀之也然则鼓人舞师不列之春官而属地官何也曰六官之属各以其类然有非其类而列之其间者义有所主故也甸师地事也属之天官以其所主者耕王借共粢盛之事职方氏土方氏形方氏川师原师之类亦地事也属之夏官以其所主者辨四方邦国之事也弁师礼事也属之夏官以弁甲异服而同饰故序官弁师继之以司甲也行人小行人行夫司仪之类亦礼事也秋官以礼刑相为表里故洪范八政言司冦继之以宾也由是推之司干不属夏官而属春司民不属地官而属秋鼓人舞师不属春官而属地其义槩可见矣










　　乐书卷一百七十
　　钦定四库全书
　　乐书卷一百七十一
　　宋　陈　撰
　　乐图论
　　雅部
　　舞
　　舞衣上　　　舞衣中　　　舞衣下
　　舞缀兆上　　舞缀兆下　　舞位
　　舞佾　　　　天子八佾　　诸侯六佾大夫四佾　　士二佾　　　万舞















　　记曰朱干玉戚冕而舞大武又曰君衮冕立于阼周官司服祀昊天上帝服大裘而冕祀五帝亦如之享先王则衮冕享先公飨射则鷩冕祭统曰冕而总干率其羣臣以乐皇尸乐记曰食三老五更于太学天子冕而总干所以教诸侯之弟也由此观之天子冕而总干郊祀则裘冕也宗庙则衮冕鷩冕也飨食老更则鷩冕而已汉明帝永平初诏有司采周官礼记尚书臯陶篇乗舆冕服从欧阳氏说公卿以下从大小夏侯氏说冕皆广

　　七寸长尺二寸前圜后方朱緑里上前垂三寸系白玉珠为十二旒以其绶采色为组缨三公诸侯七旒珠青玉卿大夫五旒珠黑玉皆有前无后各以其绶采色为组缨旁垂黈纩郊祀天地明堂则冠之而辨物之徳应物之事不变之体无方之用莫不该存乎其间矣唐制天子之服大裘冕者祀天地之服也下至平冕者郊庙舞郎之服也先王之制虽不复详于后世至于天子冕而总干亦不过如此虽然冕而总干非特施于郊庙虽食老更于太学亦用焉以宗庙之礼乐食老更之贤徳亦可谓敬之至矣若夫诸侯朱干设锡冕而舞大武则又僭天子之礼古人不为也由此论之诸侯冕而舞大武礼经犹以为僭况舞郎之舞其可用平冕乎然则如之何而可曰爵弁以舞文韦弁以舞武不亦可乎











　　明堂位曰皮弁素积禓而舞大夏盖皮弁以白鹿皮为之则顺物性之自然而文质具焉其衣用布十五升其色象之则素衣其衣也素积其裳也后汉舆服志委貌冠皮弁冠同制长七寸高四寸制如覆柸前高广后卑锐所谓夏之母追商之章甫也行大射礼于辟廱公卿诸侯大夫行礼者冠委貌衣端素裳执事者冠皮弁衣缁衣皂领袖下素裳所谓皮弁素积者也盖皮弁之服天子以视朝以宴以听政服以舞大夏诸侯以听朔以巡牲以卜夫人世妇以迎王之郊劳以待聘宾卿大夫以王命劳侯氏以聘于邻国以卜宅士以冠学士以释采凡大夫士之朔月皆皮弁则皮弁之所施者众矣盖人为者多变自然者不易皮弁因其自然而已此所以三王共皮弁素积而周天子至士共用之也今夫大武所以象征诛必朱干玉戚冕而舞之者以武不可觌故也大夏所以象揖逊必皮弁素积禓而舞之者以文不可匿故也记曰裘之禓也见美也服之袭也充美也礼不盛服不充故大裘不禓则袭衮可知也由是观之禓袭未尝相因也干戚羽籥未尝并用也于大夏言禓而舞则大武冕而舞必用袭矣于大武之舞言干戚则大夏之舞必用羽籥矣
　　舞衣下
　　书曰之舞衣在西房孔安国曰国所为舞者之衣皆中法然古者皮弁素积冕服之外无所经见特汉舞者之衣法五方色谓之五行之舞汉去三代未逺疑亦得古遗制也唐赵慎言曰今祭器茵褥总随五方五郊衣服独乖其色舞者常持皂饰工人皆服绛衣臣愚窃不便之其舞人工人衣服请依方色宗庙黄色仍各以所主摽袖亦可谓知言矣今诚祖述其制而行之使舞工之服五郊各放方色天祀以地祭以黄宗庙以绣亦庶乎近古也若夫宗庙以黄则不知地示果用何色邪

















　　周官大胥以六乐之会正舞位小胥巡舞列经曰行其缀兆行列得正焉盖位则酂也所以为缀列则佾也所以为行正之以辨其序巡之以肃其慢则治民劳者酂逺而佾寡其徳杀故也治民逸者酂短而佾多其徳盛故也非故不同凡各称徳而已天子之于诸侯生则旌以舞没则表以諡观舞之行缀足以知临民之徳闻諡之异同足以知为治之行然则为诸侯者孰不敏徳崇行以法天下后世为哉今之舞者不列于庭而列于堂下其退文进武不复有出入之序非古人所谓八佾舞于庭序出入舞者之意也至于进退疾徐之际又不复尽筋骨之力以要钟鼓拊会之节非古人所谓文以揖逊武以击刺之意也讲而习之正今日急务也
　　舞缀兆下
　　内之为志意外之为容貌陈之为行列变之为进退听雅颂之声则知反情以和志故志意得广焉执其干戚习其俯仰诎伸则不至慢易以犯节故容貌得庄焉行其缀兆要其节奏则回邪曲直各归其分故行列得正焉进退得齐焉然雅颂之声诗之歌也干戚舞之器也俯仰诎伸舞之容也缀兆舞之位也节奏声之饰也言雅颂则风举矣言干戚则羽籥举矣言俯仰诎伸则疾舒举矣言缀兆则逺短举矣言节奏则文采举矣耳之所听志意得广而有容手之所执体之所习容貌得庄而有敬足之所行心之所安行列得正可畏而爱之进退得齐可则而象之如此则五宫皆备而天乐全矣其于出则征诛入则揖逊天下莫不听而从服也何有荀卿所谓歌清尽舞意天道兼继之目不自见耳不自闻然而治俯仰屈信进退迟速莫不廉制尽筋骨之力以要钟鼓俯会之节如此而已




















　　祭统曰君执干戚就舞位大胥以六乐之会正舞位以序出入舞者诸子掌凡乐事正舞位授舞器书曰舞干羽于两阶盖位者酂也正之所以辨其序故文舞在主之东阶武舞在宾之西阶则文舞先武舞后者上文下武之意也诗曰公庭万舞岂非在公庭宾主两阶间邪今之舞文武者不复讲六代之制辨出入之序非大胥正舞位之旨也

<经部,乐类,乐书,卷一百七十一>
<经部,乐类,乐书,卷一百七十一>
　　天子宫县四面舞行八佾诸侯轩县三面舞行六佾大夫判县二面舞行四佾士特县一面舞行二佾左传隠公五年秋九月考仲子之宫将万焉公问羽数于众仲对曰天子用八诸侯用六大夫四士二盖舞所以节八音而行八风故自八以下其说是也公从之于是初献六羽始用六佾也孔颖达之疏周礼诸子正舞位之文谓诸公六佾诸侯四佾非也后世礼废乐坏八佾之舞鲁人不特用于周公之庙而羣公之庙亦用焉不特用于鲁羣公之庙而诸侯之庙亦用焉非特用于诸侯之庙而季氏之庭亦用焉此子家驹所以深讥之于前而孔子所以切齿于后也周官小胥巡舞列盖防此欤后汉献帝初平八年总章始复备八佾舞袁宏纪云迎气郊始用八佾是也亦可谓知古矣
　　万舞
　　商颂曰万舞有奕周风曰公庭万舞鲁颂曰万舞洋洋春秋曰万入去籥左氏传曰考仲子之宫将万焉又曰楚令尹子元欲蛊文夫人舘于宫侧而振万焉晋志曰万舞象功是舞也先王所以习戎备自商至周所不易也何休释公羊万舞之说以为象武王以万人伐纣不亦失乎武舞一也谓之干舞其名也谓之万舞其数也礼乐所谨者不过名数而已










　　乐书卷一百七十一
　　钦定四库全书
　　乐书卷一百七十二
　　宋　陈　撰
　　乐图论
　　雅部
　　舞
　　圣朝乐舞　　　庙室乐舞　　　舞人圣朝乐舞
