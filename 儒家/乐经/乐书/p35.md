<!-- { "loadSidebar": true } -->
　　昔汤有七年之旱设为雩祭以祷之曰政不节欤使民疾欤宫室荣欤妇谒盛欤苞苴行欤谗夫兴欤何以不雨至斯极也由是知雨雩之祭为大旱而设号嗟而请之者欤尔雅曰舞号雩也女巫凡邦之大灾歌哭而请亶其然乎司巫若国大旱则帅女巫无数而舞之凡以达隂中之阳使云徂而雨作矣虽然非以为得求焉与民同忧以文之故也谷梁以得雨为雩不得为旱与杜预以雩为逺误矣春秋上下二百四十年间书大旱二书大雩十有九何大旱少而雩多邪今夫国大旱然后雩则春秋书雩多非大旱而为之抑又僣天子之礼而行之也其称大讥其僣也与书大事于太庙同意小祝掌小祭祀逆时雨寜风旱则其为旱亦小矣小旱则小祝寜之而已不必帅巫而舞也帅巫而舞其为大旱可知矣若夫穆公素不有忧民之心迨天不雨然后欲暴愚妇之巫而望之毋乃已疏乎记曰雩禜祭水旱也党正春秋祭禜论语舞雩于春服既成然则雩祭或春或秋遇旱而为之非有常时也左氏必以为龙见而雩过则书之月令以大雩帝用盛乐在仲夏之月是不知仲夏龙见之时非常旱之月也郑氏言凡祈泽曰雩则是称大国徧雩也勤民之祀也故志之毋乃已失乎尔雅曰雩虹也蜺为挈贰防蝀谓之雩孟子曰若大旱之望云霓也云出天之正气霓出地之贰气雄谓之虹雌谓之霓则云阳物也霓隂物也隂阳和而既雨则云散而霓见矣云则有气可望霓则有形可望此大旱民所以望之也防蝀阳物也阳亢而旱暵至矣舞雩之时也因以名之不亦可乎
　　女巫
　　女巫旱暵则舞雩凡邦之大烖歌哭而请
　　隂阳和则为雨阳既亢矣隂莫能干之则为旱阳为难矣隂莫能制之则为暵暵虽为旱甚非太甚者也犹未为大旱焉中谷有蓷之诗言暵其干矣继之暵其脩矣终之暵其湿矣旱暵之谓也云汉之诗言旱既太甚蕴隆虫虫继之则不可推则不可沮终之黾勉畏去散无友纪大旱之谓也大旱则司巫帅羣女巫而舞之旱暵则不必帅之特女巫舞之而已舞师掌教皇舞帅而舞旱暵之事盖歌以致神哭以祈哀鳯阳物也皇隂物也旱暵之礼以皇舞之亦助达隂中之阳之意也鲁以南门为雩门董仲舒有闭南门之说是皆溺于隂阳者流非经意也


　　乐书卷五十四
　　钦定四库全书
　　乐书卷五十五
　　宋　陈旸　　撰
　　周礼训义
　　夏官
　　大司马　　掌固　　射人　　诸子大仆　　司戈盾　　大驭
　　大司马
　　大司马之职中春教振旅辨鼓铎镯铙之用王执路鼓诸侯执贲鼓军将执晋鼓师帅执提旅帅执鼙卒长执铙两司马执铎公司马执镯以教坐作进退疾徐防数之节鼓铎镯铙以节行也故于振旅辨之王执路鼓军事非王所执也以道御众而已诸侯执贲鼓则执事焉军将执晋鼔则将之事有进而已师帅执提则郑氏以为鼓之有柄者然无所经见旅帅执鼙则卑故也卒长执铙以止鼓也两司马执铎以通鼔也公司马执镯以节鼓也鼓阳也故尊者执之金隂也故卑者执之止鼓则与阳更用事焉故卒长执之通鼓节鼓则佐阳而已故两司马公司马执之盖大司马之职中春教振旅中夏教茇舎中秋教治兵中冬教大阅自王侯至于旅帅所执异鼓自卒长至于公司马所执异金尊卑莫不有辨进止莫不有节教成于四时之田功收于四方之战则兵常寓于农战常寓于猎以守则固以征则强而常适中焉由此其本也军政曰言不相闻故为鼓铎视不相见故为旌旗所以一人之耳目也夜战多火鼓昼战多旌旗所以变人之耳目也岂非师之耳目在吾旗鼓邪
　　若师有功则左执律右秉钺以先恺乐献于社若师不功则厌而奉主车
　　君子居则贵左用兵则贵右若师有功左执律示居而不用之意杀人众多以悲哀泣之战胜以丧礼处之若师不功厌而奉主车示悲哀而泣之之意由是观之先王之于兵不得已而用之夫岂乐于杀人为哉
　　掌固
　　掌固昼三廵之夜亦如之夜三鼜以号戒
　　古者军法立则三表车则三发徒则三刺令则三鼓戒则三阕然则掌固掌士庶子及其众庶之守凡守者受法焉昼三廵之夜亦如之夜三鼜以号戒者皆推用兵之法而为之以守则固以征则克其致一也
　　射人
　　射人以射法治射仪王以六耦射三侯三获三容乐以驺虞九节五正诸侯以四耦射二侯二获二容乐以貍首七节三正孤卿大夫以三耦射一侯一获一容乐以采苹五节二正士以三耦射豻侯一获一容乐以采蘩五节二正
　　天子诸侯尚威孤卿大夫尚才士尚志威以服猛为事而虎熊豹皆猛兽也故天子大射之侯以之才以除害为职而麋害谷者也故大夫大射之侯以之士以有志四方为能以胜夷狄之守为善而豻胡犬也故士賔射之侯以之然燕射天子降以熊诸侯降以麋大夫升以虎豹士用鹿豕者息燕劳功则礼杀于祭祀賔客故天子诸侯杀其威然后能下下孤卿大夫隆其才然后能卫上大夫隆其才以至于威士隆其志以至于才则燕之为礼所以异大射【阙】
　　分守也天子三侯皆五正诸侯二侯【阙】
　　谓三侯五正三正二正之侯二侯【阙】
　　侯二正而已其说非也【阙】
　　侯賔射亦二侯畿内诸侯【阙】
　　四耦则三侯六耦矣昔晋范献【阙】
　　射者三耦公臣不足取于家臣方【阙】
　　能如礼故也典命凡国家宫室【阙】
　　九为莭侯伯皆以七为莭子男皆以【阙】
　　之礼也射人王以驺虞九莭诸侯【阙】
　　夫以采苹五莭士以采蘩五莭者【阙】　之乐也典命不及王者为诸侯以下制故也射人士莭与子男同者士卑无嫌故也
　　诸子
　　诸子掌国子之倅凡乐事正舞位授舞器
　　以六乐之防正舞位大胥之职也故掌学士之版以待致诸子诸子之正舞位不必以版也特戒令治而已凡祭祀賔飨舞者既陈而授舞器司干之职也故既舞则受之诸子不必既受也特以其器授之而已文王世子曰不舞不授器司兵祭祀授舞器岂不在兴舞之时乎
　　大仆
　　大仆建路鼓于大寝之门外而掌其政以待穷达者与遽令闻鼓声则速逆御仆与庶子
　　路鼓之建于寝犹晋鼓之建于军也吴与越战载常建鼓岂军将所执之鼓欤鼔人以路鼓鼔鬼享田猎达穷者与遽令亦用之岂王所执之鼔欤鼔人言诏王鼓大仆言军旅田役賛王鼓戎右诏賛王鼓先儒谓王击一面大仆戎右佐击两面惟前一面不击观此则路鼔四面可知矣
　　司戈盾
　　司戈盾掌戈盾之物而颁之祭祀授旅贲殳故士戈盾授舞者兵亦如之
　　天生五材而兵居一焉舞有四等而兵居首焉盖兵之源发于人之争心而五兵之制有象自然之物类矛属春防属夏戈属秋鍜属冬各适其用而已五兵之用有施于车者有施于歩者戈殳防酋矛夷矛施于车者也无夷矛而有弓矢施于歩者也授舞者兵则施于步者非施于车者也故大仆王射则賛弓矢大司乐王射诏诸侯以弓矢舞然则武舞之器岂特朱干玉戚哉弓矢亦在其中矣然干欲立戈欲倒弓欲弛矢欲止而武又欲止戈焉司兵司戈盾皆授舞者兵而寓意于此夫岂以乐杀人为哉授舞者兵不言既舞受之则以干见之也
　　大驭
　　大驭掌驭玉路以祀凡驭路行以肆夏趋以采荠凡驭路仪以和鵉为节
　　尔雅云堂上谓之行堂下谓之步门外谓之趋中庭谓之走曲礼曰堂上不趋堂上接武堂下布武则行于步为敬趋于走为缓也释草云菥蓂大荠蒫实姚茎涂荠诗曰谁谓荼苦其甘如荠荠之为物多生于车涂之间其老则为大其实则为蒫【阙】　　　而荠则齐焉所以致一【阙】荼则味苦而荠则甘焉所以反一也一在木下为本一在木上为末诗曰采采芣苢薄言采之则物之可采不过其末而已采荠则所采虽末而未始离于本凡驭如之老子曰君子终日行不离辎重不离于【阙】故也车非能自行也亦非能自趋也其行其趋不失乎防数疾徐之节若有数存于其间凡以驭得其仪而已故王之玉路行以肆夏而示易以敬趋以采荠而示齐以一故记曰行中规旋中矩和鸾中采荠又曰古之君子必佩玉右徴角左宫羽趋以采荠行以肆夏盖古人升车以鸾和之音为节行步以环佩之声为节是以非僻之心无自入也大驭则自堂徂门而以出序之记则自门升堂而以入序之故其异如此采荠肆夏皆古逸诗名当时奏之为乐章者也荠之为物古人固采之以致味而宾祭用焉若诗之采蘩采苹之类也先儒以荠当为楚齐之齐是不知诗之楚茨之茨与荠异矣





　　乐书卷五十五
　　钦定四库全书
　　乐书卷五十六
　　宋　陈　撰
　　仪礼训义
　　乡饮酒礼
　　乡饮酒之礼主人就先生而谋宾介【云云】设席于堂亷东上工四人二瑟瑟先相者二人皆左何瑟后首挎越内右手相乐正先立于西阶东工入升自西阶北面坐相者东面坐授瑟乃降
　　朱襄氏之时阳气凝积物鲜成实故使士达制为五之瑟以来隂气以定羣生然后四时和万物成天下治也世本曰庖牺作瑟五十黄帝使素女鼓之哀不自胜乃破为二十五尧使瞽瞍拌二十五之瑟为十五命之曰大章舜益之为二十三莫不寓君父之节臣子之义固足以防齐人情使之淳一于行也盖琴瑟堂上之乐君子所常御所以乐心者也故工入升堂然后受而奏之古之乐工必以瞽蒙者为其精于听者也有工必有相之者为其有眡了之职也周官瞽蒙掌鼓瑟诗曰鼔瑟鼓琴书曰琴瑟以咏大传亦曰大琴练达越大瑟朱达越明堂位曰大琴大瑟中琴小瑟四代之乐器也由是观之君子无故不去琴瑟未尝不相湏而用此言瑟不及琴者举大以见小也
　　工歌鹿鸣四牡皇皇者华卒歌主人献工工左瑟一人拜不兴受爵主人阼阶上拜送爵荐脯醢使人相祭工饮不拜既爵授主人爵众工则不拜受爵祭饮辩【今文辩为徧】有脯醢不祭太师则为之洗宾介降主人辞降工不辞洗
　　鹿鸣文王燕羣臣嘉宾之诗也四牡文王劳使臣之【原阙】

















　　乐书卷五十六
　　钦定四库全书
　　乐书卷五十七
　　宋　陈　撰
　　仪礼训义
　　乡饮酒礼　　　乡射礼
　　乡饮酒礼
　　乃合乐周南闗雎覃卷耳召南鹊巢采蘩采苹工告于乐正曰正歌备乐正告于賔乃降主人降席自南方侧降作相为司正司正礼辞许诺主人拜司正荅拜主人升复席司正洗觯升自西阶阼阶上北面受命于主人主人曰请安于賔司正告于賔賔礼辞许司正告于主人主人阼阶上再拜賔西阶上荅拜司正立于楹间以相拜皆揖复席
