<!-- { "loadSidebar": true } -->
　　五帝之声不可得而见所可见于书者不过诗言志歌永言而已商人识之盖不得其详所得而歌之者不过五帝之遗声而已商之声其体肆而不拘直而不屈其用则恤下以为慈利物以为爱则肆直义也慈爱仁也仁之实尽于事亲义之实尽于事兄乐也者节文仁义而已然则歌商之音非肆直而慈爱者岂所宜哉昔曽子商歌庄周恱而与之寗戚商歌齐桓恱而用之闻其声知其德性然也盖肆直而慈爱者存乎仁义临事而屡断者存乎勇具仁义之道而勇以行之此所以为天下逹德也顾岂不贤者能歌之乎
　　温良而能断者宜歌齐
　　太公之于齐其文足以附众而温良其武足以制众而能断温良者仁之本能断者义之用三代之道不过如此盖三代得天下以仁未尝不始于温良行仁以义未尝不始于能断故汤之代虐以寛温良也布昭圣武能断也言汤如此则夏周可知季札之歌齐曰泱泱乎大风也哉表东海者其太公乎国未可量也曰仁而无武无能逹也温良而能断则仁且有武而能逹矣彼国其可量哉齐之音温良而已非若颂之寛而静也能断而已非若商之临事而屡断也然则歌之者有不贵于此欤







　　乐书卷三十一
　　钦定四库全书
　　乐书卷三十二
　　宋　陈　撰
　　礼记训义
　　乐记　　杂记　　大记　祭义　　　祭统乐记
　　商者五帝之遗声也商人识之故谓之商齐者三代之遗声也齐人识之故谓之齐明乎商之音者临事而屡断明乎齐之音者见利而譲临事而屡断勇也见利而譲义也有勇有义非歌孰能保此
　　文乆而防节奏乆而絶故商非全五帝之声齐非全三代之声特其遗声而已文之五声谓之声播之八音谓之音歌也者咏声以谐音者也故明乎商之音者临事而屡断勇以行之故也明乎齐之音者见利而让义以守之故也勇者正直之德义者刚克之德歌者直已而陈德者也非歌孰能保此勿失乎周人兼用六代之乐而正考甫得商颂于周之太师得非五帝之遗声乎周之礼乐尽在于鲁而鲁太师挚适齐得非三代之遗声乎遗声与记所谓遗味遗音之遗异与所谓遗直遗爱之遗同子赣逹于政非不能临事而屡断也累于货殖未必能见利而让也然则子赣所宜歌亦可知矣其曰商之遗声疑衍文欤
　　故歌者上如抗下如队曲如折止如槁木倨中矩句中钩累累乎端如贯珠故歌之为言也长言之也说之故言之言之不足故长言之长言之不足故嗟叹之嗟叹之不足故不知手之舞之足之蹈之也子贡问乐性术之变诸声音为歌形诸动静为舞歌咏其声则终始有伦先王登之于堂所以贵人声也舞动其容则蹈厉有节先王降之于庭所以极欢心也盖永言之歌上则扬之如抗下则垂之如队曲则屈之如折止则立如槁木倨则折还中矩句则回旋中钩累累乎端如贯珠则绎如以成矣是歌之为言长言之也长言之不足其声不能无嗟其气不能无叹嗟叹之不足则手之所舞足之所蹈于天机自动亦孰知其所以然而然哉经曰凡音由人心生也感于物而动故形于声声相应故生变变成方谓之音比音而乐之及干戚羽旄谓之乐是歌出于声音文采而为乐之始舞见于干戚羽旄而为乐之成故孔子论舜之乐而曰韶舞周颂序文王之乐而曰象舞然则舞岂不为乐之成欤故记乐者至舞而终焉周官乐师以六舞教国子而终于人舞岂亦记乐者之意欤此与诗序先手舞后足蹈孟子先足蹈后手舞者自情动于中形于外言之则始而有终故手舞先足蹈自乐之恶可已言之则终而复始故足蹈先手舞观仲尼门人或咏舞于雩禜或歌于武成或执干而舞或正坐而或援琴而成声或登木而托音其所问及乐者子贡而已岂子贡逹于诗仲尼尝恱而进之欤然子贡知问而不知乐子夏知乐而不能忘知而忘之者其回也欤子贡问乐有其目而亡其辞不过若诗之南陔崇丘书之藁饫泪作周礼之司禄司空论语之问王知道皆阙文尔学者置而勿论可也
　　杂记
　　父有服宫中子不与于乐母有服声闻焉不举乐妻有服不举乐于其侧大功将至辟琴瑟小功至不絶乐父生我者也尊而不亲故父有服宫中子不得与于闻乐况举乐乎母鞠我者也亲而不尊故母有服不得以举乐虽声闻焉可也妻齐我者也敌体而已故妻有服不举乐于其侧虽不于其侧举之可也是人子有服于母其情杀于父而于妻又杀于母也乐不止于琴瑟而琴瑟特常御者而已曲礼曰君子无故不彻琴瑟大功之亲有服其将至则为有故矣虽辟琴瑟可也未至则不必辟琴瑟矣小功之亲有服虽不至絶乐其将至又可知矣虽然小功至不絶乐若夫于已有小功之防议而及乐又礼之所弃也古者由命士以上父子异宫谓之宫中子是与父同宫者也异宫之子虽与于乐不亦可乎
　　君于卿大夫比葬不食肉比卒哭不举乐为士比殡不举乐
　　诸侯五月而葬同等至七月而卒哭大夫三月而葬同位至五月而卒哭士三月而葬外姻至是月而卒哭君之防五日而殡大夫三日而殡士二日而殡君于卿大夫比葬不食肉比卒哭不举乐则比殡可知矣为士比殡不举乐则比葬比卒哭可知矣王制言三日而殡合大夫士庶言之岂先王礼意哉
　　大记
　　疾病君大夫彻县士去琴瑟
　　古者父母有疾琴瑟不御笑不至矧则君大夫士之疾病如之何不彻县去琴瑟乎先王之制天子宫县诸侯轩县大夫判县士特县君与大夫虽尊卑不同其彻乐县一也士不彻县而去琴瑟岂未命之士欤曲礼曰大夫无故不彻县士无故不彻琴瑟然则君大夫彻县士去琴瑟岂有故然欤
　　祥而外无哭者禫而内无哭者乐作矣故也
　　昔鲁人朝祥而暮歌孔子以为逾月则其善也孟献子禫县而不乐孔子以为加于人一等矣盖朝祥暮歌者于礼为不及故必逾月然后善禫县而不乐者于礼为过故不谓之知礼特谓加于人一等而已故祥而缟是月禫徙月乐然则祥而外无哭者禫而内无哭者非乐当作之时也祥而逾月禫而徙月乐作之时也祥禫而乐作岂先王因人情而为之节文邪
　　祭义
　　乐以迎来哀以送往故禘有乐而尝无乐
　　春为阳中万物以生故禘于春以象阳义是以有乐焉秋为隂中万物以成故尝于秋以象隂义是以无乐焉先王之于祖宗迎来则乐作情在于乐也送往则乐阕情在于哀也舜之作乐祖考来格周之作乐先祖是听乐以迎来如此则送往可知矣盖一隂一阳天之道也一哀一乐人之情也君子合诸天道岂他求哉反吾情而已矣此主祭祀而言故禘有乐而尝无乐郊特牲兼飨食而言故飨禘有乐而食尝无乐
　　祭之日乐与哀半飨之必乐已至必哀
　　君子之于亲生事之以礼故事之之日喜与惧半所谓父母之年不可不知一则以喜一则以惧是也死祭之以礼故祭之之日乐与哀半所谓飨之必乐已至必哀是也已至必哀原其始也哀以送往要其终也
　　祭统
　　君子非有大事也非有恭敬也则不齐及其将齐也防其邪物讫其嗜欲耳不听乐故记曰齐者不乐言不敢散其志也
　　祭祀之齐君子所以致精明之德心不茍虑必依于道手足不茍动必依于礼夫然后可以交神明矣其将齐也不敢听乐以散其志况已齐者乎周官膳夫王以乐侑食而齐则不乐者此其意欤然此祭祀之齐非心齐也心齐则圣人以神明其德是已彼其哀乐欲恶将简之而弗得尚何物之能累哉虽然知致一于祭祀之齐则其于心齐也庶防焉
　　及入舞君执干戚就舞位君为东上冕而揔干率其羣臣以乐皇尸是故天子之祭也与天下乐之诸侯之祭也与竟内乐之冕而揔干率其羣臣以乐皇尸此与竟内乐之之义也
　　尸所以象神而皇尸则君而尊之者也故尸在庙门外则疑于臣在庙中则全于君君在庙门外则疑于君入庙门则全于臣天子诸侯之于尸非特备礼物以荐之抑又就舞位以乐之盖庙中在天子则天下之象也在诸侯则境内之象也故天子之祭冕而揔干率其羣臣以乐皇尸非徒乐之所以与天下乐之也诸侯之祭冕而揔干率其羣臣亦与境内乐之而已天子乐以天下诸侯乐以境内孰谓独乐胜于与人与少胜于与众哉故记曰礼乐之施于金石越于声音用于宗庙则此所以与民同也若夫所以与人异则动于无方居于窈休乐而无形幽昬而无声载道而与之俱矣古者人君之于庙享借则亲耕牲则亲杀酒则亲献尸则亲迎然则乐则亲舞不为过矣此言皇尸以道名之诗言公尸以德名之








　　乐书卷三十二
　　钦定四库全书
　　乐书卷三十三
　　宋　陈　撰
　　礼记训义
　　祭统　　　经解　　仲尼燕居
　　祭统
　　夫祭有三重焉献之属莫重于祼声莫重于升歌舞莫重于武宿夜此周道也凡三道者所以假于外而以増君子之志也故与志进退志轻则亦轻志重则亦重轻其志而求外之重也虽圣人弗能得也君子之祭也必自尽也所以明重也道之以礼以奉三重而荐诸皇尸此圣人之道也礼莫大于祭祀祭祀莫重于三道故祼所以降其神歌所以咏其声舞所以动其容献之属有九而莫重于祼是以降神者为重凡献卿大夫及羣有司皆其轻者也声莫重于升歌是以贵人声者为重凡见于下管象武之器皆其轻者也舞莫重于武宿夜是以当时者为重凡见于前代者皆其轻者也凡此周道为然若夫夏商之礼则献不必重祼声不必重升歌舞不必重武宿夜矣祭之有是假诸物而在外者也君子之志资诸已而在内者也德盛者其志重德薄者其志轻志重于内凡假于外者安得不重邪志轻于内凡假于外者安得不轻耶圣人之祭必假三重以増其志故其祭也必身自尽以明重然后奉之以礼而荐诸皇尸则三重之道得矣茍轻其志以求外之重虽圣人弗能得也况下是者乎祭有三重则周之所独天下有三重则夏商所同言周道又言圣人之道言三道又言三重者礼乐之道大备于周而圣人之道亦不过礼乐而已知此礼乐之情者能作所以谓之圣也然礼乐之道成于三谓之三道自由而行者言之谓之三重自时所尚者言之
　　昔者周公旦有勲劳于天下周公既没成王康王追念周公之所以勲劳者而欲尊鲁故赐之重祭外祭则郊社是也内祭则大尝禘是也夫大尝禘升歌清庙下而管象朱干玉戚以舞大武八佾以舞大夏此天子之乐也康周公故以赐鲁也子孙纂之至于今不废所以明周公之德而又以重其国也
