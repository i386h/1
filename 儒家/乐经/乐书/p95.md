<!-- { "loadSidebar": true } -->
　　前代乐饮酒酣必起舞盖所以极欢心叙诚意魏晋以来尤重以舞相属乐饮以舞相属犹饮酒以柸相属也故汉李陵起舞以属苏武王智起舞以属蔡邕晋谢安起舞以属桓嗣陈智匠曰比见北人犹以舞相属则属舞古人非不尚也然田蚡与灌夫过窦婴家酒酣起舞属蚡蚡不起夫徙坐语侵之陶谦为舒令见太守张磐磐舞属谦谦不为起固强之虽舞而不转曰不当转邪曰不可转转则胜人由此观之以舞相属情意一有不至而祸患随之可不重之哉臣尝观诗曰屡舞跹跹书曰恒舞于宫是舞可节而不可屡可暂而不可常故诗书所讥在屡与恒而不在于舞也然则相属之舞盖亦不可屡而恒矣江表孙谭酒酣屡舞而不知止顾雍所以深责之也唐中宗数与近臣狎宴递起舞唱下兵回波辞黄麞曲憸幸之人因之徼求官爵君臣之礼防矣
　　拜陵舞
　　汉仪拜陵食举奏文始五行之舞唐制皇帝亲行奠献及荐服玩礼毕再拜辞退而已未甞奏舞焉岂礼所谓乐以迎来之意欤古者盖有以义起礼以理作乐拜陵之乐虽不经见要之以理而作亦人情所当然也
　　力士舞
　　后魏书述嵇康生性气麁武人人惮之肃宗朝灵太后于西林园文武坐酒酣迭舞至康生为力士舞及折旋间每顾视太后举手蹈足瞠目倾首为不逊之势真狂生所为也可不戒哉
　　沐猴舞
　　汉平恩侯许伯入第丞相以下皆诣庆酒酣乐作少卿檀长卿起舞为沐猴与狗鬭一坐絶倒盖寛饶欲劾之长卿列卿而为沐猴舞失礼甚矣许伯为谢而解何寛饶之不勇如是邪
　　鸲鹆舞
　　晋王导辟谢尚为掾始到府导以其有胜防谓尚曰闻君能作鸲鹆舞一坐倾想寜有此理不尚曰佳便着元帻而舞导坐者抚掌激节尚俯仰有节傍若无人矣然则谢尚所为其亦檀长卿之徒欤
　　轮舞
　　唐书志有舞轮伎盖今戯车轮者是也
　　绳舞
　　汉天子临轩设乐绳系两柱相去数丈二倡女对舞绳上比肩而不倾何其妙邪
　　上云舞
　　梁三朝乐设寺子遵安息孔雀凤凰文鹿胡舞登连上云乐歌舞伎先作文康辞而后为胡舞舞曲有六第一蹋节第二胡望第三散花第四单交路第五复交路第六脚掷及次作上云乐凤台桐栢等诸曲
　　竿舞
　　唐明皇御勤政楼大张声乐时教坊有王大娘善戴百尺竿竿上施木山状瀛洲方丈仍令小儿持綘节出入其间而舞不辍尝令刘晏赋诗有楼前百戯竞争新唯有长竿妙入神之句因命牙笏及黄纹袍赐之



　　乐书卷一百八十三
　　钦定四库全书
　　乐书卷一百八十四
　　宋　陈　撰
　　乐图论
　　俗部
　　舞
　　序舞　　童舞　　　柘枝　　剑器
　　婆罗门　醉胡　　　万嵗乐　感圣
　　玉兎浑脱　异国朝天　儿童觧红　射雕回鹘序舞
　　真宗皇帝景祐中留意雅乐诏有司详制是时宋祁上言案武舞六十四人左执干右执戚离为八列乃令舞工执旌居前次执鼗次执铎次执錞次执铙次执相次执雅在左右各分行交引至乐作舞入则自鼗人始大振作之舞工定位而止及舞将退又振作之舞工分队而止臣窃详鼗铎之设义不虚生且鼗所以导舞也铎所以通鼓也錞所以和鼓也铙所以止鼓也相所以辅乐也雅所以节步也錞于铙铎在周鼓人四金之奏以和军旅也武舞象功故得以军器参焉是舞之容节导于鼗通于铎和于铙辅于相陔于雅义可见矣宁有导舞方始而止鼓参焉止鼓既揺通铎乱焉臣窃以私意度之谓当舞入之时鼗铎以先之錞以和之相以辅之雅以节之及舞之将成也则鸣铙以退行列筑雅以陔歩武各分左右与舞俱出其鼗铎相皆止而不作有诏内外制议定以闻于是章得象等奏并如祁论制可之祁之论信善矣然不知乐盈而进以反为文故书言作乐先戞而后击记言作乐先节而后奏然则导舞方始而止鼓参焉真得古人以反为文之意也不本故事而以私意度之如之何而可
　　童舞
　　成周之教成童舞勺汉郊祀歌千童罗舞故记曰乐者非谓歌干杨也乐之末节也童子舞之然则童舞其来尚矣由汉至唐盖有之矣圣朝禁坊所传杂舞有舞童六十四人引舞二人丱童四人作语一人凡緫七十一舞名有十焉
　　柘枝舞
　　柘枝舞童衣五色绣罗寛袍胡帽银带案唐杂说羽调有柘枝曲商调有掘柘枝角调有五天柘枝用二童舞衣防施金铃抃转有声始为二莲华童藏其中华拆而后见对舞相占实舞中之雅妙者也然与今制不同矣亦因时损益然邪唐明皇时那胡柘枝众人莫不称善
　　劒器
　　劒器之舞衣五色绣罗折上巾交脚綘绣靴仗劒执械唐开元中有公孙大娘善舞劒器能为邻里感激懐素见之草书遂长盖状其顿挫势也老杜有舞劒器行辞亦其事欤今教坊中吕宫有焉
　　婆罗门
　　婆罗门舞衣绯紫色衣执锡镮杖唐太和初有康廼米禾稼米万槌后有李百媚曹触新石寳山皆善弄婆罗门者也后改为霓裳羽衣矣其曲开元中西凉府节度杨敬述所进也
　　醉胡
　　醉胡之舞衣红锦银防鞢氊防
　　万嵗乐
　　万嵗乐舞衣紫绯緑大簇花折上巾
　　感圣
　　感圣乐舞衣青罗绘衫帛带緫角
　　玉兎浑脱
　　玉兎浑脱舞衣四色绣罗银带玉兎冠唐天后末年劒器入浑脱始为犯声劒器宫调浑脱角调以臣犯君不可以训非中正之雅也中宗将作大匠宗晋卿舞浑脱君子鄙之神龙初吕元泰尝谏曰比见都市坊邑相率为浑脱骏马胡服名为苏莫遮旗鼓相当军阵之势也腾逐喧噪战争之象也胡服相懽非雅乐也浑脱为号非美名也其后睿宗入靖内难韦族诛废此其应也
　　异域朝天
　　异域朝天舞衣锦银束带戎冠手执寳槃
　　儿童解红
　　儿童解红舞衣紫绯绣银带花凤冠绶带唐和凝解红歌曰百戯罢五音清解红一曲新教成两个瑶池小仙子此时夺却柘枝名则童儿解红柘枝之类也其始于唐乎
　　射雕回鹘
　　射雕回鹘舞衣槃雕锦银防鞢持射雕槃






　　乐书卷一百八十四
　　钦定四库全书
　　乐书卷一百八十五
　　宋　陈　撰
　　乐图论
　　俗部
　　杂乐
　　女乐上　　女乐中　女乐下　菩萨蛮感化　　　抛毬　　剪牡丹　拂霓裳采莲　　　凤迎　　献花　　采云仙打毬　　　宫伶　　击鞠　　偶人戯女乐上
　　女乐之为祸大矣众人得之而荡心列国资之以行间故齐人遗鲁而孔子行秦人遗戎而由余去杨阜厉声而曹洪为之立罢贾曽极諌而皇太子为之不阅晋明出宋祎而疾愈虞公受二八而政乱然则女乐之于天下有不为防身亡国之阶邪昔王导作女妓蔡谟不恱而去导亦知而不止之是胥能知非者也虽未若不作之愈不犹愈于怙终而不知其非者邪彼房晖逺托关雎之説以恱隋祖牛宏修房中之乐以谄文帝彼哉彼哉真先民之罪人也
　　女乐中
　　唐明皇开元中宜春院妓女谓之内人云韶院谓之宫人平人女选入者谓之搊弹家内人带鱼宫人则否每勤政楼大防楼下出队宜春人少则以云韶足之舞初出幕皆纯色缦衣至第二叠悉萃场中即从领上禠笼衫懐之次第而出绕聚者数匝以容其更衣然后分队观者俄见藻绣烂然莫不惊异凡内伎出舞教坊诸工唯舞伊州五天二曲余曲尽使内人舞之文宗时教坊进霓裳羽衣舞女三百人唐季兵乱舞制多失圣朝禁坊所传不过小儿女乐三种而已女伎舞六十四人引舞四人执花四十人丱童四人从伎四十人作语一人凡緫一百五十三舞名有十焉
　　女乐下
　　圣朝大宴酺防禁坊进二种舞每舞各进一色舞叠方半则工伎止立间以俳优戱毕尝于崇德殿宴契丹人使但作小儿舞一种而已其他端门望夜锡庆院赐羣臣及酺宴则舞工三十六人凡此本唐宫中嬉燕之乐伶萧相传故附曲作舞而已虽冠服小异而工贠常定非如坐立二部出于当时之君有因而作也至于优伶常舞大曲惟一工独进但以手袖为容蹋足为节其妙串者虽风旋鸟骞不逾其速矣然大曲前缓叠不舞至入破则羯鼔震鼓大鼓与丝竹合作句拍益急舞者入场投节制容故有催拍歇拍之异姿制俯仰百态横出然终于倡优诡玩而已故贱工専习焉郑卫之乐也虽放之可也
　　菩萨蛮
　　菩萨蛮之舞衣绛绘窄砌衣卷云冠唐咸通中伶人李可及常于安国寺作菩萨蛮舞懿宗爱之尝赐银樽酒二啓之乃金翠也
　　感化乐
　　感化乐之舞衣青绘通衣皆梳髻绶带
　　抛毬乐
　　抛毬乐之舞衣四色绣大衫银带捧绣毬
　　剪牡丹
　　伶人剪牡丹之舞衣红绘砌衣金凤冠持花
　　拂霓裳
　　拂霓裳之舞衣红砌仙衣碧霞帔仙冠红绣抹额
　　采莲
　　采莲之舞衣红绘短袖晕帬云鬟髻乗防船持花唐和凝采莲曲曰波上人如潘玉儿掌中花似赵飞燕是也今教坊双调有焉
　　鳯迎乐
　　凤迎乐之舞衣仙砌衣云鬟凤髻
　　献花
　　菩萨献香花之舞衣绘窄砌衣寳冠执花盘
　　采云仙
　　采云仙之舞衣黄绘衣紫霞帔仙冠执幢节鹤扇
　　打毬乐
　　打毬乐之舞衣四色窄绣罗银带簇花折上巾顺风脚执毬杖盖唐贞观初魏郑公奉诏所造其调存焉
　　宫伶
　　唐旧制承平无事三二嵗必于盛春内殿锡宴宰辅及百辟备韶濩九奏之乐设鱼龙曼延之戯连三日抵暮方罢宣宗天赋聦哲于音律特妙每将锡宴必裁新曲俾禁中女伶迭相教授至是日出数十百軰衣以珠翠缇绣分行列队连袂而歌其声清怨殆不类人间其曲有曰播皇猷者率髙冠方履褒衣博带趋歩俯仰皆合规矩于于然有唐尧之风焉有曰葱西士女踏歌队者其词大率言葱岭之士乐河湟故地归国复为唐民也有曰霓裳曲者率皆执幡节被羽服态度凝澹飘飘然疑有翔云飞鹤变见左右如是者数十曲皆治世之声教坊伎儿軰遂冩其曲奏于外自是往往流传民间然锡宴宰辅百辟至于连日抵暮是不知诗人在宗载考之意也以禁中女伶连袂歌怨以尽臣下之懽岂不防于君臣相谑邪唐之所以衰乱不振者彼诚有以召之也可不戒哉
　　击鞠
　　唐宣宗听政之余至于弧矢击鞠皆洞尽其妙所御马衔勒之外不加雕饰而马趋防特异每持鞠杖乗势奔跃运鞠于空中连击至数百而马驰不止迅若流电焉二军老鞠手咸伏其能然以天子之贵为乐吏贱工所为虽极巧妙君子不取也
　　偶人戯
　　窟子亦谓之魁子又谓之傀防子盖偶人以戯喜歌舞本防家乐也盖出于偃师献穆王之伎髙丽国亦有之至汉末用之于嘉防齐后主髙纬尤好之真失其所乐矣【世说沛公在平城为突厥围突厥阏氏素妬忌陈平设木偶美人舞于城上阏氏望见而退兵史书但言陈平以私计免圉盖鄙其防下尔后乐家飜为歌舞之戯后魏有郭郎至合为俳优之首时人戯为之语曰东家郭公九十九伎俩肆尽入滕口史家以为此语妖也今民间多有之也】













　　乐书卷一百八十五
<经部,乐类,乐书>
　　钦定四库全书
　　乐书卷一百八十六
　　宋　陈　撰
　　乐图论
　　俗部
　　杂乐
　　散乐上　散乐下　百戱上　百戱下
　　劔戱　鷰戱　地川戱　岳戱
　　扛鼎戱　卷衣戱　白雪戱　山车戱
　　巨象戱　吞刀戱　吐火戱　杀马戱
　　剥驴戱　种戱　拔井戱　莓苔戱
