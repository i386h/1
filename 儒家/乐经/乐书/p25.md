<!-- { "loadSidebar": true } -->
　　礼者天地之节也乐者天地之乐也君子知礼之初始诸饮食人之大欲存焉故节之于頥以为礼乐之于需以为乐然则天子一食之间有不在礼乐乎盖王日一举鼎十有二物则天数也以乐侑食卒食以乐彻于造者无大防大荒大扎无天地之烖邦之大故则王可以乐之时孟子所谓乐以天下者也语曰亚饭干适楚三饭缭适蔡四饭缺适秦毎饭异乐毎乐异工侑食之乐大致如此然王日一举以乐侑食者膳夫之职至于大食三侑又大司乐之职也古者饮必告饱告饱必侑特牲三饭告饱而侑则九饭三侑矣荀卿大戴皆言三侑之不食则以乐侑食至于三礼之大成也礼之大成者皆令奏钟鼓则知非三侑之食无钟鼓矣曰王者饮食有食举之乐所以顺天地养神明求福应盖本诸此
　　大司徒
　　大司徒以乐礼教和则民不乖
　　大宰之于礼典小宰之于礼职大司乐之于合乐皆和邦国谐万民是礼以敬为本而其用在和乐以乐为用而其本在和故礼交动乎上乐交应乎下和之至也盖礼乐于六艺为首和于六德为终以乐礼之艺逹六德之和以教民则有以同民心出治道可使向方而观德矣其于移风易俗也何有先王着之以为教君子广以成之不过如此书曰契为司徒敬敷五教在寛记曰司徒修六礼以节民性明七教以兴民德是为乐礼以教和者王也佐王以乐礼教和者大司徒也穆王命君牙为大司徒敷五典式和民则非以乐教而何盖父子之道天性也古之教者必自父子始至于长幼和顺于乡遂君臣和敬于朝廷莫不自此移之矣故曰乐者审一以定和所以合和父子君臣附亲万民是先王立乐之方也然以此教民非乐之至也语其至则奏之以无怠之声谓之以自然之命道可载而与之俱矣
　　以五礼防万民之伪而教之中以六乐防万民之情而教之和
　　礼者天秩之经存乎天而有隂阳乐者人道之大存乎人而有文武吉嘉宾礼之属乎阳也凶与军礼之属乎隂也云门大咸大防大夏乐之本乎文也大濩大武乐之本乎武也五礼自外作皆本之忠信文之义理以之防民伪而教之中使之因性以复命也六乐由中出皆文之五声播之八音以之防民情而教之和使之因情以复性也盖喜怒哀乐未谓之中而礼所以制之而皆中节谓之和而乐所以道之故曰利贞者性情也中出于性而近贞和出于情而近利利贞天道也惟圣人为能与故于干言之中和人道也惟贤人能之故于大司徒言之然教敬以祀礼教让以阳礼教逊以隂礼教和以乐礼此因民常而施教所以辅相之也以五礼防万民之伪而教之中以六乐防万民之情而教之和此防其情伪而教之所以裁成之也古之人所以致礼乐明备天地官者本诸此欤礼主防伪以教中而乐非不豫焉记曰惟乐不可以为伪乐者中和之纪是也乐主防情以教和而礼非不豫焉记曰礼者因人情而为之节文礼之用和为贵是也
　　乡大夫
　　乡大夫之职乡射之礼五物询众庶一曰和二曰容三曰主皮四曰和容五曰兴舞
　　古者诸侯之射必先行燕礼以燕礼考之升歌鹿鸣下管新宫笙入三成遂合乡乐若舞则勺然则乡射之礼兴舞亦如之矣盖乡射之礼升歌于堂上降管于堂下然后舞动其容而不知手足之舞蹈是虽为所乐之极亦特其末者而已记曰乐者非谓黄钟干也乐之末节也故童子舞之射之兴舞非特于乡为然王之燕射乐师帅射夫以弓矢舞大射大司乐诏诸侯以弓矢舞是知自王逹于庶人凡射未甞不以舞终焉卫之贤者仕于伶官诗人谓皆可以承事王者不过美其公庭万舞执籥秉翟而已然则乡大夫宾兴贤能而所询及此不亦宜乎国语谓亲戚为询拘矣古者射不主皮此言主皮者不主皮所以观德行之本主皮所以观艺仪之末本在于上非众庶所知故也
　　封人
　　封人凡祭祀饰其牛牲设其楅衡置其絼共其水槀歌舞牲及毛炮之豚
　　歌咏其声于堂贵人声也舞动其容于庭容斯为下矣先王于祭祀之牲贵牡不贵牝贵小不贵大贵纯不贵厖贵充不贵疾其出入奏昭夏其设饰则歌舞之岂特乐其牲为哉廼所以乐神也然必责之封人者封人所掌者土事牲之所资以养者土物资养于土物者使掌土事者歌舞之以明乐于所供而不以物俭其神故也
　　鼓人
　　鼓人掌六鼓四金之音声以节声乐以和军旅以正田役
　　圣人作易参天两地而倚数因参而三之其数六因两而两之其数四鼓阳也而六之参天之数也金隂也而四之两地之数也凡物动而有声声变而成音其为声也或虚实相成或幽显相形虽有万不同其本则一而已其为音也或杂比成文或曲折成方虽当□不同其音亦一而已六鼓四金皆文之以五声播之以八音而鼓人掌教之者以为声乐易以流吾以是节之军旅易以乖吾以是和之田役易以乱吾以是正之节声乐所以饰喜也和革旅所以饰怒也正田役所以饰事也记曰乐也者节也岂节声乐之意邪易曰恱以先民民忘其劳恱以犯难民忘其死岂和军旅正田役之意邪六鼓四金必掌以鼓人者鼓为乐之君故也

　　乐书卷三十七
　　钦定四库全书
　　乐书卷三十八
　　宋　陈旸　撰
　　周礼训义
　　地官
　　鼓人　　舞师
　　鼓人
　　教为鼓而辨其声用以靁鼓鼓神祀以灵鼓鼓社祭以路鼓鼓鬼享以鼖鼓鼓军事以鼛鼓鼓役事以晋鼓鼓金奏鼓异异声声异异用故靁鼓天声也以鼓神祀灵鼓地声也以鼓社祭路鼓人声也以鼓鬼享鼖之于军鼛之于役晋之于金奏亦若是矣鼓人非特教其为之又辨其声用焉以言其为用故也神祀太宰所谓大神是也社祭大司乐所谓土示类也于天言神以见大示于地言社以见天之众神与记言郊社之礼郊以明天道社以神地道同意大司乐言靁鼓灵鼓路鼓皆有鼗而鼓人言鼓不及鼗眡了播鼗不及鼓者以鼓人言鼓以见鼗眡了言鼗以见鼓故也鬼享之鼓谓之路军事之鼓谓之鼖皆以为大者国之大事在祀与戎故也然六鼓之用不同而有所谓同故路鼓晋鼓鼖鼓或施之军事大司马教战王执路鼓诸侯执贲军将执晋是也路鼓或施之朝政大仆建路鼓以逹穷者与遽令是也鼖鼓或施之金奏灵台鼖鼓维镛是也鼖或为贲鼖以贲为义也鼛或为臯
　　鼛以臯为义也
　　以金錞和鼓以金镯节鼓以金铙止鼓以金铎通鼓六鼓之有四金犹六律之有六吕也故錞之声熟镯之声浊铙之声髙铎之声明熟则隂与阳和故可以和鼓浊则承阳而节之故可以节鼓髙则隂胜阳而止之故可以止鼓明则隂与阳通故可以通鼓在易艮则位之终止也其究也必穷故以渐进继焉既济则治之终止也其究也必乱故以未济终焉此六鼓终于通鼓之意也大司马言镯铙则鸣之而已铎则或振或摝其用则先铎后铙与此不同者此言理之序大司马言用之序故也錞之于兵虽无经见国语曰战以錞于丁宁儆其民也黄池之防吴王亲鸣钟鼓丁宁錞于振铎则兵法固有之矣
　　凡祭祀百物之神鼓兵舞帗舞者
　　先王作乐诸声音而以鼓为之君形诸动静而以舞为之容故凡神在天地之间自有声至于无声吾皆有以鼓之自有形至于无形吾皆有以舞之然则鼓之舞之有不尽神者乎祭法曰山林川谷丘陵能出云为风雨见怪物皆曰神有天下者祭百神舞师掌教兵舞帅而舞山川之祭祀教帗舞帅而舞社稷之祭祀由此观之凡祭祀百物之神舞之在舞师则鼓之在鼓人矣其兵舞帗舞扞蔽祓除灾害故也扞蔽则灾害未然者不至帗除则灾害已然者去矣党正祭禜族师祭酺皆此意欤舞师凡小祭祀不兴舞则百物之神有舞者非小祭祀也记言聚万物而索飨之则蜡而已祭祀百物之神非特蜡也先王之于百物致而祭之以夏索而飨之以冬谓之凡祭祀百物则不主一时可知矣
　　凡军旅夜鼓鼜军动则鼓其众田役亦如之
　　不虞之患多起于夜故古人于无事之时犹或待暴有柝守国有鼜况军旅乎此挈壶氏所以序聚柝鼓人所以鼓鼜也镈师掌固皆夜三鼜大司马辨军之夜事则鼓人所鼓所辨亦可知矣兵法有鼔首鼓马鼓徒鼓手鼓足之说则军动鼓其众亦不过如此昔鲁庄公战于长勺未可鼓而欲鼓曹刿违之为其失之遽也宋防公战于可以鼓而不鼓子鱼非之为其失之缓也先王鼓众之法无失也军动则鼓之而已今夫田者养禽兽而取之以为人利者也役者执殳从事而与戍异者也古人以鼖鼓鼔军事以鼛鼓鼓役事而不及田何邪曰先王教军旅之法常寓于四时之田在易之师有田禽之象司马之田有如战之阵则军旅田猎之制同法而异用言军事则田事举矣大仆军旅田役賛王鼓则賛之在大仆鼓之在鼓人故也
　　救日月则诏王鼓大防则诏大仆鼓
　　救日月则诏王鼓者鼓皆以助阳也月食而助阳则月之明遡于日而已日月食皆隂为之灾也今夫天子理阳道后治隂德故男教不修日为之食天子素服修六宫之职以荡天下之阳事妇顺不修月为之食后素服修六宫之职以荡天下之隂事是天子之与后犹日之与月隂之与阳则救日诏王鼓可也救月亦诏之可乎曰隂所以佐阳而主成功者在阳不在隂后所以佐王而主成功者在王不在后然则救日月食均诏王鼓可也诗曰彼月而食则维其常此日而食于何不臧则月者缺也以食为常日者实也以食为变故春秋书日食三十六书述季秋朔辰弗集于房皆未尝及月焉鼓人昬义兼日月言者盖书与春秋皆出于史史法常事不书变则书之不得不与二礼异也书曰瞽奏鼓啬夫驰庶人走春秋书日有食之鼓用牲于社者三则救日月用鼓尚矣左丘明谓惟正月之朔慝未作于是用币于社伐鼓于朝然日食奏鼓先王之礼也春秋特讥用牲而已非为九月六月不鼓也古人救日月之法非特乎此庭氏又有救日之弓救月之矢日月食皆隂为之灾必以鼓者所以进阳也以鼓进阳以弓退隂尚何天变之有虽然君子以为文庶人以为神矣此言救日月诏王鼓大仆日月食賛王鼓何也曰大仆之职内与王正其身外与王同忧惧故王鼓得以賛之鼓人之职卑矣内不可与王正其身外不可与王同忧惧特以鼓诏之而已

　　乐书卷三十八
　　钦定四库全书
　　乐书卷三十九
　　宋　陈旸　撰
　　周礼训义
　　地官
　　舞师
　　春官
　　大宗伯　　内宗　　外宗　　大司乐舞师
　　舞师掌教兵舞帅而舞山川之祭祀教帗舞帅而舞社稷之祭祀教羽舞帅而舞四方之祭祀教皇舞帅而舞旱暵之事凡野舞则皆教之
