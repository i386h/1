<!-- { "loadSidebar": true } -->
　　后魏道武帝定中山获其乐县自制乐舞追尊祖考诸帝乐用八佾奏皇始之舞冬至祭天于南郊圆丘乐用皇矣奏云和之舞夏至祭地于北郊方泽乐用天祚奏大武之舞及破赫连昌获古雅乐平凉州得其伶人器服并择而存之后通西域又以恱般国鼓舞设于乐府文帝时公孙崇典知乐事尝言于帝曰乐府先传正声有王夏登歌鹿鸣之属而有文始五行之舞及太祖初兴所制皇始之舞又有呉夷东夷西戎之舞凡七舞用之郊庙中京造次但用文始五行皇始三舞而已皇魏四祖三宗之乐宜有表章帝乃诏刘芳更定文武二舞始于大飨用之后祖莹等建言请以韶舞为崇徳武舞为章烈揔名曰嘉成诏可其议特凖古六代之乐易嘉成为大成尔然赫连昌凉州恱般国之乐呉夷东夷西戎之舞并列之太乐是不知先王之时夷乐作于国门右辟之说也
　　北齐乐舞
　　北齐之舞作覆焘以享天地之神作恢祚以献髙祖武帝之室宣政以献文襄之室光大以献文宣之室朝飨用文武之舞咸有阶歩其杂乐歌舞之伎自文防以来皆所乐好至河清以后传习尤盛无足纪焉
　　后周乐舞
　　后周武帝初造山云之舞又定大夏大汉大武正德武德以备六代之乐南北郊雩坛太庙禘祫朝防并用之然不制神室之舞非古人所以昭德象功之意也
　　隋乐舞
　　隋文帝平陈之后尽得宋齐旧乐更诏牛宏等定文武之舞辨器服之异又凖乐记象德拟功初来就位揔干而山立思君道之难也发蹈厉威而不残也武乱皆坐四海咸安也武始而受命再成而定山东三成而平蜀道四成而北狄是通五成而江南是拓六成复缀以阐太平文帝曰不用象功德直象事可也近代舞出入皆作乐谓之阶歩咸用肆夏周官所谓乐出入奏钟鼓是也并依定焉梁帝罢之不知经之过也魏晋以来有矛俞弩俞及朱儒导引之类既非正典悉罢不用亦可谓治古之举也其后定令置七部乐而牛宏又请存鞞铎巾拂四舞与新伎并陈宴防同设于西凉前奏之帝曰音声节奏及舞悉宜依旧惟舞人不捉鞞拂尔牛宏当世儒宗而措论如是抑何不知先王雅乐之甚也哉
　　唐乐舞上
　　唐贞观初诏祖孝孙制定雅乐始改隋文舞为治康武舞焉以施郊庙后诏张文收更加补缉昊天上帝奏豫和之舞皇地祗奏顺和之舞宗庙奏永和之舞又诏八坐议洪农府君宣简公懿王三庙同奏长发之舞皇帝奏大基之舞元皇帝奏大成之舞髙祖武皇帝奏大明之舞文德皇后奏光大之舞宴羣臣奏七德之舞防三品以上奏九功之舞既又燕州牧蛮夷酋长于元武门奏七德九功之舞髙宗又自制上元舞令大祠享皆得陈设后又诏施之郊庙而已以谓文武二舞礼不可废若县作上元舞奏神功破阵功成庆善乐殿庭用武皆引出县外作并诏髙万石上凯安六变之法一变象龙兴参野二变象尅静关中三变象夷夏賔服四变象江淮寜谧五变象玁狁慴伏六变复位象兵还振旅贞观礼祭享武舞六变岂亦仿周大武之制与明皇嗣位自以获龙池之瑞制龙池之舞天寳中奏祠太清宫造紫极之舞然周用六代之乐未尝屡变名号之别也唐之乐舞屡变如此不亦失之自衒非所以褒崇祖宗功德之意邪
　　唐乐舞下
　　髙宗初诏有司造崇德之舞以尊太宗之庙武后制钧天之舞以尊髙宗睿宗诏大和之舞以尊中宗明皇诏景云之舞以尊睿宗开元中将东封太山更定雅乐献祖用光大之舞懿祖用长发之舞景帝用大政之舞余如旧制代宗以广运之舞尊明皇以惟新之舞尊肃宗德宗以保大之舞尊代宗以坤元之舞尊昭德皇后宪宗以文明之舞尊德宗以顺和之舞尊顺宗以象德之舞尊宪宗恭宗以和寜之舞尊穆宗文宗以大钧之舞尊恭宗武宗以文成之舞尊文宗宣宗以大定之舞尊武宗哀帝以咸寜之舞尊昭宗孝恭皇帝庙奏承先诸太子庙并奏凯安然髙宗罢文德皇后光大之舞非奉先之孝也制上元之舞二十九叠祭享之日三献已终而舞犹未毕非大乐必易之意也











　　乐书卷一百七十七
　　钦定四库全书
　　乐书卷一百七十八
　　宋　陈　撰
　　乐图论
　　俗部
　　舞
　　梁乐舞　　后唐乐舞　　晋乐舞
　　汉乐舞　　空玑舞　　　武始舞
　　咸熈舞　　缉备舞　　　簮笔舞
　　梁乐舞
　　梁髙祖开平初造崇徳之舞以祀昊天开平之舞以享宗庙然庙有四室室为一舞一室曰大合之舞二室曰象功之舞三室曰来仪之舞四室曰昭徳之舞自五代乐舞制度苟简均之自郐无足讥焉
　　后唐乐舞
　　后唐乐舞无所更造独宗庙四室别立舞名懿祖用昭徳之舞献祖用文明之舞大祖用应天之舞昭宗用永平之舞庄宗用武成之舞明宗用雍熈之舞然以天子之尊立一庙四室则下士之制而已非先王七庙之制也
　　晋乐舞
　　晋髙祖初诏崔棁等制定乐舞棁等讲求唐制尽复其器服工贠改文曰昭德之舞武曰成功之舞始为大防陈之并推取教坊诸工以备行列屈信俯仰颇有仪度其后太常更自广募工贠多出市人阅习未防而元防朝飨遂用寺工以陈于庭进退无旅而歌如虞殡当时识者观之知晋之将亡兆于此矣
　　汉乐舞
　　汉髙祖即位之初太常张昭进言唐有治康凯安七德九功四舞不可废罢宜更名号示不相袭也故治康曰治安之舞凯安曰振德之舞九功曰观象之舞七德曰讲功之舞治安振德用之郊庙观象讲功施之燕享又宗庙四室室别名舞一室曰灵长之舞二室曰积善之舞三室曰显仁之舞四室曰章庆之舞未防髙祖庙有司上观德之舞云
　　空玑舞
　　孔子相鲁齐人患其将霸欲败其政乃选美女八十人衣文锦之服舞空玑之曲以遗鲁君三日不朝而孔子行然则郑声不放佞人不逺可乎
　　武始舞　　咸熈舞
　　魏明帝造武始咸熈之舞在郊庙则武始工冕黒介帻黝衣裳白领袖绛领袖中衣绛合幅袴绛韦鞮咸熈舞工冠委貌余服如之在殿庭则武始工武冠赤介帻生绛袍单衣绛领袖皂领袖中衣虎文画合幅袴白布黒韦鞮咸熈工进贤冠黑介帻生黄袍单衣白合幅袴余服同前而已然古者天子冕而舞大武汉之舞工亦冕焉岂非袭李唐之失邪
　　缉备舞
　　隋平陈之后尽得宋齐旧乐更诏牛宏等缉备焉文舞工六十四并黑介冠进贤冠绛纱连裳白内单皂褾领革带乌皮履十六工执翣十六工执帗十六工执旄十六工执羽左手皆执籥二工执纛引前在舞贠外衣冠亦如之武舞工六十四并服武弁朱褠衣革带乌皮履左执朱干右执玉戚二工执旌居前二工执鼗二工执铎金錞二四工举二工作二工执铙二工执相在左二工执雅在右各一工作焉自旌以下夹引武舞者在舞贠外衣冠亦如之然朱干玉戚古天子之舞也舞工以之不亦过乎
　　簪笔舞
　　齐永明中释寳月为太乐令郑义秦论曰饰以旄籥饰以羽今籥并用羽旧制进贤冠帻不簪笔朱衣褾服中厠皂縁曲领白布祙舄义秦乃改簪笔籥同用竹朱漆籥三孔一头五色毦籥两头葆羽毦着乌皮履梁武帝辨之曰诗云左手执籥右手秉翟盖五雉之羽宁谓羌邪笔笏以记事受言舞者何事簪笔邪由此观之义秦之论其缪甚矣














　　乐书卷一百七十八
　　钦定四库全书
　　乐书卷一百七十九
　　宋　陈　撰
　　【原阙】












<经部,乐类,乐书,卷一百七十九>
<经部,乐类,乐书,卷一百七十九>
　　古琴操有公莫渡河曲观公莫舞歌诗有云吾不见公莫时吾何婴公来姥时吾哺声吾治五文度汲水吾噫邪哺谁当求是知公莫舞公莫渡河曲之舞也陈智匠曰寻霍里子髙晨朝刺舡而济有白首狂夫被发提壶乱流而度其妻追止之不及遂溺而死于是鼓箜篌而歌曰公无渡河公竞渡河堕奈公何曲终赴河而殁子髙闻其歌悲援琴而哀切以象其声是也宋沈约文致之以为公莫害汉今之巾舞是也不知奚据而云
　　巾舞
　　沈约曰项荘劒舞项伯以防隔之使不得害汉髙祖今之用巾盖像项伯衣防之遗式也
　　白纻舞
　　宋齐白纻舞歌诗三篇其首篇曰制以为袍余作巾袍以光躯巾拂尘次篇曰双袂齐举鸾凤翔罗裙飘飖昭仪光终篇曰声发金石媚笙簧罗袿徐转红袖是其事也然纻本呉地所出疑呉舞也晋俳歌曰皎皎白绪节节为双呉音呼绪为纻则白绪白纻一矣今宣州有白纻山岂因是而名之邪













　　乐书卷一百七十九
　　钦定四库全书
　　乐书卷一百八十
　　宋　陈　撰
　　乐图论
　　俗部
　　舞
　　破阵舞　　　　庆善舞　　　大定舞
　　上元舞　　　　圣夀舞　　　光圣舞
　　燕乐舞　　　　长夀舞　　　天授舞
　　万嵗舞　　　　龙池舞　　　小破阵舞破阵舞
　　唐太宗在位七年制破阵乐舞左圆右方先偏后伍鱼丽鹅贯箕张翼舒交错屈信首尾廻互以象战阵之形吕才依图教乐工百二十人被甲持防执纛而习之凡舞三变毎变为四阵有来往疾徐击刺之象以应歌节既就令魏郑公虞世南李百药等制歌词更名七徳之舞其后宴三品及州牧蛮夷酋长于元武门奏之观者覩其抑蹈厉莫不扼腕踊跃懔然震悚武臣烈将咸上夀曰此舞是陛下百战百胜之形容也羣臣咸称万岁蛮夷诸种自请率舞亦可谓盛矣帝尝谓侍臣曰朕昔在藩邸屡有征诛遂有此歌岂意今日登之雅乐所以被于乐章示不忘本也永徽以后朝羣臣陈乐架帝曰被甲而舞者情不忍观所司宜勿设因惨怆久之后更诏改破阵乐舞为神功破阵乐仪凤中帝在九成宫宴韩王元嘉霍王元凯等方其乐作韦万石奏曰破阵乐舞是皇祚发迹所由宜祖宗盛烈传之于后自天皇临御寝而不作羣臣无以称述将何以发孝思之情哉臣愿每大宴防先奏此舞以光祖宗之烈上改容许之乐既阕上歔欷谓韩王等曰不见此乐垂三十年惟往者王业艰难朕岂一日忘武功也古人谓富贵不与骄奢为期而骄奢至使朕时见此舞得以自诫无满盈之容非为乐而奏耳由此言之勿设其舞孝子之情也设而自诫贤王之道也然则后之为人君者可不念哉其后藩镇春冬犒军亦舞此曲兼用马军引入塲尤壮观也【破阵乐有万斯年曲是朱崖李太尉进此曲名即天仙子是也】
　　庆善舞
　　唐太宗生于武功庆善宫既贵为天子设燕赋诗被之筦用舞童六十人并进贤冠大袖裙漆髺皮履舞蹈安徐以象文德洽而天下安也至髙宗时飨燕奏之则天子避位公卿以下坐燕者皆兴永淳中将封泰山裴守真建议谓破阵庆善乐舞用兼賔祭讨论经传未有帝王立观之礼况升中大事华夷毕集甄陶化育莫匪神功岂于乐府别申严奉臣谓当奏二舞时不应起立是不知礼经虽天子必有尊之说也诏之曰可岂明王以孝治天下之意乎守真之言害教莫甚焉不为君子取也然舞童用进贤冠不亦失之以儒为戯乎
　　大定舞
　　大定舞本出破阵乐舞者百四十人被五采文甲持槊歌云八纮同轨乐以象平辽东而邉隅大定也
　　上元舞
　　唐咸亨中髙宗自制乐章十四首而上元居一焉诏有司诸大祠享并奏之【上元二仪三才四时五行六律七政八风九宫十洲得一庆云之曲凡此十四章之目】其舞亦髙宗所造用舞者百八十人画五色云衣以象元气也
　　圣夀舞
