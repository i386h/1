<!-- { "loadSidebar": true } -->
　　明堂位曰蒉桴土鼔苇籥伊耆氏之乐也籥之为器如笛而三孔主中声而上下之春分之音也三孔则冲气出焉春分则隂阳中焉此律吕之所由生也始乎苇伊耆氏施于索飨之祭是已成乎竹周人以之教陔乐是已诗之简兮曰左手执籥右手秉翟宾之初筵曰籥舞笙鼔乐既和奏钟鼔曰以雅以南以籥不僭春秋书仲遂卒于垂壬午犹绎万入去籥公羊曰去其有声者存其无声者以是考之籥之为乐笙鼔资之然后和奏雅南资之然后不僭一要宿于中声而已声之所谓文者如此羽之为物物得之以自饰人得之以饰物舞者执籥于左而龡之秉羽于右而舞之其容一应乎声而已容之所谓文者如此籥师掌教国子有在于是岂非上以賛大司乐之教大舞下以成乐师之教小舞邪尔雅曰大籥谓之产中谓之仲小谓之箹籥之大者其声生出不穷非所以为约也小者其声则约而已若夫大不至于不穷小不至于太约此所以谓之仲也然则郑郭三孔之籥岂其中者欤毛苌六孔之籥岂其大者欤虽然皆不出乎中声而广雅有籥七孔谓之笛之说岂傅防七音之说而遂误乎
　　祭祀则鼓羽籥之舞賔客飨食则亦如之大丧廞其乐器奉而藏之
　　太宰以礼待賔客之治行人掌大賔之礼及大客之仪统而言之賔客皆以礼待之分而言之以礼待賔以仪待客则賔尊而客卑矣敌主者賔也休戚利害同焉承主者客也休戚利害异焉大宗伯以飨燕之礼待四方之賔客内宗掌宗庙之祭祀荐加豆边賔客之飨食亦如之别之则賔客飨食未尝或同合之则賔客者飨食之人飨食者賔客之礼未尝不防而为一也盖王之于诸侯有主道焉诸侯臣之于王有客道焉所谓賔者不过诸侯尔故上公飨礼九献食礼九举诸侯飨礼七献食礼七举而诸伯如之诸子飨礼五举而诸男如之则诸侯之臣亦可类见矣祭祀賔客飨食之礼如此则所鼓之乐亦可知矣古之舞者未尝不节之以鼓诗曰籥舞笙鼓又曰鼓咽咽醉言舞鼔其羽籥之舞则执其羽籥习其俯仰屈伸容貌得庄焉行其缀兆要其节奏进退得齐焉夫然以事鬼神而祭祀以待賔客而飨食而籥师能之则其职业修举可知然籥师鼓羽籥之舞则文舞而已干戚之武舞不与焉者以掌籥为主故也司干掌舞器则武舞而已羽籥之文舞不与焉者以掌干为主故也文王世子春夏学干戈秋冬学羽籥皆于东序小乐正学干大胥賛之籥师学戈籥师丞賛之仲尼燕居曰夏籥序兴则夏籥者用夏翟以为籥舞也周之时皆以籥羽舞文乐而文王世子使籥师学戈岂夏商之制欤
　　籥章
　　籥章掌土鼓豳籥
　　土之为行天五其生数也地十其成数也水之为行天一其生数也地六其成数也土成于地十则足以胜水使地十反于天一有复本反始之意也礼运曰夫礼之初始诸饮食其燔黍捭豚污尊而抔饮蒉桴而土鼓犹若可以致其敬于鬼神明堂位曰土鼓蒉桴苇籥伊耆氏之乐也郊特牲曰伊耆氏始为蜡蜡也者索也嵗十二月合聚万物而索飨之主先啬而祭司啬也土爰稼穑而黍土产也坎为豕而豚水畜也燔黍以为饮捭豚以为食虽曰礼之初始于此然亦即此而作乐焉则乐亦始于此矣蜡祭之礼蒉桴土鼓苇籥之乐皆起于伊耆氏彼其为索飨之祭亦因土反其宅水归其壑之时行报本反始之礼焉然则籥章用土鼓豳籥以致报本反始之义亦祖乎此也且蜡之祭也主先啬而祭司啬先啬神农也司啬后稷也周家王业本始于后稷后世因之以行礼盖有由始也杜子春以土鼓为瓦鼓而以革饰之是不知伊耆氏之世未有范金合土之制与壷氏炮土之鼓异矣
　　中春昼击土鼓龡豳诗以逆暑中秋夜迎寒亦如之凡国祈年于田祖龡豳雅击土鼓以乐田畯国祭蜡则龡豳颂击土鼓以息老物
　　风雅颂合而为诗成而为章诗序曰情发于声声成文谓之音盖诗者中声之所止也籥者中声之所出也土者中声之质存焉籥章所歌者豳诗所击者土鼓所龡者豳籥以之逆暑迎寒必本中春昼中秋夜祈年祭蜡必龡豳雅豳颂者以中声之诗奏之中声之鼓龡之中声之籥则所道者中徳所咏者中声所顺者中气无往不为中和之纪矣今夫豳雅豳颂之名虽存其辞与义亡之乆矣郑康成自七月流火九月授衣至我心伤悲迨及公子同归为豳风自七月流火八月萑苇至为此春酒以介眉夀为豳雅自七月食八月断壷至称彼兕觥万夀无疆为豳颂固哉郑氏之为诗也然则雅颂天子之诗也豳可得而有乎曰武王末受命周公成文武之徳追王太王王季以天子之礼故文武之功实起于后稷既追王以天子之礼亦必追以天子之乐其用天子之诗不亦冝乎暑言逆主之也寒言迎客之也
　　鞮鞻
　　鞮鞻氏掌四夷之乐与其声歌祭祀则龡而歌之燕亦如之
　　王者用先王之乐明有法也用当代之乐明有制也用四夷之乐明有懐也东夷之乐曰昧持矛以助时生南夷之乐曰任持弓以助时养西夷之乐曰株离持以助时杀北夷之乐曰禁持楯以助时藏皆于四门之外右辟四夷之乐也东夷之舞缓弱而淫防南夷之舞蹻迅而促速西夷之舞急转而不莭北夷之舞沉壮而不四夷之舞也四夷乐舞如之则声歌可知其不言舞者以靺师旄人见之也先王之于夷乐虽有所不废然夷不可乱华哇不可乱雅盖亦后之而弗先外之而弗内此夹谷之防齐人奏之孔子所以却之欤然夷乐必使鞮鞻氏掌之何也曰以王制推之被髪文身为东夷雕题交趾为南夷衣羽毛为北夷至于西夷则被发衣皮而谓西方曰狄鞮则鞮鞻氏以衣皮名官也鞮则去毛以为革有去彼适我之意而所履者有是而无非矣雄所谓东鞮亦是意也匈奴谓汉曰若鞮岂知礼义者之言乎土娄之塿娄土而聚之木娄之楼娄木而搆之然则革娄之鞻岂非娄革而为之乎由是观之鞮鞻盖四夷所履也记礼者以之名方周礼以之名官非特所履为然靺师以所服名之旄人以所执名之是夷人之乐不可得而详所可得而知者不过是三者而已明堂位曰纳夷蛮之乐于太庙言广鲁于天下也今夫四夷之乐惟天子得用之岂鲁以蕞尔之国亦得用之乎以为周公有人臣不可及之功用之于太庙可也以为广鲁于天下是啓鲁公僣乱之心非达礼者之言也窃意鲁之俗儒溢美其国张大其言以欺惑后世欤旄人言人鞮鞻言氏又何也曰春秋之法凡继世者皆称氏凡微者皆称人微者称人如齐人衞人曹人伐宋齐人卫人伐郑之类是也若夫称氏者所配固不一矣姜氏子氏以氏配姓李氏臧氏以氏配族哭于赐氏以氏配名不念伯氏之言以氏配行灭赤狄潞氏以氏配国母氏圣善以氏配亲言告师氏以氏配尊旄人称人微者故也鞮鞻称氏非继体也别旄人韎师而已

　　乐书卷五十三
　　钦定四库全书
　　乐书卷五十四
　　宋　陈　撰
　　周礼训义
　　春官
　　典庸器　司干　大祝　司巫　女巫典庸器
　　典庸器掌藏乐器庸器
　　庄子曰庸也者用也用也者通也通也者得也适得而几矣因是已已而不知其然谓之道乐记曰礼乐皆得谓之有徳盖得也者徳也徳则几道而未全于道以其未能不知其然故也子曰芒芒圣徳逺人咸慕上也武义璜璜兵征四方次也由是观之先王之于逺人岂事征伐为哉以为以徳来之而不吾懐也然后用征伐以胜之得其人则俘之为臣妾得其物则藏之为庸器春秋季氏以所得齐兵作林钟而铭鲁功得非庸器之谓乎庸器以有民功为主而藏之为可久乐器以同民心为主而藏之为可乐二者均以典庸器掌之言庸器则乐器在其中矣
　　及祭祀帅其属而设笋虡陈庸器飨食賔射亦如之大丧廞笋虡
　　乐出于虚而寓于器本于情而见于文寓于器则器异异虡见于文则文同同笋古者以梓人为笋虡钟虡饰以臝属磬虡饰以羽属器异异虡故也钟磬之笋皆饰以鳞属其文若竹笋然文同同笋故也笋则横之而设以崇牙其形髙以峻虡则植之而设以业其形直以举灵台诗曰虡业维枞贲鼓维镛有瞽诗曰设业设虡崇牙树羽明堂位曰夏后氏之龙簨虡由是推之笋虡之制非特商周有之自夏后氏已然也鬻子曰大禹铭于笋虡教寡人以道者击鼔教以义者击钟教以事者振铎语以忧者击磬语以讼狱者挥鼗其言虽不经见彼盖有所受亦足考信矣古者祭祀设笋虡以显先王之业陈庸器以昭先王之功飨食賔射亦然君子敬则用祭器之意也典庸器之于庸器无事以藏之为善有事以陈之为贵其于笋虡也吉事设之以饰喜凶事廞之以饰哀笋亦为簨者竹生于东南故也虞亦为虡者乐出虚故也
　　司干
　　司干掌舞器祭祀舞者既陈则授舞器既舞则受之賔飨亦如之大丧廞舞器及葬奉而藏之
　　见乃谓之象形乃谓之器先王因象以制器由器以明象则圣人制作之意岂徒然哉周颂维清奏象舞则舞器虽于乐为末亦未甞不尚象而为之也故文舞以象徳武舞以象功形异必异名分异必异守凡为器皆然况文武之舞乎司干掌舞器者也祭祀賔飨之际舞者既陈则以器授之既舞则受而藏之此言礼所以异于凶也大丧则廞之既葬则奉而藏之此凶礼所以异于吉也诸子凡乐授舞器主教国子之倅言之与凡舞者既陈异矣司兵司干盾祭祀授舞者兵不言受之以司干见之也凡称乐器声音之器也凡称舞器形容之器也声音之器以十有二律为之数度以十有二声为之齐量形容之器以干戚饰其武以羽籥饰其文书曰舞干羽于两阶郊特牲曰朱干设冕而舞大武明堂位曰朱干玉戚以舞大武皮弁素积禓而舞大夏祭统君执干戚就舞位冕而揔干率其羣臣以乐皇尸又曰朱干玉戚以舞大武八佾以舞大夏诗曰日之方中公庭万舞左手执籥右手秉翟盖干戚武舞之器羽籥文舞之器而器岂武哉然武舞之器干饰以朱所以象事戚饰以玉所以象徳或以干配戚记所谓干戚以舞之是也或以干配戈记所谓春夏学干戈是也或以干配记所谓歌干是也然干之为器所以自卫非所以伐人也武舞以自卫为主此鼔人舞师所以先兵舞君舞所以重揔干名官所以用司干也言武舞之器如此则文舞之器亦可知矣故舞社稷以帗四方以羽旱暵以皇四夷以旄无非文舞之器也或以羽配旄记所谓饰以羽旄是也或以旄配狄记所谓旄狄以舞之是也或以翟配籥简兮之诗是也文舞阳也阳主声武舞隂也隂主形干则形也武舞莫先焉籥则声也文舞莫先焉此鼓羽籥之舞所以名官以籥师也于文舞言禓则武舞必袭矣于武舞言冕则文舞必弁矣武舞言万舞则文舞不必万人矣文舞言八佾则武舞可知矣公羊言八佾舞大武可也以朱干玉戚为舞大夏不亦误乎
　　大祝
　　大祝隋衅逆牲逆尸令钟鼓右亦如之来瞽令臯舞大司乐尸出入令奏肆夏牲出入令奏昭夏大飨不入牲其佗如祭祀盖祭祀逆牲逆尸之时令奏肆夏昭夏在大司乐其令以钟鼔奏之者大祀而已彤弓之诗天子所以飨诸侯者也始言钟鼔既设一朝飨之继言钟鼓既设一朝右之祭飨之礼均令以钟鼓继之右亦如之岂飨而右之邪与享右祭祀之右同意先儒以右当为侑未必然也
　　司巫
　　司巫若国大旱则帅巫而舞雩
