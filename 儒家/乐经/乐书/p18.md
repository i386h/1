<!-- { "loadSidebar": true } -->
　　君者臣之倡上者下所仪故君以心好之则臣未有不为之于朝上以迹行之则民未有不从之于下然则人君之于民所以触而之者岂难也哉不过谨吾好恶示之使知禁而已上之好恶可不谨欤子夏之于诗仲尼盖尝引而进之不可谓不达其意矣始以貊其德音美王季之德中以肃雍和鸣颂成王之乐终又以牖民孔易勉之是子夏之于魏欲使是君为成周之君是民为成周之民彼其用心不亦仲尼欲为东周之意乎文侯诚能移溺音之好而好是德音内以和心外以肃敬则乐行而民向方天下皆寜矣岂特魏哉如不能乎其好恶反周道之正而已然子路之于祭君子以为知礼子夏之于魏君子以为知乐至孔子论帝王之礼乐不以告回者语之夫岂以二子为不知之邪要之得礼乐以成德克允蹈而行之者惟回而已庄周亦谓回忘礼乐孰谓周也诡于圣人
　　然后圣人作为鞉鼓椌楬壎箎此六者德音之音也然后钟磬竽瑟以和之干戚旄狄以舞之此所以祭先王之庙也所以献酬酳酢也所以官序贵贱各得其冝也所以示后世有尊卑长幼之序也
　　见乃谓之象形乃谓之噐圣人作乐以诸声音者寓之象以稽诸度数者寓之噐是故作革以为鞉鼓而鞉所以兆奏鼓者也作木以为椌楬而楬所以止合乐者也作土为壎而始有所倡作竹为篪而终有所和则播鞉而鼓从之中声以发焉击椌而楬止之中声以节焉吹壎而箎应之中声以和焉盖歌诗颂中声之所止也而谓之德音则鞉鼓椌楬壎箎中声之所出也谓之德音之音不亦冝乎乐以中和为用而和以中为始故国语之论八音不过曰道之以中徳咏之以中音然则德音之音岂不存于中德乎圣人既作为六者之噐以寓德音之乐抑又越之金石以为钟磬宣之匏丝以为竽瑟所以谐其声舞武以干戚舞文以旄狄所以动其容则八音克谐无相夺伦而神人奚适不和哉此所以祭先王之庙而幽足以交于神献酬酳酢而明足以交于人行之当时而官序贵贱莫不得其冝示之后世而尊卑长幼莫不得其序也何害德淫色之有孰谓古乐之发不可用之祭祀邪大司乐奏宗庙之乐始于鼗鼓管磬终于九德之歌九防之舞者此也今夫乐之在噐以鼓为君以相为相在声以宫为君以商为臣歌在上而贵舞在下而贱凡理之形见于乐者未有不寓贵贱尊卑长幼之意是乐之所乐而礼未尝不行于其间不亦知乐防于礼之意欤不言柷敔而言椌楬者柷以中虚为用而声出焉故又谓之椌敔以伏虎为形而声伏焉故又谓之楬盖声之出也乐由之合焉声之伏也乐由之止焉亦隂阳之义也书不云乎合止柷敔
　　钟声铿铿以立号号以立横横以立武君子听钟声则思武臣石声磬磬以立辨辨以致死君子听磬声则思死封疆之臣声哀哀以立亷亷以立志君子听琴瑟之声则思志义之臣竹声滥滥以立防防以聚众君子听竽笙箫管之声则思畜聚之臣鼓鼙之声讙讙以立动动以进众君子听鼓鼙之声则思将帅之臣君子之听音非听其铿锵而已也彼亦有所合之也
　　古者上农捇土出金以为钟上工磨石出玉以为磬钟于五行为金于五事为言于五藏为气于五性为义金则奏而为铿锵言则而为号令直其气所以立横方其义所以立武此听其声所以思武臣也磬于八音为石于八卦为干石则其形曲折而有别干则其行刚健而不防有别所以立辨不防所以致死此听其声所以思死封疆之臣也琴瑟则静好而其音同出于声则噍杀而哀防静而亷依义以立志而已此听其声所以思志义之臣也竽笙箫管则猛而其音同出于竹竹声则动浊而滥合比而防有聚众之义焉此听其声所以思畜聚之臣也鼓为乐之君而鼙则卑者所鼓其为革声一也士哗而讙羣趋而动有进众之义焉此听鼓鼙之声所以思将帅之臣也盖有死封疆之臣则外足以保疆有志义之臣则内足以厉风俗有畜聚之臣其众足以顺治有勇武将帅之臣其威足以无敌为国之道无竞惟人而已君子之于音听之在心不在耳彼其音之所亦诚有所合之也岂在恱郑卫之铿锵而已哉魏文侯之为君盖不知此子夏所以深谕之也合而谓之言钟声鼓鼙之声则知之为琴瑟竹之为竽笙箫管也言声竹声则知钟之为金鼓鼙之为革也言石声磬则金声钟之类见矣言竹声滥则石声清之类见矣匏竹异制言竹则匏在其中矣革木一声言革则木在其中矣就八者单出言之故谓之声由听其杂比言之故谓之音听音必言君子者惟君子为能知乐故也八音不言土者以七音待土賛之而后和故也郑康成以石声磬当为罄字之误岂经防哉于有之金声铿铿以立横横以劲武金声正则人思武矣石声硁硁以立别别以致死石声正则人思死节矣丝声哀哀以立亷亷以立志音正则人将立操矣竹音滥滥以立防防以聚众竹音正则人思和治矣土音浊浊以立太太以含育土音正则人思寛厚革音讙讙以进众革音正则人思毅勇匏音啾啾以立清清以忠谨匏音正则人思恭爱木音直直以立正正以寡欲木音正则人思防已亦足明此矣古人尝谓与其有聚敛之臣宁有盗臣然则畜聚之臣何足思哉盖畜聚之臣则畜众而使之聚若乡遂之官是已非所谓聚敛之臣也聚敛之臣孔子尝欲鸣鼓而攻之则子夏学于孔子者也其肯语而思之乎琴瑟之音言哀鼓鼙之音言讙者盖琴瑟夏至之音一隂生之时也鼓鼙冬至之音一阳生之时也阳主乐隂主哀阳主哗隂主静此其音所以不同

　　乐书卷二十五
　　钦定四库全书
　　乐书卷二十六
　　宋　陈　撰
　　礼记训义
　　乐记
　　宾牟贾侍坐于孔子孔子与之言及乐曰夫武之备戒之已久何也对曰病不得众也咏叹之淫液之何也对曰恐不逮事也蹈厉之已蚤何也对曰及时事也武坐致右宪左何也对曰非武坐也声淫及商何也对曰非武音也子曰若非武音则何音也对曰有司失其传也若非有司失其传则武王之志荒矣子曰唯丘之闻诸苌亦若吾子之言是也
　　古之善论兵者以齐之技击不可遇魏之武卒魏之武卒不可遇秦之锐士秦之锐士不可当桓文之节制桓文之节制不可敌武王之仁义仁则爱人而恶人之害之也义则循理而恶人之乱之也未有下不得人和上不得天时者矣夫岂以众之不得为病事之不逮为恐时之不及为虑哉其所以备戒如此者出而与民同患人之所畏不可不畏尔观其誓师之辞曰肆予小子诞以尔众士殄殱乃雠尔众士其尚敌果毅以登乃辟功多有厚赏不迪有显戮尚弼予一人永清四海时哉弗可失其意亦可见矣人之左手足不如右强则左者无事于用而右者有事于用也武舞之行列乱矣而皆坐是致其有用者宪其无用者以文止武而已非所谓武坐也故宾牟贾之言孔子无取焉故曰武乱皆坐周召之治也武王之胜商遏刘应天顺人而已非利天下也尚何声淫及商之有乎武乐之声淫及商非武王之志然也有司失其传而已故宾牟贾之言孔子有取焉尔故曰唯丘闻诸苌亦若吾子之言是也然则宾牟贾之言乐及此与夫苏夔言声而不及雅者异矣
　　宾牟贾起免席而请曰夫武之备戒之已久则既闻命矣敢问迟之迟而又久何也子曰居吾语女夫乐者象成者也揔干而山立武王之事也蹈厉太公之志也武乱皆坐周召之治也且夫武始而北出再成而防啇三成而南四成而南国是疆五成而分周公左召公右六成复缀以崇天子夹振之而驷伐盛威于中国也分夹而进事蚤济也乆立于缀以待诸侯之至也兵者不祥之噐而干者非伐人之兵也揔干而山立其象武王征而不伐之意欤君无为而逸臣无不为而劳揔干而山立象武王征而不伐之事以君逸故也蹈厉象太公时维鹰之志以臣劳故也孔子语鲁太师之乐以翕如为作以绎如为成是乐以始作以变成武王之乐六成则六变而已始而北出三歩以见方也再成而防商再始以着徃也三成而南自北而南也四成而南国是疆正域彼江汉汝坟也五成而分周公左召公右不私其欲也六成复缀以崇天子乐终而徳尊也乐象武功之成如此而已盖不疆南国而分陜以治未可也不分陜以治而使之复缀以崇天子未可也分治系于臣故别而为二复缀统于君故合而为一然始而北出为治兵所以尚威武也终夹振之而驷伐盛威于中国则入为振旅所以反尊卑也盖大武之舞以鼓进以金止以鼓进则分左右夹而进之所以欲事功之蚤济也以金止则乆立于缀兆之位而迟之所以待诸侯之至也其所以如此者匪棘其欲也致天讨除人害以对于天下而已然则武乐六成韶乐九成何也曰二与四为六而坤用之两地之数也一三五为九而干用之参天之数也武武乐也而属乎隂其成以两地之数韶文乐也而属乎阳其成以参天之数象成莫大乎形而数如之亦节奏自然之符也
　　且女独未闻牧野之语乎武王克殷反商未及下车而封黄帝之后于蓟封帝尧之后于祝封帝舜之后于陈下车而封夏后氏之后于投殷之后于宋
　　昔武王诛残贼反牧野非心利天下以棘吾欲也棘于裂地封先代之后与之共守而已盖黄帝为有熊而封其后于蓟帝尧为陶唐而封其后于祝帝舜为有虞而封其后于陈所以备三恪也禹为夏后而别以姒氏契为商姓而别以子氏或封或封宋所以备二代也帝德也封之备三恪崇德故也王业也封之备二代尊业故也帝则德备事简不必修其礼物焉虽不待下车封之可也王则业大事烦必修其礼物然后可以封虽欲不待下车信乎其未能矣均是二王之后一则以封一则以投何邪曰古者在贤则封之不贤则投之禹之后非若武庚以三监叛也封之以仁所以崇先代投之以义所以戒后世孔子定书正礼皆断自唐虞此封先代之后必及黄帝者岂二帝二王之君皆出于黄帝故邪与商周禘喾同意史记并论封神农之后于焦言之第弗深考尔
　　封王子比干之墓释箕子之囚使之行商容而复其位庶民弛政庶士倍禄济河而西马散之华山之阳而弗复乗牛散之桃林之野而弗复服车甲衅而藏之府库而弗复用倒载干戈包之以虎皮将帅之士使为诸侯名之曰建櫜然后天下知武王之不复用兵也
