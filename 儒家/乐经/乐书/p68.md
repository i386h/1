<!-- { "loadSidebar": true } -->
　　周官笙师掌教吹籥箫篪篴管五者皆出于笙师所教无非竹音之雅乐也杜子春谓如今时所吹五孔竹篴则是谓当读爲涤荡之涤非矣汉部所用雅七窍不知去二变以全五声之正也蔡邕曰形长尺围寸无底有穴今亡大抵管一法尔唐制尺八取倍黄钟九寸爲律得其正也【汉丘仲以后一穴爲商声晋荀朂法以后一穴爲角谓于九寸穴上开也】圣朝太常无尺寸第依编架黄钟爲合声然兼二变而吹之未尽得先王雅乐之制也【今太常从下而上一穴爲太簇半窍爲大吕次上一穴爲姑洗半窍爲夹钟次上一穴爲仲吕次上一穴爲林钟半窍爲防賔次上一穴爲南吕半窍爲夷则变声爲应钟谓用黄钟清与仲吕双发爲变声半窍爲无射后一穴爲黄钟清中管起应钟爲首爲宫其次上穴大吕爲商又次上穴夹钟爲角又次上穴仲吕爲变征又次上穴防賔爲正征又次上穴夷则爲羽变宫爲无射谓后穴与第三穴双发是也如此即不用七窍谓十二律用两成曲也今按习所且以太常半窍法起间声以恊律施用】











<经部,乐类,乐书,卷一百二十二>








　　篪之爲器有底之也辛公善之非其所作者也大者尺有四寸隂数也其围三寸阳数也小者尺有二寸则全于隂数要皆有翘以通气一孔上达寸有二分而横吹之或容覆或潜伏篪爲不齐者也尔雅大埙谓之则六孔交鸣而喧哗沂则一孔而其声清辨或曰篪之爲言啼也或曰沂之爲言悲也岂其声自空而出若婴儿之悲啼然邪周官笙师教吹埙篪诗曰伯氏吹壎仲氏吹篪又曰天之牖民如壎如篪是壎篪异器而同乐伯仲异体而同气故诗人取以况焉世本以篪爲管沈约非之当矣先儒言篪有六孔七孔八孔十孔之説以中声论之六孔六律之正声也八孔八音之正声也十孔五声正倍之声也岂其大小异制然邪郑司农有七孔之异论未免泥乎七音之失也【篪吹孔如酸枣】圣朝篪六孔而横吹【下一穴在底节外次四穴在前一在后一】太常篪无尺寸第依编架黄钟爲合声然兼七窍而用之未纯乎雅乐也【节外一穴爲太簇半窍爲大吕次上一穴爲姑洗半窍爲夹钟又次上穴爲防賔半窍爲仲吕又次上一穴爲林钟又次上一穴爲南吕半窍爲夷则七窍全开爲应钟半窍爲无射黄钟大吕太簇夹钟哨　　有清声】
　　和
　　尔雅曰徒吹谓之和盖声过则淫中则和故也周礼之吹作龡此其意欤
　　簜
　　书于海岱惟州言簜既敷继之以瑶琨簜孔安国以竹箭爲大竹爲簜则簜之爲竹特大于其笙箫之类欤仪礼大射仪簜在建鼔之间此之谓也















　　乐书卷一百二十二
　　钦定四库全书
　　乐书卷一百二十三
　　宋　陈　撰
　　乐图论
　　雅部
　　八音【匏之属】
　　笙　　　　巢笙　　　和笙
　　凤笙　　　大竽　　　小竽
　　簧







<经部,乐类,乐书,卷一百二十三>
　　万物盈乎天地之间入乎坎则革故而趋新故其音革而爲鼓成乎艮则始作而施生故其音匏而爲笙古者造笙以曲沃之匏汶阳之列管匏中而施簧管端则美在其中钟而爲宫盖所以道达冲气律中太簇立春之音也故有长短之制焉有六合之和焉故五经析疑曰笙者法万物始生道达隂阳之气故有长短黄钟爲始法象鳯凰盖笙爲乐器其形鳯翼其声鳯鸣其长四尺大者十九簧谓之巢以众管在匏有鳯巢之象也小者十三管谓之和以大者唱则小者和也仪礼有之三笙一和而成声是已大射仪乐人宿县于阼阶东笙磬西面其南笙钟盖笙艮音也于方爲阳钟兑音也于方爲隂周官笙师掌教吹笙共其钟笙之乐以教诫夏书曰笙镛以间是鼓应笙之钟而笙亦应之也眡了掌击笙磬诗曰笙磬同音则磬干音也与笙同爲阳声是击应笙之磬而笙亦应之也笙磬则异器而同音笙钟则异音而同乐仪礼有众笙之名而簜在建鼓之间盖众笙所以备和奏洽百礼岂特应钟磬而已哉鹿鸣所谓鼓瑟鼓琴吹笙鼓簧应琴瑟之笙也賔之初筵曰籥舞笙鼓应鼓之笙也檀弓孔子十日而成笙歌仪礼歌鱼丽笙由庚笙之类应歌之笙也然则笙之爲用岂不备矣哉此帝舜用之所以鳯仪子晋吹之所以鳯鸣也记曰女娲之笙簧世本曰随作笙簧庸讵知随非女蜗氏之臣乎黄帝制律以伦伶造钟以营援则女娲作笙竽以随不足疑矣圣朝李照作巢笙合二十四声以应律吕正倍之声作和笙应笙竽合清浊之声又自制大笙上之太乐亦可谓知复古制矣今太常笙浊声十二中声十二清声十二俗呼爲鳯笙孟蜀主所进乐工不能吹虽存而不用比者按习清浊正三倍声皆得相应诚去四清声吹之虽用之雅乐亦恶在其爲不可哉【今巢笙之制第一管子应钟清声应第二管二中音黄钟正声应中音子三第三管应钟正声应头子第四管南吕正声应第五子五中吕管无射正声无应六大托管防賔浊声应托声七十五管大吕正声无应八大韵管姑洗浊声有应九第五子南吕清声应第四管十中音子黄钟清应中音十一托声管防賔正声应大托十二着声管姑洗正声应韵十三仙吕管夹钟正声无应十四高声管太簇正声十五平调子林钟清声十六平调管林钟正声十七韵太簇浊声应高声十八义声管夷则正声无应十九托声管仲吕正声无应声】






















　　传曰大笙音声众而高也小者音相和也斯不亦笙大小之辨乎説文曰笙正月之音十三簧象鳯身盖其簧十二以应十二律也其一以象闰也圣朝登歌用和笙取其大者倡则小者和非阮逸所谓取其声清和也用十三簧非阮逸所谓十九簧也巢和若均用十九簧何以辨小大之器哉阮逸谓竽笙起第四管爲黄钟巢笙起中音管爲黄钟和笙起平调爲黄钟各十九簧皆有四清声三浊声十二正声以编钟四清声参验则和笙平调子是黄钟清也竽笙第五子是太簇清也中吕管是大吕清也中音子是夹钟清也既已谓之竽矣谓之笙矣安得合而一之爲竽笙邪仪礼所谓三笙一和者不过四人相爲倡和尔孰谓竽和之类邪【蔡邕月令章句曰季秋之月上丁入学习吹笙所以通气也管箫笙竽皆以吹鸣者也】











<经部,乐类,乐书,卷一百二十三>
　　昔女蜗氏使随裁匏竹以爲竽其形参差以象鸟翼火类也火数二其成数则七焉冬至吹黄钟之律而间音以竽冬则水王而竽以之则水器也水数一其成数则六焉因六而六之则三十六者竽之簧数也因七而六之则四十二寸者竽之长数也月令仲夏调笙竽淮南子谓孟夏吹笙竽盖不知此周官笙师掌教吹竽笙则竽亦笙类也以笙师教之虽异器同音皆立春之气也乐记曰圣人作爲鼗鼓椌楬埙篪然后爲之钟磬竽瑟以和之是乐之倡始者在鼗鼓椌楬壎篪其所谓钟磬竽瑟者特其和终者而已韩非子曰竽者五声之长竽先则钟瑟皆随竽倡则诸乐皆和岂圣人制作之意哉説文曰竽管三十六簧象笙以竽宫管在中故也后世所存多二十三管具二均声焉圣朝宋祁曽于乐府得古竽有管而无簧列管参差及曲颈皆爲鳯饰乐工皆以爲无用之器惟叶防欲更造使具清正倍三均之声是不知去二变四清以合乎声律之正也通礼义纂曰汉武帝丘仲作竽笙三十六管岂以丘仲作尺四寸之遂误以爲竽邪【竽声重浊与巢相和堂下之乐也乐法图曰吹竽有以知法度竽音调则度数得矣】
　　簧
　　易曰天而地黄盖天色以爲正以赤爲盛地色以黒爲正以黄爲盛在坤之六五黄裳元吉文在中也月令中央土律中黄钟之宫则乐之有簧以宫管在中也莫非簧也有笙中之簧有非笙中之簧鹿鸣曰吹笙鼓簧庄子言簧鼓笙中之簧也君子阳阳曰左执簧巧言曰巧言如簧非笙中之簧也传称王遥有五舌竹簧今民间有铁叶之簧岂非簧之变体欤




　　乐书卷一百二十三
<经部,乐类,乐书>
　　钦定四库全书
　　乐书卷一百二十四
　　宋　陈旸　撰
　　乐图论
　　雅部
　　八音【木之属】
　　柷【控击】　　敔【楬戞】　　籈
　　止　　　　应　　　　钟笋
　　磬笋　　　　钟簴　　磬簴【鐻】
　　论上　　　论下　　　植羽
　　璧翣　　　业　　　　崇牙枞
　　摐




<经部,乐类,乐书,卷一百二十四>
<经部,乐类,乐书,卷一百二十四>
　　周官小师掌教播鼗柷敔周颂有瞽亦曰鼗磬柷圉盖堂下乐器以竹为本以木为末则管籥本也柷敔末也柷之为器方二尺四寸深一尺八寸中有椎柄连底挏之令左右击也隂始于二四终于八十隂数四八而以阳一主之所以作乐则于众乐先之而已非能成之也有兄之道焉此柷所以居宫县之东象春物之成始也敔之为器状类伏虎西方之隂物也背有二十七鉏铻二九之数也栎之长尺十之数也阳成于三变于九而以隂十胜之所以止乐则能以反为文非特不至于流而失已亦有足禁遏者焉此敔所以居宫县之西象秋物之成终也书曰戞击礼曰楷击乐记曰圣人作为椌楬荀卿曰鞉柷拊椌楬似万物盖柷敔以椌楬为体椌楬以戞楷击为用也尔雅曰所以鼔敔谓之止所以鼓柷谓之籈则柷以合乐而作之必鼓之欲其止者戒之于蚤也敔以节乐而止之必鼓之欲其籈者防之于后也然乐之出虚故其作乐虚椌必欲空琴必用桐拊必用糠皆以虚为本也及其止则归于实焉此敔所以为伏虎形欤然乐之张陈戞击必于堂上柷敔必于堂下何邪曰柷敔器也戞击所以作器也器则卑而在下作器者尊而在上是作乐者在下所以作之者在上在上命物者也在下受命者也岂非贵贱之等然邪本夫堂上之乐象庙朝之治堂下之乐象万物之治荀卿以拊柷椌楬为似万物则是以堂上之拊亦似之误矣柷敔椌楬皆一物而异名荀卿以柷椌离而二之亦误矣桓谭新论谓椌楬不如流郑之乐眞有意哉【止者柷之椎名也籈者鼓敔之名也】圣朝太乐柷为方色以图瑞物东龙西虎南凤北而底为神螾敔因唐制用竹以二尺四寸折为十二茎乐将作先击其首次三戞鉏铻而止与旧柷四面画山卉用木栎鉏铻者异矣虽曰因时制宜要之非有意义孰若复古制之为愈哉先儒以柷为立夏之音又谓干主立冬隂阳终始故圣人承天以制柷敔一何疎邪晋宋故事四箱各有柷敔同时戞作亦非古人之制也隋牛洪罢之不亦冝乎























　　应乐犹应之应物其获也小矣故小鼓谓之应所以应大鼓所倡之声也小舂谓之应所以应大舂所倡之节也周官笙师掌教牍长七尺应则如桶而方六尺五寸中象柷有椎连底左右相击以应柷也斯不亦大小之辨乎礼图其形正圆而外皆朱唐乐图及大周正乐皆外黒内朱然以理推之一在木下为本上为末在木中为朱则本之为物含阳于内南方之火所自而蔵也故应以木为之而内外朱焉固其理也彼持内黒之説真臆论欤















<经部,乐类,乐书,卷一百二十四>








　　论上
