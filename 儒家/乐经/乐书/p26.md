<!-- { "loadSidebar": true } -->
　　执干而舞之兵舞也列五采缯为之帗舞也析众羽为之羽舞也以凰羽为之皇舞也以旄牛尾为之旄舞也舞师先兵舞帗舞继之以羽舞皇舞乐师先帗羽皇旄继之以干与人者乐师以教其义为主则先其饰之盛者舞师以教其用为主则先其事之急者故也人君之于天下有山川以阻固然后能保社稷有社稷以祓除然后可以有事于四方有四方以为翼蔽然后可以待变事此山川社稷四方所以言祭祀而先之于旱暵所以言事而后之也郑司农曰社稷以帗宗庙以羽四方以皇辟雍以旄兵事以干星辰以人郑康成曰四方以羽宗庙以人山川以干旱暵以皇是不知大祭祀有备乐必有备舞也春秋书有事于太庙万入去籥则宗庙用干与羽散而用之则山川以干社稷以帗四方以羽旱暵以皇矣大司乐曰舞咸池以祭地示则社稷不特帗舞也舞大夏以祭山川则山川不特兵舞也于咸池之类言其章不言其器于帗舞之类言其器不言其章互备故也乐师备六舞先羽而后干舞师止于四舞先兵而后羽何也曰乐师主教国子而舞不可不备舞师主教野人特其用者而已教国子先文与大司乐同意教野人先武以野人朴而武故也书言舞干羽于两阶乐记言比音而乐之及干戚羽旄谓之乐郊特牲明堂位祭统言朱干玉戚以舞大武皮弁素积以舞大夏简兮诗言硕人俣俣公庭万舞继之左手执籥右手秉翟皆先武后文者盖尧舜揖逊其舞先干而后羽者以苖民逆命故也汤武征伐其舞先武而后文者以武功定天下故也魏志曰舞师冯肃晓知先代舞名然则魏立舞师岂本此欤
　　凡小祭祀则不兴舞
　　先王之于祭祀有歌以咏其声于堂有舞以动其容于庭故舞师于山川社稷四方旱暵之祭皆兴舞则歌可知矣小师凡小祭祀小乐事鼓而不及升歌则舞可知矣盖祭祀小大有不系之神而系之事者百物之神小祀也有所谓非小祀先圣先师非小祀也有所谓小祀故鼓人言祀百物之神有兵帗之舞是百物之神有时不以小祀之礼祀之也文王世子言释菜于先圣先师则不舞是先圣有时以小祀之礼祀之也然则鼓人舞师不列之春官而在地官何也曰六官之属各以其类然有非其类而列之者义有所主也甸师地事也属之天官以所主者耕王借共粢盛故也职方氏土方氏形方氏川师原师之类亦地事也属之夏官以所主者辨四方邦国故也弁师礼事也属之夏官以弁甲异服而同饰与序官先弁师后司甲同意行人小行人司仪之类亦礼事也属之秋官以礼刑相为表里与洪范八政先司冦后宾同意由是推之司干不属夏官而属春司民不属地官而属秋鼓人舞师不属春官而属地槩可见矣
　　大宗伯
　　大宗伯之职以天产作隂德以中礼防之以地产作阳德以和乐防之以礼乐合天地之化百物之产以事鬼神以谐万民以致百物
　　天产养精故以作隂德所以行隂礼者也以中礼防之则使其不淫地产养形故以作阳德所以行阳礼者也以和乐防之则使其不怠盖乾坤示人而度数从之度数有常而中礼行焉声音感人而顺气从之顺气成象而和乐兴焉中而不和不足以合天地之化和而不中不足以合百物之产两者交相为用而与天地同流其于合天地之化百物之产也何有盖道判而为礼乐道足以范围天地之化而不过礼乐姑能合天地之化而已道足以曲成万物而不遗礼乐姑能合百物之产而已记曰礼者天地之序乐者天地之和岂非合天地之化邪序故羣物皆别和故百物皆化岂非合百物之产邪言事鬼神则地示可知言谐万民则邦国宾客逺人可知言致百物则羽臝鳞毛介象物可知
　　内宗
　　内宗掌宗庙之祭祀荐加豆笾及以乐彻则佐豆笾宾客之飨食亦如之
　　外宗
　　外宗掌宗庙之祭祀佐王后荐玉豆眡豆笾及以乐彻亦如之王后以乐羞齍则賛凡王后之献亦如之天子父天下王后母天下其政位虽有内外要之于庙享荐以礼彻以乐盖未始不一天子听外治故及于宾客之飨王后听内治止于羞献而已岂非易所谓在中馈无攸遂之意邪天子虽主外治而以同族之内宗佐之以内佐外也王后虽主内治而以异族之外宗佐之以外佐内也
　　大司乐
　　大司乐掌成均之灋以治建国之学政而合国之子弟焉凡有道者有德者使教焉死则以为乐祖祭于瞽宗凡学天子曰辟廱诸侯曰頖宫故周诗言于乐辟廱镐京辟廱于彼西廱之类天子之制也鲁颂言在泮献囚在泮献功献馘之类诸侯之制也礼记曰于成均取爵于上尊又曰礼在瞽宗周自文武以辟廱名学至成王命之成均所以成人材之亏均其过不及而已矣以大司乐掌之者以其合国子弟王以乐教故也生为乐职之长而教于成均死为乐祖而祭于瞽宗礼所谓有功德于民则祭之是也序官有上瞽中瞽下瞽诗曰有瞽有瞽在周之庭则瞽宗主于乐教众瞽之所宗也明堂位曰瞽宗殷学也文王世子曰春诵夏大师诏之瞽宗是殷之教学在瞽宗周人兼而用之岂殷人尚声因以名其学邪在易之豫先王以作乐崇德殷荐之上帝以配祖考作乐崇德自古以固然故言先王至于以乐荐上帝配祖考盖始于殷人则殷人以乐名学信矣先儒以成均为五帝学祭于瞽宗为庙中不知奚据而云然成王之成均特改制之名而已非有变辟廱之实也故其乐育才之诗曰菁菁者莪在彼中阿既见君子乐且有仪言中阿则无有过不及之意成均之实也乐之所以为雝之之乐有仪所以为辟之之礼辟廱之实成均之法王之所制而以大司乐掌焉岂非寓人君乐育人材之意邪

　　乐书卷三十九
　　钦定四库全书
　　乐书卷四十
　　宋　陈旸　　撰
　　周礼训义
　　春官
　　大司乐
　　以乐德教国子中和祗庸孝友
　　中以本道之先其顺达而为和其敬达而为祗祗则顺行所成庸则【阙】　所成友以事师长孝以事父母则乐德所成终成始圣人之德无以加于孝则人道而已若通之于天道则圣人难以言之然则自世胄而言谓之胄子自合国子弟而言谓之国子其实一也帝则德全而教略故舜命夔教胄子以直寛刚简之四德王则业大而教详故周命大司乐教国子以中和祗庸孝友之六德古有教人之道未尝不始终以乐文王世子曰三王之教世子必以礼乐孔子曰成于乐则乐者固教之始终也大学之教先入
　　文以示之礼继之【阙】　　　　　　　　杂服　逹
　　之以安礼学操缦【阙】　　　　　　　　　　终以
　　乐岂持国子而已【阙】　　　　　　　　以王礼教
　　之中六乐教之和【阙】　　　　　　　　德也盖井
　　与乐语乐舞而教之【阙】　　　　　　　此邪以经
　　求之诗言志歌永【阙】　　　　　　　　舞非无乐
　　舞也特举乐德【阙】　　　　　　　　　和者乐为中和之纪故也荀【阙】
　　以乐语教国之兴道讽诵言语
　　兴道讽为乐语之蕴诵言语为乐语之用其实一也文王世子曰凡学世子及士必时春诵夏大师诏之瞽宗大乐正学舞干戚语说命乞言皆大乐正授数又言天子视学飬老之礼登歌清庙既歌而语以成之也言父子君臣长防之道合德音之致礼之大者也乡射记曰古者于旅也语乐记曰乐终可以语可以道古瞽蒙掌歌讽诵诗曰乐语有五均是知大司乐以乐语教国子大致不过如此先乐德后乐语者德为乐之实语为乐之文与四科先德行后言语同序
　　以乐舞教国子舞云门大卷大咸大防大夏大濩大武先王之乐多矣大司乐用以教国子则此六乐而已人之情哀则辟踊乐则舞蹈先王因六乐而为之节文制为文武之舞大司乐以教国子均以大名之者礼乐各以时为大故也尧命瞽瞍作大章以其焕乎其有文章也黄帝命营援作咸池以其感物而润泽之也盖五帝之乐莫着于黄帝至尧修而用之然后一代之乐备故记曰大章章之也咸池备矣舜绍尧之俊德故以夔作大防禹成治水之大功故以臯陶作大夏汤能防民于涂炭而泽之故伊尹作大濩焉武王能以武定祸乱而止之故周公作大武焉是帝乐莫备于尧舜而王乐至三王则无复余蕴矣故记曰韶继也夏大也殷周之乐尽矣此三才之道所以具异乎尧之所谓备也尧曰大章又曰云门大卷者云门乐之体大章大卷乐之用云之为物出则散而成章其仁所以显入则聚而为卷其智所以藏尧之俊德望之如日就之如云云门之实也其仁如大大章之实也其智如神大卷之实也云门大章大卷尧之天道格于上者也咸池尧之地道格于下者也韶舜继尧之乐也继其天道如天之无不覆焘继其地道如地之无不持载虽甚盛德蔑以加于此矣防又作韶者凡六乐皆文之以五声播之以八音而防居一焉自文之五声言之则防以声为上所以绍其五声也自播之八音言之则韶以音为左所以绍其八音也舜欲闻五声六律八音以作乐概见于此矣五帝殊时不相防乐此特以尧舜言者书断自唐虞乐断自尧舜固圣人定书正乐之意也然天性得而为徳心声而为语德容逹而为舞大司乐之教国子始于乐德本之情性也中于乐语之声音也终于乐舞形之动静也人道性术之变盖尽此欤
　　以六律六同五声八音六舞大合乐以致鬼神示以和邦国以谐万民以安宾客以说逺人以作动物
