<!-- { "loadSidebar": true } -->
　　凡司伺末官探本大司乐所司犹至于末则凡乐之本无不举矣乐官非能如大司乐并与本末而举之仅能各探一器之本元一官之职而已虽谓之官可也凡乐官大有政令乐师不得而专也掌之而已小有治讼乐师得以专听之岂非大事从其长小事则专逹欤















　　乐书卷四十四
　　钦定四库全书
　　乐书卷四十五
　　宋　陈　撰
　　周礼训义
　　春官
　　大胥　　　　小胥
　　大胥
　　大胥掌学士之版以待致诸子
　　文王世子曰凡学世子及学士必时春夏学干戈秋冬学羽籥皆于东序小乐正学干大胥赞之胥鼔南言大胥则知胥小胥也言大胥赞小乐正则知小乐正乐师也夏官诸子之职言国子之倅是知世子之类则国子也国子之倅则学士诸子也自其学乐事言之谓之学士自其为倅言之谓之诸子其实一也大胥序乐师之后者以赞乐师故也小胥又序大胥之后者以赞大胥故也胥以养人为义大胥以中士为之小胥以下士为之其养人也特赞相之而已与凡乐职之胥又异矣
　　春入学舎菜合舞秋颁学合声
　　月令孟春命乐正入学习舞仲春上丁命乐正习舞释菜孟夏命乐师习合礼乐季秋上丁命乐正入学习吹季冬命乐师大合吹而罢夏小正亦曰丁亥万用入学由是观之春夏舞秋冬重声矣春入学释菜合舞则举春以见夏必略夏而言春者以容貌达而为舞春则貌之时故也秋入学合声则举秋以见冬必略冬而言秋者以声音发而为言秋则言之时故也谓之合舞防六乐而舞也谓之合声防六乐而吹也若夫燕义凡国之政事国子存游倅使之春合诸学以顺阳义秋合诸射以顺隂义则又因其有文武之才而达之非为言貌而发也
　　以六乐之防正舞位以序出入舞者比乐官展乐器六乐之防文武备矣文舞九成而在左武舞六成而在右行列得正而不愆所以正舞位也出象征诛入象揖逊先后有伦而不乱所以序出入舞也比乐官则比而聮之展乐器则陈而眡之乐师则凡乐官掌其政令聴其治讼非特比之而已大司乐又大祭祀宿县遂以声展之非特其器而已今夫农精于田不可以为田师贾精于市不可以为贾师工精于器不可以为噐师然则为乐师者岂精于乐者所能为哉
　　凡祭祀之用乐者以鼓徴学士序宫中之事
　　礼有五经莫重于祭祀非一故言又以该之小祭祀不兴舞则知凡祭祀用乐岂其大而中者邪文王世子曰天子视学大昕鼔徴所以警众也凡用乐大胥以鼓徴学士其意亦何异此大胥之于乐舞非特郊庙为然凡宫中之乐事亦序之而已乐师凡乐掌其序事则又不特宫中也序宫中之事与舍人平宫中之政异矣宫中之事士庶子学士之职也有宫正以掌其戒令纠禁有宫伯以掌其政令秩序则大胥特序其乐事以鼓徴之而已
　　小胥
　　小胥掌学士之徴令而比之觵其不敬者廵舞列而挞其怠慢者
　　大胥掌学士之版以待致诸子凡祭祀之用乐者以鼔徴学士则掌学士之版籍鸣鼓而徴之者大胥之职也小胥则掌其徴令以比之而已比乐官者大胥也比学士者小胥也曰敬胜怠则吉怠胜敬则凶故慢令者为不敬进退不齐者为怠慢不敬由中出而觵以罚之使中怠慢自外入而挞以刑之使肃王制曰凡入学以齿将出学小胥大胥小乐正以简不帅教者以告于大乐正大学正以告于王继之屏之逺方终身不齿亦此意也盖舞所以节八音八音克谐然后乐成焉故舞必以八人为列自天子达于士降杀以两众仲曰天子用八诸侯用六大夫四士二郑伯约纳晋悼公女乐二八晋赐魏绛以一八由是推之服防所谓天子八八诸侯六八大夫四八士二八不易之论也然则记所谓舞行缀逺岂六佾欤舞行缀短岂四佾欤杜预以为凡天子诸侯大夫之舞一列递减二人至士四人而止岂复成乐舞哉后世礼乐交防僣窃公行于天下故鲁公初去八佾献六羽诸侯僣天子而知反正者也季氏舞八佾于庭大夫僣天子而不知反正者也彼岂知先王之时廵舞列以肃其慢为哉然小胥廵舞列而已若夫以六乐之防正舞位使之行其缀兆要其节奏行列得正焉进退得齐焉是又大胥之职也然祭以惩怠慢为先学以惩怠慢为急故肆师之诛小胥之挞皆所不后也
　　正乐县之位王宫县诸侯轩县卿大夫判县士特县辨其声凡县钟磬半为堵全为肆
　　先王之乐以十有二律为之度数以十有二声为之齐量故伶州鸠曰古者神瞽考中声而量之以制度律均纪之以三平之以六成于十二天之道也然则即十二辰以正乐县之位岂徒然哉凡以应声律【阙】量度数考中声顺天道而已盖县钟十二为一堵如墙堵然二堵为一律春秋传歌钟二肆是也宫县四面象宫室王以四方为家故也轩县阙其南避王南面故也判县东西之象卿大夫左右王也特县则一肆而已象士之特立独行也郊特牲讥诸侯宫县岂王宫县欤春秋讥桓子请曲县岂诸侯轩县欤晋以二肆之半赐魏绛岂大夫判县欤乡射笙入于县中西面则东县磬而已乡饮磬阶缩霤笙入磬南则缩县县磬而已岂士特县欤然则乡射有郷大夫询众庶之事乡饮酒乃乡大夫之礼皆特县者以询众庶賔贤能非为已也故皆从士制燕礼诸侯之礼而工止四人以从大夫之制意亦类此以仪礼考之大射乐人宿县于阼阶东笙磬西面其南笙钟其南鑮皆南陈建鼓在阼阶西南鼓应鼙在其东南鼓西阶之西颂磬东面其南钟其南鑮皆南陈一建鼔在其南东鼔朔鼙在其北一建鼓在西阶之东南面簜在建鼔之间鼗倚于颂磬西纮由是观之宫县四面轩县三面皆钟磬鑮也判县有钟磬而无鑮特县有磬而无钟以王制论之则然以侯制论之又半于王制矣王之卿大夫判县东西各一肆则诸侯之卿大夫东西各一堵王之士特县南一肆则诸侯之士一堵可知矣郑康成曰钟磬二八在一虡为一堵杜预曰县钟十六为一肆而后世四清之声兴焉是亦傅防汉得石磬十六迁就而为之制也服防一县十九钟之説不亦诡哉






　　乐书卷四十五
　　钦定四库全书
　　乐书卷四十六
　　宋　陈　撰
　　周礼训义
　　春官
　　大师
　　【原阙】





















　　常以效法故止于三钟三吕而已则钟物所聚也吕物所匹也夹钟亦谓之圜钟以春主规言之函钟亦谓之林钟主夏庇物言之南吕亦谓之南事则隂之所成者事而已中吕亦谓之小吕则隂之所萌者小而已六律谓之六始始六隂也六吕谓之六间间六阳也亦谓之六同同六阳也律吕言其体始言其用间言其位同言其情总而论之皆述阳气而通上下焉所以均用之十二律也月令十二月皆言律中某律特中央言律中黄钟之宫者盖四时本于中央十二律本于黄钟五声本于宫八音本于土以中央无正律而中声出焉故取黄钟之宫为声律之本量中黄钟之宫亦此意欤
　　教六诗曰风曰赋曰比曰兴曰雅曰颂以六德为之本以六律为之音
　　六德以中和为首六律以黄钟为本则六诗本之情性中声之所止也六德制之礼义中声之所本也六律稽之度数中声之所禺也大师教中声所止之诗以六德为之本以六律为之音则所道者中德所咏者中音然则乐也者有不为中和之纪邪大司乐之于律同则以之大合乐而大师则合隂阳之声而已大司乐之于国子则教之乐德乐语乐舞而大师则教六诗而已是尊者其治详以大卑者其治畧以小
　　大祭祀帅瞽登歌令奏击拊下管播乐器令奏鼔大飨亦如之
　　瞽蒙掌九德六诗之歌以役大师小师大祭祀登歌击拊下管击应鼔彻歌大飨亦如之由是推之大祭祀登歌奏击拊堂上之乐也下管播乐器奏鼔堂下之乐也于歌言登则知管之为降于管言下则知歌之为上堂上之乐众矣其所待以作者在乎奏击拊堂下之乐众矣其所待以作者在乎奏鼔舜之作乐言拊咏于上言鼗鼔于下乐记亦曰防守拊鼔而已盖拊为众器之父鼔为众声之君以拊为父凡乐待此而作者有子道焉以鼔为君凡乐待此而作者有臣道焉记曰声乐之象也金石丝竹乐之器也象形而上器形而下于下管言播乐器则登歌以咏其声得不为乐之象乎凡此虽瞽蒙小师之职其帅而歌之者大师而已非特大祭祀为然大飨亦如之文王世子曰登歌清庙下管象武逹有神兴有德此祭祀之乐也郊特牲曰歌者在上匏竹在下贵人声也仲尼燕居曰升歌清庙示德也下而管象示事也故古之君子不必亲相与言也以礼乐相示而已此大飨之乐也昔者周公有勲劳于天下成王赐之重祭升歌清庙下而管象不过使之施于周公庙而已是所以赐周公非赐鲁记礼者彼然而言之岂为知礼意哉
　　大射帅瞽而歌射节
　　怒则争鬭喜则咏歌则歌者志之所可甚而形容焉者也然则歌之所咏岂特其声哉凡以直已陈德而已盖瞽蒙掌九德六诗之歌役大师则王射而歌射节虽在瞽蒙其帅而歌者实大师役之也大司乐大射令奏驺虞乐师凡射王以驺虞为节射人王以驺虞九节钟师凡射王奏驺虞此言歌射节者射之有节即度数自然以制之而已射人以驺虞九节节之数也乐师以驺虞为节节之用也奏驺虞在乐师而令之在大司乐歌之在瞽蒙而帅之在大师以大令小而奏之以钟鼔堂下之事也以大帅小而歌之以人声堂上之事也王之大射堂上以人声歌驺虞堂下以钟鼔奏之则其声足以合奏可审一而定和矣仪礼大射奏貍首间若一乡射奏驺虞间若一又曰歌驺虞若采苹皆五终亦歌奏备举之意也今夫射以伤物为事人之所斁也故有燕乐之事必射以所斁附所乐而习焉则人之从之也轻其歌射节不亦宜乎
　　大师执同律以听军声而诏吉凶
　　古之用师内有必胜之道外有佐胜之术大师执同律以听军声而诏吉凶以佐胜之术行必胜之道故也听军声有道执同律听之之道也诏吉凶有道听军声诏之之道也盖听商声知战胜而士强听宫声知军和而士附其吉可得而诏也听角声知军扰而心丧听征声知将急而士劳听羽声知兵弱而威夺其凶可得而诏也古之人吉凶不待阵而知胜负不待战而决不过如此易曰师出以律否臧凶传曰望敌知吉凶闻声知胜负岂不信哉大师执同律以听军声主师出言之所以存豫戒之智也大司马若师有功左执律恺乐献于社主师旋言之所以示恺乐之仁也然周之出师有太史抱天时大卜正龟兆又以同律诏吉凶则先王谨戎事重民命亦可谓至矣大宗伯以军礼同邦国而大师之礼用众居一焉惟行大师之礼用众而大师始执同律听军声而诏吉凶然则军礼之师有小于此又非大师所与也
　　大丧帅瞽而廞作匶谥凡国之瞽蒙正焉
　　檀弓公叔文子卒其子戍请于君曰日月有时将葬矣请所以易其名者则諡为特葬时制也曾子问曰贱不咏贵防不诔长礼也唯天子称天以诔之春秋公羊谓读诔制諡于南郊则制諡自诔始也然诔而諡之古无有也周道然也序官大师下大夫二人瞽蒙上瞽四十人中瞽百人下瞽百有六十人凡国之瞽蒙皆正于大师以治乐政故统大师之职言之大祭祀师瞽登歌之类吉礼也大飨亦如之大射帅瞽而歌射节宾礼嘉礼也大师执同律以听军声军礼也大丧师瞽而廞凶礼也小师异于是语祭祀而不及听军声语丧飨而不及大射此大小隆杀之辨也由是观之大师小师虽主乎乐而五礼未尝不在焉大宗伯虽主乎礼而和乐未尝不在焉




