<!-- { "loadSidebar": true } -->
　　后魏曹婆罗门受兹琵琶于商人世其业至孙妙逹尤为北齐髙帝所重常自击胡鼔以和之失人君之体也








　　扶南髙丽兹疎勒西凉等国其乐皆有蛇皮琵琶以蛇皮为揩厚一寸余鳞介具焉亦以楸木为面其掉拨以象皮为之图其国王骑象象其精妙也近代以琵琶旋宫但歴均调不分清浊倍纮应律多非正声华音所不取也
　　屈茨琵琶
　　后魏宣武以后酷嗜胡音其乐器有屈茨琵琶説者谓制度不存八音之器所不载以意推之岂琵琶为屈茨之形然也















<经部,乐类,乐书,卷一百二十九>
　　髙丽乐器用弹筝一搊筝一卧筝一自魏至隋并存其器至于制度之详不可得而知也唐平人女以容色选入内者教习琵琶五箜篌筝者谓之搊弹家开元初制圣夀乐令诸女衣五方色衣歌舞之宜春院为首尾搊弹家在行闲效之而已










　　乐书卷一百二十九
　　钦定四库全书
　　乐书卷一百三十
　　宋　陈旸　撰
　　乐图论
　　胡部
　　八音【竹之属】
　　觱篥【悲篥　笳管头管　风管】漆觱篥　　双觱篥
　　银字觱篥【银字管】十八管箫　二十一管箫
　　歌箫　　　　双角【长鸣】　　中鸣
　　警角　　　　大胡笳【大箛】　芦笳
　　吹鞭　　　　小胡笳【小箛】　芦管
　　胡箎【小箎】　　羗【胡笛】　　大横吹
　　小横吹　　　龙颈　　　义觜











　　觱篥一名悲篥一名笳管羌胡兹之乐也以竹为管以芦为首状类胡笳而九窍所法者角音而已其声悲栗胡人吹之以惊中国马焉唐天后朝有防寃狱者其室配入掖庭善吹觱篥乃撰别离难曲以寄哀情亦号怨回鹘焉后世乐家者流以其族宫转器以应律管因谱其音为众器之首至今鼔吹教坊用之以为头管是进夷狄之音加之中国雅乐之上不几于以夷乱华乎降之雅乐之下作之国门之外可也圣朝元防乘舆行幸并进之以冠雅乐非先王下管之制也然其大者九窍以觱篥名之小者六窍以风管名之六窍者犹不失乎中声而九窍者其失盖与大平管同矣【今教坊所用上七空后二空以五凡工尺上一四六勾合十字谱其声】




















　　唐九部夷乐有漆觱篥焉















　　胡部安国乐器有双觱篥焉唐乐图所也















　　唐徳宗朝有将尉迟青素善觱篥冠絶古今时幽州有王麻奴河北推为第一手后访尉迟令于髙般渉调中吹勒部羝曲曲终尉迟颔頥而已谓麻奴曰何必髙般渉也即自取银字管于般渉中吹之麻奴恭听愧谢自此不复言音律矣元和太和以来有童口迁楚林王六六史敬约史汉瑜之徒皆雅能者然方尉迟邈乎其天冠而地履也【懿皇命史敬约以觱篥引声道调上谓是曲乃悮拍乃随拍制成其曲】









　　唐乐图所传之箫凡十八管取五声四清倍音通林钟黄钟二均声西梁部用之














　　二十一管箫取七音而三倍之兹部所用岂冝存之以乱华音哉






　　歌箫
　　隋炀帝七年征辽东歌箫及笳各四面则后世亦用箫歌者矣非古制也唐铙吹部有鼔箫笳并歌四种凡七曲本诸此欤【歌箫笳工服武弁朱褠衣革带】




















　　谷俭曰黄帝防羣臣于泰山作清角之音似两凤双鸣二龙齐吟丹虵绕首雄虹带天横吹双角之实不过如此乐録亦云蚩尤氏率魍魉与黄帝战于鹿之野黄帝乃命吹角为龙吟以御之晋庾翼与燕王书曰今致画长鸣角一双幡毦副是其遗制也沈约徐广并谓经史所不载则黄帝之説岂先儒傅防而言之邪










　　胡角本应胡笳之声通长鸣中鸣凡有三部魏武帝北征乌桓越沙漠军士闻之靡不动乡闗之思于是武帝半减之为中鸣其声尤更悲切盖其制并五采衣幡掌画交龙五采脚故律书乐图以谓长鸣一曲三声并马上严警用之第一声曰龙吟二曰彪吼三曰阿声其中鸣一曲二声一为荡声二为牙声亦马上严警用之也其大者谓之簸逻逈胡人用之本所以惊中国马非中华所冝用也圣朝审定音乐更制鼓吹虽角之尺度均一声比钟律内之乘舆行幸外之郡邑警备莫不奏之以为警严是用羗胡之音以和军旅以节声乐曷为不易之以先王雅乐以为鼔吹乎存之有亏中国之制削之则华音着而胡音息岂非强中国弱夷狄之意欤【隋大角工中帻绛衫帛大口袴内宫鼔乐服色准之大鼓长鸣工服青池苣文】



















　　晋大司马桓温屯中堂夜吹警角御史中丞司马恬奏劾大不敬厥明温见之叹曰此儿乃敢弹我真可畏也又陆士衡为河北都督内怀忧懑闻众军警角鼓吹谓其司马孙极曰我今闻此不如华亭鹤鸣然则军中用警角尚矣卫公兵法曰军城及野营行军在外日出没时挝鼓千捶三百三十三捶为通鼓音止角音动吹十二声为一叠三角三鼓而昏明毕是也宋张兴世谓父曰天子鼓角非田家翁所吹然则桓温人臣屯中堂而用之虽欲勿劾得乎哉








　　胡笳似觱篥而无孔后世卤簿用之盖伯阳避入西戎所作也刘琨尝披而吹杜挚尝序而赋岂张博望所传摩诃兠勒之曲邪晋有大箛小箛盖其遗制也沈辽集大胡笳十八拍世号为沈家声小胡笳十九拍末拍为契声世号为祝家声唐陈懐古刘光绪尝勘停歇句度无谬可谓备矣楚调有大胡笳鸣小胡笳鸣并琴筝笙得之亦其遗声欤杜徳曽序笳赋以为老子所作非也









　　胡人卷芦叶为笳吹之以作乐汉筝篴録有其曲李陵有胡笳互动之説是也






<经部,乐类,乐书,卷一百三十>
　　汉有吹鞭之号笳之类也其状大类鞭焉者今牧童多卷芦叶吹之晋先蚕仪注凡车驾所止吹小菰发大菰其实胡笳也古之人激南楚吹胡笳叩角动啇鸣羽发徴风云为之摇动星辰为之变度况人乎刘畴甞避乱坞壁贾胡欲害之者百数畴援而吹之为出塞之声动游客之思羣胡卒泣遯而去刘越石为胡骑围之者数重越石中夜奏之羣胡卒弃围而奔由此观之笳声之感人如此其深施之于戎貉可也晋之施于车驾仪注不几乎变夏于夷邪【刘畴事出曹嘉之晋书刘越石事出世説】















　　芦管之制胡人截芦为之大防与觱篥相类出于北国者也唐宣宗善吹芦管自制杨栁枝新倾杯二有数拍不均尝命俳优辛骨拍不中因瞠目视之骨忧惧一夕而毙非寛仁之主也【唐咸通中丞相李蔚自大梁移镇淮海甞搆池亭目曰赏心有小校薛阳陶因献朱崖李相陆畅元白所撰芦管歌萹一轴次出其管兹亭奏之盖其管絶微毎于一觱篥管中常容三管桂苑丛谭所载也】










　　沈约曰胡箎出于胡吹非雅器也今太乐雅箎长一尺二寸则箎之小者非尺有四寸之大者也孔子上出三分名翘后世有笛吹谓之小箎岂亦出于胡吹欤箎或作防者与龠不齐故也













　　马融赋笛以谓出于羌中旧制四孔而已京房因加一孔以备五音风俗通汉武帝时丘仲作尺四寸笛后更名羌笛焉宋书云有胡笛小箎出于鼓吹岂梁之胡歌邪灵帝好胡笛而汉室以倾明皇喜胡箫而唐祚几坠以中华万乘之主耽外夷淫乱之音则天下何以观化焉哉然而不乱且亡未之有也广雅曰籥谓之笛七孔有黄钟大吕二均声盖不考笙师籥篴异器之过也古者羌笛有落梅花曲开元中有李谟善吹独歩当时越

　　州刺史皇甫政月夜泛鉴湖命谟吹笛谟为之尽妙时有一老父泛舟聴之因奏一声湖波摇动笛遂中裂即探怀中一以毕其曲政视之有三龙翊舟而聴老父曲终以笛付谟谟吹之竟不能声而老父亦失所在矣大中以来有王六六王师简亦妙手也



















　　古者更卤簿作鼓吹之乐在魏晋则轻在江左则重至隋始分为四等一【缺】鼓二铙鼓三大横吹四小横吹唐又别为五部一鼔吹二羽葆三铙吹四大横吹五小横吹大驾则晨严夜警施之卤簿为前后部皇后皇太子以下咸有等差迨于圣朝揔号鼓吹云











　　大横吹小横吹并以竹为之笛之类也律书乐图云横吹胡乐也昔张博望入西域其法于西京得摩诃兠勒一曲李延年因之更造新声二十八解乘舆以为武乐汉时常给边将魏晋以后二十八解又不复存其所用者唯黄鹤垄头水出闗出塞入塞折杨栁黄覃子赤之杨望行人十四曲也唐乐图所载大横吹部有节鼔角笛箫笳觱篥七色小横吹部有角箫笳觱篥桃皮觱篥六色惟大横吹二十四曲内三曲马上警严用之【一曰权乐树二曰空口莲三曰贺六运其余二十一曲备拟所用一曰灵泉崔二曰达和若轮空三曰白净王子四曰他贤送勤五曰鸣和罗纯羽□六曰叹度热七曰吐久利能比轮八曰比敦九曰植普离十曰胡笛尔笛十一曰鸣罗特罚十二曰比久伏大汗十三曰于理真斤十四曰素和斛律十五曰鸣才真十六曰乌铁甘十七曰特介汗十八曰度賔哀十九曰阿若于楼达二十曰大贤真二十一曰破阵乐】




















　　横吹出自北国梁栋吹曲曰下马吹横笛是也今教坊用横笛八孔鼓吹世俗号为龙颈笛焉梁天监中时有事太庙诏曰礼称齐日不乐今亲奉始出宫振作鼔吹外可详议是时叅议请舆驾始出鼓吹从而不作还宫如常仪帝从之遂为定制至隋代享庙日始不设鼔吹殿庭亦勿设乐县自王公以下祭私庙日亦不得作音乐质之人情古礼为近之矣梁制美则美矣然于人情古礼似未为有合也








　　义觜笛如横笛而加觜西梁乐也今髙丽亦用焉






　　乐书卷一百三十
　　钦定四库全书
　　乐书卷一百三十一
　　宋　陈旸　撰
　　乐图论
　　胡部
　　八音【匏之属】
　　十七管竽　　十九管竽　二十三管竽
　　埒竽　　　　雅簧　　　　竹簧
　　震虡簧　　　胡芦笙　　瓢笙
　　胡　　　　吹笙






<经部,乐类,乐书,卷一百三十一>








　　圣朝太乐诸工以竽巢和并为一器率取胡部十七管笙为之所异者特以宫管移之左右而不在中尔虽名为雅乐实胡音也或二十三管或十九管二十三管则兼乎四清二变十九管则兼乎十二律七音要皆非古制也李照虽更制大竽然不能革旧器而兼用之亦未为深知乐也昔齐宣王悦南郭之吹竽廪食数百人喜邹忌鼓琴卒授之国政彼其好世俗之乐徇末忘本如此孰知与人与众以反乐之本乎








　　乐府録谓埒竽形类小钟以手埒之则鸣矣非古制也















　　三礼图有雅簧上下各六声韵谐律亦一时之制也潜夫论曰簧削鋭其头有伤害之象塞蜡蜜有口舌之类皆非吉祥善应也然则巧言如簧而诗人所以伤谗良有以也唐乐图以线为首尾直一线一手贯其纽一手鼓其线横于口中嘘吸成音直野人之所乐耳











