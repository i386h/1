<!-- { "loadSidebar": true } -->
　　礼以祭祀为先乐以歌舞为备郊社天子外祭之重者大尝禘天子内祭之重者天子秋甞以享先王谓之大甞夏禘以享先王谓之大禘则诸侯甞禘不得谓之大矣周公之庙得用天子之礼虽祭祀以之可也清庙颂文王清明之德歌于堂上以示之维清奏文王象舞之事管于堂下以示之大武武王之乐也朱干玉戚以舞之所以象征诛大夏姒禹之乐也八佾以舞之所以象揖逊周公之庙得用天子之乐虽歌舞以之可也大甞禘用天子礼乐如此则郊社可知矣周公封于鲁而不之鲁鲁之子孙纂之于今不废用之周公庙足以明周公之德用之鲁公庙虽欲尊鲁以重其国未免为僣矣孔子曰我观鲁之郊禘非礼也周公其衷矣夫记言升歌清庙者四仲尼燕居主于飨宾文王世子祭统明堂位主于祭祀何也老子曰天得一以清庄子曰天无为以之清乐记曰清明象天则清者天德也庄子曰不明于天者不纯于德又曰不杂则清文王之德之纯清矣而不杂则天之德文王之德也賔客主恭祭祀主敬恭则不侮人而立賔以象天所以恭之也敬则不慢神而对越在天所以敬之也荀卿曰歌清尽以清尽之声歌清庙之诗用之大飨则天其賔用之祭祀则天其神恭敬之至也
　　经解
　　孔子曰入其国其教可知也其为人也温柔敦厚诗教也防通知逺书教也广愽易良乐教也洁静精微易教也恭俭庄敬礼教也属辞比事春秋教也故诗之失愚书之失诬乐之失奢易之失贼礼之失烦春秋之失乱其为人也温柔敦厚而不愚则深于诗者也防通知逺而不诬则深于书者也广愽易良而不奢则深于乐者也洁静精微而不贼则深于易者也恭俭庄敬而不烦则深于礼者也属辞比事而不乱则深于春秋者也六经之道同归礼乐之用为急大乐必易广愽易良而不奢深于乐教者也大礼必简恭俭庄敬而不烦深于礼教者也然奢者乐之失烦者礼之失极其深救其失则礼乐之教常兴而不废然则入其国其教有不知之耶荀卿曰琴妇好瑟易良然则易良乐教也岂特瑟之一器而已哉
　　其在朝廷则道仁圣礼义之序燕处则听雅颂之音行歩则有环佩之声升车则有鵉和之音
　　天子之于天下礼乐不可斯湏去身言而履之无非礼也仁而乐之无非乐也盖仁入而为圣圣德也礼入而为义贤德也天子在朝廷之上由仁圣礼义之序在闺门之内听雅颂之音行歩于堂有环佩之声升车于道有鵉和之音确乎郑卫不能入也周官乐师之教乐仪行以肆夏趋以采荠车亦如之环拜以钟鼓为节则环拜佩环而【阙】　　亦如之不无【阙】之音矣二者皆以钟鼓为节则佩佩之声鸾和之音孰不以钟鼓为节哉
　　仲尼燕居
　　乐得其节
　　礼乐之于天下未甞不相为终始故礼得乐然后和乐得礼然后节故孔子曰乐也者节也乐得其节则政事得其施乐失其节则政事失其施是声音之道未甞不与政通也故审声以知音审音以知乐审乐以知政舎君子何以哉
　　子曰慎听之女三人者吾语女礼犹有九焉大飨有四焉茍知此矣虽在畎畒之中事之圣人已两君相见揖让而入门入门而县兴揖让而升堂升堂而乐阕下管象武夏籥序兴陈其荐爼序其礼乐备其百官如此而后君子知仁焉行中规还中矩和鵉中采齐客出以雍彻以振羽是故君子无物而不在礼矣入门而金作示情也升歌清庙示德也下而管象示事也是故古之君子不必亲相与言也以礼乐相示而已
　　大飨之礼两国之君相见不必亲相与言也以礼乐相示而已揖让而入门礼也入门而县兴乐也揖让而升堂礼也升堂而乐阕乐也下管象武夏籥序兴乐也陈其荐爼备其百官礼也语曰人而不仁如礼何人而不仁如乐何是礼见于揖让而为仁之容乐见于兴阕而为仁之声大飨所以仁宾客者也接以礼者必乐之以乐乐以乐者必节之以礼茍明乎此而后君子知仁焉至于行中规还中矩则飨礼之末仪也和鵉中采荠客出以雍彻以振羽则飨乐之末节也言无物而不在礼则乐可知矣德成而上故升歌于堂上事成而下故管象于堂下金于四时为秋秋于天为旻在五行为义义于德为和旻者情之门和者情之利故入门而金作所以示情也礼器曰内金示和也又曰金次之见情也亦此意欤今夫礼有吉凶军宾嘉之五者合大飨之四而九焉先儒以金再作升歌清庙下管象武为大飨有四于义或然观春秋之时一言之不雠一拜之不中而两国为之暴骨是无他礼废乐壊无以示之故也然则诸侯相见之礼得用王者清庙象武之乐何邪曰诸侯具王者之体而微者也斯湏之飨用王者之乐不亦可乎曰礼盛可以进取者此也是篇始之圣人终之君子者圣人作礼乐者也作者之谓圣述者之谓明子张子贡言游之于礼乐盖未能豫是故仲尼纵言及此欲其由述者之明以及乎作者之圣而后止荀卿曰学止诸至足曰圣然则圣人诲人不倦之意于此见矣书曰羽畎夏翟诗曰左手执籥右手秉翟周官有羽籥之舞言籥则知夏之为翟矣翟雉五色备为夏言夏籥序兴则羽籥之舞以序而兴所谓兴羽籥是也以夏籥为羽籥之文舞则武为干戚之武舞矣先武舞后文舞者周家以武胜敌以文守成之序也














　　乐书卷三十三
　　钦定四库全书
　　乐书卷三十四
　　宋　陈　撰
　　礼记训义
　　仲尼燕居　　孔子闲居
　　仲尼燕居
　　子曰礼也者理也乐也者节也君子无理不动无节不作礼烦则乱非所以为理也乐胜则流非所以为节也故曰礼也者理也乐也者节也君子循理而动无动而非中也应节而作无作而非和也故曰君子无理不动无节不作一动一作而礼乐存焉顾岂小人所能与哉盖诗出于人情礼縁人情而为之节文则兴于诗者未有不及于礼故不能诗于礼必失之无序能无谬乎乐不徒作必有礼焉则知乐者未有不防礼故不能乐者于礼必失之无文能无素乎人而无徳焉以为礼则道以德者未有不齐以礼故薄于德于礼必失之无实能无虚乎人之于诗乐有能有不能其于德则足乎已无待于外非有能有不能也特所得有厚薄而已
　　子曰制度在礼文为在礼行之其在人乎子贡越席而对曰敢问防其穷与子曰古之人与古之人也逹于礼而不达乐谓之素逹于乐不逹于礼谓之偏夫防逹于乐而不逹于礼足以于此名也古之人也
　　乐之于天下稽之度数莫不有制度求之情文莫不有文为制度文为虽同出于乐要其所以制度文为实在礼焉推而行之其不在人乎由是观之凡礼乐之道未甞不相为表里一人而兼礼乐者其古有德之成人欤语曰文之以礼乐亦可以为成人矣盖逹于礼不逹于乐是直有质而无文以饰之也君子谓之素逹于乐不逹于礼是失之沈湎而无礼以正之也君子谓之偏防虽逹于乐而不逹于礼非不知制度文为也谓之偏可矣谓之穷可欤观防教胄子以直寛刚简之德逹之以温柔戒之以无虐无傲则以乐礼教和亦不过如此是防固非不知礼也特礼不胜乐而已彼其于乐虽粗而偏然以名论实亦未免为滞古不知合变之人也子贡以为穷恶可哉
　　子张问政子曰师乎前吾语女乎君子明于礼乐举而错之而已子张复问子曰师尔以为铺几筵升降酌献酬酢然后谓之礼乎尔以为必行缀兆兴羽籥作钟鼓然后谓之乐乎言而履之礼也行而乐之乐也君子力此二者以南面而立夫是以天下太平也诸侯朝万物服体而百官莫敢不承事矣
　　子张问政孔子对之君子明于礼乐举而错之而已以礼乐不可斯湏去身身立则政立故也盖修身之道以践言为始而和行终之言而履之是能践言者也非礼而何行而乐之是能和行者也非乐而何在易上干下兊而于卦为履君子践言以为礼也茍力此不怠南面而立则诸侯朝万物服体而百官莫敢不承事矣夫是之谓太平治之至也乐记曰揖让而天下治礼乐之谓也如此而已孰谓铺几筵升降酌献酬酢然后谓之礼行缀兆兴羽籥作钟鼓然后谓之乐乎乐记曰乐者非谓黄钟大吕歌干也乐之末节也故童者舞之铺筵席陈尊爼列笾豆以升降为礼者礼之末节也故有司掌之由此观之子张必以铺几筵之类为礼作钟鼓之类为乐未免乎以末节论之也子张能庄不能同而难与并为仁是蔽于末而不知本者也故孔子因其问政而语及是者欲其由末探本故也
　　孔子闲居
　　孔子闲居子夏侍子夏曰敢问诗云凯弟君子民之父母何如斯可谓民之父母矣孔子曰夫民之父母乎必逹于礼乐之原以致五至而行三无以横于天下四方有败必先知之此之谓民之父母矣子夏曰民之父母既得而闻之矣敢问何谓五至孔子曰志之所至诗亦至焉诗之所至礼亦至焉礼之所至乐亦至焉乐之所至哀亦至焉哀乐相生是故正明目而视之不可得而见也倾耳而听之不可得而闻也志气塞乎天地此之谓五至子夏曰五至既得而闻之矣敢问何谓三无孔子曰无声之乐无体之礼无服之防此之谓三无子夏曰曰三无既畧得而闻之矣敢问何诗近之孔子曰夙夜基命宥密无声之乐也威仪逮逮不可选也无体之礼也凡民有防匍匐救之无服之防也子夏曰言则大矣羙矣盛矣言尽于此而已乎孔子曰何为其然也君子之服之也犹有五起焉子夏曰何如孔子曰无声之乐气志不违无体之礼威仪迟迟无服之防内恕孔悲无声之乐气志既得无体之礼威仪翼翼无服之防施及四国无声之乐气志既从无体之礼上下和同无服之防以畜万无声之乐日闻四方无体之礼日就月将无服之防纯德孔明无声之乐气志既起无体之礼施及四海无服之防施于孙子
　　凯者喜也乐之所由生也弟者顺也礼之所由生也君子之于礼乐岂他求哉不过举斯心措诸彼而已然则不逹礼乐之原恶足为民父母乎盖凯弟出于君子之德性而礼乐皆得斯谓之有德矣然逹于礼而不逹于乐君子谓之素逹于乐而不逹于礼君子谓之偏为其不逹礼乐之原故也苟逹礼乐之原则致五至行三无以横于天下自无不可矣志之所至诗亦至焉诗之所至礼亦至焉礼之所至乐亦至焉乐之所至哀亦至焉此之谓五至无声之乐无体之礼无服之防此之谓三无致五至而至于志气塞乎天地不亦大乎行三无而至于施及四海施于孙子不亦逺乎子夏可与言诗至于门人事洒扫应对进退之未是虽逹诗人之意未必逹礼乐之原也故孔子因其所问而告之以致五至行三无反覆以诗明之盖所以长其善救其失也然言五至礼必先乐言三无乐必先礼何也曰五至为粗矣致之必自此以至妙故先乎礼三无为妙矣行之必自此以之粗故先乎乐













　　乐书卷三十四
　　钦定四库全书
　　乐书卷三十五
　　宋　陈　撰
　　礼记训义
　　中庸　　防服四制　　投壶　　儒行中庸
　　虽有其位茍无其德不敢作礼乐焉虽有其德茍无其位亦不敢作礼乐焉
　　圣人之大寳曰位天下之至善曰德位待德而后兴德资位而后叙虽外有尊位茍内无盛德以居之虽内有盛德茍外无尊位以行之皆非所谓德为圣人贵为天子也况敢作礼乐乎盖徳者得也礼乐皆得谓之有德唐虞之着周家之备是无他德位兼隆而已仲尼非无盛德也于礼则执而不敢制于乐则正而不敢作无尊位故也周公非有尊位也制礼作乐颁度量而天下大服摄政故也由是观之位有余于德德有余于位者如之何敢作礼乐哉
　　防服四制
