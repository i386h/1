<!-- { "loadSidebar": true } -->
　　后唐并用唐乐惟撰定庙室六曲而已懿祖室奏昭德之歌献祖室奏文明之歌太祖室奏应天之歌昭宗室奏永平之歌庄宗室奏雍熈之歌臣尝观庄宗即位之初引宠伶周匝用事以陈俊刺景储德源刺宪王承顔刺兴郭崇韬固执不可卒并朱友谦而诛之自是阉官优师交相谗愬而邦国大事士人不预焉遂失士心底灭亡然则阉伶之祸岂不酷哉
　　晋乐章
　　晋郊庙乐章史志不録疑当时未暇论著也惟大周正乐记崔棁等所造朝防十一曲当时已被于乐府而卢詹张允等所撰宗庙十五曲标题杂舛岂未始被于歌然邪臣窃观高祖天福中元日大飨乐工登歌其声大类薤露虞殡而舞亦不成列则礼乐已消亡矣是时出狩于邺而安重进安铁胡举兵以叛岂礼乐崩坏所召然邪
　　汉乐章
　　汉高祖受命初年张昭改宗庙乐歌譔次郊祀朝防等曲甚备而五郊迎气诸祀但记用乐不见其曲所可纪者特宗庙七室之乐而已故太祖室奏至德之歌文祖室奏灵长之歌德祖室奏积善之歌翼祖室奏显仁之歌显祖室奏章庆之歌高祖室奏观德之歌由此观之岂张昭所建未之或用邪
　　周乐章
　　五代自梁唐晋汉以来乐器散失殆尽唯大祠郊庙用乐凡十有四焉南郊四祭降神奏昭顺六变行奏顺治奠币奏感顺迎爼奏禋顺初献奏福顺饮福亚献终献同上进文奏忠顺迎武奏善胜送神奏昭顺太庙五祭迎神奏肃顺九成行奏治顺酌献奏感顺迎爼奏禋顺饮福奏福顺送文舞出亚献上奏忠顺迎武舞入终献上奏善胜彻及送神奏肃顺宣懿庙五祭迎神奏恭顺九成行奏治顺酌献奏大顺迎爼奏禋顺饮福奏和顺亚献上奏忠顺终献上奏感顺自余祠祭并不用乐焉臣窃尝论五代之君享国不永未遑礼乐之事至于十二镈钟不考协声律第循环击之编钟编磬徒县而已丝竹之音仅存七声作黄钟宫一调亦不和备自余八十四调于是乎泯则其歌曲亦可知矣均之自郐无足讥焉【南郊四祭正月上辛四月雩祀季秋大飨冬至祀圜丘太庙五祭四孟荐飨季冬腊飨宣懿庙五祭四孟荐飨季冬腊飨】
　　解曲
　　凡乐以声徐者为本声疾者为解自古奏乐曲终更无他变隋帝以清曲雅淡每曲终多有解曲如元亨以来乐解火鳯以移都师解之类是也及太宗朝有入破意在曲终更使其终繁促然解曲乃兹踈勒夷人之制非中国之音削之可也
　　入破
　　唐明皇天宝中乐章多以边地名曲如凉州甘州伊州之类曲终繁声名为入破已而三州之地悉为西蕃蹈借国境寖削矣故江南伪唐李煜乐曲有念家山破识者谓不祥之兆也我宋龙兴大祖开宝八祀岁在乙亥悉收其地煜乃入朝国破念家山之应也今诚削去繁声革入破之名庶几古乐之发也
　　犯调
　　乐府诸曲自古不用犯声以为不顺也唐自天后末年劒气入浑脱始为犯声之始劒气宫调浑脱角调以臣犯君故有犯声明皇时乐人孙处秀善吹笛好作犯声时人以为新意而効之因有犯调亦郑声之变削而去之则声细者不抑大者不陵而中正之雅庶几乎在矣【五行之声所司为正所欹为旁所斜为偏所下为侧故正宫之调正犯黄钟宫旁犯越调偏犯中吕宫侧犯越角之类】
　　乐书卷一百六十四
　　钦定四库全书
　　乐书卷一百六十五
　　宋　陈　撰
　　乐圗论
　　雅部
　　乐舞上　　乐舞中　　乐舞下
　　乐舞上
　　乐之在耳为声而可以聴知在目为容而不可以貌覩故先王之制舞也假干戚羽旄以表其容发蹈厉以见其意尽筋骸之力以要钟鼓拊防之节然后声容选和而六乐备矣然六乐之舞古今殊号文武异用则云门大濩之类古舞也大武之舞今舞也大夏而上文舞也大濩而下武舞也周官以之大合乐教国子在大司乐以之正舞位入学合舞在大胥岂非以六舞为舞之大者耶明堂位曰朱干玉戚冕而舞大武皮弁素积禓而舞大夏是文舞以羽籥武舞以干戚大舞必用小舞之仪小舞不必用大舞之章也古者帝王之于天下入则揖逊出则征诛其义一也然以文得之者必先乎文以武得之者必先乎武尧舜得天下以文者也故先文舞汤武得天下以武者也故先武舞各适其时故也礼以时为大乐亦如之然则六舞同谓之大不亦冝乎今夫文舞九成武舞六成何也曰二与四为六而坤用之两地之数也一三五为九而干用之叅天之数也文乐阳也其成以叅天之数武乐隂也其成以两地之数亦节奏自然之符也传曰夫乐象成者也以此
　　乐舞中
　　尧命瞽叟作大章以其焕乎其有文章也黄帝命营援作咸池以其感物而润泽之也盖五帝之乐莫着于黄帝至尧修而用之然后一代之乐备矣故记曰大章章之也咸池备矣舜绍尧之俊德而以后夔作韶禹成治水之大功而以臯陶作夏成汤能护民于涂炭而泽之故伊尹为之作濩焉武王能以武定祸乱而正之故周公为之作武焉是帝乐莫备于尧舜而王乐至三王则无复余蕴矣故记曰韶继也夏大也商周之乐尽矣此三才之道所以具异乎尧之所谓备也云门大章大卷尧之天道而格于上者也咸池尧之地道而格于下者也韶则舜继尧之乐也继其天道如天之无不覆焘继其地道如地之无不持载虽甚盛德蔑以加于此矣周官六乐皆谓之大此言夏大何也曰礼以时为大故六乐同谓之大以义为别故夏特谓之大岂非以王道始于此而亦谓之大邪五帝殊时不相防乐此特以尧舜言之又何也曰书断自唐虞则乐断自尧舜固圣人定书正乐之意也
　　乐舞下
　　夫舞所以节八音八音克谐而乐成焉故舞必以八人为列自天子达于士降杀以两众仲曰天子用八诸侯用六大夫四士二传曰天子舞行八佾诸侯舞行六佾大夫舞行四佾士舞行二佾郑伯纳晋悼公女乐二八晋赐魏绛以一八用是推之服防所谓天子八八诸侯六八大夫四八士二八不易之论也然则舞行缀逺岂其六佾欤舞行缀短岂其四佾欤杜预以为凡天子诸侯大夫士之舞一例递减二人至士四人而止岂复成乐舞邪世衰道微礼乐交丧于天下诸侯僣天子者有之大夫僣诸侯者有之及其甚也大夫不僣诸侯而僣天子陪臣不僣大夫而僣诸侯鲁公初去八佾而献六羽诸侯僣天子而知反正者也季氏舞八佾于庭大夫僣天子而不知反正者也彼岂知舜以乐舞赏诸侯之意哉蔡邕月令章句曰每佾八人各服冕而执戚有俯仰张翕之容行列短长然质之礼经冕而舞大武皮弁素积而舞大夏又曰天子冕而揔干冕而舞大夏诸侯之僣礼也是冕而舞大武皮弁舞大夏天子所以乐皇尸与老更之服而已非舞工贱士所宜服也然则舞工所服武舞当以韦弁文舞当以爵弁矣

　　乐书卷一百六十五
　　钦定四库全书
　　乐书卷一百六十六
　　宋　陈　撰
　　乐圗论
　　雅部
　　舞
　　大舞六
　　云门　　大卷　　大章
　　大咸　　大磬　　大夏
　　云门　大卷　大章
　　周官大司乐舞云门以祀天神传曰云出天气雨出地气则尧之乐以云门名之以天气所由出入故也盖云之为物出则散以成章而其仁显入则聚以为卷而其智藏尧之俊徳就之如日望之如云云门之实也其仁如天焕乎其文章大章之实也其智如神而民无能名大卷之实也尧一乐而三名之岂非以其道一显一晦一卷一舒不可为量然邪或以大章为大商非也世之论者谓黄帝之乐为咸池亦曰云门大卷然云门大卷取诸天咸池取诸地其可合而一之乎周官以云门为六变之乐郭友直以十二成言之不知奚据而云魏王朗谓自云门至大武皆太庙舞乐名然则六乐之用众矣岂特为太庙设哉
　　大咸
　　庄周尝谓黄帝之咸池又谓黄帝张咸池之乐于洞庭之野乐纬吕氏春秋前汉志白虎通李善亦谓黄帝作咸池则咸池为黄帝之乐信矣郑康成贾公彦释周礼遽以云门大卷为黄帝乐大咸为尧乐是溺于世次先后之说而不知考正名实之过咸池虽黄帝所作而尧亦脩而用之哉其作大章之乐未足以为备至修用黄帝之乐然后备乐矣故曰大章章之也咸池备矣云门大卷大章所以表尧之体天道也咸池所以表尧之体地道也不然其能光被四表格于上下者哉昔武仲尝谓咸池六英所以陈清庙协人神也然清庙周人祀文王之诗也而以咸池之乐陈之岂周人兼而用之乎考之周官舞咸池以出地示传曰洗光咸池则咸池日所出之地八变之乐也古者一变为一成则八变其八成欤郭友直以十成言之非也
　　大防
　　周官舞大防以祀四望又以之礼人鬼则防之为乐无所不通奏之天地之间则四望之神可格也奏之宗庙之中则人鬼之灵可礼也书曰箫韶九成盖帝王功成作乐所以象成者也故大道至九变然后赏罚可行王道至九变然后淳气可洽然则韶乐九变有不可以仪鳯舞兽哉舜之庶绩咸熈在九官寅亮天功之后则九韶之舞不过象成以形容乎此而已司马迁谓禹乃兴九韶之乐致异物鳯凰来翔天下明徳皆自虞帝始晋傅谓韶夏六变必飨上帝之祀考之于经舜命夔典乐未尝命禹也言箫韶九成未尝言六变也二子之言不亦诬乎凡六乐皆文之以五声播之以八音而韶居一焉故声之字或从声者自文之五声言之或从音者自播之八音言之书述舜欲闻五声八音在治忽本诸此欤遭秦煨烬之余六乐残缺惟余韶武而已汉室龙兴更为文始五行之舞其名虽存其实固已亡矣房庶以防为磬陋儒之论也先儒谓有虞氏巡四岳东岳阳伯舞株离舞鼓长哉霍山夏伯舞谩彧仪伯舞将阳华山秋伯舞蔡俶和伯舞元鸖幽都冬伯舞齐落无所经见存而勿论可也
　　大夏
