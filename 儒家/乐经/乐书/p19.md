<!-- { "loadSidebar": true } -->
　　商王贼虐諌辅而比干以諌死囚奴正士而箕子以智奴剥防元良而商容以仁隐皇天震怒命武王诛之夫岂使之利广土众民为哉蕲于继絶世获仁人而已以谓既死者不可复作封其墓以旌异之可也生者犹可因任囚者释之而使以德隐者起之而复其位急亲贤故也商政之施于民者可谓虐矣弛之使从寛所以安之禄之加于士者可谓薄矣倍之使加厚所以劝之急先务故也书曰乃反商政政由旧者此欤马者兵介之用散之华山而弗复乗牛者引重之具散之桃林而弗复服示天下不复用兵畜矣车甲所以备敌者也衅而藏之于府库干戈所以胜敌者也倒载而包之以虎皮示天下不复用兵械矣将帅之士使之列爵分土而为诸侯示天下不复用武臣矣凡此名之曰建而实以偃兵也荀卿曰古者明王之举大事立大功也大事已愽大功已立则君享其成羣臣享其功是以为善者劝为不善者沮如此而已考工记言櫜之欲其约也诗曰载櫜弓矢盖旗之为物令士卒者也令士卒以用之为常其建之则必掲而用之櫜之为物约弓矢者也约弓矢以不用为常其建之则必束而不用矣故建之与旗同其所以建之与旗异然则武成以归马华山放牛桃林为先释箕子囚封比干墓式商容闾为后与此异何邪曰昔者廏焚孔子问以伤人为先而马次之先人后物古之君子皆然夫讵武王偃兵独先物后贤邪是知武成简编错误而记之所载为不失其序书言箕子比干而不及微子者岂以微子之分封于宋以代武庚为商后故邪此先比干后箕子者岂以箕子之利贞不若比干辅相之为至邪与孟子论贤人之序同意书先箕子后比干者以比干之死在箕子为奴之后也与孔子论三仁之序同意封二王之后所以戒后世之为君者封比干之墓所以劝后世之为臣者式商容之闾言其始行商容而复其位言其终释者以商容为商之礼乐失之逺矣











　　乐书卷二十六
　　钦定四库全书
　　乐书卷二十七
　　宋　陈　撰
　　礼记训义
　　乐记
　　散军而郊射左射貍首右射驺虞而贯革之射息也武王翦商之后六军之士皆散归之六乡而天子诸侯始讲郊射之礼盖六遂之地谓之野六乡之地谓之郊古者虞庠在国之西郊而诸侯之学亦在郊则知郊射必于郊之学武王克商行郊射之礼犹即商学而已何则周人之学有东西无左右商人之学有左右无东西地道尊右而卑左故诸侯郊射于左学以貍首为节天子郊射于右学以驺虞为节也然君子之于射有揖逊之取有男力之取不主皮之射揖逊之取也贯革之射勇力之取也散军郊射而贯革之射息则尚揖逊不尚勇力矣今夫貍之为物其性善搏其行则止而拟度焉射者必持弓矢审固奠而后亦拟度之意也驺虞见于周南而貍首无所经见逸诗有之曾孙侯氏四正具举大夫君子凢以庶士小大莫处御于君所以燕以射则燕则誉岂貍首之诗邪檀弓曰貍首之班然执女手之卷然岂貍首之歌邪貍首乐御而射以礼则小大御于君所而防之有时而然也故射义曰诸侯以貍首为节乐时防也驺虞义兽也又其色白冝正以杀为事而不杀是亦仁之至也驺虞乐仁而杀以时则庶类蕃殖而朝廷治朝廷治则百官备而无旷职矣故射义曰天子以驺虞为节乐官备也仪礼大射乐正命大师奏貍首乡射奏驺虞盖亦如此
　　裨冕搢笏而虎贲之士说劒也
　　周官司服公之服自衮冕而下如王之服侯伯之服自鷩冕而下如公之服子男之服自毳冕而下如侯伯之服孤之服自希冕而下如子男之服卿大夫之服自冕而下如孤之服由是观之子男之君视公侯伯为卑而孤卿大夫又视子男为卑此子男之君所以与孤卿大夫同服裨冕也裨之为言埤也埤与禆皆非正卑道故也玉藻言诸侯裨冕以祭仪礼言侯氏裨冕举子男以见侯伯也荀卿言大夫裨冕记言大夫冕而祭于公举大夫以见孤卿也古者虎贲之士虽多其所以统之者不过下大夫二人而已武王胜商之后天子郊射以驺虞为节诸侯郊射以貍首为节而贯革之射息孤卿大夫服裨冕搢笏而虎贲之士说劒则偃武修文之意可见矣古之造字者武欲止旗欲偃干欲立戈欲倒弓欲弛矢欲入劒欲敛然则虎贲之士说劒固武王所欲也彼其用之者岂所欲哉郑康成谓裨衣衮之属也孔颖逹因谓天子六服以大裘为上其余为裨不亦误乎
　　祀乎明堂而民知孝朝觐然后诸侯知所以臣耕借然后诸侯知所以敬五者天下之大教也
　　天子以保四海为孝诸侯以保社稷为孝是四海之民为重而诸侯之社稷次之也孝经宗祀文王于明堂以配上帝则严父之孝莫大于此天子以孝致明堂之祀而四海之民莫不观化而知孝老吾老以及人之老故也不然则臣子恩薄而倍死忘生者众矣故曰祀乎明堂而民知孝也存省聘頫臣之礼也朝觐宗遇君之礼也大宗伯以賔礼亲邦国而朝觐居其一朝春以图天下之事觐秋以比邦国之功然后诸侯不敢一于制节抑又知谨度以修臣道焉不然则君臣之位失诸侯之行恶而倍畔侵陵之败起矣故曰朝觐然后诸侯知所以臣也公田谓之借借民力治之故也王所亲耕谓之借借民力终之故也四海之内各以其职来助祭而王必躬耕以共齍盛者以为祭不自致则如不祭以此率诸侯事其先君夫孰不知所以敬哉不然则匮神祀困民财而天下将有不借之讥矣故曰耕借然后诸侯知所以敬也道千乗之国者莫先于敬事而信故成王戒诸侯于庙以敬尔在公为始诰康叔于国以式克敬典为重则诸侯知所以敬固当务之为急也言孝则知敬之为飬言臣则知孝之为子武王一举事而天下知所以父子君臣上下之教得非有言前之信令外之诚然邪自郊射而息贯革之射冕笏而说虎贲之劒偃武之教也祀明堂以教孝朝觐以教臣耕借以教敬修文之教也五者并行于天下岂不为教之大者欤祭义言祀乎明堂所以教诸侯之孝食三老五更于太学所以教诸侯之弟祀先贤于西学所以教诸侯之德耕借所以教诸侯之飬朝觐所以教诸侯之臣为天下之大教五与此详略不同何也曰继治者其道同继乱者其道变祭义论先王治世之常法故以食老更祀先贤次于祀明堂以耕借先于朝觐者以诸侯资孝弟以成德然后能尽为人臣子之道而民不兴焉乐记论武王牧野一时之权冝故以偃武为先修文为后使民知孝为先诸侯之敬为后抑又将帅之士使为诸侯未必知朝觐又急于耕借此施教所以不纯乎先王之序也与宣王之雅不纯文武之序同意今夫夏后氏世室商人重屋周人明堂论治世常法而曰祀乎明堂可也武王牧野之事亦曰祀明堂可乎曰明堂之制周法然也武王牧野之事未必有是记者言之岂追成周之制言之欤文王为西伯之时而诗以臯门应门造舟为梁追美之义恊于此
　　食三老五更于大学天子袒而割牲执酱而馈执爵而酳冕而緫干所以教诸侯之弟也
　　天地人之数以三成以五备故天统三辰五星于上地统三极五行于下人统三德五事于其中然则三老五更之数亦视诸此王建国必立三卿乡饮酒必立三賔飬老必立三老故礼运曰三公在朝三老在学三賔之于乡三卿之于国三公之于朝皆非一人为之则三老五更之于学岂皆以一人名之邪后世以尉元为三老游明根为五更之类皆以一人为之非古意也古者十年以长则父事之五年以长则兄事之况老更乎三老有成人之德近于父者也先王以父道事之五更更事之乆近于兄者也先王以兄道事之然君者所事也非事人者也其所以事人不过亲袒割牲执酱而馈执爵而酳以礼之冕而揔干以乐之而已以此教诸侯然而有不弟者未之有也今夫飬老之礼五十飬于乡六十飬于国七十飬于学则食之于大学七十者而已有虞氏以燕礼夏后氏以飨礼商人以食礼则以食礼食之者商人而已文王世子言天子视学释奠于先老遂设三老五更羣老之席位焉适馔省醴飬老之珍具遂咏焉言亲割牲则适馔可知言执酱而馈则珍具可知言执爵而酳则省醴可知言冕而揔干则咏可知凡大合乐必遂飬老岂非天子视学之礼邪武王牧野之事以五教为急食老更为缓故其序如此祭义亦于五教之后语及是者所继之教虽治乱不同及其成功一也彼播弃不廸者讥之于书召之讯梦者刺之于诗亦岂知先王所以食老更之意哉射有左右学乡学也食老更于太学国学也学记言党庠术序继之以国有学与此同意然则飬老有虞氏以深衣夏后氏以燕衣周人以衣食礼而服缟者惟商人为然缟衣非冕服必冕而揔干者以舞者乐之成故特服冕所以重其事也冕而揔干施于食礼而记称食尝无乐者考之于诗商颂言顾予烝甞而有钟鼓鞉鼓筦磬之声周雅言以徃烝甞而有鼓钟送尸之乐则甞非无乐也周官凡飨食乐师钟师奏燕乐籥师鼓羽籥之舞则食非无乐也谓之食尝无乐盖非商周制欤
　　若此则周道四逹礼乐交通则夫武之迟乆不亦冝乎乐者德之声舞者德之容武王偃武修文之后习射服冕祀明堂讲朝觐耕借田食老更而礼乐之教交修于天下是虽因于商人而周之制作实兼修而用之则周道四逹礼乐交通而乐舞之迟犹四时之运阳积而成暑非一日也孔子谓武尽美矣未尽善也尽美矣故其成必乆未尽善故非所以为备乐何独至乆立于缀而疑之欤路之四达谓之逵道之四逹谓之皇故诛赏废兴资此以成礼乐刑政资此以备然则周道四逹亦可知









　　乐书卷二十七
　　钦定四库全书
　　乐书卷二十八
　　宋　　陈　撰
　　礼记训义
　　乐记
