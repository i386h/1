<!-- { "loadSidebar": true } -->
　　古者造诗经歌以合金石故正声疏质长言雅真遗音虽谢而三百篇之义存焉是诗之与乐更为表里者也降周迄汉声诗湮没虽有吴楚赵代之讴闾阎阡陌之謡然具施于当世犹有诗人离骚余风至于鼓吹杂诗咏歌战陈之事而古风遗调自是雕矣由魏抵隋上下数百年间偏方互据析为南北郊庙之外民謡杂出非哀思淫靡之音则离析怨旷之曲也故江左虽衰而章曲可传声西曲是也代北少文而声辞无述代歌国伎是也隋唐混一区字四方之音悉归太乐然制度不立新声日滋清乐尽于开元之初十部忘于僖昭之末流及五季惟防乐饮曲存焉圣朝承末流之雅俗二部惟声指相授案文索谱皆所亡逸抑何甚欤太宗初在藩邸作宇宙荷皇恩降圣万年春二曲以述太祖德业之盛逮其即位悉收河东之地造平晋普天之乐明年复作万国朝天乐二曲宴飨用焉真宗祥符中更造二曲以协钟石朝天乐为大和之舞平晋乐为大定之舞编之雅乐以施郊庙焉惟太宗洞晓音乐出自天性造大小曲数百以为宴私常御优柔阐缓真治世之音也以荐郊庙以和黔黎岂不盛哉臣窃尝推后世音曲之变其异有三古者乐章或以讽谏或导情性情冩于声要非虚发晋宋而下诸儒采并拟乐府作为华辞本非协律由是诗乐分为二涂其间失传谬述去本逾逺此一异也古者乐曲辞句有常或三言四言以制宜或五言九言以投节故含章缔思彬彬可述辞少声则虚声以足曲如相和歌中有伊夷吾邪之类为不少矣唐末俗乐盛传民间然篇无定句句无定字又间以优杂荒艳之文闾巷谐隐之事非如莫愁子夜尚得论次者也故自唐而后止于五代百氏所记但志其名无复记辞以其意褒言慢无取苟耳此二异也古者大曲咸有辞解前艳后趋多至百言今之大曲以谱字记其声折慢叠既多尾徧又促不可以辞配焉此三异也圣朝乐府之盛歌工乐吏多出市防畎亩规避大役素不知乐者为之至于曲调抑又防袭胡俗之旧未纯乎中正之雅其欲声调而四时和奏发而万类应亦已难矣诚革三异之失去胡俗之调一要宿乎雅颂之音以写太平以昭极功臣将见鳯仪兽舞不特有虞氏之世矣【今乐府正】【宫十曲一一阳生二玉牎寒三念边功四玉如意五琼树枝六鹔鹴裘七塞鸿飞八漏丁丁九息鼙鼓十劝流】【霞南吕宫十一曲一仙盘露二氷盘果三芙蓉园四林下风五风雨调六开月幌七凤来賔八落梁尘九望阳】【台十庆年丰十一青騘马中吕宫十三曲一上林春二春波緑三百花林四夀无疆五万年春六系珊瑚七柳】【垂緑八醉红楼九折红杏十御园花十一花下游十二游春归十三千株柳仙吕宫九曲一折红蕖二鹊填河】【三紫兰香四喜尧时五猗兰殿六步瑶阶七千秋乐八百和香九佩黄钟宫十二曲一菊花杯二翠幙新】【三四塞清四满帘霜五画屏风六折茱萸七望秋云八花中鹤九赐征袍十望回戈十一秋稼成十二泛金英】【商宫九曲一喜顺成二安边塞三猎骑还四游兎园五锦步幛六博山鑪七暖寒杯八雪纷纷九待春来道调】【宫九曲一防夔龙二泛仙杯三披云襟四孔雀扇五百尺楼六金樽满七奏明庭八拾落花九声声好越调八】【曲一翡翠帷二玉照台三香旖旎四红楼夜五朱顶鹤六得贤臣七兰堂烛八金镝流防调十六曲一宴琼林】【二泛龙舟三汀洲緑四登髙楼五麦陇雉六柳如烟七杨花飞八王泽新九玳瑁簮十玉阶晓十一喜清和十】【二人欢乐十三征戍回十四一院香十五一片云十六千万年小石调七曲一满庭香二七寳冠三玉瑶杯四】【辟尘犀五喜新晴六庆云飞七太平时林钟商十曲一秋采兰二紫丝囊三留征骑四塞鸿度三回纥朝六汀】【洲鴈七风入松八蓼花红九曵珠佩十遵渚鸿歇指调九曲一榆塞清二听秋风三紫玉箫四碧池鱼五鹤盘】【旋六湛恩新七听秋蝉八月中归九千家月髙大石调九曲一花下宴二甘雨足三画秋千四夹竹桃五举露】【桃六鷰初来七踏青回八抛绣毬九泼火雨大石调八曲一贺元正二待花开三采红兰四出谷鸎五游月宫】【六望回车七塞云早八秉烛游小石角九曲一月宫春二折仙枝三春日迟四绮筵春五登春台六紫桃花七一株红八喜春雨九泛春池防角九曲一鳯楼灯二九门开三落梅香四春水坼五万年宴六催花发七降真香八迎新春九望蓬岊髙角九曲一日南交二帝道昌三文风盛四琥珀杯五雪花飞六皂貂裘七征马嘶八射飞鴈九雪飘飖大石角九曲一红炉火二翠云裘三庆成功四冬夜长五金鹦鹉六玉楼寒七鳯戯鶵八一炉香九云中鴈歇指角九曲一玉壶氷二卷珠箔三随风帘四树青葱五紫桂丛六五色云七玉楼宴八兰堂鷰九千千岁越角九曲一望明河二华池鹭三赠香囊四秋气清五照秋池六晓风度七靖边尘八闻新鴈九吟风蝉林钟角九曲一庆时康二上林果三画垂四水晶簟五夏木繁六暑气清七风中琴八转轻裾九清风来仙吕调十五曲一喜清和二芰荷新三清世欢四玉钩栏五金步摇六金凿落七鹫引鶵八草芊芊九步玉砌十整华裾十一海山青十二旋絮緜十三风中帆十四青丝骑十五喜闻声南吕宫调七曲一春景丽二牡丹开三展芳茵四红桃路五啭林鸎六满林花七风飞花中吕调九曲一宴嘉宾二防羣仙三集百祥四凭朱栏五香烟细六仙洞开七上马杯八拂长袂九羽觞飞高般涉调九曲一喜秋成二戯马台三泛秋菊四三殿乐五鸂杯六玉芙蓉七偃干戈八听秋砧九秋云飞般涉调十曲一玉树花二望星斗三金钱花四玉牎深五万民康六瑶林风七随阳鴈八倒金罍九鴈来賔十防秋月黄钟羽七曲一宴邹枚二云中树三燎金炉四涧底松五岭头梅六玉炉香七瑞云飞平调十曲一万国朝二献春盘三鱼上氷四红梅花五洞中春六春雪飞七飜罗袖八落梅花九夜游乐十鬬春鸡因旧曲造新声者凡五十八曲倾杯乐二十八曲正宫南吕宫遒调宫越调南吕调仙吕宫高宫小石调高大石调大石调小石调小石角防角高角大石角歇指角林钟角高般涉调黄钟羽平调中吕宫黄钟宫双调林钟商歇指调仙吕调中吕调般涉调三台十三曲正宫南吕宫道调宫越调南吕调中吕宫黄钟宫双调林钟商歇指调仙吕调中吕调般涉调劒器中吕宫感皇花中吕宫朝中措黄钟宫摊破抛毬乐防调醉花间防调小重山防调洞中仙林钟商望行宫林钟商洞仙歌歇指调月宫仙仙吕调戴仙花仙吕调菩萨蛮瑞鹧鸪中吕调望征人般涉调嘉宴乐般涉调引驾回般涉调拜新月般涉调】
　　曲调下
　　自唐以来雅乐曲调法着旋宫一律五音相生二变起自黄钟为始循于中吕为终十二律揔十二均音六十声成八十四调皆汉之京房晋之荀朂参定凡十二宫调并是正宫七声以归一律其正宫声之下更无浊音故五音以宫为尊释乐以之为重也十二商调调各下有一声亦以七音而同一律下之一声谓宫商声也十二征调调各下有三声谓宫商角声也十二羽调调各下有四声谓宫商角征声也自商至羽五声备矣十二变征调声居角音之后正征之前均音相类十二变宫调声居羽音之后清宫之前是谓回演其声而成均律也俗乐之调有七宫七商七角七羽合二十八调而无征调也故正宫高宫中吕宫道调宫南吕宫仙吕宫黄钟宫是谓七宫越调大石调高大石调防调小石调歇指调林钟商是谓七商越角大石角高大石角小石角防调角歇指角林钟角是谓七角中吕调正平调高平调仙吕调般涉调高般涉调黄钟羽是谓七羽凡此俗乐异名实胡部所呼也然执一器飜曲轮七调传声致宫征相疎五声不备是谓郑卫之音烦手淫声滔堙心耳矣迄于秦汉周陈二部混同众乐无别隋文虽分雅俗亦未能去四清二变此其乐所以未全于中和之纪也圣朝大乐太蔟商胡部大石调也姑洗角胡部小石调也黄钟征胡部林钟征也南吕羽胡部般涉调也黄钟宫胡部正宫调也变宫变角姑洗角亦胡部小石调也变宫黄钟宫亦胡部正宫调也余并有间声其无间声者唯正征变征而已亦可谓详矣诚去四清二变与胡俗之调而作之庶乎先王之雅乐也古人有变宫变征之説君子尚且非之况又有变角之説乎
　　歌乐
　　当春秋之时礼废乐坏其已乆矣中国之士知其情识其文深通其意而言之者曾不少槩见况戎狄僻陋之域有能知而言之者君子且得不取之乎此吴公子札聘鲁而观周乐左氏所以备载而深美之也今夫先王之道莫急于乐乐之章莫备于风雅颂然风有正变之异体雅有大小之殊政颂兼商鲁之异美其端有造乎情性之微其显有该乎治道之大自非博闻多识通乎圣人之意者其孰能观而知之耶大哉公子札之观周乐也闻其歌有以达诗之防见其舞有以知德之实自歌周南召南至于雅颂所谓闻其歌达诗之防者也自见舞象箾南籥至于韶箾所谓见其舞知其德之实者也彼以邶鄘卫为康叔武公之德唐有陶唐氏之遗民平王为周之东秦为周之旧齐则未可量其国魏则可以德辅其治陈则放荡而难反桧则衰微而无讥至于颂则盛德所同而已非不善于声歌也周南召南则乐而不淫哀而不伤孰谓勤而不怨乎豳风则勤而不惰俭而有节孰谓乐而不淫乎小雅非专刺幽厉之乱而文武成王之政实在焉孰谓周德之衰乎大雅有及于幽厉之失道而武王成王之德亦存焉孰谓止于文王之德乎彼以见舞大濩为圣人之舞大夏为勤而不德舞韶箾则曰虽甚盛德蔑有加于此非不善于观舞也然而文王知取之而民未悦则勿取之凡顺天应人而已孰谓犹有所憾耶周之极盛在成康而武虽尽美而未尽善焉孰谓大武为周之盛乎以其时考之公子札之号称知乐虽有所失亦未在可责之域由其理考之公子札之所失如此虽欲全其美且得不正之乎不责之君子所以全其善于一时正之君子所以完其法于后世非以公正仁恕存心者能之乎








　　乐书卷一百五十七
　　钦定四库全书
　　乐书卷一百五十八
　　宋　陈旸　撰
　　乐圗论
　　胡部
　　歌
　　四夷歌
　　东夷
　　獩貊　马韩　　夫余　新罗　　倭国日本　勿吉　　百济　　夷洲　髙丽
　　西戎
　　大宛　　焉耆【大食国可兰国附】　　吐蕃
　　乞寒　　于阗　　西凉　　安国
　　疎勒　　康国　　乌孙　　天竺
　　兹　　髙昌　　波斯　　拂菻
　　吐谷浑
　　北狄
　　北狄歌　　大辽　　鲜卑
　　杂蛮
　　獠蛮　　邈黎
　　四夷歌
