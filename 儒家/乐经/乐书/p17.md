<!-- { "loadSidebar": true } -->
　　魏文侯问于子夏曰吾端冕而听古乐则唯恐卧听郑衞之音而不知倦敢问古乐之如彼何也新乐之如此何也乐之于天下中则和过则淫故黄帝之咸池尧之大章舜禹之韶夏商周之武濩其声足乐而不流其文足论而不息此所谓中则和古乐之发也郑之好滥宋之燕女卫之促数齐之敖辟慢易以犯节流湎以忘本此所谓过则淫新乐之也今夫中人以下可以语下亦可以语上以上语之则倦而不乐以下语之则乐而不倦故魏武之于徐无鬼闻诗书礼乐则未尝啓齿闻相狗马则大悦秦孝公之于商鞅闻帝王之道未尝概意闻霸道则前席是听言则对诵言如醉古之下流者皆然岂特魏文之于乐哉庄周曰大声不入俚耳折皇华则嗑然而笑岂是谓邪盖文侯之于古乐则在所外而唯恐卧于新乐则在所内而不知倦此其问所以有彼此之辞也然则听乐必端冕何邪曰端取其端以正已也冕取其俛以接物也诸侯端以祭则端冕诸侯之祭服也文侯以祭服听乐犹桧君以朝服逍遥其好郑卫之音不已甚乎古者端衣或施于冠或施于冕冠礼冠者端缁布冠既冠易服冠端特牲礼主人冠冕内则子事父母冠绥缨端韠公西华曰宗庙之事如防同端章甫以至晋侯端委以入武宫晏平仲端委以立虎门端之施于冠者也荀子端衣裳絻而秉路大戴礼武王端冕受丹书与此所谓端冕端之施于冕者也要之皆非朝服而朝服则天子以素诸侯以缁未闻以端也郑氏释仪礼谓端则朝服之衣易其裳尔释玉藻曰朝服端素裳不知奚据而云杂记袭朝服一端一禭礼受朝服自西阶受端自堂然则端不得为朝服明矣
　　子贡对曰今夫古乐进旅退旅和正以广匏笙簧防守拊鼓
　　古者舞列天子八诸侯六大夫四士二旅之为义生于师旅之旅其陈足以成列也其陈以成列则众故也然则所谓进旅退旅岂非行其缀兆要其节奏而进退成列邪正声感人而和乐兴焉奸声感人而滛乐兴焉其乐和而不滛其声正而不奸者以志意广故也广则容奸狭则思欲以广而后和正虽广而不容奸矣进旅退旅进退得齐焉和正以广志意得广焉抑又作之堂上之以琴瑟作之堂下匏之以笙簧堂上非特琴瑟也又防守拊焉堂下非特笙簧也又防守鼓焉夫乗水者付之泭作乐者付之拊磬之或击或拊磬声大小之辨也拊之或或拊拊声大小之辨也拊之有父之用焉荀卿曰县一钟而尚拊大戴礼曰县一磬而尚拊则拊设于一钟一磬之东其众噐之父欤学记曰鼓无当于五声五声弗得不和荀卿曰鼓乐之君则鼓以作乐其众声之君欤盖众谓之防待谓之守堂上之乐众矣其所待以作者在拊堂下之乐众矣其所待以作者在鼓防守拊鼓则众乐备举矣然堂上则门内之洽以拊为之父堂下则门外之治以鼓为之君内则父子外则君臣人之大伦也而乐实有以合和之古乐之修身及家均平天下如此而已与夫新乐之发俳优侏儒獶杂子女不知父子者岂不有间乎今夫拊之为噐韦表穅里状则类鼓声则和柔倡而不和非徒铿锵而已书谓以韦为鼓白虎通谓拊革而穅是也其设则堂上书所谓拊是也其用则先歌礼所谓登歌则令奏击拊是也书谓之搏拊明堂位谓之拊搏者以其或拊或搏莫适先后故也
　　始奏以文复乱以武治乱以相讯疾以雅君子于是语于是道古修身及家平均天下此古乐之也
　　周官大司乐教国子舞云门大卷大咸大防大夏大濩大武大夏而上文舞也大濩而下武舞也古之乐舞始奏以文复乱以武维清奏象舞其文也武奏大武其武也文先之武次之有安不忘危之意而揖让征诛之义尽矣岂非庄周所谓文武经纶邪治乱以相之乱与武乱之乱同讯疾以雅之讯与三刺之讯同然干羽之舞杂然并奏容有失行列而不治并疾速而不刺者矣是故治乱以相有文明以节之使之和而不流也讯疾以雅有法度以正之使之奋而不拔也荀卿之论舞以为目不自见耳不自闻然而治俯仰诎信进退迟速莫不亷制尽筋骨之力以要钟鼓拊防之节而靡有悖逆者在相与雅而已书曰恒舞于宫无相以节之故也诗曰屡舞僛僛无雅以正之故也乐终于舞如此则乐终而德尊故明乐之君子于是语以告之道古以明之而君子小人未有不好善而听过者矣文王世子曰大乐正斆舞干戚语说乡射礼曰古者于旅也语不过如此修身及家平均天下而天下皆宁矣然相之为噐所以节文舞也盖生于舂不相之相笙师掌教舂是已昔梁王筑城以小鼓为节而役者以杵和之盖其遗制也郑氏谓相以节乐则是谓之为拊则非岂惑于方言以穅为相之说欤雅之为噐所以正武舞也笙师掌教雅以教祴乐是已賔出以雅欲其醉不失正也工舞以雅欲其讯疾不失正也賔出以雅有祴夏之乐则工舞以雅其乐可知矣二郑之论雅制类皆约汉法为言疑其有所受之周官以兴道讽诵言语为乐语此特说语与道古者岂举上下见中之意邪
　　今夫新乐进俯退俯奸声以滥溺而不止及优侏儒獶杂子女不知父子乐终不可以语不可以道古此新乐之也
　　荀卿曰郑卫之音使人之心淫舞韶歌武使人之心庄然则新乐之异古其来尚矣形于动静则进俯退俯其陈不足以成列也于声音则奸声以滥溺而不止其声不足以合奏也岂非政散民流诬上行私而不可止之谓邪盖古乐之始奏以文复乱以武而不闻及优侏儒也治乱以相讯疾以雅而不闻獶杂子女也匏笙簧防守拊鼓而不闻不知父子也夫然后足以使长幼男女之理父子君臣之节皆形见于乐而有别矣其有不可以语且道古耶文王世子曰既歌而语以成之言父子君臣长防之道合徳音之致者此也若夫及优侏儒獶杂子女不知父子如檀长卿所为古无有也君子不道也不过知声而不知音知舞而不知节禽兽之归而已岂知夹谷之戏孔子所以请诛齐人之馈孔子所以遂行欤古乐言始奏以见终新乐言乐终以见始互故也

　　乐书卷二十三
　　钦定四库全书
　　乐书卷二十四
　　宋　陈　撰
　　礼记训义
　　乐记
　　今君之所问者乐也所好者音也夫乐者与音相近而不同古以德音谓之乐今以溺音为之则非乐也淫滥之音而己是乐与音固相近而不同也文侯所问在乐所好在音是知音而不知乐真众庶之见尔非君子之道也孔子恶郑声之乱雅及顔渊问为邦而告之以韶舞为可则郑声为可放其贵礼乐贱邪音如此是子夏所学则孔子也然则文侯听古乐惟恐卧听郑卫之音而不知倦必叩其两端而竭焉以尽陈善闭邪之道孰谓子夏不知尊夫子之道而敬其君欤孟子以齐王不能同乐于民故语之以今乐犹古所以引而进之也子夏以文侯好音而不知乐故对之以今乐异古所以抑而攻之也
　　文侯曰敢问何如子夏对曰夫古者天地顺而四时当民有德而五谷昌疾疢不作而无妖祥此之谓大当然后圣人作为父子君臣以为纪纲纪纲既正天下大定然后正六律和五声歌诗颂此之谓德音德音之谓乐诗曰莫其德音其德克明克明克类克长克君王此大邦克顺克俾俾于文王其德靡悔既受帝祉施于孙子此之谓也
　　天地非四时不运民非五谷不飬则四时者天地之使候也谷者民之司命也盖天地以顺动则四时不忒是天地顺理然后四时各当其分也德者成和之修则民有德人之和也而五谷昌天地之和应之也如此灾害不生而无疾疢祸乱不作而无妖祥合是数者无适而不当则三才之理得岂不谓之大当乎天下大当然后作为父子君臣之礼以为纪纲盖人伦之至也与夫新乐之獶杂子女不知父子以乱人之大伦者异矣荀卿曰礼者法之大分类之纲纪也故一家纪纲在父子天下纲纪在君臣内外相维而纪纲正则天下之动贞夫一而大定矣在易既济定也本于刚柔正而位当家人家道正也而终于天下定然则天下大当而礼可行天下大定而乐可作固其时夫然后正六律而使之和声和五声而使之恊律之琴瑟歌之诗颂则中声所止无非盛德之形容焉庸讵不为德音之乐邪周官大师掌教六诗以六德为之本以六律为之音瞽蒙掌鼓琴瑟九德六诗之歌以役大师此之谓也周之世世修德莫若文王诗之形容文王之德莫若灵防而灵防所美又不过虡业维枞贲鼓维镛蒙瞍奏公而已然则文王之乐岂不原于德音邪且王季以一诸侯之防卒能比德文王而靡悔以王大邦受帝祉施孙子如此其盛者貊其德音故也魏文侯果能放溺而好德则古乐之道是诚在我德成而上比虽文王亦我师也患不闲邪存诚以驯致之尔由是知子夏之于君夫岂以其不能而遂贼之邪盖作为父子君臣以为纪纲者礼也作为鼗鼓椌楬壎篪以为德音者乐也识其文者能述而明知其情者能作而圣均谓之圣人不亦可乎今夫古乐之六律固正矣而后世四清兴焉律之所以不正也五声固和矣而后世二变兴焉声之所以不和也然四清之名起于钟磬县之二八之文非古制也岂郑氏傅防汉得石磬十六而妄为之说邪二变之名起于六十律旋宫之言非古制也岂京房傅防左氏七音以奉五声之说邪是不知左氏所谓七音即八音也八音以土为主是以金石丝竹匏与革木皆待之而后和焉故虞书乐记国语之论八音皆虚土音以为之主犹之天地之数五十有五而大衍虚其五之意也由是观之乐之音有八虽谓之七音可也孰谓合二变而七之乎前说诗言其志歌咏其声此说歌诗颂先后不同何也曰前则本诗而为歌故诗为先与书诗言志歌永言同意此则本所歌之诗言之故诗为后与瞽蒙歌诵诗同意至于以貊为莫比为俾其亦闻之误欤
　　今君之所好者其溺音乎文侯曰敢问溺音何从出也子夏对曰郑音好滥淫志宋音燕女溺志卫音趋数烦志齐音敖辟乔志此四者淫于色而害于德是以祭祀弗用也诗云肃雍和鸣先祖是听夫肃肃敬也雍雍和也夫敬以和何事不行
　　夫乐者音之所由生其本在人心之感于物也故在音为乐在心为志郑音好滥而志从以淫宋音燕女而志从以溺卫音趋数而志从以烦齐音敖辟而志从以乔志淫则心荡志烦则心乱志溺则心下志乔则心髙皆非中声所止非所以为德音之乐也盖乐所以放淫亦所以诲淫所以章德亦所以败德故故淫章德古乐之也古乐之肃肃乎其敬而制之以礼雝雝乎其和而制之以义如此则外不淫色内不害德举而措之天下何事不行况用之祭祀而先祖不是听邪书谓八音克谐无相夺伦神人以和者此也新乐之反是其何以行之哉郑卫齐宋之乐均出于溺音详而论之郑之音淫于宋卫之音淫于齐故魏文侯问郑卫而不及齐宋细而别之卫之淫风流行又不若郑国之盛故孔子之对顔渊与恶其乱雅又畧卫而语郑也子夏言齐音之淫色害德本衰世言之师乙谓齐音见利而让本盛时言之







　　乐书卷二十四
　　钦定四库全书
　　乐书卷二十五
　　宋　陈　撰
　　礼记训义
　　乐记
　　为人君者谨其所好恶而已矣君好之则臣为之上行之则民从之诗云诱民孔易此之谓也
