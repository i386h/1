<!-- { "loadSidebar": true } -->
　　万物孶萌于子纽牙于丑引逺于寅冒茆于夘振美于辰巳盛于已咢布于午昧薆于未申坚于申留孰于酉毕入于戍该阂于亥建子之律阳气钟于黄泉故谓之黄钟其管九寸其数八十一其日壬癸其月为辜其歳困敦其风广莫其宿虚其次湏女其辰合星纪其冬至在卦则干之初九也故合于大吕而下生林钟焉建丑之律隂气旅助于阳故谓之大吕其管八寸五分其数七十六其月为涂其歳赤奋若其宿牵牛其次建星其辰合枵其太寒在卦则坤之六四也故合于黄钟而下生夷则焉建寅之律万物莫不凑地而生故谓之大蔟其管八寸其数七十二其月为陬其歳摄提其风条风其宿箕其次尾其辰合娵訾其啓蛰在卦则干之九二也故合于应钟而下生南吕焉建卯之律隂阳之气相夹而聚故谓之夹钟其管七寸六分其数六十八其日甲乙其月为如其歳单阏其风明庶其宿心其次房其辰合降娄其春分在卦则坤之六五也故合于无射而下生焉建辰之律万物且然絜齐故谓之姑洗其管七寸二分其数六十四其月为寎其歳执徐其宿氐其次亢其辰合大梁其清明在卦则干之九三也故合于南吕而下生应钟焉建已之律万物尽旅而西行故谓之中吕其管六寸八分其数六十其月为余其歳荒落其风清明其宿轸其次翼其辰合实沈其小满在卦则坤之上六也故合于夷则而上生黄钟焉建午之律隂继于阳而宾之故谓之蕤宾其管六寸四分其数五十七其日丙丁其月为臯其嵗敦防其风景风其宿张其次星纪其辰合鹑首其夏至在卦则干之九四也故合于林钟而上生大吕焉建未之律万物成熟而众多故谓之函钟其管六寸其数五十四其日戊巳其月为徂其歳恊洽其宿弧其次狼其辰合鹑火其大暑在卦则坤之初六也故合于蕤宾而上生太蔟焉建申之律隂潜贼阳故为之夷则其管五寸六分其数五十一其月为相其歳涒滩其宿伐其次参其辰合鹑尾其处暑在卦则干之九五也故合于小吕而上生夹钟焉建酉之律南气族入故谓之南吕其管五寸三分寸之一其数四十八其日庚辛其月为壮其歳作噩其宿噣其次留其辰合寿星其秋分在卦则坤之六二也故合于姑洗而上生焉建戌之律阳气无余故谓之无射其管五寸一分其数四十五其月为其岁阉茂其宿胃其次奎其辰合大火其霜降在卦则干之上九也故合于夹钟而上生仲吕焉建亥之律隂与阳交应故谓之应钟其管四寸七分之五其数四十三其月为阳其歳大渊其宿璧其次室危其辰合析木其小雪在卦则坤之六三也故合于太蔟而上生蕤宾焉由是观之本乎干爻者为六律本乎坤爻者为六同六律左旋而生同则为同位所以象夫妇六同右转而生律则为异位所以象子母间八而生所以象八卦旋之为宫所以象三才文之以声不过乎五播之以音不过乎八成之以舞不过乎六大司乐以六律六同考五声以五声成八音以八音成六舞以六舞大合乐用之大祭祀足以致鬼神示用之大朝防足以和邦国用之教万民足以谐万民用之大飨食足以安宾客用之待四夷足以说逺人用之大蜡足以作动物观舜之作乐祖考来格则致鬼神示可知羣后德让则和邦国谐万民可知虞宾在位则安宾客说逺人可知鸟兽跄跄凰鳯来仪则作动物可知此言大合乐乐神之乐也旋宫之乐降神之乐也大司乐之大合乐以和邦国以谐万民大宰礼典小宰礼职亦曰以和邦国以谐万民者礼器曰礼交动乎上乐交应乎下和之至也左曰如乐之和无所不谐则和者有异而无乖谐者有徧而无殊是和未至于谐也邦国则异而易乖故欲其和万民则众而难徧故欲其谐礼以和谐为用乐以和谐为体均谓之和邦国谐万民者其情同也大司马之法以治邦国为主故言比小事大以和邦国而万民不预焉大宗伯之礼乐以防万民为主故言合天地之化以谐万民而邦国不预焉非特此也掌交和诸侯之好调人司万民之难而谐之亦辅礼乐之不至尔

　　乐书巻四十
　　钦定四库全书
　　乐书卷四十一
　　宋　陈旸　撰
　　周礼训义
　　春官
　　大司乐
　　乃分乐而序之以祭以享以祀乃奏黄钟歌大吕舞云门以祀天神乃奏太蔟歌应钟舞咸池以祭地示乃奏姑洗歌南吕舞大防以祀四望乃奏蕤宾歌函钟舞大夏以祭山川乃奏夷则歌小吕舞大濩以享先妣乃奏无射歌夹钟舞大武以享先祖
　　先王制六律六同之器以合六隂六阳之声黄钟太蔟姑洗蕤宾夷则无射六阳声也大吕应钟南吕函钟小吕夹钟六隂声也盖日月所防之辰在天而右转斗柄所建在地而左旋交错贸见如表里然故子合于丑寅合于亥辰合于酉午合于未申合于已戌合于卯黄钟子之气十一月建焉而辰在星纪大吕丑之气十二月建焉而辰在枵太蔟寅之气正月建焉而辰在娵訾应钟亥之气十月建焉而辰在析木姑洗辰之气三月建焉而辰在大梁南吕酉之气八月建焉而辰在寿星蕤宾午之气五月建焉而辰在鹑首林钟未之气六月建焉而辰在鹑火夷则申之气七月建焉而辰在鹑尾中吕已之气四月建焉而辰在实沈无射戌之气九月建焉而辰在大火夹钟夘之气二月建焉而辰在降娄故祀天神奏黄钟歌大吕祭地示奏太蔟歌应钟祀四望奏姑洗歌南吕祭山川奏蕤宾歌函钟享先妣奏夷则歌小吕享先祖奏无射歌夹钟无非以隂合阳以斗合辰而已钟师凡乐事以钟鼓奏九夏鏄师凡祭祀鼓其金奏之乐然则以钟鼔奏乐则编钟在焉非不具六律六同也其施于鬼神示者各有所主云尔凡六代之乐皆文之以五声播之以八音恶有不具律同之理哉言奏则堂下之乐言歌则堂上之乐春秋曰晋侯飨穆叔奏肆夏歌文王大明緜又曰晋侯歌钟二肆取半以赐魏绛则奏之与歌虽有堂上下之辨其实不离于六律六同也分律而序之自黄钟以至无射分同而序之自大吕以至夹钟分舞而序之自云门以至大武然先妣在先祖上则姜嫄也姜嫄特祀后世以为禖神而序之先祖之上则先祖所自出故也
　　凡六乐者文之以五声播之以八音
　　乐记曰诸声音形诸动静性术之变尽于此矣自形诸动静言之谓之六舞自诸声音言之谓之六乐其实一也大宗伯之职以吉礼事邦国之鬼神示以禋祀祀昊天上帝以实柴祀日月星辰以槱燎祀司中司命飌师雨师以血祭祭社稷五祀五岳以貍沈祭山林川泽以疈辜祭四方百物以肆献祼享先王至于大司乐以云门之乐祀天神非特昊天上帝也凡五帝日月星辰之类无不举矣以咸池之乐祭地示非特社稷也凡五祀之类无不举矣以大防之乐祀四望非特五岳也凡司中司命之类无不举矣以大夏之乐祭山川非特山林川泽也凡四方百物羣小祀之类无不举矣大宗伯举先王以见先妣先祖举亲以见尊也大司乐举先妣先祖以见先王举逺以见近也司服祀昊天上帝则大裘而冕祀五帝亦如之享先王则衮冕享先公飨射则鷩冕祀四望山川则毳冕祭社稷五祀则希冕祭羣小祀则冕司服则别先公为二合四望山川为一与大司乐不同者王公之服有等降四望山川之服无同异非若乐之致详故也
　　凡六乐者一变而致羽物及川泽之示再变而致臝物及山林之示三变而致鳞物及丘陵之示四变而致毛物及坟衍之示五变而致介物及土示六变而致象物及天神
　　先王之作乐合生气之和着万物之理而万物莫不以类相动故后夔奏箫韶鳯凰为之来仪师旷奏清角鹤为之率舞瓠巴鼓瑟六马为之仰秣伯牙鼓琴游鱼为之出听然则当大蜡万物索飨之时其六乐所致固不能无是理也经曰礼乐合天地之化百物之产不过如此今夫武乐六成文乐九成六乐则文武备矣必以六变为言者岂非即六代之乐各一变而言欤大司徒山林宜毛物川泽宜鳞物丘陵宜羽物坟衍宜介物原隰宜臝物此以羽物配川泽臝物配山林鳞物配丘陵毛物配坟衍介物配土示不同者大司徒言物之所宜此言物之所致难易故也
　　凡乐圜钟为宫黄钟为角大蔟为徴姑洗为羽靁鼓靁鼗孤竹之管云和之琴瑟云门之舞冬日至于地上之圜丘奏之若乐六变则天神皆降可得而礼矣凡乐函钟为宫大蔟为角姑洗为徴南吕为羽灵鼓灵鼗孙竹之管空桑之琴瑟咸池之舞夏日至于泽中之方丘奏之若乐八变则地示皆出可得而礼矣凡乐黄钟为宫大吕为角大蔟为徴应钟为羽路鼓路鼗隂竹之管龙门之琴瑟九德之歌九防之舞于宗庙之中奏之若乐九变则人鬼可得而礼矣
