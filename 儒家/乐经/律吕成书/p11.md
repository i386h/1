<!-- { "loadSidebar": true } -->
　　南吕宫　南【正】应【正】大【半】夹【半】姑【半】防【半】夷【半】
　　林钟商　林【正】南【正】应【正】大【半】太【半】姑【半】防【半】
　　仲吕角　仲【正】林【变】南【变】应【变】黄【变半】太【变半】姑【变半】
　　太簇徴　太【正】姑【正】防【正】夷【正】南【正】应【正】大【半】
　　黄钟羽　黄【正】大【正】姑【正】防【正】林【正】南【正】应【正】
　　无射宫　无【正】黄【变半】太【变半】姑【变半】仲【半】林【变半】南【变半】
　　夷则商　夷【正】无【正】黄【变半】太【变半】夹【半】仲【半】林【变半】
　　防賔角　防【正】夷【正】无【正】黄【变半】大【半】夹【半】仲【半】
　　夹钟徴　夹【正】仲【正】林【变】南【变】无【正】黄【变半】太【变半】
　　大吕羽　大【正】夹【正】仲【正】林【变】夷【正】无【正】黄【变半】
　　应钟宫　应【正】大【半】夹【半】仲【半】防【半】夷【半】无【半】
　　南吕商　南【正】应【正】大【半】夹【半】姑【半】防【半】夷【半】
　　林钟角　林【正】南【正】应【正】大【半】太【半】姑【半】防【半】
　　姑洗徴　姑【正】防【正】夷【正】无【正】应【正】大【半】夹【半】
　　太簇羽　太【正】姑【正】防【正】夷【正】南【正】应【正】大【半】
　　记礼运曰五声六律十二管还相为宫郑氏注曰始于黄钟终于仲吕更相为宫凡六十也孔氏防曰黄钟为第一宫林钟第二宫太簇第三宫南吕第四宫姑洗第五宫应钟第六宫防賔第七宫大吕第八宫夷则第九宫夹钟第十宫无射第十一宫仲吕第十二宫十二宫各有五声凡六十声【蔡氏曰五声者所以起调毕曲为诸声之纲领礼运所谓还相为宫所以始于黄钟终于仲吕也后世以变宫变徴参而为八十四调其亦不考矣】
　　蔡氏曰十二律旋相为宫各有七声合八十四声宫声十二商声十二角声十二徴声十二羽声十二为六十调其变宫十二在羽声之后宫声之前变徴十二在角声之后徴声之前宫不成宫徴不成徴凡二十四声不可为调黄钟宫至夹钟羽并用黄钟起调黄钟毕曲【朱子曰以上黄钟五调各用本均七声而以黄钟起调毕曲余律仿此】大吕宫至姑洗羽并用大吕起调大吕毕曲大簇宫至仲吕羽并用太簇起调太簇毕曲夹钟宫至防賔羽并用夹钟起调夹钟毕曲姑洗宫至林钟羽并用姑洗起调姑洗毕曲仲吕宫至夷则羽并用仲吕起调仲吕毕曲防賔宫至南吕羽并用防賔起调防賔毕曲林钟宫至无射羽并用林钟起调林钟毕曲夷则宫至应钟羽并用夷则起调夷则毕曲南吕宫至黄钟羽并用南吕起调南吕毕曲无射宫至大吕羽并用无射起调无射毕曲应钟宫至太簇羽并用应钟起调应钟毕曲是为六十调【朱子曰旋宫且如大吕为宫则大吕用黄钟八十一之数而三分损一下生夷则又用林钟五十四之数而三分益一上生夹钟其余皆然　旋相为宫若到应钟为宫则下四声都低去所以有半声亦谓之子声近时所谓清声是也　若以黄钟为宫则余律皆顺若以其他律为宫便有相陵处今且以黄钟言之自第九宫后四宫则或为角或为羽或为商或为徴若为角则是民陵其君若为商则是臣陵其君徴为事羽为物皆可类推故制黄钟四清声用之清声短其律之半是黄钟清长四寸半也若后四宫用黄钟为角征商羽则以四清声代之不可用黄钟本律以避陵慢沈存中云唯君臣民不可相陵事物则不必避】六十调即十二律也十二律生五声二变五声各为纲纪以成六十调六十调皆黄钟损益之变也宫商角三十六调老阳也其徴羽二十四调老隂也调成而隂阳备也或曰日辰之数由天五地六错综而生律吕之数由黄钟九寸损益而生二者不同至数之成则日有六甲辰具五子为六十日律吕有六律五声为六十调若合符节何也曰即上文所谓调成而隂阳备也夫理必有对待数之自然也以天五地六合隂与阳言之则六甲五子究于六十其三十六为阳二十四为隂以黄钟九寸纪阳不纪隂言之则六律五声究于六十亦三十六为阳二十四为隂盖一阳之中又自有隂阳也非知天地之化育者不能与于此【欧阳頴伯曰乐由阳来故声皆阳声而数皆阳数也隂则分阳而已凡有声皆属阳无声皆属隂若周礼所谓阳声隂声则于有声之中又自分隂阳者也蔡氏以三十六调配干爻之防以二十四调配坤爻之防则亦周礼之义云尔】
　　同宫异调图【总八十四声　以欧阳氏律通定下图同此】
　　宫【为调】商【为调】角【为调】变徴徴【为调】羽【为调】变宫
　　【不为　　　　不为调　　　　　调】
　　黄钟【一宫五调同用七声】黄【正】太【正】姑【正】防【正】林【正】南【正】应【正】大吕【一宫五调同用七声】大【正】夹【正】仲【正】林【变】夷【正】无【正】黄【变半】太簇【一宫五调同用七声】太【正】姑【正】防【正】夷【正】南【正】应【正】大【半】夹钟【一宫五调同用七声】夹【正】仲【正】林【变】南【变】无【正】黄【变半】太【变半】姑洗【一宫五调同用七声】姑【正】防【正】夷【正】无【正】应【正】大【半】夹【半】仲吕【一宫五调同用七声】仲【正】林【变】南【变】应【变】黄【变半】太【变半】姑【变半】防賔【一宫五调同用七声】防【正】夷【正】无【正】黄【变半】大【半】夹【半】仲【半】林钟【一宫五调同用七声】林【正】南【正】应【正】大【半】太【半】姑【半】防【半】夷则【一宫五调同用七声】夷【正】无【正】黄【变半】太【变半】夹【半】中【半】林【变半】南吕【一宫五调同用七声】南【正】应【正】大【半】夹【半】姑【半】防【半】夷【半】无射【一宫五调同用七声】无【正】黄【变半】太【变半】姑【变半】仲【半】林【变半】南【变半】应钟【一宫五调同用七声】应【正】大【半】夹【半】仲【半】防【半】夷【半】无【半】

　　欧阳頴伯曰此方图以明同宫有五调并用七声而律有正变起调毕曲各用一律而二变不为调焉

　　欧阳頴伯曰此圆图以明异宫五调其起调毕曲同用一律焉而七声则不同矣【假如黄钟宫无射商夷则角仲吕徴夹钟羽凡五调同用黄钟声起调毕曲其声之发固有正变律或半律之不同而名则一耳虽五调同用是律以起以毕而调各不同不同者宫异而七声异也如黄钟宫则固属本宫之七声黄太姑防林南应但取黄钟一声以为纲领而余六声则交错以文之是以命之曰宫调如无射商则虽亦用黄钟宫一声以为调之纲领而论其宫则自属无射宫之七声无黄太姑仲林南矣但于此七声取商声之黄钟以为起调毕曲之纲而余六声亦以交错而文之故命之曰无射商调虽七声与黄钟宫之七声差二律不同而用黄钟宫以起以毕所以置其调名并列于黄钟一律之下也余律皆仿此以推之
<经部,乐类,苑洛志乐>】
　　钦定四库全书　　　　　　　经部九
　　苑洛志乐　　　　　　　　　乐类
　　提要
　　【臣】等谨按苑洛志乐二十巻明韩邦竒撰邦竒有易学启防意见已着録是书首取律吕新书为之直解凡二卷前有邦竒自序后有卫淮序第三巻以下乃为邦竒所自着其于律吕之原较明人所得为密而亦不免于好竒如云门咸池大章大夏大韶大获六乐名虽见于周官而音调节奏汉以来无能传者邦竒乃各为之谱谓黄帝以土徳王云门象天用火起黄钟之徴以生为用则林钟也咸池象地用水起大吕之羽以土所尅为用则无射也大章大韶皆起于黄钟夏以金徳王林钟律属金商声故大夏用林钟之商南吕用南吕起声商以水徳王应钟律属水羽声故大濩用应钟之羽夷则用夷则起声今考旋宫之法林钟一律以黄钟之徴为火以仲吕之商为金若以月律论之则是六月之律而非金也故邦竒于大夏下自注云相縁如此还用夷则为是则夷则为七月之律属金与大濩用应钟为十月之律属水者一例矣然则林钟夷则不已两岐其説乎又谓大司乐圜钟为宫以南吕起声一变在姑洗至六变在圜钟故云若乐六变则天神皆降函钟为宫以应钟起声一变在防宾至八变在函钟故云若乐八变则地只皆出黄钟为宫以南吕起声一变在姑洗至九变在黄钟故云若乐九变则人可得而礼今考左氏传谓五降之后不容弹矣则宫徴商羽角五声也前汉书礼乐志曰八音七始则宫徴商羽角变宫变徴七声也凡谱声者率不越此二端此书圜钟为宫初奏以黄钟之羽南吕起声顺生至黄钟收宫凡得十声次奏用林钟之羽姑洗起声而姑洗实为前奏黄钟之角所谓用宫逐羽而清角生也函钟为宫用太蔟之羽应钟起声顺生至本宫太蔟又顺生徴商二律复自商逆转徴宫二律收宫凡得十四声商不顺生羽而逆转为徴所谓引商刻羽而流徴成也黄钟为宫凡阳律之奏用宫逐羽阴吕之奏引商刻羽是以十声与十四声各五奏也至谓周乐皆以羽起声本于咸池而于黄钟为宫起南吕则用黄钟本宫之羽函钟为宫起应钟应钟为太蔟之羽太蔟为林钟之徴则又用徴之羽矣圜钟为宫起南吕南吕为黄钟之羽黄钟为圜钟之羽则又用羽之羽矣同一用羽起声而所用之法又歧而为三推其意不过误解周礼八变九变之文以函钟为宫当在初奏之第九声方与八变合即不得不以应钟为第一声而应钟非函钟之羽也以函钟为宫当在初奏之第七声方与六变合即不得不以南吕为第一声而南吕非圜钟之羽也即又不得不谓应钟为羽之羽南吕为徴之羽矣由杜撰而迁就由迁就而支离此数卷最为偏驳其他若谓凡律空围九分无大小之异其九分为九方分防宾损一下生大吕优于益一上生大吕以黄钟至夹钟四清声为可废以夷则至应钟四律围径不当逓减虽其説多本前人然决择颇允又若考定度量权衡乐器乐舞乐曲之类皆能本经据史具见学术与不知而妄作者究有迳庭史称邦竒性嗜学自诸经子史及天文地理乐律术数兵法之书无不通究所撰志乐尤为世所珍亦有以焉末有嘉靖二十八年其门人杨继盛序据继盛自作年谱葢尝学乐于邦竒所云夜梦虞舜击钟定律之事颇为荒渺然继盛非妄语者亦足见其师弟覃精是事寤寐不忘矣乾隆四十六年八月恭校上
　　总纂官【臣】纪羽【臣】陆锡熊【臣】孙士毅
　　总　校　官【臣】陆　费　墀

　　苑洛志乐序
