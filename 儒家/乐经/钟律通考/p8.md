<!-- { "loadSidebar": true } -->
　　五魏尺杜防所造调律实比晋前尺一尺四分七厘蔡氏曰按刘徽九章注云此尺长于王莽斛尺四分五厘然即其斛分以二千龠约之知其律止容七百二十分六厘六毫六丝有竒则其径为三分三厘弱尔然则其斛分数与王莽斛分虽不同而其容受多寡相去未悬逺也
　　六晋后尺实比晋前尺一尺六分二厘萧吉云晋氏江东所用
　　七后魏前尺实比晋前尺一尺二寸七厘
　　八中尺实比晋前尺一尺二寸一分一厘
　　九后尺实比晋前尺一尺二寸八分一厘【后周市尺开皇官尺鉄尺一尺二寸】
　　蔡氏曰按此后魏初及东西分国后周末用玉尺之前杂用此等尺
　　十东后魏尺实比晋前尺一尺五寸八毫魏史律歴志云公孙崇永平中更造新尺以一黍之长累为寸法寻太常卿刘芳受诏脩乐以秬黍中者一黍之广即为一分而中尉元匡以一黍之广度黍二缝以取一分三家纷竞乆不能决太和十九年高祖诏以一黍之广用成分体九十之黍黄钟之长以定铜尺有司奏从前诏而芳尺同髙祖所制故遂典脩金石迄武定未有论律者
　　十一蔡邕铜龠尺【后周玉尺】实比晋前尺一尺一寸五分八厘后上相承有铜龠一以银错题其铭【见制律篇中】祖孝孙云相承传是蔡邕铜龠后周武帝保定中诏遣卢景宣长孙绍逺斛斯征等累黍造尺从横不定后因脩仓掘地得古玉斗以为正噐防斗造律度量衡因用此尺大赦改元天和有司行用终于大象之末其律与蔡邕古龠同
　　蔡氏曰按铜龠玉斗二者当是古之嘉量当时据斗造尺但以容受除乗求之然自魏而下论律者多惑于三分之径今以隋志所载玉斗容受析之为一十一万八百分有竒一斗计二百龠以二百约之得五百五十四分有竒为一龠之分以筭法攷之其径不及三分故其尺律遂长然权量与声尚相依近也唐之度量权衡与玉斗相符即此尺尔
　　十二宋氏尺【钱乐之浑天仪尺后周鉄尺】实比晋前尺一尺六分四厘开皇初调钟律尺及平陈后调律水尺此宋及梁时俗尺刘曜浑仪尺畧相依近当由人间常用増损讹替之所致也周建徳六年平齐后即以此同律度量颁于天下其后宣帝时逹奚震及牛等议曰窃惟权衡度量经邦懋轨诚须详求故实考校得衷谨寻今之鉄尺是太祖遣尚书故苏绰所造当时检勘用为前周之尺验其长短与宋尺符同即以调钟律并用均田度地今以上党羊头山黍依汉书歴志度之若以大者稠黍依数满尺实于黄钟之律须撼乃容若以中者累尺虽复小稀实于黄钟之律不动而满计此二事之殊良由消息未善其于鉄尺终有一防且上党之黍有异他乡其色至乌其形圎重用之为量定不徒然正以时有水旱之差地有肥瘠之异取黍大小未必得中按许慎解秬黍体大本异于常疑今之大者正是其中累百满尺即是防古实龠之外才剰十余此恐围径或差造律未妙就如撼动取满论理亦通今勘周汉古钱大小有合宋氏浑天仪尺度又依淮南累粟十二成寸明先王制法索隠钩深以律计分义无差异汉书食货志云黄金方寸其重一斤今铸金校验鉄尺为近依文防理符防处多且平齐之始已用宣布今因而为定弥合时冝至于玉尺累黍以广为长累既有剰实不复满寻访古今恐不可用其晋梁尺量过为短小以黍实管弥复不容防律调声必致髙急且八音克谐明王盛轨同律度量哲后通规臣等详校前经斟量时事谓用鉄尺于理为便未及详定髙祖受终牛辛彦之郑译何妥等乆议不决既平陈上以江东乐为善曰此华夏旧声虽随俗改变大体犹是古法祖孝孙云平陈后废周玉尺律便用此鉄尺律以一尺二寸即为市尺
　　愚按须撼乃容其说颇为近之盖谓之累黍则积叠相对不失其数乃尽其实不然则横斜相加多寡不均不免乎虚盈何以验其实哉
　　蔡氏曰按此即本朝和岘所用影表尺也平陈以后盖用此尺范蜀公以为即今大府帛尺误矣
　　十三开皇十年万寳常所造律吕水尺实比晋前尺一尺一寸八分六厘今太乐库及内出铜律一部是万寳常所造名水尺律说称其黄钟律当鉄尺南吕部声南吕黄钟羽也故谓之水尺律
　　蔡氏曰按万寳常之律与祖孝孙相近然亦皆径三分之法也
　　十四杂尺【刘曜浑天仪土圭尺】实比晋前尺一尺五分
　　十五梁朝俗间尺实比晋前尺一尺七分一厘蔡氏曰按十五等尺其间多无取证所以存而不削者要见诸代不同多由于累黍及围径之误也
　　五代玉朴尺比汉前尺一尺二分【见丁度表】　本朝和岘用影表石尺比汉前尺一尺六分【见丁度表】
　　太府布帛尺【李照尺】比汉前尺一尺三寸五分【见温公尺圗】　阮逸胡瑗尺横累一百黍【比太府布帛尺七寸八分六厘与景表尺同见胡瑗乐义】　邓保信尺从累百黍【短扵太府尺九分长扵胡瑗尺九分五厘见邓保信奏□】　大晟乐尺徽宗指三节为三寸【长扵王朴尺二寸一分和岘尺一尺八分弱阮逸胡瑗尺一寸七分短扵邓信尺三分太府帛尺四分见大晟乐书】
　　仁宗景祐三年丁度等详定黍尺钟律丁度等言邓保信所制尺用上党秬黍圎者一黍之长累百而成又律管一防尺裁九十黍之长空径三分围九分容秬黍千二百遂用黍长为分再累成尺校保信尺律不同其龠合升斗深阔推以筭法类皆差舛不同周汉量法阮逸胡瑗所制亦上党秬黍中者累广求尺制黄钟之律今用再累成尺比逸所制又复不同至于律管龠合升斗斛豆区鬴亦率类是盖黍有圎长大小而保信所用者圎黍又首尾相衔逸等止用大者故再攷之即不同尺既有差故难以定钟磬谨详古今之制自晋至隋累黍之法但求尺管不以权量参校故歴代黄钟之管容黍之数不同惟后周掘地得古玉斗防斗造律兼制权量亦不同周汉制度故汉志有俻数和声审度嘉量权衡之说悉起于黄钟今欲数噐之制参伍无失则班志积分之法为近逸等以大黍累尺小黍实龠自戾本法保信黍尺以长为分虽合后魏公孙崇说然当时已不施用况保信今尺以圎黍累之及首尾相衔又与实龠之黍再累成尺不同其量噐分寸既不合古即权衡之法不可独用诏悉罢之又诏丁度等详定太府寺并邓保信阮逸胡瑗所制四尺度等言汉志审度之法云一黍之广为分十分为寸十寸为尺先儒训解经籍多引以为义歴世祖袭着之定令然而嵗有丰俭地有硗肥就今一嵗之中一境之内取黍校騐亦复不齐是盖天之生物理难均一古人立法存其大槩尔故前代制尺非特累黍以求古雅之噐以黍校焉晋泰始十年荀公鲁等校定尺度以调钟律是为晋之前尺前史称其意精宻隋志所载诸代尺律十有五等以晋之前尺为本以其与姬周之尺刘歆铜律尺汉武铜尺相合窃惟周汉二代享年永乆圣贤制作可取则焉而隋氏铸毁金石典正之物罕复存者矣夫古物之有分寸明着史籍可以酬验者惟有法钱而已周之圜法歴代旷逺莫得而详察之半两实重八铢汉初四铢其文亦曰半两孝武之世始行五铢下洎隋朝多以五铢为号既歴代尺度屡改故大小轻重鲜有同者惟刘歆制铜斛之世所铸错刀并大泉五十王莽天鳯元年改铸货布货钱之类不闻后世复有铸者臣等检详汉志通典唐六典大泉五十重十二铢径一寸二分错刀环如大泉身形如刀长二寸货布重二十五铢长二寸五分广一寸首长八分有竒广八分足枝长八寸间广二分圎好径二分半货泉重五铢径一寸今以大泉错刀货布货泉四物相参校分寸正同或有大小轻重与本志防差者盖当时盗铸既多不必皆中法度但当校其手足肉好长广分寸皆合正史者用之则铜斛之尺从可知矣有唐享国三百年其制作法度虽未逮周汉然亦可谓治安之世矣今朝廷必求其尺度之中当依汉钱分寸若以为太祖膺圗受禅创制垂法尝诏和岘等用景表尺典脩金石七十年间荐之郊庙稽合唐制以示诒谋则可且依景表旧尺俟有妙逹钟律之学者俾攷正以从周汉之制王朴律凖尺比汉钱尺寸长二分有竒比景表尺短四分既前代未尝施用复经太祖庙更易其逸瑗保信照所用太府寺尺其制弥长去古弥逺不可依用谨攷旧文再造景表尺一校汉前尺二井大泉错刀货布货泉緫十七枚上进而高若讷卒周汉货泉度一寸依隋书定尺十五种上之藏于太常寺
　　嘉量章第十七
　　西山蔡氏曰量者龠合升斗斛所以量多少也本起于黄钟之容以子谷秬黍中者一千二百实其龠以井水准其槩以度数审其容【一龠积八百一十分】合龠为合【两龠也积一千六百二十分】十合为升【二十龠也积一万六千二百分】十升为斗【百合二百龠也积十六万二千分】十斗为斛【二千龠千合百升也积一百六十二万分　愚按黍中者不大不小之谓实其龠中须撼动取满乃是不然则实龠之时恐一时从横相加虚空不实非实龠之意用井水准防盖井清澈准之为冝也】
　　辨证
　　周礼防氏为量改煎金锡则不耗不耗然后权之权之然后凖之凖之然后量之量之以为鬴深尺内方尺而圎其外其实一鬴【郑氏注曰以其容为之名也四升曰豆四豆曰区四区曰鬴鬴六斗四升也鬴十则钟方尺积千寸扵今粟米法少二升八十一分升之二十二其数必容鬴此言方耳圎其外者为之唇】其臋一寸其实一豆【故书臋作唇杜子春云当为臋谓覆之其底深一寸也】其耳三寸其实一升【耳在旁可举也】重一钧【三十斤】声中黄钟之宫西山蔡氏曰按周鬴容六斗四升实一千二百八十龠计一百三万六千八百分为一千三十六寸八分尝攷汉斛容十斗实二千龠计一百六十二万分为一千六百二十寸盖方尺圎其外庣旁九厘五毫故幂百六十二寸深尺积一千六百二十寸今攷周家八寸十寸皆为尺范蜀公曰周鬴方尺者八寸之尺深尺者十寸之尺方八寸圎其外庣其旁则幂一百三寸六分八厘深十寸则积一千三十六寸八分与汉斛同法无疑也郑氏曰方尺积千寸云圎其外者为之唇二说皆非是方郑氏之世汉斛尚在岂偶不及见与抑郑氏以为周鬴之制异于汉斛与
　　汉志曰量者龠合升斗斛也所以量多少也本起于黄钟之龠用度数审其容以子谷秬黍中者千有二百实其龠以井水准其槩合龠为合十合为升十升为斗十斗为斛而五量嘉矣其法用铜方尺而圎其外旁有庣焉其上为斛其下为斗左耳为升右耳为合龠其状似爵上三下二参天两地圜而凾方左一右二隂阳之象也其圜象规其重二钧俻噐物之数合万有一千五百二十声中黄钟之宫始于黄钟而反覆焉

　　【汉斛】
　　隋志载汉斛铭曰律嘉量斛方尺而圎其外庣旁九厘五毫幂百六十二寸深尺积一千六百二十寸容十斗【愚按庣不足之处幂覆口也方尺者上下四旁皆一尺也】　魏陈留王景元四年刘徽注九章商功曰当今大司农斛围径一尺三寸五分五厘深一尺积一千四百四十一寸十分寸之三王莽铜斛于今尺为深九寸五分五厘径一尺三寸六分八厘七毫以徽计之于今斛为容九斗七升四合有竒比魏斛大而尺长王莽斛小而尺短也　祖冲之以圜率攷之此斛当径一尺四寸三分六厘一毫九秒二忽庣旁一分九厘有竒刘歆庣旁少一厘四毫有竒刘歆数术不精之所致也
