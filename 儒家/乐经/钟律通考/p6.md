<!-- { "loadSidebar": true } -->
　　按天地之气即冬至初阳之气也律管之而气应然后可以定诸律之髙下而以秬黍千二百粒实之以黍生尺而尺由是定此定律之正法也后世不知其法而必之于秬黍其间容受不同而律卒无以定也程子曰以律定尺以天地之气为凖定律者无以易之矣
　　张子曰律吕有可求之理徳性淳厚者必能知之　朱子曰音律只是气人声亦是气故相闗又曰审音之难不在于声而在于律不在于宫而在于黄钟不以十二律节之则无以着夫五声之实不得黄钟之正则十一律者又无所受以为本律之宫也
　　后汉郑康成月令注曰凡律空围九分【孔頴逹防曰诸律虽短长有差皆以九分为限】　蔡邕铜龠铭曰龠黄钟之宫长九寸空围九分容秬黍千二百粒称重十二铢两之为一合三分损益转生十一律【月令章句曰古之为钟律者以耳齐其声后人不能则假数以正其度度正则音已正矣钟以升两尺寸中所容受升斗之数为法律亦以寸分长短为度故曰黄钟之管长九寸径三分其余皆稍短虽大小围数无増减以度量者可以文载口传与众共知然不若耳决之明也】　韦昭周语注曰黄钟之变也管长九寸径三分围九分因而九之九九八十一故黄钟之数立焉
　　西山蔡氏曰按郑康成月令注曰凡律空围九分蔡邕铜龠铭亦云空围九分盖空围中广九分也东都之乱乐律散亡邕之时未乱当亲见之又晓解律吕而月令章句云径三分何也孟康章昭之时汉斛虽在而律亦不存矣康昭等不通律吕故康云黄钟林钟太簇围径各异昭云黄钟径三分皆无足怪者隋氏之失岂康昭等有以启之与不知而作冝圣人所深戒也【若诸律与黄钟围径各异则诸律难生非同心一统之义也】
　　西山蔡氏曰律吕散亡其噐不可复见然古人所以制作之意则犹可攷也太史公曰细若气防若声圣人因神而存之虽妙必効言黄钟始于声气之元也班固所谓黄帝使伶伦取竹防两间吹之以为黄钟之宫又曰天地之风气正而十二律定刘昭所谓伏羲纪阳气之初以为律法又曰吹以攷声列以气皆以气之清浊气之先后求黄钟者也是古人制作之意也夫律长则声浊而气先至极长则不成声而气不应律短则声清而气后至极短则不成声而气不应此其大凡也今欲求声气之中而莫适为凖则莫若多截竹以拟黄钟之管或极其短或极其长长短之内每差一分以为一管皆即以其长权为九寸而度其围径如黄钟之法焉如是而更迭以吹则中声可得浅深以列则中气可騐苟声和气应则黄钟之为黄钟者信矣黄钟信则十一律与度量权衡者得矣后世不知出此而唯尺之求晋氏而下则多求之金石而梁隋以来又参之秬黍下至王朴刚果自用遂专恃累黍而金石亦不复攷矣夫金石真伪固难尽信若秬黍则歳有凶丰地有肥瘠种有长短小大圆妥不同尤不可恃况古人谓子糓秬黍中者实其龠则是先得黄钟而后度之以黍不足则易之以大有余则易之以小约九十黍之长中容千二百黍之实以见周径之广以生度量权衡之数而已非律生于黍也百世之下欲求百世之前之律者其亦求之于声气之元而毋必之于秬黍则得之矣
　　愚按累黍当以黍粒逐积累而成其分寸撼动乃满庶几近之亦未为全是也【律中九方分毎分十三黍又三分黍之一积九十分之髙故千二百黍也】
　　十二律长短围径之数章第十四
　　本葵季通改正司马迁之法
　　司马迁律书本文　今蔡季通改正【黄钟至应钟下注愚以本律法注之其防賔下仍蔡本文】
　　黄钟八寸七分一宫　八寸十分一　【二千一百八十七筭积八百四十分】
　　林钟五寸七分四角　五寸十分四　【一千四百五十八积五百四十】太簇七寸七分二商　七寸十分二　【分一千九百四十四积七百二】南吕四寸七分八征　四寸十分八　【十分一千二百九十六积四百七十】姑洗六寸七分四羽　六寸十分四　【七分一千七百二十八积六百三十】应钟四寸二分三分二羽　四寸二分三分二【九分一千一百五十二积四百一十】
　　防賔五寸六分三分一　五寸六分三分二【九分强四百八十六积五百六十五】
　　大吕七寸四分三分一　七寸五分三分二　【分二厘强四百□□五积七百五十三】
　　夷则五寸四分三分二商　五寸□□三分二　【分八厘四毫弱二百一十六积四百九】
　　夹钟六寸一分三分一　六寸七分三分一　【十九分五厘九毫强一百九十八积六百六】
　　无射四寸四分三分二　四寸四分三分二　【十九分三厘五毫七丝强六百□□二积四】
　　仲吕五寸九分三分二征　五寸九分二分二　【强五百八十一积五百九十二分五厘一毛一丝四忽】
　　西山蔡氏曰按律书此章所记分寸之法与他记不同以难晓故多误盖取黄钟之律九寸一寸九分凡八十一分而又以十约之为寸故云八寸十分一本作七分一者误也今以相生次序列而正之其应钟以下则有小分小分以三为法如歴家大小余分强弱耳其法未宻也今以二千一百八十七为全分七百二十九为三分一一千四百五十八为三分二余分之多者为强少者为弱列于逐律之下其误字悉正之隋志引此章中黄钟林钟太簇应钟四律寸分以为与班固司马彪郑氏蔡邕杜夔荀朂所论虽尺有増减而十二律之寸数并同则是时律书尚未误也及司马贞索隠始以旧本作七分一为误其误亦未乆也沈括亦曰此章七字皆当作十字误屈中画耳大要律书用相生分数相生之法以黄钟为八十一分今以十为寸法故有八寸一分汉前后志及诸家用审度分数审度之法以黄钟之长为九十分亦以十为寸法故有九十分法虽不同其长短则一故隋志云寸数并同也【其黄钟下有宫太簇下有商姑洗下有羽林钟下有角南吕下有征字晋志论律书五音相生而以宫生角角生商商生征征生羽羽生宫求其理用罔见通逹者也仲吕下有征夷则下有商应钟下有羽字三者未详亦疑后人误増也下云商八羽七角六宫五征九者即是上文声律数太簇八寸为商姑洗七寸为羽林钟六寸为角南吕五寸为征黄钟九寸为宫其曰宫五征九误字也】
　　朱子曰近读长编说魏汉津刘炳作大晟乐云依太史公黄钟八寸七分之管作正声之律依班固黄钟九寸之管作中声之律正声扵十二月初气奏之中声即于中气奏之故有二十四气钟之说初读甚骇其说细看乃知是读着错字史记又破句读了试检律书一观可发一笑也一代制作乃如此令人惋叹【愚按律所以定中声也故即中气侯之故律止十二长编有二十四气钟之说而读之者真可发一笑】
　　后汉郑康成月令注曰凡律空围九分【孔頴逹曰诸律虽长短有差其围皆以九分限】　西山蔡氏曰胡安定以为九分者方分也以破径三分之法是矣然所定之律不知变律之法但见仲吕反生不及黄钟之数乃迁林钟已下诸律围径以就黄钟清声以夷则南吕为径三分围九分无射为径二分八厘围八分四厘应钟为径二分六厘五毫围七分九厘五毫夫律以空围之同故以长短之异可以定声之髙下而其所以为广狭长短者又莫不有自然之数非人之所能为也今其律之空围不同则亦不成律矣遂使十二律之声皆不当位反不如和岘旧乐之条理亦可惜也
　　气法章第十五













　　后汉志曰气之法为室三重户闭涂衅必周宻布缇缦室中以木为案每律各一内庳外髙从其方位加律其上以葭莩灰抑其内端按歴而之气至者灰动其为气之所动者其灰散人及风所动者其灰聚
　　愚按气之法为室三重其启门也外重子向中重午向内重复子向内重之中相去数尺阙地为坎盈尺之下先施木案侧置向中内庳外髙每律各一从其方位斜向于中以土埋之下入于地各以其律之长短以为浅深上距地面皆与地平俟中秋白露霜降采河内葭莩烧为灰抑实其管之内端覆以缇素气至则吹灰动素若律太长先期而飞短则后期而飞大者灰飞缓而不尽小者疾出而散逺中者如期而应之黄钟最长故最深而最先应应钟极短故最浅而最后应故一气至则一律应此自然之验也然必察气之早晚识歴之毫厘不差然后可也埋律之处亦须中州隂阳所防之地则气序不差乃可之耳
　　西山蔡氏曰按歴而之气至则吹灰动素小动为气和大动为君弱臣强专政之应不动为君严猛之应其升降之数在冬至则黄钟九寸【升五分一厘三毫】大寒则大吕八寸三分七厘六毫【升三分七厘六毫】雨水则太簇八寸【升四分五厘一毫六丝】春分则夹钟七寸四分三厘七毫三丝【升三分三厘七毫三丝】谷雨则姑洗七寸一分【升四分□□五毫四丝三忽】小满则仲吕六寸五分八厘三毫四丝六忽【升三分□□三毫四丝六忽】夏至则防賔六寸二分八厘【升二分八厘】大暑则林钟六寸【升三分三厘四毫】处暑则夷则五寸五分五厘一毫【升二分五厘五毫】秋分则南吕五寸三分【升三分□□四毫一丝】霜降则无射四寸八分八厘四毫八丝【升二分二厘四毫八丝】小雪则应钟四寸六分六厘廖子晦问曰十一月黄钟管长九寸十二月大吕管
　　长八寸四分正月太簇管长八寸二月夹钟管长七寸推而下之其长者逓减至九月应钟四寸五分虽埋律之地方不逾数尺气至无有不逹然管长短不同管长者气必先逹灰亦先动管短者气逹在后亦如所谓南枝春先到北枝差迟耳未审然否朱子曰埋虽相近而其管之长短入地深浅不同故气之应有先后耳非以方位为先后也【此叚当置后霜降无射之后】
　　愚按每月节气则初间未定唯中气则气成而和故必以中气之故每月之气一至则一管应盖随其浅深而至也故自冬至而歴至霜降其所升之数积至四寸有竒而极矣然其所升每律之数须以后月律管之实存其余数而以分厘毫丝之数约之即得本律所升之数也
　　冬至黄钟长九寸比后月大吕余五分一厘三毫故冬至阳升之数五分一厘三毫与之相应
　　大寒大吕长八寸三分七厘六毫比后月太簇余三分七厘六毫故大寒阳升之数三分七厘六毫与之相应
　　雨水太簇长八寸比后月夹钟余四分五厘一毫六丝故雨水阳升之数四分五厘一毫六丝与之相应
　　春分夹钟长七寸四分三厘七毫三丝比后月姑洗余三分三厘七毫三丝故春分阳升之数三分三厘七毫三丝与之相应
　　谷雨姑洗长七寸一分比后月仲吕余四分□□五毫四丝三忽故谷雨阳升之数四分□□五毫四丝三忽与之相应
　　小满仲吕长六寸五分八厘三毫四丝六忽比后月防賔余三分□□三毫四丝六忽故小满阳升之数三分□□三毫四丝六忽与之相应
　　夏至防賔长六寸二分八厘比后月林钟余二分八厘故夏至阳升之数二分八厘与之相应
　　大暑林钟长六寸比后月夷则余三分三厘四毫故大暑阳升之数三分三厘四毫与之相应
　　处暑夷则长五寸五分五厘五毫比后月南吕余二分五厘五毫故处暑阳升之数二分五厘五毫与之相应
　　秋分南吕长五寸三分比后月无射余三分□□四毫一丝故秋分阳升之数三分□□四毫一丝与之相应
　　霜降无射长四寸八分八厘四毫八丝比后月应钟余二分二厘四毫八丝故霜降阳升之数二分二厘四毫八丝与之相应
