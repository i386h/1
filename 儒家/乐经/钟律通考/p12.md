<!-- { "loadSidebar": true } -->
　　此姑洗一均七声姑洗之实十三万九千九百六十二析为八十一分计八十一个一千七百二十八为姑洗之宫又三分损一得九万三千三百一十二为应钟之实计五十四个一千七百二十八为姑洗之徴又三分益一得十二万四千四百一十六为防宾之实计七十二个一千七百二十八为姑洗之商又三分损一得八万二千九百四十四为大吕半之实计四十八个一千七百二十八为姑洗之羽又三分益一得十一万零五百九十二为夷则之实计六十四个一千七百二十八为姑洗之角又九分角之一而余八得九万八千三百零四得无射之实计五十六个一千七百二十八为姑洗之变徴又九分角之一而余六得七万三千七百二十八为夹钟半之实计四十二个一千七百二十八为姑洗之变宫而一均七声偹矣

　　此仲吕一均七声仲吕之实十三万一千零七十二析为八十一分计八十一个一千六百一十八为仲吕之宫三分损一得八万七千三百八十一小分二百四十三为黄钟变半之实计五十四个一千六百一十八为仲吕之徴又三分益一得十一万六千五百零八为林钟变半之实计七十二个一千六百一十八为仲吕之商又三分损一得七万七千六百七十二小分二百一十六为大吕变半之实计四十八个一千六百一十八为仲吕之羽又三分益一得十万三千五百六十三为南吕变之实计六十四个一千六百一十八为仲吕之角又九分角之一而余八分得九万二千零五十二小分四十为应钟半之实计五十六个一千六百一十八为仲吕之变徴又九分角之一而余六分得六万九千零四十二小分三十为姑洗变半之实计四十二个一千六百一十八为仲吕之变宫而一均七声偹矣

　　此防宾一均七声防宾之实十二万四千四百一十六析为八十一分计八十一个一千五百三十六为防宾之宫又三分损一得八万二千九百四十四为大吕半之实计五十四个一千五百三十六为防宾之徴又三分益一得十一万零五百九十二为夷则之实计七十二个一千五百三十六为防宾之商又三分损一得七万三千九百二十八为夹钟半之实计四十八个一千五百三十六为防宾之羽又三分益一得八万八千三百零四为无射之实计六十四个一千五百三十六为防宾之角又九分角之一而余八分得八万七千三百八十一小分二百四十三为黄钟变半之实计五十六个一千五百三十六为防宾之变又九分角之一而余六分得六万五千五百三十六为仲吕半之实计四十二个一千五百三十六为防宾之变宫而一均七声偹矣

　　此林钟一均七声林钟之实十一万八千零九十八析为八十一分计八十一个一千四百五十八为林钟之宫又三分损一得七万八千七百三十二为太簇半之实计五十四个一千四百五十八为林钟之徴又三分益一得十万四千九百七十六为南吕之实计七十二个一千四百五十八为林钟之商又三分损一得六万九千九百八十四为姑洗半之实计四十八个一千四百五十八为林钟之羽又三分益一得七万八千七百三十二为应钟之实计六十四个一千四百五十八为林钟之角又九分角之一而余八分得八万二千九百四十四为大吕半之实计五十六个一千四百五十八为林钟之变徴又九分角之一而余六分得六万二千二百零八为防宾半之实计四十二个一千四百五十八为林钟之变宫而一均七声偹矣

　　此夷则一均七声夷则之实十一万零五百九十二析八十一分计八十一个一千三百六十五为夷则之宫又三分损一得七万三千七百二十八为夹钟半之实计五十四个一千三百六十五为夷则之徴又三分益一得九万八千三百零四为无射之实计七十二个一千三百六十五为夷则之商又三分损一得六万五千五百三十六为仲吕半之实计四十八个一千三百六十五为夷则之羽又三分益一得八万七千三百八十一小分二百四十三为黄钟变半之实计六十四个一千三百六十五为夷则之角又九分角之一而余八得七万七千六百七十二小分二百一十六为太簇变半之实计五十六个一千三百六十五为夷则之变徴又九分角之一而余六分得五万八千二百五十四小分一百六十二为夷则之变宫而一均七声偹矣

　　此南吕一均七声南吕之实十万四千九百七十六析为八十一分计八十一个一千二百九十六为南吕之宫又三分损一得六万九千九百八十四为姑洗半之实计五十四个一千二百九十六为南吕之征又三分益一得九万三千三百一十二为应钟之实计七十二个一千二百九十六为南吕之商又三分损一得六万二千二百零八为防宾半之实计四十八个一千二百九十六为南吕之羽又三分益一得八万二千九百四十四为大吕半之实计六十四个一千二百九十六为南吕之角又九分角之一而余八分得七万三千七百二十八为夹钟半之实计五十六个一千二百九十六为南吕之变徴又九分角之一而余六分得五万五千零九十六为夷则半之实计四十二个一千二百九十六为南吕之变宫而一均七声偹矣

　　此无射一均七声无射之实得九万八千三百零四析为八十一分计八十一个一千二百一十三为无射之宫又三分损一得六万五千五百三十六为仲吕半之实计五十四个一千二百一十三为无射之徴又三分益一得八万七千三百八十一小分二百四十三为黄钟变半之实计七十二个一千二百一十三为无射之啇又三分损一得五万八千二百五十四小分一百六十二为林钟变半之实计四十八个一千二百一十三为无射之羽又三分益一得七万七千六百七十二小分二百一十六为火吕变半之实计六十四个一千二百一十三为无射之角又九分角之一而余八得六万九千零四十二小分三十为姑洗变半之实计五十六个一千二百一十三为无射之变徴又九分角之一而余六得三万一千七百八十一为南吕变半之实计四十二个一千二百一十三为无射之变宫而一均七声偹矣

　　此应钟一均七声应钟之实九万三千三百一十二析为八十一分计八十一个一千一百五十二为应钟之宫又三分损一得六万二千二百零八为防宾半之实计五十四个一千一百五十二为应钟之徴又三分益一得八万二千九百四十四为大吕半之实计七十二个一千一百五十二为应钟之商又三分损一得五万五千二百七十六为夷则半之实计四十八个一千一百五十二为应钟之羽又三分益

　　一得七万三千七百二十六为夹钟半之实计六十四个一千一百五十二为应钟之角又九分角之一而余八分得六万五千五百三十六为仲吕半之实计五十六个一千一百五十二为应钟之变徴又九分角之一而余六分得四万九千一百五十二为无射半之实计四十二个一千一百五十二为应钟之变宫而一均七声偹矣

<经部,乐类,钟律通考,卷五>

　　钟律通考卷五
<经部,乐类,钟律通考>
　　钦定四库全书
　　钟律通考卷六
　　明　倪复　撰
　　汉京房六十律论章第二十三
　　子黄钟
　　丑防賔生大吕　　盛变生分否　　离宫生凌隂制时生少出
　　寅林钟生太簇　　去灭生时息　　安度生屈齐归嘉生随时　　否与生形晋　　谦待生未知
　　卯夷则生夹钟　　解形生开时　　去南生族嘉分积生争南
　　辰南吕生姑洗　　结躬生变虞　　归期生路时未卯生刑始　　惟汗生依行
　　已无射生仲吕　　闭掩生南中　　隣齐生内负期保生物应
　　午应钟生防賔　　迟内生盛变　　未育生离宫迟时生制时　　分乌生南事
　　未黄钟生林钟　　执始生去灭　　丙盛生安度分动生归嘉　　貭末生否与　　色育生谦待
　　申大吕生夷则　　分否生解形　　凌隂生去南少出生分积
　　酉太簇生南吕　　时息生结躬　　屈齐生归期随时生未卯　　形晋生夷汗　　未知生白吕
　　戌夹钟生无射　　开时生闭掩　　族嘉生隣齐争南生期保
　　亥姑洗生应钟　　变虞生遟内　　路时生未育形始生遟时　　依行生色育　　南授生分乌西山蔡氏曰按世之论律者皆以十二律为循环相生不知三分损益之数徃而不返仲吕再生黄钟止得七寸八分有竒不成黄钟正声京房觉其如此故仲吕再生别名执始转生四十八律其三分损益不尽之算或弃或増夫仲吕上生不成黄钟京房之见则是矣至于转生四十八律则是不知变律之数止于六者出于自然不可复加虽强加之而亦无所用也况律学防妙其生数立法正在于毫厘秒忽之间今乃以不尽之算不容损益遂或弃之或増之则其畸赢赘亏之积亦不得为此律矣又依行在辰上生色育编于黄钟之次乃是隔九其黄钟林钟太簇南吕姑洗毎律统五律防賔应钟毎律统四律大吕夹钟仲吕夷则无射毎律统三律三五不周多寡不例其与反生黄钟相去五十百歩之间耳意者房之所传出于焦氏焦氏卦气之学亦去四而为六十故其推律亦必求合卦气之数不知数之自然在律者不可増而于卦者不可减也何承天刘焯讥房之病葢得其一二然承天与焯皆欲増林钟以下十一律之分使至仲吕反生黄钟还得十七万七千一百四十七之数如此则是惟黄钟一律成律他十一律皆不应三分损益之数其失又甚于房矣可谓目察秋毫而不见睫也
　　愚按京房六十律后世行用已久而莫觉其误者惟西山蔡先生辨之已详其得失者矣故附此章于此以明其失云
　　杜佑通典曰陈仲儒云调声之体宫商宜浊徴羽宜清若依公孙崇止以十二律而云还相为宫清浊悉足非惟未练五调调噐之法至于五声次第自是不足何者黄钟为声气之元其管最长故以黄钟为宫太簇为商林钟为徴则一相顺若均之八音犹湏错采众声配成其美若以应钟为宫大吕为商防賔为徴则徴浊而宫清虽有其韵不成音曲若以无射为宫则十二律中惟得取仲吕为徴其商角羽并无其韵若以仲吕为宫则十二律内全无所取何者仲吕为十二律之穷变律之首也依京房书仲吕为宫乃以去灭为商执始为徴然后成韵而崇乃以仲吕为宫犹用林钟为商黄钟为徴何由可谐
　　蔡氏曰按仲儒所以攻公孙崇者当矣其论应钟为宫大吕为商防賔为徴商徴皆浊于宫虽有其韵不成音曲又谓仲吕为宫则十二律内全无所取尤为的切然仲儒所主是京房六十律不知依行为宫色育为徴果成音曲乎果有其韵乎葢仲儒知仲吕之反生不可为黄钟而不知变至于六则数穷不生虽或増或弃成就使然之数强生余律亦无所用也五声象义章第二十四
　　宫【最下最浊】商【次下次浊】角【髙下清浊之间】徴【次髙次清】羽【最髙最清】
　　土【脾思】金【肺言】木【肝貎】　火【心视】水【肾聼】
　　君【信】　臣【义】　民【仁】　　事【礼】　物【智】
