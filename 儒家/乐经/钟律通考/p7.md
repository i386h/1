<!-- { "loadSidebar": true } -->
　　大雪应钟长四寸六分六厘而大雪阳升之数至此极矣
　　西山蔡氏曰按阳生于复隂生于姤如环无端今律吕之数三分损益终不复始何也曰阳之升始于子午虽隂生而阳之升于上者未巳至亥而后穷上反下隂之升始于午子虽阳生而隂之升于上者亦未巳至已而后穷上反下律于隂则不书故终不复始也是以阳升之数自子至已差彊在律为尤彊在吕为少弱自午至亥渐弱在律为尤弱在吕为差彊分数多寡虽若不齐然其丝分毫别各有条理此气之所以飞灰声之所以中律也或曰易以道隂阳而律不书隂何也曰易者尽天下之变善与恶无不俻也律者致中和之用止于至善者也以声言之大而至于雷霆细而至于蠛蠓无非声也易则无不俻也律则冩其所谓黄钟一声而已虽有十二律六十调然实一黄钟也是理也在声为中声在气为中气在人则喜怒哀乐未发与发而皆中节也此圣人所以一天人赞化育之道也【黄钟升五分一厘三毫太簇升四分五厘一毫六丝姑洗升四分口五毫四丝三忽此三律升五分四分有竒故曰尤彊大吕升三分七厘六毫夹钟升三分三厘七毫二丝仲吕升三分口三毫四丝六忽此三吕皆升三分有竒故曰少弱此三律三吕比后三律三吕所升之数畧多故曰差彊防賔升二分八厘夷则升二分五厘五毫无射升二分二厘四毫八丝此三律者皆升二分有竒故曰尤弱林钟升三分三厘四毫南吕升三分口四毫一丝此二吕皆升有竒故曰差彊此三律二吕比前三律二吕所升之数畧少故曰渐弱读者详之】
　　隋志后齐神武覇府田曹参军信都芳深有巧思能
　　以管气仰观云色与尝人对语即指天曰孟春之气至矣人往验管而飞灰已应每月所言皆无爽又为轮扇二十四埋地中以测二十四气毎一气感则一扇自动他扇自往与管灰相应若符契焉开皇九年平陈后髙祖遣毛爽及蔡子元于普明等以节气依古于三重宻室之内以木为案十有二具取律吕之管随十二辰位置于案上而以土埋之上平于地中实葭莩之灰以轻缇素覆律口毎其月气至与律冥符则灰飞冲素散出于外而气应有早晚灰飞有多少或初入月其气即应或至中下旬间气始应者或灰飞出三五夜而尽或终月才飞少许者髙祖异之以问牛牛对曰灰飞半出为和气吹灰全出为猛气吹灰不能出为衰气吹和气应者其政平猛气应者其臣纵衰气应者其君暴髙祖骇之曰臣纵君暴其政不平非日别而月异也今十二月于一歳之内应用不同安得暴君纵臣若斯之甚也不能对
　　愚按汉前志曰天地之气正而十二律定此固天地之气先和而后可列以也然气节早晚自有定时必精于歴者乃能知之不失丝毫随之飞灰前后不同固是和气不至使然亦其管之大小长短消息未真疑韦昭等径三分之说误之而然耳故其律长不足以騐也牛之对未尽其理故屈伏于隋文而不能答岂非不知律之故与
　　令爽等草定其法爽因稽诸故实以着于篇名曰律谱其畧云汉兴张苍定律乃推五胜之法以为水徳寔因战国官失其守后秦防学其道浸防苍补缀之未获详究及孝武创制乃制协律之官用李延年以为都尉颇解新声变曲未逹音律之原至于元帝自晓音律郎官京房亦逹其妙于后刘歆典领奏着其始末理渐研精班氏汉志尽歆所出也司马彪志并房所出也至于后汉尺度稍长魏代杜夔亦制律吕以之气灰悉不飞晋光禄大夫荀朂得古铜管校夔所制长古四分方知不调事由其误乃依周礼更造古尺用之定管声韵始调左晋之后渐又讹谬至梁武帝时犹有汲冢玉律宋苍梧时钻为横吹然其长短厚薄大体具存臣先人栖诚学筭祖暅问律于何承天沈研三纪颇逹其妙后为太常丞典司乐职乃取玉管及宋太史尺并以闻奏诏付大匠依様制管自斯以后律又飞灰侯景之乱臣兄喜于太乐得之后陈宣帝诣荆州为质俄遇梁元帝败喜没于周适欲上闻陈武帝立遂以十二管衍为六十律私气序并有征应至太建乃与均钟噐合
　　愚按均钟噐名以木长七尺有系之以为均即用以度钟之大小清浊汉大予乐有此噐
　　西山蔡氏曰按律者阳气之动阳声之始必声和气应然后可见天地之心今不此之先而乃区区于黍之从横古钱之大小其亦难矣然非精于歴数则气亦未易正也









　　钟律通考卷三
　　钦定四库全书
　　钟律通考卷四
　　明　倪复　撰
　　歴代黄钟围径长短之辨章十四
　　晋黄钟容黍八百八粒【前尺】
　　梁黄钟容黍八百二十八粒【法尺】　一容九百二十五一容九百一十　一容一千一百二十【皆表尺】
　　汉黄钟容九百三十九【官尺】　黄钟龠容一千二百【古银错题】
　　宋氏黄钟二　一容一千二百　一容一千四十九【即鉄尺】
　　后周黄钟容一千二百六十七【玉尺】
　　后魏黄钟三　一容一千一百一十五【前尺】　一容一千五百五十五【中尺】　一容一千八百一十九【后尺】
　　东魏黄钟容二千八百六十九【东魏尺】
　　万寳常黄钟容一千三百二十【水尺律母】
　　魏征隋志曰开皇九年平陈后牛辛彦之郑译何妥等参考古律度合依时代制律其黄钟之管俱径三分长九尺度自有损益故声有髙下围径长短与度而差故容黍不同又曰梁表鉄尺律黄钟副别者其长短及口空之围径并同而容黍之或多或少皆是作者旁庣其腹使有盈虗
　　西山蔡氏曰按梁表尺三律与宋氏尺二律容受不同史谓作者旁庣其腹使有盈虚则当时制作之踈亦可见矣晋前尺律黄钟止容八百八黍者失在于径三分也古银错与玉尺玉斗之容受与晋前尺径三分四厘六毫者不甚相逺但玉尺律径不及三分故其律遂长而尺长扵晋前尺一寸五分八厘盖自汉魏而下造律竟不能成而度之长短量之容受权衡之轻重皆戾于古大率皆由径三分之説误之也愚按黄钟之律长九寸容九方分围十分三厘八毫径三分四厘六毫容千二百黍积八百一十分围径容受四者之法交相酬验不失其实然后为黄钟之正若或执守孤法或取之尺或验之黍或求之古噐而不本于声气之元又不知四者之法以交验之则黄钟之所以为黄钟者不可得而信而古人制作之妙又岂可得而见哉千载之下欲得其妙必先识音之正精歴之数然后吹以考之列以之斯得之矣
　　审度章第十五
　　西山蔡氏曰度者分寸尺丈引所以度长短也生于黄钟之长以子谷秬黍中者九十枚度之一为一分【凡黍实扵管中则十三黍三分黍之一而满一分积九十分则千有二百黍矣故此九十黍之数与下章千二百黍之数其实一也师古曰子谷犹言谷子秬黍即黒黍也中者不大不小也言取黒黍谷子大小中者率为分寸也】十分为寸十寸为尺十尺为丈十丈为引数始于一终于十者天地之数也律未成之前有是数而未见律成而后数得以形焉度之成在律之后度之数在律之前故律之长短围径以度之分寸之数而定焉
　　辨证
　　周礼典瑞璧羡以起度玉人璧羡度尺好三寸以为度蔡氏曰按尔雅肉倍好谓之璧羡延也此璧本圎径九寸好三寸肉六寸而裁其两旁各半寸以益上下也其好三寸所以为璧也裁其两旁以益上下所以为羡也袤十寸广八寸所以为度尺也以为度者以为长短之度也则周家十寸八寸皆为尺矣陈氏曰以十寸之尺起度则十尺为丈十丈为引以八寸之尺起度则八尺为寻倍寻为常【说文曰人手却十分动脉为寸口十寸为尺周制寸咫尺寻常仞皆以人体为法又曰妇人手八寸谓之咫周尺也又曰丈丈夫也周制以八寸为尺十尺为丈人长八尺故曰丈夫】
　　淮南子曰秋分蔈定蔈定而禾熟【蔈芒也禾穗芒也】律之数十二故十二蔈而当一粟十二粟而当一寸律以当辰音以当日月之数十故十寸而为尺十尺而为丈　说苑曰度量权衡以粟生之一粟为一分十分为一寸十寸为一尺十尺为一丈　易纬通卦验以十马尾为一分孙子筭术曰蚕所吐丝为忽十忽为一丝十丝为一
　　毫十毫为一厘十厘为一分十分为一寸十寸为一尺十尺为一丈　汉前志曰度者分寸尺丈引也所以度长短也本起黄钟之长以子谷秬黍中者一黍【房庶云古本汉书一黍字下有之起积一千二百黍八字今本汉书阙之】之广度之九十分黄钟之长一为一分十分为寸十寸为尺十尺为丈十丈为引而五度审矣
　　蔡氏曰按一黍之广为分故累九十黍为黄钟之长积千二百黍为黄钟之广古人盖三五以存法也自晋宋以来儒者论律围径始有同异因定为径三分之说苟径三分则九十黍之长止容黍八百有竒与千二百黍之广两不相通矣房庶不知径三分之误乃欲増益汉志之文以就其说范蜀公又从而信之其过益又甚矣
　　隋志十五等尺
　　一周尺【前汉志王莽时刘歆铜斛尺　后汉建武铜尺　晋荀朂律尺为晋前尺　祖冲之所传铜尺】晋武帝泰始九年中书监荀朂校太乐八音不和始知为后汉至魏尺长于古尺四分有余朂乃帅著作郎刘恭依周礼制尺所谓古尺也依古尺更铸铜律吕以调辇韵以尺量古噐与本铭尺寸无差及汲郡盗发魏襄王冢得古周时玉律及钟磬与新律声韵闇同于时郡国或得汉时故钟吹新律命之皆应梁武钟律纬云祖冲之所传铜尺其铭曰晋泰始十年中书考古器揆校今尺长四分半所校古法有七品一曰姑洗玉律二曰小吕玉律三曰西京铜望臬四曰金错望臬五曰铜斛六曰古钱七曰建武钱八曰建武铜尺姑洗防强西京望臬防弱其余与此尺同【铭八十二字】此尺者朂新尺也今尺者杜夔尺也
　　蔡氏曰按此尺出扵汲冢之律与刘歆之斛最为近古盖汉去古未逺古之律度量权衡犹在也故班氏所志与诸家异同之论王莽之制作虽不足防然律度量衡当不敢变于古也自董卓之乱而乐律散亡故杜防之律围径差小而反因以长荀朂虽定此尺然其乐声髙急不知当时律之围径又果何如也后周以玉斗生律玉斗之容受则近古矣然当时以斗制律围径不及三分其尺遂长于此尺一寸五分八厘意者后世尺度之差皆由律围径之误也今司马公所传此尺者出于王莽之法钱盖丁度所奏髙若讷所定者也虽其年代乆逺轮郭不无销毁然其大约当尚近之后之君子有能验声气之元以求古之律吕者于此当有考而不可忽也
　　二晋田父尺【梁法尺】实比晋前尺一尺七厘世说称有田父于野中得周时玉尺便是天下正尺荀朂试以校已所造金石丝竹皆短校一米梁武帝钟律纬称从上相传有周时铜尺一枚古玉律八枚检周尺东昏用为章信尺不复存玉律一口萧余定七枚夹钟有昔题刻乃制为尺以相参验取细毫中黍积次训定最为详宻以新尺制为四噐名曰通又依新尺为笛以命古钟
　　蔡氏曰按此两尺长短近同
　　三梁表尺实比晋前尺一尺二分二厘一毫有竒萧吉云出于司马法梁朝刻其度于影表以测影蔡氏曰按此即祖暅所筭造铜圭影表者也
　　四汉官尺【晋时始平掘地得古铜尺】实比晋前尺一尺三分七毫萧吉云汉章帝时零陵文学史奚景于冷道县舜庙下得玉尺度为此尺傅畅晋诸公赞云荀朂新造钟律时人并称其精宻唯陈留阮咸讥其声高后始平掘地得古铜尺歳乆欲腐以校荀朂今尺短校四分时人以咸为神解此两尺长短近同
