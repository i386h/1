<!-- { "loadSidebar": true } -->
　　西山蔡氏曰按黄钟九寸以三分为损益故以三厯十二辰得一十七万七千一百四十七为黄钟之实其十二辰所得之数在子寅辰午申戌六阳辰为黄钟寸分厘毫丝之数【子为黄钟之律寅为九寸辰为八十一分午为七百二十九厘申为六千五百六十一毫戌为五万九千四十九丝】在亥酉未巳夘丑六隂辰为黄钟寸分厘毫丝之法【亥为黄钟之实酉之一万九千六百八十三为寸未之二千一百八十七为分已之二百四十三为厘夘之二十七为毫丑之三为丝】其寸分厘毫丝之法皆用九数故九丝为毫九毫为厘九厘为分九分为寸为黄钟盖黄钟之实一十七万七千一百四十七之数以三约之为丝者五万九千四十九以二十七约之为毫者六千五百六十一以二百四十三约之为厘者七百二十九以二千一百八十七约之为分者八十一以一万九千六百八十三约之为寸者九由是三分损益以生十一律焉　或曰径围之分以十为法而相生之分厘毫丝以九为法何也曰以十为法者天地之全数也以九为法者因三分损益而立也全数者即十而敢九相生者约十而为九即十而取九者体之所以立约十而为九者用之所以行体者所以定中声用者所以生十一律也愚按围径之分以十为法而即十取九者盖于一尺之内取其九十分以为黄钟则寸固十分分固十厘厘固十毫毫固十丝也相生之分厘毫丝以九为法者盖律管之长九寸围十分二厘八毫中容九方分故以九为用然上下相生以三为法若以十为数则其数中损益乃有余分不可尽筭唯以九者约而取之则其寸有九方分分有九方厘厘有九方毫毫有九方丝所谓约十而为九也以之损益则三分之数整直易记不差矣此围径之分与相生之分虽为法不同而其实则一也黄钟之实十七万七千一百四十七者以九加二十七以二十七而加八十一以八十一而加二千一百八十七又加六千五百六十一又加一万九千六百八十三又加五万九千□□四十九合而数之则为十七万七千一百四十七之数而黄钟之实在是矣　或问筭到十七万七千一百四十七之数当何用朱子曰以定管之长短而出是声大抵考防其法是如此
　　淮南子曰规始于一一不生故分而为隂阳隂阳合和而万物生故曰一生二二生三三生万物天地三月而为一时故祭祀三饭以为礼防纪三踊以为节兵重三军以为制三参物三三如九故曰黄钟之九寸而宫音调因而九之九九八十一故黄钟之数立焉黄者土徳之色钟者气所种也日冬至徳气为土土色黄故曰黄钟律之数六分为雌雄故曰十二钟以副十二月十二各以三成故置一而十一三之为积分十七万七千一百四十七黄钟大数立焉　前汉志曰太极元气函三为一极中也元始也行于十二辰始动于子参之于丑得三又参之于寅得九又参之于夘得二十七又参之于辰得八十一又参之于已得二百四十三又参之于午得七百二十九又参之于未得二千一百八十七又参之于申得六十五百六十一又参之于酉得万九千六百八十三又参之于戌得五万九千□□四十九又参之于亥得十七万七千一百四十七此隂阳合徳气钟于子化生万物者也　律书曰置一而九三之以为法实如法得长一寸凡得九寸命曰黄钟之律
　　愚按此寸以九分为法而蔡氏皆定三书者也
　　西山蔡氏曰按淮南子谓置一而十一三之以为黄钟之大数即此置一而九三之既为寸法则七三之为分法五三之为厘法三三之为毫法一三之为丝法从可知矣律书独举寸法者盖已于生钟分内黙具律寸分厘毫丝之法而又于此律数之下指其大者以明凡例也一三之而得三三三之而得二十七五三之而得二百四十三七三之而得二千一百八十七九三之而得一万九千六百八十三故一万九千六百八十三以九分之则为二千一百八十七二千一百八十七以九分之为二百四十三二百四十三以九分之则为二十七二十七以九分之则为三三者丝法也九其三得二十七则毫法也九其二十七得二百四十三则厘法也九其二百四十三得二千一百八十七则分法也九其二千一百八十七得一万九千六百八十三则寸法也一寸九分一分九厘一厘九毫一毫九丝以之生十一律以之生五声二变上下秉除参同契合无所不通盖数之自然也顾自淮南太史公之后即无识其意者如京房之六十律虽亦用此十七万七千一百四十七之数然乃谓不盈寸者十之所得为分又不盈分者十之所得为小分以其余为强弱不知黄钟九寸以三损益数不出九苟不盈分者十之则其竒零无时而能尽虽泛以强弱该之而卒无以见强弱之为几何则其数之精防固有不可得而纪者矣至于杜佑胡瑗范蜀公等则又不复知有此数而以意强为之法故通典则自南吕而下各自为法固不可以见分厘毫丝之实胡范则止用八百一十分乃是以积实生量之数为律之长而其因乘之法亦用十数故其余筭亦皆弃而不録盖非有意于弃之实其重分累析至于无数之可纪故有所不得而录耳夫自丝以下虽非目力之所能分然既有其数而或一筭之差则法于此而遂变不以约十为九之法分之则有终不可得而齐者故淮南太史公之书其论此也已详特房庶等有不察耳【司马贞史记索隠注黄钟八寸十分一云律九九八十一故云八寸十分一汉书云长九寸者九分之寸也此则古人论律以九分为寸之明验也】
　　黄钟生十一律寸分厘毫丝数章第四【此以隔八相生之法以定诸律之次】
　　子一分【一为九寸】
　　太极元气函三为一子数一故一为黄钟之律其曰一为九寸则一之数九寸也具十一律分厘毫丝之数法由是取之律书曰置一而九三之以为法实如法得长一寸凡得九寸命曰黄钟之律孟康曰元气始起于子未分之时天地人混合为一故子数独一也
　　丑三分二【一为三寸】
　　子数一以三因之得三为黄钟之丝法下生者倍其实得二故二九一十八也以三分之则为六者三一为三寸二则为六寸也而林钟之数具于此矣
　　寅九分八【一为一寸】
　　丑上数三以三因之得九为黄钟之寸数上生者四其实故四其二得八八九七十二也以三分之则为二十四得三者八一为一寸则八寸也太簇之数具于此矣
　　夘二十七分十六【三为一寸一为三分】
　　寅上数九以三因之得二十七为黄钟之毫法下生者倍其实故二其下数八而得十六十六而以三分之则为五者三而余一三为一寸则三五十五而得五寸一为三分共五寸三分也而南吕之数具于此矣
　　辰八十一分六十四【九为一寸一为一分】
　　夘上数二十七以三因之得八十一为黄钟之分数上生者四其实故四其下数十六而得六十四以九分之则为九者七九为一寸故七寸余一筭一为一分共七寸一分而姑洗之数具于此矣
　　已二百四十三分一百二十八【二十七为一寸　三为一分　一为三厘】辰上数八十一以三因之得二百四十三为黄钟之厘法下生者倍其实故其下二数六十四而得一百二十八以二十七分之则为二十七者四以二十七为一寸则得寸者四而成一百单八余二十以三分之则为三者六故三为一分而成六分又余二分以一分之则为一者二故一为三厘而成六厘矣共四寸六分六厘而应钟之数具于此矣
　　午七百二十九分五百一十二【八十一为一寸　九为一分　一为一厘】已上数二百四十三以三因之得七百二十九为黄钟之厘数上生者四其实故其下四数一百二十八而得五百一十二以五百一十二而以八十一分之则为八十一者六以八十一为一寸则得寸者六而成四百八十六余二十六以九分之则为九者二故九为一分而成二分又余八以一算之则为八者一而成八厘矣共六寸二分八厘而防賔之数具于此矣
　　未二千一百八十七分一千二十四【二百四十三为一寸　二十七为一分　三为一厘一为三毫】
　　午上数七百二十九以三因之得二千一百八十七为黄钟之分法下生者倍其实故二其午下数五百一十二而得一千二十四大吕未律在丑以隂居阳又倍其实得二千四十八以二百四十三分之则为二百四十三者八故以二百四十三为一寸则得寸者八而成一千九百四十四余一百四以二十七分之则为二十七者三故二十七为一分则得分者三而成八十一又余二十三以三分之则为三者七而成二十一故三为一厘则得厘者七又余二以一算之则一为一毫而得二毫矣共八寸三分七厘二毫而大吕之数具于此矣【新书作六毫恐误】
　　申六千五百六十一分四千九十六【七百二十九为一寸　八十一为一分　九为一厘一为一毫】
　　未上数二千一百八十七以三因之得六千五百六十一为黄钟之毫数上生者四其实故四其未下数一千二十四而得四千九十六以七百二十九分之则为七百二十九者五故以七百二十九为一寸则得寸者五而成三千六百四十五余四百五十一以八十一分之则为八十一者五故以八十一为一分则得分者五而成四百单五余四十六以九分之则为九者五九为一厘则得厘者五而成四十五余一则为毫者一而无余矣共五寸五分五厘一毫而夷则之数具于此矣
　　酉一万九千六百八十三分八千一百九十二【二千一百八十七为一寸　二百四十三为一分　二十七为一厘　三为一毫　一为三丝】
　　申上数六千五百六十一以三因之得一万九千六百八十三为黄钟之寸法下生者倍其实故二其申下数四千九十六得八千一百九十二夹钟酉律在夘以隂居阳倍其实为一万六千三百八十四以二千一百八十七分之则为二千一百八十七者七故以二千一百八十七为一寸则得寸者七而成一万五千二百六十余一千一百六十四以二百四十三分之则为二百四十三者四故以二百四十三为一分则得分者四而成九百七十二矣余七十一以三分之则为九者七故以为一毫则得毫者七而成六十三矣余九以三分之则为三者三故以一为三丝则得丝者三而成九矣共七寸四分三厘七毫三丝而夹钟之数具于此矣
　　戌五万九千四十九分三万二千七百六十八【六千五百六十一为一寸　七百二十九为一分　八十一为一厘　九为一毫　一为一丝】
　　酉上数一万九千七百八十三以三因之得五万九千四十九为黄钟之丝数上生者四其实故四其酉下数八千一百九十二得三万二千七百六十八以六千五百六十一分之则为六千五百六十一者四故以六千五百六十一为一寸则得寸者四而成二万六千二百四十四余六千五百二十四以七百二十九分之则得七百二十九者八故以七百二十九为一分则得分者八而成五千八百三十二矣余六百九十二以八十一分之则得八十一者八而成六百四十八余四十四以九分之则得九者四故以九为一毫则得毫者四而三十六矣余八以八筭之无以一为一丝则八丝也共四寸八分八厘四毫八丝而无射之数具于此矣
　　亥十七万七千一百四十七分六万五千五百三十六【一万九千六百八十三为一寸　二千一百八十七为一分　二百四十三为一厘　二十七为一毫三为一丝一为三忽】
