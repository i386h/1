<!-- { "loadSidebar": true } -->
　　蔡氏曰按斛铭文云方尺者所以起数也圜其外循四角而规圜之其径当一尺四寸有竒也庣旁九厘五毫者径一尺四寸有竒之数犹未足也幂百六十二寸者方尺羃百寸围其外毎旁约十五寸合六十寸庣其旁约二寸也深尺积一千六百二十者以十而登也容十斗者一寸幂百六十二寸为容一斗积十寸容一千六百二十寸为容十斗也汉志止言旁有庣焉不言九厘五毫者数有未足也祖冲之所筭云少一厘四毫有竒是也胡安定之法积一千六百二十寸其律是也范蜀公之法积一千二百五十寸其律非也蜀公惑乎径三分之说遂生圎分之法自古筭法无所谓圎分也圎其外以为之唇与安定之深一尺六寸二分蜀公之一尺二寸五分其制皆非也律之围径古无明文向非因量之积分则黄钟之龠亦无由可得其实自汉以下律之所以不成者其失皆此之由也
　　谨权衡章第十七
　　西山蔡氏曰权衡者铢两斤钧石所以权轻重也生于黄钟之重以子谷秬黍中者一千二百实其龠百黍一铢一龠十二铢二十四铢为一两【两龠也】十六两为斤【三十二龠二百八十四铢也】三十斤为钧【九百六十龠一万一千五百一十铢四百八十两也】四钧为石【三千八百四十龠四万六千八十铢一万九千二百两也】
　　辨证
　　淮南子曰十二粟而当一分十二分而当一铢十二铢而当半两衡有左右因倍之故二十四铢为一两天有四时四四十六故十六两为一斤三月而为一时三十日而为一月故三十斤为一钧四时而为嵗故四钧为石　汉前志曰衡权者衡平也权重也衡所以任权而均物平轻重也本起于黄钟之重一龠容千二百黍重十二铢两之为两二十四铢为两十六两为斤一十六斤为钧四钧为石忖有十八易有十八变之象也五权之制以义立之以物钧之其余大小之差以轻重为冝圜而环之令之肉倍好者周旋无端终而复始无穷已也【愚按汉志以一十六斤为均与淮南子不同及考朱子孟子注亦取三十斤为说当是汉志误也】隋开皇中以古斗三升为一升以古称三斤为一斤以尺二寸为一尺大业中依复古法　大唐贞观中张文收铸铜斛称尺升合咸得其数诏以其副藏之于乐署至武延秀为太常卿以为竒玩以律与古玉尺玉斗升合献焉开元十七年将攷宗庙乐有司请出之勑唯以铜律付太常而亡其九管今正声有铜律三百五十六铜斛二铜称二铜瓯十四斛左右耳与臋皆正方积十而登以至于斛铭云大唐贞观十年嵗次枵月旅应钟依新令累黍尺定律校龠成兹嘉量与古玉斗相符同律度量衡协律郎张文收奉勑脩定称铭云大唐贞观称同律度量衡匣上有朱漆题称尺二字尺亡其迹犹存以今常用度量校之尺当六之五衡量皆三之一一斛一称是文收緫章年所造斛正圎而小与称相符也
　　蔡氏曰按万寳常之乐当时以为近前汉之乐则是隋代汉律管虽亡而乐声犹在也魏延陵得玉律当时以汉律较之所谓黄钟乃当太簇肃宗之时不应更有汉律盖律之声调耳张文收所定度量权衡与玉斗相符者即此声也夫后周玉斗意者必古之嘉量但无寸分之数当时造律时以容受乗除取之自魏而降律之围径不得其真多惑于径三分之说故当时防斗造律围径既小其律必长律长则尺亦长矣今以隋志所载玉斗分数求之其黄钟之管止径二分七厘七毫有竒围八分一厘有竒幂五分五厘四毫有竒积五百五十四分有竒夫容受同则量与权当与古无异而乐之声亦必依近焉故防要云唐乐噐虽无法而声不失于古自玉朴以黍定尺以尺生律又惑于三分之径声与噐始皆失之矣好古慱雅君子于此盖不能无憾焉【按此云黄钟之律幂五分五厘四毫有竒则凡律皆有幂可知矣有幂则声有检而可吹幂当为方□□中亦须有噐子乃可吹也】
　　十二律和声法论章第十八
　　朱子曰律吕有十二个用时只七律也若更揷一声便拗了　又曰变宫变征始见于国语注中及后汉乐志乃十二律之本声自宫而下六变七变而得之者非清声也如黄钟为宫则第六变得应钟为变宫第七变得防賔为变征如林钟为宫则六变得防賔为变宫第七变得大吕为变征是也凡十二律皆有二变通前五声分为七均祖孝孙王朴之乐皆同所以有八十四声者盖毎律各添此二声而得之也【愚按每律七声朱子之说是也但古人制律不见冇鑚为窍者若依七音高上鑚为六孔则气积黍亦恐旁窍漏泄难騐盖管疑与吹管为二大小长短则一而已若不鑚为六孔则七音必难取矣】又曰旋相为宫若到应钟为宫则下四声皆当低去所以有半声亦谓之子声近时所谓清声是也又曰应钟为宫其声最短而清或防賔为之商则商声高于宫为臣陵君不可用故用防賔减半为清声以应之虽减半亦是此律故亦能相应也又曰如黄钟为宫则余律皆顺若在他律便有相陵处自第九宫后四宫用黄钟或为角则民陵其君或为商则臣陵其君故制黄钟四清声短其律之半是黄声四寸半也若后四宫用黄钟为角征商羽则以四清声代之不可用黄钟本律以避陵慢沈存中云唯君臣民不可相陵事物则不必避【愚按黄钟无四寸半之清声而朱子乃云然者盖变黄钟之半耳】又曰人声自有髙下圣人制五声以括之宫声洪浊其次为商羽声轻清其次为征清浊洪纎之中为角此五声之制以括人声之髙下又制十二律以节五声又各有髙下每声又分十二等谓如黄钟为宫则太簇为商姑洗为角林钟为征南吕为羽还至无射为宫便是黄钟为商太簇为角仲吕为征林钟为羽然而无射之律只长四寸八分有竒而黄钟长九寸太簇长八寸林钟长六寸则宫声槩下商羽角三声不过故有所谓四清声夹钟大吕黄钟太簇是也盖用其半数则宫声可以槩之其声和矣诸律皆有清声只说四者意其取数之多者言之耳又曰十二均之内以宫声为主其律当最长其商角征羽之律若短即用正声或有长者则折半用子声此所谓一均之声而分正声子声之法也十二律既有正声又皆有子声以待十二均之用所谓黄钟大吕太簇无子声以其一均之内商角征羽四声皆短于本律故也若以仲吕为宫则黄钟为征而当用子声矣若以林钟为宫则太簇为征而当用子声矣此十二律所以有子声也又曰自林钟之宫而生太簇之征则林钟六寸而太簇八寸征反长于宫而声失其序矣故以十二律而言虽当为林钟上生太簇而以五声而言则当为宫下生征而得太簇半律四寸之宫其声方顺又自太簇半律四寸之征而生南吕五寸有竒之商则于律虽本为下生而于声反为上生矣自南吕五寸有竒之商而生姑洗七寸有竒之羽而生应钟四寸有竒之角则于律虽为下生而于声反为上生矣其余十律皆然孔防盖知此法但言之不详耳
　　梁郑译乐议曰考寻乐府钟石律吕皆有商宫角征羽变宫变徴七名今乐止有五声五声之内三声乖应每加询访终莫能通先是周武帝之时有龟兹人苏祗婆从突厥皇后入国善胡琵琶听其所奏一均中间有七声问之则曰父在西域号为知音世相传习调有七种以其七调校之七声冥若合符一曰婆陁力华言平声即宫声也二曰鸡识华言长声即南吕声也三曰娑识华言貭直声即角声也四曰沙侯加滥华言应声即变征声也五曰沙腊华言应和声即征声也六曰般瞻华言五声即羽声也七曰俟利萐华言斛牛声即变宫声也译因习而弹之始得七声之正然其就此七调又有五旦之名因作七调旦华言均也译遂因琵琶更立七均合成十二应十二律有七音音立一调故成七调十二律合八十四调旋转相交尽皆和合仍以其声考校太乐钟律乖戾不可胜数于是著书二十余篇太子洗马苏防駮之以为五音之所以从来乆矣不言有变宫变征七调之作实所未闻又引古为防周有七音之律汉有七始之志时何妥以旧学牛以巨儒不能精通同加阻抑
　　愚按一均之内七音俱偹方成音调盖变宫变征应和五声相生之所不及非可为调也故调止六十而郑译为八十四调非也后世遂縁此为清宫清商清角清羽之所由起古乐盖无是也何妥牛不足知此而驳之不求要归而同加阻抑不亦可惜也哉
　　旋宫八十四声圗章第十九
　　按此乃朱子以孔氏防定即后章六十调圗旋宫各有隂阳辰位次序乾坤六爻之配位也






<经部,乐类,钟律通考,卷四>
　　郑康成曰阳管为律隂管为吕布十二辰子为黄钟管圎九分而长九寸同位娶妻隔八生子下生者三分去一上生者三分益一黄钟干之初九也隔八而下生林钟坤之初六林钟又隔八而上生太簇之九二太簇又下生南吕之六二南吕又上生姑洗之九三姑洗又下生应钟之六三应钟又上生防賔之九四防賔又下生大吕之六四大吕又上生夷则之九五夷则又下生夹钟之六五夹钟又上生无射之上九无射又下生仲吕之上六五下六上乃一终也　司马迁生钟术曰以下生者倍其实三其法以上生者四其实三其法【朱子曰假今黄钟九寸下生则倍其实为一尺八寸三其法乃为六寸而得林钟六寸上生则四其实为二尺四寸三其法乃为八寸而得太簇余仿此】
　　按律书术曰下生者倍其实三其法上生者四其实三其法此四句乃生十二律之要法也如黄钟九寸倍其实则为一十八得一尺八寸也三其法则十八为三六故下生林钟之六寸林钟六寸四其实则为四六一十四三其法则二十四为三八故上生太簇之八寸余律仿此推之则长短见矣八十四声圗第二十【今按蔡氏圗与此本同但朱子差为明白易见故特取朱子此圗焉】
　　宫【下生】　征【上生】　商【下生】　羽【上生】　角【下生】　变征【上生】　变宫
　　第一宫　黄【正】　林【正】　太【正】　南【正】　姑【正】　应【正】防【正】
　　第二宫　林【正】　太【正半】　南【正】　姑【正半】　应【正】防【正半】　大【正半】
　　第三宫　太【正】　南【正】　姑【正】　应【正】　防【正】　大【正半】　夷【正】
　　第四宫　南【正】　姑【正半】　应【正】　防【正半】　大【正半】夷【正半】　夹【正半】
　　第五宫　姑【正】　应【正】　防【正】　大【正半】　夷【正】　夹【正半】　无【正】
　　第六宫　应【正】　防【正半】　大【正半】　夷【正半】　夹【正半】　无【正半】　仲【正半】
　　第七宫　防【正】　大【正半】　夷【正】　夹【正半】　无【正】仲【正半】　黄【变半】
　　第八宫　大【正】　夷【正】　夹【正】　无【正】　仲【正】　黄【变半】　林【变】
　　第九宫　夷【正】　夹【正半】　无【正】　仲【正】　黄【变半】林【变半】　太【变半】
　　第十宫　夹【正】　无【正】　仲【正】　黄【变半】　林【变半】太【变半】　南【变】
　　第十一宫　无【正】　仲【正】　黄【变半】　林【变半】　太【变半】　南【变半】　姑【变半】
　　第十二宫　仲【正】　黄【变半】　林【变】　太【变半】　南【变】姑【变半】　应【变半】
