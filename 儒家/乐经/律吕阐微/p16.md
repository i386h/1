<!-- { "loadSidebar": true } -->
　　朱载堉曰隋郑译与苏防俱云乐府黄钟乃以林钟爲调首失君臣之义今请雅乐黄钟宫以黄钟为调首众皆从之按今太常笙尺字簧长合字簧短此谓林钟爲调首也自隋已前如此非始于近代也盖亦有説焉林钟爲调首者古称下徴是也今民间笛六孔全闭低吹爲尺即下徴也徴下于宫故曰下徴即林钟倍律声也从尾放开一孔低吹爲工即下羽也羽下于宫故曰下羽即南吕倍律声也放开二孔低吹爲凡即应钟倍律声放开三孔低吹爲合即黄钟正律声放开四孔低吹为四即太蔟正律声放开五孔低吹为一即姑洗正律声六孔全开低吹为勾即蕤宾正律声此黄钟之钧七声也其林钟南吕应钟正律之声开闭同前但髙吹耳民间之笛盖古人遗法也其宫商有清浊而徴羽有上下下徴二字见晋书宋书志及文选注夫一调内下有倍律浊声上有半律清声则黄钟为中声矣矣管仲所谓徴数一百八羽数九十六宫数八十一商数七十二角数六十四徴羽之数多宫商角之数少即此理也近世律家不明此理往往强作解事指黄钟为最浊似是而实非也今太常笛六孔全闭为合拟黄钟之正律六孔全开为凡拟黄钟之正律译等所改即此笛耳徒能改笛而不能改笙今笙所存者古之遗法也

　　天地之声及人声可爲乐者皆天地之中声其理出于河图此图左第一行河图之全数第二行河图中宫之十防半之爲五防第三行以五声配之生数爲清成数爲浊而一二之羽徴太清八九十之角宫商太浊则所用者中间七六五四三之五位而已【变徴后虽有清徴清羽但爲徴羽之应声非别爲二声也】于是以白黑识其防而五又爲中之中以重圈　识之此　之宫即吕氏所谓黄钟之宫管子所谓黄钟小素之首是爲十二律之本如管子相生之法则徴羽在宫前商角在宫后夫以宫商角徴羽为序者声之体也徴羽宫商角爲序者声之用也体用一源前图详之第二行加二变爲七音宫前三声爲浊宫后四声爲清宫声正当中之中也第五行又以宫商角徴羽爲序盖所用之五声徴最浊角最清则又自成五声大小之序而宫当徴商当羽角当宫徴当商羽当角犹琴家命初爲宫二爲商三爲角四爲徴五爲羽也【国语言五声大不逾宫细不过羽亦据此行五声言之其实大不逾徴也】第六行加入二变第七行配以七律皆爲假借之律而仲吕于五声当角于七音当变徴又非黄钟宫之七律而不得不用之尤爲假借者也第八行以乐家管色字配之黄钟爲合太蔟爲四姑洗为一仲吕爲上林钟爲尺南吕爲工应钟爲凡第九行依第四行之七音配以七律则五声二变皆得其本位是爲黄钟宫之真七律配以管色字合爲林钟徴四爲南吕羽一爲应钟变宫上爲黄钟宫尺爲太蔟商上为姑洗角凡为蕤宾变徴后世之乐一为变宫凡为变徴北曲用一凡南曲不用一凡按图正相合也夫一为变宫凡为变徴今世乐家所通知若为图五六七行之声律则一乃是姑洗角何以为变宫凡乃是应钟变徴可知第四第九行之声律为真而五六七行之声律为假借矣四九行之声律乃第一行之数第二行之圈第三行之五声也然则乐用中声之理岂不昭然而管吕之説岂非古今不可易者乎

　　律吕阐防卷七
<经部,乐类,律吕阐微>
　　钦定四库全书
　　律吕阐防卷八
　　婺原江永撰
　　纳音
　　纳音之理与律吕相贯通子太声律数乃六十干支纳音之源而六十纳音乃六十调与八十四声相配者前人论律未尝旁通及此今特明之

<经部,乐类,律吕阐微,卷八>
　　地支之数出于洛书九八七六五四再周而十二支遍一二三为三才之数虚之不用一在正北二在西南三在正东相间而居一二之间六七合十三二四之间四九合十三三一之间八与中五合十三则相间非杂居也六位用数三十九倍之七十八
　　周礼大司乐黄钟为宫者子也大防之乐用九变函钟为宫者未也咸池之乐用八变圜钟为宫者卯也云门之乐用六变其位数正与此合则此数之由来者乆矣

　　两干两支各有零数取其零数以干加支再视其零一火二土三木四金五水其所以然者説见后图

　　纳音五行合隂阳两干支数视其零一火二土三木四金五水何以木金与河图五行同火土水与河图五行异此母生子之理也去十不用各列九防黒识母白识子迭减母而加子如五行之相生则母八木者子一火母七火者子二土母六水者子三木母五土者子四金母四金者子五水配之五声火徴土宫木角金商水羽此纳音子声也从子溯母则火徴者本是木角土宫者本是火徴木角者本是水羽金商者本是土宫水羽者本是金商而六十干支配六十调与八十四声由此得也去十用九者洛书也母之五行从本属者河图也相生者河图自北而东而南而中而西而北之序也是合图书而有纳音五行也

<经部,乐类,律吕阐微,卷八>
　　六十干支纳音始于西方甲子乙丑金如汉书同类娶妻隔八生子每隔八位数之必复得金如是者三爲上商中商下商乃右还转南方火亦得上中下徴而后转东方木为上中下角转北方水为上中下羽转中央土为上中下宫又隔八位复于甲子乙丑金从甲午乙未金数之亦同此説见沈括梦溪笔谈依其説图之诚有自然之法象又五行家所谓海中金沙中金者得其上剑锋金金箔金者得其中白镴金钗钏金者得其下他行推之亦有理数然不能推合于乐家起钧用调之法则犹未尽纳音之妙盖但知甲子乙丑之为金商而不知生金商者为土宫是以不能合甲子于黄钟合乙丑于大吕他律皆然由未知纳音五行有母生子之説故也后图详之

　　前言天干之数本河图地支之数本洛书洛书之数亦自河图出九八七六五四之数亦即河图之合数九南八西七北六东五中四南者也故六十纳音皆归之于河图焉中五十土为宫则含金南四九金为商则含水西三八木为角则含火北二七火为徴则含土东一六水为羽则含木于是十二金皆归于中十二水皆归于南十二火皆归于西十二土皆归于北十二木皆归于东母懐子而子依母此五行之性情于六十纳音见之要其干支得数本自南西北东中而来则其所纳之音各归受生之位理数自然之妙也一支具五行五行各有母旋相为宫六十调出焉八十四声亦寓焉

<经部,乐类,律吕阐微,卷八>

　　干支相错成六十声律相错亦成六十以声律数起纳音则一支有五行以十二律起均调则一律有五调纳音之五行木以两干支零数减九数而生从子溯母适叶夫五声之序而子所谓声律数隂阳家所谓纳音其名不虚矣究其源皆出图书则与声律同出一源是以其归必合也古今论声律旋宫未有推阐及此者六十支干总数八百一十亦为十律宫声八十一之数

　　五声加二变十二钧有八十四声以纳音配之取宫之十二声以为变宫徴之十二声以为变徴虽若重复而亦自有条理盖各调相生从支辰数至第六位则得其本调之宫如黄钟宫生徴庚子也从子至已第六位则知庚子之本宫为仲吕又子生商丙子也从已至戌第六位则知丙子之本宫为无射皆仿此以周黄钟五调至戊子为夷则之角又从申至第六位为丑则复得甲子为大吕之变宫从丑至第六位为午则复得庚子为防賔之变徴七音既周乃易一宫从午至第六位为亥而辛亥为应钟之宫也子亥右旋至大吕宫终于辛丑为林钟之变徴而八十四声毕又从未至第六位为子则复得甲子为黄钟之宫所谓自有条理者如此因以见五声之外自然有二变六十可増为八十四七变之后必换宫自然之数也列七音先徴后变徴以宫居中管吕之法也
　　燕乐
　　燕乐与雅乐稍异亦不可不考其由知燕乐可以知

　　第七卷乐用中声图雅乐声律之法也今世乐家吹箫笛者翻宫换调其五声却又视前图之管色字差一位是为宫逐羽声宫逐羽声者羽转为宫而宫当商商当角角当徴徴当羽也羽既为宫则变宫本在羽后宫前者变而居宫后商前矣变徴本在角后徴前者变而居徴后羽前矣向使拘于一定常法岂不骇其变乱宫商颠倒正变然而乐家用之若有不得不如是者何也此有其故也溯其源亦出于图书盖图之数极于十书之数终于九书何以不用十也凡数始于一究于九至十则又转而为一虽至百千万亿亦为一夫十宫也一羽也十转为一则宫逐羽而羽即为宫此图一二行如前图三行之五声二变犹前图第四行之五声二变也四行合为徴四为羽一为变宫上为宫尺为商工为角凡为变徴犹前图第八行之管色字也五行以羽当十宫之位由是次之角当七徴变徴在七六之闻徴当六羽羽当五宫变宫在五四之间宫当四商商当三角六行管色字与五行相当皆本声之字七行之五声如第三行五声之位则徴为工羽为合宫为四商为上角为尺二变如第五行之位则变徴犹是凡也而在徴之后矣变宫犹是一也而在宫之后矣于是以四为宫四当四字位即是宫位故为正宫调毎换一调则四字移一位【一凡亦随之移位】四当一为一字调四当上为上字调四当尺为尺字调皆以渐而髙既髙乃复低四当工为小工调又为闭宫调【四当工则一当凡凡当上南曲宜闭凡上不用上本宫之管色字故谓之闭宫】四当凡为凡字调四当合为六字调【六即合】此箫笛七调之法也然此法惟用之箫笛之属琴则不然琴之初合二四三上四尺五工六六七五【六即合之清五即四之清】虽有转换调之法而大之合字可弹故四字不得为宫若箫笛之属其下出气之孔为合第一孔为四正宫调四字在第四孔则出气之孔乃是尺字尺固徴也除出气之孔不用则第一孔为工上当徴则四当宫而变徴在徴后变宫在宫后其序不得不然矣古今乐家知其然不知其所以然
　　乐工相传管色字盖由来已乆楚辞大招云四上竞气极声变只四上之云殊不可解疑其即是乐工相传之板眼记号四上犹云宫商然则以四字当宫自古而然矣

　　燕乐四声二十八调图
　　下平　【管色】髙平　　上　　　去　　　入

