<!-- { "loadSidebar": true } -->
　　按宋宁宗时姜防乐议论七琴图曰七散而扣之则间一于第十晖【今作徽】取应声假如宫调五十晖应七散声四十晖应六散声二十晖应四散声大十晖应三散声惟三独退一晖于十一晖应五散声古今无知之者【説见后】窃谓黄钟大吕并用慢角调故于大十一晖应三散声【按旧説以初爲宫二爲商三爲角四爲徴五爲羽六爲少宫七爲少商此调三缓一律当姑洗故得谓之慢角黄钟均也初散黄钟十一徽姑洗应三散三十徽南吕应五散五十徽大蔟应七散二散爲太蔟浊声三十徽林钟应四散四十徽黄钟应六散○今考之不然初爲徴二爲羽三爲宫四爲商五爲角六爲少徴七爲少羽此调三缓一律爲应钟当爲慢宫调林钟均也初散林钟十一徽应钟应三散三十徽姑洗应五散五十徽南吕应七散二散爲南吕浊声二十徽太蔟应四散四十徽林钟应六散】太蔟夹钟并用清商调故于二十一晖应四散声【此调二七紧一律五亦紧一律二七也故爲清商夹钟钧也二散夹钟十一徽林钟应四散四十徽黄钟应六散初散爲黄钟浊声初十徽仲吕应三散三十徽无射应五散五十徽夹钟应七散○今考之不然此调二七五皆紧一律当爲无射调无射钧也二散无射十一徽太蔟应四散四十徽林钟应六散初散爲林钟浊声初十徽黄钟应三散三十徽仲吕应五散五十徽无射应七散】姑洗仲吕蕤賔并用宫调故于三十一晖应五散声【此调七无紧慢爲正宫似仲吕钧三散仲吕十一徽南吕应五散五十徽太蔟应七散二散爲太蔟浊声二十徽林钟应四散四十徽黄钟应六散初散爲黄钟浊声初十徽仲吕应三散○今考之不然此调为正宫正是黄钟钧三散黄钟十一徽姑洗应五散五十徽南吕应七散二散爲南吕浊声二十徽太蔟应四散四十徽林钟应六散初散爲林钟浊声初十徽黄钟应三散】林钟夷则并用慢宫调故于四十一晖应六散声【此调初六缓一律三亦缓一律初六宫也故爲慢宫林钟钧也四散林钟十一徽应钟应六散初散爲黄钟浊声初十徽姑洗应三散三十徽南吕应五散五十徽太蔟应七散二散爲太蔟浊声二十徽林钟应四散○今考之不然此调初六两缓一律初六角也当爲慢角太蔟钧也四散太蔟十一徽蕤賔应六散初散爲蕤賔浊声初十徽应钟应三散三十徽姑洗应五散五十徽南吕应七散二散爲南吕浊声二十徽太蔟应四散】南吕无射应钟并用蕤賔调故于五十一晖应七散声【此调五紧一律爲无射钧与蕤賔无预不知何以爲蕤賔五散无射十一徽大蔟应七散二散爲太蔟浊声二十徽林钟应四散四十徽黄钟应六散初散爲黄钟浊声初十徽仲吕应三散三十徽无射应五散○今考之不然此调五紧一律当爲仲吕调仲吕钧也五散仲吕十一徽南吕应七散二散爲南吕浊声二十徽太蔟应四散四十徽林钟应六散初散爲林钟浊声初十徽黄钟应三散三十徽仲吕应五散也】以律长短配大小各有其序【按律配各有法非以黄钟配大之説也】
　　右姜夔论五调取应声之法得之但习于大爲宫之説以大散声爲黄钟不能正其慢角清商慢宫之名而蕤賔调尤无谓独于三爲宫者正名宫调今之弹琴者亦以此爲正调此正合黄钟宫声居中之理夫宫声在三则初六爲徴二七爲羽四爲商五爲角岂不昭然奈何古今论乐者固守旧説不变乎三爲黄钟宫则初六爲林钟徴二七爲南吕羽四爲太蔟商五爲姑洗角正得黄钟钧之五律若以初六爲黄钟则三爲仲吕焉有仲吕而可爲黄钟之角乎五律皆仲吕钧焉有仲吕钧而可爲宫调乎然犹幸琴家相传皆以此爲正调爲宫调其名甚正于是管吕之説犹可存若并此而议之汨之则古法几无存矣
　　隔一常应于第十徽独爲宫之其角声必退一徽于十一徽取应声此理甚易知耳凡商至徴角至羽徴至宫羽至商中间必歴变律律与支辰皆第六位而十徽者正当本后第六律也故皆于此取应宫至角不歴变律律与支辰皆第五位十一徽虽不正当本后第五律而已切近故独于此取应也何以古今无人知耶
　　慢角调今推得是慢宫调林钟钧而琴家或谓之黄钟调又曰黄钟复古调意以此调正得黄太姑林南之五律不知此律爲假借而真律则林南应太姑也何尝有黄钟在其间乎如以此爲复古则彼正宫调者非古法当去乎此甚有害于琴者也正宫调三本是黄钟宫非仲吕角而大爲宫之説牢不可破是以先儒论律论琴皆不得其要领朱子琴律説谓古人以仲吕爲黄钟之角破去三分损益之眀法俯就此谓之僭差盖律吕性情自然之变有如此者而非人之所能爲今考之本未尝以仲吕爲角也又答呉元士书亦徃复于黄钟正宫二调终不能有确説而元士又曰正宫又名清角则正宫之名幸存者以易名而隠矣至东坡苏氏则直斥之爲郑衞使其説行后人竟废此调而乐用中声之理遂不可见岂不大有害于乐乎
　　琴之五调由来乆矣后魏陈仲儒云若善琴术则知五调是也西山蔡氏谓琴絣定七只可弹黄钟一钧诚如是则无转换调之法且径以慢角爲黄钟矣朱子不然之谓季通不能琴弹出便不可行此便是无下学工夫吾人皆坐此病朱子又云古人随月调若调至应钟急恐絶此亦不然换调但转一两或三非尽取七而渐紧之也应钟犹在黄钟半律之前本非甚短之律则无急恐絶之事朱载堉云观朱子与蔡氏虽尝著书但欲明律之理实未尝审定其音夫审音乃乐之本岂徒空言而已乎琴惟五调何也盖之紧慢但能易两律不能易三律太紧则絶太慢则不成声故正宫五律之外初六能换蕤賔二七能换无射三能换应钟五能换仲吕共九律而已大吕夹钟夷则三律散声不用诸钧有关涉此三律者则无调也如朱载堉之法用琴三张则六十调皆可旋宫矣
　　朱载堉七音琴説曰雅乐失传頼琴及笙二噐尚在虽与古律不无异同若与歌声高下相协虽不中不逺矣以人声爲律准虽百世可知也诗不云乎鼓瑟鼓琴笙磬同音盖笙与琴瑟一堂之乐也以笙定琴以琴定瑟以琴瑟协歌咏以定八音则雅乐可兴矣古人琴瑟定皆以笙管爲凖后汉志所谓以缓急清浊非管无以正也琴有八十四声置八十四以十二除之得七是知毎均当具七音自隋何妥建议废旋宫法由是以来世俗琴士不识七音爲均之琴惟笙皆是七音爲均却无五音爲均之笙援笙爲琴瑟作证不亦防切着明乎先儒皆不非七音陈何人乃敢非之乐记曰不知声者不可与言音不知音者不可与言乐何妥陈之谓也至今儒者疑信相半七音之均几乎息矣今特爲七音之均而作琴中八十四声祗用笙中七簧定之以简驭繁妙法也欤
　　又八十四声新説【古琴有三等四调一曰大琴正调二曰中琴平调三小琴清调四瑟调瑟调最髙古人重之○按载堉欲破陈乐书之谬不言变宫变徴谓与宫相冲者谓之中与角相生者谓之和图中易变徴为中字取左传中声以降五降之后不容弹易变宫为和字取淮南子姑洗生应钟比于正音故爲和今仍作变宫变徴使人易晓】




















　　已上六调爲髙调以中爲大吕故髙黄钟一律







　　已上六调爲下调第三为黄钟故下大吕一律







　　已上六调为髙调第三爲大吕故高黄钟一律







　　已上六调爲下调第二为黄钟故下大吕一律







　　已上六调为髙调第二为大吕故髙黄钟一律总论曰十二均七音琴图律之大者常在大律之小者常在小若夫宫商则无定位有以第一为宫者有以第二为宫者有以第三四五六七为宫者宫旋而律不旋正所谓旋宫也先儒泥于宫浊羽清之説遂谓宫商常在大徴羽常在小及至论律则有正律变律之别此乃律旋而宫不旋非所谓旋宫也要之旋宫谱中所谓诸律皆正律耳无变律之理也但有变宫变徴二音变宫变徴二音亦正律也【文献通考载宋朝太常琴制有第一为黄钟以至第七为应钟随律弹之正与古法相合陈晹姜夔非之妄矣】
　　按先儒之説宫亦随律而旋大小皆递爲宫病在泥于陵犯之説谓本均所用爲宫之律更不得有长律陵越其前必用半律变律变半律以避之推其流失遂有小为宫琴瑟专一之声先儒曾未觉悟耳变律始于杜氏通典此因三分损益仲吕不能复生黄钟遂有此谬説所谓弥近理而愈乱真者也
　　蔡邕十二笛图
　　蕤宾笛　正声应蕤宾下徴应黄钟笛　正声应黄钟下徴应大吕长三尺九寸九分五　林钟长二尺八寸四分四
　　厘有竒【八倍无射角四寸九分九厘四毫强】　厘有竒【四倍姑洗角七寸一分一厘强】
　　林钟笛　正声应林钟下徴应大吕笛　正声应大吕下徴应大蔟长三尺七寸九分二　　夷则长二尺六寸六分三厘有竒【八倍应钟角四寸七分四厘强】　厘有竒【四倍中吕角六寸六分五厘九毫强】
　　夷则笛　正声应夷则下徴应太蔟笛　正声应太蔟下徴应夹钟长三尺六寸【四倍】　南吕长二尺五寸二分八
　　【黄钟角九寸】　　　　厘有竒【四倍蕤宾角六寸三分二厘强】
　　南吕笛　正声应南吕下徴应夹钟笛　正声应夹钟下徴应姑洗长三尺三寸七分一　　无射长二尺四寸【四倍林钟角六】厘有竒【四倍大吕角八寸　　寸四分二厘八毫强】
　　无射笛　正声应无射下徴应姑洗笛　正声应姑洗下徴应仲吕长三尺二寸【四倍太蔟角八】　应钟长二尺二寸四分七
　　【寸】　　　　　　　　　厘有竒【四倍夷则角五寸六分一厘八毫强】
　　应钟笛　正声应应钟下徴应中吕笛　正声应中吕下徴应蕤賔长二尺九寸九分六　黄钟长二尺一寸三分三厘有竒【四倍夹钟角七寸四分九厘有竒】　厘有竒【四倍南吕角五寸三分三厘三毫强】
　　三代下制器者唯蔡邕防眀律理其制十二笛还相爲宫笛体用本律之角律长者八之短者四之空中实容长者十六笛体何以用角律也凡角律支辰与本律支辰为三合如前洛书应十二律数图黄钟当九则姑洗角当五九者其体五者其用故皆取角律八之四之以爲笛长而中容又再加八倍乃应也一笛有正声有下徴声正声者中声也下徴者最浊之声也黄钟笛以林钟爲最浊不置黄钟于首而置黄钟于中不谓林钟短于黄钟爲上而谓长于黄钟为下此正管吕徴羽在宫前之法也如吕氏法应钟下生蕤宾之半律蕤宾半律上生大吕之半律则十二笛蕤宾最短林钟最长今以蕤宾最长何也权宜之法也若令蕤賔四倍无射角仅得一尺九寸九分七厘有竒太短不便横吹故用八倍令变徴居徴前是应钟上生蕤賔之全律蕤賔下生大吕之半律也琴转不能使五紧二律当蕤宾则以大缓一律当蕤宾而蕤宾最浊亦此理也若如后人黄钟用全律爲宫则必以黄钟爲最长应钟爲最短何以长者爲蕤賔林钟而黄钟反短于应钟耶此可悟宫声居中徴羽在前者之理矣晋荀朂不达其故改黄钟笛三尺八寸姑洗笛三尺五寸蕤賔笛二尺九寸余律无所损益则全无伦理梁武帝之笛黄钟最长三尺八寸应钟最短二尺三寸则如后人之説矣
