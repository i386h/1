<!-- { "loadSidebar": true } -->
　　从两肩兮
　　兽三岁曰肩薛君传【后汉书注六十上】
　　东方之日兮
　　诗人言所説者顔色盛美如东方之日薛章句【文选注二十一】
　　在我闼兮
　　门屏之间曰闼韩诗
　　衡从【由】其亩
　　东西耕曰横南北耕曰由同【释文五】
　　维莠骄骄
　　甫田维莠今何草答曰今之狗尾也问答【御覧九百九十八】
　　其鱼唯唯【遗】
　　遗遗言不能制也韩诗【诗攷一】
　　舞则选兮
　　言其舞则应雅乐也薛章句【文选注二十八】
　　魏
　　我歌且謡
　　有章曲曰歌无章句曰謡韩诗章句【初学记十五】
　　陟彼岵兮
　　山无草木曰岵所以言陟彼岵兮无可怙也以其无草木故以譬之施士丏説【韩集注二十四】
　　有县貆兮
　　貉子曰貆貆状与貉类异世人皆名貆义问【初学记二十九】
　　不素餐兮
　　何谓素餐素者质人但有质朴无治民之材名曰素餐尸禄者颇有所知善恶不言黙然不语苟欲得禄而已譬若尸矣薛章句【宋本文选注二十】
　　河水清且沦猗
　　从流而风曰沦同【文选注十三】
　　唐
　　蟋蟀在堂
　　蟋蟀食蝇而化成义问　蟋蟀今促织也一名蜻蛚椘谓之蟋蟀或谓之蛬南楚谓之王孙刘芳义筌【并御覧九百四十九】
　　岁聿其莫
　　聿辞也薛章句【文选注十二】
　　日月其除
　　除音住毛音　除式朱翻郑音【并宋本羣经音辨五】
　　役车其休
　　古者必有命民有能敬长怜孤取舍好让者命于其君然后乗饰车骈马未得命者不得乘车乘车皆有罚故其民虽有钱财侈物而无礼义功徳即无所用其钱财侈物故其民皆兴仁义而贱不争贵强不凌弱众不暴寡是唐虞之所以象典刑而民莫敢犯也韩诗【御覧六百三十七】
　　何不日鼓瑟
　　天子食日举乐诸侯不释县大夫士日琴瑟鲁诗传【何煌校宋蜀本何休公羊解诂一】
　　素衣朱绣
　　绡绮属鲁诗【郑仪礼注二】　绣当为绡绡绮刘芳义疏【御覧八百十六】
　　蕃衍盈升
　　古者为升上径一寸下径六分其深八分崔集注【读诗记十一】
　　【传】朋比也
　　比必履翻孙毓申毛
　　生于道周
　　周右也韩诗【释文五】
　　秦
　　四马既闲
　　闲大也谓闲然大也薛章句【宋本文选注六】
　　驾我骐
　　驾两马者王肃注【埤雅十二】
　　温其如玉
　　玉有五徳温润而泽有似于智鋭而不害有似于仁抑而不挠有似于义有瑕于内必见于外有似于信垂之如坠有似于礼五经通义【初学记二十七】
　　白露为霜
　　寒气凝以为霜霜从地升五经通义【北堂书钞百五十二】
　　终南何有
　　终南山长安南山也一名太一五经要义【初学记五】　在扶风武功县同【文选注二】
　　鴥彼晨风
　　晨风今之鹞义问【萟文类聚九十一】
　　隰有六駮
　　言六据所见言之王肃注【王质总闲六】
　　琼瑰玉佩
　　佩者服用之称佩者玉器之名称其服用则字从人名其器则字从玉蔡谟疑字义【初学记二十六】
　　陈
　　衡门之下
　　横一木作门而上无屋谓之衡门义问【萟文类聚六十三】
　　歌以讯之
　　诗者思也辞也发虑在心谓之思言见其懐抱者也在辞为诗在乐为歌其本一也故云作好歌以讯之梁简文帝十五国风义【成伯璵毛诗指説】
　　心焉惕惕
　　悦人也韩诗【郭璞尔雅注上】
　　僚兮
　　僚音了郑音【宋本羣经音辨三】
　　且俨【防】
　　防重颐也韩诗薛君注【宋本御覧三百六十八】
　　桧
　　郐在豫州外方之北北邻于虢郐荣之南左济右洛居阳郑两水之间食溱洧焉刘稹【水经注二十二】　周武王封祝融之后于济洛河頴之间为桧子王注【补传十三】
　　匪风发兮匪车偈兮
　　是非古之风也发发者是非古之车也揭揭者葢伤之也韩诗説【汉书七十二】
　　曹
　　维鹈在梁
　　梁人取鱼梁也言鹈自合求鱼不合于人梁上取其鱼譬之人自无善事攘人之美者如鹈在人梁上焉施士丏説【刘公嘉话拾遗韩集注二十四】
　　其子七兮
　　鸤鸠之所以养七子者一心也君子之所以理万物者一仪也诗传【説苑二十】

　　古经解钩沉卷六
　　钦定四库全书
　　古经解钩沉卷七
　　长洲余萧客撰
　　毛诗下
　　豳
　　【七月笺】褐毛布也
　　贱者之所服也今罽亦用为之韦辉光问【御覧八百十六】
　　三之日于耜
　　三月之时可预取耒耜修缮之韩诗
　　四之日举趾
　　至四月始可举足而耕也同【御覧八百二十三】
　　条桑
　　条音超沈音义【影宋本集韵三】
　　七月鸣鵙
　　五月鸣鵙王肃谓古五字如七因讹为之崔集注【诗攷六】
　　于貉
　　狐之类貉貒貍也义问【初学记二十九】　貉子似貍同【尔雅翼二十二】
　　凿冰冲冲
　　冰者穷谷阴气所聚不泄则结而为伏阴韩诗【初学记七】
　　鸱鸮
　　鸱鸮鸋鴂鸟名也鸱鸮所以爱养其子者适以病之爱怜养其子者谓坚固其窠巢病之者谓不知托于大树茂枝反敷之苇防风至防折巢覆有子则死有卵则破是其病也同【文选注四十四】
　　予手拮据
　　口足为事曰拮据韩诗【礼部韵畧一】
　　蟏蛸
　　长脚蜘蛛也义同　小蜘蛛长脚者俗呼为之喜子义筌【并御覧九百四十八】
　　鹳鸣于垤
　　鹳水鸟巢处知风穴处知雨天将雨而蚁出壅土鹳鸟见之长鸣而喜韩诗【宋本文选注二十九】
　　皇驳其马
　　彤白杂毛曰驳刘芳义证【文选注十四】
　　亲结其缡
　　缡带也薛章句【文选注十五】
　　九罭之鱼
　　九罭取鰕芘也同【御覧八百三十四】
　　狼防其胡
　　老狼项下有袋求食满腹向前行乃触之退后又自踏践上防其尾进退有患故诗以况防前防后毛诗草虫经【埤雅四】
　　小雅
　　呦呦鹿鸣
　　鹿饮食则皆鸣相召志不相忌也草虫经【蔡卞名物解九】
　　吹笙
　　夫笙者法万物始生导达阴阳之气故有长短黄钟之始象法鳯凰邯郸绰五经折疑【初学记十六】
　　承筐是将
　　承受也薛章句【文选注二十五】
　　常棣
　　夫栘燕兄弟也闵管蔡之失道也韩诗序【读诗记十七】
　　伐木
　　伐木废朋友之道缺劳者歌其事同【文选注二十二】　饥者歌食劳者歌事韩诗【诗攷一】
　　相彼鸟矣
　　鸟微物也薛章句【宋本文选注二十】
　　如月之恒
　　恒古恒翻沈音义【六经正误三】
　　象弭
　　毛云弭弓反末以象骨为之葢俗説之误也拾遗【萟文类聚六十】　左传曰左执鞭弭弭者弓之别名谓以象牙为弓今西方有以犀角及鹿角为弓者同【宋本御覧三百四十七】
　　杨栁依依
　　依依盛貎薛章句【宋本文选注二十】
　　南山有台
　　台一名夫须莎草也言山生台及莎自荫喻人君得贤以自尊也题纲【御覧九百九十七】
　　和鸾雍雍
　　鸾在衡和在轼前韩内传【郑礼记注十五】　和设轼者也鸾设衡者也鲁训【注补后汉书二十九】　升车则马动马动则鸾鸣鸾鸣则和应韩诗传【周礼疏三十二】　在轼曰和在轭曰鸾韩诗【读诗记十八】
　　厌厌【愔】夜饮
　　愔愔和悦之貎薛章句【文选注六】
　　菁菁【蓁】者莪
　　蓁蓁盛貎韩诗薛注【文选注一】
　　元戎十乘以先启行
　　元戎大戎谓兵车也车有大戎十乘谓车缦轮马被甲衡扼之上尽有剑防名曰防军之车所以冒突先启敌家之行伍也韩婴章句【史记注六十】
　　元老
　　元长也韩诗【玉篇一】
　　东有甫【圃】草
　　圃博也有博大茂草也韩诗薛君注【文选注一】　甫博也薛君传【后汉书注四十六】
　　驾言行狩
　　春曰畋夏曰獀秋曰狝冬曰狩天子抗大绥诸侯小绥羣小献禽其下天子亲射之于门夫田猎因以讲道习武简兵也韩内传【御覧八百三十一】
　　四牡奕奕
　　奕奕盛貎薛章句【文选注二十三】
　　儦儦【】俟俟【騃】
　　趋曰行曰騃薛章句【文选注二】
　　【鸿雁序】至于矜寡
　　矜棘冰翻徐音【释文六】　各顽翻同【匡谬正俗一】
　　在彼空【穹】谷
　　穹谷深谷也薛章句【文选注一】
　　君子攸芋
　　芋火吾切郑音【宋本羣经音辨一】
　　如矢斯棘【朸】
　　朸木理也韩诗【玉篇十二】　朸隅也同【释文六】
　　乃生男子
　　太子生以桑弧蓬矢六射上下四方韩内传【白虎通下】男子生以桑弓蓬矢六射上下四方明当有事天地四方也同【宋本文选注二十九】
　　载衣之裼
　　裼示之方也韩诗翼要【疏十一之二】
　　蹙蹙靡所骋
　　骋驰也薛章句【文选注十一】
　　视天梦梦
　　梦莫藤切沈音义【韵补一】
　　又窘阴雨
　　窘迫也韩诗章句【读诗记二十】
　　十月之交
　　五际卯酉午戌亥也阴阳终始际会之岁于此则有变改之政也齐诗内传【孟康汉书注　顔师古汉书注七十五】
　　不用其行
　　三光考灵曜书云日道出于列宿之外万有余里谓五星则差在其内何谓与日同乘黄道驳五经异义【周礼疏二十六】
　　于何不臧
　　月食非常也比之日食犹常也日食则不臧矣诗传【汉书二十六】
　　雨无正
　　雨无极正大夫刺幽王也韩诗序【林駉源流至论后集八】　雨无政无众也韩婴章句【读诗记二十】
　　沦【薰熏】胥以铺【痡】
　　薰帅也鲁诗【诗攷一】　熏帅也胥相也痡病也言此无罪之人而使有罪者相率而病之是其大甚韩诗【后汉书注六十下】
　　谋犹回遹
　　回邪僻也薛章句【文选注十】
　　曰父母且
　　且音苟且之且郑音【本义八】
　　跃跃毚兎遇犬获之
　　趯趯徃来貎获得也言趯趯之毚兎谓狡兎数徃来逃匿其迹有时遇犬得之韩婴章句【史记注七十八】
　　吹篪
　　篪以竹为之六孔有底五经要义【北堂书钞百十一】
　　出此三物
　　天子诸侯以牛豕大夫以犬庶人以鸡韩诗【朱校宋本礼记疏七】
　　哆兮侈兮
　　侈兮哆兮説文作鉹兮哆兮鉹曲也一曰鬵鼎崔集注【读诗记二十一】
　　投畀有北
　　孔子为鲁司冦时诛少正夘谓佞道已行乱国政也佞道未行章明逺之而已韩内传【白虎通上】
　　将恐
　　将辞也薛章句【文选注三十六】
　　佻佻公子
　　佻徒高翻沈音义【释文六】　佻音劳同【影宋本集韵三】
　　终日七襄
　　襄反也薛章句【文选注二十六】
　　东有启明西有长庚
　　太白晨出东方为启明昬见西方为长庚韩诗【史记索隐九】
　　不可以挹酒浆
　　言不得其人也施士丏説【韩集注二十四】
　　【传】挹防也
　　防容四升何隐义【礼部韵畧一】
　　四月
　　叹征役也韩诗【读诗记二十一】
　　乱离瘼矣
