<!-- { "loadSidebar": true } -->








　　古经解钩沈巻二十四
　　钦定四库全书
　　古经解钩沈巻二十五
　　长洲余萧客撰
　　论语
　　论语
　　序易诗书礼乐春秋策皆尺二寸孝经谦半之论语八寸策者三分居一又谦焉郑序【仪礼疏入】
　　赞卫灵公问陈于孔子孔子对曰俎豆之事则尝闻之军旅之事未之学也德则大矣比德中庸斯言之善莫不归宗□者乖本妙极令终嗟我懐矣兴言攸同孔子曰民之于仁也甚于水火水火吾见蹈而死者矣未见蹈仁而死者也谢道韫论语赞【艺文类聚五十五】
　　学而
　　子曰学而时习之
　　子者男子之通称谓孔子也马融古论语训说【集解一】凡学有三时一身中时学记云发然后禁则扞格
　　而不胜时过然后学则勤苦而难成故内则云十年出就外傅居宿于外学书计十有三年学乐诵诗舞勺十五成童舞象是也二年中时王制云春秋教以礼乐冬夏教以诗书郑云春夏阳也诗乐者声声亦阳也秋冬隂也书礼者事事亦隂也互言之者皆以其术相成又文王世子云春诵夏秋学礼冬读书郑云诵谓歌乐也谓以丝播时阳用事则学之以声隂用事则学之以事因时顺气初功易也三日中时学记云故君子之于学也藏焉修焉息焉游焉是日日所习也皇侃义疏【疏一】
　　不亦说乎
　　说深而乐浅谯周注
　　而不愠
　　愠怨也郑注【并释文二十四】
　　有子曰
　　弟子有若孔安国训解【高丽本何晏集解一】　鲁人郑论语篇目弟子【史记注六十七】
　　与朋友交
　　同门曰朋同志曰友郑注【影宋本易疏六周礼疏十四】
　　道千乘之国
　　道犹治也包咸章句【蔡节集说一】　司马法云井十为通通十为成成方十里出革车一乘郑注【诗疏十三之二】
　　子夏曰
　　子夏温国卜商篇目弟子【史记注六十七】
　　信近于义言可复也
　　其言可反覆故曰近义马说【韩李论语笔解上】
　　恭近于礼逺耻辱也
　　恭不合礼非礼也以其能逺耻辱故曰近于礼也包章句【高丽本集解一】马训说【笔解上】
　　【异句】未若贫而乐道【唐石经一】
　　如切如磋如琢如磨
　　切磋琢磨以成寳器郑注【诗疏三之二】
　　为政
　　一言以蔽之
　　蔽塞也郑注【文选注五十四】
　　道之以徳
　　六徳谓智仁圣义中和同【释文二十四】
　　孟懿子
　　庆父辀称死时人为之讳故曰孟氏同【朱校宋本礼记疏九】
　　樊迟御
　　樊迟齐人篇目弟子【史记注六十七】
　　父母唯其疾之忧
　　言孝子不妄为非唯疾病然后使父母忧马说
　　至于犬马皆能有养
　　犬以守御马以待劳皆养人者包章句【并集解一】
　　色难
　　言和颜悦色为难也郑注
　　先生馔【馂】
　　食余曰馂同【并初学记十七】
　　温故而知新可以为师矣
　　温寻也寻绎故者又知新者可以为师矣孔解【笔解上】
　　君子周而不比
　　忠信为周阿党为比郑注【宋本春秋疏十五】
　　诲汝知之乎
　　诲犹教也孔解【蔡集说一】
　　子张学干禄
　　颛孙师阳城人篇目弟子【史记索隠十八】
　　言寡尤行寡悔禄在其中矣
　　言行如此虽不得禄得禄之道郑注【史记注六十七】
　　或谓孔子曰
　　或之言有也同【书疏十】　或云言有人不显其名而畧称为或同【宋本春秋疏三十三】
　　大车无輗小车无軏
　　大车为柏车小车为羊车同【周礼疏二十二】
　　虽百世可知也
　　物类相招势数相生其变有常故可预知马说【高丽本集解一】
　　八佾
　　与其易也
　　易简郑注【释文二十四】
　　子谓冉有曰
　　冉有鲁人篇目弟子【史记注六十七】
　　素以为绚兮
　　成章曰绚郑注【仪礼疏八】
　　绘事后素
　　素用绘同【仪礼疏一】
　　禘自既灌而往者
　　禘祭之礼自血腥始同【周礼疏五】
　　吾不与祭如不祭
　　孔子或出或病不自亲祭使摄者为之不致肃敬于心与不祭之同同【仪礼疏十五】
　　子贡欲去告朔之饩羊
　　诸侯告朔以羊则天子特牛与同【朱校宋本礼记疏三十九　诗疏十九之二】
　　哀而不伤
　　哀世夫妇不得此人不为减伤其爱同【诗疏一之一】
　　哀公问社【主】于宰我
　　主田主谓社也同【初学记二十八】　宰我鲁人篇目弟子【史记注六十七】
　　始作
　　谓金奏郑注【周礼疏二十二】
　　绎如也
　　绎调达之貌同【后汉书注四十下】
　　未尽善也
　　谓未致太平同【诗疏一之三】
　　里仁
　　里仁为美
　　里者民之所居郑注【高丽本集解一】
　　知者利仁
　　知仁为美故利而行之王肃义说【集解二】
　　颠沛必于是
　　颠沛僵仆也马说【宋本文选注六】
　　无适也无莫也
　　莫音慕郑音　适莫犹厚薄也范甯【释文二十四】
　　君子怀徳
　　怀思也孔解【文选注十一】
　　何有
　　言不难也同
　　如礼何
　　言不能用礼也同【并蔡集说二】
　　忠恕而巳矣
　　【附补何注阙文】忠以事上恕以接下本一而已惟其人也【恵校相台岳氏本二】
　　事君数
　　数谓速数之数包章句【笔解上】　数世角翻何晏音色具翻梁武帝音【释文二十四】
　　公冶长
　　子谓公冶长
　　公冶长名芝字子长范甯【释文二十四】　字子芝同【史记索隐十八】
　　子谓南容邦有道不废
　　南容南宫縚鲁人不废言见用孔解【史记注六十七】
　　瑚琏也
　　黍稷器夏曰瑚殷曰琏郑注【世说注上之上读书杂钞一】
　　雍也
　　鲁人篇目弟子【史记注六十七】
　　子使漆雕开仕
　　漆雕姓开名子若其字也仕仕于朝也孔解【蔡集说三】
　　乘桴
　　桴编竹木大曰栰小曰桴郑注【诗疏一之三】
　　无所取材
　　适用曰材好勇过我用故曰无所取栾肇释疑【史记注六十七】
　　可使治其赋也
　　赋鲁论作傅梁武帝【毛扆影宋蜀大字本音义】
　　赤也
　　鲁人篇目弟子【史记注六十七】
　　孰愈
　　愈犹胜也郑注【宋本春秋疏二十二】
　　宰予昼寝
　　寝卧息也同【文选注十五资暇集上】　昼当作画字言其绘画寝室故夫子叹朽木不可雕粪土之墙不可圬梁武帝【资暇集上】
　　申枨
　　盖孔子弟子申续郑注【释文二十四】
　　夫子之言性与天道不可得而闻也
　　性者人之所受以生也天道者元亨日新之道深防故不可得而闻也孔解【笔解上】　性谓人受血气以生有贤愚吉凶天道七政变动之占也郑注【后汉书注二十八上】
　　敏而好学
　　敏行之疾也孔解【诗疏十八之四】
　　臧文仲居蔡山节藻棁
　　节栭也刻之为山棁梁上楹也画以藻文蔡谓国君之守出蔡因以为名焉山节藻棁皆非文仲所当有之郑注【宋本春秋疏十四】
　　未知
　　但闻其忠事未知其仁也孔解【高丽本集解二】
　　吾党之小子狂简斐然成章
　　简略也同【文选注四十三】　吾党之小子于大道妄作穿凿以成文章同【任渊山谷诗注四】
　　十室之邑必有忠信如丘者焉不如丘之好学也焉犹安也言小室之邑虽小必有忠信如丘者也安不如我之好学也言亦不如我之好学也卫瓘集注【疏五】　焉于防翻卫瓘音【释文二十四】
　　雍也
　　仲弓问子桑伯子
　　子桑秦大夫郑注【释文二十四】
　　原思为之宰
　　鲁人篇目弟子【史记注六十七】
　　九百
　　九百斗孔解【集解一】
　　季氏使闵子骞
　　闵子骞鲁人篇目弟子
　　伯牛有疾
　　伯牛鲁人同【并史记注六十七】
　　一箪食
　　箪笥也郑注【仪礼疏一】
　　一瓢饮
　　瓢瓠也孔解【高丽本集解三】
　　贤哉回也
　　非大贤乐道不能若此故以称之卫瓘注【史记注六十七】
　　女为君子儒无为小人儒
　　君子儒将以明道小人儒则矜其名何休注【北堂书钞六十六】
　　行不由径【迳】
　　步道曰迳郑注【史记索隠三】
　　则野
　　野人粗略同【仪礼疏十一】
　　文质彬彬
　　彬彬文质相半之貌孔解【文选注十七】
　　人之生也直
　　始生之性皆正直郑注【诗疏七之二】
　　君子可逝也不可陷也
　　陷陷入于井也孔解【蔡集说三】　逝往也言君子可使往视之耳不肯自投从之包章句【高丽本集解三　惠校日本本集解三】
　　夫子矢之
　　矢誓也郑注　缪播论语旨序【并释文二十四】　矢陈也夫子为子路陈天命也蔡谟【史记注四十七】
　　予所否者
　　否备鄙翻王弼音　李克音　方有翻缪播音【并释文二十四】
　　天厌之
　　见南子者时不获已犹文王之拘羑里也天厌之者言我之否屈乃天命所厌也栾释疑【史记注四十七】
　　可谓仁之方也已
　　方犹道也郑注【后汉书注四十上】
　　述而
　　窃比于我老彭
　　老耼周之太史郑注【朱校宋本礼记疏二十六】　彭彭咸也同【文选注八】
　　自行束修以上
　　谓年十五以上同【后汉书注六十四】
　　用之则行舍之则藏惟我与尔有是夫
　　用已而后行不假隠以自高不屈道以要名时人无知其实者惟我与尔有是行栾释疑【史记注六十七】
　　则谁与
　　与音余皇侃音【释文二十四】
　　子在齐闻韶三月不知肉味
　　孔子在齐闻习韶乐之盛美故忘于肉味也周氏章句【史记注四十七】周生烈义说【高丽本集解四文选注十八】　三月作音字韩愈注【王楙野客丛书二十八】
　　饭蔬食
　　蔬食菜食皇侃疏【兼明书三】
　　子不语怪力乱神
　　或无益于教化或所不忍言孔解【高丽本集解四】　力不由理斯怪力也神不由正斯乱神也怪力乱神有与于邪无益于教故不言也李充集注【史记注四十七】
　　陈司败问昭公
　　司败人名齐大夫郑注【释文二十四】
　　揖巫马期而进之
　　巫马期鲁人篇目弟子【史记注六十七】
　　正唯弟子不能学也
　　正如所言弟子犹不能学况仁圣乎包章句【高丽本集解四】
　　病
　　谓疾益困也郑注【宋本春秋疏六】
　　子路请祷
　　祷请也包章句【世说注上之上】
　　丘之祷乆矣
　　明素恭肃于鬼神且顺子路之言也郑注【后汉书注八十二】
　　泰伯
　　泰伯
　　泰者善大之称伯者长也周太王之元子故曰泰伯范甯【史记索隠十】
　　三以天下让
　　泰伯少弟季歴生文王昌有圣徳泰伯知其必有天下故欲传位于季歴以太王病托采药于呉越不反太王薨而季歴立一让也季歴薨而文王立二让也文王薨而武王立遂有天下三让也江熙释【范成大呉郡志四十八】
　　则绞
　　绞刺也壬说【笔解上】
　　啓予足啓予手
　　父母全而生之亦当全而归之论语注【后汉书注五十二】
