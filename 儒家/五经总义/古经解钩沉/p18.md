<!-- { "loadSidebar": true } -->
　　白琥以玉长九寸广五寸刻伏虎形高三寸郑图【聂图十一】
　　享大鬼
　　大鬼谓先王也古周礼説【御览五百二十五】
　　【小宗伯】兆五帝于四郊
　　东郊木帝太皥八里南郊火帝炎帝七里西郊金帝少皥九里北郊水帝颛顼六里中兆黄帝之位并南郊之季故云兆五帝于四郊也贾逵解诂【刘芳疏魏书五十五】
　　【鬯人】禜门
　　雩祈雨之祭禜止雨之祭每禜于城门义宗【初学记二】
　　【司几筵】筵国賔
　　国賔二王后马传【通典七十四】
　　变几
　　变几变更其质谓有饰也郑众解诂【惠校宋经本注五】　变更其几谓无饰同【御览五百四十四】
　　【典瑞】以朝日
　　天子以春分朝日秋分夕月马传【南齐书九】
　　四圭有邸
　　象四方物之初生以璧为邸者取其初生之圆匝也崔灵恩【通典四十二】
　　两圭有邸以祀地旅四望
　　社稷同四望其玉葢同也以珪鋭首象土生物同【通典四十五】
　　牙璋以起军旅
　　若今铜虎节发兵也郑众解诂【聂圗十】
　　【司服】则鷩冕
　　鷩冕王祭先公及卿之服天子九旒用玉二百十六侯伯服以助祭七旒用玉八十三礼图
　　则毳冕
　　毳冕天子七旒用玉百六十八子男服以助祭用玉五十同
　　则希【□】冕
　　□冕天子五旒用玉百二十孤卿服以助祭四旒用玉三十二同
　　则冕
　　冕王祭羣小祀及视朝服天子四旒用玉三十二诸侯服以祭其宗庙三旒用玉十八同【并隋书十二】
　　公之服
　　公卿大夫助祭之日所着之服降王一等　悉与王同义宗【长孙无忌冕服议　文苑英华七百六千六】
　　孤之服自希冕而下
　　天子孤及卿皆六命则同絺冕之服三章小章则画六上公及王之三公二王之后二伯九州之牧侯伯王之同姓封为侯伯者服之以助王祭社张鉴三礼图【聂圗一】
　　【大司乐】乃奏黄钟歌大吕
　　奏黄钟者用黄钟为调歌大吕者用大吕为调奏者谓堂下四悬歌者谓堂上所歌义宗【隋书四十九】
　　凡六乐者
　　六乐十二调崔灵恩
　　圜钟
　　夹钟也贾逵解诂　应钟也马传
　　黄钟
　　不言商商为臣王者自谓故着其实而去其名若曰有天地人物无徳以主之谦以自牧也干注【并隋书十五】
　　孤竹之管
　　管如箎六孔贾逵解诂【郭璞尔雅注中】
　　六变
　　六变者舞六终八变八终九变九终义宗【小学绀珠九】
　　【典同】高声防
　　防钟病声杜注【影宋本集韵四】
　　【磬师】击编钟
　　凡钟十六枚同为一簨簴为编钟特悬者谓之镈三礼图【初学记十六】
　　【笙师】掌教龡竽
　　竽二十六簧郑众解诂【注六】　三十六簧同【聂图五】　雅竽簧上下各六三礼图【北堂书钞一百十】
　　箫
　　雅箫长尺四寸二十四彄颂箫长尺二寸十六彄三礼图【北堂书钞百十一】　无底者谓之洞箫同【初学记十六】
　　【籥章】掌土鼓
　　土鼓以瓦为匡杜注【注六】　以毛土为匡同【御覧五百八十二】
　　【大祝】大师宜于社
　　尔雅曰起大事动大众必先有事乎社马传【御覧五百四十二】
　　先告后土用牡币
　　亲告以牲有奠故也使祝史用币王肃注　吉则用牲凶则用币同【并通典五十五】
　　【丧祝】掌胜国邑之社稷之祝号
　　所讨国所封邑由立社稷马传【御覧五百三十二】
　　【司巫】而舞雩
　　雩坛在已地阮图【通典四十三】
　　【大史】抱天时
　　抱式以知天时郑众解诂【李林甫唐六典注十四】
　　【外史】五帝之书
　　五典五帝之常道也张衡解诂【宋本春秋疏二十八】
　　【巾车】龙勒
　　龙音尨戚衮音【影宋本集韵一】
　　重翟
　　后从王祭先王先公所乘也义宗【旧唐书百八十九下】
　　厌翟
　　后从王享诸侯所乘同【册府元亀五百九十六】
　　安车
　　后宫中朝夕见于王所乘也同【蒋钦绪驳祝钦明请南郊皇后充亚献议文苑英华七百六十一】
　　皆有容葢
　　客为幨车山东谓之裳帏郑众解诂【注六】　山东谓之帷裳同【聂图二】
　　翟车
　　后求桑所乘义宗【旧唐书百八十九下】
　　辇车
　　对轝曰辇干注【注补后汉书七】　后游宴所乘也义宗【文苑英华七百六十一】
　　鸣铃
　　和鸾皆以金为铃干注【注补后汉书二十九】
　　夏官司马
　　大仆
　　若汉侍中干注【注补后汉书二十六】
　　以九伐之灋
　　伐扶废切刘音【韵补四】
　　【射人】五正
　　十尺曰侯四尺曰鹄二尺曰正四寸曰质马注【礼书一百五】
　　【弁师】掌王之五冕
　　冕以三十升布漆而为之广八寸长尺六寸前圜后方前下后高有俯伏之形故谓之冕欲人之位弥高而志弥下故以名焉三礼图【后汉书注二】
　　会五采
　　弁缝十二梁正三礼图【聂圗一】
　　韦弁
　　王及诸侯兵服也三礼圗【初学记二十六】
　　【司弓矢】献矢箙
　　箙今谓之步义干注【注补后汉书二十九】
　　矰矢
　　缴系短矢谓之矰马注【史记索隠十五】
　　【职方氏】云瞢
　　瞢谟蓬切李音【影宋本集韵一】
　　蒲
　　蒲颇五切郑音【韵补三】
　　河内曰冀州
　　在东河之西西河之东南河之北马传【经典释文二十九】
　　秋官司寇
　　条狼氏
　　今卒辟车之属干注【注补后汉书二十九】
　　象胥
　　若今鸿胪同【通典二十六】
　　【朝士】外朝之灋
　　礼司徒府中有百官朝会殿天子与丞相决大事是外朝之存者干注【注补后汉书二十四】
　　【司刑】劓罪
　　劓刑法木胜土决其皮革也贺述礼説
　　刖罪
　　膑刑法金胜木去其节目也同【并御览六百四十八】
　　【司寤氏】以诏夜士
　　夜士今都之属干注【注补后汉书二十五】
　　【修闾氏】而比其追胥者
　　追追萃切刘音【类萹二中】
　　【庭氏】掌射国中之夭鸟
　　鸱鸮恶声之鸟也马传
　　若不见其鸟兽
　　兽虎狼防鸣也同【并宋本御览三百四十七】
　　【大行人】十有二嵗王巡狩南国
　　取岁星一周天道之备数崔灵恩【通典五十四】
　　冬官考工记
　　坐而论道谓之王【三】公
　　天子立三公曰太师太傅太保无官属与王同职故曰坐而论道谓之三公古周礼説【北堂书钞五十】
　　【轮人】以为贤
　　贤胡甸切郑众音【宋本羣经音辨三】
　　【辀人】孤旌枉矢以象弧也
　　枉矢象妖星非其义也枉盖应为枉直谓枉矢于弧干注【注补后汉书二十九】
　　【筑氏】为削
　　削偃曲却刃马传【林希逸考工记解上】
　　【玉人】用将
　　将音阳郑众音【宋本羣经音辨三】
　　【磬氏】股为二
　　股广三寸长尺三寸半三礼圗【初学记十六】
　　【旊人】髺垦薜暴
　　薜蒲驳切郑音【宋本羣经音辨一】
　　【梓人】为笋虡
　　笋虡两头并为龙以衔组阮圗【文选注四十六】
　　则一豆矣
　　豆当为斗马传【疏四十一】
　　【庐人】细则校
　　校古饱切郑音【宋本羣经音辨二】
　　以为晋围
　　晋音箭郑众音【宋本羣经音辨三】
　　【匠人】左祖右社
　　社稷在右宗庙在左马传【注补后汉书九】
　　五室
　　周制五室东为木室南火西金北水土在其中三礼图【萟文类聚三十八】

　　古经解钩沉卷八
　　钦定四库全书
　　古经解钩沉卷九
　　长洲余萧客撰
　　仪礼上
　　仪礼
　　汉兴高堂生得礼十七篇后孔子壁中得古文礼五十七篇其十七篇与前同而字多异六萟论【山堂考索续集八】
　　士冠礼
　　筮于庙门
　　王彪之以为礼冠自卜日不必以三元也何承天礼论【御覧五百四十】
　　主人戒賔
　　主人不敢自专请賔其成也亦谓人之父耻自成其子故请賔也石渠礼议【政和五礼新仪十一】
　　为期于庙门之外
　　冠者人道之始也嘉事之善也是以圣王重之必行乎庙同【同上】
　　设洗
　　洗高三尺口径一尺五寸足径三尺中身小疏中士以铁为之大夫以上铜为之诸侯白金饰天子黄金饰三礼旧图【聂图十三】
　　爵弁服
　　爵弁士助君祭服之色无爵头无旒礼图【隋书十二】　士服以祭其庙三礼图【初学记二十六】
　　皮弁服
　　以白鹿皮为冠礼图【疏一】
　　缁布冠
　　太古冠布齐则缁之后以为冠冠之始也今武冠则其遗象三礼图【和学记二十六】
　　笄
　　士以骨大夫以象阮谌三礼图【聂图三】
　　有篚
　　篚以竹为之长三尺广一尺深六寸足高三寸如今小车筌旧图【聂图十二】
　　实勺
　　勺五升口径六寸曲中博三寸长三寸柄长二尺四寸漆赤中柄末亦丹旧圗【聂图十三】
　　赞者盥于洗西
　　盥盘口径二尺一寸受二斗漆赤中同【同上】
　　服冠
　　冠朝服戴圣曰冠委貎也朝服布上素下缁帛带素韦韠石渠礼论【注补后汉书三十】
　　【注】今文扄为
　　音关刘昌宗音【释文十】
　　冬皮屦
　　礼夏冠用葛履冬冠用皮履明无定时也礼论【御覧五百四十】
　　委貎
　　委貎与弁皆天子始冠之冠李孟悊章疏【贾公彦疏序】
　　乡饮酒礼
　　笙入
　　笙有雅簧十三上六下七二礼图【北堂书钞一百十】
　　乡射礼
　　东北面告于主人
　　乡射请告主人乐不告者何也戴圣曰请射告主人者賔主俱当射也夫乐主所以乐賔也故不告于主人石渠礼议【通典七十七】
　　命弟子设丰
　　制度云射罚爵之丰作人形丰国名其君坐酒亡国戴杆以为戒旧图【聂图十二】
　　蒲筵
　　士蒲筵长七尺广三尺三寸无纯三礼图【初学记二十五】
　　则皮树中
　　皮树人面兽形张鉴图【聂图五】
　　燕礼
　　罍水在东
　　罍刻木为之礼图【诗疏一之二】
　　两方壶
　　方壶受一斛腹圆口足皆方旧图
　　两圆壶
　　圆壶受一斛腹方口足皆圆同【并聂图十二】
　　大射仪
　　乐人宿县于阼阶东
　　宣帝甘露三年三月黄门侍郎临奏曰乡射合乐大射不乐何也戴圣曰乡射至而合乐者质也大射人君之礼仪多故不可乐也闻人通汉曰乡射合乐者人礼也所以合和百姓也大射不合乐者诸侯之礼也韦成曰乡人本无乐故合乐嵗时所以合和百姓以同其意也至诸侯当有乐传曰诸侯不释悬明用无时也君臣朝廷当有之矣必须合乐而后合故不云合乐也时公卿以成议是石渠礼议【通典七十七】
　　聘礼
　　有司筵几于室中
　　几长五尺高尺二寸广二尺阮图【朱校宋本礼记疏二十六】
　　米八筐
　　筐受五斛旧图【聂图十二】
　　公食大夫礼
　　小臣具盘匜
　　受一斗流长六寸漆赤中诸侯以象饰天子以黄金梁正三礼图【聂图十三】
