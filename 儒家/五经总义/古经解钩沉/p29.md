<!-- { "loadSidebar": true } -->
　　春秋右史所记为尚书郑六萟论【公羊疏一】　春秋者救时之弊革礼之薄何以明之前志曰夏政忠忠之弊野殷人承之以敬敬之弊鬼周人承之以文文之弊僿救僿莫若以忠复当从夏政夫文者忠之末也设教于本其弊犹末设教于末弊将若何武王周公承殷之弊不得已而用之周公既没莫知改作故其頺弊甚于二代以至东周王纲废絶人伦大壊夫子伤之曰虞夏之道寡怨于民殷周之道不胜其弊又曰后代虽有作者虞帝不可及已盖言唐虞淳化难行于季末夏之忠道当变而致焉是故春秋以权辅正以诚防礼正以忠道原情为本不拘浮名不尚狷介从宜救乱因时黜陟或贵非礼勿动或贵贞而不谅进退抑去华居实故曰救周之弊革礼之薄也古人曰殷变夏周变殷春秋变周又言三王之道如循环太史公亦言闻诸董生曰春秋上明三王之道公羊亦言乐尧舜之道以俟后圣是知春秋参用二帝三王之法以夏为本不全守周典礼必然矣啖集传　春秋因史制经以明王道其指大要二端而已兴常典也着权制也故凡郊庙丧纪朝聘搜狩昬取皆违礼则讥之是兴常典也非常之事典礼所不及则裁之圣心以定褒贬所以穷精理也精理者非权无以及之故曰可与适道未可与立可与立未可与权是以游夏之徒不能赞一辞赵匡集传【并纂例一】
　　三传
　　先儒以春秋之有三传若天之有三光刘轲三传指要序【玉海四十】
　　左传
　　【序】故错举以为所记之名也
　　春贵阳之始秋取隂之初贺道养春秋序注【宋本疏一】旧史遗文
　　【附正疏误字】言遗者旧史已没策书遗留【并宋木一】
　　此盖春秋新意
　　分变例新意以为二事刘寔春秋序注【宋本疏一】
　　则西周之美可寻
　　【附补疏阙文】成王虽暂至洛邑还归镐京及幽王灭于西周平王东迁洛邑因谓洛邑为东周谓镐京为西周【宋本一】
　　隐公
　　諡法云隠拂不成曰隠杜预释例【吕祖谦春秋集解一】　幽厉虽衰雅未为风逮平王之东人习余化苟有善恶当以周法正之故防自平王之季以隠公为始所以拯薄勉善救周之弊革礼之失啖助春秋统例【白孔六帖八十八】
　　传以声子
　　声子之諡非礼也服防注【通典一百四】
　　为鲁夫人
　　有文在手为鲁疑不得若此刘【广川书跋二】
　　是以隠公立而奉之
　　隠公摄立为君奉桓为太子郑泉春秋条例　隠立桓为太子奉以为君贾逵解诂【并宋本　附正注疏二　　误字】隠公继室之子当嗣世【宋注疏本注二】
　　【元年】经春王正月
　　公羊以鲁隠公为受命王黜周为二王后名不正则言不顺言不顺则事不成今隠公人臣而虚称以王周天子见在上而黜公侯是非臣名而言顺也如此何以笑子路率尔何以为忠信何以为事上何以诲人何以为法何以全身贾逵左氏传义【公羊疏一】　春秋所以重一统者四海九州同风共贯正王道之大范也廼以月次正正次王王次春春次年年次元斯五者编年纪事之纲领也故书王以统之在乎尊天子卑诸侯正升黜劝惩作一王法为万代规俾其礼乐征伐不专于诸侯也故用隠之元统平之春存平之正得不书乎王欤苟曰周书始命之王则二年复书何王必不然也平王明矣斯公羊之短左氏谷梁得其实矣陈岳春秋折衷【山堂考索续集十二】
　　公及邾仪父
　　名重于字故君父之前自名朋友之接自字杜例【宋本疏二】　仪父亦名也鲁季孙行父晋荀林父亦以父为名赵集传【陆淳春秋集传辨疑一】
　　郑伯
　　郑姬姓周厉王子宣王母弟桓公友之后也杜预春秋世族谱【宋本疏一】　周厉王母弟桓公友之后同【宋庠国语补音三】　幽王无道友徙其人于虢郐之间遂有其地同【通鉴音注一】
　　克段于鄢
　　若云郑段出奔则郑伯但有逐弟之名而无杀弟之志啖集传【陆淳春秋集传微防上】　鄢当作邬郑地也在缑氏县西南至十一年乃属周左氏曰王取邬刘蒍防之田于郑是也传写误为鄢字杜注云今頴川鄢陵误甚矣按从京至邬非逺又是郑地所以有兵众故曰克若逺走至鄢陵已出境则无复兵众何得云克又传曰自鄢出奔共卽自邬过河向共城为便路若已南行至鄢陵即不当奔共也赵集传【辨疑一】
　　【注】郑在荥阳宛陵县西南
　　【疏阙文】河南郡有宛陵县又有新郑县于汉则宛陵新郑各自为县【宋本二】
　　天王
　　畿内称王诸夏称天王贾逵春秋三家经训诂【谷梁疏十三】
　　来归惠公仲子之赗
　　仲子惠公之母啖集传【辨疑一】　惠公仲子圣辞也虚仝春秋摘微【文献通考百八十二】
　　传不书即位
　　鲁十二公国史尽书即位仲尼修之乃有所不书顔氏春秋【疏二】颍容释例【宋本疏二】　恩深不忍则传言不称恩浅可忍则传言不书刘歆　贾逵　颍容【并宋本疏二】
　　制
　　郑地京相璠春秋土地名【水经注二十二】
　　请京
　　京郑都邑贾逵【史记注四十二】
　　过百雉
　　百雉为长三百丈方五百歩古春秋左氏説【朱校宋本礼记疏五十九】　雉长三丈马融春秋三家同异　王肃注【并宋本疏二】　韩诗説五堵为雉　左氏説三堵为雉一雉之墙长三丈五经异义【宋本疏二】　古周礼説天子城高七雉隅髙九雉公之城髙五雉隅高七雉侯伯之城髙三雉隅髙五雉都城之城髙皆如子男之城高同【周礼疏四十一】　或云周亦九里城则公七里侯伯五里子男三里驳五经异义【同上】　天子之城髙九仞公侯七仞伯五仭子男三仭五经异义【初学记二十四】
　　出奔共
　　共国名贾逵
　　于城颍
　　郑城同【并史记注四十二】
　　不及黄泉
　　天地黄泉注地中故曰黄泉服虔【文选注二十八】
　　为颍谷封人
　　颍谷郑地贾逵【史记注四十二】
　　士逾月
　　士礼三月而葬今左氏云逾月于义左氏为短膏肓礼人君之丧殡葬皆数来月来日士殡葬皆数死
　　月死日尊卑相下之差数故士大夫俱三月其实不同箴膏肓【并朱校宋本礼记疏十二】
　　改葬惠公
　　改备礼也贾逵
　　公弗临
　　葬嗣君之事公弗临言无恩礼曰改葬缌也同
　　葬故有阙
　　言是以礼阙故同【并御览五百五十三】
　　【二年】经莒人入向
　　克内曰入陆希声春秋通例
　　郑人伐卫
　　声罪致讨曰伐同【并程端学春秋本义一】
　　【三年】经宋公和卒
　　凡诸侯同盟名于载书朝防名于要约聘告名于简牍故于卒赴可知而纪也非此则否示详慎也赵集傅【纂例三】
　　盟于石门
　　石门齐地今济北卢县故城西南六十里有故石门去水三百歩京相璠春秋土地名【水经注八】
　　传为平王卿士
　　卿士之有事者六卿也贾逵
　　王子狐
　　周平王之子同
　　取温之麦
　　温周地名苏氏邑也同【并御覧四百八十】
　　潢污
　　不泄谓之污服虔【文选注四十五】
　　得臣之妹
　　得臣齐世子名居东宫同【诗疏三之二】
　　石碏
　　卫上卿贾逵【史记注三十七】
　　【四年】经遇于清
　　今济北东阿东北四十里有故清亭即春秋所谓清者也土地名【水经注八】
　　会宋公陈侯蔡人卫人伐郑
　　卫使宋为主使大夫将故叙卫于陈蔡下服防【诗疏二之一】
　　于濮
　　濮陈地贾逵【史记索隠十一】服虔【史记注三十七】
　　传将修先君之怨于郑
　　隠二年郑人伐卫是也同
　　以除君害
　　公子冯将为君之害同【并诗疏二之一】
　　阻兵
　　【疏阙文】阻训恃也【宋本三】
　　以赋
　　赋兵也以田赋出兵故谓之赋服虔【诗疏二之一】
　　使右宰丑
　　右宰丑卫大夫同【史记注三十七】
　　【五年】经于棠
　　棠鲁地陈鱼而观之贾逵【史记注三十三】　棠在鲁部内云本宋地盖鲁宋之界上也杜例【集解二】
　　卫师入城
　　东郡廪丘县南三十里有故郕都土地名【水经注二十四】
　　考仲子之宫
　　考者成室之名赵集传【辨疑十】
　　传天子用八
　　天子八八服注
　　诸侯用六
　　诸侯六八同
　　大夫四
　　大夫四八同
　　士二
　　士二八同【并宋书十九】
　　而行八风
　　按乐纬云坎主冬至乐用管艮主立春乐用埙震主春分乐用鼔巽主立夏乐用笙离主夏至乐用坤主立秋乐用磬兑主秋分乐用钟干主立冬乐用柷敔此八方之音沈文阿义疏【宋本疏三】
　　叔父
　　诸侯称同姓大夫长曰伯父少曰叔父服注【诗疏九之三】
　　【七年】经滕侯卒
　　滕国春秋后七世为秦所灭　滕自叔绣以下至公丘二十一世释例【程复心孟子年谱】
　　【八年】经遇于
　　今济隂句阳县小城阳东五里有故亭土地名【水经注二十四】
　　【传注】近许之田
　　别有许邑邑自名许非由近许国始名为许刘规杜　【宋本疏四】
　　传先配而后祖
　　祖祖道之祭应先为祖道然后配合今乃先为配合而后乃为祖道之祭郑注　大夫以上无问舅姑在否皆三月见祖庙之后乃始成昬故讥郑公子忽先为配匹乃见祖庙贾逵　服防【并朱校宋本礼记疏二十六】
　　因生以赐姓
　　炎帝姓姜太皥之所赐也黄帝姓姬炎帝之所赐也故尧赐伯夷姓曰姜赐禹姓曰姒赐契姓曰子赐稷姓曰姬着在书传驳五经异义【通鉴音注二百四十七】
　　【九年】经于防
　　【注阙文】在琅邪华县东南【宋注疏本注四】
　　诸侯以字
　　公之母弟则以长幼为氏贵适统伯仲叔季是也庶公子则以配氏为字尊公族展氏臧氏是也服防【宋本疏四】
　　【十一年】经十有一年
　　十盈则更始以竒从盈数故言有也干宝函义【宋本疏四】
　　公薨
　　周公归政就臣位乃死何得记崩隠公见死于君位不称薨云何箴膏【朱校宋本礼记疏四十一】
　　传争长
　　先登授玉服注【仪礼疏十】
　　周之宗盟
　　宗盟尊盟贾逵【路史前纪注八】　同宗之盟服防　宗伯属官掌作盟诅之载辞故曰宗盟孙毓义注　同宗之盟则无与异姓何论先后孙毓贾服异同畧【并宋本疏四】
　　异姓为后
　　若王官之伯主盟则异姓为后其余则否也杜例【朱校宋本礼记疏七】
　　于郲
　　今荥阳东四十里有故厘城土地名
　　向
　　或云河内轵西有地名向今无杜例【并水经注七】　河内轵西有向而无城疑为苏田土地名【路史国名纪甲】
　　隤
　　河内修武县北有故隤城实中今世俗谓之皮垣方四百步实中高八丈际陂北隔水一十五里俗所谓兰丘也方二百步西一十里又有一丘际山世谓之勅丘形状相类疑即古攒茅也同【水经注九】
　　使营莵裘
　　莵裘鲁邑营莵裘以作宫室欲居之以终老也服防
　　钟巫
　　祭名也贾逵
　　馆于寪氏
　　馆舎也寪氏鲁大夫服防【并史记注三十三】
　　桓公
　　【元年】传宋华父督
　　戴公之孙服防
　　目逆
　　目者极视睛不转也同【并史记注三十八】
