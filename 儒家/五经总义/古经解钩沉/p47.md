<!-- { "loadSidebar": true } -->
　　南河九河之最在南者刘注【史记注一】
　　夫然后之中国
　　帝王所都为中故曰中国同【疏九下】
　　此之谓也
　　【章指】言徳合于天则天爵妇之行归于仁则天下与之天命不常此之谓也【毛校吴文定本】
　　十有七年舜崩
　　若此则舜格于文祖三年之后摄禹使得祭祀焉刘注
　　禹避舜之子于箕山之隂
　　今颍川阳城是也同
　　益避禹之子于箕山之隂
　　嵩髙之北同【并史记注一　注补后汉书二十】
　　其义一也
　　【章指】言笃志于仁则四海宅心守正不足则圣位莫继丹朱商均是也是以圣人孜孜于仁徳也
　　朕载自亳
　　【章指】言贤达之理世务也推正以济时物守巳直行不枉道而取容期于益治而已矣
　　何以为孔子
　　【章指】言君子大居正以礼进退屈伸达节不违贞信故孟子辨之正其大义也
　　而谓贤者为之乎
　　【章指】言君子时行则行时舍则舍故能显君明道不为茍合而违正也
　　非尔力也
　　【章指】言圣人由力力有常也贤者由巧巧可増也仲尼天髙故不可阶他人丘陵丘陵由可逾所谓小同而大异者也
　　其禄以是为差
　　【章指】言圣人制禄上下差叙贵有常尊贱有等威诸侯僭越灭籍从私孟子畧记言其大纲以答北宫子之问
　　其义一也
　　【章指】言匹夫友贤下之以徳王公友贤授之以爵大圣之行千载为法者也
　　公养之仕也
　　【章指】言圣人忧民乐行其道苟善辞命不忍逆距不合则去亦不淹久盖仲尼行止之节也
　　耻也
　　【章指】言国有道则能者取卿相国无道则圣人居乘田量时安卑不受言责独善其身之道也
　　故曰王公之尊贤者也
　　【章指】言知贤之道举之为上养之为次不举不养贤恶肯归是以孟子上陈尧舜之大法下刺缪公之不也
　　而以其官召之也
　　【章指】言君子之志志于行道不得其礼亦不苟往于礼之可伊尹三聘而后就汤道之未洽沮溺耦耕接舆佯狂岂可见也
　　是尚友也
　　【章指】言好髙慕逺君子之道虽各有伦乐其崇茂是以仲尼曰毋友不如己者髙山仰止景行行止
　　则去
　　【章指】言国须贤臣必择忠良亲近贵戚或遭殃祸伊发有莘为殷兴道故云成汤立贤无方也【并毛校吴文定本】
　　告子
　　犹桮棬也
　　桮棬屈木为之也张音释　方言曰海岱之间谓盌为棬丁音释【并音义下】
　　必子之言夫
　　【章指】言养性长义任天自然残木为器变而后成告子道偏见有不纯仁内义外违人之端孟子拂之不假以言也【毛校吴文定本】
　　搏而跃之
　　搏以手击水张音释【音义上】
　　其性亦犹是也
　　【章指】言人之欲善犹水好下迫势激跃失其素真是以守正性者为君子随曲拂者为小人也【毛校吴文定本】
　　白羽之白也犹白雪之白白雪之白犹白玉之白与曰然
　　孟子以为白羽之性轻白雪之性消白玉之性坚虽俱白其性不同问告子以为三白之性同刘注【文选注十三】
　　犹人之性与
　　【章指】言物虽有性性各殊异惟人之性与善俱生赤子入井以发其诚告子一之知其麤矣孟子精之是在其中
　　亦有外与
　　【章指】言事虽在外行其事者皆发于中明仁义由内所以晓告子之惑也
　　亦在外也
　　【章指】言凡人随形不本其源贤者逹情知所以然季子信之犹若告于公都受命然后乃理
　　故好是懿徳
　　【章指】言天之生人皆有善性引而趋之善恶异衢髙卞相悬贤愚舛殊寻其本者乃能一诸【并毛校吴文定本】
　　播种而耰之
　　耰壅苗根也丁音释【音义下】
　　犹刍豢之恱我口
　　【章指】言人禀性俱有好憎耳目口心所恱者同或为君子或为小人犹麰麦不齐雨露使然也孟子言是所以朂而进之【毛校吴文定本】
　　牛山之木
　　南小山曰牛山孟子注【注补后汉书二十二】
　　有梏亡之矣
　　梏谓悔吝利害也言利害之乱其性犹桎梏之刑其身故喻之丁音释【音义下】
　　惟心之谓与
　　【章指】言秉心持正使邪不干犹止斧斤不伐牛山山则木茂人则称仁也
　　非然也
　　【章指】言奕为小数不精不能一人善之十人恶之虽竭其道何由智哉诗云济济多士文王以宁此之谓也
　　此之谓失其本心
　　【章指】言舍生取义义之大者也箪食万钟用有轻重纵彼纳此盖违其本凡人皆然君子则否所以殊也
　　求其放心而已矣
　　【章指】言由路求心为得其本追逐鸡狗务其末也学以求之详矣
　　此之谓不知类也
　　【章指】言舍大恶小不知其要忧指忘心不乡于道是以君子恶之也
　　弗思甚也
　　【章指】言莫知养身而养树木失事违务不得所急所以诚未达者也
　　则口腹岂适为尺寸之肤哉
　　【章指】言养其行治其正俱用智力善恶相厉是以君子居处思义饮食思礼也
　　此为大人而巳矣
　　【章指】言天与人性先立其大心官思之邪不乖越故谓之大人也
　　终亦必亡而已矣
　　【章指】言古修天爵自乐之也今要人爵以诱时也得人弃天道之忌也惑以招亡小人事也
　　所以不愿人之文绣也
　　【章指】言所贵在身人不知求膏梁文绣已之所优赵孟所贵何能比之是以君子贫而乐也
　　亦终必亡而已矣
　　【章指】言为仁不至不反诸已谓水胜火熄而后已不仁之甚终必亡矣为道不卒无益于贤也
　　亦在乎熟之而已矣
　　【章指】言功毁几成人在慎终五谷不熟美稗是胜是以为仁必其成也
　　亦必以规矩
　　【章指】言事各有本道有所隆彀张规矩以喻为仁学不为仁犹是二教失其法而行之也【并毛校吴文定本】
　　而搂其处子
　　搂牵也刘向注【文选注十八】刘熙注【宋本文选注十八】
　　则将搂之乎
　　【章指】言临事量宜权其轻重以礼为先食色为后若有偏殊从其大者屋庐子未达故譬搂紾也
　　有余师
　　【章指】言天下大道人并由之病于不为不患不能是以曹交请学孟子辞焉盖诗三百一言以蔽之【并毛校吴文定本】
　　髙叟之为诗也
　　为犹解説也丁音释
　　【注】尚或墐之
　　墐路旁冢也同【并音义下】
　　五十而慕
　　【章指】言生之膝下一体而分喘息呼吸气通于亲当亲而疎怨慕号天是以小弁之怨未足为愆也
　　何必曰利
　　【章指】言上之所欲下以为俗俗化于善久而致平俗化于恶久而致倾是以君子创业慎其所以为名也
　　储子得之平陆
　　【章指】言君子交接动不违礼享见之仪亢答不差是以孟子或见或否各以其宜也
　　众人固不识也
　　【章指】言见几而作不俟终日孔子将行冕不及税庸人不识课以功实淳于虽辨终亦屈服正者胜也【并毛校吴文定本】
　　掊克在位
　　掊深也丁音释【音义下】
　　今之诸侯之罪人也
　　【章指】言王道寖衰转为罪人孟子伤之是以博思古法匡时君也
　　志于仁而已
　　【章指】言招携懐逺贵以徳礼既其用兵庙胜为上战胜为下明贱战也
　　不能一朝居也
　　【章指】言善为国者必藏于民贼民以往其余何观变俗移风非乐不化以乱济民不知其善也【并恵校盱郡重刋廖氏本】
　　大桀小桀也
　　【章指】言先王典礼万世可遵什一供贡下富上尊
　　吾子过矣
　　【章指】言君子除害普为人也白圭壑隣亦以狭矣是故贤者志其大者逺者也
　　恶乎执
　　【章指】言论语曰自古皆有死民无信不立重信之至也【毛校吴文定本】
　　訑訑
　　吐禾切盖言辞不正欺罔于人自夸大之貌张音释此字音他又逹可切説文云欺也字作者音怡
　　自足其智不嗜善言之貌今诸本皆作訑即不合注意当借读为丁音释【并音义下】
　　可得乎
　　【章指】言好善从人圣人一槩禹闻谠言答之而拜訑訑吐之善人亦逝善去恶来道若合符诗曰雨雪瀌瀌见晛聿消此之谓也
　　免死而巳矣
　　【章指】言士虽正道亦有量宜聴言为上礼貌次之困而免死斯为下矣备此三科亦无疑也【并毛校吴文定本】
　　然后知生于忧患而死于安乐也
　　言忧患者以生全安乐者得死亡也陆注【音义下章指】言圣贤困穷天坚其志次贤感激乃奋其虑凡人佚乐以丧知能贤愚之叙也
　　是亦教诲之而已矣
　　【章指】言学而见贱耻之大者激而厉之能者以改教诲之方或折或引同归殊涂成之而已【并毛校吴文定本】
　　尽心
　　所以立命也
　　【章指】言尽心竭性足以承天殀夀祸福秉心不违立命之道惟是为珍
　　非正命也
　　【章指】言人必趋命贵受其正岩墙之疑君子逺之
　　求在外者也
　　【章指】言为仁由己富贵在天故孔子曰如不可求从吾所好
　　求仁莫近焉
　　【章指】言每必以诚恕已而行乐在其中仁之至也
　　众也
　　【章指】言人有仁端达之为道凡夫用之不知其为宝也
　　无耻也
　　【章指】言耻身无分独无所耻斯必逺辱不为忧矣
　　何若人有
　　【章指】言不慕大人何能有耻是以隰朋愧不及黄帝佐齐桓以有勲顔渊慕虞舜仲尼叹庶几云
　　而况得而臣之乎
　　【章指】言王公尊贤以贵下贱之义也乐道忘势不以富贵动心之分也各从所尚则义不亏矣
　　达则兼善天下
　　【章指】言内定常满嚣嚣无忧可出可处故云以游修身立世贱不失道达善天下乃用其宝句践好游未得其要孟子言之然后乃喻
　　虽无文王犹兴
　　【章指】言小人待化乃不辟邪君子特立不为俗移故称豪杰自兴也
　　则过人逺矣
　　【章指】言人情富盛莫不骄矜若能欿然谓不如人非但免过卓絶乎凡也【并毛校吴文定本】
　　不怨杀者
　　【章指】言劳人欲以佚之杀人欲以生之则民无怨也【恵校盱郡重刋廖氏本】
　　夫君子所过者化所存者神
　　言君子所过人者在于政化存其身者在于神明陆注【音义下】
　　岂曰小补之哉
　　【章指】言王政浩浩与天地同道霸者徳小民人速覩是以贤者志其大者也
　　善教得民心
　　【章指】言明法审令民趋君命崇寛务化民爱君徳故曰移风易俗莫善于乐【并毛校吴文定本】
　　【注】在襁褓
　　襁博物志曰织缕为之广八寸长一尺二寸以负小儿于背上声类曰褓者小儿被子也丁音释【音义下】
　　达之天下也
　　【章指】言天性良能仁义是也达之天下恕乎己也
　　沛然莫之能御也
　　【章指】言圣人潜隐辟若神龙亦能飞天亦能小同舜之谓也
　　如此而已矣
　　【章指】言己所不欲勿施于人仲尼之道也
　　故达
　　【章指】言孤孽自危故能显达膏粱难正多用沉溺是故在上不骄以戒诸侯也
　　而物正者也
　　【章指】言容悦凡臣社稷股肱天民行道大人正身凡此四科优劣之差
　　而王天下不与存焉
