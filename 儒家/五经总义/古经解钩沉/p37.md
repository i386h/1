<!-- { "loadSidebar": true } -->
　　谷梁作大雨雪三家经同异【公羊疏二十二】
　　传三涂
　　涂道也太行轘辕崤黾同　山名土地名　山在陆浑县南杜例【并水经注十五】
　　传无雹虽有不为灾
　　【疏阙文】正义曰无雹谓无害物之雹虽有依时小雹不与物为灾也【宋本二十七】
　　日在北陆
　　陆道也北陆言在谓十二月日在危一度服注
　　西陆朝觌
　　不言在则不在昴谓二月在娄四度谓春分时奎娄晨见东方而出冰是公始用之同【并周礼疏五】
　　而出之
　　春分之中奎始晨见东方蛰虫出矣故以是时出之给賔客丧祭之用同
　　朝之禄位
　　谓大夫以上同
　　以享司寒
　　司寒司隂之神防也将藏冰致寒气故祀其神同
　　火出
　　于夏为三月于商为四月于周为五月同【并诗疏八之一】
　　成有岐阳之搜
　　岐阳岐山之阳贾逵
　　康有酆宫之朝
　　酆宫成王庙所在服防
　　为仍之防有缗
　　仍缗国名贾逵
　　为黎之搜
　　黎国子姓服防【并史记注四十】
　　以落之
　　衅以豭豚为落同【诗疏一】
　　【五年】传叔孙氏臣其子弟
　　【疏阙文】大率半属于公半属于已【宋本二十七】
　　明而未融
　　融高也服防【诗疏五之一】
　　劳诸索氏
　　京县有大索亭小索亭大小索氏兄弟居之故有大小之号土地名【李石续博物志九通鉴音注百二十六】
　　于雩娄
　　楚之东邑服防【史记注三十一】
　　【七年】经公如楚
　　赐以大屈之弓春秋大传【余知古渚宫旧事二】
　　叔孙婼
　　婼音释徐音【影宋本集韵十】
　　传梦襄公祖
　　祖道者行祭为道路祈也五经要义【后汉书注五十四】
　　好以大屈
　　大屈宝金可以为剑一曰大屈弓名鲁连书曰楚子享鲁侯于章华与之大曲之弓既而悔之大屈殆所谓大曲之弓服防【史记注三十三】
　　化为黄熊
　　鮌之所化是能鼈也若是熊兽何以能入羽渊梁主【宋本疏二十七】
　　余敢忘髙圉亚圉
　　髙圉亚圉周人所报而不立庙三传异同説【朱校宋本礼记疏十七】
　　曰孔丘
　　仲尼时年三十五贾注【史记索隐十四】
　　圣人之后也
　　圣人谓商汤服防【史记注四十七】
　　而灭于宋
　　孔子六代祖孔父嘉为宋华督所杀其子奔鲁也同【后汉书注七十】
　　弗父何
　　宋湣公世子厉公之兄同
　　以有宋而受厉公
　　以有宋言湣公之适嗣当有宋国而让与弟厉公同【并诗疏二十之三】
　　及正考父
　　弗父何之曽孙同【并史记注四十七】
　　佐戴武宣
　　三人皆宋君也贾逵
　　三命
　　上卿同【并御览四百二十二】
　　一命而偻再命而伛三命而俯
　　偻伛俯皆恭敬之貌服防【史记注四十七】　俯恭于伛伛恭于偻贾逵
　　循墙而走
　　言不敢安行也同【并御览四百三十二】
　　若不当世
　　谓若弗父何殷汤之后而不继世为宋君也王肃【史记注四十七】
　　岁时日月星辰是谓也
　　岁星之神也左行于地十二岁而一周时四时也日十日也月十二月也星二十八宿也辰十二辰也是为六物也服防【诗疏十二之三】
　　【八年】传石言于晋魏榆
　　魏晋邑榆州里名也同【水经注六】
　　陈颛顼之族也
　　陈祖虞舜舜出颛顼同
　　且陈氏得政于齐而后陈卒亡
　　物莫能两盛贾逵
　　自幕至于瞽瞍无违命
　　幕舜之先郑众例　幕舜后虞思也至于瞽瞍无闻违天命以废絶者贾逵【并史记注三十六】
　　【九年】传辰在子卯
　　五行子卯自刑郑众春秋注【朱校宋本礼记疏十三】　桀以乙卯日死纣以甲子日亡故以为戒贾逵【经典释文十一】
　　如齐殷聘
　　殷中也自襄二十年叔老聘于齐至今积二十一年聘齐故中复盛聘服注【周礼疏三十七】
　　【十年】经十有二月
　　无冬刺不登台视气贾逵　服防【公羊疏二十二】
　　传请断三尺焉
　　断三尺使至于较大夫旗至较服注【周礼疏三十九】
　　视民不佻
　　示民不偷薄同【诗疏九之二】
　　【十二年】传攸乎
　　攸以久切徐音【影宋本集韵六】
　　求鼎以为分
　　有功德受分器服防
　　筚路
　　柴车素木辂也同
　　蓝缕
　　言衣敝坏其蒌蓝蓝然同
　　跋涉山川
　　草行曰跋水行曰涉同
　　唯是桃弧棘矢
　　所以御其灾言楚地山林无所出同
　　齐王舅也
　　齐吕伋成王之舅同
　　昔我皇祖伯父昆吾
　　陆终氏六子长曰昆吾少曰季连季连楚之祖故谓昆吾为伯父也同
　　旧许是宅
　　昆吾曾居许地同
　　析父
　　楚大夫贾逵【并史记注四十】
　　是能读三坟
　　三皇之书　坟大也言三皇之大道同【文选注十六玉海三十七】　张平子説三坟三礼礼为人防尔雅曰坟大防也书曰谁能典朕三礼延笃注【宋本疏二十八】
　　八索
　　素王之法贾逵　孔子作春秋素王之法也同【文选注十六】
　　【十三年】经楚公子弃疾杀公子比
　　卫杀州吁齐杀无知皆书曰人讨比不称人何也弃疾以图位而杀比其罪钧也故不可称人啖集传【微旨下】
　　传以听国人
　　听国人欲为谁服防
　　将欲入鄢
　　鄢楚别都同
　　再奸王命
　　断王旌执人于章华之宫同
　　获其五帅
　　五帅荡侯潘子司马督嚣尹午陵尹喜同
　　乃使为卜尹
　　卜尹卜师大夫官贾逵
　　乃与巴姬
　　共王妾同
　　跨之
　　两足各跨璧一边服防
　　同恶相求如市贾焉
　　谓国人同恶相求者如市贾之人求利也同
　　无与同好谁与同恶
　　言无党于内当与谁共同好恶同
　　无衅而动
　　言灵王尚在而妄动取国故谓无谋同
　　私欲不违
　　不以私欲违民心同
　　齐桓晋文
　　皆庶子而出奔同
　　有莒卫
　　齐桓出奔莒自莒先入卫人助之贾逵
　　有国髙
　　国子髙子皆齐之正卿服防
　　从善如流
　　言其入
　　有齐宋秦楚
　　齐以女妻之宋赠之马楚享以九献秦送内之同
　　有栾郤狐先
　　四姓晋大夫同
　　惠怀弃民
　　皆弃民不恤服防【并史记注四十】
　　间朝以讲礼
　　朝天子之法贾逵　服注　朝霸主之法崔灵恩【并朱校宋本礼记疏十六】
　　郑伯男也
　　郑伯爵在男畿贾逵【诗疏四之二】
　　及中人
　　今中山望都里二十里有故中人城土地名
　　【十五年】传围鼓
　　白狄之别也下曲阳有鼓聚故鼓子国也同【并水经注十一】
　　【十六年】传不亦鋭乎
　　【疏阙文】正义曰説文云鋭芒也锋芒尖故为细小言得利小也【宋本二十九】
　　【十七年】传故为云师而云名
　　黄帝以云名官盖春官为青云氏夏官为缙云氏秋官为白云氏冬官为黑云氏中官为黄云氏服防
　　故为火师而火名
　　炎帝以火名官春官为大火夏官为鹑火秋官为西火冬官为北火中官为中火同【并宋本疏二十九】
　　自颛顼以来
　　自少皥以上天子之号以其德百官之号以其征自颛顼以来天下之号以其地百官之纪以其事服注【朱校宋本礼记疏二十一】　颛顼者颛犹专顼犹愉幼少而王以致太平常自愉俭嗛约自小之意故两字为諡五经通义【通典一百四】
　　而命以民事
　　春官为木正夏官为火正秋官为金正冬官为水正中官为土正髙辛氏因之服注【贾公彦周礼疏序路史后纪注九】
　　涉自棘津
　　棘津犹孟津也同【水经注五】
　　及汉
　　天汉水也或曰天河贾逵解【宋本御览八】
　　【十八年】传登大廷氏之库
　　大廷氏古亡国之名在黄帝前其处髙显服注【周礼疏十六】
　　弗良及也
　　良能也服防【宋本疏三十】
　　巡羣屏摄
　　束茅以为屏蔽祭神之处草易然故巡行之郑众【周礼疏十七】
　　【十九年】传费无极
　　楚大夫服防
　　若大城城父
　　城父楚北境邑同【并史记注四十】　城父周襄王居之因名襄城土地名【寰宇记八】
　　【二十年】传彼将有他志
　　欲取国服防
　　乃见鱄设诸焉
　　鱄诸吴勇士贾逵【并史记注三十一】
　　賔将掫
　　谓行夜贾注　服注【并周礼疏三十】
　　齐侯疥
　　疥音该梁元帝音【释文十九】
　　聊摄以东
　　聊城悬东北三十里有故摄城土地名【水经注五】
　　田于沛
　　今临淄有澅水西北入沛即班志所谓如水同【通鉴音注四】
　　七音
　　黄钟之均黄钟为宫大族为商姑洗为角林钟为征南吕为羽应钟为变宫蕤賔为变征一悬十九钟十二悬二百二十八钟八十四律服注【魏书一百九】
　　古之遗爱也
　　爱惠也贾逵【史记注十二】
　　【二十一年】传豹则关矣
　　【疏阙文】正义曰关乌环反本又作弯【宋本三十】

　　古经解钩沉巻二十
<经部,五经总义类,古经解钩沉>
　　钦定四库全书
　　古经解钩沉卷二十一上
　　长洲余萧客撰
　　春秋左传七上
　　昭公【下】
　　【二十二年】传王子朝
　　景王之长庶子贾逵【史记注四】
　　次于皇【黄】
　　訾城北三里有黄亭土地名
　　鄩肹伐皇
　　今巩洛渡北有鄩谷水东入洛谓之下鄩故有上鄩下鄩之名亦谓之北鄩于是有南鄩北鄩之称矣又有鄩城盖周大夫鄩肹之旧邑同【并水经注十五】
　　敬王
　　猛母弟贾逵【史记注四】
　　取前城
　　前读为泉周地也服防　今洛阳西南五十里伊阙外前亭土地名【并水经注十五】
　　【二十三年】传在泽邑
　　周地贾逵【史记注四】
　　戊辰晦
　　此时史随其日而存之杜例【宋本疏三十一】
　　南宫极
　　王子朝之卿士失名注
　　今西王之大臣
　　子朝居王城故谓之西王同
　　东王
　　敬王居狄泉狄泉在王城之东故曰东王同【并御览八百八十】
　　【二十四年】传及钟离
　　州来西邑同【史记注三十一】
　　【二十五年】经有鸜鹆来巢
　　鸜音权稽康音【释文十九】
　　上辛大雩季辛又雩
　　春秋不书常祭其或书之各有旨或为过时而书或非礼而书唯书雩数矣以多为过时斯书上辛之雩非为过时也非为非礼也是正雩之时也何者龙见而雩雩用夏夏之仲月斯书周之七月则夏之仲月也故曰正雩之时常祭不书正雩得非常祭欤曷以书之书之者为季辛又雩也亦犹书正月烝五月复烝正月正也五月烝不正也书其正以讥其不正斯上辛雩正也季辛又雩旱甚也书其正以明其旱是复雩也左氏得其旨谷梁谓有继之词近之公羊谓聚众以逐季氏逺矣折衷【山堂考索续集十二】
　　传民有好恶喜怒哀乐生于六气
　　好生于阳恶生于隂喜生于风怒生于雨哀生于晦乐生于明服注【诗疏十八之三】
　　师已
　　鲁大夫贾逵
