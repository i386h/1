<!-- { "loadSidebar": true } -->
　　【章指】言保亲之养兄弟无他诚不媿天育养英才贤人能之乐过万乗孟子重焉一章再云也【并毛校吴文定木】
　　盎于背
　　如负之于背陆注【音义下】
　　四体不言而喻
　　【章指】言临莅天下君国子民君子之乐尚不与存仁义内充身体履方四支不言蟠辟用张心邪意溺进退无容于是之际知其不同也
　　此之谓也
　　【章指】言王政普大教其常业各养其老使不冻馁二老闻之归身自托众鸟不罗翔凤来集亦斯类也
　　而民焉有不仁者乎
　　【章指】言教民之道富而节用畜积有余焉有不仁故曰仓廪实知礼节也
　　不达
　　【章指】言大明者无不照包圣道者成其仁是故贤者志大宜为君子
　　利与善之间也
　　【章指】言好善从舜好利从蹠明明求之常若不足君子小人各一趋也【并毛校吴文定本】
　　子莫执中
　　言子等无执中陆注【音义下】
　　举一而废百也
　　【章指】言杨墨放荡子莫执一圣人量时不取此术孔子行止唯义所在
　　不为忧矣
　　【章指】言饥不妄食忍情抑欲贱不失道不为苟求能无心害夫将何忧【并毛校吴文定本】
　　不以三公易其介
　　介操也刘注【宋本文选　章注十八　　指】言栁下恵不恭用志大也无可无否以贱为贵也
　　犹为弃井也
　　【章指】言为仁由已必在究之九轫而辍无益成功论之一篑义与此同
　　恶知其非有也
　　【章指】言仁在性体其次假借用而不己实何以易在其勉之也
　　无伊尹之志则篡也
　　【章指】言忧国忘家意在出身志在宁君放恶摄政伊周有焉凡人志异则生篡心也
　　孰大于是
　　【章指】言君子正己以立于世世美其道君臣是贵所过者化何素餐之谓也
　　大人之事备矣
　　【章指】言人当尚志志于善也善之所由仁与义也欲使王子无过差也
　　奚可哉
　　【章指】言事有轻重行有小大以大包小可也以小信大未之闻也【并毛校吴文定本】
　　犹弃敝蹝【屣】也
　　屣草屦可履刘注【文选注四十三】
　　乐而忘天下
　　【章指】言奉法承天政不可枉大孝荣父遗弃天下虞舜之道趋舍若此孟子之言揆圣意也
　　夫非尽人之子与
　　【章指】言人性皆同居使之异君子居仁小人处利譬犹王子殊于众品也
　　居相似也
　　【章指】言舆服器用人用不殊尊贵居之志气以舒是以居仁由义盎然内优胸中正者眸子不瞀也【并毛校吴文定本】
　　爱而不敬兽畜之也
　　似人畜禽兽但爱而不能敬也刘注【文选注十九】
　　君子不可虚拘
　　【章指】言取人之道必以恭敬恭敬贵实虚则不应实者谓敬爱也
　　然后可以践形
　　【章指】言体徳正容大人所履有表无里谓之柚梓是以圣人乃堪践形也
　　而弗为者也
　　【章指】言礼断三年孝者欲益富贵怠厌思减其日君子正言不可阿情丑欲朞之故譬以紾兄徐徐也【并毛校吴文定本】
　　有达财者
　　达财周恤之一本作才説云以有善才就开其性理也陆注【音义下】
　　君子之所以教也
　　【章指】言爱人之术莫善五者养育英才君子所珍圣所不倦其惟诲人乎【恵校盱郡重刋廖氏本】
　　变其彀率
　　率循也谓彀张其弩又当循其射道令必中于表丁音释　率法也陆注
　　跃如也
　　跃如心愿中也同
　　能者从之
　　当勤求也同【并音　章义下　指】言曲髙和寡道大难追然而履正者不枉执徳者不回故曰人能道丑欲下之非也
　　未闻以道殉乎人者也
　　【章指】言穷达巻舒屈伸异变变流从化守者所慎故曰金石独止不殉人也
　　滕更有二焉
　　【章指】言学尚虚已师诲贵平是以滕更恃二孟子弗应
　　其退速
　　【章指】言赏僭及滛刑滥及善不僭不滥诗人所纪是以季文三思何后之有
　　仁民而爱物
　　【章指】言君子布徳各有所施事得其宜故谓之义也
　　是之谓不知务
　　【章指】言振裘持领正罗维纲君子百行先务其崇是尧舜亲贤大化以隆道为要也
　　及其所爱也
　　【章指】言发政施仁一国被恩好战轻民灾及所亲着此魏王以戒人君也【并毛校吴文定本】
　　虎贲三千人
　　先儒言如猛虎之奔丁音释
　　【注】角屖厥地
　　即额字屖音西义与栖迟同息也久也字从尸下辛或作犀牛字误也同【并音义下】
　　不能使人巧
　　【章指】言规矩之法喻若典礼人不志仁虽诵宪籍不能以善善人修道公输守绳政成器美惟度是应得其理也【毛校吴文定本】
　　被袗衣
　　袗衣之美者陆注
　　貉稽曰
　　貉貊鹤二音既是人性当音鹤纂文曰俗人姓也丁音释
　　既入其苙
　　苙栏也圈也同
　　是以言餂之也
　　注云餂取也今案字书及诸书并无此餂字郭璞方言注云音忝谓挑取物也其字从金今此字从食与方言不同盖写误也学者宜详同
　　然而无有【阙】乎尔则亦无【阙】有乎尔
　　孟子意自以当之邹鲁相隣故曰近圣人之居无乎尔有乎尔疑之也此意以况絶笔于获麟也陆注【并音义下】

　　古经解钩沉巻二十七
<经部,五经总义类,古经解钩沉>
　　钦定四库全书
　　古经解钩沉卷二十八
　　长洲余萧客撰
　　尔雅上
　　尔雅
　　依六书八体撮诸家注未尽之义勒成五巻并音一卷裴瑜注序【玉海四十四】
　　释诂
　　胎
　　大才翻孙炎音【释文二十九】
　　宏
　　周礼云其声大而宏樊光注
　　坟【贲】
　　诗云有贲其首同【并书疏九】
　　冢
　　封之大也舍人注【书疏三】
　　箌
　　陟孝翻郭璞音　都角翻顾野王音
　　昄
　　蒲板翻沈旋音　蒲满翻施干音
　　晊
　　之日翻旧音【并释文二十九】
　　祥
　　福之善也李巡注【宋本春秋疏十九】
　　漠
　　心之谋也舍人注【疏一】
　　典
　　礼之常也孙注【周礼疏二】
　　黄发齯齿鲐背耉老
　　黄发老人发白复黄也李注【诗疏十之一】　鲐背老人气衰皮肤消瘠背若鲐鱼也舍人注【书疏十一】　黄发发落更生者孙注【诗疏十七之二】　耉面冻梨色如浮垢同【诗疏十之一】
　　谑浪笑敖戏谑也
　　谑戏谑也浪意萌也笑心乐也敖意舒也戏笑邪戏也谑笑之貌也舍人注【诗疏二之一】
　　仇
　　相求之匹同【诗疏一之一】
　　妃嫓也
　　诗云天立厥妃某注【诗疏十六之四】
　　崇充也
　　威大充盛舍人注【宋本春秋疏十五】
　　宷也
　　寀七代翻李巡音　七在翻樊光音【并释文二十九】
　　昬
　　夙夜之强也孙注【书疏九】
　　余
　　卑谦之身也舍人注　舒迟之身也孙注【并宋本春秋疏十一】
　　餤
　　甘之进也尔雅注【僧行均龙龛手鉴四】
　　介
　　介者相助之义如人之左右手故以介为左右也孙注【诗疏十七之一】
　　泯
　　没之尽李注【诗疏十五之三】
　　殱
　　众之尽也舍人注【书疏七】
　　搜
　　所救切施音【影宋本集韵八】
　　荒虚也
　　周礼云野荒民散则削之某注【诗疏十八之五】
　　痡瘏虺頽黄
　　痡人疲不能行之病瘏马疲不能进之病孙注【诗疏一之二】　虺隤马退不能升之病也同【经典释文五】　黄马更黄色之病同【诗疏一之二】
　　瘉
　　劳病也尔雅注【龙龛手鉴四】
　　癙
　　畏之病也孙注【疏一】
　　
　　疫病同【释文二十九】
　　肄
　　习事之劳也同【诗疏二之二】
　　惄
　　忘而不得之思也舍人注【诗疏一之三】
　　祓
　　祓除之福孙注【诗疏十七之一】
　　禋
　　絜敬之祭也同【书疏三】
　　噊
　　事之危也尔雅注【龙龛手鉴二】
　　亶
　　诗云俾尔亶厚某注【诗疏十八之二】
　　食
　　食言之伪孙注【宋本春秋疏十三】
　　话
　　政之善言也舍人注　善之言也孙注【并书疏十七】
　　遻见也
　　心不欲见而见曰遻尔雅注【龙龛手鉴四】
　　匿
　　藏之微也舍人注【宋本春秋疏三十六】
　　柔安也
　　诗云怀柔百神某注【诗疏十九之二】
　　毗刘暴【爆】乐【烁】也
　　毗刘爆烁之意也木枝稀疎不均为爆烁舍人注【诗疏十八之二】
　　桢翰
　　桢正也筑墙所立两木也同【书疏二十】　翰所以当墙两边障土者同【宋本春秋疏十六】
　　圉垂也
　　圉拒边垂也同　圉国之四垂也孙注【并诗疏十八之二】
　　尘
　　陈居之久久则生尘矣同【书疏九】
　　间代也
　　间厠之代也同【书疏五】　间下瞎切施音【类篇十二上】
　　馌饟馈也
　　馌野之馈也孙注【宋本春秋疏十三】　饟自家之野也舍人注【诗疏十四之一】
　　栖迟
　　行步之息也同【诗疏七之一】
　　呬息也
　　诗云民之攸塈某注【诗疏十七之三】
　　算数也
　　释数之曰算舍人注
　　乱
　　义之治也同　治之理也孙注【并书疏九】
　　溢慎也
　　溢行之慎舍人注　诗云假以溢我慎也某注【诗疏十九之一】
　　任
　　似可任之佞也孙注【书疏三】
　　珍享献也
　　献珍物曰珍献食物曰享舍人注【文选注八】
　　俘取也
　　囚敌曰俘伐执之曰取李注【宋本春秋疏十二】
　　枿余也
　　枿槁木之余也同【书疏九】
　　即尼也
　　即犹今也尼者近也孙注【书疏十】
　　昵近也
　　昵亲近也同【书疏十一】
　　释言
　　斯
　　析之离孙注【经典释文六】
　　驲遽传也
　　驲尊者之传也舍人注【宋本春秋疏十五】　传车驿马孙注【经典释文十八】
　　荒
　　大之奄也孙注【诗疏十七之三】
　　恀
　　恃事自恀也尔雅注【龙龛手鉴一】
　　臞
　　瘦也舍人注【史记索隐二十六】
　　忒也
　　忒变杂不一孙注【诗疏十八之五】
　　饙馏
　　蒸之曰饙均之曰馏同【经典释文七】
　　将送也
　　将行之送也同【戴埴鼠璞】
　　佻偷也
　　佻偷薄之偷李注　偷苟且孙注【并宋本春秋疏二十八】
　　啜
　　丑芮切施音【影宋本集韵七】
　　恺【闿】弟发也
　　闿明发行舍人注　李注　孙注【并诗疏五之二】
　　畯农夫也
　　农夫田官也孙注【诗疏八之一】
　　漠
　　漠然清貌樊注【疏二】
　　诿
　　邕危切谢峤音【类篇三上】
　　庇庥【茠】廕也
　　庇蔽也庥依止也舍人注【宋本春秋疏十五】
　　僾唈也
　　心唈也孙注【诗疏十八之二】
　　祺祥也
　　祺福之祥也舍人注　诗云维周之祯某注【诗疏十九之一】
　　琛宝也
　　美宝曰琛舍人注【御览八百二】
　　茅明也明朗也
