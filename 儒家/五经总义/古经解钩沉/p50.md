<!-- { "loadSidebar": true } -->
　　瓴甋一名甓李注【诗疏七之一】
　　宫中衖谓之壸
　　巷舍间道也孙注【宋本春秋疏二十一】
　　庙中路谓之唐
　　唐庙中路名李注　诗云中唐有甓孙注【并诗疏七之一】
　　三达谓之剧旁
　　旁出岐多故曰剧同【诗疏一之三】
　　四达谓之衢
　　四达各有所至曰衢李注　交通四出孙注【并公羊疏二十六】
　　五达谓之康
　　康乐也交会乐道也同【初学记二十四】
　　六达谓之庄
　　庄盛也道烦盛同
　　七达谓之剧骖
　　三道交复有一岐出者同【并诗疏一之三】
　　八达谓之崇期
　　崇多也多道会期于此同【文选注四】
　　室有东西厢曰庙
　　谓宗庙殿有东西小堂也李注　夹室前堂孙注【并公羊疏十六】
　　无室曰榭
　　但有大殿无室名曰榭李注【朱校宋本礼记疏二十三】

　　古经解钩沉巻二十八
　　钦定四库全书
　　古经解钩沉卷二十九
　　长洲余萧客撰
　　尔雅中
　　释器
　　盎谓之缶
　　缶瓦器孙注【诗疏七之一】
　　康瓠谓之甈
　　大瓠瓢也李注【文选注六十】
　　斪斸谓之定
　　斪斸鉏也一名定舍人注【齐民要术一】　锄也李注【诗疏十九之二】
　　九罭鱼罔也
　　鱼所入有九囊也孙注【六书故三十一】
　　嫠妇之笱谓之罶
　　罶曲梁也其功易故谓之寡妇之笱同【诗疏九之四】
　　篧谓之罩
　　篧编细竹以为罩捕鱼也李注【诗疏十之一】
　　槮谓之涔
　　以米投水中养鱼为涔也舍人注【御覧八百三十四】
　　鸟罟谓之罗
　　鸟飞张网以罗之李注【诗疏四之一】
　　兎罟谓之置
　　兎自作径路张置捕之也同【诗疏一之三】舍人注【御覧八百三十二】
　　彘罟谓之羉
　　彘刚恶龁人故张网以罗之也舍人注【同前】
　　覆车也
　　覆车是两辕网孙注【朱校宋本礼记疏二十三】
　　大版谓之业
　　业所以饰栒刻版捷业如锯齿也同【诗疏十六之五】
　　绳之谓之缩之
　　绳束筑板谓之缩同【诗疏十六之二】
　　卣
　　鬯之罇也李注【宋本春秋疏十三】
　　小罍谓之坎
　　酒罇也孙注【诗疏十三之一】
　　黼领谓之襮
　　绣刺黼文以褗领同【毛诗李黄集解十二】
　　衣背谓之襟
　　衣背衣领之襟李注【诗疏四之四】　襟交领也孙注【读诗记八六书故三十一】
　　执衽谓之袺
　　持衣上衽同
　　扱衽谓之襭
　　扱衣上衽于带李注【并诗疏一之三】
　　衣蔽前
　　衣蔽膝也同【诗疏十五之二】
　　妇人之袆
　　袆帨巾也孙注【诗疏八之二】
　　舆革前谓之鞎后谓之笰
　　谓舆前以革为车饰曰鞎茀车后户名也李注
　　竹前谓之御
　　竹前谓编竹当车前以拥蔽名之曰御御止也同御以簟为车饰也孙注【并诗疏五之二】
　　肉曰脱之
　　肉去其骨曰脱李注【朱校宋本礼记疏三十八】
　　鱼曰斮之
　　斮砍也樊注【书疏十一　公羊疏十七】　作之鱼骨小无所去李注【朱校宋本礼记疏三十八】
　　肉谓之醢
　　以肉作酱曰醢李注【诗疏十七之二】
　　圜弇上谓之鼒
　　鼎敛上而小口者孙注【诗疏十九之四】
　　鬵鉹也
　　关东人谓甑为鬵凉州人谓甑为鉹同【通鉴音注五十五】
　　一羽谓之箴
　　盖误同　凡物数无不从一为始以尔雅不失周官未为得也郭璞音义【并释文二十九】
　　木谓之虡
　　虡栒之植所以悬钟磬也孙注【诗疏十六之五】
　　白盖谓之苫
　　编菅茅以覆屋曰苫李注【经典释文二十】　白盖茅苫也孙注【宋本春秋疏二十二】
　　金镞
　　以金为箭镞李注【史记索隠十六】
　　弓有缘者谓之弓无缘者谓之弭
　　骨饰两头曰弓不以骨饰两头曰弭同【宋本春秋疏十二】缘谓缴束而漆之弭谓不以缴束骨饰两头者也孙注【诗疏九之三】
　　肉倍好
　　邉肉大其孔小也李注【宋本春秋疏三十二】
　　好倍肉
　　其孔大邉肉小也同【宋本春秋疏二十九】
　　肉好若一谓之环
　　其孔及邉肉大小适等曰环同【宋本春秋疏三十二】
　　三染谓之纁
　　三染其色巳成为绛纁绛一名也李注【书疏六】
　　青谓之葱黑谓之黝
　　黝青黒葱则青之异色孙注【朱校宋本礼记疏四十】
　　箦谓之笫
　　牀也孙注【宋本春秋疏二十四】
　　卣中尊也
　　罇彝为上罍为卣居中也同【宋本春秋疏十三】
　　释乐
　　宫
　　中也居中央畅四方唱始施生为四声纲也刘歆
　　商
　　章也物成熟可章度也同
　　角
　　触也物触地而出戴芒角也同
　　徴
　　祉也物盛大而繁祉也同
　　羽
　　宇也物聚藏宇覆之也同【并释文二十九】
　　大瑟谓之洒
　　音之布告如埽洒孙注【朱校宋本礼记疏二十三】　音之变布如洒出同【礼疏十六】
　　大琴谓之离
　　声留离同【朱校宋本礼记疏二十三】
　　大笙谓之巢小者谓之和
　　大笙音声众而髙也小者音相和也舍人注【御覧五百八十一】　巢髙大和小笙孙注【仪礼疏五】
　　大篪谓之沂
　　大篪其声悲沂锵然也诗云仲氏吹篪也舍人注【御覧五百八十】　篪声悲沂悲也李注【释文二十九】
　　大钟谓之镛
　　大钟音声大镛大也同　镛深长之声孙注【并书疏五】
　　大管谓之簥其中谓之篞小者谓之篎
　　大管声髙大故曰簥者髙也中者声相宻故曰篞篞宻也小者声音清妙也舍人注【御覧五百八十】
　　其中谓之仲小者谓之箹
　　仲其声适仲吕也小者形声细小曰箹也同【同前】
　　徒击鼓谓之咢
　　声惊咢也孙注【诗疏十七之二】
　　释天
　　穹苍苍天也
　　古诗人质仰观天形穹隆而髙其色苍苍故曰穹苍李注【诗疏四之一文选注二十七】
　　春为苍天
　　春万物始生其色苍苍故曰苍天同
　　夏为昊天
　　夏万物盛壮其气昊大故曰昊天同
　　秋为旻天
　　秋万物成熟皆有文章故曰旻天同
　　冬为上天
　　冬隂气在上万物伏藏故曰上天同【并诗疏四之一】　冬天藏物物伏于下天清于上孙注【御覧二十六】
　　夏为朱明
　　夏气赤而光明同【宋本御覧二十一】
　　夏为长嬴
　　万物各生长也李注【释文二十九】
　　谷不熟为饥
　　谷不成熟曰饥同【宋本春秋疏十一】
　　蔬不熟为馑
　　可食之菜皆不熟为馑同【诗疏十二之二】
　　仍饥为荐
　　连嵗不熟曰荐同【宋本春秋疏十一】
　　太歳在寅曰摄提格
　　言万物乘阳起故曰摄提格格起也同
　　在卯曰单阏
　　阳气推万物而起故曰单阏单尽也阏止也同
　　在辰曰执徐
　　伏蛰之物皆敦舒而出故曰执徐执蛰徐舒也同
　　在午曰敦牂
　　敦盛牂壮也言万物盛壮孙注
　　在未曰协洽
　　阳气欲化万物故曰协和洽合也李注
　　在申曰涒滩
　　涒滩物吐秀倾之貌也同
　　在酉曰作噩
　　作咢皆物芒枝起之貌同
　　在戌曰阉茂
　　万物皆蔽冒故曰阉蔽茂冒也孙注
　　在亥曰大渊献
　　渊深也大献万物于深谓盖藏之于外耳同
　　在子曰困敦
　　困敦混沌也言万物初萌混沌于黄泉之下也同
　　在丑曰赤奋若
　　言阳气奋迅若顺也李注【并史记索隐九】
　　载歳也
　　载一歳莫不覆载也同【宋本春秋疏二十七】　载始也孙注【宋本春秋疏一】　载取万物终而更始同【书疏三】
　　夏曰歳商曰祀周曰年唐虞曰载
　　各自纪事尧舜三代示不相袭也李注【宋本春秋疏一】　四时一终曰歳取歳星行一次也孙注【宋本春秋疏二十七】　祀取四时祭祀一讫也同【书疏三】　年取禾谷一熟同【朱翌倚觉竂记三】
　　三月为寎
　　寎况病切孙音　丘咏切郭音【并影宋本集韵八】
　　四月为余
　　四月万物皆生枝叶故曰余余舒也李注　物之枝叶敷舒孙注【并诗疏十三之一】
　　九月为
　　九月万物草尽隂气侵寒其色皆黒李注　物衰而色也孙注【诗防十五之三】
　　十月为阳
　　纯隂用事嫌于无阳故以名之同【兼廷珪海録碎事二】
　　南风谓之凯风
　　南风长养万物万物喜乐故曰凯风凯乐李注
　　东风谓之谷风
　　谷之言谷谷生也谷风生长之风隂阳不和即风雨无节故隂阳和乃谷风至孙注【并诗疏二之二】
　　焚轮谓之頽扶摇谓之猋
　　焚轮暴风从上来降谓之頽頽下也扶摇暴风从下升上故曰焱焱上也李注　回风从上下曰頽回风从下上曰焱孙注【并诗疏十三之一】
　　回风为飘
　　旋风也一曰飘别二名李注【诗疏七之二】
　　日出而风为暴
　　隂云不兴而大风暴起孙注
　　风而雨土为霾
　　大风扬尘从上下也同
　　隂而风为曀
　　云风曀日光同【并诗疏二之一】
　　小雨谓之霡霂
　　冰雪俱下李注【诗疏十三之二】
　　天根氐也
　　角亢下系于氐若木之有根孙注【史记索隐九】
　　大驷房也
　　龙为天马故房四星谓之天驷同【诗疏十之三】
　　大辰房心尾也
　　大辰苍龙宿之体最为明故曰房心尾也李注【宋本春秋疏二十九】
　　大火谓之大辰
　　大火苍龙宿之心以候四时故曰大辰同【公羊疏二十三】龙星明者以为时故曰大辰孙注【宋本春秋疏二十九】　大火心也在中最明故时主焉同【公羊疏二十三】
　　析木谓之津箕斗之间汉津也
　　析别水木以箕斗之间是天汉之津也同【宋本春秋疏二十八】
　　北陆
　　陆中也北方之宿中也同【史记索隐九】
　　营室谓之定
　　定正也同【经典释文五】　天下作宫室者皆以营室中为正同【诗疏三之一】
　　娵觜之口营室东壁也
　　娵觜武宿也营室东壁北方宿名李注　娵觜之叹则口开方营室东壁四方似口故因名云孙注
　　降娄奎娄也
　　防下也奎为沟渎故称降也同【并宋本春秋疏二十五】
　　大梁昴也
　　昴毕之间日月五星出入要道若津梁也同【史记索隐九】
　　浊谓之毕
　　噣隂气浊起阳气必止故曰毕毕止也李注【诗疏五之二】掩兎之毕或呼为浊因名星孙注
　　喙谓之栁
　　喙朱鸟之口栁其星聚也同【并史记索隐九】
　　北极谓之北辰
　　北极天心居北方正四时谓之北辰李注【公羊疏二十三】天皇北辰耀魄寳郑注【周礼疏十八】　北极天之中以正四时谓之北辰孙注【公羊疏二十三】
　　何鼔谓之牵牛
　　何鼔之旗十二星在牵牛北或名为河鼔亦名为牵牛也同【诗疏十三之一】
　　明星谓之啓明
　　晨出东方髙三丈命曰明晨昬见西方髙三舍命曰太白同【史记索隠九】
　　春祭曰祠夏祭曰礿秋祭曰尝冬祭曰烝
