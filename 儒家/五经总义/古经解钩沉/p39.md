<!-- { "loadSidebar": true } -->
　　死罪人贾逵　欲以死报恩者郑众【并史记注三十一】
　　为夫人南子
　　南子宋女贾逵
　　谓戏阳速
　　戏阳速太子家臣同【并史记注三十七】
　　【十五年】经辛亥郊
　　凡郊祀卜牛礼也卜郊非礼也何者牛可改郊不可改也牛苟不吉则改之苟有伤则改之郊必其时也先亦非礼也过亦非礼也以不卜者不可改也苟卜必书之何者刺其非礼也苟过时必书之何者亦刺其非礼也公羊谓三卜遇吉所以五月郊设三卜胡不书之如成十年书五卜襄七年书三卜郊襄十一年书四卜郊而第书辛亥郊欤斯误矣稽其旨上书鼷防食郊牛牛死改卜牛书五月辛亥郊书改卜牛正也书五月郊不正也是刺不时而非礼明矣左氏谷梁得其旨公羊之短折衷【山堂考索续集十二】
　　齐侯卫侯次于蘧挐
　　欲救宋盖恤邻也贾逵【公羊疏二十六】
　　姒氏卒
　　哀公母定姒卒时子未逾年虽行丧礼不可加于子故书卒子既未成君故不称夫人也啖集传【纂例三】
　　哀公
　　【元年】传于夫椒
　　越地同
　　以行成
　　求成也服防
　　昔有过浇
　　过国名也贾逵【并史记注三十一】
　　杀斟灌以伐斟鄩
　　地理志北海有斟县故斟寻国禹后西北去灌亭九十里土地名【水经注二十六】　斟寻去斟亭七里同【郑樵通志四十一】
　　相
　　啓之孙服防
　　后缗
　　缗有仍之姓贾逵
　　归于有仍
　　有仍国名后缗之家同
　　生少康焉
　　少康后缗遗腹子服防
　　为仍牧正
　　牧正牧官之长同肃
　　而邑诸纶
　　纶虞邑贾逵
　　一成
　　六十里为成同
　　一旅
　　五百人为旅同
　　以收夏众抚其官职
　　因此基业稍收取夏遗民余众抚修夏之故官宪典服防
　　配天
　　以鮌配天同
　　不失旧物
　　物职也贾逵【并史记注三十一】
　　【二年】传子南仆
　　仆御也贾逵
　　郢不足以辱社稷
　　郢自谓已无德不足立以汚辱社稷服防
　　八人衰绖
　　衰绖为若从卫来迎太子也同【并史记注三十七】
　　登铁上
　　铁丘名也土地名【水经注五】
　　【三年】传命藏象魏
　　象魏阙也法令悬之朝谓其书为象魏服防【御览一百七十九】
　　其桓僖乎
　　桓僖当毁而鲁事非礼之庙故孔子闻有火灾知其加桓僖也同【史记注四十七】
　　【四年】经亳社灾
　　公羊曰薄社也三家经同异【公羊疏二十七】
　　传袭梁及霍
　　梁霍周南鄙也服注　霍阳山在周平城东南土地名
　　将通于少习
　　少习楚通上洛阸道也同【并水经注二十】
　　【五年】传齐燕姬生子不成
　　燕姬齐景公嫡夫人昭七年燕人所归不成未冠也服注
　　诸子鬻姒之子荼
　　诸子诸公子鬻姒景公妾也淳于人所纳女荼安孺子同
　　恐其为大【阙】子也
　　为子为太子也荼少故恐立之同
　　长矣未有太子若之何
　　言君长未有太子一旦不讳当若之何欲早立长也同
　　二三子间于忧虞则有疾疢亦姑谋乐何忧于无君言二三子当国家间暇无忧虞惟恐疾疢在其间今无疾疚何为不自谋自乐何忧无君乎同
　　使国惠子髙昭子
　　国惠子国景之子国夏也昭子髙姬之子髙张同
　　寘羣公子于莱
　　寘置莱齐东鄙邑欲使逺齐同
　　景公死乎不与埋三军之事乎不与谋
　　莱人见五公子逺迁鄙邑不得与景公葬埋之事及国三军之谋故愍而歌同
　　师乎师乎何党之乎
　　师众也党所也言公子徒众何所适也同【并御览百四十七】
　　【六年】传晏圉
　　晏婴之子贾逵
　　闭涂
　　不通外使也服防
　　逆越女之子
　　越女昭王妾同
　　三代命祀祭不越望
　　谓所受王命祀其国中山川为望同【并史记注四十】
　　于骀
　　骀齐邑贾逵【史记注三十二】
　　【七年】传不过十二
　　周礼王合诸侯享礼十有二牢上公九牢侯伯七牢子男五牢同【史记注三十一】
　　端委
　　端之衣委貌之冠王肃【谷梁疏七】
　　立于社宫
　　社宫中有室屋者郑众　社宫社也服防
　　乃背晋而奸宋
　　以小加大贾逵【并水经注三十五】
　　【八年】经及阐
　　阐在冈县北杜例　冈县西四十里有阐亭土地名【并水经注二十四】
　　【十年】传三日哭于军门之外
　　诸侯相临之礼服防【史记注三十一】
　　侵及赖
　　赖齐邑服防【史记注三十二】
　　【十一年】传犹获石田也
　　石田不可耕王肃
　　其有颠越不共则劓殄无遗育
　　颠陨也越坠也颠越无道则割絶无遗也服防
　　于鲍氏
　　鲍氏齐大夫同
　　使赐之属镂
　　属镂剑名同【并史记注三十一】
　　鸟则择木
　　鸟喻巳木以喻所之国同【史记注四十七】
　　【十二年】经于櫜臯
　　櫜臯地名同【史记注三十一】
　　传请寻盟
　　寻温也贾注【论语疏二】　寻之言重也服注
　　亦可寒也
　　寒歇也亦可寒而歇之同【并仪礼疏十七】
　　【十三年】传王恶其闻也
　　恶其闻诸侯贾逵
　　自刭七人
　　以絶口服防
　　乃先晋人
　　外传曰吴先歃晋亚之先叙晋晋有信又所以外吴贾逵【并史记注三十一】
　　【十四年】经西狩获麟
　　视明礼修则麒麟至服注【经典释文五】　思睿信立白虎扰言从乂成则神龟在沼听聪知政而名川出龙貌恭礼仁则鳯凰来仪同【诗疏一之三】　麟中央土兽土为信信礼之子修其母致其子同【朱校宋本礼记疏三十一】
　　传于大野
　　薮名鲁田圃之常处盖今钜野是也同
　　叔孙氏之车子鉏商
　　车子微者也鉏商名也同
　　以为不祥
　　麟非时所常见故怪之以为不祥同
　　曰麟也然后取之
　　仲尼名之曰麟然后鲁人乃取之明麟为仲尼至也同【并史记注四十七】
　　阚止
　　子我也贾逵
　　诸御鞅
　　齐大夫也同
　　子我夕陈逆杀人逢之
　　子我将往夕有事于君而逢逆之杀人也服防
　　陈氏方睦
　　陈常方欲谋有齐国故和其宗族同
　　使疾而遗之潘沐
　　使陈逆诈病而遗也同
　　子我盟诸陈于陈宗
　　子我见陈逆得生出而恐为陈氏所怨故与盟而请和也陈宗宗长之家同
　　陈豹
　　陈氏族也贾逵
　　使公孙
　　齐大夫也同
　　我逺于陈氏矣
　　言与陈氏宗疎逺也服防
　　且其违者
　　不从子我者同
　　彼得君弗先必祸子
　　彼谓阚止也子谓陈常也同
　　子行舍于公宫
　　止于公宫为陈氏作内间也同
　　四乘如公
　　成子兄弟八人二人共乘故曰四乘同
　　出逆之遂入闭门
　　成子兄弟见子我出遂突入反闭门子我不得复入同
　　侍人御之
　　阉竖以兵御陈氏同
　　子行杀侍人
　　舍于公宫故得杀之同
　　公与妇人饮酒于檀台
　　当陈氏入时饮酒于此台同
　　成子迁诸寝
　　欲徙公令居寝也同
　　太史子余
　　齐大夫同
　　将出
　　出奔也同
　　攻闱与大门
　　宫中之门曰闱大门公门同
　　适丰丘
　　陈氏邑贾逵
　　杀诸郭关
　　齐闗名服防
　　将杀大陆子方
　　子方子我党大夫东郭贾也同
　　于舒州
　　陈氏邑也贾逵【并史记注三十二】
　　【十五年】传舍于孔氏之外圃
　　圃园同
　　二人蒙衣而乘
　　二人谓良夫太子蒙衣为妇人之服以巾蒙其头而共乘也同
　　孔氏之老栾宁问之
　　家臣称老问其姓名同
　　称姻妾
　　防姻家妾同
　　适伯姬氏
　　适伯姬所居服防
　　杖戈而先
　　先至孔悝所同
　　介舆豭从之
　　介被甲也舆豭豚欲以盟贾逵
　　遂劫以登台
　　于卫台上召卫羣臣服防
　　使告季子
　　季路为孔氏邑宰故告之同
　　召获驾乘车
　　召获卫大夫驾乘车不驾兵车也言无距父之意同
　　行爵食炙
　　栾使召季路乃行爵食炙同
　　奉卫侯辄
　　召获奉卫侯同
　　遇子羔将出
　　子羔卫大夫髙柴孔子弟子也将出奔贾逵
　　弗及不践其难
　　是时辄以出不及事不当践其难子羔言不及以为子路欲死国也郑众　言家臣忧不及国不得践履其难贾逵
　　食焉不辟其难
　　言食悝之禄欲救悝之难此明其不死国也服防
　　公孙敢
　　卫大夫同
　　无入为也
　　言辄已出无为复入同
　　必或继之
　　必有继续其后攻太子王肃
　　下石乞盂黡敌子路
　　二子蒯瞆之臣敌当也服防
　　冠不免
　　不使冠在地同【并史记注三十七】
　　【十六年】传称一人非名也
　　天子自谓一人非诸侯所当名同【史记注四十七】
　　为白公
　　白邑名楚邑大夫皆称公同
　　如髙府
　　髙府府名贾逵
　　以如昭夫人之宫
　　昭王夫人惠王母越女也服防【并史记注四十】
　　【十七年】传国子实执齐柄
　　秉权柄同【史记索隐二十】
　　如鱼竀尾
　　鱼劳则尾赤以喻蒯瞆淫纵郑众【诗疏一之三】
　　立公子起
　　起灵公子服防【史记注三十七】
　　【二十二年】传居甬东
　　越东鄙甬江东也贾逵【史记注三十七】
　　【二十七年】传盟于平阳
　　宣八年平阳东平阳也泰山有平阳县此年平阳西平阳也髙平南有平阳县土地名【宋本疏三十六】
　　属孤子
　　属防也孤子死事者之子失名注
　　设乘车两马
　　大夫车服也一曰两饰同
　　系五邑焉
　　加之五邑也同
　　隰之役
　　在哀二十三年同【并御览二百一】
　　多间
　　间隙也贾逵
　　公游于陵阪
　　陵阪地名服防【并史记注三十一】

　　古经解钩沉卷二十一下
　　钦定四库全书
　　古经解钩沈卷二十二
　　长洲余萧客撰
　　春秋公羊传
　　公羊
　　序子夏传公羊髙髙传其子平平传其子地地传其子敢敢传其子夀至汉景时夀乃与弟子胡母子都着以竹帛其后传董仲舒以公羊显于朝戴宏序【读书志三　　玉海四十】戴传序【山堂考索前集六】　孔子自因鲁史记而修春秋制素王之道卢钦序【宋本春秋疏一】　昔孔子受端门之命制春秋之义使子夏等十四人求周史记得一百十二国宝书九月经立闵因叙【疏一】
　　解孔子将修春秋与左丘明乘如周观书于周史归而修春秋之经丘明为之传共为表里严氏春秋【宋本春秋疏一】　治公羊者胡母生董仲舒董仲舒弟子嬴公嬴公弟子阴丰刘向王彦郑六艺论
　　序多随二创
　　公羊先师说公羊义不着反与公羊为一创贾逵縁隙奋笔夺之与公羊为二创旧疏【并序疏】
　　隠公
　　【元年】经春王正月
