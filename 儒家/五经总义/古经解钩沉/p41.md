<!-- { "loadSidebar": true } -->
　　夫褒而字之但为有殊异之美者非谓贤者常不名啖集传【辨疑九】
　　【三十年】传贤也
　　夫人无爵故无諡或曰夫人有諡夫人一国之母修闺门之内则下以化之故设諡章其善恶公羊曰葬宋共姬称其諡贤之也卿大夫妻命妇也无諡者以贱也妾无諡亦以卑贱无所能与犹士卑小不得諡也五经通义【通典一百四】
　　昭公
　　【四年】经【异字】楚人执徐子
　　【五年】传匿嫡之名也
　　【注倒字】嫡子生不以名令于四方择勇猛者而立之【并何校余本十】
　　【十三年】传不与诸侯専封也
　　此本是列国今改过复其所耳何名専封赵集传【辨疑十】
　　【二十一年】传若曰因诸者然
　　即博物志云周曰囹圄齐曰因诸是也旧说【疏二十三】
　　【二十二年】传西周也
　　【注异字】自号西周主【何校蜀大字本十】
　　【二十四年】经秋八月
　　【注误字】明年叔倪出防【何校官本十】
　　【二十五年】传以逐季氏也
　　雩但礼官与女巫而已何足攻季氏乎啖集传【辨疑十注误字】辰为臣去辰则逐季氏意明矣【何校官本十】
　　【二十六年】经公围成
　　【注误字】入即如定公当致也【同前】
　　定公
　　【元年】经立宫
　　孝子祭祀虽致其诚信与其忠敬而已不求其为而祝尸嘏主人曰皇尸命工祝承致多福无疆于女孝孙来女孝孙使女受禄于天宜稼于田眉夀万年勿替引之若此祭祀内尽已心外亦有祈福之义也发墨守【朱校宋本礼记疏三十二】
　　传记异也
　　【注异字】时独杀菽【何校官本十一】
　　【注】而不念父
　　定公为昭公弟而谓昭公为父者臣子一例故也旧疏【疏二十五】
　　【五年】传曷为不言诸侯归之离至不可得而序
　　若实如此则但不列序何不言诸侯归粟于蔡若诸侯归之而云尔则鲁自归之如何为文乎赵集传【辨疑十】
　　【十二年】传五堵而雉
　　诸儒皆以为雉长三丈堵长一丈疑五误为三王愆期注【诗疏十一之一】
　　【十五年】传【异字】曼也【唐石经十一】
　　哀公
　　【五年】传丧以闰数也
　　【注误字】谓丧服大功以下诸丧当以闰月为数【何校官本十二】
　　【十四年】传有麏而角者
　　君猎得麑使大夫持以归大夫道见其母随而鸣感而纵之君愠议罪未定君病恐死欲托孤幼乃觉之大夫其仁乎遇麑以恩况人乎乃释之以为子傅于议何如董仲舒春秋决狱【白孔六帖二十六】　麇麞也刘兆【文选注十一】
　　反袂拭面
　　【注异字】夫子素案图録知庶圣刘季当代周
　　所见异辞
　　从襄二十一年以后孔子生讫即为所见之世顔安乐【序疏】

　　吉经解钩沈卷二十二
　　钦定四库全书
　　古经解钩沈巻二十三
　　长洲余萧客撰
　　春秋谷梁传
　　谷梁
　　序成帝时议立三传博士巴郡胥君安独驳左传不祖圣人春秋谷梁传序【常璩华阳国志十下】　夫子感隠桓之事为作春秋振王道于无王徐邈序【北堂书钞九十五】解左氏善于礼公羊善于谶谷梁善于经郑六萟论【序疏】　谷梁与孝公同时麋信注【经典释文一】
　　序鼓芳风以扇游尘
　　正乐为芳风淫乐为游尘乐可以降天神出地只故云芳风淫乐鬼神不享君子不聴故曰游尘旧解【序疏】
　　隠公
　　【元年】传不正
　　夫逊者君臣之大节也苟不失其正则圣人必重之春秋必韪之谷梁谓非正岂防防欤隠之逊非徒为威盖成先君归仲子之意春秋实尼父之日月也日月之昭昭然非逊君之贤君曷以居其首哉居斯之首与居诸史之首则正创业之主斯之首则圣特笔之以冠十二公矣始定易非乾象无以冠之七十传非夷齐无以冠之三千子非颜闵无以冠之又春秋正威母之丧不正隠母之丧威母书夫人薨隠母书君氏卒斯皆正隠让之明言而圣人崇谦逊之风戒僭乱之俗成王化之本也左氏公羊得其实谷梁之短矣陈岳春秋折衷【山堂考索续集十二】
　　经天王使宰咺来归惠公仲子之赗
　　天子于诸侯含之赗之诸侯于卿大夫如天子于诸侯诸侯于士如天子于诸侯臣襚之赗之天子于二王之后含为先襚则次之赗为后诸侯相于如天子于二王后　平王新有幽王之乱迁于成周欲崇礼于诸侯原情免之若无事而晚者去来以讥之荣叔是也郑释废疾【朱校宋本礼记疏五十一】
　　传贝玉曰含
　　大夫当五诸侯当七天子当九旧说【疏一】
　　寰内诸侯
　　天子以千里为寰尹更始章句【宋本文选注六】
　　【二年】传入者内弗受也
　　按侵伐围灭皆用兵之事安有彼国愿受之乎赵匡春秋集传【纂例五】
　　夫人薨不地
　　此说非也假如夫人归宁死于外岂得云不地乎同【纂例三】
　　传外壤
　　壤音伤旧音【疏一】
　　【五年】传苞人民殴牛马曰侵斩树木壊宫室曰伐
　　廐焚孔子曰伤人乎不问马今谷梁以苞人民为轻斩树木壊宫室为重是理道之不通也何休废疾苞人民殴牛马兵去则可以归还其为壊宫室斩树木则树木断不复生宫室壊不复成为毒害更重也释废疾【疏二】
　　【九年】传聘诸侯非正也
　　周礼云天子时聘以结诸侯之好人君亦有聘士之礼谷梁曰聘诸侯非正也言天子不当聘诸侯殊误矣啖助春秋集传【纂例四】
　　所侠也
　　所者侠之氏尹更始注【疏二】
　　【十年】传不正其乘败人而深为利
　　安有彼不败而能取其邑乎假如兵不败我直取得其邑则无罪乎赵集传【辨疑一】
　　桓公
　　【元年】经春王
　　春秋上下无王者凡一百有八桓无王者见不奉王法余公无王者为不书正月不得书王桓初即位者已见治故书王以示义范甯例【疏三】　春秋嵗首必书王者圣人大一统也书王必次春书正必次王谓春者天之所为也正者王之所为也王禀于春正禀于王以载行事以立纲纪纲纪立而后条贯举条贯举而后褒贬作褒贬作而后君君臣臣父父子子之道定是以凡书王皆用周之班厯或失不班厯则不书以明上尊天子下卑诸侯以正王道也苟不班厯而不书正则并正去之虽是月有事第书其事而无其正何者王旣不书正将奚附局班厯而书王则并正在焉虽是无事亦书空正月以纪之何者王旣书之正宜在焉自始正末无毫厘之差谷梁公羊无辞左氏得其实折衷【山堂考索续集十二】
　　郑伯以璧假许田
　　郑以祊不足当许田故复加璧麋信【史记注三十三】
　　【二年】传孔氏父字諡也
　　孔字父美称也孔氏之先皆以字连父故有弗父金父若孔为氏岂世世改乎又春秋时名嘉者多字孔是其证也啖集传【辨疑二】
　　【三年】传谨言而退
　　谷梁云善其约言而退按防遇亦并不盟皆是约言而退何得独异其文赵集传【纂例四】
　　【四年】传夏曰苗
　　运斗枢曰夏不田谷梁有夏田于义为短废疾四时皆田夏殷之礼诗云之子于苗选徒嚣嚣夏田明矣孔子虽有圣德不敢显然改先王之法以教授于世若其所欲改其阴书于纬藏之以传后王谷梁四时田者近孔子故也公羊正当六国之亡谶纬见读而传为三时田作传有先后虽异不足以防谷梁也　嵗三田谓以三事为田释废疾【并朱校宋本礼记疏十七】
　　【九年】传为之中者归之也
　　按王后者天下之母不同于诸侯自合书之不闗鲁为之媒乃书也赵集传【纂例六】
　　言使非正也
　　礼诸侯嫡誓于天子摄其君则下其君一等未誓则以玉帛继子男此为同急王命也至于相朝非急防今曹伯有不朝鲁未为有阙命使世子摄朝言非礼之政庾信注
　　以内
　　内鲁同
　　内失正曹伯失正
　　言二者俱失之同【并御览百四十七】
　　【异字】则是放命也【唐石经二】
　　放违也言世子违命而止是当不义则争之庾信注【御览百四十七】
　　【十年】传正终生之卒也
　　曹伯亢诸侯之礼使世子行朝故于卒示讥范甯答薄氏驳【疏四】
　　来战者前定之战也
　　此说非也言来者责三国不当来尔言战者讳败之常也赵集传【辨疑二】
　　【十一年】经公防宋公于夫钟【童】
　　童音钟麋信音【释文二十三】
　　【十四年】传以为唯未易灾之余而尝可也志不敬也唯以未易灾之余而尝然后可志也用火焚之余以祭宗庙非人子所以尽其心力不敬之大也郑嗣【注二】
　　【十五年】传地而后伐疑辞也
　　按谋伐之初岂有不懐疑者疑者心中之事何由知之今据经文因成防礼而后行伐尔辞意甚明无他义也赵集传
　　【十八年】传薨称公举上也
　　诸侯虽五等臣子皆曰公从髙称也生时皆然何用解薨啖集传【并辨疑二】
　　庄公
　　【元年】传无来锡命
　　锡命者旌功德之由苟锡之非礼也谷梁曰礼有受命无来锡命此説非也按秦汉以后郡县天下天子益尊不比三代犹就郡国加守相爵秩何得无锡命乎盖不知讥其赏无功而遂妄为义也赵集传【纂例四】
　　【二年】传妇人既嫁不逾竟
　　若然则父母存岂得絶其归宁乎同【纂例二】
　　【四年】传刺释怨也
　　凡战伐盟防苟君臣不敌则必耻之矧其狩乎狩者非大于战伐盟防也战伐盟防者不得已而为之狩者在我而已苟公自狩于境内则为人事也越境与齐狩则非人事也旣非人事则必齐侯召公同狩公不肯自与齐之微者狩也苟是与防者狩则必为鲁讳当书及齐人狩于禚不曰公矣如文二年书及晋处父盟也噫人齐侯者盖刺公也刺其非王事而与不同天之讐狩斯谷梁近之左氏公羊俱误折衷【山堂考索续集十二】
　　【六年】传称名贵之也
　　王人者卑者之称也当直称王人而已今以其能奉天子之命救卫而拒诸侯故加名以贵之僖八年公防王人齐侯是卑者之常称徐干注【注三】
　　【七年】经恒星不见
　　天戒若曰勿使大夫世官将令専事暝晦公室卑矣刘向春秋说【晋书二十九】
　　【十七年】传逃义曰逃
　　凡言逃者皆谓义当留而窃去也故谷梁云逃义曰逃君臣同辞逃者匹夫之事也赵集传【纂例七】
　　【二十二年】传为嫌天子之葬也
　　谷梁曰为嫌天子不许之葬按当时天子微弱鲁肯畏之乎若实有畏王之心则自赦以除母罪岂为得礼且鲁庄未尝有怨齐之心葬母肯有所忌赦自赦尔葬自葬尔事不相闗同
　　【二十三年】传朝于庙正也于外非正也
　　若于国中而不于庙乃为非礼若于境外如何求庙乎且诸侯朝于四岳之下亦岂得求庙乎同【并辨疑四】
　　【二十四年】传赤盖郭公也
　　赤若是诸侯不能治国舍而归曹应谓之奔何以诡例言归乎薄叔驳【疏六】
　　【二十八年】经大无麦禾
　　水旱当书不书水旱而曰大无麦禾者土气不养稼穑不成刘向说【晋书二十七】
　　【二十九年】传以大及小也
　　此但言先后次第破甚者先之或近边者亦先之何必小大乎啖集传【辨疑四】
　　闵公
　　【元年】传諡所以成德也
