<!-- { "loadSidebar": true } -->
　　无句叔之别名皇疏【礼书百二十】
　　丧服小记
　　斩衰
　　凡言斩衰者以六寸之布广四寸为衰帖于心前剪而不缉也外传
　　齐衰
　　齐之言齐也同【并御览五百四十七】
　　男子免而妇人髽
　　男子妇人皆吉屦无絇其服皆白布深衣郑丧服变除注【校宋疏四十二】
　　祖父卒
　　父死未殡而祖父死服祖以周既殡而祖父死三年此谓嫡子为父后者也父未殡服祖以周者父尸尚在人子之义未可以代重也贺循丧服要记【通典九十七】
　　庶子不为长子斩不继祖典祢故也
　　此但别庶子而下言不继祖者谓庶子身不继祢故其长子为不继祖合而言之也谯周五经然否论刘智丧服释疑　庶子父虽没犹不为长子三年以已不继祖也贺循丧服要记【并通典八十八】　言不继祖与祢欲明死者之父不继祖与祢非据死者之身庾氏【校宋疏四十二】
　　妾从女君而出则不为女君之子服
　　谓俱有过而出女君为其子服嫌妾当从服故言不也卢注　非属从故不服王注【并通典八十七】
　　再期之丧
　　三年周丧歳数没闰射慈丧服变除图
　　九月七月之丧
　　九月以下数闰同【并通典一百】
　　三年而后葬者必再祭
　　谓逢变三年后乃葬者虞祔后必行小祥大祥祭也卢注
　　不同时而除丧
　　不同者异月也谓葬后一月练后一月大祥也除重服宜有渐间一月若异时矣故言不同时者但不同月耳王注【并通典一百三】
　　生不及祖父母诸父昆弟而父税丧已则否
　　谓父客他所子生服竟乃归父追服子生所不见恩浅不追服也卢注　谓父与祖离隔子生之时祖父母已死故曰生不及祖父母若至长大父税服已则不服也诸父伯叔也昆弟诸父之昆弟也王注【并通典九十八】
　　降而在缌小功者则税之
　　凡屈不得服者皆有心丧之礼小功以下不税服乃无心丧耳刘智丧服释疑【通典八十一】
　　妾为君之长子与女君同
　　与女君丧长子俱三年卢注【通典八十九】
　　夫为人后者其妻为舅姑大功
　　从夫而服不论识前舅姑与否熊疏【疏三十三】
　　男子冠而不为殇妇人笄而不为殇
　　女年十五笄卢注【通典九十一】　男子防娶必冠女子防嫁必笄礼之则从成人不为殇谯周丧服图【御览五百四十】
　　唯主丧者不除
　　或问萧太傅久而不葬唯主丧者不除今则或十年葬主丧者除不荅曰所谓主丧者独谓子耳虽过期不葬子义不可以除石渠礼论【通典一百三】　其下子孙皆不除也以主丧为正耳余亲者以麻各终其月数除矣卢注【校宋疏四十三】
　　其余以麻终月数者除丧则已
　　萧太傅云以麻终月数者以其未葬除无文节故不变其服为稍轻也已除丧服未葬者皆至葬反服庶人为国君亦如之宣帝制曰防葬服丧衣是也石渠礼议【通典一百三】
　　诸侯吊必皮弁锡衰
　　夫王吊三公及三孤弁绖锡衰吊六卿弁绖锡衰吊大夫弁绖疑衰吊士弁绖缌衰吊畿内诸侯弁绖缌衰谢兹丧服图【御览五百六十一】
　　大传
　　王者禘其祖之所自出以其祖配之
　　夏正郊天者王者各祭所出帝于南郊即大传所谓王者禘其祖之所自出以其祖配之是也义宗【旧唐书二十一】
　　殊徽号
　　徽章也号所以书之于绥若夏则书其号为夏也卢注　徽谓旌旗斿也王注【并通典五十五】
　　别子为祖继别为宗
　　天子之子称王子王子封诸侯若鲁卫是也诸侯之子称公子公子还自仕食采于其国为卿大夫若鲁公子季友者是也则子孙自立此公子之庙谓之别子为祖则嫡嫡相承作大宗百代不絶薛综述郑氏礼五宗图
　　继祢者为小宗
　　大宗之庶子则皆为小宗小宗有四五代而迁已身庶也宗祢宗已父庶也宗祖宗已祖庶也宗曽祖宗已曽祖庶也宗髙祖宗已髙祖庶也则迁而唯宗大宗耳同
　　有小宗而无大宗者
　　谓君无嫡弟以庶弟为小宗王注　谓君之诸弟同庶者君命庶长为众庶之宗则名小宗则服大功九月者是也范宣礼论难　母妻则无服女公子服宗亦与男同谢徽丧服要记注
　　有大宗而无小宗者
　　谓大宗一子无小宗王注　谓君有同母弟命以为宗则羣庶昆弟宗之则名大宗服齐衰九月者是也礼论难　母弟虽贵诸弟亦不敢服既为宗主则齐衰九月其母则小君也其妻齐衰三月如大宗也以母弟之贵故也谢徽丧服要记注
　　有无宗
　　谓君一身也王注　谓公子唯已而已则上不敢宗君下无昆弟宗已者是也礼论难
　　亦莫之宗者
　　谓君有一弟为宗无宗之者也王注
　　为其士大夫之庶者宗其士大夫之适者公子之宗道也
　　其士大夫之嫡者此为诸侯别子之后也或母弟之子孙或庶弟之子孙位为大夫者各祖别子为始祖各宗其嫡为大宗嫌庶子小宗之后犹不得为嫡故通称嫡以明后代皆应同正也曹述初集解【并通典七十三】
　　少仪
　　【注】不斥人
　　不斥主人南公【疏三十五】
　　不翣也
　　翣扇也卢注【释文十二】　虽热不敢摇扇也同
　　则拥矢
　　尊者委四矢于地一一取以投卑者不敢委于地悉执之也隠义
　　加夫襓
　　依广雅夫襓木剑衣谓以木为剑衣者若今刀防熊疏【并校宋疏四十五】
　　兎为宛脾
　　宛于月翻郑音【宋本羣经音辨三】
　　学记
　　足以謏闻
　　謏所六切徐音【影宋本集韵九】
　　其必由学乎
　　学者觉也人生也皆禀五常之正性故圣人脩道以教之使其发学不失其性也外传【御览五百三十三】
　　家有塾
　　三王教化之宫总名为学夏为学校校之言教也殷为庠周为序周家人兼用之故乡为庠里为序家为塾五经通义【御览五百三十五】
　　大学始教
　　天子诸侯皆有大学小学大学在西有虞氏之学曰庠亦谓之米廪夏曰序殷曰瞽宗周曰辟雍外传【御览五百三十三】
　　强而弗抑
　　强其良翻沈重音【释文十三】
　　【注】师尚父西面
　　王在宾位师尚父主位故西面王庭之位若寻常师徒之教则师东面弟子西面与此异也皇疏【校宋疏四十五】
　　乐记
　　物使之然也
　　物事也谓哀乐喜怒和敬之事感人而动见于声王注【史记注二十四】
　　噍以杀
　　噍音樵徐音【影宋本集韵三】
　　宫为君
　　居中总四方王注
　　商为臣
　　秋义断同
　　角为民
　　春物并生各以区别民之象也同
　　征为事
　　夏物盛故事多同【并史记注二十四】
　　羽为物
　　冬物聚故为物同【史记索隠八】
　　清庙之瑟
　　于清庙中所鼓之瑟王注【史记注二十四】
　　【注】画疏之使声迟也
　　瑟两头有孔画疏之疏通也使两头孔相连而通孔小则声急孔大则声迟故云使声迟也熊疏
　　而俎腥鱼
　　其牛羊之俎至荐熟之时皆烹之而熟荐腥鱼则始末不烹故云而俎腥鱼也同【并校宋疏四十七】
　　有遗音者矣
　　未尽音之极王注
　　物至知知然后好恶形焉
　　事至以智知之然后情之好恶见同
　　好恶无节于内知诱于外不能反躬天理灭矣
　　内无定节智为物所诱于外情从之动而失其天性同
　　人为之节
　　以人为之节言得其中也同【并史记注二十四】　人为犹为人也言为人作法节也庾疏【校宋疏四十七】
　　则流
　　流遁不能自还王注
　　则离
　　离析而不亲同【并史记注二十四】
　　大乐与天地同和
　　乐贵和而上质五经通义【北堂书钞一百五】
　　故事与时并
　　有其时然后得立其事王注
　　名与功偕
　　有功然后得受其名同
　　论伦无患
　　言能合道论中伦理而无患也同
　　则此所与民同也
　　自天子至民人皆贵礼之和乐之和以事鬼神先祖也同【并史记注二十四】
　　功成作乐
　　所以禁奢侈涤邪志通中和也　乐者所以象徳表功因事之宜五经通义【初学记十五】
　　不相沿乐
　　五帝三皇乐所以不同何乐以象徳有优劣故不同同【北堂书钞一百五】
　　居鬼
　　品处人鬼之志孙注
　　天地官矣
　　各得其位也王注
　　乐着大始
　　着明也明大始谓法天也同
　　而礼居成物
　　成物谓地也居亦谓法也同【并史记注二十四】









　　古经解钩沈卷十三
　　钦定四库全书
　　古经解钩沈卷十四
　　长洲余萧客撰
　　礼记四
　　乐记【下】
　　以歌南风
　　南风育养民之诗也王注
　　其舞行缀逺
　　逺以象民行之劳同
　　其舞行缀短
　　近以象民行之逸同【并史记注二十四】
　　大章
　　按五行钩命决云伏羲乐为立基神农乐为下谋祝融乐为祝续熊疏【校宋疏四十八】　章明也民乐尧徳大明故名乐曰大明皇疏【通鉴音注四十七】
　　咸池备矣
　　黄帝乐所以为咸池者何咸皆也施也黄帝时道皆施于民五经通义【初学记十五】　包容浸润行化皆然故曰备矣王注【史记注二十四】
　　夏
　　受命而王者六乐焉以大一乐天以咸池乐地以肆夏乐人以大夏乐四时以大濩乐五行神明以大武乐六律各象其性分而为之制以乐其先祖五经通义【萟文类聚四十一】
　　以法治也
　　作乐所以法其治行也王注
　　善则行象徳矣
　　君行善即臣下之行皆象君之徳同【并史记注二十四】
　　粗厉猛起奋末广贲之音作
　　粗厉亢厉猛起发奋末浸疾广贲广大之也王注
　　劲【经】正
　　经法也孙注
　　肉好
　　古音之洪美王注【并史记注二十四】　言音之洪润同【史记索隠八】
　　涤滥之音作
　　涤放荡滥僭差也同
　　以绳徳厚
　　绳法也法其徳厚薄也同
　　律大小之称
　　作乐器大小称十二律孙注
　　广则容奸
　　其音广大则容奸伪王注
　　狭则思欲
　　其狭者使人思利欲也同【并史记注二十四】
　　从以箫管
　　箫编竹为之长尺有五寸五经通义【初学记十六】
　　奋至徳之光
　　天地之道也孙注
　　动四时之和
　　四时之化也同
　　以着万物之理
　　着犹诚也同【并史记索八】
　　清明象天广大象地终始象四时周还象风雨
　　清明广大终始周旋皆乐之节奏容仪发动也王注【史记注二十四】
　　五色成文而不乱
　　五色者五行之音谓宫商角征羽之声和合成文不乱也而云五色因五行之色别广以明义也崔氏【校宋疏四十八】
　　八风从律而不奸
　　八风者八卦之风八风以时至则隂阳变化之道成万物各以时育生之五经通义【后汉书注六十一】
　　百度得数而有常
　　至乐之极能使然耳王注
　　三歩以见方
　　舞武乐三步为一节者以见伐道也同
　　奋疾而不拔
　　舞虽奋疾而不失节若树木得疾风而不拔同
　　独乐其志不厌其道
　　乐能使仁人独乐其志不厌倦其道也同【并史记注二十四】乐音岳庾音【释文十三】
