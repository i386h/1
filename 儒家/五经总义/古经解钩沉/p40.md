<!-- { "loadSidebar": true } -->
　　此春秋五始三科九防七等六辅二类之义以矫枉拨乱为受命品道之端正徳之纪也何休文諡例【疏一】五始者元年春王正月公即位是也七等者州国
　　氏人名字子是也六辅者公辅天子卿辅公大夫辅卿士辅大夫京师辅君诸夏辅京师是也二类者人事与灾异是也同【玉海四十】
　　传君之始年也
　　君者臣之天也何休墨守【宋本文选注三十七】
　　为桓立也
　　隠为摄位周公为摄政虽俱相幼君摄位与摄政异也郑发墨守【朱校宋本礼记疏四十一】
　　褒之也
　　仪父附庸之君非有勤王之善纵其自通于大国亦自利尔有何可嘉而字褒之乎赵匡春秋集传【孙觉春秋经解一】
　　经郑伯
　　桓公国在宗周畿内武公迁居东周畿内发墨守【诗疏四之二】
　　天王
　　惠公三年平王东迁何休音训【困学纪闻七】
　　【注】入庙称祢
　　祢字示傍尔言虽可入庙是神示犹是最近于已故曰祢旧说【疏一】
　　传何以不日
　　公谷多以日月为例或以书日为美或以为恶夫美恶在于事迹见其文足以知其褒贬日月之例复何为哉假如书曰春正月叛逆与言甲子之日叛逆又何差异乎故知皆穿凿妄说也啖集传【纂例九】
　　【三年】传讥世卿
　　今春秋公羊谷梁说卿大夫世位则权并一姓谓周尹氏齐崔氏也而古文春秋左氏说卿大夫皆得世禄传曰官族易曰食旧德谓食父故禄也尚书曰世选尔劳予不絶尔善诗云惟周之士不显奕世论语曰兴灭国继絶世国谓诸侯世谓卿大夫也五经异义【魏书一百八十四】
　　【五年】传将尊师少称将
　　【附正注误字】卫孙良夫伐将咎如是也【何煌校宋蜀大字本一】
　　将卑师少称人
　　按前后称人以围者凡十五若将卑师少何能围国赵集传【纂例五】
　　自陜而东者周公主之自陜而西者召公主之
　　王者已有州伯所以复设二伯何欲使绌职也三嵗一闰天道小备故二伯绌职也何以为二伯乎曰以三公在外称伯东西分为二所以称伯何欲抑之也三公臣之最尊者也又以王命行天下为其威故抑之也明有所屈伯也五经异义【北堂书钞五十】
　　【六年】传讳获也
　　【附补注脱字】明郑独擅获诸侯【何煌校宋鄂泮官本一】
　　桓公
　　【二年】传宋始以不义得之故谓之郜鼎
　　【注误字】不应得故正之
　　【四年】传苗
　　【注误字】毛也明当毛物取未懐任者
　　【五年】传言雩则旱见
　　雩祭名尔旱乃灾也以雩言旱非举重之义赵集传【纂例三】
　　【八年】传则因用是往逆矣
　　公羊说天子至庶人皆亲迎左氏说王者至尊无敌体之义不亲迎五经异义【通典五十八】
　　【十六年】经十有一月卫侯朔出奔齐
　　大国书奔皆悉书月春秋例【疏七】
　　庄公
　　【三年】传其言次于郎何
　　【注误字】国内兵不当书【何校官本三】
　　【四年】传春秋为贤者讳
　　公羊云春秋为贤者讳为尊者讳谷梁云为尊者讳耻为亲者讳疾为贤者讳过旧说隠讳也乃隠其恶耳若隠其恶何名为直笔乎盖讳避之也避其名而逊其辞以示尊敬也犹鲁讳具敖以乡名山非为隠讳言鲁无此山也但讳为避则近春秋之义也今言他人之遇屯否罪戾死丧耻辱则正言之至于所尊所敬则婉顺言之此盖是人情常理春秋讳避之道亦尔公夫人见杀及鲁师败不书不可斥言也公则以不地见杀夫人则以齐人以尸归见杀师败则书战而已举例而见意凡恶事必须书者则避辞言之犹公夫人奔则曰逊杀大夫曰刺之类是也啖助春秋集传【纂例九】
　　徒葬于齐尔
　　【注误字】徒为齐侯所葬【何校官本三】
　　【十年】传荆者何州名也
　　荆楚一物义能相发吴异训故不得州名也戴氏【疏七】
　　国不若民
　　按诸侯无称氏之例赵集传
　　氏不若人
　　按春秋无氏独行之例唯崔氏出奔尹氏卒自是讥世卿不同常例同【并辨疑三】
　　【十三年传注】摽辟也
　　辟捐也刘兆【释文二十一】
　　【二十二年】经纳币
　　【附删注衍字】纳币即纳徴礼曰主人受币
　　【二十五年】经陈侯使女叔来聘
　　【注误字】礼七十虽庶人主字而礼之【并何校官本三】
　　【三十二年】传有子则庙
　　未逾年君有子则书葬立庙无子则不书葬恩无所録也左氏说云臣之奉君悉心奉恩不得縁君父有子则为立庙无子则废也或议曰许君按礼云臣不殇君子不殇父无子而不为立庙是背义弃礼罪之大者也五经异义　未逾年君者鲁子般子恶是也皆不称公书卒弗諡不成于君也庙者当序于昭穆不成于君则何庙之立凡无庙者为坛祭之近汉诸幼少之帝尚皆不庙祭而祭于陵云罪之重者此何故不罪殇者十九向下未逾年之君未必未冠引殇欲以何明也驳五经异义【并通典九十三】
　　闵公
　　【元年】传曷为外之
　　【注误字】据俱出奔还也【何校官本四】
　　【二年】传未可以称宫庙也
　　禘者本王者之大祭诸侯不得行之成王以特尊周公令鲁行耳闵二年遂僭用于庄庙故经书以讥之公羊云其言庄公何未可以称宫庙也必若不合于宫庙行禘而今行之则当明书以示讥不应隠避也自縁不配文王故斥言庄公以明之尔赵集传【纂例二】
　　僖公
　　【九年】经宋子
　　诸侯未逾年出朝防与不出防何春秋公羊说云诸侯未逾年不出境在国中称子以王事出亦称子非王事而出防同安父位不称子郑伯伐许未逾年以本爵讥不子也左氏说诸侯未逾年在国内称子以王事出则称爵诎于王事不敢伸其私恩郑伯伐许是也春秋不得以家事辞王事诸侯藩卫之臣虽未逾年以王事称爵是也五经异义　昔武王卒父业旣除丧出至孟津之上犹称太子者是为孝也今未除丧而出称爵是与武王义反矣春秋僖九年春三月丁丑宋公御说卒夏公防宰周公齐侯宋子卫侯郑伯许男曹伯于葵丘宋子即未逾年君也出与天子大夫防是非王事而非子耶驳五经异义【并通典九十三】
　　【十五年】传晦者何冥也
　　晦者晦朔之晦尔据十六年戊申朔陨石于宋五成十六年甲午晦晋楚战于鄢陵并书晦朔则知古史之体应合书日而遇晦朔必书之以为厯数之证赵集传【辨疑五】
　　【十九年】经【脱字】鄫人防盟于邾娄【何校官本五】
　　【二十八年】传未侵曹则其言侵曹何致其意也
　　圣人立教犹云不逆诈岂未行其事而先致其意乎赵集传
　　归之于者罪已定矣归于者罪未定也
　　归于与归之于其义一也或传写衍缩不烦妄释同【并辨疑六】
　　【三十一年】传祭天
　　公羊说祭天无尸左氏说晋祀夏郊以董伯为尸虞夏传云舜入唐郊以丹朱为尸是祭天有尸也鲁郊祀曰祝延帝尸从左氏之说也五经异义【读书杂钞一】
　　【三十三年】传必于殽之嵚岩
　　嵚音钦徐邈音
　　匹马只【易】轮无反者
　　车皆不还故不得易轮辙董仲舒【并释文二十一】
　　文公
　　【二年】传藏主也
　　正庙之主各藏太室西壁之中迁庙之主于太祖太室北壁之中冯君严氏春秋章句【通典四十八　赵明诚金石録十四洪适　注误释二十四　字】常所当奉事也
　　【五年】传口实也
　　【注误字】天子以球【并何校官本六】
　　兼之非礼也
　　据礼含赗襚止一人公谷反云讥一人兼行二礼殊乖礼意也据礼含赗襚止一人兼行尔若每事须一人则罄王朝之臣不足以充丧礼之使也赵集传【辨疑七】
　　经葬我小君成风
　　母以子贵庶子为君母为夫人薨卒赴告皆以成礼不行妾母之制夫人成风是也春秋条例【通典八十二】妾母之子为君子得尊其母为夫人按春秋公羊说妾子立为君母得称夫人故上堂称妾屈于嫡下堂称夫人尊行国家则士庶起为人君母亦不得称夫人父母者子之天也子不得爵命父母至于妾子为君爵其母者以妾本接事尊者有所因也谷梁说僖公立妾母成风为夫人入宗庙是子而爵母也以妾为妻非礼也古春秋左氏说成风得立为夫人母以子贵谨按尚书舜为天子瞽叟为士明起于匹庶者子不得爵父母也至于鲁僖公本妾子尊成风为小君经无讥文公羊左氏义是也五经异义　礼丧服父为长子三年以将传重故也众子则为之周明无二嫡也女君卒贵妾继室摄其事耳不得复立夫人鲁僖公妾母为夫人者乃縁庄夫人哀姜有杀子般闵公之罪应贬故也近汉吕后杀戚夫人及庶子赵王不仁废不得配食文帝更尊其母薄后非其比耶妾子立者得尊其母礼未之有也驳五经异义【并通典七十二】
　　【十四年】传大其弗克纳也
　　此乃讥其不量事而劳师尔闻义能止差能补过何足大之哉赵集传【辨疑七】
　　【十五年】传笋将而来也
　　笋音峻何休音训【史记索隠二十二】
　　【十七年】经【脱字】冬公子遂如齐【唐石经六】
　　宣公
　　【五年】传为其双双而俱至者与
　　双双之鸟一身二首尾有雌雄随便而偶常不离散故以喻焉旧说【疏十五】
　　【八年】经【异字】公至自防【唐石经七】
　　【九年】经公如齐
　　诸侯有妾母丧得出朝防不春秋公羊说妾子为诸侯不敢以妾母之丧废事天子大国出朝防礼也鲁宣公如齐有妾母之丧经书善之左氏说云妻子为君当尊其母有三年之丧而出朝防非礼也故讥鲁宣公按礼妾母无服贵妾子不立而他妾子立者也不敢以卑废事尊者礼也即妾子为君义如左氏五经异义　丧服缌麻庶子为后为其母此义自天子至庶人固不得三年鲁襄公所以得尊其妾母敬嬴为夫人者以夫人姜氏大归齐不反故也因是言妾子立母卒得为之三年于礼为通乎其服之间出朝防无王事与郑伯伐许何异驳五经异义【并通典九十三】
　　【十二年】传杅不穿
　　杅是衧字若今食帒矣旧说【疏十六】
　　而佚晋冦
　　【注误字】为其欲壊楚善行以求上人【何校官本七】
　　成公
　　【二年】传逮于袁娄
　　【注脱字】一言使四国大夫汲汲追与之盟【何校官本八】
　　【五年】传河上之山也【何校余本八】
　　【十年】经【阙文】冬十月
　　【十五年】传公孙婴齐则曷谓之仲婴齐为兄后也
　　二传不知时有叔肹子公孙婴齐故此称仲以别之义故妄说尔啖集传【辨疑八】
　　【误字】臧宣叔者
　　【十八年】传郊用正月上辛
　　【注误字】鲁郊博卜春三月【并何校官本八】
　　襄公
　　【五年】传盖欲立其出也
　　【注脱字】主书者善之【何校官本九】
　　【十年】经公至自防
　　【注误字脱字】例不当书致书致者深讳使若公与上防不与下灭【同前】
　　【十二年】经【异字】春王三月【何校余本九】
　　【二十二年】经春王正月公至自防
　　【注误字脱字】月者危公前疆随漷有邾娄地又受其叛臣邑而今与防不于上防月者与日食同月不得复见【何校官本九】
　　【二十九年】传贤者不名
