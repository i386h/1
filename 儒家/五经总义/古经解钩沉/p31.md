<!-- { "loadSidebar": true } -->
　　【注】不称公战公败讳之
　　败绩义在桓十年来战论中明矣第评书及而已凡公自伐曰公伐某国如庄九年公伐齐纳子纠遣大夫伐则曰某伐某国如隠二年无骇帅师入极是也若公不与谋则曰防某师伐某国如桓十六年公防宋书伐郑公与谋则曰公及某师伐某国如宣四年公及齐侯平莒及郑莒人不肯公伐莒取向败绩第曰及如僖二十二年及邾人战于升陉或使微者不列于春秋亦苐曰及桓十七年及齐师战于奚斯书及者是败绩讳之明矣杜得其防折衷【山堂考索续集十二】
　　浚洙
　　洙水在鲁城北浚深之为齐备土地名【水经注二十五】
　　传于生窦
　　生窦鲁地句窦贾逵【史记索隠十】
　　及堂阜
　　鲁北境同
　　治于高傒
　　齐正卿高敬仲也同【并史记注三十二】
　　公使吊焉
　　问凶曰吊同
　　射南宫长万
　　南宫氏万名宋卿同
　　【十二年】传于蒙泽
　　宋泽名也同
　　羣公子奔萧公子御説奔亳
　　萧亳宋邑服防【并史记注三十八】　亳在梁国蒙泽县北薄城中有汤冢凡三亳也杜例【説文系传十】
　　使妇人饮之酒
　　宋万多力勇不可执故先使妇人诱而饮之酒醉而缚之服防
　　皆醢之
　　醢肉酱同【并史记注三十八】
　　【十三六】经齐人灭遂
　　隧在蛇丘东北十里土地名【水经注二十四】
　　冬公防齐侯盟
　　公谷以桓盟不书日谓齐桓公信着于诸侯桓盟皆不日究其微旨殊不然春秋书内事或系日或系月或系时内事系日如书卒葬嫁娶大灾异内事系月如书烝尝雩望是也内事系时如书搜狩土功是也外事第从赴告而已盟防外事也赴以日则书日斯桓之盟不日者不赴以日也苟曰桓盟不日桓方伯之际亦有书日者桓既卒之后复有不书日者方伯之际书日则庄二十二年防之盟二十三年扈之盟闵元年姑落之盟僖元年葵丘之盟是也既卒之后不书日则僖二十八年温之盟二十九年翟泉之盟文二年陇之盟宣七年黑壤之盟成十八年虚朾之盟是也聊举大者以明之则知盟防不以月为义例定矣斯左氏得其实公谷皆误折衷【山堂考索续集十二】
　　【十四年】传及大陵
　　颍川临颍县东北二十五里有故臣陵亭古大陵也土地名【水经注二十二】
　　【十六年】经防齐侯
　　左氏谷梁无公字阙文也折衷
　　【十七年】经郑詹自齐逃来
　　凡言逃者皆谓义当留而窃去者也通例【并本义七】
　　【十八年】经于济西
　　济水自钜野至济北土地名【水经注八】
　　传有蜮为灾也
　　短狐南方盛暑所生其状如鼈古无今有含沙射入人皮中其疮如疥徧身濩濩蜮蜮故曰灾服防【周礼疏三十四】
　　【二十年】传乐及徧舞
　　徧舞皆舞六代之乐贾逵【史记注四】
　　【二十二年】经肆大眚
　　肆放也啖集传【辨疑四】赵集传【本义八】
　　及齐高徯盟于防
　　书髙徯罪之也此言凡公与大夫盟但称某人者言非其罪也齐恃霸主强使卿与公盟故特书之以示讥赵集传【微防上】
　　公如齐纳币
　　凡防姻合礼者皆不书啖集传【纂例二】
　　传羇旅之臣
　　羇寄旅客也贾逵【史记注三十六】
　　翘翘车乗
　　翘翘逺貌服防【诗疏一之三】
　　使为工政
　　掌百工贾逵【史记注三十二】
　　臣卜其昼
　　臣享君必卜示敬慎也服防【诗疏十之一】
　　有妫之后
　　舜居西域本曰妫汭颖容释例【御览百六十八】
　　五世其昌并于正卿
　　言完后五世与卿并列服防
　　莫之与京
　　京大也贾逵
　　遇观之否
　　坤下防上观坤下干上否同【并史记注三十六】　观爻在六四变而之否同【汉上易丛説】
　　在其子孙
　　【疏阙文】或取爻象或取互体【宋本九】
　　成子得政
　　君子之人当记其忠之善者刘义疏【宋本疏九】
　　士蒍
　　晋大夫贾逵【史记注三十九】
　　【二十四年】经大夫宗妇觌
　　宗妇同姓大夫之妇同【诗疏九之二】
　　【二十五年】经伯姬归于杞
　　凡内女归嫁为夫人则书但云归而不云逆者知自来逆常事不书啖集传【纂例二】
　　公子友如陈
　　庶弟不得称弟而母弟得称公子秦伯之弟鍼适晋女叔齐曰秦公子必归杜例【宋本疏九】
　　传嘉之故不名
　　凡升绌之体唯在爵氏名字而已朝聘之使苟循常礼无升绌名氏如卫侯使甯俞来聘苟有可嘉字以贵之如齐仲孙来虽天子之使苟可嘉亦嘉之可绌亦无所避如天王使南季来聘故字之宰咺归故贬名之左谓结陈好嘉之得其防折衷
　　非常也
　　凡书灾异多矣大则日月之责小则水旱之灾夫阳正之月隂气未作不宜侵阳苟月掩日则臣掩君之象是以伐鼓用币正阳既过则一隂生为灾轻也故日食不伐鼓用币矣得礼之正也如水旱之灾则国之常不系于君臣逆顺故但书记其为灾而已斯伐鼓用币者讥非其常也左得其旨同【山堂考索续集十二】
　　鼓用牲于社
　　天子之国有泰社东方青南方赤西方白北方黒上方黄故将封于东方者取青土封于南者取赤土封于西者取白土封于北者取黑土各取其方土裹以白茅封以为社此始受封于天子者　此之谓主土主土者立社以奉之也春秋大传【通鉴音注三十八】　天子社广五丈诸侯半之春秋文义【政和五礼新仪九】
　　公子友如陈
　　庶弟不得称弟而母弟得称公子杜例【宋本疏九】
　　传非常也
　　感精符云立推度以正阳日食则鼓用牲于社朱丝营社鸣鼓胁之左氏云用牲非常明左氏説非夫子春秋于义为短膏肓　用牲者不宜用春秋之通例此防説正阳朱丝鸣鼓岂説用牲之义也防用牲于社者取经完句耳箴膏肓【并朱校宋本礼记疏五十五】
　　乃城聚
　　聚晋邑贾逵【史记注三十九】
　　【二十八年】经筑郿
　　公羊传谓之微在东平寿张县西北三十里有故微乡鲁邑也土地名【水经注八】　微子国同【路史国名纪丁注】
　　臧孙辰告籴于齐
　　无庭实也服注【仪礼疏八】
　　传郑人将奔桐丘
　　今圗无而桐丘城见存西南去许昌故城可三十五里土地名【水经注二十五】
　　【三十年】经齐人降鄣
　　章纪遗邑刘歆章句【路史国名名纪甲】
　　【三十二年】经公薨于路寝
　　君必终于正寝以就公卿也大位奸之窥也危病邪之伺也若蔽于隠是使小人女子得行其志也赵集传【微防上】
　　传临党氏
　　党氏鲁大夫任姓贾逵
　　见孟任
　　党氏女同
　　割臂盟公
　　割其臂以与公盟服防
　　圉人荦
　　圉人掌养马者荦其名也同【并史记注三十三】
　　能投盖于稷门
　　能投千钧之重过门之上也同【水经注二十五】
　　酖之
　　酖鸟一名运日鸟同
　　成季奔陈
　　季友内知庆父之情力不能诛故避其难出奔同【史记注三十三】
　　闵公
　　【元年】经齐仲孙来
　　存邻国之美者莫过于仲孙高子陆质集传【经解七】
　　传以灭耿灭霍灭魏
　　三国皆姬姓服防【史记注三十九】　魏在晋之蒲坂同【元和郡县图志十二】
　　分之都城
　　邑有先君之主曰都同
　　而位以卿
　　谓将下军贾逵
　　先为之极
　　言其禄位极尽于此服防
　　为呉太伯
　　太伯知天命在王季奔吴不反王肃
　　犹有令名与其及也
　　虽去犹可有令名何与其坐而及祸同
　　卜偃
　　晋掌卜大夫郭偃贾逵
　　万盈数也魏大名也
　　数从一至万为满魏喻巍巍高大也服防
　　天启之矣
　　以魏赏毕万是为天开其福同
　　遇屯之比
　　震下坎上屯坤下坎上比屯初九变之比贾逵
　　辛廖
　　晋大夫同【并史记注三十九】
　　【二年】经吉禘于庄公
　　禘者逓也审禘昭穆迁主逓位孙居王父之防同【朱校宋本礼记疏十八】　禘王者之大祭也王者既立始祖之庙又推始祖所自出之帝祀之于始祖之庙而以始祖配之也赵集传【阙疑十二】
　　传于渭汭
　　队谓汭也服防【水经注十九】　汭入也王注【通鉴音注八十九】
　　夺卜齮田
　　卜齮鲁大夫贾逵
　　于武闱
　　宫中门谓之闱同
　　间于两社
　　两社者周社亳社也两社之间朝延执政之臣所在同【并史记注　疏误三十三　　字】宗庙社稷在雉门之外分左右厢也【宋本十】
　　鹤有乗轩者
　　车有藩曰轩服防【宋本疏十】
　　齐人使昭伯烝于宣姜
　　昭伯卫宣公之长庶伋之兄宣姜宣公夫人惠公之母服防【诗疏三之一】
　　鱼轩
　　鱼兽名同【诗疏九之三】
　　里克
　　晋卿李季贾逵
　　以朝夕视君膳者也
　　厨膳饮食服防
　　有守则从
　　有代太子守则从同
　　抚军
　　助君抚循军士同
　　君与国政之所图也
　　国政正卿贾逵【并史记注三十九】
　　君其舎之
　　舎之置申生勿使将兵服防
　　不对
　　里克不对同【并御览百四十六】
　　教之以军旅
　　将下军贾逵
　　无惧弗得立
　　不得立已服防
　　公衣之偏衣
　　偏衣偏裻之衣偏异色驳不纯裻在中左右各异故曰偏衣同
　　佩之金玦
　　以金为玦也同【并史记注三十九】
　　闻成季之繇
　　繇抽也抽出吉凶也同【经典释文二】
　　卫文公大布之衣
　　戴公卒在于此年同【诗疏三之一】


　　古经解钩沈卷十六
<经部,五经总义类,古经解钩沉>
　　钦定四库全书
　　古经解钩沈卷十七
　　长洲余萧客撰
　　春秋左传三
　　僖公
　　【元年】传汶上之田及费
　　汶阳鄪鲁二邑贾逵【史记注三十三】
　　【二年】经城楚丘
　　楚丘卫城同【史记索隠十】
　　冬十月不雨
　　凡经时不雨告庙则书赵集传【解疑五】
　　灭下阳
　　夏阳虢邑也在太阳东三十里城南服注【水经注四】
　　传请以屈产之乘
　　产生也服虔【公羊疏十】
　　假道于虞以伐虢
　　虞在晋南虢在虞南贾逵【史记注三十九】
　　伐鄍三门
　　鄍晋别都服注【补注后汉书二十】
　　【三年】经徐人取舒
　　舒有五名舒庸舒龙舒鸠舒城其实一也释例【御览百六十九】
　　传荡公
　　荡摇也贾逵
　　【四年】经蔡溃
　　民逃其上曰渎同【并史记注三十二】
　　传唯是风马牛
　　风放也牝牡相诱曰风同【书疏二十】
　　昔召康公
　　召公奭服防【史记注三十二】
　　五侯九伯
　　五等诸侯九州之伯贾注　服注【周礼疏十八】
　　女实征之
　　太公为王官之伯掌司马职以九伐之法征讨邦国故得征之服防【诗疏二之二】
　　东至于海西至于河南至于穆陵北至于无棣
　　是皆太公始受封土地疆境所至也同【史记注三十二】旧説无棣在辽西孤竹县土地名【水注注九】
　　尔贡包茅不入
　　包茅菁茅包匦之也以供祭祀贾逵
