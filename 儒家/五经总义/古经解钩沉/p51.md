<!-- { "loadSidebar": true } -->
　　祠之言食礿新菜可汋尝尝新谷烝进品物也同【诗疏九之三】
　　祭地曰瘗薶
　　祭地以玉埋地中瘗亦埋也李注【公羊疏十二】　瘗者翳也旣祭翳藏地中孙注【诗疏十七之二】
　　祭山曰庪县
　　祭山以黄玉及璧以庪置几上遥遥而眡之若县故曰庪县李注　埋于山足曰庪埋于山上曰县孙注
　　祭川曰浮沉
　　置祭于水中或浮或沉故曰浮沉同
　　祭星曰布
　　既祭布散于地位似星辰布列同
　　祭风曰磔
　　祭风以牲头蹄及皮破之以祭故曰磔李注　旣祭披磔其牲以风散之孙注【并公羊疏十二】
　　禘大祭也
　　禘五年大祭也同【公羊疏十三】
　　绎又祭也
　　明日复祭李注【诗疏十九之四】　祭之明日寻绎复祭孙注【公羊疏十五】
　　冬猎为狩
　　冬围狩而取禽李注【诗疏五之三】
　　火田为狩
　　放火烧草守其下风李注　孙注【并宋本春秋疏七】
　　起大事
　　大事兵也孙注【诗疏十六之二】
　　必先有事乎社而后出谓之宜
　　有事祭也宜求见祐也孙注【宋本春秋疏十九】
　　出为治兵尚威武也入为振旅反尊卑也
　　出则幼贱在前贵勇力也入则尊老在前复常法也同【宋本春秋疏三十】
　　维以缕
　　维持以缕不欲其曳也同【诗疏三之二】
　　缁
　　黑缯也同
　　继旐曰斾
　　帛续旐末亦长寻诗云帛斾英英是也同【并公羊疏十六】
　　注旄首曰旌
　　旄牛尾着干首李注　析五采羽注旄上也其下亦有旒縿孙注【并诗疏三之二】
　　有铃曰旂
　　有铃以铃着旐端李注　铃在旂上旂者画龙孙注
　　错革鸟曰旟
　　以革为之置于旐端李注　错置也革急也言画急疾之鸟于旒周官所谓鸟隼为旟者矣孙注【并公羊疏十六】画急疾之鸟于縿同【诗疏十之二】
　　因章曰旃
　　因其缯色以为旗章不画之同【宋本春秋疏十三】
　　释地
　　两河间曰冀州
　　两河间其性气相近故曰冀州冀近也李注
　　河南曰豫州
　　河南其气着宻厥性安舒故曰豫豫舒也同【并公羊疏七】言禀中和之气性理安舒同【寰宇记三】　其气安舒厥
　　性寛豫同【傅寅禹贡集解一】　自东河至西河之南曰豫州孙注
　　河西曰雝州
　　其气蔽壅受性急凶故曰雝雝壅塞也李注【公羊疏七】
　　汉南曰荆州
　　荆州其气燥刚禀性彊梁故曰荆荆彊也同【书疏六】
　　江南曰扬州
　　江南其气惨劲厥性轻扬故曰扬州同【公羊疏七】　其气燥劲同【广韵二】　自江南至海也孙注
　　济河间曰兖州
　　济河间其气专质厥性信谨故曰兖州兖信也李注【并公羊疏七】
　　济东曰徐州
　　济东至海其气寛舒禀性安徐徐舒也同【公羊疏七】
　　燕曰幽州
　　燕其气深要厥性僄疾故曰幽幽要也同【释文二十九】
　　齐曰营州
　　齐其气清舒受性平均故曰营营平也今为青州同自岱东至海孙注【并公羊疏七】
　　九州
　　此盖殷制同【诗疏一之一】
　　晋有大陆
　　今钜鹿县北广阿泽也同【书疏六】
　　十薮
　　薮泽之别名也李注【宋本春秋疏二十三】
　　梁莫大于湨梁
　　湨水出河内轵县东南至温入河音义　梁小桥也孙注【并公羊疏二十】
　　有昆仑虚之璆琳琅玕焉
　　璆琳美玉李注　孙注【并朱校宋本礼记疏四十】
　　西方有比肩兽焉与卬卬岠虚比为卬卬岠虚齧甘草即有难卬卬岠虚负而走其名谓之蟨
　　卬卬岠虚能走蟨知美草即若惊难者卬卬岠虚便负蟨而走故曰比肩兽李注　卬卬岠虚状如马前足鹿后足兎前髙不得食而善走蟨前足鼠后足兎善求食走则倒故齧甘草则仰食卬卬岠虚卬卬岠虚负以走孙注
　　中有枝首蛇焉
　　蛇有枝首者名曰率然同
　　郊外谓之田
　　田敕也谓敇列种谷之处李注【并释文二十九】
　　下湿曰隰
　　下湿谓土地窊下但当名为隰同【公羊疏二十二】　常沮洳名为隰也同【诗疏六之三】
　　广平曰原
　　谓土地寛博而平正名之曰原同【宋本春秋疏五】
　　高平曰陆大陆曰阜大阜曰陵
　　髙平谓土地丰正名为陆土地独高大名曰阜最大名为陵同【诗疏七之三】
　　可食者曰原
　　可食者谓有井田也陵阿山田可种谷者亦曰原孙注【宋本春秋疏二十三】
　　陂者曰阪
　　陂者谓高峰山陂李注【通鉴音注六十五】
　　田一歳曰菑二歳曰新田三歳曰畬
　　菑始杀草也孙注【尚书全觧二十九】　菑始菑杀其草木新田新成柔田也畬舒缓同【朱校宋本礼记疏五十九】
　　岠齐州以南戴日为丹穴
　　自中州以南日光所照故曰丹穴舍人注【御覧三十六】
　　释丘
　　丘
　　一成之形象也孙注
　　一成为敦丘
　　形如覆敦敦器似盂同【并诗疏三之一】
　　再成为陶丘
　　再成其形再重也李注【书疏六】　形如累两盂孙注
　　如乘者
　　形如车乘李注【并释文二十九】
　　絶高谓之京
　　丘之高大者曰京同【诗疏十五之三】　为之人力所作也孙注【宋本春秋疏二十三】
　　非人为之丘
　　谓非人力所为自然生为丘李注【诗疏十五之三】　地性自然也孙注【书疏六】
　　水出其左营丘
　　今齐有营丘淄水过其南及东孙注【诗疏五之一】
　　前高旄丘
　　谓前高后卑下李注【诗疏二之二】
　　偏高阿丘
　　谓丘邉高同【诗疏三之二】
　　宛中宛丘
　　中央下李注　孙注【并诗疏七之一】
　　如亩亩丘
　　谓丘如田亩田亩丘也李注　方百歩也孙注【并诗疏十二之三】
　　隈
　　水曲中也孙注【经典释文五】
　　厓内为隩外为隈
　　内曲里也外曲表也同　厓内近水为隩李注【并宋本春秋疏二十】
　　毕堂墙
　　堂墙名厓似堂墙曰毕同【诗疏六之四】
　　坟大防
　　坟谓厓岸状如坟墓名大防也同【诗疏一之三】　谓隄也孙注【宋本春秋疏二十三】
　　涘为厓
　　涘一名厓同【诗疏四之一】
　　释山
　　河南华河西岳河东岱河北恒江南衡
　　华西岳华山也岱东岳泰山也恒北岳恒山也衡南岳衡山也李注【书疏三】　岳雍州鎭有吴岳山孙注【宋本御览四十四寰宇记三十二】
　　再成英一成岯
　　山再重曰英一重曰岯李注【书疏六】
　　山大而髙崧
　　髙大曰崧同【诗疏十八之三】
　　山脊冈
　　冈长山之脊也孙注【书疏七】
　　冢
　　谓山巅也同【诗疏十一之二】
　　重甗隒
　　隒阪也李注【经典释文五】　山基有重岸也孙注【诗疏四之一】
　　小山别大山鲜
　　别不相连也孙注【诗疏十六之四】
　　石戴土谓之崔嵬
　　石山上有土者同
　　土戴石为砠
　　土山上有石者孙注【并诗疏一之一】
　　山夹水涧
　　山间有水李注【宋本春秋疏三】
　　山西曰夕阳山东曰朝阳
　　山西暮乃见日故曰夕阳山东朝乃见日故曰朝阳李注【书疏十一】
　　梁山晋望也
　　晋国所望祭也孙注【诗疏十八之四】
　　释水
　　川渎绮错涣澜流带潜润旁通经营华外殊出同归混之东防郭璞讃【初学记六】
　　氿泉穴出穴出仄出也
　　水泉从旁出名曰氿氿侧出李注【诗疏十三之一】
　　汶为灛
　　灛溢也李注【释文二十九】
　　江为沱
　　江益出流为沱同　沱水自蜀郡都水县湔山与江别而更流郭音义【并寰宇记七十二】
　　大波为澜小波为沦直波为径
　　分别水大小曲直之名李注【诗疏五之三】
　　水草交为湄
　　水草木交合也舍人注【水经注八】
　　济有深渉
　　济渡也李注
　　掲者掲衣也以衣渉水为厉
　　水深则厉水浅则掲衣渡也不解衣而渡水曰厉同揭褰衣裳也以衣渉水濡裈也孙注【并宋本春秋疏二十二】
　　绋【繂】也
　　繂竹为索所以维持舟者李注　繂大索也孙注
　　缡緌也
　　舟止系之于树木戾竹为大索同【并诗疏十五之一】
　　天子造舟
　　比其船而渡李注【经典释文十九　程大昌续演繁露五】　比舟为梁孙注【宋本春秋疏二十六】　天子并七船郭璞圗【释文二十九】
　　诸侯维舟
　　中央左右相维持曰维舟李注【诗疏十六之二】　维连四舟孙注　维持使不动摇也尔雅音义【并公羊疏十六】　诸侯四郭图【释文二十九】
　　大夫方舟
　　并两舩曰方舟李注
　　士特舟
　　一舟同
　　庶人乗泭
　　并木以渡别尊卑同【并公羊疏十六】
　　水注川曰谿注谿曰谷
　　水出于山入于川曰谿同【书疏十】　水相属曰谷同【公羊疏十】
　　逆流而上曰泝洄顺流而下曰泝游
　　逆渡者逆流也顺渡者顺流也孙注【诗疏六之四】
　　正絶流曰乱
　　横渡也孙注【书疏六】
　　水中可居者曰洲
　　四方皆有水中央独可居李注【诗疏一之一】
　　人所为为潏
　　人力水为居止舍人注【宋本御覧七十一】
　　河出昆仑虚
　　昆仑山名虚山下地也李注【书疏六】　昆仑三层号曰天柱实惟河源水之灵府郭璞图讃【释文二十九潘自牧记纂渊海七】
　　色白
　　河水始出其色白也李注　白者西方之色也孙注
　　所渠并千七百一川色黄
　　水流而分交错相穿故曰川也李注　所受渠多转流溷浊故色黄孙注
　　百里一小曲千里一曲一直
　　水势小曲乃大直也故曰小曲水隂节每一曲一直通无极也故曰千里一曲一直李注【并释文二十九】
　　徒骇
　　禹防九河以徒众起故曰徒骇同【书疏六】　禹疏九河此河功难众惧不成故曰徒骇孙注【释文二十九】
　　太史
　　禹大使徒众通其水道故曰太史李注
　　马頬
　　河势上狭下广状如马颊也同
　　覆鬴胡苏
　　覆釜水中多渚徃徃而处形如覆釜故苏其水下流故曰胡苏同　胡苏水流多散胡苏然孙注
　　简
　　大也河水深而大也李注
　　絜
　　言河水多山石治之苦絜絜苦也同【并书疏六】　水多约絜孙注【释文二十九】
　　钩盘
　　言河水曲如钩屈折如盘也李注【书疏六】　水曲如钩折如人股故曰钩股同　水曲如钩流盘桓不直前也孙注【并释文二十九】
　　鬲津
　　河水狭小可鬲以为津也李注【书疏六】　水多阨狭可鬲以为津而横渡孙注【释文二十九】

　　古经解钩沉卷二十九
　　钦定四库全书
　　古经解钩沉卷三十
　　长洲余萧客撰
　　尔雅下
　　释草
　　蒚山蒜
　　帝登蒚山遭莸芋草毒将死得蒜乃囓之解毒乃收植之能杀虫鱼之毒摄诸腥羶孙炎【尔雅翼八】
　　椵木槿榇木槿
　　别二名可食或呼为日及亦云王蒸其花朝生暮落某注【朱校宋本礼记疏二十三】　与草同气故在草中樊注【诗疏四之三】
　　菉王刍
