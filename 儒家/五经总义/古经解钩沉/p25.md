<!-- { "loadSidebar": true } -->
　　文王世子
　　凡学世子
　　凡诸侯之子入学之法亦以十年而出就外傅学书计入学之时祭先圣先师释奠之法如王子之事崔灵恩【通典五十三】
　　春夏学干戈秋冬学羽籥
　　四事之中有文有武故得分之义宗【宋本御览十八】
　　则以其丧服之精麤
　　丧服以麤为精故郑注杂记云臣为君三升半微细焉则属于麤是知斩为精齐为麤皇疏【校宋疏二十八】
　　公族其有死罪则磬于甸人
　　公族诸侯同族也磬丽系也郊外曰甸去天子城百里内也不与国人同虑兄弟故系于甸人卢注
　　为之变如其伦之丧
　　变饮食终其月如其等之丧也同【并通典一百一】
　　遂设三老五更
　　选三公老者为三老卿大夫之中老者为五更亦参五之也卢注　汉初或云三老荅天子拜遭王莽之乱法度残缺汉中兴定仪礼羣臣欲令三老荅拜城门校尉董钧驳曰养三老所以教事父之道也若荅拜是使天子荅子拜也诏从钧仪谯周论之曰礼尸服上服犹以非亲之故荅子拜士见异国君亦荅拜是皆不得视犹子也谯周五经然否论【并注补后汉书四】
　　【注】州里于邑
　　音冀皇侃音【释文十二】
　　礼运
　　典于蜡宾
　　三代名腊夏曰嘉平殷曰清祀周曰大蜡总谓之腊五经要义【世説注上之上】
　　我欲观夏道
　　【疏脱字】观此夏礼堪成与否
　　【注】征成也
　　【疏脱字】征验之义故为成
　　及其死也升屋而号
　　【疏阙文】前文云燔黍捭豚谓中古之时次云及其死也似还论中古之死但中古神农未有宫室上栋下宇及在五帝以来此及其死也而云升屋则非神农时也故熊氏云及其死也以为五帝时或为三王时皇氏以为及其死也还论中古时
　　未有宫室
　　【疏阙文】既云未有宫室则总是五帝之前
　　则居营窟
　　【疏阙文】营累其土而为窟地髙则穴于地地下则窟于地上谓于地上累土而为窟
　　则居橧巢
　　【疏脱字】谓橧聚其薪以为巢
　　未有火化
　　【疏阙文】则唯为伏牺之前以上文中古神农有火故也
　　茹其毛
　　【疏阙文】虽食鸟兽之肉若不能饱者则茹食其毛以助饱也若汉时苏武以雪杂羊毛而食之是其类也【并校宋本三十】
　　衣其羽皮
　　太古之时未有布帛食兽肉而衣其皮先知蔽前而未知蔽后五经要义【北堂书钞百二十八】
　　然后修火之利
　　【疏阙文】谓神农也火利言修者火利先有用之简少至神农更修益使多故云修知者以世本云燧人出火案六萟论云燧人在伏牺之前凡六纪九十一代广雅云一纪二十六万七千年六纪计百六十万二千年也【校宋本三十】
　　隂阳之交
　　圣人之生必资于隂阳隂阳之理即圣人所尽但尽隂阳之理而照之本自见此谓不求于自知而理尽自然知者五经钩沈【初学记十七】
　　还相为宫也
　　十二月三管流转用事卢注【隋书十九】　五管同【册府元五百六十八】
　　
　　神之象上圆法天下方法地背上有盘法丘山文交错以成列宿五光昭若锦文运转应四时长尺二寸明吉凶不言而信礼统【初学记三十】
　　分而为天地
　　天地者元气之所生万物之祖也同【经典释文二十七】　万物之所自同【宋本御览一】
　　皆在郊棷
　　棷祖外切徐音【影宋本集韵七】
　　礼器
　　天子之席五重
　　天子祫席五重此文是也禘则宜四重也时祭三重司几筵职是也受神酢席亦然祭天则蒲越稾鞂郊特牲云是也自天地以外日月山川五祀则鬼神之祭单席是也熊疏【礼书四十七】
　　天子冕朱緑藻十有二旒
　　冕制奈何礼器曰冕冠长六寸广八寸员前冕缁布在上五采组十二冕夏殷之冕如周制矣其旒色异夏冕黑白赤组旒殷冕黒黄青组旒五经义【御览六百八十六】
　　夫奥者老妇之祭也
　　颛顼有子曰黎为祝融火正也祀以为灶神五经异义【宗懔荆楚歳时记】
　　故经礼三百曲礼三千其致一也
　　【疏阙文】故经礼三百曲礼三千者既设礼大小随于万体不可不备故周公制礼遂有三千三百之多也其致一也者致至也一诚也虽三千三百之多而行之者皆须至诚故云一也若损大益小揜显之微皆其至诚也
　　未有入室而不由户者
　　【疏阙文】室犹礼也户犹诚也入室必由户行礼必由诚故云未有入室而不由户行礼不由诚者言皆由诚也
　　有所竭情尽慎致其敬而诚若
　　【疏阙文】此经覆明上以少小下素为贵之义有所竭情尽慎致其敬而诚若者谓所以少小下素为贵者当求诸于内有所求竭已情尽其戒慎致其恭敬而行至诚和顺
　　有美而文而诚若
　　【疏阙文】此一经明多大髙文为贵之义有美而文者谓有威仪之美而文章显著　言内行诚顺则以少小下素求诸内也外行诚顺则以多大髙文章之外也【并校宋疏三十二】
　　周旅酬六尸
　　毁庙无尸但有主也王注【校宋疏三十三】
　　必先有事于配林
　　配林小山林麓配泰山者也谓诸侯不郊天泰山巡省所考五岳之宗故有事将祀之先即其渐天子则否矣泰山庙在博县卢注【注补后汉书七】
　　因名山升中于天
　　封泰山告太平升中和之气于天也同【注补后汉书五】　自周以前封者皆封土为坛至秦皇汉武皆用石捡崔灵恩【通典五十四】
　　郊特牲
　　存二代之后
　　二王之后不考功有诛无絶五经通义【注补后汉书二十八】
　　孔子朝服立于阼
　　大夫朝服以祭故用祭服以依神庾疏【校宋疏三十五】
　　社祭土
　　今人谓社神为公社位上公非地祗也五经异义【北堂书钞八十七】　五行之主能吐生百谷者也王注【注补后汉书九】
　　荅隂之义也
　　隂气北向故君南向以荅之同【南齐书九】
　　以达天地之气也
　　谓无屋卢注
　　家主中霤
　　诸主祭以土地为本也中霤其神后土即勾龙也既祀于社又祀中霤同【并注补后汉书九】
　　迎长日之至也
　　夏正在冬至后卢注【南齐书九】
　　郊之用辛也
　　辛之为言自新洁也同【南齐书九】　王者所以祭天何王者父事天母事地故以子道也祭日以丁与辛何丁者反覆丁宁也辛者自克辛也五经通义【萟文类聚三十八】
　　天子大蜡八
　　蜡祭用少牢行一献之礼崔灵恩【通典四十四】
　　飨农
　　先农立坛于田所祠之其制度如社之坛五经要义【通典四十六】
　　醆酒涗于清汁献涗于醆酒
　　五齐三酒皆供祭祀之用五齐尊而三酒卑所以名齐者酒人和合分剂之名也一曰泛齐二曰醴齐三曰盎齐一名醆酒四曰醍齐五曰陈齐一名澄酒三酒者列于堂下臣下相酌酬酢之用一曰事酒一名醳酒酌饮有事二曰昔酒三曰清酒外传【御览八百四十三】
　　内则
　　縏袠
　　袠刺也刺袠而为縏囊故云縏袠熊疏【礼书二十二】
　　牟
　　堥土釜也今以木为器象土釜之形隠义【校宋疏三十七】
　　水
　　共王及后与世子食后所进之六饮水居其上其次曰浆三曰醴四曰凉五曰醴六曰酏外传【御览八百六十一】
　　芝栭
　　芝木芝也卢注【校宋疏三十七尔雅翼十】　芝水芝也同【疏二十七】芝木也同【离骚草木疏一】　无华而实者名栭皆芝属王
　　注　无华叶而生者曰芝栭庾疏　芝木椹栭软枣贺疏【并校宋疏三十七】
　　若将
　　【注误字】将当为防防牝羊也【校宋注疏本注三十八】
　　【注】饵筋腱也
　　腱筋之大者礼记隠【影宋本释文十二】隠义【释文十二】
　　玉藻
　　而朝日
　　朝日以立春之日卢注【南齐书九】
　　皮弁
　　皮弁冠前后玉饰五经通义【御览六百八十六】
　　端以祭
　　端当为冕冕祭服之下也其祭先君亦裨冕矣孙注【卢辩大戴礼注十】
　　史进象笏
　　笏者臣见于君以书思对命五经要义【北堂书钞百二十八】笏所以记事防忽忘同
　　天子搢珽
　　天子笏曰珽珽直无所屈也五经异义【并隋书十二】五经要义【御览六百九十二】
　　冠朱组缨
　　诸侯朝服之冠士之端之冠诸侯之冠弁此三冠与周天子委皃形制相同张镒三礼图【聂崇义图三】
　　唯君有黼裘以誓省
　　诸侯黼裘以誓田杂羔狐为黼文也五经要义【初学记二十六】
　　大裘
　　大裘不覆反本以质也同【御览六百九十四】
　　君衣狐白裘
　　天子狐白诸侯狐黄大夫狐苍士羔皇疏【校宋疏四十】
　　羔裘
　　凡六冕之裘皆黒羔裘也故司服云祭昊天大裘而冕以下冕皆不云裘是皆用羔裘也刘氏【校宋疏四十】
　　大夫以鱼须文竹
　　以鱼须及文竹为笏卢注【校宋疏四十】　文眉贫切刘音【影宋本集韵一】　用文竹及鱼班也崔疏【影宋本释文十二】　及鱼须同【注疏本音义】　及鱼颁同【钱希白南部新书辛】　以鱼须饰文竹之边隠义【影宋本释文十二】　以鱼颁同【南部新书辛】
　　其中博三寸
　　博二寸礼图【隋书十二】
　　韠
　　舜之所制裳前之蔽也五经要义【北堂书钞百二十八】
　　肩革带
　　有章印则于革帯佩之阮图【通鉴音注百七十四】
　　于大夫所有公讳无私讳
　　但为公家讳不得为私家讳也卢注【通典一百四】　谓士与大夫言有音字同巳祖祢名字皆不得讳辟敬大夫故不重敬庾氏【校宋疏四十】
　　庙中不讳
　　不讳新君厌于祖祢也卢注
　　教学临文不讳
　　教诗书典籍教训也临文谓礼文也诗书执礼皆雅言故不讳礼执文行事故言文也同【并通典一百四】
　　有冲牙
　　冲居中央牙是两边之璜皇疏【礼书十九】
　　立容徳
　　徳音置徐音【释文十二】　盖如有所置物于前也同【影宋本集韵七】
　　明堂位
　　朝诸侯于明堂之位
　　明堂即太庙也天子太庙上可以望气故谓之灵台中可以序昭穆故谓之太庙圆之以水似璧故谓之辟廱古法皆同一处近世殊异分为三耳卢注【诗疏十六之五】　明堂古者天子布政之宫在国南十里之内七里之外黄帝享百神于明庭是也唐虞为五府夏谓太庙为世室殷人谓路寝为重屋周人谓五府为明堂夏后氏一堂殷人为五室南面三阶五室者象地载五行也五行生于四明故每室四达一室八窻周人有圆屋九月大享五帝于明堂心为天子明堂或以明独以一室外传【御览五百三十三】
　　脯鬼侯
　　邺西有九侯城盖鬼侯国是司马彪注【寰宇记五十六】　九与鬼声相近庾氏【校宋疏四十一】
　　朱干玉戚冕而舞大武
　　王者乐有先后各尚其徳也以文得之衣绣衣持羽毛而舞五经通义【北堂书钞一百七】　以武得之先武乐持朱干玉戚而舞同【萟文类聚四十一】　朱干玉戚所以增威武也戚斧干楯也玉取其徳干取其仁明当尚徳行仁以断斩也同【通典百四十五】
　　牺象
　　犠尊饰以牛象尊饰以象于尊腹之上画为牛象之形阮图【礼书九十五】
　　叔之离磬
