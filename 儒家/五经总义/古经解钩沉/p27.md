<!-- { "loadSidebar": true } -->
　　乐乐其所自生
　　作乐者縁民所乐于已之徳若舜之民乐其绍尧也周之民乐其伐纣而作韶武也孙注
　　而礼反其所自始
　　制礼者本已所由得民心殷尚质周尚文是也同【并史记注二十四】
　　不殈
　　殈音溢范音【释文十三】
　　则乐之道归焉耳
　　乐和隂阳故归此也孙注
　　乐师辨乎声诗
　　但能别声诗不知其义故北面而王注
　　治乱以相
　　整其乱行节之以相孙注【并史记注二十四】　相辅相也王注【释文十三】
　　讯疾以雅
　　赴敌迅疾趋之以雅孙注
　　奸声以滥
　　奸声淫使人不能自止王注
　　及优侏儒
　　俳优短人也同
　　燕女
　　燕女欢悦
　　趋数
　　音促速而数变也孙注【并史记注二十四】
　　椌
　　干主立冬隂阳终始故圣人象天以制柷形法使死者不恨生者不怨乐记圗【御覧五百八十二】
　　铿以立号
　　钟声髙故以立号王注
　　石声磬【硁】
　　硁声果劲同【并史记注二十四】　钟声为兑石声为干崔氏
　　丝声哀
　　丝声为离同【并校宋疏四十九】
　　竹声滥
　　滥会诸音王注【史记注二十四】　竹声为震崔氏
　　鼓鼙之声讙
　　鼓鞞为坎同【并校宋疏四十九】
　　夫武之备戒之已乆
　　班固作汉书髙帝四年作武徳之乐又云高帝庙中奏武徳文始注云舜之韶舞名秦始皇二十六年改名五行舞注云五行木周舞高帝六年改名文始五行之舞案此知有改乐之法也任预礼论条牒【礼书二十二】
　　发蹈厉之已蚤
　　厉疾也备戒已乆至其发作又疾也王注
　　及时事也
　　欲令之事各及时同
　　致右宪左
　　右膝至地左膝去地也同
　　声淫及商
　　声深淫贪商同
　　非武音也
　　言武王不获已为天下除残非贪商同
　　则既闻命矣
　　闻命谓言是孙注
　　夫乐者象成者也
　　象成而为乐王注
　　总干而山立
　　总持干盾山立不动同
　　大公之志也
　　志在鹰同
　　武乱皆坐
　　武乱武之治也皆坐以象安民无事也同
　　而南
　　诛纣已而南同
　　而南国是疆
　　有南国以为疆界同
　　而分周公左召公右
　　分陜东西而治同
　　复缀以崇
　　以象尊崇天子同【并史记注二十四】　以象尊崇天地同【初学记十五】
　　天子夹振之而驷伐
　　振威武也四伐者伐四方与纣同恶者一击一刺为一伐也同
　　分夹而进事蚤济也
　　分部而并进者欲事早成同
　　建櫜
　　所以能櫜弓矢而不用者将率之士力也故建以为诸侯谓之建櫜也同
　　而郊射
　　郊有学宫可以习礼也同【并史记注二十四】
　　左射貍首
　　貍之取物则伏下其头然后必得言射亦必中如貍之取物矣旧解【校宋疏四十九】
　　则易直子谅之心
　　易平易直正直子谅爱信也王注
　　故徳煇
　　徳煇明惠也孙注
　　理发诸外
　　理言行也同
　　故礼主其减【谦】
　　谦自谦损也王注
　　乐主其盈
　　盈充气志也同
　　礼减而进
　　礼自减损所以修徳进业同
　　乐盈而反
　　乐充气志而反本也同【并史记注二十四】　反谓曲终还更始也孙注【史记索隠八】
　　故礼有报
　　报谓礼尚往来以劝进之同【困学纪闻五】　以进为报王注【史记注二十四】
　　杂记上
　　寡君不禄
　　闻人通汉问云记曰君赴于佗国之君曰不禄夫人曰寡小君不禄大夫士或言卒死皆不能明戴圣对曰君死未曰不禄既葬曰薨又问尸服卒者之上服士曰不禄言卒何也圣又曰夫尸者所以象神也其言卒而不言不禄者通贵贱尸之义也通汉对曰尸象神也故服其服士曰不禄讳辞也孝子讳死曰卒石渠礼议【通典八十三】
　　布衰
　　以三升半布为衰长六寸广四寸缀于衣前当胸上后又有负版长一尺六寸广四寸皇疏【校宋疏五十】
　　不反服
　　所适尊卑同反服旧君王注【通典九十】
　　杂记下
　　祥因其故服
　　衣黄裳戴徳丧服变除【郑注十二】
　　王父母兄弟世父叔父姑姊妹子与父同讳
　　王父母之兄弟伯父叔父姑姊妹皆父之所讳也王注
　　与从祖昆弟同名则讳
　　同名同从祖昆弟所讳之名也从祖昆弟之父小功之亲也于礼不讳妻名重则讳之同【并通典一百四】
　　已虽小功既卒哭可以冠
　　已大功卒哭可以冠孙注【通典五十六】
　　正月日至可以有事于上帝
　　正者冬至之日祭昊天上帝于圜丘诸侯不祭天外传【郡覧五百二十七】
　　丧大记
　　复
　　人之精气曰魂形体谓之魄合隂阳二气而生也形劳则神逝死则难复生也孝子之心不能忍也故升屋而招其魂神也神智无涯也鬼者复于上也气絶而收其神使反复于体也外传【御覧五百四十九】
　　皆升自东荣
　　荣音营郑众【宋本羣经音辨三】刘音【影宋本释文十三】
　　始卒
　　始吊朝端之服也皮弁绖素弁而加环绖也始死而往朝服者主人未变宾未可以变也贺循丧服要记【御覧五百六十一】
　　祭法
　　禘黄帝
　　禘者祭名禘者帝也事尊明禘故曰禘卢注【旧唐书二十一】禘者谛也同【册府元龟五百九十】
　　燔柴于泰坛
　　凡祭天神各有二玉一以礼神一则燔之礼神者讫事却收祀神者与牲俱燎义宗【旧唐书百六十四】
　　埋少牢于泰昭祭时也
　　王莽时刘歆孔昭以为易震防等六子之卦为六宗汉武即位依虞书禋于六宗礼用大社至魏明帝时诏令王肃议六宗取家语宰我问六宗孔子所宗者六埋少牢于大昭祭时相近于坎坛祭寒暑王宫祭日夜明祭月幽禜祭星雩禜祭水旱礼论【周礼疏十八】尚书禋于六宗禋有三义禋者烟也洁也精也禋者燔柴升烟于天以气闻达洁取净洁以表无秽之理精者取祭者精懃之意六宗之神先儒所释义各不同义虽不同亦各有通　孔光刘歆谓六宗者乾坤之六子取水火雷风川泽能生万物故禋祀以报谓之六宗马昭难云凡八卦者所以生育万物若祭卦便因祭八卦岂但祭六明非六卦也意谓刘孔之意所以但六者以子不能成父之业故生物之功由于六子合据成功而报故舎乾坤而不祭也　郑云宗者星辰司中司命风师雨师此谓六宗也王肃难云星则五纬之星合为一位辰则十二月之会次又合为一位名实不相副也司中司命文昌第五第四星而别为两位文昌之星独分为二五纬之星所主各异合而为一于义不安寻郑本意以五星十二次各共成功故各合为一司中司命所司有一不其成功故分为二王肃六宗亦以四时其成嵗功得合为之一宗郑以十二次五星各其成嵗则何以不得各合为一王此难无通义也义宗【山堂考索前集三十五】
　　祭寒暑也
　　祭六宗之礼寒暑有往来之期可退则祭禳却之命退应至而不至则祭求之命至故春则送寒而迎暑秋则送暑而迎寒义宗【宋本御覧十八】
　　祭日也
　　王者所以因郊祭日月星辰风伯雨师山川何以为皆有功于民故祭之也皆天地之则神从官也縁天地之意亦欲及之故嵗一祭之礼日出于南门外礼月四渎于北门外礼山川丘陵于西门外礼风伯雨师于东门外礼各即其位也以示明之其祭之奈何乎曰祭日者悬祭月者毁祭风者明祭雨者布祭山川者沈各象其貌也五经通义【邮覧五百二十九】
　　逺庙为祧
　　将祧而去之故曰祧五经异义【御覧五百二十九】
　　有二祧
　　谓文武卢植説文【校宋疏十七】　祧者五世六世之祖王注【宋书五十五】
　　去祧为坛去坛为墠
　　皆藏于祖庙五经异义【御覧五百二十九】
　　享尝乃止
　　诸侯立五庙又两庙降于天子不月祭也王肃
　　大夫立三庙
　　天子之大夫卢注
　　曰王考庙
　　大夫无祖考庙唯别子为宗者有祖考庙然有祖考庙者无皇考庙也王肃
　　官师
　　中下士也同【并通典四十八】
　　大社
　　天子大社王社诸侯国社侯社制度奈何曰社皆有垣无屋树其中以木有木者土主生万物万物莫善于木故树木也五经通义【魏书五十五　北史四十二】五经通议【册府元龟五百八十】　有木者主土生万物五经通义【通志百五十】社者五土之神也稷者百谷之神也天子为天下
　　之人立社为太社坛方五丈诸侯为境内之民立社曰国社地之势有礼生物各随所宜九州之人各居其土食有利者各报祭之籍田之后则告五谷五谷既登又报功也国以民为大人以食为大故建国君民先命立社也地广谷多不可徧祭故于国城之内立坛祭之貌之也日用甲尊之也惟天子祭天地诸侯社稷而已外传
　　王社
　　籍田中为千畆报功也五经通义【并御览五百三十二】
　　置社
　　州长职曰以嵗时祭祀州社是二千五百家为社也驳五经异义【校宋疏五十五】　今之里社是也王注【宋书十七】
　　中霤
　　七祀中之五门戸灶行中霤即勾芒等五官之神配食者勾芒食于水祝融食于火该食于金修及防食于水勾龙食于土马融注【通典五十一】
　　泰厉
　　如周杜伯鬼有所归乃不为厉王注【宋书十七】　如周社同【传咸表晋书十九】
　　故祀以为稷
　　稷坛在社西俱北乡并列同营共门任预礼论条牒【孝经疏二】
　　祭义
　　天子为籍千亩
　　天子籍田千亩孟冬启蛰既郊之后率公卿大夫而亲耕焉所以先百姓而致孝敬五经通义【萟文类聚三十九】籍蹈也言亲自蹈履于田而耕之五经要义【后汉书注】
　　【二】　籍者借也天子耕千亩但三推发耒三岱而止借民力治之所耕之谷藏之神仓以事天地宗庙神祗人鬼之用也天子以身先天下以建寅之日而郊郊而后耕郊用辛日而耕用亥日享先农而后籍田外传【御览五百三十七】
　　祀乎明堂
　　祭用纯漆俎瓦樽文于郊质于庙止一献周舍礼疑义【北史六十】
　　右社稷而左宗庙
　　文家右社稷左宗庙何文家握地而王地道长乆得事宗庙以有社稷故右之也质家左社稷右宗庙社皆有坛者饰也五经通义【御览五百三十二】
　　祭统
　　出田邑
　　月令所记非一王之制凡称古者无逺近之限未知夏封诸侯何代之典秋祭田邑夏乎殷乎而王据月令以非祭统郑宗祭统而疑月令无乃俱未通哉莫若通以三代説两氏而不俱一也束晳五经通论【通典七十一】
　　孔子闲居
　　天降时雨
　　雨者辅时生养均遍故谓之雨礼统【宋本御覧十】
　　山川出云
　　云者运气布恩普也同【萟文类聚一】
　　坊记
　　故堂上观乎室
　　祭祀之时在堂上者观望在室之人以取法沈重义疏【校宋疏五十九】
　　不下渔色
　　【疏阙文】渔色谓渔人取鱼中网者皆取之譬如取美色中意者皆取之若渔人求鱼故云渔色诸侯当外取不得下向国中取卿大夫士之女
　　妇人疾问之不问其疾
　　【疏阙文】谓不问其疾所委曲若问其委曲嫌似媚故不丁宁但问増损而已
　　恐事之违也
