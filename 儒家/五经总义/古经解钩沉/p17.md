<!-- { "loadSidebar": true } -->
　　陟彼景山
　　文王创基至鲁僖间商颂不在数矣孔子删诗时录此五章岂无意哉商邑翼翼四方之极我有嘉客亦不夷怿岂能忘哉景山商坟墓之所在也商邑之大岂无贤材哉松栢芃芃在于斵而迁之方斵而敬承之以用之尔松柏小材有挺而整布众楹大材有闲而静别既各得施则寝成而孔安矣拱成羣材而任以成国则人君高拱仰成矣是绸缪牖户之义也六萟论【路史后纪注九下】
　　是断
　　取松与柏薛章句【文选注十八】

　　古经解钩沉卷七
<经部,五经总义类,古经解钩沉>
　　钦定四库全书
　　古经解钩沉卷八
　　长洲余萧客撰
　　周礼
　　周礼
　　序至六十为武都守郡小事少乃述平生之志着易尚书诗礼传皆讫唯念前业未毕者唯周官年六十有六目瞑意倦自力补之谓之周官传也马融传【贾公彦废兴】　欲省学者两读故具载本文而就经为注同【山堂考索前集一】　戴徳删古礼二百四篇为八十五篇谓之大戴礼戴圣删大戴礼为四十九篇是为小戴礼后汉马融卢植考诸家同异附戴圣篇章去其繁重及所叙畧而行于世即今之礼记是也郑亦依卢马之本为注焉陈卲周礼论序【经典释文一】
　　解书序言成王既黜殷命还归在丰作周官则此周官也郑众解诂【废兴】　夫百王不同各置官礼为禅让相传者亦不得不改但所以改者少非禅让之世者变易必多以革人视聴所以禅让不改多者以禅让道同人未为故不改者多非禅让之世须变人情故必多改故王者之兴必有改官之礼此周礼所兴之意也崔灵恩【通典十九】　周官是后人附益赵匡五经辨惑説【陆淳春秋纂例四】
　　天官冢宰
　　自颛顼以来命南正重司天火正黎司地故重黎之后世掌天地官号曰羲和唐尧受之方置天地四时之官命羲和之后使复旧职而掌天地之事又分命羲仲羲叔和仲和叔使主四时为六卿之任及其末年舜摄百揆改地官为司徒秋官为士冬官为司空春官为秩宗故尚书曰乃命羲和钦若昊天分命和仲和叔等使主四时之事又云百姓不亲五品不逊契为司徒敬敷五教地官之事也臯繇作士五刑有服秋官之任也禹作司空以平水土冬官之职也伯夷为秩宗典朕三礼此春官之所司也崔灵恩【通典十九】
　　辨方
　　谓别东西南北之名以表阴阳也干寳注
　　正位
　　谓君南面当阳臣北面即阴居后于北宫以体太阴居太子于东宫以位少阳之类同【并御覧百四十六】
　　体国
　　体形体同
　　乃立天官冢宰
　　济其清浊和其刚柔而纳之中和曰宰同【释文八】
　　奄
　　于验切刘昌宗音【押韵释疑三】
　　司会
　　凡言司者总其领也凡言师者训其徒也凡言职者主其业也凡言衡者平其政也凡言掌者主其事也凡言氏者世其官也凡言人者终其身也不氏不人权其材也通权其材者既云不世又不终身随其材而权暂用也干注【朱校宋本礼记疏六】
　　治邦国
　　国天子诸侯所理也邦疆国之境同
　　赋贡
　　赋上之所求于下贡下之所纳于上同【并释文八】
　　饬化八材
　　八材骨曰切象曰磋玉曰琢石曰磨木曰刻金曰镂革曰剥羽曰析郑众解诂【惠校宋注疏本郑注二】　珠曰切象曰磋同【惠校宋经注本郑注一】
　　薮
　　薮宜作叟干注【释文八】
　　正月之吉
　　周正建子之月吉朔日也同【闾仁谞明堂告朔议唐防要十二　文苑英华七百六十二】
　　设其参
　　参三公也同【惠校宋经注本音义】
　　及纳亨
　　纳亨纳牲将告杀谓向祭之辰也同【注补后汉书四】　亨普孟翻刘音【释文八】
　　【小宰】凡宫之纠禁
　　若御史中丞干注【注补后汉书二十六】
　　则专达
　　达决也同
　　辟名者
　　不当也同【并释文八】
　　【宫正注】郑司农读火絶之
　　读音豆徐音【影宋本集韵八】
　　【膳夫】授祭
　　祭五行六阴之神与人起居干注【经典释文十一】
　　【庖人注】青州之蟹胥
　　胥音泰刘音【注疏本音义】　胥音素同【困学记闻四】
　　【内餐】蝼
　　音漏干寳音【宋本羣经音辨五】
　　【甸师】而耕耨王籍
　　古之王者贵为天子富有四海而必私置籍葢其义有三焉一曰以奉宗庙亲致其孝也二曰以训于百姓在勤勤则不匮也三曰闻之子孙躬知稼穑之难难无违也干注【注补后汉书四】
　　共萧茅
　　萧字或为莤莤读为缩束茅立之祭前沃酒其上酒渗下去若神饮之故谓之缩郑兴解诂【郑注一】
　　【鼈人】以时簎鱼
　　簎七迹切沈重音【影宋本集韵十】
　　蜃
　　蝤类干注【释文八】
　　共蠯
　　蠯蚌也杜子春注【御覧九百四十一】
　　【腊人】膴
　　膺肉郑众解诂【惠校宋注疏本郑注四】　胖肉同【注疏本注四】
　　【笾人】糗饵
　　糗饵者或屑而蒸之与枣豆之味同食干注【冯鉴续事始高承事物纪原九】
　　【临人】麋臡
　　麋骭髓醢郑众解诂【惠校宋注疏本郑注二】　麋肝同【注疏本郑注六】
　　【玉府】佩玉
　　凡玉佩上有双衡衡长五寸博一寸下有双璜璜径三寸冲牙蠙珠以纳其间上下为衡半璧为璜璜中横以冲牙以苍珠为瑀三礼图【初学记二十六】
　　牀笫
　　笫阻引切徐音【影宋本集韵五】
　　【司裘】设其鹄
　　四尺曰正正五重鹄在其内而方二尺贾逵解诂【礼书一百五】
　　【内宰】教六宫
　　后正寝在前五小寝在后郑众解诂【聂崇义三礼图四】
　　而生穜稑之种
　　穜晚秔稻之属稑陵谷黍稷之属干注【注补后汉书四】
　　【内司服】袆衣
　　从王祭先王则服之崔灵恩二礼义宗
　　揄狄
　　从王祭先公则服之同
　　阙狄
　　飨诸侯则服之同【并蒋钦绪驳祝钦明请南郊皇后充亚献议　文苑英华七百六十一】　王后三翟数皆十二诸侯夫人三公而下夫人雉数如命数崔灵恩【山堂考索前集四十三】
　　鞠衣
　　以采桑则服之同
　　展衣
　　以礼见王及见宾客则服之同
　　縁衣
　　燕居则服之王后无助祭天地故自先王以下　后不助祭天地四岳故无助祭天地四望之服同【并文苑英华七百六十一】
　　【缝人】衣翣栁之属
　　翣以竹为之高二尺四寸广三尺衣以白布柄长五尺葬时今人执之于柩车傍也三礼图【后汉书注三十九】
　　【追师注】所谓髲髢
　　髢音地刘音【惠校宋经注本音义】　髢音也同【注疏本音义】
　　【屦人】为赤舄
　　屦复下曰舄三礼图【后汉书注二】
　　【注】絇谓之拘
　　救音句刘音【惠校宋经注本音义】　音拘同【影宋本释文八】　拘音句同【注疏本音义】
　　地官司徒
　　乡大夫
　　六乡大夫则冢宰以下贾逵解诂【废兴】
　　遗人
　　遗音维郑众音【释文八】　音遂徐音【影宋本集韵七】
　　毎门下士二人
　　如今门候干注【注补后汉书二十七】
　　掌节
　　节长尺二寸秦汉以下改为旌之形义宗【通鉴音注九】
　　设其社稷之壝
　　社主用石以地产最实欤崔灵恩【新唐书百九十九】
　　宜鳞物
　　□音鳞刘音【惠校宋经注本音义】　□音鳞同【注疏本音义】
　　谓之地中
　　地中洛阳马融注【李淳风周髀算经注上】
　　乃建王国焉
　　王国东都王城今河南县同【书疏十五】
　　其食者四之一
　　诸子诸男食者四之一郑众解诂【惠校宋注疏本郑注十】诸男食者四之一同【惠校宋经注本郑注三】
　　服事
　　服事谓为公家服事者同【郑注三】　服谓公家之事也同【文选注三十七】
　　不恤之刑
　　恤谓相忧同【惠校宋注疏本郑注十】　谓相爱同【注疏本注十】
　　【乡师】共茅蒩
　　蒩侧鱼翻杜子春音【释文八】
　　【鼓人】以雷鼓
　　雷鼓六面郑众解诂
　　以灵鼓
　　灵鼓四面同
　　以路鼓
　　路鼓两面同【并聂圗二十】
　　以晋鼓
　　晋鼓大而短贾逵解诂【郑注十一】
　　以金錞
　　去地一尺灌之以水又以其器盛水于下以芒当心跪注以手震芒其声如雷干注【广川书防三】
　　以金铎
　　铎今之铃其匡铜为之木舌为木铎金舌为金铎三礼图【北堂书钞百二十一】
　　【充人】展牲
　　若今夕牲干注【注补后汉书四】
　　【均人注】读如防防原隰之防
　　防常纯翻聂氏音【释文八】
　　【师氏】掌以媺诏王
　　媺媺道告王以善道马传
　　以三徳
　　徳行内外之称在心为徳施之为行同
　　至徳以为道本
　　至徳者中徳也以至道天命之谓性率性之谓道失中庸则无以至道故曰以为道本同
　　孝徳以知逆恶
　　教以孝徳使知逆恶之不可为也同
　　友行
　　教以朋友之行使择益友同
　　以事师长
　　师徳所不如也长老者同【并通典五十三】
　　【保氏】以道
　　道六艺同【御覧七百四十四】
　　九数
　　今有夕桀同【困学记闻四】
　　【调人】掌司万民之难
　　难谓相与为仇同【御覧四百八十一】
　　【防人注】总读为儳
　　儳才鍳切徐音【影宋本集韵八】
　　【掌节】皆金也
　　汉之铜虎符则其制也干注
　　以英荡辅之
　　英刻书也荡竹萌也刻而书其所使之事以助三节之信同【并注补后汉书二十六】
　　【遂人】帅六遂之役
　　六遂为十五万家絙千里之地贾逵解诂【废兴】
　　【草人】赤缇用羊
　　缇他奚翻李轨音【惠校宋经注本音义】
　　春官宗伯
　　镈师
　　镈大钟孙炎注【礼书百二十】
　　祀昊天上帝
　　周公祭天用太公为尸石渠礼论【诗疏七十之二】　建华冠祀天地五郊八佾舞人之所服也三礼图【北堂书钞百二十七】
　　以疈【罢】辜
　　罢铺逼切郑众音【宋本羣经音辨三】
　　以肆献祼享先王
　　五采方山冠各以其采名为冠礼庙天子八佾乐五行舞人所服三礼图【北堂书钞百二十七】
　　春见曰朝夏见曰宗秋见曰觐冬见曰遇
　　一方四分之或朝春或觐秋或宗夏或遇冬藩屛之臣不可虚方俱行故分趋四时助祭也贾逵解诂在东方者朝春在南方者宗夏在西方者觐秋在北方者遇冬马传【并诗疏十八之四】
　　时见曰会殷见曰同
　　古者诸侯朝天子四时礼外有时会殷同之法殷同者十二年王不巡狩则六服诸侯各当方面来赴四时见王也殷众也四方诸侯众来见王义宗【通典七十四】
　　以苍璧礼天
　　璧径九寸郑三礼图　苍璧所以礼天其长尺有二寸葢法天之十二时义宗【并王溥五代防要三】　冬至日祭天于圜丘玉用其苍璧牲用玉色乐用夹钟为宫乐作六变同【宋本御览二十八】
　　以黄琮礼地
　　黄琮无好阮谌三礼图　黄琮所以礼地其长一尺以法地数义宗【并五代防要三】
　　以白琥
