<!-- { "loadSidebar": true } -->
　　美而艶
　　古者大夫皆乗车其妻固当乗之不可在路而见其貌盖以旧言孔父义形于色故误以为女色之色也啖集传【孙觉春秋经解一】
　　【二年】经取郜大鼎于宋
　　郜鼎之名犹如和氏之璧封父之繁弱之类啖集传【辨疑二】
　　传十一战
　　一战郑围其东门二战取其禾三战取邾四战邾郑伐宋入其郛五战伐郑围长葛六战郑以王命伐宋七战鲁败宋师于菅八战宋卫入郑九战伐戴十战郑入宋十一战郑伯以虢师大败宋贾逵【史记注三十八】
　　是以清庙
　　肃然清静谓之清庙同【诗疏十九之一】
　　大路
　　总名也如今驾驷高车矣尊卑俱乗之其朱饰有差服防【注补后汉书二十九】
　　越席
　　结括草以为席同　不缘也王肃【并史记注二十三】
　　鞶厉
　　鞶大带服氏【朱校宋本礼记疏三十八】
　　钖鸾和铃
　　鸾在镳和在衡同【史记注二十三】
　　三辰旂旗
　　三辰谓日月星旂旗九旂之总名同【仪礼疏十】
　　迁九鼎于雒邑
　　今河南有鼎中观同【书疏十五】
　　师服
　　晋大夫贾逵【史记注三十九】
　　士有子弟
　　士卑自以其子弟为仆　禄不足以及宗是其有子弟也服注【仪礼疏十三】
　　侵陉庭之田
　　陉庭翼南鄙邑名贾逵【史记注三十九】
　　【三年】经公子翚如齐逆女
　　公子翚公子遂叔孙侨如为君逆夫人皆以非礼书翚遂公子而行防礼尤不可也啖集传【纂例二】
　　传韩万
　　曲沃桓叔之子庄伯弟贾逵【史记注三十九】　晋为大夫以韩为氏服防【诗疏十八之四】
　　【四年】经公狩于郎
　　四时之田其事各殊其名亦异春以阅武择材故以搜为称夏以为苗除害故以苗为名秋则顺天时以杀物故以狝为义冬则狩禽兽以习兽故以狩为目以为微事不谨则大事不立故毎慎于微而王徳全矣赵集传【郑玉春秋经传阙疑三】
　　传书时礼也
　　【疏误字】以时合礼知地非礼也　【宋本六】
　　【五年】经春正月甲戌
　　甲戌下当记陈佗作乱之事今传脱之赵集传【辨疑二】
　　齐侯郑伯如纪
　　自此适彼曰如
　　蔡人卫人陈人
　　言人者时陈乱无君则三国皆大夫也故称人服防【诗疏三之三】
　　大雩
　　言大雩者别于山川之雩贾逵【谷梁疏三】　夏祭天名也雩逺也逺为百谷求膏雨也服注【注补后汉书五】
　　传旝动而鼓
　　旝发石车也失名説【宋本御覧三百三十七】
　　启蛰而郊
　　一説郊祀天祈农事雩祭山川而祈雨也服注【注补后汉书五】　鲁祭天以孟月祭宗庙以仲月同【朱校宋本礼记疏十八】
　　龙见而雩
　　龙角亢也谓四月昬龙星体见万物始盛待雨而大故雩祭以求雨也同【注补后汉书五】
　　【六年】经大阅
　　简车马于庙也贾注【公羊疏四】
　　子同生
　　不称太子者书始生贾注【朱校宋本礼记疏二十六】　庄公生当乙亥之嵗建申之月春秋长厯【通典一百五】
　　传侵随
　　随姬姓贾注【史记注四十】
　　接以太牢
　　接者子初生接见于父服防【御覧百四十六】
　　公问名于申繻
　　申繻鲁大夫贾逵【史纪注三十三】
　　宋以武公废司空
　　武公名司空废为司城服注【朱校宋本礼记疏十四】

　　古经解钩沈卷十五
　　钦定四库全书
　　古经解钩沈卷十六
　　长洲余萧客撰
　　春秋左传二
　　桓公【下】
　　【七年】传名贱之也
　　传曰要结外援好事邻国以卫社稷又云服于有礼社稷之卫谷邓在南地属衡岳以越弃疆楚逺朝恶人卒至灭亡故书名以贱之杜驳论先儒自谓一凖丘明之传今僻陋之语传本无一文杜何所凖冯知其僻陋传又称莒之辞陋而经无贬文谷邓僻陋何以书名此杜义不通卫冀隆难杜氏春秋【宋本疏七】
　　【八年】经春正月己夘烝
　　案周礼四时之祭皆用四仲之月此正月则夏之仲冬何为不得烝而云过时也又传无过时之文明知直为再烝而渎也秦道静释卫氏难杜【同前】
　　凡郊祀各有其时苟得其时则国之常礼国之常礼则不书之于册也夫所书者或志其过时或刺其失礼皆非徒然故启蛰则郊之时也龙见则雩之时也始杀则尝之时也闭蛰则烝之时也周以建子为嵗首夏以建寅为嵗首夫启蛰者则夏之春周之夏也龙见者则夏之夏周之秋也始杀者则夏之秋周之冬也闭蛰者则夏之冬周之春也春秋用周正以建子为嵗首书正月烝则夏闭蛰而烝得其时矣既得其时则是国之常礼其何以书之书之者为五月复烝也五月复烝一则失其时二则失其礼正月烝正也五月烝不正也书其正以讥其不正左氏谓非过时而书得其防公羊讥亟近之谷梁谓冬事春兴逺矣陈岳春秋折衷【山堂考索续集十二】
　　遂逆王后于纪
　　先儒争此义郑康成据毛诗义以文王亲迎为证据文王乃非天子不可为证考之大体固无自逆之道问曰夫子对哀公云为天地社稷宗庙之主非谓天子乎答曰鲁有郊天祀地之礼故云尔何得言天子之礼乎赵集传【纂例二】
　　【九年】经曹伯使其世子射姑来朝
　　桓公子庄公射姑服防【御覧百四十六】
　　传賔之以上卿礼也
　　曹伯有故使其太子摄而朝曲礼曰诸侯之嫡子摄其君未誓于天子则以皮帛继子男诸侯之上卿之礼也上卿出入三积食三牢一享一食宴之也同
　　初献
　　初献酒如献爵
　　乐奏
　　乐奏人上堂也同
　　而叹
　　太子叹而哀乐也同
　　施父
　　鲁大夫同【并同】
　　【十一年】经宋人执郑祭仲
　　公羊祭仲之权是也若令臣子得行则闭君臣之道贾逵长义【公羊疏五】　执大夫例称人通例
　　郑忽出奔卫
　　忽太子也兄也正也突公子也弟也非正也忽既立则祭仲之君以君臣之义颠则扶之危则持之力不足则死之又知突在宋非防非聘为宋所诱其无谋甚矣往而被执不能死节归立厉公折衷【并本义五】
　　传君多内宠
　　言庶子有宠者多服防
　　宋雍氏
　　雍氏黄帝之孙姞姓之后为宋大夫贾逵
　　有宠于宋庄公
　　为宋正卿故曰有宠服防【并史记注四十二】
　　【十四年】经宋人以齐人蔡人卫人陈人伐郑
　　不用我师而用彼师曰以赵集传【经解四】
　　【十五年】经入于栎
　　栎郑大都服防【史记注四】
　　传雍纠
　　郑大夫贾逵【史记注四十二】
　　杀檀伯
　　檀伯郑守栎大夫服防【水经注二十二】
　　【十六年】传构急子
　　构防其过恶同
　　使盗待诸莘
　　莘卫东地同【并诗疏二之三】
　　【十七年】经夏五月
　　若登台而不视朔则书时不书月若视朔而不登台则书月不书时若虽无事视朔登台则空书时月贾注服注【并朱校宋本礼记疏六十一】
　　葬蔡桓侯
　　桓卒而季归无臣子之辞也蔡侯无子以弟承位羣臣无废主社稷不乏祀故传称蔡人嘉之非贬所也杞伯称子传为三发蔡侯有贬传亦宜説史书谬误疑有阙文许淑注【宋本疏七】　蔡子贤请諡于王王之策书曰某侯夫子从而书之以讥当时之僭称公者赵集传　陆淳集传【并孙觉经解四】
　　蔡季自陈归于蔡
　　蔡季义而后取非如当时之归者或谋杀或夺正或本非当立国人不顺惟蔡季入继之善美而字之陆淳集传【经解四】
　　传天子有日官诸侯有日御
　　日官日御典厯数者也服注
　　居卿
　　是居卿者使卿居其官以主之重厯数也同【并周礼疏二十六】
　　【十八年】传通焉
　　傍淫曰通服防【诗疏二之二】
　　师于首止
　　首止近卫之地同【史记注四十二】
　　逆郑子
　　郑子昭公弟子仪也同【诗疏四之四】
　　而立王子克
　　庄王弟子仪贾逵
　　辛伯
　　周大夫同【并史记注四】
　　庄公
　　【元年】经夫人孙于齐
　　桓公之薨至是年三月期而小祥公忧思少杀念及于母以其罪重不可以反之故书孙于齐耳其实先在于齐本未归也贾逵　服防　盖鲁桓公之丧自齐来服防【并诗疏五之二】
　　单伯送王姬
　　天子嫁女秦汉以来使三公主之故呼公主也李瑾春秋指掌碎玉【高承事物纪原一】
　　筑王姬之馆
　　圣人修述惟重其礼法得其宜则书以是之非其宜则书以刺之有循常而书者有变文而书者循常而书如战伐灾异之类是也变文而书如君氏卒大去其国之类是也循常而书者史册之旧文也变文而书者圣人之新意也筑于外是书庄公变礼得其宜圣人变文示其法也何天子之女下嫁于诸侯则同于诸侯之礼而天子使姬伯遗王子于齐以鲁为主公与齐襄有不同天之讐文公方在谅闇不宜行吉礼于庙以齐之强以王之尊大义难距廼筑馆于外上不失尊周之仪中不失敬齐之体下不失居丧之节左氏谷梁得其防公羊之误折衷【山堂考索续集十二】
　　王使荣叔来锡桓公命
　　春秋公羊谷梁説王使荣叔锡鲁桓公命追锡死者非礼也死者功可追而锡如有罪又可追而刑耶五经异义【通典七十二】
　　齐师迁纪郱鄑郚
　　直取其地不取其民故云迁不云取苏寛义疏【宋本疏八】
　　传文姜出故也
　　文姜通于兄齐襄与杀公而不反父杀母出隠痛深讳服注
　　絶不为亲
　　夫人有与杀桓之罪絶不为亲得尊父之义善庄公思大义絶有罪故曰礼也同【并魏书八十八】
　　【四年】纪侯大去其国
　　失国而曰大去何也纪侯贤而无罪怙力者并之故力不足者君子不咎之也不曰出奔所以防纪恶齐也不书灭不絶其祀也赵集传【微旨下】
　　传除道梁溠
　　溠侧嫁翻高贵乡公音【释文十五】
　　于汉汭
　　汉出武都沮县经襄阳至江夏阳安县入江杜例【读诗纪二】
　　【六年】经齐人来归卫俘
　　【疏脱字】宝或作字与俘相似【宋本八】
　　【七年】经星陨如雨
　　为奔流者众如雨之多自汉已来史籍频有诗曰有女如云李陵曰谋臣如雨皆言多尔三传不达此理故悉穿凿啖集传【辨疑三本义六】
　　【八年】传使连称管至父
　　皆齐大夫贾逵【史记注三十二】
　　戍葵丘
　　齐西五十里有葵丘地土地名【水经注二十六】
　　时
　　七月服防
　　及
　　谓后年时同
　　在公宫
　　为妾在宫同
　　使间公
　　候公之间隙王肃
　　齐侯游于姑棼
　　姑棼齐地贾逵【并史记注三十二】
　　遂田于贝丘
　　贝丘在博昌土地名【水经注五】
　　公子彭生也
　　公见彘从者乃见彭生鬼改形为豕也服防【史记注三十二】
　　立而啼
　　啼呼也同【宋本文选注四】
　　管夷吾
　　管仲穆王后杜例【路史后纪注九下】
　　虐于雍廪
　　雍林渠丘大夫贾逵【史记注三十二】
　　【九年】经战于干时
　　今乐安博昌县南界有时水西通济其上源出盘阳北至髙苑下有干时中无水土地名【水经注二十四】
