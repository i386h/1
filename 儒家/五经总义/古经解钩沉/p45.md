<!-- { "loadSidebar": true } -->
　　泥谓滞陷不通同【并后汉书注六十下】
　　其不改父之臣与父之政
　　谓在谅阴之中父臣及父政虽有不善者不忍改也马说【集解十】
　　尧曰
　　天之厯数在尔躬
　　谓有图録之名郑注【书疏四】
　　敢用牡敢昭告于皇皇后帝
　　帝太微五帝同【诗疏二十之二】　用牡者为舜命禹事于时总告五方之帝莫适用用皇天大帝之牲同【书疏八】
　　帝臣不蔽
　　桀居帝臣之位罪过不可隠蔽包章句【笔解下】
　　简在帝心
　　简阅在天心言天简阅其善恶也郑注【书疏八】



　　古经解钩沈卷二十五
　　钦定四库全书
　　古经解钩沈巻二十六
　　长洲余萧客撰
　　孟子上
　　孟子
　　【附补赵岐篇叙】孟子篇叙者言孟子七篇所以相次叙之意也孟子以为圣王之盛惟有尧舜尧舜之道仁义为上故以梁惠王问利国对以仁义为首篇也仁义根心然后可以大行其政故次以公孙丑问管晏之政答以曾西之所羞也政莫美于反古之道滕文公乐反古故次以文公为世子始有从善思礼之心也奉礼之谓明明莫甚于离娄故次以离娄之明也明者当明其行行莫大于孝故次以万章问舜往于田号泣也孝道之本在于情性故次以告子论情性也情性在内而主于心故次以尽心也尽已之心与天通道道之极者也是以终于尽心也篇所以七者天以七纪璿玑运度七政分离圣以布曜故法之也章所以二百六十有一者三时之日数也不敢比易当期之数故取其三时三时者成歳之要时故法之也三万四千六百八十五字者可以行五常之道施七政之纪故法五七之数而不敢盈也文章多少拟其大数不必适等犹诗三百五篇而论曰诗三百也章有大小分章赋篇篇趣五千以卒其文无所取法犹论四百八十六章章次大小各当其事亦无所法也盖所以佐明六艺之文义崇宣先圣之指务王制拂邪之隠括立德立言之程式也洋洋浩浩具存乎斯文矣【毛扆影宋蜀大字章句本卷末】
　　题辞
　　即序也赵生尚义故不谓之序而谓之题辞也张镒音释【毛扆影宋蜀大字本孙奭音义上】
　　梁惠王
　　叟
　　长老之称依皓首之言刘熙注【史记注四十四】
　　何必曰利
　　【附补赵岐章指】言治国之道明当以仁义为名然后上下和亲君臣集穆天经地义不易之道故以建篇立始也【毛扆校呉文定钞本】
　　岂能独乐哉
　　【章指】言圣王之德与民其乐恩及鸟兽则忻戴其上大平化兴无道之君众怨神怒则国灭祀絶不得保守其所乐也【同前】
　　数罟
　　数音朔丁公着音　张镒音
　　【注】莩有梅
　　韩诗也丁音释【并音义上】
　　斯天下之民至焉
　　【章指】言王化之本在于使民养生丧死之用备足然后导之以礼义责已矜穷则斯民集矣
　　如之何其使斯民饥而死也
　　【章指】言王者为政之道生民为首以政杀人人君之咎犹以白刃疾之甚也
　　王请勿疑
　　【章指】言以百里行仁天下归之以政伤民民乐其亡以梃服强仁与不仁也
　　沛然谁能御之
　　【章指】言定天下者一道而已不贪杀人人则归之是故文王视民如伤此之谓也【并毛校呉文定本】
　　王若隠其无罪
　　隠度也刘注【文选注五十六】
　　为长者折枝
　　折枝若今之按摩也同【后汉书注五十六】折草树枝陆善经注【音义上】
　　未之有也
　　【章指】言典籍攸载帝王道纯桓文之事谲正相纷拨乱反正圣意弗珍故曰后世无传未闻仁不施人犹称成德衅钟易牲民不被泽王请尝试欲践其迹答以反本惟是为要此盖孟子不屈道之言也
　　则王矣
　　【章指】言人君田猎以时钟鼓有节发政行仁民乐其事则王道之阶在于此矣故曰天时不如地利地利不如人和矣
　　不亦宜乎
　　【章指】言讥王广囿专利严刑陷民也
　　民惟恐王之不好勇也
　　【章指】言圣人乐天贤者知时仁必有勇勇以讨乱而不为暴则百姓安之
　　吾欲观于转附朝舞
　　防水名出南阳恐悮防为儛顾野王释【疏二上】
　　睊睊胥谗
　　睊睊侧目视貌言睊睊然怒目相嫉而相谗也张音释【音义上】
　　好君也
　　【章指】言与天下同忧者不为慢游之乐不循肆溢之行是以文王不敢盘于游田也
　　于王何有
　　【章指】言夫子恂恂然善诱人诱人以进于善也齐王好货好色孟子推以公刘大王所谓责难于君谓之恭者也【并毛扆校丛书堂録本】
　　王顾左右而言他
　　【章指】言君臣上下各勤其任无惰其职乃安其身也
　　然后可以为民父母
　　【章指】言人君进贤退恶翔而后集有世贤臣称曰旧国则四方瞻仰之以为则矣
　　未闻弑君也
　　【章指】言孟子云纣以崇恶失其尊名不得以君臣论之欲以深寤齐王戒于后也
　　则何以异于教玉人雕琢玉哉
　　【章指】言任贤使能不违其学则功成而不堕屈人之是从已之非则人不成道玉不成圭善恶之致可不察哉
　　亦运而已矣
　　【章指】言征伐之道当顺民心民心悦则天意得天意得然后乃可以取人之国也【并毛扆校匏庵藏本】
　　反其旄倪
　　老也丁音释【音义上】
　　则犹可及止也
　　【章指】言伐恶养善无贪其富以小王大夫将何惧也【毛校匏庵本】
　　邹与鲁哄
　　哄构也构兵以鬭也刘注【音义上】
　　死其长矣
　　【章指】言上恤其下下赴其难恶出于已害及其身如影响自然也
　　则是可为也
　　【章指】言事无礼之国不若得民心与之守死善道也
　　彊为善而巳矣
　　【章指】言君子之道正已任天彊暴之来非已所招谓穷则独善其身者
　　君请择于斯二者
　　【章指】言太王去邠权也效死而守业义也义权不并故曰择而处之也
　　焉能使予不遇哉
　　【章指】言谗邪构贤贤者归天不尤人也【并毛校匏庵本】
　　公孙丑
　　夫子当路于齐
　　当仕路也綦母邃注【文选注二十三】
　　惟此时为然
　　【章指】言德流之速过于置邮君子得时大行其道是以吕望覩文王而陈王图管晏虽勤犹为曾西所羞也【毛校丛书堂本】
　　无是馁也
　　言以道义配之则能充塞无是馁也陆注【音义上】
　　则具体而微
　　体者四肢股脚也具体者皆微者也皆具圣人之体微小耳体以喻德也刘注【文选注五十三】
　　未有盛于孔子也
　　【章指】言义以行勇则不动心养气顺道无效宋人圣人量时贤者道偏是以孟子究言情理而归之学孔子也【毛校丛书堂本】
　　此之谓也
　　【章指】言王者任德霸者兼力力服心服优劣不同故曰逺人不服修文德以怀之
　　此之谓也
　　【章指】言国必修政君必行仁祸福由已不专在天言当防患于未乱也
　　未之有也
　　【章指】言修古之道邻国之民以为父母行今之政自已之民不得而子是故众夫扰扰非所常有命曰天吏明天所使也
　　不足以事父母
　　【章指】言人之行当内求诸已以演大四端充广其道上以匡君下以荣身也
　　反求诸已而已矣
　　【章指】言各治其术术有善恶祸福之来随行而作耻为人役不若居仁治术之忌勿为矢人也
　　故君子莫大乎与人为善
　　【章指】言大圣之君由采善于人故曰计及下者无遗策举及众者无废功也
　　君子不由也
　　【章指】言伯夷柳下惠古之大贤犹有所阙介者必偏中和为贵纯圣能然君子所由尧舜是尊
　　战必胜矣
　　【章指】言民和为贵贵于天地故曰得乎丘民为天子也
　　而况不为管仲者乎
　　【章指】言人君以尊德乐义为贤君子以守道不回为志
　　而可以货取乎
　　【章指】言取与之道必得其礼于其可也虽少不辞义之无处兼金不顾
　　此则寡人之罪也
　　【章指】言人臣以道事君否则奉身以退诗云彼君子兮不素餐兮言不尸其禄也
　　岂不绰绰然有余裕哉
　　【章指】言执职者劣借道者优是以臧武仲雨行而不息段干木偃寝而式闾
　　予何言哉
　　【章指】言治道不合者不相与言王驩之操与孟子殊君子处时危行言逊故不尤之但不与言至于公行之丧以礼为解也【并毛校呉文定本】
　　君子不以天下俭其亲
　　【章指】言孝必尽心匪礼之逾论语曰生事之以礼死葬之以礼可谓孝矣
　　何为劝之哉
　　【章指】言诛不义者必须圣贤礼乐征伐自天子出王道之正也
　　又从为之辞
　　【章指】言圣人亲亲不文其过小人顺非以谄其上也【并毛校丛书堂本】
　　有私龙防焉
　　防如字或读如防割之防非也张音　龙防谓冈垄防而髙者陆注【并音义上】
　　自此贱丈夫始矣
　　【章指】言君子正身行道道之不行命也不为利回创业可继是以君子以龙防之人为恶戒也【毛校丛书堂本】
　　宿于昼【画】
　　画齐西南近邑音获刘注【史记注八十二】
　　长者絶子乎
　　【章指】言惟贤能安贤智能知微以愚喻智道之所以乖也
　　士诚小人也
　　【章指】言大德洋洋介士察察贤者志其大者不贤者志其小者此之谓也
　　吾何为不豫哉
　　【章指】言圣贤兴作与天消息天非人不因人非天不成【并毛校丛书堂本】
　　非我志也
　　【章指】言禄以食功志以率事无事而食其禄君子不由也【惠校旴郡重刋廖氏本】
　　滕文公
　　厥疾不瘳
　　【章指】言人当上则圣人秉仁行义髙山景行庻几不倦论语曰力行近仁盖不虚云
　　吊者大悦
　　【章指】言事莫当于奉礼孝莫大于哀恸从善如流文公之谓也【并毛校呉文定本】
　　周人百亩而彻
　　家耕百亩彻取十亩以为赋也刘熙注【孝经疏三】
　　则在君与子矣
　　【章指】言尊贤师智采人之善善之至也修学校劝礼义民事正经界钧井田赋什一则为国之大本也【毛校呉文定本】
　　【注】捆犹叩防也
　　防击也丁音释【音义上】
　　是率天下而路也
　　路与露同丁音释　张音释
　　秋阳以暴之
　　周之秋于夏为盛阳地綦母邃注【文选注五十九】
　　恶能治国家
　　【章指】言神农务本教于凡民许行蔽道同之君臣陈相倍师降于幽谷不理万情谓之敦朴是以孟子博陈尧舜上下之叙以匡之也
　　盖归反蔂梩而掩之
　　蔂土笼也梩土轝也丁音释【音义上】
　　命之矣
　　【章指】言圣人縁情制礼奉终墨子尚同质而违中以直正枉怃然改容盖其理也【毛校呉文定本】
　　为之诡遇
　　横而射之曰诡遇刘注【文选注一】　诡计以要禽也陆注【音义上】
　　未有能直人者也
　　【章指】言修礼守正非招不往枉道富贵君子不许是以诸侯虽有善其辞命伯夷不屑就也【毛校丛书堂本】
　　景春曰
　　景春孟子时人为纵横之术者刘注【宋本文选注三十四】
　　此之谓大丈夫
