<!-- { "loadSidebar": true } -->
　　郑交甫遵彼汉臯台下遇二女与言曰愿请子之佩二女与交甫交甫受而懐之超然而去十歩循探之即亡矣回顾二女亦即亡矣韩诗内传【文选注十二】　汉女所弄珠如荆鸡卵同【御览八百二】　郑交甫逢二女鬾服韩诗传【説文九上】　郑交甫过汉臯遇二女妖服佩两珠韩诗【初学记七】　游女汉神也薛章句
　　不可求思
　　言汉神时见不可求而得之同【并宋本文选注十八】
　　江之永【漾】矣
　　漾长也同【文选注十一】
　　汝坟
　　辞家也韩诗【后汉书注三十九】　思亲之诗同【尘史中】
　　惄如调饥
　　饥而又饥饥之甚也王肃注【李黄集解二】
　　鲂鱼赪尾
　　赪赤也言鲂鱼劳则尾赤君子劳苦则顔色变薛章句【后汉书注三十九】
　　如燬
　　纣作炮烙之刑韩诗【江休复醴泉笔録下】
　　父母孔迩
　　孔甚也迩近也以父母甚迫近饥寒之忧为此禄仕薛章句【后汉书注三十九】
　　【鹊巢笺】冬至架之
　　架音稼刘音
　　【采蘩传】山夹水曰涧
　　夹音颊周续音【并匡谬正俗一】
　　宗室牖下
　　奥即牖下王注【疏一之四】
　　甘棠
　　自陜以东者周公主之自陜以西者召公主之召公述职当桑蚕之时不欲变民事故不入邑中舍于甘棠之下而聴断焉陜间之人皆得其所是故后世思而歌咏之诗传【刘向説苑五】
　　召伯所茇
　　茇草舍也夫召伯聴男女之讼不堇烦劳百姓止舍甘棠之下而聴断焉刘芳义【御览六百三十九】
　　勿拜
　　拜言人心之拜小低屈也上言勿剪终言勿拜明召伯渐远人思不忘也毛注拜犹伐非也施士丏説【失名韩集注二十四】　拜如人之拜同【吕祖谦读诗记三】
　　行露
　　命伊尹歌晨露韩诗【北堂书钞十七】
　　厌浥行露
　　和气津凝为露从地生也五经通义【萟文类聚九十八】厌衣亷切沈重音义【影宋本集韵四】
　　室家不足
　　夫行露之人许嫁矣然而未徃也见一物不具一礼不备守节贞理守死不徃君子以为得妇道之宜故举而传之而歌之以絶无道之求防污道之行乎诗传【韩诗外传一】
　　羔羊之皮
　　小者曰羔大者曰羊薛章句
　　素丝
　　素喻洁白丝喻屈柔同【后汉注七十六】　古者以素丝饰裘郭璞拾遗【北堂书钞百二十九】
　　五紽
　　紽数名也薛章句【后汉书注七十六】
　　委蛇
　　诗人贤仕为大夫者言其徳能称有洁白之性屈柔之行进退有度数也薛章句【同上】
　　迨其吉矣
　　迨愿也韩诗【影宋本释文五　诗攷一】　迨顾也同【惠校相台岳氏注疏本音义】
　　江有渚
　　水一溢而为渚薛章句【文选注二】
　　壹发
　　发读如废徐音【吴棫韵补四】
　　驺虞
　　驺虞为天子掌鸟兽官齐诗章句【范处义解颐新语　诗攷三】韩诗传　鲁诗传【吴仁杰两汉刋误补遗六】　古有梁驺梁驺天子猎之田曲也鲁诗传【宋本文选注六】　梁驺者天子之田也同【两汉刋误补遗六】　今诗韩鲁説古毛诗説驺虞义兽白虎黑文食自死之肉不食生物人君有至信之徳则应之周南终麟趾召南终驺虞俱称嗟叹之皆兽名谨按古山海经邹书云驺虞兽説与毛诗同五经异义【周礼疏二十四】　驺虞或作吾刘芳义疏【诗攷四】
　　邶鄘衞
　　【谱】南谓之鄘
　　鄘在纣都之西王肃义駮
　　栢舟
　　衞宣姜自誓所作韩诗【李黄集解一】
　　凄其以风
　　阴阳散为风风气无根也五经通义【文选注十三】
　　燕燕
　　衞定姜归其娣送之而作韩诗【李黄集解一】　定姜归其妇同【范处义补传篇目】
　　远送于南
　　南尼心切沈音【韵补一】
　　先君之思以朂寡人
　　畜孝也献公无礼于定姜定姜作诗言献公当思先君定公以孝于寡人鲁诗【郑礼记注十五经典释文十三】
　　不述【术】
　　术法也薛章句【宋本文选注五十五】
　　终风且暴
　　终风西风也韩诗【释文五】　时风又且暴使己思益隆薛章句【文选注二十四】
　　【传】跲也
　　跲渠业翻孙辅音【影宋本释文五】孙毓音【释文五】
　　曀噎其阴
　　防防天阴尘也韩诗章句【读诗记四】
　　【异句】寐焉不寤【唐石经三】
　　爰居
　　自爰居而下三章衞人从军者与其室家诀别之辞王肃注【欧阳修本义二】
　　【雄雉序阙文】尔雅云飞曰雌雄刺衞宣公也【惠校相台岳氏注疏本二之二】雄雉于飞
　　雉耿介之鸟也薛章句【诗攷一】
　　迨冰未泮
　　古者霜降逆女冰泮杀止韩诗传【周礼疏十四】
　　黾勉同心
　　宻勿僶俛也韩诗【文选注三十八】
　　贾用不售
　　一钱之物举卖百何时当售也韩诗【御览八百三十五】
　　方将万舞
　　万大舞也同【初学记十五】
　　执辔如组
　　辔是御者所执者也不得以辔为勒且旧语云马勒不云辔以勒为辔者葢是北人避石勒名也今南人皆云马勒而以鞚为辔反覆推之此为明证又诗称执辔如组又曰六辔在手以所为辔审矣今俗儒仍以辔为勒而曽无寤者刘芳笺音义证【宋本御览三百五十八】
　　饮饯于祢
　　送行饮酒曰饯薛章句【宋本文选注二十】
　　静女其姝
　　静贞也韩诗【文选注十五】
　　搔首踟蹰
　　踟蹰踯躅也薛章句【文选注十三】
　　贻我彤管
　　古者后夫人必有女史彤管之法后妃羣妾以礼御于君所女史书其环以进退之生子月辰以金环退之当御者着于左手既御着于右手左手阳也以当就君故着左手右手阴也御而复故五经要义【萟文类聚十五】　女史彤管法如国史主记后夫人之过人君有柱下史后有女史外内各有官也刘芳义疏【御览百四十五】
　　新台有洒
　　修旧曰新马融注
　　不殄
　　殄徙典翻毛苌音【并释文五】
　　得此戚施
　　戚施蟾蜍就喻丑恶薛章句【御览九百四十九】
　　中冓之言
　　冓夜也鲁诗【晋灼汉书注　顔师古汉书注四十七】
　　星言夙驾
　　星精也韩诗【惠校相台岳氏注疏本音义】　星晴也同【影宋本释文五】
　　蝃蝀
　　刺奔女也韩诗序
　　蝃蝀在东
　　邪色乘阳韩诗【并后汉书注五十四】　夫妇失礼则虹气盛有赤色在上者阴乘阳气也刘桢义问【北堂书钞百五十一】
　　何以予之
　　譬犹练丝染之蓝则青染之朱则赤诗传【王充论衡三】
　　尤之
　　尤非也薛章句【文选注二十五】
　　绿竹猗猗
　　篇筑韩诗【释文五】　篇竹同【李匡义资暇集上】　□篇竹同【俞徳邻佩韦斋辑闻二】
　　会弁如星
　　弁高五寸前后玉饰五经通义【隋书十二】
　　绿竹如箦
　　箦积也绿防盛如积也薛君韩诗注【文选注二】
　　考槃在阿【干】
　　地下而黄曰干韩诗章句【读诗记六】
　　能不我甲
　　甲音狎徐邈音【匡谬正俗一】
　　伯兮朅兮邦之杰兮
　　朅桀挺也疾驱貎韩诗【文选注十九】
　　执殳
　　亡国之社以戒诸侯人之戒在于桃殳韩诗传【礼书九十二】　步卒五兵戈殳车防酋矛矢樊支渊七经义纲格论【宋本御览三百三十九】
　　焉得谖草
　　諠草忘忧也薛章句【文选注二十五】　忘爱也同【诗攷一】
　　王
　　黍离
　　伯封作韩诗【御览四百六十九】　衞宣公之子寿闵其兄伋之且见害作忧思之诗黍离之诗是也齐诗
　　彼黍离离彼稷之苗
　　离离黍貎也诗人求亡不得忧懑不识于物视彼黍离离然忧甚之时又以为稷之苗乃自知忧之甚也韩诗【御览四百六十九】
　　君子陶陶
　　陶畅也薛章句【宋本文选注三十四】
　　【之水笺】蒲蒲栁
　　蒲草之声不与戍许相协笺为长孙毓同异□【释文五】
　　有蓷
　　蓷益母韩诗【陆玑疏上】
　　雉罹于罿
　　施罗于车上曰罿韩诗【礼部韵畧一】
　　緜緜葛藟在河之浒
　　葛藟一名燕薁藤好生河浒边得水润而长喻王九族蒙王恩惠以育子孙今王无泽于族人不如葛藟生河浒边也题纲【御覧九百七十四】
　　将其来施施
　　将如字王肃申毛【释文五】
　　郑
　　两骖
　　左右騑骖薛章句【宋本文选注二十】
　　抑释掤忌
　　掤椟丸葢也马注【释文五】　掤所以覆矢也谓箭筒葢义问【北堂书钞百二十六】
　　左旋右抽中军作好
　　国君及元率戎车将在中央当鼓御者在左勇力之士执戈在后五经要义【御覧三百五十一】
　　三英
　　英谓古者以素丝英饰裘即上素丝五紽也郭璞拾遗【初学记二十六】
　　掺执子之袪兮
　　袪去也薛章句【文选注二十二】
　　昧旦
　　昬闇也日明也日入后漏三刻为昬日出前漏三刻为明五经要义【文选注五十六】
　　杂佩以赠之
　　佩玉上有葱衡下有双璜冲牙蠙珠以纳其间韩诗传【周礼注二】
　　有女同车
　　今论説郑国之为俗有溱洧之水男女聚会讴歌相感故曰郑声淫左传説烦手淫声谓之郑声者言烦手踯躅之声使淫过矣谨按郑诗二十一篇説妇人者十九矣故郑声淫也五经异义【朱校宋本礼记疏四十七】
　　【异字】东门之坛【唐石经七】
　　东门之栗有践【靖】家室
　　栗木名言东门之外栗树之下有善人可与成为室家也韩诗【御覧九百六十四】　靖善也同【萟文类聚八十七】
　　靖乐也薛章句【御覧九百六十四】
　　子宁不嗣【诒】音
　　诒寄也曾不寄问也韩诗
　　聊乐我员【魂】
　　魂神也薛章句【并诗攷一】
　　出其闉阇
　　阇止舍翻徐音【影宋本集韵三】
　　野有蔓草
　　国多兵役男女怨旷于是女感伤而思男故出游于洧之外托采芬香之草而为婬妷之行时草始生而云蔓者女情急欲以促时也韦昭问答【御覧九百九十四】
　　清【青】婉兮
　　青静也薛章句【文选注九】
　　零露瀼瀼
　　瀼音囊徐音【影宋本集韵三】
　　方涣涣【洹】兮
　　洹洹盛貎韩诗注【宋本御覧三十】　三月桃花水时韩诗【韩鄂岁华纪丽一】
　　方秉蕳兮
　　郑国之俗三月上巳之溱洧两水之上招魂续魄秉兰草拂不祥韩诗【宋书十五】　蕳莲也同【释文五】　秉执也蕳兰也当此盛流之时众士与众女方执兰拂除邪恶韩诗注【宋本御覧三十】　祓除岁秽同【宗懔荆楚嵗时记】　祓除气秽同【黄朝英缃素杂记四】　秉兰水上同【辅广叶韵考异】　祓除氛秽韩诗【罗愿尔雅翼二】
　　且徃观乎
　　诗人愿与所説者俱徃也薛注【后汉书注七十四上】
　　赠之以芍药
　　勺药离草同【补传七　史能之咸淳毘陵志十三】
　　齐
　　鸡鸣
　　谗人也韩诗【御覧九百四十四】　説人也韩诗章句【玉海三十八】
　　苍蝇之声
　　鸡远鸣蝇声相似薛章句【御覧九百四十四】
　　子之还兮
　　还茂昌三者皆地名也崔集注【读诗记九】
