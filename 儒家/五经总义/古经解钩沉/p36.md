<!-- { "loadSidebar": true } -->
　　町原防
　　原防之地九夫为町三町而当一井也同【并宋本疏二十三】
　　牧隰臯
　　隰臯之地九夫为牧二牧而当一井同【诗疏十八之三】
　　井衍沃
　　衍沃之地亩百为夫九夫为井同【宋本疏二十三】
　　齐人城郏
　　西城梁门枯水处世谓之死谷颍容春秋条例【水经注十六】
　　公防晋赵武
　　凡公与他国卿盟则耻之防则不耻故蜀之防书楚公子婴齐澶渊之防书郑良霄左氏言澶渊之防赵武不书尊公也若如此良霄何不尊公乎啖集传【纂例四】　时防者非赵武别是未命之大夫而左氏曲解之啖助春秋集注【程端学春秋或问八】
　　宋芮司徒
　　宋大夫服防
　　赤而毛
　　其身色赤而生毛也同
　　共姬之妾
　　恭姬宋伯姬也同
　　平公入夕
　　视夕也平公恭姬子同
　　而视之尤
　　尤过也意悦之视之过久同
　　纳诸御
　　纳诸平公之御同
　　嬖生佐
　　公嬖弃而生佐佐立为宋元公同
　　恶而婉太子座美而狠
　　婉婉顺也佐貌恶心顺太子貌美而心狠狠戾不从教同
　　合左师
　　向戌同
　　寺人惠墙伊戾为太子内师
　　寺人宋阉士惠墙皆发声实为伊戾名以公寺人为太子内师掌内官同
　　过宋
　　楚客过宋同
　　夫不恶女乎
　　夫谓太子伊戾无宠于太子故曰夫不恶汝同
　　莫共其内
　　言我内师也当为内师供内使同
　　加书征之
　　以书为之征验也书盟书也同
　　欲速
　　速病也欲病代公得位同
　　则信有焉
　　有盟也同
　　问诸夫人
　　夫人佐母弃也同
　　固闻之
　　固久也久闻太子欲为乱同
　　闻之
　　闻太子与佐期日中同
　　聒而与之语
　　聒讙也欲使失朝于佐同
　　乃缢
　　经书宋公杀其世子痤平公用伊戾之谮听夫人左师之言世子无罪而死故称宋公杀罪之也同【并御览百四十七】
　　涉于汜
　　汜城周襄王居之故曰襄城也今置关于其下土地名【水经注二十二】
　　袭卫羊角
　　卫邑也今东郡廪丘县南有羊角城同
　　遂袭我髙鱼
　　今鲁邑也今廪丘东北有故髙鱼城俗谓之交鱼城谓羊角为角逐城同【并水经注二十四】
　　【二十七年】经豹及诸侯之大夫
　　既不驰请又不辞会杜例【宋本疏二十四】　豹之不氏自为先目后凡啖集传【辨疑九】
　　传仲尼使举是礼也以为多文辞
　　以其多文辞故特举而用之后世谓之孔氏聘辞以孔氏有其辞故传不复载也服防【宋本疏二十四】
　　牀笫之言
　　箦谓之笫服防【史记注二十三】
　　以诬道蔽诸侯
　　弊踣也服注　董遇章句　王注【并影宋本释文十八】　毙踣也服注【宋本疏二十四】　蔽踣也同【疏三十八】　蔽谓以诬人之道掩诸侯也董章句　王注【并宋本疏二十四】
　　于崔
　　济南东朝阳县西北有崔氏城杜例
　　告卢蒲嫳
　　嫳齐大夫庆封之属贾逵
　　【二十八年】传与庆舍政
　　舍庆封之子也生传其职政与子服防【并史记三十二】
　　【异句】武王有乱十人【唐石经十八】

　　古经解钩沉巻十九
　　钦定四库全书
　　古经解钩沉卷二十
　　长洲余萧客撰
　　春秋左传六
　　襄公【下】
　　【二十九年】经城
　　夫伯主之于诸侯虽曰先姬姓而后异姓然于正救之道第同盟而共尊王室则异姓亦无碍矣苟不同盟而不尊王室则姬姓亦有嫌焉如城邢城楚丘城縁陵皆伯主帅诸侯而城矣齐桓公城縁陵得非迁耶奚齐桓公城而无词晋平城杞而异论故圣人以常文而书之无讥无刺非升非绌也公羊谷梁俱不足取左氏以杞无事而晋以外族之故帅诸侯而城之载郑子太叔与卫太叔仪之言曰不恤宗周之阙而夏肄是屏所谓广记当时之事然于经之传斯得其实矣折衷【山堂考索续集十二】
　　传不尚取之
　　不尚尚也尚当取女叔侯杀之服防【宋本疏二十五】
　　请观于周乐
　　周乐鲁所受四代之乐同
　　始基之矣
　　言始造王基也王肃
　　犹未也
　　未有雅颂之成功贾逵
　　渊乎
　　渊深也同
　　吾闻卫康叔武公之德如是
　　康叔遭管叔蔡叔之难武公罹幽王褒姒之忧故曰康叔武公之德如是同
　　为之歌王
　　王室当在雅衰微而列在风故国人犹尊之称王犹春秋之王人也服防
　　其周之东乎
　　平王东迁雒邑同
　　为之歌郑
　　郑风东郑是贾逵【并史记注三十一】　郑东郑古桧国之地服防【诗疏四之二】
　　其细已甚民弗堪也
　　其风细弱已其摄于大国之间亡逺虑持久之风故曰民弗堪将先亡也同
　　泱泱乎大风也哉
　　泱泱舒缓深逺有太和之意其诗风刺辞约而义微体疎而不切故曰大风同
　　表东海者
　　言为东海之表式同
　　国未可量也
　　国之兴衰世数长短未可量也服防
　　荡乎乐而不淫
　　荡然无忧自乐而不荒淫也贾逵【并史记注三十一】
　　此之谓夏声
　　秦仲始有车马礼乐之好侍御之臣戎车四牡田狩之事其孙襄仲列为秦伯故有蒹葭苍苍之歌终南之诗追録先人车邻四驖小戎之歌与诸夏同风故曰夏声服防【诗疏六之三】
　　大而婉
　　其志大直而有曲体归中和贾逵
　　险而易行以德辅此则明主也
　　中庸之德难成而易行故曰以德辅此则明主也同
　　自郐以下无讥焉
　　郐以下及曹风其国小无所刺讥服防【并史记注三十一】
　　为之歌小雅
　　自鹿鸣至菁菁者莪道文武修小政定大乱致太平乐且有仪是为正小雅同【诗疏九之一】
　　怨而不言
　　非不能言畏罪咎也王肃【史记注三十一】
　　为之歌大雅
　　陈文王之德武王之功自文王以下至鳬鹥是为正大雅服防【诗疏九之一】
　　为之歌颂
　　哀公十一年孔子自卫反鲁然后乐正雅颂各得其所距此六十二岁当时雅颂未定而云为之歌小雅大雅颂者传家据已定録之服注【诗谱序疏】
　　至矣哉
　　言道备至也贾逵
　　迁而不淫
　　迁徙也文王徙丰武王居镐服防
　　见舞象箾南籥者
　　象文王之乐武象也箾舞曲也南籥以籥舞也贾逵【并史记注三十一】　象文王之乐舞象也箾舞曲也言天下乐削去无道服注【诗疏十九之一】
　　犹有憾
　　憾恨也恨不及巳以伐纣而致太平也同
　　见舞大武者
　　周公所作武王乐贾逵【并史记注三十一】　周用六代之礼乐故有云门咸池大韶大夏大濩大武也鲁受四代之礼乐故不舞云门咸池示有降杀也颍容释例【御览五百六十五】
　　见舞韶濩者
　　韶濩殷成汤乐大防也贾逵
　　圣人之也
　　大也同
　　而犹有惭德圣人之难也
　　慙于始伐而无圣佐故曰圣人之难服防
　　见舞大夏者
　　夏禹之乐贾逵
　　勤而不德
　　禹勤其身以治水土也服防
　　见舞韶箾者
　　有虞氏之乐大韶也同
　　德至矣哉
　　至帝王之道极于韶也尽善尽美也同
　　如天之无不帱【焘】也
　　焘覆也贾逵
　　若有他乐吾不敢请已
　　周用六代之乐鲁受四代下周二等故不舞其二季札知之故曰有他乐吾不敢请服防
　　子速纳邑与政
　　入邑与政职于公不与国家之事同
　　慎之以礼
　　礼所以经国家利社稷也同
　　闻钟声焉
　　孙文子鼓钟作乐同
　　辩而不德必加于戮
　　辩若鬭辩也夫以辩争不以德居之必加于刑戮也同
　　夫子获罪于君
　　夫子孙文子也获罪出献公以戚畔也贾逵
　　犹燕之巢于幕上
　　言至危王肃
　　君又在殡
　　卫君献公棺在殡未葬贾逵
　　终身不聴琴瑟
　　闻义而改也琴瑟不听而况于钟鼓乎服防
　　晋国其萃于三族乎
　　言晋国之祚将集于三家同
　　好直
　　直不能曲挠以从众同【并史记注三十一】
　　【三十一年】传齐归之子
　　齐諡服防
　　无则立长
　　无母弟则立庶子之长同
　　犹有童心
　　言无成人之志而有童子之心同【并史记注三十三】
　　展舆因国人以攻莒子
　　其文当曰展舆因国人之攻莒子而后来传写误为以字尔赵集传【阙疑三十三】
　　昭公
　　【元年】传告于庄共之庙
　　庄谓楚庄王围之祖共王围之父服防【仪礼疏八】
　　两于前伍于后专为右角参为左角偏为前拒
　　司马法云五十乘为两百二十乘为伍八十一乘为专二十九乘为参二十五乘为偏彼皆凖车数多少以为别名此传去车用卒而有此名则此名不以车数为别也服防【宋本疏二十六】
　　居于旷林
　　旷大也贾逵
　　后帝不臧
　　后帝尧也臧善也同
　　于商丘
　　在漳南同
　　主辰
　　辰大火主祀也服防
　　商人是因
　　商人契之先殷之世祖相土封阏伯之故地因其故国而代之同
　　于大夏
　　在汾浍之间贾逵
　　主参
　　主祀参星同
　　唐人是因
　　唐人谓陶唐之刘累事夏孔甲封于大夏因实沈之国子孙服事夏商也同
　　梦帝谓已
　　帝天也已武王也同
　　故参为晋星
　　晋主祀参参为晋星同
　　曰昧为防师
　　防水官也师长也昧为水官之长服防
　　生允格台骀
　　兄弟也同
　　台骀能业其官
　　修昧之职同
　　宣汾洮
　　宣犹通也贾逵【并史记注四十二】　汾洮二水名同【水经注六】
　　障大泽
　　障陂障其水也服防
　　以处大原
　　大原汾水名同
　　帝用嘉之
　　帝颛顼同
　　沈姒蓐黄
　　四国台骀之后贾逵
　　而灭之矣
　　灭四国
　　于是乎禜之
　　禜为营攒用弊也服防【并史记注四十二】
　　淫声
　　郑重之音使人淫过许慎五经通义【初学记十五】　郑重其手而音淫过服注【公羊疏七】
　　隂阳风雨晦明也
　　风东方雨西方隂中央晦北方明南方唯天阳不变贾逵　服防【并惠校相台岳本毛诗疏十五之三】
　　问应为后之辞焉
　　问来赴者同【史记注四十】
　　甲辰朔
　　祭人君用孟月人臣用仲月同【朱校宋本礼记疏十八】
　　【二年】传且告为政而来见礼也
　　按霸国正卿无有适诸国告为政之理前后为政者多矣何不来乎赵集传【辨疑十】
　　宣子誉之
　　誉游也宣子游其树下夏谚曰一游一誉为诸侯度服防【宋本疏二十六】
　　使郊劳
　　近郊三十里同【诗疏二十之一】
　　【三年】传火中寒暑乃退
　　火大火星也季冬十二月平旦正中在南方大寒退季夏六月黄昏火星中天暑退是火为寒暑之候事也同【诗疏八之一】
　　而三老
　　工老商老农老同
　　谗鼎之铭
　　谗鼎疾谗之鼎明堂位所云崇鼎是也一云谗地名禹铸九鼎于甘谗之地故曰谗鼎服虔【宋本疏二十六】
　　【四年】经大雨雹
