<!-- { "loadSidebar": true } -->
　　【章指】言以道匡君非礼不运称大丈夫阿意用谋善战务胜事虽有刚心归柔顺故云妾妇以况仪衍【毛校丛书堂本】
　　媒妁之言
　　谓媒氏酌二姓之可否故谓之媒妁也丁音释【音义上】
　　与钻穴隙之类也
　　【章指】言君子务仕思播其道达义行仁待礼而动苟容干禄逾墙之女人之所贱故弗为也
　　食功也
　　【章指】言百工食力以禄养贤修仁尚义国之所尊移风易俗其功可珍虽食诸侯不为素餐
　　何畏焉
　　【章指】言修德无小暴慢无强是故夏商之末民思汤武虽欲不王末由也已
　　独如宋王何
　　【章指】言自非圣人在所变化故谚曰白沙在湼不染自黒蓬生麻中不扶自直言辅之者众也【并毛校丛书堂本】
　　病于夏畦
　　今俗以二十五亩为小畦五十亩为大畦刘熙注【史记索隠二十八文选注二十六】
　　可知已矣
　　【章指】言道异不谋迫斯强之段泄已甚矙亡得宜正巳直行不纳于邪赧然不接伤若夏畦也
　　何待来年
　　【章指】言从善改非坐而待旦知而为之罪重于故譬犹攘鸡多少同盗变恶自新速然后可也【并毛校匏庵本】
　　驱蛇龙而放之菹
　　泽生草言蒩綦母邃注【文选注四】
　　知我者其惟春秋乎罪我者其惟春秋乎
　　知者行尧舜之道者也罪者在王公之位见贬絶者刘注【史记注四十七】
　　圣人之徒也
　　【章指】言夫忧世拨乱勤以济之义以匡之是故禹稷骈踬周公仰思仲尼皇皇墨突不及污圣贤若是岂得不辩也【毛校匏庵本】
　　陈仲子
　　齐一介士也刘熙注
　　螬食实者过半矣
　　螬虫也李实有虫食之过半言仲子目无见也同
　　彼身织屦妻辟纑以易之也
　　仲子自织屦妻纺纑以易食也缉续其麻曰辟练丝曰纑也同【并宋本文选注二十九】
　　盖禄万钟
　　盖音盍丁音　张音【音义上】
　　蚓而后充其操者也
　　【章指】言圣人之道亲亲尚和志士之操耿介特立可以激浊不可常法是以孟子喻以丘蚓比诸巨擘也【毛校匏庵本】
　　离娄
　　【注】黄帝亡其珠
　　案庄子以珠喻妙至道耳非实亡其珠也丁音释【音义上】
　　谓之贼
　　【章指】言虽有巧智犹须法度国由先王礼义为上不仁在位播越其恶诬君不谏故谓之贼则上下相须而道化行也
　　此之谓也
　　【章指】言法则尧舜以为规矩鍳戒桀纣避逺危殆名諡一定千载而不可改也
　　而强酒
　　【章指】言仁所以安莫若为仁恶而弗去患必在身自上达下其道一焉
　　自求多福
　　【章指】言行有不得于人一求诸身责已之道也改行饬躬福则至矣
　　家之本在身
　　【章指】言天下国家各依其本本正则立本倾则踣虽曰常言必须敬慎也
　　故沛然德教溢乎四海
　　【章指】言天下倾心思慕向善巨室不罪咸以为表德之流行可以充四海也
　　逝不以濯
　　【章指】言遭衰逢乱屈服强大据国行仁天下莫敌虽有亿万无德不亲执热须濯明不可违仁也
　　此之谓也
　　【章指】言人之安危皆由于已先自毁伐人乃攻讨甚于天孽敬慎而已如临深渊战战恐栗也
　　此之谓也
　　【章指】言水性趋下民乐归仁桀纣之敺使就其君三年之艾蓄而可得一时欲仁犹将沈溺所以明鍳戒也
　　哀哉
　　【章指】言旷仁舍义自暴弃之道也
　　而天下平
　　【章指】言亲亲敬长近取诸已则迩而易也
　　未有能动者也
　　【章指】言事上得君乃可临民信友悦亲本在于身是以曾子三省大雅矜矜以诚为贵也
　　必为政于天下矣
　　【章指】言养老尊贤国之上务文王勤之二老逺至父来子从天之顺道七年为政以勉诸侯欲使庶几于行善也
　　次之
　　【章指】言聚敛富君弃于孔子冉求行之同闻鸣鼓以战杀人土食人肉罪不容死以为大戮重人命之至也
　　人焉廋哉
　　【章指】言目为神候精之所在存而察之善恶不隠知人之道斯为审矣
　　恭俭岂可以声音笑貎为哉
　　【章指】言人君恭俭率下移风人臣恭俭明其亷忠侮夺之恶何由干之而错其心
　　子欲手援天下乎
　　【章指】言权时之宜嫂溺援手君子大行拯世以道道之指也
　　则不祥莫大焉
　　【章指】言父子至亲相责离恩易子而教相成以仁教之义也
　　可也
　　【章指】言上孝养志下孝养体曾孙事亲可谓至矣孟子言之欲令后人则曾子也
　　而国定矣
　　【章指】言小人为政不足闲非贤臣正君使握道机君正国定下不邪侈将何闲也
　　有求全之毁
　　【章指】言不虞获誉不可为戒求全受毁未足惩咎君子正行不由斯二者也
　　无责耳矣
　　【章指】言言出于身驷不及舌不惟其责则易之矣
　　在好为人师
　　【章指】言君子好谋而成临事而惧时然后言畏失言地故曰师哉师哉童子之命不慎则有患矣
　　克有罪
　　【章指】言尊师重道敬贤事长人之大纲乐正子好善故孟子讥之责贤者备也
　　而以餔啜也
　　【章指】言学优则仕仕以行道否则隠逸免寘穷处餔啜浮沈君子不与是以孟子咨嗟乐正子也
　　君子以为犹告也
　　【章指】言量其轻重无后不可是以大圣受尧二女夫三不孝蔽者所闇至于大圣卓然匪疑所以法也
　　手之舞之
　　【章指】言仁义之本在于孝弟孝弟之至通于神明况于歌舞不能自知盖有诸中形于外也
　　此之谓大孝
　　【章指】言以天下之贵富为不若得意于亲故能怀协顽嚚底豫而欣天下化之父子加亲故称盛德者必百世祀无与比崇也【并毛校吴文定本】
　　其揆一也
　　【章指】言圣人殊世而合其道地虽不比由通一轨故可以为百王法也【惠校旴郡重刋廖氏本】
　　徒杠成
　　杠方桥也张音释【音义下】
　　日亦不足矣
　　【章指】言重民之道平政为首人君由天天不家抚是故子产渡人孟子不取也【惠校旴郡重刋廖氏本】
　　有故而去
　　谓有他故不得不行或避怨仇者也綦母邃注【通典九十九】
　　何服之有
　　【章指】言君臣之道以义为表以恩为里表里相应犹若影响旧君之服盖有所兴风谕宣王劝以仁也
　　则士可以徙
　　【章指】言君子见几而作故赵杀鸣犊孔子临河而不济也
　　君义莫不义
　　【章指】言君以仁义率众孰不顺焉上为下效也
　　大人弗为
　　【章指】言礼义人之所以折中履其正者乃可为中是以大人不行疑礼
　　其间不能以寸
　　【章指】言父兄已贤子弟既顽教而不改乃归自然
　　而后可以有为
　　【章指】言贵廉贱耻乃有不为不为非义义乃可申
　　当如后患何
　　【章指】言好言人恶殆非君子故曰不忮不求何用不臧
　　仲尼不为已甚者
　　【章指】言论语曰疾之已甚乱也故孟子讥逾墙距门者也
　　惟义所在
　　【章指】言大人之行行其重者不信不果所求合义
　　不失其赤子之心者也
　　【章指】言人之所爱莫过赤子视民则然民懐之矣大人之行不过是也
　　可以当大事
　　【章指】言养生竭力人情所勉哀死送终行之髙者事不违礼可谓难矣故谓之大事
　　故君子欲其自得之也
　　【章指】言学必根源如性自得物来能名事来不惑君子好之朝益暮习道所以臻也
　　将以反説约也
　　【章指】言广寻道义详説其事要约至义还反于朴説之美者也
　　未之有也
　　【章指】言五霸服人三王服心其服一也功则不同上论尧舜其是违乎
　　蔽贤者当之
　　【章指】言进贤受上赏蔽贤显戮故谓之不祥也
　　君子耻之
　　【章指】言有本不竭无本则涸虚声过实君子耻之是以仲尼川上曰逝者如斯
　　非行仁义也
　　【章指】言人与禽兽俱含天气就利避害其间不希众人皆然君子则否圣人超絶识仁义之生于已矣【并毛校吴文定本】
　　武王不泄迩
　　案注云泄狎也案媟训狎今注以泄训狎借声训耳丁音释【音义下】
　　坐以待旦
　　【章指】言周公能思三王之道以辅成王太平之隆礼乐之备盖由此也【毛校呉文定本】
　　晋之乘
　　晋名春秋为乘者取其善恶无不载丁音
　　楚之梼杌
　　楚谓春秋为梼杌者在记恶而兴善也同【并音义下】
　　则丘窃取之矣
　　【章指】言诗可以言咏颂太平时无所咏春秋乃兴假史记之文孔子正之以匡邪也
　　予私淑诸人也
　　【章指】言五世一体上下通流君子小人斩各有时企以髙山跌以陷污是以孟子恨不及乎仲尼也【并毛校呉文定本】









　　古经解钩沈卷二十六
　　钦定四库全书
　　古经解钩沉巻二十七
　　长洲余萧客撰
　　孟子下
　　离娄【下】
　　死伤勇
　　【章指】言廉恵勇人之髙行也丧此三名则士病诸故设斯科以进能者也
　　发乘矢而后反
　　【章指】言求交取友必得其人得善以全养凶获患是故子濯济难羿以残可以鍳也
　　则可以祀上帝
　　【章指】言貌好行恶西子冒臭丑人絜服供事上帝明当修饰惟义为常也
　　可坐而致也
　　【章指】言能修性守故天道可知妄智改常必与道乖性命之旨也
　　不亦异乎
　　【章指】言循礼而动不合时人阿意事贵胁肩所尊俗之情也是以万物皆流而金石独止
　　则君子不患矣
　　【章指】言君子责已小人不改比之禽兽不足难矣蹈仁行礼不患其患惟不若舜可以忧也
　　虽闭户可也
　　【章指】言上贤之士得圣一槩顔子之心有同禹稷时行则行时止则止失其节则惑矣
　　是则章子巳矣
　　【章指】言匡章得罪出妻屏子上不得养下以责己众曰不孝其实则否是以孟子礼貌之也
　　易地则皆然
　　【章指】言臣当营君师有余裕二人处义非殊者也是故孟子纪之而得其同
　　尧舜与人同耳
　　【章指】言人以道殊贤愚体别头员足方善恶如一储子之言齐王之不达也【并恵校盱郡重刋廖氏本】
　　其良人出
　　妇人称夫曰良人刘注【文选注十六】
　　几希矣
　　【章指】言小人茍得谓不见知君子观之与正道乖妻妻妾犹羞况于国人着以为戒耻之甚焉【恵校盱郡重刋廖氏本】
　　万章
　　予于大舜见之矣
　　【章指】言夫孝百行之本无物以先之虽富有天下而不能取悦于其父母莫有可也孝道明着则六合归仁矣【毛校吴文定本】
　　出
　　舜以权谋自免亦大圣有神人之助也刘注【史记注一】
　　奚伪焉
　　【章指】言仁圣所存者舍小从大达权之义不告而娶守正道也
　　此之谓也
　　【章指】言恳诚于内者则外发于事仁人之心也象为无道极矣友于之性忘其悖逆况其仁贤乎
　　是为父不得而子也
　　【章指】言孝莫大于严父而尊之矣行莫过于烝烝执子之政也此圣人之执道无有加焉【并毛校吴文定本】
　　舜避尧之子于南河之南
