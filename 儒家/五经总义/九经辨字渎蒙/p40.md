<!-- { "loadSidebar": true } -->
　　书者本王之号令右史所记孔子删録断自唐虞下讫秦穆典谟训诰誓命之文凡百篇而为之序及秦禁学孔子之末孙惠壁藏之【宋语云孔腾字子防畏秦法峻急藏尚书孝经论语于夫子旧堂壁中汉纪尹敏传以为孔鲋藏之】汉兴欲立尚书无能通者闻济南伏生【名胜故秦博士】传之文帝欲征时年已九十余不能行于是诏太常使掌故晁错受焉【古文尚书云伏生年老不能正言言不可晓使其女传言教错】伏生失其本经口诵二十九篇传授【汉书云伏生为秦禁书壁藏之汉定伏生求其书亡数十篇独得二十九篇以教齐鲁之间】以其上古之书谓之尚书【郑云以为孔子撰书尊而命之曰尚书尚者上也盖言若天书然王肃云上所言下为史所书故曰尚书】伏生授济南张生千乗欧阳生【字和伯千乘人】生授同郡儿寛【御史大夫】寛又从孔安国受业以授欧阳生之子【欧阳大小夏侯尚书皆出于寛】欧阳氏世传业至曽孙髙作尚书章句为欧阳歙【字正思后汉大司徒】歙以上八世皆为博士济南林尊【字长賔为博士论石渠官至少府太子太傅】受尚书于欧阳髙以授平当【字子思下邑人徙平陵官至丞相封侯子晏亦明经至大司徒】及陈翁生【梁人信都太傅家世传业】翁生授殷崇【琅邪人为博士】及龚胜【字君賔楚人右扶风】当授朱普【字公文九江人为博士】及鲍宣【字子都勃海人官室司】后汉济隂曹曾【字伯山諌大夫】受业于欧阳歙传其子祉【河南尹】又陈留陈弇【字叔明受业于丁鸿】乐安牟长【字君髙河内太守中散大夫】竝传欧阳尚书沛国桓荣【字春卿太子太傅太常五更闗内侯】受尚书于朱普【东观汉记云荣事九江朱文即普字】以授汉明帝遂世相传东京最盛【汉记云门生为公卿者甚众学者慕之以为法荣子郁以书授和帝而官至侍中大常郁子焉复以书授安帝官至太子大傅太尉】张生【济南人为博士】授夏侯都尉【鲁人】都尉传族子始昌【始昌通五经以齐诗尚书教授为昌邑太傅】始昌传族子胜【字长公后属东平长信少府太子太傅】胜从始昌受尚书及洪范五行传説灾异又事同郡简卿卿者儿寛四人又从欧阳氏问为学精熟所问非一师善説礼服受诏撰尚书论语説【艺文志夏侯胜尚书章句二十九卷】号为大夏侯氏学传齐人周堪【堪字少卿太子少傅光禄勲】及鲁国孔霸【字次孔子十三世孙为博士以书授元帝官至太中大夫闗内侯号褒成君】霸传子光【字子夏丞相博山侯光又事牟卿】堪授鲁国牟卿【为博士】及长安许商【字伯长四至九卿善算着五行论】商授沛唐林【字子髙王莽时为九卿】及平陵吴章【字伟君王莽时博士】重泉王吉【字少音王莽时为九卿】齐炔钦【字幼卿王莽时博士】后汉北海牟融亦传大夏侯尚书夏侯建【字长卿胜从父兄子为博士议郎太子少傅】师事夏侯胜及欧阳髙左右采获又从五经诸儒问与尚书相出入者牵引以次章句为小夏侯氏学传平陵张山拊【字长賔为博士论石渠至少府】山拊受同县李寻【字子长骑都尉】及郑寛中【字少君为博士授成帝官至光禄大夫领尚书事关内侯】山阳张无故【字子孺广陵太傅】信都秦恭【字延君城阳内史増师法至百万言】陈留假仓【字子骄以谒者论石渠至胶东相】寛中授东郡赵【御史大夫】无故授沛唐尊【王莽太傅】恭授鲁冯賔【为博士】后汉东海王良亦传小夏侯尚书汉宣帝本始中河内女子得泰誓一篇献之与伏生所诵合三十篇汉世行之然泰誓年月不与序相应又不与左传国语孟子众书所引泰誓同马郑王肃诸儒皆疑之汉书儒林传云百两篇者出东莱张霸分析合二十九篇以为数十又采左传书序为作首尾凡二百篇篇或数简文意浅陋成帝时刘向校之非是后遂黜其书古文尚书者孔惠之所藏也鲁恭王壊孔子旧宅【汉景帝程姬之子名余封于鲁諡恭王】于壁中得之并礼论语孝经皆科斗文字博士孔安国【字子国鲁人孔子十二世孙授诗于鲁申公官至谏大夫临淮太守】以校防生所诵为古冩之增多伏生二十五篇【艺文志云多十六篇】又伏生误合五篇凡三十九篇为四十六巻【艺文志云尚书古文经四十六卷五十七篇】安国又受诏为古文尚书传值武帝末巫蛊事起经籍道息不获奏上藏之私家【安国并作古文论语古文孝经传艺文志云安国献尚书传遭巫蛊事未列于学官】以授都尉朝司马迁亦从安国问故迁书多古文説刘向以中古文校欧阳大小夏侯三家经文脱误甚众【艺文志云酒诰脱简一召诰脱简二文异者七百有余脱字数十】都尉朝授胶东庸生【名谭亦传论语】庸生授清河胡常【字少子以明谷梁春秋为博士至部刺史又传左氏春秋】常授虢徐敖【右扶风掾又传毛诗】敖授琅邪王璜及平陵涂恽【字子真】恽授河南乘钦【字君长一本作桑钦】王莽时诸学皆立恽璜等贵显范后汉书云中兴扶风杜林传古文尚书贾逵【字景伯扶风人左中郎将侍中】为之作训马融作传郑注解由是古文尚书遂显于世案今马郑所注并伏生所诵非古文也孔氏之本絶是以马郑杜预之徒皆谓之逸书王肃亦注今文而解大与古文相类或肃私见孔传而秘之乎江左中兴元帝时预章内文梅颐【字仲真汝南人】奏上孔传古文尚书亡舜典一篇购不能得乃取王肃注尧典从眘徽五典以下分为舜典篇以续之【孔序谓伏生以舜典合于尧典孔传尧典止説帝曰钦哉而马郑王之本同为尧典故取为舜典】学徒遂盛后范寗【字武子顺阳人东晋预章太守兼注谷梁】变为今文集注俗问或取舜典篇以续孔氏齐明帝建武中吴兴姚方兴采马王之注造孔传舜典一篇云于大头买得上之梁武时为博士议曰孔序称伏生误合五篇皆文相承接所以致误舜典首有曰若稽古伏生虽昬耄何容合之遂不行用汉始立欧阳尚书宣帝复立大小夏侯博士平帝立古文永嘉防乱众家之书并灭亡而古文孔传置博士郑氏亦置博士一人近唯崇古文马郑王注遂废今以孔氏为正其舜典一篇仍用王肃本
　　孔安国古文尚书传十三卷马融注十一巻【字季长】郑注九巻王肃注十巻谢沈注十五巻【字行思防稽人东晋尚书部郎领著作録一卷】李颙注十巻【字长林江夏人东晋本郡太守】范寗集解十卷姜道盛集解十卷【天水人官给事中字道盛】尚书大三巻【伏生作】为尚书音者四人【孔安国郑李轨徐邈案两汉人不作音后人所托】
　　右尚书梁国子助教江夏费甝作义疏行于世
