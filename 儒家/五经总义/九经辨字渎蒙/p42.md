<!-- { "loadSidebar": true } -->
　　古之王者必有史官君举则书所以慎言行昭法式也诸侯亦有国史春秋即鲁之史记也孔子应聘不遇自卫而归西狩获麟伤其虚应乃与鲁君子左丘明观书于太史氏因鲁史记而作春秋上遵周公遗制下明将来之法褒善黜恶勒成十二公之经以授弟子弟子退而异言丘明恐弟子各安其意以失其真故论本事而为之传明夫子不以空言説经也春秋所贬损人当世君臣其事实皆形于传故隠其书而不宣所以免时难也及未世口説流行故有公羊【名髙齐人子夏弟子受经于子夏】谷梁【名赤鲁人糜信云与秦孝公同时七録云名淑字元始风俗通云子夏门人】邹氏【王吉善邹氏春秋】夹氏之传邹氏无师夹氏有録无书故不显于世【桓谭新论云左氏传遭战国寝藏后百余年鲁人谷梁赤作春秋残略多有遗文又有齐人公羊髙縁经文作传弥失本事】汉兴齐人胡母生【字子都景帝时为博士年老归教于齐齐之言春秋者宗事之公孙亦颇受焉】赵人董仲舒【官至江都胶西相】并治公羊春秋兰陵褚大【梁相】东平嬴公【諌大夫】广川段仲温吕步舒【歩舒丞相长史】皆仲舒弟子嬴公守学不失师法授东海孟卿及鲁眭【字孟符节令】授严彭祖【字公子东海下邳人为博士至左冯翊太子太傅】及顔安乐【字翁孙鲁国薛人也孟姊子也为齐郡太守丞】由是公羊有严顔之学弟子百余人常曰春秋之意在二子矣彭祖授琅邪王中【少府家世传业】中授同郡公孙文【东平太傅徒众甚盛】及东门云【荆州刺史】安乐授淮阳冷丰【字次君菑川太守】及淄川任翁【少府】丰授大司徒马宫【字游卿东海戚人封扶徳侯】及琅邪左咸【郡守九卿徒众甚盛】始贡禹【字少翁琅邪人御史大夫】事嬴公而成于眭孟以授颍川堂谿惠惠授泰山冥都【丞相史】又疎广【字仲翁东海兰陵人太子太傅】事孟卿以授琅邪筦路筦路及防都又事顔安乐路授大司农孙宝【字子严颍川鄢陵人】瑕丘江公授谷梁春秋及诗于鲁申公武帝时为博士【传子至孙皆为博士】使与董仲舒论江公呐于口而丞相公孙本为公羊学比辑其义卒用董生于是上因尊公羊家诏太子受卫太子复私问谷梁而善之其后浸微唯鲁荣广【字王孙】皓星公二人受焉广尽能传其诗春秋蔡千秋【字少君谏大夫郎中戸将】梁周庆【字幼君】丁姓【字子孙至中山太傅】皆从广受千秋又事皓星公为学最笃宣帝即位闻卫太子好谷梁乃召千秋与公羊家并説上善谷梁説后又选郎十人从千秋受防千秋病死征江公孙为博士诏刘向受谷梁欲令助之江博士复死乃征周庆丁姓待诏使卒授十人十余岁皆明习乃召五经名儒太子太傅萧望之等大议殿中平公羊谷梁同异【时公羊博士严彭祖侍郎申挽伊推宋显谷梁议郎尹更始待诏刘向周庆丁姓并论】望之等多从谷梁由是大盛庆姓皆为博士姓授楚申章昌曼君【为博士至长沙太傅】初尹更始【字翁君汝南邵陵人议郎諌大夫长乐戸将】事蔡千秋又受左氏传取其变理合者以为章句传子咸【大司农】及翟方进【字子威汝南上蔡人丞相封侯】房鳯【字子元琅邪不其人光禄大夫五官中郎将青州牧】始江博士授胡常常授梁萧秉【字君房】王莾时为讲学大夫　左丘明作传以授曾申申传卫人吴起【魏文侯相】起传其子期期传楚人铎椒【楚太传】椒传赵人虞卿【赵相】卿传同郡荀卿名况况传武威张苍【汉丞相北平侯】苍传洛阳贾谊【长沙梁王太傅】谊传至其孙嘉嘉传赵人贯公【汉书云贾谊授贯公为河间献王博士】贯公传其少子长卿【荡阴令】长卿传京兆尹张敞【字子髙河东平阳人徙杜陵】及侍御史张禹【字长子清河人】禹数为御史大夫萧望之言左氏望之善之荐禹徴待诏未及问会病死禹传尹更始更始传其子咸及翟古进胡常常授黎阳贾防【字季君哀帝时待诏为郎】防授苍梧陈钦【字子佚以左氏授王莽至将军】汉书儒林传云汉兴北平侯张苍及梁太傅贾谊京兆尹张敞大中大夫刘公子皆修春秋左氏传始刘歆【字子骏向之子王莽国师】从尹咸及翟方进受左氏【哀帝时歆与房鳯王龚欲立左氏为师丹所奏不果平帝世始得立】由是言左氏者本之贾防刘歆授扶风贾徽【字元伯后汉颍隂令作春秋条例二十一巻】徽传子逵逵受诏列公羊谷梁不如左氏四十事奏之名曰左氏长义章帝善之逵又作左氏训诂司空南閤祭酒陈元作左氏同异大司农郑众作左氏条例章句南郡太守马融为三家同异之説京兆尹延笃【字叔坚南阳人】受左氏于贾逵之孙伯升因而注之汝南彭汪【字仲博】记先师竒説及旧注太中大夫许淑【字惠卿魏郡人】九江太守服防【字子慎河南人】侍中孔嘉【字山甫扶风人】魏司徒王朗【字景兴肃之父】荆州刺史王基大司农董遇征士炖煌周生烈并注解左氏传梓潼李仲钦着左氏指归陈郡颍容【字子严后汉公车徴不就】作春秋条例又何休【字邵公任城人后汉諌大夫】作左氏膏肓公羊墨守谷梁废疾郑康成鍼膏肓墨守起废疾自是左氏大兴汉初立公羊博士宣帝又立谷梁平帝始立左氏后汉建武中以魏郡李封为左氏博士羣儒蔽固者数廷争之及封卒因不复补和帝元兴十一年郑兴父子奏上左氏乃立于学官仍行于世迄今遂盛行二传渐防【江左中兴立左氏传杜氏服氏博士太常荀崧奏请立二传博士诏许立公羊云毂梁肤浅不足立博士王敦乱竟不果立】左氏今用杜预注公羊用何休注谷梁用范甯注【二传近代无讲者恐其学遂絶故为音以示将来】
　　士燮注春秋经十一巻【字彦威苍梧人吴卫将军龙编侯】贾逵左氏解诂三十卷服防解谊三十卷王肃注三十卷董遇章句三十卷杜预经传集解三十卷【字元凯京兆杜陵人晋镇南大将军开府仪同三司当阳穆侯】孙毓注二十八卷杜预春秋释例十五卷四十篇服防音一卷魏髙贵乡公音三卷【曹髦字士彦魏废帝】嵇康音三卷【字叔夜谯郡人晋中防大夫】杜预音三卷李轨音三巻荀讷音四巻【字世言新蔡人东晋尚书郎】徐邈音三卷
　　右左氏梁东宫学士沈文何撰春秋义疏阙下帙陈东宫学士王元规续成之元规又撰春秋音
　　何休注公羊十二卷王愆期注十二卷【字门子河东人东晋散骑常侍辰阳伯】髙龙注十二卷【字文范阳人东晋河南太守】孔衍集解十四卷【字舒元鲁人东晋广陵相】李轨音一卷江惇音一卷
　　右公羊
　　汉更始谷梁章句十五卷唐固注十二卷【吴尚书仆】
　　【射】糜信注十二巻【字南山东海人魏乐平太守】孔衍集解十四卷徐邈注十二卷徐干注十三巻【字文祚东莞人东晋给事中】范甯集注十二巻段肃注十二卷【不详何人】胡讷集解十巻
　　右谷梁
　　孝经者孔子为弟子曽参説孝道因明天子庶人五等之孝事亲之法亦遭焚烬河间人顔芝为秦禁藏之汉氏尊学芝子贞出之是为今文长孙氏博士江翁少府后苍谏大夫翼奉安昌侯张禹传之各自名家凡十八章又有古文出于孔氏壁中别有闺门一章自余分析十八章总为二十二章孔安国作传刘向校书定为十八后汉马融亦作古文孝经传而世不传世所行郑注相承以为郑案郑志及中经簿无唯中朝穆帝集讲孝经云以郑为主检孝经注与康成注五经不同未详是非【江右中兴孝经论语共立郑氏博士一人】古文孝经世既不行今随俗用郑注十八章本
　　孔安国马融郑众郑王肃苏林【字孝友陈留人魏散骑常侍】何晏【字平叔南阳人魏吏部尚书驸马都尉闗内侯】刘邵【字孔才广平人魏光禄勲一云刘熙】韦昭【字嗣吴郡人吴侍中领左□史髙陵亭侯为晋讳改为晖】徐整谢万孙氏【不详何人】殷仲文【陈郡人东晋东阳太守】车【字武子南平人东晋丹阳尹】荀昶【字茂祖颍川人宋中书郎】孔光【字文泰东莞人】何承天【东海人宋廷尉卿】释慧琳【秦郡人宋世沙门】王戴【字彦运齐光禄大夫】明僧绍
　　右并注孝经皇侃撰义疏先儒无为音者
　　论语者孔子应荅弟子及时人所言或弟子相与言而接闻于夫子之语也当时弟子各有所记夫子既终微言已絶弟子恐离居已后各生异见而圣言永灭故相与论撰因辑时贤及古明王之语合成一法谓之论语郑康成云仲弓子夏等所撰定汉兴传者则有三家鲁论语者鲁人所传即今所行篇次是也常山都尉龚奋长信少府夏侯胜丞相韦贤及子成鲁扶卿【郑云扶先或説先先生】太子少傅夏侯建前将军萧望之并传之各自名家齐论语者齐人所传别有问王知道二篇凡二十二篇其二十篇中章句颇多于鲁论昌邑中尉王吉少府宋畸琅邪王卿御史大夫贡禹尚书令五鹿充宗胶东庸生竝传之唯王阳名家古论语者出自孔氏壁中凡二十一篇有两子张【如淳云分尧曰篇后子张问何如可以从政以下为篇名曰从政】篇次不与齐鲁论同【新论云文异音四百余字】孔安国为传后汉马融亦注之安昌侯张禹受鲁论于夏侯建又从庸生王吉受齐论择善而从号曰张侯论最后而行于汉世禹以论授成帝后汉包咸【字子长吴人大鸿胪】周氏【不详何人】并为章句列于学官郑就鲁论张包周之篇章攷之齐古为之注焉魏吏部尚书何晏集孔安国包咸周氏马融郑陈羣【字长文颍川人魏司空】王肃周生烈【炖煌人七録云字文达本姓唐魏博士侍中】之説并下已意为集解正始中上之盛行于世今以为主郑注十卷王肃注十卷虞翻注十卷何晏集解十卷谯周注十卷【字尹南巴西人晋散骑常侍不拜阳城亭侯】卫瓘注八巻【少二卷末明帝补阙】崔豹注十巻【字正熊燕国人晋尚书左中兵郎】李充集注十卷【东晋人】孙绰集注十卷【字兴公太原人东晋廷尉卿长乐亭侯】盈氏注十巻【不详何人】孟整注十卷【一云孟陋陋字少孤江夏人东晋抚军参军不就】梁觊注十卷【天水人东晋国子博士】袁乔注十巻【字彦叔陈国人东晋益州刺史湘西简侯】尹毅注十卷江熙集解十二卷张冯注十卷【字长宗吴人东晋司徒左长史】孔澄之注十卷【字仲渊防稽人宋新安太守】虞遐注十卷【会稽人齐员外郎】王弼释疑三卷栾肇释疑十卷徐邈音一卷
　　右论语皇侃撰义防行于世
　　尔雅者所以训释五经辩章同异实九流之通路百代之指南多识鸟兽草木之名博览而不惑者也尔近也雅正也言可近而取正也释诂一篇盖周公所作释言以下或言仲尼所増子夏所足叔孙通所益梁文所补张楫论之详矣前汉终军始受豹防之赐自兹迄今斯文盛矣先儒多为亿必之説乖盖阙之义唯郭景纯洽闻强识详悉古今作尔雅注为世所重今依郭本为正犍为文学注三卷【一云犍为郡文学卒史臣舍人汉武帝时待诏阙中卷】刘歆注三卷【与李巡注正同疑非歆注】樊光注六卷【京兆人后汉中散大夫沈旋疑非光注】李巡注三卷【汝南人后汉中黄门】孙炎注三卷【音一卷】郭璞注三卷【字景纯河东人东晋农太守著作郎音一卷图賛二卷】
　　右尔雅梁有沈旋【约之子】集众家之注陈博士施干国子祭酒谢峤舍人顾野王并撰音既是名家今亦采之附于先儒之末

　　九经辨字渎蒙卷十二
