<!-- { "loadSidebar": true } -->
　　示　【鹿鸣】人之好我示我周行【笺】示当作寘寘置也周行周之列位也【疏】示寘声相近故误为示
　　腓　【采薇】君子所依小人所腓【笺】腓当作芘言此车为将帅之所依乗小人之所芘倚
　　祁　【吉日】其祁孔有【笺】祁当作麎麋牝也【释文】音辰郭音脤何止尸反沈市尸反
　　明　【黄鸟】此邦之人不可与明【笺】明当为盟盟信也犹　【斯干】式相好矣无相犹矣【笺】犹当作瘉瘉病也言无相诟病也【释文】瘉羊主反【朱传】或曰犹与尤同　【鼓钟】其徳不犹【笺】犹当作瘉
　　芋　君子攸芋【笺】芋当幠幠覆也为君子所覆盖【疏】芋幠声相近故误耳【释文】火吴反
　　氐　【节南山】维周之氐【笺】氐当作桎鎋之桎言太师之官为周之桎鎋【疏】桎车鎋以鎋能制车喻大臣能制国故为周之桎鎋
　　勿　勿罔君子【笺】勿当作未
　　蹈　【菀栁】上帝甚蹈【朱传】蹈当作神
　　厉　【都人士】垂带而厉【笺】而如也而厉如鞶厉也鞶必垂厉以为饰厉字当作裂【疏】鞶是囊之名有縁饰之垂名之为裂
　　斯　【瓠叶】有兔斯首【笺】斯白也今俗语斯白之字作鲜齐鲁之间声近斯【疏】以鲜是洁白之义鲜变为斯者齐鲁之间声相近故变作斯耳【释文】斯郑作鲜音仙
　　斁　【思齐】古之人无斁【释文】斁郑作择【疏笺】不言字误则此经本有作择者也故不破之
　　憎　【皇矣】憎其式廓【朱传】或曰憎当作增
　　下　【下武】下武维周【朱传】下义未详或曰字当作文
　　昄　【巻阿】尔土宇昄章【朱传】或曰昄当作版版章犹版图也逷　【抑】用逷蛮方【笺】逷当作剔治也
　　圉　【桑柔】孔棘我圉【笺】圉当作御
　　克　【云汉】后稷不克【笺】克当作刻刻识也言后稷不识知我之所困
　　摧　先祖于摧【笺】催当作嗺嗺嗟也
　　友　防无友纪【朱传】或曰友疑作有
　　周　靡人不周【笺】周当作赒王以诸臣困于食人人赒给之
　　实　【韩奕】实墉实壑实畆实籍【笺】实当作寔赵魏之东实寔同声寔是也
　　旬　【江汉】来旬来宣【笺】来勤也旬当作营言勤劳于经营四方【释文】来音赉
　　绎　【常武】徐方绎骚【笺】绎当作驿【释文】谓传驿也
　　敦　铺敦淮濆【笺】敦当作屯【释文】铺陈也屯徒门反溃　【召旻】草不溃茂【笺】溃当作彚彚茂貌
　　频　不云自频【笺】频当作濵
　　假　溢　【维天之命】假以溢我【朱传】何之为假声之转也恤之为溢字之讹也
　　立　【思文】立我烝民【笺】立当作粒
　　田　【有瞽】应田县鼓【笺】田当作朄朄小鼓在大鼓旁应鞞之属也声转字误变而作田【释文】朄音允
　　狄　【泮水】狄彼东南【笺】狄当作剔剔治也
　　皇皇　烝烝皇皇【笺】皇皇当作犹徃徃也【释文】于况反尃　戎车孔博【笺】博当作傅致者言安利也【释文】音附常　【閟宫】居常与许【笺】常或作尝
　　鬷　【烈祖】鬷假无言【朱传】鬷中庸作奏盖古声奏族相近声转平而为一耳
　　肇　【鸟】肇域彼四海【笺】肇当作兆【疏】谓界域营兆也员　景员维河【笺】员古文作云
　　陨　【长发】幅陨既长【笺】陨当作圆圆谓周也【朱传】读作员龙　何天之龙【笺】龙当作荣名之谓
　　周礼
　　盲　【天官内饔】豕盲眡而交睫腥【注】杜子春云肓眡当为望视
　　腥　豕盲眡而交睫腥【注】腥当为星声之误也
　　豆　【腊人】凡祭祀共豆脯膴胖【注】豆当为羞声之误【冬官考工记梓人】一献而三酬则一豆矣【注】豆当为斗　饮一豆酒【注】豆当为斗
　　祝　【疡医】掌肿疡溃疡金疡折疡之祝药劀杀之剂【注】祝当为注读如注病之注声之误也注附着药也【释文】祝之树反
　　气　以五气养之【注】五气当为五谷字之误也
　　齐　【醢人】以五齐七醢七菹三臡实之【注】齐当为齑【春官司尊彜】鬱齐献酌醴齐缩酌盎齐涚酌【注】齐皆为泲字之误也
　　淳　【内宰】出其度量淳制【注】故书淳为敦杜子春读敦为纯纯谓幅广也【释文】淳纯皆诸允反　【地官质人】壹其淳制【注】杜子春云淳当谓幅广也制谓匹长也【释文】音准
　　授　【典妇功】凡授嫔妇功【注】授当为受声之误也　【秋官司仪】再拜授币【注】授当为受
　　良　【典丝】受良功而藏之【注】良当为苦字之误
　　袆　【内司服】王后之六服袆衣揄狄阙狄鞠衣展衣縁衣素沙【注】祎衣画翚者伊雒而南素质五色皆备成章曰翚【疏】祎与翚声相近故误也【释文】祎音晖
　　狄　揄狄阙狄【注】狄当为翟翟雉名【疏】狄与翟声相近故误也
　　揄　揄狄【注】江淮而南青质五色皆备成章曰摇【疏】揄与摇声相近故误也
　　展　展衣【注】展字当为防防之言亶诚也【疏】礼记作防展与防声相近故误也
　　縁　縁衣【注】礼记言褖衣者甚众此縁衣者实作褖衣也縁字之误也【释文】褖吐乱反
　　句　【屦人】赤繶黄繶青句【注】句当为絇声之误也絇谓之拘着舄屦之头以为行戒【释文】句音劬
　　绥　【夏采】以乗车建绥复于四郊【注】明堂位曰夏后氏之绥当作绥字之误士冠礼及玉藻冠緌之字故书亦多作绥者今礼家定作蕤
　　膏　【地官大司徒】其植物宜膏物【注】膏当为櫜字之误也莲芡之实有櫜韬
　　施　【小司徒】凡征役之施舍【注】施当为弛【释文】式氏反【疏】周礼上下但言为弛舍者皆经为施字郑皆破从弛
　　职　【牛人】以授识人而刍之【注】职读为樴樴谓之栻可以系牛【释文】樴音特或余式反又之式反【疏】职樴声相近误为职故读从樴　【春官肆师】颁于职人【注】职读为樴
　　漆　【説文亲吉切水　载出右扶风岐山　师】唯其漆林之征二十而五【注】故书为桼林杜子春云当为桼林【释文】桼本作漆
　　纯　【媒氏】纯帛无过五两【注】纯实缁字也古缁以才为声【疏】缁以丝为形才为声故误为纯字但古之缁有二种其缁布之缁丝旁甾后不误故礼有缁布衣存古字若以丝帛之缁则丝旁才此字诸处不同丝理明者即破为色此纯帛及祭义蚕事以为纯服故论语云麻冕礼也今也纯俭如此之类皆丝理自明即为色解之昏礼云女次纯衣郑云纯衣丝衣以昬礼直云纯衣丝理不明故为丝衣解之
　　奠　【司市】平肆展成奠贾【注】杜子春云奠当为定
　　思　上旌于思次【注】思当为司字声之误也
　　总　【肆长】敛其总布【注】杜子春云总当为儳谓无肆立特者之税
　　抵　【泉府】买者各从其抵【注】抵实柢字柢本也
　　而　【旅师】而用之以质剂致民【注】而读为若声之误也余　【委人】凡其余聚【注】余当为余声之误也
　　珥　【山虞】致禽而珥焉【注】珥者取禽左耳以効功也【疏】珥当为衈【玉篇】衈而志切耳血也　【春官肆师】及其祈珥【注】珥当为衈
　　匪　【廪人】以待国之匪颁【注】匪读为分　【春官肆师】共设匪瓮之礼【注】匪其篚字之误与
　　接　大祭祀则共其接盛【注】接读为一扱再祭之扱【释文】扱初洽反
　　信　【春官大宗伯】侯执信圭【注】信当为身声之误也
　　果　则摄而载果【注】果读为祼　【小宗伯】以待果将【注】果读为祼　【肆师】及果筑鬻　赞果将【释文】果古乱反
　　齍　【小宗伯】辨六齍之名物【注】齍读为粢
　　祈珥　【肆师】及其祈珥【注】故书祈为几后郑云祈当为进禨之禨珥当为衈　【夏官小子注】祈或为刉刉衈者衅礼之事用毛牲曰刉羽牲曰衈春官肆师职祈或作畿秋官士师职曰凡刉衈则奉大牲此刉衈正字与【秋官士师】凡刉珥则奉大牲【注】珥读为衈　【司刺】若有讼者则珥而辟藏【注】珥读曰衈
　　斝　【鬰人】与量人受举斝之卒爵【注】斝受福之嘏声之误也
　　赍　【鬯人】禜门用瓢赍【注】赍读为齐取甘瓠割去柢以齐为尊
　　脩　庙用脩【注】脩读曰卣卣中尊　【司尊彜】凡酒脩酌【注】脩读如涤濯之涤
　　祼　凡祼事用概【注】祼当为埋字之误也
　　昨　【司尊彛】诸臣之所昨也【注】昨读为酢字之误也　【司几筵】祀先王昨席亦如之【注】昨读为酢
　　柏　【司几筵】其柏席用萑黼纯【注】柏椁字磨灭之余椁席藏中神坐之席也
　　驵　【典瑞】驵圭璋璧琮琥璜之渠眉【注】驵读为组与组马同声之误也以组穿聨六玉【释文】音祖　【冬官考工记玉人】驵琮五寸【注】驵读为组以组系之因名马
　　希　【司服】祭社稷五祀则希冕【注】希读为絺或作黹字之误也
　　九　【大司乐】九防之舞【注】当为大防字之误也
　　运　【太卜】其经运十【注】运或为緷当为煇
　　巫　【簭人】九簭之名一曰巫更二曰巫咸三曰巫式四曰巫目五曰巫易六曰巫比七曰巫祠八曰巫参九曰巫环【注】此九巫皆当为筮字之误也
　　噩　【占梦】二曰噩梦【注】杜子春云噩当为惊愕之愕祠　【太祝】一曰祠【注】祠当为辞令也
　　诰　三曰诰【注】杜子春曰诰当为告书亦或为告衍　三日衍祭【注】衍当为延声之误也　【男巫】掌望祀望衍授号【注】衍读为延声之误也
　　炮　三曰炮祭【注】炮当为包声之误也包犹兼也付　付练祥掌国事【注】付当为祔
　　右　以享右祭祀【注】右读为侑侑劝尸食　令钟鼓右【注】亦当为侑
　　弥　【小祝】弥烖兵【注】弥读曰敉敉安也
　　弭　【男巫】春招弭【注】弭读为敉字之误也敉安也
　　条　【巾车】条缨五就【注】条读为绦　【秋官縂序】条狼氏【注】杜子春云条当为涤器之涤
　　樊　条缨五就【注】不言樊字盖脱尔
　　前　木路前樊鹄缨【注】前读为翦翦浅黒也
　　棼　素车棼蔽【注】棼读为薠薠麻以为蔽
　　服　小服皆疏【注】服读为箙小箙刀剑短兵之衣坛　【夏官大司马】暴内陵外则坛之【注】坛读如同墠之墠书亦或为墠谓置之空墠以出其君更立贤者【释文】坛依注作墠音善
　　书　各书其事与其号焉【注】书当为画事也号也皆画以云气
　　祊　致禽以祀祊【注】祊当为方声之误也秋田主祭四方报成万物诗曰以社以方
　　侯　【弁师】诸侯之缫斿九就【注】侯当为公字之误也佚　【廋人】佚特教駣攻驹【注】杜子春云佚当为逸后郑云用之使不甚劳安其血气也
　　波　【职方氏】其浸波溠【注】波读为播禹贡曰荥波既猪庐维　其浸庐维【注】庐维当为雷雍字之误也
　　七　方三百里则七伯【注】以方三百里之积以九约之得十有一竒云七伯者字之误也【疏】以十一似七字故云误也
　　毎都　【秋官总序】都则中士一人都士中士二人【注】都则都士下当言毎都如朝大夫及都司马云
