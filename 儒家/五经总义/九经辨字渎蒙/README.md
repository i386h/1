<!-- { "loadSidebar": true } -->
　　钦定四库全书　　　　　经部七
　　九经辨字渎　　　　　五经总义类
　　提要
　　【臣】等谨案九经辨字渎十二卷
　　国朝沈炳震撰炳震归安人是书校正九经文字第一巻为经典重文如翩翩坎坎之类第二卷为经无重文如裭字豮字之类第三卷为经典传譌如文言传重刚而不中重字本义疑衍象传履霜坚冰魏志作初六履霜之类第四卷第五卷为经典传异以注疏本列于上以石经不同者列于下其诸书援引异文亦并附着第六卷为经典通借如君子以顺徳顺王肃本作慎磐桓利居贞磐释文文一本作盘之类第七巻第八巻第九巻为先儒异读如易大人造也造刘歆引作聚君子体仁仁董遇本作信之类第十卷为同音异义如彖本训豕走而易之彖则训为断毒本训害而王弼注师卦毒天下训为役之类然其音不改第十一巻为易音易义如元亨之亨在王用亨于岐山则读飨乾坤之干在噬嗑干胏则读干之类并其音而改之矣并附以异字同义如易之鼫鼠即诗之硕鼠易之臲卼即书之杌之类第十二卷则注解传述人也其排比钩稽颇为细宻可以因文字之异同究训诂之得失于经学颇为有禆惟末巻注解传迹人全録陆徳明释文所载无所考证苟盈篇帙殊无可取骈拇支指姑置而不论可矣乾隆四十五年七月恭校上
　　总纂官【臣】纪昀【臣】陆锡熊【臣】孙士毅
　　总　校　官【臣】陆　费　墀

　　钦定四库全书
　　九经辨字渎卷一
　　归安沈炳震撰
　　经典重文
　　翩翩　易【泰】翩翩不富以其邻　诗【四牡】翩翩者鵻　【嘉鱼】翩翩者鵻　【巷伯】缉缉翩翩【毛传】徃来貌
　　坎坎　易【坎】来之坎坎　诗【伐檀】坎坎伐檀兮坎坎伐辐兮坎坎伐轮兮【伐木】坎坎鼓我
　　子子　易【家人】父父子子　书【梓材】惟王子子孙孙　诗【楚】子子孙孙
　　夫夫妇妇　易【家人】夫夫妇妇　左传【昭元年】夫夫妇妇下下　易【益】自上下下　书【禹贡】厥田惟下下
　　琐琐　易【旅】旅琐琐　诗【节南山】琐琐姻娅
　　生生　易【系辞上】生生之谓易　书【盘庚中】汝万民乃不生生【又】徃哉生生　【盘庚下】敢恭生生　【又】生生自庸【注】进进之意
　　亹亹　易【系辞上】成天下之亹亹者莫大乎蓍龟　诗【文王】亹亹文王　【崧髙】亹亹申伯　礼记【礼器】君子达亹亹焉
　　安安　书【尧典】钦明文思安安　诗【皇矣】攸馘安安　礼记【曲礼上】安安而能迁
　　汤汤　书【尧典】汤汤洪水方割　诗【氓】淇水汤汤　【载驰】汶水汤汤　【水】其流汤汤　【鼔钟】淮水汤汤　【江汉】江汉汤汤荡荡　书【尧典】荡荡懐山襄陵　【洪范】王道荡荡　诗【荡】荡荡上帝　左传【襄三年】王道荡荡
　　浩浩　书【尧典】浩浩滔天【益稷】浩浩懐山襄陵　诗【雨无正】浩浩昊天　礼记【中庸】浩浩其天
　　明明　书【尧典】明明侧陋　【五子之歌】明明我祖　【征】厥后惟明明　【太甲下】惟明明后　【吕刑】明明在下　诗【小明】明明上天　【大明】明明在下　【江汉】明明天子　【常武】赫赫明明　【有駜】在公明明　【泮水】明明鲁侯　礼记【孔子闲居】明明天子
　　烝烝　书【尧典】烝烝乂　诗【泮水】烝烝皇皇
　　穆穆　书【舜典】四门穆穆　【洛诰】旁作穆穆迓衡　【多方】亦则以穆穆在乃位　【吕刑】穆穆在上　诗【文王】穆穆文王【嘉乐】穆穆皇皇　【雝】天子穆穆　【泮水】穆穆鲁侯　【那】穆穆厥声　礼记【曲礼下】天子穆穆　【少仪】穆穆皇皇　【缁衣】穆穆文王　【大学】穆穆文王　左传【文十八】四门穆穆
　　济济　书【大禹谟】济济有众　诗【载驱】四骊济济　【楚茨】济济跄跄　【文王】济济多士　【棫朴】济济辟王【二句　旱麓】榛楛济济　【公刘】跄跄济济　【清庙】济济多士　【泮水】济济多士礼记【曲礼下】大夫济济　【玉藻】朝廷济济翔翔　【少仪】济
　　济翔翔　【祭义】子之言祭济济漆漆然今子无济济漆漆何也子曰济济者容也　夫何济济漆漆之有乎君子致其济济漆漆　左传【成二年】济济多士
　　兢兢　书【臯陶谟】兢兢业业　诗【无羊】矜矜兢兢　【旻天】战战兢兢　【小宛】战战兢兢　【云汉】兢兢业业　【瞻仰】兢兢业业左传【僖二十二】战战兢兢　【宣十六】战战兢兢
　　业业　书【臯陶谟】兢兢业业　诗【采薇】四牡业业【毛传】壮也【云汉】兢兢业业　【烝民】四牡业业【毛传】髙大也　【常武】赫赫业业【毛传】业业然动也【瞻仰】兢兢业业
　　跄跄　书【益稷】鸟兽跄跄【注】舞貌　诗【楚茨】济济跄跄【毛传】言有容也　【公刘】跄跄济济　礼记【曲礼下】士跄跄
　　战战　书【仲虺之诰】　小大战战　诗【旻天】战战兢兢　【小宛】战战兢兢　左传【僖二十二】战战兢兢　【宣十六】战战兢兢
　　洋洋　书【伊训】圣谟洋洋　诗【硕人】河水洋洋　【衡门】泌之洋洋　【大明】牧野洋洋　【閟宫】万舞洋洋【毛传】众多也　礼记【中庸】洋洋乎如在其上　洋洋乎发育万物
　　桓桓　书【牧誓】尚桓桓　诗【桓】桓桓武王　【泮水】桓桓于征平平　书【洪范】王道平平【蔡传】平易也　诗【采菽】平平左右【毛传】辨治也
　　世世　书【微子之命】世世享徳　礼记【檀弓下】世世万子孙毋变也　【明堂位】命鲁公世世祀周公　左传【僖二十六】世世子孙毋相害也　【襄十】世世无失职　公羊【文十四】世世不毁也　【定八年】以季氏之世世有之
　　庸庸祗祗　书【康诰】庸庸祗祗威威　左传【宣十五】周书所谓庸庸祗祗者
　　孙孙　书【梓材】惟王子子孙孙　诗【楚茨】子子孙孙
　　靡靡　书【毕命】商俗靡靡【注】相随顺之意　诗【黍离】行迈靡靡【三句】
　　番番　书【秦誓】番番良士　诗【崧髙】申伯番番
　　仡仡　书【秦誓】仡仡勇夫　诗【皇矣】崇墉仡仡
　　断断　书【秦誓】断断猗无他技　礼记【大学】断断兮无他技公羊【文十三】断断焉无他技
　　休休　书【秦誓】其心休休焉　诗【蟋蟀】良士休休　礼记【大学】其心休休焉　公羊【文十三】其心休休
　　莫莫　诗【葛覃】维叶莫莫【毛传】成就貌【朱传】茂盛貌　【楚茨】君妇莫莫【毛传】清静而敬至也　【旱麓】莫莫葛藟　礼记【表记】莫莫葛藟
　　振振　诗【螽斯】冝尔子孙振振兮【毛传】仁厚也　【麟趾】振振公子振振公姓振振公族　【殷其靁】振振君子【三句　有駜】振振鹭【二句毛传】羣飞貌　左传【僖五年】均服振振【注】盛貌　公羊【僖九年】犹曰振振然【注】亢阳之貌
　　夭夭　诗【桃夭】桃之夭夭【三句　凯风】棘心夭夭　礼记【大学】桃之夭夭
　　蓁蓁　诗【桃夭】其叶蓁蓁　礼记【大学】其叶蓁蓁
　　肃肃　诗【兔罝】肃肃兔罝【三句　小星】肃肃宵征【二句毛传】疾貌【鸨羽】肃肃鸨羽肃肃鸨翼肃肃鸨行【毛传】鸨羽声也【鸿防】肃肃其羽　【黍苗】肃肃谢功　【思齐】肃肃在庙　【烝民】肃肃王命　【雝】至止肃肃　礼记【少仪】肃肃雍雍
　　赳赳　诗【兔罝】赳赳武夫【三句】　左传【成十二年】赳赳武夫【二句】翘翘　诗【汉广】翘翘错薪【二句　防鸮】予室翘翘【毛传】危也左传【庄二十二】翘翘车乗【注】逺貌
　　棣棣　诗【柏舟】威仪棣棣　礼记【孔子闲居】威仪逮逮【与棣同】左传【襄三十一】威仪棣棣
　　燕燕　诗【燕燕】燕燕于飞【三句北山】或燕燕居息【朱传】安息貌
　　左传【昭七年】或燕燕居息
　　迟迟　诗【谷风】行道迟迟【七月】春日迟迟【毛传】舒缓也【朱传】日长而暄也　【采薇】行道迟迟　【出车】春日迟迟　【长发】昭假迟迟　礼记【孔子闲居】威仪迟迟　昭假迟迟
　　殷殷　诗【北门】忧心殷殷　礼记【问防】殷殷田田【注】击声也奔奔　诗【鹑之奔奔】鹑之奔奔【二句】　礼记【表记】鹑之贲贲【与奔同】　左传【僖五年】鹑之贲贲【注】鸟星之体也　【襄二十七】伯有赋鹑之贲贲
　　疆疆　诗【鹑之奔奔】鹊之疆疆【二句】　礼　【表记】鹊之姜姜【与疆同】
　　猗猗　诗【淇奥】緑竹猗猗　礼记【大学】緑竹猗猗
　　晏晏　诗【氓】言笑晏晏　礼记【表记】言笑晏晏
　　旦旦　诗【氓】信誓旦旦　礼记【表记】信誓旦旦
　　陶陶　诗【君子阳阳】君子陶陶　【清人】驷介陶陶【毛传】驰驱之貌
　　礼记【祭义】陶陶遂遂【陈注】相随行之貌
　　緜緜　诗【葛藟】緜緜葛藟【三句　緜】緜緜瓞　【常武】緜緜翼翼【毛传】靓也　【载芟】緜緜其麃　左传【哀十七】緜緜生之瓜
　　瞿瞿　诗【东方未明】狂夫瞿瞿【毛传】无守之貌【朱传】惊顾之貌【蟋蟀】良士瞿瞿　礼记【檀弓上】既殡瞿瞿如有求而弗得【注】眼目速瞻之貌　【玉藻】视容瞿瞿梅梅
　　菁菁　诗【杕杜】其叶菁菁　【菁莪】菁菁者莪【三句】　左传【文三】晋侯飨分赋菁菁者莪　【昭十七】穆公赋菁菁者莪
　　惕惕　诗【防有鹊巢】心焉惕惕　礼记【玉藻】凡行容惕惕【注】疾视貌
　　皇皇　诗【皇华】皇皇者华【毛传】犹煌煌也　【嘉乐】穆穆皇皇【朱传】敬也美也　【泮水】烝烝皇皇　【閟宫】皇皇后帝　礼记【曲礼下】诸侯皇皇　【檀弓上】皇皇如有望而弗至【注】犹栖栖也　【檀弓下】皇皇焉如有求而弗得　【少仪】穆穆皇皇齐齐皇皇　【问丧】其反哭也皇皇然若有求而弗得也仪礼【士相见礼】工歌鹿鸣四牡皇皇者华　【燕礼】工歌鹿鸣四牡皇皇者华　左传【文二年】皇皇后帝　【襄四年】皇皇者华
　　韡韡　诗【常棣】鄂不韡韡　左传【僖二十四】鄂不韡韡
　　翼翼　诗【采薇】四牡翼翼【毛传】闲也【朱传】行列整治之貌　【采芑】四骐翼翼【毛传】壮健貌　【楚茨】我稷翼翼【朱传】蕃盛貌　【信南山】疆埸翼翼【毛传】让畔也　【文王】厥犹翼翼【毛传】翼翼恭敬也　【大明】小心翼翼　【緜】作庙翼翼　【烝民】小心翼翼【常武】緜緜翼翼　【殷武】商邑翼翼　礼记【少仪】匪匪翼翼【孔子闲君】威仪翼翼　【表记】小心翼翼　左传【昭二十六】小心翼翼
　　赫赫　诗【出车】赫赫南仲【三句毛传】盛貌　【节南山】赫赫师尹　【正月】赫赫宗周　【大明】赫赫在上　【云汉】赫赫炎炎【毛传】旱气也　【常武】赫赫明明　赫赫业业【毛传】动也　【閟宫】赫赫姜嫄　【殷武】赫赫厥声　礼记【缁衣】赫赫师尹　【大学】赫赫师尹　左传【襄十三】赫赫楚国而君临之　【昭元年】赫赫宗周
