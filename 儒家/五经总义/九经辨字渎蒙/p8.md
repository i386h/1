<!-- { "loadSidebar": true } -->
　　暴　【大司冦】上愿纠暴【注】暴当为恭字之误也
　　辨　【士师】若邦凶荒则以荒辩之法治之【注】辩当为贬声之误也遭饥荒则刑罚政事有所贬损作权时法也
　　几珥　【犬人】凡几珥沈辜【注】先郑云几读为庪后郑谓几读为刉珥当为衈
　　搏　【掌戮】掌杀贼谍而搏之【注】搏当为膊字之误也谓去衣磔之
　　咸　【伊耆氏】共其杖咸【注】咸读为函【疏】去杖之时以杖函盛之
　　槁　【小行人】若国师役则令槁禬之【注】故书槁为稾先郑云槀当为犒谓犒师也
　　賔　【司仪】賔亦如之【注】賔当为摈下賔使者如初之仪同羣介行人宰史　【掌客】三问皆脩羣介行人宰史皆有牢【注】君用脩而臣有牢非礼也盖着脱字失处且误耳【疏】案下文凡介行人宰史皆在下此特在上错差着于此
　　铏四十二　铏四十二【注】公铏四十二侯伯二十八子男十八非衰差也推其衰公铏四十二冝为三十八盖近之矣
　　牲　鼎簋十有二牲三十有六皆陈　牲十有八皆陈【注】牲当为腥声之误也下不受飨食受牲礼同
　　车　醯醢百有二十罋车皆陈【注】言车者衍字耳鲍　【冬官考工记】函鲍韗韦裘【注】鲍读为鲍鱼之鲍书或为鞄苍颉篇有鞄【释文】鞄匹学反如兖反柔革工也
　　蚤　【轮人】欲其蚤之正也【注】蚤当为爪凡考工记诸蚤字皆同
　　挚　大而短则挚【注】挚读为槷谓辐危槷也【释文】鱼列反一　五分其毂之长去一以为贤去三以为轵【注】贤大穿轵小穿也大穿径八寸十五分寸之八小穿径四寸十五分寸之四大穿甚大似误矣大穿实五分毂长去二也去二则得六寸五分寸之二【疏】郑以大穿与薮中及小穿三者须相类故以五分去二为允也
　　利准　【辀人】辀注则利准利准则久和则安【注】故书准作水后郑谓利水重读似非也【疏】依后郑读当云辀注则利也准则乆也和则安也利准不重读
　　楗　终日驰骋左不楗【注】书楗或作劵后郑谓劵今依字也辀和则在左者不罢倦
　　冶氏为杀矢刃长寸围寸铤十之重三垸　【冶氏注】杀矢与戈防异齐而同其工似补脱误在此也【疏】按下矢人自造八矢杀矢彼已有此亦有是误在此也
　　韗　【韗人】韗人为臯陶【注】先郑云韗书或为后郑谓者以臯陶名官也则陶字从革
　　三　上三正【注】三读当为参【释文】七南反
　　章　【画绘之事】山以章【注】章读为獐獐山物也在衣
　　子守谷璧男守蒲璧　【玉人注】不言之者阙耳
　　龙　【玉人】上公用龙【注】当为尨尨谓杂色
　　茀　【矢人】茀矢参分【注】茀当为杀
　　杀　杀矢七分【注】杀当为茀
　　刃长寸　刃长寸围寸铤十之重三垸【注】刃长寸脱二字
　　燿　【梓人】大胷燿后【注】燿读为哨颀小也
　　似　且其匪色必似鸣矣【注】先郑以似为发
　　觚　梓人为饮器勺一升爵一升觚三升【注】觚当为觯【疏】觯字今礼角旁单古书或作角旁氏角旁氏则与觚字相近学者多闻觚寡闻觗冩此书乱之而作觚耳
　　里　【匠人】里为式然后可以傅众力【注】里读为巳声之误也
　　昔　【弓人】老牛之角紾而昔【注】昔读为履错然之错谓牛角觕理错也
　　昵　凡昵之类不能方【注】故书昵或作樴樴读为脂膏防败之防【释文】防音职
　　引　恒角而达引如终绁非弓之利【注】引当为譬字之误
　　羽　弓而羽閷末应将发【注】羽读为扈扈缓也閷接中也接中动则缓【疏】羽于弓义无取故破从扈也
　　有三　量其力有三均【注】有三读为又参
　　仪礼
　　缺　【士冠礼】缁布冠缺项青组缨属于缺【注】缺读如有頍者弁之頍
　　醴　请醴賔賔礼辞【注】此醴当作礼　若不醴则醮用酒【注】醴亦当为礼　【士昏礼】请醴賔【注】此醴亦当为礼賛醴妇【注】同
　　哜　加俎哜之【注】哜当为祭字之误也
　　宵　【士昏礼】姆纚笄宵衣在其右【注】宵读为诗素衣朱绣之绣下妇宵衣同
　　御　媵御沃盥交【注】御当为讶讶迎也
　　竝　竝南上【注】竝当为并
　　如　【乡饮酒礼】公如大夫入【注】如读若今之若
　　豫　【乡射礼】豫则钩楹内堂则由楹外【注】言豫者谓州学也读如成周宣榭灾之榭周礼作序凡屋无室曰榭宜从榭州立榭者下乡也
　　觚　【燕礼】媵觚于公【注】此当言媵觯言觚字之误也古者觯字或作角旁氏由此误尔　【大射仪】賔降洗象觚【注】此觚当为觯
　　参　【大射仪】大侯九十参七十干五十【注】参读为糁糁杂也杂侯者豹鹄而麋饰篇内同
　　干　参七十干五十【注】千读为豻豻侯者豻鹄豻饰也篇内同
　　固　【聘礼】礼请受賔固辞【注】固衍字　賔固辞公荅再拜【注】同
　　于　贿在聘于贿【注】于读曰为
　　腾　【公食大夫】众人腾差者【注】腾当作媵媵送也
　　四　【觐礼】四享皆束帛加璧【注】四当为三古书作三四或皆积画此篇又多四字字相似由此误也
　　中　【丧服】庶孙之中殇【注】此当为下殇言中者字之误耳牢　【士丧礼】牢中旁寸【注】牢读为楼谓削约握之中央以安手也
　　纯　爵弁服纯衣【注】纯衣纁裳【释文】纯庄其反
　　蚤　蚤揃如他日【注】蚤读为爪
　　久　羃用疏布久之【注】久读为炙谓以葢塞鬲口也【既夕】皆木桁久之【注】久当为炙
　　绥　【士虞礼】不绥祭【注】绥当为堕　【少牢馈食礼】上佐食以绥祭其绥祭如主人之礼【注】绥亦当为挼古文为肵　其绥祭其嘏亦如傧【注】绥皆当作挼读为藏其惰之惰古文为防【下同】
　　香合　敢用絜牲刚鬛香合嘉荐普淖【注】香合黍也大夫于黍稷之号合言普淖此言香合葢记者误尔【疏】曲礼所云黍稷别号是人君法故知记误也
　　搔　沐浴搔翦【注】搔当作爪
　　尹祭　用尹祭【注】尹祭脯也大夫士祭无云脯者今不言牲号而曰尹祭亦记者误矣
　　宿　【特牲馈食礼】乃宿尸【注】宿读为肃凡宿或作速记作肃周礼亦作宿　【少牢礼同】
　　被锡　【少牢馈食礼】主妇被锡　主妇赞者一人亦被锡【注】被锡读为髲鬄周礼所谓次也
　　来　来女孝孙使女受禄于天【注】来读曰厘厘赐也礼记
　　拾　【曲礼上】拾级聚足【注】拾当为涉声之误也
　　缮　急缮其怒【注】急犹坚缮读曰劲
　　践　日而行事则必践之【注】践读曰善声之误也　【玉藻】凡有血气之类弗身践也【注】践当为翦声之误也翦杀也
　　御　【曲礼下】大夫士必自御之【注】御当为迓迓迎也绥　大夫则绥之【注】绥读曰妥妥之谓下于心　国君绥视【注　王同　制】天子杀则下大绥诸侯杀则下小绥【注】绥当为緌　【曾子问】不绥祭不配【注】绥周礼作堕【明堂位】绥当为緌读如蕤賔之蕤字之误也【下　丧大同　记】皆戴绥【注同】
　　蚤　不蚤鬋【注】蚤读为爪
　　慎　【檀弓上】其慎也盖殡也【注】慎当为引礼家读然声之误也
　　縿　縿幕鲁也【注】縿缣也縿读如绡
　　盖　子盖言子之志于公乎【注】盖皆当为盍【下同】
　　台　自败于台鲐始也【注】台当为壶字之误也春秋传作狐鲐
　　填池　主人既祖填池【注】填池当为奠彻声之误也卜　扶君卜人师扶右射人师扶左【注】卜当为仆声之误也
　　味　瓦不成味【注】味当作沬沫靧也
　　木　公叔木有同母异父之昆弟死【注】木当为朱春秋作戍【释文】戍式树反
　　衡　鹿裘衡长袪【注】衡当为横字之误也　棺束缩二衡三【注】衡亦当为横　【杂记上】瓮甒筲衡【注】衡当为桁声之误也
　　绖　爵弁绖防衣【注】天子至不见尸柩不吊服麻不加于采此言绖衍字也
　　谷　【檀弓下】齐谷王姬之丧【注】谷当为告声之误也显　子显以致命于穆公【注】公子絷也卢氏云古者名字相配显当作絷【祭法】显考无庙【注】适士云显考无庙非也当为皇考字之误也
　　沾　我丧也斯沾【注】沾读曰觇觇视也
　　犹　咏斯犹犹斯舞【注】犹当为摇声之误也秦人犹摇声相近　【杂记下】犹是附于王父也【注】犹当为由【下同】
　　重　与其邻重汪踦【注】重当为童【下同】
　　桓　诸侯伐秦曹桓公卒于会【注】曹伯庐卒于师庐諡宣言桓声之误也
　　夺　齐庄公袭莒于夺【注】春秋传曰入且于之队队夺声相近或为兑
　　京　从先大夫于九京也【注】晋卿大夫之地在九原京盖字之误当为原
　　衣　衣衰而缪绖【注】衣当为齐字之误也　【中庸】壹戎衣而有天下【注】戎兵也衣读如殷声之误也齐人言殷声如衣虞夏商周氏者多矣今姓有衣者殷之胄与壹戎殷者一用兵伐殷也
　　缪　衣衰而缪绖【注】缪当为不樛垂之樛　【大传】序以昭缪【注】谬读为穆声之误也
　　小国二卿　【王制】小国二卿皆命于其君【注】小国亦三卿一卿命于天子二卿命于其君此文似脱误耳
　　棘　西方曰棘东方曰寄【注】棘当为僰僰之言偪使之偪寄于夷狄
　　又　王三又然后制刑【注】又当作宥寛也
　　术　【月令】审端径术【注】术周礼作遂小沟也　【学记】术有序【注】术当为遂声之误也　【祭义】结诸心形诸色而术省之【注】术当为述声之误也
　　鲜　天子乃鲜羔开氷【注】鲜当为献声之误也
　　给　以别贵贱等给之度【陈注】王氏曰给当为级
　　殡　【曾子问】反葬奠而后辞于殡遂脩葬事【注】殡读为賔声之误也
　　祔　殇不祔祭【注】祔当为备声之误也
　　兴　【文王世子】始立学者既兴器用币【注】兴当为衅字之误也
　　于　况于其身以善其君乎【注】于读为迂迂广也大也承　至于赗赙承含【注】承读为赠声之误也
　　纎　其刑罪则纤剸【注】纤读为殱殱刺也
　　告　亦告于甸人【注】告读为鞠读书用法曰鞠
　　幼　反养老幼于东序终之以仁也【陈注】冯氏曰石梁先生于此经涂去幼字今按疏有其义而郑注无养幼之文疑是讹本撺入一字
　　兊　兊命曰念终始典于学【注】兊当为説　【学记诸兊字同缁衣诸兊字同】
　　蒉　【礼运】蒉桴而土鼓【注】蒉读为凷声之误也　【明堂位】土鼓蒉桴【注同】
　　粢　粢醍在堂【注】粢读为齐声之误也
　　则　故百姓则君以自治也【注】则当为明
　　明　故君者所明也非明人者也　故君明人则有过【注】明犹尊也【陈注】旧读则君为明君今定此章三明字皆读为则字则上下文义坦然相应矣不必迂其説也
　　变　大夫死宗庙谓之变【注】变当为辨声之误也辨犹正也
　　养　其居人也曰养【注】养当为义字之误也
　　七　【礼器】次路繁缨七就　【郊特牲】次路五就【注】礼器言次路七就与此乖字之误也【疏】此经五就为是七就为误
