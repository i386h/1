<!-- { "loadSidebar": true } -->
　　都人士　螫作□误
　　采緑　于狩式救反作尺救误郑风叔于田狩守又反白华　漦尺医反尺作尸误潭本作只亦误
　　姣大古卯反作妖误　下云本又作妖妖音于骄反今作本又作姣一音于骄反亦误
　　懆懆七感反说文七到反云愁不申也亦作惨惨作懆者当音七到反作惨者当音七感反盖喿谐七到声参谐七感声陆氏不审也
　　秃作秃误说文秃从禾从儿儿古人字非从几也
　　苕之华　芸作□误芸从云非从□也□他骨反
　　大雅
　　大明　伣字下说文云譬誉也今考说文譬谕也作誉误保右音祐助也作□误
　　煌煌音皇明也斯干音同六月音皇又音晃合通用
　　緜　蜃市轸反器名案礼记月令孟冬之月雉入大水化爲蜃音常忍反大蛤周礼鼈人蜃音上轸反大蛤也干云防类广韵上声轸字韵内蜃时忍切大蛤去声震字韵内蜃时刃切蛟蜃时刃切系庙讳嫌名上声不当回避
　　柞子洛反栎也采菽诗维柞子洛反又音昨木名合通用
　　旱麓　旱戸但反作旦误潭建本皆作但旱字无去声皇矣　栭栗作粟误　斯抜蒲贝反緜诗同又音蒲盖反诞但旦反大也邶风旄丘何诞大雅生民诞弥诞寘并无音说文徒旱切广韵同今作但旦反是去声合有两音　钩援钩古反又古侯反援音袁钩有两音援亦合有两音去声音媛钩去声古切系庙讳嫌名平声不当回避　佹也九委反作元委误
　　生民　实褎余秀反作徐秀误建本作余徐秀反是衣褏字与袖同　恒之古邓反作误下云又作亘从二从舟作亘误亘古宣字从二从回今作亘穈作□误中从林非从秝也
　　簸波我反大东诗簸扬音同又补佐反合通用毇粝米作□误上从杵臼之臼非从日也
　　取抵都礼反牡羊也字亦作羝今诗正文作羝是作抵非羊类字不当从牛易大壮羝音低合作两音通用
　　行苇　醓他感反肉酱也郑注仪礼云醓海也海字误潭建本皆作汁兴国本作醢案仪礼第八聘礼云其南醓醢屈郑注云醓醢汁也是解醓乃醢之汁也监本误合醢汁二字爲海字诸本亦各漏一字故不可晓也
　　期音其百年曰期颐误曲礼自人生十年曰幼至百年曰期皆以一字爲目其下字乃事与义盖人生以百年爲期故百岁曰期至此则唯颐养之而已不可劳也舜曰耄期倦于勤耄谓八十九十期谓百年也
　　公刘　爲羡音贱又音衍衍有上去二音周礼地官独音贱亦合有衍音延战反
　　挍其音敎作校误考挍之挍从手不从木潭本作挍
　　泂酌　弭谤弥耳反止也作止名误
　　揆度待洛反作符洛误
　　桑柔　已谮作已误　善詈力智反作太智误
　　烝民　毳又作□作脃误
　　韩奕　鞃又作苰王同欠作字王同谓王肃本与此同作三同误兴国本作王同
　　江汉　肇音兆亦作肈　暴掠音亮说文又离灼切合作两音　惮之徒旦反欠反字　如霆音庭云汉诗有三音合通用　凿又子沃反作□误
　　周颂
　　淸庙　祭有淸明之德者之宫也宫作官误
　　维淸　肇禋亦作肈诸本多作肇说文作肈
　　天作　巛以作巛误
　　执竞　喤喤华彭反徐音皇又音宏斯干诗喤喤华彭反又呼彭反有瞽诗华盲反又音横又音皇合参用
　　思文　此疆尔界正文作疆潭本释文作疆兴国建本并同唯监本作彊误
　　噫嘻　有径古定反作占定误
　　振鹭　鹭一名舂鉏作春误
　　有瞽　圉鱼吕反作鱼古误　卖饧作误
　　有客　饯音贱崧髙诗饥有四音合通用
　　敬之　仔肩此二字共训此作比误
　　丝衣　弇古奄字作古奄反误
　　哗音花尚书费誓哗音户瓜反泮水讙哗同
　　鲁颂
　　有駜　咽本又作鼝同作□误
　　泮水　伊祜作□误祜从示无从衣者
　　閟宫　楅衡音福以楅音逼案正文夏而楅衡毛注楅衡设牛角以楅之也释文分作两音是称楅衡之木则音福以此木楅约牛角则音逼也及攷周礼地官之属封人设其楅衡郑司农云楅衡所以楅持牛也若如诗音则楅持之楅合音逼然释文乃皆音福至乡师楅中音福又音逼用虽不同其爲楅约之义则一合作两音通用
　　商颂
　　鸟　檐负作贠误负荷之负从侧人从贝音妇俗作□贠本作员从口从贝口音围俗作贠音圆
　　殷武　多辟王音僻王作三误
　　音辩
　　葛覃　日长丁丈反当从衞风雄雉诗长幼张丈反爲正音后仿此
　　甘棠　蔽徐方四反又方计反方皆当作邦
　　所憩徐许罽反当作去罽反
　　行露　夜莫忙故反此忙字是下又亡博反亦当作忙盖亡博反乃缚字也后多类此
　　邶柏舟　邶字林方代反当作旁代反
　　緑衣　于野协韵羊汝反当作常汝反盖野古墅字也谷风　匍音蒲又音符匍字无符音
　　君子偕老　摘丁革反当作张革反
　　中谷有蓷　仳字父几反当作步几反又扶罪反当作蒲罪反
　　兔爰　罬郭徐姜雪姜宂二反姜皆当作章
　　大叔于田　中节竹仲反是后作丁仲反者吴音也丰　之大音泰旧勑贺反行露诗大多旧音吐贺反是扬之水　襮方沃反当作旁沃反
　　小戎　縢直登反当作迪登反东山音徒登反是七月　条桑沈畅遥反当作汤遥反盖畅遥反乃超字也穹窒徐得悉反当作陟悉反
　　采薇　别方血反当作滂血反
　　六月　玱玱又七羹反当作叱羹此必叱字误作七车攻　髀方尔反当作旁尔反盖方尔反乃匪字也小弁　渒孚计反当作铺计反采菽淠淠孚字同何人斯　飘风沈又方消反当作必消反
　　大东　簸徐又府佐反当作补佐反
　　賔之初筵　大怠徐勑佐反当作逖佐反云汉诗内他佐反是
　　角弓　瀌瀌符娇反徐符彪反符皆当作逋
　　旱麓　岂弟弟徒礼反一音待误当作棣
　　生民　不副孚逼反当作铺逼反閟宫不副同
　　秠孚鄙反又孚悲反孚皆当作铺
　　軷字林父末反当作步末反
　　荡　掊克徐又甫垢反当作浦垢反庄子掊击音与剖同漫亡谏反一音亡半反亡皆当作忙后仿此
　　韩奕　炰郑薄交反徐甫九反案甫九反乃缶字也盖交字误作九耳当作浦交反六月诗释文作甫久反盖交讹爲久久转爲九也
　　天作　订沈又直丁反当作迪丁反陆音待顶反说文他径反平议也玉篇他丁唐顶二切广韵丁定切
　　执竞　反反沈符板反当作蒲板反
　　振鹭　稌徐勑古反当作逖古反
　　有瞽　编史记甫连反当作补连反
　　载芟　嗿勑感反当作逖感反
　　駉　伾伾敷悲反当作铺悲反下云字林父之反音丕旣音丕当作普之反

　　六经正误卷三
<经部,五经总义类,六经正误>
　　钦定四库全书
　　六经正误卷四　　　　　宋　毛居正　撰礼记正误
　　曲礼上
　　很毋求胜注很阋也诗云兄弟阋于墙作□误
　　立如齐注齐谓祭祀时祭作察误　撙犹趋也作樽误堂下布武注武谓每移足各自成迹不相蹑注武字当作布盖上句注己云武迹也此注释布字义不当又云武
　　叱狗作叱误叱从七不从匕匕音化
　　毋淫视注淫视睇眄也眄作盻误释文作眄莫遍反建本注文作眄音同案说文盻胡计切恨视也
　　献甲者执胄作□误甲胄之胄从由从月裔□之□从由从□后皆然释文同古文甲胄下从曰裔□下从肉
　　五十不致毁注五十始衰五作三误
　　生与来日注生数来日来作未误又注三日成服日作月误
　　君知所以爲尸者则自下之注国君或时幼少君作尹误
　　二名不徧讳徧作偏误注徧谓二名不一一讳也作一名不二讳误偏本作徧与遍同注徧谓二名不一一讳也正义曰不徧讳者谓两字作名不一一讳之也此义谓二字爲名同用则讳之若两字各随处用之不于彼于此一一皆讳之所谓不徧讳也案旧杭本柳文载柳宗元新除监察御史以祖名察躬入状奏奉勑新除监察御史柳宗元祖名察躬准礼二名不遍讳不合辞逊据此作遍字是旧礼作徧字明矣今本作偏非也若谓二字不独讳一字亦通但与郑康成所注文意不合可见传写之误然仍习旣久不敢改也
　　命车右就车注车右勇力之士力作刀误
　　入未至而下车未作末误
　　入里必式注不诬十室室作宣误
　　策彗卹勿搔摩也卹作防误
　　曲礼下
　　其有借者则裼注见美又曰加束帛而禓经文作裼裼襌裘不袭也从衣从移易之易注文皆误作禓从礻从昜禓音伤祭名从示从昜示古只字昜古旸字
　　嗣子某注亦辟其君之子亦作赤误
　　国灭君死之正也君作尹误　君敎令令作今误余予古今字予作子误
　　士跄跄注聘礼众介北面跄焉跄作锵误兴国军本作跄案仪礼第八聘礼篇曰众介北面跄焉跄步趋齐肃貌锵乃铿锵金石声
　　檀弓上
　　伋则安能注自予不能及予作子误　白屦无絇作绚误
　　孔子弟子名柴作孔予误　不应法制法作沄误予乡者作子误　梁木其坏乎作壊误
　　兼用三王之礼王作正误　绸旌之杠素锦绸杠作杜误
　　画褚之四角作禇误　多矣乎予出祖者予作子误幼名作防误幼从力不从刀释文少仪长幼同
　　二夫人相爲服注时有此二人同居死相爲服者相爲服三字作乌民误　好人提提好作如误
　　陵躐也作误　止立俟事时也立作土误
　　怠惰也惰作情误　绞紟衾冒紟作给冒作冐误冒从曰曰古文冒字下从目非从月也月音肉
　　买棺外内易买作赀误　爲人亵之作防误亵从衣中埶埶古势字非从操执之执　祖而读赗作袒误
　　尼父因其字以爲之谥其作且误
　　檀弓下
　　言在丧代之际代作伐误　孺穉也作樨误
　　歠粥也作粥误粥字从两弓象气之形非从弜也弜音强弼字从弜　祭吿于其祖之庙吿作误音确
　　及墓作反误　尔专之注专犹司也司作同误建本作司
　　毁不危身注谓憔悴憔作惟误
　　王制
　　士荐牲士作上误　关讥而不征注周礼国凶荒则无门关之征犹讥也作无门关之征征犹讥也多一征字误
　　凡居民材必因天地寒暖燥湿注使其材蓺堪地气也蓺作埶误　冬夏敎以诗书注互言之互作□误
　　月令
　　孟春牺牲毋用牝作牺牲毋牝欠用字释文用牝有用字建本有用字　孟夏其音征作徴误　毋害五谷作谷误　中央土其祀中作霤误注防及兴国本建本潭本释文并作　孟冬注占兆之文也作繇误
　　季冬岁且更始且作旦误
　　曾子问
　　君大夫士一节也作君大夫主节误
　　文王世子
　　无迎尸以下之事尸作户误　大昕注早昧爽昧作昩误
　　礼运
　　蒉桴而土鼔注蒉读爲凷作由误
　　凷堛也作田误凷古块字亦谓之堛凷从土从凵凵音坎
　　礼器
　　三百三千皆由诚也由作犹误
　　郊特牲
　　吿备于王于作干误　夫或爲傅作传误
　　内则
　　后王命宰作冢误军字从勹勹音包字从音莫老反　旣食恒馂注末有原也末作未误
　　服用其次也注当以善者与宗子也与作□误
　　宪谓藿叶切也作□误唐人讳世字凡从世者皆作云三牲用藙注尔雅谓之榝作摋误榝音杀似椒而大字从木榝音屑撇摋也字从手　野物自相和自作目误
　　男角女羁注夹□曰角午达曰羁□作凶午作牛皆误
　　玉藻
