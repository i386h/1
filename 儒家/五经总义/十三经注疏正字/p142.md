<!-- { "loadSidebar": true } -->
　　传五年郳犂来来朝节疏曾孙犂来始见春秋【曾误会】经六年春王正月王人子突救卫【正月二传作三月】
　　归卫俘疏説文保从人从省【从省误□省声】
　　经七年春【下误衍秋字】
　　夜中节音义陨于闵切【于误丁】
　　经八年甲午治兵疏知此治兵亦是习号令也【脱也字】传冬十二月【上衍○】
　　弗得节音义袒音但【袒监本误怛但监本误袒毛本误怛】
　　鲍叔牙节注小白傅【傅误传下注子纠傅同】
　　经九年盟于蔇注故不称名【名毛本误君】
　　齐人取子纠杀之注时史恶齐志在谲以求管仲【史毛本误使】
　　传秦子梁子节【上衍○】音义辟本亦作避【避仍作辟误】
　　管召节音义召诗照切雠市由切【诗当时字误市监本误帀】
　　召忽节注鲍叔觧夷吾缚于此【缚监本误从专后可知者不出】音义税土活切觧古买切【土误上古买切通志堂本作嫌蟹切】缚扶略切【下脱旧扶卧切四字】疏使臣不冻馁【馁毛本误绥原文作饥】使百姓皆加勇【加误知】请受而戮之【戮之原文作甘心焉】遂生束缚而柙以与齐【脱押字】夫鲍叔之不忍戮贤人其知知称贤以自成也【夫误矣原文不忍作忍不少一知字】
　　公从之音义相息亮切【四字当在上使相可也之下】
　　经十年败齐师于长勺疏誓稽之使失其先后【案今孙子无文】荆败蔡师注楚辟陋在夷【在监本误准】
　　疏荆楚一木二名【木误本】
　　以蔡侯献舞归疏虽存若亡【若毛本误苦】
　　传曹刿疏史记作曹沫【沫监本误朱】
　　登轼节疏深一尺四寸三分寸之二也【之二误之三】崇三尺三寸也【三尺误二尺】
　　经十一年败宋师于鄑疏故败于乘丘【败毛本误敢】
　　传得儁曰克疏获得其军内之雄儁者【军毛本误君】故具述叔叚之事以充之【述误迹】释例与此尽同【监本脱此字】
　　经十二年纪叔姬归于疏失国喜得其所【失误夫】传遇仇牧节音义批父迷父节二切【脱父迷二三字】
　　南宫节注猛获其党【原阙】
　　冬十月萧叔大心【上衍○】
　　经十三年北杏音义户猛切【猛字毛本误】
　　传十四年诸侯伐宋节注传言诸侯【误传诸侯者】
　　其气焰以取之【焰释文作炎音艳】
　　宗祏音义祏藏主石函也【主监本误三】
　　庄公之子犹有八人注庄公子至传记无闻【二十八误入音】秋七月节音义盘步干切【干误丹】
　　传十六年王使虢公节疏赂献于周僖王【僖世家作厘音同凡史记僖字同】惠王节音义复自扶又切【自误有】
　　经十七年执郑詹疏楚人执陈行人干征师【干误于】郑令詹请齐谢罪【请疑诣字误】
　　传遂因氏节音义飨本又作享【脱又字】
　　经十八年秋有疏短狐也【狐误从弓】入人肌【人误皮】传王飨醴节疏四曰醍齐【醍当依经文作缇】即下玉马是也【玉监本误王】
　　实惠后节音义称尺证切【四字脱】
　　以叛围而杀之【叛释文作畔云或作叛俗字音义误倒】
　　传十九年取蒍国节音义囿徐于目切【目误自】
　　疏园其樊也【樊监本误焚】
　　传二十年乐及徧舞疏大咸大防【防毛本误从石】歌林钟舞大夏以祭山川歌中吕舞大濩以享先妣【经文林钟作函钟中吕作小吕】郑伯节注叔虢公字【误虢叔公子】音义殃于良切【良误度】传二十一年郑伯享王子阙疏观谓之阙【观谓字误倒】虢公为王宫于蚌注蚌虢地【地毛本误也】
　　鞶鉴注今西方羗胡犹然【犹误为】
　　王予之爵疏玉爵也【玉误王】
　　经二十有二年春王正月肆大眚【脱有字】
　　疏春阳以暖之【暖字监本阙】
　　传陈公子节注皆御冦之党【冦监本误光】
　　赦其节音义担丁暂切【丁毛本误下】
　　君子节注夜为滛乐【饮误滛】
　　疏其象似玉瓦原之璺罅【璺误亹】颂谓也【误繇后卜字并同】谓之洞林【洞误辞】
　　其妻节疏莫宿丹穴【丹説文作风】丹穴之山有鸟焉其状如鸡【鸡误鹤】翼文曰义背文曰礼【义误顺礼误义】
　　陈侯节音义蓍音尸【蓍误又】
　　疏为观卦之否爻【为疑谓字误】艮为门阙【阙监本误关下同】
　　庭实节疏庭实至于王○庭之所实陈有百品【陈毛本误成】艮为至物备○诸侯庙中将币皆三享【币毛本误备】
　　故曰节疏同姓末嗣之孙【末误未】
　　山岳节疏故知陈必衰也【知误名】
　　陈桓子节注敬仲五世孙陈无宇【宇毛本误字下同】
　　疏仲生穉孟夷【穉误释】
　　成子得政疏乞卒子常代之【代毛本误伐】成子生襄子磐【世家作盘】汝则有大疑【有大字误倒】
　　经二十三年祭叔来聘疏虞叔子虞公之弟【子当是字误】荆人来聘疏未闲周之典礼【闲毛本误间】
　　盟于扈注在荥阳卷县西北【荥误从木后同不出】
　　经二十四年八月丁丑夫人姜氏入【当别起行头】
　　大夫宗妇节疏且讥为失礼【疑毛本误譛】
　　传刻其桷节疏黝垩黒色【垩误楹】
　　御孙节音义侈昌纸切又尸氏切【昌误曰尸误户】
　　哀姜至节疏下大夫相见以鴈【上衍夫字】
　　男贽节疏瑞符信也【符误节】
　　女贽节疏榛实似栗而小【栗毛本误力】
　　经二十五年鼓用牲于社疏七月用鼓非常用也【七月误七日】
　　公子友如陈疏而母弟独称公子【独当得字误】
　　传日有食之节疏知彼言六月直六月也【直当实字误】此若是五月【若毛本误日】
　　日有节疏皆以为一百七十三日有余而日一食【三日误二日】
　　凡天灾有币无牲【天监本误大】
　　疏兼日月食大水也【脱月字】幽禜祭星也雩禜祭水旱也【礼记禜作宗注宗当爲禜字之误也】
　　经二十六年曹杀其大夫注例在文七年【文监本误支】经二十七年塟原仲注原氏仲字也【氏误是】亦所以知讥【疑讹】
　　传王使召伯廖节疏彼主説齐桓之事【主毛本误上】
　　经二十八年衞人败绩疏此舍罪受赂【舍监本误会】被伐爲主或如公羊之説【伐毛本误代】
　　传大戎狐姬生重耳【重毛本误仲】
　　狄之广莫注即谓蒲与北屈也【与误子北误比】
　　二姬节音义责鸩切【鸩误鸠】
　　子元节疏释天云【天误文】旆帛续旐末为燕尾者【旐误旄】经二十九年新延廐疏总而言之不复分别因旧与新造也【上衍也字旧下误衍而字】而以不时为讥【讥误饥】今爲春秋微义【为当谓字误】
　　秋有蜚注传例曰为灾【毛本脱曰字】
　　城诸及防注今城阳诸县【脱诸字】
　　疏城莒父及霄【霄误齐】
　　传凡师节疏暴内陵外则坛之【陵误凌】犯令陵政则杜之【杜误社】
　　外内乱鸟兽行【外内字误倒】
　　城诸节疏凡土至毕务○而书时书不时各重发者【各误名】
　　水昏正节疏翰则在两边鄣土【翰误】
　　经三十年齐人降鄣疏以为鄣纪之遗邑【纪误杞】
　　传鬬谷于莬音义汉书作防【防毛本误从弓】
　　经三十一年献戎防疏帅师入极【监本帅师字误倒】
　　经三十二年子般卒疏既塟【误既丧】
　　狄伐邢注邢国在广平襄国县【案顾氏炎武云已见隠五年此重出】传国之将兴节疏回禄信于耹隧【毛本回误向耹误黔】必其会尚书以为得神以兴【傅误传】
　　公筑台节音义党音掌【掌误堂】
　　子般节注接其屋之桷【桷监本误从手毛本误从牛】
　　使鍼季酖之疏司傅只于恺家得此鸟奏之【傅监本误传】闵公○音义在国遭难曰闵疏在国逢难曰闵【闵諡法解作愍遭难作遭忧逢难作逢囏】
　　经元年季子来归【当别起行头】
　　疏元年【二字衍】
　　传宴安节音义宴本又作晏【又毛本误天】
　　诗云节音义劳来下力代切【代监本误伐】
　　疏戎狄至简书○传称勤则不匮【勤监本误勒】善为小儿啼声以诱人【啼误喑】其猛防者云云【防误揵】
　　齐侯许之节注非师旅之事故不书次【脱不字】
　　不如节疏乃奔荆蛮以避季厯【辟误辝】
　　之比音义毗志切【毗字监本误】
　　辛廖节疏又以晋国不得有姓辛而规杜过【又毛本误文】经二年吉禘于庄公注庙成而吉祭【吉毛本误言】音义阕苦穴切【苦误若】
　　郑弃其师疏心恶高克而欲逺离之【逺离误得逺从诗疏挍】传贼公节疏小闺谓之閤【閤毛本误从各】
　　间于两社疏郑考挍礼文【考毛本误者】
　　卫懿公节疏长三尺脚青黑【误长脚青翼】赤顶赤目【误赤目赤颊】乘轩音义许言切【言误元】
　　战于荧泽注故但以入为文【入误人】
　　初惠公节疏桓十二年卒【桓字毛本误】
　　立戴公节疏野庐氏掌道路宿息【道路误掌道】计戴公为君不过数十年耳【数十字误倒】
　　归公节音义遗于季切复方服切【季误乘下切字误也】
　　疏袍必有表不襌【襌误禅下同】
　　归夫人鱼轩疏其皮背上有斑文腹下有纯青【二有字衍文】以为弓鞬矢服【脱以字】气自相感也【脱气字】
　　晋侯使大子申生伐东山臯落民【侯毛本误人】
　　禀命节音义下配适同【脱下字】
　　尽敌音义子忍切【忍误从水】
　　疏狐突至死之○诸言某御戎某为右者【右监本误石】羊舌至军尉○唯识其舌云云号曰羊舌氏也【毛本唯误虽氏误是】
　　服以至恃也○言尨凉则申上衣之尨服也【尨凉误有凉】阻疑也○且阻得为疑也【且当是字误】刘以为方相氏狂夫所服云云【刘疑杜字误】
　　孝而节疏留则危身召罪等【罪下疑有脱字或等字衍】
　　元年节注盖招懐迸散故能致十倍之众【迸误逃音义内监本误遐毛本误逊】

　　十三经注疏正字卷六十
　　钦定四库全书
　　十三经注疏正字卷六十一
　　山东按察使沈廷芳撰
　　春秋左氏传僖公
　　经元年公败邾师于偃注偃邾地【四字脱】
　　传公出节注故无深浅常准【案准本作凖宋避冦忠愍名省文作准】疏元年至礼也○故以礼居之【居字疑】
　　公败邾师节注故公要而败之【脱公字】
　　经二年灭下阳节音义见贤遍切【遍误遄】
　　盟于贯疏以其逺国降而称人也【脱人字】
　　传保于逆旅疏舍于逆旅嬴氏【嬴误从羊】
　　盟于贯节注始来服齐故为合诸侯【合误今】
　　经三年徐人取舒疏故曰胜国通以灭为文也【故曰下疑脱灭故二字】
　　或用少师而不顿兵劳力则直言取【少误小顿毛本误烦】
　　传会于阳谷节注二年楚侵郑故【二年误三年】
　　经四年盟于召陵疏许其不为君使【许误详】
　　伐陈疏故不言主帅【帅毛本误师】
　　传风马牛疏此言风马牛谓马牛风逸【此毛本误牝】
　　五侯节音义夹古洽切【古监本误占】
　　包茅节疏泲之以茅【泲误从束】
　　昭王节疏陨于汉中【陨吕覧作抎同】又反振祭公【脱又字】
