<!-- { "loadSidebar": true } -->
　　亦若至是也○言吾子相亲之词【相误张】
　　賔牟贾节疏免席而请○于前答之事犹有不晓【前毛本误席】
　　夫武至命矣○前经是夫武之问【夫武当夫子之误】
　　居吾语节音义盾述尹切又音【监本尹误君误九】
　　且夫武始而北出【自此至待诸侯之至也当并为一节】
　　疏此一节【节当依监本作经】则前云三步以见方是一成也【是误见】
　　四成至是疆○舞者从北头第一位却至第二位【一二误二三集説挍】
　　天子夹振节音义本亦作壹刺【壹监本仍作一误】
　　疏夹振至五伐○王与大将亲自执铎【王误正】
　　武王克殷节注封谓故无土地者也【土监本误上】封纣子武庚于殷墟【墟释文作虚音义虚墟字误倒】封比干墓崇贤也【崇误宗】疏且女至语乎○孔子云云説武乐之体也【也疑衍或此字之误属下句】
　　未及至于宋○至纣死之所【史记无之字】召公奭赞采【賛采误贡兵】尹佚防祝曰【脱防字】封黄帝之后于蓟【上衍及字】大禹之后于杞皆与此同【脱之后于杞皆五字】
　　包之以虎皮○用此虎皮包裹兵器【用毛本误与】
　　将帅至建櫜○键籥牡也【牡误牝】
　　反商至约也○是及至商也【商毛本误山】公孙段云【段误假】散军节注文王之庙为明堂制【案玉藻为作如又云有制字者误】音义冠古乱切【监本下二字阙】捷本亦作插【捷误挿】
　　食三老五更于大学【案蔡氏邕云叟长老之称其字与更相似书者转误遂以为更嫂字女旁叟瘦字从叟今皆以为更矣以嫂瘦推之知是更为叟也】
　　疏右射驺虞○驺虞天子于西学中习射【下脱所歌之诗四字从集説挍】
　　裨冕至剑也○虎贲言奔走有力如虎之【之当者字误】郊社至田也○裨衣衮之属也【下衮字当衍文】
　　冕而总干○谓天子亲自着冕云云而亲舞也【下亲字疑衍】君子节音义行下孟切【下衍下同二字】
　　疏易直子谅之心生则乐者【生毛本误者】
　　致犹至治心○云油然新生好貌也者【也毛本误比】润泽好之貌然【上疑脱为字然疑衍】不须言见信之如天【当不须言而见信如天之误】心中节注鄙诈入之谓利伪生【误鄙诈是贪多利伪生从集説挍】疏此经云致礼以治躬【以误而】
　　心中至之矣○前经明致乐治心则向善心生【治心下疑脱得字向疑衍文】此经明乐治心失则怨心起【明下疑脱致字】
　　故乐也者节疏内和至争也○由心内和色见于外顺之故【顺字疑在色见字上】
　　致礼乐节音义错本亦作措同七路切【九字误入下乐也节下】礼减而不进节注放淫于声乐【脱于字挍同上】
　　疏礼有至有反○则乐之道须有自退反也【则疑为字误】礼得至则乐○则和乐不至困苦故和乐也【上和乐二字疑衍】得谓至之归○为乐美善则吉为乐恶则凶【为乐恶当作流放二字】夫乐至乐之徳也【一十八字跳行当在下夫乐者节总疏前】
　　夫乐者节疏前嗟叹之咏歌之是也【咏前作永】
　　声音至此矣○而不可过也【而疑谓字误】善外貌变转为动静【疑】
　　故人节疏内心不能无善乐也【善当喜字误】
　　先王节疏言先王制为雅颂之声【为误其】
　　不使至接焉○邪气谓湍邪之气【湍当淫字误】
　　饰节音义又音勅【案毛氏居正云此音误音勅则字当作饬饬修整饰文饰也】疏是附亲万民也【附亲字误倒】
　　故聴节疏人情至免也○乐既合天地之命云云感动于人【既误师于人误夭人】
　　缀表至名也○与郑氏不同者【脱上三字】
　　喜则天下和之疏以非善不喜【误以心内而喜集説挍】
　　师乙节音义请七领切【领误颖】
　　肆直而慈爱【接前爱者冝歌商经衍一爱字】
　　故歌者节音义坠【当作队】槀苦老切【苦毛本误古】
　　疏赐闻声歌【脱赐字】如赐之气性【气毛本误人】
　　广大至大雅○大雅者歌其大正【正毛本误雅下王者小正同】恭俭至小雅○若好礼则动不越法也【则误而下则冝此歌同挍同上】正直至歌风○谦恭卑退【谦毛本误者】
　　商之至之齐○商之遗声也者【遗毛本误道】
　　齐人至之齐○言冝聴其歌声【其字脱】
　　明乎商之音者【下当脱临事而屡断者六字】
　　下如队○如似队落之下也【之下二字衍集説挍似毛本误此】
　　累累至贯珠○音声之状【音误言】
　　故歌之为言也长言之者也【毛本长字误在言也上】
　　説之故言之○来感已情故言之【故误则】
　　嗟叹至蹈之○言虽复嗟叹情由未满【由字当作犹】案诗先云嗟叹后云永歌之【诗下当脱序字先云二字监本误倒】故咏歌之【咏亦当作永】

　　十三经注疏正字卷五十三
　　钦定四库全书
　　十三经注疏正字卷五十四
　　山东按察使沈廷芳撰
　　杂记上第二十○疏此于别録属丧服【此于字误倒】
　　如于道则升其乘车之左毂【于毛本误其】注得升屋招用襃衣也【招下续通解有魂字下疏升屋招魂魂误魄】音义襃本又作褒【襃通志堂本作裒字并同】
　　疏馆主至生也○但经中绥字丝旁者着妥其音虽训为委【者字疑在着安下训疑读字误妥当虽字误】有虞氏之緌夏后氏之旂【緌记作绥绥旂字明堂位互易注绥当为緌读如冠蕤之蕤有虞氏当言緌夏后氏当言旂此盖错误也】其輤节注輤取名于榇与蒨【榇误从衣下并同】
　　疏輤载至如之○封康叔以綪茷【茷误茂】
　　至于庙门节疏庙所至逺也○今入之有宫室故去輤也【去误云】至自干侯【至误室】
　　大夫以布节注不易以輴也【輴误楯】
　　疏大夫至不耳○乃载以輲车【輲误輴】此用輲车作木旁専字者【用当衍字】其制与輲车同【脱上二字集説挍】遂匠纳车于阶间【见记】其车之轝云云【注见记】设前后辂【误设辂轝辂】以辁为轮【辁误辐下但不用辁为轮同】有辐曰轮无辐曰辁【辁误輲】谓画輴辕为龙【脱輴字】士朝庙用輁轴【輁误轵下輁轴并同】
　　士輤节疏言以至为帐○言以士云苇席以为屋【云毛本误輤】
　　凡讣节疏君夫至谦也○皆同年卒者【年当言字误】案隠三年声子卒【声子当依左氏经文作君氏】邻国之赴云云【系是年冬塟宋缪公经下注】
　　大夫讣节疏赴于至某实○以身赴告故云使某实【以误于】
　　士赴节疏若赴他国云云皆云某死【皆误之】
　　大夫次于公馆节疏终丧毕乃还家也【毕衍字续通解挍】谓未至居庐○斩衰之丧居庐【斩衰原文作父母下亲者贵者居庐脱字】
　　大夫为其父母节注今大夫丧服礼逸【服衍字】音义缕力柱切【柱误住】上时掌切【下脱卷内以上皆仿此七字】
　　疏是晏婴之父晏弱【婴误襄】以苴麻为苴绖要带【苴绖当首绖误】言缕之麤如三升半【脱缕之二字】则大夫以上斩衰枕凷【凷误草】记者广説非辞也【疑】郑既约士之父服缕细降一等【细误緅集説挍】以服重以伸【伸误申下同】使为髙行作大夫【下衍之礼二字】哭泣之哀【哀误衰】羣卿大夫専政【脱大夫二字挍同上】平仲可谓能逺于害矣【谓误为逺误达】马昭答王肃引杂记云【引误同】郑与言礼张融评云【疑张融评礼论云之误】小功轻重不达于礼【疑】大夫之适子节疏能象似其父之贤者【上也字疑以字之误属此句者疑也字误】
　　大夫之庶子节音义去声【当作于伪切下脱则为之注为之造字皆同一十一字】士之子为大夫节疏士之子身为大夫【脱之字】
　　无子至置后○谓暂为丧主【主误用】
　　如筮节疏筮者至朝也○诸侯每日视朝之服【诸侯下衍之朝服三字】
　　为其长吊服加麻【加误如】
　　大夫之丧节注包牲取下体【包经作苞】
　　内子节注卿妻自鞠衣而下【自毛本误曰】
　　疏上所襃赐之衣【上误尚】襃衣即鞠衣也【即误则】
　　下大夫以襢衣○故复用襢【下脱衣字】有表有里似袍也【脱也字】
　　复诸侯节疏冕服至进也○其襃衣君所特襃赐【所特字误倒】
　　夫人税衣节音义税他唤切至下注同【二十一字重出】
　　复西上疏多少各如其命之数者【者误也】
　　大夫不揄绞属于池下【案陆氏佃以为冝承蒲席以为裳帷之下脱烂在是】注其池系绞缯于下【缯误绘】
　　疏人君至烂脱○故云在其间【故误次】以丧大记大夫不振容士去鱼不跃拂池故也【士去鱼三字出注监本不字误在去鱼上】大夫附于士节疏附读至而已○若大夫昆弟全无士者【脱士字续通解挍】各当昭穆而祖祔之【祖衍字】是中一以上【是疑衍字】
　　男子节注配谓幷祭王母【并监本误】女子谓未嫁者【下也字衍】疏配谓至之党○故不言配【言误举】
　　公子节疏公子者言公子之祖为君【上当脱公子附于四字言误若】待犹君也疏其待之礼犹如正君【其误共】
　　谓未至侯序○公防宰周公【周公误周云】君当宋子某【君当疑当称误】虽逾年犹子【犹下当脱称字】
　　有三年节音义要一遥切重直龙切【脱下四字】
　　疏皆细于三年之练衰【皆误有】
　　有父母之丧节注大功亲以下之殇【七字衍集説挍】音义【脱下而冠同四字】
　　疏得附兄弟小功之殇【附当作祔后仿此】
　　此兄至造字○若成人合服之大功其若长殇小功【之字及下若字衍续通解挍】若成人小功亲【亲衍字】其小功兄弟同曽祖【其误共】于从祖立神而祭也【立神疑之坛误】曽子问庶子之殇祭于室白【约义言之白误曰】尊其名是也【续通解作不可触名故也】
　　凡异居节注恻怛之情【情误痛挍同上】
　　未服麻节注谓小功以下也【谓误为】
　　疏其始麻散带绖者【麻误丧】
　　及主至绖也○故云及主人之未成绖也【脱之字】
　　女君节音义下注并同【当依通志堂本作下为妻注为旧君同八字】
　　闻兄弟之丧节疏见丧至而哭○此谓亲兄弟云云【此谓字误倒】
　　凡丧服节音义杀色界切徐所例切【脱下四字】
　　疏其礼已杀【已误以】
　　大夫之哭节疏弁绖至服也○理亦既殡【疑○上与殡毛本误与嫔】为长子杖节音义辟音避【三字脱】
　　为妻节疏又不敢为妻稽颡【敢误可】而礼论范宣子申云有二义【有上当脱在字案释文云范宣字宣子济阳人东晋员外郎不就】而父为存在之在母为在侧之在【存在在侧四字当互误】然庶子岂得父见在则庶子为妻云云【则当侧字误】今见具载之【见疑且字误】
　　母在节疏稽颡至也拜○故为妻得有稽颡之时【误重稽颡二字】
　　违诸侯节疏谓今仕卑君【君误臣】
　　小功节注左辟象吉【左误右下左为阳同】
　　缌冠缲缨【缲释文作縿】音义缲依注为澡音早【脱为澡早三字】縿所衔切又音早【脱下三字】
