<!-- { "loadSidebar": true } -->
　　千乗节注上千乗当言国【千误下】
　　王亦曰节注重叹其祸也【叹音义作嗟】
　　沼上章○首节注夸咤孟子【夸音义作夸】
　　白鸟鹤鹤【毛诗作翯翯音义同】
　　于牣鱼跃【音义牣丁本作仍】
　　而民欢乐之【音义欢本亦作劝】
　　时日害丧【害尚书作曷】
　　尽心章○填然节注足以笑百步者否【否音义作不音否】谨庠序节注头半白斑斑者也【斑监本作班古通】
　　狗彘节注诗云莩有梅【案丁氏公着云韩诗也毛诗作摽与莩同】
　　承教章○仲尼节注如之何其使斯民饥而死邪【邪误也从音义挍】
　　晋国章○深耕易耨【音义云耨亦作蓐】
　　梁襄王章○沛然下雨【音义云沛亦作霈】
　　由水之就下【音义云由与犹同古字通用】
　　牵牛章○仲尼节注颂述宓羲以来【羲音义作戯音羲】
　　胡龁节注周礼大祝曰堕衅【堕许规切经作隋注云隋衅血以涂钟鼓】上春衅寳镇【镇误钟】不知诚充之否【充当有字误】
　　挟泰山以超北海【音义云超或作趋】为长者折枝【案陆氏筠曰折枝谓磬折腰肢见文选注】注孟子为王陈为与不为之形若是【为与不为当不为与不能之误】
　　刑于节注御享也【享监本误亨】
　　权然后节注度丈尺也【丈监本误文】
　　梁惠王章句下○章句下【脱凡十六章四字】
　　文王之囿章○曰若是节注王怪其大【怪监本误惟】
　　交邻章○惟仁节注昆夷兊矣【昆诗及音义作混音昆兊诗作駾】故太王事獯鬻【音义云夏曰獯鬻商曰鬼方周曰猃狁秦汉曰匈奴魏曰突厥】
　　书曰节注书尚书逸篇也【案丁氏公着云古文太誓自孔安国注遭巫蛊事亦遂寝藏于私家故先儒马季长郑康成杜元凯等皆以为逸书故此注亦云逸书不见古文也】
　　以遏徂莒【遏莒诗作按旅毛传按止也旅地名郑笺云旅众也】
　　雪宫章○孟子节注人君适情从欲【音义云从本亦作纵】
　　一游一豫【豫左传正义引服防说作誉案颍濵蓼萧诗传云誉豫通】注鲁季孙有嘉树晋范宣子豫焉【豫焉左传作誉之】
　　睊睊胥谗【音义云睊字亦作□】
　　乐酒无厌【按陆氏筠云乐读如乐山乐水之乐】
　　明堂章○思戢用光【戢诗作辑】
　　故国章○左右节注防比周之誉核其乡愿之徒【防误隣愿当作原音义云原读若愿】
　　伐燕章○宣王问曰【按朱子云以伐燕为宣王事与史记荀子诸书不同】
　　救燕章○王速节注倪弱小繄倪者也【繄误倪从音义挍】邹与鲁哄章○首节注长上军帅也【帅误师音义作率】
　　滕文公章○是谋节注惟施徳义以养民【惟误虽】
　　筑薛章○昔者大王居邠【案顾氏炎武云唐书言邠州故作豳开元十三年以字类幽故为邠今惟孟子书用邠字】
　　鲁平公章○嬖人有臧仓者沮君【音义云沮本亦作阻】止或尼之【音义云尼丁本作防云居字】
　　公孙丑章句上
　　公孙丑章○由反手也【案丁氏公着云由义当作犹犹如也古字借用耳下文由弓人由矢人同】
　　相与辅相之【音义云辅丁本作柙音甲广雅云辅也义与夹同】
　　虽有镃基【音义云镃或作兹】
　　不动心章○不肤挠【挠音义从木旁作】
　　孟施舍注孟姓舍名施发音也【案通志云鲁惠公之子尾字施父其孙以为氏又有少施氏疑孟施名舍施非发音也】
　　吾不惴焉【音义云惴丁本作遄云音揣恐惧也】
　　夫志气之帅也【音义云帅本亦作师】
　　志壹节注故志气颠倒【音义云颠或作傎音同】
　　必有事焉而勿正心勿忘勿助长也【案倪氏思云当作必有事焉而勿忘勿忘勿助长也言养浩然之气必当有事而勿忘既已勿忘又当勿助长也传冩之误以忘字作正心二字耳】诐辞节注若骊姬劝晋献公与申生之事【骊音义作丽】生于节注必妨害仁政【妨监本误防下同】
　　宰我节注亦不至于其所好阿私所爱而空誉之【于误阿所好下误衍以非其事四字从容亝随笔挍】
　　以力假仁章○以力节注瞻足也【足监本误是】
　　仁则荣章○仁则节注譬由恶湿而居卑下近水泉之地也【由冝作犹卑音义作埤音卑】
　　自作孽不可活【活尚书作逭】
　　尊贤章○市节注周礼载师曰【载误戴】
　　闗讥节注七曰闗市之赋【赋误征】则无关门之征犹讥【讥经作防郑司农注云苛察不得令奸人出入】
　　皆恱而愿为之氓矣【音义云氓或作萌或作】注田不耕者有屋粟【有经作出】
　　不忍章○非所以内交于孺子之父母也【音义云内本亦作纳】知皆扩而充之矣【音义云扩字亦作彍音霍】
　　矢人章○矢人节注函甲也【甲音义作铠】
　　子路章○人告节注禹拜谠言【谠误善从音义挍尚书作昌当也】伯夷章○是故节注不我屑以【以误已按郑笺云以用也】
　　遗佚而不怨阨穷而不悯【音义云佚或作迭或作失皆音逸阨亦作厄】注悯懑也【音义云懑亦作满】
　　援而止之【音义云止亦作正】
　　由由节注谓三黜不慙去也【黜音义作绌音黜】
　　伯夷隘【音义云隘或作阸或作阨并乌懈切】注无欲弹正之心【弹误惮从音义校】
　　公孙丑章句下
　　天时章○寡助之至【音义云至或作主案音义有得乎丘民而为天子八字今脱未知属何节下】
　　陈臻问章○当在节注此金可鬻以作兵备【音义云鬻本或作育】谓蚔鼃章○首章注毋使罪丽于民【毋误无】
　　致为臣章○必求龙断而登之【案孙氏奭云丁云案龙与隆声相近隆髙也盖古人之言耳如胥须之类也张云断如字或读如断刻之断非也陆云龙断谓冈垄断而髙者如陆之释则龙音垄】
　　孟子去齐宿于昼【案朱子云昼如字或曰当作画音获下同】
　　尹士章○悻悻然见于其面【案丁氏公着云悻当作婞很也直也又胡耿切字或作然论语音铿】注论语曰悻悻然小人哉【脱语字悻悻当作论语作硁硁】居休章○非也节注故且宿留【音义云宿留音秀霤】
　　滕文公章句上
　　滕文公章○首节注滕国有考公麇【麇误防】不失仁义之道【义毛本误养】
　　若药不瞑【音义云瞑又作眠眴】注先使瞑愦乱【音义云瞑或作傎○案音义有景行及论语曰力行近仁字此注当有脱漏】
　　滕定公章○齐疏之服【齐音义作】注齐疏齐衰也飦粥也【衰音义作缞误麋音义云亦作□与糜同】
　　然友复之邹节注以君先率之也【率误哀音义作帅】
　　草上之风必偃【上今本作尚朱子云论语作上古字通也】
　　可谓曰知【案朱子云疑有阙误】
　　问为国章○夏后节注彻犹人彻取物也【犹下误衍取字从考工记疏校】
　　使民盻盻然【音义云丁作许乙切】
　　世禄节注有功徳则世禄赐族者也【疑有衍误】
　　设为庠序学校以教之【校毛本误挍下并同】
　　请野节注时行重法赋【法衍字从匠人疏挍】
　　卿以下节注谓余夫圭田皆不当征赋也【当匠人疏引作出】死徙节注徙谓变土易居平肥硗也【变误受平误也】
　　乡田节注相友耦也【耦匠人疏引作偶】
　　方里节注家二亩半也【二误一】
　　并耕章○许子奚为节注许子自织素乎【许子下当脱何不二字】禹疏节注启呱呱而泣【下当脱予弗子三字】
　　师死而遂倍之【案丁氏公着云倍义当作偝古字借用耳下子倍同】
　　他日节注放圣人之坐席乎【放音义方往切今误作于】
　　或相倍蓰【音义云蓰丁音师云从竹下徙开元礼文字音义曰倍谓半倍而益之史记作倍洒徐广曰一作五倍曰蓰】注时许子教人伪者耳【时疑】
　　墨者章○蝇蚋姑嘬之【音义蚋作蜹云诸本或作防丁云防未详所出或以防与防同谓蜉防也音由又一说云防蛄即蝼蛄也】反蔂梩而掩之【音义云蔂或作蔂】
　　滕文公章句下
　　陈代章○枉尺节注尚可枉大就小而以要其利也【疑○其衍字】
　　我为之范我驰驱【音义云范我或作范氏范氏古之善御者】
　　景春章○广居节注乃可以谓之大丈夫矣【谓误为】周霄章○士之仕节注不成不实肥腯也【实疑硕字误】媒妁之言【案丁氏公着云谓媒氏酌二姓之可否故谓之媒妁也】
　　彭更章○曰否节注谓士无功而虚食人者不可也【士误仕】
　　宋小国章○为其节注为一夫报仇也【报误执】
　　汤始征节注十一征【下误衍而字】
　　有攸不为臣【为误惟】篚厥黄【篚音义作匪丁云匪义当作篚此作匪古字借用下同】救民于水火之中【救音义云或作捄同】
　　戴不胜章○一齐节注庄岳齐街里名也【案顾氏炎武云庄是街名岳是里名左传襄二十八年得庆氏之木百车于庄注云六轨之道反陈于岳注云岳里名】
　　不见诸侯章○阳货矙孔子之亡也【音义云矙或作瞰同音勘】好辨章○天下节注卑下者于树上为巢【卑音义及监闽本并作埤】尧舜节注沛草木之所生也【草监本误尊】
　　野有饿莩【音义云莩或作或作殍皆同】
　　昔者节注惧春秋之贬责也【责监本误贵○案音义有禹稷骈踬周公卬思仲尼皇皇等句未知属何节今并脱去】
　　陈仲子章○已频顣曰【音义云频亦作嚬】
　　离娄章句上
　　离娄章○师旷节注大蔟【蔟误从竹】
　　不愆节注大雅假乐之篇【假音义作嘉云案诗作假】所行不过差【下矣字疑衍】
　　既竭心思节注则天下被覆衣之仁也【疑】
　　兵甲不多【案音义兵甲作甲兵云或作钾音同】
　　责难节注责难为之事使君为【下敬字疑衍】是勉之君【疑有脱字】爱人章○其身正而天下归之【而毛本误则】注已仁犹未至邪【犹误独下犹未恭同】
　　天下有道章○如耻节注故百年乃治【治当洽字误】小国美之故七年【美当差字误】
　　商之节注执祼鬯之礼【鬯音义作畅丁云谓鬯酒也】
　　不仁章○可以濯我缨【音义云濯丁作瀹音药】
　　大甲节注已见上篇【已误以○案音义有如临深渊战战恐惧也九字未知属谁节今脱去】
　　桀纣章○民之节注犹水乐卑下【卑音义作埤】
　　居下位章○注曽子三省大雅矜矜【案音义有此八字今脱】淳于髠章○男女节注此权也【也误此】
　　适间章○政不足与间也【今本无与字案朱子云间字上亦当有与字】天下大悦章○而瞽瞍□豫【□误底下及注并同】
　　离娄章句下
　　舜生章○首节注负海也【疑】
　　文王节注书曰太子发上祭于毕下至于孟津【案丁氏公着云案古文尚书无此文先儒以为此文是伪秦誓也】
　　地之相去节舜至文王千二百嵗【千监本误于】
　　旧君章○諌行节注田菜也【菜误业从音义挍】
　　非礼章○陈质娶妇而常拜之也【音义云质本亦作贾】
　　中才章○如中节注贤不肖相觉【案丁氏公着云觉音教音义作挍】深造章○自得节注故使君子欲其自得之也【使字疑在欲字下】
