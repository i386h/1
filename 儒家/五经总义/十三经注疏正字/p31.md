<!-- { "loadSidebar": true } -->
　　六章如月节音义恒本亦作絙【絙通志堂本及监本并作緪】
　　疏如月至或承○如日月之上【日当衍字】
　　月上至就明○集本定本絙字作恒【集本当集注之误后并同】
　　采薇
　　序疏采薇六章章八句【八误六】后人歌因谓本所遣之辞爲歌也【上歌字疑衍】出车序云劳还帅【帅序作率】
　　文王至息之○周正月丙子愬【愬当朔字之误】若对作止之柔在作后矣与郑脃脕同也【止当言字误脕毛本误晚】
　　一章疏莫晚至其心○将使一劳久逸暂费永久宁【下久字当衍文】歳暮言归已期久矣【已期字疑误倒】
　　二章采薇节音义或作早晚字非也【非毛本误北】
　　疏聘问○故归笺云小聘问
　　三章采薇节音义少诗照切忍音刃
　　疏十月至爲阳○实无阳而得阳名者【无误隂】爲其嫌于无阳也故称龙焉【脱也字龙误阳】知与此异【知监本误如】
　　四章戎车节音义业又鱼及切【鱼毛本误焦】
　　疏彼尔至三捷○故将帅之车【故下疑脱言字】故以车名爲貌【疑】
　　君子谓将率○王追赐之以大路以行【左传作赐之大路使以行】三有至战也○谷梁拘人民驱牛马曰侵【案传拘作苞驱作殴】公羊称觕者曰侵精者曰伐【脱二曰字】贼贤害民则伐之【民误仁】三者之外仍有攻取袭克围灭入之名【攻误故入误人】
　　五章驾彼节传腓辟也【辟释文作避】笺言戎车者云云【戎误我】四牡节音义别说文方血切【疏作方结切案毛氏居正云当作滂血切今説文无此字存考】
　　岂不节笺诚日相警戒也【日误曰音义同】
　　疏腓辟○左传云公族者公室之所庇防是也【约左传文公族误公室】
　　象弭至鱼皮○今以爲弓鞬歩乂者也【为下衍可字】经年海水将潮【脱将字年监本误云】气自相感也【监本脱气字】
　　弭弓至矢服○左不攻于左汝不能恭命【能衍字】但巧者作器因物取用【取疑致字误】以弓必须骨故用滑象【滑象当象骨之误】夏官司弓矢职曰仲秋献矢服【弓矢误弓人经文仲作中服作箙】是矢器谓之服也【谓毛本误为】
　　六章疏昔我至我哀○杨栁依依然【监本脱然字】事得还返【疑】
　　我来至反时○正本无役字【正本当定本误】
　　出车
　　序疏出车至八句○作出车诗者劳还帅也【脱者字】遣将至其义○虽三章三辈别行【三章误二章】虑有惊急复且停住也【惊疑警字误】
　　一章召彼节音义装侧郎切【郎误良】
　　疏我出至棘矣○知自急难欲疾趋之【自当事字误】
　　出车至牧地○虽言数在牧【数疑衍字】不卽以在廐之马驾戎车者【戎毛本误我】
　　仆夫御夫也○周礼戎仆掌御戎车【御经作驭下御夫御贰车并同】以此云谓之载矣【谓之误维其】
　　二章我出节音义属音烛致也【脱致字】
　　彼旟节音义旆蒲贝切【贝误具】
　　疏我出至况瘁○卽就于郊牧之车设此旐【卽毛本误旣】于此菑亩【此毛本误比下此及下传二本误并同】
　　龟蛇曰旐【下脱○】大司马序云【序下疑脱官字】二十五人为两【二十误一十】野谓公邑大夫建旐者【建注作载】百官卿大夫载旟者【脱下三字】
　　旆旆旒垂貌○定本云旆旆旆旒垂貌【脱一旆字】
　　三章疏王命至于襄○其所建旂旐鲜明央央然【旂误于】于是是而平除之【当衍一是字】
　　四章昔我节笺其间非有休息【非毛本误未】
　　五章喓喓节音义兴许譍切【譍误膺】
　　六章春日节音义卉许贵切【案毛氏居正云説文卉许韦切当作二音通用】疏春日至于夷○及所获之众以此而来【及所监本误又多】
　　杕杜
　　一章有杕节音义【睆华板切字从白或作目边蕃音烦一十四字脱】
　　女心伤止【女监本误汝】
　　二章疏则时未黄落犹忧愁也【犹疑巳字误】
　　三章檀车节音义幝车敝也【説文作车弊皃】
　　疏陟彼至不远○谓之父母也已尊之又亲之也【也当者字误】
　　杞非至君子○故爲托采以望君子【采下当脱菜字】
　　四章疏防人占之○卽与士冠礼筮日云云【日误曰】
　　鱼丽
　　序疏内谓至歌之○言时已太平可以作颂【已毛本误以】时虽太平犹非政洽【洽监本误治】
　　一章鱼丽节音义鲨字亦作鯋【脱字字鯋误魦】獭又佗末切【末误未】麛本或作麑【麑误霓】
　　疏罶曲至所然○凡以薄取鱼者名爲罶也【取鱼尔雅注作为鱼笱】鲿一名扬今黄颊鱼是也【脱扬今二字】鱼身形厚而长【鱼毛本误角】徐州人谓之扬黄颊通语也【原本作江东呼黄鲿鱼一名黄颊鱼】陆玑疏云云【疏误注】又云斧斤入山林无不误字也【误字二字当误倒】兽蛰伏豺食兽【下兽字监闽本作禽】亦谓獭聚其鱼以祭先【谓毛本误为】鸠化爲鹰而罻罗设【而罻罗设王制作然后设罻罗】罻捕鸟网【网説文作网】差可爲恐尽物以长飬之故也【疑有脱误】士不取麛卵【取麛误麛不】自然不得匝也【自疑日字之误属上句】
　　酒美至又多○言且多文承有酒之下【下三章二字当衍文】下章皆叠上章句末之字谓之爲物【谓之疑故知误】
　　二章疏若作鲩又与舎人不异【不误有从尔雅疏校】
　　南陔白华华黍
　　笺此下非孔子之旧【此误而从鹿鸣之什疏校】音义孔子删定在三百一十一篇内【在误有】
　　疏乃迹其所用亡之早晚【所用下当脱与字】笙入堂下磬南北靣立歌南陔白华华黍【脱立字磬误鼓歌经文作乐案燕礼作奏诗谱序疏同则歌当为奏】故知战国及秦之世而亡之也【秦监本误奏】又解爲亡而义得存者【为疑诗字误】各置于其篇亡此三篇之序无时可属【亡疑首字误时当诗字误或诗字在篇之下则亡字不误】而乡饮酒之礼注皆云今亡【之当燕字误】爲记注时就卢君耳先师亦然【耳衍字】旣古书义又当然【当邶风燕燕疏作且】礼乐之书稍稍废弃【脱一稍字】南有嘉鱼之什诂训传第十七○音义自此至菁菁者莪六篇【至监本误下】
　　序音义乐又音岳【岳误乐】
　　一章疏江汉至篧也○郭璞曰今鱼罩【案尔雅注作今捕鱼笼也】烝尘至至诚○郑欲烝爲久【郑欲下疑脱训或解字】又云尘然犹言久然爲如也【然下疑脱一然字或然为二字衍文】故云人将俱徃是众可知【故云二字疑在可知下】皆出经重罩而求也【求当来字误】
　　君子至位者○君子斥成王【斥误谓】则神只祖考安乐之矣【序无则字矣序作也】故贤者归徃之【之笺作也】
　　三章南有节音义累本亦作蔂【蔂仍作累误】
　　疏南有至绥之○甘瓠之草得上而累蔓之【而毛本误靣】乡饮至我安○按乡饮酒燕饮而安之【下五字当衍文】燕礼司正洗角觯南靣坐奠于中庭【脱角字及坐字】
　　南山有台
　　序笺阙疏【疑脱漏】
　　一章疏台夫须莱草○台所以御雨是也【雨传作暑】今兖州人蒸以爲茹谓之莱蒸【蒸并误烝】若欲显其高大草木则是禆益之言不端矣【之下疑脱资字不下疑脱一字】
　　四章南山节音义檍音忆【忆毛本误意】
　　五章南山节疏枳枸来巢【枸文选作句】
　　乐只节疏耉靣如冻梨【脱如字】
　　由庚崇丘由仪
　　序笺云云燕礼又有升歌鹿鸣下管新宫【见记毛本笺误疏又有误有所】无以知其篇第之意【意误处从疏挍】
　　蓼萧
　　序疏蓼萧至四海○意中国有圣人盍徃朝之【盍误远从韩诗外传挍】
　　九夷至五长○雒师谋我膺注皆与此同【雒误维】尔雅惟有其数耳【误尔雅虽有与周皆两数耳从周礼疏校】武王胜殷巢伯来朝【上四字系洪范序疏此本之而言也】禹防诸侯于涂山执玉帛者万国【毛本于误干玉误王】
　　一章旣见节音义朝见直遥切下贤遍切下燕见同【一十三字脱】
　　疏蓼彼至处兮○言爲天子所保【子疑下字误】
　　萧蒿至露貌○萧萩也【萩误荻下同】下章瀼瀼泥泥【章毛本误草】萧香至贱者○萧合馨香【记作焫馨作羶芗注羶当为馨声之误也】三章旣见节音义易夷豉切【防监本误政】
　　四章疏鞗辔至曰鸾○辔靶勒【勒误也】驷驖笺云【驖误从金下同】此说至云然○故知说天子之车饰也【说毛本误饰】从六服诸侯尚有车迎【从当彼字误】若四方之宾公迎之于大门内【案燕礼记作若与四方之賔燕则公迎云云】案大行人上公之礼云云【之礼误九命】诸侯以七爲节立当前疾【疾误侯郑司农注前疾谓驷马车辕前胡下柱垂地者】
　　湛露
　　序疏蓼萧序不云天子【脱不字】而皆首章见天子云云【皆当衍字】
　　一章湛湛节笺其仪有似醉之貌【仪误义从疏校】
　　疏夜饮至渫宗○故言燕也【燕字误倒】旣侍其賔然后得燕【旣本作已賔误宗字脱】燕者何也祭巳而与族人饮【脱也祭巳三字】饮而不醉是不亲醉而不出是不敬【不敬经传通解作渫宗也上句亦有也字】
　　天子至烛焉○此天子于诸侯之仪【仪误义】宵则庶子执烛于阼阶【下脱司宫执烛于西阶上八字】
　　二章疏夜饮至不成○桓公贤敬仲之故云云【约杜注义】四章音义陔字亦作祴【祴误械】
　　疏其实至陔节○奏陔賔取所执脯以赐钟人【賔误夏取字衍】
　　彤弓
　　序音义忾说文作鎎【鎎误饩】
　　疏彤弓三章章六句【三章毛本误二章】
　　诸侯至征伐○诸侯赐弓矢然后专征伐【王制无专伐二字】则献于王【下脱王字】将赏则加膳【传作将赏为之加膳】王飨醴命晋侯宥【飨传作享宥作侑】
　　一章疏大设礼而飨之【下脱○】
　　彤弓至言我○但唐大者是其体强弱之名【名上疑脱异字】爲其体同异未闻【为其字当误倒】王以有功者受彤弓【下彤弓二字当衍】盖亦当唐大乎【下当脱则玈弓三字】准之周礼非甚差也【甚疑其字误】言者至反入○故知言者谓王策命也【策命字误倒】则受出藏之乃反入者【则当知字误】
　　大饮至早朝○周语曰王飨有体荐云云【语见左传宣十六年作周语误】
　　二章疏右之至之谓○筵前受爵反位【反误及】兴取肺坐絶祭哜之【哜误齐】是言之可以明主之献賔【言之当右之误】三章疏又曰主人盥洗【盥洗二字误倒】醻饮【饮误引传作道】
　　菁菁者莪
　　序音义菁菁者莪【监本脱一菁字毛本脱者字】下幷注同【幷误并】疏乐育至官之○兴立小学云云名曰秀士【约王制文】命乡论秀士升之司徒曰选士【乡误卿士误官】升之于大学【记作而升之学下升于大学无大字】
　　一章疏菁菁至有仪○又君子能飬材与官【又疑言字误】莪萝蒿○释草云莪萝【下蒿也二字衍】莪蒿也一名萝蒿【下衍也字】叶似邪蒿而细又可蒸食【脱食字似误以叶监本误菜】
　　三章旣见节笺五贝爲朋【章恺之曰案汉书当作二贝为朋言五者字之误也正义似曲説】
