<!-- { "loadSidebar": true } -->
　　疏南山至去之○亦犹鲁桓不禁使之至齐【犹当由字误】襄公至去之○拉干而杀之【拉公羊传作搚同路合切】不书即位文姜出故也【书传作称】经书三月夫人逊于齐【三月误二月逊经作孙音同】其言逊于齐何【脱于齐二字】于防防之下言齐意也【下误正齐意出于齐侯意毛本误同】
　　一章疏雄狐至如狐○其可耻恶如狐貌以狐比之【貌疑故字误】
　　二章疏葛屦至之道○竒天数矣【疑】云其数竒【疑】诸侯一娶九女以下【孔君以意引之与原文不次】不见傅姆不下堂【姆传作母音同】女子十年不出傅姆教之【礼记无傅字下句约记文】大夫妻爲姆【上彼注有选老二字】由襄公与文姜云云【由当犹字误】又襄公止从文姜耳【从误复】
　　三章既曰节笺何复盈从令至于齐乎【令毛本误命】
　　疏蓺麻至鞠止○何爲又使穷极邪意而至齐乎止【止误上】
　　蓺树至得麻○故云蓺犹树也【犹字传无】
　　取妻至谓告○故云议于生者卜于死者以足之【足监本误兄毛本误见】故斋戒以告鬼神【斋记作齐凡经传斋字同】故受其礼于祢庙也【脱祢字】
　　鞠穷○释言文【鞠尔雅作鞫】
　　鞠盈至鲁桓○释诂文【文误云监本四章疏内同】
　　甫田
　　一章无田节音义莠羊九切【四字当在田字音下】
　　疏甫大至能获○上地家百亩【亩经作畮下同】
　　二章无思节音义怛旦末切【末毛本误未】
　　三章婉娈少好貌【貌毛本误倪】音义总本又作摠【又毛本误文摠监本仍作总误通志堂本作摠】
　　疏婉娈至弁冠○故爲弁冠也【爲当谓字误】猗嗟颀若抑若者皆然耳之义【颀误顶抑误言】
　　卢令
　　序音义噣本亦作浊【浊仍作噣误】
　　疏毕噣至缴射○释天云噣谓之毕【噣尔雅作浊下注同】
　　一章疏卢田至令然○韩国卢天下之骏犬也东郭逡天下之狡兔也【脱下也字国策韩国作韩子骏犬作疾犬】韩子卢逐东郭逡绕山三越冈五【脱子逡二字绕山云云原文作环山者三腾山者五】免极于前犬疲于后【疲原文作废】
　　三章其人节音义偲説文云强力也【脱力字】
　　疏则与子母之环文当异【文疑又字误】鋂环也【案説文作鋂大鎻】
　　敝笱
　　序疏齐人恶君而复恶文姜【文监本误又】
　　一章疏敝笱至如云○齐子文姜初归于鲁国止【止误正文字监本阙】
　　鳏大鱼○子思叹曰鱼贪饵以死士贪禄以亡【案孔丛作鳏虽难得贪以死饵士虽懐道贪以死禄】
　　鳏鱼至婉顺○里革断其罟而弃之曰鱼禁鲲鲕【里误星鲕误鱬】笺以一鳏若大鱼【一疑爲字误】且鲂鲲非极大之鱼【鲲当鱮字误】
　　二章敝笱节音义鱮象吕切【鱮误鳞】
　　疏今定本云所使止于义是也【止误出】
　　三章疏今其上下相充也【今当令字误】唯唯至不能制也【一十九字系音义当在上笺下误入疏】
　　载驱
　　序音义播波佐切【案毛氏居正云尚书舜典盘庚播字有上去二音合通用】
　　疏故犹端○爲无嫁之头绪【爲当谓字误】此亦谓无礼义之头绪也故盛服而与妺通滛也【上也字当衍文】
　　一章载驱薄薄【驱毛本误驰】
　　疏薄薄至羽饰○説文云鞹革也【説文作去毛皮】舆革前谓之鞎后谓之茀【鞎误艰下同鞎胡根切茀尔雅从竹】巾车掌王后之五辂【五误车辂经并作路】
　　二章鲁道节音义岂开改切【案毛氏居正云在误改弟字有二音则岂字亦有二音以在字有上去二声故也青蝇诗岂弟亦当作两音】
　　疏四骊至盛也○夏官校人云云【校毛本误挍】
　　此岂至明也○与上古文相通也【古疑衍字】
　　三章汶水节音义汤失章切【失监本误夫】
　　猗嗟
　　一章抑若节传广【上字监本误】
　　疏猗嗟至臧兮○抑然而美者【脱抑字】
　　猗嗟至长貌○史记云云颀然而长是之爲长貌也【之当颀字误颀史记作几音祈】
　　二章仪既节笺正所以射于侯中者【射疑】士二正【二误出疏】疏猗嗟至甥兮○猗嗟此庄公【目】上之名【嗟监本误差】二尺至曰甥○总齐国爲信【信当言字误】此尔雅之明文未学者之所及【未学当末学误】
　　正所至之子○射人以射法治射仪【仪误义】糁七十豻五十【糁误槮经作参豻作干注参读爲糁糁杂也杂侯者豹鹄而麋饰下天子大夫也干读爲豻豻侯者豻鹄豻饰也】量侯道者各以弓爲度【量衍字各字脱度误量】司裘掌大射之礼【裘误衣】有正者无鹄者无正【无鹄下当脱有鹄二字】
　　三章疏猗嗟至乱兮○其射即贯习爲之兮【即当则字误】礼射至之乱○初使三耦射之而未释获【三毛本误二】齐国十一篇三十四章【三十监本误二十】

　　十三经注疏正字卷十一
　　钦定四库全书
　　十三经注疏正字卷十二
　　山东按察使沈廷芳撰
　　诗
　　魏葛屦诂训传第九○音义姬姓国也【姓监本误魏】其地虞舜夏禹所都之域也【也误地】
　　魏谱
　　魏者节疏禹受禅都平阳或安邑【平误子】乃□防亡【厎误底下字后同】
　　在禹节疏雷首在蒲坂南【坂汉志作反详尚书正字】
　　周以节疏霍韩魏皆姬姓【扬误杨】故言周以封同姓焉【焉误子】
　　其封节疏寘诸河之侧【侧误干兮二字】
　　至春节疏或父祖或子孙不可知凡【凡当也字误】俭而易行【俭传作险注云险当爲俭字之误也】以徳辅此则爲明主也【传无爲字】
　　葛屦
　　序音义隘于懈切【懈误解】
　　疏葛屦二章【二误三】反覆俭啬褊急【覆当复字误】
　　俭啬至侵削○皆云国小而廹日以侵削【案陟岵序云国廹而数侵削】故笺采下章而言其刺之意【采当探字误】
　　一章掺掺节音义説文作攕【攕误从木旁作】
　　疏纠纠至履霜○而少仪云国家靡敝君子不履丝屦者【敝误币履误屦】屦舄之饰有絇繶纯【絇经作句注句当爲絇声之误也纯字见注絇音劬繶于力切纯章允切】言朝祭屦舄各从其裳之色【舄监本误爲】掺掺至妇功○其夕袵席于奥良席在东【其夕二字非经文】婚礼毕将卧息【毕监本误异】
　　要防至之人○襚者以褶则必有裳【脱则字】帛爲褶无絮虽复与襌同【复误复褶絮字监本误襌毛本误禅】要是裳要则襋爲衣领【襋误衬】
　　二章疏提提至爲饰○释训云提提安也【案尔雅作媞媞】
　　汾沮洳
　　序其君俭以能勤【其君下释文有子字案言采其莫传无明文王肃以爲大夫采菜其説是也若以爲君亲采菜则与末句公路殊不相应矣章恺之云】
　　一章美无节音义軞本亦作旄【脱亦字】
　　疏彼汾至公路○殊异于公路【下当脱公路二字】
　　是子至是也○乃宦卿之适子以爲公族【脱子字】赵盾爲軞车之族【軞传作旄】车仆掌戎车之倅【倅经作萃注犹副也七内切】三章彼汾节音义藚説文音似足切【似足误其或】
　　园有桃
　　一章心之节笺如是则众臣无知我忧所爲也【如是误知是】其谁节笺音义复扶又切【四字脱】
　　疏园有至勿思○又言从君之行俭而啬【从当彼字误】魏君至由是○是税三不得薄也【三疑十字误】
　　曲合至曰謡○歌者合于琴瑟也【合传作比】
　　二章园有节音义棘俗作栜同【栜通志堂本作防疑棘字误谓从两朿也】
　　陟岵
　　序疏云役至征发○犹司冦亡役诸司空【疑】
　　一章疏山无至曰岵○无草木屺【屺尔雅作峐音义云犹屺字一音古开切】旃之至尚义○犹可释言文【犹尔雅作猷】亲则友也【则当即字误】
　　十亩之间
　　一章十亩节音义闲本亦作闲【闲仍作闲误】
　　疏古者至之甚○夫一廛田百亩【亩经作畮凡周礼亩字同】周礼上地家百亩云云【上地中地下地案大司徒职作不易之地一易之地再易之地】又云遂上地有莱五十亩云云【莱误菜注谓休不耕者案遂人职云上地莱五十畮中地莱百畮下地莱二百畮】
　　伐檀
　　序疏明是君贪而臣効之【効当作效凡効力之効从力则效之效从文】一章不稼节笺貉子曰貆【子监本误于】音义廛本亦作□又作防【防误厘□监本误从王】
　　疏坎坎至且涟○犹以闇主常多【以当似字误】
　　种之至兽名○扬子云有田一廛【扬误杨云误云】地官载师云市廛之征【案经文作以廛里任国中之地】若今云邑里居矣【里居字误倒】今江东通呼貉爲【误案乌郎切山吏切】
　　二章疏十万至之数○故今古数言之【今当依字误】
　　三章不稼节疏鹩鹑其雄鶛【鶛误鹄】
　　彼君节疏熟食曰飱○秋官掌客云云大夫飱一牢士飱少牢【掌客下当脱注字一牢注作大牢】
　　飱读至之飱○入其门则无人焉【传作则无人门焉者下句同下有入其闺则无人闺焉者九字】俯而窥之【传作俯而窥其户】郑以爲鱼食飱【鱼食字疑误倒】字林云飱水浇饭也【字林误説文从释文挍】不得与不素飱相配【飱当餐字误】
　　硕鼠
　　一章硕鼠节笺民或于是徙【徙监本误徒】
　　疏硕大至是徙○郭璞曰形大如鼠【脱形如二字】关西呼爲防鼠防音雀【脱爲防鼠三字防雀误鼩瞿】许慎云硕鼠五技鼠也【脱鼠也二字】能飞不能上屋【上説文作过能飞下次能縁次能游次能穴次能走】能穴不能覆身【覆説文作掩】魏国今河东河北县是也【脱河东二字】诗言其方物宜谓此鼠【脱诗字】及乡大夫职云云【乡误卿】或郊民入徙国中【入误人】
　　三章疏谁之永号○言往释皆歌号喜乐得所【释当则字误】之往永歌○乐记及关雎序皆云永歌之【序误矣】
　　唐蟋蟀诂训传第十
　　唐谱
　　唐者帝尧旧都之地今曰太原晋阳是也【脱也字】
　　至子燮改爲晋侯【子误于】疏以此封若【若误君】地名晋阳是也南有晋水【是也疑者以误】及叔虞子燮爲晋侯【脱及字】
　　其封节疏恒山在常山上曲阳西北【常山误故县】
　　昔尧节疏汤汤洪水方割【割误害】暨稷播奏庶艰食鲜食【暨误既】
　　当周节疏生僖侯司徒【僖世家作厘音僖凡史记僖字放此】
　　其孙节疏子昭侯立【脱子字】顷父之子嘉父【顷误须】之水【毛本误杨】五公子争突最处后【案五公子争言公子五度相争谓突忽子亹子仪非谓有五公子也】
　　蟋蟀
　　序疏蟋蟀至风焉○其有陶唐氏之遗风乎不然何其忧之逺也【下其字衍遗风传作遗民】
　　一章好乐节笺君之好乐不当【乐误义】
　　疏蟋蟀至除去○郭璞曰今趋织也【趋音促尔雅注作促】粢醍在堂【案彼注粢读爲齐声之误也齐才细切】
　　我我至耕事○告民出五种命农计耦耕事【脱事字种误谷】君虽至政令○以序言欲其以礼自娱乐【娱序作虞古通】故其忧谓邻国侵伐之忧【谓误爲】
　　荒废至礼义○良善释诂文【案释诂无文】
　　山有枢
　　一章疏枢荎○释木文【案尔雅作藲】
