<!-- { "loadSidebar": true } -->
　　军事节疏谓将帅在军枯槁之赐牛【枯槁误牿犒从闽本挍】郑司至之牛○秦师袭郑【秦监本误泰】
　　凡祭节疏今以互与楅衡共一弥不可【今误合】
　　充人
　　充人节疏但祭祀之牲皆体全具【全监本误牷毛本误牲从通解续挍】牢闲至气成○案宣三年公羊云【三误二公羊下当有传字】三牢者各主一月【各主毛本误冬二】
　　凡散节疏云散祭祀之牲【脱祀字】刍豢牲则不必三月其诸侯祭祀飬牲防何【案楚语作刍豢牲几何无则不至养牲一十二字】
　　展牲则告牷【牷毛本误牲】
　　疏展牲若今夕牲也者【夕毛本误久】
　　硕牲节注君牵牲入【牵监本误率】
　　疏此经据正祭时【时误特】
　　賛助至肥腯○季良止之曰天方授楚【止毛本误正方监本误子】

　　十三经注疏正字卷二十五
　　钦定四库全书
　　十三经注防正字卷二十六
　　山东按察使沈廷芳撰
　　周礼
　　地官载师
　　载师节防云以物地事者【地毛本误色】使出赋贡【出毛本误其】任土至职之○故因民九职以制贡【毛本以字误在九职上】故郑以地职中兼见衡虞之守也【见毛本误有】
　　以防里节注郊或为蒿【蒿毛本误髙】坛读为防【坛监本误礼】地中空地未有宅者【地监本误田】其中大夫如州长【中误上】农民户一人已受田【汉志无一字】亦以口受田如比【如比误如此下及疏同】定受田者二百八十八万家也【脱者字从疏挍】
　　防余地既九等之人所受以为公田也【既当即字误】
　　故书至公邑○乂礼记士之子不免农大夫之子免农矣【案此据少仪问大夫士之子长幼文而言非谓有成文也】故破从仕官之仕【官当宦字误】所谓王制夫圭田无征复【复疑误或衍字】其中大夫如州长云云其下大夫如县正者【脱中下二字】郑云郊外曰野【脱曰字】自百里外云云【自监本误目】凡言弟者云云【凡误兄】言任义得两含也【言疑见字误】而遂人职授民田云云【授误受】不谓民之邑居云云【不毛本误下】故云积百同【云毛本误五】尔雅释山山足曰麓【尔雅释山当作刘熈释名】而郑以三分去一【以疑云字误】六乡故七万五千家【千毛本误十】未必各整万家【必监本误毕】余夫亦如之【夫误壮】三十受田给政役【政误征】乡大夫注亦云有夫有妇乃成家【注见小司徒作郷大夫误也乃注作然后】一夫一妇受井田百亩【井衍字】通财粥货曰商【粥汉志作鬻】四民陈力受职【受误授】故地无旷土【无志作亡凡汉书无字放此】昔圣王处士以闲燕【约国语文】余夫以力出耕公邑者【出毛本误山】则三分所去六而存一【而毛本误不】今于此三分所去之中云云【去毛本误云】云通上中下者【脱通字】以六家受十三夫【夫毛本误大】
　　唯其漆林之征二十而五【其衍字】注任地【监本误任也】周税轻近而重逺【周误国】而畺埸有【埸误塲圃字后并同】音义桼本又作漆音七【下脱刘本作桼字之变也音同场音亦一十三字】
　　疏即上经宅田士田云云【士误土】
　　征税至有○外有九室九卿治之【治之记作朝焉】畺有【畺诗作疆】中田田中也农人作庐以便其田事【脱也农人三字及下田字】于其畔种【其畔笺作畔上】过于十一大桀小桀减于十一大貉小貉【公羊传过于作多乎减于作寡乎】十一税天子之正【传作什一者天下之中正也】凡宅节注掌敛市之次布儳布云云【次经作絘儳作总】以共吉凶二服【共误其】音义间音闲【闲毛本误闭】
　　疏郑司至繇役○先郑云云【郑毛本误农】总读如租之【读误谓】布谓守斗斛铨衡之布【之布彼注作者之税】犯质剂者之布【布彼注作泉】何以假他轻重乎【疑】
　　以时节疏闾师徴敛六郷之赋贡【郷毛本误卿】则此赋贡含有也【疑则此赋中含有贡也之误】
　　闾师
　　闾师节疏国中至九贡○云赋谓九赋及九贡者案下文陈贡【脱及九贡三字文监本误又】
　　凡任民节音义以畜许又切【又误六】
　　疏以山泽山贡不同【山贡当所贡之误】
　　凡庶节注皆所以耻不勉【勉毛本误免】音义衰七囘切【下脱下同二字】
　　县师
　　县师节疏古者亦三年一大案且戸口【者毛本误云且疑衍或其字误】郊里至言近○凡造都鄙制其地域【域误或】
　　若将节疏王载大常已下【下毛本误干】郷师云以旗致万民【案经云以司徒之大旗致众庶】
　　遗人
　　遗人节疏委积至为羁○若谷不足【足误熟】谓道路之委积【谓毛本误委下谓之乏谓误作为】以待国之分颁【分经作匪注匪读为分】凡賔客节注若今野候徒有庌也【徒误徙疏内同】
　　疏庐若至一宿○于时庐旅【时毛本误待】
　　均人
　　凡均节注读如防防原隰之防【防毛诗作畇】易坤为均【监本坤字缺】
　　不收节注非凶札之嵗【札监本误礼】
　　师氏
　　以三徳节疏冬温夏凊【凊监本误清】
　　徳行至之道○云徳行内外之称【内外字监本误倒】考朕昭子刑【子误予】案礼记王制云【记毛本误纪】非自然长生之道【自误是】失道而有徳【有老子作后下有仁有义有礼并同】
　　中失音义郑丁仲切【丁毛本误下】
　　凡祭节音义从才用切【下脱下同二字】
　　使其节注跸止行人【止毛本误上】
　　朝在节疏内列至王宫○及舎设蕃盾【蕃经作藩】
　　保氏
　　而养节注过军表【军误君疏同】今有重差夕桀句股也【案陆氏徳明云夕桀二字非郑注今案礼记少仪疏所引亦无此二字】齐齐皇皇【齐齐释文作济济】音义剡羊冉切【冉误甚】
　　疏养国至翼翼○击则不得入【击当依毛本作轚下同】方田以下皆依九章算术而言【此下当増方田以御田畴界域粟米以御质剂变易衰分以御贵贱廪税少广以御幂积方圆商功以御功程积实均输以御逺近劳废肭以御隠杂互见方程以御错糅正负勾股以御广逺髙深七十二字从方氏周官集注补】賔客之容穆穆皇皇【案记賔客作言语容作美注美当为仪字之误也】
　　司諌
　　司諌节疏云辨其能而可任于国事者【辨误从力下同】
　　以攷节音义行如字下注同【行下孟切注同】
　　司救
　　司救节音义注作邪同【今注亦作衺】
　　疏衺恶至罪也○又云圜土聚教罢民【聚误収】
　　凡名节注使事官作之也【作之字监本误倒】
　　疏罚谓至司冦○左嘉石平罢民焉【焉误也】
　　其有节注昼日任之以事而収之【昼监本误书疏同】
　　凡嵗节注施恵赒恤之【恤监本误从贝疏同】
　　调人
　　调人节音义难乃旦切注及下同【八字脱】
　　凡遇节音义共和并如字【五字脱】
　　疏过无至之属○左氏文七年传曰【曰监本误文】又云且为仲迎【迎传作逆】臣闻兵作于内为乱【闻下传有之字】
　　凡和难节疏虽以防赦【以当已字误】
　　和之至事主○可以王法纵不讨乎【乎监本误平】不得就而雠之【雠注作仇】寝苫枕干不仕不与共天下【下记有也字不与作弗与干毛本误于】小子曰惑【曰疑日字误】故逆之海外【逆当避字误】乃在被杀者子孙【乃疑非字误】弗辟节疏瑞节至其罪○剡圭以除慝【剡经作琰除慝误和难】郑又知使调人执瑞节【执监本误报】
　　凡有节注犹今二千石以令解仇怨【犹今监本误犹令】
　　媒氏
　　媒氏节注夫妻判合【判传作胖】
　　凡男女节疏成名至名之○孩而名之【孩记作咳释文作孩并户才切】凡娶节疏书之至之者○媒氏以男女既有未成昏之籍【籍误借】不止是一者【不止疑知不误】闻礼男三十而有室【闻当从原文作而】亦不是过【原文作不是过也】二十之女【下中春之月四字疑衍文】中古男三十而娶【脱古字】合于中节【大戴记作合于五也中节也】女三十而嫁【记原文有备于三五合于八八也九字】尚书大传曰【传监本误傅】女子十五笄【记作十有五年而笄下三十下亦有年字】中春节疏三星参也【上当脱绸缪束薪三星在天八字】又云时尚暇务须合昏【二语未详所出俟考】长养之毋亦不失也【毋疑义字误】霜降逆女氷泮杀内【内误止案仪礼经传通解引荀子云云下云十日一御注云杀减也内谓女御也十日一御即杀内之义又杨氏倞云当为氷泮逆女霜降杀内之误谓发生之时合男女闭藏之时禁嗜欲也】氷泮而农桑起【桑误业】又曰冬合男女春班爵位也【春误秋爵误时也疑案字之误属下】夏小正曰二月冠子嫁女娶妻之时【一十四字疑行文】郑説之五爻辰在卯【説之当注云误】止而説男下女【止而上字误皆】旧诗云士如归妻我尚及氷未定纳其篇义【旧诗当旧説误我尚云云疑我尚及氷未散纳定其仪之误】谨案春秋鲁送夫人云云【送当逆字误】且仲春为有期之言【期毛本误讥】摽有梅之诗【搮毛本误从木】故戒文王能使男女得及其时【戒疑】氷未散正月以前也二月可以昏矣【脱也字昏矣误为昏】
　　若无故节【按方氏苞云此经首言始婚者次言娶判妻入子者次言鳏寡节次甚明但其文恐有错简若移若无故而不用令者罚之于令男子三十而娶女子二十而嫁之下移司男女之无夫家者而防之于令防男女之下则可无疑矣然就本文亦可通】
　　凡嫁子节疏此纯帛交祭义云云故论语云【交当及字误故当又字误】天有六气降生五行【下句非左传成文】
　　凡男女节注奄其上而栈其下【案公羊传奄作揜栈作柴】
　　疏谓若诗之中冓以触法也【疑○诗监本误谓】亳社烖是也【烖左传作灾】邶风刺卫宣公之诗【邶误从比后并同】
　　司市
　　以次节疏次谓至界也○次思次序介次【序当依经作叙】以量度节音义成贾定贾奠贾定物贾其贾平物贾平贾大贾小贾贾贱恒贾而贾故贾凡十二音嫁【奠贾定物贾脱贾定二字平物贾平贾脱物买平贾四字而贾故贾脱上贾字十二当作十三定贾之贾监本误买】
　　疏量以量谷粱之等【粱误梁】贾定则召买者来【贾当依毛本作价】以质节疏质剂谓券书【券从刀此误力后并同】
　　以刑节音义扑普卜切【卜毛本误十】
　　以泉节疏掌以市之征布之等藏之【以误于征误罚】
　　大市节疏案下文市朝一夫各方百步【下文下当脱匠人二字下四字】日□至姓也○文王至于日中□【□经作昃音义同于当作于凡尚书于字放此】百族或在城内【内毛本误由】
　　凡市节疏明思不得为辞直是【下当脱司字】读当云思当为司字【上当字误得】
　　凡万民节注考实诸泉入及有遗防【考监本误者】
　　疏期谓至遗防○则一黍为一分十黍为寸【案汉志作一黍之广度之九十分黄钟之长一为一分十分为寸】而五度审矣【脱而字下五量句同】又云以子谷秬黍中者千二百黍其实一籥【脱以字千毛本误十千二云云志作千有二百实其籥】而五量嘉矣【嘉误审】何得各有地之叙乎【有当于字误】
