<!-- { "loadSidebar": true } -->
　　崧髙【胥忠反髙貌山大而髙曰崧释名云崧竦也】吉甫【本又作父音同后人名字放此】复平【音服又扶又反】襃赏【保毛反】维岳【字亦作岳鱼角反白虎通云岳者何捔功徳也】骏极【音峻大也】廵守【音狩本亦作狩】虞夏【户雅反下同】之翰【户旦反又音寒干也】于蕃【方元反】贤知【音智本或作哲】桢榦【音贞】有难【乃旦反】往扞【户旦反】相穆【息亮反】赎刑【音树一音常欲反】亹亹【亡匪反勉也】王纉【祖管反继也韩诗作践践任也】欲离【力智反下欲离同】令往【力呈反下皆同】传子【直专反】尔庸【本亦作墉音容毛云城也郑云功也】井牧【手又反又如字后放此】有俶【本又作防尺叔反作也】藐藐【亡角反美也】蹻蹻【渠略反壮貎】濯濯【直角反沈土学反眀也】樊缨【歩丹反】为将【于伪反】乗马【绳证反注同】故复【扶又反注同】介圭【音界】往近【音记毛已也郑辞也】王饯【贱浅反送行□酒也沈祖见反音饯字林子扇反云送去食也】于郿【亡悲反又亡冀反地名属扶风今为县】告语【鱼据反】复重【直用反】意解【音蟹】土疆【居良反】以畤【如字本又作峙直纪反两通】其粻【音张粮也】式遄【市专反速也】委【于伪反】积【子赐反】番番【音波勇武貎】啴啴【吐丹反毛喜乐也郑云安舒】虎贲【音奔】喜乐【音洛】良翰【恊句音寒】周徧【音遍下同】揉此【本亦作柔汝又反顺也又如字一音柔注同】闻于【音问】其风【福鳯反注同王如字云音也】赠送也【诗之本皆尔郑王申毛并同崔集注本作赠増也崔云増益申伯之羙】
　　烝民【之丞反众也】中兴【张仲反】彞【音夷常也】好是【呼报反注皆同】礼知【音智】哀乐【音洛】好恶【乌路反】昭假【音格至也注同】训道【音导】不解【佳卖反本或作懈下文匪懈同】百辟【音璧】出纳【并如字纳亦作内音同】喉舌【音侯】发应【应对之应】若否【音鄙恶也注同旧方九反王同云不也】夜莫【音暮】茹之【音汝又如庶反广雅云食也】濡【如朱反一音如宛反】毳【昌锐反本又作脃七嵗反】坚强【其良反下同或其丈反】矜寡【古顽反】德輶【余乆反又音由轻也】民鲜【息浅反寡也】我义【毛如字宜也郑作仪仪匹也】易耳【以防反】衮职【古本反冕服名】捷捷【在接反言乐事也】犯軷【歩葛反道祭也】将将【七羊反本亦作锵同】逼【本亦作偪彼侧反】隘【于懈反】临菑【侧其反临菑地名】骙骙【求反】喈喈【音皆】
　　韩奕【音亦韩姫姓国也梁山奕奕然为韩国之镇故曰韩奕】冯翊【音翼】始骚【素刀反动也】之祚【徂路反】甸之【毛徒遍反治也郑绳证反或云郑亦徒遍反】有倬【陟角反明貎韩诗作晫音义皆同】匪解【音懈】防共【毛九勇反执也郑音恭云古恭字】榦不【古旦反】戎辟【音璧君也】当为【于伪反】桢榦【音贞】觐见【贤遍反下同】黑水西河【一本黑上有书曰二字】璆【其樛反又其休反】琳【字又作玪音林孔安国云璆玪羙玉也郑注尚书云璆羙玉玪羙石也】琅【音】玕【音干琅玕珠也】绥章【本亦作緌毛如谁反大绥也郑音虽车绥也】簟【徒防反】茀【音弗车蔽也】错衡【七洛反杂也沈采故反】赤舄【音昔】镂【音漏】【音羊当卢也】鞹【苦郭反革也皮去毛曰鞹】鞃【苦反沈又音轼中也亦作防防胡肱反又苰三同】浅幭【莫厯反一音篾覆式也本又作□同】防革【音条□革谓辔也】金厄【于革反毛云乌噣也郑谓缠搤】乌噣【音蜀尔雅作蠋蠋桑虫也韩子云大如指似蚕沈音昼】王为【于伪反】来朝【直遥反】藩也【方袁反本又作蕃同】樊缨【歩丹反】缠搤【于革反一本作厄同】于屠【音徒地名】显父【音甫本亦作甫注同】其肴【户交反本亦作殽同】炰【郑薄交反徐甫九反】鼈【卑灭反】其防【音速菜肴】维笋【字或作笋恤尹反尔雅云竹萌也】乗马【绳证反注同下百乗亦同】蒻【音弱】中鲙【古外反】有且【子余七救二反多貎】燕胥【思徐反皆也又思吕反】取妻【七喻反本亦作娶下注同】汾王【符云反毛大也郑水名】蹶父【俱卫反】流彘【直例反】梨【音离又力兮反又作黎】比公【音毗梨比莒君号也】将将【七羊反本亦作锵】诸娣【大计反妻之女弟为娣】从之【才用反注同又如字】祁祁【巨移反徐靓也】靓也【音静又才性反】媵之【音孕又绳证反】曲顾【一本作回顾】道义【如字又音导】为韩【于伪反注同】姞【其一反又其乙反姓也又音佶】相攸【息亮反注同】韩乐【音洛注及下文注同】使于【所吏反】訏訏【况甫反大也】鲂【音房】鱮【音序】麀【音忧】噳噳【愚甫反本亦作虞同】熊【音雄】罴【彼皮反】有猫【如字又武交反似虎浅毛也本又作猫音同尔雅云虎窃毛曰虥猫虥音仕版反】令居【力呈反使也又力政反命也王力政反善也】燕誉【于遍反又于显反安也誉恊句音余】溥彼【音普大也】燕师【于见反注同安也徐云郑于显反王肃孙毓并乌贤反云北燕国】所完【音桓】其追【如字又都回反】其貊【武伯反追貊戎狄国名说文作貉云北方人也】长是【张丈反】令抚【力呈反】猃【本亦作玁音险】允【如字本亦作狁】实墉【毛如字郑作寔市力反寔是也下同】实壑【火各反城池也】濬脩【音峻深也】貔皮【本亦作豼音毗猛兽也即白狐也一名执夷草木防云似虎或曰似熊辽东人谓之白罴】
　　江汉【二水名】滔滔【吐刀反广大貎】淮浦【音普】夷行【下孟反】命将【子匠反】帅【所类反或作率】循流【如字本亦作顺流】主为【于伪反下主为同】其竟【音境本亦作境同】来铺【普吴反病也徐音孚】汤汤【书羊反】洸洸【音光武貎又音汪】复经【扶又反】使传【张恋反以车曰传】遽【其据反以马曰遽郑注玉藻云以车马给使】有争【争鬬之争】之浒【音虎沈又音许水涯也】疆土【居良反注及下同】匪疚【音救病也】王命行伐【一本作王法征伐】非可以兵操切之也【操音七刀反一本无兵字又一本兵操作急躁躁音早报反】其分【符问反】来【毛如字郑音赉云勤也下同】旬【毛音廵又音荀偏也郑作营】维翰【户旦反又音寒】徧也【音遍下同】名奭【音释】为虎【于伪反下为虎为其同】肈【音兆谋也韩诗云长也】尔祉【音耻福也】大谦【音泰】厘尔【力之反赐也沈又音赉】圭瓉【才旱反】秬【音巨】鬯【勑亮反】一卣【音酉又音由中尊也本或作攸】锡山土田【本或作之山川土田附庸者是因鲁颂之文妄加也】王休【许蚪反】令闻【音问】矢施【如字尔雅作弛式氏反】
　　常武绎【音亦】骚【素刀反徐音萧】赫赫【火百反字又作爀盛貎】大祖【音泰下及注大师大祖皆同】大将【子匠反笫二章注同】言警【音景】暴掠【音亮】左右陈【如字徐直觐反】行【户刚反列也】淮浦【音普涯也说文云水濵也】为之【于伪反下为其同】使军将【子匠反下同】有严【毛鱼检反郑如字】匪绍【如字继也徐云郑尺遥反缓也】绎【音亦毛云陈也郑作驿音同谓传驿也】骚【如字徐音萧】舒序也【一本作舒徐也】惮之【徒旦反】非解【音懈】传遽【张恋反】相恐【丘勇反下同】如霆【音庭】如震如怒【一本此两如字皆作而】阚【呼槛反徐火斩反又火敢反一音噉】虓虎【火交反虎怒貌】铺【普吴反徐音孚陈也韩诗作敷云大也】敦【王申毛如字厚也韩诗云廹郑作屯徒门反】淮濆【符云反毛涯也郑大防也】仍执【如字仍就也本或作扔音同】而勃【歩忽反】之降【户江反】截【才结反治也】而断【端乱反】啴啴【吐丹反盛也郑云闲睱有余力之貎】挚如【音至】闲暇【音闲】緜緜【如字靓也韩诗作民民同】测度【待洛反】未陈【直刃反下同】
　　瞻卬【音仰此及召旻二篇幽王之变大雅也】昊天【户老反】孔填【音尘乆也下篇同】其瘵【侧界反病也字林侧例反】蛑贼【本又作蟊音牟】夷届【音戒】罪罟【音古】夷瘳【勑留反愈也】士卒【尊忽反】女覆【芳服反服也注及下同】说之【音税赦也注同一音他活反】喆【音哲本亦作哲】哲知【音智王申毛如字】懿厥【于其反痛伤之声王同沈又如字】为枭【古尧反恶声鸟】襃姒【音似】妇寺【徐音侍亦如字近也】寺近【附近之近下近爱近川同】由上【时掌反】语王【鱼据反】鞫人【居六反穷也】忮【之防反害也】忒【他得反变也】谮始【本又作僭子念反不信也】竟背【音佩注同】为慝【他得反】好穷【呼报反】如贾【音古注同尔雅云市也】三倍【蒲罪反】无与【音预】朱纮【获耕反】秉耒【力对反】大昕【音欣】奉【芳勇反下同】种【章勇反】风戾【力计反燥也】以食之【音嗣】单矣【音丹】奉茧【古显反】君服与【音余】副祎【音辉副首饰祎是袆衣】少牢【诗照反】缫【素刀反本亦作縿同】盆【蒲门反】织絍【女金反】而与【音预】朝廷【直遥反下朝廷同】舎尔【音舍注同】介【音界】狄【毛他厯反逺也郑如字谓夷狄】见变【贤遍反】被甲【皮寄反】不吊【如字又音的】殄瘁【似醉反病也】渥【于角反】谴告【弃战反】离人【力智反】觱【音必】沸【音弗觱沸泉出貌】槛【胡览反徐音下斩反】藐藐【亡角反毛大也郑羙也】克巩【九勇反固也】箴之【之林反】
　　召旻【上时照反下密巾反下同】瘨我【都田反沈又音殄又音田病也】令民【力呈反一本作令故民】居圉【鱼吕反埀也】边竟【音境本亦作境】内讧【户工反溃也徐云郑音工争讼相陷入之言】争讼【争鬬之争下同】谗恶【乌路反】昬椓【丁角反】靡共【音恭注皆同】溃溃【户对反乱也】回遹【音聿一音述】奄人【如字本又作阉】王逺【于万反】而近【附近之近】维邪【似嗟反】臯臯【音羔顽不知道也尔雅云刺素食也】訿訿【音紫窳不供事也尔雅云莫供职也】其玷【丁簟反缺也】窳【音庾裴骃云病也说文云嬾也一本作众】业业【如字一音五荅反危也】孔贬【彼检反队也】队也【直类反又作队】不溃【毛户对反遂也郑作彚音谓荗貌】栖【音西谓栖息也】苴【七如反毛水中浮草也郑树上栖苴也】枯槁【口老反】我相【息亮反】之疚【音救病也字或作防】斯粺【皮卖反】职兄【音况下同】粝米【兰末反沈音赖又音厉】兹复【扶又反下同】主长【如字又张丈反】之率【字又作卛音类又音律又所律反】凿八【子洛反又音昨字林云粝米一斛舂为八斗音子沃反】自频【旧云毛如字郑作濵音賔俱云厓也案张楫字诂云濒今濵则濒是古濵字】者与【音余】溥斯【音普徧也】不烖【音灾】徧也【音遍下同】辟国【音辟开也】日蹙【子六反促也】以丧【息浪反】
　　清庙之什第二十六　　　周颂
　　【周颂三十一篇皆是周室太平徳洽着成功之乐歌也名之曰颂颂者诵也容也歌诵盛徳序太平之形容以此至羙告于神明皆成王周公时作也】
