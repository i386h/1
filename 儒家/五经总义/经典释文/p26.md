<!-- { "loadSidebar": true } -->
　　载驱【欺具反又如字下皆同本亦作駈】淫播【波佐反】薄薄【普各反徐扶各反疾駈声也】簟笰【音弗车蔽】朱鞟【苦郭反革也】发夕【韩诗云发旦也】其乘车【绳证反或音绳】鲁竟【音境本亦作境】平易【夷豉反下乐易同】四骊【力驰反】济济【子礼反注同美貌】尔尔【本亦作濔同乃礼反注同众也】徒爲【一本作从两通】之行【下孟反】岂【开改反乐也】弟【如字或音待易反】乐易【音洛】闿【音开】圛【音亦】汶水【音问水名】汤汤【失章反大貌】彭彭【必旁反】彷【音旁】徉【音羊】滔滔【吐刀反流貌】儦儦【表骄反众貌説文云行貌】猗嗟【于宜反字或作欹倚嗟叹辞】技艺【其绮反】颀而【音祈长貌】佼【古夘反本又作姣】抑若【于力反美色貌】巧趋【本又作趍七须反又七遇反】跄兮【七羊反巧趋貌】射侯【食亦反注所射每射同】正兮【音征注同画五采曰正】参分【七南反又音三】选兮【雪恋反齐也】则贯【毛古乱反中也郑古患反习也】中也【张仲反】反兮【如字复也韩诗作变变易】以御【鱼吕反】乘矢【绳证反四矢也】故处【昌虑反】
　　魏葛屦第九【案魏世家及左氏传云姬姓国也诗谱云周以封同姓其地虞舜夏禹所都之域也在古冀州雷首之北析城之西南枕河曲北涉汾水】
　　葛屦【俱具反】褊也【必浅反】陿【音洽本或作狭依字应作陜】隘【于懈反】机巧【如字徐苦孝反】趋利【七须反徐七喻反】俭啬【音色】纠纠【吉黝反沈居酉反犹缭缭也】缭缭【音了沈音辽】掺掺【所衔反又所感反徐又息亷反説文作防山亷反云好手貌】纎纎【息廉反】庙见【贤遍反】要之【于遥反防也】襋之【纪力反衣领也】谓属【音烛】着之【直略反】提提【徒兮反安谛也】宛然【于阮反辟貌】左辟【音避注同一音婢亦反】揥【勑帝反所以爲饰也】安谛【音帝】
　　汾沮洳【汾音扶云反水名也沮音予预反洳音如预反沮洳渐洳也】其君子【一本无子字】其莫【音暮菜也】其渐【如字又接廉反】軞车【本亦作旄音毛】赵盾【徒本反】公行【户郎反注同】藚【音续水舄也一名牛唇説文音似足反】水舄【音昔】昭穆【绍遥反説文作佋】园有桃之殽【本又作肴音爻】省国【色领反】且謡【音遥徒歌曰謡】之行【下孟反下文行国同】我所爲【于僞反下所爲皆同】何其【音基下章同】夫人【音符】何爲【如字】无复【符又反】谤君【博浪反毁也】有【纪力反从两束俗作防同】
　　陟岵【音户毛云山无草木曰岵此传及解屺共尔雅不同王肃依尔雅】国迫而数【音朔】侵削【本或作国小而迫数见侵削者误】之处【昌虑反】夜莫【音暮】无解【音介】旃哉【之然反】屺【音起】少子【诗照反】无耆【常志反】
　　十亩之间【莫后反古作畮俗作皆同】闲闲【音闲本亦作闲往来无别貌】无别【彼列反】还兮【本亦作旋】泄泄【以世反多人之貌】逮也【徒赉反又徒帝反】
　　伐檀【徒丹反木名也】坎坎【苦感反伐檀声】寘【之豉反置也】涟【力纒反风行水成文曰涟】猗【于宜反本亦作漪同】廛【本亦作□又作防直连反一夫之居曰壥古者一夫田百亩别受都邑五亩之地居之故孟子云五亩之宅是也】有县【音下皆同】貆【本亦作狟音桓徐郭音暄貉子也】宵田【音消夜也】貉子【户各反依字作貈】素餐【七丹反説文作餐云或从水字林云吞食也沈音孙】伐辐【音福】伐轮【音伦】之漘【顺伦反厓也本亦作唇】且沦【音伦小风水成文转如轮也韩诗云顺流而风曰沦沦文貌】囷兮【丘伦反圆仓】鹑兮【音纯鸟也】素飱【素门反熟食曰飱字林云水浇饭也】
　　硕鼠【音石大也】敛也【吕验反下同】贯女【古乱反徐音官事也】无复【扶又反】税敛【始锐反】大比【毗志反】乐【音洛注下同】土【如字他古反沈徒古反】之诀【古穴反】肯劳【如字又力报反注同】俫我【本亦作来同力代反】咏【本亦作永同音咏歌也】号【户毛反呼也】呼也【火故反】喜恱【音恱】
　　唐蟋蟀第十【唐者周成王之母弟叔虞所封也其地帝尧夏禹所都之墟汉曰太原郡在古冀州太行恒山之西大原大岳之野其南有晋水叔虞之子变父因改爲晋侯至六世孙僖侯名司徒习尧俭约遗化而不能以礼节之今诗本其风俗故云唐也】
　　蟋蟀【上音悉下所律反蟋蟀蛬也説文蟀作】僖公【许其反史记作厘侯】不中【丁仲反】虞乐【音洛下皆同】思逺【息嗣反注同】歳聿【允橘反遂也】其莫【音暮】其除【直虑反去也注同】蛬也【俱勇反沈又九共反趋织也一名蜻蛚】不复【扶又反】大康【音泰徐勑佐反下同】其居【义如字协韵音据】好乐【呼报反下同】瞿瞿【俱具反顾礼义】礼乐之外【此一乐字音岳】蹶蹶【俱卫反动而敏于事也】其慆【吐刀反过也】休休【许虬反乐道之心】山有枢【本或作蓲乌侯反荎也】昭公【左传及史记作昭侯】自乐【音洛下及注同】有朝【直遥反】廷【徒佞反】洒【所懈反沈所寄反下同】埽【苏报反本又作扫下同】有榆【以朱反】荎【田节反沈又直藜反】弗曵【以世反】弗娄【力具反娄亦曵也马云牵也】宛【于阮反本亦作苑死貌】是愉【毛以朱反乐也郑作偷他侯反取也】有栲【音考山樗】有杻【女久反檍也】山樗【勑书反又他胡反】檍也【于力反】廷内【音庭又徒佞反】弗鼓【如字本或作击非】洒【色蟹反又所绮反】有漆【音七木名】不离【力智反】
　　之水封沃【乌毒反邑名即曲沃】凿凿【子洛反】激【经歴反】湍疾【吐端反】洗【苏礼反又苏典反】去【羌吕反】垢浊【古口反】所恶【乌路反又如字】襮【音博领也字林方沃反】绣【音秀众家申毛并依字下文同郑改爲宵】黼【音甫】爲宵【音绡本亦作绡】爲纯【真允反又眞顺反】不乐【音洛】皓皓【古老反洁白也】鹄【户毒反曲沃邑也】【刋新反清澈也本又作磷同】澈也【直列反或作彻误】
　　椒聊【椒木名聊辞也】其蕃【音烦】衍【延善反】一捄【音求又其菊反何音掬沈居局反】朋比【王肃孙毓申毛必履反谓无比例也一音必二反郑云不朋党则申毛作毗至反】佼好【古夘反】聊且【子余反下同】匊【本又作掬九六反两手曰匊】
　　绸缪【上直留反下亡侯反绸缪犹纒緜也】参也【所金反】始见【贤遍反下不见见于东同】薪刍【楚俱反説文云刍刈草也象苞束草之形】合宿【音秀】后隂【户豆反】邂【本亦作解户懈反一音户佳反】觏【本又作逅同胡豆反一音户冓反邂觏解説也韩诗云邂觏不固之貌】解【音蟹】説【音悦】直戸【音值又如字】粲者【采旦反三女为粲字林作□】
　　杕杜【徒细反特貌本或作夷狄字非也下篇同杜赤棠木】所并【必政反】湑湑【私叙反不相比次也】相比【毗志反下文及注同】踽踽【俱禹反无所貌】逺其【于万反】不佽【七利反助也】菁菁【本又作靑同子零反毛叶盛也郑希少貌】睘睘【本亦作茕又作焭求营反无所依也】羔裘不防【本亦作恤荀律反忧也】豹袪【起居反又丘据反袂末也】居居【如字一音据懐恶不相亲比之貌】亲比【毗志反】有悖【补对反】豹褏【徐救反本又作褎同】究究【九又反尔雅云居居究究恶恶】之好【呼报反注同】
　　鸨【音保鸨似雁而大无后趾性不树止】政役【音征篇内注同】养其【羊亮反】鄂侯【五各反】于苞【补交反稹也】栩【况禹反杼木也】稹也【本又作槙之忍反何之人反沈音田又音振广雅云概也】杼也【食汝反徐治与反】之处【昌虑反】迫迮【侧百反】梱【户本反】致【直置反下同】靡盬【音古】蓺【鱼世反】何怙【音户恃也】罢倦【音皮】鸨行【户郎反注同】翮也【户革反尔雅云羽本谓之翮】
　　无衣始并【卑政反下注同】爲之【于僞反】之使【所吏反注同】愈【羊主反】且奥【本又作燠于六反暖也】暖【奴缓反】
　　有杕之杜宗族【本亦作宗矣】隂寡【于鸩反又如字本亦作防同】噬肯【市世反逮也韩诗作逝逝及也】与比【毗志反】好之【呼报反下同】曷饮【于鸩反下文同】食之【音嗣下同】道周【周曲也韩诗周右也】观也【古乱反】
　　葛生好【呼报反】攻战【音贡又如字】多丧【息浪反注同弃亡也又如字】怨思【息嗣反或如字】蔹【音廉又力恬反又力俭反徐又力劒反草木疏云似栝楼叶盛而细子正黒如燕薁不可食】齐则【侧皆反本亦作斋下同】枕箧【口牒反】韣【本亦作防又作椟徒木反】坟墓【符云反】圹【音旷】
　　采苓【力丁反大苦也即甘草叶似地黄】好听【呼报反】幽辟【匹亦反下同】小行【下孟反】爲言【于伪反或如字下文皆同本或作僞字非】舎【音舍下同】旃【之然反】爲言谓爲人【并于僞反若经文依字读则此上爲字亦依字】讪人【所谏反】采葑【孚容反】
　　秦车邻第十一【秦者陇西谷名也在雍州鸟鼠山之东比昔臯陶之子伯翳佐禹治水有功舜命作虞赐姓曰嬴其末孙非子为周孝王养马于汧渭之间封为附庸邑于秦谷及非子之曾孙秦仲周宣王又命为大夫仲之孙襄公讨西戎救周周室东迁以岐丰之地赐之始列为诸侯春秋时称秦伯崔云秦在虞夏商为诸侯至周为附庸】
　　车邻【本亦作隣又作辚栗人反】秦仲始大【絶句或连下句非】白顚【都田反】的【丁歴反】颡【桑党反】寺人【如字又音侍本或作侍字寺人奄人内小臣也】之令【力呈反注同又力政反沈力丁反韩诗作伶云使伶】传告【直専反】阪有【音反又扶板反陂者曰阪】陂者【彼寄反又普罗反又彼皮反】以间【音闲】安乐【音洛下文并同】其耊【田节反老也八十曰耊一音天节反】之朝【直遥反】将后【胡豆反又如字】鼓簧【音黄笙也】
　　驷驖【田结反又吐结反驖骊马也】始命【絶句】园囿【音又沈又尤菊反】之乐【音洛】孔阜【符有反大也】骊也【力知反】媚子【眉冀反】献麋【亡悲反】舎【音舍】拔【蒲末反括也】射之【食亦反】括也【苦活反】善射【音社】四种【章勇反】輶车【由九反又音由轻也】鸾【卢端反】镳【彼骄反】猃【力验反长喙田小犬也説文音力劒反】歇【本又作猲许谒反説文音火遏反】骄【本又作獢同许乔反□獢短喙田犬也】轻也【遣政反又如字下同】喙【况废反】驱逆【丘遇反或丘于反】乘车【绳证反】搏噬【音博旧音付】
