<!-- { "loadSidebar": true } -->
　　马【释名云武也王弼注易云在下而行者也】蹄【音提司马云马足甲也】御【鱼吕反广雅云敌也崔本作辟】龁【恨发反又胡切反】翘【祁饶反】足【崔本作尾】而陆【司马云陆跳也字书作马健也】驽【音奴恶马也】骥【音冀千里善马也】义【许宜反又如字徐音仪崔本同一本作羲】台【崔云义台犹灵台也】路寝【路正也大也崔云路寝正室】而恶【乌路反】伯乐【音洛下同伯乐姓孙名阳善驭马石氏星经云伯乐天星名主典天马孙阳善驭故以为名】剔之【勑厯反字林云剃也徐诗赤反向崔本作鬄向音郝】雒之【音洛司马云烧谓烧铁以烁之剔谓翦其毛刻谓削其甲雒谓羁雒其头也】羁【居宜反广雅云勒也】馽【丁邑反徐丁立反绊也李音述本或作馵非也馵之树反司马向崔本并作□向云马氏音竦崔云绊前两足也】编之【必然反】皁【才老反枥也一云槽也崔云马闲也】栈【士板反徐在简反又士谏反编木作□似牀曰栈以御湿也崔云木棚也】不治【直吏反】骤【士救反】橛【向徐其月反司马云衔也崔云鏕也】饰【徐音式司马云排衔也谓加饰于马鏕也】鞭【必然反】防【初革反杜注左传云马檛也檛音竹反】陶【道刀反谓窑也窑音弋消反】埴【徐时力反崔云土也司马云埴土可以为陶器尚书传云土黏曰埴释名云埴职也职音之食反】中规【丁仲反下皆同】应绳【应对之应后不音者放此】揉曲【汝久反】矫【居兆反】拂【房弗反】去者【羌吕反】天放【如字崔本作牧云养也】塡塡【徐音田又徒偃反质重貌崔云重迟也一云详徐貌淮南作莫莫】顚顚【丁田反崔云専一也淮南作瞑瞑】蹊【徐音兮李云径也】隧【徐音遂崔云道也】连属其郷【王云既无国异家殊故其乡连属】混【胡本反】芒【莫刚反】淡【徒暂反】漠【音莫】遂长【丁丈反又直良反】无吞【敦思反又音天】攀【本又作扳普班反】援【音袁广雅云牵也引也】闚【去规反】物驯【似遵反或音纯】恶乎【音乌】不离【力智反注皆同】素朴【普剥反】蹩【步结反向崔本作弊音同】躠【本又作薛悉结反向崔本作杀音同一音素葛反】踶【直氏反向同崔音缇】跂【丘氏反一音吕氏反崔音技李云蹩躠踶跂皆用心为仁义之貌】澶【本又作儃徒旦反又吐旦反向崔本作但音燀】漫【武半反向崔本作曼音同李云澶漫犹纵逸也崔云但曼淫衍也一云澶漫牵引也】摘【敕厯反又陟革反】辟【匹壁反向音檗徐敷厯反李父厯反本或作僻音同李云纠擿邪辟而为礼也一音妇赤反法也崔云擿辟多节】始分【如字下分皆同】牺尊【音羲尊或作樽司马云画牺牛象以饰樽也王肃云刻为牛头郑云画凤皇羽饰尊婆娑然也音先河反】珪璋【音章李云皆器名也锐上方下曰珪半珪曰璋】情性不离【如字别离也】交颈【颈领也居郢反又祁盈反】相靡【如字李云摩也一云爱也】相踶【大计反又徒兮反又徒祁反李云踶蹋也广雅字韵声类并同通俗文云小蹋谓之踶】马知【李音智下同】衡扼【于革反衡辕前横木缚轭者也扼义马颈者也】月题【徒兮反司马崔云马頟上当颅如月形者也】介【徐古八反】倪【徐五圭反郭五第反李云介倪犹睥睨也崔云介出俾倪也】闉【音因】鸷【徐敕二反郭音踬】曼【武半反郭武谏反李云闉曲也鸷抵也曼突也崔云闉扼鸷曼距扼顿迟也司马云言曲颈于扼以抵突也一云鸷曼旁出也】诡【九彼反】衔【口中勒也或云诡衔吐出衔也】窃辔【齧辔也崔云诡衔窃辔戾衔橛盗艰辔也】态作【吐代反】赫【本或作防呼白反】胥氏【司马云赫胥氏上古帝王也一云有赫然之徳使民胥附故曰赫胥盖炎帝也】含哺【音步】县企【音】踶【直氏反】跂【丘氏反】好知【呼报反下音智】
　　胠箧第十【举事以名篇】
　　胠【李起居反史记作愶徐起法反一音虚乏反司马云从旁开为胠一云发也】箧【苦协反】探【吐南反】囊【乃刚反】匮【其位反槛也】必摄【如字李云结也崔云收也】缄【古减反】縢【向崔本作同徒登反崔云约也案广雅云缄□皆绳也】扃【古荧反崔李云闗也】鐍【古穴反李云纽也崔云环古也】知也【如字又音智下同】揭【徐其谒反又音桀三苍云举也担也负也】担【丁甘反】而趋【七须反李云走也】唯恐【丘用反】郷之【本又作向亦作向同许亮反】为大盗【于伪反下及下注而为同】积者【如字李子赐反】罔罟【音古罔之通名】耒【力对反徐力偎反郭吕匮反李云犂也一云耜柄也】耨【乃豆反李云锄也或云以木为锄柄】所刺【徐七智反】阖【戸腊反】四竟【音境下之竟同】治邑【直吏反】屋【周礼夫三为屋】州【五党为州二千五百家也】闾【五比为闾二十五家也】郷【五州为郷万二千五百家也】田成子【齐大夫陈恒也】一旦【宋元嘉中本作一日】杀【音试】齐君【简公也春秋哀公十四年陈恒杀之于舒州】而盗其国【司马云谓割安邑以东至琅邪自为封邑也】圣知【音智下同】十二世有齐国【自敬仲至庄子九世知齐政自太公和至威王三世为齐侯故云十二世也】以守【如字旧音狩】比干剖【普口反谓割心也崔本作节云支解也】苌【直良反】胣【本又作胣徐勑纸反郭诗氏反崔云读若拖或作胣字胣裂也淮南子曰苌铍裂而死司马云胣剔也苌周灵王贤臣也案左传是周景王敬王之大夫鲁哀公三年六月周人杀苌一云刳膓曰胣】子胥靡【密池反司马如字云縻也崔云烂之于江中也案子胥伍员也谏夫差夫差不从赐之属镂以死投之江也】焉得【于防反】故跖【之石反】之藏【才浪反又如字】知可【如字本或作知可否】分均【符问反又如字】无治【直吏反下文始治同】鲁酒薄而邯【音寒】郸【音丹邯郸赵国都也】围【楚宣王朝诸侯鲁恭公后至而酒薄宣王怒欲辱之恭公不受命乃曰我周公之长于诸侯行天子礼乐勲在周室我送酒已失礼方责其薄无乃大甚遂不辞而还宣王怒乃发兵与齐攻鲁梁恵王常欲击赵而畏楚救楚以鲁为事故梁得围邯郸言事相由也亦是感应宣王名熊良夫悼王之子恭公名奋穆公之子许慎注淮南云楚会诸侯鲁赵俱献酒于楚王鲁酒薄而赵酒厚楚之主酒吏求酒于赵赵不与吏怒乃以赵厚酒勿鲁薄酒奏之楚王以赵酒薄故围邯郸也】掊【普口反】击【徐古厯反】纵舍【音舍注同】闲邪【似嗟反】去华【起吕反下注去欲去其皆同】圣人已死则大盗不起【向云事业日新新者为生故者为死故曰圣人已死也乗天地之正御日新之变得实而损其名归真而忘其涂则大盗息矣】争尚【争鬬之争后皆同】圣人不死大盗不止【向云圣人不死言守故而不日新牵名而不造实也大盗不止不亦宜乎】为之斗斛以量之【向云自此以下皆所以明苟非其人虽法无益】权衡【李云权称锤衡称衡也锤音直伪反】符玺【音越】矫之【居表反】窃钩【钩谓带也】揭【其谒其列二反】斧钺【音越】能禁【音今又居鸩反下不可禁同】擿玉【持赤反义与掷字同崔云犹投弃之也郭都革反李云刻也】殚【音丹尽也】铄絶【郭李诗灼反向徐音药崔云烧断之也】竽【徐音于】瑟【本亦作笙】塞瞽旷【崔本塞作杜云塞也】胶【音交徐古孝反】丧矣【息浪反】攦【郭吕系反又力结反徐所绮反李云折也崔云撕之也】工倕【音垂尧时巧者也一名垂】蜘【音知】蛛【音诛】蛣【起一反】蜣【音羌】之行【下孟反】钳【李巨炎反又其严反】攘【如羊反】之帅【本又作率同所类反】不铄【朱灼反崔云不消坏也向音燿】不僻【匹亦反】爚【徐音药三苍云火光销也司马崔云散也】此数【所主反】容成氏【司马云此十二氏皆古帝王】骊【徐力池反李音犂】畜【徐敕六反】伏戏【音羲】慊【口簟反】乐其【音洛】而不相往来【一本作不相与往来捡元嘉中郭注本及崔向永和中本并无与字】至治【直吏反注同】颈【如字李巨盈反】赢【音盈崔云裹也广雅云负也】粮【音良】而趣【七于反徐七喻反】上好【呼报反注下皆同】弩【音怒】毕弋机变【李云兔网曰毕缴射曰弋弩牙曰机】之知【音智下及注并下知诈皆同】钩饵【如志反】罔罟罾【音曽】笱【音钩钓钩也饵鱼饵也广雅云罟谓之罔罾鱼网也尔雅云嫠妇之笱谓之罶】削【七妙反】格【古百反李云削格所以施罗网也】罗落置【子斜反】罘【本又作罦音浮尔雅云鸟罟谓之罗兔罟谓之罝罬谓之罦罦覆车也郭璞云今翻车也】渐毒【李云渐渍之毒不觉深也崔云渐毒犹深害】颉【戸结反】滑【于八反颉滑谓难料理也崔云缠屈也李音骨滑稽也一云颉滑不正之语也】解【苦懈反】垢【苦豆反司马崔云解垢隔角也或云诡曲之辞】每每【李云犹昏昏也】舍己【音舍下文同】上悖【李郭云必内反又音佩司马云薄食也】下烁【失约反崔云消也司马云崩竭也崔向本作栎同徐音药】中堕【许规反毁也】之施【始防反】惴【本亦作□又作喘川兖反向音揣】耎【耳转反崔云蠉□动虫也一云惴耎谓无足虫】肖翘【音消下音祁饶反崔云肖翘植物也李云翾飞之属也】种种【向章勇反李云谨慤貌一云淳厚也】而说【音恱下同】役役【李云鬼黠貌一云有为人也】恬【徒谦反】惔【徒暂反徐大敢反】啍啍【李之闰反又之纯反郭音惇以已诲人之貌下同司马云少智貌徐许彭反又许刚反向本作哼音亨崔本上句作哼哼少知而芒也一云哼哼壮健之貌】
　　在宥第十一【以义名篇】
