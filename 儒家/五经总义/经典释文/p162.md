<!-- { "loadSidebar": true } -->
　　刻意【司马云刻削也峻其意也案谓削意令峻也广雅云意志也】尚行【下孟反】离世【力智反】髙论【力困反】怨诽【非谓反徐音非李云非世无道怨己不遇也】为亢【苦浪反李云穷髙曰亢】枯槁【苦老反】赴渊【司马云桔槁若鲍焦介推赴渊若申徒狄】所好【呼报反下及注皆同】为治【直吏反下同】此朝【直遥反】薮【素口反】处闲【音闲下同】魡鱼【本亦作钓同雕呌反】吹呴【况于反字亦作喣】呼吸【许及反】吐故纳新【李云吐故气纳新气也】熊经【如字李古定反司马云若熊之攀树而引气也】鸟申【如字郭音信司马云若鸟之嚬呻也】道引【音导下同李云导气令和引体令柔】此数【所主反】仅【其靳反】焉能【于防反】澹【大暂反徐音谈】然【一本作澹而】百行【下孟反下及篇末百行同】恬惔【大暂反徐音谈下皆同】质也【质正也】而丧【息浪反下同】人休【虚求反息也下及注同】平易【以豉反下及注皆同】无难【乃旦反下同】邪气【似嗟反下同】蜕然【音帨又始锐反】去知【起吕反】其觉【古孝反】粹【虽遂反】不罢【音皮】悲乐【音洛下同】好恶【乌路反】于忤【五故反】确【苦角反】纎介【音界】干越之劒【司马云干吴也吴越出善劒也李云干谿越山出名劒案吴有谿名干谿越有山名若耶并出善铁铸为名劒也】柙而【戸甲反】下蟠【音盘郭音烦】倩乎【七练反】之观【古唤反】鞟【苦郭反】
　　缮性第十六【以义名篇】
　　缮【善战反崔云治也或云善也】性【性本也】滑【音骨乱也崔云治也】思以【李息吏反注役思同】方复【扶又反下无复虽复同】必离【力智反下文同】去欲【起吕反】治道【如字又直吏反】养知【音智下以意求之】乐也【音洛注同】信行【下孟反注同下以行小行注行者行立皆放此】徧【音遍】不冒【莫报反崔云覆也】在混【胡本反】芒【莫刚反崔云混混芒芒未分时也】澹【徒暂反】不扰【而小反】燧人【音遂】兴治【直吏反】【古尧反本亦作浇】醇【本亦作淳音纯】之称【尺证反】心与心识【如字众本悉同向本作职云彼我之心竞为先职矣郭注既与向同则亦当作职也】博溺【乃沥反郭奴学反】世丧【息浪反下及注皆同】弗见【贤遍反】只所【音支】淡【大暂反】泊【音薄】危然【如字郭云独正貌司马本作恑云独立貌崔本作垝音如累垝之垝垝然自持安固貌】于坦【敕但反】块然【苦对反】乐全【音洛注下皆同】傥来【吐党反崔本作党云众也】可圉【鱼吕反本又作御】不为【于伪反下同】倒置之民【崔云逆其性命而不顺也向云以外易内可谓倒置】
　　秋水第十七【借物名篇】
　　秋水【李云水生于春壮于秋白虎通云水准也】灌河【古乱反】泾流【音经司马云泾通也崔本作径云直度曰径又云字或作泾】两涘【音俟涯也】渚【司马云水中可居曰渚释名云渚遮也体髙能遮水使从旁回也】崖【字又作涯亦作厓并同】不辩牛马【辩别也言广大故望不分别也】河伯【姓冯名夷一名冰夷一名冯迟已见大宗师篇一云姓吕名公子冯夷是公子之妻】为尽【津忍反】北海【李云东海之北是也】面目盳【莫刚反又音旁又音望本亦作望】洋【音羊司马崔云盳洋犹望羊仰视貌】向若【向徐音向许亮反司马云若海神】闻道百【李云万分之一也】今我睹【旧音覩案说文睹今字覩古字睹见也崔本作今睹我云睹示也】大方之家【司马云大道也】理分【扶问反后同】以语【如字下同】于虚【音墟本亦作墟风俗通云墟虚也崔云拘于井中之空也】夏虫【戸嫁反】曲士【司马云郷曲之士也】尾闾【崔云海东川名司马云泄海水出外者也】泄之【息列反又与世反】量数【音亮注及下同】而县【音下同】怏然【于亮反又于良反】之竟【音境】礨【力罪反向同崔音垒李力对反】空【音孔垒孔小穴也李云小封也一云蚁冡也】稊米【徒兮反司马云稊米小米也李云祶草也案郭注尔雅稊似稗稗音蒲卖反】大仓【音泰】人卒【尊忽反司马云众也崔子恤反云尽也】五常之所连【司马云谓连续仁义也崔云连续也本亦作五帝】所争【侧耕反】任士之所劳【李云任能也劳服也】证向【许亮反崔云往也向郭云明也又虚文反】掇【专劣反郭云短也】而不跂【如字一本作企下注亦然】坦【吐但反】不说【音恱】不愕【五各反】舍故【音舍】之倪【五佳反徐音诣郭五米反下同】垺【李普回反徐音孚谓盛也郭芳尤反崔音裒】之殷【殷众也】异便【婢面反徐扶面反注皆同】精粗【七胡反下同】能分【如字】不能论【本或作谕】为利【于伪反】故措【七故反】行殊【下孟反下尧桀之行同】辟异【匹亦反】无已【音纪】恶至【音乌下同】其称【尺证反】可胜【音升】自为【于伪反注内自为相为皆同余如字】之哙【音快又古迈反又古防反之者燕相子之也哙燕王名也司马云燕王哙拙于谋用苏代之说斆尧舜让位与子之三年而国乱】而王【往况反】白公【名胜楚平王之孙白县尹僭称公作乱而死事见左传哀公十六年】梁丽【司马李音礼一音如字司马云梁丽小船也崔云屋栋也】窒【珍悉反尔雅云塞也崔李同说文都节反】骐【音其】骥【音冀】骅【戸花反】骝【音留李云骐骥骅骝皆骏马也】捕【音步本又作搏徐音付】狸【力之反】狌【音姓向同又音生崔本作鼬由又反】殊技【其绮反】鸱【尺夷反崔云鸱鸺鹠与委枭同】夜撮【七括反崔本作最音同】蚤【音早说文跳虫齧人者也淮南子鸱夜聚蚤察分豪末许愼云鸱夜聚食蚤虱不失也司马本作蚉音文云鸱鸺鹠夜取蚉食今郭本亦有作蚉者崔本作爪云鸺鹠夜聚人爪于巢中也】瞠【尺夷反向处辰反司马云张也崔音又师愼反本或作瞑】师是【或云师顺也】师治【直吏反注皆同】不舍【音舍下同】簒夫【初患反取也下如字】女恶【音汝后放此下音乌】反衍【如字又以战反崔云无所贵贱乃反为美也本亦作畔衍李云犹漫衍合为一家】反覆【芳服反】与道大蹇【向纪辇反徐纪偃反本或作与天道蹇崔本蹇作浣云犹洽也】谢施【如字司马云谢代也施用也崔云不代其徳是谓谢施】参【初林反】差【初宜反】严乎【鱼检反又如字】繇繇【音由】泛泛【孚劒反字又作泛】畛【之忍反】域【于逼反旧于日反】令去【力呈反】五藏【才浪反】其薄【如字崔云谓以体着之】之行【如字】蹢【丈益反又持革反】防【丈緑反又音浊】屈伸【音申】反要【于妙反】夔【求龟反一足兽也李云黄帝在位诸侯于东海流山得竒兽其状如牛苍色无角一足能走出入水即风雨目光如日月其音如雷名曰夔黄帝杀之取皮以冒鼔声闻五百里】怜【音莲】蚿【音贤又音司马云马蚿虫也广雅云蛆渠马蚿】蚿怜蛇蛇怜风风怜目目怜心【司马云夔一足蚿多足蛇无足风无形目形缀于此明流于彼心则质幽为神游外】趻【勑甚反郭莬减反一音初禀反】卓【本亦作踔同勑角反李云趻卓行貌】唾【吐卧反】喷【普闷反又芳奔反又孚问反】如雾【音务郭武贡反】可胜【音升】悗然【亡本反】蓬蓬【步东反徐扶公反李云风貌】防【音秋李云借也借则削也本又作防子六反又七六反迫也】折大【之舌反】蜚大【音飞又扶贵反】孔子游于匡宋人围之数【色主反】匝【子合反司马云宋当作衞匡卫邑也衞人误围孔子以为阳虎虎尝暴于匡人又孔子弟子顔尅时与虎俱后尅为孔子御至匡匡人共识尅又孔子容貌与虎相似故匡人共围之】不惙【本又作辍同丁劣反】入见【贤遍反】吾语【鱼据反】蛟【音交】渔父【音甫】兕【徐履反】大难【乃旦反】闲堂【音闲】无几【居岂反】将甲【如字本亦作持甲】公孙龙问于魏牟【司马云龙赵人牟魏之公子】少学【诗照反】长而【张丈反】之行【下孟反】之知【音智】汒焉【莫刚反郭音莽】论之【力困反】及与【音余下助句放此】所开【如字本亦作闗两通本或作阂】吾喙【许秽反又昌锐反】隐机【于靳反】大息【音泰】埳井【音坎郭音陷】之鼃【本又作蛙戸娲反司马云埳井坏井也鼃水虫形似虾蟇】之鳖【必灭反字亦作鼈】吾乐【音洛下之乐大乐同】跳【音条】井干【古旦反司马云井栏也诸诠之音西京赋作韩音】甃【侧救反李云如阑以塼为之着井底阑也字林壮谬反云井壁也】赴水【如字司马本作踣云赴也】蹶【其月反又音厥】泥则没足灭跗【方于反郭音附司马云灭没也跗足跗也李云言踊跃于涂中】还【音旋司马云顾视也】虷【音寒井中赤虫也一名蜎尔雅云蜎蠉郭注云井中小蛣蟩赤虫也蜎音求兖反蠉音况兖反蛣蟩音吉厥】蟹【戸买反】科斗【若禾反科斗虾蟇子也】夫擅【市战反专也】一壑【火各反】已絷【猪立反司马云拘也三苍云绊也】非乐【音岳又五敎反】逡【七旬反】九潦【音老】弗为【于伪反下同】顷久【司马云犹早晚也】适适【始赤反又丈革反郭莬狄反】规规【如字又虚役反李徐纪睡反适适规规皆惊视自失貌】之竟【音境后同】蚉【音文】商蚷【音渠郭音巨司马云商蚷虫名北燕谓之马蚿一本作蜄徐市轸反】不胜【音升】可强【其丈反】方跐【音此郭时紫反又侧买反广雅云蹋也蹈也履也司马云测也】大皇【音泰】奭然【音释】四解【戸买反】索之【所白反】寿陵余子【司马云寿陵邑名未应丁夫为余子】邯【音寒】郸【音丹邯郸赵国都也】匍【音蒲又音符】匐【蒲北反又音服】口呿【起据反司马云开也李音袪又巨劫反】濮水【音卜陈地水也】楚王【司马云威王也】先焉【先谓宣其言也】巾笥【息嗣反或音司】而藏之【李云藏之以笥覆之以巾】惠子相【息亮反下同】梁【相梁惠王】子恐【丘勇反】摉【字又作搜或作廋所求反李悉沟反云索也说文云求也】鹓【于袁反】鶵【仕俱反李云鹓鶵鸾凤之属也】醴泉【音礼李云泉甘如醴】吓【本亦作乎同许嫁反又许伯反司马云吓怒其声恐其夺已也诗笺云以口拒人曰吓】嗜【时志反】好【呼报反】豪梁【本亦作濠音同司马云濠水名也石絶水曰梁】鯈鱼【徐音条说文直留反李音由白鱼也尔雅云鮂黒鰦郭注即白鯈也一音篠谓白鯈鱼也】从容【七容反】鱼乐【音洛注下皆同】以难【乃旦反】方复【扶又反】其处【昌虑反】
　　至乐【音洛】第十八【以义名篇】
