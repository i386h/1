<!-- { "loadSidebar": true } -->
　　良耜【音似良善也耜田器也】秋报社稷也【本或有冬字者非】畟畟【楚侧反犹测测也尔雅云畟畟耜也郭云犹严利也】其种【章勇反】筐【丘方反】筥【纪吕反】饟【式亮反】其笠【音立】伊纠【居黝反又其皎反】其镈【音博】赵【徒了反刺也又如字沈起了反又徒少反】以薅【呼毛反说文云拔田草也又云或作茠引此以茠荼蓼】荼蓼【上音徒下音了】赵刺【七亦反下同】以盛【音成】薅去【起吕反】朽止【虚有反烂也】挃挃【珍栗反获声也】积之【子赐反】其比【毗志反注同】如栉【侧瑟反】祭酺【音蒲又音步】合醵【其据反又其略反合钱饮酒也】牡【如纯反本亦作犉黄牛黒唇曰】有捄【音蚪角貌】复求【扶又反下同】丝衣【衣绎祭之服】绎【音亦祭之明日又祭也字书作释】之融【余戎反尚书作肜音同】其紑【孚浮反徐孚不反絜鲜也又音培又音弗】载【如字反音戴同】弁【皮变反】俅俅【音求恭慎也说文作絿同】鼐【乃代反郭音乃大鼎也】鼒【音兹小鼎也徐音灾尔雅云圜弇上谓之鼒郭音才说文作镃字音兹】门塾【音孰门侧堂也或音育】举幂【亡厯反本亦作鼏】圜【音圎】弇【古奄字】□【字又作兕徐履反】觵【古横反罸爵也字又作觥同】其觓【音蚪本一作觩】不吴【旧如字哗也说文作防防大言也何承天云吴字误当为防从口下大故鱼之大口者名防胡化反此音恐惊俗也音话】不敖【五诰反本又作傲注同】哗也【音花】不讙【火官反又火元反】敖嫚【亡谏反】酌【音灼字亦作汋】大武【如字徐音泰】于【音乌注同】铄【舒灼反美也】蹻蹻【居表反武也】之造【毛才老反为也郑七报反诣也】传相【直专反】
　　桓祃也【马嫁反师祭也】桓武志也【本或以此句为注】娄丰【力住反亟也】亟也【欺冀反数也下同】匪解【音懈注同】于昭【音乌注同】闲之【间厠之闲代也注同】
　　赉【来代反与也徐又音来】敷时【音孚徧也】绎思【音亦】犹徧【音遍下篇同】于绎思【郑如字王于音乌】而王【于况反又如字下篇同】
　　般【薄寒反乐也注同】巡守【手又反】般乐也【音洛崔集注本用此注为序文】于皇【音乌注同】嶞山【吐果反注同郭云山狭而长也又同果反字又作堕】乔岳【上音桥髙也下音岳】翕河【许及反合也】裒时【蒲侯反毛聚也郑众反】于绎思【毛诗无此句齐鲁韩诗有之今毛诗有者衍文也崔集注本有是采三家之本崔因有故解之】
　　駉第二十九【本或作駉之什者是随例而加耳商颂亦然】鲁颂
　　【鲁者周公之子伯禽所封之国也周公有大勲劳于天下成王留之辅相而封伯禽焉其封域在禹贡徐州蒙羽之野十七世至僖公当周惠王襄王之时能遵伯禽之法外征淮夷内修徳敎国人羙之于是国卿季文子请周而使史克作颂四篇夫子删诗録之者以周公有致太平之勲成王命鲁郊祭用天子礼乐故取鲁颂而同于王者之后焉】
　　駉【古荧反说文作骁又作馾同】牧乎【徐音目】坰野【古荧反徐又苦营反或苦琼反远也林外曰坰下同】行父【音甫注同行父季文子名也】牡马【荗后反草木防云骘马也说文同本或作牧】有驈【户橘反阮孝绪于密反顾野王余橘反郭音述骊马白跨曰驈】有骊【力知反沈又郎西反纯黒马也说文字林云深黒色马也】白跨【苦化反又苦故反又胡瓦反郭云髀闲也苍颉篇云两股闲也】黄骍【息营反赤黄曰骍下文同字林火营反】四种【章勇反】有驽【音奴】饮食【上音荫下音嗣又并如字】无疆【居良反竟也】反覆【芳服反】有骓【音隹苍白杂毛曰骓】有駓【符悲反字又作防黄白杂毛曰防郭云今桃花马也字林作駓音丕】有骐【音其苍祺曰骐】伾伾【敷悲反有力也说文同字林作駓走也父之反音丕】苍祺【音其字又作骐】驒【徒河反青骊驎曰驒说文云马文如鼍鱼也韩诗及字林云白马黒髦也】骆【音洛白马黒鬛曰骆樊孙尔雅并作白马黒髦鬛尾也】駵【音留赤身黒鬛曰駵字林云赤马黒髦尾也】雒【音洛黒身白鬛曰雒本或作骆同】绎绎【音亦善足也一本作善走也崔本作驿】驎【本亦作甐郭良忍反毛色有深浅斑駮隐甐今之连钱骢也吕忱良振反孙炎音邻云似鱼鳞也】黒鬛【力辄反】无斁【音亦厌也】骃【旧于巾反读者并音因隂白杂毛曰骃】騢【音遐彤白杂毛曰騢说文云赤白杂色文似鰕鱼】驒【音簟徒点反字林云又音谭豪骭曰驔】有鱼【如字字书作□字林作防音并同毛云一目白曰鱼尔雅云一目白瞷二目白防瞷音闲】祛祛【起居反彊健也】彤白【徒冬反赤也】豪骭【户晏反】无邪【似嗟反注同】无复【扶又反】有駜【备笔反又符必反马肥彊貎字林又父必反】乘黄【绳证反下同】大学【音泰】咽咽【本又作□同乌反又于巾反鼓节也】乐兮【音洛注喜乐下于胥乐兮及注安乐同】之朝【直遥反】駽【呼县反又火反徐又胡眄反青骊曰駽又音】岁其有【本或作嵗其有矣又作歳其有年者矣皆衍字也】诒孙子【以之反遗也夲或作诒厥孙子诒于孙子皆是妄加也】诒遗【唯季反下同】
　　泮水【普半反】颂僖【音希】頖宫【音判夲多作泮泮宫诸侯之学也泮半也半有水半无水也郑注礼记云頖班也所以班政敎】其芹【其巾反水菜也】天子辟【音璧下同】圜如【音员】来观【古乱反又音官】伐伐【蒲害反又普贝反言有法度本又作茷】哕哕【呼防反有声也】其藻【音早水草也】嘺嘺【居表反彊盛也】昭昭【之绕反】其茆【音邜徐音桞韦昭萌藻反凫葵也干寳云今之蹗草堪为菹江东有之何承天云此菜出东海堪为菹酱也郑小同云江南人名之莼菜生陂泽中草木防同又云或名水葵一云今之浮菜即猪莼也夲草有凫葵陶景以入有名无用品觧者不同未详其正沈以小同及草木防所说为得】凫葵【音符】者与【音余】屈此【丘勿反毛云収也郑云治也徐云郑又其勿反韩诗云屈収也收敛得此众聚】昭假【古百反至也】之行【下孟反又如字】伊祐【音户福也】蟜蟜【本又作矫亦作蹻居表反武貎】献馘【古获反截耳也】臯陶【音遥臯陶唐虞之士官】狄彼【王他厯反逹也孙毓同郑作剔音同治也沈云毛如字未详所出韩诗云鬄鬄除也】烝烝【之承反】皇皇【毛如字羙也郑作于况反犹徃往也】不吴【郑如字讙也又王音误作吴音话同】疡【余章反】于讻【音凶讼也】讙也【音欢】讙哗【音花】无争【争鬬之争】其觓【音虬毛云施貎郑云持急也】其搜【依字作摉色留反毛众意郑劲疾也】孔博【徐云毛如字王同大也郑作傅音附】无绎【夲又作射又作斁或作怿皆音亦厌也】施貎【式氏反本又作弛同】致者【直置反】士卒【尊忽反】堙井【音因塞也】刋木【苦干反服防云削也】度已【待洛反】翩彼【音篇飞貌】飞鸮【于娇反恶声鸟也】桑黮【说文字林皆作葚时审反桑实也】为此【于伪反】憬彼【九永反逺行貎沈又孔永反说文作懬音犷云阔也一曰广大也】其琛【勑金反犍为舍人云羙寳曰琛】大赂【音路遗也】遗也【唯季反】
　　閟宫【笔位反毛閟闭也郑閟神也音秘同】僖公【音希】有侐【况域反清静也说文云静也一音火季也】枚枚【莫回反砻密也韩诗云闲暇无人之貌也】姜嫄【音元】是禖【莫回反】砻密【路东反厉也】无灾【字又作灾本亦作菑音同】回邪【似嗟反】天用是冯依【本又作凭同皮陵反一本作冯依其身】不坼【勑宅反裂也】不副【孚逼反】重【直容反本又作种同】穋【音六本又作稑音同】稙【征力反先种曰稙徐时力又韩诗曰长稼也】穉【音雉后种曰穉韩诗云幼稼也】菽麦【音叔大豆也】卑民【必尔反本又作俾下皆同】长大【张丈反】有秬【音巨黒黍也】纉禹【子管反继也】粒食【音立】大王【音防后大王大平皆同】翦商【子践反毛齐也郑断也】断也【音短下同】自豳【彼贫反】王迹【于况反】之届【音戒极也】无贰【音二】届极【纪力反下同】虞度【待洛反下同】无复【扶又反】敦商【郑都回反治也注同王徐都门反厚也】又与【音预】东藩【方元反】乃防【初革反】令专【力呈反】匪解【音懈】不忒【他得反】骍【息营反赤色也】牺【许冝反纯毛牲】福衡【音福逼也】牺尊【郑素河反毛云有沙则冝同郑王许冝反尊名也】将将【七羊反】毛炰【蒲包反】胾【侧吏反肉也】羹【音庚又音衡】洋洋【音羊徐音翔众多貌】不禴【羊灼反】秋祫【咸夹反】以楅【音逼】有沙【素河反刻鳯皇于尊其羽形婆娑然也一云尽也】豚也【字又作防徒门反】钘羹【字又作铏音刑】为其【于伪反】觝【都礼反】有横【古旷反一音光】有柎【方于反】尔炽【尺志反】逾【子念反】千乗【绳证反注千乗同】朱英【如字徐于耕反矛餙也】緑縢【徒登反绳也】重弓【直龙反注同】鬯中【勑亮反衣也字或作韔同】贝胄【直又反】朱綅【息亷反说文云线也沈又仓林反又音侵】烝徒【之升反】增增【如字】缀之【沈知税反又张劣反】艾也【音刈】台背【他来反下音贝】而艾【五盖反】中时【张仲反】而重【直用反】大山【音泰夲又作泰下注大室皆同】遂荒【如字毛有也郑奄也韩诗作荒云至也】近海【附近之近】凫【音符山名】绎【音亦一音夕字又作峄同山名也】蛮貃【字又作貉武伯反】夷行【下孟反】应辞【应对之应】纯嘏【古雅反】鲁朝【直遥反】在□【字又作薛息列反】是与【音余】儿齿【五兮反齿落更生细者也字书作齯音同一音如字】为之【于伪反】祝庆【之又反下同】是断【音短】是度【待洛反】松桷【音角椽也方曰桷】有舄【音昔大貌徐又音托】奕奕【音亦】榱也【色追反】其姣【古邜反】属功【音烛】孔曼【音万长也】
　　那第三十　　　商颂
　　【商者契所封之地名成汤伐桀王天下遂以为国号后世有中宗髙宗中兴时有作诗颂之者当周宣王之时宋大夫正考父校商之名颂十二篇于周之大师以那为首归而祭于先王孔子録诗之时止五篇而已乃列之以备三颂】
