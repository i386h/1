<!-- { "loadSidebar": true } -->
　　应帝王第七【崔云行不言之教使天下自以为牛马应为帝王者也】
　　齧缺【五结反下丘恱反】王倪【五兮反】四问而四不知【向云事在齐物论中】蒲衣子【尸子云蒲衣八嵗舜让以天下崔云即被衣王倪之师也淮南子曰齧缺问道于被衣】秦氏【司马云上古帝王也崔云帝王也李云大庭氏又云无名之君也】藏仁【才刚反崔云懐仁心以结人也本亦作臧作刚反善也简文同】以要【一遥反注同】所好【呼报反】所恶【乌路反】之竟【音境】徐徐【如字崔本作祛祛】其觉【古孝反】于于【如字司马云徐徐安隐貌于于无所知貌简文云徐徐于于寐之状也】日【人反】实中【音仲亦如字】始【李云日中始人姓名贤者也崔本无日字云中始贤人也】以语【鱼据反】女【音汝后皆同】出经【絶句司马云出行也经常也崔云出典法也】式义度人【絶句式法也崔云式用也用仁义以法度人也】欺徳【简文云欺妄也】涉海凿【待洛反下同郭粗鹤反】河【李云涉海必陷波凿河无成也】蚉【音文本亦作蟁同】不胜【音升】确乎【苦学反李云坚貌崔本作槖音托】矰【则能反李云罔也】之害【崔本作菑】鼷【音兮】熏【香云反】天根【崔本云人姓名也】游于殷阳【李云殷山名阳山之阳崔云殷阳地名司马云殷众也言向南游也或作殷汤】蓼水【音了李云水名也】不豫【司马云嫌不渐豫太仓卒也简文云豫恱也】大初【音泰】乗夫【音符】莽【莫荡反崔本作猛】眇【妙小反莽眇轻虚之状也崔云猛眇之鸟首也取其行而无迹】圹【徐苦广反】埌【徐力党反李音浪圹埌无滞为名也崔云犹旷荡也】无狭【户夹反】帠【徐音艺又鱼例反司马云法也一本作寱牛世反崔本作为】而自治【直吏反下文同】又复【扶又反】于淡【徒暂反徐大敢反】于漠【音莫】阳子居【李云居名也子男子通称】向【许亮反李许两反】疾强梁【崔云所在疾强梁之人也李云敏疾如向也简文云如向应声之疾故是强梁之貌】物彻防明【司马云物事也彻通也事能通而开明也崔云无物不达无物不明】不勌【其眷反】胥【如字司马云疏也简文云相也】易【音亦崔以防反云相轻易也简文同】技【徐其绮反简文云艺也】系【如字崔本作系或作系简文云音系】怵心【勑律反】来田【李云虎豹以皮有文章见猎也田猎也】猨【音袁】狙【七余反】之便【毗肩反旧扶面反】斄【音来李音狸崔云旄牛也】来借【司马云借绳也由捷见结缚也崔云借系也】蹵然【子六反改容之貌】之治【直吏反下同】贷【吐代反】神巫曰季咸【李云女曰巫男曰觋季咸名】不熹【许忌反】心醉【向云迷惑于其道也】壶子【司马云名林郑人列子师】既其文【李云既尽也】得道与【音余】众雌而无雄而又奚卵焉【司马云言汝受训未熟故未成若众雌无雄则无卵也】世亢【苦浪反】必信【崔云絶句】相女【息亮反注下同】示之【本亦作视崔云视示之也】嘻【徐音熈郭许意反】旬数【所主反】乡吾【许亮反本作向亦作向同崔本作康云向也】地文【与土同也崔云文犹理也】不震不正【并如字崔本作不誫不止云如动不动也】诚应【应对之应后同】杜徳机【崔云塞吾徳之机】有瘳【丑留反】功见【贤遍反】不齐【侧皆反本又作斋下同】且复【扶又反】泊心【白博反又音魄】得厝【七故反字又作措同】管闚【去规反】鲵【五兮反】桓【司马云鲵桓二鱼名也简文云鲵鲸鱼也桓盘桓也崔本作鲵拒云鱼所处之方也也又云拒或作桓】之审【郭如字简文云处也司马云审当为蟠蟠聚也崔本作潘云囬流所钟之域也】渊有九名【淮南子云有九□之渊许慎注云至深也】治乱【直吏反】失而走【如字徐音逸】已灭【崔云灭不见也】委【于危反】蛇【以支反委蛇至顺之貌】为弚【徐音頽丈回反】靡【弚靡不穷之貌崔云犹逊伏也】波流【如字崔本作波随云常随从之】为其【于伪反】妻爨【七判反】食豕【音嗣下同】雕琢【竹角反】去华【羌吕反】块然【徐苦怪反又苦对反】纷而【芳云反崔云乱貌】封哉【崔本作戎云封戎散乱也】知主【音智注同】无眹【直忍反崔云兆也】应而不藏【如字本又作臧亦依字读】儵【音叔李云喻有象也】忽【李云喻无形也】浑【胡本反】沌【徒本反崔云浑沌无孔窍也李云清浊未分也此喻自然简文云儵忽取神速为名浑沌以合和为貌神速譬有为合和譬无为】七窍【苦呌反说文云孔也】七日而浑沌死【崔云言不顺自然强开耳目也】














　　经典释文卷二十六
<经部,五经总义类,经典释文>
　　钦定四库全书
　　经典释文卷二十七
　　唐　陆德明　撰
　　庄子音义中【外篇十五】
　　庄子外篇骈拇第八【举事以名篇】
　　骈【步田反广雅云并也李云并也】拇【音母足大指也司马云骈拇谓足拇指连第二指也崔云诸指连大指也】枝指【如字三苍云枝指手有六指也崔云音歧谓指有歧也】而侈【昌是反徐处豉反郭云多貌司马云溢也崔云过也】于徳【崔云徳犹容也】附赘【章锐反广雅云疣也释名云横生一肉属着体也一云瘤结也】县【音】疣【音尤】而侈于性【司马云性人之本体也骈拇枝指附赘县疣此四者各出于形性而非形性之正于众人为侈耳于形为侈于性为多故在手为莫用之肉于足为无施之指也王云性者受生之质徳者全生之本骈枝受生而有不可多于徳赘疣形后而生不可多于性此四者以况才智徳行】夫【音符发句之端放此】至治【直吏反】之分【符问反后可以意求】物皆有之【之或作定】五藏【才浪反后皆同黄帝素问云肝心脾肺肾为五藏】淫僻【本又作辟匹亦反徐敷赤反注及篇末同】于仁义之行【下孟反崔云骈枝赘疣虽非性之正亦出于形不可去也五藏之情虽非道徳之正亦列于性不可治也今设仁义之敎以治五藏之情犹削骈枝赘疣也既伤自然之理更益其疾也】横复【徐扶又反篇末注皆同】至当【丁浪反后皆放此】黼黻【音甫下音弗周礼云白与黒谓之黼黒与青谓之黻】煌煌【音皇广雅云火光也向崔本作防向云马氏音煌毛诗传云皇皇犹煌煌也煌又音晃】非乎【向云非乎言是也】离朱【司马云黄帝时人百步见秋豪之末一云见千里针锋孟子作离娄】是已【向云犹是也】五声【本亦作五音】师旷【司马云晋贤大夫也善音律能致鬼神史记云冀州南和人生而无目】擢徳【音濯司马云拔也】簧鼓【音黄谓笙簧也鼓动也】曽史【曽参史防也曽参行仁史防行义】跖【之石反】累【劣彼反】瓦【危委反向同崔如字一云瓦当作丸】结绳【李云言小辩危辞若结绳之累瓦也崔云聚无用之语如瓦之累绳之结也】窜【七乱反尔雅云微也一云藏也】句【纪具反司马云窜句谓邪说微隐穿凿文句也一音钩】敝【本亦作蹩徐音婢郭父结反李步计反司马云罢也】跬【徐丘婢反郭音屑向崔本作防向丘氏反云近也司马同李却垂反一云敝跬分外用力之貌】誉【音余】杨墨【崔李云杨朱墨翟也】容思【息嗣反】祷杌【上徒刀反下音兀】此数【色主反下文此数音同】不为跂【其知反崔本作枝音同或渠支反】凫【音符】胫【形定反释名云茎也直而长如物茎也本又作踁】鹤【户各反】断之【丁管反下及注同】去忧【起吕反注去忧去甚同】意【如字下同亦作医】龁【李音纥恨发反齿断也徐胡勿反郭又胡突反】啼【音提崔本作谛】蒿目【好羔反司马云乱也李云蒿目决性之貌】蒿令【力呈反下同】于难【乃旦反】后拯【拯救之拯】饕【吐刀反杜预注左传云贪财曰饕】嚻嚻【许桥反又五羔反字林云声也崔云忧世之貌】屈【崔本作诎】折【之热反谓屈折支体为礼乐也】呴【况于反李况付反本又作伛于禹反】俞【音臾李音喻本又作呴音诩谓呴喻顔色为仁义之貌】纆【音墨广雅云索也】索【悉各反下同】连连【司马云谓连续仁义游道徳闲也】只足【音支】使丧【息浪反下已丧同】以挠【而小反郭呼尧反又许羔反广雅云乱也又奴爪反】功见【贤遍反】性与【音余此可以意消息后皆放此】三代【夏殷周也】以上【时掌反】槃夷【又音敦】鷇【口豆反】秃【吐木反】挥斥【上音辉下音赤】臧【作郎反崔云好书曰臧方言云齐之北鄙燕之北郊凡民男而壻婢谓之臧女而妇奴谓之获张揖云壻婢之子谓之臧妇奴之子谓之获】与谷【如字尔雅云善也崔本作防云孺子曰】牧羊【牧养之牧】挟【音协】防【字又作策初革反李云竹简也古以写书长二尺四寸】博塞【悉代反塞博之类也汉书云吾丘夀王以善格五待诏谓博塞也】首阳【山名在河东蒲坂县死谓饿而死】东陵【李云谓泰山也一云陵名今名东平陵属济南郡】又恶【音乌】取君子小人于其间哉【崔本无小人于三字】属其【郭时欲反谓系属也徐音烛谓属着也下皆同】虽通如杨墨【一本无此句】俞儿【音榆李式榆反司马云古之善识味人也崔云尸子曰膳俞儿和之以姜桂为人主上食淮南云俞儿狄牙尝淄渑之水而别之一云俞儿黄帝时人狄牙则易牙齐桓公时识味人也一云俞儿亦齐人淮南子一本作申儿疑申当为臾】不累【劣伪反陵皆放此】舍己【音舍】愧乎【崔本作防云防愧同】之行【下孟反注同】冥复【音服】从容【七容反】吹【如字又昌伪反字亦作炊】马蹄第九【举事以名篇】
