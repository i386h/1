<!-- { "loadSidebar": true } -->
　　关雎【旧解云三百一十一篇诗并是作者自为名】后妃【芳非反尔雅云妃媲也对也左传云嘉耦曰妃礼记云天子之妃曰后】之德也【旧説云起此至用之邦国焉名关雎序谓之小序自风风也讫末名为大序沈重云案郑诗谱意大序是子夏作小序是子夏毛公合作卜商意有不尽毛更足成之或云小序是东海卫敬仲所作今谓此序止是闗雎之序总论诗之纲领无大小之异解见诗义并是郑注所以无笺云者以无所疑乱故也】风之始也【此风谓十五国风风是诸侯政教也下云所以风天下论语云君子之德风并是此义】所以风【如字徐福鳯反今不用】风风也【并如字徐上如字下福鳯反崔灵恩集注本下即作讽字刘氏云动物曰风托音曰讽崔云用风感物则谓之讽沈云上风是国风即诗之六义也下风即是风伯鼓动之风君上风教能鼓动万物如风之偃草也今从沈说】风以动之【如字沈福鳯反云谓自下刺上感动之名变风也今不用】故嗟【迹斜反咨嗟也】叹之【本亦作叹伤賛反叹息也】蹈之【徒到反动足履地也】犹见【贤遍反】角徴【陟里反】上下【时掌反】相应【应对之应下注同】治世【直吏反】之音【絶句】安以乐【音洛絶句】其政和【一读安字上属以乐其政和为一句下放此】以思【息吏反】正得失【周云正齐人之得失也本又作政谓政教也两通】莫近【如字沈音附近之近】厚人伦【音后本或作序非】曰比【必履反】曰兴【虚应反沈许甑反】曰颂【音讼】下以风【福鳯反注风刺同】刺上【本又作防七赐反】而谲【古穴反诈也】故曰风【福鳯反又如字】之苛【本亦作荷音同苛虐也】吟【疑今反动声曰吟】风其上【福鳯反】告于【古毒反】麟【吕辛反】趾【音止】驺【本亦作□侧留反】召公【本亦作邵同上照反后召南召公皆同】从岐【其宜反山名也或音祗】被江【皮寄反】大王【音泰】淑女【常六反善也】哀【前儒并如字论语云哀而不伤是也郑氏改作衷竹隆反】窈【乌了反】窕【徒了反毛云窈窕幽间也王肃云善心曰窈善容曰窕】恕【音庶本又作念】好【呼报反】逑【音求】雎【七胥反】鸠【九尤反雎鸠王雎也鸟之有至别者】之洲【音州水中可居者曰洲】兴也【虚应反沈许甑反案兴是譬喻之名意有不尽故题曰兴他皆仿此】挚【本亦作鸷音至】有别【彼竭反下同】説【音悦】乐【音洛】和谐【戸皆反】则朝【直遥反】廷【徒佞反】好【毛如字郑呼报反兔罝诗放此】逑【音求毛云匹也本亦作仇音同郑云怨耦曰仇】幽闲【音闲下同】怨耦【五口反】能为【于伪反】不嫉【音疾徐音自后皆同】妬【丁路反以色曰妬】参【初金反】差【初宜反又初佳反】荇【衡猛反本亦作莕接余也沈有并反】左右【王申毛如字郑上音佐下音佑助也】接余【音余本或作菨荼非】共荇菜【音恭本或作供下共荇菜并同】之菹【阻鱼反字又作葅】九嫔【鼻申反内官名】皆乐【音洛又音岳】寤【五路反觉也】寐【莫利反寝也】觉也【音教】悠哉【音由思也】辗【本亦作展哲善反吕忱从车展郑云不周曰辗注本或作卧而不周者剰二字也】芼之【毛报反择也】乐之【音洛又音岳或云协韵冝五教反】关雎五章章四句故言三章其一章章四句二章章八句【五章是郑所分故言以下是毛公本意后放此】
　　葛覃【本亦作蕈徒南反覃延也】澣【本又作浣戸管反】濯【直角反】师傅【夫附反】欲见【贤遍反】施于【毛以豉反移也郑如字下同】萋萋【切奚反茂盛貌】延蔓【音万】浸浸【子鸩反】日长【丁丈反】灌木【古乱反丛木也】喈喈【音皆和声之逺闻也】抟黍【徒端反鸟名也】丛木【才公反俗作藂一本作最作外反】逺闻【音问又如字下同】之称【尺证反】莫莫【美博反成就貌】是艾【本亦作刈鱼废反韩诗云刈取也】是濩【胡郭反煮也韩诗云濩瀹也音羊灼反】为絺【耻知反葛之精者曰絺】为绤【去逆反麤曰绤】无斁【本又作□音亦猒也】猒也【于艳反本亦作厌】紞【都览反紞织五采如縚状用县瑱也】纮【获耕反缨之无緌者从下仰属于冠】綖【音延冕上覆也】朝服【直遥反下同】庶士【谓庶人在官者本或作庶人】各衣【于既反】谓嫁曰归【本亦无曰字此依公羊传文】重言【直用反】薄污【音乌烦也】副【如字妇人首餙之上】袆【音煇王后六服一曰袆衣】接见【贤遍反下见于君子同】烦撋【诸诠之音而专反何沈重皆而纯反阮孝绪字略云烦撋犹捼莏也捼音奴禾反莏音素禾反】褖衣【吐乱反六服之最下者】害澣【戸葛反曷何也下同】害否【方九反】洁清【如字沈音净】
　　卷耳【眷勉反苓耳也广雅云枲耳也郭云亦曰胡枲江南呼常枲草木防云幽州人谓之爵耳】险诐【彼寄反妄加人以罪也崔云险诐不正也】顷【音倾】筐【起狂反毛云顷筐畚属韩诗云顷筐欹筐也】苓耳【音零】畚【音本何休云草器也説文同】易盈【以豉反下同】忧思【息吏反下忧思同】寘【之豉反置也】周行【戸康反行列位也下注同】谓朝【直遥反】崔【徂回反】嵬【五回反毛公崔嵬土山之戴石也毛此注及下释砠与尔雅同】虺【呼回反徐呼懐反説文作防】隤【徒回反徐徒瓌反虺隤病也尔雅同孙炎云马退不能升之病也说文作頽】使臣【色吏反下同】离其【力智反】我姑【如字姑且也说文作□音同云秦以市买多得为□】罍【卢回反酒罇也韩诗云天子以玉餙诸侯大夫皆以黄金饰士以梓礼记云夏曰山罍其形似壶容一斛刻而画之为云雷之形】以劳【力到反】不复【扶富反】冈【古康反山脊也】□【字又作兕徐履反尔雅云□似牛】觵【古横反罚爵也以□角为之字又作觥韩诗云容五升礼图云容七升】为意【于伪反】殷勤【并如字俗本下并加心非也】为乐【音洛】□矣【本亦作砠同七余反毛云石山之戴土也】瘏矣【音涂病也本又作屠非】痡矣【音敷又普乌反病也本又作铺同】吁矣【香于反忧也】痡病也【一本作痡亦病也者非】樛木【居虬反木下句曰樛字林九稠反马融韩诗本并作朻音同字林已周反説文以朻为木髙】逮下【徒戴反又徒帝反】之心焉【崔集注本此序有郑注检众本并无】藟【本亦作櫐力轨反似葛之草也草木防云一名巨苽似燕薁亦连蔓叶似艾白色其子赤可食】累之【力追反纒绕也本又作蔂】上附【时掌反】乐只【之氏反犹是也】绥之【音虽安也】乐乐【上音岳下音洛】□之【本又作萦乌营反旋也说文作□】
　　螽斯【音终斯尔雅作蜤音同螽斯蚣蝑也】讳恶【乌路反】诜诜【所巾反众多也说文作音同】蚣【粟容反字林作蜙先凶反郭璞先工反许慎思弓反】蝑【粟居反许慎吕忱并先吕反郭璞才与反案一名斯螽七月诗云斯螽动股是也扬雄许慎皆云舂黍草木防云幽州谓之舂箕蝗类也长而青长股股呜者也郭璞注方言云江东呼为虴蜢音竹白反蜢音猛】情欲【音欲诸诠之音谕】不耳【本或作不然】振振【音真仁厚也】冝女【音汝】薨薨【呼反众多也】揖揖【子入侧立二反防聚也】蛰蛰【尺十反徐又直立反和集也】
　　桃夭【于骄反桃木名夭夭少壮也説文作枖云木少盛貌】鱞【本亦作鳏古顽反老无妻曰鳏】少壮【诗照反】俱当【丁浪反】有蕡【浮云反实貌】蓁蓁【到巾反至盛也】尽以【津忍反或如字他皆放此】
　　菟置【菟又作兔他故反罝音子斜反菟罟也説文子余反】好德【呼报反】椓之【陟角反】丁丁【陟耕反椓杙声】菟罟【音古罔也】杙【本亦作弋羊职反郭羊北反尔雅云樴谓之杙李廵云橛也樴音特橛音其月反】赳赳【居黝反武貌尔雅云勇也】干城【如字尔雅云干扞也孙炎注云干楯所以自蔽扞也郑云干也城也皆以御难也旧户旦反沈音干】扞也【戸旦反】以御【鱼吕反】难也【乃旦反下同】任为【音壬】将【子匠反】帅【色类反沈所愧反】可任【而鸩反后不音者放此】国守【手又反】折【之设反】冲【昌容反】施于【如字】中逵【求反九达道也杜预注春秋云涂方九轨】施于中林【如字沈以豉反】制断【丁乱反】
　　芣苢【音浮苢本亦作苡音以芣苢马舄也又名车前韩诗云直曰车前瞿曰芣苡郭璞云江东呼为虾蟇衣草木防云幽州人谓之牛舌又名当道其子治妇人生难本草云一名牛遗一名胜舄山海经及周书王防皆云芣苡木也实似李食之宜子出于西戎卫氏传及许慎并同此王肃亦同王基已有駮难也】马舄【音昔】掇【都夺反拾也一音知劣反】拾【音十】捋【刀活反】袺【音结执衽也】执衽【入锦反又而鸩反衣际也】撷【户结反扱衽也一本作襭同】扱衽【初洽反】
　　汉广【汉水名也尚书云嶓冢导様水东流为汉】被于【皮义反】纣时【直乆反殷王也】徧于【边见反】乔木【本亦作桥渠骄反徐又纪桥反木枝上竦也】休息【并如字古本皆尔本或作休思此以意改耳】上竦【粟勇反】流水【本或作汉水】泳【音咏濳行为泳】泭【芳于反本亦作□又作桴或作柎并同沈旋音附方言云泭谓之谓之筏筏秦晋通语也孙炎注尔雅云方木置水为柎栰也郭璞云水中筏也又云木曰竹曰筏小筏曰泭音皮隹反栰筏同音伐樊光尔雅本作柎】翘翘【祁遥反沈其尧反薪貌】尤髙絜者【一本无絜字】言秣【莫葛反养也说文云食马谷也】以上【时掌反下文同】礼饩【虚气反牲腥曰饩】其蒌【力俱反马云蒌蒿也郭云似艾音力侯反】汝坟【符云反汝水名坟大防也常武传云坟涯也】能闵其君子【密谨反伤念也一本有妇人二字】被文【皮义反】条枚【妹廻反榦也】□如【本又作惄乃歴反毛饥意郑思也韩诗作愵音同】调【张留反朝也又作輖音同】条肄【以自反余也斩而复生者沈云徐音以世反非】复生【扶富反】于思【如字又息嗣反】鲂鱼【符方反鱼名】頳尾【勅贞反赤也説文作防又作赪并同】如燬【音毁齐人谓火曰燬郭璞又音货字书作音毁説文同一音火尾反或云楚人名火曰燥齐人曰燬吴人曰此方俗讹语也】瘦病【色救反】之酷【苦毒反】辟此【一本作辞此】之处【昌虑反】为踈【于伪反踈亦作防】
　　麟之止【吕辛反瑞兽也草木疏云麕身牛尾马足黄色员蹄一角角端有肉音中钟吕行中规矩王者至仁则出毛云信而应礼郑云角端有肉示有武而不用也服防注左传云视明礼修则麒麟至麕音俱伦反序本或直云麟止无之字止本亦作趾两通】之应【应对之应序注及下传应礼同】振振【音真信厚也】相应【音鹰当也】之定【都佞反题也字书作顁音同】题也【徒兮反郭璞注尔雅顁也本作颠误】示有武【一本示作象】
　　召南鹊巢第二【召亦地名也在岐山之阳扶风雍县南有召亭案周召皆周之旧土文王受命后以赐二公为菜地二南之风皆文王未受命之诗也周南十一篇是先王之所以教圣人之深迹故系之公旦召南十四篇是先王之教化文王所行之浅迹故系之君奭】
