<!-- { "loadSidebar": true } -->
　　考异古本注与政杀人无异也无下有以字　是率兽而食人也作为率兽以食人也　虎狼食禽兽云云足利本作古者虎狼之中能常食于禽兽是人所恶今人犹尚恶视之牧民为政乃率禽兽食人安在其为民父母之道也已谨按文甚衍长为可疑耳　本由有作俑者也下有夫字　如之何其使斯民饥而死也斯作此也作邪　以敎王爱其民也无其字也字○章指言王者为政之道生民为首以政杀人人君之咎犹以白刃疾之甚也
　　遗古本注梃刃杀人梃作杖　是率兽而食人也作为率禽兽以食人也足利本同但人下有者字
　　梁恵王曰至王请勿疑
　　考异古本文一洒之一作壹注天下莫强焉作天下强也　而为王之敌乎无之字○章指言以百里行仁天下归之以政伤民民乐其亡以梃服强仁与不仁也谨按足利本也上有者字
　　遗古本注而为王之敌乎作于王敌乎足利本作为王敌乎
　　孟子见梁襄王至谁能御之
　　考异古本注以苖生喻人归也归作象谨按恐非　夏之五六月也无也字○章指言定天下者一道而已不贪杀人人则归之是故文王视民如伤此之谓也谨按足利本一道作仁政
　　遗足利本注魏之嗣王也魏作梁
　　齐宣王问曰至未之有也
　　考异古本注齐不用乃适梁作不用而去乃适于梁然后道齐之事作然后道齐也足利本之事下有也字不欲使王问覇者之事作不欲使王问覇事也　不
　　知诚克之否克作有　不忍故易之也无也字足利本同今本　无伤于仁仁作牛足利本同今本　是乃王为仁之道也足利本无之字　何能足以合于王也无合于二字　转之掌上言其易也无其字　但举已心加于人而已而已作耳　可以度长短度作量古本短下有也字　尤当为之甚者也足利本无当字　如是乃快耶耶作邪　吾心所大欲者矣矣作耳足利本作也　遂因而陈之作縁以陈之　故异端以问之也无之字但古本问作明恐非　而安四夷者也古本无者字　求鱼为大甚足利本大作太　犹邹欲敌楚也无也字　王欲服之之道古本无一之字　盖当反王道之本耳盖作盍无耳字谨按葢作盍似非　谁能止之也也作者　恒心人常有善心也有下有所字　常善之心也无也字　罗罔足利本作罗网　何暇修礼行义乎乎作也○章指言典籍攸载帝王道纯桓文之事谲正相纷拨乱反正圣意弗称故曰后世无未闻仁不施人犹不成徳衅钟易性民不被泽王请尝试欲践其路答以反本惟是为要此葢孟子不屈道之言也谨按弗称足利本作弗珍古本称作称字相似误性恐牲误路足利本作迹似是
　　遗足利本文葢亦反其本矣葢作盍注同　古本注故仕于齐齐不用无一齐字足利本同　颂述宓羲羲作戏足利本同　少者耻是役是作见足利本同　但举已以加于人而已作但举已心加于人耳足利本同临莅中国临莅作莅临足利本同　言小弱固不可
　　以敌强大作言小弱固不如强大足利本同

　　七经孟子考文遗卷一百八十七
　　钦定四库全书
　　七经孟子考文遗卷一百八十八
　　日本山井鼎
　　物观　撰
　　孟子第二
　　存旧古本篇题同第一卷但足利本作孟子卷第二梁恵王章句下凡十六章无后汉太常等数字以下仿此庄暴见孟子至同乐则王矣【梁恵王下】
　　考异古本文由古之乐也由作犹注有此语不不作否足利本同今本　先圣王之乐也足利本无圣字　寜可得闻之与无之字与作邪　王与少之人无之字共聴乐为乐下有也字　与众人乐乐状下乐作之故使民愁也作故使百姓愁　是以民悦之也无之字○章指言人君田猎以时钟鼓有节政行仁民乐其事则王道之阶在于此矣故日天时不如地利地利不如人和也谨按足利本也作矣
　　遗古本注王问古今同异之意异作乐足利本同或曰籥若笛短笛短作短笛足利本同但籥作箫
　　齐宣王问曰至不亦冝乎
　　考异古本注文王在岐山之时山作丰　民言其大不亦冝乎言作苦○章指言讥王广囿専利严刑防民也
　　齐宣王问曰至王之不好勇也
　　考异古本注陈古圣王之交也作陈古圣贤之比　汤先助之祀先作见足利本同今本　北狄疆者疆作强谨按疆当作彊强彊字同与疆界之疆不可混也　身自官事呉王夫差官作臣　寡人有疾在于好勇在作疾足利本作疾在好勇　无论匹夫之小勇而已无而已二字○章指言圣人乐天贤者知时仁必有勇勇以讨乱而不为暴则百姓安之
　　遗古本注此一匹夫之勇作此一夫之勇足利本作此一匹夫勇
　　齐宣王见至畜君者好君也
　　考异古本注贤者亦有此之乐乎亦下有能字无之字人有不得其志也作人有不得志者也足利本作人
　　有不得其志者　适情从欲从作纵足利本同今本君亦助之忧作君助忧之　先王先圣王也王上有之字　豫亦游也游亦豫也无下四字　吾何以得见劳苦吾作我　人君行师兴军作人君兴师行军　皆逺转粮食而食之足利本无之字　在位在职者古本无在职二字　而作其慝恶也无其字　方犹逆也逆作放　逆先王之命作放弃不用先王之命　连引也连下有者字　岂不引舟于水上而行乎上而作而上以赈贫困不足者也古本困作下　矜夸雪宫夸作夸而欲以苦贤者苦作若○章防言与天下同忧者不
　　为慢游之乐不循四溢之行是以文王不敢盘于游田也谨按章防当作章指足利本作章指曰亦似非矣四溢之行疏四作肆
　　齐宣王问曰至于王何有
　　考异古本文古公亶父父作甫注同注人劝齐宣王无齐字　又以武备之曰方啓行道路曰作四无行字足利本作又以武备四方啓行道路　非但与姜女俱行而已下有也字○章防曰夫子恂恂然善诱人诱人以进于善也齐王好货好色孟子推以公刘大王所谓责难于君谓之恭者也谨按足利本作章指言
　　孟子谓齐宣王至王顾左右而言他
　　○章指言君臣上下各勤其任无堕其职乃安其身也
　　孟子见齐宣王至可以为民父母
　　考异古本注当诛亡我无以名之我作王名之作知也正嘉等本与古本同但知作名　如使忽然不精心意而详审之无而详审之四字　岂可不慎欤作岂可不重慎之　谓选乃臣隣比周之誉乃作大隣作防　核其乡愿之徒无其字愿作原　论曰作论语曰　以毁忠正也正作臣无也字但足利本忠正同今本○章指言人君进贤退恶翔而后集有世贤臣称曰旧国则四方瞻仰之以为则矣
　　补遗古本注尊卑疏戚疏戚作亲疏足利本同
　　齐宣王问曰至未闻弑君也
　　考异足利本文未闻弑君也君上有其字　古本注不闻弑君也君上有其字足利本同○章指言孟子云纣以崇恶失其尊名不得以君臣论之欲以深寤齐王垂戒于后也
　　孟子谓齐宣王曰至雕玉哉
　　考异古本注将以比喻之也比作此　谓人少学先王之道道作正法　此如何也如何作何如　是为敎玉人治玉也足利本无也字　则玉不得美好足利本玉下有人字恐非　则何由能治乎治下有者字○章指言任贤使能不违其学则功成而不堕屈人之是从已之非则人不成道玉不成善恶之致可不察哉
　　齐人伐燕胜之至亦运而已矣
　　考异古本注故未取之也无也字　奔走而去矣无走字足利本同今本　殷民喜悦之则取之而已作殷民喜悦之时则可取之○章指言征伐之道当顺民心民心悦则天意得然后乃可以取人之国也谨按足利本天意得下复有天意得三字
　　齐人伐燕取之至可及止也
　　考异古本注面者向也向作向　东向征西夷怨下有者字　夷服之国也足利本服作狄　则我蘓息而已而已作也足利本同今本　拯捄也捄作济○章指曰伐恶养善无贪其富以小至大夫将何惧也谨按足利本曰作言以小至大作以大王小恐非
　　遗古本注将谋救燕伐齐作将谋伐齐救燕足利本同
　　邹与鲁閧至死其长矣
　　考异古本注而问其罚当谓何则可也无则可二字足利本无则也二字○章指言上恤其下下赴其难恶出于已害及其身如影响自然也
　　遗古本注长上军师也师作率足利本同
　　滕文公问曰至则是可为也
　　考异古本注居齐楚二国之闲无二国二字　皆不由礼义无义字　虽施徳义以养民虽作惟　则是可以为也作则可为矣足利本作则可以为矣○章指言事无礼之国不若得民心与之守死善道也
　　滕文公问曰至强为善而已矣
　　考异古本注择而居之焉无焉字　后世乃有王者乃下有可字　创业垂统创作造　成功乃天助之也足利本无之字　以遗后世而已矣而已矣作也○章指言君子之道正已在天强暴之来非已所招谓穷则独善其身者也谨按足利本在天作任天
　　滕文公问曰至择于斯二者
　　考异足利本注币缯帛之货也无也字　古本如此而去之矣无矣字○章指言大王去邠权也效死而守业义也义权不并故曰择而处之也
　　补遗古本注若将有得也作若将有有得也
　　鲁平公将出至使予不遇哉
　　考异古本注乐正姓也无也字　不便见孟轲也无也字　所谓逾者前以士士下有礼字　臧氏之子何能使我不遇哉臧氏之子作臧仓小子足利本作臧仓小人○章指言防邪搆贤贤者归天不尤人也

　　七经孟子考文遗卷一百八十八
　　钦定四库全书
　　七经孟子考文遗卷一百八十九
　　日本山井鼎
　　物观　撰
　　孟子第三
　　公孙丑问曰至惟此时为然【公孙丑上】
　　考异古本注谓不率齐桓公行王道率作帅　尚不可以为邪无以字　何谓若易然也谓下有王字　运之掌言其易也无其字　今齐地土民以足矣民下有人字○章指言徳流之速过于置邮君子得时大行其道是以吕望覩文王而陈王图管晏虽勤犹为曽西所羞也谨按足利本晏作婴似非
　　公孙丑问曰至未有盛于孔子也
　　考异足利本文仁且智夫子既圣矣矣下有乎字　古本注虽用此臣位下有而字足利本臣作巨　不能行否耶耶作邪　若此夫子志气坚勇气作意　丑问不动心之道云何无心字足利本同今本　养育勇气如是也无也字　孟姓舎名下有也字　舎岂能为必胜哉古本无舎字　要不恐惧而已也足利本也作矣诗云惴惴其栗栗作栗　不复取其心有善已已作也气为其次焉无焉字　则志气之相动也足利本无
　　也字　治于神明治作洽足利本作合　道无形而生于有形道下有谓隂阳大道五字生　有形无于字足利本无有字作生于形恐非　禀受羣生者也受作授言能养道气道上有此字　若人之馁饿也饿足利
