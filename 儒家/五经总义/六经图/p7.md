<!-- { "loadSidebar": true } -->
　　渴乌二铜为之上者长三尺二寸受水口径三分出水口一分半下者长二尺八寸受水口径二分出水口一分
　　箭以漆桐为之长四尺径六分重四两有半刻莲花为首饰上一尺六寸刻节候中一尺五寸分二十五刻每刻六分下九分安在莲心
　　减水盎竹注筒铜节水小筒三物设在下匮之旁以平水势
　　退水盆设于壶窍之下以受退水
　　称漏水法
　　昼夜计十二时每时八刻二十分每刻六十分计水二斤八两
　　箭四十八二箭当一气嵗统二百一十六万分悉刻于箭上铜乌引水而下注莲心浮箭以上登至于昼夜之别分至之候冬夏长短昏晓隐见与周官水臬晷影无差

　　雨我公田遂及我私公田所以入税私田以治洫治浍孟子曰八家皆私百畆同养公田公事毕然后敢治私事是也其详周礼井田之法图

　　十千于井田法一成之数也九夫为井井税一夫其田百畆井十为通通税十夫其田千畆通十为成成方十里成税百夫其田万畆欲见其数从井通起之故言嵗取十千

　　此百夫之田方三里三分里之一计其积数共得一十一里并九分里之一若数其一邉则得三里三分里之一也此谓广长之数此骏发尔私终三十里内数

　　此万夫之田每一目当百夫之田一为方三里三分里之一积九目共长三十里又一目得三里三分里之一共计三十三里三分里之一也此骏发尔私终三十里内数

　　借者借也借民力而耕之也天子千畆诸侯百畆孟春之月天子帅三公诸侯九卿亲耕于借田以祈社稷天子三推诸侯九推祈社稷者礼王为民立社曰大社自为立社曰王社在借田中借田所祈也

　　王者以时巡行邦国柴告天地望秩山川徧于羣神时迈之诗武王灭纣已定天下以时巡狩而其臣作颂美其事以为告祭柴望之乐歌也

　　古者祭天于圆丘扫地而祭其礼极简故又于季秋之月大享于明堂以享上帝以文王配传曰宗祀文王于明堂以配上帝我将之诗此祀文王所歌之诗也明堂周制也

　　清庙文王庙也周公既成洛邑朝诸侯率以祀文王于清庙閟宫姜嫄庙也鲁亦有閟宫者以周公故得立姜嫄庙僖公修而新之故鲁颂有閟宫之诗閟神也

　　辟雍者天子之学筑于雝水之外圆如璧四方来观者均也故谓之辟雍泮宫者诸侯之学东西门以南通水北无也故谓之泮水

　　厉王之乱宫室败壊宣王复成之考者古者成室设盛食以乐之必有称颂祷祝之言斯干之诗考室祝颂之辞

<经部,五经总义类,六经图,卷三>
　　横一木而可凭者轼也轼前又有横木曰轨轨前直一木而案之者辕也辕之末受一木以横曰衡衡者轭也辕之渐曲而上至于衡居衡之上而下拘曰辀一辀而五束束有歴录歴录者文也所束之处因为文章此所谓五楘梁辀也辀在轨前二马处之衡下夹辕以服车而傍出二马以骖之骖马之欲出者引外辔以贯于游环骖马之欲入者偪以胁驱而制之胁驱裁韦革以系于衡轸之先后当服马之胁以受防于驾乗者也若夫游环则贯两靷之常处游荡于马脊之间而为之曲防也车之衡长不过六尺六寸二马服于前不与骖马并则不可无隂靷故革靷于隂轨轨垂辀之上以服其骖而其车使不与服马齐其首而引之者隂靷也故曰隂靷沃续者饰金于靷端之环也骖之内辔亦以金饰其觼不待牵挽而系之于轼也觼者受靷之所也诗曰六辔在手而不言八者以夫隂靷之在轼也又曰俴驷孔羣又曰虎韔镂膺盖韔者弓之室膺者马之带若今镂胷也俴者马之甲铄金以为其扎为服以骖有盾以蔽之盾者画龙以为饰故曰龙盾厹矛者刃有三角立于左右鋈錞者矛之白金之镦也蒙伐者中干也谓之干有以捍敌而自卫谓之伐则有事于伐之然必防之以有菀之文章非独事武而已竹闭者防也防以竹縢以绲防而藏之尚美且武如此则其器可知至于弓则交韔二弓亦副之以备壊也

<经部,五经总义类,六经图,卷三>
　　释草名
　　芣苢【车前】蒌【蒿】　茅【今白茅】葭【芦亦名蒹葭】蒲【柔滑草】艾【冰台今艾蒿】茏【红草】芍药【香草】蓬【蒿别种】葑【须也蔓菁】莠【乱苖草】荍【蚍衃今荆葵】蓝【染草】　菡萏【荷华】白华【苕华】萧【藾蒿】　　蓍【灵草】　萑【芦葭大者】苇【大葭】　葽【四月莠】莪【莪蒿】藟【藤】　瓠【瓠】　菼【似苇而小实】谖草【萱草】菲【芴即土】苕【陵苕】　茹藘【茅搜】荑【茅始生】菅【茅属】　蝱【贝母】　　苌楚【铫□】茨【蒺藜】　鹝【绶草】　苹【萍】稂【莠类也】芄兰【芜蔓】荷【芙渠】　　蕳【兰香草】芩【黄芩】　壶【瓠】　刍【茭草】茑【寄生】　蓷【茺蔚臭秽草】
　　释木名
　　葛【蔓木】　楚【丛木一曰荆】甘棠【杜梨】栗【冬果】　椅【楸】　桐【梧桐】　梓【椅属】扶苏【小木】栁【柔木】　枢【荎也今之刺榆】栲【山樗】　柞【坚强木】女桑【荑桑】棫【白桵】朴【枹木】　灌木【丛生木】枸【木可为酱】楰【防梓】　楛【木中矢笴】棣【移木似白杨】杻【檍似棣】漆【漆树】　梅【柟】　桧【栢叶松身】椒聊【椒】樗【恶木】　　女萝【菟丝】榆【白枌】柘【桑柘木】杜【赤棠】　条【抽实似梅】棘【木赤心者】榛【小木丛生】　木瓜【菓名】杞【枸檵】台【夫须】　栩【杼柞木也】栎【栎木】　　桑【今蚕所食】檀【强忍木】　檖【赤罗】枌【白枌】檿【山桑】柽【河栁】　谷【恶木】　栵【栭栗】　桋【赤棘】　杨【条杨】　　樛【木下曲曰樛】椐【木可为杖】释菜名
　　荇【接余】　卷耳【苓耳】蘩【皤蒿】　蕨【鳖菜】　芹【今水中芹菜】绿【王刍】　匏叶【庶人菜】堇【苦菜】　茒【鳬葵】　蔚【牡葭】　莫【音暮菜名】蓫【牛□】　薇【薇菜】　欝【棣属】
　　苹【大萍】　薁【蘡薁】　葍【大叶白花根如指】藻【可食】　葵【水菜】　茶【菜名】
　　韮【苦菜菜一种】苓【而乆大】唐【苦菜唐】杞【蒙菜非】芑【常菜】

　　释谷名
　　稷【菜名糜似黍】稻【不粘】　粱【稌】　禾【稻】　麻【米粟实谓】荏菽【之苴】麦【胡豆麦之】麰【小者麦之】秬【大者】　秠【黒黍一粰】藿【二】　穉【米豆后种】稙【曰稺先种】苴【曰稙】
　　稑【麻子先熟】穜【后种先种】糜【后熟穄也又】芑【曰稷】　粺【赤粱】　黍【精米】

　　释鸟名
　　雎鸠【雕类】鹊【鸟鹊】　鸤鸠【秸鞠】脊令【雝渠】鵙【伯劳】　黄鸟【黍】鸿雁【大曰鸿小曰雁】鷮【鷮鸡】　流离【少好鸟】乌【孝鸟】　鹑【鸙】　鸨【性不止树之鸟】鹭【白鹭】　鸮【恶鸟】鹙【秃鹙水鸟】鹰【鸷鸟】　鸱鸮【鸋鴂】鹳【鹊属】　鵻【夫不】　枭鸱【恶声鸟】桑扈【窃脂】鸒斯【雅鸟】鸖【水鸟】　鹈【鹌鸅好食鱼】鸳鸯【匹鸟】仓庚【黄鸟】鸢【鸱类】　隼【鹰】鳯【雄曰鳯雌曰凰】晨风【鹯也】

　　释虫名
　　螽斯【蚣蝑】草虫【常羊】阜螽【蠜】蝤蛴【蝎虫】螓【蜻蜓】　苍蝇【丑扇】蟋蟀【蛬】浮蝣【渠畧】蜩【螗又蝉也】蠋【桑虫】　蟏蛸【长踦】伊威【委黍】熠燿【萤火】螗【蝘】
　　蜂【螫人飞虫】桃虫【鹪】虺【似虵而小】果臝【土蜂】蝪【蜥蝪】　螟蛉【桑虫】螟【食苗心虫】螣【食叶虫】蟊【食根虫】贼【食节虫】莎鸡【草虫一名樗鸡】

　　释鱼名
　　鲂【赤尾鱼】鳣【大鱼无鳞】鲔【鮉鱼名】鳏【鳏鱼子】鱮【鲢鱼】　鲤【今赤鲤】鼍【似蜥蝪大】鳟【有鳞】　鲦【大鱼】　鲿【白鲦】　鰋【黄鱼】　鲨鱼【鮎鱼】鳢【鮀鱼】

　　释兽名
　　麟【鲖鱼仁兽】象　　羔羊【大麕羊子】麕【曰】　貔【羔麞】　豕【猛兽猪豨】熊【总名】
　　罴【似豕有】貉【力兽】　豺【似狐】　狐【似狗】　蜮【媚兽似鳖】猱【含沙】　□【射人】
　　豵【猜兽牝豕】尨【豕生三】骆【子曰豵犬】驺虞【多毛】羜【白马黒鬛】貆【义兽未成】肩【羊曰羜骆】特【子曰貆兽】犉【一嵗曰肩】兕【兽三嵗曰】牂羊【特黄】卢【牛黒唇一】狸【角似】　羖【牛牝】
　　猃【羊田猎之】歇骄【犬似猫牝】

　　释马名
　　驖【马如铁赤黒色】驹【马二嵗】騋【高七尺以上】骐【马青骊色】黄【黄骍色】騧【黄马黒喙】骊【纯黒曰骊】駠【赤马黒鬛】騵【駠马白腹】骆【白马黒鬛】骃【泥骢马】驈【骊马白跨】骓【苍白杂毛色】皇【黄白鱼】駓【黄白杂毛曰駓】骍【赤黄色】鱼【二目白鱼】驒【青骊驎曰驒】雒【黒身白鬛】騢【赭白色似鰕鱼】驔【骊马黄脊】駽【青骊今铁□】駮【身白尾黒食虎豹】　驳【色不纯】

　　释衣服制名
　　頍弁【皮并】鞞【容刀鞞】琫珌【琫佩刀削　上饰珌下饰】邪幅【如今行縢】纚【緌】冔【殷冠】台【以御暑】笠【以御雨】锱撮【缁布冠】纶【钓缴】緍【纶】衾【被】裯【禅被又牀帐】副【后夫人首饰编髪为之】笄【衡笄】总角【结髪】珈【笄饰之最盛如今步摇上】绿衣【饰绿衣诸侯夫人祭】象服【服褕翟阙】毳衣【翟大夫毳】充耳【冕瑱也天子以玉诸侯】防弁【石弁之缝中饰以玉以防】觿【髪以觧结成人之】韘【佩玦也挟矢时所以持】缁衣【饰也黒色卿士】素冠【朝服练冠防礼祥祭而缟冠】杂佩【素纰珩璜琚瑀冲牙】狐裘【之类大夫】芾【朝服】伊丝【冕服】衮衣【大带】麻衣【卷龙深衣诸侯】佩璲【朝服以端玉】丝衣【为佩】载弁【祭服】
　　已上形制并见二礼图
　　释车马器名
　　朱幩【以朱纒防扇污】大车【大夫之车】翟茀【翟车夫人以翟羽饰车茀蔽也】车帷裳【妇人之车也】軝【长毂之軝】鞗【辔】革【辔首】和鸾【和在轼鸾在镳】铃【在旗上】钩膺【樊缨】镂锡【眉上曰锡】鞹【革】鞃【轼中】浅【虎皮浅毛】幭【覆式】厄【乌蠋】绥【大绥以登车】旐旄旟旗
　　已上形制并见二礼图

　　释礼乐器名
　　祼【灌鬯】璋【瓒】玉瓒【秬鬯圭瓒】豆豋【木曰豆瓦曰豋】筵　几　爵【周曰爵】斚【商爵曰斚】大斗【长三尺】鼐【大鼎】鼎　鼒【小鼎】罍　兕觥【罚爵】笾　大房【半体爼】簋　筐　筥　篚　锜　釡　莞【小蒲席】簟【竹苇】籥【六孔】笙　簧【笙】翿【纛】磬　业【大板以饰笋为县】虡【画之植者为虡】崇牙【可以县】羽【置羽其上】应　出【大鼓】县鼓【周鼓】鞉【鞉鼓】柷【木椌】圉【揭也】箫【编竹小管】管【如笛】鼛【大鼓】翟【羽】琴瑟埙篪
　　已上形制并见二礼图
　　释兵农器名
