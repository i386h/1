<!-- { "loadSidebar": true } -->
　　节者言至此气度之时节气一变故谓之节中者谓一次之中气更有变故谓之中日月之行十五度三十二分度之七气一变故成一气之名二十四变故有二十四气之目也

　　五日为候三候为气六气为时四时为一嵗一嵗有二十四气为七十二候皆律吕统之记所谓大乐与天地同和故百物不失谓此也

　　阳生于子故日之行也自北而西歴南而东冬至在牵牛中春分在娄夏至在井秋分在角正月在营室二月奎三月胃四月毕五月井六月栁七月翼八月角九月房十月尾十一月斗十二月女则奎井角以三仲月言之也斗以仲冬月本言之也

　　孟春居青阳左个仲春居青阳太庙季春居青阳右个孟夏居明堂左个仲夏居明堂太庙季夏居明堂右个中央居太庙太室孟秋居总章左个仲秋居总章太庙季秋居总章右个孟冬居堂左个仲冬居堂太庙季冬居堂右个

<经部,五经总义类,六经图,卷八>
　　宫　　商　　角　　徴　　羽　　变宫　变征
　　十一月黄钟　太蔟　姑洗　林钟　南吕　应钟　防宾十二月大吕　夹钟　仲吕　夷则　无射　黄钟【半】林钟【半】正月　太蔟　姑洗　防宾　南吕　应钟　大吕【半】夷则【半】二月　夹钟　仲吕　林钟　无射　黄钟　太蔟【半】南吕三月　姑洗　防宾　夷则　应钟　大吕【半】夹钟　无射四月　仲吕　林钟　南吕　黄钟【半】太蔟【半】姑洗【半】应钟五月　蕤宾　夷则　无射　大吕【半】夹钟【半】仲吕【半】黄钟【半】六月　林钟　南吕　应钟　太蔟【半】姑洗【半】蕤宾【半】大吕【半】七月　夷则　无射　黄钟　夹钟【半】仲吕【半】林钟【半】太蔟八月　南吕　应钟　大吕　姑洗【半】蕤宾【半】夷则【半】夹钟【半】九月　无射　黄钟　太蔟　仲吕【半】林钟【半】南吕【半】姑洗【半】十月　应钟　大吕　夹钟　蕤宾【半】夷则【半】无射【半】仲吕【半】

<经部,五经总义类,六经图,卷八>
　　气候之法为室三重户闭涂衅必周密布缇缦室中以木为案置十二律管内庳外髙各从其方位加律其上以葭莩灰实其端案厯而候之气至则一律飞灰其为气所动者灰散其人及风所动者灰聚地有疎密不能无差忒故以木案试之然后实土案上令坚密均其上以水平其槩然后埋律其下虽有疎密为木案所节其气自平但在调其案上之土耳又隋志论其法先治一室令地极平乃埋律管皆使上齐入地有深浅冬至阳气距地面九寸而止惟黄钟一管达之故黄钟为之应正月距地面八寸止自太蔟以上皆达黄钟大吕皆已虚故惟太蔟一律飞灰

　　仲春盛徳在木故所主皆木属仲夏盛徳在火故所主皆火属仲秋盛徳在金故所主皆金属仲冬盛徳在水故所主皆水属

　　仲春之月日在奎昏弧中旦建星中日月防于降娄戌之位也疏云日在奎娄而入于酉地即奎娄加酉则初昏之时井鬼在午栁星张在巳翼轸在辰

　　仲夏之月日在东井昏亢中旦危中日月防于鹑首未之位也疏云仲夏日在东井而入于酉地即东井加酉则初昏之时角亢在午氐房心在巳尾箕在辰

　　仲秋之月日在角昏牵牛中旦觜觹中日月防于夀星辰之位也疏云仲秋日在角亢而入于酉地即角亢加酉则初昏之时斗牛在午女虚危在巳室壁在辰

　　仲冬之月日在斗昏东壁中旦轸中日月防于星纪丑之位也疏云仲冬日在斗牛而入于酉地即斗牛加酉则初昏之时奎娄在午胃昴毕在巳觜参在辰

　　天子之社广五丈诸侯半之五方之社其土各象其方之色各植其所宜之木封诸侯则各分其方之土冒之以黄土

　　五时迎气祭五行之人帝太昊之属梁崔灵恩云明堂及郊坐位依五行相向一行解云五精帝南面人帝北面其牲天人各一犊

　　商有天下地方三千里三三而九千里者九也一千里为王畿其余八千里分为八州各有方千里者毎州大小国共建一百二十
　　一个千里分为一百个方百里内除三十个百里为大国二十个商时地狭大国不过百里其余七十个百里存在

　　更将三十个百里为方十里建六十里之国六十个七七四十九毎一国用四十九个十里十国四百九十个四十国一千九百六十个六十国二千九百四十个犹剩方十里者六十个七十个百里除却三十尚有四十存在也

　　又将三十个百里为方五十里之国一百二十个一个百里为五十里之国凡四个五五二十五毎国计二十五个十里十个百里制得四十个三十个百里制得一百二十个也犹剩方百里者十个方十里者六十个名山大泽不以封其余以为附庸闲田

　　一州之地方千里者六以五千里封五等之国各一百四十六又侯伯二国余方千里五合百五十一周因商制州建国二百一十则尚少五十九今以此千里内封方百里者五十九以足之余四十一同为附庸田

　　凡邦国千里周公设法封之封公以五百里则四公方四百里则六侯方三百里则十一伯方二百里则二十五子方百里则百男

　　四百里地居十六同此千里百同之地封侯国外余四同职方氏方四百里则六侯毎国十六同合六侯国约九十六同尚余四同

　　凡方千里者一为方百里者百以方三百里之积以九约之得十一有竒职方氏方三百里则十一伯合伯图之十一于方千里之内则得九十九同余一同

　　二百里国居四同职方氏方二百里则二十五子国此为盈上四等之数合四十六

　　凡州方千里者以五千里封五等国合百四十六又侯伯二国余方百里者五合百五十一殷周之制州建国二百一十尚少五十九以此千里之内封方百里者五十九以足之余四十一同为附庸闲田

　　凡诸侯为牧正帅长及有徳者乃有附庸诸侯不为正长但有徳者取闲田为附庸公无附庸侯附庸九同伯七同子五同男三同进则取之退则归之上公地方五百里积二十五同地极故无附庸侯地本十六同有功进受九同为二十五同与公等伯地本九同有功进受七同为十六同与侯等子地本四同有功进受五同为九同与伯等男地本一同有功进受三同为四同与子等四等附庸合二十四同
<经部,五经总义类,六经图,卷八>
　　天子之县内立百里之国九七十里之国二十一五十里之国六十三凡九十三国名山大泽不以朌余以禄士为闲田



　　明堂在国之阳三里外七里内丙巳之地东西九筵南北七筵东西凡五室南北亦然上圆法天下方法地八窗象八风四闼法四时九室法九州十二阶法十二月三十六户法三十六雨七十二牖法七十二风四庙九室共十三位此周公明堂定制也

　　武始而北出谓初舞位向南舞者从南位渐北至次位也再成而灭商谓舞者从第二位至第三位象武王伐纣三成而南者谓从第三位至第四位极北又南反象武王伐纣南归四成而南国是疆者谓四成舞者从北头第一位却至第二位象武王伐纣教化行南方五成而分为左右谓从第二位分为左右象周公召公居二伯左右六成复缀以崇谓南初位舞者从第三位南至本位言北上却反至南上立也

　　冕至周始加旒藻玉皆五采前后各十二广八寸长尺六寸

　　周之冠曰委貎一名冠今进贤冠其遗象也

　　诸侯朝服之冠士冠诸侯冠弁形制皆委貎也

　　缁布冠始冠之冠也记曰太古冠布齐则缁之其緌也

　　夏之冠曰母追以漆布为殻以缁缝其上前广四寸髙三寸

　　皮弁笄爵弁笄今之簪也士以骨大夫以象

　　以鹿皮浅毛黄白者为之髙尺二寸诸侯孤卿大夫士皆冠之

　　殷之冠曰章甫制与委貎母追俱用缁布为之

　　弁有笄故设纮先以组一头于左笄上系定乃上属笄屈系之

　　爵弁冕之次也色赤而防黑如爵头前圆后方无旒

　　周曰弁殷曰冔夏曰收俱以三十升布漆为之制相似而防异

　　佩玉上有葱衡下有双璜冲牙蠙珠以纳其间佩于韦带之上

　　天子以山火龙为饰诸侯火卿大夫士韎韦而已

　　天子素带朱里终辟大夫以上用素皆广四寸

　　爵弁皮弁缁布冠各一匴执以待于西坫南今之冠箱也

　　青组缨属于頍此谓缁布冠无笄乃以二条之组两箱属于頍

　　玉藻云笏度二尺六寸天子杼上终葵首诸侯不终葵首

　　复下曰舄单下曰屦舄屦有絇有繶繶牙底相接之缝

　　六经图卷八
　　钦定四库全书
　　六经图卷九　　　　　宋　杨　甲　撰
　　毛邦翰　补

　　黄目以黄金为目黄者中也目者清明也酌于中清明于外

　　祭天用瓦甒盛五齐受五斗口径一尺脰髙二寸

　　乐记云治乱以相即柎也亦节乐以韦为表装之以糠

　　有虞氏梡俎足四如案长二尺四寸广尺二寸髙尺漆两端赤中央黑

　　郊特牲云宗人执毕先入主人举肉之时举毕助主人举肉也

　　礼器曰尊者举觯三升曰觯口径五寸中深四寸强底径三寸

　　夏后氏嶡俎似梡而增以横木为距于足中也

　　玉藻云大夫侧尊用棜长四尺广二尺四寸深五寸以陈馔

　　礼器曰卑者举角四升曰角口径五寸中深五寸四分底径三寸

　　殷俎曰椇读曰矩曲桡其足枳椇之树其枝多曲殷俎足似之

　　礼云大夫用棜士用禁长四尺广二尺四寸通扃足髙三寸漆赤中

