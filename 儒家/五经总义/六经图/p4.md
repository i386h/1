<!-- { "loadSidebar": true } -->
　　夔曰戞击鸣球抟附琴瑟以咏祖考来格虞賔在位羣后德让先儒谓此舜庙堂之乐在庙内堂上言祖考来格知在庙内下云下管知此在堂上也　下管鼗鼓合止柷敔笙镛以间鸟兽跄跄先儒谓此堂下乐也上下合止乐各有柷敔鸣球钟籥各自互见　又按正义戞击是作用之名非乐器也故以戞击为柷敔柷敔之状经典无文汉初已来学者相传皆云柷如漆桶中有椎柄动而击其旁也敔状如伏虎背上有刻戞之为声

　　也乐之初击柷以作之乐之将末戞敔以止之搏拊形如鼓以韦为之实之以糠击之以节乐汉初相传为然也球玉也鸣球谓击球使鸣乐器惟磬用玉故球为玉磬箫韶者韶乃乐名经传言韶多矣但余文不言箫箫乃乐器非乐名箫是乐器之小者言箫见细器之备











<经部,五经总义类,六经图,卷二>
<经部,五经总义类,六经图,卷二>
　　有苗弗率舜命禹往征之三旬苖民逆命禹班师振旅帝乃诞敷文德舞干羽于两阶七旬有苖格注云干楯羽翳也皆舞者所执修阐文敎舞文舞于賔主阶间抑武事也












<经部,五经总义类,六经图,卷二>
<经部,五经总义类,六经图,卷二>
<经部,五经总义类,六经图,卷二>
<经部,五经总义类,六经图,卷二>
<经部,五经总义类,六经图,卷二>
<经部,五经总义类,六经图,卷二>
<经部,五经总义类,六经图,卷二>
　　禹贡九山名数图
　　冀
　　壶口山【在河东北屈县东南】
　　雷首山【在河东河中府满坂县南】
　　太岳　【在河东彘县东上党西一名霍山】
　　底柱山【在太阳闗东析城之西】
　　析城山【在河东濩泽县西】
　　王屋山【在河东垣县东北】
　　太行山【在河内泽州山阳县西北】
　　常山　【在曲阳县西北】
　　碣石山【在北平骊城县西南今平州】
　　兖
　　青
　　岱山　【本属兖州莱芜县】
　　徐
　　防山　【在太山蒙隂县西南】
　　羽山　【在东海祝其县南】
　　豫
　　大伾山【潞州黎阳县山是】
　　熊耳山【在洪农卢氏县东】
　　外方山【即中岳嵩高今頴州嵩高山】
　　桐柏山【在南阳平氏县东南今府州】
　　陪尾山【在江夏安陆县东北今安州】
　　杨
　　敷浅原【一名博阳山在豫章歴陵县南今洪州】
　　荆
　　荆山　【南条荆山在南郡临沮县东北今襄州】
　　内方山【一名章山在江夏竟陵县东北】
　　大别山【郑云在安丰县按左传吴既与楚夹汉然后楚乃济汉而陈自小别至于大别然则二别近汉之名无缘得在安丰县要与内方相接汉水所经必在荆州界也今汉阳军】
　　衡山　【在潭州湘南县东南】
　　梁
　　岷山　【蜀郡有湔道岷山在西徼外】
　　嶓冢山【梁州云岷嶓旣艺是嶓在梁州】
　　蔡山　【不知所在】
　　蒙山　【在蜀郡青衣县今雅州有蒙顶】
　　雍
　　岍山　【吴岳在扶风岍县西今属陇州】
　　岐山　【在扶风美阳县西北今属鳯州】
　　荆山　【北条荆山在冯翊懐德县南今同州】
　　西倾山【在陇西临洮县西南今在洮州】
　　朱圉山【在天水冀县南今秦州界】
　　鸟防山【在陇西首阳县西南今渭州】
　　太华山【在京兆华隂县南今华州】
　　终南山【在扶风武功县今在鳯州】
　　惇物山【在武功县东】
　　三危山【地理志杜林以为炖煌郡即古州杜预亦云郑引地记书云在鸟防西南孔颖达非之以
　　为必在河之南】
　　积石山【在金城河闗县西南】
　　三条山【中条自雍州西倾朱圉鸟防至豫熊耳外方桐柏陪尾南条自雍州嶓至于荆州荆山内方大别北条自雍州岍岐荆山至冀之壶口雷首泰山底柱析城王屋太行恒山碣石】













　　禹贡九川名数图
　　冀
　　衡漳【浊漳出潞州长子县东至邺入清漳清漳出上党】
　　恒水【出恒山上曲阳县今定州东入水】
　　卫水【出恒山灵夀县东北入滹沱今真定】
　　降水【在襄国信都县今冀州信都】
　　兖
　　灉水
　　沮水
　　九河【自大陆之北分为九徒骇太史马頬覆釡胡苏简洁钩盘鬲津】
　　漯水【出东都东武县至青州洛安千乗县入海】
　　雷夏泽【在济隂成阳县西北今邺县】
　　青
　　潍水【出琅琊箕屋山北今沂州至都昌县入海今潍州】
　　淄水【出泰山莱芜县原山东北至千乗博昌县入海】
　　汶水【出泰山莱芜县原至西南入济也】
　　徐
　　淮水【出桐柏山旁小山胎簮山防泗沂入海】
　　大野泽【在山阳钜野县北】
　　沂水【出泰山盖县南至下伾入泗今沂州】
　　泗水【出济隂乗氏县东至临淮睢陵县入淮乗氏今属曹州】
　　荆
　　沧浪水【别流在荆州出荆山今襄州】
　　三澨【在江夏竟陵县今复州景陵县】
　　澧水【在长沙澧陵县今澧州】
　　云梦泽【地理志南郡华容县有云梦泽杜预南郡枝江县西有云梦域江夏安陆县亦有云梦子虚赋
　　云云梦者方八九百里则此泽跨江南北每处名存焉】
　　九江【今江州有九江乌江捧江乌白江嘉靡江畎江源江江提江□江】
　　杨
　　三江【南江自豫章下入彭蠡至海中江自岷山至彭蠡北江自漾入海】
　　彭蠡震泽【震泽吴南大湖名彭蠡江汉合处】
　　豫
　　伊水【出洪农卢氏县东熊耳山东北入洛】
　　洛水【出洪农上洛县冡岭山东北至河南巩县东入河】
　　瀍水【出河南谷城县潜亭北西东南入洛】
　　涧水【出洪农新安县东南入洛】
　　孟津【在河内河阳县南洛阳城北】
　　沇水【在河阳温郡西北平地今孟州温县及济源县】
　　济水【出河东垣县王屋山东南至河内武德县入河今济出温之西北温是古之旧县】
　　荥泽【在敖仓东南今郑州荥泽】
　　河泽【在济隂定陶县东】
　　孟猪【在梁国睢阳县东北】
　　梁
　　江水【出岷山】
　　沱水【在蜀郡郫县南郡枝江县有沱水其尾入江】
　　濳水【出嶓冡东西至巴郡江州入江】
　　漾水【出陇西氐道县至武都为汉水】
　　沔水【在漾之下汉之上经三泉金牛驿为沔水】
　　汉水【漾水至武郡为汉水今汉中】
　　桓水【出蜀郡蜀山西南行羌中入南海】
　　雍
　　渭水【出鸟鼠同穴】
　　泾水【出泾州浮阳县西岍头山东南至冯翊陵阳县入渭】
　　沣水【出鳯翔鄠县东南北过上林苑入渭】
　　漆沮【出耀州北池直跋县郑渠浊水入焉俗谓之漆水】
　　弱水【最在西北入于流沙流沙在居延泽之西】
　　合黎【在张掖郡甘州刚丹县酒泉郡之东】
　　流沙【在合黎西即居延泽】
　　黑水【出张掖郡鸡山南流至炖煌过三危山南入于海】
　　河水【出昆仑山色白汉志云河水两源一出葱岭一出于阗】
　　猪野【在武威县东北有休屠泽古文以为猪野泽】











　　壹成之田耟广五寸二耟为耦一耦之伐广尺深尺谓之畎田首倍之广二尺深二尺谓之遂九夫为井井间广四尺深四尺谓之沟九遂入一沟九沟入一洫右一同之田方十里为成成间八尺深八尺曰洫方百里为同同间广二寻深二仞谓曰浍九浍共入大川一同之田遂九千沟九百洫九十浍九


<经部,五经总义类,六经图,卷二>
<经部,五经总义类,六经图,卷二>
<经部,五经总义类,六经图,卷二>
<经部,五经总义类,六经图,卷二>









　　一九为十二八为十三七为十四六为十此河图以虚数相合而为四十者也若九畴则以实数相合而为五十矣













　　皇极虚五无数也九畴外有六极用十也















　　水在天地之外包含天地而范围之故曰洪范而九畴则在天地之内矣鲧堙洪水不洪范九畴禹能治水天锡九畴此也












　　合为十者二合为十五者亦二总而为大衍之数五十







<经部,五经总义类,六经图,卷二>
<经部,五经总义类,六经图,卷二>
<经部,五经总义类,六经图,卷二>
<经部,五经总义类,六经图,卷二>








　　武王既胜殷邦诸侯班宗彞作分器传言班赋宗庙彞器酒罇赐诸侯诸侯尊卑各有分故曰分器春秋左氏传昭十二年楚灵王云昔我先王熊绎与吕伋王孙牟爕父禽父并事康王四国皆有分我独无有又昭十五年传曰诸侯之封也皆受明器于王室杜预云谓明德之分器也


<经部,五经总义类,六经图,卷二>
<经部,五经总义类,六经图,卷二>








　　穆王命君牙曰惟乃祖乃父世笃忠贞服劳王家厥有成绩纪于太常　周礼司勲云凡有功者铭书于王之太常祭于太烝郑氏云铭之言名也生则书于王旌以识其人与其功也死则于烝祭先王祭之












　　平王锡晋文侯秬鬯圭瓉传曰以圭为杓柄谓之圭瓒祭之初酌郁鬯之酒以祼尸圭瓉者酌郁鬯之杓杓下有槃瓉即槃之名也是以圭为杓之柄故谓之圭瓉周礼典瑞曰祼圭有瓉以肆先王以祼賔客郑司农云于圭头为器可以挹鬯祼祭谓之瓒诗云瑟彼玉瓒黄流在中毛传云玉瓒圭瓒也黄金所以饰流鬯也郑云黄流秬鬯也圭瓒之状以圭为柄黄金为勺青金为外朱中央
<经部,五经总义类,六经图,卷二>
<经部,五经总义类,六经图,卷二>








　　牧誓时甲子昧爽王朝至于商郊牧野乃誓王左杖黄钺右秉白旄传曰钺以黄金饰斧左手杖钺示无事于诛右手把旄示有事于敎　誓曰称尔戈比尔干立尔矛传曰称举也戈防也干楯也方言云防楚谓之子吴扬之间谓之戈是戈即防也正义引考工记曰戈柲六尺有六寸车防常郑云八尺曰寻倍寻曰常然则戈防长短异名其制则同此云举戈宜举其长者故以戈为防也方言云楯自闗而东或谓之楯或谓之干闗西谓之楯是干楯为一也戈短人执而举之故言称楯则并以扞敌故言比矛长立之于地故言立也














<经部,五经总义类,六经图,卷二>
<经部,五经总义类,六经图,卷二>
<经部,五经总义类,六经图,卷二>
　　费誓曰善敹乃甲胄敿乃干无敢不吊备乃弓矢锻乃戈矛砺乃锋刃无敢不善　世本云杼作甲宋仲子云少康子杼也説文云胄兜鍪也兜鍪首铠也经典皆言甲胄秦世已来始有铠兜鍪之文古之作甲用皮秦汉已来用铁郑云敹谓穿彻之谓甲绳有断絶当使敹理穿治之干是楯敿施也楯无施功之处惟繋纷于楯故以为施汝楯纷纷如绶而小繋于楯以持之其以为饰每弓一矢百弓十矢千其数欲备足也　旧图二篇但画兵器今略载其文







<经部,五经总义类,六经图,卷二>















　　六经圗卷二
