<!-- { "loadSidebar": true } -->
　　御制题宋版六经图八韵
　　太古图先书后出考书或不考图非陈【森】刋苗【昌言】序诚探要【六经图为宋绍兴中布衣杨甲所撰乾道初知抚州陈森属教授毛邦翰等编类补刻之为图三百有九】物列文彰允造微典备六千年烛照【自伏羲至今六千余年举成数】册贻五百载芸馡【乾道至今亦举成数】玩时愒日凛儆戒惕夕干朝守范围传授都因着姓氏次铨还以正依韦六经敢曰能窥道一已惟应励勅防敬奉
　　禋宗陈俎豆恪遵
　　家法服冠衣【尝绘祭器卤簿冠服乐器仪器武备六门绘图系説为皇朝礼器图式并亲制序文以衣冠乃一代昭度朕则依我朝之旧而不敢改后世子孙当以朕志为志不惑扵流言以绵国祚扵万年深切垂戒三致意焉】帝王学与儒生异罪我由他知我稀

　　钦定四库全书　　　　　经部七
　　六经图　　　　　　　五经总义类
　　提要
　　【臣】等谨案六经图十卷宋杨甲撰毛邦翰补甲字鼎卿昌州人乾道二年进士成都文类载其数诗而不详其仕履其书成于绍兴中邦翰不知何许人尝官抚州教授其书成于乾道中据王象之舆地纪胜碑目甲图尝勒碑昌州郡学今未见拓本无由考其原目陈振孙书録解题引馆阁书目载邦翰所补之本易七十图书五十有五图诗四十有七图周礼六十有五图礼记四十有三图春秋二十有九图合为三百有九图此本惟易书二经图与馆阁书目数相合诗则四十有五礼记四十有一皆较原数少二周礼六十有八较原数多三春秋四十有三较原数多十四不知何人所更定考书録解题载有东嘉叶仲堪字思文重编毛氏之书定为易图六十三周礼图六十一礼记图六十三春秋图七十二惟诗图无所増损其卷则増为七亦与此本不符然则亦非仲堪书葢明人刋刻旧本无不臆为窜乱者其损益之源委无从究诘以其本出杨毛二家姑从始事之例题甲及邦翰名云尔乾隆四十六年十月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】　陆　费　墀

　　六经图序
　　陈大夫为抚之朞年乐民之安于其政思所以富之教之之叙既以创辟试院以奉圣天子三年取士之制又取六经图命泮宫职讲肄者编类为书刋之于学以教诸生谓昌言甞掌教于是邦积十余年而庠序友生相与爱敬之不衰俾参订焉既逾月诸经谕各以其图就议于余且曰六艺之文浩博若欲别加编摩非积以嵗月有不能是图集诸家所长愿因其旧庶得以亟称贤大夫善教之意余韪其説无敢去取惟传写铨次有舛误者是正之而已凡得易七十书五十有五诗四十有七周礼六十有五礼记四十有三春秋二十有九合为图三百有九葢甞论之自汉儒章句传注之学行而士之道学益不明逮本朝以经术取士大儒继出讲解一新而后天下之士皆知渊原之归今是图之作凡六籍之制度名数粲然可一二数使学者因是求其全书而读之则造微诣逺兹实其指南也若因以得于瞻覩之间遂以为圣人之经尽在于是则破碎分裂不尤甚于为之华藻鞶帨者邪其不见斥于覃思幽眇者寡矣然则陈大夫之易图为书不无意也观者宜深思之乾道元年正月甲子左承议郎新除行将作监丞苗昌言序

　　钦定四库全书
　　六经图卷一　　　　　宋　杨　甲　撰
　　毛邦翰　补

　　右太极图周敦实茂叔传二程先生茂叔曰无极而太极太极动而生阳动极而静静极复动一动一静互为其根分隂分阳两仪立焉阳变隂合而生水火木金土五气顺布四时行焉五行一阴阳也阴阳一太极也太极本无极也五行之生也各一其性无极之真二五之精玅合而凝乾道成男坤道成女三气交感化生万物万物生生而变化无穷焉

　　旧有此图
　　太极未有象数惟一气耳一气既分轻清者上为天重浊者下为地太极生两仪也两仪既分则金木水火四方之位列两仪生四象也水数六居坎而生干金数九居兊而生坤火数七居离而生巽木数八居震而生艮四象生八卦也

　　一阳生于子二阳在丑三阳在寅四阳在夘五阳在辰六阳在已而干位在西北居子之前故曰干知太始言干以父道始天地也

　　一阴生于午二阴在未三阴在申四阴在酉五阴在戌六阴在亥而坤位在西南葢西南方申也物成于正秋酉也坤作于申成于酉故曰作成物

　　自一至十天尊于上地卑于下尊者干之位故干为君为父为夫卑者坤之位故坤为臣为母为妇皆出于天尊地卑之义也故曰天尊地卑乾坤定矣

　　乾元用九叄天也坤元用六两地也故曰叄天两地而倚数九六者止用生数也

<经部,五经总义类,六经图,卷一>

　　戴九履一左三右七二四为肩六八为足五为腹心总四十五纵横数之皆十五也天五居中央圣人观之遂定八卦之象

　　河图之数四十五葢圣人损去天一地二天三地四凡十数独天五居中而主乎土至洛书则有土十之成数故水火金木成形矣

<经部,五经总义类,六经图,卷一>
<经部,五经总义类,六经图,卷一>
<经部,五经总义类,六经图,卷一>
　　右伏羲八卦图王豫传于邵康节而郑夬得之归藏初经者伏羲初画八卦因而重之者也其经初干初奭【坤】初艮初兊初荦【坎】初离初厘【震】初防卦皆六画即此八卦也八卦既重爻在其中


　　郑氏云古先天图扬雄太经闗子明洞极魏伯阳叅同契邵尧夫皇极经世而已惜乎雄之太子明之洞极仿易为书泥于文字后世忽之以为屋上架屋头上安头也伯阳之叅同契意在于锻链而入于术于圣人之道又为一端也尧夫摆去文字小术而著书天下又不愿之但以为律厯之用难矣哉四家之学皆先于古先天图先天图其易之源乎复无文字解注而世亦以为无用之物也今予作方圆图注脚比之四家为最简易而四家之意不出于吾图之中于易之学为最要



　　伏羲仰观天文以画八卦故日月星辰之行度运数十日四时之属凡丽于天之文者八卦无不统之

　　伏羲俯察地理以画八卦故四方九州鸟兽草木十二支之属凡丽于地之理者八卦无不统之

<经部,五经总义类,六经图,卷一>
<经部,五经总义类,六经图,卷一>
<经部,五经总义类,六经图,卷一>

　　干阳居上坤阴居下干自震而左行坤自防而右行天左地右故曰刚柔相摩

　　震荡艮兊荡坤离荡防坎荡干八卦徃来迭相推荡京房曰荡阴入阳荡阳入阴

<经部,五经总义类,六经图,卷一>
<经部,五经总义类,六经图,卷一>

　　着之数七也七而七之其用四十九故其徳圆卦之数八也八而八之为别六十四故其徳方圆者运而不穷可以逆知来物方者其体有定可以识乎既从故圆象神方象知

<经部,五经总义类,六经图,卷一>
　　本干九二爻变成同人次变无妄次变益次变颐终其变至离而止本坤六二爻变成师次变升次变恒次变大过终其变至坎而止故上经始于乾坤终于坎离焉本咸六二爻变成大过次变困次变坎次变师次变蒙而终于未济本恒初六爻变成大壮次变丰次变震次变复次变屯而入既济故下经始于咸恒终于既济焉

<经部,五经总义类,六经图,卷一>
<经部,五经总义类,六经图,卷一>
<经部,五经总义类,六经图,卷一>
<经部,五经总义类,六经图,卷一>
<经部,五经总义类,六经图,卷一>
　　十一月复一阳生黄钟气应至四月六阳为干故辟户谓之干五月姤一阴生蕤宾气应至十月六阴为坤故阖户谓之坤

<经部,五经总义类,六经图,卷一>
　　复十二世
　　临二十四世
　　泰三十六世
　　大壮四十八世
　　夬六十世
　　干七十二世
　　姤八十四世
　　遯九十六世
　　否一百八世
　　观一百二十世
　　剥一百三十二世
　　坤一百四十四世

<经部,五经总义类,六经图,卷一>
　　干一变姤二变遯三变否至五变为剥而止物不可以终尽剥穷上反下故受之以复坤一变复二变临三变泰至五变为夬而止夬必有遇故受之以姤

<经部,五经总义类,六经图,卷一>
　　一阳来复变临为二阳变至泰为四阳变至大壮为八阳变至夬为十四阳终其变于归妹成十六阳
　　一阴始姤变遯为二阴变至否为四阴变至观为八阴变至剥为十四阴终其变于随成十六阴

<经部,五经总义类,六经图,卷一>
<经部,五经总义类,六经图,卷一>
<经部,五经总义类,六经图,卷一>
<经部,五经总义类,六经图,卷一>

　　一升而合九归五为君十降而合六归二为臣此之谓阳卦顺生也

　　一降而合九归五为君十升而合六归二为臣此之谓阴卦逆生也

<经部,五经总义类,六经图,卷一>
<经部,五经总义类,六经图,卷一>
<经部,五经总义类,六经图,卷一>
<经部,五经总义类,六经图,卷一>
<经部,五经总义类,六经图,卷一>
<经部,五经总义类,六经图,卷一>
　　三陈九卦之图
　　一
　　履徳之基　　　谦徳之柄　　　复徳之本
　　恒徳之固　　　损徳之修　　　益徳之裕
　　困徳之辩　　　井徳之地　　　巽徳之制
　　二
　　履和而至　　　谦尊而光　　　复小而辨于物恒杂而不厌　　损先难而后易　益长裕而不谦困穷而通　　井居其所而迁　巽称而隠
　　三
　　履以和行　　　谦以制礼　　　复以自知
　　恒以一徳　　　损以逺害　　益以兴利
　　困以寡怨　　　井以辨义　　　巽以行权
　　上经卦三三叙而九下经卦六三叙而十八履十谦十五复二十四恒二损十一益十二困十七井十八巽二十七九卦之数总一百三十有六凡三求之四百有八也周大三百六十成数也余四十八隂阳所以进退也阳进于干六月各四十八【复至干也】隂退于坤六月亦四十八【姤至坤也】此九卦数之用也

<经部,五经总义类,六经图,卷一>
　　参合也配偶也天地之数各相参配错综往来而相生故生成之数大备而天地之文生焉系辞曰参伍以变错综其数通其变遂成天地之文此之谓也



