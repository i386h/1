<!-- { "loadSidebar": true } -->
　　媒氏若无故之若犹言及也顔师古注汉史以万人若一郡降曰若豫及也刑统言某罪及某罪皆以若言周礼秋官凡封国若字即若字训及之例郑注乃谓不禁奔权许之不照下文若字之义中春防男女之时不以礼合至滛奔而不能禁固父母之罪及有愆期不嫁别无丧故而不遵昬令者亦父母之罪似此二者皆罚之则必无过笄无嫁之女矣
　　宗伯九命
　　周之命官自一命积至九命汉爵二十级亦自一级公士至二十级为彻侯皆自下数之近代以一品为上而九品为下则自上数之周礼有中大夫下大夫而无上大夫卿即上大夫也一命为下士再命为中士三命为上士四命为下大夫五命为中大夫六命为卿七命为诸侯八命为三公九命作伯则为上公矣王制有中士而无中大夫或殷制也秦唯存中大夫之官又名郎中令汉武帝太初元年改郎中令曰光禄勲其属官有光禄大夫即中大夫也又有大中大夫中散大夫后世遂以为官阶然官阶之法屡变而不思变中大夫之名目中大夫而有其他大夫之官阶也
　　司服大裘而冕
　　大裘而冕用于祀上帝谓裘尚质可也谓冕无旒不可也中间有而字即是易裘而不易冕如端而冠端而冕则是易冠而不易衣皆就而字看其曰至泰坛则王脱裘服衮可以见同此冕也可服裘亦可服衮当其服裘则曰裘冕及其服衮则曰衮冕且五冕之外别不见有无旒之冕只是衮冕之冕祀上帝时服大裘而仍用此冕也孔子称服周之冕盖冕至周而制度大备矣前后邃延若无旒则延而已或谓冕无旒不思弁师五冕皆冕朱里延纽延版以布缦其上通称冕表里朱两端缀旒若无旒而虚设延版无是理也无旒之说出于后儒臆论经无明文不可信
　　下筵上席
　　司几筵有筵有席疏云敷席之法初在地一重谓之筵重在上者谓之席又引郑氏云敷陈曰筵借之曰席古者下筵上席唯大朝觐大飨射封国命诸侯及祀先王胙席得于筵之上施重席莞筵加缫席次席诸侯祭祀及筵国賔皆一筵一席莞筵加缫席甸役丧纪则不复设筵但设席而已甸役设熊皮为席丧设萑苇为席无所谓筵矣人有恒言曰筵席而不知二字之义筵如今蒲荐之属席如今簟褥之属缫席有文采者次席熊豹皮重加于席故曰次席三重再重一重以定上下之分重席非士之所可当也仪礼中又有所谓荐有纯曰筵无纯曰荐
　　太史正嵗年
　　周以建子为正兼用夏正以叙民事自豳七月以来可证也太史正歳年当是夏歳周年注家乃谓中数为歳朔数为年非歳年二字本防歳以星言年以禾言周礼中正歳正月皆是年参用王制冢宰制国用言歳视丰耗称年又如廪人以歳之上下数邦用司稼以年之上下出敛法有歳之事有年之事太史先正嵗年以颁叙事凡关于人时者用夏正关于天时者用周正颁歳年之叙事然后颁朔若年即是朔则下文颁朔重复不必从注说周得天统以备王正唯民事尚从人统之正故不但称周之年而兼称夏之嵗也
　　律同合声
　　周礼六律六同之序与筭家三分损益之序不同六阳律从子至戌左行六隂吕从丑至卯右行不以后世筭法论也筭法始于张苍其术有穷不如周公合声之法一隂一阳流转不可胜穷周礼掌乐之官以合声为主大司乐分乐而序之皆奏阳歌隂律吕相应太师掌六律六同以合隂阳之声阳声黄钟太蔟姑洗蕤賔夷则无射隂声大吕应钟南吕函钟小吕夹钟其序与司乐同函钟即林钟小吕即中吕也大胥颁学合声教国子者亦以合声之法教之典同辨天地四方隂阳之声制乐器者亦以合声之法辨之盖一均之中止用五正律常虚七律不用隂不自成阳不自生合声则具二均之声而隂阳之声始备诸儒言合声至项氏益详其法与乾坤世应纳甲之六辰及斗之所建日月之所防皆相应黄钟大吕子与丑合在纳甲为干初甲子应坤四癸丑在天为斗建子而日月防星纪斗建丑而日月防枵太蔟应钟寅与亥合在纳甲为干二甲寅应坤五癸亥在天为斗建寅而日月防娵訾斗建亥而日月防析木姑洗南吕辰与酉合在纳甲为干三甲辰应坤上癸酉在天为斗建辰而日月防大梁斗建酉而日月防夀星蕤賔林钟午与未合在纳甲为干四甲午应坤初乙未在天为斗建午而日月防鹑首斗建未而日月防鹑火夷则仲吕申与已合在纳甲为干五壬申应坤二乙巳在天为斗建申而日月防鹑尾斗建巳而日月防实沈无射夹钟戌与卯合在纳甲为干六壬戌应坤三乙卯在天为斗建戍而日月防大火斗建卯而日月防降娄斗常左行日月常右行干六阳自子左行坤六隂自未右行合声之法与天文易象相应愚案六阳律左行自子至戌在乾卦六爻纳甲亦自子至戌所谓阳得当位也六隂吕右行本是自丑至卯在坤卦六爻纳甲乃自未至酉所谓隂得对冲也通五声二变言之子丑二律合而十二律皆备其次寅亥合而十二律独虚子未二辰其次辰酉合而十二律又虚子未寅巳四辰然子有丑未有午寅有亥巳有申复为午未二律相合而十二律又皆备其次申巳合而十二律独虚丑午二辰其次戌卯合而十二律又虚丑午申亥四辰然丑有子午有未申有巳亥有寅复为子丑二律相合而十二律又皆备何以子丑午未四律合而十二律皆在焉试以十二宫横推之子之于丑午之于未为隂阳之初子有父道未有母道最相亲切而合故十二律具备于一切之中寅亥越子丑而合本是虚子丑二辰丑取对冲则虚子未也巳申越午未而合本是虚午未二辰未取对冲则虚丑午也辰酉越子午未申而合本是虚巳午未申四辰巳未取对冲则虚丑午申亥也卯戌越亥子丑寅而合本是虚亥子丑寅四辰亥丑取对冲则虚子未寅巳也十二宫隔八数之固可以见诸律之流转若以六隂辰对冲易位而布于六阳律之间可以流水顺数十二均周而复始无有间断之处若去二变一存五声则黄钟退取应钟至大吕复为黄钟如日月右转而合气左转也明乎合声之法则阳常为主隂常为合矣愚谓筭家执中吕不生黄钟为説此乃筭术之穷非律吕之穷观合声之法起黄钟而止于夹钟循环无端何莫非黄钟之流行六隂辰必须对冲必须逆行正如干兊离震巽坎艮坤逆取其逆行也乃所以为顺行也术家但见十二支横合而从不合若知律吕之位则从横皆合矣古者中春之月日奎而后习乐取中气之应卯戌之合也自合声之法废筭律之教兴后世郊庙之乐宫调孤竹不知案月用律不取律吕合气或以非配偶相尅制之律错杂歌奏何以召天地之和哉况周礼奏阳歌隂奏用金石匏竹而在堂下歌用丝声和之而作于堂上用隂吕为宫而歌者在上用阳律为宫而奏者在下取隂阳交奏之象非深于周公之典者不足以言乐
　　律吕别名
　　十二律吕之名经典中惟周礼言之最详在当时已有别名如夹钟又名圜钟林钟又名函钟中吕又名小吕各有其説十二律以阳声为序而隂声为合始于黄钟而止于夹钟集律吕之成故夹钟又名圜钟而祀天用之为宫林钟者黄钟之配而居大吕之位隂声莫先焉故祭地用之为宫不曰夹钟而曰圜钟者象其周圜也不曰林钟而曰函钟者象其函洪也惟中吕一名小吕对大吕而言黄钟三分损益相生至此而极是以中吕亦以别名在周之盛惟三吕之名称已不一后世俗调盛行以无射为黄钟宫林钟为南吕宫夹钟为中吕宫乐书注引王氏琵琶女梦异人授道调歇指等调今俗名多在其中盖琵琶之教流入中华尔因鸡识华沙识华之语而以大石小石分商角之调石识音相近也因般赡华之语而以般涉称羽调赡涉音相近也呜呼其来久矣
　　三宫无商调
　　大司乐圜钟函钟黄钟三宫求神之乐皆无商调郑氏谓祭尚柔而商坚刚恐未必然其他诸儒有别为说者亦多穿凿陈晹乐书引荀卿说太师审诗商避所尅为稍近理周以木徳王而商为金佩玉左徴角右宫羽亦不言商皆周人之言也太师五声未尝不言商审商者特不用于起调毕曲故商调缺焉近代俗乐无徴调其初必有审徴者更代易世因仍不知改作唐以土徳不知审角而但依周礼审商至宋尚仍唐制皆不知审音冝革而因者也乐书注引琵琶女梦异人授谱后有湘妃怨哭顔囬二徴调疑当时胡琴无徴调则不用徴声起调盖有自来矣大司乐三宫之律为宫为角为徴为羽旋宫不相管摄且太蔟为徴重出此处必有错简姜夔议乐请各用本均宫角徴羽正为此也然其称为徴为羽可见古人以备六十调矣汉艺文志言孝文帝时得魏文侯乐人窦公年百八十歳两目皆瞽献其书为周官宗伯之大司乐章能无错简乎
　　孙竹隂竹
　　孙竹之管当是用于宗庙隂竹之管当是用于此亦错简
　　瞽蒙世奠系
　　瞽之为职专在歌诗而弹以侑歌其言世奠系承讽诵诗之下鼓琴瑟之上彼瞽者何所见于世系哉亦是就所诵诗中言之如鸟生商生民肇周公刘居豳古公居岐歴歴能记其所讽诵之诗如此琴瑟所鼓亦即是所讽诵之诗古者歌必以既歌而语以道古瞽蒙所谓世奠系即如清庙之瑟有歌有语有道古三句同是一事世奠系其道古者也
　　保章掌天星
　　周礼中言星多是言二十八星而注家辄以五星为星保章掌天星自合承上经冯相氏二十有八星而亦注云五星盖冯相掌天文之常保章掌天文之变皆以二十八宿占之保章志其变动知在某度可以定其分野步占之法以经星为准故保章专言掌天星如宗伯祀星辰以经星日月所防故曰星辰司寤氏以星分夜以经星有初昬夜半平旦可以分夜硩蔟氏及考工盖弓亦皆明指是二十八星未有以五星言星者
　　万二千五百人为军
　　六乡之民每乡万二千五百家毎家一人故万二千五百人为军王国六郷则六军然六军正得七万五千人不过千乗之制于万乗为十之一万乘合该七十五万人其言六军但举六乡而言六乡之外有六遂近郊逺郊合王畿千里则为万乘矣
　　司马司常言旗物异同
　　司常掌九旗之物司马辨旗物之用司常之职固云賛司马颁旗物而各官所言异同必有错简经文既不归一注说舛驳尤甚司常孤卿建旜司马则师都司常大夫士建物司马则乡遂司常师都建旗司马则军吏一师都也前注云乡遂大夫后注则专指遂大夫司马经文明言乡遂载物此冝为乡遂大夫而注文乃专指此为乡大夫有军无军有画无画之説经无明文本不足信若曰旂画交龙旟画鸟隼旗画熊虎旐画龟蛇为有军者旜通帛物襍帛皆不画为无军者则正当注于司常为顺乃以此注于司马则未免费辞说使前后异同矣况于太常画日月亦是有画者大抵汉儒多臆说不自知其前后不相应此恐当以司常为正而司马有错简以孤卿大夫士建旜物似以闲官别于统军者尔
　　环人
　　周礼夏官秋官皆有环人俞夀翁作复古论谓冝合为一官环者筮占之名筮人九筮有所谓筮环专以占致师盖军旅占日时方向尅胜之法二环人注一以环为却一以环为围皆未足以尽环之意孟子曰三里之城七里之郭环而攻之而不胜夫环而攻之必有得天时者矣若如注说围而攻之何以曰必有得天时者若曰环围则孤虚王相必得一吉方终是理短环之义不主于围周益公尝取此说以周礼言之环固是占筮之名天时亦占候之书太史云太史抱天时与太师同车是也注云抱式之吉凶者筮占推择取日时方向相尅以知吉凶是故谓之环
　　考工金锡
