<!-- { "loadSidebar": true } -->
　　府史胥徒例是一府二史一胥十徒府掌藏史掌书胥什长若今甲头大府庖人等官有贾若今市买有鼈人腊人等府史贠数一同又或有徒无胥有史无府有府无史古者军官即治民之官毎军尚且二府六史如六乡族党比闾六遂鄼鄙里最为亲民事繁乃皆无府史胥徒戎右仆驭之官亦然似此皆可疑
　　农家九谷
　　周礼三农生九谷郑司农云黍稷秫稻麻与大小麦豆为九郑康成去秫与大麦而加粱案食医膳食之目即九谷中六谷矣稻即食医所谓稌也古所谓麻者枲实而已在笾实为蕡本草曰蕡麻古者未有近世之胡麻也豆本名菽古无豆之称诗之豆登书之豆笾乃荐菹醢之器也量有豆以其容四升如豆而名之也职方九州所冝谷注称菽而不称豆独于九谷五谷及豆实之注以菽为豆诗曰采菽采菽曰采萧获菽曰荏菽斾斾曰禾麻菽麦皆以菽言汉时謡俗始称豆或谓熬之为糗捣之为粉因笾豆得名然糗粉乃笾实非豆实也莫知菽所以名豆之由或者豆蔻之豆止书其所谐之声如菽字在说文止作尗也知豆为俗称则释经及着文者但当称菽为是
　　庖人四时膳膏
　　周礼家以牛属司徒而配土鸡属宗伯而配木羊属司马而配火犬属司寇而配金莫能释其义愚谓牛牟然而鸣其音多宫鸡之音多角羊之音多徴犬之音常张口而为商必有音中羽者而司空之官不可见矣庖人膳膏四时各从五行所克胜者则牛鸡羊犬足矣以月令证之则冬官必有彘人彘当属司空而配水礼记注云彘水畜也食麦与羊亦当在仲夏疑与仲冬错误
　　医家九藏
　　古之医者言九藏今之医者言五藏注家以胃旁胱大小肠与心脾肝肺肾为九藏注旁胱则小膓也当是心脾肝肺肾胃胆大小肠为九藏则于脉法可通防家谓胆三焦非正府不在九藏之数附防注说今医家固云三焦无藏空有名又云男以藏精女以系胞则三焦即肾之右脉也旁胱附于小肠而以胆居九藏之列为得其当经云参之以九藏之动即三部九候之法案脉者左心小肠肝胆右肺大肠脾胃而肾居两脉尺脉八藏各二藏同一位惟肾以一藏居二位肾有左右二脉龟蛇二体在焉冝改正注疏之说则九藏之法于儒书医典皆通
　　八尊六尊
　　酒正与幂人皆言八尊小宗伯与司尊皆言六尊曰八尊者言尊之实故曰以实八尊实五齐者五尊实三酒者三尊曰六尊者言尊之名故曰辨六尊之名物牺尊象尊着尊壶尊大尊山尊也五齐者泛齐醴齐盎齐缇齐沈齐三酒者事酒昔酒清酒汉儒多据东汉时名物说五齐三酒更代易世之后经文尚易通解说更难省矣大扺五齐三酒皆先浊者而后清者五齐专用于祭祀三酒通用于燕饮至今大祭祀必有设尊设而不酌大尊山尊着尊及牺象各一以受五齐壶尊凡三以受三酒又设明水五尊于五齐之右设酒三尊于三酒之右于是八尊或称十六尊然十六尊即八尊也八尊即六尊也周人备四代之制明堂位言泰有虞氏之尊山罍夏后氏之尊着殷尊牺象周尊不及壶尊说文云昆吾尊也陈氏礼书云虞尚陶则大尊冝以瓦殷尚梓则着尊冝以木着尊者着地无足壶尊当证于投壶大小戴于投壶皆不言足亦当如着尊无足矣夏虞殷之尊可不费辞说而定独牺象周尊于世代为近自汉儒纷纷至今未定方且疑牺献之音况能定其制度哉郑司农以献为牺犹指定莎音诸儒因閟宫诗牺尊将将以笺文有莎饰之说又谓刻凤皇于尊其羽婆娑以此取音于娑又谓牺尊饰翡翠象尊饰凤皇然则曷不以象为娑当汉之时诗乐未尽废必有乐工能识牺尊为娑音者儒者莫究牺所以为娑托于鳯羽婆娑然则是尊也曷不曰鳯尊而曰牺尊愚尝以诗协音考之古字沙莎同音故莎娑等字谐声于沙此莎饰之所以音娑也牺之为娑亦如皮之为婆仪之为莪牺尊将将之上文享以骍牺协降福孔多一诗之中具有显证骍牺尚且音娑则牺尊之牺非縁酒尊而异其音也説文引贾侍中云牺非古字盖古者牺通为戏以其字音之相同戏或为献以其字文之相近故集韵以牺献二字互见二韵或谓牺本虚冝反切骍牺协虚何而牺尊为桑何反切疑若小异是则然尔而诃娑字音可以相入如华之为敷泄之为泄委蛇之为佗亨之音烹单之音燀二音皆不可以了义字母为拘者古人之音在易书诗者尽为后儒所变独周礼之献尊诗之牺尊左传之牺象犹得存三代之旧音知牺尊所以音娑则尊当为牛而鳯羽婆娑之说非也又可知象尊为象而象骨饰尊之说非也魏太和中青州人得齐大夫送女器为牛而背负尊王肃以为刻全牛凿其背为尊一以为负一以为凿阮谌则为画牛象于尊聂氏三礼图亦谓饰以牛牺之为牛儒者既不考古音至其形制为翠为鳯为牛曰全牛曰画牛曰负曰凿曰饰如聚讼之言未易归一朱文公请从政和新图厥后以尊口不堪施勺或疑其制未尽然豫章学宫有作负尊之牺象者彼齐大夫送女器出于魏太和中而王肃为王朗之子固亦魏人也宋亦有王肃多论礼器及深衣等制度此或宋之王肃所言负之与凿有未可以臆断者然于施勺则负为便矣尊字或从缶或从木上古尊罍陶瓦其次刳木其后范金今范金之制不一愚谓八尊之中大尊居尊冝上陶着尊冝上梓他尊则范金可也
　　笾实豆实
　　笾有四朝事馈食加笾羞笾豆亦有四朝事馈食加豆羞豆笾实之目十有八而防重出豆实之目二十有四而醢醓鱼醢重出朝事笾实麷蕡白黒形盐膴鱼醢鲍鱼鱐熬麦曰麷麻曰蕡稻米曰白黍米曰黒盖以麦面麻子稻黍米作饼餤注谓清朝进寒具口实也形盐左传所谓盐虎形膴音呼说文云无骨脂注谓防生鱼为大脔防谓鱼腹腴鲍部巧切韵书云饐鱼也注谓室中糗干之字从鱼盖鱼之糗而干者也鱼鱐之鱐音搜鱼之析而干者也膴以腥荐鲍鱐以干荐字案说文火焙肉恐是鲍者火焙而干鱐者日曝而干故均之为干鱼而异名也膴为鱼腹腴则膴鲍鱼鱐皆鱼也朝食为米食寒具鱼干之属可夙具者也馈食笾实防桃干防榛实注谓防为梅谓榛似防而小馈食始备果实也加笾菱芡防脯注谓菱芰也谓芡鸡头也或云四角三角为芰两角为菱郑司农以防在加笾馈食重出作菱芡脯脩薄析曰脯施姜桂曰脩言脩治脯也羞笾糗饵粉餈注谓熬成豆米曰糗说文熬米麦通释煼干米麦要之米麦豆皆可为饵者也注以粉为豆屑米麦豆亦皆可为粉但粉以豆为明滑故专以豆言之饵与餈名实相近合烝曰饵饼之曰餈疏云糗与粉为一物糗者粉熬大豆饵言糗餈言粉互相足也郑康成云二物皆粉稻米黍米合以为饵饵不饼而餈作饼今之餈糕名出于此凡今俗下饼饵餈糕其制多出于古人其名已载于经典观于笾实可见已朝事豆实韭菹醓醢昌本麋臡菁菹鹿臡茆菹麇臡菹庄鱼切说文酢菜也今俗说菜柈中渍菜皆菹之遗法醓吐感切注谓肉汁说文谓血醢醢者说文肉酱臡音泥亦醢之异名注谓有骨曰臡无骨曰醢凡作醢及臡者先防干其肉莝之杂以梁麯盐酒置甀中百日即成今俗用防酱皆臡醢之遗法昌本昌蒲根也菁菹蔓菁菜也茆菹郑司农作茅杜子春音卯曰凫葵也康成疑茆不堪菹从杜说案鲁颂薄采其茆释文云即莼菜也麇鹿麋三臡皆莝骨和肉为百日酱皆在朝事之豆亦取晨朝易于夙辨馈食豆实葵菹在七菹之列余皆韲醢葵菹蠃醢脾析蠯醢蜃蚳醢豚拍鱼醢葵为百菜之长故馈食豆实首葵而他菹莫配焉脾析蜃豚拍皆五韲中件目脾析牛百叶俗呼牛胃为百叶己见周礼注矣蜃说文大蛤豚拍之拍先郑读为防言胁也三者近于臡醢而曰韲韲者以百叶诸物细切之和以醢酱不待甀中百日而成故别为韲之名韲从韭冝用菜若昌本深蒲作韲固冝百叶蜃豚之肉亦可缕以为韲也蠃注谓防蝓案方言燕赵间以为蜘蛛韵书以为蜗牛蜘蛛蜗牛非可食者疏释引尔雅为证彼尔雅乃训诂之儒集经注以为书者或疑内则有蜗醢恐是防蝓蜗牛之谓然内则之蜗乃力戈切集韵古螺字作蜗韵释云蚌属也非蜗牛之蜗矣陆佃直谓蜗牛可醢盖为礼注所误尔蠃即螺字亦作蜗韵书以为香螺也蠯注谓小蛤韵书以为蚌狭而长者蚳醢之蚳汉儒相传为蚍蜉白子亦恐不然蚍蜉未必可食一也取白子伤生二也案天官有鼈人掌取互物祭祀共蠯蠃蚳以授醢人则蚳与蠯蠃皆当是螺蛤同类既掌以鼈人之官可知为水族之产若以国语为证则国语亦但言舍蚳不取未尝指蚍蜉之子可取而食也唯夏小正于二月言昆小虫抵蚳其传曰蚳螘卵为祭醢夏小正本文无几其解说处多是汉儒附防未可尽信案月令方春和时母杀孩虫胎夭飞鸟母麛母卵岂有二月正春殈螘穴以为豆实之奉哉巷伯成是贝锦之注以贝为余蚳贝之黄质白文者或可为鼈人互物之证蚔或从贝医书云食之益夀明目岂必螘卵而后谓之蚳哉鼈人春献蜃以为醢故小正以二月抵蚳此虽流传已乆而必当改正者小正以蜃为蒲芦朱子以为其书不足信愚于蚳为螘卵亦不敢以为信唯鱼醢用鱼可免注者妄言矣加豆之实芹菹兔醢深蒲醓醢箈菹雁醢笋菹鱼醢芹楚葵水菜类蒿深蒲或云桑耳或云蒲始生水中奕诗云其蓛维何维笋及蒲知蒲可为防不必曰桑耳也箈有苔迨二音郑注云水中鱼衣即苔也今海乡之人干苔以为菹或疑箈字从竹为箈箭笋竹萌不思箭萌亦笋尔旣有笋菹安用箭萌籕文竹草相似其为苔菹何惑焉兔醢用兔雁醢用雁鱼醢用鱼如上文羞豆之实酏食糁食酏音移郑司农云以酒酏为饼疏云若今起胶饼康成曰贾氏曰粥礼记有稻酏黍酏周礼亟称于酏酒正之五饮浆人之六饮皆用酏也糁食郑司农云菜餗蒸康成曰取牛羊豚之肉三如一小切之米二肉一合煎为饵鼎卦公餗之注云糁食也震为竹竹萌为笋餗之为菜则糁食未尝不用笋菹之笋也糁食酏食在七菹之外岂唯竹萌唯所用之豆实有五齐七醢七菹三臡二食五齐之齐注作韲昌本深蒲脾析蜃豚拍七醢醓鱼兔雁蠯蠃蚳七菹韮菁茆葵芹苔笋三臡麇鹿麋今孔子庙丁祀菹醢多不如法不考周礼故尔邵氏录云刘梦得欲用糕字作九日诗以经典无据不敢用宋子京案周礼粉餈之注作九日诗云刘郎不敢题糕字虚负诗中一世豪俎豆之事不得以未尝闻为解周礼无所不该今儒徃徃拘牵旧注故因笾实豆实详及其名物
　　师氏
　　师氏之官诸儒或以为周召之职公孤之副愚案武王之在牧野固以亚旅师氏叙于司徒司马司空之下则公孤之外别有师氏之官故其秩为中大夫为上士防同军旅王举则从使虎贲兵服之士属焉皆不忘牧野时
　　保氏六书
　　周公之时未有大小二篆而保氏之官已有六书之教一曰象形二曰指事三曰防意四曰转注五曰谐声六曰假借以此为六书之目虽未知保氏之教何如然汉初有仓颉史籕之教其流传必有所从来古初制字多象形故象形为六书之首形不可象而指事事不可指而防意意不可防而谐声声无可谐五不足而后假借世间文字虽多然玉篇诸部不过二万二千七百二十六字夹漈六书略凡二万四千二百三十五字于内谐声二万一千三百四十二字是谐声字居六书十分之九矣汉字犹有有声而无字者畨字则皆谐声矣王荆公字说则字皆防意无所谓六书故王氏周礼新经至六书无可说
　　媒氏若无故之若
