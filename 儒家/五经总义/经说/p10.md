<!-- { "loadSidebar": true } -->
　　攻金之工如筑冶凫防段桃以今工料言之冝用铜鐡等物为多特緫名曰金锡以分六齐六分其金而锡居一为钟鼎之齐五分其金而锡居一为斧斤之齐四分其金而锡居一为戈戟之齐三分其金而锡居一为大刃之齐五分其金而锡居二为削杀矢之齐金锡半为鉴燧之齐使如今时所谓锡则岂堪为斧斤戈戟矢刃哉防氏攻煎金锡定火候以青黄黒白气而用以铸量使如今时所谓锡则岂能声中黄钟之宫哉观史记平准书及汉食货志亟称银锡汉武帝造银锡为白金可以见古者银与锡通称白金考工先秦古书当时盖以锡为银铅之緫名说文谓锡曰银铅之间稍近古意徐氏不察考工金锡之说殊失许叔重本旨周礼卝人职金皆言金玉锡石葢铜铁银锡皆取卝炼成言锡而不必枚举铜银铁也尝叹汉儒拘尔雅之文于卝人之注直以锡为鈏铅惜尔雅专以银为白金不思汉时固以锡为白金其注镣银钣金名物细而于考工金锡之义乃无所发明曽不若说文能合银铅以言锡也职方氏于掦州言金锡荆州言银以金出产之地言之则银在掦而锡在荆锡亦银也特以荆地利互文见之尔若如今人分别银锡则考工所谓金锡于理有不通者故着其说使读考工记者无惑焉今世用物铜锡为多经文绝少言铜亦罕言银铁考工言金者铁铜在其中言锡者银铅在其中合而言之緫曰金锡尔闻决银者言锡能贼金也似不冝混合然物各有用攻金之工不一钢铁及鍮铜得银愈佳铸铜得铅益滑金锡相须尚矣
　　山以章
　　考工记画缋之事火以圜山以章二者并举皆言画意注家既知火以圜作半环之状而山以章乃欲改为獐殊无意义案尔雅山上平曰章凡木之株亦曰章如画火者则画其飞熖宛转半环于衮衣之上画山者点缀其峯峦重叠之处作木株发生茂密意故知以圜以章二语妙逹画防鸟兽蛇则华虫旟旐之说可通
　　葺屋瓦屋
　　考工匠人葺屋三分瓦屋四分葺茅屋也茅屋欲峻而走水从檐至栋二分加一分为峻瓦屋差平从檐至栋四分加一分为峻三分者假如檐柱一丈即栋柱一丈五尺也四分者假如檐柱一丈即栋柱一丈二尺五寸也
　　释奠释菜
　　周礼大祝甸祝言舍奠用于山川庙社仪礼言释币用于祢庙门行礼记王制文王世子言释奠用于先圣先师周礼大胥春入学舍菜合舞占梦季冬舍萌于四方仪礼士昬礼舅姑既没则妇入三月乃奠菜礼记月令中春命乐正习舞释菜文王世子始立学者既兴【音衅】器用币然后释菜不舞不授器乃退傧于东序一献无介语可也学记皮弁祭菜丧大记大夫士既殡君释菜于门内释之为言置也故礼记作释周礼作舍释奠者置其所陈设之礼物也释菜者置其所挚苹蘩之菜也今释奠三献用币释菜一献不用币然古人于山川庙社五祀皆曰释奠妇见舅姑之庙君临大夫之丧皆曰释菜近代儒者专以学校祭先圣先师为释奠释菜盖自汉儒始也
　　汉儒于礼经辄改某字读作某音
　　汉儒于经字辄称某读作某或云当作某流传乆矣遂不可改诸经中周礼礼记多被改读字有古音可协或四声可通或假借转注或谐声字止记其声自有通例惟文义必须改者不在此限汉儒不尚协音由是易诗书古音不传周礼中如献尊读为牺尊献之为牺牺之为莎如仪之为莪司尊彞注谓献读为仪又读为莎甸祝禂牲禂马读为侏玉人必读为縪轮人蚤读为爪函人属读为注钟氏朱湛为渐此在古音可协者也衍祭读为延襃拜读为报灂之为嚼契之为揭白盛为成奠水为传凿广之为去声此四声可通者也髙声防为衮侈声筰为唶轮人柞为唶辀人倾典为恳殄此假借相近者也辀人需读为懦弓人昔读为错此谐声字之止记其声者也弁师诸侯当为公梓人三升当为觯礼记賔出肆夏当为陔此文义必当改者也其他如某字读作某音者不可枚举如太宰九式八曰匪颁之式注引郑司农云匪分也似只言训义如此太府以待匪颁亦无明音至地官廪人以待国之匪颁乃注云匪读为分周礼膳人训膳为劲曲礼读膳为劲投壶二筭为纯训纯为全就读为全盖因仪礼乡射经文亦有二筭为纯注曰纯犹全也竒犹亏也今读纯为全不闻读竒为亏春官郁人鬯人聨治祼事者也何独鬯人祼当作理是以长沙易祓于汉儒改读之字多不能从腊人豆脯读为羞脯则引王制干豆以证脯之在豆疡医五气读为五谷则止从气字梓人豆酒有瓦豆十升匠人里为式自方里而始庙用脩旣读为卣凡酒脩酌又读为涤易氏谓用脩即脩酌之脩也职方氏波溠卢维引顔师古等说以为不必改读可也巾车駹字注云故书作龙改作駹玉人祼器用龙用瓉用将葢其鼻为龙其中为瓉其柄为将礼记夏后氏以龙亦承上文灌尊而言又欲以改巾车之说读龙为駹易氏力辨其不然乐师大祝皆有来瞽臯无注皆曰呼而告之在乐师则臯读为告在大祝则臯读如嘷呼之嘷何其前后之异读也至如秋官蜡冥烜庶薙条狼硩蔟等官几尽改其字音尝恨汉儒擅改经字加以音释惑人挟兔园之册者稍不依徇而读之必以不识字见诮所以为此极难尔若大学亲民当作新则非汉儒所及待河南程子而后能言之
　　汉儒以汉法解经
　　汉儒以汉法解经如周礼中五齐二酒皆以东汉时地名酒名言之更代易世但见经文易通而注语难晓使人有庄子注郭象之叹鹤山魏了翁江阳周礼记闻后人称周礼折衷多摘注解之尤缪者斥言之如九赋注以汉法口率出泉周礼赋法岂是口率出泉八柄夺以驭其贫注以汉法没入家财三代之君岂有没入人臣家财之法国服为息便以莽法证之是以王荆公惑焉鹤山先生曰王荆公学术误天下汉儒学术误后世











　　经说卷四
　　钦定四库全书
　　经说卷五　　　　　　　宋　熊朋来　撰仪礼礼记
　　仪礼是经礼记是传儒者恒言之以冠义昬义乡饮酒义射义燕义聘义与仪礼士冠士昬乡饮酒射燕聘之礼相为经传也刘氏又补士相见公食大夫二义以为二经之传及读仪礼则士冠礼自记冠礼以后即冠礼之记矣士昬礼自记士昬礼凡行事以后即昬礼之记矣乡饮酒自记乡朝服谋賔介以后即乡饮之记矣乡射礼自记大夫与公士为賔以后即乡射之记矣燕礼自记燕朝服于寝以后即燕礼之记矣聘礼自记久无事则聘以后即聘礼之记矣公食大夫礼自记不宿戒以后即公食大夫之记矣觐礼自记凡俟于东厢以后即觐礼之记矣士虞礼自记虞沐浴不栉以后即士虞礼之记矣特牲馈食礼自记特牲以后即特牲之记矣士丧礼则士处适寝以后附在既夕者即士丧礼之记矣既夕礼则啓之昕以后即既夕之记矣汉儒称既夕礼即士丧礼下篇故二记合为一也丧服一篇毎章有子夏作传而记公子为其母以后又别为丧服之记其记文亦有传是子夏以前有此记矣十七篇惟士相见大射少牢馈食有司彻四篇不言记其有记者十有三篇然冠礼之记有孔子曰其文与郊特牲所记冠义正同其余诸篇惟既夕之记略见于丧大记之首章丧服之传与大传中数与相似余记自与小戴冠昬等六义不同何二戴不以礼经所有之记文而传之也十三篇之后各有记必出于孔子之后子夏之前盖孔子定礼而门人记之故子夏为作丧服传而并其记亦作传焉三礼之中如周礼大纲虽正其间职掌繁密恐传之者不皆周公之旧左传所引周公制周礼曰殊与今周礼不相似亦恨其仅以左传之文尔大小戴所记固多格言而讹伪亦不免惟仪礼为礼经之稍完者先儒谓其文物彬彬乃周公制作之仅存者后之君子有志于礼乐勿以其难读而不加意也
　　十七篇实十五篇
　　仪礼名为十七篇实十五篇而已既夕礼乃士丧礼之下篇也有司彻乃少牢馈食礼之下笃也
　　士冠礼将冠者采衣紒
　　紒即髻字采衣者缁衣锦縁锦绅锦束发要亦具庆者如此
　　缁布冠无笄
　　古者冠必有笄缁布冠无笄者以经文皮弁笄爵弁笄不言缁布冠笄缁布冠有缺项青组缨属于缺本注缺读如有頍者弁着頍围发际结项中隅为四缀以固冠顶中有释文又音缺盖即缺之上声故缺音相通今俗呼衫纽曰此冠以贯组为固是以不用笄
　　士昬礼妇乗加景
　　此景字合读作褧中庸尚防释者引卫诗衣锦褧衣为庄姜初嫁之饰尚即加之谓也景即褧防音讹也今注谓景明也加景为明衣然既曰行道御尘则此景字当作褧
　　妇拜扱地
　　古者女拜常时皆肃拜惟初嫁及为夫为长子主丧则以手扱地如男拜或曰自唐则天以后妇人始废昬丧扱地之拜
　　侠拜
　　妇人先一拜男子再拜妇人又一拜朱子曰男子再拜时妇亦还拜大扺古人无受拜之礼惟国君于其士不必荅拜他国之士亦荅拜昬礼妇见舅荅拜冠礼子见于母则母拜之皆侠拜也
　　疑立
　　昬礼妇疑立乡饮酒及郷射賔主皆有疑立公食大夫賔疑立疑读作屹谓屹然不动而立
　　兼巾
　　古者尊罍笾豆皆有布巾幂覆之昬礼有二豆四豆兼巾共一长巾通幂也
　　房中之乐
　　燕礼既行有房中之乐古者堂后左房右室钟磬簴难以移入房但以琴歌周南之三召南之三唯所欲者歌之曰房中之乐
　　霤
　　古有中霤礼盖仪礼之逸而不传者其篇名见于礼经之注鲁共王河间献王所得古礼五十六篇者皆十七篇即今仪礼余三十九篇在秘府其后不传于世而中霤礼遂逸霤者屋有复穴开其上以取明雨则霤之因名中庭曰中霤春秋传士季入谏三进及霤乡饮记有磬阶霤即中霤也大记有东霤注云危栋上也杂记有门内霤即賔执脯赐钟人之处
　　阿栋楣庪
　　少牢馈食疏大夫士庙室皆两下五架正中曰栋栋南两架北亦两架栋面一架曰楣前承檐曰庪【果绮切】庪读如诸戎掎之之掎栋北为室南壁开戸士昬礼賔当东阿东南致命当阿言当栋也入堂不入房也阿今俗名栋楣今俗名枔间横梁亦曰楣庪今俗名檐柱
　　坫
　　两楹之间筑土为坫以置尊反爵于尊前礼记明堂位有反坫者爵坫也崇坫者圭坫也仪礼有东坫西坫注云在堂角士丧礼有斋坫后人为酒案以置尊而反爵乃坫之遗制也唐太宗坐秘殿燕囘纥殿前设髙坫置朱提瓶于上【朱提山名出银上音殳下音时】潜泉浮酒自左閤通坫趾注之瓶转受百斛囬纥数千人皆醉而饮不尽瓶之半是唐初大燕犹筑坫也然筑坫乃邦君之礼非大夫以下所得为
　　柶
　　柶六寸匕也以角为之令滑泽此古人吉凶常用而字书韵释专以为楔齿之用谬矣冠昬賔祭受醴扱醴必用角柶以柄向身则曰加柶面枋【即柄字】以舌向身则曰加柶面叶盖扱醴小匙醴浊扱乃可饮也古者丈夫布指成尺六寸之匕其长无几但楔齿之柶既用则埋之丧礼兼用角柶木柶
　　乡射礼五中
　　君国中射则皮树中燕射用焉于郊则闾中大射用焉于竟则虎中大夫兕中士鹿中乡射用焉本注皮树兽名君射于国中则用之闾亦兽名岐蹄一角如驴大射在郊庠则用之乡射之记言皮树闾虎兕鹿五中而专言虎中髤前足跪凿背容八筭举士礼以为例或是上得兼下常用鹿中乡射礼是郷大夫州长等官主之冝用兕中而止用鹿中其实一物而异其兽之名皆以木为之以漆饰之尔
　　不鼓不释
