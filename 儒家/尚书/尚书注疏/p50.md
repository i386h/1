<!-- { "loadSidebar": true } -->
　　盘庚作惟渉河以民迁传爲此南渡河之法用民徙乃话民之弗率诞告用亶其有众传话善言民不循教发善言大告用诚于众咸造勿防在王庭传造至也众皆至玉庭无防慢盘庚乃登进厥民升进命使前音义【话胡快反马云告也言也诞徐音但亶丁但反马本作单音同诚也造七报反注同马在早反云爲也防息列反】疏【正义曰盘庚于时见都河北欲迁向河南作为南渡河之法欲用民徙乃出善言以告晓民之不循教者大爲教告用诚心于其所有之众人于时众人皆至无有防慢之人尽在于王庭盘庚乃升进其民延之使前而众告之史叙其事以爲盘庚发诰之目正义曰郑云作渡河之具王肃云爲此思南渡河之事此言南渡河之法皆谓造舟船渡河之具是济水先后之次思其事而爲之法也释诂云话言也孙炎曰话善人之言也王苦民不从教必发善言告之故以话爲善言郑诗笺亦云话善言也】
