<!-- { "loadSidebar": true } -->

　　钦定四库全书
　　书传防选卷一
　　明　刘三吾等　撰
　　虞书【虞舜氏因以为有天下之号也书凡五篇尧典虽纪唐尧之事然本虞史所作故曰虞书其舜典以下夏史所作当曰夏书春秋传亦多引为夏书此云虞书或以为孔子所定也夏氏僎曰谓之虞书则见舜上承于尧下授于禹三圣授受实守一道也】
　　尧典【尧唐帝名説文曰典从册在丌上尊阁之也此篇以简载尧之事故名曰尧典后世以其所载之事可为常法故又训为常也今文古文皆有】音释传【説文书名后汉许慎字叔重作丌居之反説文云下基也荐物之丌音与基同象两木承横板故曰阁之也礼记内则注阁者反藏之所以板之也今文伏生所授马郑等所注古文孔壁所藏孔安国所传】
