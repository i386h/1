<!-- { "loadSidebar": true } -->
　　立政【呉氏曰此书戒成王以任用贤才之道而其意防则又上戒成王専择百官有司之长如所谓常伯常任准人等云者葢古者外之诸侯一卿已命于君内之卿大夫则亦自择其属如周公以蔡仲为卿士伯冏谨简乃僚之类其长既贤则其所举用无不贤者矣葛氏曰诰体也今文古文皆有】纂注【吕氏曰无逸立政二篇相为经纬以无逸之心明立政之体君道备矣自立政而后周公不复有书纳忠于王此其絶笔也为治体统固臻其极至于反覆申重之意忠爱惇笃之诚深长逺大之虑学者当于言外体之】
