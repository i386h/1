<!-- { "loadSidebar": true } -->
　　顾命【顾还视也成王将崩命羣臣立康王史序其事为篇谓之顾命者郑云回首曰顾临死回顾而发命也今文古文皆有吕氏曰成王经三监之变王室几摇故此正其终始特详焉顾命成王所以正其终康王之诰康王所以正其始】纂注【吕氏曰天子天下之共主也成王力疾临广朝而命之二公受遗率诸侯而辅之所以公天位而严大宝也世称汉武帝拔霍光于宿衞托以幼孤为知人抑不知所谓大臣者非可寄安危属存亡者不在此选如周召内为师保外统诸侯君存则辅政君殁则托孤所谓受遗盖其一职也武帝垂殁始拔一人付之平时大臣果安用乎】
