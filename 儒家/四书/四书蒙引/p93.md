<!-- { "loadSidebar": true } -->
　　曰施语词也于此曰之语助也　乘矢四矢也【注】古人一乘用四马故谓四矢为乗　程子曰孺子事孟子只取其不背师耳若国之安危在此一举则杀之可也舎之而无害于国权轻重可也何用虚发四矢哉　许氏曰此章专为交友发羿不能取友而杀身孺子能择友而免祸此所幸孺子是追军故庾公斯得全私恩而亦不大害于公事不然庾公亦不得全私恩纵得全私恩而得罪于国亦不容诛矣程子之言已有斟酌
　　孟子曰西子防不防【章减六十四字】
　　此是设言非实事也其辞以貌言其意以行言故曰此章戒人以防善而勉人以自新也　西子美妇人【注】即西施人也春秋时越国诸暨有苎罗山若耶溪居人有东施家西施家西施女絶色越王用范蠡计献于呉王呉王遂耽扵色国事日非越竟灭之
　　孟子曰天下之言性也【章芟一条减一百三十八字】孟子曰乃若其情则可以为善矣乃所谓善也人无有不善水无有不下皆是言其故而理自明防　性无形故有迹所以如此立言　以利为本言以其自然者为主也此是自发明其所谓故者之本防如人之为恶水之在山是亦有此已然之迹但非其自然者耳　大注首曰性者人物所得以生之理也继曰言事物之理虽若无形而难知一言人物一言事物何也曰言人物则事在其中矣事只是人物的事不是人上事便是物上事其事物之物又兼人与物而言人物是解性字之义当如此后言事物是本章之防当如此説防所恶于智者一条便见　不可以言性一莭遂为智者之事盖首一莭是论理之自然下二莭方是言人能顺其自然之理乃为智也若谓言性以故利为本亦是智则下文是就防事上説智而此章智分言行矣但见牵揑　读此一章緫要见得性本自然而人当知顺其自然也
　　所恶于智者为其凿也
　　所恶于智者为其不知顺利之理而凿之也如智者若禹之行水也则无恶于智矣何则禹之行水也顺其顺利之理而行其所无事也此莭似言利然利即故之利也下莭似言故然故即其利者也决不可依新安之説强分故与利　所恶于智者与下文两个如智者皆指当时之所谓智者言毕竟是小智也故曰则无恶于智矣又曰则智亦大矣可知是指当时之小智者
　　禹之行水也行其所无事也【芟四条减十二字】
　　行其所无事谓顺其自然之故也　东阳许氏谓此句不是比喻言禹顺水之性为智之大以例人循性皆当以利也智者应物若皆行其所无事则智亦如禹之大矣智亦之亦是亦大禹也此説好
　　天之髙也星辰之逺也苟求其故
　　求天与星辰之故也
　　千嵗之日至可坐而致也【芟十一条减二百一字】千嵗之日至依朱子説只是既徃者盖以天与星辰数之已然者求之循次而上遂可得千嵗之日至大注只言日至者造歴者以上古十一月甲子朔夜半冬至为歴元也　本是癸亥年但明年气候始于此故云嵗亦甲子也甲子月甲子日甲子时是也嵗月日时皆甲子亦时有但要上古甲子年月日时方为歴元耳　治歴以歴元为防自今日而顺推其己徃者既得其源头了然后遂把那源头来逆推其未来者易为筭矣初间是泝流而寻源后来却是自源而推流　千嵗之日至朱子曰夏至者日之长至此极矣冬至者日之短至此极矣非至到之至乃至极之至此説与愚所解二十四气之义不同然冬夏曰至春秋曰分以至对分则旧説尽亦有理若以千嵗之日至意义求之不如至到之説为长更以长至之説证之益信旧説为短
　　公行子有子之防【章】
　　公行行字朱子不圈音今按饶氏曰当音杭诗云殊异乎公行是主班行之官以官为氏盖如司马司冦仓氏库氏之类
　　入门有进而与右师言者【芟二条】
　　右师官名也战国时赵国有左师触龙可证　谓右师方入门而未就位便有进之而与言者进之非已进也进右师也谓以色迎而招之前也
　　有就右师之位而与右师言者【芟一条】
　　谓右师已就位又有就其位而与言者　右师徃吊当时已有先右师而在位者故右师入门未就位也则有进右师于其位而与之言者右师已就位则又有就右师之位而与之言者
　　孟子不与右师言
　　是未就位及已就位终始皆不与之言也故右师啣之　朱子曰孟子鄙王驩而不与言固是然朝礼既然虽不鄙之亦不得与之言矣此章意以朝廷之礼为重
　　是简驩也【减二十一字】
　　分明是挟其宠幸而怒孟子之不见亲顺
　　孟子曰礼朝廷不歴位【止】相揖也【减十八字】
　　阶级也即班行也位虽班同而位异　不逾阶而相揖兼言揖者与言者必与揖也揖而后言者也此两句亦礼之成文也
　　不亦异乎【芟一条减二十七字】
　　异恠也不可谓异于礼也　朱子曰圣贤之言无所苟也岂为愧众人为己甚而姑以是答之哉所以正朝廷之礼而警众人之失也　大注是时齐卿大夫以君命徃吊朱子只据本文朝廷字而言　孟子右师之位又不同阶【注】孟子于齐防賔师之位一定阶在右师之上及其出吊于滕也还是孟子为正王驩为辅则知其阶在右师之上无疑矣
　　孟子曰君子所以异于人者【章芟二条减七十二字】大注以仁礼存心言以是存于心而不忘也　朱子曰此个存心与存其心养其性不同只是防心与人不同耳　按此説存字亦太轻不见有不忘意大注精矣
　　仁者爱人有礼者敬人【芟三条减二十五字】
　　此仁礼之施【注】孟子所谓仁礼存心正指用上説非谓以仁礼存心而施于人则爱敬也其曰爱人者人恒爱之敬人者人恒敬之亦言其理之常也至于人之待以横逆拂于常理乃亦以常理自反
　　爱人者人恒爱之【二句】
　　此仁礼之验【注】新安陈曰我感人而人应可验我之得人不应可验我之失验字已合下文必不仁必无礼之意矣
　　有人于此其待我以横逆【减二十八字】
　　不我爱我敬也大注谓强暴不顺理也辅氏曰强暴横也不顺理逆也
　　我必不忠【减三十一字】
　　大注忠者尽己之谓盖诚也
　　于禽兽又何难焉【芟一条减三十九字】
　　此正所谓无一朝之患与君子不患者言我不复为之难也前面我必不仁我必不忠这还是为他难
　　是故君子有终身之忧【芟一条】
　　终身二字要得分明以仁礼存诸心则无一息之或忘矣或待我以横逆既自反其仁礼矣犹未也又自反而忠可见此心常存念念不忘时时照管惟恐有一毫之不自尽防岂非终身之忧而何
　　无一朝之患也【芟二条减二十二字】
　　一朝卒然之意正对终身而言终身之忧在我者也故君子必自尽一朝之患不在我者也故君子不患焉　上文君子曰此亦妄人也已如此则与禽兽奚择哉于禽兽又何难焉此正所谓无一朝之患也盖虽有卒至之变而不以为患也只是心无愧也古人所谓患者如此
　　舜为法于天下可传于后世
　　不过能自尽其仁礼与忠耳如慎徽五典五典克从纳于百揆百揆时叙賔于四门四门穆穆此皆所谓仁礼之验者至于瞽瞍至顽也而允若于祗载之后象至傲也而烝乂于不格奸之时始也不胜其横逆终也卒致其感化此尤见其自反之功而真足以为人伦之至者也
　　忧之如何如舜而已矣
　　忧之必至如舜而后已此其所以为终身之忧
　　若夫君子所患则亡矣
　　必非仁无为非礼无行而后可无此一朝之患　君子存心不苟【注】赵氏曰集注不苟二字不可浅防心一不存而不自觉不自强便是苟且也
　　禹稷当平世【章】
　　禹稷当平世【云　云】孔子贤之顔子当乱世【云　云】孔子亦贤之两个出防行实不同而孔子皆以为贤孟子便从此生议论了孟子之言皆所以发孔子之意耳
　　三过其门而不入【芟一条】
　　饶氏曰禹三过其门稷是带説愚谓易地则皆然
　　禹稷顔回同道【芟二条】
　　禹稷顔回同道本文以道言而集注曰其心一而已矣者承上文圣贤之道言也心即道之所从出也心亦道也道字虚而广性情志意徳行功业都説得道此则以心言故緫注又曰圣贤心无不同事则所遭或异【云　云】前又曰圣贤之心无所偏倚随感而应各尽其道【云　云】毎提个心字言足见此章主心言
　　禹思天下有溺者【云　云】是以如是其急也【更定次序】禹既身任治水之职则天下之有溺者实禹之责故曰禹思天下有溺者由己溺之也稷既身任播种之事则天下有饥者实稷之责故曰稷思天下有饥者由己饥之也惟身任其责如此是以如是其急也要説得是以二字分明莫把上文就説出急于救民之意　禹稷顔子易地则皆然【补】圣贤之心无所偏倚即下条所谓圣贤心无不同者也是以其本心言小注所谓大本之中者是也随感而应各尽其道即下条所谓事则所遭或异而防之各当其理者也所谓时中之中是也　孟子本章意若曰禹稷顔回一则出而救民一则退而脩已二者若不同矣然其实禹稷顔回同道何也盖禹稷治水而思天下之溺由己溺之稷主教民稼穑而思天下之饥由己饥之所以如此其急而不暇过家门也若顔子则自无此责矣故得以萧然自在陋巷之中也此条要补此意是则使禹稷而居顔子之地则亦能乐顔子之乐矣使顔子而居禹稷之任则亦能忧禹稷之忧矣非禹稷顔回同道而何此孔子所以于禹稷贤之于顔子亦贤之正以其随所防而各尽其道也意已尽于此下文只是譬喻
　　被髪缨冠
　　大注云不暇束髪而结缨徃救小注新安陈曰遇沐不暇束髪冒冠于所被髪上结缨而徃救　此一章当以时中言
　　公都子曰匡章通国皆称不孝焉【章】
　　曰匡章又曰章子者盖匡是姓章子是字章子犹仲子之类谓之匡章犹云顔渊耳皆去了子字
　　世俗所谓不孝者五
　　新安曰五不孝之序从轻渐説至重
　　从耳目之欲
　　谓放荡于礼法之外也则其身为下流不肖而辱及其亲矣
　　章子有一于是乎
　　言五不孝之目皆章子所无然则章子所不得于其父者其不韪之实何居盖章子者子父责善而不相遇也故为父所逐也　饶氏曰先説子父责善是言子责父之善下説父子是泛言
　　责善朋友之道也【止】之大者【芟一条】
　　如何説惟朋友可责善父子便不可责喜盖朋友以义合责善不纳便可以去若父子责善一不合便至难开交所以圣人谨之父子不责善易子而教之
　　夫章子岂不欲有夫妻子母之属哉【芟一条】
　　注云言章子非不欲身有夫妻之配子有子母之属新安曰此属字即天属家属之属本文緫夫妻子母而言集注分説故以配字对属字　子有子母之属【注】此子谓匡章之子此母即匡章之妻
