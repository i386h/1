<!-- { "loadSidebar": true } -->
　　景公不能受命于大国是犹畏天而保其国者今也小国师大国不脩徳以自强其般乐怠傲【云　云】此叚要説胡可得哉意　先师不是已亡者之称所谓先生先軰之先故得亲受其命　齐景公曰既不能令一节是顺天者存事今也小国师大国一莭是逆天者亡事故集注【云　云】不可得也言必不免为人役否则必有危亡之祸　言小国不脩徳以自强【补】自此以下集注皆言脩德至章末又兼行仁言盖自君身而言则曰脩徳自其及人而言则曰行仁其实孟子所谓脩德即是行仁也
　　如耻之莫若师文王【芟一条减三十字】
　　师文王只是脩徳行仁即下文所谓国君好仁者本注云文王之政布在【云　云】谓师文王也　师文王而为政于天下则向之小役大者今转而小徳役大徳矣所谓大国反为吾役者盖徳至力亦随之矣文王是也　程子曰五年七年圣人度其时则可矣此圣人槩指孟子又曰然凡此类学者皆当思其作为如何乃有益耳盖程子之説谓五年七年在圣人度其时固可矣然凡此类学者当思其作为如何便得五年七年而为政于天下乃有益若不思其作为而但防孟子云师文王便五年七年王天下亦何益须是防师文王是如何様设施始得
　　诗云商之孙子【条芟二条减十三字】
　　商之孙子至天命靡常此言商之孙子皆为周之诸侯也殷士肤敏祼将于京此两句言商孙子之臣亦皆为周之臣而助祭于周京也本注下是以二字盖承天命靡常言不必言商孙子臣周故殷士亦臣周也　或曰武王克商乃有天下今此诗及孟子之言皆归于文王何也曰周有天下虽武王之功所成实文王之德所致也故此诗首章之传即曰周公追述文王之徳明周家所以受命而代商者皆由于此以戒成王【云　云】孟子引此正以见文王之为可师也侯维也【注】语助也
　　仁不可为众也
　　朱子曰兄贤难做他弟弟贤难做他兄仁者无敌难做众去抵当他
　　夫国君好仁天下无敌【首条减二十五字抽二十一字】只做孔子説下文今也字面方是孟子説当时故此条集注曰孟子引此诗及孔【云　云】之事　好仁便是师文王天下无敌即上文必为政于天下防　孟子一则曰是犹恶湿而居下二则曰是犹恶醉而强酒三则曰是犹执热而不以濯其言之也切其説之也详矣如七国之君无足与有为何
　　不仁者可与言哉【章芟五条减二百七十二字】
　　不仁者可与言哉吾固以为危彼固以为安吾固以为灾彼固以为利吾固以为必亡彼固以为不亡其不可与言如此宜其灾害并至不旋踵而败亡矣若使不仁而可与言则必幡然自改其所为之不善而知所以立政安民矣其何亡国败家之有　安其危利其菑乐其所以亡者如何分别曰如般乐怠傲之类实危道也彼乃不知其为危而反以为安盖以其便于己故也如流连荒亡之类实所以为菑也彼乃不知其为菑而反以为利盖以其未为害也如防暴滛虐之类实所以自取其亡也乃不知其能亡而乐之不改焉昔之人君亦有一日不杀人则惨然不乐者是真乐其所以亡也　菑害也非指水旱兵革之类但所为之可致祸者即是　危犹轻于菑菑犹轻于亡此当看安利乐三字见得果是不可与言所以然者私欲固蔽失其本心而至此也
　　沧浪之水清兮【条减四十二字】
　　沧浪水名【注】只是一水非沧自沧浪自浪也武当县有沧浪洲其水曰沧浪水　自取之也下数叚俱是此一意
　　夫人必自侮【条】
　　此以下孟子之言也　家必自毁毁谓破败非诋訾也
　　太甲曰天作孽犹可违【条】
　　其实是如此如水火盗贼之灾不以其道得之者人还见怜身还有措若自家奸盗诈伪成底此身就无脱计刑宪终莫之逃矣　此章言心存则有以审夫得失之几不存则无以辨于存亡之着【注】得失对存亡言几字对着字言心存者但于事理得失之微防便能审之其心亡者虽于存亡之迹已昭然者犹不能分辨之也曰审曰辨二字亦不可易置
　　孟子曰桀纣之失天下也【章减一百九十一字裁剪凑合】失其民也谓民不归之而叛去也失其心也谓所为不合民心而民心离也失其民也失其心也要説得两様　所欲与之聚之注云民之所欲皆为致之如聚敛然要看皆为及聚敛字盖凡民之所欲无一不为之致也此乃所为聚者若一件两件未足为聚所恶勿施尔也尔也二字都是语辞如云则亦无有乎尔皆语辞也
　　民之归仁也【一条芟一条减二十六字首条凑合】所欲与聚所恶勿施所谓仁也民之归仁也一句内已有所欲之在乎此意下二句特以喻之耳着此譬喻方见得所欲之在乎此意思明白　兽之走圹过故为渊敺鱼者一莭当云夫民之所欲在此而其所恶实在彼则安得不去彼而归此哉
　　故为渊敺鱼者獭也【减一百三字移一条入上题】承上文言我行仁而为民所归彼之不仁皆是为我敺民来归者也　民之归仁也犹水之就下与故为渊敺鱼者獭也只是一项事盖抚我则后虐我则雠离乎彼则属乎此也故下文继之曰今天下之君有好仁者则诸侯皆为之敺矣虽欲无王不可得已岂不只是一项事　本注言民之所以去此以其所欲在彼而所畏在此也所谓彼是所欲与聚所恶勿施者即上文注所谓此者也此两此字与上文注两此字全不同　此以上皆泛论至下文方説入时事
　　今天下之君有好仁者【一条旧三条全芟此一条出下题】今天下之君有好仁者谓所欲与聚所恶勿施也过今之欲王者言今诸侯所失于前者则既多矣犹七年之病【云云】
　　今之欲王者【一条芟一条减十二字】
　　此是孟子为时君谋言当急于改图也不然无及矣胡氏曰三年之艾不能畜之平日而自今畜之犹
　　可也是故为仁者平日既无积乆之功今日不可无必为之志　苟为不畜终自不得专主艾言苟不志于仁直説人君下文言今之所为其何能善者正指不志于仁者言忧辱死亡即载胥及溺而不善者也自篇首至桀纣之失天下也章皆所以责夫治人
　　者自自暴至居下章皆所以责夫自治者
　　孟子曰自暴者不可与有言也【章减十二字】
　　自暴自弃兼气习言故引程子云人苟以善【云云】朱子曰自暴刚恶所为自弃柔恶所为　自暴言礼义自弃言仁义何欤曰礼义字面浅仁义字意深且全自暴者与言礼义亦不入自弃者犹稍信礼义但于居仁由义则无必为之志而自诿曰不能耳然均之为下愚之归也
　　旷安宅而弗居【条】
　　旷安宅而弗居【云　云】兼自暴自弃不可依饶氏説此緫注所谓道本固有者所以见得自暴自弃之为可哀朱子曰旷其安宅则必放僻邪侈而安其所不可安之居矣舎其正路则必行险侥幸而由其所不可由之路矣安宅正路人皆有之而乃自暴自弃以至于此是可哀也
　　道在尔而求诸逺【章芟二条减四十四字】
　　此章论道术也盖当时防士横议所谓人挟一椎凿家筑一宫墙墨氏之徒则曰但使人人视亲踈为一体则天下平矣杨氏之徒则曰但使人人推求己之是非而不较人之得失则天下平矣孙呉之徒则曰行吾之智自足以平天下申商之徒则曰行吾之法自足以平天下故孟子以为此皆乱天下者也恶能治天下　夫道本在迩人自求诸逺耳事本在易人自求诸难耳何为其然哉但人各亲其亲各长其长不求诸逺而求诸近不求诸难而求诸易则天下自平矣又何必求之逺且难哉　注云亲长在人为甚迩止而道初不外是也此注解在人人亲其亲长其长句内循本文而观是如此不可便合下用此注去贴上二句朱子必如此解方见下一句与上二句相闗纽　亲长在人为甚迩亲长是人如何唤作道中庸不云乎君臣也父子也夫妇也昆弟也朋友之交也五者天下之逹道也有父子则有慈孝之心亲长非道之所在而何　亲之长之在人为甚易事就行道上説故【云　云】　而道初不外是也必着此句者见得事非道外物也　胡氏曰道者天理之自然事者人事之当然
　　孟子曰居下位而不获于上【一条旧在此章之末】孟子此章通述孔子之言可见孟子之学醇乎醇者也在当时亦有著书以非孔子者然后知孟子之功
　　诚者天之道也思诚者人之道也【芟一条减二十九字】诚者天之道不要説在天之元亨利贞观此注云诚者理之在我者皆实而无伪可见已在我了　朱子曰思诚者恐有不实防便思去实他思诚毕竟只是诚之故彼此集注皆用欲字我欲仁斯仁至与欲仁而得仁其欲字俱有实事工夫此思字亦不是悬空思之而已
　　至诚而不动者未之有也【减九十一字】
　　此至诚是自思诚而至于诚者也即中庸诚则形至能动变化者一理也所动即亲友君民也　思诚为脩身之本明善又为思诚之本思诚二字内亦有明善工夫明善其本也小注之説有理盖思诚与修身不是两时亦不是两叚明善与思诚亦不是两叚两时工夫　明善诚身俱是思诚之事所谓思诚为修身之本者特以不曰修身而必曰诚身者以思诚为修身之本故如此立言也
　　孟子曰伯夷避纣【章芟一条减二十四字】
　　兴曰盍归乎来言其始也皆自分长徃不返甘于穷约矣至是乃兴曰【云云】
　　太公避纣【芟一条】
　　作兴皆起也【注】并合两字解之犹曰殆盖皆发语辞者非可以此就把二字连读也　文王发政必先鳏寡孤独庶人之老皆无冻馁【注】庶人之老谓五十者衣帛七十者食肉之类与鳏寡孤独不同
　　是天下之父归之也【条减五十字】
　　二老者天下之大老一条是言文王之所以为政于天下防　以二老有以系天下之望而为天下向背之所慿也　天下之父言齿徳皆尊如众父然【注】齿德皆尊之意不但可解众父之义所谓天下之大老者亦是以其齿徳皆尊之故一理也今人但见朱子用在下句便谓与上文义不同真执泥矣
　　诸侯有行文王之政【芟一条减五十五字】
　　文王之民无冻馁之老者是文王之政也正所谓制其田里教之树畜使养其老者也诸侯有举而行之天下之老岂无自海濵而至者而四方之民亦且襁负其子而至矣故七年之内必为政于天下　意则有公私之辨【注】文王之养民初无所图也贤者闻风自至则其意出于公萧何劝汉王飬民直为欲致贤以为图天下之计则其意未免出于私
　　孟子曰求也为季氏宰【章】
　　谓不能匡救其旧日之行而反益其富也
　　况于为之强战争地以战【条芟一条减十五字】
　　率土地而食人肉率字还作率引説方活与率兽之率同小注循由之説非也盖为土地之故而杀人使其肝脑涂地直用肝脑涂地之义发出率土地食人之意
　　故善战者服上刑【条芟三条减一百九十九字】
　　连诸侯正所谓我能为君约与国战必克者但不身任战伐之事耳如苏秦则约六国以抗秦主与秦战也张仪则主六国事秦不然则秦伐之矣　辟草莱任土地所谓我能为君辟土地充府库是富桀也主于富国者势必夺民利如李悝尽地力则尽民力矣商鞅开阡陌则经界不正旱涝无备遗患于民矣今文庙十哲惟冉求未称何乃以次于上刑者与闵路并立而亨万世之祀又子夏子张子防軰当时尝欲以事孔子者事有若有子亦必有优于子防軰故也而今因升顔子在四配乃进子张抑有若又不去冉子要皆未能帖服万世士人之心也姑记之于此
