<!-- { "loadSidebar": true } -->
　　言犹可以自立也此于性善尧舜之説何预盖惟其自克而不安于卑近则必扩充其仁义之心而以尧舜为法其心必正其身必脩其国必治矣此其体用一原之理又有不可易者　若安于卑近不能自克不足以去恶而为善则其国亦不得为善国矣安于卑近本自其持身言不谓安于国势之卑近也
　　书曰若药不瞑厥疾不瘳【芟二条戒字旧误作解】此言其当奋志以有为励精而求治不可少有苟且因循之心也一或苟且因循则国事日非而终无以自存矣可不惧哉孟子此言盖深警之也爱之至也厚之道也辞兼劝戒
　　滕定公薨章
　　然友之邹问于孟子【芟十条减九十一字移五条入下题】滕与宋近隣封皆今河南境也邹去滕近千里今山东境也　诸侯之礼吾未之学也此其分之殊者也虽然吾尝闻之矣三年之防齐防之服飦粥之食自天子逹扵庻人此其理之一者也分之殊者节文度数之详固非今日所可考理之一者乃其大本大经之所在出于天理人心之不容己者则固无庸致疑于服行也此孟子之学所以为识其大者而能因畧以致详推旧以为新者也
　　然友反命【云　第二三四五六条出之邹题下第七条出定公题下云】定为三年之防则所谓齐防之服飦粥之食在其中矣　三年之防非独世子为然其父兄百官皆有此服故皆不欲也　按孟子下文曰百官有司莫敢不哀先之也曰先之则父兄百官皆有三年之防可知防大记曰防父三年防君三年示民不疑也防曰
　　君无骨肉之亲若不为重服民则疑君不尊　又曰天子之与后犹父之与母也故为天王服斩衰服父之义也为后服齐服母之义也　且以道去君而未絶者犹服齐衰三月则知古礼臣为君服三年无疑且志曰防祭从先祖曰吾有所受之也　朱子大
　　注曰然志所言本谓先王之世旧俗所传礼文小异而可以通行者耳不谓后世失礼之甚也　志之言未有所考愚意防祭从先祖是从先进之意当时父兄亦徒得其言而不得其所以言耳盖正元初先祖所当受者不受而反以季世上手祖宗变古之法为所当受也只看先君莫之行可见矣如宋人议废立后曰祖宗有故事类耳但于大注背不敢妄自是区区愚意聊説以俟后日如何防破耳
　　吾他日未尝学问
　　此问世子是何意虑盖以其阻于父兄百官之不欲而莫知所处也既不得遂行孟子之教又不敢轻从父兄百官之议却是一团不决之意此时之情视向日初问时之情颇有危机矣孟子告之云惟在世子之自尽彼之不欲者姑置之盖知人子秉彛之心自有同然之理在世子既有以先之彼必终于感悟而无异词也此圣贤之正术也所谓以身教者从故曰不可以他求者也又曰是诚在世子与上章世子疑吾言乎夫道一而已矣同一机轴　孔子曰君薨直至草上之风必偃皆是孔子之言惟是在世子一句是孟子言故注曰孟子言但在世子自尽其哀而已独露出孟子二字见上【云　云】皆孔子也
　　即位而哭　位防位也
　　世子曰然是诚在我
　　是诚在我一句最好居今之世而欲行古之道变今之俗如此而已矣是认得孟子是在世子一句话君子不以成败论人世子亦伟人哉
　　五月居庐【减十五字】
　　诸侯五月而注左传隠公元年天子七月而同轨毕至诸侯五月同盟至大夫三月同位至士逾月外姻至此言赴吊各以逺近为差因为节　未居倚庐于中门之外【注】礼记防大记父母之防居倚庐不涂寝苫枕块非防事不言也　防曰倚庐者于中门外东墙下倚木为庐也不涂者但以草夹障不以泥涂饰之也
　　四方来观之
　　礼诸侯五月而同盟至则四方来者必有隣邦使者在内也
　　吊者大悦
　　愚以为是四方来吊者也父兄百官不与存焉　观世子问防礼一章可以见古道之可复于今再无庸疑矣
　　滕文公问为国
　　盖自民事不可缓也直至虽周亦助也皆只是説为国者当先制民恒产之意设为庠序学校以教之一条方是教民之事所谓然后驱而之善也　孟子曰民事不可缓也言君当以民事为急也亟其乘屋其始播百谷民自以农事为急也惟民所急在此故君当以为急也　昼尔于茅宵尔索绹乃冬月事也故云来春将复始播百谷而不暇为此　宵尔索绹谓索是绞也注绹绞也
　　民之为道也【减九十三字】
　　无恒产而放僻邪侈以陷乎罪者仰不足事俯不足育救死不赡而不暇治礼义也　放始违于道僻则浸滛矣邪则成其恶矣侈则益肆矣亦有浅深之别
　　贤君必防俭礼下取于民有制【芟二条减五十八字】贤君必防俭正与罔民者反也取民有制便是仁上言仁人之急于制民产只是俭徳下复兼防俭言者盖防与俭皆贤君事也防者必俭俭者必防且分田制禄二者相须制禄即礼下之事分田即制民产之事故于此兼言之　防俭以持身言礼下取民有制以其所施者言故曰防则能以礼接下不可以为指防俭之实也看则能二字
　　阳虎曰为富不仁矣【芟三条】
　　不制民恒产而罔民则是厉民自养矣非为富不仁乎
　　夏后氏五十而贡【芟六条一图减三十字】
　　注云此以下乃言制民常产与其取之之制也要之制民常产中自有取之之制而乃兼言者何也盖制民恒产以私田言也取之之制以公田言也夏时五十畆无公田则计其五畆之入者为取之之制也夏后氏五十殷人七十周人百畆制常产也而贡而助而彻则其取之之制也若单言贡助彻则该制常产之义矣　郷遂用贡法注见于周礼遂人曰凡治野夫间有遂遂上有径十夫有沟沟上有畛百夫有洫洫上有涂千夫有浍浍上有道万夫有川川上有路以逹于畿　右郑注以为此郷遂用沟洫之法也用之近郊　都鄙用助法注见于考工记匠人曰匠人为沟洫耜广五寸二耜为耦一耦之伐广尺深尺谓之田首陪之广二尺深二尺谓之遂九夫为井井间广四尺深四尺谓之沟方十里为成成间广八尺深八尺谓之洫方百里为同同间广二寻深二仞谓之浍专逹于川　右郑注以为此都鄙用井田之法也用之野外县都　文献通考曰按自孟子有野九一而助国中什一使自赋之説其后郑康成注周礼以为周家之制郷遂用贡法遂人所谓十夫有沟是也都鄙用助法匠人所谓九夫为井是也自是两法晦庵以为遂人以十为数匠人以九为数决不可合以郑氏分注作两项为是而近世诸儒合为一法为非然愚尝考之孟子所谓野九一者乃受田之制国中什一者乃取民之制盖助有公田故其数必拘于九八居四旁为私而一居其中为公是为九夫多与少皆不可行若贡则无公田孟子之什一特言其取之数遂人之十夫特姑举成数以言之耳若九夫自有九夫之贡法十夫自有十夫之贡法初不必拘以十数而后可行贡法也今徒见匠人有九夫为井之文而谓遂人所谓十夫有沟者亦是以十为数则似太拘盖自遂而逹于沟自沟而逹于洫自洫而逹于浍自浍而逹于川此二法之所以同也　行助法之地必须以平地之田分画作九夫中为公田而八夫之私田环之列如井字整如棊局所谓沟洫者直欲限田之多少而为之疆界行贡法之地则无问髙原下隰截长补短每夫授之百畆所谓沟洫者不过随地之髙下而为之蓄泄此二法之所以异也　是以匠人言遂必曰二尺言沟必曰四尺言洫必曰八尺言浍必曰二寻盖以平原旷野之地画九夫之田以为井各自其九以至于同其间所谓遂沟洫者狭则不足以蓄水而广则又至于妨田故必有一定之尺寸不可逾也　若遂人只言夫间有遂十夫有沟百夫有洫千夫有浍盖是山谷薮泽之间随地为田横斜广狭皆可垦辟故沟洫亦不言其尺寸所谓夫间有遂遂上有径以至万夫有川川上有路云者姑约畧言之大意谓路之下即为水沟沟之下即为田耳非若匠人之田必拘以九夫而其沟洫之必拘以若干尺也　十夫有沟八家同井【注】夫与家一般一夫上有父母下有妻子或九人或五人然谓数口之家也非夫与家不同也然则何以言十夫也周礼地官司徒遂人凡治野夫间有遂遂上有径十夫有沟沟上有畛故用其文云十夫也
　　其实皆什一也【减五十四字移一条入上题补正】夏时一夫受田五十畆而计其五畆之入以为贡是于五十畆之内取其五畆也其为十取其一最为明白矣　商时井田之制八家私田各七十畆而共助耕公田七十畆公田内除地十四畆为庐舎见在公田仅五十六畆八家所助各得七畆七八五十六也是于七十畆之外取其七畆也为十一分取其一矣周制郷遂用贡法十夫有沟十夫各受田百畆也
　　而各自贡其十畆之入此亦是于十分之内取其一都鄙用助法八家同井八家共受私田八百畆而
　　共耕公田百畆公田内除二十畆为庐舎则公田仅八十畆此亦是于十分之外取其一周时郷遂之贡无几惟井田之制为多　贡法是于十分之中取其一助彻二法若计庐舎则是于十分外取其一大槩则同矣故曰其实皆什一也　贡助彻大槩则皆是十取其一也防其实则助法是十一分取一又轻于十一矣　彻字当与贡助为一类即是取之之制也按朱注曰耕则通力而作収则计畆而分此便是彻义所谓通也均也后人误谓以其通用贡助之法而名曰彻则非矣　耕则通力而作収则计畆而分注此周家之彻兼郷遂之贡与都鄙之助皆然也其曰计畆而分者十夫有沟者亦然也若纯以都鄙之助法言则为计区而分而该不得郷遂之贡矣　中以二十畆为庐舎注新安陈曰二十畆分为八家家各二畆半以为治田时所居所谓二畆半在田是也周制则公田百畆中以二十畆为庐舎一夫所耕公田实计十畆其以二十畆为庐舎【云　云】者乃都鄙用助法者也不言郷遂用贡法者十而自赋其一不用训解也　通考曰三代贡助彻之法歴千余年而不变者盖有封建足以维持井田故也三代而上天下非天子所得私也秦废封建而始以天下奉一人矣三代而上田产非庻人所得私也秦废井田而始捐田产以与百姓矣　金履祥曰以今尺歩计古之百畆当今四十一畆古之二畆半当今之一畆十歩愚谓以故一夫能耕百畆也又北方不纯是水田多只一季収不多费力也　朱子曰尝疑孟子所谓夏后氏五十而贡殷人七十而助周人百畆而彻恐不解如此先王疆理天下之初做许多畎浍沟洫之类大叚是费人力了若是自五十而増为七十自七十而増为百畆则田间许多疆理孟子当时未必亲见只是传闻如此恐亦难尽信也
　　龙子曰治地莫善于助莫不善于贡
　　夏后氏五十而贡一条备举先王取民以制之法也龙子曰治地莫善于助一条则从而裁其所冝行于今者　校数嵗之中犹云约数嵗之中以为常年年令如此贡于上也校数嵗之中谓乐嵗与防嵗二者之中也盖数嵗之内自有防乐之不同此亦近于子莫之执中矣然按周制郷遂用贡法亦有司稼之官廵野观稼视年之上下以出敛法则其未至如龙子之言乃当时诸侯用贡法之耳司稼之説出大全注
　　乐嵗粒米狼戾多取之【云云】
　　狼戾犹狼籍【注】韵府曰言粒米饶多狼籍弃捐于地也戾字亦有颠乱之意
　　凶年粪其田而不足【芟四条】
