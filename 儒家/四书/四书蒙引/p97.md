<!-- { "loadSidebar": true } -->
　　注顽者无知觉亷者有分辨如何见得是相反对盖无知觉者贪昧嗜利也故与亷反
　　懦夫有立志【芟一条】
　　懦不立也
　　伊尹曰何事非君何使非民
　　何事非君何使非民述其言也治亦进乱亦进承其言而状其行也曰天之生斯民以下皆是言其自任以天下之重此其所以治亦进而乱亦进者也但本文其自任以天下之重一句只带思天下之民以下与万章上同然亦一理盖就其将以斯道觉斯民之言而见其思天下之民【云　云】也
　　桞下惠不羞污君不辞小官
　　进不隠贤不晦其所长也必行其志故继曰必以其道夫人防而学之壮而欲行之姑舎所学以狥人便是隠贤便是枉道
　　袒裼裸裎【芟四条】
　　袒裼露臂裸裎露身　按上篇尔为尔上有故曰字是栁下惠自言也于尔我方有着落　夷惠皆以闻其风言伊尹独不然者新安陈氏曰凡言风者皆道不行扵当时而其流风余韵足以耸动扵后世者也朱子亦有此说故下篇百世之师亦只及夷惠若夫子则太和元气之运风又不足以尽之矣
　　孔子之去齐接淅而行【减七字】
　　孔子之去齐渍米已将炊亦不待其炊而取米以行何速如之
　　去鲁曰迟迟吾行也
　　此盖因子路趣行曰夫子可以行矣故夫子言此以晓之非必在路上迟迟也迟迟其行正待微罪而后行也
　　去父母国之道也【补题句芟一条】
　　此盖孟子解辞与去他国之道也相对为类　注举此一端以见其乆速仕止各当其可一端兼去齐去鲁或泥注专指去齐尤非　伊尹圣之任者也【补】或疑伊尹出防合乎孔子而不得为圣之时何也程子曰终是任底意思在何以言之只防五就桀孔子必不如此且防他说话也忒吃力也忒着意
　　孔子之谓集大成【条芟一条减十六字】
　　金声而玉振之玉指磬磬是石然其石甚细且有异声亦玉类也故谓之玉　箫韶九成【注】书传古文作箾舞者所执之物说文云乐名箾韶季札观周乐见舞韶箾者则箾韶盖舜乐之总名也今文作箫故先儒以箫管释之　又曰乐者象成者也故曰成　条理犹言脉络【注】在始终之中者也盖乐音不止是金与玉　独奏一音则其一音自为始终注此以小成者言此始终与本文始条理终条理之始终不同本文主大成言也本文全主大成集注乃说一叚者盖不如是无以显大成之全且大成亦不过是集众小成而已此解经之法也　小成之始终只在其一音之内大成之始终则通八音而言如三子之所知所行只在其一清一和一任之内如孔子之所知所行则兼乎三子之清和任也其说集注已明备大全所引朱子之说与此絶不同盖前日未定之说也　智者知之所及注谓知之所到防也　圣者徳之所就【注】谓行之结褁成就也　智与圣是知行之已成名目知与行却是用工名目　集注三子之所知偏于一而其所就亦偏扵一也此如众音之各自为始终者耳既云偏便只是一音不是三子之小成者亦有始终条理也　特为众音之纲纪【注】不必分大纲小纪当以首末论　又金始震而玉终诎然也【注】记聘义曰其终诎然又小注曰金声有洪杀始震终细玉声则始终如一其声诎然而已　镈钟【注】镈大钟也俟其既阕【注】阕絶也间也　宣其声収其韵【注】声
　　与韵不同韵者声之余　惟天子建中和之极【注】按儿寛传司马相如有遗书请武帝封禅上竒其书以问寛寛对云此帝王之盛节也然享荐之仪不着扵经惟圣王所由制定当非羣臣之所能及使羣臣得人自尽终莫能成惟天子建中和之极兼緫条贯金声而玉振之以顺承天庆垂万世之基上然之乃自制仪采儒术以文焉按寛此言只是避难献媚之辞尧舜之智尚稽于众而不自用今见于二典三谟者详矣寛安得为此言乎其曰天子建中和之极【云云】寛意亦非专主乐也其词出于古者则专主乐朱子所谓疑古乐经之言是也其当时引用之意大防主享荐之仪言而乐亦在其中矣若细求古语专主乐之意则所谓建中和之极者内必根于心气之和而有以为五声六律之主外必正其声气之元而有以致其尽善尽美之道此皆自天子之一身言之然后兼緫乐中之众条理而始之以金终之以玉也然儿寛虽知诵此言而其意则可识矣　亦此意也【注】谓亦集大成之意
　　智譬则巧也【条】
　　此一条亦主孔子言盖此圣智即上文之圣智若以上文圣智亦兼三子则三子安得有始终条理特一音目为始终与本文始终自不同也故防通主孔子说而三子之不得为全者自见于言外况三子乃力有余而巧不足者孟子分明云其中非尔力也三子安得为有智耶故注云是以一节虽至于圣而智不足以及乎时中也又总注云三子之行各极其一偏独以行言见其智有未及也　朱子小注曰圣而不智如水母之无虾按韵府水母目虾郭璞江赋水母有足无口眼大如覆防腹下有物如絮常有数十虾食其腹下涎或捕之则沉乃虾有所见耳
　　北宫锜问曰【章旧有一条减二十五字移入下题】诸侯恶其害已也【条此条出上题元有一条芟去】集注当时诸侯兼并僭窃故恶周制妨害己之所为也己之所为兼并则班禄之制有妨矣已之所为僭窃则班爵之制有妨矣然兼并必僭窃二者势实相因
　　天子一位公一位【条第三条出公侯题下】
　　天子一位之位犹言级也　子男同一位犹郎中贠外皆五品但未免有正从且使子男序立必子序扵男之上　按王制班爵亦五等子男各一位而无天子一位似王制较长　君一位卿一位【止】凡六等注云六等施于国中盖兼王朝与侯国言观天子之卿受地视侯一叚可见不必以无公为泥盖公在五等之列矣
　　天子之制地方千里【条芟一条】
　　地方千里言其地方有千里也方字带下犹云正也非谓地方也观公侯皆方百里文意自见
　　公侯皆方百里【芟三条减十字】
　　爵禄宜相应如子男同一位则皆五十里公侯异位而封地独同何也愚按此不但与周礼王制不同防诗经閟宫曰乃命鲁公俾侯于东锡之山川土田附庸曰颛臾则在鲁地七百里之中又春秋传管仲对屈完曰赐我先君履东至于海西至于河南至于穆陵北至于无棣亦非止百里矣　不能五十里不逹扵天子附扵诸侯曰附庸【补】小国之地不足五十里者不能自逹扵天子因大国以姓名通谓之附庸而庸字无解今考庸字只有三解曰用曰常曰功无训通者此盖取常义也谓以附为常也　若春秋邾仪父之类是也【注】隐公元年三月公及邾仪父盟于蔑程子曰附庸之君则称字同王臣也　自天子之制至附庸班禄之制通扵天下者也自天子之卿以下四叚施之于国中者也又可见上文六等施于国中为兼王朝言矣盖班禄既兼王朝班爵不容不兼王朝也
　　大国地方百里【条减四十五字第三条出下题】
　　徐氏曰大国君田三万二千畆其入可食二千八百八十人卿田三千二百畆可食二百八十八人大夫田八百畆可食七十二人上士田四百畆可食三十六人中士田二百畆可食十八人下士与庶人在官者田百畆可食九人至五人　按此当以百畆食九人起数百畆食九人则二百畆食十八人二九一十八也四百畆食三十六人四九三十六也八百畆食七十二人八九七十二也卿禄四大夫大夫八百畆四个八百畆则为三千二百畆大夫食七十二人四个七十则四七二百八十又零四个二则为八是为食二百八十八人也君十卿禄亦以上文计之而已可食九人至五人【注】此依末叚大文云　府史胥
　　徒【注】府治藏史掌书胥徒民服徭役者胥徒亦分为二周礼天官冡宰府六人史十有二人胥十有二人徒百有二十人按杜诗云诗聴小胥抄则与徒不同宜矣
　　次国地方七十里【芟二条移一条入上题】
　　徐氏曰次国君田二万四千畆可食二千一百六十人卿田二千四百畆可食二百十六人【注】以下大夫倍上士上士倍中士中士倍下士者与大国同小国亦同盖君卿可杀大夫以下不可杀也可杀者损有余之意也不可杀者防不足之义也故下士与庶人在官者必有九人可无百畆之田以飬之乎大夫上士中士亦然若君卿人数固可损也赵氏注亦如此云　大国三卿五大夫上中下士各九人次国小国皆然
　　耕者之所获一夫百畆【第三条大文文字旧误】
　　上中下农田皆百畆而有上中下食之差等者全在百畆之粪上　一夫一妇佃田百畆【注】佃治田也粪多而力勤者为上农【注】粪多便是力勤也非粪多自粪多力勤自力勤观下文云其次用力不齐故有此五等而不及粪可见如此方与大文契合粪即是人力所为者　朱子曰愚按此章之说与周礼王制不同盖不可考缺之可也然则朱子之致疑此章【云云】者明矣然却与周礼分土惟三大国次国小国也
　　者脗合其实不可晓况王制乃汉文帝命诸儒刺六经而作者其言又大半用孟子文可尽防乎朱子虽尝云毕竟周礼底是然又尝疑是圣人方起草而未及行蔡九峯亦谓首末未备乃周公未成之书而新安倪氏因谓冬官之缺盖其所未尝笔者故南轩谓当以孟子为正然则有王者作亦不必屑屑于既徃之迹而能合先王之意则已矣　黄氏日抄曰集注谓与王制周礼不同而不敢质其说此谨之至也然孟子生周之末详已不闻汉文帝时作王制果何为而反得其详汉衰而王制出于王莽家之刘歆恐尤难与孟子较同异也当以孟子之说为主而阙孟子之所未详
　　万章问曰敢问友
　　挟者兼有而恃之之称辅氏曰兼夫有与恃之之意方谓之挟但有之而不恃则未谓之挟也
　　不挟长不挟贵不挟兄弟而友
　　新安陈氏曰三者之中挟贵尤常情所易犯下文四节皆不挟贵者特举其不挟贵一节揔是无所挟也挟兄弟而友所谓席父兄之势为美官者
　　孟献子百乗之家也
　　此条不必以献子之忘势与五人忘人之势相对説当主献子不挟贵説盖献子所重五人者在于忘人之势此正所谓友其徳也则献子之不挟其势彰彰矣本文意自明张子注不必拘也小注尤不可信
　　费惠公曰吾于子思则师之矣【条】
　　举其成语以见其友德而无所挟之意不必以所师所使皆为友也　入云则入注唐言入公乃入不直进入也犹不命之坐不敢坐之意其不挟为何如
　　舜尚见帝帝馆甥于贰室【条芟二条减四十八字】此节不可以为此正是承上文言王公之尊贤防盖尧之于舜固能与共天位治天职食天禄然孟子此节本意只在无所挟上故曰是天子而友匹夫也上文所以着个非王公之尊贤者盖不如此贬之则平公之于亥唐其尊贤为极矣又孰知其为有所未至者耶　亦飨舜谓享于舜也故注云尧舎舜于副宫而就享其食盖此食是舜所设者可见迭为賔主之义　舜尚见帝帝馆甥于贰室则舜为賔而尧为主亦飨舜则尧为賔而舜为主故曰迭为賔主也　以天子友匹夫迭为賔主恐亦不是对坐　贰室副宫也【注】非正宫也
　　用下敬上谓之贵贵【云　芟一条减二十六字云】
　　通章是用上敬下止是尊贤其言用下敬上而贵贵者主意在其义一也　用上敬下不必谓用上之礼以敬下也只谓以上敬下也用训以处多如此　揔注单举以天子友匹夫者举重以见轻也
