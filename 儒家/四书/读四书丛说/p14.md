<!-- { "loadSidebar": true } -->
　　性也之性气质之性也有性焉之性天地之性也有命焉之命本以气言而亦有理在其中为之品节限制命也之命本以理言而所禀之气有清浊厚薄之不同上五者人性皆欲之而有命分不同不可必得然亦有理在其中品节其命分下五者本皆天理而却有命分一定不得其至君子则但循天理而行以求至其极故不为命分所拘
　　尧舜性之章
　　性者谓所得于天者不假修为终始如一圣之至者也反之谓得于天者不无少失缺修而至之亦圣人也第二节言性之第三节言反之
　　说大人章
　　为君子者固当贵贵然于言语之际有畏之之心则言语不能尽况大人所为之事皆不合法度而君子之所不为何必畏之哉
　　读四书丛说卷四
