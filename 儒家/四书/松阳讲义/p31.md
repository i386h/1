<!-- { "loadSidebar": true } -->
　　这一章是论学之全功知及是格物致知事仁守是诚意正心事庄涖动礼则修齐治平事一部大学工夫都在内然湏知到了仁守时修齐治平工夫不是全无的不庄不以礼不过是修齐治平中小欠缺处章内六个之字双峯饶氏谓及之守之得之失之此四之字指理而言涖之动之此二之字指民而言皆要有着落不可看作无头柄的话说到虚渺去了大抵人之学先要明理理不明无下手处所谓理者无他只是子臣弟友视听言动当然所以然之故湏要用博学审问慎思明辨工夫去讲习讨论表里精粗无不洞晰便是知及之然知之非艰行之惟艰苟知虽及之而物欲牵引梏亡陷溺或夺于富贵贫贱取舍之间或违于终食造次颠沛之顷得之于学问思辨之际者失之于克伐怨欲之中半涂而废遵道亦徒然尔故必仁知兼备然后可以言学而犹未也君子之学也务其大不忽其细正其本不遗其末即知及仁守矣吾身之内美既已毕具治世之大纲亦已粗举然动容周旋皆天理之流行也苟临民之际而稍不庄重则民不知敬亦吾学之累矣即知及仁守而又庄涖矣整齐严肃之气象既足生人之敬保邦制治之规模亦足服人之心然细微曲折皆天理之散见也苟使民之际而稍欠节文则民不能兴亦吾学之踈矣不庄涖是瑟僩未能畅发到赫喧处不以礼是道之以德而齐礼处未能精密总见德愈全而责愈备气禀学问之小疵皆不可不变化而充满之也此夫子以全学望人与大学之三纲领八条目实相表里今日学者无志圣学的固不足论亦有粗知辨别义理未到知及地位便自足了粗能收拾身心未到仁守地位便自足了大本尚未立得何论小疵此等人学犹不学须将此章反覆玩味便见学问不可有一毫欠缺夫子所以愤乐忘年顔子所以欲罢不能吾辈资禀万不及圣贤非用人一己百人十己千之功安能有成须要努力努力
　　大全朱子有一条云此章以仁为主所谓知及之所以求吾仁涖之动之所以持养吾仁此朱子偶就仁上说耳若欲以知为主亦无不可盖小疵未去便仁不成仁知不成知然此皆非正意夫子只是论学之全功耳未尝欲将某字作主也盖仁知等字若深言之则不仁守也呌不得知不庄涖不以礼也呌不得仁若浅言之则知自知仁自仁庄礼自庄礼不必以一字贯通章
　　注气禀学问之小疵大全辅氏分配不庄不以礼恐非存疑总説为是
　　不庄涖注谓是厚于内而不严于外潜室陈氏则以此心小怠妄念便生解不庄涖盖内外一体不严于外到底是内靣工夫有缺注是浅一层説陈氏是深一层説
　　礼字存疑在动民者身上言大全在民身上言浅説兼言当依浅説如条教号令张弛寛猛缓急轻重得宜便是礼此是在动民者身上言如搜苗狝狩就其中教之少长有序此是就民身上言
　　刁防吉云礼者天理之节文人事之仪则此则去下句而以义字易天字盖理自是天理义者事之宜言义则人事之仪则亦在其中矣认注最细
　　益者三乐章
　　这一章要人谨其所好乐大扺好乐者人情所必有而所趋不同趋于日益之途则日益矣趋于日损之途则日损矣益也者初头不觉其益乆之而益见焉损也者初头不觉其损乆之而损见焉故不可不谨谨之于念虑之初则有以遏其源谨之于临事之际则有以挽其流谨之于损益交至之则有以清其介谨之于有益无损之时则有以坚其志尹氏注曰君子之于好乐可不谨哉这一个谨字是一章骨子谨即省察克治之谓也夫子开口説益者三乐损者三乐有益者又有损者益者三损者亦三便有出此入彼凛然可畏之意双峯饶氏曰节礼乐三句都是天理一邉骄乐三句都是人欲一邉心向天理上则德日进而有益心向人欲上则德日退而有损但天理上事不止三者人欲上事亦不止三者夫子何以只就三者説双峯尚未发明得大抵节礼乐三者是人所最易厌的骄乐三者是人所最易犯的礼乐有制度声容之节本极繁而欲一一辨之考其本末定其是非一毫粗不得一毫浮不得且举世所不能明而吾欲明之则近迂举世所不能行而我欲行之则近怪道人之善易形己之短易妨己之欲且善者或为流俗之所怪吾唱而人未必和或为形迹之所晦吾信而人未必不疑至于直谅多闻之友多不善逢迎不喜诡随且有大醇者未必无小疵有髙世之行者未必无遗俗之累故三者皆人所易厌也而不知其益也骄乐是尚意气的人其豪华足以惊流俗佚游是好清闲的人其旷达足以惑髙明宴乐是有小慧的人其尖巧足以诱庸愚骄乐宴乐总溺于声色饮食宫室之类但一尚粗豪一弄聪明佚游则跳脱于声色之外只是寻山问水以踈放为髙故三者皆人所易犯也而不知其损也朱子云君子之于礼乐也讲明不置则存之熟是非不谬则守之正存之熟则内有以养其庄敬和乐之实守之正则外有以善其威仪节奏之文道人善而慕恱勉强之意新多贤友则直谅多闻之士集乐是三者而不已焉虽欲不收其放心以进于善亦不可得矣其为益岂不大哉骄乐则不敬不和矣佚游则忌人之善矣宴乐则惮亲胜己矣这一条说所以损益处最明苟于益者之乐能扩充之愈乐愈益以至于不可限量孔子之乐在其中顔子之不改其乐皆是这个乐做成的苟于损者之乐不遏絶之愈乐愈损以至于不可收拾小人之无忌惮无所不至皆是这个乐做成的所乐在此则所恶在彼乐一正而七情皆正乐一差而七情皆差诚不可不谨也学者读这章书要自审其所乐果益者乎损者乎急去损而就益深体尹注谨之一字而实用力焉勿将圣人之言作一空话头防过
　　见善如不及章
　　这一章夫子思两种人一种是知至意诚者一种是身修而能推以齐治平者一则体全而未能达于用一则体用俱全不是谓知至意诚之士但知独善无用于世此一种人亦是担当世道的人只是其量未充满但见其得力于本体上多耳视体用俱全之士虽有优劣夫子之意却不重在优劣乃是急欲得此两种人以匡维世运故己见者则深幸之未见者则深望之不是空空慨叹见善如不及见不善如探汤精神全在两如字上注谓真知善恶而诚好恶之皆在这两如字防出俗说将这一种人作沮溺丈人之流防又或作激浊清如东汉党锢诸君防皆大谬此是顔曾冉闵地位不是过于激的亦不是竟为髙蹈的曰吾见其人矣便见有这等人庶防人心可正学术可兴曰吾闻其语矣便见这等人自古论人心者所必贵论学术者所必重求志达道之人亦必先有此本领然后可扩充而达于用求志二字要防得切实志是何志周官之法度闗雎麟趾之精意皆是志内事志如何求不是空抱此志须日逐做此志之工夫尧舜君民事业岂是可卒办的定要讲习讨论戒慎恐惧工夫熟后方才自信得过行义依先辈对上隠居説犹言出仕耳或云惟君子之仕可谓行君臣之义在小人只可云出仕不可云行义不必如此说所达之道即所求之志也兵农礼乐尽范围于道之中朝野上下皆涵濡于道之内天地位而万物育也六府修而三事和也方才是达故注谓惟伊尹太公之流可以当之曰吾闻其语矣便见自古论人者必以此为极论学者必以此为至曰未见其人也便是想如何可以接续得这様人如何可以造就得这様人不是伤时语若作空空慨叹看便非圣人意思后来顔子到不迁不贰地位而用行舍藏与圣人一般便是夫子拳拳之意造就出来天下人品何常但看教者与学者之力量何如耳今日学者读这章书先要在好恶上着力将理欲界限辨别得明操持得定果能到如不及如探汤地位扩而充之便是求志达道的人不要因夫子说未见便谓这様人世间再没有的
　　顔子所造不让伊吕注中云顔子亦庶乎此勿泥看又云隠而未见不幸早死则是以此章在顔子既没之后愚意则以此章在顔子造诣未到之前先后本不可考注中原用疑词似不妨以此备一说也况天下之大而有一二人焉亦可谓未见如未见好仁恶不仁未见刚者皆然不必因未见一语尽抑圣门髙弟
　　子张问仁章
　　这一章与子张论仁亦是因其病而药之大抵仁为心之德乃人所固有人所以不仁只是为气质所蔽变化气质便是为仁但人气质之病不一因病用药方是良医故司马牛樊迟子张皆问仁而夫子告之各不同先要看得仁字分明然后就诸子身上看出夫子对病药方注中心存理得四字是仁字正解勉斋黄氏谓心存是心之德常存理得是事之理常得分体用看盖即令尹子文章注所谓当理而无私心也仁非有他只是心无私事当理而已但一为气质所蔽则本无私者不能无私本当理者不能当理治之之法踈忽不得懈怠不得有一件病必须用一味药病一日不去则药一日停不得怕不得苦口厌不得烦曰五者便是子张所当用之药曰于天下便是用药的时若五者缺一味便偏了若不是于天下则药力不到此夫子未曾数出药品而先说一个汤头与他听缘子张是个才髙意广的人恐其易视之故先说这个冒头使他不敢忽畧盖心存理得境界未易到能如此庶防可渐企矣最要想像夫子一叚儆醒他的意思子张便瞿然请问亦见其精进处然与顔子请问其目却有分别顔子之问目是于天理人欲己判然但恐其有遗漏子张之请问是觉向来工夫粗浮全难凭据夫子于是明示之曰五者非他俱是下学之事平平无竒但是要实下工夫不是可以弄聪明逞才力的一件是恭一件是寛一件是信一件是敏一件是惠以此五者存心则心自然无私以此五者求理则理自然恰合然行是五者不是容易的我欲行而天下许多险阻的事来难我许多细的事来困我自世俗看来这五者件件是病痛件件有利害非以不可行自暴则以不能行自弃废于半涂者有之败于垂成者有之乍入乍出乍起乍立出门便碍何况天下这个须要认得清立得定恭而或见侮寛而众不服信而见疑敏而无功恵而不报不是五者之过是我行五者未尽之过犹以一杯水救一车薪之火不熄不是水不胜火也果能行恭则自不见侮果能行寛则自然得众果能行信敏恵则自然人任有功足以使处处皆是坦途行五者要到这个地位不是工夫至密立则见其参于前在舆则见其倚于衡安能如此所以不但曰能行而曰能行于天下此五句与天下归仁邦家无怨一例所以考验其能行之实要鞭辟近里不是夸张功效心至此然后可谓心存理至此然后可谓理得气质之蔽尽去本然之天自见然只是下学之功到极处非有他也这个里便有博文工夫在内若不是博文五者不要做偏了麽亦便有约礼工夫在内若不是约礼五者不要自画了麽安得为仁今日学者读这章书各要想自家气质偏处偏在何处便当用何工夫如医者认清病症便服药渐渐消磨之且时刻讲究时刻调理自然风邪尽去而元气复还如司马牛樊迟问仁诸章皆要如此看若顔渊仲弓则天资髙学力深虽有乾道坤道之不同然工夫却较容易学者且学司马牛樊迟子张可也
　　注心存理得防引与勉斋之说不同勉斋分体用看防引则云恭则心不放寛则心不褊信则心不伪敏则心不怠恵则心不刻此皆理之所在故心存则理得不分析防引非也虽中庸尊德性朱子以存心贴之则心与理亦可不分析然此处却不如此至后来讲家或欲以五者作理以仁作心或以五者为心仁为理或以能行贴心存于天下贴理得或以于天下贴心存为仁矣贴理得纷纷乱配其端皆起于防引欲翻勉斋之説
