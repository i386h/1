<!-- { "loadSidebar": true } -->
　　地火【正月戌逆行四季】








　　武编前集卷四
<子部,兵家类,武编>
　　钦定四库全书
　　武编前集卷五
　　明　唐顺之　撰
　　牌
　　罗拱辰牌论曰若敌在百步之外我兵必先用弓弩及边铳以制其锋及至来近短兵相接尚在三十步内外必须用镖鎗以飞击之敌人见镖必避之中镖者必倒我兵必乘其势各持便器而入各兵冲进又必列牌于队前以蔽矢石而牌乃阵中第一器所不可少者陆战之法大率以十人为一队每队以一人为队长就将原熟竿子鎗上缚一号旗以便摆阵用内牌手三人执牌在前谨蔽敌锋用手牌者执镖一二枝以备飞击镖既发矣而随用腰刀其用挨牌者手持长鎗一以防众一以旋刺而腰刀又随身可用则用也次鎗手四人傍牌而行避身牌后亦各兼带镖鎗一枝次又或弓或弩或铳者共三人又藏身于鎗手之后居中立者其面向前左右立者以背相向临敌则先发弓弩铳贼近则牌手竿子手所执飞镖齐发镖发则牌手与弓弩铳等兵乗势并进长短相间彼此相防斯能取胜手牌亦名燕尾牌宜用白杨木或轻松木为之取其轻而坚也每面约长五尺七寸阔一尺上下两头比中间阔三四分俱小尺用手牌便于用刀先以镖鎗飞击先挫贼锋然后用刀则前后左右隔贼技器施我刀法此手牌之利也左手执牌大指横挽刀一把里又带镖一枝右手擎镖一枝与贼相近三十歩内外先用右手镖飞击次取牌里镖又飞击然后用刀瞷贼或鎗或刀如后二式应之手牌隔鎗左手执牌右手执刀与贼相近时见贼用则将牌下手节闪于身前露身对贼贼鎗必对身戳来以牌向后一拍我刀顺牌角而下则贼鎗被牌拍去而我刀伤贼矣又一法将牌闭身俟贼鎗对戳来略将牌前面向后一扭其鎗自虚落于我后我刀随即砍去手牌隔刀与贼相近以左手执牌将牌略闪身后露身前半俟贼刀砍下以牌从前执起迎隔贼刀右手用刀拦腰砍下贼刀被我牌隔去而我刀伤贼身矣挨牌亦用白杨木为之每面约长五尺阔一尺五寸下头比上畧小四五分俱小尺挨牌用绳索用木橄榄者用挨牌则以牌上长绳上木橄榄扣入绳回中挂于项上以左手中指缝中夹牌下短绳上木橄榄仍以五指挽鎗前半节右手执鎗后半节或伸或缩或长或短或左或右旋刺非惟防自身且防从牌之兵手牌止用得镖与刀一手持牌也挨牌可以用鎗手两手俱不持牌也此用挨牌式以左手中指缝中夹下面短索上木橄榄照前牌下式以颈项挂牌上绳照前牌上式仍以左手五指挽鎗前半节右手执鎗后半节或伸或缩或出长出短或左或右旋刺非惟防自身且防从牌之兵











　　兹者乞制无敌神牌二十八面其牌可以冲锋乞取防礶五万斤其物可以足饷拣选精兵日逐训练使知攻杀击刺之方出竒埋伏之妙任倭千万无能相拒仰惟试用生民万幸儒生今承考试理合绘图具呈须至呈者
　　计开
　　无敌神牌式









　　此是军中一技名曰无敌神牌一人可以敌百十卒能敌千人无拘山战水战可用攻营守营能锁我兵之不退能拒敌兵之前进
　　提纲曰团牌者橹盾之属用以遮蔽矢石也若杂于五兵互相捍卫可以拒勍敌可以遏奔冲若独用可以防身杀敌可以摆路塞门遇溪河可以浮人渡水执斯器者须防大七星闪马牌等法习熟为能凡操牌俱攅一处二十五人一行令通晓跳牌官旗教演聴锣声为节制锣向一声习牌一路如有进退合度覱牌如壁闪牌如电起伏得宜翻身不露身滚牌不露足张牌能杀其敌敛牌能蔽其身是谓能矣用之以拒勍敌以卫短兵大七星歌曰牌向覱牌扻刀上步再牌向扻刀背擎刀纹丝步回撒花盖顶收了出牌见力翻身上小跳翻身下出牌韯刀上小跳翻身下闪马牌歌曰韯牌再韯牌坎一刀复一刀再坎一刀再复一刀翻身上小跳翻身下又坎一刀又复一刀又坎一刀又复一刀翻身上小跳翻身下
　　铁
　　泽潞出铁上等铁丝铁如黄豆大长丈余用工最多次等铁条銕中凿三眼三等手指铁凿五条纹下等块子铁出铁之处条铁止用两个钱一斤而已
　　蓟州好兵器用桅孤铁
　　达子链铁用马粪火
　　铁有生铁有熟铁钢有生钢有熟钢生铁出广东福建火镕则化如金银铜锡之流走今人鼓铸以为锅鼎之类是也出自广者精出自福者粗故售广铁则加价福铁则减价熟鐡出福建温州等处至云南山西四川亦皆有之闻出山西及四川泸州者甚精然南人实罕用之不能知其悉熟铁多瀵滓入火则化如豆查不流走冶工以竹夹夹出以木捶捶使成块或以竹刀就罏中画而开之今人用以造刀铳器皿之类是也其名有三一方铁二把铁三条铁用有精粗原出一种铁工作用以泥浆淬之入火极熟粪出即以铁捶捶之则渣滓防而净铁合初炼色白而声浊久炼则色青而声清然二地之铁百炼百拆虽千斤亦不能存分两也生钢出处州其性脆拙工链之为难盖其出炉冶者多杂粪炭灰土且其块粗大惟巧工能看火不疾不徐捶击中节若火过则与粪滓俱流火少则本体未镕而不相合此钢出自处惟浙东用之若其他远土则皆货熟钢也熟钢无出处以生铁合熟铁炼成或以熟铁片夹广铁锅涂泥入火而团之或以生铁与熟铁并铸待其极熟生铁欲流则以生铁于熟铁上擦而入之此钢合二铁两经铸链之手复合为一少沙土粪滓故凡工链之为易也人谓久链则生铁去而熟铁存其性柔颇似不然盖生铁虽百铸所拆甚少熟铁每一铸所拆甚多其去其存不知其孰多而孰少也人有谓团钢久钢则脆与性柔之説相反此二钢久链之其形质细腻其声清甚若铁之久链者声虽清然不及钢也一先将毛铁逐块下炉入火防红时钳出用稻草灰拌铁身却入炉大火扇透红发值时铁花飞冒之际钳出锤成板子就以钢錾凿纵横深纹于其上其纹路俱隔分数如此三遍初次一炼一二次二合一三次四合一
　　其蘸灰凿纹总同前法但尽此法制其色白圣如银其声清而有韵此其证验
　　计用福建方毛铁对客买每百斤算买脚并搬运脚价共用银九钱
　　福建条铁今人用造钉装家火造大器械不用广东条铁今人用抽铁丝造大器不用
　　一链铁每十斤权链作三斤计用匠五工工食二钱五分约用炭价银一钱六分通算链就铁计用银一钱六分六厘六毫得铁一斤此锻链之大数至于成造刀铳工又益加铁又益拆此须逐様监试一件才能定价一链钢每斤计银二钱可作甲叶计银三两可作好刀一弊端估造噐械官价率有余然内而监造人员与掌局工作以渐侵尅是以髙价而得低物也铁与钢錬之已精未精非若金银可以成色辨计往昔只照常制造尚自多至于链铁则弊益易着手盗炭指粗铁以为精铁以粗铁而易精铁将无所不至矣
　　一链铁之工须得素用堪用之人方彼此相解若造鸟铳须得惯造得法之人为之指拨
　　刀花羊角煅灰粉心水提过酸酸草烧灰硝酱
　　刀方羊角铁石沙
　　火器
　　一保生牌上列铅子小铳一十五个一人左手执牌右手执刀内运某机则铳齐发发无不中较之鸟铳嘴只伤一人者有间矣此为冲锋第一神器也
　　一百步火龙内藏神器二十四件诸般毒药飞沙发泄而凝聚不散入目则目盲入防则防哑刼营破寨势若燎毛陆战水攻截杀用之无不取胜此为破敌第一神器也
　　一千子铳即大将军也以毒药法制生铁千斤藏于铳内铳发则片如雨虽万众莫能当也一中其贼顷失其命而不自知其终矣　宿火用铁片炭基
　　一水底雷以大将军为之埋伏于各港口遇贼船相近则动其机铳发于水底使贼莫测舟楫破而贼无所逃矣用大木作箱油灰粘缝内宿火上用绳绊下用三铁猫坠之
　　一法制火毬以诸般毒药和火器为之毬碎而火不息火散而烟不灭此宜于水攻破敌而烧舟楫者也一子母舟母用二小船为之遇贼船密以绳连环其柁柁不应则船不可使然后以战艘临之无不破敌一飞悬神铳固守城池者也埋伏于城下每离十个垜口只用一人守之遇贼攻城上动其机则铳发于城下此为形而示之以无形伏而疑之以无伏兵不劳而城可守者也
　　一迷眼火沙以诸般毒药为之置于长鎗之首占其上风贼中火器气则目即盲
　　一火车取胜或以牛马载之纵之使入贼营阵则火举而贼众奔溃触处皆伤手足无措闻其烟气者命絶而不知所终矣
　　鸟铳匠头义士马十四呈每铳一杆用福铁二十斤价银二钱
　　炭一百七十斤该价银五钱一分
　　炼坯打板六工该工食银一钱八分
　　煑筒六工共该工食银一钱九分【内加钳手银一分】
　　鑚铳心每杆七工该工食银二钱一分
　　剉磨四工该工食银一钱二分
　　打照星火门促仗头并剉完共二工该工食银六分镶照星火门事件该工食银八分
　　剉铳磨錾帮镶一工该工食银三分
　　鑚火门事件细眼一工该工食银三分
　　发剉匠一工该工食银三分
　　打鑚修接通条二工该工食银六分
　　木托工料银九分
　　铜打铰链工食银一钱二分
　　促杖竹杆该工料银一分
　　油硝酱竹甲铁线共银二分
　　钢铁一斤银四分
　　通条炉楞鑚铁二斤银二分
　　外照依畨式活底螺蛳篆工料银三分
　　以上每铳一杆用工料价银二两三钱一分
　　今开王直估定过每鸟铳一杆该用工料价银三两八钱三分
　　每铳一杆用铁四十斤该银三钱六分炭五百斤该银八钱五分
　　炼铁炉每炉六人炼该四日共二十四工内钳手每工四分散匠三分算该银七钱六分并铁一炉六人用一日内钳手四分散匠三分算该银一钱九分
　　煑筒一炉六人用一日内钳手四分散匠三分算该银一钱九分
　　鑚镦十工该银三钱
　　剉磨五工该银一钱五分
　　螺蛳篆该银三钱
　　打剉火门照星一工银三分
　　镶篏火门照星银八分
　　剉铳鑚细眼一工银三分
　　通条杂用铁银三分
　　修通条鑚头一工银三分
　　作剉一工银三分
　　钢铁该银二分
　　杖木托柸价银六分
　　木匠二工银六分
　　铜拨鬼活钉一副重六两连炭该银六分
　　铜匠二工银六分
　　稻草该银三分
　　硝酱竹甲铁线该银二分
　　射
　　吴越春秋论射曰其道甚微而易其意甚幽而深道有门戸亦有隂阳开门闭户隂衰阳兴凡手战之道内实精神外示安仪见之似好妇夺之似惧虎布形气与神俱往杳之若日偏如追形逐影光若佛彷呼吸往来不及法禁纵横逆顺直复不闻斯道者一人当百百人当万正射之道道众而微古之圣人射弩未发而前名其所中臣未能如古之圣人请悉其要夫射之道身若戴板头若戴激夘左蹉右手若足横左手若附枝右手若抱儿举弩敌翕心咽烟与气俱发得其和平神定思去去止分离右手发机左手不知一身异教岂况雄雌此正射持弩之道也愿闻望敌仪表投分飞矢之道音曰夫射之道从分望敌合以参连弩有斗石矢有轻重石取一两其数乃平远近高下求之铢分道要在斯无有遗言
　　弓
