<!-- { "loadSidebar": true } -->
　　图经云都管草生施州及宜州田野味辛辣性寒主风痈肿毒赤疣以醋磨其根涂之亦治咽喉肿痛切片含之立愈其根似羌活头嵗长一节髙二尺许叶似土当归有重台生二月八月采根隂干施州生者作蔓又名香毬蔓长丈余赤色秋结红实四时皆有采其根枝煎汤淋洗去风毒疮肿
　　解箭头药名
　　大头【解牙齿又能治涂罨肿痛喉内疼痛】　大统管【解扩治痛】　小头【解散治骨脉疼痛毒疮檑烂酒调】　山桂皮【治大畜散】　山八角【解壮血存生气治利】　九将官【解身骨疼痛】　木都管【解扩药治百木死气】　飘风浪【解水面生气】　山明灵【解飞蛇】　木明灵【解水髙龙鱼鼈】　飘风散【解散心气血胀】解土藤【解吐】青龙藤【解百蛇喷心】白龙藤【解百蛇】南蛇藤【解百蛇气】猛蛇藤乌龙藤【解扩药子】大乌蛇藤【解蛇】霜凉藤【解喉渇】蝴蝶藤【解迷闷困睡】　大蚶藤【解牙】　半天藤【煮水洗刀伤】　小乌蛇藤【解蛇】　大金藤【解身骨病痛】　温斗藤【解血气】　白蛇藤【解蛇】　引领藤【防论众生气即天冬】　木通藤【解手脚软弱】　车带藤【洗刀伤】　蜈蚣藤【治蜈蚣洗肿毒】　川石藤【治攀觔发】　照顶木【煑洗肿烂】破石攀根【解蛤睡即胡系姜】　七鬭根【洗刀伤骨节】　通引藤【引出生】百万解【解众生即金则根】　银弟【解扩】　缚胫香藤【解众生不冷药发】
　　【用水浸阙细如筯缚上药箭不功喉】　金弟【解扩】　项引藤【解牙】　山兽藤【解山上鸟猿如法此藤煎酒吃洗】　小丁茹藤【解洗箭口】　身硬药【煮水洗身】髙楼望月【根龙飞禽】　山都管【解扩药】
　　右为末引子用五倍子为末用盐等分焰硝等分乌梅肉多用水煎烂同炼蜜搜为膏磁罐收之不许干了如不酸倍加五倍子乌梅肉此系酸药各每服一钱重噙化下日进三服治被药箭伤通即先服此药疎醒后却服定心丸
　　定心丸
　　母丁香【减半】　木香【鸟朋】　沙　焰硝　甘草　沉香　雄黄　辰砂各等分
　　右将前五十味药同八味炼为膏密用罐盛之每服一钱噙化日三服为丸如米粥
　　解扩药箭　服酸药垫后服此
　　大头　　九将官　　大统官　　木都管
　　山都管　　金弟　　　银弟　　　地菊
　　山苦练　　金藤　　　纱藤　　　山八角
　　右件为末合成用酒煎滚放家盐掺温服不犯铁器用铜铫煎更将原烧药竹笆烧作灰碾烂酒调服金解了药煎过药合就得每服一饼细嚼姜汤送下如利不止凉水补之更用凉水洗手然后吃粥
　　大防五两　　地油麻一两　　土当归一两
　　右为末稠米糊为饼子即过药
　　千里浆【一名水葫芦】
　　木瓜　紫苏　叶桂【各半两】　乌梅肉　赤茯苓【各一两】右为细末炼蜜为丸如弹子大噙化一丸咽津
　　又方
　　百药煎　乌梅肉　紫蘓叶　人参　甘草　麦门冬右各等分为细末炼蜜为丸噙化
　　甘草【三两为末】　甘葛【二两为末】　绿豆粉【一两五钱】　蒲黄【五钱为末】乌梅肉【二两】　厚朴【二两】　紫合花草【二两】
　　将蜜水与乌梅肉为丸如圆眼核大噙化
　　走血药似解毒
　　桂心　　　干蝎　　　乌樟根　　突厥白
　　防虫　　　水蛭　　　蜣蜋　　　土狗子
　　不灰木　　朝桂防浑　盐叶　　　黎母子
　　盐麸子　　独颗栗子　大粪火　　铁精末
　　夷
　　中国戎夷五方之民俗皆有性不可推移刚柔迟速异齐器械异制衣服异宜故朔陲积隂之野食肉饮酪其人密理故耐寒百粤多阳之地其人疎理故耐暑是其天性然也古之名将受命伐国必度其俗之强弱能之长短常以我之长击彼之短料其所好而诱之因其所恶而攻之大抵北方之狄与西方之戎其性相类士力能弯弓尽为甲骑寛则随畜田猎禽兽为生急则习战攻以侵伐为事其长兵则弓矢短兵则刀鋋利则进不利则退不羞遁走茍利所在其击之法利为伏兵相其险阻隐匿之地或丛林荟翳之处择精兵利器千人为在各伏其要以猛而不坚者従其弱卒佯为不利以数百千人委之必贪其获俟其竞进发伏以击之必克若与之原广野度长絜大争一切之利则非我所长又彼之能在弓矢我当以强弩邀之故春秋时战法曰使勇而无刚者尝冦而速去之为三覆以待之戎轻而不整贪而无亲胜不相让败不相救先者见获必务进进而遇覆必速奔后者不救则无继矣此已试之效也其俗亦好为诱兵羸师以致敌宜谨视之故汉髙帝击冒顿冒顿匿其精兵见其羸弱汉悉兵北逐之髙帝先至平城步兵未尽到冒顿纵精兵三十万围之白登七日此已然之验也近世戎狄竒防亦不过是此名将之所察而愚将之所陷也然其技艺与中国异匈奴之长技三中国之长技五前使称狄兵五而当汉兵一今虽颇得汉巧犹三而当一是中国之利器居多且其人善骑而不善步中国步兵有强弩利刃之铳足以抗之然中国之不敌人者人性习安不若其耐劳苦于霜雪沙碛不毛之地又其性不善攻攻不久为利冲击故前世名将必以竒制之而不与争驰骑逐也南之夷蛮其性剽悍狠怒乐为盗贼而势不能坚惟用标枪旁牌飞刀环刀木弩以为兵器善为药箭中者大呌信宿辄死依山阻水怙恃其险急则窜伏缓则抄掠泛船则水道多絶陆行则险阻不进非中国之所能击此之法利于平地以竒略诱其人隐伏精兵窃发而禽之诱之术多縦反间出甘言重币招致使来则入吾计中大凡中国之民屋宿火食衣被缯纩北方杀气早降手足皲瘃不能渡漠南方暑湿谿谷毒厉不能逾岭以中国之人戍守则十不当一故古者以蛮夷攻蛮夷则强弱相当是以濵家之民召募为用辟旷土以食之厚赏格以激之驰射格鬭是其素所畜积省县官之费减转饷之劳多縦间谍以重赂诱其酋豪大姓使之攻击比用华人其利十倍
　　制北狄者先制其马制东夷者先制其船制南蛮者先制其镖牌
　　辽记曰每契丹南侵其众不啻十万国主入界之时步骑车帐不从阡陌东西一槩而行大帐前及东西面差大首领三人各散万骑支散游奕百十里外交相觇逻谓之栏子马戎主吹角为号众即顿舎环绕穹庐以近及远折木稍屈之为弓子铺不设枪营堑栅之备每军行听鼓三伐不问昏昼一布便行未逢大敌不乗战马俟近敌师即竞乘之所以新羁战马蹄有余力其用军之术成列而不战俟退而乘之所多伏兵断粮道冒夜举火上风曵柴馈饷自赍退败无耻散而复聚寒而益坚此其所长也
　　金记云其用兵则戈为前行号曰硬军人马皆全甲刀自副弓矢在后设而不发非五十步不射弓力不过七斗箭镞至六七寸形如凿入辄不可出人携不满百队伍之法十五百皆有长五长击柝十长执旗伯长挟鼓千长则旗帜金鼓悉备五长战死四人皆斩十长战死五长皆斩百长战死十长皆斩负鬭战之师以归者则得其家赀之半凡为将人自执旗人视其所向而趋自主帅至步卒皆自驭无从者国有大事适野环坐画灰而议自卑者始议毕即漫灭之人不闻声其密如此将行军大防而饮使人人献策主帅聴而择焉其合者即为将任其事师还又大防闻有功髙下赏之以金若干举以示众或以为薄复增之初叛之时率皆骑兵旗帜之外各有字记小大牌子系马上为号每五十人分为一队前二十人全装重甲持棍枪后三十人轻甲操戈每遇敌必有一二人跃马而出先觇阵之虚实或向其左右前后结队而驰击之百步之内弓矢齐发中者常多胜则整队而缓追败则复聚而不散其分合出入应变若神人自为战则胜
　　方大战时乌珠被白袍乗甲马以牙兵三千督战兵皆重铠甲号铁浮图戴铁兠牟周匝缀长檐三人为伍贯以五贯索每进一步即用拒马拥之人进一步拒马亦进退不可却敌又以铁骑分左右翼号拐子马皆女真为之号长胜军专以攻坚战酣然后用之自用兵以来所向无前
　　尼雅满二太子优劣虽殊皆善将兵皆纪律严密鼓下皆用命顷在殿前见御寳批降到金人三生阵同命队法令姚友仲已下各陈所见以闻凡敌人遇我师必布圆围阵当锋次张两阵左右夹攻故谓之三生阵每队一十五人一人为旗头二人为角三人为従四人为副五人为缴旗头死従不得生还还者并斩得胜受赏亦然故谓之同命队诸将亦皆画阵图诣殿前帅司献欲以方阵迎敌次两阵夹攻其左右敌兵厚重复用两直阵掩其旁此五行阵法也或欲分为八阵击首则尾应击左则右应击中则首尾皆应此八阵法也仆笑而进曰自古阵必相其地之利便敌人之多寡或披山或背水或设伏料敌应变在临时岂可预为之若使敌人知我之情别布他阵将何以御姚友仲以为然复问同命队法奈何仆曰国家系伍连法行之旧矣且如五人为伍积五十人为队押队引于前拥队驱于后全伍胜拥押队有赏全伍负有诛如此则自然用命夷狄之法不足遵也姚公友仲深以为然
　　黑鞑其阵利野战不见利不进动静之间知敌强弱百骑环绕可裹万众千骑分张可盈百里摧坚陷阵全借前锋袵革当先例十之三凡遇敌阵则三三五五四五防不簇聚为敌所包大率步宜整而骑宜分敌分亦分敌合亦合故其骑突也或逺或近或多或少或聚或散或出或没来如天坠去如电逝谓之鸦兵撒星其合而分视马棰之所向其分而合聴姑诡之声以自为号自迩而逺俄顷千里其夜则望燎烟而知其所战其极寒无雪则磨石而祷天其破敌则登髙眺逺先相地势察敌情伪専务乘乱故交锋之始每以骑队径突敌阵一冲才动则不论众寡长驱直入敌虽十万亦不能支不动则前队横过次队再撞再不能入则后队如之方其冲敌之时乃迁延时刻为布兵左右与后之计兵既四合则最后生者一声姑诡四方八面向应齐力一时俱撞此计之外或臂圆牌下马步射一部中谪则两旁俱溃溃则必乱従乱疾入敌或见便以骑蹙步则步后驻队驰敌迎击敌或坚壁百计不中则必驱牛畜或鞭生马以搅敌阵未有不败敌或森防外列拒马絶其奔突则环骑疎哨时发一矢使敌劳动相持稍久敌必絶食或乏薪水不容不动则进兵相逼或敌阵已动故不遽击待其疲困然后冲入或其兵寡则先以土撒后以木拖使尘冲天敌疑兵众每每自溃不溃则冲其破可必或驱降俘听其战败乗敌力竭击以精鋭或才交仞佯北而走诡弃辎重故掷黄白敌或谓是诚败逐北不止冲其伏骑往往全没或因真败而巧计取胜只在乎彼纵此横之间有古法之所未言者其胜则尾敌袭杀不容逋逸其败则散迸走追之不及
