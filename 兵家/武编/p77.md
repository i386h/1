<!-- { "loadSidebar": true } -->
　　晋刘裕率兵伐后秦姚后魏遣将鵞青等歩骑十万屯河北常有数千骑缘河随晋军进止时晋军人缘河南岸牵百丈河流迅急有漂度北岸者輙为魏人所杀掠遣军才过岸即退军还复来裕乃遣白直队主丁旿率七百人车七百乘于河北岸上去水百余歩为却月阵两头抱河车置弓弩毕使立一白眊魏人初不觧其意并未动裕先命将朱超石戒严二千人白眊既举超石驰往赴赍大弩百张一车益二十人设栅排于辕魏人见营阵乃进围营超石先以软弓小箭射之魏军四面俱走攻营于是百弩俱发又遣善射者丛射之魏众既多弩不能制超石初行别赍大锤并千余张矟乃断矟长三四尺以锤锤之一矟輙洞贯三四人魏众不能当遂奔溃
　　梁武帝遣曹仲宗等攻魏涡阳又以韦放为明威将军总兵防之魏大将费穆帅众掩至放军营未立麾下止有二百余人放从弟洵骁果有勇力单骑击刺屡折魏军洵马亦被伤不能进放胄又贯三矢众失色请放突去放厉声叱之曰今日惟有死耳乃免胄下马据胡牀处分士卒皆殊死战莫不一当百逐北大破之诸营垒一时奔溃
　　败
　　晋末河间王颙在关中遣将张方讨长沙王乂方率众屯河南乂遣左将军皇甫商拒之而败张方率兵入洛阳乂奉惠帝讨方于城内方军遥见乘舆于是引退止之不得众遂大败方退壁于十二里桥人情挫防无复固志或劝方夜遁方曰兵之利钝无常贵因败以为成功耳我更前作垒出其不意此用兵之竒也乃夜潜进逼洛阳城七里乂又新防不以为意忽闻方垒成乂师乃出战遂大败
　　东晋将周访讨江沔间贼杜曾访有众八千进至沌阳曾鋭气甚盛访曰先人有夺人之心善谋也使将军李恒督左甄许朝督右甄访自领中军髙张旗帜曾果先攻左右甄曾勇冠三军访甚恶之自于阵后射雉以安众心令小将赵领其父余兵属左甄力战败而复合驰马告急访怒叱令更进号哭还战自辰至申两甄皆败访选精鋭八百人自行酒饮之勅不得轻动闻鼓音乃进贼未至三十歩访亲鸣鼓将士皆腾跃奔走曽遂大溃杀千余人遂定汉沔
　　隋末高祖起兵自太原至霍邑隋将宋老生守城太宗以数骑诣其城下举鞭指挥若将围城之状且诟之老生怒引兵三万自东门南门分道而出髙祖谓建成曰汝防两阵将交引左军直趋东门命太宗引右军直趋南门以防其归路老生之军背城而列阵高祖以中军与建成合阵城东太宗阵于城南老生麾兵疾进先薄高祖而建成坠马老生乘之中军与左军咸却太宗自南原遥见尘起知义师退率二百骑驰下峻坂杀一贼将遂冲防其军出其阵后表里齐噪隋师大溃遂擒老生而平霍邑
　　隋末稽胡五万余人掠宜春窦轨讨之与贼相遇贼乘高纵火王师稍却轨斩其部将二十四人防队中小帅以代之勒兵复战自率百骑殿于军后令之曰闻鼓声不进者自后斩之既而鼓之士卒争赴敌贼射之不能止因大破之
　　隋突厥沙鉢略可汗冦掠而南诏以逹奚长儒为行军总管击之遇于周槃众寡不敌军中大惧长儒慷慨神色愈烈为虏所冲突散而复聚四面抗拒转鬭三日昼夜凡十四战五兵咸尽士卒以拳殴之手皆见骨杀伤万计虏气稍夺于是觧去突厥夲欲大掠秦陇既逢长儒共皆力战虏意大沮明日于战处焚尸恸哭而去后晋开运中契丹拥众南向约八万余骑晋将杜重威惧退保州契丹踵之晋军至阳城契丹大至晋军与战逐北十余里契丹逾白沟而去晋军结阵而南胡骑四合如山诸军力战拒之是日才行十余里人马饥乏晋军至白围卫村埋鹿角为行寨契丹围之数重竒兵出寨后防粮道是夕东北风大起破屋折树营中掘井方尺水輙崩士卒取其泥帛绞而饮之人马俱渴至曙风尤甚时晋师居下风将阵弓弩无所施符彦卿曰与其束手就擒曷若以身狥国乃与张彦泽等引精骑出西门击之诸将继至契丹却数百歩彦卿等拥万余骑横击契丹呼声动天地契丹大败而走势如崩山李守真亦令歩兵尽防鹿角出鬭歩骑俱进逐北二十余里鐡鹞既下马苍皇不能复上皆委弃马及铠仗蔽地杜威曰贼已破胆不宜更令成列遣精骑击之皆没水去耿全斌从征太原还遇虏于满隂追击至徐河因据水口要害迁补骑副兵马使又改云骑军使屯瀛州与虏战所乘马两中流矢死凡三易乘战不却贼为引去宋吴玠守秦陇金乌珠会诸道兵十余万造浮梁跨渭自寳鸡结连珠营垒石为城夹涧与官军相拒攻和尚原玠命诸将选劲弓强弩分畨迭射号驻队矢连发不絶繁如雨注敌稍却则以竒兵旁击絶其粮道度其困且走设伏于神岔以待金兵至伏发众大乱纵兵夜击大败之乌珠中流矢仅以身免亟剃其须髯而遁胡世将问玠所以制胜者于玠弟璘璘曰璘先从兄有事西夏每战不过一进却之顷胜负輙分至金人则更进迭退忍耐坚乆令酷而下必死每战非累日不决胜不遽追败不至乱盖自昔用兵所未尝见与之角逐滋乆乃得其情盖金人弓矢不若中国之劲利中国士卒不及金人之坚耐吾常以长技洞重甲于数百歩外则其冲突固不能相及于是选据形便出鋭卒更迭挠之与之为无穷使不得休暇以沮其坚忍之势至决机于两阵之间则璘有不能言者方富平之败秦凤皆防金人一意睨蜀东南之势亦急微玠身当其冲无蜀乆矣故西人至今思之
　　攻必救
　　春秋时楚子及诸侯围宋宋公孙固如晋告急先轸曰报施救患取威定覇于是乎在矣狐偃曰楚始得曹而新婚于卫若伐曹卫楚必救之则齐宋免矣宋人使门尹般如晋师告急公曰宋人告急舎之则絶告楚不许我欲战矣秦齐未可若之何先轸曰使宋舎我而赂齐秦借之告楚我执曹君而分曹卫之田以赐宋人楚爱曹卫必不许也喜赂怒顽能无战乎公説执曹伯而分曹卫之田以畀宋人遂与楚人战大败之
　　掩巢
　　魏伐赵赵请救于齐田忌引兵救赵孙膑曰夫觧杂乱纷紏者不控卷救鬭者不撠批亢虚形格势禁则自为觧耳今魏赵相攻轻兵鋭卒必竭于外老弱罢于内君不若引兵疾走大梁据其街路冲其方虚彼必释赵而自救是我一举觧赵之围而收弊于魏也田忌从之直走大梁魏师遂退
　　魏武征河北师次顿丘黒山贼于毒等攻东武阳魏武引兵入西山攻毒等夲屯毒闻之弃东阳还魏武要邀于内黄大破之
　　司马懿征公孙渊渊遣歩骑数万阻辽隧拒懿懿盛兵南出贼尽赴之乃泛舟潜济以出其北傍水作长围忽弃贼而向襄平诸将言不攻贼而作围非所以示众也懿曰贼坚营髙垒欲以老吾兵也攻之正入其计此王邑所以耻过昆阳也古人言敌虽高垒不得不与我战者攻其所必救也贼大众在此巢窟虚矣我直指襄平必人懐内惧惧而求战破之必矣遂整阵而过贼见兵出其后果邀之懿因谓诸将曰所以不攻其营正欲致此不可失也乃纵兵逆击大破之三战皆防
　　王莾末光武起兵据昆阳城时唯有八九千人莾遣将王邑严尤讨之军到城下者且十万光武留王凤等守城与李轶等十余骑夜岀既至郾定陵悉发诸营兵严尤説王邑曰昆阳城小而坚今假号者在宛亟进大兵彼必奔走则昆阳自服邑曰吾昔以虎牙将军围翟义坐不生得以见责今将百万之众遇城而不能下何谓耶遂围之数十里列营百所云车十余瞰临城中旗帜蔽野埃尘连天钲鼓之声闻数十里或为地道或冲輣撞城积弩乱发矢下如雨城中负楯而汲王凤等乞降不许光武遂与诸营部俱进自将歩骑千余前去大军四五里而阵防邑亦遣兵数千合战光武奔之斩首数十级诸部喜曰刘将军平生见小敌怯今见大敌勇甚可怪也且复居前请助将军光武复进防邑兵却诸部兵乘之斩首数百千级连胜遂前因大败之王邑违尤攻宛所以败也
　　东晋将苏峻反攻克石头城据之晋将陶侃温峤率兵讨之诸将请于查浦筑垒监军邓岳曰查浦地下又在水南唯白石峻极险固可容数千人贼来攻不便戮贼之术也侃从之夜立垒讫贼见垒大惊贼攻大叶侃将救之长史殷羡曰若大叶歩战不如峻则大事去矣但当急攻石头峻必救之而大叶自觧侃又从羡言峻果弃大叶而救石头诸军与峻战东陵侃督部将斩峻于阵贼众遂溃
　　王世充与李密相持于东都世充夜渡阵于洛水之北其时密已渡洛水陈兵与世充相对东接月城西至石窟密多骑兵长枪宜平寛放纵世充多歩兵戈矛防宜隘险然南逼洛水北阻太山地形促骑不成列世充纵防蹙之密军失利密与数子登船南济自余兵马皆东走月城世充乘胜长驱直至月城下密既渡南岸即防马西上直向世充本营左右麾旗相继而至世充营内见密兵来逼急连举六烽世充乃舍月城之围收兵西退自洛北逹于黒石中间四十余里奔赴颠狈大防师徒密之行也东北之围不救而自觧西南之冦不战而成功世充伏其权竒不复轻出
　　太宗讨窦建德入武牢进三其营多所伤杀凌敬进説曰宜悉兵济河攻破懐州河阳使重将居守更率众鸣鼓建旗逾太行入上党先声后实传檄而定折趣壶口稍骇蒲津收河东之地此防之上也行必有三利一则入无人之境师有万全二则拓土得兵三则郑围自觧建德将从之而世充之使长孙安世隂赍金玉防其诸将以乱其谋众咸进諌曰凌敬书生耳岂可与言战乎建德从之退而谢敬曰今众心甚鋭此天赞我耳因此决战必将大防已依众议不得从公言也敬固争建德怒扶出于是悉众进逼武牢官军按甲挫其鋭建德中枪窜于牛渚口唐军生获之
　　光武东围钜鹿王郎守将王饶坚守月余不下连攻不克耿纯曰乆守钜鹿士卒疲敝不如及大兵精鋭进攻邯郸若王郎已诛钜鹿不战自服矣从之乃留军守钜鹿进军邯郸连战破之郎少傅李立开门纳汉兵遂防邯郸
　　后汉将军耿秉与窦固合兵一万四千骑击车师有后王前王前王即后王之子其庭相去五百余里秉议先赴后王以为并力取根本则前王自服固计未决秉奋身上马众军不得已遂进并纵兵抄掠斩首数千级牛马羊十余万头后王安得震怖将数百骑岀迎秉降袁绍曹操相持于官渡沮授説绍遣骑将别为支军于外以絶曹操之援绍不从许攸进曰曹操兵少而悉师拒我许下余守势必空弱若分遣轻军星夜袭许操为我擒如其未溃可令首尾奔命破之必也绍又不用竟为曹操所败
　　魏文帝问司马懿曰吴蜀宜讨何者为先对曰吴以中国不习水战故散居东关且攻敌扼其喉摏其心夏口东关贼之心喉若为陆军以向皖城引权军东下为水军向夏口乘其虚而击之此神兵从天而下破之必矣东魏大将高欢率兵伐西魏济河集诸将议进趣之计斛律羗举曰宇文黒獭虽聚防党彊弱可知今固守无粮援可恃有同困兽若不与其战而径趣长安长安空虚可不战而尅防其根本彼无所归则黒獭之首悬于军门矣诸将议有异同遂战于渭曲大败而归
　　隋赵煚于江南岸置安蜀城以御陈属霖雨数旬城頽者百余歩蛮酋郑南乡叛引陈将吴明彻欲掩安蜀议者皆劝煚益修守御煚不从乃遣使説诱江外生蛮向武阳令乘虚掩袭南乡所居获其父母妻子南乡闻之其党各散陈兵亦遁
