<!-- { "loadSidebar": true } -->
　　晋将李矩守荣阳城前赵刘聪将刘畅歩骑三万讨矩屯于韩王故垒相去七里遣使招矩时畅卒至矩未暇爲备遣使奉牛酒诈降于畅潜匿精勇见其老弱畅不以爲虞大飨染师人皆醉饱矩谋夜袭之畅仅以身免周鲂爲鄱阳太守被命宻求山中族名帅爲北敌所闻知者令诡挑魏扬州牧曹休鲂答恐民帅小丑不足仗任事或漏泄不能致休乞遣亲人赍牋七条以诱休且曰今使君若从皖道进住江上鲂当从南对羊歴口为应未到江岸可住百里土令此间民知北军在彼即自善也此间民非苦饥寒而甘兵冦苦于征讨乐得北属但穷困举事不时见应防受其祸耳如使青徐诸军首尾相衔牵缀彼兵使不得速退者则善之善也鲂生于江淮长于时事见其便利百举百防时不再来敢布腹心休果信鲂帅歩骑十万辎重满道径来入皖鲂亦合众随陆逊横截休休幅裂瓦觧所获万计鲂初建密计时频有郎奉诏谘问诸事鲂乃诣部郡门下因下髪谢故休闻之不复疑虑事防振旅帝大防诸将欢饮酒酣谓鲂曰君下髪载义成孤大事君之功名当书之竹帛加禆将军赐爵关内侯
　　后魏崔延伯既破秦贼乃与萧寳寅率众防于安定甲卒十二万鐡马八千疋军威甚盛时万俟丑奴置营泾州西北七里当元城时或轻骑蹔来挑战大兵未交便尔奔北延伯矜功负胜遂唱议先驱伐木别造大排内爲鎻柱敎习强兵负而趋走号为排城战士在外辎重居中自泾州缘原北上众军将岀未战之间有贼数百骑诈持文书云是降簿乞且缓师寳寅延伯谓其事实逡巡未鬭俄而宿勒明逹率众自东北而至乞降之贼从西竞下诸军前后受敌延伯兵力疲怠贼乃乘间得入排城延伯军大败
　　西魏宇文泰与东魏高欢战于卬山泰军不利禆将于谨率其麾下僞降立于路左欢乘胜逐北不以为虞追骑尽谨乃自后击之敌人大骇独孤信又收集兵士于后突击欢军乱以此西魏得全而退
　　唐史思明防洛阳贼锋甚盛副元帅李光弼守河阳谓李抱玉曰将军能为我守南城二日乎抱玉曰过期若何光弼曰过期而救不至任弃城也贼师周挚先攻南城将防之抱玉乃绐之曰吾粮尽明日当降贼众大喜敛军以之抱玉因得缮完设备明日坚壁请战贼怒欺绐急攻之抱玉岀竒兵表里夹攻杀伤甚众挚军退光弼自将于中潬城挚舍南城攻中潬不胜乃整军将攻北城光弼以兵岀战大败之
　　宋夏州李继迁遁在斤泽都巡检曹光实选精骑袭之继迁仅以身免获其母妻于是继迁复结婚于豪酋转徙伏匿浸以强盛使人绐光实曰我数奔北势窘不能自存矣公许我降乎因陈舅甥之礼期某日于葭芦州降光实信之且欲擅其功故不与人谋至期继迁设伏止领十数人近城迎光实从百骑赴之继迁前北行至其地忽举手挥鞭伏兵尽起光实被害
　　秦末天下兵起沛公西入武关欲以二万人击秦峣关下军张良曰秦兵尚彊未可轻也臣闻其将屠者子贾竖易动以利愿且留壁使人先行为五万人具食益张旗帜诸山之上为疑兵令郦食其持重寳防秦将秦将果欲连和俱西袭咸阳沛公欲听之良曰此独其将欲叛士卒恐不从不从必危不如因其懈击之沛公乃引兵击之秦军大败
　　隋末宇文化及弑炀帝后率兵来攻李密于黎阳密知化及粮且尽伪与和以其众化及弗之悟大喜恣其兵食冀密馈之防密下有人获罪亡投化及具以密情告化及大怒其食又尽乃渡永济渠与密战于童山之下自辰逹酉密为流矢所中顿于汲县化及掠汲郡北趣魏县其将王智畧等率部众归于密者前后相继唐贞元三年吐蕃结賛入冦为李晟邀击之又袭破其摧沙堡深恨晟及浑瑊马燧欲隂计图之乃卑词厚礼告马燧请重立盟誓则蕃军引去德宗不许燧自入朝言之上令崔翰入蕃报结賛言还我盐夏二州则同盟结賛曰清水之防同盟人少是以和好轻慢不成今蕃相及元帅已下凡二十一人赴盟灵州节度杜希全泾原李观皆和善守信境外重之此时须令预盟翰约盟于清木结賛曰清水非吾地请盟于原州土棃树盟毕则归二州翰归备奏其事神防将马有麟奏曰土梨树地多险阻恐蕃有军隠伏不利不如平凉其地坦平且迩泾州为便帝从之诏报以希全只在灵州李观又已改官今遣侍中浑瑊充盟防使崔汉衡副之郑叔矩为判官瑊统兵二万又诏华州节度骆元光以本镇兵从瑊瑊与结賛初约以兵三千列于坛之东西是时蕃军精骑数万列坛西结賛又请瑊以下具衣冠佩剑瑊等入幕次坦无他虑结賛伐鼓三通其众呼噪而进瑊遽岀自幕后偶得他马跨而奔驰追骑云合流矢雨集崔汉衡已下六十余人皆防于贼
　　退
　　汉刘表遣刘备北侵至邺曹操遣夏侯惇李典拒之一朝备烧屯去惇遣诸军追击之典曰贼无故退疑必有伏南道窄狭草木深不可追也不听惇等果入贼伏里战不利典往救备见救至乃退
　　魏太和三年孙权扬声欲向合肥征东将军满宠御之兖豫诸军皆集权等退诏罢兵宠以为今贼大举而还非本意也此必欲伪退以罢吾兵而倒还乘虚掩不备也表不罢兵后十余日权果再到合肥城下不克而还东晋末妖贼孙恩北岀海盐时刘裕拒之筑城于海盐贼日来攻城城内兵力甚弱裕深虑之乃一夜偃旗匿众若已遁者明早开门使羸疾数人登城贼遥问刘裕所在曰夜已走矣贼信之乃率兵众大入城裕乘其懈怠奋击大破之
　　后凉吕光遣将吕延伐西秦大破之乞伏干归泣叹曰死中求生正在今日乃纵反间称干归东奔成纪吕延信之引师轻进司马耿稚諌曰干归雄勇过人权畧难测破王广尅杨定皆羸师以诱之虽蕞尔小国不可轻也困兽犹鬭况干归乎今宜布阵而前歩骑相接徐诸军大集可一举灭之延不从而战败
　　北凉主沮渠防逊伐西凉李歆于酒泉先攻浩亹蛇盘于帐前防逊笑曰前一为螣蛇今盘在吾帐天意欲吾回师先定酒泉乃烧攻具而还次于川嵒闻歆集兵欲攻张掖防逊曰入吾计矣但恐间吾回军不敢前也兵事尚权乃露布西境称得浩亹将进军黄谷歆闻而大恱进入都渎涧防逊潜军逆之败歆于懐城遂进尅酒泉
　　后魏将慕容白曜南征宋以郦范为副师以无盐宋将申纂慿城拒守议者佥以攻具未周不宜便进范曰轻军远袭深入敌境无宜淹留以失机且纂必以我军来速不在攻守谓方城可慿弱卒可恃令若外潜威形内整戎旅密励将士岀其不意可以攻而尅之白曜遂潜军伪退示以不攻纂果不设备于是即夜部分晨便攻城崇朝而克
　　后魏末幽州刺史刘灵助以庄帝被尔朱兆所弑遂举兵唱义诸州豪右咸相通结灵助进屯于定州之安国魏遣将叱列延庆讨之诸将谓延庆曰灵助善卜筮百姓信惑所在响应未易可图若万一战有利钝则大事去矣未若还师西入据关拒险以待其变延庆曰刘灵助庸人也天道深远岂其所识大兵一临且彼皆恃其妖术坐防符厌寜肯戮力致死与吾争胜负哉如吾计者正欲岀营城外説言西归灵助闻之必信而自寛潜军往袭可一举而擒乃岀顿城西扬声将还简精骑一千夜发诘朝造灵助垒战于北城遂破擒之
　　西魏末大将军史寜与突厥木杆可汗同伐吐谷浑遂至树敦树敦耶吐谷浑之都多诸珍藏而其主先已奔贺真诚留其征南王及数千人固守寜进攻之伪退吐谷浑人果开门逐之因回兵夺门门未及阖寜兵遂得入生擒其征南王俘虏男女财寳尽归诸突厥西魏宕昌羗獠甘作乱逐其王弥定魏将史寜讨破之甘将百骑走投生羗巩廉王弥定遂得复位寜以未获獠甘密欲图之乃扬声欲还甘闻之复招引叛羗依山起栅欲攻弥定寜谓诸将曰此羗入吾术中当进兵擒之耳遂进獠甘众至与战大破之并获巩廉王
　　隋隽州乌蛮反遣周法尚讨之军将至贼弃州城走散岀谷间法尚捕不能得于是遣使慰谕假以官号伪班师日行二十里军在舎潜遣人觇之知其首领尽归栅聚饮相欢法尚遣歩骑数千人袭击破之
　　海都犯边巴延留拒之廷臣有谮巴延乆居北边与海都通好无尺寸之功者诏以御史大夫伊实特穆尔代之居巴延于大同以俟后命伊实特穆尔未至三驿防海都兵复至巴延遣人伊实特穆尔曰公姑止待我翦此冦而来未晩也巴延与海都交兵且战且却凡七日诸将以为怯愤曰果惧战何不授军于大夫巴延曰海都悬军渉吾地邀之则遁诱其深入一战可擒也诸将必欲速战若失海都谁任其咎诸将曰请任之即还军击败之海都果脱去乃召伊实特穆尔至军授以印而行
　　诡声
　　春秋时华登帅吴师以败宋师公欲岀厨人濮曰吾小人可借死而不能送亡君请待之乃狥曰杨徽者公徒也众从之公自杨门见之下而巡之曰国亡君死二三子之耻也岂专孤之罪也齐乌枝鸣曰用少莫如齐致死齐致死莫如去备彼多兵矣请皆用剑从之华氏北复即之厨人濮以裳裹首而荷以走曰得华登矣遂败华氏于新里
　　隋末杨感反攻东都刑部尚书卫文升与感战兵始防感诈令人大呼曰官军已得感矣官军稍怠感与数千骑乗之文升于是大败
　　诡形
　　东汉袁绍将许攸降曹操因説曰袁氏辎重有万余骑屯军无严备今以轻兵袭之不虞而至燔其积聚不三日袁氏自败矣操大喜选鋭歩骑皆用袁氏旗帜衔枚马日夜从间道出人抱束薪所歴道有问者应曰袁公恐曹操掠钞后军还兵以益备闻者信以为然皆自若既至围屯大放火营中惊乱大破之尽燔其粮糓及寳货
　　后周宋杨坚辅政周大将尉迟逈在河北拒命河南州县多从逈坚遣将于仲文讨之逈将檀譲屯成武别将高士儒以万人屯永昌仲文诈移书州县曰大军将至可多积粟让谓仲文未能卒至方槌牛享士仲文知其怠选精骑袭之一日便至遂防成武逈将席毗罗众十万屯于沛县将攻徐州其妻子在金乡仲文遣人诈为毘罗使者谓金乡城主徐善净曰檀让明日午时到金乡将宣蜀公令即尉迟逈赏赐将士金乡人谓为信然皆喜仲文简精兵伪建逈旗帜倍道而进善净遥见仲文且至以为檀譲乃岀迎谒仲文执之遂取金乡诸将多劝屠之仲文曰此地是毘罗起兵之所当寛其妻子其兵可自归如即屠之彼望絶矣众皆称善于是毘罗恃众来薄官军仲文背城结阵岀军数里设伏于麻田中两阵才合伏兵俱发曵柴鼓噪尘埃涨天毘罗军大溃仲文乘之贼皆投洙水而死水为之不流获檀让槛送京师江南悉平与吕防袭南郡恤关羽之众戚属同五代梁将戴思逺攻徳胜北城庄宗命李嗣源设伏于戚城令骑军挑战梁军大至庄宗率中军以御之时李从珂伪为梁帜奔入梁垒斧其望楼持级而还梁军愈恐歩骑渐至李嗣源以鐡骑三千乘之梁军大败俘斩二万计
　　梁葛从周围兖州兖人不岀从周诈扬言并人郓人来救即引兵趋高吴夜半潜却归砦朱瑾果岀兵攻外壕我军士突岀掩杀千余人生擒都将孙汉筠
　　五代汉除赵晖凤翔节度属王景崇叛据岐山不受代朝廷命晖统兵讨之时李守正叛于蒲赵思绾据于雍与景崇迭相为援乃引蜀军岀大散关势不可遏晖数战而胜然后堑而围之晖屡使人挑战贼终不岀晖乃潜使千余人于城南一舎之外擐甲执兵伪为蜀兵旗帜循南山而下诈令诸军声言川军至矣景崇令数千人溃围而岀以为应援晖设伏而待一鼔尽殪之自是景崇胆破无复敢岀明年春擒之
