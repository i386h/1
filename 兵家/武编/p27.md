<!-- { "loadSidebar": true } -->
　　许洞曰结阵之术不可踈踈则难应不可宻宻则难用首欲防翼欲轻腹欲实尾欲正防者不可使过轻者不可使凌实者不可使不应机正者不可使不知变每步兵一人占地两步骑兵一人占地四步取其出入转动之便也每一阵分五校四阵皆有五校五校各立将军校尉以准于古毎校亦各有阵数其分布部伍皆准图之状逐部兵器率以鎗防戈鋋居首队而包于弓弩焉左校以青龙旗表之右校以白虎旗表之前校以朱雀旗表之后校以武旗表之中校轩辕大将所处左鼔右旗四阵并同谓之一队者二十五人一部者二十队也每一校不常其部各列阵数应敌之势贵战鬭之际前后不相交乱也飞鹗阵前校出首骑者所以为冲也前出一部为嘴次四部为目余五部包之于首数焉左右校出爪骑者内以副身外以副项及首也夫鹗以搏击为俊故阵欲取嘴爪之利焉重霞阵冲骑茍冲敌阵不动即分两穗退于左右校之前即麾前校骑兵两穗进击步士即不可轻进但在于本处受敌若前冲骑退前校骑兵进前校骑兵退即冲骑进夫云霞以开阖进退不常其状故前校骑兵徃来氛氲以象之也长虹阵及八卦阵皆有冲骑者外以掩敌之不备内以卫大阵也夫长虹以为名之者取阵形后曲前弯有抱鼔之势八卦以名之者取八面受敌之义也凡四阵逐部结阵之法横七阵为首横七队为身横六队为尾受战之将大阵不可輙动敌众来薄则大阵各受敌夫四阵所用之法若敌为弯阵我以飞鹗阵当之敌为直阵我以重霞阵当之敌为突阵我以长虹阵当之敌引四面围城我以八卦阵当之此所谓应敌者也其逐校所动各因敌之去就焉
　　飞鹗前校首骑三阵一十部第一阵一部第二阵四部第三阵五部前校项兵三阵步兵二十七部三阵各九部第二阵并第三阵亦如之中校五阵步兵九十二部四阵各二十一部第五阵八部尾兵一直阵步兵二十一部左校爪骑二阵五部第一阵三部第二阵二部右校爪骑亦如之左校翼骑四阵二十部四阵各五部右校翼骑亦如之
　　长虹前校三阵步兵二十七部合三阵各九部中校五阵步兵九十二部第一阵一十九部第二阵三阵四阵二十一部第五阵一十部后校一阵步兵二十一部左校冲骑二阵八部右校冲骑亦如之左校骑兵四阵二十二部第一阵二阵各五部三阵四阵各六部右校四阵与左校四阵同法
　　重霞前校冲骑二阵一十二部二阵各六部前校四阵步兵三十五部骑兵八部共四十三部第一阵步兵九部骑兵左右各二部第二阵步兵九部第三阵与第一阵同法第四阵步兵八部中校四阵步兵八十四部四阵各二十一部后校一阵步兵二十一部八卦冲骑四阵各五部每阵一部居中四部侧居于左右前后四处前校四阵步兵二十八部骑兵六部第一阵步兵七部骑兵左右各二部第二阵步兵七部第三阵步兵七部骑兵左右各一部第四阵与第二阵同法左右后校并同
















　　第一立营总图
　　凡兵马演习营阵初分五股而行第一层选锋竒兵五队第二层选锋竒兵三队两旁各夹霹雳战车一队第三层霹雳驻车八队居中与左右二路驻车俱两队合为一队内二路各一队通融为五路驻车之内以粮车四面环列罗为子围子围之中则中军旗鼓也左右粮车之外各列霹雳驻车八队仍各间以霹雳战车二队子围之后霹雳战车驻车与殿后竒兵又设三层亦分为五路如哨法而营图备矣霹雳车毎一辆上载霹雳炮十八杆火箭二百枝每队管队官一员执旗军吏一名霹雳车五辆弓箭手五名大连珠手五名二连珠手五名手铳手十名盏口将军四位该炮手八名旁牌五面该牌手十名捉马军人七名霹雳驻车一百六十辆守车官兵三十二队一千六百六十四员名霹雳战车四十辆守车官军八队四百一十六员名选锋竒兵一十六队官军八百三十二员名夜不收并吹鼔手共一百名内中军官一员千总官二员把总官一十二员合营共车二百辆官军三千二十七员名此一营之总防以后因地制形开阖进止随敌变化皆自此营出去





<子部,兵家类,武编,前集卷三>








　　第二遇敌驻战图
　　凡兵马遇警下营则选锋并殿后各竒兵四面成列迎敌防卫即将各霹雳车照依行伍内外环列结为两重随车军士俱各下马马归营内士出营前牌手执牌立于前锋车空毎空各四面其大小连珠手把盏口将军等火器弓箭相兼装整列置三班立于战车后驻车前营下既定选锋马军各骤队营之四角三队攅整相掎又于营之四门每门一队分为两队列于门之左右虏来冲突则头火器出于前锋车前锋迎机防放二班火器出至战所头班方回三班火器出至战所二班方回更畨迭出循环不穷如敌势不退或大众四集则将箭锋战车上霹雳火炮箭一拥齐发而四角选锋竒兵弓箭手鱼贯继之虏众可摧陷矣凡下营时摆营以鐡索钩连防其冲突军人捉马尽敛入车营内辎重器具俱在中军子围此方营也因地制形或圆或直或尖或曲行营对敌悉依此法云








<子部,兵家类,武编,前集卷三>
　　第三前锋车战图
　　复套之兵有车战有骑战有步战随宜应敌如行营报到贼势重大川涌云集而来则当用车战中军举号将前后霹雳战车尽数掣出连营结队布为方阵选锋竒兵伏列战车后老营前而老营又缀于后以为声援俟贼之来挨牌火器畨休叠发如前攻打遇贼气少衰则营中竒兵奋勇突出就阵擒斩是以火器攻其坚以精锐击其惰劳逸主客之势在我而贼疲于奔命矣








<子部,兵家类,武编,前集卷三>
　　第四骑兵逐战图
　　车战足以自卫而不足于追逐如遇贼兵冲战气衰力疲势将欲遁或哨得游骑散失乱而不整或袭捣巢穴惊其内顾其势必用骑战选锋军士内弓箭刀棍火器之类各就所长责差骑将统领随宜擒斩势必有功











<子部,兵家类,武编,前集卷三>
　　第五步兵战图
　　火器足以威逺而不宜于近骑兵利于平易而不便于险如隂雨晦暗或谿谷陡隘贼势奋迅飘忽至营前势必当用步战即出前锋竒兵马留营内步出相接弓矢徃来什伍俱前如此奋击扑斫贼必辟易而险阻之地我军亦有备矣
　　第四第五阵总是马前车后俱用选锋当敌但有上马下马之别耳








<子部,兵家类,武编,前集卷三>
　　第六行营进攻图
　　今日进兵主于驱敌出套不专浪战我兵既入重地盘据之敌必来迎战战数失利自然溃遁遁则当行营以进逼之是故霹雳火车与马步官军整防严肃以防敌之蹂蹑前后战车俱分营之两旁势如堵墙以备夹攻四面竒兵一直前一殿后以制冲突此战中寓守使敌难撼也
　　鎗炮手似是步兵








<子部,兵家类,武编,前集卷三>
　　第七变长驱图
　　地形有险易战势有开合如遇套中山溪险阻道路回合运掉车马不无烦难今因地制形如两旁险隘而前后平坦即以两厢战车分为前后首尾而行却将前后马步官军分为左右两翼遇敌之来且战且行此亦安静持重之道


















　　第八获功收兵图
　　出师千里战非一合倘遇有功便当敛戢不宜玩黩我兵乗胜追斩敌如纠众来援中军鸣金举号速将战士敛入车营敌众虽至无能为也遇夜则马军战车合归大营照旧分布仍拨竒兵二三百名毎五十名聨为什伍分投哨探于大营之外仍坐更传筹以严警报


　　阵圗总说
　　一敌兵据套日乆为患日深恢复之议自来每难之殊不知彼既得我地利孳牧转盛气势日强门庭之防不思剪除是长其不逞之谋而养其无厌之乱也是故河套乃必争之地兵出故有名也夫兵出有名事可成矣茍坐作进退士卒有所未精开阖变化营阵有所未熟攻取击刺器械有所未利山川险易形势有所未谙是故有名无实又非兵家之所宜今将行师机宜列为八图因次其说夫凡事必有纲维而后综理运用有其地故先之以立营总图聚兵应敌则必有战故次之以驻战驻战者兼车骑步而用之也战无常势体无定用如平原旷野贼势重大则当先用火器战车以摧其坚火器者中国之长技所以褫敌魄而夺其气者也故次之以选锋车战车战者持重之计至于先登陷阵追奔逐北取胜于数十里之外者非骑兵不可故次之以骑战险道倾侧猝与敌遇车骑所不及施奋臂鏖战而贼不敢近者步兵之良也故次之以步战敌之长技不过弓矢徤马彼来挑战我以神机火炮制之必挫衂而遁遁则乗胜以逐之故次之以行营行营之际开阖竒正变动不拘使敌不可测故次之以变营以上战阵之律皆先为不可胜以待敌之可胜固不患于无功也每遇阵斩获有功期于万全故以获功收兵终焉然营变有八其实一营之所为也昔赵充国为将行则为营阵止则坚壁垒谨烽堠逺间谍故所向克防其谋盖不出此议者谓套地山溪险阻车战恐非所宜本部尝据降卒及内地谍者布哷齐托托欢等俱报称套中地形多平野沙漠而山林险阻十无二三今车骑步兵表里兼用未见其不可也昔卫青击匈奴出塞千余里以武刚车自环为营可为明验然今之营阵又不独自环而已有体有用有动有静有竒有正如隂阳之相生也如雷霆之交作也如山川之流峙也止则不可撼也行则不可御也我军有所恃而不恐束部伍也敌军有所惮而不攻制冲突也故曰先为不可胜以待贼之可胜制人而不制于人也至于临敌相机随宜变化或设伏以掩其不意或乗虚以覆其巢穴或纵反间以疑其党或募死士以夜斫其营或先声以寒其心或掎角以分其势或布威信以开其降或申晓谕以纵其归缓急进止务在随时难以遥度尽言也谨将阵图大畧总说于此而随圗备细节目则各列于其下方云
　　一营霹雳驻车并霹雳战车共四十队每队车五辆共二百辆
　　每车一辆上载霹雳炮一十八杆二百辆共炮三千六百杆每杆每出药八钱五十出共药二斤半一十八杆该药四十五斤每营共该药九千斤每杆每出铅子五个每个重八钱五十出该铅子二百五十个重一十二斤半每营共该铅子九十万个共重四万五千斤火线每杆五十条共一十八万条火箭每辆二百枝共四万枝
