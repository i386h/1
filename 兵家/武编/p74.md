<!-- { "loadSidebar": true } -->
　　阿术军还宋兵邀襄樊间阿术乃自安阳济江留精骑三千阵牛心岭复立虚寨设疑兵是夜敌果至斩首万级战国魏将田豫率兵追击鲜卑单将鋭卒深入虏庭胡人众多钞军前后断絶归路豫乃进军去虏众十余里结屯营多聚牛马粪然之从他道引去胡见烟火不絶以爲尚在行数十里乃知之
　　后梁刘鄩围晋阳将还戒众曰有病者杀而焚之三军咸称不病乃退因选精卒殿后徐而退之至防关留数马及旌旗虚设于高冈之上晋人疑有伏兵遂不敢追时服其谋
　　刘鄩拒晋以晋兵尽在魏州晋阳必虚欲以竒计取之乃潜引兵自黄泽西去晋人怪鄩军数日不岀寂无声迹遣骑觇之无斥者城中亦无烟火但鸟止于垒上时见旗帜循堞往来晋王曰我闻刘鄩用兵一歩百计必诈也更使觇之乃旗于刍偶之上使驴负之循堞而行得城中羸老者诘之云军去已二日矣既而有人自邺至者言鄩军已趣黄泽晋王发骑追之
　　时江南东道转运副使曾升奏访闻方腊贼徒虽多全少器械惟以人众爲技本路所遣官兵各持器械而贼徒独以数百人前后奋拳輙困官兵童子妇人在前餙以丹黛假爲妖怪以惊我师复在巢穴四面设险隂为防穽又爲长人服火衣作关机以动止执矛防旗帜饰以丹黛爲鬼神之貌以惑官兵皆不足畏必得知道路之人诏劄与童贯谭积自此贼情渐虚官兵始知所向以至擒殄
　　开禧用兵诸将皆败唯毕再遇数有功敌常以水柜败我再遇夜防藁人数十衣以甲胄持旗帜戈矛俨立成行昧爽鸣鼓敌人惊视亟放水柜旋知其非真也甚沮乃岀师攻之敌大败又尝引敌与战且前且却至于数四视日已晩乃以香料煮黒豆布地上复前搏战佯爲败走敌乘胜追逐其马已饥闻荳香皆就食鞭之不前我师反攻之敌人死者不胜计又尝与敌对垒度敌兵至者日众难与争锋一夕防营去虑来相追乃留旗帜于营并生羊置其前二足于鼓上击鼓有声敌不觉其爲空营复相持竟日及觉欲追则已远矣近时流州蛮叛荆湖制司遣兵讨之蛮以竹爲箭以毒药略着人肉血濡缕无不立死官兵畏之莫敢前乃祖再遇之智装束藁人罗列焜燿蛮见之以爲官军万矢俱发伺其矢尽乃岀兵攻之直其穴一战而平
　　后赵将石虎领兵救陈川爲祖逖所败兵掠豫州留将桃豹守谯城居西台逖与豹共处一城贼从南门岀入放牧逖军开东门相守四旬逖以布嚢盛土如米状使千余人运上台又使数人担米僞爲疲极而息于道贼果逐之皆弃担而走贼既获米谓逖众丰饱而胡戍饥乆益惧无复胆气
　　宋檀道济都督征讨诸将事与魏军三十余战多防军至歴城以资运竭乃还卒有降魏者具説粮食已罄于是士卒忧惧莫有固志道济夜唱筹量沙以所余少米散其上及旦魏军知资粮有余故不复追以降者爲妄斩以狥时道济兵寡弱军中大惧道济乃命军士悉去甲身白服乘舆徐岀外围魏军惧有伏不敢逼乃归道济虽不尅定河南全军而返
　　汉景帝时匈奴大入上郡天子使中贵人从李广勒兵击匈奴贵人将十骑岀猎见匈奴三人与战被射伤中贵人走广广曰必是匈奴射雕者也广乃使百骑往驰三人令其骑张左右翼而广身射彼三人杀其二人生得一人果射雕者也遥见匈奴有数千骑见广以爲诱骑惊上山阵广所从百骑皆大恐欲驰还走广曰吾去大军数十里今若走匈奴追射我立尽若我留匈奴必以爲大军之诱必不敢击我广令诸将曰前未到匈奴阵二里所止皆下马觧鞍其骑曰虏多且近即有急奈何广曰彼虏以我爲走今皆觧鞍示不走用坚其意胡骑遂不敢击有白马将岀防其兵于是广上马与十余骑奔射杀之复还其骑中觧鞍令士皆纵马卧是时防暮胡兵终怪之卒不敢击向夜半时胡兵以爲汉有伏军于旁皆引兵去诘朝广乃归其大军
　　曹操军临汉中蜀将赵云将数十骑轻行卒与操大军遇遂前突其阵且鬭且却操军追至营云更大开门偃旗息鼓操军疑有伏引去
　　蜀诸葛亮屯阳平遣魏延并兵东下亮惟留万人守城魏将司马懿率二十万众拒亮而与魏延军相错径前六十里傎白懿说亮城中兵少力弱将士失色亮是时意气自若勒军中皆偃旗赴鼓不得岀庵幔开四门扫地却洒懿疑其有伏于是引军北山亮谓叅佐曰司马懿谓吾有疆伏循山走矣逻还白如亮所言懿后知深以爲恨
　　南齐将冯道根守阜陵理城隍远斥有如敌将至者众颇笑之道根曰怯防勇战此之谓也理城未毕会魏将率兵二万奄至城下道根堑垒未固城中众少众皆失色道根命开门缓服登城选精鋭二百人岀与魏将战败之
　　魏将于谨尝率轻骑出塞觇属铁勒数千骑奄至谨以众寡不敌退必不免乃散众骑使匿从薄间又遣人升山指麾若部分军众者铁勒望见虽疑有伏兵既恃其众不以为虑乃进军逼谨谨尝乘骏马为紫驹贼先所识乃使二人各乗一马突阵而出贼以为谨也皆争逐之谨乃率余军击追贼遂奔走因得入塞
　　前凉张重华以谢艾为军师率骑三万进军临河后赵石季龙将麻秋以三万众拒之艾乗轺车冠白幍鸣鼓而行秋望而怒曰艾年少书生冠服如此轻我也命黒矟龙攘三千人驰击之艾左右大扰或劝艾乗马艾不从乃下车据胡床指麾防分贼以为有伏发也惧不敢进又遣将縁河截其后秋军乃退艾乗胜奔击遂大败之
　　西魏宇文防与东魏髙欢战于印山赵贵为左军若于惠为右军欢兵萃左军赵贵等战不利防日暮欢进兵攻惠惠击之皆披靡至夜惠引去欢骑复来追之惠徐下马顾命厨人营食食讫谓左右曰长安死此中死有以异乎乃建旗鸣角收败军徐还欢追骑惮惠疑有伏兵不敢逼
　　唐吐蕃防州王君防死河西恟惧以张守珪为州刺史领余众方复筑州城贼又至畧无守御之具守珪曰彼众我寡又创痍之后不可以矢石相持须以权道制之乃于城上置酒作乐以防将士贼疑城中有备不敢攻城而退守珪总兵击败之
　　宋将雷有终讨蜀贼李顺进至广安军军垒濒江三面立栅防夜隂晦贼众奄至鼓噪举火士伍恐惧有终安坐栉髪气貌自若贼既合围有终引竒兵岀其后击之贼众惊扰赴水死者无算
　　先声
　　汉王遣韩信破陈余后信募致广武君李左军师事之韩信曰仆欲北攻燕东伐齐若何而有功对曰今将军渉西河虏魏王豹一举而下井陉不旬朝破赵二十万众名闻海内威振天下此将军之所长也然而众劳卒罢其实难用今将军欲举倦之兵顿之燕坚城之下欲战恐乆力不能防情见势屈旷日粮竭而弱燕不服齐必拒境以自彊燕齐相持而不下刘项之权未有所分也若此者将军之所短也臣闻善用兵者不以短击长而以长击短爲将军计莫如按甲休兵镇抚其孤百里之内牛酒日至以飨士大夫醳兵北首燕路而后遣辩士奉咫尺之书暴所长于燕燕必不敢不听从燕已从使者东告齐齐必从风而服虽有智者亦难为齐计矣如是则天下事可图也兵固有先声而后实者此之谓也韩信并从之燕齐从风
　　魏邓艾既平蜀言于司马昭曰兵有先声后实者今因平蜀以乘吴吴人震恐席卷之时也然大举之后将士疲劳不可便用且徐缓之煮盐兴冶爲军农要用并作舟船然后发使告以利害吴必归化可不征而定也防艾诛不果行
　　声
　　春秋晋侯伐齐齐侯御诸平隂堑防门而守之广里晋将范宣子告齐大夫析文子曰吾知子敢匿情乎鲁人莒人皆请以车千乘自其乡入既许之矣若入君必失国子盍图之子家以告公公恐晏婴闻之曰君固无勇而又闻是弗能乆矣齐师夜遁
　　赵石勒荆州监军郭敬冦晋襄阳勒驿令敬退屯樊城戒之使偃藏旗帜寂若无人彼若使人观察则告之曰自爱坚守后七八日大军将至相禁不复得走敬使人浴马于津周而复始昼夜不絶侦谍还晋南中郎将周抚以爲勒大军至惧而奔于武昌敬遂入襄阳
　　梁雍州刺史岳阳王萧詧虽称藩于西魏而尚有二心西魏将杨忠自樊城观兵于汉滨扬旗逓进实骑二千詧登楼覩以爲三万惧而服焉
　　后唐将李存审初爲都指挥使梁太祖北伐至枣强存审以骑兵三千屯于赵州初梁君声言五十万存审以兵少不敌心颇忧之谓禆将赵行实曰但得老贼在东别将西来尚可从容画防不旬日杨师厚攻枣强贺德伦冦蓨县攻城甚急存审谓赵行实曰吾王方事北面南鄙之事付我等数人今西道无兵蓨县危急我等坐视其弊何以自安老贼既不下蓨城必西冦深冀不预爲方畧则滋蔓难图与公等轻骑而行观其所向乃选精骑八百急信都扼下博桥道存审令史建塘李嗣肱分兵拒守建塘分麾下五百骑爲五军一军至衡水一军至南宫一军至信都一军至阜城自将一军深入各命俘贼讨刍粮者十人而防于下博桥期曰诸军所至遇梁军之樵刍者数百人皆杀之留数人防臂纵去曰爲我语朱公晋王大军至矣时梁祖引师厚兵就德伦共攻蓨县始至县西未及置营嗣肱建塘各领百余骑爲贼旗帜服色与刍粮者相杂而行至暮及贺德伦营门杀其门者纵火大呼俘斩而旋其刍荛者防臂得归皆言唐兵大至梁祖大骇遂命夜遁
　　后汉末刘备遣将吴兰屯下邳曹公遣曹洪征之备遣张飞屯固山欲防军后众议狐疑洪曰贼实防道当伏兵潜行今反张虚声此其不能也冝及其未集纵击兰兰破则飞必走乃集兵击兰大破之飞果走
　　刘裕率兵伐南燕慕容超走广固且乞师于秦裕筑围守之秦王姚兴遣使告裕曰慕容氏相与邻好又以穷告急今当遣鐡骑十万径据洛阳晋军若不退者便当长驱而进裕乃呼兴使者谓曰语汝姚兴我灭燕之后息甲三年当平关洛今能自送便可速来刘穆之后闻兴使驰入见裕而秦使已去裕以兴所送并答语示穆之穆之尤之曰常日事无大小必同与谋此宜善详云何率尔便答此语未能威敌适重彼怒耳若燕未可防兴救奄至不审何以待之裕笑曰此是兵机非卿所觧故不语耳夫兵贵神速彼若审能遣救必畏我知寜容先遣信命此是其见我伐燕内已懐惧自彊之辞耳兴果不岀师广固终防擒慕容超平齐地
　　宋雍州刺史袁顗举兵反防流入鹊尾与官军相持既乆军主张兴世越鹊尾上据钱溪顗党刘胡攻之不下遣人传唱钱溪已下官军并惧沈攸之曰不然若钱溪实败万人中要应有逃亡得还者必是彼战失利唱空声而以惑众心耳勒军中不得輙动钱溪防报防至果大破贼攸之悉以钱溪所送胡军耳鼻示之顗骇惧急追胡还遂败之
　　降
　　战国燕军大破齐国齐将田单守即墨知士卒可用乃身操板挿与士卒分功妻妾编行伍之间尽散饮食飨士令甲卒皆伏使老弱女子乘城遣约降于燕燕军皆呼万嵗田单又收民金得千镒令即墨富豪遣使遗燕将书曰即墨即降愿无掠虏吾族家妻妾令安堵燕将大喜许之燕军由此益懈田单岀军击大败之
　　项羽围荣阳汉王请和割荥阳以西者爲汉以东者爲楚亚父劝项王急攻荥阳汉王患之纪信曰事急矣臣请诳楚可以间岀于是陈平夜岀女子东门二千余人楚因击之纪信乃乘王车黄屋左纛曰食尽汉王降楚军皆呼万嵗之城东观以故汉王得与数十骑岀西门逃遁
　　曹操入荆州刘琮降得水军歩兵十万孙权与操遇于赤壁部将黄盖曰今冦众我寡难与持乆观操方连船舰首尾相接可烧而走也乃先书报欲降曹军吏士皆引颈相望指言盖降盖放诸船同时发火时风猛烟熖涨天人马烧溺死者甚众
