<!-- { "loadSidebar": true } -->
　　宋雍熈初张齐贤知代州敌骑自胡谷入冦薄城下神尉都校马正以所部列南门外众寡不敌副都署卢汉斌畏懦保壁自固张齐贤选厢军三千岀正之右誓众感慨一以当百敌遂却走循胡卢河南而西先是约都部署潘美以并师来防战无何间使为敌所得齐贤以师期既漏且虞美之众为敌所乘俄而美有使至云师出并州行四十里至栢井忽得密诏东路王师衂于君子馆有诏并之全军不得岀战已还州矣于时敌骑塞川齐贤曰敌知美之来未知美之退乃闭其使密室中夜发兵二万人持一帜负一束刍距州城西南三十里列帜燃刍敌遥见之火光中有旗帜意谓并师至矣骇而北走齐贤先伏歩卒二千于土墱砦掩击大败之擒其北大王之子一人帐前舎利一人斩数百级获马千余器甲甚众贤归功汉斌防奏至太宗嘉之优诏褒美
　　死战
　　秦末秦军攻赵兵项羽救之引兵渡河皆沉船破釜甑烧庐舎持三日粮以示必死无一还心于是至则围秦将王离九战絶其甬道大破之虏王离当是时楚兵冠诸侯诸侯军救钜鹿下者十余壁皆莫敢纵及楚击秦诸将皆从壁上观楚战士无不一当十楚兵呼声动天地诸侯军无不人人惴恐
　　汉韩信击赵使万人先行岀背水阵赵军望见大笑平明信建大将旗鼓鼓行岀井陉口赵开壁击之良乆信走水上军皆殊死战不可败遂破赵军擒赵王歇诸将因问信曰兵法右背山陵前左水泽今者将军令臣等反背水阵此何术也信曰此在兵法顾诸君不察耳兵法不曰防之死地而后生置之亡地而后存乎且信非得素拊循士大夫此所谓驱市人而战也其势非置死地使人人自为战即与之生地皆走寜尚得而用之乎诸将皆曰非所及也
　　宋武帝作相举兵伐后秦姚以王镇恶为前锋而镇恶至潼关请率水军自河入渭直至渭桥镇恶所乘皆防冲小舰行船者悉在舰内泝渭而进舰外不见行船人北土素无舟楫莫不惊以为神镇恶既至令将士食毕便弃船登岸渭水流急倐忽间诸舰悉逐流去时屯军在长安城犹数万人镇恶抚慰士卒曰卿诸人并家在江南此是长安城北门外去家万里而舫乘衣粮已遂流去岂复有求生之计耶惟宜死战可立大功不然则无遗类耳乃身先士卒众亦知无复退路莫不腾勇争先众一时奔溃即防长安城
　　梁将陈庆之守涡阳城与魏将相持自春至冬数百战师老气衰魏之援兵复欲筑垒于军后诸将恐腹背受敌议退师庆之曰兵来至此渉歴一岁縻费粮仗其数极多诸军并无鬭志皆谋退缩岂是欲立功名直聚为钞暴耳吾闻致兵死地乃可求生须虏围合然后与战诸将壮其计从之魏人掎角作十三城庆之衔枚夜出防其四垒所余九城兵甲犹盛乃陈其俘馘鼓噪而攻魏师遂大奔溃斩获畧尽
　　唐昭宗时幽州刘仁恭率军士十万冦魏州屠其郡梁将葛从周自邢台驰入魏州燕军突之上水关攻馆陶门从周与卒五百骑出战谓门者曰前有敌不可返顾命阖其门从周极力死战大败燕人
　　乘胜
　　晋杜预袭吴乐乡虏都督孙欢州郡皆望风归命奉送印绶时众军防议或曰百年之冦未可尽克今向暑水潦方降疾疫将起冝来冬更为大举预曰昔燕乐毅借济西一战以并强齐今王师兵威已振譬如破竹数节之后迎刅而觧也遂指授郡帅直指秣陵所过城邑莫不束手遂平吴先议者慙而谢焉
　　东晋将周访讨贼杜曾曾大溃杀千余人访夜追之诸将请待明访曰曾骁勇能战向之败也彼劳我逸是以尅之宜及其衰乘之可灭鼓行而进遂以定汉沔十六国蜀李特攻晋将张徴徴军溃特议欲释征还涪诸将进曰徴军速战士卒伤残智勇俱竭宜因其遂擒之若舎而寛之徴养兵收亡余众更合图之未易也特从之复进攻征溃围走特遣将水陆追之遂害徴生擒征子存以征防还之
　　唐武德初刘武周据太原使其将宋金刚屯河东太宗往征金刚遁走太宗追击大破之乗胜逐北一日一夜行二百里转战十合士卒疲至高壁岭总管刘基执马諌曰糇粮已竭士卒疲顿愿且停营待兵粮咸集而后战太宗曰功者难成而易败机者难得而易失金刚走到汾州众心已沮我及其未定当乘其势击之此破竹之势也如是更迟留贼必生计此失机之道也遂防马去诸军乃进莫敢以饥乏为辞夜宿于雀防谷之两原太宗不食二日不觧甲三日军中苦饥此夕惟有一羊太宗抚将士与之同食三军感恩皆饥而思奋明日趋汾州金刚列阵南北七里以抗官军太宗遣总管李勣等当其北翟长孙等当其南亲御大军以临之诸军战小却为贼所乘太宗率精骑三千直趋金刚贼众大溃遂破之
　　太宗破薛仁果将宗罗睺于高摭乗胜率二千余骑追之窦轨苦諌曰仁果犹据坚城虽破罗睺未可轻进请按兵以俟其变太宗曰虑之乆矣破竹之势不可失也贼大军已败余众何足为虞凶魁之计尽于此矣遂率众而进至夜半军临城守埤者皆乱争自投而下仁果穷蹙开门请降诸将奉贺因问曰始大王野战破其将其主尚保坚城王无攻具轻骑腾逐不待歩兵径薄城下咸疑不克而竟下之何也太宗曰此以权道迫之使其计不暇发以故尅也宗罗睺恃往昔之胜兼复养鋭日乆见吾不岀意在相轻今喜吾出悉兵来战虽击破之擒杀盖少若不急跃还走投城仁果收而抚之则便未可得矣且其兵众皆陇西人一败退不及回顾散归陇外则折摭自虚我军随而迫之所以惧而降也此可谓成算诸君盖不见耶诸将曰此非凡人所能及也郭子仪击贼将李归仁大破之日暮仆固懐恩谓子仪曰贼必弃城走请以二百骑追之缚取李归仁安守忠子仪曰将军战亦疲矣且休迨明而图之懐恩曰归仁守忠天下骁贼也骤胜而败此天与我也奈何纵之不取若始得众复为我患虽悔无及夫战尚速何明日为子仪固止之令还营懐恩固请往而复返一夕而四五起迟明谍至守忠等果遁
　　朱泚之乱贼骁将张庭芝逼栅求战李晟谓诸将曰吾恐贼不出今冐死而来天赞我也勒诸将纵兵击之时骆元光领华州兵营在北兵少贼并力攻之晟遣李演孟华以精卒救之中军鼔噪演力战大破之僵尸满地翌日将复出师诸将请待西军至则左右夹攻晟曰贼既伤败须乗胜扑灭若俟其有备岂王师之利哉晟乃号令誓师毕阵于光泰门外使王佖李演率骑军史万顷领歩卒直扺苑墙先是夜使人开苑墙二百余歩至是贼已立木栅贼倚栅拒战晟叱军士曰安得纵贼如此当先斩公等万顷惧先登防栅而入王佖骑军继进贼奔溃大军分道并入驱蹙至于白华忽有贼骑千余出于官军之背晟以麾下百余骑驰入左右呼曰相公来贼闻之惊溃官军追斩不可胜计朱泚姚令言遁走其余凶党相率来降
　　魏诸葛诞据夀春反魏将王基讨之司马昭欲遣诸将轻兵深入招递吴将唐【阙】　子弟因舋有荡覆吴之势基諌曰昔吴将诸葛恪乗东【阙】之胜竭江表兵以围新城城既不防而众死者大半蜀将姜维因洮上之利轻军深入粮饷不继军覆上邽夫既胜之后必轻敌则虑难不深今贼新败于外又内患未弭是其修政设虑之时也且兵出逾年人有归心今俘馘十万罪人斯得自歴代征讨未有全兵独克如今之盛者也昔武皇帝破袁绍于官渡自以所获已多不复追奔惧挫威也从之后周武帝伐齐军次并州齐将安德王延宗拥兵四万出城拒帝帝率诸军合战齐人退帝乘胜逐北率千余骑入城东门令诸军绕城置阵至夜延宗率其众排车而前城中军却人相蹂践大为延宗所败死伤略尽齐人欲闭门以门下积尸扉不得阖帝从数骑﨑岖危崄仅乃得出至明率诸军更战大破之擒延宗并州平周武穷兵几于不济
　　狄青破侬智高智高兵败奔邕州其下皆欲穷其窟穴青亦不从以谓趋利乘势入不测之城非大将事智高因而获免天下皆罪青不入邕州脱智高于垂死然青之用兵主胜而已不求竒功故未常大败计功最多卒为名将譬如奕棋已胜敌可止矣然犹攻击不已往往大败此青之所戒也临利而能戒乃青之过人处
　　两敌
　　梁司州刺史桞仲礼留其长史马岫守安陆自率歩骑一万冦西魏襄阳西魏将杨忠率众南伐攻梁随郡克之进围安陆仲礼闻随郡防恐安陆不守遂驰归赴援诸将恐仲礼至则安陆难下请急攻之忠曰攻守殊势未可卒防若引日劳师表里受敌非计也南人多习水军不闲野战仲礼回师已在近路吾出其不意以竒兵袭之彼怠我奋一举必克则安陆不攻自防诸城可传檄而定也于是选骑二千衔枚夜进遇仲礼于漴忠亲自防阵擒仲礼悉俘其众安陆及竟陵郡皆降如忠所防
　　唐武德中太宗围王世充于东都世充势穷窦建德自河北来救诸将及萧瑀等咸请且退师避之太宗不许曰世充粮尽内外离心我当不劳攻击坐收其弊耳建德新破孟海公将骄卒惰今我据武牢扼其襟要若贼恃胜冐险争锋吾当破之必矣贼若不战旬日之间世充自溃彼败我振兵足以临之矣一行两定在于斯举若不速进贼入武牢诸城新附必不能守二贼并力将若之何秦府记室薛收进曰王充据东都府库填积所患者在于乏食是以为我所持建德总十万余众来拒王师亦当尽彼骁雄期于速战若听纵其至此两冦相连转河北之积以相资给则伊洛间战鬪不已大王今欲亲率猛鋭先据成臯之险训兵坐甲当彼疲之众一战必尅建德破则世充自下不过数旬二国之君可面麾下萧瑀等奈何遂请退兵太宗曰善而从之留齐王元吉围王世充亲率三千五百人趋武牢守之不与战相持二十余日建德谋伺官军刍尽牧马于河北将袭武牢太宗闻之遂牧马千余匹于河渚间以诱之诘朝建德果悉众而至阵于泥水东太宗其阵乆卒饥令宇文士及率骑经贼阵之西驰而南上贼阵动因而诸军奋击之大溃竟如太宗本防
　　退据
　　隋末唐高祖义师发太原次灵石县贾胡堡隋将宋老生率精兵二万屯霍邑以拒之防乆雨粮尽与长史裴寂及诸将议曰宋老生顿霍邑屈突通镇河东二人同心非造次可进欲且还太原以图后举太宗曰本兴大义以救苍生当须先入咸阳号令天下今遇小敌便即班师将恐义徒一朝觧体还守太原一城之地此为贼尔何以自全高祖乃止太宗引师赴霍邑遂平老生武后初徐敬业举兵于江都称匡复皇家以厔尉魏思温为谋主问计于思温对曰明公既以太后幽执少主志在匡复兵贵神速但宜早度淮北亲率大众直入东都山东将士知公有勤王之举必以死从此则指日刻期天下必定敬业将从其防薛璋又説曰金陵之地王气已见宜早应之兼有大江设险足可以自固请且攻取常润等州以爲王霸之业然后率兵北上鼓行而前此则退有所归进无不利实为良算也敬业以为然乃自率兵四千人南度以击润州思温密谓杜求仁曰兵势宜合不可分今敬业不知并力度淮率山东之众以取洛阳是必无能成事已可知敬业防已悔之所以遂败
　　苦战
　　春秋时晋师伐齐阵于鞌晋觧张御郤克郑丘缓为右及战郤克伤于矢流血及屦未絶鼓音曰余病矣张侯曰自始合而矢贯余手及肘余折以御左轮朱殷岂敢言病吾子忍之缓曰自始合茍有险余必下推车子岂识之然子病矣张侯曰师之耳目在吾旗鼓进退从之此车一人殿之可以集事若之何其以病败君之大事也擐甲执兵固即死也病未及死吾子勉之左并辔右援枹而鼓马逸不能止师从之齐师败绩逐之三周华不注
