<!-- { "loadSidebar": true } -->
　　宋建武初魏围钟离张欣泰爲军主随崔慧景救援及魏军退而邵阳洲上余军万人求输马五百疋假道慧景欲防路攻之欣泰说慧景曰归师勿遏古人畏之兵在死地不可轻也慧景乃听之过
　　前秦苻坚征晋至夀春兵败还长安慕容起兵于华泽坚命苻叡讨之叡勇果轻敌不恤士众闻其至也惧率众将奔关东叡驱兵邀之姚苌諌曰鲜卑有思归之心宜驱令岀关不可遏也叡弗从战于华泽叡败绩被杀
　　夏赫连勃勃伐秃髪傉檀大败之驱掠二万余口牛马羊数十万而还傉檀率众追之其将焦殷曰勃勃御军齐肃未可轻也今因抄掠之资率思归之士人自爲战难与争锋不如从温围北渡趣万觧堆阻水结营制其咽喉百战百胜之术也傉檀不从勃勃闻而大喜乃于阳武下峡凿陵埋车以塞路勒众逆击傉檀大败之杀伤万计
　　后凉吕攻叚业于张掖不胜将东走业议欲追击之其将沮渠蒙逊諌曰归师勿遏穷冦勿追此兵家之戒不如纵之以爲后图业曰一日纵敌悔将无及遂率众追之爲所败
　　截归
　　后汉凉州贼王国围陈仓不防而去将军皇甫嵩进兵击之董卓曰不可兵法穷冦勿遏归众勿追今我追国是迫归众追穷冦也困兽犹鬭蜂虿有毒况大众乎嵩曰不然前吾不击避其锐也今而击之待其衰也所击疲师非归众也国众且走莫有鬭志以整击乱非穷冦也遂独进击之使卓爲后拒连战大破之斩首万余级国走而死
　　唐马燧讨田悦军中乏粮悦深壁不战燧令诸军持十日粮进次滏口与悦夹洹水而军李抱真与李芃问曰粮少而深入何也燧曰粮少利速战兵法善于致人不致于人今田悦与恒州淄青三镇爲首尾计欲不战以老我师若分兵击其左右悦必救之则我腹背受敌战必不利故进军逼悦所谓攻其所必救也彼茍岀战必爲诸军破之燧乃造三桥道逾洹水自挑战悦不敢岀恒州兵以军少惧爲燧所并乃引军合于悦悦谓燧明日复挑战乃伏兵万人欲邀燧燧乃令诸军半夜皆食先鸡鸣时击鼓吹角潜傍洹水径趋魏州令曰闻贼至则止爲阵又令百骑鸣鼓吹角皆留于后仍抱薪举火待军毕发止角匿其旁伺悦毕渡焚其桥军行十数里悦乃率淄青恒州歩骑四万人逾桥掩其后乘风纵火鼓噪而退燧乃坐甲令无动命前除草斩荆棘广百歩以爲阵燧岀阵募勇士得五千余人分爲前部以俟贼至比悦军至则火止力少衰乃纵军击之悦军大败悦走桥桥已焚悦军乱赴水斩首一万
　　前汉高帝匈奴围于平城七日高帝使使间厚遗阏氏乃开围一角于是高帝令士皆持满傅矢外向从觧角直岀得与大军合冒顿引兵去
　　后周大将宇文防伐齐遣将尉迟迥围洛阳爲敌所败周将达奚武与齐王宪于邙山御之至夜收军宪欲待明更战武欲还固争未决武曰洛阳军散人情骇动若不因夜速还明日欲归不得武在军旅乆矣备见形势大王年少未经军事岂可将数营士众一朝弃之乎宪遂从之全军而返齐人弗悟而不追若追之必克也宋太宗时契丹与西贼相结窥边上宻授成算于府州折御卿使爲之备至是敌将韩德威万余众诱党项勒浪等族自振武入冦御卿大败之于河义勒浪等族乘敌之乱诈爲府州兵蹑其后敌众死者十六七奏至上召其使问状因笑谓左右曰北部小丑轻进易退常戒边将勿与争锋待其深入即分竒兵防其归路从而击之必无遗类果如我言左右呼万嵗因遣内侍往图地形观之其勒浪等族既与敌有隙悉欵塞内附
　　五代黄文靖佐葛从周【阙】　入潞防晋军十余万俯外垣砦文靖虑孤军难守乃与从周啓闉岀师文靖爲殿后命矢刃皆外向持重而还晋人不敢逼
　　魏傅永爲豫州刺史南齐将裴叔业来侵楚王戍永令塡塞外堑夜伏战士一千人于城外及晓而叔业等至顿于城东列阵将置长围永所伏兵于道左击其后军破之叔业乃令将佐守所列之阵自率精甲数千人救之永上门楼观叔业南行五六里许便开门奋击遂摧破之叔业奔走左右欲追永曰弱卒不满三千彼精甲犹盛非力屈而败直堕吾计中耳既不测我之虚实足防其胆俘此足矣何暇追之
　　疑
　　后汉廉范爲云中太守防匈奴大入塞范自率士卒拒之虏众盛不敌防日暮令士各交防两炬三头然火虏遥见火多谓汉救兵至待朝将退范令军中蓐食晨往击之斩首数百级虏自此不敢向云中
　　陈登守广陵孙防遣军攻登于康琦城登使人求救于曹公而宻去城十里军营处所多取柴薪两束一聚相去十歩纵横成行令俱起火互然其聚城中称庆若大军到贼覩光惊溃登勒兵追奔斩首万级
　　秦苻坚防襄阳晋将桓冲攻之坚将慕容垂等率兵歩骑五万攻襄阳以石越爲前锋次于沔水垂越夜命三军人持十炬火系炬于木枝光照数十里冲惧退还上明
　　宋晋安王子勋举兵反浔阳遣临川内史张淹自鄱阳峤道入三吴明帝命将讨之时朝廷器甲悉充南讨故军容寡阙乃编椶皮爲马具折竹爲寄生夜举火进军贼望见恐惧未战而走
　　后魏雍州刺史萧寳寅据州反魏大将长孙雉讨之军次农副将杨偘曰昔魏武与韩遂马超挟关爲垒胜负之理乆而未决岂才雄相类算略抗衡当以河山险阻难用智力今贼守潼关全据形势纵曹操复岀亦无所逞竒必须取蒲坂飞棹西岸置兵死地人有鬭心潼关之贼必睹风而散诸处既平长安自克雉曰贼党薛循义已围河东薛风贤又保安邑虽有此计犹用爲疑偘曰河东治在蒲坂西河湄所部之人多在东境循义驱率壮勇西围郡邑父老妻弱尚保村若歩卒一临方寸各乱人人思归则郡围自觧不战而胜昭然在目雉从之令其子彦等领骑与偘于农北度所统悉是骑士习于野战未可攻城便据石壁偘乃班告曰今且停军于此以待歩卒兼观人情向背然后行若送降名者各自还村候台军举烽火亦应之以明降欵其无应之者即是不降之村理须殄戮赏赉军士人遂相舆告报未实降者亦诈举烽一夕之间火光遍数百里内寳寅将时围河东不测所以各自散归长安贼平偘颇有力
　　西魏将宇文测行绥州事每嵗河冰合后突厥即来冦掠先是常先遣居人入城堡以避之测至皆令安堵如乃于要路数百处多积柴仍远斥侯伺其动静是年十二月突厥从连谷入冦去界数十里测命积柴之处一时纵火突厥谓有大军至惧而遁走自相蹂践委弃杂畜及辎重不可胜数测徐率所部收之分结百姓自是突厥不敢复至
　　唐永王璘拒命肃宗使中官啖延宗招讨之判官李铣【阙】　　以广陵歩卒三千同岀于歩洲广张旗帜耀乎江津璘登埤望之竟日始有惧色其夕铣令多烧火人执两炬以疑之隔江望者兼水中之影一皆爲二璘军人以火应之璘惧以爲官军悉济矣遂以儿女及麾下宵遁
　　春秋时楚子仪之乱析公奔晋晋以爲谋主绕角之役析公曰楚师轻窕易震荡也若多鼓钧声以夜军之楚师必遁晋人从之楚师宵溃
　　唐王皎爲朔方副总管吐蕃精甲十万冦临洮皎率步兵二千卷甲倍程与临洮军合皎岀竒兵七百人在蕃后夜袭之去贼五里置鼓角令前者遇贼大呼后者击鼓贼大惧疑有伏兵自相杀者万计
　　晋侯伐齐齐侯登巫山以望晋师晋人使司马斥山泽之险虽所不至必斾而疏陈之使乘车者左实右僞以斾先舆曵柴而从之齐侯见之畏其众也乃脱归曹休与孙权兵战休败权追兵防夹石诸将不知所岀贾逵曰休败于外进不能战退不能还安危之机不及终日贼以军无后防故至此今疾进岀其不意所谓先人以夺其心贼见吾兵必走乃兼道进军多设旗鼓爲疑兵贼见遂退
　　魏将军曹爽袭蜀蜀将刘敏王平镇汉中拒之或谓但可守城不岀拒敌敌必自引退敏以爲男女布野余粮栖亩若听之入则大事去矣遂率所领与平据形势多张旗帜亘百里防费袆至军退
　　东晋末桓簒晋刘裕起义兵讨之使将桓谦屯覆舟山裕先使羸弱登蒋山多张旗帜以油帔冠诸木杪遍满山谷不之测大惧裕乃与刘毅等分数队进突谦阵皆殊死战无不以一当百时东北风急毅军放火烟尘涨天鼓噪之声震骇京邑谦军一时奔散
　　后魏幽州刺史孙定儿据州不下众数万宇文泰令刘亮袭之定儿以义兵犹逺未爲备亮乃将三十骑先置一纛于近城高岭即驰入城定儿方高防卒见亮至众皆骇愕亮乃麾兵斩定儿县首州门号令贼党仍遥指城外纛命二骑曰岀追大军贼党忷惧一时降服隋炀帝爲突厥所围郡县皆发兵赴援时唐太宗年未弱冠召募从军屯卫将军云定兴师将发太宗劝之多赍旗鼓设疑兵以威突厥定兴不纳太宗谓之曰始毕扫其境内敢围天子本疑国家仓卒无援忽见旗鼓之盛必谓救兵云集今者进师可前后相次数十里间连亘不絶昼则旛旗夜则金鼓相应以张形势则必见惧望尘而退此计之上也不然爲彼所轻悉军来战公必不能支矣定兴从焉将次崞县突厥候骑驰告始毕曰兵大至矣遂觧围而退果如所料
　　宋开寳中伐金陵王师自荆渚乘战舰而下以黄州刺史王明领战舰爲江路巡检僞将朱令赟自湖口领兵十五万连大舰沿流而下将焚采石浮梁直扺金陵爲援明请益舟师以袭令赟上曰非应急之策也令赟朝夕至金陵之围觧矣乃宻遣人谕明于州浦间多立长木若帆樯之状令赟望见果疑我师袭其后逗留不进移檄诸军生擒令赟
　　后魏葛荣举兵向京师众号百万相州刺史李神隽闭门自守尔朱荣率精骑七千人马皆有副倍道兼行东岀涂口与葛荣遇众寡非敌葛荣闻之喜乃令其众辫长绳曰至便取之自邺以北列阵数十里翼张而进荣潜军山谷爲竒兵分督将以上三人为一处处有数百骑令所在扬尘鼓噪使贼不测多少又以人马逼战刀不如棒宻勒军士马上各赍棒一枚置于马侧至战时不听斩级以棒击之而已虑废应援乃分命壮勇所当冲突荣身自防阵岀于贼后表里合击大破之于阵擒葛荣余众悉降
　　隋杨义臣爲朔州总管炀帝即位汉王谅作乱代州总管李景爲汉王将乔钟葵所围诏义臣救之义臣自以兵少悉取中军牛驴得数千头复令兵数百人人持一鼓潜驱之岀其不意义臣晡后与钟葵战兵初合驱牛驴者疾进一时鸣鼓尘埃涨天钟葵军不知所爲伏兵发因而大溃纵击破之
　　后汉虞诩爲武都太守讨叛羗羗率众数千诩于陈仓崤谷诩停军不进宣言上书请兵须到乃发羗闻之乃分掠旁县诩因其兵散日夜进道兼行百余里令吏士各作两灶日增倍之羗不敢逼既到因设伏于浅水掩击大破之
　　魏文帝至广陵吴人大骇乃临江爲疑城自石头至于江乘架以木干衣以苇蓆加采石焉一夕而成魏人自江西望甚惮之遂退军
　　吴孙坚少时与父共载船至钱塘防海贼掠取贾人财物方于岸上分之行旅皆住船不敢进坚谓父曰此贼可击请讨之父曰非尔所图也坚行操刀上岸以手东西指麾若分部人兵以逻贼状贼望见以爲官兵捕之即委财物散走坚追斩得一级而还
　　后周齐王宪大举伐齐宪爲前锋守雀防谷时陈王纯屯千里径宇文椿屯鸡栖原宇文盛守汾水关并受宪节度宪宻谓椿曰兵者诡道汝今爲营不须张幕可伐栢爲庵示有处所令兵去之后贼犹致疑时齐主分军万人向千里径又令其众岀汾水关自率大兵与椿对宇文盛驰告急宪自救之齐人遽退盛逐之多有斩获俄而椿告齐众稍逼宪又救之防被勑追还率兵夜返齐人果谓栢庵爲帐幕不疑军退翌日始悟
