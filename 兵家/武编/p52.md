<!-- { "loadSidebar": true } -->
　　喷毒筒　　　　虿毒炮　　　　流星炮
　　三只虎鎗　　　百虎齐奔　　　防山頽
　　楼下落天花　　海神雷　　　　迷魂帐
　　倒须笼　　　　小轮攻守车　　金声玉振旗
　　醉仙毬　　　　阻龙乂　　　　连环弩
　　独虎搏羣狼　　封防毒药　　　风尘炮
　　流矢炮　　　　神机炮　　　　火殃神
　　羣鹰获兎　　　火龙口　　　　截帆蛇
　　连珠弩　　　　活络刀　　　　混江龙
　　四利鎗　　　　神机箭　　　　遍地红
　　随意门　　　　火油筒　　　　火油车
　　标箭　　　　　速邮亭　　　　神火鎗
　　连城炮　　　　毒尾蛇　　　　迎箭
　　防檐屏　　　　铁屋　　　　　飞钹炮
　　浮海具　　　　防城拦　　　　金锁匙
　　飞车　　　　　百川赴海筒　　愧弓牌
　　袖箭　　　　　窝弩　　　　　伏水器
　　土瓜易貌　　　　　　防血留颜
　　虫变发　　　　　　柳椹坚齿
　　瓜烂鹑飞　　　　　　角燃雉集
　　蚓可柔弓　　　　　　骨能沸水
　　药使变化　　　　　　社士祝盗
　　棘毛久醉　　　　　　断蛇博奕
　　鼈膏禁蝇　　　　　　牡荆画水
　　干蟾起露　　　　　　土龙生云
　　紫苣化铜　　　　　　天葵煑汞
　　防目远视　　　　　　龟甲开心
　　酉可蔵物　　　　　　鸡辛无敌
　　狸粟众畏　　　　　　蛇胆宁蛙
　　老蛎絶蠧　　　　　　白蚓连灯
　　花开顷刻　　　　　　长须臾
　　结巾走兎　　　　　　马骨絶虫
　　雷木引鸟　　　　　　火出唇吻
　　桃板去凶　　　　　　豕首来祥
　　灶祝玊女　　　　　　八石生芝
　　清泉结玉　　　　　　獭胆分水
　　龙骨跃樽　　　　　　虎胆制犬
　　防印招欢　　　　　　龙衣益媚
　　角烟怖虎　　　　　　岣嵝神书卷上
　　岣嵝神书卷下　　　　粉集游蜂
　　泥矾去蚬　　　　　　石燕长隂
　　驴酵嘷犬　　　　　　栾巴化橘
　　徐登生莲　　　　　　晕索除蚊
　　亭泥去防　　　　　　持针指犬
　　博胜鸣鸡　　　　　　蛇肝徤足
　　鸟头延歩　　　　　　冬歳舞蝶
　　苪草浮鱼　　　　　　黒犬迢防
　　赤苋成鼈　　　　　　榆英蝇萃
　　鸡粪蛇来　　　　　　浮萍去蚊
　　钓藤肥马　　　　　　壁上透字
　　六月成冰　　　　　　三月舞雪
　　戎盐垒卵　　　　　　巴豆养牲
　　餐桃入梦　　　　　　两水游鱼
　　乙鸟召波　　　　　　蒲防致寳
　　腐木化神　　　　　　色豆致鬼
　　豕血奔蛇　　　　　　虾防求雨
　　龟知道路　　　　　　樟柳变神
　　龟心知事　　　　　　蜘蛛履水
　　杨叶蔽形　　　　　　天衣隐遁
　　神符辟兵　　　　　　月蟾起死
　　山脂召鬼　　　　　　酉毛扣风
　　烟防泉脉　　　　　　禽符啓钥
　　去父解缚　　　　　　樟神叱盗
　　威喜远兵　　　　　　鸟羽蔽形
　　兎走絶地　　　　　　蜂威拒敌
　　社木防人　　　　　　鹊首致鬼
　　符驱虎豹　　　　　　印刻蛟鼍
　　丹符覆水　　　　　　日见神鬼
　　药上波涛　　　　　　水中防灯
　　祝治疟　　　　　　髪不退落
　　雨水浮鱼　　　　　　风竹去风
　　蟾越江湖　　　　　　龙骨秘精
　　小斧求男　　　　　　余粮不饥
　　化胜利　　　　　　防祷余粮
　　木鬼来沽　　　　　　接茄化寳
　　金英制锡　　　　　　石液开银
　　山根变金　　　　　　龟甲招财
　　神烛照寳　　　　　　灵夜知金
　　三黄化锡











　　武编前集卷六
<子部,兵家类,武编>
　　钦定四库全书
　　武编后集卷一
　　明　唐顺之　撰
　　料敌
　　汉髙帝时黥布反帝召薛公以问对曰使布出于上计东取吴西取楚并齐取鲁檄燕赵固守其所山东非汉之有也出中计东取吴西取楚并韩取魏据敖仓之粟塞成臯之险胜败之数未可知也出下计东取吴西取下蔡归重于越身归长沙陛下髙枕而卧汉无事矣上曰是计将安出对曰必出下计布故郦山之徒也自致万乗之主此皆为身不顾后为百姓万世虑者也故出下计果如薛公揣之东击荆荆王刘贾败死汉终破布赵刘曜举军攻洛阳石勒将亲救之其长史程遐等以为不可谏勒勒大怒按剑叱遐等出召徐光而谓之曰刘曜掠敌乗髙侯之势围守洛阳庸人之情皆谓锋不可当然曜帯甲百万攻一城而百日不克师老卒怠以吾初鋭击之可一战而擒若洛阳不守曜必送死冀州自河以北席卷南向吾事去矣程遐等不欲吾亲行卿以为何如光对曰刘曜乘髙侯之势而不能进临襄国更守金墉此其无能为也县军三时亡攻战之利若鸾旗亲驾必望风败走天下之计在今一举勒笑曰光之言是也使内外戒严有谏者斩命石堪等各统见众会荣阳使石季龙进据石门以左卫石邃都督中军事勒统步骑四万赴金墉勒顾谓徐光曰曜盛兵成臯闗上计也阻洛水其次也坐守洛阳者成擒也诸军集于成臯勒见曜无守军大恱乃卷甲衔枚出于巩訾之间曜陈其军十余万人于城之西勒自宣阳门陞故太极前殿季龙步卒三万自城之北而西攻其中军石堪石聪等各以精骑八千自城西而北击其前锋大战于西阳勒躬擐甲胄出自阊阖夹击之曜军大溃于阵擒曜以徇军前
　　梁侯景作乱遣宋子仙袭陷郢州景乘胜西上号二十万聫旗千里江左以来水军之盛未之有也元帝闻之谓御史中丞宗栗曰若贼分守巴陵鼔行西上荆郢殆危此上策也身频长沙徇地零桂运粮以至洞庭非吾有此中策也拥众江口连攻巴陵锐气尽于坚城士卒饥于半菽此下策也吾安枕而卧无所多忧及次巴陵王僧辨沈船卧鼓若将已遁景遂围城元帝遣平北将军胡僧祐与居士陆法和大破之西魏边将于谨讨梁元帝绎于江陵长孙俭问谨曰为绎之计欲如何谨曰耀兵汉沔席卷渡江直据丹阳是其上策移郭内居民退保子城峻其陴堞以待援至是其中策若难于移动据守罗郭是其下策俭曰揣绎定出何策谨曰必用其下俭曰彼弃上而用下何也对曰萧氏保据江南绵厯数纪属中原多故未遑外略又以我有齐氏之患必谓力不能分且绎懦而无谋多疑少断愚人难与虑始皆恋城邑既恶迁移当保罗郭所以用下策也谨乃令中山公防及大将军杨忠等率精骑先据江津断其走路梁人立木栅于外城广轮六十里防而谨至众悉围之梁主屡遣兵于城南出战辄为谨所破旬有六日外城遂陷梁主退保子城翌日率其太子以下面缚出降防杀之
　　宋景徳中知宜州刘永规在郡严酷课澄海卒伐木葺州廨数不中程即杖之虽甚风雨不停其役众咸怨焉故澄海军校陈进率所部害永规拥判官卢成钧为谋主婴城拒命诏东上阁门使曹利用等发兵讨之初奏至真宗谓王旦等曰司天屡言当有兵方忧逺地牧守不得其人今果有是当遣使翦除旦言利用精于方略悉心王事此贼不出三策保其家属据城拒守一也掠城中赀以趋山林二也用此二策不足为虑若选募骁果立谋主直趋广州贼之上策然其智识必不及此犹虑为人诱教尔及闻贼分据栁州洛曹县帝曰此不能离窟穴枉自弃耳不久遂平
　　后汉末曹公征荆州刘琮降得其水军及步兵遂遗书孙权云今将水军八十万当与将军会猎于长洲之苑将士闻之恐权延见羣下问以计策咸曰曹操托名汉相挟天子以征四方动以朝廷为辞今日拒之事更不顺且将军大势可以拒操者长江也刘表治水军蒙冲鬭舰千数操悉浮以防江兼有步兵水陆俱下此为长江之险已与我共之矣而势力众寡又不可论愚谓大计不如迎之权将周瑜曰不然操虽托名汉相其实汉贼将军以神武雄材兼仗父兄遗烈割据江东地方数千里兵精足用英雄乐业尚当横行天下为汉家除残去秽况操自送而可迎之耶请为将军筹之今使北土已安操无内忧能旷日持久来争疆又能与我较胜负于舟楫可乎今北土既未安加以马超韩遂在闗西为操后患且舍鞍马仗舟楫与吴越争衡本非中国所长又今盛寒马无藁草驱中国士众逺涉江湖不习水土必生疾病此数事者用兵之患也而操皆冒行之瑜请得精兵三万人进徃夏口保为将军破之权曰君言当击甚与孤合权拔刀斫前奏案曰诸将吏敢复言当迎操者与此案同果有赤壁之捷焉
　　后汉曹公征张绣于穰一朝引军退绣自追之贾诩曰不可追追必败绣不从大败而还诩谓绣曰更追之必胜绣曰不用公言以至于此今已败奈何复追诩曰兵势有变亟徃必利绣信之遂收散卒追战果以胜还问诩曰绣以精兵追退军而公曰必败以败卒击胜兵而公曰必克悉如公言何其皆验诩曰此易知耳将军虽善用兵非曹公敌也军虽新退曹公必自断后追兵虽精将既不敌彼士亦锐故知必败曹公攻将军无失策力未尽而退必国内有故已破将军必轻军速进纵留诸将断后诸将虽勇亦非将军敌故虽用败兵而战必胜也绣大服
　　金人废刘豫归河南陜西地楼炤使陜以便宜欲命三帅分陜而守以郭浩帅鄜延杨政帅熙河吴璘帅秦鳯欲尽移川口诸军陕西璘曰金人反覆难信惧有他变今我移军陜右蜀口空虚敌若自南山要我陜右军直蜀口我不战自屈矣当且依山为屯控其要害迟其情见力疲渐图进据炤从之命璘与杨政两军屯内地保蜀郭浩一军屯延安以守陜既而胡世将以四川制置宣抚司事至河池璘见之曰今大兵屯河中府止隔大庆一桥尔骑兵疾驰不五日至川口吾军逺在陜西缓急不可追集闗隘不葺粮运断絶此存亡之秋也璘家族固不足恤如国事何时朝廷恃和忘战欲废仙人闗于是世将抗奏谓当外固欢和内修守御今日分兵当使陜蜀相接近兵官贺仔谍知萨里罕宻谋曰要入蜀不难弃陜西不顾三五嵗南兵必来主之道路吾已孰知一发取蜀必矣敌情如是万一果然则我当为伐谋之备仙人闗未宜遽废鱼闗仓亦宜积粮于是璘仅以牙校三队赴秦州留大军守阶成山砦戒诸将毋得撤备世将防置司河池十年金人败盟诏璘节制陜西诸路军马萨里罕渡河入长安趋凤翔陜右诸军隔在敌后逺近震恐
　　抚士
　　春秋时楚师伐宋围萧萧溃楚大夫申公巫臣曰师人多寒楚子于是巡三军抚而勉之三军之士皆如挟纩秦缪公尝出而亡其骏马自徃求之见人已杀其马方共食其肉缪公谓曰是吾骏马也诸人皆惧而起缪公曰吾闻食骏马肉不饮酒者杀人即以次饮之酒杀马者皆慙而去居三年晋攻秦缪公围之徃时食马肉者相谓曰可以出死报食马得酒之恩矣遂溃围缪公卒得以解难胜晋获恵公以归此徳出而福反也
