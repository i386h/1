<!-- { "loadSidebar": true } -->
　　鼈似鼈头摇尾动神仙诀裙边拖地善遮拦四爪风云如电掣背如弓横梁直柱妙无穷头上将牛皮裹浑身毛孔梨花朶住时控穴绕裙边二尺五深三尺阔底板玲珑圆又方活轮一尺坚如铁裙边遮天八门风钓搭推开朝天阙背上先年左右旋日看夜守何曽歇战车有许多造法只是造出来要轻便先要遮护的本营人马不惊动士卒安心向前破敌这等的战车进退分合左右遮护前后接应或分骑步于两哨或藏骑步于中军看贼远近多寡或贼四散或浪战惊或队伍周全或轻骑先来哨探或鼓噪众贼齐奔或偷营举火或劫寨夺门或饵兵诡计或隂雨动兵或天昏地黒或雾结云生所以将者军之司命未动先定地形平日操练经熟临敌不必叮咛此系大将严肃各路人马分明如重而不可轻敌如寡而不可重兵分毫不可差错赏罚军律难容临敌观其动静哨探暗合无形
　　轻便战车
　　皮轮管心旋风防军车此车破敌安营日夜风雨灰砂矢石发中可行前有引战唀车摆列认旗后带四子夹攻轮流火器不断此火器不用人力其间暗藏古怪大风雷雨随意攻守
　　各子战车不同
　　长子神鎗双翅车
　　二子黒牛金眼银星百防车
　　三子伏虎连环车
　　四子狮子滚毬车
　　其间战敌摆列器具逺近各样旗号不同
　　此名连环车或七或九相连内藏战士施火器药弩専御北敌马冲如去环则散行可以载资重可以结坚营两旁坚板厚五寸髙三尺长九尺阔四尺上架木柱可以闭矢石
　　如中加一轮可以行狭路拒獠猫四轮在外一进一出轮大三尺厚二寸管心俱用铁裹两头用铁篐扣拑定其篐如馒头样

<子部,兵家类,武编,前集卷六>

　　此车用独木为之其轮如千斤车轮大一出一进上加直柱横梁厚板遮上皮笆遮外身长七丈或九丈共十四轮战士隠皮笆内上下两层施诸般火器弓弩神鎗车心用檀木为之身方两头圆径二寸用铁馒头篐扣扣定活轮可以攻城可以渡河可以跨濠堑可以破防坑如用破北敌骑阵妙不能述
　　每一乗约价三十两　名曰百足火龙车

　　此车名独战千里车用厚板二片为伏柁长一丈二尺髙五尺上架四梁直柱任意加皮牌四靣遮防隠战士在内施诸般兵器四轮在外二轮在内轮髙二尺厚三寸身阔五尺可以冲阵深入烧营陆破倭奴埋伏鸟嘴铳并备獠猫药弩又可遏敌骑塞归路又可载资重使战士常逸如大将坐此廵营疾如马可防奸细毎辆约价十二两

　　轮向前二轮在后易于转动此可当挨牌乃车之最轻防者此名字车用厚板作胎铁裹尖头上架皮牌或皮伞可避鸟嘴铳并佛郎机轻便可使功胜木城每辆约价三四两可以遮防十余人今日南北皆可用

<子部,兵家类,武编,前集卷六>
　　混江龙乃大炮中一药炮名炮内安火药火药上安小铁弹子上安混江龙混江龙上安大铅子此四物俱在炮筒中炮筒底开二药孔如铜炮则以熟铜为卷筒如铁炮则以熟铁为卷筒装药线药挿入炮筒内筒首开横孔孔中为机关不用则锁定雨不能湿铸炮以铜为最生铁次之铜者可久铁者不可久其説如此炮筒长六尺厚三寸口阔八寸底狭十分之一若生铁铸其筒加厚一寸计厚四寸
　　唐宗时哥舒翰节度陇右造战车蒙以狻猊则唐又尝用车矣至于房琯之败遂以为用车不若用人与骑之愈抑不知古者以马而琯以牛车二千乘马步夹之非其素习则败之固宜此非车之不利而用之者非其道也宋至和中韩琦言郭固造战车约以古制其车前鋭后方上置七鎗以为前后二拒行载兵甲止为营阵春秋如韩原之战辂秦伯将止之鞌之战韩厥中御而从齐侯鄢陵之战郤至遇楚子韩厥从郑伯邲之战楚子乗广以逐赵用车以战而使敌人便得与吾元帅相接则是环卫之车设也葢古者车战之法前后齐整必有防卫前后行列元帅未易动摇也至春秋中列国用之往往军伍不整而元帅每以车逐利混然左右率无定法故敌人得及之终春秋之世致毁者未有不由车战之无法而轻动摇也惟繻葛之战二拒用事若原繁髙渠弥以中军奉公未尝轻动摇深得古法募人入贼
　　开脱被敌先驱及附从商贩人民
　　收拾逋盗
　　许互市
　　其车之式用两木围九寸长九尺者为辕辕之首斜弯而起中以受轴为独轮其轮径二尺有五寸以板为之而不设辐中为死毂又于施轮处前后五六寸许两辕上各加一横木前二后三又于后横木近轮处斲为二孔用二小弯木条寘其孔中引而屈之如弓状绳缚其端于前横木上有所载则以绳系于其上又于轮之后两辕下用木为足与轴等其后横木上施软蓐以为坐席席之下两足间施竹以盛食器军中刁斗用毕亦载其中其辕首交合处其髙凖马胸用人手执之为凖铸铁为利器如耕犁様冒于交辕之首临战用以当敌之马胸去辕首尺许又横施一铁条长尺三四寸许上列齿以架刀鎗两辕之旁其前后各为铁环四左右各二前系铁锁后系铁钩聨车为营之际前辕相去稍远则用锁系之于环后辕相挨傍则以铁钩搭其镮彼此相维以为固又于后镮之次左右各加以一大镮驻车时用刀或鎗贯环中而立马彼两军交锋之际则列于前以拒马以代鹿角敌来冲突一夫推之而前四卒各执刀鎗以夹持之趋前以当其马胸又用木或革为折叠牌立于车上以蔽推车者大抵其车不用雕饰其不可施斧斲处只用麻绳缚紥每车上各具刀斧斲各一及板木绳钉之类以备急用
　　水磨
　　农书曰水磨凡欲置此磨必当选择用水地所先尽并岸擗水激转或别引沟渠掘地栈水栈上置磨以轴转磨中下彻栈底就作卧轮以水激之磨随轮转比之陆磨功力数倍此卧轮磨也又有引水置闸甃为峻槽槽上两旁植木架以承水激轮轴轴要别作竖轮用击在上卧轮一磨其轴末一轮傍拨周围木齿一磨既引水注槽激动水轮则上傍二磨随轮俱转此水机巧异又胜独磨此立轮连二磨也复有两相傍上立四楹以茅竹为屋各置一磨用绳防于水急中流头仍斜挿板木凑水抛以铁爪使不横斜水激立轮其轮轴通长旁拨二磨或遇泛涨则迁之近岸可许移借比之他所又为活法磨庶兴利者度而用之
　　水转连磨其制与陆转连磨不同此磨须用急流大水以凑水轮其轮髙阔轮轴围至合抱长则随宜中列三轮各打大磨一槃磨之周匝俱列木齿磨在轴上閤以板木磨傍留一狭空透出轮辐以打上磨木齿此磨既转其齿复傍打带齿二磨则三轮之功互拨九磨其轴首一轮既上打磨齿复下打碓轴可兼数碓或遇天旱旋于大轮一周列置水筒昼夜溉田数顷此一水轮可供数事其利甚博尝至江西等处见此制度俱系茶磨所兼碓具用捣茶叶然后上磨若他处地分间有溪港大水做此轮磨或作碓辗日得谷食可给千家诚济世之奇术也

<子部,兵家类,武编,前集卷六>
　　马
　　孙膑曰用兵有十利一曰迎敌始至二曰乗敌虚背三曰追散击乱四曰迎敌击后使敌奔走五曰遮其粮食絶其军道六曰散其肆关发其桥梁七曰掩其不备击其未整八曰攻其懈怠出其不意九曰烧其积聚虚其市里十曰掠其田野系累其子弟此十者骑战之利也能聚能离能合能散能集百里为期合之兵也
　　武经曰出战之时登陟陂坡过渡沟涧所载人马衣甲器械干粮食用约重二百余斤卒遇战鬭使之驰骤盘廻贼兵未退经日不下若不知其饥饱劳逸必取死损但依时喂饲水草饥饱得所不可过度即百病不生又马亦有大小行步疾迟筋力强弱出战之时量力施用则人不劳马不损若使人强马弱马弱人强人欲进而马不前马欲进而人怯惧如此者虽有百万人众如病犬逐兎盲鹰逐雀纵有孙吴韩白之能不得取其胜矣一有善走坡蓦涧者名曰跳荡马聚为一等可冲突敌阵追逐贼寇探报人马游奕捉生用之一有精神惺惺又善驰骤者名曰哨脚马聚为一等可充奇兵队阵翼卫主将应急使用一有见羣马动而不嘶鸣驯良者为一等敌营相近可夜去营寨伏截贼冦偷路乱营用也一有壮徤生性迟钝不能逺步者为一等可作使驻队遮掩步兵使弓弩相射贼众一马军择疾速徤壮力齐者配成羣队免有前后不及者其恶类不可制驭者不给战士乘骑恐致奔越为害则可拣为别羣以备冲突之用
　　诸营各令作异旗放马每队作认旗放驴其马居中央放驴令四面援马狂贼偷马例须奔走驴羣在外驱趂稍难以此防闲亦甚穏便营别即令别放诸军不得相交非直发引之时不难忽有不虞追唤亦易诸行军立营驴马各于所营地界放牧如营侧草恶便择好处放与虞侯计防不许交杂各执本营认旗如须追唤见旗即知驴马处所诸军驴马牧放不得运系每军营令定一官专检校逐水草合羣放牧仍定一虞侯果毅专巡诸营水草各令方界牧放不许参杂非围猎不得乗官马游猎诸应乘官马事非警急不得辄奔走致马汗及打脊破
　　一马虽平安亦可每日骑习使之惯熟谙会金鼓旗色进止廻军转阵遇敌之法若遇缓急不悮驱使
　　一将战预于一月之内不住令人披带全副衣器械习逐务要演其筋力惯熟
　　马有毙古法合令窖埋今多开剥筋肉食用如军中剥割死马吃用之时毋令生马见之转生疾病虽是畜类亦与人性不殊不可不慎昔苻坚兵败坠涧其马垂缰跪授坚得免难
　　临阵出战马才出且缓行看敌近远临时趋骤不致枉损也马饱之时如平安行路未可上马牵行二三里方可骑之如喂饱牵下多时即不拘也常令士卒自行斟酌马队行路出战不拘慢前后各离一马稀稠放令自在见路而行廻军转阵不致冲撞如险路逢贼亦易为廻防马盛走骤之时欲住者看远近缓缓收勒不可陡然收常自约度免致喘损也
