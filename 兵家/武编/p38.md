<!-- { "loadSidebar": true } -->
　　一披背筋法披筋一版晴暄合待半月隂雨合待一月方令再上或连披数版则内湿外干射不旬月解脱可待
　　一膝弓背面法用漆一重晴暄合待十日隂雨合待二十余日方再漆不可日添数重则内湿外干射不季月断脆可待
　　一裹弓之法或用黄桦或用桃皮或用朱红皆不若黑生漆免被水透
　　一弰弓之法或用白角或用鱼枕或用绘画或用红绿花彩皆不若用黑生漆免费工绩
　　臣尝闻军器三十有六而弓为称首武艺一十有八而弓为第一其切尚矣今之制者何蔑裂之甚邪盖筋角不能自相固结故假之以胶漆胶漆不能自相坚实故壮之以筋角然二物相资必隔旬日其自干然后再用是谓年弓月箭否则弓虽易成胶亦易脱马蝗面阔而受力均匀受端正故发矢可期于破甲泥鳅面狭而弓爱走反面爱断嚼故临用多至于误人皆由择角之初大角价高小角价低有司喜贱而恶贵故凡所在买到军须小角常多而大角常少有司非喜用小角而恶用大角也大角之价常倍于小角小角之价常半于大角此固价之不相若矣况角之大者至为艰得若全用大角则作匠所选愈难而仓卒亦无收买去处戎监只得兼用夫小角界成狭面面阔则力硬故令面薄遂成马蝗之状泥鳅乃员滑之水族马蝗乃阔匾之介虫此取喻耳至若用黄桦桃皮以裹弓面牛角鱼枕以裹弓弰徒为观美不若用出山生漆刷髹两重则雨不能湿水不能透亦必弓力软弱饥疲之卒方能牵挽满箭不能则拽不过面箭去无力是谓弓制
　　矢不破坚与无矢同矢不破甲反资敌用造矢不可无法尚矣近日所制箭镞太重箭簳太粗胶易解散翎易脱落其故何耶盖古人之制箭欲其去之劲直也故翎之以羽曰鹅曰鹳曰鸿曰鹄所用不拘于一名欲其去之锋利也故镞之以金石石莲曰凿子曰乔麦棱曰破甲锥所制不拘于一様簳有脑节巴翎腰瞷之辨筈有山茧采色桐油柿漆之别然考其已验之迹翎则雕鹇野雉为最捷镞则寸金凿破甲锥为最鋭簳则通簳去直而易中筈则黑漆易成而省费余皆徒事观美不堪实用敌中军器上皆有原监造官姓名年月遇有损坏有悮使用即将元监造官依法施行断不轻恕所以敌人器具一一如法而吾军制作之司一切不问只欲速成可以逃责备数足矣此所以类皆茍简蔑裂而不中用也况镞重则弓软而去地逺箭重则弓硬而中甲不入旧法箭头重过三钱则箭去不过百步箭身重过十钱则弓力当用一硕是谓弓箭制
　　古事林广记曰古法曰弓不等箭与短兵同箭不等弓与无镞同谓箭重则缓轻则飏也盖弓有强弱矢有铢两弓不合度矢不端直虽防羿不能必中古者弓矢之制弓八斗以重三钱半箭重八钱为凖学成或致的于深谷或升于高山或曳或掷使其的纵横前却施之于敌发无不中
　　焙冝火江南之地多卑湿弓矢四时必火焙适宜然后筋角胶漆和畅而不解使弓斗力常存矢翎羽常附凡造焙之制髙不过五尺横称弓身而有余随弓之多寡而广狭之弓之去火四尺之上下火近太迫则燥火去弓太逺则火气不及务适宜耳弓面上向焙其背不焙其面凡火四时有寛猛增减不欲太猛亦不欲太寛盖太猛则有弓枯之患太寛则火气易息与无火同火在炉春夏秋冬上常覆三分灰于梅蒸则宜上覆二分之灰春夏隂润亦如之常使防露见火朝以继暮夜以继日四时值天气明爽时取弓出而列于架使筋角之活也良久复藏于焙江南射者易伤其弓往往恃秋冬不润或置之风殊不知一日失焙弓未遽解积日则解矣凡自焙内取弓出射必顿晷令弓絶无火气方可安庻几无伤折之患箭亦不可不焙不焙则翎羽不附焙箭之法要在以直安箭箭横安则易曲也之新者必润安之于焙以去其润然后结而上弓庻不差于长短大抵射以弓矢为本凡当谨防其逐月用火分数详列于左正月二月用火五分三月四月用火六分五月梅蒸用火十分六七月用火七八分十一月十二月用火五分八九十月用火六七分矢长八寸为鞭箭四寸为白蛇吐信皆用溜子发之鞭箭先撘箭后撘溜子白蛇先撘溜子后撘箭
　　弩
　　程太昌曰书云若虞机张往省括于度则释机者弩牙也牙之所以遏也括者矢之尾末岐而为二可以御也度者立为分寸使可以凖望以求正鹄之所在故必待其尺寸之实故力始可发也虞者度也入声往者矢尚在未离弓臂之上也为其目力已注乎机即为往也钦厥止者弩人虞度机牙之时也所止已定则率祖而行以释矢于者也释者发机激之时也子曰奠而后发发必中矣后汉愍王宠善弩射十发十中中皆同处李贤注曰宠射秘法曰三防为经三小为纬经纬相将万胜之方然要在机牙案此即三防三小者其措矢之分寸也目之所注分寸可凖则矢之所发必无毫厘或差弓弩盖一律也夫惟有分寸可凖则虞度所施正在拟发之间矣三微三小分寸在而十发十中往必中鹄以机牙之分寸必与正鹄之分寸相对也目注乎此而拟度及彼是为往省也
　　列子仲尼篇言射者能令后镞中前括发相及矢矢相属前矢造凖而无絶落后矢之括犹衔视之若一焉唐六典库武令注箭曰其本曰镝其旁曰羽其矢末曰括括旁曰疑书所谓往省括于度则释者矢之末分岐而衔者是括也
　　刘天和曰前代名将如汉耿恭虞诩唐李靖郭子仪宋刘锜吴璘宗泽辈用彊弩以破羌冦者不可胜数而汉且置彊弩将军之官宋始有神臂弓之制其实弩耳臣亦未敢遽是也近于陜西省城见有城楼旧题神臂弩数百张相传者百余年矣乃知先朝亦尝制此虽皆损坏而制度犹存但箭则无矣臣谨从宜遵仿造成其制以阔厚坚劲大弓其力一百五十斤上下及一百二十斤上下及九十斤上下为三等虑人力有强弱也其长均四尺五寸矢取其利最逺而端可及三百步内外者为式其长均七寸五分其重则六钱上下亦三等俾与弩称复仿汉耿恭之法箭镞开四尖又以河南嵩县等处射虎箭药俾人马中之无不立毙尤敌所畏其箭镞后小铁管心仅长分许入箭簳处内用漆胶外用竹丝以夹缚之俾敌不能取以返射盖敌之射艺极精矢无虚发惟此足以胜之臣谬谓彊弩为中国长技之一者此也
　　提纲曰最为利器射坚及逺争险守隘遏衡制突非弩不克或者谓用弩不便于战然非弩不便于战乃为将者不善于弩也善用弩者列为五层每层或三或五攅箭注射射讫掣回而张张讫挨次而射递相轮翻继而不絶尤宜处髙临下仍令弩手各带腰刀一把贼若近前则跨弩而用刀如此则长短得以相济一教弩法曰张弩丁字立当弩八字立髙揎手届衫襟左手承撞右手迎上当心着张张有阔狭左防右膊还复当心安箭高举手敌逺则擡头放箭敌近则身敌右则右回身敌左则左回身敌在髙髙擎手敌在下低伏手发讫唱杀杀然后掣
　　北征录一跷蹬弩牙里一尺八寸五分葫芦头四寸木檐长五尺八寸一名马蝗一名克敌一名一滴油张宪伏之于中林而捉真珠郎时俊用之于射狄关而败四太子一神臂弩桩牙里一尺八寸葫芦头四寸二寸桩长二尺三寸角檐长四尺五寸一鍫头如桩二尺葫芦头五寸五寸三口五寸鍫头五寸桩凡长四尺木檐长七尺春夏雨水蒸湿宜用角弩畨长于马汉长于弩制骑一弩此旧説也然近日诸军弩手皆欠指版人身通以五尺为率上顶至项一尺则下止四尺泥泞五寸则上止有三尺四五寸弩手进则踏弩以射退则病弩以归檐长若过六尺桩长若过三尺肩弩则檐梢柱地而下有绾绊之忧弩则桩头柱胷而上无牵挽之力草莱藤蔓之地惧其牵绾必弃弩而空走涂潦泥堑之地被其踢绊必为弩而丧躯今欲使弩防力自二硕至三硕不许太硬令久疲之兵易于蹉踏使弩檐自五尺至六尺不许太长令矮短之兵易于肩射夏暑之月梅雨蒸润筋角易脱则用木弩秋冬之月风色严冷木索重滞则用角弩其鍫头等桩檐太长者悉令诸军减令短捷则庻无废器是谓弩制
　　臣闻弩箭之制与弓箭不同弓箭瞰而安筈颇难弩箭平头而安筈甚易弓箭太长而择簳甚费弩箭太短而择簳甚省比者帅臣造华车弩而箭用索翎故失于太钝而不能取亲均于无用要之镞用石莲头乔麦棱则光滑而不能入甲不若用破甲锥寸金凿子则凿上有锋而易入窍隙翎用禽羽则得箭者尚堪再射不若用竹片裁制则翎口如刀而易穿肌肉是谓弩箭制弩有踏张者梢小则有跳蹬弩木弩跳蹬弩亦曰小黄其用尤利木弩虽可施不能久边兵不甚用其力之强弱皆以石斗为等箭有防钢木羽风羽木扑头三停木羽者以木为簳羽咸平初军校石归宋上之箭中人虽簳去镞留牢不可防戎人最畏之风羽者谓当安羽处剔空两边以容风气则射时不捍此不常用备翎羽之乏耳三停者箭形至短羽簳镞三停故云三停箭中物不能出以短故也
　　双弓牀弩前后各施一弓以绳轴绞张之下施牀承弩其名有小大合蝉有射手合蝉者谓如两蝉之状大者张时用十许人次者五七人一工凖所射高下一人以捶发其牙箭用大小凿头箭惟手射斗子弩最小数人就牀张讫一人手发之射并及一百二十大步
　　三弓休弩前二弓后一弓世亦名八牛弩张时凡百计人法皆如双弓弩箭用木簳铁羽世谓之一鎗三劒箭其次者用五七十人【阙】则或铁或翎为羽次三弓并利攻城故人谓其箭为踏撅箭者以其射着城上人可踏而登之也又有系铁防于上防中着当箭数十只凡十发可中数十人世谓之防子箭亦云寒鵶箭言矢之纷散如鵶飞也三弩并射及二百大步其箭皆可施火药用之轻重以弩力为凖
　　三弓弩用皮一条甚寛宛转贯三弓之间或用两小銕圏在弓稍

　　甲
　　程大昌曰三代秦汉以前军旅多用皮甲其曰犀兕者是也然史传所载已有锻金为甲者矣顾其用者尚少耳筦子曰葛卢之山发而出黄金蚩尤受之以为剑铠铠即甲也然则前乎三代已有金甲矣若其军旅之所通用不胜其多则直锻皮为之耳许氏説文铠甲也釬臂铠也铔鍜头铠也三者字皆従金则可知其必以金铸矣周礼函人所典犀甲兕甲合甲凡三甲也此三甲者率皆以皮为扎扎成坚之以火故函人曰凡鍜不挚则不坚已敝则挠是也三者惟牛可畜则可随须随有矣若犀与兕皆非可畜之兽其皮亦不可常得也勾践又有水牛之甲即以水牛皮为之矣荀子曰楚人鲛革犀兕以为甲坚如金石鲛鱼者皮上传砂其铓可错可以为甲亦与犀兕同坚于是遂名水犀者即是本鲛鱼之为水产而取之以名也晋书载马隆之讨凉州也夹道累磁石贼首负铁铠行不得前隆卒即被犀甲无所留碍贼以为神则是隆军有铁甲可擐而不得擐也王隠晋书亦载其事乃曰隆兵悉着牛皮铠得过则是实用牛皮为之而名以为犀焉耳
　　仲长统昌言曰古者以兵车战而甲无铁札之制今试以革甲当强弩亦必丧师亡国则甲用銕札西都已然不待汉末也
　　庆厯元年太常丞田况言今贼甲皆冷砧而成坚滑光莹非劲弩可入自京赍去衣甲皆软不足当矢石以朝廷之事力国之役巧乃不如一小羌乎由彼专而精我漫而畧故也今请下逐处悉令土匹冷砖打造纯钢甲旋发赴縁邉先用八九斗力弓试射以观透箭深浅而赏罚之闻太祖朝旧用絶为精好但嵗久防绽乞且穿贯三五万聨均给四路亦足以御敌也
