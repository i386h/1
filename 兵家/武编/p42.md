<!-- { "loadSidebar": true } -->
　　配合法白粉五觔研细为末风化石灰四觔罗细共一处拌匀火酒浸晒三次又重罗筛细加獐脑半觔云母粉半斤共研极细每半斤装一铳先装铳药完后装此药纸筒内安在铳中心用药二包成炮筑于筒内如法封固临敌炮向白云蒙结敌阵如此一个时辰慢慢散去
　　制神水之法先用人之大便以铁锅熬成黒色如膏焙干煅细红入清滚水滤汁去查仍将汁熬至半干入草乌膏一斤麻花膏四两信石一斤砂半斤人灵石四斤五灵膏一斤共熬如稀糊収贮临用时以五灵膏水调汁安疾桶内用之白云铳一枚在前疾桶百枚在后此神水发之人着防皮肉腐烂而死
　　烟毬用好火药加皁角末　椒末干姜末皆生用毒每火药一斤加四末五六两隔纸带末半斤用五灰水炼成五毒膏加信并狼毒和在隔纸末内用瓦瓮行烟猛烟冲人无拒者凡攻城邑旬日未拔则备蓬艾薪草万束已上其束轻重使人力可负以干草为心湿草外傅风势激烈于上风班布发烟渐渐逼城仍具皮笆傍牌以御矢石
　　天火毬　此火不用凡火以药修合三五个月仍可用见风见日即着合必须在地窨内不见风方可其药用黒豆楷烧灰每存性每一斤加焰硝半斤硫黄四两班毛一两真黄天硫一两六钱无风日处攅合当时即装入鸡鸭卵壳内令满每一个令加顽石子一块如栗子大夹纸封口用茄柴灰固济半指厚遇敌令军士以绳圏投去到彼处跌破不拘落在草船木人身服尽成火水亦不能救若陆战烧敌粮辎积尤妙
　　火罐内有火块　刀背藏铳　鸳鸯铳藏铅子拒铳帘软硬相兼猫竹挂草荐软泡　又云绵包沙
　　月落香销毬即大炮　　　天坠炮即子母炮
　　千里胜即竹发熕　子炮用醋煮过易碎
　　结烟　狼粪雌黄阳起石石黄
　　烂药　班毛巴豆　紫金沙坏眼出云南畨中麻药　绩花川草乌附子半夏南星
　　碎药　蜜陀僧雌黄雄黄　信制火慢药性宜用不宜多
　　又如制造纸糊圆炮今制者不过震向一声无益于用本职因此旧物而触为新制造成此炮待其糊成纸亮之时中含小铁刺菱二三十枚地火防一二十枝方入药于其内然后糊其口每炮一枚开药线眼四处各穿药线使其丢落城下不至灭火贼近城下时燃炮而下炮一响则炮中所藏刺菱自然布散其中火防飞去贼见火防烧身必走而刺菱又伤其足况城上且击之矣
　　飞空神砂火　此砂制度不一水陆皆可用也用山水河内流出细砂类玉田砂者佳如无将烂石捣为末先用细绢罗麪不用次用粗罗罗下匀砂每斗用药一升炒过听用以神火鎗自空飞去以害敌人眼目鎗用白竹片为身用起火二桶交口颠倒之连身长七尺径一寸五分丝麻绑一处前桶口向后后桶口向前此来去身也前用爆瘴一个长七寸径七分安在桶头上药线置起火桶内爆外用三四层夹纸作圏桶连起火粘为一处爆外圏内装前制过砂糊严密顶上用薄倒须鎗如在陆地不用此鎗放时光照前身起火药线用大茅竹作榴子桶照敌放去刺彼蓬上彼不齐救信破爆落砂下每一星入人眼内痛若锤剜既瞎莫救彼既不敢救信至后桶其船即焚矣如陆战对敌放去爆破砂下其鎗身自囬本营敌莫知其所以也
　　一窝蜂喷筒之意用檀木杆子径二寸半赶纸筩一尺三寸厚四分或用大竹外以生牛皮裹住晒干亦可头上留大指头一眼以纸塞住用前数件药末并后五件搅匀打实封固绑于长鎗头上火发三四丈长鎗一丈二尺此器火发如羣蠭相似敌人离我四五丈地先被此火并火石铁三色子烧脸目不能睁我先胜四五丈地彼敌不能前进参离大军短刀长牌于队中此为步下攻城之宝也
　　一把莲用毛竹一段约长二尺五寸打通节留底下用黄土上用铁口外用细麻索细绕一层用浓矾水沥扵上又用麻布料灰一层晒仍用麻布再用麻索一层麄细瓦灰后上洿却将半指厚铁片照桶底大小安平黄土实筑二寸晒干为度将前各色药搅匀实筑毕打再用随竹筩大小竹一节二寸在口内上加黄土筑实方安木杆铁头铁翎箭在口内挿满长一尺皮作防手盘子下以木柄铁篐三道晒干听用
　　久不打的铳炮恐其骤打而炸也穵地窖文余先用火烧坑以铳使砂石打洗内外净入坑中内以泥涂覆薪烧炼俟其冷取出复用桃艾汤洗以牛或羊猪血涂内外仍入坑炼之神鎗改为快鎗即铅锡铳
　　手把铳歌曰一装鎗二撚线三装药四马子五投至子六打三锤七揷箭八行鎗九听号头哵哵向单摆开锣响防火摔钹向收队
　　火器手合用　药匙　汪碗　药简　透针　钢锤木马子　裂鑚　至子　斧子　北九件快药不用凡地中有寳及藏物伏尸之类可用神烛照之法常以十二月猪脂和曾青碌硝二两石膏硫黄一两末不用水搜于合子内七月七日收麻花中或花晕中照之星明地下者有伏藏金钱也色赤光四散者近不过五尺下有金也声鸣或暗或明不散者兵器钱物也光揺色明者银也色赤明声烘烘者宝玉也青焰光而有声者赤宝玉也黄淡或明或暗者古铜兵器也光声垂地或光防垂地火照处小者钟鼎器也光如龙蛇照赤明动而焰直上烟如虹者宝剑圭璧符玺也暗黒影大如沉者伏尸也忽然明咤黒光下垂者人墓也内有宝物金玉不明咤下垂者不动者妇人也动者丈夫也声如雷鸣红光震动者下有神龙也不可动之光有青圆乍钦者钱也色青黒况而影动摇或下垂者乃铅汞之物色白不明或聚不散不得照之有怪物及寃家死之鬼也仔细察之无不验矣光焰亭不动高明辉耀异常者下有神丹不死之药或神书异物舎利等及古人所藏宝器异常之物
　　又法于丹砂中取出水银方家谓之灵液与牛羊豕三脂同杵万下山中有金宝处以通草为炷照色赤眀而下垂者有金白者银黒者鐡黄者铜青者铅眀而向者至寳也不眀者砂矿相杂也赤眀垂散者井砂也青见亭亭周上赤晕者玉也四散黒光暗而明者以异常妖怪或隐伏龙蛇不可发也五色如虹上下者丹药异寳也
　　鮎鱼无鳞寒而有毒勿多食赤目赤须者并杀人也豚鱼一名鰗鮧
　　蠼螋能溺人影令发疮如热沸而大绕腰匝不可疗虫如小蜈蚣色青黒长足山蠼螋溺毒更猛诸方中大有主法其虫无能惟扁豆叶傅即瘥
　　予脂有毒折伤肉损瘀血以脂涂上炙手及热摩之即透生岭南蛇头鼈身亦水宿亦树栖取其膏以铜及瓦器盛之浸出唯鸡卵盛之不漏摩理毒肿大验透物甚于醍醐也
　　砂挼子有毒杀飞禽走兽合射防用之人亦生取罡椀令夫妻相好生砂石中作旋孔有虫子如大豆背有刺能倒行一名倒行狗子性好睡亦呼为睡虫是防有之蝮蛇俗名土虺胆味苦防有毒主疮肉醸作酒疗疾蝮蛇形短鼻反锦文着足防足着手断手不尔合身糜溃其蝮蛇七八月毒盛时啮树以泄其气树便死又吐口中涎沬于草木上着人身肿成疮卒难疗名曰蛇漠疮众蛇之中此独胎生
　　蛊虫陶云服败鼓皮即唤蛊主姓名按古人愚质造蛊图富皆取百虫瓮中盛经年开之必有一蛊尽食诸虫即此名为蛊能隐形似鬼神与人作祸然终是虫鬼咬人至死者或从人诸窍中出取之燎干有患蛊人烧为黒灰服少许立愈亦是其类自相伏耳新注云凡蛊虫燎蛊是知蛊名即可治之如蛇蛊用蜈蚣蛊虫蜈蚣蛊用虾蟇蛊虫病蟆蛊虫用蛇蛊虫是互相能伏者可取治之
　　五灰　桃栁桑灰　荞麦灰　好陈石灰　和水炼熟每斗水加信四两　□六两　蟾酥一两
　　五毒膏　川乌【主】草乌【主】南星半夏狼毒加入神水内炼成膏若作神砂用五灰水炼成五毒膏加　庸巴豆末和砂焙干麻
　　桑柴灰五斗　苦荞麦灰十斗　豆楷灰三斗五升茄楷灰三斗　五灯头灰五斗　巴豆灰一斗五升藜芦灰一斗　川草乌灰二斗　地星草汁三斗共淋水三石煎至八斗后入地星草汁防熬再入硇五两砒三两胆矾五两皂末二两铜青三两再防熬药澪为度以竹筒出之
　　又水出盐处久积盐水盐胆水三斤茍印油二斤古冢中水五斤蓝蛇头七个春夏水【毒蛇水】五斗隂泉水【背隂泉水】三升铜汗三升热汤遏铜器汗
　　共微熬用之人食立死
　　粪炮罐法先以人清塼内成拣择净防干打碎用筛罗细盛在瓮内每人清十六斤用狼毒半斤草乌头半斤巴豆半斤皁角半斤砒霜半斤砒黄半斤班猫四两石灰一斤荏油半斤入镬内煎沸入薄罐容一斤半者以草塞口入炮内放以击攻城人可以透铁甲中则成疮溃烂放毒者仍以乌梅甘草置口中以辟其毒
　　金火罐法其制围九寸高四寸形圆口径八分先用麻皮泥浆次使麦麪泥次又口用猪湿氊裹入炮放其盛器则有生铁节【用铸成者以盛金汁仍有两耳手把】挹注则有生铁杓熟铁杓【并挹注金汁】若敌来攻城有团队者以金炮打之人马中则解散放宜急勿使凝结
　　銕汁入信锡每斤入锡四两则常融而不凝
　　人粪不落地链霜白马汁
　　三四月间采草乌头子一百斤去皮叶止用肉摏碎酒窄部窄水约三十斤将竹篾做篓高四尺回一丈下留一门烧火纸糊将薄板三四块作一层架楞上半中间将大椀盛药水用纸盖碗口放在板上下用木窝树柴有量星在上出在杭州细明火如篾缆防火烧四日四夜时时要将药水并在大家火盛一处去椀底浑脚将布拭净又将椀盛熏一日如此要并十次夜并换去脚十次后用细柴煨烟熏三日三夜仍前并换去脚不可絶火薫至成药二斤将鸡试不效再薫试好收入磁器收贮吊在烟火头上不可冷处又忌松烟一入药性则解又忌煤烟并出脚丢在河内猪食死
　　八月采乌啄捣笮取汁日晒为射罔以傅箭射走兽十步倒地中人则死速宜解之
　　制弩箭药法　　　合弩箭药
　　大金藤　飞蛊藤　地鞠　地油麻　吕公縧　樟木闷多罗根　百蛇藤　单摩根　半天藤　乌龙藤【烂药少许】　木通
　　右各等分为粗末用净瓦碗一个地上撅一孔放碗在孔内用薄竹笆盖在碗口上用生茅草三叶十字放在竹笆上后放药末在竹笆上用大树叶或诸般树叶盖在药上留顶上孔却用温灰团团煨住顶孔上放炭火烧徐尽火量时抽出茅草看黄色为度取出竹笆用碗内药汁调扩药母乳鉢内研烂不稀不稠就擦上箭头上晒干后用粟壳草烧烟熏箭头此箭见血便死每一钱扩药母须搽七根箭头为效此箭用箭筒装不要走了气挂在烧火有烟处搽药时箭头上用绵子些少缠住箭头上后然后搽药上始不落了药
　　乌头味辛甘温大热有大毒其汁煎之名射罔杀禽兽射罔味苦有大毒按中蛊通用药云射罔温大毒云土附子味防辛热有毒生去皮捣滤汁澄清旋添晒干取膏名为陶猎人将作毒箭使用或中者以甘草蓝青小豆叶浮萍冷水苨荠皆可御也
　　射罔毒蓝汁大小豆汁竹大麻子汁六畜血贝齿屑葍根屑蚯蚓屎藕芰汁
　　草乌药傅矢临用浸以姜汁以火薫以助药力炒冬杞包则火药尽坏故以此解
　　桂海志云蛮人以毒药濡箭锋中者立死药以蛇毒草为之
　　好毒箭药出那地州诸蛮亦不能多得
　　桂海虞衡志云都管草一茎六叶辟蜈蚣蛇
