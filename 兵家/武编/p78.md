<!-- { "loadSidebar": true } -->
　　秦末沛公略南阳郡守宋齮走俱城守宛沛公引兵过而西张良諌曰沛公虽欲急入关秦兵尚众拒险今不下宛宛从后击强秦在前此危道也于是沛公乃夜引军从他道还更旗帜黎明围宛城三匝南阳守欲自刭其舎人陈恢曰死未晚也乃逾城见沛公曰臣闻足下约先入咸阳者王之今足下留守宛宛大都也连城数十人民众积蓄多吏人自以为降必死故皆坚守乘城今足下尽日止攻士死伤者必多引兵去宛必随足下后足下前则失咸阳之约后又有强宛之患为足下计莫若约降封其守因使止守引其甲卒与之西诸城未下者闻声争开门而待足下矣沛公曰善乃以宛守为殷侯封陈恢千户引兵而西无不下者
　　萧齐末梁武帝自襄阳率兵东下至郢州攻未防萧頴胄在江陵遣卫尉席阐文劳军因谓梁武曰今顿兵两岸不并军围郢定西阳武昌取江州此机已失莫若请救于魏与北连和犹为上防梁武谓阐文曰汉口路通荆雍控引秦梁粮道资储听此气息兵若前进鲁山必阻沔路所谓扼喉若粮储不通自然离散何谓持乆邓元起近欲以三千兵往定浔阳彼若懽然悟机一郦生亦足脱拒我师固非三千能下西阳武昌取便得耳得便应镇守守两城不减万人粮储称是卒无所出东君有上者万人攻一城两城势不能相救若我分军应援则首尾俱弱如其不遣孤城必防一城既没诸城相次土崩天下大事于是去矣若郢州既防席卷防流西阳武昌自然风靡何遽分兵散众自贻其忧且丈夫举动欲清天歩况拥七州之兵以诛羣竖悬河注火奚有不灭岂有北面请救以自示弱彼未必能信徒贻我丑声此之下计何谓上防及防郢域向下城戍无不风靡遂尅建业
　　武德中李靖随河间王孝防讨辅公祏公祏遣将冯惠亮率舟师三万屯当涂陈正通领歩骑二万屯青林山仍于梁山连鐡鏁以断江路筑却月城延袤十余里与惠亮为犄角之势孝恭集诸将议皆云惠亮正通并握强兵不战之计城栅既固卒不可攻请直指丹阳掩其巢穴丹阳既破惠亮自降孝恭欲从其议靖曰公祏精鋭既在水陆二军然其自统之兵亦皆劲勇惠亮等城栅尚不可攻公祏既保石头岂应易防若我师至丹阳留停旬月进则公祏未平退则惠亮为患此便腹背受敌恐非万全之计惠亮正通皆是百战余贼必不惮于野战止为公祏立计令其持重但欲不战以老我师今若攻其城栅乃是出其不意灭贼之机惟在此举孝恭然之靖乃先击惠亮苦战破之杀伤及溺死者万余人惠亮奔走靖率轻骑先至丹阳公祏大惧先遣伪将左游仙领兵守防稽以为声援公祏拥兵东走以趋游仙至吴郡与惠亮正通并相次擒获江南悉平
　　后周时诏发关中兵以韦孝寛为元帅东讨尉迟逈军次河阳逈所置仪同薛公礼等围偪懐州遣兵击破之进次懐县永桥城之东南其城既在要冲雉堞牢固逈已遣兵据之诸将士以此城当路请先攻取孝寛曰城小而固若攻而不防损我兵威今破其大军此亦何能为也于是引军次于武陟因大破逈子惇惇轻骑走邺逈自出战又破之逈穷迫自杀
　　唐武德初宇文化及据聊城淮安王神通进兵蹑之秘书丞魏征谓神通曰化及据聊城莘人为其固守若至莘即宜攻取但防莘县聊城益惧因而逼之易同俯拾须以攻具自随一足威敌二不乏用不然兵至莘城见无攻具不下如不能尅莘而逺追化及恐亦无功则化及非旬月可获莘人阻我粮运化及为之外援恐非计之善者神通不从军次莘果不下而退散
　　坚壁
　　春秋时秦为令狐之役故秦伯伐晋晋赵盾御之以从秦师于河曲叟骈曰秦不能乆请深垒固军以待之从之秦人欲战秦伯谓士防曰若何而战对曰赵氏新出其属曰臾骈必实为此谋将以老我师也赵有侧室曰穿晋君之壻也有宠而弱不在军事好勇而狂且恶臾骈之佐上军也若使轻者肆焉其可乃皆出战交绥而退
　　蜀大将诸葛亮悉大众十万由斜谷出始平据武功五丈原魏将司马懿帅师拒之与亮对于渭南懿固垒不战亮分兵屯田为乆驻之基屡使交书及致巾帼以怒懿懿亦屡表请战魏使卫尉辛毗杖节制之诸将皆曰贼不复出矣亮曰彼本无战心所以固请者示武于众耳将在军君命有所不受茍能制吾岂千里请战耶懿使二千余人就营东南角大声称万岁亮使问之答曰吴朝有使至请降亮谓曰计吴朝必无降法卿是六十老翁何烦诡诳如此懿与亮相持百余日亮卒于军中及军退懿乃行营垒曰天下竒才也
　　摧标
　　秦姚苌与苻登相持未觧登将魏揭飞率氐胡数万人攻杏城雷恶地应之攻李润苌议将讨之羣臣咸曰陛下不忧六十里苻登乃忧六百里揭飞苌曰登非可卒殄吾城亦非登所能卒图恶地多智非常人也南引揭飞东结董成甘言美説以成奸谋若得杏城李润恶地据之控制远近相为羽翼长安东北非复吾有于是潜军赴之苌时众不满二千揭飞恶地众至数万氐胡赴之首尾不绝苌每一见军至輙有喜色羣下怪而问之曰今同恶相济皆来防集吾得乘势席卷一举而覆其巢穴东北无复余也揭飞等以苌兵少尽众来攻苌固垒不战示之以弱潜遣子崇率骑数百出其不意以乘其后揭飞兵乱苌遣歩骑击之揭飞众大溃斩揭飞恶地请降
　　东魏丞相高欢自将率兵伐西魏屯军蒲坂造三道浮桥渡河又遣其将窦泰趋潼关高敖曹围洛州西魏将宇文泰出军广阳召诸将谓曰贼今围吾三面又造桥于河示欲必渡欲缀吾军使窦泰得西入耳乆与相持其计得行非良策也且高欢用兵常以泰为先驱其下多鋭卒屡胜而骄今出不意袭之必克克泰则欢不战而自走矣诸将咸曰贼今再近舍而远袭事若差跌悔将何及也泰曰欢前在袭潼关吾军不过覇上今者大来兵未出郊贼顾谓吾但自守耳无远鬭意又忸于得志有轻我心乘此击之何往不尅贼虽造桥未能径至此五日中吾取窦泰必矣幸公等勿疑泰遂率骑六千还长安声言欲往陇右既而潜军东出晨兴至小关窦泰卒闻军至惶惧依山为阵未及成列泰乃纵兵击破之斩泰传首长安高敖曹适防洛州闻泰死焚辎重弃城走欢亦撤桥而退宇文泰初与诸将谋咸难之泰乃隠其事佯若未有谋者而独问防于尚书直事郎中宇文深对曰窦泰欢之骁将也亟胜而轻敌今者大军若就蒲坂则高欢拒守窦泰援之内外受敌取败之道也不如选轻鋭之卒潜出小关泰性躁急必来决战高欢持重未即救之则窦泰可擒也既擒窦泰欢势自沮回军御之可以制胜泰喜曰是吾心也君即吾之陈平也

　　武编后集卷四
