<!-- { "loadSidebar": true } -->
　　鹤迹【刘禹锡寄杨八寿州诗桂岭雨余多丨丨茗园晴望似龙鳞　白居易小台诗风飘竹皮落苔印丨丨上　又寄庾侍郎诗庭霜封石棱池雪印丨丨郑巢送琇上人诗茶烟开瓦雪丨丨上潭氷】鹤歩【喻鳬懐郷诗鼍鸣积雨窟丨丨夕阳沙】
　　鹤尾【张籍送吴链师归王屋诗独戴熊防冠暂出惟将丨丨扇同行】
　　鹤态【李绅华山庆云见诗依稀来丨丨髣髴列仙羣】
　　鹤梦【卢纶和王仓少尹暇日言懐诗剑飞终上汉丨丨不离云　戴叔伦哭朱放诗碧月落琴声防华表云深丨丨长　曹唐仙子洞中有懐刘阮诗不将清瑟理霓裳尘梦那知丨丨长　司空图句地凉清丨丨林静肃僧仪　李中泉诗潄石苔痕滑侵松丨丨凉陆游秋夜诗露浓惊丨丨月冷伴蛩愁　萨都拉野泉堂诗丨有还巢丨云无出岫心】
　　鹤影【刘沧看牓日诗飞鸣晓日莺声逺变化春风丨丨回　吴师道题馆舎壁诗池烟明丨丨林雨防蝉声　祝允明山昼睡诗身在云房梦亦闲松头丨丨枕屏间】
　　鹤声【听声考详篇丨丨宜学仙雉声宜习武乌声宜习毉雁声宜习卜筮鹊声宜习工巧枭声宜习符咒卢纶畅博士当有五十韵见寄辄有所詶诗晓望怯云阵夜愁惊丨丨　顾况从剡溪至赤城诗夜半丨丨】
　　【残梦里犹疑琴曲洞房间　李绅华顶诗天外丨丨随绛节洞中云气隐琅玕　许浑赠迁客诗防雨昏山色疎笼闭丨丨　陈羽夜泊荆溪诗小雪已晴芦叶暗长波乍急丨丨嘶】
　　鹤响【卢仝风中琴诗五音六律十三徽龙吟丨丨思庖羲】
　　鹤音【孟郊赠张端公诗郢曲琴空奏丨丨笛自哀　又投赠张端公诗见鸾歩下】
　　鹤语【梁昭明太子十一月启虹入汉而无形丨临桥而送丨　崔湜幸白鹿观应制诗鸾歌无岁月丨丨记春秋　李端游终南山诗鸡声传洞逺丨丨报家迟姚合寄孙路秀才诗潮去蝉声出天晴丨丨多　皮日休樊榭诗井香为大药丨丨是灵篇　苏轼诗白丨不留归后丨苍龙犹是种时孙】
　　鹤鸣【诗丨丨于九臯声闻于天　墨子禽子问曰多言有益乎对曰虾蟇日夜鸣口干而人不听之丨虽时夜丨而天下振动多言何益乎　抱朴子千岁之丨随时而丨能登木　李峤八月奉教诗见雁上下　卢纶和李益游栖岩寺诗丨丨金阙丽僧语竹房邻　钱起秋霖曲丨丨蛙跃正其时豹隐兰凋亦可悲　刘禹锡詶乐天七月一日夜即事诗故苑多露草隔城闻丨丨　张籍不食仙姑山房诗月出溪路静丨丨云树深刘啇归山留别子侄诗丨丨华表应传语雁度霜天嬾寄书　徐夤露诗丨丨先警雁来天洗竹沾花处处】
　　【鲜　又十道山川志张道陵学道于丨丨山中】
　　鹤啸【文天祥诗珍重山人招隐意猿啼丨丨白云飞】
　　鹤叫【晋书吴隐之传隐之年十余丁父忧每号泣行人为之流涕事母孝谨及其执丧哀毁过礼家贫无人鸣鼓每至哭临之时恒有双丨警丨及祥练之夕复有羣雁俱集时人咸以为孝感　孟郊诗寡丨连天丨寒雏彻夜鸣　曹唐小游仙诗丨丨风悲竹叶疎谁来五岭拜云车】
　　鹤唳【晋书陆机传成都王颖使秀宻收机机与秀相见神色自若因与颍牋词甚凄恻既而叹曰华亭丨丨岂可复闻乎　又谢元传苻坚众号百万列阵临淝水元等以精鋭八千渉渡坚众奔溃弃甲宵遁闻风声丨丨皆以为王师　南史庾域传域母好丨丨域在位营求孜孜不怠一旦双鹤来下论者以为孝感所致论衡夜及半而丨丨晨将旦而鸡鸣天气动物物应天气之騐也　庾信哀江南赋钧台移栁非玉关之可望华亭丨丨岂河桥之可闻　杜甫秋日夔府咏懐诗见马来下　刘长卿上湖田馆南楼忆朱晏诗丨丨静寒渚猿啼深夜洲　温庭筠七夕歌防光奕奕凌曙河鸾咽丨丨飘飖歌　陈羽送陆侍御归湖上山诗丨丨天邉秋水空荻花芦叶起西风】
　　鹤听【白居易诗道士夜诵蕊珠经白丨下绕香烟丨贾岛送谭逺上人诗垂枝松落子侧顶丨丨棋喻鳬詶王檀见寄诗竟晩苍山咏乔枝有丨丨】
　　鹤问【明一统志丨丨湖在九江府城西一十五里陶侃择地母至此遇异人云前有牛眠处可言毕化鹤而去因名】
　　鹤窥【刘得仁冬日骆家亭子诗恨无人此住静有丨相丨】
　　鹤顾【曹植神龟赋步容止以俯仰时鸾廻而丨丨庾信咏舞诗鸾廻镜欲满丨丨市应倾】鹤尝【皮日休寄南阳广文诗琼函静启从猿覻金液初开与丨丨】
　　鹤言【韩愈杂説崔山君传称丨丨者岂不怪哉】
　　鹤眠【李白寻雍导师隐居诗花暖青牛卧松髙白丨丨李觏鉴湖夜泛诗酒气薫龙戏歌声弄丨丨】鹤睡【项斯宿胡氏溪亭诗丨丨松枝定萤归葛叶垂裴説中秋月诗色静云归早光寒丨丨迟　皮日休桃花坞诗清隂减丨丨秀色治人渴　苏轼开园诗丨丨觉来风露下落花飞絮满衣襟　李觏诗此兴知谁防松风丨丨惊　方岳山中诗丨丨不惊春药杵鸟啼时作读书声　又次韵山居诗梅次第花春漠漠丨相随丨夜寥寥　王镃诗闲收石上看残棊山月无声丨丨时　徐照宿寺诗丨丨应无梦僧谈必悟空】鹤栖【李峤松诗丨丨君子树风拂大夫枝　李绅望鹤林寺诗丨丨下青莲宇花发江城世界春　周渭赠龙兴观主吴崇岳诗百尺松梢几飞歩丨丨板上礼虚皇　徐夤寺中偶题诗丨丨云路看方贵僧倚松门见始髙】
　　鹤宿【杨衡宿吉祥寺寄庐山隐者诗风鸣云外钟丨丨千年松　李洞题慈防友人房诗丨丨星千树僧归烧一坡　刘沧赠颛顼山人诗松雪月髙唯丨丨烟峦秋霁到人稀　马臻秋日间咏诗草衰春色来时路丨丨秋声起处山】
　　鹤吐【刘禹锡吐绶鸟词见鹊衔下】
　　鹤吞【神异经见鹄国下】
　　鹤啄【白居易即事诗丨丨新晴地鸡栖薄暮天曹松钟陵野歩诗野火风吹阔春氷丨丨穿】鹤衔【秦观游龙瑞宫诗丨丨寳箭排烟去龙护金书带雨来　陆游自九里平水至云门陶山歴龙瑞禹祠诗庙后故梁龙化去山前遗箭丨丨来】
　　鹤饮【画墁録见鼈饮下】
　　鹤料【皮日休和病中秋懐次韵诗因分丨丨家资减为置僧餐口数添　林逋深居杂兴诗丨丨免惭尸厚禄茶功兼儗防元勲　陆游醉归诗絶食就官分丨丨无车免客笑鸡栖　又皮日休新秋即事诗酒坊吏到常先见丨丨符来每探支注吴郡有丨丨山】
　　鹤粮【皮日休暇日独处寄鲁望诗园蔬预遣分僧料廪粟先教算丨丨　陶宗仪诗时将芳糗分鱼饵歳防香杭备丨丨】
　　鹤俸【墨庄漫録皮日休新秋即事诗云酒坊吏到常先见丨丨符来每探支丨丨之説曽丈彦和有西斋自遣诗云宁羡一囊供丨料注云唐幕府官丨谓之鹤料彦和用事必有所据】
　　鹤舞【韩非子师旷援琴一奏有元丨二八来集再奏而列三奏延颈而鸣舒翼而丨音中宫商　通典丨丨马舞竹书穆天子传亦有之宋鲍照有舞鹤赋此舞或时而有非乐府所统　谢氏诗源姑苏城中皮日休市有小桥名丨丨父老相传吴时有二丨在地对丨已而飞集金阊门外青枫桥东化为鳯凰飞入云际　陈子昂春日登金华观诗丨丨千年树虹飞百尺桥　郑愔奉和幸上官昭容院诗鸾歌随鳯吹丨丨向鹍弦白居易觧印出公府诗马嘶返旧枥丨丨还故池王逢宫中行乐词鸾开双画扇丨丨百霓裳】鹤浴【白居易府西池北新葺水斋即事诗枕前看丨丨牀下见鱼游　髙启送张司勲赴宝庆同知诗山热蛇悬树江晴丨丨沙】
　　鹤跂【唐梓州通泉县惠普寺碑重栾复楝雾辑霞张绣桷雕张鸾伸丨丨】
　　鹤企【晋书郭瑀传瑀隐于临松薤谷张天锡遣使备礼徴之遗瑀书曰先生懐济世之才坐观而不救其于仁智孤窃惑焉故遣使者虚左投绥丨丨先生乃眷下国　王勃乾元殿颂雕楣丨丨沓势分规绣桷虬奔殊形别起】
　　鹤望【魏志袁绍传注刘表遗袁尚书曰二君初承鸿业纂继前轨当以大包小以优容劣愤踊丨丨冀闻和同之声　蜀志张飞传思汉之士延颈丨丨】
　　鹤举【王勃上已祓褉序仙舟溶曳若海上之槎来羽盖参差似辽东之丨丨　庾信奉和夏日应令诗愿陪仙丨丨洛浦听笙簧】
　　鹤飞【司空图诗品饮之太和独丨与丨　韩愈罗池庙碑春与猿吟兮秋丨与丨　庾信西门豹庙诗丨丨疑逐舞鱼惊似听琴　李益同萧链师宿太乙庙诗丨丨将羽节遥向赤城分　雍陶庐岳闲居诗丨丨髙缥缈莺语巧緜蛮】
　　鹤立【魏志陈思王传臣欲使陛下崇光被时雍之美宣缉熙章明之徳者是臣慺慺之诚窃所独守实懐丨丨企伫之心　曹植洛神赋擢轻躯以丨丨若将飞而未翔　刘禹锡和杨侍郎至郴州纪事诗城头丨丨处驿树鳯栖来　雍裕之农家望晴诗白髪老农如丨丨麦场髙处望云开　李建勲赠送致仕郎中诗丨丨瘦棱棱髭长白似银】
　　鹤吹【李衢诗丨丨迷难辨氷壶鉴自真】
　　鹤操【刘孝绰乌夜啼乐府鹍弦且辍防丨丨暂停徽】
　　鹤信【李洞赠王鳯二山人诗山兄望丨丨山弟听乌占】
　　鹤防【王勃乾元殿颂序见鸡浑下】
　　鹤寿【陆玑诗疏丨丨千岁　春秋繁露见猿寿下　瘗鹤铭丨丨不知其纪也　李正封贡院楼北新栽小松诗丨丨应成盖龙形未有鳞　王建闲説诗桃花百叶不成春丨丨千年也未神】
　　鹤价【陆防送浙东徳师侍御罢府西归诗诗懐白阁僧吟苦俸买青田丨丨偏】
　　鹤真【李洞赠长安毕郎中诗朝廻座客詶琴价衙退留僧冩丨丨】
　　鹤姓【李商隐寄太原卢司空诗神物詶孔仙才丨丨丁】
　　鹤羣【李商隐题道静院诗紫府丹成化丨丨青松手植变龙文　许浑送友人自荆襄归江东诗剑愁龙失伴琴怨丨离丨】
　　鹤侣【卢纶詶金部王郎中省中春日诗丨丨正疑芳景引玉人那为簿书沈　李端和秘书元丞杪秋忆终南旧居诗见鳯雏下】
　　鹤伴【白居易和裴侍中南园静兴见示诗静将丨为丨闲与云相似　又病疮诗丨丨临池立人扶下砌行　牟融寄羽士诗乐道无时忘丨丨谈元何日到星坛】
　　鹤相【东轩杂録丁晋公每醮祭奏有仙鹤盘舞人以其为令威之裔又好言仙人呼为丨丨　续湘山野録初防忠愍南贬日丁尝秉茟谓冯相曰欲与窜崖又再渉鲸波如何冯但唯唯丁乃徐儗雷州及丁之贬也适当冯相秉笔谓鲁参曰丨丨始欲贬冦于崖尝有鲸波之叹今暂出周公渉鲸波一廵竟窜崖州】鹤子【北户録丨丨草蔓花也当夏开南人云是媚草采之曝干以代面靥形如飞鹤状翅羽嘴距无不毕备　木华海赋鳬雏离褷丨丨淋渗　杜审言和韦承庆过义阳公主山池诗鹿麛冲妓席丨丨曳童衣】鹤儿【李洞赠三惠大师诗游归笋长齐童子病起巢成露丨丨】
　　鹤雏【王建题东华观诗丨丨灵觧语琼叶软无声　姚合有题丨丨诗　李羣玉谪仙吟汗漫东游黄丨丨缙云仙子住清都　皮日休江南道中懐茅山广文南阳博士诗丨丨入夜归云屋乳管逄春落石牀　陆游诗埽地收松粉全巢买丨丨】
　　鹤孙【魏野诗成家书满屋添口丨生丨】
