<!-- { "loadSidebar": true } -->
　　四圭【周礼典瑞丨丨有邸以祀天旅上帝注郑司农云于中央为璧圭着其四面一玉俱成尔雅曰邸本也圭本着于璧故丨丨有邸圭末四出故也或説丨丨有邸有四角也　宋书礼志明堂所配之神积疑莫辨按易殷荐上帝以配祖考祖考同配则上帝亦为天而严父之义显周礼旅上帝者有故告天与郊祀常礼同用丨丨故并言之　薛道衡隋髙祖颂序舞六代而降天神陈丨丨而飨上帝　梁元帝和刘尚书兼明堂斋宫诗丨丨邸苍玉六变舞云门】
　　四璧【管子丨丨而知请注丨丨周礼所谓四珪有邸者也祭天所奠也同邸于璧故曰丨丨既能知天则祭以丨丨而祈请其福祥也】
　　四钱【汉书昭帝纪始元六年秋七月罢榷酤官令民得以律占租卖酒升丨丨　宋史律厯志见一星下又真德秀传时钞法楮令行告讦繁兴抵罪者众莫敢以上闻德秀奏或一夫坐罪而并籍昆弟之财或亏】
　　【陌丨丨而没入百万之赀至于科富室之钱拘盐商之舟视产髙下配民藏楮鬻田宅以收劵者虽大家不能免】
　　四文【晋书食货志晋自中原丧乱元帝过江用孙氏旧钱轻重杂行大者谓之比轮中者谓之丨丨】四瑟【仪礼大射仪乃席工于西阶上少东小臣纳工工六人丨丨注丨丨者礼大乐众也】
　　四晖【宋史乐志见一晖下】
　　四弦【宋史乐志见一下　元史礼乐志火不思制如琵琶直颈无品有小槽圆腹如半瓶榼以皮为面丨丨皮絣同一孤柱　列子命宫而总丨丨则景风翔庆云浮甘露降醴泉涌　异闻录酒徒鲍生好蓄声妓外弟韦生好骏马一日两易所好乃以女妓善丨丨者换紫叱拨　侍儿小名录山谷云竹夫人廼凉寝竹器憩休膝非夫人之职而冬夏青青竹之所长故名曰青奴尝作诗曰秾李丨丨风扫席昭华三弄月侵牀我无红袖堪娱夜正要青奴一味凉秾李昭华贵人家两女奴也　梁简文帝生别离诗别离丨丨声相思双笛引白居易琵琶引曲终收拨当心画丨丨一声如裂帛又代琵琶弟子谢女师曹供奉寄新调弄谱诗见一】
　　【纸下　张祜观宋州于使君家乐琵琶诗歴歴丨丨分重来上界闻　薛逢听曹刚弹琵琶诗禁曲新翻下玉都丨丨掁触五音殊　皮日休春夕酒醒诗丨丨才罢醉蛮奴酃醁余香在翠炉　苏轼苏州闾丘江君二家饮酒诗见百草下】
　　四管【唐书南诏传吹瓢笙笙丨丨酒至客前以笙推盏劝釂】
　　四铙【元史天文志见三钲下】
　　四觯【仪礼特牲馈食礼见二觚下】
　　四簋【诗于我乎每食丨丨传丨丨黍稷稻梁　礼记玉藻朔月少牢五俎丨丨注朔月丨丨则日食稻粱各二簋而已疏皇氏以注云稻粱以簠宜盛稻粱故以丨丨为四簠未知然否　又祭统凡馂之道毎变以众所以别贵贱之等而兴施惠之象也是故以丨丨黍见其修于庙中也庙中者竟内之象也　唐书礼乐志每座丨丨居前四簠次之六豋次之六钘次之笾豆为后皆以南为上　竟陵王子良释奠宴诗八琏合防丨丨舒芬】
　　四簠【礼记玉藻疏见上唐书礼乐志见上】
　　四鼎【豫州记城父县有巢湖湖南有丨丨山】
　　四尊【韩愈陆浑山火和皇甫湜诗豆豋五山瀛丨丨熙熙釂醻笑语言】
　　四俎【周礼小宗伯疏见四敦下】
　　四笾【周礼笾人掌丨丨之实朝事之笾其实防蕡白黒形盐膴鲍鱼鱐馈食之笾其实枣防桃干防榛实加笾之实蔆芡防脯蔆芡防脯羞笾之实糗饵粉餈仪礼既夕丨丨枣糗栗脯　唐书韦縚传周制王食用六谷膳用六牲饮用六清羞用百有二十品珍用八物酱用百有二十罋而以丨丨四豆供祭祀此祀与賔客丰省不得同旧矣】
　　四铏【仪礼聘礼西夹六豆设于西墉下六簋继之丨丨继之】
　　四爵【仪礼士昏礼尊于房户之东无元酒篚在南实丨丨合巹注丨丨两巹凡六为夫妇各三酳一升曰爵　齐书礼志婚礼实篚以丨丨加以合巹既崇尚质之理又象牉合之义】
　　四壶【仪礼聘礼賔如受飨之礼傧之乗马束锦上介丨丨四笾受之如賔礼注丨丨无稻酒也不致牢下于君也】
　　四区【乌侯反左传注见四量下　又如字宋书礼志今皇威遐震戎车方静将洒元风于丨丨导斯民于至德岂可不敷礼乐使焕乎可观　嵇康赠秀才入军诗云网塞丨丨髙罗正参差　丘迟望雪诗绵绵九轨合昭昭丨丨明】
　　四豆【礼记乡饮酒义见三豆下　周礼醢人掌丨丨之实朝事之豆其实韭菹醓醢昌本防臡菁菹鹿臡茆菹防臡馈食之豆其实葵菹蠃醢脾析蠯醢蜃蚳醢豚拍鱼醢加豆之实芹菹兔醢深蒲醓醢箈菹鴈醢笋菹鱼醢羞豆之实酏食糁食　仪礼士昏礼期初昏陈三鼎于寝门外东方北面北上其实特豚合升去蹄举肺脊二祭肺二鱼十有四腊一肫髀不升皆餁设扄鼏设洗于阼阶东南馔于房中醯酱二豆葅醢丨丨兼巾之黍稷四敦皆盖　又特牲馈食礼佐食羞庶羞丨丨设于左南上有醢注丨丨者膮炙胾醢　左传注见四量下　小学绀珠丨丨朝事馈食加豆羞豆　又丨丨天子豆二十六诸公十六诸侯十二上大夫八下大夫六】四鬴【周礼廪人见二鬴下】
　　四盏【宋史乐志皇帝举酒第丨丨嘉禾】
　　四敦【周礼小宗伯掌五礼之禁令与其用等疏用等牲器尊卑之差谓若天子大夫以上太牢士少牢诸侯之大夫少牢士特牲之等其器谓若少牢丨丨特牲二敦士二豆四俎大夫四豆五俎诸侯六豆七俎天子八豆九俎其余尊罍爵勺及飨食之等各依尊卑之差仪礼少牢馈食礼上佐食取丨丨黍稷下佐食取牢一切肺以授上佐食上佐食以绥祭】
　　四琏【礼记明堂位见两敦下　陈太庙凯容舞词享荐三清筵陈丨丨】
　　四鉢【法苑珠林合丨丨于莲河度五邻于鹿苑　梁简文帝庄严旻法师成实论义疏序自佛日团空正流荡垢手擎丨丨始乎鹿园之敎身卧双林终于象喻之説　陆蒙和袭美开元寺佛鉢诗见一重下】四矢【诗丨丨反兮以御乱兮传丨丨乗矢笺射必丨丨者象其能御四方之乱也　礼记少仪侍投则拥矢疏投投壶也拥抱也矢谓投壶箭也若柘若棘为之投壶礼亦賔主各丨丨从委于身前坐一一取之若卑者侍投则不敢释置于地但手并抱投之也　仪礼乡射礼司射适堂西袒决遂取弓于阶西兼挟乗矢升自西阶注方持弦矢曰挟乗矢丨丨也　五代史唐明宗纪见一战下】
　　四箭【小学绀珠丨丨竹木兵弩】
　　四楞【宋史兵志始造箭曰狼牙曰鸭觜曰出尖丨丨曰一插刅鉴子凡四种推行之】
　　四弩【周礼司弓矢掌六弓丨丨八矢之灋辨其名物而掌其守藏与其出入　小学绀珠丨丨夹庾唐大】四弓【小学绀珠丨丨长角梢格】
　　四鍭【诗大雅敦弓既坚丨丨既钧　潘炎潞河逐鹿赋大君于田兮巷无居人丨丨如树兮六辔既均】四斿【周礼考工记蛇丨丨以象营室也注营室元武宿于东璧连体而四星　又旒同宋史舆服志见二旒下】
　　四旃【诗田车既好疏见二门下】
　　四衡【周髀算经次丨丨径三十五万七千里周一百七万一千里　张衡天象赋偃蹇列于丨丨的歴分于五柱】
　　四镬【捜神记汉武徙南岳之祭于庐江灊县霍山之上无庙有丨丨可受四十斛至祭时水辄自满用之足了事毕即空积五十岁岁作四祭后但作三祭一镬自败】
　　四筐【礼记丧大记熬士二种丨丨】
　　四箧【宋书礼志魏武以送终制衣服丨丨题识其上春秋冬夏日有不讳随时以敛】
　　四扇【宋史舆服志檀香背红纱窗丨丨红罗缘篸门帘一沥水全看窗帘二　韩愈潼关诗荆山已去华山来日出潼关丨丨开　陆送董少卿游茅山诗应知丨丨灵方在待取归时绿发生　苏轼华隂寄子由诗见三峰下　张宪皇城西华门外观嘉孥弟走马歌铜铙丨丨绕十指玉声珠碎金琅珰】四繂【礼记檀弓注见二碑下】
　　四翣【礼记礼器大夫丨丨　左传崔氏侧庄公于北郭丁亥葬诸士孙之里丨丨不跸　又歰同周礼丧祝及圹説载除饰注除饰去棺饰也丨丨之属令可举移安错之】
　　四辔【诗素丝纰之良马四之疏言建孑孑然之干旄而食邑在于浚之郊此好善者吾愿告之以素丝纰组之法而御善马丨丨之数以此法而治民也　潘岳送别王世胄诗朱镳既扬丨丨既整驾言饯行告离芒岭】
　　四轴【拾遗记有浣肠之国国人常行于水上逍遥于絶岳之岭度天下广狭绕八柱为一息经丨丨而暂寝】
　　四毂【隋书礼乐志大楼辇车龙辀十二加以玉饰丨丨六衡方舆圆盖】
　　四轮【汉书王莾传莾乃造华盖九重髙八丈一尺金瑵羽葆载以秘玑丨丨车　宋书礼志汉制大行载輼辌车丨丨其饰如金根】
　　四辙【髙允答宗钦诗丨丨同轨覆车相寻】
　　四轨【易林见五范下】
　　四车【三辅黄图未央宫有延年殿合欢殿丨丨殿】
　　四轝【唐书髙俭传诏赠司徒并州都督諡曰文献陪葬昭陵方寒食敕尚宫以食丨丨往祭帝自为文】四夹【晋书舆服志画轮车上起丨丨仗左右开四望宋史仪卫志次方繖二大雉尾扇丨丨次繖扇舆辇大繖二中雉尾扇丨丨腰舆一小雉尾扇丨丨】
　　四案【宋史职官志其吏史则有都勾押官勾押官各一人前行三人后行十二人分掌丨丨一曰兵案二曰骑案三曰仓案四曰胄案】
　　四革【握竒经见二革下】
　　四韦【左传郑商人髙以乗韦先牛十二犒师注商人行贾也乗丨丨先韦乃入牛古者将献遗于人必有以先之】
　　四索【杨维桢鼙婆引丨丨真珠泻铜盌三十六竽合笙管】
　　四艣【老学庵笔记建炎中平江造战船略计其费四百料丨丨战船长八丈为钱一千一百五十九贯丨丨海鹘长四丈五尺为钱三百二十九贯】
　　四繖【长沙王歌焕焕萧丨丨】
　　四牀【北史髙德正传德正妻出宝物满丨丨欲以寄人帝奄至其宅见而怒曰我府藏犹无此物诘其所从得皆诸元赂之也遂曳出斩之】
　　四圅【南史陶季直传季直早慧祖甚爱异之尝以丨丨银列置于前令诸孙各取一季直时年四嵗独不取曰若有赐当先父伯不应度及诸孙故不敢取愍祖益竒之】
　　四碑【南史安成康王秀传佐史夏侯亶等表立墓碑志诏许焉当世髙才游王门者东海王僧孺吴郡陆倕彭城刘孝绰河东裴子野各制其文欲择用之而咸称实录遂丨丨并建】
　　四板【汉书五行志北海出大鱼长六丈髙一丈丨丨】
　　四量【左传齐旧丨丨豆区釡钟四升为豆各自其四以登于釡釡十则钟注四豆为区区斗六升四区为釡釡六斗四升】
　　四斗【诗疏见六斛下　元史世祖纪癸卯给河南行中书省岁用银五十万两仍敕襄樊军士自今人月给米丨丨　又云笈七签玉清天中有散华之台是丨丨七晨道君之所治也七晨天中有反生之香气反冲于三宝之山山在丨丨之中上有金琅之馆名曰映清夷之宫】
　　四升【诗我姑酌彼兕觥疏韩诗説丨丨曰角角触也不能自适触罪过也　礼记间传见三升下　又为母疏衰丨丨左传见六斛下】
　　四斛【齐书鱼复侯子响传子响勇力絶人关弓丨丨力数在园池中帖骑驰走竹树下身无亏伤】四石【汉书武帝纪赐孤独髙年米人丨丨　宋史食货志见二石下】
