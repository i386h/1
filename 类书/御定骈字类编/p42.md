<!-- { "loadSidebar": true } -->
　　天锡【诗丨丨公纯嘏眉夀保鲁　又烈文辟公锡兹祉福笺光文百辟卿士及天下诸侯者丨丨之以此祉福也　宋史乐志丨丨伊嘏地效其珍诞作寳典奉于尊亲　元史丘处机传太祖时方西征日事攻战处机每言欲一天下者必在乎不嗜杀人及问为治之方则对以敬天爱民为本问长生乆视之道则告以清心寡欲为要太祖深契其言曰丨丨仙翁以寤朕志　陆云大将军宴防被命作诗丨丨难老如岳之崇　源乾曜奉和圣制送张说上集贤学士赐宴诗宠命垂丨丨崇恩发睿情　张嘉贞奉和圣制送张说廵邉诗丨丨我宗盟元戎付夏卿　又前凉录张丨丨字纯嘏骏之少子】
　　天挺【后汉书黄琼传光武以圣武丨丨继统兴业创基氷泮之上立足枳棘之林　晋书宣帝纪论宣皇以丨丨之资应期佐命文以缵治武以棱威　又庾羲传陛下明鉴丨丨无幽不烛济之道岂待瞽言　又虞喜传丨丨贞素髙尚邈世束修立徳皓首不倦　齐书乐志丨丨圣哲三方维纲川岳伊寕七耀重光　唐书贵妃杨氏传开元二十四年武惠妃薨后廷无当帝意者或言妃姿质丨丨宜充掖廷遂召内禁中　庾信周上柱国齐王宪神道碑公含章丨丨命世诞生　隋炀帝秦孝王诔丨丨出羣英图命世】
　　天生【易系辞丨丨神物圣人则之疏丨丨神物圣人则之者谓丨丨蓍圣人法则之以为卜筮也　礼记礼运故丨丨时而地生财人其父生而师教之四者君以正用之　晋书刘伶传丨丨刘伶以酒为名一饮一斛五斗觧酲　齐书孝义传序人之含孝禀义丨丨所同淳薄因心非俟学至　唐书让皇帝宪传尝以书赐宪等曰魏文帝诗西山一何髙髙髙殊无极上有两仙童不饮亦不食赐我一丸药光耀有五色服之四五日身体生羽翼朕每言服药而求羽翼宁如兄弟丨丨之羽翼乎　又辛替否传今天下之寺无数一寺当陛下一宫壮丽用度尚或过之虽役不食之人不衣之士犹尚不给况必待丨丨地养风动雨润而后得之乎元史苏布台传金帅哈达见获以不屈死犹问苏布台安在请一识之苏布台出谓曰汝须臾人耳识我何为曰人臣亦各为其主卿勇盖诸将丨丨英豪其偶然邪吾见卿甘心瞑目矣　髙适东平旅逰诗神与公忠节丨丨将相传　姚发送萧颖士诗丨丨良史笔浪迹擅文藻　李商隐樱桃答诗众果莫相诮丨丨名品髙皮日休乌龙养和诗夀木拳数尺丨丨形状幽　又明一统志丨丨桥在登州府城南马鞍山之东两畔皆深涧中起石冈南北如桥以便徃来　又丨丨桥在贵州宣慰司安抚司北三十里石壁千仞环绕如城水流其下人行其上坦平若桥】
　　天就【张元素谏太子书殿下睿质丨丨尚须学以表饰之】
　　天赋【旧唐书僖宗纪收复京城露布云河中节度使王重荣神资壮烈丨丨机谋　刘峻文所谓命者生死焉富贵焉贫贱焉治乱焉此丨之所丨也　金寔方竹轩赋予非舎圆而不居盖亦丨丨之有常　苏轼与毛令方尉游西菩提寺诗人生此乐须丨丨莫遣儿曹取次知】
　　天产【礼记郊特牲醯醢之美而煎盐之尚贵丨丨也周礼大宗伯以丨丨作隂徳以中礼防之注丨丨者动物谓六牲之属　宋史食货志崇宁间蔡京始变法东南盐禁加宻犯法被罪者多民间食盐杂以灰土觧池丨丨美利乃与粪壤俱积矣　张余庆青玉案赋青莹自乎丨丨追琢资于匠人　薛能水帘吟万滴相随万响兼路尘丨丨尽旁霑】
　　天诞【齐书髙帝纪丨丨叡圣河岳炳灵】
　　天作【诗丨丨髙山大王荒之传作生荒大也天生万物于髙山大王行道能安丨之所丨也　礼记乐记乐由丨丨疏乐生于阳是法丨而丨也　诗说丨丨周祭岐山配以大王文王之诗　韩愈燕喜亭记州民之老闻而相与观焉曰吾州之山水名天下然而无与燕喜者比经营于其侧者相接也而莫直其地凡丨丨而地藏之以遗其人乎　柳宗元永州新堂记将为穹谷嵁岩渊池于郊邑之中则必辇山石沟涧壑凌絶崄阻疲极人力乃可以有为也然而求丨丨地生之状咸无得焉　李程华清宫望幸赋上苑之左兮骊山之中丨丨髙岫帝为离宫】
　　天出【墨子天为贵天为知然则义果自丨丨矣　秦观寄老庵赋西则赭落之前三井丨丨幽毖白浪明晦如一】
　　天造【易屯彖丨丨草昧宜建侯而不宁注屯者丨地丨始之时也造物之始始于防昧故曰草昧也　唐书李峤传今文武六十以上而丨丨含容皆矜恤之庾信小园赋谅丨丨兮昧昧嗟生民兮浑浑　曹组艮岳赋且山岳之大丨丨地设开辟之初元气凝结】
　　天开【论语行夏之时朱注丨丨于子地辟于丑人生于寅　史记天官书丨丨县物地动坼絶　齐书天文志永元三年夜丨丨黄色明照须臾有物绛色如小瓮渐渐大如仓廪声隆隆如雷坠太湖中野雉皆雊世人呼为木殃　宋史乐志阊阖丨丨羣后在位　明一统志丨丨图画亭在广信府玉山县治南宋邑人韩祥筑　李华含元殿赋黭日翳而罘连曤丨丨而中絶李濋华月照方池赋丨丨圆月水净方塘月则桂华初满水则苹风不扬　卢仝扬子津诗鹏腾鼇倒且快性地坼丨丨总是闲　孟郊喷玉布诗丨丨紫石屏泉缕明月帘　元稹春诗地甲门阑大丨丨禁掖崇　李程春台晴望诗风慢游丝转丨丨逺水明　黄滔送翁拾遗诗丨丨中国大地设四维低】
　　天啓【左传卜偃曰毕万之后必大万盈数也魏犬名也以是始赏丨丨之矣　又吴子使屈狐庸聘于晋赵文子问焉曰延州来季子其果立乎巢陨诸樊阍戕戴吴丨似丨之何如对曰是二王之命也非啓季子也若丨所丨其在今嗣君乎甚徳而度徳不失民度不失事民亲而事有序其丨所丨也有吴国者必此君之子孙实终之季子守节者也虽有国不立　晋语公子过郑郑文公亦不礼焉叔詹谏曰今晋公子有三胙焉丨将丨之　魏书髙闾传丨丨圣姿利见纂极钦若昊天光格宇宙　蜀梼杌宗弼拥兵还成都遂劫衍及母妻诸子迁于丨丨宫　庾信周大将军萧太墓志铭率由冥防亮直丨丨　许相卿萝补堂赋衷若丨丨谋与神防】
　　天施【易益彖益动而防日进无疆丨丨地生其益无方宋书范泰传任臣学官竟无微绩徒坠丨丨无情自处】
　　天乞【苏辙次韵毛君留别诗问丨丨得不訾身屈指人间今几人　又去声陆游遣兴诗平生镜湖上丨丨小茆茨】
　　天遗【说苑邦君将昌丨丨其道大夫将昌丨丨之士庶人将昌必有良子】
　　天布【唐书柳公绰传太医箴曰丨丨寒暑不私于人品类既一髙卑以均　庄子施于人而不忘非丨丨也商贾不齿注布施也】
　　天与【孟子丨丨贤则与贤丨丨子则与子　左传伯有自墓门之渎入因马师颉介于襄库以伐旧北门驷带帅国人以伐之皆召子产子产曰兄弟而及此吾从丨所丨　史记淮隂侯传盖闻丨丨弗取反受其咎时至不行反受其殃　又策传丨丨不受或夺之寳皮日休晓次神景宫诗伊余乏此相丨丨形貌恶苏辙将移绩溪令诗他年贫富随丨丨何日身心听我闲　又南史卜丨丨传丨丨善射弓力兼倍容貌严毅笑不觧顔　又作予晋语晋饥乞籴于秦公谓公孙枝曰予之乎公孙枝曰君有施于晋君晋君无施于其众今旱而听于君其天道也君若弗予而丨丨之茍众不说其君之不报也则有辞矣】
　　天赐【左传处狄十二年而行过卫卫文公不礼焉出于五鹿乞食于野人野人与之块公子怒欲鞭之子犯曰丨丨也稽首受而载之注得土有国之祥故以为丨丨　吴语越师遂入吴国围王宫吴王惧使人行成越王曰昔丨以越丨吴而吴不受今丨以吴丨越孤敢不听天之命而听君之令乎乃不许成　唐书则天皇后武氏传帝头不能视医张文仲秦鸣鹤曰风上逆砭血头可愈后内幸帝殆得自专怒曰是可斩帝体宁刺血处耶医顿首请命帝曰医议疾乌可罪且吾不可堪听为之医一再刺帝曰吾目明矣言未毕后帘中再拜谢曰丨丨我师身负缯寳以赐　宋史李虚己传初太宗既赐虚己钱翌日以语宰相曰虚己诗思可嘉予钱五千缗矣宰相对以所予乃五十万帝知其误然论者谓虚己父子笃行家甚贫虽人主一时之误殆丨丨也　庾信武丁迎傅说赞贤臣入梦丨丨无违　又明一统志丨丨湖在台州府黄岩县东南五十里限浪山下居民得灌溉之利甚溥不假浚凿丨实丨之】
　　天贶【宋史戚纶传伏望端守元符凝神正道以答丨丨以惠烝黎　徐陵太极殿铭孤拔灵山允彰丨丨唐徳宗重阳即事诗寡徳荷丨丨顺时休百工　又宋史祥符四年诏以六月六日天书再降为丨丨节】
　　天祐【易大有上九自丨丨之吉无不利象曰大有上吉自丨丨也　汉书杜邺传昔秦伯有千乗之国而不能容其母弟春秋亦书而讥焉周召则不然分职于陜并为弼疑故内无感恨之隙外无侵侮之羞俱享丨丨两荷髙名者盖防此也　宋书乐志丨丨圣皇万邦来贺　又怀荒裔绥齐民荷丨丨靡不賔　又符瑞志帝尧之母曰庆都生于斗维之野常有黄云覆防其上及长观于三河常有龙随之一旦龙负图而至其文要曰亦受丨丨　陆云赠顾尚书诗亦丨之丨亦我之私】
　　天养【荀子财非其类以养其类夫是之谓丨丨】
　　天骘【书惟丨隂丨下民相协厥居　苏辙次子瞻贺生日诗颀然仲与叔耆老丨所丨　又老学庵笔记王荆公富贵声色略不动心得耿丨丨竹根冠爱咏不已】
　　天赞【左传国无道而年谷和熟丨丨之也鲜不五稔吴志贺邵传昔大皇帝勤身苦体创基南夏割据江山拓土万里虽承丨丨实由人力也　又孙策传注天下神器不可虚干必须丨丨与人力也　晋书阎缵传丨丨圣意三公献谋　南史武陆王纪传纪之将发也江水可掲前部不得行及登舟无雨而水长六尺刘孝胜喜曰殆丨丨也　魏书邢峦传丨丨休明时来斯速　马令南唐先主书徐温镇润州闻知诰理升州有善政徃视之见其府库充实城壁修整乃徙治之而迁知诰润州刺史时温嫡子知训为淮南节度副使秉国政知诰至京口不乐既而知训为朱瑾所杀温居金陵未及闻知诰居润州近广陵得先闻即日以州兵渡江定乱遂为淮南节度副使温至以次子知询等皆少用知诰犹愈于他人因留辅政宋齐丘曰润州之命丨丨也】
　　天监【鉴鉴并同商书太甲丨丨厥徳用集大命抚绥万方传监视也天视汤徳集王命于其身抚安天下诗丨丨在下有命既集疏丨丨祖善恶于下其命将有所依就则豫福助之　晋书周顗传太兴初更拜太】
　　【子少傅顗上疏让曰臣退自循省学不通一经智不效一官止足良难未能守分遂忝显任名位过量不悟丨丨忘臣顽弊乃欲使臣内管铨衡外忝傅训质轻蝉翼事重千钧此之不可不待识而明矣　宋书乐志丨丨有晋钦哉烈宗同规文考黙允龚　又于赫景明丨丨是临乐来伊阳礼作惟隂　齐书礼志内外百司立议已定如更询访终无异说傍儒依史竭其管见既圣防惟疑羣下所未敢详废置之宜仰由丨丨　陆机七征应丨丨之休命荷神听之介福　潘岳世祖武皇帝诔丨丨独照圣策乃举　王俭禇渊碑文丨丨璿曜踵武前王　陆云南征赋应丨丨之昭垂荷帝祐之休命　李程日五色赋徳动丨丨祥开日华】
