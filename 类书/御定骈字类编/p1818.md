<!-- { "loadSidebar": true } -->
　　茶汤【宋史职官志绍兴九年诏秘书省官讐校国朝会要逐官添给丨丨钱　又乾道七年礼部太常寺言讨论东宫开讲并节朔贺庆辞谢礼仪元日冬至詹事以下牋贺谢辞初如常见之礼后离位致词复位就坐丨丨罢詹事初上参见皇太子拜皇太子答拜　梦溪笔谈礼部贡院试进士日有司具丨丨饮浆至试经生则无丨丨渴则饮砚水人人皆黔其吻　可谈宰相礼絶庶官都堂自京官以上则坐选人立白事见于私第选人亦坐盖客礼也唯两制以上防丨丨入脚牀子寒月有火炉暑月有扇谓之事事有庶官只防茶谓之事事无　王建宫辞天子下帘亲考试宫人手里过丨丨　苏轼薄薄酒诗薄薄酒胜丨丨麤麤布胜无裳丑妻恶妾胜空房】
　　茶饮【茶经南齐世祖遗诏我灵座上慎勿以牲为祭但设饼果丨丨干饭酒脯而已】
　　茶药【五代史王建立传建立数请朝见不许乃自诣京师防至后楼见明宗涕泣言已无罪为重诲所摈明宗曰汝为节度使不作好事岂独重诲谗汝邪赐以丨丨而遣之　宋史太宗纪淳化五年十一月庚戌遣使谕李继迁赐以器币丨丨衣服　又髙宗纪绍兴二年九月壬戌王伦自金国使还入见遣潘致尧等为金国军前通问使附丨丨金币进两宫　又陈洪进传建隆四年遣使朝贡是冬又贡白金万两乳香丨丨万斤辽史穆宗纪应厯四年二月丙辰汉遣使进丨丨唐诗纪事周朴唐末时人寓于闽中于僧寺假丈室以】
　　【居不饮酒茹荤块然独处诸僧晨粥卯食朴亦携巾盂厠诸僧下毕食而退率以为常郡中豪贵设供率施僧钱朴亦巡行拱手各丐一钱有以三数钱与者朴止受其一得千钱以备丨丨之费将尽复然僧徒亦未尝厌也　晁氏客语纯夫著作郎兼侍读谒告省蜀公于许上以手招抚问蜀公并赐丨丨又遣中使赐纯夫银百两为路费自太母垂帘未尝有此赐也　黄庭坚寄南阳谢外舅诗雪屋煮丨丨晴檐张画图】
　　茶果【晋书陆纳传谢安尝欲诣纳而纳殊无供办安既至纳所设惟丨丨而已　又桓温传温性俭每防惟下七奠柈丨丨而已　宋史真宗纪祥符四年二月庚午宴宣泽亭紫云如龙起岳上召见隠士郑隠李宁赐丨丨束帛　唐诗纪事胡令能莆田隠者少为负局锼钉之业以所居列子之里家贫遇丨丨必祭列子以求聪明或梦人割其腹以一卷书内之遂能吟咏禅学尤邃世谓胡钉铰者也贞元元和间人　熙朝乐事立夏之日人家各烹新丨配以诸色细丨餽送亲戚比邻谓之七家茶富室竞侈果皆雕刻饰以金箔而香汤名目若茉莉林檎蔷薇桂蕊丁檀苏杏盛以哥汝甆瓯仅供一啜而已　瓶史花下不宜焚香犹丨中不宜置丨也夫茶有真味非甘苦也花有真香非烟燎也味夺香损俗子之过　白居易庐山草堂记时三月二十七日始居新堂四月九日与河南元集虚范阳张允中南阳张深之东西二林寺长老凑朗满晦坚等凡二十有二人具斋施丨丨以落之】
　　茶帛【宋史真宗纪祥符元年十月宴近臣泰山父老于殿门赐父老时服丨丨】
　　茶绢【宋史兵志成都府秦延庆言威雅嘉泸文龙州地接乌蛮西羌皆产善马请委知州砦主以锦防丨丨招市】
　　茶布【宋史食货志天圣中发运使方仲荀奏请度真楚州堰为水牐自是东南金帛丨丨之类直至京师】茶褐【辍耕録王思善采绘法丨丨用土黄为主入漆緑烟墨槐花合　李觏送黄承伯诗丨丨园林新栁色鹿胎田地落梅香】
　　茶防【宋史真宗纪祥符元年二月壬辰御乾元门观酺赐父老千五百人衣服丨丨　又兵志政和七年三月诏熙河鄯湟自开拓以来疆土虽广而地利悉归属羌官兵吏禄仰给县官不可为后计仰本路帅臣相度以钱粮丨丨或以羌人所嗜之物与之贸易田土志林天圣中曹玮以节镇定州王为三司副使疎决河北囚徒至定州玮谓曰君相甚贵当为枢密使然吾昔为秦州闻徳明嵗使人以羊马货易于边课所获多少为赏罚时将以此杀人其子元昊年十三諌曰我本以羊马为国今反以资中原所得皆丨丨轻浮之物适足以骄惰吾民今又欲以此戮人丨丨日増羊马日减吾国其削乎乃止不戮吾闻而异之使人图其形信奇伟若徳明死此子必为中国患其当君之为枢密时乎盍自今学兵讲边事虽受教盖亦未必信也其后与张观陈执中在枢府元昊反杨义上书论兵上事上问三人皆不知遂皆罢之之孙为子由壻故知之】茶巾【韩翃寻胡处士不遇诗晓风吹药案晴日照丨丨】
　　茶墨【画墁録司马温公云丨丨正相反丨欲白丨欲黑丨欲新丨欲陈丨欲重丨欲轻如君子小人不同至如喜干而恶湿袭之以囊水之以色皆君子所好玩则同也】
　　茶鼓【林逋西湖春日诗春烟寺院敲丨丨夕照楼台卓酒旗　陈造县西诗丨丨适敲灵鹫院夕阳欲压赭圻城】
　　茶樯【许浑送人归吴兴诗春桥悬酒幔夜栅集丨丨】
　　茶器【宋史礼志皇帝御紫宸殿六参官起居北使见毕退赴客省茶酒遂宴垂拱殿酒五行惟从官已上预坐是日赐丨丨名果　陆零陵总记李约天性惟嗜茶能自煎谓人曰茶须缓火炙活火谓炭火之焰者也客至不限瓯数竟日执持丨丨不倦曽奉使行至陜州硖石县东爱渠水清流旬日忘发　白居易睡后茶兴忆杨同州诗此处置绳牀旁边洗丨丨　翁卷赠赵灵秀诗一轴黄庭看不厌诗囊丨丨每随身　徐贲答杨孟载池阁晚坐诗丨丨晚犹设歌壶醒不敲】
　　茶具【云溪友议陆羽造丨丨二十四事　王褒僮约烹丨尽丨酺已盖藏　皮日休丨丨十咏茶坞茶人茶笋茶籝茶舍茶灶茶焙茶鼎茶瓯煮茶　又禇家林亭诗萧疎桂影移丨丨狼籍苹花上钓筒　林逋复赓前韵且以陋居幽胜诧而诱之诗画共药材悬屋壁琴兼丨丨入船扉　文同诗惟携丨丨赏幽絶　宋无答马懐秀诗午灶添丨丨烟蓑罢钓竿　王冕吹箫出峡图诗酒壶丨丨船上头江山满眼随处游　王逢排难行我时载丨丨荡漾五湖船　陶宗仪南浦词孤啸拓篷窗幽情逺都在酒瓢丨丨】
　　茶灶【唐书陆防传居松江甫里不喜与流俗交虽造门不肯见不乗马升舟设篷席赍束书丨丨笔牀钓具往来时谓江湖散人　杨万里压波塘赋见藤尊下　白居易诗趁暖泥丨丨防寒夹竹篱　又偶吟诗晴教晒药泥丨丨闲看科松洗竹林　陈陶题紫竹诗幽香入丨丨静翠直碁局　皮日休有丨丨诗　李延兴诗天涯倦客此停骖丨丨烟消犹隠几　楼钥题陆放翁诗卷诗丨丨笔牀懐甫里青鞋布袜想云门　元好问独峰杨氏幽居诗惆怅朝阳一茅屋酒船丨丨负平生　又赠任文耀卿诗丨丨漫煎云脚散莲舟清啸月波凉　周坻五月二十日雨中饮南楼诗琴牀昨暮移髙阁丨丨经旬生緑苔　范梈山斋诗山斋朝雨竹光匀丨丨催添石火新　又秋日集咏诗长因午睡思丨丨却为朝吟款竹扃　顾瑛渔庄诗渔童樵青解歌舞丨丨笔牀随主賔】
　　茶垆【陆游过僧庵诗丨丨烟起知髙兴碁子声疎识苦心】
　　茶榨【北苑别録茶既熟谓丨黄须淋洗数过方入小丨以去其水又入大榨出其膏先是包以布帛束以竹皮然后入大榨压之至中夜取出揉匀复如前入榨谓之飜榨彻晓奋击必至于干净而后已盖建茶之味逺而力厚非江茶之比江茶畏沈其膏建茶惟恐其膏之不尽膏不尽则色味重浊矣】
　　茶槽【吴録峡中两岸髙岩峻壁斧凿之痕皴皴然而黒石滩最号险恶两山束江骤起水势不能平余来水势适平俗所谓丨丨者　范成大立春诗防胜金旛梦里丨丨药杵声中】
　　茶柜【白居易宿杜曲花下诗斑竹盛丨丨红泥罨饭罏】
　　茶臼【王维酬黎居士浙川作松龛藏药裹石唇安丨丨栁宗元夏昼诗日午独觉无余声山童隔竹敲丨丨　徐贲次韵答杨孟载池阁晚坐诗药房因雨闭丨丨待晴敲】
　　茶碾【茶録丨丨以银或铁为之黄金性柔铜及防石皆能生鉎不入用】
　　茶牀【五代史晋臣景延广传天福八年秋出帝幸大年庄还置酒延广第延广所进器服鞍马丨丨椅榻皆裹金银饰以龙凤　宋史仪卫志烛笼七十诸司御燎子丨丨快行亲从四人　朱庆余题任处士幽居诗湖云侵卧位杉露滴丨丨】
　　茶磨【侯鲭録山谷丨丨铭云楚云散尽燕山雪飞江湖归梦从此祛机　明一统志丨丨以石门山石为之出上犹县苍防缜密脉理如线极鲜明土人以白脉者为银线黄脉者为金线　云蕉馆纪谈升在重庆取涪江青防石为丨丨宫人以武隆雪锦茶碾之焙以大足县香霏亭海棠花味倍于常海棠无香独此地有香焙茶尤妙　蔡羽游石湖记遵岸百步得丨丨之观音岩又百步得治平寺之竹林西啓丨丨东绕拜郊台其山皆墙立其腹多怪木美箭望之蔚然深黑　范成大诗翕出丨丨旋　王宠踏青诗丨丨山前水似苔红妆队队蹋青来】
　　茶舂【袁士元夏日山居诗疎帘拂拂飏南薰睡起丨丨隔岸闻】
　　茶檐【宋史舆服志宗室戚里丨丨食合毋得以绯红盖覆】
　　茶筅【大观茶论丨丨以觔竹老者为之身欲厚重筅欲疎劲本欲壮而末必眇当如剑瘠之状盖身厚重则操之有力而易于运用筅疎劲如剑瘠则击拂虽过而浮沫不生　谢宗可丨丨诗此君一节莹无瑕夜聴松声玉华】
　　茶焙【宋史地理志建安有北苑丨丨龙焙　茶録丨丨编竹为之裹以箬叶盖其上以收火也隔其中以有容也纳火其下去茶尺许常温温然所以养茶色香味也　皮日休有丨丨诗】
　　茶籯【皮日休有丨丨诗】
　　茶笼【五代史王镕传镕少子昭诲年十嵗其军士有徳镕者藏之穴中乱定髠其发被以僧衣遇湖南人李震与之震匿昭诲于丨丨中载之湖南依南岳为浮屠易名崇隠　茶録丨丨茶不入焙者宜密封裹以蒻笼盛之置髙处不近湿气岳阳风土记见芦蒢下】
　　茶筐【祝允明暮春山行诗麦响家家碓丨提处处丨】
　　茶板【沈与求石壁寺诗秀色可餐吾事办粥鱼丨丨莫相夸】
　　茶镣【玉堂杂记禁门内许以丨丨檐子自随与执政等】
　　茶挟【唐诗纪事酉阳杂俎云一夕予坐以递送聮句为烦乃命工取细斑竹白金锁首如丨丨以递聮名之】
　　茶罗【茶録丨丨以絶细为佳罗底用蜀东川鹅溪画绢之密者投汤中揉洗以羃之】
　　茶囊【梦溪笔谈王城东素所厚唯杨大年公有一丨丨唯大年至则取丨丨具茶他客莫与也】茶角【林逋夏日寺居诗社信题丨丨楼衣笐酒痕】
　　茶串【翰林志凡正冬至不受朝俱入进名奉贺大忌进名奉慰其日尚食供素馔赐丨十丨】茶炉【薛士隆鴈荡山赋对棊枰举覆盂振药杵火丨丨刘禹锡浙西李相公述梦浙东元相公酬和诗丨丨依緑笋棊局就红桃　倪瓒送徐子素诗垂帘幽阁团云影贮火丨丨作雨声】
　　茶钤【茶録丨丨屈金铁为用以炙茶】
　　茶铛【李洞赠曹郎中崇贤所居诗药杵声中捣残梦丨丨影里煮孤灯　马戴题庐山寺诗别有一条投涧水竹筒斜引入丨丨　吴融和睦州卢中丞题茅堂十韵诗见兰舸下　陈造春寒诗沉炷丨丨且翠微归轩何惜小逶迤　陆游雨中诗茅屋松明照丨丨雪水煎　黄庚赠通元观唐道士竹乡诗云屋苔封烧药灶风林花落煮丨丨　吴莱五泄山纪游诗桑苎丨丨遗冻雪偓佺药杵落晴云】
