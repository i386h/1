<!-- { "loadSidebar": true } -->
　　盘石【汉书文帝纪髙帝王子弟地犬牙相制所谓丨丨之宗也　穆天子觞天子于丨丨之上　荀子国安于丨丨　韩诗外传圆居则若丘山之不可移也方居则若丨丨之不可防也　道徳指归论有道则固于丨丨寕于太山　水经江水又东迳右龙注水至博阳二村之间有丨丨广四百尺长六里而复殆于阻塞江川夏没冬出基亘通渚　又赣水之西岸有丨丨谓之石头津　又广固城北三里有尧山祠山之上顶旧有上祠今也毁废无复遗式丨丨上尚有人马之迹徒黄石而已　续齐谐记防稽赵文韶为东宫扶侍坐清溪中桥忽有青衣婢年十五六前曰王家娘子白扶侍闻君歌声有门人逐月游戏遣相闻耳须臾女到年十七八行歩容色可怜文韶即为歌草生丨丨音韵清畅枫窗小牍灵葩珍木接畛而芬丨丨槛泉奔流而激响　明一统志丨丨寺在真定府晋州治西金建江淹敕为朝贤荅刘休范书宗枝之衅逺则吴楚见禽于一壁丨丨之嬖近则江荆面于小将　徐陵双林寺傅大士碑居防髙松卧依丨丨　庾信周安昌公夫人郑氏墓志铭籍连帝谱既同丨丨门称通徳无废儒林　庐江小吏妻诗君当作丨丨妾当作蒲苇　宋之问答田征君诗家临清溪水溪水绕丨丨　顔真卿刻清逺道士诗诗劒池穿万仞丨丨坐千人　王维戏题丨丨诗可怜丨丨临泉水复有垂杨拂酒杯　孟浩然万山潭诗垂钓坐丨丨水清心亦闲　髙适奉酬睢阳李太守诗本枝彊我李丨丨冠诸刘　韦荘江南送李明府入闗诗正是中兴丨丨重莫将顦顇入都门】盘阪【髙适盘山秋夜诗上将顿丨丨诸军徧泉井　孟浩然行出东山望汉川诗平田出郭少丨丨入云长】
　　盘道【水经注初平中刘焉以鲁为督义司马往汉中断絶谷道用逺城治因即崤岭周回五里东临濬谷杳然百寻从南为丨丨登陡二里有余】
　　盘门【吴地记丨丨古作蟠门尝刻木作蟠龙以此镇越又云水陆相半沿洄屈曲故名丨丨又云吴大帝蟠龙故名门】
　　盘江【水经注榆水又迳贲古县北东与丨丨合盘水出律髙县东南盘町山　周繇登甘露寺诗丨丨上几层峭壁半垂藤】
　　盘谿【岑参与独孤渐道别诗鱼龙川北丨丨雨鸟鼠山西洮水云　储光羲留别安庆李太守诗兵家如讨逆敢以庶丨丨】
　　盘涧【水经河水又防丨丨注水出湖县夸父山】
　　盘泉【水经注濡河又东丨丨入焉水自西北东南流注濡河】
　　盘沟【韦居聴舆苏州承天寺西薕后普贤院有神曰丨丨】
　　盘涡【岑参江上阻风雨诗积浪成髙丘丨丨为嵌窟杜甫白水崔少府十九翁髙斋三十韵诗相对十丈蛟歘翻丨丨坼　又愁诗丨丨鹭浴底心性独树花发自分明】
　　盘余【水经注汉水右防丨丨水水出南山巴岭上泉流两分飞清派注南入蜀水北注汉津谓之丨丨口庾仲雝曰丨丨去湖城二十里】
　　盘古【信记直撄得丨丨髄搯得女娲瓤遮莫你古时千帝岂如我今日三郎】
　　盘庚【书丨丨丨丨迁于殷民不适有居率吁众慼出矢言　又丨丨斆于民由乃在位　又丨丨作惟渉河以民迁乃话民之弗率诞告用亶　又丨丨既迁奠厥攸居乃正厥位绥爰有众　释常谈五迁谓之丨丨尚书丨丨云殷帝五迁其国　欧阳修绛守居园池诗孰云已出不剽袭白断欲学丨丨书】
　　盘瓠【水经注辰溪水又经沅陵县西有武溪源出武山与酉阳分山水源石上有丨丨迹犹存矣丨丨者髙辛氏之畜犬也其毛五色髙辛氏患犬戎之暴乃募天下有能得犬戎之将军吴将军头者妻以少女下令之后丨丨遂衔吴将军之首于阙下帝大喜未知所报女开之以信为不可违请行乃以配之丨丨负妻入南山上石室中所处崄絶人迹不至帝悲思之遣使不得进经二年生六男六女丨丨死因自相夫妇　武陵记武山髙可万仞丰有丨丨石窟中有一石狗形云是丨丨之遗像】
　　盘云【祖咏赠苖发员外诗丨丨双鹤下隔水一蝉鸣】
　　盘风【杜牧鸦诗蔓垒丨丨下霜林接翅眠】
　　盘霄【袁桷拟剡亭赋爰有化鹤之叟迅翮珍馆舒风丨丨】
　　盘烟【杜牧忆游朱坡诗带雨经荷沼丨丨下竹村】
　　盘厓【岑参西亭子送李司马诗丨丨縁壁试攀跻羣山向下飞鸟低】
　　盘梯【刘长卿登州栖灵寺塔诗丨丨接元气半壁栖夜魄】
　　盘车【唐书艺文志董蕚画丨丨图】
　　盘韦【盐铁论古者椎车无柔栈舆无植及其后木軨不衣长毂数幅蒲荐苙盖盖无染丝之饰大夫士则单椱木具丨丨柔革常民染舆大軨蜀轮今庶人富者银黄华左搔结绥韬杠中者错鏕涂采珥靳飞铃】盘丝【沈佺期剪防诗弱叶丨丨发香蕤结素成】
　　盘绦【唐书李徳裕诏索丨丨缭绫千匹奏言立鹅天马丨丨掬豹文彩怪丽惟乗舆当御今广用千匹臣所未谕者】
　　盘髻【唐书西域康者传国人嗜酒好歌舞于道王防氊饰金杂寳女子丨丨幪黒巾缀金蘤生儿以石蜜啖之置胶于掌欲长而甘言持珤若粘云】
　　盘松【赵麟玉山草堂赋丨丨踞石孙竹穿沙】
　　盘根【后汉书虞诩诩为朝歌长笑曰不遇丨丨错节何以别利器乎　丈心雕龙夫不截丨丨无以验利器不剖文奥无以辨通才　新论见黼藻下　董思恭咏李诗丨丨植瀛渚交干横倚天　郑愔奉和春日幸望春宫诗幸同葵藿倾阳早愿比丨丨应荣　杜甫诗仙李丨丨大猗兰奕叶光　方干越州使院竹诗莫见凌风飘粉箨须知碍石作丨丨】
　　盘龙【古今注丨丨钗梁冀妇所制　小名録刘毅字希乐彭城人破桓元以功授都督淮南五郡军事豫州刺史封南平郡开国公都督宣城军事初桓元在南州起斋悉画丨丨号丨丨斋毅小字丨丨至是居焉李峤帘诗巧作丨丨势长迎飞燕游　沈佺期七夕曝衣篇双花伏兔画屏风四子丨丨擎斗帐　李颀郑樱桃歌赤花双簟瑚牀丨丨斗帐琥珀光　王昌龄朝来曲丨丨玉台镜唯待画眉人　孟浩然同张明府清镜叹妾有丨丨镜清光长昼发】
　　盘马【魏书来大千永兴初袭爵迁中散至于朝贺之日大千常着御铠丨丨殿前朝臣莫不嗟叹】盘羊【水经注见盘蛇下】
　　盘蛇【水经注自朱提至僰道有水歩道有黒水羊官水至崄难三津之阻行者苦之故俗为之语曰楢溪赤水丨丨七曲盘羊乌栊气与天通看都濩泚住柱呼尹庲降贾子左檐七里】
　　盘防【书无逸文王不敢丨于丨田以庶邦惟正之供蔡注文王不敢丨丨无度上不滥费下无过取　成公绥书体或若虬龙丨丨蛇蝉轩翥鸾鳯翺翔矫翼欲去　李白送族弟凝至宴堌诗雪满原野白戎装出丨丨】
　　盘戏【水经注晋太元十四年寕州刺史费统言晋寕郡滇池县两神马一白一黒丨丨河水之上】盘曲【王维燕子龛禅师诗裂地竞丨丨挿天多峭防】
　　盘薄【礡同法书要録任纵丨丨是称元规　江淹豫章颂丨丨广结捎瑟曽乔　翟楚贤碧落赋轻清为天而氤氲重浊为地而丨丨　卢鸿一涤烦矶歌灵矶丨丨兮溜奔错潄泠风兮镇冥壑　林逋秋日含山道中回寄历阳希然上人诗村落人家总入诗下驴丨丨立多时】
　　盘魄【庾信枯树赋根柢丨丨山崖表里】
　　盘结【吴志钟离牧牧问朝吏曰西蜀倾覆边境见侵何以御之皆对曰今二县山险诸夷阻兵不可以军惊扰惊扰则诸夷丨丨宜以渐安可遣恩信吏宣教慰】
　　盘互【汉书谷永百官丨丨亲踈相错　晋书宣帝纪帝亲帅太尉蒋济等勒兵出迎天子屯于洛水浮桥上奏曰先帝诏陛下秦王及臣升于御牀握臣臂曰深以后事为念今大将军爽背弃顾命败乱国典内则僭拟外専威权羣臣要职皆置所亲宿卫旧人并见斥黜根据丨丨纵恣日甚　唐书裴度传是时徐州王智兴逐崔羣诸军丨丨河北进退未一议者交口请相度乃以本官兼中书侍郎平章事】
　　盘纡【史记司马相如传云梦者方九百里其中有山焉其山则丨丨岪郁隆崇崒岑崟参差日月蔽亏交错紏纷上干青云罢池陂陁下属江河　房琯题汉州西湖诗举麾指极浦欲往更丨丨　岑参酬成少尹骆谷行诗千崖信萦折一径何丨丨　温庭筠雍台歌丨丨阑楯临髙台帐殿临流鸾扇开　欧阳修绛守居园池诗穷荒捜幽入有无一语诣曲百丨丨】
　　盘陀【杜甫魏将军歌星纒宝校金丨丨夜骑天驷超天河】
　　盘错【説苑酒食珍味丨丨于前】
　　盘缘【戴表元一大庵赋见枕托下】
　　盘散【史记平原君平原君家楼临民家民家有躄者丨丨行汲平原君美人居楼上临见大笑之　又同清异録世呼鹅为兀地奴谓其行歩丨丨耳】
　　盘固【南史邵陵王纶侯景之军所以未窥江外者政为藩屏丨丨宗镇彊密若自相鱼肉是谓代景行师景便不劳兵力坐致成効丑徒闻此何快如之】
　　盘郁【图画见闻志王维尝于清源寺壁画辋川图岩岫丨丨云水飞动　辍耕録防稽阳明洞天在秦望山后禹庙之西南云即古禹穴越之胜境也诸峯环耸丨丨空曲中有东岳行祠及老子宫　韦应物与从侄成绪游山水诗羣峰绕丨丨悬泉仰特异　张羽古朴树歌山僧爱此来诛茅丨丨苍翠当檐坳】盘皇【杨维桢皇娲补天謡丨丨开天露天丑夜半天星堕天狗】
　　盆
　　盆瓮【世説庄周贫者往贷粟于魏文侯曰待吾邑粟之来而献之周曰乃今者周之来见道傍牛蹄中有鲋鱼焉太息谓周曰我尚可活也周曰须我为汝南见楚王决江淮以溉汝鲋鱼曰今吾命在丨丨之中耳乃为我见楚王决江淮以溉我汝则求我枯鱼之肆矣】
　　盆瓶【礼记礼器夫奥者老妇之祭也盛于丨尊于丨注老妇先炊者也丨丨炊器也】
　　盆缻【缶同史记亷颇蔺相如赵王与秦王防渑池秦王饮酒酣曰寡人窃闻赵王好音请奏瑟赵王鼔瑟秦御史前书曰某年月日秦王与赵王防饮令赵王鼔瑟蔺相如前曰赵王窃闻秦王善为秦声请奏丨丨以相娱乐秦王怒不许于是相如前进缻因跪请秦王秦王不肯击缻相如曰五歩之内相如请得以颈血溅大王矣于是秦王不怿为一击缻相如顾召赵御史书曰某年月日秦王为赵王击缻】
　　盆甑【酉阳杂俎丨丨草即牵牛子也秋节后断之状如丨丨其中有子似蔓署预】
　　盆瓴【淮南子今夫穷鄙之社也叩丨拊丨相和而歌自以为乐矣尝试为之击建鼔撞巨钟乃始仍仍然知其丨丨之足羞也】
　　盆盎【魏志管辂注辂别曰裴使君问何平叔一代才名其实何如辂曰其才若丨丨之水所见者清不见者浊神在广博志不务学弗能成才欲以丨丨之水求一山之形形不可得则智由此惑　淮南子夫造化者之攫防物也譬犹陶人之埏埴也其取之地而已为丨丨也与其未离于地也无以异其已成然而破碎漫澜而复归其故也与其为丨丨亦无以异矣　又见升勺下　急就篇甀缶丨丨瓮防壶注甀小口罂也缶丨丨一类耳缶即盎也大腹而敛口盆则敛底而寛上缶字或作瓿瓿甊小罂也】
　　盆盂【淮南子今夫救火者汲水而趍之或以瓮瓴或以丨丨其方员鋭椭不同威水各异其于灭火钧也新论江河之流烂觜漂尸从横接连而人饮之者量大故也丨丨之水鼠尾一曳必呕吐而弃之者量小故】
　　【也】
　　盆榼【新论五行殊性俱为人用文武异材并为大益犹救火者或提丨丨或絜瓶盂其器方圆形体虽反名质相乖至于盛水灭火功亦齐焉】
