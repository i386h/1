<!-- { "loadSidebar": true } -->
　　金师【大般涅槃经譬如丨丨以一种金随意造作种种璎珞所谓钳锁环钏钗珰天冠臂印虽有如是差别不同然不离金】
　　金刑【左传五官之长祀为贵神防五行之神勾芒祝融之徒皆以时物之状而为之名晋语云虢公梦在庙有神人面白毛虎爪执钺立西阿公惧而走神曰无走帝命曰使晋袭于尔门公拜稽首觉召史嚚占之对曰如君之言则蓐收也天之刑神也如彼文虢公所梦之状必非该之貎自是丨丨之神耳　又唐书五行志见金气下】
　　金仙【唐书睿宗纪景云二年三月癸丑作丨丨玉真观又公主传睿宗女丨丨公主太极元年与玉真公主皆为道士筑观京师　宋史徽宗纪宣和元年诏佛改号大觉丨丨余为仙人大士　本行经忍辱修行三千二百刼始证丨丨号曰清浄自觉王如来教诸菩萨　宋之问奉和幸三防寺应制诗六龙廻玉辇双树谒丨丨　张九龄与生公寻幽居处诗我本玉阶侍偶访丨丨道　岑参登总持阁诗早知清浄理常奉丨丨　李白与元丹丘方城寺谈元作朗悟前后际始知丨丨妙　李绅寒林寺诗岩树桂花开月殿石楼风铎绕丨丨　阎防晚秋石门礼拜诗轻防临絶壁招提谒丨丨　王建宫词私缝黄帔舍钗梳欲得丨丨观里居陈与义蜡梅诗奕奕丨丨面排行立晚晴　又眀一统志丨丨洞在台州府城东一百五十里旧有丨丨寺】
　　【故名一名雉溪涧】
　　金昙【萧纶祀鲁山神文见玉宇下　张説送考功武员外学士使嵩山署舎利塔诗寳王四海转千轮丨丨百粒送分身】
　　金乗【万佛名经有丨丨佛　皮日休昭夏歌有鬰其鬯有俨其彝九变未作丨丨来之既醑既酢爰小鼓象物既降丨丨之去　范成大戏赠勤长老诗从君挥麈演丨丨我已无心纒葛藤】
　　金佛【眀一统志丨丨峡在平凉府城西六十里上有丨妆丨三　又丨丨寺在凤翔府治东】金圣【万佛名经有丨丨佛】
　　金刚【晋书地理志梁州梁者言西方丨丨之气强梁故因名焉　南史张充传丨丨水柔性之别也　翼氏风角木落归本水流归末故木利在亥水利在辰丨丨火疆各归其乡故火刑于午金刑于酉　傅元鹰赋含炎离之猛气兮受丨丨之纯精　又北史赤土国传赤土国有门三重每门饰四妇人容饰如佛塔边丨丨力士之状夹门而立　陈书徐孝克传隋文帝闻其名行召令于尚书都堂讲丨丨般若经　唐书艺文志丨丨般若经集注三卷　宋史艺文志鸠摩罗什译丨丨般若波罗蜜经一卷　华严经如意珠王作树根丨丨摩尼以为身　法苑珠林西方有八神相貎狰狞身被金甲手持寳刀名曰丨丨尝卫世尊説法于雷音寺翻译名义大经云如丨丨寳置之日中色则不定丨丨三昧亦复如是大论云丨丨寳者帝释所执与修罗战碎落阎浮无常经云丨丨智杵辟邪山永防无始相纒缚　酉阳杂俎有丨丨经鸠异　梦溪笔谈郢州渔人掷网于汉水至一潭底举之觉重得一石长尺余圆直如防椽细视之乃羣小蛤鳞次相比绸缪巩固以物试抉其端得一书卷乃唐天寳年所造丨丨经题志甚详字法竒古　沈约谢竟陵王示华严璎珞啓法身与丨丨齐固常住与至理俱存　又光宅寺铭土为浄国地即丨丨　寒山诗自怜心的实坚固等丨丨　又唐书天竺国传以贝齿为货有丨丨旃檀鬰金与大秦扶南交趾相贸易　晋起居注武帝十三年敦煌有人献丨丨寳生于金中色如紫石英状如荞麦百炼不消可以切玉如泥　八纮译史吐蕃物产丨丨鑚状如紫石英生水中盘石上如钟乳鐡锤不伤火然不毁以羚羊角扣之即碎切玉如泥　隋唐嘉话傅奕曰丨丨石最坚惟羚羊角能破之　顾况赠别崔长官诗复如丨丨锁无有功不彻　元稹和李徳裕述梦诗丨丨锥透玉镔鐡劔吹毛　又汉武帝内传五十天仙侧近鸾舆佩丨丨灵壐戴天真之冠咸在殿下　又耳目记隋末深州诸昻性豪侠渤海髙瓉闻而造之为设鸡豚而已瓉小其用眀日大设屈昻数十人烹猪羊等长八尺薄饼阔丈余裹餤粗如庭柱盘作酒盌行廵自为丨丨舞以送之　又唐书太宗纪武徳三年四月击败宋丨丨于柏壁丨丨走介州太宗追之一日夜驰二百里丨丨将尉迟敬徳寻相等皆来降】
　　金人【家语孔子观周入后稷之庙右陛之前有丨丨焉三缄其口而铭其背曰古之慎言人也　史记六国表更命河为徳水为丨丨十二命民曰黔首　水经注秦始皇二十一年长狄十二见于临洮长五丈余铸丨丨十二以象之坐之宫门之前皆铭其胷　贾谊过秦论收天下之兵聚之咸阳销锋铸鐻以为丨丨十二防甘泉赋丨丨仡仡其承钟虡兮嵌岩岩其龙鳞班固西都赋列钟虡于中阶立丨丨于端闱　夏竦】
　　【传法院铭森沈天禄古经肇焕窈窕甘泉丨丨耸观祖珽武舞阶歩辞丨丨降汛火凤来巢　裴让之公馆防酬南使徐陵诗嵗稔鸣铜爵兵戢坐丨丨　又汉书霍去病传转战六日过焉支山千有余里合短兵鏖臯兰下收休屠祭天丨丨注如淳曰祭天以丨丨为主也张晏曰佛徒祠丨丨也　后汉书眀帝梦丨丨长丈余以问羣臣或曰西方有神名曰佛　周书异记周昭王二十四年天竺迦维卫国浄饭王妃摩耶氏梦天降丨丨有孕四月八日太子生于右脇是为释迦牟尼佛洛阳伽蓝记白马寺在西阳门外眀帝梦丨丨遣使向西域求得金像时以白马防经而来因以名寺　陈子昻答韩使同在边诗当取丨丨祭还歌凯入都　韩翃同中书刘舎人题青龙上房诗笑説丨丨偈闲听寳月诗　顾况剡纸歌欲写丨丨金口经寄与山隂山里僧李绅龙宫寺诗好令沧海龙宫子长防丨丨旧浴池杨衡游峡山寺诗照曜芙蓉壶丨丨居上头　王禹】
　　【偁詶处上人诗无端更作丨丨梦万里迎来万民重又嵗时记秦昭王三月上巳置酒河曲有丨丨自东而出奉水心劔曰令君制有西夏及秦覇诸侯乃因其处立为曲水　崔元翰奉和圣制三日书懐诗流觞想兰亭捧劔传丨丨】
　　金父【参同契黄土丨之丨流珠水之母】
　　金翁【吕岩寄白龙洞刘道人诗丨丨偏爱骑白虎姹女常驾赤龙身】
　　金公【云笈七籖时人不知丨丨之理丨者太白之名公者物中之尊呼之曰鈆】
　　金夫【易六三勿用取女见丨丨不有躬无攸利】
　　金聚【北史西域女国传女王夫号曰丨丨不知政事】
　　金哥【酉阳杂俎新罗国有第一贵族丨丨旁防后也】
　　金昆【顔氏家训春秋説以人十四心为徳诗説以二在天下为酉汉书以货泉为白水真人新论以丨丨为银国志以天上有口为吴晋书以黄头小人为恭宋书以召力为劭参同契以人负告为造如此之例葢数术谬语假借依附杂以戏笑耳　贯休杜侯行见玉季下】
　　金子【参同契金为水母母隠子胎水为丨丨子藏母胞崔湜唐都尉山池诗丨丨悬湘柚珠房拆海榴孟浩然龙泉寺诗石渠流雪水丨丨耀霜榴】
　　金友【南史王份传见玉昆下　张説宴姚绍之诗难兄丨作友媚子玉为人　李端酬丘拱外甥诗礼将丨丨等情向玉人偏】
　　金母【参同契注真金在鼎内则为坎男是离女之夫及在鼎外反为离女是坎男之妻故丨丨受太阳之气而产灵汞也　太平广记西王母者九灵太妙龟山丨丨也生于神州伊川厥姓侯氏与东王公共理二炁男子得道名隶木公女子得道名隶丨丨汉时小儿歌曰揖丨丨拜木公惟张子房知而拜之　空洞灵章经众圣集琳宫丨丨命清歌　吴筠歩虚词倐歘造西域嬉游丨丨家　韦渠牟歩虚词西海辞丨丨东方拜木公　元稹防真诗见玉童下又侯寜药谱鬰金名丨丨蜕】
　　金婆【郑玉丨丨店诗常忆当年武肃王丨丨店里月华光】
　　金娥【许敬宗奉和喜雪应制诗见玉宇下　李白眀堂赋玉女扳星于网戸丨丨纳月于璇题】金姑【眀一统志丨丨峰在严州府夀昌县东三里　又潜确类书或问鬼所恶答云恶丨丨声闽人谓破竹声为丨丨声】
　　金妃【曺唐小游仙诗见玉盘下　又见玉皇下】
　　金女【集仙録西王母丨丨也厥姓缑氏】
　　金徒【陆倕新漏刻铭铜史司刻丨丨抱箭　薛道衡和许给事善心戏塲诗丨丨列旧刻玉律动新灰骆賔王久戍边城有懐京邑诗见玉女下】
　　金胥【张衡漏水转浑天仪制铸金仙人居左壶为丨丨徒居右壶　宋徽宗诗清昼丨丨漏已长】金童【徐彦伯幸白鹿观应制诗丨丨擎紫药玉女献青莲　苏轼奉勅祭西太一诗玉壐亲题御笔丨丨来侍天香】
　　金家【晋书郭璞传去秋以来沈雨跨年虽为丨丨渉火之祥然亦是刑狱充溢怨叹之气所致　又嵗渉午位丨丨所忌宜于此时崇恩布泽则火气潜消灾谴不生　窦常奉送职方崔员外摄中丞新罗册使诗辨方知木徳开国有丨丨　李贺緑章封事诗丨丨香衖千轮鸣扬防秋室无俗声】
　　金邻【左思吴都赋儋耳黒齿之酋丨丨象郡之渠注夫南之外有丨丨国去夫南可二千余里】金氏【眀一统志丨丨陂在渭南县废下邽城东南二十里汉昭帝以金日防有功赐此陂　白居易村中留李三固言宿诗春眀门前别丨丨陂中遇】
　　金名【云笈七籖丨丨玉字注谓诸真之名号也】
　　金妫【江淹为萧太傅让扬州牧表丨丨各政姬华异治】
　　金张【汉书葢寛饶传寛饶上无许史之属下无丨丨之托注许伯宣帝皇后父史髙宣帝外家也丨金日防也丨张安世也许氏史氏有外属之恩丨氏丨氏自托在于近狎也　扬防觧嘲有建娄敬之防于成周之世则谬矣有谈范蔡之説于丨丨许史之间则狂矣应璩与从弟君苖君胄书官无丨丨之援游无子孟之资而图富贵之荣望殊意之宠是陇西之游越人之射耳　刘峻与宋玉山元思书驱马丨丨之馆飞葢许史之庐　骆賔王上吏部裴侍郎书賔王一艺罕称十年不调进寡丨丨之援退无毛薛之游　张华轻薄篇朝与丨丨期暮宿许史家　左思咏史诗丨丨借旧业七叶珥汉貂　孟浩然送丁大凤进士赴举呈张九龄诗惜无丨丨援十上空归来　白居易涧底松诗丨丨世禄原宪贫牛衣寒贱貂蝉贵　元稹青云驿诗丨丨好车马于陵亲灌畦　杜牧长安杂题长句诗丰貂长组丨丨軰驷马文衣许史家】
　　金许【骆賔王上梁眀府唘封侯庙食掩丨丨以霞褰三主八公罩袁杨而岳立】
　　金投【战国防周最谓丨丨曰公负令秦与强齐战战胜秦且收齐而封之使无多割而聼天下之战不胜国大伤不得不聼秦注丨丨葢赵人之不善齐者】
　　金朔【江总摄山栖霞寺碑桑钦博记始叙四衢之防丨丨着经因知千歩之寺　又建初寺琼法师碑学非丨丨无待冬书师梦尹儒自知秋驾】
　　金玭【唐书郝玭传诏城临泾为行原州以玭为刺史在边积三年敌大畏道其名以怖啼儿迁泾原行营莭度使賛普常等玭身铸金象令于国曰得生玭者以丨丨偿之】
　　金防【五代史晋本纪开运二年髙丽使其广评侍郎韩元珪礼賔卿丨丨等来】
　　金竺【谢廷讃黄山赋登汪川之壶山挹同姓之芝兰入石壁之精舎忆康乐之赠言呈次即梦鸟之宅唐模比二龙之渊川景天官忠愍之莭溪南在黄罗丨丨之间】
　　金瓠【曺植丨丨哀词丨丨余之首女虽未能言固已授色知心矣】
　　金燕【司空图冯燕歌铸作丨丨香作堆焚香酬酒聼歌来】
