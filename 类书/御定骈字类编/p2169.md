<!-- { "loadSidebar": true } -->
　　犬彘【渑水燕谈録平原刘永锡天圣末以虞曹外郎知千乗县一日与门生对食永锡以馒头食畜犬生曰丨丨食人食古人所讥况珍味耶犬不食瞠视之以去数日不知所在一夕犬至跑门阈将入生起视之知其将害已卷衾作人卧于牀上升栋避之犬入登牀噬之觉非人吼怒出户掷尾作声而死】
　　犬主【广古今五行志安帝义熈年谯县崔仲文与防稽石和俱为刘抚军吏仲文养一犬以猎麋鹿无不得也和甚爱之乃以丁奴易之仲文不与及仲文入山猎至草中和杀仲文欲取其犬犬齧和守其主尸爬地覆之后诸军出猎见犬守尸人识其主因还启刘抚军石和假还至府门犬便牵衣号吠人复白抚军曰此人必杀丨丨因録之抚军考问果得其实遂杀石和　陈随隠漫録安晚郑公私居青田府鹿食民稻犬噬杀之府嘱守黥丨丨幕官拟曰鹿虽牌犬不识字杀某氏之犬偿郑府之鹿足矣守乃从之】
　　犬防【齐民要术食经曰作丨丨法犬肉三十斤小麦六升白酒六升煮之令三沸易汤更以小麦白酒各三升煮令肉离骨乃擘鸡子三十枚着肉中便裹肉甑中蒸令鸡子得干以石迮之一宿出可食名曰丨丨】犬声【捜神记见犀犬下】
　　犬名【论衡亡猎犬于山林大呼丨丨则鸣号而应其主人犬异闻呼而应者识其主也】
　　犬字【本草释名时珍曰丨丨象形故孔子曰视丨丨如画狗】
　　犬山【越絶书丨丨者句践罢呉畜犬猎南山白鹿欲得献呉神不可得故曰丨丨其髙为犬亭】犬邱【左传齐侯将平宋卫有防期宋公以币请于衞请先相见衞侯许之故遇于丨丨　地理通释成王旣卜营洛邑建明堂朝诸侯复还酆鄗故书序曰还归在丰至懿王徙丨丨今京兆槐里是也世本懿王居丨丨地理志右扶风槐里县周曰丨丨懿王都之括地志丨丨故城一名废城在雍州始平县东南十里即周懿王所都汉髙祖三年更名槐里今京兆府兴平县秦纪非子居丨丨】
　　犬台【汉书江充传初充召见丨丨宫自请愿以所常被服冠见上上许之注晋灼曰黄圗上林有丨丨宫外有走狗观也　小学绀珠见麋池下　杜牧李给事中敏诗元礼既归缑氏学江充来见丨丨宫】犬亭【越絶书见犬山下】
　　犬戎【左传闵公二年春虢公败丨丨于渭汭　国语穆王将征丨丨　杜甫夔府咏懐诗即今龙廏水莫帯丨丨羶】
　　犬封【山海经海内北经西王母梯几而戴胜杖其南有三青鸟其东有丨丨国贰负之尸在大行伯东丨丨国】
　　犬韬【小学绀珠见虎韬下】
　　犬人【周礼秋官丨丨下士二人　又丨丨掌犬牲凡祭祀共犬牲用牷物伏瘗亦如之】
　　犬子【晋书五行志惠帝元康中吴郡娄县人家闻地中有丨丨声掘之得雌雄各一还置窟中覆以磨石经宿失所在　又史记司马相如传司马相如者蜀郡成都人也字长卿少时好读书学击剑故其亲名之曰丨丨　梁昭明太子应钟十月啓见牛衣下范成大诗丨丨地寒徒壁立元龙身嬾谩楼髙】
　　犬【周礼巾车木车蒲蔽丨丨尾櫜疏饰小服皆疏注丨丨以犬皮为覆笭　又素车棼蔽丨丨素饰小服皆素】
　　犬灯【范成大纪吴下节物诗小家厖独踞自注丨丨】
　　犬牲【周礼大司冦大祭祀奉丨丨注犬属西方金犬旣当方之畜故司冦奉进丨丨也　又小司冦小祭祀奉丨丨　又士师凡刉珥则奉丨丨】
　　犬羮【礼记内则折稌丨丨兔羮疏稌稻也谓细析稻米为饭以丨为丨此三者亦味相宜也】犬蛊【捜神记鄱阳赵寿有丨丨时陈岑诣寿忽有大黄犬六七群出吠岑后余相伯归与寿妇食吐血几死乃屑桔梗以饮之乃愈】
　　犬衔【五灯防元南岳西园兰若昙藏禅师养一犬常夜经行时其丨丨师衣师即归方丈　唐球山东兰若遇静公夜归诗问寒僧接杖辨语丨丨衣】
　　犬防【黄庭坚跛奚移文丨丨铛鼠窥瓶皆汝之罪】
　　犬馋【韦庄李氏小池亭十二韵诗见鸡辩下】
　　犬嗾【王令呼鸡诗见鸡呼下】
　　犬毙【左传大子祭于曲沃归胙于公公田姬寘诸宫六日公至毒而献之公祭之地地坟与犬丨丨与小臣小臣亦毙】
　　犬祸【后汉书五行志言之不从是谓不乂厥咎僣厥罚恒旸厥极忧时则有丨丨】
　　犬烹【髙似孙松江蟹舍赋见鸿罹下】
　　犬诈【邵雍洛阳懐古赋见龙噬下】
　　犬骏【孔融圣人优劣论马之骏者名曰骐骥丨之丨者名曰韩卢】
　　犬狞【周昙臧孙诗诸孟憎吾似丨丨贤臧哭孟倍伤情】
　　犬暖【白居易犬鸢诗见鸢饱下】
　　犬娇【李廓长年少年行丨丨眠玉簟鹰掣撼金铃】
　　犬饥【元稹君莫非乐府以蝉易犬蝉死丨丨】
　　犬良【易林狡趯趯丨丨逐咋雄雉受害为鹰所获】
　　犬踦【易林羊子逐丨丨不得】
　　犬畏【易林丨丨虎狼依人作辅】
　　犬获【诗跃跃毚遇丨丨之】
　　犬驯【诗遇犬获之笺遇犬丨之丨者谓田犬也疏以能获兔知是丨之丨扰者谓田犬也犬有守犬田犬故辨之　元稹诗龙因雕字识丨为送书丨】
　　犬惊【元稹江边诗见鸡乱下】
　　犬入【储嗣宗胡山诗丨丨五云音信絶鳯楼凝碧悄无声】
　　犬迎【杜甫重过何氏园诗丨丨曽宿客鸦防落巢儿】
　　犬行【周贺晚题江馆诗澄波月上见鱼掷晚径叶多闲丨丨】
　　犬走【北齐书徐之才传之才与朝士出游遥望羣丨竞丨诸人试令目之之才即应声云为是宋鹊为是韩卢为逐李斯东走为负帝女南徂】
　　犬齧【宣室志神龙时唐休璟为相有门僧出言多中一日谓休璟曰公有大祸不逺数月然可以禳之公惧而问计僧曰可于卑冗官中孤寒有才干者用为曹官因得张君为之乃问所为僧曰张君赴部之时当令求二犬髙数尺而神骏者张到部即求得二犬髙四尺献之休璟大恱召僧视之僧曰极善肓后旬日有二刺客为丨所丨而毙】
　　犬癎【本草主治狗齿磨汁治丨丨】
　　犬伤【本草主治狗尾烧灰敷丨丨】
　　犬哭【隋巢子昔三苗大乱龙生于庙丨丨于市】
　　犬鸣【王炎丰年謡稻如马尾覆沟堘桑柘隂中鸡丨丨】
　　犬嘷【五代史四夷附録契丹北有狗国人身狗首长毛不衣语若丨丨其妻皆人】
　　犬废【战国防齐欲伐魏淳于髠谓齐王曰韩子卢者天下之疾犬也东郭防者海内之狡兔也韩子卢逐东郭防环山者三腾山者五兔极于前丨丨于后犬免俱罢各死其处田父获之无劳勌之苦而擅其功今齐魏乆相持以顿其兵敝其众臣恐强秦大楚承其后有田父之功齐王惧谢休将士】
　　犬多【宣靖妖化録宣和五年京师城北官民牧羊地忽有野犬不知所从来入羊羣中鸣叫左右前后诸犬皆往聚防一羊间一犬黒白交映至次日城内外诸犬毕集凡扰扰两日丨丨羊少皆齧杀其羊】犬白【江邻几杂志康定中侍禁李贵为西边寨主妻为昊贼掳去家中一白犬颇驯扰妻祝曰我闻丨之丨乃前世为人也尔能送我归乎犬俯仰如听命即裹粮随之有警则引伏草间渴即濡身而过凡六七日出贼境其夫无恙朝廷封崇信县君】
　　猧
　　猧儿【王涯宫词白雪丨丨拂地行惯眠红毯不曽惊髙啓题李廸画犬诗丨丨偏吠客花下卧晴莎按猧一作护　康彦登诗帘前惊起雪丨丨无名氏醉公子词门外丨丨吠知是萧郎至】
　　猧子【酉阳杂俎上夏日尝与亲王碁令贺懐智独弹琵琶贵妃立于局前观之上数子将轮贵妃放康国丨丨于坐侧丨丨乃上局局子乱上大恱】
　　猧眠【范成大春日诗药栏花暖小丨丨雪白晴云水碧天】
　　猧寒【范成大习闲诗见猫防下】
　　兽
　　兽身【山海经西山经刚山多防木多防琈之玉刚水出焉北流注于渭是多神□其状人面丨丨一足一手其音如钦　又东山经凡东次二经之首自空桑之山至于防山凡十七山六千六百四十里其神状皆丨丨人面戴觡其祠毛用一鸡祈婴用一璧瘗　又中山经凡厘山之首自鹿蹄之山至于元扈之山凡九山千六百七十里其神状皆人靣丨丨其祠之毛用一白鸡祈而不糈以彩衣之　又大荒东经有小人国名请人有神人靣丨丨名曰犂之尸　又海外南经讙头国或曰讙朱国厌火国在其国南丨丨黒色生火出其口中　又南方祝融丨丨人靣乗两龙　又海外东经大人国为人大奢比之尸在其北丨丨人靣大耳珥两青蛇　又海内西经昆仑南渊深三百仞开明丨丨大类虎而九首皆人靣东向立昆仑上　又海内北经阘非人靣而丨丨青色】
　　兽首【山海经海内北经环狗其为人丨丨人身一曰猬状如狗黄色】
　　兽头【晋书邓攸传为淮南太守梦行水邉见一女子猛兽自后防其盘囊占者以为水边有女汝字也防盘囊者新丨丨代故丨丨也不作汝隂当汝南也　急就篇豹首落莫兔防鹤注见豹首下　韩琦闵稼诗髙田谷穗拖牛尾卑地庄窠没丨丨】
　　兽角【吕览猛丨之丨能以为城　庾信哀江南赋地平鱼齿城危丨丨　苏舜钦寒夜诗见犀鳯下】兽面【北史栁彧传彧见都邑百姓作角抵戏奏曰窃见京邑爰及外州每以正月望后充街塞陌鸣鼔聒天燎炬照地人戴丨丨男为女服非益于化实损于人请颁天下并即禁防　元好问移居诗雷文绕杖节丨丨出佩璜　呉莱观周天星象图诗跳踉鬼脚防舑舕丨丨頳】
　　兽目【国史补风俗贵茶茶之名品益众东川有神泉小团昌明丨丨峡州有碧涧明月芳蕊茱萸簝　元稹代曲江老人诗建簴崇牙盛衔钟丨丨嗔】
　　兽鼻【北齐书元景安传肃宗曽与羣臣于西园燕射设侯去堂四百余歩中的者赐与良马有一人射中丨头去丨寸余唯景安最后有一矢未发操弓引满正中丨丨帝嗟赏称善】
　　兽吻【南史顔竣传论士逊援笔数罪陵讐犯难饵彼慈亲再之丨丨以此为忠无闻前诰　孙绰庾亮碑拯神噐于丨丨扶帝座于己倾】
　　兽口【刘筠诗丨丨时飘侍史香】
　　兽牙【唐书南蛮传婆利者俗黒身朱髪而拳鹰爪丨丨穿耳傅珰以古贝横一幅缭于腰】
　　兽乳【庾信司马裔墓志铭寒覆鸟翼饥吞丨丨】
　　兽干【仪礼特牲馈食礼尸三饭告饱祝侑主人拜佐食举干户受振祭哜之佐食受加于肵俎举丨丨鱼一亦如之注干长胁也兽腊其体数与牲同】
　　兽心【史记三王世家维六年四月乙巳皇帝使御史大夫汤庙立子旦为燕王曰于戏荤粥氏虐老丨丨侵犯寇盗加以奸巧边萌朕命将率徂征厥罪万夫长千夫长三十有二君皆来降旗奔师荤粥徙域北州以绥　魏书蠕蠕传安北将军懐朔镇将杨钧表传闻彼人已立主是阿那瓌同堂兄弟夷人丨丨已相君长恐未肯以杀兄之人郊迎其弟　孟郊择友诗人中有丨丨几人能真识】
　　兽背【陆游诗异砚出汉嘉温润苍玉质因形作丨丨得墨如防漆】
　　兽胎【淮南子丨丨不贕鸟卵不毈】
　　兽皮【周礼司弓矢中秋献矢箙注箙盛矢噐也以丨丨为之】
　　兽足【古噐评周丨丨鼎耳腹纯素縁与足皆作兽形】
　　兽蹄【孟子见鸟迹下】
　　兽尾【仪礼特牲馈食礼宗人举丨丨告举鼎□告絜晋书夏统传贾充问卿居海濵能随水戏乎荅曰可乃操柁正橹折旋中流飞鹢首掇丨丨奋长梢而船直逝者三焉　刘知几思慎赋履丨丨而不咥探龙颔以获奇】
　　兽歩【梁武帝移京邑檄龙骧丨丨并集建业】
