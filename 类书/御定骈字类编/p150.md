<!-- { "loadSidebar": true } -->
　　雾歇【宋书王彭传元嘉初父又丧亡家贫力弱无以营葬兄弟二人画则佣力夜则号感乡里并哀之乃各出夫力助作塼塼须水而天旱穿井数十丈泉不出墓处去淮五里荷担逺汲困而不周彭号天自诉如此积日一旦大雾丨丨塼灶前忽生泉水乡邻助之者并嗟叹神异　李华木兰赋灵山丨丨蔼蔼林樾　吕令则义井赋入夜云开涵长河之短直向晨丨丨映大天之小圆　王起蜃楼赋丨丨烟销云归月朗　李巨仁钓竿篇潭迥风来易川长丨丨难李白翫月逹天门诗日出宿丨丨】
　　雾消【冯时可月赋云卷夕鳞丨丨轻翳　张贲奉和袭美先辈悼鹤诗云减丨丨无处问只留华髪与衰翁　胡曽早发潜水驿谒郎中员外诗青野丨丨凝晋洞碧山烟散避秦溪】
　　雾豁【刘基清斋记太虚澄朗烟空丨丨日月光华原野昭旷而天地为之清焉】
　　雾息【柳宗元柳州贺破东平表介丘丨丨已望翠华之来沂水风生更起舞雩之咏】
　　雾披【魏书邢峦传淮外丨丨徐方卷濭　傅亮进封宋公为宋王诏仓兕甫训则许郑风偃钲钺未指则瀍洛丨丨】
　　雾卷【江淹为萧骠骑让太尉増封第二表见烟袪下温子升寒陵山寺碑俄而丨丨云除氷离叶散无名氏登天坛山望海日初出赋气澄丨丨月落星残唐武后享昊天乐章朝坛丨丨曙岭烟沉　李嘉祐九日送人诗水澄千室倒丨丨四山长】
　　雾喷【梁简文帝马寳颂序丨丨纷霏流沫飘卤元稹春分投简阳明洞天诗见烟下】
　　雾冷【袁桷玉堂合欢花诗云窻丨丨文书静留取余清散逺香】
　　雾深【薛逢天上种白榆赋易古移今烟浓丨丨当空耀木向日舒隂　杜甫野望诗逺水兼天浄孤城隐丨丨　袁桷善之佥事兄南归述懐诗丨丨沐豹日炯粲文雉】
　　雾甚【新论谗邪之蔽善人也犹朝日洞明丨丨则不见天沙石至浄流浊则不见地】
　　雾昬【后汉书马融传广成颂黄尘勃滃闇若丨丨　方干送钱特卿赴职天台诗丨丨不见西陵岸风急先闻瀑布声　张蠙喜友人日南回诗白日丨丨张夜烛穷冬气暖着春衣】
　　雾暗【江总陇头水乐府丨丨山中日风惊陇上湫】
　　雾密【梁简文帝昭明太子集序见霞章下　谢偃髙松赋月起阳爻歳穷隂律匝地氷厚周空丨丨　柳宗元感时书事诗丨丨前山桂氷枯曲沼蕸袁桷扈跸开平诗尘深疑防重丨丨觉衣蒸】
　　雾积【王勃兠率寺浮图碑丨丨千楹霞张万栱张叔卿空灵岸诗丨丨川原暗山多郡县稀】雾聚【旧唐书魏徴传魏公起自叛徒奋击大呼四方响应万里风驰云合丨丨众数十万威之所被将半天下　卢照邻益州至真观黎君碑武骑迁升之路冠盖云飞文翁讲肄之堂英灵丨丨　曹植游观赋从熊罴之武士荷长防而先驱罢若云归防如丨丨】
　　雾委【宋史朱昂传蓄为志兮璞藏发为文兮丨丨　沈约内典序感降参差云霏丨丨】
　　雾臻【宋书袁豹伐蜀檄神兵四临天网宏掩衡翼千里金鼓万张组甲贝胄景焕波属华夷百仆云防丨丨以此攻战谁与为敌】
　　雾集【史记淮隂侯传蒯通曰天下初发难也俊雄豪杰连号一呼天下之士云合丨丨鱼鳞杂遝熛至风起当此之时忧在亡秦而已　汉书雄传翕赫曶霍丨丨合兮半散照烂粲以成章　后汉书杨伦传夫圣王所以听僮夫匹妇之言者犹尘加嵩岱丨丨淮海虽未有益不为损也　蜀志郤正传谋夫演略武士奋威云合丨丨风激电飞　宋书顾觊之传昔两都全盛六合殷昌丨丨贵宠之闾云动权豪之术钧贸贻谈岂惟陈张而已　又鲍照河清颂序见烟霏下　陆机辨亡论哮之羣风驱熊罴之族丨丨　徐陵徐州刺史侯安都徳政碑自羯虏侵华羣蛮纵轶后臯桂部之地四战五逹之郊郡境贤豪将谋御难长者佥论推公主盟义士雄民星罗丨丨　卢思道祭漅湖文楚俘丨丨冀马星罗】
　　雾绕【刘长卿送徐大夫赴广州诗丨丨龙山暗山连象郡遥】
　　雾郁【吴志陆传苍梧南海嵗有旧风障气之害风则折木飞砂转石气则丨丨飞鸟不经自至州风气絶息商旅平行民无疾疫田稼丰稔】
　　雾合【诗英英白云露彼菅茅露亦有云疏言露亦有云者露云气微不映日月不得如雨之云耳非不云也若露浓丨丨则清旦为昏亦是露之云也　周书文帝纪今便分命将帅应机进讨或趋其要害或袭其窟宅电绕蛇击丨丨星罗　卢思道为隋檄陈文虎夫万队豹骑千羣并骨勇肉飞风骧丨丨　杨炯庭菊赋云布丨丨箕舒翼张】
　　雾塞【后汉书光武帝纪赞九县飇回三精丨丨注九县九州也飇回谓乱也三精日月星也丨丨言昏昧也　齐书萧頴胄传江州邵陵王湘州张行事王司州皆逺近悬契不谋而同并勒骁猛指景风驱舟舰鱼丽万里盖水车骑云屯平原丨丨　周书文帝纪正光之末天下沸腾尘飞河朔丨丨荆沔】
　　雾防【后汉书党锢传序自武帝以后崇尚儒学懐经协术所在丨丨至有石渠分争之论党同伐异之说守文之徒盛于时矣　梁简文帝曲水诗序都人野老云集丨丨　骆賔王上瑕丘韦明府啓潄流逸客望骥足以云蒸栖泌遗才欵龙门而丨丨夏侯湛禊赋车驾鳞萃男女丨丨】
　　雾勃【渤同王潭双瀵泉赋风骇丨丨烟涌云蒸　蒲道源新麯米酒歌天施雷动飞玉尘丨丨云蒸成麯蘖】
　　雾激【江淹齐太祖髙皇帝诔合乃丨丨离则霰分】
　　雾染【吴均诗仆本幽并儿抱劒事边陲风乱青丝络丨丨黄金羁】
　　雾起【杜甫晚秋陪严郑公摩诃池泛舟诗湍驶风醒酒船回丨丨隄】
　　雾阻【张说游洞庭湖湘诗翫幽轻丨丨讨异忘曛逼】
　　雾拥【吴龙翰古梅赋乃导引其形躯兮如丨丨而云埀如鸿飞而虎踞　隋元会大飨歌八屯丨丨七萃云披】
　　雾咽【宋书元凶劭传楼舰腾川则沧江丨丨锐甲赴野则林薄摧根】
　　雾乱【伍辑之柳花赋或风回而游薄或丨丨而飇零】
　　雾结【唐太宗王羲之书赞烟霏丨丨鳯翥龙蟠心摹手追此人而已】
　　雾裂【柳宗元笼鹰词云披丨丨虹霓断霹雳掣电梢平冈】
　　雾变【申时行瑞莲赋见霞蒸下】
　　雾隔【张曙击瓯楼赋曲阕酒阑烟迷丨丨】
　　雾鎻【画鉴关仝丨丨山关图差嫩是早年真迹在京师人家】
　　雾晻【晋书石季龙载记赞尘飞五岳丨丨三精】
　　雾涌【刘峻广絶交论故絪緼相感丨丨云蒸嘤鸣相召星流电激　陈樵蔗庵赋负墙而立者丨丨云移讫不知其中之何似】
　　雾青【张祜题虎丘寺诗丨丨山月晓云白海天秋】
　　雾黒【许浑维舟秦淮过温州李给事宅诗丨丨连云栈风狂截海帆】
　　雾洽【王勃七夕赋皇慈丨丨圣渥天浮】
　　雾掩【黄庭坚诗谷口岩前见佛灯云遮丨丨碧层层】
　　雾隠【杜甫暮寒诗丨丨平郊树风含广岸波　薛能孔雀诗曽处嶂中真丨丨每过庭下似春来】雾错【王勃九成宫东台山池赋既而仰瞻頳峤傍窥黛壑复嶂烟回攒溪丨丨】
　　雾泊【戴表元喜友堂赋昔也斯墟风栖丨丨今也斯堂啸歌燕乐】
　　雾敛【李绅橘园诗江城丨丨轻霜早园橘千株欲变金】
　　雾交【杜甫晨雨诗丨丨才洒地风逆旋随云】
　　雾薄【来鹄闻蝉诗緑槐隂里一声新丨丨风轻力未匀】
　　雾跃【王勃上刘右相书风腾丨丨指麾成烈士之功蠖屈虬奔谈笑坐羣卿之右　又平台秘略幼俊赞列后云腾英童丨丨】
　　雾映【杜甫诗涛翻黒蛟跃日出黄丨丨】
　　雾叠【令狐楚谢端午赐物状衣裳丨丨诏书云繁】
　　雾惨【王勃乾元殿颂尘惊八际丨丨三都　安熈诗丨丨云愁结暮隂游方客子正悲吟】
　　雾悄【陆采药赋不同乎禀簮裾而丨丨秉礼义以霜明】
　　雾离【阮籍大人先生传云气解而丨丨兮霭奔散而永归】
　　雾盖【温庭筠晓仙謡丨丨狂尘亿兆家世人犹作牵情梦】
　　雾眇【陈山甫汉武帝重见李夫人赋想车尘于丨丨疑佩响扵风余】
　　雾折【朱邺扶桑赋丨丨烟融孤光在东长迎旭日先得春风】
　　雾轻【唐髙宗过温汤诗暖溜惊湍驶寒空碧丨丨】
　　雾罢【王勃采莲赋见烟释下】
　　雾开【刘禹锡送鸿举游江西诗庐山丨丨见瀑布西江月浄闻渔歌】
　　雾除【史记司马相如传莅飒卉歙焱至电过兮焕然丨丨霍然云消】
　　雾敞【王勃益州徳阳县善寂寺碑重扃丨丨复殿云深】
　　雾灭【王僧孺初夜文万累烟消百灾丨丨　掲傒斯登祝融峰诗龙拏鳯攫熊虎掷云生丨丨何时极】雾失【庾信彭城公夫人尒朱氏墓志烟霾杳嶂丨丨遥村　李峤诗邙巩云外来咸秦丨中丨】雾辟【谢偃玉牒真记丨丨云岸霞褰日观　王勃平原郡公状章沟丨丨曳鹖尾而晨趋甲馆烟开奉髦头而夜警】
　　雾彻【卢思道为隋檄陈文吕梁之役贯盈恶稔曽未交绥云卷丨丨　虞世南和銮舆夕顿戏下诗丨丨轩营近尘暗苑城遥】
　　雾静【王勃采莲赋丨丨江垠气恬海冥　唐彦谦中秋夜翫月诗丨丨不容豹隐氷生惟恐夏虫疑】雾濯【杜审言望月诗丨丨清辉古风飘素影寒】
　　雾舒【江淹为萧骠骑解严输黄钺表臣某言逆沴电炽凶妖丨丨志大禋天情已类社故乃驰羽江郊骛燧山甸虽藏智审其黥戮涵识判其奔沮然兵扈难轻义险宜备故膺宠无辞奉钺不譲】
　　雾空【刘长卿禅智寺上方懐演和尚诗绀宇焚香浄沧洲摆丨丨】
　　霄
　　霄汉【宋书武帝纪公精贯朝日气凌丨丨奋其灵武大歼羣慝克复皇邑奉帝歆神　又望丨丨以永懐眄山川以増厉　明一统志丨丨阁在顺庆府广安州治西有唐顔真卿书丨丨阁三字石刻尚存　庾信吴明彻墓志铭西都列国长沙王功被山河东京贵臣大司空名髙丨丨　李白明堂赋頳栏各落偃蹇丨丨无名氏日载中赋祯烟空耿丨丨始由度而方映忽移躔扵己旰　无名氏黄云捧日赋乾坤交泰丨丨荧煌钱起泰阶六符赋沗观光扵上国仰丨丨以屏营欧阳詹秋月赋上迢迢之丨丨掩冽冽之恒星　康僚】
　　【日中乌赋腾陵丨丨披拂云霓　沈瑱贺雨赋奔余潦扵回塘挂晴虹扵丨丨　赵蕃月中桂树赋素色不雕自挺霜雪之外清隂回泛频移丨丨之中　王起披雾见青天赋自然比天于丨丨卷雾于沉隂亦何必观乐广之容始钦重器信卫瓘之说方获明心者哉　张鼎霹雳赋威声奋击扵丨丨逸响振动扵都国　沈佺期和韦舍人早朝诗俨若神仙去纷从丨丨回　张九龄南还以诗代书赠京师旧僚诗因声逹丨丨持拙守东坡　又登南岳事毕谒司马道士诗斯言眇丨丨顾余婴纷滓　李收诗影从丨丨发光照掖垣明　髙适真定即事诗光华盛矣丨丨在兹乎　又遇冲和先生诗昔去限丨丨今来覩仪形　又酬鸿胪裴主簿诗裴回顾丨丨豁逹俯川陆　又宋中遇陈二诗伊首望丨丨于今倦蒿莱　杜甫送陵州路使君赴任诗丨丨瞻佳士泥途任此身　又桥陵诗朝仪限丨丨客思回林坰　又巴西驿亭观江涨诗丨丨愁髙鸟泥沙困老龙又入奏行绣衣春当丨丨立防服日向庭闱趋　又秋兴诗蓬莱宫阙对南山承露金茎丨丨间　卢纶奉】
