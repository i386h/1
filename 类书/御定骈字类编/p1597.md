<!-- { "loadSidebar": true } -->
　　屏风【周礼王大旅上帝则张氊案设皇邸注郑司农云皇羽覆上邸后版也元谓后版丨丨染羽象凤凰羽色以为之　史记孟尝君孟尝君待客坐语而丨丨后尝有侍史主记君所与客语问亲戚居防客去孟尝君已使使存问献遗其亲戚　汉书陈万年见牀下下　后汉书宋传时帝姊湖阳公主新寡帝与共论朝臣防观其意主曰宋公威容徳器羣臣莫及帝曰方且图之后被引见帝令主坐丨丨后因谓曰谚言贵易交富易妻人情乎曰臣闻贫贱之交不可忘糟糠之妻不下堂帝顾谓主曰事不谐矣　又尝防见御坐新丨丨图画列女帝数顾视之正容言曰未见好徳如好色者帝即为撤之　又郑传元和元年代邓彪为太尉时举将第五伦为司空班次在下每正朝见曲躬而自卑帝问知其故遂听置云母丨丨分隔其间由此以为故事　魏志武帝纪注魏书曰雅性节俭不好华丽后宫衣不锦绣侍御履不二采帷帐丨丨壊则补衲茵褥取温无有縁饰　又毛玠太祖平栁城班所获器物特以素丨丨素冯几赐玠曰君有古人之风故赐君古人之服　晋书吴隠之拜度支尚书太常以竹篷为丨丨坐无氊席　又韩友龙舒长邓林妇病积年垂死医巫皆息意友为筮之使画作野猪着卧防丨丨上一宿觉佳于是遂差　齐书文太子长懋时襄阳有盗发古者相云是楚王大获寳物玉屐玉丨丨竹简书青丝编简广数分长二尺皮节如新盗以把火自照后人有得十余简以示抚军王僧防云是科斗书考工记周官所阙文也　南史王微传微兄逺字景舒位光禄勲时人谓逺如丨丨屈曲从俗能蔽风露言能不乖物理也　北史文苑论后主颇好咏诗幼时尝读诗赋语人云终有解此理不初因画丨丨敕通直郎萧放及晋陵王孝式録古贤烈士及近代艳诸诗以充图画帝弥重之　唐书房元龄治家有法度尝恐诸子骄侈席势凌人乃集古今家诫书为丨丨令各取一具曰留意于此足以保躬矣宋史吕夷简再迁刑部郎中权知开封府治严辨有声帝识姓名于丨丨将大用之　西京杂记赵飞燕女弟居昭阳殿中庭彤朱而殿上丹漆砌皆铜沓黄金涂白玉阶壁带往往为黄金釭含蓝田璧明珠翠羽饰之设九金龙皆衔九子金铃五色流苏带以緑文紫绶金银花镊每好风日幡旄光影照耀铃镊之声惊动左右中设木画丨丨文如蜘蛛丝缕玉几玉牀白象牙簟緑熊席　又赵飞燕为皇后其女弟在昭阳殿遗云母丨丨琉璃丨丨　盐铁论一杯棬用百人之力一丨丨就万人之功其为害亦多矣　古今注孙亮作琉璃丨丨镂作瑞应图凡一百二十种　顔氏家训思鲁等第四舅母亲吴郡张建女也有第五妹三嵗丧母灵牀上丨丨平生旧物屋漏沾湿出曝晒之女子一见伏牀流涕家人怪其不起乃往抱持荐席淹渍精神伤怛不能饮食将以问医医诊脉云肠断矣　东宫旧事皇太子纳妃有牀上丨丨十二牒织成漆连银钩钮织成连地丨丨十四牒铜镮钮　唐语林太宗令虞监写列女传以装丨丨未及阅卷乃闇书之一字无失　古琴防荆轲劫秦王将刺之王曰寡人好琴愿听一曲而就死轲许之命琴女文馨奏曲曲曰罗縠单衫可掣而絶三尺丨丨可超而越鹿卢之劔可负而拔王从其言遂得脱后名其琴曰超屏　湖山胜防保叔塔崇夀院咸平中僧永保修故得名有应天塔极乐庵落星石石狮峰又名巾子峰及石丨丨在焉碑刻旧有屏峰记封山记宣和书谱王羲之有草书丨丨帖　小名録孙亮有爱姬四人皆振古絶伦一名朝姝二名丽居三名洁华四名洛寳又作緑琉璃丨丨甚薄而彻每月下清夜舒之使四姬坐丨丨内而外望之如无隔唯气不通耳为四姬合四气香皆异国所出香气在衣歴年弥盛百濯不歇因名百濯香　芥隠笔记南史有緑沉丨丨　琅嬛记夜来初入魏宫一夕文帝在灯下咏以水晶七尺丨丨障之夜来至不觉面触屏上伤防如晓霞将散自是宫人俱用胭脂仿画晓霞妆　楚辞丨丨紫茎注水葵也　栁宗元邕州马退山茅亭记冬十月作新亭于马退山之阳因髙丘之阻以面势无欂栌节棁之华不斵椽不剪茨不列墙以白云为藩篱碧山为丨丨昭其俭也　庾信镜赋始折丨丨新开户扇　李白清溪行人行明镜中鸟度丨丨里　杜牧丨丨絶句丨丨周昉画纎腰嵗久丹青色半销　白居易春老诗歌舞丨丨花障上防时曾画白头人　李商隠和孙朴韦蟾孔雀诗丨丨临烛扣捍拨倚香脐　又云母丨丨烛影深长河渐落晓星沉　温庭筠偶游诗红珠斗帐樱桃熟金尾丨丨孔雀闲　韦荘江行西望诗欲将张翰秋江雨画作丨丨寄鲍昭　又明一统志丨丨山在绍兴府西北四十里丹崖紫壁萦绕磅礴如屏幛然　博物志太原晋阳以化生丨丨草】
　　屏星【后汉书舆服志注孔恂字巨卿新淦人州别驾从车前旧有丨丨如刺史车曲翳仪式是时刺史行部发去日宴刺史怒欲去别驾车丨丨恂諌曰明使君传车自发晚而欲彻去丨丨毁国旧仪此不可行别驾可去丨丨不可省即投传去刺史追辞谢请不肯还于是遂不去丨丨説文曰车当谓之丨丨　又齐书天文志永元十一年九月乙巳月行太微当右掖门内在丨丨西南六寸为犯　孝经内事王者逺嫌别微殊贵贱抑骄臣息乱子则丨丨为之明以润章大也】
　　屏京【顔延之诗寜极和钧丨丨维服】
　　屏霞【虞集谷漈记沿溪皆竒石可以物象名者若香炉石笋丨丨莲花之属凡数十防不可名者至多也】屏山【宋史艺文志刘子翚丨丨集二十卷　栁宗元栁州山水记南有山正方而崇类屏者曰丨丨　又萤雪丛説武夷有一狂者烂醉詈及丨丨先生刘彦冲次日修书谢罪先生不责其过但于纸尾复之云蛇本无影弓误揺之影既无之公又何疑白首如新倾盖如故】
　　屏泥【汉书黄霸传宣帝下诏曰制诏御史其以贤良髙第扬州刺史霸为颍川太守秩比二千石居官赐车盖特髙一丈别驾主簿车缇油丨丨于轼前以章有徳　后汉书刘盆子传乗鲜车大马赤丨丨注赤丨丨谓以缇油丨丨于轼前】
　　屏树【水经注睢水又东迳睢阳城南文帝十二年封少子武为梁王广睢阳城七十里大治宫观丨丨势并皇居其所经搆也役人流唱必曰睢阳创由此始也】
　　屏牖【枫小牍政和四年汝蔡有司上言连山岩石往往采击多变玛瑙地不爱寳圣瑞非常乞下诏封禁以供御用时遣中使出采粗者以供丨丨妆嵌而晶莹成形巧絶天工者盖充满内府也】
　　屏厠【急就篇丨丨清溷粪土壤注丨僻宴之名也丨之言侧也亦谓僻侧也】
　　屏帷【南史孙素传见牀帐下】
　　屏帏【宋史乐志众水萦囘嵩髙映抱防叠丨丨　谈賔録天寳中岭南献白鹦鹉上及贵妃呼为雪衣女性驯扰饮啄飞鸣不离丨丨】
　　屏幛【唐书魏徴疏奏帝曰朕今闻过矣愿改之以终善道有违此言当何施顔面与公相见哉方以所上疏列为丨丨庶朝夕见之　宣和书谱唐太宗一日作真草丨丨以示羣臣其笔力遒劲为一时之絶】屏席【谢灵运日出东南隅行美人卧丨丨怀兰秀瑶璠】
　　屏橹【吕览赵简子攻卫附郭自将兵及战且逺立又居于犀蔽丨丨之下鼓之而士不起简子投桴而叹曰呜呼士之遫弊一若此乎】
　　屏围【李东阳对鸥阁赋开牖而眺则丨丨画张澄练秋碧】
　　屏间【唐书髙祖皇后窦氏父毅常曰此女有竒相且识不凡何可妄与人因画二孔雀丨丨请婚者使射二矢隂约中目则许之射者阅数十皆不合髙祖最后射中各一目遂归于帝　宋史田锡传宪宗采史汉三国已来经济之要号前代君臣事迹书于丨丨臣毎览经史子集因取其语要輙用进献题之御屏寘之座右日夕观省则圣徳日新与汤武比隆矣　蔡襄慈竹赋日遅留兮檐外隂移人凄悄兮丨丨籁起　陈栎春先亭赋刻之丨丨妙擅竒絶廊庙之姿岂淹岩穴　张蠙钱塘夜宴留别郡守诗见幕外下】
　　屏面【汉书张敞敞无威仪时罢朝防过走马章台街使御史驱自以便面拊马注师古曰便面所以障面不欲见人以此自障其面则得其便故曰便面亦曰丨丨　又霍光击钟磬召内泰壹宗庙乐人辇道牟首注如淳曰辇道阁道也牟首丨丨也以丨丨自隔无哀戚也　又王莽莽尝翳云母丨丨非亲近莫得见也注丨丨即便面盖扇之类也　陆游诗数峰缥缈如丨丨一浦涟漪作簟文】
　　屏后【宋史光宗慈懿李皇后帝趣命驾朝重华宫是日百官班列俟帝出至御丨丨挽留帝入曰天寒官家且饮酒百僚侍卫相顾莫敢言中书舎人陈傅良引帝裾使毋入因至丨丨后叱曰此何地尔秀才欲斫头邪傅良下殿恸哭后复使人问曰此何理也傅良曰子谏父不听则号泣而随之后益怒遂防罢还宫】屏内【宋史周汉国公主宰臣请用唐太宗下降士人故事欲以进士第一人尚主遂取周震炎廷谢日公主适从丨丨窥见意颇不怿帝微知之景定二年四月帝以杨太后拥立功乃选太后侄孙镇尚主擢镇右领军卫将军驸马都统进封公主为周国公主】
　　屏外【礼记月令季秋命仆及七驺咸驾载旌旐授车以级整设于丨丨疏前既班马政乃命戎仆御夫及七驺防皆以马驾车又载旌旐既毕授此七戎之车以其尊卑防级正其行列设于军门屏之外东西厢以为行陈　淮南子季秋之月命太仆及七驺咸驾戴荏授车以级皆正设于丨丨司徒搢朴北向以賛之】屏緑【李商隠饮席戏赠同舎诗兰回旧蕊縁丨丨椒缀新香和壁泥】
　　屏布【王十朋蓬莱阁赋三峰鼎峙列障丨丨】
　　屏矗【范仲淹秋香亭赋江无烟而练回山有岚而丨丨】
　　屏开【杜甫李监宅诗见褥隠下　段成式赠周繇诗丨丨屈膝见吴娃蛮蜡同心四照花】
　　屏倚【温庭筠经旧游诗丨丨故山六扇栁垂寒砌露千条】
　　屏古【郑谷乖游诗扇揺鹭羽丨丨画渔翁】
　　屏遮【白居易闲卧诗帘卷侵牀日丨丨入坐风】
　　屏掩【温庭筠过华清宫诗见帘褰下】
　　屏障【晋书阮籍籍尝从容言于帝曰籍平生曾游东平乐其风土帝大悦即拜东平相籍乗驴到郡壊府舎丨丨使内外相望法令清简　齐书髙帝纪上表禁民间华伪杂物不得以金银为箔马乗具不得金银度不得织成绣裙道路不得着锦履不得用红色为旛盖衣服不得剪防帛为杂花不得以绫作杂服饰不得作鹿行锦及局脚柽柏牀牙箱笼杂物防帛作丨丨锦縁荐席　宋史沈与求传两浙盐运副使徐康国自温州进发宣和间所制间金销金丨丨什物与求奏曰陛下俭侔大禹今康国欲以防累盛徳乞斥而焚之仍显黜康国从之　谈録忽一日宣召入禁闱中顾问事行至丨丨觇太祖衩衣潜身却退中官谓曰官家坐多时请出见仪曰圣上衩衣必是未知仪来但奏云宣到翰林学士窦仪太祖闻之遂起索衫带着后方召入见元稹以州宅夸于乐天诗四面常时对丨丨一家终日在楼台　白居易别东楼诗湖卷衣裳白重叠山张丨丨緑参差】
　　屏蔽【唐书李光顔传许师劲悍常为诸军锋故数立勲王仙芝黄巣反诸道告急多请以助守大校曹师罕以千五百人隶招讨使宋威张贯以四千人隶副使曾元裕僖宗倚许军以丨丨东都有请以为援率不报又王及善神功元年契丹扰山东擢魏州刺史武后劳曰逆虏盗邉公虽病可与妻子行日三十里为朕】
　　【卧治为丨丨也　宋史苏绅传谕以国恩许以送欵而徙之内郡收其土地募民耕种异时足以拓外夷为丨丨也】
