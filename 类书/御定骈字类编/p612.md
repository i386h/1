<!-- { "loadSidebar": true } -->
　　门厯【青诗话张丞相士逊庆厯年恳上封章乞还政柄方许还第一日暂出逰近邑惟一仆驭马一仆持伞复归门吏讶其青葢询之乃取丨丨书一絶云因思山去看山回软帽轻纱入御台门吏何湏问张葢两曾身到鳯池来门吏以诗奏御仁庙爱其诗特赐银绢各百中使传防云助卿逰山之费朝野荣之】门地【宋书范泰传丨丨二品宜以朝请领助教　魏书韩显宗传陛下若専以丨丨不审鲁之三卿孰若四科　唐书李揆传揆羙风仪善奏对帝叹曰卿丨丨人物文学皆当世第一信朝廷羽仪乎故时称三絶宋史狄青传青奋行伍十余年而贵是时面涅犹存帝常敕青傅药除字青指其靣曰陛下以功擢臣不问丨丨臣所以有今日由此涅尔臣愿留以劝军中　又赵安仁传幼少与宋元舆同学元舆丨丨贵盛待安仁甚厚元舆早卒家绪寖替安仁屡以金帛济之　韩愈进士防问今天下九州四海其为土地大矣国家之举士内有眀经进士外有方维大臣之荐其余以丨丨勲力进者又有倍于是其为门户多矣】
　　门世【宋书王僧逹传臣虽得免墙靣书不入于学伍行无愆戾自无近于才能直以防托丨丨夙列荣齿且近虽奔迸江路归命南阙竟何功效可以书赏　齐书王俭传俭弟逊升眀中为丹阳丞告刘秉事不蒙封赏建元初为晋陵太守有怨言俭虑为祸因褚渊启闻中丞陆澄依事举奏诏曰俭丨丨载徳竭诚佐命特降刑书宥逊以逺徙永嘉郡】
　　门阀【后汉书宦者传论刑余之丑理谢全生声荣无晖于丨丨肌肤莫傅于来体　唐书魏元同传臣闻莅官者不可以无学传曰学以从政不闻以政入学今贵戚子弟一皆早仕文崇贤羊牛辇脚之类程较既浅枝能亦薄而丨丨有素资望自髙　又薛登传汉世求士必观其行故士有自修为闾里推举然后府寺交辟魏取放逹晋先丨丨梁陈荐士特尚词赋　又郑仁表传仁表累擢起居郎常以丨丨文章自髙曰天瑞有五色云人瑞有郑仁表　宋史李宗谔传以疾卒帝甚悼之谓宰相曰国朝将相家能以声名自立不坠丨丨唯昉与曹彬尔宗谔方期大用不幸短命深可惜也】
　　门祚【唐书栁玭传丧乱以来丨丨衰落基构之重属于后生】
　　门资【晋书防稽王道子传桓承籍丨丨素有豪气唐书选举志是时文崇文生未者务取员阙以补速于登第而用隂乖实至有假市丨丨变易昭穆及假人试艺者】
　　门品【魏书韩显宗传李冲对曰未审上古以来置官列位为欲为膏梁儿地为欲益治賛时髙祖曰俱欲为治冲曰若欲为治陛下今日何为专崇丨丨不有援才之诏　唐书韦陟传自以丨丨可坐阶三公居常简贵视僚党謷然以其道谊合虽后进布衣与均礼】
　　门素【齐书王融传夙忝丨丨得奉教君子爰自总髪迄将立年州闾乡党见许愚慎朝廷衣冠谓无衅咎】门业【南史贺琛传武帝闻其有学术召见文德殿与语悦之谓仆射徐勉曰琛殊有丨丨　顔氏家训吾幼承丨丨加性爱重所见法书亦多而翫习大夫颇至遂不能佳者良由无分故也】
　　门绪【陈后主追赠程文季诏纂承丨丨克荷家声】
　　门情【宋书王僧逹传遭逄厄运天地崩离世蒙圣朝丨丨之顾】
　　门望【魏书韩显宗传今之州郡贡察徒有秀孝之名而无秀孝之实而朝廷但检其丨丨不复弹坐如此则可令别贡丨丨以叙士人何假冒秀孝之名也　又杨椿传吾自为文武才艺丨丨姻援不胜他人一旦位登侍中尚书四歴九卿十为刺史光禄大夫仪同开府司徒太保津今复为司空者正由忠贞小心谨慎口不尝论人过无贵无贱待之以礼以是故至此耳】
　　门风【魏书卢渊传渊与仆射李冲特相友善冲重渊丨丨而渊私冲才官故结为婚姻往来亲宻　又韦阆杜铨列传賛韦杜旧族丨丨名亦不损　宋史王旦传我家盛名清德当务俭素保守丨丨不得事于泰侈顔氏家训臧逄世臧严之子也笃学修行不坠丨丨宣和书谱王羲之有草书丨丨帖　罗隠寄礼部郑】
　　【郎中诗栾郄丨丨大裴王礼乐优　杜荀鹤投従叔阙诗吾宗不谒谒诗宗常仰丨丨继国风　无可寄羽林卢将军诗丨丨荀氏敌劒艺霍家推】
　　门法【魏书杨播传论杨播兄弟俱以忠毅谦谨荷内外之任公卿牧守荣赫累朝所谓门生故吏徧于天下而言色恂恂出于诚至恭德慎行为世师范汉之万石家风陈纪丨丨不过也　庾肩吾书品论子真俊才丨丨不坠】
　　门行【宋书郭世道传原平少长交物无忤辞于人与其居处者数十年未尝有喜愠之色三子一弟并有丨丨】
　　门功【唐书马燧传子继祖生四嵗以丨丨为太子舍人宋史吴挺传以丨丨官従璘为中郎将　元史赵世延传父哈斋以丨丨袭父元帅职】
　　门籍【汉书窦婴传太后憎婴婴亦薄其官因病免太后除婴丨丨不得朝请　唐书髙宗废后王氏传武才人贞观末以先帝宫人召为昭仪俄与后良娣争宠更相毁短而昭仪诡险即诬后与母挟媚道蛊上帝信之解魏国夫人丨丨　又顔真卿传昔太宗勤劳庻政其司门式曰无丨丨者有急奏令监司与仗家引对不得关碍防拥蔽也　宣和书谱欧阳询有行书丨丨帖】
　　门爵【宋书王僧逹传故太保华容文昭公契濶歴朝绸缪眷遇岂容忘兹勲徳忽其世祀丨丨国姻一不贬絶】
　　门防【晋书范之传以儒术该眀为太学博士时卫将军谢石薨请谥下礼官议曰石阶借丨丨屡登崇显总司百揆翼賛三台闲练庻事勤劳匪懈内外佥议皆曰与能　唐书杜羔传子中立字无为以丨丨歴太子通事舍人　宋史选举志神宗熈寕五年枢宻请建武学于武成王庙以尚书兵部郎中韩缜判学内藏库副使郭固同判赐食夲钱万缗生员以百人为额选文武官知兵者为教授使臣未参班与丨丨草泽人召京官保任人材弓马应格听入学习诸家兵法　又孔承恭传以丨丨授秘书省正字】
　　门宠【晋书桓豁传太元初迁征西大将军开府豁上疏固让曰臣实凡人量无逺致堦借丨丨遂叨非据进不能阐扬皇风赞眀其政道退不能宣力所莅混一华戎尸素积载庸绩莫纪是以敢冒成命归陈丹款】门盛【晋书卞敦传父俊清真有检识以名理著称其乡人郤诜恃才凌傲俊兄弟俊等亦以丨丨轻诜相视如仇】
　　门东【礼记明堂位诸子之国丨丨北面东上　周礼掌客车米眡生牢牢十车车秉有五防车禾视死牢牢十车车三秅刍薪倍禾皆陈注皆陈横陈门外者也米在丨丨禾在门西刍薪虽取数于禾薪従米刍从禾也　大业杂记则天门两重观观上曰紫微观左右连阙阙髙二十尺门内四十步有永泰门丨丨二百步至防品门　杜甫百忧集行痴儿未知父子礼叫怒索饭啼丨丨】
　　门西【礼记明堂位诸男之国丨丨北靣东上　周礼掌客注见上　大业杂记出含嘉西有圆璧门丨丨有圆璧城】
　　门南【大业杂记成象殿即江都正殿殿南有成象门丨丨即江都门　又则天丨丨八十步过横街道东有东朝堂道西有西朝堂】
　　门北【大业杂记则天门东二百步有兴教门丨丨三十步有防昌门丨丨二百步有章善门　又东街北行三里有含嘉门丨丨即含嘉城】
　　门左【大戴礼有司皆先入如朝位祝导奉衣服者乃入君従奉衣服者入丨丨在位者皆辟也奉衣服者升堂皆反位　韩诗外传晋平公曰吾食客丨丨千人门右千人朝食不足夕收市赋暮食不足朝收市赋吾可谓不好士乎盍胥对曰夫鸿鹄一举千里所恃者六翮耳背上之毛腹下之毳益一把飞不为加髙损一把飞不为加下今君之食客丨丨门右各千人亦有六翮在其中矣将皆背上之毛腹下之毳耶　王羲之东书堂帖太尉丨丨不可言同此酸慨】
　　门右【礼记檀弓公仪仲子之丧檀弓问焉仲子舍其孙而立其子檀弓曰何居我未之前闻也趋而就子服伯子于丨丨曰仲子舍其孙而立其子何也伯子曰仲子亦犹行古之道也子游问诸孔子孔子曰否立孙又妻之昆弟为父后者死哭之适室子为主免哭踊夫入丨丨使人立于门外告来者狎则入哭　韩诗】
　　【外传见门左下】
　　门中【左传十二月戊戍及秦周伐雍门之萩范鞅门于雍门其御追喜以戈杀犬于丨丨孟庄子斩其橁以为公琴　后汉书华佗传佗尝行道见有病咽塞者因语之曰向来道隅有卖饼人蓱虀甚酸可取三升饮之病自当去即如佗言立吐一蛇乃悬于车而佗时佗小儿戏于丨丨逆见自相谓曰客车边有物必是逄我翁也及客进顾视壁北悬蛇以数十乃知其竒　齐书王僧防传王家丨丨优者则龙鳯劣者犹虎豹　徐陵为陈武帝与岭南酋豪书君之才具信善登朝如恋夲乡不能游宦丨丨子弟望遣来仪当为申闻】门内【礼记檀弓有殡闻逺兄弟之丧哭于侧室无侧室哭于丨丨之右同国则往哭之　又丧服四制丨丨之治恩掩义门外之治义防恩　宋书沈道防传见屋后下　新序淳于髠曰方内而员釭何如邹忌曰敬诺请谨丨丨不敢留賔客　顔氏家训夫圣贤之书教人诚孝慎言检迹立身扬名亦已偹矣吾今所以复为此者非敢轨物范世也业以整齐丨丨提撕子孙　大业杂记城正南有曜仪门南即曜仪城城南元武门丨丨即宫　韩愈送石处士序先生不告于妻子不谋于朋友冠带出见客拜受书礼于丨丨　又息国夫人墓志铭公之男五人女二人而何氏出者二男一女夫人教飬嫁娶如一虽丨丨亲戚不觉有纎毫厚薄】门外【礼记曲礼君言至则主人出拜君言之辱使者归则必拜送于丨丨　左传宋人以兵车百乗文马百驷以赎华元于郑半入华元逃归立于丨丨告而入又卫侯在平夀公孟有事于盖获之丨丨齐子氏帷于丨丨而伏甲焉使祝鼃寘戈于车薪以当门使一乘従公孟以出使华齐御公孟宗鲁骖乗及闳中齐氏用戈击公孟宗鲁以背蔽之断肱而中公孟之肩皆杀之史记陈丞相世家张负随平至其家家负郭穷巷以敝席为门然丨丨多有长者车辙　又汲黯郑当时传賛始翟公为廷尉宾客阗门及废丨丨可设雀罗翟公复为廷尉賔客欲往翟公乃大署其门曰一死一生乃知交情一贫一富乃知交态一贵一贱交情乃见汲郑亦云悲夫　晋书刘兆传常有人着鞾骑驴至兆丨丨曰吾欲见刘延世兆儒德道素青州无称其字者门人大怒兆曰听前既进踞牀问兆曰闻君大学比何所作兆答如上事末云多有所疑客问之兆説疑毕客曰此易解耳因为辩释疑者是非兆别更立意客一难兆不能对　宋书刘懐真传名位转优而恭恪愈至每所之造位任不逾已者皆束带丨丨下车　又戴法兴传法兴眀宝大通人事多纳货贿凡所荐逹言无不行天下辐辏丨丨成市　齐书竟陵王子良传疾笃谓左右曰丨丨应有异遣人视见淮中鱼万数皆浮出水上向城门　韩诗外传楚狂接舆躬耕以食其妻之市未返楚王使使者赍金百镒造门曰大王使臣奉金百镒愿请先生治河南接舆笑而不应使者遂不得辞而去妻従市而来曰先生少而为义岂将老而遗之哉丨丨车辙何其深也　古今注塾丨丨之舍也　杜甫絶句丨丨鸬鷀去不来沙头忽见眼相猜　王建李处士故居诗风景宛然人自改却经丨丨马频嘶　皮日休送従弟皮崇归复州诗处处路傍千顷稻家家丨丨一渠莲李山甫栁诗试看三月春残后丨丨清隂是阿谁】
