<!-- { "loadSidebar": true } -->
　　鸟带【防稽志诸暨县有丨丨山多紫石谢敷游此地梦神语之曰当助五十万旦见主人牀下有异石知出此山往掘之得利不赀】
　　鸟连【明一统志丨丨山在镇沅府治东北鸟常集焉】
　　鸟谷【骆賔王和孙长史诗决胜鲸波静腾谋丨丨开】
　　鸟纳【明一统志丨丨山在嵩盟州有石若马头土人以丨丨名之　又皮日休江南道中诗不知伺事迎新岁丨丨裘中一觉眠注丨丨裘出王筠集】
　　鸟穴【梁元帝职贡图賛兹海无际隂山接天遐哉丨丨永矣鸡田】
　　鸟蹊【齐明堂乐歌元云合晦丨丨】
　　鸟扶【水经漳水出临沮县东荆山东南过蓼亭又东过章郷南又南至枝江县北丨丨邑入于沮】鸟乡【岳阳风土记龙窖山在县东南接鄂州崇阳县雷家洞石门洞山极深逺其间居民谓之丨丨语言侏以耕畬为业非市盐茶不入城市邑亦无贡赋盖山猺人也】
　　鸟村【北史刘灵助传自谓方术堪能动众遂自号燕王大行台驯养大鸟妄说图防言刘氏当王又云欲知避世入丨丨】
　　鸟市【述异记昔炎帝女溺死东海化为精衞其名自呼每衔西山木石填东海一名丨丨一名冤禽一名志鸟】
　　鸟塲【西溪丛话升元子伏汞图有试丨丨消石法云其色青取白石英炙令热将上便消入石中道书言出丨丨国能消金石为水服之尽得长生其石出处气极秽恶飞鸟不能过其上人或单服从之遇身上诸蛊尽化为水而得长生矣形若鹅管者佳】
　　鸟堞【骆賔王四月八日题七级诗化城分丨丨香阁俯龙川】
　　鸟居【诗无毁我室疏人居谓之室丨丨谓之巢故云室犹巢也】
　　鸟巢【诗彻彼桑土疏取彼桑土用为丨丨明是桑根在土剥取其皮故知桑土即桑根也　淮南子夫飞丨主丨狐狸主穴巢者巢成而得栖焉穴者穴成而得宿焉　拾遗记武王伐纣樵夫牧竖探髙丨之丨得玉玺文曰水徳将灭木祚方盛　杜阳杂编大中末舒州奏众丨成丨阔七尺髙一丈而燕雀鹰鹯水禽山鸟无不相狎如一　行营杂録太祖潜曜日常与一道士游自御极不再见后十六载上已祓禊驾幸西沼道士忽醉坐水次木阴下上见大喜酷留之俾居后苑苑吏或见宿于木末丨丨中数日忽不见　僧伽罗利经菩萨立行有丨丨顶上惧卵坠落及鸟未能飞终不舍去孟郊寄洺州李大夫诗丨丨忧迸射鹿耳骇惊闻　窦巩洛中即事诗髙梧叶尽丨丨空洛水潺湲夕照中杜牧冬日五湖馆水亭懐别诗寒林叶落丨丨出古渡风髙渔艇稀　李频题栖霞寺庆上人院诗居与丨丨邻日将巢鸟亲】
　　鸟窠【顔真卿诗荧荧逺火分渔浦历历寒枝露丨丨　范成大诗一龛窄似丨丨禅】
　　鸟笼【元稹别李十一诗见猿槛下　许浑詶杜补阙泛舟次横江喜裴郎中相迎见寄诗郢歌莫问山中吏鱼在深池丨在丨】
　　鸟网【诗雉离于罗传丨丨为罗疏释器云鸟罟谓之罗李巡曰丨飞张丨以罗之】
　　鸟罟【尔雅释器丨丨谓之罗免罟谓之罝麋罟谓之罞彘罟谓之羉鱼罟谓之罛】
　　鸟罗【尔雅释器见上　孟郊空城雀乐府鱼网不在天丨丨不张水】
　　鸟弋【张正见浦狭村烟度诗收光暗丨丨分火照渔船】
　　鸟册【晋书郭璞传賛见枚下　陆倕天光寺碑丨丨余文龙宫遗教　裴士淹册文丨丨龙图之瑞青丘丹浦之威　左思吴都赋丨丨篆素玉牒石记】
　　鸟篆【黄表卿九疑山赋丨丨穹碑刺史元公之笔雷文怪石舍人李峤之题　陆游新凉书事诗卧看丨丨印苍苔窗戸凉生亦乐哉　宋无咏石得天字诗丑宜镌丨丨刚可利龙泉】
　　鸟籀【文心雕龙仓颉者李斯之所辑而丨丨之遗体也　郑愔诗丨丨遗新阁龙旂访古台】鸟服【鲍照石帆铭在昔鸿荒刋啓源陆表里民邦经纬丨丨】
　　鸟旟【骆賔王和记室从赵王春游陀山寺诗丨丨陪访道鹫岭狎栖真】
　　鸟阵【陆游小江诗防声逺入菰芦夹丨丨斜飞兰杜洲】
　　鸟歌【旧唐书音乐志丨丨万岁乐武后所造也武后时宫中养鸟能人言又尝称万岁为乐以象之　赵冬曦陪燕公游防湖上寺诗琴将天籁合酒共丨丨催按丨丨别本作鸟声　刘希夷晚憩南阳旅馆诗途穷人自哭春至丨还丨　张说湘州北亭诗萍散鱼时跃林幽丨任丨　欧阳修丰乐亭游春诗丨丨花舞太守醉明日酒醒春已归　朱子五禽言诗见蝶舞下】
　　鸟伴【周子同石守游诗野丨不惊如得丨白云无语似相留】
　　鸟卜【唐书东女国传巫者以十月诣山中布糟麦咒呼羣鸟俄有鸟来如鸡状剖视之有谷者岁丰否即有灾名曰丨丨　王宏卜记丨丨者隋书曰女国在葱岭之南其国俗事阿修罗神及树神岁初以人祭或用猕防祭毕入山祝之有一鸟如雌雉来集掌上破其腹而视之有粟则年丰沙石则有灾谓之丨丨开皇六年遣使朝贡其后遂絶】
　　鸟葬【南史扶南国传国俗死者有四葬水葬则投之江流火葬则焚为灰烬土葬则瘗埋之丨丨则弃之中野】
　　鸟绳【易林鱼陆失所丨丨困苦】
　　鸟耘【越絶书舜葬苍梧象为之耕禹葬防稽丨为之丨水经注恒水又东迳蓝莫塔荒芜无人群象以鼻取水洒地若苍梧防稽象耕丨丨矣　又防稽山上有禹有丨来为之丨春拔草根秋啄其秽是以县官禁民不得妄害此鸟犯则刑无赦　笠泽丛书世谓舜之在下田于历山象为之耕丨为之丨圣徳感召也左思吴都赋象耕丨丨此之自与穱秀菰穗于是乎在葛澧钱塘赋穱秀菰穗象耕丨丨　阙名借田赋异亩同颖岂独瑞于往年象耕丨丨是锡羡于今运　苏轼鸦种麦行忆昔舜耕历山丨为丨如今老鸦种麦更辛勤农夫罗拜鸦飞起劝农使者来行水】
　　鸟佃【吴越春秋见鸾鸟下】
　　鸟浴【庾信和回文诗人戏上桥分丨丨留池满许浑发灵溪馆诗丨丨寒潭雨猿吟暮岭风】鸟噪【王令送曹杜赴试礼部诗霜风琅琅鸣鼓鼙丨寒夜丨树折枝】
　　鸟聒【南史顾欢传夫蹲夷之仪娄罗之辨各出彼俗自相聆解犹虫跃丨丨何足述效　郝经新馆夜闻杜鹃诗不堪多恨丨偏丨未归人】
　　鸟喧【陆机苦寒诗不覩白日景但闻寒丨丨　李商隠诗虎威狐更假隼击丨逾丨　朱放秣陵送客入京诗丨丨金谷树花满洛阳宫　刘商游重光寺诗丨丨残果落兰败几花开　吴激招赵资深拾遗诗雪少似饶客丨丨知得春】
　　鸟踊【何晏景福殿赋飞枊丨丨双辕是荷注今人名屋四阿栱曰防枊】
　　鸟跕【沈辽徳相所示论书聊复戏詶诗或腾如烟霏或落如丨丨】
　　鸟蹲【薛能黄河诗沬乱知鱼呴槎来见丨丨】
　　鸟立【席上腐谈鱼逆水而上丨向风而丨取其鳞羽之顺也有微风不知所从来但观鸟之所向】鸟覆【诗诞寘之寒氷丨丨翼之传大丨来一翼丨之一翼借之】
　　鸟嘤【潘岳寡妇赋孤丨丨兮悲鸣长松萋兮振柯　周复俊诗丨丨生逺涧花落过征衣】
　　鸟谭【鲍照河清颂狼歌荐功丨丨陈徳】
　　鸟号【东方朔七谏飞丨丨其羣兮鹿鸣求其友】
　　鸟鹐【元稹送崔侍御之岭南诗菌须虫已蠧果重丨先丨】
　　鸟咽【韩愈感春诗蜂喧丨丨留不得红萼万片从风吹】
　　鸟衔【刘禹锡懐妓诗得意紫鸾休舞镜能言青丨罢丨笺　王建詶于汝锡晓雪见寄诗薄落堦前人踏尽差池树里丨丨残】
　　鸟防【禽经水丨夜丨山鸟岩栖】
　　鸟啄【鸡跖集陆曰耕欲深如象之履耘欲就如丨之丨　释名丨曰丨如啄物上复下也　白居易履道新居二十韵诗果穿闻丨丨萍破见鱼游　叚成式题谷兰若诗丨丨灵雏恋落晖村情山趣顿忘机吴融槐树诗而今只有孤根在丨丨虫穿没乱蓬　陈陶塞下曲丨丨豺狼将沙埋日月旗】
　　鸟哺【张耒夏日诗雏声知丨丨萍动见鱼过】
　　鸟蹋【皮日休酒樽诗猿窥曽扑泻丨丨经攲仄】
　　鸟栖【王粲槐树赋既立本于殿省植根柢其深丨愿丨而投翼人望庇而披襟　繁钦暑赋丨张翼而近丨　庾阐闲居赋见燕巢下　应防报赵淑丽诗有丨孤丨哀鸣北林　杜甫佐还山后寄诗涧寒人欲到林黒丨应丨　钱起春夜寓直诗养性惯云卧为郎如丨丨　马戴夕发邠宁寄从弟诗日落月未上丨丨人独行】
　　鸟宿【说苑见鱼逃下　枚乗七发朝则鹂黄鳱鴠鸣焉暮则羁雌迷丨丨焉　梁昭明太子七契荜门丨丨圭窦狐潜　贾岛题李凝幽居诗丨丨池边树僧敲月下门　许浑诗露重蝉鸣急风多丨丨难　欧阳修刑部看竹效孟郊体诗黄昏人去锁空廊枝上月明春丨丨】
　　鸟睡【温庭筠春晓曲笼中娇丨暖犹丨帘外落花闲不埽　韦庄下第题青龙寺僧房诗马嘶春陌金羁閙丨丨华林绣羽香】
　　鸟息【陈造山居诗丨丨我亦倦行行取径微】
　　鸟梦【司马温公诗话陈文惠公尧佐有诗云雨网蛛丝防风枝丨丨揺　卢琦荅欧士中诗白丨丨残枫树冷黄花香老竹篱疎】
　　鸟白【诗白鸟翯翯疏字林曰丨丨肥泽曰翯】
　　鸟舞【列子匏鼓琴而丨丨鱼跃】
　　鸟跂【亦作企酉阳杂俎或言刺客飞天夜叉术也韩晋公在浙西时瓦官寺因商人无遮齐众中有一少年请弄阁乃投盖而上单练履膜皮猿挂丨丨捷若神鬼复建甖水于结脊下先溜至檐空一足欹身承其溜焉　鲍照飞白书势铭丨丨龙跃珠解泉分　梁简文帝与僧正教书广厦云垂崇甍丨丨　梁元帝谢东宫赐弹棊局啓凤峙鹰扬信难议拟丨丨星悬曽何髣髴　唐髙宗玉华宫山铭见凤标下　何晏景福殿赋丨丨山峙若翔若滞　潘岳笙赋如丨斯丨翾翾歧歧阙名两阶舞干羽赋或汹涌于鼇抃或翩翻于丨丨谢朓华光殿曲水宴诗红树岩舒青莎水被雕梁虹拖云甍丨丨】
　　鸟革【诗如跂斯翼如矢斯棘如丨斯丨如翚斯飞君子攸跻笺如丨夏暑希丨张其翼肘】
　　鸟书【瑚钩诗话见虫书下】
　　鸟铭【水经注张华叙东方朔神异经曰昆仑有铜柱焉所谓天柱也上有大鸟名曰希有南向张左翼覆东王公右翼覆西王母背上小处无羽一万九千里西王母岁登翼上之东王公也故其柱铭曰昆仑铜柱其髙入天员周如削肤体美焉其丨丨曰有鸟希有緑赤煌煌不鸣不食东覆东王公西覆西王母王母欲东登之自通阴阳相须唯防益工】
　　鸟激【刘勰新论丨丨则能翔青云之隙矢惊则能逾白云之岭】
　　鸟扰【温庭筠雨中与李先生期垂钓先后相失因作叠韵诗小丨丨晓沼犂泥齐低畦】
　　鸟澜【陆机文赋或虎变而兽扰或龙见而丨丨】
