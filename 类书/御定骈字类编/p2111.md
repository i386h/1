<!-- { "loadSidebar": true } -->
　　麟嘉【凉州记吕光时张掖金泽有麟见羣兽皆从改年丨丨】
　　麟洲【十洲记凤丨丨在西海中央　庾信贺平邺都表二十八宿止余吴越一星千二百国裁漏丨丨小水　又道士歩虚词丨丨一海阔元圃半天髙　王勃懐仙诗见鹤岑下　崔仲方小山诗还往丨丨上时聼鳯凰萧　苏轼次韵章子厚飞英留题诗款段曽陪马少游而今人在凤丨丨　刘迎寄题安嵓官舍诗一轩髙占凤丨丨要作人间汗漫游　周伯琦夏日阁中入直诗画舫迳从圜殿过凤丨丨上数荷花　郭翼玉山草堂诗但道幽栖嫌早计须君更上凤丨丨】
　　麟州【唐书地理志丨丨新秦郡开元十二年析胜州之连谷银城置　宋史欧阳修传自西方用兵议者欲废丨丨以省餽饷修曰丨丨天险不可废废之则河内郡县民皆不安居矣不若分其兵驻河内诸堡缓急得以应援而平时可省转输于防为便】
　　麟府【五代史党项传唐徳宗时党项诸部相率内附居庆州者号东山部落居夏州者号平夏部落部有大姓而无君长不相统一散处邠寕鄜延灵武河西东至丨丨之间】
　　麟游【唐书地理志凤翔府扶风郡县丨丨义寕元年置以丨丨及京兆之上宜扶风郡之普润置凤栖郡二年以仁夀宫中获白麟吏郡曰丨丨　淮南子昔者黄帝治天下鳯凰翔于庭丨丨于郊　月令章句凡丨生于火丨于土故修其母致其子五行之精也视明礼修则麒麟见　许敬宗奉和宴中山应制诗塞门朱鴈入郊薮紫丨丨】
　　麟性【诗麟之趾振振公子朱注言丨丨仁厚故其趾亦仁厚文王后妃仁厚故其子亦仁厚】麟徳【旧唐书寕王宪明皇天性顺睦虽防说乱其间而卒无所揺有鹡鸰千数集丨丨殿廷木魏光乗作颂帝喜亦为作颂】
　　麟囿【扬雄羽猎赋见雀林下】
　　麟台【唐书陈子昂传武后竒其才召对金华殿占对慷慨擢丨丨正字　宋史艺文志程俱丨丨故事五巻　通典天授初改秘书省为丨丨　顔真卿赠裴将军诗功成报天子可以画丨丨　白居易酬卢秘书诗世家标甲第官职滞丨丨　姚合赠张籍太祝诗丨丨添集巻乐府换歌词　李九龄代边将诗据鞍遥指长安路顷刻丨丨第一功顷韦表微有池州夫子庙丨丨诗】
　　麟阁【李白塞下曲功成画丨丨独有霍嫖姚　又金门答苏秀才诗丨丨多才贤献书入金阙　钱起送崔校书从军诗鴈门太守能爱贤丨丨书生亦投笔卢纶和张仆射塞下曲他日题丨丨唯应独不名　白居易不如来饮酒诗何曽画丨丨祗是老辕门　李徳裕春日独坐思归诗岂望图丨丨惟思卧鹿门　陈陶水调词防须丨丨留踪迹不斩天骄莫议归陆游诗那用更为丨丨梦从今正有鹿门期】
　　麟庭【王勃乾元殿颂见凤础下】
　　麟居【麟书丨丨五门开明蔑一注昆仑之墟帝之所都靣有五门门有开明兽守之是为百神之所在】麟轩【王勃上上官司马书丨丨羽殿瑶台降卿相之荣鹊印蝉簪金社发公侯之始　又七夕赋跃丨丨于雾术褰羽饰于星桥】
　　麟斋【刘因丨丨记编修王之才治春秋而専门左氏尝有取于获麟之义名其所居之室曰丨丨】麟寺【防璞今称宗寺曰丨丨玉牒曰麟牒宗英曰麟趾之秀盖夲于诗序】
　　麟馔【李存挽仙姑诗丨丨已供仙府贵鸾封犹被国恩长】
　　麟肉【麟书彼豢之者将食丨丨贯休偶作诗见凤炙下】
　　麟脯【列仙传王方平住胥门蔡经家召麻姑至各进行厨擘脯而食之云丨丨　叅同契见凤脂下　梁元帝与萧谘议等书鼋羮丨丨空闻其说羊酪猩唇曷足云也　韩偓无题诗丨丨随重酿霜华间八珍　刘克荘贫居自警诗酒兼丨丨不时有饭与鱼羮何处无袁桷夀李承防诗恩浓赐丨丨味薄谢猩唇　李存追旧诗自是瀛洲第一人玉浆丨丨几曽贫许有壬应制诗玉食传丨丨氷壶出蔗浆】
　　麟爵【窦牟元日喜闻大礼诗丨丨来称纪官师退絶箴】
　　麟牒【防墣见麟寺下】
　　麟符【徐还过东都诗丨丨上相恩偏重】
　　麟史【张説诗凤池伤旧草丨丨泣遗编】
　　麟笔【王勃梓州福防寺碑抚丨丨以伤时　卢照隣诗东郊絶此麒丨丨西山秘此鳯凰柯　卢纶和常舍人晚秋集贤院即事诗丨丨删金篆龙绡荐玉编吴融送弟东归诗偶持丨丨侍金闺梦想三年在故溪陆游寄题儒荣堂诗还朝不遣参丨丨寓直空闻上石渠】
　　麟经【马祖常都门一百韵用韩文公防合聨句韵诗羣儒修丨丨诸将宣豹畧】
　　麟书【丨丨臣窃论之丨丨举天下之兽而言之也论以一网则毕其议矣　又鸱夷子出丨丨一编越王勾践读之曰寡人甚羞夫狒狒者鸱夷子曰王如甚羞夫狒狒则请授以秘计】
　　麟序【翰苑新书挟防兎园早诵词场之制横经丨丨晚依相阀之华】
　　麟环【随书礼仪志见鳯环下】
　　麟带【温庭筠舞衣曲见莺簧下　陈孚诗蝉衫丨丨谁家子笑骑白马穿花来】
　　麟袍【白居易司徒相公分守东洛移鎭北都一心勤王三月成政形容盛徳实在歌诗况辱知音敢不先唱辄奉五言四十韵寄献以抒下情诗通天白犀带照地紫丨丨】
　　麟斾【王勃乾元殿颂序飞鹤书而抽海状桂壑于是投纶转丨丨而揖山容松涧由其削祍】麟驾【王勃七夕赋见鸾幕下】
　　麟楦【朝野佥载唐杨炯每呼朝士为麒丨丨或问之曰今弄假麒麟者必修饰其形覆之驴上宛然异物及去其皮还是驴耳　陆游斋中杂兴诗薶骨亦何悲吾非麒丨丨】
　　麟寿【抱朴子丨丨三千歳广雅丨丨一千歳】
　　麟见【五代史王建世家武定二年十月丨丨壁州永平二年六月丨丨文州三年正月丨丨永泰四年冬丨丨昌州】
　　麟振【晋书段灼传故征西将军邓艾受命忘身龙骧丨丨】
　　麟鬭【春秋孔演图丨丨则日无光　淮南子麒丨丨则日月蚀　元稹月诗丨丨寕徒设蝇声岂浪讥】麟腾【李白画讃鹤矫阆风丨丨玉京】
　　麟灵【韩愈杂说丨之为丨昭昭也咏于诗书于春秋杂出于传记百家之言虽妇人小子皆知其为祥也】麟祥【韩愈杂説见上】
　　麟冒【麟书丨或可丨兕触鲁缟注谓冒围而出】
　　麟逺【易林雄圣伏名人匿丨丨】
　　麟伤【杨素赠薛播州诗丨丨世已季龙战道将穷杜甫夔府书懐诗豺搆哀登楚丨丨泣象尼】麟获【皇甫松大隠赋亦何悲乎丨丨亦何嗟乎豹藏】
　　麟蔚【许孟容穆公集序丨丨凤采自天而授属词象意必夲于道】
　　麟出【晋书儒林传叹鳯鸟之不至伤丨丨之非时　麟书丨丨而还是豢中山注谓上得还彼绐我尔】麟应【诗周南序笺闗睢之时以丨为丨后世虽衰犹存闗睢之化君之宗族犹尚振振然有似丨丨之时无以过也】
　　麟求【麟书丨复何丨狐死首丘】
　　麟吐【拾遗记见麟角下】
　　麟卧【温庭筠送僧东游诗鸥飞吴市外丨丨晋陵前黄庚游谢仙岩飞霞观岩下李参政墓诗石丨丨荒草问是谁家茔】
　　麟走【麟书丨丨则顚孰载駏驴】
　　麟止【史记太史公自序故述往事思来者于是卒述陶唐以来至于丨丨自黄帝始注武帝获麟迁以为述事之端上纪黄帝下至丨丨犹春秋止于获麟也】
　　麟放【麟书丨丨猎狗浇陨厥首】
　　麟往【麟书丨丨则狗孰献驺虞】
　　麟来【李白上崔相百忧章骥不骤进丨何丨哉】
　　麟母【列仙传元俗河间人治河间王病下虵十余头问药意俗云王瘕乃六世余殃下堕非王所招也王常放乳鹿丨丨也仁心感天故当遭俗耳】
　　麟冡【陆游诗南陌金羁良自苦北邙丨丨半无名】
　　麟狞【张祜赠淮南将军诗带金狮子小裘锦麒丨丨】
　　麟兮【诗于嗟丨丨　孔子获麟歌唐虞世兮麟凤游今非其时来何求丨丨麟兮我心忧】
　　麟哉【黄廷坚麟趾讃麟有趾而不踶仁哉丨丨有定而不抵仁哉丨丨有角而不触仁哉丨丨】麟前【京房易传鳯凰丨丨鹿后蛇颈背鱼尾鸡喙燕翼五采髙二尺汉世数出】
　　麟后【毛诗陆疏广要鳯象鸿前而丨丨蛇颈而鱼尾鹳颡而鸳思】
　　狮
　　狮子【夲作师俗作狮尔雅狻麑如虦猫食虎豹注即丨丨也出西域汉顺帝时疎勒王来献□牛及丨丨疏后汉帝纪曰顺帝阳嘉二年疎勒国献丨丨犁牛注引东观记曰疎勒王遣使文时诣阙献丨丨似虎正黄有髯耏尾端茸毛大如斗　汉书西域传乌弋地暑热莽平其草木畜产五谷果菜食饮宫室市列钱货兵器金珠之属皆与罽賔同而有桃拔丨丨犀牛　齐书王敬则传梦骑五色丨丨　唐书突厥射匮亦连年系贡条支巨卵丨丨革等　续汉书章和元年安息国遣使献丨丨符拔　说文虓丨丨也　十洲记聚窟洲有丨丨辟邪凿齿天鹿长牙铜头铁额之兽　博物志魏武伐冒顿经白狼山逢丨丨使格之杀伤甚众见一物从林中出如貍上帝车轭上丨丨将至便跳上其头丨丨伏不敢起遂杀之得丨丨还未至四十里鸡犬皆无鸣吠者　初学记宗慤随檀和之伐林邑林邑王以具装被象前后无际慤以为外国有丨丨威伏百兽乃制其形与象相御象果惊奔　国史补开元末西国献丨丨至长安西道中繋于驿树树近井丨丨哮吼若不自安俄顷风雷大至果有龙出井而去　夲草丨丨出西域诸国铜头铁额钩爪锯牙　宋炳丨丨击象图序梁伯玉说沙门释僧吉云尝从天竺欲向大秦忽闻数十里外哮哮防防惊天怖地顷之但见百兽率走跄地至絶既而四巨象虓焉而至以鼻卷泥自溽涂数尺数数喷鼻隅立俄有丨丨三头崩石折木直抟四象　牛上士丨丨赋序上士曽读实録贞观九年西域进丨丨秘书监虞世南献赋前史羙之窃谓虞公博学洽开诚则可重瓌玮倜傥或非所长欲精体物乃赋其事　李子卿夜闻山寺钟赋鹫岭深兮夜分后龙宫隐兮洪钟扣蒲牢鬬兮丨丨吼魍魉慑兮魑魅走　李白上云乐五色丨丨九苞鳯凰　元稹西凉使乐府丨丨揺光毛彩竖胡腾醉舞筋骨柔　又南史丨丨国传丨丨国天竺旁国也其地和适无冬夏之异五谷随人种不湏时节旧唐书西域传丨丨居西南海中多竒寳以寳置洲上商舶偿直輙取去能驯养丨丨因以名国　明一统】
