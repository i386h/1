<!-- { "loadSidebar": true } -->
　　爱狐【说苑师旷曰东方有鸟名谏珂其爲鸟也文身而朱足憎鸟而丨丨】
　　爱蟨【说苑孔子曰北方有兽其名曰蟨前足鼠后足兔是兽也甚矣其爱蛩蛩巨虚也食得甘草必齧以遗蛩蛩巨虚蛩蛩巨虚见人将来必负蟨以走蟨非性之爱蛩蛩巨虚也爲其假足之故也二兽者亦非性之丨丨也爲其得甘草而遗之故也】
　　爱甝【南史谢述甝弟述字景先景仁丨丨而憎述常设馔请宋武帝希命甝豫坐而帝召述述知非景仁夙意又虑帝命之请急不从帝驰遣呼述须至乃飱其见重如此案景仁述兄】
　　爱毛【新序魏文侯出游见路人反裘而负刍文侯曰胡爲反裘而负刍对曰臣丨其丨　盐铁论利不从天来不从地出一取之民间谓之百倍此计之失者也无异于愚人反裘而负薪丨其丨不知其皮之尽也】爱尾【杂说孔雀丨丨潜则尾露】
　　爱口【说苑夫君子丨丨孔雀爱羽虎豹爱爪此皆所以治身法也】
　　爱羽【说苑见上】
　　爱爪【说苑见爱口下】
　　爱香【埤雅麝絶丨其丨毎爲人所迫逐势且急即自投髙岩举爪剔出其香就絷且死犹拱四足保其脐】爱莲【周子丨丨说予独丨丨出污泥而不染濯清涟而不妖亭亭净植可逺观而不可防玩焉】爱树【左传思其人犹丨其丨况用其道而不恤其人乎潘岳马汧督诔思人丨丨甘棠勿翦　张次宗请立前节度使李徳裕徳政碑文状黄霸入用宠方盛于登贤而邓侯不留情犹深于丨丨　薛能初发嘉州诗州人若丨丨莫损召南诗】
　　爱枝【陶景吴太极左仙公葛公碑荫其树者尚丨其丨】
　　爱桐【李徳裕画桐花凤扇赋有嘉谷而不啄有乔松而不适独美露而丨丨非人间之羽翮】爱梅【王冕诗平生丨丨颇成癖踏雪行穿一双屐】
　　爱杏【王安石诗仙人丨丨令虎守百年终属樵苏手】
　　爱槐【晏子春秋齐景公有所丨丨令吏谨守之植木县之下令曰犯槐者刑伤槐者死】
　　爱桃【新序文侯曰从者食园桃箕季禁之岂丨丨哉是教我下无侵上也】
　　爱花【袁士元和刘徳海棠诗主人丨丨如爱珠春风庭院如画圗】
　　爱竹【李白题金陵王处士水亭诗好鹅寻道士丨丨啸名园　曹文晦诗诗人丨丨如爱賔】爱笋【杨万里诗髙人丨丨如爱玉忍口不餐要添竹】
　　爱菊【黄庭坚王才元惠梅花三种皆妙絶戏答诗旧时丨丨陶彭泽今作梅花树下僧　髙啓诗幽人苦丨丨自是柴桑伦】
　　爱阴【梅尧臣和王仲仪楸花诗昔闻韩吏部爲尔作好诗丨丨无纤穿就影东西随公今亦牵此端坐曽莫疑】
　　爱韭【尔雅虋冬注门冬一名满冬本草云疏今检本草有天门冬一名颠勒麦门冬秦名羊韭齐名丨丨楚名马韭越名羊蓍一名禹葭一名禹余粮无名满冬者盖所见本异也虋门字异音同耳】
　　爱饵【崔实答客讥丨丨衔钩悔在刀披文食豢乃啓其毛】
　　爱鱼【白居易观游鱼诗一种丨丨心各异我来施食尔垂钩】
　　爱舟【郑玉洪氏舫轩诗山人丨丨屋亦舟山中便作沧海游】
　　爱器【荀子治国者敬其寳丨其丨任其用除其妖】
　　爱斧【班固拟连珠臣闻公输丨其丨故能妙其功明主贵其士故能成其治】
　　爱砚【砚笺序衡山浮屠氏瞿省以诗谒一日曰公丨丨入骨与砚朋苏欧蔡唐嗜不减公也】爱甑【苏辙诗破甑不复顾彼无丨丨心】
　　爱酒【图画见闻志道士厉归真异人也莫知其乡里善画牛虎兼工鸷禽雀竹绰有奇思梁祖召问云君有何道理归真对曰衣单丨丨以酒御寒用画偿酒此外无能梁祖然之　李白月下独酌诗天若不丨丨酒星不在天地若不丨丨地应无酒泉】
　　爱咏【北史魏道武七王悼王鉴爲齐州刺史时革变之始鉴上书遵孝文之防采齐之旧风轨制粲然皆合规矩孝文下诏褒美班之天下一如鉴所上齐人丨丨咸曰耳目更新】
　　爱鼎【左传周不丨丨郑敢爱田】
　　爱田【左传见上】
　　爱服【陶景与武帝论书啓臣心本自敬重今者弥増丨丨】
　　爱琴【白居易诗酒琴人例多薄命予酷好三事雅当此科而所得已多爲幸斯甚偶成狂咏聊写媿懐丨丨爱酒爱诗客】
　　爱绳【明集尘网千重丨丨万结】
　　爱罗【法苑珠林沐兹定水絶圣智之原辟此丨丨超有无之境】
　　爱网【梁简文帝赋咏五阴识枝诗欲浪逐情飘丨丨随心织　刘眘虚登庐山峰顶寺诗虽知真机静尚与丨丨并】
　　爱石【倪瓒诗能诗何水部丨丨米南宫】
　　爱木【淮南子不髙宫室者非丨丨也不大钟鼎者非爱金也】
　　爱金【淮南子见上】
　　爱珍【永嘉记永嘉有八辈蚕一曰蚖珍蚕三月绩二曰板蚕四月初绩三曰蚖蚕四月绩四曰丨丨五月绩五曰爱蚕六月末绩六曰寒珍七月绩七曰四出蚕九月初绩八曰寒蚕十月绩凡蚕再属者皆谓之珍此则八蚕之实也】
　　爱蚕【永嘉记见上】
　　爱生【中说丨丨而败仁者其下愚之行欤】
　　爱刚【易畧例形躁好静质柔丨丨体与情反质与愿违】
　　爱圆【徐积琼花歌此花丨丨不爱缺一树花开似明月】
　　爱活【颜氏家训张延隽之爲晋州行台左丞匡维主将镇抚疆塲储积器用丨丨黎民隐若敌国矣】爱眼【卢仝月蚀诗想天不异人丨丨固应一】
　　爱白【尹文子名宜属彼分宜属我我丨丨而憎黒韵商而舍征好膻而恶焦嗜甘而逆苦白黑商征膻焦甘苦彼之名也爱憎韵舍好恶嗜逆我之分也定此名分则万事不乱】
　　爱画【朱子题祝生画诗裴侯丨丨老成癖嵗晩倦游家四壁】
　　爱焰【梁简文帝八关斋制序五宅易昏四流不汨业动心风情漂丨丨】
　　爱骁【杨维桢题赵子昂骝马圗诗主人公子性各殊丨丨爱段知何如】
　　爱段【杨维桢题赵子昂骝马圗诗见上】
　　爱定【皇甫曽赠鉴上人诗息心归静理丨丨至中宵】
　　爱篆【苏舜钦和永叔琅琊山庶子泉阳氷石篆诗逺休车骑歩泉侧酌泉丨丨移朝昏】
　　爱抚【尔雅怃敉抚也注怃丨丨也　宋史范仲淹仲淹爲将号令明白丨丨士卒】
　　爱推【淮南子丨丨则纵纵则不令刑推则虐虐则无亲】
　　爱纳【齐书张欣泰欣泰徙爲随王子隆镇西中兵改领河东内史子隆深相丨丨数与谈宴】爱守【汉书文三王初孝王有雷尊直千金戒后世善寳之毋得以与人注师古曰寳谓丨丨也】爱力【唐书魏元忠传古者茆茨采椽以俭约遗子孙所以丨丨也】
　　爱骚【文心雕龙昔汉武丨丨而淮南作传】
　　爱想【皇甫濓摩诘品赞丨丨岂慧摄权解乃善律】
　　爱惜【宋书谢方明传转防稽太守深达治体不拘文法东土至今称咏之性尤丨丨未尝有所是非承代前人不易其政　朱浮爲幽州牧与彭宠书临人亲职丨丨仓库　王襃四子讲德论厐眉耆耉之老咸丨丨朝夕愿济须臾观大化之淳流　薛逢灵台家兄古镜歌吾兄吾兄须丨丨将来慎勿虚抛掷】
　　爱怜【史记赵世家左师触龙见太后曰老臣贱息舒祺最少不肖而臣衰窃怜爱之愿得补黑衣之缺以卫王宫太后曰敬诺年防何矣对曰十五嵗矣虽少愿及未填沟壑而托之太后曰丈夫亦丨丨少子乎】爱直【元稹遣兴诗丨丨莫爱夸爱疾莫爱斜】
　　爱夸【元稹遣兴诗见上】
　　爱疾【元稹遣兴诗见爱直下】
　　爱斜【元稹遣兴诗见爱直下】
　　爱否【陆蒙偶掇野蔬寄袭美有作欲助春盘还丨丨不妨潇洒似家林】
　　爱渝【战国防以财交者财尽而交絶以色交者华落而丨丨】
　　爱防【汉书佞幸李延年为协律都尉及李夫人卒后其丨丨】
　　爱狎【晋书顾恺之传恺之好谐谑人多丨丨之】
　　爱省【唐书杨慎矜传父隆礼开元初爲太府卿时御府财物羡积如丘山隆礼性详密出纳虽寻尺皆自按省凡物经杨卿者号无不精丽嵗常丨丨数百万】
　　爱私【商子天地设而民生之当此之时也民知其母而不知其父其道亲亲而丨丨】
　　爱险【郎士元郢城西楼吟昔人丨丨闭层城今日爱闲江复清】
　　爱闲【郎士元郢城西楼吟见上】
　　爱浅【辽史礼志嗜欲深而丨丨妻子具而孝衰】
　　爱憎【谷梁传序疏周徳既衰彝伦失序居上者无所惩艾处下者信意丨丨　史记佞幸传赞甚哉丨丨之时弥子瑕之行可以观后人佞幸矣　隋书房彦谦丨丨肆意致乖平坦　唐书魏徴传公卿之内情有丨丨憎者惟见其恶爱者止知其善丨丨之间所宜详慎】
　　爱悯【苏涤宣宗谥议俯阅才彦则命法官谏官之次对丨丨生育则禁三月五月之采捕】
　　爱染【净住子洗除心垢六尘丨丨　王维诗丨丨日以薄禅寂日以固】
　　爱恚【法苑珠林时诸比丘言应差阿难在数中大迦叶言勿以阿难在数中何以故阿难有丨丨怖痴是故不应令在数中】
　　爱惑【大唐西域记迦叶告曰勿懐忧恼汝亲侍佛诚复多闻然丨丨未尽结习未断】
　　爱怒【唐书刘禹锡传王叔文引禹锡及栁宗元与议禁中所言必从凡所进退视丨丨重轻】爱谗【左传沈尹戍言于子常曰知者除谗以自安也今子丨丨以自危也】
　　爱佞【魏书中山王纂传纂好酒丨丨政以贿成世祖杀其嬖人后悔过修谨】
　　爱幸【史记五宗世家胶西王端有丨丨少年爲郎　汉书申屠嘉大中大夫邓通方丨丨赏赐累巨万陈书江总总笃行义寛和温裕好学能属文于五言七言尤善然伤于浮艶故爲后主所丨丨】
　　爱叹【杜牧赠宣州元处士诗人生自不足丨丨遭逢寡】
　　爱絶【魏文帝出妇赋夫色衰而丨丨信古今其有之】
　　爱狂【元稹酬哥舒大少府寄同年科第诗前年科第偏年少未解知羞最丨丨】
　　爱醉【白居易重酬周判官诗秋爱冷吟春丨丨诗家眷属酒家仙　又送陈许髙仆射赴镇诗商皓老狂惟丨丨时时能寄酒钱无】
　　爱睡【白居易齐月静居诗忽忽眼尘犹丨丨些些口业尚夸诗】
　　爱眠【陆游诗得饱罢挥求米帖丨丨新着毁茶文】
　　爱涎【楞严经心发丨丨举体光润】
　　爱恋【曹植鼙鼓歌沈吟有丨丨不忍听所之】
　　爱嗜【沈约报博士刘杳书生平丨丨不在人中林壑之懽多与时夺】
　　爱媚【阮籍鸠赋端妍姿以鉴饰好威仪之如一聊俛仰以逍遥求丨丨于今日】
　　爱此【唐书章懐太子贤传甫数嵗读书一览辄不忘至论语贤贤易色一再诵之帝问故对曰性实丨丨雍陶和刘补阙秋园寓兴诗人来多丨丨萧爽似仙家　刘得仁乐游原春望诗丨丨偏髙野闲来竟日频】
　　爱猗【明太祖画眉赋声和羽防爲人丨丨】
　　爱者【白居易嵩阳观夜奏霓裳诗丨丨谁人唯白尹奏时何处在嵩阳】
　　爱之【论语丨丨欲其生　国语今将婚媾以从秦受好以丨丨听从以徳之惧其未可也又何疑焉　黄庭坚子瞻画丛竹怪石伯时増前坡牧儿骑牛甚有意态戏咏之御此老觳觫石吾甚丨丨】爱诸【法言人必自爱也然后人丨丨人必自敬也然后人敬诸】
　　爱赏【梅尧臣诗春山须丨丨花凤在梧桐】
　　爱克【书威克厥爱允济丨丨厥威允罔功】
　　爱征【左传亡无丨丨可谓无徳吕氏春秋文者丨之丨也】
　　爱传【齐书豫章文献王赞丨丨余祀声流景钟　周子通书美斯爱丨斯丨矣】



