<!-- { "loadSidebar": true } -->
　　罗袴【东宫旧事皇太子纳妃有绛直文丨丨七彩杯文锦袴五　梁简文帝答安吉公主饷胡子一头启岂直王济女奴独有丨丨方使乐府行胡羞论歌舞白居易喜山石榴花开诗赤玉何人少琴轸红缬谁家合丨丨】
　　罗韈【宋史舆服志见韈履下　曹植洛神赋凌波微步丨丨生尘　王勃采莲赋见绡裙下　李纲莲花赋亭亭烟外凝立委佗又如洛神丨丨凌波　骆賔王咏尘诗凌波起丨丨含风染素衣　张说咏尘诗仙浦生丨丨神京染素衣　孟浩然大堤行王孙挟珠弹游女矜丨丨　又同张明府碧溪赠答诗仙凫能作伴丨丨共凌波　岑参隔河望永乐寄闺中诗波上思丨丨鱼边忆素书　李白玉阶怨玉阶生白露夜久侵丨丨又赠段七娘诗丨丨凌波生网尘那能得计访情亲杜甫千秋节诗丨丨红蕖艳金羁白雪毛　白居易】
　　【红线毯乐府见绣鞋下　刘禹锡竞渡曲防旂夹岸照蛟室丨丨凌波呈水嬉　陈标公无渡河诗黛娥芳脸垂珠泪丨丨香车赴碧流　李商隐寄成都髙苗二从事诗家近红蕖曲水濵全家丨丨起秋尘　赵嘏叙事献同州侍御诗青云席中丨丨尘白首江上吟诗人李羣玉赠囘雪诗安得金莲花步步承丨丨　韩偓宻意诗经过洛水几多人惟有陈王见丨丨萧后十香词凤鞾抛合缝丨丨缷轻霜】
　　罗鞋【张祜少年乐锦袋归调箭丨丨起拨毬】
　　罗扇【墨庄漫録江南李后主尝于黄丨丨上书赐宫人庆奴　白居易和微之梦游春诗见绣毂下　岑安卿伤心行用李长吉韵丨丨沿网虫宝鉴青鸾舞　孙氏蕙兰緑窗诗小小春丨丨团团秋月光】罗韀【苏轼诗金羁玉勒绣丨丨】
　　罗胜【王建长安早春诗暖催衣上缝丨丨晴报窗中防防毬　和凝春光好词玉指剪裁丨丨金盘防缀酥山】
　　罗麴【晁补之诗轻尘散丨丨】
　　罗裹【素问青欲如苍璧之泽不欲如蓝黄欲如丨丨雄黄不欲如黄土黑欲如重漆色不欲如地苍】罗勒【西京杂记终南山多离合草叶似江蓠而红緑相杂茎皆紫色气如丨丨　齐民要术步廊山一树如椒而气似丨丨土人谓为山丨丨　本草丨丨菜名其子治目俗呼西王母菜食之益人】
　　罗薄【白居易杨柳枝词身轻委回雪丨丨透凝脂　李逺立春日诗见钗斜下】
　　罗轻【孟浩然宴崔明府宅夜观妓诗汗湿偏宜粉丨丨讵着身　温庭筠江南曲见扇薄下　韦庄抚盈歌见香椒下】
　　罗细【苏轼诗丨丨无文角浪平半丸犀璧浦云】
　　罗绉【新论鹪鹩巢苇之茎紩之以丝髪珠圆丨丨虽女子运巧不能为之可谓固矣然盲风歘至则苇折卵破者何也所托轻弱使之然也】
　　罗霜【李白夜别诗听歌舞银烛把酒轻丨丨】
　　罗天【云笈七籖元妙经云于此界外八方世界皆上有丨丨重重别置日月五星二十八宿亦与南天下宛利同无异也】
　　罗星【黄庭内景经见罗縠下】
　　罗堰【星经丨丨二星在牛东　张衡天象赋天田临于九坎丨丨逼于天桴】
　　罗山【十道山川攷丨丨在申州丨丨县西南九里有石城山甚髙峻在钟山县西南二十一里防阨葢谓此山吕氏春秋九塞之一　地理通释淮南道古州之境今十有四州其名山有八公灊大别霍山丨丨涂山】
　　罗浮【水经注洞庭南口有丨丨山髙三千六百丈　明一统志丨丨山在博罗县西北三十里即道书十大洞天之一昔有山浮海而来博于罗山合而为一故曰丨丨又曰博罗　鸡跖集宋王安石水记太湖上丨丨次之天竺又次之余为下　李质艮岳赋观丨丨与雁荡望庐阜之横空　谢灵运初发石首城诗游当丨丨行息必庐霍期　宋之问自衡阳至韶州诗坐禅丨丨中寻异穷海裔　李白金陵江上诗丨丨麻姑台此去或未返　杜牧洛中送冀处士东游诗自此南走越寻山入丨丨　赵嘏答友人诗见锦席下　灵一静林精舎诗水击丨丨磬山鸣于阗钟】
　　罗黄【明一统志丨丨山在阳春县境石上有仙人足迹】
　　罗青【明一统志丨丨山在安宁州治西上有丨丨庙庙前泉极甘美】
　　罗盏【明一统志丨丨山在施州卫城南五十六里萃然数峯如覆螺杯俗呼丨丨】
　　罗麽【明一统志丨丨山在新兴州东北二十里今名石厓山下有白龙泉流为丨丨溪】
　　罗壁【明一统志丨丨山在余姚县南一十八里山有汉虞国墅襟带溪山岩谷大势具体金谷晋郗愔为防稽内史因卜居焉】
　　罗庄【明一统志丨丨山在罗雄州东南六十里山多材木】
　　罗奉【明一统志丨丨山在宾州北三十里】
　　罗髙【明一统志丨丨山在罗白县治东】
　　罗蚕【明一统志丨丨山在横州东北三十里】
　　罗易【明一统志丨丨江源自浪蕖州北流过永宁府境】
　　罗琴【明一统志丨丨山在阳江县西二十五里昔丨含尝携丨游此故名山顶有石如棊局或云仙人尝围棊于此】
　　罗领【明一统志丨丨山在阳江县出沈香木】
　　罗艾【明一统志丨丨山在上林县东南一十八里昔丨丨隠居于此】
　　罗隐【明一统志丨丨山在浔州府城北七十里】
　　罗木【明一统志丨丨山在永平县北八里】
　　罗武【明一统志丨丨山在永平县东北一百一十里山半有泉入胜备江发源于此】
　　罗岷【明一统志丨丨山在永昌军民府城东北八十里澜沧江西岸髙千余仞延袤四十余里顶尝有石飞下过者必趋】
　　罗岩【水经注营水出营阳冷道县南流山西流迳九疑山下磐碁苍梧之野峯秀数郡之间丨丨九举各导一溪岫壑负岨异岭同势游者疑焉故曰九疑山】
　　罗丛【明一统志丨丨岩在浔州府城西南六十里其岩明爽可容二三百人内有三教殿东西有碧虚灵源二洞实浔之胜槩每岁重九郡人登髙于此】
　　罗帽【明一统志岩峝山有五峯曰华葢丨丨玉露庆云景星】
　　罗洞【李贺洛姝真珠诗八骢笼晃脸差移日丝繁散纁丨丨】
　　罗洪【明一统志丨丨洞在上林县东北五十里中有清溪茂林宋元祐间白云先生韦旻尝隐居于此】罗团【明一统志丨丨洞在黎平府东北一十五里洞门寛广旁有石磴如牀可容二百余人】罗窦【唐书冯盎传丨丨诸洞獠叛诏盎率众二万为诸军先锋】
　　罗水【唐书地理志鄜州洛交郡直罗武德三年析三山洛交因古直罗城置丨丨过城下地平直故名水经注贺水出东北兴安县西北有丨丨东南流迳兴安县西】
　　罗江【宋书州郡志丨丨男相吴立属临海晋武帝立晋安郡度属　齐书州郡志晋安郡县丨丨　明一统志丨丨县本汉涪县地晋置万安县后移于潺亭改潺亭县西魏复曰万安置万安郡隋初郡废以县属绵州后属金山郡唐初属绵州天宝初改丨丨县杜甫赠萧使君诗重忆丨丨外同游锦水滨】
　　罗湖【明一统志丨丨水在雷州府城西又名西湖宋苏轼苏辙尝游于此】
　　罗渊【水经注汨水又西为屈潭即丨丨也屈原懐沙自沈于此故渊潭以屈为名】
　　罗池【龙城録丨丨北龙城胜地也役者得白石上微辨刻画云龙城柳神所守驱厉鬼山左首福土氓制九丑余得之不详其理特欲隐予于斯欤明一统志丨丨在柳州府城东水可漑田】
　　罗汭【左传昭公五年冬十月楚子以诸侯及东夷伐吴以报棘栎麻之役防射以繁扬之师会于夏汭越大夫常夀过帅师防楚子于琐闻吴师出防启疆帅师从之遽不设备吴人败诸鹊岸楚子以驲至于丨丨吴子使其弟蹶由犒师】
　　罗凤【明一统志丨丨水在阳春县北五十里其流萦回西入汉阳江】
　　罗鸭【明一统志丨丨溪在把平长官司治东南续文献通考贵州新添卫有丨丨溪】
　　罗业【明一统志丨丨水在浔州府城南一十里流入郁江】
　　罗多【明一统志丨丨水在婺州县东八十里因獠姓名为名下合丰乐渡】
　　罗目【唐书地理志嘉州丨丨县麟徳二年开生獠置明一统志丨丨江出峨睂山麓右溪自小天池以东左溪自黄茅平以北至丨丨废县之上合二溪之委为江水石甚奇怪】
　　罗潭【顔延之为湘州祭屈原文弭节丨丨舣舟汨渚】
　　罗洲【水经江水又东迳邾县故城南注城南对芦洲旧吴时客舎于洲上方便谓所止焉亦谓之丨丨矣】罗口【唐书李宻传密以千人出阳城北逾方山自丨丨拔兴洛仓据之】
　　罗冲【明一统志丨丨关在清平卫城北丨丨山二关　又丨丨桥在平南县治东】
　　罗阳【宋书州郡志安固令吴立曰丨丨孙皓改曰安阳晋武帝太康元年更名　齐书州郡志南海郡县丨丨】
　　罗州【齐书州郡志髙凉郡丨丨】
　　罗城【魏书杨侃传防后竟袭夀春入丨丨而退遂别营于黎浆梁城日夕钞掠　唐书地理志京兆府昭应有宫在骊山下又筑丨丨置百司及十宅　大业杂记自重津南行尽六坊有建国门即丨丨南正门也又出上春门傍丨丨南行四百步至漕渠傍渠西行三里至通逺桥　王融沈防地狱篇颂丨丨振云幕锋树郁霜枝　又明一统志丨丨县在柳州府城西北一百九十里宋开宝中置丨丨县属融州熙宁中省入融水县】
　　罗县【水经注湘水又北过丨丨西防水从东来流注之】
　　罗郭【罗隐杭州罗城记余始以郡之子城狭而且卑遂与诸郡聚议崇建雉堞后念子城之谋未足以为百姓计由是复与十三都经纬丨丨】
　　罗平【齐书州郡志广熙郡县丨丨　又唐书五行志咸通中吴越有异鸟极大四目三足鸣山林其声曰丨丨　髙启钱武肃王铁劵歌丨丨妖鸟啼初起犀弩三千射潮水】
　　罗次【明一统志丨丨县在安宁州北九十里】
　　罗白【明一统志丨丨县在江州城东北宋建属迁隆镇元属江州】
　　罗雄【元史地理志丨丨州与溪洞蛮獠接壤歴代未尝置郡夷名其地为塔敝纳夷甸俗传盘瓠六男其一曰蒙由丘后裔有丨丨者居此甸至其孙普恐名其部曰丨丨宪宗四年内附】
　　罗殿【桂海虞衡志南连益州南江之外丨丨等处或聚落亦有文书公文称守丨丨国王】
　　罗门【説苑古之鲁俗涂里之闾丨丨之罗妆门之鱼独得于礼是以孔子善之】
　　罗亭【水经注长垣县有丨丨故长罗县也】
　　罗台【云笈七籖太上大道君又乗洞景玉舆驾太霞紫烟景之晖及上皇九元九天诸真仙王等俱仰登弥梵丨丨霄絶寥丘飞元云根之都玉清上天】
　　罗晃【桂海虞衡志丨丨子如橄榄其皮七重】
　　罗氏【礼记郊特牲大丨丨天子之掌鸟兽者也诸侯贡属焉　周礼夏官丨丨下士一人注能以罗罔搏鸟者　新论貔貅戾兽而黄帝教之战鹰颤鸷鸟而丨丨教之猎　又苏轼万石君罗文传賛丨丨之先无所见岂左氏所称罗国哉】
　　罗者【说苑孔子见丨丨其所得者皆黄口也孔子曰黄口尽得大爵独不得何也丨丨对曰黄口从大爵者不得大爵从黄口者可得孔子顾谓弟子曰君子慎所从不得其人则有罗网之患】
　　罗国【苏轼万石君罗文賛见罗氏下】
　　罗云【观佛三昧海经佛告罗睺罗汝诣须达大长者家度恶老母作是语时千二百五十沙门皆作是言我等今日愿欲随从尔时丨丨承佛威神入如意定祀拜既毕绕佛七帀即自化身作转轮圣王阿难侍左难陀侍右千二百五十比丘化为千子阿难为典藏臣难陀为主兵臣七宝四兵皆悉具足　又陆机演连珠顿网探渊不能招龙振纲丨丨不必招凤】
