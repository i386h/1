<!-- { "loadSidebar": true } -->
　　花絮【梁简文帝咏桞诗丨丨时随鸟风枝屡拂尘　徐彦伯闺怨诗尘埃生半榻丨丨落残机　苏颋逰禁苑幸临渭亭遇雪应制诗年惊丨丨早春夜管初杜甫春逺诗肃肃丨丨晚菲菲红素轻　又闇闇书籍漏轻轻丨丨飞　苏轼莘老葺天庆观小园诗扁舟去后丨丨乱五马来时賔从非　又次韵王巩南迁初归诗三槐老更茂丨丨春寂寂　陈师道夏日书事诗丨丨随风静欢娱过眼空　陈造杨帅留客赏雪诗园林丨丨忽冥冥水墨工夫忆李成　刘汲酒中作徘徊风夜雪丨丨一帘飞】
　　花实【宋史五行志吴孙亮建兴元年九月桃李华孙权世政烦赋重民雕于役是时诸葛恪始辅政息校官原逋责除关梁崇寛厚此舒缓之应也一说桃李寒花为草妖或属丨丨　班固西都赋丨丨之毛则九州之上腴焉　谢恵连诗我行讵几时丨丨骤舒结　苏颋晓济胶川南入密界诗落晖隠桑柘秋原被丨丨苏轼和子由园中草木诗及其未丨丨可以资筐篮】
　　花果【陈书张讥传讥性恬静不求荣利常慕闲逸所居宅营山池植丨丨讲周易老庄而教授焉　宋史徽宗纪宣和三年五月癸亥诏三省觉察台谏罔上背公者取旨谴责陈过庭张汝霖以乞罢御前使唤及歳进丨丨为王黼所劾并窜贬　又注辇国传凡四城用砖二城用土最中城以木为之皆植丨丨杂木　洛阳伽蓝记法云寺丨丨蔚茂芳草蔓合嘉树被庭　画史徐熙崇嗣丨丨见三十本黄筌居宷居实见百本　画鉴徐熙画丨丨多在澄心纸上至于画绢绢文稍麄元章谓徐熙绢如布是也　圗画见闻志画丨丨草木自有四时景隂阳向背笋条老嫩苞萼后先　又赵昌工画丨丨时谓絶伦　洞天清录人物如尸似塑丨丨类瓶中所插飞禽走兽但取皮毛山水林泉清闲幽旷模糊遮掩屋庐髙大不称桥彴强作断形山脚水面水源无来歴凡此数病皆谬笔也　又古人逺矣言山水则当以李成范寛丨丨则赵昌王友花竹翎毛则徐熙黄筌崔白崔顺之马则韩伯时牛则厉范二道士仙神则孙太古神怪则石恪猫犬则何尊师周炤得此数家已为竒妙　种树书丨丨树如曽经孝子孕妇手折则数年不着花或不甚结子　黄庭坚题宗室大年永年画调麝煤作丨丨殊难工永年遂臻此殊不易然作朽蠧太多是其小疵　李商隠七夕诗丨丨香千户笙竽溢四邻　杨万里丨丨诗野丨山丨絶芳馨借问行人不识名】
　　花竹【洞天清録见上　益州名画品录圣夀寺东廊下维摩诘堂内画居士方丈丨丨芭蕉山水松石风云气三堵景福年画不留姓名评能格中品　又黄筌成都人幼有画性长负竒能广政癸丑歳新搆八卦殿蜀主命筌于四壁画四时丨丨兔雉鸟雀　圣宋名画评道士牛戬字受禧河内人善画丨丨翎毛尤长破毛之禽洎寒饮酒肆间或饮一斗然后画片纸以质之至醒必购之遂毁画而去　画论収画若山水丨丨窠石等作佳轴文房馆挂若故实人物必湏横卷为佳丹青志沈周先生啓南绘事为当代第一山水人物丨丨禽鱼悉入神品　明一统志丨丨簟重庆府江津县出　沈亚之闽城开新池记闽城吻海而派江辅山以居先时无安沼平地为逰舟娱席之地而姹丨嫋丨散生掷华故酒笑酣视之晨而佳思莫极矣　李继本喜雨赋鸡犬静其无哗丨丨秀兮有香　袁桷隠居圗赋縁小野之横冈丨丨俨其成隂　王维桃源行遥看一处攒云树近入千家散丨丨　杜甫逰脩觉寺诗野寺江天豁山扉丨丨幽　戴叔伦重逰长真寺诗鸟啼丨丨暗人散户庭空　司空曙酧张芬有赦后见赠诗建水风烟收客泪杜陵丨丨梦郊居　梅尧臣寄懐刘使君诗春防丹水上丨丨弄粉黛　又观杨之羙画诗李成山水晓景移黄筌丨丨雀拥枝　王安石鄞县西亭诗更作世间儿女态乱栽丨丨养风烟　苏轼司马君实独乐园诗青山在屋上流水在屋下中有五畆园丨丨秀而野　黄庭坚次韵答斌老病起独逰东园诗主人心安乐丨丨有和气　陈造都梁诗楼防明晚照丨丨暝寒烟　杨万里题刘寺僧房诗顿添丨丨明松桧依旧菰蒲暗芰荷　叶适题桞山人壁诗掩肆丨丨秀排门柑橘馨　元好问留月轩诗丨丨结四邻繁隂散芳泽　钱惟善湖上诗丨丨园池通一径金银楼阁倚千峰　岑安卿咏范氏池亭诗丨丨列我前松杉瘦而颖　萨都拉桃源行谁知别有小乾坤藏在丨丨白云里　桞贯观赵使君所藏书画诗云霞楼观递隠见丨丨羽毛工染濡　呉莱题赵大年林塘秋晚圗诗王孙画学空丨丨不到铜驼陌上秋】
　　花桞【文昌杂録杜甫紫宸退朝诗云香飘合殿春风转花覆千官淑景移又晚出左掖诗退朝花底散归院柳邉迷乃知唐朝殿前种丨丨今殿庭惟对植槐楸郁郁然有严毅之气　湖山胜槩苏公堤元和中东坡守杭日所筑起南迄北横截湖面夹道杂植丨丨中为六桥九亭　明一统志丨丨塘在温州府城南　王勃春园诗山泉两处晚丨丨一园春　杨炯逰废观诗丨丨三春节江山四望悬　卢照邻送二兄入蜀诗关山客子路丨丨帝王城　宋之问麟趾殿侍宴应制诗丨丨含丹日山河入绮筵　又龙门应制诗洛阳丨丨此时浓山水楼台映几重　苏味道初春行宫侍晏应制诗簪裾承睿赏丨丨发韶年　张说奉和圣制初入秦川路寒日应制诗昨从分陜山南口驰道依依渐丨丨王维送王尊师归蜀诗大罗天上神仙客濯锦江头丨丨春　李白流夜郎赠辛判官诗昔在长安醉丨丨五侯七贵同杯酒　杜甫遭田父泥饮美严中丞诗歩屧随春风村村自丨丨　又后逰诗江山如有待丨丨更无私　又赠韦赞善诗北走关山闻雨雪南逰丨丨塞云烟　钱起过王舎人宅诗入门丨丨暗知是近臣居　包何和孟防州闲斋即事诗脾睨临丨丨栏干枕芰荷　孟郊长安早春诗日日出西园祗望丨丨色白居易令公南庄丨丨正盛欲偷一看先寄二篇诗最忆楼丨千万朶偏怜堤丨两三株　冯着洛阳道诗洛阳宫中丨丨春洛阳道上无行人　苏轼大寒步至东坡诗行看丨丨动共享无邉春　又虢国夫人夜逰圗诗宫中羯鼔催丨丨玉奴索花奴手　又送沈郎中赴陜郊诗十里长亭闻鼓角一川秀色明丨丨　又安国寺寻春诗欲闻百舌呼春风起寻丨丨村村同　黄庭坚同尧民游灵源庙诗斋堂有佳处丨丨轻娅姹杨万里连天观望春忆毘陵翟园诗鸟乌声里山光湿丨丨隂中日脚迟　陆防冬日诗锦城丨丨窟归去看春回　许月卿多谢诗园林富贵何千万丨丨功勲已十成　秦畧此身诗独把筇枝行又立东风丨丨不嗔人　王世赏春雪诗龙蛇且深蛰丨丨不胜威　毛端卿题郝子玉此君轩诗心期已到氷霜窟眼界不知丨丨尘　元好问杂著诗东君去作谁家客丨丨无情各自春　又无题诗七十鸳鸯五十酒薫丨丨动春烟又出东平诗东园丨丨西湖水剰着新诗到处夸赵孟頫杭州雨中诗江南十日九隂雨丨丨欲开无好春　虞集城南暮归诗东风丨丨过韦曲落日儿童唱大隄　晏殊赠歌者山亭桞词家住西秦赌博艺随身丨丨上鬬尖新　张昱塞上謡驾来满眼吹丨丨驾起连天降雪霜】
　　花梅【唐太宗首春诗初风飘带桞晓雪间丨丨】
　　花藤【桂海虞衡志丨丨镟以为噐用中有花纹　梁简文帝咏烟诗浮空覆杂影含露宻丨丨　朱昼有赋得丨丨药合寄颍隂故人诗　王恽番禺杖诗丨丨昏玳晕斑防惨湘娥】
　　花楸【羯鼔録杖用黄樝狗骨丨丨等木须至干絶湿气而复柔腻干取发越响亮腻取战褭健举】花柽【李贺诗碧锦贴丨丨香衾事残贵】
　　花桐【洞天清録有梧桐生子如簸箕有丨丨春来开花如玉簪而防红号折桐花青樱桐其实颇堪以醡油】
　　花梨【格古论要丨丨木出南番广东紫红色与降真香相似亦有香其花有鬼面者可爱花粗而色淡者低广人多以作茶酒盏　晁补之七述木则丨丨羙枞棁柏香檀阳平隂秘外泽中坚　黄佐月令赋见蒲萐下】
　　花檀【王建宫词移来女乐部头邉新赐丨丨大五】
　　花椑【本草椑柹释名漆柹緑柹青椑乌椑丨丨赤棠椑】
　　花芥【本草芥处处有之有青芥似菘味极辣紫芥茎叶纯紫其余南芥旋芥丨丨石芥之类皆菜茹之羙者】
　　花【东京梦华録七月七日以雕刻成花様谓之丨丨】
　　花菱【骆賔王咏镜诗写月无芳桂照日有丨丨】
　　花藕【晋书赵至传植橘柚于元朔荣丨丨于西陵陆机鳖赋咀蕙兰之芳荄翳丨丨之垂房】花荞【本草荞麦释名荍麦乌麦丨丨】
　　花椒【本草秦椒集觧时珍曰秦椒丨丨也始产于秦今处处可种最易蕃衍其叶对生尖而有刺四月生细花五月结实生青熟红大于蜀椒其目亦不及蜀椒目光黑也】
　　花榈【岭南志丨丨木性坚紫赤色似紫檀有花纹可作器皿俗作花梨非】
　　花【竹谱萌笋笣箨夏多春鲜根干将枯丨丨乃县注竹生花实其年便枯死竹实也】
　　花菊【白居易诗丨丨引间步行上西原路】
　　花丛【内观日疏姚姥住长离桥十一日夜半太寒梦观星坠于地化为水仙丨一丨甚香羙摘食之觉而产一女长而令淑有文因以名焉观星即女史在天柱下故迄今水仙名女史花又名姚女儿　薛道衡宴喜赋妖姬淑媛玉貎丨丨织女下而星落姮娥来而月空谢朓怨情诗丨丨乱数蝶风帘入防燕　陈后主采桑词去后丨丨散风来香处移　桞阳春歌春鸟一啭有千声春丨一丨千种名　刘禹锡杏园聨句二十四年流落者故人相引到丨丨　元稹离思诗取次丨丨嬾廻顾半縁修道半縁君　又杂忆诗寒轻夜浅绕回廊不辨丨丨暗辨香　韩偓诗红垂果蒂樱桃重黄染丨丨蝶粉轻】
