<!-- { "loadSidebar": true } -->
　　风尚【晋书傅咸传賛长虞刚简无亏丨丨　魏书崔子朗传渉猎经史少温厚有丨丨】
　　风趣【文心雕龙辞理庸儁莫能翻其才丨丨刚柔寜或改其气　古画品録戴逵情韵连绵丨丨巧拔善圗贤圣百工所范　沈约与约法师书周中书丨丨髙竒志托夷逺真情素韵水桂齐质】
　　风姿【晋书卫玠传骠骑将军王济玠之舅也儁爽有丨丨毎见玠辄叹曰珠玉在侧觉我形秽　宋书明帝纪帝少而和令丨丨端雅　又谢晦传晦　丨丨善言笑眉目分明鬓髪如防漆　宋史崔翰传少有大志丨丨伟秀太祖见而竒之以隷麾下　海棠谱叙梅花占于春前牡丹殿于春后骚人墨客特注意焉海棠一种丨丨艳质固不在二花下自杜陵入蜀絶吟于是花世因以此薄之　李德裕柳柏赋有长孺之正色无思曼之丨丨　戴叔伦怀素上人草书歌始从破体变丨丨一一花开春景迟　温庭筠春暮宴罢寄宋夀先辈诗苏小丨丨迷下蔡马卿才调似临卭　周繇嘲段成式诗恣情窥窈窕曽恃好丨丨　方干送道上人游方诗烟景随人别丨丨与物闲　张贲和袭美寒夜见访诗不用吴江叹留滞丨丨俱是玉清人　韦庄觧维诗二年辛苦烟波里赢得丨丨似钓翁　罗虬比红儿诗谢娘休漫逞丨丨未必娉婷胜栁枝】
　　风局【集异记靑城道士徐佐卿者丨丨髙古一日忽自外至神爽不怡谓人曰吾行山中偶为飞矢所加寻已无恙矣】
　　风体【新论丨之丨虚水之性弱而能披坚木转重石者激势之所成也　任昉齐竟陵文宣王行状刀笔不足宣功丨丨所以益】
　　风韵【晋书桓石秀传石秀幼有令名丨丨秀彻博渉羣书尤善老荘常独处一室简于应接时人方之庾纯甚为简文帝所重　宋书张敷传敷性整贵丨丨端雅好言善属文　齐书柳世隆传在朝不干世务垂帘鼓琴丨丨清逺甚获世誉　又孔稚珪传丨丨清疎好文咏饮酒七八斗　南史陆杲传见日下下　又南部王大连传武帝幸朱方大连与兄大临并从武帝问曰汝等习骑不对曰臣等未奉诏不敢辄习敕令给马试之大连兄弟据鞍往还各得驰骤之节帝大悦即赐所乗马及为啓谢辞又甚美帝他日谓简文曰昨见大临大连丨丨可爱足慰吾老年　又王规传皇太子与湘东王绎令曰王威明丨丨遒上神峰标映千里絶迹百尺无枝实俊人也　魏书临淮王彧传彧美丨丨善进止衣冠之下雅有容则　又李神儁传丨丨秀举博学多闻　五代史刘昫传昫为人美风仪明宗素重昫而爱其丨丨　李白赠濬公诗丨丨逸江左文章动海隅　韦渠牟歩虚词云容衣眇眇丨丨曲泠泠　白居易闲居偶吟晏丨丨逺子真云貌孤　柳宗元酬韶州裴曹长使君诗月光摇浅瀬丨丨碎枯菅　刘禹锡谢窦员外早凉见示诗丨丨渐髙梧叶动露光初重槿花稀】
　　风雅【诗小序故诗有六义焉一曰丨二曰丨疏一国之事为丨天下之事为丨者以诸侯列封疆风俗各异故唐有尧之遗风魏有俭约之化由随风设教故名之为风天子则威加四海齐正万方政教所施皆能齐正故名之为雅丨丨之诗縁政而作政既不同诗亦异体　宋书傅隆传乐之五声易之八象诗之丨丨书之典诰春秋之防婉劝惩无不本乎礼而后立也　文心雕龙丨丨序人事兼变正颂主告神义必纯美　嵇康声无哀乐论季子在鲁采诗观礼以别丨丨岂徒任声以决臧否哉　徐陵陈公九锡文以公调理隂阳燮谐丨丨三灵允降万国和同是用锡公轩县之乐六佾之舞　公叔任通天台赋防歌童之曲节彰从臣之丨丨仲长统述志诗叛散五经灭弃丨丨　王维送张舎人佐江州诗清范何风流髙文有丨丨　孟浩然陪卢】
　　【明府泛舟囘诗文章推后辈丨丨激頽波　杜甫戏为六絶诗别裁伪体亲丨丨转益多师是汝师　白居易读张籍古乐府诗丨丨比兴外未尝着空文　欧阳詹李评事公进示文集诗丨丨不坠地五言始君先　贾岛送崔峤游潇湘诗功列尚书孙琢磨丨丨言　郑谷寄赠杨防处士诗国歩未安丨丨薄可能髙尚掞天才】风采【彩同汉书霍光传初辅幼主政自已出天下想闻其丨丨　又黄霸传霸材长于治民及为丞相总纲纪号令丨丨不及丙魏于定国功名损于治郡时又王莽传莽色厉而言方欲有所为防见丨丨党与承其指意而显奏之莽稽首涕泣固推譲焉　吴志诸葛瑾传与权谈説陈喻未尝切愕防见丨丨麤陈指归如有未合则舍而及他徐复托事造端以物类相求于是权意徃徃而释　宋书刘秀之传秀之野率无丨丨而心力坚正以其莅官清洁家无余财赐钱二十万布三百匹　齐书沈文季传文季丨丨棱岸善于进止司徒褚渊当世贵望颇以门戸裁之文季不为之屈　魏书刘廞传出帝于阳殿孝经廞为执经虽酬荅论难未能精尽而丨丨音制足有可観　又卢元明传渉猎羣书兼有文义丨丨闲润进退可观　唐书李德裕传德裕性孤峭明辨有丨丨　又崔咸传入朝为侍御史处正特立丨丨动一时　又崔慎由传端厚有父丨丨文心雕龙详总书体本在尽言言以散欝陶托丨丨故冝条畅以任气优柔以怿怀文明从容亦心声之献】
　　【酬也　又先王圣化布在方册夫子丨丨溢于格言古画品録陆绥体韵遒举丨丨飘然一防一拂动笔皆竒　庾肩吾书品论烟花落纸将动丨丨字欲飞青诗话李清臣应进士中甲科举贤良为优等方其射防天庭天子临轩虚已侍臣耸观摇笔不逾数刻落笔万言皆出入九经极孔孟之渊源尽时政之要道天下莫不倾其丨丨实当世之伟儒也　韩愈与鄂州柳中丞书岂以为阁下真能引孤军单进与死寇角逐争一旦侥幸之利哉就令如是亦不足贵其所以服人心在行事适机宜而丨丨可畏爱故也　苏轼李氏山园阁赋诗草一出遂能发秦望之精神増鉴湖之丨丨李白白马篇酒后竞丨丨三杯弄寳刀　李贺梁公子诗丨丨出萧家本是菖蒲花】
　　风流【汉书赵充国辛庆忌传賛见风声下　后汉书逸民传序自兹以降丨丨靡繁长徃之轨未殊而感致之数匪一　魏志髙贵乡公纪评髙贵公才慧夙成好问尚辞盖亦文帝之丨丨也　晋书卫玠传咸和中改茔于江寜丞相王导教曰卫洗马明当改葬此君丨丨名士海内所瞻可修薄祭以敦旧好　又乐广传广与王衍俱宅心事外名重于时故天下言丨丨者谓王乐为称首焉　又王蒙传与沛国刘惔齐名友善时人以惔方荀奉倩蒙比袁曜卿凡称丨丨者举蒙惔为宗焉　齐书王俭传俭常谓人曰江左丨丨宰相唯有谢安盖自比也　又张绪传从弟融敬重绪事之如亲兄赍酒于绪灵前酌饮恸哭曰阿兄丨丨顿尽　又王僧防传萧思话书羊欣之影丨丨趣好殆当不减笔力恨弱　唐书权德舆传虽动止无外饰其醖借丨丨自然可慕贞元元和间为搢绅羽仪云　西京杂记文君十七而寡为人放诞丨丨故悦长卿之才而越礼焉　文心雕龙明帝秉哲雅好文防升储御极孳孳艺练情于诰防振采于辞赋庾以笔才逾亲温以文思益厚揄扬丨丨亦彼时之汉武也　顔氏家训上书陈事起自战国逮于两汉丨丨弥广　又王逸少丨丨才士萧散名人举世唯知其书翻以能自蔽也　司空圗诗品不着一字尽得丨丨语不渉难已不堪忧　任昉为褚谘议蓁让代兄袭封表标一善不足以验丨丨存小让不足以进止　徐陵玉台新咏序阅诗敦礼非直东邻之自媒婉约丨丨无异西施之被教　庾信枯树赋殷仲文丨丨儒雅海内知名代异时移出为东阳太守郑刚中感雪竹赋色娟娟其复净节落落以难合寒梢一伸所谓此君之丨丨自不可夺也　王粲赠蔡子笃诗丨丨云散一别如雨　张九龄登薛公逍遥台诗人事已成古丨丨独至今　孙鲂杨柳枝词不知天意丨丨处要与佳人学画睂　岑参酬成少尹骆谷行诗亚尹同心者丨丨贤大夫　髙适苦雨诗携手丨丨在开襟鄙吝祛　杜甫将赴成都草堂先寄严郑公诗习池未觉丨丨尽况复荆州赏更新　又咏怀古迹诗摇落深知宋玉悲丨丨儒雅亦吾师　又送韦员外牧韶州诗炎海韶州牧丨丨汉署郎　李嘉祐访韩司空诗圗画丨丨似长康文词体格效陈王　戴叔伦寄禅师寺华上人诗德士名难避丨丨学济颠　又送李审之桂州谒中丞叔诗到日应文防丨丨胜阮家　李端送路司谏侍从叔赴洪州诗勲业耿家盛丨丨荀氏均　房孺复酬窦大闲居见寄诗烦君强着潘年比骑省丨丨讵可齐　姚合送张郎中副使赴泽潞诗晓陌事戎丨丨粉署郎　杜牧润州诗大抵南朝皆旷达可怜东晋最丨丨　又宣州留赠诗满面丨丨虽似玉四年夫壻却如云　李商隠送崔珏往西川诗卜肆至今多寂寞酒垆从古擅丨丨　又赠柳诗见説丨丨极来当婀娜时　髙蟾楚思诗见日暮下　崔涂读庾信集诗四朝十帝尽丨丨建业长安两醉游　秦韬玉咏手诗一双十指玉纎纎不是丨丨物不拈　司空圗狂题诗世间第一丨丨事借得王公玉枕痕　李山甫曲江诗一种是春长富贵大都为水也丨丨　黄滔赠郑明府诗庭罗衙吏眼看山真恐丨丨是谪仙】
　　风骚【宋书谢灵运传论源其飇流所始莫不同祖丨丨徒以赏好异情故意制相诡　南史庾肩吾传比见京师文体懦钝殊常竞学浮疎争事阐缓既殊比兴更背丨丨　宋史魏野传陛下告成天地延聘岩薮臣实愚贑资性慵拙幸逢圣世获安故里蚤乐吟咏实匪丨丨岂意天慈曲垂捜引　文心雕龙若乃山林臯壤实文思之奥府略语则阙详説则繁然屈平所以能洞监丨丨之情者抑亦江山之助乎　竹林诗评张衡四愁遥衷耿慕犹丨丨之遗韵也　髙适同崔员外诗晚晴催翰墨秋兴引丨丨　杜甫夜聼许十损诵诗爱而有作陶谢不枝梧丨丨共推激　又题柏大兄弟山居屋壁诗山居精典籍文雅渉丨丨　刘长卿赠济隂马少府考城蒋少府诗笑语和丨丨雍容事文墨　白居易献北都留守裴令公诗朱弦拂宫徴洪笔振丨丨章孝标赠杭州严使君诗丨丨处处文章主井邑家家父母君　杜牧访赵嘏诗今代丨丨将谁登李杜坛方干赠上虞胡少府百篇诗见日晷下　又赠郑仁规诗澄心不出丨丨外落笔全归教化间　黄滔投翰长赵侍郎诗诗酬御制丨丨古论似人情鼎鼐浓】
　　风宪【后汉书皇后纪论爰逮战国丨丨逾薄适情任欲顚倒衣裳　唐书严挺之传侍御史任正名恃丨丨至庭中责詈衣冠挺之让其不敬反为所劾贬万州员外参军事　宋史髙宗纪台谏丨丨之地用非其人殊非耳目之寄　元史刑法志仁宗之时以格例条画有关于风纪者类集成书号曰丨丨宏纲　顺宗实録王叔文以武元衡在丨丨欲使附己使其党诱以权利元衡不为之动　张谓送韦侍御赴上都诗见天朝下】风威【后汉书王涣传在温三年迁兖州刺史绳正部郡丨丨大行　又张宗等传论安顺以后丨丨稍薄寇攘寖横縁隙而生　齐书薛渊等传论解厄鸿门资舞阳之气纳降飨旅仗虎侯之力观兹猛毅借以丨丨未必投车挟辀然后胜敌故桓康之声所以震慑江蠡也　陆机至洛与成都王頴牋伏惟明公匡济之举义命方宣元戎既啓丨丨电赫机以驽闇文武寡施猥蒙横授委任外阃辄承严教董率诸军惟力是视　无名氏乌台赋丨丨四警霜气傍催　杨思元奉和圣制过温汤诗丨丨肃文卫日彩镜雕舆　储光羲献郑州宋使君诗鐡柱励丨丨锦轴含光辉　杜甫夜诗絶岸丨丨动寒房烛影防　柳宗元夏夜苦热登西楼诗火晶燥露滋野静停丨丨】
　　风棱【韩愈送侯参谋赴河中幕诗提师十万余四海钦丨丨】
