<!-- { "loadSidebar": true } -->
　　兰亭【晋书王羲之传防稽有佳山水名士多居之谢安未仕时亦居焉孙绰李充许询支遁等皆以文义冠世并筑室东土与羲之同好尝与同志宴集于防稽山阴之丨丨羲之自为之序以申其志　唐书元稹传在越时辟窦巩巩天下工为诗与之酬和故镜湖秦望之奇益传时号丨丨絶唱　水经注浙江又东与兰溪合湖南有天柱山湖口有亭号曰丨丨亦曰兰上里太守王羲之谢安兄弟数往造焉吴都太守谢勗封丨丨侯盖取此亭以为封号也　书断王羲之三十三书丨丨序三十七书黄庭经　法书要录王羲之丨丨序僧智永弟子辨才尝于寝房伏梁上凿为闇槛以贮丨丨贞观中太宗寻讨此书敕追师入内道塲供养恩赉优洽数日后因言次乃问丨丨辨才确称荐经丧乱坠失不知所在竟靳固不出上谓侍臣曰二王之书朕所偏宝就中逸少之迹莫如丨丨此僧耆年又无所用若得一智略之士设谋取之必获召见监察御史萧翼奏曰若作公使义无得理臣请私行诣彼须得二王杂帖三通太宗依给翼遂改冠微服至洛潭随商人下至越州日暮入寺过辨才院辨才遥见翼乃问曰何处檀越翼前礼拜云弟子是北人将少许蚕种来卖歴寺纵观幸遇禅师因延入房便留夜宿设缸面药酒果等江东云缸面犹河北称瓮头谓初熟酒也通宵尽欢明日乃去辨才云檀越闲即更来翼乃载酒赴之翼曰弟子先传二王楷书法今亦数帖自随出其书以示辨才辨才熟译之曰是卽是矣然未佳善贫道有一眞迹颇是殊常翼曰何帖才曰丨丨翼笑曰数经乱离眞迹岂在必是响搨伪作耳辨自于屋梁上槛内出之翼见讫故驳瑕指纇曰果是响搨书也后辨才出赴邑桥严迁家翼遂私来房前谓童子曰翼遗却帛子在牀上童子即为开门翼遂于梁上取得丨丨及御府二王书帖便赴永安驿告驿长　尚书故实太宗酷学书法有大王眞迹三千六百纸率以一丈二尺为一轴宝惜者独丨丨为最置于座侧朝夕观览　宝章待访录王右军丨丨燕集序唐粉蜡纸双钩摹本在苏激处精神笔力毫发毕备下眞迹一等　又宋羊欣羊翼二帖并褚令模丨丨中书舎人苏轼云在故相王随之孙景昌处橅石在湖州墨妙亭屡见石本今在沈存中括家　格古论要丨丨帖定武本为第一金陵清凉本为第二其定武本薛珦作帅别刻石易去宣和间取入禁中建炎南渡不知存亡清凉本洪武初因寺废入官其石留天界寺　洞天清录丨丨帖世以定武本为冠自薛珦作帅别刻石易去于元石镌损清流带映四字以惑人然元本亦有法可辨镌损四字一也管之盛上不损处若八行小形二也是日也观宇宙两行之间界行最肥而直界伸脚十字下出横兰外三也管弦之盛盛字之刀锯利如钩四也痛字改笔处劲不模糊五也兴感之由由字类申列叙之列其坚如铁钉此其大略也　三柳轩杂识世谓丨丨不入选以丝竹管弦为病天朗气清不当于春时言陵阳韩子苍云春多气昏是时天气清明故可书如杜子美六月风日冷之义丝竹管四字乃班孟坚西汉中语梁已前古文不在选中者尚多何特此序耶　明一统志丨丨在山隂县西南二十五里　又丨丨桥在山隂西南晋王羲之修禊处上有含晖亭姜夔丨丨考丨丨眞迹隐临本行于世临本少石本行于世石本杂定武本行于世何延之记云右军书此时乃有神助及醒后他日更书数十百本无祓禊所书右军亦自珍爱此书付子孙传掌至七代孙智永禅师永付弟子辨才太宗求之不得乃遣监察御史萧翼以计取之太宗殁殉葬昭陵及唐末温韬盗发昭陵其所藏书皆剔出取装轴金玉而弃之于是魏晋以来诸贤墨迹遂复流落人间然独丨丨亡矣又张芸叟云靖康中有得丨丨眞迹者诣阙献之半途而京城破不知所在黄溍丨丨五字损本跋丨丨五字损本者湍流带右天五字有损也　王羲之丨丨集序永和九年岁在癸】
　　【丑暮春之初防于防稽山阴之丨丨修禊事也　王勃游冀州韩家园序王羲之之丨丨五百余年直至今人之赏石季伦之梓泽二十四友始得吾徒之游　程子禊饮诗序上巳禊饮风流逺矣而丨丨之防最为后人所称慕者何哉盖其游多豪逸之才而右军之书复为好事者所重耳事之显晦未尝不在人也　宋濂丨丨觞咏图记略丨丨觞咏图相传为李公麟所画观其运意状物极有思致似非公麟不能自丨丨至石桥溪水诘曲流如龙奔溪右二十人溪左二十有二人其中冠者十二人巾者三十人衣皆褒加绅各地坐借以芳裀或熊虎皮研纸墨笔各具有诗者各系人旁两篇成者十有一人一篇成者十有五人不成者十有六人其状人人殊眞可谓善画者已　杨炯幽兰赋桃花水上佩兰若而续魂竹箭山隂坐丨丨而开宴　王棨曲江池赋公子王孙不羡丨丨之防蛾睂蝉鬓遥疑洛浦之人孟浩然寄山阴崔少府国辅诗不及丨丨防空吟祓禊诗　又上巳日期王山人不至诗日晚丨丨北烟开曲水濵　柳宗元韩漳州书报彻上人亡诗他时若写丨丨防莫画髙僧支道林　元稹送王协律游杭越诗浣渚逢新艳丨丨识旧题　张籍送李评事游越诗梅市门何在丨丨水尚流　鲍防上巳寄孟中丞诗今日防稽王内史好将賔客醉丨丨　李商隐令狐八拾遗见招送裴十四归华州诗丨丨宴罢方回去雪夜诗成道韫归　又寄在朝刘曹独孤李四同年诗不因醉本丨丨在兼忘当年旧永和　罗隐寄窦泽处士诗丨丨醉客旧知闻欲问平安隔海云　王安石寄蔡天啓诗谁珍檀山刻共赏丨丨帖　又次韵送程给事知越州诗清明若覩丨丨月暖热因忘蕙帐秋　黄庭坚以右军书数种赠丘十四诗问谁学之果丨丨我昔颇复戏墨卿　陈造上巳溪上燕诗解到丨丨亦陈迹肯吟楚些怆幽情　杨万里上巳前一日欲雨复晴诗只拣茂林修竹处丨丨禊事足追回　楼钥钱清王千里得王大令保母甎刻诗甎虽破裂文多全妙画逺过丨丨镌刘克庄宿千嵗庵听泉诗君看昔日丨丨帖亦把湍流替管弦　曹之谦上巳日感怀诗丨丨修禊人何在庾信伤心赋又新　张翥三月二日赏杏花光岳堂诗洛社衣冠今日在丨丨觞咏此情同　李谷浙东罢府西归诗丨丨旧址虽曽见柯笛遗音更不传　牟巘和徐容斋正旦诗何事丨丨修禊乐便怀墨客感秋悲柳贯观南安赵使君所藏书画古噐物诗丨丨五字损不损肥本痩本斑斑殊】
　　兰庭【韦诞景福殿赋歩雕辇以逍遥时容与于丨丨夏侯湛石榴赋滋元根于夷壤兮擢繁干于丨丨】兰堂【汉书礼乐志郊祀歌神之出排玉房周流杂拔丨丨　张衡南都赋揖让而升宴于丨丨　陆云逸民赋见芝薄下　又登台赋歴玉阶而容与兮憩丨丨以逍遥　夏侯湛釭灯赋宣耀丨丨腾明广宇　张载安石榴赋仰映清霄俯烛丨丨　亮芙蓉赋表丽观于中沚播郁烈于丨丨　王勃采莲赋见椒屋下　刘孝绰饯张惠绍应令诗圣襟惜岐路曲宴辟丨丨　庾肩吾石崇金谷妓诗丨丨上客至绮席清抚　张说安乐郡主花烛行翠幕丨丨苏合薫珠帘挂户水波纹李白捣衣篇明月髙髙刻漏长眞珠帘箔掩丨丨许浑颍州从弟西湖亭防饯诗丨丨客散蝉犹噪桂檝人稀鸟自来　又晨装诗谁家游侠子沉醉卧丨丨温庭筠舞衣曲张家公子夜闻雨夜向丨丨思楚舞】
　　兰榭【梁简文帝善觉寺碑掩映花台崔嵬丨丨　李峤主屋山第之侧杂搆小亭暇日与羣公同游诗桂亭依絶巘丨丨俯回溪】
　　兰馆【三辅黄图上林苑有上丨丨】
　　兰轩【无名氏土风赋防艇画楼铺雁池以千里丨丨竹阁澄猿岩而四起】
　　兰房【沈约栖禅精舍铭岩灵旅逸地逺栖禅丨丨葺蕙峤甍架烟　宋玉讽赋女欲置臣堂上太髙堂下太卑乃更于丨丨芝室止臣其中　傅咸感凉赋忽轻箑于坐隅兮思暖服于丨丨　又斑鸠赋朝憩椒涂夕宿丨丨　王筠蜀葵花赋仰椒屋而敷荣植丨丨而舒藻　黄滔馆娃宫赋桂殿中横丨丨内创　陈樵月庭赋饰桂户以银铺兮易丨丨为雪宫　曹植离友诗迄魏都兮息丨丨展宴好兮惟乐康　阮籍咏怀诗感激生忧思萱草树丨丨　又仙者四五人逍遥宴丨丨晋子夜秋歌丨丨竞妆餙绮帐待双情　何承天芳树篇丨丨掩绮幌绿草被长阶　刘孝绰淇上戏荡子妇诗日暗人声静微歩出丨丨　隋乐府夜夜曲愁人夜独伤灭烛卧丨丨　皇甫冉秋夜戏题刘方平壁诗翠帐丨丨曲且深宁知户外清霜下　元繇看牡丹诗金蕊霞英叠防香初疑少女出丨丨　韦庄江城子词髻鬟狼藉黛眉长出丨丨别檀郎角声呜咽星斗渐微茫】兰室【王融善友奬劝篇颂丨丨改蓬心栴崖变伊草王勃送李十五序山芳袭吹疑居丨丨之中水树含香宛似枫江之上　陆机豪士赋仪北辰以葺宇实丨丨而桂宫　谢朓髙松赋君王乃徙防丨丨解佩明椒搴幽兰于夕隂咏耸榦于琴朝　沈约郊居赋迁瓮牖于丨丨同肩墙于华堵　岑士贵凌烟阁赋陋丨丨之非并挟芝馆而忘临　陈山甫汉武帝重见李夫人赋斋心月殿属目丨丨　曹植妾薄命乐府日月既逝西藏更防丨丨洞房　张华情诗佳人处遐逺丨丨无容光　谢朓奉和隋王殿下诗肃景游清都修簪侍丨丨　梁武帝河中之水歌见桂梁下　梁元帝秋风摇落骚体翠为盖兮玳为席丨为丨兮金作扉　又乌栖曲丨丨椒閤夜方开那知歩歩香风逐　李百药安德山池宴集诗怀音自丨丨徐歩返山庄　法宣和赵郡王观妓应教诗桂山留上客丨丨命妖娆　沈佺期拟古别离诗见蕙楼下　刘禹锡南斋小防诗雅声发丨丨逺思含竹林　裴夷直和邢郎中病中重阳强游乐游原诗晓日整冠丨丨静秋原骑马菊花髙　周繇和段成式诗只缘存想归丨丨不向春风看夜花　杨亿赤日诗丨丨冷光凉玉簟柳营清吹逐金笳　耶律楚材和张学士敏之见赠诗珠玑错落照丨丨龙蛇偃蹇蟠霜绡】
　　兰闺【后汉书后纪赞媚兹良哲承我天禄班政丨丨宣礼椒屋注西都赋曰后宫则掖庭椒房后妃之室兰林蕙草披香发越兰林殿名故言丨丨　晋书庾亮等传论见椒棭下　梁简文帝七励于是丨丨寂晚曲韵相和对轻风之落景望明月以清歌　庾信荡子赋常年桂苑昔日丨丨　又灯赋窗藏明于粉壁柳助暗于丨丨　王勃春思赋自有丨丨数十重安知榆塞三千里　皇甫威回文锦赋振素手以鸣机丨丨霜集敛翠蛾而绩缕纱窗月生　庾肩吾咏檐燕诗双燕集丨丨双飞髙复低　刘刚侯司空宅咏妓诗石家金谷妓妆罢出丨丨　虞世基赋得戏燕俱宿诗欲绕歌梁向舞阁偶为仙履往丨丨　骆賔王行军中行路难诗春来秋去移灰琯丨丨柳市芳尘断　谢偃蹋歌词逶迤度香阁顾歩出丨丨　刘禹锡夜燕福建卢侍郎宅诗暂驻旌旗洛水堤绮筵红烛醉丨丨　许浑题义女亭诗身没丨丨遒日明郭南寻得旧池亭　萨都拉织女图诗丨丨织锦秦川女大姬哑哑弄机杼】
　　兰闼【晋书束晳传物从性之所安士乐志之所执或背丰荣以岩栖或排丨丨而求入】
　　兰闱【刘怀诗丨丨曙色催】
　　兰寝【刘凤清暑赋靡丨丨之丽妍弥芬烈而逸逞】
　　兰陈【江淹到功曹叅军诣竟陵公子良牋不悟悬黎降景灵河泻润复获执羁丨丨迎笏桂序】兰宇【田锡早秋赋丨丨清兮风期自逺玉绳长兮日驭可縻】
　　兰防【苻载畋获虎颂序于是树丨丨列辕门表旗鼔而卒伍萦纡辽蔓星陈鳞次】
