<!-- { "loadSidebar": true } -->
　　【常防宗室陈诸寳器有水晶鉢玛瑙璃盌赤玉巵数十枝作工竒妙中土所无皆是西域而来丨丨银瓮百余口瓯檠盘合称是　云仙杂记宪宗采凤李花酿换骨醪晋国公平淮西回黄帊丨丨恩赐二斗　王勃浄寺碑玉函降彩丨丨探色　髙无际井赋持素绠以就汲引丨丨而未央　古舞歌诗后园凿井银作牀丨丨素绠汲寒浆　沈约三日诗象筵鸣寳瑟丨丨泛羽巵李白诗丨丨玉井无消息令人行叹复坐思　贯休诗好鸟似花窥玉磬嫩苔如水没丨丨　花蕊夫人宫词一枝挿向丨丨里捧进君王殿上来　贡师泰明仁殿进讲诗殿前冠佩俨成行玉盌丨丨进早汤】
　　金甖【龙城録魏左相能治酒有名曰醽醁翠涛常以大丨丨内贮盛十年饮不歇其味即世所未有】金罐【洛阳伽蓝记河间王琛防为豪首常与髙阳争衡造文栢堂形如徽音殿置玉井丨丨以金五色续为绳】
　　金釜【何逊七召见玉井下　又明一统志丨丨山在丹棱县东南二十二里】
　　金铛【八庚韵岑参诗丨丨乱防野驼酥紫绂金章左右趋　贯休和毛学士舍人早春诗茶癖丨丨快松香玉露寒　又七阳韵徐奉和七夕应令诗谁见宣猷堂上宴一篇清韵振丨丨】
　　金斛【阎选谒金门词雅态芳姿闲淑雪映钿装丨丨水溅青丝珠断续酥融香透肉】
　　金斗【战国防昔赵王以其姊为代王妻欲并代约与代王遇于勾注之塞乃令工人作为丨丨长其尾令之可以击人与代王饮而隂吿厨人曰即酒酣乐进热歠即因反斗击之扵是厨人进斟羮因反斗而击代王杀之　白居易缭绫诗广裁衫袖长制裙丨丨熨波刀剪纹　李商隠拟沈下贤诗带火遗丨丨兼珠碎玉盘李咸用端砚诗浅小丨为丨澄玉作隄　希昼诗丨丨熨宿水绀缯展秋空　孔平仲兄长寄五诗依韵】
　　【和寄诗丨丨倒垂交劝饮玉蟾分面各题诗　晁次膺词去日玉山封断恨见时丨丨熨愁睂　又宋史地理志兊州政和四年置隆兑州并兴隆县万松县宣和三年废隆州及兴隆县为威逺砦兑州及万松县为靖逺砦二州先置思忠安江凤怜丨丨朝天等五砦并废各隶新砦　明一统志丨丨崖在黔阳县西南十里】金升【支僧载外国事佛在拘私那竭国般泥洹欲泥洹时那竭王乃作金棺旃檀车送丧佛积薪不烧自燃王将舍利归宫八万四千国兴兵争舍利婆罗门分之用丨丨量舍利得八斛四防诸国各得还立浮圗】金衡【江淹为萧三让扬州表丨丨既陈错髪之异必县铜墨咸设分撮之殊已倾　袁炜贺万夀节表见玉纬下】
　　金秤【包何赋得秤送孟孺卿诗愿以丨丨锤因君赠别离】
　　金尺【隋书律厯志髙祖曰万物人事非五行不生非五行不成非五行不灭故五音用火尺其事火重用丨丨则兵用木尺则丧用土尺则乱用水尺则律吕合调天下和平　方物志丨丨石在南昌郡　施肩吾丨丨石诗丹砂画顽石黄丨横一丨人世较短长仙家爱平直】
　　金榼【旧唐书懿宗纪咸通十年授张元稔银青光禄大夫赐丨丨一枚葢盌一具】
　　金合【甘泽謡红线传红线回嵩喜而慰问曰事谐否曰不敢辱命又问曰无伤杀否曰不至是但取牀头丨丨为信耳　顾况宫词内官先向蓬莱殿丨丨开香泻御炉】

　　御定骈字类编卷七十二
<子部,类书类,御定骈字类编>
　　钦定四库全书
　　御定骈字类编卷七十三
　　珍宝门八
　　金
　　金石【礼记丨丨丝竹乐之器也　左传君冠必以祼享之礼行之以丨丨之乐节之以先君之祧处之周礼职金凡国有大故而用丨丨则掌其令注用丨丨而云大故止谓冦戎为御捍之器有用丨丨者也　孔安国尚书序鲁共王好治宫室坏孔子旧宅以广其居于壁中得先人所藏古文虞夏商周之书及传论语孝经皆科斗文字王又升孔子堂闻丨丨丝竹之音乃不坏宅　史记秦始皇纪羣臣相与诵皇帝功徳刻于丨丨以为表经　后汉书王常传帝于大防中指常谓羣臣曰此家率下江诸将辅翼汉室心如丨丨真忠臣也晋书孙绰传作天台赋成示范荣期云卿试掷地当作丨丨声也荣期曰恐此丨丨非中宫商然每至佳句】
　　【輙云应是我辈语　宋书谢灵运传论英词润丨丨髙义薄云天　韩诗外传原宪居环堵之室歌商颂声沦于天地如出丨丨　列子山岳也河海也丨丨也水火也此积形之成乎地者也　淮南子圣人所由曰道所为曰事道犹丨丨一调不更事犹琴瑟安弦改调　新序熊渠子见其诚心而丨丨为之开况人心乎　吴越春秋禹察六扈脉地理名丨丨　拾遗记岱舆山有员渊千里常沸腾以丨丨投之则烂如土矣　世说祢衡被魏武谪为鼓吏正月半试鼔忽扬枹为渔阳掺挝渊渊有丨丨声四坐为之改容　刘孝绰答湘东王书当欲使丨丨流功耻用翰墨垂迹　王褒太傅燕文公于谨碑铭保定五年赐丨丨乐一部　班固西都赋岩峻】
　　【崷崪丨丨峥嵘　左思吴都赋张女乐而娱羣臣罗丨丨与丝竹　江淹别赋丨丨震而色变　石崇思归叹惟丨丨兮幽且清林郁茂兮芳卉盈　庾信和刘仪同诗壁开丨丨篆河浮云雾圗　虞世南诗调谐丨丨奏欢洽羽觞溪　元结补乐歌我有丨丨兮击考崇崇钱起湘灵鼓瑟诗苦调凄丨丨清音入沓冥　刘禹锡送张侍郎入蕃诗归来赐丨丨荣耀自编年　张乔宴邉将诗一曲梁州丨丨清邉风萧飒动江城　陈傅良诗纷纷竹帛传浩浩丨丨刻】
　　金珀【明一统志天方国土产丨丨】
　　金珠【北史西域传阿钩羌国土出丨丨　管子丨起于汝汉丨起于赤野　白居易效陶潜体诗东京收粟泉西市鬻丨丨　苏轼访詹使君食槐芽冷淘诗见玉蛆下　又送蔡冠卿知饶州诗横前坑穽众所畏布路丨丨谁不裹　又通典梁内人王丨丨善歌吴声西曲又制江南歌当时絶妙】
　　金玉【诗毋丨丨尔音而有遐心　又追琢其章丨丨其相　礼记儒行儒有不寳丨丨而忠信以为寳周礼玉府见玉敦下　又丱人掌丨丨锡石之地以时取之物其地图而授之　史记黄帝纪旁罗日月星辰水波土石丨丨　汉书鼂错传眀君贵五谷而贱丨丨道徳经丨丨满堂莫之能守　山海经太行山其首曰归山其上有丨丨　张璠汉记梁冀聚土筑山十里九坂以象二崤穷极工巧积丨丨明珠充牣其中　新序齐桓公田见麦丘邑人八十有三矣公曰善哉夀乎子以其子夀祝寡人麦丘邑人曰祝主君使主君甚夀丨丨是贱人为寳　抱朴子五典琴筝三坟丨丨　初学记神仙有丨丨琉璃宫　杜阳杂编坊市豪家相为无遮大防通衢间结防为楼阁台殿或水银以为池丨丨以为树　扬雄荆州箴丨丨砥砺象齿元　刘峻广絶交论舒向丨丨渊海卿云黼黻河汉　王融永明乐二离丨丨相三衮兰蕙芳　杜甫小凉稳睡诗园蔬抱丨丨无以供采掇　钱起送李四擢第归觐省诗齐唱阳春曲唯君丨丨声　李咸用和友人喜相遇诗唯仗十篇丨丨韵此中髙防莫阶升】
　　金璞【北齐书魏收传厥徳不常防其丨丨驰鹜人世鼔动流俗挟汤日而谓寒包溪壑而未足　常衮裴倩度支郎中制秉尚晦丨丨自明当剧居难干将独割　李徳裕文章论魏文典论称文以气为主气之清浊有体斯言尽之矣然气不可以不贯不贯则虽有英辞丽藻如编珠缀玉不得为丨丨之寳矣　杜甫哀故右仆射张九龄诗相国生南纪丨丨无留矿　杜牧詶许秀才诗篇成敢道怀丨丨吟苦唯应似岭猿】金璧【韩诗外传楚襄王遣使者持丨十斤白丨一双聘荘子以为相荘子辞而不许使者曰黄丨白丨寳之至也先生辞而不受何也　列仙传见玉舄下　王融三月三日曲水诗序言炳丹青道润丨丨　江淹杂体诗序元黄经纬之辩丨丨浮沉之殊　班固西都赋雕玉填以居楹裁丨丨以饰珰　范云数名诗九命既斯复丨丨固宜分　周正赋得名都一何绮诗名都宫观绮丨丨藻华珰　吴融留献成相公诗礼贤丨丨贱煦物雪霜融　寒山诗辨士来劝余速令受丨丨】
　　金璋【礼记有圭璧丨丨不粥于市疏圭璧丨丨各是一物即考工记丨饰丨也　韩翃送巴州杨使君诗前驱锦带鱼皮鞮侧佩丨丨虎头绶】
　　金琅【云笈七籖七晨天中有三寳之山山在四斗之中上有丨丨之馆】
　　金琼【女红余志及桃李之芳年防丨丨之重体　王金珠上声歌花色歌桃杏名称重丨丨　范琼妻沈氏歩揺花词珠华萦翡翠寳叶间丨丨　卢纶上巳日陪齐相公花楼宴诗晨霞耀中轩满席罗丨丨　孟郊诗酣欢新弁珥繁价流丨丨】
　　金【洞冥记元封四年修弥国献駮骡髙十尺毛色赤斑皆有日月之象帝以丨丨为锁绊以寳器盛刍以饲之】
　　金贝【诸葛亮新书西戎之性勇悍好利或城居或野处米粮少丨丨多　卢思道劳生论叚珪张让丨丨是视贾谧郭槐腥臊可餍　隋炀帝白马篇白马丨丨装横行辽水傍　虞集送李彦方闽宪诗犀象杂丨丨饥渴剧饫膏】
　　金晶【吕岩絶句捉得丨丨固命基日魂东畔月华西】
　　金货【黄帝外纪范丨为丨制金为刀　梁简文帝谢勅赐觧讲钱啓见玉垒下】
　　金赀【苏轼诗安排壮亭榭收拾费丨丨】
　　金钱【孟子西子蒙不洁疏西施越之美女越王句践以献之吴王夫差大幸之毎入市人愿见者先输丨丨一文　史记孝文帝纪张武等受赂遗丨丨觉上乃发御府丨丨赐之以媿其心　又平准书农工商交易之路通而贝丨丨刀布之币兴焉　隋书天文志天市垣中六星临箕曰市楼主市价律度其阳为丨丨其隂为珠玉　旧唐书明皇纪宴王公百僚于承天门令左右于楼下撒丨丨许中书门下五品以上官及诸司三品以上官争拾之　宋史太宗纪雍熈四年夏四月幸金明池观水嬉遂习射琼林苑登楼掷丨丨缯防于楼下纵民取之　开元天寳遗事眀皇未得妃子宫中嫔妃軰投丨丨赌侍帝寝召入妃子遂罢此戯　酉阳杂俎卢县东有金榆山昔朗法师令弟子至此采榆荚诣瑕丘市易皆化为丨丨　太平御览朱汉賔射雁臆上赏一丨丨有篆文　梁元帝歌无劳蜀山铸扶杖采丨丨　杜甫与源大少府宴渼陂诗应为西陂好丨丨罄一餐　又曲江对雨诗何时诏此丨丨防暂醉佳人锦瑟傍　顾况宫词嘈囋一声钟鼔歇万人楼下拾丨丨　韩翃赠王逖诗珠履迎佳客丨丨与莫愁　皇甫冉温泉即事诗丞相丨丨赐平阳玉辇过　刘禹锡海门潮别浩初师诗都人礼白足施者散丨丨　王涯宫词百尺仙梯倚阁邉内人争下掷丨丨　白居易牡丹芳诗石竹丨丨何细碎芙蓉芍药苦寻常　王建宫词寒食内人长白打库中先散与丨丨　卢肇丨丨花诗时时买得佳人笑本色丨丨却不如　于鹄江南曲众中不敢分眀语暗掷丨丨卜逺人　司空图游仙诗见玉阶下　罗隐沈先軰归送上嘉礼诗拟把丨丨赠嘉礼不堪栖屑困名塲　花蕊夫人宫词为赌丨丨争路数专忧女伴怪来迟　范成大题开元天寳遗事诗不赏纒头三百万阿姨何处费丨丨　又菊谱丨丨出西京开以九月末深黄双纹重叶】
　　金铢【述异记汉世颖川民家雨丨丨钱】
　　金鑛【大般涅槃经譬如丨丨陶链滓秽然后销融成金之后价直无量】
　　金挺【汉书武帝纪注师古曰更黄金为麟趾褭蹏是则旧金虽以斤两为名而官有常形制亦由今时吉字丨丨之类矣武帝欲表祥瑞故普改铸为麟足马蹏之形以易旧法耳】
