<!-- { "loadSidebar": true } -->
　　马塘【明一统志丨丨堰在嘉兴府城南七里秦始皇东游至此遏水为堰以厌水市之謡堰成斩马以祭故名】
　　马埳【杜预秦川军事疏臣尝闻边人说虏专以骑为宼穿堑不如作丨丨马埳法坑方三尺错平穿之虏骑非下马平治则终不得入】
　　马常【水经漯水又东北迳千乗县又东北为丨丨坎】
　　马香【水经注溱水东北迳丨丨城北又东北入汝　沈佺期题安乐公主移宅诗丨丨遗旧埒凤吹绕新台】
　　马幢【南史宗越传元嘉二十七年随栁元景侵魏领丨丨栁元怙有战功还补后军参军】马场【北史宇文福传福骁果有膂力太和初累迁都牧给事及迁洛敇福检牧马所福规石济以西河内以东拒黄河南北千里为牧地今之丨丨是也】
　　马递【宋史郑侠传自熙宁六年不雨至于七年之三月侠悉绘所见为图奏疏诣閤门不纳乃假称密急发丨丨上之银台司奏罢十有八事民间讙呼相贺越三日大雨逺近沾洽】
　　马驿【孙逖裴公徳政颂造舟为三桥置骑为丨丨】
　　马宗【明一统志丨丨桥在顺庆府城东西十里宋时邑民马普宗建】
　　马道【北史郭祚传迁尚书右仆射故事令仆中丞驺唱而入宫门至于丨丨及祚为仆射以为非尽敬之宜言于帝纳之下诏御在太极驺唱至止车门御在朝堂至司马门驺唱不入宫自此始也】
　　马径【五代史南汉世家开宝四年王师度丨丨鋹遣其右仆射萧漼奉表降　华阳国志防无县有天马祠初民家马牧山下或产骏驹云天马子也今其天丨丨厥迹存焉　水经注今晋昌郡南及广武马蹄谷盘石上马迹若践泥中有自然之形故其俗号曰天丨丨王湾奉使登终南山诗石壮丨丨穷苔色歩縁入】马路【左传公闻乱乗驱自阅门入庆比御公公南楚骖乗使华寅乗贰车及公宫鸿駠魋驷乗于公公载宝以出禇师子申遇公于丨丨之衢遂从】
　　马亭【越絶书娄门外丨丨溪上复城者故越王余复君所治也去县八十里是时烈王归于越所载襄王之后不可继述其事书之丨丨溪】
　　马台【苏轼诗黄楼南畔丨丨东】
　　马市【魏书髙谦之传孝昌初行河隂县令先是有人囊盛瓦砾指作钱物诈市人马因逃去诏令追捕必得以闻谦之乃伪枷一囚立于丨丨宣言是前诈市马贼今欲刑之密遣心腹察市中私议者有二人相见忻然曰无复忧矣执送按问具伏盗马徒党悉获】
　　马闲【诗游于北园四丨既丨传闲习也　又君子之丨既丨且驰　又魏志乌桓鲜卑东夷传注北方有稾离之国其王之侍婢生子王捐之于溷中猪以喙嘘之徙置丨丨马以气嘘之不死王乃令其母收畜之】马枥【史肃河上诗夜风喧丨丨秋露冷鸡栖】
　　马槽【齐民要术见猪槽下】
　　马圏【南史陈显达传永元元年显达督平北将军崔慧景众军四万围南乡界丨丨城去襄阳三百里攻之四十日魏军食尽突走显达入据其城　又曹景宗传景宗随太尉陈显达北围丨丨以奇兵二千破魏及尅丨丨显达论功以景宗为后景宗退无怨言　北史魏孝文帝纪太和二十三年二月齐将陈显达攻陷丨丨戍三月车驾南伐至丨丨频战破之收其戎资亿计地理通释魏丨丨镇城去襄阳三百里陈显达攻围四十余日不拔在今邓州穰县北】
　　马埒【魏书髙道穆传正光中出使相州刺史李世哲多有非法逼买民宅广兴屋宇皆置鸱尾又于丨丨堠上为木人执节道穆悉毁去之　刘禹锡题于家公主旧宅诗丨丨蓬蒿蔵狡兔凤楼烟雨啸愁鸱】马坊【北史荣毘传时晋王在扬州每令人密觇京师消息遣张衡于路次往往置丨丨以畜牧为辞实给私人也州县莫敢违毘独遏絶其事上闻而嘉之赉绢百匹转蒲州司马拜侍御史帝谓曰今日之举丨丨之事也无改汝心　又文苑传温子升博览百家文章清婉为广平王深贱客在丨丨教诸奴子书作侯山祠堂碑文常景见而善之诣深曰温生是大才士深由是知之　唐书百官志自京师西属陇右有七丨丨置陇右三使领之】
　　马栈【战国策章子之母啓得罪其父其父杀之而埋丨丨之下　管子桓公观于廐问廐吏曰廐何事最难管仲对曰夷吾尝为圉人矣傅丨丨最难先傅曲木曲木又求曲木曲木已傅直木无所施矣先傅直木直木又求直木直木已傅曲木亦无所施矣　苏轼谢中书舍人啓拔茅茹者以彚而征附丨丨者必先其直】马皁【苏轼哭刁景纯诗华堂不见人瘦丨空恋丨】
　　马厩【汉书公孙传年八十终丞相位李蔡严青翟赵周石庆公孙贺刘屈牦继踵为丞相自蔡至庆丞相府客馆邱虚而已至贺屈牦时壊以为丨丨车廐奴婢室矣　晋书王尼传为防军府军士胡母辅之与王澄傅畅刘舆荀裴遐迭属河南功曹甄述及洛阳令曹摅请解之摅等以制防所及不敢辅之等赍羊酒诣防军门门吏疏名呈防军防军叹曰诸名士持羊酒来将有以也尼时以给府养马辅之等入遂坐丨丨下与尼炙羊饮酒醉饱而去竟不见防军防军大惊即与尼长假因免为兵】
　　马肆【丹铅杂録周续之与祖企谢景夷从刺史檀韶聘讲礼城北加以讐校所住公廨近于丨丨渊明诗云丨队非讲丨校书亦以勤盖不屑之也　韩愈为人求荐书木在山丨在丨匠石过之而不睨伯乐遇之而不顾知其非栋梁之材超逸之足也】
　　马行【史记武帝纪亳人薄诱忌奏祠泰一方后人复有上书言古者天子常以春秋解祠祠黄帝用一枭破镜冥羊用羊祠丨丨用一青牡马泰一皇山山君地长用牛武夷君用干鱼隂阳使者以一牛令祠官领之如其方而祠于忌泰一坛旁　又孟浩然夕次蔡阳馆诗日暮丨丨疾城荒人住稀　孟郊过分水岭诗山壮马力短丨丨石齿中　又本草紫参释名丨丨　行又音杭东京梦华录丨丨街人烟浩閙街东曰庄楼下即卖马市也近北曰任店今改作欣乐楼对门马铛家羮店】
　　马铺【闻见前录仁宗御马有名玉逍遥者马色白其乗之安如舆辇也圉人云马行歩有尺度徐疾皆中节驭者行速则以足拦之一日燕王借乗即长鸣不行王怒还之帝父事王甚恭配南城丨丨久之复奉御其行如初】
　　马拦【后汉书夫余国传初索离国王出行其侍儿于后身王还欲杀之侍儿曰前见天上有气如鸡子来降我因以有身王囚之后遂生男王令置于豕牢豕以口气嘘之不死复徙于丨兰马亦如之王以为神乃听母收养名曰东明注兰即丨也　唐书西域传大酋郑廷郝徳入同州焚官私室庐壁丨丨山郭子仪遣兵袭之退保三堡　宋史赵振传振子珣居泾原治笼竿城适元昊大入防葛怀敏于瓦亭怀敏已屯五谷口西至丨丨城珣谓怀敏曰敌逺来众倍锋锐莫若依丨丨城布栅以扼其路此必胜之道也按史皆作兰今依后汉书注附于此】
　　马社【周礼校人秋祭丨丨臧仆注丨丨始乗马者世本曰相土作乗马】
　　马祖【诗吉日维戊既伯既祷传伯丨丨也重物慎微将用马力必先为之祷其祖疏知伯丨丨者释天云既伯既祷马祭也为马而祭故知丨丨谓之伯伯者长也丨丨始是长也郑云丨丨天驷　周礼校人春祭丨丨执驹　又景徳传灯录江西道一禅师汉州人故称丨丨住南康龚公山】
　　马歩【周礼校人冬祭丨丨献马讲驭夫注丨丨神为灾害马者　旧唐书礼仪志仲夏祭先牧仲秋祭丨丨并于大泽用刚日　又宋史仪衞志凡丨丨仪仗共一万一千二百二十八】
　　马神【明一统志丨丨庙在滁州太仆寺西洪武中建春秋祀之】
　　马质【周礼夏官丨丨中士二人　又丨丨掌质马马量三物一曰戎马二曰田马三曰驽马皆有物贾】马曹【晋书王徽之传为桓冲骑兵参军冲问卿署何曹曰似是丨丨　苏轼次韵张安道读杜诗诗巨笔屠龙手微官似丨丨　马祖常次韵进士宋显夫海岸春行诗曲江别有新承宴笑我官曹似丨丨】马特【周礼校人凡丨丨居四之一注欲其乗之性相似也疏是使三牝各产其一通牝为四共驾一车取同气一心之义】
　　马人【明一统志马仁山在铜陵县东南七十里旧名丨丨以山类人马状唐徳宗时更人为仁上有僊人韬玉等峰望江右　又嵗华纪丽一二称鸡狗二七为丨丨注董勋问礼俗曰正月一日为鸡二日为狗三日为羊四日为猪五日为牛六日为丨七日为丨以隂晴为丰耗】
　　马主【晋书大宛国传与人马乗不调坠死者丨丨出敛具　西域记见象主下】
　　马正【左传季氏以公鉏为丨丨愠而不出注丨丨家司马】
　　马师【左传子皮以公孙鉏为丨丨　又伯有闻郑人之盟已也怒闻子皮之甲不与攻已也喜曰子皮与我矣癸丑晨自墓门之渎入因丨丨颉介于襄库以伐旧北门】
　　马侯【明一统志丨丨祠在潮州府金山祀宋死节臣周发元周伯琦作记　王十朋蓬莱阁赋前瞻鉴湖满目云水嘉丨丨之伟绩慕贺监之髙轨】
　　马监【却扫篇太仆寺总诸丨丨斥卖粪土嵗入缗钱甚多常别籍之以待朝廷不时之须绍圣间宗室令铄为太仆卿一日与其贰以职事同对哲宗问闻丨丨积钱甚多其数几何令铄唯唯再问则对曰容契勘别具奏闻既退其贰怪之问曰公平时钩校簿书如此其勤今日上问奈何不以实对令铄叹曰天子方富于春秋以区区丨丨而闻积钱如此其多谓天下之富称是吾故不对惧啓上之侈心也贰谢非所及】马氏【蜀志马良传良字季常兄弟五人并有才名乡里为之谚曰丨丨五常白睂最良良睂中有白毛故以称之　急就篇马牛羊注造父既封赵城其后称丨丨盖以善御马云又赵将赵奢克败秦师赐号马服君其后亦为马姓牛羊者爱而讳之比之于畜产者也小学绀珠车一乗甲士歩卒合七十五人丨丨之说八百家出车一乗包氏之说八十家出车一乗论语或问疑丨丨为可据　许浑下第贻友人诗丨丨识君睂最白阮公留我眼长青】
　　马姓【急就篇见上】
　　马翁【权彻题沈黎城诗苏子卧北海丨丨渡南洲】
　　马公【明一统志丨丨泉去施州衞城一里宋嘉祐中运使丨丨按部至州以城跨山不可凿井乃相视水脉以竹引此泉入城中公私赖之因立亭其上号丨丨泉】
　　马徒【韩诗外传商容尝执羽籥冯于丨丨欲以伐纣而不能遂去伏于太行及武王克殷立为天子欲以为三公商容辞曰吾尝冯于丨丨欲以伐纣而不能愚也不争而隠无勇也愚且无勇不足以备乎三公遂固辞不受命】
　　马吏【魏志刘表传注华容有女子忽啼呼云荆州将有大丧言语过差县以为妖言系狱月余忽于狱中哭曰刘荆州今日死华容去州数百里即遣丨丨验视而刘表果死县乃出之】
　　马仆【世说陶公家酷贫与母湛氏同居同郡范逵举孝亷投侃宿于时冰雪积日室如悬磬而逵丨丨甚多母湛氏语侃曰汝但出外留客吾自为计】
　　马官【杜甫韦讽录事宅观曹将军画马图歌霜蹄蹴蹋长楸间丨丨厮养森成列】
　　马军【杜甫谢严中丞送青城山道士乳酒诗鸣鞭走送怜渔父洗盏开尝对丨丨注军州谓驱使骑为丨丨】
　　马家【地理通释叶氏曰防江控扼要地有三太平州之采石渡建康府之丨丨渡宣化渡采石濶而险丨丨渡江狭而平两处相去六十里皆与和州对岸　明一统志姚安军民府丨丨山在大姚县北一十里髙出羣山林木深郁　窦臮述书赋丨丨刘氏临效逼斥安西兰亭貌夺真迹　白居易杏为梁诗君不见丨丨宅尚犹存宅门题作奉诚园　刘禹锡乐天少傅五月长斋诗丨丨供薏苡刘氏饷芜菁】
