<!-- { "loadSidebar": true } -->
　　纸钱【五代史晋出帝记天福八年庚午寒食望祭显陵扵南庄焚御衣丨丨　宋史宼准传归葬西京道出京南公安县人皆设祭哭扵路折竹植地挂丨丨逾月视之枯竹尽生笋众因爲立庙嵗时享之　又李用和传少穷困居京师凿丨丨爲业　东轩笔录李太后始入掖庭才十余嵗惟有一弟七嵗太后临别手给刻丝鞶囊与之拊背泣曰汝虽沦落顚沛不可失此嚢异时我若遭遇必访汝此爲物色也言讫不胜呜咽后其弟佣扵凿丨丨家然常以嚢悬于胸臆间未尝斯须去身也一日苦下痢势将不救爲纸家弃扵道左有入内院子者见而怜之收养扵家怪其衣服百结而胸悬帯鞶囊因问之具以告院子惄然惊异盖尝奉防于太后令物色访其弟也院子复问其姓氏小字世系甚悉遂解其囊明日入示太后及具道本末是时太后封宸妃时眞宗已生仁宗矣闻之悲喜遂以其事白眞宗遂官之爲右班殿直即所谓李用和也　谈圃荆公以雱病夜焚丨丨平甫戏曰天曹也行仓法时新立仓法胥史重禄者皆用马人以爲不便故平甫讥之也　爱日斋藂抄事林广记考论寓钱之始云今楮镪也唐书王璵传曰宗时璵爲祠祭使专以祠解中帝意有所禳祓大斥数巫觋汉以来葬者皆有瘗钱后世里俗稍以丨寓丨爲鬼事至是璵乃用之则是丧祭之焚丨丨起扵汉室之瘗钱也其祷神而用寓钱则自王璵始耳法苑珠林云丨丨起扵殷长史也按此则里俗以丨寓丨璵始用之非剏扵璵矣　范成大寒食郊行诗鹭窥芦泊水鸟啄丨丨风　孙蕙兰緑窗诗明朝又是清明节愁见人家买丨丨】
　　纸缗【南唐近事史虚白卒家人一遵遗命而其子顿絶时祀每因节序必修奠讫爇丨丨扵灵座纸皆不化用意焚之火则自灭遂不复更祭奠矣】
　　纸绢【魏书邢峦传先王深观古今去诸奢侈服御尚质不贵雕镂所珍在素不务竒绮至乃以丨丨爲帐扆铜铁爲辔勒训朝廷以节俭示百姓以忧务日夜孜孜小大必慎轻贱珠玑示其无设府藏之金裁纪而已更不买积以费国资】
　　纸练【晋书茍晞传晞表曰奉被手诏委臣征讨喻以桓文丨丨兼备伏读跪叹五情惶怛】
　　纸衣【宋史甄栖真干兴元年秋谓其徒曰此嵗之暮吾当逝矣即宫西北隅自甃殡室室成不食一月与平居所知叙别以十二月二日衣丨丨卧砖榻卒人未之竒也及嵗乆形如生众始惊传以爲尸解　元史塔拜传立春日宴羣僚归而疾作遂卒是夕星陨隐隠有声遗命葬以丨丨瓦棺　辩疑志大歴中有一僧称爲苦行不衣缯絮布絁之类常衣丨丨时人呼爲丨丨禅师】
　　纸铠【南史东昏侯纪召王侯分置尚书都坐及殿省尚书旧事悉充丨丨　南唐书诸郡屯田相率起义以农器爲兵襞丨爲丨处处保聚号曰甲兵周师苦之】
　　纸甲【宋史兵志康定元年四月诏江南淮南州军造丨丨三万给陜西防城弓手】
　　纸袄【集仙传王先生隠王屋山常衣丨丨人呼王丨丨】
　　纸帽【宋史礼志诸军庶民白衫丨丨妇人素缦不花钗】
　　纸扇【曲洧旧闻哲宗御讲筵诵读毕赐坐例赐扇潞公见帝手中独用丨丨率羣臣降阶称贺宣仁闻之喜曰老成大臣终是与人不同是日晚问哲宗曰官家知大臣称贺之意乎用丨丨是人君俭徳也君俭则国丰国丰则民富而夀大臣不独贺官家人爲百姓贺也】
　　纸帐【三楚新録李观象爲节度使以行逢严酷恐及祸乃寝丨丨卧纸被行逢信用之凡军府事无轻重皆取决焉　齐已夏日草堂作沙泉带草堂丨丨卷空牀　苏轼自京山放船至焦山诗困眠得就丨丨暖饱食未厌山蔬甘　陈与义小阁晨起诗丨丨不知晓鸦鸣吾当兴　范成大宴坐庵诗一防斜阳明丨丨悟知檐雀已穿窗　陆游诗丨丨光迟饶晓梦铜罏香润覆春衣　刘克荘记梦诗丨丨铁檠风雪夜梦中犹诵少时书　呉儆题郑集之醉梦斋诗梅花霜雪姿丨丨蔬笋臭】
　　纸被【物类相感志丨丨旧而毛起者将破用黄蜀葵梗五七根碎水浸涎刷之则如新　霏雪録见镊肆下】
　　纸席【宋书孔觊传觊弟道存从弟徽颇营产业二弟请假东还觊出渚迎之辎重十余船皆是绵绢丨丨之属觊见之伪喜谓曰我比困乏得此甚要因命上置岸侧既而正色谓道存等曰汝辈忝预士流何至还东作贾客邪命左右取火烧之烧尽乃去】
　　纸窗【诚斋杂记东坡云嵗云尽矣风雨凄然丨丨竹屋灯火青荧时扵此间得少佳趣　白居易晓寝诗丨丨明觉晓布被暖知春　曽巩和孔平仲诗双烛纵谈樽酒渌一枰销日丨丨深】
　　纸局【宋史食货志淳熙二年宗正丞韩祥壊楮币者只縁变更救楮币者无如收减自去年至今楮价粗定不至折阅者不变更之力也今已罢诸造丨丨及诸州科买楮皮更多方收减则楮价有可増之理】纸田【杨万里和仲良春晚即事诗只有书生拙穷年垦丨丨】
　　纸神【致虚杂俎丨丨曰尚卿】
　　纸户【三栁轩杂识温州作蠲纸洁白坚滑大畧类髙丽纸东南出纸处最多此当爲第一焉由拳皆出其下然所产少至和以来方入贡权贵求索漫广而丨丨力已不能胜矣吴越钱氏时供此纸者蠲其赋役故号蠲云】
　　纸匠【西溪藂语唐秘书省有熟丨丨十人装潢匠六人】
　　纸驴【齐已荆渚病中因思匡庐诗海内竞铁马箧中藏丨丨】
　　纸鹤【桂苑丛谈后人多云江南上升初去日乗醉因求捣网剪丨丨二只以水噀之俄而翔翥乃曰汝先去吾即后来时狄公亦醉不暇拘留遂得去其所题云张绰张绰自不防天下经书在腹内身却腾腾处世间心即逍遥出天外至今江淮好事者记绰时事诗极多】
　　纸鸢【独异志梁武太清三年侯景围台城简文缚丨丨飞空告急扵外景令左右善射者射之及堕皆化爲禽鸟飞入云中不知所在　续博物志今之丨丨引丝而上令小儿张口望视以泄内热　询刍録丨丨又名风鸢初五代汉李邺扵宫中作丨丨引线乗风爲戏后扵鸢首以竹爲笛使风入作声如筝鸣俗呼风筝诚斋杂记韩信约陈豨从中起乃作丨丨放之以量未央宫逺近欲穿地入宫中　徐夤溪隐诗鸾鹤乆从笼槛闭春风却放丨爲丨】
　　纸鸱【北史魏彭城王勰元世哲从弟黄头使与诸囚自金凤台各乘丨丨以飞黄头独能至紫陌乃坠】纸鸦【南史侯景传贼之始至城中才得固守平荡之事期望援军既而中外断絶有羊车儿献计作丨丨系以长绳藏敕扵中简文出太极殿前因西北风而放冀得书达羣贼骇之谓是厌胜之术又射下之其危急如此】
　　纸色【笔记古人写书尽用黄纸故谓之黄卷颜之推曰读天下书未徧不得妄下雌黄雌黄与丨丨类故用之以灭误今人用白纸而好事者多用雌黄灭误殊不相类】
　　纸价【顾云投户部郑员外啓时名愈大丨丨弥髙　白居易赋赋振金声扵寰海増丨丨扵京师　又题诗屏风絶句障成定被人争写从此南中丨丨髙　沈与求曽首懐玲珑山诗诗筒忽相先丨丨岂容贱　惠洪赠蔡儒效诗江左相传丨丨増东坡一读不复和】
　　纸迹【齐书刘祥传卫将军臣俭宰辅圣朝令望当世囚自断才短宻以谘俭俭爲折衷丨丨犹存未解此理云何敢爲歴贬朝望】
　　纸上【晋书愍怀太子传太子至许遗妃书曰页防有一小婢持封箱来云诏使写此文书鄙便惊起视之有一白纸一青纸催促云陛下停待又小婢承福持笔砚墨黄纸来使写急疾不容复视实不觉丨丨语轻重唐书徐旷传时耆儒沈重讲大学授业常千人文逺从之貭问不数日辞去或问其故答曰先生所说丨丨】
　　【语耳若奥境彼有所未见者尚何观重知其语召与反复研辩嗟叹其能　庾肩吾书品论分行丨丨类出茧之蛾结画篇中似闻琴之鹤　金丹诗神仙次第丹经续口诀安能丨丨明　韩愈和卢郎中寄盘谷子诗开缄忽覩送归作字向丨丨皆轩昻　王令谢客诗欲问无所得归视丨丨文　苏轼题李伯时画马诗顾收丨丨形骏骨何由归　又王晋卿画着色山诗烦君丨丨影照我胸中山　陆防溪上作戅愚酷吏丨丨语老病犹先天下忧　范成大读史诗堂堂列传冠元功丨丨浮云万事空】
　　纸背【栁宗元殷贤戏批书后寄刘连州并示孟仑二童诗书成欲寄庾安西丨丨应劳手自题】纸尾【南史蔡廓传廓因北地傅隆问亮选事若悉以见付不论不然不能拜也亮以语录尚书徐羡之羡之曰黄门郎以下悉以委蔡吾徒不复厝怀自此以上故宜共参同异廓曰我不能爲徐干木署丨丨遂不拜干木羡之小字也选案黄纸录尚书与吏部尚书连名故廓言署丨丨也　宋史魏王廷美传初昭宪太后不豫命太祖传位太宗因顾谓赵普曰尔同记吾言不可违也命普于榻前爲约誓书普扵丨丨书云臣普书藏之金匮命谨宻宫人掌之　又李虚己传时虚己被赐因献诗自陈父子遭遇荣及祖母帝恱爲批其丨丨曰虚己学古入官荣亲事生奉书爲郡欲布新规朕得良二千石矣遂赐五品服又赐其祖母钱五十万　笔録旧制宰相早朝上殿命坐有军国大事则议之常从容赐茶而退自余号令除拜刑赏废置事无巨细并熟状拟定进入上扵禁中亲览批丨丨用御寳可其奏谓之印画降出奉行而已　退斋雅闻录宋莒公初名郊在翰苑上意大用爲同列所谮言姓名之谶不利国家上赐名庠莒公因有诗云丨丨何劳问姓名禁林依旧接羣英欲知七畧称臣向便是当时刘更生　韩愈蓝田县丞防壁记丞之职所以贰令扵一邑无所不当问其下主簿尉主簿尉乃有分职丞位髙而偪例以嫌不可否事文书行吏抱成案诣丞卷其前钳以左手右手摘丨丨鴈鹜行以进平立睨丞曰当署丞渉笔占位署惟谨目吏问可不可吏曰得则退不敢畧省漫不知何事官虽尊力势反出主簿尉下　刘禹锡雪中奉天平令狐相公书问兼示新什诗丨丨得新什睂头还暂开杜牧送沈处士赴苏州李中丞招诗因书问故人能忘批丨丨】
　　纸贵【晋书左思传司空张华见而叹曰班张之流也使读之者尽而有余久而更新扵是豪贵之家竞相传写洛阳爲之丨丨　北史邢邵传邵雕虫之羙独歩当时每一文初出京师爲之丨丨　宋之问范阳王挽词洛阳今丨丨犹写太冲词　刘禹锡和留守令狐相公答白賔客诗君来不用飞书报万户先从丨丨知】纸摹【春明退朝録致政王侍郎子融言天圣中归其故里青州时滕给事渉爲守盛冬浓霜屋瓦皆成百花之状以丨丨之其家尚余数幅】
　　纸落【景龙文馆记中宗正月晦日幸昆明池赋诗羣臣应制百余篇帐殿前结防楼命昭容选一首爲新翻御制曲从臣悉集其下须臾丨丨如飞各认其名而怀之　王僧孺太常敬子任府君传辞人才子辩圃学林莫不舍毫咀思争髙竞敏乃整袂端襟翰飞丨丨陆景与从兄安成王书仰承发止已次新林三湘奥区九疑形胜加以夏石竒云秋江回月翰飞丨丨理丰词富赏末兴余时希逮忆　潘岳杨荆州诔翰动若飞丨丨如云　朱逵怀素歌忽闻风里度飞泉丨丨纷纷如跕鸢】
　　纸尽【魏书崔鸿传臣家贫禄薄唯任孤力至扵丨丨书写所资每不周接　鲁收怀素歌狂来丨丨势不尽投笔抗声连叫呼】
　　纸剥【齐书禇传居身清立非吊问不杂交游论者以爲美及在选部门庭萧索賔客罕至出行左右捧黄纸帽箱风吹丨丨仅尽】
　　牋
　　牋纸【语林王右军爲防稽谢公就乞丨丨库中惟有九万枚悉与之桓宣武云逸少不节】
