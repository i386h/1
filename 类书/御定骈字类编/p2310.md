<!-- { "loadSidebar": true } -->
　　清雰【顔延之始安郡还都与张湘州登巴陵城楼作丨丨霁岳阳曽晖薄澜澳】
　　清气【春秋繁露天地之化如四时所好之风出则为暖气而有生于俗所恶之风出则为丨丨而有杀于俗喜则为暑气而有养长也怒则为寒气而有闭塞也屈原九歌髙飞兮安翔乗丨丨兮御隂阳　王冕墨梅诗不要人夸好顔色只留丨丨在乾坤】
　　清轻【列子丨丨者上为天浊重者下为地冲和气者为人】
　　清景【宋史地理志东京汴之开封也建隆三年命有司画洛阳宫殿按圗修之宫中有延庆安福观文丨丨庆云玉京等殿　陆云逸民赋望灵岳之丨丨兮思佳人于云端　杜甫渼陂西南台诗从此具扁舟弥年逐丨丨　储光羲终南幽居献苏侍郎诗朝日悬丨丨巍峩宫殿明　徐和集贤钟郎中诗龙池树色供丨丨玉殿香风接近邻　元好问宿张靖田家诗谁谓林野人兹焉惜丨丨】
　　清影【唐无名氏月照寒泉赋度浅沙则丨丨迟漫潄幽石则光波沸腾　曹植公防诗明月澄丨丨列宿正参差　杜甫游龙门奉先寺诗阴壑生虚籁月林散丨丨　元好问洛阳髙少府瀍阳后庵诗心空无一尘万竹埽丨丨】
　　清风【诗吉甫作颂穆如丨丨　阮籍咏懐诗休哉上世事万载垂丨丨　傅休奕晋鼙舞歌纳之以忠恕羣下仰丨丨】
　　清雨【韩愈南内朝贺归呈同官诗薄云蔽秋曦丨丨不成泥　孟郊桐庐山中诗静境无浊氛丨丨零碧云　苏轼喜刘景文至诗江淮旱乆尘土恶朝来丨丨濯须】
　　清露【隋书卢思道传晨沐丨丨安趾徐歩夕息芳洲延颈乘流　吴越春秋秋蝉登髙树饮丨丨随风防挠长吟悲鸣自以为安不知螳蜋超枝縁条曳腰耸距而稷其形　古清商曲辞丨丨凝如玉凉风中夜发张衡西京赋立修茎之仙掌承云表之丨丨　阮籍咏怀诗丨丨被兰皋凝霜霑野草　栁恽七夕诗丨丨下罗衣秋风吹玉柱　王筠寓直中庶坊赠萧洗马诗玉阶丨丨铜池结秋潦　沈佺期长门怨丨丨凝珠缀流尘下翠屏　储光羲巩城南河作寄徐三景晖丨丨洗云林轻波戏鱼鸟　李商隐深宫诗狂飇不惜萝阴薄丨丨偏知桂叶浓】
　　清雾【刘向九叹游丨丨之飒戾兮服云衣之披披　宋之问太平公主山池赋披烟弄月兮宵未归桂枝丨丨兮湿罗衣】
　　清霞【眞诰浮景丨丨杪八龙正参差】
　　清烟【王融栖元德寺听讲毕游邸园七韵应司徒教诗流风转还径丨丨泛乔石】
　　清霁【水经注湘水又北迳衡山县东山在西南有三峰自逺望之苍苍隐天故罗含云望若阵云非丨丨素朝不见其峰　黄镇成赠叶山人诗更约秋风丨丨日与君髙蹋万重云】
　　清霜【谢朓将游湘水寻句溪诗兴以暮秋月丨丨落素枝　羊士谔王起居独游青龙寺翫红叶因寄诗十畆苍苔绕画廊几枝红树过丨丨】
　　清晖【晋宗庙歌明明肃祖阐帝祚英风夙发丨丨载路　傅咸赠何劭王济诗双鸾游兰渚二离丨丨　谢灵运石壁精舎还湖中作昏旦变气山水含丨丨　又北史魏文帝纪大统四年春正月辛酉拜天于丨丨室】
　　清辉【刘琨劝进表茂勲格于皇天丨丨光于四海杜甫月圆诗故园松桂发万里共丨丨】清照【湘中记湘川丨丨五六丈下见底石如樗防矣水经注狼山清江水色丨丨十丈分沙蜀人见其澄清因名清江也　杨发太阳合朔不亏赋人动佳色物含丨丨】
　　清耀【魏志管辂传注三五盈月丨丨烛夜可以逺望及其在昼明不如镜】
　　清曜【陆云张二侯颂猗与定侯祗服丨丨奕奕琼范玉润淑貌】
　　清暾【贾岛送崔峤游潇湘诗枫林叶欲下极浦月丨丨】
　　清圆【杜甫舟中诗今朝云细薄昨夜月丨丨　苏轼次韵子由柳湖感物诗朝看浓翠傲炎赫夜爱疎影摇丨丨】
　　清明【书直哉惟清疏典礼之官施行教化使正直而丨丨正直不枉曲也丨丨不暗昧也　诗燮伐大商防朝丨丨　礼记丨丨在躬志气如神　又汉书董仲舒传仲舒所着皆明经术之意及上疏条教凡百二十三篇而说春秋事得失闻举玉杯繁露丨丨竹林之属复数十篇十余万言皆传于后世　又律厯志大梁初胃七度谷雨中昴八度丨丨　白居易寒食江畔诗忽见紫桐花怅望下邽明日是丨丨　韦庄长安丨丨诗内官初赐丨丨火上相闲分白打钱　又淮南子距日冬至四十五日条风至条风至四十五日明庶风至明庶风至四十五日丨丨风至】
　　清商【潘岳悼亡诗丨丨应秋至溽暑随节防注丨丨凉风也】
　　清飇【成公绥啸赋南箕动于穹苍丨丨振乎乔木　陶潜乙巳嵗三月为建威参军使都经钱溪诗微雨洗髙林丨丨矫云翼　陆樵风诗向背得丨丨相追无近逺　苏轼芙蓉诗丨丨已拂林积水自収潦】清飔【傅占衡盆草赋获免中庭之歊烈兮拂座右之丨丨】
　　清光【江淹望荆山诗寒郊无留影秋日悬丨丨李白拟古诗明月防欲堕当窻悬丨丨】
　　清夏【江总玛瑙椀赋北园丨丨东阁浮凉　皮日休竹夹膝诗拂润恐飞丨丨雨叩虚疑贮碧湘风　刘子翚同范智闻五月十四日夜赏月诗微风静郊原暮色含丨丨】
　　清秋【殷仲文南州桓公九井作独有丨丨日能使髙兴尽　杜甫秋兴诗信宿渔人还泛泛丨丨燕子故飞飞　储光羲敬酬陈掾亲家翁秋夜有赠诗丨丨忽髙兴振藻若有神】
　　清冬【皮日休初冬有作寄南阳润卿诗寓居无事入丨丨虽设樽罍酒半空】
　　清寒【苏轼阳关词暮云收尽溢丨丨银汉无声转玉盘又书韩干牧马图诗楼下玉螭吐丨丨往来蹙蹋生飞湍】
　　清暑【晋书孝武帝纪太元二十一年春正月造丨丨殿张衡西京赋其逺则有九嵕甘泉涸阴沍寒日北至而含冻此焉丨丨　潘岳西征赋开襟乎丨丨之馆游目乎五柞之宫】
　　清晷【齐书王僧孺传除旧更新丨丨方旦】
　　清曙【杜甫雨诗廽风起丨丨万象萋已碧　皮日休习池晨起诗丨丨萧森载酒来凉风相引绕亭台】清旦【列子齐人有欲金者丨丨衣冠而之市适鬻金者之所因攫其金而去吏捕得之问曰人皆在焉子攫人之金何对曰取金之时不见人徒见金　刘勰新论处显而修善在隐而为非是丨丨冠履而昏夜倮跣也　谢灵运石室山诗丨丨索幽异放舟越坰郊　储光羲京口题崇上人山亭诗丨丨歴香岩岩径纡复直】清晨【张九龄奉和圣制早发三乡山行诗羽卫森森西向秦山川歴歴在丨丨　李白秋登巴陵望洞庭诗丨丨登巴陵周览无不极】
　　清晓【宣和画谱僧巨然善画山水今御府藏云岚丨丨图三　竹林诗评谢朓之作如西山丨丨霏蓝翕黛之中时有爽气　王勃南郊颂序屏翳丨丨飞亷警旦　韩愈秋懐诗丨丨卷书坐南山见髙棱】清昼【王维同卢拾遗过章给事东山别业诗是时阳和节丨丨犹未暄　苏轼记所见开元寺吴道士画佛灭度以答子由诗隐如寒月堕丨丨空有孤光留故躔】
　　清夕【郑元祐姑苏台诗百花正开西子醉明月方洲照丨丨】
　　清夜【拾遗记孙亮作琉璃屏风甚薄而莹彻每于月下丨丨舒之　魏文帝于谯作丨丨延贵客明烛发髙光】
　　清宵【梁武帝答任殿中宗记室王中书别诗丨丨一已曙藐尔泛长洲　梁昭明太子钟山讲解诗丨丨出望园诘晨届钟岭】
　　清漏【谢朓酬德赋忘丨丨之不缓惜晓露之方晞　温庭筠感旧陈情献淮南李仆射诗白麻红烛夜丨丨紫薇天】
　　清香【李纲荔枝赋醖难言之妙味吐自然之丨丨　钱起酬长孙绎蓝溪寄杏诗丨丨和宿雨佳色出晴烟　许浑闻薛先辈陪大夫看早梅因寄诗素艳雪凝树丨丨风满枝】
　　清芬【晋书列女传赞彤管遗训丨丨靡忒　陆机文赋味世徳之骏烈诵先人之丨丨　韩琦夜合诗所爱夜合者丨丨逾众芳】
　　清杰【张炎梅词淡然相对万花无此丨丨】
　　清皦【陈藻棃花赋尔其娟静间暇以窈窕兮敷舒幽贞其丨丨兮】
　　清馥【范成大余杭诗忍冬丨丨蔷薇酿薰满千村万落香】
　　清条【谢瞻枇杷赋禀金秋之丨丨抱东阳之和煦】
　　清荫【杨万里小松诗秋阳暴行人丨丨何时及】
　　清芷【江淹灯夜和殷长史诗此心异可缓丨丨在沅湘】
　　清篠【王勃九成宫东台山池赋倾松偃鹤丨丨吟鸾】
　　清葭【李义府和边城秋气早诗金微凝素节玉律应丨丨】
　　清莲【张融海赋明藕移玉丨丨代金】
　　清翠【隋炀帝望江南诗映日暖揺丨丨动落花香暖众纹红】
　　清樾【苏轼中秋月诗三更歌吹罢人影乱丨丨　袁桷寄劒南李士使君诗使君新沐坐丨丨笔底壑生阴风】
　　清业【宋书沈演之传诏曰侍中领右衞将军演之丨丨贞审器思沈济可中领军】
　　清典【南史萧允传允为防稽郡丞行经延陵季子庙设苹藻之荐托异代之交为诗以叙意词理丨丨北史文苑传序区区河右而学者埓于中原刘延明之铭酒泉可谓丨丨】
　　清文【梁书王僧孺传摛绮縠之丨丨谈希微之道德徐陵玉台新咏集序丨丨满箧非惟芍药之花新制连篇宁止蒲萄之树　谢朓答张齐兴诗丨丨忽景丽思泉纷寳饰】
　　清咏【李山甫山中答刘书记寓懐诗芙蓉出秋渚绣段流丨丨】
　　清论【晋书魏舒传入为尚书郎时欲沙汰郎官非其才者罢之舒曰吾即其人也襆被而出同寮素无丨丨者咸有愧色　庾信周车骑将军贺娄公神道碑禅河丨丨秋水髙谈　谢灵运拟魏太子邺中集诗丨丨事究万美话信非一】
　　清辩【北史魏任城王云传长子澄字道镜言辞丨丨响若悬钟】
　　清办【唐书刘崇望传崔安潜入为吏部尚书崇望又以员外郎主南曹选事丨丨】
　　清谈【应璩与侍郎曹长思书幸有袁生时歩玉趾樵苏不防丨丨而已　白居易防昌春连宴即事聫句丽句轻珠玉丨丨胜管弦】
　　清议【唐书许孟容传孟容方劲有礼学毎所折咸得其正好提掖士天下丨丨上之　李商隐为濮阳公陈情表奉隋武之故事无愧陈辞慕邓傅之门风不伤丨丨】
　　清辞【宋书谢灵运传论虽丨丨丽曲时发乎篇而芜音累气固亦多矣　杜甫戏为六絶句不薄今人爱古人丨丨丽句必为邻】
　　清言【晋书乐广传广善丨丨而不长于笔　北史崔赡传赡性方重好读书酒后丨丨闻者莫不倾耳储光羲贻阎处士防卜居终南诗涤耳贵丨丨披欢迟玉趾】
　　清证【书吕刑疏五过之所病者惟尝同官位惟诈反囚辞惟内亲用事惟行货枉法惟旧相往来以此五病出入人罪其罪与犯法者均其当丨丨审察使五者不行乃为能耳】
　　清雪【魏书辛雄传雄议疑讼或受辞下检反覆使鞫狱证占分明理合丨丨】
　　清藻【潘尼赠陆机出为吴王郎中令诗玩尔丨丨味尔芳风泳之弥广挹之弥冲】
　　清句【白居易赠杨秘书巨源诗丨丨三朝谁是敌白须四海半为兄】
　　清诗【苏轼和叚屯田荆林馆诗丨丨为题品草木变芬菲　又答任师中家汉公诗醉中忽思我丨丨缀琼琚】
　　清颂【吴融和元秀大徳赐游曲江诗皇恩自抱丹心报丨丨谁将白雪酬】
　　清韵【齐书周颙传赞彦伦辞辨苦节丨丨　曹植白鹤赋聆雅琴之丨丨记六翮之末流　栁宗元酬贾鹏山人郡内新栽松寓兴见赠诗丨丨动竽瑟谐此风中声　白居易官舎小亭闲望诗风竹散丨丨烟槐疑緑姿】
　　清教【任希古和燕公诗调风振薄俗丨丨叙彝伦】
