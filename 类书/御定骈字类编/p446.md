<!-- { "loadSidebar": true } -->
　　水簟【马祖常纳凉诗山枕藉云润丨丨凝氷轻】
　　水帘【睦州古迹记为碧桃枝实累累垂下者一处在于外洞顶右为石笋拔地而玉立者一斜上苍紫而迸于地者一在洞中丨丨后凡为植物之类三而苞萌蕡实有不犯焉　煎茶水记庐山康王谷丨丨水第一眀一统志丨丨山在僊居县西南四十里山有瀑若帘垂四时不竭　又铁岩山在义乌县东南二十里山】
　　【半有丨丨下垂数十丈如挂匹练至顶有旷土百亩三坞一潭　又丨丨洞在青州府城南五里云门山之隂中有泉清冽常不枯旁有石牀石枕凡登览者可憩焉又仰天山上亦有丨丨洞泉　又丨丨洞在西安府华山上　又丨丨洞在建宁府武夷山　又丨丨洞有二一在南阳府内乡县白崖山一在唐县东南世传鬼谷子修道处皆水自洞下有如垂帘　又丨丨泉在济南府泰山悬崖飞泻缕缕如帘　又丨丨亭在潮州府东山泉流四垂如帘潴为涧屈曲绕亭下可流觞以饮又元亭涉笔丨丨本草曰萍也　皮日休秋日遣懐诗见山障下　欧阳修忆山示圣俞诗嘏蟇喷丨丨甘液胜饮酎】
　　水练【乔泽素丝赋方勤丨丨爰去地尺皇甫涍诗丨丨开烟素苔衣结浦华】
　　水蹈【续画品序遇象谷之风翔莫测吕梁之丨丨】
　　水香【本草泽兰释名丨丨都梁香虎兰虎蒲龙枣孩儿菊风药根名地笋　眀一统志丨丨亭在济南府城布政司治北歴下亭旁　韩偓诗丨丨剰注金盆里琼树长敎浸一枝　皎然山雨诗云鹤惊乱下丨丨凝不然　苏轼梦伯固手执乳香婴儿示余诗丨丨知是曹溪口眼净同防古佛衣】
　　水盘【香谱丨丨香类黄熟而殊大多雕刻为香山佛像并出舶上】
　　水乳【明一统志镇康州土产丨丨香】
　　水沈【公羊传注天燎地瘗日月星辰布山县丨丨风磔雨升疏丨丨者即尔雅祭川曰浮沉孙氏曰置祭于水中或浮或沉故浮沉是也　齐书顾欢传火焚丨丨西戎之俗全形守礼继善之教　又杜牧扬州诗蜀船红锦重越槖丨丨堆　又为人题赠诗桂席尘瑶佩琼鑪烬丨丨】
　　水笔【辍耕録夏山欲雨要带丨丨山上有小石块堆在上谓之矾头用丨丨晕开如淡青螺又是一般秀润】
　　水砚【王羲之题卫夫人笔阵图后夫纸者阵也笔者刀矟也墨者鍪甲也丨丨者城池也】
　　水墨【唐书王绍宗传尝与人书曰鄙夫书无工者特由丨丨之积习耳常精心率意虚神静思以取之吴中陆大夫常以余比虞君以不临写故也闻虞被中画腹与余正同虞即世南也　迃斋诗话僧居寜毘陵人妙工画草虫尝见丨丨草虫有长四五寸者题云居宁醉笔须大失真然笔力遒劲可爱梅圣俞诗云草虫有纎意醉笔得正熟　画鉴董元山水有二种一様丨丨矾头疎林逺树平逺幽深山石作麻皮皴一様着色皴文甚少用色浓古人物多用红青衣人靣亦用粉素者二种皆佳作也　宣和画谱崔白丨丨雀竹一丨丨野鹊一　图绘寳鉴道士李夀仪宗张简卿笔法多画道门尊像人呼为李丨丨　元稹酬乐天江楼夜吟稹诗诗丨丨防虽久琼瑶喜尚全　刘禹锡酬柳子厚寄叠石砚诗烟岚余斐舋丨丨两氛氲　杜牧诗雪耀氷霜冷尘飞丨丨昏　郑谷所知从事近藩偶有懐寄诗丨丨画松清睡眼云霞仙氅挂吟身　苏轼王晋卿烟江叠嶂图诗风流文采磨不尽丨丨自与诗争妍　孔武仲苏子瞻雪堂诗画壁苍茫留丨丨朱栏剥落长莓苔黄庭坚寅庵诗四时说尽庵前事寄逺如开丨丨图陈师道沈道院有丨丨壁画竒笔也惜其穷年无买】
　　【之者贾明叔请余同赋诗壁间丨丨画为尔拂尘埃】
　　水滴【洞天清録铜性猛烈贮水久则有毒多脆笔毫又滴上有孔受尘水所以不清故铜器不用金银锡者尤猥俗今所见铜犀牛天禄蟾蜍之属口衔小盂者皆古人以之贮油防灯今误以为丨丨耳　又徐陵谏仁山深法师罢道书聼钟声而致敬防香馥以生心朝覩尊仪暮披寳轴刹那之善逐此而生丨丨微功渐盈大器未知因縁果报善恶皎然就此而言其利难陈矣隋焬帝行道度人天下勅虽则聚沙盖鲜实覆篑于耆山丨丨已微乃滥觞于法海】
　　水瓶【宋史日本国传进奉金银莳绘砚一筥一合纳金砚一鹿毛笔松烟墨金铜丨丨铁刀　齐竟陵王子良净住子敬礼如来现在衣鉢丨丨钖杖众具】
　　水壶【明一统志丨丨水在建昌府新城县西四十里源出福建泰宁县界水之西有神山】
　　水礶【宋史大食国传舶主李亚勿遣使麻勿来献玉圭并优赐器币袍带并赐国主银饰绳牀丨丨器械旗帜鞍勒马等】
　　水杓【沈约齐禅林寺尼净秀行状又尝请圣僧浴器盛香汤及以杂物因而礼拜内外寂黙即闻器桸杓作声如用水法意谓或是有人出便共徃防但见丨丨自然揺动故知神异】
　　水盂【洞天清录余尝见长沙故官家有小铜器形如斗可容一合号右军砚丨丨其底内有永和字此必晋人贮水以添砚池者也古人无水滴晨起则磨墨汁盈砚池以供一日用墨尽复磨故有丨丨】水钟【周语灵王二十二年谷洛鬭将毁王宫王欲壅之太子晋谏曰不可晋闻古之长民者不堕山不崇薮不防川不窦泽夫山土之聚也薮物之归也川气之导也泽丨之丨也】
　　水斛【宋史刘锜传尝从仲武征讨牙门丨丨满以箭射之拔箭水注随以一箭窒之人服其精】水斗【礼记丧大记虞人出木角注木给爨灶角以为丨丨音义音俱丨丨也隐义云容四升也】水弩【诗为鬼为蜮疏蜮状如鼈三足俗呼丨丨在水中含沙射人　元稹酬乐天得微之诗知通州事诗沙含丨丨多伤骨田仰畬刀少用牛　白居易送人贬信州诗溪畔毒沙藏丨丨城头枯树下山魈　张祜寄迁客诗溪行防丨丨野店避山魈　又元史世祖纪勅荆湖行院以军三万丨丨炮手五千淮西行院】水韝【杜甫诗造作丨丨铸农器】
　　水劒【后汉书杜笃传南羁钩町丨丨强越注丨丨谓戈船将军等下水诛南越也　苏颋龙池乐章轩后雾图今已得秦王丨丨昔常传】
　　水箭【卢照邻山庄休沐诗川光揺丨丨山气上云梯】
　　水网【洞防记倒枝藻者枝横倒水中长九尺余如结网有野鸭秋鳬及鸥鹥来翔水上入此草中皆不得出如缯网也亦名丨丨】
　　水罟【抱朴子鲁秉周礼暴兵不加魏式干木鋭寇旋斾大楚带甲百万而有振槁之嗤秦崤函砻崄而无折柳之园岂非弃三本而丧根柢之攸召哉矧乎安间拂情丧乱日久风頺教沮抑断之仪废简脱之容熟近人值政化之蚩役庸民遭道网之絶紊犹网鱼之去丨丨围兽之出陆罗也】
　　水碾【元史成宗纪监察御史鄂啰实勒言中丞崔彧兄在先朝常有罪还其所籍家产非宜又买僧寺丨丨违制帝以其妄言笞之　又河渠志文宗天厯三年三月中书省臣言世祖时开挑通惠河安置闸座全借上源白浮一亩等泉之水以通漕运今各枝及诸寺观权势私决隄隁浇灌稻田丨丨园圃致河浅妨漕事乞禁之　韩愈虢州司户韩府君墓志铭迁泾阳令破豪家丨丨利民田顷凡百万】
　　水碓【魏志张既传太祖徙民以充河北陇西天水南安民相恐动扰扰不安既假三郡人为将吏者休课使治屋宅作丨丨民心遂安　晋书魏舒传从叔父吏部郎衡有名当世亦不之知使守丨丨每叹曰舒堪数百户长我愿毕矣舒亦不以介意　又石崇传有司簿阅崇丨丨三十余区仓头八百余人他珍寳货贿田宅称是　齐书祖冲之传于乐逰苑造丨丨磨世祖亲自临视　庾信归田诗穿渠移丨丨烧棘起山田　又幽居值春诗决渠移丨丨开园扫竹林　岑参晩过盘石寺诗岸花藏丨丨溪水映风炉】
　　水硙【韩维陪晏相公游韩王丨丨园诗不知物外清闲境只在韩王丨丨头　文同丨丨诗激丨为丨嘉陵民构髙穴深良苦辛】
　　水磨【宋史职官志丨丨务掌水硙磨麦以供尚食及内外之用　又食货志自崇宁以来言利之臣殆析秋毫沿汴州县剏増镇栅以牟税利官卖石炭増二十余塲而天下市易务炭皆官自卖名品琐碎则有四脚铺牀榨磨丨丨庙图淘金等钱不得而尽记也　又河渠志近嵗京城外创置丨丨因此汴水浅澁阻隔官私舟船其东门外丨丨下流汗漫无归浸损民田一二百里几败汉髙祖坟　画鉴卫贤五代人作界画可观余尝收其盘车丨丨图又见王子庆驴鸣图但树木古拙皴法不老耳　图绘寳鉴刘浩爱作雪驴丨丨　明一统志丨丨沟寨在岷州卫城北五十里】
　　水舂【后汉书西羌传禹贡雍州之域厥田惟上北阻山河乗阸据险因渠以溉丨丨河漕用功省少而军粮饶足】
　　水排【后汉书杜诗传迁南阳太守性节俭而政治清平善于计畧省爱民役造作丨丨铸为农器用力少见功多百姓便之注排音蒲拜反冶铸者为排以吹炭今激水以鼓之也排当作櫜古字通用也　魏志韩暨传迁乐陵太守徙监冶谒者旧时冶作马排每一熟石用马百匹更作人排又费功力暨乃因长流为丨丨计其利益三倍于前】
　　水架【云林石谱太湖石产洞庭水中采人携锤錾入深水中取凿贯以巨索浮大舟设丨丨绞而出之又谢朓三日侍宴曲水应诏诗闲馆岩厰长廊丨丨】
　　水磬【皎然寄报徳寺从上人诗看心丨丨后行道雨花间】
　　水准【元史厯志旧法择地平衍设丨丨绳墨植表其中以度其中晷】
　　水匮【宋史河渠志辙又乞令汴口以东州县各具丨丨所占顷亩每嵗有无除放二税仍具丨丨可兴不可废罢如决不可废当如何给还民田以免怨望】
　　水筒【杜甫信行逺修丨丨诗云端丨丨坼林表山石碎】
　　水笼【梅尧臣送葛都官南归诗罾竿夹岸长若桅丨丨畜鱼鲜且肥】
　　水囊【唐书浑瑊传泚方据干陵下瞰城翠翟红袍左右宦人趋走宴赐拜舞又纵慢辞戏斥天子以为胜在景刻使骑环驰责大臣不识天命造云梁广数十丈施大轮濡氊及革冒之周布丨丨为鄣指城东北构水庐蒙革周置之运薪土其下将塞隍】
　　水牌【云仙杂记李白游慈恩寺寺僧用丨丨刷以吴胶粉捧乞新诗白为题讫僧献元沙鉢緑英梅檀香笔格兰缣袴紫琼霜】
　　水车【南史徐世谱传领水军从司徒陆法和与景战于赤亭湖时景军甚盛世谱乃别造楼船拍舰火舫丨丨以益军势将战又乗大舰居前大败景军擒景将任约景退走　宋史河渠志今契丹国多事兵荒相继我乗此以引水植稻为名开方田随田塍四靣穿沟渠纵广一丈深二丈鳞次交错两沟间屈曲为径路才令通歩兵引曹河鲍河鸡距泉分注沟中地髙则用丨丨汲引灌溉甚便　卧游録朐山临海石室信如所谕前轼尝携家一游时家有胡琴婢出久中作濩索凉州凛然有丨丨铁马之声　明一统志丨丨岭在池州府齐山李元方尝云秋浦千重岭而丨丨岭最竒　应璩与尚书诸郎书夫秋节凉和霁雨清闲正髙防之盛时饮宴之良日也而陋巷之居无髙密之宇壁立之室无旬朔之资流潦浸于北堂隟漏霑于衣服藁蒸单竭檐石倾罄中馈告乏役者莫兴饭玉炊桂犹尚优泰虽欣皇天之降润亮丨丨之思雨私懐蹙额良不可言　郑谷宣义里舍冬暮自贻诗板屋渐移方带野丨丨新入夜添寒　花蕊夫人宫词丨丨踏水上宫城寝殿檐头滴滴鸣　王令丨丨谢龙诗丨丨谢神龙下竭固无柰旱则我为用尔龙尚何谓】
