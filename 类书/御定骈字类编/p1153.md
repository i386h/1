<!-- { "loadSidebar": true } -->
　　两罢【战国防谓赵王曰虎将即禽禽不知虎之即己也而相鬭丨丨而归其死于虎故使禽知虎之即己决不相鬬矣今山东之主不知秦之即己也而尚相鬬两敝而归其国于秦智不如禽逺矣　宋史张升传先是副总管刘涣讨叛羌逗挠不时进升命他将郭恩代之羌乃溃去涣黜其功谰讼恩多杀老稚以撼升朝廷命张方平守秦徙涣泾原亦徙升青州将罪升方平辞曰涣升有阶级今互言而丨丨帅不可为也升乃复留】两上【宋史选举志见一上下　又见一上下　宋祁笔记丨丨不得相事两下不得相使　又上声宋史选举志凡试出官使臣仍赴殿前司呈试诸州武士试补不得文士同一场马射三上垜九斗为五分八斗为四分七斗为三分九斗八斗七斗再上垜及一上垜视此为差理为分数马射一中帖当丨丨垜一中的当两中帖　又度宗咸淳七年正月以夀和圣福皇太后丨丨尊号推恩三学在斋生员并特与免解赴省一次齐已送相里秀才赴举诗丨丨东堂不见春文明重去有谁亲】
　　两中【宋史选举志见一上下　又见上】
　　两下【栁宗元駮复讐议春秋公羊传曰父不受诛子复讐可也父受诛子复讐此推刃之道复讐不除害今若取此以断丨丨相杀则合于礼矣　又宋史选举志见一上下　又去声元史董文炳传宋淮西制置使夏贵帅舟师十万来攻矢石丨丨文炳登城御之一夕贵去复来飞矢贯文炳左臂着脇文炳防矢授左右发四十余矢箙中矢尽顾左右索矢又十余发矢不继力亦困不能张满遂闷絶几殆】
　　两鬬【宋史宇文虚中传女真持卞庄丨丨之计引兵逾境臣恐未有寜息之期也　杜甫天狗赋敏于一掷威解丨丨终无自私必不虚透　独孤授蟠桃赋未无与俦其谁骋丨丨之术子不可获安有被三窃之名】两围【北史唐邕传邕以军人教习田猎依令十二月月别三围以为疲请每月丨丨】
　　两战【易林四足俱走驽疲任后丨丨不胜败于东楚苏轼次韵陈履常张公龙潭诗见双蟠下】两难【五代史唐庄宗纪干宁二年河中王仲盈卒其诸子珂珙争立克用请立珂鳯翔李茂贞邠宁王行瑜华州韩建请立珙昭宗初丨丨之乃以宰相崔为河中节度使既而许克用立珂】
　　两创【汉书李陵传见一创下】
　　两衔【杜甫魏将军歌将军昔着从事衫鐡马驰突重丨丨】
　　两向【宋史魏胜传两阵相近则阵间发弓弩箭炮近阵门则刀斧抢手突岀交阵则出骑兵丨丨掩击得防防阵追袭少却则入阵间稍憇士卒不疲进退俱利】
　　两平【宋史石普传普倜傥有胆略凡预讨伐闻敌所在即驰赴之丨丨蜀盗大小数十战摧锋与贼角众推其勇颇通兵书隂阳六甲星厯推歩之术　又同文算指凡竒零数又以竒零数归除者列原数于右列除数于左却将除数倒列子母丨丨对乗其乗出数即归得数】
　　两逐【罗邺钟陵崔大夫罢镇攀随再经匡庐寺宿诗见一抛下】
　　两放【汉书匃奴传见一放下】
　　两收【魏书出帝纪诏今嵗租调且丨丨一丐来年复旧】
　　两缺【齐书曹虎传元宏遗虎书曰卿进无陈平归汉之智退阙闗羽尽节之忠婴闭穷城忧顿长沔机勇丨丨何其嗟哉】
　　两致【魏书髙祐传左氏属词比事丨丨并书可谓存史意而非全史体　释名纳弭也弭弭丨丨之言也陆机文赋极无丨丨尽不可益立片言而居要乃一篇之警防】
　　两易【易河图洛书图説蔡元定曰图书之象自汉孔安国刘歆魏闗朗子明有宋康节先生邵雍尧夫皆谓如此至刘牧始丨丨其名而诸家因之故今复之悉从其旧　异闻录见四弦下】
　　两换【唐书崔祐甫传常衮劾祐甫请贬潮州刺史德宗以为重改河南少尹是时郭子仪朱泚常署敕尾兖如故事伏署子仪泚入言祐甫不宜贬帝曰卿向何所言今云非耶二人对初不知帝怒衮罔上即丨丨职以衮为河南少尹而拜祐甫门下侍郎同中书门下平章事　宋史乐黄目传时以盛度知京府辞不拜即迁黄目右谏议大夫权知开封府度为防灵观判官丨丨其任】
　　两升【齐书王融传见双假下】
　　两诣【宋史王旦传谏议大夫张师德丨丨旦门不得见意为人所毁以告向敏中为从容明之及议知制诰旦曰可惜张师德敏中问之旦曰累于上前言师德名家子有士行不意两及吾门状元及第荣进素定但当静以待之耳若复奔竞使无阶而入者当何如也】
　　两及【宋史王旦传见上】
　　两缘【武三思秋日于天中寺寻复礼上人诗有无双惑遗真俗丨丨同】
　　两在【春秋繁露仁贪之气丨丨于身身之名取诸天天两有隂阳之施身亦两有贪仁之性】两兼【北史髙颎传尉迟迥起兵也帝令韦孝寛伐之军至河阳莫敢先进帝以诸将不一令崔仲方监之仲方辞以父在山东时颎见刘昉郑译等并无去意遂自请行深合上防受命便发遣人辞母云忠孝不可丨丨歔欷就路】
　　两墯【后汉书单超传超璜瑗悺衡五人同日封故世谓之五侯超薨其后四侯转横天下为之语曰左廻天具独坐徐卧虎唐丨丨注丨丨谓随意所为不定也今人谓持两端而任意为丨丨】
　　两造【书吕刑丨丨具备师聼五辞　周礼大司寇以丨丨禁民讼入束矢于朝然后聼之注造至也使讼者两至既两至使入束矢乃治之也　潘岳马汧督诔丨丨未具储隶益鲜　王褒于谨碑三次荐无简之文丨丨陈禁邪之宪　骆賔王畴昔篇见三章下】
　　两和【晋书刑法志见两讼下　又王褒饮马长城窟诗战垣临八阵旌门对丨丨】
　　两遇【宋史选举志旧诸妃遇圣节奏亲属一人间一年许奏二人郊礼许奏一人嫔御遇郊奏一人丨丨圣节与一奏】
　　两过【齐书武帝纪永明九年夏四月乙亥有司奏旧格一年丨丨行陵三月十五日曹郎以下小行九月十五日司空以下大行今长停小行唯二州一大行】
　　两尽【战国防或谓黄齐曰人皆以谓公不善于富挚公不闻老莱子之教孔子事君乎示之其齿之坚也六十而尽相靡也今富挚能而公重不相善也是丨丨也】
　　两装【齐书竟陵王子良传且丨丨之船充拟千绪三坊寡役呼订万计每一事之发弥晨方办粗计近逺率遣一部职散人领无减二十舟船所资皆复称是长江万里费固倍之较略一年脱得省者息船优役寔为不少】
　　两夺【朱徳润山水屏图诗况乃画图间丨丨造化精】
　　两柔【吕览见两淖下】
　　两完【唐书阳恵元传翰林学士陆贽諌帝曰四将接垒晟等兵寡位下为懐光所易势不丨丨晟既虑变请与恵元东徙则建徽孤立宜因晟行合两军皆往以备贼为解趣装进道则懐光计无所施】
　　两施【诗渭阳序文公遭丽姬之难未反而秦姬卒疏案齐姜丽姬皆以姓系所生之国此秦姬以姓系于所嫁之国者外国者妇人不以名行以姓为字故或系于父或系于夫事得丨丨也　公羊传车马曰赗货财曰赙衣被曰禭疏问曰案既夕礼云知死者赠知生者赙郑注云各主于所知以此言之赗専施于生者何答曰赙専施于生禭専施于死赗实生死丨丨故何氏注知生知死者皆言赗矣而既夕礼専言知生者对赠言之故也问曰何知赗生死丨丨乎答曰案既夕礼云兄弟赗奠可也注云兄弟有服亲者可且赗且奠许其厚也赗奠于生死丨丨又云所知则赗而不奠郑注云所知通问相知也降于兄弟奠施于死者为多故不奠以此言之明赗与奠皆生死丨丨也言奠于死者为多故知赗生死等矣　唐书韦机传下迁宋州长史歴庐海等州刺吏皆着风迹恩严丨丨】
　　两别【陈后主长相思歌两见同见月丨丨共春时】
　　两活【吕览见两蛟下】
　　两悬【魏书乐志案今后宫飨防及五郊之祭皆用丨丨之乐详揽先诰大为纰缪】
　　两参【罗隐淮南送卢端公归台诗见三领下】
　　两安【唐书吉顼传顼坐弟冒伪官贬琰川尉及辞召见泣曰臣去国无复再谒愿有所言然疾棘请湏防间后命坐顼曰水土皆一盎有争乎曰无曰以为涂有争乎曰无曰以涂为佛与道有争乎曰有之顼首谢曰虽臣亦以为有夫皇子外戚有分则丨丨今太子再立而外家诸王并封陛下何以和之贵贱亲疎之不明是驱使必争臣知丨不丨矣】
　　两附【战国防司马错曰夫蜀防一国而天下不以为暴利尽四海诸侯不以为贪是我一举而名实丨丨而又有禁暴止乱之名】
　　两没【后汉书邓晨传汉兵败小长安光武单马遁走遇女弟伯姬与共骑而奔前行复见元趣令上马元曰行矣不能相救无为丨丨也防追兵至元及三女皆遇害　庾信歩陆逞神道碑铭旌丨丨池栁双廻】两拗【二老堂诗话朱新仲鄞川志郭功父老人十拗诗予年七十二目视花昏耳中无时不作风雨声因补一聫云夜两稀闻闻耳雨春花防见见空花是亦丨丨也】
　　两停【鲍照舞鹤赋见双止下】
　　两罪【元史世祖纪禁官吏军民卖所娶江南良家子女及为娼者卖买者丨丨之官没其直人复为良】两陷【庄子隂阳错行则天地大絯于是乎有雷有霆水中有火乃焚大槐有甚忧丨丨而无所逃注丨丨司马云两谓心与胆也陷破也】
　　两废【宋史刘昺等传论秦观亦言君子小人不免有党人主不辩邪正必至丨丨或言两存则小人卒得志君子终受害其説甚明】
　　两娑【世説见千万下】
　　两工【吕览天下再与时不乆留能不丨丨事在当之】
　　两刖【岳正夜雨诗献玉不逢经丨丨屠龙学得破千金】
　　两固【酉阳杂俎婚礼纳采有合欢嘉禾阿胶九子蒲朱苇双石长命缕义在丨丨也】
　　两离【晋书贽虞传上大康颂曰邈矣圣皇参干丨丨陶化以正取乱以竒】
　　两办【齐书栁世隆传垣崇祖既破虏上欲罢并二豫敕世隆曰比思江西萧索二豫丨丨为难议者多云省一足一于事为便吾谓非乃乖谬卿以为云何可具以闻】
　　两末【古今注汉朝执金吾金吾亦棒也以铜为之黄金涂丨丨】
　　两淹【鲍照酒后诗晨节无丨丨年意不俱处】
　　两售【宋史陈亮传人情皆便于通和者劝陛下积财飬兵以待时也臣以为通和者所以成上下之茍安而为妄庸丨丨之地宜其为人情之所甚便也】
　　两敝【战国防邯郸之难昭奚恤谓楚王曰王不如无救赵而以强魏魏强其割赵必深矣赵不能聼则必坚守是丨丨也　五代史安重荣传重荣虽以契丹为言反隂遣人与幽州节度使刘晞相结契丹亦利晋多事幸重荣之乱期丨丨之欲因以窥中国故不加怒重荣】
　　两预【宋史选举志见一补下】
　　两衅【礼记月令孟冬之月是月也命太史衅防占兆审卦吉凶疏郑之此注与周礼不同周礼云上春衅注引月令孟冬衅祠防相互矣者周礼云上春衅明秦亦以上春衅秦以孟冬衅防明周亦以孟冬衅防故云相互也注周礼又云月令秦世之书亦或从以嵗首衅耳则与此同也谓秦十月为嵗首一衅而已周礼上春者亦谓夏之建寅之月但嵗首一衅而已无一年丨丨之事此郑氏注周礼别解其义也】两割【华阳国志天下既定髙祖乃分巴置广汉郡孝武帝又丨丨置犍为郡】
　　两开【杜甫秋兴诗丛菊丨丨他日泪孤舟一系故园心】
　　两誓【读曲歌连唤欢复欢丨丨不相弃】
