<!-- { "loadSidebar": true } -->
　　杵臼【史记天官书丨丨四星在危南　汉书楚元王传初元王敬礼申公等穆生不嗜酒元王每置酒常为穆生设醴及王戊即位常设后忘设焉穆生退曰可以逝矣遂谢病去申公白生独留王戊稍淫暴与吴通谋二人谏不听胥靡之衣之赭衣使丨丨雅舂于市注师古曰为木杵而手舂即今所谓歩臼者耳非碓舂也宋祈曰雅谓舂而雅歌以相舂也　后汉书吴祐传公沙穆来游太学无资粮乃变服客佣为祐赁舂祐与语大惊遂定交于丨丨之间　南史宋武帝纪帝伐荻新洲见大虵长数大射之伤明日复至洲里闻有丨丨声往觇之见童子数人皆青衣捣药问其故答曰我王为刘寄奴所射合散传之帝叱之皆散仍収药而反　星经杵三星在箕南主丨丨舂米事　又丨三星在人傍主舂军粮丨四星在杵下若丨丨不相当军士饥臼仰岁熟丰倾覆大饥也　水经注三累山南有石室面西有两石室北面有二石室皆因阿结牖连扃接闼所谓石室相距也东厢石上犹传丨丨之迹庭中亦有旧宇处尚髣髴前基　仇池笔记见釡灶下　船夜话孝宗尝患痢众医不效德夀忧之过宫隅见小药局遣中使询之曰汝能治痢否曰专对科遂宣之至请问得病之由语以食湖蟹多故致此疾遂令胗脉医曰此冷痢也其法用新米藕节细研以热酒调服如其法杵细酒调数服而愈德夀乃大喜就以金丨丨赐之乃命以官至今呼为金丨丨严防御家　賔退录今世祭井灶门户箕帚丨丨者非以其神为能享之也特赖其德烦苦之无已也　太平广记裴航遇云翘夫人与诗云一饮琼浆百感生元霜捣尽见云英蓝桥便是神仙窟何必﨑岖上玉京后过蓝桥渇一舍有老妪揖之求浆妪令云英以一瓯浆饮之航欲娶云英妪曰得玉丨丨遂与后航得玉丨丨遂取而仙去　山书教民以丨丨不若均民以贵贱　杜预奏事见铫槃下　韩愈月蚀诗依前使兔操丨丨玉阶桂树闲婆娑　王炎再用元韵因简庠诸先辈诗竹间丨丨相敲击茶不疗饥何苦吃又春秋僖公十有二年冬十有二月丁丑陈侯丨丨卒史记宋微子世家成公少子丨丨　又赵世家晋景公之三年大夫屠岸贾攻赵氏于下宫皆灭其族赵朔】
　　【客曰公孙丨丨谓朔友人程婴曰胡不死程婴曰朔之妇有遗腹若幸而男吾奉之居无何而朔妇免生男公孙丨丨曰立孤与死孰难程婴曰死易立孤难耳公孙丨丨曰子彊为其难者吾为其易者乃谋取他人婴儿匿山中程婴出谬谓诸将军曰吾告赵氏孤处诸将皆喜发师随程婴攻公孙丨丨遂杀丨丨与孤儿然赵氏真孤乃反在】
　　杵杓【宋书沈庆之传见觞酌下】
　　杵砧【干濆里中女诗贫苦机杼富家鸣丨丨】
　　杵舂【桓谭新论宓羲之制杵臼万民以济及后人加功因延力借身重以践碓而利十倍丨丨又复设机关用驴骡牛马役水而舂其力乃且百倍】
　　杵糠【谭子化书水窦可以下溺丨丨可以疗噎】
　　杵药【陆游诗幽禽似欲嘲衰病故学禅房丨丨声】
　　杵声【谢灵运捣衣诗櫩高砧响发楹长丨丨哀孟郊闻砧诗丨丨不为客客闻髪自白】
　　杵影【吴大江捣衣诗丨丨弄寒月砧声调夜风】
　　杵风【郑元祐赠道士诗灵药丨丨金兎伏桂花飞雪彩鸾翔】
　　笭
　　笭箵【唐书元结传带丨丨而尽船独声齖而挥车皮日休丨丨诗朝空丨丨去暮宝丨丨归】笭牀【释名舟中牀以荐物者曰笭言但有箦如丨丨也南方谓之笭突言湿漏之水突然从下过也】笭【释名见上】
　　锣
　　锣鼓【明一统志丨丨潭在新防县西五十里水石冲击声如丨丨】
　　锣锅【杨允孚泺京杂咏诗皮囊乳酒丨丨内奴视山阴对角羊】
　　櫜
　　櫜鞬【左传公子重耳及楚楚子飨之曰公子若反晋国则何以报不谷对曰子女玉帛则君有之羽毛齿革则君地生焉其波及晋国者君之余也其何以报君曰虽然何以报我对曰若以君之灵得反晋国晋楚治兵遇于中原其辟君三舎若不获命其左执鞭弭右属丨丨以与君周旋　江淹为萧骠骑让封第三表若臣武未属丨丨之分文不蔼樽爼之间德非时秀道乖物宗虚餙疲伍空贻上位则天变彰于飞流地见于震压　刘禹锡寄毘陵杨给事诗好着丨丨莫惆怅出文入武是全才　杜牧送中丞姊丈俦自大理卿出镇江西诗梅仙调歩骤庾亮拂丨丨】
　　櫜韔【礼记檀弓军有忧则素服哭于库门之外赴车不载丨丨注丨甲衣丨弓衣】
　　櫜弓【诗载丨丨矢　唐书刘蕡传太宗置府兵台省军衞文武参掌闲嵗则丨丨力穑有事则释耒荷戈所以修复古制不废旧物】
　　櫜服【挚虞太康颂弓矢丨丨干戈戢藏】
　　钳
　　钳锯【唐书兵志士以十人为火火有长火偹六防马凡火具乌布幕鉄马盂布槽锸镢凿碓筐斧丨丨皆一甲牀二鎌二】
　　钳凿【唐书于志宁时太子以农时造曲室累月不止又好音乐过度志宁谏以为今东宫乃隋所营当时号为侈丽岂容后事磨砻彩餙于其间丁匠官奴皆犯法亡命丨丨槌杵往来出入监门宿衞直长千牛不得共问爪牙在外厮役在内其可无忧乎】
　　钳键【唐书李敬元传时员外郎张仁袆有敏才敬元委以曹事仁袆为造姓歴状式铨簿丨丨周宻病心大劳死敬元因其法衡综有序】
　　钳锁【唐书刑法志杻校丨丨皆有长短广狭之制量囚轻重用之】
　　钳铁【中论见印防下】
　　钳釱【杜牧秋思诗热去解丨丨飘萧秋半时】
　　钳口【南史江淹传若使下官事非其虚罪得其实亦当丨丨吞舌伏匕首以殒身何以见齐鲁竒节之人燕赵悲歌之士乎　唐书苏安恒传烈士抚髀忠臣丨丨惧易之之权恐先谏受戮虚死无名】
　　钳耳【水经注如浑水又南迳平城县故城东东郭外太和中阉人宕昌公丨丨处　王融议给虏书疏侯合鼎则丘颓苟仁端执政则目凌丨丨】
　　钳手【宋史杨覃传时讨李继迁调发刍粮覃特皆以急促办为务覃令丨丨特令即械颈虽衣冠旧族不免人用怨嗟】
　　钳州【唐书窦轨党项列坐如浑冦松州诏轨与扶州刺史蒋善合援之善合先期至败之丨丨也】钳卢【明一统志丨丨陂在南阳府邓州南六十里】
　　钳扭【后汉书蔡邕赞当伯喈抱丨丨徙幽裔仰日月而不见照烛临风尘而不得经过其意岂及语平日幸全人哉】
　　钳挞【宋书明帝纪诏曰夫愆有小大宪随寛猛故五刑殊用三典异施而降辟次网便暨丨丨求之法科差品滋逺】
　　钳噤【唐书呉凑上明睿忧劳四海不以爱所钟而疲民以逞也顾左右丨丨自安耳若反覆啓寤幸一听之则民受赐为不少桥舌阿旨固善有如穷民上诉叵云罪何】
　　钳掣【唐书宪宗皇后郭氏传元和元年进册贵妃八年羣臣三请立为后帝以嵗子午忌又是时后廷多嬖艳恐后得尊位丨丨不得肆故章报闻罢】
　　钳校【唐书刑法志病者释丨丨给假疾差陪役】
　　锤
　　锤网【陆龟蒙和袭美新秋三十韵诗渔情随丨丨猎兴起鸣】
　　锤钳【前秦録生虽在谅闇游饮荒淫杀戮无道弯弓露刀以见朝臣丨丨锯凿备置左右】
　　钻
　　钻凿【汉书刑法志大刑用甲兵其次用斧钺中刑用刀锯其次用丨丨薄刑用鞭朴　刑书释名黄帝刑二曰丨丨钻髌刑去膝盖骨也凿黥刑也以墨湟其面】
　　钻锥【急就篇鉄鈇丨丨釡鍑鍪注锥所以刺入也钻所以穿通也】
　　钻木【两同书昔伯益凿井燧人丨丨水火之利于今赖之】
　　钻仰【崔日知冬日述怀奉呈韦祭酒张左丞诗琢磨才既竭丨丨得弥坚】
　　键
　　键闭【礼记月令孟冬之月坏城郭戒门闾修丨丨慎管籥固封疆傋边竟完要塞谨关梁塞徯径注丨牡丨牝也疏丨牡丨牝凡鏁器入者谓之牡受者谓之牝若禽兽牝牡然　张衡天象赋天辐备于舆辇丨丨守于关梁】
　　键精【越絶书时莫能用籥口丨丨深自诚也】
　　键牡【礼记月令注见键闭下】
　　键鉆【急就篇釭锏丨丨治锢鐈注丨以铁有所坚关若门牡之属也丨以铁有所镊取也】
　　锁
　　锁钥【宋史冦准传准镇大名北使至语准曰相公望重何故不在中书准曰主上以朝廷无事北门丨丨非准不可　闻见杂録国书严奉未有如玉牒者祖宗以来用金花白罗纸金花红罗缥黄金轴神宗改为黄金梵防以轴大难披阅也予进神宗玉牒始用此制又以黄金为匣丨丨皆黄金也　刘寛夫邠州使院食堂记朝廷以新平振东西夏丨丨郊圻将帅得人则虏马不敢东向而牧　韩愈竹洞诗洞门无丨丨俗客不曾来】
　　锁子【元史顺帝纪嘉鼎巴之地献大散哈喇察察尔宻锡勒刀弓丨丨甲及青白西马各二匹　明皇杂録太平公主玉叶冠虢国夫人夜光枕杨国忠丨丨帐皆稀代之寳不能计其直】
　　锁匣【宋史礼志玉牒承受官榗笏取册授提举官置御案上进读亦如前仪读毕丨丨出笏归侍立位】锁茶【王建原上新居诗丨丨藤筪宻曝药竹牀新】
　　锁阳【本草集解时珍曰丨丨出肃州按陶九成辍耕录云丨丨生鞑靼田地野马或与蛟龙遗精入地久之发起如笋上丰下俭鳞甲栉比筋脉连络絶类男阳即肉苁蓉之类】
　　锁云【谢氏诗源更嬴之妻能作丨丨囊佩之渉髙山有云处不必开囊而自然有云气入其中归至家啓视皆有云气白如绵自囊而出囊大如蚕茧而可以开合】
　　锁江【宋史刘廷让传初防州有丨丨为浮梁上设敌棚三重夹江列礟具廷让等将行太祖以地图示之指丨丨曰我军至此泝流而上慎勿以舟师争胜当先以歩骑陆行出其不意击之俟其势却即以战櫂夹攻取之必矣　明一统志丨丨在成都府城北两岸大石屹立昔人因置鈇絙横截其处控扼夷故名】锁石【越絶书王取纯钩薛烛闻之忽如败有顷惧如悟下阶而深惟简衣而坐望之手振拂其华捽如芙蓉始出观其鈲烂如列星之行观其光浑浑如水之溢于塘观其断岩岩如丨丨观其才焕焕如氷释此所谓纯钩耶　又明一统志丨丨港在直和州旧乌江县东北五十里入于江　又杜甫寒两朝行视园树诗丨丨藤梢元自落倚天松骨见来枯】
　　锁山【明一统志丨丨寺在直广德州北二十里】
　　锁门【朝野佥戴见钥匙下】
　　锁院【宋史职官志凡拜宰相及事重者晚漏上天子御内东门小殿宣诏面谕给笔札书所得防禀奏归院内侍丨丨门夜漏尽具词进入　玉堂杂记凡丨丨或亲被防或受熟状本院即开閤门今月某日有丨丨事闾门得之即关报御史台】
　　锁闱【刘禹锡酬严给事贺加五品诗雕盘贺喜开瑶席彩笔题诗出丨丨】
　　锁防【宋史选举志凡命士应举谓之丨丨试所属先以名闻得防而后解　诗话总闽人黄通累举不第后请恩歴官数任年六十犹欲丨丨或嘲之曰剩员呈武艺老妓舞柘枝】
　　锁【杜牧村舍燕诗汉宫一百四十五多下珠帘闭丨丨】
　　锁宿【宋史选举志初立四门学自八品至庶人予弟充学生嵗一试补差学官丨丨弥封校其艺疏名上闻而后给牒不中式者仍听读若三试不中则出之】
　　锁士【梁元帝即位诏长徒丨丨特加原宥】
　　锁系【晋书贾充传谧好学有才思既为充嗣继佐命之后又贾后专恣谧权过人主至乃丨丨黄门侍郎其为威福如此】
