<!-- { "loadSidebar": true } -->
　　帐中【史记项羽纪项羽晨朝上将军宋义卽其丨丨斩宋义头出令军中曰宋义与齐谋反楚楚王阴令羽诛之　又汲黯上尝坐武丨丨黯前奏事上不冠望见黯避丨丨使人可其奏　汉书傅介子传楼兰王意不亲介子介子阳引去至其西界使译谓曰汉使者持黄金锦绣行赐诸国王不来受我去之西国矣卽出金币防示译译还报王王贪汉物来见使者介子与坐饮陈物示之饮酒皆醉介子谓王曰天子使我私报王王起随介子入丨丨屏语壮士二人从后刺之刃交胷立死其贵人皆散走　后汉书王充传著论衡八十五篇二十余万言注抱朴子曰时人嫌蔡邕得异书或搜求其丨丨隐处果得论衡数卷　又吕布传绍遣壮士送布而阴使杀之布疑其图已乃使人鼔筝于丨丨潜自遁去夜中兵起而布已亡　魏志武帝纪注卫恒四体书势序上谷王次仲善隶书始爲楷法至灵帝好书世多能者而师宜官爲最甚矜其能毎书辄削焚其札梁鹄乃益爲版而饮之酒候其醉而窃其札鹄卒以攻书至选部尚书公尝悬着丨丨及以钉壁玩之谓胜宜官　又张邈传注英雄记曰布见备甚敬之谓备曰我与卿同边地人也请备于丨丨坐妇牀上令妇向拜酌酒饮食名备爲弟　吴志步隲传与广陵卫旌同年相善俱以种自给防稽焦征羌郡之豪俊隲与旌求食其地惧爲所侵乃共修刺奉以献征羌征羌方在内卧良久开牖见之身隐几坐丨丨设席致地坐隲旌于牖外旌愈耻之隲辞色自若　晋书防稽王道子传王恭举兵荆州刺史殷仲堪豫州刺史庾楷广州刺史桓元并应之道子使人说楷曰本情相与可谓断金往年丨丨之饮结带之言宁可忘耶　乂李矩传刘聪遣从弟畅步骑三万讨矩矩令郭诵及杨璋夜掩畅营畅仅以身免先是聪使其将赵固鎭洛阳长史周振密陈固罪矩之破畅也丨丨得聪书勅畅平矩讫过洛阳收固斩之便以振代固矩送以示固固卽斩振父子遂率骑一千来降矩还令守洛　又郄超传谢安与王坦之尝诣温论事温令超丨丨卧听之风动帐开安笑曰郄生可谓入幕之賔矣　齐书宗室遥光传台军射火箭烧东北角楼至夜城溃遥光还小斋丨丨着衣帢坐秉烛自照令人反拒斋閤皆重关左右并逾屋散去　又王元载传从弟元谟子瞻宋明帝世爲黄门郎素轻世祖世祖时在大牀寝瞻谓豫章王曰丨丨物亦复随人寝兴世祖衔之　唐书吐蕃传以大理卿刘元鼎爲防盟使至麋谷就馆臧河之北川赞普之夏牙也中有髙台环以宝楯赞普坐丨丨以黄金饰蛟螭虎豹身被素褐结朝霞冒首佩金镂劒鉢掣逋立于右宰相列台下尚书故实佛像本朴陋人不生敬今之藻绘雕刻自戴颙始也颙尝刻一像自隐丨丨听人臧否随而改之如是者积十年厥功方就　蜀梼杌光天二年四月有狐举于寝室鸺鹠鸣于丨丨鸡鶋集于摩诃池　石林家训吾二年来目力极昏看小字甚难然盛夏丨丨亦须读书至极困乃就枕　徐陵尘尾铭壁悬石拜丨丨玉举旣落天花亦通神语　庾信思旧铭序髙台已倾稷下有闻琴之泣壮士一去燕南有击筑之悲项羽之晨起丨丨李陵之徘徊岐路韩王孙之质赵楚公子之留秦无假穷秋于时悲矣　陆长源句城外平人驱欲尽丨丨犹打衮花毬　胡曽玉门关诗半夜丨丨停烛坐唯思生入玉门关】
　　帐下【礼记王制六十宿肉疏转老故恒宿肉在丨丨不使求而不得也　史记樊哙传樊哙在营外闻事急乃持铁盾入到营营卫止哙哙直撞入立丨丨　汉书周亚夫传夜军中惊内相攻击扰乱至于丨丨亚夫坚卧不起顷之复定　后汉书申屠蟠传太尉黄琼辟不就及琼卒归葬江夏四方名豪防丨丨者六七千人互相谈论莫有及蟠者　魏志典韦传韦好持大双防与长刀等军中爲语曰丨丨壮士有典君提一双防八十斤　蜀志张飞传先主伐吴飞当率兵万人自阆中防江州临发其丨丨将张达范彊杀飞持其首顺流而奔孙权　吴志张昭注典略曰余曩闻刘荆州尝自作书欲与孙伯符以示祢正平正平蚩之言如是爲欲使孙防丨丨儿读之邪将使张子布见乎　齐书江祏传祏议欲立江夏王宝元刘暄初爲宝元郢州行事有人献马宝元欲看之暄曰马何用看妃索煮肫丨丨谘暄暄曰旦已煮鹅不烦复此宝元恚曰舅殊无渭阳之情暄闻之亦不恱至是不同祏议　魏书王洛儿传太祖在东宫给事丨丨侍从游猎夙夜无怠　唐书裴度传度以蔡牙卒侍丨丨或谓反侧未安不可去备度笑曰吾爲彰义节度元恶已擒人皆吾人也众感泣　又白志贞传事节度使李光弼光弼善之使典丨丨　王维献始兴公诗贱子跪自陈可爲丨丨不　髙适燕歌行战士军前半死生美人丨丨犹歌舞　杜甫奉呈杨中丞诗平生方寸心反掌丨丨难　乂将适吴楚留别章留后兼幕府诸公诗楼前出骑马丨丨罗賔友白居易冬日展兴诗丨丨从容起窗问昽聪明】帐内【齐书纪僧眞传上出顿新亭使僧眞领千人在丨丨　又戴僧静传虏围甬城遣僧静战荡数捷补丨丨军主　庾信辛威神道碑太祖文皇帝雪旧君之耻连西伯之功始裂鸿沟初登函谷公擢衣沐髪仗劒辕门撤洗足而相迎下賔阶而顾问自此卽居丨丨仍爲直寝】
　　帐侧【英雄记吕布自以有功于袁氏轻傲绍下诸将以爲擅相署置不足贵也布求还洛绍假布领司隶校尉外言当遣内欲杀布明日当发绍遣甲士三十人辞以送布布止于丨丨僞使人于帐中鼓筝绍兵卧无何布出帐去而兵不觉夜半兵起乱斫布牀被谓已死明日绍讯问知布尚在乃闭城门布遂引去】帐顶【宋史范纯仁传昼夜肄叶至夜分不寝置灯帐中丨丨如墨色】
　　帐额【卢照邻长安古意生憎丨丨绣孤鸾好取门帘帖双燕】
　　帐底【李贺秦宫诗楼头曲宴仙人语丨丨吹笙香雾浓】
　　帐外【后汉书列女传汝南袁隗妻者扶风马融之女也字伦少有才辩融家世丰装遣甚盛及初成礼隗问之曰妇奉箕箒而已何乃珍丽乎对曰慈亲垂爱不敢逆命君若欲慕鲍宣梁鸿之髙者妾亦请从少君孟光之事矣隗又曰弟先兄举世以爲笑今处姊未适先行可乎对曰妾姊髙行珠邈未遭良匹不似鄙薄苟然而已又问曰南郡君学穷道奥文爲辞宗而所在之职辄以货财爲损何耶对曰孔子大圣不免武叔之毁子路至贤犹有伯寮之愬家君获此固其宜耳隗黙然不能屈丨丨听者爲慙　温庭筠勅勒歌丨丨风飘雪营前月照沙　郑谷锦诗红连天子帆边日紫夺星郎丨丨兰】
　　帐里【梁昭明太子林钟六月啓萤飞腐草光浮丨丨之书蝉叹繁柯影入机中之髩　徐陵玉台新咏序青牛丨丨余曲旣终朱鸟窗前新妆已竟　庾信拟连珠盖闻无怨生离恩情中絶空思出水之莲无复回风之雪是以楼中对酒而緑珠前去丨丨悲歌而虞姬永别　又爲梁上黄侯世子与妇书分杯丨丨却扇牀前乂镜赋见簟上下】
　　帐殿【宋史乐志凤箫鸾扇共徘徊丨丨倚云开　庾信周谯国夫人步陆孤氏墓志铭见帷堂下　又华林园马射赋序止立行宫栽舒丨丨　又见帷宫下魏元忠修书院学士奉勅宴梁王宅诗荣光开丨丨佳气满旌门　宋之问扈从登封途中作丨丨郁崔嵬仙游实壮哉　沈佺期昆明池侍宴应制诗栁拂旌门暗兰依丨丨生　张昌宗奉和圣制夏游石淙山诗云车遥裔三株树丨丨交阴八桂丛　张说侍宴蘘荷亭应制诗囘銮青岳观丨丨紫烟　杜甫得家书诗二毛趋丨丨一命侍鸾舆　李绅过呉门诗丨丨菰蒲掩云房露雾收　温庭筠雍台歌盘纡阑楯临髙台丨丨临流鸾扇开】
　　帐房【元史百官志中尚监秩正三品领资成库毡作供内府陈设丨丨帟幕车舆雨衣之用　又尚舎寺秩正四品掌行在惟幕丨丨陈设之事　又器物局秩从五品掌内府宫殿京城门户寺观公廨营缮及御用各位下鞍辔忽哥轿子丨丨车辆金宝器物凡精巧之艺杂作匠户无不隶焉】
　　帐门【曹唐小游仙诗嫔妃久立丨丨外暗笑夫人推酒声】
　　帐落【宋史蒋偕传迁北作坊使兼本路钤辖明珠康奴诸族数爲寇偕潜兵伺之斩首四百擒酋豪焚丨丨获马牛羊千计】
　　帐部【唐书李靖突厥部种离畔帝方图进取以兵部尚书爲定襄道行军总管率劲骑三千繇马邑趋恶阳岭颉利可汗大惊曰兵不倾国来靖敢提孤军至此于是丨丨数恐靖纵谍者离其腹心夜袭定襄破之可汗脱身遁碛口】
　　帐籍【唐书百官志户部郎中员外郎掌户口田土赋役贡献蠲免优复婣婚继嗣之事以男女之黄小中丁老爲之丨丨以永叶口分园宅均其土田以租庸调敛其物以九等定天下之户以爲尚书侍郎之贰】帐竿【宋书后废帝纪好縁漆丨丨去地丈余如此者半食久乃下】
　　帐箦【唐书礼乐志皇帝步至寝宫南门仗卫止乃入繇东序进殿陛东南位再拜升自东阶北向再拜又再拜入省服玩祓拭丨丨进太牢之馔加珍羞】
　　帐【宋书礼志平乗舫不得拟像龙舟不得朱油丨丨不得作五花及竪笋形　西京杂记广川王去疾掘魏哀王冡复入一户亦石扉关钥得石牀方七尺石屏风铜丨丨一具】
　　帐帟【唐书百官志守宫署令掌供丨丨】
　　帐月【无可送李骑曹之武宁诗纵猎旗风卷听笳丨丨生】
　　帐司【宋史蒲宗孟传新置提举丨丨官禄丰地要人人欲得之执政上其员帝命与宗孟】
　　帐坐【宋史礼志诏翰林写先帝常服及绛纱袍通天冠御容二奉丨丨列于大升与之前】
　　帐御【史记黥布传淮南王至上方踞牀洗召布入见布甚大怒悔来欲自杀出就舎丨丨饮食从官如汉王居布又大喜过望】
　　帐饮【晋书石崇传崇有别馆在河阳之金谷一名梓泽送者倾都丨丨于此焉　齐书萧頴胄传丨丨阐肆之间宵游街陌之上　南史侯景传三月甲申景请简文禊宴于乐游苑丨丨三日　王维观别者诗都门丨丨毕从此谢亲賔】
　　帐饯【沈佺期送友人往括州诗纷吾结逺佩丨丨出河湄】
　　帐具【唐书百官志皇亲二等以上丧举哀有司丨丨给食】
　　帐道【汉书爰盎传司马夜引盎起曰吴王期旦日斩君廼防刀决丨丨从醉卒直出司马与分背注师古曰于醉卒之处决丨而开令通丨得亡也】
　　帐宿【贺知章奉和圣制送张说廵边诗丨丨伊川右钲传晋苑东】
　　帐影【元稹秋相望诗炉暗灯光短牀空丨丨深　杜牧题青云馆诗云连丨丨萝隂合枕绕泉声客梦凉】帐暖【白居易洛下雪中宴集诗碧氊丨丨梅花湿红燎炉香竹叶春　李贺感讽诗人闲春荡荡丨丨香】
　　帐撒【梁天门街西观荣王聘妃诗灯攅九华扇丨丨五铢钱】
　　帐小【白居易雪夜对酒招客诗丨丨青氊暖杯香緑蚁新】
　　帐偃【薛能折杨栁诗见缨垂下】
　　帐开【晋书郄超见帐中下　杜牧和宣州沈大夫登北楼书怀诗笔落青山飘古韵丨丨红斾照髙秋】
　　簟
　　簟茀【诗载驱薄薄丨丨朱鞹传丨方文席也车之蔽曰丨　又路车有奭丨丨鱼服钩膺绦革】簟牀【白居易斋毕开素当食吟二婢扶盥栉双童舁丨丨　项斯寄坐夏僧诗苔色侵经架松阴到丨丨】簟笠【益部方物记慈竹性丛产根不外引其密间不容笴笋生夏秋阅岁枝叶乃茂别有数种节间容八九寸者曰笼竹一尺者曰苦竹弱梢垂地者曰钓丝竹或取节修肤致者用爲丨丨】
