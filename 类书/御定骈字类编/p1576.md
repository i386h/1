<!-- { "loadSidebar": true } -->
　　絮暖【六一诗话晏元献公文章擅天下尢善为诗而多称引后进一时名士往往出其门圣俞平生所作诗多矣然公独爱其两聮云寒鱼犹着底白鹭已飞前又丨丨鮆鱼繁豉添莼菜紫余尝于圣俞家见公自书手简再三称赏此二聮余疑而问之圣俞曰此非我之极致岂公偶自得意于其间乎乃知自古文士不独知己难得而知人亦难也】

　　御定骈字类编卷一百四十九
<子部,类书类,御定骈字类编>
　　钦定四库全书
　　御定骈字类编卷一百五十
　　器物门三
　　钗
　　钗头【琅嬛记有女子缷冠者奉观音大士甚肃比丘尼往往劝其修净土云当作观音观观其法身愈大愈妙自此夜恒梦见之然甚小若妇人丨丨玉佛状一日其夫寄一玉观音类梦中所见自是奉之益笃　王建留别田尚书诗不看匣里丨丨古犹恋机中锦様新李商隐圣女祠诗寄问丨丨双白燕每朝珠馆几时归　又茘枝谱丨丨颗红而小可间妇人女子簪翘之侧故特贵之　又文献通考陆放翁娶唐氏女伉俪相得弗获于姑出之改适同郡赵士程春日出游相遇于禹迹寺南之沈园唐语其夫为致酒肴陆怅然赋丨丨凤一词】
　　钗承【张昌宗太平公主山亭侍宴诗扇掩将雏曲丨丨堕马鬟】
　　钗子【古今注丨丨盖古笄之遗象也至秦穆公以象牙为之敬王以玳瑁为之始皇又金银作凤头以玳瑁为脚号曰凤钗又至东晋有童謡言织女死时人插白骨丨丨白妆为织女作孝至隋炀帝宫人插钿头丨丨常以端午日赐百僚玳瑁钗冠后汉书贵人助簪玳瑁钗】
　　钗冠【古今注见上】
　　钗钏【唐书五行志唐末京都妇人梳发以两鬓抱面状如椎髻时谓之抛家髻又世俗尚以琉璃为丨丨大方便佛报恩经严驾五百大象负载饮食运趣施坛饭食如山乳酪如池膏油饼脯种种肴饍百味具足】
　　【兼有种种衣服珠环丨丨象马七珍种种具足庄严已竟　杜甫秋日夔府咏怀诗囊虚把丨丨米尽拆花钿】钗梁【庾信镜赋悬媚子于搔头拭丨丨于粉絮】
　　钗佩【拾遗记汉明帝即位二年昆明国贡金鸟畜于灵禽之园饴以眞珠饮以脑鸟常吐金屑如粟铸之可以为器宫人争以鸟吐之金用饰丨丨谓之辟寒金】
　　钗朶【庾信春赋丨丨多而讶重髻鬟髙而畏风】
　　钗带【魏书髙阳王雍传见绫绮下】
　　钗股【尔雅防接余其叶苻疏根在水底与水深浅等大如丨丨上清下白　益部方物记鵞毛玉凤花本至卑纤蓬如丨丨秋开白蘤　白居易和微之祝苍华诗根稀比黍苗梢细同丨丨　杜牧送人诗明镜半边丨一丨此生何处不相逢】
　　钗葶【白居易芍药初开诗丨丨抽碧股粉蕊扑黄丝】
　　钗茸【李商隐无题诗□衩芙蓉小丨丨翡翠轻】
　　钗泽【冯子振十八公赋首无丨丨衣不汤沐】
　　钗焰【庾信梦入堂内诗日光丨丨动窗影镜花揺】
　　钗影【刘禹锡采菱行长鬟弱袂动参差丨丨钏文浮荡漾】
　　钗上【张祜洞房燕诗乍疑丨丨动轻似掌中廻　韦庄宫怨诗丨丨翠禽应不返镜中红艳岂重芳　林寛即事诗翡翠鬟欹丨丨燕麒麟衫束海中犀李商隐蝶诗为问翠钗丨丨凤不知香颈为谁廽】钗横【后蜀孟防避暑摩诃池诗帘开明月独窥人欹枕丨丨云鬓乱】
　　钗斜【李逺立春日诗丨丨穿防燕罗薄翦春虫】
　　钗直【唐书栁玭传永宁王相国涯居位窦氏女归请曰玉工货丨丨七十万钱王曰七十万钱岂于女惜但丨丨若此乃妖物也祸必随之女不敢复言】
　　钗垂【白居易与萧九彻话长安旧游诗鬓动悬蝉翼丨丨小凤行】
　　钗转【韩琮公子行见袖障下】
　　钗动【刘潜咏箫诗管饶知气促丨丨觉唇移　薛能舞者诗緑毛丨丨小相思一唱南轩日午时】钗鸾【呉师道落花行倦投红筵逐舞凤故寻翠袖萦丨丨】
　　钿
　　钿头【古今注见钗子下　元稹杂忆诗见衫子下　白居易琵琶行丨丨金箆击节碎血色罗帬翻酒污】钿黛【沈约登髙望春诗日出照丨丨风过动罗纨】
　　钿翠【梅尧臣诗秋千竞打遗丨丨芍药将开剪缬罗】
　　钿钗【国史补张凤翔闻难尽出所有衣服并其家人丨丨枕镜列小防将献行在俄顷后院火起妻女出而投镒镒遂与判官由水窦得出匿村舎中数日稍定防镒家僮先知之走告军中军中计议迎镒遂遇害也】钿螺【谢氏诗源苏味道诗火树银花合人谓银花即火树中花光明如银故曰银花殊不知银花亦自有本昔薛琼至孝父病尝其溲而家甚贫尝出求薪遇老父以一物与之曰此银实也用四壁土种之铜盆中置卧牀下当得银足赡汝家琼归如言种之旬日发苗又旬日生花花有银色若丨丨及结实皆银也】钿筝【温庭筠和友人悼亡诗宝镜尘昏鸾影在丨丨断鴈行稀】
　　钿璎【白居易霓裳羽衣歌虹裳霞帔歩揺冠丨丨累累佩】
　　钿镜【李贺恼公诗丨丨飞孤鹊江图画水葓】
　　钿扇【白居易白莲诗素房含露玉冠鲜绀叶揺风丨丨圆　韩偓咏荷诗丨丨相欹緑香囊独立红　杨亿荷花诗玉杯承露重丨丨起风多】
　　钿带【唐书车服志平巾帻者乗马之服也紫绖白袴玉具装珠宝丨丨有鞾　又西域传永徽二年大食王豃密莫末腻始遣使者朝贡开元初复遣使献马丨丨谒见不拜有司将劾之中书令张说谓殊俗慕义不可寘于罪元宗赦之　夲事诗诗人张祜未尝识白公白公刺苏州祜始来谒才见白白曰久钦籍尝记得君款头诗祜愕然曰舎人何所谓白曰鸳鸯丨丨抛何处孔雀罗衫付阿谁非款头何邪张顿首微笑仰而答曰祜亦尝记得舎人目连变白曰何也祜曰上穷碧落下黄泉两处茫茫皆不见非目连变何邪遂与欢宴竟日白居易对酒吟金衔嘶五马丨丨舞双姝　温庭筠诗玉管将吹插丨丨】
　　钿胯【白居易咏柘枝妓诗带垂丨丨花腰重帽转金铃雪面廻】
　　钿轴【白居易妻初授邑号告身诗农旧县授新封丨丨金泥诰一通】
　　钿车【元稹痁卧闻幕中诸公徴乐防饮诗丨丨迎妓乐银翰屈朋侪　白居易春来诗金谷蹋花香骑入曲江碾草丨丨行　皮日休洛中寒食诗逺近垂杨映丨丨天津桥影压神霞】
　　钿尺【杜牧咏袜诗丨丨裁量减四分纤纤玉笋裹轻云】
　　钿砌【王僧孺中寺碑旁攀镂槛斜登丨丨煜爚金铺玲珑绮欂　白居易池上即事诗丨丨池心緑苹合粉开花面白莲多】
　　钿鸟【段成式诗出意挑鬟一尺长金为丨丨簇钗梁】
　　钿蝉【温庭筠弹筝人诗丨丨金鴈皆零落一曲伊州泪万行　皮日休偶成小酌招鲁望不至诗金凤欲爲莺引去丨丨疑被蝶勾将】
　　钿晕【白居易燕子楼诗丨丨罗衫色似烟几回欲着即澘然】
　　钿波【皮日休重题后池诗细雨阑眠鹭觉丨丨悠漾竝鸳娇】
　　钿粟【李贺追赋画江潭苑诗秋垂妆丨丨箭箙钉文牙】
　　钿朶【中华古今注见冠子下　元稹送王十一郎游剡中诗百里油盆镜湖水千重丨丨会稽山　杜牧长安杂题诗草妬佳人丨丨色风回公子玉衔声】
　　钿毫【皮日休病孔雀诗尽日春风吹不起丨丨金缕一星星】
　　钿合【陈鸿长恨歌传定情之日投金钗丨丨以固之又取金钗丨丨各折其半授使者　白居易长恨歌惟将旧物表深情丨丨金钗寄将去】
　　钿防【白居易东楼南望诗日脚金波碎峰头丨丨繁】
　　钿移【刘禹锡捣衣曲汗余衫更馥丨丨麝半空】
　　钿碎【牟巘送娄伯髙游呉诗花残丨丨馆娃空春草年年为谁碧】
　　钿寒【皮日休病后春思诗孔雀丨丨窥沼见石榴红重隔堦闻】
　　钏
　　钏玉【沈君攸夜出妓诗廻身丨丨动顿履佩珠鸣】
　　钏文【刘禹锡采菱行见钗影下】
　　钏动【梁元帝登顔园故阁诗衣香知歩近丨丨觉行迟　虞世南中妇织流黄诗见衣香下】钏坠【宋史彭思永传思永始就举持数钏爲资同举者过之出而玩或坠其一于袖间众为求索思永曰数止此耳客去举手揖丨丨于地众皆服其量】
　　簪
　　簪袅【汉书百官公卿表爵一级曰公士二上造三丨丨四不更五大夫六官大夫七公大夫八公乗九五大夫十左庶长十一右庶长十二左更十三中更十四右更十五少上造十六大上造十七驷车庶长十八大庶长十九关内侯二十彻侯】
　　簪缨【梁昭明太子姑洗三月啓见冠冕下　徐陵为贞阳侯重与王太尉书若正当携诸旧隶率我宾游朝服丨丨直拜园寝　陈涟背山轩赋爰有君子系出延陵家诗礼世袭丨丨　刘三吾野庄赋在昔金源则有段氏丨丨名家庙堂重器　骆宾王帝京篇剑履南宫入丨丨北阙来　陈子昻晦日宴髙氏林亭诗主第丨丨满皇州景望华　张说杂诗丨丨非宿好文史弃前言　又同刘给事城南宴集诗水竹幽闲地丨丨近侍臣　王维赠房卢氏琯诗视事兼偃卧对书不丨丨　杜甫赠左仆射郑国公严公武诗空余老宾客身上媿丨丨　又送郭中丞兼太仆卿充陇右节度使诗随肩趋漏刻短发寄丨丨　李白少年行遮莫姻亲连帝城不如当身自丨丨　元稹春余遣兴诗丨丨固烦杂江海徒浩荡　白居易郡中闲独寄微之及崔湖州诗少年宾旅非吾辈晚岁丨丨束我身　刘禹锡歴阳书事诗见履舄下　又早夏郡中书事诗阍吏告无事归来解丨丨　罗隐圣眞观刘眞师院诗山薮师王烈丨丨友戴颙　又投宣武郑尚书诗汉代丨丨盛梁园雉堞雄】
　　簪笏【魏书刘昶臣植根南伪托体不殊秉旄作牧职班台位天厌子业夷戮同体背夲归朝事舍丨丨零陵统记元稹在卾州时周复为从事稹尝赋诗命院中属和周丨丨见稹曰某谬获一第其实诗赋皆不】
　　【能也稹曰遽以实告贤于能诗者　梁简文帝马宝颂乃丨丨成行貂缨在席　王勃膝王阁序舎丨丨于百龄奉晨昏于万里　敬括花萼楼赋陈丨丨之济济耀威仪之秩秩　杜甫与李十二白同寻范十隐居诗不愿论丨丨悠悠沧海情　白居易初授户曹诗弟兄俱丨丨新妇俨衣巾　杜牧池州送孟迟先辈诗且复考诗书无因见丨丨】
　　簪冠【齐已东林作寄金陵知己诗凭君听朝贵谁欲厌丨丨】
　　簪冕【宋书吐谷浑传论见衮职下　岑参过王判官西津所居诗夫子贱丨丨注心向丘林】簪帽【南史王思逺传见衣领下】
　　簪珥【汉书东方朔初帝姑馆陶公主号窦太主堂邑侯陈午尚之午死主寡居年五十余矣近幸董偃上临山林主自执宰敝膝道入登阶就坐坐未定上曰愿谒主人翁主廼下殿去丨丨徒跣顿首谢曰妾无状负陛下身当伏诛陛下不致之法顿首死罪有诏谢主簪履起之东箱自引董君董君緑帻傅鞲随主前伏殿下主廼赞馆陶公主胞人臣偃昧死再拜谒因叩头谢上为之起有诏赐衣冠上偃起走就衣冠主自奉食进觞当是时董君见尊不名称为主人翁　后汉书邓皇后纪每有防会诸姬贵人竞自修整丨丨光彩袿裳鲜明而后独着素装服无饰　盬铁论古者男女之际尚矣嫁娶之服未之以记及虞夏之后盖表布内丝骨笄象珥封君夫人加锦尚褧而已今富者皮衣朱貉繁露环佩中者长裾交纬璧端丨丨　谢朓临海公主墓铭旣肃丨丨亦崇汤沐　张华轻薄篇见冠冕下　庾信侯莫陈君夫人窦氏墓志铭丨丨以礼轩车以命】簪瑱【杜牧题池州弄水亭诗农时贵伏臈丨丨事礼赂】
