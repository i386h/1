<!-- { "loadSidebar": true } -->
　　橡媪【皮日休丨丨叹吁嗟逄丨丨不觉泪沾裳】
　　橡饭【梁元帝下荆州文见菁羮下】
　　栎
　　栎树【水经注若邪溪上有一丨丨谢灵运与从弟惠连常游之作聨句题刻树侧　李嘉祐登楚州城望驿路诗十里山村道千峯丨丨林】
　　栎木【尔雅栲山樗疏今所云爲栲者叶如丨丨皮厚数寸可爲车辐或谓之栲栎许慎正以栲读爲糗今人言栲失其声矣　宋书庐江王祎传公旣才均丨丨牵以曲全因髙无民得守虚静】
　　栎林【南史沈攸之传升明二年还向江陵未至城已爲雍州刺史张敬儿所据无所归乃与第三子中书侍郎文和至华容之□头林投州吏家此吏尝爲攸之所鞭待攸之甚厚不以往罚爲怨杀防荐食旣而村人欲取之攸之于丨丨与文和俱自经死　水经注获水又东入丨丨世谓之九里祚　杜甫诗呼鹰皁丨丨张籍樵客行秋来野火烧丨丨枝柯已枯堪采取　苏轼和王巩诗丨丨斩冬炭竹坞收夏箨　陈造寄程安抚诗丨丨森疎陂渌净江梅水仙争媚妩　徐照访观公不遇诗卧犬闻人出门当青丨丨　柳贯潮溪夜渔诗两岸丨丨藏曲折一篝松火照微茫】
　　栎实【尔雅栎其实梂注有梂彚自裹疏栎似樗之木也梂盛实之房也孙炎曰丨丨橡也】
　　栎柘【山海经中山经勾檷之山其上多玉其下多黄金其木多丨丨其草多芍药】
　　栎樗【司马光洛中耆英会诗自愧丨丨非远器谁应齿髪亦遐年】
　　栎檀【山海经西山经白于之山上多松柏下多丨丨郭注栎即柞】
　　栎槠【司马相如上林赋沙棠丨丨华檘栌留落胥余仁频并闾】
　　栎柞【王十朋会稽风俗赋文梓楩柟丨丨槠榆】
　　栎朴【刘基艳歌行搜求到丨丨谷赤山城垓】
　　栎菌【李咸用修睦上人山居诗秋深丨丨樵来得木末山鼯梦断闻】
　　栎水【山海经北山经单张之山丨丨出焉而南流注于杠水】
　　栎泽【山海经北山经潘侯之山边水出焉而南流注于丨丨】
　　栎山【明一统志丨丨在池州府石埭县西一百六十里其山四壁峭拔上有池水澄清如鉴】栎城【齐书魏虏传三年虏又攻司州丨丨爲戍主魏僧岷所拒破】
　　栎社【庄子匠石之齐至乎曲辕见丨丨之树其大蔽牛絜之百围其髙临山十仞而后有枝其可以爲舟者旁十数观者如市匠伯不顾遂行不辍弟子厌观之走及匠石曰自吾执斧斤以随夫子未尝见材如此其美也先生不肯视行不辍何耶曰散木也以爲舟则沈以爲棺椁则速腐以爲器则速毁以爲门户则液樠以爲柱则蠧是不材之木也无所可用故能若是之寿匠石归丨丨见梦曰予求无所可用久矣几死乃今得之使予也而有用且得有此大也耶】
　　栎亭【水经注汝水又东迳丨丨北春秋之棘栎也杜预曰汝阴新蔡县东北有丨丨今城在新蔡故城西北半沦水汝水城北】
　　栎坞【许浑访别韦隐居不值诗见蓼村下】
　　栎阳【史记秦本纪献公二年城丨丨　又十八年雨金丨丨　又项羽纪项梁尝有丨丨逮捕乃请蕲狱掾曹咎书抵丨丨狱掾司马欣以故事得已　又封禅书丨丨雨金秦献公自以爲得金瑞故作畦畤丨丨而祀白帝　汉书髙帝纪元年春二月羽自立爲西楚覇王三分关中立秦三将章邯爲雍王都废丘司马欣爲塞王都丨丨董翳爲翟王都髙奴注苏林曰栎音药师古曰即今之丨丨县是其地　又二年冬十月汉王如陜鎭抚关外父老十一月汉王还归都丨丨　又地理志左冯翊县丨丨秦献公自雍徙　又沟洫志大始二年赵中大夫白公复奏穿渠引泾水首起谷口尾入丨丨注渭漑田四千五百余顷因名白渠　魏志陈泰传若维以战克之威进兵东向据丨丨积谷之实放兵收降招纳羌胡东争关陇传檄四郡此我之所恶也　北史周太祖纪大统九年三月帝以芒山诸将失律上表自贬魏帝不许于是广募关陇豪右以增军旅十月大阅于丨丨还屯华州　金史地理志京兆府丨丨县三辅黄图髙祖始居丨丨七年长乐宫成徙居长安城水经注耶浊水絶白渠东迳万年县故城北爲丨丨渠即丨丨宫也　括地志丨丨故城一名万年城在雍】
　　【州东北百二十里汉七年分丨丨城内爲万年县　通典汉万年县在京兆府丨丨县东北二十五里丨丨故城是周明帝省万年入广阳更于长安城中置万年县仍移广阳县入旧万年县城即今丨丨县是　地理通释汉髙帝元年始爲汉王都南郑二年北徙丨丨　明一统志丨丨城在西安府临潼县北五十里　庾信谢赵王赉丝布等启丨丨雨金翻慙曲施　柳宗元馆驿使壁记自华而北界于丨丨其蔽曰同州其关曰蒲津】栎邑【左传郑庄公城栎而寘子元焉使昭公不立疏杜以子元爲郑公子曼伯与檀伯爲一人庄公城栎而置子元又使檀伯爲丨丨大夫故厉公得因子元而杀檀伯】
　　栎辐【张衡西京赋天梁之宫实开髙闱旗不脱扃结驷方蕲丨丨轻骛容于一扉】
　　栎釜【史记楚元王世家髙祖微时尝辟事时时与宾客过巨嫂食嫂厌叔叔与客来嫂详爲羮尽丨丨宾客以故去已而视釡中尚有羮髙祖由此怨其嫂】
　　栎人【楚语灵王城陈蔡不羮使仆夫子晳问于范无宇曰今吾城三国赋皆千乘亦当晋矣又加之以楚诸侯其来乎对曰其在志也国爲大城未有利者叔段以京患严公郑几不封丨丨实使郑子不得其位衞蒲戚实出献公宋萧防实杀昭公鲁弁费实弱襄公齐渠丘实杀无知晋曲沃实纳齐师秦征衙实难桓景皆志于诸侯此其不利者也】
　　栎役【左传夏诸侯之大夫从晋侯伐秦以报丨之丨也注丨丨在十一年】
　　栎散【魏书宗钦传伊余丨丨才至庸微遭缘幸会忝与枢机窃名华省厠足丹墀愧无萤烛少益天晖】
　　椿
　　椿树【寒山诗有人把丨丨唤作白栴檀】
　　椿木【本草集解恭曰椿樗二树形相似但樗木疎丨丨实爲别也颂曰二木南北皆有之形干大抵相类但丨丨实而叶香可噉樗木疎而气臭膳夫亦能熬去气并采无时时珍曰丨丨皮细肌实而赤嫩叶香甘可茹】
　　椿实【尔雅连异翘疏唐本注云此物有两种大翘小翘大翘叶狭长如水苏花黄可爱生下湿地着子似丨丨之未开者作房翘出众草】
　　椿叶【本草丨丨无毒樗叶有小毒】
　　椿皮【本草发明丨丨色赤而香樗皮色白而臭丨丨入血分而性濇樗皮入气分而性利不可不辨】椿荚【本草附方洗眼明目用鳯眼草即丨树上丛生丨也】
　　椿芽【花木考采丨丨食之以当蔬亦有防茶者其初茁时甚珍之旣老则葅而蓄之　元好问游天坛杂诗溪童相对采丨丨指似阳坡说种】
　　椿根【本草修治凡使丨丨采出伴生葱蒸半日剥细以袋盛挂屋南畔阴干用】
　　椿柹【本草茗集解其别者有名南芽枸芽枇杷叶皆治风疾又有皁角芽槐芽栁芽乃上春摘其芽和茶作之故今商人输官茶往往杂以众叶惟茅芦竹笋之类不可入自余山中草木芽叶皆可和合丨丨亦奇】椿萱【牟融送徐浩诗知君此去情偏切堂上丨丨雪满头】
　　椿松【刘三吾野庄赋愿丨丨兮遐龄永康彊兮勿药】
　　椿樗【本草丨丨释名香者名丨臭者名丨　又集解丨丨栲乃一木三种也　黄佐粤会赋檿柘谷梡榕栎丨丨】
　　椿槐【宋史五行志建炎元年汴京大饥米升钱三百一鼠直数百文人食水藻丨丨叶】
　　椿槿【黄庭坚次韵子实题少章寄寂斋诗小大穷鹏鷃短长见丨丨】
　　椿柏【北齐书文苑传祖鸿勲与杨休之书曰檐下流烟共霄气而舒卷园中桃李杂丨丨而葱蒨　张宇初澹漠赋期羡得而遐举兮由乃味乎醇眞松乔矫而寿考兮奚丨丨之与邻】
　　椿梧【后汉书马融传广成颂丨丨栝柏柜柳枫杨】
　　椿栲【本草释名注时珍曰丨丨易长而多寿考故有丨丨之称庄子言大椿以八千歳爲春秋是矣】椿笋【齐已寄倪署郎中诗见樱笋下】
　　椿菌【何逊七召捕影之言莫测系风之论难尽未尝留意于死生岂稍论于丨丨　卢照邻病棃树赋余年垂强仕则有幽忧之疾丨丨之性何其辽哉　崔元畧赠毛仙翁诗莫将凡圣比云泥丨丨之年本不齐】椿儿【颜萱过张祜处士丹阳故居诗序萱与故张处士祜世家通旧孩稚之歳与伯氏尝承处士抚抱之仁光阴徂谢二纪于兹适经其故居访遗孤有四男一女男曰丨丨桂子椅儿杞儿问之三已物故唯爲遗孕与其女尚存欲揖杞与言则又求食于汝坟矣但有霜鬓而黄冠者杖策迎门与之话旧歴然可听因吟五十六字以闻好事者】
　　椿堂【袁桷有丨丨赋】
　　椿年【钱起柏崖老人诗帝力言何有丨丨喜渐长　牟融赠浙西李相公诗月里昔曽分兔药人间今喜得丨丨　苏轼诗菖歜还羞十二节丨丨自占八千秋】
　　椿龄【范仲淹老人星赋会兹鼎盛荐乃丨丨吴筠歩虚词緜緜庆不极谁谓丨丨多】
　　椿寿【杜甫寄刘峡州伯华使君诗但求丨丨永莫虑杞天崩】
　　椿影【游宦纪闻涿州有霛椿寺寺中椿木一本大不可量枝干繁盛凡树影皆随日月升沈以爲邪正而丨丨早暮未尝少移】
　　樗
　　樗树【汉书五行志成帝永始元年二月河南街邮丨丨生支如人头睂目防皆具亡髪耳　河洛记洛阳北山谓之邙山其上无大树都城之北岭上有古丨丨不知其来早晚婆娑周回四五亩与伊阙山正南相当越公等将建都城之日据此树以爲南北定准嫌樗木名恶号曰婆娑罗树矣】
　　樗木【本草集解丨丨最爲无用庄子所谓吾有大木人谓之樗其本拥肿不中绳墨小枝曲拳不中规矩者】
　　樗荚【本草集解禹锡曰丨之有花者无丨有荚者无花其荚夏月常生臭樗上未见椿上有荚者然世俗不辨椿樗之异故呼丨丨爲椿荚尔】
　　樗栎【隋书李士谦传客曰邢子才云岂有松柏后身化爲丨丨仆以爲然士谦曰此不类之谈也变化皆由心而作木岂有心乎　苏颋爲卢监被盗衣物谢御衣物状使臣知政未息盗于蒲加臣匪服遂増辉于丨丨　欧阳詹寓兴诗桃李有奇质丨丨无妙资　苏轼诗偶随丨丨生不爲樵牧侵　又宥老楮诗树先丨丨大叶等桑柘沃　曹伯启歳暮登宴嬉台诗松杉诚异质丨丨谩多材】
　　樗柘【山海经北山经灌题之山其上多丨丨其下多流沙多砥】
　　樗柏【山海经北山经见韭薤下】
　　樗柳【山海经中山经熊山其上多白玉其下多赤金其木多丨丨其草多寇脱】
　　樗泉【后汉书西羌传汉阳人杜琦及弟季贡同郡王信等与羌通谋聚众入上邽城汉阳太守赵博遣刺客杜习刺杀琦而杜季贡王信等将其众据丨丨营侍御史唐喜领诸郡兵讨破之】
　　樗里【战国防秦令丨丨疾以车百乘入周周君迎之以卒甚敬注秦惠王弟其居在渭南阴乡丨丨故号丨丨子　史记丨丨子传丨丨子者名疾秦惠王之弟也丨丨子滑稽多智秦人号曰智囊　李瀚蒙求丨丨智囊边韶经笥　梅尧臣咏瘿诗丨丨旣已闻杜预亦不幸】
　　樗轩【元好问祖唐臣所藏丨丨画册诗题诗忆得丨丨老更觉升平是梦中】
　　樗叟【周必大跋欧阳丨丨铭欧阳丨丨一乡之善士始予登第叟不以儒先临我赠我以诗今四十年叟之墓木已拱读胡忠简公所述铭文不胜怀人念旧之叹】
　　樗鸡【诗六月莎鸡振羽疏释虫云螒天鸡郭璞曰一名莎鸡又曰丨丨　本草集解虫部有丨丨不言椿鸡以显有鸡者爲樗无鸡者爲椿】
