<!-- { "loadSidebar": true } -->
　　木盛【后汉书荀爽传汉为火徳火生于木丨丨于火故其徳为孝】









　　御定骈字类编卷一百九十九
<子部,类书类,御定骈字类编>
　　钦定四库全书
　　御定骈字类编卷二百
　　草木门二十五
　　树
　　树木【礼记月令季夏之月丨丨方盛命虞人入山行木毋有斩伐　春秋宋人伐郑谷梁传苞人民敺牛马曰侵斩丨丨壊宫室曰伐注制其人民敺其牛马贼去之后则可还反丨丨斩不复生宫室壊不自成故其为害重也　尔雅枹遒木魁瘣注谓丨丨丛生根枝节目盘结磈磊　汉书李陵传单于在南山上使其子将骑击陵陵军歩鬬丨丨间复杀数千人　后汉书寇荣传臣奔走以来三离寒暑隂阳易位当暖反寒春常凄风夏降霜雹又连年大风折拔丨丨　魏志王昶传徙散骑侍郎为洛阳典农时都畿丨丨成林昶斫开荒莱勤劝百姓垦田特多　齐书武帝纪诏春秋国语云生民之有学斆犹丨丨之有枝叶果行育徳咸必由兹南史梁萧映传年九十七将亡人人告别乃至山林丨丨处处履行少日而终时人以为知命　金史章宗纪泰和元年六月己亥用尚书省言申明旧制猛安谋克户每田四十畞树桑一畞毁丨丨者有禁　种树书凡丨丨当元日日未出时以斧斑驳椎接枣李等树谓之嫁树　画鉴卫贤五代人作界画可观余尝收其盘车水磨圗佳意又王子庆驴鸣圗亦佳但丨丨古拙皴法不老耳　名画録道士张素卿简州人少孤贫性好画王蜀先主修青城山丈人观请素卿于丈人真君殿上画五岳四渎十二溪女山林溪沼丨丨诸神及岳渎曹吏诡怪之质生于笔端上殿观者无不恐惧　董其昌论画琐言画丨丨各有分别如画潇湘圗意在荒逺灭】
　　【没即不当作大树及近景丛木如园亭景可作杨柳梧竹及古桧青松若以园亭丨丨移之山居便不称矣若重山复嶂丨丨又别当直枝直榦多用攅防彼此相借望之模糊郁葱有猿啼虎嘷之状乃称至如春夏秋冬风晴雨雪又不待言也　四皓采芝歌丨丨莫莫髙山崔嵬　庐江小吏诗今日大风寒寒风摧丨丨　魏武帝苦寒行丨丨何萧瑟北风声正悲　杜甫佐还山后寄诗野客茅茨小田家丨丨低　又成都府诗曽城填华屋季冬丨丨苍　又古柏行君臣已与时际防丨丨犹为人爱惜　柳宗元饮酒诗蔼蔼南郭门丨丨一何繁　张籍学仙诗楼观开朱门丨丨连房廊　又周书黎景熙传自古至治之君亦皆广延博访询采刍微置鼓丨丨以求其过　管子见树谷下　王褒四子讲徳论丨丨者忧其蠧保民者除其贼】
　　树林【周礼司险设国之五沟五涂而丨之丨以为阻固注丨之丨作藩落也　又元史彻伯尔和卓传金人恃居庸之塞冶铁固关门布铁蒺藜百余里守以精鋭太祖进师距关百里不能前召彻伯尔问计对曰从此而北黒丨丨中有间道骑行可一人臣向尝过之若勒兵衔枚以出终夕可至　麻革游龙山记至于奥密渊邃丨丨荟蔚繁阜不一览而得则兹山亦其可少哉阮籍诗下有采薇士上有嘉丨丨　王维献始兴公诗寜栖野丨丨寜饮涧水流　韦应物澧上精舎答赵氏外生伉诗逺迹出尘表寓身双丨丨　卢纶和崔侍郎游万固寺诗闻说中方髙丨丨曙华先照啭春禽宋徽宗诗拔翠琪丨丨双桧出灵囿　王安石季春上旬苑中即事诗丨丨隐翳灯含雾河汉欹斜月坠空苏轼同秦仲二子雨中游寳山诗立鹤低昂烟雨里行人出没丨丨间　杨万里卧治斋晩坐诗丨丨防白日几研生笔光　又发银丨丨诗暮过溪桥银丨丨溪深未抵路泥深　萨都剌早发黄河即事诗依依丨丨出惨惨烟雾收　杜夲题江村圗诗丨丨蓊蔚水萦环知是江南何处山】
　　树芽【方夔溪上诗见芹菜下】
　　树枝【尔雅木相磨槸注丨丨相切磨　又句如羽乔注丨丨曲卷似鸟毛羽　后汉书明帝纪永平十七年是歳甘露仍降丨丨内附　晋书符坚载记叡遣垂及骁骑石越为前锋次于沔水垂越夜命三军人持十炬火系炬于丨丨光照十数里中冲惧退还上明张蚝出钭谷杨亮亦引兵退归　博异志唐贞元十一年秀才白幽求从新罗王子过海于谢太公岛夜遭风与徒侣数十人为风所飘南驰两日两夜不知几千万里风稍定徐行见有山林乃整棹望之及前到山髙万仞南面半腹有城壁台阁门宇甚壮丽维舟而升至城一二里皆龙虎列坐于道两边次于大丨丨为风所磨如人言诵诗声幽求谛听之乃曰玉幢亘碧虚此乃真人居徘徊仍未进邪省犹难除　宋景文公笔记丨丨太繁必摇其根　挥麈録司马温公元丰末来京师都人叠足聚观即以相公目之马至于不能行谒时相于私第市人登树骑屋窥瞰人或止之曰吾非望而君所愿识司马相公之风采耳呵叱不退屋瓦为之碎丨丨为之折一时得人之心如此　古诗愿一见顔色不异琼丨丨　李颀诗万里孤生玉丨丨　杜甫光禄坂行丨丨有鸟乱鸣时暝色无人独归客　王安石思王逢原诗想见江南原上墓丨丨零落纸钱风　刘克庄赵清献墓诗可曽长吏修祠宇便恐樵人落丨丨　陆游诗荷空湖面阔叶脱丨丨劲】
　　树花【法苑珠林涅槃经于是迦叶辞佛到伊蒢棃山中去舍卫国二万六千里其山多出七寳甘果种种香树杂药不可称数亦有麒麟朱雀鳯凰异学道士时有方石平正色如琉璃纵广百二十里丨丨五色冬夏茂盛列坐石上　本草辛夷集解别録曰辛夷生汉中魏兴梁州川谷其树似杜仲髙丈余子似冬桃而小九月采实暴干去心及外毛毛射人肺令人欬恭曰此长丨丨未开时收之正月二月好采云九月采实者恐误也　无名氏燕山八景赋今徃来蓟门更数寒暑眼中竒絶莫如飞雨且惊霆怒而吼地太隂肆其垂天划斜珠之溅户复乱沫之入檐王孙公子则惜丨丨之委填】
　　树身【白居易诗见树梢下　赵师秀徐孺子宅诗见藤深下　陈樵山房诗门外丨丨无歳月山中人语带烟霞】
　　树实【尔雅蕡蔼注丨丨繁茂庵蔼】
　　树果【晋书董景道传见木叶下　史肃感兴诗丨丨蕃秋实园葵粲晚花　又南史谢灵运传穿池植楥种竹丨丨　说文园丨丨也圃树菜也　顔氏家训夫修善立名者亦犹筑室丨丨生则获其利死则遗其泽宋景文公笔记丨丨得实树棘得刺树徳得和树威得怨呜呼为国者审所树而已】
　　树子【杨万里题韩庭韩木诗亭前丨丨关何事也得天公赐姓韩　又夜闻风声诗幸自无形那有声无端丨丨替渠鸣　又谷梁传毋易丨丨注丨丨嫡子】
　　树核【刘基鸡鸣诗中田有麦园有丨丨】
　　树叶【汉书眭传上林苑中大柳树断枯卧地亦自立生有虫食丨丨成文字曰公孙病已立　南史齐武帝纪永明四年二月丙寅大风吴兴偏甚丨丨皆赤又王志传梁武军至城内杀东昏百僚置名送首志叹曰冠虽弊可加足乎因取庭丨丨捼服之伪闷不置名梁武览牋无志署心嘉之弗以让也　佛本行经佛于舍婆城于其中间有一大树名尸奢波其树隂下多有一切诸婆罗门止息其下诸婆罗门遥见阿难来欲到边各相告言汝辈当知此是沙门瞿昙弟子于诸聪明多闻之中最第一者作是语已阿难便至白言仁者今请观此丨合有几丨尔时阿难观其树已而报彼言东枝合有若干百叶若干千叶如是南枝西枝北枝皆言合有若干百叶若干千叶作是语已遂即舍去尔时彼诸婆罗门辈阿难去后取百数叶隐藏一边阿难回已诸婆罗门于是复问仁者阿难汝复来耶乞更观此丨有几多丨尔时阿难即仰观已即知婆罗门等所摘蔵叶若干百数彼即报彼婆罗门言东枝合有若干百叶若干千叶如是南枝北枝西枝亦言合有若干百叶若干千叶作是语已便即过去　禽经古今注曰南方有鸟名鹧鸪向南飞畏霜露早与暮出稀有时夜栖则以丨丨覆其背燕人亦不知有此鸟也　洞冥记见荆牀下　潜居録八月朔以盌盛取丨丨露研辰砂以牙筯防染身上百病俱消谓之天炙　书画史余见王右丞山庄圗又雪霁捕鱼圗山庄丨丨皆如个字其雪霁枯树圗似郭熙二卷皆无欵疑宋人临稿也　钱起伤秋诗歳去人头白秋来丨丨黄　王建诗丨丨初成鸟防窠石榴花里笑声多　杜牧诗山城丨丨红下有碧溪水　刘得仁诗山光渐凝碧丨丨即翻红　杨万里晩风寒林诗丨无一丨万梢枯活底秋江水墨圗　徐照闻水诗天气无风丨无丨道州半夜水流来　又途中诗西风吹丨丨不问客衣单】
　　树枿【齐已诗丨丨烧炉响崖棱蹑屐声】
　　树肤【后汉书蔡伦传见麻头下】
　　树皮【齐书陈显达传永元元年显达督平北将军崔慧景众军四万围南乡界马圏城去襄三百里攻之四十日虏食尽噉死人肉及丨丨　元史顺帝纪丅巳长庆寺有龙纒绕槐树飞去丨丨皆剥　贾岛送谭逺上人诗下视白云时山房盖丨丨】
　　树苺【本草悬钩子释名沿钩子葥山苺木苺丨丨】
　　树蓬【陆云答兄平原书华堂倾构广宅颓墉髙门降衡修庭丨丨】
　　树岩【梅尧臣送方进士游庐山诗丨丨隐映见寺刹层层杳杳跻云阶】
　　树谷【郑谷诗敷溪秋雪岸丨丨夕阳钟　刘得仁寄厉员外诗劝隐莲峰久期耕丨丨同】
　　树汁【酉阳杂俎珠崖一州其地无泉民不作井皆仰丨丨为用】
　　树本【后汉书李固传夫表曲者景必邪源清者流必洁犹叩丨丨百枝皆动也　急就篇斩伐材木斫株根注丨丨曰根】
　　树根【酉阳杂俎伍相奴或扰人许于伍相庙多已旧说一姓姚二姓王三姓汪昔值洪水食都树皮饥死化为乌都皮骨为猪都妇女为人都在丨丨居者名猪都在树半可攀及者名人都在树尾者名鸟都　毌丘俭承露盘赋丨丨芳林濯景天池嘉木灵草緑叶素枝白居易叹春风诗丨丨雪尽催花发池岸冰消放草生　徐照石门庵诗夜来新过虎抓折丨丨藤】
　　树半【酉阳杂俎见上】
　　树尾【酉阳杂俎见树根下】
　　树梢【谢灵运泉山诗石室穿林陬飞泉发丨丨　白居易凌霄诗托根附树身开花寄丨丨　刘驾晓登迎春阁诗香风满阁花满树树头丨丨啼晓莺　方干题桐庐谢逸人隐居诗鸟自丨丨随果落人从窗外卸帆过　吴融雪诗路莫藏行迹林难出丨丨　苏轼诗浣衣挂丨丨磨斧就石鼻　杨万里暮归诗人行溪侧畔天在丨丨头　又中秋与诸子果饮诗酒入银河波底月吹玉桂丨丨风　又登清心阁诗上得金梯一囘首冰轮已过丨丨头】
　　树杪【南史王元规传元规性孝事母甚谨晨昏未尝离左右梁时山隂县有暴水流漂居宅元规惟有一小船仓卒引其母妹并姑侄入船元规自执檝棹而去留其男女三人阁于丨丨及水退俱获全时人称其至行　酉阳杂俎蜀小将军韦少卿韦表微堂兄也少不喜书嗜好劄青其季父尝令解衣视之胸上刺一树丨丨集鸟数十其下悬镜镜鼻系索有人止侧牵之叔不解问焉少卿笑曰叔不曽读张燕公诗否挽镜寒鸦集耳　墨客挥犀僧悟空在江外见一猿坐丨丨弋人伺其便射之正中母腹母呼其雄至付子已哀鸣数声乃抜箭堕地而死射者折矢弃弓誓不复射　田锡晓莺赋新声可画初歴落于花间余啭弥清旋间关于丨丨王维送梓州李使君诗山中一夜雨丨丨百重泉又晓行巴峡诗水国舟中市山桥丨丨行　杜甫诗清】
