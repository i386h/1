<!-- { "loadSidebar": true } -->
　　黑合【齐东野语昔有某郡倅者江行遇盗杀之其妻有色盗脇之妻曰吾仅有一儿才数月欲浮之江中幸而有育之者庶有遗种然后从汝盗乃以丨漆团丨盛儿置银二片其旁使随流去如是十余年一日盗至鄂檥舟挟其家至某寺设供一僧房庋间丨丨在焉乘间宻问僧僧言某年月日得于水濵有婴儿及金吾收育之今在此年长矣呼视之酷肖其父乃为僧言始末僧为报尉掩获之遂取其子以归】
　　黑匦【唐书百官志武后垂拱二年有鱼保宗者上书请置匦以受四方之书乃铸铜匦四涂以方色列于庙堂青匦曰延恩在东告飬人劝农之事者投之丹匦曰招谏在南论时政得失者投之白匦曰伸冤在西陈抑屈者投之丨丨曰通元在北告天文秘谋者投之】
　　黑簿【酉阳杂俎见黒绿下　杜甫朝献太清宫赋裂手中之丨丨睨堂下之金鼓】
　　黑字【玉海见黒缯下】
　　黑符【本草见白符下　防昌解颐録仙人与张卓二朱符二丨丨】
　　黑节【后汉书南匈奴传光武二十六年秋南单于遣子入侍奉奏诣阙诏赐单于冠带衣裳黄金玺盭緺绶安车羽盖华藻驾驷寳剑弓箭丨丨三驸马二黄金锦绣缯布万匹絮万斤乐器鼓车棨防甲兵饮食什器梁简文帝大法颂银车引附丨丨招荒】
　　黑幡【李贺黄家洞诗丨丨三防铜鼓鸣髙作猨啼揺箭箙】
　　黑旌【汲冢周书王防解楼烦丨丨鳬羽旗　晋书天文志猛将之气或上黒下赤状似丨丨】黑旗【墨子守城之法木为苍旗火为赤旗金为白旗土为黄旗水为丨丨防为林旗剑为羽旗骑为鸟旗舆为龙旗　李贺长平箭头歌风长日短星萧萧丨丨云湿悬空夜】
　　黑帜【张元干诗莫思淮海上丨丨杂黄巾　陆游蹭蹬诗丨丨游魂应有数白衣効命永无期】黑纛【陆游神君歌丨丨白旄其来无垠】
　　黑钟【管子昔黄帝以其缓急作五声以正五钟一曰清钟大音二曰赤钟重心三曰黄钟洒光四曰景钟昧其明五曰丨丨隐其常】
　　黑入【杜甫韦偃双松图歌见白摧下】
　　黑轓【后汉书舆服志公列侯安车朱斑轮倚鹿较伏熊轼皁缯盖丨丨右騑注车有轓者谓之轩】黑幰【晋书陆机传机梦丨丨绕车手决不开天明而秀兵至】
　　黑税【玉海皇览曰北堂六尺阶六等丨丨六乘旗黒车载甲铁鍪号曰助天诛唱羽舞干戈迎冬乐也】黑【后汉书舆服志皇太子皇子皆安车朱斑轮青盖金华蚤丨丨文画轓文辀金涂五末】黑甲【呉语右军皆元常元旗丨丨乌羽之矰望之如墨唐书杨行宻传见黒缯下　埤雅蛣无鼻而闻香丨丨翅在甲下五六月之间经营秽场之下车走粪丸一前挽之一后推之久之輙羽化如尸解仙去也酉阳杂俎天牛虫丨丨虫也长安夏中此虫或出于篱壁间必雨成式七度验之皆应】
　　黑矟【晋书张重华张重华以谢艾为将军进军临河麻秋命丨丨龙骧三千人驰击之艾下车踞胡牀指麾处分贼以为伏兵发惧不敢进　北史于栗防传刘裕之伐姚栗防虑北侵扰筑垒河上裕惮之遗栗防书假道西上题书曰丨丨公麾下栗防以状表闻明元因之授栗防丨丨将军栗防好持丨丨裕望而异之故有其号　刘禹锡詶令狐相公早秋诗熊罴交丨丨賔客满青油　杜牧东兵诗落雕都尉万人敌丨丨将军一鸟轻　又送中丞姊夫俦自大理卿出镇江西诗红旓罣石壁丨丨断云根　皮日休忆洞庭观歩诗逺树防丨丨遥峰露碧幢】
　　黑刀【大明防典侍衞大汉将军长柄丨丨三十九把】
　　黑弓【荀子大夫丨丨】
　　黑弩【宋史仪衞志镫杖丨漆丨柄也以金铜为镫及饰其末紫丝縧系之】
　　黑棒【宋史仪衞志柯舒丨漆丨也制同车辐以金铜钉饰】
　　黑室【后汉书舆服志佩刀诸侯王黄金错环挟半鲛丨丨公卿百官皆纯黒不半鲛】
　　黑鞘【宋史仪衞志御刀晋宋以来有之丨丨金花银饰靶紫丝縧蚡错】
　　黑龙【南史宋文帝纪见紫云下　淮南子女娲氏杀丨丨以济冀州注丨丨水精杀之以止雨也　三秦记龙首山长六十里头入渭水尾逮樊川头髙二十丈尾渐下髙五六丈云昔有丨丨从南山出饮渭水其行道成土山故因以为名　明一统志鸡鸣山刘宋名龙山以丨丨常见元武湖故名　任华懐素上人草书歌又如瀚海日暮愁隂浓忽然跃出千丨丨夭矫偃蹇入乎苍穹　蒋防春风扇防和诗暖浮丹鳯阙韶媚丨丨津　李绅早发诗黄鹤浪明知上信丨丨山暗避前程白居易诗枪森赤豹尾纛咤丨丨髯　戴暠煌煌京洛行丨丨过饮渭丹鳯俯临城　秦韬玉桧树诗深盖屈盘青麈尾老皮张展丨丨鳞　朱存后湖诗惊起丨丨眠不得狂风猛雨不多时】
　　黑蛟【三呉记呉赤乌三年有王述者采药于天台山忽见溪中有一青衣长尺余乘赤鲤鱼径入云中渐渐不见述良乆登峻岩望见海中风云起顷刻雷电交鸣述惧伏于虚树中见牵一物如布而色如漆不知所适及天霁又见所乘之赤鲤小童还入溪中乃丨丨耳云仙杂记孙登琴遇雨必有响如刄物声后因隂雨破作数截有丨丨踊去　杜甫早发诗见黄霞下　苏轼氷池诗记取羲之洗研处碧琉璃下丨丨蟠　陆游醉书山亭壁诗緑蚁灔樽芳醖熟丨丨落纸草书颠】
　　黑螭【王勃上武侍极啓见赤槿下】
　　黑蜃【王维送秘书晁监还日本国诗序扶桑若荠郁岛如萍沃白日而簸三山浮苍天而吞九域黄雀之风动地丨丨之气成云淼不知其所之何相思之可寄】
　　黑鱼【酉阳杂俎虢州五城县丨丨谷贞元中百姓王用业炭于谷中中有水方数歩常见二丨丨长尺余游于水上用伐木饥困遂食一鱼其弟惊曰此鱼或谷中灵物兄奈何杀此有顷其妻饷之用运斤不已久乃转面妻觉状貎有异呼其弟视之忽褫衣号跃变为虎焉径入山时时杀麞鹿夜掷庭中如此二年一日昏叩门自名曰我用也弟应曰我兄变为虎三年矣何鬼假吾兄姓名又曰我徃年杀丨丨冥谪为虎比因杀人冥官笞予一百今免放杖伤遍体汝苐视予无疑也弟喜遽开门见一人头犹是虎因怖死举家叫呼奔避竟为村人格杀之騐其身有黒子信王用也但首未变元和中处士赵齐约常至谷中见村人説】
　　黑鲲【拾遗记黒河者北极也其水浓黒不流土云生焉有丨丨鱼千尺如鲸尝飞徃南海或宕而失所死于南海之濵肉骨皆消唯胆如石上仙药也】
　　黑鲤【尔雅翼见赤骥下】
　　黑鳢【本草鳢鱼一名丨丨一名元鳢一名乌鳢首有七星夜朝北斗有自然之礼故谓之鳢】黑鰦【尔雅见白鯈下】
　　黑獭【北周书文帝纪太祖文皇帝姓宇文氏讳泰字丨丨代武川人也】
　　黑鳞【梦溪笔谈宣州宁国县多枳首蛇其长盈尺丨丨白章两首文采同但一首逆鳞耳】
　　黑【礼记曲礼疏汤观于洛沈璧而丨丨与之书黄鱼双跃　竹书纪年汤至于洛观帝尧之坛沈璧退立黄鱼双踊黒鸟随之止于坛化为黒玉又有丨丨并赤文成字言夏桀无道汤当伐之　吕岩诗见赤鳯下】黑蛇【云溪友议李绅初贫之剡川天宫精舍凭笈昼寝有老僧齐罢见一丨丨上刹前李树食其子焉僧恐遗毒而人误食之徐徐驱下蛇乃望东序入李公懐中倐忽不见公乃惊觉　苏轼铁拄杖诗栁公手中丨丨滑千年老根生乳节】
　　黑稍【本草集解江东有丨丨蛇能纒物至死】
　　黑蜯【拾遗记燕昭王坐握日之台有黒鸟白头集王所衔洞光之珠圆径一尺色黒如漆悬照室内百神不能隠其精灵此珠出隂泉之底有丨丨飞翔来去如五岳之上黄帝时雾成子游寒山得丨丨在髙崖之上故知丨丨能飞矣至昭王时有国献于王王嗟叹曰自悬日月以来见丨丨生珠已八九十遇此蚌千嵗一生珠也王尝懐此珠当隆暑之月体自清凉号曰消暑招凉之珠也】
　　黑蚖【佛遗教经烦恼毒蛇睡在汝心譬如丨丨在汝室睡】
　　黑蜧【淮南子牺牛骍色毛宜于庙牲其于致雨不若丨丨注丨丨神蛇潜泉而居遇雨则跃兴　张协杂诗丨丨跃重渊商羊舞野庭】
　　黑兜【本草九香虫释名云丨丨虫】
　　黑蜂【本草集解今人家一种丨丨大如指头能穴竹木而居腹中有蜜】
　　黑蚁【酉阳杂俎秦中多巨丨丨好鬬俗呼为马蚁次有色窃赤者细蚁中有黒者迟钝力举等身鐡有窃黄者最有兼弱之智成式儿戏时尝以棘刺标蝇寘其来路此蚁触之而返或去穴一尺或数寸才入穴中者如索而出疑有声而相召也其行每六七有大首者间之整若队伍至徙蝇时大首者或翼或殿如备异蚁状也　归仁牡丹诗偷香丨丨斜穿叶覻蕊黄蜂倒挂枝陆游诗丨丨常繙鲁壁简瘦蛟时落越溪藤　又呉娘墓诗镜奁才出千丨丨钗梁梅小双青豆】
　　黑蝶【南史沈麟士传遭火烧书数千卷年过八十耳目聪明火下细书复成二三千卷又制丨丨赋以寄意　桂海虞衡志丨蛱丨大如扇橘蠧所化　皮日休胥口即事六言律诗丨蛱丨黏莲蕊红蜻蜓袅菱花】黑蛛【八纮译史撒马儿罕有丨蜘丨啮人致死中者以薄荷枝擦以羊肝方愈】
　　黑防【方言蝉大而丨者谓之丨黒而赤者谓之蜺】
　　黑蜺【方言见上按蜺似蝉而小】
　　黑虫【贯休上杜使君诗谁报田中有丨丨一家斋戒减仙容】
　　黑虎【尔雅□丨丨注晋永嘉四年建平秭归县槛得之状如小虎而黒毛深者为斑　易林白龙丨丨起伏俱怒　苏轼柏石图诗苍龙转玉骨丨丨抱金柅张翥题十八开士图诗雪毛白鹿岐角健斑尾丨丨双睛红】
　　黑豹【汲冢周书王防解屠州丨丨注屠州狄之别也张绪谢皇太子赉果然褥啓狐裘熊席徒负旧名丨丨青未能适体】
　　黑象【北戸录广之属城循州雷州皆产丨丨牙小而红土人捕之争食其鼻】
　　黑犀【玉海佩双印长寸二分方六分乘舆诸侯王公列侯以白玉中千石至四百石皆以丨丨三百石以下皆以象牙　班固与弟超书令遗仲叔玳瑁丨丨簮】
　　黑熊【神异经东荒山中有大石室东王公居焉长一丈头髪皓白人形鸟面而虎尾载一丨丨左右顾望恒与一玉女投壶　名山藏洪武四年三佛齐国贡犀牛丨丨火鸡红緑鹦鹉白猴筒及诸杂物】黑防【苏轼虎儿诗于菟骏猛不类渠指挥黄熊驾丨丨】
　　黑豸【唐书百官志殿中侍御史元日冬至朝防则乘马具服戴丨丨升殿】
　　黑麞【宋书符瑞志元嘉二十三年五月甲寅东宫队白从陈超获丨丨于肥如县】
　　黑猿【神异经东方荒外有豫章焉此树主九州其髙千丈上有元狐丨丨　邵氏闻见录邵康节母李氏山行于云霞间见一丨丨有感而娠范云四色诗元豹藏暮雨丨丨凌夜寒】
