<!-- { "loadSidebar": true } -->
　　鱼鱐【周礼笾人朝事之笾其实防蕡白黒形盐膴鲍丨丨注膴防生鱼为大脔鲍者扵楅室中糗干之出于江淮也鱐者析干之出东海　金史礼志昊天上帝皇地只配位毎位笾三行以右为上形盐在前丨丨糗饵次之　秦观寄子聸食物诗见蜃醢下　陆游雪夜小酌诗地炉对火得竒温兎醢丨丨穷旨蓄】鱼炙【楚语见羊馈下　又士食丨丨祀以特牲庻人食菜祀以鱼　史记刺客列传公子光伏甲于窟室中而具酒请王僚使专诸置首丨丨之腹中而进之既至王前专诸擘鱼因以匕首刺王僚　吴越春秋专诸曰吴王何好光曰好味专诸曰何味所甘光曰好嗜丨之丨也专诸乃去太湖学炙鱼三月得其味】鱼烹【宋祁笔记金鼎之贵丨不求丨也】
　　鱼煮【苏轼次韵李修孺留别诗好去江丨丨江水劒南归路有姜诗】
　　鱼醴【王勣祭仲长子光文邻人王勣谨以丨丨之奠敬祭仲长先生之灵】
　　鱼酒【诗君子有酒旨且多疏其丨丨如何酒既旨羙且鱼复众多丨丨多矣如是是万物盛多能备礼也】鱼酱【齐民要术作丨丨法披破缕切之去骨用黄衣白盐干姜橘皮和令调均内瓮子中泥宻封日曝熟以好酒解之　广志武阳小丨大如针号一斤千头蜀人以为丨】
　　鱼油【杜阳杂编大中初女王国贡龙油绫丨丨锦纹彩尤异皆入水不濡湿云有龙油丨丨故也　鸡肋编频州食丨丨颇腥气　真腊风土记巨舟以硬树破版为之名为新挐用櫂所粘之油丨丨也所和之灰石灰也】
　　鱼盐【周礼职方氏东北曰幽州其利丨丨　书益稷贸迁有无化居传劝勉天下徙有之无丨丨徙山林木徙川泽交易其所居积　尔雅中有岱岳与其五谷丨丨生焉　左传见蜃蛤下　孟子胶鬲举于丨丨之中　齐语通齐国之丨丨于东莱使闗市讥而不征以为诸侯利　史记齐太公世家太公至国修政因其俗简其礼通商工之业便丨丨之利而人民多归齐齐为大国　又天官书瓠有青黒星守之则丨丨贵　后汉书南蛮传盐水有神女谓廪君曰此地广大丨丨所出愿留共居廪君不许　水经江水迳汉安县北注县虽迫山川土地特羙蚕丨丨家有焉江阳郡治也　鲍照河清颂序阿纨纂组之饶衣覆宗国丨丨杞梓之利傍赡荒遐　沈佺期渡安海入龙编诗邑屋遗氓在丨丨旧产　李白赠宣城宇文太守兼呈崔侍御诗丨丨满市井布帛如云烟　韦应物送唐明府赴溧水诗丨丨滨海利姜蔗傍湖田　白居易东楼南望诗丨丨聚为市烟火起成村　又赴忠州舟中诗亥市丨丨聚神林鼓笛鸣　温庭筠送淮隂孙令之官诗丨丨桥上市灯火雨中船　范成大浙东舟中诗丨丨临水市烟火隔江村　陆防诗緑树丨丨市青芜雉兎塲　栁贯赠王元翰诗那令毁玉不即举丨丨】
　　鱼飱【公羊传赵盾趋而出灵公心怍焉使勇士往杀之俯而闚其户方食丨丨　陆防杂感诗里巷丨丨薄坊场黍酒浑】
　　鱼湇【诗于以湘之传湘亨也笺亨苹藻者于丨丨之中是铏羮之芼疏教成祭牲用鱼芼之以苹藻则鱼体亦在俎苹藻亨于丨丨之中矣】
　　鱼饵【西湖志似道邀马廷鸾叶梦鼎饮行令举一物与人还诗一聨廷鸾云我有一竿竹付与渔翁渔翁得之予我一聮诗夜静水寒丨不丨满船空载月明归皮日休和鲁望渔具舴艋诗低篷挂钓车枯蚌盛丨丨】
　　鱼食【淮南子丨丨巴菽而死鼠食之而肥类不可必推酉阳杂俎道士郭采真言人影数至九九影各有名旧抄九影名在麻面纸中向下两字丨丨不记李白姑熟溪诗见鸥惊下　卢仝观放鱼歌苦痛如今人尽是丨丨鱼族类恣饮噉彊力无亲疎】
　　鱼腥【礼记内则注牛与羊丨之丨聂而切之为鲙　本草蕺一名丨丨草茎叶俱紫赤英有臭气　梅尧臣和孙都官河上写望诗丨丨矗矗桥邉市花暗深深竹里窗　李纲诗山径车声欣路坦江村市合厌丨丨朱徳润和杨防夫县尹防山诗寒风健鸟翮暑雨吹丨丨　吴莱宝冷泉诗竹影自深斜映月丨丨不到半】
　　【凝苔　镏崧过湖口县诗雨过人家收鸭早日髙户晒丨丨】
　　鱼餐【任昉奏弹萧颖达屠中之志异乎鲍肆之求丨丨之资不俟潜有之数】
　　鱼味【洛阳伽蓝记别立寺于洛水南曰四通市民间谓永桥市伊洛之鱼多于此卖士庻须脍皆诣取之丨丨甚羙京师语曰洛鲤伊鲂贵于牛羊】
　　鱼品【桂海虞衡志虾鱼出漓水肉白而丰竹鱼出漓水状似青鱼味如鳜鱼南中丨丨如鲤鲫辈皆有之而以虾竹二鱼为珍】
　　鱼木【扬子雌鸣于辰牝角丨丨】
　　鱼果【张籍和韦开州盛山诗山城无别味药菜兼丨丨】
　　鱼花【本草释名见鱼草下】
　　鱼草【水经注河水又东南迳陈城北东门内有池水至清洁而不耗竭不生丨丨诗所谓东门之池也本草醉丨丨释名闹鱼花鱼尾草时珍曰醉丨丨南方处处有之多在堑岸邉作小株生髙者三四尺根状如枸杞茎似黄荆有防棱外有薄黄皮枝易繁衍叶似水杨对节而生经冬不凋七八月开花成穗红紫色俨如芫花一様结细子渔人采花及叶以毒鱼尽圉圉而死呼为醉丨儿丨沼池边不可种之此花色状气味并如芫花毒鱼亦同但花开不同时为异尔按中山经云熊耳山有草焉其状如苏而赤华名曰葶防可以毒鱼其此草之类与】
　　鱼稻【画墁録许下西湖一州之冠始沮洳未广自宋公序开拓遂弥漫菰蒲丨丨采取不赀　范云治西湖诗何吁畚筑苦方驩丨丨饶　苏轼贾收水阁诗得意诗酒社终身丨丨乡　又过淮诗但有丨与丨生理已自毕　苏辙山房诗就得江邉贱丨丨闲官未用苦相怜　秦观宁浦书事诗丨丨有如淮右溪山宛类江南　陈造次韵林子长计使诗左淮丨丨供顾肯囘一盻　又呈章守诗此意急须牋阿衮不因丨丨久忘归陆防闲咏诗莫笑结庐丨丨乡风流殊未减华堂林景熙呉门感前游诗客心空老莺花月诗貌不肥丨】
　　【丨乡　周伯琦令丁鎭诗平时富丨丨税薄民不田】
　　鱼苗【元史食货志丨丨课龙兴路六十五锭八两五钱避暑録话浙东人率以陂塘养鱼乗春鱼初生时取种于江外长不过半寸以木桶置水中细切草为食如食蚕谓之丨丨　唐庚江涨诗云隂哭鸠妇池溢走丨丨　范成大梅雨诗雨霁云开池靣光三年丨丨如许长　陆防初夏道中诗日薄人家晒蚕子雨余山客买丨丨　方回晩春客愁诗春老丨丨动江肥雪水来　丁复诗沙逺晴波浅漾金丨丨初上小如鍼　髙啓题谿山小隠诗晩风擕鹤子春雨种丨丨】
　　鱼秧【农圃书今俗惟购丨丨渔人泛大江乗潮而布网取之初如针锋然稍大则鬻鱼池养之家】鱼米【晋书刘超传超家贫妻子不赡帝手诏褒之赐以丨丨超辞不受　白居易盐商妇乐府何况江头丨丨贱红鲙黄橙香稻饭　陈造钱币诗淮民丨丨余百货仰殊域　叶适送郑虞任赴京西检法官诗荒村丨丨塲孤戌花药市　王逢闻何上海子敬毁滛祠开乡校因寄四韵诗丨丨骈登橘柚垂备闻佳政起深思】鱼麦【元结贼退示官吏诗将家就丨丨归老江湖邉按麦一作蓤】
　　鱼菽【史记齐太公丗家阳生至齐私匿田乞家十月戊子田乞请诸大夫曰常之母有丨丨之祭幸来防饮防饮田乞盛阳生槖中置坐中央发槖出阳生曰此乃齐君矣大夫皆伏谒　顔延之陶徴士诔灌畦鬻蔬为供丨丨之祭织絇纬萧以充粮粒之费】
　　鱼【广志见乌下】
　　鱼菜【晋书食货志杜预疏曰臣愚谓既以水为困当恃丨丨螺蜯而洪波泛滥贫弱者终不能得今者宜大壊兖豫州东界诸陂随其所归而宣导之交令饥者尽得水产之饶百姓不出境界之内旦暮野食此目下日给之益也　南史齐海陵王纪时宣城王鸾辅政帝思食蒸丨丨太官令答无録公命竟不与　齐民要术丨丨白鱼鱼最上浄治不去鳞一尺已还浑盐豉胡芹小蒜细切着丨中与丨并蒸　春渚纪闻吴兴蔺村沈氏子尝具舟载往平江中道有僧求附舟尾生晨炊僧求饭分共之且谓僧曰适与舟人羮鱼为馔无物为盘羞不罪也僧曰无问丨与丨施当在子心耳生意僧欲得羮因分饷之食竟僧谓生曰汝量出数金为衬施生曰食鱼而须衬施非余所当献也僧曰无问丨与丨在汝心施耳生复意其欲金量与衬僧问生斋僧一员欲何所献生曰食鱼非斋何献之有僧曰无问丨丨在汝心献耳生不得已戏谓之曰请献蔺村大王僧遂合爪祝献既行数里登岸而去明年正月生与社人祭神庙中神降于稠人中谢生曰去嵗深承辍饭斋僧而无心布施得福最多以是一僧之故我盛増威力生已忘前事神人谓生曰汝至某村有僧附舟汝以鱼饭之次有恶兽欲截汝舟我时已隂防之矣生始记忆因语其详于社人云　韩愈诗呼奴具盘餐饾饤丨丨具　黄庭坚诗稍寻羊豕町疃行始得村落丨丨市　范成大田园杂兴诗海雨江风浪作堆时新丨丨逐春回】鱼蔬【韩维答和叔城东寻春诗提擕上樽酒馔不过丨丨】
　　鱼蕈【水经注渚水上承陆浑县东禅渚渚在原上陂方十里佳饶丨丨即山海经所谓南望禅渚禹父之所化】
　　鱼防【王禹偁送朱九龄诗江城丰稻梁水市多丨丨】
　　鱼笋【水经注咸阳城西二里有尧陵陵南一里有尧母庆都陵于城为西南称曰灵都四周列水潭而不流水泽通泉泉不耗竭至丰丨丨不敢采捕　白居易诗丨丨朝餐饱】
　　鱼莼【齐民要术莼芼不得着葱防及米糁葅醋等莼尤不宜咸羮熟即下清冷水大率羮一斗用水一升多则加之益羮清隽甜美下菜防盐悉不得搅搅则丨丨碎令羮浊而不能好】
　　鱼鰦【本草丝释名丨丨时珍曰此老则筋丝罗织故有丝罗之名昔人谓之丨丨】
　　鱼藻【诗丨在在丨有颁其首序丨丨刺幽王也言万物失其性王居镐京将不能以自乐故君子思古之武王焉　隋书薛道衡传道衡上髙祖文皇帝颂帝覧之不悦顾谓苏威曰道衡致羙先朝此丨丨之义也诗説丨丨亦诸侯羙天子之诗兴也　元绛勾合曲宜按凤韶之奏载赓丨丨之歌　宋孝武帝济曲阿后湖诗惊澜翻丨丨赪霞照桑榆　韦元旦兴庆池应制诗宴乐已深丨丨咏承恩更欲奏甘泉　苏辙李氏园诗当年歌灵台后世咏丨丨　又唐书顺宗纪为皇太子侍宴丨丨宫张水戏防舰宫人为櫂歌众乐间发徳宗驩甚顾太子曰今日何如太子诵诗好乐无荒以为对又穆宗纪元和十五年九月辛丑观竞渡角抵于丨丨宫　又敬宗纪寳厯元年五月庚戌二年三月戊寅五月戊寅观竞渡于丨丨宫　金史章宗纪泰和三年重五四品以上官侍宴丨丨殿　又地理志中都有丨丨池　西京杂记赵王如意年幼未能亲外傅戚姬使旧赵王内傅赵媪傅之其室曰养徳宫后改为丨丨宫　明一统志丨丨池在唐禁苑中穆宗尝发神防军浚此池　王建宫词丨丨宫中鎻翠娥先皇行处不曽过　宋无建业懐古诗空余龙津水流入丨丨潭】鱼津【本草水英释名丨丨草茎叶肥大名海精木亦名丨丨草】
　　鱼蒜【唐语林裴晋公不信术数不好服食每语人曰鸡猪丨丨逢着则吃生老病死时至则行　苏轼尺牍鸡肉丨丨遇着便吃生病老死符到奉行】
　　鱼薪【鸡肋编越州在鉴湖之中绕以秦望等山而丨丨难得故谚云有山无木有水无鱼有人无义里俗颇以为讳】
