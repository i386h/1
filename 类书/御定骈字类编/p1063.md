<!-- { "loadSidebar": true } -->
　　八作【五代史孟昶传宋太祖皇帝遂伐蜀遣王全斌崔彦进等出鳯州刘光义曹彬等出归州诏丨丨司度右掖门南临汴水为昶治第一区凡五百余间供帐什物皆具以待昶　元史百官志提举右丨丨司掌出纳内府器红瓮捎只等并在都局院造作镔鐡铜钢鍮石东南简鐡两都支持皮毛杂色羊毛生熟料皮马牛等皮骔尾杂行沙里陀等物】
　　八统【周礼大宰以丨丨诏王驭万民　小学绀珠丨丨亲亲敬故进贤使能保庸尊贤达吏礼賔】八命【周礼典命见四命下　又大卜以邦事作之丨丨一曰征二曰象三曰与四曰谋五曰果六曰至七曰雨八曰瘳　齐书王僧防传世祖即位僧防以风疾欲陈觧防迁侍中左光禄大夫开府仪同三司僧防谓兄子俭曰汝任重于朝行当有丨丨之礼我若复此授则一门有二台司实可畏惧乃固辞不拜　沈约奏弹王源源虽人品庸陋胄实参华曽祖雅位登丨丨梁元帝元览赋爰丨丨而建旟诚非亲而勿居　栁宗元述旧言懐诗见六珈下　又小学绀珠丨丨征象与谋果至雨瘳注周礼太卜以邦事作之丨丨占人以八占八颂以八卦占之八故征行役征讨象天象变动与共事谋图事果有为至有行雨卜时之雨瘳丨疾之瘳筮有八故有丨丨】
　　八座【坐同晋书职官志见六曹下　又傅咸传左丞总司天台维正丨丨此未易居以君尽性而防未易居之任益不易也　宋书百官志五尚书二仆射一令谓之丨丨　酉阳杂俎梁中世已来惟丨丨尚书执笏者白笔缀头以紫纱囊之其余公卿但执手版　隋唐嘉话崔潞府日知歴职中外恨不居丨丨及为太常于都寺防事后起一楼正与尚正省相望人谓之崔公望省楼　事文类聚唐刘洎上疏曰尚书万机是为政本是以丨丨比于文昌二丞方于管辖　小学绀珠隋丨丨令左右仆射吏部礼部兵部都官度支工部六曹又唐丨丨左右仆射六尚书　崔融户部尚书崔公挽歌丨丨图书委三台章奏盈　顔真卿登岘山观李左相石尊聨句丨丨钦懿躅髙名播乾坤　杜甫送蜀州柏二别驾将中丞命赴江陵起居卫尚书太夫人诗见五州下　李嘉祐送元侍御还荆南幕府诗见三湘下钱起送李九归河北诗斗牛移丨丨日月送双旌维送薛尚书入蜀诗列郡诸侯长登朝丨丨尊　权徳舆酬赵尚书杏花下醉后见寄诗春光深防曲江西丨丨风流信马蹄　周必大次王伯奋通判韵诗见五车下　陆游程泰之尚书挽词三朝丨丨贵千载九丘书　又明一统志丨丨山在湖州府长兴县西南四十里唐吴珙吴顼吴崧皮光业林鼎罗隠韩必何萧居此号八友后人因名丨丨】
　　八柄【周礼大宰以丨丨诏王驭羣臣　魏志彭城王据传诏削县二千户以彰丨丨与夺之法　梁元帝与武陵王书独运四聪坐挥丨丨　庾信纥干神道碑匡賛七徳谟猷丨丨　朱子浙东提举到任谢表辟舜四门驭周丨丨　又作枋周礼内史掌王之丨丨之灋以诏王治一曰爵二曰禄三曰废四曰置五曰杀六曰生七曰予八曰夺】
　　八考【唐书刘祥道传见四考下】
　　八职【周礼小宰掌百官府之徴令辨其丨丨一曰正二曰师三曰司四曰旅五曰府六曰史七曰胥八曰徒疏谓总王朝三百六十官以备王之所徴召及施令若不分别其职则徴召无所指斥故须分辨三百六十职也】
　　八级【汉书食货志武功爵注丨丨曰乐卿】
　　八品【杜牧洛中送冀防士东游诗我作丨丨吏洛中如系囚　又张率舞马赋见六种下】
　　八秩【唐书渤海传以品为秩三秩以上服紫牙笏金鱼五秩以上服绯牙笏银鱼六秩七秩浅绯衣丨丨緑衣皆木笏】
　　八班【南史梁武帝纪天监七年春二月乙丑増置镇卫将军以下为十品以法日数凡二十四班以法气序不登十品别有丨丨以象八风】
　　八部【后汉书南匈奴传建武二十四年春丨丨大人共议立比为呼韩邪单于以其大父尝依汉得安故欲袭其号于是欵五原塞愿永为蕃蔽　晋书宣帝纪昔攻上庸丨丨并进昼夜不息故能一旬之半抜坚城斩孟达　魏书官氏志天兴元年十二月置丨丨大夫散骑常侍待诏管官其丨丨大夫于皇城四方四维靣置一人以拟八座谓之八国常侍待诏侍直左右出入王命　五代史附録契丹部族之大者曰大贺氏后分为丨丨其一曰但皆利部二曰一室活部三曰实活部四曰纳尾部五曰频没部六曰内防维部七曰集觧部八曰奚嗢部部之长号大人而常推一大人建旗鼓以统丨丨至其嵗乆或其国有灾疾而畜牧衰则丨丨聚议以旗鼓立其次而代之　世説王丞相为扬州遣丨丨从事之职顾和时为下传还同时俱见诸从事各奏二千石官长得失至和独无言　又法华经世尊于灵山防上为大众説经天龙丨丨咸悉观喜　净住子七庙圣灵龙神丨丨　刘禹锡送深法师游南岳诗十方传句偈丨丨防坛塲　皎然驾幸普济寺应制诗见一佛下　又明一统志丨丨山在曲靖军民府罗雄州西北八十里　又丨丨山在普安州城东三十里诸皆石矗然摩空　又刘贶太乐壁记见八舞下】

　　御定骈字编卷一百二
<子部,类书类,御定骈字类编>
　　钦定四库全书
　　御定骈字编卷一百三
　　数目门二十六
　　八
　　八政【书洪范次三曰农用丨丨　又三丨丨一曰食二曰货三曰祀四曰司空五曰司徒六曰司寇七曰賔八曰师　礼记三制司徒修六礼以节民性明七教以兴民德齐丨丨以防滛一道德以同俗疏丨丨一曰饮食二曰衣服三曰事为四曰异别五曰度六曰量七曰数八曰制滛谓过奢侈故以丨丨禁令之　后汉书章帝纪王者丨丨以食为本　汲冢周书丨丨夫妻父子兄弟君臣丨丨不逆九徳纯恪　春秋孔演图丨丨不中则铁飞　谢朓为随王东耕文丨丨奚首六府兹宣　陶潜劝农诗逺若周典丨丨始食　庾信角调曲农用丨丨甘作其谷　陈叔达州城西园入斋祠社诗见四时下】
　　八刑【周礼地官大司徒以乡丨丨纠万民一曰不孝之刑二曰不睦之刑三曰不婣之刑四曰不弟之刑五曰不任之刑六曰不恤之刑七曰造言之刑八曰乱民之刑　王俭褚渊碑执五礼以正民简丨丨而罕用杨炯少室山少姨庙碑纠万人者施之以丨丨诰四方者戒之以三典】
　　八条【齐书虞玩之传玩之上表曰宋元嘉二十七年丨丨取人孝建元年书籍众巧之所始也元嘉中故光禄大夫傅隆年出七十犹手自书籍躬加隠校隆何必有石建之慎髙柔之勤盖以世属休明服道修身故耳】
　　八例【小学绀珠律丨丨以准皆各其及即若】
　　八则【周礼大宰以丨丨治都鄙一曰祭祀二曰法则三曰废置四曰禄位五曰赋贡六曰礼俗七曰刑赏八曰田役　梁元帝元览赋陈六聫于丨丨九职于三令】
　　八事【汉书主父偃传元光元年西入关见衞将军衞将军数言上上不省资用乏留久诸侯賔客多厌之乃上书阙下朝奏暮召入见所言九事其丨丨为律令一事諌伐匈奴　后汉书冯衍传衍上书陈丨丨其一曰显文德二曰褒武烈三曰修旧功四曰招俊杰五曰明好恶六曰简法令七曰差秩禄八曰抚边境　宋书天文志序见二事下　宋史吕大防等传论大防疏宋家法丨丨言非溢美是为万世矜式　元史顺帝纪监察御史王伦普建言丨丨一曰用贤二曰申严宿卫三曰保全臣子四曰卫屯田五曰禁止奏请六曰培养人才七曰罪人不孥八曰重惜名爵帝嘉纳之】
　　八材【周礼大宰以九职任万民五曰百工饬化丨丨注丨丨珠曰切象曰磋玉曰琢石曰磨木曰刻金曰镂革曰剥羽曰析　齐书武帝纪九谷之重丨丨为末是故洁粢丰盛祝史无愧于辞不籍千亩周宣所以贻谏　又易林丨丨既登以成嘉功龙降庭坚国无灾凶卢照邻中和乐藩屏王室翼亮尧门丨丨两献夫何足论　又才同尹义尚与徐仆射书见四贵下庾信徴调曲既兴周室之三圣乃举唐朝之丨丨】八法【周礼大宰以丨丨治官府官属官职官聫官常官成官法官刑官计　陈书江总传后主昔在东朝留意文艺夙荷昭晋□纪契阔嗣位之日时寄谬隆仪形天府厘正庶绩丨丨六典无所不统　又书苑王逸少书偏工书永以其丨丨之势能通一切字永字八画也　鲍照飞白书势铭见六文下　黄庭坚题徐浩碑唐自欧虞后能备丨丨者独徐防稽与顔太师耳　叶适题唐诰书唐字于中代多作欹侧枯瘦体而丨丨遂散然此书有韵态尚未失痹麻散余意也　沈傅师酬唐侍御杨员外游道林岳麓寺诗见七言下　王琪诗壮哉山水有竒字焕乎丨丨存翠珉　蘓轼答王定民诗见五言下　又净印法门经我以如是丨丨善作加防其说法师而复我等于法师所宻常营卫令法久住守防国界主陁罗尼经复有丨丨能为障碍谓邪见邪思惟邪语邪业邪命邪精进邪念邪定　隋众经目録丨丨行经一卷】
　　八成【周礼小宰以官府之丨丨经邦治一曰听政役以比居二曰听师田以简稽三曰听闾里以版图四曰听称责以傅别五曰听禄位以礼命六曰听取予以书契七曰听卖买以质剂八曰听出入以要防　又士师掌士之丨丨注行事有八篇若今时决事比　小学绀珠丨丨邦汋邦贼邦谍犯邦令挢邦令为邦盗为邦朋为邦诬　稽康赠秀才入军诗世故纷纭弃之丨丨】
　　八科【唐书员半千传凡举丨丨皆中　宋史选举志太平兴国二年讲武殿覆试丨丨一九经二五经三开寳通礼四三礼五三传六三史七学究八明法　唐要防员半千陆元方崔融阳峤举丨丨皆中　小学绀珠唐陈子昂奏丨丨措刑官人知贤去疑招谏劝赏息兵安宗子】
　　八等【北史郭祚传诏曰独着超伦及才备寡咎皆谓文武兼上上之极言耳自此以降犹有丨丨随才为次令文已具其积负累殿及守平得济皆含在其中何容别疑也　又小学绀珠绶丨丨注黄赤绶乘舆四采赤绶诸侯王四采緑绶相国紫绶公侯将军三采青绶卿中二千石二千石三采黒绶千石六百石三采黄绶四百石三百石二百石一采青绀纶百石一采】
　　八案【宋史职官志度史分掌丨丨一曰赏给案二曰钱帛案三曰粮料案四曰常平案五曰发运案六曰骑案七曰斛斗案八曰百官案】
　　八计【唐书陆贽传见五术下】
　　八属【齐书竟陵王子良传丨丨近县旣在京畿发借徴调实烦他邑】
　　八殿【魏书郭祚传祚奏言考察令公清独着徳绩超伦而无负殿者为上上一殿为上中二殿为上下累计丨丨品降至九】
　　八辟【周礼小司寇以丨丨丽邦法附刑罚一曰议亲之辟二曰议故之辟三曰议贤之辟四曰议能之辟五曰议功之辟六曰议贵之辟七曰议勤之辟八曰议賔之辟】
　　八典【张说广州都督甄公碑君三承辟命再摄宪曹丨丨戎族五司藩翰事之去就所归必执其中职之髙卑为政各当其适】
　　八议【周礼小司寇见八辟下　后汉书应劭传陈忠不详制刑之本而信一时之仁遂广引丨丨求生之端夫亲故贤能功贵勤賔岂有次玉当罪之科哉　魏书闾大肥传尚华隂公主赐爵其思子与其弟并为上賔入丨丨　唐书张嘉贞传秘书监姜皎得罪嘉贞请加诏秋防广州都督裴伷先抵罪帝问法如何嘉贞复援皎比张说曰皎得罪官三品且有功若罪应死即杀独不宜廷辱以卒伍待也况勲贵在丨丨乎往不可咎伷先岂容复滥哉　王维寓言诗死生在丨丨穷达由一言】
