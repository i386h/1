<!-- { "loadSidebar": true } -->
　　镠琲【唐书王缙传代宗重浮屠七月望日宫中造盂兰盆缀饰丨丨设髙祖以下七圣位幡节衣冠皆具自禁内分诣道佛祠铙吹鼔舞奔走相属】
　　钢
　　钢川【中説文中子曰甚矣王道难行也吾家顿丨丨六世矣未尝不笃于斯然亦未尝得宣其用退而咸有述焉则以志其道也】
　　钢铁【地理通释山南道厥贡金漆蜜蜡蜡烛丨丨芒消麝香布交椶白縠细纻绫葛防纶兰干　又本草见铁粉下】
　　钢利【明一统志见铁石下】
　　锡
　　锡铜【唐书吐蕃传其寳金银丨丨　物类相感志丨丨相和硬且脆水淬之极硬】
　　锡铁【宋史食货志尚书省言陜西路阬冶已遣官吏提辖措置川路金银阬冶兴废虑失利源诏令陜西措置官兼行川路事阬冶所收金银铜铅丨丨水银朱砂物数令工部置籍签注歳半消补上之尚书省】锡钱【唐书食货志河东节度使王锷置鑪疏拒马河水铸钱工费尤省以刺史李听为使以五鑪铸毎鑪月铸钱三十万自是河东丨丨皆废】
　　锡镮【宋史乐志婆罗门队紫罗僧衣绯挂子执丨丨拄杖　陆蒙寒日逢僧诗瘦胫髙褰梵屧轻野塘风劲丨丨鸣】
　　锡鉢【水经注阳水东迳故七级寺禅房南水北则长庑徧驾迥阁承阿林之际则防坐疏班丨丨□设所谓修修释子眇眇禅栖者也】
　　锡鈇【齐书纪僧眞传初上在淮隂治城得古丨丨大数尺下有篆文莫能识者僧真曰何须辨此文字此自久逺之物九锡之徴也太祖曰卿勿妄言】
　　锡杖【南史张欣泰传欣泰通渉雅俗交结多是名宿下直輙着鹿皮冠衲衣丨丨挟素琴有以啓武帝帝曰将家儿何故作此举止　髙僧传沙门昙持一丨丨曰此是般若眼奉之可得道人或藏其杖闭目须防起而取之人竒其神　老学庵笔记徽宗南幸还自泗州僧伽塔下问主僧曰僧伽傍白衣持丨丨者何人对曰是名木义盖僧伽行者上曰可赐度牒与披剃　陶景十赉文尔崇教惟善法无偏执器服表用爰寄玩习今故赉尔笻竹丨丨可以振动三界精祗惮响　沈炯从游天中寺应令诗杨枝生拱树丨丨呪飞泉　王维过卢四员外宅看饭僧诗上人飞丨丨檀越施金钱王昌龄游昭隠寺诗应真坐松柏丨丨挂窗户　杜甫留别公安太易沙门诗先踏炉峰置兰若徐飞丨丨出风尘　刘长卿逺公龛诗见金绳下　岑参太白胡僧歌窗边丨丨解两虎牀下鉢盂藏一龙　王懐素歌见铜瓶下　白居易天竺寺送坚上人归庐山诗丨丨登髙寺香炉忆旧峰　元稹春月诗丨丨虽独振刀圭期共尝　栁宗元浩初上人见眙絶句欲登仙人山因以酬之诗仙山不属分符客一任凌空丨丨飞　刘禹锡送景元师束归诗想到旧房抛丨丨小松应有过檐枝　孟郊苏州昆山惠聚寺僧房诗丨丨莓苔青袈裟松柏香　姚合送文着上人游越诗夜禅月下袈裟湿晓上山颠丨丨鸣　又明一统志丨丨泉在天台县北十里国清寺昔寺取水甚逺明禅师以丨丨叩之泉水涌出】
　　锡山【唐书食货志见铁山下　越絶书鸡山豕山者句践以畜鸡豕将伐吴以食士也鸡山在丨丨南去县五十里豕山在民山西去县六十三里属越疑豕山在余暨界中　可谈熙宁中有常州太守召赴阙其人颇熟时事将有陈述所主亦大臣有力者或云介甫当无不称上意旣陛见上首问丨丨去郡几逺守非素备了不能对盖常州无锡县丨丨俗呼惠山守不阅圗经故不知也上顾近臣曰为守臣而不知境内山川其为政可料即罢去竟不曽开陈一言　明一统志丨丨在常州府无锡县西七里慧山东峰也　陆羽慧山寺记慧山古华山也山东峰当周秦间大产铅锡至汉兴锡方殚故创无锡县属防稽后汉有樵客山下得铭云有锡兵天下争无锡宁天下清有锡沴天下弊无锡乂天下济自光武至孝顺之世锡果竭顺帝东为无锡县属吴郡故东山谓之丨丨此则丨丨之岑嵚也　丰道生真赏斋赋吾闻丨丨有东河子者儁伟人也粤其上世义熙惟宝始居慧山华里称孝】
　　锡岭【李东阳对鸥阁赋逺则雷峰天井石楼木阜丨丨金峩翠岩雪窦】
　　锡水【水经注湘水乂北迳锡口戍东又北左派谓之丨丨西北流迳锡口戍北】
　　锡浦【水经注湘水西北流迳锡口戍北又西北流屈而东北注玉水焉水出西北玉池东南流注于丨丨谓之玉池口】
　　锡谷【黄庭坚谢寄惠泉诗丨丨寒泉随石俱】
　　锡石【周礼丱人见金玉下又职金见玉石下】
　　锡郡【魏志明帝纪省丨丨以锡县属魏兴郡】
　　锡县【魏志明帝纪见上】
　　锡方【水经注冯水又左合萌渚之水水南出于萌渚之峤五岭之第四岭也其山多锡亦谓之丨丨矣】锡治【水经注白石滩县王莽之丨丨也】
　　锡麓【髙啓赠惠山医僧东山诗九峰聚丨丨一水囘梁谿】
　　锡穴【水经注白石滩县故春秋之丨丨地也故属汉水中】
　　锡婢【金楼子见铜奴下】
　　锡人【顔氏家训先夫人弃背之时属世荒馑家涂空廹兄弟幼弱棺器率薄藏内无砖吾当松棺二寸衣帽已外一不得自随牀上唯施七星板至如蜡弩牙玉豚丨丨之属并须停省】
　　锡声【诚斋杂记舒州潜山最竒山麓尤胜志公与白鹤道人皆欲之武帝俾各以物识其地得者居之道人云某以鹤止处为记志公云某以卓锡处为记鹤先飞去至麓将止忽闻空中有丨丨志公之锡遂卓于山麓而鹤惊止他所　谢翺悼南上人诗丨丨归后夜琴意满诸峰】
　　锡影【齐已竟陵遇昼公诗丨丨离云逺衣痕拂藓新】
　　锡口【水经注见锡水下】
　　锡飞【杜甫题武禅师屋壁诗丨丨常近鹤杯度不惊鸥】
　　锡器【过庭録文正长子监簿纯佑幼有智畧与富彦国家子有游富氏引葬陈设从葬祭用甚盛监簿在侧取一器擘而示众曰此丨丨尔等谓何物耶富氏子大怒以为笑已监簿徐谓曰尔何所见吾恐愚民致疑害尔丨丨耳富氏子叹伏时始十余歳　物类相感志丨丨黒垢上用燖鸡鵞汤洗之】
　　锡碧【史记司马相如传见金银下】
　　锡质【新论夫欧冶铸劒太刚则折太柔则卷欲劒无折必加以锡欲劒无卷必加以金何者金性刚而丨丨柔刚柔均平则为善矣】
　　锡冶【宋史食货志湖南广东江西丨丨一百一十八】
　　锡引【元史食货志印造丨丨每引讣锡一百斤官收钞三百文客商买引赴各冶支锡贩卖无引者比私盐】
　　锡命【易师在师中吉无咎王三丨丨象曰在师中吉承天宠也王三丨丨懐万邦也　春秋庄公元年王使荣叔来丨桓公丨　又文公元年天王使毛伯来丨公丨　又成公八年天王使召伯来丨公丨】锡福【书洪范而康而色曰予攸好德汝则丨之丨时人斯其惟皇之极　又于其无好德汝虽丨之丨其作汝用咎　又诗见锡祉下】
　　锡祉【诗烈文辟公丨之丨福】
　　锡嘏【诗丨尔纯丨子孙其湛又天丨公纯丨睂寿保鲁】
　　锡圭【书禹贡禹丨元丨告厥成功诗丨尔介丨以作尔寳】
　　锡爵【诗赫如渥赭公言丨丨】
　　锡带【易讼上九或丨之鞶丨终朝三褫之】
　　锡马【易晋彖康侯用丨丨蕃庶昼日三接】
　　锡【书禹贡九江纳丨大丨】
　　锡类【诗孝子不匮永丨尔丨】
　　锡极【书洪范惟时厥庶民于汝极丨汝保丨　诗永丨尔丨时万时亿】
　　锡贡【书禹贡丨丨磬错又厥包橘柚丨丨】

　　御定骈字类编卷七十五
<子部,类书类,御定骈字类编>
　　钦定四库全书
　　御定骈字类编卷七十六
　　珍寳门十一
　　寳
　　寳玉【书旅獒分丨丨于伯叔之国时庸展亲传以丨丨分同姓之国是用诚信其亲亲之道　又书序夏师败绩汤遂从之遂伐三朡俘厥丨丨谊伯仲伯作典寳　春秋定公八年盗窃丨丨大弓注丨丨夏后氏之璜大弓封父之繁弱　史记封禅书新垣平使人持玉杯上书阙下献之平言上曰阙下有丨丨气来者巳视之果有献玉杯者刻曰人主延寿　汉书郊祀志以方士言为随侯剑丨丨寳璧周康寳鼎立四祠于未央宫中　唐书礼志寳应元年楚州刺史崔侁表献定国丨丨十三枚云楚州寺尼真如者恍惚上升见天帝授以十三寳曰中国有灾宜以第二寳镇之改元寳应　竹书纪年帝舜有虞氏四十二年元都氏来朝贡丨丨新序荆人卞和得玉璞而献之荆厉王使工尹相之曰石也王以和为谩而断其左足厉王薨武王即位和复奉玉璞而献之武王武王使工尹相之曰石也又以为谩而断其右足武王薨共王即位和乃奉玉璞而哭于荆山中三日三夜泣尽而继之以血共王闻之使人问之曰天下刑之者众矣子刑何泣之悲也对曰丨丨而名之曰石贞士而戮之以谩此臣之所以悲也　水经注子朝簒位与敬王战乃取周之丨丨沈河以祈福后二日津人得之河上将卖之则变而为石及敬王定位得玉者献之复为玉也　文心雕龙排人美辞以为巳力丨丨大弓终非其有　冥通纪帔绛霄之衣带丨丨之铃　蜀梼杌杜光庭字賔至京兆杜陵人寓居处州】
　　【方干见之谓曰此宗庙中丨丨大圭也　明一统志丨丨山在鳯翔府麟游县西七十里山有石似玉　江总上毛啓神鼎出于汾阴丨丨开于张掖　陶翰南楚懐古诗精魂托古木丨丨捐江臯　岑参送杨瑗尉南海诗此乡多丨丨慎莫厌清贫　白居易和崔侍御生子诗爱惜肯将同丨丨喜欢应胜得王侯　裴夷直亚夫碎玉斗诗雄谋竟不决丨丨终不爱　汪元量贾魏公出师诗千艘空丨丨万马下钱塘】
　　寳璧【战国防见璧马下　道徳指归论言行修于内则神气逾于外无有驷马之劳丨丨之费海内之士响应风起俊雄英豪辐至蜂止】
