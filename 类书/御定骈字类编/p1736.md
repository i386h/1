<!-- { "loadSidebar": true } -->
　　【六十篇　又杜延年传举贤良议罢酒榷丨丨皆自延年发之　后汉书和帝纪章和二年夏四月戊寅诏曰昔孝武皇帝致诛吴越故权收丨丨之利以奉师旅之费自中兴以来匈奴未賔永平末年复修征伐先帝即位务休力役然犹深思逺虑安不忘危探观旧典复收丨丨欲以防备不虞宁安邉境而吏多不良动失其便以违上意先帝恨之故遗戒郡国罢丨丨之禁纵民铸煮入税县官如故事其申敕刺史二千石奉顺圣防勉徳化布告天下使明知朕意　又郑众传是时肃宗议复丨丨官众谏以为不可诏数切责至被奏劾众执之不移　又刘虞传开上谷胡市之利通渔阳丨丨之饶　又西传论至于假人増赋借奉侯王引金钱缣防之珍徴粮粟丨丨之积所以赂遗购赏转输劳来之费前后数十巨万　唐书百官志宰相事无不统故不以一职名官自开元以后常以领他职故时方用兵则为节度使时崇儒学则为大学士时急财用则为丨丨转运使　宋史职官志丨丨分掌七案一曰兵案二曰胄案三曰商税案四曰都盐案五曰茶案六曰铁案七曰设案　丨丨论今郡国有丨丨酒榷均输与民争利散敦厚之朴成贪鄙之化是以百姓就本者寡趋末者众　蜀録李特传髙祖为汉王始募賔人平定三秦既而不愿出关求还乡里髙祖以其功复同丰沛更名其地为巴郡土有丨丨丹漆之利民用敦阜　国老谈苑陈恕长于心计为丨丨使厘宿弊大兴利益太宗深噐之常御笔题殿柱曰真丨丨陈恕　江淹为萧太尉上便宜表荀韩之立典管晏之制书贾陆之鸿笔严徐之博辞食货兴志丨丨生论莫不异说而同俭乖议而共治　韩愈送湖南李正字序贞元中愈从太傅陇西公平汴州李生之尊府以侍御史管汴之丨丨日为酒杀羊享賔客李生则尚与其弟学读书习文辞以举进士为业愈于太傅府年最少故得交李生父子间　皎然赠和评事判官诗学究天人知逺识权分丨丨许良筹】盐矾【宋史职官志见香茶下　又中兴沿边诸县间以武臣为尉并带兼廵捉私茶丨丨】
　　盐布【唐书张东之传姚州古哀牢国域土荒外山岨水深汉世未与中国通唐蒙开夜郎滇笮而哀牢附东汉光武末始请内属置永昌郡统之赋其丨丨毡罽以利中土　金史从垣传绛解二州仅能城守而村落之民皆尝被兵重以连嵗不登人多艰食皆恃丨丨易米今大阳等渡乃不许粟麦过河愿罢其禁】盐絺【书禹贡厥贡丨丨】
　　盐香【宋史食货志罢提举丨丨诸路盐事各归提刑司】
　　盐麴【宋史食货志市征地课丨丨之类通判官兵马都监县令等并亲临之　又今天下田税已重更有农具牛皮丨丨鞵钱之类凡十余目谓之杂钱】
　　盐酒【魏书崔浩传太宗大恱语至中夜赐浩御缥醪酒十觚水精戎盐一两曰朕味卿言若此丨丨故与卿同其防也　唐书食货志两税上供留州皆易以布帛丝纩租庸课调不计钱而纳布帛唯丨丨本以榷率计钱与两税异不可去钱　宋史食货志绍兴二十五年以符行中等言减两川米脚钱四十万缗丨丨重额钱七十四万缗　又潼川府丨丨为蜀重害】
　　盐油【宋史兵志内外坊监及诸军马凡二十余万匹饲马兵校一万六千三十八人每嵗京坊草六十六万六千围麸料六万二千二百四石丨丨药糖九万五千余斤石诸州军不预焉】
　　盐中【周礼大祝疏见盐醢下】
　　盐醢【周礼大祝辨九祭六曰擩祭注擩祭以肝肺葅擩丨丨中以祭之疏案特牲少牢堕祭之时皆有以葅擩醢中以祭主人献尸时賔长以肝从尸以肝擩盐中故先郑云以肝肺葅擩丨丨中以祭　魏书髙允传见牀帐下　韩愈诗贪食以忘躯尠不调丨丨】
　　盐醯【韩愈太学博士李君墓志铭五谷三牲丨丨果蔬人所常御人相厚勉必曰强食今惑者皆曰五谷令人夭不能无食当务减节丨丨以济百味】
　　盐酢【南史孝义王虚之传十三丧母三十三丧父二十五年丨丨不入口】
　　盐醋【国史补卢相迈不食丨丨同列问之足下不食丨丨何堪迈笑而答曰足下终日食丨丨复又何堪】盐酪【礼记杂记功衰食菜果饮水浆无丨不能食食丨可也　宋书刘瑜传七嵗丧父事母至孝年五十二又丧母三年不进丨丨号泣昼夜不絶声宋史张愈传丁内艰丨丨不入口再期】
　　盐豉【史记货殖传糵麴丨丨千答　魏志曹爽传注魏末传曰兄弟共议未知宣王意深浅作书与宣王曰贱子爽哀惶恐怖无状招祸分受屠灭前遣家人迎粮于今未返数日乏匮当烦见饷以继旦夕宣王得书大惊即答书曰初不知乏粮甚懐踧踖令致米一百斛并肉脯丨丨大豆寻送爽兄弟不达变数即便喜欢自谓不死　又王脩传注王隠晋书曰修一子名仪仪子裒门人为本县所役求裒为属裒乃歩担干饭儿负丨丨门徒从者千余人安丘令以为见己整衣出迎之于门裒乃下道至土牛磬折而立云门生为县所役故来送别执手涕泣而去令即放遣诸生　急就篇芜荑丨丨醢酢酱注丨生于咸水者也古者夙沙氏初煮海为盐其后又出河东大卤临邛火井焉丨者幽豆而为之也　世说陆机诣王武子武子前置数斛羊酪指以示陆曰卿江东何以敌此陆云有千里莼羮但未下丨丨耳】
　　盐葅【北户録睡菜五六月生田塘中叶类茨菰根如藕梢土人采根为丨丨】
　　盐鲊【宋祁诗鱼香丨丨天】
　　盐汤【晋书衞瓘传防使瓘慰劳诸军瓘心欲去且坚其意曰卿三军主宜自行会曰卿监司且先行吾当后出瓘便下殿会悔遣之使呼瓘瓘辞疾动诈仆地防出閤数十信追之瓘至外解服丨丨大吐瓘素羸便似困笃防遣所亲人及医视之皆言不起会由是无所惮及暮门闭瓘作檄文告诸军诸军并已唱兵攻防防率左右拒战诸将击败之唯帐下数百人随防绕道急走尽杀之瓘于是部分诸将羣情肃然】
　　盐饭【宋书郭世道传子原平性闲木功每为人作匠取散夫价主人设食原平自以家贫父母不办有肴味唯餐丨丨而已】
　　盐胾【宋史职官志油醋库掌供油及丨丨】
　　盐车【战国策夫骥之齿至矣服丨丨而上太行蹄申膝折尾湛胕溃漉汁洒地白汗交流外阪迁延负棘而不能上伯乐遭之下车攀而哭之解纻衣以羃之骥于是俛而喷仰而鸣声达于天若出金石声者何也彼见伯乐之知己也　史记贾谊传腾驾罢牛兮骖蹇驴骥垂两耳兮服丨丨　宋史兵志司牧丨丨新招梢工又司马池传议者以蒲坂窦津大阳路官运盐回逺乃开防口道自闻喜逾山而抵垣曲咸以为便池谓人】
　　【曰昔人何为舍迳而就迂殆必有未便者众不以为然未防山水暴至丨丨人牛尽没入河众乃服　盐铁论骐骥之挽丨丨垂头于太行屠者持刀而睨之太公之穷困负贩于朝歌也蓬头相聚而笑之　说苑夫骥厄罢丨丨非无骥状也世莫能知也使骥得王良造父骥无千里之足乎　沈约让五兵尚书表丑貌悴容不借鉴于淄水驽足蹇步终取踬于丨丨　李白诗丨丨上峻坂倒行逆施畏日晚　章孝标省试骐骥长鸣诗丨丨今愿脱千里为君行　杜牧骕骦骏诗遭遇不遭遇丨丨与鼓车　韩琮咏马诗金埒未登嘶若是丨丨犹驾痩何惊　胡曽虞坂诗未省孙阳身没后防多骐骥困丨丨　罗隠春日投钱塘元师尚父诗丨丨顾后声方重火井窥来焰始浮】
　　盐篠【罗虬比红儿诗若见红儿此中住不劳丨丨洒宫廊】
　　盐船【宋史河渠志乾道六年三月又命两浙运副刘敏士淛西提举芮辉于新泾塘置牐堰以捍海潮杨家港东开河置牐通行丨丨】
　　盐舟【宋史食货志诏丨丨力胜钱勿输用絶阻遏且许舟行越次取疾官纲等舟辄栏阻者坐之　又曽公亮传契丹纵人渔界河又数通丨丨吏不敢禁皆谓与之校且生事公亮言萌芽不禁后将奈何雄州赵滋勇而有谋可任也使谕以指意边害讫息】
　　盐席【宋史食货志商人持劵若盐鬻京师劵纸六千丨丨十千辄増损所以平其市估使不得为轻重】盐袋【宋史食货志御府用度曰广课入欲丰微至于丨丨鮝盐莫不有禁　元史食货志本司自延祐七年改立杭州等七仓设置部辖掌收各纲船户运到丨丨贮顿在仓依次支盐俱有定制】
　　盐蜃【左传海之丨丨祈望守之】
　　盐虎【左传王使周公阅来聘飨有昌歜白黒形盐辞曰国君文足昭也武可畏也则有备物之飨以象其徳荐五味羞嘉谷丨丨形以献其功吾何以堪之　梁元帝与萧谘议等书米如玉锐丨似丨形　李商残雪诗刻兽推丨丨为山倒玉人　韩琦雪诗危石盖深丨丨陷老枝擎重玉龙寒】
　　盐马【宋史孙永传厯河北陜西都转运使时边用不足以解盐市马别为一司外台不得与永奏曰丨丨国之大计使主者专其柄既无以统隶茍为非法孰从而制之】
　　盐角【碧鸡漫志丨丨儿嘉祐杂志云梅圣俞说始教坊家人市盐于纸角中得一曲谱翻之遂以名令双调丨丨儿令是也欧阳永叔常制词】
　　盐贵【宋史食货志今未榷而契丹盗贩不已若榷则丨丨契丹之盐益售是为我敛怨而使契丹获福也】盐咸【书说命传见盐梅下】
　　盐消【本草朴消释名消石朴丨丨皮消】
　　盐多【宋史食货志见盐商下】
　　油
　　油膏【荆楚嵗时记见酒脯下】
　　油晕【云仙杂记墨纹如履皮磨之有丨丨者一两可染三万笔】
　　油烟【窗间纪闻熙丰间张遇供御墨用丨丨入脑麝金箔谓之龙香剂】
　　油花【妆楼记池阳上巳日妇女以荠花防油祝而洒之水中若成龙凤花卉之状则吉谓之丨丨卜】油灰【宋史李全全造舟益急至发冢取煔板链铁钱为钉鞠熬人脂捣丨丨列炬继晷招沿海亡命为水手】
　　油防【唐书杜亚传见篙人下】
　　油画【晋书礼志皇后着十二笄步揺衣青衣乗丨丨云母安车驾六騩马　宋史舆服志玉辂自唐显庆中传之至宋曰显庆辂其制箱上置平盘黄屋四柱皆丨丨刻镂左青龙右白虎文金凤翅杂花龙凤金涂银装间以玉饰】
　　油香【白居易寄胡饼与杨万州诗胡麻饼样学京都麫脆丨丨新出炉】
　　油山【明一统志丨丨在南雄府城东一百二十里髙数千仞其势突兀傍有一小穴出油人多取以为利】油州【周书武帝纪天和二年夏四月乙巳省东南诸州以颍州归州涢州均州入唐州丨丨入纯州鸿州入淮州洞州入湖州睢州入襄州宪州入昌州】
　　油江【蜀志先主传注江表传曰周瑜为南郡太守分南岸地以给备备别立营于丨丨口改名为公安】油水【水经丨丨出武陵孱陵县西界东过其县北注县有白石山丨丨所出东迳其县西与洈水合　又江水又迳南平郡孱陵县之乐乡城北又东南丨丨从西南来注之又东右合油口　本草石脑油集解正徳末年嘉州开盐井偶得丨丨可以照夜其光加倍沃之以水则焰弥甚扑之以灰则灭作雄硫气】油口【水经见上】
　　油坊【元史奸臣传罢白酵课立野麫木植磁器桑枣煤炭匹段青果丨丨请牙行调出县官钞八十六万余定】
　　油库【宋史兵志御防翰林司牛羊司法酒库内酒坊外物料库醋库丨丨隶光禄寺】
　　油户【元史百官志兴中州等处丨丨提领所秩从九品提领一员大使一员副使一员嵗办油十万觔以供内庖至元二十九年始置】
　　油漆【宋史职官志作坊物料库掌收铁锡羽箭丨丨之属　元史百官志丨丨局提领五员同提领副提领各一员掌两都宫殿髹溱之工中统元年置】
