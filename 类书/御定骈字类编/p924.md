<!-- { "loadSidebar": true } -->
　　三组【汉书杨仆传懐银黄垂丨丨夸乡里注仆为主爵都尉又为楼船将军并将梁侯三印故丨丨也杜牧谢周相公啓杨仆丨丨垂腰苏秦六印在手　陈经邦圣驾临雍赋树崇牙之丨丨奏钧乐之六茎　余靖送刘学士知衡州诗昼垂丨丨乡枌过春拥双旌岳寺游　陆游薄醉遣懐诗带索忘丨丨羮藜抵八珍】三绶【后汉书朱浮传匹夫媵母尚能致命一餐岂有身带丨丨职典大邦而不顾恩义生心外叛者乎注彭宠为渔阳太守建忠侯大将军故带丨丨　又班勇传延光二年复以勇为西域长史将兵五百人明年勇至楼兰以鄯善归附特加丨丨】
　　三缣【唐书皇甫湜传裴度辟为判官度修福先寺将立碑求文于白居易湜怒曰近舍湜而逺取居易请从此辞度谢之湜即请斗酒饮酣援笔立就度赠以车马缯防甚厚湜大怒曰自吾为顾况集序未尝许人今碑字三千字丨丨何遇我薄邪度笑曰不羇之才也从而酬之　平曾留别薛仆射诗诚知两轴非珠玉深愧丨丨防旅途　唐庚初到恵州诗见一喙下】
　　三帛【书舜典见二生下　宋书乐志五玉既献丨丨是荐尔公尔侯鸣玉华殿　小学绀珠丨丨髙阳氏之后用赤缯髙辛氏之后用黑缯其余用白缯】
　　三幡【文选注丨丨色一也空二也观三也】
　　三结【楞伽经佛告大慧有三种须陀洹陀洹果产别云何为三谓下中上下者极七有生中者三五有生而般湼槃上者即彼生而般湼般此三种有丨丨下中上　云笈七籖胞上部有四结一结在泥丸中二结在口中丨丨在颊中四结在目中】
　　三牀【杨载题康里氏家谱诗排衙开万弩纳笏过丨丨】
　　三席【礼记文王世子疏见一丈下】
　　三烛【汉书武帝纪朕躬祭土地地只见光集于灵坛一夜丨丨　王融上北伐图疏集丨丨于兰席聆万岁之祯声　梁元帝咏池中烛影诗映水疑丨丨翻池类九微】
　　三鉴【唐书魏徴传徴薨帝后临朝叹曰以铜为鉴可正衣冠以古为鉴可知兴替以人为鉴可明得失朕常宝此丨丨今魏徴逝一鉴亡矣　荀子君子有丨丨世人镜鉴前惟顺人惟贤镜惟明夏商之衰不鉴于禹汤也周秦之不鉴于民下也侧弁垢顔不鉴于明镜也　张舜民谢赐资治通鉴表逺追丨丨坐振四经顾一介之靡遗与羣贤而乐共】
　　三榜【唐书王世充传世充自为太尉尚书令加黄门印緑綟绶以尚书省为府置官属乃设丨丨于府外其一求文学堪济世务者其一武干絶众摧锋陷阵者其一能治寃抑不申者　太平广记崔绍得热疾冥司判官引绍到一瓦廊下廊下又有楼满壁悉是金榜银榜备列人间贵人姓名将相二色名列金榜将相以下悉列银榜更有长铁榜列州县府僚姓名所见丨丨之人悉是在世人　郡阁雅言裴皥官至礼部尚书放丨丨四人拜相桑惟输窦正固张砺马裔孙清泰二年马裔孙知贡举才放榜谢恩引诸生诣座主宅谒拜裴公以诗示云官途最重是文衡天与愚夫着盛名三主礼闱年八十门生门下见门生未开宴裔孙登庸　殷文圭行朝早春侍师门宴西溪诗丨丨生徒逾七十岂期龙坂纳非才】
　　三旌【唐书李渤传诏以右拾遗召渤上书谢昔屠羊说有言位丨丨禄万钟知贵于屠羊然不可使吾君妄施彼贱贾也犹能忘己爱君臣虽欲盗荣以济所欲得无愧屠羊乎不拜　庄子王谓司马子綦曰屠羊居处早贱而陈义甚髙子其为我延之以丨丨之位　陆游笥中偶得去年二月都下数诗诗浮世正如投六簙野人何意慕丨丨　又存养堂诗丨丨五鼎俱忘想致一工夫在存养】
　　三盖【后汉书舆服志耕车有丨丨注桓谭谓扬雄曰君之为黄门郎居殿中数见舆辇玉蚤华芝及凤凰丨丨之属皆元黄五色饰以金玉翠羽珠络锦绣茵席者也】
　　三车【谢灵运縁觉声闻合赞肇元丨丨翻乗一道　杨炯盂兰盆赋上可以荐完符于七庙下可以纳羣动于丨丨　宋之问游韶州广界寺诗莫愁归路逺门外有丨丨　岑参诗门外不须催五马林中且听演丨丨　李白僧伽歌真僧法号号僧伽有时与我论丨丨杜甫酬髙使君诗双树容听法丨丨肯载书　白居易郡斋暇日忆庐山草堂兼寄二林僧社诗丨丨犹夕防五马已晨装　李绅廙禅师草庐持经诗指喻丨丨觉开迷五隂纒】
　　三毂【曹邺读李斯传诗一车致丨丨本图行地速】
　　三轨【周礼万夫有川川上有路注路容丨丨　法华经丨丨经着如来衣修寂灭忍坐如来座修中空入如来室是无縁慈】
　　三轮【汲冢周书见一弓下　又守防国界主陁罗尼经愿诸众生速证阿耨多罗三藐三菩提如是廻向时不见能廻向心不取所向之境不着所廻善根丨丨清净　顾况从江西至彭蠡入浙西淮南界道中寄齐相公诗见二谛下　慧净杂言东睇女峦留二迹西驰鹿苑去丨丨】
　　三舟【元史世祖纪已已日本来互市风壊丨丨惟一舟达庆元路　又河渠志见二舟下　全唐诗话陶岘彭泽之孙也开元末家昆山泛游江湖自制丨丨与孟彦深孟云卿焦遂共载吴越之士号为水仙】三篙【温庭筠池塘七夕诗见一夕下　刘宰北固山望扬州懐古诗试乗緑涨丨丨水要见朱帘十里楼】三钟【左传郑伯始朝于楚楚子赐之金既而悔之与之盟曰无以铸兵故以铸丨丨　陈书姚察传所着汉书训纂三十卷说林十卷西聘玉玺建康丨丨等记各一卷悉穷该博并文集二十卷并行于世　徐晋卿春秋经传类对赋见一鼔下　和凝宫词丨丨五鼔祥烟敛日照仙人捧露盘】
　　三虡【元史礼乐志祀前一日宿县于庭中东方西方设十二镈钟各依辰位编钟处其左编磬处其右每辰丨丨谓之一肆】
　　三鼜【周礼大司乐凡军之夜丨丨皆鼓之守鼜亦如之注一夜丨击备守丨也　又掌固见三廵下】三【唐书骠传有云头琵琶一面饰虺皮四面有牙钉以云为首轸上有花象品字丨丨覆手皆饰虺皮刻捍拨为舞昆仑状而彩饰之　宋史乐志见一弦下元史礼乐志十六年太常用许政所举大乐令苗兰诣东平指授工人造琴十张一弦丨丨五弦七弦九弦各二　孟郊清虚真人诗逍遥丨丨际万流无暂停】三印【汉书杨仆传注见三组下　唐书党项传武宗以侍御史为使招定分丨丨以邠宁延属崔彦曾盐夏长泽属李鄠灵武麟胜属郑贺皆绯衣银鱼而功不克　宋史舆服志大中祥符五年七月帝览河西节度使知许州石普奏状用许州观察使印以问宰臣王旦对曰节度州有丨丨节度印随本使使缺则纳有司观察印则州长吏用之州印昼则付録事掌用暮则纳于长吏　李洞东州髙仆射诗丨丨锁开霜满地四门关定月当空】
　　三钮【晋书元帝纪大兴三年春正月慕容廆奉送玉玺丨丨　又慕容廆传于其营获皇帝玉玺丨丨遣长史裴嶷送于建邺宋史舆服志见二钮下】
　　三梁【后汉书舆服志进贤冠古缁布冠也文儒者之服也前髙七寸后髙三寸长八寸公侯丨丨中二千石以下至博士两梁自博士以下至小史私学弟子皆一梁宗室刘氏亦两梁冠示加服也　晋书舆服志三公及封郡公县公郡侯县侯乡亭侯则冠丨丨　宋书礼志皇太子金玺纽纁朱绶四采赤黄缥绀给五时朝服逺游冠亦有丨丨进贤冠佩瑜玉　云笈七籖思上部八景神童闭眼存脑神名觉元子字道都形长一寸一分着白锦之衣头戴丨丨宝冠　于伊躬进贤冠赋五梁丨丨表尊卑之序七寸八寸为前后之程　皮日休以纱巾寄鲁望诗周家新样替丨丨裹髪偏宜白面郎　又李贺竹诗见一节下　又李商隐孔雀诗此去丨丨逺今来万里携】
　　三准【宋史乐志见一晖下】
　　三筹【南史陈武帝纪公丨丨既画八阵斯张裁举灵鉟亦抽金仆】
　　三竿【齐书天文志永明五年十一月丁亥日出髙丨丨朱色赤黄日晕虹抱珥直背　岁华纪丽花非一种日上丨丨　庾信小园赋一寸二寸之鱼丨丨两竿之竹　吴莱海东洲磐陀石上观日赋光已通于一跃兮影奚于丨丨　刘禹锡竹枝词日出丨丨春雾消江头蜀客驻兰桡　苏轼过海得子由书诗见一叶下又题潭州徐氏春晖亭诗曈曈晓日上丨丨客向东风竞倚阑　又溪隂堂诗酒醒门外丨丨日卧看溪南】
　　【十亩隂　范浚岁暮喜晴诗风扫断云齐万弩日融残雪上丨丨　陆游病退诗美睡丨丨日安禅半篆香史肃河上诗堤外丨丨日河边八尺泥　冯延登元日隆安道中诗见一席下　张养浩登泰山诗万古齐州烟九防五更沧海日丨丨】
　　三局【宋史艺文志丨丨天关论一卷　又元史百官志宣徽院秩正三品掌供玉食尚食尚药尚醖丨丨皆焉】
　　三劒【列子吾有丨丨惟子所择　庄子臣有丨丨唯王所用请先言而后试王曰愿闻丨丨曰有天子劒有诸侯劒有庶人劒　越絶书楚王见丨丨精神大悦风胡子问之曰此丨丨何物所象其名为何风胡子对曰一曰龙渊二曰泰阿三曰工布　小学绀珠丨丨含光逐影宵练　又丨丨楚龙渊蜀汉文济南椎成　又丨丨飞景流采华铤】
　　三刀【晋书王濬传濬夜梦悬丨丨于卧屋梁上须防又益一刀濬惊觉意甚恶之主簿李毅再拜贺曰丨丨为州字又益一者明府其临益州乎及贼张杀益州刺史皇甫晏果迁濬为益州刺史　又慕容徳载记有謡曰大风蓬勃扬尘埃八井丨丨卒起来四海鼎沸中山颓惟有徳人据三台于是徳之羣臣议以慕容详僭号中山魏师盛于冀州未审宝之存亡因劝徳即尊号徳不从　王孝友丰水赋或廉问于两骖或通梦于丨丨　卢纶送从舅成都县丞广归蜀诗古郡丨丨夜春桥万里心　武元衡酬李尚书诗丨丨君入梦九折我回辀　杨巨源句见一箭下　柳宗元和周二十二丈酬柳州侍郎衡江夜泊得韶州书诗梦喜丨丨近书嫌五载违　元稹酬乐天早春闲游西湖诗见一苇下李徳裕题劒门诗想是丨丨梦森然在目前　姚合裴大夫见过诗解下佩刀无所惜新闻天子付丨丨李商隐街西池馆诗太守丨丨梦将军一箭歌　李洞西蜀与崔先生话东洛旧游诗王屋峭难名丨丨梦四更　李咸用赠友弟诗萤焰烧心雪眼劳未逢佳梦见丨丨　苏轼送吕昌朝知嘉州诗不羡丨丨梦蜀都聊将八咏寄东吴　栁贯送张明徳使君赴南恩州诗见一障下】
　　三防【唐书张俭传俭兄弟三人门皆立防时号丨丨张家　又崔琳传琳与弟太子詹事珪光禄卿瑶俱列棨防世号丨丨崔家　小学绀珠唐李岘峘峄门列丨丨　陆游放慵诗进愧门丨丨归无亩一钟】三刃【方言丨丨枝南楚宛郢谓之匽防其柄自关而西谓之柲或谓之殳】
　　三革【宋书乐志汉初建国家匡九州蛮荆震服五刃丨丨休安不忘备武乐修宴我賔师敬用御天永乐无忧　尸子武王已战之后丨丨不累五刃不砥　荀子反而定丨丨偃五兵　小学绀珠丨丨甲胄盾犀兕牛　又丨丨犀甲七属兕甲六属合甲五属】
　　三箭【唐书薛仁贵传见三矢下　宋史选举志见一箭下　金史选举志见一石下　苏轼次韵王晋卿奉诏押髙丽燕射诗见一苇下耶律楚材寄景贤诗见一言下】
