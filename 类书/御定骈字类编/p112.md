<!-- { "loadSidebar": true } -->
　　云随【杜甫人日诗见风振下　李商隐九成宫诗见风逐下　张乔送蜀客诗露带山花落丨丨野水流】云趋【素问丨丨府湿化乃敷　王廷扬登瀛洲赋天防开府四海丨丨】
　　云往【潘尼钓赋丨丨飇驰光飞电入　谢灵运佛影铭丨丨拂山风来过松】
　　云移【后汉书马融传山敦丨丨　唐书狄仁杰传授并州法曹叅军亲在河阳仁杰登太行山反顾见白云孤飞谓左右曰吾亲舍其下瞻怅乆之丨丨乃得去陈樵蔗庵赋负墙而立者雾涌丨丨讫不知其中之何似　任希古七夕诗露低珠佩丨丨荐锦衣　杜甫秋兴诗见日绕下　杜本寄题竹轩诗月进牕櫺影丨丨几席隂】
　　云转【马融广成颂风行丨丨匈礚隐訇】
　　云迤【沈一贯经筵赋前则柱后惠文象简而霜列后则阉尹阍寺银铛而丨丨】
　　云还【钱起朝元阁赋见天近下】
　　云退【韩琦观稼诗丨丨不留驱旱迹气清浑露已秋天】
　　云収【梁洽晴望长春宫赋丨丨野逈兮目极千里空净川长兮纎埃不起　姚合和裴令公逰南庄诗池满红莲湿丨丨绿野寛】
　　云罢【鲍照舞鹤赋忽星离而丨丨整神容而自持】
　　云彻【晋书文帝纪巴汉震叠江源丨丨　宋书武帝纪旗旝首涂则八表响震偏师先路则多垒丨丨淮南子戍卒陈胜兴于大泽攘臂袒右称为大楚而天下向应攻城畧地莫不降下天下为之麋沸螘动丨丨席卷方数千里　扬雄諌不受单于朝书丨丨席卷后无余菑　徐陵梁禅陈防文电扫番禺丨丨彭蠡】云回【回同宋书臧质传千乗雷动万轴丨丨　齐书髙帝纪宏谋霜照秘算丨丨　张协七命见风列下陆云赠顾骠骑诗见风从下】
　　云藏【刘禹锡懐妓诗见星桥下　郑谷蜀中诗雪下文君沽酒市丨丨李白读书山　刘因杂诗水绕千山合丨丨数畆荒】
　　云宿【陆游登紫翠楼诗残丨丨虚阁驯鹭下清池】
　　云栖【陆游醉题诗丨丨涧饮未为髙起舞行歌亦足豪】
　　云归【杨发太阳合朔不亏赋雾霁闲原丨丨幽洞　崔涂王逸人隐居诗石转生寒色丨丨带夕隂　欧阳修醉翁亭记若夫日出而林霏开丨丨而岩穴暝晦明变化者山间之朝暮也】
　　云隐【明一统志丨丨桥在广信府龙虎山前司空曙江行诗丨丨洲渚暗沙髙芦荻黄】
　　云觧【盐铁论见风合下】
　　云敛【谢庄月赋见天末下　令狐楚贺南郊表丨丨而紫燎髙达风清而萧芗逺闻　夏方庆景星见赋丨丨遥素天澄逺清　欧阳修秋声赋其色惨淡烟霏丨丨　张子容壁池望秋月诗漏移光渐洁丨丨色偏浮　许浑九日登樟亭驿楼诗潮回孤岛晚丨丨众山晴　李纲彭蠡诗烟収丨丨望不尽眼界始知天宇寛贯休宿赤松山观诗丨丨石泉飞险窦月明山防下枯藤】
　　云翳【王勃广州寳庄严寺碑仙楹驾雨若披丨丨之宫防槛临风似遏扶揺之路　呉筠竹赋上点点以丨丨下泠泠而凤吟　陆游又明日复作长句自规诗太空丨丨终当散吾道常如日正中】
　　云闭【常建湖中晚霁诗杳杳涯欲辨蒙蒙丨复丨】
　　云消【司马相如大人赋莅飒芔翕焱至电过兮焕然雾除霍然丨丨　郑渎吹笛楼赋见风悲下】云尽【崔曙山下晚晴诗丨丨山色暝萧条西北风　欧阳詹荆南夏夜水楼诗丨丨月如练水凉风似秋卢纶首秋夜即事诗紫陌夜深槐露滴碧空丨丨火星流　无可秋暮诗见风多下　袁桷送苏子宁诗丨】
　　【丨难寻雁春深未识花】
　　云出【陶潜归去来辞丨无心以丨岫鸟倦飞而知还陆游读王摩诘诗因用为韵诗竒丨丨深谷新月生疉嶂】
　　云没【韦应物鼋头山神女歌丨丨烟销不可期明堂翡翠无人得】
　　云驻【顾鼎臣躬耕帝籍赋旋廊虬结而蜿蜒青幄俨其丨丨　薛逢题上皇观诗见日回下】云骇【郭璞客傲龙徳时乗羣才丨丨】
　　云惊【陆游秋日登仙逰阁诗借问何来山丨丨却飞去】
　　云扰【呉志鲁肃传权见肃与语甚恱之众賔罢退肃亦辞出乃独引肃还合榻对饮因宻议曰今汉室倾危四方丨丨孤承父兄余业思有桓文之功君既顾何以佐之　宋书刘敬宣传是时四方丨丨朝廷微弱敬宣毎虑艰难未已髙祖既累破妖贼功名日盛故敬宣深相凭结情好甚隆　魏书李骞传既丨丨而海沸亦岳立而棊峙】
　　云鬭【赵子卿出师赋天动地应罗羽卫而煌煌风咆丨丨作笳鼓之殷殷】
　　云闹【陆游孤邨诗梅横篱落春初动丨丨川原雪尚悭】
　　云掩【元史归旸传将生其母杨氏梦朝日出东山上有防丨来丨之故名旸　杜甫遣意诗丨丨初月香传小树花】
　　云却【易林魃为菑虐风吹丨丨欲止不得反归其宅】
　　云争【陆龟防采药赋目斜波而水怯鬓疉叶而丨丨】
　　云偷【杜甫送蜀州柏二别驾将中丞命赴江陵起居卫尚书太夫人诗楚宫腊送荆门水白帝丨丨碧海春】
　　云沸【晋书潘尼传浮伪波腾曲辨丨丨】
　　云泄【水经注湳水又东流入于河水左合一水出善无县故城西南八十里其水西流歴于吕梁之山而为吕梁洪其岩层岫衍涧曲崖深巨石崇竦壁立千仞河流激荡涛涌波襄雷渀丨丨震天动地　梁肃盐池记或滀或汨以泙以漰状丨丨而雨骇或花明而雪凝】
　　云攒【水经注阳渠又东迳亳殷南其泽野负原夹郭多坟陇焉即陆士衡防王辅嗣处也机初入洛次河南之偃师时忽结隂望道左右民居者因往退宿见一少年姿神端逺与机言机服其能而无以酬折前致一辩文机题纬古今综核名实此少年不甚欣觧将晓去税驾逆旅妪曰君何宿而来自东数十里无邨落上有山阳王家墓机乃怪怅还睇昨路空野昏霾丨丨蔽日知所过者审王弼也】
　　云黕【贾餗祀上帝赋罗幄帟以丨丨骈罍爼以鳞次】
　　云截【白居易残暑招客诗丨丨山腰断风驱雨脚回陆游斋中间咏诗风号万物作涛声丨丨千峯似几平】
　　云谲【汉书扬雄传于是大夏丨丨波诡嶊嶉而成观注孟康曰言夏屋变巧乃为丨气水波相丨诡也文心雕龙夫情动而言形理发而文见盖沿隐以至显因内而符外者也然才有庸儁气有刚柔学有浅深习有雅郑并情性所铄陶染所凝是以区丨丨文苑波诡者矣】
　　云瘴【范成大除夜犹在桂林诗墨浓丨丨我犹在席上雪花君未归】
　　云蔽【无名氏观风台赋霜封原隰丨丨峰峦　古诗十九首浮丨丨白日逰子不顾返　李白登金陵凤凰台诗总为浮丨能丨日长安不见使人愁】
　　云郁【史记项羽纪索隐述賛丨丨沛父劒逰呉城　江淹谢光禄庄郊逰诗风散松架险丨丨石道深】云勃【紫防夫人诗丨丨写灵宫来适尘中嚣】
　　云覆【宋书礼志丨丨雨施八方来同　又乐志如丨之丨如雨之润声教所暨无思不顺　陆机七徴万宇丨丨千槛林错　髙闾至徳颂功均乾造丨丨雨润嵇康琴赋重巘増起偃蹇丨丨　傅咸神泉赋坛以文石树之栁杞宻叶丨丨重荫蔽沚　张华太康六年三月三日后园防诗朱幕丨丨列坐文茵】云冒【陆游丁未除夕前二日休暇感懐诗潮生水欲通南涧雪霁丨犹丨北山】
　　云压【元稹有鸟诗雷惊一时苏丨丨霜摧半年死韦庄岁晏诗雪埋江树短丨丨夜城低　曽巩诗丨丨楚山春后雪风吹襄水坐来寒】
　　云靡【扬雄长杨赋今朝廷纯仁遵道显义并包书林圣风丨丨英华沈浮洋溢八区普天所覆莫不沾濡】云除【道徳指归论政举化流如日之光祸乱消灭若丨之丨　隋炀帝劳杨素手诏雾廓丨丨氷消瓦觧】云剥【杨万里万安道中诗玉峰丨丨逗斜明花迳泥干得晚行】
　　云逐【张説奉勅撰道家诗见星流下杜甫秦州杂诗见月明下】
　　云逸【张説陆公神道碑楚邸封大罗丨丨虽沈疴未弥而佥望允归】
　　云断【宋之问渡呉江别王长史诗乡连江北树丨丨日南天　崔颢卢姬篇翠幌珠帘鬭丝管一弹一奏丨欲丨　杜甫题郑县亭子诗丨丨岳莲临大路天晴宫栁暗长春　戴叔伦留别道州李使君圻诗山回千骑隠丨丨两乡遥　桞宗元零陵春望诗见日晴下翁承賛奉使封王次宜春驿诗见月髙下　王铎和于兴宗登越王楼诗余江水碧丨丨雪山明】
　　云险【江淹报袁叔明书仆非有防车骠骑之畧交河丨丨之功幸以盗窃文史之末因循卜祝之间故俛首求衣敛睂寄食耳　李咸用陈正字山居诗见天衢下】
　　云矫【魏书李谐传师出楚而飚发斾陵江而丨丨】
　　云孤【张贲和袭羙寒夜见访诗丨丨鹤独且相亲仿效从它折角巾】
　　云孽【易林丨丨蒸起失其道理伤害年谷神君之精】
　　云迷【张九龄初发道中赠王司马诗林隔王公轝丨丨班氏庐　戴叔伦宿灵岩寺诗雨急山溪涨丨丨岭树低　张乔题元哲禅师影堂诗丨丨禅处石院掩写来真】
　　云愁【庾信周大都督长孙夫人罗氏墓志铭见风惨下张祜马嵬归诗丨丨鸟恨驿坡前孑孑龙旗指望贤】
　　云惨【孟迟宫人斜诗丨丨烟愁苑路斜路旁丘冢尽宫娃　欧阳修挽歌辞天愁嵩岭外丨丨洛川浔】云羞【杜甫柑园诗青丨丨叶宻白雪避花繁】
　　云昏【李白明堂赋逺而望之赫煌煌以辉辉忽天旋而丨丨廹而察之粲炳焕以照烂倐山讹而晷换欧阳修黄杨树子赋日薄丨丨烟飞露滴　李贺出城诗草暖丨丨万里春宫花拂靣送行人　李羣玉云安诗树暗荆王馆丨丨蜀客舟】
　　云暗【孟浩然途次望乡诗雪深迷郢路丨丨失阳台白居易南浦岁暮对酒诗腊后氷生覆湓水夜来丨丨失庐山　张祜邮亭残花诗丨丨山横日欲斜邮亭下马对残花　陆游小立诗江郊丨易丨旱岁雨终悭】
　　云黯【宋史乐志见天低下】
　　云罅【陆游传烽诗初疑丨丨星又似山际电又东岭诗丨丨漏斜日驾言东岭行】
　　云破【白居易池上早春即事招梦得诗丨丨山呈色氷融水放光　曹唐小游仙诗鹤不西飞龙不行露干丨丨洞箫清　灵一江行寄张舍人诗见月高下张维诗江心丨丨处遥见片帆孤　张先天仙子词沙上并禽池上瞑丨丨月来花弄影】
　　云拆【陆游幽居诗浪翻出长蛟丨丨浮天吴】
　　云裂【拾遗记始皇好神仙之事有宛渠之民乗螺舟而至曰臣国在咸池日没之所九万里俗多隂雾遇其晴日则天豁然丨丨耿若江汉】
　　云坠【应璩与曹昭伯牋空城寥廓所闻者悲风所见者鸟雀昔陈司空为邑宰所在幽闲独坐愁思幸赖逰蚁以娱其意以今况之知不虚矣损书及逺若从丨丨】
　　云倾【梁书武帝纪沿汉浮江电激风扫舟徒水覆地险丨丨】
　　云乱【枚乗七发纷纷翼翼波涌丨丨　嵇康琴赋闼尔奋逸风骇丨丨　孔平仲夜聚杨节之秘校廨厨诗丨丨海天低风吹马耳破】
　　云沴【江总为羣臣请陈武帝忏文百辟翘首搢绅并列愿尘劳与丨丨俱销亿兆与天地同泰】云祲【唐书李靖等传论世言靖精风角鸟占丨丨孤虚之术为善用兵是不然特以临机果料敌明根于忠智而已　昨梦录宣政间杨可试可弼兄弟读书通易数明风角鸟占丨丨孤虚之术】
　　云祟【陆游短歌行渉江采菱风败意登楼待月丨为丨】
　　云崩【皮日休钓侣诗严陵滩势似丨丨钓具归来放石层】
　　云絶【宋史乐志葭飞璇籥孕初阳丨丨清台荐景祥】
