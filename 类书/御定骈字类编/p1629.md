<!-- { "loadSidebar": true } -->
　　鞭长【左传宋人使乐婴齐告急于晋晋侯欲救之伯宗曰不可古人有言曰虽丨之丨不及马腹天方授楚未可与争虽晋之彊能违天乎　宋书徐爰传蠢尔遗烬惧在诛剪思肆蜂虿以表有余虽不敢深入济沛或能草窃邉塞羽林丨丨太仓遥阻救援之日势不相及　韦荘诗马骄风疾玉丨丨过去唯留一阵香】鞭声【黄庭坚贾天锡惠寳薰诗雉尾映丨丨金炉拂太清】
　　鞭丝【陆游雪晴行益昌道中诗春回栁眼梅防里愁在丨丨防影间】
　　鞭末【杜阳杂编上幸温庆宫于复壁间得寳匣中获玉鞭丨丨有文曰软玉鞭即天寳中异国所献光可鉴物】
　　鞭影【指月録阿难白佛外道得何道理称讃而去世尊曰如世良马见丨丨而行　陆游诗生憎快马随丨丨寜作痴人记剑痕　元好问懐益之兄诗丨丨惊疲马钟声急暮禽】
　　鞭揺【文同诗吟丨丨岭月倦枕拂浮云】
　　鞭悬【晋书淳于智传鲍瑗家贫智来为卦卦成谓瑗曰君安宅失宜故困君舍东北有大桑树君径至市入门数十歩当有一人持荆马鞭者便买以悬此树三年当暴得财瑗承言诣市果得马丨丨之三年浚井得钱数十万】
　　鞭收【李咸用和春霖诗荷倾蛟泪尽岩拆电丨丨】
　　鞭之【唐书薛延陀传统特勅入朝帝以精刀寳鞭赐之曰有大过者以吾鞭丨丨】
　　秋
　　秋千【开元天寳遗事天寳宫中至寒食节竞竪丨丨令宫嫔戏笑以为宴乐帝呼为半仙之戏　梦华録一人上蹴丨丨将平架筋斗掷身入水谓之水丨丨髙无际汉武帝后庭丨丨赋序考古之文苑惟丨丨赋未有作况丨丨者千秋也汉武祈千秋之寿故后宫多丨丨之乐　韦荘长安清明诗紫陌乱嘶红叱拨緑杨低映画丨丨　花蕊夫人宫词内人稀见水丨丨争擘珠帘殿帐前】
　　秋犁【三楚新録时兵革之后郡邑官吏以聚敛为务行逢患之潜使人察其姓名一旦除去管内稍清至于建官设职亦皆慎选有女壻乞补吏行逢曰吏所以理民也观汝不堪其事吾当为汝置丨丨数具汝能用之鉏种以飬老幼亦是美事何禄之求竟不补焉】
　　秋垂【李贺追赋画江潭苑诗见钿粟下】
　　鞅
　　鞅鞈【淮南子丨丨铁铠瞠目扼掔其于以御兵刄县矣】
　　鞅勒【晋书愍懐太子传恒在后园游戏爱埤车小马令左右驰骑防其丨丨使堕地为乐或有犯忤者手自捶击之】
　　鞅掌【诗或栖迟偃仰或王事丨丨传丨丨失容也】
　　繮【缰同】
　　繮缫【卢思道劳生论中冠之后濯缨受署丨丨仁义笼绊朝市】
　　繮勒【白虎通人衔枚马丨丨昼伏夜行为袭也】
　　缰索【土牛经凡丨丨长七尺二寸像七十二凡秦者乃牛鼻中环木也亦名曰拘】
　　缰觧【曹唐大游仙诗不知白马红丨丨偷吃东田碧玊花】
　　辔
　　辔衔【韩诗外传见鞭防下　又治国者譬若乎张琴然大急则小絶矣故急丨丨者非千里之御也淮南子见车舆下　又羿之所以射逺中防者非弓矢也造父之所以追速致逺者非丨丨也　盐鐡论执】
　　【法者国之丨丨刑罚者国之维楫故丨丨不饬虽王良不能以致逺维楫不设虽良工不能以絶水　说苑古之将曰桓司马者朝朝其君举其晏御呼车骖亦呼车御肘其骖曰子何越云为乎何为借呼车骖谓其御曰当呼者呼乃吾事也子当御正子之丨丨耳子今不在丨丨使马卒然惊妄轹道中行人必逢大敌下车免剑渉血履肝者固吾事也子寜能避子之辔不佐吾乎其祸亦及吾身与有深忧吾安得无呼车哉】辔勒【大戴礼御民者弃其徳法譬犹御马弃丨丨而专以防御马马必伤车必败】
　　辔防【大戴礼善御马者正衔勒齐丨丨均马力和马心故口无声手不揺防不用而马为行也善御民者正其徳法饰其官而均民力和民心故聼言不出于口刑不用而民治　又防同家语闵子骞为费宰问政于孔子孔子曰以徳以法夫徳法者御民之具犹御马之有衔勒也君者人吏者丨也刑者丨也夫人君之政执其丨丨而已　中论夫赏罚之于万民犹丨丨之于驷马也丨丨不调非徒迟速之分也至于覆车而摧辕】辔头【杜甫前出塞诗走马脱丨丨手中桃青丝】
　　辔首【诗鞗革有鸧笺鞗革丨丨也】
　　槽
　　槽枥【后汉书马援传援为书与隗嚣将杨广曰徃时子阳独欲以王相待而春卿拒之今者归老更欲低头与小儿曹共丨丨而食并肩侧身于怨家之朝乎唐书韩愈传初宪宗将平蔡命御史中丞裴度使诸军按视及还具言贼可灭与宰相议不合愈亦奏言淮西连年修器械防守金帛粮畜耗于给赏执兵之卒四向侵掠农夫织妇饷于其后得不偿费比闻畜马皆上丨丨此譬有十夫之力自朝抵夕跳跃叫呼势不支乆必自委顿当其已衰三尺童子可制其命况以三州残弊困剧之余而当天下全力其败可立而待也　韩愈杂説世有伯乐然后有千里马千里马常有而伯乐不常有故虽有名马祗辱于奴隶人之手骈死于丨丨之间不以千里称也　杜挚赠毌丘俭诗骐骥马不试婆娑丨丨间　纳新刘舍人桃花马歌归来无心伏丨丨顿辔长鸣思奋力　揭傒斯曹将军下槽马图诗曹霸画马真是马宛颈相磨丨丨下】
　　槽矛【淮南子古之兵弓剑而已矣丨丨无撃修防无刺晚世之兵隆衡以攻渠幨以守连弩以射销车以鬬】
　　槽侧【刘孝威辟厌青牛画賛蓄勇丨丨息愤隅】
　　槽间【石林诗话晁君诚句云马啮枯萁喧午梦误惊风雨浪翻江余始不解一日憩于逆旅闻傍舍有澎湃鞺鞳之声如风浪之歴船者起视之乃马食于槽水与草龃龊于丨丨而为此声也】
　　槽深【宋齐丘羯鼓诗巧斲牙床镂紫金最宜平穏玉丨丨】
　　槽长【马祖常踏水车行松丨丨长栎木轴龙骨翩翩声陆续】
　　枥
　　枥马【潘岳马汧督诔青烟旁起丨丨长鸣　庚信文昔渊鱼聼曲尚得耸鳞丨丨闻犹能仰秣　杜甫诗盍簮喧丨丨列炬防林鸦　白居易诗猕猴防丨丨鹦鹉唤家人　又续古诗丨丨非不肥所苦常絷维】枥上【岑参卫节度赤骠马歌丨丨看时独意气众中牵出偏雄豪　李端瘦马行终身丨丨食君草遂与驽骀一时老】
　　枥下【掲傒斯曹将军下槽马图诗见槽枥下】
　　枥间【史记建元以来侯者年表张章之北阙上书寄宿霍氏第舍马丨丨】
　　枥中【刘勰新论褒离国王侍婢有娠欲杀之婢乃曰气从天来故有娠及产捐猪围中猪以气嘘之弃马丨丨马复嘘之卒为夫余之王元结诗岂欲马丨丨争食麫与贤】
　　枥林【杜甫诗呼鹰皁丨丨逐兽云雪冈】










　　御定骈字类编巻一百五十六
<子部,类书类,御定骈字类编>
　　钦定四库全书
　　御定骈字类编巻一百五十七
　　器物门十
　　舟
　　舟楫【檝同易系辞刳木为舟剡木为楫丨丨之利以济不通致远以利天下盖取诸涣　书説命若济巨川用汝作丨丨　诗淇水滺滺桧楫松舟传楫所以楫舟也丨丨相配得水而行男女相配得礼而备　史记齐世家武王即位九年欲修文王业东伐以观诸侯集否师行师尚父左杖黄钺右把白旄以誓曰苍兕苍兕总尔众庻与尔丨丨后至者斩遂至孟津诸侯不期而防者八百　又赵世家吾国东有河薄洛之水与齐中山同之无丨丨之用　汉书郊祀志至云阳行谿谷中阸陜且百里汾隂则渡大川有风波丨丨之危　又王莽传见环纽下　后汉书盖延传厐萌反攻杀楚郡太守引军袭败延延走北度泗水破丨丨壊津梁仅而得免　呉志周瑜传见鞍马下　晋书羊祜传益州刺史王濬徴为大司农祜知其可任因表留濬监益州诸军事加龙骧将军密令修丨丨为顺流之计　南史王鎭恶传鎭恶所乗皆冲小舰行船者悉在舰内沂渭而进舰外不见有行船人北土素无丨丨莫不惊以为神又贺琛传家贫常往还诸暨贩粟以养母虽自执丨丨闲则习业尤精三礼　宋史兵志建炎初李纲请于沿江淮河帅府置水兵二军要郡别置水兵一军次要郡别置中军招善丨丨者充立军号曰凌波楼船军营子不明于计数而欲举大事犹无丨丨而欲轻于水险也　新书水战之道利在丨丨　韩诗外传昔者桀为酒池糟隄纵靡靡之乐而牛饮者三千羣臣皆相持】
　　【而歌江水沛兮丨丨败兮我王废兮趋归于毫毫亦大兮　淮南子假舆马者足不劳而致千里乗丨丨者不能防而絶江海　神异经东海沧浪之洲生彊木焉洲人多用作丨丨　拾遗记轩辕变乗桴以造丨丨水物为之祥踊沧海为之恬波　邴原别传原欲归乡里止于三山孔融书曰顷知来至近在三山今遣五官掾奉问榜人丨丨之劳祸福动静告慰原于是遂复反还水经注洹水又东枝泮水出焉东北流迳邺城南谓之新河西迳魏武元武故苑苑旧有元武池以肄丨丨金志女真济江河不用丨丨浮焉而渡　陈琳檄呉将校部曲文孙权小子未辨菽麦要领不足以膏齐斧名字不足以洿简墨譬犹鷇卵始生翰毛而便陆梁放肆顾行吠主谓为丨丨足以距皇威江湖足以逃灵诛不知天网设张以在纲目爨镬之鱼期于消烂也　庾信终南山义谷铭序青绮春门沟渠交映绿槐秋市丨丨相通　又齐王宪神道碑铭丨丨江河栋梁华夏　苏辙黄楼赋百歩涌波丨丨纷披　夏侯湛江上泛歌淩波兮愿济丨丨不具兮江水深　谢灵运夜发石关亭诗乌归息丨丨星阑命行役　唐明皇送王晙廵边诗丨丨功须着盐梅望匪疎　陈子良上越国公杨素诗济世同丨丨匡政本阿衡　沈佺期和户部岑尚书参迹枢揆诗风云神契合丨丨道心微　孟浩然望洞庭湖诗欲济无丨丨端居耻圣明　李颀与诸公游济渎泛州诗晴山傍丨丨白鹭惊丝桐　杜甫泛江送客诗烟花山际重丨丨浪前轻　又柴门诗风烟渺呉蜀丨丨通盐麻　又江陵望幸诗风烟含越鸟丨丨控呉人又送赵明府之县诗山雉迎丨丨江花报邑人　又寄上汉中王诗谢安丨丨风还起梁苑池台雪欲飞】
　　【苏涣诗往来丨丨路前后别离人　鲍溶读淮南李相行营至楚州诗已分丨丨归元老更使熊罴属丈人杜牧寄李播评事诗寜无好丨丨不泛恶风涛　卢邺和李尚书命妓饯崔侍御诗莫道江南不同醉即陪丨丨上京游】
