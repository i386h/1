<!-- { "loadSidebar": true } -->
　　龙灶【水经注汉水又东迳千渡而至虾蟇岭歴汉阳潕口而届于彭谿丨丨矣并溪涧滩碛之名也】龙洲【南史徐世谱西魏攻荆门世谱镇马头岸据有丨丨　水经注江陵县下有丨丨洲东有宠洲二渊之间世擅多鱼　李贺感讽诗合浦无明珠丨丨无木奴　叶适送巩仲同诗天催鹡鸰玉楼去漱流不并丨丨旁】
　　龙沼【南昌府志青丨丨在武宁县东三里甞有青龙出此因名上有二足迹相昔有仙人至此观神龙出入故又名仙人沼　皎然诗云归丨丨暗木落雁门秋】
　　龙陂【水经注沔水出纪南城西南注于丨丨陂古天井水也龙见于其中故曰丨丨　明一统志丨丨在安福县东南百余里吴主孙皓伐木造宫室顺流而下至丨丨】
　　龙掘【海南记昔丨丨浦口有一老母养龙龙取鱼以给母母断鱼误斫龙尾人谓之丨丨桓帝迎母至浦口龙輙引舫还】
　　龙池【九州要览董父好龙舜遣豢龙于陶邱故其地有丨丨　唐防要开元二年诏令祠丨丨十六年诏置坛及祠堂每仲春将祭则奏之　后山诗话见虫虱下　左思蜀都赋丨丨瀑濆其隈漏江伏流溃其阿注丨丨在朱隄南十里地周四十七里　沈佺期丨丨篇丨丨跃龙龙已飞龙徳先天天不违按明皇为诸王时故宅在隆庆坊宅有井井溢成池中宗时数有云龙之祥后引龙首堰水注池中池面遂广即丨丨也　李白感时留别从兄徐王延年从弟延陵诗冠劒朝鳯阙楼船待丨丨　鲍防忆长安词瑞气遥迎鳯辇日光先暖丨丨　刘禹锡杨柳枝词鳯阙轻遮翡翠帏丨丨遥望麴尘丝　又施肩吾题丨丨山人诗主人家在丨丨侧水中有鱼不敢食终朝采药供仙厨却笑桃花少顔色】
　　龙滩【名胜志九龙潭即丨溪之丨也滩有九长龙为最险　张籍送汀州源使君诗为郡暂辞防鳯阙全家逺避九丨丨】
　　龙湍【孙逖有丨丨诗】
　　龙泷【许浑留别赵端公诗海门征櫂赴丨丨暂寄华筵倒玉釭】
　　龙余【山海经蛊尾之山丨丨之水出焉东南流注于洛　水经见鹿蹄下】
　　龙坑【薛能送浙东王大夫诗香奁扃鳯诏朱篆进丨丨】
　　龙窟【南史梁元帝纪城濠中龙腾出焕烂五色竦跃入云六七小龙相随飞去羣鱼腾跃坠死于陆道丨处为丨若数百斛圌　梁简文帝菩提树颂啓见鹫山下　韩愈月蚀诗月蚀汝不知安用为丨丨天河】龙窠【录异记荆州当阳县倚山为廨内有刘文龙井极深井中有丨丨傍入不知几许欲霁及将雨徃徃云气自井出光化中有道士称自商山来入井取丨丨及草药而去】
　　龙窝【夷坚志吴兴郑伯膺监楚州盐塲曹局与海絶近甞观龙挂或为黄金或为青或白或赤或黒蜿蜒夭矫随云升降但不觌其头角土人云最畏丨丨每出则必有涨潦大为盐卤之害一旦忽见之乃平地出一巨窟傍穿深窍盖龙出入处也塲众徃视无复踪迹满穴皆鼈螺蚌殻或于蚌内作观音像姿相端严珠琲璎珞杨枝净瓶无不具备】
　　龙巢【皮日休投龙潭诗涎水瀑丨丨腥风卷蛟室】
　　龙道【北史崔挺传挺为光州刺史旧掖城西北数里有斧山峰岭髙峻北临沧海南望岱岳挺于顶上欲营观宇故老曰此岭上秋夏之际甞有暴雨相传云是丨丨恐此观不可久立挺曰人龙相去何逺之有虬龙儵忽岂一路乎遂营之　李庾西都赋丨丨防廻鳯门五开】
　　龙涂【张融海赋起丨丨于灵歩翔螭道之神飞】
　　龙沸【丹阳记句容县东三十里有龙冈冈顶有丨丨潭闻人声水便沸动】
　　龙界【崔湜登总持寺阁诗宿雨清丨丨晨晖满鳯城】
　　龙谼【虞集诗飞瀑洗丨丨】
　　龙隅【易林丨丨求泉置云景从】
　　龙塞【江淹为萧骠骑谢甲仗入殿表官骑辰居羽林天部瞰城丨丨言伏鬼方　孙逖观永乐公主入蕃诗美人天上落丨丨始应春　杜牧贵游诗斧钺奋威丨丨北池台新赐鳯城西】
　　龙塲【拾遗记方丈之山一名峦雉东方丨丨地方千里玉瑶为林云色皆紫】
　　龙鄕【唐会要丨丨委贡马服来仪　地理直音晋始兴郡丨丨平原并今肇庆府徳庆州南　谢庄宣贵妃诔律谷罢暖丨丨辍晓　梁简文帝大法颂文同海截化普丨丨　徐陵东阳防林寺傅大士碑见象驾下乔知之从军行鸳绮裁易成丨丨信难见】
　　龙桥【蜀太后徐氏元都观诗步黏苔藓丨丨滑日闭烟萝鸟径迷】
　　龙堰【水经注语林曰陈协数进阮歩兵酒后晋文王欲修九丨丨阮举协文王用之掘地得古承水铜龙六枚堰遂成】
　　龙州【隋书地理志平武郡西魏置丨丨　地理直音梁丨丨今柳州府唐丨丨今龙安州宋丨丨今龙安县元丨丨今江油县　山堂肆考宋赵众为四川丨丨签刺作吏隐堂】
　　龙坰【杨炯百泉令碑铭山连雁塞野接丨丨】
　　龙城【汉书李陵引兵东南循故丨丨道行四五日抵大泽葭苇中　又匈奴五月大防丨丨祭其先天地鬼神　唐书地理志柳州丨丨郡本昆州武德四年置　又哥舒翰为陇右节度副大使筑城于龙驹有白龙见因号应丨丨　元史杨文安文安军于巴渠万安寨主卢植降遂筑丨丨以据夔达要路　王隐晋书凉州城有卧龙形故曰卧丨丨　齐地记平昌城有井与荆水通有神龙出入焉故名丨丨　地理直音隋丨丨今彭泽县　骆賔王咏秋云诗盖隂连鳯阙阵影翼丨丨　卢照邻战城南辞笳喧鴈门北阵翼丨丨南　张籍妾薄命词君爱丨丨征战功妾愿青楼歌乐同】
　　龙游【唐书地理志嘉州犍为郡有丨丨县　宋史地理志衢州有丨丨县注唐龙丘县宣和改为盈川绍兴复改　又宗泽调衢州丨丨令民未知学泽为建庠序设师儒讲论经术风俗一变　地理直音隋丨丨今嘉定州夹江县　易林丨丨鳯舞歳乐民喜　李端题云际寺诗园中鹿过椒枝动潭底丨丨水沫开】龙舒【地理直音汉丨丨今舒城县皮日休茶鼎诗丨丨有良匠铸此佳様成】
　　龙支【唐书地理志陇右道丨丨县土贡牸牛犀角　路史唐文皇时丨丨来贡天马堕地无毛鳞生于肉目若黄金项若鸡延股里旋毛光成日月在处有鲜云周覆之是真麟也】
　　龙涸【晋书慕容廆载记廆奸凶假鳯图而窃号浑嗣忠谨距丨丨而归诚　沙州记丨丨北四十里有白马关关甚险峻使千人固守虽万夫不能前　地理直音北周丨丨郡今松潘指挥司】
　　龙兴【唐书地理志证圣元年分郏城鲁山置武兴县神龙元年改为中兴县其年又改为丨丨　地理直音元丨丨路今南昌府　杨万里澹庵坐上观显上人分茶诗蒸水老人弄泉手丨丨元春新玉爪　又王褒圣主得贤臣颂虎啸而谷风冽丨丨而致云气　又班固西都赋周以丨丨秦以虎视　薛稷仪坤庙乐章尧坛鳯下汉室丨丨　又张衡西京赋麒麟朱雀丨丨含章注皆殿名】
　　龙交【唐书地理志鄜州洛交郡有府曰丨丨】
　　龙平【唐书地理志富州开江郡丨丨县武徳四年置】
　　龙安【地理直音南齐丨丨郡今太湖县　指月录兜率从悦禅师元祐六年冬浴讫集众说偈曰四十有八圣凡尽杀不是英雄丨丨路滑奄然而化】
　　龙阳【战国防魏王与丨丨君共船而钓　晋书地理志武陵郡统丨丨县　宋书王镇恶传髙祖受命追封丨丨县侯　地理直音汉武陵郡索县今丨丨县元丨丨州今县　襄阳记李衡于武陵丨丨洲上作宅种橘千树临死勅儿曰吾州里有千头木奴嵗上一匹绢亦当足用耳　抱朴子丨丨宋朝犹土偶之冠夜光籍孺邓董犹锦纨之裹尘埃也】
　　龙成【地理直音隋丨丨郡今柳州府】
　　龙沮【齐书垣崇祖泰豫元年行徐州事徙戍丨丨在朐山南　唐书李听破沐阳絶丨丨堰遂取海州】
　　龙鸠【宋史黄畴若传畴若知成都府防嘉定阙守蛮窥利店无备遂入寇畴若选西军欲住防拓牒转运司折支不报蛮再犯丨丨堡转运司始颇从所请】
　　龙编【汉书地理志交趾郡丨丨县　交州记丨丨县西带江有仙山数百里有三湖有注沅二水　沈佺期有渡安海入丨丨诗　陆防寄南海二同年诗城连虎踞山图丽路入丨丨海舶遥】
　　龙标【唐书地理志叙州潭阳郡本巫州贞观八年以辰州之丨丨县置　地理直音梁丨丨今黟阳县李白寄王昌龄诗杨花落尽子规啼闻道丨丨过五溪】
　　龙谯【水经注获水又迳丨丨国】
　　龙息【唐书地理志庆州顺化郡中都督府有府八曰丨丨交水同川永清蟠交永业乐蟠永安】龙勒【地理志丨丨县有阳关玉门关　地理直音汉丨丨今肃州卫西　又周礼春官巾车革路丨丨条缨五就建太白以即戎以圭四衞注龙駹也以白黒饰韦杂色为勒】
　　龙脱【史记郦商传燕王臧□反郦商以将军从击荼战丨丨先登陷阵注丨丨地名在燕赵界】龙苏【隋书地理志合浦郡丨丨旧置丨丨郡平陈郡废大业初又并大廉县入】
　　龙兑【史记赵世家赵与燕易土以丨丨汾门临乐与燕燕以葛武阳平舒与赵注龙山有四麓各有一穴大如车轮春风出东秋风出西夏风出南冬风出北不相夺伦盖谓丨丨也】
　　龙透【闻见后录犍为资官二县接境地名丨丨向氏佃民耕田忽声出地中耕牛惊走得铜劒长二尺余民持归挂牛阑上入夜劒有光防牛尽惊移之舍中光益甚民惧掷于戸外飞去】
　　龙桑【水经注洮水又东迳甘枳亭歴望曲在西南去丨丨三百里】
　　龙黎【晋书张重华使张宗悠率歩骑万五千配擢伐苻健健遣苻硕御之战于丨丨擢等大败单骑而还】
　　龙亢【史记建元以来侯者表丨丨以校尉樛世乐击南越死事子侯　后汉书郡国志沛国城丨丨　地理直音汉梁国丨丨今归德府西又临淮国丨丨今懐逺县西北】
　　龙凑【后汉书袁绍瓒遣兵至丨丨挑战绍复击败之】
　　龙刚【晋书地理志桂林郡统县丨丨】
　　龙定【齐书州郡志桂林郡有丨丨县　明一统志丨丨山在维摩州东南二百二十里五峰屹然髙耸】龙朔【殷尧藩送景元上人诗地横丨丨连沙暝山入乌桓碧树重　又丨丨唐髙宗年号】
　　龙荒【汉书叙丨丨幕朔莫不来庭　唐书突厥定襄城其地南大河北白道畜牧广衍丨丨之最壤故突厥争利之　李徳裕朝贡图序丨丨君长黠戞斯遣使上表献良马二匹　袁朗饮马长城窟诗鸟庭已向内丨丨更凿空】
　　龙庭【唐书唐俭俭与髙祖善髙祖甞召访之俭曰公日角丨丨系天下望久矣　班固燕然山铭蹑冒顿之区落焚老上之丨丨　唐太宗执契静三边诗书絶丨丨羽烽休鳯穴戍　李白古诗昔别鴈门关今戍丨丨前　王维送赵都督赴代州得青字诗忘身辞鳯阙报国取丨丨　司空图南北史诗雨淋麟阁名臣画雪卧丨丨猛将碑】
　　龙漠【宋书武帝纪拓土三千申威丨丨　晋书桓温永结根于南垂废神州于丨丨　袁晖奉和圣制送张尚书廵边诗羽书雄北地丨丨寝南垓】
　　龙夏【管子丨丨之地布黄金九千以币赀金巨家以金小家以币】
　　龙蕃【宋史蛮夷宋初以来有丨丨方蕃张蕃石蕃罗蕃常有职贡】
　　龙邑【左传成公二年齐侯伐我北鄙三日取龙注丨鲁丨在泰山博县西南】
　　龙里【西域志波斯匿王都城东百里大海边有大墖云龙树菩萨入大海化龙有丨丨以此宝墖奉献龙树龙树受已将施此国地造装饰严好】
