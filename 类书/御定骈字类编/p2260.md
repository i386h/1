<!-- { "loadSidebar": true } -->
　　嘉禾【史记鲁周公世家唐叔得禾异母同颖献之成王成王命唐叔以餽周公于东土作餽禾周公既受命禾嘉天子命作丨丨　晋书乐志丨丨生穗盈箱降繁祉祚圣王　又南史宋孝武帝纪芳香琴堂东西有双橘连理景阳楼上层西南梁栱间有紫气清暑殿西甍鸱尾中央生丨丨一枝五茎改景阳楼为庆云楼清暑殿为丨丨殿芳香琴堂为连理堂　又宋史地理志嘉兴府本秀州军事政和七年赐郡名曰丨丨庆元元年以孝宗所生之地升府】
　　嘉粟【宋书符瑞志明帝元嘉二十三年醴湖屯生丨丨一茎九穂屯主王世宗以闻】
　　嘉黍【宋书符瑞志明帝元嘉二十五年六月壬子丨丨生借田借田令禇熈伯以献】
　　嘉麦【宋书符瑞志晋武帝太康十年六月丨丨生扶风郡一茎四穗是嵗收三倍】
　　嘉麰【高庭瑞麦赋冠异气于缭垣吐丨丨于寒薮】
　　嘉谷【书稷降播种农殖丨丨　国语玉足以庇荫丨丨使无水旱之灾则宝之　汉书宣帝纪神爵元年三月诏曰乃元康四年丨丨元稷降于郡国　曹植魏徳论讴和气致祥时雨渗漉野草萌芽变化丨丨】嘉穗【王棨多稼如云赋几多丨丨髙低稍类于垂天无限芳田逺近有同于抱石　亦作穟陶潜酬刘柴桑诗新葵郁北牖丨丨眷南畴】
　　嘉蔬【礼记稻曰丨丨　郭璞江赋播匪蓺之芒种挺自然之丨丨　傅亮喜雨赋洒丰浸于中畴覃余润于丨丨】
　　嘉种【诗诞降丨丨维秬维秠维穈维芑　曹植喜雨诗丨丨盈膏壤登秋毕有成】
　　嘉菽【张华豆羮赋乃有孟秋丨丨垂枝挺防是刈是获充箪盈箧】
　　嘉颖【宋书符瑞志文驺俨迹丨丨擢苗灼灼缟羽从化驯朝　左思魏都赋丨丨合穗以防防醴泉涌流而浩浩】
　　嘉树【左传晋侯使韩宣子来聘既享宴于季氏有丨丨焉宣子誉之武子曰宿敢不封殖此树以无忘角弓　后汉书马融传其植物则元林包竹藩陵蔽京珍林丨丨建木丛生　江总咏李诗丨丨春风早春风花落新　又吕氏春秋余瞀之南南极之崖有菜其名曰丨丨】
　　嘉木【郭璞梧桐赞桐实丨丨鳯凰所栖　潘岳河阳庭前安石榴赋实有丨丨曰安石榴】
　　嘉林【史记龟策传有神龟在江南丨丨中丨丨者兽无虎狼鸟无鸱枭草无毒螫野火不及斧斤不至是为丨丨】
　　嘉緑【孟郊立徳新居诗令畦生气色丨丨新霏微】
　　嘉桐【夏侯湛愍桐赋有南国之陋寝植丨丨乎前庭】
　　嘉荣【山海经半石之山其上有草焉生而秀其高丈余赤叶赤华华而不实其名曰丨丨服之者不霆又刘禹锡与歌者米丨丨诗唱得凉州意外声旧人惟数米丨丨】
　　嘉花【宋史地理志延福宫丨丨名木类聚区别】
　　嘉卉【诗山有丨丨侯栗侯梅　张衡西京赋丨丨灌丛蔚若邓林　陈有章幽兰赋翘翘丨丨独成国香】嘉夜【汉书礼乐志侠丨丨茝兰芳注如淳曰丨丨芳草也】
　　嘉葩【桞宗元永州新堂记茂树恶木丨丨毒卉乱杂而争植】
　　嘉莲【宋书符瑞志太始五年丨丨生湖孰南台侍御史竺曾度以闻　梁书武帝纪天监十年五月乙酉丨丨一茎三花生乐游苑】
　　嘉竹【傅休奕笔赋丨丨翠色彤管含丹】
　　嘉枝【陈后主枣赋丹心美实绛质丨丨】
　　嘉实【谢偃髙松赋流膏可咀丨丨可荐　孟郊赠黔府王中丞楚诗丨丨缀绿蔓凉湍泻清声】嘉橘【宋书符瑞志晋成帝咸和六年征西将军庾亮献丨丨一蒂十二实　李徳裕瑞橘赋灵卉毕植而丨丨在焉　陈陶圣帝击壤歌终随丨丨赋霄汉谒羲皇】
　　嘉柰【宋书符瑞志晋武帝太始二年六月壬申丨丨一蒂十实生酒泉】
　　嘉果【山海经不周之山爰有丨丨其实如桃其叶如枣黄华而赤柎食之不劳　傅咸黏蝉赋有丨丨之珍树蔚覆于我庭】
　　嘉瓠【宋书符瑞志晋武帝太康元年十二月戊子丨丨生宁州宁州刺史费统以闻　范梈种瓠诗丨丨我所爱孤髙更可人】
　　嘉【宋书符瑞志汉章帝元和中丨丨生郡国桓帝建和二年河东有丨丨两体共蒂晋武帝太康三年丨丨异体同蒂生河南洛阳辅国大将军王濬园】
　　嘉草【周礼庶氏掌除毒蛊以攻説禬之丨丨攻之注丨丨药物　易林喁喁丨丨思降甘雨　栁宗元种白蘘荷诗庶氏有丨丨攻禬事久民】
　　嘉荐【仪礼士冠礼甘醴惟厚丨丨令芳　又士虞礼丨丨普淖注丨丨菹醯也普淖黍稷也　汉书礼乐志丨丨芳矣告灵享矣】
　　嘉俎【宋书乐志酾酒具登丨丨咸荐飨洽诚陈礼周乐徧】
　　嘉羞【吴志孙登传笃养神光丨丨珍膳　隋书音乐志丨丨入溃犹化谧沃土名滋帝台实　韩愈潮州祭神文清酌丨丨侑以音声以谢神贶】
　　嘉殽【诗彼有旨酒又有丨丨　殽同肴礼记虽有丨丨弗食不知其旨也】
　　嘉菜【仪礼士昏礼某氏来妇敢奠丨丨于皇舅某子】
　　嘉味【申鉴酸咸甘苦不同丨丨以济谓之和羮　傅休奕赋丨丨溢口鲜类寡俦】
　　嘉尝【谢瞻张子房诗銮旍歴頽寝饰像荐丨丨】
　　嘉宴【水经注賔享丨丨是豆是觞　骆賔王初秋登王司马楼宴得同字诗展骥端居暇登龙丨丨同】嘉觞【汉书礼乐志淡容与献丨丨】
　　嘉祀【汉书儿寛传陛下合指天地祖立明堂辟雍宗祀泰乙六律五声幽赞圣意神乐四合各有方象防丞丨丨为万世则】
　　嘉粮【易林吾有黍稷委积外运致吾藏富于丨丨】
　　嘉膳【中论大乐之成非取乎一音丨丨之和非取乎一味圣人之德非取乎一道】
　　嘉豢【晋书乐志飨丨丨歆德馨又丨丨孔时供兹享祀】
　　嘉玉【礼记玉曰丨丨　后汉书明帝纪汴渠成诏曰河汴分流复其旧迹陶丘之北渐就壤坟故荐丨丨絜牲以礼河神】
　　嘉璧【宋濂燕书宋有白防子旂耕于渠蒢之野得石圆而晳肉且倍好上有蒲谷文献于周王曰臣渠蒢之贱夫挈耒耜以耕获丨丨焉敢献诸下执事王受璧荐诸玉尹玉尹曰嘻是珉也却还之】
　　嘉乐【诗丨丨君子　又音岳左传牺象不出门丨丨不野合　晋书乐志光天之命上帝是皇丨丨殷荐灵祚景祥】
　　嘉虞【汉书礼乐志神丨丨申贰觞福滂洋迈延长注师古曰虞乐也】
　　嘉至【汉书礼乐志髙祖时叔孙通因秦乐人制宗庙乐大祝迎神于庙门奏丨丨犹古降神之乐也注李奇曰丨善也善神之丨也】
　　嘉韶【隋书音乐志帝饮福酒奏丨丨就望燎奏报韶】
　　嘉胙【隋书音乐志皇帝入壝门奏永至饮福酒奏丨丨】
　　嘉安【宋史乐志建隆元年二月改乐章十二顺为十二安盖取治世之音安以乐之义祭天为髙安祭地为静安宗庙为理安天地宗庙登歌为丨丨】
　　嘉爵【仪礼士冠礼乃申尔服礼仪有序祭此丨丨承天之祜】
　　嘉笾【汉书礼乐志丨丨列陈庶几宴享】
　　嘉飨【宋书乐志神祗丨丨祖考是皇克昌厥后保祚无疆】
　　嘉栗【左传奉酒醴以告曰丨丨旨酒谓其上下皆有嘉德而无违心也　晋书潘岳传黍稷馨香旨酒丨丨　崔立之南至郊坛有司书云物赋大吕云门既六变而斯阅丨丨旨酒感百神而具欢】
　　嘉稻【朱子诗丨丨卷平畴】
　　嘉醖【元史百官志丨丨局秩五品】
　　嘉酿【范成大次韵子永雪夜见赠诗想得村田来岁好瓦盆丨丨灌愁城】
　　嘉燕【宋书乐志元首纳嘉礼万邦同欢愿休哉君臣丨丨】
　　嘉牲【史记封禅书公卿言皇帝始郊见太一云阳有司奉瑄玉丨丨荐飨是夜有美光及昼黄气上属天傅休奕天地郊明堂歌丨丨匪歆德馨惟飨】
　　嘉鲜【沈约需雅曲碧鳞朱尾献丨丨红毛绿翼坠轻翾】
　　嘉禽【魏文帝善哉行大酋奉甘醪狩人献丨丨】
　　嘉鸣【吴志吾粲传粲迁防稽太守召处士谢谭为功曹谭以疾不诣粲教曰夫应龙以屈伸为神鳯凰以丨丨为贵何必隐形于天外潜鳞于重渊者哉】
　　嘉音【杜甫过津口诗白鱼困密网黄鸟喧丨丨】
　　嘉防【宋史乐志牲酒丨丨福禄纯熈】
　　嘉玩【益部方物记百舌鸟赞緑衣绀尾一啼百啭可樊而畜为世丨丨】
　　嘉形【傅纯雉赋览飞禽之可贵伟翔雉之丨丨应炎离之诞育包造化之淳精】
　　嘉雀【许善心神雀颂班固神爵之颂履武戴文曹植丨丨之篇栖庭集牖】
　　嘉鱼【诗南有丨丨烝然罩罩　又宋史地理志江夏郡县丨丨　水经注丙水出丙穴穴口向丙故名丨丨尝以三月出穴十月入穴】
　　嘉鲂【谢脁在郡卧病呈沈尚书诗丨丨聊可荐绿蚁方独持　江淹拟李都尉陵从军诗悠悠清川水丨丨得所荐】
　　嘉量【周礼防氏为量其铭曰时文思索允臻其极丨丨既成以观四国　汉书律厯志夫推厯生律制噐规圜矩方权重衡平准绳丨丨探赜索隐钩深致逺莫不用焉】
　　嘉钟【宋书乐志瑞徽璧应丨丨舞灵凤跃潜龙】
　　嘉噐【黄庭坚尺牍斲琴要须以张雷为准都下有杜刘皆为名家不以干没易其素志虽微物亦传况此丨丨能得古人之风声气习者乎】
　　嘉釜【魏文帝与钟繇五熟釜书盖鼎之烹饪以飨上帝以养圣贤昭德祈福莫斯之美故非大人莫之能造故非斯噐莫宜盛德今之丨丨有逾兹美】
　　嘉茗【梅尧臣南有丨丨赋南有山原兮不凿不营乃产丨丨兮嚣此众氓】
　　嘉菊【韩维诗红薇花拆萱草丹万铃丨丨重台莲】
　　嘉藻【曹植冬至献袜履表伏见旧仪国家冬至献履贡袜所以迎福践祚先臣或为之颂臣既玩其丨丨愿述朝庆　谢瞻答灵运诗牵率酬丨丨长揖愧吾生孟浩然与张折冲游耆阇寺诗因君振丨丨江楚气雄哉】
　　嘉席【宋史乐志飨德惟馨留虞丨丨】
　　嘉服【汉书礼乐志穆穆优游丨丨上黄】
　　嘉采【江淹齐司徒右长史檀超墓铭丨丨籍誉登国振朝】
　　嘉饰【盐铁论茧防缣练者婚姻之丨丨也】
　　嘉薰【王融出三界外乐篇颂灯祗开逺照香宇荐丨丨】
　　嘉纸【方舆胜览歙绩溪界有地名龙须出丨丨纸有麦光白滑氷翼凝霜之目】
　　嘉算【抱朴子拜昌言而无所思丨丨而莫问】
　　嘉招【潘岳河阳县作微身轻蝉翼弱冠沗丨丨　陆龟蒙奉和袭美吴中言归寄南海二同年诗曾见凌风上赤霄尽将华藻赴丨丨】
　　嘉踪【陆云寒蝉赋简丨丨于皇心冠神景乎紫微】
　　嘉占【傅休奕贺老人星表体色光明丨丨元吉】
　　嘉夷【涂山歌我家丨丨来賔为王】
　　嘉约【谢灵运江妃赋承丨丨于往昔寜更贰于在今】
　　嘉世【易林日长夜尽丨丨蒙恩】
　　嘉拜【王十朋续赋柑诗丨丨亲开合珍藏净洗甔】
　　嘉携【孟郊与二三友秋宵会话清上人院诗好鸟无杂栖华堂有丨丨】
　　嘉协【胡锜谢米秫表气薰丨丨瑞格和平】
　　嘉媚【易林丨丨之士为王所食】
　　嘉遇【薛防梦捧日赋从九霄之降祉表千载之丨丨】
　　嘉艳【孟郊江邑春霖奉赠陈侍御诗丨丨皆损污好音难殷勤】
　　嘉聘【徐陵报尹义尚书伊昔梁朝共奉丨丨张兹大帛处彼髙闳】
　　嘉获【左传莒人来求赂公子友败诸郦获莒子之弟挐非卿也丨丨之也】
　　嘉灵【宋书符瑞志皇徳遐通实降丨丨干生其象坤育其形】
　　嘉气【李商隐为安平公兖州谢上表欢声雷动丨丨云髙】
　　嘉之【左传陈女叔来聘始结陈好也丨丨故不名】
