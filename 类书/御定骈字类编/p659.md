<!-- { "loadSidebar": true } -->
　　梁栋【魏书陆俟等传史臣曰陆俟威畧智器有过人者馥识干明厉不替家风丽忠国奉主为时丨丨蹈忠履义制于一竖惜哉　又李冲传史臣曰李冲早延宠眷入干腹心风流识业固乃一时之秀终协契圣主佐命太和位当端揆身任丨丨徳洽家门功着王室盖有魏之乱臣也　庾信陜州农郡五张寺藏经碑见户牖下　又纥于神道碑铭北门丨丨西州云雨刘诜咏归亭赋建丨丨于仁义立磐石于忠信　杜甫冩懐诗惊风翻河汉丨丨已出日】
　　梁檐【晋书许孜传鹰雉栖其丨丨鹿与猛兽扰其庭圃】
　　梁楹【唐书韦臯等传赞臯建封本诸生震兴田亩间未有以异人及投隙龙骧皆为国丨丨光奋一时使不遭遇与庸夫汨汨竝胔而腐可也】
　　梁柱【战国策信如尾生期而不来抱丨丨而死　史记孔子世家孔子病子贡请见孔子方负杖逍遥于门曰赐汝来何其晚也孔子因叹歌曰太山壊乎丨丨摧乎哲人萎乎因以涕下　宋史舆服志见邸店下三辅黄图营未央宫因龙首山以制前殿至孝武以木兰为棼橑文杏为丨丨　竹谱防与由衙厥体俱洪围或累尺防实衙空南越之君丨丨是供】
　　梁壁【水经注羊水又东注于如浑水乱流迳方岭上文明太皇太后陵陵之东北有髙祖陵二陵之南有冰固堂堂之四周隅雉列榭阶防槛及扉户丨丨椽瓦悉文石也】
　　梁木【礼记檀弓孔子蚤作负手曵杖逍遥于门歌曰泰山其颓乎丨丨其壊乎哲人其萎乎既歌而入当户而坐子贡闻之曰泰山其颓则吾将安仰丨丨其壊哲人其萎则吾将安放夫子殆将病也】
　　梁桷【韩愈新修滕王阁记公与监军使燕于此阁文武賔士皆与在席酒半合辞言曰此屋不修且壊前公为从事此邦适理新之公所为文实书在壁今三十年而公来为邦伯适及期月公又来燕于此公乌得无情哉公应曰诺于是栋楹丨丨板槛之腐黑挠折者盖瓦级甎之破缺者赤白之漫漶不鲜者治之则已无侈前人无废后观　又衢州徐偃王庙碑开元初徐姓二人相属为刺史帅其部之同姓改作庙屋载事于碑后九十年当元和九年而徐氏放复为刺史春行视农至于龙丘有事于庙思惟本原曰故制觕朴下窄不足以揭防妥灵而又丨丨赤白陊剥不治图像之威防昧就灭藩拔级夷庭木秃祈甿日慢祥庆弗下州之羣支不获廕庥余惟遗绍而尸其土不即不图以有资聚罚其可辞】
　　梁带【唐书车服志起丨丨之制三品以上玉梁寳钿五品以上金梁寳钿六品以上金饰隐起而已】梁骖【刘祎之奉和别越王诗周屏辞金殿丨丨整玉珂】
　　梁辀【诗小戎俴收五楘丨丨传丨丨舟上句衡也】
　　梁燕【白居易上阳白髪人新乐府见宫莺下】
　　梁尘【宋书乐志金石响髙宇弦歌动丨丨　宋史乐志南吕宫十一仙盘露冰盘果芙蓉园林下风风雨调开月幌凤来賔落丨丨望阳台庆年丰青騣马　刘向别録鲁人虞公发声清越歌动丨丨　辛智自君之出矣诗自君之出矣丨丨静不飞】
　　梁上【后汉书陈寔传时嵗荒民俭有盗夜入其室止于丨丨寔阴见乃起自整拂呼命子孙正色训之曰夫人不可不自勉不善之人未必本恶习以性成遂至于此丨丨君子者是矣盗大惊自投于地稽颡归罪寔徐譬之曰视君状貌不似恶人宜深克已反善然此当由贫困令遗绢二自是一县无复窃盗　丁仙芝余杭醉歌只来丨丨语不向府中趋】
　　梁下【后汉书五行志桓帝之初京师童謡曰城上乌尾毕逋公为吏子为徒一徒死百乗车车班班入河间河间姹女工数钱以钱为室金为堂石上慊慊舂黄粱丨丨有悬鼓我欲撃之丞相怒　又说苑智伯与赵防子战于晋阳下而死智伯之臣豫譲者怒以其精气能使防主动心乃漆身变形吞炭更声防主将出豫譲伪为死人处于丨丨驷马惊不进防主动心使使视丨丨得豫譲防主重其义不杀也】
　　梁头【冯着燕衔泥诗尔莫厌老翁茅屋低丨丨作窠梁下栖】
　　梁口【宋史郭恩传敌骑张左右翼自南北交至堆东有堑其中有梁谓之断道堰恩等东据丨丨与力战自旦至食时敌自两旁堑中攀縁而上四面合撃恩众大溃】
　　梁间【唐书段秀实传初秀实自泾州被召戒其家曰若过岐朱泚必致赠遗慎毋纳至岐泚固致大绫三百家人拒不遂至都秀实怒曰吾终不以污吾第以置司农治堂之丨丨吏后以告泚泚取视其封帕完新杜甫姜楚公画角鹰诗丨丨燕雀休惊怕亦未抟空上九天　李商隐无题诗归来展转到五更丨丨燕子闻长叹　皮日休古宫词丨丨燕不睡应怪夜明帘】
　　梁丽【庄子秋水篇丨丨可以衡城而不可以窒穴言殊器也】
　　梁数【宋史舆服志进贤冠以漆布为之上缕纸为额花金涂银铜饰后有纳言以丨丨为差凡七等以罗为缨结之】
　　梁昌【王逸九思居嵺廓兮尠畴逺丨丨以几迷注丨丨陷遽失所也】
　　梁折【宋书五行志晋武帝太康五年五月宣帝庙地陷丨丨八年正月太庙殿又陷改作庙筑基及泉其年九月遂更营新庙逺致名材杂以铜柱陈勰为匠作者六万人】
　　梁空【李益早燕诗丨丨绕不息檐寒窥欲徧】
　　梁山【诗奕奕丨丨维禹甸之传奕奕大也甸治也禹治丨丨除水灾　左传丨丨崩晋侯以传召伯宗伯宗辟重曰辟传重人曰待我不如捷之速也　孟子去邠逾丨丨邑于岐山之下居焉　唐书地理志同州冯翊郡韩城有丨丨有龙门山有闗　水经河水又南出龙门口汾水从东来注之注昔者大禹河积石疏决丨丨即斯处也　地理通释丨丨在京兆府奉天县北五里古公逾丨丨秦立丨丨宫　明一统志丨丨县在夔州府城西六百里本汉胊防县地西魏置丨丨县隋属巴入郡唐初属浦州后属万州宋置丨丨军县属焉元祐初还属万州寻复旧元改军为丨丨州本朝洪武七年省州入丨丨县　岑参与鲜于庶子自梓州成都少尹自褒城同行至利州道中作汉水出嶓丨丨控褒斜　髙适东平别前衞县李宷少府诗云开汶水孤帆逺路绕丨丨匹马迟　又宋中诗梁苑白日暮丨丨秋草时　杜牧送王十至褒中诗雁去丨丨逺云髙楚岫明】
　　梁川【欧阳詹述徳上兴元严仆射诗推车阃外主恩新今日丨丨草徧春】
　　梁泉【水经注十三州志曰大河在金城北门东流有丨丨注之出县之南山】
　　梁津【说苑智伯欲袭卫故遗之乗马先之一璧卫君大恱酌酒诸大夫皆喜南文子独不喜有忧色卫君曰大国礼寡人寡人故酌诸大夫酒诸大夫皆喜而子独不喜有忧色者何也南文子曰无方之礼无功之赏祸之先也我未有往彼有以来是以忧也于是卫君乃修丨丨而拟边城智伯闻卫兵在境上乃还】梁水【宋书五行志晋懐帝永嘉三年五月大旱防平县丨丨淡渊竭河洛江汉皆可涉　又州郡志丨丨太守晋成帝分兴古立】
　　梁州【书禹贡华阳黑水惟丨丨　李颀送张諲入蜀诗剑阁望丨丨是君断肠处　李益夜上西城听丨丨曲诗行人夜上西城宿听唱丨丨双筦逐　欧阳詹自南山却赴京师石臼岭头即事诗因髙囘望沾恩处认得丨丨落日边】
　　梁丘【春秋庄公三十有二年夏宋公齐侯遇于丨丨注齐善宋之请见故进其班丨丨在髙平昌邑县西南　水经注丨丨水西南注于泾　又左传齐侯将享公孔丘谓丨丨据曰齐鲁之故吾子何不闻焉事既成矣而又享之是勤执事也　汉书儒林传丁寛从田何受易寛授同郡砀田王孙王孙授施讐孟喜丨丨贺繇是有施孟丨丨之易学　刘信石渠阁赋有若夏侯之家学丨丨之经师莫不钦承圣诏环列经帷　又唐书白履忠传履忠贯知文史居古大梁城时号丨丨子】
　　梁国【髙适奉酬睢阳李太守诗丨丨歌来晚徐方怨不留】
　　梁城【髙适酬厐十兵曹诗丨丨多古意携手共凄恻】
　　梁园【韦安石梁王宅侍宴应制诗丨丨开胜景轩驾动宸衷　杜甫寄李十二白诗醉舞丨丨夜行歌泗水春　杜牧过大梁闻河亭方防赠孙子端诗丨丨纵玩归应少赋雪捜才去必频】
　　梁苑【蜀梼杌衍自唱韩琮栁枝词曰丨丨隋堤今已空万条犹舞旧春风何须思想千年事谁是杨花入汉宫　髙适宋中诗见梁山下　李白赠王判官诗荆门倒屈宋丨丨倾邹枚　杜甫寄上汉中王诗谢安舟楫风还起丨丨池台雪欲飞　刘禹锡送从弟郎中赴浙西诗汉庭无右者丨丨重归与】
　　梁狱【杜甫寄李十二白诗楚筵辞醴日丨丨上书辰】
　　梁门【水经注易水又东丨丨陂水注之水上承易水于丨丨】
　　梁台【李峤晚景怅然简二三子诗楚客悲秋动丨丨夕望赊】
　　梁亭【新序梁大夫有宋就者尝为边县令与楚邻界梁之边亭与楚之边亭皆种各有数梁之边亭人劬力数灌其羙楚人窳而稀灌其恶楚令因以梁之羙怒其亭之恶也楚亭人心恶丨丨之贤已因往夜窃搔丨丨之皆有死焦者矣】
　　梁馆【刘禹锡荆门道懐古诗南国山川旧帝畿宋台丨丨尚依稀】
　　梁筏【元史张懋传丞相巴延南征其行阵以铧车弩为先而众军继之懋以勇鸷将弩前行凡所过山川道路险陿通丨丨平堑穽安营设伏出纳竒计巴延信用之擢为省都镇抚】
　　梁雁【李峤王屋山第之侧杂搆小亭暇日与羣公同游诗狎水惊丨丨临风听楚鸡】
　　梁凫【李峤和杜侍御太清台宿直旦有懐诗嵇驾终难仰丨丨自有羣】
　　梁鱼【晋书董京传孙楚遗书劝以今尧舜之世胡为懐道迷邦京答以诗曰眄彼丨丨逡巡倒尾沈吟不决忽焉失水】
　　梁鸿【后汉书逸民传丨丨字伯鸾扶风平陵人也同县孟氏有女状肥丑而黑力举石臼择对不嫁至年三十父母问其故女曰欲得贤如梁伯鸾者鸿闻而聘之及嫁始以装饰入门七日而鸿不答乃更椎髻着布衣操作而前鸿大喜曰此真丨丨妻也能奉我矣字之曰徳曜名孟光　李白口号赠徴君鸿诗陶令辞彭泽丨丨入会稽】
　　梁鼎【徐陵欧阳顔徳政碑番禺连帅实谓宗枝迷我天机自窥丨丨】
　　梁珪【鲍照从临海王上荆诗丨丨分楚牧羽鹢指全荆】
　　梁珠【褚亮奉和望月应魏王教诗色共丨丨逺光随越璧圆】
　　梁溠【左传庄公四年令尹鬭祁莫敖屈重除道丨丨营军临随随人惧行成　庾信哀江南赋营军丨丨搜乗巴渝】
　　梁洋【唐书郑畋传帝出丨丨畋上谒斜谷泣曰将相误国臣请死以惩无状帝劳遣之　又戴休顔传帝进狩丨丨留守奉天】
　　梁岷【宋书武帝纪公指命偏帅授以良图凌波浮湍致届井络僭竖伏锧丨丨革偃　皇甫谧三都赋序蜀包丨丨之资呉割荆南之富魏跨中区之衍】
　　梁华【唐书地理志闗内道其名山太白九嵕呉岐丨丨】
　　梁霍【左传哀公四年楚侵丨及丨服防注丨丨周南鄙也】
　　梁岐【书禹贡治丨及丨】
　　梁濮【晋书桓豁传时谢万败于丨丨许昌颍川诸城相次陷没西藩骚动温命豁督沔中七郡军事建威将军新野义城二郡太守】
　　梁沛【魏书杨津传以子逸既为光州刺史兄子昱时为东道行台鸠率部曲在于丨丨津规欲东转更为方畧】
　　梁洛【刘三复滑州节堂记服膺丨丨咽防齐魏】
　　梁汴【唐书刘蕡传刘蕡字去华幽州昌平人客丨丨间明春秋能言古兴亡事沈健于谋浩然有救世之意】
