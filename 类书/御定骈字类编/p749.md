<!-- { "loadSidebar": true } -->
　　铁骑【后汉书公孙瓉传瓉遣子续请救于黒山贼帅张燕与续率兵十万三道来救未及至瓉乃密使行人赍书告续曰袁氏之攻状若鬼神梯冲舞吾楼上鼓角鸣于地中日穷月急不遑启处鸟戹归人滀水陵高汝当碎首于张燕驰骤以告急父子天性不言而动且厉五千丨丨于北隰之中起火为应吾当自内出奋扬威武决命于斯　魏志阎温传河右扰乱隔絶不通炖煌太守马艾卒官府又无丞功曹张恭有学行郡人推行长史事恩信甚着乃遣子就东诣太祖请太守时酒泉黄华张掖张进各据其郡欲与恭艾并势就至酒泉为华所拘执恭即遣从弟华攻酒泉沙头干齐二县恭又连兵寻继华后以为首尾之援别遣丨丨二百迎吏官属东縁酒泉北塞径出张掖北河奉迎太守尹奉宋书孔顗传龙骧将军王穆之龙骧将军顿生丨丨连羣风驱电迈　江淹北伐诏盖因兹大号荡其巢薮可遣某官组甲十万丨丨千马斜趣颍洛冲其要津　骆賔王代李敬业檄丨丨成羣玉轴相接　唐明皇早登太行山中言志诗火龙明鸟道丨丨绕羊肠　沈佺期梅花落诗丨丨几时回金闺怨早梅　杜甫行在诗合昏排丨丨清旭散锦幪　高适同李员外贺哥舒大夫破九曲之作石城与岩险丨丨皆云屯　白居易琵琶行见银瓶下　陈去疾送韩将军之雁门诗破围丨丨长驱疾饮血将军转战危　韦庄和郑拾遗秋日感事诗见琼觞下】
　　铁龙【宋史谢徳权传父文节周世宗征南文莭独擐甲度大江潜观敌垒呉人号为丨丨】
　　铁虎【五代新説周蔡少保祐与齐转战齐人有厚衣长刀者直进其十歩一发殪之后有战被明光甲所向无敌齐人谓之丨丨】
　　铁豹【元史地理志蜀郡湔氏道防山在西徼外江水所出东南至江都入海舆地广记在荗州汶山县西北俗谓之丨丨岭】
　　铁狮【明一统志丨丨山在建寕府城南三里山巅有庵昔人铸文殊狮子像寘庵中故名】
　　铁象【宋史曲端传送端恭州狱武臣康随者尝忤端鞭其背随恨端入骨浚以随提防防路刑狱端闻之曰吾其死矣呼天者数声端有马名丨丨日驰四百里至是连呼丨丨可惜者又数声乃赴逮】
　　铁蛇【元稹侠客行侠客有谋人不测三尺丨丨延二国】
　　铁獭【事文类聚梅圣俞有马名丨丨　梅尧臣丨丨诗朝乗丨丨上青山最滑春苔乱石间】铁马【宋书谢晦传散骑常侍骁骑将军段宏丨丨二千风驱电击步自竟陵直至鄢郢　又沈攸之传攸之素蓄士马资用丰积至是战士十万丨丨二千　齐书孔稚圭传匈奴为患自古而然虽三代智勇两汉权竒算畧之要二涂而已一则丨丨风駞奋威沙漠二则轻车出使通译虏庭　魏书韦珍传时道成闻珍将至遣将茍元賔据淮逆拒珍乃分遣丨丨于上流潜渡亲率走士与贼对接旗鼓始交甲骑淹至腹背奋击破之卧逰録朐山临海石室信如所谕前轼常携家一逰时家有胡琴婢作濩索凉州凛然有水车丨丨之声按】
　　【轼苏轼也　袁豹伐蜀檄楼船万艘掩江盖汜丨丨千羣充原寒隰　沈炯劝进梁元帝第二表飞舻巨舰竟水浮川丨丨银鞍陵山跨谷　江淹勅为朝贤荅刘休范书金甲映平陆丨丨炤长原　陆陲石阙铭丨丨千羣朱旗万里　庾信崔訦神道碑丨丨有河桥之战戈船有汾水之兵　沈佺期春闺诗丨丨三军去金闺二月还　李颀塞下曲金笳吹朔雪丨丨嘶云水　岑参送郭仆射节制剑南诗丨丨擐红缨幡旗出禁城　杜甫行次昭陵诗见玉衣下　又白水县崔少府十九翁高斋诗知是相公军丨丨云雾积　又西山诗蚕崖丨丨痩灌口米船稀　又魏将军歌将军昔着从事衫丨丨驰突重两衔　孟郊献襄阳于大夫诗丨丨万霜雪绛旗千虹霓　李绅到宣武诗见金神下　赵嘏前年过代北诗丨丨喧鼙鼓蛾眉怨锦屏　温庭筠侯神歌楚神丨丨金鸣珂夜动蛟潭生素波　李山甫送李秀才入军诗丨丨已随红斾去同人犹着白衣来　曹唐羽林贾中丞诗见金鱼下　苏轼两桥诗似开铜驼峯如凿丨丨蹏　汪元量燕歌行捶鞞伐鼓声咚咚金鞍丨丨摇玲珑　又古琴疏沈玩琴曰霜霄丨丨又芸窗私志元帝临池观竹既枯后每思其响夜不能寝帝为作薄玉龙数十枚以缕线悬于檐外夜中因风相击听之与竹无异民间效之不敢用龙以什骏代今之丨丨是其遗制　孟昉八月乐诗风弄虚檐丨丨】
　　铁骢【王昌龄箜篌引将军丨丨汗血流深入匃奴战未休　高适送李侍御赴安西诗行子对飞蓬金鞭指丨丨　温庭筠湖隂词见金面下】
　　铁骊【礼记月令孟冬之月天子居堂左个乗路驾丨丨载旂衣黒衣服玉食黍与彘其气闳以奄注丨丨色如铁　庾信华林园马射赋繁弱振地丨丨蹋空】
　　铁牛【宋史谢徳权传咸阳浮桥壊转运使宋大初命徳权规画乃筑土实岸聚石为仓用河中丨丨之制防以竹索由是无患　金丹诸真奥诗小小壶中别有天丨丨耕地种金莲　明一统志丨丨在河南陕州城外黄河中头在河南尾在河北世传禹铸以镇河患有庙唐贾至作丨丨颂　又丨丨在平阳府蒲州黄河岸上唐开元中铸八牛置东西岸各四牛有一人防之牛下有山皆铁也夹岸以维浮桥今西岸缺其一　又丨丨庙在顺天府旧燕城东南有土埋丨丨露脊都人因祠祀之　又丨丨门在宁国府治东北防牛铁铸五代林仁肇更筑罗城旧门关皆改革惟存丨丨　白居易送陜州王司马赴任诗自有丨丨无咏者料君投刃必应虚　无可送姚中丞赴陜州诗河流银汉水城赛丨丨神】
　　铁鳯【陆陲石阙铭苍龙元武之制铜爵丨丨之工　李乂人日重宴大明宫恩赐防缕人胜应制诗丨丨曽骞揺瑞雪铜乌细转入祥风　杜甫大云寺賛公房诗玉防回断絶丨丨森翺翔　蘓轼山辩才师诗木鱼呼客振林莽丨丨横空飞防绘】
　　铁鹤【宋史夏国传继迁继捧族弟也高祖思忠尝从兄思恭讨黄巢拒贼于渭桥表有丨丨射之没羽贼骇之遂先士卒战没】
　　铁鸑【唐书王求礼传见金龙下】
　　铁鹞【辽史百官志左丨丨子军详衮司又萧扬阿克传年十九为绰班郎君厯特哩丨丨大鹰三军详衮】铁蛾【本草见铁洛下】
　　铁像【旧唐书武宗纪防昌五年中书奏天下废寺铜像钟磬委盐铁使铸钱其丨丨委本州铸为农器唐书五行志神龙中东都白马寺丨丨头无故自落于殿门外　白玉蟾仙岩行残僧一二掩柴关丨丨靣壁萧萧然】
　　铁头【易林见玉锐下】
　　铁额【十洲记聚窟洲在西海中申未之地地方三千里多真仙灵官及有狮子辟邪凿齿天鹿长牙铜头丨丨之兽　述异记轩辕之初立也有蚩尢氏兄弟七十二人铜头丨丨食铁石轩辕诛之于涿鹿之野】铁顶【何逊七召手覊丨丨足批铜头】
　　铁颡【洛书甄耀度天之东西南北极各有铜头丨丨兵长三千万丈三千亿万人】
　　铁角【宋史舆服志端拱二年诏县镇塲务诸色公人并庻人啇贾技术不系官伶人只许服皂白衣丨丨不得服紫】
　　铁面【晋书朱伺传夏口之战伺用丨丨自卫以弩的射贼大帅数人皆杀之　南史侯景传建康令庾信率兵千余人屯航北及景至彻航始除一舶见贼军皆着丨丨遂弃军走　又宋史赵抃传为殿中侍御史弹劾不避权幸声称凛然京师目为丨丨御史　南逰记旧庆暦中贾昌朝镇北都因奏韩魏公治恩冀河流断赵征村岗势不利国致皇嗣未立仁宗即日中批付侍御史知杂吴中复亟徃按治一日受内降至七对中复固请对及既对以所授内降面乞尽付中书门下行出乃敢奉诏初甚咈呉因争不已乃从时人谓之丨丨御史　梁简文帝大法颂序金鳞丨丨贡碧弩之賝航海梯山奉白环之使　陈与义梅花诗见玉顔下】铁鬛【葛长庚诗锦鳞丨丨红玉鬓】
　　铁发【孟郊石淙诗黒草濯丨丨白苔浮氷钱】
　　铁舌【王令答束孝先诗间发辨经义丨丨莫摩挫】
　　铁齿【齐民要术苖既出垄每一经雨白背时輙以丨丨楱纵横杷而劳之】
　　铁牙【易林见金齿下】
　　铁爪【唐书五行志贞观十七年七月民讹言官遣枨枨杀人以祭天狗云其来也身衣狗皮丨丨每以闇中取人心肝而去于是更相震怖每夜惊扰】
　　铁胎【五代史慕容彦超传彦超为人多智诈而好聚敛在镇常置库质钱有奸民为伪银以质者主吏久之乃觉彦超隂教主吏夜穴库垣尽徙其金帛于佗所而以盗告彦超即牓于市使民自占所质以偿之民皆争以所质物自言已而得质伪银者寘之深室使教十余人日夜为之皆铁为质而包以银号丨丨银其被围也勉其城守者曰吾有银数千锭当悉以赐汝军士私相谓曰此丨丨耳复何用哉皆不为之用　宋史舆服志朱漆藤面明金雕木龙头椅一脚踏一红线绦结一朱漆小几二红罗褥全红罗縁肩膊席褥一十六系全金涂银丨丨杆鞫四鱼钩四火踏一朱漆梯盘金朱漆衣匣二　贵耳录见铜身下】
　　铁脊【林景熙杂咏酬汪镇卿诗英风傲几碪濵死犹丨丨】
　　铁心【殷尧藩友人山中梅花诗丨丨自儗山中赋玉笛谁将月下横】
　　铁肠【皮日休桃花赋序余尝慕宋广平之为相贞姿劲质刚态毅状疑其丨丨与石心不解吐婉媚辞然覩其文而有梅花赋清便富艳得南朝徐庾体殊不类其为人也】
　　铁肝【宋史钱顗传后自衢徙秀州家贫母老至丐贷亲旧以给朝晡而怡然无谪官之色苏轼遗以诗有乌府先生丨作丨之句世因目为丨丨御史　苏轼钱安道席上令歌者道服诗乌府先生丨作丨霜风卷地不知寒】
　　铁胆【拾遗记昆吾山有兽食铜铁呉国武库中兵刃俱食尽得防兎有丨丨肾铸为二劒为干将莫邪】铁翅【杨维桢毘陵行赤杠卓入铁瓮户丨丨横截丹阳湖】
　　铁翼【王令再寄满子权诗天公闻否尚未快安得丨丨穿秋旻】
　　铁蹏【陆游枕上述梦诗生马驹驰丨丨腕古铙歌奏锦衣褠】
　　铁腕【陆游枕上述梦诗见上】
　　铁脚【隋遗录麻叔谋衔命甚酷以丨丨木鵞试彼浅深鵞止谓濬河之夫不忠队伍死水下】铁胫【后汉书光武帝纪别号诸贼铜马大肜高湖重连丨丨大枪尤来上江青犊五校檀乡五幡五楼富平获索等各领部曲众合数百万人所在冦掠　又冯异传击破丨丨于北平　又徐渭画鹤赋丨丨昂尻金眸夹颠】
　　铁岠【易林金人丨丨火烧左右　东城老父传元宗在藩邸时乐民间清明节鬭鸡戯及即位治鸡坊于西宫索长安雄鸡金毫丨丨高冠昻尾千数养于鸡坊选大军小儿五百人使驯扰教饲】
　　铁葛【本草丨丨根味甘温无毒生山南峡中叶似枸杞根如葛黒色】
　　铁菱【陆和袭美古杉诗下连金粟固髙用丨丨披】
　　铁树【明一统志丨丨花琼州府土产海南多此树才一二尺叶密而红　杨万里诗佛桑觧吐四时艳丨丨还如九节蒲自注岭南有丨丨叶似蒻而紫】
　　铁木【宋史兵志丨丨匠营】
　　铁林【辽史萧扬阿克传见铁鹞下】
　　铁力【明一统志浔州府土产丨丨木黄藤】
　　铁干【郑侠再到呉子野嵗寒堂诗丨丨偃虬龙云峰自岩壑】
　　铁华【本草丨丨铁集觧颂曰以铁拍作片段置醋糟中积久衣生刮取者为丨丨　又花同苏轼虎丘寺诗丨丨秀岩壑杀气噤蛙黾】
　　铁线【本草丨丨草集觧颂曰生饶州三月采根隂干】
　　铁霜【本草见铁艳下】
