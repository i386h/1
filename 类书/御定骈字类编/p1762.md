<!-- { "loadSidebar": true } -->
　　锦旌【陶景水仙赋酌丹穴之酬荐麟州之肴安期奉枣王母送桃丨丨丽日羽衣拂霄　皮日休晓次神景宫诗琼帏自回旋丨丨空灿错】
　　锦旗【李贺三月乐词军装宫妓扫蛾浅揺揺丨丨夹城暖】
　　锦斾【沈佺期答魑魅代书寄家人诗告善雕旌建收寃丨丨张　胡天游海棠诗炯如真珠滴春缸又如丨丨揺长扛】
　　锦节【卢照邻赠李荣道士诗丨丨衔天使琼仙驾羽君徐彦伯送李峤入都袝庙诗庙赏须鲠议丨丨伫来旋】
　　锦车【汉书西域初楚主侍者冯嫽能史书习事尝持汉节为公主使行赏赐于城郭诸国敬信之号曰冯夫人为乌孙右大将妻右大将与乌就屠相爱都防郑吉使冯夫人説乌就屠以汉兵方出必见灭不如降乌就屠恐曰愿得小号宣帝徴冯夫人自问状遣谒者竺次期门甘延夀为副送冯夫人冯夫人丨丨持节诏乌就屠诣长罗侯赤谷城立元贵靡为大昆弥乌就屠为小昆弥皆赐印绶　宋史章频传使契丹至紫蒙馆卒契丹遣内侍就舘奠祭命接伴副使呉克荷防其丧以丨丨驾槖驼载至中京敛以银饰棺又具鼓吹羽葆吏士持甲兵卫送至白沟　无名氏乌台赋见丝纶下韦元旦金城公主适西蕃诗军容旌节送国命丨丨传】
　　锦辇【唐书李叔明东川承兵盗乡邑雕破叔明治之二十年抚接有方华夷遂安后朝京师以病足赐丨丨令宦士肩舁以见】
　　锦传【李峤上巡察使张明府书绣衣贰日丨丨询风】
　　锦舆【元稹陪韦尚书文归履信宅因赠韦氏兄弟诗紫垣驺骑入华居公子文衣防丨丨】
　　锦轺【许敬宗奉和执契静三边应诏诗丨丨凌右池华缨羁大夏】
　　锦轩【徐坚奉和送金城公主适西蕃应制诗关塞移朱帐风尘暗丨丨】
　　锦轮【李峤送金城公主适西蕃应制诗见丝言下】
　　锦辔【东京梦华録车驾临幸金明池龙鳯绣旗红缨丨丨万骑争驰铎声震地　髙道素上元赋丨丨宵临雕鞍晩度】
　　锦韂【李贺马诗无人织丨丨谁为铸金鞭　曹唐小游仙诗红龙丨丨黄金勒不是元君不得骑】锦鞯【陈植金马门赋乱丨丨之银鞍恍瑶池之觞酒岑参卫节度赤骠马歌红缨紫鞚瑚鞭玉鞍丨丨黄金勒】
　　锦帆【隋遗録见防防下　帝开河记时轴轳相继连接千里自大梁至淮口聨绵不絶丨丨过处香闻百里　王勃采莲赋见罗衣下　李白江上赠窦长史诗闻道青云贵公子丨丨游戏西江月　杜甫渼陂行主人丨丨相为开舟子喜甚无氛埃　又送王判官扶侍还黔中诗大家东征逐子回风生洲渚丨丨开　朱庆余送唐中丞开淘西湖夏日游泛诗红斾路幽山翠湿丨丨风起浪花飘　杜牧初上船留寄诗况为朱履客即泊丨丨堤　李商隠隋宫诗玉玺不縁归日角丨丨应是到天涯　温庭筠春江花月夜词百幅丨丨风力满连天展尽金芙蓉　又题城南杜邠公林亭诗卓氏垆前金线栁隋家堤畔丨丨风　方干送睦州侯郎中赴阙诗见管下　皮日休练渎诗鸟困避丨丨龙跧防铁轴　又明一统志丨丨泾在苏州府城内即濠也相呉王丨丨经游处　又去声包佶送日本僧诗丨丨乗风转金装照地新】
　　锦防【唐书杜亚见绣颿下　王勃采莲赋丨丨翻洒银樯照烂　孟浩然鹦鹉洲送王九之江左诗舟人牵丨丨浣女结罗裳　杜甫秋兴诗朱帘绣柱园黄鹤丨丨牙樯起白鸥　又城西陂泛舟诗春风自信牙樯动迟日徐看丨丨牵　陈希烈奉和圣制三月三日诗丨丨方舟渡琼筵大乐章　白居易隋堤栁乐府紫髯郎将防丨丨青娥御史直迷楼　杜牧汴河懐古诗丨丨龙舟隋帝平台复道汉梁王】
　　锦櫂【汪元量湖州歌长淮风定浪涛寛丨丨揺揺上下湾】
　　锦笮【防同刘遵从顿还城应令诗丨丨系鳬舸珠竿悬翠旍　郑愔采莲曲丨丨沙棠舰罗带石榴裙】锦星【中黄真经天冠摇响韵参差九文花履丨丨竒】
　　锦云【水经注渊精之阙光碧之堂琼华之室紫翠丹房丨丨烛日朱霞九光西王母之所治真宫仙虚之所宗　曹唐小游仙诗海水西飞照柏林青云斜倚丨丨深】
　　锦霞【韦渠牟歩虚词雾縠笼绡带云屏列丨丨】
　　锦野【贯休轻薄萹绣林丨丨春态相压】
　　锦路【贾曽和宋之问下山歌良游晼晚兮月呈光丨丨逶迤兮山路长】
　　锦碛【慧标咏水诗玉津花色亮银溪丨丨明】
　　锦田【唐书王式蛮兵入掠丨丨步式使译者开谕一昔去谢曰我自缚叛獠非为寇也　明一统志丨丨山在惠安县东南昔有民居山下开腴田万顷】
　　锦峰【明一统志丨丨山在苏州府城西二十五里宋理宗以尚书郑起潜墓所在书丨丨二字以名山】锦阜【明一统志丨丨亭在新兴县腊冈上宋守黄义卿以其可登覧因筑亭其上并改冈曰丨丨】锦屿【李东阳四禽圗诗烟生丨丨寒犹恋雪满银塘夜未归】
　　锦谷【幸蜀记王衍次丨丨唐将李彦琛等围鳯州刺史王承捷以城降　武元衡夕次潘山诗丨丨岚烟里刀州晚照西】
　　锦洞【李羣玉送秦链师诗丨丨桃花逺青山竹叶深】
　　锦石【湘中记衡山有丨丨斐然成文　宋之问秋莲赋入黄扉兮洒丨丨萦白苹兮覆緑苔　李适侍宴安乐公主荘应制诗见香炉下　王维过崔驸马山池诗丨丨称贞女青松学大夫　杜甫季秋江村诗登且黄甘重支牀丨丨圆　又夔府咏懐诗碧萝长似带丨丨小如钱　又滕王亭子诗清江丨丨伤心丽嫰蕊浓花满目斑】
　　锦砾【贾岛莲峰歌丨丨潺湲玉溪水晓来防雨藤花紫】
　　锦水【司马相如报卓文君书丨丨有鸳汉宫有木　庾信车骑将军贺娄公神道碑柱国赵王今上之第九弟也文则河间上书武则任城置阵作镇岷丘扬斾丨丨白虎之俗难安黄龙之盟不定以君智略入佐中权双李白白头吟丨丨东流碧波荡双鸳鸯　杜甫所思诗故慿丨丨将双泪好过瞿塘灎滪堆　又黄草诗万里秋风吹丨丨谁家别泪湿罗衣　又奉寄髙常侍诗天涯春色催迟暮别泪遥添丨丨波　孟郊凭周况先辈于朝贤乞茶诗丨丨有鲜色蜀山饶芳丛　白居易和东川杨慕巢尚书诗见香山下　李贺蜀国弦诗枫香晚花静丨丨南山影　薛逢叙旧赠东川陈书记诗符竹谬分丨丨外妻孥犹隔散开东　李商隠送从翁东川农尚书幕诗丨丨湔云浪黄山扫地春　温庭筠赠蜀府将诗十年分散劒关秋万事皆随丨丨流刘兼偶闻官吏举请輙有一篇寄呈成都府从弟舎人诗青城丨丨无心住紫阁莲峰有意归　黄滔喜侯】
　　【舎人蜀中新命诗巴山月在趋朝去丨丨烟生入閤还】
　　锦江【明一统志丨丨一名安仁港源发广信府流经安仁县前防白塔河下流经余干县入鄱江江有云锦石故名　杜甫谒先主庙诗丨丨元过楚劒阁复通秦　又懐锦水居止诗朝朝巫峡水逺逗丨丨波　又酬严公寄题野亭诗奉引滥骑沙苑马幽栖真钓丨丨鱼　又登楼诗丨丨春色来天地王垒浮云变古今元稹寄赠薛涛诗丨丨滑腻峩嵋秀幻出文君与薛涛贾岛送李余及第归蜀诗云当绵竹叠鸟离丨丨飞施肩吾吴中代蜀客吟峨眉风景无主人丨丨悠悠为谁緑　张祜散花楼诗丨丨城外锦城头囘望秦川】
　　【上轸忧　唐彦谦奏捷西蜀题沲江驿诗丨丨不识临卬酒且免相如渇病归　韦荘奉和左司郎中春物暗度诗丨丨风散霏霏雨花市香飘漠漠尘】
　　锦溪【明一统志丨丨在临安县治东南一名石镜溪栁宗元述旧言懐诗染毫东国素濡印丨丨砂】锦川【明一统志丨丨在辽东锦州城西州以此名　薛稷奉和圣制春日幸望春宫应制诗见绣苑下王勃重别薛华诗明月沈珠浦秋风濯丨丨　姚合送友人游蜀诗马上过秋色舟中到丨丨　薛能春日江居寓懐诗归兴乍离邉兰桡复丨丨】
　　锦浪【李峤江诗霞津丨丨动月浦练花开　李白鹦鹉洲诗烟开兰叶香风暖岸夹桃花丨丨生　武元衡奉酬淮南中书相公见寄诗蜀江分井络丨丨入淮湖　刘禹锡江陵严司空见示与成都武相公唱和因命同作诗彩云朝望青城起丨丨秋经白帝来　孟郊和蔷薇花歌忽惊丨丨洗新色又似宫娃逞妆饰　章孝标蜀中上王尚书诗见劒峰下　欧阳修诗千里丨丨翻如箭万叠春山翠入楼　刘因赋得仲诚席上荷杯诗碧筩和雾巻晴霞丨丨随鲸落晚沙】
　　锦濑【卢照邻至真观主黎君碑丨丨开霞嵋峰吐月】
　　锦派【江淹杂词百学兮异文丨丨兮绮分】
　　锦陂【苏颋昆明池应制诗霁色清珍宇年芳入丨丨】
　　锦沙【明一统志丨丨村在淳安县西八里】
　　锦冰【盐铁论夫罗纨文绣者人君后妃之服也茧防缣练者婚姻之嘉饰也是以文缯薄织不粥于市今富者缛绣罗纨中者素绨丨丨常民而被后妃之服防人而居婚姻之饰夫纨素之贾倍缣缣之用倍纨也】锦官【水经注汉武帝元朔二年改梁曰益州始文翁为蜀守立讲堂作石室于南城永初后学堂遇火后守更増二石室后州夺郡学移夷里道西故丨丨也言锦工织锦则濯之江流而锦至鲜明濯以沱江则锦色弱矣遂命之为锦里也　明一统志丨丨楼在成都府治东宋元丰中吕大防建楼后有彦聚亭亭后有集思堂　陈樵八咏楼赋丨丨取其光荣雒花得其富丽杜甫春夜喜雨诗晓看红湿处花重丨丨城　又送窦九归成都诗读书云阁观问绢丨丨城　又蜀相诗丞相祠堂何处寻丨丨城外柏森森】
　　锦城【益州记益州城张仪所筑丨丨在州南蜀时故宫也其处号锦里　王维送严秀才还蜀诗别路经花县还乡入丨丨　杜甫赠花卿诗见丝管下　义公安送李晋肃入蜀余下沔鄂诗南纪连铜柱西江接丨丨　元稹李中丞表臣诗十里花谿丨丨丽五年沙尾白头新　白居易送武士曹归蜀诗乡路通云栈郊扉近丨丨　李贺昌谷诗风桐瑶匣瑟萤星丨丨使　张祜送人归蜀诗丨丨春色泝江源三峡经过几夜猿李商隠早访招国李将军遇挈家游曲江诗相如未是真消渇犹放沱江过丨丨　马戴送人游蜀诗过尽愁人处烟花是丨丨　司空圗杨栁枝夀杯词丨丨分得映金沟两岸年年引胜游　蜀徐太妃彭州旸平化诗长恐前身居此境玉皇教向丨丨生】
　　锦里【宋史艺文志宋璋丨丨玉堂编五巻　水经注见锦官下　卢照邻十五夜观灯诗丨丨开芳宴兰缸艳早年　杜甫赠王侍御契诗丨丨残丹灶花溪得钓纶　又南邻诗丨丨先生乌角巾园收芋栗未全贫又将赴成都草堂途中有作先寄严郑公诗雪山斥候无兵马丨丨逢迎有主人　李商隠筹笔驿诗他年】
　　【丨丨经祠庙梁父吟成恨有余　薛能早春书事诗百蛮降伏委三秦丨丨风回岁已新　黄滔喜侯舎人蜀中新命诗丨丨幸为丹鳯阙幕賔徴出紫防郎】
　　锦州【唐书地理志丨丨卢阳郡垂拱二年以辰州麻阳县地及开山洞置　元史地理志大寜路丨丨又王珣传张致僭号丨丨隂结开义杨伯杰等来掠义州珣出战伯杰引去　柳宗元柳州寄京中亲故诗劳君逺问龙城地正北三千到丨丨】
　　锦叙【宋史太祖纪干徳元年丨丨等州归顺】
　　锦奬【五代史楚世家溪州刺史彭士然率丨丨诸蛮攻沣州希范遣刘勃等击之士然大败走奨州遣其子师暠降于勃】
