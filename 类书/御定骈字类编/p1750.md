<!-- { "loadSidebar": true } -->
　　酒杯【杯桮柸俱同尔雅蠃小者蛹注螺大者如斗出日南涨海中可以为丨丨　南史何防传豫章王嶷命驾造防防从后门遁去司徒竟陵王子良闻之曰豫章王尚望尘不及吾当望岫息心后防在法轮寺子良就见之防角巾登席子良欣悦无已遗防嵇叔夜丨丨徐景山酒鎗　宋史西南溪峒蛮传见琴州下　元史天文志至元四年九月奔星如丨丨大色白起自右旗之下西南行没于近浊　水经注秦昭王使李冰为蜀守开成都两江溉田万顷神歳取童女二人为妇冰以其女与神为婚经至神祠劝神酒丨丨恒澹澹冰厉声以责之因忽不见　异苑晋南阳赵侯少好诸术姿形顇陋长不满数尺有笑其形容者便阳説以丨丨向口即掩鼻不脱仍稽颡谢过着地不举　桂苑丛谈咸通初有进士张绰者下第后多逰江淮间颇有道术尝养气絶粒嗜酒耽碁又以炉火药术为事一旦覩天大哂命笔题云争奈金乌何头上飞不住红炉漫烧药玉顔安可驻今年花发枝明年叶落树不如且饮酒莫管流年逝人以此异之不喜装饰多歴旗亭而好丨丨也郝经琼花赋花亦喜兮揺揺乎琼瑰掇飞英兮汍丨丨李峤奉和初春幸太平公主南庄应制诗还将石溜调琴曲更取峰霞入丨丨　薛曜正夜侍宴诗丨丨浮湛露歌曲唱流风　岑参喜华隂王少府使到南池宴集诗见棋局下　杜甫遣闷诗晚节渐于诗律细谁家数去丨丨寛　又郑驸马池台喜遇郑广文同饮诗不谓生戎马何知共丨丨　钱起观法驾自凤翔廻诗欲识封人面南山举丨丨　王建淮南使廻留别窦侍御诗忽逐丨丨防暂同风景心　元稹贬江陵途中诗想到江陵无一事丨丨书卷缀新文　白居易对雪诗昔经勤苦照书卷今助欢娯飘丨丨　李贺追和栁恽诗丨丨箬叶露玉轸蜀琴虚　李绅滁阳春日怀果园闲宴诗西园到日裁桃李红白低枝拂丨丨　贾岛病起诗灯下南华卷袪愁当丨丨　杜牧自宣城赴官上京诗潇洒江湖十过秋丨丨无日不淹留　林滋人日诗林香半落沾罗幌蕙色微含近丨丨　陶雍省中四松诗幽韵和宫漏余香度丨丨　方干赠许牍秀才诗傲世寄渔艇藏名归丨丨　又赠唐处士诗常共丨丨为伴侣复闻纱防见公卿　又题睦州郡中千峰榭诗见琴榻下　又海石榴诗舞蝶似随歌拍转游人只怕丨丨干　罗邺出都门诗青门春色一花开长到花时把丨丨　李郢钱塘青山题李隐居西斋诗林间扫石安棋局岩下分泉逓丨丨　郑谷渼陂诗澘然四顾难消遣秖有佯狂泥丨丨　杜荀鹤投郑先辈诗闷向丨丨吞日月闲将诗句问乾坤　鱼机夏日山居诗庭前亚树张衣桁坐上新泉泛丨丨　苏轼诗江边千树栁落我丨丨中　又出狱次前韵诗却对丨丨浑是梦试拈诗笔已如神　张耒同周楚望饮花园诗斜阳似欲妆诗句新月邀将入丨丨　范成大岩桂诗风帘疎爽月徘徊怅望家人把丨丨　陆游快晴诗衰翁也遂儿童喜旋拨文书近丨丨　元好问庚子三月十日作残梦忘书帙余香殢丨丨　周昻欵春亭诗曽数花须傍药阑春风不到丨丨寛　张昱别春次扬州成廷珪诗若教蝴蝶知春梦尽把黄金付丨丨　又古今注丨丨藤出西域藤大如臂叶似葛花实如梧桐实花坚皆可以酌酒自有文章暎彻可爱实大如指味如豆蔲香美消酒土人提酒来至藤下摘花酌酒仍以实销酲国人寳之不传中土　方干题越州袁秀才林亭诗坐牵蕉叶题诗句醉触藤花落丨丨】
　　酒盏【醆同涑水家仪凡节序及非时家宴上夀于家长卑防盛服序立如朔望之仪先再拜子弟之最长者一人进立于家长之前防者一人搢笏执丨丨立于其左一人搢笏执酒注于其右长者搢笏跪斟酒祝曰伏愿某官备膺五福保族宜家尊长饮毕授防者盏注反其故处长者出笏俛伏兴退与卑防皆再拜家长命诸卑防坐皆再拜而坐家长命侍者徧酢诸卑防诸卑防皆起序立如前俱再拜就坐饮讫家长命易服皆退易便服还复就坐　东坡题跋吾少年望见丨丨而醉今亦能三蕉叶矣　岑参孟将军歌醉争丨丨相喧呼忽忆咸阳旧酒徒　杜甫酬孟云卿诗但恐天河落宁辞丨丨空　白居易诗防时丨丨曽抛却何处花枝不把看　又醉中留梦得诗丨丨来从一百分马头去便三千里　罗隐甘露寺看雪诗见衣裾下　陆游海棠诗横陈锦帐阑干外尽吸红云丨丨中　刘因夏日饮山亭诗露引松香来丨丨雨催花气润吟牋】酒鎗【齐书萧頴胄传上慕俭约欲铸坏太官元日上夀银丨丨尚书令王宴等咸称盛德頴胄曰朝廷盛礼莫过三元此一器既是旧物不足为侈帝不悦后预曲宴银器满席頴胄曰陛下前欲坏丨丨恐宜移在此器也　南史荀伯玉传召诸王宴饮因游圃园长河王晃捉华葢临川王映执雉尾扇闻喜公子良持丨丨南郡王行酒　刘禹锡传云网笼歌扇流尘暗丨丨】
　　酒卮【北史魏常山王遵传初孝武在洛于华林园戏射以银丨丨容二升许悬于百步外命善射者十余人共射中者即以赐之　大唐新语景龙中中宗常游兴庆池侍宴者逓起歌舞并唱回波词方便以求官爵给事中李景伯亦起舞歌曰回波词持丨丨微臣职在箴规侍宴既过三爵諠哗窃恐非仪于是宴罢　摭言李义山重九日谒令狐相公不见题诗屏风而去诗曰曾共山翁把丨丨霜天白菊绕堦墀十年泉下无消息九日尊前有所思不学汉臣栽苜蓿空教楚客咏江蓠郎君官贵施行马东阁无因再得窥　北梦琐言唐昭宗赐庄宗鸂丨丨翡翠盘　庾信北园新斋成应赵王教诗玉节调笙管金船代丨丨　张九龄南还以诗代书赠京师旧寮诗朝罢冥尘事宾来话丨　　白居易不与老为期诗行亦携诗卷眠多枕丨丨　刘禹锡烧药不成命酒独醉诗却顾空丹灶回心向丨丨　李商隐咏懐诗自哂成书簏终当咒丨丨　马戴题镜湖野老所居诗沤苎成鱼网枯根是丨丨　罗衮清明登奉先城楼诗烟销井邑隈楼槛雪满川源泥丨丨　皎然同李中丞洪水亭夜集诗佳人但莫吹参差正怜月色生丨丨　元好问髙平道中望陵川诗铃阁文书到丨丨诸曹小吏亦钞诗】
　　酒螺【蠃同白居易诗暖卧摩绵褥晨倾药丨丨　梅尧臣送李载之殿丞赴海州务诗茶官到有清闲味海月团团入丨丨】
　　酒鉢【大业拾遗记作小舸子木人长二尺许乗船行酒每一船一人檠酒杯一人捧丨丨一人撑船二人荡桨绕曲水池随岸而行每到坐客处即停客取酒饮讫还杯木人受杯廻向捧丨丨人酌酒满杯船依式自行】
　　酒埦【盌同古今注魏武帝以玛瑙石为马勒砗磲为丨丨　耳目记隋末深州诸葛昻性豪侠渤海髙瓒闻而造之为设鸡肫而已瓒小其用明日屈昻数十人烹猪羊等长八尺薄饼阔丈余裹餤粗如庭柱盘作丨丨行廵自为金刚舞以送之昻至后日屈瓒屈客数百人大设车行酒马行炙挫碓斩脍硙轹蒜韲唱夜又歌师子舞　黄庭坚诗自君抱忧端丨丨未敢齅】
　　酒觥【李贺屏风曲沈香火暖茱萸烟丨丨绾带新城懽】
　　酒钟【北史周法尚传上幸洛阳召之赐金钿丨丨一双述异记吴王夫差筑姑苏之台三年乃成周旋诘屈横亘五里崇饰土木殚耗人力宫妓数千人上别立春宵宫为长夜之饮造千石丨丨】
　　酒盂【白居易醉送李协律诗富阳山底樟亭畔立马停舟飞丨丨】
　　酒筒【皮日休病中书情诗见琴荐下】
　　酒升【白居易寄两银榏与裴侍郎诗小器不知容防许襄阳米贱丨丨寛】
　　酒瓢【姚合酬田卿书斋即事见寄诗不是相寻懒烦君举丨丨　王禹偁题张处士溪居诗病来芳草生鱼艇睡起残花落丨丨】
　　酒篘【皮日休和鲁望新夏东郊闲泛诗碧莎裳下携诗草黄篾楼中挂丨丨】
　　酒榼【唐余録沧洲李廵官之子夜读书有皂衣肥短人被酒而入子惧走其人曰李白尚与我友乃延坐皂衣以席帽盛酒共饮其父以砖掷之皁衣走防乃丨丨葢也明日粪壤中得榼故老云此李翰林宅也　云笈七籖张果善于胎息明皇留之内殿赐之酒辞以小臣饮不过二升有一弟子可饮一斗明皇令召之俄倾一道士自殿檐飞下年可十六七美姿容旨趣雅澹明皇喜赐酒饮及一斗不醉果辞曰不可更赐过度必有所失致龙顔一笑尔明皇又逼赐之酒忽从顶涌出冠子扑落地化为榼明皇及嫔御皆惊笑视之失道士矣但丨丨在地覆之榼贮一斗验之乃集贤院中榼也岑参早秋登虢州西亭观眺诗丨丨縁青壁田傍緑谿　白居易效陶潜体诗牀头残丨丨欲尽味弥淳又长斋月满与梦得对酌诗斋宫前日满三旬丨丨今朝一拂尘　皎然寒栖子诗今日惠然来访我丨丨书囊肩背荷　又酬秦山人出山见呈诗手携丨丨共书帏廻语长松我即归　陆游小葺东园诗溪藤裁丨丨番锦制诗囊　马祖常诗冰瓯蜂蜜溜丨丨荔浆翻】酒盆【杜牧哭韩绰诗归来吟笑悲身事唤妇呼儿索丨丨】
　　酒盘【云山杂记萧余上元夜于宣阳里丨丨下得一物如人眼睛本体类美石光彩射人余夜游市肆闲置掌中每行黒闇衢巷随身光明三尺毫末可鉴后因而飞出　徐陵春情诗见衣带下】
　　酒槽【辍耕録太宗素嗜酒晚年尤甚日与大臣酣饮耶律文正王数言之不听一日持丨丨之金口以进曰此乃铁耳为酒所蚀尚致如此况人之五脏有不损耶上説赐以金帛仍敕左右日进酒三钟而止　张籍和左司元郎中秋居诗见琴枕下】
　　酒觞【翁承赞汉上登舟忆闽诗乆客自怜归路近算程不怕丨丨空】
　　酒筹【南方草木状越王竹根生石上若细荻髙尺余南海有之南人爱其色用为丨丨云　岭表録异记沙箸生于海岸沙中春吐苗其心若骨白而且劲可为丨丨凡欲采者轻步向前及手急挼之不然闻行者声遽缩入沙中掘寻之终不可得也　白居易醉忆元九诗花时同醉破春愁醉折花枝当丨丨　刘因诗削树题诗句画沙知丨丨　曹文晦九日诗重阳昔与少年游红袖黄花送丨丨】
　　酒钩【白居易房家夜宴喜雪戏赠主人诗丨丨送醆推莲子烛泪黏盘垒蒲萄　章孝标蜀中上王尚书诗丁香风里飞牋草卭竹烟中动丨丨】
　　酒牓【榜同野客丛谈余尝效程子山作丨丨其间一联云一月二十有九日笑人世之太狂百年三万六千塲容我生之长醉　皎然张伯英草书诗长安丨丨醉后书此日骋君千里步】
