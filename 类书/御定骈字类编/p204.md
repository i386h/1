<!-- { "loadSidebar": true } -->
　　沙河【隋书地理志襄国郡统县丨丨注开皇十六年置旧唐书郭子仪传子仪与李光弼还常山史思明以数万人踵其后子仪选骁骑五百更挑之三日至行唐贼疲乃退我军乗之又败于丨丨　元史王结传出为顺徳路总管敎民务农兴学孝亲弟长戢奸禁暴悉登于书俾朝夕阅习之属邑巨鹿丨丨有唐魏徴宋璟墓乃祠二公扵学表其言论风旨以励多士　水经注八里沟水上承丨丨而西流迳牛首亭南与百尺陂水合　舆地记唐咸通中杭州刺史崔亮开丨丨三以通海潮　明一统志丨丨源出鲁山县吴大岭流经舞阳县防沣水灰绵封等河东达黄河　又丨丨在真定府新乐县治西南源发山西繁峙县白坡头口流经县界至博野县与滋河合　又丨丨在肃州卫城东四十里源出雪山下流入讨来河　又丨丨源出辽复州卫东得利嬴城山经流本卫城南合麻河西流入海　又丨丨有二南丨丨源出滕县东北连青山前南流入薛河北丨丨源出本县北龙山西流经鱼防县界入招湖又丨丨在安庆府太湖县治西南源出夀州银河水分流东南三百三十里至沙桥渡又东五十里分为二东流入青潭口合皖水　又丨丨在顺天府霸州城南与塘河合至入海处呼为飞鱼口又丰润县有丨丨源自滦州西北流经县东南入于海　又丨丨县在顺徳府城南三十五里　又丨丨水在顺徳府丨丨县治南亦名湡水　又丨丨塘在钱塘县旧治南五里唐志咸通二年刺史崔彦曽开时潮水冲激奔逸入城故彦曽开外沙中沙里沙三丨丨以决之　王贞白出自蓟北门行丨丨留不定春草冻难青　郑谷送人逰邉诗碛树藏城近丨丨漾日流　苏轼青牛岭髙絶处有小寺人迹罕到诗暮归走马丨丨塘炉烟袅袅十里香　又惜花诗打彻凉州花自开丨丨塘上插花囘　又次韵述古过周长官夜饮诗云湖寺家家境灯火丨丨夜夜春　又法苑珠林梵僧问智猛法师丨丨青山是何语答曰渭水终南山也】
　　沙川【明一统志丨丨桥在岷州卫西固城西一十里】
　　沙湖【明一统志丨丨在江寕府溧水县南六十五里周回五十畆今开堰塘　杜甫岳麓山道林二寺行寺门髙开洞庭野殿脚插入赤丨丨】
　　沙渠【宋书州郡志丨丨令晋起居注太康元年立　水经注涞水又西与丨丨水合水出东南近川西北流注于涞水】
　　沙汭【左传呉子使公子掩余公子烛庸帅师围潜椘莠尹然王尹麋帅师救潜左司马沈尹戍帅都君子与王马之属以济师与吴师遇于穷令尹子常以舟师及丨丨而还　又江淹谢临川灵运逰山诗赤玉隠瑶溪云锦被丨丨　李白过州新河饯族叔舍人贲诗海水落斗门湖平见丨丨】
　　沙池【齐书五行志永元元年七月涛入石头漂杀縁淮居民应本传荆州城内有丨丨常漏水萧頴胄为长史水乃不漏及頴胄亡乃复竭　又元史祭祀志昊天上帝皇地祗及配帝笾豆皆十二豋三簋二簠二俎八皆有匕筯玉币篚二匏爵一有坫丨丨一青甆牲盘一　又明一统志丨丨桥在玉山县南】
　　沙泉【宋史吕公弼传灵州无井唯丨丨在城外欲拓城包之而土善防夏人每至围城人皆忧渇死公弼用其僚邓子乔计仿古拔转法去其沙实以末炭墐土于其上板筑立遂包泉于中自是城坚不防而州得以守　贾岛送唐环归敷水荘诗松径僧寻药丨丨鹤见鱼　郑谷寄张起居诗风标欺鹭鹤才力涌丨丨　杜荀鹤访道者不遇诗药圃花香异丨丨鹿□新　齐已夏日草堂诗丨丨草堂纸帐卷空牀　苏轼渚宫诗丨丨半涸草堂在破窗无纸风飔飔】
　　沙溪【宋史兵志吉州十六砦注富田走马塍永和镇观山明徳丨丨西平山杨宅栗传禾山胜乡造口秀州新砦北乡黄茅峡　明一统志丨丨在玉山县西三十里下流入上饶江　苏颋夜发三泉即事诗丨丨忽沸渭石道乍明灭　曺唐小游仙诗石洞丨丨二十年向明杭日夜朝天　苏轼和蒋防寄茶诗丨丨北苑强分别水脚一线争谁先】
　　沙浦【宋史河渠志通江六堰纲运至多宜差注指挥一人専以开撩西兴沙河系衔及发捍江兵士五十名専充开撩丨丨不得杂役仍従本府起立营屋居之元史董抟霄传至正十六年勦平北河庙湾丨丨等砦　又陈子昂宿襄河驿浦诗丨丨明如月汀葭晦若秋　宋之问早入清逺峡诗寂厯环丨丨防笼转石圻李贺帝子歌丨丨走鱼白石郎闲取真珠掷龙堂刘禹锡歴阳书事诗丨丨王浑镇沧洲谢朓城】
　　沙沟【齐书焦度传索虏寇青州师伯遣度领军与虏战于丨丨杜梁度身破阵大捷　水经注漯水又东迳初乡县故城南丨丨水注之　又朱沟又东南注扵湖湖水又右纳丨丨水水分朱沟南派东南迳安昌城西】
　　沙渚【宋史河渠志江陵府沙市镇据水陆之冲熈寕中郑獬作守筑长堤牐水縁地本丨丨当蜀江下流每遇涨潦奔冲沙水相荡摧圯动辄数十丈　江淹従冠军建平王登庐山香炉峯诗日落长丨丨层阴万里生　谢灵运泛湖归出楼中翫月诗哀鸿鸣丨丨悲猿响山椒　张九龄杂诗浦上青松林津傍白丨丨　李贺宫娃见天河下　姚合秋晩江次诗丨丨防行雁风弯一只船　杜牧朱坡诗岸藤稍虺尾丨丨印麑蹄陆游泊公安县诗船帘卷萤火閙丨丨露下苹花开　又日暮自湖上归诗细水自鸣丨丨外乱山时出】
　　【雪云中】
　　沙涧【水经河水又东丨丨水注之　明一统志丨丨在平阳府平陆县东二十里傅岩前　又丨丨泉在顺天府昌平州西南三十里　又张説岳阳石门墨山二山相连有禅堂观天下絶境诗探窥石门防縁越丨丨转　李绅忆登栖霞寺峰诗移歩下碧峯丨丨更踌躇】
　　沙坎【元史博罗哈逹传宋将昝万夀攻成都佥省严忠范遣博罗哈达将兵七百人御之于丨丨流矢中右颊拔矢战愈力大败其军】
　　沙浪【梅尧臣送方进士逰庐山诗长风丨丨屋许大罗刹石齿水下排　栁贯龙门诗见垠岸下】沙阬【宋史张亢传夏人犹时出钞掠亢以州东焦山有石炭穴为筑东胜堡下城旁有蔬畦为筑金城堡州北丨丨有水泉为筑安定堡置兵守之　前凉録祚遣阳秋胡将灵曜于苑拉其腰而杀之埋于丨丨】沙荡【宋史食货志淳熈六年诏诸路转运常平司凡没官田营田沙田丨丨之类复括数卖之】沙井【三秦记山之阳有一泉云是丨丨绵厯今古沙不填足人欲登峰必歩下入穴即有鼔角之音震动人足　明一统志丨丨在大同府城西北四百余里丰州西北其外即界濠旧沙陀地也　周贺书实上人房诗丨丨泉澄疾秋钟韵尽迟　许浑维舟秦淮过温州李给事宅诗石梯凝雨润丨丨帯潮咸　方干题碧溪山禅老诗竹狖窥丨丨岩禽停桧枝　又初归镜中寄陈端公诗必知芦笋侵丨丨兼被藤花占石矶】沙陀【唐书范希朝传希朝号当世善将防比之赵充国在朔方时招突厥别部丨丨千落众万余有之其后用丨丨战者所至有功　又丨丨传丨丨西突厥别部处月种也始突厥东西部分治乌孙故地与处月处宻杂居有大碛名丨丨故号丨丨突厥云　五代史唐本纪庄宗皇帝其先本号朱邪盖出于西突厥至其后世别自号曰丨丨而以朱邪为姓　刘因渡白沟诗更从晩唐望丨丨自此横流穿一缕　郝经葡萄诗往嵗见丨丨囘鹘正来贡　刘秉忠过界墙诗短衣蓬鬓丨丨路一嵗三番过界墙】
　　沙门【周书武帝纪天和三年八月癸酉帝御大徳殿集百僚及丨丨道士等亲讲礼记　唐书孔頴逹传马嘉运魏州繁水人少为丨丨还治儒学长论议贞观初累除越王东阁祭酒　宋史王安石传吕恵卿服阕安石朝夕汲引之至是白为参知政事又乞召韩绛代已二人守其成谟不少失时号绛为传法丨丨恵卿为防法善神　后秦録鸠摩罗什至长安七年正月兴如逍遥园引诸丨丨聼什説佛绖　后赵録将军郭黙获丨丨竺浮圗澄以其有道术进之于勒试之有効甚尊重之　豫章古今记雷次宗字仲伦入庐山侍丨丨恵逺笃志好学屡徴不起卒有文集注礼记周易元嘉六年撰豫章记　四十二章经佛言辞亲出家识心达本解无为法名曰丨丨　瑞应经太子出北城门天帝复化作丨丨太子曰何谓丨丨对曰丨丨之为道舍妻子捐弃爱欲也　僧肇维摩经注丨丨秦言义训勤行趋涅槃也　王屮头陀寺碑头陀寺者丨丨释慧宗之所立也　包何浄律院梡子树诗本梡稀难识丨丨种则生　陈羽洛下赠彻公诗天竺丨丨洛下逢请为同社笑相容　又晋书温峤传峻时杀侃子赡由是侃激励遂率所统与峤亮同赴京师戎卒六万旌旗七百余里钲鼓之声震于百里直指石头次于蔡洲侃屯查蒲峤屯丨丨浦　云林石谱登州下临大海有丨丨灶矶岛多产黒白石磨礲为棊子又车失大竹小竹凡五岛唯丨丨甚近石有挺然而出者颇焦枯他处者紫翠岩巉出波涛中及多秀美五彩斑斓防如金纹者　明一统志丨丨岛在登州府城西北六十里海中凡海舟渡辽者必泊此以避风宋时尝流放罪人于此其相聨属则有鼍矶牵牛大竹小竹凡四岛皆紫翠巉出没涛中真神仙所宅上生石芝草木竒絶多不识名】
　　沙弥【善觉要览僧落发后丨丨华言息慈　翻译名义丨丨此翻息慈谓息世染之情以慈济众生也寄归传七嵗至十三皆名驱鸟丨丨十四至十九名应法丨丨　佛祖通纪唐太和元年诏智入殿问道赐】
　　【号悟达国师五嵗能吟诗出家为丨丨十四讲经李商隠赠诗云十四丨丨觧讲经似师年纪止携瓶丨丨説法沙门聼不在年髙在性灵　李益赠宣大师诗一国丨丨独觧诗人人道胜恵林师　白居易龙安寺主家小尼诗头青眉眼细十四女丨丨】
　　沙户【苏轼自金山放船至焦山诗云霾浪打人迹絶时有丨丨祈春蚕注吴人谓水中可田者为沙】沙奴【唐书吐蕃传始沙州刺史周鼎为唐固守赞普徙帐南山使尚绮心儿攻之鼎请救回鹘逾年不至议焚城郭引众东奔皆以为不可鼎遣都知兵马使阊朝领壮士行视水草晨入谒辞行与鼎亲吏周丨丨共射彀弓揖让射丨丨即死执鼎而缢杀之自领州事城守者八年】
　　沙魂【邻防杂志俗呼野人为丨丨未详其义士大夫亦颇道之永叔戏长文贤良之选既披沙而防金吴颇憾之迁怒于原父云某沙于心不沙于面君侯沙于靣而不沙于心愈怒焉】
　　沙须【皮日休太湖石诗防处露海眼移来如丨丨】
　　沙文【水经注巨洋水自朱虚北入临胊县熏冶泉水注之水出西溪飞泉侧水色澄明而清冷特异渊无潜石浅镂丨丨中有古坛参差相对　梁简文帝侍逰新亭应令诗丨丨浪中积春阴江上来】
　　沙篆【孟郊韩愈城南聨句窑烟羃疏岛丨丨印回平】
　　沙圃【贡师防挽马伯庸中丞诗石田霜后稻丨丨雨中蔬】
　　沙驿【傅若金嘉鱼亭诗舟楫囬丨丨旌旗驻郡亭】
　　沙亭【水经注见沙丘下】
　　沙墀【宋史礼志陈舆辇御马于龙墀繖扇于丨丨贡物于宫架南余则列大庆门外】
　　沙垣【谢灵运过白岸亭诗拂衣遵丨丨缓歩入蓬屋】
　　沙砌【李贺兰香神女庙诗丨丨落红满石泉生水芹陆蒙京口与友生话别诗烟縁丨丨引水为药畦担】
　　沙幌【李贺潞州张大宅病酒遇江使寄上十四兄诗见岸帻下】
