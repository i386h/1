<!-- { "loadSidebar": true } -->
　　岁从【晋书天文志凡五星所聚其国王天下从丨以义丨荧惑以礼从填以重从太白以兵从辰以法从各以其事致天下也】
　　岁违【宋书厯志元嘉置元虽七率舛陈而犹纪协甲子气朔俱终此又过谬之小者也必当虚立上元假称厯始丨丨名初日避辰首闰余朔分月纬七率并不得有尽乃为允之制乎】
　　岁削【柳宗元天説吾意有能残斯人使日薄丨丨祸元气隂阳者滋少】
　　岁费【齐书陈皇后等传论世祖嗣位运借休平夀昌前兴凤华晚构香柏文柽花梁绣柱雕金镂宝照烛房帷赵瑟呉趋承闲奏曲丨丨傍恩足使充牣事由私蓄无损国储　唐书牛僧孺传是时政出近幸僧孺数表去位帝为鄂州置武昌军授武昌节度使同平章事鄂城亟圮岁増筑赋蓑茅于民吏倚为扰僧孺陶甓以城五年毕鄂人无复丨丨　宋史河渠志政和四年十一月都水使者孟昌龄言今岁夏秋涨水河流上下并行中道滑州浮桥不劳觧折大省丨丨诏许称贺】
　　岁用【宋书孝武帝纪紩衣御防贬甘示节土簋临天饬俭昭度朕绨帛之念无忘于怀虽深诏有司省游务实而丨丨兼积年量虚广岂以捐丰从损允称约心四时供限可详减太半庶裘絺顺典有偃民华纂组伤工无竞壥市】
　　岁蠲【宋史陈希亮传见岁久下】
　　岁穰【郭璞当康兽赞当康如豚见则丨丨】
　　岁稔【书洪范百谷用成疏见岁丰下　宋书文帝纪诏曰朕违北京二十余载虽云密迩瞻涂莫从今因四表无尘时和丨丨复获拜奉旧茔展罔极之思飨防故老申追远之怀固以义兼于桑梓情加于过沛　又孝武帝纪诏曰春搜之礼着自周令讲事之语书于鲁史所以昭宣徳度示民轨则今丨丨气荣中外寕宴当因农隙葺是旧章可克日于武湖大阅水师并廵江右讲武校猎　齐书髙帝纪今关燧无虞时和丨丨远迩同风华夷慕义便可式遵前准修建斆学精选儒官广延国胄　南史郭祖深传臣闻人为国本食为人命故礼曰国无六年之储谓非其国也推此而言农为急务而郡县苛暴不加劝奨本年丰丨丨犹人有饥色设遇水旱何以救之　唐书孟元传曲环领节度使时已为大将使董作西华屯盛夏屩而立于涂役休乃就舎故田辄丨丨而军食常足　韩愈唐襄阳郡王路公神道碑铭公之为州逢水旱喜贱出与人丨丨以其得收常有赢利故在所人不病饥而官府畜积　刘禹钖秋中暑退赠乐天诗丨丨贫心泰天凉病体安　又魏书北海王详传若依制削夺则县无期月之宰附条贬黜郡靡丨丨之守此制必行所谓法令滋章盗贼多有】岁阜【宋书沈攸之传今皇上圣明将相仁厚约法三章轻刑缓赋年登丨丨家给人足上有惠和之泽下无乐乱之心　陆倕石阙铭役休务简丨丨民和李峤晚秋喜雨诗九农欢丨丨万防庆时休】岁有【诗自今以始丨其丨传丨其丨丰年也疏正义曰君臣有道如此可致隂阳和顺从今以为初始丨其当丨丰年言君徳可以感之也传丨其丨丰年正义曰春秋书有年者谓五谷大熟故知其有年谓从今以去当有丰年也定本集注皆云丨其丨年　又书尧典朞三百有六旬有六日蔡注丨丨十二月月有三十日三百六十者一岁之常数】
　　岁丰【书洪范百谷用成疏君秉君道臣行臣事则百谷用此而成丨丨稔也　宋书自序传縁淮丨丨邑富地穰麦既已登黍粟行就可析其估赋仍就交市三呉饥民即以贷给使强壮转运以赡老弱　唐书柳公绰传授渭南尉岁歉馑其家虽给而每饭不过一噐丨丨乃复或问之答曰四方病饥独能饱乎　説苑宋大水鲁人吊之宋人应之曰寡人不侫斋戒不谨邑封不修使人不时天加以殃又遗君忧拜命之辱君子闻之曰宋国其庶几乎问曰何谓也曰夫过改之是犹不过也故曰其庶几乎宋人闻之夙兴夜寐早朝夜退吊死问疾戮力宇内三年丨丨政平　中説扬素使谓子曰盍仕乎子曰疏属之南汾水之曲有先人之弊庐在可以避风有田可以具饘粥弹琴著书讲道劝义自乐也愿君侯正身以统天下时和丨丨则通也受赐多矣不愿仕也　太平御览见岁苦下　明一统志丨丨桥在庐州府明教台南又名九狮桥　王羲之问慰诸帖知彼清宴丨丨又所使有无一乡故是名处且山川形势乃尔何可以不游目　沈佺期奉和洛阳翫雪应制诗宸藻光盈尺赓歌乐丨丨　白居易太平乐丨丨仍节俭时泰更销兵　陆防村居初夏诗斗酒只鸡人笑乐十风五雨丨丨穰】
　　岁登【宋史俞充传提举市易丨丨课百四十万故事当赐钱充曰奏课职也愿自今罢赐诏听之　盐铁论大夫曰王者塞天财禁关市执准守时以轻重御民丰年丨丨则储积以备乏絶凶年恶岁则行币物流有余而调不足也】
　　岁足【宋史乐志圣明代海县澄清惠化洽寰瀛时康丨丨治定武成遐迩贺升平】
　　岁吉【唐汾隂乐章维丨之丨维辰之良】
　　岁美【周礼冯相氏冬夏致日注冬至日在牵牛景丈三尺疏案易纬通卦验云冬至日置八神树八尺之表日中视其景如度者丨丨人和晷不如度者岁恶人伪言政令之不平注神读如引　史记天官书凡候丨丨恶谨候岁始岁始或冬至日产气始萌腊明日人众卒岁一防饮食发阳气故曰初岁正月旦王者岁首立春日四时之卒始也　苏轼次韵秦少章和钱仲诗碧畦黄陇稻如京丨丨人和易得情】
　　岁利【宋史隐逸传种放于长安广置良田丨丨甚博亦有彊市者遂至争讼　易林反蛇为殃使道不通丨丨甚少年谷败伤】
　　岁熟【书金縢二公命邦人凡大木所偃尽起而筑之丨则大丨疏丨则大丨言周公之所感致如此也孰同史记货殖传白圭乐观时变故人弃我取人取我与夫丨丨取谷予之丝漆蠒出取帛絮与之食　韦应物答僴奴重阳二甥诗贫居烟火湿丨丨梨枣繁】
　　岁荣【宋书周朗传檐中山木时华月深池上海草丨丨日蔓且室间轩左幸有陈书十箧席隅奥右颇得宿酒数壶按拭徽讐方校古时复陈局露初奠爵星晚驩然不觉是羲轩后也】
　　岁芬【齐书乐志昭望丨丨环游辰太穆哉尚礼横光秉蔼】
　　岁芳【魏徴暮秋言怀诗丨丨坐沦歇感此式微歌　刘长卿京口怀洛阳旧居诗那堪丨丨尽更使春梦积　李益送诸暨王主簿之任诗秦城丨丨老越国春山秀】
　　岁饫【国语饫以显物宴以食好丨丨不倦时宴不滛注丨行丨礼不至于懈倦也】
　　岁愁【王安石幽谷引完公亭兮使勿毁以慰吾兮丨岁之丨】
　　岁苦【孟子乐岁终身苦　太平御览师旷占曰黄帝问师旷曰吾欲知丨丨乐善恶可以否师旷对曰岁欲丰甘草先生荠也岁欲饥苦草先生亭苈也岁欲恶恶草先生水藻也岁欲旱旱草先生蒺也岁欲溜溜草先生蓬也岁欲病病草先生艾也】
　　岁乐【太平御览见上　张説元日朝诗元日今丨丨不谢往年春　苏辙竹枝词可怜楚人足悲诉丨丨年丰尔何苦】
　　岁善【史记天官书是日光明听都邑人之声声宫则丨丨吉　越絶书夫隂入浅者即丨丨阳入深者则岁恶　太平御览见岁苦下】
　　岁和【孟浩然初年乐城馆卧疾怀归诗腊月闻雷震东风感丨丨】
　　岁祥【图经防州人重诸葛武侯以人日倾城出八阵碛上谓之蹋碛妇人拾小石之可穿者以防线系于钗头以为一丨之丨府帅宴于碛上】
　　岁制【礼记王制六十丨丨疏丨丨谓棺也不易可成故丨丨　江总让尚书令表陛下听览余辰曲垂昭纳遂斯反汗髙选具瞻则敝盖敝帷使臣暮齿丨丨月制賖臣皎发】
　　岁具【史记厯书昔自在古厯建正作于孟春于时氷泮发蛰百草奋兴秭鴂先物廼丨丨生于东次顺四时卒于冬分时　宋史职官志凡京都官吏禄廪辨其精粗而为之等诸路岁运至京师遣官阅其名色而分纳于仓庾藁秸则归诸塲丨丨封桩月具见存之数奏闻】
　　岁贞【阎随侯西岳望幸赋地平天清时和丨丨】
　　岁得【新序昔者周舎事赵简子立赵简子之门三日三夜简子使人出问之曰夫子将何以令我周舎曰愿为谔谔之臣墨笔操牍随君之后司君之过而书之日有记也月有效也丨有丨也】
　　岁兼【书洪范王省惟岁传王所省兼所总羣吏如丨丨四时】
　　岁备【于尹躬南至日太史登台书云物诗司天为丨丨持简出人羣】
　　岁成【易系辞见寒往下　周礼司防以参互考丨丨以月要考月成　晋书刘波传往者先帝以元风御世责成羣后坐运天纲随化委顺故忘日计之功收丨丨之用　路史神农氏每岁阳月盍百种率万民蜡戏于国中以报其丨之丨　庾信周太子太保歩陆逞神道碑重总六军再操八柄考绩入于丨丨论功书之年表　稗编论晦朔望夫天运一周日移一度月移十三度十九分度之七日舒月速当其同谓之合朔舒先速后近一远三谓之相与为衡分天之中谓之望以速及舒光体尽伏谓之晦凡一十二晦朔而丨丨焉张説奉和圣制幸凤阳泉应制诗温润宜冬幸游畋乐丨丨　唐庚野望诗鞞鼓知农隙鸡豚觉丨丨】岁实【宋史天文志市中星众润泽则丨丨】
　　岁生【司马光赐果诗怀核待归种复愁千丨丨】
　　岁兴【魏书杜畿传见岁虚下】
　　岁息【汉书礼乐志民人归本丨丨】
　　岁滋【宋书武帝纪出藩入辅兹保弼阜财利用繁殖生民编户丨丨疆宇日啓导徳明刑四境有截齐书髙帝纪自庐井毁制农桑易业盐鐡妨民货鬻伤治歴代成俗流蠧丨丨援拯遗弊革末反本使公不专利氓无失业二宫诸王悉不得营立屯邸封略山湖太官池籞官停税入优量省置　苏轼富郑公神道碑宋兴百三十年四方无虞人物丨丨盖自秦汉以来未有若此之盛者虽所以致之非一道而其要在于兵不用用不乆常使智者谋之而仁者守之虽至于无穷可也】
　　岁补【宋史兵志绍定四年臣僚言州郡有禁卒有壮城有厢军有土兵一州之财自足以给一州之兵比年尺籍多虚月招丨丨悉成文具】
　　岁庆【宋书范泰传臣疾患日笃夕不谋朝防及丨丨得一闻逹微诚少亮无恨泉壤】
　　岁殷【齐书乐志灵之圣之丨丨泽柔】
　　岁媚【白居易和古社诗丨丨少年客十去九不回】
　　岁起【孟浩然田家元日诗昨夜斗廻北今朝丨丨东】
　　岁发【宋书周朗传使其受食者悉令就佃淮南多其长帅给其粮种凡公私游手丨丨佐农令堤湖尽修原陆并起　宋史兵志观岁计下成都府马务丨丨江上诸军马凡五十八纲月劵钱米二百缗岁计万一千六百缗丨丨三衙马百二十纲其费称是】
　　岁满【唐书白居易传丨丨当迁帝以资浅且家素贫听自择官居易请如姜公辅以学士兼京兆户曹参军以便养诏可　宋史兵志顷以东兵戍岭南冒犯瘴疠得还者十无五六自今丨丨以江淮敎阅忠节威果代之　杜甫送石首薛明府辞满告别诗丨丨归鳬舄秋来把雁书】
　　岁胜【素问必抑其运气资其丨丨折其郁发先取化源】
　　岁永【张籍怀别诗端居愁丨丨独此留轻景】
　　岁长【苏辙寒食赠游压沙诸公诗及时行乐不可缓丨丨春短花须臾】
　　岁倍【史记货殖传白圭周人也积着率丨丨　后汉书樊宏传宏父重世善农稼好货殖上下戮力财利丨丨】
　　岁留【苏轼司竹监烧苇园诗官园刈苇丨丨槎深冬放火如红霞】
　　岁老【韩愈送侯参谋赴河中幕诗丨丨隂沴作云頽雪翻崩】
