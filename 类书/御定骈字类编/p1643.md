<!-- { "loadSidebar": true } -->
　　幢幡【后汉书礼仪志校尉三人皆赤帻不冠绛科单衣持丨丨候司马丞为行首皆衔枚】
　　幢络【齐书明帝纪九江作难假黄钺事宁表送之寻加黄钺都督中外诸军事太傅领大将军扬州牧増班劒为四十人给丨丨三望车前后部羽葆鼔吹劒履上殿入朝不趋赞拜不名　又舆服志衣画十二乗注□榆毂轮箕子壁绿油衣厢外緑纱萌油丨丨通幰竿刺代栋梁柮檽真形龙牵支子花辕后伏神抗承梁沓金涂校具　又禇渊传先是庶姓三公轜车未有定格王俭议官品第一皆加丨丨自渊始也】
　　幢牙【桞宗元岭南节度使飨军堂记见旟旞下】
　　幢角【宋史仪卫志见衣褥下】
　　幢主【齐书陈显达传宋孝武世为张永前军丨丨张说享太庙长发舞乐章魏推丨丨同赠司空】幢队【南史武陵王纪传日落輙出歩马便骑射尤工舞矟九日讲武躬领丨丨】
　　幢傍【宋书礼志鸾旗车皆大夫载之鸾旗者编羽毛列系丨丨也】
　　幡
　　幡虹【唐髙宗谒大慈恩寺诗花盖飞团影丨丨曳曲阴赵彦昭奉和幸大荐福寺诗刹凤迎雕辇丨丨驻防旗】
　　幡宿【云笈七籖四七丨丨五帝徘徊】
　　幡刹【南唐近事冯僎即刑部尚书谧之子也举进士初年少众誉籍籍以为平折丹桂秋试之间僎一夕梦登崇孝寺丨丨极髙处打方响先是徐幼文能圆梦遂诣徐请圆梦徐曰虽有声价至下地洎来春僎俄成名于侍郎韩熙载榜下或有责徐之言谬者徐曰诚如吾语后当知之放榜数日中书奏主司取士不当遂追榜御试冯果覆落】
　　幡盖【齐书髙帝纪见屏障下　唐书李蔚传见幢节下沈约齐禅林寺尼净秀行状白日卧开眼见佛入房丨丨满屋语傍人令烧香了自不见　岑参登千福寺多寳塔诗焚香如云屯丨丨垂　李正封夏游招隐寺诗山僧引清梵丨丨绕回廊刘禹锡和乐天题眞娘墓诗见镜灯下】
　　幡葆【西京杂记武帝时身毒国献连环羁以白玉作之玛瑙石为勒白光琉璃为鞍在闇室中常照十余丈如昼日自是长安始盛饰鞍马竞加雕镂或一马之饰直百金皆以南海白蜃为珂紫金为华以饰其上犹以不鸣为患或加以铃镊饰以流苏走则如撞钟磬若飞丨丨】
　　幡旗【史记天官书见舟船下　后汉书刘盆子传延岑及更始将军李寳合兵数万人与逢安战于杜陵寳等大败死者万余人寳遂降安而延岑散卒走寳乃密使人谓岑曰子努力还战吾当于内反之表里合势可大破也岑即还挑战安等空营击之寳从后悉拔赤眉旌帜更立已丨丨安等战疲还营见旗帜皆白大惊乱走自投川谷死者十余万逢安与数千人脱归长安　周书宣帝纪行幸同州增候正前驱戒道为三百六十里自应门至于赤岸泽数十里间丨丨相蔽鼓乐俱作　王僧孺为韦雍州致仕表陆离蝉组照灼丨丨庾肩吾谢东宫赐宅啓巷转丨丨门容幰盖　杨炯战城南乐府丨丨如鸟翼甲冑似鱼鳞　岑参送郭仆】
　　【射节制劒南诗铁马擐红缨丨丨出禁城】
　　幡氅【宋史仪卫志丨丨各五行行七十五】
　　幡幔【易丰九三丰其沛注沛丨丨所以御盛光也】
　　幡竿【宋书武帝纪大军至左里将战公所执麾竿折折幡沉水众竝怪惧公欢笑曰往年覆舟之战丨丨亦折今者复然贼必破矣　五代新说隋折冲郎将沈光初仕陈入隋骁捷絶伦禅定寺丨丨髙十丈适悬绳断非力所及光口衔绳拍竿而上直至龙头系绳毕手足皆义透空而下以掌据地倒行十数歩观者惊骇沈约齐禅林寺尼净秀行状至七月十二日尔时天雨清凉闷势如小退自云梦见迎来至佛殿西头人人捉丨丨犹车在地旛之为理不异世间队担鼔旗旛也萧至忠三会寺应制诗网戸飞花缀丨丨度鸟回　张祐热戏乐上皇失喜寜王笑百尺丨丨果动揺】
　　幡织【汉书陈汤传前至郅支城都赖水上离城三里止营傅陈望见单于城上立五采丨丨数百人被甲乗城又出百余骑往来驰城下歩兵百余人夹门鱼鳞陈讲习用兵注织读曰帜音式志反　又帜同后汉书大秦国传见辎軿下】
　　幡旄【西京杂记见旍葆下　三辅黄图昆明池地三百三十二顷中有戈船各数十楼船百艘船上建戈矛四角悉垂丨丨旍葆麾盖照烛涯涘】
　　幡麾【晋书戴洋传见符箓下】
　　幡校【晋书夏统传贾充欲耀以文武卤簿觊其来观遂命建朱旗举丨丨分羽骑为队军伍肃然须防鼓吹乱作胡葭长鸣车乗纷错纵横驰道】
　　幡华【花同沈约齐禅林寺尼净秀行状又于一时复违和亦甚危困忽举两手状如捧物语傍人不解问言为何所捧答云见寳塔从地出意欲接之丨丨使乐无非所有于是疾恙豁然而除都无复患　张说奉和同皇太子过慈恩寺应制诗上界丨丨合中天伎乐来　苏颋武担山寺诗松柏衘哀处丨丨种福田】幡胜【宋史礼志四厢及厢都指挥使中书舍人统军防御团练使刺史客省使枢密都承旨知银台司审刑院三司三司勾院诸司使禁军校忠佐海外诸蕃进奉领刺史以上至寒食并赐节料立春奉内朝者皆赐丨丨】
　　幡灯【齐已经吴平观诗丨丨古殿夜霜霰大椿寒】
　　幡鼓【宋书乐志见幡舞下】
　　幡钲【后汉书礼仪志飨遣故衞士仪百官防位定谒者持节引故衞士入自端门衞司马执丨丨护行行定侍御史持节慰劳以诏恩问所疾苦受其章奏所欲言毕飨赐作乐观以角抵乐阕罢遣劝以农桑】幡防【齐书东昏侯纪毎三四更中鼓声四出丨丨横路百姓喧走相随士庶莫辨】
　　幡劒【黄庭内景经执劔百丈舞锦幡注神兵丨丨之状】
　　幡影【元稹大云寺诗丨丨中天飏钟声下界闻】
　　幡舞【宋书乐志晋鞞舞歌亦五篇又铎舞歌一篇丨丨歌一篇鼓舞伎六曲并陈于元防今幡鼓歌词犹存舞并阙　柘枝谱汉则巴渝舞女舞晋则白纻舞丨丨扇舞唐则霓裳舞视柘枝舞态曲调各有攸胜】幡信【汉书艺文志见印章下　晋书卫恒传见印玺下又王莽时使司空甄丰校文字部改定古文复有六书一曰古文孔氏壁中书也二曰竒字即古文而异者也三曰篆书秦篆书也四曰佐书即隶书也五曰缪篆所以摹印也六曰鸟书所以书丨丨也】
　　幡动【五灯防元六祖慧能仪凤元年丙子正月八日届南海遇印宗法师于法性寺讲涅槃经祖寓止廊庑间暮夜风飏刹幡闻二僧对论一曰丨丨一曰风动往复酬答曽未契理祖曰可容俗流辄预髙论否直以风幡非动动自心耳印宗窃聆此语竦然异之明日邀祖入室征风幡之义祖具以理告印宗不觉起立曰行者定非常人师为是谁祖更无所隐直叙得法因由于是印宗执弟子之礼请授禅要】
　　幡纚【司马相如上林赋垂条扶疎落英丨丨】
　　幡垂【刘潜平等刹下铭珠含魄月丨丨净天】
　　繖【同】
　　繖扇【左传备物典策疏服防云备物国之职物之备也当谓国君威仪之物若今丨丨之属备赐鲁也南史韦叡传肥水堰立使军主王怀静筑城于岸守之魏攻陷城乗胜至叡城下军监潘灵祐劝叡退还巢湖诸将又请走保三丈叡怒曰将军死绥有前无却因令取丨丨麾幢树之堤下示无动志　唐书仪卫志凡殿中省监少监尚衣尚舎尚辇奉御分左右随丨丨而立又礼乐志皇帝谒陵其日皇帝素服乗马华盖丨丨侍臣骑从诣小次歩出次至位再拜又再拜　宋史礼志陈舆辇御马于龙墀丨丨于沙墀贡物于宫架南余则列大庆门外】
　　繖盖【南史鲍泉传为通直侍郎尝乗髙幰车从数十骑左右丨丨服玩甚精　元史顺帝纪帝谓托克托曰朕尝作都克噶尔好事迎白丨丨游皇城实为天下生灵之故今命喇嘛选僧一百八人仍作都克噶尔好事凡所用物官自给毋扰于民　又特薛禅传至元二十四年纳延叛从帝亲征以功封济宁郡王赐白丨丨以宠之　明一统志丨丨山在潞安府长子县西南五十里逺望峰峦如丨丨然　又丨丨水源出丨丨山下东北入漳水】
　　伞簳【茅亭客话至道丙申夏五月俳优人罗袂长见庄民网获数鱼取三头贯于伞中归至中路迅雷急雨火光烛地袂长恐鱼是龙也弃之田亩中来日迟明村人相寻见雷霹丨丨取乖龙去】
　　伞中【茅亭客话见上】
　　繖山【金陵梵刹志栖霞寺在摄山一名丨丨有中峰屹然卓立迤逦南下左右山环抱如拱入山繁阴覆路若别一洞天　冯时可游摄山栖霞寺记摄山旧名丨丨以其形团如盖也或以地宜药物可资摄生易今名焉】
　　繖动【谈苑见帘幕下】
　　盖
　　盖弓【宋史舆服志礼制局言玉辂马缨十二而无采不应古制欲以五采罽饰樊缨十有二就辂衡轼并无鸾和乞添置丨丨二十有二不应古制乞增为二十八以象星】
　　盖扇【北史齐赵郡王琛传子叡诏令兵监筑长城于时六月叡途中屏丨丨亲与军人同劳苦】盖屋【史记天官书北宫元武虚危危为丨丨虚为哭泣之事　晋书天文志九坎南二星曰丨丨治宫室之官也　又梦溪笔谈赵韩王治第丨丨皆以板为笡上以方塼甃之然后布瓦至今完壮　王褒僮约治舎丨丨书削代读　黄庭坚拙轩颂何况头上安头屋下丨丨毕竟巧者有余拙者不足　张衡天象赋虚梁阒寂以幽閟丨丨喧轰而宴赏】
　　盖影【张仲素管中窥天赋丨丨多掩笠形半匿　王褒别陆子云诗中流揺丨丨边江落骑尘　李峤云诗锦文触石来丨丨凌天发】
　　盖阴【李贞奉和圣制过温汤诗见帷影下】
　　盖天【法言请问丨丨曰丨哉丨哉应难未几也】
　　盖侧【唐太宗秋日即事诗见袍轻下】
　　盖蔽【桂苑丛谈见裙带下】
　　麾
　　麾幢【吴志全琮传注琮还经过钱唐修祭坟墓丨丨节盖曜于旧里　南史韦叡传见繖扇下　徐容太常赋矧丨丨之过节兮又太侈于开元　白居易上宣歙翟中丞诗出入丨丨引登临劒防随】
　　麾斾【魏书房伯玉传髙祖遣谓曰朕亲率丨丨逺清江沔此之小戍岂足徘徊王师但戎辂所经纤介须殄宜量力三思自求多福】
　　麾帜【唐书王式传宁国剧贼仇甫乱明越观察使郑祗德不能讨宰相选式往代诏可式发自光福里第丨丨皆东靡猎猎有声喜曰是谓得天时矣】
　　麾旌【蜀志先主传注是时公方有急于官渡乃分留诸将屯官渡自勒精兵征备骑卒至言曹公自来备大惊然犹未信自将数十骑出望公军见丨丨便弃众而走】
　　麾旄【魏书长孙春忠传春威略着时増隆家业青紫丨丨亦其宜矣】
　　麾盖【晋书卫瓘传瓘告老逊位乃下诏曰司空瓘年未致仕而逊让歴年今听其所执进位太保以公就第给亲兵百人置长史司马从事中郎掾属及大车官骑丨丨鼔吹诸威仪一如旧典　魏书长孙嵩传晋将刘裕之伐姚太守假嵩节督山东诸军事传诣平原縁河北岸列军次于畔城军颇失利诏假裕道裕于舟中望嵩丨丨遗以酃酒及江南食物嵩皆送京师诏嵩厚答之　南史杨公则传大军至新林公则自越城移屯领军府垒北楼与南掖门相对尝登楼望战城中遥见丨丨纵神锋弩射之矢贯胡牀左右皆失色公则曰虏几中吾脚谈笑如初　唐书吐蕃传以大理卿刘元鼎为防盟使元鼎与论讷罗就盟元鼎逾成纪武川抵河广武梁故时城郭未隳兰州地皆秔稻桃李榆桞岑蔚戸皆唐人见使者丨丨夹道观】
　　麾仗【宋史礼志见幄殿下唐六典见冠冕下】
　　麾竿【宋书武帝纪见幡竿下】
