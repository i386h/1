<!-- { "loadSidebar": true } -->
　　水舆【侍儿小名録刘商少游湘中秋月方皎忽见一画丨丨中有七八女子瓌丽容止若为呼卢戏其具俱布希世之寳前有红蜡枝擎以金盘商骇讶未絶闻舟中语曰紫阳真人昨给刘商黄精二斤乃玉帝所饵之余食之者为地仙一女子曰此人不逺可邀致之忽闻人呼商遂即舟边拜一女子命侍儿杨孟珠斟一杯云母浆商取饮一女子笑曰此人不固者无丹元气耳】
　　水轮【宋史刘沪传又破穆宁生氐西南去洛阳二百里中有城曰水洛川平土沃又有丨丨银铜之利环城数万帐汉民之逋逃者归之教其百工商贾自成完国】
　　水辖【司空图诗话若纳丨丨如转丸珠】
　　水稾【周礼封人凡祭祀饰其牛牲设其楅衡置其絼共其丨丨注丨丨给杀时洗荐牲也】
　　水丹【神仙传李仲甫者丰邑中益里人也少学道于王君服丨丨有効兼行遁甲能步诀隐形年百余嵗转少】
　　水饼【苏轼端午诗丨丨既懐乡饭筒仍愍楚】
　　水饭【岳阳风土记湖湘间賔客防集供鱼清羮则众皆退如中州之丨丨也】
　　水浆【礼记檀弓曽子谓子思曰伋吾执亲之丧也丨丨不入于口者七日子思曰先王之制礼也过之者俯而就之不至焉者跂而及之故君子之执亲之丧也丨丨不入于口者三日杖而后能起　周礼浆人掌共王之六饮丨丨醴凉医酏入于酒府　公羊传厮役扈养死者数百人注艾草为防者曰厮汲丨丨者曰役养马者曰扈炊烹者曰养　战国防昔吴与楚战于柏举三战入郢寡君身出大夫悉属百姓离散棼冒勃苏于是赢粮潜行上峥山逾深溪蹠穿膝暴七日而薄秦王之朝雀立不转昼吟宵哭七日不得告丨丨无入口瘨而殚闷旄不知人秦王闻而走之冠带不相及左奉其首右濡其口勃苏乃苏　汉书张安世传郎有醉小便殿上主事白行法安世曰何以知其不反丨丨邪如何以小过成罪　吴志孙策传注吴録曰时有髙岱者受性聪达太守盛宪以为上计举孝廉许贡来领郡岱将宪避难于许昭家求救于陶谦谦未即救岱憔悴泣血丨丨不入口谦感其忠壮有申包胥之义许为出军齐书虞悰传父秀之黄门郎悰少而谨敕有至性秀之于都亡悰东出奔丧丨丨不入口　庄子惠子谓庄子曰魏王贻我大瓠之种我树之成而实五石以盛丨丨其坚不能自举也剖之以为瓢则瓠落无所容非不呺然大也吾为其无用而掊之　说苑豫让曰中行君众人畜臣臣亦众人事之智伯朝士待臣臣亦朝士为之用襄子曰非义也子壮士也乃自置车库中丨丨毋入口者三日以礼豫让　金丹大要阳燧以取火非日不生光方诸非星月安能得丨丨　梁简文帝昭明太子集序丨丨不入圭溢罕进　白居易琵琶行银瓶乍破丨丨迸铁骑突出刀鎗鸣】
　　水汁【十洲记周穆王时西胡献昆吾割玉刀及夜光常满杯刀长一尺杯受三升刀切玉如泥杯是白玉之精光明夜照防夕出杯于中庭以向天比明而丨丨已满杯中也汁甘而香美斯实灵人之器】水膜【茶经煮水沸而弃其沫之上有丨丨如黒云母饮之则其味不正】
　　水味【左传天有六气降生五味注谓金味辛木味酸丨丨咸火味苦土味甘皆由隂阳风雨而生　周礼疡医以盐养脉注咸丨丨水之流行地中似脉　宋史宋琪传上幸景龙门外观水硙因谓侍臣曰此水出于山源清冷甘美凡近河丨丨皆甘岂非余润之所及乎琪等对曰实因地脉潜通而然亦犹人之善恶以染习而成也　白虎通丨丨所以咸何是其性也所以北方咸者万物咸与所以坚之也犹五味得咸乃坚也　洞冥记甜水去虞渊八十里有甜溪丨丨如密东方朔游此水得数斛以献帝投水于井常甜而寒洗沐则肌理柔滑　贾岛诗几时能重至丨丨似深山　陆诗着籖分丨丨标石认田封　温庭筠西陵道士茶歌涧花入井丨丨香山月当人松影直　欧阳修再至汝隂诗丨丨甘于大明井鱼肥却似新开湖　苏轼诗要知丨丨孰冷暖始信梦时非幻妄　又南行万里亦何事一酌曹溪知丨丨　戴表元诗丨丨野栽茭白痩山毛人摘芋红多　柳贯尊经堂诗髙名以经掲酌源知丨丨】
　　水甘【唐书裴延龄传京右偏故有雚苇地数顷延龄妄言长安咸阳间得陂艿数百顷愿以为内廐牧地丨丨草荐与苑廐等帝信之以问宰相皆曰当无有帝遣使按覆果诈延龄大慙　宋史郑文寳传威州在清逺军西北八十里乐山之西唐大中时灵武朱叔明收长乐州郊宁张君绪收六关即其地也故垒未圯丨丨土沃有良木薪秸之利压纳葫卢临洮二河压明沙萧关两戍东控五原北固峡口足以襟带西凉咽喉灵武城之便】
　　水咸【云笈七签色欲剧于渇小忍差可度何为进咸水丨丨益渇故子能善解渇当饮天甘露】水淡【刘得仁慈恩寺塔下避暑诗僧真生我静丨丨发茶香】
　　水卤【书洪范润下作咸传丨丨所生疏水性本甘久浸其地变而为卤卤味乃咸】
　　水薪【唐书和政公主传下嫁柳潭安禄山防京师宁国公主方嫠居主弃三子夺潭马以载宁国身与潭步日百里潭躬丨丨主躬爨以奉宁国】
　　水炭【唐书舒元舆传元和举进士见有司钩校苛切既试尚书虽丨丨脂炬飱具皆人自将吏一倡名乃得入列棘围席坐庑下因上书言古贡士未有轻于此者】
　　水饰【陈书侯安都传常陪乐游褉饮啓借供帐丨丨将载妻妾于御堂欢防世祖虽许其请甚不怿】水器【左传襄公九年春宋灾乐喜为司城以为政使伯氏司里火所未至彻小屋涂大屋陈畚挶具绠缶备丨丨量轻重蓄水潦积土涂巡丈城缮守备表火道唐书宗室臯传尝自创意为欹器以髤木上出五觚下鋭圆为盂形所容二豆少则水弱多则彊中则丨丨力均虽动揺乃不覆云　陆游早至园中诗旧为爱茶分丨丨近縁炊爨得琴材】
　　水备【苏辙黄楼赋序河决澶渊水及彭城下余兄子瞻适为守为丨丨】
　　水木【诗笃生武王保右命尔燮伐大商笺天降气于大姒厚生圣子武王安而助之又遂命之尔使协和伐殷之事协和伐殷之事谓合位三五也疏言正合防天道于五位三所而用之嵗月日辰星五者各有位谓之五位星日辰在北嵗在南月在东居三处故言三所此事在于外传此天之五位所以得助周者以辰星在须女八度日在箕七度日月合辰斗前一度谓在箕十度也此三者皆在东北维此北丨丨交际又辰星所歴建星及牵牛皆水宿颛顼水徳而王帝喾以木受之今周亦木徳当受殷水星与日辰在其位当如帝喾之代颛顼是一助也　左传析木之津注箕斗之间有天汉故谓之析木之津疏孙炎曰析别丨丨以箕斗之间是天汉之津也刘炫谓是天汉即天河也天河在箕斗二星之间箕在东方木位斗在北方水位分析丨丨以箕星为隔隔河须津梁以度故谓此次为析木之津也白虎通丨丨可食金火土不可食何木者阳阳者施生故可食火者隂在内金者阴啬故不可食　新论丨丨者所以养鱼鸟也养之失理必致焦烂声色芳味所以悦人悦之过理还以害生　述异记汉武宴于未央宫忽闻人语曰老臣负自诉不见其形良久见梁上一老翁长八九寸靣皱须白拄杖偻步至前帝问曰叟何姓名所诉者何翁縁拄放杖叩头不言因仰视屋俯视帝脚忽不见帝骇惧问东方朔朔曰其名曰藻廉丨丨之精也　黄庭遁甲縁身经外有四支九窍内有五藏六腑各有神主精禀金火气谐丨丨　庾信哀江南赋丨丨交运山川崩动　谢混游西池诗景昊鸣禽集丨丨湛清华　梁元帝离合诗泬寥云初净丨丨备春光綦毋潜题鹤林寺诗少凭丨丨兴暂令身心调　韦应物答韩司录清都观防宴见忆之什诗丨丨澄秋景逍遥清赏余　孟郊石淙诗岩谷不自胜丨丨幽竒多白居易题洛中第宅诗丨丨谁家宅门髙占地寛韦蟾送卢潘尚书之灵武诗丨丨万家朱户暗弓刀千】
　　【队铁衣鸣　曹唐刘晨阮肇游天台诗烟霞不省生前事丨丨空疑梦后身　方干越中言事诗云霞丨丨共苍苍元化分功秀一方　林逋湖上晩归诗桥横丨丨已秋色寺倚云峰正晚晴　欧阳修和圣俞聚蚊诗江南美山水丨丨正秋明】
　　水树【骆賔王赠李骑曹序山芳袭吹坐疑兰室之中丨丨含春宛似枫江之上　陶举花蕚楼赋汉后龙宫建邸园之丨丨梁王鴈沼通禁掖之烟花　范云诗石藤多卷节丨丨绕蟠枝　韦元旦诗云峰四起迎宸幄丨丨千重入御筵　李峤诗岸花明丨丨川鸟乱沙洲　李白诗纱牕倚天开丨丨緑如发　许棠诗丨丨连天暗山禽绕郡啼　郑谷诗晓楚山云满春吴丨丨低　林逋孤山寺诗云峰丨丨南朝寺祗隔丛篁作并邻】
　　水花【华同古今注见水芝下　本草浮石释名海石丨丨　沈约从齐武帝琅琊城讲武应诏诗发震岳灵从杨旌丨丨变　唐太宗临洛水诗丨丨翻照树堤兰倒插波　卢照邻赤谷安禅师塔诗见山翠下　杜甫送王砅评事使南海诗丨丨笑白首春草随青袍又乗雨入行军六弟宅诗丨丨分堑弱巢燕得泥忙又独坐诗见山鸟下　又夏日李公见访诗丨丨晩色静庶足充淹留　李益防纪道士诗丨丨松下静坛草雪中春　白居易题西亭诗烟蔓嫋青薜丨丨披白渠李贺画角东城诗丨丨霑抹额旗鼓夜迎潮　李商隐月诗流处丨丨急吐时云叶鲜　皮日休懐章来二上人诗见山蕨下　澹交写真诗丨丨凝幻质墨彩染空尘　谢翺秋风海上曲丨丨生云起如葑神龙下宿藕丝孔　杨维桢邯郸美人词裠翻栁脚垂青空丨丨吹乱秋芙蓉】
　　水梗【白居易初到忠州诗丨丨飘万里笼禽囚五年】
　　水叶【江总永阳王斋后山亭铭山条紫的丨丨红须宋之问太平公主山池赋见山花下　何逊赠王左丞诗游鱼乱丨丨轻燕逐风花　杜甫春日江村诗燕外晴丝卷鸥边丨丨开　孔平仲夏日甘寝诗回风动丨丨细雨湿蛛丝】
　　水竹【宋史苏过传轼卒于常州过葬轼汝州郏城小峨眉山遂家颍昌营湖隂丨丨数亩名小斜川自号斜川居士　东坡诗话欲挂衣冠神武门先防丨丨渭南村却将旧斩楼兰劒买得黄牛教子孙余旧见此诗于关右壁间爱之不知何人诗　闻见録洛阳多名园古刹有丨丨林亭之胜　明一统志平越卫土产丨丨刘希夷诗蜀山绕丨丨吴天积风霜　孟浩然过吴张二子檀溪别业诗田庐二友接丨丨数家连　杜甫】
　　【詶严公寄题野亭诗拾遗曽奏数行书懒性从来丨丨居　戎昱诗生衣宜丨丨小酒入诗篇　楼颖东郊纳凉诗丨丨谁家宅幽庭向苑门　卢仝虾防请客诗凡有丨丨处我曹长先行愿君借我一勺水与君昼夜歌徳声　又客谢石诗我有丨丨庄甚近嵩之巅是君归休处可以终天年　孟郊旅次洛城东水亭诗丨丨色相洗碧花动轩楹　白居易引泉诗何用施屏障丨丨绕牀前　姚合过友人山庄诗蕙带纒腰复野蔬一庄丨丨数房书　李羣玉仙明洲口号诗长爱沙洲丨丨居暮江春树緑隂初　皎然同裴录事楼上望诗丨丨凉风起帘帏暑气清　刘克庄再和熊主簿梅花诗别园丨丨絶幽清花径繁红藓砌青　楼钥送曽南仲寺丞守永嘉诗六和久坐趋归鞭却送旌麾丨丨边　周必大立春日饮羊羔酒诗康乐旧闻宜丨丨翰林新调带烟霞　陆游诗青藜杖出氛埃外白版扉开丨丨边洪希文幽居诗投老安闲世味疎深深丨丨葺幽居】水松【南方草木状丨丨叶如桧而细长出南海土产众香而此木不大香故彼人无佩服者岭北人极爱之然其香殊胜在南方时】
