<!-- { "loadSidebar": true } -->
　　阴窅【张说岳阳石门墨山二山相连有禅堂观天下絶境诗竹境入丨丨松萝上空蒨】
　　阴争【素问丨丨于内阳扰于外魄汗未藏四逆而起起则熏肺使人喘鸣】
　　阴翻【庾信象戱赋丨丨则顾兔先出阳变则灵乌独明】
　　阴胜【汉书天文志阳用事则日进而北昼进而长阳胜故为温暑阴用事则日退而南昼退而短丨丨故为凉寒也　素问丨丨则阴病阳胜则阳病阳胜则热丨丨则寒】
　　阴迫【史记周本纪幽王二年西周三川皆震伯阳甫曰周将亡矣夫天地之气不失其序若过其序民乱之也阳伏而不能出丨丨而不能蒸于是有地震今三川实震是阳失其所而塡阴也阳失而在阴原必塞原塞国必亡】
　　阴重【史记周仁传仁为人丨丨不泄常衣敝补衣溺袴期为不洁清以是得幸景帝　唐书刘蕡传臣谨按春秋晋狐射姑杀阳处父书襄公杀之者以其君漏言也襄公不能固丨丨之机处父所以及残贼之祸故春秋非之　战国策臣请为王推其怨于赵愿王之丨丨赵而无使秦之见王之重赵也秦见之亦且重赵齐秦交重赵臣必见燕与韩魏亦且重赵也皆且无敢与赵治三国事赵赵从亲以合于秦必为王髙矣】阴桀【汉书李寻传日失其光则星辰放流阳不能制阴丨丨得作】
　　阴朗【杜荀鹤梁王坐上赋无云雨诗若敎丨丨长相似争表梁王造化功】
　　阴潜【扬雄甘泉赋下丨丨防惨廪兮上洪纷而相错】
　　阴森【孟浩然庭橘诗明发览羣物万木何丨丨　岑参登嘉州凌云寺诗迥旷烟景豁丨丨棕柟稠　韦应物寇季膺古刀歌丨丨白日掩云虹错落池光动金碧　李绅过荆门诗丨丨鬼庙当邮亭鸡豚日宰闻膻腥　乂逾岭峤止荒陬抵髙要诗丨丨石路盘萦纡雨寒日暖常斯须】
　　阴幽【星经河鼓三星中央大星为大将军左星为左将军右星为右将军左右旗各九星左旗黑主丨丨之处备警急之事　柳宗元骂尸虫文来尸虫汝何不自形其形丨丨诡仄而寓乎人以贼厥灵】阴厨【六一题跋张龙公讳路斯景隆中为宣城令夫人石氏生九子公罢令归每夕出自戌至丑归常体冷且湿石氏异而询之曰我龙也余尝至百社村过其祠下见林树丨丨池水窈然诚神物之所托也】阴秽【柳宗元骂尸虫文有道士言人皆有尸虫三处腹中伺人隐微失误輙籍记日庚申幸其人之昏睡出防于帝以求飨以是人多谪过疾疠夭死柳子特不信曰吾闻聪明正直者为神帝神之尤者其为聪明正直宜大也安有下比丨丨小虫纵其狙诡延其变诈以害于物而又恱之以飨其为不宜也殊甚】阴郁【元稹虫豸诗序予司马通州郡通之地丛秽卑褊烝瘴丨丨熖为虫虵备有辛螫】
　　阴邪【唐书刘蕡传陛下何不听朝之余时御便殿召当世贤相老臣访持变扶危之谋求定倾捄乱之术塞丨丨之路屏防狎之臣制侵陵迫胁之心复门戸扫除之役戒其所宜戒忧其所宜忧　宋史司马光传有司奏日当食故事食不满分或京师不见皆表贺光言四方见京师不见此人君为丨丨所蔽天下皆知而朝廷独不知其为灾当益甚不当贺从之　乂吕景初传李仲昌以河事败内遣中人置狱景初意贾昌朝为之即言事无根原不出政府恐丨丨用此以中伤善良素问帝曰其间日而作者何也岐伯曰其气之舍深内薄于阴阳气独发丨丨内着阴与阳争不得出是以间日而作也按谓疟也】
　　阴痿【史记五宗世家胶西于王端为人贼戾又丨丨一近妇人病之数月】
　　阴私【汉书江充传充本名齐有女弟善鼔琴歌舞嫁之赵太子丹齐得幸于敬肃王为上客久之太子疑齐以已丨丨告王与齐忤使吏逐捕齐不得收系其父兄按验皆弃市】
　　阴隐【左传服防搜慝疏常行防疾丨丨为恶也】
　　阴斜【唐书五行志文宗时呉越间织髙头草履织如绫縠前代所无履下物也织草为之又非正服而被以文饰盖丨丨阘茸泰侈之象】
　　阴圗【前凉録张轨传轨以晋室多难丨丨保据河西追窦融故事筮之遇泰之观轨喜曰霸者之兆乃求为凉州公卿亦举轨拜凉州刺史】
　　阴用【恬传臣闻故赵王迁杀其良臣李牧而用顔聚燕王喜丨丨荆轲之谋而倍秦之约齐王建杀其故世忠臣而用后胜之议此三君者皆各以变古者失其国而殃及其身】
　　阴黜【柳宗元与李睦州服气书濮阳呉武陵最轻健先作书道天地日月黄帝等下及列仙方士皆死状出千余字颇甚快辩伏覩兄貌笑口顺而神不偕来及食时窃睨和糅燥湿与啖饮多寡犹自若是兄阳徳其言而丨丨其忠也】
　　阴挠【唐书杨元卿传元卿丨丨少阳事而输款朝廷】
　　阴助【唐书杨绾传太常諡曰文贞比部郎中苏端憸人也持异议宰相常衮丨丨之帝以其言丑险不实贬端巴州司马犹赐諡曰文简　宋史韦贤妃传初髙宗出使有小妾言见四金甲人执刀剑以卫太后曰我祠四圣谨甚必其丨丨　苏轼庄子祠堂记庄子之言皆实予而文不予阳挤而丨丨之其正言盖无几　元好问挽李纯甫诗荀况小疵良未害庄周丨丨恐尝愁】
　　阴厚【史记张仪传仪相秦四嵗立惠王为王居一嵗为秦将取陜筑上郡塞其后二年使与齐楚之相防齧桑东还而免相相魏以为秦欲令魏先事秦而诸侯効之魏王不肯听仪秦王怒伐取魏之曲沃平周复丨丨张仪益甚张仪慙无以归报留魏四嵗而魏襄王卒】
　　阴惠【齐书张敬儿传推此丨丨何愧懐抱】
　　阴养【史记伍子胥传白公胜既归楚怨郑之杀其父乃丨丨死士求报郑归楚五年请伐郑楚令尹子西许之兵未发而晋伐郑郑请救于楚楚使子西往救与盟而还白公胜怒曰非郑之仇乃子西也　又专诸传夷昧死当传季子札季子札逃不肯立呉人乃立夷昧之子僚为王公子光曰使以兄弟次邪季子当立必以子乎则光眞适嗣当立故尝丨丨谋臣以求立光既得专诸善客待之　又春申君传李园既入其女弟立为王后恐春申君语泄而益骄丨丨死士欲杀春申君以灭口】
　　阴讲【搆同战国防齐欲攻宋秦令起贾禁之齐乃援赵以伐宋秦王怒属怨于赵李兊约五国以伐秦无功留天下之兵于成臯而丨丨于秦　魏书陆叡传叡结衅在心丨丨不息闻说戚蕃拟窥乾象　唐书韦贯之传皇甫镈张宿皆以幸进宿使淄靑裴度欲为请银绯贯之曰宿奸佞吾等纵不能斥奈何欲假以宠乎由是宿等恐丨丨之】
　　阴察【汉书孙寳传御史大夫张忠辟寳为属欲令授子经更为除舍设储偫寳自劾去忠固还之心内不平后署寳主簿寳徙入舍祭灶请比邻忠丨丨怪之使所亲问寳前大夫为君设除大舍子自劾去者欲为髙节也今两府髙士俗不为主簿子既为之徙舍甚说何前后不相副也寳曰髙士不为主簿而大夫君以寳为可一府莫言非士安得独自髙前日君男欲学文而移寳自近礼有来学义无往敎道不可诎身诎何伤且不遭者可无不为况主簿乎】
　　隂报【史记平津侯传为人意忌外寛内深诸尝与有郤者虽详与善丨丨其祸杀主父偃徙董仲舒于胶西皆之力也】
　　阴通【后汉书班超传莎车丨丨使疏勒王忠啖以重利忠遂反从之西保乌即城超乃更立其府丞成大为疏勒王悉发其不反者以攻忠　唐书李晟传懐光丨丨朱泚反迹寖露晟惧为所并上言当先变制备请假禆佐赵光铣唐良臣张彧为泽利剑三州刺史各勒兵以通蜀汉衿喉　又郑注传守澄入总枢密与俱至京师厚加赡防日夜为守澄计议因丨丨赂遗】
　　阴知【战国防司马喜使赵为己求相中山公孙丨丨之中山君出司马喜御公孙参乗公孙曰为人臣招大国之威以为己求相于君何如君曰吾食其肉不以分人　史记吕后纪诸吕用事擅权欲为乱畏髙帝故大臣绛灌等未敢发朱虚矦妇吕禄女丨丨其谋恐见诛乃阴令人告其兄齐王欲令发兵西诛诸吕而立齐王朱虚矦欲从中与大臣为应齐王欲发兵其相弗听　宋史孙继邺传枢密使曹利用欲用之继邺恶其权盛丨丨利用将有祸数以疾辞】
　　阴闚【窥同唐书浑瑊传吐蕃相尚结赞陷盐夏丨丨京师而畏瑊与李晟马燧欲以计胜之乃诡辞重礼请燧讲好　又张万福传时许杲以平卢行军司马将卒三千驻濠州丨丨淮南圆使万福摄濠州刺史杲闻即移戌当涂】
　　阴揣【张九龄诗穰矦或见迟苏生得丨丨】
　　阴具【宋史章楶传上言城胡芦河川据形势以偪夏乃以三月及熙河秦鳯环庆四路之师阳缮理他堡壁数十所自示其怯或以楶怯请曰此夏必争之地夏方营石门峡去我三十里能夺而有之乎楶又阳谢之丨丨板筑守战之备四路师出胡芦河川筑二城于石门峡江口好水河之阴】
　　阴劝【战国策苏代谓魏王曰天下可令伐秦则丨丨而弗敢圗也　史记晋世家晋大夫栾却等闻重耳在秦皆丨来丨重耳赵衰等反国为内应甚众】
　　阴谕【汉书李陵传昭帝立大将军霍光左将军上官桀辅政素与陵善遣陵故人陇西任立政等三人俱至匈奴招陵立政等至单于置酒赐汉使者李陵卫律皆侍坐立政等见陵未得私语即目视陵而数数自循其刀环握其足丨丨之言可还归汉也】
　　阴讽【宋史陆师闵传曾布议使督本部兵赴熙河共攻师闵承命踊跃集兵四方以待而章惇丨丨熙帅钟传先出塞敕师闵听传节制筑浅井又筑癿啰皆不成而还】
　　阴让【新序楚王告吏曰徴搔者得无有他罪乎此梁之丨丨也乃谢以重币而请交于梁王】阴深【韦应物鼋头山神女歌丨丨灵气静凝美的皪龙绡杂琼佩】
　　阴召【史记齐世家髙国先丨丨小白于莒鲁亦发兵送公子纠而使管仲别将兵遮莒道】
　　阴迎【史记孟尝君传使齐重于天下者孟尝君也今齐王以毁废之其心怨必背齐背齐入秦则齐国之情人事之诚尽委之秦齐地可得也岂直为雄也君急使使载币丨丨孟尝君不可失时也如有齐觉悟复用孟尝君则雌雄之所在未可知也】
　　阴敕【汉书西南夷传宜因其罪恶未成未疑汉家加诛丨丨旁郡守尉练士马大司农豫调谷积要害处选任职太守徃以秋凉时入诛其王侯尤不轨者】
　　阴修【史记李斯传先王之时秦地不过千里兵数十万臣尽薄材谨奉法令阴行谋臣资之金玉使游说诸侯丨丨甲兵饬政敎官鬭士尊功臣盛其爵禄故终以胁韩弱魏破燕赵夷齐楚卒兼六国虏其王立秦为天子】
　　阴取【史记李斯传田常为简公臣爵列无敌于国私家之富与公家均布惠施徳下得百姓上得羣臣丨丨齐国】
　　阴遣【史记李斯传秦王乃拜斯为长史听其计丨丨谋士赍持金玉以游说诸侯诸侯名士可下以财者厚遗结之不肯者利剑刺之离其君臣之计秦王乃使其良将随其后】
　　阴为【史记张汤传谒居病死事连其弟弟系导官汤亦治他囚导官见谒居弟欲丨丨之而佯不省谒居弟弗知怨汤使人上书告汤与谒居谋共变告李文】
