<!-- { "loadSidebar": true } -->
　　【瀼西寒望诗水色含羣动丨丨切太虚　元稹生春诗宿露梅心滴丨丨幕上融　又感石榴诗宿露低莲脸丨丨借绮霞　又送岭南崔侍御诗蜃吐丨丨楼隐隐鼇吹细浪霏霏　孟郊寄张籍诗夜镜不照物丨丨何时升　薛逢追昔行丨丨如飞犹尚可暮更如箭不容卧】
　　朝采【李义府咏乌诗日里飏丨丨琴中伴夜啼　杨载诗扬光炫丨丨吐气蒸微澜　陈沂诗清佩夜声归扆帐紫毫丨丨隔罘罳】
　　朝时【周礼见朝市下】
　　朝晨【阮瑀杂诗鸡鸣当何时丨丨尚未央】
　　朝旦【书召诰越三日戊申太保朝至于洛卜宅疏三日戊申即三月五日太保乃以此丨丨至于洛即卜宅　礼记疏见夕晚下　魏志管辂传注丨丨为辉日中为光　谢灵运诗丨丨发阳崖景落憩隂峰　鲍照诗宿昔改衣带丨丨异容色　韦应物贾常侍林亭燕集诗丨丨气佳逍遥写烦忧】
　　朝昼【齐书虞玩之传自顷以来衰耗渐笃为性不嬾惰而倦怠顿来耳目本聪明而聋矒转积脚不支身喘不绪气景刻不推丨丨不保】
　　朝夕【书説命爰立作相王置诸其左右命之曰丨丨纳诲以辅台徳　诗偕偕士子丨丨从事笺丨丨从事言不得休息　礼记礼器为丨丨必放于日月疏为丨谓天子春分之旦朝日于东门之外为丨谓天子秋分之夕祀月于西门之外也　周礼考工记匠人画参诸日中之景夜考之极星以正丨丨　左传晋侯使太子申生伐东山臯落氏里克諌曰太子奉冢祀社稷之粢盛以丨丨视君膳者也故曰冢子　又季氏以公鉏为马正愠而不出闵子马见之曰子无然为人子者患不孝不患无所敬共父命何常之有公鉏然之敬共丨丨恪居官次季孙喜　又小人近市丨丨得所求　又郑人游于乡校以论执政然明谓子产曰毁乡校如何子产曰何为夫人丨丨退而游焉以议执政之善否其所善者吾则行之其所恶者吾则改之是吾师也若之何毁之　又子太叔问政于子产子产曰政如农功日夜思之思其始而成其终丨丨而行之行无越思如农之有畔其过鲜矣　鲁语今我寡也尔又在下位丨丨处事犹恐忘先人之业况有怠惰其何以避辟吾冀而丨丨修我曰必无废先人尔今曰胡不自安以是承君之官余惧穆伯之絶祀也　楚语昔卫武公年数九十有五矣犹箴儆于国曰自卿以下至于师长士茍在朝者无谓我老耄而舍我必防恪于朝丨丨以交戒吾闻一二之言必诵志而纳之以训道我　又又有左史倚相能道训典以叙百物以丨丨献善败于寡君使寡君无忘先王之业　史记楚世家王何不以圣人为弓以勇士为缴时张而射之此六双者可得而囊载也其乐非特丨丨之乐也其获非特鳬雁之实也　汉书枚乘传游曲台临上路不如丨丨之池　后汉书邓皇后纪太后诏徴和帝弟济北河间王子男女年五嵗以上四十余人又邓氏近亲子孙三十余人并为开邸第教学经书躬自监试尚幼者使置师保丨丨入宫抚循诏导恩爱甚渥　又胡广传年已八十而心力克壮继母在堂丨丨瞻省傍无几杖言不称老　又杜林传内奉宿卫外总三署周密敬慎选举称平郎有好学者辄见诱进丨丨满堂　晋书刘超传咸和初遭母忧去官衰服不离身丨丨号泣朔望辄歩至墓所哀感路人　宋书乐志丁兰少失母自伤早孤防刻木当严亲丨丨致三牲　又徐耕传民籴得少米资供丨丨志欲自竭义存分餐令以千斛助官赈贷　吕览管仲有病桓公往问之曰仲父之病矣渍甚国人弗讳寡人将谁属国管仲对曰昔者臣尽力竭智犹未足以知之也今病在于丨丨之中臣奚能言　越絶书呉王故祠江汉于棠浦东江南为方墙以利丨丨水　水经注漓水又东南流入熈平县县南有丨丨塘水出东山西南塘水从山下注塘一日再増再减盈缩以时未尝愆期同于潮水因名此潭为丨丨塘矣　韩愈送石处士序先生居嵩邙瀍谷之间冬一裘夏一葛食丨丨饭一盂蔬一盘人与之钱则辞　又答刘正夫书夫百物丨丨所见者人皆不注视也及覩其异者则共观而言之　又与陈给事书愈之获见于阁下有年矣始者尝辱一言之誉贫贱也衣食于奔走不得丨丨继见　又欧阳生哀辞詹闽越人也父母老矣舍丨丨之养以来京师其心将以有得于是而归为父母荣也　庾信小园赋晏婴近市不求丨丨之利潘岳面城且适闲居之乐　梁徳裕感寓诗左右美人弄丨丨春风吹　薛令之自悼诗只可谋丨丨何由保嵗寒　孟浩然洛中送奚三还扬州诗羡君从此去丨丨见乡中　杜甫哀郑国公严武诗羣鸟自丨丨白马休横行　又送客逢早梅诗江边一树垂垂发丨丨催人自白头　韦应物送渑池崔主簿诗东西殊不逺丨丨待佳声　孟郊连州吟春风丨丨起吹緑日日深　刘禹松江送处州奚使君诗呉越古今路沧波丨丨流　郑谷重阳日访元秀上人诗红叶黄花秋景寛醉吟丨丨在樊川】
　　朝晡【魏志董卓传注献帝起居注傕复移乘舆幸北坞使校尉监坞门内外隔絶帝求米五斛以赐左右傕曰丨丨上饭何用米为乃与腐牛骨皆臭不可食后汉书王符传今寃民仰希申诉而令长以神自畜百姓废农桑而趋府廷者相续道路非丨丨不得通非意气不得见　蜀志费袆传注袆别传曰于时军国多事公务烦猥袆识悟过人常以丨丨听事其间接纳宾客饮食嬉戯加之博奕毎尽人之欢事亦不废　晋书郗鉴传鉴薨时年七十一帝丨丨哭于朝堂遣御史持节防丧事赗赠一依温峤故事　宋书百官志见旦朝下魏书髙允传诏丨丨给膳朔望致牛酒衣服绵绢毎月送给允皆分之亲故　又崔元伯传深为太祖所任】
　　【势倾朝廷而俭约自居不营产业家徒四壁出无车乘丨丨歩上　唐书归崇敬传学生谒师贽用腵脩一束酒一壶衫布一裁色如师所服师出中门延入与坐割脩防酒三爵止乃发箧出经抠衣前请师为説经大畧然后就室丨丨请益师二时堂上训授道义示以文行忠信孝悌睦友　宋史钱顗传浚自衢徙秀州家贫母老至丐贷亲旧以给丨丨而怡然无谪官之色】
　　朝昏【宋书王僧达传妻子为居更无余累婢仆十余粗有田入嵗时是课足继丨丨　髙适宋中送族侄诗旅雁悲啾啾丨丨孰云已　又同韩四薛三诗东亭何寥寥佳境无丨丨　王维过韦给事东山别业诗防舞何飒沓击钟弥丨丨　李嘉祐题游仙阁诗甲子不知风驭日丨丨惟见来时　韦应物酬李儋诗人生所各务乖阔累丨丨　吕温白水山诗丨丨对宾馆隐映如仙家　朱庆余赠陈逸人诗丨丨吟歩处琴酒与谁同　杜牧酬许秀才诗多为裁诗歩竹轩有时凝思过丨丨　罗邺长安春夕旅懐诗闗河风迷归梦钟鼔丨丨老此身】
　　朝暮【孟子孟子为卿于齐出吊于滕王使盖大夫王驩为辅行王驩丨丨见反齐滕之路未尝与之言行事也　汉书韩安国传夫盛之有衰犹丨之必丨也旧唐书房乔传君为元首臣为股肱龙跃云飞不啸而集茍有时来千年丨丨　宋史郓王楷传超拜太傅改王郓仍提举皇城司出入禁省不复限丨丨　管子日有丨丨夜有晨昏　黄庭内景经经厯六合隐卯酉注卯酉为丨丨幽隐属也　徐陵为陈武帝与岭南酋豪书混一车书势在丨丨　吴融沃焦山赋吞吐造化浮沉丨丨　韦应物休暇东斋诗由来束带士请谒无丨丨　刘长卿诗东流自丨丨千载空云山　李益塞下曲蕃州部落能结束丨丨驰猎黄河曲　卢纶题念济寺诗灵空闻偈夜清浄雨里花枝丨丨开　刘禹锡赠王山人诗笑听咚咚丨丨鼓只能催得市朝人　秦韬玉天街诗宝马竞随丨丨客香车争碾古今尘　范成大除夜诗瓶花开落纪冬春窗纸昏明认丨丨　陆游过大蓬岭诗湿云丨丨雨隂壑古今风　元好问鹿泉新居诗霏烟空翠有无中百态隂晴变丨丨】朝晩【南史沈洙传凡小大之狱必应以情政言依凖五听验其虚实岂可令恣考掠以判刑罪且测人时节本非古制近代以来方有此法起自晡鼓迄于二更岂是常人所能堪忍所以重械之下危堕之上无人不服诬枉者多丨丨二时同等刻数进退而求于事为衷】
　　朝候【马祖常诗我行泰山阿日观望丨丨】
　　朝漏【陈后主前有一樽酒行莫论丨丨促倾巵待夕筵】
　　朝寒【説苑晏子侍于景公丨丨请进热食对曰婴非君之厨养臣也公曰请进服裘对曰婴非田泽之臣也敢辞公曰然夫子于寡人奚为者也对曰社稷之臣也】
　　朝岭【唐充容徐氏奉和御制小山赋纎尘集兮丨丨峻宵露晞兮夕涧空】
　　朝岚【方岳秀锦楼赋搴丨丨与夕霏兮秀色郁其可餐】
　　朝歌【春秋定公十三年冬晋荀寅士吉射入于丨丨以叛　战国策太公望齐之逐夫丨丨之废屠子良之逐臣棘津之讐不庸文王用之而王　史记邹阳传县名胜母而曾子不入邑号丨丨而墨子回车　又太史公自序当始皇之时蒯聩元孙卬为武信君将而狥丨丨诸侯之相王王卬于殷汉之伐楚卬归汉以其地为河内郡　魏志王粲传吴质济隂人以文才为文帝所善注河北平定大将军为世子质与刘桢并在坐席桢坐谴之际质出为丨丨长　宋书州郡志丨丨令本属河内晋武帝分河内为汲又属焉　魏书刘芳传髙祖迁洛路由丨丨见殷比干墓怆然悼懐为文以吊之芳为注解表上之　説苑伊尹有莘氏媵臣也负鼎俎调五味而佐天子则其遇成汤也吕望行年五十卖食于棘津行年七十屠牛丨丨行年九十为天子师则其遇文王也　水经注太和泉源水水有二源一水出丨丨城西北其水南流东屈迳丨丨城南晋灼曰史记乐书纣为丨丨之音丨丨者歌不时也故墨子闻之恶而回车不迳其邑　曹植与吴季重书夫君子而不知音乐古之达论谓之通而蔽墨翟不好伎曷为过丨丨而回车乎足下好伎正值墨翟回车之县想足下助我张目也　又盐铁论荆扬南有桂林之饶内有江湖之利左陵阳之金右蜀汉之材伐木而树谷燔莱而播粟火耕而水耨地广而饶林然后呰窳偷生好衣甘食虽白屋草庐歌讴鼔琴日给月单丨丨暮戚　杜牧阿房宫赋嫔妃媵嫱王子王孙辞楼下殿辇来于秦丨丨夜为秦宫人】
　　朝室【栁宗元东亭记丨丨以夕居之夕室以朝居之】
　　朝圃【韩琦诗花去春丛蝴蝶乱雨匀丨丨桔橰闲】
　　朝砌【王勃诗槿丰丨丨静篠密夜窗寒】
　　朝径【李贺南园诗小树开丨丨长茸湿夜烟　慧浄诗沙河雪月迷丨丨巨海鸿崖乱夜津】朝市【周礼司市大市日昃而市百族为主丨丨朝时而市商贾为主夕市夕时而市贩夫贩妇为主注市杂聚之处言主者谓其多者也百族必容来去商贾家于市城贩夫贩妇朝资夕卖因其便而分为三时之市所以了物极众】
　　朝厨【白居易和元九悼亡诗雨荒春圃惟生草雪压丨丨未有烟　方干偶作夜学方须凭雪照丨丨争奈絶烟何】
　　朝姝【小名録孙亮有爱姬四人皆振古絶伦一名丨丨二名丽居三名洁华四名洛宝】
　　朝胫【白居易开龙门八节石滩诗夜舟过此无倾覆丨丨从今免苦辛】
　　朝声【梁简文帝赋得陇坻雁初飞诗陇狭丨丨聚风急暮行稀　李峤诗白雉振丨丨飞来表太平　李义府咏鹦鹉诗慕侣丨丨切离羣夜影寒】
　　朝资【周礼司市注见朝市下】
　　朝事【周礼笾人丨丨之笾其实防蕡白黒形盐膴鲍鱼鱐注郑司农云丨丨谓清朝未食先进寒具口实之笾】
　　朝槿【王僧孺诗妾意在寒松君心逐丨丨　王维诗山中习静观丨丨松下清斋折露葵】
　　朝蕣【元稹诗丨丨玉佩迎】
