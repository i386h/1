<!-- { "loadSidebar": true } -->
　　山体【易咸象山上有泽咸疏泽性下流能润于下丨丨上承能受其润以山感泽所以为咸　又説卦传艮止也疏艮象山丨丨静止故为止也释名丨丨曰石石格也坚捍格也】
　　山心【庾信奉和永丰殿下言志诗野情风月旷丨丨人事疎　袁裒东湖聫句诗海眼藏龙窟丨丨射鹿田　皎然答郑方回诗琴语掩为闻丨丨声宜听傅汝舟宿丨丨永乐诗朝登三仰夕宿丨丨庵】山腹【诗小序潜季冬荐鱼春献鲔也笺冬鱼之性定春鲔新来献之者谓于宗庙也疏言春鲔新来者陆玑云河南巩县东北崖上丨丨有穴旧説云此穴与江湖通鲔从此穴而来北入河西上龙门入漆沮然则其来有时以春取而献之明新来也　元史河源附録朶甘思东北有大雪山名伊拉玛博啰其山最髙译言腾格哩哈达即昆仑也丨丨至顶皆雪冬夏不消　水经注庐山记曰白水在黄龙南即瀑布也水出丨丨挂流三四百丈飞湍林表望若悬素　诸葛亮与兄书前赵子龙退军烧坏赤崖以北阁道縁谷一百余里其阁梁一头入丨丨其一头立柱于水中今水大而急不得安柱此其穷极不可强也　朱子云谷记小山之东径绕丨丨穿竹树南出而西下视山前村墟井落隐隐犹可指数　皇甫曾遇风雨作隂云拥岩端霑雨当丨丨柳宗元岭南江行诗丨丨雨晴添象迹潭心日暖长蛟涎　白居易游悟眞寺诗如擘丨丨开置寺于其间皮日休练渎诗三寻齾石齿数里穿丨丨　陆防纪梦游甘露寺诗丨丨贮孤亭岚根垂四帟　方干因话天台胜异仍送罗道士诗积翠千层一径开遥盘丨丨到琼台　张耒赠翟公防诗史君之居在丨丨绕舍树石何青苍】
　　山胁【应劭汉官马第伯封禅仪记其道旁丨丨大者广八九尺狭者五六尺　陆游梅市暮归诗白云横谷口緑篠穿丨丨】
　　山腋【韩驹入鸣水洞诗其东汇民田又北寻丨丨】
　　山眼【李白雨后望月诗出时丨丨白高后海心明　孟郊山中送从叔简赴举诗石根百尺杉丨丨一片泉】
　　山肋【皮日休上眞观诗径盘在丨丨缭绕穷云端】
　　山腰【画史防要丨丨云塞石壁泉塞楼台树塞道路人塞　王勃山亭兴序丨丨半折溜王烈之香膏洞口横开滴严遵之芳乳　庾信枯树赋横洞口而欹斜顿丨丨而半折　孟浩然游景空寺兰若诗龙象经行处丨丨渡石关　杜甫涪城县香积寺官阁诗寺下春江深不流丨丨官阁迥添愁　白居易残暑招客诗云截丨丨断风驱雨脚回　元稹酬乐天早春闲游西湖诗水靣波凝縠丨丨虹似巾　刘禹锡连州腊日观莫猺猎西山诗张罗依道口嗾犬上丨丨　晁补之千秋岭上诗马腹飞云薄丨丨过雨低　苏轼自阳平至斜谷宿于南山中蟠龙寺诗寺藏岩底千万仞路转丨丨三百曲　范成大高淳道中诗雨归陇首云凝黛日漏丨丨石渗金　陆游感昔诗丨丨细栈移新路驿舍流尘闇旧题】
　　山背【宋史任福传见崖堑下　桂海虞衡志叠防岩在八桂堂后支径登山大半有洞曲转穿出丨丨杨万里霅溪诗道塲丨丨是呉兴只不教人到德清】
　　山【尔雅丨丨冈注谓丨长丨疏孙炎云长丨之丨也言高丨之长丨名冈诗云陟彼高冈是也　刘禹锡莫猺歌星居占泉眼火种开丨丨　裴説春暖送人下第诗春树添丨丨晴云学晓烟　贯休冬末病中诗屋老多防窠窗卑露丨丨】
　　山脉【周繇题东林寺虎跑泉诗爪擡丨丨断掌托石心拗　王建隐者居诗雪缕青丨丨云生白鹤毛方干陆山人画水诗毫末用功成一水水源丨丨固难寻　又侯郎中新置西湖诗砂泉绕石通丨丨岸木黏萍是浪痕　王逄重游淀山诗崖根龙洞辟丨丨虎丘来】
　　山筋【梁元帝览赋复有水底石发丨丨地骨书带新抽屏风牙发　刘峻东阳金华山栖志地髓抗茎丨丨抽节】
　　山骨【图绘寳鉴范寛画山水始师李成又师荆浩山顶好作密林水际作突兀大石旣乃叹曰与其师人不若师诸造化乃舍旧习卜居终南太华徧观奇胜落笔雄伟老硬眞得丨丨而与关李并驰方驾也　骖鸾録叶公好石力剔丨丨森然发露若林而开径于石间聂厚载慧山亭记他泉脉浅发于山表斯泉源深出于丨丨　刘师服石鼎聫句巧匠斵丨丨刳中事煎烹贯休秋末匡山船行诗雨淙丨丨出橰擉岸形卑欧阳修呉学士石屏歌虢工刳山取丨丨朝镵暮琢非一日　苏轼栖贤三峡桥诗清寒入丨丨草木尽坚痩又送渊师归径山诗师住此山三十年妙语应须得丨丨　又雪浪石诗且凭造物开丨丨已见天呉出浪】
　　【头　杨万里新安登江水自绩溪发源诗泉从丨丨无泥气玉漱花汀作佩声　又岭云诗天女似怜丨丨瘦为缝雾縠作春衫　元好问十一月五日暂往西张诗林烟漠漠鸦边暗丨丨棱棱云外青　王令寒林石屏诗又云春气入丨丨欲自石里生蒿藜】
　　山掌【费冠卿答萧建诗径滑石棱上寺开丨丨中】
　　山脚【贡父诗话海陵人王纶女輙为神所凭自称仙人字善数品形制不相犯题金山云涛头风卷雪丨丨石蟠虬　林泉高致画亦有相法李成子孙昌盛其丨丨地靣皆浑厚濶大上秀而下丰合有后之相也周必大游齐山九华山録渡陈公桥浅水桥秀野桥遂至齐山丨丨插入清溪石色青苍可画洞穴半出水中泛舟扣其户而返　崔橹重阳日次荆南路经武宁驿诗茱茰冷吹溪口香菊花倒绕丨丨黄　杜荀鹤送僧归国清寺诗路沿丨丨潮痕出睡倚松根日色斜　张耒宿樊溪诗扁舟横江来丨丨系吾防　范成大与长文正夫游北山诗雨脚逺连丨丨暗杏梢斜倚竹梢红　杨维桢小临海曲乗龙拔丨丨飞渡海门来】山足【诗瞻彼旱麓传旱山名也麓丨丨也　汉书外戚传愿归骨于丨丨兮依松柏之余休　宋书谢瞻传临终遗晦书曰吾得啓体幸全归骨丨丨亦何所多恨弟思自勉励为国为家　宋史河渠志周览郑渠之制用功最大并仲山而东凿断冈阜首尾三百余里连亘丨丨岸壁颓坏陻废已久　嵇康魏防骑常侍步兵校尉东平太守碑峩峩先生天挺无欲虚恬淡混齐荣辱荡涤秽累婆娑丨丨　王僧孺从子永宁令诔丨丨难晓垄首易寒　徐浩谒禹庙诗丨丨灵庙在门前清镜流　陈希烈重生栋梁间诗下帘丨丨暗开户日生光　陈造泊小姑山诗丨丨舟可舣山木防可系】
　　山趾【宋史礼志自丨丨盘道至太平顶凡两步一人防缯相间　易林原出陵足行于丨丨　博异志如是经行半日至丨丨有一国城皆是金银珉玉为宫室城楼以玉字题云梯仙国　孙仲益湖山记开云扃抗水榭直阑横槛朱甍素高者出林杪下者附丨丨花竹映带隐见明灭望之若化城　刘禹锡韩十八侍御见示岳阳楼别窦司直诗炎蒸动泉源积潦捜丨丨周权冷泉亭诗翠光围住玉壶秋不放晴雷度丨丨】山瘿【李白咏柳少府丨丨木樽诗樽成山岳势材是栋梁余】
　　山乳【元结演兴丨之丨兮葺太祠木孙为桷兮木母榱云缨为兮愚木栭】
　　山膏【菌谱邑西北孟谿山窈窕邃深莫测秋中山气重霏零露浸丨丨木痩防为菌花戢戢多生山絶顶高树杪初如蕊珠圆莹类轻酥滴乳浅黄白色味尤甘胜已乃伞张大几掌味顿渝矣】
　　山尾【试茶録又西至于大园絶丨丨疎竹蓊翳昔多飞雉故曰鸡薮窠　周必大吉州诸山游记小溪曲折凡十七渡乃望见丨丨　王恽西山经行记壬寅马□旁山行入临汾界过侯氏四水等峪逾丨丨得王庄峪】
　　山鬓【李逺立春日诗娉婷何处戴丨丨緑成丛】
　　山魄【薛季宣游善权洞诗蝶舞凝丨丨花开想玉顔】
　　山窍【孟郊杏殇诗木心既零落丨丨空呼号】
　　山顚【巓同诗渐渐之石维其卒矣笺卒者崔巍也谓丨丨之末也　尔雅注见山顶下　唐书食货志陜郡太守李齐物凿砥柱为门以通漕开其丨丨为挽路烧石沃醯而凿之　元史乌兰哈达传阿珠战马五十疋夜为图鲁木所掠入告乌兰哈达曰吾马尽为盗掠去将何以行即分军搜访知有三寨藏马丨丨阿珠亲率将士攀崖而上破其诸寨尽得前后所盗马千七百疋　易林灼灼泉源钓鲤丨丨　又櫜寘丨丨销锋铸刃　李孝光鴈宕山记日初出上山至午仅可到丨丨望见永嘉城下大江如牵一线白东靣海气苍苍如夜色　薛应旂江郎山志太平寰宇记江郎有五色石日照炫燿但文思博要云江氏兄弟三人登丨丨化为石此未为可据也　元结招太灵歌招太灵兮丨之丨山屹兮水沦涟　孙翊仁朝元阁赋岌嶪兮初谓涌于丨丨崔嵬兮又谓居于天上　杜甫登惠义寺诗莺花随世界楼阁寄丨丨　又防州歌赤甲白盐俱刺天闾阎缭绕接丨丨　卢纶陪陈翃郎中晨谒上公诗风凄露然明月在丨丨　姚合送文着上人游越诗夜禅月下袈娑湿晓上丨丨锡杖鸣方干题寳林山禅院诗见山捧下】
　　山顶【尔雅丨丨冢注山顚　水经注汧水又东防一水发南山西侧俗以此山为呉山三霞举叠秀云天崩峦倾返丨丨相捍望之恒有落势　又汜水又北右合石城水水出石城山其山复涧重岭欹叠若城丨丨流泉瀑布悬泻　又应劭曰太山东南丨丨名曰日观者鸡一鸣时见日始欲出长三丈许故以名焉　又大碣石山在右北平骊成县西南王莽改为碣石也当丨丨有大石如柱形往往而见立于巨海之中　五灯防元五祖提多迦尊者初生之时父梦金日自屋而出前有大山丨丨泉涌滂沱四流　图绘寳鉴范寛画山水丨丨好作密林水际作突兀大石　人鸟经须弥山广三百六十亿万里丨丨四靣有挺出曲临海上各高七百由旬　法苑珠林从此须弥丨丨至彼须弥丨丨边十二亿三千四百五十由旬　华山记丨丨有池生千叶莲华服之羽化因曰华山　郭縁生述征记东上百丈崖须攀绳挽葛而后行又西南出六里又至一祠又行二里便届丨丨上方七里有灵泉二所一名蒲池一名太上泉上有三直上　王勃武都山净惠寺碑须弥丨丨仍开梵帝之宫如意山中即有径行之地沈佺期峡山赋序峡山寺者名隷端州连山夹江颇有奇石飞泉回落悉从梅竹下过渡口至丨丨石道数层斋房浴室眇在云汉　怀素与律公书雁荡山自古图牒未尝言丨丨有大池相传为雁出石下二潭为龙湫　朱子云谷记堂后结草为庐稍上丨丨北望俯见武夷诸欲作亭以望度风高不可及乃作石台名以怀仙　危素云林图记丨丨多石磴飞瀑其名曰磜其深潭广一畞古木苍藤隂翳澹神龙居之　江淹学梁王兔园赋逮至丨丨丹壁四平灵木夹道神草列生綦母潜题灵隐寺丨丨禅院诗招提此丨丨下界不相闻　刘禹锡登天坛遇雨诗丨丨自晶明人间已霶】
　　【霈　又思归诗凉钟丨丨寺暝火渡头船　姚合酬薛奉礼诗丨丨雨余青到地涛头风起白连云　杜牧过华清宫诗长安回望绣成堆丨丨千门次第开　刘沧经麻姑山诗丨丨白云千万片时闻鸾鹤下仙坛　杜荀鹤秋日诗丨丨老猿啼古木渡头新雁下平沙　程贺君山诗云是昆仑丨丨石海风吹落洞庭湖　韦庄信州谿岸诗月当丨丨出星倚水湄沉　皎然界石守风望天竺灵隐二寺诗丨丨东西寺江中旦暮潮　杨万里饭罢防防遇细雨诗偶到溪头晴唤出未穷丨丨雨催归　戴复古上封诗泉从丨丨出雪压树头低】山尖【罗隐蜂诗不论平地与丨丨无限风光尽被占】
　　山砠【欧阳修张子野墓志铭去洛来京师南走夷陵并江汉其行万三四千里丨丨水厓穷居独游思从人邈不可得】
