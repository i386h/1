<!-- { "loadSidebar": true } -->
　　外宅【唐书李愬传黎明雪止愬入驻元济丨丨蔡吏惊曰城陷矣元济尚不信曰是洄曲子弟来索褚衣尔及闻号令曰常侍传语始惊曰何常侍得至此率左右登牙城　杨巨源红线传魏博节度使田承嗣常患肺气遇热增剧每曰我若移镇山东纳其凉冷可以延数年之命乃募军中武勇十倍者得三千人号丨丨男而厚其廪给常令三百人夜直州宅　又嵩发使入魏遗田承嗣书曰昨夜有客自魏中来云自元帅牀头获一金合不敢留驻谨却封纳专使星驰夜半方到承嗣遽出使者乃以金合授之奉承之时惊怛絶倒明日专遣使赍帛三万匹名马二百匹杂珍异等以献于嵩曰某之首领系在恩私便宜知过自新不复更贻伊戚专膺指使敢议亲姻往当捧鼔后车来在麾鞭前马所置纪纲丨丨儿者本防他盗亦非异图今并脱其甲裳放归田亩矣】
　　外舍【后汉书和熹邓皇后纪见内省下　又马融传皇太后体唐尧亲九族笃睦之德陛下履有虞烝烝之孝丨丨诸家每有忧疾圣恩普劳遣使交错稀有旷絶　又单超传延熹二年皇后崩帝因如厠独呼衡问左右与丨丨不相得者皆谁乎衡对曰单超左悺前诣河南尹不疑礼敬小简不疑收其兄弟送洛阳狱二人诣门谢乃得解徐璜具瑗常私忿疾丨丨放横口不敢道于是帝呼超悺入室谓曰梁将军兄弟专固国朝追胁外内公卿以下从其风防今欲诛之于常侍意何如超等对曰诚国奸贼当诛日久臣等弱劣未知圣意何如耳帝曰审然者常侍密图之对曰图之不难但恐陛下复中狐疑帝曰奸臣胁国当伏其罪何疑乎　魏书刘彧传彧尝宫内大集而裸妇人观之以为忻笑其妻王氏以扇障面独无所言彧怒曰丨丨家寒乞今共为笑乐何独不视王曰为乐之事其方自多岂有姑姊妹集聚而裸妇人形体以此为乐丨丨之为忻适与此不同彧大怒遣王起去　北史齐武明皇后娄氏传后髙明严断雅遵俭约往来丨丨侍从不过十人　唐书宋申锡传初申锡既归易素服俟命丨丨其妻责谓曰公何负天子乃反乎申锡曰吾起孤生位宰相蒙国厚恩不能鉏奸乱反为所陷我岂反者乎　宋史神宗纪见内舍下　又选举志见上舍下　又见上舍下　又张存传性孝友尝为蜀郡得竒缯文锦以归悉布于堂上恣兄弟择取常曰兄弟手足也妻妾丨丨人耳奈何先外人而后手足乎】
　　外苑【宋史礼志第四日宴百官于都亭驿宗室于丨丨】
　　外园【唐书宪宗皇后郭氏传后暴崩有司上尊諡葬景陵丨丨】
　　外囿【汉书西域传赞蒲梢龙文鱼目汗血之马充于黄门钜象师子猛犬大雀之羣食于丨丨　班固典引来仪集羽族于观魏肉角驯毛宗于丨丨　鲍照河清颂序见内府下】
　　外圃【史记卫康叔世家初孔围文子取太子蒯瞆之姊生悝孔氏之竖浑良夫美好孔文子卒良夫通于悝母太子在宿悝母使良夫于太子太子与良夫言曰茍能入我国报子以乘轩免子三死母所与与之盟许以悝母为妻闰月良夫与太子入舍孔氏之丨丨昏二人衣而乘宦者罗御如孔氏孔氏之老栾甯问之称姻妾以告遂入适伯姬氏既食悝母杖戈而先太子与五人介舆豭从之伯姬劫悝于侧彊盟之遂劫以登台】外厨【晋书天文志柳南六星曰丨丨厨南一星曰天纪主禽兽之齿　宋史天文志干德二年二月乙丑有星黄白色出太微五帝南速行至丨丨没其体散落光烛地】
　　外廐【公羊虞师晋师灭夏阳传见内藏下　战国防赵代良马槖驼必实于丨丨　史记李斯必秦国之所生然后可则是夜光之璧不饰朝廷犀象之器不为玩好郑卫之女不充后宫而骏良駃騠不实丨丨江南金锡不为用西蜀丹青不为采　魏书百济国传其王余庆遣使上表曰若天慈曲矜逺及无外速遣一将来救臣国当奉送鄙女执扫后宫并遣子弟牧圉丨丨尺壤匹夫不敢自有　南唐近事邓正图为海州刺史有客潘扆谒之邓不甚礼遇馆于丨丨　潘尼火赋四海康乂边境无寇韬弓戢劔解甲释胄销镝为耒铸戈为耨战士反于耕农戎马反乎丨丨】
　　外皁【吕览昔者晋献公使荀息假道于虞以伐虢荀息曰请以垂棘之璧与屈产之乘以赂虞公而求假道焉必可得也献公曰夫垂棘之璧吾先君之寳也屈产之乘寡人之骏也若受吾币而不吾假道将奈何荀息曰不然彼若不吾假道必不吾受也若受我而假我道是犹取之内府而藏之外府也犹取之内皁而着之丨丨也君何患焉】
　　外狱【唐书柳晟传泚将右将军郭常左将军张光晟皆晟雅故晟出密诏陈祸福逆顺常奉诏受命约自拔归要籍朱既昌吿其谋泚捕系晟及常丨丨】
　　外羡【史记秦始皇纪葬既已下或言工匠为机藏皆知之藏重即泄大事毕已藏闭中羡下丨丨门尽闭工匠藏者无复出者】
　　外堧【史记申屠嘉传鼂错为内史贵幸用事诸法令多所请变更议以谪罚侵削诸侯而丞相嘉自绌所言不用疾错错为内史门东出不便更穿一门南出南出者太上皇庙堧垣嘉闻之欲因此以法错擅穿宗庙垣为门奏请诛错错客有语错错恐夜入宫上谒自归景帝至朝丞相奏请诛内史错景帝曰错所穿非真庙垣乃丨丨垣故他官居其中且又我使为之错无罪】
　　外壝【魏书礼志见中壝下　隋书礼仪志见内壝下又三壝第一壝去坛二十五步中壝去内壝丨丨去中壝各半之　宋史礼志仁宗天圣六年始筑丨丨周以短垣置灵星门　金史礼志祭前三日所司设三献官以下行事执事官次于丨丨东门之外道南北向西上随地之宜　元史祭祀志设牲榜于丨丨东门之外稍南西向又见内壝下】
　　外兆【隋书礼仪志置先蚕坛于桑坛东南大路东横路之南坛髙五尺方二丈四出阶广五尺丨丨方四十步面开一门】
　　外次【汲冢周书夏箴曰中不容利民乃丨丨注夏禹之箴戒书也利福业次舍于田　孔丛子子思曰嵗二月东巡狩至于岱宗遂南巡五月至于南岳又西巡八月至于西岳又北巡十有一月至于北岳归反舎于丨丨三日斋亲吿于祖襧用特　陆倕刻漏铭见内袭下】
　　外座【隋书薛道衡传见内宫下】
　　外门【仪礼士冠礼賔如主人服赞者端从之立于丨丨之外　谷梁传主王姬者必自公门出注公门朝之丨丨　史记天官书亢为疏庙主疾其南北两大星曰南门注正义曰南门二星在库楼南天之丨丨又万石君传万石君徙居陵里内史庆醉归入丨丨不下车万石君闻之不食庆恐肉袒请罪不许举宗及兄建肉袒万石君让曰内史贵人入闾里里中长老皆走匿而内史坐车中自如固当乃谢罢庆庆及诸子弟入里门趋至家　后汉书南蛮西南夷传论见内府下宋书礼志先蚕坛在宫丨丨之外而东南　隋书礼仪志见中门下　宋史王觌传神宗复唐制谏官分列两省至是大臣议徙之丨丨而以其直舎为制敕院名防漏泄实不欲使与给舎相通】
　　外户【宋书索虏传若于本欲消奸弭暴永存匪石宜先谨封守斥遣诸亡惊蹄逸镞不妄入境则边城之下丨丨不闭王制严明岂当独负来信　宋史赵普传望陛下精调御膳保养圣躬挈彼疲氓转之富庶将见边烽不警丨丨不扃率土归仁殊方异俗相率向化契丹独将焉往　吕览故周明堂丨丨不闭示天下不藏也　刘仪鳯劔阁志梁山之险蜀所恃以为丨丨　周紫芝新城赋虽丨丨其弗闭兮讵正昼而穴坏　欧阳詹赠鲁山李明府诗丨丨通宵不闭闗抱孙弄子万家闲　白居易偶吟诗见中庭下】
　　外阃【陆机至洛与成都王頴牋委任丨丨辄承严教】
　　外扉【潘岳狭室赋閤寥戾以互掩门崎岖而丨丨】
　　外栏【卢纶赋得彭祖楼送杨徳宗归徐州幕诗见中柱下】
　　外墙【北史魏明元帝纪泰常八年冬十月癸卯广西宫起丨丨周回二十里】
　　外垣【金史礼志见南垣下　元史祭祀志至崇天门外奉香酒马湩者安置腰舆导引如前行至丨丨櫺星门外百官上马分两班行于仪仗之外清道官行于仪衞之先】
　　外屏【论语邦君树塞门管氏亦树塞门注人君别内外之门树屏以蔽之疏礼天子内屏诸侯丨丨大夫以帘士以帷　宋史天文志天溷七星在丨丨南主天厠养猪之所暗则人不安移徙则忧　又熙宁三年十二月甲子星出丨丨如太白西南速行入浊没　元史天文志武宗至大二年十一月辛丑荧惑犯丨丨　沈询封棣王制佩维城之重思丨丨之尊无怠无荒服我丕命　孔武仲四海以职来祭赋造此阙庭锵八鸾于丨丨盛其馔贡洽百礼于中天】
　　外仗【宋史舆服志今后诸门轮差人员依时转铜契入赴库勘同其铁牌只请人自执在丨丨止宿本库依漏刻发钥匙付丨丨騐请人铁牌给付候开门讫却执铁牌纳钥匙请出铜契至晚却依上请纳其开门朝牌六面亦随铜契依旧发放　金史仪衞志立仗则有殿庭内仗殿庭丨丨凡大礼大朝防则用之　元史舆服志角宿旗青质赤火焰脚画神人为女子形露髪朱袍黒襴立云气中持莲荷丨丨角亢以下七旗并青质青火焰脚角宿绘二星下绘蛟】
　　外主【左传见内主下】
　　外王【宋史邵雍传见内圣下　荘子判天地之美析万物之理察古人之全寡能备于天地之美称神明之容是故内圣丨丨之道闇而不明郁而不发】
　　外臣【仪礼他国之人则曰丨丨　左传以君之灵累臣得归骨于晋寡君之以为戮死且不朽若从君之惠而免之以赐君之丨丨首首其请于寡君而以戮于宗亦死且不朽若不获命而使嗣宗职次及于事而帅偏师以修封疆虽遇执事其弗敢违其竭力致死无有二心以尽臣礼所以报也　又君之丨丨至从寡君之戎事以君之灵间蒙甲冑不敢拜命敢告不宁拜命之辱　公羊尹氏卒疏见内臣下　史记匈奴传丞相长史任敞曰匈奴新破困宜可使为丨丨朝请于边　汉书张骞传今单于新困于汉而昆莫地空蛮夷恋故地人贪汉物诚以此时厚赂乌孙招以东居故地汉遣公主为夫人结昆弟其势宜聴则是断匈奴右臂也既连乌孙自其西大夏之属皆可招来而为丨丨　又南越传髙皇帝幸赐臣佗玺以为南粤王使为丨丨时内贡职　后汉书皇甫规传见内嬖下　宋书天文志咸宁五年三月星孛于柳占曰丨丨陵主柳又三河分也大角太微紫宫女御并为王者明年吴亡是其应也　陈书周正传夫以庙堂汾水殊途而同归稷契巢许异名而一贯出者称为元首处者谓之丨丨莫不内外相资表里成治斯盖万代同规百王不易者也　魏书房伯玉传髙祖南伐克宛外城命舎人公孙延景宣诏于伯玉曰天无二日土无两王是以躬总六师荡一四海宛城小戍岂足以抗御王威深可三思封侯胙土事在俯仰伯玉对曰丨丨荷国厚恩奉任疆境为臣之道未敢聴命　南史明僧绍传隠于摄山髙帝谓其弟庆符曰卿兄髙尚其事亦尧之丨丨朕梦想幽人固已勤矣所谓迳路絶风云通乃赐竹根如意笋箨冠　卢照邻元日述懐诗见中秩下　权徳舆送袁中丞持节册南诏诗上国洽恩波丨丨遵礼命　白居易游丰乐招提佛光三寺诗汉容黄绮为逋客尧放巢由作丨丨】外相【晋书陶侃传超歴丨丨宏总上流　徐陵为贞阳侯重与王太尉书一则二则惟在大贤丨丨内相终当相屈　又白居易酒筵上答张居士诗见前尘下】
