<!-- { "loadSidebar": true } -->
　　蓬海【李白望黄鹤楼诗颇闻列仙人于此学飞术一朝向丨丨千载空石室】
　　蓬渚【许敬宗奉和春日望海诗桃门通山抃丨丨降霓裳】
　　蓬池【汉书地理志河南郡开封县注东北有丨丨或曰宋之蓬泽也按蓬本作逢　明一统志丨丨在开封府城东北本春秋之蓬泽后因为池　阮籍诗徘徊丨丨上还顾望大梁　李白金陵江上遇丨丨隐者诗遇君丨丨隠就我石上饭　李绅悲善才诗穆王夜幸丨丨曲金銮殿开髙秉烛　李德裕述梦诗荷静丨丨脍氷寒郢水醪自注每学士初上赐食丨莱丨鱼脍夏至后颁赐氷及烧香酒以酒味稍浓每和氷而饮禁中有郢酒坊也】
　　蓬泽【汉书地理志注见上】
　　蓬溪【明一统志丨丨县在潼川州东三百二十里本汉广汉县地梁为小溪县地唐置唐兴县寻改武县后复为唐兴又改丨丨县属遂州　又丨丨在丨丨县北源自蓬莱山西通遂宁县】
　　蓬颗【汉书贾山传秦为埋之侈使其后世曽不得丨丨蔽冢而托焉注师古曰颗谓土块丨丨犹言块上生蓬者耳　陆蒙读陈拾遗集诗丨丨何时与恨平蜀江衣蜀山轻　朱松送志宏诗挥毫赋垂天风雨卷丨丨】
　　蓬尘【传灯录僧问国一大师如何是道师曰山上有鲤鱼水底有丨丨】
　　蓬块【博物志徐州人谓尘为丨丨】
　　蓬鹊【明一统志丨丨山在内丘县西六十三里一名龙腾山相传扁鹊将虢太子采药于此因名】蓬碣【后汉书梁竦传注临众渎之神林兮东敕职于丨丨】
　　蓬緜【唐书薛逢传出为巴州刺史杨收王铎同牒署第收辅政逢有诗微辞讥讪收衔之复斥丨丨二州刺史】
　　蓬茏【杜氏通典丨丨之战孑轮不返】
　　蓬阙【王勃寻道观诗见芝防下　李白感兴诗欲逐黄鹤飞相呼向丨丨　又天台晓望诗安得生羽毛千春卧丨丨　陈陶圣帝击壤歌四十声诗野鹤思丨丨山防忆庙堂】
　　蓬庐【刘向雅琴赋潜坐丨丨之中岩石之下　张衡归田赋感老氏之三戒将回驾乎丨丨　曹植愍志赋去君子之清宇归小人之丨丨　陶潜答厐参军诗朝为灌园夕偃丨丨】
　　蓬馆【南史崔祖思传武帝即位祖思啓陈政事云宜察朝士有柴车丨丨髙以殊等　韩驹葺春轩诗千签插架似丨丨白拂挂壁如僧宫】
　　蓬阁【雍陶送前鄠县李少府诗自当丨丨选岂得卧烟霞　窦巩江陵遇元九李六二侍御纪事书情诗丨丨初疑义霜台晚畏威】
　　蓬宇【魏书宗钦传钦与髙允书曰公私理异训咨路塞端拱丨丨叹慨如何不量鄙拙贡诗数韵　袁桷招游西湖值雷雨诗谢公屐齿殊济胜偪仄丨丨徒低摧】
　　蓬室【北史胡叟传家于密云丨丨草筵惟以酒自适隋书地理志汉中人质朴无文不甚趋利性嗜口腹多事田渔虽丨丨柴门食必兼肉　列子居则丨丨出则徒行　又庇其丨丨若广厦之荫乗其荜辂若文轩之饰　杜甫垂老别诗弃絶丨丨居塌然摧肺肝】
　　蓬舍【陈陶续古诗矻矻丨丨下慕君麒麟阁　程俱和江仲嘉见寄诗荜门丨丨不知春车似鸡栖甑有尘】
　　蓬屋【张说广州都督宋公遗爱碑颂变丨丨兮改篱墙鱼鳞瓦兮鸟翼堂　柳宗元凌坐教丨丨诗序儒有蓬戸瓮牖而自立者河间凌士燮也　谢灵运过白岸亭诗拂衣遵沙垣缓歩入丨丨　杜甫送李校书诗顾我丨丨姿谬□金闺籍　王安石呈陈和叔诗数椽丨丨茨生草三亩荒园晚种蔬】
　　蓬居【许浑寄献三川守刘公诗半年三度转丨丨锦帐心阑羡隼旟】
　　蓬戸【礼记儒行儒有一亩之宫环堵之室荜门圭窬丨丨瓮牖　史记游侠传季次原宪终身空室丨丨褐衣疏食不厌　后汉书王霸传司徒侯霸让位于霸阎阳毁之曰太原俗党儒仲颇有其风遂止以病归隠居守志茅屋丨丨连征不至　蜀志秦宓传诵顔氏之箪瓢咏原宪之丨丨　尚书大传子夏曰穷居河济之间深山之中作壤室编丨丨弹琴瑟其中以歌先王之风　韩诗外传原宪居鲁环堵之室茨以蒿莱丨丨瓮牖桷桑而无枢上漏下湿匡坐而弦歌　世说竺法深在简文坐刘尹问道人何以游朱门答曰君自见其朱门贫道如游丨丨　东方朔非有先生论积土为室编丨为丨　江淹狱中上建平王书见桑枢下　崔善爲答王无功冬夜载酒乡馆诗明朝丨丨侧防自谒任棠钱起过裴长官新亭诗慢水萦丨丨闲云挂竹篱】蓬门【徐陵与李那书京师长者好事才人争造丨丨请观髙制　杜甫秦州杂诗所居秋草浄正闭小丨丨　又客至诗花径不曽缘客扫丨丨今始为君开李德裕近腊对雪有怀林居诗丨丨常昼掩竹径寂无人】
　　蓬檐【魏书游明根传车驾幸邺明根朝于行宫诏曰游五更光素丨丨归终衡里可谓朝之旧徳国之老成可赐帛五百匹谷五百斛敕太官备送珍羞】
　　蓬荜【晋书皇甫谧传赞士安好逸栖心丨丨　又葛洪传藜藿有八珍之甘丨丨有藻棁之乐　江淹为建平王聘隐逸敎宜速详旧礼各遣纁招庶畅此幽襟以旌丨丨　符载书防恩长侍开长者之懐以国士见遇防自丨丨署职拜官　王绩采药诗野情贪药饵郊居倦丨丨　杜甫北征诗顾慙恩私被诏许归丨丨又同李太守登历下古城员外新亭诗不阻丨丨兴得兼梁父吟　又柴门诗老于干戈际宅幸丨丨遮　李华云母泉诗愿言搆丨丨荷锸引泠泠　姚合喜雍陶秋夜访宿诗晓立侍炉烟夜归丨丨眠　吴融闻蛙诗莫怪闻时倍惆怅稚圭丨丨在山阴　欧阳修班班林间鸠寄内诗安得携子去耕桑老丨丨　元好问饮酒诗举杯谢明月丨丨肯相临】
　　蓬楹【萧和萤赋斜月西倾独照丨丨】
　　蓬楗【陆蒙奉酬袭美先辈吴中苦雨诗归来阖丨丨壁立空裋褐】
　　蓬头【晋书苻生载记飨羣臣于太极前殿百僚无不引满昏醉污服失冠丨丨僵卧生以为乐　魏书封轨传善自修洁仪容甚伟或曰学士不事修饰此贤何独如此轨闻笑曰君子正其衣冠尊其瞻视何必丨丨垢面然后为贤　庄子吾王所见剑士皆丨丨突鬓垂冠曼胡之缨短后之衣瞑目而语难相击于前上斩颈领下决肝肺此庶人之劔无异乎鬭鸡　宋玉登徒子好色赋其妻丨丨挛耳齞唇歴齿　庾信小园赋丨丨王霸之子椎髻梁鸿之妻　秦系山中崔大夫有书相问诗连日半丨丨】
　　蓬首【晋书王徽之传徽之为大司马桓温参军丨丨散不综府事　刘克庄题伯时十国图其王或丨丨席地或戎服踞坐或剪髪露骭或丫髻跣行或与羣下接膝而饮或瞑目酣醉曲尽鄙野乞索之态】蓬髪【后汉书王霸妻传初霸与同郡令狐子伯为友后子伯为楚相而其子为郡功曹子伯乃令子奉书于霸车马服从雍容如也霸子时方耕于野闻賔至投耒而归见令狐子沮怍不能仰视霸目之有愧容客去而久卧不起妻怪问其故始不肯告妻请罪而后言曰吾与子伯素不相若向见其子容服甚光举措有适而我儿曹丨丨歴齿未知礼则见客而有慙色父子恩深不觉自失耳　晋书阮孚传元帝以孚为安东参军孚丨丨饮酒不以王务婴心　南史梁建平王宏传景素性甚孝事献太妃朝夕不违侍养太妃有不安景素傍行丨丨　又丘灵鞠传灵鞠宋时文名甚盛入齐颇减丨丨弛纵无形仪不事家业王俭谓人曰丘公仕宦不进才亦退矣　北史周荆可传母之后庐于墓侧昼夜悲哭负土成坟丨丨不栉菜食饮水而已　集仙録王母丨丨华胜虎齿善啸者此乃王母之使金方白虎之神非王母之真形也　郭璞西王母赞天帝之女丨丨虎顔穆王执贽赋诗交欢韵外之事难以具言沈约八咏诗照愁轩之丨丨影金堦之轻步　元稹三兄以白角巾寄遗诗暗梳丨丨羞临镜私莲花耻见人　韦庄赠野童诗羡尔无知野性真乱搔丨丨笑看人　苏轼岐亭诗为君三日醉丨丨不暇帻】
　　蓬鬓【庾信谢赉巾啓丨丨松防衰容耆朽三秋不沐实荷今恩十年一冠弥欣此赉　温庭筠上宰相啓膏沐之际则飞丨作丨银簧之末则青草为袍　江总华貂赋撤君子之宝饰荣小人之丨丨　杜甫九日诗即今丨丨改但愧菊花开　又将赴荆南寄别李剑州诗路经灔滪双丨丨天入沧浪一钓舟　白居易卖薪女诗乱丨为丨布为巾晓踏寒山自负薪　赵嘏经汉武泉诗他日江山映丨丨二年杨栁别渔舟　陆蒙自遣诗强梳丨丨整斜冠片烛光防夜思阑　王渥诗百年丨丨闗心切千里莼羮与愿违　河北士人代妻答诗丨丨荆钗世所稀布裙犹是嫁时衣】
　　蓬心【庄子今子有五石之瓠何不虑以为大樽而浮于江湖而忧其瓠落无所容则夫子犹有丨之丨也夫　谢朓奉和随王殿下诗闇道空已积干直愧丨丨　苏轼诗吟成超然诗洗我丨之丨】
　　蓬脊【杨万里宿潭石歩诗雨穿天心落丨丨急风横吹斜更直】
　　蓬明【虞汝明古琴疏晏龙者帝俊之子有良琴六一曰菌首二曰义辅三曰丨丨四曰白民五曰简开六曰垂漆】
　　蓬缨【齐书卞彬传四体防防加以臭秽故苇蓆丨丨之间蚤虱猥流】
　　蓬纱【论衡蓬生麻间不扶自直白纱入缁不练自黒彼蓬之性不直纱之性不黒麻扶缁染使之直黒夫人之性犹丨丨也在所渐染而善恶变矣】
　　蓬矢【礼记内则国君世子生告于君接以太牢宰掌具三日卜士负之吉者宿齐朝服寝门外诗负之射人以桑弧丨丨六射天地四方注桑弧丨丨本太古也天地四方男子所有事也　东方朔七谏见菎蕗下】蓬辇【隋书礼仪志副辇加笨制如犊车亦通幰朱络谓之丨丨自梁武帝始也】
　　蓬船【韦庄宿丨丨诗夜来江雨宿丨丨卧听淋铃不忍眠】
　　蓬沓【苏轼于潜女诗沙鬓髪丝穿柠丨丨障前走风雨】
　　蓬櫂【陆蒙舴艋诗丨丨两三事天然相与闲】
　　蓬箧【战国防苏子说李兑曰苏秦家贫亲老无罢车驽马桑轮丨丨赢縢负书担囊触尘埃防霜露越河漳足重茧日百而舍造外阙愿见于前口道天下之事】
　　蓬砂【夷坚志汪友良误吞一骨梗于咽中百计不下恍惚梦一朱衣人曰唯南丨丨最妙遂取一块含化咽汁脱然而失本草丨丨一名砂】
　　蓬子【金史实黙阿实克传前御史大夫内族合周建言京城括粟可得百余万石朝廷信之命权参知政事与左丞李蹊总其事先令各家自实壮者存石有三斗幼者半之仍书其数门首敢有匿者以升斗论罪京城三十六坊各选深刻者主之内族完顔玖珠尤酷暴有寡妇二口实豆六斗内有丨丨约三升玖珠笑曰吾得之矣执而以令于众妇泣诉曰妾夫死于兵姑老不能为养故杂蓬粃以自食耳非敢以为军储也且三斗六升之余不从竟死杖下】
　　蓬粃【金史实黙阿实克传见上】
　　蓬盐【本草丨丨生于草　酉阳杂俎北天竺国出蜜草因重霜露遂成蜜如塞上丨丨】
　　蓬饵【西京杂记戚夫人侍儿贾佩兰后出为扶风人儒妻説在宫内时正月上辰出池邉盥濯食丨丨以祓妖邪】
　　蓬豆【梁太庙乐舞撤豆辞丨丨斯撤礼容有章】
　　蓬活【淮南毕万术沙虱一名丨丨一名地脾】
　　蓬朴【刘子翚怀新亭诗何时稻登秋山响丨丨】
　　蓬莪【本草丨丨茂集解陈藏器曰一名丨丨黒色二名茂黄色三名波杀味甘有大毒】
　　蓬榛【抱朴子夫斥鷃不以丨丨易云霄之表王鲔不以幽岫贸沧海之旷】
　　蓬茅【陆蒙祝牛宫词上缔丨丨下逺官府】
　　蓬萚【苏颋慈恩寺二月半寓言诗稻麻欣所遇丨丨怆焉如】
