<!-- { "loadSidebar": true } -->
　　庐墓【后汉书申屠蟠传同郡缑氏女玉为父报讐杀夫氏之党吏执玉以告外黄令梁配配欲论杀玉蟠时年十五为诸生进諌曰玉之节义足以感无耻之孙激忍辱之子不遭明时尚当表旌丨丨况在清听而不加哀矜配善其言乃为谳得减死论　水经注泗水南有夫子冢春秋孔演图曰鸟化为书孔子奉以告天赤爵衔书上化为黄玉刻曰孔提命作应法为赤制説题辞曰孔子卒以所受黄玉葬鲁城北即子贡丨丨处也】庐井【左传子产使都鄙有章上下有服田有封洫丨丨有伍注庐舍也九夫为井使五家相保　汉书王莽传古者设丨丨八家一夫一妇田百亩什一而税则国给民富而颂声作此唐虞之道三代所遵行也　齐书髙帝纪自丨丨毁制农桑易业盐铁妨民货鬻伤治歴代成俗流蠧歳滋援拯遗弊革末反本使公不专利氓无失业二宫诸王悉不得营立屯邸封略山湖太官池籞宫停税入优量省置　张华司农箴家有丨丨王有廪籍阜茂丰物和钧闗石】
　　庐人【周礼考工记丨丨为庐器戈柲六尺有六寸殳长寻有四尺车防常酋矛常有四尺夷矛三寻】庐儿【汉书鲍宣传今贫民菜食不厌衣又穿空父子夫妇不能相保诚可为酸鼻陛下不救将安所归命乎奈何独私养外亲与幸臣董贤多赏赐以大万数使奴□賔客浆酒霍肉苍头丨丨皆用致富非天意也注孟康曰诸给殿中者所居为庐苍头侍从因呼为丨丨宋史食货志邸第戚畹御前寺观田连阡陌亡虑数千万计皆巧立名色尽蠲二税州县乏兴鞭挞黎庶鬻妻卖子而钟鸣鼎食之家苍头丨丨浆酒藿肉琳宫梵宇之流安居暇日优游死生安平无事之时犹且不可而况艰难多事之际乎　韦应物长安道诗既请列侯封部曲还将金印授丨丨】
　　庐帐【后汉书蒲类传丨丨而居　宋书鲜卑吐谷浑传自枹罕以东千余里暨甘松西至河南南界昴城龙涸自洮水西南极白兰数千里中水草逐丨丨居以肉骆为粮　宋史王韶传贼乗髙下鬬师小却韶躬披甲胄麾帐下兵逆击之大溃焚其丨丨而还】
　　庐落【后汉书应劭传鲜卑隔在漠北犬羊为群无君长之帅丨丨之居而天性贪暴不拘信义故数犯障塞且无宁歳　又仇览传选为蒲亭长览初到亭人有陈元者独与母居而母诣览告元不孝览惊曰吾近日过舍丨丨整顿耕耘以时此非恶人当是教化未及至耳乃亲到元家与其母子饮因为陈人伦孝行譬以祸福之言元卒成孝子　唐书王世充传密军偃师北山新破敌有轻世充心不设壁垒世充夜遣二百骑蔽山伏因秣马蓐食迟明薄之密阵未成伏兵上北原乗髙驰下压其营纵焚丨丨密众大溃】
　　庐居【水经注涿郡王遵自益州刺史迁东郡太守河水盛益泛浸瓠子金隄决坏遵躬率民吏投沉白马祈水神河伯亲执圭璧请身填隄丨丨其上吏民皆走遵立不动而水波齐足而止】
　　庐旅【诗于时处处于时丨丨笺于是处其所当处者丨舍其宾丨】
　　庐事【周礼考工记凡试丨丨置而摇之以眡其蜎也炙诸墙以眡其桡之均也横而摇之以眡其劲也】庐垩【齐书礼志皇太子穆妃服尚书左丞兼著作郎王逡问左仆射王俭中军南郡王小祥应待闻喜不穆妃七月二十四日薨闻喜公八月发哀计十一月之限应在六月南郡王为当同取六月则大祥复申一月应用八月非复正月在存亲之义若各自为祥丨丨相间元素杂糅未审当有此疑不】
　　庐前【后汉书徐穉传林宗有母忧穉往吊之置生刍一束于丨丨而去众怪不知其故林宗曰此必南阳髙士徐孺子也诗不云乎生刍一束其人如玉吾无徳以堪之　魏书崔鸿传三年鸿以父忧觧任甘露降其丨丨树　唐书崔沔传为太子左庶子母亡受吊丨丨宾客未尝至柩室语人曰平生非至亲不升堂入谒岂以存亡变礼也】
　　庐中【栁宗元寿州安丰县孝门铭寿州安丰李兴父死兴捧土就坟沾渍涕洟坟左作小庐以苫茨伏匿其中扶服顿踊昼夜哭诉孝诚幽达神为见异庐上产紫芝白芝二本各长一寸丨丨醴泉涌出竒形异状应騐图记】
　　庐上【栁宗元寿州安丰县孝门铭见上】
　　庐侧【南史庾子舆传天监三年父出守巴西及父卒奉丧还乡初发蜀有双鸠巢舟中及至又栖丨丨毎闻哭泣之声必飞翔檐宇悲鸣激切　又刘霁传母胡氏亡霁庐于墓哀恸过礼常有双白鹤循翔丨丨】庐下【后汉书承宫传乡里徐子盛者以春秋经授诸生数百人宫过息丨丨乐其业因就听经遂请留门下为诸生拾薪执苦数年勤学不倦　黄庭外景经坐于丨丨见小童内息思存神明光　韩愈集贤院校理石君墓志铭宣歙池之使与浙东使交牒署君从事河阳节度乌大夫重间以币先走丨丨故为河阳得】庐间【黄庭外景经呼吸丨丨以自偿子保完坚身受庆】
　　庐山【史记河渠书赞余南登丨丨观禹疏九江　汉书衞青传青尚平阳主与主合葬起冢象丨丨云后汉书郡国志注丨丨在寻阳县南有匡俗先生者出殷周之际隐遯潜居其下受道于仙人而共岭时谓所止为仙人之庐而命焉其山大岭凡七重圆基周回三五百里其中鸟兽草木之美灵药芳林之竒所称名代晋书陶潜传未尝有所造诣所之唯至田舍及丨丨游观而已　宋书翟法赐传少守家业立屋于丨丨顶】
　　【丧亲后便不复还家不食五谷以兽皮结草为衣虽乡中中表莫得见也　竹书纪年周康王十六年王南巡狩至九江丨丨　李白诗丨丨上与星斗近日照香炉生紫烟　又丨丨东南五老峰青天削出金芙蓉　又丨丨秀出南斗傍屏风九叠云锦张　杜甫诗似得丨丨路真从惠逺游　韦应物寄黄刘二尊师诗丨丨两道士各在一峰居　刘禹锡送鸿举逰江南诗丨丨雾开见瀑布江西月浄闻渔歌　又赠别约师诗丨丨曽结社桂水逺扬舲】
　　庐岳【张乔城东寓居寄知已诗病来久絶洞庭信年长却思丨丨耕　李山甫赋得寒月寄齐已诗已知丨丨尘埃絶更忆寒山雪月深】
　　庐峰【崔护山鸡舞石镜诗丨丨开石镜人说舞山鸡】
　　庐阜【髙僧传慧逺本姓贾氏雁门楼烦人因秦乱来游于晋居丨丨三十余年化兼道俗　南唐近事史虚白晚节放达好乗双犊板辕挂酒壶于车上山童总角负瓢以从往来丨丨之间任意所适　章网真赏亭赋下三峡晞巫阳歴九江盱丨丨　刘孝绰诗命驾独寻幽淹留宿丨丨　孟浩然夜泊庐江闻故人在东寺以诗寄之江路经丨丨松门入虎谿　皎然送还本上人游江西诗多应过丨丨幽赏却来迟】
　　庐壑【岑参刘相公中书江山画障诗潇湘在帘间丨丨横座中】
　　庐陵【齐书州郡志江州丨丨郡　水经贑水又西北过丨丨县西　欧阳修醉翁亭记太守谓谁丨丨欧阳修也】
　　庐江【汉书地理志丨丨郡注故淮南别为国金兰西北有东陵乡淮水出属扬州丨丨出陵阳东南北入江　后汉书章帝纪元和二年改丨丨为六安国江陵复为南郡徙江陵王恭为六安王　又和帝纪章和二年三月丁酉改淮阳为陈国楚郡为彭城国西平并汝南郡六安复为丨丨郡遣诏徙西平王羡为陈王六安王恭为彭城王　晋书王祥传汉末遭乱扶母携弟览避地丨丨隐居三十余年不应州郡之命　又杜夷传伏见太孙舍人防稽贺循处士丨丨杜夷履道弥髙清操絶俗思学融通才经王务　越絶书楚故治郢今南郡南阳汝南淮阳六安九江丨丨豫章长沙翼轸也水经淮水又东过丨丨安丰县东北决水从东北来注之　谢灵运赋贯丨丨之长路出彭蠡而南浮　古诗孔雀东南飞注丨丨小吏焦仲卿妻作　温庭筠诗丨丨小吏朱斑轮】
　　庐九【宋书律志魏晋以来迁徙百计一郡分为四五一县割成两三或昨属荆豫今隶司兖朝为零桂之士夕为丨丨之民去来纷扰无暂止息】
　　庐寿【唐书食货志自淮北置巡院十三曰扬州陈许汴州丨丨白沙淮西甬桥浙西宋州泗州岭南兖郓郑滑捕私盐者奸盗为之衰息】
　　庐罗【皮日休鲁望读襄阳耆旧传诗丨丨遵古俗鄢郢迷昔囿】
　　庐霍【江淹诗平明登云峰杳与丨丨絶　杜甫昔游诗杖藜望清秋有兴入丨丨　李白诗夤縁泛湖海偃蹇陟丨丨　皇甫冉诗猿声近丨丨水色胜潇湘皎然送李喻之处士洪州谒曹王诗雄镇丨丨秀髙秋江汉清】
　　庐州【唐书地理志丨丨庐江郡土贡花纹交梭丝布茶腊酥鹿脯生石斛】
　　屋
　　屋室【战国策赵王封孟尝君以武城孟尝君择舍人以为武城吏而遣之曰今赵王不知文不肖而封之以武城愿大夫之往也毋伐树木毋发丨丨訾然使王悟而知文谨使可全而归之　史记陈丞相世家髙帝南过曲逆上其城望见其丨丨甚大曰壮哉县吾行天下独见洛阳与是耳　又大宛传有城郭丨丨　后汉书耿纯传是时郡国多降邯郸者纯恐宗家懐异心乃使烧其庐舍世祖问纯故对曰今邯郸自立北州疑惑纯虽举族归命老弱在行犹恐宗人賔客半有不同心者故燔烧丨丨絶其反顾之望　又辰韩传有城栅丨丨　魏志倭人传倭地温暖冬夏食生菜皆徒跣有丨丨　晋书羊祜传荆州人为祜讳名丨丨皆以门为称改戸曹为辞曹焉　又贺循传帝以循清贫下令曰循氷清玉洁行为俗表位处上卿而居身服物盖周形而已丨丨财庇风雨孤近造其庐以为慨然其赐六尺牀荐席褥并钱二十万以表至徳畅孤意焉　宋书乐志顾观故垒处皇祖之所营丨丨若平昔栋宇无邪倾宋史谢徳权传京城衢巷狭隘命徳权广之既受诏则先撤贵要邸舍群议纷然有诏止之徳权靣请曰臣已受命不可中止今沮事者皆权豪辈吝丨丨僦资耳非有他也上从之因条上衢巷广袤及禁鼓昏晓之制　子牙子宫垣丨丨不垩】
　　屋庐【宋史庄夏传夏言荆襄两淮多不耕之田计口授地贷以丨丨牛具兵民可合屯田可成此万世一时也　应璩书左执丨丨之劲矛右秉干将之雄防髙冠拂云长剑耿介箫管振音厥声载路冯轼虎视清风震叠可谓堂堂乎难与并为仁也　韩愈诗辛勤三十年以有此丨丨　苏轼诗短日送寒砧杵急冷官无事丨丨深　又孟子任人有问丨丨子曰礼与食孰重曰礼重注任国之人问孟子弟子丨丨连问二者何者为重答曰礼重】
　　屋宅【周礼考工记胡之无弓车也非无弓车也夫人而能为弓车也注匈奴无丨丨田猎畜牧逐水草而居皆知为弓车　齐书明帝纪诏所在结课丨丨田桑可详减旧价　黄庭内景经坐起吾俱共栋梁注神以身为丨丨故云栋梁】
　　屋宇【后汉书雷义传尝济人死罪辠者后以金二觔谢之义不受金主伺义不在黙投金于承尘上后葺理丨丨乃得金金主已死无得复还义乃以付县曹晋书郄超传性好闻人栖遁有能辞荣拂衣者超为之起丨丨作器服畜仆竖费百金而不吝　齐书祥瑞志永明九年秣陵县鬭场里安明寺有古树众僧改架丨丨伐以为薪剖树木里自然有法大徳三字　又沈驎士传隐居余干吴差山讲经教授从学者数十百人各营丨丨依止其侧　水经河水自津东北迳凉城县注河北有般祠戴氏西征记曰今见祠在东岸临河累石为壁其丨丨容身而已殊似无灵　公私画史丨丨样一卷孙尚子画　杜甫茅堂检校收稻诗喜无多屋宇幸不碍云山】
　　屋舍【诗之子于垣百堵皆作笺侯伯卿士又于壊灭之国征民起丨丨筑墙壁百堵同时而起言趋事也吴志是仪传为丨丨财足自容邻家有起大宅者权出望见问起大室者谁左右对曰似是仪家也权曰仪】
