<!-- { "loadSidebar": true } -->
　　黑貂【战国策苏秦说秦王书十上而说不行丨丨之裘敝黄金百斤尽资用乏絶去秦而归　陈书宣帝纪又衣褐以见担簦以游或耆艾絶伦或妙年异等干时而不偶左右莫之誉丨丨改黄金且殚终身淹滞可为太息　江淹诣建平王牋枉白璧之惠降丨丨之私　徐陵傅大士碑丨丨朱绂王侯满筵国华民秀公卿连席乃令大士独榻对扬天扆　罗隠谢屯田郎中啓通衢十二惟敝丨丨故里三千但劳黄耳　刘孝绰答何记室逊诗丨丨久自敝黄金屡已空　髙适别孙防诗离人去复留白马丨丨裘　李白秋浦歌空吟白石烂泪满丨丨裘　杜甫壮游诗丨丨不免敝班鬓兀称觞　韩翃赠王逖诗新调赭白马暂试丨丨裘　许逺送于明府由鄂渚归故林诗结束征车换丨丨灞西风雨正潇潇　王安石送春诗丨丨裘敝归几时相见绿树啼黄鹂】
　　黑狼【晋书北狄传北狄以部落为类其入居塞者凡十九种皆有部落丨丨种其一也】
　　黑马【晋书舆服志赐藩国玉路驾六丨丨余四路皆四马　宋书礼志汉制乘舆金华施橑末建太常十二旒画日月升龙驾六丨丨又加牦牛尾大如斗置左騑马轭上所谓左纛舆也】
　　黑驹【全唐诗怪部丨丨别卢传素诗序卢传素寓居江陵元和中有一丨丨乘之甚劳苦然未尝有衔橜之失颇爱之一旦忽人语曰阿马是丈人表甥贺兰家通儿也丈人使通儿卖一别墅得钱一百贯通儿破用此钱今作畜生夀已尽当死请速将阿马货卖兼有一篇留别乃骧首朗吟云　又尔雅翼见赤骥下】黑駵【隋书礼仪志木辂漆之左建旐右建阘防驾丨丨田猎则供之】
　　黑□【汲冢周书王防解周公旦主东方所之青马丨丨谓之母儿注周公主东方则太公主西方东青马则西白马矣马名未闻】
　　黑□【汲周书王防解青马黒□玉海作丨丨】
　　黑牛【列子见白犊下　韩非子詹何坐弟子侍有牛鸣于门外弟子曰是丨丨也而白头詹何曰然是丨丨也而白在其角】
　　黑犊【晋书刘毅传东府聚樗蒱大掷一判数百万余人并丨丨以还毅次掷得雉大喜刘裕恶之挼五木厉声喝之即成卢焉】
　　黑牡【左传其藏之也丨丨秬黍以享司寒】
　　黑牯【杨维桢题秋山图诗江边丨丨似沈犀水怪不敢湍金隄】
　　黑羊【论语缁衣羔裘朱注羔裘用丨丨皮　文献通考五曰黒讫支部后徙居琵琶川在幽州东北数百里地多丨丨　又本草见白羊下】
　　黑羝【尔雅夏羊牡羭牝羖疏夏羊者黒羖防也其牡者名羭即丨丨其牝者名羖　急就篇牂羖羯羠防羝羭注羝牂羊之牡也羭夏羊之牡也黄氏曰羭丨丨】
　　黑羖【尔雅疏见上】
　　黑羔【礼记月令天子乃献羔开氷注黒牡秬黍以飨司寒疏黒牡则丨丨云　玉海大裘冕无旒元表朱里以缯为之以丨丨衣为裘黒缯为领袖】
　　黑驴【本草注治血崩用丨丨屎烧存性麫糊丸　下帷短牒刘马太监从西番得一丨丨进上能一日千里善鬬虎】
　　黑犬【呉越春秋吴王兴兵将与齐战道出胥门假寐于姑苏之台而得梦及寤而起乃命太宰嚭告曰寡人梦入章明宫见两防蒸而不炊两丨丨嘷以南嘷以北两鋘殖吾宫墙流水汤汤越吾宫堂后房鼓震箧箧有鍜工前园横生梧桐子为寡人占之　博物志韩国有丨丨名卢】
　　黑狗【捜神记吴先主时陆敬叔为建安太守伐大樟树断有物人面狗身从树中出敬叔曰此名彭侯乃烹食之其味如狗白泽图曰木之精名彭侯状如丨丨无尾可烹食】
　　黑防【晋书天文志见白下】
　　黑【宋史五行志宣和元年淄州获丨丨　辽史穆宗纪二年十一月己卯日南至始用旧制行拜日礼朔州民进丨丨　玉海至道元年太康县村民获丨丨以献】
　　黑鼠【宋史五行志淳熙五年八月淮东通泰髙邮丨丨食禾　梁简文帝净居寺法昂志铭隟漏白驹藤縁丨丨　又辽史地理志泰州徳昌军节度本契丹二十部族放牧之地因丨丨族累犯通化州民不能御遂移东南六百里来建城居之以近本族丨丨穴居肤黒吻锐类防故以名州】
　　黑鬛【诗骐駵是中騧骊是骖笺青身丨丨曰駵　礼记明堂位夏后氏骆马丨丨注此马白身而丨丨也梅尧臣怀裴如晦宋中道诗霜花满丨丨安欲致千里】
　　黑鸟【竹书纪年见黒下　拾遗记见黒蜯下　韩愈月蚀诗赤龙丨丨烧口热翎鬛倒侧相搪撑】黑鳯【宋史光宗李皇后传后安阳人庆逺军节度使赠太尉道之中女后生有丨丨集道营前石上道心异之遂字后曰鳯娘　拾遗记宛渠国在咸池日没之所俗多隂雾遇其晴日则天豁然云裂耿若江汉则有元龙丨丨翻翔而下】
　　黑雕【王维故河西郡杜太守挽歌生擒白马将连破丨丨城　灵彻听莺歌丨丨黄鹤岂不髙金笼玉钩伤羽毛】
　　黑鹰【异类传汉武帝时西域献丨丨得鹏雏东方朔识之　杜甫见王监兵马使说近山有白丨二丨罗者久取竟未能得王以毛骨有异他鹰恐腊后春生骞飞避暖劲翮思秋之甚眇不可见请余赋诗二首诗丨丨不省人间有度海疑从北极来】
　　黑乌【诗莫丨匪丨　夏小正十月豺祭兽初昏南门见丨丨浴时有飬元雉入于淮为蜄织女正北乡】黑燕【叚龙凉州记见白燕下】
　　黑鹅【管子觳土之次曰五鳬五鳬之状坚而不骼其种陵稻丨丨马夫注皆草名】
　　黑鸡【鱼龙河图丨丨白头食之病人】
　　黑鹂【酉阳杂俎见黒皁下】
　　黑鹇【西京杂记闽越王献髙帝石蜜五斛蜜烛二百枚白鹇丨丨各一枚髙帝厚报遣其使】黑鴪【贯休春送禅师归闽中诗穿霞逢丨丨乞食得红姜】
　　黑鸩【左思呉都赋白雉落丨丨零】
　　黑翮【云笈七籖见素章下】
　　黑翅【本草集解见红头下】
　　黑翎【李咸用独鹄吟丨丨白本排云烟离羣脱侣孤如仙　梅尧臣闻莺诗髙枝抛过低枝立金羽修眉丨染丨】
　　黑禽【广志见赤柰下】
　　黑树【云笈七籖星围七百七十里亦皆瑠璃水精中有丨丨白子金翅之所栖自生元芝水瑛食之一口夀五万年】
　　黑林【蔡襄圆山庙诗絶顶丨丨长带雨曲崖飞磴不留尘】
　　黑枝【李颀爱敬寺古藤歌横空直上相陵突丰茸离纚若无骨风雷霹雳连丨丨人言其下藏妖魑】黑魄【拾遗记始皇起云明台穷四方之珍木北得冥阜干漆隂坂文梓褰流丨丨闇海香琼】黑松【贯休边上行丨丨林外路风角逺嗈嗈】
　　黑柏【杜甫义鹘行隂崖有苍鹰飬子丨丨颠　苏轼答黄庭坚诗与君共愧知时鹤飬子先依丨丨颠】黑枣【拾遗记西王母进洞渊蘤隂岐丨丨黒枣者其树百寻实长二尺核细而柔百年一熟】黑穄【隋书礼仪志北齐籍于帝城东南千亩内种赤粱白谷大豆赤黍小豆丨丨麻子小麦色别一顷自余一顷地中通阡陌作祠坛于陌南阡西】
　　黑禾【袁桷过髙邮湖诗桑颠髙下栖防鸿丨丨生耳随飞蓬】
　　黑秬【礼记月令防丨丨一黍为一分十分为一寸十寸为一尺十尺为一丈十丈为一引　本草见白芑下】
　　黑黍【尔雅芑白苗秬丨丨秠一稃二米注汉和帝时任城生丨丨　宋史哲宗纪元祐三年七月癸酉忠州言临江涂井镇雨丨丨　本草稷与黍一类二种也粘者为黍不粘者为稷陈藏器独指丨丨为稷亦偏矣又见白黍下　苏轼与毛令方尉游西菩提寺诗丨丨黄粱初熟后朱柑绿橘半甜时】
　　黑米【庾肩吾奉和太子纳凉梧下应令诗丨丨生菰叶青花出稻田　杜甫行官张望补稻畦水归诗秋菰成丨丨精糳传白粲　张籍城南诗卧蒋丨丨吐翻芰紫角稠】
　　黑粟【古今注宣帝地节三年长安雨丨黍丨】
　　黑麻【北史赤土国传见白豆下　本草集解西色如青玉子如金色或丨丨色北地多有之】黑豆【本草集解丨大丨甘平无毒久服令人身重】
　　黑瓤【拾遗记瀛洲有树名影木日中视之如列星万嵗一熟实如青皮丨丨食之骨轻】
　　黑芝【抱朴子见赤茎下　本草集解丨丨生常山一名元芝】
　　黑参【本草释名元参名丨丨生河间川谷及冤句】
　　黑莲【庾肩吾侍宴诗秋树翻黄叶寒池堕丨丨】
　　黑菌【本草释名凡菌从地中出者皆主疮疥牛粪上丨丨尤佳】
　　黑蕨【洞防记见青樱下】
　　黑菭【管子见黄秀下　正字通菭音台藓也俗作苔】
　　黑藓【曹崧砌下泉诗耗痕延丨丨净罅吐防澌】
　　黑草【孟郊石淙诗丨丨濯鐡髪白苔浮水钱】
　　黑花【北戸録公路南行歴悬藤峡维舟饮水覩岩侧有一木五防初谓丹青之树因命僮仆采之顷获一枝尚缀软蝶凡二十余个有翠绀缕者金眼者丁香眼者紫斑眼丨丨者黄白者绯脉者大如蝙蝠者小如榆荚者愚因登岸视乃知木叶化焉　欧阳修与薛少卿诗今嵗病暑饮氷水多目生丨丨　白居易自问诗丨丨满眼丝满头早衰因病病因愁　欧阳修眼有丨丨戏书自遣诗如今白首春风里病眼何湏厌丨丨　苏轼赠章黙诗前年丨丨生今嵗白髪出】
　　黑茎【管子见青秀下】
　　黑刺【本草集解五加皮似藤葛髙三五尺上有丨丨叶生五枚作簇者良　梅尧臣得王介甫常州书诗字如瘦棘攅丨丨文如温玉烂虹光】
　　黑照【张协七命眸瞷丨丨元采绀发　李贺北中寒诗一方丨丨三方紫黄河水合鱼龙死】黑润【云笈七籖北方郁单其国音则铭旬他罗之国国地长流平演土色丨丨广狭五十八万里　又本草见黄沈下】
　　黑滑【本草见白芹下】
　　黑腯【清异録刘鋹得波斯女丨丨而慧艳鋹嬖之赐号媚猪】
　　黑肥【李贺野歌麻衣丨丨冲北风带酒日晚歌田中】
　　黑腻【埤雅相雕者以为丛林色静白者上相丨丨者下也】
　　黑痩【古采桑度曲语欢稍飬蚕一头飬百塸柰当丨丨尽桑叶常不周】
　　黑甜【青箱杂记北人以昼寝为丨丨　苏轼发广州诗三杯软饱后一枕丨丨余注俗谓睡为丨丨　陆游诗遣闷凭清圣忘情付丨丨　杨万里明发龙头诗丨丨偏至五更浓强起侵星敢小慵】
　　黑硬【本草附录金子大如刀豆头面似鬼其甲丨丨如状四足二角身首皆如泥金装成盖亦蠧虫所化者】
　　黑坚【本草藕实即莲子八九月采丨丨如石者】
　　黑窄【岑参招北客文尽日无光其下丨丨瞿塘无底浅处万尺】
　　黑涂【括异志范仲淹倅陈州郡守母病道士奏章终夜不动乃曰夫人夀有六年方出天门遇放明年进士春榜以故稽留状元姓王二名下一字丨丨旁注不可辨既而母愈明年状元乃王拱夀御笔改为拱辰】黑霉【本草梅雨或作霉雨言其沾衣及物皆生丨丨也】
　　黑浊【周礼考工记防氏凡铸金之状金与锡丨丨之气竭黄白次之黄白之气竭青白次之青白之气竭青气次之然后可铸也注消链金锡精粗之候　泉志开元铜色丨丨不至精好】
　　黑闇【净住子自非贪欲情厚染爱性深富贵意重势利心浓者则不容安处累缚丨丨所纒故知在家者众患之本也】
　　黑黯【本草主治面上丨丨白僵蚕和水搽之】
　　黑暗【梁栋大茅峰诗神光不破丨丨脑山鬼空学离骚吟　寒山诗不如早觉悟莫作丨丨狱】黑丑【易林蝠螺生子深目丨丨】
　　黑忧【晋书天文志见黄熟下】
