<!-- { "loadSidebar": true } -->
　　玉膏【山海经峚山其上多丹木其中多白玉是有丨丨其源沸沸汤汤黄帝是食是飨是生元玉丨丨所出以灌丹木　十洲记见玉酒下　博物志名山大川孔穴相向和气所出则生石脂丨丨食之不死　水经注湖中有孤石介立大湖中周回一里竦立百丈矗然髙峻特为瓌异上生竹木而飞禽罕集言其上有丨丨可采　郭璞丹木丨丨賛丹木炜炜沸沸丨丨　张衡南都赋芝房菌蠢生其隈丨丨滵溢流其隅　挚虞思游赋挹丨丨于莱嵎兮掇紫英于瀛濵　孙绰游天台山赋挹以元丨之丨漱以华池之泉　常建寄天台学道者诗碧海莹子神丨丨泽人骨　梅尧臣食蚝诗稍稍窥其戸青襴流丨丨】
　　玉粉【拾遗记孙和恱邓夫人尝于月下舞水精如意误伤夫人颊命太医合药医曰得白獭髓杂玉与琥珀屑当灭此痕即购致百金有冨春渔人云獭穴中有骨虽无髓其骨可合丨舂为丨敷于疮上其痕则灭乃合此膏琥珀太多及差而有赤防如朱更益其妍　又隋炀帝湖上花词浅蕊水边匀丨丨浓苞天外剪明霞李逺自金仙观移竹诗圆节不教伤丨丨低枝犹拟拂霜坛　贯休山居诗葛苞丨丨生香垄菌簇银钉满】
　　【净楂　苏轼秋莫诗丨丨旋烹茶乳金虀新捣橙香】
　　玉泽【陆机艳歌行美目扬丨丨蛾眉象翠翰】
　　玉凉【陆游六月十四日微雨极凉诗莲小红衣湿甘碧丨丨】
　　玉成【西铭贫贱忧戚庸丨汝于丨也　陈去非玉延赋惊山木之润发冒朝采之余荣逮百嘉之泽尽此丨之丰丨】
　　玉米【晋书舆服志皮弁以采丨丨为结也】
　　玉屑【周礼玉府王齐则共食玉注玉是阳精之纯食之以御水气郑司农云王齐当食丨丨　魏志卫顗传昔汉武信求神仙之道谓当得云表之露以餐丨丨故立仙掌以承髙露　新论忠孝者百行之实欤忠孝不修虽有他善则犹丨丨盈匣不可琢为珪璋剉丝满箧不可织为绮绶虽多亦奚以为也　王澄与人书彦国吐嘉言如丨丨霏霏不絶诚为后进之领袖　梁简文帝祭灰人文积如丨丨聚若游尘　梁元帝谢赐弹碁局啓莲花未易丨丨不工　呉均饼说洞庭负霜之橘仇池连蔕之椒调以济北之盐剉以新丰之鸡细如华山之丨丨白如梁甫之银泥旣闻香而口闷亦见色而心迷　白居易春雪诗大似落鵞毛密如飘丨丨韩偓中秋禁直诗露和丨丨金盘冷月射珠光贝阙寒谢翺后桂花引修月仙人饭丨丨瑶鸭腾腾何处热又文献通考经籍考丨丨十五卷陈氏曰无名氏又韩维澄心堂纸诗剡溪藤骨不足数蜀江丨丨谁复】
　　【怜】
　　玉片【开元遗事唐岐王宫于竹林内悬碎丨丨每夜闻相触声即知有风号占风铎　沈佺期骢马诗四蹄碧丨丨双眼黄金瞳　白居易立春后五日诗残氷坼丨丨新萼排红颗　刘兼郡楼闲望舒怀诗莲披净沼羣香散鹭防寒烟丨丨新　皎然送安吉康丞桃花石枕歌应羡花开不凋悴应喜丨丨无缁磷】玉团【汪元量戎州诗锦殻中间丨一丨树髙数丈实难攀】
　　玉堆【元稹詶卢袐书诗连投珠作贯独荷丨成丨】
　　玉颗【皮日休天竺寺八月十五日夜桂子诗丨丨下月轮殿前拾得露华新】
　　玉块【欧阳修白牡丹诗宿露枝头藏丨丨暖风庭面倒银杯】
　　玉精【汉书礼乐志璧丨丨垂华光　十洲记周穆王时西湖献夜光常满杯是白丨之丨光明夜照冥夕出杯于中庭以向天光明而水汁已满于杯中　白泽圗丨之丨名曰委然如美女衣青衣以桃戈刺之而呼其名则可得也　梁简文帝七励蝉鸣秋稻鷰颔丨丨又黄庭内景经肝部章注若有饥渴得饮元水丨丨】玉色【礼记玉藻戎容曁曁盛气颠实扬休丨丨疏丨丨者军尚严肃故色不变常使如玉也　三礼义宗冬至日祭于圜丘玉用苍璧牲用丨丨　魏志管宁传金声丨丨久而弥彰　宋史王曽传杨亿目之曰王君阳煦丨丨宗庙器也　逸论语瑳丨丨鲜白也莹丨丨也　韩诗外传在内者皆丨丨在外者皆金声然后少师奏升堂之乐即席告入也　述异记汉章帝元年上虞县献丨丨橘　又顾渚山有子树其木如丨丨渚人采之以为杖　屈原逺游丨丨頩以脕顔兮精神粹而始壮　东方朔七谏邪气入而感内兮施丨丨而外淫　江淹勅为朝贤答刘休范书文明金相穆然丨丨王僧獳逮诣南司辞府牋方当横潭乱海就鱼鼈而为羣披榛扪树从虺蛇而相伍岂复仰听金声式瞻丨丨顾步髙轩悲如霰委　朱子程明道賛扬休山立丨丨金声　朱昼喜陈懿老示新制诗苦心无闲时今夕见丨丨　梅尧臣次韵和王尚书答赠宣城花木诗木闻卫诗赠好非丨丨　陈师道次苏公药玉杯诗仙人弃余粮丨丨已可欺　范成大巫山髙诗丨丨頳顔不可干人间错说髙唐梦　虞集周昉美人圗诗春明丨丨遗芗泽夜定珠光入镜奁　叶颙故圃梅花诗身世水云乡氷肌丨丨裳】
　　玉气【望气经紫氛如楼者丨丨也　牛宏方丘歌埋丨丨掩性芬晰神理显国文　张正见游虎丘山诗宝沈余丨丨劒隐絶星光　黄庭坚酴醿诗丨丨晴虹发沈材锯屑霏　虞集玉华山诗藏药宝函腾丨丨说诗瑶席散天葩　顾瑛梅诗宝地生春丨丨新苔烟如雾翠光匀　按礼记论丨云丨如白虹丨丨二字本此】玉香【杜阳杂编肃宗赐李辅国香玉辟邪其丨之丨可闻数百步虽鏁之金函石柜中不能掩其气　嫏嬛记徐月英卧履皆以薄玉花为饰内散以龙脑诸香屑谓之丨丨独见鞋　蜀太后徐氏夜看圣灯诗丨丨焚静夜银烛辽空　贯休洛阳尘诗眞珠帘中姑射神人文金线丨丨成】
　　玉神【梁简文帝杖锡铭永异丨丨长逾金错】
　　玉灵【史记防传灼祝曰假之丨丨夫子夫子丨丨荆灼而心令而先知　韦应物鼋头山神女歌红蕖绿苹芳意多丨丨荡漾凌清波　又苏轼端砚铭与墨为入丨丨之石与水为出隂鉴之液】
　　玉理【春秋命厯叙有神人名石年苍色大眉戴丨丨注丨丨犹玉英神农也　新论頳顔丨丨眄视巧笑众目之所恱也　白帖珠庭丨丨四乳八眉　杜顔白环赋玉华温润丨丨精坚】
　　玉景【尚书中文王至磻溪吕尚钓王趍称曰望公七年今见丨丨答曰钓得玉璜刻曰姬受命吕佐旌】玉曜【程晓女典篇兰形棘心丨丨凡质　又世说桓宣武平蜀以李势妺为妾主旣闻与数十婢袭之正值李梳头发委籍地肤色丨丨不为动容主惭而退　张协泰阿劒铭如丨斯丨若影在水】
　　玉荣【山海经玉膏所出五色乃清五味乃馨黄帝乃取峚山之丨丨投钟山之阳　唐髙宗玉华宫山铭丨丨则赏瑶池肆宴　李东阳烧丹赋撷丨丨于峚山捣沙砾于卢莫　任昉九日侍乐游苑诗黄草归雒木梯山荐丨丨　庾信道士步虚词凤杯采桐实春山种丨丨】
　　玉质【晋书元帝纪丨丨幼彰金声夙振　拾遗记燕昭王二年广延国献善舞者二人一名旋娟一名提嫫并丨丨凝肤体轻气馥绰约窈窕絶古无伦　文心雕龙王逸以为诗人提耳屈原婉顺离骚之文依经立义驷虬乗鹥则时乘六龙昆仑流沙则禹贡敷土名儒辞赋莫不拟其仪表所谓金相丨丨百世无匹者也王逸九思委丨丨兮于泥涂遽傽遑兮驱林泽　孙绰聘士徐君墓颂序奉瞻祠宇虽丨丨幽潜而目想令仪雅音永寂　范成大跋婺源砚谱龙尾刷丝秀润丨丨天下砚石第一　张衡观舞赋粉黛施兮丨丨粲珠簮挺兮缁发乱　陈琳神女赋答丨丨于苕华拟艳姿于蕣荣　杜甫自京赴奉先县咏怀诗中堂舞神仙烟雾散丨丨　杜牧张好好诗丨丨随月满艳态逐春舒蔡襄砚诗丨丨纯苍理致精锋芒多尽墨无声　杨万里雪晓舟中生火诗乌银丨丨金石声见火忽学爆竹鸣】
　　玉实【湛方生七欢含山漫漫清润结丨丨于秋霜陆机赋发金荣于秀翘结丨丨于柔柯】玉文【闗令尹内传尹喜共老子西游省太真王母共食丨丨之枣其实如缾　法书要录梁庾元威论有金鹊书丨丨书　云笈七籖中黄夫人头建紫宸飞华之冠衣九色之裾带神虎丨丨口恒吐白气之光　梁元帝荆州长沙寺阿育王像碑璇玑玉衡穹昊所以纪物金版丨丨淳精所以播气　刘孝仪无量夀佛像碑丨丨交映银河递起　余有丁诗银硃新染丨丨香】
　　玉影【鲍溶经秦王墓诗珠华翔青鸟丨丨耀白兔】
　　玉区【逸论语丨十谓之丨注双玉为防五防为区】
　　玉瓣【王思任天台山记从五峰下瞰国清寺在丨丨中】
　　玉表【法言珉中而丨丨凤鸣而鸷翰　耶律楚材寄张子闻诗东望卢龙倾丨丨西来青鸟阙金钱】玉属【魏文帝玛瑙勒赋玛瑙丨丨也出自西域文理交错有似马脑】
　　玉类【窦泉述书赋虽鍮无金价而珉实丨丨按谓薄绍之】
　　玉声【战国防上柱国子良入见王曰寡人之得求反主坟墓复羣从归社稷也以东地五百里许齐齐令使求地为之奈何子良曰王不可不与也王身出丨丨许强万乗之齐而不与则不信后不可以约结诸侯请与而复攻之与之信攻之武臣故曰与之　史记孔子世家灵公夫人有南子者使人谓孔子曰四方之君子不辱欲与寡君为兄弟者必见寡小君寡小君愿见孔子辞谢不得已而见之夫人在絺帷中孔子入门北面稽首夫人自帷中再拜环佩丨丨璆然孔子曰吾乡为勿见见之礼答焉　宋书乐志多士盈九位俯仰观丨丨　越絶书越王勾践稽首再拜曰昔者孤不幸少失先人内不自量与吴人战军败身辱遗先人耻遯逃出走上栖防稽山下守溟海唯鱼鼈是见今大夫不辱而身见之又出丨丨以教孤孤赖先人之赐敢不奉教乎逸论语玲玱琤瑝丨丨也　洞冥记太初二年东方朔从西那汗国归得声风木十枝献帝长九尺大如】
　　【指此木临因桓之水则禹贡所谓因桓是也其源出甜波树上有紫燕黄鹄集其间实如细珠风吹枝如丨丨因以为名　拾遗记石季伦爱婢名翾风妙别丨丨巧观金色石氏之珍宝竒异皆殊方异国所得莫有辨识其出处者乃使翾风别其声色悉知其处言西方北方丨丨沈重而性温润佩服者益人性灵东方南方丨丨轻洁而性清凉佩服者利人精神　又季伦欲有所召不呼姓名悉听佩声视钗色丨丨轻者居前金色艳者居后　文献通考箜篌唐制似瑟而小逐手起曲随弦成调若寉鸣之嘹唳丨丨之清越也　李华含元殿赋降辇登阶微闻丨丨　令狐楚和仆射相公诗初瞻绮色连霞色又听金声继丨丨　白居易詶严郎中诗夜酌满容花色暖秋吟切骨丨丨寒　杜牧闺情代作诗月照石泉金防冷鳯酣筩管丨丨防】
　　玉韵【张道符和主司王起诗莲峰对处朱轮贵金榜传时丨丨成】
　　玉响【云笈七籖丨丨虗朗琼韵合音虞绰大鸟铭好音丨丨皓质氷鲜】
　　玉性【礼记聘义瑕不揜瑜瑜不揜瑕忠也注丨之丨善恶不相揜似忠也　孟康期金尊含霜赋尊含霜而醴澈霜覆醴而金光适足劲乎丨丨亦何伤乎酒香白居易和思归乐诗在火辨丨丨经霜识松贞　孟郊送丹霞子阮芳顔上人归山诗松色不肯秋丨丨不肯柔】
　　玉徳【王褒为梁元帝祭王僧辩母贞敬太夫人文金相比映丨丨齐温　白居易雪中答微之诗润含丨丨怀君子寒助霜威忆大夫　明宣宗述祖徳诗进退与道俱丨丨怀贞白按礼记君子比徳于玉　又元氏掖庭记元肇建内殿制度精巧有光天丨丨七宝瑶光通云凝翠广寒等殿不能一二数也　汪克寛宣文阁赋西瞰丨丨秘殿皜曜月朗渺太液之轻漪涵天光而滉瀁　又苏轼孔毅父龙尾砚铭介肤而縠理金声而丨丨】
