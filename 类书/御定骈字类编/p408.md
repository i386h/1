<!-- { "loadSidebar": true } -->
　　陵居【素问西方者金玉之域沙石之处天地之所收引也其民丨丨而多风水土刚强其民不衣而褐荐其民华食而脂肥　越絶书昔者吴王夫差兴师伐越大风发狂日夜不止车败马失骑士堕死大船丨丨小船没水】
　　陵侧【唐书礼乐志古者庙于大门内秦出寝于丨丨故王公亦建庙于墓】
　　陵诋【南史丘仲孚传为于湖令有能名太守吕文显当世幸臣丨丨属县仲孚独不为屈】
　　陵乔【潘岳河阳县作落英陨林趾飞茎秀丨丨】
　　陵髙【宋史乐志防稽山翠永祐丨丨而今便是蓬瀛】
　　陵回【武帝内传见河岳下】
　　陵聚【扬雄羽猎赋见丘累下】
　　陵黯【司马光诗廷议乃丨丨】
　　陵霄【宋书符瑞志乃造丨丨遂作景阳】
　　陵霞【晋书谢安传论文靖始居尘外髙谢人间啸咏山林浮泛江海当此之时萧然有丨丨之致】陵云【魏志髙堂隆传帝増崇宫殿雕饰观阁凿太行之石英采谷城之文石起景阳山于芳林之园建昭阳殿于太极之北铸作黄龙凤凰竒伟之兽饰金墉丨丨台陵霄阙百役繁兴作者万数】
　　陵光【云笈七籖前有朱雀名丨丨后有武名执明】
　　陵冬【晋书曹毗传兰生幽涧玉辉千仞故子州浮沧澜而龙蟠吴季忽万乗以解印虞公潜崇岩以颐神梁生适南越以保慎固能全真养和夷迹洞庭丨丨扬芳披雪独振也】
　　陵波【曹植与吴质书若夫觞酌丨丨于前箫笳发音于后足下鹰扬其体凤观虎视谓萧曹不足俦卫霍不足侔也左顾右盼谓若无人岂非君子壮志哉】
　　陵人【左传史佚有言曰无始祸无怙乱无重怒重怒难任丨丨不祥林注恃势丨丨与背天等天人一致也】
　　陵我【十六国春秋苻丕使石越讨慕容农农曰越有智勇之名今不南拒大军而来此是畏王而丨丨也】陵物【书检身若不及疏检敕其身常如不及不自大以卑人不恃长以丨丨也　晋书周嵩传嵩狷直果狭每以才气丨丨】
　　陵徳【书世禄之家鲜克由礼以荡丨丨】
　　陵威【宋书临川烈武王道规传故侍中大司马临州烈武王体道钦明至徳渊邈叡哲自天孝友光备爰始协规则翼赞景业丨丨致讨则克剪枭鲸】
　　陵虚【抱朴子揽六翮丨丨之用　成公绥云赋绵邈丨丨防翔浮漂　张文宗咏桥诗星文遥泻汉虹势迥丨丨　杜甫诗画鹢上丨丨】
　　陵弱【新论智以能谋信以约束仁以爱人勇以丨丨严以镇众】
　　陵险【后汉书独行传论亦有结朋协好幽明共心蹈义丨丨死生等节　陆机汉髙祖功臣颂丨丨必夷摧坚则脆　吴融池上双鳬诗敢为稲粮丨丨去幸无鹰隼触波来】
　　陵下【中庸在上位不丨丨】
　　陵众【大戴礼政以胜众非以丨丨众以胜事非以伤事事以靖民非以徴民】
　　陵少【辽史髙模翰传略地盐山破饶安晋以杜重威领兵三十万来拒模翰谓左右曰军法在正不在多以多丨丨不义必败其晋之谓乎】
　　陵峥【太经上九丨丨岸峭陁测曰丨丨岸峭锐极必崩也】
　　陵蹈【魏志袁绍传注绍自徃征公孙瓒合战于界桥南二十里绍令麴义以八百兵为先登彊弩千张夹乗之自以歩兵数万结阵于后瓒见其兵少便放骑欲丨丨之　谢灵运撰征赋蠢于越之妖烬敢丨丨于五岭】
　　陵汨【晋书郗鉴传贼臣祖约苏峻丨丨五常侮弄神器】
　　陵盖【中论辩之为言别也为其善分别事类而明处之也非为言辞切给而以丨丨人也】
　　陵骋【曹植诗神理速不疾道防无丨丨】
　　陵肆【后汉书窦宪传宪既负重劳丨丨滋甚　魏志华歆传注孙防在椒丘遣虞翻说华歆歆请功曹刘壹入议壹劝歆遣檄迎军孙盛曰歆既无夷皓韬邈之风又失王臣匪躬之操故挠心于邪儒之说交臂于丨丨之徒位夺于一节堕于当时】
　　陵越【礼记乐记疏五声不和则君臣上下互相丨丨所以为慢也　北史周苏威传江表自晋以来刑法疏缓代族贵贱不相丨丨平陈之后牧人者尽改变之无长幼悉使诵五教威加以烦鄙之辞百姓嗟怨】陵曳【南史蔡兴宗传时帝毎因朝晏捶殴羣臣自骠骑大将军建安王休仁以下侍中袁愍孙等咸见丨丨惟兴宗得免】
　　陵迟【史记司马相如传夫拯民于沈溺奉至尊之休徳反衰世之丨丨继周氏之絶业斯乃天子之急务也百姓虽劳又恶可以已哉　说苑蒲且修缴鳬雁悲鸣逢防抚弓虎豹晨嘷河以委蛇故能逺山以丨丨故能髙道以优游故能化徳以纯厚故能豪　又夫一仭之墙不能逾百仭之山童子升而游焉丨丨故也】陵冒【南史齐东昏侯纪帝戎服急装缚袴上着绛衫以为常服不变寒暑丨丨雨雪不避阬穽】陵夷【晋书儒林传论昔周徳既衰诸侯力政礼经废缺雅颂丨丨夫子将圣多能固天攸纵歌鳯鸟之不至伤麟出之非时于是乃删诗书定礼乐赞易道修春秋载籍逸而复存风雅变而还正　陆机演连珠三卿世及东国多衰弊之政五侯并轨西京有丨丨之运】
　　陵蔑【左传齐侯召莱子疏齐侯召莱子者不为其姓姜也以其比邻小国意丨丨之】
　　陵窘【枚乗七发履游麕兔蹈践麖鹿汗流沫坠冤伏丨丨】
　　陵斥【后汉书西羌传论永初之间羣种蜂起自西戎作逆未有丨丨上国若斯之炽也】
　　陵替【左传闵子马曰大人患失而惑又曰可以无学无学不害不害而不学则茍而可于是乎上丨下丨能无乱乎　梁武帝令公卿入陈时政诏晋氏丨丨虚诞为风自此相因其失弥逺　杜甫哀李邕诗长啸宇宙间髙才日丨丨】
　　陵愤【晋书孙楚传论违逊让之道肆丨丨之气十年沈废盖自取矣】
　　陵防【魏志武帝纪注袁绍宿与故太尉杨彪少府孔融有隙欲使公以他过诛之公曰夫起布衣在尘垢之间为庸人之所丨丨可胜怨乎髙祖赦雍齿之讐而羣情以安如何忘之】
　　陵突【唐书张又新传尝买婢迁约为牙侩捜索丨丨御史劾举逢吉庇之事不穷治　广川书防此帖超轶丨丨似欲出其家学宜有逸气过父之语也按谓子敬　又轩前轾后度越丨丨令人想见酒酣赋诗时也按谓李白】
　　陵侮【晋书齐王攸传子蕤性强暴使酒数丨丨弟冋冋以兄故容之　北史栁述传杨素方贵重朝廷莫不詟惮述每丨丨之数于上前靣折素短　江表传程普颇以年长数丨丨瑜瑜折节容下终不与校普后自敬服告人曰与周公瑾交若饮醇醪不觉自醉】
　　陵暴【易解初六无咎疏否结既释之后刚强者不复丨丨　北史外戚传序娄昭自以佐命之功崇其名器且霸业权舆时方同徳丨丨之衅因兹而起　尹文子刑者所以威不服亦所以生丨丨赏者所以劝忠能亦所以生鄙争】
　　陵跃【曹植七启丨丨超骧蜿蝉挥霍　苏逢上韦学士启丨丨出泥滓指顾生风云】
　　陵迈【晋纪总论世族贵戚之子弟丨丨超越不拘资次】
　　陵峭【水经注沿江有峻壁百余丈猨所不能游有一白鹿丨丨登崖乗岩而上故世名此岩为白鹿云】陵夹【尔雅丨丨水澞疏谓陵间有水者名澞】
　　陵尚【后汉书赵咨传华夏之士争相丨丨】
　　陵横【后汉书酷吏传序汉承战国余烈多豪猾之民其并兼者则丨丨邦邑桀健者则雄张闾里】
　　阜
　　阜陵【汉书地理志九江郡县丨丨莽曰阜陆　又司马相如传上林赋谽呀豁閜丨丨别隖】阜城【汉书地理志渤海郡县丨丨】
　　阜陆【汉书地理志见阜陵下】
　　阜山【左传文公十六年楚大饥戎伐其西南至于丨丨师于大林又伐其东南至于阳丘以侵訾枝】阜垤【新论故登峭坂而不跌坠者慎于大也跨丨丨而好颠蹷者防于小也茍兢其歩虽履崄能安防易其足虽夷路亦踬】
　　阜转【武帝内传见河岳下】
　　阜安【明一统志丨丨桥在常州府江隂县治东】
　　阜马【周礼夏官廋人掌十有二闲之政教以丨丨佚特教駣攻驹】
　　阜螽【诗喓喓草虫趯趯丨丨　博物志取桑蚕则丨丨子呪而成子诗云螟蛉之子蜾嬴负之是也　刘峻广絶交论夫草虫鸣则丨丨跃雕虎啸而清风起故絪緼相感雾涌云蒸嘤鸣相召星流电激】阜我【宋史乐章丨丨昌我时万时亿】
　　阜积【魏志董卓传注卓坞中金有二三万斤银八九万斤珠玉锦绣竒玩杂物皆山崇丨丨不可知数】阜昌【汉书礼乐志敷华就实既丨既丨　顔延之赭白马赋闻王防之丨丨知函夏之充牣】阜盛【周礼天官太宰阜通货贿疏通货使之丨丨】
　　阜茂【张华大司农箴丨丨丰物和钧闗石】
　　阜实【刘峻金华山栖志养给之资生生所用无不丨丨藩篱充牣崖巘】
　　阜财【家语昔者舜弹五之琴造南风之诗其诗曰南风之薫兮可以解吾民之愠兮南风之时兮可以丨吾民之丨兮　国语先王之于民也茂正其徳而厚其性丨其丨求而利其器用】
　　坡
　　坡雨【周霆震山邨诗丨丨初畦菜园霜未破橙】
　　坡岸【圗绘寳鉴道士厉归真善画牛虎并工竹雀鸷禽笔简意尽气韵萧爽丨丨山林亦佳　宣和畵谱内臣罗存性善画落笔则烟涛雪浪扁舟翻舞咫尺天际丨丨髙下人骑出没】
　　坡滩【圗绘寳鉴僧超然善作山水其峰峦矾头酷似郭熙至于屋宇林石丨丨水口笔法孱弱与巨然殊不相类】
　　坡谷【茶经凡采茶笋者上芽者次叶卷上叶舒次隂山丨丨者不堪采掇　又诗话总张文潜见丨丨论说鬼神忽曰旧时鬼作人语如今人作鬼语二公大笑　恵洪和曽逢原试茶诗逸羣翰墨争传夸丨丨非子前身耶　元好问解嘲诗袖中新句知多少丨丨前头敢道无】
　　坡石【林泉髙致石有怪石丨丨松石兼云松者也林石兼之林木秋江怪石怪石之在秋江也江上蓼花蒹葭之致可以映带逺近作一二也】
　　坡陀【杜甫沙苑行累累塠阜藏奔突徃徃丨丨纵超越又奉同郭给事汤东灵湫作丨丨金虾蟇出见盖有由　又桥陵诗丨丨因厚地却略罗峻屛】
　　坡陁【宋史吴挺传巩州久不下挺以选锋至城下诸将咸曰西北丨丨地易攻若分兵各当一靣宜得利挺曰西北虽卑而土坚东南并河多沙砾善圯且兵分则少以少当坚城可得而下乎】
　　坡陇【苏轼辛丑十一月十九日既与子由别于郑州西门之外马上赋诗一篇寄之诗登髙回首丨丨隔惟见乌帽出复没】
　　坡冈【韦应物野居诗逐兔上丨丨捕鱼縁赤涧】
　　坡颍【方回石峡书院赋昆季俨其连璧兮迈丨丨之超放】
　　坡干【明一统志丨丨山在思明府凭祥州治北山有六尖峰】
　　坡州【明一统志向武州形胜塘濵龙回丨丨虎据　又丨丨山在丨丨故富劳县北三里山形如虎又名虎山】
　　坡仙【章纲真赏亭赋掲真赏之新名摭丨丨之旧词许月卿眉子砚诗丨丨为欠十眉咏李及何妨一砚持　陈益稷诗赤壁冷烟销魏卒黄州淡月照丨丨】
　　坡暖【司空圗诗丨丨冬生笋松凉夏健人　王炎劝农诗草深黄犊阳丨丨雨过青蒲野水生】坡凹【袁桷再次韵诗丨丨茅结屋岭转水回湾】
　　堆
　　堆阜【唐书武后传新丰有山因震突出荆人俞文防上言人不和疣赘生地不和丨丨出　可目志海山防茫而隠见江山严厉而峭卓溪山窈窕而幽深塞山童頳而丨丨　梁武帝诗白水凝涧溪黄落散丨丨】堆岳【戴良咏雪诗増势初丨丨含光复洒瀛】
