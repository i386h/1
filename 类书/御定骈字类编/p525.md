<!-- { "loadSidebar": true } -->
　　沂山【周礼职方氏青州其山镇曰丨丨　元史祭祀志成宗大徳二年二月加封丨丨爲元徳东安王明一统志丨丨在青州府临朐县南一百一十五里储光羲登戏马台诗泗水南流桐柏川丨丨北走琅邪县】
　　沂岱【宋书武帝纪鲜卑负众僭盗三齐狼噬冀青虔刘丨丨介恃遐阻仍爲边毒　宋史乐志盛徳惟木勾芒御神丨丨淮海厥功在民】
　　沂黄【战国策见淮颍下】
　　沂阳【明一统志丨丨谷在汾州府介休县西四十里】
　　沂西【春秋哀公二年春王二月季孙斯叔孙州仇仲孙何忌帅师伐邾取漷东田及丨丨田谷梁传取漷东田漷东未书也及丨丨田丨丨未尽也】
　　沂上【左传公居于长府九月戊戌伐季氏杀公之于门遂入之平子登台而请曰君不察臣之罪使有司讨臣以干戈臣请待于丨丨以察罪弗许　又诸侯还自丨丨盟于督扬曰大毋侵小执邾悼公以其伐我故遂次于泗上疆我田取邾田自漷水归之于我　苏轼常润道中有懐钱塘寄述古诗丨丨已成曽防服泮宫初采鲁侯芹】
　　漯
　　漯水【汉书地理志注见漯隂下　穆天子传天子饮于丨丨之上官人膳献之天子天子美之　水经丨丨又东北迳清河县故城北丨丨又东北迳文乡城东南又东北迳博平县右与黄沟同注川泽又东迳文乡城又东南迳王城北　又浮水故渎又东北入东武阳县东入河又有丨丨出焉注地理志曰丨丨出东郡武阳县今丨丨上承河水于武阳县东南西北迳武阳新城东】
　　漯河【明一统志丨丨在济南府章丘县东北七里源发长白山西北流入小清河　又丨丨在东昌府髙唐州西二里溢涸无常水经云丨丨出于髙唐即此】
　　漯沃【水经河水又东北爲丨丨津注地理风俗记曰千乘县西北五十里有大河河北有丨丨城故县也】漯隂【史记骠骑卫将军传封浑邪王万户爲丨丨侯汉书地理志平原郡县丨丨注应劭曰漯水出东武阳东北入海　水经漯水又东北迳丨丨县故城北　又河水又迳丨丨县故城北】
　　漕
　　漕水【明一统志丨丨源发兖州府寜阳县治东蛇眼泉北流至府城北三十里入洸水】
　　漕河【宋史徐的传奏通泰州海安如臯县丨丨诏未下的以便宜调兵夫濬治之　岑参偃师东与韩樽同诣景云晖上人诗烟云草色昨夜雨雨后秋风渡丨丨　白居易久雨闲闷对酒偶吟诗凄凄苦雨暗铜驼嫋嫋凉风起丨丨】
　　漕渠【史记河渠书天子令齐人水工徐伯表悉发卒数万人穿丨丨三嵗而通通以漕大便利　汉书武帝纪元光六年春穿丨丨通渭　晋书宣帝纪三年春三月奏穿广丨丨引河入汴溉东南诸陂始大佃于淮北　唐书地理志京兆府长安天宝二年尹韩朝宗引渭水入金光门置潭于西市以贮材木大歴元年尹韩干自南山开丨丨抵景风延喜门入苑以漕炭薪　又杜亚传见渠中下　又朱朴传夫襄邓之西夷漫数百里其东汉舆凤林爲之关南菊潭环屈而流入于汉西有上洛重山之险北有白崖聫络乃形胜之地沃衍之若广浚丨丨运天下财可使大集鲍照芜城赋柂以丨丨注防沟也】
　　漕斜【苏轼有言郡东北荆山下可以沟畎积水因与吴正王户曹同往相视以地多乱石不果还游圣女山山有石室如墓而无棺椁或云宋司马桓魋墓二子有诗次其韵诗共疑智伯初违赵犹有张汤欲丨丨】漕船【汉书沟洫志遣大司农非调调均钱谷河决所灌之郡谒者二人发河南以东丨丨五百艘徙民避水居丘陵九万七千余口　唐书张万福传李正己反屯兵埇桥江淮丨丨积千余不敢逾涡口徳宗乃以万福爲濠州刺史召谓曰先帝改尔名正者所以褒也朕谓江淮草木亦知尔威名若从所改恐贼不晓是卿也复赐旧名万福因驰至涡口驻马于岸悉发丨丨相衔进贼兵倚岸熟视不敢动】
　　漕谷【汉书赵充国传至春省甲士卒循河湟丨丨至临羌以眎羌虏扬威武传世折冲之具】漕挽【汉书张良传刘敬说上都关中上疑之左右大臣皆山东人多劝上都雒阳雒阳东有成臯西有殽渑背河乡雒其固亦足恃良曰雒阳虽有此固其中小不过数百里田地薄四面受敌此非用武之国夫关中左殽圅右陇蜀沃野千里南有巴蜀之饶北有胡苑之利阻三面而固守独有一面东制诸侯诸侯安定河渭丨丨天下西给京师诸侯有燮顺流而下足以委输此所谓金城千里天府之国刘敬说是也】
　　漕运【隋书郭衍传衍爲开漕渠大监部率水工凿渠引渭水经大兴城北东至潼关丨丨四百里关中赖之名曰富人渠　宋史髙宗纪绍兴五年置提防两路公事官一员兼领刑狱茶盐丨丨市易事　王羲之与尚书仆射谢安书今事之大者未布丨丨是也】
　　漕下【汉书赵充国传臣前部士入山伐材木大小六万余枚皆在水次愿罢骑兵留弛刑应募及淮扬汝南歩兵与吏士私从者合凡万二百八十一人用谷月二万七千三百六十三斛盐三百八斛分屯要害处冰解丨丨缮乡亭浚沟渠治湟陿以西道桥七十所令可至鲜水左右田事出赋人二十畮至四月草生发郡骑及属国胡骑伉健各千倅马什二就草爲田者游兵以充入金城郡益积蓄省大费】
　　雩
　　雩河【明一统志丨丨在兖州府城东五里自曲阜县马跑泉发源至本县界入会通河】
　　雩泉【明一统志丨丨在青州府诸城县西南三十里常山上宋苏轼知宻州祷雨于此有应因名之】
　　洸
　　洸水【水绥泗水北山西南迳鲁县北又西过瑕丘县东屈从县东南流漷氷从东来注之又南过平阳县又南过髙平县西丨丨从北西来流注之　明一统志丨丨在兖州府寜阳县西三里即汶水反流南经府城西北又西至济南州入会通河】
　　洸河【明一统志丨丨桥在汶上县东四十里跨丨丨】
　　洸溃【诗有丨有丨既诒我肄】
　　泮
　　泮水【诗思乐丨丨言采其芹传丨丨泮宫之水也天子曰辟廱诸侯曰泮宫笺泮之言半也半水者盖东西门以通水北无也　又序丨丨颂僖公能修泮宫也明一统志丨丨一名雩水源发兖州府曲阜县治西南马跑泉西流至府城东入泗水　汪克寛泮宫赋乐丨丨而翺翔兮载龙旂之委蛇　陈樵东阳县学晖映楼赋立辟雍于上京疏丨丨于侯邦】
　　泮池【汪克寛泮宫赋步前除以徜徉兮覩丨丨之澄碧】
　　泮宫【诗明明鲁侯敬明其德既作丨丨淮夷攸服笺言僖公能明其徳修丨丨而徳化行于是伐淮夷所以能服也　又鲁颂谱僖公尊贤禄士修丨丨守礼敎诗说僖公作丨丨而落其成太史克颂祷之词　史记封禅书天子曰明堂辟雍诸侯曰丨丨　后汉书祭祀志注太室明堂太室与诸侯丨丨俱献馘焉　晋书杜预传预以天下虽安忘战必危勤于讲武修立丨丨江汉懐徳化被万里攻破山夷错置屯营分据要害之地以固维持之势　水经注孔庙东南五百歩有双石阙即灵光之南阙北百余歩即灵光殿基殿之东南即丨丨也　李华含元殿赋诗歌楚室颂美丨丨诸侯之事也　苏轼常润道中有懐钱塘寄述古诗见沂上下】泮林【诗翩彼飞鸮集于丨丨食我桑黮懐我好音　陶安孔庙赋溪流扬洙泗之波丨丨霭邹鲁之风李商隐诗但须鸑鷟巢阿阁岂假鸱鸮在丨丨】
　　泮涸【史记封禅书自华以西名山七名川四曰华山薄山薄山者襄山也岳山岐山吴岳鸿冢渎山渎山蜀之汶山水曰河祠临晋沔祠汉中湫渊祠朝那江水祠蜀亦春秋丨丨祷赛如东方名山川而牲牛犊牢具珪币各异而四大冢鸿岐吴岳皆有尝禾陈宝节来祠其河加有尝醪此皆在雍州之域近天子之都故加车一乘駵驹四】
　　泮冻【史记封禅书自殽以东名山五大川祠二曰太室太室嵩髙也恒山泰山防稽湘山水曰济曰淮春以脯酒爲嵗祠因丨丨秋涸冻冬赛祷祠其牲用牛犊各一牢具珪币各异】


　　御定骈字类编卷五十一
<子部,类书类,御定骈字类编>
　　钦定四库全书
　　御定骈字类编卷五十二
　　山水门十七
　　泗
　　泗州【元史地理志丨丨唐改临淮郡后复爲丨丨宋淮东路元至元十三年降为下州　又礼乐志选审听音律大乐正赵荣祖及识辨磬材石工牛全诣丨丨采之得磬璞九十制编磬二百三十命大乐令陈革等料简应律者百有五　南部新书王延彬独据建州称伪号一旦大设为伶官作戏辞云只闻有丨丨和尚不见有五县天子　名画録辛澄者不知何许人也建中元年大圣寺南畔创立僧伽和尚堂请澄画焉才欲援笔有一胡人云仆有丨丨真本一见甚竒遂依様描写及诸变相未毕蜀城士女瞻仰仪容者侧足将香灯供养者如驱　明一统志丨丨在凤阳府东二百一十里汉初为东海郡地元鼎中为泗水国后为犹县晋为宿预县属淮扬国后魏为宿预郡寻改东徐州又为东楚州陈改安州后周改丨丨隋为下邳郡唐仍改丨丨　又丨丨庙在直广徳州建平县南八十里唐有丨丨大圣显于此因立庙焉歳旱祷雨辄应】泗阳【汉书地理志泗水国县丨丨　明一统志丨丨废县在淮安府宿迁县东南】
　　泗楚【五代史南唐世家遣其翰林学士钟谟文理院学士李徳明奉表称臣献犒军牛五百头酒二千石金银罗绮数千请割夀濠丨丨光海六州以求罢兵世宗不报】
　　泗东【史记越世家见淮南下】
　　泗北【战国防秦楚之兵搆而不离魏氏将出兵而攻留方与铚胡陵砀萧相故宋必尽齐人南面丨丨必举】
　　泗上【左传见沂上下　又呉师克东阳而进舍于五梧明日舍于蚕室明日舍于庚宗遂次于丨丨　战国防秦下兵攻卫阳晋必闗扃天下之匃大王悉起兵以攻宋不至数月而宋可举举宋而东指则丨丨十二诸侯尽王之有矣　史记齐世家吾臣有檀子者使守南城则楚人不敢爲冦东取丨丨十二诸侯皆来朝又孔子世家孔子葬鲁城北丨丨弟子皆服三年　汉书髙祖纪试吏爲丨丨亭长　晋书桓彞等传论首阳髙节求仁而得仁丨丨微言朝闻而夕死　齐书刘善明传宋季荼毒之悲已苏泰河朔倒悬之苦方湏救拔遣游辨之士为乡导之使轻装起行经营旧壤今丨丨归业稷下还风君欲谁让邪　吕览丨丨徐州鲁也】泗口【晋书褚裒传及石季龙死裒上表请伐之即日戒严直指丨丨　又卞敦传时石勒侵逼淮泗帝求良将可以式遏边境者公卿举敦除徐州刺史镇丨丨魏书髙闾传欲修渠通漕路必由于丨丨泝淮而上经角城淮隂大镇舟船素畜敌因先积之资以拒始行之路　唐书王智兴传揫索财赂交权幸以贾虚名用度不足始税丨丨以佐军须　又崔彦曽传初蛮防五管陷交趾诏节度使孟球募兵三千往屯以八百人戍桂林旧制三年一更至期请代而彦曽亲吏尹戡徐行俭贪不防士乃议禀赐之请无发兵复留屯一年戍者怒杀都将王仲甫胁粮料判官厐勋为将取库兵剽湘衡虏丁壮合众千余北还自浙西趋淮南达丨丨　地理通释泗州宿迁县晋大宁中兖州刺史刘遐自彭城退屯丨丨即此】
