<!-- { "loadSidebar": true } -->
　　卷第二百　　　　　草木门二十五
　　树　篠　篁　笆　笋　箬　箘　篲　箨筠　篣　篻　　　籦
　　卷第二百一　　　　草木门二十六
　　竹
　　卷第二百二　　　　草木门二十七
　　花
　　卷第二百三　　　　草木门二十八
　　花
　　卷第二百四　　　　鸟兽门一
　　鳯　鹓　鸾　鹤
　　卷第二百五　　　　鸟兽门二
　　鸿　鹄　鴈　鹳　鸨　　鸥　鹭
　　卷第二百六　　　　鸟兽门三
　　燕　莺　雀　鸠　鹑　鷃　鸽　鷩　鹖雉
　　卷第二百七　　　　鸟兽门四
　　乌　鹊　鸦
　　卷第二百八　　　　鸟兽门五
　　鵞　鸭　鹜　鳬　鸡
　　卷第二百九　　　　鸟兽门六
　　鹏　鹍　雕　鹫　鹰　隼　鹯　鹗　鹘鹞　鸢　枭　鸱　鵩　鸩　鸮　鹬
　　卷第二百十　　　　鸟兽门七
　　鹦　鸳　鹧　鹁　鹪　鹈　防　鸊　鸬鸟　禽
　　卷第二百十一　　　鸟兽门八
　　麟　狮　猊　象　貔　防　獬　豸　貘貊　熊　罴　豻　禺　夔　貂
　　卷第二百十二　　　鸟兽门九
　　虎　豹　彪　豺　狼
　　卷第二百十三　　　鸟兽门十
　　麋　鹿　麕　麞　麚　麢　麏　麀　麂麛　麑　麖　麝　猿　猱　狙　貜　狖猕　猴
　　卷第二百十四　　　鸟兽门十一
　　狐　貍　狟　貛　貉　兔　猫　防　鼯鼪　鼬　鼷　猩
　　卷第二百十五　　　鸟兽门十二
　　犀　牛　兕　犊　防　骡　驴　驼
　　卷第二百十六　　　鸟兽门十三
　　马　骥　骆　骐　騄　驺　骊
　　卷第二百十七　　　鸟兽门十四
　　羊　羱　羭　羝　羔　豕　豚　猪　豭豨　彘　狗　猧　犬　兽
　　卷第二百十八　　　虫鱼门一
　　龙
　　卷第二百十九　　　虫鱼门二
　　虬　鼇　蛟　螭　蜃　鲸　鲵　鲲　鲛鳄　鲟　鳣　鲔　鼋　鼍　鲮　鳀
　　卷第二百二十　　　虫鱼门三
　　鲤　鲥　鳗　鲋　鳝　鳏　鳜　鲿　魦鲻　鯸　防　鲖　鲎　鲫　鲈　鲂　鲍鲐　虾　蚌　蚶　蛎　蟹　獭　蛙　鼈蛤　蚬　蠃
　　卷第二百二十一　　虫鱼门四
　　鱼
　　卷第二百二十二　　虫鱼门五
　　蛇　蟒　虺　蝮　蚖　蜮　龟
　　卷第二百二十三　　虫鱼门六
　　蚕　蛹　蜩　蛾　蝉　萤　蜂　蝶　蛛螳　蜻　蜡　蛩
　　卷第二百二十四　　虫鱼门七
　　蚁　蚓　蝼　蚯　蠖　蜗　蠹　虱　猬蟾　蝎　蚍　虮　螽　蜼　蝇　蛆　蚊蚋　蝝　螟　蝗　蠪　螬　虿　蛭　螾虫
　　卷第二百二十五　　人事门一　　　补遗全　福　夀　富　贵　禄
　　卷第二百二十六　　人事门二　　　补遗喜　庆　荣　盛　隆　兴
　　卷第二百二十七　　人事门三　　　补遗胜　得　昌　嘉　怡　恱
　　卷第二百二十八　　人事门四　　　补遗羙　康　宁　崇　雍　熙
　　卷第二百二十九　　人事门五　　　补遗髙
　　卷第二百三十　　　人事门六　　　补遗和　娯　久　足　愉　丰　幸
　　卷第二百三十一　　人事门七　　　补遗宜　祥　妙　畅　爱
　　卷第二百三十二　　人事门八　　　补遗雅　协　乐　赏
　　卷第二百三十三　　人事门九　　　补遗瑞　备　好　欣　快
　　卷第二百三十四　　人事门十　　　补遗长清
　　卷第二百三十五　　人事门十一　　补遗大
　　卷第二百三十六　　人事门十二　　补遗治　増　赐　化
　　卷第二百三十七　　人事门十三　　补遗顺　动　飬
　　卷第二百三十八　　人事门十四　　补遗静　敷　豫　幽　合
　　卷第二百三十九　　人事门十五　　补遗平
　　卷第二百四十　　　人事门十六　　补遗安
　　【臣】等谨案
　　御定骈字类编二百四十卷康熙五十八年
　　圣祖仁皇帝撰雍正四年告成
　　世宗宪皇帝制序颁行谨案故江南督粮道周亮工书影有曰韵府羣玉五车韵瑞皆取落脚字为类尝欲为一书皆取起头字依韵编次而取事之稍僻韵府不载者以便检阅因拈一白字厯举白者白徒白士白氏白望白打白闲白间白萍白颠白白□白及白暗白白题白唐白防白选白丹白水刺白陵白乳白越白叠白防二十六条为例然亮工竟未成书特空存此论而已至我
　　圣祖仁皇帝诏辑是编乃俯采其例俾与佩文韵府一齐尾字一齐首字互为经纬相辅而行凡分十　有二门曰天地曰时令曰山水曰居处曰珍寳曰数目曰方隅曰采色曰器物曰草木曰鸟兽曰虫鱼又补遗一门曰人事所标首之字凡一千六百有四毎条所引以经史子集为次与佩文韵府同而引书必着其篇名引诗文必着其原题或一题而数首者必着其为第防首体例更为精密学者据是两编以考索旧文随举一字应手可检较他类书门目纷繁毎考一事徃徃可彼可此猝不得其部分者其披寻之难易固逈不侔矣乾隆四十三年十月恭校上
　　总纂官【臣】纪昀【臣】陆锡熊【臣】孙士毅
　　总　校　官【臣】陆　费　墀

<子部,类书类,御定骈字类编>
　　钦定四库全书
　　御定骈字类编卷一
　　天地门一
　　天
　　天地【易干夫大人者与丨丨合其德　又坤丨丨变化草木蕃丨丨闭贤人隐　又泰象曰丨丨交泰后以财成丨丨之道辅相丨丨之宜以左右民　又豫彖丨丨以顺动故日月不过而四时不忒　又复彖复其见丨丨之心乎　又咸彖丨丨感而万物化生圣人感人心而天下和平观其所感而丨丨万物之情可见矣又丰彖丨丨盈虚与时消息　又系辞易与丨丨准注言圣人作易与丨丨相准谓准拟丨丨则干徤以法】
　　【天坤顺以法地之頬是也　又范围丨丨之化而不过又广大配丨丨　又丨丨之道贞观者也　又丨丨之大德曰生　又説卦丨丨定位山泽通气　书泰誓惟丨丨万物父母惟人万物之灵　又周官少师少傅少保曰三孤贰公化寅亮丨丨弼予一人　诗小序昊天有成命郊祀丨丨也　礼记曲礼天子祭丨丨祭四方祭山川　又礼运故圣人作则必以丨丨为本又乐记大乐与丨丨同和大礼与丨丨同节注言顺丨丨之气与其数　又中庸致中和丨丨位焉万物育焉又能尽物之性则可以赞丨丨之化育可以赞丨丨之化育则可以与丨丨参矣　又乡饮酒义賔主象丨丨也　周礼大司徒日至之景尺有五寸谓之地中丨丨之所合也四时之所交也风雨之所防也隂阳之所和也　左传礼之可以为国也久矣与丨丨并注有丨丨则礼义兴　又经纬丨丨曰文　孟子其为气也至大至刚以直飬而无害则塞乎丨丨之间　周语夫利】
　　【百物之所生也丨丨之所载也而或专之其害多矣又其余以均分公侯伯子男使各有宁宇以顺及丨丨无逢其灾害　史记孟子传驺衍深观隂阳消息而作怪迂之变终始大圣之篇十余万言先序今以上至黄帝学者所共术大并世盛衰因载其禨祥度制推而逺之至丨丨未生窈防不可考而原也先列中国名山大川通谷禽兽水土所殖物类所珍因而推之及海外人之所不能睹称引丨丨剖判以来五德转移治各有宜而符应若兹　又贾谊传且夫丨丨为炉兮造化为工隂阳为炭兮万物为铜　又匈奴传中行説令单于遗汉书以尺二寸牍及印封皆令广大长倨傲其辞曰丨丨所生日月所置匈奴大单于敬问汉皇帝无恙　又太史公自序易着丨丨隂阳四时五行故长于变　汉书律厯志至治之世丨丨之气合以生风丨丨之风气正十二律定　又司马相如传相如既奏大人赋天子大説飘飘有凌云气游丨丨之间意　又魏相传春夏秋冬天子所服当法丨丨之数中得人和　又雄传宓牺氏之作易也县络丨丨经以八卦文王附六爻孔子错其象而彖其辞然后发丨丨之臧定万物之基魏志髙堂隆传凡帝王徙都立邑皆先定丨丨社稷之位敬恭以奉之　晋书成公绥传绥以赋者贵能分赋物理敷演无方丨丨之盛可以致思矣歴观古人未之有赋岂独以至丽无文难以辞赞不然何其阙哉遂为丨丨赋　齐书孔稚珪传陛下蹑厯登皇乘图践帝丨丨更筑日月再张　荘子若夫乘丨丨之正御六气之辨以游无穷者彼且恶乎待哉　又今一以丨丨为大鑪以造化为大冶恶乎徃而不可哉　又吾在于丨丨之间犹小石小木之在大山也方存乎见少又奚以自多　又丨丨者形之大者也隂阳者气之大者也　又夫保始之征不惧之实勇士一人雄入于九军将求名而能自要者而犹若是而况官丨丨府万物直寓六骸象耳目一知之所知而心未尝死者乎　又臣之事君义也无适而非君也无所逃于丨丨之间是之谓大戒又夫播糠眯目则丨丨四方易位矣　淮南子丨丨未形冯冯翼翼洞洞灟灟故曰大昭　法言或问神曰心请闻之曰潜天而天潜地而地丨丨神明而不测者也心之潜也犹将测之况于人乎况于事伦乎　道德指归论主如丨丨民如草木　又头足为丨丨肘膝为四海肝胆为呉越睂目为齐楚　宣和书谱于丨丨山川得其方圎流峙之形于日月星辰得其经纬昭囬之度　籁记隂阳相薄而为雷丨丨之鼔也　明一统志丨丨坛在顺天府正阳门之南左缭以垣墙周回十里又丨丨原在庆阳府环县南九十里　陈后主宣圣礼典诏祖述宪章之典并丨丨而合德乐正雅颂之奥】
　　【与日月而偕明　韩愈与孟尚书书丨丨神祗昭布森列非可诬也　张子干称篇故丨丨之塞吾其体丨丨之帅吾其性民吾同胞物吾与也　何晏景福殿赋规矩既应乎丨丨举动又顺乎四时　江淹莲花赋珍尔秀之不定乃丨丨之精英　王勃采莲赋禀丨丨之淑丽承雨露之霑饰　杨烱浑天赋盘古何神兮立丨丨巨灵何神兮造山川　卢照隣病梨树赋齐丨丨之一指任鸟兎之栖息　独孤授江淮献三脊茅赋奉上之时且报云亭之兆升中之后因知丨丨之交　晋髙帝故乡防歌丨丨开辟日月重光　张协咏春诗时至万宝成化周丨丨移　李白山中问答诗桃花流水窅然去别有丨丨非人间　又流夜郎半道承恩放还兼欣克复之美诗叱咤开帝业手成丨丨功　杜甫登楼诗锦江春色来丨丨玉垒浮云变古今　又寄章十侍御诗指麾能事逥丨丨训练强兵动鬼神　又送孔巢父谢病归游江东诗诗卷长留丨丨间钓竿欲拂瑚树又渼陂行丨丨黤忽异色波涛万顷堆琉璃　储光羲游茅山诗丨丨朝光满江山春色明　李益大礼】
　　【毕皇帝御丹鳯门改元建中大赦诗大明曈曈丨丨分六龙负日升天门　欧阳詹元日陪早朝诗和光髣髴楼台晓休气氛氲丨丨春　元稹连昌宫词楼上楼前尽珠翠炫转荧煌照丨丨　刘禹锡寻汪道士不遇诗笙歌五云里丨丨一壶中　孟郊聴琴诗闻弹一夜中防尽丨丨情　又立德新居诗夜髙星辰大昼长丨丨分　温庭筠遐水谣狼烟堡上霜漫漫枯叶号风丨丨干　李商隠安定城楼诗永忆江湖归白发欲逥丨丨入扁舟　薛逢题筹笔驿诗丨丨三分魏蜀呉武侯倔起赞訏谟　李咸用牡丹诗恐是丨丨媚暂随云雨生曹唐小游仙诗洞里烟霞无歇时洞中丨丨足金芝又省得壶中见丨丨壶中丨丨不曽秋　拾得诗任】
