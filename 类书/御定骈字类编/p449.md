<!-- { "loadSidebar": true } -->
　　水兕【五代史附録占城在西南海上其俗与大夏同其乗象马其食稻米丨丨山羊　宋史占城国传国人多乗象或软布兜或于交州市马颇食山羊丨丨之向　洞冥记吠勒国贡文犀四头状如丨丨角表有光因名眀犀置暗中有光影亦曰影犀织以为簟如锦绮之文　郭璞江赋马腾波以嘘蹀丨丨雷咆乎阳侯】水豹【张衡西京赋搤丨丨馽潜牛注丨丨潜牛皆谓水处也　又南都赋追丨丨兮鞭蝄蜽注蛟虵也徐陵谢东宫赉蛤蜊啓船俗严戈渔人资设于彼海童冒兹丨丨望楼阙之气得波潮之下　谢朓四言诗筵浮丨丨席扰云螭　顾况送从兄使新罗诗丨丨横吹浪花莺迥拂霄】
　　水唐【水经注沔水又南与疎水合水出中庐县西南东流至即县北界东入沔水谓疎口也水中有物如三四嵗小儿鳞甲如鲮鲤射之不可入七八月中好在碛上自曝膝头似虎掌爪常没水中出膝头小儿不知欲取弄戏便杀人或曰有生得者摘其臯厌可以小使名为丨丨者也】
　　水犀【越语勾践致其众而誓之曰寡人闻古之贤君不患其众之不足也而患其志行之少耻也今夫差衣丨丨之甲者亿有三千不患其志行之少耻也而患其众之不足也今寡人将助天灭之　广州记平定县东巨海有马似马牛尾一角又曰平定县巨海有丨丨似牛其出入有光水为之开　杜牧润州诗谢脁诗中佳丽地夫差传里丨丨军　又本草草犀集解藏器曰草犀生衢婺洪饶间苖髙二三尺独生根如细辛生水中者名丨丨】
　　水牛【汉书西域传罽賔地平温和出封牛丨丨象大狗沐猴孔爵珠玑瑚虎魄璧流离它畜与诸国同晋书郭璞传璞既过江宣城太守殷祜引为叅军时有物大如丨丨灰色卑脚脚类象胸前尾上皆白大力】
　　【而迟钝来到城下众咸异焉祜使人伏而取之令璞作卦遇遯之蛊按卦名之是为驴鼠　宋书五行志武帝大明三年广州刺史费淹献三角丨丨　齐书豫章王嶷传遣嶷拜陵还过延陵季子庙观沸井有丨丨突部伍直兵执牛推问不许取绢一疋横繋牛角放归其家为治存寛厚故得朝野欢心　元史世祖纪马八儿国遣使进花牛二丨丨土彪各一　神异经南方有兽焉角足大小形状如丨丨皮毛黑如漆食铁饮水其粪可为兵器其利如钢名曰齧铁　水经注江水对安定县县江中有潜牛形似丨丨上岸鬭角软还入江水角坚复出　歴代名画记戴嵩韩晋公之镇浙右署为巡官师晋公之画不善他物惟善丨丨而已田家川原亦有意　图绘寳鉴裴文睨工画丨丨骨气老重劄渲谨密一代佳手　明一统志日本国土产丨丨】水牿【传灯录大安和尚曰安在沩山三十年防一头丨丨牛落路入草便牵出犯人苗稼即鞭挞调伏既久受人言语如今变作个露地白牛常在目前赶亦不去】
　　水犊【齐书五行志建武二年有大鸟集建安形如丨丨子其年郡大水】
　　水马【山海经求如之山滑水出焉其中多丨丨其状如马文臂牛尾其音如呼　地理通释岭南道故扬州之南境今七十州厥贡金银沉香甲香丨丨翡翠孔雀象牙犀角壳鼊防藤竹布　又本草见水黾下杜甫白帝城放船出瞿塘峡诗鴈儿争丨丨燕子逐樯乌　姚合酬任畴协律夏中苦雨见寄诗灰人浸禳】
　　【厌丨丨恣沈浮　韩琦凉榭池上诗游鳞惊触緑荷香丨丨成羣股脚长　苏轼二虫诗君不见丨丨儿步步逆流水大江东流日千里此虫趯趯长在此　王珩彦诗溪深丨丨健霜重橘奴肥　又事文类聚南方竞渡者治舟使轻利曰丨丨】
　　水羊【后汉书大秦国传土多金银竒寳有夜光璧明月珠骇鸡犀瑚琥珀琉璃琅玕朱丹青碧刺金缕绣织成金缕罽杂色绫作黄金涂火浣布又有细布或言丨丨毳野蚕茧所作也】
　　水狗【尔雅鴗天狗注小鸟也青似翠食鱼江东呼为丨丨　本草见水獭下　元稹遭风诗樯乌防折头仓掉丨丨斜倾尾缆开】
　　水麝【香谱天寳中渔人获丨丨脐香皆麝也每取以针刺之香倍肉麝　皮日休春日陪崔誎议樱桃园宴诗万树香飘丨丨风蜡熏花雪尽成红　又练渎诗一阵丨丨风空中荡平渌　王安石自白上村入北寺诗薄槿胭脂染深荷丨丨焚】
　　水獭【元史英宗纪至治三年征东穆济地乌哲户以貂鼠丨丨海狗皮来献诏存防三嵗　本草丨丨一名水狗　明一统志眉州土产丨丨】
　　水鼠【云仙杂记丨丨穴水旁岸隙似鼠而小食菱芡鱼虾】
　　水鸟【春秋六鹢退飞过宋都注是月陨石之月重言是月嫌同日鹢丨丨髙飞遇风而退宋人以为灾告于诸侯故书　汉书五行志昭帝时有鹈鹕或曰秃鹙集昌邑王殿下王使人射杀之刘向以为丨丨色青青祥也时王驰骋无度慢侮大臣不敬至尊有服妖之象故青祥见也　唐书五行志贞元十年六月辛未晦丨丨集左藏库　博物志鹳丨丨也伏卵时卵冷则不取礜石周绕卵以时助燥气　古今注鸳鸯丨丨鳬类也雌雄未尝相离人得其一则一思而至死故曰疋鸟江淹报袁叔明书方今仲秋风飞平原彯色丨丨立于孤洲苍葭变于河曲寂然渊视忧心辞矣　张载洪池陂铭开源东注出自城池鱼鳖炽殖丨丨盈涯　陈樵八咏楼赋丨丨沙禽无今无古　江淹灯夜和殷长史诗氷鳞不能起丨丨望川梁　萧子范东亭极望诗丨丨衔鱼上莲舟拂芰归　萧子云落日郡西斋望海山诗夕云向山合丨丨望田飞　杜甫雨诗风扉掩不定丨丨过仍回　又送何侍御归朝诗见山花下　戴叔伦暮春感懐诗见山花下　刘禹锡牛相公林亭雨后偶成诗野花无时节丨丨自来去　姚合崔约下第归扬州诗日晩山花当马落天隂丨丨傍船飞　朱庆余诗丨丨带波飞夕阳　皮日休诗河平州桥危垒晩丨丨上　罗隐吴门晩泊诗见山鸟下　杜荀鹤戏题王处士书斋诗见山猿下　林逋复前韵且以陋居幽胜诧而诱之诗秋花挹露明红粉丨丨冲烟湿翠衣梅尧臣新霁登周王城诗丨丨傍人烟河流隔桑柘真山民夏晩行诗风蝉声不定丨丨影同飞　方回】
　　【涌金门城望诗萧条垂柳映枯荷金碧楼空丨丨过】
　　水禽【后汉书马融传丨丨鸿鹄鸳鸯鸥鹥　魏志倭人传今倭水人好沈没捕鱼蛤文身亦以厌大鱼丨丨后稍以为饰　唐书五行志大中十年三月舒州吴塘堰有众禽成巢阔七尺髙一尺丨丨山鸟无不驯狎中有如人靣緑毛绀爪嘴者其声曰甘人谓之甘虫占曰有鸟非常来宿于邑中国有兵人相食　宣和画谱宗室孝颍莲塘丨丨图一丨丨花果图一　图绘寳鉴见山兽下　又陈自然工画佛兼长丨丨　谢惠连连珠髙罗举而云鸟降海人萃而丨丨翔　成公绥行诗素石何磷磷丨丨何翩翩　吴均同柳吴兴何山集送刘余杭诗细雨沐山衣檐端丨丨息　李颀宋少府东谿泛舟诗登岸还入舟丨丨惊笑语　韦应物池上懐王卿诗入门霭已緑丨丨鸣春塘　又南园诗丨丨遥泛雪池莲迥披红　李嘉祐登楚州城诗草市多樵客渔家足丨丨　刘禹锡早夏郡中书事诗丨丨渡残月飞雨洒髙城　又和令狐相公晚泛汉江书懐诗郊树映缇骑丨丨避红旌　白居易曲江诗丨丨飜白羽风荷嫋翠茎　朱庆余题钱宇别墅诗石净每因杉露滴地幽渐觉丨丨来　赵嘏西江晩泊诗戌鼓一声防影尽丨丨飞起夕阳中　温庭筠晩归曲格格丨丨飞波孤光斜起夕阳多　又秋日诗见山犬下　李山甫方干隐居诗咬咬嘎嘎丨丨声露洗松隂满院清　罗隐晚泊宿松诗春深胡鴈飞人喧丨丨散　徐照访僧居诗丨丨多不见春暖渐营巢　真山民泊舟严滩诗丨丨与我共明月芦叶同谁吟晩风】
　　水鹤【宣和画谱黄筌红蕉下丨丨图二　杜甫昔游诗景宴楚山深丨丨去低回　又咏懐古迹诗古庙杉松巢丨丨嵗时伏腊走村翁】
　　水鴈【李峤诗丨丨衔芦叶沙鳬隐荻苗】
　　水鹭【宣和画谱周滉丨丨图一　白居易孤山寺遇雨诗丨丨双飞起风荷一向翻】
　　水鹳【江淹诗丨丨巢层甍山云润柱础】
　　水鹄【徐干七喻云鸧丨丨熊蹯豹胎】
　　水鸮【诗鳬鹥在泾传鳬水鸟鹥鳬属疏苍颉解诂云鹥鸥也一名丨丨太平则取之以时不妄大杀故万物众多万物众而独言鳬者举鸟之得所则余者皆然可知　尔雅鶭泽虞注今婟泽鸟似丨丨苍黒色常在泽中见人辄鸣唤不去有象主守之官因名云】
　　水鸥【李嘉祐寄王舍人诗南风不用蒲葵扇纱帽闲眠对丨丨】
　　水鹅【宣和画谱宗室士雷暖丨戏丨图一】
　　水燕【马祖常和继学郎中送友归越中诗雀舫春声留丨丨鹄袍秋影动天鵞】
　　水雀【桂海禽志丨丨苍色似鹡鸰飞集户庭翾翾然与燕雀为伍】
　　水鸡【杜甫阆水歌巴童荡浆欹侧过丨丨衔鱼来去飞　杜牧晓望诗独起望山色丨丨鸣蓼洲】水鸭【急就篇春草鸡翘鳬翁灌注鳬者水中之鸟今所谓丨丨者也　司空曙诗髙僧静坐山童逐走吏喧来丨丨沈　李羣玉钓鱼诗几回举手抛芳饵惊起沙滩丨丨儿　萨都拉溪行中秋翫月诗船尾曲突通行厨家鸡丨丨美且腴】
　　水虫【周礼蝈氏掌去鼃黾焚牡鞠以灰洒之则死以其烟被之则凡丨丨无声　鲁语鸟兽孕丨丨成兽虞于是乎禁罝罗矠鱼鳖以为夏槁助生阜也　史记司马相如传摐金鼓吹鸣籁榜人歌声流喝丨丨骇波鸿沸涌泉起奔扬防礧石相击硠硠礚礚若靁霆之声闻乎数百里之外　汉书鼂错传徳上及飞鸟下至丨丨草木诸产皆被其泽然后阴阳调四时节日月光风雨时膏泽降五谷熟祅孽灭贼气息民不疾疫河出图洛出书神龙至凤鸟翔徳泽满天下灵光施四海此谓配天地治国大体之功也　淮南子见山气下　星经天鳖十五星在斗南主太阴丨丨　道徳指归论阳之至也煎沙烂石飞鸟絶丨丨疾万物枯槁江湖消竭急就篇丨丨科斗鼃虾蟆注丨丨总言在水之虫也述异记南海有丨丨名筯蚌蛤之类也其小蟹大如榆荚筯开甲食则蟹亦出食筯合甲蟹亦还入焉筯取食以终始生死不相离　登涉符箓有短狐一名蜮一名射工一名影射其实丨丨也状如鸣蜩状似三合杯有翼能飞无目而利耳口中有横物角弩如闻人声縁口中物如角弩以气为矢则因水而射人中人身者即发疮中影者亦病而不即发疮　蟹谱蟹丨丨也其字从虫亦曰虫属故古文从虫作蟹以其外骨则曰介虫取其横行目为螃蟹焉骨眼蜩腹□脑鲎足其爪类拳丁其类执钺匡跪又皆外刺性复多躁或编诸绳缕或投诸笭箵则引声噀沫必死方已　茶经风炉置墆□于其内设三格其一格有翟焉翟者火禽也画一卦曰离其一格有彪焉彪者风兽也画一卦曰巽其一格有鱼焉鱼者丨丨也画一卦曰坎巽主风离主火坎主水风能兴火火能熟水故备其三卦焉　张衡天象赋腾蛇宛而成质丨丨总而攸归　白居易送文畅上人东游诗山宿驯溪虎江行滤丨丨　翁洮苇丛诗倒影翘沙鸟幽根立丨丨】
　　水虺【述异记丨丨五百年化为蛟千年化为龙龙五百年为角龙千年为应龙】
