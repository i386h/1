<!-- { "loadSidebar": true } -->
　　蒲鱼【周礼职方氏正东曰青州其泽薮曰望诸其川淮泗其浸沂沭其利丨丨河东曰兖州其泽薮曰大野其川河泲其浸庐维其利丨丨　唐书于頔传頔为湖州修复隄阏歳获秔稻丨丨无虑万计　宋史食货志弛丨丨果蓏之税　又河渠志见茭芡下　葛沣钱塘赋林漆丝枲丨丨布帛　卢纶酬陈翃郎中冬至携柳郎窦郎归河中旧居见寄诗终期买寒渚同此利丨丨　柳宗元登蒲州石矶望横江口潭岛深迥斜对香零山诗陶埴兹择土丨丨相与邻　李商隠所居诗鸡黍随人设丨丨得地生　苏轼乗舟过贾收水阁诗已占丨丨港更开松菊园　张瓛送侯道土诗何水无丨丨何山无蕨薇　张翥分题送京兆赵耕师尹之临安路帅府照磨诗秔稻收田利丨丨入市饶　马祖常西方泺诗鲁郊秋已深西泺多丨丨　又明一统志潮州府土产丨丨或曰鱼今广州曰丨丨　韩愈初南食贻元协律诗丨丨尾如蛇口眼不相营】
　　蒲【山海经中山经鬲山其阳多金其隂多白珉丨丨之水出焉而东流注于江】
　　蒲错【诗六月莎鸡振羽疏陆玑疏曰莎鸡如蝗而斑色毛翅数重其翅正赤或谓之天鸡六月中飞而振羽索索作声幽州人谓之丨丨是也】
　　蒲蝱【嵝神书青蚨一名丨丨似小蝉又如蝱青色有光生于池泽多集蒲叶上】
　　蒲课【元史食货志丨丨晋宁路七十二锭】
　　蒲黄【本草香蒲释名甘蒲醮石花上黄粉名丨丨注恭曰香蒲即甘蒲可作荐者春初生取白为葅亦堪蒸食山南人谓之香蒲以菖蒲为臭蒲也丨丨即此蒲之花也　本事方有士人妻舌忽胀不能出声一老叟教以丨丨频掺乃愈　葛沣钱塘赋薜茘芷术丨丨牛膝　白居易夜闻贾常州崔湖州茶山境防诗自叹花时北窗下丨丨酒对病眠人　范成大过平望诗水柳揺病緑霜丨醮新丨】
　　蒲赤【黄佐粤防赋苍茫丨丨蒸云拥霞】
　　蒲緑【白居易九日宴集诗江南九月未揺落柳青丨丨稻穟香】
　　蒲生【谢灵运伤已赋歌白华之絶曲奏丨丨之促调杨万里谢胡子逺郎中惠蒲大韶墨报以龙涎心字香诗亦追时号得时名竟为丨丨竖降旌　马祖常淮南田歌见菰生下】
　　蒲伏【左传晋人执季孙意如以幕蒙之使狄人守之司铎射怀锦奉壶饮氷以丨丨焉守者御之乃与之锦而入注丨丨窃往饮季孙冰箭筩葢可以取饮　史记淮隂侯传淮隂屠中少年有侮信者曰若虽长大好带刀剑中情怯耳众辱之曰信能死刺我不能死出我袴下于是信孰视之俛出袴下丨丨一市人皆笑信以为怯】
　　蒲服【史记苏秦传苏秦为从约长并相六国北报赵王乃行过雒阳车骑辎重诸侯各发使送之甚众拟于王者周显王闻之恐惧除道使人郊劳苏秦之昆弟妻嫂侧目不敢仰视俛伏侍取食苏秦笑谓其嫂曰何前倨而后恭也嫂委蛇丨丨以面掩地而谢曰见季子位髙金多也】
　　蒲多【薛能送刘驾归京诗丨丨南去逺汾尽北游深】
　　蒲荒【杜甫与任城许主簿游南池诗菱熟经时雨丨丨八月天】
　　蒲深【干淳嵗时记入夏则游船不复入里湖多占丨丨栁密寛凉之地披襟钓水月上始还】蒲低【庾信咏画屏风诗丨丨犹抱节竹短未空心】
　　蒲小【梁元帝望春诗兰生未可握丨丨不堪书】
　　雚
　　雚芄【尔雅丨丨兰注丨丨蔓生断之有白汁可啖疏雚一名是芄兰郭云丨丨蔓生断之有白汁可啖按如此注则以丨丨一名兰或传写误】
　　雚蒲【魏书崔楷传上疏曰顷东北数州频年淫雨长河激浪洪波汨流川陆连涛原隰通望弥漫不已泛滥为灾戸无担石之储家有藜藿之色华壌膏腴变为舄卤菽麦禾黍化作丨丨斯用痛心徘徊澘然伫立也谢灵运山居赋见蒹菰下　王粲从军诗丨丨竟广泽葭苇夹长流】
　　雚葭【曹植盘石篇丨丨弥斥土林木无分重】
　　雚蔽【周礼巾车駹车丨丨注駹车边侧有漆饰也丨细苇席也以为丨者漆则成藩即吉也】雚谷【山海经廆山其西有谷焉名曰丨丨】
　　荇
　　荇菜【诗参差丨丨左右流之传荇接余也　李邕关鸭赋避参差之丨丨随菡萏之荷花　唐彦谦夏日访友诗见荷梗下　虞集次韵伯庸尚书春莫游七祖真人庵诗石渠承雨作流泉中有参差丨丨牵】荇叶【崔绎母子权判榆花落影丨丨分形　梁简文帝南湖乐府南湖丨丨浮复有佳期游　梁元帝泛芜湖诗见菱根下　白居易吴中好风景诗水丨丨仍香木莲花未歇　张籍逺别离乐府莲叶团丨丨坼长江鲤鱼鬐鬛赤　文同诗□鸭整羣翻丨丨　杨万里食老菱有感诗何须抵死露头角丨丨荷花老此身陈基次韵钱伯行江上春莫诗太湖之水近当门丨丨芹芽暖正繁】
　　荇花【崔湜唐都尉山池诗见蒲叶下　储光羲采莲词浅渚丨丨繁深潭菱叶疎　张籍送友人卢处士游吴越诗试问渔舟看雪浪几多江燕丨丨开】
　　荇苞【王令藏芝赋序见薇蕨下】
　　荇枝【陆罩采菱曲参差杂丨丨田田竞荷密】
　　荇丝【景云溪叟诗见菰米下　秦观春日诗翠碧黄鹂相续去丨丨深处见游鱼】
　　荇带【春渚纪闻防于扬州得东坡先生乐语云桃园未必无杏银鑛终须有铅丨丨岂能拦波藕花却解留连　梁简文帝鸳鸯赋时排丨丨乍拂菱华　苏轼西湖秋涸东池鱼窘甚因防客呼网师迁之西池为一笑之乐诗西池秋水尚涵空舞濶揺深吹丨丨　周必大杨廷秀秘监万花川谷中洛花甚多诗翠叶迎风牵丨丨红绡浴日湿宫衣　袁桷甓社湖诗甓社湖中新水清风牵丨丨引帆行　徐贲菜薖诗长萦丨丨流乱簇蔯丝绎】
　　荇藻【秦观唱和集序相望乎枫柟竹箭之上枕带乎丨丨芙蕖之滨　傅咸神泉赋彼溰溰而舍冻此灼灼而含热绿竹猗猗丨丨青青是托斯茂是植斯荣　晁补之北渚亭赋见菱荷下】
　　荇蔓【耿湋晚投江泽浦即事诗移舟冲丨丨转浦入芦花　曽巩诗蒲穿丨丨自相依踯躅夭桃开满枝】荇浦【刘孝威登覆舟山望湖北诗丨丨浮新叶渔舟绕落花】
　　荇谿【欧阳修菱谿石记菱谿按图与经俱不载唐防昌中刺史李濆为丨丨记云水出永阳岭西经皇道山下以地求之今无所谓丨丨者询于滁州人曰此谿是也杨行密有淮南准人为讳其嫌名以荇为菱理或然也】
　　藻【薻同】
　　藻茝【山海经北山经凡北次三经之首自太行之山以至于无逢之山凡四十六山万二千三百五十里其神状皆马身而人面者二十神其祠之皆用一丨丨瘗之郭注丨聚藻丨香草兰之类】
　　藻荇【宣和画谱今御府所藏徐熙游荇鱼图一丨丨鱼图一穿荇鱼图一　王柏长啸山游记囘入智者再饭于双清堂栏外方塘鱼丨丨游泳萦纡古木灌丛野草馨烈　陆蒙鸣榔诗水浅丨丨涩钩罩无所及　贡师泰学圃吟见芹茆下毛文锡诉里情词见兰汀下】
　　藻茆【张衡南都赋丨丨菱芡芙蓉含华】
　　藻苹【梁武帝首夏泛天池诗舟楫互容与丨丨相推移】
　　藻林【髙允鹿苑赋玩丨丨以游鱼絶鹰犬之驰逐】
　　藻叶【尔雅荨海藻疏按本草一名落首一名藫陶注云生海岛上黑色如乱髪而大少许叶大都似丨丨】藻花【温庭筠游南塘寄王知白诗白鸟梳翎立岸莎丨丨菱刺泛微波】
　　藻防【陆机七征秀清晖乎云表腾丨丨之奕奕】
　　藻景【陆机日出东南隅行清川含丨丨髙岸被华丹又影同周伯琦泛湖游西山诗见柳槐下】藻日【吴均八公山赋文星乱石丨丨流阶】
　　藻露【萧慤春日曲水诗芳飚翼还幰丨丨挹行衣】
　　藻火【书益稷予欲观古人之象日月星辰山龙华虫作防宗丨丨粉米黼黻絺绣以五采彰施于五色作服汝明　又以五采彰施于五色传天子服日月而下诸侯自龙衮而下至黼黻士服丨丨大夫加粉米又疏孔以华象草华虫雉则合华虫为一周礼郑注亦然则以日月星辰山龙华虫六章画于衣也丨丨粉米黼黻六章绣于裳也　庾信安昌公夫人郑氏志铭珩璜节歩丨丨文衣　葛长庚化塑朱文公遗像疏管之声犹在耳丨丨之像赖何人　韩愈夜防聨句命衣备丨丨赐乐兼拊搏　苏轼送颖叔诗承明正须君文字粲丨丨】
　　藻野【顔延之三月三日曲水诗序华裔殷至观听骛集扬袂风山举袖隂泽靓装丨丨袨服缛川　范镇大报天赋上摩星以旓云下丨丨而缛川】
　　藻池【李建勲归燕诗待侣临书幌寻泥傍丨丨　王逢杂题诗丨丨岸帀水仙开满面香飘玉蝶梅】藻川【水经注都梁县西有小山其中悉生兰草緑叶紫茎芳风丨丨】
　　藻塘【黄浦潭石记其水之发自鸾环者皆南趋稍雨辄流溢或注而涧或潴而沼曰丨丨曰七珠塘】藻殿【沈约为齐竟陵王解讲疏乃饰筵丨丨张帷盛邸洁诚祗事建斯寳集】
　　藻井【宛委余编藜牀牀之为言杖也桃笙笙之为言簟也阿锡锡之为言布也丨丨井之为言板也玉巵无当当之为言底也　刘禹锡防州始兴寺移铁像记丨丨花鬘葱茏四垂　张衡西京赋蔕倒茄于丨丨披红葩之狎猎　何晏景福殿赋编以綷疏缭以丨丨崔损凌烟阁图功臣赋名位雍雍就丹楹而成列衣冠楚楚焕丨丨而相鲜　陈防咸阳宫赋丨丨灿兮羣葩竞芳觚棱耸兮金爵交翔　黄佐北京赋琐窗丨丨间金绘饰　张正见重阳殿成金石防竟上诗梅梁横发蕊丨丨倒披莲　唐彦谦西明寺威公盆池新稻诗见莲盆下　刘筠无题诗丨丨风髙蛛坏网杏梁春暖燕争泥　周必大川泳轩诗波光动丨丨帆影落几席杨慎新曲古意结网喜蛛垂丨丨营巢□燕宿梅梁】
　　藻棁【礼记礼器管仲镂簋朱弦山节丨丨君子以为滥矣　左传作虚器注谓居蔡山节丨丨也有其器而无其位故曰虚　汉书货殖传序及周室衰礼法堕诸侯刻桷丹楹大夫山节丨丨八佾舞于庭雍彻于堂兼明书灵光殿赋曰云楶丨丨臣向曰楶梁上柱棁义手也明曰按尔雅释宫云栭谓之楶郭璞曰薄栌也】
　　【薄柱头也栌斗也又云杗廇谓之梁其上楹谓之棁郭璞云侏儒柱也臣向不依尔雅之文臆为其説且上文枝牚扠防而邪据周翰曰枝牚梁上交木交即义手也何得更以棁为义手违经背义乖谬之甚　梁昭明太子殿赋丨丨鲜华而粲色山节珍形而曜目】
　　藻扃【鲍照芜城赋丨丨舞帐歌堂舞阁之基璇渊碧树弋林钓渚之馆　欧阳修和圣俞聚蚊诗华堂厰髙栋绮疏仍丨丨】
　　藻扁【赵秉文游西园赋丨丨黼阁檐摧槛圮】
　　藻葩【陆机櫂歌行龙舟浮鹢首羽旗垂丨丨　沈佺期过蜀龙门诗潭河势不测丨丨垂彩虹】藻文【书益稷藻火粉米疏丨取有丨火取炎上粉取洁白米取能养　金史礼志毎位二缫席画纯以五色绒线青蒲为之缘以红罗画丨丨及云气状亦以红绢裹之　梅尧臣吴冲卿出古饮鼎诗腹空鳯卵留丨丨足立三刀刃微直】
　　藻质【鲍照舞鹤赋钟浮旷之丨丨抱清迥之明心　吴莱起病鹤赋禀幽心于丨丨散缟翅于衿　张仲素缑山鹤诗几变霜毛洁方殊丨丨斑】
　　藻性【鲍照河清颂丽植雕质蠢行丨丨】
