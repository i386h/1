<!-- { "loadSidebar": true } -->
　　二臣【论语冉有曰夫子欲之吾丨丨者皆不欲也　左传子西孙伯曰得臣将死丨丨止之曰君其将以为戮及连谷而死　又潘尫之党与养由基蹲甲而射之彻七札焉以示王曰君有丨丨如此何忧于战　吕览齐简公有臣曰诸御鞅谏于简公曰陈成常与宰予之丨丨者甚相憎也臣恐其相攻也相攻惟固则危上矣愿君之去一人也简公曰非而细人所能识也居无几何陈成常果攻宰予于庭即简公于庙简公喟然太息曰余不能用鞅之言以至此患也　水经注秦昭襄王二十九年使白起防鄢郢以汉南地而置南郡焉南氏有丨丨力均势敌竞进争权君弗能制南氏用分为二南国也　小学绀珠鲁丨丨仲孙蔑季孙行父　王维奉和圣制登降圣观与宰臣等同望应制诗维岳降丨丨戴天临万姓】
　　二官【诗桧谱桧者古髙辛氏火正祝融之墟疏火当为北北隂位以五行官有火正祝融则火官之号若天地之官防隂阳之位对南正为文则为北正是黎一人居丨丨也　史记厯书故丨丨咸废所职而闰余乖次孟陬殄灭摄提无纪厯数失序　汉书律厯志三苖乱徳丨丨咸废注丨丨重黎也　又齐书髙帝纪建元元年六月辛未诏相国骠骑中军三府职可依资劳度丨丨若职限已盈所余可赐满　又孙拯赠陆士龙诗翩翩丨丨令问不已】
　　二公【书金縢武王既丧管叔及其羣弟乃流言于国曰公将不利于孺子周公乃告丨丨曰我之弗辟我无以告我先王传辟法也告太公召公言我不以法法三叔则我无以成周道告我先王　诗序关雎麟趾之化疏此实文王之诗而系之丨丨者因丨丨为王行化是故系之丨丨　左传楚子示诸侯侈椒举曰夫六王丨丨之事皆所以示诸侯礼也诸侯所由用命也　又从祀先公注从顺也先公闵公僖公也将正丨丨之位次所顺非一亲尽故通言先公　论语晋文公谲而不正齐桓公正而不谲注丨丨皆诸侯盟主攘夷狄以尊周室者也　公羊传天子丨丨者何天子之相也天子之相则何以三疏即桓八年祭公来云云僖公九年公防宰周公是也经但有丨丨而传言三公故难之　世説后来年少多有道深公者深公谓曰黄吻年少勿为评论宿士昔尝与元明二帝王庾丨丨周旋　小学绀珠丨丨齐桓有召陵之师晋文有践土之盟　云笈七签老子中经曰常以月朔望日思两肾间白气上顶中下至足心神五彩为甲文若总系上有元光玉女丨丨相对前有太乙后有元司录司共议死生　梁元帝元览赋岂连镳于分陜羡追踪于丨丨　李白赠宣城宇文太守诗卓絶丨丨外丹心无间然　杜甫留赠集贤院崔于二学士诗谬称三赋在难述丨丨恩　又寄薛郎中诗丨丨化为土嗜酒不失真　齐已谢荆幕孙郎中见示乐府诗长吉才狂太白颠丨丨文阵势横前】
　　二侯【明一统志丨丨祠在平阳府太平县古晋城北门外杞赵朔客程婴公孙杵臼　李白鞠歌行又不见田千秋才智不出人一朝富贵如有神丨丨行事在方册泣麟老人终困厄　又周礼射人诸侯以四耦射丨丨二获二容乐以貍首七节三正注丨丨者三正二正之侯也】
　　二伯【书盘庚邦伯师长疏正义曰邦伯邦国之伯诸侯师长故为东西丨丨及九州之牧也　诗序甘棠美召伯也笺召伯姬姓名奭食采于召作上公为丨丨后封于燕疏言作上公为丨丨故云召伯典命职云上公九命为伯然则丨丨即上公故言作上公为丨丨也又周南召南谱正义曰孔丛云古之帝王中分天下而二公治之谓之丨丨　又谱疏武王伐纣乃封太公为齐侯令周召为丨丨　又四国有王郇伯劳之传郇伯郇侯也诸侯有事丨丨述职疏诸侯有事丨丨述职谓东西大伯分主一方各自述省其所职之诸侯　左传五侯九伯疏见一侯下　礼记王制八伯各以其属属于天子之老二人分天下以为左右曰丨丨　汉书王莽传新室当分陜立丨丨　晋书范阳王虓传虓等上言曰臣愚以为宜委太宰以关右之任一方事重及自州郡以下选举受任一皆仰成若朝之大事废兴损益每輙畴咨此则丨丨述职周召分陜之义陛下复行于今时　小学绀珠丨丨东伯西伯　李逢吉奉酬忠武李相公见寄诗黄阁碧幢惟是俭三公丨丨未为荣皮日休九夏歌出作丨丨天子是毗】
　　二藩【隋书房恭懿传诏曰徳州司马房恭懿出宰百里毗赞丨丨善政能官标映伦伍班条按部实允佥属委以方岳声实俱美】
　　二霸【论语晋文公谲而不正齐桓公正而不谲疏正义曰此章论丨丨之事也　汉书刑法志齐桓既殁晋文接之总帅诸侯迭为盟主丨丨之后寝以陵夷晋书左贵嫔传惟卫惟樊丨丨是辅明明我后异世同矩　又伯同后汉书边譲传建立藩于南楚兮等威灵于丨丨注丨丨齐桓晋文也　刘琨重赠卢谌诗重耳任五贤小白相射钩茍能隆丨丨安问党与讐】
　　二卿【礼记王制次国三卿丨丨命于天子一卿命于其君下大夫五人上士二十七人小国丨丨皆命于其君下大夫五人上士二十七人　左传楚有六间不可失也其丨丨相恶王卒以旧郑陈而不整蛮军而不陈陈不违晦在陈而嚣　史记武帝纪使丨丨将卒塞决河河徙二渠复禹之故迹焉　小学绀珠丨丨剧可久张仁瑑　又丨丨马严马敦　权徳舆仲秋朝拜昭陵诗礼承三公重心愧丨丨禄】
　　二尹【左传楚莠尹然王尹麋帅师救潜注丨丨官名疏楚官多以尹为名知丨丨是官名耳其莠王之义不可知也　萧纶让丹阳尹表京兆五守西汉难追河南丨丨东京罕继】
　　二大【小学绀珠丨丨大司马大将军】
　　二孤【左传晋侯请命于王以黻冕命士防将中军且为大傅注大傅孤卿疏周礼公之孤四命郑众云上公置孤卿一人春秋时晋为伯主侯亦置孤卿文六年有大傅阳子太师贾佗则晋常置丨丨　又礼记曾子问见二主下　又汤显祖豫章揽秀楼赋卷八郡之风涛立丨丨于喉咽　王逢奉陪杭右丞程礼部以文字文宪佥子贞鲁县丞道原宴周左丞伯温馆舍时闻河南李平章恢复中原诗丨丨五老独神徃八公六逸同天游】
　　二宰【后汉书朱穆传夫以韩翟之操为汉之名宰然犹不能振一贫贤荐一孤士又况其下者乎世士诚躬师孔圣之崇则嘉楚严之美行布李老之雅诲思马援之所尚鄙丨丨之失度美韩棱之抗正贵丙张之裕贱时俗之诽谤则道丰绩盛名显身荣载不刋之徳播不灭之声然后知薄者之不足厚者之有余也】二相【诗小大雅谱疏厉王出奔于彘周召丨丨行政号曰共和　史记周夲纪召公周公丨丨行政号曰共和太子静长于召公家丨丨乃共立之为王是为宣王丨丨辅之修政法文武成康之遗风诸侯复宗周晋书职官志成汤居亳初置丨丨以伊尹仲虺为之唐书回鹘传见一姆下　宋史秦桧传吕颐浩再相桧同秉政谋夺其柄风其党建言周宣王内修外攘故能中兴今丨丨宜分任内外颐浩遂建都督府于镇江帝曰颐浩专治军旅桧专理庶务如种蠡之分职可也又蔡幼学传陛下耻名相之不正更制近古丨丨并进以为美谈然或以虚誉惑聼自许立功或以缄黙容身不能持正盖指虞允文梁克家也　事文类聚吕蒙正夷简一门丨丨贾黄中昌朝亦一门丨丨　小学绀珠丨丨尚书仆射改左右丞相虞允文左梁克家右　又丨丨文彦博富弼　明一统志丨丨祠在潮州府城北唐相李徳裕宋相赵鼎俱谪于此后人慕其徳望因立祠　黄滔寄陈侍御诗千年丨丨未全夸犹阙闽城贺降麻】
　　二师【书微子父师少师疏微子以纣拒谏知其必亡心欲去之故顺其去事而言呼丨丨以告之　左传宋灾丨丨令四乡正敬享祝宗用马于四墉祀盘庚于西门之外　小学绀珠丨丨宋右师左师　又唐书韦渠牟传贞元十二年徳宗诞日诏给事中徐岱兵部郎中赵需礼部郎中许孟容与渠牟及佛老丨丨并对麟徳殿质问大趣渠牟有口辩虽于三家未究解然答问锋生帝聼之意动　又左传昭二十一年冬十月华登以呉师救华氏丙寅齐师宋师败呉师于鸿口获其丨丨公若雂偃州员　又丨丨陈于柏举阖闾之弟夫槩王以其属五千先击子常之卒子常之卒奔楚师乱呉师大败之子常奔郑注丨丨呉楚师　公羊注见一师下　新论秦孝公使商鞅攻魏魏遣公子昂逆而拒之鞅谓昂曰昔鞅与公子善今俱为两国将不忍攻一饮燕休丨丨公子许焉遂与之防鞅伏甲虏之击破魏军及恵王即位疑其行诈遂车裂于市　沈彬塞下诗丨丨骨恨千夫壮李广魂飞一劒长】
　　二傅【晋书李憙传皇太子立以憙为太子太傅自魏明帝以后久旷东宫制度废阙官司不具詹事左右率庶子中舎人诸官并未置唯置卫率令典兵丨丨并摄众事　齐书王俭传领太子少传夲州中正解丹阳尹旧太子敬丨丨同至是朝议接少传以賔友之礼北史杨椿传自比以来轻尔出入进无丨丨导引之美退阙羣寮陪侍之式非所谓示人轨仪着君臣之义小学绀珠丨丨太子太傅少傅　又丨丨傅琰父子山隂令】
　　二台【宋书谢晦传伏惟陛下徳合乾元道侔元极鉴凶祸之无端察贞谅之有夲回日月之照发霜电之威枭四凶于庙庭悬三监于绛阙申丨丨之匪辜明两藩之无罪上谢祖宗下告百姓】
　　二府【后汉书光武纪诏曰昔契作司徒禹作司空皆无大名其令丨丨去大　晋书卞壸传壸委质丨丨渐冉五载考効则不能已彰论心则频累恭顺柰何哀孤之日不见愍恕哉　南史宋武帝纪义熈十二年八月乙巳率大众进发以世子为中军将军监太尉留府事尚书右仆射刘穆之为左仆射领监军中军丨丨军司入居东府总摄内外　宋史孝宗纪淳熙十六年春正月辛亥帝始谕丨丨以旬日当内禅命周必大留身呈诏草　又何执中传太学诸生陈朝老诣阙上书曰执中夤縁攀附致位丨丨亦已大幸遽俾之经体赞元是犹以蚉负山多见其不胜任也　却埽编旧制谏议大夫积十一转而至仆射丨丨乃七转及官制行大中大夫七转至特进而不分庶官与丨丨　欧阳修辞枢密副使表出纳惟允实赞于万机礼遇均隆号称于丨丨　周必大谢知枢密院事表惟乃圣乃神之真主方髙出于百王岂不文不武之具臣可迭居于丨丨　又齐书豫章王嶷传晋宋之际刺史多不领南蛮别以重人居之至是有丨丨二州荆州资费歳钱三千万布万疋米六万斛又以江湘二州米十万斛给镇府湘州资费歳七百万布三千匹米五万斛南蛮资费歳三百万布万匹绵十斤绢三百匹米千斛近代莫比也　宋史宁宗纪嘉定十二年十二月壬申京东节制司言复京东河北丨丨九州四十县　又周礼大司马一军则丨丨六史胥十人徒百人　又黄庭外景经丨丨相得开命门注老子太和各为一府共侍道君常开阖命门阳明无端也】
　　二録【宋书百官志成帝初王凤録尚书事汉东京每帝即位輙置太傅録尚书事薨輙省晋康帝世何充让録表曰咸康中分置三录王导录其一荀崧陆各録六条事然则似有二十四条若止有十二条则荀陆各録六条导又何所司乎若导总録荀陆分掌则不得复云导録其一也其后毎置丨丨輙云各掌六条事又是止有十二条也十二条者不知悉何条晋江右有四録则四人参録也江右张华江左庾亮并经关尚书七条则亦不知皆何事也】
