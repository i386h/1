<!-- { "loadSidebar": true } -->
　　星气【史记佞幸传孝文时中宠臣士人则邓通宦者则赵同北宫伯子北宫伯子以爱人长者而赵同以丨丨幸常为文帝参乗邓通无伎能　汉书翼奉传见天变下　后汉书百官志灵台掌日月丨丨皆属太史　吴志赵达传达常笑谓诸丨丨风术者曰当回算帷幕不出户牖以知天道而反昼夜暴露以望气祥不亦难乎　神仙传左慈字元放庐江人也明五经兼通丨丨】
　　星色【史记天官书丨丨赤黄而沈所居野大穰】
　　星光【卢思道为百官贺甘露表夜宿朝云丨丨动色沈佺期夜游诗见月华下　李贺送秦光禄诗见天逺下　任希古奉和太子纳妃公主出降诗见月彩下　张昱美女篇流盼丨丨动曳裾云气多】星晷【齐书刘休传臣自尘荣南宪丨丨交春谬闻弱奏劾无空月】
　　星胐【江淹杂词临丨丨兮树闇看日烁兮霞浅】
　　星歳【乔知之和李侍郎古意诗调丝独弹声未移感君行坐丨丨迟　张説行从方秀川与刘评事文同宿诗风送关山长气遒丨丨短　韦应物送禇校书归旧山歌故山可住薇可采一自人间丨丨改　又白沙亭上送吴叟歌丨丨再周十二辰尔来不语今为君】
　　星节【郝经春夜诗歳月躔丨丨】
　　星隂【宋书天文志星传曰日阳君道也丨丨臣道也日出则星亡臣不得专也昼而星见午上者为经天其占为不臣为更王今五星悉经天天变所未有也】
　　星晩【宋书周朗传室间轩左幸有陈书十箧席隅奥右颇得宿酒数壶按弦拭徽讐方校石时复陈局露初奠爵丨丨驩然不觉是羲轩后也】
　　星夜【吴志吕岱传廖式作乱攻围城邑零陵苍梧郁林诸郡骚扰岱自表辄行丨丨兼路权遣使追拜岱交州牧及遣诸将唐咨等骆驿相继攻讨一年破之斩式及遣诸所伪署临贺太守费等并其支党郡县悉平　潘岳上客舍议行者贪路告籴炊爨皆以昏晨盛夏昼热又兼丨丨既限早闭不及攡门一避晩关迸逐路隅祗是慢藏诲盗之原　梁元帝别勅王僧辩公宜率貔虎丨丨就路倍道兼行赴倒悬也】
　　星冷【贾岛送惠雅法师归玉泉诗降霜归楚夕丨丨玉泉秋】
　　星榆【法书要録窦臮述书赋见月桂下　无名氏瓦松赋离离乎若丨丨之昭灼乎疑石蒲之葱蒨刘禹锡和四松诗见月桂下　刘宪奉和登骊山髙顶应制诗直城如斗柄官树似丨丨　王初即夕诗风】
　　【幌凉生白袷衣丨丨才乱绛河低】
　　星鸟【书尧典日中丨丨传日中谓春分之日鸟南方朱鸟七宿殷正也春分之昏鸟星毕见以正仲春之气节转以推季孟则可知　陈栎中星考春分丨丨南昴西虚北火东　梁元帝课耕令时惟丨丨表年祥于东秩春纪宿龙歌歳取于南畯　江总让尚书仆射表藻镜官方品才人物门惊如市不惭屋漏心抱如氷无欺暗室但屡淹丨丨毎知忝素世网拘束事归黾勉今此召防尤増据蒺　挚虞思游赋丨丨逝而时反兮夕景潜而且融　魏文帝柳赋盛徳迁而南移兮丨丨正而司分　王储寅賔出日赋肇歳首以平分既中丨丨及宵衣而敬导始见嵎夷】
　　星麟【张説武门侍射诗雪鹤来衔箭丨丨下集】
　　星狼【唐明皇校猎义成喜逢大雪诗月兔落髙矰丨丨下急箭】
　　星岳【吴莱夜闻琵琶诗收拾广轮奠郡邑肃清丨丨静波涛】
　　星岩【明一统志丨丨书院在肇庆府城北五里宋郡守包拯建】
　　星石【明一统志丨丨在西安府兴平县东北晋穆帝时有星陨县西南污泽化为石色黄白形如瓮髙五尺　梁简文帝答湘东王上王羲之书似望城扉如瞻丨丨】
　　星土【周礼保章氏以丨丨辨九州之地所封封域皆有分星以观妖祥注丨丨星所主土也】星陆【李峤龙诗带火移丨丨升云出鼎湖】
　　星海【汉书郊祀志四望盖谓日月丨丨也　张説邺公园池饯韦侍郎序大君垂藻承月露之光荣元良赐服被丨丨之耀润　阮自华代卢龙诸将寄京洛相知诗洗兵丨丨色漂杵月支痕】
　　星河【齐书张融传海赋湍转则日月似惊浪动而丨丨如覆　宋史路振传祭马文络黄金之羁浴天池之波鼓鬛云衢弄影丨丨　谢偃明河赋气象万殊缅丨丨而尽列光辉一道罗银汉之灵长　骆賔王从军中行路难诗南斗映丨丨秦川秦塞阻烟波　又赠宋之问诗风月虽殊昔丨丨犹是旧　张九龄旅宿淮阳亭口号故乡临桂水今夜渺丨丨　髙适同吕员外诗丨丨连塞络刁斗兼山静　皇甫曽奉寄中书王舍人诗风传刻漏丨丨曙月上梧桐雨露清　杜甫陪王侍御携酒泛江诗满空丨丨光破碎四座賔客色不动又阁夜诗五更鼓角声悲壮三峡丨丨影动揺　刘禹锡巫山神女庙诗丨丨好夜闻清佩云归时带异香元稹以州宅夸于乐天诗丨丨似向檐前落鼓角惊从地底回　郑巢宿天竺寺诗钟磬遥连树丨丨半隔】
　　【山　卢纶酬中书李舍人寓直对月见寄诗露如轻雨月如霜不见丨丨见鴈行　李商隠酬从兄见寄诗霜露欹髙木丨丨厌故园　曹唐汉武帝于宫中宴西王母诗劒佩有声宫树静丨丨无影禁花寒　方干题龙泉寺絶顶诗中天气爽丨丨近下界时丰雷匀　罗隠七夕诗络角丨丨菡萏天一家懽笑设红筵　张昱惆怅诗丨丨织女从离别海水蓬莱见浅清　王鉴七夕观织女诗隠隠驱千乗阗阗越丨丨　袁士元和松石舍人秋夜不寐诗萤火独飞侵幔小丨丨斜落压城低　马祖常都门诗见天仗下】
　　星汉【晋书乐志日月之行若出其中丨丨灿烂若出其里　宋书乐志丨丨西沉夜未央牵牛织女遥相望尔独何辜限河梁　文心雕龙优文封策则气含风之润勅戒恒诰则笔吐丨丨之华治戎爕伐则声有洊雷之威　侍儿小名録天水赵旭家于广陵梦一青衣桃笑窻牖间及觉忽有清香满室有一女子年可十四五容范旷代笑曰吾天上青童乆居清禁时有世念帝罚下人间感配于君子时叩柱清歌曰白云飘飘丨丨斜独行窈窕浮云车　庾信哀江南赋序况复舟檝路穷丨丨非乗槎可上风飚衜阻蓬莱无可到之期柳宗元谢李吉甫相公示手札启淮海剧九天之遥潇湘叅百越之俗倾心积念长悬丨丨之上流形委骨永沦魑魅之羣何以报恩唯当结草　陈子昂月下有懐诗空隔丨丨犹梦感精魂　张説相州山池诗丨丨流不停蓬莱去难越　沈佺期七夕曝衣篇舒罗散縠云雾开缀玉垂珠丨丨回　韦应物陪王卿郎中游南池诗烟草凝衰屿丨丨泛归流　柳宗元夏夜苦热登西楼诗山泽凝暑气丨丨湛光辉　白居易西楼夜诗山郭灯火稀峡天丨丨少　李绅宿州诗夜桥灯火连丨丨水郭帆樯近斗牛　薛莹宿仙都观隂王二君修道处诗洞口风雷异池心丨丨重　李咸用赠来进士鹏诗语元人不到丨丨在灵空　卢纶宿石瓮诗烟凝积水龙蛇蛰露湿空山丨丨明　方干称心寺中岛诗水木深不极似将丨丨连　无可中秋夜南楼寄友人诗气冷鱼龙寂轮髙丨丨幽　马祖常海子桥诗石栈通丨丨银河落水渠】
　　星渚【晁补之北渚亭赋恐此乐之难留兮愿乘槎乎丨丨　苏味道虹蜺诗见天浔下　刘禹锡和微之深春诗见日车下　王建七夕词流苏翠帐丨丨间环佩无声灯寂寂　郑畋题王子晋庙诗见日宫下　陆防上云乐便浮天汉泊丨丨回首笑君承露盘　明一统志丨丨南康府郡名】
　　星潢【张説奉和圣制送金城公主适西蕃应制诗青海和亲日丨丨出降时】
　　星津【则天后赠胡天师诗今日丨丨上延首望灵槎温庭筠莲花诗緑塘揺滟接丨丨轧轧兰桡入白苹　罗虬比红儿诗京口喧喧百万人竞传河鼓谢丨丨】
　　星池【拾遗记员峤之山西有丨丨千里池中有神八足六眼背负七星日月八方之图腹有五岳四渎之象时出石上望之煌煌如列星矣】
　　星沼【吴融池上双鳬诗不在笼栏夜仍好月汀丨丨剰徘徊】
　　星滩【杨维桢山齐先生钓石诗丨丨分得小双台不染东华半防埃】
　　星洲【卢照邻晩度渭桥寄示京邑游好诗长虹掩钓浦落鴈下丨丨】
　　星子【元史地理志南康路唐属江州宋置南康军治丨丨县元至元十四年升南康路江淮行省二十二年割属江西　又南康路县丨丨　豫章古今记丨丨石今丨丨县是也在庐山南　明一统志丨丨山在汉中府西乡县东南三百五十里】
　　星桥【本事诗开元中宰相苏味道与张昌龄俱有名暇日相遇互相夸诮昌龄曰某诗所以不及相公者为无银花合故也苏有观灯诗曰火树银花合丨丨铁鎻开暗尘随马去明月逐人来味道云子诗虽无银花合还有金铜钉昌龄赠张昌宗诗曰昔日浮丘伯今同丁令威遂相与拊掌大笑　梁简文帝谢勅赉益州天门冬启逮自丨丨见珍玉垒　庾肩吾为寜国公让中书表起登天汉寜陪九万之风坐济丨丨非使千年之翼　廖道南帝苑农蚕赋乃若金鼇玉蝀积翠堆云丨丨迢递于沧溟金露玉虹方壶瀛洲危亭屹屼于丘张文恭七夕诗丨丨百枝动云路七香飞　骆賔王送吴七游蜀诗日观分齐壤丨丨接蜀门　杜甫严公】
　　【防宴同咏蜀道画图诗劒阁丨丨北松州雪岭东　又赠王侍御契诗一别丨丨夜三移斗柄春　赵彦昭奉和七夕两仪殿防宴应制诗丨丨度玉佩云阁掩罗帷刘禹锡懐妓诗云藏巫峡音容断路隔丨丨过往难又七夕诗见天衢下　李商隠七夕诗鸾扇斜分凤幄开丨丨横过鹊飞回　杨维桢题柳风芙月亭诗卷】
　　【诗丨丨髙桂东西虹宫花小队烟花红】
　　星道【谢庄七夕夜咏牛女应制诗容裔泛丨丨逶迤济烟浔】
　　星路【薛能长安送友人之黔南诗琴书去迢递丨丨照潺湲】
　　星街【谢朓酬徳赋歴丨丨之熠燿浮天潢之瀴溟】
　　星关【王恽星子镇道中诗北下丨丨道川开百里寛】
　　星兰【张説舞马词帝皁龙驹沛艾丨丨骥子权竒】
　　星驿【张説和张监观赦诗喜开丨丨欢声发市人】
　　星营【萨都剌送管十班监副除广西宣慰使诗露帐旌旗天接水丨丨鼓角月连山】
　　星宫【蟹谱释典云十二丨丨有巨蟹焉　武三思奉和游龙门应制诗丨丨含雨气月殿抱春辉　卢僎送户部郎中使黔府选补诗还期凤池拜照耀列丨丨杜甫寄韩諌议诗丨丨之君醉琼浆羽人稀少不在旁】
　　星苑【李义府在嶲州遥叙封禅诗肃驾移丨丨防驭风司】
　　星楼【郭遵初日见朝元阁赋司晨而见异丨丨之丽宵质明乃光殊日观之生晓　骆賔王送费六还蜀诗丨丨望蜀道月峡指吴门　刘威七夕诗云收喜气丨丨晓香拂轻尘玉殿空】
　　星房【罗隠七夕诗见月帐下】
　　星台【王諲花萼楼赋择仙郎为清选之官辟丨丨为明试之所　陈子昂春台引丨丨秀士月旦诸子】星坛【宣和书谱道士梁元一丹药之暇尤善翰墨其法严其气逸其格清其严也若秉简而立丨丨其逸也若御风而挥八极其清也若秋霄之饮沆瀣　陶翰望太华赠卢司仓诗葱茏记丨丨明灭数云嶂　蜀太妃徐氏题彭州阳平化诗晩从水涧听松韵夜上丨丨看月明】
　　星闼【苏颋授秦守一万年县令制丨丨副于求郎河东美其为宰】
　　星门【杨炯送刘校书从军诗天将下三宫丨丨召五戎】
　　星垣【防国题醴陵玉仙观歌见天半下】
　　星牖【艺林伐山凡山洞岩穴有窍通明小者曰丨丨大者曰月窻】
　　星甍【梁周翰五凤楼赋丨丨栉堵我民之庐海漕山廥我田之租】
