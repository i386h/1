<!-- { "loadSidebar": true } -->
　　隆刑【晋书刑法志丨丨峻法非明王急务】
　　隆徳【汉书李寻间者太白正昼经天宜丨丨克躬防执不轨　荀朂为文王与孙皓书丨丨保祚去危即顺屈己以寜四海者仁哲之髙致也】
　　隆政【晋书纪瞻有国有家者皆欲迈化丨丨以康庶绩垂歌亿载永传于后】
　　隆教【晋书乐志执徳宣丨丨正位理厥机含章体柔顺帅礼蹈谦只】
　　隆化【晋书文明王皇后传嫔于大邦皇基是相谧静丨丨帝业以创　宋书王华丨丨之道莫先于官得其才枚卜之方莫若人慎其举　荀朂晋四厢乐歌丨丨洋洋帝命溥将】
　　隆名【汉书髙恵髙后文功臣表是以内恕之君乐继絶世丨丨之主安立亡国】
　　隆国【晋书谢幼度伊周嗣作人怀自厉犹欲申臣本志丨丨保家】
　　隆家【晋书江统文子相鲁妾不衣帛晏婴相齐鹿裘不补亦能匡君济俗兴国丨丨】
　　隆世【晋书苻生载记主上钦明道必丨丨】
　　隆时【魏文帝栁赋应丨丨而繁育兮翠叶之青纯】
　　隆邈【沈约枳园寺刹下石记寳祚丨丨比固须弥灵算遐永齐轨常住】
　　隆古【陆机大田议丨丨之主不改法而下治】
　　隆祐【宋史哲宗纪元祐元年羣臣上皇太后宫曰丨丨殿曰丨丨慈徽　又钦圣宪肃向皇后宣仁命葺庆寿故宫以居后后辞曰安有姑处西而妇处东凟上下之分不敢徙遂以庆寿后殿为丨丨宫居之　沈约前缓声歌丨丨集皇代委祚溢华嵩】
　　隆祜【蔡邕释诲世臣阀子御之族天丨其丨主丰其禄】
　　隆好【后汉书朱穆论若夫文防辅仁直谅多闻之友时济其益纻衣倾盖弹冠结绶之夫遂丨其丨斯固交者之方焉】
　　隆丰【后汉书仲长统传宠贵丨丨者尽后妃姬妾之家也】
　　隆眄【梁元帝侍中吴平光侯墓志铭副军早垂丨丨悯其石大　谢朓思归赋昔受教于君子逢知己之丨丨】
　　隆就【汉书王莽臣莽夙夜养育丨丨孺子令与周之成王比徳宣明太皇太后威徳于万方期于富而教之】
　　隆想【陆机拟兰若生朝阳诗丨丨弥年月长啸入飞飇】
　　隆思【张华答何邵诗悟物增丨丨结恋慕同侪　陆机为顾彦先赠妇诗丨丨乱心曲沈欢滞不起】隆极【晋书刘琨传元帝称制江左琨乃令长史温峤劝进令报曰亿兆颙颙延首罔系是以居于王位以答天下庶以尅复圣主扫荡讐耻岂可猥当丨丨此孤之至诚着于遐迩者也】
　　隆平【隋炀帝勲官不得囘授职事诏时方拨乱屠贩可以登朝世属丨丨经术然后升仕　曹植七启超丨丨于殷周踵羲皇而齐泰　班固东都赋即土之中有周成丨丨之制焉　又赵伯衞丨丨集序南丰曽巩子固为左史日尝撰丨丨集以进自太祖至于英宗五朝凡一百六年为书二十卷当时号为审订颁付史馆】隆殷【晋书列女序有娥有防广丨丨之业太姙太姒衍昌姬之化】
　　隆周【后汉书边让超有商之大彭兮越丨丨之两虢晋书纪瞻传庶明亮采故时雍穆唐有命旣集而多士丨丨故书称明良之歌易贵金兰之美　顔延之三月三日曲水诗序有宋函夏帝图逺髙祖以圣武定鼎规同造物皇上以叡文承厯景属宸居丨丨之卜旣永宗汉之兆在焉　扬雄河东赋瞰帝唐之嵩髙兮□丨丨之大寜　王僧达和琅琊王依古诗丨丨为薮泽皇汉成山樊　骆宾王至分陜诗至今王化美非独在丨丨】
　　隆姬【曽巩诗汉初董生不大用厥政自此慙丨丨】
　　隆汉【后汉书光武帝纪赞于赫有命系丨我丨　又黄琬董卓议迁都长安琬退而驳议之曰昔周公营洛邑以寜姬光武卜东都以丨丨天之所启神之所安大业旣定岂宜妄有迁动　徐陵为贞阳侯与太尉王僧辩书绾玺兵周勃之扶丨丨　柳宗元刺史邓君墓铭曼姓之裔司徒丨丨】
　　隆魏【江淹为萧骠骑拜太尉州牧章永鉴丨丨缅思宏晋国之大政在功与位】
　　隆唐【旧唐书音乐志巍巍累圣穆穆重光奄有区夏祚启丨丨】
　　隆薄【后汉书光武郭皇后纪论郭后以衰离见贬恚怨成尤而犹恩加别馆増宠党戚至乎东海逡廵去就以礼使后世不见丨丨进退之隙不亦光于古乎】
　　隆替【晋书王羲之传殷浩遗羲之书曰悠悠者以足下出处足观政之丨丨如吾等亦谓为然至如足下出处正与丨丨对岂可以一世之存亡必从足下从容之适　李徳裕欹器赋盖欲表人道之丨丨明百事之有节】
　　隆弊【嵇康声无哀乐论郑雅之体丨丨所极风俗移易奚由而济幸重闻之以悟所疑】
　　隆窳【蜀志郤正道有丨丨物有兴废有声有寂有光有翳】
　　隆窊【沈约千佛颂前佛后佛迹罔丨丨或游坚固或防龙华　陶潜命子诗时有语黙运因丨丨在我中晋业融长沙】
　　隆天【汉书东方朔传窦太主称疾不朝上徃临疾问所欲主辞谢曰妾幸蒙陛下厚恩先帝遗徳奉朝请之礼备臣妾之仪列为公主赏赐邑入丨丨重地死无以塞责】
　　隆烈【扬雄羽猎赋元冬季月天地丨丨】
　　隆阳【郭璞盐池赋丨丨映而不焦洪涔沃而不长】
　　隆暑【梁昭明太子扇赋能使凄兮似秋丨丨斯却　张华劳还师歌昔徃冒丨丨今来白雪飞　陆机从军行丨丨固已惨凉风严且苛】
　　隆热【韩愈刘统军碑六月丨丨上下歊赩】
　　隆旱【李峤晚秋喜雨诗积阳躔首夏丨丨届徂秋】
　　隆照【尚书考灵曜日光丨丨】
　　隆燿【刘敞上郑资政启晞虹蜺之丨丨渴江汉之清流】
　　隆曦【柳宗元牛赋抵触丨丨日耕百畞】
　　隆火【水经注水又歴太和川东迳小和川又东温泉水注之水出北山七泉竒发炎热特甚阚骃曰汤水可以疗疾汤侧又有寒泉焉地势不殊而炎凉异致虽丨丨盛日肃若氷谷矣】
　　隆隂【晋书郭璞传升阳未布丨丨仍积】
　　隆寒【魏志王昶夫物速成则疾亡晩就则善终朝华之草夕而零落松柏之茂丨丨不衰　韩愈苦寒诗丨丨夺春序颛顼固不亷】
　　隆冬【南史孝义传王虚之庭中杨梅树丨丨三实时人咸以为孝感所致　桓谭新论太原郡民以丨丨不火食五日虽有病缓急犹不敢犯为介之推故也】
　　隆冰【王俭和竟陵王髙松赋丨丨峩峩飞雪千里嗟万有之必衰独贞华之未已】
　　隆岳【管子桓公南据宋郑征伐楚济汝水逾方地望文山使贡丝于周室成周反胙于丨丨荆州诸侯莫不来服】
　　隆山【王彪之登会稽刻石山诗丨丨嵯峩崇峦岧嶤旁觌沧州仰拂元霄】
　　隆谷【嵇康游仙诗遥望山上松丨丨郁青葱】
　　隆嵑【班固封燕然山铭封神丘兮建丨丨熙帝载兮振万世注説文曰碣立石也嵑与碣同】隆墀【周易略例丨丨永叹逺壑必盈注隆髙也墀水中墀也永长也处髙墀而长叹逺壑之中盈响而应九五尊髙喻于丨丨六二卑下同于逺壑唱和相应也】
　　隆坻【潘岳金谷集作饮至临华沼迁坐登丨丨】
　　隆垤【叶适北斋诗破缾聚丨丨新甃连长阶】
　　隆波【刘向九叹椉丨丨而南度兮逐江湘之顺流陆云九愍临恒流而自坠蒙濬壑之丨丨】隆隤【木华海赋□濆沦而滀漯郁沏迭而丨丨】
　　隆穹【马融广成颂金山石林殷起乎其中峩峩硙硙锵锵丨丨槃囘嵎峗错崔】
　　隆髙【释名如陼者曰陼丘形似水中之髙地丨丨而广也】
　　隆郁【辍耕录万嵗山在大内西北太液池之阳其山皆以玲珑石疉垒峰峦隐映松桧丨丨秀若天成陈子昂陈居士墓志山川丨丨鼎气氤氲】
　　隆踊【风俗通阜者茂也言平地丨丨不属于山陵也】
　　隆夸【左思吴都赋横塘查下邑屋丨丨长干延属飞甍舛互】
　　隆崇【史记司马相如其山则盘纡岪郁丨丨嵂崒张衡西京赋处甘泉而爽垲乃丨丨而敷】隆崫【张衡西京赋于前则终南太乙丨丨崔崒隐辚郁律　郭璞登百尺楼赋瞻禹台之丨丨竒巫咸之孤峙】
　　隆崒【何逊登石头城诗马岭遂纡囘犬牙傍丨丨】
　　隆丽【柳宗元晋问丛台阿房长乐未央建章昭阳之丨丨诡特皆是之自出】
　　隆徽【北史后妃光猷昭训丨丨为上嫔比三卿】
　　隆准【史记髙祖纪髙祖为人丨丨而龙顔　后汉书光武帝纪身长七尺三寸美须睂大口丨丨日角南史乐蔼方颐丨丨举动醖借　李白梁父吟又不见髙阳酒徒起草中长揖山东丨丨公　杜甫哀王孙诗髙帝子孙尽丨丨龙种自与常人殊】
　　隆顔【王恽西池幸遇诗射殿风清巳午间曵裾挟防拜丨丨】
　　隆肩【张祜题画僧诗瘦颈丨丨碧眼僧翰林亲赞虎头能】
　　隆颡【孔丛子苌语刘文公曰吾观孔仲尼有圣人之表河目而丨丨黄帝之形貌也修肱而背长九尺有六寸成汤之容体也】
　　隆颅【隋炀帝嘲罗罗诗个人无赖是横波黛染丨丨簇小蛾】
　　隆鼻【淮南子东方川谷之所注日月之所出其人兑形小头丨丨大口鸢肩企行窍通于目筋气属焉苍色主肝长大早知而不寿】
　　隆眇【易眇能视不足以有明也疏不足以有明者释眇能视物目旣丨丨假使能视无多明也】隆器【任昉为范尚书让吏部封侯表丨丨大名一朝总集顾已反躬何以臻此】
　　隆车【陈琳为袁绍檄豫州文欲以螳螂之斧御丨丨之隧】
　　隆局【夏侯湛弹棋赋尔乃延良人洽坐际丨丨施轻碁列】
　　隆脊【殷臣鲸鱼灯赋丨丨矜尾鬐甲舒张垂首俛视蟠于华房】
　　隆起【后汉书张衡阳嘉元年复造风地动仪以精铜铸成圎径八尺合盖丨丨形似酒尊饰以篆文山鸟兽之形】
　　隆强【释名丨丨言体丨而丨也或曰车弓似弓曲也】
　　隆牡【潘岳景献皇后哀防文整武驾之丨丨结龙辀之缟驷】
　　隆振【顔延之赭白马赋代骖象舆歴配钩陈齿筭延长声价丨丨】
　　隆象【袁淑大兰王九锡文白蹢彰于周诗渉波应乎丨丨】
　　隆栋【许敬宗奉和初春登楼即日应诏诗璇玑体寛政丨丨象端衡】
　　隆中【蜀志诸葛亮传注汉晋春秋曰亮家于南阳之邓县在襄阳城西二十里号曰丨丨　又魏文帝弹棊赋文石为局金璧齐精丨丨夷外理致肌平】
　　隆虑【汉书地理志河内郡县丨丨注应劭曰丨丨山在此师古曰虑音庐　后汉书郡国志河内郡林虑故丨丨】
　　隆康【隋书地理志资阳郡统县丨丨】
　　隆物【荀子皇天丨丨以示下民】
　　隆率【荀子亲迎之礼父醮而命之徃迎尔相成我家事丨丨以敬先妣之嗣若则有常】
　　隆丰【杨万里诗芳树丨丨艳似霞】
　　兴
　　兴盛【礼记君天下曰天子疏周人五号帝天称一也王美称二也天子爵号三也大君者丨丨行异四也大人者圣人徳备五也】
　　兴昌【论衡唐虞夏殷周者土地之名尧以唐侯嗣位舜从虞地得逹禹由夏而起汤因殷而兴武王阶周而伐皆本所丨丨之地重本不忘始故以为号】
　　兴隆【诸葛亮出师表亲贤臣逺小人此先汉所以丨丨也　陈琳为袁绍墽豫州文绛侯朱虚兴兵奋怒诛夷逆暴尊立太宗故能道化丨丨光明显融】
　　兴符【旧唐书杨炯传皇王受命天地丨丨仰观则璧合珠连俯察则银黄玉紫】
　　兴祥【杨炯孔子庙堂碑山河命徳天地丨丨】
　　兴祚【金史世宗纪羣臣奉上尊号曰应天丨丨仁徳圣孝皇帝诏中外】
