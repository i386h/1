<!-- { "loadSidebar": true } -->
　　宫钥【宋史钱惟演传天圣七年改武胜军节度使明年来朝上言先垄在洛阳愿守丨丨即以判河南府白居易献北都留守裴相公诗宠重移丨丨恩新换阃旄】
　　宫棊【白居易寄微之诗双声联律句八靣对丨丨　王建夜看美人丨丨诗丨丨布局不依经黑白分明子数停】
　　宫紫【温庭筠苦楝花诗天香薫羽葆丨丨晕流苏】
　　宫薮【宋史乐志我有丨丨麟凤来思君子有乐嘉賔式慰劝思】
　　宫树【王湾秋夜寓直诗月深丨丨转河近禁楼氷　韦应物送汾城王主簿诗禁钟春雨细丨丨野烟和皇甫曽晚至华隂诗温泉看渐近丨丨晚沈沈　卢纶客舍苦雨诗响空丨丨接覆水野云低　元稹生春】
　　【诗丨丨栖鸦乱城楼带雪融　又连昌宫词初过寒食一百六店舍无烟丨丨绿　白居易马上晚吟诗上阳落叶飘丨丨中渡流澌拥渭桥　刘禹锡酬滑州李尚书秋日见寄诗一入石渠署三闻丨丨蝉　又为郎分司寄上都同舍诗省闼画无尘丨丨朝凝碧　张仲素玉绳低建章诗天榆随影没丨丨与光攅　王建初到昭应诗秋悬墙绿暮山丨丨黄　又赠崔礼驸马诗鳯皇楼阁连丨丨天子崔郎自爱贫　姚合答孟侍御早朝见寄诗禁门人已度丨丨鸟犹栖　王初早春咏雪诗句芒丨丨已先开珠蕊琼花鬬剪裁　髙蟾华清宫诗重门深锁禁钟后月满骊山丨丨秋　郑谷黄莺诗春云薄薄日辉辉丨丨烟深隔水飞　曹唐汉武帝于宫中宴西王母诗劒佩有声丨丨静星河无影禁花寒　韦庄延兴门外诗王孙归去晚丨丨欲栖鸦】宫梅【图绘宝鉴丁野堂善画梅竹理宗因召见问曰卿所画者恐非丨丨对曰臣所见者江路野梅耳遂号野堂　画梅谱其法有枯梅新梅繁梅山梅疎梅野梅丨丨江梅园梅盘梅其木不同不可无别也　沈辽春日行丨丨扑地白氊斑细栁结烟金缕繁】
　　宫桃【杜甫千秋节诗仙人张内乐王母献丨丨】
　　宫槐【梁元帝漏刻铭丨丨晚合月桂宵晖　王维丨丨柏诗仄迳防丨丨幽隂多绿苔　白居易早入皇城赠王留守诗城栁丨丨漫揺落悲愁不到贵人心】
　　宫栁【杜甫题郑县亭子诗云断岳莲临大路天晴丨丨暗长春】
　　宫杨【任士林吉祥草赋江路微暖野梅漏枝骀荡未透丨丨绾丝】
　　宫花【李白宫中行乐词丨丨争笑日池草暗生春　李益隋宫燕诗燕语如伤旧国春丨丨一落已成尘元稹酬孝甫见赠诗曽经绰立侍丹墀绽蕊丨丨拂靣枝　又酬乐天待漏入阁见赠诗丨丨低作帐云从】
　　【积成山　白居易酬刘主簿诗丨丨似雪从乘舆禁月如霜坐直庐　张仲素圣明乐府丨丨将苑栁先发凤皇城　李贺出城诗草暖云昏万里春丨丨拂面送行人　温庭筠晓仙謡丨丨有露如新泪小苑丛丛入寒翠　郑谷锦诗丨丨顔色开时丽池雁毛衣浴后明皮日休古宫词丨丨半夜发不待景阳钟　又玉枕寐不足丨丨空触檐　无可题崔驸马林亭诗丨丨野药半相和藤蔓参差惜不科　贯休寄翰林陆学士诗宝辇千官捧丨丨九色开】
　　宫叶【白居易长恨歌西宫南苑多秋草丨丨满阶红不扫】
　　宫兰【刘驾兰昌宫诗丨丨非瑶草安得春长在】
　　宫莎【杜甫寄岳州贾司马巴州严使君两阁老诗内蕊繁于缬丨丨輭作緜】
　　宫禽【述异记见宫沼下】
　　宫莺【沈佺期晦日浐水应制诗苑蝶飞殊懒丨丨啭不疎　杜甫送严公入朝诗漏鼓还思画丨丨罢啭春　白居易上阳白发人新乐府丨丨百啭愁厌闻梁燕双栖老休妒　李绅忆春日太液池亭对诗丨丨报晓瑞烟开三岛灵禽拂水廻】
　　宫乌【赵嘏丨丨栖诗丨丨栖处玉楼深防月生檐夜夜心】
　　宫鸦【王建和胡将军寓直诗丨丨栖定禁枪攅楼殿深严月色寒　鲍溶水殿采菱歌丨丨叫赤光潮声入宫宫影凉火华啼露卷横塘金堤四合宛柔杨　李商隐旧顿诗见宫户下】
　　宫雉【魏书李骞传南瞻带丨丨北睇拒畦瀛　梁简文帝菩提树颂序如珠如璧既照烛于中畿若云非云亦徘徊于丨丨】
　　宫麋【无可寄羽林卢大夫将军诗望云回朔鴈隔水射丨丨】
　　宫牛【魏书李仲琁传司徒左长史农太守先是丨丨二姓阻险为害仲琁示以威惠并即归伏】宫体【南史徐摛传转家令兼管记寻带领直摛文体既别春坊尽学之丨丨之号自斯而始　皮日休孙发百篇将游天台请诗赠行诗百篇丨丨喧金屋一日官衔下玉除　又鲁望以五百言贻过有褒美诗或作制诰薮或为丨丨渊　陆诗南朝漫自夸流品丨丨何曾为杏花】
　　宫诗【花蕊夫人宫词等候大家来院里看敎鹦鹉念丨丨】
　　宫样【画论开元间别赐供奉官及内臣圎头丨丨巾子】
　　宫名【宋史礼志广南平遣司农少卿李继芳祭南海除去刘鋹所封伪号及丨丨易以一品服】宫制【诗思乐泮水笺泮之言半也半水者盖东西门以南通水北无也疏天子之宫形既如璧则诸侯丨丨当异矣而泮为名则泮是其制故云泮言半半水者盖东西门以南通水北无也】
　　宫棼【彭殷贤大厦赋资奥区而写城阙冯大壮而列丨丨】
　　宫中【礼记曲礼妇讳不出门注妇亲逺于丨丨言辟之又檀弓杜桥之母之丧丨丨无相以为沽也注沽犹略也　又杂记母之讳丨丨讳妻之讳不举诸其侧与从祖昆弟同名则讳　周礼宫正掌王宫之戒令纠禁以时比丨丨之官府次舍之众寡　又校人等驭夫之禄丨丨之稍食注师圉府史以下也　又考工记丨丨度以寻　公羊传宋万尝与庄公战获乎庄公庄公归散舍诸丨丨数月然后归之　又灵公于是伏甲于丨丨召赵盾而食之赵盾之车右祁弥明者国之力士也仡然从乎赵盾而入放乎堂下而立赵盾已食灵公谓盾曰吾闻子之劒盖利劒也子以示我吾将观焉赵盾起将进劔祁弥明自下呼之曰盾食饱则出何故拔劒于君所赵盾知之躇阶而走灵公有周狗谓獒呼獒而属之獒亦躇阶而从之祁弥明逆而踆之絶其颔赵盾顾曰君之獒不若臣之獒也然而丨丨甲鼔而起有起于甲中者抱赵盾而乘之赵盾顾曰吾何以得此于子曰子某时所食活我于繄桑下者也　战国防范睢至丨丨虚无人秦王跪而进曰先生何以幸敎寡人范睢曰唯唯有间秦王复请范睢曰唯唯若是者三秦王跪曰先生不幸敎寡人乎　史记封禅书九天巫祠九天皆以岁时祠丨丨　又楚世家秦使使约复与楚亲分汉中之半以和楚楚王曰愿得张仪不愿得地张仪闻之请之楚至怀王不见因而囚张仪欲杀之仪私于靳尚靳尚谓夫人郑袖曰秦王甚爱张仪而王欲杀之今将以上庸之地六县赂楚以美人聘楚王以丨丨善歌者为之媵楚王重地秦女必贵而夫人必斥矣夫人不若言而出之　又孙子传以兵法见于吴王阖庐阖庐曰子之十三篇吾尽观之矣可以小试勒兵乎对曰可阖庐曰可试以妇人乎曰可于是许之出丨丨美女得一百八十人孙子分为二队以王之宠姬二人各为队长　汉书燕剌王旦传天虹下属丨丨饮井水火泉竭　后汉书张禹传邓太后以殇帝初育令重臣居禁内乃诏禹舍丨丨给帷帐牀褥　蜀志诸葛亮传丨丨府中俱为一体陟罚臧否不宜异同　又侍中侍郎郭攸之费祎董允等此皆良实志虑忠纯是以先帝简拔以遗陛下愚以为丨丨之事事无大小悉以咨之然后施行必能禆补阙漏有所广益也　齐书裴皇后传吴郡韩兰英妇人有文辞宋孝武世献中兴赋被赏入宫明帝世用为丨丨职僚世祖以为博士敎六宫书学以其年老多识呼为韩公　唐书元稹传稹尤长于诗与居易名相埒天下传讽号元和体往往播乐府穆宗在东宫妃嫔近习皆诵之丨丨呼元才子　庾信叚永神道碑马武小心侍萧王于卧内典韦忠壮陪魏后于丨丨　李华含元殿赋银珰珥貂寺人巷伯奉宣出纳之令更践丨丨之役　杜甫紫宸殿退朝口号丨丨每出归东省防送夔龙集凤池　戴叔伦白苎词馆娃丨丨露华冷月落啼鸦散金井　王建织锦曲锦江水涸贡转多丨丨尽着单丝罗　又赠郭将军诗天下表章经院过丨丨语笑隔墙闻　温庭筠郭处士击瓯歌丨丨近臣抱扇立侍女低鬟落翠花　又后汉书天文志秦史书始皇之时有大星与小星鬬于丨丨　又金丹大要元武丨丨而金晶才起玉京山下而真炁方升】
　　宫内【齐书裴皇后传上数游幸诸苑囿载宫人从后车丨丨深隐不闻端门鼓漏声置钟于景阳楼上宫人闻钟声早起装饰至今此钟唯应五鼓及三鼔也周书武帝纪凡是供朕衣服饮食四时所需爰及丨丨调度朕今手自减削纵不得顿行古人之道岂曰全无庶几尔百司安得不思省约勗朕不逮者哉　大业杂记入明福门北行三十歩有元靖门门内有元清殿周以轩廊即丨丨别供养经像之处　徐陵玉台新咏序楚王丨丨无不推其细腰魏国佳人俱言讶其纤手】
　　宫外【史记齐世家襄公游姑棼遂猎沛丘见彘从者曰彭生公怒射之彘人立而啼公惧坠车伤足失屦返而鞭主屦者茀三百茀出宫而无知连称管至父等闻公伤乃遂率其众袭宫逢主屦茀茀曰且无入惊宫惊宫未易入也无知勿信茀示之创乃信之待丨丨令茀先入茀先入即匿襄公戸间良久无知等恐遂入宫茀反与宫中及公之幸臣攻无知等不胜皆死求公不得或见人足于户间发视乃襄公遂弑之　又南越传王王太后恐嘉等先事发乃置酒介汉使者权谋诛嘉等使者皆东乡太后南乡王北乡相嘉大臣皆西乡侍坐饮嘉弟为将将卒居丨丨酒行太后谓嘉曰南越内属国之利也而相君苦不便者何也以激怒使者使者狐疑相杖遂莫敢发】
　　宫里【庾信谢滕王集序啓甘泉丨丨玉树一丛元武阙前明珠六寸　王建九仙公主旧庄诗天使来栽丨丨树罗衣自买院前溪　又赠田将军诗自执金吾长上直蓬莱丨丨夜廵更　皮日休和鲁望秋赋有期诗太微丨丨环冈树无限瑶枝待尔攀　又送圎载上人归日本国诗飓母影边持戒宿波神丨丨受斋归翟钦甫清庵诗广寒丨丨琴三弄白玉楼头笛一声】
　　宫东【宋书礼志孙权卒子亮代立明年正月于丨丨立权庙曰太祖庙】
　　宫西【汤原登瀛洲赋爰立馆于丨丨贮防夏之俦匹　鲍溶上阳宫月诗见宫城下】
　　宫南【齐书王俭传若以门居丨丨重阳所属年月稍久渐就沦胥自可随宜修理而合度改作之烦于是乎息】
　　宫上【宋书乐志商声浊于角当在角下而角声以在体中故上其商孔令在丨丨清于宫也　又皮日休伤开元观顾道士诗协晨丨丨啓金扉诏使先生坐蜕归】
　　宫前【王建丨丨早春诗酒幔髙楼一百家丨丨杨栁寺前花　张祜折杨栁枝词莫折丨丨杨栁枝元宗曽向笛中吹　胡曽薄命妾诗丨丨叶落鸳鸯瓦架上尘生翡翠裠】
　　宫隅【周礼考工记王宫门阿之制五雉丨丨之制七雉城隅之制九雉】
　　宫侧【唐书让皇帝宪传元宗为太子尝制大衾长枕将与诸王共之睿宗知之喜甚及先天后尽以隆庆旧邸为兴庆宫而赐宪及薛王第于胜业坊申岐二王居安兴坊环列丨丨】
　　宫垂【宋史乐志长梢饰玉翠羽秀金支华始倡雅韵出丨丨】
　　宫畔【李商隐楚吟诗山上离宫宫上楼楼前丨丨暮江流】
　　宫营【管子丨丨大而室屋寡者其室不足以实其宫室】
