<!-- { "loadSidebar": true } -->
　　两到【小学绀珠丨丨到溉到洽兄弟比二陆　梁元帝赠到溉洽诗何如今丨丨复似凌寒竹】两王【蘓轼次韵答钱穆父穆父以仆得汝隂用杭越酬唱韵作诗见寄诗见二欧下】
　　两楷【琅嬛记李易安贺人孪生启云无午未二时之分有伯仲丨丨之侣注任文二子孪生徳卿生于午道卿生于未张伯楷仲楷兄弟形状无二】
　　两儁【北史何妥传初以伎巧事湘东王时兰陵萧慎亦有儁才住青杨巷妥住白杨头时人为之语曰世有丨丨白杨何妥青杨萧慎其见美如此】
　　两舜【皮日休鲁望读防阳耆旧传见赠五百言因而寄答诗见十尧下】
　　两音【寳如来三昧经复有菩萨名曰丨丨】
　　两仙【现寳藏经见五通下　魏文帝折杨桞行上有丨丨童不饮亦不饮】
　　两人【史记张耳陈余传余年少父事张耳丨丨相与为刎颈交　汉书尹翁归传徴拜东海太守过辞廷尉于定国定国家在东海欲属托邑子丨丨令坐后堂待见定国与翁归语终日不敢见其邑子既去定国乃谓邑子曰此贤将汝不任事也又不可干以私　闗尹子丨丨射相遇则巧拙见丨丨奕相遇则胜负见丨丨道相遇则无可示无可示者无巧无拙无胜无负　淮南子宼难至躄者告盲者盲者负而走丨丨皆活得其所能也故使盲者语使躄者走失其所也　京房易飞云如丨丨提鼓持桴皆为暴雨　梁武帝子夜四时歌镜中丨丨髻分明无两心　裴度句丨丨同日事征西今日君先奉紫泥　白居易酬钱员外曲江同行见赠诗丨丨携手语十里防山归　王建宫词金砌雨来行歩滑丨丨擡起隠花裙　欧阳修解官后答韩魏公见寄诗欲知念旧君恩厚二者难兼始丨丨】
　　两已【书益稷粉米黼黻絺绣传黻为丨丨相背　梅尧臣月下懐裴如晦宋中道诗我仆寝我廐相背如丨丨】
　　两族【齐书崔祖思传见二氏下　宋史太宗纪雍熙二年夏四月辛丑夏州行营破西蕃息利族斩其代州刺史折罗遇并弟埋乞又破保洗丨丨降五十余族又兵志鄜延路保安军丨丨兵三百六十一马五十】两宗【传灯録见七祖下】
　　两姓【齐书礼志夫人伦之始莫重冠昏所以尊表成徳结欢丨丨年代污隆古今殊则繁简之仪因时或异　白居易朱陈村诗见一村下　蘓轼朱陈嫁娶圗诗闻道一村惟丨丨不将门户买崔卢】
　　两家【礼记正义序见二戴下　史记卢绾传髙祖卢绾同日生里中持羊酒贺丨丨及髙祖卢绾壮俱学书又相爱也里中嘉丨丨亲相爱生子同日壮又相爱复贺丨丨羊酒　汉书髙祖纪尝从王媪武负贳酒时饮醉卧武负王媪见其上尝有怪髙祖每酤留饮酒讐数倍及见怪歳竟此丨丨尝折劵弃负　唐书李晟传与马燧皆在朝毎晏乐恩赐使者相衔于道丨丨日出无钟鼔声则金吾以闻少选使者至必曰今日何不举乐　五代史南唐世家太祖皇帝之出师南征也煜遣其臣徐朝于京师曰李煜无罪陛下师出无名太祖徐召之升使毕其説曰煜以小事大如子事父未有过失奈何见伐太祖曰尔谓父子为丨丨可乎无以对而退　易林衔命上车和合丨丨蛾睂浩齿二国不殆　韩愈符读书城南诗丨丨各生子提孩巧相如白居易欲与元八卜邻诗明月好同三径夜緑杨宜作丨丨春　又春夜宴席上戏赠裴淄州诗见四座下又独树浦雨夜寄李郎中诗见一防下　王安石送别韩虞部诗当年岂意丨丨子今日更为同社人　杨】
　　【万里秋雨叹见一家下　又元史文宗纪同知枢宻院事脱脱木儿与辽东秃满迭儿战于蓟州丨丨店】两院【元史选举志翰林丨丨拟同六部令史有阙于随路儒学教授通吏事人内选补　炀帝海山记院中杨梅一夕忽尔繁盛帝喜问曰杨梅之茂能如玉李乎或曰杨梅虽茂终不敌玉李之盛帝往丨丨观之亦自见玉李繁茂】
　　两台【小学绀珠丨丨左台知百司监军旅右台察州县省风俗】
　　两省【唐书权徳舆传始徳舆知制诰而徐岱给事中髙郢为舍人居数歳岱卒郢知礼部徳舆独直丨丨数旬一还舍　又魏謩传謩对臣顷为谏臣故得有所陈今则记言动不敢侵官帝曰丨丨属皆可议朝廷事而毋辞也　又李朝隠传时政出权幸不闗丨丨　宋史仪卫志文徳殿入閤之制唯殿中省细仗与丨丨供奉官班于庭　小学绀珠丨丨门下中书　王建贺杨巨源博士拜虞部员外诗丨丨郎官开道路九州山泽属曹司　又元史世祖纪癸丑枢宻院臣言索多溃军已令李恒收集江淮江西丨丨溃军别遣使招谕凡至者皆给之粮舟楫损者修之以俟阿尔哈雅调用从之】
　　两揆【赵彦昭哭仆射鄂公杨再思诗丨丨光天秩三朝奉帝熙】
　　两府【汉书赵充国传丨丨复白遣义渠充国行视诸羗分别善恶充国至召先零诸豪三十余人以尤桀黠皆斩之　又翟方进传故事司隶校尉位在司直下初除谒丨丨其有所防居中二千石前与司直并迎丞相御史注丨丨丞相御史也　又孙寳传御史大夫张忠辟寳为属欲令授子经更为除舍设储偫寳自劾去忠固还之心内不平后署寳主簿寳徙入舍祭灶请比邻忠隂察怪之使所亲问寳前大夫为君设除大舍子自劾去者欲为髙节也今丨丨髙士俗不为主簿子既为之徙舍甚说何前后不相副也寳曰髙士不为主簿而大夫君以寳为可一府莫言非士安得独自髙前日君男欲学文而移寳自近礼有来学义无往教道不可诎身诎何伤且不遭者可无不为况主簿乎　齐书王秀之传吏部尚书禇渊见秀之正洁欲与结婚秀之不肯以此频转为丨丨外兵参军　宋史仁宗纪庆厯三年十一月癸未诏馆职有阙以丨丨两省保举然后召试补用　温公诗话先朝春月多召丨丨两制三馆于后苑赏花钓鱼赋诗　甲申杂记初贡团茶及白羊酒惟见任丨丨方赐之　小学绀珠丨丨中书枢宻　又三人并登丨丨王尧臣韩琦赵槩王珪韩绛王安石韩愈送张侍郎诗见一方下　又宋史林灵素传灵素益尊重升温州为应道军节度加号元妙先生金门羽客冲和殿侍晨出入呵引至与诸王争道都人称曰道家丨丨　又韩愈县斋有懐诗丨丨变荒凉三年就休假　罗隐乌程诗丨丨攀陪十五年郡中甘雨幕中莲】
　　两制【宋史仁宗纪庆厯七年五月辛丑诏西北二邉有大事二府与丨丨以上杂议之　又职官志宋初应制判寺无常员以丨丨以上充丞一人以礼官久次官髙者充　又窦俨传改主客员外郎知制诰时仪自阁下入翰林兄弟同日拜命分居丨丨时人荣之　小学绀珠丨丨翰林学士中书舍人　王禹偁赠卫尉宋卿诗见三台下】
　　两侯【汉书陈汤传贰师将军李广利捐五万之师靡亿万之费经四年之劳而厪获骏马三十匹虽斩宛王母鼓之首犹不足以复费其私罪甚多孝武以为万里征伐不録其过遂封拜丨丨三卿二千石百有余人】
　　两使【汉书匈奴传儿单于立汉使丨丨一人吊单于一人吊右贤王欲以乖其国使者入匈奴匈奴悉将致单于单于怒而悉留汉使　五代史蘓逄吉传髙祖性素刚严賔佐稀得请见逄吉独入终日侍立髙祖书阁中丨丨文簿盈积莫敢通逄吉辄取内之懐中伺髙祖色可犯时以进之髙祖多以为可以故甚爱之　宋史选举志凡改官留守两府丨丨判官进士授太常丞余人太子中允支使掌书记防御团练判官　小学绀珠丨丨节度观察】
　　两卿【左传子灵之妻杀三夫一君一子而亡一国丨丨矣可无惩乎　汉书赵广汉传长安少年数人防穷里空舍谋共劫人坐语未讫广汉使吏捕治具服富人蘓囘为郎二人劫之有顷广汉将吏到家自立庭下使长安丞龚奢叩堂户暁贼曰京兆尹赵君谢丨丨无得杀质此宿卫臣也释质束手得善相遇幸逢赦令或时解脱二人惊愕又素闻广汉名即开户出下堂叩头广汉跪谢曰幸全活郎甚厚送狱敕吏谨遇给酒肉至冬当出死豫为调棺给敛具告语之皆曰死无所恨】
　　两畿【宋史选举志两府判司丨丨令掌书记支使防御团练判官二选　又窦俨传请改丨丨诸县令及外府州五千户以上县令为县大夫陞为从五品下畿大夫见府尹如赤令之仪其诸州府县大夫见本部长如賔从之礼】
　　两丞【汉书百官公卿表见五监下】
　　两镇【唐书李愬传帝方经畧陇右故徙愬节度鳯翔李师道反诏愬代愿帅武寜军旬日践父兄丨丨世以为荣　五代史刘鄩传杨师厚卒分相魏为丨丨末帝恐魏兵乱遣鄩以兵屯于魏县　宋史职官志宣和末节度使六千人中兴诸将有兼丨丨三镇者　庾信司马裔碑懐州拓境丨丨奔波　沈遘奉酬润州余少卿见寄诗丨丨旌旂对抚邦老成循政独难双】
　　两察【唐书突厥传立咄悉匐为左察骨咄禄子黙矩为右察皆统兵二万子匐俱为小可汗位丨丨上典防木昆等十姓兵四万号拓西可汗歳入邉戍兵不得休】
　　两录【齐书张敬儿传见一旦下　又蘓轼次韵髙要令刘湜峡山寺见寄诗天人同一梦仙凡无丨丨】两师【汉书叙传是时许啇为少府师丹为光禄勲上于是引商丹为光禄大夫伯迁水衡都尉与丨丨并侍中皆秩中二千石注丨丨许啇师丹】
　　两务【宋史食货志崇寜元年户部奏平准务钱物毋得他司移用二年以平准为南北丨丨如旧分置官吏歳终考察能否行劝沮法】
　　两司【宋史陈恕传其勾院磨勘丨丨出于旧制闗防之要莫加于此理欠慿由二司虽非旧设自理欠失序凭由散落故设二司专令典掌纲目咸具制置有伦逋欠无失理之名凭由鲜流散之实亦要切不可废除　元史选举志九年省准都城所系在京五品衙门司吏历两考转补京畿都漕运丨丨令史遇阙以仓库攅典历一考者选充及两考则京畿都漕运丨丨籍名遇阙依次收补　刘义恭嘉禾颂资臣六蔽任兼丨丨既恧仲衮又慙郑缁　崔湜中宗十月诞辰内殿宴羣臣效伯梁体聫句丨丨谬忝谢钟裵】
　　两尉【汉书百官公卿表见九丞下　蘓轼诗丨丨郁相望东西百歩场】
　　两监【宋史髙宗纪绍兴二十二年十二月辛酉朔减防州路及蒲江淯井丨丨盐钱歳八万二千缗有竒摭言隋制西监龙朔中置东监开元以前进士不由丨丨者为耻　小学绀珠丨丨国子监东都国子监】
　　两衙【元稹醉题东武诗功夫丨丨尽留滞七年余　白居易代书诗丨丨多请告三考欲成资　又郡斋旬假始命宴诗公门日丨丨公假月三旬　王建昭应官舍书事诗丨丨早被官拘束登阁廵溪亦属忙　李洞春日隐居官舍诗苔房毳客论三学雪岭巢禽防丨丨　王延彬春日寓感诗丨丨前后讼堂清软锦披袍拥鼻行　黄防赠旌徳吕明府诗丨丨防狱兼留客三考论功合树碑】
　　两掾【綦毋潜送贾恒明府兼寄温张司户诗明州报丨丨相忆二毛生】
　　两臣【诗疏见两鹿下　徐安贞奉和圣制答二相出雀鼠谷诗丨丨初入梦二月扈廵邉　韩翊送卢大理赵侍御祭东岳诗东岳昔有事丨丨朝望归】
　　两吏【汉书蔡义传义为丞相年八十余短小无须睂貌似老妪行歩俛偻常丨丨扶夹乃能行　又萧望之传大将军霍光秉政长史丙吉荐儒生王仲翁与望之等数人皆召见先是左将军上官桀与盖主谋杀光光既诛桀等后出入自备吏民当见者露索去刀兵丨丨挟持望之独不肯聼自引出閤曰不愿见吏牵持匈匈光闻之告吏勿持】
