<!-- { "loadSidebar": true } -->
　　铙鼙【呉莱忆寓方子清诗经筌参老易乐府録丨丨】
　　铃
　　铃鼻【云笈七籖星形正圆如丸不应似贯珠穿度不容作丨丨相缀理宜如破箭竿还相合以成体】铃声【呉志甘宁见带铃下　褚载晓发诗才闻鸡唱呼童起已有丨丨过驿来　杜荀鹤秋宿临江驿诗渔舟火影寒归浦驿路丨丨夜过山　王贞白度关山诗石响丨丨逺天寒弓力悭　郦权杂诗树影僧钖丨丨客到门　元好问石勒问道图诗中原果有刘文叔肯说丨丨替戾冈】
　　铃铎【礼记文王世子梦帝与我九龄注皇氏云以九龄爲丨丨谓天以九个丨丨而与武王徧验书本龄皆从齿解爲龄龄铎于理有疑亦得爲一义】
　　铃鼓【魏志马韩传诸国各有别邑名之爲苏涂立大木县丨丨事鬼神诸亡逃至其中皆不还之好作贼其立苏涂之义有似浮屠而所行善恶有异】
　　铃镊【西京杂记赵飞燕女弟居昭阳殿中庭彤朱而殿上丹漆砌皆铜沓黄金涂白玉阶壁带往往爲黄金缸含蓝田璧明珠翠羽饰之设九金龙皆衔九子金龄五色流苏带以緑文紫绶金银花镊每好风日幡旄光影照耀丨丨之声惊动左右　又见幡葆下】
　　铃杵【宋史天竺国传至道二年八月有天竺僧随舶至海岸持帝钟丨丨铜铃各一佛像一躯贝叶梵书一夹与之语不能晓】
　　铃绦【郑畋夜景诗丨丨无响闭珠宫小阁凉添玉叶风】
　　铃阁【晋书羊祜传祜在军常轻裘缓带身不被甲丨丨之下侍衞者不过十数人　刘禹锡送卢处士归嵩山别业诗送君从此去丨丨少谈宾　又早春对雪奉寄澧州元郎中诗梅蘂覆堦丨丨暖雪当户防枝寒　白居易和新嵗对雪诗白雪吟诗丨丨开故情新兴两徘徊　韦庄冬日长安感志寄献虢州崔郎中诗已闻丨丨县新诏即向纶闱副具瞻　贯休归东阳临岐上杜使君诗一从到后常无事丨丨公庭满緑苔元好问髙平道中望陵川诗丨丨文书到酒巵诸曹小吏亦钞诗】
　　铃斋【明一统志丨丨在宁波府治东　张行简题子端雪谿小隐图诗不妨貌取黄华景时向丨丨作卧游】
　　铃县【淮南子兵不必胜不苟接刃攻不必取不爲苟发故胜定而后战丨丨而后动】
　　铃围【梁简文帝大法颂序盘径十丈丨丨四斛】
　　铃下【后汉书周防传迁召陵侯相廷掾惮防严明欲损其威乃晨取死人断手足立寺门防闻便往至死人边若与死人共语状隂察视口眼有稻芒乃密问守门人曰悉谁蛓藁入城者门者对唯有廷掾耳又问丨丨外颇有疑令与死人语者不对曰廷掾疑君乃收廷掾考问具服不杀人取道边死人后人莫敢欺者　呉志呉范传素与魏滕同邑相善滕尝有罪权责怒甚严敢有谏者死范乃髠头自防诣门下使丨丨以闻丨丨不敢曰必死不敢白范曰汝有子邪曰有曰使汝爲吴范死子以属我丨丨曰诺乃排閤入言未卒权大怒欲便投以防逡巡走出范因突入叩头流血言与涕并良久权意释乃免滕】
　　铃索【开元天宝遗事宁王春时于后园中纫红丝爲防密缀金铃系于花梢之上有鸟鹊翔集则令园吏掣丨丨以惊之葢惜花之故也　续翰林志学士院深严非本院人不可遽入虽中使宣事及有文书必先动丨丨立于门外俟小判官出乃授院史院史授学士韩偓雨后月中玉堂闲坐诗夜久忽闻丨丨动玉堂西畔响丁东　苏轼聚星堂雪诗归来尚喜更鼔暗晨起不待丨丨掣】
　　铃钹【张昱辇下曲一听巡阶丨丨振满宫俱喜出迎恩】
　　铃语【呉师道次韵许可用参政从幸承天防圣寺诗瓦光浮璀璀丨丨振锵锵　萨都拉诗落日楼台自丨丨】
　　笳
　　笳箫【呉志士燮传见钟磬下　宋史乐志丨丨三叠奏都人悲泪袂成帷　李峤扈从还洛诗后队咽丨丨前驱严防罼　杜甫哭韦大夫之晋诗帟幕旋风燕丨丨急暮蝉】
　　笳鼔【南史曹景宗传景宗振旅凯入帝于华光殿宴饮令沈约赋韵景宗啓求赋诗诏令约赋韵时韵已尽唯余竞病二字景宗便斯须而成其辞曰去时儿女悲归来丨丨竞借问行路人何如霍去病　顔延之车驾幸京口三月三日侍游曲阿后湖作丨丨震溟洲杜甫哀赠左仆射郑国公严公武诗江山少使者丨丨凝皇情】
　　笳管【隋炀帝秦孝王诔见旌旐下】
　　笳吟【崔翘奉和圣制答张说南出雀鼠谷诗丨丨中岭树仗入半峰云　杜甫送郭中丞兼太仆卿充陇右节度使诗箭入昭阳殿丨丨细桺营】
　　笳声【宋史乐志丨丨凝咽旌旂去悠悠　崔损霜降赋丨丨乍拂怨杨桺之衰剑锷可封发芙蓉之厉郑愔送金城公主适西蕃应制诗见箫曲下　钱起送王相公赴范阳诗代云横马首燕雁拂丨丨】笳繁【骆賔王和孙长史秋日卧病诗节变惊衰桺丨丨思落梅】
　　角
　　角笛【唐书仪衞志小横吹部有丨丨箫笳觱篥桃皮觱栗六种曲名失传】
　　角声【晋书王羲之传时骠骑将军王述少有名誉与羲之齐名而羲之甚轻之述每闻丨丨谓羲之当候已辄洒扫而待之如此者累年而羲之竟不顾述深以爲恨　杜甫宿府诗永夜丨丨悲自语中天月色好谁看　李贺雁门太守行丨丨满天秋色里塞上燕脂凝夜紫　杜牧登池州九峰楼诗百感中来不自由丨丨孤起夕阳楼　张乔题宣州开化寺诗流水逺分山色断清猨时带丨丨来　金丹伏虎诗四十年前未遇师黄昏每到丨丨悲　又礼记月令孟春之月其音角注谓乐器之声也三分羽益一以生角角数六十四属木者以其清浊中民象也春气和则丨丨调　宋书乐志宫声正方而好义丨丨坚齐而率礼　韩诗外汤作濩闻其宫声使人温良而寛大闻其商声使人方亷而好义闻其丨丨使人恻隐而爱仁闻其征声使人乐养而好施闻其羽声使人恭敬而好礼】
　　角韵【贯休怀钱塘罗隐章鲁封诗风涩潮声急天寒丨丨孤】
　　角手【唐书兵志每嵗季冬折冲都尉率五校兵马之在府者置左右二校尉位相距百步每校爲步队十骑队一皆卷矟幡展刃旗散立以俟丨丨吹大角一通诸校皆敛人骑爲队二通偃旗矟解幡三通旗矟举左右校击鼓二校之人合噪而进】
　　角咽【贯休送友人下第游边诗丨丨胡风沙昏碛月新】
　　角商【素问其畜犬鸡其虫毛介其主雾露凄怆其声丨丨】
　　角征【申鉴宫商丨丨不同嘉音以章谓之和声】
　　角音【礼记乐记疏见角乱下　路史帝与蚩尤战三年城不肯下得术士五胥问之曰是城中之将白色商声帝之始攻得母以秋之西方行乎今黄帝苍色丨丨此雄军也请攻三日城必下】
　　角弦【列子及秋而扣丨丨以激夹钟温风徐回草木发荣】
　　角律【宋书律志凡笛体用丨丨其长者八之防宾林钟也短者四之】
　　角孔【宋书律志商生羽太蔟生南宫也注以南宫律度从丨丨下度之尽律爲孔则得羽声也】角姓【齐书祥瑞志尚书中候仪明篇曰仁人杰出握表之象曰丨丨合音之于苏偘云萧丨丨也又八音之器有箫管也】
　　角六【史记律书生黄钟术曰以下生者倍其实三其法以上生者四其实三其法上九商八羽七丨丨宫五征九置一而九三之以爲法实如法得长一寸凡得九寸命曰黄钟之宫】
　　角乱【礼记乐记丨丨则忧其民怨疏丨丨则忧其民怨者若丨音之丨则其声忧愁是知由政虐其民怨故也】
　　角动【齐书五行志永明十一年二月庚寅阳角亷贞之日时加亥风从西北亥上来迅急浪津丑时渐微爲丨丨　白居易诗江城寒丨丨沙洲夕鸟还　曹松送喻坦之游太原诗并州戎垒地丨丨引风生　又王逢送于子实辟淮阃掾诗星入夜寒芒丨丨地连秋暝瘴氛低】
　　角生【宋书律志丨丨变宫姑洗生应钟也　又述异记汉中山有虎生角道家云虎千年则牙蜕而丨丨】角星【齐书天文志永元六年正月戊戌月在丨丨南相去三寸　又永明八年四月丁巳流星如鵞卵白色长五丈许从丨丨东北二尺出西北行没太微西蕃上将星间】
　　角宿【马怀素饯许州宋司马赴任诗颍川开郡邑丨丨分躔野】
　　角亢【宋书天文志永兴元年七月庚申太白犯丨丨经房心歴尾箕　说苑所谓二十八星者东方曰丨丨氐房心尾箕北方曰斗牛须女虚危营室东壁西方曰奎娄胃昴毕觜参南方曰东井舆鬼桺七星张翼轸越絶书韩故治今京兆郡丨丨也郑故治丨丨也嬾眞子尔雅云寿星丨丨也注云数起丨丨亢列宿之】
　　【长故有髙刚之义今乃音刚非也尔雅天根氐也注云下系于氐若木之有根其义如周礼四圭有邸汉书诸侯王邸之之邸音低误矣　张衡天象赋观丨丨于黄道包分野于营中】
　　角轸【宋书天文志宁康二年正月丁巳有星孛于女虚经氐亢丨丨翼张　素问臣览太始天元册文丹天之气经于牛女戊分黅天之气经于心尾已分苍天之气经于危室柳鬼素天之气经于昴毕天之气经于张翼娄胃所谓戊巳分者奎壁丨丨则天地之门户也】
　　角七【宋书厯志二十四气日所度冬至一丈三尺四十五五十五壁八丨丨】
　　角十【宋书厯志二十四气日所度芒种一尺六寸六十四三十五丨丨危七】
　　角垣【廖道南帝苑农蚕赋是月也日惟己丑木宿丨丨乃驾銮辂乃抗龙旛】
　　角田【后山谈丛八月一日雨则丨丨下熟丨丨豆也角者麦之讹也】
　　角林【水经注巨洋又东北流尧水注之水出剧县南有崩山即故义山也俗人以其山角因名爲角崩山亦名爲丨丨山】
　　角泽【宋书符瑞志嘉禾重穋甘露流液擢秀辰畦扬颖丨丨】
　　角城【齐书髙帝纪世故相仍师出日老战士无临阵之心戎卒有怀归之思是以下邳精甲望风振恐丨丨髙垒指日沦防】
　　角楼【宋史礼志天子先幸寺观行香遂御楼或御东华门及东西丨丨饮从臣四夷蕃客各依本国歌舞列于楼下　元稹欲曙诗片月低城堞稀星转丨丨】
　　角石【宋史舆服志带古惟用革自曹魏而下始有金银铜之饰宋制尤详有玉有金有银有犀其下铜铁丨丨黒玉之类各有等差】
　　角瑱【礼记檀弓练练衣黄里縓縁葛要绖防屦无絇丨丨鹿裘衡长袪袪裼之可也　瑱充耳也吉时以玉人君有瑱】
　　角巾【晋书羊祜传尝与从弟琇书曰旣定边事当丨丨东路归故里爲容棺之墟以白士而居重位何能不以盛满受责乎疏广是吾师也　又王导于时庾亮以望重地逼出鎭于外南蛮校尉陶称问说亮当举兵内向或劝导密爲之防导曰吾与元规休慼是同悠悠之谈宜絶智者之口则如君言元规若来吾便丨丨还第复何惧哉　齐书徐孝嗣传建武四年即本号开府仪同三司孝嗣闻有诏敛容谓左右曰吾德惭古人位登衮职将何以堪之明君可以理夺必当死请若不获命正当丨丨丘园待罪家巷耳固让不受　桺宗元邕州马退山茅亭记见襟袖下　李颀送刘十一诗西林独鹤引闲步南涧飞泉清丨丨　王昌龄缑氏尉沈兴宗置酒南谿畱赠诗仲月期丨丨饭僧嵩阳寺　白居易喜百日假满少傅官停诗老嫌手重抛牙笏病喜头轻换丨丨　李贺始爲奉礼忆昌谷山居诗向壁悬如意当帘阅丨丨】
　　角冠【张萧逺送宫人入道诗师主与收珠翠后君王看戴丨丨时　罗邺谢友人遗华阳巾诗剪露裁烟胜丨丨来从玉洞五云端】
　　角枕【诗见衾枕下　周礼玉府见角柶下　白居易苦热寄舒员外诗藤牀铺晚雪丨丨截寒玉】角簟【元稹饮致用神麴酒诗冰壶通丨丨金镜彻云屏】
