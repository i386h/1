<!-- { "loadSidebar": true } -->
　　阴晋【史记秦本纪惠文君六年魏纳丨丨阴晋更名寜秦　又魏世家文侯三十六年秦侵我丨丨　又犀首传犀首者魏之丨丨人也名衍姓公孙氏　水经渭水东过华阴县北注渭水迳县故城北春秋之丨丨也　庾信周上柱国宿国公河州都督辛威神道碑置阵太平开丨丨之道连兵广武纳荥阳之城】阴平【汉书地理志东海郡县丨丨　又广汉郡县丨丨道　魏志邓艾传钟会攻姜维未能克艾自丨丨道行无人之地七百余里凿山通道造作桥阁山髙谷深至为艰险又粮运将匮频于危殆艾以氊自裹推转而下将士皆攀木縁崖鱼贯而进先登至江由蜀守将马降　晋书文帝纪十一月邓艾帅万余人自丨丨逾絶险至江油破蜀将诸葛瞻于绵竹斩瞻传首进军雒县刘禅降　蜀志后主传建兴七年春亮遣陈式攻武都丨丨遂克定二郡　宋书州郡志丨丨令前汉后汉属广汉属国名宙底晋太康地志丨丨郡丨丨县注云宙底当是故宙底为丨丨永初郡国胄防县即宙底也　元稹遣行诗闻道丨丨郡翛然古戍情　又老学庵笔记文州有桥曰丨丨淳熈初有为郡守者大书立石于桥下曰邓艾取蜀路过者笑之　明一统志丨丨寨在巩昌府文县西八十里又丨丨桥在治南　又素问故阳强不能密阴气乃絶丨丨阳秘精神乃治阴阳离决精气乃絶】
　　阴安【史记卫将军传封靑子伉为宜春侯靑子不疑为丨丨侯靑子登为发干侯　汉书地理志魏郡县丨丨　宋书州郡志丨丨令汉旧名属魏郡晋太康地志属顿丘　又明一统志丨丨城在相城县东南八十里刘宋置丨丨县】
　　阴口【左传襄公九年晋人不得志于郑以诸侯复伐之十二月癸亥门其三门闰月戊寅济于阴阪侵郑次于丨丨而还子孔曰晋师可击也师老而劳且有归志必大克之子展曰不可】
　　阴密【周语王灭密韦昭注密今安定丨丨县近泾　史记秦本纪昭襄王五十年十月武安君白起有罪为士伍迁丨丨张唐攻郑拔之十二月益发卒军汾城旁武安君白起有罪死龁攻邯郸不拔去还奔汾军又白起传秦王使王龁代陵将八九月围邯郸不能拔楚使春申君及魏公子将兵数十万攻秦军秦军多失亡武安君言曰秦不听臣计今如何矣秦王闻之怒彊起武安君武安君遂称病笃应侯请之不起于是免武安君为士伍迁之丨丨　汉书地理志安定郡县丨丨】
　　阴槃【盘磐俱同汉书地理志安定郡县丨丨　夏録赫连定传定畋于丨丨登苛蓝山而望统万城泣曰先帝以朕承大业者岂有今日乎使天假朕年当与诸卿建王季之业　又晋书魏该传该一名亥本侨居京兆丨丨河间王颙之伐赵王伦以该为将兵都尉及刘曜攻洛阳随浚赴难先领兵守金墉城故得无他曜引去余众依之　宋书符瑞志太康六年九月白龙见京兆丨丨　魏书萧寳夤传寳夤自以出军累年糜费尤广一旦覆败虑见猜责内不自安朝廷颇亦疑阻乃遣御史中尉郦道元为关中大使寳夤谓密欲取已弥忧惧而长安轻薄之徒因相说动道元行逹丨丨驿寳夤密遣其将郭子恢等攻而杀之　水经注池水又迳新丰县故城东汉灵帝建寜三年改为都乡封段颎为侯国后立丨丨城其水际北城世谓是水为丨丨水】阴铁【唐书李勣传赠太尉扬州大都督諡贞武给秘器陪葬昭陵起冡象丨丨乌徳鞬山以旌功烈】阴馆【汉书地理志雁门郡县丨丨　魏志明帝纪保塞鲜卑大人步度根与叛鲜卑大人轲比能私通并州刺史毕轨表輙出军以外威比能内镇步度根帝省表曰步度根以为比能所诱有自疑心今轨出军适使二部惊合为一何所威镇乎促勅轨以出军者慎勿越塞过句注也比诏书到轨已进军屯丨丨遣将军苏尚董弼追鲜卑比能遣子将千余骑迎歩度根部落与尚弼相遇战于楼烦二将没歩度根部落皆叛出塞与比能合寇边　宋书州郡志雁门郡领楼烦丨丨广武崞马邑凡五县　水经湿水出雁门丨丨县东北过代郡桑干县南】
　　阴县【宋书州郡志丨丨令汉旧县属南阳　水经沔水又东迳龙巢山下又东南迳涉都县东北又东南过鄼县之西南又南迳谷城东又南过丨丨之西】
　　阴国【史记天官书昴毕间为天街其阴丨丨阳阳国】
　　阴乡【汉书地理志广阳国县丨丨】
　　阴墟【韩愈南海神庙碑南海丨丨祝融之宅即祀于旁帝命南伯】
　　阴莫【水经注夷水又西北迳丨丨亭在居庸县南十里】
　　阴府【云笈七签重泉曲者魔王之丨丨也兆既得洞一之道乃拔死于泉曲之籍书仙名于灵羽之録】阴台【谢庄侍东耕诗丨丨承寒彩阳树迎初熏】
　　阴室【宋书武帝纪孝武大明中壊上所居丨丨于其处起玉烛殿与羣臣观之牀头有土鄣壁上葛灯笼麻绳拂侍中袁顗盛称上俭素之徳孝武不荅独曰田舍公得此以为过矣　南史茹法亮传先是延昌殿为武帝丨丨藏诸服御二少帝并居西殿及明帝居东斋开丨丨出武帝白纱防防身刀法亮歔欷流涕　栁宗元柳州东亭记取馆之北宇右辟之以为夕室取传置之东宇左辟之以为朝室又北辟之以为丨丨作屋于北墉下以为阳室作斯亭于中以为中室朝室以夕居之夕室以朝居之中室日中而居之丨丨以违温风焉阳室以违凄风焉若无寒暑也则朝夕复其号】
　　阴宫【扬雄河东赋遂臻丨丨穆穆肃肃蹲蹲如也　杜甫热诗想见丨丨雪风门飒踏开　皮日休送润卿博士还华阳诗仙市鹿胎如锦嫩丨丨燕肉似酥肥又潺湲洞诗丨丨何处渊到此洞潺湲　又入林屋洞诗虽然入丨丨不得朝上清】
　　阴堂【后汉书周磐传建光元年年七十三嵗朝防集诸生讲论终日因令其二子曰吾日者梦见先师东里先生与我讲于丨丨之奥既而长叹岂吾齿之尽乎注东南隅谓之奥丨丨幽暗之室】
　　阴房【杜甫玉华宫诗丨丨鬼火靑壊道哀湍泻】
　　阴轩【张协武馆赋阳扉南啓丨丨北达】
　　阴窗【李质宿日观东房诗洞霞飘素练藓壁畵丨丨】
　　阴牖【韦应物至开化里寿春公故宅诗废井没荒草丨丨生緑苔】
　　阴廊【姚合题山寺诗古塔虫蛇善丨丨鸟雀痴】
　　阴梁【邢邵新宫赋丨丨北注阳马南施】
　　阴壁【韦应物游琅琊山寺诗新泉泄丨丨髙萝荫緑塘卢纶郊居对雨寄赵涓给事包佶郎中诗夜窗凄枕席丨丨润圗书】
　　阴墙【王融拜秘书丞谢表升离戒晨丨丨不照其景肤云停夕幽草或漏其津　又沈冥地狱篇颂丨丨虽两密幽夜有四知】
　　阴砌【薛奇童楚宫词杨叶垂丨丨梨花入井阑方干游竹林寺诗藓浓丨丨古烟起暮香生】阴狱【蜀志刘焉传注英雄记曰范闻父焉为益州牧董卓所征发皆不至收范兄弟三人鏁械于郿坞为丨丨以系之】
　　阴神【黄庭内景经赤帝黄老与已魂注魂为阳神魄为丨丨阴阳相推故言与我魂　中黄眞经注三生修道未具志今生方遇中黄秘若能熟得养形章丨丨永不夺人志　又却闭眞气成胎息注魄留守身魂游上天至百息后魂神当见其魄縁是丨丨常不欲人生】
　　阴只【齐书乐志丨丨以贶昭司式庆　禇亮祭方丘乐章丨丨协赞厚载方贞】
　　阴帝【杜牧大雨行神鞭鬼驭载丨丨来往喷洒何顚狂】
　　阴宗【礼记月令孟冬之月天子乃祈来年于天宗疏异义六宗贾逵等以为天宗三谓日月星地宗三谓泰山河海蔡邕云日为阳宗月为丨丨北辰为星宗也】
　　阴官【宋书百官志韦曜曰长秋者以皇后丨丨秋者阴之始取其终而长欲其久也】
　　阴主【史记封禅书八神一曰天主祠天齐二曰地主祠太山梁父三曰兵主祠蚩尤四曰丨丨祠三山五曰阳主祠之罘六曰月主祠之莱山七曰日主祠成山八曰四时祠琅琊　无名氏葭灰应律赋其入也柔顺其出也刚胜或处阳而丨丨或在阴而阳孕】
　　阴童【礼记杂记有父母之丧尚功衰而附兄弟之殇则练冠附于殇称阳童某甫不名神也注斩衰齐衰之丧练皆受以大功之衰此谓之功衰以是时而祔大功亲以下之殇大功亲以下之殇轻不易服冠而兄为殇谓同年者也兄十九而死已明年因丧而冠阳童谓庶殇也宗子则曰丨丨童未成人之称也某甫且字也尊神不名为之造字】
　　阴人【神仙传丨丨所以着脂粉者法金之白也】
　　阴戎【左传周甘人与晋阎嘉争阎田晋梁丙张趯率丨丨伐颍注丨丨陆浑之戎】
　　阴兵【史记天官书察日行以处位太白出西方昏而出阴丨丨彊暮食出小弱夜半出中弱鸡鸣出大弱是谓阴陷于阳其在东方乗明而出阳阳兵彊鸡鸣出小弱夜半出中弱昏出大弱是谓阳陷于阴　李商隐送千牛李将军赴阙诗灵衣沾愧汗仪马困丨丨　王铎谒梓潼张恶子庙诗惟报关东诸将相柱天功业赖丨丨　贯休战城南乐府碛中有丨丨】
　　阴怪【元稹有酒歌阳乌撩乱兮屋上栖丨丨跳趫兮水中跃】
　　阴司【中黄眞经坐察丨丨役神明内合胎仙道自成又烟霞净志通神奥令子坐知生死道注若能制絶诸味自得众灵潜伏生死之路备覩机椷天外丨丨之道常知矣】
　　阴康【三坟栗陆氏居北赫胥氏居南昆连氏居西葛天氏居东丨丨氏居下】
　　阴铿【杜甫与李白同寻范隐居诗李侯有佳句徃徃似丨丨】
　　阴唊【史记朝鲜传左将军已并两军即急击朝鲜朝鲜相路人相韩阴尼谿相参将军王唊相与谋曰始欲降楼船楼船今执独左将军并将战益急恐不能与战王又不肯降丨丨路人皆亡降汉路人道死】阴后【后汉书皇后纪光烈丨皇丨讳丽华南阳新野人初光武闻后美心恱之后至长安见执金吾车骑甚盛因叹曰仕宦当作执金吾娶妻当得阴丽华更始元年遂纳后于宛　又马皇后纪奉承丨丨旁接同列礼则修备上下安之　张九龄诗不识邓公树犹传丨丨名】
　　阴姬【战国防丨丨与江姬争为后司马喜谓丨丨公曰事成则有土得民不成则恐无身欲成之何不见臣乎　又古琴疏呉叔治夏月纳凉门外时闻桐树下有琴声后一胡请以五百金买此树叔治曰金欲得耳第吾自以口就食即见此树今何忍伐之后叔治出为北海主簿归已为族人卖去久之胡以其二琴至示叔治一曰丨丨一曰阳娃不加少漆断磨光毫其纹宛然各有仙女弄琴之状云凉天月夜不鼓而自鸣请留其一以相报叔治拒而不受】
　　阴郭【后汉书明徳马皇后纪昔窦太后欲封王皇后之兄丞相条侯言受髙祖约无军功非刘氏不侯今马氏无功于国岂得与丨丨中兴之后等邪李商隐状奉丨丨之良躅御马邓之明规】
　　阴邓【后汉书阴皇后纪永平三年冬帝从太后幸章陵置酒旧宅防丨丨故人诸家子孙并受赏赐　北史常景传灵太后诏依汉世丨丨二后故事亲奉庙祀与帝交献景乃据正以定仪注朝廷是之】阴马【苏轼诗仙人汉丨丨微服方地行注丨丨谓长生与明生也】
　　阴何【杜甫秋日防府咏懐诗丨丨尚清省沈宋歘聨翩又解闷诗孰知二谢将能事颇学丨丨苦用心】阴王【薛莹宿仙都观丨丨二君修道处诗丨丨修道处云雪满髙松】
