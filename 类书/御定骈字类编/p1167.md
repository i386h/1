<!-- { "loadSidebar": true } -->
　　单马【公羊传赗者盖以马以乘马束帛疏书传云士乘饰车两马庶人丨丨木车是也　晋书吉挹传车骑将军桓冲上言挹世笃忠孝乃心本朝臣亡兄温昔伐咸阳军次灞水挹携将二弟丨丨来奔録其此诚仍加擢授　又姚载记镇恶夹渭进兵破姚丕于渭桥丨丨还宫　宋书索虏传焘常使昌侍左右常共丨丨逐鹿深入山涧　齐书髙帝纪泰始五年七月戊子帝微行出北湖常丨丨先走羽仪禁卫随后追之于堤塘蹈借　又张敬儿传击湖阳蛮官军引退蛮贼追者数千人敬儿丨丨在后冲突贼军数十合杀数十人箭中左腋贼不能抗　又崔慧景传慧景围城凡十二日军旅散在京师不为营垒及走众于道稍散丨丨至蠏浦为渔父所斩以头内防鱼篮担送至京师　又周盘龙传盘龙子奉叔丨丨率二百余人陷阵虏万余骑张左右翼围绕之一骑走还报奉叔已没盘龙方食弃筯驰马奋矟直奔虏素畏盘龙骁名卽时披靡时奉叔已大杀虏得出在外盘龙不知乃冲东击西奔南突北贼众莫敢当奉叔见其父久不出复跃马入阵父子两匹骑萦搅数万人众虏大败盘龙父子由是名播北国北史薛孝通传孝武帝卽位后神武方得志徴贺防岳为冀州刺史岳惧欲丨丨入朝　又郑述祖传少时在乡丨丨出行忽有骑者数百见述祖皆下马曰公在此行列而拜述祖顾问从人皆不见心甚异之　唐书王忠嗣传吐蕃大出欲取当新城晨压官军阵众不敌举军皆恐忠嗣丨丨进左右驰突独杀数百人陈暄长安道诗张敞车丨丨韩嫣乘副轩】
　　单鹄【范成大西江有丨丨行西江有丨丨托身万里云】
　　单鳬【沈约钓竿诗轻动弱芰微楫起丨丨】
　　单雄【刘孝威望栖乌诗夕乌飞参差丨丨杂寡雌沈约效古诗可怜桂树枝丨丨忆故雌】单栖【梁简文帝乌夜啼羞言独眠枕下泪托道丨丨城上乌】
　　单飞【王襃山池落照诗浴禽时侣窜惊羽忽丨丨　梁简文帝登板桥咏州中独鹤诗逺雾旦氛氲丨丨才可分　庾信秋夜望丨丨雁诗失羣寒雁声可怜夜半丨丨在月邉】
　　单叶【姚燧牡丹序见状元红于长安毛氏园最多将百株然皆丨丨参差不齐无絶奇者】
　　单言【公羊传元年者何注诸据疑问所不知故曰者何疏谓诸据有疑理而问所不知者曰者何卽僖五年秋郑伯逃归不盟之下传云不盟者何注云据上言诸郑伯在其中弟子疑故执不知问成十五年仲婴卒之下传云仲婴齐者何注云疑仲遂后故问之是也若据彼难此卽或言曷为或言何以或丨丨何　唐书睿宗皇后窦氏传初太常加諡后曰大昭成或言法宜引圣贞冠諡而曰大昭成非也以丨丨配之应曰圣昭若睿成以复言配之应曰大圣昭成圣真昭成　又李泌传賛泌之为人也异哉其谋事近忠其轻去近髙其自全近智卒而建上宰近立功立名者观肃宗披榛莾立朝廷丨丨暂谋有所寤合皆付以政当此时泌于献纳为不少　又裴度传昭义监军刘承偕慢刘悟举军哗怒执承偕悟拘以闻帝怒问度何施而可度曰臣素知承偕怙宠悟不能堪尝以书诉臣是时中人赵亮在行营知状欲持悟书以奏陛下亦知之邪帝曰我不及知顾悟诚恶之胡不自闻何哉度曰虽悟得闻恐陛下不必听且臣视天顔不咫尺比尚未能决千里丨丨可悟圣听哉】
　　单议【唐书杨炎传炎兴岭表以丨丨悟天子中外翕然属望为贤相】
　　单称【诗家伯宰笺冢宰掌建邦之六典疏王肃以此宰为小宰郑以为冢宰者以宰夫等经传之中未有丨丨宰处冢宰之丨丨宰犹司徒以下不称大以小司徒小宗伯不得丨丨司徒宗伯要以小配之是小宰亦不得丨丨宰也　北史杨愔传其聪记彊识半面不忘每有所召或丨丨姓或丨丨名无有误者】单文【宋书乐志散骑常侍王肃议曰王者各以其礼制事天地今说者据周官丨丨为经国大体惧其局而不知也】
　　单字【刘克荘跋陈教授杜诗补注丨丨半句必穿穴其所本】
　　单辞【后汉书朱浮传永平中有人丨丨告浮事者显宗大怒赐浮死注丨丨谓无正据也】
　　单究【左思魏都赋若此之属繁富伙够非可丨丨是以抑而未磬也】
　　单对【丸经十数九数为大防八数七数为中防六数五数为小防四数三数为一朋二人为丨丨】单名【诗维天有汉疏星皆在天独汉言维天者以其初言天象故云维天以总之使下诸星皆蒙维天之文也天毕又言天者以其余皆二字为星名维毕丨丨故言天以配之也】
　　单刺【南史王昙首传元嘉四年车驾出北堂使三更竟开广莫门南台云应须白兽幡银字棨不肯开尚书左丞羊元保奏免御史中丞传隆防下昙首曰既无异敕又阙幡棨虽称上防不异丨丨】
　　单传【黄庭坚书事诗学徒谁是丨丨者史藁曽经乙览无】
　　单情【包明月前溪歌独眠抱被叹忆我懐中侬丨丨何时防】
　　单赠【宋史韩琦传故事三省长官惟尚书令为尤重赠者必兼他官至琦乃丨丨后又诏虽当追防不复更加师保盖贵之也】
　　单行【宋史殷琰传初淮南人周伯符说休祐求起义兵休祐不许固请乃遣之杖防丨丨至安丰收得八百余人于淮西为游兵珍奇所置弋阳太守郭确遣将军郭慈孙击伯符于金丘　齐书桓荣祖传元徽末太祖欲渡广陵荣祖谏曰领府去台百歩公走人岂不知若丨丨轻骑广陵人一旦闭门不相受公欲何之公今动足下牀便恐即有扣台门者公事去矣　宋史唐恪传大观中防牱内附召为屯田贠外郎持节招纳夷人夷始恫疑衷甲以逆恪尽去兵衞从数十卒丨丨夷望见懽呼投兵听命　云笈七签元都上品第九篇曰传授盟科悉依经科传授有阙罪同上品有经无符则天魔害人有符无经则思念无感神真不降科云皆不得丨丨罪亦如之】
　　单立【唐书韩愈传臣少多病年才五十发白齿落理不久长加以罪犯至重所处逺恶忧惶惭悸死亡无日丨丨一身朝无亲党居蛮夷之地与魑魅同羣茍非陛下哀而念之谁肯为臣言者】
　　单影【云笈七籖南极尊神本姓星字度明常欲布散大建功德志极山水访及神王知其意乃于宫中踊土作山山髙百丈种植竹林山上作台名曰寻真玉台度明弃宫殿登台栖身遮遏道经人不得通丨丨独宿一十二年积感昊苍天帝君遣朱宫玉女二十四人乘云驾鳯下迎度明】
　　单数【同文算指小者易乘乃以不足数相乘注乘得数于下为丨丨又以不足数与原数上下互减注减余数于其下为进位数即得求大乘数】
　　单诚【隋书皇甫诞传并州总管司马皇甫诞性理淹通志懐审正效官赞务声绩克宣值狂悖褠祸凶威孔炽确殉丨丨不从妖逆虽幽絷宼手而雅志弥厉】
　　单服【云笈七籖南烛草本叶五斤煮取汁清冷以防米米释炊之澹防皆用此汁贫者又或无米但丨丨此叶或为散以蜜丸服之皆得仙也】
　　单味【谢朓髙斋视事诗列俎归丨丨连驾止容膝】
　　单状【南史梁敬帝纪太平二年春正月壬寅诏求鲁国孔氏族为奉圣侯并缮庙堂供备祀典又诏诸州各置中正旧放举选不得辄承丨丨序官皆须中正押上然后量授　宋史刑法志品官命妇在禁别具丨丨合奏案者具情欵招伏奏闻】
　　单跪【金史礼志见防跪下又刘頍传见防跪下】
　　单下【诗赤舄几几疏屦人注云服屦者着服各有屦也复下曰舄丨丨曰屦】
　　单底【急就篇丨丨谓之屦或以丝为之复底而有木者谓之舄】
　　单露【唐书吐蕃传自虏得盐州塞防无以障遏而灵武丨丨鄜坊侵迫宼日以骄数入为邉患帝复诏戍之】
　　单率【汉书鲍宣传行部乘传去法驾驾一马舍宿乡亭为众所非注师古曰言其丨丨不依典制也　顔氏家训南阳有人性殊俭吝冬至后女壻谒之乃设一铜瓯酒数脔麞肉壻恨其丨丨一举尽之主人愕然】单蹙【唐书韩游环传李怀光叛防环率兵防浑瑊马燧围蒲城师次焦篱堡守将尉珪降怀光见势丨丨乃缢死】
　　单位【同文算指既知加减当论因乘丨丨曰因位多曰乘通谓之乘】
　　单兼【荀子单足以喻则单单不足以喻则兼丨与丨无所相避则共虽共不为害矣】
　　单杀【班固西都赋矢不丨丨中必叠防】
　　单泛【沈约湖中鴈诗羣浮动轻浪丨丨逐光】
　　单迥【宋书徐豁传元嘉初为始兴太守三年遣大使廵行四方并使郡县各言损益豁因表陈曰郡大田武吏年满十六便课米十六斛十五以下至十三皆课米三十斛一户内随丁多少悉皆输米且十三嵗儿未堪田作或是丨丨无相兼通年及应输便自逃逸既遏接蛮俚去就益易或乃断截支体产子不养户口嵗减实此之由】
　　单出【诗序声成文谓之音疏乐记注杂比曰音丨丨曰声】
　　单囘【齐书豫章王嶷传连年恶疾余顾影丨丨无事畜聚唯逐手为乐耳】
　　单年【鲍照七夕诗匹命无丨丨偶影有防夕】
　　单暝【隂铿班婕妤怨接泪衫前满丨丨梦里惊】
　　半
　　半天【宋书天文志晋穆帝升平二年十二月枉矢自东南流于西北其长丨丨　齐书天文志永明六年二月癸亥东西有一梗云丨丨曲向西苍白色　南史梁武帝纪崔慧景之逼长沙宣武王入援至越城梦乗马飞丨丨而坠帝所驭化为赤龙腾虚独上　孙绰望海赋鹏为羽杰鲲称介豪翼遮丨丨背负重霄　鲍照登庐山诗高岑隔丨丨长崖断千里　梁简文帝逐凉北楼诗断云留去日长山减丨丨　庾信道士歩虚词麟洲一海阔元圃丨丨高　杜甫石柜阁诗季冬日已长山晩丨丨赤　又秦州杂诗业篁低地碧高柳丨丨青　韦应物登寳意寺上方旧游诗翠岭香台出丨丨万家烟树满晴川　卢纶送张郎中还蜀歌回首岷峨丨丨黑传觞接膝何由得　韩愈送僧澄观诗清淮无波平如席栏柱倾扶丨丨赤　欧阳詹送潭州陆户曹之任诗衡岳丨丨秀湘潭无底清　王涯宫词风来竞防铜乌转遥指朱干在丨丨　王建宫词见五刻下章八元题慈恩寺塔诗却怪鸟飞平地上自惊人语丨丨中　陈陶题豫章西山香城寺诗见十地下　齐已寄云盖山先禅师诗长老禅栖防丨丨云盖峯　王仁裕从蜀后主幸秦川上梓潼山诗防仗拂寒烟鸣驺在丨丨　孔武仲发王务诗一饷春声囘宿鸟丨丨寒色在啼鸦　黄庭坚潮惠道中诗防树丨丨红似染居人云是木棉花　陆游东岭诗鸦翻丨丨黒鹭起一川明戴复古袁州化石岩诗江水骤生连夜雨松声吹下丨丨风　张翥秦淮晩眺诗对月丨丨分落照断云千里附归风　马祖常西山诗六月薰风吹别殿丨丨飞雨洒重楼　倪瓒送张外史还山诗丨丨花雨飞幢节万壑松风杂佩环】
　　半霄【黄庭坚罗湖诗异境防茫在丨丨仙人垂手下相招　范成大小峨眉诗三峨参横大峨高奔崖侧势倚丨丨　王逢淮安忠武王箭歌水波恍浸铜柱标仰见浮屠丨丨起】
　　半汉【金石録太宗六马其四曰特勒骠赞曰应来腾空承声丨丨　梁简文帝马槊賛序春亭落影秋臯晩静严霜尽降宻云初晴纤骊沃若天马丨丨　张衡东京赋龙雀蟠蜿天马丨丨　独孤申叔却千里马赋旋尔故乡归于旧壤超乎丨丨适彼莽苍】
