<!-- { "loadSidebar": true } -->
　　榆木【宋书符瑞志晋孝武帝太元十一年四月壬申琅邪费有丨丨异根连理相去四尺九寸　魏书桓帝纪帝防中蛊欧吐之地仍生丨丨参合陂土无榆树故世人异之至今传记　宋史地理志神泉砦地名丨丨川在废葭芦砦北　元史五行志元贞元年太平路芜湖县进丨丨有文曰天下太平年　尔雅翼秦汉故塞其地皆丨榆北方之丨也】
　　榆花【曹唐织女懐牛郎诗欲将心就仙郎说借问丨丨早晚秋】
　　榆根【苏轼次韵滕大夫雪浪石诗承平百年烽熢冷此物僵卧枯丨丨】
　　榆梢【陈后主隋渠诗日脚沉云外丨丨噪暝鸦】
　　榆叶【魏书平文帝子孙天穆传河间邢杲反所在流人先为土人凌忽闻杲起逆率来从之旬朔之间众逾十万劫掠村坞毒害民人齐人号之为榆贼先是河南人常笑河北人好食丨丨故因以号之　山海经中山经隂山多砺石文石少水出焉其中多雕棠其叶如丨丨而方其实如赤菽食之已聋　黄滔明皇回驾经马嵬赋镜殿三春莫问菱花之照耀骊山七夕休瞻丨丨之芬芳　王昌龄从军行闗城丨丨早疎黄日暮云沙古战场　赵嘏诗报秋丨丨落征衣　赵师秀暮春书懐寄翁十诗桐花半落官河水丨丨全遮客舍山元好问望归吟塞云一抺平如截塞草离离卧丨丨　贡师泰题朱质夫东野草堂诗见棃花下】
　　榆荚【史记平准书孝文时荚钱益多轻注如丨丨也汉书食货志为钱重难用更铸丨丨钱注秦钱半两径寸二分重十二铢丨丨钱重三铢文为汉兴　宋书顔竣传昔秦币过重髙祖是患普令民铸改造丨丨而货轻物重又复乖时　北史髙道穆传今钱徒有五铢之名而无二铢之实薄甚丨丨置之水上殆欲不沉又徐之才传有人患脚跟痛诸医莫能识之才曰蛤精疾也由乗船入海垂脚水中疾者曰实曽如此之才】
　　【为剖得蛤子二大如丨丨　荆楚嵗时记丨丨雨春雨也　嵗华纪丽杨花风丨丨雨　四民月令二月丨丨成及青收干为防蓄色变白将落可作防　齐民要术三月丨丨时有雨髙田可种大豆土和无块畆五升酉阳杂俎卢县东有金榆山朗法师使弟子至此采丨丨诣瑕丘市易皆化为金钱　汜胜之书种木无期】
　　【因地为时三月丨丨雨时髙地强土可种木　本草丨性滑利初生丨作糜食之令人多睡　初学记三月雨为丨丨雨　庾信温汤碑见桃花下　张正见谢赐钱启名称丨丨非投饮马之桥价重圜泉寜弃呪鸡之野令孤楚谢状桃花始开丨丨初吐　王损之饮马投钱赋致香醪而一醉且乏杖头入春溜以俱沈不漂丨】
　　【丨　庾信燕歌行桃花顔色好如马丨丨新开巧似钱岑参诗道旁丨丨仍似钱摘来沽酒君肯否　刘长卿诗即山丨丨变降雨稲花残　韩愈题于賔客庄诗丨丨车前盖地皮蔷薇蘸水笋穿篱　又见杨花下李贺残丝曲丨丨相催不知数沈郎青钱夹城路　白居易诗丨丨抛钱柳转眉两人并马语行遅　又隔墙丨丨撒青钱　窦常之任武陵寒食日途次松滋渡诗见杏花下　李商隐诗丛兰衔露重丨丨防星稠　又见桂花下　杜牧咏柳诗见杏花下　韩偓春尽日诗见柳腰下　雍陶贫居春怨诗寂寞春风花落尽满庭丨丨似秋天　王禹偁杏花诗春来自得风流伴丨丨休抛买笑钱　韩琦诗丨丨纷纷掷乱钱栁花相扑滚新绵　余靖暮春诗农家丨丨雨江国鲤鱼风　梅尧臣得王介甫常州书诗见蒹葭下　黄庭坚春近诗见柳条下　赵晦暮春诗翠钿舞风丨落丨緑鍼浮水稻抽秧　王逢览周伯温拜御史感伤诗寳钿丨丨小锦罽草花娇　宋无建业闲居春思诗见栁花下　丁鹤年莫春诗杨花丨丨搅晴空上界春归下界同】榆仁【本草丨丨酱集觧时珍曰造法取丨丨水浸一伏时袋盛揉洗去涎以蓼汁拌晒如此七次同发过面如造酱法下盐晒之毎一升麴四觔盐一觔水五觔崔实月令谓之防是也】
　　榆皮【汉书天文志河平元年三月旱伤麦民食丨丨唐书三宗诸子传帝幸东都诏监国时闗中饥视庑下兵食有丨丨蓬实者悄然命家令寺给米　农桑通诀昔丰沛嵗饥以丨丨作屑煮食之民頼以济庾信谢赵王赉米启剥丨丨扵秋塞掘蛰鷰扵寒山】
　　榆影【扬亿戊申年七夕诗玉女台倾笑电频白丨晴丨接星津】
　　榆林【北史张衡传大业三年帝幸丨丨郡还至太原谓衡曰朕欲过公宅可为朕作主人也衡驰至河内与宗族具牛酒　隋书帝纪发丁男百余万筑长城西距丨丨东至紫河一旬而罢　又地理志丨丨郡丨丨开皇七年置大业初置郡　唐书地理志胜州丨丨郡丨丨注有隋故丨丨宫东有丨丨闗　又李宻传大业九年感举兵黎阳遣人入闗迎宻宻至谋曰今天子逺在辽左去幽州尚千里南限钜海北阻彊胡号令所通惟丨丨一道尔若鼓而入蓟直扼其喉髙丽抗其前我乗其后不旬月赍粮竭举麾召之众可尽取然后传檄而南天下定矣　五代史梁太祖纪开平四年春正月丁未讲武扵丨丨　水经注诸次之山诸次水出是其水东迳丨丨塞世又谓之丨丨山即汉书所谓榆溪旧塞者也自溪西去悉榆柳之薮矣　明一统志丨丨河在太原府临县东北三里下流入黄河　又丨丨衞在延安府城东北七百五十里正徳二年建　苏轼种松诗春风吹丨丨乱荚飞作堆　虞集至治壬戌八月十五日丨丨对月诗日落次丨丨东望待月出　杨允孚滦京杂咏诗丨丨御苑柳丝丝昨夜宫车又黒围王郁饮宻国公诸子家诗宣平坊里丨丨巷便是临淄公子家　呉师道居庸闗诗翠华届丨丨丞相前驱来】
　　榆柳【周礼司爟掌行火之政注郑司农说以鄹子曰春取丨丨之火　唐书吐蕃传兰州地皆秔稻桃李丨丨岑蔚户皆唐人见使者麾盖夹道观　又回鹘传木松桦丨丨蒲松　宋史河渠志咸平三年申严盗伐河上丨丨之禁　又凡伐芦荻谓之芟伐山木丨丨枝叶谓之梢　元史食货志种植之制毎丁嵗种桑枣二十株土性不宜者聴种丨丨等其数亦如之　又河渠志其用物之凡桩木大者二万七千丨丨杂梢六十六万六千带梢连根株者三千六百　管子其丨其丨其檿其桑　春明退朝録周礼四时变国火谓春取丨丨之火夏取枣杏之火季夏取桑柘之火秋取柞楢之火冬取槐檀之火而唐时唯清明取丨丨火以赐近臣戚里本朝因之　谢朓游后园赋日栖丨丨霞照夕阳又髙松赋岂丨丨之比性指冥椿而等龄　庾信小园赋见棃花下　陶诗丨丨防后檐桃李罗堂前　任昉厉吏人讲学诗曰余本疎惰颓暮积丨丨　韦应物池上诗丨丨飘枯荷风雨倒横查　卢纶孤松吟隂郊一夜雪丨丨皆枯折　柳宗元田家诗见棃枣下　孟郊洛桥晚望诗丨丨萧疎楼阁闲月明直见嵩山雪窦叔向寒食日恩赐火诗幸因丨丨暖一照草茅贫苏轼小饮西湖诗久知荠麦青稍喜丨丨黄　又送鲁元翰少卿知衞州诗谁人肯携酒共醉丨丨村　晁补之饮城西赠金乡宰韩宗恕诗虚堂更觉野原阔丨丨浩浩波涛吟　掲傒斯京城闲居杂言诗丨丨虽弱质生植益繁昌　张翥漷农叹诗问家墙屋在丨丨余残株　袁桷再次韵谢诸公题庐山图诗海郡列戍连沙洲丨丨挿防揺清秋　周伯琦纪事诗丨丨清长昼槐松飒早秋　戴表元社日城南山作丨丨边声杂龙蛇嵗事新　程钜夫谢寅夫再登鼓山诗江淮巨浪千堆雪丨丨中原万里烟　冯子翼小圃茅亭新成诗见茅亭下　丁鹤年异乡清明诗烟生丨丨推迁速云鎻松楸拜扫违】
　　榆【魏书食货志诸初受田者男夫一人给田二十畆课莳余种桑五十树枣五株榆三根非桑之土夫给一畆依法课莳丨丨　明一统志丨丨闗在太原府盂县东一百十里路通平山县界滹沱河所经　欧阳修陪府中诸官游城南诗一雨郊圻迥新秋丨丨繁】
　　榆槚【南史刘善明传除善明海陵太守郡境邉海无树木善明课人种丨丨杂果遂获其利】榆枌【骆賔王启奋短翮扵丨丨希髙标之余拂　刘太真杜元防碑滞修鳞扵污渎栖逸翮扵丨丨　范成大判命坡诗早晚北窗寻噩梦故应含笑老丨丨　马祖常北行诗家家收枣栗处处种丨丨】榆椒【冯延登春雨诗见柳麦下　元好问官园探梅同康显之赋诗见梅事下】
　　榆柎【周礼疾医两之以九窍之变参之以九藏之动注能専是者其唯秦和乎岐伯丨丨则兼彼数术者释文岐伯丨丨皆黄帝时医人】
　　榆欓【水经注汉明帝梦见大人金色顶佩白光以问羣臣或对曰西方有神名曰佛形如陛下所梦得无是乎扵是发使天竺写致经像始以丨丨盛经白马负图表之中夏故以白马为寺名此丨丨后移在城内】榆枋【庄子蜩与鸴鸠笑之曰我决起而飞抢丨丨时则不至而控扵地而已矣奚以之九万里而南为杨誉纸鸢赋幸接飞亷之便因从汗漫之游当一举而万里焉比夫丨丨之鸴鸠　王曽矮松赋鸾乍迷扵枳棘鷃毎悮扵丨丨　刘跋宣防宫赋垂天之翼横海之鳞豗隤胶葛曽不抢丨丨而泛啼涔　呉师道过常山赵忠简公墓诗亦有显仕者逺去忘丨丨　路铎赋丈室碧玉壶诗心知云路等丨丨戏作方壶当玉堂】榆光【韦宗月明星稀赋兔影髙辉丨丨潜霭】
　　榆烟【周权雨后诗落尽残红春不管一川风雨阁丨丨】
　　榆阳【水经注淇水之东北迳丨丨城北汉昭帝封太常江徳为侯国文頴曰邑在魏郡清渊世谓之清渊城非也】
　　榆隂【晋书慕容皝载记宇文乞得为其别部逸豆归所逐奔死扵外皝率骑讨之逸豆归惧而请和遂筑丨丨安晋二城而还】
　　榆火【王起取丨丨赋国家布和令稽旧章候葭灰之所应取丨丨之有常　李峤寒食清明日早赴王门率成诗槐烟乗晓散丨丨应春开　罗衮清明赤水寺居诗丨丨轻烟处处新旋从闲望到诸邻　虞集自郡城归溪山翁和申宇韵依韵再呈诗待客花隂午过申茶香丨丨一时新　贡师泰冠州诗见杏花下】榆山【魏书太宗纪泰常二年夏四月丁未丨丨丁零翟蜀率营部遣使通刘裕冯跋使人王特儿等通扵司马徳宗章武太守捕特儿等囚送京师　山海经大荒北经大荒之中有丨丨有鲧攻程州之山】榆岭【辽史太祖纪六月辛巳至丨丨】
　　榆巅【庄子鹊上髙城之垝而巢扵髙丨之丨城壊巢折凌风而起故君子之居世也得时则蚁行失时则鹊起】
　　榆堤【刘诜铜雀台赋出相州以西骛兮澹落日之丨丨】
　　榆谷【后汉书滇良传迷吾子迷唐将五千人寇陇西塞太守寇盱与战扵白石迷唐不利引还大小丨丨明一统志丨丨在临洮府兰州西一百里有大小丨丨】
　　榆水【水经注丨丨又迳贲古县北东与盘江合】
　　榆河【辽史太祖纪七年五月癸丑遣北宰相达年率骁骑先渡甲寅奏擒拉哈尼噜衮阿巴扵丨丨　又地理志韩州东平军下刺史本藳离国旧治栁河县髙丽置鄚颉府都督鄚颉二州渤海因之今废太宗置三河丨丨二州　元史河渠志双塔河源出昌平县一畆泉经双塔店而东至丰善村入丨丨　明一统志丨丨在顺天府源自昌平州南月儿湾一名温渝河下流为沙河经顺义防白河】
　　榆谿【史记衞将军传见蒲泥下　水经注河水又东南出狄周峡东南右合黒城溪之枝津津水上承溪水东北迳黒城东东北注之丨丨　骆賔王荡子从军赋征夫行乐践丨丨倡妇衔怨守空闺　梁简文帝系马诗紫闗如未息直去取丨丨　江总雨雪曲雨雪隔丨丨从军度陇西】
　　榆交【水经注见苇池下】
