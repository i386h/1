<!-- { "loadSidebar": true } -->
　　淮东【后汉书祭祀志中岳在未四岳各有在方孟辰之地中营内海在东四渎河西济北丨丨江南他山川各如其方皆在外营内　元史地理志扬州路唐初改南兖州又改防州又改广陵郡又复为扬州宋为丨丨路元至元十三年初建大都督府置江淮等处行中书省十四年改为扬州路总管府十五年置丨丨道宣慰司本路属焉　又百官志见湖北下　繋年录山阳要地屏蔽丨丨　庾信萧太墓志铭托身淄右莅政丨丨】
　　淮西【南史王琳传齐令赴夀阳并许召募陈将呉明彻进兵围之堰肥水灌城而齐将皮景和等屯于丨丨竟不赴救明彻昼夜攻撃城内水气转侵人皆患肿死病相枕从七月至十月城陥被执　唐书裴度传度请身督战即拜门下侍郎平章事彰义军节度丨丨宣慰招讨处置使　又宪宗讨蔡出入四年元济外连奸臣刺宰相及用事者沮骇朝谋惟天子赫然排朝议任度政事倚以讨贼身督战遂平丨丨非度破贼之难任度之难也　元史地理志庐州路唐改庐江郡又仍为庐州宋为丨丨路元至元十三年设丨丨总管府明年于本路立总管府隶丨丨道　明一统志庐州府形胜丨丨重镇　韩愈平丨丨碑愬用所得贼将自文城因天大雪疾驰百二十里用夜半到蔡破其门取元济以献尽得其属人卒辛巳丞相度入蔡以皇帝命赦其人丨丨平大飨赉功　岑参送王著作丨丨幕府诗昨者从丨丨归来奏边功　元稹连昌宫词官军又取丨丨贼此贼亦除天下宁　王建赠李愬仆射诗独破丨丨功业大新除陇右世家防　刘禹锡平蔡州诗九衢车马浑浑流使臣来献丨丨囚　又寄杨唐州诗丨丨春草长淮水逶迤光　杜牧郡斋独酌诗丨丨万虎士怒目不敢当】
　　淮南【尔雅丨丨有州黎丘注今在夀春县　史记秦始皇纪二十三年秦王游至郢陈荆将项燕立昌平君为荆王反秦于丨丨　又越世家句践已平呉乃以兵北渡淮与齐晋诸侯防于徐州致贡于周周元王使人赐句践胙命为伯句践已去渡丨丨以淮上地与楚归呉所侵宋地于宋与鲁泗东方百里　又丨丨王传髙祖十一年十月丨丨王黥布反立子长为丨丨王王黥布故地凡四郡　又黥布传项王伐齐身负板筑以为士卒先大王宜悉丨丨之众身自将之为楚军前锋今廼发四千人以助楚夫北面而臣事人者固若是乎又韩生传韩生者燕人也孝文帝时为博士景帝时为常山王太傅韩生推诗之意而为内外传数万言其】
　　【语颇与齐鲁间殊然其归一也丨丨贲生受之　汉书艺文志丨丨道训二萹　又丨丨内二十一篇丨丨外三十三篇　后汉书光武帝纪更始二年李宪自立为丨丨王　魏志武帝纪袁术僭逆肆于丨丨慑惮君灵用丕显谋蕲阳之役桥授首棱威南迈术以陨溃又张邈传注英雄记曰布既渡淮北留书与术曰足下恃军强盛常言猛将武士欲相吞灭毎抑止之耳布虽无勇虎步丨丨一时之间足下鼠窜寿春无出头者猛将武士为悉何在　晋书宣帝纪五年春正月帝至自丨丨天子使持节劳军　周书武帝纪建德四年三月丙辰遣小司寇丨丨公元卫纳言伊娄谦使于齐　唐书地理志见山南下　元史地理志濠州阻淮带山与夀阳俱为丨丨之险南唐置定逺军宋为团练州初隶丨丨路后隶丨丨西路元至元十三年归附　诗説江汉召穆公帅师征丨丨之夷史籀美之而作是诗赋也法言或曰丨丨太史公者其多知欤曷其杂也曰杂乎杂人病以多知为杂惟圣人为不杂　又丨丨説之用不如太史公之用也太史公圣人将有取焉丨丨鲜取焉尔必也儒乎乍出乍入丨丨也文丽用寡长卿也多爱不忍子长也仲尼多爱爱义也子长多爱爱竒也新论杂者孔甲尉缭尸佼丨丨之类也　黙记丨丨无山惟滁州边淮有髙山大川江淮相近处为丨丨屏】
　　【蔽云　明一统志丨丨郡在太平府晋成帝时百姓南渡乃于于湖侨立丨丨郡　庾信哀江南赋望廷尉之逋囚反丨丨之穷寇　王諲花萼楼赋爱弟则丨丨之仙术名王则临淄之才华　马怀素饯唐州髙使君诗丨丨应建隼渭北暂分符　髙适登广陵楼灵寺塔诗丨丨富登临兹塔信竒最　李白白毫子歌丨丨小山白毫子乃在丨丨小山里　又忆旧游诗我向丨丨攀桂枝君留洛北梦愁思　韦应物闻雁诗丨丨秋雨夜高斋闻鴈来　王泠然汴堤栁诗流从巩北分河口直到丨丨种官栁　刘禹锡观柘枝舞诗燕秦有旧曲丨丨多冶词　张翥鴈声诗半落丨丨遥沈海上天】
　　淮北【左传昭公九年楚公子弃疾迁许于夷实城父取州来丨丨之田以益之　战国防齐伐宋宋急苏代乃遗燕昭王书曰夫列在万乗而寄质于齐名卑而权轻奉齐助之伐宋民劳而实费破宋残楚丨丨肥大齐讐强而国弱也此三者皆国之大败也而足下行之将欲以除害取信于齐也而齐未加信于足下而忌燕也愈甚矣　史记春申君传见江东下　又货殖传见河济下　晋书宣帝纪三年三月奏穿广漕渠引河入汴溉东南诸陂始大佃于丨丨　诗説常武宣王亲征丨丨之夷既服而归召穆公美之赋也　乐毅报燕王书先王命之曰我有积怨深怒于齐不量轻弱而欲以齐为事臣对曰夫齐霸国之余教而骤胜之遗事也闲于兵甲习于战攻王若欲伐之则必举天下而图之举天下而图之莫径于结赵矣且又丨丨宋地楚魏之所同愿也赵若许约楚赵宋尽力四国攻之齐可大破也　李质艮岳赋见江南下】
　　淮上【诗传见淮洲下　左传晋侯使荀防迎吴子于丨丨呉子不至　李端送吉中孚拜官归楚州诗孤帆丨丨归商估夜相依　苏轼次韵刘景文见寄诗丨丨东来防鲤鱼巧将书信渡江湖】
　　淮中【魏志王凌传注魏略曰凌既赦加怙旧好不复自疑径乗小船自趣太傅太傅使人迎止之住船丨丨相去十余丈凌知见外乃遥谓太傅曰卿直以折简召我我当敢不至邪而乃引军来乎太傅曰以卿非肯逐折简者故也　南齐书竟陵王子良传疾防谓左右曰门外应有异遣人视见丨丨鱼万数皆浮出水上向城门防薨】
　　淮外【魏书邢峦传诏峦乗胜攻钟离峦表曰广陵悬逺去江四十里钟离淮隂介在丨丨假其归顺而来犹恐无粮艰守况加攻讨劳兵士乎】
　　淮左【晋书伏防传约之出奔丨丨为墟　南史宋武帝纪时姚兴遣使声言将涉丨丨帝谓曰尔报姚兴我定青州将过函谷敌能自送今其时矣　又徐陵传朝议北侵宣帝命举元帅众议在淳于量陵独曰不然吴明彻家在丨丨悉彼风俗将略人才当今无过者】
　　淮右【元史苏天爵传妖寇自丨丨蔓延及江东诏仍江浙行省叅知政事总兵于饶信所克复者一路六县　徐陵为陈武帝与岭南酋豪书屡破关西之兵频取丨丨之地　庾信慕容寕神道碑见江南下　韩愈与鄂州栁中丞书丨丨残孽尚守巢窟环寇之师殆且十万瞠目语难自以为武人不肯循法度颉颃作气势窃爵位自尊大者肩相摩地相属也　栁宗元上裴晋公度献唐雅诗啓伏惟相公天授皇家圣贤克合谋叶德一以致太平入有申甫魏邴之勤出兼方召辛赵之事东取丨丨北服恒阳略不代出功无与譲　陈涟皆山轩赋惟滁之山雄冠丨丨　韦应物途中寄杨邈裴褚诗上宰领丨丨下国属星驰】
　　淮阳【史记留侯世家良尝学礼丨丨　又汲黯传防更五铢钱民多盗铸钱楚地尤甚上以为丨丨楚地之郊乃召拜黯为丨丨太守黯伏谢不受印诏数彊予然后奉诏诏召见黯黯为上泣曰臣尝有狗马病力不能任郡事臣愿为中郎出入禁闼补过拾遗臣之愿也上曰君薄丨丨邪吾今召君矣顾丨丨吏民不相得吾徒得君之重卧而治之　汉书地理志丨丨国高帝十一年置　又韩王信传六年春上以为信壮武北近巩雒南迫宛叶东有丨丨皆天下劲兵处也廼更以太原郡为韩国徙信以备胡都晋阳　后汉书和帝纪章和二年三月丁酉改丨丨为陈国　晋书宣帝纪四年秋九月帝督诸军撃诸葛恪帝以灭贼之要在于积谷乃大兴屯守广开丨丨百尺二渠又修诸陂于颍之南北万余顷　宋书州郡志丨丨太守晋安帝义熙中土断立　越絶书楚故治郢今南郡南阳汝南丨丨六安九江庐江豫章长沙翼轸也　水经注泗水又东南迳丨丨城北临泗水　赵充国屯田奏臣前部士入山伐材木大小六万余枚皆在水次愿罢骑兵留弛刑应募及丨丨汝南步兵与吏士私从者凡合万二百八十一人用谷月二万七千三百六十三斛盐三百八斛分屯要害防　庾信周大将军侯莫陈君夫人窦氏墓志铭祖以孝昌之始主诺丨丨父以正光之初搴帷海岱　邹选金马门赋江都老仲舒之贤丨丨摈汲黯之直　皇甫曽韦使君宅咏海榴诗丨丨卧理有清风腊月榴花带雪红　杜牧初冬夜饮诗丨丨多病偶求欢客袖侵霜举烛盘】
　　淮阴【史记丨丨侯传丨丨侯韩信者丨丨人也　又信谒髙祖于陈上令武士缚信载后车遂械繋信至雒阳赦信罪以为丨丨侯　又黔布传布之初反谓其将曰上老矣厌兵必不能来使诸将诸将独患丨丨彭越今皆已死余不足畏也故遂反　又邹阳传邹阳者齐人也游扵梁与故呉人庄忌夫子丨丨枚生之徒交汉书地理志临淮郡县丨丨　元史地理志陈州唐初为陈州后改丨丨郡又仍为陈州宋升怀德府金复】
　　【为陈州元初因之　水经淮水又东迳丨丨亭北又东迳白城南　地理通释南齐永和中荀羡云丨丨旧镇地形都要水陆交通易以观衅沃野有开殖之利方舟运漕无他屯阻乃营立城池　明一统志丨丨城在淮安府城西四十里秦置县水经注淮水东北经丨丨故城即此　又丨丨侯庙在真定府获鹿县西古井口韩侯尝引兵出此后人因立庙　庾信慕容寕神道碑铭丨丨召拜昭阳破军　又崔诜神道碑丨丨一国韩侯之故人户牖万家陈平之乡里　王维送从弟蕃游淮南诗丨丨少年辈千里逺相防　李白行路难丨丨市中笑韩信汉朝公卿忌贾生　又丨丨诗暝投丨丨宿欣得漂毋迎　杜甫送许拾遗归江寕觐省诗丨丨清夜驿京口渡江航　李益轻薄篇丨丨少年不相下酒酣半笑倚市门　戴叔伦行路难丨丨不免恶少辱阮生亦作穷途悲　刘禹锡丨丨行簇簇丨丨市竹楼缘岸上　陈羽宿丨丨诗秋灯防防丨丨市楚客聮樯宿淮水　温庭筠赠少年诗酒酣夜别丨丨市月照高楼一曲歌】
　　淮堰【魏书萧寳夤传寳夤之在丨丨萧衍手书与寳夤寳夤表送其书陈其忿毒之意朝廷为之报答】淮道【呉志孙奂传黄武五年权攻石阳奂以地主使所部将军鲜于丹帅五千人先断丨丨自帅呉硕张梁五千人为军前锋降高城得三将大军引还　宋书臧质传焘自广陵北返便悉力取盱眙就质求酒质封溲便与之焘怒甚筑长围一夜便合又恐城内水路遁走乃引大船欲于军山作浮桥以絶丨丨城内乗舰逆战大破之　韩愈河南尹杜君墓志铭徐泗州军乱以兵甲三千人防丨丨不絶有功加御史中丞赐紫衣金鱼】
　　淮田【宋史河渠志丨丨多沮洳因损之筑隄捍之得良田数百万顷】
　　淮路【齐书陈显达传裴豫州宿遣诚言乆怀慷慨计其劲兵已登丨丨】
