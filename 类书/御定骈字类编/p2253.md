<!-- { "loadSidebar": true } -->
　　胜途【魏书甄琛传古之善为治者莫不昭其丨丨悟其逺理】
　　胜业【唐书让皇帝宪先天后尽以隆庆旧邸为兴庆宫而赐宪及薛王第于丨丨坊申岐二王居安兴坊环列宫侧　又徐陵让左仆射初表臣宏正国老儒宗情尚虚简元风丨丨独王当年】
　　胜风【西阳杂俎山人包超明皇令随哥舒翰西征每阵常得丨丨】
　　胜日【晋书卫玠玠好言元理其后多病体羸母恒禁其语遇有丨丨亲朋时请一言无不咨嗟以为入】
　　【微　朱子择之寄示深卿唱和乌石南湖佳句辄次元韵诗赏心并丨丨妙语逼清秋　又唐书裴行俭传行俭通隂阳厯术毎战豫道丨丨】
　　胜节【李峤奉和人日清晖阁宴羣臣遇雪应制诗三阳偏丨丨七日最灵辰】
　　胜景【元好问游黄华山诗手中仙人九节杖毎恨丨丨不得穷】
　　胜地【唐书马周传帝幸翠防宫求丨丨为构第　洛阳伽蓝记景林寺讲殿叠起房庑连属丹楹炫日绣桷迎风实为丨丨　江总修心赋实豫章之旧圃成黄金之丨丨　杜甫陪李金吾花下饮诗丨丨初相引徐行得自娱】
　　胜川【晋书孙统传家于会稽性好山水乃求为鄞令转在吴寜居职不留心碎务纵意逰肆名山丨丨靡不穷究】
　　胜所【梁昭明太子示云麾弟诗实览歴兮此名地故遨逰兮兹丨丨】
　　胜境【南史梁始兴王憺传子映为北徐州刺史丨丨名山多所寻履　骆宾王游灵公观诗灵峰标丨丨神府枕通川　李白与南陵常赞府逰五松山诗五松何清幽丨丨美沃洲】
　　胜壤【旧唐书礼仪志垂拱三年明堂成诏曰鼎郊丨丨圭邑奥区处天地之中顺隂阳之序　唐则天皇后石淙诗均露均霜标丨丨交风交雨列皇畿骆宾王至分陜诗陜西开丨丨召南分沃畴】
　　胜墅【高啓与诸公饮绿茗园诗金塘环丨丨缇绮会芳时】
　　胜处【水经注西带巨川东翼兹水枝流津通纒络墟圃匪直田渔之赡可懐信为游神之丨丨也】胜事【南史齐竟陵王子良子良少有清向倾意宾客善立丨丨　岑参首春渭西郊行呈蓝田张二主簿诗闻道辋川多丨丨玉壶春酒正堪携王维终南别业诗兴来毎独往丨丨空自知】
　　胜赏【陈书孙玚传防出鎭郢州乃合十余船为大舫于中立亭池植荷芰毎良辰美景宾僚并集泛长江而置酒亦一时之丨丨焉　水经注丨丨神乡秀情超防　谢朓临楚江赋奉玉罇之未暮餐丨丨之芳音唐德宗中和节赐羣臣宴诗丨丨信多欢戒之在无荒】
　　胜会【晋书谢尚传尚善音乐博综众艺司徒王导深噐之辟为掾始到府通谒导以其有丨丨谓曰闻君能作雊□舞一坐倾想寜有此理不尚曰佳便着衣帻而舞导令坐者抚掌击节尚俯仰在中旁若无人其率诣如此　章碣癸卯岁毘陵登高诗流落常嗟丨丨稀故人相遇菊花时】
　　胜览【谢绛游嵩山寄梅殿丞书自长夏门入绕崧轘一匝四百里可谓穷极丨丨】
　　胜集【梁简文帝与广信侯重述内典书每忆华林丨丨亦叨末位终朝竟夜沐浴妙言】
　　胜致【晋书袁宏传父朂临汝令宏有逸才文章絶美曽爲咏史诗是其风情所寄少孤贫以运租自业谢尚时鎭牛渚秋夜乗月率耳与左右防服泛江会宏在舫中讽咏声既清会辞又藻防遂驻听久之遣问焉答云是袁临汝郎诵诗即其咏史之作也尚倾率有丨丨即迎升舟与之谭论申旦不寐自此名誉日茂　王曾矮松赋惟中齐之旧国乃东夏之奥区有囿逰之丨丨直防闭之坤隅】
　　胜寄【王融为竟陵王与隠士刘虬书层山絶涧还带畿畎膏田沃野亘望庑躔信可以招往隐沦栖集丨丨　朱庆余酬萧员外见寄诗丨丨幸容溪馆宿龙钟慙见妓筵开】
　　胜塲【世説支道林殷渊源俱在相王许相王谓二人可试一交言而才性殆是渊源崤函之固君其愼焉支初作改辙逺之数四交不觉入其元中相王抚肩笑曰此自是其丨丨安可争锋】
　　胜迹【岑参过王判官西津所居诗丨丨不在逺爱君池馆幽　孟浩然与诸子登岘山诗江山留丨丨我軰复登临】
　　胜适【净住子智人以眷属是系缚之本放之如讐而愚夫系恋以为丨丨是五惑也】
　　胜形【晋书赫连勃勃载记土苞上壤地跨丨丨庻人子来不日而成】
　　胜状【翁卷题武义赵提干林亭诗武林诸丨丨如列在檐前】
　　胜士【晋书羊祜传祜乐山水每风景必造岘山置酒言咏终日不倦尝慨然叹息顾谓从事中郎邹湛等曰自有宇宙便有此山由来贤达丨丨登此逺望如我与卿者多矣皆湮灭无闻使人悲伤】
　　胜彦【姑苏笔记钱文僖公惟演虽生富贵家而文雅乐善出天性晩以使相留守西京时通判谢绛掌书记尹洙留守推官欧阳修皆一时丨丨逰宴吟咏未尝不同】
　　胜望【世説会稽虞元皇时与桓宣武同侠其人有才理丨丨王丞相尝谓曰孔愉有公才而无公望丁潭有公望而无公才兼之者其在卿乎】
　　胜惬【岑参自潘陵尖还少室居止秋夕慿眺诗丨丨只自知佳趣为谁浓】
　　胜槩【岑参春半与羣公同逰元处士别业诗丨丨忽相引春华今正浓　赵孟頫丨丨楼诗济南丨丨天下少试倚阑干眼自明】
　　胜气【梁昭明太子与晋安王令陆生髙情丨丨逌然直上　宋璟奉和圣制送张説廵邉诗德风邉草偃丨丨朔云平】
　　胜情【世説许掾好逰山水而体便登陟时人云许非徒有丨丨实有济胜之具】
　　胜游【宋璟奉和圣制同二相已下羣官乐逰园宴诗侍饮终酺会氶恩续丨丨　白居易长庆二年七月自中书舎人出守杭州路次蓝溪作策马渡蓝溪丨丨从此始】
　　胜践【杨炯羣官寻杨隐居诗序极人生之丨丨得林野之奇趣　王安石逰土山示蔡天啓秘教诗缅懐起东山丨丨比稠叠】
　　胜饯【王勃滕王阁诗序家君作宰路出名区童子何知躬逄丨丨】
　　胜爽【唐书鱼朝恩传朝恩有赐墅观沼丨丨　李绅四望亭记庾楼夕月岘首春风盖一时之丨丨无四者之临眺】
　　胜睠【梁昭明太子锦带书八月啓敬想足下羽仪丨丨领袖嘉賔倾玉醅于风前防琼驹于月下】胜友【王勃滕王阁诗序十旬休暇丨丨如云朱子诗丨丨南窻底看书老嵗华】
　　胜侣【南史何防传防门世信佛从弟遁以东篱门园居之园有卞忠贞冢防植花扵冡侧每饮必举酒酹之招携丨丨及名德桑门清言赋咏优游自得江总摄山栖霞寺碑名僧宴息丨丨薰修】
　　胜流【南史曹景宗传景宗爲人自恃尚胜虽公卿无所推唯以韦叡年长且州里丨丨特相敬重　苏轼次韵黄鲁直寄题郭明父府推颍州西斋诗莫嗟平舆空神物尚有西斋接丨丨按舆读去声】
　　胜善【梁简文帝上皇太子元圃园讲颂啓得闻丨丨寜忘歌咏】
　　胜进【髙克恭静观阁早兴寄懐善之先生诗不虚五年别丨丨各如此】
　　胜理【晋书王述传且当择人事之丨丨思社稷之长计北史魏收传闻诸君子雅道之士游遨经术厌饫文史笔有奇锋谈有丨丨】
　　胜质【人物志偏至之材以丨体为丨者也故丨丨不精则其事不遂　沈约伤刘沨诗处和无近累天然有丨丨】
　　胜范【洛阳伽蓝记邢子才文宗学府跨班马而孤上英规丨丨陵许郭而独髙】
　　胜修【梁武帝觉意诗赐江革惟当勤精进自强行丨丨】
　　胜篇【文心雕龙文集丨丨不盈十一篇章秀句裁可百二】
　　胜辩【庾信陜西农郡五张寺经蔵碑连河竞説丨丨争论】
　　胜语【钟嵘诗品序观古今丨丨多非补假皆由直寻】
　　胜谈【张雨缉熙殿御制墨梅诗帖诗宣和妙赏缁衣句传在夷门作丨丨】
　　胜达【世説罗友为广州刺史当之鎭刺史桓豁语令莫来宿答曰民已有前期主人贫或有酒馔之费见与甚有旧请别日奉命征西密遣人察之至日乃往荆州门下书佐家处之怡然不异丨丨】
　　胜拔【晋书郗超传少卓荦不羁有旷世之度交游士林每存丨丨善谈论义理精微】
　　胜引【殷仲文南州桓公九井作广筵散泛爱逸爵纡丨丨】
　　胜纳【陈子良为王季卿与王仁寿书季夏炎盛体力何如愿恒丨丨】
　　胜特【苏轼闻公择过云龙张山人辄往从之公择有诗戯用其韵诗一欢难力致邂逅有丨丨】胜异【曹松春日自吴门之阳羡道中书事诗丨丨恣游应未遍路岐犹去防时还】
　　胜美【净住子丨丨之事欣乐羡仰物之恒情】
　　胜絶【杜甫宴戎州杨使君东楼诗丨丨惊身老情忘发兴奇　苏轼逰武昌寒溪西山寺诗相将踏丨丨更裹三日糗】
　　胜休【后汉书郡国志益州郡县丨丨】
　　胜州【唐书地理志丨丨榆林郡下都督府武徳中没梁师都师都平复置】
　　胜魏【洛阳牡丹记丨丨似魏花而微深都胜似魏花而差大叶微带紫红色意其种皆魏花所变欤】胜林【大唐西域记昔如来起自丨丨上升天宫居善法堂为母説法】
　　胜行【善觉要览佛弟子内有德智外有丨丨在人之上名上人】
　　胜力【南史陶景传曽梦佛授其菩提记云名为丨丨菩萨乃诣鄮县阿育王塔自誓受五大戒　皮日休孤园寺诗雅号曰丨丨亦闻师佛氏】
　　胜果【浄住子三涂苦报罪障所纒人天丨丨堪为道噐欲感丨丨非戒不生】
　　胜因【骆賔王和王记室从赵王春日逰陀山寺诗四禅明净业三空广丨丨】
　　胜妙【楞严经阿难白佛我见如来三十二相丨丨殊絶形体映彻犹如瑠璃　李峤洛州昭觉寺释迦牟尼佛金铜瑞像碑西域金身既迁于丨丨之塔南宫像画亦送于清源之台】
　　胜缘【梁武帝逰钟山大爱敬寺诗驾言追善友回舆寻丨丨　李乂奉和幸三会寺应制诗睿徳总无边神臯择丨丨】
　　胜相【楞严经佛告阿难汝我同气情均天伦当初发心于我法中见何丨丨顿舍世间深重恩爱】胜光【法苑珠林振此大智开彼丨丨】
　　胜法【萧子良与孔中丞释疑惑书所以归心丨丨者本不以礼敬标其心兢仰只崇者不以在我故忘物】胜幢【法苑珠林摧伏一切外道丨丨】
　　胜路【梁武帝舍道归佛文出三界之苦门入无为之丨丨】
　　胜朋【辽史礼志三月三日为上巳国俗刻木为兔分朋走马射之先中者胜负朋下马列跪进酒丨丨马上饮之】
　　胜偶【礼记请为胜者立马一马从二马疏一马从二马者毎一胜辄立一马礼以三马为成若専二马则为一成但丨丨未必专频得三若丨丨得二劣偶得一一既劣扵二故彻取劣偶之一以足丨丨之二为三故云一马从二马】
　　胜党【仪礼乡射礼有执爵者疏以初使丨丨弟子酌酒于丰上以发首故使弟子今云有执爵者明主人使赞者代弟子酌于丰上以次至终也】
　　胜我【庄子若丨丨我不若胜若果是也我果非也邪我胜若若不我胜我果是也而果非也耶】胜若【庄子见上】
　　胜己【晋书刘琨传琨少负志气有纵横之才善交丨丨】
　　胜人【韩诗外传君子有主善之心而无丨丨之色　世説王仲祖称殷深源非以长丨丨处长亦丨丨】胜客【易林野鸟山鹊来集六博三枭四散主人丨丨】
　　胜男【北史魏文帝文皇后乙弗氏传后美容仪少言笑年数岁父母异之指示诸亲曰生女何妨也若此者实丨丨】
　　胜火【论衡水盛丨丨火盛胜水】
　　胜水【论衡见上　又山海经狐岐之山无草木多青碧丨丨出焉而东北流注于汾水】
