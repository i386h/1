<!-- { "loadSidebar": true } -->
　　画檝【储光羲游湖诗花潭竹屿傍幽蹊丨丨浮空入夜溪　李羣玉竞渡诗雷奔电逝三千儿彩舟丨丨射初晖　陆游诗丨丨新揺严濑月清樽又醉戴溪秋】
　　画桡【储光羲江南曲为惜鸳鸯鸟轻轻动丨丨　张祜上已新乐府猩猩血防系头标天上齐声举丨丨方干采莲曲指剥春葱腕似雷丨丨轻拨蒲根月李咸用塘上行红绡撇水荡舟人丨丨掺掺柔荑白】
　　【杜荀鹤题开元寺阁诗何处丨丨寻渌水几家鸣笛咽江楼　苏轼游西湖诗共向北山寻二士丨丨鼍鼓聒清眠　陆游诗緑浦例凭菰作界丨丨常遣鹭前驱杨万里观竞渡诗银椀锦标夸胜捷丨丨绣臂照江湖】
　　画樯【许浑醼饯李员外诗云叶渐低朱阁掩浪花初起丨丨回　韩驹九絶为亚卿作妾愿为云逐丨丨君言十日看归航】
　　画桨【陆游席上诗緑波丨丨浣花船清簟疎帘角黍筵　朱子听雨舫诗防舟停丨丨容与得欹眠】画棺【事原汉和帝追封諡皇太后父梁松为褒新愍侯改殡赐东园丨丨】
　　画翣【礼记丧大记丨丨二　宋史乐志奠收玉斚筵卷时衣銮辂晓驾载龙旂路逶迟铃歌怨丨丨引华芝　汉制攷丨丨注汉礼翣以木为筐广三尺高二尺四寸方两角高衣以白布画者画云气其余各如其象柄长五尺　顾况晋公魏国夫人栁氏挽歌丨丨无留影铭旌已度桥】
　　画山【明一统志丨丨在鳯阳府西五十里山有木枝如杨栁可用为画因名　又丨丨石在庆阳府宁州山石上有文粲然若战马状无异画图因名　又尔雅翼见画麞下】
　　画溪【明一统志丨丨在东阳县西南三十五里一名东阳江群山萦连草木如画故名】
　　画石【水经河水又东北历石崖山西注去北城五百里山石之上自然有文尽若战马之状粲然成著类似图焉故亦谓之丨丨山也　拾遗记董偃常卧延清之室以丨丨为牀上设紫瑠璃帐火齐屏风列灵麻之烛以紫玉为盘如屈龙状皆用杂宝饰之】
　　画桥【司空图诗品露余山青红杏在林月明华屋丨丨碧隂　明一统志丨丨在登州府城中跨黒水阴铿渡岸桥诗丨丨长且曲傍险复凭流　宋之问芙蓉园侍宴诗烟气笼青阁流文荡丨丨　萧至忠陪幸长宁公主林亭诗丨丨飞渡水仙客迥临虚　崔橹春日即事诗丨丨春暖清歌夜肯信愁肠日九回　范成大晚潮诗厎事今年春涨小去年曽与丨丨平　又诗洞户掩秋深丨丨横晚晴　陆游诗溪鸟低飞丨丨外路人相值緑隂中　文天祥闲居和云屋道士诗仙子楼台修竹外行人冠盖丨丨隂　沈与求石壁山房即事诗丨丨依约垂杨外映带残阳一抹红　郭钰杜日诗红树花秾春向晚丨丨栁暝雨如烟】
　　画井【许浑冬日宣城开元寺赠元孚上人诗绣梁交薛荔丨丨倒芙蓉】
　　画殿【齐书武穆裴皇后传宫内御所居寿昌丨丨南阁置白鹭鼓吹二部】
　　画楼【李峤晚秋喜雨诗聚霭笼仙阙连霏绕丨丨　杜审言岁夜安乐公主满月诗丨丨初满月香殿早迎春　王维过崔驸马山池诗丨丨吹笛妓金椀酒家胡　杜牧书懐寄卢州诗太守悬金印佳人敞丨丨又和宣州沈大夫登北楼书懐诗香连日彩浮绡幕溪逐歌声绕丨丨　李商隠药转诗郁金堂北丨丨东换骨神方上药通　又无题诗昨夜星辰昨夜风丨丨西畔桂堂东　温庭筠握柘词丨丨初梦断晓日照湘风司空图灯花诗蜀栁丝丝羃丨丨窗尘满镜不梳头李山甫公子家诗栁遮门户横金锁花拥歌咽丨】
　　【丨　秦韬玉咏手诗鸾镜晓梳匀翠黛丨丨闲望擘珠帘　王安石诗朱户欹斜见丨丨】
　　画阁【庾肩吾咏舞曲应令诗歌声临丨丨舞袖出芳林储光羲泊江潭贻马校书诗故人游丨丨却望似云边　武平一立春内出防花树应制诗丨丨条风初变栁银塘曲水半含苔　沈佺期七夕曝衣篇君不见昔日宜春太液边披香丨丨与天连　徐安贞闻邻家理筝诗忽闻丨丨秦筝逸知是邻家赵女弹　温庭筠题李衞公诗丨丨不开梁燕去朱门罢埽乳鸦还顾云筑城篇丨丨团团眞铁瓮堵阔巉岩齐石壁　韦应物题化城寺诗丨丨昼开迟日畔禅房夜掩碧云中苏辙烧松花诗曽经樵舍博炉见未许邦君丨丨然张起诗丨丨余寒在新年旧燕归】
　　画台【宋史礼志少府监立鸡竿末伎人四面縁绳争上取鸡口所衔绛幡获者即与之楼上以朱丝绳贯木鹤仙人乗之奉制书循绳而下至地以丨丨乗鹤】
　　画堂【汉书成帝纪孝成皇帝元帝太子也母曰王皇后元帝在太子宫生甲观丨丨为世嫡皇孙宣帝爱之字曰太孙常置左右注应劭曰甲观在太子宫甲地丨丨画九子母师古曰甲者甲乙丙丁之次也元后传言见于丙殿此其例也而应氏以为在宫之甲地谬矣丨丨画饰耳岂必九子母乎　汉官仪黄门有丨丨之署　三辅黄图未央宫有丨丨甲观非常室　又丨丨谓宫殿中彩丨之丨　崔液踏歌词防女迎金屋仙姬出丨丨　崔颢王家少妇诗十五嫁王昌盈盈入丨丨孟浩然夜观妓诗丨丨初防烛金幌半垂罗　白居易三月三日诗丨丨三月初三日絮扑窗纱燕拂檐李贺恼公诗月明中妇觉应笑丨丨空　杜牧杜秋娘诗丨丨授傅姆天人亲捧持　又裴坦判官归宣州因题赠诗丨丨檀板秋拍碎一引有时连十觥　薛能赠韦氏歌一曲新声惨丨丨可能心事忆周郎　许浑朱坡故少保杜公亭池诗还有昔时巢燕在飞来飞去丨丨中　温庭筠走马楼三更曲马过平桥通丨丨虎幡龙防风飘扬　又题翠微寺诗兰芷承雕辇杉萝入丨丨　又蒋侯神歌吴王赤斧斫云阵丨丨列壁丛霜刃薛逢咏栁诗莫令岐路频攀折渐拟垂阴到丨丨秦观早春诗黄金蔌蔌满垂杨尚有春寒到丨丨】
　　画廊【羊士谔青龙寺诗十亩苍苔绕丨丨几株红树过清霜　温庭筠访知元上人遇曝经诗缥帙无尘满丨丨钟山弟子静焚香　花蕊夫人宫词先向丨丨排御幄管声动立浮油】
　　画屋【杜甫诸葛庙诗虫蛇穿丨丨巫觋醉蛛丝杜牧感懐诗压阶螭鬬角丨丨龙交尾】
　　画室【汉书霍光传盖主上官桀安及羊皆与燕王旦通谋诈令人为燕王上书书奏帝不肯下明旦光闻之止丨丨中不入上问大将军安在左将军桀对曰防燕王告其罪故不敢入有诏召大将军光入免冠顿首谢上曰将军冠朕知是书诈也将军亡罪　晋书江统传丨丨之巧深试日精】
　　画房【梁简文帝行雨山铭却绕丨丨前临宝殿】
　　画省【沈佺期送韦商州弼诗累年同丨丨四海接文塲储光羲贻主客吕郎中诗青云方羽翼丨丨比神仙　王维崔五太守诗欲持丨丨郎官笔回与临邛父老书　杜甫秋兴诗丨丨香炉违伏枕山楼粉堞隠悲笳　舒頔金陵懐古诗玉骢声断鸟台寂赤帜阴移丨丨深】
　　画院【画鉴当时承平之盛四方贡献珍木异石奇花嘉果无虚日徽宗乃作册图写每一枝二叶十五板作一册名曰宣和睿览集累至数百及千余册余度其万几之余安得工暇至于此要是当时丨丨诸人仿仿其作特题印之耳】
　　画刹【孙逖詶万八贺九重门下归溪中诗稍觉清溪尽回曕丨丨微】
　　画砌【东京梦华録驾御玉辂诣青城斋宫所谓青城旧以青布幕为之丨丨甃之文旋结城阙殿宇宣政间悉用土木盖造矣】
　　画塔【南史槃槃国传梁中大通元年四年其王使使奉表累送佛牙及丨丨并献沈檀等香数十种六年八月复遣使送菩提国舍利及丨丨图并菩提树叶詹糖等香　又丹丹国传见香药下】
　　画所【古画品録顾骏之常构层楼以为丨丨风雨炎燠之时故不操笔天和气爽之日方乃染豪】画楹【吴融和严谏议萧山庙十韵诗老狖寻危栋秋蛇东丨丨　李洞龙州韦郎中先梦六赤后因打叶子以诗上诗红蜡香烟扑丨丨梅花落尽庾楼清　杨亿宣曲诗莲菂沈寒水芝房照丨丨】
　　画栏【李贺金铜仙人辞汉歌丨丨桂树悬秋香三十六宫土花碧　李羣玉湘妃庙诗相约杏花坛上去丨丨红紫闗摴蒲】
　　画栋【高道素上元赋流红百遵火树千寻绊珠琲于丨丨鸣金珂于彩楹　王勃滕王阁诗丨丨朝飞南浦云珠帘暮卷西山雨　曽巩岘山亭诗马窟飞云临丨丨鳯林斜日照疎櫺】
　　画梁【杜阳编肃宗代宗两朝宰相贵盛无比广葺亭台交游贵族客候其门或多问阻王氏复为一篇以喻之曰楚竹燕歌动丨丨春兰重换舞衣裳公孙开馆招賔客知道浮荣不久长　李白登西灵寺塔诗万象分空界三天接丨丨　刘长卿九日题蔡国公主楼诗年年丨丨燕来去岂无心　裴说鹦鹉诗缓歩寻珠网高飞上丨丨　刘禹锡令狐相公使宅别斋初栽桂树诗影近丨丨迎晓日香随緑酒入金杯　杜牧华清宫诗鸟啄催寒木蜗涎蠧丨丨　许浑出永通门经李氏庄诗风池宿鸟喧朱阁雨砌秋萤拂丨丨　赵嘏空梁落燕泥诗飞斜珠箔隔语近丨丨低　成彦雄诗纹鳞引子跳银海紫燕呼雏语丨丨】
　　画柱【苏轼和文与可湖桥诗朱栏丨丨照湖明白葛乌纱曳履行】
　　画栱【王勃乾元殿颂丨丨栖烟夕轩架雨又净惠寺碑丹崖返照丨丨相临】
　　画壁【宋史舆服志宣和初诏诸路奉天神许用红黄繖扇余祠庙并禁其丨丨塑像仪仗用龙饰者易之乐城遗言马公知节诗草一卷公跋云马公子元临事敢为立朝敢言以将家子得读书之助作诗盖其余】
　　【事耳蚤知成都以抑强扶弱为蜀所喜然酷嗜图画能第其高下成都多古丨丨每至其下或终日不转足后山谈丛阎立本观张僧繇江陵丨丨曰虚得名尔再往曰犹近代名手也三往于是寝食其下数日而后去夫阎以画名一代其于张高下间尔而不足以知之世之人强其不能而论能者之得失不亦疎乎　孙逖宿云门寺阁诗丨丨余鸿雁纱窗宿斗牛　皇甫曽赠鉴上人诗宝龛经末劫丨丨见南朝　温庭筠生禖屏风歌丨丨阴森九子堂阶前细月铺花影】
　　画檐【杜牧十九兄郡楼有宴病不赴诗十二层楼敞丨丨连云歌尽草纎纎　李渥秋日登越王楼献于中丞诗丨丨先弄朝阳色朱槛低临众木秋　赵嘏新月诗玉钩斜傍丨丨生云匣初开一寸明　郑嵎津阳门诗象牀尘凝罨飒被丨丨虫网颇棃牌　苏轼雪诗见书幌下　陆游冬夜听雨戏作诗老去同参惟夜雨焚香卧听丨丨声】
　　画圣【辍耕録顾恺之陆探微张僧繇吴道及阎立德立本皆纯重雅正性出天然吴生之作为万世法号曰丨丨　歴代名画记见书顚下　画鉴吴道子笔法超妙为百代丨丨人物有八面生意活动方圆平正高下曲直折算停分莫不如意　李畋益州名画録序大凡观画而神防者鲜矣不过视其形其或洞达气韵超出端倪用笔精致不谓之工傅采炳缛不谓之丽观乎象而忘象意先自然始可品绘工于彀中揖丨丨于方外有造物者思唯是得之】
　　画神【温庭筠汉皇迎春词猎猎东风焰赤旗丨丨金甲葱茏网】
　　画仙【圎至赠曽道士画龙诗缩入丨丨笔雷公不能捜】
　　画师【唐书阎立本传初太宗与侍臣泛春苑池见异鸟容与波上恱之诏坐者赋诗而召立本侔状閤外传呼丨丨阎立本是时已为主爵郎中俯伏池左研吮丹粉望坐者羞怅汗流归戒其子曰吾少读书文辞不减侪辈今独以画见名与厮役等若曹愼毋习　崔国辅王昭君诗何时得见汉朝使为妾传书斩丨丨　王维偶然作宿世谬词客前身应丨丨　杜甫奉先刘少府新画山水障歌丨丨亦无数好手不可遇　贯休题式和尚诗腊高云屐朽貌古丨丨疑】
