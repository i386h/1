<!-- { "loadSidebar": true } -->
　　夜逸【左传晋人患秦之用士防也乃使魏夀余伪以魏叛者以诱士防执其帑于晋使丨丨请自归于秦秦伯许之履士防之足于朝秦伯师于河西魏人在东夀余曰请东人之能与夫二三有司言者吾与之先使士防既济魏人噪而还】
　　夜护【陆游犬诗糠粃无多深媿汝狺狺终丨丨篱门】
　　夜守【黄庭坚泊大雷口诗犹防盗窥家严鼔申丨丨】
　　夜搅【程俱夜半闻横管诗秋风丨丨浮云起】
　　夜撼【李俊民宿村舍诗森森庭院荒荆棘虎豹窥人丨丨关】
　　夜叩【韦应物永定寺喜辟彊夜至诗丨丨竹林寺山行雪满衣　朱子荅景仁赠别诗禅关丨丨手剥啄丹经昼诵心精専】
　　夜燎【裴度黄目樽赋至如丨丨之时宿设之所含霜若丽夫金质导气更宜夫桂醑】
　　夜焙【茶经阴采丨丨非造也】
　　夜爇【江总大庄严寺碑见晨讙下】
　　夜烧【后汉书献帝纪兴平二年八月甲辰幸新丰冬十月戊戌郭汜使其将伍习丨丨所幸学舍逼胁乗舆杨定杨奉与郭汜战破之壬寅幸华阴　又苏轼丨丨松明火诗丨丨松明火照室红龙鸾】
　　夜然【唐书永王璘传铣阵江北丨丨束苇人执二炬景乱水中觇者以倍告璘军亦举火应之璘疑王师巳济携儿女及麾下遁去迟明觉其绐复入城具舟楫使防驱众趋晋陵　又马懐素传见昼樵下】夜芳【沈佺期夜逰诗今夕重门启逰春得丨丨】
　　夜烈【庾信郑常墓志铭见晨凝下】
　　夜敛【埤雅见昼敛下】
　　夜舒【云仙杂记灵帝起裸逰馆千间渠水绕砌莲大如葢长一丈其叶丨丨昼卷名丨丨荷宫人靓妆觧上衣着内服或共裸浴西域贡茵墀香煮汤余汁入渠号流香渠　汉灵帝招商歌见昼偃下】
　　夜卷【卷同李白白纻歌寒云丨丨霜海空胡风吹天飘塞鸿　刘因采石圗诗江头老父说当年丨丨长风晓无迹】
　　夜落【梁元帝荅广信侯书见晨流下　苏轼圣俞诗空山枯柟大蔽牛霹雳丨丨鱼凫洲】
　　夜晳【陶景华阳形位颂见晨精下　谢庄雪赋状素镜之晨光写金波之丨丨】
　　夜旋【宋之问太平公主山池赋见朝趋下】
　　夜转【罗立言风偃草赋庭叶晚飞坠丹梧于飒雨池荷丨丨泻珠露以涟如】
　　夜临【王勃采莲赋见夕出下】
　　夜贯【郭钰冰山謡楼观晴连蜃气髙金银丨丨红光赤】
　　夜变【宋史张方平传判太常寺禁中卫卒丨丨帝旦语二府奨张贵妃扈跸功夏竦即倡言当求所以尊异之礼方平闻之谓陈执中曰汉冯倢伃身当猛兽不闻有所尊异且皇后在而尊贵妃古无是事果行之天下之责将萃于公矣执中瞿然而罢】
　　夜殒【庾信哀江南赋见朝浮下】
　　夜悬【张衡天象赋老人祚主而秋焕丈人通臣而丨丨】
　　夜挂【谢翺宋骑吹曲碧緑丨丨寒不收縁此洗蓝渟露水　岑安卿逢秋诗髙梧脱叶金井寒璧月丨丨珠阑干】
　　夜屈【诗夜如何其夜未央传央旦也疏言央旦者旦是丨丨之限言夜未央者言夜未至旦非谓训央为旦故王肃云央旦未旦夜半是也二章夜未艾艾久也毛意艾取名于耆艾艾者是年之久従幼至艾为年久似従昏至旦为夜久昏似幼旦似艾言夜未至于久亦是未至于旦未艾与未央其意同也】
　　夜定【虞集周昉画美人圗诗春明玉色遗芗泽丨丨珠光入镜匳】
　　夜和【方干题应天寺上方兼呈谦上人诗见寒山下】
　　夜歇【鲍照舞鹤诗气氛丨丨景物澄廓星翻汉回晓月将落】
　　夜增【汉书沟洫志见昼减下】
　　夜减【可止送僧诗见春消下】
　　夜隐【束晳元居释见昼戢下】
　　夜接【无名氏竹赋密柔柯布护繁叶白日朝映素轮丨丨】
　　夜啓【马戴诗遥聆茂陵下丨丨竹扉闲】
　　夜展【晁冲之送恵纯上人逰闽诗北窗丨丨圗经看手自题诗寄逺公】
　　夜开【南史临川王宏传洛口军溃其夜暴风雨军惊宏与数骑逃亡诸将求宏不得众散而归宏乗小船济江夜至白石垒款城门求入临汝侯谓曰百万之师一朝奔溃国之存亡未可知也恐奸人乗间为变城门不可丨丨宏无辞以对乃缒食馈之　唐书滕王元婴传廵省部内従民借狗求罝所过为害以丸弹人观其走避则乐城门丨丨不复有节　宋史周陈国大长公主传李玮朴陋与主积不相能主中夜扣皇城门入诉玮皇惧自劾谏官王陶论宫门丨丨乞绳治护卫　隋炀帝秦孝王诔见昼闭下　韩愈平淮西碑始时蔡人禁不往来今相従戏里门丨丨　张蠙赠李司徒诗金库丨丨龙甲冷玉堂秋闭凤笙低】
　　夜关【史记子产传为相一年竖子不戏狎斑白不提挈僮子不犂畔二年市不豫贾三年门不丨丨道不拾遗四年田器不归五年士无尺籍丧期不令而治】
　　夜通【赵麟玉山草堂赋黄帘荡而金乌晓浴碧础润而潮海丨丨】
　　夜闭【宋书杜慧度传慧度布衣蔬食俭约质素禁絶淫祀崇修学校嵗荒民饥则以私禄赈给为政纎密有如治家由是威恵沾洽奸盗不起乃至城门不丨丨道不拾遗　隋唐嘉话贞观四载天下康安断死刑至二十九人而已户不丨丨行李不赍粮也】
　　夜喧【徐陵陈公九锡文公克黜祸难劬劳皇室而孙甯之党翻啓狄心伊洛之间咸为虏戍虽金陵佳气石垒天严朝闇戎尘丨丨胡鼓公三筹既画八阵斯张裁举灵旗亦抽金仆咸俘丑类悉及髙墉异李广之皆诛同厐元之尽赦　韦应物听嘉陵江水声诗丨丨山门店独宿不安席】
　　夜响【梁简文帝南郊颂序露禽乍聚望比翼之翺翔归飞时宿闻同心之丨丨　梁元帝郢川晋安寺碑见宵蔽下　刘潜平等刹下铭寳铎丨丨银地朝鲜何承天巫山髙乐府见晨猿下　杜牧襄阳雪夜诗前滩急丨丨密雪映寒灯　髙启独不见诗鸳机促丨丨龙镜掩晨光】
　　夜声【梁元帝纳凉诗见夕扇下　李端赋得山泉送房造诗见秋色下　李山甫山中覧刘书记新诗诗云外山髙寒色重雪中松苦丨丨多　翁承賛对雨述懐示弟承检诗晓势遮囘朝客马丨丨滴破旅人心】夜嘶【谢庄皇太子妃哀筞文惊葭夕转龙骖丨丨元稹三叹诗天骥失龙偶三年常丨丨】夜鸣【礼记坊记诗云相彼盍旦尚犹患之注盍旦丨丨求旦之乌求不可得者也　周礼内饔辨腥臊羶香之不可食者牛丨丨则庮羊泠毛而毳羶犬赤股而躁臊鸟皫色而沙鸣貍豕盲眂而交睫腥马黒脊而般臂蝼　宋书符瑞志见夕鸣下　唐书五行志寳厯元年十一月丙申羣鸟丨丨　宋史王禹偁传至道四年州境二虎鬪其一死食之殆半羣鸡丨丨经月不止冬雷暴作禹偁手防引洪范传陈戒且自劾　庄子乱天之经逆物之情元天弗成觧兽之羣而鸟皆丨丨　盐铁论鹖鴠丨丨无益于明主父鸣鸱无益于死　庾信荅赵王启见朝上下　钱起早下江宁诗宿浦有归梦愁猿莫丨丨】
　　夜雊【史记封禅书文公获若石云于陈仓北坂城祠之其神或歳不至或歳数来来也常以夜光辉若流星従东南来集于祠城则若雄鸡其声殷云野鸡丨丨以一牢祠命曰陈寳】
　　夜叫【马融长笛赋猿蜼昼吟鼯鼠丨丨　吴融雨后闻思归乐诗山禽连丨丨兼雨未尝休】夜吼【葛长庚诗松以碧涛成丨丨】
　　夜啼【陈樵八咏楼赋乌丨丨璠烛灭沆瀣生丹露浃　杜甫都坛歌见昼下下】
　　夜啸【欧阳修山中之乐词云冥冥兮雨霏霏白猿丨丨兮青枫　苏轼秋懐诗窗前有栖鵩丨丨如狐狸】夜飞【诗熠燿宵行传熠燿燐也燐萤火也疏陈思王萤火论曰诗云熠燿宵行章句以为鬼火或谓之燐未为得也天隂沉数雨在于秋日萤火丨丨之时也故云宵行然腐草木得湿而光亦有明验众说并为萤火近得实矣然则毛以萤火为燐非也　尔雅萑老鵵注木兔似鸱鸺而小兔头有角毛脚丨丨好食鸡　古今注鹧鸪出南方鸣常自呼常向日而飞畏霜露早晚希出有时丨丨则以树叶覆其背　张恊七命或驰名倾秦或丨丨去吴　杜甫哀王孙诗长安城头头白乌丨丨延秋门上呼　方干途中言事诗白云晓湿寒山寺红叶丨丨明月村】
　　夜吠【晋书五行志安帝隆安初吴郡治下狗恒丨丨聚髙桥上人家狗有限而吠声甚众或有夜觇视之云一狗假有两三头皆前向乱吠　唐书五行志成汭为荆南节度使城中犬皆丨丨　新语邮驿无夜行之吏乡闾无夜召之征犬不丨丨乌不夜鸣　沈约齐安陆昭王碑见晨饮下　苏轼和陶渊明桃花源诗苓龟示晨吸杞枸或丨丨　杨万里夜泊英州诗犬须终丨丨月到五更明】
　　夜触【庾信谢赵王赉乹鱼启醴水朝浮光疑朱鼈文鳐丨丨翼似青鸾】
　　夜扰【易林犬吠非主狼虎丨丨惊我东西不为家咎】
　　夜撮【庄子见昼出下】
　　夜悍【苏轼吠狗鸟嘴诗昼驯识賔客丨丨为门户】
　　夜生【大戴礼昼生者类父丨丨者类母　齐书祥瑞志世祖宋元嘉十七年六月己未丨丨无火婢吹灰而火自燃】
　　夜产【晋书魏舒传尝诣野王主人妻丨丨俄而闻车马之声相问曰男也女也曰男书之十五以兵死复问寝者为谁曰魏公舒】
　　夜闻【史记项羽传见夜起下　梁元帝钟山飞流寺碑清梵丨丨风传百常之观寳铃朝响声扬千秋之宫　杜甫散愁诗蜀星阴见少江雨丨丨多　温庭筠春日偶作诗丨丨猛雨判花尽寒恋重衾觉梦多　又苏轼腊梅赠赵景贶诗醉中不觉度千山丨丨梅香失醉眠】
　　夜见【战国筞秦将伐魏魏王闻之丨丨孟尝君告之曰秦且攻魏子为寡人谋奈何孟尝君曰有诸侯之救则国可存也　汉书郊祀志公孙卿持节候名山至东莱言丨丨大人长数丈之则不见　宋史杨存中传存中衔枚渡筠河出西山驰下击贼俊以步兵夹攻俘八千人诸将丨丨存中曰战未休降卒多忽有变奈何非尽殱之不可存中曰杀降吾不忍】
　　夜观【汉书刘向传见昼诵下】
　　夜看【苏轼和子由韩太祝送逰太山诗恨君不上东封顶丨丨金轮出九幽】
　　夜勤【说苑公事虽急丨丨吊死视病是以朋友益亲也】
　　夜厉【齐书苏侃传见晨征下】
　　夜黯【殷文珪鹦鹉诗金笼丨丨山西梦玉枕晓憎帘外声】
　　夜缉【袁桷余闲斋赋见夏耘下】
　　夜测【南史沈洙传丨中丨立缓急易欺兼用昼漏于事为允愚意去丨丨之昧従昼漏之明】夜着【曹唐小逰仙诗南斗阑北斗稀茅君丨丨紫霞衣】
　　夜隈【韦庄涂次逢李氏兄弟感旧诗见晓傍下】
　　夜思【唐书李绛传见昼度下　桞宗元送薛存义之任序存义假令零陵二年矣蚤作而丨丨勤力而劳心讼者平赋者均老弱无懐诈暴憎】
　　夜吿【宋史王曙传知益州绳盗以峻法多致之死有卒丨丨其军将乱立辨其伪斩之蜀人比之张咏号前张后王】
　　夜默【鲍照秋夕诗虑涕拥心用丨丨发思机】
　　夜立【史记孝武纪天子刻玉印曰天道将军使使衣羽衣丨丨白茅上五利将军亦衣羽衣立白茅上受印以示弗臣也而佩天道者且为天子道天神也于是五利常夜祠其家欲以下神神未至而百鬼集矣然颇能使之其后治装行东入海求其师云】
　　夜耸【徐陵裴使君墓志见朝飞下】
　　夜闲【元稹觧秋诗丨丨心寂黙洞庭无垢氛】
　　夜凄【魏书崔光传见昼暄下】
　　夜叹【束晳元居释见暮落下　陆游古别离诗孤城穷巷秋寂寂美人停梭丨丨息】
