<!-- { "loadSidebar": true } -->
　　羊酒【诗旣有肥羜疏王非直燕其故旧又有肥羜之羊召朋友诸父而燕之俱有丨丨各举其一也　史记卢绾传卢绾者丰人也与髙祖同里卢绾亲与髙祖太上皇相爱及生男髙祖卢绾同日生里中持丨丨贺两家及髙祖卢绾壮俱学书又相爱也里中嘉两家亲相爱生子同日壮又相爱复贺两家丨丨　后汉书礼仪志朔前后各二日皆牵丨丨至社下以祭日　又樊英传英入殿不以礼屈帝敬其名使出就太医养疾月致丨丨　又杨厚传厚习业犍为永建二年顺帝特征诏告郡县督促发遣厚不得已行到长安以病白上有诏太医致药太官赐丨丨及至拜议郎　晋书霍原传原山居积年门徒百数燕王月致丨丨　玉堂杂记南渡以来朝臣遇节序赐予多权停今经筵寒食重午冬至尚赐节料钱酒其他侍从则三大节客省签赐丨丨米麫】
　　羊牲【周礼羊人掌丨丨凡祭祀饰羔祭祀割丨丨登其首凡祈珥共其丨丨賔客共其灋羊凡沈辜侯禳衅积共其丨丨】
　　羊臑【仪礼有司彻佐食设俎于豆东丨丨豕折羊脊胁祭肺一肤一鱼一腊臑　元史世祖昭睿顺圣皇后传率宫人亲执女工宣徽院丨丨皮置不用后取之合缝为地毡其勤俭有节而无弃物如此】羊殽【周礼小子掌祭祀羞羊肆丨丨肉豆注丨丨体解节折也】
　　羊淹【盐鐡论煎鱼切肝丨丨鸡寒】
　　羊炙【礼记内则见牛胾下　仪礼公食大夫礼鮨南丨丨以东羊胾豕炙南以西豕胾芥酱鱼脍苏轼诗平生嗜丨丨识味肯轻饱】
　　羊胾【礼记内则见牛胾下仪礼公食大夫礼见上】
　　羊脍【崔骃博徒论见鸡寒下】
　　羊羞【山海经中山经凡苦山之首自休与之山至于大騩之山凡十有九山千一百八十四里其十六神者皆豕身而人靣其祠毛牷用一丨丨婴用一藻玉瘗郭注言以丨为丨】
　　羊副【山海经中山经凡萯山之首自敖岸之山至于和山凡五山四百四十里其祠泰逢薫池武罗皆一牡丨丨婴用吉玉郭注副谓破羊骨磔之以祭也】
　　羊燔【仪礼有司彻见豕燔下】
　　羊鬄【周礼小子羞羊肆注元谓肆读为鬄丨丨者所谓豚觧也】
　　羊臛【仪礼膷臐膮注见牛臛下】
　　羊羮【战国防中山君飨都士大夫司马子期在焉丨丨不徧司马子期怒而走于楚説楚王伐中山中山君亡有二人挈戈而随其后者曰臣有父尝饿且死君下壶飱臣父臣父且死曰中山有事汝必死之故来死君也中山君叹曰吾以一杯丨丨亡国以一壶飱得士二人　史记宋世家华元之将战杀羊以食士其御丨丨不及故怨驰入郑军故宋师败得囚华元　宋书毛修之传尝为丨丨以荐魏尚书尚书以为絶味献之太武大喜以为大官令　陈与义玉延赋污之以蜂蜜辱之以丨丨　侯喜石鼎联句岂能煮仙药但未污丨丨陆蒙奉詶袭羙先軰初夏见寄诗何须乞鹅炙岂在斟丨丨】
　　羊饭【都城纪胜都下市肆名家驰誉者如中瓦前职家丨丨彭家油靴　岑安卿出门偶赋诗紫微堂上日丨丨世祖山河如砥平】
　　羊麫【冷斋夜话毘陵承天珍禅师蜀人也巴音夷靣真率不事事郡守忘其名初至不知其佳士未尝与语偶擕客来逰珍亦坐于旁守谓客曰鱼稻宜江淮丨丨宜京洛客未及对珍辄对曰世味而如羊肉大羙且性极暖宜人食守色变瞠视之徐曰禅师何故知羊肉性暖珍应曰常卧毡知之其毛尚尔暖其肉不言可知矣如明公治郡政羙则立朝当更佳也】
　　羊米【晋书张寔传比年饥旱殆由庻事有缺窃慕箴诵之言以补不建自今有陈孤过者荅以筐篚谤言于市者报以丨丨】
　　羊酪【世説陆机诣王武子武子前置数斛丨丨指以示陆曰卿江东何以敌此陆云有千里莼羮但未下盐防耳　梁元帝与萧谘议等书见麟脯下　储光羲田家即事诗杏色满林丨丨熟麦凉浮垅雉媒低　韩翃送客之江宁诗从来北地夸丨丨自有莼羮味可人包佶顾著作宅赋诗已觉不嫌丨丨谁能长守罝刘禹锡送陆侍御归淮南使府诗鳯城来已熟丨丨不嫌羶　又送周鲁儒赴举诗若逢广坐问丨丨从此】
　　【知名在一言　陆江南秋懐寄华阳山人诗鹖冠难适越丨丨未饶伧　刘筠咏梨诗先时樱熟烦丨丨逺信梅酸损瓠犀　梅尧臣送罗职方知秀州诗陆云常夸千里莼便轻丨丨同埃尘　司马光酪羮诗军厨重丨丨飨士风传】
　　羊斟【韦庄同韵诗期君调鼎鼐他日俟丨丨】
　　羊馈【楚语屈建曰祭典有之国君有牛享大夫有丨丨士有豚犬之奠庻人有鱼炙之荐】
　　羊灯【李金丨丨铭贤圣勉务惟日不足金羊载耀作明以续　庾信七夕赋见月下】
　　羊裘【史记刘敬传娄敬脱挽辂衣其丨丨见虞将军曰臣愿见上言便事　后汉书马援传因处田牧至有牛马羊数千头谷数万斛乃尽以班昆弟故旧身衣丨丨皮袴　又严光传齐国上书有一男子被丨丨钓泽中帝疑其光乃备安车元纁遣使聘之三返而后至　北史房法夀传得一丨丨欣然自足　又髙恭之传恭之谓人曰人生厉心立行贵于见知当使夕脱丨丨朝佩珠玉若时不我知便须退迹江海自求其志淮南子贫人则夏被葛带索冬则丨丨解札】
　　羊同【地理通释西域隋大业中来朝者四十余国唐贞观四年伊吾来降列其地为西伊州武后时王孝杰复四镇自是诸国朝贡侔于前代胡戎党项丨丨悉立泥婆罗之属】
　　羊人【周礼夏官丨丨下士二人史一人贾二人徒八人】
　　羊主【晋书桓冲传初彞亡后冲兄弟家贫母患须羊温乃以冲为质丨丨言不欲质幸为养买徳郎买徳郎冲小字也】
　　羊姬【晋书夏侯湛传湛作昆弟诰其词曰余闻之周之有至徳有妇人焉我母氏丨丨宣慈恺悌明粹笃诚以抚训羣子厥乃我齓齿则受厥教】
　　羊邓【世説诸葛恢大女适太尉庾亮儿次女适徐州刺史羊忱儿亮子被苏峻害改适江虨恢儿娶邓攸女于时谢尚书求其小女婚恢乃云丨丨是世婚江家我顾伊庾家伊顾我不能复与谢裒儿婚及恢亡遂婚于是王右军往谢家看新妇犹有恢之遗法威仪端详容服光整叹曰我在遣女裁得尔耳】
　　羊侯【世説桓元下都羊孚时为兖州别驾从京来诣门牋云自顷世故暌离心事沦蕴明公启晨光于积晦澄百流以一源桓见牋驰唤前云子道子道来何迟即用为记室参军孟昶为刘牢之主簿诣门谢见云丨丨羊侯百口赖卿】
　　羊祜【武元衡冬日汉江南行将赴夏口途次江陵界寄裴尚书诗元戎武昌守丨丨幸连营　李商隠赠杜司勲十三员外诗汉江逺吊湘江水丨丨韦丹尽有碑】
　　羊公【晋书羊祜传王衍尝诣祜陈事辞甚俊辩祜不然之衍拂衣而起祜顾谓賔客曰王夷甫方以盛名处大位然败俗伤化必此人也祜又尝以军法欲斩王戎故戎衍并恨之时人为之语曰二王当国丨丨无徳世説刘遵祖少为殷中军所知称之于庾公庾公甚忻然便取为佐既见坐之独榻上与语刘尔日殊不称】
　　【庾小失望遂名之为丨丨鹤昔羊叔子有鹤善舞尝向客称之客试使驱来氃氋而不肯舞故称比之　元稹泛江玩月诗楚塞分形势丨丨压大邦　赵嘏发新安后途中寄卢中丞诗千山不碍笙歌月谁伴丨丨上夜楼　惠洪次韵彭子长佥判诗愁如丨丨鹤氃氋费推遣】
　　羊叟【徐陵欧阳頠徳政碑樊卿寳鼎复述台司之功丨丨髙碑更纪征南之徳】
　　羊权【眞诰萼緑华以晋升平二年十一月十日夜降丨丨家赠以诗一篇并致火澣布手巾一条金玉跳脱各一枚　李商隠中元作丨丨虽得金跳脱温峤终虚玉镜防】
　　羊君【陆蒙和江南道中懐茅山广文南阳博士诗珍重双双玉跳脱尽凭三岛寄丨丨】
　　羊欣【陆蒙懐杨台文杨鼎文二秀才诗重思醉墨纵横甚书破丨丨白练裙】
　　羊璿【刘禹锡韩侍御见示岳阳楼别窦司直诗因令属和诗丨丨要共和江淹多杂拟】
　　羊昙【杨巨源詶卢员外诗满筵旧府笙歌在独有丨丨最泪流　温庭筠经故翰林学士居诗西州城外花千树尽是丨丨醉后春　皮日休奉和鲁望懐杨台文杨鼎文诗丨丨留我昔经春各以篇章鬭五云】羊左【列士传丨角哀丨伯桃为死友闻楚王贤往寻之道遇雨雪计不俱全乃并衣粮与角哀入树中而死　刘峻广絶交论想庄惠之清尘庻丨丨之徽烈】
　　羊贾【后汉书苏章苏不韦羊续贾琮传賛二苏劲烈丨丨防能】
　　羊杜【苏轼襄阳乐诗使君朱斾来翻翻人道使君似丨丨注丨祜丨预镇襄阳有徳政】
　　羊陆【晋书石勒载记时王浚奢纵淫虐勒有吞并之意议者曰宜如丨祐与丨抗书相闻张賔曰丨丨之事臣未见其可　文中子杨素谓子曰天子求善御边者敢问夫子子曰丨祜丨逊仁人也可使素曰已死矣何可复使子曰今公能为丨丨之事则可如不能广求何益　陈基令丁镇诗吾闻古贤将丨丨开吴晋】羊何【谢灵运有登临海峤初发疆中作与从弟恵连可见丨丨共和之诗　苏轼百歩洪诗诗成不觉防涙下悲吟相对唯丨丨　苏辙次韵分司南京李诚之待制求酒诗中酒何须问贤圣和诗今尚许丨丨　陈造寄林子长教授诗雁足寄诗情未薄却惭属和付丨丨按宋书谢灵运传灵运东还与从弟惠连东海何长瑜颍川荀雍太山羊璿之共为山泽之游时人谓之四友】
　　羊薄【法书要录智永兼能诸体于草最优气调下欧虞精熟过于丨丨按谓丨欣丨绍之也】羊体【梁书栁恽嵇元荣羊盖并善琴恽从之学特穷其妙竟陵王子良引为参军尝置酒后园有晋谢安鸣琴在侧援以授恽恽弹为雅弄子良曰卿巧越心妙臻丨丨】
　　羊眞【张懐瓘书防王僧防云萧令法羊欣风流媚态殆欲不减笔力恨弱袁昂云丨丨孔草萧行范篆各一时之妙也然上方琳之不足下方范晔有余】
　　羊枣【孟子曽晳嗜丨丨而曽子不忍食丨丨】
　　羊桃【诗隰有苌楚疏苌楚一名铫弋郭璞曰今丨丨也或曰鬼桃叶似桃华白子如小麦亦似桃　山海经中山经丰山其上多封石其木多桑多丨丨状如桃而方茎可以为皮张　明一统志福州土产丨丨其实五瓣色青黄】
　　羊韭【尔雅虋冬疏见马韭下】
　　羊蓍【尔雅疏见马韭下】
　　羊苦【仪礼公食大夫礼见牛藿下】
　　羊麻【本草莸一名丨丨】
　　羊茅【本草丨丨时珍曰羊喜食之故名】
　　羊实【本草丨丨别録曰味苦寒主头秃恶疮疥瘙痂防生蜀郡】
　　羊石【本草云实释名丨丨子时珍曰丨丨当作羊矢其子肖之故也】
　　羊泉【本草蜀丨丨释名丨丨羊饴漆姑草集解蜀丨丨生蜀郡山谷】
　　羊饴【本草释名见上】
　　羊婆【本草沙参释名丨丨奶时珍曰沙参白色其根多白汁俚人呼为丨丨奶别録有名未用羊乳即此也】
　　羊刺【魏书髙昌传有草名丨丨其上生蜜而味甚佳】
　　羊欢【本草注白菊生南阳山谷及田野中颍州人呼为回蜂菊汝南名荼苦蒿上党及建安郡顺政郡并名丨丨草河内名地薇蒿】
　　羊负【沈炯十二属诗马兰方逺摘丨丨始成栽】
