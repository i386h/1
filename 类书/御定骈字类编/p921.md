<!-- { "loadSidebar": true } -->
　　三秀【唐书侯知道传寿州安丰李兴亦有至行柳宗元为作孝门铭曰肇有二位孝道爰兴克修厥猷载籍是登在帝有虞以孝烝烝仲尼述经以教于曾惟昔鲁侯见命夷宫亦有考叔寤庄称纯显显李氏寔与之伦哀嗟道路涕慕里邻神锡袐祉丨丨灵泉帝命荐加亦表其门统一上下交赞天人建此碑号亿龄扬芬宋史乐志煌煌茂英不根而生蒲茸夺色铜池著名晨敷表异丨丨分荣书于瑞典光我文明　毛诗陆疏广要本章衍义云人谓三春柳以其一年丨丨也　明一统志丨丨山在泉州府同安县西北又名仙人亭山上有石榻禅牀及仙人迹　离骚采丨丨于山间　郭璞客傲连城之宝藏于褐里丨丨虽艳縻于丽采　张衡思元赋见一年下　杨宗瑞辟雍赋产丨丨兮殿楹罗石鼔兮庭围　史近汉武帝斋宫产灵芝赋挺兹丨丨表信乎三元之符擢此九茎期尔于九坻之上　嵇康幽愤诗见一年下　陆云诗灵卉丨丨芳草秋兴　江淹拟谢恵连赠别诗灵芝望丨丨孤筠情所托　沈约早发定山诗眷言采丨丨徘徊望九仙　宋之问宋公宅送甯谏议诗间出人丨丨平临楚四郊　李颀送暨道士还玉清观诗空山何窈窕丨丨日氛氲　吴融山居即事诗庖厨却得长兼味丨丨芝根五术苗　罗隐寄程尊师诗见一番下　陆忆袭美洞庭观歩诗已甘丨丨味谁念百牢腔　元好问赠答普安师诗金芝丨丨诗坛瑞宝树千花佛界春　余阙先天观诗日日采丨丨人人吹玉笙　倪瓒诗结茅拟候芝丨丨眠鹿应遗地一弓】
　　三花【亦作华云笈七籖天关星天之上帝主天地机运如四时长养天地否泰劫防莫不隶焉星围九百里亦皆瑠璃水精中有丨丨之树五色之实金翅之所栖自然九味芝膏服之一口身生九色之光得寿九万年　钱文荐夏云多奇峯赋髣髴昆仑之五色依稀嵩少之丨丨　葛长庚鹤林赋饮九醖以酩酊兮坐断延康之始劫抚丨丨以舒啸兮问讯龙汉之初年　李白闻风有寄洒翰遥赠诗见二室下　李颀寄焦链师诗悠悠孤峯顶日见丨丨春　又送王道士还山诗嵩阳道士餐柏实居处丨丨对石室　刘长卿送常十九归嵩少故林诗见一叶下　卢纶咏菊诗愿比丨丨秀非同百卉秋　皎然杂兴诗柔顔感丨丨凋发悲蔓草又寻天目徐君诗丨丨落地君犹在笑抚安期昨日生陈旅为张壶洲赋壶洲诗珠林错落丨丨露宝稼离罗五色秋　泰不华题祁真人异香巻诗夜深放鹤丨丨树自把黄庭月下看　又陪幸西湖诗珠树丨丨放鸾旗五色翔　又唐书百官志凡外牧岁进良马印以丨丨飞凤之字飞龙廏日以八马列宫门之外号南衙立仗马　白居易和春深诗何处春深好春深学士家凤书裁五色马鬛剪丨丨　又金丹大要采取妙用五炁朝元搬运各有时丨丨聚顶搬运各有日　元好问希顔钦叔玉华谷还防善寺即事诗铁笛不曾从二草头巾今已挂丨丨　周霆震清和华道士萧宗元诗见一悟下　杨维桢赠马闲云链师诗相约丹阳寻祖武丨丨髻子市中来】
　　三实【宋书符瑞志建兴二年六月嘉禾生平州治丨丨同蔕　南史王虚之传十三丧母三十三丧父二十五年盐酢不入口疾病着牀忽有一人来问疾谓之曰君病寻差俄而不见病果寻差庭中杨梅树隆冬丨丨又每夜所居有光如烛墓上橘树一冬再实时人咸以为孝感所致】
　　三桠【苏轼次韵正辅游白水山诗恣倾白蜜收五棱细斸黄土栽丨丨　又紫团参寄王定国诗欲持丨丨根往侑九转鼎】
　　三茎【述异记汉武帝时西方月支国献活人草丨丨有人死者将草覆面即活　齐已庭际新移松竹诗丨丨痩竹两株松瑟瑟翛翛韵且同】
　　三棱【本草山慈姑集解时珍曰山慈姑处处有之冬月生叶二月中枯一茎如箭簳髙尺许茎端开花白色亦有红色黄色者上有黒防其花乃众花簇成一朶如丝纽成可爱三月结子有丨丨四月初苗枯即掘取其根状如慈姑及小蒜迟则苗腐难寻矣　又荆丨丨释名京丨丨草丨丨鸡爪丨丨黑丨丨石丨丨】三蔓【本草巴防天释名不凋草集解恭曰其苗俗名丨丨草叶似茗经冬不枯根如连珠宿根青色嫩根白紫用之亦同以连珠多肉厚者为胜】
　　三蘖【诗苞有丨丨莫遂莫达　汉书叙传丨丨之起本根既朽】
　　三枝【本草淫羊藿释名仙灵脾放杖草弃杖草千两金干鸡筋黄连祖丨丨九叶草　杨万里午憩诗日烘细草香无价况有丨丨两朶来　孙鎭许氏双桂图诗许家二桂聮翩秀孙氏丨丨次第春】
　　三梢【图绘宝鉴僧时溥字君泽号两岩通经律作诗亦画墨竹丨丨五叶而已】
　　三株【王世贞静姬赋彗丨丨之蔽月兮妲姒借以擅宫李白古风苍苍丨丨树防目焉能攀　白居易隋堤柳乐府风飘飘兮雨萧萧丨丨两株汴河口　徐夤赠南安方处士诗见一畦下　范成大夏日田园杂兴见三公下】
　　三朶【苏轼丨丨花诗见一宿下】
　　三萼【苏轼有丨丨牡丹诗】
　　三穗【元史世祖纪见二穗下】
　　三龙【易林丨丨北行道逢六狼莫宿中泽为祸所伤小学绀珠李朝兄弟三人号李氏丨丨　李白留别金陵诸公诗治水昔飞动丨丨纷战争　又元史礼乐志次五队男子五人皆冠丨丨冠服红袍各执劈正金斧同前队而进北向立】
　　三凤【唐书薛收传元敬隋选部郎迈之子与收及族兄徳音齐名世称河东丨丨收为长雏徳音为鸑鷟元敬年最少为鹓雏　陈旅三笋吟牙根寃血防防红丨丨声沈九秋晏　又宋史五行志景徳元年五月庚寅午时白州有丨丨自东来入城中众禽围绕至万岁寺栖百尺木上身长九尺髙五尺文五色冠如金杯申时北向而去画图以闻】
　　三鸾【常建赠三侍御诗明君错任才台上飞丨丨】
　　三鹤【易林丨丨南飞俱就塘池虾防饶有利得过倍明一统志丨丨山在严州府淳安县南三十五里昔有潘氏兄弟三人于此登仙】
　　三虎【后汉书贾彪传彪兄弟三人并有髙名而彪最优故天下称曰贾氏丨丨伟节最怒　宋史杨纮传纮御下急常曰不法之人不可贷去之止不利一家尔岂可使郡邑千万家俱受害邪闻者望风解去或过期不敢之官与王鼎王绰号江东丨丨　又王鼎传以鼎提防江东刑狱与转运使杨纮判官王绰竞擿发吏至微隐罪无所贷于是所部官吏怨之目为丨丨　又宗室彦倓传初调溧阳尉邑民潘氏兄弟横邑中号丨丨畜僮仆数百邑官莫敢谁何彦倓白其守治之缚潘氏昆弟正其罪　小学绀珠北齐陆晔弟寛兄弟并有才名呼为丨丨　徐陵代与荀昂兄弟书贾氏丨丨岂独贵于前修荀家八龙信服在于今日　庾信伤心赋见二龙下　祖咏赠苗发员外诗八龙乗庆重丨丨递朝归　卢纶酬赵少尹诗八龙丨丨俨成行琼树花开鹤翼张　元稹曲江老人诗雄推丨丨贾羣擢八龙荀又易林见一击下　又丨丨上山更相噬囓心志不亲如仇如怨　神仙传赵升入山采薪丨丨交前咬升衣服升不恐顔色不变须防虎去　李商隐射鱼曲思牢弩箭磨青石绣额蛮渠丨丨力寻潮背日俟泅鳞贝阙夜移鲸失色】
　　三豹【唐书王旭传时监察御史李嵩李全交皆严酷取名与旭埒京师号丨丨嵩为赤全交为白旭为黑里闾至相诅曰若违教值丨丨】
　　三貂【齐书何戢传上欲转戢领选问尚书令褚渊以戢资重欲加常侍渊曰宋世王球从侍中中书令单作吏部尚书资与戢相似顷选职方昔小轻不容顿加常侍圣防每以蝉冕不宜过多臣与王俭既已左珥若复加戢则八座便有丨丨若帖骁游亦为不少乃以戢为吏部尚书加骁骑将军按南史戢传作三蝉】三兽【唐书礼乐志狩田之礼有司敛大绥以从乃驱兽出师前初一驱过有司整饬弓矢以前再驱过有司奉进弓矢三驱过皇帝乃从翕左而射之每驱必丨丨以上　传灯録同在佛所闻说一味之法然所证有浅深辟兎马象丨丨渡河兎渡则浮马渡及半象彻底截流　李邕大云寺碑惟丨丨之渡河庶一子之来学】三鹿【魏志张既传注成公英降太祖太祖以为军师从行出猎有丨丨走至前公命英射之三发三中皆应而倒　金史张仲轲传为中京留守尝大猎于北地围未合祷曰我若有大位百歩之内当获丨丨若止为公相获一而已于是不及百歩连获丨丨】
　　三犀【杜甫石犀行嗟尔丨丨不经济缺讹只与长川逝苏轼防州八境图诗丨丨窃鄙秦太守八咏聊同沈隐侯】
　　三牛【宋书礼志见二牛下　易林丨丨五防重明作福使我有得疾入官狱忧在心腹　又丨丨生狗以戌为母荆夷上侵姬伯出走　明一统志丨丨城在凤阳府旧府城有丨石丨盖郡介淮濠多水灾牛土畜故以厌之】
　　三牯【陆祝牛宫词四牸丨丨中一去乳天霜降寒纳此室处】
　　三犊【宋史五行志景徳元年魏城县民阎明彭州蒙阳县民郭琮牛生丨丨　欧阳修菱溪石诗爱之逺途向幽谷曳以丨丨载两轮　苏轼和子由木山引水诗去国尚能丨丨载汲泉何爱一夫忙】
　　三牲【诗采菽采菽笺菽大豆也采之者采其叶以为藿丨丨牛羊豕芼以藿　礼记祭统丨丨之俎八簋之寔美物备矣　又礼器大飨其王事与丨丨鱼腊四海九州之美味也笾豆之荐四时之和气　周礼礼七牢注丨丨备为一牢　公羊己卯烝传注礼天子诸侯卿大夫牛羊豕凡丨丨曰大牢天子元士诸侯之卿大夫羊豕凡二牲曰少牢诸侯之士特豕　又公狩于郎传三曰充君之庖注已有丨丨必田狩者孝子之意以为己之所养不如天地自然之牲逸豫肥美禽兽多则伤五谷因习兵事又不空设故因以捕禽兽所以共承宗庙示不忘武备又因以为田除害　楚语先王之祀也以一纯二精丨丨四时五色六律七事八种九祭十日十二辰以致之　史记封禅书于是作鄜畤用丨丨郊祭白帝焉　宋书礼志晋武帝太始三年诏太学及鲁国四时备丨丨以祀孔子　列子周穆王时西极之国有化人来穆王敬之若神事之若君推路寝以居之引丨丨以进之选女乐以娱之　孔丛子夫锦绩纷华所服不过温体丨丨太牢所食不过充腹　小学绀珠丨丨夏牲尚黑殷白牡周骍刚　又丨丨夏牲用元殷牲用白周牲用骍　挚虞灶屋铭大孝养志厥此养形事亲以敬美过丨丨　梁简文帝唱导文聪明正直丨丨之祀未亏隂阳不测六根之滞犹染　曹植灵芝篇刻木当严亲朝夕致丨丨　孟浩然送莫甥兼诸昆弟从韩司马入西军诗坐弃丨丨养行观八阵形】三牺【左传为六畜五牲丨丨以奉五味　又介葛卢来以其未见公故复来朝礼之加燕好礼也介葛卢闻牛鸣曰是生丨丨皆用之矣其音云问之而信　班固东都赋于是荐丨丨效五牲礼神只懐百灵　徐晋卿春秋经传类对赋季孙树于六槚葛卢辨于丨丨】
　　三牷【谢超宗齐明堂引牲乐歌神鉴孔昭嘉足丨丨】
　　三牢【史记秦本纪初为鄜畤用丨丨】
