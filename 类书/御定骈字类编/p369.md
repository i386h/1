<!-- { "loadSidebar": true } -->
　　山椒【汉书外戚传孝武李夫人卒上自为作赋以伤悼其辞曰惨郁郁其芜秽兮隐处幽而怀伤释舆马于丨丨兮奄修夜之不阳　宋史张俊传贼党商元据草山挟险设伏俊遣步兵从间道直趋丨丨杀伏夺险乗胜追至江州　水经注于溪之东山有一水发自丨丨下数丈素湍直注颓波秀壑可数百丈望之若霏幅练矣　王筠国师草堂寺智者约法师碑结宇丨丨疏壤幽岫　刘弇独游狼山记方丈东阿有石仅十尺许长倍广三之二而广厚倍者半能一昔从丨丨堕而正拔号飞来石　柳宗元邕州马退山茅亭记毎风止雨収烟霞澄鲜輙角巾鹿裘率昆弟友生冠者五六人步丨丨而登焉　谢庄月赋菊防芳于丨丨雁流哀于江濑　谢灵运石室山诗石室冠林陬飞泉发丨丨　乂从京口北固应诏诗鸣笳发春渚税銮登丨丨　骆賔王冬日野望诗故人无与晤安步陟丨丨　韦夏卿题湛长史旧居诗诗因埜寺咏酒向丨丨酬　杜甫桔柏渡诗无以洗心胷前行但丨丨　无可送僧归中条诗卷经归鸟外转雪过丨丨　贯休怀武夷红石子诗常思红石子独自住丨丨　王安石州桥诗州桥踏月想丨丨回首哀湍未觉遥　陆游六日云重有雪意诗地连海澨涛声近云冒丨丨雪意豪　戴复古庐山诗丨丨云气易为雨客子情怀多费诗　杨允孚滦京杂咏千官万骑到丨丨个个金鞍雉尾高　周权接引竹泉诗苍润隐石脉幽源迸丨丨　袁桷云州诗氊房聫涧曲土屋覆丨丨】
　　山麓【齐书五行志建元二年夏庐陵石阳县溪水冲激丨丨崩长六七丈下得柱千余口皆十围长者一丈短者八九尺头题有古文字不可识江淹以问王俭俭云江东不闲隶书此秦汉时柱也　宋史河渠志张从惠言去年七月黄河暴涨水落而稍北距广武丨丨七里退滩高阔可凿为渠引洛入汴　水经注今彭城南有项羽掠马台台之西南丨丨上即其冢也　柳宗元零陵三亭记零陵县东有丨丨泉出石中沮洳污涂羣畜食焉　李绅迎春奏夏之日陛下农事无所夺丨丨无所伐则草木壮茁国无夭札矣　陆游游庐山东林记余初游庐山小憩新桥市盖呉蜀大路并溪乔木皆三二百年物盖丨之丨也　周忱游小西天记迤逦至丨丨似不可登徐望之有磴道循山之偏直上行者前后顶踵相接凡三憩息始及山之半　陈以忠华山游记朝元洞之下有贺老避静处穴石垂双锁而下之锁尽乃板道以铜杙插之峻壁而板载之铜杙之上复缀壁以锁攀之而行板道下皆絶壁松林随丨丨起复翠涛弥望　范仲淹秋香亭赋倚大斾于江干揭高亭于丨丨　廼贤龙虎台诗帐殿驻丨丨羽葆罗云中张宪于潜防砦诗路回丨丨交直壁万仞立　倪瓉醉歌行古人不见春风来桃李无言自丨丨】
　　山箐【元史达海特穆尔传伊苏岱尔伊勒罕率兵万人防云南兵讨乌蒙蛮至闹灶其酋长阿蒙率五百余众麻布蛮地塔海帖木儿以四百人追至丨丨中大败之擒阿防以归】
　　山前【元史舒穆噜明安传帝欲休兵于北明安谏曰金有天下七十一路今我所得惟云中东西两路而已若置不问待彼成谋并力而来则难敌矣且丨丨民庶久不知兵今以重兵临之传檄可定兵贵神速岂宜犹豫帝从之　张志和渔父歌西塞丨丨白鹭飞桃花流水鳜鱼肥　卢纶送潘述应宏词下第归江南诗雨里行青草丨丨望白波　许浑夏日寄江上亲友诗雨过丨丨日未斜清蝉嘒嘒落槐花　章碣桃源洞诗丨丨空有无情水犹绕当时碧树林　皮日休橡媪叹丨丨有熟稻紫穗袭人香　贯休赠钟陵陈处士诗湖上独居多草木丨丨频醉过风雷　徐铉和明道人宿山寺诗闻道经行处丨丨与水阳　欧阳修黄牛峡祠诗画船百丈丨丨路上滩下峡长来去　苏轼慈湖夹阻风诗犹有小船来卖饼喜闻墟落在丨丨　陆游禹祠诗庙后故梁龙化去丨丨遗箭鹤衔来　又湖上诗丨丨虚市初多笋江外人家不禁烟】
　　山后【元史世祖纪严丨丨酒禁　又文宗纪中书省臣言四川省塔出脱帖木儿等讨云南以十一月九日领兵至乌撒周泥驿明日禄余阿奴阿答等贼兵万余自丨丨间道潜出塔尔楚托卜特穆尔等进击屡战败之黙记神宗初即位慨然有取丨丨之志滕章敏首被擢用所以东坡诗云皇帝知公早虚怀第一人盖欲委】
　　【滕公以天下事也　王维新晴野望诗白水明田外碧出丨丨　卢纶山中诗饥食松花渴饮泉偶从丨丨到山前　苏轼自阳平至斜谷宿于南山蟠龙寺诗门前商贾负椒荈丨丨咫尺连巴蜀　杨允孚滦京杂咏更説高丽生菜美总输丨丨□菰香】
　　山上【易渐象丨丨有木渐君子以居贤德善俗　又蹇象丨丨有水蹇君子以反身修德　尔雅秩秩海雉注如雉而黒在海中丨丨　史记赵奢传至邯郸许歴复请谏曰先据此丨丨者胜后至者败赵奢许诺即发万人趋之　魏志邓艾传初艾当伐蜀梦坐丨丨而有流水以问殄虏防军爰邵邵曰按易卦丨丨有水曰蹇蹇繇曰蹇利西南不利东北孔子曰蹇利西南往有功也不利东北其道穷也往必克蜀殆不还乎艾怃然不乐　宋书氐胡传仇池地方百顷因以百顷为号四靣斗絶高平地方二千余里羊肠蟠道三十六回丨丨丰水泉煮土成盐　淮南子譬若树荷丨丨而蓄火井中操钓上山揭斧入渊欲得所求难也　水经注亭南青城山丨丨有嘉谷山下有蹲鸱卽芋也所谓下有蹲鸱至老不饥　又东北海中有大洲谓之郁洲山海经所谓郁山在海中者也言是山自苍梧徙此云丨丨犹有南方草木　又浉水又东迳义阳故城北城在丨丨因倚陵岭周回二里　志林诸葛亮造八阵图于鱼复平沙上垒石为八行相去二丈桓温征谯纵见之曰此常山蛇势也文武皆莫识吾常过之自丨丨俯视百余丈凡八行为六十四蕝　传灯録道吾山圎智禅师药山问何处来曰游山来药曰速道将来曰丨丨鸟儿白如雪涧底游鱼忙不彻　彦周诗话古乐府云藁砧今何在言夫也丨丨复有山言出也何当大刀头破镜飞上天言月半当还也　元结殊亭记亭临大江复出丨丨佳木相防常多清风　唐独孤及慧山寺新泉记山下有灵池异花载在方志丨丨有眞儒隐客遗事故迹而披胜録异者浅近不书　苏轼石钟山记至暮夜月明独与迈乗小舟至絶壁下大石侧立千尺如猛兽奇鬼森然欲搏人而丨丨栖鹘闻人声亦惊起磔磔云霄间　谢灵运山居赋丨丨则猿狸獾犴獌猰　卓文君白头吟皑如丨丨雪皎若云间月　左思咏史诗郁郁涧底松离离丨丨苗　李颀无尽上人东林禅居诗含吐丨丨日蔽亏松外村　孟郊送道士诗千年丨丨行丨丨无遗踪　刘禹锡八月十五日夜桃源翫月诗碧虚无云风不起丨丨长松山下水　方干越中言事诗郭中云吐啼猿寺丨丨花藏调角城　司空图移桃栽诗禅客笑移丨丨看流莺直到槛前来　曹唐小游仙诗海上风来吹杏枝昆仑丨丨看花时　张乔岳阳即事诗竹风丨丨路沙月水中洲　皮日休舘娃宫诗响屧廊中金玉歩采苹丨丨绮罗身　韦庄三堂早春诗池边冰刃暖初落丨丨雪棱寒未销】
　　山中【易大畜象天在丨丨大畜　左传桓公十二年楚伐绞军其南门莫敖屈瑕曰绞小而轻轻则寡谋请无扞采樵者以诱之从之绞人获三十人明日绞人争出驱楚役于丨丨楚人坐其北门而覆诸山下大败之为城下之盟而还　战国防晋毕阳之孙豫让始事范中行氏而不説去而就智伯智伯宠之及三晋分智氏赵襄子最怨智伯而将其头以为饮器豫让遁逃丨丨曰嗟乎士为知己者死女为説己者容吾其报智氏之讐矣　史记楚世家右尹度王不用其计惧俱死亦去王亡灵王于是独徬徨丨丨野人莫敢入王　呉志周鲂传被命密求丨丨旧族名帅为北敌所闻知者令谲挑魏大司马扬州牧曹休　宋书王素传丨丨有蚿虫声清长听之使人不厌而其形甚丑素乃为蚿赋以自况　齐书杜京产传永明中防稽钟山有人姓蔡不知名丨丨养鼠数十头呼来即来遣去便去　南史陶景传国家毎有吉凶征讨大事无不前以谘询月中常有数信时人谓为丨丨宰相　又鱼传歴南谯盱眙竟陵太守尝谓人曰我为郡有四尽水中鱼鼈尽丨丨麞鹿尽田中米谷尽村里人庶尽　宋史种放传大中祥符元年命判集贤院从封防山拜给事中二年四月求归山宴饯于龙图阁命学士即席赋诗制序上作诗卒章云我心虚伫日无复醉丨丨初放作诗尝有溪上醉眠都不知句故及之　又邓孝甫传且死命幼孙名世执笔口占百余言其畧曰予自谓丨丨宰相虚有其才也自谓文昌先生虚有其词也不得大用于盛世亦无憾焉盖有天命尔　呉越春秋丨丨一穴深不见底谓之禹穴　庄子行于丨丨见大木枝叶盛茂伐木者止其旁而不取也问其故曰无所可用庄子曰此木以不材终其天年　高士传骑牛者在婺州丨丨古貌巾褐执鞭光烁日色扣角而歌曰静居青嶂里高啸紫烟中世界连仙界琼田前路通　齐春秋周颙隐居钟山卫将军王俭谓颙曰卿丨丨何所食颙曰赤米白盐緑葵紫蓼　稿简赘笔李伯时画莲社图陶渊明乗篮舆谢康乐乗马张曲笠二公虽不入净社常往来丨丨大唐新语朱桃椎蜀人也澹泊无为隐居不仕披裘带索沈浮人间窦轨为益州闻而召之遗以衣服逼为】
