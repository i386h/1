<!-- { "loadSidebar": true } -->
　　天庭【廷同礼记月令孟春之月是月也天子乃以元日祈谷于上帝注上帝太微之帝也疏云上帝太微之帝者春秋纬文紫微宫为大帝太微为丨丨中有五帝座　史记孝景本纪后三年月贯丨丨中注索隠曰丨丨即龙星右角也　又天官书三能三衡者丨丨也客星出丨丨有竒令　后汉书天文志王莽地皇四年秋太白在太微中烛地如月光太白为兵太微为丨丨太白赢而北入太微是大兵将入天子廷也　晋书天文志帝座一星在天市中星西丨丨也光而润则天子吉威令行　星经见天府下　　又汉书雄传甘泉赋选巫咸兮呌帝阍开丨丨兮延羣神　又叙传答賔戏主人逌尔而笑曰若賔之言斯所谓见执利之华闇道徳之实守突奥之荧烛未卬丨丨而覩白日也　宋书孔觊传或振霜江蠡或腾焱荆河金甲烛丨丨嚣声振海浦　法言好大而不为大不大矣好髙而不为髙不髙矣仰丨丨而知天下之居卑也哉　又昔在有熊髙阳髙辛唐虞三代咸有显懿故天胙之为神明主且着在丨丨是生民之愿也厥飨国久长　傅元龙铭丽哉神龙诞应阳精潜景九原飞跃丨丨　王延寿鲁灵光殿赋髙经华盖仰看丨丨　汪克寛文宣阁赋和气春融起丨丨之黄色文星环拱映帝座之清辉　缪袭魏鼔吹曲六军庐新野金鼓震丨丨　陆机太山吟太山一何髙迢迢造丨丨　傅地郊飨神歌溢九壤格丨丨　又云歌白云翩翩翔丨丨流景髣髴非君形　又短歌行长安髙城层楼亭亭午云四起上贯丨丨　又晋书庾氷传氷疏曰臣门户不幸以短才赞务衅及丨丨殃流邦族若晋典休明夷戮久矣而于时颠沛刑宪暂坠遂令臣等复得为时陈力　齐书髙丽国传元泽灵休万里所企况亲趾丨丨乃不赖　宋史乐志皇仪有炜防舁次升沈沈邃殿穆穆丨丨　青琐诗话李清臣应进士中甲科举贤良为优等方其射防丨丨天子临轩虚已侍臣耸观揺笔不逾数刻落笔万言皆出入九经天下莫不倾其风采实当世之伟儒也　栁宗元武冈铭母弟生壻继来于潭咸致丨丨　沈佺期奉和洛阳翫雪应制诗洒瑞丨丨里惊春御苑中　杜甫桥陵诗崇冈拥象设沃野开丨丨　白居易诏取氷丰栁植禁苑感赋诗一树衰残委泥土双枝荣耀植丨丨刘禹锡和东川杨尚书慕巢兼寄西川继之诗杨叶百穿荣防府芝泥五色耀丨丨　又魏志管辂传辂族兄孝国居在斥丘辂往从之与二客防客去后辂谓孝国曰此二人丨丨及口耳之间同有凶气异变俱起双魂无宅流魂于海骨归于家少许时当并死也复数十日二人饮酒醉夜共载车牛惊下道入漳河中皆即溺死也　黄庭内景经丨丨地闗列斧斤灵台盘固永不衰　杨维桢黛眉颦色诗萧郎忽有归期报喜得丨丨一防黄　又水经注昆仑説曰昆仑之山三级下曰樊桐一名枝松二曰圃一名阆风上曰増成一名丨丨是谓太帝之居】
　　天牢【史记天官书赤帝行徳丨丨为之　晋书天文志丨丨六星在北斗魁下贵人之牢也　又戴洋传东为丨丨牢下开门忧天狱　元史祭祀志北斗丨丨三公鹑火文昌内阶位于午北斗居前行其数六张衡天象赋尔乃丨丨崇圉设禁之隄防太尊明位拟圣功之宠章　张渊观象赋内平秉礼以伺邪丨丨禁愆而察失　李商隠燕台诗研丹擘石天不知愿得丨丨锁冤魄　又明一统志丨丨山在巩昌府文县西北二里相传即古羑里也上有羑里城】
　　天狱【礼记月令仲夏之月行秋令则草木零落注酉之气乘之也八月宿直毕为丨丨主杀　晋书戴洋传见天牢下　庾信周柱国大将军段永神道碑三度有星名丨丨八卦有坎象刑书】
　　天苑【史记天官书见天旗下　后汉书顺帝纪阳嘉元年十二月戊子客星出丨丨　又郎觊传臣窃见去年闰十月十七日己丑夜有白气从西方丨丨趋左足入玉井数日乃灭　晋书天文志丨丨十六星毕南天子之苑囿飬兽之所也　宋书天文志少帝景平元年正月乙邜有星孛于东壁南白色长二丈余拂丨丨二十日灭　张衡天象赋丨丨圎开兮畜异禽　又庾信三月三日华林园马射赋皇帝翊四围于帝闲回六龙于丨丨　郑愔奉和春日幸望春宫诗忽排花上游丨丨却坐云边看帝京　储光羲述降圣观诗一山尽丨丨一峰开道宫　王昌龄九日登髙诗雨歇亭臯仙菊润霜飞丨丨御梨秋　刘得仁访曲江胡处士诗卜居丨丨畔闲歩禁楼前】
　　天园【晋书天文志苑南十三星曰丨丨植果菜之所也张衡天象赋丨丨曲列兮储芳树天苑圎开兮畜异禽】
　　天仓【礼记月令孟春之月乃择元辰注元辰盖郊后吉辰也疏知用亥者以隂阳式法正月亥为丨丨以其耕事故用丨丨也　史记天官书胃为丨丨　晋书天文志丨丨六星在娄南仓谷所藏也南四星曰天庾积厨粟之所也　又五车五星在毕北五车者五帝车舍也五帝坐也主天子五兵一曰主五谷丰耗西北大星曰天库主太白主秦次东北星曰狱主辰星主燕赵次东星曰丨丨主嵗星主鲁卫次东南星曰司空主填星主楚次西南星曰卿星主荧惑主魏五星有变皆以其所主占之　宅经丁丨丨经曰财耗亡治丨丨宜仓库六畜壮厚髙拓吉　齐民要术杂隂阳书曰亥为丨丨耕之始　杨炯浑天赋奎为封豕参为白虎胃为丨丨娄为众聚　又明一统志丨丨山在成都府灌县西南八十里连崖隠轸分为三十六仓】
　　天庾【晋书天文志天仓南四星曰丨丨积厨粟之所也　张衡天象赋丨丨积粟以示棯】
　　天廪【晋书天文志丨丨四星在南一曰天廥主蓄黍稷以供飨杞春秋所谓御廪此之谓也　宋书天文志义熙四年五月壬子填星犯丨丨占曰天下饥仓粟少　法书要録苍颉造书鬼哭丨丨　张衡天象赋丨丨备积以析歆】
　　天廥【晋书天文志见天廪下】
　　天库【史记天官书轸南众星曰丨丨　晋书天文志招揺与北斗杓间曰丨丨星去其所则有库开之象也　又库楼十星六大星为库南四星为楼在角南一曰丨丨兵甲之府也　又王建赠田将军诗囘残足帛归丨丨分好旌旗入禁营】
　　天囷【晋书天文志丨丨十三星在胃南囷仓廪之属也主给御粮也】
　　天厠【史记天官书小三星隅置曰觜觹为虎首其南有四星曰丨丨】
　　天廏【晋书天文志东壁北十星曰丨丨主马之官若今驿亭也主令置驿逐漏驰骛谓其行急疾与晷漏竞驰也　又房南星曰左骖次左服次右服次右骖亦曰丨丨又主开闭为畜藏之所由也　张衡天象赋土公司筑而开务丨丨飞御而起机　又宋史兵志太平兴国五年改龙飞为丨丨坊雍熙四年改丨丨为左右骐骥院　杜甫沙苑行王有虎臣司苑门入门丨丨皆云屯　又骢马行卿家旧赐公取之丨丨真龙此其亚　蘓轼戯周正儒诗丨丨新颁玉鼻骍故人共敝亦常情　陆游送王成之给事诗是时众中初识公丨丨蹴蹋万马　又赠蘓赵叟兄弟诗譬如丨丨驹真是渥洼产　宋无天马歌丨丨騕褭鸣龙媒龙媒不鸣鸣驽骀】
　　天梁【晋书天文志南斗六星南二星魁丨丨也　又后汉书班固传西都赋经骀荡而出馺娑洞枍诣与丨丨注丨丨宫名也　三辅黄圗丨丨宫梁木至于天言宫之髙也　刘鳯登楼赋掲丨丨于腾凑兮遯阿井于阳□　黄佐乾清宫赋杳骋骛以防窱隮重櫩而攀丨丨】
　　天栋【晋书天文志大角在摄提间大角者天王座也又为丨丨正经纪也】
　　天籥【晋书天文志丨丨八星在南斗柄西主关闭　宋史天文志丨丨八星开闭门户明则吉不备则关籥无禁　星经丨丨七星在斗杓第二星西主闗籥开闭又作钥　张衡天象赋丨丨司其啓闭丈人存其播种】
　　天龙【星经见天府下　又元史宪宗纪帝驻跸翁吉地命宗王雅勒呼与洪福源同领军征髙丽攻防禾山东州春州三角山杨根丨丨等城　又新序叶公子髙好龙钩以写龙凿以写龙屋室雕文以写龙于是丨丨闻而下之窥头于牖拖尾于堂叶公见之弃而还走失其魂魄五色无主是叶公非好龙也好夫似龙而非龙者也　普庵大徳禅师释谈章无数丨丨八部百万火首金刚　又妙法莲华经应以丨丨夜又干闼婆阿修罗迦楼罗紧那罗摩防罗伽人非人等身得度者即皆现之而为説法　萧子良浄住子敬礼迦叶佛丨丨宫中一切法藏　温子升大觉寺碑非但化及丨丨教被人鬼亦福霑行鴈道洽游鱼　隋炀帝寳台经藏愿文须弥山上众圣共持金刚海底丨丨尽护　栁宗元为王京兆贺嘉莲表灵贶应期丨丨护圣　髙适同听讲经诗鸣钟山虎伏説法丨丨防】
　　天蛇【晋书天文志腾蛇二十二星在营室北丨丨也主水虫】
　　天驷【周礼校人春祭马祖执驹注马祖丨丨也　周语月在丨丨注丨丨房星也　史记天官书房为府曰丨丨其隂右骖　又汉中四星曰丨丨　汉书律厯志月在房五度房为丨丨故传曰月在丨丨　宋书谢荘传赋景河房承灵丨丨　江总陈宣帝哀策文丨丨催镳王良失御　张渊观象赋陈车防驾于氐南丨丨骋歩于太清　韦琮月明星稀赋焜煌河鼔幕歴丨丨王诜帝车赋却丨丨而弗驾兮屏王良而靡冯　杜甫魏将军歌星躔寳校金盘陀夜骑丨丨超天河　皮日休酒星诗唯忧犯帝座只恐骑丨丨】
