<!-- { "loadSidebar": true } -->
　　后贿【左传先事丨丨礼也注小国事大国当先从其政事而后陈其贡献】
　　后旱【唐书魏知古传见前水下】
　　后战【魏志贾诩传用兵之道先胜丨丨量敌论将故举无遗策　孙武子胜兵先胜而丨求丨败兵先战而后求胜　又旧唐书李勣传为行军总管前丨丨所得金帛皆散之将士】
　　后鬭【隋书王劭传谨按龙君象也前鬭于亳州周村者盖象至尊以龙鬭之嵗为亳州总管遂代周有天下丨丨于荧阳者荧字三火明火德之盛也】
　　后击【史记髙祖纪畧南阳郡南阳守齮走保城守宛沛公引兵过而西张良諌曰沛公虽欲急入闗秦兵尚众距险今不下宛宛从丨丨强秦在前此危道也】
　　后蹑【苏辙次韵孔平仲著作见寄诗前瞻意不逺丨丨愈难逐】
　　后掎【何逊七召鸟不及飞兽不遑伏既前躏而丨丨亦左排而右蹴】
　　后敌【摭言见前冲下】
　　后克【应玚奕势见可而进先负丨丨】
　　后胜【孙武子见后战下】
　　后突【宋史路振传见前遮下】
　　后驱【唐书南诏传见中压下】
　　后救【汉书李陵传是时陵军益急匈奴骑多战一日数十合复杀伤虏二千余人虏不利欲去防陵军管敢为校尉所辱亡降匈奴具言陵军无丨丨射矢且尽独将军麾下及成安侯校各八百人为前行以黄与白为帜当使精骑射之即破矣】
　　后恺【俞允文蟋蟀赋声砰磕以先鸣骋丨丨而弥厉】
　　后悔【诗不我以其丨也丨　史记髙祖纪秦二世元年秋陈胜等起蕲至陈而王号为张楚诸郡县皆多杀其长吏以应陈涉沛令恐欲以沛应涉掾主吏萧何曹参乃曰君为秦吏今欲背之率沛子弟恐不听愿君召诸亡在外者可得数百人因劫众众不敢不听乃令樊哙召刘季刘季之众已数十百人矣于是樊哙从刘季来沛令丨丨恐其有变乃闭城城守欲诛萧曹萧曹恐逾城保刘季　又张仪传郑袖日夜言懐王曰人臣各为其主用今地未入秦秦使张仪来至重王王未有礼而杀张仪秦必大怒攻楚妾请子母俱迁江南毋为秦所鱼肉也懐王丨丨赦张仪厚礼之如故　汉书疏广传广与兄子受并为师傅朝廷以为荣广谓受曰今仕宦至二千石宦成名立如此不去惧有丨丨受叩头曰从大人议即日父子俱移病　梁书武帝纪勉求多福无贻丨丨　宋史李沆传寇准与丁谓善屡以谓才荐于沆不用准问之沆曰顾其为人可使之在人上乎准曰如谓者相公终能抑之使在人下乎沆笑曰他日丨丨当思吾言也后为谓所倾始伏沆言　元史世祖纪戊午诏遣使招谕宋四川制置赵定应比者毕再兴青阳梦炎赴阙面陈蜀阃事宜奏请缓师令自纳欵姑从所请今遣再兴宣布大信若能顺时达变可保富贵毋为涂炭生灵自贻丨丨　韩偓妬媒诗多为过房成丨丨偶因翻语得深猜　元好问送钦叔内翰并寄刘达卿郎中白文举编修诗泛爱岂不可丨丨终自贻】后怨【汉书陈汤传中国于夷狄有羁縻不絶之义今既养全其子德泽甚厚空絶而不送近徙塞还示弃捐不畜使无乡从之心弃前恩立丨丨不便】
　　后辱【史记吴王濞传赞鼂错为国逺虑祸反近身袁盎权说初宠丨丨】
　　后祸【唐书辛替否传见前悔下】
　　后变【隋书梁士彦传帝执其手曰余之有晋州为平齐之基若不固守则事不谐矣朕无前虑惟恐丨丨善为我守之　唐书韦陟传初季广琛从永王乱非其本谋陟表广琛为厯阳太守尉安之至是恐广琛有丨丨乃驰往谕诏恩释其疑而后趋召】
　　后咎【战国策公今言破赵太易恐有丨丨　汉书赵充国传臣奉诏出塞引军逺击虽亡尺寸之功媮得避嫌之便而亡丨丨余责此人臣不忠之利非明主社稷之福也　宋史刘子羽传见前愆下】
　　后忧【张华门有车马客行见前悲下】
　　后虑【晋书王浑传朝臣议齐王攸当之藩浑諌曰若以攸望重于事宜出者今以汝南王亮代攸亮宣皇帝子文皇帝弟伷骏各处方任有内外之资论以丨丨亦不为轻攸今之国适足以长异同之论以损仁慈之美耳】
　　后患【孟子言人之不善当如丨丨何　史记春申君传齐南以泗水为境东负海北倚河而无丨丨　晋书傅元传疏曰胡夷兽心不与华同鲜卑最甚本邓艾苟欲取一时之利不虑丨丨使鲜卑数万散居人间此必为害之势也　齐书豫章王嶷传棺器及墓中勿用余物为丨丨也朝服之外唯下铁镮刀一口作冡勿令深一一依格莫过度也　宋史李纲传今疆场未有警急之报兵将初无不利之失朝廷正可惩往事修军政审号令明赏刑益务固守而遽为此扰扰弃前功挑丨丨以自趋于祸败岂不重可惜哉　云笈七籖见前彦下】
　　后恨【荀子不知戒丨必有丨后遂过不肯悔　徐陵諌仁山深法师罢道书悔之在前无劳丨丨】后艰【诗公尸燕饮无有丨丨】
　　后顺【易坤彖传先迷失道丨丨得常】
　　后巧【齐书顾宪之传见前检下】
　　后絶【齐书丘灵鞠等传论陈思代马羣章王粲飞鸾诸制四言云美前超丨丨】
　　后断【韩愈南山诗见前横下】
　　后服【公羊楚屈完来盟于师盟于召陵传楚有王者则丨丨楚无王者则先叛　史记张仪传张仪既出未去闻苏秦死乃说楚王曰秦地半天下兵敌四国被险带河四塞以为固虎贲之士百余万车千乘骑万匹积粟如丘山法令既明士卒安难乐死主明以严将智以武虽无出甲席巻常山之险必折天下之脊天下有丨丨者先亡　汉书郦食其传据敖仓之粟塞成臯之险守白马之津杜太行之阨距飞狐之口天下丨丨者先亡矣　后汉书西域传论丨丨则系头颡而衅北阙魏书郑道昭传伏惟陛下钦明文思元鉴洞逺越位未欵务修道以来之遐方丨丨敷文教而懐之　扬雄荆州牧箴有道丨丨无道先强　沈约侍宴乐游苑饯吕僧珍诗见前禽下】
　　后挽【桞贯过闸行见南樯下】
　　后拓【云笈七籖经云元牡门天地根绵绵若存用之不勤言鼻是天之门戸可以出纳阴阳生死之炁也良久徐徐乃以手左拓右拓上拓下拓前拓丨丨瞠目张口叩齿摩眼抱头防耳挽防挽腰咳发扬振动也】后挂【梁简文帝镜象诗见前发下】
　　后偃【射经见前凸下】
　　后却【熊曜琅琊台观日赋惊涛连山前拒丨丨栁贯和袁裒聨句巨敌无前勍偏师当丨丨】后折【俞安期衡岳赋既前征而丨丨亦步隆而降卑毕厯夫磍碬之□防始逮乎厜防而上跻】后踣【孙樵祭梓童神君文防昌五年夜跻此山冻雨如泣滑不可涉满眼漆黒索途不得跛马愠仆前仆丨丨】
　　后遮【法苑珠林见前络下】
　　后介【汉书翼奉传见东厌下】
　　后临【王褒甘泉颂见北极下】
　　后息【战国策先趋而丨丨先问而后黙则什已者至司马光与范景仁书今若喋喋为报乃是求胜而强相加争言而竞丨丨非素志也】
　　后获【论语仁者先难而丨丨可谓仁矣】
　　后遣【诗小大雅谱皇皇者华言遣使臣也使臣之聘出即遣之反乃劳之则遣先劳后矣此所以先劳丨丨者人之劳役苦于上所不知则己劳而怨有劳而见知则虽劳而不怨其事重故先之也　吕岩七言诗先差玉子开南殿丨丨青龙入紫防】
　　后至【周礼大司马见后表下　左传楚子将围宋使子文治兵于暌终朝而毕不戮一人子玉复治兵于蒍鞭七人贯三人耳国老皆贺子文子文饮之酒蒍贾尚幼丨丨不贺　战国策几瑟亡之楚楚将收秦而复之谓芊戎曰废公叔而相几瑟者楚也今几瑟亡之楚楚又收秦而复之几瑟入郑之日韩楚之县邑公不如令秦王贺伯婴之立也韩絶于楚其事秦必疾秦挟韩亲魏齐楚丨丨者先亡此王业也】
　　后徙【史记韩安国传御史大夫韩安国者梁城安人也丨丨睢阳】
　　后入【易明夷上六象曰丨丨于地失则也　晋书王垣之传大禹咎繇称功言惠而成功于彼孟反范燮殿军丨丨而全身于此　宋书天文志黄初六年五月十六日壬戌荧惑入太微至二十六日壬申与嵗星相及俱犯右执法至二十七日癸酉乃出占曰从丨丨三十日以上主有大忧】
　　后起【战国策苏子说齐闵王曰臣闻用兵而喜先天下者忧约结而喜主怨者孤夫丨丨者借也而逺怨者时也是以圣人从事必借于权而务兴于时　汉书谷永传建始河平之际许班之贵倾动前朝熏灼四方赏赐无量空虚内藏女宠至极不可上矣今之丨丨天所不飨什倍于前　隋书礼仪志见后拜下】后出【左传僖公六年春晋侯使贾华伐屈夷吾不能守盟而行将奔狄郤苪曰丨丨同走罪也不如之梁梁近秦而幸焉乃之梁　齐书丘灵鞠等传论顔谢并起乃各擅奇休鲍丨丨咸亦标世　唐书张九龄传时张说为宰相亲重之与通谱系常曰丨丨词人之冠也周让赋得长笛吐清气诗见前吐下　韩愈送僧澄观诗僧伽丨丨淮泗上势到众佛尤恢奇　元好问墨竹诗辽江一派最丨丨运斤成风刃发硎】后迟【五代史司天考置中日中星各以先后定数先加后减之留用前叚先后数太白顺伏见及前顺疾次疾后次迟次疾辰星顺伏见及前疾丨丨并先减后加之即各为其叚常日定星置定星以其年天正中气日躔黄道宿次加而命之得逐叚末日加时宿度也宋史律厯志见前迟下　又嵗星入叚丨丨三百一元史厯志前迟者置前叚末日行分倍其日差减之为初日行分丨丨者置后叚初日行分倍其日差减之为末日行分以迟叚平行分减之余为增减差】
　　后疾【宋史律厯志嵗星入叚丨丨三百八十一】
　　后留【宋史律厯志嵗星入叚丨丨二百六十七半】
　　后减【五代史司天考见前加下宋史律厯志见前象下】
　　后加【五代史司天考见前减下宋史律厯志见前象下】
　　后聚【史记天官书丨丨一十五星蔚然曰郎位傍一大星将位也　宋书天文志建安二十二年四星又聚二十五年而魏文受禅此为四星三聚而易行矣蜀臣亦引丨丨为刘备之应案太元十九年义熈三年九月四星各一聚而宋有天下与魏同也】
　　后合【元史厯志见前合下】
　　后退【宋史律厯志嵗星入叚丨丨二百四十　又定星以合用盈缩定差加减平度分又以阴阳定分阳加阴减其金水夕见晨疾返用为定星求宿度加平合入之荧惑前迟丨丨差度以二百三十六度加前迟定星二百五十七度加丨丨定星如半周天以下为阳度以上者去之余为阴度在一百一十度以上者返减半周天余以五因之丨丨入阴阳度在七十四度以下者亦五因之皆满百为度分阳减阴加定星为前迟丨丨定星求宿度加平合入之元史厯志见前退下】
　　后长【尔雅疏见后弇下】
　　后曲【易林见前屈下】
　　后易【易系辞传损先难而丨丨注刻损以修身故先难也身修而无患故丨丨也　管子法者先难而丨丨久而不胜其福】
　　后髙【宋书礼志见前髙下　隋书礼仪志进贤冠古缁布冠遗象也斯盖文儒者之服前髙七寸丨丨三寸长八寸】
　　后老【唐书吐蕃传贵壮贱弱出入前少而丨丨重兵死以累世战殁为甲门】
　　后直【礼记玉藻天子搢珽方正于天下也诸侯抒前屈丨丨让于天子也　唐书舆服志五品以上执象笏三品以下前挫丨丨五品以上前挫后屈】
　　后屈【唐书舆服志见上】
　　后方【隋书礼仪志见前圆下】
