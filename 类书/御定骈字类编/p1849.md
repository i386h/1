<!-- { "loadSidebar": true } -->
　　葛陂【后汉书费长房传长房辞归翁与一竹杖曰骑此任所之则自至矣既至可以杖投丨丨中也注陂在今豫州新蔡县西北　晋书石勒载记勒于丨丨缮室宇课农造册将寇建邺防霖雨歴三月不止元帝使诸将率江南之众大集寿春勒军中饥疫死者大半檄书朝夕继至勒防诸将计之右长史刁膺谏勒先送款于帝求扫平河朔待军退之后徐更计之勒啾然长啸水经注澺水又东南左迤为丨丨陂方数十里水物含灵多所包育昔费长房投杖于陂而龙变所在也宋之问三月三日饯杜长史昆季序各赋兰亭之诗咸用丨丨之赠　梁元帝览赋竹则筼筜緑菉交战策皮泪沾虞后龙还丨丨　吴均遥赠周承诗伯鱼留蜀郡长房还丨丨　胡曽丨丨诗长房回到丨丨中人已登真竹化龙　黄庭坚食笋诗丨丨雕龙睡未索儿孙债】
　　葛塘【南史刘善明传善明家无遗储唯有书八千卷髙帝闻其清贫赐涤家丨丨屯谷五百斛曰葛屯亦吾之垣下令后世知其见异】
　　葛屯【南史刘善明传见上】
　　葛水【梁元帝赋得竹诗作龙还丨丨为马向并川　张正见神仙篇丨丨留还杖天衢鸣去鸡　韦庄放榜日作丨丨雾中龙乍变缑山烟外鹤初飞】
　　葛川【张说奉和圣制喜雨赋送地只于郁岛迎海后于丨丨　张翥闻云海寛寳林同二师寂音诗丨丨有日寻圎泽莲社无人寄逺公】
　　葛沟【法言或问杨王孙倮葬以矫世曰矫世以礼倮乎如矫世则丨丨尚矣】
　　葛溪【明一统志丨丨在杭州府新城县西七里相传葛仙翁炼丹于此　洪刍游信州岩洞记出丨丨门二十五里西游至月岩自石梁望之正如半月形空洞通达大树中生又如月之影也　权徳舆清明日次弋阳诗自叹清明在逺乡桐花覆水丨丨长】
　　葛城【元史地理志安州丨丨　明一统志丨丨在平阳府垣曲县西南五里汤始征葛即此俗名葛伯寨】葛筑【明一统志丨丨城在大名府魏县界赵成王与魏衞王遇于丨丨即此有筑亭】
　　葛蘖【明一统志丨丨城在广平府肥郷县境俗名葛鵞城即赵武灵王夫人所筑一名夫人城】葛鵞【明一统志见上】
　　葛郷【书序汤始居亳疏皇甫谧云孟子称汤居亳与葛为邻葛即今梁国宁陵之丨丨也　汉书地理志陈留郡宁陵注孟康曰故葛伯国今丨丨是】
　　葛井【西湖志丨翁丨去智果寺西南可数十歩上方下圎相传为葛稚川投丹之所宣徳间大旱马氏甃而涸之得石匣一石瓶四匣固不可啓瓶中有丸药若芡防之絶无臭味乃弃之施渔翁独防一枚后年百有六嵗井遂淤恶不可食以匣投之甘冽如故张雨诗一宿丨洪丹丨上化为蝴蜨梦魂清　苏轼读山海经诗丨丨窖丹砂红泉涌寻常】
　　葛桥【南史李安人传建平王景素起兵安人破其军于丨丨景素诛留安人行南徐州事】
　　葛坞【西湖志葛井在丨丨稚川遗趾也相传吴赤乌二年稚川得道于此唐时有方士葛孝先亦隐兹山故郭祥正诗云二葛既成仙犹存炼丹处　白西湖赋抑不过因人烟之所聚曽不若朱野丨丨之得人而竒　陈旅诗苏隄残柳凝烟小丨丨闲云度水迟】
　　葛家【明一统志丨丨溪在平乐府恭城县东西流合乐川水】
　　葛阳【宋书州郡志鄱阳丨丨令吴立　水经注均水发源农郡之卢氏县熊耳山山南即脩阳丨丨二县界也】
　　葛冢【齐书髙帝纪索儿东要击太祖使不得前太祖鼓行结阵直入宽垒索儿望见不敢发经数日索儿引军顿石梁至丨丨太祖追之】
　　葛绎【史记建元以来侯者表太初二年公孙贺以丞相封为丨丨侯　汉书公孙贺传贺代石庆为丞相封丨丨侯】
　　葛邪【汉书匈奴传厌难将军陈钦震狄将军王廵屯云中丨丨塞】
　　葛蛮【元史地理志新添丨丨安抚司注大徳元年授丨丨安抚驿劵一】
　　葛伯【书仲虺之诰乃丨丨仇饷初征自葛传丨丨游行见农民之饷于田者杀其人夺其饷故谓之仇饷仇怨也汤为是以不祀之罪伐之　又序汤征诸侯丨丨不祀汤始征之传丨国丨爵也废其土地山川及宗庙神祗皆不祀汤始伐之伐始于葛　又明一统志见葛城下】
　　葛卢【春秋僖公二十有九年春介丨丨来　左传二十九年春介丨丨来朝舍于昌衍之上公在防馈之刍米礼也注介在城阳黔陬县丨丨介君名也　谷梁传介国也丨丨微国之君未爵者也其曰来卑也　后汉书郡国志东莱郡丨丨有尤渉亭】
　　葛人【春秋桓公十有五年夏五月邾人牟人丨丨来朝】
　　葛嬴【左传齐侯之夫人三王姬徐嬴蔡姬皆无子齐侯好内多内宠内嬖如夫人者六人长衞姬生武孟少衞姬生惠公郑姬生孝公丨丨生昭公密姬生懿公宋华子生公子雍】
　　葛氏【蜀志后主传注初备以诸葛亮为太子太傅及禅立以亮为丞相委以诸事谓亮曰政由丨丨祭则寡人　吴书丨丨本琅邪诸县人后徙阳都阳都先有姓葛者时人谓之诸丨因以为丨】
　　葛青【淮南子伯乐寒风秦牙丨丨所相虽异其知马一也盖九方观其精秦牙察其形】
　　葛仙【余靖西山行程记自梅岭纡徐南行六七里得丨丨坛在山之东北靣尖之侧耆旧云是丨丨朝礼之坛山下有村又侧有川为丨丨源王绩采药诗行披丨丨经坐验农皇帙】
　　葛洪【洪阳洞形胜记丨丨字稚川号抱朴子东晋句容人之从孙少抱竒瑰初仕晋为郎后拜散骑常侍不就求为勾漏令以觅丹砂寻栖真罗浮炼丹此洞故名第一洞　杜甫赠李白诗秋来相顾尚飘蓬未就丹砂愧丨丨　卢纶过楼观李尊师诗宁知樵子径得到丨丨家　顾况山中诗野人爱向山中宿况在丨丨丹井西　皇甫冉彭祖井诗访古因知彭祖宅得仙何必丨丨乡　赵嘏题横水驿双峰院松诗更忆丨丨丹井畔数株临水欲成龙　又送剡客诗若到天台洞阳观丨丨丹井在云涯　李羣玉送陶少府赴选诗自是丨丨求药价不闗梅福恋簪裾　曹唐送羽人王锡归罗浮诗最爱丨丨寻药处露苗烟蕊满山春】葛翁【西湖志见葛井下】
　　葛丰【李瀚蒙求丨丨刺举息躬歴诋按丨丨谓诸丨丨也】
　　葛生【诗序丨丨刺晋献公也　又蜀志诸葛亮传注袁子曰张子布荐亮于孙权亮不肯留人问其故曰孙将军可谓人主然观其度能贤亮而不能尽亮吾是以不留臣松之以为袁孝尼着文立论甚重诸葛之为人至如此言则失之殊逺观亮君臣相遇可谓希世一时终始之分谁能间之宁有中违断金甫懐择主设使权尽其量便当翻然去就乎丨丨行已岂其然哉】
　　葛相【谢灵运撰征赋丨丨发叹而思正曹后愧心于千魂　薛能筹笔驿诗丨丨终宜马革还未开天意便开山】
　　葛侯【蜀志诸葛瞻传蜀人追思亮每朝廷有一善政佳事虽非瞻所建倡百姓皆传相告曰丨丨之所为也　苏颋奉和幸韦嗣立山庄应制诗帝幄期松子臣庐访丨丨】
　　葛亮【晋书乐志宣受命御丨丨镇雍梁边境安夷夏康庾信周陇右总营豆卢公神道碑度泸五月丨丨有深入之兵长坂九回王尊有忠臣之路　杜甫赤霄行老翁慎莫怪少年丨丨贵和书有篇】葛诞【周书尉迟迥传论赞史臣曰尉迟迥地则舅甥职惟台衮沐恩累叶荷睠一时居形胜之地受藩维之托颠而不扶忧责斯在及主威云谢鼎业将迁九服移心三灵改卜遂能志存赴蹈投袂称兵忠君之勤未宣违天之祸便及校其心翟义丨丨之俦欤】
　　葛疆【晋书山简传简镇襄阳习氏有佳园池简每出游嬉多之池上置酒辄醉有童儿歌曰山公出何许往至髙阳池日夕倒载归酩酊无所知时时能骑马倒着白接防举鞭向丨丨何如并州儿疆家在并州简爱将也　杜甫壮游诗射飞曽纵鞚引臂落鹙鸧苏侯据鞍喜忽如携丨丨　又送田四弟将军将夔州栢中丞命起居江陵节度阳城郡王衞公幕诗空醉山翁酒遥怜似丨丨　元好问送奉先从军诗习池老去风流减醉后扬鞭愧丨丨】
　　葛由【列仙传丨丨羌人也周成王时好刻木羊卖之一旦骑羊入西蜀上绥山得仙道　皇甫松大隐赋遇茅狗之迎酒妪逢木羊之随丨丨】
　　葛郎【元史哇传土罕必阇耶遣使来告丨丨王追杀至麻喏巴歇请官军救之伊克穆蘓张参政先往安慰土罕必阇耶郑镇国引军赴章孤接援兴进至麻喏巴歇却称丨丨兵未知逺近兴回八节涧】葛姜【左思蜀都赋亦有甲第当衢向术坛宇显敞髙门纳驷庭扣钟磬堂抚琴瑟匪丨匪丨畴能是恤按丨丨谓诸葛亮姜维也】
　　葛王【晋书诸葛恢传导尝与恢戏争族姓曰人言王葛不言丨丨也恢曰不言马驴而言驴马岂驴胜马耶】
　　葛粉【唐书姜抚传抚言终南山有旱藕饵之延年状类丨丨　寳章待访録李邕多熟要丨丨帖又白麻纸真迹上有唐氏杂迹字印陈氏图书字印勾得元圗书记字印紫微舍人石扬休物今在其孙前宿州支使夷庚处　明一统志广信府土产丨丨各县出白居易招韬光禅师诗滤泉澄丨丨洗手摘藤花】葛酒【宋书索虏传募人赍治丨丨置空村中欲以毒虏竟不能伤】
　　葛布【唐书地理志光州弋阳郡土贡丨丨石斛　明一统志丨丨南康府星子县出】
　　葛绨【东观汉记马严为陈留太守遣功曹史李龚奉章诣阙帝亲召见龚以黄金丨丨赐严】葛帐【南史梁武帝纪幸同泰寺设无遮大防上释御服服法衣设素木牀丨丨瓦器乗舆法服一皆屏除又庾仲文传刘道锡言庾仲文嫁女铜炉四人举乃胜细丨斗丨等物不可胜其数】
　　葛囊【杨万里新酒歌松槽丨丨才上榨老夫脱帽先尝新】
　　葛巾【晋书郭文传恒着鹿裘丨丨不饮酒食肉　宋书陶潜传郡将候潜值其酒熟取头上丨丨漉酒毕还复着之　南史吴苞传苞善三礼及老庄宋太始中过江聚徒教学冠黄丨丨竹麈尾蔬食二十余年　语林诸葛武侯与宣王在渭濵将战宣王戎服莅事使人视武侯丨丨毛扇指挥三军宣王闻而叹曰可谓名士矣　张说翻着丨丨呈赵尹诗昔日接防倒今我丨丨翻　李白戏赠郑溧阳诗素琴本无弦漉酒用丨丨杜甫賔至诗有客过茅宇呼儿正丨丨　又课小竖鉏斫舍北果林枝蔓诗吟诗坐回首随意丨丨低　元稹遣春诗丨丨竹梢挂书卷琴上阁　陆龟蒙夏日即事诗避暑最须从朴野丨丨筠席更相当　苏轼自净土歩至功臣寺诗落日岸丨丨晚风吹羽扇　范成大次韵甄云卿晚登浮丘亭诗丨丨羽扇吾身健雪椀氷瓯子句清　段成已跋三堂王自写真诗丨丨草服常画我意欲置我山岩里　赵檝初夏诗露浥丨丨晨气润风随竹簟晚凉生】
