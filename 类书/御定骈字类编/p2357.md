<!-- { "loadSidebar": true } -->
　　平肩【晋书谢万太原王述万之妻父也为扬州刺史万尝衣白纶巾乘丨丨舆径至防事前谓述曰人言君侯痴君侯信自痴述曰非无此论但晚合耳　沈括才径跋阶级有峻平慢三等宫中则以御辇为法凡自下而登前竿垂尽臂后竿展尽臂为峻道前竿平肘后竿丨丨为慢道前竿垂手后竿丨丨为平道】平掌【刘因乙亥十月往平定早发土门宿故关书所见诗风烟全赵如丨丨失脚山城梦犹想】平肤【俞允文蟋蟀赋其为状也则有敦脄紫茜丨丨银液】
　　平脊【齐民要术马龙颅突目丨丨大腹防重有肉此三事备者亦千里马也】
　　平腹【梁昭明太子七契伯乐所选伏波所摸通肩合相丨丨应图】
　　平心【礼记下齐如权衡者以安志而丨丨也　左传先王之济五味和五声也以丨其丨成其政也　荀子是非疑则度之以逺事验之以近物参之以丨丨敬括嘉量赋作之嘉量其义惟深嘉者以善为节量者用丨其丨】
　　平气【庄子欲静则丨丨欲神则顺心　申鉴君子食和羮以丨其丨聼和声以平其志纳和言以平其政履和行以平其徳】
　　平志【见上　中论射以丨丨御以和心　宋祁右史院蒲桃赋玩之可使蠲烦食之足以丨丨】平徳【见上】
　　平意【宋史王岩叟岩叟曰人主常欲虚心丨丨无所偏系观事以理则事之是非人之邪正自然可见管子安徐而静柔节先定虚心丨丨以待须　春秋繁露君子闲欲止恶以丨丨丨丨以净神净神以养气】
　　平虑【司马光应诏论体要疏凡举一事则与公卿大臣议于朝使各言其志陛下清心丨丨择其是者而行之非者不能复夺也　又交阯献竒兽赋丨丨罗植于阶戺朱草丛生于庭霤】
　　平冕【晋书舆服志丨丨王公卿助祭于郊庙服之王公八旒卿七旒以组为缨色如其绶　隋书礼仪志梁制乘舆郊天祀地礼明堂祠宗庙元会临轩则黑介帻通天冠丨丨俗所谓平天冠者也　唐书车服志丨丨者郊庙武舞郎之服也　独断天子公卿特进朝侯祀天地明堂皆冠丨丨】
　　平巾【隋书礼仪志黒介帻丨丨黑帻应服者竝上下通服之　又承逺游进贤者施以掌导谓之介帻承武弁者施以笄导谓之丨丨　唐书车服志丨丨緑帻者尚食局主膳典膳局典食太官署食官署供膳奉觯之服也】
　　平履【栁贯过闸行向非庙算屈羣防安得舟航若丨丨】
　　平纱【唐书地理志懐州河内郡土贡平防丨丨枳殻茶牛膝】
　　平防【见上　急就篇绨络缣练素帛蝉注绨厚缯之滑泽者也重三斤五两今谓之丨丨】
　　平绢【宋史地理志博州博平郡贡丨丨】
　　平荷【庾信咏画屏风诗涩□迎拥楫丨丨直葢船】
　　平莎【沈约从军行维舟无夕岛秣骥乏丨丨】
　　平仲【左思吴都赋丨丨君迁松梓古度楠榴之木相思之树文选注刘成曰丨丨之木实白如银　沈佺期夜宿七盘岭诗芳春丨丨緑清夜子规啼】
　　平草【陆游翼日早晴诗一蝉鸣髙槐两蝶防丨丨】
　　平莞【张率清凉诗长簟凉可仰丨丨温未亲】
　　平簟【荀子心忧恐则口衔刍豢而不知其味耳聼钟鼓而不知其声目视黼黻而不知其状轻暖丨丨而体不知其安】
　　平幔【徐栁枝辞夹岸朱栏栁映楼緑波丨丨带花流】
　　平爵【周礼考工记梓人凡试梓饮器乡衡而实不尽梓师罪之注衡平也丨丨乡口酒不尽则梓人之长罪于梓人焉】
　　平辇【宋史礼志借田之礼其日质明尚辇奉御设丨丨于祥曦殿皇帝鞾袍出自内东门】
　　平乘【隋书杨素素率水军东下舟舻被江旌甲耀日素坐丨丨大船容貌雄伟陈人望之惧曰清河公即江神也】
　　平轮【文同水硙诗朝廷遣使兴水利嗟尔丨丨与侧轮】
　　平鬲【周礼考工记输人以其隧之半为之较崇疏较谓车舆两相今人谓之丨丨也】
　　平桡【文征明春日舟行诗日出吴山敛雾苍丨丨十里下横塘】
　　平砧【乔知之从军行曲房理鍼线丨丨捣文练】
　　平罝【谢脁校猎曲丨丨望烟合烈火从风廻】
　　平碧【李贺艾如张乐府齐人织网如素空张在野田丨丨中　温庭筠太液池歌丨丨浅春生緑塘云容雨态连青苍】
　　平白【李贺昌谷诗汰沙好丨丨立马印青字】
　　平緑【温庭筠鸡鸣埭曲芊绵丨丨防城基暖色春容荒古陂】
　　平翠【朱鹭黄山松诗数枝或横亩丨丨可布席】
　　平东【晋书杜预时帝密有灭吴之计而朝议多违唯预羊祜张华与帝意合祜病举预自代因以本官假节行丨丨将军领征南军司】
　　平西【唐书地理志芝州忻城郡县丨丨】
　　平南【齐书髙帝纪加太祖使持节都督征讨诸军事丨丨将军加鼓吹一部　又唐书地理志龚州临江郡县丨丨　又宋史李景世家彭泽令薛良坐事责授池州文学挺身来奔献丨丨防景闻之益惧】平北【晋书王恭传帝将擢时望以为藩屏乃以恭为都督兖青冀幽并徐州晋陵诸军事丨丨将军兖青二州刺史假节镇京口】
　　平齐【史记淮隂侯传龙且水东军败走齐王广亡去信遂追北至城阳皆虏楚卒汉四年遂皆降丨丨】平商【汲冢周书序武王丨丨维定保天室规拟伊洛作度邑】
　　平淮【诗小序江汉尹吉甫美宣王也能兴衰拨乱命召公丨丨夷　旧唐书韩愈元和十二年八月宰臣裴度为淮西宣慰处置使请愈为行军司马淮蔡平十二月随度还朝以功授刑部侍郎仍诏撰丨丨西碑栁宗元进丨丨夷雅篇表南征北伐则六月采芑丨丨夷则江汉常武　王安石董伯懿示裴晋公丨丨右】
　　【题名碑诗用其韵和酬诗宣王侧身内脩政常武徳立能丨丨　周必大荅胡仲成诗元和颂圣雅丨丨韩栁文章付后来　又隋炀帝早渡淮诗丨丨既淼淼晓雾复霏霏　苏轼出颍口初见淮山是日至寿州诗丨丨忽迷天逺近青山久与船低昻】
　　平越【晋书职官志武帝置丨丨中郎将居广州主防南越】
　　平陇【后汉书岑彭人苦不知足既丨丨复望蜀】
　　平蜀【魏志邓艾传今因丨丨之势以乘吴吴人震恐席卷之时也　晋书乐志丨丨夷楚以文以戎】平吴【南史荀伯子传义熙元年上表称故太傅钜平侯羊祜勲参佐命功盛丨丨而享嗣阙然蒸尝莫寄汉以萧何元功故絶世輙绍愚谓钜平之封宜同酂国　髙允荅宗钦诗在昔丨丨二陆称寳】
　　平狄【隋书百官志诏以将军之名髙卑舛杂命更加厘定于是有司奏置一百二十五号将军武毅鐡骑楼船宣猛树功为六班克狄平虏讨夷丨丨威戎为五班十号为一品】
　　平梁【北史于谨传谨振旅而旋周文亲至其第宴语极欢赏谨奴婢一千口及梁寳物并金石丝竹乐一部别封新野郡公谨固辞不许又令司乐作常山公丨丨歌十首使工人歌之】
　　平洛【唐书孔颖达传太宗丨丨授文学馆学士】
　　平夏【韩愈平淮西碑明年丨丨又明年平蜀又明年平江东又明年平泽潞】
　　平晋【宋史太宗纪太平兴国四年夏四月辛未幸太原城诏谕北汉主刘继元使降甲申继元降北汉平己丑帝作丨丨诗令从臣和】
　　平滁【欧阳修丰乐亭记昔太祖皇帝尝以周师破李景兵十五万于清流山下生擒其将皇甫晖姚鳯于滁东门之外遂以丨丨】
　　平蔡【唐书韩愈传初宪宗将丨丨命御史中丞裴度使诸军按视　又地理志丨丨州茂州都督府】平宋【左传晋侯搜于黄父遂复合诸侯于扈丨丨也】
　　平莒【左传卫人丨丨于我十二月盟于洮修卫文公之好且及莒平也】
　　平县【后汉书安帝纪永初元年九月丁丑诏曰自今长吏被考竟未报自非父母丧无故輙去职者剧县十嵗丨丨五嵗以上乃得次用又水经河水又东迳丨丨故城北】
　　平宫【左传刘子如刘单子使王子处守于王城盟百工于丨丨注丨丨平王庙】
　　平扆【温庭筠猎骑辞早辞丨丨殿夕奉湘南宴】
　　平处【唐书孟郊传郊为诗有理致最为愈所称然思苦竒涩李观亦论其诗曰髙处在古无上丨丨下顾二谢云　曹松赠镜湖处士方干诗世路不妨丨丨少才人惟是屈声多】
　　平居【水经注夷水又东迳佷山县故城南县即山名也县北十余里有神穴丨丨无水时有渴者诚启请乞辄得水或戏求者水终不出】
　　平事【左传及宋向戍将平晋楚声子通使于晋注为国通丨丨】
　　平吏【管子丨丨之治官也行法而无私则奸臣不得其利焉】
　　平世【孟子禹稷当丨丨三过其门而不入孔子贤之庄子语仁义忠信恭俭推让为修而已矣此丨丨之士敎诲之人游居学者之所好也　荀子奥窔之间簟席之上敛然圣王之文章具焉佛然丨丨之俗起焉】平国【周礼大司寇刑丨丨用中典注丨丨承平守成之国也用中典者常行之法　公羊传公何以不言即位成公意也何成乎公之意公将丨丨而反之桓注平治也】
　　平民【左传仲尼曰名以出信信以守器器以藏礼礼以行义义以生利利以丨丨政之大节也　又后汉书卫飒传迁桂阳太守先是含洭浈阳曲江三县越之故地武帝平之内属桂阳民居深山濵溪谷习其风土不出田租飒乃凿山通道五百余里使输租赋同之丨丨】
　　平业【应玚文质论夫质者端一元静俭啬潜化利用承清泰御丨丨循轨量守成法】
　　平则【周礼大司马均守丨丨以安邦国注诸侯有土地者均之尊者守大卑者守小则法也】平政【孟子君子丨其丨行辟人可也　荘子尧治天下之民丨海内之丨　荀子君人者欲安则莫若丨丨爱民矣　又周礼小司徒乃分地域而辨其守施其职而丨其丨注政税也政当作征疏丨其丨者天下所有征税皆均平之　又遂人以土均丨丨注政读为征土均掌均平其税】
　　平税【见上】
　　平厯【左传日御不失日以授百官于朝注日官丨丨以班诸侯诸侯奉之不失天时以授百官】平朔【唐书厯志丨丨定朔旧有二家三大三小为定朔望一大一小为丨丨望　李长民广汴赋于以视朔而布政则春朝青阳秋觐总章冬遇丨丨夏宗明堂】
　　平法【书王左右常伯常任准人传准人丨丨谓士官疏丨丨之人谓狱官也　汉书宣帝纪元康二年夏五月诏二千石各察官属吏务丨丨　李益秋晚溪中寄懐大理齐司直诗国典惟丨丨伊人方在斯】平典【后汉书陈忠临事战惧不敢穴见有所兴造又不敢希意同僚以谬丨丨　隋书刑法志序嵗布丨丨年垂简宪昭然如日月望之者不迷旷乎如大路行之者不惑】
　　平赋【何承天社颂称物丨丨百姓熙雍】
　　平繇【汉书沟洫志令吏民勉农尽地利丨丨行水勿使失时注师古曰丨丨者均齐渠堰之力役谓俱得水利也繇读曰徭　后汉书章帝纪论平徭简赋而人頼其庆】
　　平役【王彪之临防稽敎丨丨均赋则民皆来苏抑强扶弱则众无寃讼矣】
　　平市【周礼司市以陈肆辨物而丨丨注陈犹列也辨物物异肆也肆异则市平】
　　平肆【周礼司市市之羣吏丨丨展成奠贾注羣吏胥师以下也丨丨平卖物者之行列使之正也　唐无名氏市贾为胡货判竞彼刀锥当展成而丨丨取诸噬嗑方易有而均无　周邦彦汴都赋顾中国之阛阓丛赀币而为市议轻重以奠贾正行列而丨丨】
　　平货【栁宗元唐故中散大夫张公墓志铭通商丨丨有来胥恱】
