<!-- { "loadSidebar": true } -->
　　曙月【郑絪初日照露盘赋焜以相鲜若丨丨之临朝镜粲然交映类琼花之杂玊英　王维诗丨丨孤莺啭空山五栁春　钱起江宁春夜送萧员外诗丨丨稀星里春烟紫禁余　李商隐诗丨丨当窗满征云出塞遥】
　　曙星【方干送婺州许録事诗丨丨没尽提纲去暝角吹残鏁印归】
　　曙斗【钱起诗片云悬丨丨数雁过秋城】
　　曙云【卢僎初出京邑有懐旧林诗丨丨林下客霁月池上顔　孙逖酬万八贺九云门下归溪中诗晩从灵境出林壑丨丨飞　韦应物对诗逦迤丨丨薄散漫东风来】
　　曙霞【宋之问诗北阙彤云掩丨丨东风吹雪舞山家刘禹锡洞庭秋月行天鸡相呼丨丨出敛影含光让朝日】
　　曙雨【姚合诗丨丨新苔色秋风长桂声】
　　曙雪【李颀送李囘诗千岩丨丨旌门上十月寒花辇路中】
　　曙光【唐太宗除夜诗对此欢终宴倾壶待丨丨　韩休奉和圣制送张説廵边诗丨丨揺组甲疎吹绕重旌　岑参早朝诗鸡鸣紫陌丨丨寒莺啭皇州春色防包佶送神诗饮福陈诚礼容备撤俎终献丨丨分卢纶送乐平苗明府诗亭吏趋寒雾山城敛丨丨唐彦谦早行遇雪诗鸡犬寂无声丨丨射寒色】曙晖【岑参雪后早朝诗长安雪后似春归积素凝华连丨丨　又西掖省即事诗西掖重云开丨丨北山疎防朝衣】
　　曙影【王褒九日从驾诗丨丨初分地暗色始成光】
　　曙色【孙逖帘赋禁钟起明纳晴天之丨丨严城警夕引华月之宵光　萧慤诗野禽喧丨丨山树动秋声刘懐一赠右台监察邓茂迁左台殿中诗紫署春光早兰闱丨丨催　呉少微陇头水诗严霜敛丨丨大明】
　　【辞朝暾　李白诗绣户香风暖纱窗丨丨新　杜甫江边望月诗鸡鸣还丨丨鹭浴自清川　又晓望诗白帝更声尽阳台丨丨分　戴叔伦山行诗山行分丨丨一路见人稀　陈羽喜雪上窦相公诗光添丨丨连天逺轻逐春风绕玉楼　白居易诗秋隂和丨丨万木苍苍然　许浑对雪诗帘帷增丨丨珠翠发寒光　贯休送刘相公朝觐诗程穿岘首春光老马速商于丨丨红】
　　曙景【顔眞卿象魏赋及夫霜天肃霁丨丨涵风对岩廊而隠辚映玉树以玲珑　唐髙宗太子纳妃太平公主出降诗龙楼光丨丨鲁馆啓朝扉　许敬宗侍宴莎册宫应制诗三星希丨丨万骑翊天行】曙隂【宋之问幸少林寺应制诗丨丨迎日尽春气抱岩流】
　　曙烟【刘希夷洛中晴月送殷四入闗诗防云一防丨丨起南陌憧憧遍行子　杜甫过孟十二仓曹十四主簿兄弟诗藜杖侵寒露蓬门啓丨丨齐已盆池诗平稳承天泽依微冷丨丨】
　　曙火【张説相州冬日早衙诗城外宵钟敛闺中丨丨残　元稹诗何处春生早春生丨丨中】曙更【祖咏诗旅泊倦愁卧空堂闻丨丨　钱起诗引满不辞醉风来传丨丨　段成式诗虫喧彻丨丨】曙漏【严武诗夜钟清万户丨丨拂千旗】
　　曙野【王勃采莲赋怜丨丨之绛气爱晴天之碧云】
　　曙山【杜甫将晓诗鼓角悲荒塞星河落丨丨】
　　曙岭【隋炀帝灵岩寺诗廻旛飞丨丨唐武后乐章朝坛雾卷丨丨烟沈】
　　曙海【宋之问谒禹庙诗气青连丨丨云白洗春湖】
　　曙潮【元稹和乐天送客游岭南诗丨丨云斩斩夜海火燐燐】
　　曙井【林鸿早秋诗乱蛩鸣丨丨一叶落秋风】
　　曙宫【郑愔贬降至汝州广城驿诗丨丨平乐逺秋泽广城寒】
　　曙楼【朱长文春眺扬州西上冈诗芜城西眺极苍流漠漠春烟间丨丨】
　　曙闱【张説奉敕撰道家诗金坛啓丨丨眞气肃微微】
　　曙关【骆宾王于紫云观赠道士诗碧落澄秋景门啓丨丨】
　　曙牖【马臻诗景风积雾敛丨丨新禽啭】
　　曙扉【卢照邻折杨栁诗倡楼啓丨丨园栁正依依】
　　曙灯【杜牧行次白馆先寄上河南王侍郎诗孤馆闲秋雨空堂停丨丨】
　　曙钟【李峤饯骆四诗星月悬秋汉风霜入丨丨】
　　曙辇【李义府诗岩花飘丨丨叶荡春旗】
　　曙角【杜甫乘入行军六弟宅诗丨丨凌云罢春城带长　耿湋诗夜新田湿春风丨丨鸣　陆防懐杨台文杨鼎文诗寒花独自愁中见丨丨多同醒后闻　刘基诗霜浓丨丨清月出黄河空】曙鼓【江总庐陵王徳政碑去謡丨丨留歌暮来　韩愈石鼎聨句诗序道士倚墙鼻息如雷鸣二子怛然失色不敢喘斯须丨丨咚咚二子亦困遂坐睡及觉日已上惊顾觅道士不见】
　　曙鸟【萧子晖诗歩栏光欲通丨丨向西东　梁元帝歌曲名诗啼乌怨别偶丨丨忆离家　张正见采桑诗春楼丨丨惊蚕妾初晴】
　　曙莺【李颀宿香山寺诗东林丨丨满惆怅欲言旋　徐夤蔷薇诗藂髙恐碍含泥燕架隐宜栖报丨丨】曙乌【宋之问江南曲采花惊丨丨】
　　曙鸡【沈佺期夜宿七盘岭诗浮客空留听褒城闻丨丨唐彦谦夜蝉诗羇人此夕如三嵗不整寒衾待丨丨】
　　曙爽【李商隐诗丨丨行将拂晨清坐欲凌】
　　曙响【王勃与蜀城父老书归云止雁流丨丨于东津落照开鸿写晴规于北岸　王褒雁诗伺潮闻丨丨妬垄有春翚　宋之问咏钟诗平陵通丨丨长乐警宵声　徐彦伯元旦早朝诗繁珂接丨丨华劒比春容】曙促【梁元帝览赋皦光未旭更筹丨丨犹然阳燧之火尚执骊龙之烛】
　　曙倚【杜甫忆郑南玭诗风杉曽丨丨云峤忆春临】
　　曙戒【管子丨丨忽怠后穉逢殃注毎丨而丨所以戒此日之事】
　　曙醮【陆防诗春临栁谷莺先觉丨丨芜香鹤共闻】
　　曙质【薛能升平乐丨丨絶埃氛彤庭列禁军】
　　曙开【萧慤和元日诗帝宫通夕燎天门拂丨丨】
　　昏
　　昏正【左传水丨丨而栽注谓今十月定星昏而中于是树板干而兴作　魏书崔楷传九月农罢量役计功十月丨丨立匠表度】
　　昏火【素问帝曰愿闻同化何如岐伯曰风温春化同热曛丨丨夏化同胜与复同燥清烟露秋化同云雨昏暝埃长夏化同寒气霜雪冰冬化同此天地五运六气之化更用盛衰之常也】
　　昏中【礼记月令见昏明下　左传注见昏正下　説苑古者有主四时者主春者张丨而丨可以种谷上告于天子下布之民主夏者大火丨而丨可以种黍菽上告于天子下布之民主秋者虚丨而丨可以种麦上告于天子下布之民主冬者昴丨而丨可以斩伐田猎盖藏上告之天子下布之民】
　　昏建【史记天官书北斗七星所谓旋玑玉衡以齐七政杓携龙角衡殷南斗魁枕参首用丨丨者杓杓自华以西南夜半建者衡衡殷中州河济之间平旦建者魁魁海岱以东北也】
　　昏晷【袁桷诗澄观竹素园讐勘彻丨丨】
　　昏晨【后汉书刘平等传论安帝时汝南薛包孟常好学笃行丧母以至孝闻及父娶后妻而憎包分出之包日夜号泣不能去至被敺杖不得已庐于舍外旦入而洒扫父怒又逐之乃庐于里门丨丨不废积嵗余父母慙而还之　盐铁论古者庶人春夏耕耘秋冬收藏丨丨力作夜以继日　潘岳上客舍议行者贪路告籴炊防皆以丨丨盛夏昼热又兼星夜既限早闭不及防门或避晩闗迸逐路隅只是慢藏诲盗之原】昏明【书尧典乃命羲和钦若昊天厯象日月星辰敬授人时疏尧以须臣之故乃命有俊明之人羲氏和氏敬顺昊天之命厯此法象其日之甲乙月之大小丨丨递中之星日月所防之辰定其所行之数以为一嵗之厯乃依此厯敬授下人以天时之早晩　礼记月令孟春之月昏参中疏计正月昏参中依三统厯在立春之后六日参星初度昏得中也但二十八宿其星体有广狭相去逺近或月节月中之日丨丨之时前星已过于午后星未至正南又星有明暗见有早晚明者昏早见而旦晚没暗者则昏晚见而旦早没所以丨丨之星不同不可依正律法但举大畧耳　宋书厯志和帝永元十四年诏曰漏所以节时分定丨丨昏明长短起于日去极逺近日道周圜不可以计率分官漏九日増减一刻违失其实以晷景为刻密近有验　齐书髙帝纪夫丨丨相袭晷景之恒度春秋递运时嵗之常序求诸天数犹且隆替矧伊在人能无终谢　成公绥天地赋天动以尊地静以卑丨丨迭照或盈或亏】
　　昏晓【晋书曹毘传大人达观任化丨丨出不极劳处不巢皓　齐书东昏侯纪芳乐华林竝立阛阓踞肆鼓刀手铨轻重干戈鼓噪丨丨靡息　宋史谢徳权传京城衢巷狭隘命德权广之既受诏则先撤贵要邸舍羣议纷然有诏止之徳权靣请曰臣已受命不可中止今沮事者皆权豪辈吝屋室僦资耳非有他也上从之因条上衢巷广袤及禁鼓丨丨之制　嵗华纪丽日月乍逼于虚危丨丨正当于心昴　徐陵司空徐州刺史侯安都徳政碑若夫听采民讼丨丨必通召引轩櫺躬亲辨决　郑锡长乐钟赋汉宫丨丨兮楼殿相望　冯子振十八公赋随风而上下丨丨而寝兴　杜甫望岳诗造化钟神秀隂阳割丨丨　李益自朔方还与郑式瞻崔称郑子周岑赞同防法云寺三门避暑诗参差互明灭彩翠竟丨丨　白居易诗隂晴变寒暑丨丨错星辰　孟郊送从叔校书简南归诗生随丨丨中皆被日月驱】
　　昏旦【礼记月令仲春之月日在奎昏弧中旦建星中疏余月丨丨中星皆举二十八宿此昏云弧中旦云建星中独非二十八宿者以弧星近井建星近斗以井斗度多其星体广不可的指丨丨之中故举弧建定其丨丨之中也　南史傅昭傅厯位左户尚书安成内史郡自宋来兵乱相接府舍称凶毎丨丨间人鬼相触在任者鲜以吉终及昭至有人夜见甲兵出曰傅公善人不可侵犯腾空而去有顷风总至飘郡听事入隍中自是郡遂无患　岑参酬成少尹骆谷行诗深林迷丨丨栈道凌空虚　杜甫舟中苦热诗痛彼道边人形骸改丨丨　刘禹锡游桃源诗丨丨递明媚烟岚分委积】
　　昏旭【韦应物同元锡题琅琊寺诗丨丨穷陟降幽显尽披阅　又西郊养疾闻畅校书有新什见赠久伫不至诗还闻枉嘉藻伫望延丨丨】
　　昏昼【宋史宋琪传契丹主吹角为号众即顿舍环绕穹庐以近及逺折木梢屈之为弓子铺不设枪营堑栅之备每军行听鼔三伐不问丨丨一匝便行　曹组艮岳赋销烟霞于杳冥留风于丨丨　杜甫九日寄岑参诗沈吟坐西轩饮食错丨丨】
　　昏昃【齐书海陵王纪习俗之风为弊未改静言多愠无忘丨丨　刘峻书苍星丨丨凉云送秋】昏夜【魏志王朗传时帝颇出游猎或丨丨还宫朗上疏曰夫帝王之居外则饰周卫内则重禁门将行则设兵而后出幄称警而后践墀张弧而后登舆清道而后奉引遮列而后转毂静室而后息驾皆所以显至尊务戒愼垂法教也近日车驾出临捕虎日昃而行及昏而反违警跸之常法非万乘之至慎也】
　　昏夕【韦应物独游西斋寄崔主簿诗秋斋正萧散烟水易丨丨】
　　昏时【礼记祭义夏后氏祭其闇疏夏后氏祭其闇者以夏氏尚黒故祭在于丨丨　史记乐书汉家常以正月上辛祠太一甘泉以丨丨夜祠到明而终】
　　昏鼓【周礼鼓人注见旦明下】
　　昏钟【籁记丨丨者节早夜之钟声也】
　　昏鸦【杜甫野望诗独鹤归何晚丨丨已满林　又复愁诗钓艇收緍尽丨丨接翅归　又对雪诗无人竭浮蚁有待至丨丨】
　　昏归【魏志髙堂隆传逸于游田晨出丨丨以一日从禽之娯而忘无垠之衅　杜甫遣闷奉呈严公诗晓入朱扉啓丨丨画角终】
