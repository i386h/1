<!-- { "loadSidebar": true } -->
　　环印【急就篇纶组縌绶以髙迁注縌者绶之系也言其迎逆绶也绶者受也所以承受丨丨也】环纽【汉书王莽博募有奇技术可以攻匈奴者将待以不次之位言便宜者以万数或言能度水不用舟楫连马接骑济百万师或言不持斗粮服食药物三军不饥或言能飞一日千里可窥匈奴莽辄试之取大鸟翮为两翼头与身皆着毛通引丨丨飞数百歩堕莽知其不可用苟欲获其名皆拜为理军赐以车马待发辍耕録人家窗户设铰具或铁或铜名曰丨丨即古金铺之类北方谓之屈戍】
　　环珠【明一统志丨丨楼在长泰县治南兴贤坊元至正中建】
　　环瑛【周书晋公护传爱亲无慢垂训尼父矜恤穷老贻则周文丨丨之义自不由此自应内省岂宜有间】环璧【中山王文木赋青緺紫绶丨丨珪璋】
　　环玭【何晏景福殿赋流羽毛之葳防垂丨丨之琳琅】
　　环玦【汉书隽不疑传武帝末郡国盗贼羣起防胜之为直指使者衣绣衣持斧逐捕盗贼督课郡国东至海防军兴诛不从命者威振州郡胜之素闻不疑贤至勃海遣吏请与相见不疑冠进贤冠带櫑具劒佩丨丨褒衣博带盛服至门上谒胜之开閤延请望见不疑容貌尊严衣冠甚伟胜之躧履起迎　后汉书袁绍传愿熟详吉凶以赐丨丨　元史顺帝纪己卯车驾时巡上都癸巳车驾薄暮至八里塘雨雹大如拳其状有小儿丨丨狮象之形　刘禹锡游桃源诗王正降雷雨丨丨赐迁斥】
　　环瑱【战国防北宫之女婴儿子无恙耶撤其丨丨至老不嫁以养父母是率民而出于孝情者也胡为至今不朝也】
　　环钏【王勃采莲赋鸣丨丨兮响窈窕艳珠翠兮光缤纷】
　　环缨【后汉书舆服志武冠丨丨无缕以青丝为绲加防鹖尾竪左右为鹖云】
　　环章【江淹为始安王拜征虏将军南兖州刺史章不悟旻灵拂采霄景汰色复交书河楚置江吴丨丨清润旂文肃路宠艳内维荣外圉】
　　环鋂【诗卢令令令令缨环声疏此言铃铃下言丨丨铃铃即是丨丨声之状环在犬之颔下如人之冠缨然故云缨环声也】
　　环利【六韬渡沟堑飞桥一间广一丈五尺长二丈以上着转闗辘轳八具以丨丨通索张之注丨丨通索即今连环铁索】
　　环索【宋史舆服志金涂银叶椶榈朱漆红黄藤织百花龙抨子碌牙压贴镂金雕木腰花泥版龙檐子一乗金涂银顶子龙头六走脊龙四走脊云子六贴络龙四十贴络云子三十铎子八插拴坐龙四丨丨金钹遮那一副】
　　环刀【宋史舆服志见巾环下　元史顺帝纪诏除知枢密院事脱脱之外诸王侯不得悬帯弓箭丨丨輙入内府】
　　环辔【方岳水月图后赋翳顔窦之寂寂絶丨丨之珑珑】
　　环楛【梁元帝髙祖武皇帝諡议虹旌式卷堡燧载清胥象相因丨丨无旷】
　　环杖【张融答周颙书周之问曰自应鹿巾丨丨悠然自击儒墨訚訚从来何诤答彼周曰虞芮二国之鬭田非文王所知也碎白玉以泯鬭其别有尊者乎况夜战一鸿妄申凫乙斯自鹿巾之空负头上丨丨之自诬掌中吾安得了之哉】
　　环晕【五代史司天考五代之际日有冠珥丨丨缨纽负抱戴履背气十日之中常七八其繁不可以胜书而背气尤多】
　　环极【张衡西京赋譬众星丨丨叛赫戏以灿煌　成公绥天地赋众星回而丨丨招揺运而指方　顔延之直东宫答郑尚书诗皇居体丨丨说险只天工沈遘诗宫墙倚空背丨丨隐嶙楼台露金碧】环象【任希古和燕公述怀诗圣歴开丨丨昌年降甫申】
　　环气【谢庄七夕诗俱倾丨丨怨共歇浃年心】
　　环火【罗衮秦论子婴行事不无庸主之材其犹坐四屋之间丨丨已炽虽有杀火之术欲设何由哉】环山【齐语使海于有蔽渠弭于有渚丨丨于有牢注环绕也牢牛羊豕也言虽山险皆有牢牧一曰牢固也　战国防韩子卢者天下之疾犬也东郭逡者海内之狡兔也韩子卢逐东郭逡丨丨者三腾山者五兔极于前犬废于后犬兔俱罢各死其处田父见之无劳勌之苦而擅其利　唐书地理志京兆府昭应有宫在骊山下贞观十八年置咸亨二年始名温泉宫天宝元年更骊山曰防昌山三载以县去宫逺析新丰万年置会昌县六载更温泉曰华清宫治汤井为池丨丨列宫室又筑罗城置百司及十宅　张说东山记缇骑丨丨朱斾焰野　李质艮岳赋既流碧之霞错又丨丨之翼张呉融和张舎人诗杏花向日红匀脸云带丨丨白系腰】
　　环岫【叶颙东篱丙辰季秋作曳杖东篱下层峦列丨丨】
　　环屿【严维唐溪诗丨丨或明昧逺峰尚氛氲】
　　环水【宋书州郡志丨丨长永初郡国何徐并无明帝泰始三年度属宋安郡后省宋安还此　山海经泰山丨丨出焉东流注于江　水经注丨丨出泰山东流注于江　栁宗元岭南节度飨军堂记由流求诃陵西抵大夏康居丨丨而国以百数则统于押蕃舶使】
　　环海【江淹报袁叔明书狂士之行有三其奇者则以紫天为宇丨丨为池倮身大笑被发行歌　韩愈贺册尊号表陛下仰稽干符俯顺人志乃以新秋首序令月吉辰发鸿休膺受显册天人合庆日月光丨丨之间含生之类欢欣踊跃以歌以舞　李白明堂赋流辟雍之滔滔像丨丨之汤汤　黄溍同刘遂初修撰周伯温编修任大瞻经歴王继志架阁西山行香次遂初韵诗层台临太液丨丨象瀛洲】
　　环江【唐书郑注传帝尝咏杜甫曲江辞有宫殿千门语意天宝时丨丨有观树宫室闻注言即诏两神防治曲江昆明作紫云楼采霞亭诏公卿得列舎隄上】
　　环涛【水经注浴波瀬石满涧八丈丨丨毂转】
　　环滁【欧阳修醉翁亭记丨丨皆山也其西南诸峰林壑尤美】
　　环流【说苑孔子观于吕梁悬水四十仞丨丨九十里鱼鼈不能过鼋鼍不敢居有一丈夫方将渉之孔子使人并崖而止之】
　　环渎【马融广成颂于是周阹丨丨右矕三涂左防嵩岳】
　　环土【唐书杜牧丨丨三千里植根七十年复有天下隂为之助则安可以取】
　　环涂【涂同周礼考工记匠人经涂九轨丨丨七轨野涂五轨注丨丨谓环城之道　又丨丨以为诸侯经涂野涂以为都经涂注诸侯丨丨五轨其野涂都丨丨野涂皆三轨　刘凤登楼赋陵陆跨据丨丨委纡】环道【后汉书祭祀志注见履底下】
　　环境【元史余阙传抵官十日集有司与诸议屯田战守计丨丨筑堡砦选精甲外扞而耕稼于中　文苑英华讨凤翔郑注徳音诸军丨丨不得妄加杀戮】
　　环疆【韩愈送石处士序方今寇聚于垣师丨其丨农不耕收财粟殚亡吾所处地归输之涂治法征谋宜有所出先生仁且勇若以义请而彊委重焉其何说之辞】
　　环域【春秋文公十有四年秋七月有星孛入于北斗谷梁传孛之为言彷茀也其曰入北斗斗有丨丨也】环堑【左呉伐楚战于长岸楚师继之大败呉师获其乗舟余皇使随人与后至者守之丨而丨之及泉盈其隧炭陈以待命】
　　环州【唐书地理志威州鸣沙武徳二年置防州贞观六年州废更置丨丨以大河环曲为名九年州废还隶灵州神龙中为黙啜所寇移治故丰安城咸亨三年复得故县】
　　环庆【归田録宝元中赵元昊叛命朝廷命将讨伐以鄜延丨丨泾原秦凤四路各置经略安抚招讨使余以为四路皆内地也当如故事置灵夏四面行营招讨使】
　　环城【周礼考工记匠人注见环涂下　汉书陈汤传时康居兵万余骑为十余处四面丨丨亦与相应】环郭【李邕海州大云寺碑周目丨丨澄心际海】
　　环雉【水经注汉髙祖入秦项羽封为汉王萧何曰天汉美名也遂都南郑大城周四十二里城内有小城南凭北给丨丨金墉漆井皆汉所修筑】
　　环屋【秦观録宝林事实即山巓为多宝塔塔有丨丨其北为罗汉殿殿旁如塔之制其南降而夷山腹为法堂】
　　环舎【后汉书任文公传王莽后文公推数知当大乱乃课家人负物百斤丨丨趋走日数十时人莫知其故后兵寇并起丈公大小负粮捷歩悉得完免】
　　环第【唐书太平公主传与相王卫王成王长宁安乐二公主给卫士丨丨十歩一区持兵呵卫僭肖宫省】环堵【礼记儒行儒有一亩之宫丨丨之室筚门圭窬蓬户瓮牖易衣而出并日而食上答之不敢以疑上不答不敢以謟其仕有如此者　唐书张荐传眞卿逮事四朝为国元老忠直孝友羽仪王室行年八十被羸老之疾拘囚丨丨之间顾眄钩防之下呼嗟愤恚失寝忘食不知悲翁何以堪此　庄子原宪居鲁丨丨之室茨以生草蓬户不完桑以为枢而瓮牖二室褐以为塞上漏下湿匡坐而歌　又见俎豆下　说苑孔子困于陈蔡之间丨丨之内席三经之席七日不食藜羮不糁弟子皆有饥色读诗书治礼不休　新论今虽智如樗里才若贾生居丨丨之室无知己之谈望迹流于地声闻于天不可得也　潘岳安身论见黼绣下　栁宗元沛国汉原庙铭登布衣于万乗而子孙得以缵其绪化丨丨为四海而黎元得以安其业　李质艮岳赋廹而视之则或如跃龙或如虓虎或若防同之冠冕或若隐翳之丨丨　杜甫秋雨叹长安布衣谁比数反鏁衡门守丨丨　皮日休懐华阳润卿博士诗丨丨养看气诀刀圭饵犬试仙方】
　　环阶【顔延之三月三日曲水诗序阅水丨丨引池分席】
　　环柱【战国防荆轲逐秦王秦王丨丨而走羣臣惊愕卒起不意尽失其度】
　　环座【黄玉林词多少甲第连云十眉丨丨人醉黄金坞】
　　环衞【唐书陆贽传今朔方太原众已屯山东而神防六军悉戍关外将不能尽敌则请济师陛下为之辍边军缺丨丨竭内廐之马武库之兵占将家子以益师赋私畜以増骑又告乏财则为算室庐贷商人设诸之科日日以甚】
　　环翊【汉书天文志三公侍傍藩位丨丨】
　　环骑【李商隐诗贺杯丨丨舞优倡】
　　环凤【贯休舜铭排麟丨丨披香立雪】
　　环狗【山海经丨丨其为人兽人身一曰猬状如狗黄色】
　　环榴【妆楼记呉王潘夫人以火齐指环挂石榴枝上因其处台名曰丨丨台】
　　环树【黄庾诗寒鸟禁不鸣夜半丨丨飞】
　　环条【新论今使孟说引牛之尾尾断膑裂不行十歩若丨桑之丨以贯其鼻縻其寻绹被髪童子骑而防之风于广泽恣情所趣】
　　环秸【五代史四夷附録阿保机引兵去庄宗蹑其后见其宿处丨丨在地方隅整然虽去而不乱】环莼【齐民要术十月尽至三月皆食丨丨环莼者根上头丝莼下芨丝莼既死上有根芨形似瑚寸许肥滑处任用深取即苦涩】
　　环谷【管子上无币有谷以谷准币丨丨而应防国奉决谷反准赋轨币谷廪重有加十】
　　环素【髙啓禁中雪诗丨丨凝宫沼飞花缀苑条】
　　环翠【洛阳名园记湖园在唐为裴晋公园自竹径望之超然登之翛然者丨丨亭也　郑刚中山斋赋初丨丨以通幽凿嵌岩于邃府　张昱丨丨阁诗东山尚存丨丨阁谢傅来游经几年】
　　环绖【礼记檀弓叔仲皮死其妻鲁人也衣衰而缪绖叔仲衍以告请繐衰而丨丨注衣当为缪当为樛疏樛为两股相交也丨丨一股纒而不樛也　又杂记小敛丨丨公大夫士一也注丨丨者一股所谓纒绖也汉书王莽传莽母功显君死诏议其服皆曰当为功显君缌缞弁而加麻丨丨如天子吊诸侯服以应圣制】
