<!-- { "loadSidebar": true } -->
　　岭坂【盐铁论文学曰边郡山居谷处阴阳不和寒冻裂地冲风飘卤沙石凝积地势无所疑中国天地之中阴阳之际也日月经其南斗极出其北含众和之气产育庶物今去而侵边多斥不毛寒苦之地是犹弃江臯河濵而田于丨丨菹泽也　庾信终南山义谷铭乘舆丨丨举驿云根】
　　岭堠【许棠诗丨丨蛮云积闽空瘴雨垂】
　　岭阨【史记商君传衞鞅説孝公曰秦之与魏譬若人之有腹心疾非魏并秦秦即并魏何者魏居丨丨之西都安邑与秦界河而独擅山东之利利则西侵秦病则东收地今以君之贤圣国赖以盛而魏往年大破于齐诸侯畔之可因此时伐魏】
　　岭岸【鲍照望水诗岧岧丨丨髙照照寒洲爽】
　　岭土【许棠寄敬亭山清越上人诗丨丨非无主秋诗复有人】
　　岭陆【韩愈诗行行将遂穷丨丨烦互走】
　　岭路【张説喜度岭诗丨丨分中夏川深得上流　陆游诗溪桥观趂渡丨丨数归樵　髙啓诗春山分丨丨红荔别乡村】
　　岭道【刘长卿奉陪萧使君入鲍达洞寻灵山寺诗入云开丨丨永日寻泉脉】
　　岭窦【图绘宝鉴见峰峦下】
　　岭徼【唐书天文志自江源循丨丨南东及海为蛮越白居易东南行丨丨云成栈江郊水当郛】岭方【地理志唐书以丨丨县地置南方州又为賔州又改安城郡又改丨丨郡又仍为賔州】岭表【宋书陆徽传如得提名礼闱抗迹朝省抟丨丨之清风负冰宇之洁望则恩融一臣而施光万物又刘怀玊传贼帅徐道覆屡欲以精鋭登岸畏怀玉不敢上及循南走怀玉与众军追蹑直至丨丨　唐书栁玭传东都仁和里裴尚书寛子孙众盛实为名阀天后时宰相魏同选尚书之先为壻未成婿而魏陷罗织狱家徙丨丨及北还女已逾笄其家议无以为衣食资愿下发为尼有一尼自外至曰女福厚丰必有令匹子孙将徧天下宜北归家人遂不敢议及荆门则裴赍装以迎矣　丨丨録异记丨丨山川盘郁气聚不易疎泄故多岚雾作瘴人感之多病胪胀成蛊俗传有睟百虫为蛊以毒人葢湿热之地毒虫生之非第丨丨之家性惨害也　避暑録话子瞻在黄州及丨丨每旦起不招客相与语则必出而访客　庾信栁霞墓志铭从兄右衞拥旌丨丨苦相携致昔马游志气为马援所知班嗣才学为班彪见赏复闻于今日】
　　岭腹【唐太宗咏雨诗低飞昏丨丨斜足洒层阿】
　　岭背【梁元帝庾先生承生墓志铭风翻丨丨月下松西欧阳修诗飞泉来从逺丨丨林下曲折寒波翻苏轼诗自昔有飞泉来从逺丨丨　王庭珪诗雨过泉声鸣丨丨日长花气扑人衣　杨万里诗一泉丨丨】
　　【悬崖出乱洒江边怪石间　陆游诗数枝梅向林梢出一脉泉从丨丨来】
　　岭脊【吴莱东岭秋阴诗小径残榛分丨丨平畴净緑带溪毛】
　　岭顶【方干登龙瑞观北岩诗湖边风力归帆上丨丨云根在雪中】
　　岭头【宋史乐志黄钟羽七宴邹枚云中树燎金罏涧底松丨丨梅玉罏香瑞雪飞　沈佺期遥同杜员外审言过岭诗天长地濶丨丨分去国离家见白云　杜甫南楚诗无名江上草随意丨丨云　李益扬州送客诗闻道望乡闻不得梅花暗落丨丨云　元稹南秦雪诗见岩下下　李绅逾岭峤止荒陬抵髙要诗丨丨刺竹蒙笼密火折红蕉焰烧日　王建送严大夫赴桂州诗丨丨分界一半属湘潭　李涉鹧鸪词丨丨行人少天涯北客稀　郑谷梅诗江国正寒春信稳丨丨枝上雪飘飘　罗邺早梅诗迁客丨丨悲褭褭美人帘下妬盈盈　又大散岭诗丨丨却望人来处特地身疑是鸟飞　又冬夕江上言事诗风栁欲生阳面叶冻梅先绽丨丨枝　罗隐晚眺诗云向丨丨闲不彻水流溪里太忙生】
　　岭左【晋书吕光载记其将徐炅与张掖太守彭晃谋叛光议将讨之诸将咸曰今康宁在南阻兵伺隙若大驾西行宁必乘虚出于丨丨晃穆未平康宁复至进退狼狈势必大危】
　　岭中【韩愈祭河南张员外文余出丨丨君竢州下偕掾江陵非余望者】
　　岭外【晋书温峤传王述与防稽王牋曰放之温峤之子宜见优异而投之丨丨窃用愕然愿逺存周礼近防人情则望实惟允时竟不纳　宋书武帝纪道覆乃至番禺説循曰本住丨丨岂以理极于此正以刘公难与为敌故也今方领兵坚城之下未有旋日以此思归死士掩袭何刘之徒如反掌耳　南史王琳传授都督广州刺史其友人主书李膺帝所任遇琳告之曰琳防擢常欲毕命以报国恩今天下未平迁琳丨丨如有万一不虞安得琳力忖官正疑琳耳　唐书汉阳郡王瓌传代孝恭为荆州都督政务清静丨丨酋豪数相攻瓌遣使谕威徳皆如约不敢乱　又李德裕传贞观中监察御史陈师合上言人之思虑有限一人不可总数职太宗曰此欲离间我君臣斥之丨丨　又李训传进翰林学士兵部郎中知制诰居中倚重实行宰相事逐西川监军杨承和淮南韦元素河东王践言于丨丨已行皆赐死　宋史刑法志熙宁二年内殿崇班郑从易母兄俱亡于丨丨岁余方知请行服神宗曰父母在逺当朝夕为念经时无安否之问以至逾年不知存亡邪特除名勒停　元史虞集传集三岁即知读书岁乙亥汲挈家趋丨丨干戈中无书册可携杨氏口授论语孟子左氏传欧苏文闻輙成诵　笔经丨丨少以鸡毛作笔亦妙　沈佺期岭表逢寒食诗丨丨无寒食春来不见饧　髙适送柴司户诗丨丨资雄镇朝端宠节旄栁宗元衡阳与梦得分路诗十年顦顇到秦京谁料翻为丨丨行　曹唐奉送严大夫再领容府诗海风卷树冻岚消忧国宁辞丨丨遥】
　　岭上【徐陵玊台新咏序丨丨仙童分丸魏帝腰中宝鳯受厯轩辕　韩愈送廖道士序衡之南八九百里地益髙山益峻水清而益驶其最髙而横絶南北者岭郴之为州在丨之丨测其髙下得三之二焉　朱桃椎茅茨赋望丨丨之靑松听云间之白鹤　陶景诗山中何所有丨丨多白云　沈佺期从幸香山寺诗丨丨楼台千地起城中钟鼓四天闻　王昌龄送髙三之桂林诗丨丨梅花侵雪暗归时还拂桂花香　杜甫秦州杂诗烟火军中幕牛羊丨丨村　白居易岭上云诗丨丨白云朝未防田中青麦早将枯　王建江南三台诗青草湖边草色飞猿丨丨猿声万里湘江客到有风有雨人行　曹邺题女郎庙诗年年丨丨春无主露泣花愁断客魂　黄滔寄怀南北故人诗丨丨青岚陇头月时通魂梦出来无　苏轼祷雨诗万松丨丨黄千叶载酒年年踏松雪　又松风亭梅花诗春风丨丨淮南村昔年梅花曽断魂　范成大天平岭诗卓笔风前树作团天平丨丨石成关】
　　岭下【徐陵双林寺傅大士碑大士薫禅所憩独在髙岩爰挺嘉木是名梼树擢本相对似双槐于侠门合干成阴类双桐于空井厥体贞劲无爽大年置霜停雪寒暑防翠信可以方诸坚固譬彼婆罗既见守于神龙将为疑于变鹤乃于山根丨丨创造伽蓝因此髙柯故名双林寺矣】
　　岭西【周伯琦纪行诗见山尽下】
　　岭南【史记货殖传山东食海盐山西食盐卤丨丨沙北固往往出盐大体如此矣　宋书徐豁传诏曰始兴太守豁洁已退食恪居在官政事修理惠泽沾被近丨丨荒弊郡境尤甚拯防有方济厥饥馑虽古之良守蔑以尚焉　唐书地理志见山南下　元史地理志唐以广州为丨丨五府节度五管经略使治所又改南海郡又仍为广州宋升为帅府元至元十三年内附　又百官志至元十四年始置江南行御史台于扬州十五年増江南湖北丨丨广西福建广东三道　道山清话陈莹中云丨丨之人见逐客不问官髙卑皆呼为相公想是见相公常来也　徐陵梁禅陈防文薄伐猃狁六戎尽殪丨丨叛涣湘郢结连贼帅既擒凶渠传首　元稹送丨丨崔侍御诗君今又作丨丨别南鴈北归君未归　苏轼诗日啖荔枝三百颗不妨长作丨丨人】岭北【元史地理志立中书省一行中书省十有一曰丨丨曰辽阳曰河南曰陜西曰四川曰甘肃曰云南曰江淅曰江西曰湖广曰征东　又丨丨辽阳与甘肃四川云南道唐所谓羁縻之州往往在是今皆赋役之比于内地而髙丽守东藩执臣礼惟谨亦古所未见南方草木状水松叶如桧而细长出南海土产众香而此木不大香故彼人无佩服者丨丨人极爱之　杜牧秋晚怀茅山石村舍诗云暖采茶来丨丨月明沽酒过溪南　王安石诗归帆丨丨茫茫水把手何时寂寞滨　苏轼书王晋卿画诗君归丨丨初逢雪吾亦江南五见春】
　　岭越【唐书冯盎传隋季崩荡海内震骚唐虽应运而风教未孚丨丨无所系属公克平二十州地数千里名位未正请上南越王号】
　　岭广【元史郝经传彼既上流无虞吕文德已并兵拒守知我国疵鬭气自倍两淮之兵尽集白鹭江西之兵尽集隆兴丨丨之兵尽集长沙闽越沿海巨舶大舰以次而至伺隙而进如遏截于江黄津渡邀遮于大城关口塞汉东之石门限郢复之湖泺则我将安归】
　　岭水【煎茶水记庐州龙池山丨丨第十】
　　岭泉【刘禹锡伤秦姝行秦声一曲此时闻丨丨呜咽南云断】
　　岭湖【翁承赞题故居诗惟有丨丨居第五山前却是宰臣家】
　　岭海【唐书李靖传授岭南抚慰大使检校桂州总管以丨丨陋逺久不见德非震威武示礼义则无以变风俗即率兵南巡所过问疾苦延见长老宣布天子恩意逺近欢服　宋史李崇矩传崇炬在丨丨四五年恬不以炎荒婴虑　又龚夬传昔日丁谓当国号为恣雎然不过防一寇凖而已及至于惇而故老元辅侍从台省之臣凡天下之所谓贤者一日之间布满丨丨自有宋以来未之闻也　韩愈潮州刺史谢上表臣以狂妄戅愚不识礼度上表陈佛骨事言涉不敬正名定罪万死犹轻陛下哀臣愚忠恕臣狂直谓臣言虽可罪心亦无他特屈刑章以臣为潮州刺史以今月二十五日到州上讫与官吏百姓等相见具言朝廷治平天子神圣威武慈仁子养亿兆人庶无有亲疎逺迩虽在万里之外丨丨之陬待之一如畿甸之间辇毂之下有善必闻有恶必见早朝晚罢兢兢业业惟恐四海之内天地之中一物不得其所故遣刺史面问百姓疾苦茍冇不便得以上阵　李东阳后东山草堂赋事剧丨丨志移山林　刘长卿送独孤判官赴岭诗丨丨看飞鸟天涯问逺人　林光朝登越王台诗千重丨丨供横槊一带风烟听采樵　方防诗天涯谁道逺丨丨接并幽】岭云【陈子良上之囘乐府丨丨盖道转岩花映绶开又上越国公杨素诗丨丨朝合阵山月夜临营栁宗元奉和周二十二丈酬郴州侍郎衡江夜泊得韶州书诗凝情江月落属思丨丨飞　杜牧送容州唐中丞赴镇诗鹢首冲泷浪犀渠拂丨丨　李商隐思归诗丨丨春沮洳江月夜晴明　来鹄游玉粒塘庄诗风急丨丨飘逈野雨余田水落方塘　罗虬比红儿诗自隐新从梦里来丨丨微步下阳台　韦庄雨霁晚眺诗丨丨寒埽盖溪雪冻黏须　皎然奉陪陆使君长源公堂集诗丨丨与人静庭鹤随公闲　又酬秦山人出山见呈诗若是出山机已息丨丨何事背君飞】
　　岭日【唐太宗望终南山诗见岩烟下　项斯寄卢式诗丨丨当秋暗蛮花近腊开　李羣玉湖阁晓晴诗丨丨开寒雾湖光荡霁华】
　　岭月【宋史张愈传有峰千仞有溪数曲广成遗趾呉兴髙躅疏石通径依林架屋麋鹿同羣昼游夜息丨丨破云秋霖洒竹清意何穷真心自得放言遗虑何荣何辱　王贞白庾楼晓望诗竹雾晓笼衔丨丨苹风暖送过江春】
　　岭烟【郑义真奉和圣制过温汤诗丨丨遥聚草山月迥临鞍】
　　岭雪【姚鹄送程秀才下第归蜀诗晓程侵丨丨逺栈入谿云】
