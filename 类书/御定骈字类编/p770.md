<!-- { "loadSidebar": true } -->
　　珠户【刘恂岭表録异亷州海水之中有洲岛岛上有大池谓之珠海每年刺史修贡自监丨丨入池采珠以充贡赋】
　　珠胎【骆賔王诗序紫耀连星开龙文于劒匣素辉亏月领骊颔于丨丨　扬雄羽猎赋椎夜光之流离剖明月之丨丨　左思吴都赋蛤蚌丨丨与月亏全　梁湘东王谢赉车螯蛤蜊启雀文始化燕羽犹存体润丨丨形随月灭　徐摛赋得帘尘诗朝逐丨丨卷夜傍玉钩垂　牛诗丨丨逐望亏　张説诗旧庭知玉树同浦识丨丨】
　　珠像【皮日休独在开元寺避暑颇懐鲁望因飞笔聫句石经森欲动丨丨俨将怡】
　　珠泪【杨炯送周司空诗居人下丨丨賔御促骊歌　李白学古思邉诗相思杳如梦丨丨湿罗衣　武元衡代佳人赠张郎中诗心爱阮郎留不住独将丨丨湿红铅　令狐楚李相断金集诗牙千古絶丨丨万行新　杜牧方响诗曲尽连防三四下恐惊丨丨落金盘李商隠锦瑟诗见玉烟下　赵嘏那能惜马蹄诗妾久垂丨丨君何惜马蹄　李逺诗泉如丨丨侵堦滴花似红妆满岸愁　罗隠诗丨丨痕中见酒痕　杨亿诗盘空丨有丨罏冷蕙成灰　京兆女子诗回首池塘更无语手弹丨丨与东风　牛峤女冠子词鸳鸯排寳帐豆防绣连枝不语匀丨丨落花时】
　　珠泣【陈陶番禺道中作何处树能言防乡丨是丨】
　　珠啼【李商隠诗雾吐香难尽丨丨冷易销】
　　珠髪【梁简文帝大爱敬寺刹下铭见玉函下】
　　珠髻【唐书南蛮骠传望蛮妇人食乳酪肥白跣足青布为衫裳聫贯珂贝丨络之丨垂于后有夫者分两髻　云笈七签玉清神母着黄衣素灵之绶头戴七称丨玉之丨冠进贤无极之冠　张宪诗玉环双凤叫丨丨九龙盘】
　　珠角【庾信周上柱国齐王宪神道碑丨丨擅竒山庭表德】
　　珠唾【白珽诗谁令丨玉丨出彼藜苋肠　杨万里诗银钩丨丨千万章　髙启诗归来又辱新篇寄锦水湔肠丨落丨】
　　珠腕【梁武帝采菱曲江南稚女丨丨绳金翠揺首红顔兴】
　　珠魄【姚合中秋夜洞庭圆月诗圆彩含丨丨微飚发桂馨】
　　珠汗【傅苦热诗丨丨洽玉体　梁简文帝初秋诗羽翣晨犹动丨丨画恒挥　李颀夏宴张兵曹东堂诗羽扇揺风却丨丨玉盆贮水割甘瓜　杜甫秦州诗马骄丨丨落胡舞白蹄斜　霍总骢马诗踏雪生丨丨障泥防锦袍　顾瑛海棠花诗露黏蝶粉生丨丨日炙猩红上紫绵】
　　珠窍【杨涛蚁穿九曲珠赋蚁为质兮微眇丨有丨而虚圎】
　　珠唱【杜牧诗红髙紧声声急丨丨铺圎袅袅长】
　　珠歌【辛弃疾贺新郎词梦想丨丨翠舞为徙倚阑干凝竚】
　　珠黄【广志莫难丨其色丨】
　　珠赤【梁四公记虫丨七色而多丨其虫六足二目目当其陷处有凹有铁鼻】
　　珠绀【开元遗事张説为相有人恵一丨丨色有光事有遗忘玩此珠便觉心神开悟名曰记事珠説秘而寳之】
　　珠黒【杜阳杂编唐顺宗时拘弥国贡履水丨色丨类铁大如鸡卵其上鳞皱其中有窍云持入江海中可行洪波之上上遂命善浮者以五色丝贯之系于左臂遣入龙池其人则渉于波上如履平地潜入水中良久而出徧身略无沾湿上竒之至长庆中嫔御试弄于海池遂化为黑龙入于池内俄而云烟暴起不复追讨】珠翠【唐书代宗记广德二年四月甲午禁钿作丨丨五代史前蜀世家唐庄宗遣李严聘蜀王衍与俱朝上清而蜀都士庶帘帷丨丨夹道不絶严见人物富盛而衍骄淫归乃献防伐蜀　潘岳西征赋从逸游于角觝络甲乙于丨丨　王昌龄西宫秋怨诗芙蓉不及美人妆水殿风来丨丨香　刘长卿少年行曲房丨丨合深巷管弦调　卢纶王评事驸马花烛诗歩障三千隘将断防多丨丨落香尘　韩愈短灯檠歌一朝富贵还自恣长檠髙张照丨丨　白居易寒食洛下晏游诗丨丨混花影管藏水声　章碣诗数株花下逢丨丨半曲歌中老子孙　陈陶朝元引正殿云开露冕旒下方丨丨压鼇头　罗隠送人赴职任褒中诗万转江山通蜀国两行丨丨见褒人】
　　珠碧【刀劒録西凉李暠造丨丨刀一口铭曰百胜杜甫送魏六大诗两情顾盻合丨丨赠于斯】珠火【璎珞经佛眉象丨丨　梁简文帝大法颂序雄雄吐色丨丨非俦曈曈上映丹紫竞发】珠寳【唐书武后纪太后又自加号金轮圣神皇帝置七寳于庭曰金轮寳曰白象寳曰女寳曰马寳曰丨丨曰主臣寳曰主藏臣寳率大朝防则陈之苏轼甘菊诗无人送酒壶空腹嚼丨丨】
　　珠玉【礼记受丨丨者以掬　又锦文丨丨成器不粥于市　周礼玉府注见玉敦下　尔雅西方之美者霍山之丨丨焉　孟子事之以丨丨则不得免焉　史记春申君传见玳瑁下　汉书景帝纪黄金丨丨饥不可食寒不可衣　吴志孙韶传时盛孝章与少府孔融善融忧其不免祸乃与曹公书曰惟公匡复汉室实须得贤丨丨无胫而自至者以人好之也况贤者之有足乎　晋书武帝纪泰始元年出御府丨丨玩好之物颁赐王公以下各有差　又雀洪传洪口不言货财手不执丨丨　又卫玠传骠骑将军王济玠之舅也每见玠辄叹曰丨丨在侧觉我形秽又尝语人曰与玠同游冏若丨丨之在侧朗然照人　又王衍传王敦过江常称之曰夷甫处众中如丨丨在瓦石间　北齐书李绘传绘仪貌端伟河间邢晏与绘清言每称曰若披云雾如对丨丨　荀子赠人以言重于金石丨丨　淮南子丨丨尊则天下争矣　论衡文吏瓦石儒生丨丨也　洛阳伽蓝记永寜寺饰以金银加之丨丨装严焕炳世所未闻　法书要録籀文体象卓然殊今异古落落丨丨飘飘缨组　李白古风丨丨买歌笑糟糠养贤才　又诗咳唾落九天随风生丨丨　杜甫诗朝罢香烟携满袖诗成丨丨在挥毫　韦渠牟览外生卢纶诗关心丨丨曽无价满手琼瑶更有光　张潮江风行壻贫如丨丨婿富如埃尘　牛僧孺赠刘梦得诗丨丨防应成咳唾山川犹觉露精神】
　　珠珰【后汉书舆服志诸爵兽皆翡翠为毛羽金题白丨丨绕以翡翠为华　北史毕众敬传太和中孝文賔礼旧老众敬与高允引至方山后以笃老乞还桑梓献真丨丨四具银装劒一口　唐书南蛮传南平獠妇人横布二幅穿中贯其首号曰通裙美发髻垂于后竹筒三寸斜穿其耳贵者饰以丨丨　王粲神女赋见金羽下　刘桢鲁都赋插曜日之珍笄珥明月之丨丨晋长乐佳曲红罗复斗帐四角垂丨丨　梁元帝树名诗栁叶生眉上丨丨揺髩垂　和凝宫词红泥椒殿缀丨丨帐蹙金笼窣地长】
　　珠玑【后汉书安帝纪小人无虑不图久长嫁娶送终纷华靡丽至有走卒奴婢被绮縠着丨丨　晋书食货志登良山而采符玉泛瀛海而罩丨丨　庄子日月为连璧星辰为丨丨　盐铁论没深源求丨丨设机陷求犀象　东方朔七谏玉与石其同匮兮贯鱼眼于丨丨　扬雄长杨赋见玉衡下　唐上官昭容游长宁公主流杯池诗弗玩丨丨饰仍留仁智情　元稹诗舶船多卖假丨丨　杜牧诗一杯寛幕席五字弄丨丨　郑嵎津阳门诗骊驹吐沫一奋迅路人拥篲争丨丨　皮日休看雨聫句垂檐珂佩喧防瓦丨丨溅　徐夤咏萤诗流光堪在丨丨列为火不生榆栁中　又华清宫诗帘影罢添新翡翠露华犹湿旧丨丨　杨廷秀食鸡头诗要啄稻粱无半粒只教满颔饱丨丨】
　　珠瑛【梁简文帝大壑赋江出濯锦汉吐丨丨】
　　珠玕【列子渤海之东有大壑焉名曰归墟其中有五山焉岱舆员峤方壶瀛洲蓬莱其上台观皆金玉丨丨之树皆丛生】
　　珠璧【李善文选序陛下则大居尊耀三辰之丨丨　李羣玉送魏珪觐省诗见尔一开顔温明乃丨丨】珠賮【王建送薛蔓应举诗四海重贡献丨丨称玉珍】
　　珠琲【拾遗记石季伦所爱婢数十人季伦尝屑沈水香尘末布象牀上使所爱者践之无迹则赐真丨百丨若有迹者即节其饮食令体轻故闺中相戏曰尔非细骨轻躯那得百琲明珠　邢卲甘露颂密房下结丨丨上悬　王筠诗睿艳似烟霞阑杆若丨丨　苏轼碧落洞诗泉流下丨丨乳湔交缦缨　元好问诗少东水帘亦萧洒丨丨一一明朝暾　马祖常诗飞阁舒鸟翼悬泉泻丨丨　又番禺丨丨宁无树勾漏丹砂信有牀王袆章生归栝苍诗短歌写真情庶当丨一丨】
　　珠璎【刘禹锡诗从此多逢大居士何人不愿解丨丨　王逄诗舞困丨丨脱歌深翠黛颦】
　　珠瑱【孔丛子子产死郑人丈夫舎玦佩妇人舎丨丨巷哭三月竽瑟不作】
　　珠珥【汉书王莽传张竦为刘嘉作奏曰安众侯崇乃独懐悖惑之心操畔逆之虑罪不容诛进不跬歩退伏其殃丨丨在耳首饰犹存为计若此岂不悖哉　傅縡采桑曲见玉筐下　方回诗碧钿悬丨丨银钩操象防】
　　珠珑【霍总关山月诗丨丨翡翠牀白晳侍中郎】
　　珠珞【宋本诗寳幢丨丨瞿昙寺豪竹哀丝瑇瑁筵】
　　珠贝【唐书舒元舆传元舆上书言士入列棘闱席坐庑下古贡士未有轻于此者今贡丨丨金玉有司承以棐笥皮币何轻贤者重金玉邪　左思蜀都赋腾波沸涌丨丨汜浮　江淹诗丨丨性明润兰玉好芳坚王恽游万因寺诗山僧善醉颠海防得丨丨】
　　珠砾【相贝经南海贝如丨丨或白驳其性寒其味甘止小毒　杜牧阿房宫赋鼎铛玉石金块丨丨　栁贯送文子房典选诗岂无甲乙簿丨丨同一收】
　　珠钿【僧大防游蒋山诗丨丨沈眢井金铺委壊垣】
　　珠铅【张祐长门怨诗丨丨滴尽无心语强把花枝冷笑看】
　　珠香【韩愈送郑尚书序丨丨象犀玳瑁竒物溢于中国不可胜用】
　　珠粉【鲍溶旧镜诗丨丨不结花玉镜宁辉耳】
　　珠煤【苏轼书徂徕煤墨徂徕丨子丨自然有龙麝气阿胶和之捣数万杵即为妙墨不俟余法也陈公弼在汶上作此墨谓之黑龙髓　又夜烧松明火诗丨丨缀屋梢香流铜槃注音诣松沥也】
　　珠孔【魏志倭国王壹遣大夫率善等贡白丨五十丨】
　　珠寸【韩诗外传良玉度尺虽有十仞之土不能掩其光良丨度丨虽有百仞之水不能掩其辉】珠次【南越志珠有九品大五分以上至一寸八九分为大品有光彩一邉少平似覆釡者名珰珠珰丨之丨为走珠走丨之丨为滑珠滑丨之丨为防砢珠防砢丨之丨为官雨珠官雨丨之丨为税珠税丨之丨为葱符珠】
　　珠字【元史帕克斯巴传降诏褒防必敕章佩监络丨为丨以赐】
　　珠索【捃拾菁华王武子以九芒丨穿为纫丨编华架用之每月洗以鲤鱼涎】
　　珠币【管子先王以丨玉为上丨】
　　珠丝【郑鏦婕妤怨寳叶随云髻丨丨缀履綦】
　　珠绢【旧唐书文宗纪开成三年日本国贡真丨丨】
　　珠罗【云笈七签万险之途因路而达丨丨之服因针而成】
　　珠绮【梁简文帝诗圣情蕴丨丨札命表英才】
　　珠绳【梁简文帝诗丨丨翡翠帷绮幕芙蓉帐　吴均诗花钗玉宛转丨丨金络纨　姚合夏中苦雨诗丝网张空际丨丨续瓦沟】
　　珠缔【唐太宗咏雨诗丛丨丨叶起溜镜图波】
　　珠冕【独断丨丨爵冔收通天冠进贤冠长冠缁布冠委貌冠皮弁恵文冠古者天子冠所加者其次在汉礼　江淹为萧拜太尉扬州牧表见瑶纩下　鲍照河清颂金轮约饰丨丨龙衣】
