<!-- { "loadSidebar": true } -->
　　三幅【齐书舆服志衣皂上绛下裳前丨丨后四幅　吴越春秋吴王临欲伏剑顾谓左右曰吾生既慙死亦愧矣使死者有知吾羞前君地下不忍覩忠臣伍子胥及公孙圣使其无知吾负于生死必连檗组以罩吾目恐其不蔽愿复重罗绣丨丨以为掩眀生不昭我死勿见我形吾何可哉　罗隠暇日感懐诗见二难下吴澄题简斋陈参政奏稿后诗丨丨奏篇存雅制诸家题字总名公】
　　三副【宋史礼志见一架下　吕览齐湣王亡居卫谓公王丹曰我何如主也丹对曰王贤主也臣闻古人有辞天下而无恨色者臣闻其声于王而见其实王名称东帝实辨天下去国居卫容貌充满顔色发扬无重国之意王曰甚善丹知寡人寡人自去国居卫也带益丨丨矣　欧阳修诸葛笔诗系心防长毫丨丨颇精密】三袭【唐书拂菻传王宫有丨丨门皆饰异寳中门中有金巨称一作金人立其端属十二丸率时改一丸落　梁元帝元览赋变青门之丨丨为黄尘之一丘梁简文帝雪朝诗落梅飞四注翻霙舞丨丨　刘宪奉和幸三会寺应制诗下辇登丨丨褰旒望九垓】
　　三称【礼记杂记公袭卷衣一元端一朝服一素积一纁裳一爵弁二元冕一褎衣一朱緑带申加大带于上注士袭丨丨子羔袭五称今公袭九称则尊卑袭数不同矣诸侯七称天子十二称与　又平声无名氏册上公太常奏雅乐诗圣夀丨丨内天欢九奏中】
　　三围【北史唐邕传见两围下　又荘子见四围下　淮南子郢人有买屋栋者求大丨丨之木而人予车毂跪而度之巨虽可而长不足　云笈七签常以十二月四日天西北水母星长九丈大丨丨本末正等见即大水满急走奔髙山可逃也】
　　三着【范成大新嵗诗看长棋丨丨量添饭两匙】
　　三互【后汉书蔡邕传初朝议以州郡相党人情比周乃制婚姻之家及两州人士不得对相监临至是复有丨丨法注丨丨谓婚姻之家及两州人不得交互为官也】
　　三错【书禹贡厥田惟下上厥赋下中丨丨　杨炯孔子庙碑悬四刀而开益部照参伐于天光赋丨丨而辟梁州絶岷嶓于地徳】
　　三岐【宋史五行志渠州大麦一穗两岐或丨丨四岐者】
　　三差【宋史律厯志求日入食限置入交定日及余秒以气刻时丨丨定数各加减之】
　　三左【小学绀珠洛书九前一后丨丨七右四前左二前右八后左六后右】
　　三本【隋书潘徽传令与诸儒撰江都集礼一部复令作序曰礼之为用至矣大与天地同节明与日月齐照源开丨丨礼合四端巢居穴处之前即萌其理文鸟迹以后稍显其事虽情存简易意非玉帛而夏造殷因可得知也　荀子礼论礼有丨丨天地者生之本也先祖者类之本也君师者治之本也无天地恶生无先祖恶出无君师恶治三者偏亡焉无安人故礼上事天下事地尊先祖而隆君师是礼之丨丨也　又唐书栁仲郢传家有书万卷所藏必丨丨上者贮库其副常所阅下者幼学焉　宋史刑法志见一申下】三根【宋史赵昌言传有奏昌言无嗣鼻折丨丨颇有反相不宜遣握兵入蜀后旬日召宰相于北苑门曰昨令昌言入蜀朕思之有所未便且蜀贼小丑昌言大臣未易前进且令驻鳯翔止遣内侍卫绍钦赍手书指挥军事亦可济也】
　　三颗【汉武内传见七颗下　黄庭坚赠李道人诗颧骨横穿夀门过年比数珠剰丨丨】
　　三积【礼记聘义主国待客出入丨丨疏谓入丨丨出亦丨丨故司仪云遂行如入之积是去之积如来时积也】
　　三均【周礼考工记材美工巧为之时谓之丨丨角不胜干干不胜筋谓之丨丨量其力有丨丨均者三谓之九和】
　　三侔【周礼考工记九和之弓角与干权筋丨丨胶三锊丝三邸漆三斞上工以有余下工以不足】三锊【周礼考工记见上　又戈广二寸内倍之胡三之援四之已倨则不入已句则不决长内则折前短内则不疾是故倨句外博重丨丨注锊量名也读为刷】
　　三邸【周礼考工记见三侔下】
　　三斞【周礼考工记见三侔下】
　　三停【宣和画谱僧传古画龙独进乎妙有丨丨九似蜿蜒升降之状】
　　三衰【同文算指问徴银一千七百一十六两以四等人作四六派出各该若干法并各衰为首率银数为次率列各衰为丨丨求得各衰数】
　　三沈【水经注殷汤东观于洛习礼尧坛防璧丨丨荣光不起黄鱼双跃出济于坛黑乌以洛随鱼亦上化为黑玉赤勒之书黒赤文之题也　周昙李集诗忠諌能坚信正臣丨丨三屈竟何云】
　　三加【礼记郊特牲适子冠于阼以着代也醮于客位加有成也丨丨弥尊喻其志也注始加缁布冠次皮弁次爵弁冠益尊则志益大也　又冠义丨丨弥尊加有成也注冠者初加缁布冠次加皮弁次加爵弁每加益尊所以益成也　左传伐阳关阳虎使焚莱门师惊犯之而出奔齐请师以伐鲁曰丨丨必取之　唐书赵犨传弟防丨丨检校太保】
　　三环【齐书顾欢传襄童谒帝膝行而进赵王见周丨丨而止】
　　三长【北史序传迁内秘书令南部给事中旧无丨丨唯立宗主主督防所以多隠冐五十三家方为一户冲以三正所由来逺于是创丨丨之制上之文眀太后览而称善　又春秋繁露故一嵗之中有四时一时之中有丨丨天之节也　又唐书刘子元传子元领国史且三十年官虽徙职常如旧礼部尚书郑惟忠尝问自古文士多史才少何耶对曰史有丨丨才学识世罕兼之故史者少】
　　三絶【史记孔子世家孔子晩而喜易序彖系象説卦文言读易韦编丨丨　宋书符瑞志汉家承秦之制郡县治民主有专已之威臣无百年之柄至于成帝假借外家哀平短祚国嗣丨丨祸自上起伤不及下故王氏之贵倾擅朝廷　唐书吐蕃传光武中兴皆复内属至于延光丨丨三通　苏轼夜梦诗易韦丨丨丘犹然如我当以犀革编　周必大王借文学求读书堂诗诗铁更三擿韦丨丨将圣犹然况后人　又晋书袁山松传初羊昙善唱乐桓伊能挽歌及山松行路难继之时人谓之丨丨　又顾恺之传俗传恺之有丨丨才絶画絶痴絶　南史豫章王嶷传郭有道汉末之匹夫非蔡伯喈不足以偶丨丨谢安石素族之台辅时无丽藻迄乃有碑无文　又梁元帝纪帝工书善画自圗宣尼像为之赞而书之时人谓之丨丨　又谢瞻传与从叔琨族弟灵运俱有盛名尝作喜霁诗灵运写之琨咏之王在坐以为丨丨　又师子国传晋义熙初始遣使献玉像经十载乃至像髙四尺二寸玉色洁润形制殊特殆非人工此像歴晋宋在瓦官寺先有徴士戴安道手制佛像五躯及顾长康维摩画圗世人号之丨丨　唐书宋之问传见一絶下　又郑防传尝自写其诗并画以献帝大署其尾曰郑防丨丨　又李白传文宗时诏以白歌诗裴旻剑舞张旭草书为丨丨　又李揆传揆美风仪善奏对帝叹曰卿门地人物文学皆当世第一信朝廷羽仪乎故时称丨丨　尚书故实魏受禅碑王朗文梁鹄书钟繇镌字谓之丨丨　酉阳杂俎大厯末禅师元览住荆州陟屺寺道髙有风韵人不可得而亲张璪常画古松于斋壁符载赞之卫象诗之亦一时丨丨览悉加垩焉人问其故曰无事疥吾壁也　全唐诗话徳宗西幸有神智骢如意骝二马谓之功臣一日有进瑞鞭者上曰朕有二骏今得此可为丨丨　六一诗话石曼卿工书笔画遒劲体兼顔栁为世所珍余家尝得南唐后主澄心堂纸曼卿为余以此纸书其筹笔驿诗诗曼卿平生所自爱者至今藏之貌为丨丨　歴代名画记田僧亮杨契丹与郑法士同于亰师光明寺画小塔郑圗东壁北壁田圗西壁南壁杨画外边四面是称丨丨　圗绘寳鉴姚绶字公绶号云东逸史画法吴仲圭丨　之亚擘成圗或售于人遂厚价返收之其自重如此　乐郊私语子昻风神美丽而和易可亲文章书绘人号丨丨　小学绀珠丨丨李潼孙樵司空圗　又丨丨薛稷画鹤郎余令画鳯贺知章草书】三恕【荀子子道篇君子有丨丨有君不能事有臣而求其使非恕也有亲不能报有子而求其孝非恕也有兄不能敬有弟而求其听令非恕也士明于此丨丨则可以端身矣】
　　三泰【白居易与防之书计足下乆不能得仆书必加忧望今故录丨丨以先奉报注一泰谓诸院孤幼弟妹六七人今悉致在目前二泰谓江州风物美丨丨谓庐山香炉峰下置草堂】
　　三胜【史记项羽纪今日固决死愿为诸君决战必丨丨之】
　　三克【唐书王忠嗣传见三遇下】
　　三好【南史萧琛传琛常言少壮　丨音律书酒年长以来二事都废惟书籍不衰　法言天下有丨丨众人好已从贤人好已正圣人好已师】
　　三喜【唐书杨敬之传文宗向儒术以宰相郑覃兼国子祭酒俄以敬之代未几兼太常少卿是日二子戎戴登科时号杨家丨丨】
　　三畏【论语君子有丨丨　闻见録王文穆夫人悍妬后圃中作堂名丨丨杨文公戏言曰可改作四畏公问其故曰兼畏夫人】
　　三赏【史记晋世家从亡贱臣壶叔曰君丨行丨不及臣敢请罪文公报曰丨丨之后故且及子　吕览宋景公之时荧惑在心公惧召子韦而问焉曰荧惑在心何也子韦曰荧惑者天罚也心者宋之分野也祸当于君虽然可移于宰相公曰宰相所与治国家也而移死焉不祥子韦曰可移于民公曰民死寡人将谁为君乎宁独死子韦曰可移于嵗公曰嵗害则民饥民饥必死为人君而杀其民以自活也其谁以我为君乎是寡人之命固尽矣子无复言矣子韦还走北面载拜曰臣敢贺君天之处髙而听卑君有至徳之言三天必丨丨君今夕荧惑其徙三舎君延年二十一嵗公曰子何以知之对曰有三善言必有丨丨荧惑有三徙舎舎行七星星一徙当一年三七二十一臣故曰君延年二十一嵗矣臣请伏于陛下以伺之荧惑不徙臣请死公曰可是夕荧惑果徙三舎】
　　三盛【素问见二盛下】
　　三壮【素问犬所囓之处炙之丨丨即以犬伤病法炙之】
　　三有【楞伽经大慧妄想丨丨苦灭无知爱业縁灭自心所现幻境随见　净印法门经于丨丨中故现受生愿值诸佛誓度众生而无懈倦　梁武帝喻幻诗挥霍变丨丨恍惚随六尘　又游钟山大爱敬寺诗见六道下　又小学绀珠丨丨慈俭不敢为天下先】
　　三赐【礼记曲礼夫为人子者丨丨不及车马注丨丨三命也　晋书河间王颙传天子反正进位侍中太尉加丨丨之礼】
