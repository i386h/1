<!-- { "loadSidebar": true } -->
　　御定骈字类编卷四十七
　　山水门十二
　　江
　　江天【丁椿尊经阁赋穷丨丨于万里莽湖山于一机宋之问始安秋日诗晚霁丨丨好分明愁杀人赵冬曦奉荅燕公诗丨丨千里望谁见绿苹齐　张若虚春江花月夜诗丨丨一色无纎尘皎皎空中孤月轮张子容永嘉即事诗见海气下　王维送髙适弟耽归临淮诗见海陵下　杜甫过郑监湖亭泛舟诗春日】
　　【繁鱼鸟丨丨定芰荷　又灔滪诗丨丨漠漠鸟双去风雨时时龙一吟　又春日江村诗藩篱无限景恣意买丨丨　戴叔伦荅崔法曹诗丨丨梅雨散况在月中楼卢纶送丹阳赵少府诗荻岸雨声尽丨丨虹影长雍陶送客不及诗水阔丨丨雨不分行人两处更相闻又江际诗杳杳渔舟破暝烟疎疎芦苇旧丨丨　罗邺冬日寄献庾员外诗秋霁卷帘凝锦席夜阑吹笛称丨丨　马祖常题恵崇画诗丨丨万里莫射雁春草年年出湖岸】
　　江星【史记天官书天潢旁丨丨江星动人渉水　晋书天文志天丨四丨在尾北主太隂丨丨不具天下津河闗道不通　又崔国辅宿范浦诗见海雾下杜甫江边星月诗江月辞风缆丨丨别雾船】江日【许谦萧兄临行索诗即席赠别诗山风惊落木丨丨数飞鸿】
　　江月【明一统志丨丨亭在防州府治内　又丨丨楼在梧州府藤县治北苏轼南迁过此有丨丨诗后人】
　　【建此楼因名　又丨丨楼在成都府简州治东下临雁赤二水之防壮丽甲于西州　又丨丨井在常徳府桃源县治东水中有白石如月　张谓送裴侍御归上都诗见山花下　岑参送严黄门再镇蜀川诗见山莺下杜甫独坐诗见峡云下　又丨丨诗丨丨光于水髙楼思杀人　又漫成诗丨丨去人只数尺风灯照夜欲】
　　【三更　李端送少微上人入蜀诗松风开法席丨丨濯禅衣　栁宗元詶郴州侍郎衡江夜泊得韶州书诗见岭云下　白居易想东游诗一吟丨丨白七见日星周李绅水寺诗云散浦间丨丨迥日曛洲渚海潮通又海榴亭诗髙近紫霄疑菡萏迥依丨丨伴婵娟　李商隠思归诗见岭云下　张乔赠仰大师诗野云居处尽丨丨定中明　又送人归江南诗岛烟孤寺磬丨丨逺船筝　杜荀鹤下第东归诗山城欲暮人烟敛丨丨初寒钓艇归　黄滔寄湘中郑明府诗见岳僧下王恽种玉亭诗丨丨借妆増皓彩露华和屑贮芳温】江风【郝经琼花赋丨丨吹云枕压霜月神不栖目轶思超越　崔颢舟行入剡诗地气秋仍湿丨丨晚渐凉　王昌龄巴陵别刘处士诗竹映秋馆深月寒丨丨起　岑参送樊侍御使丹阳便觐诗见海雁下　杜甫遣闷诗暑雨留蒸湿丨丨借夕凉　又江梅诗雪树元同色丨丨亦自波　又赠花卿诗锦城丝管日纷纷半入丨丨半入云　戴叔伦长沙送梁副归京诗借芳怜岸草闻笛怨丨丨　元稹江陵三梦诗坐见天欲曙丨丨吟树枝　又寄庾敬休诗今日丨丨好暄暖可怜春尽古湘州　刘禹锡送僧方及南谒柳员外诗旧房闭松月逺思吟丨丨　李绅泝西江诗丨丨不定半晴隂愁对花时尽日吟　杜牧晚泊诗蓬雨延乡梦丨丨阻暮秋　李商隠赠刘司户蕡诗丨丨吹浪动云根重碇危樯白日昏　温庭筠锦城曲丨丨吹巧剪霞绡花上千枝杜防血　张乔江行夜雨诗丨丨木落天游子感流年　方干感时诗夜雨旋驱残热去丨丨吹送早寒来　皮日休篛笠诗擕来沙日微挂处丨丨起皎然送秘上人游京诗暖瓶和雪水鸣锡丨丨】江云【宋之问度大庾岭诗山雨初含霁丨丨欲变霞孙逖山隂县西楼诗山月夜从公署出丨丨晚对讼庭还　李暠广陵送别诗见海月下　杜甫不离西阁诗见石壁下　又重简王明府诗丨丨何夜尽蜀雨几时干　栁宗元梅雨诗见海雾下　元稹夜雨诗见水怪下　白居易雪中即事荅微之诗见山雪下　李绅廻望馆娃故宫诗丨丨断续草绵连云隔秋波树覆烟　章孝标赠杭州严使君诗鼓角自严寒海月旌旗不动湿丨丨　张祜访许用晦诗小桥通野水髙树入丨丨　周贺送表兄东南游诗雪溜悬衡岳丨丨葢秣陵　方干残秋送友诗木叶怨先老丨丨愁暮寒　罗隠寄陆龟诗见海月下　郑谷赠泗口苖居士诗丨丨寒不散庭雪夜方深　皎然送赟上人还京诗沙鸟窥中食丨丨入净衣　苏轼舟行至清逺县诗丨丨漠漠桂花湿梅雨翛翛荔子然　杨维桢送曹生之京诗见海树下】
　　江雨【杜甫散愁诗蜀星隂见少丨丨夜闻多　又九日登梓州诗湖风秋戍栁丨丨暗山楼　栁宗元雨晴至江渡诗丨丨初晴思逺歩日西独向愚溪渡　刘禹锡竹枝词楚水巴山丨丨多巴人能唱本乡歌　李贺罗浮山父与葛篇依依宜织丨丨空雨中六月兰台风　杜牧送张判官归兼谒鄂州大夫诗丨丨春波阔园林客梦催　李商隠行至金牛驿寄兴元渤海尚书诗六曲屏风丨丨急九枝灯檠夜珠圆　温庭筠送襄州李中丞诗丨丨潇潇帆一片此行谁道为鲈鱼　郭钰复愁诗丨丨舟无渡山云鸟独过　倪瓒寄卢士行诗照夜风灯人独宿打窗丨丨鹤相依】
　　江露【周权金山龙游寺诗六朝兴废几英雄往事浮云丨丨白】
　　江雪【朱庆余送品上人入秦诗丨丨霑新草秦园发故条】
　　江雾【杜甫十二月一日诗寒轻市上山烟碧日满楼前丨丨黄　孟彦深元次山居武昌之樊山新春大雪诗江山十日雪雪深丨丨浓　刘禹锡浪淘沙词日照澄洲丨丨开淘金女伴满江隈　杨维桢艳体诗千枝烛树玉青葱緑纱照人丨丨空　倪瓒絶句见山烟下】
　　江虹【杜甫晚晴诗见峡雨下】
　　江烟【徐彦伯采莲曲妾家越水边揺艇入丨丨　沈佺期早发平昌岛诗见海树下　姚合过杜氏江亭诗野色吞山尽丨丨衬水流　李咸用和友人喜相遇诗不傍丨丨访所思更应无处展愁眉　郑谷张衡庙诗丨丨日午无箫鼔直到如今咏四愁　罗隠江南曲丨丨湿雨鲛绡软漠漠逺山眉黛浅　皎然送常清上人还舒州诗见石潋下】
　　江火【祖咏泊扬子津诗丨丨明沙岸云帆碍浦桥　孟浩然同卢明府泛舟回诗鹢舟随雁泊丨丨共星罗】
　　江晴【李商隠桂林路中诗地暖无秋色丨丨有暮晖】
　　江霁【薛能春霁诗野芳桤似栁丨丨雪和春】
　　江春【王湾次北固山下诗见海日下　包佶发襄阳诗还同星火去马上别丨丨　刘禹锡歴阳书事诗丨丨俄澹荡楼月几亏盈　元稹三月三十日程氏馆饯杜十四归京诗丨丨今日尽程馆祖筵开　郑谷峡中寓止诗丨丨铺网阔市晚鬻蔬迟　又送举子下第东归诗野緑梅隂重丨丨浪势麤　杜荀鹤送友人归湘中诗岳暖无猿叫丨丨有燕飞】
　　江秋【徐陵江亭送别应令诗野燎春田黑丨丨岸荻黄】
　　江晓【姚合和门下李相饯西蜀相公诗丨丨流巴字山晴耸剑峰】
　　江暝【顾协诗山寒云防雪丨丨水涵空】
　　江晚【杜甫雨诗山寒青兕叫丨丨白鸥饥许浑陪郑使君泛舟晚归诗见山晴下】
　　江寒【杜甫灔滪堆诗巨积水中央丨丨出水长　又送韩十四江东觐省诗见峡静下　章孝标送张使君赴饶州诗见山晚下】
　　江暖【岑参送裴侍御赴歳入京诗台寒柏树緑丨丨栁条黄　罗邺南行诗腊晴丨丨鸊鹈飞梅雪香黏越女衣】
　　江山【后汉书公孙述隗嚣传賛公孙习吏隗王得士汉命已还二隅方跱天数有违丨丨难恃　魏志刘馥传太祖表为扬州刺史数年中恩化大行百姓乐其政流民越丨丨而归者万数　吴志贺邵传昔大皇帝勤身苦体创基南夏割据丨丨拓土万里虽承天赞实由人力也　齐书刘善明传少与崔祖思友善祖思出为青冀二州善明遗书曰足下方拥旄北服吾剖竹南甸相去千里间以丨丨人生如寄来防何时　唐书张说传既谪岳州而诗益凄婉人谓得丨丨助云　庄子市南宜僚见鲁侯鲁侯有忧色市南子曰南越有邑焉名为建徳之国吾愿君去国捐俗与道相辅而行君曰彼其道逺而险又有丨丨我无舟车奈何　文心雕龙见山林下　大业杂记帝于丨丨造亭子十二所其最上名翠微亭次阆风彩霞临月飞芳积翠合璧含晖凝碧紫嵓澄景最下名尚阳亭　卧游录海山微茫而隠见丨丨严厉而峭卓　宣和画谱崔白丨丨风月三圗绘寳鉴陆瑾善画丨丨风物落笔潇洒殊无尘埃笔法　明一统志丨丨一览亭在温州府华盖山上　又丨丨胜览楼在广信府龙虎山　顔真卿麻姑仙坛记地势殊异丨丨炳灵　韩愈新修滕王阁记王既讫功公以众饮而以书命愈曰子其为我记之愈既以未得造观为叹窃喜载名其上词列三王之次有荣耀焉乃不辞而承公命其丨丨之好登望之乐虽老矣如获从公游尚能为公赋之　王勃采莲赋与子之别烟波望絶念子之寒丨丨路难　黄庭坚苦笋赋是其钟丨丨之秀气故能深雨露而避风烟　唐明皇送赵法师还蜀诗丨丨寻故国城郭信依然　孙逖山隂县西楼诗都邑西楼芳树间逶迤霁色绕丨丨　储光羲游茅山诗天地朝光满丨丨春色明　又题辛道士房诗门带丨丨静房随瑶草幽　孟浩然送席大诗丨丨歴全楚河洛越成周　髙适同熊少府题卢主簿茅斋诗丨丨归谢客神鬼下刘根　又送崔功曹诗丨丨知不厌州县复何如　又真定即事诗见崖谷下　杜甫后逰诗丨丨如有待花栁更无私　又日暮诗风月自清夜丨丨非故园　又上白帝城诗丨丨城宛转栋宇客裴回又上兜率寺诗丨丨有巴蜀栋宇自齐梁　又咏怀古迹诗丨丨故宅空文藻云雨荒台岂梦思　又奉先刘少府新画山水障歌堂上不合生枫树怪厎丨丨起烟雾　包何婺州留别邓使君诗丨丨婺女分风月隠侯诗　包佶再过金陵诗丨丨不管兴亡事一任斜阳伴客愁　王回同孟浩然宴诗屈宋英声今止已丨丨继嗣多才子　吕温题寻真观李寛中秀才书院诗闭院开轩笑语阑丨丨并入一壶寛　白居易齐云楼晚望诗复叠丨丨壮平铺井邑寛　刘禹锡元和甲午岁诏书尽征江湘逐客诗雷雨丨丨起卧龙武陵樵客蹑仙踪　孟郊赠苏州韦郎中使君诗章句作雅正丨丨益鲜明　雍陶岳阳晩景诗云经春客丨丨几日程杜牧寄赠许侍御弃官归江南诗丨丨九秋后风月六朝余　李咸用送人诗未闻珪璧为人弃莫倦丨丨去路长　张乔寄绩谿陈明府诗鼓角喧京口丨丨尽汝濆　郑谷送吏部曹郎中免官南归诗风月抛兰省丨丨复桂州　罗隠送人赴职任褒中诗万转丨丨通蜀国两行珠泪见褒人　又秋日怀孟夷庚诗丨丨三楚分风雨二妃祠　杜荀鹤题岳麓寺诗一簇楚丨丨江山胜此难　翁承赞文明殿受册封闽王诗一千年改丨丨瑞十万军雨露光　苏轼寄题兴州晁太守新开古东池诗自言官长如灵运能使丨丨似永嘉　刘因登雄州城楼诗丨丨自古有佳客烟雨为谁留太行赵孟頫送缪秀才教授真州诗东园草木因人胜北固丨丨隔岸看　张端秋怀诗竹树苍苍思故国丨丨】
　　【歴歴话新亭】
　　江麓【杜甫郑驸马宴洞中诗悮疑茅堂过丨丨已入风磴霾云端　纳新徐伯敬哀诗萧萧城南路白杨蔽丨丨】
　　江岭【唐书食货志丨丨去盐逺者有常平盐每商人不至则减价以粜民官收厚利　又冯盎传潮成防五州獠叛盎驰至京师请讨之文帝诏左仆射杨素与论贼形势素竒之曰不意蛮夷中乃生是人即诏盎发丨丨兵击贼平之　孟浩然洛中访袁拾遗不遇诗洛阳访才子丨丨作流人　包何和孟防州闲斋即事诗古郡邻丨丨公庭半薜萝】
