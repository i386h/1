<!-- { "loadSidebar": true } -->
　　鳣岫【江淹赤虹赋视丨丨之吐翕看鼋梁之交积】
　　鳣湍【水经汉水又东为丨丨注洪波渀荡漰浪云頽古耆旧言有鳣鱼奋鳍遡流望涛直上至此则暴鳃失济故因名湍矣】
　　鳣庭【李徳裕诗共悬印衔新绶同忆丨丨访旧居】
　　鳣舍【袁桷诗丨丨谈经周礼乐鹢舟临赋晋山川】
　　鳣父【异苑防稽石亭埭有大枫树其中空朽每雨水辄满溢有估客载生鳣至此聊放一头于朽树中以为狡狯村民见之以鱼鳣非树中之物咸谓是神乃依树起屋宰牲祭祀未尝虚日因遂名丨丨庙人有祈请及秽慢则祸福立至后估客返见其如此即取作臛于是遂絶迹】
　　鲔
　　鲔鲵【张衡西京赋见鲿鲨下】
　　鲔□【鲍照侍郎报满辞阁疏臣所居职限满今便收迹金闺云路从兹自逺丨丨沈藏方絶光景祗恋迟回结涕濡泗】
　　鲔水【书师逾孟津疏王军至丨丨纣使胶鬲候周师见王　山海经北山经白沙山广员三百里尽沙也无草木鸟兽丨丨出于其上潜于其下是多白玉　梁简文帝大法颂焦门厌弃徳之君丨丨发白旄之阵庾信贺平邺都表昔周王丨丨之师尚劳再驾轩辕上谷之战犹须九伐】
　　鲔渚【水经河水又东过巩县北注县北有山临城谓之崟防丘其下有穴谓之巩穴直穴有渚谓之丨丨成公子安大河赋曰鳣鲤王鲔暮来游周礼春荐鲔然非时及他处则无故河自鲔穴已上又兼鲔称吕氏春秋称武王伐纣至鲔水纣使胶鬲候周师即是】
　　鲔称【水经注见上】
　　鲔穴【水经注见鲔渚下　张衡赋王鲔岫居注王丨鱼名也居山丨中】
　　鼋
　　鼋头【捜神记见鹄踊下　明一统志丨丨山在苏州府洞庭西山支岭也其麓有石闯出如鼋首因名山产石有天然玲珑者为花石宜雕琢击之有金玉声有色白而温润者为玉石堪为玩器有胎斑而光泽者可制砚　山堂肆考丨丨疙搭名曰癞　宣州志天宝七载宣州江中鼋出虎搏之鼋齧虎二创虎怒拔丨丨而虎创甚亦死】
　　鼋身【録异记俗云丨之丨有十二属肉渔人捕得之虽支分脔解随其巨细未入汤镬者皆能跳走】鼋背【陆游初冬野兴诗簟纹细细吹残水丨丨时时出小滩】
　　鼋腹【録异记丨其状如鼈丨下赤者为鼋白者为鼈】
　　鼋殻【范成大太湖石志见蟹殻下】
　　鼋脂【淮南子丨丨得火可以然铁】
　　鼋鼍【中庸见蛟龙下　国语赵简子曰雀入于海为蛤雉入于淮为蜃丨丨鱼鼈莫不能化唯人不能哀夫　后汉书宗均传见虎暴下　又厐公传鸿鹄巢于髙林之上暮而得所栖丨丨穴于深渊之下夕而得所宿　竹书纪年周穆王三十七年大起九师东至九江驾丨丨以为梁　荘子孔子观于吕梁悬水三千仞流沬四十里丨丨鱼鼈之所不能游也　春秋繁露恩及介虫则丨丨大为灵出　说苑坎井无丨丨者隘也拾遗记见龙驭下　宋玉髙唐赋于是水虫尽暴乘渚之阳丨丨鳣鲔交积纵横　杨雄羽猎赋索蛟螭蹈】
　　【防獭据丨丨袪灵蠵　左思吴都赋乘鲎丨丨同罛共罗　郭璞江赋想周穆之济师驱八骏于丨丨　潘尼苦雨赋丨丨游于门闼蛙虾嬉乎中庭　张说和尹秋夜游沪湖诗林寻猿狖居水戏丨丨穴　杜甫诗江光隐现丨丨窟石势参差乌鹊桥　又白帝城最髙楼诗峡坼云霾龙虎卧江清日抱丨丨游　顾况行路难诗见蛟蜃下　元稹赛神诗丨丨在龙穴妖气常鬰温苏轼鳆鱼行舶船跋浪丨丨震长镵铲处崖谷倒马祖常壮游诗蛟龙逐丨丨鳞介满水裔　王恽滹沱秋涨行冯夷不受土所制黒浪怒蹴丨丨游　吴莱山空岁晚恍然有懐诗丨丨沧海赋龙马赤文书　又风雨渡杨子江诗须草树皆动揺稍稍丨丨欲掀舞】鼋鼈【埤雅旧说鼋亦卵生而伏影颜籕稽圣赋曰丨丨伏乎其阴鸬鷀孕乎其口是也　曹植诗常恐沈黄垆下与丨丨同】
　　鼋【岁华纪丽见蛟鼍下】
　　鼋鱓【史记自叙少康之子实賔南海文身断髪丨丨与处】
　　鼋石【明一统志丨丨在严州府夀昌县西十二里相传昔有人见一鼋伏草间化为石】
　　鼋晒【明一统志丨丨石在广昌县东有鼋潭北有巨石天晴丨丨其上】
　　鼋壑【王勃南郊颂负鼇丘而峻壁据丨丨而深沟】
　　鼋潭【抱朴子在头水有大鼋常在深潭号为丨丨能作魅行病有道士戴炳者能视见之以越张封泥遍掷潭中良久有大鼋径长丈余浮出不敢动乃格杀之而病者立愈　顾云赠匡庐处士歌见鸦岭下】鼋穴【冯子振十八公赋鹊巢以为宅丨丨以为家】
　　鼋泉【明一统志丨丨在广州府増城县西青山有神鼋带铜环止此水有秽此水即澍雨】
　　鼋宅【王叔承金山诗丨丨龙宫紫气骄壮游南北倚青霄】
　　鼋桥【庾信陪驾幸终南山和宇文内史诗丨丨浮少海鹄盖上中峰】
　　鼋梁【江淹赤虹赋见鳣岫下】
　　鼋构【王起鼋鼍为梁赋见鹊征下】
　　鼋羮【史记郑世家楚献鼋于灵公子家子公将朝灵公子公之食指动谓子家曰他日指动必食异物及入见灵公进丨丨子公笑曰果然灵公问其笑故具告灵公灵公召之独弗与羮子公怒染其指尝之而出易林丨丨芬香染指拂裳口饥打手公子恨谗　梁元帝与萧谘议等书见麟脯下　何逊七召丨丨流歠蜒醤先尝】
　　鼋鼎【范成大诗丨丨子公怒羊羮华元衂　陆游杂咏园中果子诗丨丨若为占食指麴车未用堕馋涎】鼋臛【梁简文帝六根懴文丨丨不斟有染指之过羊羮不及致入阵之苦】
　　鼋跃【集异志丹阳宣骞母年八十因浴化为鼋兄弟闭户卫之掘堂上作一池实水丨入池游戏伺户小开便转轮自丨入于逺潭】
　　鼋鸣【后汉书张衡传故樊哙披帷入见髙祖踞洗以对郦生当此之防乃丨丨而鼈应也注喻君臣相感也　埤雅鼋大鼈也阔一丈鼈以为雄丨丨而鼈应所谓雄鸣于上风雌鸣于下风而风化即此类也】鼋语【捜神记千岁丨能与人丨】
　　鼋戏【庚寅奏事録午游惠山住持法皥同上南北阁酌陆子泉氷泉龙渊泉凭水陆池槛观丨丨而归】鼋浮【曹植大暑赋飞鱼跃渚潜丨丨岸　薛道衡渡北河诗劒拔蛟将出骖惊丨欲丨】
　　鼋衔【续博物志刘向叙晏子春秋称古冶子曰吾尝济于河丨丨左骖以入砥柱之流】
　　鼍
　　鼍身【异苑晋丹阳县有袁双庙真第四子也真为桓宣武所诛便失所在灵怪太元中形见于丹阳求立庙未既就功大有虎灾被害之家辄梦双至催功甚急百姓立祠堂于是猛暴用息今道俗常以二月晦鼓舞祈祠尔日风雨忽至元嘉五年设奠讫村人丘都于庙后见一物人面丨丨葛巾七孔端正而有酒气未知双之神为是物凭也】
　　鼍体【续博物志丨一名土龙鳞甲黒色横飞不能上腾抱跚然之丨随月以运】
　　鼍肉【本草梁周兴嗣常食丨丨后为鼍所喷便为恶疮此物灵强不可食也　埤雅广要丨具十二肖丨蛇肉最后在尾其枕莹净鱼枕弗如皮中冒鼓夏小正九月剥鼍以为鼓也】
　　鼍皮【诗疏见鼍鼓下】
　　鼍涎【本草丨口内丨有毒长一丈者能吐气成雾形能化为邪魅状若龙五色介胄备焉善攻碕岸性嗜睡目常闭力亦遒健】
　　鼍形【文选注郭璞睡时人见变丨丨云是鼍精】
　　鼍状【说文丨水虫丨如守宫长一二丈文五色背毛皆有鳞甲如铠】
　　鼍妖【独异志炖煌李鹬开元中为邵州刺史挈家之任泛洞庭时晴景登岸因鼻衂血沙上为江鼍所防俄然复生一鹬与之无异鹬之本身为鼍法所制系于水中其家奉妖鼍就任为郡几数年因天下大旱道士叶静能自罗浮奉诏过洞庭忽沙中见一人面缚问之鹬以状对静能为符书巨石上石即飞起空中丨丨方拥案晨衙为巨石所压乃复本形】
　　鼍声【张籍白鼍鸣诗六月人家井无水夜闻丨丨人尽起　项斯送友人下第归襄阳诗草色连晴坂丨丨离晓滩】
　　鼍鸣【晋书五行志孙亮初公安有白丨丨童謡曰白丨丨背平南郡城中可长生　埤雅防将风则涌丨欲雨则丨故里俗以防谶风以鼍谶雨　皇甫松大隐赋雉雊雾旦丨丨雨天　刘禹锡宿诚禅师山房题赠诗见虎啸下】
　　鼍吼【杜甫暂如临邑至防山湖亭奉怀李员外诗丨丨风奔浪鱼跳日映山　陆蒙奉酬袭美先辈吴中苦雨诗何劳丨丨岸讵要鹳鸣垤】
　　鼍应【资治通鉴李宻命祖君彦作书布告天下曰豹变鹊起今也其时鼋鸣丨丨见机而作】鼍仙【杨慎石赋谁抽丨丨之藻以泳龙伯之涯】
　　鼍蛟【栁宗元饶娥碑鼋鱼丨丨浮死万数塞川下流】
　　鼍鲸【髙啓诗长淮粘天趣前渡牙眼怖客浮丨丨】
　　鼍鼋【刘基石鼎聮句图诗扑抶罔象笞丨丨】
　　鼍鼈【苏轼神女庙诗深渊丨丨横巨壑蛇龙顽】
　　鼍江【明一统志丨丨在杭州府新城县吴越史云旧常有二气亘于江上昼夜不灭及杜建徽罗隐生而二气不复见议者以为文武秀气焉　又丨丨水在阳江县治西以形似名其水汪洋澄演深不可测相传有龙潜焉故又名龙涛南流合北津港入海】
　　鼍浦【明一统志丨丨在太平府城南李聿任歙州刺史经此浦有鼍魅幽聿于潭中领聿妻子就任凡三年聿从潭中出往寻妻子妻子不识聿学法斩鼍魅妻子始识之】
　　鼍矶【明一统志登州蓬莱县丨丨岛中出砚石金星雪浪者佳】
　　鼍窟【异苑建康大夏营寡妇严有人称华督与严结好街卒夜见以其犯夜击之乃变为鼍府中池先有丨丨岁久因能为魅】
　　鼍鼓【诗丨丨逢逢蒙瞍奏公疏书传注云鼍如蜥蜴长六七尺陆玑疏云鼍形似水蜥蜴四足长丈余生卵大如鹅卵甲如铠甲今合乐丨鱼甲是也其皮坚可以冒丨　晋安海物记丨者鸣如桴丨今江淮之间谓鼍鸣为丨丨亦或谓鼍更　梁昭明太子七契见鹄盖下　傅元正都赋吹凤箫击丨丨　卢思道纳凉赋尔乃警六御按三条击丨丨吹凤箫　王起寅月衅赋见鲸钟下　章孝标王师如时雨赋龙旗电掣疑驱蔚矣之云丨丨雷奔似送沛然之雨　符子璋漏赋鸡人起唱丨丨相催九重初晓千门以开　贝琼大韶赋挟陈娥携赵女擪鹍弦考丨丨　骆賔王行路难七徳龙韬开玉帐千重丨丨叠金钲　李绅东武亭诗丨丨若雷争胜负栁堤花岸万人招　李商隐诗遥望露盘疑似月逺闻丨丨欲惊雷　温庭筠昆明池水战词见兽舰下　陈造次韵答节推司理诗罗帏围香击丨丨食填巨壑酒如雨】
　　鼍鱼【诗疏见上】
　　鼍更【晋安海物记见鼍鼓下】
　　鼍愤【苏轼闻黄州鼓角诗谁言万方声一槩丨丨龙愁为余变】
　　鼍作【韦庆复凤翔鼔角楼记日沉宵寒聼吹击者如岸浦泉窟龙吟丨丨时时相应和　杜甫渼陂行见鲸吞下　刘禹锡武陵书懐诗见虎咆下　陆游莫秋遣兴诗丨丨夜风经沌口鹳鸣秋雨宿杭头】鼍至【幽明録宋髙祖永初中张春为武昌太守时有人嫁女未及升车忽失性出外敺击人云已不乐嫁俗人巫云是邪魅乃将女至江际击鼓以术呪治疗有一青蛇来到坐所即以大钉钉其头至日中复有大从江来伏于巫前巫以朱书背更遣入水至暮有大白鼍从江中出乍沉乍浮向从后催逼丨丨先入幔与女辞诀女恸哭云失其姻好自此渐瘥】
　　鼍掷【珊瑚钩诗话见鲸呿下】
　　鼍没【李洞诗省冲丨丨投江岛】
　　鲮
