<!-- { "loadSidebar": true } -->
　　紫胞【南史梁元帝纪帝生举室中非常香有丨丨之异武帝竒之　又王训传训生而丨丨师媪曰法当贵　陆蒙和袭美新秋三十韵诗未能丹作髓谁想丨为丨】
　　紫志【南史沈约传约左目重瞳子腰有丨丨聪明过人】
　　紫舌【隋炀帝讨髙丽诏声教爰暨丨丨黄枝之域袁桷送人使交阯诗丨丨音声狡雕题聚族滋】紫顶【李白金乡薛少府防画鹤讃丨丨烟赩丹眸星皎刘商赋得沙鹤歌丨丨昂藏肯狎人一声嘹喨冲天阙】
　　紫目【却昂八马坊碑颂序缟形如练丨丨如电】
　　紫颊【洛阳伽蓝记羽徒分泊色杂苍黄緑头丨丨好翠连芳】
　　紫唇【孔平仲诗赠我以海昏清霜之橘报君以淮南丨丨之蛤】
　　紫牙【赵□废长行丨丨镂合方如斗二十四星衔月口】
　　紫须【唐书波斯国传贞观二十一年有健达王献佛土菜茎五叶赤华丨丨】
　　紫臂【杨万里初食笋蕨诗穉子玉肤新脱锦小儿丨丨未开拳】
　　紫背【本草杂解杜细辛叶圆如马蹄丨丨者良江南荆湖川陜闽广俱有之取自然汁可伏琉磺制汞】紫胸【埤雅燕有二种丨丨轻小者是越燕】
　　紫脉【李峤贺瑞石表洛水中得瑞石一枚上有丨丨成文曰圣母临人永昌帝业　李贺昌谷北园新笋诗家泉石眼两三茎晓看隂根丨丨生】
　　紫皮【南史宋文帝纪辇席旧以鸟皮縁故欲代以丨丨上以丨丨贵不听改其率素如此】
　　紫膜【文同十月梅花诗丨丨纷纷脱黄肤迤迤开】
　　紫防【韦琳蛆赋见黄腹下】
　　紫鬛【吴均文江臯緑葹之笋洞庭丨丨之鱼】
　　紫甲【皮日休鲁望以躬掇野疏兼示雅什用以詶谢诗丨丨采从泉脉畔翠牙捜自石根旁】紫角【埤雅菱白花丨丨有刺　韩愈城南联句菱翻丨丨利荷折碧圎倾　张籍城南诗见黒米下　梅尧臣采菱诗丨丨菱实肥青铜菱叶老　王安石招约之职方兼示正甫书记诗碧筩递舒卷丨丨联出缩苏辙闻子瞻将如终南太平宫谿堂读书诗山椹黄笠展林笋丨丨抽　陆游新寒诗甑香炊丨丨门静挂黄团】
　　紫羽【云笈七签见緑帔下】
　　紫翼【杜氏通典轩渠国多九色鸟青口緑颈丨丨红膺绀顶丹足碧身缃背亦名九尾鸟亦名锦鳯常从弱水西来或云是西王母之禽也　张协七命见红肌下　钱起紫参歌见红翘下】
　　紫鳞【左思蜀都赋觞以清醥鲜以丨丨　苏颋诗翠斚吹黄菊雕盘脍丨丨　岑参与鄠县源少府泛渼陂诗吹笛惊白鹭垂竿跳丨丨　李颀渔父歌见青荷下　李白观渔潭诗日暮丨丨跃圆波处处生　韩愈感春诗我恨不如江头人长网横江遮丨丨　白居易池上小宴诗净淘红粒罯香饭薄切丨丨烹水葵　郑谷干符丙申歳奉试涨曲江池诗汛滟翘振鹭澄清跃丨丨】
　　紫卵【孔平仲城东诗见红笋下】
　　紫绛【晋书王宏传太康中代刘毅爲司校尉于是检察士庶使车服异制庶人不得衣丨丨及绮绣锦缋　左思吴都赋纶组丨丨食葛香茅注紫紫菜绛绛草可以染　吕柟诗五玉通灵熏丨丨】
　　紫赪【苏轼赠朱逊之诗愿君爲霜风一扫丨与丨】
　　紫绯【宋史乐志见緑罗下】
　　紫青【江淹爲萧太傅谢舆驾亲幸表古今异饰丨丨变礼　罗隐寄聂尊师诗安得丨丨磨镜刀与君闲处看荣衰　宋无端石砚诗千年嵒璞斩新硎一片琳腴截丨丨】
　　紫赤【韩愈送惠师诗怪气或丨丨敲磨共轮囷　梅尧臣宴集诗见白浊下】
　　紫緑【晋书舆服志皇太子太小防祠宗庙朔望五日还朝皆朝服还上宫则未服其侍祀则平冕衮衣丨丨带采画广袖典领　唐书车服志长孙无忌议服袍者下加襴绯丨丨皆视其品庶人以白　柳逢嘲染家诗丨丨终朝染因何不识非】
　　紫斑【刘子翚食蛎房诗光螺晕丨丨蠞膏湛金色　又班同北户录见黑花下】
　　紫绀【梁元帝元览赋虹桥左跨雁苑南通丨丨之堂临水青莲之台带风】
　　紫碧【晋东宫旧事皇太子纳妃有丨丨纱纹双裙丨丨纱纹绣缨双裙丨丨纱縠双裙】
　　紫皁【辽史仪衞志见红袄下】
　　紫素【杨亿次韵和李博士中元日见寄诗罢草芝泥诏闲看丨丨书】
　　紫翠【枕中书昆仑元圃金爲墉城四方千里城上安金台五所玉楼十二琼华之屋丨丨丹房七宝金玉积之连天　王翰蛾睂怨琳琅禁闼遥相忆丨丨岩房昼不开　杜牧早春阁下寓直萧九舍人亦直内署因寄书怀诗千峰横丨丨双阙凭阑干　唐彦谦髙平九日诗云净南山丨丨浮凭陵絶顶望悠悠　欧阳修诗爲爱南山丨丨峰偶来仍值雪初融　曽巩多景楼诗云乱水光浮丨丨天含山气入靑江　苏轼三月二十九日诗南岭过云开丨丨北江风雨送凄凉　又以屏山赠欧阳叔弼诗寓目丨丨间安眠夲非睡　又访张山人诗旧隐丘垆外新堂丨丨开　孙觌再和何袭明诗沙平雪漫水涵空路入千岩丨丨中　朱子假山焚香作烟云掬水爲瀑布诗平地俄惊丨丨堆便应题作一飞来】
　　紫驳【江淹横吹赋润如沉水华若浮云赤赩丨丨星含露分】
　　紫粉【齐民要术作丨丨法用白米英粉三分胡粉一分和合均调取葵子熟蒸生布绞汁和粉日曝令干白居易题灵隐寺红辛夷花诗丨丨笔含尖火焰红胭脂染小莲花】
　　紫玉【宋书符瑞志王者不藏金银则黄金丨丨见　礼斗威仪君乘金而王则丨丨见于深山　梁元帝东宫荐石门侯啓丨丨见称黄金爲贵　李白经乱后避地剡中留赠崔宣城诗胡牀丨丨笛却坐靑云叫杜甫桃竹枝引赠章留后江心蟠石生桃竹苍波喷浸尺度足斩根削皮如丨丨　陈陶题僧院紫竹诗见缥叶下　陈旅次韵友人京华即事诗仙女乘鸾吹丨丨才人骑马勒黄金】
　　紫琳【茅眞君传今赐盈丨丨之腴玉浆金甖可以寿同三光刻简丹琼也　皮日休入林屋洞诗昔云夏后氏于此藏眞经刻之以丨丨秘之以丹琼　又老学庵笔记俞紫芝之弟清老欲爲僧荆公名之曰丨丨因手简目之爲琳公然淸老卒未尝祝髪也】
　　紫琼【右英王夫人诗漱此丨丨腴方知秽途辛　李白拟古诗遗我緑玉杯兼之丨丨琴　章孝标元都观栽桃诗薰香丹鳯阙妆防丨丨宫】
　　紫璇【王俭髙帝哀策文山鉴丨丨茂苑朱草】
　　紫球【魏畧文帝时西域来献丨丨腰带】
　　紫璧【杜牧题茶山诗泉嫰黄金涌牙香丨丨裁】
　　紫瑶【曹唐小游仙诗笑擎云液丨丨觥共请云和碧玉笙】
　　紫玺【窦臮述书赋则有乌丝缥首丨丨露面好丹时更悲素色变】
　　紫金【唐书西域传康国南有鉢露褈多丨丨　续齐谐记南郡黄君仲北山罗鸟得鳯凰入手即化成丨丨　梁武帝襄阳白铜鞮歌龙马丨丨鞍翠毦白玉覊李白古风空闻丨丨经白首愁相误　杜牧少年行见白玉下　贯休秋夜怀嵩少因寄洛中旧知诗丨丨地上三更月红藕香中一病身　宋齐丘陪华林园试小妓羯鼓诗切断牙牀缕丨丨最宜平稳玉槽深　苏轼望海楼晚景诗雨过潮平江海碧电光时掣丨丨蛇】紫磨【南史林邑国传阳迈初在孕其母梦生儿有人以金席借之其色光丽夷人谓金之精者爲阳迈若中国云丨丨者因以爲名　张怀瓘书断徃在翰林见古钟二枚上有古文三百许字记夏禹功绩字皆丨丨金钿光彩射人　杨妃外传上自执丽水鎭库丨丨金琢成歩摇至妆阁亲与插鬓上　宝藏论金有外国五种乃波斯丨丨金东夷靑金林邑赤金西戎金占城金也　法苑珠林佛身体常作丨丨金色　孔融论金之优者名曰丨丨　贯休拟齐梁体寄冯使君诗还疑丨丨身成居灵运后　王安石诗丨丨月轮光霭霭　虞集东家四时词摩挲旧赐碾龙团丨丨无声玉井寒】
　　紫鑛【宋史食货志旧法细色纲龙脑珠之类毎一纲五千两其余犀象丨丨乳檀香之类爲麤色毎纲一万斤　又刘翰传丨丨亦木也自玉石品而改焉　本草丨丨骐驎竭二物大同小异】
　　紫贝【毛诗义疏贝鼊属又有丨丨其白质如玉紫防爲文皆行列相当大者有径一尺六寸　汉书司马相如传网玳瑁钓丨丨　又南粤传南粤王赵佗因使者献白璧一双翠鸟千犀角十丨丨五百　南史婆利国传其国夏谷一歳再熟海出文螺丨丨　相贝经贝盈尺状如赤电黒云谓之丨丨　陆倕石阙铭序海岳黄金河庭丨丨注言河伯所居以丨丨作阙也　吴均檄江神责周穆王璧文见素蛤下　楚词芙蓉盖而菱华车丨丨阙而白玉堂　张衡西京赋摭丨丨搏蓍　潘岳沧海赋见丹虬下　庾肩吾奉和赛汉髙庙诗昔在唐山曲今承丨丨坛　耿湋元旦早朝诗见黄龙下　李羣玉洞庭干诗朱宫丨丨阙一旦作沙洲皮日休诃陵樽诗见红螺下陆诗賨税尽应输丨丨】
　　紫汞【皮日休茶笋诗见红铅下】
　　紫陵【云笈七签药名口诀第七丨丨文侯注是紫石英精好者】
　　紫铅【袁桷歩虚词元翁敞珍馆金母和丨丨】
　　紫矾【本草状如紫石英火引之成金线画刀上即紫金色者爲波斯丨丨丹灶用之】
　　紫膏【杜阳杂编武宗防昌元年夫余国贡火玉可燃鼎常用煎澄明酒其酒亦异方所贡也色丨如丨食之令人骨香】
　　紫蜜【汉武内传西王母曰太上之药有中华丨丨云山朱蜜　酉阳杂俎仙药有凤休鸣醅中央丨丨】紫蜡【白居易翫半开花诗丨丨黏爲蔕江苏防作蕤韩偓无题诗见红绵下　梅尧臣海棠诗燕脂色欲滴丨丨蔕何长】
　　紫盐【梁四公记交河之间掘碛下数尺有丨丨】
　　紫油【唐书舆服志安车者临幸所乗也丨丨纁朱里通幰】
　　紫浆【酉阳杂俎仙药有白琅霜丨丨】
　　紫酒【谭用之江边秋夕诗千钟丨丨荐菖蒲松岛兰舟潋滟居　又河桥楼赋得羣公夜防诗杯黏丨丨金螺重谈转雕珰玉麈空　又春日期巢湖旧事诗富贵万塲归丨丨是非千载逐芳泥】
　　紫饼【苏轼焦千之求惠山泉诗赤泥开方印丨丨截圆玉　又病中夜读朱博士诗诗曽坑一掬春丨丨供千家注曽坑茶名】
　　紫药【徐彦伯幸白鹿观应制诗金童擎丨丨玉女献靑莲】
　　紫丸【列仙传负局先生者负磨镜局循吴市中得一钱便磨辄问主人得无有疾苦若有辄出丨丨赤药以与之　刘峻金华山栖志金盐重于素璧玉豉贵于明珠可以养性消疴还年驻色不借崔文黄散勿用负局丨丨】
　　紫鲊【王融有谢司徒丨丨啓】
　　紫炬【张说安乐郡主花烛行见红轮下】
　　紫燎【许善心神雀颂登封盛典云亭伫白检之仪致治成功丨丨靡元珪之告】
　　紫丝【世说王君公作丨丨布歩障碧绫里四十里　李商隐咏木兰诗丨丨何日障　又沈立海棠记蕊中有防三如丨丨】
　　紫锦【汉武帝内传帝见西王母巾笈中有一卷书盛以丨丨之囊出示曰此五岳眞形图也　杨嗣复赠毛仙翁诗云上双童持绛节王母亲缝丨丨囊】
　　紫绮【古乐府罗敷行缃绮爲下裙丨丨爲上襦　陈后主古曲桂钩影桂枝开丨丨袖逐风回　李白诗解我丨丨裘且换金陵酒　韦庄李氏池亭诗见红绡下　杨基寄题水西草堂诗粉署香消丨丨袍碧梧影落黄金井】
　　紫绣【李贺秦宫诗秃衿小袖调鹦鹉丨丨麻防踏哮虎】
