<!-- { "loadSidebar": true } -->
　　鸭渌【緑同北史于仲文传仲文率众东过髙丽出兵掩袭辎重因击大破之至丨丨水仲文选骑度水追之　唐书渤海传沃沮故地为南京曰南海府领沃睛椒三州髙丽故地为西亰曰丨丨府领神桓丰正四州曰长岭府领瑕河二州　又龙原东南濒海日夲道也南海新罗道也丨丨朝贡道也长岭营州道也扶余契丹道也　又髙丽传平壤在丨丨东南以巨舻济人因恃以为堑　又契苾何力防勣军于丨丨防辱夷城悉师围平壤　辽史太祖纪九年冬十月戊申钓鱼于丨丨江　明一统志丨丨江在都司城东五百六十里按唐书有马訾水出靺鞨之白山色若鸭头故名丨丨西南流至安市入海唐太宗征髙丽耀兵于丨丨水即此所谓白山即今之长白山也　陈栎梅花主人赋禀受间气生于辽东丨丨平壤地灵所钟　皮日休詶鲁望见遗緑罽诗轻裁丨丨任金刀不怕西风断野蒿　蘓轼乗舟过贾収水阁诗小舟浮丨丨大杓防鵞黄　又清逺舟中寄耘老诗觉来满眼是湖山丨丨波揺鳯凰影　耶律楚材戏作诗屈眴轻衫裁丨丨葡萄新酒泛鵞黄　虞集送张兵部廵视御河诗画桥冰泮动龙舟丨丨粼粼出御沟　尹廷髙悯忠阁诗丨丨江头往事空燕丹墓侧几秋风　陈泰万里行锦嫣丨丨芙蓉秋觥船卷月秦姬楼　杨维桢大健儿诗天子亲评三大将丨丨归来肆骄宕　张昱辇下曲丨丨江波胜鸭头鱼龙变化满中州】
　　鸭黄【圗绘寳鉴鲁宗贵钱塘人善画花竹鸟兽窠石描染极佳尤长写生鸡雏丨丨最有生意】鸭兰【水经江水又左迳白螺山南注右歴丨丨矶北江中也东得丨丨治浦二口夏浦也】
　　鸭甲【续文献通考滨河溇渎武进宜兴分界有丨丨渎】
　　鸭湖【水经河水又东合檀溪水注水出县西栁子山下东为丨丨湖在马鞍山东北】
　　鸭陂【宋庠诗緑丨东丨已可怜更因雪窦注西田　邹浩闻存之游京师且邸报达官有荐之者诗緑丨丨中钓竿手只应从此叩黄扉】
　　鸭陈【续文献通考成祖永乐十三年开清江浦河道凡漕运北京舟至淮安过渡淮以达清河挽运甚劳平江伯陈瑄自淮安城西管家湖至淮河丨丨口与清河口相直凿河引河水入淮以通漕舟置四闸曰移风曰清江曰福兴曰新庄以时啓闭人甚便之】
　　鸭城【呉地记丨丨在呉县东南二十里匠门外沙里中明一统志丨丨在常州府无县东二十里即呉王牧鳬处】
　　鸭桥【水经河之右则崤水注之注出河南监崤山西北流水上有梁俗谓之丨丨也】
　　鸭栏【呉志陆逊传时建昌侯虑于堂前作鬬丨丨颇施小巧逊正色曰君侯宜勤览经典以自新益用此何为虑即时毁撤之　岳阳风土记临湘丨丨矶建昌侯孙虑鬬鸭之所与白螺山相望　陆游初寒诗小女收鱼笱童儿放丨丨】
　　鸭羮【齐民要术作笋丨丨法肥鸭一只浄治如糁羮法脔亦如此四升洗令极浄盐尽别水煮数沸出之更洗小蒜白及葱白头汁等下之令沸便熟也鸡肋编浙人以鸭为名大讳北人但知丨作丨虽甚热亦无气后至南方乃知鸭若一雄则虽合而无卵须则二三始有子其以为讳者葢为是耳不在于无气也】鸭炙【杨维桢玉山草堂雅集诗银丝莼荐野丨丨金粟取西杨庄】
　　鸭防【南史茹法珍传赵鬼食丨丨诸鬼尽着调】
　　鸭臛【南史齐宣孝陈皇后传见鸭卵下　赵崇绚鸡肋编齐宣帝嗜起面饼丨丨　齐民要术作丨丨法用小鸭六头羊肉二斤大鸭五头葱三升芋二十株橘皮三叶木兰五寸生姜十两豉汁五合米一升口调其味得臛一斗先以八升酒煮鸭也】
　　鸭签【梦华録丨丨酒炙】
　　鸭煎【齐民要术丨丨法用新成子鸭极肥者其大如雉去头烂治却腥翠五藏又净洗细剉如笼肉细切葱白下盐豉汁炒令极熟下姜椒末食之】
　　鸭饼【东亰梦华録八月秋社各以社糕社酒相赉送贵戚宫院以猪羊肉腰子妳房肚肺丨丨爪姜之属干淳嵗时记重九都人是日饮新酒泛茰簮菊且各以菊糕为馈以糖肉秫面杂物为之上镂肉丝丨丨缀】
　　【以榴颗标以防旗又作蛮王狮子于上】
　　鸭圗【宣和画谱徐熙画御府所藏有花丨丨　又黄荃画御府所藏有秋丨丨　又易元吉有雏丨丨又徐崇嗣画御府所藏有寒丨丨　又崔白有败荷竹丨丨　又唐希雅有雪丨丨　又宗室士防有夏塘戏丨丨】
　　鸭褥【云林异景志浮光多羙鸭太原少尹樊千里买百只置后池载数车浮萍入池使为丨作茵丨】鸭茵【云林异景志见上】
　　鸭鑪【李商隐促漏诗舞鸾镜匣收残黛睡丨香丨换夕熏　范成大西楼秋晚诗晴日满窗鳬鹜散巴童来按丨丨灰　陆游诗香残冷丨丨　杨维桢春日有怀玉山主人诗紫鸾箫管和瑶瑟金丨香丨倚绣屏毛滂踏莎行词见鳯绣下】
　　鸭鳬【仲道檐下鸡冠花赋鸂为羣丨丨作亚】
　　鸭鸡【风俗通鸡伏鸭卵雏成入水而不随母丨丨异类也】
　　鸭鹊【席上腐谈陆谓鸭能言能自呼其名或谓自呼其名者丨丨猫狗亦皆能之岂特鸭与杜宇】鸭鵊【陆游村居诗丨丨穿林云鵞并水鸣】
　　鸭猪【呉莱狙赋沼池鱼鼈埘槛丨丨　蘓轼汤村开运盐河雨中督役诗人如丨与丨投泥相溅惊　范成大诗顷步如重闗畧似丨与丨】
　　鸭虵【明一统志丨丨桥在成都府双流县西五里】
　　鸭桃【王绩逰仙诗丨丨闻已种龙竹未经骑】
　　鸭阵【范成大田园杂兴诗小童一棹舟如叶独自编防丨丨归】
　　鸭姓【野客丛谈世为戏语嘲姓奚者以为丨丨奚呼奚必来因观应劭风俗通谓鸡本朱氏翁所化故呼朱必来不觉发笑】
　　鸭言【中呉纪闻陆鲁望有鬬鸭极驯飬有驿使过而挟弹毙其善鸣者鲁望曰此丨善人丨见欲上进使者奈何毙之尽以囊金偿之徐问人语之状鲁望曰能自呼其名尔使者愤且笑拂袖上马复召之还其金】鸭啼【阿子歌春月故丨丨独雄颠倒落】
　　鸭呼【禽经丨名呷呷其名自丨　杨不弃溪上诗沙头小丨自丨名】
　　鸭鸣【豹隐纪谈自来县尉下乡扰人虽监司郡守亦不能禁止迩来尤甚京口旅邸中有戏效古风雅之体作鸡鸣诗曰鸡鸣刺县尉下乡也鸡鸣喈喈丨丨呷呷县尉下乡有献则纳鸡鸣于埘丨丨于池县尉下乡靡有孑遗鸡既鸣矣鸭既羮矣锣鼓鸣矣县尉行矣鸡鸣三章章四句】
　　鸭睨【禽经丨以怒丨】
　　鸭飞【北史李崇传延昌初崇都督江西诸军事有鱼数从地涌出野丨羣丨入城与鹊争巢五月大霖雨十有三日　唐书天文志元和十二年九月己亥夜有流星起中天首如瓮尾如二百斛船长十余丈声如羣丨丨明若火炬过月下西流须臾有声砻砻坠地　黄庭坚诗春草肥牛脱鼻蝇菰蒲野丨还丨去　杨万里登净逺亭诗野丨被人惊得惯作羣丨去却飞回　范成大田园杂兴诗家人暗识船行处时有惊忙小丨丨】鸭閙【元好问被檄夜赴邓州幕府诗十里陂塘春丨丨一川桑柘晚烟平】
　　鸭惊【孟郊送淡公诗射鸭复射鸭丨丨菰蒲头　髙啓射鸭词行舟莫来使丨丨得食忘猜正相鬬】鸭寒【老学庵笔记淮南谚曰鸡寒上树丨丨下水验之皆不然有一媪曰鸡寒上距丨丨下觜耳上距谓缩一足下觜谓藏其咮于翼间】
　　鸭瘦【髙啓射鸭词草翳低遮竹弓彀水冷田空丨多丨】
　　鸭戏【徐春日紫巗山期客不至诗浅莎藏丨丨轻霭隔鸡啼】
　　鸭卧【温庭筠早春浐水送友人诗丨丨溪沙暖鸠鸣社树春】
　　鸭知【蘓轼惠崇春江晚景诗竹外桃花三两枝春江水暖丨先丨】
　　鹜
　　鹜贽【说苑庻人以丨为丨者鹜鹜也鹜鹜无他心故庻人以丨为丨】
　　鹜鹰【汉书郊祀志王莽末年自天地六宗以下至诸小鬼神凡千七百所用三牲鸟兽三千余种后不能备乃以鸡当丨丨犬当麋鹿　陈造雁汊东守风诗坐免丨丨聒自诧肝肺香】
　　鹜羣【禽经水丨泽则丨扰则逐注鹜野鸭也飞止大泽之中羣处既豢扰之恶其族类而相逼逐也】鹜列【周邦彦汴京赋千官丨丨以就次】
　　鹜池【唐明皇同玉真公主游大哥山池诗丨丨连九达龙岫对层城】
　　鹜舲【鲍照采菱歌丨丨驰桂浦息棹偃椒潭】
　　鹜櫂【谢灵运登临海峤初发疆中作与从弟惠连可见羊何共和之隐汀絶望舟丨丨逐惊流】鹜欵【王勃龙懐寺碑黼带綖裾指鹦林而丨丨】
　　鹜巧【掲傒斯赠曹南呉主一工书诗趋新丨丨纷披猖欲辨輙止心孔伤】
　　鳬
　　鳬羽【毛诗陆疏广要见鳬旌下】
　　鳬头【呉録娄县有石首鱼至秋化为冠鳬丨丨中犹有石也】
　　鳬臆【张耒题韩干马圗诗头如翔鸾月颊光背如安舆丨丨方】
　　鳬背【陈造次韵寄叶进卿诗囘车记我君能贤席门忽下丨丨仙】
　　鳬乳【范椁赠别清夫还呉诗九江落花清蒲香王睢斑斑丨丨黄】
　　鳬毛【晋书张华传见鸟毛下　宋齐丘陪游鳯凰台献诗笼鹤羡丨丨猛虎爱蜗角】
　　鳬胫【庄子见鹤胫下　罗隐投礼部郑员外啓道薄而鱼腮易曝计疏而丨丨难加　陆游知严州谢王丞相啓弃鸡肋而犹惜虽仰戴于深仁续丨丨则自悲恐难逃于薄命　陆华顶杖诗瘦于霜丨丨竒似黒龙】
　　鳬翠【礼记内则见鸮胖下】
　　鳬卵【宋濂奉制譔蟠桃核赋序汉武内传所谓桃如丨丨形圎而色青者又果何如欤　秦观以莼姜法鱼糟蟹寄子瞻诗丨丨累累何足道饤饾盘飱亦时欲】
　　鳬影【杜甫桥陵诗大史丨丨王乔随鹤翎】
　　鳬声【易林丨丨鼔翼嘉乐充徳】
　　鳬雏【西亰杂记太液池边皆是雕胡紫箨緑节之类其间丨丨雁子布满充积　木华海赋见鹤子下鲍照三日诗丨丨掇苦荠黄鸟衔樱梅　谢朓咏蒲诗间厠秋菡萏出入春丨丨　杜甫漫兴诗笋根稚子无人见沙上丨丨傍母眠　张籍春江曲春江无冰潮水平蒲心出水丨丨鸣　呉融池上双鳬诗碧池悠漾小丨丨两两依依秪自娯】
　　鳬儿【张宇雌鸡行雌鸡粥粥将丨丨鳬儿入水鸣声悲】
　　鳬子【范成大上元纪呉中节物诗鳬子描丹笔鵞毛剪雪英】
　　鳬伯【陆引泉诗见鸾雏下】
　　鳬翁【急就篇春草鸡翘丨丨濯注春草象其初生纤丽之状也鸡翘鸡尾之曲垂也丨者水中之鸟今所谓水鸭者也丨颈上毛也既为春草鸡翘之状又象鳬在水中引濯其翁也一曰春草鸡翘丨丨皆谓染彩而色似之若今染家言鸭头緑翠毛碧云　白鳬謡中兴寺内白丨丨四方侧声雍雍道人闻之夜打钟注丨丨谓雄鸡葢指武成小字歩落稽也　黄庭坚再答勉仲诗小桃源口雨繁红春溪蒲稗没丨丨】鳬氏【周礼考工记筑氏执下齐冶氏执上齐丨丨为声防氏为量段氏为鏄器桃氏为刃　又丨丨为钟两栾谓之铣　王勃七夕赋月还西汉霞临东沼丨丨鸣秋鸡人唱晓　陈襄百工由圣人作赋丨丨成钟自髙辛而立范车人作耒夲炎帝以垂规　戴叔伦晓闻长乐钟声诗近杂鸡人唱新传丨丨文】
　　鳬防【周礼考工记筑冶丨丨段桃疏族有世业以氏名官若丨氏丨氏之等是也】
　　鳬更【尔雅疏风俗通云东方人好生万物觝触地而出其类有九一曰元菟二曰乐浪三曰髙骊四曰满饰五曰丨丨六曰索家七曰东屠八曰倭人九曰天鄙】
　　鳬羣【李峤和杜侍御太清台宿直旦有懐诗嵇驾终难仰梁丨且自丨】
