<!-- { "loadSidebar": true } -->
　　一翼【宋书符瑞志髙辛氏之世妃曰姜嫄助祭郊禖见大人迹履之当时歆如有人道感已遂有身而生男以为不祥弃之阨巷羊牛避而不践又送之山林之中防伐林者荐覆之又取而置寒冰上大鸟来以丨丨借覆之姜嫄以为异乃収养焉名之曰弃　宋史杨廷璋传父洪裕少时尝渔于貂裘陂忽有驰骑至者以二石雁授洪裕丨丨掩左丨丨掩右曰吾北岳使者也言讫忽不见是年生淑妃明年生廷璋家遂昌盛　鲍溶悼豆卢防先辈诗逺客迷畏途孤鸿伤丨丨】
　　一羽【孟子吾力足以举百钧而不足以举丨丨　尔雅丨丨谓之箴　晋书夏侯湛传若仆之言皆粪上之説消磨灰烂垢辱招秽适可充衞士之爨盈埽除之譬投盈寸之胶而欲使江海易色烧丨丨之毛而欲令大炉増势若燎原之烟弥天之云嘘之不益其热噏之不减其气　齐书竟陵王子良传世祖好射雉子良諌曰銮轝亟动天跸屡廵陵犯风烟驱驰野泽万乗至重丨丨甚微从甚微之懽忽至重之诫　陈樵节妇赋振丨丨之毛兮举黄鹄乎千里　韩偓赠呉颠尊师诗道若千钧重身如丨丨轻　倪瓉寄张徳常诗身世萧萧丨丨轻白螺杯里酌沧瀛】
　　一吻【卢仝寄男抱孙诗两手莫破拳丨丨莫饮酒】
　　一觜【董傅防防峡山飞来寺记江湾丨丨廻环处名凝碧湾苏坡老诗云天开清逺峡地转凝碧湾】一角【诗我姑酌彼兕觥传觥角爵也疏释兽云兕似牛郭璞曰丨丨青色重千斤者以其言兕必以兕角为之故云角爵也　史记武帝纪见一牛下　汉书终军传从上幸雍祠五畤获白麟丨丨而五蹄　宋书符瑞志丨丨兽天下平一则至　又麒麟者仁兽也牡曰麒牝曰麟麕身而牛尾狼项而丨丨黄色而马足　北史魏文成帝纪兴光元年九月库莫奚国献名马有丨丨状如麟　前赵録刘渊母呼延氏祈子于龙门有一白鱼顶有丨丨轩防跃鳞而至祭所夜梦鱼变为人持日精服之十五月而生渊　论衡觟性知有罪臯陶治狱其罪疑者令羊触之有罪则触无罪则不触羊本二角觟丨丨　急就篇豹狐距虚豺犀兕注犀黑色似水牛凡有三角亦有丨丨者　异物志东北荒有獬豸丨丨性忠见人鬭则触不直者闻人言则咋不正者楚执法者所服也　齐民要术龙鱼河图曰羊有丨丨食之杀人　酉阳杂俎开元二十一年富平县产丨丨神羊肉角当顶白毛上捧议者以为獬豸　辍耕録太祖皇帝驻师西邙度忽有大兽髙数十丈丨丨如犀牛然能作人语耶律文正王进曰此名角端乃旄星之精也　玉厯通政经丨丨兽者六合同归则至　郭璞狰兽赞章峩之山竒所宅有兽似豹厥色惟赤五尾丨丨鸣如击石　又龙鱼赞龙鱼丨丨似狸处陵俟时而出神圣攸乗　刘孝威谢赐净馔启足使王世长者羞彼识味丨丨仙人耻其咒术　何逊七召三足应感而来仪丨丨知时而自扰　郭璞江赋龙鲤丨丨竒鸧九头　杨侃皇畿赋神羊丨丨之祥灵犀三蹄之瑞　李长民广汴赋丨丨五趾之兽为时而出殊本连理之木感气而荣　又史记夏侯婴传从击韩信军追北至平城为胡所围七日不得通髙帝使使厚遗阏氏冒顿开围丨丨髙帝出欲驰婴固徐行弩皆持满外向卒得脱后汉书郭太传尝于陈梁间行遇雨巾丨丨垫时人乃放折巾丨丨以为林宗巾　王巩随手茟记子瞻自】
　　【杭召归过宋语余曰在杭时一日中使至既行送之望湖楼上迟迟不去时与监司同席已而曰某未行监司莫可先归诸人既去密语子瞻曰某出京师辞官家官家曰辞了娘娘了来某辞太后殿复到官家处引某至一柜子旁出此丨丨密语曰赐与苏轼不得令人知遂出所赐乃茶一斤封题皆御笔子瞻具劄子附进称谢至宋语余曰且教子由伏事娘娘我小使头出来自家门打一解哲宗眷遇如此复为大臣防逐至贬海岛命矣　温庭筠咏宣律和尚袈裟诗南山披时寒夜中丨丨不动毘岚风　苏轼次韵郭功甫诗玉局西南天丨丨万人沙苑看孤飞　郑震荆南别贾制书东归诗囬首荆南天丨丨月明吹笛下扬州】
　　一尾【太经昆于白失不黑无除丨丨三角　苏轼次韵参寥师寄秦太虚诗丨丨追风抹万蹄昆仑元圃谓朝隮】
　　一距【都穆防伊阙记行六十歩有石将堕旁留虎迹名虎托石又十三歩得凤皇石其迹大防一尺五爪丨丨深入石理】
　　一雏【孟子有人于此力不能胜丨匹丨则为无力人矣晋书五行志海西公初生皇子百姓歌曰凤皇生丨丨天下莫不喜本言是马驹今定成龙子其歌甚美其旨甚微海西公不男使左右向龙与内侍接生子以为己子】
　　一雌【左传陶唐氏既衰其后有刘累学扰龙于豢龙氏以事孔甲能饮食之夏后嘉之赐氏曰御龙以更豕韦之后龙丨丨死潜醢以食夏后夏后飨之既而使求之惧而迁于鲁县范氏其后也　晋书苻坚载记初坚之灭燕冲姊为清河公主年十四有殊色坚纳之宠冠后庭冲年十二亦有龙阳之姿坚又幸之姊弟专宠宫人莫进长安歌之曰丨丨复一雄双飞入紫宫　拾遗记周昭王二十四年涂修国献青凤丹鹊各丨丨一雄孟夏之时凤鹊皆脱易毛羽聚鹊翎以为扇缉凤羽以饰车盖也扇一名逰飘二名条翮三名亏光四名仄影　又南浔之国有洞穴隂源其下通地脉中有毛龙时蜕骨于旷泽之中鱼龙同穴而处其国献毛龙丨丨一雄放置豢龙之宫至夏代豢龙不絶因以命族至禹导川乗此龙及四海攸同反放河汭　杨维桢雉朝飞诗见一雄下】
　　一雄【左传赐之乗龙河汉各二各有雌雄疏服防云四头为乗四乗十六头也传言赐之乗龙赐之一乗之龙也即云河汉各二是河汉共一乗也又云各有雌雄是河汉之二皆一雌丨丨也故杜合以为四　晋书五行志辅国将军孙无终家于既阳地中闻犬子声寻而地坼有二犬子皆白色丨丨一雌取而养之皆死后无终为桓元所诛灭　又苻坚载记见上杨维桢雉朝飞诗雉朝飞丨丨挟一雌】
　　一牲【诗出此三物以诅尔斯疏诅之所用丨丨而已非三物并用而言出此三物以三物皆是诅之所用总而言之　宋书礼志北郊斋夕牲进孰及乗舆百官到坛三献悉如南郊之礼唯事讫太祝令牲玉馔物诣埳置牲上讫又以丨丨覆其上治礼举手曰可霾二十人俱时下土填塪欲半博士仰白事毕帝出　齐书礼志礼祀帝于郊则所尚省费周祭灵威仰若后稷各用丨丨今祀五帝世祖亦宜各用一犊斯外悉如南郊之礼也】
　　一蹇【王衡逰香山记丁亥六月十日偕汝増锡季良各跨丨丨出髙梁桥转而北为西湖】一木【诗林有朴樕传朴樕小木也笺云朴樕之中及野有死鹿皆可以白茅包裹束以为礼疏林有朴樕谓林中有朴樕之木也故笺云朴樕之中及野有死鹿不言林者则林与朴樕为一也知不别者以朴樕木名若丨丨不得有死鹿若木众即是林矣不得林与朴樕并言也　史记刘敬叔孙通传赞千金之裘非一狐之腋也台榭之榱非丨丨之枝也三代之际非一士之智也信哉　汉书郦食其等传赞廊庙之材非丨丨之枝帝王之功非一士之畧　齐书祥瑞志故鄣县枫树连理两株相去七尺大八围去地一丈仍相合为树泯如丨丨　唐书吐蕃传汉衡与判官郑叔矩路泌等六十人皆被执汉衡语虏曰我崔尚书也结赞与我善若杀我结赞亦杀若乃不死人负丨丨以绳三约之系其髪驱之夜则杙地系而仆以守者寝其上　又刘汉宏传汉宏既有七州志侈大輙曰天下方乱卯金刀非吾尚谁哉鸦噪诸廷命斫树或曰巨木不可伐怒曰吾能斩白蛇何畏丨丨　淮南子伐楩柟橡樟而剖棃之或为棺椁或为柱梁披断橃檖所用万方然丨丨之朴也　世説任恺既失权势不复自检括谓和峤曰卿何以坐视元裒败而不救和曰元裒如北夏门拉攞自欲壊非丨丨所能支　酉阳杂俎丨丨五香根旃檀节沈香花鸡舌叶藿胶薰陆　数术记遗川人请于斜曲之以定东西南北之术容成曰当丨丨为表以索系之表引索绕表画地为规日初出影长则出圆规之外向中影渐短入规之中西北隅影初入规之处则记之乃过中影渐长出规之外东北隅影初出规之处又记之取二记之所即正东西也折半以指表则正南北也川人志之以为知方之术　韦曜博奕论夫丨丨之枰孰与方国之封枯棊三百孰与万人之将　庾信拟连珠百尺之髙累于九碁之上千钧之重悬于丨丨之枝　陆防逰庐山东林记采访殿前有钟楼髙十许丈三层累塼所成不用丨丨而栏桷翚飞虽木工之良者不迨也但钟为塼所掩蔽声不甚扬亦是一病观主云此一楼为费三万缗钟重二万四千余斤　陆机应嘉赋方介丘于尺阜托云林乎丨丨　杨炯卧读书架赋其始也丨丨所为其用也万巻可披　栁宗元愈膏肓疾赋譬在室而为栋抗丨丨而支厦　张九龄将发还乡示诸弟诗丨丨逢厦构纎尘愿山益　杜甫水槛诗既殊大厦倾可以丨丨支　储光羲望幸亭诗大厦非丨丨沈沈临九逵　韩愈海水诗丨丨有余隂一泉有余泽　又宋书厯志求木合终嵗数法以木日度法乗丨丨终之日内分周天陈之即得也】
