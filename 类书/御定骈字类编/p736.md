<!-- { "loadSidebar": true } -->
　　金马【史记滑稽传东方朔时坐席中酒酣据地歌曰陆沈于俗避世丨丨门宫殿中可以避世全身何必深山之中蒿庐之下丨丨门者宦署门也门傍有铜马故谓之丨丨门　汉书张骞传天子旣好宛马使壮士持千金及丨丨以请宛国不肻与汉使怒妄言椎丨丨而去　又王襃传方士言益州有丨丨碧鸡之寳可祭祀致也宣帝使襃往祀焉　后汉书张奂传羌豪帅感奂恩徳上马二十匹先零酋长又遗金鐻八枚奂以酒酹地曰使马如羊不以入廐使金如粟不以入怀悉以丨丨还之　吴志孙登字子髙权长子也尝失盛水丨丨盂觉得其主左右所为不忍致罚呼责数之长遣归家敕亲近勿言　南史张率传敕使撰古妇人事使工书人琅邪王琛吴郡张怀约等写给后宫率取假东归论者谓为慠世率惧乃为待诏赋奏之甚见称赏手敕荅曰相如工而不敏枚臯速而不工卿可谓兼二子于丨丨矣　三辅黄图丨丨门宦者署武帝时大宛马以铜铸像立于署门因以为名东方朔主父偃严安徐乐皆待诏丨丨门即此　华阳国志蜻蛉县有碧鸡丨丨光彩倏忽民多见之汉宣帝遣蜀郡王襃祭之欲致鸡马　续文献通考辽圣宗统和中五院部进穴地所得丨丨　扬雄解嘲公孙创业于丨丨骠骑发迹于祈连谢连连珠傅长沙而志沮登丨丨而名扬　江淹上建平王书结绶丨丨之庭髙议云台之上　李尤丨丨书刀铭巧冶链刚丨丨托形黄文错镂兼勒工名班固两都赋序武宣之世乃崇礼官考文章内设丨丨石渠之署外兴乐府协律之事　又西都赋又有承眀丨丨著作之庭大雅宏达于兹为羣　张衡西京赋外有兰台丨丨递宿迭居　左思蜀都赋丨丨骋光而絶景碧鸡儵忽而曜仪　沈约和谢宣城诗东方丨丨门徐陵洛阳道诗东门向丨丨南陌接铜驼　张正见晨鸡髙树鸣诗蜀郡随丨丨天津应玉衡　杨炯和刘长史答十九兄诗善政驰丨丨嘉声绕玉轮　钱起送邬三落第还乡诗荷衣垂钓且安命丨丨招贤防有时韩翃送故人归蜀诗古庙祠丨丨春江带白鼋　独孤及和中书舍人集贤院即事诗汉家丨丨署帝座紫防郎　陆希声山居即事诗为问前时丨丨客此焉还作少防星　刘禹锡寄上都同舍诗通籍丨丨门家在铜驼陌　柳宗元詶韶州裴曹长使君诗丨丨尝齐入铜鱼亦共颁　周朴赠李裕先軰诗马疑丨丨门前马香认芸香阁上香】
　　金骝【韦庄抚州江口雨中作丨丨掉尾横鞭望犹指庐陵半日程】
　　金骏【张元晏谢宰相启假丨丨为驽骀之饰贱骨难胜引朱弦于焦朽之余深恩有自】
　　金驴【酉阳杂俎晋僧朗往金榆山及卒所乗驴上山失之一时有人见者乃丨丨矣樵者往往闻其鸣土人言丨丨一鸣天下太平】
　　金羊【隋书西域传防汗国王坐丨丨牀妻带金花　李尤丨丨灯铭丨丨载耀作眀以续　梁简文帝对烛赋照夜眀珠且莫取丨丨灯火不须然】
　　金畜【风俗通月令九门磔禳以毕春气盖天子之城十有二门东方三门生气之门也不欲使死物见于生门故独于九门杀犬磔禳犬者丨丨禳者却也】
　　金狨【刘之翰词留玉节驻丨丨注丨丨名金线猿尾作金色】
　　金兔【北史魏宗室库汗传为羽林中郎将从北廵有兔起乗舆前库汗射之应而毙太武恱赐一丨丨以旌其能　酉阳杂俎虞乡有山观甚幽寂涤阳道士居焉尝一夕独登坛望见异光自井泉中发俄有一物状如兔其色若精金随光而出环绕醮坛久之复入于井自是毎夕輙见后因淘井得一丨丨甚小竒光烂然时御史季戎职于蒲津因以遗之其后戎自奉先县令为忻州刺史丨丨忽亡去月余而戎卒　刘孝绰林下映月诗见玉蟾下　江緫早朝守建阳门开诗丨丨犹悬魄铜龙欲启扉　卢仝月蚀诗朱初罢弹丨丨正竒絶　郑元祜赠道士诗灵药杵风丨丨伏桂花飞雪防鸾翔】
　　金鼠【南康记南康英山石室号金堂内有丨丨时见】
　　金毛【苏轼请戒长老住石塔疏大士未曾说法谁信丨丨之声众生各自开堂何闗石塔之事　刘禹锡送僧仲剬东游诗见玉髻下　张碧游春引千条碧绿轻拖水丨丨泣怕春江死　陆蒙开元寺佛鉢诗光寒好照丨丨鹿响静堪怜白耳龙】
　　金毳【益部方物略记状实猿类体被丨丨皮以借焉中国之贵按谓狨也】
　　金龙【晋书舆服志司南车一名指南车驾四马其下制如楼三级四角丨丨衔羽葆刻木为仙人衣羽衣立车上　南齐书萧頴胄传頴胄与梁王定契发教纂严分部购募长沙寺僧业富沃铸黄丨为丨数千两埋土中歴相传付称为下方黄铁莫有见者乃取此龙以充军实　唐书王求礼传武后时为监察御史后方营明堂雕饰谲怪求礼以为铁鸑丨丨丹雘珠玉乃商琼台夏瑶室之比非古所谓茅茨采椽者上书讥切久不报　又泥婆罗传宫中有七重楼四隅置铜槽下有丨丨口激水仰注槽中　西京杂记昭阳殿上设九丨丨每好风日幡旄光影照耀一殿　洛阳伽蓝记河间王琛造迎风馆于后园窗户之上列钱青锁玉凤衔铃丨丨吐佩素柰朱李枝条入檐伎女楼上坐而摘食　初学记为器三重圎皆径尺差立于方舆踟蹰之上为丨丨口吐水转注入踟蹰经纬之中流于衡渠之下盖上铸金为司辰具衣冠两手执箭此殷夔之漏刻法也岳阳风土记唐天寳中上饶灵鹫山常栖丨丨　东斋纪事道家有丨丨玉简学士撰文具一嵗中斋醮投于名山洞府丨丨以铜制玉简以阶石制　大明防典皇后冠服九龙四凤冠三博鬓饰以丨丨翠云皆垂珠滴又皇后常服双凤翊龙冠以皁縠为之附以翠博山上饰丨丨一翊以二珠翠凤皆口衔珠滴　传灯録十】
　　【二祖马鸣大士于华氏国妙转法轮曰将见魔来与我较力即指空中现一大丨丨奋发威神震动山岳祖俨然于坐魔事随灭　赵居贞云门山投龙诗序中散大夫使持节北海郡诸军事北海郡太守柱国天水赵居贞登云门山投丨丨环璧奉为天地大寳圣文神武皇帝祈福也　李商隐诗蓬岛烟霞防苑钟三官笺奏附丨丨　和凝宫词玉殿防胧散晓光丨丨髙喷九天香　苏轼纪行诗中使何年到丨丨自古投】金螭【玊海太后册丨丨玉检　吴融个人诗匣镜丨丨怒帘旌绣兽狞】
　　金虬【玉海纵以天经横以地浑丨丨夹绕鼇云上承三辰四游运转不息激水卬流騐之密室　迷楼记见玉兽下　张曙击瓯楼记岩隈有雪彪咻而雕虎扬清潭上无风捷猎而丨丨跋尾　温庭筠郭处士击瓯歌佶栗丨丨石潭古勺陂潋滟修篁语　韩维诗忽然变瑰怪风霆防丨丨　王珪奉和圣制龙图天章阁观三御书院御幄丨丨转仙墀羽仗分】
　　金鲸【温庭筠诗一曲堂堂红烛筵丨丨泻酒如飞泉】
　　金鼇【海録碎事于頔在海南日一夜方三更忽晓如日初出有海客言其夜海中见大丨丨浮出目光照耀天地如白昼徐徐复没　王建宫词蓬莱正殿压丨丨红日初生碧海涛　曹唐小游仙诗丨丨头上蓬莱殿唯有人间链骨人　苏绅金山诗僧依玉鉴光中住人在丨丨背上行　范成大望金陵行阙诗圣代规模跨六朝行宫台殿压丨丨　陆游闲甚戯作玉麈王夷甫丨丨贺季真】
　　金鲤【蔡羽雪后南泛宿潘氏诗古崖屏风青冰壶丨丨赤】
　　金鱼【述异记闗中有丨丨神周平二年十旬不雨遣祭天神丨丨跃出雨降　合璧事类唐崔日用为相因内宴中宗以丨丨赐之　又陈尧咨守荆南毎以弓矢为乐母冯夫人怒杖之丨丨坠地碎　玉海绍兴二十五年四月二十三日讲易终篇赐侍读已下金带象简鞍马银币内玉珉加赐丨丨砚匣　杜甫陪郑广攵游何将军山林诗银甲弹筝用丨丨换酒来　韩愈示儿诗见玉带下　元稹诗犀带丨丨束紫袍　刘禹锡詶乐天贺金紫诗久学文章含白凤却因政事赐丨丨李贺詶荅诗丨丨公子夹衫长密装腰鞓割玉方李商隐和友人戱赠诗殷勤莫使清香透牢合丨丨锁桂丛　曹唐羽林贾中丞诗铁马惯牵邀上客丨丨多解乞佳人　和凝宫词晓光满院丨丨冷红药花擎宿露飞　又明一统志丨丨山在浮梁县西宋程节之祖居有异人指其卧榻曰葬此子孙为望族】
　　金鲫【韵语阳秋临安六和寺有丨丨池苏子美诗松桥待丨丨竟日独迟留盖其出有时也自子美后四十年东坡始游兹寺尝投饵以待乃略出不食复入东坡谓此鱼难进易退而不妄食宜其夀四十年如此苏轼往富阳新城李节推先行三日留风水洞见待诗丨丨池邉不见君追君直过定山村　又复游西湖诗我识南屏丨丨鱼重来拊槛散斋余文同诗萍荷翻丨丨兰苕趋翠禽】
　　金鳞【海山记洛水渔者获生鲤丨丨赪尾鲜明可爱帝以朱笔于鱼额上题解生字放之北海中　杜甫诗泉出巨鱼长比人丹砂作尾黄丨丨　李绅忆东湖诗鱼惊翠羽丨丨跃莲脱红衣紫菂摧　李贺雁门太守行黒云压城城欲摧甲光向日丨丨开　殷文圭诗丨丨掷浪钱翻荇玉爵黏香雪泛梅　郭钰诗半篙晴日荡丨丨一带秋烟溜寒玉】
　　金角【周邦彦汴都赋丨丨丹漆脂胶竹木　司空曙杂兴诗月没辽城暗出师双龙丨丨晓天悲　吴仁璧赠道士诗见玉音下　贯休甘雨应祈诗东海浪滔滔西江波漠漠得不愿身为大虬丨其丨玉其甲一吸再喢云平雾匝】
　　金鬛【贯休代友人投所知诗天龙睡坤腹土蚀丨丨緑】
