<!-- { "loadSidebar": true } -->
　　石散【王羲之野大帖姉累告安和梅妹大都可行袁妹极得丨丨力然故不善佳疾久尚忧之】石陨【春秋僖公十有六年春王正月戊申朔陨石于宋五是月六鹢退飞过宋都糓梁传疏言鹢退不日而月故云是月明与丨丨异日也　左传僖公十六年春陨石于宋五陨星也六鹢退飞过宋都风也周内史叔兴聘于宋宋襄公问焉曰是何祥也吉凶焉在注祥吉凶之先见者襄公以为丨丨鹢退能为祸福之始故问其所在　汉书京房传房尝宴见曰春秋纪二百四十二年灾异以视万世之君今陛下即位已来日月失明星辰逆行山崩泉涌地震丨丨夏霜冬雷春凋秋荣陨霜不杀水旱螟虫民人饥疫盗贼不禁刑人满市春秋所记灾异尽备陛下视今为治邪乱邪上曰亦极乱耳尚何道　说苑昔者髙宗成王感于雊雉暴风之变修身自改而享丰昌之福也逮秦皇帝即位彗星四见蝗虫蔽天冬雷夏冻丨丨东郡大人出临洮妖孽并见荧惑守心星茀太角太角以亡终能改】
　　石灭【崔伯易感山赋蕃戎陷相而丨丨邺兵过河而刘去】
　　石裂【神仙传烈独之大行山中忽闻山东崩地殷殷如雷声烈不知何等往视之乃见山破丨丨数百丈两畔皆是靑石中有一穴口径阔尺许中有靑泥流出如髓烈取泥试丸之须防成石如投热蜡之状随手坚凝气如粳米饭嚼之亦然烈合数丸如桃大用携少许归　仲子陵幽兰赋见崖断下】
　　石坼【梁简文帝慧念法师墓志丨丨亡儒星开殒哲】
　　石折【庾信柳霞墓志铭智士丨丨贤人星陨】
　　石破【晋书恵帝纪八年夏五月郊禖丨丨为二　吕览丨可丨也而不可夺坚丹可磨也而不可夺赤坚与赤性之有性也者所受于天也非择取而为之也李贺箜篌引女娲链石补天处丨丨天惊逗秋　苏辙诗蟹肥螯正满丨丨髓初坚柳贯诗岩岩龙门岸丨丨两岸半】
　　石断【絶照咏雪诗兰焚丨既丨何用恃芳坚　李白诗溪深古雪在丨丨寒泉流　李贺过华清宫诗云生朱络暗丨丨紫钱斜　蘓轼诗路穷惊丨丨林缺见河奔】
　　石乱【杜甫诗丨丨上云气杉靑延日华　梅尧臣诗泝流上贑水丨丨波惊飐　刘子翚诗丨丨春溪恶山深晓月髙】
　　石泣【述异记桀时泰山山走丨丨先儒説桀之将亡泰山三日泣今泰山山丨逺望之若人丨盖是也周武谓周公曰桀为不道走山泣石】
　　石怪【曹唐仙都即景诗丨丨长栖鹤云闲若有仙　赵抃孔宪山斋诗窗排羣丨丨檐拥逺山明　郝经靑州山行诗隂森木丨丨惨冽霜露气　王恽过鹿台山诗行经双蟾岭丨丨惊变现】
　　石险【孔稚圭诗丨丨天貌分林交日容缺　孟郊游终南龙池寺诗地寒松桂短丨丨道路偏　杜荀鹤诗泾溪丨丨人兢愼终歳不闻倾覆人】
　　石尽【北史马嗣明传杨愔患背肿嗣明以练石涂之便差作练石法以粗黄色石如鵞鸭卵大猛火烧令赤纳淳醋中自有石屑落醋里频烧至丨丨取石屑曝干捣下簁和醋以涂肿上无不愈　陈樵八咏楼赋今歴年八百金销丨丨城市皆非而谢公扇上之风至今不坠　林景熙山中早行诗月斜林影薄丨丨水声微】石没【论衡见石转下】
　　石余【晋书魏舒传舒身长八尺二寸姿望秀伟饮酒丨丨而迟钝质朴不为乡亲所重】石中【后汉书祭遵传时涿郡太守张丰执使者举兵反自称无上大将军与彭宠连兵四年遵与朱祐及建威大将军耿弇骁骑大将军刘喜俱击之遵兵先至急攻丰丰功曹孟厷执丰降初丰好方术有道士言丰当为天子以五防囊裹石系丰肘云丨丨有玉玺丰信之遂反既执当斩犹曰肘石有玉玺遵为椎破之乃知被诈仰天叹曰当死无所恨　韦应物听嘉陵江水声寄深上人诗水性自云静丨丨本无声】石里【王令寒林石屏诗见山骨下】
　　御定骈字类编卷四十二
<子部,类书类,御定骈字类编>
　　钦定四库全书
　　御定骈字类编卷四十三
　　山水门八
　　水
　　水天【异闻记吉安碧澜堂素有竒怪有士晁紫芝尝见水面一女子捧莲叶履萍草而来且行且吟云丨丨日暮风无力断云影里芦花色　明一统志丨丨一色亭在南昌府城洪乔门外　米芾净名斋记丨丨鉴湛而博望弭槎　吴桂芳木芙蓉赋沙鴈齐飞丨丨相接　卢仝蜻蜓歌黄河中流日影斜丨丨一色无津涯白居易宿湖中诗丨丨向晩碧沉沉树影霞光重叠深　雍陶送人归吴诗吟诗好向月中宿一呌丨丨沙】
　　【鹤孤　薛逢九日嘉州登军亭即事诗向暮酒酣宾客散丨丨狼籍变余霞　温庭筠河中陪帅游亭诗疎钟细响乱鸣泉客省髙临似丨丨　罗隐县斋秋晩诗惆怅报君无玊案丨丨东望一裵回　郑谷江上阻风诗丨丨春暗暮寒浓船闭篷窗细雨中　洪希文陪东泉郡公作霖料院雨登檝江水亭诗瓦栋龟鱼知客至丨丨霞鹜背人飞　杨维桢花游曲丨丨虹女忽当门午光穿漏海霞裙　张翥诗半山墖寺藏云树绕郭楼防住丨丨　又首楞严经月光童子顶礼佛足而白佛言我忆往昔恒河沙劫有佛出世名为丨丨】水星【诗疏见水木下　元史厯志丨丨退行者半平行分为増减差皆为増减差加减平行分为初末日行分又倍増减差为总差以日率减一除之为日差又舆服志丨丨旗黒质赤火焰脚画神人冠五梁冠皂衣皂襴緑裳秉圭　録异记丨丨之精坠于张掖郡栁谷中化为黒石广一丈余高三尺后汉之末渐有文彩】
　　【未甚分明魏青龙年忽如雷震声闻百余里其石自立白色为文有牛马仙人之状及玉环玉玦兼文字果应司马氏为晋以符金徳焉　云笈七籖璇玑星君字处行钩陈丨丨主之　髙似孙水仙花前赋挹丨丨以请命托神只而垂甄】
　　水宿【诗疏见水木下　后汉书崔骃传隂事终而丨丨藏场功毕而大火入注丨丨谓北方七宿斗牛女虚危室璧也　又李东阳东山草堂赋江颿夜发星轺晨骛丨丨风餐氷行雪度　谢灵运游赤石进防海诗丨丨淹晨暮隂霞屡兴没　王昌龄太湖秋夕诗丨丨烟雨寒洞庭霜落微　李嘉祐送从弟诗一官万里向千溪丨丨山行鱼浦西　杜甫丨丨遣兴诗风号闻虎豹丨丨伴鳬鹥　张乔送人归江南诗贫归无定程丨丨与山行】
　　水辰【齐书礼志太常丞何諲之议郑注云元辰盖郊后吉亥也亥丨丨也凡在垦稼咸存洒润五行说十二辰为六合寅与亥合建寅月东耕取月建与日辰合也】
　　水日【杨万里诗丨丨亦相媚蹙纹生碎晖】
　　水月【宋史杨存中传葺园亭于湖山之间高宗为书丨丨二字所居建阁以藏御书孝宗题曰风云庆会之阁　辍耕録陈随应南度行宫记云由绎已堂过锦胭廊百八十楹直通御前廊外即后苑梅花千树曰梅岗亭曰氷花亭枕小西湖曰丨丨境界曰澄碧　戒庵漫笔杭州湖船最精妙者曰丨丨楼惟以供要路之过杭者　桂海虞衡志丨丨洞在宜山之麓其半枕江天然刓刻作大洞门透彻山背顶高数十丈其形正圆望之端整如大月轮江别派流贯洞中踞石弄水如坐卷篷大桥下　明一统志丨丨台在高州府吴川县西北五里　又丨丨寺在顺天府东正统元年建　张子容璧池望秋月诗凉夜窥清沼池空丨丨秋　刘禹锡詶微公见寄诗越江千里镜越岭四时雪中有逍遥人夜深观丨丨　又洞庭秋月行山城苍苍夜寂寂丨丨逶迤绕城白　卢仝风中琴诗一弹流水一弹月丨丨风生松树枝　白居易早服云母散诗每夜坐禅观丨丨有时行醉翫风花　李绅宿扬州水馆诗轻楫过时揺丨丨逺灯繁处隔秋烟　刘得仁送智元首座归蜀中诗蜀国烟霞异灵山丨丨澄　鲍溶送僧东游诗云村共香饭丨丨喻秋花　曹唐赠南岳冯处士诗见山舍下　郑谷陆肱郎中辟许棠先辈为郡从事因有寄赠诗夜清僧伴宿丨丨在松梢　唐彦谦题防僧室诗丨丨定中何所谓也嚬眉黛托腮愁】
　　水风【李嘉祐诗扬旌川色暗吹角丨丨寒　李贺江南弄丨丨浦云生老竹渚暝蒲防如一幅　元稹遣行诗八年身世梦一种丨丨声　白居易曲江诗细草岸西东酒旗揺丨丨　李绅过吴门诗丨丨揺防斾堤栁引鸣驺　李商隐所居诗丨丨醒酒病霜日曝衣轻曹唐小游仙诗丨丨暗入古杉叶吹防歩虚清磬音陆游夜出偏门还三山诗丨丨吹葛衣草露湿芒履李觏寄题廖説蒙亭诗亱多松月分凉与丨丨期】
　　【杨维桢题栁风芙月亭诗卷诗秋轮轧露春云热丨丨杨栁芙蓉月】
　　水云【陈樵八咏楼赋丨丨在栁兮日在榆　萧慤春日曲水词山头望丨丨水底看山树　王昌龄巴陵送李十二诗山长不见秋城色日暮蒹葭空丨丨　元稹詶郑从事四年九月宴望海亭次用旧韵诗舟船骈比有宗侣丨丨滃泱无始终　白居易诗翠黛不须留五马丨丨先已飏双鳬　刘三复送黄明府赴岳州湘隂任诗花县到时铜墨贵叶舟行处丨丨和　张祜秋晚途中诗丨丨遥防绪山日半衔棱　温庭筠和沈参军招友生观芙蓉池诗北渚丨丨叶南塘烟雾枝　皮日休销夏湾诗但有丨丨见更余沙禽知　曹唐长安客舍叙邵陵旧宴寄永州萧使君诗粉堞彤轩画障西丨丨红树窣璇题　李山甫下第献所知诗与他名利本无分却共丨丨曽有期　胡曽洞庭诗五月扁舟过洞庭鱼龙吹浪丨丨腥　方干尚书新创敌楼诗十里丨丨吞半郭九秋山月入千门　又漳州阳亭言事诗楼头风景八九月牀下丨丨千万重　又题龟山穆上人院诗见山月下　罗隐秋晓诗洞庭霜落丨丨秋又泛轻涟任去留　又寄詶罗令公诗丨丨开霁立高亭依约黎阳对福星　郑谷寄献湖州从叔员外诗逺看城郭里全在丨丨中　杜荀鹤秋夕诗坏屋不眠风雨夜故园无信丨丨秋　又题汪明府山居诗牛笛漫吹烟雨里稲苖平入丨丨间　又送周繇少府归宁诗一路丨丨生隐思防山猿鸟认吟声　王毂赠苍溪王明府有文在手曰长生诗丨丨眞遂性龟鹤足齐年　苏轼十月十六日记所见诗风高月暗丨丨黄淮隂夜发朝山阳　陆游初夏即事诗箕颍元非争夺场潇湘自古丨丨郷　沈辽奉简莘叟诗世事不随歌吹乐此身略与丨丨闲　袁桷次韵继学伯庸上都见寄诗隂隂椶殿丨丨苍鳷鹊风微夏日长】
