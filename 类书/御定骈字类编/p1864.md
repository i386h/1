<!-- { "loadSidebar": true } -->
　　菟丘【本草释名见菟丝下】
　　菟竹【本草黄精释名黄芝戊巳芝丨丨鹿竹仙人余粮救穷草采餔野生姜重楼鸡格龙衔垂珠】菟槐【本草苦参释名苦□苦骨地槐水槐丨丨骄槐野槐白茎】
　　菟葵【本草丨丨释名天葵莃雷丸草集解恭曰丨丨苗如石龙芮而叶光泽花白似梅其茎紫黒煮噉极滑所在下泽田间皆有人多识之六月七月采茎叶曝干入药】
　　菟奚【本草款冬花释名款冻颗冻氏冬钻冻丨丨橐吾虎防】
　　蔛
　　蔛草【本草丨丨释名蔛采蔛荣集解恭曰蔛菜所在有之生水旁叶似泽防而小花青白色亦堪蒸啖江南人用蒸鱼食甚美五六月采茎曝干用】
　　蔛菜【本草释名见上】
　　蔛荣【本草释名见蔛草下】
　　苴
　　苴麻【本草大麻释名火麻黄麻汉麻雄者名枲麻牡麻雌者名丨丨茡麻花名麻蕡麻勃】
　　苴茅【书禹贡厥贡惟土五色传王者封五色土为社建诸侯则各割其方色土与之使立社焘以黄土丨以白丨茅取其洁黄取王者覆四方】
　　苴梓【山海经中山经卑山其上多桃李丨丨多累】
　　苴蜀【史记张仪传丨丨相攻击各来告急秦惠王欲发兵伐蜀以道隘狭难至韩又来侵秦惠王欲先伐蜀恐韩袭秦之敝】
　　苴院【唐书苏颋传巂州蛮丨丨与吐蕃连谋入寇获谍者吏请讨之颋不聼移书还其谍曰毋得尔丨丨差悔不敢侵边】
　　苴布【庄子顔阖守陋闾丨丨之衣而自饭牛　刘向上晏子序晏子衣丨丨之衣麋鹿之裘】苴杖【仪礼丨丨竹也削杖桐也　荀子资衰丨丨者不听乐　淮南子衰绖丨丨哭踊有节所以饰哀也】苴绖【仪礼见菅屦下】
　　葌
　　葌山【山海经中山经昆吾之山又西百二十里曰丨丨葌水出焉而北流注于伊水】
　　葌水【山海经中山经见上】
　　葌草【山海经中山经吴林之山其中多丨丨】
　　荀
　　荀草【山海经中山经青要之山畛水出焉而北流注于河有草焉其状如葌而方茎黄花赤实其本如藁本名曰丨丨服之美人色　郭璞丨丨賛丨丨赤实厥状如菅妇人服之练色易顔夏姬是艳厥媚三迁】荀卿【史记孟荀列传丨丨赵人年五十始来游学于齐田骈之属皆已死而丨丨最为老师齐尚修列大夫之缺而丨丨三为祭酒焉齐人或谗丨丨荀卿乃适楚而春申君以为兰陵令春申君死而丨丨废因家兰陵注索隠曰名况卿者时人相尊而号为卿也仕齐为祭酒仕楚为兰陵令后亦谓之孙卿子者避汉宣帝讳也　韩愈进学解丨丨守正大道是逃谗于楚废死兰陵　刘禹锡吕温集序能明王道似丨丨　苏洵上欧阳内翰书执事不知其不肖谕之曰子之六经论丨丨子之文也】
　　荀况【周书王褒庾信传论丨丨赋礼智以陈情含章郁起有讽论之义　元好问诗丨丨小疵良未害庄周隂助恐当然】
　　荀君【世说李元礼尝叹荀淑钟皓曰丨丨清识难尚钟君至徳可师】
　　荀令【李颀赠别张兵曹诗丨丨焚香日潘郎振藻秋李端赠郭驸马诗薰香丨丨偏怜小傅粉潘郎不解愁　刘长卿诗花香逐丨丨草色对王孙　温庭筠中书令裴公挽歌国香丨丨去楼月庾公来　李商隠韩翃舎人即事诗桥南丨丨过十里送衣香】
　　荀陈【世说正始中人士比论以五丨方五丨荀淑方陈寔荀靖方陈谌荀爽方陈纪荀彧方陈羣荀顗方陈泰　李商隠五言述徳抒情诗一首四十韵献上杜七兄仆射相公耿贾官勲大丨丨地望清】荀蔡【北齐书元坦传坦魏咸阳王禧第七子禧诛后兄翼树等五人相继南奔故坦得承袭累迁侍中庄帝从容谓曰王才非丨丨中歳屡迁当由少长朕家故有超授】
　　荀刘【周易正义序秦亡金镜未坠斯文汉理珠囊重兴儒雅其传易者西都则有丁孟京田东都则有丨丨马郑】
　　萆
　　萆茘【山海经西山经小华之山其草有丨丨状如乌韭而生于石上亦縁木而生食之已心痛注香草也】萆薢【本草集解别録曰丨丨生真定山谷二月八月采根曝干景曰今处处有之根似菝葜而小异根大不甚有角节色小浅】
　　萯
　　萯山【山海经西山经见蒨举下】
　　萯阳【汉书宣帝纪甘露二年冬十二月行幸丨丨宫属玉观注音倍宫在鄠秦文王所起　又东方朔传从宣曲以南十二所中休更衣投宿诸宫长杨五柞倍阳宣曲尤幸注倍阳即丨丨宫名　徐彦伯奉和幸新丰温泉宫应制诗翠杖萦船岸明旂暎丨丨】
　　荚
　　荚实【山海经中山经见杻木下　又柄山有木焉其状如樗其叶如桐而丨丨其名曰茇可以毒鱼】荚雨【无名氏泥赋花木行落丨丨将余交衢蓄潦曲浦含污】
　　蘴
　　蘴藾【魏文帝碣石篇锥不入地丨丨深奥】
　　蘴荛【尔雅须薞芜疏孙炎云须一名葑苁方言云丨丨芜菁也陈楚谓之丨齐鲁谓之丨关西谓之芜菁赵魏之部谓之大芥蘴与葑字虽异音实同】
　　荜
　　荜茇【南方草木状见蒟酱下　本草丨丨释名荜拨时珍曰荜拨当作丨丨出南方草木状番语也恭曰荜拨生波斯国丛生茎叶似蒟酱其子紧细味辛烈于蒟酱胡人将来入食味用也藏器曰其根名毕勃莈似柴胡而黑硬　法苑珠林近雪山下有三禽兽共住一鵽鸟二猕猴三象是三禽兽初互相轻慢无恭敬行同作是念我等何为不相恭敬若前生者应恭养尊重教化我等尔时鵽鸟猕猴问象言汝念过去忆何事时是处有大丨丨象言我小时行此树在我腹下过象鵽问猕猴言汝忆何事荅言我忆小时坐地捉此树头按令倒地象语猕猴汝年大我我当敬汝为我说法象猕猴问鵽鸟言汝忆何事荅言彼有大丨丨树我噉其子于此大便乃生斯树长大如是是我所忆猕猴语鵽汝年大我我当供养汝汝当为我说法尔时象恭敬猕猴从听受法为余象说法猕猴恭敬鵽鸟从听受法为余猕猴说法鵽鸟为余鵽鸟说法】
　　荜拨【周书波斯传出胡椒丨丨石蜜千年枣香附子诃棃勒无食子盐緑雌黄等物　本草图经丨丨生波斯国今岭南有之多生竹林内正月发苖作丛髙三四尺　酉阳杂俎丨丨出摩伽陀国呼为丨丨黎拂林国呼为阿棃诃咃苗长三四尺茎细如箸叶似蕺叶子似桑椹八月采　前定録贞观中张寳藏为金吾长太宗苦于气痢众医不効即下诏问殿庭左右有能治此疾者当重赏之宝藏尝困是疾即具疏以乳煎丨丨方进上服之立差授鸿胪卿　苏轼寄虎儿诗独倚桄榔树闲挑丨丨根　又桄榔杖寄张文潜诗江邉曳杖桄榔瘦林下寻苖丨丨香】
　　荜路【左传作筚左传在军无日不讨军实而申儆之于胜之不可保纣之百克而卒无后训之以若敖蚡冐丨丨蓝缕以啓山林注若敖蚡冒皆楚之先君丨丨柴车蓝缕敝衣言此二君勤俭以启土　列子见蓬室下　崔释采木判丨丨载驰析薪负荷　罗衮谢江陵借宅啓荒扉夙掩丨丨今飘　束晳近游赋见兰单下元稹遣春诗后嗣炽阳台前贤甘丨丨】
　　荜门【左传作筚左传晋侯使士匄平王室王叔与伯舆讼焉王叔之宰与伯舆之大夫瑕禽坐狱于王庭士匄听之王叔之宰曰丨丨闺窦之人而皆陵其上其难为上矣瑕禽曰昔平王东迁吾七姓从王牲用备具王赖之而赐之骍旄之盟曰世世无失职若丨丨闺窦其能来东厎乎且王何赖焉今自王叔之相也政以贿成而刑放于宠官之师旅不胜其冨吾能无丨丨闺窦乎唯大国图之下而无直则何谓政矣注丨丨柴门闺窦小户穿壁为户上锐下方状如圭也言伯舆防贱之家　鲍照荅客诗我以丨丨士负学谢前基　钱起初至京口示诸弚诗防检平生事焉能出丨丨方干新正诗丨丨惆怅内时节暗来频】
　　荜关【雍陶诗莲花上客思闲闲几首新诗到丨丨】
　　荜豆【宋史地理志邠州新平郡贡火筯丨丨剪刀】
　　菝
　　菝葜【本草丨丨释名菝□金相根鐡菱角王草时珍曰菝□犹□防也□防短也此草茎蔓强坚短小故名菝□而江浙人谓之菝菝根亦曰金刚根楚人谓之鐡菱角皆壮其坚而有尖刺也】
　　菝□【本草释名见上】
　　菝根【本草释名见菝葜下】
　　菝□【本草薄荷释名丨丨蕃荷菜吴丨丨南薄荷金钱薄荷时珍曰薄荷俗称也陈士良食性本草作丨丨】
　　刍
　　刍米【左传介葛卢来朝舎于昌衍之上公在会餽之丨丨礼也　唐书李晟传晟使张彧假京兆少尹多署吏调畿内赋不淹旬丨丨告具　徐晋卿春秋经传类对赋辕颇之奔郑也既进其腵脯葛卢之朝鲁也又馈以丨丨　韩愈与于襄阳书愈今者惟朝夕丨丨仆赁之资是急不过费阁下一朝之享而足也　善住苦雨诗丨丨价腾愁白屋管声沸醉朱门】
　　刍粟【宋史太祖记干徳元年髙继冲籍其钱帛丨丨来上　又胡旦传平燕议曰以丨丨钱帛之价十分增二纳货以出劵者诣本塲以交货　又李彛兴传二年春命洛苑使白守荣等护送丨丨四十万于灵州】刍菽【魏书卢昶传萧鸾僣立于是髙祖南讨之昶兄渊为别道将而萧鸾以朝廷加兵遂酷遇昶等昶还髙祖责之曰衔命之礼有死无辱虽流放海隅犹宜抱节致殒卿不能长缨羇首已是可恨何乃俛眉饮啄自同犬马有生必死脩短几何卿若杀身成名贻之竹素何如甘彼丨丨以辱君父乎　陈造车堰牛诗君看廊庙牲被绣饱丨丨】
　　刍荛【诗先民有言询于丨丨　孟子文王之囿方七十里丨丨者往焉雉免者往焉注丨丨取刍薪之贱人也　左传次于卫地叔鲋求货于卫淫丨丨者卫人使屠伯馈叔向羮与一箧锦曰诸侯事晋未敢携贰况卫在君之宇下而敢有异志丨丨者异于他日敢请之叔向受羮反锦曰晋有羊舌鲋者渎货无厌亦将及矣为此役也子若以君命赐之其已客从之未退而禁之注禁丨丨者　后汉书张皓传春秋采善书恶圣主不罪丨丨　旧唐书经籍志丨丨论五卷钟防撰　髙适别耿都尉诗君还谢幕府慎勿轻丨丨　元稹献荥阳公五十韵诗瓦砾难追琢丨丨分弃捐苏轼监试呈诸试官诗见兰荪下】
　　刍茭【书费誓鲁人三郊三遂峙乃丨丨　齐民要术十月七日刈丨丨　苏辙黄楼赋序熈寜十年八月水及彭城下余兄子瞻适为彭城守水未至使民具畚锸畜土石积丨丨完室隙穴以为水备故水至而民不恐　无名氏土牛赋非丨丨之是仰岂鞭防之云及】
　　刍藁【史记秦始皇纪二世还至咸阳外抚四夷如始皇计尽徴具材士五万人为屯衞咸阳令教射狗马禽兽当食者多度不足下调郡县转输菽粟丨丨皆令自赍粮食咸阳三百里内不得食其谷用法益刻深后汉书光武帝纪诏曰日者地震南阳尤甚朕甚惧焉其令南阳勿输今年田租丨丨　唐书百官志王府官仓曹参军事掌禄廪厨膳出纳市易畋渔丨丨　宋史天文志斧钺三星在北落师门东芟刈之具也主新丨丨以饲牛马明则牛马肥腯动揺而暗或不见牛马死淮南子秦之时铸金人发适戍入丨丨头防箕敛输于少府　任昉防秀才文每时入丨丨嵗课田租愀然疾懐如怜赤子　张説陇右监牧颂徳碑缭垣墉兮积丨丨天马来兮从东道　又宋史天文志丨丨六星在天苑西】
　　刍灵【礼记檀弓涂车丨丨自古有之明器之道也孔子谓为丨丨者善谓为俑者不仁不殆于用人乎哉注丨丨束茅为人马谓之灵者神之类】
