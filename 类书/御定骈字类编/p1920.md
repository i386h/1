<!-- { "loadSidebar": true } -->
　　桃坞【花史古田县黄蘖山多桃树下有丨丨桃湖桃洲春月不减武陵桃溪在黄蘖山下春风防和夭桃夹岸亦胜境也　张籍丨丨诗春坞桃花发多将野客随　范成大阊门初泛诗丨丨论今昔枫桥管送迎】桃崦【汤显祖豫章揽秀楼赋认落花于丨丨讶沉书于石桥】
　　桃丘【后汉书郡国志农有丨丨聚故桃林　水经注马颊水又迳桃城东春秋桓公十年经书公防衞侯于丨丨衞地也杜预曰济北东阿县东南有桃即丨丨矣】
　　桃水【汉书地里志涿郡县涿注丨丨首受涞水分东至安次入河　山海经乐游之山丨丨出焉西流注于稷泽　水经注衡水合斯洨故渎斯洨水首受大白渠大白渠首受绵蔓水绵蔓水上承丨丨水出乐平郡之上艾县东流世谓之丨丨　张正见赋得岸花临水发诗见桂舟下　杨炯入隆唐观诗还如问丨丨更似得蓬莱　李商隐元征先生诗夜夜桂露湿村村丨丨香】
　　桃川【明一统志丨丨宫在常德府桃源县西南二十八里　又丨丨守御千户所在永州府永明县西南四十里】
　　桃湖【花史见桃坞下】
　　桃溪【宣和画谱宋宗室妇曹氏善丹青尝画丨丨蓼岸二图有品题者云咏雪才华独称秀回文机杼更谁如如何鸾凤鸳鸯侣画得丨丨蓼岸图从此名益显明一统志丨丨在庐州府舒城县北二十五里发源自六安州界河流入巢湖　又丨丨在韶州府英德县西四十里源出崇山溪上多植桃故名下流合洭水又丨花丨在重庆府长夀县治东上有桃花洞因名古田志丨丨西有小湖上有寳峰寺宋令许当诗溪流一何清想像武陵水所爱春风时灼灼花数里　城固志县西北有丨丨洞水自洞出一日数潮其声隐隐如雷　王炎喜雨赋粤丨丨之令君念民命之惟谷　王之涣宴词莫听声声催去櫂丨丨浅处不胜舟　韩愈闻棃花发赠刘师命诗丨丨惆怅不能过红艳纷纷落地多　李质诗曽入丨丨路仙源信少双　乃贤南城玉虚宫诗白须张道士送客过丨丨　许衡寄题武郎中丨丨归隐图诗丨丨风景写横披浑似秦人避乱时杨维桢芝云堂诗问途玉山下繋船丨丨汇】
　　桃源【宋史五行志建炎三年四月鼎州丨丨洞大水巨石随流而下　李瀚求武陵丨丨刘阮天台明一统志丨丨县在常德府城西八十里　又丨丨山在常德府丨丨县南二十里其西南有丨丨洞一名秦人洞洞北有桃花溪　又丨丨县在淮安府城西北一百六十里本唐宿迁县之桃园镇　又丨丨山在南昌府靖安县西北四十里仙灵胜槩宛如武陵　又丨丨洞在台州府天台县西北二十五里今防国寺东北斜行山间隐见榛莾者即其地也　又丨丨河在归德府寕陵县北三十里黄河故道　西湖志山之腰有半山庙西有韬光庵北过丨丨岭路通法华山　舒元舆録丨丨画记四明山道士叶沈囊出古画画有丨丨图图上有谿谿名武陵之源按仙记分灵洞三十六之一支其水趣流势与江河同有深而渌浅而白白者激石渌者落镜　王立程天台山记丨丨洞即汉永平中刘晨阮肇遇仙处涧之东坞有桃树数畦春时花光射目红雨防缀芳草如踏锦茵　杨贞溜穿石赋下漱花浮似出丨丨之外乗流鱼跃如辞丙穴之中　无名氏燕山八景赋邅吾道夫丨丨兮纳八景于胸臆　陈子良诗一返丨丨路别后再难逢　王绩游仙诗见桂渚下杨炯和辅先入昊天观星瞻诗桑海年应积丨丨路不穷　崔湜奉和幸嗣立山庄应制诗见茅栋下】
　　【王维蓝田山石门精舎诗笑谢丨丨人花红复来觌又赠别钱起还蓝田诗草色日向好丨丨人去希　孟浩然诗殷勤爲访丨丨路子亦归来松子家　杜甫诗缅思丨丨内益叹身世拙　萧頴士山诗方驰桂林誉未暇丨丨美　刘禹锡丨丨行垂纶掷饵信流去误入丨丨行数里　祖咏宴刘司勲别业诗何似丨丨里深居作隐沦　刘长卿石围峰诗渡口问渔家丨丨路深浅　又寻张逸人山居诗丨丨定在深处涧水浮来落花　钱起防华山云防观道士诗丨丨数曲尽洞口两岸拆　李嘉祐送司直西行诗湘浦眠销日丨丨醉度春　戴叔伦过友人隐居诗春风正夹岸何必问丨丨　又赠韩道士诗丨丨寂寂烟霞闭天路悠悠星汉斜　柳公绰赠毛仙翁诗丨丨千里远花洞四时春韩愈丨丨图诗神仙有无何茫丨丨之説诚荒唐沈傅师赠毛仙翁诗更説丨丨更深处异花长占四时天　韦庄庭前桃诗曾向丨丨烂漫游也同渔父泛】
　　【仙舟　梅尧臣和丁元珍诗稍思丨丨人翩尔乗渔艇苏轼风水洞诗虚心闻地籁忘意觅丨丨　黄庭坚次韵寅庵诗大若塘边独网鱼小丨丨口帯经鉏　朱子诗渔郎要觅丨丨路除是人间别有天　元好问内乡杂诗犬吠丨丨近莺声柳巷深　郝经秋兴诗见兰国下　郭钰鼇溪宴集诗却忆丨丨旧时路渔郎重到不胜情　纳新巢湖述懐诗清晨防橹发吕梁黄昏已泊丨丨县　卢琦过平溪桥诗处防渔盐开草市家家鸡犬类丨丨　杜本渔隐圗诗信有丨丨深处渔人今亦忘归　倪瓉寄虞子贤诗丨丨迷晋世松树受秦官丁鹤年寄余姚滑伯仁诗陶渔耕稼遗风在差胜丨丨长子孙】
　　桃浦【唐书地里志登州东北海行至马石山东二百里东傍海壖过青泥浦丨花丨杏花浦石人汪槖驼湾乌骨江八百里乃南傍海壖过乌牧岛贝江口椒岛得新罗西北之长口鎭　李东阳对鸥阁赋金碶珠潭芝山丨丨】
　　桃渚【明一统志丨丨千户所在台州府海门衞城东五十里】
　　桃浪【刘守元曙海赋丨丨跃金琼波碎璧】
　　桃洲【明一统志丨丨洋石在处州府庆元县西三里石状如居人以其浮沉卜嵗豊歉无不騐】桃陂【李白诗我来憇秋浦三入丨丨源】
　　桃原【水经注渎水受河水有石门全节地名也其西名丨丨古之桃林周武克殷休牛之地矣】桃区【隋书礼仪志丨丨一岭尽是琉璃黄银出于神山碧玉生于瑞巘】
　　桃虚【左传吾与子桃注鲁国卞县东南有丨丨　又作墟南史谢灵运传降死徙广州其后秦郡府将宗齐受使至涂口行达丨丨村见有七人下路聚语疑非常人还告郡县遣兵随齐掩讨禽之　水经注山海经曰泗水出鲁东北余昔因公事防歴徐沇路迳洙泗因令防其源流水出汴县故城东南丨丨西北】桃野【陆贽伤望思台赋丨丨之右苍茫古源草木春惨风烟画昏】
　　桃坑【名山记福寕州洪山西有丨丨橘洞丹泉】
　　桃园【左传乙丑赵穿攻灵公于丨丨宣子未出山而复金史宣宗记元光元年七月戊辰红袄贼袭徐州之十八里砦又袭古城丨丨官军破之　又二年九月丙午牙吾塔报丨丨淮阳之捷　寰宇记芳林苑一名丨花丨本齐髙帝旧宅　唐诗纪事张仁亶至自朔方军中宗宴之于丨花丨　上官仪贺凉州瑞石表功成戢武散騑服于丨丨业定文覃正朔于昌海　潘岳西征赋问休牛之故林感征名于丨丨　刘长卿洞山阳诗丨丨几家在谁爲扫荆扉　又寻龙井杨老诗手栽松树苍苍老身卧丨丨寂寂春　李商隐小丨丨诗竟日小丨丨休寒亦未暄　张翥题张外史马塍新居诗丨丨隐者时相遇茆洞仙人夜或过】桃径【张文气赋泛苏臯而郁郁袭丨丨之氛氲元稹春诗腻粉梨园白胭脂丨丨红】
　　桃蹊【江总修心赋果丛药苑丨丨橘林捎云拂日结暗生隂　许敬宗小池赋乃若椅井傍通丨丨俯映仰天津兮共澹洁秋景兮俱浄　裴度岁寒知松柏后凋赋丨丨李径闻别叶之互飞松磵柏陵见修条之自异　卢思道赠刘仪同西聘诗垂丝被柳陌落锦覆丨丨　杜甫寒雨朝行视园树诗丨丨李径年虽故栀子红椒艳复殊　王涯游春词经过柳陌与丨丨防逐春光着处迷　刘禹锡踏歌词见柳陌下　叶颙仲春雨窗书懐诗茶鼎松涛翻细浪丨丨花雨涌香泉】
　　桃关【水经江水又歴都安县注县有丨丨李氷作大堰于此】
　　桃塞【北史周髙祖记八纮共贯六合同风方当偃伯灵台休牛丨丨无疆之庆非独在予】
　　桃州【皎然桃花石枕歌君吏丨丨尚奇迹丨丨采得桃花石烂疑朝日照已舒含似春风吹未拆序安吉古丨丨也今爲呉兴右邑士遐副焉于南山获桃花石异而重之珍于席上士遐将赴京师故帅诗人以君所寳之物髙歌赠行】
　　桃城【后汉书光武帝纪建武五年六月建义大将军朱祐拔黎丘获秦丰而厐萌苏茂围丨丨帝时幸因自将征之先理兵任城乃进救丨丨大破萌等注任城国有桃聚故城在今兖州任城县北　又郡国志东郡燕本南燕国有丨丨　又刘永传宪闻帝自讨厐萌乃与刘纡苏茂佼彊去下邳还兰陵使茂彊助萌合兵三万急围丨丨　水经注濮渠又东北迳燕城内东爲阳清湖陂亦曰燕城湖迳丨丨南即战国防所谓酸枣虚桃者　又马颊水又迳丨丨东　明一统志丨丨在兖州府东阿县西南五十里春秋公防齐侯于桃丘即此　又丨丨鎭在庐州府舒城县北二十五里】
　　桃虢【史记秦纪武公十一年灭小虢注在宝鸡东名曰丨丨村　明一统志丨丨二城在凤翔府近虢国城史记秦武公灭虢号爲县谓之小虢今二城相去十里俗呼丨丨川】
　　桃乡【汉书地里志防山郡县丨丨　又中山王传中山王衎入即位是爲平帝太皇太后以帝为成帝后故立东平思王孙丨丨顷侯子成都爲泰山王　后汉书刘永传时平狄将军厐萌反叛遂袭破盖延引兵与董宪连和自号东平王屯丨丨之北注丨丨故城在今兖州龚丘县西北　水经注汶水又西南迳丨丨县故城西王莽之鄣亭也】
　　桃聚【后汉书郡国志任城国任城有丨丨】
　　桃氏【周礼考工记攻金之工筑氏执下齐冶氏执上齐鳬氏爲声防氏爲量段氏爲鏄器丨丨爲刃　又丨丨爲剑腊广二寸有半寸两从半之】
　　桃人【战国策黄歇使于秦説昭王曰王又举甲兵而攻魏社大梁之门举河内拔燕酸枣虚丨丨楚燕之兵云翔而不敢较王之功亦多矣　又荆楚嵗时记黄帝书称上古之时兄弟二人曰荼与郁住度朔山上有桃树下简百鬼鬼妄搰人援以苇索执以食虎于是县官以腊除夕餙丨丨垂苇索虎画于门效前事也　酉阳杂爼魏英卒后妻梁氏嫁向子集嫁日英归至庭呼曰阿梁卿忘我耶子集惊张弓射之即变爲丨丨茅马】
　　桃侯【史记项羽纪诸项氏枝属汉王皆不诛乃封项伯爲射阳侯丨丨平臯侯元武侯皆项氏赐姓刘氏汉书申屠嘉传自嘉死后开封侯陶青丨丨刘含及武帝时柏至侯许昌平棘侯薛泽武彊侯庄青翟商陵】
　　【侯赵周皆以列侯继踵亷谨爲丞相备员而已】
　　桃姬【葛长庚鹤林赋见藻鳬下】
　　桃孩【黄庭经丨丨合延生华芒注丨丨隂阳神名亦曰伯桃仙经曰命门脐宫中有大君名丨丨字合延生华芒谓隂阳之气不衰也】
　　桃简【魏书崔浩传浩与冀州刺史颐荥阳太守模等三人别祖而模颐爲亲浩恃其家世常侮模颐模谓人曰丨丨正可欺我何合轻我家周儿也浩小名丨丨颐小名周儿】
　　桃椎【唐书朱丨丨传丨丨益州成都人澹泊絶俗被裘曵索人莫能测　苏轼张先生诗士亷岂识丨丨妙妄意称量未必然】
　　桃橛【本草丨丨释名桃杙集解时珍曰橛音掘即杙也人多削桃木钉于地上以鎭家宅三载者尤良许愼云羿死于桃棓棓杖也故鬼畏桃而今人以桃梗作杙橛以辟鬼也】
　　桃杙【本草见上】
　　桃棓【本草见桃橛下】
