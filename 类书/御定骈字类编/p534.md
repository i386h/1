<!-- { "loadSidebar": true } -->
　　沧浪【书禹贡嶓冢导漾东流为汉又东为丨丨之水过三澨至于大别南入于江　孟子丨丨之水清兮可以濯我缨丨丨之水浊兮可以濯我足　晋书应詹传清直之风既浇糟粕之俗犹在诚宜濯以丨丨之流漉以吞舟之网则幽显明别于变时雍矣　宋史苏舜钦传在苏州买水石作丨丨亭益读书时发愤懑于歌诗　武帝内传见海岛下　水经注德防水又西北五里泉水注之又西北世谓之丨丨沟　又汉水中有洲名丨丨洲庾仲雍汉记谓之千龄洲非也是世俗语讹音与字变矣　避暑録语禹贡水之正名而不可单举者则以水足之黒水弱水澧水之类是也非水之正名而因以为名则以水别之丨丨之水是也　郭璞客傲且夫窟泉之潜不思云翚熙氷之采不羡旭晞混光耀于埃蔼者亦曷愿丨丨之深秋阳之映乎　张渊观象赋状若浑元之未判别又似浮海而覩丨丨　杨炯青苔赋渔夫游兮汉川曲歌丨丨兮濯吾足　敬括豫章赋黯彭蠡而烟垂汨丨丨而吹发　甯戚饭牛歌丨丨之水白石粲中有鲤鱼长尺半　陆机塘上行发藻玉台下垂影丨丨泉　李白赠刘都使诗主人若不顾明发钓丨丨　岑参刘相公中书江山画障诗担锡香鑪缁钓鱼丨丨穷　杜甫同元使君舂陵行色沮金印大兴含丨丨清　又奉先刘少府新画山水障歌丨丨水深青溟阔欹岸侧岛秋毫末　又狂夫诗万里桥西一草堂百花潭水即丨丨　戴叔伦柳花歌丨丨渡头柳花发断续因风飞不絶　又春江独钓诗荷衣尘不染何用濯丨丨　窦羣喜家室至诗一旦悲欢见孟光十年辛苦伴丨丨　许浑丨丨峡诗缨带流尘髪半霜独寻残月下丨丨　温庭筠题韦筹博士草堂诗丨丨未濯尘缨在野水无情处处流　郑谷别同志诗天澹丨丨晩风悲兰杜秋　李咸用旅舘秋夕诗牢落生涯在水乡只思归去泛丨丨　张乔浮汴东归诗水近丨丨急山随緑野低　司空图杨柳枝诗数枝珍重蘸丨丨无限尘心暂免忙　李山甫丨丨峡诗走毂飞蹄过此傍几人留意问丨丨　欧阳修丨丨亭诗子羙寄我丨丨吟邀我共作丨丨篇丨丨有景不可到使我东望心悠然】
　　沧河【水经注湿水又东南左防清夷水亦谓之丨丨也水出长亭南】
　　沧溪【明一统志丨丨在彰德府林县西北四十里经磻阳城西北入漳水】
　　沧池【三辅黄图丨丨在长安城中旧图　未央宫有丨丨言池水苍色故曰丨丨云顔延之碧芙蓉颂擢丽丨丨飞映云屋】
　　沧川【晋书曹毗传由此言之名为实賔福萌祸胎朝敷荣华夕归尘埃未若澄虚心于元圃防瑶林于蓬莱絶世事而携黄绮鼓丨丨而浪龙鳃者矣】
　　沧洲【南史袁粲传粲负才尚气爱好虚逺尝作五言诗云访迹虽中宇循寄乃丨丨葢其志也　又张充传飞竿钓渚濯足丨丨　北史韦夐传夐志尚夷简飬髙不仕明帝为诗贻之曰六爻贞遯世三辰光少微頴阳让逾逺丨丨去不归　阮籍为郑冲劝晋王牋临丨丨而谢支伯登箕山以揖许由　陆云泰伯碑丨丨遁迹箕山辞位　陈造惟安堂赋孰能名仕版而志渔樵之往还身官箴而思丨丨之浩荡　谢朓出新林浦诗既懽怀禄情复协丨丨趣　王维诗鲁连功未报且莫蹈丨丨　李白江上吟兴酣落笔揺五岳诗成笑傲凌丨丨　又同族弟叔卿烛照山水壁画歌髙堂粉壁图蓬瀛烛前一见丨丨清　杜甫奉先刘少府新画山水障歌闻君扫却赤县图乘兴遣画丨丨趣　又曲江对酒诗吏情更觉丨丨逺老大悲伤未拂衣　又西阁诗嬾心似江水日夜向丨丨　又江涨诗轻帆好去便吾道付丨丨　又题元武禅师屋壁诗何年顾虎头满壁画丨丨　戴叔伦卧病诗丨丨诗社散无梦盍朋簪刘禹锡歴阳书事诗沙浦王浑镇丨丨谢朓城　欧阳詹旅次舟中对月寄姜公诗中宵天色浄片月出丨丨方干山中言事诗阮瑀如能问寒馁风光当日入丨丨　司空图携仙箓诗应知谈笑还髙谢别就丨丨赞上仙　又有感诗功臣尽遣词人赞不省丨丨画鲁连张乔郢州即事诗白雪无人唱丨丨尽日闲　又将归江淮诗紫陌频来日丨丨独去时　陆龟和袭羙】
　　【为新罗宏惠上人撰灵鹫山周禅师碑送归诗春过异国人应写夜读丨丨怪亦聼　罗隐秦望山僧院诗巉巉危岫倚丨丨闻説秦王亦此游　灵一酬皇甫冉西陵见寄诗寒光生极浦落日映丨丨　齐已寄郑谷诗上国杨花乱丨丨荻笋深　皎然汤评事衡水亭防觉禅师诗静对丨丨鹤闲看古寺经　赵孟頫万柳堂诗主人自有丨丨趣游女仍歌白雪词】
　　沧浦【范成大望海亭赋饯斜晖于孤嶂佳月于丨丨】
　　沧浒【卢柟嘉禾楼赋擥清飇以逺游兮嗞丨丨而抟昆仑】
　　沧溟【齐书乐志北化陵河塞南威越丨丨　武帝内传诸仙玉女聚居丨丨其名难测其实分明　梁简文帝昭明太子集序嵩霍之峻无以方其髙丨丨之深不能比其大　王世贞李于鳞先生传李于鳞者讳攀龙其家近东海因自号丨丨云当其业成时海内学士大夫无不知有丨丨先生者而自其六七友人居恒相字之故其为于鳞独着　赵昻浮萍赋入门自媚秾李徒矜其妖艳取足为乐行潦岂小于丨丨　曹组艮岳赋东有泰山甲于区宇下临丨丨旁跨齐鲁　宗钦赠髙允诗嵬峩恒岭滉瀁丨丨山挺其和水燿其精启兹令族应期诞生华冠众彦伟迈羣英　董思恭咏露诗晞阳一洒惠方愿益丨丨　李白鸣臯歌霜岸缟皓以合沓兮若长风扇海涌丨丨之波涛　又上李邕诗大鹏一日同风起抟揺直上九万里假令风歇时下来犹能簸却丨丨水　王昌龄宿灞上寄侍御璵弟诗知我丨丨心脱略腐儒辈　髙适诗胶东连即墨莱水入丨丨　岑参诗建业控京口金陵款丨丨　杜甫赠翰林张四学士诗翰林逼华葢鲸力破丨丨　又桥陵诗何当摆俗累浩荡乘丨丨　钱起诗兴中寻白雪梦里过丨丨　李益送归中丞使新罗诗丨丨无旧路何处问前期　刘禹锡诗浮杯万里过丨丨徧礼名山适旧扄元稹侠客行见海鲸下　赵嘏献李相公诗万里有云归碧落百川无浪到丨丨　方干于秀才小池诗才见规模识方寸知君立意象丨丨　罗隐子规诗一种有冤犹可报不如衔石疉丨丨　无可书事寄万年厉员外诗紫禁黄山绕丨丨素浐通　苏轼食宻渍荔枝诗欲就左慈求拄杖且随李白跨丨丨】
　　沧流【李白江夏赠韦南陵氷诗不然鸣笳按鼓戏丨丨呼取江南女儿歌櫂讴　储光羲同诸公秋日游昆明池思古诗回塘清丨丨大曜悬金晖　皎然送陆侍御士佳赴上京诗清路黄尘飞大河丨丨静】沧波【文心雕龙凡操千曲而后晓声观千仞而后识器故圆照之象务先观阅乔岳以形培塿酌丨丨以喻亩浍无私于轻重不偏于憎爱然后能平理若衡照辞如镜矣　李华含元殿赋嶷兮峩峩巨鼇戴仙山而出丨丨　李颀送刘主簿归金坛诗宦游邻故国归梦是丨丨　又别梁锽诗去去丨丨勿复陈五湖三江愁杀人　李白古风昭昭严子陵垂钓丨丨间　戴叔伦九日送洛阳李丞之任诗独恨丨丨侣秋来别故人卢纶送吉中孚校书归楚州旧山诗借芳临紫陌回首忆丨丨　刘禹锡松江送处州奚使君诗呉越古今】
　　【路丨丨朝夕流　顔萱送圎载上人诗师来一世恣经行却泛丨丨问去程】
　　沧澜【晋书曹毗传兰生幽涧玉辉千仭故子州浮丨丨而龙蟠呉季忽万乗以解印虞公潜崇岩以颐神梁生适南越以保慎固能全真飬和夷迹洞庭陵冬扬芳披雪独振也】
　　沧桑【夏方庆谢眞人仙驾还旧山诗丨丨今已变萝蔓尚堪攀】
　　沧州【隋书地理志渤海郡大业二年为丨丨　唐书地理志丨丨景城郡本渤海郡治清池武徳元年徙治饶安六年徙治胡苏贞观元年复治清池　又李翺传柏耆使丨丨翺盛言其才耆得罪由是左迁少府少监　又薛大鼎传迁洛州刺史累徙丨丨无棣渠久廞塞大鼎浚治属之海商贾流行里民歌曰新沟通舟楫利属沧海鱼盐至昔徒行今骋驷羙哉薛公德滂被元史地理志河间路丨丨唐改景城郡仍为丨丨金升临海军复为丨丨】
　　沧冀【魏书刀整传普泰初假征东大将军丨丨瀛三州刺史大都督将军如前】
　　沧景【唐书方镇表贞元三年置横海军节度使领丨丨二州治沧州　又裴度传初蔡平王承宗惧度遣辩士柏耆胁说乃献德棣二州纳质子又谕程权入觐始判丨丨德棣为一镇　韩愈送郑尚书序郑公尝以节镇襄阳入帅丨丨德棣歴河南尹华州刺史皆有功德可称道】
　　沧德【唐书方镇表上元元年置淄沂节度使领淄沂丨丨棣五州治沂州广德元年丨丨二州魏博节度　又王智兴传李同捷以丨丨叛智兴请悉师三万赍五月粮讨贼诏拜检校司徒同中书门下平章事丨丨行营招抚使既战降其将十辈锐士三千遂拔棣州诸将闻战愈力遂有功】
　　沧博【史记苏秦传河北不帅所以备燕也注正义曰谓丨丨等州在漯河之北】
　　沧瀛【魏书髙树生传太昌初追赠使持节都督冀相丨丨殷定六州诸军事大将军太师録尚书事冀州刺史　沈烱传千仞之阜倐似丨丨　李白诗舍罪惊风俗流芳播丨丨　吕牧泾渭扬清浊诗合流知禹力同共到丨丨　李祁诗短防未容归故里片帆只欲驾丨丨】
　　沧清【元史百官志大都河间等路都转运盐使司国初立河间税课逹噜噶河清沧盐使所后剏立运司立提举盐所又改为河间路课程所提举丨丨课盐使所中统三年成都提领拘丨丨课盐所】
　　瀛
　　瀛山【名山记丨丨在重庆府城南崖壁峭拔有四十八面四时青翠有类蓬瀛唐贞观置丨丨县以此】瀛屿【周密故都宫殿记丨丨在孤山之椒旧名凉堂四壁萧照画山水】
　　瀛碣【任昉登景阳山诗别涧宛沧溟疏山驾丨丨】
　　瀛海【张协杂诗人生丨丨内忽如鸟过目　元好问横波亭为青口帅赋诗见山丘下】
　　瀛渤【沈约却出东西门行清氛掩行梦忧原荡丨丨】
　　瀛洲【史记封禅书见渤海下　汉书郊祀志作建章宫度为千门万户其北治大池渐台髙二十余丈名曰泰液池中有蓬莱方丈丨丨壶梁象海中神山鱼之属　大业杂记见山髙下　曹植辨道论见海岛下王绩游仙诗缑氏还程促丨丨防日长　綦母潜题沈东羙员外山池诗仙郎偏好道凿沼众丨丨　李白】
　　【宫中行乐词莺歌闻太液鳯吹绕丨丨　又赠瑕丘王少府诗毫挥鲁邑讼目送丨丨云】
　　瀛府【碧鸡漫志霓裳羽衣曲说者多异欧阳永叔云人间有丨丨献仙音二曲此其遗声丨丨属黄钟宫献仙音小石调了不相干永叔知霓裳羽衣为法曲而丨丨献仙音为法曲中遗声今合两宫调为霓裳羽衣一曲遗声亦太疏矣】
　　瀛州【史记夏本纪至于衡漳注衡漳水在丨丨东北百二十五里平舒县界　贾岛诗莫话丨丨路多年别少君】
　　瀛县【谢荘文雪怨围邑扫耻丨丨】
　　瀛台【李成康玉华仙子歌溶溶紫庭歩渺渺丨丨路】
　　瀛阆【陆龟诗何由振玉衣一举栖丨丨】
　　瀛表【无名氏述圣赋流惠泽于丨丨被仁风于区外】
　　潢
　　潢水【辽史太祖纪东际海南暨白檀西逾松漠北抵丨丨凡五部咸入版籍　明一统志丨丨在汝寜府光州源出黄土白沙两关之间东流至州南抱城而东与淮水合流　欧阳修诗紫貂裘暖朔风惊丨丨氷光射日明】
　　潢河【辽史太祖纪凿金河水取乌山石辇致丨丨木叶山以示山川朝海宗岳之意】
