<!-- { "loadSidebar": true } -->
　　鼓皮【庾信谢滕王赉巾啓游斯隠士足笑丨丨入彼春林方夸笋箨　韩愈进学解牛溲马勃败丨之丨】鼓革【周礼考工记几冒鼓必以啓蛰之日注冒防丨以丨】
　　鼓木【周礼考工记韗人为臯陶注郑司农云臯陶丨丨也】
　　鼓排【宋书武帝纪恩率众数万鼔噪登防山居民皆荷檐而立髙祖率所领奔击大破之投巘赴水死者甚众恩以丨丨自载仅得还船　世説钟士季雅有才理先不识嵇康钟要于时贤儁之士俱徃寻康康方大树下鍜向子期为佐丨丨康扬槌不辍傍若无人】
　　鼓版【周礼考工记韗人为臯陶穹者三之一注此丨合二十丨疏此鼓言版之寛狭不言面之尺数下经二鼓皆言鼓四尺不言版之寛狭明皆有鼓四尺乃丨丨之广狭也　宋史阁婆国传乐有横笛丨丨亦能舞】鼓桴【晋书天文志旗端四星南北列曰天桴丨丨也星不明漏刻失时前近河鼓若桴鼓相直皆为桴鼓用　续文献通考元拊鼓每拊三鼓中植以柱曰建鼓建傍挟二鼓曰鞞曰应拊乐悬之四隅踏牀丨丨并髹以朱】
　　鼓槌【续齐谐记桓公簒位后来朱雀门中忽见两小儿通身如墨相和作笼歌路邉小儿从而和之者数十人歌曰芒笼茵绳腹车无轴倚孤木声甚哀楚聼者忘归日既夕二小儿入建康县至阁下遂成双漆丨丨吏列云槌积久比恒失之而复得之不意作人也明年春而桓败车无轴倚孤木桓字也荆州送首用败笼茵包之又芒绳其尸沈诸江中悉如所歌焉】
　　鼓契【槁简赘笔禁鼓古有契契有二一曰放鼓二曰止鼓其制以木刻字于上凡放丨丨出禁门外击鼓然后作止丨丨亦安然而更鼓止契传自唐至本朝有司尝欲易新不许】
　　鼓箧【礼记学记入学丨丨孙其业也注丨丨击丨警众乃发丨出所治经业也孙犹恭顺也】鼓笥【唐书儒学传新罗髙昌百济吐蕃髙丽等羣酋长并遣子弟入学丨丨踵堂者凡八千余人纡侈袂曳方履訚訚秩秩虽三代之盛所未闻也】
　　鼓盘【后汉书邉让传章华赋收尊俎彻丨丨　陆机七徴矫纤腰以逐节顿皓足于丨丨　又风土记越俗饮宴即丨丨以为乐取太素圎盘广尺六者抱以着腹以左手五指更弹之以为节舞者应节而舞】鼓漏【后汉书祭祀志见被枕下齐书裴皇后传见钟声下】
　　鼓史【后汉书祢衡操欲见之而衡素相轻疾自称狂病不肯徃而数有恣言操懐忿而以其才名不欲杀之闻衡善击鼓乃召为丨丨】
　　鼓吏【魏志荀彧传注张衡文士传曰孔融数荐衡于太祖欲与相见而衡疾恶之意常愤懑因狂疾不肯徃而数有言论太祖闻其名图欲辱之乃録为丨丨后至八月朝大宴賔客并防时丨丨击鼓过皆当脱其故服易着新衣衡乃当太祖前以次脱衣祼身而立徐徐乃着禅冒毕复击鼓掺挝而顔色不怍太祖大笑告四坐曰本欲辱衡衡反辱孤　世説祢衡被魏武谪为丨丨正月半试鼓衡掦抱为渔阳掺挝渊渊有金石声四坐为之改容】
　　鼓司【燕翼贻谋録唐理匦使五代以来无闻太宗皇帝淳化三年五月辛亥诏置理检司以钱若水领之其后改曰登闻院又置鼓于禁门外以达下情名曰丨丨】
　　鼓员【汉书礼乐志丞相孔光大司空何武奏郊祭人员六十二人给祠南北郊大乐丨丨六人嘉至丨丨十人邯郸丨丨二人骑吹丨丨三人江南丨丨二人淮南丨丨四人巴俞丨丨三十六人歌丨丨二十四人楚严丨丨一人梁皇丨丨四人临淮丨丨三十五人兹邡丨丨三人凡鼓十二员百二十八人朝贺置酒陈殿下应古兵法　又安世乐丨丨二十人十九人可罢沛吹丨丨十二人族歌丨丨二十七人陈吹丨丨十三人商乐丨丨十四人东海丨丨十六人长乐丨丨十三人缦乐丨丨十三人凡鼓八员百二十八人朝贺置酒陈前殿房中不应经法】
　　鼓人【周礼丨丨中士六人　宋书符瑞志帝喾髙辛氏生而骈齿有圣徳代髙阳氏王天下使丨丨拊鞞鼓击钟磬鳯凰鼓翼而舞　又左传昭公十六年晋荀呉帅师伐鲜虞围鼓丨丨或请以城叛穆子弗许使丨丨杀叛人而缮守备】
　　鼓妖【汉书五行志聼之不聪是谓不谋厥咎急厥罸恒寒厥极贫时则有丨丨　又君严猛而闭下臣战栗而塞耳则妄闻之气发于音声故有丨丨　齐书五行志聼传曰不聪之象见则妖生于耳以类相动故曰有丨丨一曰声属丨丨】
　　鼓院【蜀梼杌干徳三年十月以韩昭为吏部侍郎判三铨昭受赂狥私选人诣丨丨诉之又嘲曰嘉睂卭蜀侍郎骨肉遵江青城侍郎亲情果阆二州侍郎自留巴烽集壁侍郎不识衍召而问之昭曰此皆太后太妃国舅之亲非臣之亲衍黙然】
　　鼓楼【齐书五行志建元四年巴州城西丨丨脚柏柱数百年忽生花　又岳阳风土记丨丨山上有石室下瞰洞庭中容数千人羣盗逋藏之所俗谓分金洞统制官廵捕后遂少衰息　奚囊橘柚车读书于丨丨山一日行药次得金于眢井中求其主不获因集贫民百余人于石室分与之至今其地有分金洞　明一统志丨丨山在盐亭县东一百二十里山有三层髙五十丈又蓬溪县亦有丨丨山双对峙可望数百里王蜀时尝置丨丨烽火于其上因名庾信郑伟墓志铭见车盖下】
　　鼓西【睦州古迹记见笔格下】
　　鼓南【后汉书礼仪志冬至先气至五刻太史令与八能之士即坐于端门左塾太子具乐器夏赤冬黒列前殿之前西上钟为端守宫设席于器南北面东上正徳席丨丨西面令晷仪东北三刻中黄门持兵引太史八能之士入自端门就位二刻侍中尚书御史谒者皆陛一刻乘舆亲御临轩安体静居以聼之】鼓下【左传齐师夜遁夙沙卫连大车以塞队而殿殖绰郭最曰子殿国师齐之辱也子姑先乎乃代之殿卫杀马于隘以塞道晋州绰及之射殖绰中肩两矢夹脰曰止将为三军获不止将取其衷顾曰为私誓州绰曰有如日乃弛弓而自后缚之其右具丙亦舍兵而缚郭最皆衿甲面缚坐于中军之丨丨　后汉书岑彭彭与麾下数百人从河内太守邑人韩歆防光武狥河内歆议欲城守彭止不聼既而光武至懐歆迫急迎降光武知其谋大怒收歆置丨丨将斩之召见彭彭因言韩歆南阳大人可以为用乃贳歆注中将军最尊自执旗鼓如置营则立旗以为军门并设丨戮人必于其丨　杜牧台城曲王颁兵势急丨丨坐蛮奴】鼓歌【淮南子晩世学者不知道之所一体徳之所总要取成之迹相与危坐而説之丨丨而舞之故博学多闻而不免于惑】
　　鼓节【魏志鲜卑传见旌麾下　宋书乐志镯钲也形如小钟军行鸣之以为丨丨　曹植献马表臣于先武皇帝世得大宛紫骍一疋形法应图善持头尾教令习拜今輙已能又能行与丨丨相应谨以表奉献　庾信周柱国慕容宁神道碑永熈元年补子都督并加丨丨军仪除桑干太守】
　　鼓式【续文献通考丨丨以木为腔以革为面髹以黒朱身髙三尺五寸面阔二尺二寸縁以双层钉却用淮安府匠人得法只要紧棚密钉为佳】
　　鼓形【韦应物石鼓歌石如丨丨数止十风雨缺譌苔藓涩】
　　鼓声【诗显允方叔伐鼔渊渊振旅阗阗传渊渊丨丨也周礼太仆建路鼓于大寝之门外而掌其政以待达穷者与遽令闻丨丨则速逆御仆与御庻子　汉书李陵传陵至浚稽山与单于相直骑可三万围陵军军居两山间以大车为营陵引士出营外为陈前行持防盾后行持弓弩令曰闻丨丨而纵闻金声而止虏见汉军少直前就营陵战攻之千弩俱发应而倒虏还走上山汉军追击杀数千人　齐书东昏侯纪每三四更中丨丨四出幡防横路百姓喧走相随士庶莫辨又张敬儿传遗诏加敬儿开府仪同三司将拜谓其妓妾曰我拜后应开黄閤因口自为丨丨　元史岳存传存率骑兵二百歩卒二百自彰徳北还至开州南与金将张开遇开众万余存军依大林戒其军曰彼众我寡不可轻动当聼吾丨丨为节　新序野人之用兵丨丨则似雷号呼则动地尘气冲天流矢如雨　籁记戍鼓者郡县严更之丨丨也　徐陵与王僧辩书丨丨闻一柱之台烽火照三休之殿　元稹夜深行诗夜深犹自绕江行震地江声似丨丨　张建封竞渡歌丨丨三下红旗开两龙跃出浮水来】
　　鼓音【左传却克伤于矢流血及屦未絶丨丨　晋语铁之战赵简子曰郑人击我吾伏弢衉血丨丨不衰今日之事莫我若也　汉书五行志成帝河平二年正月沛郡铁官铸铁铁不下隆隆如雷声又如丨丨工十三人惊走音止还视地地防数尺鑪分为十一鑪中销铁散如流星　又陈汤传延夀汤令军闻丨丨皆薄城下四面围城各有所守穿堑塞门户卤楯为前防弩为后卬射城中楼上人楼上人下走　后汉书礼仪志乐叶图徴曰丨丨调则臣道得臣道得则太蔟之律应又越絶书女环曰汝求谒于春申君才人告逺道客请归待之彼必问汝汝家何等逺道客对曰园有女弟鲁相闻之使使者来求之园才人使告园者彼必有问汝女弟何能对曰能丨丨读书通一经故彼必见我】
　　鼓响【梁简文帝劝医论能使业门之下丨丨独传雍祀之傍箫声犹在】
　　鼓鸣【汉书鲍宣传部落丨丨男女遮迣　后汉书礼仪志注见钟鸣下　南史檀祗传贼闻丨丨直谓为晓乃奔防追杀百余人　淮南子善用兵若声之与响若镗之与鞈眯不给抚呼不给吸敌之静不知其所守动不知其所为故丨丨旗麾当者莫不废滞崩阤天下孰敢厉威抗节而当其前者　南海古迹一石鼓山在东　南山有石如鼓丨丨世乱兵起卢循东寇筦隠有声】
　　鼓气【孟郊和令狐侍郎郭郎中题项羽庙诗丨丨雷作敌劒光电为双】
　　鼓事【羯鼓録宋开府璟虽耿介不羣亦深好声乐尤善羯鼔始承恩顾与宗论丨丨曰不是青州石末即是鲁山花瓮撚小碧上掌下须有朋肯声据此乃是汉震第一鼓也且磉用石末花瓮固是腰鼓掌不朋肯声是以手指非羯鼓明矣】
　　鼓势【李山甫兵后寻邉诗角声恶杀悲于哭丨丨争强怒若雷】
　　鼓动【白居易早朝诗丨丨出新昌鸡鸣赴建章　陈陶赠温州韩使君诗严城丨丨鱼惊海华屋尊开月下天】
　　鼓传【李咸用别所知诗帆冒新秋雨丨丨防浪风】
　　鼓舞【汉书礼乐志汉兴乐家有制氏以雅乐声律世世在太乐官但能纪其铿锵丨丨而不能言其义后汉书王符传妇人不修中馈休其蚕织而起学巫祝丨丨事神以欺诬细民荧惑百姓妻女　宋书乐志见幡舞下　唐书西域康者传以十二月为嵗首尚浮图法祠妖神尚机巧伎十一月丨丨乞寒以水交泼为乐淮南子今丨丨者绕身若环曽挠摩地扶旋猗那动容转曲便媚拟神身若秋药被风髪若结旌骋驰若骛】
