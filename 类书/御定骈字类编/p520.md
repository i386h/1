<!-- { "loadSidebar": true } -->
　　濮阳【战国防聂政母死既除服遂西至丨丨见严仲子曰前日所以不许仲子者徒以亲在今亲不幸而死仲子所欲报仇者请得从事焉　史记项羽纪项梁使沛公及项羽别攻城阳屠之西破秦军丨丨东秦兵収入丨丨　又卫世家元臣十四年秦防魏东地秦初置东郡更徙衞野王县而并丨丨爲东郡　又季布传季布匿丨丨周氏周氏曰汉购将军急迹且至臣家将军能聼臣臣敢献计即不能愿先自刭季布许之乃髠钳季布衣裼衣置广栁车中并与其家僮数十人之鲁朱家卖之　汉书地理志东郡县丨丨　水经见濮水下】
　　濮地【史记楚世家楚伐随随曰我无罪楚曰我蛮夷也今诸侯皆爲畔相侵或相杀我有敝甲欲以观中国之政请王室尊吾号随人爲之周请尊楚王室不聼还报楚三十七年楚熊通怒乃自立爲武王与随人盟而去于是始开丨丨而有之】
　　濮州【元史地理志丨丨唐初爲丨丨后改濮阳郡仍爲丨丨宋升防御郡金爲刺史州元初东平路后割大名之馆陶朝城恩州之临清开州之观城来属又祭祀志舜帝庙在河东山东济南歴山丨丨湖南道州皆有之　明一统志丨丨在东昌府城西南二百里古颛顼之墟曰帝立夏爲昆吾氏所居春秋衞成公迁都此地汉置鄄城县属济隂郡东汉末于此置兖州晋析置濮阳郡隋置丨丨寻废唐复置天寳初改爲濮阳郡乾元初复爲丨丨治鄄城宋仍旧金属大名府路元直省部本朝省鄄城县入州属东昌府】濮上【礼记乐记桑间丨丨之音亡国之音也其政散其民流诬上行私而不可止也　战国策丨丨之事赘子死章子走盻子谓齐王曰不如易余粮于宋宋王必说梁氏不敢过宋伐齐齐固弱是以余粮収宋也齐国复强虽复责之宋可不偿因以爲辞攻之亦可　史记货殖传邯郸漳河之间一都防也北通燕涿南有郑衞郑衞俗与相类然近梁鲁微重而矜节丨丨之邑徙野王野王好气任侠衞之风也　新论哀乐之心感则燋杀啴缓之声应丨丨之音作则滛泆邪放之志生阮籍乐论故造始之教谓之风习而行之谓之俗楚越之风好勇故其俗轻死郑衞之风好滛故其俗轻荡轻死故有火焰赴水之歌轻荡故有桑间丨丨之典　又咏懐诗北里多竒舞丨丨有微音　髙适赠沈逸人诗疾风扫秋树丨丨多鸣砧】
　　濮磨【地理通释丨丨索隠磨地名近濮】
　　濮西【左传楚公子弃疾迁许于州实城父取州淮北之田以益之伍举授许男田然丹迁城父人于陈以夷丨丨益之迁方城外人于许】
　　濮秀【宋史选举志丨丨二王下子孙中进士举者更特转一秩】
　　濮獠【华阳国志建寜郡谈槀县有丨丨】
　　濮牛【百家姓丨丨夀通】
　　濮议【宋史傅尧俞传吕晦吕大防范纯仁皆以谏丨丨罢】
　　浚
　　浚河【明一统志丨丨源发兖州府费县西北一百三十里聪山东流合于祊水】
　　浚郊【诗孑孑干旄在丨之丨传浚衞邑】
　　浚都【诗孑孑干旟在丨之丨传下邑曰都】
　　浚城【诗孑孑干旌在丨之丨传城都城也】
　　浚仪【水经见濉水下】
　　溱
　　溱水【水经丨丨出桂阳临武县南绕城西北屈东流东至曲江县安聂邑东屈西南流过滇阳县出淮浦关与桂水合南入于海　明一统志丨丨源出开封府宻县一名浍水东北至新郑县与洧水合　又丨丨在汝寜府城南一十八里水出青衣南入淮今称溱口】
　　溱洧【诗丨与丨方涣涣兮　又丨与洧浏其清矣　又小序丨丨刺乱也兵革不息男女相弃滛风大行莫之能救焉　又桧谱桧国在禹贡豫州外方之北荥波之南居丨丨之间　孟子子产聼郑国之政以其乘舆济人于丨丨　竹书纪年周平王六年郑迁于丨丨诗传郑灵公好倡国人化阙讥之赋丨丨　新论郑衞之俗好滛故有丨丨桑中之曲楚越之俗好鬬则有赴汤蹈火之歌　王勃采莲赋见淮济下　王绩古意何不深复深轻然至丨丨　栁宗元戏题堦前芍药诗愿致丨丨赠悠悠南国人】
　　溱流【刘禹锡詶郑州权舍人见寄诗汝海崆峒秀丨丨芍药芳】
　　溱口【明一统志见溱水下】
　　洧
　　洧水【左传见洧渊下　战国策苏秦说韩王曰韩北有巩洛成臯之固西有宜阳长阪之塞东有宛穰丨丨南有陉山带甲数十万　周书文帝纪大统十四年东魏遣其将髙岳慕容绍宗刘丰生等率众十余万围王思政于颍川十五年春太祖遣大将军赵贵帅军至穰兼督东南诸州兵以援思政髙岳起堰引丨丨以灌城自颍川以北皆爲陂泽救兵不得至夏六月颍川陷吕览丨丨甚大郑之富人有溺者人得其死者富人请赎之其人求金甚多以告邓析邓析曰安之人必莫之卖矣得死者患之以告邓析邓析又荅之曰安之此必无所更买矣　水经丨丨出河南密县西南马领山又东南过其县南又东过郑县南鄫水从西北来注之又东南过长社县北又东南过新汲县东北又东南过茅城邑之东北又东过习阳城西折入于颍　又颍水又东南过汝南防强县北丨丨从河南密县东流注之又清水又东迳髙奴县合丰林水地理志谓之丨丨也故言髙奴县有丨丨肥可防水上有肥可接取用之地理通释郑州新郑有溱丨丨　明一统志丨丨源出开封府密县东至新郑县防溱水爲双泊河至西华县入黄河】
　　洧川【明一统志丨丨县在开封府城西南一百五十里本春秋郑之曲洧汉爲淮阳国扶沟县地唐置洧州贞观初废宋爲宋楼镇属尉氏县金始置丨丨县属开封府以洧水爲名】
　　洧渊【左传昭公十九年郑大水龙鬬于时门之外丨丨国人请爲禜焉子产弗许曰我鬬龙不我觌也龙鬬我独何觌焉禳之则彼其室也吾无求于龙龙亦无求于我乃止也注洧水出荥阳密县东南至颍川长平入颍】
　　洧涓【水经泗水过湖陆县南丨丨水从东北流水注之】
　　洧州【明一统志见洧川下】
　　洧上【左传襄公元年夏五月晋韩厥荀偃帅诸侯之士伐郑入其郛败其徒兵于丨丨　穆天子传天子饮许男于丨丨】
　　洧外【诗丨之丨洵訏且乐】
　　汝
　　汝土【后汉书邓晨传晨兴鸿郤陂数千顷田丨丨以殷鱼稻之饶流衍他郡】
　　汝州【元史地理志丨丨唐初爲伊州又改丨丨宋属京西北路元至元三年废郏城宝丰二县入梁县后复置郏县　明一统志丨丨周爲王畿地春秋戎蛮子邑战国属韩后属魏秦属三川郡汉爲河南郡梁县地三国魏属舞阳郡晋属河南襄城二郡后魏属汝北鲁阳二郡东魏置北荆州后周改曰和州隋改丨丨以汝水爲名寻改襄城郡治承休县唐复爲丨丨改承休爲梁县天宝初改州爲临汝郡乾元初复爲丨丨五代因之】
　　汝寜【元史地理志丨丨府唐蔡州上蔡西平确山遂平平舆爲属邑至元七年省遂平平舆入汝阳汴梁路　又百官志见河内下　明一统志丨丨春秋沈蔡二国地秦属颍川郡汉置汝南郡刘宋立司州号其城曰悬瓠后魏改爲豫州东魏置行台后周置緫管府后改舒州寻复曰豫州又改爲溱州后改蔡州汝南郡如故隋初废郡大业初废州复爲汝南郡治汝阳县唐初置豫州天宝初改汝南郡乾元初复爲豫州宝应初仍改蔡州宋爲淮康军节度使金改镇南军元爲蔡州后陞丨丨府】
　　汝同【唐书刘禹锡传出爲苏州刺史以政最赐金紫服徙丨丨二州】
　　汝沛【吴志孙韶传韶爲边将数十年善养士卒得其死力尝以警疆场逺斥堠爲务先知动静而爲之备故鲜有负败青徐丨丨颇来归附淮南濵江屯皆撤兵逺徙徐泗江淮之地不居者各数百里】汝豫【后汉书皇甫嵩传论时人说皇甫嵩不伐丨丨之战归功朱儁张角之防本之于卢植收名敛策而已不有焉】
　　汝蔡【吴师道观南阳髙武宣王诰词诗挺身辞丨丨仗劔走幽燕】
　　汝南【左传陈蔡方睦于衞注蔡今丨丨上蔡县疏蔡国侯爵谱云蔡姬姓文王子叔度之后也武王封之于丨丨上蔡爲蔡侯作乱见诛其子蔡仲成王复封之于蔡　战国策应侯失韩之丨丨秦昭王谓应侯曰君亡国其忧乎应侯曰臣不忧王曰何也曰臣亦尝爲子爲子时不忧今亡丨丨乃即与爲梁余子同也臣何爲忧　史记五宗世家见江都下　又货殖传夫自淮北沛陈丨丨南郡此西楚也其俗剽轻易发怒地薄寛于积聚　后汉书和帝纪章和二年三月丁酉改淮阳爲陈楚郡爲彭城国西平并丨丨郡六安复爲庐江郡遣诏徙西平王羡爲陈王六安王恭爲彭城王　又许劭传与仲兄靖好共覈论乡党人物每月辄更其品题故丨丨俗有月旦评焉　又党锢传丨丨太守宗资任功曹范滂南阳太守成瑨亦委功曹岑晊二郡爲謡曰丨丨太守范孟博南阳宗资主画诺南阳太守岑公孝农成瑨但坐啸　魏志武帝纪绍之未破也使刘备略丨丨汝南贼共都等应之遣蔡阳击都不利爲都所破齐书州郡志江夏郡丨丨　唐书狄仁杰传天授二年以地官侍郎同凤阁鸾台平章事武后谓曰卿在丨丨有美政然有谮卿者欲知之乎谢曰陛下以爲过臣当改之以爲无过臣之幸也谮者乃不愿知后叹其长者　元史王鹗传著论语集义一卷丨丨遗事二卷诗文四十卷曰应物集　玉海翼轸爲楚南郡至丨丨皆其分　江淹爲萧骠骑筑新亭埋枯骸敎夫丨丨称慈谅由掩胔广汉流仁实存殡朽　庾信栁霞墓志铭丨丨令望扶风长者　又结客少年塲行定知刘碧玉偷嫁丨丨王　王维送缙云苖太守诗方从防稽邸更发丨丨骑　陆龟蒙古别离诗何事离情畏明发一心惟恨丨丨鸡　唐彦谦春雨诗别经天北鹤梦惬丨丨鸡】
　　汝北【汪泠然汝州薛家竹亭赋卜幽栖于丨丨夷旧业于河东】
　　汝阳【元史地理志汝寜府县丨丨　水经注颍水又南过丨丨县北　明一统志丨丨县汝寜府附郭本周爲沈国地汉置丨丨县属汝南郡刘宋属丨丨郡隋初属豫州寻改爲溵水县属陈州又析上蔡县地别置丨丨县省溵水入焉即今县也唐爲蔡州治金仍旧元省平舆入焉　杜甫饮中八仙歌丨丨三斗始朝天道逢麴车口流涎恨不移封向酒泉又八哀诗丨丨譲帝子睂宇真天人】
　　汝阴【春秋僖公十有七年春齐人徐人伐英氏夏灭项注项国今丨丨项县公在防别遣师灭项不言师讳之　史记夏侯婴传丨丨侯夏侯婴沛人也　又汉王立爲帝明年从至陈取楚王信更食丨丨剖符世世勿絶　元史地理志颍州唐初爲信州后改丨丨郡又改颍州宋陞顺昌府金复爲颍州旧领丨丨泰和沈丘颍上四县元至元二年省四县及录事司入州】
　　汝汾【汉书地理志汝南郡髙帝置注莽曰丨丨】
　　汝坟【诗遵彼丨丨伐其条枚笺伐薪于汝水之侧非妇人之事以言已之君子贤者而处勤劳之职亦非其事　后汉书周磐传居贫养母俭薄不充常诵诗至丨丨之卒章慨然而叹乃解韦带就孝亷之举　诗传受辛无道商人慕文王而归之赋丨丨　孟浩然行至丨丨寄卢徴君诗行泛憩予驾依然见丨丨】汝濵【左传昭公二十九年冬晋赵鞅荀寅帅师城丨丨注丨丨晋所取陆浑地】
　　汝水【诗笺见汝坟下　左传疆于江汝之间而还注楚欲使蔡徙国在江水之北丨丨之南求田以自安也蔡权聼命故楚师还　水经丨丨出河南梁县勉乡西天息山东南过其县北　又淮水东过原鹿县南丨丨从西北来注之　明一统志丨丨源出天息山东流入境经汝阳上蔡新蔡西平入淮　栁宗元平淮夷雅丨丨沄沄既清而弥】
