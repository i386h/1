<!-- { "loadSidebar": true } -->
　　菊花【华通礼记月令季秋之月丨有黄丨音释鞠本又作菊九六反　尔雅蘜治蘠疏蘜一名治蘠郭云今之秋华菊案月令季秋云丨有黄丨本草云丨丨一名节华　西京杂记戚夫人侍儿贾佩兰后出为扶风人段儒妻说在宫内时九月九日佩茱萸食蓬饵饮丨丨酒令人长寿丨丨舒时并采茎叶杂黍米酿之至来年九月九日始熟就饮焉故谓之丨丨酒　续齐谐记汝南桓景随费长房游学长房谓曰九月九日汝家中当有灾宜急去令家人各作绛囊盛茱萸以系臂登髙饮丨丨酒此祸可除　本草集解时珍曰按陆佃埤雅云菊本作蘜从鞠鞠穷也月令九月丨有黄丨事至此而穷尽故谓之蘜节华之名亦取其应节候也　又宗奭曰丨丨近世有二十余种惟单叶花小而黄緑叶色深小而薄九月应而开者是也　清异録懿宗赏花短歌诗长生白久视黄共拜金刚不坏王谓丨丨也石林诗话孔宗翰为杭州钤辖子瞻作守深知之后尝以诗寄子瞻云四海共知霜鬓满重阳曾插丨丨无子瞻大喜在颍州和季孙诗所谓一篇向人冩肝肺四海知我霜鬓须盖记此也　退斋雅闻録刘拱衞逺宣和初守祁州尝接伴北使有李处能者北朝故相李某之子李状元之家燕人最以文学著者处能谓逺曰本朝道宗皇帝好文先人昔荷异眷尝于九日进花赋次日赐批答一絶句云昨日吟卿丨丨赋碎剪金英作嘉句至今襟袖有余香冷落秋风吹不去　玉烛宝典九日食饵饮丨丨酒者其时黍秫并收以因黏米嘉味触类尝新遂成积习　四时宝镜草木方曰九月九日采丨丨与茯苓松脂久服之令人不老　仙书茱萸为辟邪翁丨丨为延寿客　范成大菊谱余尝谓丨之为丨皆以香色态度为尚而枝常恨麤叶常恨大凡菊无态度者枝叶累之也　月令广义东坡云岭南气候丨丨开即重阳凉天佳月即中秋不须断以岁月　羣芳谱九月九日丨丨末临饮服方寸饮酒令人不醉　钟会有丨丨赋　王筠摘园菊诗丨丨偏可喜碧叶媚金英庾信衞王赠桑落酒诗跂窗催酒熟停杯待丨丨又蒙赐酒诗忽闻桑叶落正值丨丨开　又西门豹庙诗丨丨随酒馥槐影向窗临　张正见御幸乐游苑侍宴诗潦收荷盖折露重丨丨鲜　王绩赠学仙者诗春酿煎松叶秋杯浸丨丨　王勃九日诗九日重阳节开门有丨丨　杨炯和酬虢州李司法诗丨丨宜泛酒蒲叶好裁书　王维奉和圣制重阳节应制诗无穷丨丨节长奉柏梁篇　孟浩然和贾主簿弁九日登岘山诗共乗休沐暇同醉丨丨杯　又过故人庄诗待到重阳日还来就丨丨　李白九月十日即事诗丨丨何太苦遭此两重阳　杜甫九日诗竹叶于人既无分丨丨从此不须开　张子容九日陪润州邵使君登北固山诗新丰酒旧美况是丨丨朝　刘长卿赠元容州诗见芝草下　李端送丘丹归江东诗梦愁枫叶尽醉惜丨丨稀　卢纶秋中过独孤郊居诗髙树夕阳连古巷丨丨棃叶满荒渠　李嘉祐送裴五归京口诗遥知到三径唯有丨丨残　袁朗秋日应诏诗迎寒桂酒熟含露丨丨垂　崔璞奉酬霜菊见赠诗丨丨开晚过秋风闻道芳香正满丛　崔曙九日登望仙台呈刘明府容诗且欲近寻彭泽宰陶然共醉丨丨杯　江为旅怀诗髙风云影断微雨丨丨明　韩愈赠崔立之评事诗墙根丨丨好沽酒钱帛纵空衣可准　元稹奉和严司空重阳日诗谢公秋思眇天涯蜡屐登髙为丨丨　刘禹锡牛相公见示新墅有溪竹秋月恨不得去诗堤艳丨丨露岛凉松叶风　张籍间游诗病眼较来犹断酒却嫌行处丨丨多　赵嘏重阳日示舍弟诗多少乡心入酒杯野塘今日丨丨开　皮日休药名联句香燃柏子后罇泛丨丨来　苏轼径山道中答周长官兼赠苏寺丞诗但报丨丨开吾当理归榜　又九日赠子由诗官事无穷何日了丨丨有信不吾欺　又王定国马上见寄诗但恨不携桃叶女尚能来趁丨丨时　秦观处州闲题诗莫夸春色欺秋色未信桃花胜丨丨　范成大秋日田园杂兴诗不知新滴堪篘未今歳重阳有丨丨　杨万里梦种菜诗见菜子下　又冬暖诗三径一笻人不见假山以外丨丨知　戴复古渝江緑阴亭九日燕集诗寄兴题桐叶长歌醉丨丨　又京口别石翁际可诗莲叶已空犹有藕丨丨虽老不成莎　赵师秀池上诗一树木犀供夜雨清香移在丨丨枝　徐玑喜奭上人至诗湖山明月夜风露丨丨时　戴昺陪吴总侍集研山用赵端明送行韵诗不负登临重九约过江犹及丨丨前　林光朝送别姚国博知处州诗娈彼丨丨团西风吹醽醁　赵元客况诗丨丨雨似人情冷梨叶霜如酒力浓　赵秉文上方诗土灶夜烧松叶火石盆晓潄丨丨泉　王琢九月二十一日雪诗丨丨犹泛酒雪片忽填空　耶律楚材和薛伯通韵诗不忿西风霜叶脱难禁秋雨丨丨残　段成已有丨丨霜诗　又寿李济夫诗但愿太平身健在西风长醉丨丨前　揭傒斯史馆独坐诗虚庭松子落欹槛丨丨干　郭钰寄宋竹坡诗韭叶连畦从料理丨丨分径共平安　张翥寄成居竹隐居诗商岩未采芝如草彭泽将归丨有丨　倪瓒寄徳明诗枫叶丨丨秋瑟瑟荒园废圃雨昏昏　丁鹤年九日登定海虎蹲山诗篱下丨丨怜我瘦杯中竹叶为谁深　周霆震寄友卧病客中诗乱山岐路鴈行斜篱落酣烟丨自丨　又唐书地理志相州邺郡临漳县注南有丨丨渠　宋史地理志大通城旧达南城崇宁二年收复改今名东至通津堡界十五里西至丨丨河六十里南至扑水原二十一里北至宁塞堡界十五里　又夷坚志成都府学有神曰丨丨仙相传为汉宫女诸生求名者往祈影响神必明告仙为汉宫女盖在汉宫饮丨丨酒者或云成都府汉文翁石室壁间画一妇人手持丨丨前对一猴号丨丨娘子大比之岁士人多乞梦颇有灵异】
　　菊草【初学记名山记曰道士朱孺子服丨丨乗云升天】
　　菊蕊【韩偓黄蜀葵花赋千里鹄雏浪得名于太液三秋丨丨虚长价于柴桑　唐太宗秋日效庾信体诗花生圆丨丨荷尽戏鱼通　韦安石奉和九日幸临渭亭登髙应制诗见萸枝下　李峤奉和九日登慈恩寺浮图应制诗见萸房下　李适奉和圣制九日侍宴应制诗萸房颁防笥丨丨荐香醪　李恒奉和九月九日登慈恩寺浮图应制诗睿藻兰英秀仙杯丨丨薰　杜甫诗寒花开已尽丨丨独盈枝　耿湋冇寒蜂采丨丨诗　王周和杜运使巴峡地暖节物与中土异黯然有感诗始看丨丨开篱下又见梅花寄岭头　戴昺次韵郑安道怀君玉弟游东嘉诗别时丨丨方宜酒几日梅花已索诗】
　　菊英【离骚经朝饮木兰之坠露兮夕餐秋丨之落丨洪兴祖补注魏文帝云芳菊含乾坤之纯和体芬芳之淑气故屈原悲冉冉之将老思餐秋丨之落丨辅体延年莫斯之贵　史正志菊谱后序王介甫武夷诗云黄昏风雨打园林残菊飘零满地金欧阳永叔见之戏介甫曰秋花不比春花落为报诗人子细看介甫闻之笑曰欧阳九不学之过也岂不见楚辞云夕餐秋丨之落丨东坡欧公门人也其诗亦有欲伴骚人赋落英与夫却绕东篱嗅落英亦用楚辞语或云诗之访落落训始也意落英之落盖谓始开之花耳　陈樵迎华观瑞莲赋银谷山人秋食丨丨夏居荷屋　张宇初澹漠赋餐露华于丨丨兮感质防而形踖　齐髙帝塞客吟见兰艳下　韩驹诗九日东篱采丨丨白衣遥见眼能明陆游言怀诗酿桂餐丨丨洁斋三沐熏　戴昺秋晩诗忽忆登髙近循篱看丨丨】
　　菊苗【温庭筠采茶録白乐天方斋禹锡正病酒禹锡乃馈丨丨虀芦菔鲊换取乐天六班茶二囊以自醒酒　蔬疏百草中可食者最多荠菜枸苗五加芽草中之美味丨丨亦佳　羣芳谱立夏时丨丨长盛将上盆先数日不可浇灌令其坚老上盆则耐日色　玉函方王子乔变白增年方用甘丨三月上寅日采丨曰玉英　黄庭坚和曹子方杂言诗丨丨煮饼深注汤更碾盘龙不入香　洪遵诗户小难禁竹叶酒睡多须借丨丨茶　杨万里宿南岭驿诗见蕨手下　刘克庄为圃诗可怜岁晩闲双手种罢芜菁撷丨丨　戴昺春日杂兴诗山居寂寞谁堪共丨丨俱可耕　方回秋到诗冯谁理荒秽篱落丨丨长　郑元祐寄张伯雨诗见茶瓯下】
　　菊根【本草崔寔月令云治蘠日精丨丨之名也　羣芳谱丨丨恶水水多必烂周围留深沟泄水但雨过不拘何月务将沟中水疏通流别处不分在地在盆即以酵熟干土壅根　种树书竹与丨丨皆长向上添泥覆之为佳　虞集后续咏贫士诗颇闻南山下丨丨浸寒潭】
　　菊子【羣芳谱本草及千金方皆言丨有丨将花之干者令近湿土不必埋入土明年自有萌芽则有子之騐也】
　　菊枝【王恽秋怀诗傍架整齐书帙乱绕篱料理丨丨残】
　　菊叶【晁补之七述藤花羞盘丨丨荐莒　王褒九日从驾诗苑寒梨树紫山秋丨丨黄】
　　菊珠【梁简文帝采菊篇洛阳少妇絶妍姝相呼提筐采丨丨朝起露湿霑罗襦】
　　菊心【刘蒙菊圃见艾叶下】
　　菊芽【陆游诗丨丨冒土如争出栁色揺村已渐匀　杨万里题张以道上舍寒緑轩诗见笋下　袁桷客舍书事诗见蔬甲下】
　　菊秧【羣芳谱每起根上多带土先将肥土倒松填二三分于盆后搬丨丨植之再将前土填满亦如馒头様种后必隔一日早用河水浇之】
　　菊丛【宋书陶潜传尝九月九日无酒出宅边丨丨中坐久值送酒至即便就酌醉而后归　续晋阳秋陶潜九月九日无酒坐宅边丨丨中摘花盈把怅望乆之见白衣人至乃江州太守王为厐通转送酒遂酣饮醉而后归　耿湋寒蜂采菊蕊诗游飏下晴空寻芳到丨丨　李中送朐山孙明府赴寿阳幕府辟命诗丨丨憔悴陶潜去莲幕光辉阮瑀来　方回八月初二日诗蝉声渐渐怯西风闲撚青枝翫丨丨　尹廷髙秋夜旅怀诗梦绕家山旧丨丨芭蕉叶叶又秋风】
　　菊本【羣芳谱天日晴和用粪搪挜丨丨四边勿着根春苗自旺】
　　菊头【月令广义见菊酒下】
　　菊面【孟宗献闰月九日诗头风比似常年愈丨丨浑如去岁黄】
　　菊靥【范成大戏题致逺书房诗照丛丨丨万黄金欹架薇条半緑阴】
　　菊脑【道潜次韵子瞻饭别诗铃阁追随半月强葵心丨丨厌甘凉】
　　菊脚【杨万里秋月诗寒入兰心劲光随丨丨流】
　　菊香【羣芳谱紫菊花如紫茸丛茁细碎微有丨丨或云即泽兰也以其与菊同时又常及重九故附于菊元凛九日对酒诗烟摊秋色正堪翫风惹丨丨无限来　周昂秋夜诗暗觉巢乌动清间露丨丨】
　　菊气【骆賔王晚泊江镇诗荷香销晩夏丨丨入新秋苏瓌登髙诗丨丨先薰酒萸香更袭衣　李乂九日侍宴诗捧箧萸香遍称觞丨丨浓　李峤九日奉教诗见兰芳下】
　　菊汁【抱朴子刘生丹法用白丨花丨莲花汁樗汁和丹蒸之服一年寿五百岁】
　　菊灰【本草时珍曰菊之无子者谓之牡丨烧丨撒地中能死鼃黾说出周礼】
　　菊色【范成大菊谱序或问丨奚先曰先丨与香而后态然则色奚先曰黄者中之色土王季月而菊以九月花金土之应相生而相得者也其次莫若白西方金气之应菊以秋开则于气为钟焉陈藏器云白菊生平泽花紫者白之变红者紫之变也　陶潜饮酒诗秋丨有佳丨裛露掇其英　叶适送陈约甫知永丰诗丨趂行时丨梅催到日香】
