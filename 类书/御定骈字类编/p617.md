<!-- { "loadSidebar": true } -->
　　窗户【礼记明堂位刮楹逹乡疏达通也乡谓窗牖也毎室四户八窗丨丨皆相对以牖户通达故曰达乡也　晋书魏舒传舒子混先舒卒诏曰舒惟一子薄命短折思所以散愁飬气可更增滋味品物仍给赐阳燧四望繐丨丨皁轮车牛一乗庶出入观望或足散忧洛阳伽蓝记造迎风馆于后园丨丨之上列钱青琐玉凤衔铃金龙吐斾素柰朱李枝条入檐妓女楼上坐而摘食　东宫旧事太子纳妃有青布碧里梁下帏一绀绢青布丨丨帏各一　云仙杂记帝观书处丨丨玲珑相望金铺玉观辉映溢目号为闪电窗　辍耕録人家丨丨设铰具或铁或铜名曰环纽即古金铺之类北方谓之屈戍　天隠飬生书吾所居室四边皆丨丨遇风即阖风息即开吾所居坐前帘后屏太眀则下帘以和其内映太暗则卷帘以通其外矅内以安心外以安目心目皆安则身安矣　樊晦阶赋修宫室以齐列丨丨而相因　陈时中碧澜堂赋佳气晨夕乎轩墀波光左右乎丨丨　郭璞逰仙诗云生梁栋间风出丨丨里岑参秋夕听罗山人弹三峡流泉诗石林何飕飗忽在丨丨间　元稹落月诗见屋梁下　白居易葺池上旧亭诗向暖丨丨开迎寒帘幕合　刘禹锡龙阳县歌鹧鸪惊鸣绕篱落橘柚垂芳照丨丨　又武陵观火诗腾烟透丨丨飞焰生栾栌　王建昭应李郎中见遗佳作次韵奉酬诗丨丨风凉四面开陶公爱晚上髙台殷尧藩李舍人席上感遇诗丨丨长含碧萝色溪流时带蛟龙腥　赵蕃荐氷诗遥涵丨丨冷近映冕旒清章孝标思越州山水诗丨丨潮头雪云霞镜里天　张祜洞房燕诗暗语临丨丨深窥傍镜台　李商隠板桥晓别诗回望髙城落晓河长亭丨丨压防波　方干山中言事诗池塘月撼芙蓉浪丨丨凉生薜荔风　又雪中寄殷道士诗见园林下　张乔登慈恩寺塔诗丨丨防层风清凉碧落中】
　　窗牖【礼记月令孟冬之月命有司曰天气上腾地气下降天地不通闭塞而成冬注使有司助闭藏之气门户可闭闭之丨丨可塞塞之　后汉书梁冀传见台阁下　晋书韩友传刘世则女病魅积年巫为攻祷伐空冢故城得狸鼍数十病犹不差友筮之命坐布嚢依女发时张嚢着丨丨间友闭户作气若有所驱斯湏之间见嚢大胀如吹因决败之　宋史舆服志见邸店下侍儿小名録天水赵旭家于广陵梦一青衣挑笑丨丨间及觉忽有清香满室有一女子年可十四五容范旷代笑曰吾天上青童久居清禁时有世念帝罚下人间感配于君子　古诗盈盈楼上女皎皎当丨丨　崔颢邯郸宫人怨水晶帘箔云母扇琉璃丨丨玳瑁牀李白诗我在河南别离乆那堪坐此对丨丨　栁宗元独觉诗觉来丨丨空寥落雨声晓　施肩吾宿南一上人山房诗丨丨月色多坐卧禅心静　鲍溶宣城北楼诗诗楼郡城北丨丨敬亭山】
　　窗櫺【睦州古迹记为石门限溜室丨丨各一在石限内皮日休三宿神景宫诗丨丨带乳藓壁缝含云蕤　方干和剡县陈明府登县楼诗郭人家如掌上檐前树木映丨丨】
　　窗阁【刘长卿湖南腊月连日降雪诗初开丨丨寒光满欲掩军城暮色迟】
　　窗檐【李存诗南风满丨丨衣袂清不醭】
　　窗扉【西京杂记赵飞燕居昭阳殿丨丨皆是緑琉璃亦皆达照毛髪不得藏焉　庾信哀江南赋见楼柱下】
　　窗壁【郑刚中感雪竹赋郑子夜半闻风过庭竹细响淅沥寒入茵被光在丨丨晨兴启户四顾皓然乃阶除之雪积也】
　　窗柱【温庭筠杨栁诗御栁如丝映九重凤凰丨丨绣芙蓉】
　　窗网【李商隠正月崇让宅诗蝙拂帘旌终展转防翻丨丨小惊猜】
　　窗纱【白居易三月三日诗画堂三月初三日絮扑丨丨燕拂檐　郑谷春草碧色诗丨丨迎拥砌簮玉妒成茵】
　　窗纸【物相感志故丨丨治鼻衂　道山清话范尧夫帅陕府有属县知县因入村至一僧寺少憩既饭歩行廊庑间见一僧房颇雅洁閴无人声案上有酒一瓢知县者戏书一絶于丨丨云尔非慧逺我非陶何事窗间酒一瓢僧野避人聊自醉卧看风竹影萧萧　白居易和防之自劝诗防酣静坐未能眠风霰萧萧打丨丨　钱俶宫中诗界开日影怜丨丨穿破苔痕恶笋芽】
　　窗幌【邺中记石虎大会礼乐既陈虎缴两阁上丨丨宫人数千陪列看坐悉服饰金银熠熠又于阁上作女妓数百衣皆络以珠玑鼓舞连到琴瑟细妓毕偹】
　　窗帘【宋史舆服志龙肩舆南渡后所制也其制方质防顶施走脊龙四走脊云子六朱漆红黄藤织百花龙为障绯门看丨丨朱漆藤坐椅踏子红罗裀褥软屏夹幔　刘孝绰望月诗朣胧入牀簟髣髴鉴丨丨】窗油【李商赠子直花下诗屏緑蝶留粉丨丨蜂印黄】
　　窗中【蜀志法正祖父真有清节髙名注三辅决録注曰初真年未弱冠父在南郡步往父已欲去父留之待正旦使观朝吏防防者数百人真于丨丨闚其与父语毕问真孰贤真曰曹胡广有公卿之量其后广果歴九卿三公之位世似服真之知人　　王维和使君五郎西楼望逺思归诗枕上见千里丨丨窥万室　王建织锦曲丨丨夜乆睡髻偏横欲堕垂着肩　李端题从叔沆林园诗阮宅间园暮丨丨见树隂　皮日休李处士郊居诗见园下　张乔题友人林斋诗簟冷丨丨月茶香竹泉　方干听叚处士弹琴诗丨丨顾兔初圆夜竹上寒蝉尽散时　又题睦州郡中千峰榭诗丨丨早月当琴榻墙上秋山入酒杯　黄滔故山诗水从井底通沧海山在丨丨逺天】
　　窗上【云仙杂记江总为文次至吟咏得意则起藁于丨丨不堪示则投置溷中乆而文遂工矣】窗下【后汉书何进传部由吴匡张璋素所亲幸在外闻进被害欲兵入宫宫閤闭袁术与匡共斫攻之中黄门持兵守閤防日暮术因烧南宫九龙门及东西宫欲以胁出让等让等入白太后言大将军反烧宫攻尚书闼因将太后天子及陈留王又劫省内官属复道走北宫尚书卢植执戈于閤道丨丨仰数叚珪叚珪等惧乃释太后太后投閤得免　开元天宝遗事李林甫有女六人各有姿色雨露之家求之不允林甫防事壁间开一横窗饰以杂宝缦以绛纱常日使六女戏于丨丨毎有贵族子弟入谒林甫即使女于窗中自选可意者事之　白居易问秋光诗不引丨丨琴即举池上酌　刘禹锡怀妓诗买笑树边花已老画眉丨丨月犹残　来鹄病起诗丨丨展书难乆读池边扶杖欲闲吟　郑谷献制诰杨舍人诗丨丨调琴鸣逺水帘前睡背秋灯　司空图乐府五更丨丨簇妆台已怕堂前阿毋催　皮日休怀茅山广文南阳博士诗谁道夫君无伴侣不离丨丨见羲皇　杜荀鹤斋即事诗见屋边下】
　　窗前【徐陵玉台新咏序青牛帐余曲既终朱鸟丨丨新妆已竟　张説虚室赋眀月丨丨古树檐边无北堂之尊酒絶南邻之管　孙翊仁朝元阁赋见阁上下　王维水茱茰诗幸与丛桂花丨丨向秋月　岑参虢州西亭诗万岭丨丨睥千家肘底防　陈羽宴杨驸马山亭诗垂杨拂岸草茸茸绣户丨丨花影重　卢仝有所思诗相思一夜梅花忽到丨丨疑是君　李咸用友生诗毎见人来説丨丨改旧文　方干题悬溜岩隐者居诗池上树隂随浪动丨丨月影被巢遮曹唐和周侍御买剑诗试挂丨丨惊电转畧抛牀下怕泉流　又题子侄书院双松诗枝压细风过枕上影笼残月到丨丨　司空图冯燕歌丨丨红艳犹可掬熟视花钿情不足　又喜山鹊初归诗只为従来偏防惜丨丨今贺主人归　罗虬比红儿诗丨丨逺岫悬生碧帘外残霞挂熟红　金懿德萧皇后回心院词一従弹作房中曲常和丨丨风雨声】
　　窗外【綦毋潜过融上人兰若诗山头禅室挂僧衣丨丨无人溪鸟飞　王维戏赠张五弟諲诗丨丨鸟声闲阶前虎心善　姚合送朱庆余越州归觐诗海门丨丨近镜水世间情　方干题法华寺絶顶禅家壁诗飞流便向砌邉挂片月影従丨丨行　又题桐庐谢逸人江居诗鸟自树梢随果落人従丨丨缷防过】窗间【辍耕録汴梁宫人絶句一向传宣唤谁知不复还来时旧鍼线记得在丨丨　王维送赵都督赴代州诗岂学书生辈丨丨老一经　李绅重到惠山诗还向丨丨名姓下数行添记别离愁　顾非熊送马戴入山诗云泉萦石丨丨鸟下松　罗邺宿武安山有懐诗丨丨灯在犬惊吠溪上月沈人罢舂　杜荀鹤宿东林寺题愿公院诗檐底水涵抄律烛丨丨风引煮茶烟　方干山中寄吴磻诗砌下通樵路丨丨见县城】窗里【王维奉和圣制幸玉真公主山庄应制诗洞中开日月丨丨发云霞　李端忆皎然上人诗何由宿峰顶丨丨起波涛　方干尚书新创敌楼诗虽向槛前窥下界不知丨丨是中天　又题山穆上人院诗寒蜩逺韵来丨丨白鸟斜行起砌边】
　　窗东【书疏见户牖下　尔雅注见户西下喻鳬冬日题无可上人院诗见阁北下】
　　窗灯【陆海题龙门寺诗丨丨林霭里阁磬水声中　白居易饮后夜醒诗将归梁燕还重宿欲灭丨丨却复眀　雍陶宿石门山居诗丨丨欲灭夜愁生萤火飞来促织鸣　周贺送省已上人归太原诗惜别听边漏丨丨落烬重　周繇登甘露寺诗海涛春砌槛山雨洒丨丨】
　　窗障【宋史舆服志东封别造辟尘逍遥辇加窗隔黄缯为里赐名省方逍遥辇中兴之制赤质金涂四柱防屋上有走脊金龙四中起火珠凸顶四靣不设丨丨中有御踏子制甚简素】
　　窗书【髙适诗阶树时攀折丨丨任讨论】
　　窗儿【徐月英送人诗枕前泪与阶前雨隔个丨丨滴到眀　李易安词守着丨丨独自怎生得黒】窗风【刘长卿观李凑所画美人障子诗丨丨不举袖但觉罗衣轻　白居易天竺寺避暑诗檐雨稍霏防丨丨正萧瑟　温庭筠雪诗砚水池先冻丨丨酒易消　杜荀鹤新栽竹诗丨丨従此冷诗思当时清】窗雨【杜甫题柏大兄弟山居屋壁诗笔架霑丨丨书籖映隙曛　元稹丙申秋诗嗢嗢檐霤凝丁丁丨丨繁】
　　窗月【韦庄独吟诗夜来孤枕空肠断丨丨斜辉梦觉时】
　　窗云【姚合早夏郡楼宴集诗丨丨带雨气林鸟杂人声】
　　窗雪【周贺冬日山居思乡诗背日收丨丨开炉释砚氷　贯休偶作砌莎藏坠果丨丨浸残经】窗秋【白居易咏池窗诗池晚莲芳谢丨丨竹意深】
　　窗晓【罗隠寄征士魏员外诗见庭秋下】
　　窗隂【祖咏清眀宴司勲刘郎中别业诗池照丨丨晚杯香药味春】
　　窗夕【韦应物西郊飬疾闻畅校书有新什见赠乆伫不至先寄此诗丨丨含涧凉雨余爱筠緑】窗峰【张乔赠敬亭越清上人诗砌木欹临水丨丨直倚天】
　　窗鸡【倪谦听鹤轩赋彻尘马于寥廓兮骇丨丨之辟易】
　　窗蠧【栁宗元同刘院长述旧言懐感时书事诗丨丨惟潜蝎甍涎竞缀蜗】
　　窗竹【杜荀鹤题弟侄书堂诗丨丨影摇书案上野泉声入砚池中】
　　窗松【无可寄和蔡州田郎中诗岸石欹相倚丨丨偃未雕】
　　窗筠【白居易履道新居诗篱菊黄金合丨丨緑玉稠】
　　窗栁【祖咏汝坟别业诗鸟雀垂丨丨虹霓出涧云】
　　窗篠【皎然奉酬顔使君真卿王员外圆宿寺兼送员外使回诗锦帷惟野花竹屏有丨丨】
　　窗叶【张九龄闲斋诗帘风落鸟毳丨丨挂虫丝】
　　窗声【白居易宿东亭晓兴诗丨丨度残漏帘影浮初旭】
　　窗影【庾信梦入堂内诗日光钗焰动丨丨镜花摇岑参题山寺僧房诗丨丨摇羣木墙隂载一峯】窗色【范成大诗丨丨熹防欹枕听梦成舟舣竹溪深】
