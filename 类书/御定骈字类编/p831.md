<!-- { "loadSidebar": true } -->
　　一树【诗椒聊之实笺见一捄下　礼记祭义见一兽下齐书祥瑞志江寕县北界頼乡齐平里三成逻门外路东太常萧惠基园楥树二株连理其髙相去二尺南大北小小者倾柯南附合为丨丨枝叶繁茂圆宻如盖　拾遗记周灵王二十三年起昆昭之台亦名宣昭聚天下异木神工得崿谷隂生之树至树千寻文理盘错以此丨丨而台用足焉　水经注从征记曰太山有下中上三庙墙阙严整庙中栢树夹两阶大二十余围盖汉武所植也赤眉尝斫丨丨见血而止今斧创犹存　观佛三昧海记佛吿阿难我昔初成道时伽耶城邉住熙连河侧有五尼揵第一尼揵名萨阇多五百徒众余四各有二百五十弟子时诸尼揵自称得道来至我所以其身根绕身七帀来至我所铺草为座即作此语瞿昙我无欲故梵行相成我之身根乃能如此如自在天我今神道过逾沙门百千万倍沙门作一我当作二即于地中化作丨丨以其身根绞绕着树满七帀已令树云雾如龙王气髙声大唤举手唱言瞿昙我梵行相事验如此汝称男子言大丈夫以何为证　左思杂诗东邻有丨丨三纪裁可拱　苏子卿梅花落乐府中庭丨丨梅寒多叶未开　贺知章咏栁诗碧玉妆成丨丨髙万条垂下绿丝縧　杜甫和裴廸登蜀州东亭送客逢早梅相忆见寄诗江邉丨丨垂垂发朝夕催人自白头　刘长卿奉送从兄罢官之淮南诗万艘江县郭丨丨海人家　李端宴伊东岸诗晴洲无逺近丨丨一潭春　司空曙翫花诗衰鬓千茎雪他乡丨丨花　戎昱早梅诗丨丨寒梅白玉条防临村路傍溪桥　杨巨源临水看花诗丨丨红花映緑波晴明骑马好经过白居易春深诗两行笼里烛丨丨扇间花　又北亭招客诗春风北户千茎竹晚日东园丨丨花　又山枇杷花诗万重青嶂蜀门口丨丨红花山顶头　元稹独醉诗丨丨芳菲也当春漫随车马拥行尘　又感石榴诗风翻丨丨火电转五云车　刘禹锡伤愚溪诗隔帘惟见中庭草丨丨山榴依旧开　王建唐昌观玉蕊花诗丨丨笼□玉刻成飘廊防地色轻轻　又赠谪者诗重封岭头信丨丨海邉花　徐凝翫花诗丨丨棃花春向暮雪枝残处怨风来　来鴶惜花诗东风渐急夕阳斜丨丨夭桃数日花　温庭筠赠郑处士诗更有相期处南篱丨丨花　维翰春女怨诗白玉堂前丨丨梅今朝忽见数花开　李九龄山舍南溪小桃花诗丨丨繁英夺眼红开时先合占东风　卢贞和白尚书赋永丰栁诗丨丨依依在永丰两枝飞去杳无踪　刘商送杨协律表弟赴婚期诗三星照户春空尽丨丨桃花竟不言　于鹄种树诗丨丨新栽益四邻野夫如到旧山春罗虬比红儿诗醉和香态浓春睡丨丨繁花偃绣帏苏舜钦淮中晚泊犊头诗春隂垂野草青青时有幽花丨丨明　黄庭坚芙蓉诗老来不作繁华梦丨丨池】
　　【邉已觉多　范成大初见山花诗湘东二月春才到恰有山樱丨丨花　杨万里探梅诗丨丨梅花开一朶恼人偏在最髙枝　陆防初冬杂题诗莫嫌风雨作新寒丨丨青枫已半丹　刘克荘过永福精舍有懐仲白诗丨丨梅花揜旧居主人仙去客来踈　赵师秀江上诗丨丨木犀供夜雨清香移在菊花枝　元淮立春日赏红梅诗晓来丨丨如繁杏开向孤村隔小桥　元好问梅花诗丨丨寒梅古寺邉荒山老木动春妍　又王敦夫祥止庵诗情知不羡燕山桂丨丨灵椿嵗八千　又冠氏赵荘赋杏花诗丨丨生红锦不如乳儿粉抹紫襜褕　范墀和髙子初梅诗春风也自惜流光只放寒梅丨丨芳　王元粹经废宅诗惆怅门前是官道临风丨丨杏花开　方防田家诗老农歇热藤隂下丨丨冬青落细花　张端酬马国瑞都司诗丨丨棃云迷醉眼十年春草误归期　萨都拉阻风南露筋过罗汉寺登楼看山茶诗小防干外东风急丨丨山茶落晚晴　贡师泰偶成诗无端丨丨樱桃熟勾引莺声到枕邉　戴表元书事诗沙缾酒酾鲑蔬有领取灯花丨丨春　黄庚莫春诗栁绵飘白东风老丨丨斜阳叫子规　张昱侍御周伯温以行台羁留姑苏简寄之诗丨丨红梨春事晚宣文阁下欲何如　张宪寄中山隠讲师诗流水千溪月寒岩丨丨松　韩玉感皇防词小桥流水丨丨雪香寒痩】
　　一林【炀帝开河纪绿衣吏引去邪于他门出约行十数里入丨丨蹑石攀藤而行回顾已失使者　庾信道士歩虚词碧玉成双树空青鸟丨丨　钱起宿逺上人兰若诗香花闭丨丨真士此看心　杨巨源和杜巾丞西禅院看花诗丨丨堆锦暎千灯照眼牵情欲不胜元稹和浙西大夫李徳裕述梦诗祗园丨丨杏仙洞万株桃　郑谷江际诗万顷白波迷宿鹭丨丨黄叶送残蝉　司空图率题诗丨丨髙竹长遮日四壁寒山更闰冬　陆蒙和袭美题支山南峯僧次韵万壑烟霞秋后到丨丨风雨夜深禅　皮日休鲁望悯丞吉之孤为诗序邀余属和诗防箧诗编分贵位丨丨石笋散豪家　伍乔九江旅夜寄山中故人诗此时遥羡闲眠侣静掩云扉卧丨丨　苏轼木山诗城中古沼浸坤轴丨丨痩竹吾菟裘　陈与义赴陈留诗鸦鸣半陂雪路转丨丨春　陆防秋兴诗水落才余半篙绿霜髙初染丨丨丹　又信歩近村诗兴尽归来又陈迹丨丨枫叶暮萧萧　方岳元夕诗只有梅花丨丨月酒杯诗巻已无能　戴复古山中夜归诗落尽丨丨月山中夜半啼刘豫杂诗碧山几防塞天濶红叶丨丨秋意深　叚继昌棃花诗丨丨轻素媚春光透骨浓薫百和香　朱徳润晓晴诗万里碧云平野丨丨落叶无声】
　　一橘【南唐近事钟传镇西江日客有以覆射之法求谒传以厯日包丨丨致袖中使射之客口占一歌以揭之云太嵗当头立诸神莫敢当其中有一物常洞庭香】
　　一桃【捜神记前周葛由蜀羗人也周成王时好刻木作羊卖之一旦束木羊入蜀中蜀中王侯贵人追之上绥山绥山多桃在峩山西南髙无极也随之者不复还皆得仙道故里谚曰得绥山丨丨虽不能仙亦足以豪　李商隠判春诗丨丨复一李井上占年芳】
　　一李【述异记濑乡老子祠有紫石榴红缥李丨丨二色　李商隠判春诗见上】
　　一枣【苏轼逰罗浮山诗道华亦尝啖丨丨契虚正欲仇三彭】
　　一梅【淮南子百梅足以为百人酸丨丨不足以为一人和】
　　一松【葆化録吕知隠于洞庭山穿丨丨造草舍而居寳正中徴起鹤氅纱巾以行　庾信咏画屛风诗沙洲两鹤迥石路丨丨孤　李祁同孙彦能逰山庵诗独立丨丨劲入门聼防钟】
　　一柏【画断唐王宰者画山水树石出于象外尝于席防防见图一障陵江双松丨丨古藤萦绕上盘半空下着水面千枝万叶交枝屈曲分布不杂】
　　一粟【汉书王莽传天下太平五谷成熟或禾长丈余或丨丨三米或不种自生或茧不蚕自成　淮南子秋分蔈定蔈定而米熟律之数十二故十二蔈而当丨丨十二粟而当一寸　苏轼赤壁赋寄蜉蝣于天地沧海之丨丨　欧阳修憎蚊诗惟尔于其间有形才丨丨　元好问别李周卿诗石坛三万丈醉眼天丨丨】一米【周礼舂人掌供米物注米物言非丨丨　宋史律厯志请以臣章下有司问黍之二米与丨丨孰是律之空径三分与三分四厘六毫孰是】
　　一谷【后汉书伏湛传时仓卒兵起天下惊扰而湛独晏然教授不废谓妻子曰夫丨丨不登国君彻膳今民皆饥奈何独饱乃共食麤粝悉分俸禄以赈乡里宋史贾昌朝传古之备邉西有金城上郡北则云中雁门今自沧之秦绵亘数千里无山河之阻独恃州县镇戍尔嵗所供赡又不下数千万丨丨不熟或至狼狈博雅丨丨不升曰歉二谷不升曰饥三谷不升曰馑四谷不升曰防五谷不升曰大侵】
　　一黍【汉书律厯志度者分寸尺丈引也所以度长短也本起黄钟之长以子谷秬黍中者丨丨之广度之九十分黄钟之长一为一分十分为寸十寸为尺十尺为丈十丈为引而五度审矣　陈衎玻璃鸟赋丨丨一豆厥欲易给鹰鹯不敢注视乌鹊非其匹敌　陆防记梦诗试求丨丨换肝肠他日重来驾黄鹄】一禾【聂夷中公子家诗花下丨丨生去之为恶草】
　　一麦【石介麦熟有感诗五月麦熟人民饱丨丨胜如四度赦】
　　一麻【皮日休屣歩访鲁望不遇诗壁间定欲图双桧厨静空如饭丨丨　又重元寺元逹年逾八十好种各药诗支公谩道怜神骏不及今朝种丨丨】
　　一竹【杨防溺赋或丨丨以脱命或举族而咸坠　刘长卿赠千越尼子歌一花丨丨如有意不语不笑能留人　韦蟾题僧壁诗丨丨横檐挂浄巾灶无烟火地无尘】
　　一薰【左传初晋献公欲以骊姬为夫人卜之不吉筮之吉公曰从筮卜人曰筮短龟长不如从长且其繇曰専之渝攘公之羭丨丨一莸十年尚犹有臭必不可弗聼注薰香草莸臭草十年有臭言善易消恶难除疏薰是香草莸是臭草丨丨一莸言分数正等使之相和虽积十年尚犹有臭气香气尽而臭气存言善恶聚而多少敌善不能止恶而恶能消善】
　　一草【后汉书应奉传春丨丨枯则为灾秋一木华则为异　梁武帝古意诗当春有丨丨绿花复垂枝顾况范山人画山水歌见一笔下】
　　一莛【陆机漏刻赋见一钟下】
　　一芥【唐书郭子仪传子仪以数十骑出免胄见其大酋曰吐蕃本吾舅甥国无负而来弃亲也马牛被数百里公等若倒戈乗之若俛取丨丨是谓天赐不可失且逐戎得利与我继好不两善乎　淮南子君子之于善也犹采薪者见丨丨掇之见青葱则拔之　杨维桢正考父鼎赋轻千乗于丨丨兮授之弟而弗传　皮日休呉中苦雨诗亷不受丨丨其余安可黩　苏轼次韵曽子开从驾诗流落生还真丨丨周章危立近三槐】一菜【梁武帝责贺琛勅见一下　陆防诗丨丨饱有余奚取万钱食】
　　一茅【汉书郊祀志古之封禅鄗上黍北里禾所以为盛江淮间丨丨三眷所以为借也　王安石再至学省诗何为眷恋米五斗便可经营把丨丨】
　　一莲【晋子夜歌果得丨丨时流离婴辛苦】
　　一萍【孟郊奉同朝贤送新罗使诗淼淼望逺国丨丨秋海中　朱松送仲猷北归诗欲寻当日故山盟身世今如海丨丨】
　　一蓍【张行成元包数义先除卦丨丨计三千七十二存天之太极也】
　　一【后汉书五行志安帝元初三年有异本共生丨丨同蒂时以为嘉　唐书明崇俨传四月帝忆崇俨索百钱湏臾以献曰得之缑氏老人圃中帝召老人问故曰埋丨丨失之土中得百钱　韩非子内储其説在昭侯之握丨丨也　梁武帝责贺琛勅变丨丨为数十种食一菜为数十味】
　　一茗【郭斐石门泉赋见一鱼下】
　　一茶【韩雍赐逰西苑记至椒园园内行殿在丛树中殿之北有钓鱼台南有金鱼池水清澈可鉴丨丨而出】
