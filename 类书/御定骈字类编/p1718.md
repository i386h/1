<!-- { "loadSidebar": true } -->
　　弓箭【后汉书五行志灵帝光和中雒阳男子夜龙以丨丨射北阙吏收考问辞居贫负责无所聊生因买丨丨以射近射妖也　又南匈奴传南单于遣子入侍奉奏诣阙诏赐单于冠带衣裳黄金玺盩緺绶安车羽盖华驾驷寳劒丨丨黒节三驸马二黄金锦绣缯布万疋絮万斤乐器鼔车棨防甲兵饮食什器　宋史兵志丨丨社河北旧有之熙宁三年十二月知定州榺甫言河北州县近山谷处民间各有丨丨社及猎射人习惯便利与夷人无异欲乞下本道逐州县并令募诸色公人及城郭乡村百姓有武勇愿习丨丨者自为之社每岁之春长史就阅试之凡人劲悍缓急可用从之元史顺帝纪见环刀下　明一统志翠岩山在寜波府城西四十五里上有秦皇石板丨丨洞　杜甫兵车行车辚辚马萧萧行人丨丨各在腰　又哀江头诗见辇前下　刘禹锡边风行见鼔鼙下　又平齐行鲁人皆解带丨丨齐人不复闻箫韶　杜牧夏州崔常侍自少常亚列出领麾幢诗戈矛虓虎士丨丨落雕兵　赵嘏赠皇甫垣诗养由丨丨已无功牢落生涯事事同】弓矢【书费誓备乃丨丨鍜乃戈矛砺乃锋刅无敢不善诗决拾既佽丨丨旣调　又大侯既抗丨丨斯张　又丨丨斯张干戈戚爰方啓行　又载戢干戈载櫜丨丨　又小序彤弓天子锡有功诸侯也笺诸侯敌王所忾而献其功王飨礼之于是赐彤弓一彤矢百玈丨丨千凡诸侯赐丨丨然后专征伐　礼记王制见鈇钺下　又射义故射者进退周旋必中礼内志正外体直然后持丨丨审固持丨丨审固然后可以言中此可以观徳行矣　周礼司丨丨下大夫二人中士八人注司丨丨弓弩矢箙官之长　又凡祭祀共射牲之丨丨泽共射椹质之丨丨大射燕射共丨丨如数并夹又太仆王射则赞丨丨　又射鸟氏掌射鸟祭祀以丨丨敺乌鸢凡賔客防同军旅亦如之　又大司乐大射王出入令奏王夏及射令奏驺虞诏诸侯以丨丨舞史记殷本纪纣囚西伯羑里西伯之臣闳夭之徒求美女竒物善马以献纣纣乃赦西伯西伯出而献洛西之地以请除炮烙之刑纣许之赐丨丨斧钺使得征伐为西伯　又周本纪初惠后欲立王子带故以党开翟人遂入周襄王出犇郑郑居王于汜子带立为王取襄王所绌翟后与居温十七年襄王告急于晋晋文公纳王而诛叔带襄王乃赐晋文公珪鬯丨丨为伯以河内地与晋　又礼书古者之兵戈矛丨丨而已然而敌国不待试而诎　又匈奴传见刀鋋下　后汉书光武帝纪退功臣而进文吏戢丨丨而防马牛　又夫余见刀矛下　南史箫摩诃传有西域胡妙于丨丨无虚发众军尤惮之及将战明彻谓摩诃曰若殪此胡则彼军夺气君有闗张之名可斩颜良矣　唐书南蛮其兵有丨丨矟殳以孔雀羽餙纛　竹书纪年帝舜有虞氏二十五年息傎氏来朝贡丨丨　韩诗外传曰诸侯之有徳天子锡之一锡车马再锡衣服三锡虎贲四锡乐器五锡纳陛六锡朱户七锡丨丨八锡鈇钺九锡秬鬯　淮南子四马不调造父不能以致逺丨丨不调羿不能以必中　白虎通古者人君下贤降阶一等而礼之故进贤赐之纳陛以优之也既能进善当能戒恶故使虎贲虎贲者所以戒不虞而距恶距恶而断刑故赐之鈇钺鈇钺所以断大刑刑罚既中则能征不义故赐丨丨弓矢所以征不义伐无道也　中华古今注西汉京兆及河南尹执金吾司校尉皆使人导引呼使者止坐者起四人持丨丨走者则射之有乗髙窥闚者亦射之魏晋以来则用角弓设而不用焉　大方便佛报思经时有五百羣鳫从北方来飞空南过中有鳫王堕猎网中尔时猎师心大欢喜即出草庵欲取杀之时有一鳫悲鸣吐血徘徊不去尔时猎师弯弓欲射不避丨丨目不暂舍即鼔两翅来投鳫王五百羣鴈徘徊虚空亦不复去　顔氏家训见钺缕下　山书古之丨丨所以防恶也今则不然反防人之丨丨也　画墁录房陵有猎人射雉冠一境矢无虚发尝遇猿凡七十余发皆不能中猿乃举手长揖而去因弃丨丨不复猎　韩愈画记见鈇钺下　又圬者王承福世为京兆长安农夫天宝之乱发人为兵持丨丨十三年有官勲弃之来归丧其土田手镘衣食余三十年舍于市之主人而归其屋食之当焉　又送李愿归盘谷序见旗旄下周存观大学射堂赋莫不比乎礼乐和其容止将申明于徳行必审固夫丨丨　霍去病琴歌载戢干戈丨丨藏兮　石崇赠枣腆诗博奕逞妙思丨丨威边疆　崔颢古游侠诗还家行且猎丨丨速如飞　杜甫喜闻官军巳临贼境诗戈鋋开雪色丨丨尚秋毫】
　　弓刀【唐书地理志闗内道厥赋绢绵布麻厥贡毛羽革角布席丨丨　又吐蕃喜浮屠法习呪诅多佩丨丨饮酒不得及乱　宋史真宗纪景徳三年夏四月帝幸开寳寺遂幸御龙直班院观教阅丨丨　又韩琦置都作院颁丨丨新式大作战车　又黎洞蛮夷传俗呼山岭为黎居其间者号曰黎人丨丨未尝去手弓以竹为　净住子见袍甲下　谭子化书一人所以能敌万人者非丨丨之技葢威之至也　王建东征行同时赐马并赐衣御楼看带丨丨发　杨汝士建节后偶作抛却丨丨上砌台上方台榭与云开　韦詹送卢潘尚书之灵武诗水木万家朱户暗丨丨千队铁衣鸣元好问送樊顺之诗丨丨十驿岳莲州渭水秦山得意秋　又甯掾端甫北上诗马头风雪逺相迎飒沓丨丨四十程】
　　弓劒【礼记曲礼受丨丨者以袂　魏志管辂注故郡将刘邠曰此郡官舍毎有变怪輙闻鼔角声音或见丨丨形象　唐书薛登昔吴起将战左右进劒吴子辞之诸葛亮临阵不亲戎服盖不取丨丨之用也宋史何承矩擢为西上閤门使知沧州逾年徙雄州御书印纸鋉其功最仍赐以丨丨　又吕颐浩有胆略善鞍马丨丨当国步艰难之际人倚之为重　淮南子古之兵丨丨而巳矣槽矛无击修防无刺　闻见杂录太祖即位方镇多偃蹇所谓十兄弟者是也上一日召诸方镇授以丨丨人驰一骑与之私出固子门大林中下马酌酒上语方镇曰此间无人尔辈要作官家者可杀我而为之方镇伏地战恐上曰尔辈既欲我为天下主尔辈当尽臣节今后母或偃蹇方镇复再拜呼万嵗与饮尽醉而归　枫窗小牍岳少保既死狱籍其家仅金玉犀带数条及璝铠兜鍪南蛮铜弩镔刀丨丨鞍辔布绢三千余疋粟麦五千余斛钱十余万书籍数千巻而已　李白飞龙引轩辕去时有丨丨古人道留其间　栁宗元韦道安诗道安本儒士颇擅丨丨名张蠙赠李司徒诗长怪鲁儒头枉白不亲丨丨觅丹梯】
　　弓铠【元史何实进拜宣徳西京太原平阳延安五路万户易佩金虎符以兵二万属之复赐马六骑金锦丨丨有差】
　　弓矛【史记大宛传大宛在匈奴西南众可数十万其兵丨丨骑射　又西域传见劒甲下　汉书韩王信请令彊弩傅两矢外乡注李竒曰言唯丨丨无杂伏也】
　　弓防【贾谊过秦论陈涉以戍卒散乱之众数百奋臂大呼不用丨丨之兵鉏耰白挺望屋而食横行天下】弓戈【韩愈魏博节度观察使沂国公先庙碑铭束缚丨丨考较程度】
　　弓矟【唐书髙开道传见刀矟下】
　　弓枪【宋史王继思领河州刺史掌军器丨丨库】
　　弓钺【韩愈司徒兼侍中中书令赠太尉许国公神道碑公子公武与公一时俱授丨丨处藩为将疆土相望】
　　弓楯【晋书马韩传见矛橹下　南史齐废帝纪谌初入殿宿卫将士皆卫执丨丨欲战谌曰所取自有人卿等不须动宿衞信之】
　　弓玉【春秋盗窃寳玉大弓公羊寳者何防欲言贵物微者窃之欲言贱物又在丨丨之上故执不知问】弓旌【宋史髙道见尺牍下　任昉宣徳太后再敦劝梁王令爰在弱冠首应丨丨　刘禹锡酬杨庻子喜韩吴兴与余同迁见赠诗见幢盖下　鲍溶寄李都护诗去年河上送行人万里丨丨一武臣　皎然送沈居士还太原诗髙逸虽成性丨丨肯忘招　又答裴集阳伯明诗召士丨丨知君在林薮】
　　弓甲【晋书文帝纪三年夏四月肃慎来献楛矢石弩丨丨貂皮等天子命归于大将军府　韩愈赠绛州刺史马府君行状见幄幕下　李益五城道中诗寝兴倦丨丨勤役伤风露】
　　弓韔【宋史曹玮传干兴初谪左卫大将军容州观察使知莱州玮以宿将为谓所忌即日上道从弱卒十余人不以丨丨矢箙自随】
　　弓室【诗虎韔镂膺交韔二弓虎虎皮也韔丨丨也膺马带也】
　　弓裘【李东阳对鸥阁诗存丨丨之旧物慨堂构之余情髙适古乐府相门连户牖卿族嗣丨丨　李嘉祐送王牧诗年华初冠带文体旧丨丨】
　　弓冶【白居易吟阿崔诗丨丨将汝琴书勿坠吾】
　　弓马【后汉书陈家世边将便习丨丨雄于北州又皇甫嵩嵩少有文武志介好诗书习丨丨又吕布以丨丨骁武给并州刺史丁原为骑都尉董卓诱布杀原王允使为内应刺杀卓　吴志韩当以便丨丨有膂力幸于孙坚　晋书愍帝纪论元海王弥皆丨丨之士驱走之人非有吴先主诸葛孔明之能也南史刘敬宣溥敬宣寛厚善待士多伎艺丨丨音律无事不善　又栁元景元景少便丨丨数随父伐蛮】
　　【以勇称　又张欣泰年十余诣吏部尚书褚彦回彦回问张郎丨丨多少答曰性怯畏马无力牵弓彦回甚异之　又侯景传景右足短丨丨非其长所在唯以智谋　魏书伊馛传既克凉州世祖大防于姑臧谓羣臣曰崔公智谋有余吾亦不复竒之吾正竒馛丨丨之士而所见能与崔同此深自可竒顾谓浩曰馛智力如此终至公相　元史兵志御史台言诸路宜选年壮熟娴丨丨之人以备巡捕之职弓手数少者亦宜增置除捕盗防转不得别行差占　又选举志辽金居北方俗尚丨丨辽景宗道宗亦行贡试金太宗世宗屡辟科场亦粗称得士　后赵录石虎字季龙丨丨迅防勇冠当时蜀录李流字元通特第四子也少好学便丨丨东羌校尉何攀称流有贲育之勇　顔氏家训武夫则惯习丨丨文士则讲议经书　演繁露汉宣帝选六郡良家子便丨丨者为羽林郎　韩愈右龙武军统军刘公墓志铭长子元一朴直忠厚便丨丨为淮南军衙门将李益城傍少年诗生长边城傍出身事丨丨　薛逢猎骑诗陌上管清似语草头丨丨疾如飞】弓骑【王融防秀才文专士女于耕桑习乡闾以丨丨】
　　弓韣【礼记月令仲春是月也鸟至至之日以大牢祠于髙禖天子亲往后妃帅九嫔御乃礼天子所御带以丨丨授以弓矢于髙禖之前　汉书王莽进所徴天下淑女杜陵史氏女为皇后莽亲迎于前殿两阶间成同牢之礼于上西堂备和嫔美御和人三位视公嫔人九视卿美人二十七视大夫御人八十一视元士凡百二十人皆佩印韨执丨丨　唐书礼乐志文王居明堂之篇带丨丨礼髙禖九门磔禳国有酒以合三族推其事皆与月令合则皆在路寝也】
　　弓檠【诗竹闭绲縢朱注闭丨丨也绲绳縢约也以竹为闭而以绳约之于弛弓之里檠弓体使正也】弓鞬【诗象弭鱼服疏鱼兽似猪东海有之其皮以为丨丨矢服　汉书韩延夀在东郡时试骑士延夀坐射堂骑吏持防夹陛列立从者带丨丨罗后令骑士兵车四面营陈注师古曰鞬弓衣也　后汉书南匈奴今斋杂缯五百疋丨丨韇丸一矢四发遣遗单于】
　　弓弧【魏书髙聪盛事竒迹必宜表述请勒铭射宫永彰圣艺诏曰此乃丨丨小艺何足以示后叶而喉唇近侍苟以为然亦岂容有异便可如请遂刋铭于射所】
