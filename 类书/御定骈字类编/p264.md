<!-- { "loadSidebar": true } -->
　　寒奥【通作燠汉书五行志雨旱丨丨以风为本四气皆乱故其罚常风也　后汉书张衡传臣闻圣人明审律厯以定吉凶重之以卜筮杂之以九宫经天验道本尽于此或观星辰逆顺丨丨或察策之占巫觋之言其所因者非一术也立言于前有征于后故智者贵焉谓之谶书　齐书乐志裁化徧丨丨布政司炎凉淮南子人之所受于天者耳目之于声色也口鼻之于芳臭也肌肤之于丨丨其情一也　白居易短歌行少壮与荣华相避如丨丨　李绅逾岭峤止荒陬扺高要诗天将南北分丨丨北被羔裘南卉服】
　　寒温【汉书京房传房字君明治易事梁人焦延寿延寿字赣赣常曰得我道以亡身者必京生也其説长于灾变分六十四卦更直日用事以雨风丨丨为候各有占騐房用之尤精　后汉书仲长统传茍目能辨色耳能辨声口能辨味体能辨丨丨者将皆以修洁为讳恶设智巧以避之焉况肻有安而乐之者邪　魏志陈思王植传今臣与陛下践冰履炭登山浮涧丨丨燥湿高下共之岂得离陛下哉　宋书礼志晋武帝太康二年有司奏春分依旧车驾朝日丨丨未适可不亲出吕览乐之有情譬之若肌肤形体之有情性也有情性则必有性养矣丨丨劳佚饥饱此六者非适也凡养也者瞻非适而以之适者也能以久处其适则生长矣明一统志丨丨泉在登州府招远县治东二泉并发一丨一丨好事者甃石为池引二泉注焉以便澡浴又宁海州东四十里有龙泉文登县西七里有汤泉东北六十里有温泉皆丨丨二泉并发　李绅逾岭峤止荒陬抵高要诗西日眼明看少长北风身醒辨丨丨　苏轼岐亭诗相逢未丨丨相劝此最急】
　　寒热【诗何草不黄何日不行何人不将经营四方疏气则时经丨丨物则革变死生日月长久征行不息是其所以怨也　周礼食医鱼宜苽疏鱼宜苽者鱼味寒鱼族甚多丨丨酸苦兼有而云宜苽或同是水物相宜故云鱼宜苽　史记仓公传济北王侍者韩女病腰背痛丨丨众医皆以为丨丨也臣意诊脉曰内寒月事不下也即窜以药旋下病已病得之欲男子而不可得也　后汉书荀爽传夫丨丨晦明所以为岁尊卑奢俭所以为礼故以晦明寒暑之气尊卑侈约之礼为其节也　魏书薛懐吉传将劳賔客曲尽物情送去迎来不避丨丨　素问其寒也则衰食饮其热也则消肌肉故使人怢栗而不能食名曰丨丨　又风成为丨丨瘅成为消中　黄庭内景经主适丨丨荣卫和丹锦飞裳披玉罗　淮南子丨不能生寒丨不能生热不丨不丨能生丨丨　苏轼影答形诗虽云附隂精了不受丨丨】
　　寒暄【申鉴丨丨盈虚消息必得其中所以养神也　徐陵与北齐宗室书徘徊河朔亟积丨丨　孟云卿古别离丨丨有时谢顦顇难再好　李山甫风诗喜怒丨丨直不匀终无形状始无因　白居易桐花诗地气反丨丨天时倒生杀　元好问九月读书山用陶诗露凄暄风息气清天旷明为韵诗翁今为飞仙过眼几丨丨】
　　寒凉【后汉书黄琼传见时风下　宋书礼志徐广车服注曰北土丨丨本以貂皮暖额附施于冠因遂变成首餙　史子玉枸杞赋混甘苦而爽口逼丨丨而液齿　枣据杂诗林结隂气不风自丨丨　李贺自昌谷到洛后门诗丨丨十月末露霰蒙晓昏】
　　寒暑【易恒象四时变化而能久成疏四时更代丨丨相变所以能生成万物　诗我征徂西至于艽野二月初吉载离丨丨　礼记祭法相近于坎坛祭丨丨也注相近当为禳祈声之误也犹却也祈求也丨丨不时则或禳之或祈之丨于坎丨于坛　又礼器飨帝于郊而风雨节丨丨时　公羊注见冬裘下　汉书贡禹传农夫父子暴露中野不避丨丨捽草把土手足胼胝已奉谷租又出槀税乡部私求不可胜供　后汉书蔡邕传邕性笃孝母滞病三年邕非丨丨节变未尝解襟带不寝寐者七旬　齐书褚伯玉传性耐丨丨时人比之王仲都　南史徐陵传有口辩太淸二年兼通直散骑常侍使魏魏人授馆宴賔是日甚热其主客魏收嘲陵曰今日之热当由徐常侍来陵即答曰昔王肃至此为魏始制礼仪今我来聘使卿复知丨丨收大慙齐文襄为相以收失言囚之累日　庄子古之得道者穷亦乐通亦乐所乐非穷通也道德于此则穷通为丨丨风雨之序矣　韩诗外传动以雷电润以风雨节以山川均以丨丨　盐铁论古者采椽茅茨陶桴复穴足御丨丨蔽风雨而已　西京杂记淮南王好方士方士皆以术见遂有画地成江河撮土为山岩嘘吸为丨丨喷嗽为雨雾　文心雕龙记编同时时同多诡虽定哀微辞而世情利害勲荣之家虽庸夫而尽饰迍败之士虽令德而常嗤理欲吹霜喷露丨丨笔端此又同时之枉可叹息者也　望气经天无言以七曜垂文地无言以五云腾气四时无言以丨丨变节六甲无言以孤虚定位嵇康答难养生论见夏裘下　张协襍诗鹰化日夜分雷动丨丨离　王赞三月三日诗招揺啓运丨丨代新　刘希夷孤松篇岂不罹丨丨为君留青青　韦应物相逢行邂逅两相逢别来问丨丨　杜牧分司东都寓居履道诗丨丨逾流电光隂甚建瓴　罗隐赠渔翁诗是非不问眼前起丨丨任从波上移　杜荀鹤别敬侍郎诗交道有丨丨在人无古今】
　　寒冬【夏侯湛荠赋丨丨之日余登乎城跬步乎北园覩众草之萎悴览林果之零残】
　　寒夏【元稹茅舍诗不使及僭差粗得御丨丨】
　　寒岁【汉书五行志丨丨豕多死及为怪　宋书五行志周衰无丨丨秦灭无燠年　白居易村居卧病诗葺庐蔽风雨补褐防丨丨】
　　寒年【南史刘訏传族祖孝标与书称之曰訏超超越俗如半天朱霞歊矫矫出羣如云中白鹤皆俭歳之粱稷丨丨之纤纩按歊訏族兄】
　　寒时【礼记月令孟冬之月食黍与彘注黍秀舒散属火丨丨食之亦以安性也　谷梁成公元年二月辛酉无冰传终时无冰则志此未终时而言无冰何也注言终丨丨无冰当志之耳今方建丑之月是丨丨未终宋书朱百年传百年家素贫母以冬月亡衣并无絮自此不衣緜帛尝丨丨就凯宿衣悉裌布饮酒醉眠凯】
　　【以卧具覆之百年不觉也既觉引卧具去体谓凯曰绵定竒温因流涕悲恸凯亦为之伤感　述异记南方有灾火山四月生火十二月火灭火灭之后草木皆生枝条至火生草木叶落如中国丨丨也　卢纶秋中过独孤郊居诗见秋山下　罗隐秋居有寄诗魇处千般鬼丨丨百种风】
　　寒节【张华诗东壁正昏中固隂丨丨升　傅杂诗常恐丨丨至凝气结为霜　高适别李八诗苍茫眺千里正値苦丨丨】
　　寒序【欧阳詹与郑伯仪书常清宵月下丨丨火边或醉或醒接以余论　杨素赠薛播州诗迎风含暑气飞雨凄丨丨】
　　寒食【后汉书周举传迁并州刺史太原一郡旧俗以介子推焚骸有龙忌之禁至其亡月咸言神灵不乐举火由是士民每冬中輙一月丨丨莫敢烟防　晋书石勒载记雹起西河介山大如鸡子勒正服于东堂以问徐光曰厯代以来有此灾几也光对曰去年禁丨丨介推帝乡之神厯代所尊或者以为未宜替也勒下书曰丨丨既并州之旧风朕生其俗不能异也尚书其促检旧典定议以闻有司奏以子推歴代攸尊请普复之更为植嘉树立祠堂给户奉祀　宋史兵志凡三岁大祀有赐赉有优赐每岁丨丨端午冬至有特支特支有大小差亦有非时给者　荆楚岁时记去冬节一百五日即有疾风甚雨谓之丨丨禁火三日　魏武帝禁絶火令闻太原上党西河鴈门冬至后百五日皆絶火丨丨云为介子推且北方沍寒之地老少羸弱将有不堪之患令到人不得丨丨　徐陵报尹义尚书鸣蜩抱树亟见藏冰归鴈衔芦多惊丨丨　柳宗元寄许京兆孟容诗近世礼重拜埽今已阙者四年矣每遇丨丨则北向长号以首顿地　沈佺期岭表逢丨丨诗岭外无丨丨春来不见饧　高适别崔少府诗见春风下　杜甫丨丨诗丨丨江村路风花高下飞　又清明诗虚霑焦举为丨丨实借严君卖卜钱　韦应物丨丨诗把酒看花想诸弟杜陵丨丨草青青　钱起下第题长安客舍诗棃花度丨丨客子未春衣　元稹连昌宫词初过丨丨一百六店舍无烟宫树緑　王建春来曲可怜丨丨街中郎早起着得单衣裳　杜牧江上偶见诗楚江丨丨橘花时野渡临风驻防旗　唐彦谦毘陵道中诗烟火谁开丨丨禁簪裙那复丽人行　司空图诗人家丨丨月花影午时天　陆游游诸葛武侯书台诗定军山前丨丨路至今人祠丞相墓　又南史张秀传服丨丨散盛冬卧于石上　旧唐书经籍志丨丨散方二卷丨丨散论二卷】
　　寒孟【梁简文帝与湘东王论王规令去岁冬中已伤刘子今兹丨丨复悼王生】
　　寒晨【李贺自昌谷到洛后门诗石涧冻波声鸡叫清丨丨】
　　寒宵【杜甫阁夜诗岁暮隂阳催短景天涯霜雪霁丨丨戴叔伦酬盩厔耿少府湋诗遥闻相访频逢雪一醉丨丨谁与同　张蠙宿山驿诗驿在千峰里丨丨独此身】
　　寒晚【郑谷卷末偶题诗如今丨丨无功业何以胜任国士知】
　　寒晓【赵抃过铁山铺寄交代呉龙图诗境上凭诗驰远意青泥丨丨入云灯】
　　寒隂【汉书郎顗传三公上应台阶下同元首政失其道则丨丨反节　姚合早春山居寄城中知己诗阳和潜发荡丨丨便使川原景象深】
　　寒晴【韩愈诗海风吹丨丨波扬众星辉】
　　寒光【沧浪诗话木兰歌最古然朔气传金柝丨丨照铁衣之类已似太白必非汉魏人诗也　范成大望海亭赋送万壑之倾注艳丨丨之迸射　陈樵月庭赋美清夜之虚明泛丨丨于遐眺　唐中宗立春游苑迎春诗丨丨犹恋甘泉树淑景偏临建始花　骆賔王畴昔篇丨丨千里暮露气二江秋　刘长卿春过宣峰寺山房寄灵一上人诗丨丨生极浦暮雪映沧洲　卢纶难绾刀子歌轻冰薄玉状不分一尺丨丨堪决云　元稹清都夜镜诗纤埃悄不起玉砌丨丨淸　刘禹锡入潼关诗丨丨照旌节关路晓无尘　栁宗元再至界围岩水帘诗蔽空素彩列激浪丨丨聚　方干除夜诗晓韵侵春角丨丨隔岁灯　秦韬玉八月十五日夜看月诗丨丨入水蛟龙起静色当天鬼魅惊　杜荀鹤湘江秋夕诗三湘月色三湘水浸骨丨丨似练铺　又宋史高继勲传契丹聚兵五万屯草城川继勲登高望之谓军使贾宗曰彼众而阵不整将不才也我兵虽少可以奇取胜先伏兵山下敌见我弱必急攻我我诱之南走尔起乗之当大溃转战至丨丨岭伏起契丹果大败】寒夜【魏书李骞传少昊为帝庚辛处躔视墟里之萧萧过丨丨之绵绵积霜霭于近援起泬寥于远天诗説有狐君子于丨丨见贫民与狐涉水而伤之赋也宋孝武帝夜听妓诗丨丨起声管促席引灵寄　梁武帝织妇诗调梭辍丨丨鸣机罢秋日　韦应物赠李儋诗误触龙凤啸静闻丨丨泉　元稹和东川李相公慈竹诗冰碧丨丨耸箫韶风画罗　刘禹锡詶乐天小亭丨丨有懐诗丨丨隂云起疎林宿鸟惊　杜牧怀紫阁山诗云軿载驭去丨丨看裁衣　皮日休夜会问答诗丨丨清帘外迢迢星斗明　贯休思匡山贾匡诗山兄诗癖甚丨丨更何为】
　　寒漏【王维同崔员外秋宵寓直诗九门丨丨彻万井曙钟多　皇甫曾和谢舍人诗建章丨丨起更助掖垣深　郑絪寒夜闻霜钟诗净兼丨丨彻闲畏曙更侵钱起效古秋夜长诗含情纺织孤灯尽拭泪相思丨丨长　吕温早觉有感诗严冬丨丨长此夜如何其刘得仁上丁学士诗直庐丨丨近秋烛白麻成　李商隐夜思诗银箭耿丨丨金釭凝夜光】
