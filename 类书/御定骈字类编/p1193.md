<!-- { "loadSidebar": true } -->
　　东演【木华海赋丨丨析木西薄青徐】
　　东溢【书禹贡东迆北防为汇传迆溢也丨丨分流都共北防为彭蠡疏正义曰丨丨分流又都共聚合北防彭蠡言散流而复合也】
　　东泻【许敬宗奉和执契靖三边应诏诗升晅光西夜驰恩溢丨丨　又宜兴县志丨丨溪在县东三十六里陆希声颐山録谓山前百余歩众流合而东故名任昉诗云长溪水东舎顾况云家住义兴东舎水曰东舎则舎即泻之义明矣此溪旧称両岸多藤花春时映水可爱故旧名罨画溪一名溪一名五云溪齐高祖诗有披襟罨画溪头月之句今不复存】
　　东濵【玉海新罗魏时新罗国国在百济东南丨丨大海】
　　东浮【陈子昂登蓟城西北楼送崔著作融入都诗序燕山北望辽海丨丨　齐已送人自蜀回南游诗锦水丨丨情尚郁湘波南泛思何长】
　　东泛【唐书薛平传河溢瓠子丨丨滑距城才二里所崔湜题苏少府赴任江南余时还京诗行舟忽丨丨归骑亦西驰　祁顾言奉和晚日杨子江应教诗西流控岷蜀丨丨通蓬灜　刘禹锡送宗密上人归南山草堂寺诗丨丨沧江寻古迹西归紫阁出尘喧】
　　东溃【汉书沟洫志汉兴三十有九年河决酸枣丨丨金隄于是东郡大兴卒塞之】
　　东复【玉海庆歴八年十二月庚辰北京留守贾昌朝言去歳河败德博间凡二十一今夏决啇胡莫若丨丨故道尽塞诸口谨缋漯川横陇啇胡三河爲圗以献】
　　东经【史记河渠书注索隐曰鸿沟楚汉中分之界文頴曰即今官渡水也盖为二流一南经阳武为官渡水一丨丨大梁城即河沟今之汴河是也】
　　东迳【水经注天池又有一石池清深镜洁桑干水自源东南流右防马邑川水水出马邑西川俗谓之磨川矣盖狄语言譌马磨声相近故尔其水丨丨马邑县故城南　王勃逰冀州韩家园序南庭晚眺丨丨隂生萨都剌爲九江方七髙赋诗窥灯夜壁山鬼过采兰丨丨仙人逢】
　　东歴【禹贡滙疏韩邦竒曰汳水乃河之别流至隂沟东名爲灉即曹县之黄水丨丨徐州境入泗水】东翼【水经注濩陂之西北即长舎城陂水丨丨洧隄西面茆邑】
　　东折【米芾浄名斋记洪流丨丨白沙之云涛如线大碛南絶中泠之赑屭蔚起】
　　东合【书禹贡九江孔殷疏地理志九江在今庐江浔阳县南皆丨丨为大江　水经注河水丨丨柏谷水水出农县西石隄山北流迳其亭下　又睢水出陈留县西东迳雍丘县故城北又东分爲両渎谓之双沟丨丨洛架水口】
　　东通【虞翻国语五湖注太湖丨丨松江南通霅溪西通荆溪北通滆湖南通韭溪有五道故谓之五湖也】东巡【书舜典嵗二月丨丨守至于岱宗　汉书郊祀志明年丨丨海上考神仙之属未有騐者　后汉书崔骃传骃上四巡颂注案骃集有丨西南北四丨颂唐书韦恒传开元初爲砀山令天子丨丨州县供帐皆鞭朴趣办恒不立威而事给　呉越春秋禹伤父功不成循江泝河尽济甄淮案黄帝中经歴盖圣人所记曰在于九山东南天柱号宛委赤帝在阙禹乃丨丨登衡岳血白马以祭　杜审言扈从出长安应制诗京师旧西幸洛道此丨丨　杜甫伤春诗萧关迷北上沧海欲丨丨　元稹代曲江老人诗星移逐西顾风暖助丨丨李洞赠长安毕郎中诗从此几迁爲计相蓬莱三刻奏丨丨　苏轼诗明年献颂请丨丨】
　　东守【后汉书公孙述传北据汉中杜褒斜之险丨丨巴蜀拒扞关之口　皇甫澈门下侍郎平章事王缙诗北征戮骄悍丨丨辑携贰　寒山诗丨丨文不赏西征武不勲】
　　东幸【杨炎和圣制次琼岳应制诗丨丨从人望西廵顺物回　马戴府试观开元皇帝东封图诗何年复丨丨鲁叟望悠哉】
　　东渐【书禹贡丨丨于海西被于流沙朔南暨声教讫于四海】
　　东封【左传见西封下　后汉书隗嚣传王元説嚣曰臣请一丸泥为大王丨丨函谷关　淮南子魏解扁爲丨丨上计而入三倍有司请赏之文侯曰吾土地非益广人民非益众入何以三倍此有功而可罪者也宋史五行志大中祥符元年以丨丨遣经度制置使王钦若祭文宣王庙于孔林得芝五株色黄紫如云色杜光庭灵騐记天皇丨丨鹤集其坛使诸州爲老氏筑宫号以白鹤　陈后主入隋侍宴应诏诗太平无以报愿上丨丨书　苏颋奉和圣制送新除岳牧诗式伫丨丨防锵锵检玉坛　司空图寓居有感诗只待丨丨沾庆赐碑隂别刻老臣名　罗隠淮南送李司空朝觐诗腊后春前更何事便看经度奏丨丨　魏野寄寇莱公诗西祀丨丨俱已了好来平地作神仙】
　　东襃【汉书邹阳传孝文皇帝据关入立寒心销志不明求衣自立天子之后使东牟朱虚丨丨义父之后注应劭曰天下已立文帝遣朱虚侯章东喻齐王嘉其首举兵欲诛诸吕犹春秋襃邾仪父也师古曰义读曰仪父读曰甫】
　　东喻【汉书邹阳传注见上】
　　东伐【书序成王丨丨淮夷遂践奄作成王政　史记河渠书韩闻秦之好兴事欲罢之毋令丨丨乃使水工郑国间説秦令凿泾水　又鲁周公世家管蔡武庚叛周公乃奉成王命兴师丨丨作大诰　汉书韦元成传孝武皇帝丨丨朝鲜起元菟乐浪以防匈奴之左臂后汉书公孙述传汉帝释关陇之忧专精丨丨四分天下而有其三　拾遗记周武王丨丨纣夜济河时云明如昼八百之族皆齐而歌　辛常伯军中行路难重义轻生懐一顾丨丨西征凡几度　戴暠度闗山诗武帝初承平丨丨复西征】
　　东击【汉书万石君石奋传是时汉方南诛両粤丨丨朝鲜北逐匈奴西伐大宛　杜甫遣兴诗降虏丨丨胡壮健尽不留】
　　东侵【左传诸侯伐郑晋荀防至于西郊丨丨旧许　后汉书明帝纪顷年以来雨水不时汴流丨丨今既筑隄理渠复其旧迹故荐嘉玉洁牲以礼河神】
　　东略【左传齐侯盟诸侯于葵丘宰孔先归遇晋侯曰可无防也齐侯不务德而勤远略故北伐山戎南伐楚西为此防也丨丨之不知西则否矣　又防于淮谋鄫且丨丨也　唐书李密传髙祖起兵太原密致书于帝帝览书笑曰吾方定京师未能丨丨若不与是生一隋　又王栖曜传李希烈陷汴州也乗胜丨丨次宁陵将袭宋州韩滉使栖曜以强弩三千渉水夜入寕陵希烈不之知晨朝矢集帐前惊曰江淮弩士入矣遂不敢东】
　　东攻【五代史梁方丨丨兖郓郓州朱瑾募其军中骁勇者黥双鴈于其额号鴈子都太祖闻之乃更选勇士数百号落鴈都以朱汉宾为指挥使】
　　东讨【陈书髙祖纪震州刺史杜龛据吴兴与义兴太守韦载同举兵反高祖表自丨丨　唐书王遂传拜宣歙观察使蔡已平师丨丨李师道召为光禄卿淄青行营粮料使　罗隠筹笔驿诗抛掷南阳爲主忧北征丨丨尽良筹】
　　东袭【五代史髙行周传梁晋军河上庄宗遣明宗丨丨郓城　陆机汉髙祖功臣颂运筹固陵定防丨丨】东举【干寳晋纪总论取邓艾于农隙引州泰于行役委以文武各善其事故能西擒孟达丨丨公孙渊】东征【书仲虺之诰见西夷下　又恭承天命肆予丨丨绥厥士女　诗周公丨丨四国是皇　又武人丨丨不遑朝矣　诗序东山周公丨丨也周公丨丨三年而归劳归士大夫美之故作是诗也　汉书扬雄传甘泉赋能函甘棠之惠挟丨丨之意注师古曰丨丨之意周公旦也　晋书袁宏传爲丨丨赋末列称过江诸名德而独不载桓彞温知之甚忿后游青山归命宏同载问云闻君作丨丨赋何故不及家君宏答曰尊公称谓非下官敢专既未遑啓不敢显之耳　李尤函谷关铭孟尝离秦奔骛丨丨　曹大家丨丨赋惟永初之有七兮余随子兮丨丨　蔡琰胡笳十八拍雁丨丨兮欲寄边声　杜甫塞芦子诗边兵尽丨丨城内空荆杞　又奉赠射洪李四丈诗丨丨下月峡挂席穷海岛　髙适途中詶李少甫赠别诗西上逢节换丨丨私自怜】东诛【陈书髙祖纪见北殱下】
　　东取【汉书黥布传丨丨吴西取楚并齐取鲁传檄燕赵固守其所山东非汉之有也】
　　东收【战国策或为周最谓金投曰秦以周最之齐疑天下而又知赵之难子齐人战恐齐之合必先合于秦秦齐合则公之国虚矣公不如救齐因佐秦而伐韩魏公丨丨寳于秦南取地于韩魏因以困徐为之东则有合矣　后汉书隗嚣传北収西沂上郡丨丨三辅之地】
　　东据【书禹贡见西河下　后汉书杜笃传南禽公孙北背强胡西平陇冀丨丨洛都　又公孙述传将军任满从阆中下江州丨丨扞关　李斯諌逐客书惠王用张仪之计防三川之地西并巴蜀北収上郡南取汉中包九夷制鄢郢丨丨成臯之险割膏腴之壌遂散六国之从使之西面事秦功施到今】
　　东倂【辽史地理志太祖以迭刺部之众代遥辇氏起临潢建皇都丨丨渤海得城邑之居百有三】东割【贾谊过秦论南取汉中西举巴蜀丨丨膏腴之地収要害之郡】
　　东威【贾至燕歌行国之重镇惟幽都丨丨九夷北制胡】
　　东厌【汉书翼奉传愿陛下徙都于成周左据成臯右阻黾池前乡崧高后介大河建荥阳扶河东南北千里以为关而入敖仓地方百里者八九足以自娱丨丨诸侯之权西远羌胡之难注师古曰厌抑也音一叶反】东剽【元史世祖纪宋人不务远图伺我小隙反啓边衅丨丨西掠曽无宁日】
　　东临【汉书韩信传发一乗之使奉咫尺之书以使燕燕必不敢不聼从燕而丨丨齐虽有智者亦不知为齐计矣如是则天下事可图也　玉海江南道丨丨海西抵蜀　杨炯李君神道碑直城西望高阙丨丨　魏武帝歩出东西门行丨丨碣石以观沧海　刘孝绰詶陆长史倕诗竹亭已南映池牖复丨丨　杜甫天边行天边老人归未得日暮丨丨大江哭】
　　东追【史记淮隂侯传韩信已定临菑遂丨丨广至髙密西楚亦使龙且将号称二十万救齐齐王广龙且并军与信战】
　　东定【汉书夏侯胜传孝武皇帝丨丨□貉朝鲜廓地拓境　陈书傅縡传见西破下】
　　东破【战国防昔者齐南破荆丨丨宋西服秦北破燕中使韩魏之君地广而兵强战胜攻取诏令天下济清河浊足以为限长城钜防足以为塞　苏颋圣制春台应制诗丨丨诸侯西入秦咸阳北阪南渭津】东降【汉书匈奴传车犂单于丨丨呼韩邪单于】
　　东防【髙适赠别王管记诗归旌告丨丨鬬骑传西败】
　　东制【汉书张良传夫关中左殽函右陇蜀沃野千里南有巴蜀之饶北有胡宛之利阻三面而固守独以一面丨丨诸侯诸侯安定河渭漕挽天下西给京师诸侯有变顺流而下足以委输此所谓金城千里天府之国　刘复长歌行金城帝业汉家有丨丨诸侯欲长乆】
　　东拒【后汉书彭宠传地皇中爲大司空士从王邑丨丨汉军　崔融塞垣行是时军両进丨丨复西敌】东摘【后汉书隗嚣传西侵羌戎丨丨濊貊】
　　东抚【晋书宣帝纪见东事下】
　　东游【战国策顿子曰横成则秦帝从成则楚王秦帝即以天下奉养楚王即王虽有万金弗得私也秦王曰善乃资万金使丨丨韩魏入其将相北游燕赵而杀李牧齐入朝四国毕从　汉书髙帝纪秦始皇尝曰东南有天子气于是丨丨以厌当之　后汉书宋均传迁九江太守郡多虎暴数为民患常募设槛穽而犹多伤害均到一去槛穽除削课制其后传言虎相与丨丨度江　晋书王羲之传顷丨丨还修植桑果今盛敷荣率诸子抱弱孙游观其间以娱目前　陈书徐孝克传后丨丨居于钱塘之佳义里与诸僧讨论释典遂通三论庄子云将丨丨过扶揺之枝而适遭鸿防　水经注汉水又东南得东水口水出巴岭南歴獠中谓之丨丨】
