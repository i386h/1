<!-- { "loadSidebar": true } -->
　　莞蔺【尔雅芏夫王注芏草生海边似丨丨今南越人采以为席】
　　莞谷【水经注髙都县有丨丨丹水所出东南入絶水】
　　莞簟【诗下丨上丨乃安斯寝疏宣王命人下铺丨蒲上施丨席乃与羣臣安燕为欢乐于此寝室之中王维苦热诗丨丨不可近絺绤再三濯】
　　莞衽【宋史宋祁传祁言西贼兵锐士寡不能深入河东天险彼惮为寇若河北不然自蓟直视势如建瓴贼鼓而前如行丨丨故谋契丹者当先河北】
　　莞席【书顾命东序西向敷重丰席画纯雕玉仍几传豊莞彩色为画雕刻镂此养国老飨羣臣之坐疏正义曰释草云莞苻蓠郭璞曰今之西方人呼蒲为丨用之为丨也又云防莞樊光曰诗云下莞上簟郭璞曰似莞而纎细今蜀中所出丨丨是也　梁书孙谦传自少至老歴二县五郡所在廉洁居身俭素牀施蘧蒢屏风冬则布被丨丨夏日无帱帐而夜卧未尝有蚊蚋人多异焉　隋书礼仪志青帝在甲寅之地赤帝在丙巳之地黄帝在己未之地白帝在庚申之地黒帝在壬亥之地面皆内向借以藳秸配帝在青帝之南小退借以丨丨牲以骍　韩愈题秀禅师房诗桥夹水松行百歩竹牀丨丨到僧家】
　　莞筵【尔雅莞疏诗小雅斯干云下莞上簟郑笺云莞小蒲也者以莞蒲一草之名而司几筵有丨丨蒲筵则有大小之异为席有精有粗故得为两种席也】
　　莞细【诗下莞上簟笺莞小蒲之席也疏知莞用小蒲者以司几筵设席皆麤者在下美者在上其职云诸侯祭祀之席蒲筵缋纯加莞席纷纯以莞加蒲明丨丨而用小蒲故知莞小蒲之席也】
　　茭
　　茭草【田家五行丨丨水草也村人尝剥其小白尝之以卜水旱味甘甜主水已来亦未止味锼气主旱已来亦已定】
　　茭花【陈后主采莲曲波文散动檝丨丨拂度航】
　　茭叶【真腊风土记船亦用铁钉上以丨丨葢覆郤以槟榔木破片压之　储光羲采莲词见荇花下　温庭筠雉场歌丨丨萋萋接烟曙鸡鸣埭上棃花露　陆蒙秋荷诗见蒲茸下】
　　茭萌【宋史礼志赵彦若言礼院以仲秋丨丨不经易以蒲白】
　　茭苗【李濆荇溪新亭记襟带一川斜界千畞无丨丨苹萍之杂其淼练如也】
　　茭米【本草丨丨古人以为五饭之一者】
　　茭首【晁补之七述见韭畦下　王资深思归赋冒以紫姜杂以丨丨】
　　茭尾【张宪江南弄丨丨蒲芽水新足沙暖小桃红夹竹】
　　茭苩【蔬疏丨丨以秋生吴中一种以春生曰吕公茭以非时为美初出时煑食甜软据尔雅翼曰苽即菰蒋之类曰菰首者即今之丨丨也又有黑缕如黑防者名乌郁今茭中有之余所种仅秋生者耳然菰实有米而今丨丨未闻有之或者野茭乃生米也　种树书丨丨根逐年移动生者不灰】
　　茭郁【徐贲菜薖诗芝房凝海琼丨丨防池墨】
　　茭茅【后汉书谅辅传仕郡为五官掾时夏大旱辅于是积薪柴聚丨丨以自环搆火其旁将自焚焉未及日中时而天云晦合须澍雨一郡沾润世以此称其至诚　韩愈崔评事墓志凿浍沟斩丨丨为陆田千二百亩水田五百亩】
　　茭蒲【唐书杜悰传出为剑南东川节度使徙西川复镇淮南时方旱道路流亡借借民至漉漕渠遗米自给呼为圣米取陂泽丨丨实皆尽悰更表以为祥】
　　茭芦【宋史食货志张抑言近者浙西豪宗每遇旱岁占湖为田筑为长堤中植榆柳外捍丨丨于是旧为田者始隔水之出入苏湖常秀昔有水患今多旱灾盖出于此　栁贯观南安赵使君所藏书画诗见芙蓉下毛伯温诗通洋絶丨丨出】
　　茭苇【温庭筠酬友人诗坐久芰荷发钓阑丨丨深】
　　茭藳【汉书赵充国传奏曰兵者所以明徳除害也故举得于外则福生于内臣所将吏士马牛食月用粮谷九万九千六百三十斛盐千六百九十三斛丨丨二十五万二百八十六石难久不解繇役不息且羌虏易以计破难用兵碎也故臣愚以为击之便赵孟頫耕织图诗饭牛欲牛肥丨丨亦预蓄】
　　茭藜【苏轼西新桥诗那知陵谷变枯渎生丨丨】
　　茭蒋【刘基九难篇草则防姑玫瑰芎兰茝蘅丨丨蒲菰苹萍浮生】
　　茭葑【元稹和乐天早春游西湖因思在越镜湖之游诗栁条黄大带丨丨绿文茵　杨万里湖天暮景诗湖面黏天不见堤湖心丨丨水周围】
　　茭莲【陈傅良止斋即事诗地僻丨丨好山低竹树深】
　　茭芡【宋史河渠志熙宁元年正月复汾州西河泺泺旧在城东围四十里岁旱以漑民田雨以潴水又有蒲鱼丨丨之利可给贫民前转运使王沿废为田人不以为便至是知杂御史刘述请复之】
　　茭蔁【瀛涯胜覧水草曰丨丨长如刀状韧坚其子类茘枝大若鸡子以酿酒曰丨丨酒亦醉人叶可作覃席】
　　茭山【薛应旂丽水山川志月山在檡山之北海月初升得光最先梅山在檡山之东南囿山在县治东迤山北曰富山县治北曰枣山西曰姜山又西曰丨丨曰锦山山形相接绎然嶙峋又西南曰小括苍山众山环簇状如莲花又名莲城山山路盘纡亦名九盘山唐宋州治皆在焉】
　　茭池【明一统志丨丨在衢州府城中产茭】
　　茭沼【续文献通考常州府阳湖北通丨丨临津总为三湖近阳山成良田类百顷】
　　茭鸡【陆游诗冲雨丨丨时上下】
　　茭棹【温庭筠西江上送渔父诗却逐严光向若□钓轮丨丨寄年华按轮一作纶茭一作□】茭牧【史记河渠书故尽河壖弃地民丨丨其中耳注索隠曰茭干草也谓収丨及丨畜于中】茭解【周礼弓人今夫丨丨中有变焉故校注丨丨谓接中也变谓萧臂用力异校疾也】
　　莼【莼同】
　　莼菜【诗思乐泮水薄采其茆疏茆与荇菜相似菜大如手赤圆有肥者着手中滑不得停茎大如柄叶可以生食又可鬻滑美江南人谓之丨丨或谓之水葵本草释名茆水葵露葵马蹄草时珍曰齐民要术云莼性纯而易生种以浅深为候水深则茎肥而叶少水浅则茎瘦而叶多其性逐水而滑故谓之丨丨并得葵名　图经丨乃丨之上味生水中叶似凫葵三月至八月茎细如钗股短长随水浅深名莼丝霜降后萌在泥中粗短名瑰莼　海棠谱吾叔刘渊材曰平生死无恨所恨者五事耳人问其故渊材欲説敛目不言久之曰吾论不入时聼恐汝曹轻易之问者力请乃答曰第一恨鲥鱼多骨二恨金橘太酸三恨丨丨性冷四恨海棠无香五恨曽子固不能诗闻者大笑渊材瞠目答曰诸子果轻易吾论也　画史王防字元规家二天王皆是吴之入神画行笔磊落挥霍如丨丨条圆润折算方圆凹凸装色如新与子瞻者一同　洞天清録画忌如印吴道子作衣纹或挥霍如丨丨条正避此病耳由是知李伯时孙太古专作游丝犹未尽善　陶振汾湖赋春水桃花之鳜秋风丨丨之鲈　刘长卿早春赠别赵居士诗归路随枫林还乡念丨丨　钱起送外甥范勉赴任常州长史兼觐省诗橘花低客舍丨丨绕归舟顾况和知章诗钑镂银盘盛炒虾镜湖丨丨乱如麻元稹酬友封话旧叙怀诗丨丨银丝嫩鲈鱼雪片肥梅尧臣诗絮暖鮆鱼繁豉添丨丨紫　苏轼金门寺中见李西台与二钱唱和四絶句戏用其韵诗未肯将盐下丨丨已应知雪似杨花　又和致仕张郎中春画诗旧因丨丨求长假新为杨枝作短行　又蜜渍茘枝诗每怜丨丨下盐防肯与蒲萄压酒浆　陆游诗出波丨丨滑上市鮆鱼鲜　戴表元史昭甫招陈宗鲁之长兴诗见稻花下　张翥忆姑苏诗竹枝夜月歌仍怨丨丨秋风兴漫长　吴莱早秋诗丨丨最有味一叶两叶积】
　　莼叶【本草集解保升曰丨丨似凫葵浮在水上　张蕴诗丨丨汀洲水涨天　范成大晚春田园杂兴诗见薤长下】
　　莼花【李贺南园诗见藤鞋下】
　　莼芽【明道杂志先人尝任三司检法官以亲老求知吴江县将之官名下多作诗送行而吴正宪王中甫诗尤工王中甫诗烟水丨丨紫霜天橘颗丹】
　　莼丝【陆幽居赋丨丨兮欲萦千里草带兮初围十歩　杜甫陪王汉州留杜绵州泛房公西池诗豉化丨丨熟刀鸣鲙缕飞　元稹送王协律游越诗章甫官人戴丨丨姹女提　皮日休报恩寺南池诗菱钿真堪帖丨丨亦好拖　又夏首病愈招鲁望诗明朝早起非无事买得丨丨待陆机　陆江南秋懐寄华阳山人诗兰叶骚人佩丨丨内史羮　李建勲春水诗青岸渐平濡柳带旧溪应暖负丨丨　黄庭坚次韵子瞻春菜诗见菰首下　韩驹答蔡伯世食笱诗丨丨化盐豉槐叶资新麫　杨万里簟子诗色如鵞掌味如蜜滑如丨丨无防涩　陆游诗市桥压担丨丨滑村店堆盘豆荚肥　又诗丨丨作羮饭雕胡防人斫鲙艺絶殊戴暠诗钩利断丨丨　程本立诗秋风千里丨丨滑暑雨三山茘子生】
　　莼茁【苏轼扬州以土物寄少游诗后春丨丨活如酥先社姜芽肥胜肉】
　　莼香【袁士元送李叔易郎中之闽诗三山果熟催征骑四月丨丨忆旧朋　陈基秋日杂兴诗无因为谢东曹掾鲈熟丨丨莫便归】
　　莼荇【梁书沈顗传齐末兵荒家人并日而食或有馈其梁肉者闭门不受唯采丨丨根供食以樵采自资】莼葵【陈仁玉菌谱序见菌谱下】
　　莼藕【韩驹夜与疎山清公对语因设果供戏成长句诗丨丨藷芋蘘荷姜堆盘满案次第尝】莼风【文天祥山中诗赖有丨丨堪斫脍便无花月亦飞觞】
　　莼陂【舆地志青城山有玉女潭寳陀岩丨丨】
　　莼湖【岳阳风土记岳阳虽水乡絶难得莼菜惟临湘东丨丨间有之】
　　莼羮【晋书张翰传见菰米下　又陆机传尝诣侍中王济济指羊酪谓机曰卿吴中何以敌此答云千里丨丨末下盐豉时人称为名对　南史崔祖思传髙帝旣为齐王置酒为乐羮脍旣至祖思曰此味故为南北所推侍中沈文季曰羮脍吴食非祖思所解祖思曰炰鼈脍鲤似非句吴之诗文季曰千里丨丨岂关鲁卫帝甚悦曰丨丨故应还沈　韵语阳秋晋张翰忆吴中莼菜鲈鲙而归而髙适屡作越上用如送崔功曹赴越云今朝欲乗兴随尔食鲈鱼送李九赴越云镜水若所忆丨丨子旧便人以为疑余考地理志汉吴县隶今防稽郡则以鲈鱼作越上亦无伤也　张志和渔父词见菰饭下　韩翃送客之江宁诗从来此地夸羊酪自有丨丨定却人　李郢友人适越路过桐庐寄题江驿诗麦陇虚凉当水店鲈鱼鲜美称丨丨　许浑九日登樟亭驿楼诗鲈鲙与丨丨西风片席轻　苏轼新年诗见藤菜下　又次韵答刘泾诗丨丨羊酪不湏评一饱且救饥肠鸣　沈与求还憩湖光亭诗羊酪丨丨本异区江湖随俗语娵隅　王渥驿口桥看白莲诗百年蓬鬓关心切千里丨丨与愿违　虞集奉别阿鲁灰束泉学士游瓯越诗笋脯尝红稻丨丨斫白鱼　范梈赠李提举诗防须萦桂楫相共啜丨丨　陈樵送蒙古教授郭受益归洛阳诗见菰米下　顾瑛渔庄诗丨丨鲈鲙我所爱吟对西风怀逺人　王逢过马天章水村居诗土锉长腰米丨丨巨口鱼】
　　莼葅【贡师泰河决诗榆膏緑皮滑丨丨紫芽圆】
　　莼豉【史子玉枸杞赋见韭松下】
