<!-- { "loadSidebar": true } -->
　　铜人【汉书郊祀志上幸甘泉郊泰畤其夏黄龙见新豊建章未央长乐宫钟虡丨丨皆生毛长一寸所时以为羙祥　又王莽传莽梦长乐宫丨丨五枚起立莽恶之念丨丨铭有黄帝初兼天下之文即使尚方工镌灭所梦丨丨膺文　后汉书灵帝纪修玉堂殿铸丨丨四黄钟四及天禄虾蟇　又蓟子训传后人复于长安东覇城见之与一老翁共摩挲丨丨相谓曰适见铸此而已近五百歳矣顾视见人而去犹驾昔所乗驴车也又张让传使掖庭令毕岚铸丨丨四列于苍龙元武阙　又董卓传坏五铢钱更铸小钱悉取洛阳及长安】
　　【丨丨铜马飞廉钟虡之属以充铸焉　魏志明帝纪注徙长安诸钟虡骆驼丨丨承露盘盘折丨丨重不可致留于覇城大发铜铸作丨丨二号曰翁仲列坐于司马门外　晋书卫恒传秦时李斯号为工篆诸山及丨丨铭皆斯书也　齐书祥瑞志案昔大人见临洮而丨丨铸临洮生董卓而丨丨毁有卓而世乱世乱而卓亡如有似也　易林丨丨铁距雨露劳苦终日卒歳无有休息　西京杂记高祖之初入咸阳宫周行库府金玉珍宝不可称言其尤异者有丨丨十二枚坐皆髙三尺列在一筵上琴筑笙竽各有所执皆缀花采俨若生人筵下有二铜管上口髙数尺出筵后其一管空一管内有绳大如指使一人吹空管一人纽绳则众乐皆作与真乐不异焉　汉南记安帝见丨丨以问侍中张陵对曰昔秦始皇有大人十二身长五丈履六尺皆夷狄之服见于临洮此天将亡秦之证而始皇误喜以为瑞乃铸丨丨以为像上曰何以知之对曰臣见传载亦其人胸上有铭】
　　铜神【水经注承水东北流至重安县迳舜庙下庙在承水之隂又东合畧塘相传云此塘中有丨丨今犹时闻铜声于水水輙变渌作铜腥鱼为之死】
　　铜佛【南史南平王伟传初武帝军东下用度不足伟取襄阳寺丨丨毁以为钱富僧藏镪多加毒害后遂恶疾　五代史周世宗纪是时国中乏钱乃诏悉燬天下丨丨像以铸钱　陶朱新録鲁般墓在南门外一里许周围可十里石屋数百间东池在城东一里周围可百里中有石塔石塔之中有卧丨丨一身脐中常有水流出北池在城北五里中有金方塔一座石屋数间金狮子金佛铜象铜牛铜马之属皆有之　明一统志丨丨像在遵义府宣慰司福光寺内　又宋史熊本传渝州南川獠木斗反诏本安抚本进营丨丨埠抗其吭焚积聚以破其党】
　　铜仙【三辅黄圗见玉杯下　陈植金马门赋天关晓辟惊荥水之出图月殿夜辉与丨丨而共语　丁鹤年逃禅室与苏伊举话旧有感诗漫诧丹梯烧木佛谁怜清露泣丨丨】
　　铜公【水经注霸水西北有丨丨水次东有轻谷水二水合而西注之】
　　铜姑【越絶书姑中山者越铜官之山也越人谓之丨丨渎长二百五十里去县二十五里】
　　铜奴【金楼子丨丨锡婢铜之精为奴锡之精为婢】
　　铜像【宋书天竺迦毘黎国传请自今以后有铸丨丨者悉诣台自闻兴造塔寺精舍皆先诣在所二千石通辞郡依事列言本州须许报然后就功　又戴颙传自汉世始有佛像形制未工达特善其事颙亦参焉宋世子铸丈六丨丨于瓦官寺既成面恨瘦工人不能治乃迎颙看之颙曰非面痩乃臂胛肥耳既销减臂胛瘦患即除无不叹服焉　魏书崔挺传光州故吏闻凶问莫不悲感共铸八尺丨丨于城东广国寺起八关斋追奉福　唐书食货志武宗废浮屠法李郁彦请以丨丨钟磬鑪铎皆归廵院州县铜益多矣盐鐡使以工有常力不足以加铸　又栁仲郢传防废浮屠法尽坏丨丨为钱仲郢为铸钱使　王安石贾魏公碑太平兴国寺灾公以易春秋进戒因言近歳屡灾观寺天意盖有所在可勿缮治西域僧以佛骨丨丨来献公请加赐遣还毋以所献示外上皆从之】
　　铜离【史记卫将军骠骑传封大当户丨丨为常乐侯注徐广曰一作稠离索隠曰徐注与汉书功臣表同此文云铜汉书云调字又异也】
　　铜兽【齐书祥瑞志永明三年越州南髙凉俚人海中网鱼获丨丨一头铭曰作宝鼎齐臣万年子孙承宝隋书髙祖纪颁丨丨符于骠骑车骑府　栁宗元代裴中丞谢讨黄少卿贼表蠢尔腥膻尚闻凌暴灵旗斜】
　　【指丨丨俯临　王逢塞丄曲月黒辉丨丨风髙啸紫驼萨都拉台山怀古诗丨丨暗随秋露泣海鸦多背夕阳还】
　　铜龙【汉书成帝纪上尝急召太子出龙楼门不敢絶驰道注门楼上有丨丨若白鹤飞廉之为名也　唐书则天武皇后传延载二年武三思率蕃夷诸酋及耆老请作天枢纪太后功德置端门外其制若柱度髙一百五尺八面面别五尺冶铁象山为之趾负以丨丨石镵怪兽环之　乂车服志大将出赐旌以颛赏节以颛杀旌以綘帛五丈粉画虎有丨丨一首纒绯旛紫缣为袋油嚢为表莭悬画木盘三相去数寸隅垂赤麻　三辅黄图长安城西出第二门曰直城门汉宫殿疏曰西出南头第二门也亦曰故龙楼门门上有丨丨本名直门王莽更曰直道门端路亭　邺中记华林园中千金堤上作两丨丨相为吐水以注天泉地通御沟　水经注河南县城东十五里有千金堨堨是都水使者陈协所造也语林曰陈协数进阮歩兵酒后晋文王欲修九龙堰阮举协文王用之掘地得古承水丨丨六枚堰遂成　梁简文帝又答湘东王书十七日旦早入宝云壁门照日丨丨吐雾红泉含影青莲吐芳法侣成羣金仙满座身心快乐得未曽有　庾肩吾谢赉铜砚笔格啓烟磨青石已践孔氏之坛管挿丨丨还笑王生之壁陆厥奉答内兄希叔诗属叨金马署又防丨丨门　徐彦伯元旦早朝诗逶迤纶禁客假寐守丨丨　王维寓言诗骊驹从白马出入丨丨门　戴叔伦白苎词大家为欢莫延伫顷刻丨丨报天曙　李商隠深宫诗见玉壶下　温庭筠和太常杜少卿东都修竹里有嘉莲诗春秋罢注直丨丨旧宅嘉莲照水红】
　　铜象【陶朱新録见铜佛下】
　　铜虎【史记文帝纪初与郡国守相为丨丨符竹使符注应劭曰丨丨符第一至第五国家当发兵遣使者至郡合符符合乃听受之　齐书裴叔业等传论屡发丨丨之兵未有释位之援势等易京鱼烂待尽　古今注丨丨符银错书之张晏云铜取其同心也　庾信萧太墓志铭尚方铸劒再转金御史分符双封丨丨薛逢送衢州崔员外诗笑分丨丨别京师岭下山川想到时　罗隠送云州郑员外诗丨丨贵提天子印银鱼荣傍老莱衣】
　　铜狮【阎朝隠鹦鹉猫儿篇髙视七头金骆驼平怀五尺丨丨子】
　　铜猊【陆游春日睡起诗睡起悠然弄衲琴丨丨半烬海南沉】
　　铜螭【宋史仪卫志金节隋制也黒漆竿上施圎盘周缀红丝拂八层黄绣龙袋笼之今有方繖大繖皆赤质紫表朱里四角丨丨首六引内者其制差小陆游爱闲诗睡熟素书横竹架吟余犀管阁丨丨】铜驼【晋书惠帝纪成都王颖遣其将陆机牵秀石超等逼京师十月破牵秀于东阳门外破陆机于建春门石超走斩其大将贾崇等十六人悬首丨丨街　又索靖传靖有先识逺量知天下将乱指洛阳宫门丨丨叹曰防见汝在荆棘中耳　又石季龙载记使牙门将张绣徙洛阳钟虡九龙翁仲丨丨飞亷于邺　邺中记二丨丨如马形长一丈髙一丈足如牛长三尺脊如马鞍在中阳门外夹道相向　水经注渠水南迳出太尉司徒两坊间谓之丨丨街旧魏明帝置丨丨诸兽于阊阖南街陆机之驼髙九尺即出太尉坊者也　述异记邺中丨丨乡魏武帝陵下丨丨石犬各二古诗石犬不可吠丨丨徒尔为　洛阳记丨丨街在金马门外人物繁盛俗语云金马门外聚羣贤丨丨街上集少年　酉阳杂俎汉元帝竟宁元年长陵丨丨生毛毛端开花东宫旧事太子冇丨丨头灯铜倚灯　南唐书烈祖纪升元二年冬十月壬辰命吴王璟勒步骑八万讲武于丨丨桥　陈后主举贤诏趋丨丨以观国望金马而来庭　骆賔王艳情诗见金谷下　杜甫至后诗青袍白马有何意金谷丨丨非故乡　白居易早春雪后诗献歳晴和风景新丨丨街郭暖无尘　刘禹锡忆春草诗见金谷下　又防娘歌蕲州刺史张公子白马新到丨丨里　李贺丨丨悲诗谁作送春曲洛岸悲丨丨　元好问赠别徐德谦诗西河一雨春意浓絶似丨丨洛阳陌】
　　铜马【后汉书光武帝纪光武击丨丨于鄡悉破降之将降人分配诸将众遂数十万故关西号光武为丨丨帝　又马援传孝武皇帝时善相马者东门京铸作丨丨法献之有诏立马于鲁班门外则更名鲁班门曰金马门　晋书石勒载记勒徙洛阳丨丨翁仲二于襄国列之永丰门　宋史五行志绍兴二十六年郫县出丨丨髙三尺制作精好风雨夜嘶　水经注秦始皇灭燕以为广阳郡汉髙帝以封卢绾为燕王更燕国城有万载宫光明殿东掖门下旧慕容隽立丨丨像处昔慕容廆有骏马赭白有竒相逸力隽竒之比鲍氏骢命铸铜以图其像亲为铭讃镌颂其旁　又白沟又东北迳丨丨城西盖光武征丨丨所筑也　明一统志丨丨祠在顺德府钜鹿县北七里以祀汉光武　又丨丨门在顺天府旧燕城东南隅即古蓟城门城有十门此其一也　研北杂志汉丨丨式藏周公瑾家其初破为数段铸工以药焊栅之复完如新　温子升寒陵山寺碑丨丨奔驰金虎乱噬】
　　铜驎【江总陈宣帝哀防文丨丨感泣银海埋田】
　　铜狗【净住子见铁城下】
　　铜牛【明一统志丨丨人迹在金华府永康县西十七里有石髙丈五上有牛人二迹各长八寸相传号丨丨人　又丨丨山在绍兴府城东南五十八里旧经昔有丨丨见于灵汜桥人逐之奔入此山掘地得铜屑或云越王铸钱处】
　　铜凤【元史舆服志舆辂辕头衡一两端玉龙头二上列金涂丨丨十二含以金涂铜铃　三辅黄图建章宫南有玉堂壁门三层台髙三十丈玉堂内殿十二门阶陛皆玉为之铸丨丨髙五尺饰黄金栖屋上下有转枢向风若翔　邺中记见铜爵下　水经注邺城之西北有三台建安十五年魏武所起三台洞开髙三十五丈石氏作层观架其上置丨丨头髙一丈六尺】
　　铜鹤【朝野佥载唐韩王元嘉有丨丨尊背上注酒则一足倚满则正不满则倾侧】
　　铜雕【张昱辇下曲五垓千陛立朝庭槛首丨丨一丈翎】
　　铜爵【雀同魏志武帝纪建安十五年冬太祖乃于邺作丨丨台　又陈思王传邺丨丨新成太祖悉将诸子登台使各为赋植援笔立成可观太祖异之　邺中记邺城西北立台皆因城为基址中央名丨丨台北为冰井台西台髙六十七丈上作铜鳯窗皆铜笼疏云母幌日之初出流光照耀　三辅黄图长安城西有双阙上有双丨丨一鸣五谷成再鸣五谷熟按丨丨即铜鳯凰也　后赵録石虎起五层楼又作丨丨于楼颠舒翼若飞　嘉话録三台送酒因北齐髙洋毁丨丨台筑三台宫人拍手呼上台因以送酒　邺都故事魏武遗命诸子吾妾与妓人皆着丨丨台台上施六尺牀下繐帐每月朝十五向帐前作妓乐　文房四谱古瓦砚出相州魏丨丨台里人掘土徃徃得之贮水数日不渗　道山清话世传丨丨瓦騐之有三锡花雷斧鲜疵是也然皆风雨雕镌不可得而伪　陆倕石阙铭见铁鳯下王諲南至云物赋鳯凰下于都丨丨栖于温树　梁简文帝和籍田诗鳐鱼显嘉瑞丨丨应丰年　髙适丨丨妓诗日暮丨丨迥秋深玉座清　杜牧赤壁诗东风不与周郎便丨丨春深锁二乔　温庭筠过陈琳墓诗石麟埋没藏春草丨丨荒凉对暮云　又古今注秦始皇有七名马追风白兔蹑景奔电飞翮丨丨神鳬】
　　铜鳬【梁简文帝昭明太子集序见玉粒下】
