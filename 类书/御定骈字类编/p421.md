<!-- { "loadSidebar": true } -->
　　石龛【宋史髙昌国传次歴阿墩族经马騣山望乡岭岭上丨丨有李陵题字处　水经注开山图曰有巨灵胡者偏得神元之道能造山川出河常有好事之人故升华岳而观厥迹焉自下庙歴列柏南行十一里东回三里至中祠又西南出五里至南祠谓之北君祠诸欲升山者至此皆祈请焉从北南入谷七里又届一祠谓之石养父母丨丨木主存焉　梁简文帝为人造丈八夹纻金薄像疏水精龙塔永怆恨于遗髦明镜丨丨独徘徊于留影　沈佺期九真山净居寺谒无碍上人诗小涧香为刹危峯丨作丨　王维送方尊师归嵩山诗仙官欲徃九龙潭旄节朱幡倚丨丨　杜甫丨丨诗驱车丨丨下仲冬见虹蜺　戴叔伦游少陵寺诗丨丨苔藓积香径白云深　白居易游悟真寺诗一息幡竿下再休丨丨边】
　　石塔【明一统志丨丨在乌蒙军民府东二十五里斵丨成丨髙一丈许刻人马螭虬之形于上半已剥落又独髙峯在桐庐县北二十里突然一峯絶顶平坦上有丨丨　又丨丨寺在扬州府城内旧名木兰院宋】
　　【改院日丨丨寺　又丨丨长老宋僧住丨丨寺苏轼守维扬与之徃还后退归西湖轼以疏留之】石碑【礼记檀弓公室视丰碑注丰碑斵大木为之形如丨丨于椁前后四角树之穿中于间为鹿卢下棺以繂绕　后汉书儒林传熹平四年灵帝乃诏诸儒正定五经刋于丨丨为古文篆三体书法以相参检树之学门使天下咸取则焉　宋书五行志晋怀帝永嘉元年项县有魏豫州刺史贾逵丨丨生金可采此金不从革而为变也　水经河水又南出龙门口注魏土地记曰梁山北有龙门山大禹所凿通孟津河口广八十歩岩际镌迹遗功尚存岸上并有庙祠祠前有丨丨三所二碑文字紊乱不可复识碑是大和中立　又潍水又北水西有雁阜阜上有汉司农卿郑康成冢丨丨犹存　文心雕龙碑者埤也上古帝王始号封禅树石埤岳故曰碑也周穆纪迹于弇山之石亦丨丨之意也録异记洪州建昌县界野田中有自然丨丨石人及散在地中莫知其数皆如镌琢之状而无文字　云仙杂记乌重葬先世掘得丨丨有云牛领冈前红箫陇下葬用丙日手板相亚重依而用之　明一统志丨丨在衡州耒阳县东五里三国时诸葛亮斩雍闿擒孟获回军经此立石纪功嵗久字不可辨又相传武侯立石誓蛮云后有功在吾上者宜立石于右至宋狄青破侬智髙回立碑其右后为雷所轰惟存断碑颠仆其侧韩愈黄陵庙碑湘旁有庙曰黄陵自前古立以祠尧之二女舜二妃者庭有丨丨断裂分散在地其文剥缺考图记言汉荆州牧刘表景升之立题曰湘夫人碑今騐其文乃晋太康九年又其额曰虞帝二妃之碑非景升立者　李嘉祐晩发咸阳诗秦家故事随流水汉代髙坟对丨丨　又唐书宪宗纪元和元年六月丁酉髙崇文及刘辟战于鹿头栅败之癸卯严砺又败之于丨丨谷　宋史樊知古传方议南征命髙品石全振徃湖南造黄黒龙船以大舰载巨竹絙自荆南而下遣八作使郭守濬算率丁匠营之议者以为江涛险壮恐不能就乃于丨丨口试造之移至采石三日桥成不差尺寸从知古之请也】
　　石碣【吴越春秋越王中分其师以为左右军又令安广之人佩丨丨之矢张卢生之弩躬率君子之军六千人以为中阵　水经注狼水又西北入清水城西北三里有项王之冢半许毁坏丨丨尚存题云项王之墓刘禹锡宜城歌花台侧生树丨丨阳镌额】
　　石刻【宋史礼志言者谓陛下崇儒重道制为赞辞刻宸翰于琬琰光昭徃古寰宇儒绅孰不顾瞻云汉之章请奉丨丨于国子监以碑本徧赐郡学从之　新论太山之有丨丨凡千八百余处而为识知者七十有二明一统志丨丨绛帖在平阳府旧在绛州儒学宋淳化间墓勒古名人书于石宣徳初移置晋王府　元好】
　　【问济南杂诗丨丨烧残防集辞雄楼杰观想当时】
　　石铭【魏书皇后封氏传髙宗初穿天渊池获一丨丨称桓帝葬母封氏逺近赴防二十余万人有司以闻命藏之太庙　又崔浩传初郄标等立丨丨刋国记浩尽述国事备而不典而丨丨显在衢路徃来行者咸以好言事遂闻发有司按騐　吕氏春秋今有人于此为丨丨置之曰此其中之物具珠玉玩好财物宝噐甚多不可不抇抇之必大富世世乗车食肉人必相与笑之以为大惑世之厚葬也有似于此　水经河水又东千崤之水注焉注水南导于千崤之山今山侧附路有丨丨云晋太康三年农太守梁抑修复旧道太崤以东西崤以西　浔阳记湓城灌婴所筑建安中孙权经此城自标井地令人掘之正得故井有丨丨云汉六年颍隂侯所开卜云三百年当塞塞后不满百年当为应运者所开权见铭欣恱以为已瑞时咸异之井甚深大江有风浪此井辄动土人呼为浪井　开河记穿至一大林中有墓古老相传云宋司马华元墓掘透一石室室中漆灯棺柩帐幙之类遇风皆化为灰烬得一丨丨云睢阳土地髙竹木可为壕若也不回避奉赠二金刀又才开断未及丈余得古堂室可数间捜得一丨丨上有字如苍颉鸟迹之篆乃召夫中有识者免其役有一下邳民读曰我是大金仙死来一千年数满一千年背下有流泉得逢麻叔谋葬我在髙原发长至泥丸更一千年方登兜率天　书断滕公冢内得丨丨人无识者惟叔孙通云此古文科斗书也科斗者即上古之别名也　地理通释郡县志丨丨陉岭在代州灵邱县西北八十里上有丨丨题言冀州北界故谓之丨丨陉】石剧【本草丨丨味甘无毒止消渴】

　　御定骈字类编卷四十一
<子部,类书类,御定骈字类编>
　　钦定四库全书
　　御定骈字类编卷四十二
　　山水门七
　　石
　　石佛【宋史王賔传好释氏修古寺掘地得数丨丨及石碣有賔姓名賔异其事以闻诏名寺为淳化赐新印经一藏钱三百万以助之　岳阳风土记丨丨山在县北石堆成佛像衣服皆具　蒋氏日録寳圣丨丨院在嘉兴县东南唐至徳二年于寺基掘丨丨四躯至今见存天圣中赐名寳圣人但呼丨丨寺　湖山胜槩大丨丨院旧名为秦皇缆船石俗名西石头宣和中僧思浄就石镌成大佛半身或云下通海眼　明一统志玉泉在严州府城东北七里旁有丨丨嵗久渐长　又丨丨山在庐州府城西五十里山顶有三丨丨像　又丨丨山在青田县西五里有石髙可二丈其状如佛相传尝因洪水失其首庵僧易以他石一夕见梦于渔人诘朝网得之以告僧补之凡祷有应　又丨丨洞在顺徳府城西北内有三石人肖佛故名　又丨丨井在徐州丨丨山顶方一丈二尺自然液水虽雨旱无増减　又丨丨寺在真定府隆平县治东元建　法苑珠林秦缪公时扶风获一丨丨缪公不识弃马坊中防像神嗔令公染疾公取像澡浴安清净处像遂放光　苏轼诗卜田向何许丨丨山南路注丨丨山在眉州眉山县之南　杨维桢诗丨丨浮云轻似叶】
　　石胜【云笈七籖午从官仲神也仲神六人姓黒名丨丨衣丹纱单衣带剑奎星神主之　又明一统志丨丨关在重庆府黔江县东五十里】
　　石婴【云笈七籖西斗君姓刘名起字丨丨长安人也】
　　石僧【明一统志丨丨山在处州府城西四里山腹有石状如僧】
　　石神【吴地志晋建兴二年郡东南二百六十里有沪渎渔人夜见海上光明照水彻天明日覩二丨丨像浮水上众言曰水神也以三特日祝迎之像背身泛流而去】
　　石仙【明一统志丨丨岩在建昌府南丰县西十五里即冷真人委蜕之所岩有汉张道陵十八世孙张洞宣冢　又丨丨人潭井在抚州府金谿县东三十五里井有仙迹嵗旱祷之輙应】
　　石人【史记灌夫传上怒内史曰公平生数言魏其武安长短今日廷论局趣效辕下驹吾并斩若属矣即罢起入上食太后太后亦已使人候伺具以告太后太后怒不食曰今我在也而人皆借吾弟令我百嵗后皆鱼肉之矣且帝宁能为丨丨邪　南史羊侃传泗桥有数丨丨长八尺大十围侃执以相系悉皆破碎　魏书元畧传肃宗诏光禄大夫刁双境首劳问又勅徐州赐绢布各一千匹除畧侍中义阳王食邑一千户还逹丨丨驿亭诏宗室亲党内外百官先相识者听迎之近郊三辅黄图渭桥秦始皇造渭桥重不能胜乃刻石作力士孟贲等像祭之乃可动今丨丨在　又昆明池中有二丨丨立牵牛织女于池之东西以象天河　水经注巨洋水又南东歴逢山下郭縁生续述征记曰逢山在广固南三十里有祠并石鼓齐地将乱丨丨辄打石鼓闻数十里　又漳水又东北歴望夫山山之南有丨丨竚于山上状有懐于云表因以名焉　又到刺山水北流迳一故亭东城北有丨丨故世谓之丨丨城西北注连水　九江志虚谷东英巨山岩内有丨丨坐磐石上体上尘秽则兴风湿润则致雨晴日便举体鲜洁朗然玉净　豫章古今记丨丨祠庙在丰城南　茅亭客话李冰自秦时代张若为蜀守蜀困水久矣公作三丨丨以誓江水曰俾后万祀水之盈缩竭不至足盛不没肩又作石犀五所以厌水物于是蜀为陆海至今赖之明一统志丨丨山在泽州城东南八十八里上有石类人形　又丨丨山在梧州府藤县南三里山势峭防下临深渊上有巨石逺望如人　又丨丨潭在寜波府慈溪县西南三十五里上有石屹立如人状孙楚反金人铭晋太庙有丨丨焉大张其口】
　　石君【汉书萭章传与中书令石显相善成帝初石显坐专权擅势免官徙归故郡显赀巨万当去留牀席器物数百万直欲以与章章不受賔客或问其故章叹曰吾防布衣见哀于丨丨石君家破不能有防安也而受其财物此为石氏之祸萭氏反当以为福耶　晁补之是是堂赋吾友丨丨筑室湘城】
　　石侯【豫章古今记丨丨庙在建昌】
　　石翁【明一统志丨丨山在金华府永康县东四十里上有孤石遥望如人旁有一石类妇人俗称丨丨妇】石公【越絶书阊门外髙颈山东桓石人古者名丨丨去县二十里　明一统志丨丨山在镇江府城东北八里濒江与焦山相对上有送江亭　又丨丨山在苏州府城西南一百二十里山根有石如老翁立水中涸不露潦不没故名　葛一龙宿永福寺诗见山长下】
　　石父【三辅皇图昆明灵沼黒水元址牵牛立其右织女居其左今有丨丨石婆神祠在废池疑此是也又史记晏平仲传越丨丨请絶晏子戄然摄衣冠谢曰婴虽不仁免子于阨何子求絶之速也　元好问望王李归程诗虞卿仲子死不朽丨丨晏婴今岂无】
　　石郎【段成式诗不愿丨丨戴笠难甘玉女披衣】
　　石姑【豫章古今记丨丨宫在上辽西五里汉昌邑王胜所居处】
　　石母【明一统志丨丨山在化府城北七十里】
　　石妇【明一统志丨丨在成都府城西十五里昔有妇守节孝于舅姑后人刻石像祀之　又丨丨山在广徳州城东南五十里众山环绕中一峰独髙峰之颠有石髙二丈许如妇人状旧传谢氏女介洁有守登山化为石藤萝薜荔萦绕其上如衣披之状独露其面樵者不敢采　杨维祯丨丨操序丨丨即望夫石也在处有之予为词补入琴操云　又丨丨操行人归啼石柱丨丨岑岑化黄土　白居易蜀路丨丨诗道傍一丨丨无记复无铭传是此乡女为妇孝且贞　鲍溶期尽诗青山丨丨千年望雷雨曽知来不来】
