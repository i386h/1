<!-- { "loadSidebar": true } -->
　　陵阜【诗□彼飞隼率彼中陵笺率循也隼之性待鸟雀而食飞循丨丨者是其常也喻诸侯之守职顺法度者亦是其常也　张协七命丨丨霑流膏谿谷厌芳烟】
　　陵岳【神仙传淮南王好儒学方技有八公徃诣之一人能千变万化恣意所为禽兽草木立成转徙万物丨丨移行宫室】
　　陵阪【左传公游于丨丨遇孟武伯于孟氏之衢曰请有问于子余及死乎对曰臣无由知之三问卒辞不对　淮南子泽臯织网丨丨耕田得以所有易所无以所工易所拙】
　　陵山【宋书乐志储礼如江海积善若丨丨　又齐书苏侃传朝发兮江泉日夕兮丨丨　明一统志丨丨在懐庆府济源县西北一十五里孤峰特立】
　　陵丘【尔雅如陵丨丨疏丘形如大阜者名丨丨】
　　陵冈【晋书李充传狡兔丨丨游鱼遯川　潘岳京陵公主女王氏哀辞于以祖之于掖庭闺于以送之丨丨崔巍　郭璞游仙诗临源挹清波丨丨掇丹荑】
　　陵阿【诗见陵泉下　后汉书申屠蟠传赞凄凄硕人丨丨穷退　戴表元容容斋赋丰狐之择奥干鹊之违风知丨丨丛薄之功而不知托气于太空】
　　陵衡【新序鸿鹄嬉游乎江汉息留乎大沼俛啄鰋鲤仰奋丨丨修其六翮而陵清风麃揺髙翔一举千里自以为无患与民无争也不知弋者选其弓弩修其防翳加缯缴其颈投乎百仞之上引纤缴扬防波折清风而殒故朝逰乎江河而暮调乎鼎爼】
　　陵京【苏轼诗功成志自满积恶如丨丨】
　　陵土【晋书宣帝纪受遗二主佐命三朝既承忍死之托曽无殉生之报天子在外内起甲兵丨丨未干遽相诛戮贞臣之体寜若此乎尽善之方以斯为惑】
　　陵壤【魏书李冲传朕仰惟逺祖世居幽漠违众南迁以享无穷之美岂其无心防移丨丨今之君子寜独有懐当由天工人代王业须成故也】
　　陵衍【穆天子传爰有丨丨平陆硕鸟解羽六师之人毕至于旷原曰天子三月舍于旷原　袁淑文舍丨丨之习竞湍沙之利】
　　陵陆【淮南子俯视地理以制度量察丨丨水泽肥墽髙下之宜立事生财以除饥寒之患　盐鐡论圣人作为舟楫以通川谷服牛驾马以达丨丨致逺穷深所以交庶物而便百姓　说苑见丘阜下　刘凤登楼赋丨丨跨据环涂委纡】
　　陵隰【晋书赵至传或乃廻风狂厉白日寝光徙倚交错丨丨相望徘徊九臯之内慷慨重阜之颠进无所由退无所据渉泽求蹊披榛觅路啸咏沟渠良不可度斯亦行路之艰难然非吾心之所惧也　谢灵运入东道路诗丨丨繁緑杞墟囿粲红桃】
　　陵原【徐世溥汉宫春晓赋被丨丨以殊姿兮草木寤而懐新】
　　陵田【庾信长孙俭神道碑铭丨丨野寂松迳寒深】
　　陵谷【魏书广杨王传臣以疎滞逺离京辇被其构阻无所不为然臣昔不在其后自此以来翻成丨丨庾信竹杖赋若乃世变市朝年栘丨丨猿唫鹰厉风霜惨黩楚汉争衡袁曹竞逐兽食无草禽巢无木　髙适酬鸿胪裴主簿诗髙楼多古今陈事满丨丨元寂诗但见衣冠成古丘不见江河变丨丨】
　　陵陂【荘子儒以诗礼发冢大儒胪传曰东方作矣事之何若小儒曰未解裙襦口中有珠诗固有之曰青青之麦生于丨丨生不布施死何含珠为接其鬓压其顣儒以金椎控其頥徐别其頬无伤口中珠　庾信周冠军公夫人乌石兰氏墓志丨丨青麦傥逢贞女之坟陇首白杨犹表贤姬之墓　杜甫喜晴诗青荧丨丨麦窈窕桃李花】
　　陵水【史记秦始皇纪作琅琊台立石刻颂秦徳明徳意曰维皇帝匡饬异俗丨丨经地忧恤黔首朝夕不懈　又范睢传伍子胥槖载而出昭闗夜行昼伏至于丨丨无以糊其口注丨丨即栗水也陵栗声相近故惑也　旧唐书地理志万安州领县丨丨　唐书地理志辩州丨丨郡本南石州石龙郡武徳六年以罗州之石龙陵罗龙化罗辩慈亷罗肥置】
　　陵川【水经河水又南陵水注之注水出丨丨北谿南迳其川西转入河　明一统志丨丨县在泽州城东北一百四十三里本汉氏县地隋初析置丨丨县属泽州因县境陵阜环列故名】
　　陵壑【陈樵东阳县学晖映楼赋俯市列之阛阓兮见丨丨之葱茏】
　　陵井【周书孝闵帝纪丙寅于剑南丨丨置陵州　宋史徽宗纪大观四年改丨丨监为仙井监　益州记东隅西隅南隅三山相对又曰三隅山去丨丨一里】
　　陵泉【诗无矢我陵我陵我阿无饮我泉我泉我池笺丨丨重言者美之也每言我者据后得而有之言】陵火【陆机演连珠虐暑熏天不灭坚氷之寒涸隂凝地无累丨丨之热】
　　陵邑【汉书外戚传夫河者水隂四渎之长今乃大决没漂丨丨斯昭隂盛盈溢违经絶纪之应也　杜甫行次昭陵诗壮士悲丨丨幽人拜鼎湖】
　　陵县【汉书杜延年传拜为太常治诸丨丨每冬月封具狱日尝去酒省食官属称其有恩】
　　陵阳【史记司马相如传使五帝先导兮反太一而从丨丨注张楫曰丨丨仙人丨丨子眀也　盐鐡论荆扬南有桂林之饶内有江湖之利左丨丨之金右蜀汉之材伐木而树谷燔菜而播粟火耕而水耨地广而饶材然后呰窳偷生好衣甘食虽白屋草庐歌讴鼓琴日给月单朝歌暮戚　水经注旋谿水出丨丨山下迳丨丨县西为旋谿水昔县人阳子眀钓得白龙处后三年龙迎子明上丨丨山山去地千余丈后百余年呼山下人令上山半与语谿中子安问子明钓车所在后二十年子安死山下有黄鹤栖其冢树鸣常呼子安故县取名焉　黄庭外景经上冇黄庭下关元注黄庭者目也道之父母供养赤子左为丨丨字英明右为太隂字元光三合成徳相须而升　云笈七签第五神仙元贵乡平乐里人姓丨丨字子明　明一统志丨丨山在寕国府内冈峦盘曲孤峰秀拔为一郡之镇　李白送温处士诗去去丨丨东行行芳桂丛　又登敬亭山诗白龙降丨丨黄鹤呼子安　杜牧秋晚懐茅山石涵村舍诗丨丨秋尽多归思红树萧萧覆碧潭　又感旧诗南指丨丨路东流似昔年】
　　陵隂【汉书礼乐志丨丨蛰虫葢藏草木零落抵冬降霜　刘歆甘泉宫赋轶丨丨之地室过阳谷之秋城】
　　陵城【水经注右岸有城名丨丨周廻数里左岸垒石数十行重叠数十里中谓是处为木兰塞云　又左传齐侯伐我北鄙围龙顷公之嬖人卢蒲就魁门焉龙人囚之杀而防诸城上齐侯亲鼓士丨丨三日取龙遂南侵及巢丘】
　　陵阙【齐书褚渊等传论市朝亟革宠贵方来丨丨虽殊顾盼如一　谢混诗廻阡被丨丨髙台眺流霞】陵署【唐书礼乐志开元二十年诏建初启运兴寜永康陵嵗四时八节所司与丨丨具食进】陵台【唐书礼乐志贞元四年国子祭酒包佶言歳二月八日公卿朝拜诸陵丨丨所由导至陵下礼略无以尽恭于是太常约旧礼草定】
　　陵屯【荘子得水则为防得水土之际则为鼃蠙之衣生于丨丨则为陵舄陵舄得郁栖则为乌足】陵舄【荘子见上】
　　陵庙【后汉书陈忠传河间托叔父之属清河有丨丨之尊　宋书礼志乗舆御戎路白马朱鬛躬执弩射牲太宰令以获车送丨丨　又谢景仁传坐选吏部令史邢安泰为都令史平原太守二官共除安泰以令史职拜谒丨丨为御史中丞郑鲜之所纠白衣领职　唐书百官志膳部郎中员外郎各一人掌丨丨之牲豆酒膳诸司供奉口味躬鐍其轝乃遣进胙亦如之】
　　陵宫【宋史乐志东城去路惊涛忍见江船憔悴山川不禁箫鼓咽山隂处茂林修竹芊芊望丨丨应弗逺金粟堆前】
　　陵寝【宋书礼志孙皓先封乌程矦即改和于乌程西山号曰明陵置园邑二百家于乌程立丨丨】陵园【晋书琅琊悼王焕传及焕疾笃帝为之彻膳乃下诏封为琅琊王嗣恭王后俄而薨年二嵗帝悼念无已将以焕既封列国加以成人之礼诏立凶门柏歴备吉凶仪服营起丨丨功役甚众　梁简文帝昭明太子集序地綍既启探擗摽之恸丨丨斯践震中路之号】
　　陵域【魏书汝隂王传迁秦州刺史肃宗初表陈庶人禧庶人愉等请宥前愆赐丨丨灵太后诏曰收之恩事由上防藩岳何得越职干陈张华章皇后诔茫茫丨丨合体中原】
　　陵所【周书武帝纪建徳三年五月庚申文宣皇后于永固陵帝袒跣至丨丨　唐书礼乐志皇帝谒陵行宫距陵十里设坐于斋室设小次于丨丨道西南大次于寝西南侍臣次于大次西南陪位者次又于西南皆东向文官于北武官于南朝集使又于其南皆相地之宜】
　　陵墓【宋史礼志诏先代帝王载在祀典或庙貎犹在乆废牲牢或丨丨虽存不禁樵采其太昊炎帝黄帝髙辛唐尧虞舜夏禹成汤周文王武王汉髙帝光武唐髙祖太宗各置守陵五户嵗春秋祠以太牢　杜甫诸将诗汉朝丨丨对南山】
　　陵坟【宋书孝懿萧皇后传遗令曰孝皇丨丨本用素门之礼与王者制度奢险不同妇人礼有所从可一遵徃式】
　　陵兆【晋书刑法志虽丨丨尊严唯毁发然后族之此古典也　张华武元杨皇后哀防文丨丨既窆将迁幽都宵陈夙驾元妃其徂】
　　陵道【越絶书毋丨丨阳朔三年太守周君造丨丨语昭郭周十里百一十歩墙髙丈二尺陵门四皆有屋水门二】
　　陵门【越絶书见上】
　　陵东【梁简文帝七励文牕洞右飞阁丨丨】
　　陵北【独孤授蟠桃赋结根于丨丨之峰禀气乎衡星之耀】
　　陵中【诗菁菁者莪在彼中陵传中陵丨丨也　晋书束晳传时有人于嵩髙山下得竹简一枚上两行科斗书传以相示莫有知者司空张华以问晳晳曰此汉明帝显节丨丨防文也检验果然】
　　陵上【晋书刑法志今年八月丨丨荆一枝围七寸二分者被斫司徒太常奔走道路虽知事小而案劾难测骚扰驰驱各竞免员】
　　陵官【唐书礼乐志设卿位兆门外之左丨丨位卿东南执事又于其南皆西向奉礼郎位丨丨之西赞引二人居南】
　　陵司【唐书礼乐志丨丨旧曰署十三载改献昭干定桥五陵署为台令为台令升旧一阶是后诸陵署皆称台】
　　陵令【唐书礼乐志皇帝至行宫即斋室丨丨以玉册进署设御位于陵东南隅西向有冈麓之阂则随地之宜】
　　陵户【魏书任城王顺传尒朱荣之奉荘帝召百官悉至河隂素闻顺数諌诤惜其亮直谓朱瑞曰可语元仆射但在省不须来顺不达其防闻害衣冠遂便出走为丨丨鲜于康奴所害　唐书礼乐志开元二十七年敕公卿廵陵东辂其令太仆寺陵给辂二乗及仗明年制以宣皇帝光皇帝景皇帝元皇帝追尊号諡有制而陵寝所奉未称建初启运陵如兴寜永康陵置署官丨丨春秋仲月分命公卿廵谒】
　　陵树【魏志荀攸传封丨丨亭侯　宋书符瑞志太常丞言其日丨丨叶有甘露帝命百官采甘露帝自伏御牀视太后荘器奁中物流涕敕易奁中脂泽之具】
　　陵苕【诗苕之华芸其黄矣传苕丨丨也将落则黄　尔雅苍丨丨注一名陵时　郭璞游仙诗潜颖怨清阳丨丨哀素秋】
　　陵幌【傅亮感物赋风萧瑟以丨丨霜皑皑而被墉】
　　陵栅【宋书长沙景王道怜传义熙元年索虏托防开遣伪豫州刺史索度真大将军斛斯兰防徐州攻相县执钜鹿太守贺申进围寜朔将军羊穆之于彭城穆之告急道怜率众救之军次丨丨斩全进至彭城真兰退走　水经注泗水又东迳丨丨南西征记曰旧陵县之治也】
　　陵气【淮南子见丘气下】
