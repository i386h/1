<!-- { "loadSidebar": true } -->
　　厨葢【皮日休江南道中懐茅山广文南阳博士诗堂扄洞里千秋燕丨丨岩根数斗泉】
　　厨养【说苑晏子侍于景公朝寒请进热食对曰婴非君之丨丨臣也公曰请进服裘对曰婴非田泽之臣也敢辞公曰然夫子于寡人奚为者也对曰社稷之臣也】
　　厨费【魏书甄琛传刘纉子晣为胊山戍主晣死家属入洛有女年未二十琛已六十余矣乃纳晣女为妻婚日诏给丨丨琛深所好恱世宗时调戏之】
　　灶
　　灶山【金漳兰谱丨丨兰有十五萼色碧玉花枝开体肤松美颙颙昻昻雅特闲丽真兰中之魁品也】灶矶【云林石谱登州下临大海有沙门丨丨岛多产黑白石磨礲为棋子】
　　灶君【眀一统志丨丨山在汝州城西南三十里山有石刻丨丨山三字】
　　灶鬼【史记武帝纪齐人少翁以鬼神方见上上有所幸王夫人卒少翁以方术夜致王夫人及丨丨之貌云天子自帷中望见焉　元稹投简阳眀洞天诗雾喷雷公怒烟扬丨丨趋　陈孚诗平生最笑秋风客只爱黄金丨丨书】
　　灶神【礼记礼器燔柴于奥疏奥当为防字之误也者下文云老妇之祭盛于盆尊于瓶故知非奥也奥者夏祀丨丨其礼尊以老妇配之耳故中霤礼祭灶先荐于奥有主有尸用特牲迎尸以下略如祭宗庙之仪是其事大也防者宗庙祭尸卒食之后特祭老妇盛于盆尊于瓶是其事小也】
　　灶廪【欧阳脩夷陵县至喜堂记见瓦屋下】
　　灶户【宋史食货志其鬻盐之地曰亭塲民曰亭户或谓之丨丨户有盐丁歳课入官受钱或折租赋皆无常数】
　　灶下【后汉书刘元传其所授官爵者皆羣小贾竖长安为之语曰丨丨养中郎将烂羊胃骑都尉烂羊头关内侯　庄子蝴蝶胥也化而为虫生于丨丨其状若蜕其名为鸲掇　南唐近事谏议大夫张义方命道士陈友合还丹于牛头山频年未就防义方遘疾将卒恨不成九转之功一旦命子弟发丹灶丨丨有巨虺火吻锦鳞蜿蜒其间若为神物防持乃取丹自饵一粒瘖痖而终当时识者以为气未尽服之阴者不夀也　髙适宋中遇杨山人诗檐前举醇醪丨丨烹只鸡　刘禹锡唐秀才赠端州紫石砚以诗答之诗阙里庙堂空旧物开方丨丨岂天然】
　　灶底【皮日休贫居秋日诗贫家烟防稀丨丨隂虫语】
　　灶额【姚合酬任畴协律夏中苦雨见寄诗湿烟凝丨丨荒草覆墙头　又寄贾岛诗瓮头寒絶酒丨丨晓无烟】
　　灶突【汉书霍光传臣闻客有过主人者见其丨直丨傍有积薪客谓主人更为曲突逺徙其薪不者且有火患主人嘿然不应　吕览季子曰燕雀争善处扵一屋之下子母相哺也姁姁焉相乐也自以为安矣丨丨决则火上焚栋燕雀顔色不变是何也乃不知祸之将及已也为人臣免扵燕雀之智者寡矣　眀一统志丨丨山在辽葢州卫东南一十五里羣山环绕中有孤特起若丨丨然故名】
　　灶甓【宋史范恪传尝防诸道兵攻十二盘既出当迷子砦中流矢督战愈力视炮石中有火防者恪取号于众曰贼矢石尽用丨下丨矣于是士卒争奋果先得城】
　　灶陉【礼记月令孟夏之月其祀灶祭先肺注祀灶之礼先席于门之奥东靣设主于丨丨乃祭肺及心肝为俎奠于主西又设盛于俎南亦祭黍三祭肺心肝各一祭醴二亦既祭彻之更陈鼎俎设馔于筵前迎尸如祀户之礼疏丨丨谓灶邉承器之物以土为之】
　　灶烟【汉书五行志元帝时童谣曰井水溢灭丨丨灌玉堂流金门】
　　灶聚【庾肩吾玉帐山铭岩留故鼎丨丨新荆】
　　灶减【贺朝从军行峰沈丨丨静邉亭海宴山空肃已宁】
　　灶起【皮日休茶灶诗南山茶事动丨丨岩根傍】
　　筵
　　筵席【诗戚戚兄弟莫逺具尔或肆之筵或授之几疏言先王有仁恩之故能诚心亲戚其亲戚之兄弟无逺无近王俱尔而揖进之与之宴乐于时王心实说铺设促遽或有陈之丨丨者或有授之以几者是王能亲其所亲也　又肆丨设丨授几有缉御　礼记乐记铺丨丨陈尊俎列笾豆以升降为礼者礼之末节也故有司掌之　南史刘沨传路氏病经年沨昼夜不离左右每有増加輙流涕不食路氏病差感其意慈爱遂隆路氏富盛一旦为沨立斋宇丨丨不减侯王　柳宗元石涧记其水之大倍石渠三之亘石为底达于两涯若牀若堂若陈丨丨若限阃奥水平布其上流若织文响若操琴】
　　筵宴【晋书义阳王望传时魏髙贵乡公好才爱士望与裴秀王沉钟防并见亲待数侍丨丨　释常谈周瑜字公瑾妙扵音律毎有丨丨所奏音乐小有误失瑜必举目瞪视时人曰曲有误周郎顾　开元天寳遗事南中有鱼肉少而脂多彼中人取鱼脂炼为油或将照纺织机杼则暗而不眀或使照丨丨造饮食则分外光眀时人号为馋鱼灯】
　　筵羞【刘禹锡桃源行丨丨石髄劝客餐灯爇松脂留客宿】
　　筵防【庾信华林园马射赋既而日下泽宫丨丨相圃怅徙跸之留欢眷回銮之余舞】
　　筵上【刘长卿同诸公袁郎中宴筵喜加章服诗手诏来丨丨腰金向粉闻】
　　筵前【礼记月令注见户内下】
　　祠
　　祠庙【宋史礼志见宫观下　魏武帝春祠令议者以为丨丨上殿当解履吾受钖命带剑不解履上殿今有事扵庙而解履是尊先公而替王命敬父祖而简君主故吾不敢解履上殿也　杜甫谒先主庙诗旧俗存丨丨空山泣鬼神　又登楼诗可怜后主还丨丨日暮聊为梁甫吟】
　　祠宇【唐眀皇经河上公庙诗元元沙门啓肃肃丨丨清】
　　祠寺【唐书常衮传今军旅未宁王畿户口十不一在而诸丨丨写经造像焚币埋玉所以赏赉若比丘道士巫祝之流岁以万计陛下若以昜刍粟减贫民之赋天下之福岂有量哉】
　　祠宫【王十朋蓬莱阁赋乔松郁乎故陵丹青俨扵丨丨】
　　祠堂【汉书霍光传太夫人显改光时所自造茔制而侈大之起三出阙筑神道北临昭灵南出承恩盛饰丨丨辇阁通属永巷而幽良人婢妾守之广治第室作乘舆辇加画绣絪冯黄金涂韦絮荐轮侍婢防五采丝挽显防戏第中　晋书石勒载记禁州郡诸丨丨非正典者皆除之其能兴云致雨有益百姓者郡县更为立丨丨殖嘉树准岳渎已下为差等　魏书韦珍传髙祖初蛮首桓诞归款朝廷思安边之略以诞为东荆州刺史令珍为使与诞招慰蛮左珍自悬瓠西入三百余里至桐柏山穷淮源宣扬恩泽莫不降附淮源旧有丨丨蛮俗恒用人祭之珍乃晓告曰天地隂灵即是民之父母岂有父母甘子肉味自今已后悉宜以酒脯代用盐铁论古者不封不树反虞祭扵寝无坛宇之居庙堂之位及其后则封之庶人之坟半仞其髙可隐今富者积土成山列树成林防榭连阁集观増楼中者丨丨屏阁垣阙罘罳　杜甫蜀相诗丞相丨丨何处寻锦官城外栢森森】
　　祠屋【唐书王仲舒传有为佛老法兴浮屠丨丨者皆驱出境　杜甫咏懐古迹诗武侯丨丨常邻近一体君臣祭祀同】
　　祠山【眀一统志丨丨庙在直隶广徳州横山旧志神姓张名渤吴兴人一云武陵龙阳人生西汉末防苕霅之间久之欲自长兴之荆溪凿河至广徳以通舟楫工役将半遂遁扵横山故人立祠祀之】
　　祠部【南史裴松之传义熙初为吴兴故鄣令在县有绩入为尚书丨丨郎松之以世立私碑有乖事实上表陈之以为诸欲立碑者悉宜令言上为朝议所许然后听之庶可以防遏无徴显彰茂实　又司马褧传梁天监初诏通儒定五礼有举褧修嘉礼除尚书丨丨郎时创定礼乐褧所建议多见施行　又周舍传梁武帝即位吏部尚书范云重舍才气言之武帝召拜尚书丨丨郎礼仪损益多自舍出　唐书百官志礼部尚书一人正三品侍郎一人正四品下掌礼仪祭享贡举之政其属有四一曰礼部二曰丨丨三曰膳部四曰主客】祠官【杜甫桥陵诗宫女晩知曙丨丨朝见星又徃在诗故老复涕泗丨丨树椅桐】
　　祠史【范成大秋雷叹我虽闲寂忝丨丨家请官供尚仓粟】
　　祠前【罗隐衡阳泊木居士庙下诗南朝庾信无因赋牢落丨丨水气腥】
　　祠下【戴叔伦寄万徳躬故居诗见阁前下】
　　祠旁【唐书田防岩传防岩爱夷陵清溪止庐其侧长史李安期表其才召赴京师行及汝辞疾入箕山居许由丨丨自号由东邻频召不出】
　　祠西【杜甫丈人山诗丈人丨丨佳气浓緑云拟住最髙】
　　祠祀【唐书百官志祠部郎中贠外郎各一人掌丨丨享祭天文漏刻国忌庙讳卜筮医药僧尼之事珠玉珍寳供祭者不求扵市】
　　祠祭【唐书王璵传眀皇在位久推崇老子道如神仙事广修丨丨靡神不祈】
　　祠制【柳宗元终南山祠堂碑见柱础下】
　　庙
　　庙堂【书戞击鸣球搏拊琴瑟以咏传此舜丨丨之乐疏谓丨内丨上之乐　礼记礼器丨丨之上罍尊在阼牺尊在西丨丨之下县鼔在西应鼔在东　后汉书班固传固奏记东平王曰将军养志和神优游丨丨又虞诩传为朝歌长始到谒河内太守马棱棱勉之曰君儒者当谋谟丨丨反在朝歌耶　晋书桓冲传苻坚尽国内侵冲深以根本为虑乃遣精锐三千来赴京都谢安报云朝廷处分已定兵革无阙西藩宜以为防冲召佐吏对之叹曰谢安乃有丨丨之量不闲将略今大敌垂至方逰谈不暇虽遣诸不经事少年众又寡弱天下事可知吾其左袵矣　宋书五行志晋孝武太元十三年四月癸巳礿祠毕有兔行丨丨上兔野物也而集宗丨之丨不祥莫甚焉　齐书髙逸传序昜有君子之道四焉语黙之谓也故有入丨丨而不出狥江湖而永归隐避纷纭情迹万品　南史阮孝绪传南平元襄王闻其名致书要之不赴曰非志骄富贵但性畏丨丨若使麏麚可骖何以异夫骥騄　唐书礼乐志御史位扵丨丨之下协律郎位于丨丨上前楹之间　又贾躭杜佑令狐楚传赞躭佑楚皆惇儒大衣髙冠雍容丨丨道古今处成务可也以大节责之葢碈中而玉表欤　管子抱蜀不言而丨丨自修注蜀祠器也　庄子天下脊脊大乱罪在撄人心故贤者伏处大山嵁岩之下而万乘之君忧栗乎丨丨之上　淮南子天子处扵郊亭则九卿趋大夫走坐者伏倚者齐当此之时眀堂太庙悬冠解剑缓带而寝非郊亭大而丨丨狭小也至尊居之也　说苑卫灵公谓孔子曰有语寡人为国家者谨之于丨丨之上而国家治矣其可乎孔子曰可　顔氏家训国之兴亡兵之胜败博学所至幸讨论之入帷幄之中参丨丨之上不能为主画规以谋社稷君子所耻也梁简文帝大法颂序受脤扵丨丨之上扬威扵关塞之下　韩愈上宰相书幸今天下无事小大之官各守其职钱谷甲兵之问不至于丨丨论道经邦之暇舍此宜无大者焉　又许国公神道碑释师十万归居丨丨欧阳修上范司谏书天子曰可宰相曰不可天子曰然宰相曰不然坐扵丨丨之上与天子相可否者宰相也　沈佺期和户部岑尚书参迹枢揆诗丨丨喜容与时物递芳菲　储光羲送丘健诗元戎啓神皇丨丨发嘉谋　髙适信安王幕府诗丨丨咨上策幕府制中权刘禹锡唐秀才赠端州紫石砚以诗答之诗见灶下下　黄防投刑部裴郎中诗礼□后人窥作镜丨丨前】
　　【席待为霖　又辞相府诗匹马忍辞藩屏去小才宁副丨丨求】
