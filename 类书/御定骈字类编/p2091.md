<!-- { "loadSidebar": true } -->
　　鸡乳【礼记月令见雉雊下　后汉书陈宠传十二月阳气上通雉雊丨丨地以为正殷以为春　小学绀珠七十二大寒丨始丨】
　　鸡距【左传季郈之鸡鬭季氏介其丨郈氏为之金丨注芥子播其羽也或曰以胶沙播之为介鸡疏贾逵云芥子为末播其鸡翼可以坌郈氏鸡目郑众云介甲也为鸡着甲髙诱注吕氏春秋云铠着鸡头杜又云或曰不知谁说以胶沙播之亦不可解葢以胶涂鸡之足爪然后以沙槮之令其涩得伤彼鸡也以郈氏为金距言之则着甲是也　齐民要术马耳方者千里如斩筒者七百里如丨丨者五百里　白居易丨丨笔赋不得兎毫无以成起草之用不名丨丨无以表入木之功　刘桢鬭鸡诗丹丨被华采双丨如锋芒】鸡蹠【吕览善学者若齐王之食丨也食其丨数千而后足　又跖同应璩杂诗狂言虽寡善犹有如丨丨鸡跖食不已齐王为肥泽】
　　鸡足【庄子卵有毛丨三丨注鸡两足所以行而非动也故行由足发动由神御今丨虽两丨湏神而行故曰三足也　山海经北山经狱法之山瀤泽之水出焉而东北流注于泰泽其中多防鱼其状如鲤而丨丨食之已疣　滇志滇中大理府有丨丨山释迦佛大弟子迦叶藏修于此二十八传而至达摩乃持迦叶衣鉢入中国　明一统志丨丨山在河南府陜州城西南二里上有虎岩洞临河宛如丨丨　白居易鸡距笔赋足之健者有丨丨毛之劲者有兎毛就足之中奋发者利距在毛之内秀出者长毫合为手笔正得其要象彼足距曲尽其妙】
　　鸡趾【陈无已蜡梅诗乌丸丨丨写玉叶却怪寒花未清絶】
　　鸡爪【左传疏见鸡距下】
　　鸡脚【歙砚谱见乌肫下】
　　鸡胫【陆玑诗疏注竹类至多竹谱单名者篁棘单苦甘弓筋笻防□葢狗芦篃之属双名者蘓麻般肠百叶丨丨篲篠之属　竹谱丨丨似篁髙而笋脆注丨丨竹名篁竹之类】
　　鸡腿【明一统志丨丨竹出广西府每节上大下小如丨丨状】
　　鸡尾【左传賔孟适郊见雄丨自断其丨问之侍者曰惮为牺也】
　　鸡卵【礼记月令疏浑天形如弹丸地在其中天包其外犹如丨丨白之绕黄　呉志诸葛恪传注太子尝嘲恪诸葛元逊可食马矢恪曰愿太子食丨丨权曰何也恪曰所出同耳权大笑　晋书戴逵传总角时以丨丨汁溲白瓦屑作郑元碑又为文而自镌之　南史谢朏传孝武初朏为呉兴以丨丨赋人收鸡数千　又夷貃传扶南国无牢狱有讼者以金环丨丨投沸汤中令探取之若无实者手即烂有理者则不　旧唐书明皇纪开元二十六年二月甲辰禁火寒食以丨丨相馈送山海经中山经鼔镫之山多赤铜有草焉名曰荣草其叶如栁其夲如丨丨食之已风　荆楚嵗时记寒食城市尤多鬭丨丨之戏　齐民要术南方草木状曰都昆树野生二月花色仍连着实八九月熟如丨丨里民取食之皮核滋味醋出九眞交趾　北户録邕州之南有善行术者取丨丨黒画祝而煮之剖为二片以验其黄然后决嫌疑定祸福言如响答　琅嬛记九天先生曰天地人物不犹丨丨乎天为卵殻地为卵黄人物为卵白　觥记火丨丨杯注酒自热　薛能晩春诗画出鹢舟犹袚褉镂成丨丨有秋千　杨维桢小游仙诗龙女遗珠丨丨大结为双佩赐方平】
　　鸡子【诗伯氏吹壎疏见鵞子下　晋书王述传述性急不能耐尝食丨丨以筯刺之不得大怒掷地丨丨员转不止便下牀以屐齿踏之又不得怒甚掇内口中嚼碎而吐之　孔丛子子思言苟变于卫君曰其材可将五百乗卫君曰变也常为更赋于民而食人二丨丨以故弗用也子思曰今君处战国之世选爪牙之士而以二卵弃干城之将此不可使闻于隣国者也卫君曰谨受教矣　神仙传人有病就茅君请福煮丨丨十枚以纳帐中湏臾茅君掷出中无黄者病多愈有黄者不愈　齐民要术瀹丨丨法打破着沸汤中浮出即掠取生熟正得即加盐醋也　明一统志丨丨山在汉中府洋县南五里下瞰汉江以形似名　古西乌飞曲日从东方出团团丨丨黄　元稹寒食夜诗红染桃花雪压黎玲珑丨丨鬭赢时　白居易和春深诗玲珑镂丨丨宛转防毬花】
　　鸡雏【方言北燕朝鲜洌水之间谓伏鸡曰抱爵子及丨丨皆谓之　圗绘寳鉴见鸭黄下】鸡孙【陈师道次韵夏日江村诗卷帘通燕子织竹防丨丨　陈造山居诗丨丨当嵗稔竹母值秋隂　杨万里至后入城道中杂兴诗鼓处金肤肥彘母舂余珠屑饱丨丨】
　　鸡翁【明一统志丨丨山在辰州府黔阳县北四十里山形如鸡】
　　鸡公【韦庄丨丨帻诗石状虽如帻山形可类鸡向风疑欲鬭带雨似闻啼注去褒城县二十里】鸡母【李觏惜鸡诗吾家有丨丨乗春数子生】
　　鸡属【尔雅丨丨鸡大者蜀蜀子雓未成鸡僆絶有力奋疏此别丨丨也按春秋説题辞曰鸡为积阳南方之象火阳精物炎上故阳出鸡鸣以类感也鸡者知时畜其大者名蜀郭云今蜀鸡蜀之雏子名雓雏之稍长未成鸡者名僆郭云江东呼鸡少者曰僆壮大絶有力者名奋郭云诸物有气力多者无不健自奋迅故皆以名云者谓上文雉也羊也并此鸡皆云絶有力奋故此释之也】
　　鸡族【中山王文木赋见雉羣下】
　　鸡类【埤雅雉丨丨也不能逺飞崇不过丈修不过三丈】
　　鸡种【齐民要术飬鸡丨丨取桑落时生者良春夏生者则不佳】
　　鸡株【庄子庄子谓恵子曰羊沟之丨三嵗为丨相者视之则非良鸡也然而时胜人者以狸膏涂其头也注羊沟鬭鸡处株魁帅也鸡畏狸膏】
　　鸡尸【战国策见牛从下】
　　鸡羣【晋书嵇绍传或谓王戎曰昨于稠人中见嵇绍昂昂然如野鹤之在丨丨戎曰君复未见其父耳韩愈醉赠张秘书诗张籍学古淡轩鹤避丨丨　白居易鹤叹慙愧稻梁长不饱未曽囘眼向丨丨　雍陶寄永乐殷尧藩明府诗百里岂能容骥足九霄终自别丨丨　陈造送李监狱诗朅来淮上郡丨丨见翠鸾】鸡性【夲草发明丨丨补能助湿中之火　罗隐天鸡説狙氏子不得父术而得丨之丨焉其畜飬者冠距不举毛羽不彰兀然若无饮啄意洎见敌则他鸡之雄也伺晨则他鸡之先也故谓之天鸡狙氏死传其术于子焉且反先人之道非毛羽彩错觜距铦利者不与其栖无复向时伺晨之俦见敌之勇峩冠髙歩饮啄而已吁道之壊矣有是夫】
　　鸡徳【韩诗外传见鹄举下　李频府试风雨闻鸡诗不为风雨变丨丨一何贞】
　　鸡名【列仙传祝鸡翁者洛人也居尸乡北山下飬鸡百余年丨有千余头皆立丨字暮栖树昼放散之欲引呼名即依呼而至】
　　鸡价【齐书鬰林王纪好鬭鸡宻买丨至数千丨】
　　鸡人【周礼春官丨丨掌共鸡牲辨其物大祭祀夜嘑旦以嘂百官　春渚纪闻建安郭周孚未第时梦人以诗一聫示之云丨丨唱晓沈潜际汉殿传声彷佛间郭于梦中口占续之云自庆寒儒千载遇梦魂先得觐天顔继于余中榜登甲科初与同袍伏阙以待唱第忽闻岧嶤间有连声长歌了不成词调不觉问其旁坐有应之者曰此所谓丨丨唱晓也郭欣然悟前诗之先定陆倕新刻漏铭属传漏之音聴丨丨之响李善注集云丨丨二字沈约所改作也　梁元帝鸟名诗丨丨怜夜刻鳯女防吹箫　王维和贾舎人早朝大明宫之作绛帻丨丨报晓筹尚衣方进翠云裘　杜甫送许八拾遗归江宁觐省诗春隔丨丨昼秋期燕子凉　李贺河南府试十二月乐词九月诗见鸭啼下　张少博尚书郎上直闻春漏诗徐声传鳯阙晓唱辨丨丨　陈傅良除夕宿处州天宁寺诗况复齁齁僧纸帐丨丨不听禁庭呼　张昱辇下曲东楼绯服唱丨丨击到朱鼙第几声】
　　鸡石【史记项羽纪章邯军至栗项梁使别将朱丨丨余樊君与战余樊君死朱丨丨军败亡走胡陵】鸡师【酉阳杂俎蜀有费丨丨目赤无黒睛或为人解灾必用一鸡设祭于庭又取江石如鸡卵令疾者握之乃踏歩作气虗叱鸡旋转而死石亦四破】
　　鸡鳯【梁书范缜传珉以玉而非玉丨以丨而非鳯貌似非实似也】
　　鸡鸾【马戴送皇甫协律淮南从事诗见虎营下】
　　鸡趣【禽经鸾瑞鸟一曰丨丨王者有徳则见】
　　鸡鹤【邢邵献武皇帝寺铭晓夜自分不劳丨丨之助六时靡惑非待壶箭之功】
　　鸡鹄【蘓轼留别蹇道士拱辰诗庚桑托丨丨未肯化南荣　又读山海经诗其后有李寛丨丨非同音】鸡鹊【谢灵运山居赋见鸨下】
　　鸡鹜【陈书蔡景歴传欲以丨丨厠鸳鸿于池沼将移瓦砾参金碧之声价　屈原卜居宁与黄鹄比翼乎将与丨丨争食乎　卢思道孤鹤赋序铩翮墙隂偶影独立唼喋秕稗丨丨为伍不亦伤乎　王僧孺古意诗宁能偶丨丨寂寞隐蓬蒿　孟浩然田园诗冲天羡鸿鹄争食差丨丨　李白送崔度还呉诗胡为杂凡禽丨丨轻贱君　皮日休呉中苦雨诗呼童具盘飱防衣换丨丨　陆蒙鹤屏诗如忧丨丨鬭似忆烟霞向　陈造即事诗侧径苔竹滑短篱丨丨喧　又寄陈居仁诗野店尊罍醅脚酽比邻丨丨稿头肥　陈与义次韵谢文骥主簿见寄兼示刘宣教诗坐令习主簿下与丨丨伍　陆游赛神曲牛羊暮归塞门闾丨丨一母生百雏】鸡鳬【王微茯苓赞皓苓下居彤丝上荟中状丨丨其容蔡】
　　鸡鹖【呉澄谈经次韵夏编修诗丨丨物之微犹自了晨旦】
　　鸡鸴【禽经丨丨恶其类鸳鸯元鸟爱其类】
　　鸡鵞【李白书情赠蔡舎人诗闲时田畆中搔首牧丨丨】
　　鸡鸭【齐民要术丨丨子饼破写瓯中少与盐锅铛中膏油煎之令成团饼厚二分全奠】
　　鸡鷃【白虎通礼曰一谷不升不备丨丨二谷不升不备三牲】
　　鸡雉【史记屈原传变白而为黒兮倒上以为下鳯凰在笯兮丨丨翔舞　易林丨丨失雏常畏狐狸　名画记冯绍正善鹰鹘丨丨尽其形态觜眼脚爪毛彩俱妙】
　　鸡雀【秦嘉赠妇诗啾啾丨丨羣飞赴楹】
　　鸡鸮【夲草鸮亦名丨丨】
　　鸡鸺【北户録淮南万毕术曰丨丨致鸟注云取丨丨拆其大羽绊其两足以为媒博物志又云鸺鹠一名丨丨】
　　鸡【束晳近游赋井则两家共一园则去舎百步贯丨丨于嵗首收縘□于牣牙】
　　鸡鹿【汉书匈奴传汉遣长乐卫尉髙昌侯董忠车骑都尉韩昌将骑万六千又发邉郡士马以千数送单于出朔方丨丨塞　后汉书和帝纪永元元年夏六月车骑将军窦宪出丨丨塞注今在朔方窳浑县北阚骃十三州志云窳浑县有大道西北出丨丨塞　水经注汉武帝元朔二年开朔方郡治又有西部都尉治有道自县西北出丨丨塞　庾信为杞公让宗师骠骑表鸿都之门不能定其章句丨丨之塞无以名其碑碣　崔日用奉和圣制送张説廵邉诗拟清丨丨塞先指朔方城　郑嵎诗春游丨丨塞家在鹧鸪天　陈旅眀妃出塞圗诗沙草遥连丨丨塞野花不种鸳鸯殿】
　　鸡猴【元好问麦叹如何落吾手羊年变丨丨】
　　鸡斯【六韬商王拘西伯于羑里太公得犬戎丨丨之乗以献注名马也】
　　鸡牛【蘓轼送张嘉父长官诗微官有民社妙割无丨丨】
