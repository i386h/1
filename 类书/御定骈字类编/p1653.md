<!-- { "loadSidebar": true } -->
　　壶飱【左传晋侯问原守于寺人勃鞮对曰昔赵衰以丨丨从径馁而弗食故使处原　越语至于月王召范蠡而问焉曰谚有之曰觥饭不及丨丨今歳晚矣子将奈何　战国策中山君亡有二人挈戈而随其后者中山君顾谓二人子奚为者也二人对曰臣有父尝饿且死君下丨丨臣父臣父且死曰中山有事汝必死之故来死君也　后汉书崔骃传原衰见廉于丨丨宣孟收德于束脯　晋书苻坚载记王师乗胜追击至于青冈坚为流矢所中单骑遁还于淮北饥甚人有进丨丨豚髀者坚食之大恱曰昔公孙豆粥何以加也】壶餐【魏志和洽传见衣裘下　吕览东方有士焉曰爰旌目将有适也而饿于道狐父之盗曰丘见而下丨丨以餔之爰旌目三餔之而后能视曰子何为者也曰我狐父之人丘也爰旌目曰譆汝非盗耶胡为而食我吾义不食子之食也两手据地而吐之不出喀喀然遂伏地而死　淮南子僖负羁以丨丨表其闾赵宣孟以束脯免其躯注厘负羁曹臣重耳出过曹负羁遗以丨丨重耳反晋伐曹令兵不入其闾　晋史乗文公出亡箕郑挈丨丨而从迷而失道与公相失饥而道泣寝饿而不敢食及文公反国举兵攻原而拔之文公曰夫轻忍饥馁之患而必全丨丨是将不以原叛乃举以为原令大夫浑轩闻而非之曰以不动丨丨之故信其不为原叛也不亦无术乎吾闻明主不恃其不我叛也恃吾不可叛也不恃其不我欺也恃吾不可欺也】壶席【晋书苻朗传谢安常设防请之朝士盈坐并机褥丨丨朗每事欲夸之唾则令小儿跪而张口既吐而含出顷复如之】
　　壶人【任昉齐竟陵文宣王行状清猨与丨丨争旦缇幙与素濑交辉　萧至忠三会寺应制诗戒旦丨丨警翻霜羽骑来】
　　壶公【神仙传丨丨者不知其姓名也今世所有召军符召鬼神治病玉府符凡二十余卷皆出自公故总名丨丨符　庾信小园赋若夫一枝之上巢父得安巢之所一壶之中丨丨有容身之地　杜甫寄司马山人诗家家迎蓟子处处识丨丨】
　　壶子【淮南子老子学商容见舌而知守柔矣列子学丨丨观景柱而知持后矣】
　　壶涿【周礼有丨丨氏】
　　壶马【欧阳修诗平日相从立会文博枭丨丨占朋分】
　　壶龃【汉书东方朔传舍人曰臣愿复问朔隐语不知亦当榜即妄为谐语曰令丨丨老柏涂伊优亚狋吽牙何谓也朔曰令者命也丨者所以盛也丨者齿不正也老者人所敬也柏者鬼之廷也涂者洳径也伊优亚者辞未定也狋吽牙者两犬争也】
　　壶色【张彚观藏冰诗见镜光下】
　　壶滥【吕览夫玩好货宝钟鼎丨丨轝马衣被戈劒不可胜其数诸养生之具无不从者题凑之室棺椁数袭积石积炭以环其外奸人闻之传以相告上虽以严威重罪禁之犹不可止】
　　壶减【颜舒刻漏传视盈缺于金壶观腾波于银箭惟箭驰而丨丨固流续而波分】
　　壶缺【段克己诗见冠成下】
　　壶隐【树萱录丨丨仙人尝吟诗曰杯贤与酌圣与我万户封】
　　壶丘【吕览子产相郑往见丨丨子林与其弟子坐必以年是倚其相于门也　说苑楚公子午使于秦秦囚之其弟献三百金于叔向叔向谓平公曰何不城丨丨秦楚患丨丨之城若秦恐而归公子午以止吾城也君乃止难亦未构楚必德君平公曰善乃城之秦恐遂归公子午使之晋　水经注汝水又东南迳丨丨城北故陈也　髙士传丨丨子林者郑人也道德甚优列御冦师事之】
　　壶谷【后汉书刘陶传今三郡之民皆以奔亡南出武关北徙丨丨冰骇风散惟恐在后注三郡河东冯翊京兆也丨丨壶关之谷在上党也　神仙王兴者阳城人也居丨丨中乃凡民也】
　　壶关【史记吕后传太后欲王吕氏先立孝惠后宫子彊为淮隂王子不疑为常山王子山为襄城侯子朝为轵侯子武为丨丨侯　汉书地理志上党郡县丨丨魏志曹仁传河北既定从围丨丨太祖令曰城拔皆坑之连月不下仁言于太祖曰围城必示之活门所以开其生路也　晋书刘琨传昔丨丨三老讼卫太子之罪谷永刘向辨陈汤之功　周书文帝纪欢知逆状已露稍懐旅距遂遣蔡携拒代令窦泰佐之又遣景等云向白马辅世珍等径趣石济髙隆之疋娄昭等屯据丨丨韩轨之徒拥众蒲坂　水经注淇水出沮如山又东北活水注之水出丨丨县东玷台下　明一统志丨丨县在潞安府城东二十五里本黎国地春秋时属晋秦为上党郡地汉始置丨丨县汉末尝移上党郡治此后魏移县治颍阳冈隋分置上党郡大业初省入上党唐初复置丨丨于髙望堡贞观中又移治清流川即今治宋金元仍旧】
　　壶口【书禹贡丨丨治梁及岐传丨丨在冀州梁岐在雍州从东循山治水而西　周书文帝纪河南豪杰各率所部来降齐神武惧率众十万出丨丨趋蒲坂将自后土济又遣其将髙敖曹以三万人出河南　明一统志丨丨山在平阳府吉州西七十里禹贡既载丨丨即此　李嘉祐江湖秋思诗嵩南春徧伤魂梦丨丨云深隔路岐】
　　瓶【缾同】
　　瓶隐【树萱录申屠有涯放旷云泉常携一瓶时跃身入瓶中时号丨丨】
　　瓶水【魏书崔浩传见丨丨之冻知天下之寒尝肉一脔识镬中之味物有其类可推而得之　吕览有道之士贵以近知远以今知古以益所见知所不见故审堂下之音而知日月之行隂阳之变见丨丨之冰而知天下之寒鱼鼈之藏也尝一脬肉而知一镬之味一鼎之调　喻凫冬日题无可上人院诗泻风丨丨涩承露鹤巢轻】
　　瓶泉【张乔送新罗僧诗落帆敲石火宿岛汲丨丨　曽巩秋夜露坐诗顾盼尘虑销丨丨谢颠倒　徐玑孤坐呈客诗晨起犹孤坐丨丨待煮茶】
　　瓶浪【薛能送禅僧诗步摇丨丨起盂戛磬声微】
　　瓶锡【王氏谈录公言祥符中日本僧寂照来朝后求礼天台山先中令守会稽寂照经由来谒寂照善书迹习二王而不习华言但以笔札通意时长兄为天台宰中令以书导之兼赠诗云沧波泛丨丨几月到天朝乡信日边断归程海面遥秋泉吟里落霜叶空中飘为爱华风住扶桑梦自消既至天台致书来谢累幅勤至其字体婉美可爱　温庭筠宿一公精舍诗夜防黄叶寺丨丨两俱能　齐已赠仰上人诗寻应报休马丨丨向南携　又夏日荆渚书懐诗中途息丨丨十载依公卿】
　　瓶罂【孙觌慧山陆子泉亭记陆鸿渐着茶经列天下之水而慧山之品最髙距无锡县治之西五里而寺据山之麓苍崖翠阜水行隙间溢流为池味甘寒最宜茶于是茗饮盛天下而丨丨负担之所出通四海矣郑刚中山斋赋盥丨丨而小汲杂荼荠以同烹　杜牧池州送孟迟先辈诗周鼎列丨丨荆璧横抛榝　又雨中诗浊醪气色严皤腹丨丨古】
　　瓶瓯【淮南子藜菜成行丨丨有堤量粟而舂数米而炊可以治家而不可以治国】
　　瓶瓮【嬾真子录陇右诗云旊大丨丨小所任各有宜】
　　瓶盎【晁补之次韵李秬祥符轩诗铃阁多余宾从少谁教丨丨不曽闲】
　　瓶壶【潘岳马汧督诔惟此马生才博智赡侦以丨丨以长壍锸未见锋火以起焰薫尸满窟掊穴以敛】瓶垒【晋书懐帝纪壬申始攻刘曜王弥于丨丨破之】
　　瓶罍【诗见缾罄下　唐书阳惠元传帝御望春楼誓师因劳遣诸将酒至神策将士不敢饮帝问故惠元曰初发奉天臣之帅张巨济与众约是役也不立功毋饮酒臣不敢食其言既行有馈于道惟惠元军丨丨不发帝咨叹不已玺书慰劳】
　　瓶榼【传信记叶法善居真观尝有朝客数十人诣之解带淹留满座思酒忽有人扣门云麴秀才法善令人谓曰方有朝寮未暇瞻晤幸吾子异日见临也语未毕有一秀才傲睨直入年二十余肥白可观笑揖诸公居末席伉声谈论援引古人一席不测恐耸听之良久蹔起旋转法善谓诸公曰此子突入语辩如此岂非魑魅为惑乎试与诸公避之麴生复至扼腕抵掌论难锋起势不可当法善密以小劒击之随手失坠于阶下化为丨丨一座惊慑遽视其所乃盈缾醲醴也咸大笑饮之其味甚嘉坐客醉而揖其缾曰麴生风味不可忘也】
　　瓶盂【新论见盆榼下　周贺寄新头陀诗见说北京寻祖后丨丨自挈绕穷边】
　　瓶盆【刘峻东阳金华山栖志丨丨枫栌椅枥之树梓柏桂樟之木分形异色千族万种　苏轼寄题梅宣义园亭诗明年过君西饮我空丨丨】
　　瓶缶【庾信萧太墓志铭为持节都督永州刺史而秦亭压境邾柝闻城鼓角地鸣将军天落虽复丨丨听声无防于地道冠绳紫结不却于云梯请命受降翻归都防】
　　瓶鉢【梁简文帝为人作造寺疏岩饰之理难阶丨丨之资已罄　净住子内既无信则翦落衲衣丨丨等于身无用　刘长卿送灵澈上人归嵩阳兰若诗唯将旧丨丨却寄白云中　姚合寄无可上人诗终须执丨丨相逐入牛头　翁承赞题景祥院诗一溪拖碧绕崔嵬丨丨偏宜向此隈】
　　瓶筲【崔融报李少府书若髙明之礼乐大器呉并吞于八九泉下走之丨丨小才岂与言于万一也】瓶香【宋史注辇国传熙宁十年国王地华加罗遣使竒啰啰副使南卑琶打判官麻图华罗等二十七人来献跪豆珠麻瑠璃大洗盘白梅花脑锦花犀牙乳香丨丨蔷薇水金莲花木香阿魏硼砂丁香　香谱广志云即南海波斯国松树脂有紫赤樱桃者名乳香盖薫陆之类也今以通明者为胜目曰的乳其次曰栋香又次曰丨丨然多夹杂成大块如沥青之状又其细者谓之香纒】
　　瓶缄【张蠙逄漳州崔使君北归诗障写经冬蕊丨丨落暑梅】
　　瓶子【宋史艺文志李鼎作易髓三卷目一卷丨丨记三卷　金丹大要序是以释氏修定坐禅以土制铅以铅制汞铅汞归鼎身心不动是云修禅入定今之所谓禅者皆琉璃丨丨禅行也打碎坐也跌碎世惟皮可漏子禅撦亦不断咬亦不破若人叅得皮可漏子禅则铅与汞自相投矣】
　　瓶口【河东记唐贞元中扬州坊市间忽有一技术丏乞者不知所从来自称姓胡名媚儿所为颇甚怪异旬日之后观者稍稍云集其所丏求日获千万一旦袖中出一琉璃瓶子可受半升表里烘明如不隔物遂置于席上初谓观者曰有人施与满此瓶子则足矣丨丨刚如苇管大有人与之百钱投之琤然有声则见瓶间大如粟粒众皆异之复有人与之千钱投之如前又有与万钱者亦如之俄有好事者与之十万二十万皆如之或有以驴马入之瓶中见人马皆如蝇大动行如故须防有度支两税纲自扬子院部轻货数十车至驻观之乃谓媚儿曰尔能令诸车皆入此中乎媚儿曰许之则可纲曰且试之媚儿乃微侧丨丨大喝诸车辂辂相继悉入瓶瓶中歴歴如行蚁然有顷渐不见媚儿即跳入瓶中纲乃大惊取扑破求之一无所有从此失媚儿所在后月余日有人于清河北逄媚儿部领车乗趋东平而去是时李师道为东平帅也】
　　瓶嘴【桂海器志见杯椀下】
　　瓶间【河东记见瓶口下】
　　瓶中【周礼醢人朝事之豆其实韭葅醓醢昌本麋臡菁葅鹿臡茆葅麋臡注三臡亦醢也作醢及臡者必先膊干其肉乃后莝之杂以粱麴及盐渍以美酒涂置丨丨百日则成矣　后汉书孔融传前与白衣祢衡跌荡放言云父之于子当有何亲论其本意实为情欲发耳子之于母亦复奚为譬如寄物丨丨出则离矣　淮南子见一叶落而知歳之将暮睹丨丨之冰而知天下之寒　杜甫早起诗童仆来城市丨丨得酒还】瓶里【陆游歳暮书懐诗牀头酒瓮寒难热丨丨梅花夜更香】
　　瓶暖【白居易咏青氊帐诗砚温融冻墨丨丨变春泉】
