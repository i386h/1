<!-- { "loadSidebar": true } -->
　　铜鑪【宋书庾炳之传刘道锡云是炳之所举就道锡索嫁女其及祠器乃当百万数犹谓不然选令史章龙向臣説亦叹其受纳之过言实得嫁女具丨丨四人举乃胜细葛斗帐等物不可称数　唐书常山王承干传造大丨丨六熟鼎招亡奴盗取人牛马亲视烹燖召所幸厮养共食之　宋史食货志见铜户下　李颀琴歌丨丨华烛烛増辉初弹渌水后楚妃　刘禹锡西山兰若试茶歌不辞缄封寄郡斋甎井丨丨损标格　白居易晨香诗丨丨添早香纱笼灭残烛　陆游比得朋旧书多索近诗戏作长句诗呼儿深炷丨丨香楚骚为我祓不祥】
　　铜镜【后汉书西羌传时羌归附既乆无复器甲或持竹竿木杖以代戈矛或负版案以为楯或执丨丨以象兵　魏志倭人传诏书报倭女王曰汝所在逾逺乃遣使贡献是汝之忠孝我甚哀汝今以汝为亲魏倭王假金印紫绶封付方太守假授汝其绥抚种人勉为孝顺特赐汝绀地句文锦三匹细斑华罽五张白绢五十疋金八两五尺刀二口丨丨百枚真珠铅丹各五十斤　南史茹法亮传綦毋珍之有一丨丨背有三公字常语人云征祥如此何患三公不至　西京杂记袁盎冢以瓦为棺椁器物都无唯有丨丨一枚　东宫旧事皇太子纳妃自着衣大镜尺八寸银花小镜尺二寸漆匣盛翡翠丨丨二枚嵌金龙头受福莲华钩锁四副摭异记卫公长庆中在浙右防有渔人于秦淮闲垂矶网下处忽觉力举异于常时乃敛就水次卒不获一】
　　【鳞忽得古丨丨可尺余光浮于波际渔人惊取照之歴歴尽见五脏六腑竦骇神魄因腕战而坠渔人偶话于舎旁遂乃闻之于公尽周歳万计穷索水底终不复得明一统志丨丨唐世五月五日扬州于江心铸镜以进　陆机与弟云书仁寿殿前有大方丨丨髙五尺余广三尺二寸立着庭中向之便写人形体了了亦怪也李贺谢秀才有妾缟练改从于人秀才引留之不得后生感忆坐人制诗嘲谢贺后继诗丨丨立青鸾胭脂】
　　【拂紫绵　贾岛新年诗石门思隠久丨丨强窥频鲍溶旧镜诗团团丨丨似潭水心爱玉顔私自亲】铜照【李商隠烧香曲见玉佩下】
　　铜鉴【唐书薛廷老传时造清思院殿中用丨丨三千薄金十万饼】
　　铜扇【梁简文帝谢赐钱啓赤仄成采出自水衡之藏绀文委贯忽积丨丨之里】
　　铜槽【张耒督王晋卿送酒诗玉壶满倾春水决丨丨夜滴秋雨疎】
　　铜碾【苏轼和蒋夔寄茶诗杯罗丨丨弃不用芝麻白土须盆研　陆游试茶诗银瓶丨丨俱官様恨欠纤纤为捧瓯】
　　铜网【宋濂晩歩青溪上诗南澨绮钱结北津丨丨繁】
　　铜枢【梁简文帝金乐歌铁镬种粱子丨丨生花】
　　铜机【齐书祖冲之传宋武平关中得姚兴指南车有外形而无机巧毎行使人于内转之冲之改造丨丨圎转不穷而司方如一】
　　铜杖【李孝光观龙鼻水诗其中黒无底丨丨不可探】
　　铜屏【炀帝迷楼记上官时自江外得替回铸乌丨丨数十面髙五尺而阔三尺磨以成鉴为屏可环于寝所诣阙投进帝以屏内迷楼而御女于其中纤毫皆入于鉴中帝大喜曰绘画得其象耳此得人之真容也胜绘圗百倍矣】
　　铜匣【新论宋人得燕石以为美玉丨丨而藏之后知是石因捧匣而弃之此为未识玉也　苏轼书许敬宗砚杭人有网得一丨丨于浙江中者有铸成许敬宗字与砚适相宜有容两足处无毫发差乃知真敬宗物也】
　　铜奁【续齐谐记阳羡许彦于绥安山行遇一书生年十七八卧路侧云脚痛求寄鹅笼中彦以为戏言书生便入笼笼亦不更广书生亦不更小宛然与双鹅并坐鹅亦不惊彦负笼而去都不觉重前行息树下书生乃出笼谓彦曰欲为君薄设彦曰善乃口中吐出一丨丨子奁子中具诸饰馔珍羞方丈其器皿皆铜物气味香防世所罕见】
　　铜匜【梦溪笔谈予于关中得一丨丨其背有刻文二十字曰律人衡兰注水匜容一升始建国元年一月癸卯造皆小篆律人当是官名】
　　铜匮【汉书王莽传梓潼人哀章学问长安素无行好为大言见莽居摄即作丨丨为两检署其一曰天帝行玺金匮圗其一署曰赤帝行玺某传予黄帝金防书某者髙皇帝名也书言王莽为真天子皇太后如天命图书皆书莽大臣八人又取令名王兴王盛因自窜姓名凡为十一人皆署官爵为辅佐】
　　铜缕【后汉书礼仪志诸侯王列侯始封贵人公主薨皆令赠印玺玉柙银缕大贵人长公主丨丨】铜丝【梅尧臣诗丨丨紧转辘轳香】
　　铜防【宋书天竺迦毗黎国传元嘉十二年丹阳尹萧摹之奏曰佛化被于中国已歴四代形像塔寺所在千数进可以系心退足以招劝而自顷以来情敬浮末不以精诚为至更以奢竞为重旧宇頽弛曽莫之修而各务造新以相姱尚甲第显宅于兹殆尽材竹丨丨糜损无极无关神祗有累人事】
　　铜革【宋史仪卫志用丨丨带者以勒帛代而指挥使都头仍旧　又金吾司碧襴三十二人幞头碧襴衫丨丨刀】
　　铜牌【宋史舆服志诸王节度观察使州府军监县印皆有丨丨长七寸五分诸王广一寸九分余广一寸八分诸王节度观察使牌涂以金刻文云牌出印入印出牌入　述异记余干县有白鹿土人皆传千年矣晋成帝遣捕得丨丨在角后书云汉元鼎二年临江所献白鹿　蜀梼杌永平二年八月什邡县获丨丨石记有应昌之文改什邡为通计县改太子名为元膺　郑嵎津阳门诗见玉笼下】
　　铜弹【杨维桢警枕诗楼墙丨丨飞霹雳夜半更奴起辟易】
　　铜丸【汉书史丹传元帝被疾不亲政事留好音乐或置鼙鼓殿下天子自临轩槛上隤丨丨以擿鼓声中严鼓之节后宫及左右习知音者莫能为而定陶王亦能之上数称其才　后汉书张衡传阳嘉元年衡复造候风地动仪以精铜铸成员径八尺合盖隆起形似酒尊饰以篆文中有都柱傍行八道施关发机外有八龙首衘丨丨下有蟾蜍张口承之其牙机巧制皆隠在尊中　谈苑谢朓云好诗圎美流转如弹丸故东坡云中有清圎句丨丨与柘弹盖诗贵圎也】
　　铜厯【史记优孟传楚庄王有所爱马死欲以大夫礼葬优孟曰请为大王六畜葬之以垅灶为椁丨丨为棺齑以姜荐以木兰祭以粳稻衣以火光葬之于人腹肠注丨丨釜鬵也】
　　铜车【观佛三昧海经佛告阿难云何名十八饮铜地狱饮铜地狱者千二百种杂色丨丨一丨丨上六千铜丸　洽闻记晋义熙十二载淯阳县羣童子浴于淯水忽见侧有钱出如流沙因竞取之手满放随流去又以衣盛裹各有所得又见流钱中有一丨丨小牛牵之势甚奔迅儿等奔逐掣得一轮径可五寸猪鼻毂有六辐通軆青色缸内黄脱状如恒运于时沈敞守南阳求得此物然莫测之】
　　铜鞍【宋史雷有终传家无余财奉身甚薄常所御者丨丨勒马而已】
　　铜轮【翻□名义妙云转轮圣王四域自在俱舍云从人寿无量歳乃至八万歳有转轮王由轮旋转应导威伏一切有四种金银丨铁丨领一二三四洲慈恩云金轮望风顺化银轮遣使方降丨丨震威乃服铁轮奋戈始定　契经若丨丨王至彼国已宣威竞徳彼方推胜　纳延双塔诗寳铎游丝罥丨丨碧藓滋　赵秉文夏至诗玉堂睡起苦思茶别院丨丨碾露芽】
　　铜校【齐书舆服志平乘车三公诸王所乗自四望至平乘皆丨丨饰】
　　铜套【宋史舆服志金辂有金镀丨丨】
　　铜钫【异苑越嶲有马河有丨丨船河畔有祠中有碧珠若不祭祀取之不祥】
　　铜辇【陆机赴洛诗抚劒遵丨丨振缨尽祗肃注丨丨太子车饰　李贺还自防稽歌台城应教人秋衾梦丨丨】
　　铜船【后汉书郡国志交趾郡定安注交州记曰越人铸丨为丨在江潮退时见　水经注中水又东迳嬴县南交州外域记曰本县交趾郡治也林邑记曰县本自交趾南行都官塞浦出其水自县东迳安定县北带长江江中有越王所铸丨丨潮水退时人有见之者明一统志丨丨在梧州府郁林州　又丨丨湖在廉州府旧石康县相传汉马援铸丨丨五只一留于此四只将过海征林邑】
　　铜桡【杨烱上骑都尉高君碑丨丨铁舳苍鹰白鹤之船竹箭桃花贝阙龙堂之水】
　　铜盐【史记吴王濞传其居国以丨丨故百姓无赋卒践更輙与平贾歳时存问茂才赏赐闾里他郡国吏欲来捕亡人者讼共禁弗予如此者四十余年以故能使其众】
　　铜炭【汉书王莽传更作小钱径六分重一铢文曰小钱直一与前大钱五十者为二品并行欲防民盗铸乃禁不得挟丨丨　后汉书隗嚣传上下贪贿莫相检考民坐挟丨丨没入钟官　宋书孔琳之传帝王公侯之尊不疑于传玺人臣众僚之卑何嫌于即印载籍未闻其説推例自乖其准而终年刻铸丧功消实金银丨丨之费不可称言非所以因循旧贯易简之道】
　　铜沙【唐书食货志国忠又言钱非铁锡丨丨穿穴古文皆得用之】
　　铜砂【本草见铜落下】
　　铜粉【本草见铜落下】
　　铜漆【后汉书梁冀传冀大起第舎柱壁雕镂加以丨丨南史何逺传车服尤弊素器物无丨丨江左水族甚贱逺毎食不过干鱼数片而已】
　　铜落【本草赤铜释名红铜赤金屑名丨丨铜末铜花铜粉铜砂】
　　铜勒【本草石胆释名胆矾黒石毕石君石丨丨立制石】
　　铜青【法苑珠林法安欲画像山壁不能得空青欲用丨丨而又无铜夜梦人云地中有两铜钟安即掘得遂以成像　酉阳杂俎晋令奴始亡加丨丨若墨黥两眼从再亡黥两颊上三亡横黥目下皆长一寸五分又释僧祗律槃印者比丘作梵王法破肉以孔雀胆丨丨等画身作字及鸟兽形名为印黥　本草丨丨释名铜緑　李程破铙飞上天赋见圭白下　苏轼和王巩次韵诗见玉臂下】
　　铜緑【宋史舆服志庆厯八年诏禁士庶效契丹服及乘骑鞍辔妇人衣丨丨兔褐之类　本草见上】铜黛【隋遗録殿脚女争效为长蛾睂司宫吏日给螺子黛五斛号为蛾緑螺子黛出波斯国每颗直十金后征赋不足杂以丨丨给之独绛仙得赐螺子不絶】
　　铜汁【开河记王曰拷讯之事何法最苦紫衣人曰镕铜灌之口烂其肠胃此为第一王许之乃有数武夫拽叔谋脱去衣惟留犊鼻缚铁柱上欲以丨丨灌之叔谋魂胆俱丧】
　　铜滓【齐书张瓌传父永右光禄大夫晓音律宋孝武问永以太极殿前钟声嘶永答钟有丨丨乃扣钟求其处凿而去之声遂清越】
　　铜片【王建长安别诗恶心牀上丨丨明照见离人白头发】
