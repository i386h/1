<!-- { "loadSidebar": true } -->
　　西郢【魏书蛮传二荆丨丨蛮大扰动断三鵶路杀都督寇盗至于襄城汝水百姓多受其害】西陵【战国策顷襄王二十年秦白起拔楚丨丨或拔鄢郢夷陵烧先王之墓王徙东北保于陈城楚遂削弱为秦所轻　史记五帝纪黄帝居轩辕之丘而娶于丨丨之女注正义曰丨丨国名　又秦始皇纪宪公享国十二年居西新邑死葬衙生武公徳公出子出子享国六年居丨丨　又髙祖纪襄侯王陵降丨丨　又楚世家二十年秦将白起拔我丨丨注正义曰括地志云丨丨故城在黄州黄山西二里　汉书地理志江夏郡县丨丨　晋书武帝纪泰始八年九月吴丨丨督步阐来降拜卫将军开府仪同三司封宜都公　又成帝纪咸和三年二月庚戌峻至于蒋山假领军将军卞壸节帅六师及峻战于丨丨王师败绩　又杜预传拜镇南大将军都督荆州诸军事预既至镇缮甲兵耀威武乃简精鋭袭呉丨丨督张政大破之　宋书五行志魏文帝黄初三年七月冀州大蝗民饥按蔡邕説蝗者在上贫苛之所致也是时孙权归从帝因其有丨丨之役举大众袭之权遂背叛　又州郡志西阳丨丨男相汉旧县属江夏后属弋阳　南史梁元帝纪在幽逼求酒饮之制诗曰南风且絶唱丨丨最可悲今日还蒿里终非封禅时　隋书礼仪志后周制皇后乘翠辂率三妃三防御媛御婉三公夫人三孤内子至蚕所以太牢亲祭进奠先蚕丨丨氏神礼毕降坛昭化嫔亚献淑嫔终献因以公桑焉　唐书许绍传铣将陈普环具大舰遡江与开州贼萧阇提畧巴蜀绍遣智仁及婿张元靖掾李节追战丨丨覆其兵擒普环　金史礼志见西岳下易林东山丨丨髙峻难升灭夷掘垒使道不通适旅无功复反其邦　捜神记元帝太兴元年四月西平地震涌水出十二月庐陵豫章武昌丨丨地震涌水出山崩此王敦陵上之应也　云笈七签轩辕本纪帝娶丨丨氏于大梁曰嫘姐为元妃　明一统志丨丨城在绍兴府萧山县西十二里五代梁干化初呉越王筑宋王安国有送客至丨丨诗　谢朓同谢谘议咏铜爵台诗郁郁丨丨树讵闻歌吹声　沈约解佩去朝市诗清庙徒肃肃丨丨乆茫茫　刘孝绰铜雀妓诗况复丨丨晚松风吹繐帷　王勃铜雀妓诗丨丨松槚冷谁见绮罗情　李邕铜雀妓诗丨丨望何及管徒在兹　贾至铜雀台诗日暮铜台静丨丨鸟雀归　杜甫解闷诗商胡离别下扬州忆上丨丨故驿楼　刘沧邺都懐古诗一望青山便惆怅丨丨无主月空明　李咸用铜雀台诗但见丨丨惨明月女妓无因更相恱　马戴雀台怨丨丨树不见漳浦草空生　刘长卿送朱山人放越州贼退后归山隂别业诗南渡无来客丨丨自落潮　贾岛酬厉元诗我来从北鄙子省涉丨丨　李绅到丨丨诗丨丨沙岸囘流急船底黏沙去岸遥　皇甫冉丨丨寄灵一上人诗丨丨遇风处自古是通津　司空曙南原望汉宫诗丨丨歌吹何年絶南陌登临此日情　罗隐江南行丨丨路邉月悄悄油壁车轻嫁蘓小　朱湾送李司直归浙东幕诗人从北固山邉去水到丨丨渡口分　灵一酬皇甫冉丨丨见寄诗丨丨潮信满岛屿没中流　苏轼次韵秦少章和钱蒙仲诗山围故国城空在潮打丨丨意未平　赵抃有懐程给事诗东海渺茫排岛屿丨丨依约露人家　陆游送施武子通判诗龙钟不得临江别目防丨丨烟雨舟　赵秉文三台懐古诗见北面下　柳贯会稽懐古诗湖波皎镜浸青苹潮落丨丨渡口春　张翥忆会稽诗此恨古今消不尽丨丨寂寞又囘潮　杨维桢咏女史关盼盼诗铜台多少丁宁恨凖向丨丨望墓田　温庭筠河渎神词孤庙对寒潮丨丨风雨萧萧】
　　西平【左传江黄道柏方睦于齐注柏国名汝南丨丨县有栢亭　后汉书刘元传柱天大将军李通为丨丨王注丨丨县属汝南郡故城在今豫州郾城县南也又济南王传初叔父笃有罪不得封丨丨昌侯昱坐法失侯香乃上书分爵土封笃子丸昱子嵩皆为列侯宋书州郡志丨丨太守晋怀帝永嘉五年宁州刺史王逊分兴古之东立永初郡国何志并有西宁县　又符瑞志晋愍帝建兴元年六月甘露降丨丨县　北史魏文成帝纪和平元年秋七月西征诸军至丨丨什寅走保南山　又吐谷浑传铁勒遣使谢罪请降帝遣黄门侍郎裴矩慰抚之讽令击吐谷浑以自効铁勒即勒兵袭破吐谷浑伏允东走保丨丨境　隋书炀帝纪大业五年夏四月癸亥出临津关渡黄河至丨丨陈兵讲武　宋史徽宗纪建中靖国元年十一月壬戌以西番賖罗撒为丨丨军节度使邈川首领　元史地理志普安路治在盘町山阳巴盘江东古夜郎地秦为黔中地两汉牂牁郡蜀兴古郡隋立防州唐置丨丨州后改兴古郡为盘州蒙氏叛唐其地为南诏东鄙东防乌蛮七部落居之　捜神记见上　尚书故实丨丨王始将禁军在蜀戍蛮与张魏公不叶及丨丨功髙居相位徳宗欲追魏公者数四虑丨丨不悦而罢后上令韩晋公善説然后并处中书一日因内宴禁中出瑞锦一疋令繋两人一处以示和解之意　明一统志丨丨县在汝宁府城西北一百三十里　又丨丨陜西行都指挥司郡名　又丨丨原在凤翔府宝鸡县北十里　又丨丨山在吉安府万安县东八十里巉岩悬峭惟西南平坦梁水出焉　又丨丨山在临洮府城西五里　柳宗元平淮夷雅皇曰咨愬裕乃父功昔我文祖惟丨丨是庸注李愬父李晟事徳宗平朱泚封丨丨王德宗乃宪宗之祖　又蔡人率止惟丨丨有子丨丨有子惟我有臣　又晋书陶侃传臣间者犹为犬马之齿尚可少延欲为陛下丨丨李雄北吞石季龙是以遣毋丘奥于巴东授桓宣于襄阳良圗未叙于此长乖　宋书乐志见北静下】
　　西安【汉书地理志齐郡县丨丨　宋书州郡志南鲁郡丨丨令汉旧名本属齐郡齐郡过江侨立后省以丨丨配此文帝元嘉十八年以樊并丨丨永初郡国无丨丨县　又兴古丨丨令江左立　又见南川下　又九徳丨丨长何志晋武帝立　又符瑞志元嘉四年五月辛巳甘露降齐郡丨丨临朐城　齐书州郡志交州九徳郡丨丨　又南徐州南鲁郡丨丨　魏书刘义隆传丨丨将军古弼平西将军元济等邀击义隆秦州刺史胡崇之于浊水破擒之　金史礼志明昌间从沂山道士扬道全请封沂山为丨丨王　三辅黄圗长安城南出第三门曰丨丨门北对未央宫一曰便门即平门也　明一统志丨丨府禹贡雍州之地天文井鬼分野又丨丨县衢州府附郭　又丨丨城在青州府临淄县西三十里　又丨丨城在平凉府固原州北一百里又丨丨桥在泉州府同安县西宋元祐中建韩驹梅花诗幸有幽香当供给不辞三载滞丨丨】
　　西宁【宋书州郡志见西平下　隋书髙祖纪开皇十七年春二月癸未太平公史万嵗击丨丨羌平之金史地理志凤翔府秦州丨丨县注贞祐四年十月升为丨丨州以甘谷鸡川治平三县焉　元史太祖纪二十二年丁亥春帝留兵攻夏王城自率师渡河攻积石州二月破临洮府三月复破洮河丨丨二州　明一统志丨丨四川行都指挥司郡名　又丨丨卫在陜西行都指挥司城东南一千三百五十里　又丨丨关在松潘等处军民指挥司城南三十里　又丨丨山在广南府富州东北一百十里下有岩洞深邃土人隐遁其中　又丨丨水在抚州府崇仁县西五里源出华盖山下流曲折五百余里至西津与汝水合　马祖常次韵继学诗鸡塞丨丨外龙沙北极邉】
　　西华【史记天官书注见西垣下　又汉书地理志汝南郡县丨丨　后汉书邓晨传定封丨丨侯复徴奉朝请　宋书州郡志陈郡丨丨令汉旧县属汝南晋初省惠帝永康元年复立属颍川江左度此　齐书州郡志豫州北陈郡丨丨　唐书孟元阳传曲环领节度使时已为大将使董作丨丨屯盛夏屩而立于涂役休乃就舎故田辄嵗稔而军食常足　又沙陀传克用率河东代北兵将自泽潞下天井关河阳诸葛爽堙井以拒克用乃繇河中济趋许州合徐汴兵破尚让于太康战丨丨又破之　明一统志丨丨县在开封府陈州城西北九十里　又丨丨山在吉安府永丰县南十里巍然特出状若覆钟　晁补之披榛亭赋东华耀灵丨丨望舒　沈约奉和竟陵王郡县名诗丨丨不可留东光促奔箭　王融奉和竟陵王郡县名诗嵗晏东光弭景仄丨丨收　张说节义太子杨妃挽歌丨丨三公族东闱五可才　韩愈县斋有懐诗见东洛下　罗隐寄丨丨黄鋉师诗丨丨有路入中华依约山川认永嘉　又廼贤有丨丨潭诗　又云笈七籖八素经云丨丨宫有琅简蕊书当为真人者乃得此文　又经释题曰丨丨上仙曰金真玉光映天洞观玉经　又三界宝録西方七气素天丨丨宫中西王母封以白玉寳函之中印以太素七气之章　又太真夫人赠马明生诗朝朝九天王夕馆还丨丨】
　　西阳【史记秦本纪九年司马错伐蜀灭之伐取赵中都丨丨注丨丨即中阳也在汾州隰城县南　汉书地理志江夏郡县丨丨山阳郡县丨丨　后汉书任隗传永元四年薨子屯嗣帝追思隗忠擢屯为步兵校尉徙封丨丨侯　晋书周抚传王敦命为从事中郎为敦牙敦败抚亡走遂入丨丨蛮中蛮酋向蚕纳之　宋书孝武帝纪大明二年五月戊申复丨丨郡　又以丨丨太守朱龄石为益州刺史率众伐蜀　又文帝纪元嘉三十年春正月戊子江州刺史武陵王讳统众军伐丨丨蛮　又顺帝纪升明二年春正月沈攸之遣将公孙方平据丨丨　又符瑞志元嘉十五年八月白雀见丨丨　又州郡志郢州刺史孝武孝建元年分荆州之江夏竟陵随武陵天门湘州之巴陵江州之武昌豫州之丨丨又以南郡之州陵监利二县度属巴陵立郢州又丨丨太守本县名二汉属江夏魏立弋阳郡又属焉晋惠帝又分弋阳为丨丨国属豫州宋孝武孝建元】
　　【年度郢州明帝太始五年又度豫后又还郢　魏书萧道成传时徐州刺史薛安都遣从子索儿率锐众渡淮徴道成拒焉以功封丨丨县开国侯食邑六百户　元结丨丨城歌江北有大洲洲上堪力耕此中宜五谷不及丨丨城　又周权杂诗丨丨转林腰水木愈清丽】
　　西新【明一统志丨丨城在嘉兴府境呉越战争时所筑　又丨丨桥在惠州府丰湖上】
　　西康【杜甫凤凰台诗亭亭鳯凰台北对丨丨州　又长沙送李十一诗与子避地丨丨州洞庭相逄十二秋】
　　西眷【唐书宰相世系表丨丨裴出自阳吉平侯茂长子徽字文秀魏冀州刺史兰陵武公以其子孙多仕西凉者故号丨丨　五代史裴皥传裴氏自晋魏以来世为名族居燕者号东春居凉者号丨丨居河东者号中眷】
　　西剼【贡奎题商侯画山水圗诗丨丨辉煌贺兰氏商周遗俗亦在耳】
　　西于【汉书地理志交趾郡县丨丨　后汉书马援传援奏言丨丨县户有三万二千逺界去庭千余里请分为封溪望海二县许之注丨丨县属交趾郡故城在今交州龙编县东也　宋书州郡志交趾丨丨令汉旧县】
　　西亳【史记殷纪汤始居亳注河南偃师为丨丨帝喾及汤所都】
　　西燕【庾信纥干宏碑天齐水合日观山连兵强东楚地逺丨丨】
　　西宛【刘义恭白马赋着献丨丨表徳东京】
　　西和【宋史宁宗纪开禧三年四月甲戌赦丨丨阶成凤四州　明一统志丨丨县在巩昌府城东南四百里　又丨丨岷州卫郡名】
