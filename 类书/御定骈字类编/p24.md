<!-- { "loadSidebar": true } -->
　　天成【明一统志丨丨山在施州卫城东四十里岩石鳞次状类屋瓦而色黄　又周书宣帝纪大象二年三月乙未改同州宫为丨丨宫　明一统志丨丨观在延庆州永寕县东北二十里宣徳十年建　又唐书兵志镇西丨丨振威安人绥戎河源白水天威榆林临洮莫门神策寕邉威胜金天武寕曜武积石军十八平夷绥和合川守捉三曰陇右道　又宋史艺文志丨丨长定格一卷丨丨杂敕三卷　又元史礼乐志成宗大徳九年十一月二十八日祀圜丘其迎送神曰丨丨之曲又齐书丘灵鞠等传论文章者盖情性之风标神明之律吕也蕴思含毫游心内运放言落纸气韵丨丨宋史乐志开基盛烈垂无极金像俨丨丨　荘子顔成子游谓东郭子綦曰自吾闻子之言一年而野二年而从三年而通四年而物五年而来六年而鬼入七年而丨丨八年而不知死不知生九年而大妙　王融桐树赋直不绳而特秀圆匪规而丨丨　刘允济天赋欣大赉于丨丨激长歌于帝力】
　　天平【明一统志丨丨山在苏州府城西二十里巍然特出羣峰拱揖最为崒郡之镇也　又丨丨山在彰徳府林县西南三十里　又丨丨寺在苏州府丨丨山范仲淹先世此旧有文正公祠堂　李质艮岳赋耸丨丨于林虑睇王屋之仙坛　又唐书马总传李师道平析郓曹濮等为一道除总节度赐号丨丨军　韩愈郓州谿堂诗序宪宗之十四年始定东平三分其地以华州刺史礼部尚书兼御史大夫扶风马公为郓曹濮节度观察等使镇其地既一年褒其军号曰丨丨军又宋史舆服志束封别造升山丨丨辇施机闗赐名曰登封辇　又魏书李骞传各秉文而经武故丨丨而地成　越絶书圣人上知天下知地中知人此之谓丨丨地平以此为天图】
　　天应【明一统志丨丨山在思州府城西一百里相传昔有祷雨于此呼雷则雷声应故名　又春秋御廪灾公羊传御廪灾何以书记灾也注火自出烧之曰灾先是龙门之战死伤者众桓无恻痛于民之心不重宗庙之尊逆天危先祖鬼神不飨故丨丨以灾御廪　越语王召范蠡而问曰吾与子谋呉子曰未可也今呉王滛于乐而忘其百姓乱民功逆天时信谗喜优憎辅逺弼圣人不出忠臣解骨皆曲相御莫适相非上下相偷其可乎范蠡对曰人事至矣丨丨未也王姑待之　史记三王世家泽及方外故珍兽至嘉谷兴丨丨甚彰后汉书窦武传信任忠良平决臧否使邪正毁誉各得其所寳爱天官唯善是授如此咎徴可消丨丨可待齐书顾欢传不求民而民悦不祈天而丨丨应天悦民则皇基固矣　南史梁武帝纪天监元年即位于南郊设坛柴燎告天曰钦若丨丨以命于衍　北史崔浩传丨丨人和时防并集　唐书宗楚客传庆云五色丨丨以和　越絶书军上有气五色相连与天相抵此丨丨不可攻攻之无后　陈诩西掖瑞桞赋闻瑞栁于春宫遂揄扬于丨丨】
　　天圣【明一统志丨丨山在朝鲜国殷州东北　又丨丨寨在平凉府固原州东北一百里宋置属镇原军又欧阳修题跋余少家汉东丨丨四年举进士苏轼跋李简夫以文学政事有闻于丨丨以来】
　　天童【明一统志丨丨山在寕波府城东六十里山有虎跑泉玲珑岩　又丨丨寺在丨丨山中晋时僧义兴结屋山间有一童子日给薪水后辞去曰吾太白辰也言讫不见寺以此得名　宣和书谱徐乔有草书丨丨经　李束阳对鸥阁赋丨丨育王骠骑车廏四明中空五马羣走】
　　天封【明一统志丨丨山在南阳府唐县境一名大胡北水出焉　张衡南都赋若夫丨丨大狐列仙之陬注丨丨未详或曰山名也　又明一统志丨丨井在顺庆府城内昔尔朱真人吐丹在内有疾者饮之而愈又丨丨寺在保寕府梓潼县治东元至正间建　又丨丨寺在天台县北五十里隋僧智顗建相传顗见一老父告曰遇盘石可止至此果如所言遂结庵又丨丨观在河南府登封县北唐建一名嵩阳】
　　天魏【明一统志丨丨山在巩昌府文县西北一百三十里】
　　天靖【明一统志丨丨山在巩昌府成县西北二十里】
　　天息【水经汝水出河南梁县勉乡西丨丨山又素问神守丨丨复入本元命曰归宗】
　　天堆【明一统志丨丨山在建昌府广昌县东南溪中宋绍兴间一夕雷雨大作闻砂砾声旦视之屹然髙丈余童謡曰天雷飞石头一夜成汀洲五十年后兴公侯】
　　天岳【名山记幕阜山在平江县北一名丨丨山髙一千八百丈道书第二十五洞天　明一统志丨丨山在吉安府吉水县南五十里　范梈晓山謡昔我望丨丨于时春正深　又云笈七籖当令鼻气恒闲又当数加手按读此篇捻鼻间乃高上之正座丨丨之混气】
　　天岱【宋书礼志丨丨发灵宗河开寳】
　　大峰【明一统志丨丨山在南雄府城北八十里　云仙杂记卢杞与冯盛相遇于道各携一囊发盛囊有墨一枚杞大笑盛正色曰丨丨煤和针鱼脑入金溪子手中録离骚古本比公日提绫文刺三百为名利奴顾当孰胜已而捜囊果是三百刺】
　　天磴【沈佺期仙萼池亭侍宴诗丨丨扶阶迥云泉透户飞　又扈从出西岳诗云泉纷乱瀑丨丨屹横抱】天岭【明一统志丨丨在瑞州府上高县西二十里其岭最髙行者若登天因名　张协游仙诗峥嵘□深嵯峨丨丨峭　李洞送卢郎中赴金州诗云明丨丨髙刺郡辍仙曹】
　　天崖【齐书乐志云合晦□蹊白云繁亘丨丨】
　　天唐【战国防田忌为齐将系梁太子申擒厐涓孙子谓田忌曰将军无解兵而入齐使彼罢敝于先弱守于主然后背太山左济右丨丨军重踵髙宛使轻车鋭骑冲雍门若是则齐君可正而成侯可走不然则将军不得入于齐矣】
　　天彭【水经江水自丨丨阙东迳汶闗而歴氐道县北李商隠井络诗井络丨丨一掌中漫夸天设劒为峰】
　　天余【述异记阳泉在丨丨山北清流数十歩所涵草木皆化为石精明坚劲】
　　天障【水经注卢容水西出南区粟城南髙山山南长岭连接丨丨岭西】
　　天塘【明一统志丨丨山在梧州府容县南一百五十里上有塘水旱涝不增减故名　又丨丨溪在琼州府防同县北二十五里】
　　天壤【晋书张华传普丨丨而遐观吾又安知大小之所如　齐书刘祥传出身入官二十余年沈悴革莱无明丨丨　又髙逸传序若道义内足希微两亡藏景穷岩蔽名愚谷解桎梏于仁义示形神于丨丨则名教之外别有风猷　荘子郑有神巫曰季咸列子与之见壶子出曰子之先生弗活矣明日又见出曰子之先生有瘳矣列子入以告壶子曰吾示之以丨丨名实不入而机发于踵是殆见吾善者机也　世説王凝之谢夫人既往王氏大薄凝之既还谢家意大不悦太傅慰释之曰王郎逸少之子人身亦不恶汝何以恨廼尔答曰一门叔父则有阿大中郎羣从兄弟则有封胡遏末不意丨丨之中乃有王郎　徐陵答李颙之书孤子昔縁素乏叨簉皇华今日形容无闗丨丨　傅咸舜华赋罄丨丨而莫俪何菱华之足荣　张协咏二疏诗清风激万代名与丨丨俱　王维谒璿上人诗方将见身云陋彼示丨丨　杜甫故著作郎荥阳郑公防诗嗜酒益踈放弹琴视丨丨　韦应物慈恩伽蓝清防诗何彼尘昏人区区在丨丨　皮日休酒池诗醺应烂地轴浸可柔丨丨　陆游感遇诗寓形丨丨间大抵皆逆旅】
　　天阿【淮南子天有九野九千九百九十九隅去地五亿万里五星八风二十八宿五官六府紫宫太微轩辕咸池四守丨丨　又丨丨者羣神之阙也　张衡天象赋见天街下】
　　天水【史记货殖传丨丨陇西北地上郡与闗中同俗然西有羌中之利北有戎翟之畜畜牧为天下饶汉书地理志丨丨郡注武帝元鼎三年置　后汉书隗嚣传更始使邓晔将兵围嚣嚣闭门拒守至昏时遂溃围与数十骑夜斩平城门闗亡归丨丨　晋书天文志丨丨入营室八度　又地理志丨丨郡汉武置孝明改为汉阳晋复为丨丨　宋书符瑞志咸寕四年六月白兎见丨丨　唐书赵隠传咸通末进同中书门下平章事迁中书侍郎封丨丨县伯　水经河水又东过丨丨北界又北过武威媪围县东北又东北过丨丨勇士县北　又史记封禅书见天社下　又明一统志丨丨湖在巩昌府秦州南七里其水冬夏无增减丨丨郡以此得名　又丨丨淮在泉州府城西南唐刺史赵棨开灌田至一百五十顷　又宗楚客奉和人日清晖阁宴羣臣遇雪应制诗太液丨为丨蓬莱雪作山　杜甫渼陂西南台诗蒹葭离披去丨丨相与永　又送郭中丞兼太仆卿充陇右节度使诗松悲丨丨冷沙乱雪山晴又晴诗丨丨秋云薄从西万里风　黄庭坚奉同子瞻韵寄定国诗后土花药丽海门丨丨寛　又宋史南唐李煜世家煜之妓妾尝染碧经夕未收防露下其色愈鲜明煜爱之自是宫中竞收露水染碧以衣之谓之丨丨碧及江南灭方悟赵国姓也丨丨赵之望也　铁围山丛谈昔江南李重光染帛多为丨丨碧丨丨国姓也当是时艺祖方受命言丨丨碧者世谓逼迫之兆未几王师果下建业及政和末复为丨丨碧时争袭慕江南风流吾独恶之未几犬戎寒盟岂亦逼迫之兆乎图绘宝鉴宗万几之暇惟好书画丹青卷轴具天纵之妙尤注意花鸟画后押字用丨丨及宣和政和小玺志或用瓢印虫鱼篆文　古琴疏薛徳音生时有人送琴铭曰徳音下又有五字曰丨丨赵取利故小字丨丨名徳音　刘因蔷薇诗色染女眞黄露凝丨丨碧花开日月长朝暮阅两国　杨维桢送谢太守诗曽开丨丨国直问尾箕津】
　　天湖【明一统志丨丨在建寕府建阳县西朱子母祝氏于湖之阳　又丨丨在永州府九嶷山麓中有禽大如鴈锦羽尾长六尺　又丨丨山在建寕府城北十里其中有三十六景　又丨丨山在延平府翠帘山上三面峰环中夷而旷有龙窟承天潴水故名】
　　天渠【梁简文帝大法颂序北临地脉西出丨丨冯宿御沟新栁诗夹道丨丨逺垂丝御栁新】天沼【木华海赋翔丨丨戏穷溟　独孤授西域献吉光裘赋沉以丨丨无易暵其之性燎以京薪独异焚如之理　吴筠游庐山诗九派混东流朝宗合丨丨】
　　天浔【谢庄孝武宣贵妃誎销神躬于壤末散灵魄于丨丨　王勃题武山道君庙诗振翮凌霜吹企日伫丨丨　苏味道咏虹诗纡余带星渚窈窕架丨丨】
　　天涧【宋史陶节夫传知延安府筑石堡等四城石堡以丨丨为隍可趋者唯一路夏人窖粟其间以千数既为宋有其酋惊曰汉家取我金窟埚　元史文宗记冀寕晋寕两路所转代州之鴈门阙崞州之阳武闗岚州之丨丨口皮库口保徳州之寨底天桥白羊三闗石州之坞堡口汾州之向阳闗隰州之乌门闗吉州之马头秦王岭二闗灵石县之隂地闗皆令穿堑垒石以为固　明一统志丨丨保隘在太原府岢岚州北五里路通大同府界】
　　天谿【战国策左天门之隂右丨丨之阳　水经注江水石城东入为贵口东合丨丨谿水首受江北迳其县故城东】
　　天源【宋史河渠志元丰五年金水河透水槽阻碍上下汴舟遣宋用臣按视请自板桥别为一河引水北入于汴后卒不行乃由副隄河入于蔡以源流深逺与永安青龙河相合故赐名丨丨　云笈七籖道教三洞宗元地机在东南之分九泉之下则九河之口吐翕灵机上通丨丨之淘注旁吞九洞之渊澳】
