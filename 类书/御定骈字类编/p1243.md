<!-- { "loadSidebar": true } -->
　　南防【一作溟晋书挚虞传上太康颂曰呉乃负固放命丨丨声教未暨弗及王灵皇振其威赫如雷霆截波江沔荆舒以清　宋书天文志序见北溟下　庄子逍遥逰北防有鱼其名为鲲鲲之大不知其防千里也化而为鸟其名为鹏雕之背不知其防千里也怒而飞其翼若垂天之云是鸟也海运则将徙扵丨丨南者天池也　左思吴都赋开北戸以向日齐丨丨于幽都杨炯浑天赋见上帝下　孙绰衡山诗未体江湖悠安识丨丨阔　张説南中赠髙六戬诗北极辞明代丨丨宅放臣　李白当涂赵炎少府粉圗山水歌见西极下　杜甫宿白沙驿诗随波无限月的的近丨丨　又客从诗客从丨丨来遗我泉客珠　刘禹锡南海马大夫逺示著述诗汉家旄节付雄才百越丨丨过外台李啇隠献寄旧府开封公诗地理丨丨阔天文北极髙李羣玉送萧绾之桂林诗一朝丨丨飞彩翮不可亲又登蒲涧寺后二岩诗丨丨吞越絶极望碧鸿蒙】
　　【又峡山寺上方诗东峯下视丨丨月笑踏金波看海光陈陶赠福建路罗中丞诗越艳新謡不厌聴楼船髙卧静丨丨　李洞终南山诗见北岳下　苏轼次韵范纯父诗欲留衣冠挂神武便击水云归丨丨　范梈傅之经歴谒告还湘中诗北风尽日破丨丨行路经年倚夀星　宋无寄翰苑所知诗见西极下　贡师泰象山诗载寳出西域献琛自丨丨】
　　南江【书禹贡疏见北江下　又三江既入苏氏传三江之入以所见考之自豫章而下入于彭蠡而东至海为丨丨自蜀岷山至于九江彭蠡以入于海为中江自嶓冡导漾东流为汉过三澨大别以入于江东汇泽为彭蠡以入于海为北江　陈书杜僧明传子雄弟子畧子烈并雄豪任侠家属在丨丨天合谋于众曰卢公累代待遇我等亦甚厚矣今见枉而死不能为报非丈夫也　宋史西南溪洞蛮传辰州布衣张翘上书言丨北丨利害遂以章惇察访湖北经制蛮事而丨丨之舒氏北江之彭氏梅山之苏氏诚州之杨氏相继纳土元史河渠志丨丨自利民台有支流东南出万工堰又东为骆駞又东为碓口　又地理志巴州唐初改巴州又改清化郡又为巴州宋领化城难江恩阳曽口上通江下通江六县元至元二十年并丨丨恩阳二县入化城上下通江二县入曽口　明一统志丨丨县在保寜府巴州城南六十里　又丨丨在重庆府南川县众溪防合至三溪可通舟楫三十里至綦市自綦市至丨丨口合扵大江　陆云髙冈诗允矣君子实寳丨丨　李白题江夏修静寺诗我家北海宅作寺丨丨濵　杜甫巴西驿亭观江涨呈窦使君诗宿雨丨丨涨波涛乱逺峯　又遣闷奉呈严公诗见西岭下　陈陶旅泊涂江诗烟雨丨丨一叶微松潭渔父夜相依　司空曙江园书事寄卢纶诗种柳丨丨邉闭门三四年】
　　南河【书禹贡浮于江沱潜汉逾于洛至于丨丨传河在冀州南东流故越洛而至于丨丨　礼记王制自恒山至于丨丨千里而近自丨丨至于江千里而近自江至于衡山千里而遥自东河至于东海千里而遥自东河至于西河千里而近自西河至于流沙千里而遥史记五帝夲纪舜让辟丹朱于丨丨之南注河在尧都之南故曰丨丨　穆天子传丙寅天子属官效器乃命正公郊父受敕宪用伸八骏之乘以饮于枝洔之中积石之丨丨　水经丨丨又东迳于阗北　杨侃皇畿赋千屯北县之郛郭三月丨丨之郾市　张说喜度岭诗东汉兴唐歴丨丨复禹谋　储光羲有巩城丨丨寄徐三景晖诗　李嘉祐逰徐城河诗自縁迟暮忆沧洲翻爱丨丨浊水流　姚合闻魏州破贼诗烟雾扫开尊北岳蛟龙斩断净丨丨　又史记天官书东井为水事其西曲星曰越越北北河南丨丨两河天阙间为闗梁注正义曰丨丨三星北河三星分夹东井南北置而为戒一曰阳门亦曰越门北河北戒一曰隂门亦曰胡门两戒间三光之常道也占以南星不见则南道不通北亦如之动揺及火守中国兵起也　宋书天文志太白犯丨丨占曰兵起　又大明八年六月歳星犯氐占曰歳大饥有流星大如五斗瓯赤色有光照见人面尾长一丈余从参北东行直下经东井过丨丨没　北史王劭传二玉俱有仙人玉女乗云控鹤之象别有异状诸神不可尽识盖是风伯雨师山精海若之类又有天皇大帝皇帝及四帝坐钩陈辈三公天将军王司空老人天仓丨丨北河五星二十八宿凡四十五官诸字夲无行伍皆往往偶对　宋史五行志熈寜九年九月戊午星出丨丨东如歳星东慢流至七星没　元史天文志十九年正月癸丑流星如酒盂夲色赤尾迹约长五尺余起自丨丨没于腾蛇其星将没迸散随落处有声如雷　杨炯浑天赋天弧直而狼顾军市晓而鸡鸣三川之郊鹑火通其耀七泽之国翼轸寓其精丨丨象阙扵是乎增峻左辖邉荒扵是乎自寜】
　　南湖【明一统志丨丨在安庆府治南三靣依城古木参天湖浸甚广旧有搴芳堂在湖中宋李师中有记又丨丨在温州府城南　又丨丨在归徳府城南五里宋晏元献放驯鹭扵湖中苏辙有记　又丨丨在琼】
　　【州府城南五十里溉田百余顷傍有石井上刻诗山髙水碧半岩泉水接桃花亦洞天又府学前有水亦名丨丨　梁简文帝雍州丨丨曲丨丨荇叶浮复有佳期逰刘缓江南可采莲乐府见北岸下　刘希夷江南曲北堂红草盛防茸丨丨碧水照芙蓉　李白绿水曲渌水明秋月丨丨采白苹　又寄玉汉阳诗丨丨秋水白王宰夜相邀　又逰洞庭诗丨丨秋水夜无烟耐可乗流直上天　杜甫秋日防府咏懐诗东郡时题壁丨丨日扣舷又　解闷诗今日丨丨采薇蕨何人为觅郑州　刘长卿送卢判官丨丨诗草色丨丨绿松声小署寒　戎昱采莲曲秋风日暮丨丨里争唱菱歌不肯休韩翊送中兄典邵州诗见北雁下　白居易放鱼诗怜其不得所移放扵丨丨　又湖亭望水诗久雨丨丨涨新晴北客过　李频送友人逰太原诗水宿丨丨夜山离旧国年　薛逢夏夜宴明月湖诗夏夜宴丨丨琴觞兴不孤　储嗣宗早春懐薛公裕诗相思复相望春草满丨丨　韦荘暴雨诗波浪不知深防许丨丨今与北湖平　刘啇送僧往湖南诗船到丨丨风浪静可怜秋水照莲花　闽后陈氏乐逰曲西湖丨丨鬭防舟青蒲紫蓼满中洲　陆游感旧诗回首壮逰真昨梦一竿风月老丨丨　又小雨泛镜湖诗端办一船多贮酒敢辞送老向丨丨　元好问觧嘲诗诗卷亲来酒醆疎朝吟竹隠莫丨丨　刘因闻角诗余哀到晓无寻处吹作丨丨十里霜　顾瑛夜宿三塔次陈元朗韵诗水落丨丨不露沙又牵舫子到僧家　倪瓒题画赠王仲和诗曾住丨丨宅扵今已十年　又晚照轩偶题诗丨丨春水碧扵天梦作沙鸥狎钓船】
　　南沙【宋书州郡志晋陵丨丨令夲呉县司盐都尉署吴时名沙中吴平后立暨阳县割属之晋成帝咸康七年罢盐署立以为丨丨县　齐书州郡志南徐州晋陵郡丨丨　南史王敬则传徐孝嗣于崇礼门王俭因嘲之曰今日可谓连璧俭曰不意老子遂与韩非同传人以告敬则敬则欣然曰我丨丨县吏徼幸得细铠左右逮风云以至于此遂与王卫军同日拜三公王敬则复何恨了无恨色朝士以此多之　又宋史河渠志李伟言已开拨北京丨丨河直堤第三铺放水入孙村口故道逋行　明一统志丨丨河在汉中府城固县西南三十五里与北沙河俱入汉水】
　　南防【明一统志丨丨水在髙州府石城县治东源出容县界东南流入海通防州合浦县界】南湘【明一统志丨丨江在琼州府感恩县南三十里源出黎母山至此西南入于海　曹植洛神赋从丨丨之二妃携汉濵之逰女　丁椿尊经阁赋伊丨丨之故土跨重湖之上形　江淹侍始安王石头诗平原忽超逺参差见丨丨　韩翊送李明府赴连州诗万里问丨丨孤舟入桂阳　卢仝送邵兵曹归江南诗见北渚下　李嘉祐送舍弟诗疉嶂入云藏古寺髙秋背月转丨丨】
　　南澨【宋书索虏传往歳入河且欲绥理旧城是以顿兵丨丨秋毫无犯　水经注淯水左右旧有二澨所谓丨丨北澨者水侧之溃聚在青阳之东北　江淹陆平原机覊宦诗见西津下】
　　南渭【苏颋和圣制春台望应制诗见东破下】
　　南济【水经济水又东北流丨丨迳阳武县故城南】
　　南泾【陆防丨丨渔父诗丨丨有渔父往往携稚造问其所以渔对我真蹈道】
　　南汪【明一统志丨丨溪在广南府富州治西】
　　南沮【陆游曝书偶见旧藁有感诗歌吹恍思登北固弓刀谁记渡丨丨】
　　南淮【曹植王仲宣诔见北魏下】
　　南泠【徐献忠品惠泉赋游元神扵顾渚追胜事扵丨丨】
　　南漳【宋史地理志襄阳府丨丨】
　　南漓【范成大铧觜诗分为两道闲丨丨北湘水】
　　南洛【张说唐义阳王神道碑丨丨占从东洲亿中　韩王元嘉奉和同太子监守违恋诗好士倾丨丨多才盛北场　李峤奉和幸韦嗣立山荘侍宴应制诗见东岩下】
　　南浔【拾遗记丨丨之国有洞穴隂源其下通地脉鱼龙同穴而处　又戴表元泊丨丨诗张帆出东郭沽酒问丨丨　韩奕湖州道中诗丨丨贾客舟中市西塞人家水上耕】
　　南旺【明一统志丨丨湖在兖州府汶上县西南三十里湖阔数十里每嵗引湖水入防通河以济其浅】南洋【明一统志丨丨水在重庆府彭水县唐置洋水县以此名】
　　南濆【南齐书谢超宗刘祥传赞刘祥慕异言亦不羣违朝失典流放丨丨】
　　南水【左传见东水下　唐书韦臯传西山羌女诃陵丨丨白狗逋租弱水清逺咄霸八国酋长皆因臯请入朝乃遣幕府崔佐时由石门趣云南而南诏复通石门者隋史万嵗南征道也天寳中鲜于仲通下兵南溪道遂闭至是蛮径北谷近吐蕃故臯治复之繇黎州出卭部直云南置清溪闗号曰南道】
　　南川【宋书州郡志建昌丨丨长风赤亭鲁亭阳城彭波迁溪东邱东安西安南安房田希水髙坡直水□水清石十八县属西阳　陈书宣帝纪去歳丨丨颇言失稔所督田租于今未即　又熊昙朗传绍泰二年昙朗以丨丨豪帅随例除游骑将军寻为持节飇猛将军桂州刺史资领丰城令歴宜新豫章二郡太守　宋史哲宗纪元祐二年五月癸丑夏人围丨丨砦　又地理志熈州堡九通谷庆平渭源结河丨丨当川南闗北闗临洮　金史礼志见南岳下　元史地理志重庆路县丨丨　明一统志丨丨县在重庆府城东三百十里又丨丨在平凉府有二大丨丨在固原州东六十里小丨丨在州东南五十里　梁简文帝与萧临川书分竹丨丨剖符千里　卢照邻秋霖赋子卿北海伏波丨丨谢朓始之宣城郡诗见北宫下　又治宅诗见西山下　李充嘲友人诗尔隔北山阳我分丨丨隂　李颀寄綦毋三诗见西岭下】
