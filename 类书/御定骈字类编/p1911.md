<!-- { "loadSidebar": true } -->
　　桂林【史记秦始皇纪三十三年发诸尝逋亡人赘婿贾人畧取陆梁地为丨丨象郡南海以适遣戍　汉书髙祖纪诏曰故衡山王呉芮与子二人兄子一人从百粤之兵以佐诸侯诛暴秦有大功诸侯立以为王项羽侵夺之地谓之番君其以长沙豫章象郡丨丨南海立番君芮为长沙王　又地理志鬰林郡丨丨　又司马相如传径乎丨丨之中过乎泱莽之壄注如淳曰丨树之丨也　又东南夷传粤丨丨监居翁谕告瓯骆四十余万口降为相城侯　晋书郤诜传累迁雍州刺史武帝于东堂会送问诜曰卿自以为何如诜对曰臣举贤良对防为天下第一犹丨丨之一枝昆山之片玉齐书王融传固将开丨丨于鳯山创金城于西守　又文学传论丨丨湘水平子之华篇飞馆玉池魏文之丽篆　隋书经籍志游元丨丨九卷张机撰　唐书艺文志莫休符丨丨风土记三卷　山海经海内南经丨丨八树在番隅东　急就篇柴丨丨注卫人髙柴为孔子弟子后居于鲁末裔以柴为姓汉有将军柴武丨丨者取其冬生不雕而众盛之意　本草集解丨丨桂岭因桂得名今之所生不离此郡　寳椟记幽州墟羽山之北有名曰丨丨羽衣楼息其上　范成大骖鸾记二十八日至灵州县又六十里至八桂堂丨丨北城之外圃也未至丨丨二三里泊八桂堂旬日三月十日入城交府事郡治前后万峯环列与天无际按丨丨自唐以来以山川竒秀称韩文公虽不到然在潮熟闻之故诗有参天带水翠羽黄柑之语末句乃曰飞鸾不暇骖盖欣羡之如此故余行记以骖鸾名之若其风土之详则在桂海虞衡志马　贾谊过秦论南取百越之地以为丨丨象郡百越之君俯首系颈委命下吏　谢灵运游名山志丨丨顶逺则嵊尖疆中　张説洛州张司马集序公增繁荣叶丨丨之一枝弥广源流荆江之九派　萧颍士登临河城赋序见芸阁下　王粲游海赋丨丨丛乎其上瑚周乎其趾　郭璞南郊赋廓清紫衢电扫神宇风马丨丨抗旌琳圃　崔琪丨丨一枝赋倬彼众木者其丨丨一枝淮南擢秀月上标竒　白珽西湖赋见梅闗下　张衡四愁诗我所思兮在丨丨欲往从之湘水深　夏侯湛江上泛歌望江之南兮遨目丨丨桂枝蓊鬰兮鹍鸡音　郑曼季鸳鸯诗鸳鸯于飞载飞载吟有鬰浚薮实惟丨丨　杨素赠薛内史诗汉阳隔陇岑南浦达丨丨　顔之推和阳纳言聼鸣蝉篇诗容止由来丨丨苑无事淹留南斗城　宋之问始安秋日诗丨丨风景异秋似洛阳春　杜甫寄杨五桂州诗五岭皆炎热宜人独丨丨　刘长卿送裴端公使岭南诗见梅岭下　卢纶逢南中使寄岭外故人诗见説南来处苍梧接丨丨　韩愈别元十八协律诗英英丨丨伯实惟文武特　窦牟元日喜闻大礼寄四学士六舍人诗翰飞鸳别侣丛植丨为丨　陆防八月十五日夜天竺寺咏桂子诗如何两地无人种却是湘漓是丨丨杨万里木樨初发呈张功甫诗尘世何曾识丨丨花仙夜入广寒深　戴复古观静江山水呈陈鲁叟漕使诗丨丨佳絶处人道胜匡庐　又玉华洞诗忆昨游丨丨岩洞甲天下　毛端卿题崞县郝子玉此君轩诗丨丨名姓一枝新万竹青青德有邻　元好问追懐赵介叔诗今古人间各一时燕南剰有丨丨枝　虞集次韵陈溪山椶屦诗独念丨丨戍触热赴南讨】桂莽【申鉴或问亦有神仙乎曰僬侥丨丨产乎异俗就有神仙亦殊类矣】
　　桂丛【明一统志丨丨山在叙州府治北其上多桂因名刘安招隐士见桂树下　江淹诗江臯丨有丨刘峻奉和圃纳凉诗蟭螟动兰室神飇起丨丨庾肩吾芝草诗见芝叶下　李白诗去去陵阳东行行】
　　【芳丨丨　杜甫遣闷奉呈严公二十韵诗见藤架下李商隐诗殷勤莫使清香透牢合金鱼鎻丨丨　苏轼送杜介归扬州诗归来邻里应迎笑新长淮南旧丨丨黄庭坚和舍弟中秋月诗髙秋揺落四十五清都早霜雕丨丨　王逢题藏严子陵小像诗见苹花下】
　　桂枝【汉书孝武李夫人传秋气防以凄泪兮丨丨落而销亡　宋书乐志爱精神食芝英饮醴泉拄杖丨丨佩秋兰絶人事游浑元　唐书太宗贤妃徐恵传父孝德尝试使拟离骚为小山篇曰仰幽岩而流盼抚丨丨以凝想将千龄兮此遇荃何为兮独往孝德大惊拾遗记帝子与皇娥泛于海上以丨丨为表结熏茅为旌　洞冥记武帝使董谒乗琅霞之辇以升坛至三更西王母至坛四面列种软条青桂风至丨丨自拂阶上游尘　摭言裴思谦状元及第作红笺名纸十数诣平康里因留宿赋诗曰银缸斜背解鸣珰小语偷声贺玉郎从此不知兰麝贵夜来新惹丨丨香　本草集解保升曰牡桂叶似枇杷叶狭长于菌桂叶一二倍其嫰枝皮半巻多紫而肉中皱起肌理虚软谓之丨丨又名肉桂削去上皮名曰桂心其厚者名曰木桂药中以此为善　卢照邻宴梓州南亭诗序见萱草下　楚辞结丨丨兮延伫　刘安招隐士攀援丨丨兮聊淹留　张华瓌材枕赋其似木者有类丨丨之阑干或象灌木之丛生　宋孝武帝拟汉武帝李夫人赋念丨丨之秋霣惜瑶华之春翦　江淹倡妇自悲赋粤自赵东来舞汉宫瑶序金陈丨丨娇风　尹枢华山仙掌赋见莲萼下徐晦海上生明月赋水族将蟾影交驰浪花与丨丨相送　冷朝阳林表呉岫防赋兰青青兮雨霏霏望乡路兮呉山防折芳懐逺兮送将归丨丨片玉兮生光辉古陌上桑青丝为笼系丨丨为笼钩　谢灵运石门新营所住诗洞庭空波澜丨丨徒攀翻　鲍照代春日行见莲池下　谢朓同诸公赋芳树诗霜下丨丨销怨与飞蓬折　梁简文帝水月诗非闗顾没岂是丨丨浮梁元帝树名诗逢君丨丨马车下觅新知　江淹渡西塞望江上诸山诗望古一凝思留滞丨丨情　沈约游钟山诗春光发陇首秋风生丨丨　王筠秋夜诗露华初泥泥丨丨行疎疎　呉均咏雪诗不见杨栁春徒看丨丨白　庾信入道士馆诗何必淮南馆淹留折丨丨　江总赠和左丞萧舍人诗江南有丨丨塞北无萱草　岑文本安德山池宴集诗自得淹留趣宁劳攀丨丨　徐彦伯奉和幸新丰温泉宫应制诗丨丨笼腰褭松叶覆堂皇　宋之问称心寺诗东山丨丨芳明发坐盈叹　陈子昂题居延古城赠乔十二知之诗见薏苡下　张子容长安早春诗何当丨丨擢还及栁条新李白古风不采双丨丨反栖恶木根　孟浩然送洗然弟诗丨丨如已擢早逐雁南飞　钱起送郑巨及第后归觐诗多才白华子初擅丨丨名　刘禹锡秋夜安国观闻笙诗织女分明银汉秋丨丨梧叶共飕飗　张籍杂怨诗切切重切切秋风丨丨折　欧阳詹及第后酬故园亲故诗杨叶射频因偶中丨丨材美敢当之　李贺十二月诗日脚淡光红洒洒薄霜不销丨丨下　刘沧八月十五夜翫月诗见苹叶下　陈羽中秋夜临镜湖望月诗丨丨如可折何惜夜登临　杨万里羲娥謡一丸玉弹东飞来打落丨丨雪毛　又李圣俞郎中求吾家江西黄雀醝法戏作醝经遣之诗身骑鸿鹄太液池脚踏金蟇攀丨丨　叶适项君先有幽兴堂其子木即以名庵诗更欲添幽兴惟消丨防丨　戴昺山家小憩即景效药名体诗柴门通草径茅屋丨丨间　刘迎次刘元直韵诗未许丨丨招隐士不妨桃叶送行人袁皓初登第过岳阳悦妓蕊珠诗得意东归过岳阳丨丨身惹蕊珠香　萨都拉过五溪诗防时宿向华峯顶露月萧萧生丨丨　宋无送金华黄晋卿之诸暨州判官诗留滞飘蓬梗攀援折丨丨】
　　桂茎【江淹扇上防画赋识丨丨之就罢知兰叶之行衰】
　　桂条【本草集解恭曰桂惟有二种陶氏引经云似柏叶不知此言从何所出又于别录剩出丨丨为深悮也　梁元帝答齐国双马书名重丨丨形图栁谷　又元览赋献丨丨之良賮奉桃枝之怪琛　敬括季秋朝宴观内人马伎赋香汗与丨丨争薰丽色比桃花竞发庾信咏画屏风诗侠客重连镳金鞍被丨丨　上官仪王昭君诗琴悲丨丨上笛怨栁花前李峤诗目随槐叶长形逐丨丨飞】
　　桂叶【尔雅注见桂树下　山海经南山经南山经之首曰防山其首曰招摇之山临于西海之上多桂注丨丨似枇杷长二尺余广数寸味辛白花丛生山峯冬夏常青间无杂木吕氏春秋曰招揺之桂　国史补南中有山洞一泉往往有丨丨流出好事者因目为流桂泉　埤雅凡木叶皆一脊惟丨丨三脊　本草集解箘丨丨似柿叶而尖狭光浄花白蕊黄四月开五月结实树皮青黄薄卷若筒亦名筒桂　王勃白鹤寺碑锵锵櫩铎声传丨丨之风焰焰山炉气结松隂之霭　张耀井赋青梧下映泛丨丨以摇素绠髙悬防银瓶之出入　范云贻何秀才诗丨丨竟穿荷蒲心争出波　江淹侍始安王石头诗山中如未夕无使丨丨伤　顾野王芳树诗幽山丨丨落驰道栁条长　唐明皇诗丨丨先秋冷苹风向晚清　沈佺期冬日集安乐公主山池诗见梅花下　李贺恼公诗注口樱桃小添睂丨丨浓又湖中曲见兰若下　李商隐无题诗见菱枝下沈遘蓬莱山送徐仲防赴蓬莱令诗仙人丨丨舟浮矣明月波　朱子诗时飘丨丨来寻源路殊杳　杨万里夜宿房溪饮野人张珦家丨丨鹿蹄酒其法以丨丨为饼以鹿蹄煮酒酿以八月过是期味减云诗丨丨揉青作麯投鹿蹄煮醁趁凉篘】
　　桂脑【鲍照在江陵叹年伤老诗方瞳起松髓赪髪凝丨丨】
　　桂心【本草集解藏器曰菌桂牡桂丨丨三色同是一物丨丨即是削除皮上甲错取其近理而有味者又丨丨出融州桂州交州甚良　梁简文帝劝医论略知甘草为甜丨丨为辣便是宴驭自足经方冺弃】桂髓【拾遗记见兰苏下　陆机赋东陵出于秦谷丨丨起于巫山　张正见钓竿篇竹竿横翡翠丨丨掷黄金】
　　桂屑【谈苑南唐后主尝召徐锴至清暑阁阁前地经雨草生砖缝中薙去复生锴曰吕氏春秋云桂枝之下无杂木味辛故也后主令取丨丨数斗匀布缝中经宿草尽死】
　　桂末【张贲药名聫句雨过兰芳好霜多丨丨摧】
　　桂肉【本草桂枝入足太阳经桂心入手少隂经血分丨丨入足少隂太隂经血分细薄者为枝为嫰厚脂者为肉为老去其皮与里当其中者为桂心　又气之薄者桂枝也气之厚者丨丨也气薄则发泄桂枝上行而发表气厚则发热丨丨下行而补肾此天地亲上亲下之道也】
　　桂皮【汉书司马相如传注见桂椒下】
　　桂质【唐太宗大唐三藏圣教序夫桂生髙岭云露方得其华莲出渌波飞尘不能污其叶非莲性自洁而丨丨本贞良由所附者髙则防物不能累所慿者浄则浊类不能沾　江禄津渚败船诗可爱木兰资可怜丹丨丨】
　　桂影【房元洛仙掌赋丨丨依稀而流照松风髣髴而扇和　李曾伯闻雁赋丨丨沈夜桐声响秋　李濋华月照方池赋舟荡漾而烟空转丽风淅沥而丨丨生寒　崔损明水赋濯丨丨于遥天洗蟾光于永夜　陈造问月楼赋抚月姊于座隅啐丨丨于瑶杯　梁元帝芳树乐赋丨丨舍秋月桃花染春源　庾抱卧疴喜霁开扉望月简宫内知友诗轮辉池上动丨丨隙中新张正见游匡山简寂馆诗幽丨无斜丨深松有劲风骆賔王秋月诗裛露珠晖冷凌霜丨丨寒　李峤旗诗丨丨承宵月虹晖接曙云　欧阳修紫石屏歌虾蟇白走天上空留丨丨犹杉杉　陈基中秋翫月诗丨丨婆娑白闲九霄风露满江山　曹元宠词银河淡扫澄空皓月当轩髙挂秋入广寒宫正金波不动丨丨朦胧佳人未逢欢此夕与谁同望逺伤懐对景霜满愁红】桂膏【拾遗记昭王思诸神异有谷将子言于王曰西王母将来游不逾一年王母果至与昭王游于燧林之下説炎帝鑚火之术取绿丨之丨然以照夜】
　　桂脂【拾遗记勃鞮之国食以黒河水藻饮以隂山丨丨】
