<!-- { "loadSidebar": true } -->
　　赤心【尔雅梅柟疏梅叶大如牛耳一头尖丨丨　陆玑诗疏棫即柞也其材理全白无丨丨者爲白桵后汉书光武纪降者更相语曰萧王推丨丨置人腹中安得不投死乎　又曹世叔妻传自知言不足采以示虫螘之丨丨　魏书羊深传诏曰深之慷慨气同古人忠烈逺彰丨丨已着可还朝而受委敕　南史萧琛传经预御筵醉伏上以投琛琛乃取栗掷上正中面御史中丞在坐帝动色曰此中有人不得如此岂有说耶琛即答曰陛下投臣以丨丨臣敢不报以战栗上笑说杜甫承闻河北诸道节度入朝欢喜口号李相将军拥蓟门白头惟有丨丨存　刘长卿疲兵篇丨丨报国无片赏白首还家有防人　雍陶酬秘书王丞见寄诗白首丈夫气丨丨知己情　贯休大蜀皇帝潜龙日述圣德诗祗见丨丨尧日下岂知眞气梵天来】赤肉【淮南子丨丨县则鸟鹊集鹰鹯集则众鸟散　太元经离如娄如丨丨鸱枭厉测曰离娄丨丨食不臧也　刘轲再上崔相公书兵无衬甲之服以丨丨冐流矢者骈门皆是统率者虽章连十上帝阍九重留中莫闻　于濆边游录戍卒言丨丨痛金疮他人成卫霍】
　　赤血【李白秦女休行罗袖洒丨丨英声凌紫霞　又幽州胡马客歌白刃洒丨丨流沙爲之丹　陈陶南海石门戍怀古诗大野朱旗没长江丨丨流　吕岩寄白龙洞刘道人诗防丹阳事迥别湏向坎中求丨丨取来离位制隂精配合调和有时节】
　　赤脉【晋书陈训传甘卓爲歴阳太守训私谓所亲曰甘侯头低而视仰相法名爲盼刀及目有丨丨自外而入不出十年必以兵死不领兵则可以免】
　　赤腰【酉阳杂俎丨丨蜂养子于蜘蛛腹下】
　　赤脊【公羊传世室屋坏注骍犅丨丨周牲也】
　　赤膺【后汉书舆服志附马左右赤珥流苏飞鸟节丨丨兼】
　　赤背【宋史五行志绍兴初朱胜非出守江州过梁山龙入其舟才长数寸丨丨緑腹白尾黒爪甲目有光】赤毛【左传宋芮司徒生女子丨而丨弃诸堤下共姬之妾取以入名之曰弃　晋书刘元海载记元海姿仪魁伟身长八尺四寸防长三尺余当心有丨毫丨三根长三尺六寸　山海经带山彭水出焉而西流注于芘湖之水其中多鯈鱼其状如鸡而丨丨三尾六足四首其音如鹊食之可以已忧】
　　赤毫【晋书刘元海载记见上】
　　赤痣【南史武丁贵嫔传贵嫔生而有丨丨在左臂疗之不灭又体多疣子至是无何并失所在】赤皮【春秋疏徐广车服仪制天子丨丨蔽膝蔽膝古□也】
　　赤汗【史记乐书武帝又尝得神马渥洼水中复次以爲太一之歌歌曰太一贡兮天马下霑丨丨兮沬流赭　册府元章帝建初三年赐东平宪王苍及琅邪王京书曰苑马一匹血从前髆上小孔中出尝闻武帝歌天马霑丨丨今亲见其然也　杜甫骢马行丨丨防生白雪毛银鞍却覆香罗帕　又玉腕骝诗顿骖飘丨丨局蹐顾长楸　杨巨源观打毬诗玉勒回时霑丨丨花騣分处拂红缨　杨载神马歌见緑鬉下】赤胫【山海经北海之内有大幽之国有丨丨之民梅尧臣啼禽诗安知增羞颜丨丨衣短褐】赤股【周礼内饔辨腥臊羶香之不可食者犬丨丨而躁臊注股里无毛】
　　赤鬛【王损之汗血马赋小朱翼而表异难并骏良彼丨丨以称竒翻同欵叚】
　　赤翼【唐无名氏白雀赋何贵乎黄以爲名丨以爲丨然后衔丹书以告祉执玉环以述职】
　　赤翅【赵汸咏蟋蟀诗丨丨晶荧何处归秋来清响傍庭闱】
　　赤足【南史侯景传十一月景矫萧栋诏自加九锡汉国置丞相以下百官陈备物于庭忽有鸟似山鹊翔于景册书上丨丨丹嘴都下左右所无贼徒率骇竞射之不能中　博物志有鸟如乌文首白喙丨丨曰精卫韩愈山石诗当流丨丨蹋涧石水声激激风吹衣】
　　赤脚【挥麈后録昭陵防年每穿履韈即亟令脱去常徒歩萦掖宫中皆呼为丨丨仙人丨丨仙人古之得道李君也　佛书引语丨丨人诊兔着鞾人吃肉　杜甫早秋苦热诗南望青松架短壑安得丨丨蹋层氷韩愈寄卢仝诗一奴长防不裹头一婢丨丨老无齿皮日休呉中苦雨因书一百韵寄鲁望诗丨丨枕书帙访予穿诘曲　陆防诗有时丨丨防明月踏破五湖光底天　张爲秋醉歌脱却登山履丨丨翘青笻　林逋春暮寄怀诗丨丨我犹无一婢黒头君合作三公苏轼读孟郊诗诗呉姬霜雪白丨丨浣白纻　陆游夏夜泛舟书所见诗夜半归来步松影眞成丨丨踏层氷刘因题西山诗夜来丨丨踏苍鳞一着神鞭上箕尾】赤尾【山海经杻阳之山有兽焉其状如马而白首其文如虎而丨丨其音謡其名曰鹿蜀佩之宜子孙】赤爪【搜神记夏鼎志曰罔象如三歳儿赤目黒色大耳长臂丨丨】
　　赤丹【淮南子见赤天下　黄庭经玉书綘简丨丨文】
　　赤黄【尔雅丨丨曰骍　又梅柟疏梅树皮叶似豫樟叶大如牛耳华丨丨　后汉书舆服志诸侯王赤绶四采丨丨缥绀　唐书车服志髙祖以赭黄袍巾带爲常服既而天子袍衫稍用丨丨遂禁臣民服　顾况李供奉弹箜篌歌国府乐手弹箜篌丨丨绦索金鎝头】
　　赤白【周礼考工记画绘丨与丨谓之章　尔雅红茏古疏茏红草也陆玑云一名马蓼叶大而丨丨色汉书丙吉传驿骑持丨丨囊边郡发奔命书　太元经隂阳启□其变丨丨注□音化　八纮译史髙昌国产丨丨盐白者如玉赤者如金　释名脍防也细切肉令散分其丨丨异切之已乃防合和之也　王绩采药诗蛇采二苓丨丨寻双术　杜甫种莴苣诗指挥丨丨日澒洞青光起　韩愈感春诗防马上桥朝日出楼阙丨丨正崔嵬】
　　赤青【后汉书舆服志佩双印刻书文曰正月刚卯既决灵殳四方丨丨白黄四色是当　晋书舆服志五牛旗丨丨在左黄在中白黒在后】
　　赤黑【诗载元载黄我朱孔阳疏元黑而有赤谓色有丨丨杂者　周礼画缋青与白相次也丨与丨相次也元与黄相次也　左传吾见丨丨祲非祭祥也　张叔良五星同色赋荧惑奉炎于夏日太白御煞于秋天皆青白各尔丨丨自然】
　　赤缥【隋书礼仪志公元朱绶四采丨丨元绀纯朱质元文织之】
　　赤缇【周礼草人掌土化之法凡粪种骍刚用牛丨丨用羊注凢所以粪种者皆谓煮取汁也丨丨縓色也】赤斑【洞防记元封四年修弥国献駮骡髙十尺毛色丨丨皆有日月之象　酉阳杂俎临洛市中有推磨盲骡无故死剖腹得二石大如合拳紫色丨丨荧润可爱】
　　赤驳【尔雅驳赤李疏李之子丨者名丨　又蠪朾螘注丨丨蚍蜉疏螘通名也　相贝经濯贝使人善惊无以亲童子黄唇防齿有丨丨是也】
　　赤珠【宋书符瑞志汉髙帝母名含始是爲昭灵后游于洛池有玉鸡衔丨丨刻曰玉英昭灵后取而吞之遂有身而生髙帝　本草龙珠一名丨丨　黄庭内景经中池内神服丨丨丹锦云带虎符注丨丨者火铃之腹　白居易游悟眞寺诗白珠埀露凝丨丨滴血殷】
　　赤玉【礼记月令见赤旂下　魏志挹娄传其地出丨丨好貂今所谓挹娄貂是也　淮南子见赤采下髙士传安期生卖药海边秦始皇东游请与语三日三夜赐金璧直数千万出置阜乡亭而去留丨丨舄爲报司马相如上林赋其石则丨丨玫瑰琳珉昆吾　江淹杂体谢临川灵运游山诗丨丨隐瑶溪云锦被沙汭李白古风终留丨丨舄东上蓬莱路　元稹岳阳楼诗岳阳楼上日衔窗影到深潭丨丨幢　鲍溶与峩睂】
　　【山道士期尽日不至诗寄言丨丨箫夜夜吹清啇　又世说谢仁祖曰庾丨丨胷中无宿物丨丨庾统小字也】赤璋【周礼大宗伯以丨丨礼南方注见赤精下】
　　赤珪【遁甲开山图禹开宛委山得丨丨如日碧珪如月长一尺二寸】
　　赤瑾【刘向九叹藏瑉石于金匮兮捐丨丨于中庭】
　　赤瑕【张衡七辨收明月之照曜玩丨丨之璘豳此宫室之丽也　司马相如上林赋丨丨驳荦杂函其间注丨丨赤玉也】
　　赤琲【卢蕣仪贤堂监秀才诗滋兰成秀畹照车光丨丨】
　　赤金【汉书食货志见黄金下　山海经见白珉下淮南子赤澒七百歳生丨丨赤金千歳生赤龙】赤澒【淮南子见赤天下　又见上】
　　赤铜【山海经橿谷山多丨丨　神异经南方有宫以丨丨爲门阙　轩辕述寳藏半两钱即紫金今用丨丨和金爲之】
　　赤锡【山海经龙山上多寓木其上多碧其下多丨丨】
　　赤侧【史记平凖书郡国多奸铸钱钱多轻而公卿请令京师铸钟官丨丨一当五赋官用非丨丨不得行注索隐云钟官掌铸丨丨之钱如淳云以赤铜爲其郭也今钱见有丨丨者不知作法云何　又仄同汉书食货志官用非丨丨不得行注应劭云丨丨所谓子绀钱以赤铜爲郭　王损之饮马投钱赋汤汤浅瀬歴歴五铢饮之而忘其量也投之而无乃甚乎同济河而沈璧异浊水以求珠隐金沙之中迷于丨丨落苹蘩之上混彼青蚨】
　　赤牵【隋书食货志齐神武迁邺已后百姓私铸体制渐别有雍州青赤梁州生厚钱吉钱河阳生涩天柱丨丨之称】
　　赤冶【刀劒録后魏昭成帝拓跋犍以建国元年于丨丨城铸刺刀十口金镂丨丨字】
　　赤脂【晋书石崇传崇涂屋以椒王恺用丨石丨】
　　赤盐【南史张畅传盐各有所宜白盐是魏主所食黑者疗腹胀气满细剖取六珠以酒服之胡盐疗目痛柔盐不用食疗马眷创丨丨駮盐臭盐马齿盐四种并不用食　北史西域传髙昌引水溉田出丨丨其味甚美　抱朴子作丨丨法用寒盐一斤雨泥一斤内鐡器中以火烧之消而成丨丨　皮日休以毛公泉一缾献上谏议因寄诗丨丨扑红雾白华飞素烟】
　　赤油【晋书舆服志玉金象草木等辂并天子之法车皆朱漆轮重毂二辖以丨丨】
　　赤漆【北史蠕蠕传正光二年正月明帝临西堂引见阿那瓌诏赐丨丨鼔角二十具】
　　赤丝【后汉书舆服志见赤防下】
　　赤防【北史髙车传弥俄突遣使献诸方物诏东城子于亮报之赐乐器一部乐工八十人丨丨十匹杂防六十匹】
　　赤缯【宋书礼志髙阳氏以十一月为正荐玉以丨丨髙辛氏以十二月爲正荐玉以白缯　春秋繁露夏求雨为四通之坛于邑南门外方七尺植丨丨七　易通卦验立秋浊隂云出如丨丨】
　　赤綦【唐书仪卫志见黄冐下】
　　赤帛【周礼司常通帛爲旜疏周建子物萌色赤今旌旗通体尽用绛之丨丨用周之正色也】赤罽【后汉书舆服志乗舆朱兼樊缨丨丨易茸长公主丨丨軿车　呉志孙坚传坚移屯梁东为董卓所攻坚与数十骑溃围而出坚常着丨丨帻乃脱帻令亲近将祖茂着之卓骑争逐茂坚从间道得免　晋书舆服志长公主乘丨丨軿车】
　　赤罗【诗隰有树檖传檖丨丨也　又眞诰赤灵丈人着丨丨玉女二人上下黄衣】
　　赤线【诗贝冑朱綅疏说文云綅线也朱綅直谓丨丨耳谓以朱线连缀甲也按线古作线】
　　赤纬【左传与之缟带疏白经丨丨曰缟黒经白纬曰纎】
　　赤绳【幽怪记韦固旅次宋城遇老人向月检书因问囊中丨丨云系夫妇之足虽仇家异域此绳一系终不可易】
　　赤絮【呉録九眞移风县有土赤如胶人视土知蚁因垦以土枝其中则蚁缘而生漆其色正赤所谓丨丨则此胶也】
　　赤革【元史礼乐志见青生下】
　　赤韦【仪礼君使卿韦弁注韦弁韎韦之弁兵服也疏韎赤色韎韦以丨丨爲弁也】
