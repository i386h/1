<!-- { "loadSidebar": true } -->
　　龙虎【易干文言云从丨风从丨圣人作而万物覩　史记项羽纪范増说项羽曰沛公入关其志不在小吾令人望其气皆为丨丨成五采此天子气也急击勿失　拾遗记沐胥之国有道术人名尸罗左耳出青丨右耳出白丨始出一二寸稍至八九尺俄而风至云起以手挥之丨丨皆入耳中　经翼贴身左右二砂名之曰丨丨者以其防衞区穴不使风吹环抱有情不逼不压不折不窜故云青丨蜿蜒白丨驯頫　班固答賔戏今吾子幸游帝王之世躬带绂冕之服浮英华湛道徳□丨丨之文旧矣注孟康曰□被也苏林曰谓被丨丨之衣也　应璩与尚书诸郎书以丨丨之姿遭风云之防　李白歴阳壮士勤将军名思齐歌江山犹郁盘丨丨秘光彩　权徳舆酬陆四十虎邱对月诗丨丨一门盛渊云四海推　韦渠牟歩虚词风云皆守一丨丨亦全真　罗隐送卢端公归台卢校书之夏县诗绵绵隄草拂征轮丨丨俱辞楚水濵】
　　龙象【论衡参昴以冬出心尾以夏见参昴则虎星心尾则丨丨　维摩经菩萨势力譬如丨丨蹴蹋非驴所堪　逹摩波罗提法中丨丨　隋炀帝赐释慧觉书今于城内建慧日道塲延屈丨丨大佛事盛转法轮　常衮代崔公致仕谢表谬参丨丨之筵预奉衣冠之列　孟浩然游景空寺诗丨丨经行处山腰度石关杜甫山寺诗如闻丨丨泣足令信者哀　武元衡旬假南亭诗酬对丨丨侣灌注清冷泉　刘禹锡谢寺防】
　　【桧诗丨丨界中成宝盖鸳鸯瓦上出髙枝　裴休赠僧希运诗一千丨丨随髙歩万里香华结胜因　罗隐甘露寺火后诗只道鬼神能防物不知丨丨自成灰】
　　龙犀【刘峻辨命论丨丨日角帝王之表河目文公侯之相　朱建平相书额有丨丨入发左角日右角月王天下也】
　　龙骐【抱朴子有似蹇足之寻丨丨黄鲤之为黄雉】
　　龙骥【魏志武帝纪注列侯诸将幸攀丨丨得窃微劳佩紫懐黄盖以百数　陈琳答东阿王牋音义既逺清辞妙句焱絶焕炳譬犹飞兎流星超山越海丨丨所不敢追况于驽马可得齐足】
　　龙马【汉书百官公卿表太仆属官有丨丨令丞　尚书中候帝尧即政丨丨衔甲赤文绿色　博古图厌胜钱有五一体之间丨丨并着形长而方李孝美号之曰丨丨钱　上官昭容驾幸新丰温泉宫诗遥防电跃丨为丨回瞩霜原玉作田　杨师道咏饮马应诏诗清晨控丨丨弄影出花林　沈佺期答魑魅代书寄家人诗河谶随丨丨天书逐鳯皇　李白白马篇丨丨花雪毛金鞍五陵豪　李贺送沈亚之歌春卿拾材白日下掷置黄金解丨丨　张籍离妇诗夫壻乗丨丨出入有光仪】
　　龙驹【晋书陆云六嵗吴尚书闵鸿见之曰此儿若非丨丨当是鳯雏　南史张率河南国献赤丨丨能拜伏善舞诏率与到溉周兴嗣为赋　旧唐书浑瑊年十余歳即善骑射随父战代破贺鲁部下石堡城收丨丨岛勇冠诸军　水经注湟水又东丨丨水注之水出西南山下东北流迳丨丨城　北窗炙课有人畜一石胡贾以十万购之诘其异曰此丨丨石也置石于水有马见石中飞动以水饮马辄生丨丨　张说舞马词帝皁丨丨沛艾星兰骥子权奇　李白永王东廵歌战舰森森罗虎士征帆一一引丨丨　刘禹锡酬权舍人诗麟角防成就丨丨见抑　吕温答退浑词明堂天子朝万国神岛丨丨将与谁】
　　龙媒【汉书礼乐志武帝天马歌天马徕兮丨之丨　晋书庾亮论马控丨丨势成其逼　唐书兵志以尚乗掌天子之御左右六闲飞黄吉良丨丨騊駼駃騠天苑　张说舞马词见鳯扆下　王维三月三日曲江侍宴应制诗仙御丨丨下神臯鳯跸留　杜甫观曹将军画马图诗君不见金粟堆前松柏里丨丨去尽鸟呼风　元稹隂山道诗四十八监选丨丨时贡天庭付良造　刘子翚汴京纪事诗天廏丨丨十万蹄春池蹴蹋浪花飞　又庾信喜雨诗临河沉璧玉夹道画丨丨】
　　龙羊【益部方物记丨丨出吐蕃及威茂州形似畜羊而大其角缭缭重八九两黑质而白文可以为带胯】龙兽【晋书赫连勃勃载记铸铜为大鼓飞廉翁仲铜驼丨丨之属皆以黄金饰之列于宫殿之前　隋书音乐志辟紫宫洞华阙丨丨奋风云发】
　　龙鱼【山海经丨丨一角似鲤处陵能乗云上升飞骛九域　水经注汧水出五色鱼谓之丨丨水亦曰丨丨川　郭璞客傲傲岸荣悴之际颉颃丨丨之间　刘孝绰曲江宴诗九成变丝竹百戏起丨丨　岑文本奉述飞白书势诗飞毫列锦绣拂素起丨丨韩愈送诸葛觉诗入海观丨丨矫翮逐黄鹄】
　　龙鲤【本草鲮鲤一名丨丨一名穿山甲形似鼍又似鲤而有足能水能陆甞吐舌诱蚁食之　左思吴都赋丨丨若兽浮石若桴　郭璞江赋丨丨一角注山海经曰丨丨陵居其状如鲤】
　　龙蛇【易系辞丨丨之蛰以存身也　左传深山大泽实生丨丨彼美吾惧其生丨丨以祸女　汉书扬雄君子得时则大行不得时则丨丨　后汉书郑康成梦孔子告之曰起起今年嵗在辰来年嵗在巳注辰为丨巳为丨嵗在丨丨贤人嗟　又耿恭论余读苏武感其茹毛穷海后览耿恭疏勒之事以为当疏髙爵宥十世而苏君恩不及嗣恭终填牢戸追诵丨丨之章以为叹息　韩非子慎子曰飞丨乗云腾丨游雾云罢雾霁而丨丨与螾螘同矣则失其所乗也　刘勰新论丨丨有翻腾之质故能乗云依雾贤才有政理之徳故能践势处位　吕温代谢赐防状衡门燕雀乍相贺于朱楹武库丨丨忽追飞于陋巷　唐明皇旋师喜捷诗丨丨开阵法貔虎振军威　杜甫禹庙诗荒庭垂橘柚古屋画丨丨　韩愈太清宫纪事诗衞门罗防槊图壁杂丨丨　刘禹锡观八阵图诗水落丨丨出沙平鹅鹳飞　孟郊初于洛中选诗碧水走丨丨蜿蜒绕庭除　温庭筠题秘书省贺知章草书诗出笼鸾鹤归辽海落笔丨丨满壊墙　罗隐感别元帅尚父诗半壁丨丨蟠造化满筐山岳动神祗】
　　龙蠖【法书要录吴则广陵休明朴质难以穷真非可学成似丨丨蛰啓伸盘复行　刘允济经庐岳回望江州想洛川有作诗仙才惊羽翰幽居静丨丨李白金门答苏秀才诗栖岩君寂灭处世余丨丨】龙【唐蔡孚享龙池乐章帝宅王家大道边神马丨丨涌圣泉　李白感时留别从兄徐王延年从弟延陵诗骄阳何太赫海水烁丨丨　又名山藏满剌加海有丨丨髙四尺四足有鳞甲露长牙】
　　龙雀【史记司马相如推蜚廉注郭璞曰蜚廉丨丨也张衡东京赋丨丨蟠蜿天马半汉　又晋书赫连勃勃载记造百链刚刀为丨丨大环号曰大夏丨丨铭其背曰古之利器吴楚湛卢大夏丨丨名冠神都梅尧臣观赫连勃勃刀诗未观赫连刀丨丨铸镮锷】
　　龙鸿【陆机白云赋蛟引翳而并潜丨攀丨而防举】
　　龙鸟【北史魏太武纪太武诏曰去春小旱东作不茂忧勤克己祈请灵祗岂朕精诚有感何报应之速云雨震洒流泽霑渥有鄙妇人持方寸玉印诣潞县侯孙家既而亡去莫知所在印有三字为丨丨之形文曰旱疫平推寻其理盖神灵之报应也　许衡读易私言离为丨丨又为戈兵　谢翺宋鼓吹曲帝锡之斾丨丨章】龙禽【云笈七签本相经曰吾昔赤明元年与髙上大圣玉帝于此土中链其真文以火莹发字形尔时真文火漏余处气生化为七宝林其中及诸丨丨猛兽神虫常食林露真气入身命皆得长寿】
　　龙虾【韩愈诗又常疑丨丨果谁雄牙须　黄庭坚代书诗譬如观沧海细大极丨丨　又正字通虾须长数尺者曰丨丨】
　　龙蚝【本草斑蝥一名丨丨】
　　龙虫【韩非子夫丨之为丨也柔可狎而骑也然其喉下有逆鳞径尺若有婴之者则必杀人】龙木【酉阳杂俎徐城南有木龙寺生一大树萦绕塔顶枝榦交横上平容十余人坐枝杪四向下垂如百子帐莫有识此木者僧呼为丨丨梁武曽遣人图写焉　杜阳杂编见鳯芝下】
　　龙根【苏轼闻钱道士与穆父饮酒送二壶诗丨丨为脯玉为浆下界寒酸亦谩甞】
　　龙柯【卢照邻山庄休沐诗见鳯叶下】
　　龙榦【虞世南追从銮舆夕顿戏下应令诗抚已慙丨丨承恩集鳯条】
　　龙枝【拾遗记东极之东有丨丨之粟言其枝屈曲如游龙然也其粟食之善走】
　　龙松【拾遗记始皇起云明台东得葱峦锦柏漂穟丨丨寒河星柘岏云文梓】
　　龙柏【禁扁宋有丨丨坡】
　　龙荔【桂海志丨丨出岭南状如小荔而肉味如龙眼】
　　龙梅【陆游有赋成都丨丨诗】
　　龙枣【本草泽兰一名丨丨见本经】
　　龙筇【李白送殷溆诗痛饮丨丨下灯青月复寒】
　　龙竹【王绩游仙诗见鸭桃下　髙适咏马鞭诗丨丨养根凡几年工人裁之为长鞭　孟浩然诗花伴成丨丨池分跃马溪　李商隐元微先生诗丨丨裁轻策鲛丝熨下裳】
　　龙笋【梅尧臣游齐山寺诗丨丨未迸角蹙缩虎石乱踞筋拳挛】
　　龙雏【苏轼尧俞济源草堂诗邻里亦知偏爱竹春来相与护丨丨】
　　龙芝【云笈七签丨丨永遐龄内观摄天真】
　　龙闲【秦观诗幸防巾笥藏苦厌丨丨续】
　　龙葵【顔氏家训江南有苦菜叶似酸浆其花或紫或白子大如珠熟时或赤或黑此菜可以释劳今河北谓之丨丨　本草丨丨一名天泡草一名老鸦酸桨草一名老鸦眼睛草】
　　龙藤【名医别录石丨丨生太山山谷或石山之隂　本草拾遗地丨丨生天目山绕树蟠屈如龙故名】龙芽【西溪丛话建州茶有十纲第三万寿丨丨第四无比寿芽　杨万里过平望诗午睡起来情绪恶急呼蟹眼治丨丨　又谢木韫之舍人分送讲筵赐茶诗北苑丨丨内様新】
　　龙茸【司马相如大人赋攅罗列聚防以丨丨兮衍曼流烂痑以陆离】
　　龙刍【水经注三藏水又东南流与丨丨水合而出于丨丨之谿　述异记东海岛中有草名丨丨马食之一日千里　本草石丨丨生梁州山谷湿地五月七日采茎暴干以九节多珠者良　类说穆王东海养八骏处草名丨丨】
　　龙蒲【隋享庙太祝祼地乐词彝斚应时丨丨代用】
　　龙立【本草续断一名接骨一名丨丨一名南草】
　　龙草【诗山有乔松隰有游龙疏松木虽生髙山而柯条枯槁丨丨虽生下隰而枝叶放纵】
　　龙修【山海经葛山又东曰贾起之山其中多丨丨注龙湏也似莞而细生山石穴中茎倒垂可以为席广志丨丨一名西王母簪本草石龙刍一名丨丨】
　　龙莎【唐书地理志同州冯翊郡土贡苞茨丨丨凝水石】
　　龙行【南史宋髙帝纪桓元妻刘氏常见帝因谓曰刘裕丨丨虎歩视瞻不凡恐必不为人下　陈书髙祖纪珠庭日角丨丨虎歩　李白送张秀才从军诗一朝长鸣去矫若丨丨云　韦渠牟歩虚词丨丨还当马云起自成车　元稹诗龙种无凡性丨丨无暂舍　鲍溶采珠行海人惊窥水底火百宝错落随丨丨　李咸用送人诗燕中有马如丨丨石换黄金无骏名　蜀太妃徐氏题彭州阳平化诗风起半厓闻虎啸雨来当面见丨丨】
　　龙饮【尸子韩雉见申羊于鲁有丨丨于沂韩雉曰吾闻也出见虎搏之见龙射之今弗射是不得行我闻也遂射之】
　　龙噬【邵雍洛阳懐古赋自元魏廊河南之土植六朝之风物李唐蟠关中之腹孕五代之乱离其间或道胜而得民或兵彊而慴下或虎吞而丨丨或鸡狂而犬诈】
