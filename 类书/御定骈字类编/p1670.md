<!-- { "loadSidebar": true } -->
　　牋书【宋书刘穆之传穆之内总朝政外供军旅决断如流事无拥賔客辐辏求防百端内外咨禀盈堦满室目览辞讼手答丨丨耳行听受口并酬应不相叅陟皆悉赡举】
　　牋缯【徐陵报尹义尚书伊昔梁朝共奉嘉聘张兹大帛处彼髙闳庭奏歌钟坐延侨肸君子惟宜福履多豫雍容廊庙献纳便繁留使催书驻马成檄车骑将军賔客盈坐丞相长史瞻对有劳脱惠丨丨慰其翘想】牋砚【宋史王珪传帝宴宝文阁作飞白书分赐侍臣命珪识嵗月姓名再宴羣王又使爲序以所御笔墨丨丨赐之】
　　牋香【桂海香志丨丨出海南香如猬皮栗蓬及渔蓑状盖修治时雕镂费工去木留香刺棘森然香之精钟于刺端芳气与他处丨丨夐别出海北者聚扵钦州品极凡与广东舶上生熟连结等香相埒海南丨丨之下】
　　牋花【李元纮奉和圣制送张说上集贤学士赐宴诗馔玉趋丹禁丨丨降紫墀】
　　牋檄【宋张唐英小史张扶字子持广都人博学善文凡书奏丨丨皆属之赠谏议大夫】
　　牋简【韦应物送陆侍御还越诗敬恭尊郡守丨丨具州民】
　　牋表【宋书礼志天子姬嫔不容通音介扵外虽义可致防不应有丨丨　又自序所着诗赋颂赞三言诔哀词祭告请雨文乐府挽歌连珠教记白事丨丨籖议一百八十九首】
　　牋札【赵冬防奉和圣制送张说上集贤学士赐宴赋得莲字诗丨丨来宸禁衣冠集诏筵】
　　牋藤【元稹纪懐赠李六户曹崔二十功曹诗荣班聨锦绣谏纸赐丨丨】
　　牋翰【兼明书五臣者不知何许人也所注文选颇谓乖疎盖以时有王张遂乃盛行于代将欲从首至末搴其萧根则必溢帙盈箱徒费丨丨茍蔑而不语则误后学习是用畧举纲条余可三隅反也】
　　牋啓【魏书邢峦昔在南之日以其统绾势难故増立巴州鎭静夷獠梁州籍利因而表罢彼土民望严浦何杨非难五三族落虽在山居而多有豪右文学丨丨往往可观冠带风流亦爲不少　又韦彧彧绥怀蛮左颇得其心蛮首田益宗子鲁生鲁贤先叛父南入数爲寇掠自彧至州鲁生等咸丨丨修敬不复爲害】牋仪【宋书礼志丨丨准扵啓事年月右方闗门下位及尚书官署其言选事者依旧不经它官】牋奏【宋史曽巩寻掌延安郡王丨丨故事命翰林学士至是特属之】
　　牋诔【杜甫哀右仆射相国张公九龄诗绮丽晖拥丨丨任昉骋自成一家则未缺只字警】牋记【文心雕龙原丨丨之爲式既上窥乎表亦下睨乎书使敬而不慑简而无傲清美以恵其才彪蔚以文其响盖丨丨之分也　又公干丨丨丽而规益子桓弗论故世所共遗若畧名取寔则有美扵爲诗矣】
　　墨
　　墨笔【管子管子曰公轻其税敛则人不忧饥缓其刑政则人不惧死举事以时则人不伤劳桓公曰寡人闻仲父之言此三者闻命矣不敢擅也将荐之先君扵是令百官有司削方丨丨明日皆朝扵太庙之门朝定令扵百吏使税者百一钟孤幼不刑泽梁时纵闗讥而不征市书而不赋近者示之以忠信逺者示之以礼义行此数年而民归之如流水　新序昔者周舎事赵简子立赵简子之门三日三夜简子使人出问之曰夫子将何以令我周舎曰愿爲谔谔之臣丨丨操牍随君之后司君之过而书之日有记也月有效也嵗有得也】墨书【北史齐安德王延宗传先是髙都郡有山焉絶壁临水忽有丨丨云齐亡延宗洗视愈明帝使人就写使者改亡爲上至是应焉　神仙葛传见买鱼者在水邉元谓鱼主曰欲烦此鱼至河伯处可乎鱼人曰鱼已死矣何能爲曰无苦也乃以鱼与以丹书纸置鱼腹掷鱼水中俄顷鱼还跃上岸吐丨丨青色如大叶而飞去　钗小志穆宗以绡白书素纱丨丨爲衣服赐承幸宫人皆滛鄙之词时号诨衣　荀勗穆天子序以丨丨一简四十汲者战国时魏地也】
　　墨宝【闻见录墓田帖王羲之临钟繇书南唐丨丨堂石也今在邵村家但已损不堪】
　　墨玉【云林石谱西蜀诸山多产丨丨在深土中其貭如石色深黑体甚轻软工人镌治爲带胯或器物极润】
　　墨蜡【地理通释河东道古冀州之境今十有九州厥贡□扇龙须席丨丨石英麝香漆人参】墨锦【辍耕录书画褾轴南唐则褾以廻鸾丨丨签以潢纸】
　　墨衣【唐书吐蕃传居父母丧断发黛靣丨丨既葬而吉】
　　墨绶【后汉书安帝纪永初二年九月庚子诏王主官属丨丨下至郎谒者其经明任博士居乡里有亷清孝顺之称才任理人者国相嵗移居与计偕上尚书公府通调令得外补　又蔡邕传丨丨长吏职典理人皆当以惠利爲绩日月爲劳褒责之科所宜分明　又左雄传见舆服下　宋书礼志州刺史铜印丨丨给绛朝服进贤两梁冠　齐书舆服志公世子紫侯世子青乡亭闗内侯丨丨皆二采　中论自公卿大夫州牧郡守王事不恤賔客爲务下及小司列城丨丨莫不相商以得人自矜以下士　髙道素上元赋宣丨丨以赋诗诏金章以聮什　武平一饯唐永昌诗闻君丨丨出丹墀双舄飞来伫有期　李白经乱后将避地剡中留赠崔宣城诗无以丨丨苦来求丹砂要　岑参送宇文舎人出宰元城诗县花迎丨丨闗栁拂铜章　方干嘉兴许明府诗腰悬丨丨三年外身去青云一步间　皮日休送李明府之任海南诗五羊城在蜃楼邉丨丨垂腰正少年】
　　墨晃【傅咸驳改社表按祭五祀国之大祀七者小祀周礼所云祭凡小祀则丨丨之属也】
　　墨障【文同中秋夜试院寄子平诗忆我初来时夜色如丨丨】
　　墨帻【梁元帝简文帝法寳聮璧序陈仓留反裘之化淮海髙丨丨之声】
　　墨带【宋史礼志绍兴三十一年五月金国使至以钦宗讣闻是日文武百僚并常服丨丨去鱼诣天章阁南空地立班听诏旨】
　　墨绖【南史王诞传后爲呉国内史母忧去职武帝伐刘毅起爲辅国将军诞固辞以丨丨从行】墨履【徐陵陈文帝哀防文丨丨斯在幪巾自清】
　　墨缞【左传乐王鲋侍坐扵范宣子或告曰栾氏至矣宣子惧桓子曰奉公以走固宫必无害也王鲋使宣子丨丨冒绖二妇人辇以如宫奉公以如固宫　南史范缜居扵南州梁武至缜丨丨来迎武帝与缜有西邸之旧见之甚恱　北史李彪传国之吉庆一令无预其军戎之警丨丨从役虽愆扵礼事所宜行也　江淹爲建平王让镇南徐州刺史啓臣又能身祈命请一感天地踯躅表啓心容已腼犹疑大道之行丨丨不兴孝治天下通丧获遂】
　　墨布【宋书礼志卫士丨丨褠却敌冠】
　　墨印【元史兵志今后各处取给铺马标附文籍其马匹数付驿史房书写毕就左右司用丨丨印给马数目省印印讫别行附籍发行丨丨左右司封掌】
　　墨车【周礼巾车服车五乗孤乗夏篆卿乗夏缦大夫乗丨丨士乗栈车庶人乗役车】
　　墨骑【宋书沈攸之楼烦白羽投鞍成岳渔阳丨丨浴铁爲羣】
　　墨阳【战国策韩卒之劒防皆出扵冥山棠谿丨丨合伯邓师宛冯龙渊大阿皆陆断马牛水击鹄雁　淮南子服劔者期扵铦利而不期于丨丨莫邪注丨丨莫邪美劒名　盐铁论楚郑之棠谿丨丨非不利也犀防兕甲非不坚也然而不能存者利不足恃也】
　　墨斗【宋史髙丽传髙丽信州永宁人康戬字休祜父允三世爲兵部侍郎戬少好学时纥升与契丹交兵戬从允战木叶山下连中二矢神色不变后防契丹遁居丨丨岭】
　　墨离【唐书兵志赤水大斗白亭豆卢丨丨建康宁寇玉门伊吾天山军十乌城等守捉十四曰河西道】墨烟【画史钱藻收张璪松一株下有流水涧松上有八分诗近溪幽涩处全借丨丨浓　贯休怀洛下卢缙云诗木落多诗稾山枯见丨丨　大愚乞荆浩画诗近岩幽湿处惟借丨丨浓】
　　墨沈【老学庵笔记晁以道藏砚必取玉斗様喜其受丨丨多也　陆游诗半池丨丨临章草一盌松肪读隠书　又初寒在告有感诗银毫地緑茶膏嫩玊斗丝红丨丨寛】
　　墨汁【图绘寳鉴夏珪善画人物髙低醖酿墨色如傅粉之色笔法苍老丨丨淋漓竒作也　画鉴米芾元章天资髙迈书法入神宣和立画学擢爲博士初见徽宗进所画楚山清晓图大称防复命书周官篇于御屏书毕掷笔扵地大言曰一洗二王恶体照曜皇宋万古徽宗潜立于屏风后闻之不觉歩出纵观称赏元章再拜求索所用端砚因就赐元章喜拜置之懐中丨丨淋漓朝服帝大笑而罢　清溪杂志徽宗尝命米芾以两韵诗草书御屏次韵乃押中字行笔自上至下其直如线上称赏曰名下无虚士芾即取所用砚入怀丨丨淋漓奏曰砚经臣下用不敢复进御臣敢拜赐　林下偶谈唐王勃属文初不精思先磨丨丨数升酣饮引被覆靣卧及寤援笔成篇不改一字人谓勃为腹稾　元好问下黄榆岭诗画工胸次丨丨满那得氷壶贮秋月】墨泽【韦应物东林精舎见故殿中郑侍御题诗丨丨传洒余磨灭亲翰迹】
　　墨山【宋史髙丽传自明州定海遇便风三日入洋又五日抵丨丨入其境自丨丨过岛屿诘曲嶕石间舟行甚驶　岳阳风土记丨丨谓之石山楚词曰驱予车扵元石歩予马扵洞庭　明一统志丨丨在南阳府内乡县北五十里山色尽黑一名石墨山　又丨丨在莱州府平度州东北六十里山之石色如墨墨水发源于此】
　　墨岭【明一统志丨丨在徽州府黟县南一十六里岭产石墨土人采之乆而成井号曰石墨井】墨海【砚谱黄帝得玉一钮治爲丨丨其上篆文曰帝鸿氏之砚又太公金匮砚书曰石墨相着邪心谗言无得汚白是知砚其来尚矣砚者研也可研墨使和濡也】
　　墨池【宣和书谱见笔冢下　成都古今记扬雄宅后置寳园寺今爲宫亭有丨丨在焉　明一统志丨丨在河南府陜州汉张芝好书所居池水尽黒今尚存遗迹　又丨丨在天台县东北六十里华顶峰相传晋王羲之游西郡时有丨丨在此　又丨丨在庐州府无爲州治内西北宋米芾爲守日所凿池中蛙声聒人芾取瓦书押字投之自是蛙不鸣有芾书丨丨二字　又丨丨在南丰县南宋曽巩洗砚之所　骆賔王冬日过故人任处士书斋诗雪明书帐冷水静丨丨寒　鲁收怀素歌信知鬼神助此道丨丨未尽书已好　韦应物感事诗霜雪皎素丝何意坠丨丨　栁宗元重赠刘梦得诗闻道将雏向丨丨刘家还有异同词　刘禹锡酬令狐留守巡内至集贤院见寄诗丨丨半在頽垣下书带犹生蔓草中　又唐秀才赠端州紫石砚以诗答之诗此日佣工记名姓因君数到丨丨前】
　　墨沼【栁宗元叠前诗小学新翻丨丨波羡君琼树防枝柯　刘得仁哭鲍溶有感诗古苔封丨丨深竹映书堂】
　　墨水【明一统志丨丨源发平度州墨山南流经胶州即墨县界入海　十友琐说滕达道苏浩然吕行甫暇日研丨丨数合弄笔之余便啜饮之　林下偶谈俚俗谓不能文者爲胸中无墨盖亦有据通典载北齐防秀才书有滥劣者饮丨丨一升东坡监试呈诸试官云麻衣如再着丨丨眞可饮山谷次韵杨明叔云睥睨纨袴儿可饮三斗墨】
　　墨井【明一统志丨丨在彰徳府城西南郭村井中有石如墨　左思魏都赋丨丨盐池滋素液　王起墨池赋耻魏国之沉沉徒开丨丨笑昆山之浩浩空设瑶池】
