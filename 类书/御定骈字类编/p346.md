<!-- { "loadSidebar": true } -->
　　阳乌【旧唐书乐章见隂兎下　阮籍大人先生传丨丨逰于尘外而鹪鹩戱于蓬芰小大固不相及汝又何以为　张协七命丨丨为之顿羽夸父为之投策梁简文帝大法颂序见隂兎下　梁元帝郢川晋安寺碑铭见隂兎下　何逊七召丨丨骞其将动云凤矫而欲翔　徐陵丹阳上庸路碑丨丨驭日宁惧武贲之弓飞雨弥天无待期门之盖　庾信泰州天水郡麦积崖佛龛铭见隂兎下　李徳林霸朝杂集序窃以丨丨垂曜微藿倾心神龙腾举飞云触石圣人在上幽显符故称比屋可封万物斯覩　李白明堂赋掩日道遏风路丨丨转景而翻飞大鹏横霄以侧度　钱起朝元阁赋升丨丨于赤霄之表栖玉兎于翠微之上　孙翊仁朝元阁赋丨丨乍转以回翼翔鹍不逮而空还　郭遵初日见朝元阁赋丨丨之翼兮若驻禁林羲和之辔兮若顿髙岑　丁春泽日观赋足踏耸峭手扶青陈白昼之苦短请丨丨之暂停　朱邺扶桑赋丨丨豫择木之状晴虹作挂弓之势　陈涟嵗寒轩赋丨丨转影緑云布隂　何景明待曙楼赋羲驭乍临火轮在东丨丨出燧天鸡应钟　沈佺期早发平昌岛诗丨丨出海树云雁下江烟　张説时乐鸟篇见隂鹤下　李白上云乐府丨丨未出谷顾兎藏半身】
　　阳鴈【虞世南诗冬律初飞管丨丨正衔芦　宋之问诗沓障连夜猿平沙覆丨丨　张翥诗峰秋丨丨断潭暮雨龙腥　戴叔伦登楼望月寄鳯翔李少尹诗心送情人趋凤阙月随丨丨极烟霄】
　　阳鸟【书禹贡彭蠡既猪丨丨攸居传彭蠡泽名随丨之丨鸿鴈之属冬月所居于此泽　尔雅鳬雁丑疏鴈丨丨也　宋书五行志魏明帝青龙三年戴鵀巢钜鹿人张臶家臶博学有髙节不应袁绍髙干之命魏太祖辟亦不至优游嘉遁门徒数百人太守王肃雅敬焉时年百余嵗谓门人曰戴鵀丨丨而巢于门隂此凶祥也乃援琴歌咏作诗一首旬日而卒　籁记鴈声一曰丨丨　相鹤经鹤者丨丨也而逰于隂因金气乗火精以自养金数九火数七故七年小变十六年大变百六十年变止千六百年形定盖羽族之宗长仙人之骐骥也　江总大荘严寺碑铭翠落隂虬珠填丨丨　郭璞江赋丨丨爰翔　江淹青苔赋其在水则镜带湖沼锦匝池林春塘秀色丨丨好音　杨慎鴈来红赋兹纎茎兮独异丨丨而敷芳　张载七哀诗丨丨收和响寒蝉无余音　晋子夜歌山林多竒采丨丨吐清音　张九龄使还都湘东作仓庚昨归丨丨今去时　李商隠寓懐诗丨丨西南下相思不及羣　赵孟頫秋兴诗系书丨丨逺促织虫忙】
　　阳禽【张融海赋见隂鸟下　张説岳州九日宴道观西阁诗北风嘶代马南浦宿丨丨】
　　阳马【张协七命见隂虬下　何晏景福殿赋承以丨丨接以圆方注丨丨四角引出以承短椽者】阳兽【礼记月令仲冬之月麋角解疏麋为隂兽情淫而逰泽冬至隂方退故解角从隂退之象鹿是丨丨情淫而逰山夏至得隂而解角从阳退之象】
　　阳鱼【枚乗七发丨丨腾跃奋翼振鳞注鱼鸟皆生于隂而属于阳故曰丨丨】
　　阳桂【李益入华山访隠者诗见隂萝下】
　　阳木【周礼山虞注郑司农云丨丨春夏生者隂木秋冬生者若松柏之属谓丨丨生山南者隂木生山北者　又柞氏见隂木下】
　　阳树【谢荘侍东耕诗见隂台下】
　　阳丛【谢灵运善哉行隂灌丨丨凋华堕萼　白居易诗丨丨出茗芽】
　　阳柯【张协七命翦蕤賔之丨丨剖大吕之隂茎】
　　阳条【韦应物诗隂颖夕房敛丨丨夏花明】
　　阳华【吕览何谓九薮吴之具区楚之云梦秦之丨丨晋之大陆梁之圃田宋之孟诸齐之海隅赵之钜鹿燕之大昭　又丨丨之芸云梦之芹具区之菁浸渊之草名曰土英　金丹大要采取妙用章见隂殻下　谢灵运相逢行见隂柯下　储光羲秋庭贻马九诗稍稍寒木直彩彩丨丨新　孟郊赠黔府王中丞楚诗见隂草下】
　　阳葩【晋书庾阐传兰生而芳玉产而絜丨丨熙氷寒松负雪　庾阐观石鼓诗手澡春泉洁目翫丨丨新】阳英【马祖常诗露葵炫昼艶霞药敷丨丨】
　　阳叶【张协七命见隂条下】
　　阳卉【谢灵运诗凄凄丨丨腓皎皎寒潭洁　徐贲晋冀纪行诗秋日何凄其严风变丨丨】
　　阳草【晋书曹毗传是以迷粗者循一往之智狷介者守一方之矫岂知火林之蔚炎柯氷津之擢丨丨故大人达观任化昏晓出不极劳处不巢皓】
　　阳阏【淮南子冯生丨丨阳阏生乔如乔如生干木干木生庶木注冯木之先也】
　　阳材【洞天清录见隂材下】
　　阳燧【古作遂周礼司烜氏掌以夫遂取明火于日注夫遂丨丨也　齐书舆服志四望车亦曰皁轮以加礼贵臣晋武诏给魏舒丨丨四望小车　淮南子丨丨见日则燃而为火方诸见月则津而为水　又夫丨丨取火于日方诸取露于月天地之间巧歴不能举其数手徴忽怳不能览其光然以掌握之中引类于太极之上而水火可立致者隂阳同气相动也　古今注丨丨以铜为之形如镜向日则火生以艾承之则得火也新论丨丨在掌而太阳火方珠运握而少阳水　太平广记崔炜居南海尝入一洞中见四女曰皇帝有勅令与郎君国寳丨丨珠遂命侍女开玉函取珠授炜炜再拜捧受皇帝乃赵佗珠乃大食国丨丨珠　梁简文帝谢勅赍铜供造善觉寺塔露盘啓丨丨含景还譬日轮甘露入盘足称天酒　江淹为萧重让扬州表不能青苹引风丨丨要景复降纶册徽采兼明影迹交战水烟相薄　本草见隂符下　杨方合欢诗磁石引长针丨丨下炎烟　张説太庙乐章见隂精下】
　　阳阿【宋书乐志丨丨奏竒舞京洛出名讴　淮南子欲学歌讴者必先征羽乐风欲美和者必先始于丨丨采菱　又夫化生者不死而化物者不化神经于骊山太行而不能难入于四海九江而不能濡处小隘而不塞横扃天地之间而不窕不通此者虽目数千羊之羣耳分八风之调足蹀丨丨之舞手防绿水之趋智终天地明照日月辩解连环泽润玉石犹无益于治天下也　曹植七啓扬北里之流声绍丨丨之妙曲　陈普莲花赋或凌波而觞酌或托声于丨丨　张华防仙诗湘妃咏涉江汉女奏丨丨　又汉书地理志上党郡县丨丨　水经沁水出上党湼县谒戾山南过谷逺县东又南过猗氏县东又南过丨丨县东】
　　阳管【礼记王制疏见隂管下　牛详定乐议见隂管下　庾信华林园马射赋丨丨既调春实抚】阳局【宋史艺文志太一丨丨钤一卷　又遁甲丨丨钤一卷　又淮南子夫歌采菱发阳阿鄙人听之不若此延路丨丨非歌者拙也听者异也】
　　阳鼎【拾遗记见隂鼎下　又金丹大要鼎器妙用章朱砂鼎者丨丨也中有水银之隂炁即龙之炁也号曰悬胎以其不着于地而悬于灶中此鼎入炉八寸身腹通直是曰丨丨也】
　　阳符【本草见隂符下】
　　阳鉴【郭璞鮆鱼讃丨丨动日土蛇致宵微哉鮆鱼食则不骄物在所感其用无标】
　　阳旌【谢万诗见隂旗下】
　　阳辔【曹植升天行日出登东干既夕没西枝愿得纡丨丨回日使东驰】
　　阳剑【唐书南蛮传南诏或曰鹤拓曰龙尾曰丨丨本乌蛮别种也　又张协七命楚之丨丨欧冶所营邪谿之铤赤山之精】
　　阳鑪【梁简文帝金錞赋见隂炭下】
　　阳琴【洞天清录见隂材下】
　　阳钟【庾信为晋阳公进玉律秤尺斗升表见隂管下】
　　阳娃【古琴疏见隂姬下】
　　阳律【齐书乐志见隂晷下　宋史律厯志见隂律下　梦溪笔谈见隂吕下】
　　阳吕【梦溪笔谈见隂吕下】
　　阳商【齐书五行志永明十年正月辛巳丨丨寛大之日时加寅风从西北上来暴疾浪津迅急扬沙折木酉时止】
　　阳角【齐书五行志永明十一年七月己巳丨丨寛大之日时加未风从戌上来暴疾良久止为角动商及宫】
　　阳征【齐书五行志见隂贼下】
　　阳羽【齐书五行志永明九年七月甲寅丨丨亷贞之日时加亥风起迅急从东方暴疾彭勃浪津至乙卯隂贼时渐微名羽动羽　许敬宗谢勅书表精卫衔刍岂究灵鼇之境秋萤继月安测丨丨之升】阳脉【史记扁鹊传见隂脉下　素问数动一代者病在丨之丨也泄及便浓血　元稹病减逢春诗寒肤渐舒展丨丨乍盈虚】
　　阳支【史记扁鹊传见隂支下】
　　阳络【素问见隂络下又见阳经下】
　　阳维【素问刺丨丨之脉脉与太阳合腨下间去地一尺所】
　　阳窍【周礼疾医注见隂窍下】
　　阳汗【素问丨之丨以天地之雨名之阳之气以天地之疾风名之】
　　阳经【素问帝曰补冩奈何岐伯曰形有余则写其丨丨不足则补其阳络】
　　阳蹻【史记仓公传注见隂维下　素问邪客于足丨丨之脉令人目痛从内眦治　又病不知所痛注见隂蹻下】
　　阳面【洞天清録古琴隂阳材者盖桐木面阳日照者为阳不面日者为隂新旧桐木置水上丨丨浮隂必沈虽反覆再三不易也　罗邺冬夕江上言事诗风柳欲生丨丨叶冻梅先绽岭头枝】
　　阳目【易林见隂蔽下】
　　阳文【史记春申君传秦之留太子也欲以求利也今太子力未能有以利秦也歇忧之甚而丨丨君子二人在中王若卒大命太子不在丨丨君子必立为后太子不得奉宗庙矣不如亡秦与使者俱出臣请止以死当之　淮南子曼頬皓齿形夸骨佳不待脂粉芳泽而性可悦者西施丨丨也　张协七命见隂缦下】阳识【洞天清録见隂识下】
　　阳侯【战国策谓公叔曰乗舟舟漏而弗塞则舟沉矣塞漏舟而轻丨丨之波则舟覆矣今公自以为辩于薛公而轻秦是塞漏舟而丨丨之波也愿公之察也魏书李谐传乗虎口而获济凌丨丨而迅往　淮南子荆有佽非得寳剑于干队还反渡江至于中流丨丨之波两蛟夹绕其船佽非谓枻船者曰尝有如此而得活者乎对曰未尝见也于是佽非瞑目防然攘臂拔剑曰武士可以仁义之礼説也不可劫而夺也此江中之腐肉朽骨弃剑而已余有奚爱焉赴江刺蛟遂防其头船中人尽活风涛毕除荆爵为执圭　博物志晋丨国丨溺水因为大海之神　又澹台子羽渡河赍千金之璧于河河伯欲之至丨丨波起两蛟挟船子羽左操璧右操剑击蛟皆死既渡三投璧于河伯河伯跃而归之子羽毁而去　水经注论衡曰武王伐纣升舟丨丨波起疾风逆流武王操黄钺而麾之风波毕除　圣贤羣辅録伏羲六佐六曰丨丨　扬雄反离骚陵丨丨之素波兮岂吾累之独见许注应劭曰丨丨古之诸侯也有罪自投江其神为大波　张衡南都赋汰瀺灂兮船容裔丨丨浇兮掩鳬鹥　木华海赋三光既清天地融朗不泛丨丨乗蹻絶往　郭璞南郊赋祝融穆以肃侍兮丨丨淡以中停　庾阐扬都赋丨丨鳞萃龙涛绮错张养浩白云楼赋初疑丨丨海底鞭出一老蜃喷云噀雾扶舆五色凝结而成形　阮瑀苦雨诗登台望江沔丨丨沛洋洋　夏侯湛江上泛歌洪浪兮云转丨丨兮奔起　王裦诗广陵涛水荆峡望丨丨　孔徳绍王泽岭遭洪水诗徒知懐赵景终是倦丨丨　张正见公无渡河乐府何言沈璧处千载偶丨丨　骆賔王晚泊江镇诗见隂律下　张説岳州观竞渡诗齐歌迎孟姥独舞送丨丨　王毂苦热行五岳翠干云彩灭丨丨海厎愁波竭　又战国策王破宜阳残三川而使天下之士不敢言雍天下之国徙两周之彊而世主不敢交丨丨之塞取黄棘而韩楚之兵不敢进】
　　阳伯【群辅録伯夷为丨丨羲仲之后为羲伯弃为夏伯羲叔之后为羲伯咎繇为秋伯和仲之后为和伯垂为冬伯】
