<!-- { "loadSidebar": true } -->
　　年长【书召诰若生子罔不在厥初生自贻哲命疏此初生谓丨丨以觧习学非初始生也　礼记曲礼丨丨以倍则父事之注谓年二十于四十者　左传晋悼夫人食舆人之城杞者綘县人或丨丨矣无子而往与于食有与疑年使之年曰臣小人也不知纪年臣生之岁正月甲子朔四百有四十五甲子矣其季于今三之一也　史记郭觧传及觧丨丨更折节为俭以德报怨厚施而薄望　后汉书许荆传祖父武太守第五伦举为孝亷武以二弟晏普未显欲令成名于是共割财产以为三分武自取肥田广宅奴婢彊者二弟所得并悉劣少乡人皆称弟克譲而鄙武贪婪晏等以此选举武乃防宗亲泣曰吾为兄不肖盗声窃位二弟丨丨未豫荣禄所以求得分财自取大讥今产所増三倍于前悉以推二弟一无所留　又倭传桓灵间倭国大乱更相攻伐歴年无主有一女子名曰卑弥呼丨丨不嫁事鬼神道能以妖惑众于是共立为王侍婢千人少有见者唯有男子一人给衣食传辞语居处宫室楼观城栅皆持兵守卫法俗严峻　魏志王昶传少与同郡王凌俱知名凌丨丨昶兄事之　素问夫丨丨则求之于府年少则求之于经年壮则求之于藏　白居易罗子诗我今丨已丨日夜二毛新】
　　年芳【徐陵报尹义尚书见春流下　乔知之倡女行愿君驻金鞍暂此共丨丨　杜甫曲江对雨诗见春云下　韦应物春思诗野花如雪绕江城坐见丨丨忆帝京　白居易石榴树诗见説上林无此树只敎桃栁占丨丨】
　　年暮【宋书索虏传烈烈制邑守舍命蹈前修忠臣表丨丨贞柯见严秋　白居易洛中春游呈诸亲友诗见岁新下】
　　年稚【新序齐有闾丘卭年十八道遮宣王曰家贫亲老愿得小仕宣王曰子丨尚丨未可也闾丘邛对曰不然昔有颛顼行年十二而治天下秦项槖七岁为圣人师由此观之邛不肖耳丨不丨矣】
　　年幼【战国防张仪为秦破从连横説楚王楚王曰楚国僻陋托东海之上寡人丨丨不习国家之长计今上客幸敎以明制寡人闻之敬以国从　后汉书臧洪传注汉法孝廉试经者拜为郎洪以丨丨才俊故拜童子郎　晋书范宣传范宣年十嵗能诵诗书尝以刀伤手捧手改容人问痛邪答曰不足为痛但受全之体而致毁伤不可处耳家人以其丨丨而异焉　周书宇文颢传胄少而孤贫颇有干略景公之见害也以丨丨下蚕室　苏轼答任师中家汉公诗我时丨尚丨作赋慕相如】
　　年壮【庄子顔回见仲尼请行曰奚之曰将之卫曰奚为焉曰回闻卫君其丨丨其行独轻用其国而不见其过轻用民死死者以国量乎泽若蕉民其无如矣钱起送鲍中丞赴太原军营诗丨丨才仍美时来道易行】
　　年弱【唐书顔师古传仁夀中李纲荐之授安养尉尚书左仆射杨素见其丨丨谓曰安养剧县子何以治之师古曰割鸡未用牛刀素惊其言大后果以干治闻】
　　年少【战国策赵王曰寡人丨丨奉祠祭之日浅私心固窃疑焉以为一从不事秦非国之长利也乃且愿变心易虑割地谢前过以事秦方将约车趋行而适闻使者之明诏　史记周昌传赵尧丨丨为符玺御史赵人方与公谓御史大夫周昌曰君之史赵尧丨虽丨然竒才也君必异之是且代君之位周昌笑曰尧丨丨刀笔吏耳何能至是乎　又贾谊传吴廷尉为河南守闻其秀才召置门下甚幸爱孝文皇帝初立闻河南守吴公治平为天下第一乃征为廷尉廷尉乃言贾生丨丨颇通诸子百家之书文帝召以为博士　又天子议以为贾生任公卿之位綘灌东阳侯冯敬之属尽害之乃短贾生曰雒阳之人丨丨初学专欲擅权纷乱诸事于是天子后亦疏之不用其议　汉书董贤传匈奴单于来朝宴见羣臣在前单于怪贤丨丨以问译上令译报曰大司马丨丨以大贤居位单于乃起拜贺汉得贤臣魏志杜畿传年二十为郡功曺守郑县令县囚系数百人畿亲临狱裁其轻重尽决遣之虽未悉当郡中竒其丨丨而有大志也　又田畴传初平元年义兵起董卓迁帝于长安幽州牧刘虞叹曰今欲奉使展效臣节安得不辱命之士乎众议咸曰田畴虽丨丨多称其竒畴时年二十二矣　又夏侯传注太传薨许允谓元曰无复忧矣元叹曰士宗卿何不见事乎此人犹能以通家丨丨遇我子元子上不吾容也　蜀志先主传身长七尺五寸垂手下厀顾自见其耳少语言善下人喜怒不形于色好交结豪侠丨丨争附之　吴志张昭传权毎田猎常乘马射虎虎常突前攀持马鞍昭变色而前曰将军何有当尔夫为人君者谓能驾御英雄驱使羣贤岂能驰逐于原野校勇于猛兽者乎如有一旦之患奈天下笑何权谢昭曰丨丨虑事不逺以此慙君宋书沈道防传乡里丨丨相率受学道防常无食无以立学徒武康令孔欣之厚相资给受业者咸得有成齐书崔慰祖传好学聚书至万卷邻里丨丨好事者来从假借日数十袠　南史张缅传出为淮南太守时年十八武帝疑其丨丨未闲吏事遣主书封取郡曹文案见其断决允惬甚称赏之　唐书裴垍传垍为学士时引李綘崔羣与同列及相又擢韦贯之裴度知制诰李夷简御史中丞皆踵蹑为辅相号名臣自他选任罔不精明人无异言士大夫不以垍丨丨柄用为嫌　又元稹传次敷水驿中人仇士良至稹不譲中人怒击稹败面宰相以稹丨丨轻树威失宪臣体贬江陵士曹参军越絶书昔者越王句践近侵于彊吴逺媿于诸侯兵革散空国且灭亡乃胁诸臣而与之盟吾欲伐呉奈何】
　　【有功羣臣黙然而对王曰夫主忧臣辱主辱臣死何大夫易见而难使也计倪官卑丨丨其居在后举首而起曰殆哉非大夫易见难使是大王不能使臣也　説苑鲁哀侯弃国而走齐齐侯曰君何丨之丨而弃国之蚤鲁哀侯曰臣始为太子之时人多谏臣臣受而不用也人多爱臣臣爱而不近也是则内无闻而外无辅也是犹秋蓬恶于根本而美于枝叶秋风一起根且拔也顔氏家训梁氏秘阁散逸以来吾见二王眞草多矣家中尝得十卷方知陶隐居阮交州萧祭酒诸书莫不得羲之之体故是书之源渊萧晚节所变乃是右军丨丨时法也　韩愈送孟秀才序今年秋见孟氏子琯于郴丨甚丨礼甚度手其文一编甚钜退披其编以读之尽其书无有不能吾固心存而目识之矣　白居易代书诗疎狂属丨丨闲散为官卑　李益牡丹诗始知丨丨求名处满眼空中别有花　杜牧贵游诗朝回佩马草萋萋丨丨恩深衞霍齐　又上声孟子益之相禹也歴丨丨施泽于民未乆】
　　年妙【钱起送傅管记赴蜀军诗赐璧腰金应可料才略纵横丨且丨　陶宗仪答王架阁诗承恩出牧丨方丨谢事归休道益尊】
　　年小【宋书氐胡传孝建二年以保宗子元和为征虏将军以头为辅国将军元和继杨氏正统羣氐欲相宗推丨丨才弱不能绥御所部头母妻子弟并为索虏所执　周书宇文护传太祖之入关也护以丨丨不从普泰初自晋阳至平凉时年十七　南史虞荔传尝诣征士何时太守衡阳王亦造之言于王王欲见荔荔辞曰未有板刺无容拜谒王以荔有髙尚之志雅相钦重还郡即辟为主簿荔又辞以丨丨不就】年深【桞宗元祭弟宗直文如汝徳业尚早合出身由吾被谤丨丨使汝负才自弃志愿不就罪非他人骆賔王夕次旧吴诗地古烟尘暗丨丨馆宇稀　杜甫又示两儿诗浮生看日变为恨与丨丨　戴叔伦寄赠翠岩奉上人诗兰若倚西冈丨丨松桂长　韩愈石鼓歌丨丨岂免有缺画快劒斫断生蛟鼍】
　　年久【诗夜如何其夜未央传央旦也疏言央旦者旦是夜屈之限言夜未央者言夜未至旦非谓训央为旦故王肃云央旦未旦夜半也二章夜未艾艾乆也毛意艾取名于耆艾是年之久从幼至艾为丨丨似从昏至旦为夜乆昏似幼旦似艾言夜未至于乆亦是未至于旦未艾与未央其意同也　北史任城王云传云长子澄奏利国济人所宜振者十条六曰逃亡代输去来丨丨者若非伎作任听卽住】
　　年旧【苏辙次韵侯宣城题敌障楼诗楼防百丨丨花竹一番新】
　　年永【宋书孝武帝纪道丧世屯学落丨丨狱讼微衰息之术百姓忘退素之方】
　　年浅【齐书桞世隆等传论栁世陆势居中夏丨丨位轻首抗全师孤城挑攻临埤授策曽无汗马勍寇乖沮】
　　年倍【南齐书陆澄传王俭自以博闻多识读书过澄澄曰仆年少来无事惟以读书为业且丨已丨令君令君少便鞅掌王务虽复一览便谙然见巻轴未必多仆　苏辙张安道生日诗仁比髙山丨自丨秋逢生日喜盈门】
　　年几【南史王融传宋弁见融年少问主客丨丨融曰五十之年乆逾其半　唐书裴度传度退然才中人而神观迈爽操守坚正善占对既有功名震四夷使外国者其君长必问度丨今丨状貌孰似天子用否其威誉徳业比郭汾阳而用不用尝为天下重轻　刘孝威拟古应教诗美人丨丨可十余含羞啭笑敛风裾　雍陶赠玉芝观王尊师诗时流见説无人在丨丨惟应有鹤知】
　　年数【礼记表记子曰中心安仁者天下一人而已矣大雅曰德輶如毛民鲜克举之我仪图之惟仲山甫举之爱莫助之小雅曰髙山仰止景行行止子曰诗之好仁如此乡道而行中道而废忘身之老也不知丨丨之不足也俛焉日有孳孳毙而后已　左传今臣之子名在重耳有丨丨矣若又召之教之贰也　杜甫夜诗甲兵丨丨久赋敛夜深归】
　　年首【春秋隐公二年春公防戎于潜谷梁注凡丨丨月承于时时承于年春秋因书王以配之所以见王者上奉时承天而下统正万国之义　史记封禅书秦始皇并天下而帝或曰昔秦文公出猎获黑龙此其水徳之瑞于是秦更名河曰徳水以冬十月为丨丨色尚黑度以六为名音尚大吕事统上法　参同契注月晦象年终月朔象丨丨也　范云治西湖诗拥插劝丨丨提爵劳春朝】
　　年终【后汉书周勰传慕老耼清静杜絶人事巷生荆棘十有余岁至延熹二年乃开门延賔游谈宴乐及秋而梁冀诛丨丨而勰卒时年五十蔡邕以为知命白居易祭社宵兴灯前偶作诗更待丨丨后支持归计看】
　　年逝【王筠早出廵行瞩望山海诗同轸怀归思俱兴丨丨歌　苏轼游罗浮道院诗斜川二三子悼叹吾丨丨】
　　年改【白居易就花枝诗且算欢娱逐日来任他容鬓随丨丨　又秋晚诗长貌随丨丨衰情与物同】年迫【后汉书马援传征五溪援夜与送者诀谓友人谒者杜愔曰吾受厚恩丨丨余日索常恐不得死国事今获所愿甘心瞑目】
　　年促【唐书韩愈传帝得表颇感悔欲复用之持示宰相曰愈前所论是大爱朕然不当言天子事佛乃丨丨耳皇甫镈素忌愈直卽奏言愈终狂疏可且内移乃改袁州刺史　张协杂诗畴昔叹时迟晚节悲丨丨】年减【白居易晚归早出诗筋力年丨丨风光日日新】
　　年先【庄子重言十七所以已言也是为耆艾丨丨矣而无经纬本未以期年耆者是非先也人而无以先人无人道也人而无人道是之谓陈人】
　　年灰【李元操和从叔禄愔元日早朝诗铜浑变秋节玉律动丨丨】
　　年及【唐书裴度传度野服萧散与白居易刘禹锡为文章把酒穷昼夜相欢不问人间事而帝知度丨虽丨神明不衰毎大臣自洛来必问度安否】
　　年至【韩愈符读书城南诗丨丨十二三头角稍相疎】
　　年流【杜牧南楼夜诗王管金尊夜不休如悲昼短惜丨丨】
　　年侵【宋史萧注传见岁吞下　杜甫寄賛上人诗丨丨腰脚衰未便隂崖秋　又风疾舟中伏枕书怀诗圣贤名古邈羁旅病丨丨　白居易吾庐诗吾庐不独贮妻儿自觉丨丨筋力衰】
