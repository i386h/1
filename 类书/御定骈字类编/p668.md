<!-- { "loadSidebar": true } -->
　　梯山【后汉书西域传论丨丨栈谷绳行沙度之道身热首痛风灾鬼难之域　陆机晋平西将军孝侯周处碑莫不丨丨架壑襁负来归　梁简文帝大法颂序金鳞铁面贡碧砮之賝航海丨丨奉白环之使　江淹勅为朝贤答刘休范书彩云祥风之瑞布濩区中丨丨栈火之俗款徼请吏　徐陵梁禅陈策文楛矢素翚丨丨以至白环玉玦慕徳而臻　李徳林天命论丨丨越海贡琛奉贽欣欣如也】
　　梯巘【髙适李云南征蛮诗丨丨近髙鸟穿林经毒虫】
　　梯峰【梁简文帝菩提树颂序丨丨挂迥越绳度之山航海跨深泛浮毛之浪】
　　梯崖【宋史赵自然传秦州民家子赵抱一者常牧羊田间一夕有叩门召之者以杖引行杖端有气如烟其香可恱俄至山崖絶顶见数人会饮音乐交奏与人间无异抱一骇而不测防巡检司过其下闻乐声疑羣盗欢聚集村民丨丨而上至则无所覩抱一独在援以下之具言其故凡经夕若俄顷自是不喜熟食凡火化者未尝歴口】
　　梯磴【晁公遡朝山堂赋丨丨钩连莫知其际兮】
　　梯田【范成大骖鸾记出庙三十里至仰山履乔松之磴甚危岭阪之间皆田层层而上至顶名丨丨】梯桥【宋史呉防裕传周祖讨三叛以防裕为河中行营都监率防圣诸军五千以往李守贞出兵五千余设丨丨分五路于长连城西北以御周祖】
　　梯城【元史杨济智克传从额蘓伦攻归徳济智克麾诸将缚草作筏渡濠抵城下丨丨先登拔之由是进攻得五州十县四堡二寨】
　　梯首【隋唐嘉话太宗之征辽作飞梯临其城有应募为丨丨城中矢石如雨而竟无为先登英公指谓中书舍人许敬宗曰此人岂不大健敬宗曰健要是不解思量帝闻将罪之】
　　梯道【水经注列仙传曰鹿皮公者淄川人也岑山有神象人不能到白府君请木工斧三十人作转轮造县阁意思横生数十日丨丨成上其岭作祠屋留止其傍】
　　梯迳【杜甫望牛头寺诗牛头见鹤林丨丨绕幽深】
　　梯屋【宋史李继勲传世宗亲征淮上令继勲领兵屯寿州城南进洞屋云梯以攻其城继勲怠于守御为其所败死者数万丨丨悉皆被焚】
　　梯航【宋史髙丽传顷从祖祢以来素愿丨丨相继蕞尔平壌迩于大辽附之则为睦邻疎之则为勍敌虑边骚之弗息蓄陆袭以靡遑久困覊縻难图携贰故违述职致有积年　栁宗元为安南阳侍御祭张都防文丨丨连连旌斾悠悠辐凑都会皇威以流　贺知章奉和圣制送张说巡边诗荒憬尽懐忠丨丨已自通　元稹代曲江老人诗山泽长孳货丨丨竞献珍　又送客游岭南诗冠冕中华客丨丨异域臣　王贞白长安道诗丨丨万国来争先贡金帛　又金丹大要善之一字乃入道之丨丨也】
　　梯盘【宋史舆服志朱漆藤面朱漆丨丨全朱漆衣匣二】
　　梯籍【宋史艺文志青云丨丨二十卷】
　　梯冲【后汉书公孙瓒传袁氏之攻状若鬼神丨丨舞吾楼上鼓角鸣于地中日穷月急不遑启处　唐书杜慆传慆使人间道走京师诏戴可师以沙陀吐浑兵二万招讨淮南节度使令狐绹遣牙将李湘屯淮口与郭厚本合为圆所败湘等并没于是援絶乃以铁鎻絶淮流丨丨乗城粮尽为薄饘以给懿宗遣使加慆检校右散骑常侍勉以坚守　庾信长孙俭神道碑太祖始定成都即有江陵之志公密献其策悬符深防粮运久积丨丨立备一战而举鄢郢再战而烧夷陵遂得席卷三荆此又公之勲也　又慕容宁神道碑丨丨所向地靡百楼之城长战所临野阙三门之阵又哀江南赋丨丨乱舞冀马云屯】
　　梯绳【庾信郑常墓志铭保定三年授使持节都督迁州诸军事迁州刺史即总领金州兵马开拓北戎髙山寻云深若无景丨丨乃上浮竹裁通】
　　梯隥【大方便佛报恩经尔时渴人失本愿故既不得水众毒螫身寻欲出井其井朽故防坠嵚岩其朽故井深一箭道既无丨丨绳索杖木虽复涌身上升势不能髙气力羸惙还堕井底为诸毒蛇之所唼食】梯级【宋史舆服志见栏柱下　真诰求道要先令目明耳聪为事主也且耳目是寻真之丨丨综灵之门户得失系之而立存亡须之而辨】
　　梯仙【博异志经行半日至山趾有一国城皆是金银珉玉为宫室城楼以玉字题云丨丨国】梯媒【炀帝开河记时睢阳坊市豪民一百八十户皆恐掘穿其宅并茔域乃以醵金三千两将献于叔谋未有丨丨可达】
　　梯接【黄滔酬俞钧诗莫言蟾月无丨丨大抵龙津有浪翻】
　　梯愚【齐书褚伯玉等传论道本虚无非由学至絶圣弃智已成有为有为之无终非道本若使本末同无曾何等级佛则不然具缚为种转暗成明丨丨入圣途虽逺而可践业虽旷而有期】
　　梯危【闰长言婆速道中书事诗履滑心频悸丨丨骨欲消】
　　梯滑【王建霓裳词宫女月中更替立黄金丨丨并难行】
　　杠
　　杠盖【栁宗元起废答中廐病颡之驹颡之病亦且十年防今刺史以御史中丞来莅吾邦将至无以为乗廐人咸曰病颡驹而不厖可秣饰焉于是众牵驹上燥土大庑下荐之席防之丝浴剔蚤鬋刮恶除洟莝以雕胡秣以香萁错贝鳞纕凿金文覊络以和铃缨以朱緌或膏其鬛或□其脽御夫尽饰然后敢持除道履石立之水涯幢旟前罗丨丨后随千夫翼卫当道上驰抗首出臆震奋遨嬉当是时若有知也岂不曰宜乎】杠梁【栁宗元栁州东亭记披刜蠲疏树以竹箭松柽桂桧柏杉易为堂亭峭为丨丨下上徊翔前出两翼冯空拒江江化为湖众山横环嶛阔瀴湾】
　　杠首【礼记檀弓绸练设旐夏也疏韬盛旌旗之竿以素锦于丨丨设长寻之旐此则夏礼也】













　　御定骈字编卷六十五
<子部,类书类,御定骈字类编>
　　钦定四库全书
　　御定骈字类编卷六十六
　　珍宝门一
　　玉
　　玉瑶【诗陟则在巘复降在原何以舟之维丨及丨鞞琫容刀笺陟升降下也公刘之相此原地也由原而升巘复下在原言反覆之重民居也民亦爱公刘之如是故进丨丨容刀之佩　陈琳神武赋华珰丨丨金麟牙琢】
　　玉琥【文献通考周礼以白琥礼西方注琥猛象秋严疏云琥猛象秋严者谓以丨为丨形猛属西方是象秋严也】
　　玉璿【袁裒聮句西帝澄金宇东湖铸丨丨】
　　玉琼【张骏诗勾芒御春正衡纪运丨丨　吕岩忆江南词二八应机堪采运丨丨回首免荣枯】玉珧【王梅恭祀圜丘赋列黄麾而豹尾响仪锽之丨丨又尔雅蜃小者珧疏月令云孟冬之月雉入大水为蜃其小者为珧一名丨丨可饰佩刀鞘　又酉阳杂爼丨丨似蚌长二寸广五寸殻中柱美炙食之　本草海月一名丨丨一名江珧郭璞江赋丨丨海月土肉石华】
　　玉瑚【宋书乐志丨丨饰列桂簋昭陈】
　　玉玑【书舜典在璿玑玉衡传史之立文不可以丨丨玉衡一指玉体一指玉名所以变其文传以璿言玉】
　　【名故云美玉其实玉衡亦美玉也何逊七召丨丨星稀兰英缥润】
　　玉璧【汉书沟洫志上旣封禅廵祭山川其明年干封少雨上乃使汲仁郭昌发卒数万人塞瓠子决河于是上以用事万里沙则还自临决河湛白马丨丨令羣臣从官自将军以下皆负薪寘决河　后汉书刘盆子传赤眉忽遇大军惊震不知所爲樊崇乃将盆子及丞相徐宣以下三十余人肉袒降上所得传国玺绶更始七尺宝劒及丨丨各一　又钟离意传注意为鲁相修夫子车身入庙拭机席剑履男子张伯除堂下草土中得丨丨七枚伯怀其一　魏志夫余传夫余库有丨丨珪瓉数代之物传世以爲宝耆老言先代之所赐也宋书符瑞志宋孝武帝大明元年五月戊寅江乘县民朱伯地中得丨丨径五寸八分以献　西京杂记天子笔管以错宝为跗毛皆以秋兔之毫官师扈爲之以杂宝爲匣厠之丨丨翠羽皆直百金　急就篇璧碧珠玑玫瑰罋注璧丨丨也肉倍好谓之璧肉谓外边之质好谓孔言质大而孔小居一倍也　广古今五行记晋安帝时冀州释法义以义熙十三年于嵩庙石坛下得丨丨三十二枚　杜氏通典东晋咸宁二年纳皇后纳征用丨丨一枚　记纂渊海宝庆府放寉坡梁崔穆于此罗得二寉放之得丨丨　物理论士非丨丨谈者爲价王逸九思指正义兮爲曲疵丨丨兮爲石　江淹为萧上铜钟芝草众瑞表元石鸿钟逺炳晋室丨丨彞器】
　　【近耀皇宗　梁简文帝七励金枝照曜丨丨玲珑　邓耽郊祀赋丨丨旣萃于万斯年　侯喜涟漪濯明月赋轻飇暂拂水镜动于秦台纎埃不飞丨丨吐于荆璞】
　　玉瑛【易林茹芝饵黄涂饮丨丨与神通流长无忧凶符瑞图丨丨仁宝不斲自成光若白华汉文帝时渭阳丨丨见　韩愈诗凄如羾寒门皓若攅丨丨　皎然诗览君惬中宝如搴清丨丨】
　　玉珪【一作圭遯甲开山圗禹游东海得丨丨碧色长一尺二寸圆如日月以自照目达幽　古今注章帝建初七年丨丨出农华隂　起居注相国表曰近于长安获张衡所作浑仪丨丨　玉海宋建隆初于阗王李圣文遣使贡丨丨一盛以玉匣兴国三年沙州曹延禄贡丨丨　又绍兴十四年内出鎭圭付国子监以奉文宣王先是有司请以珉石上曰崇奉先圣岂可用假玉诏以眞丨丨降出　续文献通考元成宗元贞元年赐天师张与棣宗师张留孙真人张志先等十三人丨丨各一　曹植辩道论琼蕊玉华不若丨丨之洁也】玉珩【江总华貂赋随丨丨之近逺共金珰之去留】
　　玉琫【诗鞞琫有珌传鞞容刀鞞也琫上饰珌下饰珌下饰者天子丨丨而珧珌诸侯璗琫而璆珌大夫镣琫而镠珌士珕琫而珕珌】
　　玉瑜【潘尼赠陆士衡诗丨以丨润随以光融　皎然赠李中丞诗见説金被烁终期丨有丨】玉□【班固与弟超书窦侍中遗仲升楚胜陵错横刀丨丨皁削一枚】
　　玉琇【江总云堂赋莹以丨丨饰以金英绿芰悬插红蕖倒生】
　　玉琦【抱朴子片丨可以丨】
　　玉璜【竹书纪年文王将畋至于磻溪之水吕尚钓于涯王下趋拜曰望公七年乃今见光景于斯尚立变名答曰望钓得丨丨其文要曰姬受命昌来提撰尔洛钤报在齐　鼎録见璜鼎下　郭璞夏后啓赞云融是挥丨丨是佩　任昉府僚重请牋履乗石而周公不以为疑赠丨丨而太公不以为让　徐陵与王僧辩书明公量苞金神表丨丨　庾信赵广墓志铭丨丨拨乱金縢光辅　王起吕望钓丨丨赋振锦鳞而云霞焕若获丨丨而篆籀昭然　刘禹锡浙西李大夫述梦四十韵并浙东元相公詶和斐然继声诗门承金鼎家有丨丨韬　方干献浙东王大夫诗已见丨丨曽上钓何愁金鼎不和羮】
　　玉珽【周书晋荡公护传护将入帝谓之曰太后春秋既尊颇好饮酒不亲朝谒或废引进喜怒之间时有乖爽比虽犯顔屡諌未垂纳兄今旣朝拜愿更起请因出怀中酒诰以授护曰以此谏太后护旣入如帝所戒读示太后未讫帝以丨丨自后击之护踣于地　徐彦伯南郊赋皇帝乃彰画黻袭大裘端丨丨肃朱旒翼翼穆穆遂臻圆丘　王起上公献寿赋上方端丨丨宸衷布发生之明命畅大化于元功　王子先笏赋或鱼防而表其章或丨丨以申其美】
