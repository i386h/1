<!-- { "loadSidebar": true } -->
　　地维【史记三皇纪诸侯有共工氏任智刑以强霸而不王以水乘木乃与祝融战不胜而怒乃头触不周山崩天柱折丨丨缺女娲乃链五色石以补天断鼇足以立四极聚芦灰以止滔水以济冀州扵是地平天成不改旧物　又天官书丨丨咸光亦出四隅去地可三丈　齐书高帝纪见天镜下　鹖冠子天有胜丨有丨人有成故善用兵者慎以天胜以丨丨以人成三者明白何设不可图　徐陵河东康简王墓志见天柱下薛道衡隋髙祖颂见天柱下　王勃采莲赋缅察谷底穷览丨丨　庾信和张侍中述懐诗奔河絶丨丨折柱倾天角　鲍照喜雨诗升雰浃丨丨倾润泻天潢　韦应物送冯着受李广州署为録事诗大海吞东南横岭隔丨丨　李绅忆万嵗楼望金山诗山絶丨丨消虎踞水浮天险尚龙盘】
　　地纮【柳宗元铙歌顿丨丨提天纲】
　　地机【宋书乐志抚干衡镇丨丨厉虎旅骋熊罴　吴子路狭道险名山大塞十夫所守千夫不过是谓丨丨　三洞宗元丨丨在东南之分九泉之下则九河之口吐翕灵机上通天源之淘注傍吞九洞之渊澳　孟郊上河阳李大夫诗见天关下】
　　地枢【陆肱乾坤为天地赋于刚乃天之仪于柔乃丨之丨】
　　地序【尚书大传徳光丨丨则朱草生】
　　地数【易系辞见天数下　杨杰五六天地之中合赋见天数下】
　　地元【后汉书陈宠传见天元下】
　　地正【礼记檀弓殷人尚白注以建丑之月为正物牙色白疏殷质法天而为丨丨者正朔文质不相须正朔以三而改文质以二而复各自为义不相须也　魏志髙堂隆传孟夏之月服色尚黄牺牲用白从丨丨也白虎通天正阳气始至丨丨万物始芽人正万物孚甲】
　　地运【素问下位地甲子辛巳柔不附刚亦名失守即丨丨皆虚后三年变水疠即刺法皆如此矣】地节【汉书宣帝纪丨丨元年注应劭曰丨丨欲令丨得其丨　宋书顺帝纪元封兴茂才之制丨丨创独行之品　江总济黄河诗导波萦丨丨疏气耿天潢又唐书艺文志殷绍丨丨堪舆二卷　又华佗别传青防一名丨丨一名华芝主理五脏益精气　本草萎蕤释名丨丨】
　　地形【易坤卦疏见地势下　诗周南召南谱周召者禹贡雍州岐山之阳地名今属右扶风美阳丨丨险阻而原田肥美　周礼冡人掌公墓之地辨其兆域而为之图注公君也图谓画其丨丨及丘垄所处而藏之战国策前脉丨丨之险阻决利害之备使三军之士不迷惑者巴宁爨襄之力也　史记恬传秦已并天】
　　【下乃使恬将三十万众北逐戎狄收河南筑长城因丨丨用险制塞起临洮至辽东延袤万余里　又李陵传天子以为李氏世将而使将八百骑尝深入匈奴二千余里过居延视丨丨无所见虏而还　汉书艺文志宫宅丨丨二十卷　又鼂错传臣闻用兵临战合刃之急者三一曰得丨丨二曰卒服习三曰器用利　又张骞传骞身所至者大宛大月氐大夏康居而传闻其旁大国五六具为天子言其丨丨所有　齐书天文志见天体下　元史河渠志下相栾城县南视赵州宁晋县诸河北之下源丨丨低下恐水泛径栾城赵州坏石桥阻河流为害　素问故天有精丨有丨天有八纪地有五理故能为万物之父母　孙武子有丨丨篇　荘子儒者冠圜冠者知天时履句屦者知丨丨缓佩玦者事至而断　淮南子所谓三隧者上知天道下习丨丨中察人情　云笈七籖东方弗于岱九万里之外极豪林之墟其国音铭呵罗提之国国丨丨正员土色如碧脂之鲜无有山阜广狭九十万里　陆云九愍见天象下杜预论水利疏川渎有常流丨丨有定体　庾信司马裔神道碑铭丨丨楼起松心盖圎　李白秋日与张少府楚城韦公藏书髙斋作丨丨连海尽天影落江虚杜甫酬薛判官诗卧病识山鬼为农知丨丨　韩愈雉帯箭诗丨丨渐窄观者多雉惊弓满劲箭加　白居易早春即事诗物变随天气春生逐丨丨　刘禹题招隐寺诗丨丨临渚断江势触山回　温庭筠过潼关诗丨丨盘屈帯河流景气澄明是胜游　惠崇送逺上人西游诗丨丨吞蜀尽江势抱峦回】
　　地势【易坤象曰丨丨坤君子以厚徳载物注丨形不顺其丨顺　书禹贡九江孔殷传江于此州界分为九道甚得丨丨之中　周礼考工记凡沟必因水势防必因丨丨善沟者水漱之善防者水之　战国防张仪为秦连横説韩王曰为大王计莫如事秦秦之所欲莫如弱楚而能弱楚者莫如韩非以韩能强扵楚也其丨丨然也　史记秦始皇纪堕壊城郭决通川防夷去险阻丨丨既定黎庶无繇天下咸抚　又髙祖纪秦形胜之国帯河山之险县隔千里持防百万秦得百二焉丨丨便利其以下兵于诸侯譬犹居髙屋之上建瓴水也汉书赵充国传窃见北边自敦煌至辽东万一千五百余里乘塞列隧有吏卒数千人虏数大众攻之而不】
　　【能害今留步士万人屯田丨丨平易多高山逺望之便部曲相保为壍垒木樵校聫不絶便兵弩饬鬬具防火幸通埶及并力以逸待劳兵之利者也　后汉书冯勤传使典诸侯武事勤差量功次轻重国土逺近丨丨丰薄不相逾越莫不厌服焉　又陈球传为零陵太守州兵朱盖等反与桂阳贼胡兰数万人转攻零陵败激流灌城球辄于内因丨丨反决水淹贼　魏志郑浑传迁阳平沛郡二太守郡界下湿患水涝百姓饥乏浑扵萧相二县界兴陂遏开稻田郡人皆以为不便浑曰丨丨洿下宜溉灌终有鱼稻经久之计此丰民之本也　又牵招传出为鴈门太守郡所治广武井水咸苦民皆担辇逺汲流水往返七里招凖望丨丨因山陵之宜凿原开渠注水城内赖其益　魏书崔楷传江淮之南丨丨洿下云雨隂霖动弥旬月　淮南子古者大川名谷冲絶道路不通往来也乃为窬木方版以为舟航故丨丨有无得相委输　拾遗记春皇者庖牺之别号于时未有书契规天为图矩地取法视五星之文分晷景之度使鬼神以致羣祠审丨丨以定川岳始嫁娶以修人道新论禹善治水凿穴川不能回水西流逆丨丨也齐民要术丨丨有良薄山泽有异宜　徐陵麈尾铭见】
　　【天形下　庾信周大将军侯莫陈君夫人窦氏墓志铭山形起伏既符白鹤之祥丨丨风烟乃合青乌之气王勃滕王阁序丨丨极而南溟升天柱髙而北辰逺李绅寒松赋无丨丨以容有天机而作色　虞□咏霍将军北伐诗长城丨丨险万里与云平　左思咏史诗丨丨使之然由来非一朝　苏颋夜发三泉即事诗天彭信方隅丨丨诚斗絶　李华尚书都堂瓦松诗天然斯所寄丨丨太无从　刘禹韩十八侍御见示岳阳别窦司直诗水乡吴蜀限丨丨东南庳　理莹送戴徴君还谷口旧居诗见天波下　皎然登鳯翅山望太湖诗丨丨抱郊树山城増郡楼　又后汉书尹勲传家世衣冠伯父睦为司徒兄颂为太尉宗族多居贵位者而勲独持清操不以丨丨尚人】
　　地体【徐陵太极殿铭序紫盖黄旗扬都之王气长乆虎踞龙蟠金陵之丨丨贞固】
　　地灵【韩诗外传见天祉下　炀帝开河记既逹睢阳帝问叔谋曰坊市人烟所掘防何叔谋曰睢阳丨丨不可干犯若掘之必有不祥臣巳回护其城　江淹为萧骠骑让豫司二州表见天铸下　王勃滕王阁序物华天寳龙光射牛斗之墟人杰丨丨徐孺下陈蕃之榻王陶碧落洞记丨之丨者以山水称人之英者以文章显　杨真月中桂树赋髙谢丨丨妙融真宰　周祭天辞集丨之丨降甘风雨　王褒从驾北郊诗丨丨开复道营星发紫宫　萧至忠荐福寺应制诗见天驾下　孙逖和崔司马登称心寺诗丨丨资净土水若护真如　杜甫岳麓山道林二寺行诗丨丨步歩雪山草僧寳人人沧海珠　刘禹锡池诗丨丨草木痩人逺烟霞逼　方干题澄圣塔院上方诗丨丨直是饶风雨杉桧老于云雨间　韦荘春云诗山好只应人化石丨丨曽有劒为龙】
　　地英【陶景华阳枢域颂见天序下】
　　地脉【脉同史记恬传恬喟然太息曰我何罪于天无过而死乎良久徐曰恬罪固当死矣起临洮属之辽东城壍万余里此其中不能无絶丨丨哉此乃恬之罪也　唐书张説传池亭奇巧荡诱上心削峦起观堨流涨海俯贯丨丨仰出云路易山川之气夺农桑之土延木石运斧斤山谷连声春夏不辍劝陛下作此者岂正人邪　宋史河渠志元丰五年诏开在京城濠阔五十歩深一丈五尺丨丨不及者至泉止　吴地志太湖即震泽也中有包山髙七十丈周回四百里下有洞庭穴潜行水底无所不通号为丨丨　梁简文帝大法颂序见天渠下　欧阳修署园伐树记园有樗焉其根壮而叶大根壮则梗丨丨耗阳气而新植者不得滋叶大则隂翳蒙碍而新植者不得畅以茂　梁简文帝汉高庙赛神诗瞻流如丨丨望岭匹天台　刘孝孙游灵山寺诗深溪穷丨丨高嶂接云根　崔泰之奉和圣制送张尚书廵边诗丨丨平千古天声振九围　张嘉贞恩勅尚书省寮宴昆明池应制诗见天恩下　孟浩然送吴宣从事诗旌斾边庭去山川丨丨分　杜甫久居夔府将适江陵诗风雷纒丨丨氷雪耀天衢　又白县崔少府高斋诗何得空里雷殷殷寻丨丨　柳宗元法华寺石门精舍诗见天梯下　刘禹锡游桃源诗有路在壶中无人知丨丨　章孝标和顾校书新开井诗见天心下　皮日休春雨诗山容洗得如烟痩丨丨流来似乳肥　苏舜钦和邻防登繁台塔诗下镇丨丨絶上与烟云俱　苏轼月华寺诗此山出寳以自贼丨丨巳断天应悭　范成大秦淮诗凿渠断丨丨自谓神与谋陆游醉中示客诗逺适安能缩丨丨髙眠聊足养天和　朱徳润题周仲杰古泉诗凿池疏丨丨叠石种云】
　　【根　元好问晋溪诗丨丨何尝间今昔尾闾真解泄沧溟】
　　地阞【周礼考工记凡沟逆丨丨谓之不行水属不理孙谓之不行注阞谓脉理】
　　地气【礼记月令孟春之月见天气下　又孟冬之月见天气下　周礼考工记橘逾淮而北为枳鸜鹆不逾济貉逾汶则死此丨丨然也郑之刀宋之斤鲁之削吴粤之劔迁乎其地而弗能为良丨丨然也　又天有时丨有丨材有美工有巧　公羊传注井田之义一曰无泄丨丨二曰无费一家三曰同风俗四曰均巧拙五曰通财货　尔雅见天气下　宋史陈尧叟传再迁工部员外郎广南西路转运使以丨丨蒸暑为植树凿井每三二十里置亭舍具饮器人免暍死　素问见天气下　管子君子修游驰以发丨丨　荘子见天气下淮南子见天气下　王褒丈声随丨丨调均天辩　顔真卿游麻姑山记非夫丨丨殊异江山炳灵则曷由纂懿流光若斯之盛者矣　杨炯早行诗丨丨俄成雾天云渐作霞　崔颢舟行入剡诗丨丨秋仍湿江风晚渐凉　元稹生春诗水冻霜威庇泥新丨丨融　方干歳晚苦寒诗丨丨寒不畅严风无定时　苏轼次韵荆门张都官维见和惠泉诗楚人少井饮丨丨常不泄　赵孟頫送吴思可总管汀州诗丨丨喜闻今有雪民生宁似昔无襦】
　　地义【孝经见天经下　左传赵简子曰敢问何谓礼子太叔对曰为君臣上下以则丨丨　管子正形摄徳天仁丨丨则然而自至　沈约安陆昭王碑天经丨丨之徳因心必尽　潘岳世祖诔见天经下】地性【左传见天经下　博物志丨丨含水土山泉者引地气也】
　　地意【晋书天文志见天度下】
　　地象【徐陵徐州刺史侯安都徳政碑我髙祖武皇帝迎河图于浪泊括丨丨扵炎洲南兴涿鹿之师北问共工之罪】
　　地影【酉阳杂俎旧言月中有桂有蟾蜍或言月中蟾桂丨丨也空处水影也此语差近　顾瑛中秋诗吐吞大丨丨晃漾东南浮】
