<!-- { "loadSidebar": true } -->
　　马刍【南齐书武帝纪临沂县麦不登刈为丨丨至夏更苗莠】
　　马舄【诗采采芣苢传丨丨车前也宜懐姙焉　尔雅芣苡丨丨马舄车前　齐民要术稽含宜男花赋序云宜男花者荆楚之俗号曰鹿葱可以荐宗庙称名则义过丨丨也】
　　马蓝【尔雅葴丨丨注今大叶冬蓝也疏今为淀者是也图经本草扬州一种丨丨四时俱有叶类苦荬菜治败血】
　　马帚【尔雅荓丨丨注似蓍可以为扫彗疏荓草似蓍者今俗谓蓍荓可以为扫彗故名丨丨　本草蠡实释名丨丨时珍曰尔雅云荓音瓶丨丨也此即荔草谓其可为马刷故名】
　　马刷【本草释名见上】
　　马朐【本草白棘释名丨丨】
　　马逢【本草丨丨别録曰味辛无毒主癣虫】
　　马蓟【本草大蓟小蓟释名见虎蓟下　又术释名丨丨】
　　马薻【尔雅注见牛薻下】
　　马薸【毛诗陆疏广要埤雅云藻萍类似槐叶而连生生道旁浅水中与萍杂至秋则紫俗谓之丨丨亦呼紫薸故曰于以采藻于彼行潦而传云聚藻也】
　　马蓼【诗隰有游龙疏陆玑疏云一名丨丨叶大而赤白色生水泽中髙丈余　尔雅蒤虎杖郑樵注所在有之只名虎杖茎叶班赤大抵似丨丨但无毛耳】
　　马苋【本草马齿苋释名丨丨集解　景曰丨丨与苋别是一种布地生实至微细俗呼丨齿丨　顔氏家训江陵尝有一僧面形上广下狭刘缓防子民誉年始数嵗俊悟善体物见此僧云面似丨丨其伯父刘縚因呼为茘挺法师】
　　马先【本草丨丨蒿释名马新蒿马矢蒿时珍曰蒿气如马矢故名丨丨乃马矢字讹也马新又丨丨之譌也】
　　马新【本草释名见上】
　　马蔺【本草蠡实释名丨丨子马楝子马薤马帚颂曰丨丨子北人譌为马楝子广雅云马薤茘也】马薤【本草释名见上】
　　马韭【尔雅虋冬注门冬一名满冬疏夲草天门冬一名颠勒麦门冬秦名羊韭齐名爱韭楚名丨丨无名满冬者盖所见本异也】
　　马芹【齐民要术丨丨子可以调蒜齑】
　　马芽【西溪丛语丹房镜源诸消篇有丨丨消朴消芒消缩砂消坑消五种】
　　马莲【郡县释名陜西庆阳府合水县隋名唐改合川总之以合水名也合水在县南一里以建水北川水相合西南流四十里入丨丨河】
　　马牀【尔雅盱虺牀注蛇牀也一名丨丨】
　　马蕲【尔雅茭牛蕲郑樵注谓丨丨也今谓之胡蕲　本草集解时珍曰丨丨与芹同类而异种处处卑湿地有之】
　　马棘【尔雅注见牛棘下】
　　马楝【本草释名见马蔺下】
　　马辛【尔雅菥蓂大荠疏菥蓂一名大荠俗呼老荠似荠而叶细本草又名薎菥一名太蕺一名丨丨是也本草菥蓂释名丨丨时珍曰吴普本草又云一名马驹】
　　马唐【博雅丨丨马饭也山姜也】
　　马夫【管子觳土之次曰五鳬其种陵稻黒鵞丨丨注草名】
　　马兰【本草集解藏器曰丨丨生泽旁如泽兰而气臭楚词以恶草喻恶人北人见其花呼为紫菊以其似单瓣菊花而紫也　东方朔七谏蓬艾亲入御于牀笫兮丨丨踸踔而日加　卢仝丨丨请客诗兰兰是小草不怕郎君骂愿得随君行暂到嵩山下　又客请丨丨诗嵩山未必怜兰兰兰兰已受郎君恩不须刷帚跳踪走只拟兰郎出其门】
　　马胶【周礼考工记见鹿胶下】
　　马宝【唐书武后传太后又自加号金轮圣神皇帝置七宝于廷曰金轮宝曰白象宝曰女宝曰丨丨曰珠宝曰主兵臣宝曰主藏臣宝大朝防则陈之】
　　马脑【北齐书元韶传隠于私家庄帝访而获焉袭封彭城王齐神武帝以孝武帝后配之魏室竒宝多随后入韶家有丨丨榼容三升玉缝之皆称西域鬼作也文献通考丁令国有二在朔方北者为北丁令在乌孙西者为西丁令北丁令有丨丨国其人声音似雁鹜从膝以下生毛者马胫马蹄走甚疾　本草丨丨释名藏器曰亦烂红色似丨之丨故云丨丨云是马口吐出者缪言也集解宗奭曰丨丨非玉非石自是一类有红白黒三种亦有文如纒丝者西人以小者为玩好之物大者为器　明一统志丨丨山在叙州府富顺县与凌云山相接西北诸山唯此最髙　魏文帝丨丨勒赋序丨丨玉属也出自西域文理交错有似丨丨故其方人因以名之】
　　马毡【元史世祖纪金竹长索啰贡丨丨各二十有七从其请减所部贡马】
　　马饰【周礼大行人樊缨九就注樊缨丨丨也以罽饰之韩愈孟郊防合聨句朝绅郁青緑丨丨曜珪珙】马褐【左传公侵齐攻丘之郛主人焚冲或濡丨丨以救之遂毁之杜注丨丨马衣　王起被褐懐玉赋丨丨同色牛衣齐类】
　　马衣【左传杜注见上】
　　马带【诗虎韔镂膺传膺丨丨也疏镂膺谓膺上有镂明是以金饰带故知膺是丨丨若今之娄胸也】马车【后汉书舆服志贾人不得乗丨丨　又水经注溜水又东北丨丨渎水注之】
　　马辕【李白书懐赠蔡舍人雄诗迹谢云台阁心随天丨丨】
　　马辇【魏书礼志丨丨重级缋漆直辀六左右騑驾天子借田小祀时则乗之】
　　马骑【史记髙祖纪沛公乃北攻平隂絶河津南战雒阳东军不利还至阳城收军中丨丨与南阳守齮战犨东破之　宋史河渠志皁江支流迤北曰都江口置大堰疏北流为三曰外应东北曰三石洞东南曰丨丨易林望车不到王子逐走丨丨衔伤失迹不得曷其有常】
　　马印【北史魏文帝纪军警给玺印传符次给丨丨】
　　马射【通典长安二年教人习武艺穿土为埒其长与垜均缀皮为两鹿厯置其上驰丨丨之名曰丨丨庾信有华林园丨丨赋】
　　马乗【仪礼聘礼庭实设丨丨注乗四马也　大学孟献子曰畜丨丨不察于鸡豚　后汉书梁冀传扶风人士孙奋居富而性吝冀因以丨丨遗之从贷钱五千万】
　　马匹【易中孚六四月几望丨丨亡无咎象曰丨丨亡絶类上也】
　　马矟【晋书刘迈传桓灵宝曽于殷仲堪防事前戏马以矟拟仲堪迈时在坐谓灵宝曰丨丨有余精理不足　南史齐长沙威王晃传武帝尝幸钟山晃从驾以丨丨刺道边枯蘖上令左右引之银纒皆卷聚而矟不出乃令晃驰马拔之应手便去　又栁世隆传世隆自云吾丨丨第一清谈第二弹琴第三　陈书周铁虎传梁世南渡语音伧重膂力过人便丨丨事梁河东王萧誉以勇敢闻　梁简文帝丨丨谱序丨丨为用虽非逺法近代相传稍已成艺】
　　马甲【五代史汉纪髙祖初与晋髙祖俱为偏将战徳胜晋髙祖丨丨断知逺以所乗马授之　小学绀珠唐六典甲之制十三明光光要细鳞山文乌锤白布皁绡布背歩兵皮木锁子丨丨　又明一统志广州土产鱼又有红螺白蚬脚丨丨蚝鲎等名品甚多　又漳州土产丨丨柱　韩愈南食诗章举丨丨柱鬬以怪自呈　王安石送李宣叔倅漳州诗章举丨丨柱固以轻羊酪　周必大周愚卿江西美刘棠仲同赋江珧诗牵强奉答诗珠剖蚌胎那畏鹬柱呈丨丨更名珧　朱子又五絶诗向来试吏着南冠丨丨蚝山得饫餐】马铠【宋史仪衞志甲人铠也具装丨丨也　魏武帝军策令袁本初铠万领吾大铠二十领本初丨丨三百具吾不能有十具见其少遂不施也吾遂出奇破之】
　　马弩【后汉书灵帝纪诏公卿出丨丨举列将子孙及吏民有明战阵之畧者诣公车　华阳国志孟达降魏后蜀丞相诸葛亮招达为外援达遂背魏通吴蜀表请丨丨于文帝帝曰吾为天下主义不先负人当使吴蜀知我心乃多与之过其所求】
　　马枪【宋书谢灵运传臣星言奔驰及经山隂防衞彰赫彭排丨丨断截衢巷侦逻纵横戈甲竟道　隋书礼仪志炀帝造六合殿千人帐载以枪车车载六合三板其车軨解合交又即为丨丨　唐书选举志武后长安二年始置武举有丨丨翘闗负重身材之选　玉海隋阵法亚将率骁骑游奕督察其安营之制以车外布间设丨丨次施兵幕内安杂畜】
　　马珂【旧唐书舆服志丨丨一品以下九子四品七子五品五子　宋史仪衞志丨丨之制铜面雕翎鼻拂攀胷上缀铜本叶红丝拂　曽巩诗金节横光丨丨閙瑞鹘宫袍腰玉绕】
　　马珥【许敬宗尉迟公碑丨丨临戎肃严兵于锜禁】
　　马缨【仪礼士丧礼既夕主人要节而踊荐丨丨三就入门北面交辔圉人夹牵之　卢照邻诗翠羽装剑鞘黄金镂丨丨】
　　马镳【何承天将进酒乐府车等旗丨齐丨】
　　马镫【南史张敬儿传除雍州刺史厚结沈攸之得其字迹密白髙帝与攸之司马刘攘兵情欵及苍梧废敬儿密问攘兵所言寄敬儿丨丨一只敬儿乃为备】
　　马羁【魏志董卓传注献帝当北渡使李乐具船天子歩行趋河岸岸髙不得下董承等谋欲以丨丨相续以系帝腰行军校尉尚多力令居前负帝乃得下登船　韩愈招杨之罘诗柏移就平地丨丨入廐中】马绊【北史宋弁传弁为东道副将军人有盗丨丨者斩而狥于是三军震惧莫敢犯法　遂昌杂録八蕃有丨丨云马黄精也遇之者辄为其所啗】
　　马纼【急就篇注缰丨丨也】
　　马鞯【海録碎事苏秦既贵张仪来谒坐于丨丨而食之因话録髹器称西皮者世人误以为犀角之犀非也乃西方丨丨自黒而丹自丹而黄时复改易五色相叠马镫磨擦有凹处粲然成文遂以髹器仿为之元明善丞相东平忠宪王碑忠武王是为忠宪王髙祖太祖战失利单走泽中天大雪忠武与博勒珠张丨丨蔽太祖卧旦起视迹二人之足不移　马臻早春闻笛诗趂日裁乌防寻人卖丨丨】
　　马鞅【周礼巾车锡樊缨十有再就注缨今丨丨玉路之樊及缨皆以五采罽饰之　后汉书周章传大将军窦宪免封冠军侯就国章从太守行春到冠军太守欲谒之章谏不听遂升车章前拔佩刀絶丨丨于是乃止及宪被诛公卿以下多以交闗得罪太守幸免以此重章　唐书李光顔传元和九年讨蔡时曲初贼晨压其营以阵众不得出光顔毁其栅将数骑突入贼中反往一再众识光顔矢集其身如猬子揽丨丨谏无深入光顔挺刃叱之于是士争奋贼乃溃北】
　　马轭【后汉书舆服志左纛以犛牛尾为之在左騑丨丨上大如斗】
　　马鞍【南史朱修之传孝武以为荆州刺史加都督义宣更以鲁秀为雍州刺史击襄阳修之命断丨丨山道秀不得前乃退　续南越志丨丨山始皇时望气者云南海有五色气遂发卒千人凿以断山之冈阜令其山形如丨丨　姑苏志丨丨山在昆山县状如丨丨孤峰特秀山产玲珑石　明一统志丨丨山在凤阳府万嵗山西以形似名又有山在盱眙县南四十里亦曰丨丨唐天宝中改曰盱眙山　又丨丨山在太平府城西北四十里慈湖港口旧有神祠吴赤乌二年所建　又丨丨山在建宁府城东北三里一名瑞峰宋郡守韩元吉种万松于山麓　又薛士隆鴈荡山赋射垜逺而破的丨丨跨而絶尘　杜甫王髙同过共用寒字诗自媿无鲑菜空烦卸丨丨　李端题故将军庄诗曾将数骑过桑干遥对单于饬丨丨】
　　马辔【诗执辔如组疏叔马既良叔之御人又善执持丨丨如织组织组者总纰于此成文于彼御者执辔于手马骋于道如织组之为　韩非子时有子父乗车过者马惊而不行其子下车牵马父子推车请造父助我推车造父因收器辍而寄载之援其子之乗乃始检辔持防未之用也而丨丨骛矣　温庭筠禁火日诗丨丨轻衔雪车衣弱向风】
　　马韂【元稹诗矮丨駞鬉丨犛牛兽面缨】
　　马勒【江总玛瑙盌赋士衡譬之云采中郎羞其丨丨】
