<!-- { "loadSidebar": true } -->
　　枣防【栗同周礼笾人馈食之笾其实丨丨桃干防榛实仪礼士昏礼妇执笲丨丨自门入升自西阶进拜奠于席　礼记内则见枌榆下　左传男子之防羔雁雉腒妇人之贽丨丨腵脩注丨取其早自矜荘丨取其敬栗　周语品其百笾注笾竹器容四升其实丨丨糗饵之属　鲁语哀姜至公使大夫宗妇觌用币宗人夏父展曰夫妇防不过丨丨以告防也男则玉帛禽鸟以章物也今妇执币是男女无别也男女之别国之大节也不可无也公弗听　史记蘓秦传蘓秦説燕文侯曰燕地方二千余里带甲数十万车六百乗骑六千匹粟支数年南有碣石雁门之饶北有丨丨之利民虽不佃作而足于丨丨矣此所谓天府者也　汉书货殖传丨丨千石者三之　齐书礼志永明中世祖以婚礼奢费敇诸王纳妃上御及六宫依礼止丨丨腵脩加以香泽花粉其余衣物皆停　南史王泰传年数嵗时祖母集诸孙侄散丨丨于牀羣儿竞之泰独不取问其故对曰不取自当得赐由是中表异之　金史完顔伯嘉传改知河南府事是时甫经兵后乏兵食伯嘉令输丨丨菜根足之皆以为便　淮南子棃橘丨丨不同味而皆调于口　熙朝乐事十二月八日以白米和胡桃榛松乳菌丨丨之类作粥谓之腊八粥　蘓洵送石昌言为北使引昌言举进士时吾始数嵗未学也忆与羣儿戏先府君侧昌言从旁取丨丨啖吾家居相近又以亲戚故甚狎　王柏长啸山游诗悬颗苞于丨丨粲青黄于橘柚　黄滔壶公山诗村家蒙丨丨俗骨爽猨蝉　蘓轼东坡诗下隰种秔稌东原莳丨丨　揭傒斯京城间居诗桃李大于拳丨丨充糇粮　倪瓉夜泊芙蓉洲寄张链师诗子归日已晚丨丨亦倾筐】
　　枣李【尔雅曰华之桃曰胆之丨丨曰疐之樝棃曰鑚之疏丨丨曰疐之者谓治丨丨皆去其疐疐者抵也　荀子然后桃丨丨一夲数以盆鼓杨倞注盖当时以盆为量鼔量也　柏梁诗枇杷橘栗丨丨梅】枣杏【礼记用水火金木饮食必时疏榆栁青故春用之丨丨赤故夏用之　周礼司爟掌行火之政注郑司农説以鄹子曰夏取丨丨之火　急就篇见稻饭下】
　　枣棃【唐书地理志河中府河东郡土贡氊扇龙骨丨鳯栖丨　秦观和程给事赠虞道判诗火丨交丨近可飡不须地肺及天坛　范成大汴河诗还京却要东南运酸丨棠丨莫蓊然】
　　枣柰【魏书奚康生传萧衍直阁将军徐元眀戍于郁洲杀其刺史张稷以城内附诏遣康生迎接赐细御银纒槊一张并丨丨果面敇曰果者果如朕心枣者早遂朕意】
　　枣柿【董越朝鲜赋见杏桃下　祝允眀南园赋桃杏梅李丨丨棃栗】
　　枣橡【胡启先皇都大一统赋见棃栗下】
　　枣【史记封禅书少君言上曰臣尝游海上见安期生安期生食巨丨大如丨　李白诗亲见安期公食丨大如丨　蘓轼赠蒲涧长老诗见桃竹下　杜本莫春遣懐诗见荼荠下】
　　枣棘【尔雅盱虺牀疏盱一名虺牀郭云蛇牀也一名马牀广雅云按本草蛇牀一名蛇米一名虺牀一名思益一名绳毒一名丨丨一名墙蘼】
　　枣柏【释氏稽古畧开元二十二年太原李长者名通元日食一柏叶枣小饼因呼丨丨大士】枣檍【刘歆甘泉赋女贞鸟勃桃李丨丨】
　　枣菜【后汉书邓禹传禹至髙陵军士饥饿皆食丨丨魏志李傕郭泛传遣融至农与傕汜等连和还所畧宫人公卿百官及乘舆车马数乘是时蝗虫起嵗早无谷从官食丨丨　晋书食货志既至安邑御衣穿败唯以野丨园丨以为糇粮】
　　枣地【枕谭张文成太卜判有枫天丨丨之语初不省所出后见乃六典三式云六壬卦局以枫木为天枣心为地乃知文成用此】
　　枣野【汉书叙传文陻丨丨武作瓠歌注陻音因文帝塞河于酸枣也河决瓠子武帝亲临悼功不成而作歌　梁元帝登隄望水诗丨丨良知叹瓠河今可俦】
　　枣山【薛应旂丽水山川志见茭山下】
　　枣水【汉书广陵王传见枣树下】
　　枣涧【水经注清水又东迳清防城南又东南流又防南溪溪水出南山而东注清水又东合丨丨水】枣社【金史地理志庆阳府宁州定平县镇二丨丨大昌画墁録宁州之南二十里丨丨以狄梁公两为宁州刺史民立祠植枣取两枣之义今其民社前一日祭谬为早云】
　　枣街【汉书王莽传九虎至华隂囘谿距隘北从河南至山于匡持数千弩乗堆挑战邓将二万余人从阌乡南出丨丨作姑破其一部】
　　枣迳【庾肩吾经夏禹庙诗松龛撤暮俎丨丨落寒丛戴叔伦别崔法曹诗见芝田下　张耒夏日诗丨丨畦经雨凉白衫乌帽野人装】
　　枣巷【权徳舆诗丨丨风雨秋石头烟水夕】
　　枣园【宋史五行志淳熙十二年八月戊寅安吉县暴水发丨丨林漂庐舍寺观壊田稼殆尽守刘藻不以闻坐黜　明一统志丨丨渠在宁夏中卫城东九十里溉田九十五顷元于此置屯田　又丨丨营在宁夏中衞城东一百二十里正统四年建】
　　枣圃【韩愈秋雨聨句丨丨落青玑畦烂文贝】
　　枣阳【隋书地理志舂陵郡统丨丨县旧曰广昌仁夀元年改名　唐书地理志泌州淮安郡本昌州舂陵郡治丨丨武徳五年以唐城山更名唐州九年徙治比阳　宋史髙宗纪绍兴元年二月癸酉桑仲自丨丨引兵还襄阳　元史五行志丨丨民张氏妇生男甫及周嵗长四尺许容貌异常皤腹拥肿见人輙嬉笑如世俗所画布袋和尚云　玉海京西路军二丨丨光化　赵孟頫烈妇行问君将安去言往丨丨戍】
　　枣彊【汉书地理志清河郡县丨丨　晋书冉闵载记刘显率众伐常山太守蘓亥告难于闵闵留其大将军蒋干等辅其太子智守邺亲率骑八千救之显所署大司马清河王宁以丨丨降于闵　又慕容儁载记苻坚平州刺史刘特率户五千降于儁河间李黑聚众千余攻畧州郡杀丨丨令卫儁长乐太守傅顔斩之　隋书地理志信都郡丨丨旧县后齐废索芦广川二县入焉　唐书地理志冀州信都郡县丨丨　五代史唐荘宗纪天祐九年正月遣周徳威防镇定以攻燕守光求救于梁梁军攻赵屠丨丨李存审击走之　宋史神宗纪熙宁元年六月乙亥河决丨丨县　元史世祖纪以赵璧为平章政事修深冀南宫丨丨四城　眀一统志丨丨县在真定府冀州城东三十里本汉旧县属清河郡东汉省魏复置晋析置广川县属渤海郡北齐省广川县入丨丨其地丨木丨盛故名】
　　枣轴【书史太宗皇帝尝借王氏所收书集入阁帖十卷内郄愔两行二十四日帖乃此卷中者仍于谢安帖尾御书亲防三字以还王氏其帖在李玮家余同王涣之饮于李氏园池阅书画竟日末出此帖枣木大轴古青藻花锦作褾破烂无竹模晋帖上反安冠簪様古玉轴余寻制掷丨丨池中拆玉轴王涣之加糊共装焉一坐大笑要余题跋乃题曰李氏法书第一】
　　枣槊【宋史呼延賛传雍熙四年常献阵图兵要及树营砦之策求领边任召见令之作武艺賛具装执鞬驰骑挥铁鞭丨丨旋绕廷中数四　东京梦华録单将军庙乃单雄信墓也上有枣树世传乃丨丨发芽生长成树又谓之枣冡　贯休懐素草书歌忽如鄂公喝住单雄信秦王肩上□着丨木丨】
　　枣槃【沈周过席心斋墓诗旧用丨丨邀霹雳新来剑地入耰锄】
　　枣褐【元史舆服志服六红緑蓝银褐丨丨金绣龙五色罗则冠金鳯顶笠各随其服之色】
　　枣脩【左传见姜桂下　南史张融传榛栗丨丨女贽既长束帛鱼鸟男礼已大】
　　枣饤【陈造再次杨宰韵诗丨丨松葅不阙供露莲何啻剥千蓬】
　　枣脯【史记封禅书泰一所用如雍一畤物而加醴丨丨之属　又稽传楚荘王所爱马置华屋之下席以露牀防以丨丨马病肥死　后汉书孙程传注东观记曰程赋丨丨又分与光曰以为信今暮其当着矣漏尽光为尚席直事通灯解剑置外持灯入章台门程等适入光走出门欲取剑王康呼还光不应光得剑欲还入门已闭光便守宜秋门防李闰来出光因与俱迎济隂王幸南宫云台　蘓轼王晋卿作烟江叠嶂图诗屈居华屋啖丨丨十年俯仰龙旂前　吴莱寄方子清诗生徒修丨丨祭品授葅臡】
　　枣糗【仪礼有司彻见稷南下　又宰夫荐丨丨坐设枣于葅西糗在枣南　又士丧礼既夕四笾丨丨栗脯】
　　枣蒸【仪礼聘礼夫人使下大夫劳以二竹簠方被纁里有盖其实丨丨栗择兼执之以进　又士虞礼豆实葵菹菹以西蠃醢笾丨丨栗择　又特牲馈食礼笾巾以绤也纁里丨丨栗择】
　　枣膏【宋书范传撰和香方其序之曰麝本多忌过分必害沈实易和盈觔无伤零藿虚燥詹唐黏湿甘松蘓合安息鬰金捺多和罗之属并被珍于外国无取于中土又丨丨昏钝甲煎浅俗非唯无助于馨烈乃当弥増于尤疾也　洞防记细枣出嵻山山临碧海上万年一实如今之软丨咋之有丨膏可燃灯西王母握以献帝】
　　枣餻【四民月令寒食以麫为蒸饼様团枣附之名曰丨丨　三峯集李固言未第时行古栁下闻有弹指声曰我栁神九烈君已用栁汁染子衣矣果得蓝袍当以丨丨祀我　艺苑雌黄寒食以麫粉蒸糕团枣附之名丨丨　髙唘九日陪诸阁老食赐糕诗故园莫忆黄花酒内府初尝赤丨丨】
　　枣团【白居易诗寒食丨丨店春低杨栁枝】
　　枣油【齐民要术丨丨法捣枣实和以涂缯上燥而形似油也　栁贯打枣谱卢谌祭法春祠用丨丨】枣防【东京梦华録清明节寻常京师以冬至后一百五日为大寒食前一日谓之炊熟用麫造丨丨飞燕栁条串之插于门楣谓之子推燕】
　　枣圏【东京梦华録见棃条下】
　　枣郎【晋书王浚传时童謡曰十囊五囊入丨丨枣嵩浚之子壻也浚闻责嵩而不能罪之也】枣赤【白居易内乡县村路作渭村秋物应如此丨丨棃红稻穂黄】
　　枣红【晁补之豆叶黄诗豆叶黄叶黄不独豆白黍堪作酒瓠大丨丨皱　刘克荘再和实之韵诗见稻白下】
　　枣东【仪礼有司彻妇賛者执栗脯主妇不兴受设之栗在糗东脯在丨丨】
　　枣西【仪礼有司彻主妇荐韭菹醢坐设于席前菹在北方妇賛者执枣糗以从主妇不兴受设枣于菹北糗在丨丨】
　　枣南【仪礼有司彻见稷南下】
　　枣名【尔雅蹶泄苦枣晳无实枣疏蹶泄者味苦之丨丨也晳者无实之丨丨也】
　　枣剥【梅尧臣诗郊原丨已丨场圃黍可治　蘓轼七月五日诗新丨渐堪丨晚犹可饷　栁贯送南竺澄讲主诗函盛方秩秩丨丨益绵绵】
　　枣焦【储咏祛疑説旧闻咒枣而烟起或咒而丨丨者心虽知其为术不知其所以为术也后因叩之道师乃知枣之烟者藏药于枣托名以咒撚之则药如烟起其枣之焦者藏镜于顶感召阳精举枣就镜顷之自焦】枣完【汉书王吉传见枣树下】
　　枣美【神仙传安期自説昔与夫人游安息国西海际食丨异丨此间枣殊不及也忆此未久已二千年矣夫人云我昔与君共食一枣乃不尽此间小枣那可比耶】
　　枣酸【庾信小园赋见李薁下　陆蒙幽居赋潘尼馆里尝闻柰素甘庾信园中亦话丨丨棃酢】枣【郝经橄榄诗莲房饱出□丨丨生下枝】
　　枣秣【画史韩干图于阗黄马赋云玉为衔饰绣作鞍儓丨丨栗豢肉胀筋埋】
　　枣据【梁简文帝上昭明太子集别传表虎贲恧其经学智囊慙其调护岂止博望延賔夀春能赋问疑丨丨书戒凭陵而已哉　刘孝绰昭眀太子集序非贾谊于蘓林问萧传于丨丨】
　　榛
　　榛木【诗简兮疏见榛苓下】
