<!-- { "loadSidebar": true } -->
　　丹灶【原化纪王卿为天师守丨丨发其封一白兔跃出众皆曰兔已去矣一道士化为雀飞去湏臾擒兔复投灶中　西溪丛话王甫为馆职时梦至山间遇道人引至一处松下有废丨丨又有茅屋数间道人开之云公之所居也　唐眀皇过老子庙诗流沙丨丨没闗路紫烟沉　孟浩然清明日宴梅道士房诗丨丨初开火仙桃正落花　戴叔伦游清溪兰若诗丨丨久闲荒宿草碧潭深处有潜龙　韦渠牟歩虚词几处留丨丨何时种玉田　范传正谢真人还旧山诗水流丨丨缺云起草堂闗　白居易题赠赵刋袐书徴君石沟溪隠居诗丨丨烧烟煴黄精花丰茸　郑士良游九鲤湖诗覆石云闲丨丨冷采芝人去洞门空】
　　丹炉【真诰紫防夫人诗庆云纒丨丨　王绩游北山赋拭丨丨而调石髓　林杰王仙坛诗羽客已登仙路去丨丨草木尽凋残　陆敬游清都观寻沈道士诗十芒生药笥七焰发丨丨　李商隠献从叔褎诗绛简尚叅黄纸案丨丨犹用紫泥封】
　　丹经【隋书经籍志杂神仙丨丨十卷太极真人九转还丨丨一卷太山八景神丨丨一卷　宋史皇甫坦传召问以长生久视之术坦曰先禁诸欲勿令放逸丨丨万卷不如守一　列仙传汉淮南王刘安言神仙黄白之事于是八公乃诣王授丨丨及三十六水方　神仙传隂长生闻马鸣生得度世之道执奴仆之役十余年乃将入青城山中以太清神丨丨授之　李白送鲁郡刘长史选农长史诗见素尘下　李端华山访隠士诗隔世闻丨丨悬泉注眀玉　韦应物骊山行乃言圣祖奉丨丨以年为日亿万龄　白居易梦仙诗徒传辟谷法虚受烧丨丨　张籍赠姚合少府诗病来辞赤县案上有丨丨　李洞送友人之天台诗丨丨如不谬白髪亦何能】
　　丹诏【韩翃送王光辅归青州兼寄储侍郎诗身着紫衣趋阙下口衔丨丨出闗东　卢延让逢友人赴阙诗正当天下待雍熙丨丨徴来早为迟　卢渥题嘉祥驿诗星使自天丨丨下雕鞍照地数程中　朱庆余送滕庶子致仕诗丨丨荣归骑清风满故林】
　　丹史【江淹为萧相国拜齐王表见素牒下】
　　丹册【江淹上建平王书俱啓丨丨并图青史】
　　丹契【曹唐小游仙诗采女平眀受事囘暗交丨丨锦囊开】
　　丹劵【皮日休诗丨丨入帑蔵青史传子孙】
　　丹篆【隋书潘徽传采标緑错华垂丨丨　异人传韩文公梦人与丨丨一卷吞之旁一人拊掌而笑后见孟郊乃梦中旁笑者　李峤大周降禅碑干册丨丨河圗紫文　张正见和幸乐游苑侍宴诗见緑编下　杨思元和九日应制诗天文发丨丨寳思掩元珠　杜牧赠朱道灵诗刘根丨丨三千字郭璞青囊两卷书　陆蒙懐华阳道士诗见黒椽下】
　　丹符【云笈七籖见緑虹下】
　　丹书【左传斐豹隶也着于丨丨注犯罪没入官丨丨其罪也　又汉书髙帝纪与功臣剖符作誓丨丨铁契金匮石室藏之宗庙　又功臣表申以丨丨之信重以白马之盟　又大戴礼武王召尚父问曰黄帝颛顼之道存乎尚父曰在丨丨王欲闻之则斋矣　晏子春秋公游于纪得金壶发而视之中有丨丨　尚书中见赤雀下　庾信赤帝云门舞赤雀丨丨飞送迎　武元衡酬淮南中书相公诗金玉裁王度丨丨奉帝俞王贞白送芮尊师诗黄鹤待传蓬岛信丨丨应换蕊宫名　徐夤依御史温飞卿华清宫韵诗丨丨陈北虏元甲擐犀牛】
　　丹字【唐太宗帝范序见素灵下　萧雅翠石诗翠苔终不落丨丨本难传　白居易酬吴七见寄诗见素缄下】
　　丹卷【唐太宗喜雪诗碧昏朝合雾丨丨暝韬霞】
　　丹图【周礼司约大约剂书于宗彞小约剂书于丨丨注谓雕器有图象者】
　　丹谶【陈陶涂山懐古诗元恩及花木丨丨名崆峒】
　　丹纪【任昉抚军桂阳王墓铭緑图丨丨金简玉筐】
　　丹籍【刘夷道诗丨丨生涯浅黄泉归路深】
　　丹章【晋书左贵嫔传习习容车朱服丨丨　盐铁论五行东方木而丨丨有金铜之山】
　　丹绮【何晏景福殿赋红葩鞢丨丨离娄　王勃秋夜长词纎罗对鳯皇丨丨双鸳鸯】
　　丹罗【云笈七籖丙丁二真头作飞云之髻衣丨丨飞裙　鲍照代别鹤操青缴凌瑶台丨丨笼紫烟】丹锦【苏轼读道蔵诗盛以丨丨囊冒以青霞裾】
　　丹缯【梁简文帝升仙萹丨丨碧林宇緑玉黄金篇】
　　丹组【夏侯湛禊赋云幕髙接丨丨四罗】
　　丹绣【魏志钟繇传注繇尝数月不朝防或问故云常有好妇来美丽非凡问者曰必是鬼物可杀之妇人后往斫之伤髀妇人即出以新绵拭血竟路明日寻迹之至一大木中有妇人形体如生人着白练衫丨丨裲裆伤左髀以裲裆中绵拭血】
　　丹绳【王勃九成宫颂景閟丨丨祥抽瑞箓】
　　丹绩【吕览齐庄公之时有士曰賔卑聚梦有壮子白缟之冠丨丨之防东布之衣新素履墨劒室从而叱之吐其面惕然而寤】
　　丹缨【谢朓纪功曹中园聮句丨丨犹照树緑筠方解箨】
　　丹衣【拾遗记汉末羽山之民献赤布梁冀制为衣谓之丨丨　又晋书刑法志见黒体下】
　　丹服【郑洪诏放云南子弟还国诗雕题辞鳯阙丨丨出金门】
　　丹裳【云笈七籖鳯羽紫帔虎锦丨丨　蔡邕青衣赋绮袖丨丨蹑蹈丝扉　潘岳为贾谧作赠陆机诗曜藻崇正元冕丨丨】
　　丹裙【云笈七籖紫绣珠帔飞罗丨丨带日衔月首建华精】
　　丹黻【范晔乐游应诏诗探已谢丨丨感事懐长林裴子野上朝值雪诗集霰渝丨丨流云飘绣柱】丹繶【任昉王贵嫔哀防文青絇丨丨辰衣素纱肃雍妇职佥曰俞佳】
　　丹帏【曹植娱賔赋遂衎賔而髙防兮丨丨奕其四张】
　　丹帷【傅咸赠何劭王济诗手升玉阶并坐侍丨丨陶潜咏三良诗出则陪文舆入必侍丨丨】丹幄【闾丘冲三月三日应诏诗上防丨丨下籍文茵】
　　丹帐【刘桢鲁都赋缇帷弥津丨丨覆洲】
　　丹帱【江淹丹砂可学赋虽瑶笙及金瑟杂翠帐与丨丨】
　　丹幨【庾信赵广墓志铭衮衣频露丨丨函卷】
　　丹襜【韦庄冬日长安感志诗宅后緑波栖画鹢马前红袖簇丨丨】
　　丹扆【旧唐书敬宗纪李徳裕献丨丨箴六首上深嘉之梁元帝上忠臣传表三握再吐夙奉紫庭之慈春诗秋礼早蒙丨丨之训　李峤上尊号表善推之畧下济苍生屈无上之尊降临丨丨　苏舜钦地动聮句愿进小臣语兼为丨丨规　孔武仲送李大夫管勾太平宫居袁州诗毅然不与儿女计飞章丨丨输赤诚】丹枕【梁简文帝七励华葡萄之绮衾丽芬若之丨丨徐陵玉台新咏序云飞六甲髙擅玉函鸿烈仙方长推丨丨　刘筠诗未许香囊安肘后独怜丨丨在房中】
　　丹扇【周正咏歌人偏得日照诗斜光入丨丨的的最分眀】
　　丹局【庾信象戏赋緑简既开丨丨正直】
　　丹匦【唐书百官志见黒匦下】
　　丹盘【水经注大岭水出大岭下东北流出峡峡右山则有洹精庐飞陆陵山丨丨虹梁长津泛澜萦帯其下东北流注于滱】
　　丹瓶【沈约奉和竟陵王药名诗荆实剖丨丨龙刍汗奔血】
　　丹烛【傅咸烛铭煌煌丨丨焰焰流光】
　　丹弦【江淹从驾诗甿謡响玉律邑颂被丨丨】
　　丹维【庶物异名疏伏羲时婴防贡梓帝命下相桓皇斵为四琴曰丨丨祖牀委文衡华】
　　丹仗【李乂奉和幸大荐福寺诗碧楼披玉额丨丨导金舆】
　　丹跸【李敬元奉和别鲁王诗緑车旋楚服丨丨伫秦川】
　　丹麾【梁昭眀太子和武帝游钟山大爱敬寺诗谷虚流鳯管野緑映丨丨】
　　丹旂【应玚驰射赋树应鞞于路左建丨丨于表貉　又旗同魏文帝黎阳作见素蜺下】
　　丹斾【李适帝幸兴庆池戏竞渡诗拂雾金舆丨丨转凌晨黼帐碧池开】
　　丹旃【姚燧李公家庙碑维昔祃时皂纛有翩廼今还归粉篆丨丨】
　　丹帜【唐书太宗诸子传常山愍王承干又襞氊为铠列丨丨勒部阵与汉王元昌分统大呼击刺为乐又新罗传新罗遣使者上书言髙丽百济聮和将见讨帝曰我以绛袍丨丨数千赐而国建以阵二国见谓我师至必走】
　　丹旐【韩愈祭郑夫人文水行陆走丨丨翩然　张九龄祭李常侍文见白骥下　岑参苗侍中挽歌丨丨翻斜日清笳怨暮风　杜甫诗丨丨飞飞日初传发阆州　李商隠故驿吊故桂府常侍有感诗二纪征南恩与旧此时丨丨玉山西】
　　丹节【王褒于谨墓碑丨丨比司隶之贵缇骑将金吾之宠】
　　丹车【邵谒诗青云未见路丨丨劳出门】
　　丹辇【江淹娼妇自悲赋侍青銮以云耸央丨丨以霞飞】
　　丹舆【云笈七籖见緑軿下】
　　丹毂【后汉书崔骃传骃母师氏能通经学百家之言莽宠以殊礼赐号义成夫人金印紫绶文轩丨丨显于斯世　晋书王沉传解韦素而佩朱韨舍徒担而乗丨丨　鲍照为栁令让骠骑表虽曩之脱驾拖紫弛担丨丨方之防臣彼安足齿　王勃啓迹疲千里未陪丨丨之游叶契三英尚隔黄衣之梦　曹植公防诗神飇接丨丨轻辇随风移　梁简文帝乌栖曲青牛丨丨七香车可怜今日宿倡家　沈约诗青槐金陵陌丨丨贵游士　权徳舆奉和礼部李尚书酬杨著作竹亭歌直城朱户相逦连九逵丨丨声阗阗　陈师道赠二苏公诗前驱吴囘后炎皇绛旂丨丨朱冠裳】
　　丹轮【周邦彦汴都赋肘血丨丨马鞍销髀】
　　丹辕【云笈七籖乗空控翮丨丨紫軿】
　　丹軿【江总为陈六宫谢章位崇六列声髙九御象服増华丨丨耀采】
　　丹耦【谢朓乐章率先丨丨躬遵緑畴】
　　丹舰【江淹尚书符丨丨发照素甲生波】
　　丹镂【吴志贺齐传齐性奢绮所乗船雕刻丨丨青盖绛襜】
　　丹楚【吴融酬僧诗双林不见金兰久丨丨空翻组绣来】
　　丹甲【吴语见赤旟下　河图玉版仓颉为帝南巡登阳虚之山临于元扈洛汭之水灵负书丨丨青文以授之】
　　丹锷【抱朴子瑶华不琢则耀夜之景不发丨丨不淬则纯钩之劲不就】
　　丹镞【苏轼诗玉牀丨丨记分我助我金鼎光斓斑】
　　丹砾【郭璞三水山赞三水之山石堆错爰有璿瑰金沙丨丨　又江赋其下则金矿丨丨云精爥银陆四明山诗云南更有溪丨丨尽无泥】
　　丹笔【北史刘传名不挂于白简事不染于丨丨　白孔六帖丨丨正刑之笔　李庾西都赋台收白简史阁丨丨　权徳舆诗子玉谅贞实持刑慎丨丨　刘禹锡和乐天南园试小乐诗欲抛丨丨三川去先教清商一部成　白居易和自劝诗勤操丨丨念黄沙莫使饥寒囚滞狱　范成大上元纪吴下节物俳谐体三十二韵诗鳬子描丨丨鵞毛剪雪英　栁贯送王正臣经歴赴浙东诗绣衣幕府云霄上丨丨刑书雨露中】丹醴【云笈七籖清虚真人王君内传丈人乃设厨膳呼吸立具灵肴千种丨丨湛溢】
　　丹饭【杨维桢题陶景移居图诗金沙丨丨饥可饷山中犹嫌呼宰相】
　　丹豉【汉书货殖传长安丨王君房丨樊少翁王孙大卿为天下髙訾】
