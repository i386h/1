<!-- { "loadSidebar": true } -->
　　亭中【后汉书王忳传忳尝诣京师于空舍中见一书生疾困愍而视之书生谓忳曰我当到洛阳而被病命在须臾腰下有金十斤愿以相赠死后乞葬骸骨未及问姓名而命絶忳即鬻一斤营其殡葬余金悉置棺下人无知者后归数年县署忳大度亭长初到之日有马驰入丨丨而止其日大风飘一绣被复堕忳前即言之于县县以归忳忳后乘马到雒县马遂奔走牵忳入他舍主人见之喜曰今禽贼矣问忳所由得马忳具説其状并及绣被主人怅然良久乃曰被随旋风与马俱亡卿何隂徳而致此二物忳自念有葬书生事因説之并道书生形貌及埋金之处主人大惊号曰是我子也姓金名彦何意卿乃葬之大恩久不报天以此章卿徳耳　杜甫寄司马山人诗悬旌要路口倚劔短丨丨】
　　亭下【史记李广传尝夜从一骑出从人田间饮还至霸陵亭霸陵尉醉呵止广广骑曰故李将军尉曰今将军尚不得夜行何乃故也止广宿丨丨　温庭筠诗夕阳丨丨山如画应念田歌正寂寥】
　　亭次【后汉书赵咨传拜东海相之官道经荥阳令敦煌曹暠咨之故孝亷也迎路谒咨不为留暠送至丨丨望尘不及谓主簿曰赵君名重今过界不见必为天下笑即弃印绶追至东海谒咨毕辞归家】亭畔【宋史乐志寒日短草露朝晞僊鹤下梦云归大椿丨丨苍苍桞怅无由挽住天衣　翁承赞汉上登舟忆闽诗汉髙丨丨起西风半挂征帆立向东　唐彦谦寄怀诗有客伤春复怨离夕阳丨丨草青时】亭际【方干海石榴诗丨丨夭妍日日看每朝顔色一般般】
　　亭西【水经注潍水又北左防汶水北迳平城丨丨又东北迳密乡丨丨】
　　亭北【张乔题广信寺诗丨丨敞灵溪林梢与槛齐】
　　亭长【史记项羽纪项王欲东渡乌江乌江丨丨舣船待谓项王曰江东虽小地方千里众数十万人亦足王也愿大王急渡今独臣有船汉军至无以渡项王笑曰天之亡我我何渡为且籍与江东子弟八千人渡江而西今无一人还纵江东父兄怜而王我我何面目见之纵彼不言籍独不媿于心乎乃谓丨丨曰吾知公长者吾骑此马五嵗所当无敌尝一日行千里不忍杀之以赐公　又髙祖纪及壮试为吏为泗水丨丨廷中吏无所不狎侮　又淮隂侯传常数从其下乡南昌丨丨寄食数月丨丨妻患之乃晨炊蓐食食时信徃不为具食信亦知其意怒竟絶去　又信至国召所从食漂母赐千金及下乡南昌丨丨赐百钱曰公小人也为徳不卒　后汉书钟皓传同郡陈实年不及皓皓引与为友皓为郡功曹防辟司徒府临辞太守问谁可代卿者皓曰明府欲必得其人西门丨丨陈实可　魏志贾诩传校尉李傕郭汜张济等欲解散间行归乡里诩曰闻长安中议欲尽诛凉州人而诸君弃众单行即一丨丨能束君矣不如率众而西所在收兵以攻长安为董公报仇而事济奉国家以征天下若不济走未后也　宋书礼志宫内游徼丨丨皁零辟朝服武冠　越絶书王孙骆移记曰今日壬午左校司马王孙骆受教告东掖门丨丨公孙圣吴王昼卧寤而心中惆怅也如有悔记到车驰诣姑胥之台　急就篇丨丨游徼共杂诊注丨丨一亭之长主逐捕盗贼】
　　亭侯【齐书礼志陆纳车谓宣尼庙宜依丨丨之爵范甯欲依周公之庙用王者仪范宣谓当其为师则不臣之释奠日备帝王礼乐此则车陆失于过轻二范伤于太重　询刍録闗羽人称为汉夀丨丨汉夀地名丨丨官名韦昭为髙陵丨丨是也】
　　亭伯【魏志文帝纪黄初三年初制封王之庶子为卿公嗣王之庶子为亭侯公之庶子为丨丨　李白诗故交今谁在独有崔丨丨】
　　亭尉【郑愔夜游曲讵似将军猎空嗟丨丨留】
　　亭子【晋书刘卞传见府椽下　又大业杂记帝于江山造丨丨十二所其最上名翠防亭次阆风彩霞临月飞芳积翠合璧含晖凝碧紫岩澄景最下名尚阳亭又出上春门东十二里有丨丨宫宫南临漕渠东临积润池池东二十里有华林园备池塘临玩之美　张谓郡南丨丨宴诗丨丨春城外朱门向緑林　杜甫题郑县丨丨诗郑县丨丨涧之滨户牖凴髙发兴新　又明一统志丨丨山在太原府城北三十里下有桃源三洞乃白子西读书处】
　　亭吏【后汉书刘宠传见亭舍下】
　　亭戍【王昌龄山行入泾州诗西临有边邑北走尽丨丨】
　　亭童【宋史乐志丨丨芝盖拥旌龙列圣俨相从共锡神孙千万夀鼎亘衡嵩】
　　亭碑【李东阳奎文阁赋丨丨矗兮林立坛屋隐兮如盖】
　　亭蓆【梁简文帝七励奏白雪之楚缓陈丨丨之呉疾】
　　亭香【张祜题道光上人山院诗地僻泉长冷丨丨草不凡】
　　亭【新语梁之边亭与楚之边亭皆种梁之边亭人劬力数灌其美楚人窳而稀灌其恶楚令因以梁之美怒其丨丨之恶也楚亭人心恶梁亭之贤已因徃夜窃搔梁亭之皆有死焦者矣】亭材【唐书宗室汉传敬宗侈宫室舶贾献沉香丨丨帝受之汉谏曰以沉香为亭何异瑶台琼室乎】亭徼【宋史尹洙传国家割弃朔方西师不出三十年而丨丨千里环重兵以戍之虽种落屡扰即时辑定然屯戍之费亦已甚矣　顔延之宋武帝谥议斥堠之所未羁丨丨之所不译】
　　亭造【齐书褚渊传伏愿恢阐宏猷赐开丨丨则臣死之日犹生之年】
　　亭部【汉书成帝纪建始二年闰月以渭城延陵丨丨为初陵　宋书符瑞志汉安帝延光三年二月戊子凤凰集济南台县丞霍收舍树上赐台长嶷帛十五匹收二十匹尉半之吏卒人三匹凤凰所过丨丨无出今年田租赐男子爵人二级】
　　亭扁【陈栎春先亭赋溪山种德与梅俱深丨丨春先延伫清吟】
　　亭名【新论水名盗泉尼父不潄邑名朝歌顔渊不舍里名胜母曽子还轫丨丨柏人汉后夜遁何者以其名害义也】
　　亭髙【岑参早秋与诸子登虢州西亭观眺诗丨丨出鸟外客到与云齐　司空图杂题诗宴罢论诗久丨丨拜表频】
　　亭深【杜甫章梓州水亭诗城晩通云雾丨丨到芰荷】
　　亭虚【宋书乐志神仪驻景华汉丨丨八灵案卫三祗解途】
　　亭古【杜甫官亭夕坐戏简顔十少府诗客愁连蟋蟀丨丨带蒹葭】
　　亭景【杜甫陪王侍御宴通泉东山野亭诗丨丨临山水村烟对浦沙】
　　亭育【唐徳宗重阳即事诗至化在丨丨相成资始终】
　　亭毒【宋书礼志道贯轩尧惠深丨丨　无名氏天赋生五材以丨丨运六气以陶甄】
　　亭动【黄庭外景经玉池清水上生肥注口中唾也丨丨口舌白唾积聚状若肥焉潄而咽之可得遂生】亭历【淮南子大防去水丨丨愈胀注大防丨丨二药名】
　　亭柰【汉书司马相如传上林赋于是乎卢橘夏孰黄甘橙楱枇杷橪柿丨丨厚朴梬枣杨梅樱桃蒲陶隐夫薁棣】
　　亭午【宋之问早发大庾岭诗踌蹰恋北顾丨丨晞霁色常建张天师草堂诗夜深月暂皎丨丨朝始暾岑参酬成少尹骆谷行见呈峰攒望天小丨丨见日初　杜甫七月三日丨丨后较热退晩加小凉稳睡有】
　　【诗丨丨减汗流北邻耐人聒　又寄赞上人诗丨丨颇和暖石田又足收　又晨雨诗麝香山一半丨丨未全分　又法镜寺诗拄防忘前期出萝已丨丨　又发刘郎浦诗挂帆早发刘郎浦疾风飒飒昏丨丨　韦应物行寛禅师院诗丨丨一来寻院幽僧亦独　白居易呉中好风景诗两衙渐多暇丨丨初无热　朱庆余夏日题武功姚主簿诗丨丨无公事垂帘树色间　薛能夏日寺中有怀诗丨丨四邻睡院中唯鸟鸣　皮日休贫居秋日诗丨丨头未冠端坐独愁予　章碣夏日湖上即事诗丨丨羲和驻火轮开门嘉树庇湖濆】亭居【汉书西域传其河有两源一出葱岭山一出于阗于阗在南山下其河北流与葱岭河合东注蒲昌海蒲昌海一名盐泽者也去玉门阳闗三百余里广袤三百里其水丨丨冬夏不増减皆以为潜行地下南出于积石为中国河云】
　　馆
　　馆舍【诗思乐泮水传泮水泮宫之水也天子辟廱诸侯泮宫笺辟廱者筑土壅水之外圆如璧四方来观者均也疏言四方来观者均则辟廱之宫内有丨丨外无墙院也　礼记檀弓复尽爱之道也有祷祠之心焉疏言招魂之时于生平丨丨求魂欲反又于五祀祷请求之复与五祀总是祈祷故云有祷祀之心焉周礼怀方氏掌来逺方之民致方贡致逺方而送逆之逹之以节治其委积丨丨饮食　史记范雎传王稽谓范雎曰事有不可知者三有不可奈何者亦三宫车一日晏驾是事之不可知者一也君卒然捐丨丨是事之不可知者二也使臣卒然填沟壑是事之不可知者三也　汉书司马相如传娱游徃来宫宿丨丨　后汉书仲长统传井田之变豪人货殖丨丨布于州郡田亩连于方国身无半通青纶之命而窃三辰龙章之服不为编户一伍之长而有千室名邑之役　又吕强传见楼阁下　宋史职官志凡四夷君长使价朝见辨其等位以宾礼待之授以丨丨而颁其见辞赐予宴设之式戒有司先期办具　又赵安仁传辽使韩杞至首命接伴凡觐见仪制多所裁定丨丨夕饮杞举橙子曰此果尝见髙丽贡安仁曰橙橘产吴楚朝廷职方掌天下图经凡他国所产靡不知也今给事中吕祐之尝使髙丽未闻有橙柚杞失于夸诞有媿色　云笈七籖或起立丨丨缮写经图堂宇虽立不得常安　王建谢李续主簿诗丨丨幸相近因风及病身】
　　馆宇【后汉书郭镇传初肃宗时司隶校尉下邳赵兴不防讳忌每入官舍辄更缮修丨丨移穿改筑故犯妖禁而家人爵禄益用丰炽　晋书荀顗传泰始十年薨诏曰太尉不恤私门居无丨丨素丝之志没而弥显其赐家钱二百万使立宅舍　又纪瞻传厚自奉养立宅于乌衣巷丨丨崇丽园池竹木有足赏翫焉　宋书蔡兴宗传廓罢豫章郡还起二宅先成东宅与轨廓亡而丨丨未立轨罢长沙郡还送钱五十万以补宅直兴宗年十嵗白母曰一家由来丰俭必共今日宅价不宜受也母悦而从焉轨有媿色谓其子淡曰我年六十行事不及十嵗小儿　又阿罗单国传村邑聚落次第罗匝城郭丨丨如忉利天宫　魏书薛安都传皇兴二年与毕众敬朝于京师大见礼重子侄羣从并处上客皆封侯至于门生无不收叙焉又为起第宅丨丨崇丽资给甚厚　又胡叟传髙闾曽造其家值叟短褐曵柴从田归舍为闾设浊酒蔬食皆手自办集其丨丨卑陋园畴褊局而饭菜精洁醯酱调美见其二妾并年衰跛眇衣布穿弊闾见其贫约以物值十余匹赠之亦无辞媿　孟郊寄陜府邓给事诗陜城临大道丨丨屹几鲜】
