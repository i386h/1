<!-- { "loadSidebar": true } -->
　　五字【诗关雎五章章四句疏丨丨者谁谓雀无角何以穿我屋之类也　又七月鸣鵙疏蝉及鵙皆以五月始鸣今云七月其义不通也古丨丨如七肃之此说理亦可通　史记武帝纪官名更印章以丨丨　唐书骠传舞为丨丨以象五行　宋史理宗纪宝祐三年春正月壬戌诏宗正寺所儗宗子名以用宜季次绍丨丨续大由友嗣甫之下　又乐志黄钟用合字大吕太簇用四字夹钟姑洗用一字夷则南吕用工字无射应钟用凡字各以上下分为清浊其中吕防宾林钟不可以上下分中吕用上字防賔用工字林钟用尺字其黄钟清用六字大吕太簇夹钟清各用丨丨而以下上别之五者夹钟清声俗乐以为宫此其取律寸律数用字纪声之略也　秦州记河峡崖傍有二窟藏古书丨丨　苏轼复改科赋莫不吟咏丨丨之章铺陈八韵之旨　沈佺期和韦舎人早朝诗见一经下　沈东羙和苑舎人寄南省友诗见三坟下　耿湋和第五相公登鄱阳郡城西楼诗髙斋成丨丨逺岫发孤猨　卢论题贾山人园林诗丨丨每将称玉友一尊曽不顾金囊韦承庆直中书省诗九思空自勉丨丨本无施　权徳舆詶张秘监诗正名推丨丨贵仕仰三珪　白居易将发洛中令狐相公枉手札兼辱二篇宠行诗八行落泊飞云雨丨丨鎗鏦动佩环　又嵗暮枉衢州张使君书诗万言旧手才难敌丨丨新题思有余　张籍赠道士宜师诗两朝侍从当时贵丨丨声名逺处传　杜牧出守呉兴诗见一杯下　李洞寄南岳僧诗丨丨句求方寸佛一条街擘两行蝉　许浑赠闲师诗见三乗下李商隐和马郎中移白菊见示诗偏称含香丨丨客从兹得地始芳荣　李频句只将丨丨句用破一生心殷文圭寄贺杜荀鹤及第诗见一战下　路徳延感旧诗见一枝下　苏轼书黁公诗后诗为吟丨丨偈一洗凡肉眼　孙觌读沈徳润诗巻诗尤工丨丨律句法窥鲍谢　惠洪至筠诗雨窗灯火清相对画出渊明丨丨诗　元好问听姨女乔夫人鼓风入松诗胎仙不比湘灵瑟丨丨钱郎莫漫惊　又问论诗诗池塘春草谢家春万戸千秋丨丨新　又济南杂诗只应画防清香地多欠韦郎丨丨诗　栁贯观南安赵使君所藏书画古器物诗兰亭丨丨损不损肥本瘦本斑斑殊】
　　五纸【历代名画记论见三纸下】
　　五笔【宋史洪迈传有容斋丨丨夷坚志行于世】
　　五礼【书舜典协时月正日同律度量衡修丨丨如五器诗野有死麕白茅包之传凶荒则杀礼犹有以将之疏解以死麕之意昬礼丨丨用雁惟纳徴用币无麕鹿之肉言死麕者凶荒则杀礼谓减杀其礼不如丰年也　周礼大司徒以丨丨防万民之伪而教之中又保氏掌諌王恶而养国子以道乃教之六艺一曰丨丨二曰六乐三曰五射四曰五驭五曰六书六曰九数又小宗伯掌丨丨之禁令与其用等　齐书髙帝纪诏胶庠之典彞伦攸先所以招振才端啓发性绪字黎氓纳之轨义是故丨丨之迹可传六乐之容不冺梁书武帝纪天监初何佟之贺玚等覆述制防撰吉凶賔军嘉丨丨一千余巻帝称制断疑焉　又司马褧传梁天监初诏通儒定丨丨有举褧修嘉礼除尚书祠部郎时创定礼乐褧所建议多见施行　北史儒林传序卢景先学通羣艺修丨丨之缺长孙绍逺才称洽闻正六乐之坏　旧唐书职官志礼部郎中员外郎之职掌贰尚书侍郎举其仪制而辨其名数凡丨丨之仪一百五十有二一曰吉礼其仪五十有五二曰賔礼其仪有六三曰军礼其仪二十有三四曰嘉礼其仪五十五曰凶礼其仪一十有八　唐书艺文志邱敬伯丨丨异同十巻韦叔夏丨丨要纪三十卷　又永徽丨丨一百三十卷长孙无忌许敬宗李义府刘祥道许圉师韦琨萧楚材孔志约等撰二百九十九篇显庆三年上　宋史徽宗纪政和三年班丨丨新仪　又艺文志韦彤丨丨精义十巻又丨丨纬书二十卷殷介集丨丨极义一卷孙玉汝丨丨名义十卷　元史祭祀志元之丨丨皆以国俗行之惟祭祀稍稽诸古其郊庙之仪礼官所考日益详慎而旧礼初未尝废岂亦所谓不忘其初者欤大戴礼圣人立丨丨以为民望注丨丨其别三十六生民之纪在焉　搜神记张华字茂先晋惠帝时为司空于时燕昭王墓前有一斑狐积年能为变幻乃变一书生持刺谒华华见其緫角风流洁白如玉举动容止顾朌生姿雅重之于是论及文章辨校声实华未尝闻比复商略三史探赜百家谈老庄之奥区披风雅之絶防包十圣贯三才箴八儒擿丨丨华无不应声屈滞　六典博士掌辨丨丨之仪式奉先王之法制适变随时而损益焉　事文类聚唐魏徴以定丨丨当封一子县男徴请封孤兄子叔慈帝怆然曰此可以劝俗即许之王俭禇渊碑文见八刑下　梁简文帝马宝颂割丨丨和六英开四摄行八政　孔稚珪上新定法律表丨丨裂而复缝六乐頽而爰缉　沈炯大极殿铭序六合旣清丨丨稍备　何逊七召陈丨丨明六诗　无名氏象樽赋是以丨丨秩经于宗伯六樽詺典于春官　崔淙五星同色赋我后修丨丨偃五兵君臣一徳歌舞以行梁元帝和刘尚书侍五明集诗治家陈丨丨功成奏六英　谢朓永明乐见六尘下　王融赠族叔卫军诗】
　　【六乐毕该丨丨备贯】
　　五仪【周礼典命掌诸侯之丨丨诸臣之五等之命注丨丨公侯伯子男之仪五等谓孤以下四命三命再命一命不命也疏据命而说则通不命为丨丨　荀子孔子曰人有丨丨有庸人有士有君子有贤人有大圣小学绀珠丨丨秀士选士俊士造士进士】
　　五乐【汉书郊祀志修五礼丨丨注丨丨谓春则琴瑟夏则笙竽季夏则鼓秋则钟冬则磬也　小学绀珠丨丨鼓钟铎磬鼗　又音洛持人菩萨所问经断诸所乐舍诸有为一切染污爱欲缚结心无所着不慕丨丨】五英【汉书礼乐志昔黄帝作咸池颛顼作六茎帝喾作丨丨　小学绀珠八乐云门丨丨六茎大卷韶濩夏武　沈约修定乐书疏丨丨懐慙六茎兴愧　张蒙晓过南宫闻太常清乐诗应将肆夏比更与丨丨同】五声【书益稷见五言下　又舜典声依永律和声疏文之以丨丨宫商角征羽言丨丨之清浊有五品分之为丨丨也　礼记礼运丨丨六律十二管还相为宫也　又乐记见六律下　周礼疾医见五气下　又大司乐见六乐下　又注六者言其均皆待丨丨八音乃成也　又小司宼见五听下　左传见四奸下　又见六疾下　又注丨丨白声商青声角黒声羽赤声徴黄声宫征騐也　又丨丨和八风平节有度守有序盛徳之所同也注宫商角征羽谓之丨丨　又见一气下周语丨丨昭徳注昭徳谓政平者其乐和也亦谓见其乐知其德　汉书儿寛传见四合下　宋书律志宫商角征羽谓之丨丨金石匏革丝竹土木谓之八音声和音谐是谓五乐　南史丘灵鞠等传论发丨丨之音响而出言异句写万物之情状而下笔殊形　宋史乐志惟丝声备丨丨而其变无穷五作于虞舜七作于周文武此琴制之古者也　庄子五色不乱孰为文采丨丨不乱孰应六律　又多于聪者乱丨丨淫六律金石丝竹黄钟太吕之声非乎而师旷是已　吕览耳之欲丨丨目之欲五色口之欲五味此三者贵贱愚智贤不肖欲之若一虽神农黄帝其与桀纣同圣人之所以异者得其情也　鬻子数始五帝治天下禹之治天下也以丨丨听门悬钟鼓铎磬而置鼗以得四海之士为铭于簨簴曰教寡人以道者击鼓教寡人以义者击钟教寡人以事者振铎告寡人以忧者击磬语寡人以狱讼者挥鼗此之谓丨丨　庾信卢永恩碑文六气相犯丨丨相触　王褒上新定钟表见八音下　任昉请祀郊庙备六代乐表据魏王肃议周礼宾客皆作备乐况天地宗庙事之大者周官以下六律六吕丨丨八音六舞大合乐致鬼神以和邦国请依王肃祀祭郊庙备六代乐　马融长笛赋心乐丨丨之和耳比八音之调苏轼三法求民情赋见五辞下　傅元军镇篇丨丨协八音谐宣武象赞天威　梁简文帝如响诗竟无丨丨实谁谓八音所　魏徴五郊乐章黄中正位含章居贞旣长六律兼和丨丨　享大庙乐章丨丨备奏三献终祠　鲍溶长安言怀诗思归绕十指丨丨不相和　又周礼小司寇以丨丨听狱讼求民情一曰辞听二曰色听三曰气听四曰耳听五曰目听　又白居易禁中夜书与元九诗丨丨宫漏初鸣夜一防窗灯欲灭时】五音【孟子师旷之聪不以六律不能正丨丨　史记田敬仲世家王又勃然不说曰若夫语丨丨之纪信未有如夫子者也若夫治国家而弭人民又何为乎丝桐之间　宋史艺文志丨丨地理书三卷　素问见二地下　老子丨丨令人耳聋　管子夫丨丨不同声而能调此言君之所出令而无妄也而无所不顺顺而令行政成　吕览耳之情欲声心不乐丨丨在前弗听易林宫商角征丨丨和起君臣父子弟顺有序唐虞袭徳国无灾咎　又舎血走禽不晓丨丨匏巴鼓瑟不悦于心　淮南子音之数不过五而丨丨之变不可胜听也　春秋繁露试调琴瑟而错之鼓其宫则他宫应之鼔其商而他商应之丨丨比而自鸣非有神其数然也急就篇丨丨总防歌讴声注丨丨宫商角征羽也声成文谓之音防谓金石丝竹匏土革木总合之也长言】
　　【谓之歌齐歌谓之讴　文心雕龙二曰声文丨丨是也道徳指归论五味在口丨丨在耳如甘非甘如苦非苦如商非商如羽非羽而易牙师旷有以别之　玉律通政经丨丨克谐各得其所则凤凰翔　琅嬛记雷威斲琴无为山中以指候之丨丨未得正踌躇间忽一老人在旁指示曰上短一分头丰腰杀巳日施漆戊日设弦则庶可鼓矣忽不见后如法斲之无不佳絶世称雷公琴　小学绀珠丨丨一唇声并饼二舌声灵歴三齿声陟珍四牙声迦佉五防声纲各　嵇康声无哀乐论章为五色发为丨丨　谢惠连琴賛见九丝下　刘孝标广絶交论若丨丨之变化济九成之妙曲此朱生得元珠于赤水谟神睿以为言　屈原九歌丨丨纷兮繁防君欣欣兮乐康　縡笛赋丨丨是备六孔斯设无名氏闻韶赋悦丨丨而肆直孰谓其聋致六府之和平自忘于味　林同生四灵赋丨丨雝雝五采煌煌阎随侯西岳望幸赋其色也白白为五色之质其音也商商为丨丨之纪其味也辛辛为五味之和其行也金金为五行之始　魏文帝善哉行有客从南来为我弹清琴丨丨纷繁防拊者激防吟　贺知章唐禅社首乐章丨丨克备八变聿施　又詶杨八庶子喜韩呉兴与余同迁见赠诗琢磨三益重唱和丨丨调　白居易小童薛阳陶吹觱栗歌见九孔下　卢仝听萧君姬人弹琴诗形魄散逐丨丨尽双蛾结草空婵娟　又风中琴诗丨丨六律十三徽龙吟鹤响思庖羲　崔席间咏琴客诗七条上丨丨寒此艺知音自古难　曹唐小游仙诗溪影沉沙树影清人家皆踏丨丨行　薛逢听曹刚弹琵琶诗见四下　杜荀鹤白髪吟九转灵丹那胜酒丨丨清乐未如诗　呉融李周弹筝歌闻君七嵗八嵗时丨丨六律皆生知　和凝解红歌百戏罢丨丨清解红一曲新教成　牛殳琵琶行见三尺下　方回听孙錬师琴诗丨丨本无根舌齿六律发挥凭手指耶律楚材和抟霄韵代水陆疏文诗饥家煮稻无兼味醉后鸣榔笑丨丨】
　　五响【徐陵齐国宋司徒寺碑秋蓬四转春鸿丨丨】
　　五拍【蔡琰胡笳十八拍攅眉向月兮抚雅琴丨丨泠泠兮意弥深】
　　五弄【唐书礼乐志见四弄下】
　　五调【宋史乐志以礼运正义推之则每律各为一宫每宫各有丨丨而其毎调用律取声亦各有法此为琴之纲领而说者罕及　小学绀珠丨丨平清瑟楚侧】
　　五征【宋史乐志见二商下】
