<!-- { "loadSidebar": true } -->
　　庙廷【庭同魏志齐王芳纪正始五年冬十一月癸卯诏祀故尚书令荀攸扵太祖丨丨　晋书裴秀传咸宁初与石苞等竝为王公配享丨丨　齐书礼志祠部郎何諲之议功臣配飨累行宋世检其遗事题列坐位具书赠官爵谥及名文不称主便是设板也白虎通云祭之有主孝子以系心也揆斯而言升配丨丨不容有主宋时板度既不复存今之所制大小厚薄如尚书召板为得其衷　隋书礼仪志禘袷之月则停时飨而陈诸瑞物及伐国所获珍竒扵丨丨　北史于栗仲文传受脤丨丨恭行天罚　唐书儒学传贞观二十一年诏左丘眀十子夏公羊髙谷梁赤伏胜髙堂生戴圣毛苌孔安国刘向郑众杜子春马融卢植郑元服防何休王肃王弼杜预范甯二十一人用其书行其道宜有以褒大之自今竝配享孔子丨丨　宋史礼志熙宗七年判国子监常秩等请立孟轲扬雄像于丨丨仍赐爵号又请追尊孔子以帝号下两制礼官详定以为非是而止又乐志释奠乐章俨然冠缨崇然丨丨百王承祀涓辰惟丁】
　　庙朝【战国防今秦太后穰侯用事髙陵泾阳佐之卒无秦王此亦淖齿李兑之类也臣今见王独立扵丨丨矣　唐书李晟传帝至自梁晟以戎服见三桥帝驻马劳之晟再拜顿首贺克殄大盗丨丨安复　韩愈送李愿归盘谷序利泽施扵人名声昭扵时坐扵丨丨进退百官而佐天子出令】
　　庙殿【魏书崔光传见宫寝下宋史礼志见户牖下】
　　庙廊【王羲之报殷浩书吾素自无丨丨直王丞相时果欲内吾誓不许之手迹犹存由来尚矣　廼贤赠赵祭酒诗冰蘖操持心似铁丨丨赞画鬓成丝】
　　庙宇【宋书礼志晋侍中裴頠西都硕学考详前载未能制定以为尊祖配天其义眀着丨丨之制理据未分直可为殿以崇严祀其余杂碎一皆除之参详郑元之注差有准据　水经注汾水西迳晋阳城南旧有介子推庙前有碑丨丨倾頽唯有单碑独存矣】
　　庙室【公羊传用栗者藏主也注藏于丨丨中堂所当奉事也　宋书礼志丨丨当以客主为限无拘常数殷世有二祖二宗若拘七室则当祭祢而已推此论之宜还豫章颍川全祠七庙之礼　唐书礼乐志时享之日其配享功臣各位扵其丨丨大阶之东少南西向以北为上　宋史礼志初礼院请増丨丨孙抃等以为七世之庙据父子而言兄弟则昭穆同不得以世数之水经河水又南迳子夏石室注东南北有二石室临侧河崖即子夏丨丨也】
　　庙屋【宋书礼志选公卿二千石子弟为生増造丨丨一百五十五间而品课无章士君子耻与其列　韩愈衢州徐偃王庙碑见梁桷下】
　　庙祠【战国策陈轸曰秦之欲伐我久矣今又得韩之名都一而具甲秦韩并兵南乡此秦所以丨丨而求也今已得之矣楚国必伐　水经注梁山北有龙门山大禹所凿通孟津河口广八十歩岩际镌迹遗功尚存岸上并有丨丨祠前有石碑三所二碑文字紊灭不可复识一碑是太和中立】
　　庙梁【战国策淖齿管齐之权缩闵王之筋悬之丨丨宿昔而死】
　　庙阁【江淹为萧领军拜侍中刺史章臣功乏至道不足以题象魏绩非振民无可以书丨丨】庙门【书顾命诸侯出丨丨俟疏丨丨谓路寝门也　礼记祭统君迎牲而不迎尸别嫌也尸在丨丨外则疑于臣在庙中则全扵君君在丨丨外则疑扵君入丨丨则全扵臣全扵子疏君道之全全在丨丨外　又聘义三让而后传命三让而后入丨丨三揖而后至阶三让而后升所以致尊让也　仪礼士冠礼筮扵丨丨大戴礼摈者曰迁庙事毕请就燕君出丨丨卿大夫有司执事者皆出丨丨吿事毕】
　　庙柱【杜甫桥陵诗瑞芝产丨丨好鸟鸣岩扄】
　　庙楹【唐书髙郢传昔鲁庄公丹桓公丨丨而刻其桷春秋书之】
　　庙垣【史记申屠嘉传错为内史门东出不便更穿一门南出南出者太上皇丨堧丨嘉闻之欲因此以法错擅穿宗丨丨为门奏请诛错错客有语错错恐夜入宫上谒自归景帝至朝丞相奏请诛内史错景帝曰错所穿非真丨丨乃外堧垣故他官居其中且又我使为之错无罪　宋史礼志亲谒华阴西岳庙羣臣陪位丨丨内外列黄麾仗　又孔道辅传初道辅与其父里中僦郭贽旧宅居之有言扵帝者曰道辅家近太庙出入传呼非所以尊神眀即诏道辅他徙集贤校理张宗古上言汉内史府在太庙堧垣中国朝以来丨丨下皆有官私第舍谓不湏避帝出宗古通判莱州道辅叹曰憸人之言入矣】
　　庙院【摭言郑侍郎薰主文举人中有顔标者薰误谓是鲁公之后即以标为状元及谢恩日从容问及丨丨标曰标寒进也未尝有丨丨薰始大悟塞黙而已寻为无名子所嘲曰主司头脑太冬烘错认顔标作鲁公郑谷同志顾云下第出京偶有寄勉诗吟聒暮莺归丨丨睡消迟日寄僧家】
　　庙社【魏书城阳王鸾传古者军行必载丨丨之主所以示其威惠各有攸归今征卿等败军之罪于社主之前以彰厥咎　又崔光传墟墓必哀丨丨致敬望茔凄恸入门耸栗适墓不登陇未有升陟之事】庙库【魏书髙道恱传见宫极下】
　　庙府【张衡天象赋见室壁下】
　　庙碑【元史文宗纪赐上都孔子丨丨　韩愈答魏博田仆射书顷者又蒙不以文字鄙薄令譔丨丨见遇殊常荷徳尤切】
　　庙塔【唐书苏瓌传武后铸浮屠立丨丨役无虚歳瓌以为縻损浩广虽不出国用要自民产曰殚百姓不足君孰与足天下僧尼滥伪相半请并寺着僧常员数缺则补】
　　庙祧【魏志眀帝纪景初元年有司奏武皇帝拨乱反正为魏太祖乐用武始之舞文皇帝应天受命为魏髙祖乐用咸熙之舞帝制作兴治为魏烈祖乐用章武之舞三祖之庙万世不毁其余四庙亲尽迭毁如周后稷文武丨丨之制　宋书歴志或云百代逺祖名諡雕灭坟茔不复存扵铭表防魂不得托扵丨丨故以初嵗良辰建华葢扬防旌将以招灵爽庶众祖之来慿云尔】
　　庙寝【晋书贺循传殷之盘庚不序阳甲汉之光武不继成帝别立丨丨使臣下祭之此前代之眀典而承继之着义也】
　　庙墓【齐书刘祥传祥从祖兄彪祥曽祖穆之正建元初降封南康县公虎贲中郎将永眀元年坐丨丨不修削爵】
　　庙湾【元史董搏霄传至正十六年勦平北沙丨丨沙浦等砦】
　　庙山【眀一统志丨丨在海盐县西南四十五里地名□头　又丨丨在济南府城东一十里上有舜庙故名　又丨丨在巩昌府通渭县南二里】
　　庙前【李商隐商于诗清渠州外月黄叶丨丨霜　温庭筠老君庙诗丨丨晚色连寒水天外斜阳带逺帆胡曽题周瑜将军庙诗见庭际下　罗隐四皓庙诗汉惠秦皇事已闻丨丨髙木眼前云】
　　庙中【诗访予落止传访谋落始也笺成王始即政自以承圣父之业惧不能遵其道徳故扵丨丨与羣臣谋我始即政之事　礼记祭统凡馂之道每变以众所以别贵贱之等而兴施惠之象也是故以四簋黍见其脩于丨丨也丨丨者竟内之象也　汉书扬雄传长杨赋听丨丨之雍雍受神人之福祐　齐书王敬则传见庙神下】
　　庙上【北史张季珣传季珣父祥为并州司马隋汉王谅反遣其将刘建攻之緃火烧其郭下其城西有王母庙祥乃望庙再拜泣曰百姓何罪致此焚烧神其有灵可降雨相救言讫丨丨云起雨降而火遂灭】庙器【史记张释之传有人盗髙庙坐前玉环捕得文帝怒下廷尉廷尉治释之案律盗宗庙服御物者为奏奏当弃市上大怒曰人之无道乃盗先帝丨丨吾属廷尉者欲致族之而君以法奏之非吾所以共承宗庙意也释之免冠顿首谢曰法如是足也】
　　庙鼔【张防送友人归武陵诗戍旗招海客丨丨集江鸦】
　　庙钟【宋史陈襄传民有失物者贼曹捕偷儿至数辈相撑拄襄语之曰某丨丨能辨盗犯者扪之輙有声余则否乃遣吏先引以行自率同列诣钟所祭祷阴涂以墨而以帷蔽之命羣盗徃扪少焉呼出独一人手无所汚扣之乃为盗者葢畏钟有声故不敢触】
　　庙火【宋书礼志案礼记孔子答曽子当祭而日蚀太丨丨如牲至未杀则废然则祭非无可废之道也但权所为之轻重耳日蚀丨丨变之甚者故乃牲至尚犹可废】
　　庙树【南史侯景传时都下王侯庶姓五等丨丨咸见残毁唯文宣太后庙四周柏树独郁茂】庙竹【温庭筠江岸即事诗丨丨唯闻鸟江防不见人】
　　庙主【宋史礼志见园邑下】
　　庙神【齐书王敬则传军荒之后县有一部劫逃紫山中为民患敬则遣人致意劫帅可悉出首当相申论治下丨丨甚酷烈百姓信之敬则引神为誓必不相负劫帅既出敬则扵庙中设防扵座收缚曰吾先啓神若负誓还神十牛今不违誓即杀十牛觧神并斩诸劫百姓恱之　张祜晚秋江上作烟霞山鸟散风雨丨丨归】庙兵【宋史韩世忠传初世忠谓敌至必登金山庙观我虗实乃遣兵百人伏庙中百人伏岸浒约闻鼔声岸兵先入丨丨合击之金人果五骑闯入丨丨喜先鼔而出仅得二人逸其三中有绛袍玉带既坠而复驰者诘之乃兀术也】
　　庙史【苏轼巫山诗巉巉隔江波一一问丨丨】
　　庙庖【鲁语鸟兽成水虫孕水虞扵是乎禁罝防设穽鄂以实丨丨畜功用也】
　　庙牲【淮南子牺牛粹毛宜于丨丨其于以致雨不若黑蜧】
　　庙食【史记优孟传臣请以雕玉为棺文梓为椁梗枫豫章为题凑发甲卒为穿圹老弱负土齐赵陪位于前韩魏翼卫其后丨丨太牢奉以万户之邑诸侯闻之皆知大王贱人而贵马也　后汉书梁竦传竦生长京师不乐本土自负其才郁郁不得意尝登髙逺望叹息言曰大丈夫居世生当封侯死当丨丨如其不然闲居可以养志诗书足以自娱州郡之职徒劳人耳　南史冯道根传郡召为主簿不就曰吾当使封侯丨丨安能为儒吏耶　唐书裴度传事四朝以全徳始终及殁天下莫不思其风烈管城逮今丨丨　苏轼潮州韩文公庙碑能信扵南海之民丨丨百世而不能使其身一日安扵朝廷之上】
　　庙事【韩愈徐偃王庙碑太末之里姑蔑之城丨丨时脩仁孝振声】
　　庙礼【越语其达士洁其居饱其食而磨厉之扵义四方之士来者必丨丨之　宋书乐志自后晋东迁日不暇给虽大典略遗阙尚多至扵乐号丨丨未该徃正】
　　庙乐【宋书乐志武皇帝丨丨未称其议定丨丨及舞舞者所执缀兆之制声歌之诗务令详备】庙律【宋书黄囘传异规既扇丨丨防殆】
　　庙纪【宋书王景文传安南将军江州刺史景文风度淹粹理懐清畅体兼望实诚备夷岨寳厯方啓密赞义机妖徒干纪预毘丨丨宜登茅社永传厥祚】
　　庙制【宋书礼志自唐至周丨丨不同而皆七世自周以上所谓太祖非始受命之主特始封之君而已】庙象【宋书礼志自汉兴以来小善小徳而圗形立庙者多矣况亮徳范遐迩勲葢季世兴王室之不壊实斯人是頼而烝尝止扵私门丨丨阙而莫立百姓巷祭戎夷野祀非所以存徳念功述追在昔也】庙貌【诗小序清庙祀文王也笺丨之言丨也死者之精神不可得而见但以生时之居立宫室象貌为之耳　宋史礼志诏先代帝王载在祀典或丨丨犹在久废牲牢或陵墓虽存不禁樵采其太昊炎帝黄帝髙辛唐尧虞舜夏禹成汤周文王武王汉髙帝光武唐髙祖太宗各置守陵五户嵗春秋祀以太牢　又宋琪传臣曽受任西川数年经歴江山备见形势要害利州最是咽喉之地西过桐柏江去剑门百里东南去阆州水陆二百余里西北通白水清川是龙州入川大路邓艾扵此破蜀至今丨丨存焉】
