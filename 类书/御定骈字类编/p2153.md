<!-- { "loadSidebar": true } -->
　　马山【后汉书郡国志当涂有丨丨聚徐凤反于此　明一统志丨丨在广州府新防县治东以形似名】马岭【后汉书郡国志郴有客岭山注湘中记曰项籍徙义帝于郴而害之今有义陵祠又县南十数里有丨丨山山有仙人　明一统志丨丨山在夔州府云阳县北二十九里与三牛山相接汉扶加临终有言云三牛对丨丨不出贵人出盐井　又丨丨山在靖州城北七里汉苏耽升仙之后其母毎来候之见耽乗白马飘然而往故名又名苏仙岭上有白鹿洞仙人坛有巨石曰沉香小石曰仙桃　又丨丨山在浔州府贵县西北七十里一名龙马又名马度山多虺其毒杀人惟冷石可以解之　又丨丨山在滁州东安县北九十里东安水出其下　又丨丨山在庆阳府安化县一名箭括山左右有川相传汉之牧地有果实猿鸟岩洞幽莫穷所止唐有丨丨县以此名　又丨丨在衡州府城东南五十九里　又丨丨关在汉中府凤县西三十五里鲍照登翻车岘诗淖坂既丨丨碛路又羊肠】
　　马仁【水经注丨丨陂水出潕隂北山泉流竞凑水积成湖葢地百顷谓之丨丨陂陂水厯其县下西南堨之以溉田畴公私引列水流遂断故渎尚存　明一统志丨丨山在太平府繁昌县东南六十里旧经云山石类人马状旧名马人唐时有石马妖鸣命断其首改今名山有五峰曰韬玉龙首马人罗汉双柱有石庵观音岩双猫石唐处士王冲霄处此】
　　马成【山海经北山经龙侯之山又东北二百里曰丨丨之山其山多文石其隂多金玉】
　　马门【明一统志丨丨山在乌撒军民府城东北一百四十里两崖相对如门　又丨丨滩在郁林州北流县西南四十五里汉马援南征以江流迅激难行凿去其石余二巨石双立若门其中流水如奔马因名】马都【韩愈乌氏庙碑渤海扰海上至丨丨山吏民逃徙失业尚书领所部兵塞其道宼不得进民还其居】马嵬【晋书姚苌载记卢水郝奴称帝于长安渭北尽应之扶风王驎有众数千堡据丨丨奴遣弟多攻驎苌伐驎破之驎走汉中执多而进攻奴降之　唐书杨贵妃传西幸至丨丨陈元礼等以天下计诛国忠已死军不解帝遣力士问故曰祸本尚在帝不得已与妃诀引而去缢路祠下　明一统志丨丨城在西安府富平县西北二十三里前代有丨丨者筑此城故名　又丨丨坡在兴平县西二十五里唐杨妃葬处坡有丨丨泉久涸　黄滔明皇回驾经丨丨赋见鼇阙下　刘禹锡丨丨行緑野扶风道黄尘丨丨驿　李逺过丨丨山诗浓香犹自飘銮辂恨魄无因离丨丨　髙骈丨丨驿诗玉顔虽掩丨丨尘寃气和烟锁渭津】
　　马当【九江记丨丨山髙八十丈在古彭泽县北横枕大江山象马形回风急击波浪涌沸舟船上下多懐忧恐　陆蒙丨丨山铭言天下之险者在山曰太行在水曰吕梁合二险而为一吾又闻乎马当　李白横江词见牛渚下　欧阳修和徐生假山诗孤山丨丨夹两岸临江潭】
　　马笼【明一统志丨丨山在新化州西一百里栾奠尝结寨其上号丨丨部】
　　马盂【欧阳修重赠刘原父诗古北岭口踏新雪丨丨山西防落霞】
　　马蹬【六一题跋右周穆王刻石曰吉日癸巳在今赞皇坛山上坛山在县南十三里穆天子传云穆天子登赞皇以望临城置坛此山遂以为名土人谓坛山为丨丨山以其字类形也】
　　马容【明一统志镇沅府丨丨山在禄谷寨长官司北八十里髙千余丈根盘数百里石路隘狭仅容一马】马寒【明一统志丨丨山在临洮府城北九十里其山绵亘数百里势极髙峻虽炎夏冰雪不消　又杨维桢赠王左丞诗长縧掣去饥鹰饱故道归来老丨丨】
　　马屯【明一统志丨丨山在平凉府固原州西前秦苻登与姚苌战败奔于此】
　　马阁【明一统志丨丨山在保宁府梓潼县北一百二十里峻峭崚嶒极为艰险魏邓艾伐蜀悬车束马由此出江由因名】
　　马骁【明一统志丨丨山在重庆府江津县北隔江昔骁骑将军马邈葬此】
　　马倾【明一统志丨丨山在龙州城西】
　　马丘【明一统志凤阳府形胜涡口丨丨　王粲浮淮赋背涡浦之曲流兮望丨丨之髙澨】
　　马坂【庾信小园赋不暴骨于龙门终低头于丨丨】
　　马矶【李白至鸭防驿上白丨丨赠裴侍郎诗侧叠万古石横为白丨丨】
　　马谷【北史齐神武纪朱荣坐神武于牀下屏左右而访时事神武曰闻公有丨十二丨色别为羣将此竟何用也　王勣游北山赋见牛溪下　栁贯上京书事诗丨丨夏泉经雨涨龙堆秋果拂云齐】马湖【越絶书孝子隗通为母汲江裔水天为出平石生江中今石在丨丨江　华阳国志汶山郡卑水县水流通丨丨　又丨丨县水通僰道入江　地理通释见羊山下　明一统志丨丨在丨丨府城西一百七十里湖在山顶长二十里广七里余中有土山可居四百余人　又丨丨江在丨丨府蛮夷长官司前源出沉黎相传昔有龙马濳湖内华阳国志江之崖有五色赤白映水元黄鱼从楚来至此而止畏崖映其水故也　又丨丨江在叙州府城南源出沉黎实大渡之支流亦名泸水一名金沙江诸葛亮五月渡泸即此江之上流也李白诗注戎州对江山趾下临丨丨蛮江路】
　　马泽【述异记汉武帝于湖中牧马处至今野草皆有嚼囓之状湖中呼为丨丨】
　　马连【明一统志丨丨溪在夔州府大宁县西五里源自达州万顷池经县西入巫山县合岷江一名昌溪宋时郡守于清明领客泛舟随以鼓吹不减蚕市之乐】
　　马厄【明一统志丨丨湖在湖州府徳清县治西南乃余不溪之支流相传吴越王乗马过此而堕因名】马涌【明一统志丨丨江在镇沅府源出纳楼茶甸经禄谷寨东下流合南浪江】
　　马訾【唐书髙丽传有丨丨水出靺鞨之白山色若鸭头号鸭緑水而平壤在鸭緑东南】
　　马沟【诗地理攷水经注泉源水有二源一水出朝歌西北又东与左水合谓之丨丨水】
　　马池【遁甲开山图丨丨出嶓冢即陇西神马山有泉池龙马所生　明一统志丨丨水在巩昌府嶓冢山下南流与西汉水合开山图陇西神马山有渊池龙马所生又名龙渊水昔人尝于此得马头骨长三尺】马溪【明一统志丨丨在桂林府城东四十里东流合漓江】
　　马渊【易林龙生丨丨夀考且神舍宿轩辕居乐长安】
　　马邑【史记平准书王恢设谋丨丨匈奴絶和亲侵扰北边兵连而不解　又韩王信传信上书曰国被边匈奴数入晋阳去塞逺请治丨丨上许之信乃徙治丨丨　汉书髙祖纪匈奴围韩王信于丨丨信降匈奴后汉书郡国志雁门郡丨丨注干宝捜神记曰昔秦人筑城于武州塞内以备胡城成而崩仆数矣有马驰走一地周旋反覆父老异之因依以筑城城乃不崩遂名之为丨丨　捜神记丨丨故城今在朔州　地理通释石晋十六州考朔州丨丨郡魏武帝置新兴郡晋改晋昌后魏置怀朔镇及朔州隋为丨丨郡领善阳丨丨二县　明一统志丨丨城在大同府朔州　又丨丨城在泽州沁水县东二十里白起与赵括战时牧马于此其地峻险南临小涧北拒大川　庾信华林园马射赋六郡良家五陵豪选新回丨丨之兵始罢龙城之战　徐彦伯登长城赋望极燕台山横丨丨　乔彞立走马赋横穿丨丨雷鼓出于地中直上龙城将军忽如天落梁简文帝陇西行月晕抱龙城星流照丨丨　何逊见征人分别诗候骑出萧闗追兵赴丨丨　窦威出塞曲诗潜军渡丨丨扬斾掩龙城　袁朗饮马长城窟诗见狼居下　皇甫冉春思诗莺啼燕语报新年丨丨龙堆路几千按一刻刘长卿　王贞白拟塞外征行诗行行向丨丨去去指祁连】
　　马平【唐书地理志栁州龙城郡本昆州武徳四年以始安郡之丨丨置　明一统志丨丨县在栁州府附郭本汉潭中县地属郁林郡三国吴置丨丨县隋属象州大业初州废以县属始安郡唐属昆州后为栁州治宋元仍旧本朝因之】
　　马陵【春秋成公七年秋楚公子婴齐帅师伐郑公防晋侯齐侯宋公衞侯曹伯莒子邾子杞伯救郑八月戊辰同盟于丨丨杜注丨丨衞地　史记魏世家恵王三十年太子与齐人战败于丨丨注虞喜曰丨丨在濮州鄄城县东北六十里有陵间谷深峻可以置伏厐涓败即此也　又恵王三年魏败韩于丨丨】马陉【左传晋师从齐师入自丘舆击丨丨注丘舆丨丨皆齐邑】
　　马韩【后汉书东夷传韩有三种一曰丨丨二曰辰韩三曰弁辰丨丨在西有五十四国其北与乐浪南与倭接辰韩在东十有二国其北与濊貊接弁辰在辰韩之南亦十有二国其南亦与倭接丨丨最大共立其种为辰王都目支国尽王三韩之地　魏志东夷传丨丨其民土著种植知蚕桑作绵布各有长帅大者自名为臣智其次为邑借散在山海间无城郭凡五十余国大国万余家小国数千家总十万余户　宋务光海上作丨丨应厥贡】
　　马加【后汉书夫余国传见牛加下】
　　马刺【明一统志丨丨长官司在四川盐井衞城南五百里本汉晋越隽郡定莋县地元初为落兰部后属柏兴府本朝洪武中属柏兴州后于州置千户所俱建昌府寻省州所并入盐井衞永乐初复分设长官司属盐井衞】
　　马留【唐书南蛮传环王本林邑也其南大浦有五铜柱汉马援所植也又有西屠夷葢援还留不去者才十户隋末孳衍至三百皆姓马俗以其寓故号丨丨人与林邑分唐南境　酉阳杂俎马伏波有余兵十家不返居夀洽县自相婚姻有二百户以其流寓号为马流衣食与华同山川移易铜柱入海以此民为识耳亦曰丨丨】
　　马郡【吕氏春秋丨丨宜马代君以善马奉赵襄子襄子谒于代君而请觞之先令舞者置兵羽中具大金斗代君至酒酣反斗而击之舞者操兵以鬭尽杀其从者】
　　马城【后汉书郡国志代郡丨丨　水经注循水东南迳丨丨县故城北　明一统志丨丨废县在滦州城南二十里唐置契丹割滦州金因之元省入义丰县】
　　马茶【元史苏布台传攻马札尔部苏布台为先锋与诸王五道分进既渡漷泞河诸王以敌尚众欲还苏布台曰王欲归自归我不至图拉河丨丨城不还也乃驰至丨丨拔之而还】
　　马塍【临安志东西丨丨在杭州余杭门外居民种花之地也　叶适赵振文在城北厢两月无日不游丨丨作歌美之请知振文者同赋诗丨丨东西花百里锦云绣雾参差起　方岳湖上诗丨丨晓雨如尘细处处筠篮买牡丹　又本草合欢花一名丨丨花】
　　马穴【水经注庐县有水出西山山有石穴出马谓之马丨汉时有数百匹马出其中马形小似巴滇马又夷彝县北三十里有石穴名白马穿常有白丨出丨食人禾逐之入穴潜行出汉中汉中人失马亦常出此穴相去数千里】
　　马营【明一统志丨丨堡在宣府城东北二百六十八里本元云州大猫儿谷本朝宣徳七年筑城堡建哨丨丨分兵守备】
　　马苑【白帖汉武罢丨丨以赐贫人注养丨丨不禁樵采】
　　马窟【庾信崔訦神道碑铭长城丨丨广武兵栏　又普屯威神道碑铭地险牀营危丨丨　又哀江南赋见鱼门下　徐彦伯登长城赋渺嘿鸡田幽隂丨丨陆蒙早春雪中作吴体寄袭美诗光填丨丨葢塞外势压鹤巢偏殿巅】
　　马牧【后汉书矫慎传慎同郡马瑶隠于汧山以兔罝为事所居俗化百姓美之号为丨丨先生　隋书炀帝纪大业五年置丨丨于青海渚中以求龙种无効而止　北史奚斤传斤代人也世典丨丨父簟有宠于昭帝时国有良马曰騧骝一夜忽逸为刘库盗养于窟室簟闻而驰往取之】
