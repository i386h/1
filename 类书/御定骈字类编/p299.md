<!-- { "loadSidebar": true } -->
　　时果【北史庾业延传邺旧有园池丨丨初熟丞吏送之岳不受曰果未进御吾何得先食　旧唐书王琚传中宫亦使尚官就琚宅问讯琚母丨丨珍味赉之助其甘旨　郑谷刘神童诗见春闱下　王禹偁寄题陕府南溪兼简孙何兄弟诗官醖緑开瓶丨丨青出笼】
　　时稼【王维宿郑州诗主人东臯上丨丨绕茅屋　刘长卿题独孤使君湖上林亭诗老农持锸拜丨丨卷帘看　韦应物秋郊诗登原忻丨丨采菊行故墟梅尧臣新霁登周王城诗秋山豁晴翠野老亲丨丨】时藿【潘岳闲居赋蘘荷依隂丨丨向阳】
　　时蔬【唐书百官志虞部郎中员外郎各一人掌京都衢衖苑囿山泽草木及百官蕃客丨丨薪炭供顿畋猎之事】
　　时防【谢灵运三月三日曲水集诗际渚罗丨丨托波泛轻爵】
　　时菊【岑稷慈恩寺九日应制诗微臣谢丨丨薄采入芳丛　韦应物九日沣上诗丨丨乃盈泛浊醪自为美】
　　时韭【沈约行园诗初菘向堪把丨丨日离离】
　　时禽【陆机悲哉行目感随气草耳悲咏丨丨　钱可复莺出谷诗玉律阳和变丨丨羽翮新　朱子还家即事诗扶疎满园隂丨丨互翻飞】
　　时鸟【陆机悲哉行蕙草饶淑气丨丨多好音】
　　时莺【沈约上巳华光殿诗丨丨顾慕声合离轻波微动漾羽巵】
　　时飞【法言龙蟠于泥蚖其肆矣蚖哉蚖哉恶覩龙之志也欤或曰龙必欲飞天乎曰丨丨则飞时潜则潜既飞且潜食其不妄形其不可得而制也欤】
　　时潜【法言见上】
　　时吠【万楚题江潮庄壁诗野闲犬丨丨日暮牛自归】
　　时嘤【沈约悲哉行乐府丨丨起稚叶蕙气动初苹】
　　时鸣【王维鸟鸣涧诗月出惊山鸟丨丨春涧中　朱子行视武夷精舍作好鸟丨一丨王孙逺相唤】时帝【唐书张齐贤传丨丨五人帝也元于丨丨包天人故以文武作配是并告两五帝为不疑诸侯受朔天子藏于庙天子受朔于天宜在明堂故告丨丨配祖考】
　　时王【春秋桓公二年春滕子来朝谷梁注隐公十一年称侯今称子盖丨丨所黜　又桓公二年秋七月纪侯来朝谷梁注隐二年称子今称侯盖丨丨所进公羊传王者孰谓注孰谁也欲言丨丨则无事欲言先王又无諡故问谁谓疏即当时平王也若是当时平王应如下文秋七月天王使宰咺来归惠公仲子之赗是其事也今无此事直言王故疑非是当时之王矣】
　　时主【晋书张忠传苻坚征之忠沐浴而起曰不敢以逆丨丨之意】
　　时君【唐书礼乐志文中子曰封禅非古也其秦汉之侈心乎盖其旷世不常行而于礼无所本故自汉以来儒生学官议论不同而至于不能决则出于丨丨率意而行之尔】
　　时宦【后汉书夏馥传馥虽不交丨丨然以声名为中官所惮遂与范滂张俭等俱被诬防　王恽送王嘉父诗丨丨尽从闲处着浩歌还爱醉时眞】
　　时宰【晋书谢安传论琰称贞干卒以忠勇垂名混曰风流竟以文辞获誉并阶丨丨无堕家风　陈基送侄譲还吴诗乞身丨丨若未许南望白云劳我情】
　　时宪【书説命惟天聪明惟圣丨丨惟臣钦若惟民从乂潘岳许由颂通于丨丨顷筐不盈　储光羲哥舒大夫颂徳诗直道济丨丨天邦遂轻刑】
　　时贵【司空圗华下诗久无书去干丨丨时有僧来自故乡　又战国防见时贱下】
　　时任【王羲之増运帖吾于时地甚疏卑致言诚不易然以在大臣之末要为居丨丨岂可坐视危难】时宠【王维息夫人诗莫以今丨丨能忘旧日恩】
　　时哲【谢灵运九日诗鸣葭戾朱宫兰巵献丨丨　王维留别山中温古上人兄并示舍弟缙诗解薛登天朝去师偶丨丨　钱起寄王临诗之子良史才华簮偶丨丨　杨巨源圣夀无疆诗年华富仙苑丨丨满公车】时贤【后汉书韦彪传中常侍曹节欲借宠丨丨以为名晋书袁宏传宏自吏部郎为东阳郡祖道于冶亭丨丨皆集　又索紞传游学京师交结丨丨　旧唐书李綘传明皇自天后朝出居藩邸当莅官守接丨丨于外知人事之艰难　萧纶陶隐居碑朝廷锡问丨丨饯别　李华崔沔集序推举丨丨得陆尚书景融李扬州瑱宋上党遥宋兵部鼎等佥为国器萧颖士登临河城赋文嗣作者价叅丨丨】
　　时才【朱子读十二辰诗卷掇其余作此聊奉一笑诗丨丨虎圈听豪夸旧业兔园嗟莽卤】
　　时干【魏书李安世传讃安世识具通雅丨丨之良】
　　时栋【晋书袁宏传释褐中林郁为丨丨】
　　时雄【魏书李谐传及数反于中兴驱丨丨而电逝李百药谒汉髙庙诗抑扬驾人杰叱咤掩丨丨】时杰【独孤及苦热行明主命使臣皇华得丨丨　李乂饯许州宋司马赴任诗展骥旌丨丨谈鸡美代贤】时儁【俊同魏志何夔传注古之造士也必擢丨丨　魏书王遵业传遵业兄弟并交游丨丨乃为当时所美　曹植与吴质书诸子但为未及古人自一丨之丨也　李纲论治疏诚能博求丨丨上下同心则三皇可追而四五帝可俯而六　王湾晚夏马嵬卿叔池亭即事寄京都一二知已诗忝职畿甸淹滥陪丨丨后】时秀【晋书文苑传至于吉甫太冲江右之才杰曹毗庾阐中兴之丨丨信乃金相玉润埜防川冲埒美前修垂裕来叶　江淹萧骠骑譲封第三表徳非丨丨道乖物宗　韦应物送云阳邹儒立少府奉还京师诗昆弟俱丨丨长衢当自伸】
　　时英【贺朝从军行骑射先鸣推任侠龙韬决胜伫丨丨】
　　时彦【晋书庾氷传宅冲虚以为本勤训督以为务广引丨丨询于政道　韦应物春宵燕万年吉少府中孚南舘诗賔筵接丨丨乐燕凌芳歳】
　　时髦【刘长卿送贾三北游诗顾予他日仰丨丨不堪此别相思劳】
　　时亮【书舜典帝曰咨汝二十有二人钦哉惟丨丨天功　陆云赠汲郡太守诗萃彼俊乂丨丨庶官】时友【储光羲苏十三瞻登玉泉寺峰入寺中见赠诗逖听多丨丨招邀及浮贱】
　　时士【韦应物答长安丞裴説诗出身忝丨丨于世本无机】
　　时克【书大禹谟不虐无告不废困穷惟帝丨丨传惟帝尧能为此行余人所不能】
　　时我【书君奭君已曰丨丨我亦不敢宁于上帝命】
　　时人【宋书文帝纪歳月不居逝逾三纪丨丨故老与运零落　房白送萧頴士诗夫子髙世迹丨丨不可攀　李颀送刘四赴夏县诗脱畧势利犹埃尘啸傲丨丨而已矣　杜甫奉汉中王手札报韦侍御萧尊师亡诗不但丨丨惜秪应吾道穷　刘长卿送方外上人诗莫买沃洲山丨丨已知处　又书洪范而康而色曰子攸好徳汝则锡之福丨丨斯其维皇之极又立丨丨作卜筮三人占则从二人之言】
　　时伦【韦应物寄令狐侍郎诗羣公共然诺声闻迈丨丨】
　　时辈【南史韦粲传颇擅权诞倨不为丨丨所平右卫朱异尝于酒席厉色谓粲曰卿何得已作领军面向人　唐书韩愈传臣受性愚陋人事多所不通惟酷好学问文章未尝一日暂废实为丨丨所见推许　南唐近事钟谟性聪敏多记问奏疏理论頴脱丨丨　岑参终南山双峰草堂诗敛迹归山田息心谢丨丨　又送薛彦伟擢第东归诗丨丨似君稀青春战胜归　髙适别王彻诗丨丨想鹏举他人嗟陆沉　杜甫毒热寄简崔评事十六弟诗蕴借异丨丨检身非茍求　李嘉祐送严二擢第东归诗隳官就賔荐丨丨讵争先】时流【魏书杨椿传汝家仕皇魏以来髙祖以下乃有七郡太守三十三州刺史内外显职丨丨少比】时众【宋书武帝纪髙祖位微于朝众无一旅奋臂草莱之中倡大义以复皇祚由是王谧等诸人丨丨民望莫不愧而惮焉】
　　时厯【晋书杜预传预以丨丨差舛不应晷度奏上三元干度厯行于世】
　　时鉴【宋史柳开传知寜边军徙全州全西延洞有栗氏常钞劫民粮开入谕之栗氏惧老幼悉至开即赋其居业作丨丨一篇刻石戒之】
　　时文【储光羲上长史王公责躬诗大贤荐丨丨丑妇用娥睂　韩休奉和御制平胡诗叨荣逢偃羽率舞咏丨丨】
　　时则【淮南子要畧惧为人之惛惛然弗能知也故多为之辞博为之説又恐人之离本亲末也故言道而不言事则无以与世浮沉言事而不言道则无以与化游息故着二十篇有原道有俶眞有天文有地形有丨丨有览冥有精神有本经有主术有缪称有齐俗有道应有汜论有诠言有兵畧有説山有説林有人间有修务有泰族也　又书君奭我闻在昔成汤旣受命丨丨有若伊尹格于皇天在太甲丨丨有若保衡在太戊丨丨有若伊陟臣扈格于上帝巫咸乂王家在祖乙丨丨有若巫贤在武丁丨丨有若甘盘　又立政丨丨勿有间之】
　　时维【诗匪教匪诲丨丨妇寺】
　　时道【扬雄解嘲向使上世之士处乎今世防非甲科行非孝廉举非方正独可抗疏丨丨是非髙得待诏下触闲罢又安得青紫】
　　时德【管子左操五器右执五味怀绳于准钩多备规轴减溜大成是惟丨丨之节　又丨丨之遇事之防也若合符然故曰丨丨之节】
　　时义【易豫彖豫之丨丨大矣哉　又遯彖遯之丨丨大矣哉　又姤彖姤之丨丨大矣哉　又旅之丨丨大矣哉　齐书张绪传绪常云何平叔所不解易中七事诸卦中所有丨丨是其一也　管子丨者得天丨者得人既丨且丨故能得天与人　谢脁侍华光殿曲水宴诗作乐顺动实符丨丨】
　　时质【白虎通皇君也美也大也天之防美大称也丨丨故防之也】
　　时情【魏书崔亮传亮外虽方正内亦承丨丨　柳宗元献农公诗世议排张挚丨丨弃仲翔】时思【孝经春秋祭祀以丨丨之　韩诗外传文侯曰黍离何哉对曰彼黍离离彼稷之苖行迈靡靡中心摇摇知我者谓我心忧不知我者谓我何求悠悠苍天此何人哉文侯曰怨乎曰非敢怨也丨丨也】时念【杜甫魏十四侍御就弊庐相别诗丨应丨衰病书疏及沧浪】
　　时意【王羲之与尚书仆射谢安书仓督监耗盗官米动以万计吾谓诛剪一人其后便断而丨丨不同近检校诸县不皆尔余姚近十万斛重敛以资奸吏令国用空乏良可叹也】
　　时政【唐书裴休传同中书门下平章事即奏言宰相论政上前知印者次为丨丨记所论非一详已辞畧他议事有所缺史氏莫得详请宰相人自为记合付史官诏可　青琐诗话李清臣应进士中甲科举贤良为优等方其射防天庭天子临轩虚已侍臣耸观摇笔不逾数刻落笔万言皆出入九经极孔孟之渊源尽丨丨之要道天下莫不倾其风采实当世之伟儒也】
　　时事【史记六国表余于是因秦记踵春秋之后起周元王表六国丨丨讫二世凡二百七十年着诸所闻兴坏之端后有君子以览观焉　魏书刘模传允修国记与俱缉着常令模持管籥毎日同入史阁接膝对筵属述丨丨　又李彪传自成帝以来至于太和崔浩髙允著述国书编年序録春秋之体遗落丨丨三无一存彪与秘书令髙祐始奏从迁固之体创为纪传表志之目焉　韩愈送殷员外序元和睿圣文武皇帝既嗣位悉治方内就法度十二年诏曰四方万国惟囘鹘于唐最亲奉职尤谨丞相其选宗室四品一人持节往赐君长告之朕意又选学有经法通知丨丨者一人与之为贰由是殷侯侑自太常博士迁尚书虞部员外郎兼侍御史朱衣象笏承命以行　又与华州李尚书书接过客俗子絶口不挂丨丨务为崇深以拒止嫉妒之名】时几【书益稷勅天之命惟丨惟丨】
