<!-- { "loadSidebar": true } -->
　　一体【易知至至之可与防也知终终之可与存义也注处丨丨之极是至也居一卦之尽是终也　书大诰天亦惟用勤毖我民若有疾传天亦劳慎我民欲安之疏君民共为丨丨天慎劳使成功亦当勤劳民使安宁　诗胡然而天也胡然而帝也疏天帝名虽别而丨丨也　春秋隠公元年天王使宰咺来归恵公仲子之赗疏王则任非其人咺为辱命之使君臣丨丨好恶同之贬咺亦所以责王也　公羊传国君丨丨也　又夫人与公丨丨也　仪礼父子丨丨也夫妻丨丨也昆弟丨丨也　史记项羽纪王翳取其头余骑相蹂践争项王各得其丨丨　又陈余传陈余客多説项羽曰陈余张耳丨丨有功于赵　又黥布传令尹曰往年杀彭越前年杀韩信言此三人者同功丨丨之人也自疑祸及身故反耳　汉书礼乐志乐以治内而为同礼以修外而为异同则和亲异则畏敬和亲则无怨畏敬则不争揖让而天下治者礼乐之谓也二者并行合为丨丨畏敬之意难见则着之于享献辞受登降跪拜和亲之説难形则发之于诗歌咏言钟石筦此礼乐之本也后汉书陈忠传夫父母于子同气异息丨丨而分三年乃免于懐抱先圣缘人情而着其节制服二十五月宋书符瑞志元康元年七月辛丑梁国内史任式上言武平界有柞栎二树合为丨丨连理　又戴法兴传法兴与太宰顔栁丨丨吸习往来门客恒有数百内外士庶莫不畏服之　唐书虞世南传帝手诏魏王泰曰世南于我犹丨丨拾遗补阙无日忘之盖当代名臣人伦凖的今其云亡石渠东观中无复人矣　宋史选举志隆兴二年廷臣上言谓国朝视文武为丨丨故有武臣以文学换授文资文臣以材畧智谋换右职当邉寄者管子先王善与民为丨丨与民为丨丨则是以国守国以民守民也　列子丨丨之盈虚消息皆通于天地】
　　【应于万物　吕览人之与天地也同万物之形虽异其情丨丨也故古之治身与天下者必法天地也　淮南子异形者不可合于丨丨　白虎通三教丨丨而分不可单行以忠敬文无可去者也　又不臣妻父母何妻者与已丨丨恭承宗庙欲得其欢心上承先祖下继万世传于无穷故不臣也　忠经冡臣于君可谓丨丨司马相如难蜀父老遐迩丨丨中外禔福　诸葛亮出师表宫中府中俱为丨丨　皎然二宗禅表賛裁玉为璧丨丨殊称　欧阳修梅圣俞墓志其应于人者多故辞非丨丨　班固幽通赋三栾同于丨丨兮虽移易而不忒　徐铉颂德赋兹君臣之丨丨故风声之克劭杜甫狄明府诗大贤之后竟陵迟浩荡古今同丨丨又咏懐古迹诗武侯祠屋还隣近丨丨君臣祭祀同薛能赠苖端公诗两心宜丨丨同舍又隣居　刘因井陉淮隂庙诗英彭丨丨谁遗类绛灌诸孙自列侯】
　　一头【诗有条有梅传梅枬也疏陆玑疏云梅树皮叶似豫樟豫樟叶大如牛耳丨丨尖赤心华赤黄子青不可食枬叶大可三四叶一藂木理细致于豫樟子赤者材坚子白者材脆　汉书翟方进传注皇帝使持节乗四白马赐上尊酒十斛牛丨丨　晋书五行志孝武帝太元十年四月京都有豚丨丨二脊八足　宋书礼志纳采问名纳吉请期迎皆用白雁白羊各丨丨酒米各十二斛　齐书礼志永明六年太常丞何諲之议今祭有生鱼丨丨干鱼五头少牢馈食礼云司士升鱼腊肤鱼用鲋十有五上既云腊下必是鲜其数宜同称肤足知鳞革无毁　管子涸川之精者生于蟡蟡者丨丨而两身其形若蛇其长八尺以其名呼之可以取鱼鼈此涸川水之精也　博物志常山之蛇名率然有两头触其丨丨一头至触其中则两头俱至孙武以喻善用兵者　洞冥记元封二年数过国献能言龟丨丨长一尺二寸盛以青玉匣广一尺九寸匣上豁一孔以通气东方朔曰唯承桂露以饮之置于通风之台上欲往卜命朔而问焉言无不中　酉阳杂俎寄居殻似蜗丨丨小蟹丨丨螺蛤也　郭璞何罗鱼賛丨丨十身何罗之鱼　刘言史弼公院问病诗丨丨细髪两分卧见芭蕉白露滋　王建宫词舞处春风吹落地归来别赐丨丨梳　杜荀鹤维阳冬末寄幕中二従事诗典尽客衣三尺雪链精诗句丨丨霜　贯休山居诗满屋黄金机不息丨丨白髪气犹髙　又宋书朱龄石传龄石少好武事颇轻佻不治崖检舅淮南蒋氏人才儜劣龄石使舅卧于防事丨丨剪纸方一寸帖着舅枕自以刀子悬掷之相去八九尺百掷百中舅虽危惧战栗为畏龄石终不敢动　齐书桓康传泰始初世祖起义为郡所絷众皆散康装担丨丨贮穆后丨丨贮文恵太子及竟陵王子良自负置山中　宋史兵志破炮之策其法用稲穰草成坚索条围四寸长三四十尺每二十条为束别以麻索系丨丨于楼后柱搭过楼下垂至地栿梁垂四层或五层周庇楼屋沃以泥浆火箭火炮不能侵炮石虽百钧无所施矣　又苏轼传轼以书见欧阳修修语梅圣俞曰吾当避此人出丨丨地闻者始哗不厌久乃信服　又成问传从世忠入见世忠指闵曰臣在南京自谓天下当先使当时见此人亦避丨丨矣上嘉叹劳勉　水经注诸葛亮与兄瑾书前赵子龙退军烧壊赤崖以北阁道縁口一百余里其阁梁丨丨入山腹丨丨立柱于水中今水大而急不得安柱此其穷极不可强也　许月卿次周尚书诗皆云临济具双眼且放东坡出丨丨　张养浩书半仙亭壁自和诗流水树围三面阁逺山云放丨丨髙】
　　一首【汉书刑法志齐之技击得丨丨则受赐金　后汉书舆服志见一下　唐书韩全诲传帝名韩偓见东横门执手涕泗帝曰今先去四大恶余以次诛矣于是内养八辈廷中授命每二軰以卫士十人取丨丨俄而全诲彦易简敬容皆死　图绘寳鉴见一臂下　又周髀筭经三遂为丨丨首四千五百六十嵗又宋史选举志凡进士试诗赋论各丨丨策五道帖论语十帖对春秋或礼记墨义十条凡九经帖书一百二十帖对墨义六十条凡五经帖书八十帖对墨义五十条凡三礼对墨义五十条凡三礼对墨义九十条凡三传一百一十条凡开元礼凡三史各对三百条凡学防毛诗对墨义五十条论语十条尔雅孝经共十条周易尚书各二十五条　薛能诗一诗如丨丨卷初如巻终又杨栁枝词纎腰舞尽春杨栁未有侬家丨丨诗皮日休李处士郊居诗满引红螺诗丨丨刘桢失却病心情　又伤卢献秀才诗愍征新价欲空丨丨堪欺左太冲　黄防东林寺贯休上人篆诗墨迹两般诗丨丨香炉峰下似相逢　罗隠寄制诏李舍人诗丨丨长杨赋应嫌索价髙　王仁裕与诸门生春日防饮繁台诗烂醉也须诗丨丨不能空放马头回　徐铉送黄梅江明府诗丨丨新诗无限意再三吟味向秋云　苏轼题织锦图上廻文诗羞看丨丨回文锦锦似文君别恨深】
　　一面【春秋齐侯卫侯郑伯来战于郎公羊传此偏战也注偏丨丨也结日定地各居丨丨鸣鼓而战不相诈　史记留侯世家夫闗中左殽函右陇蜀沃野千里南有巴蜀之饶北有胡苑之利阻三面而守独以丨丨东制诸侯此所谓金城千里天府之国也　汉书张良传汉王问曰吾欲捐闗已东等弃之谁可与共功者良曰九江王布椘枭将与项王有隙彭越与齐王田荣反梁地此两人可急使而汉王之将独韩信可属大事当丨丨即欲捐之捐之此三人椘可破也　又贾谊传夫辟者丨丨病痱者一方病今西邉北邉之郡虽有长爵不防得复五尺以上不防得息斥望烽燧不得卧将吏被介胄而睡臣故曰一方病矣医能治之而上不使可为流涕者此也　后汉书仲长统传一方有警丨丨被灾　吴志张纮传注合肥城久不防纮进计曰古之围城开其丨丨以疑众心今可小寛之以观其变　晋书桓温传初元明世郭璞为防曰有人姓李儿専征战譬有车轴脱在丨丨儿者子也李去子木存车去轴为亘合成桓字也　唐书伊慎传吴少诚反诏领歩骑五千兼统荆南湖南江西兵当丨丨遇贼于三州港营义阳战于申斩首数千　又吐蕃传维州守将悉怛谋挈城以降剑南西川节度使李德裕受之收符章仗铠更遣将虞藏俭据之州南抵江阳岷山西北望陇山丨丨崖三涯江虏号无忧城为西南要扞　五代史唐秦王従荣传加从荣天下兵马大元帅有司言元帅或统诸道或専丨丨自前世无天下大元帅之名　元史五行志至正十年十一月冬至夜陜西耀州有星坠于西原光耀烛地声如雷鸣者三化为石形如斧丨丨如铁丨丨如锡削之有屑击之有声　吕览汤见祝网者置三面其祝曰从天坠者从地出者从四方来者皆离吾网汤曰嘻尽之矣非桀其孰为此也汤收其三面置其丨丨更教祝曰昔蛛螯作网罟今之人学纾欲左者左欲右者右欲髙者髙欲下者下吾取其犯命者汉南之国闻之曰汤之德及禽兽矣四十国归之人置四面未必得鸟汤去其三面置其丨丨以网其四十国非徒网鸟也　盐铁论先帝举汤武之师定三垂之难丨丨而制敌匈奴遁逃因河山以为防故去沙石咸卤不食之地故割斗辟之县弃造阳之地以与胡省曲塞据河险守要害以寛繇役保士民　黄庭内景经丨丨之神宗泥丸泥丸九真皆有房　大方广寳箧经尔时文殊师利童子与诸大众恭敬围绕诣世尊所到已顶礼佛足却住丨丨时诸大众亦皆礼佛却住丨丨尔时尼干外道弟子以曼陀罗华散供佛已右绕三帀于丨丨住　无量印法门经即时观自在菩萨大势至菩萨前诣无量光如来所各各头面礼彼佛足肃恭瞻仰退住丨丨俱白佛言　云笈七籖东方呵罗提国一名日生国国外有扶桑在碧海之中地丨丨方万里上有太帝宫太真王之别治　何逊与苏九徳别诗何况香来期各在天丨丨　王建题柱国寺诗丹梯暗出三重阁古像斜开丨丨山　李洞赠长安毕郎中诗地肺半邉晴带雪天街丨丨静无尘　张祜题余杭县龙泉观诗四围山丨丨台殿已嵯峩　胡曽昆明池诗如何丨丨图攻取不念生灵气力疲　李中舟中望九华山诗丨丨雨初歇九峰云正开　齐已夏日城中诗三面僧邻丨丨墙更无风露可吹凉　张咏金陵郡斋述懐诗官舍四邉多种竹潮沟丨丨近生芦　赵师秀灵山阁见二徐友旧题句诗丨丨见溪水三邉皆翠防　刘皂长门怨旁人未必知心事丨丨残妆空泪防　又晋书张华传陆机兄弟志气髙爽自以吴之名家初入洛不推中国人士见华丨丨如旧钦华德范如师资之礼焉　又苻坚载记王猛字景畧桓温入闗猛被褐而诣之丨丨谈当世之事扪虱而言旁若无人温察而异之　又姚襄载记单骑度淮见豫州刺史谢尚于夀春尚命去仗卫幅巾以待之丨丨交欵便若平生　宋书序传璞尝作旧宫赋久而未毕濬与璞疏曰卿尝有速藻旧宫何其淹邪想行就尔璞因事陈答辞义可观濬重教曰卿沈思淹日尚相敦还白斐然遂兼纸翰昔曺植有言下笔成章良谓逸才赡藻夸其辞説以今况之方知其信执省踌躇三复不已吾逺惭椘元门盈申白之賔近愧梁孝庭列枚马之客欣恧交至谅唯深矣薄因末牍以代丨丨　唐书魏元同传尸厥任者间非其选至为人择官为身择利下笔系亲疏措情观势要悠悠风尘此焉奔竞使百行折之丨丨九能断之数言不亦难乎　李白赠段七娘诗千杯绿酒何辞醉丨丨红妆恼杀人　白居易短歌行劝君且强笑丨丨劝君且强饮一杯　刘禹锡歴阳书事诗防年方丨丨卜昼便三更　贾岛寄丘儒诗地近轻数见地逺重丨丨　方防寄何稼隠诗灯前乡国千山隔外乾坤丨丨寛　张祜爱妾换马诗丨丨妖桃千里蹄娇姿骏骨价应齐　温庭筠杨栁词景阳楼畔千条露丨丨新妆待晓钟　胡曾息城诗息亡身入椘王家回首春风丨丨花】
