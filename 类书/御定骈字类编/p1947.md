<!-- { "loadSidebar": true } -->
　　楮山【山海经中山经复州之山又西三十里曰丨丨多寓木多椒椐多柘多望】
　　楮冠【袁定布衣赋丨丨而歌商颂鹑衣百结而贫也非病者何人乎聿有懐于洙泗之贤】
　　楮帐【张翥答马易之编修病中作喜君近疾已平安丨丨悬衾且避寒】
　　楮币【宋史李道传传道传出知眞州夏大旱道传应诏言丨丨之换官民如仇钞法之行商贾疑怨皆切中时病遂条上荒政朝廷多从之　又曽氏妇晏传陈韡遣人遗以金帛晏悉散给其下又遗丨丨以劳五砦之义丁且借补其子名其砦曰万安事闻诏特封晏爲恭人仍赐冠帔其子特与补承信郎　金史赫舍哩要赫德传元光三年四月上言向官军战殁者皆廪给其家恩至厚也臣近抵宿州乃知例以丨丨折支往往不给至于失所此殆有司出给之吝不能奉行朝廷徳意之过也　辍耕录世皇尝以钱币问太保刘文贞公秉忠公曰钱用于阳楮用于阴华夏阳明之区沙漠幽阴之域今陛下龙兴朔漠君临中夏宜用丨丨俾子孙世守之　方囘诗朝廷易丨丨百姓骈叹呼】
　　楮钱【袁桷送虞伯生降香还蜀省墓诗丛竹雨留银烛泪落花风飏丨丨灰】
　　楮镪【葛长庚太平兴国宫记仙灯夜现众眞隐约于烟霾丨丨晓飞万鬼往来于野渡　李东阳奉诏育材赋文缣积笥丨丨分縢　刘筠诗纷敷荐丨丨浸渍洒杨枝】
　　楮令【宋史乔行简传欲行丨丨则外郡之新劵虽低价而莫售】
　　楮策【宝章待访录欧阳询书荀氏汉书节丨丨小楷在潭州南楚门胡氏淳处】
　　楮劵【宋史席旦传旦言蜀用铁钱以其艰于转移故权以丨丨而有司冀赢羡爲之益多使民不敢言】楮墨【辍耕录保和殿曲燕记云登层挟阁曰妙有设古人儒书史子丨丨　董越朝鲜赋有缉御以给使令有丨丨以供唱酬　徐渭画鹤赋形骸易泯不胜留影之难丨丨如工反寿终身之玩】
　　楮生【许有壬李惟中学士自西台侍御召入以未央宫瓦砚爲贶诗丨丨毛頴贺得友坐令几案增光辉按韩愈毛颖传颖与绛人陈农陶会稽丨先丨友善】
　　楮鸡【黄庭坚答永新宗令寄石耳诗雁门天花不复忆况乃桑鵞与丨丨】
　　楸
　　楸树【菊坡丛话汝州丨丨极多富郑公知州时手植数百本于后圃中　杜甫絶句丨丨馨香倚钓矶斩新花蕊未应飞　元格丨丨诗道旁丨丨老龙形社酒浇来渐有灵　苏轼诗丨丨髙花媚远天　段克己楸花诗丨丨馨香见未曾墙西碧盖耸孤棱】
　　楸花【杜甫十二月一日诗见梅蕊下　苏辙荼防诗春到都城曽未知丨丨时见万年枝　赵建文下直诗满地绿苔承歩障丨丨无蔕落深宫柳贯初夏斋中杂题诗见藤刺下】
　　楸林【五代史前蜀世家自彦朗死建欲图并东川而未有以发干宁二年建遣王宗涤攻之十二月宗涤败彦晖于丨丨】
　　楸英【梅尧臣和王仲仪楸花诗丨丨独妩媚淡紫相参差】
　　楸叶【四民月令京师立秋满街卖丨丨妇女儿童皆剪成花様戴之形制不一　干淳歳时记立秋日都人戴丨丨饮秋水吞赤小豆　本草丨丨大而早脱故谓之楸榎叶小而早秀故谓之榎　元稹蟇子诗序蟇蚊类巴蛇鳞中之细虫啮人成疮秋夏不愈膏丨丨而傅之则差　王周蚋子赋念肤体之何毁痛疮痏之难没吾将撷丨丨以爲焚俾尔之销骨者也】
　　楸线【本草集解时珍曰楸有行列茎干直耸可爱至秋垂条如线谓之丨丨　陆游诗揺摇丨丨风初】楸子【惠洪过孜莫翁诗幽径野花开旧菊石牀丨丨下髙杉】
　　楸梧【王仲旉南都赋其木则柽松楩柟丨丨柘橿　元好问外家南寺诗郁郁丨丨动晚烟一庭风露觉秋偏　张端和姜将仪寒食韵诗人离桑梓艰难遍泪洒丨丨感慨同　髙宪寄李天英诗见稻秸下　刘基次韵髙则诚雨中诗丨丨夜冷鸟惊树霜露秋清蜂闭房】
　　楸桑【谷梁初税畞传古者公田爲居井灶葱韭尽取焉注损其庐舎家作一园以种五菜外种丨丨以备养生送死】
　　楸檖【黄佐北京赋见榛栝下】
　　楸槐【洛阳伽蓝记修梵寺寺北有永和里里中皆髙门华屋斋馆敞丽丨丨荫途桐杨夹植当世名爲贵里】
　　楸梓【左传穆姜使择美槚注槚梓之属疏释木云槐小叶曰槚郭璞曰槐当爲楸楸细叶者爲槚又云大而皵楸小而皵槚樊光云大老也皵棤皮也皮老而麤棤者爲楸小少也少而麤棤者爲槚又云椅梓郭璞曰即楸也如彼所云丨丨皆槚之小别故云梓之属也洞天清录有丨丨锯开色防紫黑用以爲琴底者也有黄心梓其理正类槠木而极细黄白不堪作器用难朽非琴材也　左思魏都赋丨丨木兰次舎甲乙　张协武馆赋木则丨丨夹路蓊蔚如林洪干十围修枝百寻　谢灵运山居赋见柘下】
　　楸椿【梁元帝黄门侍郎刘孝绰墓铭人罔石火山有丨丨】
　　楸槚【尔雅翼郭氏解丨丨云大而皵丨小而皵丨说文亦曰椅梓也梓丨也楸梓也丨楸也然则椅梓丨丨盖一物而四名　沈约与约法师书宿草旣陈丨丨将合眷往懐人情不胜恸　又伤庾杲之诗丨丨今已合容范尚昭昭　朱子怀先陇诗僧庐寄丨丨馈奠失兹时】
　　楸榎【尔雅槐小叶曰榎大而皵楸小而皵榎疏别丨丨之名也楸之小叶者名榎樊光云大者老也皵猪皮也谓树老而皮粗皵者爲丨小少也树小而皮粗皵者爲丨】
　　楸桐【水经注泺水北爲大明湖西即大明寺寺东北两面侧湖此水便成净池也池上有客亭左右丨丨负日俯仰目对鱼岛极水木明瑟可谓濠梁之性物我无违矣】
　　楸竹【水经注侍中襄阳侯习郁依范蠡养鱼法作鱼池池长七十歩广十二歩西枕大道东北二边限以髙堤丨丨夹植莲芡覆水是游宴之名处也】
　　楸坛【范纯仁薛氏乐安庄园亭记积土逾尺周植美楸春花夏阴如幄如葢名曰丨丨】
　　楸户【述异记中有丨丨掌楸木者楸可爲什器】
　　楸枰【本草集解丨木湿时脆燥则坚故谓之良材宜作棊丨　温庭筠观棋诗闲对丨丨倾一壶黄花坪上几成卢　赵抃诗吟余仍兀坐谁与战丨丨　苏轼席上代人赠别诗见莲子下】
　　楸局【郑谷寄棊客诗松窗丨丨稳相顾思皆凝】
　　楸属【尔雅楰鼠梓注丨丨也今江东有虎梓】
　　柽
　　柽树【齐书祥瑞志永明五年山阴县孔广家园丨丨十二层会稽太守随王子隆献之种芳林园凤光殿西】
　　柽枝【杜牧晨渡天津桥诗过雨丨丨润迎霜柿叶殷】
　　柽叶【喻凫都观诗晓坛丨丨露晴圃栁花风　姚燧诗苇花兼露白丨丨未霜红】
　　柽子【水经注齐地记曰东武城东南有卢水水侧有胜火木方俗音曰丨丨其木经野火烧死炭不灭故东方朔不灰之木者也】
　　柽林【田锡杨花赋湘浦幽深丨丨葱蒨满黄陵之古庙扑苍山之晩殿】
　　柽阴【宋无答无住和太初韵见寄诗宝地人来少丨丨自晚晴】
　　柽松【江总芳林园天渊池铭昔叔皮览海序螭蛟之泛滥吉甫临舟美丨丨之蓊茸　张衡赋其木则丨丨楔防槾柏杻橿　应贞临川赋丨丨蓊茸于其侧杨柳婀娜乎其下　李徳裕金松赋枝似丨丨叶如瞿麦又瑞橘赋上蔚丨丨下秀荪荃　又白猿赋丨丨郁而不残樝棃熟而后取　王仲旉南都赋见楸梧下】
　　柽柏【齐书髙祖纪太祖辅政上表禁民间不得作鹿行锦及局脚丨丨牀牙箱笼杂物防帛作屏障锦缘荐席　南史徐伯珍传宅南九里有髙山班固谓之九岩山后汉龙丘苌隐处也山多龙防丨丨望之五采世呼爲妇人岩　水经注自三峡七百里中两岸连山畧无阙处春冬之时素湍渌潭回清倒影絶巘多生丨丨悬泉瀑布飞潄其间清荣峻茂良多趣味】
　　柽樗【谢灵运山居赋见柘下】
　　柽栝【李端送友人宰湘阴诗蒹葭无朔雁丨丨有蛮神】
　　柽柳【唐书吐蕃传赤岭距长安三千里而赢葢陇右故地也曰闷恒卢川直逻娑川之南百里臧河所流也河之西南地如砥原野秀沃夹河多丨丨山多柏】
　　柽竹【许棠题郑拾遗南斋诗满院皆丨丨期栖鸾鹤羣】
　　柽椐【诗启之辟之其丨其丨注椐节中肿今人以爲杖即灵寿也】
　　柽杉【唐书五行志长寿二年十月万象神宫侧丨丨皆变爲柏】
　　柽径【贯休山居诗乳鹿暗行丨丨雪瀑泉防溅石楼经】
　　柽潭【刘得仁和段校书冬夕寄题庐山诗见藓室下】
　　柽城【春秋僖公元年秋八月公会齐侯宋公郑伯曹伯邾人于柽注柽宋地陈国陈县西北有丨丨】柽殿【贯休诗水坛丨丨地含烟】
　　柽架【李郢秋晚寄题陆勲校书义兴禅居诗见藓房下】
　　桕
　　桕木【本草乌丨丨集解恭曰生山南平泽树髙数仞叶似棃杏五月开细花黄白色子黑色】桕子【癸辛杂识见桕油下　汤显祖豫章揽秀楼赋黄荆白沙松蒲丨丨】
　　桕实【刘克庄浦城道中诗见梅诗下】
　　桕油【癸辛杂识陈谔爲越学正满替往婺取解由归途憩山家有野叟方捣丨子丨持杯茶饮之问今何往陈对以欲倒解由叟作色而起曰子自倒解由我自捣丨丨不复与交一谈询于邻人云此傅秀才隐者也】
　　橡
　　橡栗【唐书杜甫传出爲华州司功参军关辅饥辄弃官去客秦州负薪采丨丨自给　列子见菱芡下李孝光始入雁山观石梁记寺僧具煑茶醅酒客主俱醉月已殁白云西来如流水风吹丨丨堕瓦上转射岩下小屋从瓴中出击地上积叶铿镗宛转殆非世间金石音灯下相顾苍然无语　许浑与张道士同访李隐君不遇诗霜寒丨丨留山鼠月落菰蒲散水禽　贯休寄僧野和尚诗丨丨堆行径猨猴绕定身　梅尧臣永叔内翰遗李太博家新生鸭脚诗识内不识外疑若丨丨韬　苏轼薏苡诗子美拾丨丨黄精诳空肠　赵元送辛敬之东归诗丨丨漫山犹可煑不须低首向儿曹　吴莱时傩诗芦花蔽汝体丨丨馋吾肠】橡栎【谭子化书蚕告终而缲葛苎之衣稼云毕而饭丨丨之实】
　　橡艾【梁武帝请征补谢朏何表家膺鼎食而甘兹丨丨世袭青紫而安此悬鹑】
　　橡花【赵嘏寄山僧诗云里幽僧不置房丨丨藤叶盖禅牀】
　　橡叶【颜师古防问丨丨之精乎弃日木鸡之巧乎异端孟郊听琴诗飒飒防雨收翻翻丨丨鸣　秦观显之禅老许以草庵见处诗丨丨冈头释马衔区中奇观得穷探】
　　橡实【晋书挚虞传从惠帝至长安及东军来迎百官奔散遂流离鄠杜之间转入南山中粮絶饥甚拾丨丨而食之后得还洛　唐书崔从传从字子乂少孤贫与兄能偕隐太原山中会歳饥拾丨丨以饭讲学不废本草丨丨释名橡斗皁斗栎梂柞子芓栩集解颂曰丨丨栎木子也所在山谷皆有木髙二三丈三四月开】
　　【花黄色八九月结实其实爲皁斗槲栎皆有斗而以栎爲胜　方干山中言事寄赠苏判官诗见荷衣下　皮日休诗丨丨养山禽　又橡媪叹自冬及于春丨丨诳饥肠】
　　橡斗【本草释名见上】
　　橡子【酉阳杂俎丨丨落水爲莲　皮日休橡媪叹秋深丨丨熟散落榛芜冈】
　　橡屑【王羲之白牒帖民自服丨丨下断体气便自差强此物益人去陟厘劫樊远也】
　　橡霜【温庭筠宿辉公精舎诗丨丨诸壑霁杉火一炉空】
　　橡谷【魏书灵徴志肃宗正光三年六月并州静林寺僧在阳邑城西丨丨掘药得玉璧五珪十印一玉柱一玉葢一并以献】
　　橡隖【杜荀鹤诗却与野猿同丨丨还将溪鸟共渔矶】
