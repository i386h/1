<!-- { "loadSidebar": true } -->
　　鳯髻【事文类聚周文王髻上加翠翘花傅之铅粉其髙髻名丨丨　炙毂子文王时名丨丨始皇时名望仙　五色线李言妻裴元静常独居静室夜中闻人笑声李疑之乃壁隙窥之见二女子可十七八丨丨霓裳姿态婉丽后有仙女奏乐白鳯载元静升天而去　钱惟善游光明寺诗左瞻剑防龙门并上脱冠巾丨丨双】鳯奁【曹邺梅妃传妃自作楼东赋曰玉鉴尘生丨丨香殄懒蝉鬓之巧梳闲缕衣之轻练】
　　鳯杯【尔雅翼南恩州北甘山壁立千仞鳯皇巢其上人呼为鳯皇山遇大风雨或飘堕其雏南人截取其觜谓之丨皇丨】
　　鳯靥【刘遵诗丨丨蛾眉妆玉靣朱帘绣户映新妆】
　　鳯舄【陈鸿长恨歌传玉妃冠金莲披紫绡佩红玉曳丨丨左右侍者七八人　陶谷泾州回山重修王母宫记佩分景之玉剑纳元琼之丨丨　韦渠牟歩虚词月邀丹丨丨风送紫鸾车　杨万里谯国公迎请太后图诗辇中似是瑶池母丨丨霞裳翦云雾】
　　鳯鞋【王珪诗试穿金缕丨头丨　岑安卿美人行露晞香径苔藓肥丨丨湿翠行迟迟】
　　鳯綍【陈子昂秋日遇荆州府崔兵曹使宴诗序皇华照国懐丨丨而髙寻白桂追游邀兔罝而下顾】鳯诏【梁元帝陆倕墓铭两升丨丨三侍龙楼　李白出金门后书懐留别翰林诸公诗恭承丨凰丨歘起云萝中　崔峝寄赠郑表诗萍乡露冕真堪惜丨丨鸣珂已讶迟　李商隠梦令狐学士诗右银台路雪三尺丨丨裁成当直归　卢肇和主司王起诗丨丨伫归专北极骊珠捜得尽东瀛　纪唐夫送温庭筠诗丨凰丨下须霑命鹦鹉才髙却累身　韦庄家叔南游却归诗长闻丨丨徴兵急何事龙韬献防稀】
　　鳯防【书録觧题丨丨聫华三巻唐虞部郎中淮南从事秋浦顾云撰多以拟古为题盖行巻之文也　王勃乾元殿颂序书吐瑞按五校而分营丨丨扬辉翔八鸾而节歩　罗衮谢监修相公启道壮龙图情专丨丨　郑谷顾云下第诗丨丨聮华是国华春来偶未上仙槎原注顾云著述目为丨丨聫华】
　　鳯玺【春秋合诚图尧坐舟中与太尉舜临观丨皇负图授尧图以赤玉为匣长三尺白玉绳封两端其章曰天赤帝符丨】
　　鳯符【云笈七籖腰带丨丨首巾华冠出无入虚遨游太元】
　　鳯箓【云笈七籖龙章丨丨之文灵迹符书之字按箓一作篆】
　　鳯书【齐书髙帝纪丨丨表肆类之运龙图顕班瑞之期春秋元命包火离为丨皇衔丨游文王之都故武王受丨丨之瑞　张説羽林恩召观御书王太尉碑诗谁家羽林将又逐丨丨飞　白居易春深诗丨丨裁五色马鬛剪三花　吴融禁直偶书诗敢期林上灵乌语贪草云间彩丨丨】
　　鳯文【汉武内传元封二年七月七日夜二更之后王母降于长生殿前戴太真晨缨之冠履元琼丨丨之舄　白帖丨丨蝉翼并罗名　三洞经道家字曰云篆曰天书曰龙章曰丨丨　李峤桞诗列宿分龙影芳池写丨丨】
　　鳯章【张九龄谢赐衣服及绢状天文丨丨五色对之犹浅】
　　鳯藻【卢照邻释疾文谒龙王于武帐挥丨丨于文昌李白登汝州龙兴阁序起予者谁得我二季当挥尔丨丨挹予霞觞与白云老兄俱莫负古人也　杨夔送张相公出征诗援毫飞丨丨发匣吼龙泉　罗隐秋日有詶诗防罢嘉賔迎丨丨猎归诸将问龙韬】
　　鳯赋【唐太宗丨丨有一威鳯憩翮朝阳晨游紫雾夕饮元霜　张説脩书院学士奉勅宴梁王宅诗虎殿成鸿业猿岩题丨丨】
　　鳯赞【郭璞有丨丨】
　　鳯颂【薛综有丨丨】
　　鳯名【禽经丨一丨瑞鷃一名鹓雏一名鸑鷟一名长离或曰其雏为鸑鷟】
　　鳯字【宋史皇太后册宝乐章煌煌丨丨玉气宛延　世説嵇康与吕安善安来值康不在喜出戸延之不入题门上作丨丨而去喜不觉犹以为忻故作丨丨凡乌也　事文类聚説文曰朋及鹏皆古文丨丨也　砚史晋砚见于顾恺之画者余尝以紫石作之有如丨丨两足者所谓鳯凰池也　又参政苏文简家收唐长孙后纳谏图宫人于玛瑙盘中托一圆头鳯池砚似晋制头纯直防凸如书丨丨　晏殊谢飞白表文皇丨丨近愧于流芳炎帝穗书逺惭于逸品　胡宿诗粉壁已成题丨丨酒垆犹记姓黄人】
　　鳯篆【古今篆隶文体丨丨白帝朱宣氏有鳯鸟之瑞文字取以为象　唐太宗帝京篇玉匣启龙图金绳披丨丨　李商隐赠宋真人诗玉检赐书迷丨丨金华归驾冷龙鳞】
　　鳯画【葛长庚太平兴国宫记金虬玉牒荐有宠光丨丨奎文益増镂志】
　　鳯纸【李商隠碧城诗检与神方教驻景收将丨丨写相思】
　　鳯铎【储光羲至岳寺即大通大照禅塔上温上人诗丨丨天中鸣岩梯松下长】
　　鳯杼【卢照邻七夕泛舟诗丨丨秋期至鳬舟野望开】
　　鳯扇【李贺嘲雪诗龙沙湿汉旗丨丨迎秦素　陈造七夕诗龙旌丨丨一相迎知费青琴几寄声】鳯卣【宋濓蟠桃核赋丨丨鸾彛同藏真于天府星形月魄挟灏气于蓬瀛】
　　鳯瓶【宋史大食国传前嵗防皇帝圣恩降勅书赐以法锦袍紫绫纒头间涂金银丨丨一对绫绢二千匹今令臣奉章来谢】
　　鳯蜡【无名氏词泪花消丨丨风幕卷金泥】
　　鳯烛【清夜録宣和七年预借元宵时有谑词云太平无事四邉寜静狼烟眇国泰民安谩説尧舜禹汤好万民翘望彩都门龙灯丨丨相照只听得教坊杂剧欢笑】
　　鳯炬【薛蕙元夕篇龙膏丨丨列千行蕙火兰烟百和香】
　　鳯膏【谭子化书有惧菽酱若蝤蛴者有爱鲍鱼若丨丨者知此理者可以齐奢俭外荣辱黜是非忘祸福吴融和皮博士赴上京观中修灵斋赠威仪尊师兼见寄诗鹤驭已从烟际下丨丨还向月中焚】
　　鳯脂【参同契麟脯丨丨把籍长跪祷祝神祗请哀诸鬼】
　　鳯□【陈陶将进酒诗瑚座中凌香云丨丨龙炙猩猩唇】
　　鳯炙【贯休偶作诗尔非丨丨麒麟肉焉能一挂于齿牙】
　　鳯俎【张文气赋助莺杯之桂馥添丨丨之兰薫】
　　鳯腊【山家清供太宗问苏易简曰食品称珍何者为最对曰食无定味适口者珍臣一夕酷寒拥炉烧酒痛饮大醉拥以重衾忽醒渇甚秉烛中庭见残雪中覆一虀盎掬雪盥手满饮数缶臣此时自谓上界仙厨鸾脯丨丨殆恐不及】
　　鳯饼【大观茶论本朝之兴岁修建溪之贡龙图丨丨名冠天下而壑源之品亦自此而盛】
　　鳯食【宋玉九辨骥不骤进而求服兮丨亦不贪餧而妄丨　李商隐深树见樱桃一颗尚在诗见莺下】鳯琴【王勃三月三日曲水宴诗丨丨调上客龙辔俨羣仙】
　　鳯箫【梦游録太和初沈亚之画梦入秦尚公主居亚之于宫题其名曰翠防宫公主喜丨丨毎吹箫必翠防宫髙楼上声调逺逸能悲人闻者莫不自废　张説道家诗香随龙节下云逐丨丨飞　刘长卿九日题蔡国公主楼诗水余龙镜色云罢丨丨音　皇甫冉送李源李风还奉先华隂诗莫辞别酒倾琼液乍唱离歌和丨丨】
　　鳯笙【梁简文帝祠伍员庙诗行潦承椒奠按歌杂丨丨周让春夜醮五岳图文诗五岳移龙驾十洲廻丨丨　李白鳯吹笙曲玉京迢迢几千里丨丨去去无穷已　韩愈谁氏子诗或云欲学吹丨丨所慕灵妃媲萧史　陆畅阶诗几重便上华堂里得见天人吹丨丨　崔曙缑山庙诗祗闻风竹里犹有丨丨音　章碣春别诗掷下离觞指乱山趋程不待丨丨残　韦荘丙辰年鄜州遇寒食城外醉吟诗雨丝烟栁欲清明金屋人间暖丨丨　花蕊夫人宫词离宫别院绕宫城金板轻敲合丨丨】
　　鳯笛【梅妃传妃有萧兰棃园梅花丨丨玻杯剪刀倚窗八赋　卢照邻赠许左丞从驾万年宫诗黄山闻丨丨清跸侍龙媒】
　　鳯筝【萨都拉手帕诗尘拂丨丨笼笋指梦回鸳枕衬桃腮】
　　鳯匏【虞集赋茅山道士云松巢诗飞歩脱鳬舄长吟吹丨丨　杨维桢小游仙诗日落海门吹丨丨须防海水沸如炮】
　　鳯【太真外传妃子琵琶逻逤檀寺人白季贞使蜀还献其才温润如玉光耀可鉴有金缕红文蹙成双丨丨乃末诃弥罗国永泰元年所贡者渌水蚕丝也宋无春愁诗金鴈尘香暗丨丨红防风紧阁秋千】鳯管【玉海景祐二年八月己巳御崇政殿观新乐上出双鳯管下太常肄习其制合二管以足律声管端刻饰双鳯施两簧焉　梁元帝荐鲍几表殷殿初基拾龙渊之宝虞祠始搆献丨丨之玉　鲍照登庐山望石门诗倾听丨丨賔缅望钓龙子　沈约应诏诗沃若动龙骖参差凝丨丨　唐郊天乐章音盈丨丨彩驻龙旂孔焘游栖霞寺诗前驱闻丨丨后乗跃龙骖　杜牧寄李起居诗云罍心凸知难捧丨丨簧寒不受吹　鲍】
　　【溶赠杨炼师诗明月在天将丨丨夜深吹向玉晨君　温庭筠江南曲丨丨悲若咽鸾弦娇欲语】鳯鼓【孔帖西舍利献其国乐至成都按瑞图曰王者有道则丨皇在丨故羽葆鼓栖以鳯皇　又吕氏春秋帝喾作乐六英奏之丨皇丨翼而舞】
　　鳯吹【孔稚珪北山移文闻丨丨于洛浦值薪歌于延濑梅妃楼东赋楼上黄昏兮听丨丨而回首　梁武帝长安有狭邪行丈人少徘徊丨丨方参差　丘迟侍宴诗诘旦阊阖开驰道闻丨丨　徐陵新亭送别应令诗丨丨临伊水时驾出河梁　虞世南奉和至寿书应令诗后车喧丨丨前旌映防旒　张昌宗少年行妙舞飘龙管清歌吟丨丨　李白宫中行乐词莺歌闻太液丨丨绕瀛洲　王维奉和圣制御春明楼临右相园亭赋乐贤诗应制诗遥闻丨丨喧闇识龙舆度　郎士元听邻家吹笙诗丨丨声如隔防霞不知墙外是谁家张仲素汉苑行千歩廻廊闻丨丨珠帘处处上银钩吴融奉和御制幸岳寺诗霓裳森物外丨丨落人间】
　　鳯歌【苏轼坤成节集英殿宴教坊词问女童队丨丨谐律方资燕俎之欢鹭羽分庭忽集寿山之下　鲍照白云诗丨丨出林阙龙驾戾蓬山　陈子昂詶李参军崇嗣旅馆见寄诗丨丨空有问龙性讵能驯　李白庐山謡我本楚狂人丨丨笑孔丘】
　　鳯吟【吴筠竹赋上防以云翳下冷冷而丨丨】
　　鳯唱【白居易王子晋庙诗子晋庙前山月明人闻往往夜吹笙鸾吟丨丨听无拍多似霓裳散序声】鳯叶【庄南杰阳台曲丨丨龙吟白日长落花声厎仙娥醉】
　　鳯拍【梅鼎祚顿姬追谈正徳事诗徧选檀槽催丨丨忽传金弹逐莺声】
　　鳯押【曹唐小游仙诗朝骑白鹿趁朝去丨丨笙歌逐后飞　陆防练渎诗丨丨半鹤膝锦杠杂肥胡】鳯曲【西京杂记庆安丗年十五为成帝侍郎善鼔琴能为双丨离鸾之丨　玉海端拱元年八月广州清逺县有鳯髙六尺众禽从之淳化元年撰丹丨丨　李白慈姥竹诗龙吟曽未听丨丨吹应好　卢仝感秋别怨诗蛾眉谁共画丨丨不同闻】
　　鳯音【刘勰新论昆竹未防则丨丨不彰　江淹灯赋命防女兮饵丹砂而学丨丨　张纮乐府君不见相如緑绮琴一抚一拍丨凰丨】
　　鳯钧【王初延平大庆观诗千章隐篆标龙简一曲空歌降丨丨】
　　鳯韶【元绛集英殿秋宴教坊致语宜按丨丨之奏载赓鱼藻之歌　丁鹤年自咏诗丨丨九奏黄金殿鹤驾三朝白玉台】
　　鳯乐【唐髙宗太子纳妃太平公主出降诗环阶丨丨陈玳席珍羞荐　郭翼馆娃曲龙舆下云旗丨丨迎王母】
　　鳯盖【班固西都赋登龙舟张丨丨建翠旗防黼帷李注桓子新论曰乗车玉华芝及丨皇三丨之属江总侍宴娄湖苑应诏诗红旗照岛屿丨丨绕林塘张籍楚宫行霓旌丨丨到双阙台上重重歌吹发　韩偓冬十一月驾幸岐下作丨丨行时移紫气鸾旂驻处认皇州】
