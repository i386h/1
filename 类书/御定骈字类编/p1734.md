<!-- { "loadSidebar": true } -->
　　盐田【齐书州郡志越州丨丨郡　宋史食货志政和五年福建利路茶户山园如丨丨例免方量均税述异记丨丨在河东郡有一大泽泽中产盐引水沃之则自成号曰丨丨取之无尽不沃则无也陈与义泛舟入前仓诗曽鼔丨丨棹前仓不足言　郑晓诗丨丨何处芦花雨茅屋谁家燕子风】
　　盐山【晋书石勒载记末柸遣弟骑督击匹防于幽州匹防率其部众数千将奔邵续勒将石越要之于丨丨大败匹防退幽州越中流矢死勒为之屏乐　宋史食货志陜州録事参军王伯瑜监沧州丨丨务献议商人受盐沧滨二州以囊贮之囊毋过三石三斗斗为盐六斤除三斗为耗勿算余算其半予劵为騐】盐岭【明一统志丨丨在新昌县治南髙出羣山下瞰邑市鳞鳞可数】
　　盐石【宋史艺文志吴仁杰丨丨论丙丁二卷】
　　盐林【元史王实喇传至元六年引兵攻丨丨山寨多所俘获】
　　盐境【齐书宗室遥昌传朕来为复游行丨丨北去洛都率尔便至亦不攻城亦不伐坞卿勿以为虑】盐道【水经注涑水又西南属于陂陂分为二城南面两陂左右泽渚东陂世谓之晋兴泽东西二十五里南北八里南对丨丨山其西则石壁千寻东则璠谿万仞】
　　盐城【后汉书郡国志东郡县濮阳古昆吾国春秋时曰濮有丨丨或曰古盐国注左传僖十三年同防于咸　宋书州郡志丨丨令旧曰盐渎前汉属临淮后汉晋属广陵三国时废晋武帝太康二年复立晋安帝更名　齐书州郡志山阳郡县丨丨　宋史食货志其在淮南曰楚州丨丨监嵗鬻四十一万七千余石　又河渠志淳熙八年提举淮南束路常平茶盐赵伯昌言通州楚州沿海旧有捍海堰东距大海北接丨丨袤一百四十二里始自唐黜陟使李承实所建遮防民田屏蔽盐灶其功甚大　南唐书以州海陵县为泰州割泰兴丨丨兴化如臯四县属焉　明一统志丨丨县在淮安府城东南二百三十里本汉盐渎县属于淮郡东汉属广陵郡或属临淮郡晋因之北齐置射阳郡陈改为丨丨县　徐积寄朱广微诗吟翁最好丨丨住时把歌诗付酒船】
　　盐国【后汉书郡国志见上】
　　盐州【周书文帝纪魏废帝三年改西安为丨丨　唐书地理志丨丨五原郡都督府本盐川郡唐初没梁师都武徳元年侨治灵州贞观元年州省以县隶灵州二年师都平复置州天宝元年更都曰五原贞元三年没吐蕃九年复城之　白居易城丨丨乐府城丨丨城丨丨城在五原原上头】
　　盐官【汉书王尊传为郡决曹吏数嵗防令举幽州刺史而太守察尊亷补辽西丨丨长　宋书州郡志丨丨令汉旧县吴记云丨丨夲属嘉兴吴立为海昌都尉治此后改为县非也　齐书州郡志吴郡县丨丨　魏书长孙嵩传昔髙祖升平之年无所乏少犹创置丨丨而加典防非为物而竞利恐由利而乱俗也　唐书地理志杭州余杭郡有临平监新亭监丨丨二　又丨丨县武徳四年隶东武州有丨丨　又栁仲郢传有刘习者以药术进诏署丨丨仲郢以为医有本色官若委钱谷名分不正帝悟乃赐缣遣还　宋史食货志丨丨汤村用铁盘故盐色青白杨村及钱青塲织竹为盘涂以石灰为色少黄石堰以东近海水咸故虽用竹盘而盐色尤白　又河渠志本朝天圣改元范仲淹为泰州西溪丨丨日风潮泛溢渰没田产毁壊亭灶有请于朝调四万余夫修筑三旬毕工遂使海濒沮洳泻卤之地化为良田　元史成宗纪见盐池下　越絶书朱余者越丨丨也越人谓盐曰余去县三十五里　水经注见盐池下　地理通释汉盐铁之利二十倍于古大司农有斡官铁市两长丞有郡国丨丨铁官　明一统志丨丨城在巩昌府西和县东三十里去嶓西四十里有盐井水与岸齐盐极甘美食之破气　又丨丨水在西和县北自秦州旧天水县界流入汉地理志陇西亦有丨丨唐因号为丨丨镇　杜甫李盐铁诗丨丨虽绊骥名是汉庭来】
　　盐阳【后汉书南蛮传巴郡南郡蛮本有五姓巴氏樊氏曋氏相氏郑氏未有君长俱事鬼神乃共掷剑于石穴约能中者奉以为君巴氏子务相乃独中之众皆叹又令各乗土船约能浮者当以为君余姓悉沉唯务相独浮因共立是为廪君乃乗土船从夷水至丨丨盐水有神女谓廪君曰此地广大鱼盐所出愿留共居廪君不许盐神暮辄来取宿旦即化为虫与诸虫羣飞掩蔽日光天地晦冥积十余日廪君思其便因射杀之天乃开明廪君于是君乎夷城四姓皆臣之】
　　盐夏【唐书徳宗纪贞元元年二月己夘华州潼关节度使骆元光克丨丨二州　又马燧传贞元二年吐蕃尚结赞破丨丨二州守之自屯鸣沙及春畜产死粮乏诏燧为绥银麟胜招讨使与骆元光韩游瓌等防师击虏　又吐蕃传吐蕃攻丨丨刺史杜彦光拓拔干晖不能守悉其众奔南虏遂有其地天子以边人残没下诏避正殿痛自咎诏骆元光经略丨丨三年命左庶子崔澣李铦踵使结赞得丨丨皆戍以兵】
　　盐庆【唐书吐蕃传大厯十三年虏大酋马重英以四万骑宼灵州塞汉御史尚书三渠以扰屯田为朔方留后常谦光所逐重英残丨丨而去】
　　盐绥【唐书地理志关内道盖古雍州之域汉三辅北地安定上郡及农陇西五原西河云中之境京兆华同凤翔邠陇泾原渭武寜庆鄜坊丹延灵威雄防丨丨宥为鹑首分麟丰胜银夏单于安北为实沈分商为鹑火分】
　　盐亭【宋史食货志见酒坊下　杜甫行次丨丨县诗马首见丨丨髙山拥县青】
　　盐风【明一统志丨丨亭在平阳府安邑县盐池北岸峨嵋坡上】
　　盐堆【周必大游善权张公洞録陈述古诗云隂阳融结此山川便有丨丨与石田风俗毎来占水旱却疑干洞有神仙注谓干洞中有丨米丨石田数坵】
　　盐塲【宋史食货志诸路丨丨废置皆视其利之厚薄价之赢缩亦未尝有一定之制　西溪丛语予监台州杜渎丨丨日以莲子试卤择莲子重者用之卤浮三莲四莲味重五莲尤重莲子取其浮而直若二莲直或二直二横即味差薄若卤更薄即莲沉于厎而煎盐不成】
　　盐冶【盐铁论丨丨之处大校在依山川近铁炭】
　　盐灶【宋史食货志浙课额一百九十七万余石去年两务塲卖浙盐二十万二千余袋收钱五百一万二千余贯而丨丨乃计二千四百余所　又河渠志见盐城下】
　　盐屯【唐书食货志幽州大同横野军有丨丨毎屯有丁有兵嵗得盐二千八百斛下者千五百斛　又姜师度传安邑盐池涸废师度大发卒洫引其流置丨丨公私收利不赀】
　　盐仓【南史王洪轨传啓求侵魏得黄郭丨丨等数戍唐书食货志于河隂置河隂仓河西置柏崖仓三门东置集津仓西置丨丨　又段秀实传吐蕃寇边战丨丨师不利璘为虏隔未能还都将引溃兵先入秀实譲曰兵法失将麾下斩公等忘死而欲安其家邪　宋史食货志以逺地商贩者稀丨丨以地逺近为叙先给逺者　又刘摰传安石欲窜之岭外神宗不听但謪监衡州丨丨　元史仁宗纪置两浙丨丨六所秩从八品官二员】
　　盐府【蜀志王连传迁司盐校尉较盐铁之利利入甚多有裨国用于是简取良才以为官属若吕乂杜祺刘干等终皆至大官自连所拔也迁蜀郡太守兴业将军领丨丨如故　又吕乂传初光主定益州置丨丨校尉较盐铁之利后校尉王连请乂及南阳杜祺南乡刘干等并为典曹都尉】
　　盐乡【唐书食货志见盐吏下】
　　盐廪【唐书食货志以盐生霖潦则卤薄暵旱则土溜坟乃随时为令遣吏晓导倍于劝农吴越楚丨丨至数千盐积二万余石】
　　盐署【宋书州郡志南沙令本吴县司盐都尉署吴时名沙中吴平后立暨阳县割属之晋成帝咸康七年罢丨丨立以为南沙县】
　　盐院【宋史张士逊传祖裕尝主隂城丨丨因家隂城】
　　盐店【宋史食货志杨辅请罢利州东路东抚司所置丨丨六及津渡所收盐钱与西路兴州丨丨】盐居【皎然送卢仲舒移家海陵诗海岛无邻里丨丨少物华】
　　盐神【后汉书南蛮传见盐阳下　又注廪君使人操青缕以遗丨丨曰婴此即相宜云与女俱生宜将去丨丨受缕而婴之廪君即立阳石上应青缕而射之中丨丨盐神死天乃大开也】
　　盐吏【唐书食货志丨丨多则州县扰出盐乡因旧监置吏　元史食货志解盐结之于风韦红之盐产之于池东盐味苦西盐味甘岂肯舍其美而就其恶乎使陜西百姓一槩均摊解盐之课令食韦红之盐则丨丨免巡禁之劳而民亦受惠矣】
　　盐司【元史世祖纪罢解丨丨及诸丨丨令运司官亲行调度盐引】
　　盐户【魏书崔游传转河东太守郡有丨丨常供州郡为兵子孙见丁从役游矜其劳苦乃表闻请听更汰郡内感之　宋史食货志宝庆二年监察御史赵至道言夫产盐固借于丨丨鬻盐实赖于盐商故丨丨所当存恤盐商所当优润　又马亮传知广州时丨丨逋课质其妻子于富室悉取以还其家】
　　盐主【元史食货志船梢人等恃以丨丨不能照管视同己物恣为侵盗弊病多端及事败到官非不严加惩治莫能禁止】
　　盐商【宋史食货志议者谓异时丨丨于货务入纳转廊惟视东南诸郡积盐多寡盐多则请钞者众所入亦倍其阙盐地客不肯住在元丰时逺地须预备二年或三年次逺一年至二年最近亦半年及一年谓之准备盐而后钞法乃通　韩愈论变盐法事宜状丨丨利归于己无物不取或从賖贷升斗约以时熟填还用此取济两得利便　白居易丨丨妇乐府丨丨妇多金帛不事田农与蚕绩东西南北不失家风水为乡船作宅】
　　盐人【周礼丨丨奄二人女盐二十人奚四十人】
　　盐民【汉书宣帝纪见盐贾下】
　　盐丁【宋史食货志其鬻盐之地曰亭塲民曰亭户或谓之灶户户有丨丨嵗课入官受钱或折租赋皆无常数】
　　盐氏【史记秦本纪昭襄王十一年齐韩魏赵宋中山五国共攻秦至丨丨而还秦与韩魏河北及封陵以和】
　　盐徒【元史食货志客人或因发卖迟滞转往他所水程虽住引不拘纳遂有埋没致容奸民藏匿在家影射私盐所司亦不检勘拘放其善懦者卖过官盐之后即将引目投之乡胥又有狡猾之徒不行纳官通同丨丨执以为凭兴贩私盐】
　　盐盗【宋史李全传宝庆元年湖州人潘甫隂勒部曲及聚贩丨丨至千余结束如北军率众扬言自山阳来拥立济王】
　　盐贩【水经注涑水又与景水合水出景山北山海经曰景山南望丨丨之泽北望少泽郭景纯曰丨丨之泽即解县盐池也】
　　盐卤【汉书沟洫志见舟船下　宋史食货志河朔土多丨丨小民税地不生五谷惟刮鹻煎盐以纳二税禁之必至逃亡盐价若髙犯法亦众边民怨望非国之福　元稹估客乐小儿贩丨丨不入州县征】盐脉【宋史食货志丨丨有盈缩月额有登耗间以虚钞付之而收其算引法由是大壊】
　　盐花【茶经鹾簋以瓷为之圆径四寸若合形或瓶或垒贮丨丨也　本草丨丨乳穴水集解藏器曰近乳穴处流出之泉也人多取水作饮酿酒大有益其水浓者秤之重于他水煎之上有丨丨此真乳液也　章孝标归海上旧居诗人衣披蜃气马迹印丨丨】
　　盐鹻【郭祥正诗君词如太羮我语効丨丨】
　　盐汗【淮南子今夫繇者掲镢臿负笼土丨丨交流喘息薄喉当此之时得茠越下则脱然而喜矣】盐味【晋书苻朗载记会稽王道子为朗设盛馔食讫问曰关中之味孰若此答曰皆好唯丨丨小生耳既问宰夫皆如其言】
　　盐緑【本草緑盐释名丨丨石緑】
　　盐絮【陈造诗强吟丨丨句】
