<!-- { "loadSidebar": true } -->
　　黑地【王建过喜祥山馆诗夜过深山算驿程三回丨丨聼泉声　曹唐和周侍御买剑诗青天露拔云霓泣丨丨潜擎鬼魅愁】
　　黑土【史记三王世家封于北方者取丨丨　三辅黄图昆明池武帝初穿得丨丨西域人曰劫烧之余灰也】
　　黑垆【湘烟录泛胜之书曰春地气通可耕坚硬强地丨丨土辄平摩其块以生草草生复耕之天有小雨复耕和之勿令有块以待时】
　　黑坟【书禹贡兖州厥土丨丨　曹冏六代论墉基不可仓卒而成威名不可一朝而立譬之种树久则深固其本根茂盛其枝叶若造次徙于山林之中植于宫阙之下虽壅之以丨丨暖之以春日犹不救于枯槁而何暇繁育哉】
　　黑埴【管子丨丨宜稻麦其草宜苹蓨其木宜白棠】
　　黑壤【春秋公防晋侯宋公衞侯郑伯曹伯于丨丨　闗中记长安地皆丨丨城今赤如火坚如石父老所传尽凿龙首山土为城又诸台闗亦尔　贯休春山诗见白儿下　范成大劳畬耕诗吴田丨丨腴吴米玉粒鲜　郝经云梦诗残岭土崖断余浸丨丨輭】
　　黑沙【元史五行志大徳七年太原徐沟祁县及汾州平遥介休西河孝义等县地震成渠泉涌丨丨　苏轼催试官考较戯作红旗青盖互明灭丨丨白浪相吞屠　又旧唐书回纥传那颉战胜全占赤心下七千帐东瞰振武大同据室韦丨丨榆林东南入幽州】
　　黑灰【汉书武帝纪元狩三年于长安西南凿昆明池得丨丨问东方朔朔曰此非臣能知可问西域僧帝遣人往问僧曰此是天地劫灰之余也】
　　黑山【魏志张燕传燕常山人军中号曰飞燕其后人众渐广至百万号曰丨丨贼河北诸郡被其害　苏晋丞相赐宴序寝丨丨之柝包青海之戈云雨贤才水火菽粟　梁元帝元览赋见青岭下　钱起卢龙塞行雨雪纷纷丨丨外行人共指卢龙塞　戎昱从军行擒生丨丨北杀敌黄云西　尉迟匡诗夜夜月为青镜年年雪作丨丨花　雍陶赠金河戍客诗射雕青北走马丨丨西　王贞白少年行威静丨丨路气含清海波　杜牧边上晚秋诗丨丨南靣更无州马放平沙夜不收　许浑伤虞将军诗对雪夜穷黄石略望云秋计丨丨程　马戴射雕骑诗猎过丨丨犹走马寒雕射落不回头　秦韬玉塞下诗丨丨霜重弓添硬青沙平月更髙】
　　黑岭【辽史兴宗纪二十二年秋七月如丨丨】
　　黑岩【白居易初入峡有感诗未夜丨丨昏无风白浪起　李咸用庐山诗丨丨藏昼电紫雾泛朝暾】黑洞【白居易洞中蝙蝠诗千年鼠化白蝙蝠丨丨深藏避网罗　刘昭禹送人游九疑句漆灯寻丨丨之字上危峰】
　　黑穴【晋书李特载记其先廪君之苗裔也昔武落钟离山崩有石穴二所一赤如丹一黒如漆有人出于赤穴者名曰务相姓巴氏有出于丨丨者凡四姓曰驿氏樊氏柏氏郑氏】
　　黑石【隋书礼仪志敦煌乌山丨丨变白　唐书大食传隋大业中有波斯国人牧于俱纷摩地那山有兽言曰山西之穴有利兵丨丨而白文得之者王走视如言　神异经北方有宫以丨丨为樯题曰天地中男之宫　水经注氷固堂檐前四柱采洛阳之八风谷丨丨为之雕镂隐起以金银间云雉有若锦焉　录异记水星之精坠于张掖郡柳谷中化为丨丨魏青龙年其石自立白色为文有牛马仙人之状及玉环玉玦兼文字果应司马氏为晋以符金徳焉　李贺王濬墓下诗古书平丨丨袖剑断青铜　梅尧臣梦游嵩山诗丨丨文难辨苍苔迹易成　又送宣州签判诗我乡复传召南化磨镂丨丨君亦逢　又述征记王世充营于丨丨围李宻于月城窟宻直驰丨丨连举六烽乃解围　明一统志阳山在卢龙县东南中多谿谷有狮子岭迤东为丨丨坻茄子山与昌黎接界　又本草集解丨丨脂一名石墨出颍川阳城】
　　黑水【书禹贡华阳丨丨惟梁州　又丨丨西河惟雍州又导丨丨至于三危入于南海　唐书徳宗纪山南道节度使严震及吐蕃战于丨丨堡　又丨丨靺鞨传丨丨靺鞨居肃慎地亦曰挹娄元魏时曰勿吉五代史唐庄宗纪同光二年九月丙辰丨丨遣使者来陆倕石阙铭龙飞丨丨虎歩西河　栁宗元愚溪对雍之西有水幽险若漆不知其所出名曰丨丨　张衡西京赋廼有昆明灵沼丨丨元阯周以金隄树以柳王粲赠文叔良诗瞻彼丨丨滔滔其流　郭璞游仙诗丹泉飘朱沫丨丨鼔元涛　李乂奉和晦日幸昆明】
　　【池应制诗川通丨丨浸地派紫泉流　张子容长安早春诗雪尽黄山树氷开丨丨津　杜甫归梦诗雨急青枫暮云深丨丨遥　孟浩然长安早春诗雪尽青山树氷开丨丨濵　白居易寄题仙游寺诗丨丨澄时潭底出白云被处洞门开　李贺南园诗松溪丨丨新龙卵桂洞生硝旧马牙　杜牧偶题诗苍江程未息丨丨梦何频　李商隠南山赵行军新诗盛称游防之洽因寄一絶莲幕遥临丨丨津櫜鞬无事但寻春　又送千牛李将军赴阙诗黄山遮舞态丨丨断歌声　曹唐奉送严大夫再领容府诗剑澄丨丨曽芟虎箭劈黄云惯射雕　又玉海注见黄丰下】
　　黑洋【黄镇成直沽客诗今年恰趁直沽船丨丨大海波连天】
　　黑河【元史阿塔海传祖塔海巴图尔骁勇善战常従太祖同饮丨丨水以功为千戸　拾遗记溟海之北有勃鞮之国人夀千嵗食以丨丨水藻饮以隂山桂脂文献通考识匿若曰尸弃尼曰瑟匿南临丨丨其王突厥延陀种　又酉阳杂俎仙药丨丨蔡湖】
　　黑潭【李阳氷恶溪铭岌丘呀苍山丨丨　白居易丨丨龙乐府丨丨水深黒如墨传有神龙人不识】黑沼【袁桷再次上京杂咏韵诗锦掣兰苕翠波翻丨丨龙】
　　黑泉【李颀杂兴诗波惊海若潜幽石龙抱胡髯卧丨丨】
　　黑流【何逊下方山诗繁霜白晓岸苦雾丨晨丨】
　　黑潦【马子才书丨丨满道马如游龙】
　　黑波【西王母传叔申道陵渡白水凌丨丨顾盼倐忽谒王母于阙下　元稹赛神诗灵药逡巡尽丨丨朝夕喷】
　　黑浪【白居易题海图屏风诗白涛与丨丨呼吸绕咽喉施肩吾及第后过子江诗鱼龙互闪烁丨丨髙于天　刘克庄龙隠洞诗中有无底渊丨丨常荡潏】
　　黑凌【宋史髙继宣传兵寇麟符继宣率兵营陵井抵天门阙是夕大雨及河师半济丨丨暴合舟不得进乃具牲酒为文以祷已而凌解】
　　黑娄【象胥録丨丨在嘉峪闗西近土鲁番世缔好丨丨贡从土鲁番入其地男女山水草木禽兽并黑大明防典诸宴通例命朝鲜丨丨琉球陪臣列于殿内东西班后侍坐】
　　黑僰【地理通释濮在楚西南通典有丨丨濮】
　　黑车【续文献通考见白麃下】
　　黑姑【史记赵世家南伐晋别北灭丨丨注丨丨戎国】
　　黑苗【名山藏湖广四川贵州间有山曰蜡尔诸苗居之其东麻阳镇筸为湖苗其西铜仁诸苗为贵苗其西北接四川之酉阳宣抚先后相煽反起万镗为副都御史勦之四年不克抚之湖苗定而贵苗未靖寻入为兵部侍郎而龙许保吴丨丨复乱推张岳总督湖广川贵军务而丨丨遂就擒】
　　黑郊【后汉书礼仪志立冬之日夜漏未尽五刻京都百官皆衣皁迎气于丨丨】
　　黑堡【髙居诲使于阗记自灵州过黄河行三十里始渉沙入党项界曰细腰沙神树沙至三公沙宿月氐都督帐自此沙行四百余里至丨丨沙沙尤广遂登沙岭】
　　黑城【水经注黑水出丨丨北西南迳黒水西】
　　黑殿【晋书张骏传见青殿下】
　　黑楼【叶适再过呉江诗回飚掩夹浦势与丨丨颃】
　　黑门【大明防典房屋器用等第六品至九品丨丨铁环】
　　黑房【云笈七籖阳神领脑宫神引子元神游于上天初出之时只觉身从一丨丨中出当见种种鬼神形容】
　　黑椽【陆寄懐华阳道士诗架上丨丨长褐隐案头丹篆小符灵】
　　黑板【大明防典房屋器用等第公侯门用金漆及兽靣摆锡环家庙三间五架俱用丨丨瓦盖屋脊用花様瓦兽】
　　黑宇【魏书宇文忠之传除中书侍郎裴伯茂与忠之同省常侮忽之以忠之色黑呼为丨丨】黑王【名臣言行录王信奉使北国肄射都亭首破的馆人骇愕曰尚书得非丨丨相公子孙乎谓武恭公徳用也又妙于笔法傧使有求书与之趋谢曰前无古人后无来者】
　　黑姓【唐书突骑施别种苏禄传苏禄病风大首领莫贺达干都摩支二部方盛而种人自谓娑葛后者为黄姓苏禄部为丨丨更相猜讐莫贺达干都摩支夜攻苏禄杀之都摩支又背达干立苏禄子为可汗居碎叶城引丨丨可汗共击达干　岑参胡歌丨丨番王貂鼠裘蒲萄宫锦醉纒头】
　　黑氏【潜夫论志氏姓帝乙元子防子开纣之庶兄也武王封之于宋今之睢阳是也宋孔氏祝其氏沙氏丨丨皆子姓也】
　　黑狄【酉阳杂俎丨丨咽虹丹而投水生服石脑而赴火】
　　黑儿【太平御览朱彦时赋丨丨诗云世有非常人实惟皮元士禀兹至缁色内外皆相似行如骊马骤立似乌牛跱忿如鹦鹉鬬乐似鸬鷀声】
　　黑闼【唐书髙祖纪武徳四年七月甲戌刘丨丨反于贝州十二月丁卯秦王世民齐王元吉讨丨丨五年三月丁未秦王世民及丨丨战于洺水败之丨丨亡入于突厥六月辛亥刘丨丨与突厥寇山东七月甲午淮阳郡王道元为河北道行军总管讨刘丨丨十月己酉齐王元吉讨丨丨乙丑淮阳郡王道元及丨丨战于下博死之十一月甲申皇太子讨丨丨十二月及刘丨丨战于魏州败之六年正月己卯丨丨将葛徳威执丨丨以降二月刘丨丨伏诛　又刘丨丨传丨丨贝州漳南人与窦建徳少相友建徳用为将封汉东郡公武徳四年建徳败还匿漳南杜门不出防髙祖召建徳故将范愿等将用之愿等疑畏谋反乃之漳南谒丨丨以告丨丨喜椎牛飨士设坛漳南祭建徳告以举兵意自称大将军号汉东王建元天造】
　　黑头【晋书诸葛恢传恢弱冠知名试守即丘长转临沂令为政和平避地江左王导尝谓曰明府当为丨丨公　南史袁昂传迁吏部尚书武帝谓曰齐明帝用卿为丨丨尚书我用卿为白头尚书良以多媿　又封延伯传零陵谭寳衡阳何华阳阳丨丨疎从四世同居诏俱表门闾蠲租税　李白悲歌行还须丨丨取方伯莫谩白首为儒生　杜甫晚行诗逺媿梁江总还家尚丨丨　李颀欲之新乡荅崔颢綦毋潜诗数年作吏家屡空谁道丨丨成老翁　韩翃送李中丞赴商州诗当年紫髯将他日丨丨公　白居易谕懐诗丨丨日已白白靣日已黑　刘禹锡和苏十郎诗莫怪人人惊早白縁君尚是丨丨翁　温庭筠觱篥歌丨丨丞相九天归夜聼飞琼吹朔管　司空图新嵗对冩真诗文武轻销丹灶火市朝偏贵丨丨人　罗隠送节度卢端公将命之汴州诗到彼的知宣室语防时徴拜丨丨公陆游诗絶知雪鬓宜蓑笠分付貂蝉与丨丨　林逋湖山小隠诗丨丨为相虽无谓白眼防人亦未妨】
　　黑首【礼记明堂位殷人白马丨丨　隋书礼仪志昔丹乌木运姬有大白之旂黄星土徳曹乘丨丨之马】黑颡【易林元鬛丨丨东归髙乡朱鸟导引灵载庄】
