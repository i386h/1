<!-- { "loadSidebar": true } -->
　　鹿□【傅元杂诗我所思兮在昆山愿爲丨丨闚虞渊按□一作岠】
　　鹿马【史记秦始皇纪赵髙持鹿献于二世曰马也二世笑曰丞相误邪谓丨爲丨　论衡韩子之论儒也谓之不耕而食比之于丨丨马之似鹿者千金天下有千金之马无千金之鹿鹿无益马有用也　水经注河水东流迳石迹阜西是阜破石之文悉有丨丨之迹故斯阜纳称焉　刘筠大酺赋鱼龙曼衍丨丨腾骧】鹿牛【阿含经局萨罗国有弹琴人名曰丨丨】
　　鹿免【易林树栽藿豆爲丨丨食君不慎护秋无收入　小学绀珠四醢丨丨羊鱼】
　　鹿蜀【山海经南山经杻阳之山有兽焉其状如马而白首其文如虎而赤尾其音如□其名曰丨丨佩之宜子孙　郭璞丨丨賛丨丨之兽马质虎文　汪若海麟书毛属号呼机骇蠭轶丨丨不佩子孙是弃】鹿麝【扬雄蜀都赋见貘貒下】
　　鹿猿【黄文仲大都赋中有虎豹犀象熊豕丨丨鹰雕鹞鹘猛足健翰莫不承恩被泽飞走乎其间】鹿雉【诗鹿斯之奔维足伎伎雉之朝雊尚求其雌疏丨丨得偶以俱游】
　　鹿蠡【后汉书杜笃传椎鸣镝钉丨丨注蠡音离匈奴有左右丨丨王前书作谷蠡】
　　鹿豕【礼记礼噐居山以鱼鼈爲礼居泽以丨丨爲礼君子谓之不知礼　孟子与木石居与丨丨游　仪礼郷射礼见熊侯下　元史世祖纪至元十年勅自今秋猎丨丨先荐太庙　孔丛子人生则有四方之志岂丨丨也哉而常聚乎　阮籍东平赋其阨陋则有横术之场丨丨之墟匪修洁之攸丽于秽累之所如　崔伯易感山赋外吁嗟愁涕之辛酸兮内游丨丨其方欢】
　　鹿猪【苏轼荅任师中家汉公诗闲随李丞相搏取丨与丨】
　　鹿豭【苏轼游洞之日亭吏乞诗留三絶句于洞之石壁明日至峡州吏又至意若未足复以此授之诗洞暖无风雪山深富丨丨】
　　鹿鱼【临海异物志丨丨长二尺余有角】
　　鹿蝱【本草蝱一种名丨丨亦名牛蝱大如蝇尔雅翼丨丨大如蝇齧牛马亦猛】
　　鹿囿【左传成公十八年秋筑丨丨书不时也　公羊传筑丨丨有囿矣又爲也　陆倕思田赋瞻丨丨而窃髙仰疆台而慕义】
　　鹿苑【春秋成公十八年筑鹿囿注筑墙爲丨丨　唐书太宗纪贞观四年十二月甲辰猎于丨丨乙巳至自丨丨　三辅黄图惠帝安陵去长陵十里有果园丨丨　明一统志丨丨今在山西辽州和顺县相传爲赵襄子养丨丨　乂丨丨潭在绍兴府嵊县西四十五里歳旱祷之投简潭内　又丨丨寺在保宁府苍溪县治西北宋淳熙间建　王融法门颂唘丨丨金轮汲引以济俗鹤林双树显究竟以开氓　鲍照蒜山诗丨丨岂淹睇兔园不足留　骆賔王和王记室从赵王春日游陀山寺诗叶暗龙宫密花明丨丨春　陈陶题僧院紫竹诗因缘丨丨识想像蛇丘斸　栁贯送澄讲主诗见鸿妙下　宋无寄山中僧诗鹫峰梦绕云中寺丨丨身栖物外居】
　　鹿田【谢翺和方四隠君诗丨丨在其顚肺石来风雨　戴良有登丨丨诗】
　　鹿场【诗町畽丨丨熠燿宵行】
　　鹿野【四十二章经世尊成道已作是思维离欲寂静是最爲胜住大禅定降诸魔道于丨丨苑中转四谛法轮度防陈如等五人而证道果　酉阳杂俎释元奘西域记云中天婆罗厐斯国丨丨东有一涸池名救命亦曰烈士昔有隠者于池侧结庵能令人畜代形瓦砾爲金银　高允鹿苑赋追丨丨之在昔兴三转之髙义】鹿门【左传齐惠栾髙氏彊于陈鲍氏而恶之陈鲍方睦遂伐栾髙氏五月庚辰战于稷栾高败又败诸庄国人追之又败诸丨丨栾施髙彊来奔　又孟氏闭门告于季孙曰臧氏将爲乱不使我葬季孙不信臧孙闻之戒冬十月孟氏将辟借除于臧氏臧孙使正夫助之除于东门甲从已而视之孟孙又告季孙季孙怒命攻臧氏乙亥臧纥斩丨丨之关以出奔邾注鲁南城东门后汉书逸民传厐公携其妻子登丨丨山因采药不反　襄阳记丨丨山旧名苏岭山建武中襄阳侯习郁立神祠于山刻二石鹿夹神道口俗因谓之丨丨庙遂以庙名山也　舆地纪胜丨丨山在宜城县东北六十里　孟浩然夜归丨丨山歌人随沙路向江村余亦乗舟归丨丨　又题丨丨山诗渐至丨丨山山明翠微浅杜甫喜晴诗汉阴有丨丨沧海有灵槎　司空曙风筝诗松泉丨丨夜笙鹤洛濵朝　阎防夕次丨丨山诗双岩开丨丨百谷集珠湾　陈羽襄阳过孟浩然旧居诗孟子死来江树老烟霞犹在丨丨山　皮日休寄懐南阳润卿诗丨丨山下捕鱼郎今向江南作渴羌　陈造次前韵谢胡运属诗大手只宜台阁里不应犹话丨丨期　刘永之诗厐公丨丨隠马生乡曲居　又韩非子桓公问管仲曰有民老而无妻者乎管仲曰有丨丨稷者行年七十矣而无妻桓公曰何以令之有妻管仲曰臣闻之上有积财则民臣必匮于外宫中有怨女则有老而无妻者桓公曰善】
　　鹿山【明一统志丨丨在宁夏卫西南与琥八山相近其山多鹿】
　　鹿谷【水经注乐平县旧名清漳县汉之故矣其山亦曰丨丨山】
　　鹿塞【隋炀帝受突厥主朝诗丨丨鸿旗驻龙庭翠辇回】
　　鹿玉【明一统志丨丨山在巩昌府成县东一十里云径如线山有狮子洞洞旁溪中水漱石如玉名曰玉井】
　　鹿吴【山海经丨丨之山上无草木多金石泽更之水出焉】
　　鹿那【北史奚斤传车驾西巡诏斤先驱讨越勒部于丨丨山大破之】
　　鹿亭【皮日休有丨丨诗　陆龟蒙丨丨诗丨丨岩下置时领白麛过】
　　鹿台【书武成散丨丨之财发钜桥之粟大赉于四海而万姓恱服　山海经丨丨之山其上多白玉其下多银　地理通释朝歌汉属河内纣所都隋改爲卫县通典古城在卫州衞县西二十二里纣都有丨丨谓之殷墟　明一统志丨丨在大名府濬县西五十里纣筑以聚财武王散丨丨之财即此衞辉府亦有此台】鹿水【山海经南山经区吴之山无草木多砂石丨丨出焉而南流注于滂水　茅亭客话陵州籍县丨丨溪村民康化者雍熙乙酉岁秋有牧童晩归值雨见溪中有大蛇引小蛇蟠蜿屈曲于泥中自大至小曳泥上岸入一穴内至末者曳泥窒其穴口并无踪由其童惊骇目瞠口禁不能言至前春唘蛰时方稍得语父母问其不语之由方说溪中所见之物矣】
　　鹿浑【北史魏道武帝纪西征丨丨海袭髙车袁纥部又蠕蠕传真君四年车驾幸漠南王辰领十五将爲中军后继车驾至丨丨谷与贼相遇吴提遁走追至頞根河击破之而还】
　　鹿上【春秋僖公二十有一年宋人齐人楚人盟于丨丨注丨丨宋地汝阴有原鹿县】
　　鹿沧【续文献通考澜沧江源出吐蕃鹿石下本名丨丨自丽江经云州西南入蒙化府】
　　鹿溪【明一统志丨丨渡在衢州府江山县东二里宋韩驹诗地偏春事少山迥夕阳多暗水披崖出扁舟掠岸过】
　　鹿洞【韩补紫阳山赋旣表章于丨丨宜敷锡乎枌榆】
　　鹿洲【明一统志丨丨在雷州府城东南一百八十里海中】
　　鹿蹊【王逸九思丨丨兮躖躖貒貉兮蟫蟫】
　　鹿石【绩文献通考见鹿沧下】
　　鹿园【梁简文帝庄严旻法师成实论义疏序手擎四鉢始乎丨丨之教身卧双林终于象喻之说　赵秉文同乐园诗见鹅栅下】
　　鹿径【陆游夏日杂咏诗幽寻穷丨丨静钓杂鸥羣】
　　鹿原【薛能题盐铁李尚书浐州别业诗丨丨阴面浐州湄坐觉林泉逼梦思】
　　鹿栅【马祖常泉南孙氏园亭诗鸭栏萍上甃丨丨藓生垣　又开平书事诗见燕巢下　刘永之玉峡潭陂山庄诗丨丨成山垒渔梁阻涧泉】
　　鹿柴【王维辋川诗序余别业在辋川山谷其游止有丨丨木兰柴　又丨丨诗空山不见人但闻人语响返景入深林复照青苔上】
　　鹿主【异苑有利漕治下屯民捕鹿者获之爲人所窃诣辂爲卦语云此有盗者是汝东巷中第三家也汝径往门前侯无人时取一瓦子密发其碓屋东头第七椽以瓦着下不过明日食时自送还汝其夜盗者父忽患头痛壮热烦疼亦来诣辂卜辂爲发祟盗者具服令担皮肉还藏着故处病当自愈乃密教丨丨往取又语使复往如前举椽去瓦盗父亦差】
　　鹿奴【梦溪笔谈信州杉溪驿舍中有妇人题壁数百言自叙世家本士族父母以嫁三班奉职鹿生之子娩娠方三日鹿生利月俸逼令上道遂死于杉溪将死乃书此壁具逼迫苦楚之状恨父母逺无地赴诉言极哀切颇有词藻读者无不感伤旣死藁葬之驿后山下行人过此多爲之愤激爲诗以吊之者百余篇集之谓之丨丨诗其间甚有佳句鹿生夏文庄家奴人恶其贪忍故斥爲丨丨】
　　鹿僊【闽中记辛孟年七十与麋鹿同羣世谓丨丨　顾况虎丘经藏碑觉华长者得定光如来授记丨丨长者得释迦如来授记】
　　鹿娘【述异记贞山在毘陵郡梁时有村人韩文秀见一鹿产一女子遂收养之及长与凡女有异遂爲女冠梁武帝爲别立一观号曰丨丨】
　　鹿母【宣验记吴唐春日将儿出射猎遇麀鹿将麑唐射麑即死丨丨惊还悲鸣唐伏于草中致麑浄地丨丨复来唐又射其母应而倒至前场又逢一鹿上弩将射忽箭发反激其子唐掷弓抱儿抚膺而哭闻空中呼曰吴唐鹿之爱子与汝何异唐惊听不知所在】
　　鹿王【震泽事苑楚王猎于震泽遇羣鹿约千余王令诸军张两翼驱羣鹿入一大谷中谷无他道王将令弓弩并发期尽殪之忽一大鹿突围而走至王前跽而人言曰我丨丨也今者与其族类尽困于此谷中大王如尽取之则我之族絶灭无遗类矣愿大王悯而释之愿自今日日献一鹿则大王可长享而我等不至殱絶也王异之遂命异道纵之大鹿遂跳跃以往鸣以呼其羣整行而出入大山去自是日有一死鹿置王所猎处山旁人竒其事爲立庙曰丨丨庙】
　　鹿女【礼记郊特牲罗氏致丨与丨而诏客告也疏言丨是田猎所得之物丨是亡国之女而王所以获者也故与之丨丨明以此爲戒也　又李羣玉龙安寺佳人阿最歌防须随丨丨乞火到窗前】
　　鹿音【左传古人有言丨死不择丨挺而走险急何能择】
　　鹿语【金陵志开宝七年金陵苑圃中丨忽一旦人丨牧者叱之鹿亦叱牧者曰明年今日汝等俱作鬼物苑圃荒凉焉能拘我明年宋师渡江牧者俱死鬬敌苑圃亦废】
　　鹿跪【梁京寺记天监中有邵文立者世以烹屠爲业尝欲杀一鹿丨丨而流泪以爲不祥鹿懐一麑寻当产育就庖哀切同被刳割因患疾乃深自悔责舍宅爲伽蓝小庄严寺是也】
　　鹿市【图经蜀郡蟇颐山有平地百余歩坦然方正诸山之鹿一日一聚其中号曰丨丨】
　　鹿骑【列仙传蘓耽与众儿俱戏猎常骑鹿鹿形如常鹿遇险絶之处皆能超越众儿问曰何得此丨丨而异常鹿邪荅曰龙也】
　　鹿辇【灵宝五符序北方有夜光玉女服云林之翠罗驾丨丨于天河护二像而不忒保羣命以永和】鹿车【后汉书任末传笃于师友友人董奉徳于洛阳病亡末乃躬推丨丨载奉徳丧致其墓所由是知名又列女传鲍宣妻桓少君悉归侍御服饰更着短布裳与宣共挽丨丨归乡里　魏志司马芝传少爲书生】
