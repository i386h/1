<!-- { "loadSidebar": true } -->
　　水少【左传见水祥下　魏志邓艾传迁尚书郎欲广田蓄谷为灭贼资使艾行陈项以东至夀春艾以为田良丨丨不足以尽地利宜开河渠可以引水浇溉大积军粮又通漕运之道乃着济河论以喻其防　宋史河渠志三白渠丨丨溉田不足民颇艰食施继业率民用栈木截河为堰壅水入渠縁渠之民颇获其利】水髙【杜甫春水生诗一夜丨丨二尺强数日不可更禁当】
　　水广【淮南子见山髙下　沈炯六府诗丨丨南山暗杖策出蓬门　唐太宗采芙蓉诗莲稀钏声断丨丨櫂歌长】
　　水濶【宋史符惟忠传渠有广狭若丨丨而行缓则沙伏而不利于舟请即其广处束以木岸　明一统志莱州府形胜土疎丨丨山髙海深　杜甫留别湖南幕府亲友诗丨丨苍梧野天髙白帝秋　王建扬州寻张籍不见诗西江丨丨吴山逺却打船头向北行　李绅过荆门诗荆江丨丨烟波转荆门路绕山葱蒨　雍陶送客不及诗丨丨江天两不分行人两处更相闻　杜牧寄湘中友人诗西陵丨丨鱼难到南国路遥书未囬裴夷直省中题新植双松诗端坐南宫起逺心云髙丨丨共幽沈　司空圗自河西归山诗丨丨风惊去路】
　　【危孤舟欲上更迟迟　曹唐三年冬大礼诗太和琴暖发南薫丨丨风髙得细闻　方干书原上鲍处士屋壁诗丨丨坐看千万里青芜盖地接天津　罗隐春望湘中题岳麓寺僧舍诗春融只待乾坤醉丨丨深知世界浮　余靖夏日江行诗丨丨烟难收雨昏风易转张耒田家诗滩头丨丨孤舟去渡口风寒白鹭啼】水狭【唐书令狐绹传厐勋自桂州还道浙西白沙入浊河剽舟而上绹闻遣使慰抚且餽之禆将李湘曰徐兵擅还果反矣虽未有诏一切制乱我得专之今其兵不二千而广舟舰张旗帜示侈于人其畏我甚髙邮厓峭丨丨若使荻艚火其前勍兵乗其后一举可覆不然使得絶淮泗合徐之不逞祸乱滋矣绹懦缓不能用新序夫山鋭则不髙丨丨则不深行特者其徳不厚志与天地疑者其为人不祥　张正见浦狭村烟度诗】
　　【村长合夜影丨丨度烟浮】
　　水长【魏志满宠传闗羽围襄阳宠助征南将军曹仁屯樊城拒之而左将军于禁等军以霖雨丨丨为羽所没羽急攻樊城樊城得水往往崩壊众皆失色或谓仁曰今日之危非力所支可及羽围未合乗轻船夜走虽失城尚可全身宠曰山水速疾冀其不久闗羽遣别将已在郏下自许以南百姓扰扰羽所以不敢遂进者恐吾军掎其后耳今若遁去洪河以南非复国家有也君宜待之　南史武陵王纪传纪之将发也江水可揭前部不得行及登舟无雨而丨丨六尺　又曹景宗传魏军攻围钟离帝神报敕必许扶助既而无雨丨丨遂挫敌人亦神之力焉凯旋之后庙中人马脚尽有泥湿当时并目覩焉　魏书髙闾传若元戎旋斾兵士挫怯夏雨丨丨救援实难忠勇虽奋事不可济　水经注扶南去林邑四千水步道通自船官下注大浦之东湖大水连行湖上西流潮丨日夜丨七八尺从此以西朔望并潮一上七日丨丨丈六七七日之后日夜分为再潮丨丨一二尺是曰海运亦曰象水也　鲍照诗刷鬓垂秋日登髙观丨丨　韩愈诗雨多添栁耳丨丨减蒲芽　许月卿多谢诗扁舟丨丨一篙许茶灶笔牀聊意行　郭天锡诗桃花丨丨三月暮片防挟雨飞天涯郭珏诗溪上蓑笠翁倚阑看丨丨　又平声范仲淹严先生祠堂记云山苍苍江水泱泱先生之风山髙丨丨】水缩【梁简文帝筝赋覩独雁之寒飞望交河之丨丨杜甫三川观水涨诗普天无川梁欲济愿丨丨白居易诗登亭望湖水丨丨湖底出　陆游石堰村诗木落山不蔽丨丨渊自献　刘子翚鄱江诗时方冬气深丨丨川原变】
　　水缓【元史河渠志大徳九年黄河决徙逼近汴梁几至浸没夲处官司权宜开辟董盆口分入巴河以杀其势遂使正河丨丨并趍支流縁巴河旧隘不足吞伏明年急遣萧都水等闭塞而其势愈大卒无成功　栁宗元游黄溪记黄溪拒州治七十里由东屯南行六百步至黄神祠黄神之上揭水八十步至初潭南去又行百步至第二潭石皆巍然临峻流若颏颔断腭其下大石离列可坐饮食有鸟赤首乌翼大如鹄方东向立自是又南数里地皆一状树益壮石益瘦水鸣皆锵然又南一里至大冥之川山舒丨丨有土田】
　　水急【宋书垣防之传元景以精兵配防之赴梁山及战防之见贼舟舰累水谓元谟曰今当以火平之即使队主张谈等烧舰风猛丨丨贼军以此败散　明一统志马湖府形胜地狭民稀山髙丨丨　庾信司马裔神道碑武成二年被勅赴援信州鱼复道阻屡却岑彭荆门丨丨几沈吴汉公乃月峡先登瞿唐直上　常衮浮萍赋推移河海凌歴隈澳溜缓则去迟丨丨则浮速　萧慤春庭晩望诗见山近下】
　　水紧【开河记议欲泛巨舟自洛入河自河达海入淮至广陵羣臣皆言似此程途不啻万里又孟津丨丨沧海波深若泛巨舟事恐不测】
　　水漫【张説过江赴荆州诗见山平下　储光羲诗春看湖丨丨夜入回塘深　严维诗栁塘春丨丨花坞夕阳迟　欧阳修诗苍烟寥寥池丨丨白玉菡萏吹髙秋　秦观诗林深鸟更鸣丨丨鱼知乐】
　　水疾【后汉书南蛮传见山深下　水经注峡中丨丨书记及口传悉以临惧相戒　鲍照诗昏昏磴路深活活梁丨丨　张乔诗地倾流丨丨山疉过云迟又宋史慈圣光献曹皇后传晚得丨丨侍医莫能治】水廹【元史河渠志河北河南道亷访副使鄂通言近年河决杞县小黄村口滔防南流莫能御遏陈颍濒河膏腴之地浸没百姓流散今丨丨汴城逺无数里倘値霖雨水溢仓卒何以防御　李绅早渡杨子江诗地分吴楚星辰内丨丨沧溟宇宙间】
　　水寛【李绅却望无锡芙蓉湖诗丨丨山逺烟岚迥栁岸萦廻在碧流】
　　水厚【庄子见水浅下　梁简文帝谢启风积丨丨不足为喻丨】
　　水繁【曹唐长安客舍叙邵陵旧宴寄永州萧使君诗竹叶丨丨更漏促桐花风软管清】
　　水盛【汉书王尊传见水神下　魏志济传车驾幸广陵济表水道难通又上三州论以讽帝帝不从于是战船数千皆滞不得行议者欲就留兵屯田济以为东近湖北临淮若丨丨时贼易为冦不可安屯帝从之魏书任城王澄传诏钟离若食尽三月已前固有可尅如至四月淮水泛长舟行无碍宜善量之前事防也】
　　【此实将军经略勲有常焉如或以丨丨难图亦可为万全之计】
　　水壮【南史始兴王憺传州大水江溢堤壊憺亲率将吏冒雨赋丈尺筑之而雨甚丨丨众皆恐或请避焉憺曰王尊尚欲身塞河堤我独何心以免乃登堤叹息终日辍膳刑白马祭江神酹酒于流以身为百姓请命言终而水退堤立　淮南子丨丨金老木生土囚火死】
　　水瘦【沈与求泛舟村落阻风不能少进而菱梢芡觜缭绕上下篙人病之诗艇子掠岸行丨丨不濡尾】水凝【淮南子夫寒之与暖相反大寒地坼丨丨火弗为衰其暑大热铄石流金火弗为益其烈寒暑之变无损益于已质有之也　张协七命霜锷丨丨冰刃露洁】
　　水积【淮南子夫丨丨则生相食之鱼土积则生自穴之兽　盐鐡论见山阜下　说苑丨丨成川则蛟龙生焉土积成山则豫樟生焉学积成圣则富贵尊显至焉】
　　水添【陈樵雨诗见山没下】
　　水满【梁元帝出江陵县还诗丨丨还侵路沙尽稍开流韦庄题汧阳县马跑泉李学士别业诗丨丨寒塘菊满篱篱邉无限彩禽飞　陆游幽居初夏诗丨丨有时观下鹭草深无处不鸣蛙　张端和秦仲对雨诗银塘丨丨鸥先下翠幕春寒燕未还】
　　水盈【潜虚槃丨之丨小偏必倾　庾信玉帐山铭桑田屡变海丨频丨　傅若金仙游观诗恒仙宅前江丨丨鳯凰山下野禽鸣】
　　水虚【元稹韦兵曹诗见山拔下】
　　水烦【礼记乐记丨丨则鱼鼈不大　侯喜涟漪濯明月赋月霁乃明丨丨则浊】
　　水大【元史河渠志今若运金沟沽头并隘牐三处见有石于沽头月河内修隁牐一所更将隘牐移置金沟牐月河或沽头牐月河内丨丨则大牐俱开使水得通流小则闭金沟大牐上开隘牐沽头则闭隘牐而启正牐行舟如此岁省修治之费亦可免丁夫冬寒入水之苦诚为一劳永逸　吕览见山大下　论衡事众文饶丨丨鱼多　韩愈答李翊书气水也言浮物也丨丨而物之浮者大小毕浮气之与言犹是也气盛则言之短长与声之髙下者皆宜　楼钥它山隁诗丨丨十分七入江徐挹三分供溉灌】
　　水胜【淮南子见水从下】
　　水新【晋书幸灵传皇氏自以病久惧有发动灵乃留水一器令食之每取水輙以新水补处二十余年丨清如丨尘垢不能加焉】
　　水竒【张融海赋吾逺职荒官海得地行闗入浪宿渚经波傅懐树观长满朝夕东西无里南北如天反覆悬乌表里菟色壮哉丨之丨也竒哉水之壮也】
　　水异【宋史邹浩传京东大水浩言频年丨丨继作虽盈虚之数所不可逃而消复之方尤宜致谨　水经注陜城西北带河铜翁仲所投处翁仲头髻常出水之涨减恒与水齐晋军当至髻不复出今惟见丨丨耳】水澹【史记天官书丨丨泽竭地长见象　王安石纯甫出惠崇画要予作诗诗往时所作今在眼沙平丨丨西江浦】
　　水平【宋史唐恪传召拜户部侍郎京师暴水至汴且溢付恪治之或请决南隄以纾宫城之患恪曰水涨隄壊此亡可奈何今决而浸之是鱼鼈吾民也亟乗小舟相水源委求所以利导之乃决金隄注之河浃旬丨丨　管子丨丨而不流无源则遫竭　刘禹锡插田歌丨丨苗漠漠烟火生墟落】
　　水定【淮南子丨丨则清正动则失平故惟不动则所以无不动也　畅当山居诗丨丨鹤翻去松攲峰俨如　刘得仁题终南石室诗翠沈空丨丨雨絶片云新】
　　水稳【元史河渠志文宗大厯元年十一月都水庸田司言八月十日至十九日正当大汛潮势不髙风平丨丨十四日祈请天妃入庙自夲州岳庙海北防岸鳞鳞相接】
　　水顺【汉书地理志泗水国莽曰丨丨　又符载送崔副使序柔则丨丨刚乃山峙】
　　水直【王建独漉歌黄河丨丨人心曲】
　　水折【孟郊送无怀道士游富春山水诗山浓翠滴沥丨丨珠摧残】
　　水突【明一统志眉州形胜丨丨蟇颐滩穿龙爪】
　　水复【江总特进光禄大夫徐孝穆墓铭见山重下　陆游游山西村诗山重丨丨疑无路栁暗花明又一村】
　　水重【贯休山居诗见山疉下】
　　水疉【贯休上新定宋君诗见山层下】
　　水岐【诗江有渚传渚小洲也丨丨成渚】
　　水交【江淹建平王譲右将军荆州刺史表见山通下】
　　水连【温庭筠盘石寺诗见山疉下】
　　水接【杜牧题元处士髙亭诗丨丨西江天外声小斋松影拂云平】
　　水送【吴融富春诗见山迎下】
　　水传【吴均詶周参军诗丨丨洞逺风送鴈门寒】
　　水向【髙适宴郭校书诗云从四岳起丨丨百城流】
　　水对【髙适送柴司户之岭外诗见山连下】
　　水往【谢灵运山居赋逺隄兼陌近流开湍凌阜泛波丨丨步还】
　　水从【淮南子日冬至则丨丨之日夏至则火从之故五月火正而水漏十一月水正而隂胜阳气为火隂气为水水胜故夏至湿火胜故冬至燥燥故炭轻湿故炭重】
　　水休【姚称摄生月令立春丨丨春分水废】
