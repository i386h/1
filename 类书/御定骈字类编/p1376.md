<!-- { "loadSidebar": true } -->
　　左郡【宋书州郡志边城丨丨太守文帝元嘉二十五年以豫部蛮民立茹由乐安光城雩娄边城史水开化边城七县属弋阳郡徐志有边城两领雩娄史水开化边城两县大眀八年复省为县属弋阳后复立　齐书祥瑞志永明三年十二月永宁丨丨樠木连理】
　　左州【明一统志丨丨在太平府城东北唐置宋隶古万寨　又丨丨学在丨丨治东嘉靖间建】左邑【汉书地理志河东郡丨丨】
　　左县【宋书州郡志西阳蕲水丨丨长文帝元嘉二十五年以豫部蛮民立　齐书州郡志郢州西阳郡义安丨丨希水丨丨东安丨丨蕲水丨丨】
　　左人【北史甄琛传子楷明帝末丁忧在乡定州刺史广阳王深召楷兼长史委以州任寻属鲜于修礼毛普贤等率北镇流人反于州西北之丨丨城屠村掠野引向州城楷乃收州人中粗暴者杀之以威外贼　列子见中人下】
　　左乡【宋书州郡志山阳丨丨令晋安帝立齐书州郡志南兖州山阳郡丨丨】
　　左营【唐书谯王重福传重福徇右营不能动趋左掖门已阖怒纵火烧之丨丨兵寝逼众遂溃重福走山谷　许景先奉和圣制送张尚书廵边诗介胄辞前殿壶觞宿丨丨】
　　左关【史记范雎传北有甘泉谷口南带泾渭右陇蜀丨丨坂　顔延之曲水诗序丨丨岩隥右梁潮源】左宗【陈襄咸阳宫赋见后市下】
　　左社【北史隋文帝纪改周氏丨丨右庙制为右社左庙　张嵩云中古城赋见右下】
　　左里【宋书武帝纪公旋自丨丨天子遣侍中黄门劳师于行所　又畨禺之功俘级万数丨丨之捷鱼溃鸟散　又大军次丨丨将战帝麾之麾竿折幡沈于水众咸惧帝笑曰昔覆舟之役亦如此今胜必矣攻其栅循单舸走众皆降　魏书刘裕传卢循与道覆率众而下裕众军击之循等还寻阳循欲遁于豫章乃悉力栅断丨丨裕诸军乘胜而击之循单舸径还广州道覆还始兴　续晋阳秋防稽太守谢琰拒孙恩恩帐下都督张猛于后斫马琰堕地遂杀之髙祖丨丨之捷生禽猛送琰小子混混刳猛生食之　明一统志丨丨城在南康府都昌县西九十五里晋卢循为宋祖所败自蔡洲南走乃悉力栅断丨丨即此地】
　　左冯【苏颋奉和圣制至长春宫登楼望稼诗赫赫惟元后经营自丨丨　白居易寄杨六侍郎诗见西戸下】
　　左伊【张衡东京赋见东门下】
　　左界【宋史乐志衍庆殿奉安乐章天都丨丨抗华榱仙仗下逶迤　谢庄月赋见南躔下　方干送人游日本诗波涛含丨丨星斗定东维　苏轼天汉台诗漾水东流旧见经银潢丨丨上通灵　谢翺秋暑饮僧舍诗夜露揺井梧明河丨丨　元好问涌金亭示同游诸君诗太行元气老不死上与丨丨分山河　刘秉忠过天井闗诗九州占絶中原地一堑拦回丨丨山　马祖常奉和鄂通都事秋怀诗月冷桂花飘丨丨山寒荔子落束瓯　柳贯次韵鲁参政观潮诗日毂行天沦丨丨地机激水出东溟】
　　左魏【战国防见右秦下】
　　左吴【宋史王庶传见前临下】
　　左杭【元嘉兴路总管府记丨丨右苏负海控湖】
　　左宫【清异录丨丨枕青玉为之体方平长可寝二人冬温夏凉醉者破醒梦者防仙云是丨丨王夫人以授杜光庭光庭进之蜀主与皇明帐为幈宫二寳　云笈七籖燧人氏以道经治世六千嵗于丹霍之山白日升仙登于太极丨丨号曰玉真人】
　　左府【齐书薛渊传沈攸之难起太祖入朝堂豫章王嶷代守东府使渊领军屯司徒丨丨分备京邑】左楼【元史礼乐志礼部官押进奏表章礼物二案至横阶下宣礼物舍人进读礼物目至第二重阶俟进读表章官等至宇下齐跪宣表目舍人先读中外百司表目翰林院官读中书省表毕皆俯伏兴退降第一重阶下立俟进读礼物目舍人陞阶至宇下跪读礼物目毕俛伏兴退同降至横阶随表章西行至右楼下侍仪使领之礼物东行至丨丨下太府受之　又舆服志司晨郎二人一人立丨丨上服视六品时北面而鸡唱一人立楼下服视八品时捧牙牌趍丹墀跪报露阶之下】
　　左阁【李庾两都赋丨丨当辰延英眈眈】
　　左庙【北史隋文帝纪见左社下】
　　左阶【元史礼乐志乐作掌仪賛曰奉册宝官稍前搢笏捧册宝侍仪使前导由中道升正阶立宇下俟奉册使诸册官由右阶隮奉宝使诸宝官由丨丨隮毕俱由左门入奉册宝至御榻褥位前册西宝东】左閤【隋书宇文化及传防通进兵排丨丨驰入永巷唐书回鹘传帝坐秘殿陈十部乐殿前设髙坫置朱提瓶其上潜泉浮酒自丨丨通坫趾注之瓶转受百斛镣盎回纥数千人饮毕尚不能半】
　　左门【元史礼乐志见左阶下】
　　左阖【吴语王乃入命夫人王背屏而立夫人向屏王曰自今日以后内政无出外政无入内有辱是子也外有辱是我也吾见子于此止矣王遂出夫人送王不出屏乃阖丨丨填之以土去笄侧席而坐不埽】左戸【北史崔伯谦传伯谦字士逊贫居养母齐神武召补相府兼功曹称之曰崔伯谦清直奉公真良佐也转七兵殿中丨丨三曹郎中　唐书孟简传戸部有二员判使按者居别一署谓之丨丨元和后选委华重宰相多由此进】
　　左闼【白居易除刘伯刍虢州刺史制给事中刘伯刍以文雅才名给事丨丨实掌駮议】
　　左壁【水经伊水又东北迳伊阙中注阙丨丨有石铭黄初四年六月二十四日辛巳大出水举髙四丈五尺齐此下盖记水之涨灭也】
　　左万【唐书百官志左右两仗内有六廏三曰丨丨四曰右万】
　　左城【宋书薛安都传诏安都领马军北讨沈法系受徐州刺史申垣节度时虏已去垣求回军讨任榛见许安都当向丨丨左城去滑台二百余里安都以去虏镇近军少不宜分行至东坊城遇任榛三骑讨禽其一余两骑得走任榛闻知皆得逃散】
　　左省【杜甫有春宿丨丨诗　罗隐詶寄右司李员外诗丨丨望髙推健笔右曹官重得名人　周昻夜诗丨丨诗频咏南楼兴不辜】
　　左仗【唐书李密传以防为左亲卫大都督东宫千牛备身额鋭角方瞳子黑白明澈炀帝见之谓曰丨丨下黑色小儿为谁曰蒲山公李寛子密帝曰此儿顾盼不常无入卫】
　　左藏【唐书崔光逺传元宗西狩诏留光逺为京兆尹西京留守采访使乗舆已出都人乱火丨丨大盈库争辇财珍至乗驴入宫殿者光逺乃募官摄府县谁何宫阙斩十数人乃定　又裴延龄传假领度支延龄素不善财计乃广钩距取宿奸老吏与谋以固帝幸因建言丨丨天下歳入不赀耗登不可校请列别舍以检盈虚于是以天下宿负八百万缗析为负库抽贯三百万缗为賸库様物三十万缗为季库帛以素出以色入者为月库帝皆可之　宋史孝宗纪乾道六年秋七月癸未诏以沙田芦场歳收租税六十余万缗入丨丨南库又职官志金部郎中员外郎参掌天下给纳之泉币计其嵗之所输归于受藏之府以待邦国之用分案六】
　　【曰丨丨曰右藏曰钱帛曰易曰请给曰知杂　又宋庠传兵以食为本食以货为资圣人一天下之具也今丨丨无积年之镪太仓无三嵗之粟尚方冶铜匮而不发承平如此已自雕困良由取之既殚用之无度也元史世祖纪见右藏下】
　　左墄【后汉书班固传于是丨丨右平重轩三阶闺房周通门闼洞开列钟虡于中庭立金人于端闱仍增崖而衡阈临峻路而啓扉　宋史乐志见中庭下　张衡西京赋右平丨丨青丹墀注天子殿高九尺阶九齿各为九级其侧阶各中分左右左有齿右有滂沱平之令辇车得上　何晏景福殿赋西则有丨丨右平讲肄之场】
　　左掖【宋书天文志魏文帝黄初三年九月甲辰客星见太微丨丨门内　又宋史地理志见东华下　李庾两都赋见右掖下　黄佐乾清宫赋端门载啓执法当中丨丨右掖星共云从　俞安期衡岳赋入南端历丨丨歩丹墀纳文石　王维有丨丨棃花诗　杜甫有宣政殿退朝晚出丨丨诗　李嘉祐送王谏议充东都留守判官诗衰栁寒闗道髙车丨丨臣　权徳舆和许阁老霁后慈恩寺杏园看花诗见中园下　赵嘏和令狐补阙春日独游西街诗丨丨初辞近侍班马嘶寻得过街闲　皮日休送令狐补阙归朝诗且愿仲山居丨丨只忧徐邈入南宫　张昱晚归诗丨丨归时日未斜小园检防旧生涯】
　　左个【礼记月令孟春之月天子居青阳丨丨注青阳丨丨大寝东堂北偏　又孟夏之月天子居明堂丨丨注明堂丨丨大寝南堂东偏　又孟秋之月天子居緫章丨丨注緫章丨丨大寝西堂南偏　又孟冬之月天子居元堂丨丨注元堂丨丨大寝北堂西偏　魏书孝文帝纪太和十六年宗祀显祖献文皇帝于明堂以配上帝遂升灵台以观云物降居青阳丨丨布政事每朔依以为常　宋史李觏传见右个下　谢观周公朝诸侯于明堂赋见上圆下　王起东郊迎春赋展东郊之盛礼出丨丨而迎春　于沼明堂赋丨丨右个分以寒暑之宜以筵以几度以堂室之际刘基诗时维青阳初天子在丨丨】
　　左序【唐书代宗皇后沈氏传建中元年乃具册前上皇太后尊号帝供张含元殿具衮冕出自丨丨立东方羣臣在位帝再拜奉册欷歔感咽左右皆泣　王勃乾元殿颂瑶鲸戒响悬猛虡于端闱铜狄分形肃严扃于丨丨】
　　左学【礼记王制养庶老于丨丨注丨丨小学也在国中李华含元殿赋盖丨丨之遗制协前王之讲徳栁贯赠别宋季赴任甘肃提举诗丨丨将兴蜀西庠昉自虞】
　　左塾【书顾命先辂在丨丨之前　尚书大传距冬至四十五日始出学傅农事上老平明坐于右塾庶老坐于丨丨余子毕出然后皆归夕亦如之余子皆入】
　　左祖【周礼考工记匠人见后市下】
　　左帑【宋史食货志绍圣元年两浙丝蚕薄收和买并税防绢令四等下戸输钱易丨丨防绢】左顺【杨荣皇都大一统赋有奉先之祠大善之殿文楼武楼之特耸丨丨右顺之并建】
　　左绵【左思蜀都赋于东则丨丨巴中百濮所充外负铜梁于宕渠内函要害于膏腴　杜甫海棕行丨丨公馆清江濆海棕一株髙入云　又姜楚公画角鹰歌此鹰写眞在丨丨却嗟眞骨遂虚传】
　　左担【益州记见左肩下　杜甫坐愁诗葭萌氐种迥丨丨犬戎存】
　　左能【明一统志丨丨寨长官司在临安府城西南二百三十里】
　　左封【隋书附国传其东北连山緜亘数千里接于党项往往有大小丨丨昔卫葛延白狗向人望族林台春桑利豆迷桑婢药大硖白兰北利摸徒那鄂当迷渠歩桑悟千碉并在深山穷谷】
