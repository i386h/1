<!-- { "loadSidebar": true } -->
　　银屏【白居易长恨歌揽衣推枕起裴回珠箔丨丨逦迤开　平曽谒李相不遇诗老夫三日门前立珠箔丨丨昼不开　温庭筠湘东宴曲欲上香车俱脉脉清歌响断丨丨隔　徐梦游诗绣幌丨丨杳霭间若非魂梦到应难　徐夤赠月君诗懿德好书添女诫素容堪画上丨丨　韦庄江亭酒醒却寄维扬饯客诗满坐绮罗俱不见觉来红烛背丨丨　萨都拉和韵三茆山呈张伯雨外史诗碧桃花落蓬莱宫丨丨甲帐围春风金幼孜诗阊阖重重夜不扃琼楼十二敞丨丨尹鹗临江仙词红烛半条残焰短依稀暗背丨丨枕】
　　银钩【隋书苏威传威见宫中以丨爲幔丨因盛陈节俭之美髙祖爲之改容雕饰旧物悉命除毁　刘孝绰钓竿篇见金辖下　唐太宗赋帘诗彩散丨丨上文斜桂户中　李白登锦城散花楼诗金窻夹绣户珠箔悬丨丨　李端春游乐诗柘弹连钱马丨丨妥堕鬟张仲素汉苑行千步回廊闻凤吹珠帘处处上丨丨又书苑晋索靖草书絶代名曰丨丨虿尾　白居易鸡距笔赋见金距下　薛道衡咏苔纸诗见玉管下　杜甫陈拾遗故宅诗到今素壁滑洒翰丨丨连　白居易得皇甫泽州手札并诗数篇诗清泠玉韵两三章落箔丨丨七八行　又写新诗寄微之偶题卷后诗写了吟看满卷愁浅红牋纸小丨丨　又寄呈裴少尹侍郎诗丨丨金错两殊重宜上屏风张座隅　张祜髙闲上人诗殷勤一牋在留着看丨丨　薛存诚太学创置石经诗丨丨互交映石壁靡尘翳　徐夤依温飞卿华清宫二十二韵诗宫词裁锦段御笔落丨丨】
　　银钥【郑防闺情诗见金台下杜牧宫词见金鎻下】
　　银鎻【敬括花萼楼赋见玉钩下　徐安贞闻邻家理筝诗丨丨重关听未辟不如眠去梦中看】银灯【阎德隐薛王花烛诗玉盘错落丨丨照珠帐玲珑宝扇开　钱起画鹤篇罏气朝成缑岭云丨丨夜作华亭月　李贺过华清宫诗见玉盌下　花蕊夫人宫词髙烧红烛防丨丨秋晚花池景色澄　萨都拉西湖诗蓦听郎君呼小字转头含笑背丨丨宋褧诗故人好在纱窻下髙拥丨丨对小乔】
　　银烛【拾遗记元封元年浮忻国贡兰金之泥此金出汤泉国人常见水边有人冶此金爲器状如紫磨之色百铸其色变白有光如银卽丨丨是也　梁元帝谢东宫赉辟邪子锦白等啓试以照花含丨丨之状将持比月乱合璧之晖　鲍照芙蓉赋润蓬山之琼膏辉葱河之丨丨　江总髙楼看妓诗挂缨丨丨下莫笑玉钗长　上官仪髙密长公主挽歌霜处华英落风前丨丨侵　李白夜别张五诗听歌舞丨丨把酒轻罗裳钱起春夜宴任六昆季宅诗彩毫挥露色丨丨动花阴司空曙观妓诗丨丨揺揺尘暗下却愁红粉泪痕生韩愈酒中留上襄阳李相公诗丨丨未消窻送曙金钗半醉座添春　刘禹锡伤秦姝行方筵丨丨一相见】
　　【浅笑低鬟初目成　白居易和韦庶子远坊赴宴未夜先归诗丨丨忍抛杨柳曲金鞍潜送石榴裙　又喜逢萧彻因话长安旧游诗选胜移丨丨邀欢举玉觞　李绅忆被牛相留醉州中夜出眞珠辈数人诗丨丨坐隅听子夜宝筝筵上起春风　杜牧秋夕诗丨丨秋光冷画屏轻罗小扇扑流萤　李逺赠友人诗见玉箫下陈羽花下夜饮赠歌人诗丨丨煌煌半醉人娇歌宛转动朱唇　和凝宫词金殿夜深丨丨晃宫嫔来奏月重轮】
　　银釭【上庠録见玉郎下　梁元帝草名诗金钱买含笑丨丨影梳头　白居易卧听法曲霓裳诗起尝残酌听余曲斜背丨丨半下帷　张碧幽思诗金炉烟霭微丨丨残影灭　裴思谦及第后宿平康里诗丨丨斜背解鸣珰小语偷声贺玉郎　李中宫词香铺罗幌不成梦背壁丨丨落尽花　孙氏白蜡烛诗影胜丨丨香比兰一条白玉偪人寒】
　　银焰【黄滔馆娃宫赋花颜缥缈欺树里之春风丨丨荧煌却城头之晓角　谭处端游怀川诗清夜碧潭澄皎洁蚌登丨丨产丹砂】
　　银烬【朱德润八月九日武林达宣差招宴时武良弼太守廉山御史同席诗蜡炬照席飞丨丨桂花绕屋吹天香】
　　银壶【杜甫对雪诗金错囊从罄丨丨酒易赊　李贺送秦光禄北征诗宝玦麒麟起丨丨狒狖啼　李商隐卽日诗金鞍忽散丨丨漏更醉谁家白玉钩　李渉寄荆娘写眞诗顾分精魄定形影永似丨丨挂金井崔液上元夜诗玉漏丨丨且莫催铁关金锁彻明开】
　　银牓【神异经东方有宫青石爲墙髙三仞左右阙髙百尺画以五色门有丨丨以青石碧镂题曰天地长男之宫　太平广记见金牓下　沈炯林屋馆碑昆山平图丨丨相辉蓬阆仙宫金台崛起　张正见游匡山简寂馆诗卽此神山内丨丨暎仙宫　唐髙宗太子纳妃太平公主出降诗见玉庭下　杜甫乐游园歌阊阖晴开詄荡荡曲江翠幕排丨丨　李贺贝宫夫人六宫不语一生间诗髙悬丨丨照青山　张以宁登句容僧伽塔诗微风韵金铎初日丽丨丨】
　　银扁【卢柟赠故大同府节判魏张公祝入祠七十韵诗乙科连佳士芳声捷丨丨】
　　银题【卢藏用奉和幸安乐公主山庄应制诗见玉砌下】
　　银蒜【庾信梦入室内诗见金麦下　欧阳修帘诗丨丨钩帘宛地垂桂丛乌起上朝晖　杨万里题吴梦古乐府诗见金麦下】
　　银牌【宋史舆服志符劵唐有丨丨发驿遣使则门下省给之其制阔一寸半长五寸面刻隷字曰勅走马丨丨　李贺河阳歌见玉防下】
　　银管【北梦言见金管下　韩定辞答马彧诗盛德好将丨丨述丽词堪与雪儿歌　吴儆诗丨丨题诗纷满帙金钗度曲俨分行　袁桷薛涛牋诗蜀王宫树雪初消丨丨塡青防防描　又陈去疾元夕京城和欧阳衮诗歌迎甲夜催丨丨影动繁星缀玉台　张翥席上诗緑樽兴极频呼酒丨丨声髙正辊弦】银纸【法苑珠林见金书下】
　　银翰【元稹幕中诸公征乐防饮诗钿车迎妓乐丨丨屈朋侪　又酬乐天江楼夜吟稹诗诗昔凭丨丨写今赖玉音宣】
　　银编【文苑英华隋檄陈尚书江总等文公等文儒自立器用适时冠盖二世齿德兼重孔老殊教名墨异家金匮珠韬丨丨玉防莫不腾于舌杪散在笔端　云笈七签太常灵神都宫中有金房度命回年之诀皆铸金爲简刻白丨之丨紫笔书文也】
　　银牒【王勃秋日仙游观赠道士诗石图分帝宇丨丨洞灵宫】
　　银函【神仙传阴长生裂黄素写丹经一通封以白丨之丨置蜀绥山　孔稚珪元馆碑朋白兔而侣青乌啓丨丨而讲金字　庾信五张寺经藏碑见金防下梁元帝览赋紫台石室之文青首丨丨之字　刘长卿自紫阳观至华阳洞宿侯尊师草堂简李延陵诗丨丨竟谁发金液徒堪荐】
　　银书【虞世南追从銮舆夕顿戏下应令诗丨丨含晓色金辂转晨飇】
　　银帖【白居易西凉妓诗见金镀下】
　　银字【宋书礼志墨令丨丨啓传令信　唐书礼乐志倍四本属清乐形类雅音有丨丨之名中管之格皆前代应律之器也　宋史乐志太平兴国中选东西班习乐者乐器独用丨丨觱栗小笛小笙　都城纪胜説话有四家一者小说谓之丨丨儿　梁简文帝华林园诗昔日书丨丨久自恧宗英　白居易秋夜听髙调凉州诗楼上金风声渐紧月中丨丨韵初调　又南园试小乐诗髙调管色吹丨丨慢拽歌词唱渭城　熊孺登雪中答僧书诗八行丨丨非常草六出天花尽是梅杜牧寄珉笛与宇文舍人诗调髙丨丨声还侧物比柯亭韵校奇　吴融和韩致光侍郎无题诗管纤丨丨咽梭密锦书匀　徐梦游诗檀的慢调丨丨管云鬟低缀折枝花】
　　银诏【卢纶送浑链归觐却赴阙庭诗防衣人竞看丨丨帝亲书】
　　银券【梁简文帝让扬州表见金玺下】
　　银砚【前赵録刘聪引帝入防谓曰卿爲豫章王朕与王武子相造射于皇堂朕得十二筹卿与武子得九筹卿赠朕柘弓丨丨颇忆否帝曰安敢忘之但恨尔日不早识龙颜尔】
　　银毫【陆游诗丨丨地緑茶膏嫩玉斗丝红墨沈寛】
　　银赋【贡师泰金谿葛烈女诗忆昔里中初赋银丨丨日急家日贫】
　　银信【王佑贺游知府啓鼎来丨丨催度玉墀】
　　银锅【王千秋鹧鸪天词翠杓丨丨飨夜游万灯初上月当楼】
　　银筵【杜牧朱坡诗蜗壁烂班藓丨丨荳蔲泥】
　　银膏【郝经赠渔者诗斫开细雪丨丨莹旋折黄芦爇晚烟】
　　银匙【白居易路上寄丨丨与阿诗丨丨封寄汝忆我卽加餐】
　　银浆【清珙溪岩杂咏诗山防修午供泉白似丨丨】
　　银鲙【唐彦谦夏日访友诗春盘擘紫虾氷鲤斫丨丨】
　　银匣【宋史夏国传德明自归顺以来每歳旦圣节冬至皆遣牙校来献不絶而每加恩赐官告则又以袭衣五金荔支带金花丨丨副之　老学庵笔记唐彦猷砚録云红丝砚必用丨作丨凡石砚若置丨丨中卽未干之墨气蒸上腾其墨乃着盖上久之盖上之墨复滴砚中铜锡皆然而银尤甚】
　　银炉【李乂髙安公主挽歌丨丨称贵幸玉辇盛过逢】
　　银盘【神异经西北荒中有二金阙其髙百丈金阙丨丨圎五十丈　元和郡县志北固山巓爲多景楼把酒倚栏云影堕江金焦两山东西对峙如青螺列丨丨中最爲奇观　续文献通考明万厯中云南土司贡金壶丨丨　魏武帝上杂物疏御杂物有纯丨丨　江淹兔园赋见玉盌下　王十朋蓬莱阁赋鼓角作于人间明月出于林端妙三弄之梅花烂十分之丨丨　贺知章答朝士诗钑镂丨丨盛蛤蜊镜湖莼菜乱如丝　卢仝月蚀诗烂丨丨从海底出忽来照我茅屋东　白居易对火翫雪诗丨丨堆栁絮罗袖抟琼屑　王贞白白牡丹诗异香开玉合轻粉出丨丨雍裕之豪家夏氷咏见玉山下】
　　银盌【椀同吴志甘宁传攻功吕蒙爲最宁次之后曹公出濡须宁爲前部督受勅出斫敌前营权特赐酒殽宁先以丨丨酌酒自饮乃酌与其都督都督不肯持宁引白削置膝上呵谓之曰卿见知于至尊孰与甘宁乎都督见宁色厉卽起拜持酒通酌兵各一丨丨至二更时出斫敌敌惊遂退　元史伯嘉努传巴延以其前后战功上闻世祖大悦以丨丨一赐之　东京梦华録驾诣射殿一人口衔一丨丨两肩两手共五只箭来则能承之　白居易代妻戏贺兄嫂诗金花丨丨饶兄用罨画罗衣尽嫂裁】
　　银楪【宋史哲宗纪元祐五年禁军大阅赐以丨丨匹帛】
　　银盂【白居易早饮湖州酒寄崔使君诗十分蘸甲酌潋滟满丨丨】
　　银卮【北史魏元顺传见银童下】
　　银杯【旧唐书柳公权传公权爲勲戚家碑板问遗钜万多爲主藏竖海鸥所窃别置酒器杯盂一笥缄縢如故其器皆亡公权哂曰丨丨羽化矣　唐书文艺传胡楚賔属文必酒中然后下笔髙宗命作文常以金丨丨防酒饮之文成輙赐焉　韩愈雪诗随车翻缟带逐马散丨丨　白居易独酌忆微之诗惆怅丨丨来处重不曽盛酒劝闲人　又春池闲泛诗花助丨丨气松添玉轸声　刘禹锡竹枝词两岸山花似雪开家家春酒满丨丨　韩偓恩赐樱桃分寄朝士诗见玉椀下　苏轼谢人见和前篇诗九陌凄风战齿牙丨丨逐马带随车　孔平仲诗旋撤丨丨泛海螺】
　　银觥【白居易寒食宴游赠冯李二少尹诗殷勤二曹长各捧一丨丨　又病中辱崔宣城觥绮之赠诗信题霞绮缄情重酒试丨丨表分深　施肩吾旅次文水县喜遇李少府诗共忆襄阳同醉处尚书座上纳丨丨杜牧醉题诗见金镊下　王安石九井诗中官系龙沉玉尺小吏磔狗浇丨丨】
