<!-- { "loadSidebar": true } -->
　　丝桐【史记田敬仲完世家驺忌子以鼔琴见威王威王说而舍之右室须防王鼔琴驺忌子推戸入曰善哉鼔琴王勃然不说去琴按劒曰夫子见容未察何以知其善也驺忌子曰夫大浊以春温者君也小防折以清者相也攫之深醳之愉者政令也钧谐以鸣大小相益回邪而不相害者四时也吾是以知其善也王曰善语音驺忌子曰何独语音夫治国家而弭人民皆在其中王又勃然不说曰若夫语五音之纪信未有如夫子者也若夫治国家而弭人民又何为乎丨丨之间驺忌子曰夫大浊以春温者君也小防折以清者相也攫之深而舎之愉者政令也钧谐以鸣大小相益囬邪而不相害者四时也夫复而不乱者所以治昌也连而径者所以存亡也故曰琴音调而天下治而弭人民者无若乎五音者王曰善　晋书范之传纨绮尽于婢妾财用縻于丨丨　墨客挥犀毘陵郡士人家有一女姓李氏方年十六歳有弹琴诗云昔年刚笑卓文君岂信丨丨解误身今日未弹心已乱此心元是不由人　庾信赵国公集序文参厯象即入天官之书韵涉丨丨咸归总章之观　卢思道劳生论耳倦丨丨口饫珍防　柳宗元邕州马退山茅亭记见襟袖下　王粲七哀诗丨丨感人情为我发悲音　韦安石梁王宅侍宴应制诗见钟石下　苏瓌临渭亭登髙应制诗清切丨丨防纵横文雅飞　张九龄恩赐乐游园宴应制诗辉光遍草木和气发丨丨　李峤十月奉教作别有欢娱地歌舞应丨丨　李白东武吟倚岩望松雪对酒鸣丨丨　又怨歌行寒苦不忍言为君奏丨丨　白居易废琴诗丨丨合为琴中有太古声】
　　丝【新论西门豹性急佩韦皮以自缓董安于性缓带丨丨而自急】
　　丝纶【文心雕龙记称丨丨所以应接羣后虞重纳言周贵防舌故两汉诏诰职在尚书王言之大动入史策其出如綍不反若汗是以淮南有英才武帝使相如视草陇右多文士光武加意于书辞岂直取美当时亦敬慎来叶矣　退朝録按唐旧説礼部郎中当省中文翰谓之南宫舎人百日内须知制诰王元之与宋给事诗云须知百日掌丨丨　徐陵让五兵尚书表髙天缅邈弗降昭囬瞻拜丨丨更增忧惫　无名氏乌台赋奉丨丨以遐察腾锦车而遥届　源乾曜奉和圣制送张説上集贤学士赐宴诗丨丨贤得相羣俊学为名　储光羲晚次东亭献郑州宋使君诗丨丨逢圣主出入飘华组　杜甫早朝大明宫诗欲知世掌丨丨美池上于今有鳯毛　又防府咏懐诗哀痛丨丨切烦苛法令蠲白居易寄贾舎人诗见印绶下　罗隠送蕲州裴员外诗蕲水苍生莫相羡早防归去掌丨丨　又柳宗元送辛殆庶下第游南郑序仆在京师凡九年于今尝从俊造之后颇渉艺文之事四贡乡里而后获焉方之于钓者丨丨不属喙甚直嗜有美饵者而觖望获鱼之暮则善取者皆指而笑之】
　　丝言【鲍照河清颂訏謩布简丨丨盈室　庾信大将军司马裔墓志铭职司常伯任总防龙王道既平丨丨惟允　李峤送金城公主适西蕃应制诗汉帝抚戎臣丨丨命锦轮　韦元旦九日登髙应制诗丨丨丹鳯池斾转苍龙阙】
　　丝诰【徐陵徐州刺史侯安都徳政碑州民散骑常侍王玚等拜表宫阙请兹美化树彼髙碑民欲天从允彰丨丨】
　　丝歌【梁简文帝六根懴文耳根闇钝多种众恶悦染丨丨闻胜法善音昏然欲睡听郑卫淫靡耸身侧耳知胜善之事乐之者希淫靡之声欣之者众】
　　丝枲【书禹贡岱畎丨丨铅松怪石　周礼冢宰以九职任万民七曰嫔妇化治丨丨　又二曰嫔贡注嫔故书作賔谓嫔贡丨丨　又职方氏河南曰豫州其利林漆丨丨】
　　丝絮【孟子麻缕丨丨轻重同则贾相若　周礼泉府凡民之贷者与其有司辨而授之以国服为之息注郑司农云贷者谓从官借本贾也故有息使民弗利以其所贾之国所出为息也假令其国出丨丨则以丨丨偿其国出絺葛则以絺葛偿　史记匈奴传匈奴处北地寒杀气早降故诏吏遗单于秫蘖金帛丨丨佗物歳有数　盐铁论转仓廪之委飞府库之财以给边民中国困于繇役边民苦于戍御力耕不便种籴无桑麻之利仰中国丨丨而后衣之皮裘蒙毛曾不足盖形夏不失复冬不离窟父子夫妇内藏于专室土圜之中中外空虚扁鹊何力而盐铁何福也　白居易重赋诗缯帛如山积丨丨似云屯】
　　丝茧【范成大夏日田园诗桑姑盆手交相贺绵茧无多丨丨多】
　　丝纩【礼记礼器丹漆丨丨竹箭与众共财也　周礼典丝防纪共其丨丨组文之物　唐书礼乐志户部导贡物入刺史前首之金次之丹漆丨丨四海九州之美物重行陈执者退就东西文武前侧立通事舎人导刺史一人解劒脱舃执贽升前北向跪奏官封臣姓名等敢献壤奠遂奠贽舍人跪举以东授所司刺史劒舄复位　又食货志见盐酒下　柳宗元马氏女雷五葬志马室女雷五父曰师儒业进士雷五生巧慧异甚凡事丨丨文绣不类人所为者余覩之甚骇】
　　丝帛【云仙杂记开元中春末两市多白眼蜂如山市人以此卜丨丨之丰歉】
　　丝布【周书武帝纪建徳六年八月戊寅初令民庶已上唯听衣绸绵绸丨丨圆绫纱绢绡葛布等九种余悉停断　唐书文帝纪见机杼下　盐铁论妇女饰微治细以成文章极技尽巧则丨丨不足衣也　王羲之十七帖今往丨丨单衣财一端示致意　庾信谢周明帝赐丝布等啓奉敕垂赐杂色丨丨绵绢等三十叚银钱二百文】
　　丝麻【诗小东大东杼柚其空笺谭无他货维丨丨尔今尽杼柚而不作也　礼记昏义舅姑入室妇以特豚馈明妇顺也妇顺者顺于舅姑和于室人而后当于夫以成丨丨布帛之事以审守委积盖藏　周礼考工记治丨丨以成之谓之妇功　左传莒恃其陋而不修城郭浃辰之间而楚克其三都诗曰虽有丨丨无弃菅蒯虽有姬姜无弃蕉萃凡百君子莫不代匮言备之不可以已也　汉书魏相传君动静防道奉顺隂阳日月光明风雨时节寒暑调和三者得叙则灾害不生五糓熟丨丨遂艸木茂鸟兽蕃民不夭疾衣食有余　庄子见鼔琴下　淮南子单豹倍世离俗岩居谷饮不衣丨丨不食五糓行年七十犹有童子之顔色　大戴礼夫工女必自择丨丨良工必自择斋材贤君良上必自择左右始　文心雕龙盖纬之成经其犹织综丨丨不杂布帛乃成　任昉为范尚书让吏部封侯表陛下不弃菅蒯爱同丨丨傥平生之言犹在听览宿心素志无复贰辞矜臣所乞特回宠命则彞章载穆微物知免】
　　丝绵【书五子之歌关石和钧王府则有疏以石而称则为重物故金铁曰石言丨丨止于斤两金铁乃至于石举石而言之则所称之物皆通之也　汉书食货志众民卖买五谷布帛丨丨之物周于民用而不讐者均官有以考检厥实用其本贾取之毋令折钱　齐书祥瑞志永明二年防军府门外桑树一株并有蚕丨丨被枝茎　南史临川王宏传宏性爱钱百万一聚黄榜标之千万一库悬一紫标如此三十余间帝与佗卿屈指计见钱三亿余万余屋贮布绢丨丨漆蜜纻蜡朱砂黄屑杂货但见满库不知多少　急就章量丈尺寸斤两铨注言量布帛者则计其丈尺及寸称丨丨者则数其斤两】
　　丝纱【吕览墨子见染素丝者而叹曰染于苍则苍染于黄则黄所以入者变其色亦变五入而以为五色矣故染不可不慎也非独染丨丨也国亦有染】
　　丝葛【地理通释河南道古豫兖青徐之境厥贡防絁文绫丨丨水葱藨心蓆瓷石之器　画论唐太宗常服翼善冠贵臣服进徳冠至则天朝以丨丨为幞头巾子以赐官】
　　丝纻【易林丨丨布帛人所衣服】
　　丝□【穆天子传癸亥天子觞重□之人□□乃赐之黄金之罂二九银乌一只贝带五十珠百裹□箭桂姜百岗丨丨雕官□□乃膜拜而受】
　　丝防【汪元量湖州歌大元皇后来相探特赐丨丨二百单】
　　丝防【宋书礼志后代圣人见鸟兽毛羽及其文章与草木华采之色因染丨丨以作衣裳为黄之服以法乾坤上下之仪】
　　丝漆【周礼考工记弓人为弓取六材必以其时取干以冬取角以秋丨丨以夏筋胶未闻　史记货殖岁孰取谷予之丨丨　汉书西域大宛国其地皆丨丨不知铸铁器　盐铁论匈奴车器无银黄丨丨之饰】丝线【元史食货志至元二十七年减河间保定平滦三路丨丨之半大都全免二十八年诏免腹里诸路包银俸钞其大都上都隆兴平滦大同太原河间保定玉平辽阳十路丨丨并除之　元稹雉媒诗见翦刀下寇坦咏铜柱诗计合一条丨丨挽何劳两县索人夫】
　　丝料【元史食货志丨丨之法每二户出丝一斤并随各路丝线顔色输于官五户出丝一斤并随各路顔色输于本位】
　　丝绪【江淹江上之山赋见炉炭下】
　　丝饰【赵良器履赋加其丨丨广其文绣所以表威仪光领袖】
　　丝络【杨师道咏饮马应诏诗苔流染丨丨水洁写雕簮】
　　丝様【陈与义立春日雨诗衡阳县下春日雨远映青山丨丨斜】
　　丝色【卢纶白髪叹不知丨丨后堪得几囬秋】
　　丝声【礼记乐记丨丨哀哀以立防防以立志君子听琴瑟之声则思志义之臣　宋史乐志见琴制下梦溪笔谈丨丨纎微失之则细　阮籍乐论顺帝上恭陵过樊衢闻鸟鸣而悲泣下横流曰善哉鸟声使左右吟之曰使丨丨若是岂不乐哉夫是谓以悲为乐者也又陆玑诗疏莎鸡一名络纬振羽作声连夜札札不止其声如纺丨之丨】
　　丝路【谢瞻于安城答灵运诗丨丨有恒悲矧乃在吾爱　又欧阳修诗丨丨萦回细入云】
　　丝影【秦韬玉钓翁诗潭定静悬丨丨直风髙斜飐浪纹开】
　　丝光【虞世南和献歳诗丨丨催桞色日彩泛槐烟　韦庄捣练篇见绶带下】
　　丝隂【唐太宗赋得临池柳诗岸曲丨丨聚波移带影疎】
　　丝里【盐铁论见袍合下】
　　丝息【五代史常思传广顺三年徙镇归徳居三年来朝又徙平卢思因啓曰臣居宋宋民负臣丨丨十万两愿以劵上进太祖颔之即焚其劵诏宋州悉蠲除之】
　　丝赋【元史世祖纪中书省言赋民旧籍已有定额至元七年新括协济合并户为数凡二十万五千一百八十敕减今歳丨丨之半】
　　丝税【元稹织妇词蚕神女圣早成丝今年丨丨抽征早】
　　丝缕【南史张绪传益州献蜀柳数株枝条甚长状若丨丨　急就篇承麈户防条绩总注僚一名偏诸织丨丨为之所以悬系承麈户防因为饰也　三辅黄图贾佩兰説在宫内时八月四日出雕房北户竹下围棊胜者终年有福负者终年疾病取丨丨就北斗星辰求长命乃免　桂海虞衡志石发出海上纎长如丨丨东观余论张旭所书千字文至雁门云亭等字与后题月日则雄隐轩举槎枿丨丨千状万变　韦应物叹白发诗丨丨乍难分杨花复相绕　羊士谔见白发诗丨丨寒衣上霜华旧简中　苏轼诗新年消暗雪旧歳添丨丨　张翥无题诗得巧蜘蛛丨丨细声鹦鹉舌关娇】
　　丝衣【诗丨丨其紑载弁俅俅传丨丨祭服也　诗説丨丨士执事于王祭而饮以旅酬之乐歌　博物志古者男子皆丨丨有故乃素服】
　　丝绂【乐府杂录宫悬四面毎面五架架即簨虡也其上安金铜仰阳以鹭鸶孔雀羽装之两面缀以流苏以防翠丨丨为之也】
　　丝绦【贺知章咏柳诗碧玉妆成一树髙万条垂下绿丨丨】
　　丝囊【杜牧过勤政楼诗千秋令节名空在承露丨丨世已无】
