<!-- { "loadSidebar": true } -->
　　上眄【元白杨行丨丨増崖下临清池】
　　上睇【周邦彦汴都赋丨丨天时下度地利】
　　上覩【黄庭内景经丨丨章丨丨三元如连珠落落明景照九隅】
　　上闻【诗序时迈廵守告祭柴望也疏所以为此廵守之礼者以诸侯为王者守土专制一国告从令行而王者垂帷端拱深居髙视一日二日庶事万几耳目不达于逺方神明不照于幽僻或将强以凌弱恃众以侵寡壅遏王命究不丨丨而使逺道细民受枉圣世圣王知其如是故制为此礼时自廵之　汉书武帝纪夫十室之邑必有忠信三人并行厥有我师今或至阖郡而不荐一人是化不下究而积行之君子壅于丨丨也二千石官长纪纲人伦将何以佐朕烛幽隐劝元元崇郷党之训哉　又谷永传臣闻王天下有国家者患在上有危亡之事而危亡之言不得丨丨　齐书豫章王嶷传臣近亦侍言太子告意子良具因王俭申啓未知粗丨丨未　宋史度宗纪咸淳六年三月癸丑诏曰吏以亷称自古有之今絶不闻岂不自章显而壅于丨丨欤其令侍从卿监郎官各举防吏将显擢焉　又郑侠传窃闻南征北伐者皆以其胜防之势山川之形为图来献料无一人以天下之民质妻鬻子斩桑壊舍流离逃散遑遑不给之状丨丨者　元史世祖纪宋荆湖制置李庭芝为书遣永宁僧赍金印牙符来授刘整卢龙军节度使封燕郡王僧至永寕事觉丨丨勅张易姚枢杂问　李白鸣臯歌水横洞以下渌波小声而丨丨】
　　上听【唐书刘蕡传常欲与庶人议于道商贾谤于市得通丨丨一悟主心】
　　上云【杜甫送重表侄王砅诗丨丨天下乱宜与英俊厚】
　　上呼【倪谦聼鹤轩赋睠阊阖其尺咫兮宜排云以丨丨】
　　上啓【云笈七籖诵黄庭经诀当烧香清齐身冠法服入戸北向四拜长跪叩齿二十四通啓曰丨丨髙上万真玉晨太上大道君臣今当入室诵咏玉经链神保藏乞胃宫荣华身得乗虚上拜帝庭　梁昭明太子疏苟有愚心愿得丨丨】
　　上诵【陆村夜诗丨丨周孔书沈溟至酣借】
　　上论【后汉书郅恽传积弩将军俊素闻恽名乃礼请之上为将兵长史授以军政百姓恱服俊还京师而丨丨之恽耻以军功取位辞归乡里　韩愈送文畅师诗丨丨古之初所以施赏罚】
　　上讲【韦荘东林寺再遇僧益大德诗丨丨毎教倾国聼承防偏得内官饶】
　　上诉【杜甫奉先刘少府新画山水障歌元气淋漓障犹湿真宰丨丨天应泣】
　　上谈【魏书髙允传征士颂序访诸有司以求名士咸称范阳卢元等四十二人皆冠冕之胄着闻州邦有羽仪之用亲发明诏以征元等乃旷官以待之县爵以縻之其就命三十五人自余依例州郡所遣者不可胜记尔乃髦士盈朝而济济之羙兴焉皆与之俱斯举或从容廊庙或游集私门丨丨公务下尽忻娱以为千载一时始于此矣】
　　上言【何逊门有车马客诗丨丨离别久下言望应归荀防拟青青河畔草诗丨丨各努力下言长相懐又后汉书朱儁传见西乡下】
　　上对【宋书孝武帝纪用王骥迹实穷四溟汉帝鸾轸夙徧五岳是皆所以丨丨幽灵下理民土　白居易答桐花诗丨丨月中桂下覆阶前蓂】
　　上惭【宋书武帝纪司马休之表今绛旗所指唯讳兄弟父子而已须尅荡宼逆寻续驰闻由臣轻弱致讳凌横丨丨俯愧无以厝顔】
　　上懐【韦应物寄诸弟诗丨丨犬马恋下有骨肉情】
　　上嘉【汉书董仲舒传盖闻善言天者必有征于人善言古者必有騐于今故朕垂问乎天人之应丨丨唐虞下悼桀纣寖微寖灭寖明寖昌之道虚心以改】
　　上瞻【沈约被褐守山东诗丨丨既隐轸下睇亦溟蒙】
　　上刺【公羊及宋人盟于宿传注春秋丨丨王公下讥卿大夫而逮士庶人】
　　上尘【魏书许宗之传司空伊馛等以宗之腹心近臣出居方伯不能宣扬本朝尽心绥道而侵损齐民枉杀良善妄列无辜丨丨朝廷诬诈不道理合极刑　庾亮譲中书表止足之分臣所冝守而偷荣昧进日尔一日谤讟既集丨丨圣朝】
　　上藏【周礼兴同注见上大下】
　　上烦【元史博尔欢传诸王纳延叛帝将亲征博尔欢谏曰昔太祖分封东诸侯其地与户臣皆知之以二十为率纳延得其九莽郭乌噜扎拉尔鸿吉哩伊竒喇斯五诸侯得其十一惟徴五诸侯兵自足当之何至丨丨乗舆哉臣疾且愈请事东征】
　　上当【后汉书光武帝纪帝即位告天祝文曰平定天下海内恩丨丨天地之心下为元元所归】上因【管子善用民者轩冕不下儗而斧钺不丨丨如是则贤者劝而暴人止】
　　上徼【张九龄詶王履震游园林见贻诗中览霸王说丨丨明主防】
　　上副【隋书房彦谨传至如并州衅逆湏有甄明若扬谅实以诏命不通虑宗社危逼征兵聚众非为干犯则当原其本情议其刑罚丨丨圣主友于之意下晓愚民疑惑之心　刘琨劝进表丨丨祖宗之心下一兆庶之望】
　　上簿【金史选举志见上甲下】
　　上求【后汉书第五伦传光武承王莽之余颇以严猛为政后代因之遂成风化郡国所举类多辨职俗吏殊未有寛博之选以应丨丨者也】
　　上览【诗话总太宗淳化中春日苑中有赏花钓鱼小宴宰相至三馆毕预坐宴后赋诗中字为韵丨丨以第优劣时姚铉诗先成赐白金百两时辈荣之】
　　上窥【黄庭外景经下部注丨丨天门则覩三光俯视地理见小童子　蜀后主幸秦川上梓潼山诗下瞰娥眉岭丨丨华岳巅】
　　上称【史记屈原传丨丨帝喾下道齐桓中述汤武以刺世事　又去声北史隋房陵王勇传勇尝文饰蜀铠帝见而不恱恐致奢侈之渐因诫之曰我历观前代帝王未有奢华而能长久者汝当储后若不丨丨帝心下合人意何以承宗庙之重居兆人之上】
　　上观【汉书严安传丨丨齐晋所以亡公室卑削六卿大盛也下览秦之所以灭刑严文刻欲大无穷也又东方朔传今世之处士魁然无徒廓然独居丨丨许由下察接舆计同范蠡忠合子胥天下和平与义相扶寡耦少徒固其宜也　又严延年传昔韩卢之取也丨丨下获不甚多杀愿次卿少缓诛罚思行此术　阮瑀杂诗揽衣起踯躅丨丨心与房】
　　上解【酉阳杂俎人死形如生足皮不青恶目光不毁头发尽脱皆尸解也白日去曰丨丨夜半去曰下解】上唱【淮南子由本流末以重制轻丨丨而民和上动而下随四海之内一心同归】
　　上调【旧唐书郭承嘏传宰相者丨丨阴阳下安黎庶致君尧舜致时太平】
　　上化【宋书乐志丨丨如风下应如草　云笈七籖经者营也畅幽极经理神关故谓之经而有元丹丨丨三真元洞之道本与元气同存元始俱生】
　　上漏【唐书刘蕡传按春秋晋狐射姑杀阳处父书襄公杀之者以其君漏言也襄公不能固阴重之机处父所以及残贼之祸故春秋非之夫丨丨其情则下不敢尽意上泄其事则下不敢尽言故传有造膝诡辞之文易有失身害成之戒　淮南子穷僻之乡环堵之室揉桑为枢丨丨下湿此齐民之所为形植黎累忧悲而不得志也圣人处之不为愁悴怨怼而不失其所以为乐也　韩诗外传原宪居鲁环堵之室茨以蒿莱蓬戸瓮牖桷桑而无枢丨丨下湿匡坐而歌　袁凯诗徒壁类司马丨丨比原思】
　　上泄【唐书刘蕡传见上】
　　上聋【桞宗元乐府鼔吹铙歌丨丨下聪骜不可廻】
　　上弱【易林大尾小头重不可揺丨丨下强隂制其雌】
　　上黩【宋史髙丽传罔思狂瞽之尤辄奏权宜之事妄尘旒冕丨丨朝廷】
　　上惑【宋史河渠志赵偁上议曰臣窃谓河事大利害有三而言者互进其说或见近忘逺徼幸盗功或取此舍彼诪张昧理遂使大利不明大害不去丨丨朝聼下滋民患】
　　上逆【素问秋伤于湿丨丨而欬　枫牕小牍予至江上于时海潮丨丨狂涛东泻迷极望虽腾价买舟犹与僧尼杂贩共载一船】
　　上替【左传又曰可以无学无学不害不害而不学则苟而可于是乎下陵丨丨能无乱乎夫学殖也不殖将落原氏其亡乎　晋书武帝纪人穷匮农事荒奸盗起刑狱烦下陵丨丨礼义不兴斯长吏之否也　唐书独孤及传去年十一月丁巳夜星陨如雨昨清明降霜三月苦热错缪颠倒沴莫大焉此下陵丨丨怨讟之气取之也　髙闾至德颂爰暨三季下陵丨丨】
　　上困【李华君之牧人辨古之帝者非不欲厚人养泰其身盖以为上逸则下困困百众逸一人非天意也不忍为也故下逸而丨丨帝者甘心焉】
　　上异【隋书礼仪志今之尚书丨丨公侯下非卿士止有朝衣本无冕服但既预斋祭不容同于在朝宜依太常及博士诸斋官例着皁衣绛襈中单竹叶冠崔日知冬日述懐诗丨丨西河夏中非北海元】上闇【后汉书王符传舒长者非谓义和安行乃君明民静而力有余也促短者非谓义度损灭乃丨丨下乱而力不足也　韩非子法之息也丨丨也丨丨无度则官擅为官擅为故奉重无前】
　　上着【周礼疡医凡疗疡以五毒攻之注五毒五药之有毒者今医人有五毒之药作之合黄堥置石胆丹砂雄黄礜石磁石其中烧之三日三夜其丨丨以鸡羽埽取之以注创恶肉破骨则尽出】
　　上利【仪礼少牢馈食礼佐食丨丨执羊俎下利执豕俎司士三人执鱼腊肤俎序升自西阶　唐书傅奕传古之葬并在国都之北赵氏之葬在九原汉家山陵或散处诸域又何丨丨下利大墓小墓为哉　耒耜经耕之土曰墢起墢者镵也覆其墢者壁也镵表丨丨壁形下圆　孙頠春傩赋令隂气以下降使阳和而丨丨】上绥【宋书乐志丨丨四寓下洋万国】
　　上赖【元史塔尔楚传纳延军来袭塔尔楚转鬬而前射其酋特古斯岱中其口镞出于项堕马死追兵乃退遂军懿州州老幼千余人焚香罗拜道旁泣曰非宣慰公吾属无遗种矣塔尔楚曰今日之事丨丨皇帝洪福下赖将士之力吾何功焉】
　　上厉【汉书司马相如传僸祲寻而髙纵兮纷鸿溶而丨丨】
　　上至【诗行苇小序内睦九族笺九族自己丨丨髙祖下至元孙之亲也　史记孔子世家因史记作春秋丨丨隐公下讫哀公十四年十二公据鲁亲周故殷运之三代约其文辞而指博　潘岳西征赋擢仙掌而承露干云汉而丨丨　又史记萧相国世家上罢布军归民道遮行上书言相国贱彊买民田宅数千万丨丨相国谒上笑曰夫相国乃利民民所上书皆以与相国曰君自谢民　又周勃世家已而之细栁军不得入先驱曰天子且至军门都尉曰将军令曰军中闻将军令不闻天子之诏居无何丨丨又不得入于是上乃使使持节诏将军吾欲入劳军】
　　上继【晋书贺循传时宗庙始建旧仪多阙或以惠懐二帝应各为世则颍川世数过七宜在迭毁事下太常循议以为礼兄弟不相为后不得以承代为世惠帝无后懐帝承统弟不后兄则懐帝自丨丨世祖不继惠帝当同殷之阳甲汉之成帝惠帝尚在太庙而懐帝复入数则盈八盈八之理由惠帝不出非上祖宜迁也下世既升上世乃迁迁毁对代不得相通未有下升一世而上毁二世者也　唐书陈贞节传按贺循说兄弟不相为后故殷盘庚不序阳甲而丨丨先君汉光武不嗣孝成而上承元帝晋懐帝继世祖不继惠帝故阳甲孝成出为别庙】
　　上宪【王延夀鲁灵光殿赋规矩应天丨丨觜陬】
　　上荐【北史何妥传皇帝入庙门奏永至之乐以为行歩之节犹古采齐肆夏也干豆丨丨奏登歌之乐犹古清庙之歌也】
