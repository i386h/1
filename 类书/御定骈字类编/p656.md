<!-- { "loadSidebar": true } -->
　　龛中【皮日休访寂上人不遇诗炉里尚飘残玉篆丨丨仍鏁小金仙】
　　龛经【崔国辅宿法华寺诗壁画感灵迹丨丨传异香】
　　龛敌【梁武帝与萧宝夤书朕扵齐明帝外有丨丨之力内尽帷幄之诚】
　　篱
　　篱落【宋史兵志政和五年二月诏陜西河东逐路自绍圣开拓边疆以来及西宁湟廊洮州积石等处新邉各有包占良田并合招置弓箭手以为邉防丨丨至今累年旷土尚多应募人数未广葢缘自罢专置提举官隶属经略司事权不专颇失措置　刘长卿赠西邻卢少府诗丨丨能相近渔樵偶复同　戴叔伦酬袁太祝长卿小湖村山居书懐见寄诗丨丨栽山果池塘养海鳞　栁宗元田家诗丨丨隔烟火农谈四邻夕　刘禹锡龙阳县歌鹧鸪惊鸣绕丨丨橘柚垂芳照窗户又深春诗菜园丨丨短遥见桔橰斜　又百花行繁紫韵松竹逺黄绕丨丨　元稹茅舍诗丨丨不蔽肩街衢不容驾　白居易池上早夏诗舟船如野渡丨丨似江村　杜牧池州送孟迟先辈诗丨丨见娉婷机丝弄哑轧　翁承赞书斋谩兴诗池塘四五尺深水丨丨两三般样花　王禹偁寒谷诗楼台藏緑栁丨丨露红桃】
　　篱门【南史萧眎素传为中书侍郎在位少时求为诸暨令到县十余日挂衣冠扵县门而去独居屏事非亲戚不得至其丨丨　宋史杜生传所居去县三十里有屋两间与其子并居前有空地丈余即为丨丨生不出门者三十年】
　　篱垣【宋史单煦传转知昌州时诏城蜀治煦以蜀地负山带江一旦毁丨丨而兴板筑其费巨万非民力所堪请但筑子城】
　　篱槿【晏殊中园赋丨丨雕暮宫槐合昏　卢纶和太常王卿秋日即事诗丨丨花无色堦桐叶有声　陆防诗新茁畦蔬经宿雨半开丨丨弄斜晖】
　　篱菊【刘长卿九日题蔡国公主楼诗丨丨仍新吐庭槐尚旧阴　白居易履道新居诗丨丨黄金合窗筠緑玉稠　赵嘏秋望诗紫艳半开丨丨静红衣落尽渚莲愁】
　　篱根【髙适宋中遇陈二诗丨丨长花草井上生莓苔白居易闲居自题诗渠口添新石丨丨写乱泉皮日休秋晚留题鲁望郊居诗檐上落鬭雀丨丨生晚潮】
　　篱间【齐书五行志永元二年冬京师民间相惊云当行火灾南岸人家徃徃扵丨丨得布火纒者云公家以此禳之】
　　篱中【杜甫寒雨朝行视园树诗江上今朝寒雨歇丨丨秀色画屏纡】
　　篱邉【齐书张岱传镜少与光禄大夫顔延之邻居顔谈议饮酒喧呼不絶而镜静翳无言声后延之扵丨丨闻其与客语取胡牀坐听辞义清元延之心服谓宾客曰彼有人焉由此不复酣叫　杜甫叹庭前甘菊花诗丨丨野外多众芳采撷细琐升中堂　又正月三日归溪上诗野外堂依竹丨丨水向城　皎然集陆处士羽青塘别业诗最赏无事心丨丨钓溪近】
　　篱头【委巷丛谈三九二十七丨丨吹觱栗】
　　篱东【杜甫絶句日出丨丨水云生舍北泥杜牧折菊诗丨丨菊径深折得自孤吟】
　　篱旁【杜甫春水生诗南市津头有船卖无钱即买系丨丨】
　　篱上【蜀志先主传舍东南角丨丨有桑树生髙五丈余遥望见童童如小车葢徃来者皆怪此树非凡或谓当出贵人　杜牧秋晩懐茅山石涵村舍诗帘前白艾惊春燕丨丨青桑待晩蚕】
　　篱下【张融自序丈夫当删诗书制礼乐何至因循寄人丨丨　元稹西州院诗到来丨丨笋亦已长短生白居易得微之到官后书备知通州之事怅然有感诗寅年丨丨多逢虎亥日沙头始卖鱼　又知足吟樽】
　　【中不乏酒丨丨仍多菊　李啇隐白菊诗素色不同丨丨发繁花疑自月中生　齐已过陈陶处士旧居诗逺烧来丨丨寒蔬簇石根】
　　篱前【杜甫野老诗野老丨丨江岸回柴门不正逐江开】
　　篱外【宋书郭世道传宅上种少竹春月夜有盗其笋者原平偶起见之盗者奔走坠沟原平自以不能广施至使此人顚沛乃于所植竹处沟上立小桥令足通行又采笋置丨丨邻曲慙媿无复取者　卢纶观袁修侍郎涨新池诗才闻丨丨响已觉石边深】
　　篱障【云仙杂记杜胜宅以软漆纒桑枝编为丨丨雨一过黑光照四面时通甫爱之欲以铜官第取不应】篱缺【白居易诗宅东丨丨嵩出　张祥鸢闲居诗丨丨牵萝补园芜植杖芸】
　　篱隔【宋书谢瞻传弟晦时为宋防右卫权遇已重扵彭城还都迎家宾客辐辏门巷填咽时瞻在家惊骇谓晦曰汝名位未多而人归趣乃尔吾家素以退为业不愿干豫时事交逰不过亲朋而汝遂势倾朝野此岂门户之福邪乃丨丨门庭曰吾不忍见此】
　　篱窥【杜牧村行诗蓑唱牧牛儿丨丨蒨帬女】
　　篱喧【白居易早热诗丨丨饥有雀池涸渴无鸥】
　　篱阴【郑谷题进士王驾郊居诗牛卧丨丨晩鸠鸣村意春】
　　篱疎【李白冬日诗木落禽巢在丨丨兽路成　皮日休临顿为吴中偏胜之地陆鲁望居之不出郛郭旷若郊墅余每相访款然惜去因成五言十首奉题屋壁诗丨丨从緑槿檐乱任黄茅】
　　篱弱【杜甫课小竖鉏斫舍北果林诗丨丨门何向沙虗岸只摧】
　　溷
　　溷屏【张衡天象赋立囷仓之储聚树丨丨之重复】
　　溷中【云仙杂记江总为文次至吟咏得意则起藁于窗上不堪示则投置丨丨久而文遂工矣】溷汁【资暇録见屋头下】
　　甓
　　甓山【明一统志丨丨在凤阳府泗州西四十里今作碧山上有祠】
　　甓石【晋书王祥传祥着遗令训子孙曰西邙上土自坚贞勿用丨丨勿起坟陇穿深二丈椁取容棺勿作前堂布几筵置书箱镜奁之具棺前但可施牀榻而已】
　　甓器【笔衡陶器自舜时便有三代迄于秦汉所谓丨丨者也】
　　塼【砖甎同】
　　塼石【邢邵请置学及脩立眀堂表城隍严固之重阙丨丨之功墉构显望之要少楼榭之饰】塼瓦【魏志董卓传注崤函险固国之重防又陇右取材功夫不难杜陵南山下有孝武故陶处作丨丨一朝可办宫室官府葢何足言百姓小民何足与议　宋史食货志凡残破州县免竹木丨丨税北来归正人及两淮复业者亦免路税　又职官志窑务掌陶为丨丨以给缮营及缾缶之器　李咸用和友人喜相遇诗命达夭殇同白首价髙丨丨即黄金】
　　塼城【耳目记唐柴驸马绍之弟有材力轻趫迅捷踊身以上挺然若飞十数歩乃止尝着吉莫靴上丨丨直至女墙手无扳引】
　　塼堦【元稹杂忆诗山榴似火叶相兼亚拂丨丨半拂檐】
　　塼隄【同文算指问丨板丨共四千九百九十五方每日匠九名包板隄十一方匠七名包丨丨四方砖板隄匠各若干以母子左右对列互乘得数减余四十一为法另列总匠总隄扵下】
　　塼泽【説苑赵简子使成何渉他与卫灵公盟于丨丨】
　　塼塔【王建题柏严禅师影堂诗山中丨丨闭松下影堂新】
　　塼灶【南史王彭传少丧母元嘉初父又丧亡家贫力弱无以营葬兄弟二人昼则佣力夜则号感乡里并哀之乃各出夫力助作砖砖须水而天旱穿井数十丈泉不出彭号天自诉如此积日一旦天大雾雾歇丨丨前忽生泉水】
　　塼榻【宋史甄栖眞传干兴元年秋谓其徒曰此嵗之暮吾将逝矣即宫西北隅自甃殡室室成不食一月与平居所知叙别十二月二日衣纸衣卧丨丨卒人未之奇也及嵗久形如生众始惊传以为尸觧】塼位【宋史职官志参知政事掌副宰相毘大政参庶务干徳二年置先是已命赵普为相欲置之副而难其名称以问翰林学士陶谷曰下宰相一等有何官对曰唐有参知机务参知政事故以命之仍令不押班不知印不升政事堂殿廷别设丨丨敕尾署衔降宰相月俸杂给半之未欲与普齐也】
　　塼道【唐书仪卫志朝日殿上设黼扆蹑席熏炉香案御史大夫领属官至殿西庑从官朱衣传呼促百官就班文武列于两观监察御史二人立于东西朝堂丨丨以涖之】
　　塼镜【金丹诸眞集成师一日将甎一片扵庵前磨祖云磨此何为师云要作镜祖云磨丨岂得成丨师云坐禅岂能成佛】
　　塼铭【唐书刑法志凡囚已刑无亲属者将作给棺瘗于京城七里外圹有丨丨上掲以榜家人得取以葬】
　　瓦
　　瓦石【诗为鬼为蜮传蜮短狐疏陆玑云一名射影江淮水皆有之人在岸上影在水中投人影则杀之故曰射影人将入水先以丨丨投水中令水浊然后入春秋文公十有一年冬十月甲午叔孙得臣败狄于咸谷梁传长狄也弟兄三人佚宕中国丨丨不能害叔孙得臣最善射者也射其目身横九亩断其首而载之眉见扵轼　后汉书刘陶传臣窃见比年以来良苖尽扵蝗螟之口杼柚空扵公私之求所急朝夕之餐所患靡盬之事岂谓钱货之厚薄铢两之轻重哉就使当今沙砾变为南金丨丨化为和玉使百姓渴无所饮饥无所食虽皇羲之纯徳唐虞之文眀犹不能以保萧墙之内也　晋书卞壸传壸干实当官以褒贬为己任勤扵吏事欲轨正督世不肯茍同时好阮孚每谓之曰卿恒无闲防常如含丨丨不亦劳乎壸曰诸君以道徳恢风流相尚执鄙吝者非壸而谁　唐书柳子华传为昭应令检校金部郎中修宫使设棘围扵市徇邑中曰民有得华清宫　丨材用投围中逾三日不还者死不终日已山积矣　宋史刘熙古传善骑射一日有鸮集防门槐树髙八尺铎恶之投以丨丨不去熙古引弓一发贯鸮扵树铎喜令勿防矢以旌其能　又杨偕传再调汉州军事判官道遇术士曰君知世有化丨丨为黄金者乎就偕试之既验欲授以方偕曰吾从吏禄安事化金哉术士曰子志若此非吾所及也出户失所之　裴啓语林管宁尝与华子鱼少相亲友共园中鉏菜见地有片金挥鉏如故与丨丨无异华提而掷去　八王故事王敦称太尉处众人中似珠玉在丨丨间　法书要録吴兴郡作青石圎砚质滑而停墨殊胜南方丨丨之器缣素之工殆强扵昔　归田録曹武惠王彬国朝名将勲业之盛无与为比其所居堂室壊子弟请加脩葺公曰时方大冬墙壁丨丨之间百虫所蛰不可伤其生韩愈故贝州司法参军李君墓志铭其在贝州某刺史不恱扵民将去官民相率讙哗手丨丨胥其出击之】
　　【刺史匿不敢出君奋曰是何敢尔属小吏百余人持兵仗以出立木而署之曰刺史出民有敢讙者杀之木下民闻皆惊相吿散去】
　　瓦砖【后汉书曹世叔妻传古者生女三日卧之牀下弄之丨丨而斋告焉卧之牀下眀其卑弱主下人也弄之丨丨眀其习劳主执勤也斋告先君眀当主继祭祀也　説苑子独不闻和氏之璧乎价重千金然以之间纺曽不如丨丨随侯之珠国之寳也然用之弹曽不如泥丸】
