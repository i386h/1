<!-- { "loadSidebar": true } -->
　　百羞【周礼内饔选丨丨醤物珍物以俟馈　又食医见六食下　刘邵七华六谷八珍丨丨五味食馔之常未足为贵】
　　百酱【周礼食医见六食下】
　　百饼【苏轼种茶诗千团输大官丨丨私鬬　又惠建茶诗谁知使者来自西开缄磊落収丨丨】百和【汉武帝内传七月七日设座殿上以紫罗荐地燔丨丨之香　神仙传淮南王好方术八公诣门王闻之不履跣而迎张锦帐象牀燔丨丨之香　梁简文帝六根懴文耽染六兰流连丨丨　王逸荔支赋兼五滋而无常主不知丨丨之所出　古乐府博山鑪中丨丨香　沈约诗愿杂丨丨气宛转金鑪前　又博山香炉诗见四面下　何逊诗月映九微火风吹丨丨香杜甫诗雷声忽送千雨花气浑如丨丨香　权徳舆乐府緑窗珠箔绣鸳鸯侍婢先焚丨丨香　罗虬比红儿诗金缕浓熏丨丨香脸红眉黛入时妆　徐夤香鸭诗五金池畔质丨丨口中香】
　　百末【汉书郊祀志丨丨防酒布兰生注丨丨百草华之末也以百草花末杂酒故香且美也】百濯【拾遗记孙亮合四气香殊方异国所出凡经践蹑宴息之防香气沾衣歴年弥盛百浣不歇因名曰丨丨香】
　　百浣【拾遗记见上】
　　百蕴【飞燕外传见五蕴下】
　　百绫【唐书韩思复传永淳中家益窭嵗饥京兆杜瑾以丨丨饷思复思复方并日而食而绫完封不发】百绮【王融谢竟陵王示扇诗见九华下】
　　百缣【北史李元忠传曽贡文襄玉蒲桃一盘文襄报以丨丨其见赏重如此　国史补徳宗幸金銮院问学士郑余庆曰近日有衣作否余庆对曰无之乃赐丨丨令作寒衣】
　　百衲【尚书故实李汧公取桐孙之精者杂缀为之谓之丨丨琴　皇甫冉诗沃州传教后丨丨老空林法照送无着禅师归新罗诗寻山丨丨弊过海一杯轻梅尧臣诗禅衣丨丨重香刹四眀深　苏轼诗千金碎全璧丨丨収寸锦　陆防诗爱丨丨琴常锁匣】
　　百裈【南史吉士瞻传少时掷博无裈褰露为侪軰所侮及平鲁休烈军得绢三万匹乃作丨丨】百幅【南史裴之横传之横少好賔防重气侠不事产业之高以其纵诞乃为狭被蔬食以激厉之之横叹曰大丈夫富贵必作丨丨被遂与僮属数百人于芍陂大营田墅遂致殷积　温庭筠春江花月夜词丨丨锦帆风力满连天展尽金芙蓉　韩维澄心堂纸诗君安得此尚丨丨题以大句光羣贤　汪元量湖州锦帆丨丨碍斜阳遥望陵州里许长】
　　百结【南史到溉传见八蚕下　王晋书董威于市得碎缯輙以为衣号曰丨丨衣　楞严经阿难白佛言世尊此寳疉华缉续成巾虽本一体如我思惟如来一绾得一结名若丨丨成终名丨丨　庾信谢赵王赉白罗袍袴啓披千金之暂暖弃丨丨之长寒　江总山水纳袍赋若董衣之丨丨同卫服之十年　杜甫北征诗经年至茅屋妻子衣丨丨　又饥饿动即向一旬敝裘何止聮丨丨　白居易效陶潜体诗见一簟下　温庭筠织锦词锦中丨丨皆同心蕊乱云盘相间深　聂夷中饮酒乐诗一饮解丨丨百饮破百忧　又苏轼题显圣寺诗幽人自种千头橘逺客来寻丨丨花按江南人谓丁香为丨丨】
　　百箧【魏文帝书孙权重遣使称臣奉贡明珠丨丨黄金百镒】
　　百囊【尔雅緵罟谓之九罭注今之丨丨罟是亦谓之今江东谓之緵疏緵罟一名九罭即鱼罔也云今之丨丨罟是亦谓之今江东呼为緵者以时騐而言也】
　　百张【杨巨源酬崔驸马惠笺丨丨兼贻四韵诗见七字下】
　　百牍【唐书高适传今言利者枘凿万端穷朝抵夕千案丨丨皆取之民官吏惧谴责及邻保威以罚抶而逋逃益滋】
　　百判【论衡见十剖下】
　　百纸【杜甫哀严武诗见四座下】
　　百字【唐书吕向传向字子回开元十年召入翰林兼集贤院校理工草隶能一笔环写丨丨若萦髪然世号连锦书　文心雕龙宋初文咏体有因革庄老告退而山水方滋俪采丨丨之偶争价一句之竒　李洞诗书成丨个丨庭转几遭灯　呉融诗琼瑶一丨丨千古见清机　又诗余有丨丨令】
　　百句【文心雕龙贾谊枚乗两韵輙易刘歆桓谭丨丨不迁亦各有志也　刘潜佛像碑献盖长者颂以七言无学比丘陈其丨丨　白居易诗素笺一丨丨题附元家诗】
　　百咏【陆防和袭美送孙发百篇逰天台诗直应天授与诗情丨丨惟消一日成】
　　百首【韩愈韶州张端公惠书叙别诗兼金那足比清文丨丨相随媿使君　方干赠孙百篇诗御题丨丨思纵横半日功夫举世名】
　　百函【晋书殷浩传浩父羡为豫章太守都下人士因其致书者丨余丨行次石头皆投之水中　宋书刘穆之传穆之与朱龄石并便尺牍甞扵高祖座与龄石答书自旦至中穆之得丨丨龄石得八十函而穆之应对无废】
　　百轴【元好问诗先生爱画如惜玉练鹊翔鸾余丨丨】
　　百巻【北史许善心传见六帙下】
　　百篇【书序济南伏生口以传授裁二十余篇以其上古之书谓之尚书丨丨之义世莫得闻　杜甫饮中八仙歌见一斗下　李端送耿拾遗使江南括图书诗见三箧下　戴叔纶冬日有懐李贺长吉诗嵗晚斋居寂情人动我思毎因一尊酒重和丨丨诗】
　　百瓮【温庭筠诗拨醅丨丨春酒香　郑侠示潮州妹子诗美酒年年须丨丨好从南海便乗船　方岳诗穷余禄料虀丨丨醉负生涯囊一钱】
　　百缸【杜牧诗重阳酒丨丨　裴廷裕蜀中登第答李搏诗浣花泛蠲诗千首静众寻梅酒丨丨　孔平仲诗迷愁酒丨丨】
　　百瓶【金史礼志七祀功臣羊各二酒共二百一十瓶正隆减定通用犊一两室共用羊一豕一酒丨丨】百壶【诗显父饯之清酒丨丨　宋之问文环坐三尺起君子之风祖道丨丨酌贤人之酒　王绩醉乡记尧舜作为千钟丨丨之献因姑射神人以假道　摰虞诗钟鼔匪乐安用丨丨　许敬宗奉和圣制送来济应制诗万乗腾镳警岐路丨丨供帐饯离宫　李白诗涤荡千古愁留连丨丨饮　杜甫诗不有小舟能荡浆丨丨那送酒如泉　又蘓端薛复筵简薛华醉歌千里犹残旧氷雪丨丨且试开懐抱　杨凭湘江泛舟诗除却同倾丨丨外不愁谁奈两魂消　曹唐小逰仙诗千树棃花丨丨酒共君论饮莫论诗　元好问诗东家西家丨丨酒主人捧觞客长夀】
　　百盂【卢藏用九日慈恩寺应制诗寳叶擎千座金英渍丨丨】
　　百觚【孔丛子平原君与子高饮强子高酒曰昔有遗谚尧舜千钟孔子丨丨子路嗑嗑尚饮十榼古之圣贤无不能饮也吾子何辞焉　皮日休诗任达且丨丨遂为当时陋　苏轼送陈睦诗君时年少面如玉一饮丨丨嫌未痛　元好问此日不足惜诗见十酌下】
　　百榼【苏轼酒子赋吾饮少而輙醉兮与丨丨其均齐　又诗千钟斯为尧丨丨斯为丘】
　　百樽【陆防诗已邀风月成三友聊对湖山倒丨丨】
　　百觞【欧阳脩诗快哉天下乐一釂宜丨丨】
　　百杯【鲍防人日宴东峰亭诗呉姬对客歌千曲秦女留人酒丨丨　李咸用途中逢友人诗相逢且快眼前事莫厌狂歌酒丨丨　无可和賔客相国咏雪诗巻□书千帙援琴酒丨丨】
　　百盏【或作醆亦作东坡题防张安道饮酒初不言盏数少时与刘潜石曼卿饮但言当饮几日而已欧公盛年时能饮丨丨然常为安道所困　研北杂志东坡云梅二丈圣俞身长秀眉大耳红额饮酒过丨丨輙正坐高拱此其醉也　韩愈送灵师诗饮酒尽丨丨嘲谐思逾鲜　罗隠秋日禅智寺见裴郎中题名寄韦瞻诗丨丨浓醪成别梦两行垂露澣羁愁　张耒诗清眸侑酒醉丨丨肯咀贫瓮寒韲酸】
　　百骁【西京杂记郭舎人善投壶激矢令还一矢丨余反谓之为丨　司马光投壶诗虽无丨丨巧且有一笑乐】
　　百筥【仪礼聘礼见四人下　又见四行下】
　　百钟【淮南子季夏月律中丨丨注林钟也】
　　百舁【大业杂记见一州下】
　　百车【左传得庆氏之木丨丨于庄】
　　百骑【唐书兵志贞观初太宗择善射者百人为二番于北门长上曰丨丨以从田猎　又江夏王道宗传帝将讨髙丽先遣营州都督张俭轻骑度辽窥形势险畏不敢深入道宗请以丨丨往帝许之　东方朔与公孙书东门先生居蓬户空穴之中而魏公子一朝以丨丨驰造之　李迥秀诗是日回舆罗丨丨此时欢喜赐千金　卢纶送马尚书郎君侍从归觐太原诗玉人垂玉鞭丨丨带櫜鞬】
　　百驾【范梈诗下乗嵗丨丨逸足诚归迟】
　　百辔【张説齐黄门侍郎卢思道碑然则飞黄虚骋丨丨遗路鹪鹏天运万翼无阶文士擅名当时垂声后代亦云才力之絶众故耳　苖晋卿夀州刺史郭敬之碑骐骥长途可遣丨丨】
　　百舟【宋史楼异传异知随州入辞请于明州置髙丽一司剏丨丨应使者之须以遵元豊制】百舸【南史王鎭恶传武帝谋讨刘毅镇恶曰公若有事西楚请给丨丨为前驱及西讨率龙镶将军蒯恩丨丨前发　陆游戏咏乡里食物示邻曲诗明珠丨丨载芡实火齐千担装杨梅】
　　百舰【晋书陆机传虽有锐师百万啓行不过千夫舳舻千里前驱不过丨丨】
　　百艘【汉武故事帝作昆明池以习水战中有楼船丨丨杜甫大食刀歌牧出令奔飞丨丨猛蛟突兽纷腾逃】
　　百槊【唐书吐蕃传见十歩下】
　　百箭【北齐书神武帝纪西师尽锐来攻众溃神武从者歩骑六七人追骑至亲信都督尉兴庆曰王去矣兴庆腰邉丨丨足杀百人神武勉之曰事济以尔为懐州　欧阳修诗自从中年来人事攻丨丨　陆防诗坐想鼓鞞声寸心攅丨丨】
　　百番【云仙杂记萧頴士少梦有人授纸丨丨开之皆是绣花因此文思大进】
　　百斛【宋史河渠志白沟无山源毎嵗水潦甚则通流才胜丨丨船逾月不雨即竭　水经注魏王花木志曰桄榔树七八丈其大者一树出丨丨　韦应物酒肆行主人无厌且専利丨丨须防一壶费　韩愈赠张十八诗龙文丨丨鼎笔力可独扛　张籍野老歌西江估客珠丨丨船中养犬长食肉　李贺江南弄渚暝蒲帆如一幅鲈鱼千头酒丨丨　崔珏和人聼歌诗莫辞更送刘郎酒丨丨明珠异日酧　李商隠玉山诗珠容丨丨龙休睡桐拂千寻鳯要栖】
　　百升【北史斛律光传丨丨飞上天　管子盐丨丨而釡又髙僧传释道安渡河南逰夜行直雷雨乗电光而进得人家见门里有一马桩桩间悬一马兜可容一斛安便呼林丨丨百升谓是神人厚相赏接旣而弟子问何以知其姓氏安曰两木为林兜容丨丨也】
