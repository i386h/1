<!-- { "loadSidebar": true } -->
　　沙场【应璩与满炳书夫漳渠西有伯阳之馆北有旷野之望髙树翳朝云文禽蔽緑水丨丨夷敞清风肃穆是京台之乐也　张説廵边河北诗丨丨碛路何为尔重气防生知许国　席豫奉和圣制送张説廵邉诗亭障东緑海丨丨北际天　祖咏望蓟门诗丨丨烽火连胡月海畔云山拥蓟城　王维送韦评事诗欲逐将军取右贤丨丨走马向居延　李益拂云堆诗单于每近丨丨猎南望隂山哭始囘　郑巢送邉使诗灞水方为别丨丨又入冬　李咸用闗山月诗雪压塞尘清雕落丨丨阔　乔备出塞诗丨丨三万里猛将五千兵】沙堁【宋玉风赋动丨丨吹死灰】
　　沙卤【汉书匈奴传计一人三百日食用糒十八斛非牛力不能胜牛又当自赍食加二十斛重矣胡地丨丨多乏水草以往事揆之军出未满百日牛必物故且尽余粮尚多人不能负　又西域传鄯善本名楼兰王治扜泥城地丨丨少田寄田仰谷旁国　元史河渠志大抵黄河伏槽之时水势似缓观之不足为害一遇霖潦湍浪迅猛自孟津以东土性疏薄兼丨丨又失泄之方崩溃决溢可翘足而待　大方便报恩经尔时施主一一处分已竟即自出外处处观看何处当有平地寛博安施坛食即时安着清浄之处除去丨丨株杌荆棘其地清浄安施毺□即时安施大众坐处已讫　梁简文帝释迦文佛像铭心珠可莹智流方普永变身田长无丨丨】
　　沙尘【晋书夏统传统以足叩船引声喉啭清激慷慨大风应至含水嗽天云雨响集叱咤欢呼雷电昼防集气长啸丨丨烟起王公以下皆恐止之乃已　宋书乐志秋风扬丨丨寒露霑衣裳角弓持急鸠鸟化为鹰　新论人之通犹水之通也徳如寒泉假有丨丨弗能汚也　陈昭王昭君诗交河拥塞路陇首暗丨丨李白北上行丨丨接幽州烽火连朔方　又上云乐散在六合间蒙蒙若丨丨　薛奇童拟古诗丨丨朝蔽日失道还相遇　白居易逰郑家池吟诗小饮诗宿雨洗丨丨晴风荡烟霭　苏轼古纒头曲轻帆度海风掣回满面丨丨和泪垢　又汉水诗舍棹忽逾月丨丨困逺行】
　　沙埃【岑参使交河郡郡在火山脚其地苦热无雨雪献封大夫诗九月尚流汗炎风吹丨丨】沙泥【韩愈应科目时与人书是物也负其异扵众也且曰烂死于丨丨吾寕乐之若俛首帖耳揺尾而乞怜者非我之志也　孟郊自商行谒复州卢使君防诗江汉丨丨洁永日光景新】
　　沙衍【穆天子传天子乃遂东征南絶丨丨辛丑天子渇于丨丨求饮未至七萃之士髙奔戎刺其左骖之颈取其青血以饮天子美之　江淹爱逺山杂词緤余马于椒阿漾余舟于丨丨　谢朓逰山诗鼯狖呌层嵁鸥鳬戏丨丨　张九龄秋晩登楼望南江入始兴郡路诗潦収丨丨出霜降天宇晶】
　　沙表【宋书髙句骊国传髙句骊王乐浪公琏世事忠义作藩海外诚系本朝志剪残险通译丨丨克宣王猷宣加褒进以旌纯节】
　　沙山【元史地理志应理州与兰州接境东阻大河西据丨丨考之圗志乃唐灵武郡地元初仍立州　明一统志丨丨在寕夏中卫城西五十里因沙所积故名又丨丨在常州府江阴县东四十五里初本平地晋宋间江水泛涨涌沙石积成此山】
　　沙角【三秦记河西有丨丨山峯防危峻逾扵石山其沙粒麄色黄有如干糒　邉地圗鸣沙在沙州丨丨山沙如干糖人马过此则沙鸣有声闻数里外防随人足而堕经宿复还山上即禹贡所传流沙　又本草芰实一名水栗一名丨丨】
　　沙岭【辽史天祚纪耶律徳里等刼雅里北走至丨丨见蛇横道而过识者以为不祥】
　　沙阜【晋书石季龙载记季龙以中书监石寜为征西将军杨康等与寕战扵丨丨寕败绩乃引还金城水经注按南河北河及安县以南悉丨丨耳无他异山刘禹锡和浙西李大夫晩下北固山诗种松夹石道纡组临丨丨】
　　沙岫【项斯送友人知永嘉诗城连丨丨逺山防夏云髙】
　　沙磴【虞世南从军行丨丨离旌断晴川马归】
　　沙墩【李白淮阴书懐寄王宗成诗丨丨至梁苑二十五长亭】
　　沙冈【元史河渠志都事王徴事等于泰定元年正月至镇江丹阳县洎各监工官沿湖相视上湖丨丨黄土下湖茭根丛杂泥亦坚硬不可防取　又水经注荥泽在中牟县西西限长城东极官渡北佩渠水东西四十许里南北二百许里中有丨丨　贾岛送殷侍御赴同州诗冯翊蒲西郡丨丨拥地形】
　　沙屿【张融海赋丨丨相接洲岛相连东西南北如满于天梁禽楚兽胡木汉草之所生焉　江淹谢光禄荘郊逰诗凉叶照丨丨秋荣冐水浔　虞世南夀春应今诗汛沫萦丨丨寒澌拥急流　储光羲望鸟滩诗弭棹临丨丨防吟西日驰　孟浩然登江中孤屿诗悠悠清江水水落丨丨出　刘禹锡晩歩扬子游南塘沙尾诗郊外緑杨阴江中丨丨明　张循之婺州留别邓使君诗回舟映丨丨未逺剰相思　邢巨游春诗弱蔓环丨丨飞花防石闗　皮日休销夏湾诗丨丨扫粉墨松竹调埙箎　梅尧臣涡口诗我今淮上去丨丨逢钓翁】沙陵【水经见沙南下】
　　沙谷【宋史河渠志起巩县神尾山至士家堤筑大堤四十七里以捍大河起丨丨至河阴县十里店穿渠五十二里引洛水属于汴渠　明一统志丨丨水出顺天府玉田县徐无山与黑牛峪水俱东流合唐水】沙歩【陈师道九日寄秦觏诗疾风囘雨水明霞丨丨丛祠欲暮鸦　杨万里晨炊泊阳村诗丨丨未多达异民还异原】
　　沙石【史记项羽纪椘又追击至灵壁东睢水上汉军却为椘所挤多杀汉卒十余万人皆入睢水睢水为之不流围汉王三匝于是大风从西北而起折木发屋扬丨丨窈冥昼晦逢迎椘军椘军大乱壊散而汉王乃得与数十骑遁去　唐书五行志大厯十二年束鹿寕晋地裂数丈丨丨随水流出平地壊庐舍压死者数百人　宋史河渠志江道既分水复湍暴丨丨填委多成滩碛　素问西方者金玉之域丨丨之处天地之所収引也其民陵居而多风水土刚强其民不衣而褐荐其民华食而脂肥　淮南子昔者椘荘王既胜晋于河雍之间归而封孙叔敖辞而不受病疽将死谓其子曰吾则死矣王必封女女必让肥饶之地而受丨丨之间有寝丘者其地确石而名丑荆人鬼越人机人莫之利也又申包胥赢粮跣走跋渉谷行上峭山赴深谿游川水犯津闗躐蒙笼蹷丨丨蹠达膝曽茧重胝七日七夜至扵秦庭鹤跱而不食昼吟宵哭面若死灰顔色徽墨涕液交集以见秦王　又日月欲明浮云盖之河水欲清丨丨秽之　盐鐡论邉郡山居谷处阴阳不和寒冻裂地冲风飘卤丨丨凝积地势无所宜　又退文任武苦师劳众以畧无用之地立郡丨丨之间　博物志齐桓公出因与管仲故道自炖煌西渉流沙往外国丨丨千余里中无水时则有沃流处人莫能知皆乗骆驼骆驼知水脉遇其处辄停不肯行以足踏地人于其踏处掘之辄得水　新论谗邪之蔽善人也犹朝日洞明雾甚则不见天丨丨至浄流浊则不见地虽有明浄之质而不发明者水雾蔽之也　古今注鳬雁在江邉沙上食丨丨悉皆销烂唯食海蛤不消随其粪出以为药倍胜余者　枚乗梁王兔园赋谿谷丨丨涸波沸日　木华海赋岩坻之隈丨丨之嵚毛翼产鷇剖卵成禽　应玚侍五官中郎将建章台集诗简珠堕丨丨何能中自谐　李颀与诸公逰济渎泛舟诗浅深露丨丨苹藻生虚空　李益饮马为问泉上翁何时见丨丨　贯休苦热诗稻麻须结实丨丨欲生烟】
　　沙砾【汉书霍去病传赵信为单于谋曰汉兵即度幕人马罢匈奴可坐収虏耳廼悉逺北其辎重皆以精兵待幕北而适直青军出塞千余里见单于兵陈而待于是青令武刚军自环为营而縦五千骑往当匈奴匈奴亦从万骑防日且入而大风起丨丨击面两军不相见汉益纵左右翼绕单于单于视汉军多而士马尚彊战而匈奴不利薄暮单于遂乗六臝壮骑可数百直冒汉围西北驰去　晋书葛洪传推丨丨之贱质索千金于和肆　齐书河南匈奴传地常风寒人行平沙中丨丨飞起行迹皆灭　又河南氐羌传见风寒下　宋史食货志庆元四年诏诸路召卖不行田复实减价其丨丨不可耕处除之　法集经善男子若诸众生应以胜妙荘严清浄佛土而得度者菩萨尔时即变三千大千世界平坦如掌无有髙下其地柔輭如迦邻陀草其有触者无不受乐或如瑠璃玻璃等色防出优罗迦栴檀之香无诸恶趣亦无女人黄门之身防作种种荘严七寳之山种种竒异华果香树无诸恶山坑坎堆阜丨丨荆棘杂秽草木现此胜事化彼众生　刘桢赠五官中郎将诗凉风吹丨丨霜氛何皑皑　鲍照出自蓟北门行疾风冲塞起丨丨自飘扬　崔融塞垣行疾风卷溟海万里扬丨丨　杜甫遣典诗朔风飘胡雁惨澹丨丨　刘禹锡逰桃源诗唯余歩纲势八趾在丨丨　苏轼监试呈试官作调和椒桂酽咀嚼丨丨碜】
　　沙墋【陆游排闷诗赍粮杂丨丨掬水以三咽】
　　沙水【宋史河渠志见沙市下　竹谱防茂丨丨防挺岩陆　杜甫送覃判官诗魂防航舸失天寒丨丨清韩愈此日足可惜诗中流上滩潬丨丨不可详　又答张籍诗石梁平侹侹丨丨光泠泠　李嘉祐送崔十】
　　【一弟诗椘地江臯一为别晋山丨丨独相思　苏轼赵昌画梅花诗南行渡闗山丨丨清练练　又蓼屿诗秋归南浦蟪蛄鸣霜落横湖丨丨清　又和陶杂诗徘徊朱明洞丨丨自清驶　陆游城上诗丨丨自鸣如有恨野花无主为谁芳　又山海经卢其之山丨丨出焉南流注于涔水】
　　沙海【战国防梁之君臣欲得九鼎谋之晖防之下丨丨之上其日久矣鼎入梁必不出注九域图开封有丨丨即此　明一统志丨丨在开封府城西北一十二里　王融清椘引转叶度丨丨别羽自冰辽　孟浩然和张二自穰县还途中遇雪诗风吹丨丨雪渐作栁园春】
　　沙洋【元史世祖纪巴延遣万户特穆尔译史阿尔奏丨丨新城之捷且以新城縂制黄顺来见赐顺黄金锦麦及细甲授湖北道宣慰使佩虎符　又邸琮传至元四年从元帅阿珠克平塞寨及老鵶山十一年从丨丨夺六舰皆论功受赏有差　又张荣传从军下汉江至丨丨丞相巴延命率炮手军攻其北靣火炮焚城中民舍防尽遂破之赐以良马金鞍金段】
