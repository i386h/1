<!-- { "loadSidebar": true } -->
　　馆殿【宋史陈恕传迁尚书左丞权知开封府恕已病犹勉强亲职数月増剧表求丨丨之职获奉以济其贫真宗曰卿求一人可代者听卿去　郑谷寄赠蓝田韦少府先辈诗丨丨非初意图书是旧贫】馆阁【宋书五行志晋惠帝初诛杨骏废太后矢交丨丨宋史真宗纪诏近臣并知杂御史尚书省五品及带丨丨三司职者各举升朝官有武干堪边任一人谈録昔张去华当太祖朝乞试有数知已皆丨丨名臣保举之太祖怒而问曰汝有多少文章得如陶谷曰不如敢与窦仪比试曰不敢汝与张澹比试遂迟迟不对遂令张澹比试试毕考校所试优于张澹然澹是季父自此去华一生不得入丨丨盖由是耳　墨客挥犀丨丨新书净本有悮书处以雌黄涂之　枫窗小牍余家藏春秋繁露中缺两纸比从藏书家借对缺纸皆然即丨丨订本亦复尔尔　曲洧旧闻本朝谈经术始于王轸大卿着五朝春秋行于世其经术传贾文元作文元其家壻也介甫经术实文元发之当时在丨丨谈经术虽王公大人莫敢与争锋惟刘原父兄弟不肯少屈东坡祭原父文特载其事】
　　馆第【后汉书何敞传匈奴无逆节之罪汉朝无可慙之耻而盛春东作兴动大役元元怨恨咸怀不恱而猥复为卫尉笃奉车都尉景缮修丨丨弥街絶里臣虽斗筲之人诚窃怀怪　唐书李日知传初安乐公主丨丨成中宗临幸燕从官赋诗日知卒章独以规诫睿宗他日谓曰向日虽朕亦不敢谏非公挺直何能尔即拜侍中　刘潜为武陵王谢赐第啓见宫掖下】
　　馆门【宋史范子竒传使于辽导者欲沮子竒下马丨丨外子竒曰异时于中门下马今何以辄易导者计屈　顺宗实録阳城传观察使尝使判官督其赋至州城留一两日未去城因不复归丨丨外有故门扇横地城昼夜坐卧其上判官不自安辞去】
　　馆垣【左传子产相郑伯以如晋晋侯以我防故未之见也子产使尽坏其丨之丨而纳车马焉】馆亭【防溪诗话黄州麻城县界有万松亭连日行清隂中其丨丨亦可爱适当闗山路徃来留题无数】馆局【唐书姚崇传帝欲崇自近诏徙寓四方馆日遣问饮食起居髙医尚食踵道崇以丨丨华大不敢居帝使语崇曰恨不处禁中此何避】
　　馆邑【后汉书明帝纪永平二年秋九月甲子西廵狩幸长安祠髙庙遂有事于十一陵历览丨丨防郡县吏劳赐作乐】
　　馆谷【鲍照石帆铭飞深浮逺巢潭丨丨】
　　馆驿【唐书薛存诚传元和初讨刘辟邮传事丛诏以中人为丨丨使存诚以为害体甚奏罢之　宋史周行逢传性多猜忌丨丨巡官邓洵美与翰林学士李昉同年进士防昉使行逢召至传舍与话终日行逢疑其泄已隂事黜为易俗塲官潜遣杀之由是士流不附桞宗元丨丨使壁记凡万国之防四夷之来天下之道涂毕出于邦畿之内奉贡输赋修职于王都者入于近闗则皆重足错毂以听有司之命征令赐予布政于下国者出于甸服而后按行成列以就诸侯之馆故丨丨之制于千里之内尤重】
　　馆娃【方言吴有丨丨之宫秦有防娥之台　述异记夫差作天池池中造青龙舟舟中盛陈妓乐日与西施为水嬉吴王于宫中作海灵馆丨丨阁铜沟玉构宫之楹槛珠玉饰之　明一统志丨丨宫在苏州府灵岩山上前临姑苏台吴人谓美女为娃盖以西施得名左思吴都赋幸乎丨丨之宫张女乐而娱羣臣　谢朓诗再逺丨丨宫西去河阳谷　李嘉祐诗忆昔吴王在宫阙丨丨满眼看花发　戴叔伦白纻词见宫中下元稹闻幕中诸公征乐防饮诗彼美尤谿女其谁占丨丨　陈羽吴城览古诗春色似怜歌舞地年年先发丨丨宫　牟巘诗花残钿碎丨丨空春草年年为谁碧】
　　馆东【齐书徐伯珍传门前生梓树一年便合抱丨丨石壁夜忽有赤光洞照俄尔而灭白雀一双栖其户牖论者以为隐德之感焉】
　　馆侧【齐书褚伯玉传见楼所下】
　　馆下【宋史苏颂传颂在丨丨九年奉祖母及母养姑姊妹与外族数十人甘防融怡婚嫁以时妻子衣食常不给而处之晏如　又曹利用传契丹使者萧从顺桀骜称疾留丨丨不时发朝廷遣使问劳相望于道利用请一切罢之从顺乃引去】
　　馆客【诗京师之野于时处处于时庐旅于时言言于时语语传于于时是也京师乃众民所宜居之野也于是处其所当处者庐舍其宾旅言其所当言语其所当语谓安民丨丨施敎令也　左传子服景伯如齐子贑为介陈成子丨丨　魏书崔亮传李冲召亮与语因谓亮曰比见卿先人相命论使人胸中无复怵迫之念今遂亡本卿能记之不亮即为诵之涕泪交零声韵不异冲甚竒之迎为丨丨　南唐先主书知训之用事也常陵弱杨氏而骄侮诸将遂以见杀及知诰秉政乃寛刑法推恩信起延宾亭以待四方之士引宋齐丘骆知祥王令谋为丨丨士有羇旅于吴者皆齿用之】
　　馆人【礼记檀弓孔子之卫遇旧丨丨之防入而哭之哀出使子贡説骖而赙之　左传楚公子围聘于郑既聘将以众逆子产患之使子羽辞曰小国无罪恃实其罪将恃大国之安靖已而无乃包藏祸心以图之小国失恃而惩诸侯使莫不憾者距违君命而有所壅塞不行是惧不然敝邑丨丨之属也其敢爱丰氏之祧】馆职【宋史职官志太宗端拱元年诏就崇文院中堂建秘阁择三馆真本书籍万余卷及内出古画墨迹藏其中以右司谏直史馆宋泌为直泌阁直馆直院则谓之丨丨以他官兼者谓之贴职　归田录梅圣俞以诗知名三十年终不得一丨丨　春明退朝录唐制宰相四人首相为太清宫使次三皆带丨丨】馆候【韩愈祭张彻文竢新命于衡阳费薪刍于丨丨】
　　馆伴【宋史礼志契丹国使入聘见日皇帝御崇德殿宰臣枢密使以下大班起居讫至员僚起居后丨丨使副一班入就位东面立次接书匣閤门使升殿立次通事入不通喝拜两拜奏圣躬万福又喝两拜随呼万岁　归田录国朝之制自学士已上赐金带者例不佩鱼若奉使契丹及丨丨北使则佩事已复去之】馆递【唐书柳公绰传比丨丨匮乏驿置多阙敕使衣绯紫者所乘至三四十骑黄绿者不下十数吏不得视劵随口辄供驿马尽乃掠夺民马怨嗟惊扰行李殆絶请着定限以息其弊】
　　馆仙【明一统志丨丨洞在桐庐县西北五十里洞门有石壁乳窦交暎飞泉喷射相传内有大蟾蜍翠鹊】馆庖【戴表元可竹轩赋宁丨丨之不继阅苍菁以消忧】
　　馆饭【范梈诗山英茗在瀹丨丨菰登豆】
　　馆劵【宋史礼志髙丽进奉使出班谢面天顔沿路丨丨都城门外茶酒归位再拜搢笏舞蹈俛伏兴再拜】馆叶【薛能送冯温徃河外诗野日邨苖熟秋霖丨丨黄】
　　馆谷【左传晋师三日丨丨及癸酉而还注丨舍也食楚军丨丨三日　魏书中山王英传萧衍司州刺史蔡道恭闻英将至遣其骁骑将军杨由率城外居民三千余家于城西南十里贤首山即岭为二栅作表里之势英勒诸军为贤首垒焚其栅门杨由乃驱水牛从营而出继之以兵军人避牛师遂退下寻分兵围守其夜栅民任马驹斩由以降三军丨丨降民安堵　周书文帝纪先是河南豪杰多聚兵应东魏至是各率所部来降齐神武惧率众十万出壶口趋蒲坂将自后土济又遣其将髙敖曹以三万人出河南是嵗闗中饥太祖既平农因丨丨五十余日　宋史张去华传善谈论有蕴借颇尚气节在营道得父同门生何氏二子敎其学问受代携之京师慰荐丨丨并登仕籍　李颀春送从叔游襄阳诗同人应丨丨刺史在郊迎】
　　馆饩【宋史交趾传诏交趾诸国使入贡者所在丨丨供亿务令丰备】
　　馆事【诗话总龟宋莒公判丨丨督诸馆职必至而刁景纯数日不来莒公使人邀之加之诮让王原叔改杜少陵赠郑广文诗云景纯过官舍走马不曽下蓦地称朝归便遭官长骂】
　　馆学【宋史选举志又随事立目徃徃特诏公卿部刺史牧守长官即所部所知扬其才识而任其能否上自侍从台谏丨丨下暨钱谷兵戎之职时亦以荐举命之盖不胶于法矣】
　　馆宿【韦应物自蒲塘驿回驾经历山水诗丨丨风雨滞始晴行盖转】
　　馆劳【宋史李维传防塞下传契丹将絶盟复遣维徃使其主隆绪重维名丨丨加礼使赋两朝悠久诗诗成大喜】
　　馆犒【宋史丁谓传上言黔南蛮族多善马请致丨丨给缗帛嵗收市之】
　　馆待【笔録景德中初契丹通好首命故给事中孙公仅奉使而徃洎至彼国属修聘之始迎劳饔饩颁给之礼殊未详备北人丨丨优异务在丰腆无所吝然事或过差仅必抑而罢之自余皆为随事损益俾丰腆中度而后已】
　　馆接【宋史杨砺传广顺中周世宗节制澶州砺贽文见之丨丨数日】
　　馆止【周礼司巫祭祀则共匰主及道布及蒩馆注馆神所丨丨也】
　　馆宿【诗有客宿宿有客信信言授之絷以系其马笺周之君臣皆爱防子其所丨丨可以去矣而言绊其马意各殷勤】
　　馆冥【云笈七籖太乙九女合化混停无当纵遁沦虚丨丨】
　　馆陶【宋书州郡志丨丨令汉旧名寄治无盐　水经故渎至于大陆北播于九河注及齐桓霸世塞广田居同为一河故自堰以北丨丨瘿陶贝丘鬲般广川信都东光河间乐成以东城池并存川渎多亡　明一统志丨丨县在东昌府临清州城西一百三十里本春秋晋冠氏邑地汉置丨丨县属魏郡三国魏属阳平郡晋石赵徙阳平郡治此后周置毛州隋废毛州以县属武阳郡唐属魏州宋金属大名府元属濮州本朝初隶东昌府二年割属临清州】

　　御定骈字类编卷五十八
<子部,类书类,御定骈字类编>
　　钦定四库全书
　　御定骈字类编卷五十九
　　居处门三
　　省
　　省闼【晋书杜预传朝廷皆以预明于筹略防匈奴帅刘猛举兵反自并州西及河东平阳诏预以散侯定计丨丨　唐书宗室璆传性友弟聪敏宗子有一善无不荐延故宗室在丨丨者多璆所荐　髙允征士颂频在丨丨亦司于京　潘岳为贾谧作赠陆机诗优游丨丨珥笔华轩】
　　省署【唐书班宏传擢刑部侍郎京官考使右仆射崔宁署兵部侍郎刘乃为上下考宏不从曰今军在节度虽有尺籍伍符丨丨不校也夫上多虚美则下趋竞上阿容则下朋党因削之乃闻谢曰敢掠一美以邀二罪乎　韦应物送云阳邹儒立少府侍奉还京师诗丨丨慙再入江海绵十春】
　　省闱【后汉书第五伦传伏见虎贲中郎将窦宪椒房之亲典司禁兵出入丨丨年盛志美卑谦乐善此诚其好士交结之方】
　　省舍【宋书后废帝纪尚书丨丨日就倾頽第宅府署类多穿毁视不遑救知不暇及】
　　省寺【唐书杨收传召为监察御史收因建言汉制总群官而听曰丨分务而专治曰丨太常分务专治者也所以藏天子之旂常今旂常因车饰隶太仆非是】
　　省府【魏书任城王澄传今墉雉素修廏库崇列虽府寺胶塾少有未周大抵丨丨粗得庇憩】
　　省门【南唐近事程员举进士将逼试夜梦乌衣吏及门告员曰君与王伦廖衢陈度魏清并已及第员梦中惊喜理服驰马诣丨丨见杨遂张观曽顗立街中谓曰榜在鸡行何忽至此员怅然而觉秘不敢言其年考功员外郎张佖权贡举果放杨遂等三人员辈卒无征应既夏内降御札尚虑遗贤命张洎舍人取所试诗赋就中书重定务在精选洎果取员等五人附来春别榜及第明年歳在癸酉也】
　　省内【唐书百官志尚书省左丞一人正四品上右丞一人正四品下掌辨六官之仪糺正丨丨劾御史举不当者　又杜景佺传为秋官尚书坐漏丨丨语降司刑少卿】
