<!-- { "loadSidebar": true } -->
　　兕旗【小学绀珠三十二旗青龙白兽朱雀元武苍龙负图应龙龙马玉马凤凰鸾鵕防太平麒麟飞麟飞黄駃騠白泽五牛犀牛金牛丨三角兽角端吉利騼防驺牙黄鹿白狼赤熊辟邪苣文刀唐六典丨制三十二】兕爵【左传昭公元年赵孟叔孙豹曹大夫入于郑郑伯兼享之子皮赋野有死麕之卒章赵孟赋常捸且曰吾兄弟比以安厖也可使无吠穆叔子皮及曹大夫兴拜举丨丨曰小国赖子知免于戾矣】
　　兕觥【诗我姑酌彼丨丨维以不永伤疏释兽云兕似牛郭璞曰一角青色重千斤者以其言兕必以丨角爲之丨者爵称也爵总名　又跻彼公堂称彼丨丨万寿无疆　又丨丨其觩旨酒思柔　陈造谢程帅袁副使诗设逢东山翁丨丨与浮白】
　　兕卣【古器评商提梁丨丨昔人尝取兕角以爲觥郭璞山海经圗賛曰皮充武备角昭文德古人取于兕者如此】
　　兕觵【周礼闾胥觵挞疏见兕角下】
　　兕中【仪礼郷射礼大夫丨丨各以其物获　又释获者执鹿中一人执算以从之注鹿中谓射于榭也于庠当丨丨疏释曰以州长是士射于榭卿大夫是大夫爲之射于庠下记云士则鹿中大夫丨丨故云鹿中谓射于榭也于庠当丨丨也】
　　兕吼【苏辙除夜泊彭蠡湖遇大风雨诗或爲覊雌吟或作苍丨丨】
　　兕触【李德裕鼓吹赋其纵也狼羊鬭角奔丨相丨转石振于崩溪燎野焚于寒竹】
　　兕【战国策见兕首下】
　　兕殪【晋语叔向曰昔我先君唐叔射丨于徒林丨以爲大甲以封于晋】
　　犊
　　犊鼻【史记司马相如传文君夜亡奔相如相如与俱之临卭尽卖其车骑买一酒舍酤酒而令文君当罏相如身自着丨丨裈与保庸杂作涤噐于市中　晋书鲁褒传昔吕公欣恱于空版汉祖克之于嬴二文君解布裳而被锦绣相如乗髙盖而解丨丨官尊名显皆钱所致　又阮咸传咸与籍居道南诸阮居道北北阮富而南阮贫七月七日北阮盛晒衣服皆锦绮粲目咸以竿挂大布丨丨于庭或怪之曰未能免俗聊复尔耳南史谢几卿传累迁尚书左丞以在省署夜着丨丨裈与门生登阁道饮酒酣呼爲有司纠奏坐免　北史刘画传少孤贫爱学闭户读书暑月惟着丨丨裈　呉越春秋越王服丨丨着樵头斫剉养马三年不愠怒面无恨色　老学庵笔记翟耆年字伯寿父公防参政之子也能清言工篆及八分巾服一如唐人自名唐装一日往见许顗彦周彦周髽髻着丨丨裈蹑髙屐出迎伯寿愕然彦周徐曰吾晋装也公何怪　李尤印铭棨传符节非印不行龟纽丨丨用尔作程　梁昭明太子应钟十月啓牛衣当被畏见王章丨丨亲操恐逢犬子　成公绥桞赋宅京宇之西偏濵丨丨之清渠　李商隐七夕偶题诗明朝晒丨丨方信阮郎贫　梅尧臣避暑诗龙头费挹酌丨丨强遮防　戴复古思归诗肉麋岂胜鱼饭纨袴何如丨丨裈　唐寅诗他时名誉牛心炙晚嵗穷空丨丨裈】
　　犊口【髙士传尧召许由爲九州长由洗耳于颍水濵其友巢父牵犊欲饮之问其故曰汚我丨丨牵犊于上流饮之】
　　犊角【后汉书赵憙传茧栗犊注丨丨如茧栗言小也礼记天地之牲角栗茧　苏轼诗耆年日雕丧但有丨丨茧　黄庭坚诗春笋初生黄丨丨蕨芽已长小儿拳　韩驹荅蔡伯世食笋诗扶杖自入箐煨此丨丨蠒】犊颔【刘禹锡同乐天和微之深树诗笑撃羊皮鼓行牵丨丨车】
　　犊背【陈造龙眼矶诗居惟羡渔郷复欲老丨丨　陆游诗原上老翁眠丨丨篱根小妇牧羊羣　方夔游渌渚诗緑芜髙丨丨红雨瘦花枝】
　　犊牧【皇甫松大赋有酒刘伶无妻丨丨】
　　犊辕【梅尧臣题刁经臣山居诗忽闻辟书至便令驱丨丨】
　　犊牢【汉书郊祀志有司言雍五畤无牢孰具芬芳不备乃令祠官进畤丨丨具色食所胜】
　　犊车【老学庵笔记成都诸名族妇女出入皆乗丨丨惟城北郭氏车最鲜华爲一城之冠谓之郭家车子江渎庙西厢有壁画丨丨庙祝指以示予曰此郭家车子也　古懊侬歌黄牛细丨丨游戏出孟津　段成式柔卿解籍戏呈飞卿诗长檐丨丨初入门金牙新醖盈深樽】
　　犊犂【陆游舍北行饭诗一霜骤变千林色两丨新丨百亩荒】
　　犊佩【陈造波光亭赋汾王后身金阜老僊笑谈功名师友简编手神丹而活国身长城之防邉虎节所临丨丨已捐兴仆振蛊前古所传】
　　犊肉【魏志管辂传注辂与倪清河旣刻雨期倪犹未信于是留辂若夜雨者当爲啖二百斤丨丨若不雨当住十日到鼔一中风云并兴大雨河倾】
　　犊麛【周礼庖人秋行丨丨膳膏腥疏秋时草物有实丨丨食之而肥故用丨丨　小学绀珠六禽羔豚丨丨雉雁】
　　犊子【五色线见爵离下　黄庭坚即席诗阿卢快丨丨规矩尚小殊　又扪虱新语见牛氏下】犊孙【陆龟自遣诗五年重到旧山村树有交柯丨有丨　陈师道酬智叔见赠诗过逢爲说侯芭在卧楫生衣丨有丨】
　　犊迹【水经注太史公曰余登箕山之上有许由墓焉山下有牵牛墟侧颍水有犊泉是巢父还牛处也石上丨丨存焉】
　　犊泉【水经注见上】
　　犊鸣【唐书礼乐志凡牲在涤无方色则用纯必有副焉省牲而丨丨则免之而用副　陆游诗塘水苍鵞戏郊原黄丨丨　贡奎题虞少监小像诗见鸠唤下】
　　犊健【陆游诗童夸丨丨浮溪过妇闵蚕饥负叶归】
　　犊外【辍耕録见鸥邉下】
　　犊走【杜甫百忧集行忆年十五心尚孩健如黄丨丨复来　苏轼过于海舶得迈寄书酒作诗逺和之皆粲然可观子由有书相庆也因用其韵赋一篇并寄诸子侄诗汝如黄丨丨却来海阔山髙百程送】犊卧【林景熙郑氏西庄诗见雁飞下】
　　犊掀【陆游晚自北港泛舟还家诗见鵞唼下】
　　犊归【陆游舍北溪上垂钓诗风和山雉挟雌过村晚吴牛将丨丨】
　　牸
　　牸牛【酉阳杂爼坚昆部落非狼种其先所生之窟在曲漫山北自谓上代有神与丨丨交于此窟其人发黄目緑赤髭髥其髭髥俱黒者汉将李陵及其兵众之也】
　　牸犀【尔雅翼丨丨之角文理分明】
　　牸牝【盐铁论戎马不足丨丨入阵注丨丨牛也凡兽育子曰丨丨畜母也】
　　牸驹【易林孔鲤伯鱼北至髙奴木马金章驾游大都王母送我来牝丨丨】
　　牸耕【刘言史赠孟郊诗身着木叶衣养鹿兼丨丨】
　　骡【驘同】
　　骡车【北史贺若弼传蔡徴爲叔寳作降牋命乗丨丨归已事不果】
　　骡纲【米芾画史世俗以蜀中画丨丨图剑门闗图爲王维甚众又多以江南人所画雪图命爲王维但见笔清秀者即命之】
　　骡军【白居易题裴晋公女几山刻石后诗丨丨成牛户鬼火变人烟自注蔡宼号丨子丨陈蔡间骁锐者人畜牛呼爲牛户】
　　骡鼓【元史舆服志丨丨六饰骡以镀金铰具辔罽笼旗鼓缨枪】
　　骡鞭【云笈七籖茅山黄尊师法箓甚髙于山前修观起天尊殿忽一人排门大呼腰插丨丨骂道士奴如是聚集岂要修堂殿耶可尽辇杂铁来掘地爲炉以火销之懐中出两丸药以物搅之少顷去火已成银出门不知所之】
　　骡驴【丁仪励志赋恨丨丨之进庭屏骐驎于沟壑　梅尧臣见水牛拽车诗今牵大车同一羣又与丨丨走长陌】
　　骡子【唐书吴少诚传申蔡人恬于博鬭地少马乗骡以战号丨丨军尤悍锐】
　　骡驼【卢延譲句云间閙铎丨丨至雪里残骸虎拽来】
　　驴
　　驴面【吴志诸葛恪传父瑾面长似驴孙权使人牵一丨入长检其丨题曰诸葛子瑜恪请笔益两字其下曰之驴举坐欢笑乃以驴赐恪　闲谈録晋冯道方在中书有人于市中牵一丨以片幅大署其丨冯道二字亲知见之白焉道徐曰天下同名姓人何限但虑失驴访主又何怪哉】
　　驴角【南史滑国传野丨有丨】
　　驴唇【酉阳杂爼西域书有丨丨书莲叶书节分书大秦书防乗书防牛书树叶书石旋书覆书天书龙书鸟书音书等六十四种】
　　驴耳【北史司马楚之传车驾往征蠕蠕楚之督运以继大军时鎭北将军封沓亡入蠕蠕说令击之以絶运蠕蠕乃潜遣觇楚之军截丨丨而去有告失丨丨者楚之曰必觇贼截之爲騐耳贼将至矣乃伐柳爲城水灌令冻城立而贼至不可攻逼乃走散】
　　驴騣【酉阳杂爼将军曲良翰能爲丨丨駞峰炙】
　　驴背【北梦言郑綮云诗思在灞桥风雪中丨子丨上曹伯啓九日省舅氏郭西独行因书所见诗豪家此日醉金樽丨丨愁诗睡正昏　张雨用韵送净月上人诗帕头防寒丨丨驼泥滑稳于杯渡河】驴肩【陆游东村晚归诗东村寂寂风烟晚酒挂丨丨又一奇】
　　驴乳【齐民要术见马酪下　五灯防元潙山祐襌师时有一僧从面前过师召曰阇黎僧回首师曰和尚这个便是业识茫茫无本可据潙曰此是师子一滴乳迸散六斛丨丨】
　　驴肉【南史陈后主纪隋文帝问监者叔宝所嗜对曰嗜丨丨　酉阳杂俎鱼肉冻法渌肉酸用鲫鱼白鲤鲂鯸鳜鯸煮驴马肉用助底郁丨丨驴作鲈贮反炙肉鱼第一白其次已前日味】
　　驴胃【指月録赵州从谂禅师与文逺论义曰鬭力不鬭胜胜者输果子逺曰请和尚立义师曰我是一头驴逺曰我是丨丨师曰我是驴粪逺曰我是粪中虫师曰你在彼中作甚麽逺曰我在彼中过夏师曰把将果子来】
　　驴蹄【齐民要术治丨漏丨方凿厚砖石令容丨丨深二寸许热烧砖令热赤削丨丨令出漏孔以蹄顿着砖孔中倾盐酒醋令沸浸之牢捉勿令脚动待砖冷然后放之即愈入水逺行悉不发】
　　驴脚【朱徳润爲邓静春作幽谷图诗有客担簦负长笈欲行不行丨丨涩】
　　驴父【説文骡丨丨马母也駃騠马父驴母也】
　　驴母【説文见上】
　　驴驹【唐书酷吏传王旭制狱械率有名曰丨丨拔橛犊子县等以怖下　蒋防霍小玉传生自外归卢氏方鼔琴于牀忽见自门抛一班犀钿花合子方圆一寸余里有轻绡作同心结坠于卢氏懐中生开而视之见相思子二叩头虫一发杀觜一丨丨媚少许】
　　驴儿【程颐世家旧事族父文简公应举来京师惟乗一驴更无余资至则卖驴得钱数千伯祖殿直轻财好义待族人甚厚日责文简公具酒肴欲观其噐度文简公诉曰丨丨已吃至尾矣　桯史汪革未败天下谣曰有个秀才姓汪骑个丨丨过江江又过不得做尽万千趋锵】
　　驴子【説文驴似马长耳丨丨也　何承天纂文丨一曰漠骊其丨曰　东轩笔録韩魏公琦帅陜西日将四路进兵以取夏定计大兵一入界则倍道兼程而进幕客楚执中曰粮道岂能兼程公曰吾已尽括关中之驴运粮行速可与兵相继也万一深入而粮食尽自可杀驴而食矣执中曰丨丨大好詶奬韩公恶其无礼不使入幕】
　　驴尿【本草丨丨主治蜘蛛咬傅之】
　　驴鸣【后汉书戴良传良少诞节母憙丨丨良尝学之以娱乐焉　宋史范廷召传爲殿前都指挥使尤不喜丨丨闻必撃杀之　世説王仲宣好丨丨既文帝临其丧顾语同游曰王好丨丨可各作一声以送之赴客皆一作丨丨　又孙子荆雅敬王武子武子丧时名士无不至者子荆后来哭毕向灵牀曰卿尝好我作丨丨今我为卿作体似真声賔客皆笑孙举头曰使君辈存令此人死　朝野佥载温子升作韩陵山寺碑庾信读而写其本南人问信曰北方文士何如信曰惟有韩陵山一片石堪共语自余丨丨狗吠聒耳而已　源流至论张子厚闻丨丨而知己意之相似】
