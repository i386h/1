<!-- { "loadSidebar": true } -->
　　阳林【曹植洛神赋容与乎丨丨流盻乎洛川　陈樵胡氏铁心亭赋朝与客乎同车夕假道乎丨丨　李商隠涉洛川诗通谷丨丨不见人我来遗恨古时春又孙绰防天台山赋惠风伫芳于丨丨　左思招隠诗白云停隂冈丹葩曜丨丨　薛稷早春鱼亭山诗丨丨花已红寒涧苔未绿　皎然读张曲江集诗春杼弄缃绮丨丨敷玉英　又赵孟頫诗丨丨堂下百株梅傲雪凌霜次第开　又魏书地形志丨丨属定戎郡】阳谷【春秋僖公三年秋齐侯宋公江人黄人防于丨丨左传秋防于丨丨谋伐楚也杜注丨丨齐地在东平西昌县北　唐书裴度传李师道怙彊宻劝帝诛之乃诏宣武义成武宁横海四节度防田正致讨正请自黎阳济合诸节度兵宰相皆谓宜度曰魏博军度黎阳即叩贼境封畛比聨易生顾望是自战其地正光顔素少断士心盘桓果不可用不如养威河北须丨丨水落絶阳刘深抵郓以营丨丨则人人殊死贼势穷矣上曰善诏正如度言　明一统志丨丨县在东平州西北一百四十里春秋时齐地僖公时齐宋江黄会于丨丨即此隋置丨丨县属济北郡唐属济州天寳后属郓州宋徙治上廵镇金元仍旧】
　　阳樊【左传晋侯辞秦师而下三月甲辰次于丨丨右师围温左师逆王　又晋侯朝王王飨醴命之宥请隧弗许与之丨丨温原攅茅之田晋于是始啓南阳周语王至自郑以丨丨赐晋文公阳人不服晋侯围之仓葛呼曰王以晋君为徳故劳之以丨丨阳樊懐我王徳是以未从于晋谓君其何徳之布以懐柔之使无有逺志今将大冺其宗祊而蔑杀其民人宜吾不敢服也晋侯闻之曰是君子之言也乃出阳民　水经注溴水又东南迳阳城东与南源合水出阳城南溪阳亦樊也一曰丨丨】
　　阳夏【史记留侯世家汉王追楚至丨丨南战不利而壁固陵诸侯期不至良説汉王汉王用其计诸侯皆至　又樊哙传哙以将军从髙祖击项籍下丨丨注丨丨陈州太康县也　汉书髙帝纪汉王遣将军薛欧王吸出武关因王陵兵从南阳迎太公吕后于沛羽闻之发兵距之丨丨　又五年冬十月汉王追项羽至丨丨南　又地理志淮阳国县丨丨　宋书州郡志丨丨令前汉属淮阳后汉属陈晋太康地志陈令属梁无复此县　齐书州郡志南汝隂郡丨丨　又淮南子女娲錬五色石以补苍天断鳌足以立四极和春丨丨杀秋约冬】
　　阳翟【战国策昭献在丨丨周君将令相国往相国将不欲苏厉为之谓周君曰今昭献非人主也而主君令相国往若其王在丨丨主君将令谁往周君曰善乃止其行　史记项羽纪韩王成因故都都丨丨　又留侯世家沛公之从雒阳南出轘辕良引兵从沛公下韩十余城击破杨熊军沛公乃令韩王成留守丨丨与良俱南攻下宛　又吕不韦传吕不韦者丨丨大贾人也往来贩贱卖贵家累千金　汉书地理志防川郡县丨丨　宋书符瑞志汉安帝延光三年八月戊子白虎二见颍川丨丨　盐铁论大夫曰燕之涿蓟赵之邯郸魏之温轵韩之荥阳齐之临淄楚之宛丘郑之丨丨二周之三川富冠海内皆为天下名都非有助之耕其野而田其地者也】
　　阳拒【孔氏诗传将仲子郑荘公欲陷弟段授以大邑祭仲谏丨丨之大夫原其情而刺之】
　　阳武【战国策陉山之事赵且与秦伐齐齐惧令田章以丨丨合于赵而以顺子为质赵王喜乃案兵告于秦曰齐以丨丨赐敝邑而纳顺子欲以解戈敢告下吏史记陈丞相世家陈丞相平者丨丨户牖乡人也汉书地理志河南郡丨丨有博浪沙　后汉书郡国志丨丨有武彊城史记曰秦始皇东游至丨丨博浪沙中为盗所惊　水经济水又东索水注之又东过丨丨县北　明一统志丨丨县在开封府城西北九十里秦为博浪沙地汉始置丨丨县属河南郡晋属荥阳郡东魏属广武郡北齐省隋复置属荥阳郡唐属郑州五代属开封府宋元仍旧　又金丹珠尔珍奥诗见隂文下】
　　阳晋【战国策今秦攻齐倍韩魏之地至卫丨丨之道径亢父之险车不得方轨马不得并行百人守险千人不能过也秦虽欲深入则狼顾恐韩魏之议其后也则秦不能害齐亦明矣　又韩人攻宋秦人大怒曰吾爱宋与新城丨丨同也韩珉与我交而攻我所甚爱何也　史记魏世家哀王十六年秦拔我蒲阪丨丨封陵】阳周【史记李斯传扶苏为人仁谓蒙恬曰父而赐子死尚安复请即自杀蒙恬不肯死使者即以属吏系于丨丨　又防恬传二世又遣使者之丨丨令蒙恬曰君之过多矣而卿弟毅有大罪法及内史恬曰自吾先人及至子孙积功信于秦三世矣今臣将兵三十万身虽囚系其势足以倍畔自知必死而守义者不敢辱先人之教以不忘先主也　汉书地理志上郡县丨丨明一统志丨丨城在庆阳府真宁县北三十五里秦末陈余与章邯书曰恬为秦将北逐匈奴开榆中地数千里竟斩丨丨即此】
　　阳人【战国策郑申为楚使于韩矫以新城丨丨予太子楚王怒将罪之对曰臣为太子得新城丨丨以与公叔争国而得之齐魏必伐韩韩氏急必悬命于楚又何新城丨丨之敢求太子不胜幸而不死今将倒冠而至又安敢言地　又晋语赐公南阳阳樊温原州陉絺鉏攅茅之田丨丨不服公围之将残其民仓葛呼曰君补王阙以顺礼也丨丨未狎君徳而未敢承命君将残之无乃非礼乎公曰君子也乃出丨丨】
　　阳魏【战国策见隂燕下　韩非子天下隂燕丨丨注燕北隂魏南阳】
　　阳狐【史记田敬仲完世家田荘子相齐伐晋毁黄城围丨丨】
　　阳朴【吕览和之美者丨丨之姜招揺之桂越骆之菌鳣鲔之大夏之盐宰掲之露其色如玉　崔骃七依洞庭之鲋灌水之鳐滋以丨丨之姜防以夀木之华】
　　阳夀【汉书地理志云中郡县丨丨】
　　阳乐【汉书地理志辽西郡县丨丨　宋书州郡志丨丨令汉旧名本属辽西文帝元嘉十三年以下相并丨丨　水经注濡水又东南左合丨丨水水出东北丨丨县　又汉书地理志东莱郡县丨丨　又张説奉和圣制爰因廵省途次旧居应制诗丨丨寒初变春恩蛰更苏】
　　阳羡【汉书地理志防稽郡县丨丨　宋书符瑞志宋武帝永初元年七月青龙见义兴丨丨　齐书州郡志义兴郡丨丨　唐书薛戎传客毗陵丨丨山年四十余不仕江西观察使李衡辟幕府三返乃肯应故宰相齐映代衡奏留之府罢复归丨丨　南唐书命建州制的乳茶号曰京挺腊茶之贡自此始罢贡丨丨茶　陆机晋平西将军孝侯周处碑轩盖列于汉庭蝉冕播于丨丨　李颀送乔琳诗丨丨风流地沧江逰寓人　李嘉祐送陆士伦诗丨丨兰陵近髙城带水闲　卢仝走笔谢孟谏议寄新茶诗天子须尝丨丨茶百草不敢先开花　杜牧正初奉詶歙州刺史邢群诗一壑风烟丨丨里解龟休去路非赊】
　　阳信【汉书地理志勃海郡县丨丨　明一统志丨丨县在武定州城北四十里汉有丨丨县属渤海郡三国魏为乐陵郡地隋以渤海郡治丨丨县唐省县后复置属乐安郡宋属隶州徙州及厌次县于丨丨县界而于古厌次城复置丨丨县金元仍旧】
　　阳平【汉书地理志东郡县丨丨　又蔡义传上召见义説诗甚説之擢为光禄大夫给事中进授昭帝数岁拜为少府迁御史大夫代杨敞为丞相封丨丨侯宋书州郡志丨丨太守丨丨本县名属东郡魏分东郡及魏郡为丨丨郡故属司州流寓来配　又蜀志先主传先主率诸将进兵汉中分遣将军吴兰雷铜等入武都皆为曹公军所没先主次于丨丨关与渊郃等相拒】
　　阳丘【汉书地理志济南郡县丨丨】
　　阳曲【汉书地理志太原郡县丨丨　水经注洛隂水又西南迳丨丨城北魏土地记曰丨丨胡寄居太原界置丨丨护军治其水西南流注于汾水】
　　阳安【汉书地理志汝南郡县丨丨】
　　阳逺【宋书州郡志丨丨吴立曰阳成太康二年更名后省】
　　阳成【宋书州郡志见上】
　　阳唐【宋书州郡志丨丨左县令孝武大明八年立】
　　阳禺【吕览扬汉之南百越之际敝凯诸夫风余靡之地缚娄丨丨驩兜之国多无君】
　　阳遂【晋书宣帝纪二年亮又帅众十余万出斜谷垒于郿之渭水南原天子忧之遣征蜀护军秦朗督步骑二万受帝节度诸将欲住渭北以待之帝曰百姓积聚皆在渭南此必争之地也遂引军而济背水为垒因谓诸将曰亮若勇者当出武功依山而东若西上五丈原则诸军无事矣亮果上原将北渡渭帝遣将军周当屯丨丨以饵之数日亮不动帝曰亮欲争原而不向丨丨此意可知也遣将军胡遵雍州刺史郭淮共备丨丨】阳隂【水经注淄水又东北迳丨丨里西水东有一基三坟东西八十步是列士公孙接田开疆古冶子之坟也晏子恶其勇无礼投挑以毙之死阳里即此也】
　　阳丰【齐书州郡志庐陵郡丨丨】
　　阳塘【齐书州郡志齐昌郡丨丨】
　　阳逻【元史特穆尔布哈传从丞相巴延伐宋败其大将夏贵于丨丨堡大军渡江论其功最多】阳向【水经注郑侯使韩辰归晋丨及丨二月城丨丨更名丨为河雍丨为髙平】
　　阳阵【庾信豆卢公碑武成元年都督利涉汶三军事五年破汶州丨丨蛮　又三坟兵丨丨注阵兵誓众兵之阳也】
　　阳寥【真人裴君传每至其日日中之时上皇太帝君玉尊陛下乃登广寒上清灵宅太空之阙丹城紫台长锦玉楼上关九天之真皇中要太上三老君北及诸真及八海大神下命五岳名山诸得道者尊灵万万并防于丨丨之殿共集议定天下万民之罪福记学道求仙者之勤疏】
　　阳亭【宋书州郡志北上洛太守丨丨令　水经注汉水又东迳上庸郡北与关祔水合水出上洛丨丨县北清泥西山南迳丨丨聚西俗谓之平阳水】
　　阳榭【王延夀鲁灵光殿赋丨丨外望髙楼飞观】
　　阳门【礼记檀弓丨丨之介夫死司城子罕入而哭之哀晋人之觇宋者反报于晋侯曰丨丨之介夫死而子罕哭之哀而民説殆不可伐也　陆机演连珠三晋之强屈于齐堂之俎千乗之势弱于丨丨之哭　又星经丨丨二星在库楼东北主隘塞外寇盗之事　张衡天象赋置平星以决狱列骑官而卫阍丨丨守于邉险折威防于将奔　又淮南子东南方曰波母之山曰丨丨　又水经注雁门水又东北入丨丨山谓之丨丨水又系水傍城北流迳丨丨西水次有故封处所谓齐之稷下也】
　　阳馆【三辅黄图明堂所以正四时出教化天子布政之宫也黄帝曰合宫尧曰衢室舜曰总章夏后曰世室殷人曰丨丨周人曰明堂】
　　阳禄【汉书外戚传痛丨丨与柘馆兮仍繦褓而离灾义王莽传壊彻城西苑中建章承光包阳大台储元宫及平乐当路丨丨馆凡十余所取其材瓦以起九庙】
　　阳宅【云笈七籖青灵阳安君曰青灵者真人之位号八气者云色之相沓元君者虚皇之司命三华者玉清之房名乃丨丨元君之所处也】
　　阳室【栁宗元栁州东亭记见隂室下　卢思道诗丨丨疑停燧隂轩类凿氷】
　　阳砌【范梈诗莎鸡振丨丨蟏蛸结隂池】
　　阳荣【刘攽鸿庆宫三圣殿赋辟丨丨之敞丽兮盖中夜而已旦】
　　阳扉【张协武馆赋见隂轩下】
