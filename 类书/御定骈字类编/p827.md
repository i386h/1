<!-- { "loadSidebar": true } -->
　　一狐【史记赵世家赵简子有臣曰周舍好直谏周舍死简子毎聼朝常不恱大夫请罪简子曰大夫无罪吾闻千羊之皮不如丨丨之腋诸大夫朝徙闻唯唯不闻周舍之鄂鄂是以忧也　又商君传赵良曰千羊之皮不如丨丨之腋千人之诺诺不如一士之鄂鄂竹书纪年帝杼八年征于东海及三夀得丨丨九尾】一马【礼记投壶请賔曰顺投为入比投不释胜饮不胜者正爵既行请为胜者立马丨丨从二马三马既立请庆多马请主人亦如之疏丨丨从二马者毎一胜辄立丨丨礼以三马为成若専二马则为一成但胜偶未必専频得三若胜偶得二劣偶得一一既劣于二故彻取劣偶之一以足胜偶之二为三故云丨丨从二马左传曲沃武公逐翼侯于汾隰骖絓而止疏正义曰騑骖旁马是騑骖为一也初驾马者以二马夹辕而已】
　　【又驾丨丨与两服为骖故谓之骖又驾丨丨乃谓之驷史记樊哙传沛公留车骑独骑丨丨与哙等四人歩从从间道山下归走霸上军而使张良谢项羽　又酷吏传杜周初徴为廷史有丨丨且不全及身久任事至三公列子孙尊官家赀累数巨万矣　晋书元帝纪太安之际童謡云五马浮渡江丨丨化为龙及永嘉中嵗镇荧惑太白聚斗牛之间识者以为呉越之地当兴王者是嵗王室沦覆帝与西阳汝南南顿彭城五王获济而帝竟登大位焉　又五行志恭帝为琅琊王好竒戏常闲丨丨于门内令人射之欲防箭死左右有谏者曰马国姓也今射之不祥于是乃止而马已被十许箭矣　又王济传济善解马性尝乗丨丨着连干障泥前有水终不肯渡济云此必是惜障泥使人解去即渡五代史卢文进传荘宗与刘鄩相距于莘召存矩防兵击鄩存矩募山后劲兵数千人课民出马民以十牛易丨丨山后之人皆怨而兵又不乐南行行至祈沟闗聚而谋为乱　宋史食货志毎井赋二兵丨丨率为兵六千八百人马三千四百匹嵗取五之一以为上番之额以给征役无事则又分为四番以直官府以给守衞是民凡三十五年而役始一徧也　又叶清臣传天闲之数才三四万急有征调一不可用今欲不费而马立办莫若赋马于河北河东陜西京东西五路上户丨丨中户二户丨丨养马者复其一丁如此则坐致战马二十万匹不为难矣　荘子见一指下　盐铁论夫丨丨伏枥当中家六口之食亡丁男一人之事　论衡宋人有御马者不进防劒刭而弃之于沟中又驾丨丨马又不进又刭而弃之于沟若是者三以此威马至矣　英雄记河南中部据闵贡扶帝及陈留王上至雒舍止帝独乗丨丨陈留王与贡共乗丨丨从雒舍南行公卿百官奉迎于北芒阪下　梦溪笔谈宝元中党项犯邉有明珠族首领骁悍最为邉患种世衡为将欲以计擒之闻其好击鼔乃造丨丨持战鼔以银裹之极华焕宻使谍者阳卖之入明珠族后乃择骁卒数百人戒之曰凡见负银鼔自随者并力擒之　潘炎黄龙再见赋非同上天之五虵有异渡江之丨丨　范仲淹天骥呈才赋掩逸足于千驷革嘉祥于丨丨　刘诜兰亭赋自丨丨之既化兮豢百年之江蛇　孙逖丹阳行传闻丨丨化为龙南渡衣冠亦愿从　李益饮马歌见一泉下　李端痩马行城傍牧马驱未过丨丨徘徊起还卧　白居易常乐里闲居诗茅屋四五间丨丨二仆夫　又寄张十八诗出入止丨丨寝兴止一牀　唐求发卬州寄友人诗茫茫驱丨丨自叹又何之　晁补之即事诗那为丨丨饮浊水喷百马　杨万里和谢昌国送管相士韵诗怜渠识尽公卿得丨丨归来骨转髙　郭钰复愁诗才闻丨丨献已费百金多　朱徳润题张参政所藏骢马滚尘图诗玉花照夜争新妍丨丨滚尘鬉尾鲜】一骥【袁宏三国名臣賛夫未遇伯乐则千载无丨丨时值龙顔则当年控三杰汉之得贤于斯为贵　孟郊送黄构擢第后归江南诗丨丨骋长衢众兽不敢陪】
　　一骖【诗疏见一辕下】
　　一騑【诗疏见一辕下】
　　一騧【顾况梁司马画马歌展处把茟欲描时司马丨丨赛倾倒】
　　一骏【刘恢诗东臯有丨丨名曰千金驹】
　　一驹【汉书食货志注令民能畜官母马者满三嵗归之十母马还官丨丨】
　　一驴【宋史食货志元丰四年河东转运司调夫万一千人随军坊郭上户有差夫四百人者其次一二百人愿出驴者三驴当五夫五驴别差一夫驱喝一夫雇直约三十千以上丨丨约八千　又王樵传自称赘世翁唯以论兵击劎为事丨丨负装徒歩千里　曹植黄初五年令谚曰谷千驽不如养丨丨　林逋寄和昌符诗家近大行居西归压丨丨】
　　一骡【魏书眭夸传夸少与崔浩为莫逆之交浩为司徒奏徴为中郎不得已入京都与浩相见浩虑夸即还时乗丨丨更无兼骑乃以夸骡内之廐中兾相维絷夸遂托乡人输租者谬为御车乃得出闗经年送夸本骡兼遗以所乗马为书谢之】
　　一牛【书召诰用牲于郊牛二传立郊位于天以后稷配故二牛疏天与后稷所配各用丨丨　史记武帝纪隂阳使者以丨丨　又其明年郊雍获一角兽若麃然有司曰陛下肃祗郊祀上帝报亨锡一角兽盖麟云于是以荐五畤畤加丨丨以燎肠诸侯白金以风符应合于天起　晋书周光传陶侃微时丁艰将家中忽失牛而不知所在遇一老父谓曰前冈见丨丨眠山污中其地若位极人臣矣　宋书符瑞志青龙三年栁谷之元川溢漏石形改易状似灵又有丨丨八卦列宿慧星之象　齐书舆服志油络轺车尚书令仆射中书监令尚书侍中常侍中黄门中书散骑侍郎皆驾丨丨朝直所乗　南史陶景传屡加礼聘并不出唯画作两牛丨丨散放水草之间丨丨着金笼头有人执绳以杖驱之武帝笑曰此人无所不作欲斆曵尾之岂有可致之理　宋史苏轼传譬之有人为其主畜牧以丨丨易五羊丨丨之失则隠而不言五羊之获则指为劳绩今壊常平而言青苖之功亏商税而取均输之利何以异此　淮南子今屠牛而烹其肉或以为酸或以为甘煎熬燎炙齐味万方其本丨丨之体　王涣南都钟鼔楼赋百冶火镕齐宣丨丨之孰衅千钉星布方叔万槌之足胜　范成大题范道士二牛图诗丨丨疾行离其羣丨丨返顾如怒嗔　方岳山行诗嵗晚谁同涧谷槃丨丨呼犊野烟寒　呉莱双林寺观傅大士顶相舍利及耕具故物诗丨丨眠云已化石双鹤覆雨仍轩鶱】
　　一犊【晋书王延传家牛生丨丨他人认之延牵而授与初无吝色其人后自知妄认送犊还延叩头谢罪延仍以与之不复取也　齐书礼志见一牲下　元史五行志至大四年大同宣宁县民烕的家牛生丨丨其质有鳞无毛其色青黄类若麟者以其鞹上之】
　　一羊【南史王固传见一鳞下　北史李谧传仲尼有言曰赐也尔爱其羊我爱其礼余以为隆政必湏其礼岂彼丨丨哉推此而论则圣人之于礼殷勤而重之又赵温传子琰字叔起尝送子应冀州娉室从者于路遇得丨丨行三十里而琰知之令送于本处又过路傍主人设羊羮琰访知盗杀卒辞不食　唐书韩愈传愈至潮州问民疾苦皆曰恶溪有鳄鱼食民畜产且尽民是以穷数日愈自往视之令其属秦济以丨丨一豚投恶溪而祝之　金史李通传时梁山泺水涸先造战船不得进乃命通更造战船遂筑台于江上海陵被金甲登台杀黒马以祭天以丨丨一豕投于江中召都督昂副都督富勒呼谓之曰舟楫以具可以济江矣　东观汉记甄宇拜博士毎腊诏赐博士人丨丨有大小肥痩时议欲杀羊分肉宇因取痩者自是不复争　列子百羊而羣使五尺童子荷棰而随之欲东而东欲西而西使尧牵丨丨舜荷棰而随之则不能前矣】一豕【唐书唐俭传俭从猎洛阳苑羣豕突出于林帝射四发辄殪四豕丨丨跃及镫俭投马抟之帝拔劒斩豕顾笑曰天防长史不见上将击贼耶　金史李通传见上　盐铁论夫丨丨之肉得中年之収十五斗粟当丁男半月之食】
　　一猪【韩愈符读书城南诗三十骨骼成乃一龙丨丨】
　　一豚【越语生女子二壷酒丨丨唐书韩愈传见一羊下】
　　一豭【左传见一行下】
　　一防【晋书谢混传初元帝始镇建业公窘罄毎得丨丨以为珍膳项上一脔尤美辄以荐帝羣下未尝敢食于是呼为禁脔】
　　一彘【墨子世之君子使之为丨丨之宰不能则辞之使为一国之相不能而为之岂不悖哉】一犬【礼记少仪其以乗壶酒束修丨丨赐人若献人则陈酒执修以将命亦曰乗壶酒束修丨丨　越语生丈夫二壶酒丨丨　后汉书乌桓传俗贵兵死敛尸以棺有哭泣之哀至则歌舞相送肥养丨丨以彩绳缨牵幷取死者所乗马衣物皆烧而送之言以属累犬使防死者神灵归赤山　宋史陈兢传见一席下　潜夫论丨丨吠形百犬吠声　梦溪茟谈穆修张景尝同造朝待旦于东华门外方论文次适见有奔马践死丨丨二人各记其事以较工拙　禽兽决録韦善俊携丨丨号乌龙后化为龙乗之飞升而去　刘长卿过郑山人所居诗寂寂孤莺啼杏园寥寥丨丨吠桃源　孟郊楚怨诗九门不可入丨丨吠千门　唐彦谦夏日访友诗髙轩俯清流丨丨隔花吠　苏轼倦夜诗孤村丨丨吠残月防人行　许月卿宿七里滩诗偶呼黄防语丨丨吠前村　麻九畴莫春山家诗丨丨不鸣村迳黑野灯孤起逺林中】
　　一狗【后汉书五行志熹平中省内冠狗帯绶以为笑乐有丨丨突出走入司徒府门或见之者莫不惊晋书五行志安帝隆安初呉郡治下狗恒夜吠聚髙桥上人家狗有限而吠声甚众或有夜觇视之云丨丨】
　　【假有两三头皆前向乱吠无防孙恩乱于呉防焉　禽兽决録李信纯家养丨丨字曰黒龙】
　　一獒【杨慎滇载记十代总管信苴叚寳功之子洪武元年嗣职梁王遣矢刺平章七攻大理不克乃讲和奏陞宝为云南左丞未防明玉珍复侵善阐梁王遣叔特穆尔达哈借兵大理时宝已长答书云杀虎子而还喂其虎母分狙栗而自诈其狙公假途灭虢献璧吞虞金印玉书乃为钓鱼之香饵绣闺淑女自设掩雉之网罗况平章既亡弟兄罄絶今止遗丨丨一奴奴再赘穆呼哩氏獒又可配阿结妃如此事诺我必借大兵如其不可待金马山换作防苍山昆明池改作西洱河时来矣】
　　一猫【宋史五行志庆元元年六月鄱阳县民家丨丨数十防行止食息皆同如母子相哺者民杀猫而鼠防其血防象盗猫职捕而反相与同处司盗废职之象也　梦溪茟谈欧阳公尝得一古画牡丹丛其下有丨丨未知其精粗丞相正肃呉公与欧公姻家一见曰此正午牡丹也何以明之其花披哆而色燥此日中时花也猫眼黑睛如线此正午猫眼也有帯露花则房敛而色泽猫眼早暮则睛圆日渐中稍长正午则如一线耳】
　　一鼠【唐书袁天纲传子客师为廪牺令髙宗置丨丨于匳令术家射皆曰鼠客师独曰虽实鼠然入则一出则四发之鼠生三子　宋史五行志建炎元年汴京大饥米升钱三百丨丨直数百钱人食水藻椿槐叶道殣骼无余胔　白居易禽虫诗丨丨得仙生羽翼众鼠相看有羡色】
　　一【吕览慎子曰今丨丨走百人逐之非丨丨足为百人分也由未定由未定尧且屈力而况众人乎积满市行者不顾非不欲也分已定矣　説苑楚防王多宠子而世子之位不定屈建曰楚必多乱夫丨丨走于街万人追之一人得之万人不复走分未定则丨丨走使万人扰分已定则虽贪夫知止今楚多宠子而嫡位无主乱自是生矣夫世太子者国之基也而百姓之望也国既无基又使百姓失望絶其本矣本絶则挠乱犹兔走也防王闻之立康王为太子　苏洵御将论见一雉下】
