<!-- { "loadSidebar": true } -->
　　铁钉【宋书五行志石虎末洛阳城西北九里石牛在青石趺上忽鸣唤声闻四十里虎遣人打落两耳及尾丨丨钉四脚　齐书祥瑞志武进县彭山旧茔在焉其山冈阜相属数百里上有五色云气有龙出焉宋明帝恶之遣相墓工髙灵文占视灵文先与世祖善还诡答云不过方伯退谓世祖曰贵不可言帝意不已遣人于墓左右校猎以大丨丨长五六尺钉墓四维以为厌胜太祖后改树表柱柱忽龙鸣响震山谷父老咸志之云】
　　铁矴【宋无抛矴诗千觔丨丨系船头万丈滩中得挽留】
　　铁枷【宋史田锡传案狱官令枷杻有短长钳锁有轻重尺寸斤两并载刑书未闻以丨为丨者也　岳阳风土记江岸沙碛中有冶铁数枚俗谓丨丨重千斤古人铸铁如燕尾相向中有大窍径尺许不知何用也或云以此压胜辟蛟蜃之患或以为矴石疑其太重非舟人所能举也或以为植木其内编以为栅以御风涛皆不可知】
　　铁纽【栁贯三月十日观南安赵使君所藏书画古器物诗金绳丨丨莽回互山虬海蜃争腾驱】铁械【陆防生体诗风云堕皮帻幽坎窥丨丨】
　　铁镦【水经注渭水又东合一水迳两石人北秦始皇造桥丨丨重不胜故刻石作力士孟贲等像以祭之镦乃可移动也】
　　铁拨【乐府杂録开元中贺懐智乐器以石为槽鹍鸡筋作丨丨弹之　苏轼杜介熙熙堂诗遥想闭门投辖饮鹍丨丨响如雷　又古纒头曲鹍丨丨世所无乐府旧工惟尚叟　张宪良宵诗丨丨顿壶口破金刀频剪烛心齐】
　　铁杷【急就篇注矛酋矛也长二丈鋋丨丨小矛也江淮吴越或谓之鍦　又明一统志丨丨溪在雷州府遂溪县东南七十里溪有石似丨丨隋以此名县】
　　铁网【唐书拂菻国传海中有珊瑚洲海人乗大舶堕丨丨水瑚初生磐石上白如菌一岁而黄三嵗赤枝格交错铁发其根系网舶上绞而出之失时不取即腐　李商隐燕台诗愁将丨丨罥瑚海濶天翻迷处所　又碧城诗见玉轮下　袁桷安南行涨云翻空海波立丨丨山裂狂蛟摧】
　　铁弹【宋史萧贯传时提举捉贼刘舜卿善捕盗号刘丨丨恃功为不法前后畏其凶悍莫敢治贯至发之废为民】
　　铁帐【宋史礼志进元宫有丨丨覆梓宫籍以椶榈槈铁盆铁山用然漆灯】
　　铁幕【战国防韩卒之劒防皆出于山棠谿墨阳合伯邓师宛冯龙渊太阿皆陆断马牛水击鹄雁当敌即斩坚甲盾鞮鍪丨丨革抉防芮无不毕具】
　　铁帘【宋志兵志淳熙间立枪手及射丨丨格上谓辅臣曰闻射丨丨诸军鼓跃奋厉周必大曰兵久不用此辈无进取自然气惰今陛下激劝告戒人人皆胜兵】
　　铁幌【王勃乾元殿颂序银关骤雨望紫陌而趋恩丨丨驰风计彤闱而沥思】
　　铁牀【宋书臧质传见铁镵下】
　　铁柜【劒侠传聂隐娘者唐贞元中魏博大将聂锋之女也年十嵗有尼乞食于锋舍见隐娘悦之乃云问押衙乞取此女锋大怒叱尼尼曰任押衙丨丨中盛亦须偷去矣及夜果失隠娘所在　又明一统志丨丨山在涪州与涪陵废县相对亦名呉君山横亘江北雄压诸山】
　　铁船【九国志贾郁为仙逰令受代一吏酣酒郁曰吾当再典此邑惩此辈吏云此犹丨丨渡海也郁闻之不言后复典邑醉吏为库吏盗官钱数万郁批云窃铜镪以润家非因鼓铸造丨丨而渡海不假炉锤　罗隐寄处黙师诗香炉烟霭虎溪月终棹丨丨寻惠休　又送杨錬师却归贞浩岩诗为谢佯狂吴道士耳中时有丨丨声　又明一统志丨丨山在栁州府融县西三十里遥望彷佛一船尾挿絶顶岩间】
　　铁轮【宋史兵志先是相国寺僧法山本洺州人彊姓其族百口悉为戎人所掠至是愿还俗隷军伍以効死力且献丨丨拨浑重三十三斤首尾有刃为马上格战具诏补外殿直　梁简文帝唱导文丨丨碎骨铜柱焦肠】
　　铁辋【王勃乾元殿颂铜桡月斥丨丨星悬】
　　铁轴【庾信哀江南赋苍鹰赤雀丨丨牙樯　杜牧中丞业深韬畧志在功名再奉长句一篇兼有谘劝诗滕王阁上柘枝鼔徐孺亭西丨丨船　皮日休练渎诗鸟困避锦帆龙跧防丨丨　孔武仲石诗万牛攅车载不动丨丨峥嵘自堆积】
　　铁榜【太平广记见金榜下】
　　铁牌【宋史舆服志神宗熙寕五年诏西作坊铸造诸铜符三十四副令三司给左契付诸门右契付大内钥匙库令后诸门轮差人员依时转铜契入赴库勘同其丨丨只请人自执在外仗止宿本库依漏刻发钥匙付外仗验请人丨丨给付开门讫却执丨丨纳钥匙请出铜契至晚却依上请纳】
　　铁板【明一统志丨丨在大同府蔚州西南马庄有泉一道民竞争利金时铸丨丨一开十窍分水灌溉至今民赖焉】
　　铁棺【明一统志丨丨垜在扬州府兴化县南法华废寺西长九尺高三尺前濶后狭宛若棺状】铁符【王褒入朝守门开诗见银棨下】
　　铁契【汉书高祖纪与功臣剖符作誓丹书丨丨金匮石室藏之宗庙虽日不暇给规模逺矣　又王莽传武功丹石出于汉氏平帝末年火徳销尽土徳当代皇天眷然去汉与新以丹石始命于皇帝皇帝谦让以摄居之未当天意故其秋七月天重以三能文马皇帝复谦让未即位故三以丨丨四以石五以虞符六以文圭七以元印八以茂陵石书九以元龙石十以神井十一以大神石十二以铜符帛图申命之瑞寖以显著至于十二以昭吿新皇帝注服防曰能音台三台星也】
　　铁劵【史记高帝纪见金匮下　后汉书祭遵传昔高祖大圣深见逺虑班爵割地与下分功著录勲臣颂其徳美生则宠以殊礼奏事不名入门不趋死则畴其爵邑世无絶嗣丹书丨丨传于无穷斯诚大汉厚下安人长久之徳　魏书文成文明皇后冯氏传王叡出入卧内数年便为宰辅赏赉财帛以千万亿计金书丨丨许以不死之诏　唐书韦昭度传阆州刺史王建攻陈敬瑄成都以昭度为西川节度使敬瑄不内诏东川顾彦朗与建合兵以讨拜昭度兼行营招抚使乃建幢节行城下谕其众曰毋久闭垒敬瑄遣人詈曰丨丨先帝所命若何违之　五代史钱镠世家昭宗以宰相王溥镇越州溥请授镠乃改威胜军为镇东军拜镠镇海镇东军节度使加检校太尉中书令赐丨丨恕九死　宋史李涛传泾帅张彦泽杀记室张式夺其妻式家人诣阙上诉晋祖以彦泽有军功释其罪涛伏閤抗疏请寘于法晋祖召见谕之涛植笏叩阶声色俱厉晋祖曰吾与彦泽有誓约恕其死涛厉声曰彦泽私誓陛下不忍食其言范延光尝赐丨丨今复安在晋祖不能答即拂衣起涛随之諌不已晋祖不得已召式父铎弟守贞子希范等皆拜以官罢彦泽节制　孝子传郭巨河内温人也妻生男谋曰养子则不得营业妨于供养当杀而埋焉锸入地有黄金一釡上有丨丨曰黄金一釜赐孝子郭巨　文心雕龙劵者束也明白约束以备情伪字形半分故周称判书古有丨丨以坚信誓王褒髯奴则劵之楷也　王昌龄箜篌引家藏丨丨特承优黄金千斤不称求　高啓唐昭宗赐钱武肃王丨丨歌诏书特赐誓终始黄金镂字旌殊功】
　　铁范【齐民要术作麴溲欲刚捣欲粉细作熟饼用圆丨丨令径五寸厚一寸五分于平板上令壮士熟踏之】
　　铁星【魏书杨津传时贼帅薛修礼杜洛周残掠州境孤城独立在两冦之间津贮积柴粟修理战具更营雉堞贼每来攻机械竞起又于城中去城十歩掘地至泉作地道潜兵踊出置炉铸铁持以灌贼贼遂相语曰不畏利槊坚城唯畏杨公丨丨】
　　铁雨【楮记室至治元年玉案山产小赤犬羣吠遍野占云天狗堕地为赤犬其下有大军覆境又时雨铁民舍山石皆穿人物值之皆毙謡俗号曰丨丨】
　　铁山【汉书货殖传秦破赵迁卓氏之蜀夫妻推辇行诸迁虏少有余财争与吏求近处处葭萌唯卓氏曰此地陿薄乃求远迁致之临卭大喜即丨丨鼔铸运筹算贾滇蜀民富至童八百人　唐书食货志陜宣润饶衢信五州银冶五十八铜冶九十六丨丨五锡山二铅山四　宋史吴玠传兀术撒离喝及刘防率十万骑入侵自丨丨凿崖开道循岭东下玠以万人当其冲璘率轻兵由七方关倍道而至与金兵转战七昼夜始得与玠合　博物志土山多云丨丨多石　水经北河又东迳莎车国南注汉武帝开西域屯田于此有丨丨出青玉　明一统志丨丨在真定府临城县西南三十五里其山石色如铁故名　又丨丨在成都府井研县东北六十里出铁刚利诸葛亮取为兵器　又丨丨神庙在潼川州安岳县铁锋山隋时夷人入冦普昌泸三州文帝命姚苌为都统讨平之普人为立祠　栁宗元丨丨碎乐府丨丨碎大漠舒　范成大蚤晴发广安军晩宿平池村庄诗见金瀑下　又宋史王昭逺传昭逺形质魁伟色黒继升名之丨丨】
　　铁橛【明一统志丨丨山在莱州府胶州西南一百二十里胶水源发于此】
　　铁朶【明一统志丨丨山在南阳府南召县西南八十里世传下产铁石有铁冶故名】
　　铁林【明一统志丨丨山在汝寜府固始县旧有寨】
　　铁玷【明一统志丨丨山在崇寜县西六里】
　　铁槎【明一统志丨丨山在登州府文登县南一百二十里山有九顶南瞰大海下有水帘洞中有石十余潮至荡击声响如雷】
　　铁围【明一统志丨丨山在兴业县南十余里山有四门通人行中有盘石岩窦深邃泉流不涸南门山半有土基俗传古为敌楼石北二门多石不通人行古谓之铁城　説郛蔡绦丨丨山丛谈　法苑珠林长阿含起世等经四洲地心即是须弥山山外别有八山围如须弥山下大海深八万四千由旬其边八山大海祁广八千由旬中有八功徳水如是渐小至第七山下水广一千二百五十由旬其外咸海广于无际海外有山即是大丨丨山四周围轮并一日月昼夜廽转照四天下名为一国土即以此为量数至满千丨丨绕讫名一小千复至一千丨丨绕讫名为中千世界即数中千复满一千丨丨绕讫名为大千世界其中四洲山王日月乃至有顶各有万亿成则同成壊则同壊是为一化佛所统之处名为三千大千世界　王褒善行寺碑尘沙日月同渤澥之轮防百亿丨丨防阎浮之数量　孟浩然腊月八日于剡县石城寺礼拜诗见金像下　贯休还举人歌行卷诗厚于丨丨山上铁薄似防成仙体缬】
　　铁峰【明一统志丨丨山在潼川州安岳县后一名鳯凰山】
　　铁岩【明一统志丨丨山在义乌县东南二十里俗名郭公山极为峻峭山半有水帘下垂十丈如挂疋练至顶有旷土百亩三坞一潭】
　　铁岭【明一统志丨丨在河南府卢氏县北四十里山极险隘古设关于此　又丨丨衞在辽东都指挥使司城北二百四十里古有丨丨城在今衞治东南五百里接髙丽界　高适九曲词铁骑横行丨丨头西看逻逤取封侯　卢纶代员将军诗连营防丨丨同日破渔阳】
　　铁丘【宋史符彦卿传辽人南侵诏彦卿率所部拒战澶渊契丹骑兵数万围高行周于丨丨诸将莫敢当其锋彦卿独引数百骑击之辽人遁去行周得免　水经河水东迳丨丨南　明一统志丨丨在大名府开州北五里左传衞与郑战蒯聩登丨丨望之至今云此丘曰丨丨　岑参至大梁却寄匡城主人诗平明辞丨丨薄暮逰大梁】
　　铁上【左传将战邮无恤御简子卫太子为右登丨丨望见郑师众太子惧自投于车下子良授太子绥而乗之曰妇人也注铁丘名】
　　铁谷【水经注汉水又西南流左得兰渠溪水次西有山黎谷水次西有丨丨水次西有石耽谷水次西有南谷水并出南山杨湍】
