<!-- { "loadSidebar": true } -->
　　石姥【明一统志丨丨在袁州府萍乡县西五十里有丨屹立如丨　又丨丨在成都府仁夀县治西跨鳌山上歳旱人转徙之天辄雨宋文同有赋　又丨丨山在杭州府东北四十二里乌头山东赤岸岭之西上有宋刘正夫墓　刘宰石翁姥诗争似石翁携丨丨年年对峙夹冈道】
　　石娥【李白有奉陪商州裴使君游丨丨谿诗】
　　石婆【明一统志丨丨神山在汾州府城西三十里上有丨丨神祠乡民祷祀于此】
　　石女【净住子热血之相可寻丨丨之伦不逺　苏轼诗丨丨无儿焦谷槁】
　　石子【吴志诸葛恪传童謡曰诸葛恪芦苇单衣蔑钩落于何相求成子阁成子阁者反语丨丨冈也建业南有长陵名曰丨丨冈者依焉钩落者校饰革带世谓之钩络带　齐书五行志永明六年丨丨冈柏木长二尺四寸广四寸半化为石　魏书寔君传苻坚遣其行唐公苻洛等来寇南境昭成遣刘库仁逆战于丨丨岭　唐书李密传防世充兵又至让出拒少退密驰助之战于丨丨河世充走　水经注江之右岸有雍口亦谓之流口东北流之长洋港东北流迳丨丨冈冈上有故城即州陵县故城也　山居新语蒙古人之祷雨者非若方士惟取浄水一盆浸丨丨数枚而已其大者若鸡卵小者不等然后黙持密咒将丨丨淘漉玩防如此良久輙有雨丨丨名曰鲊荅乃走兽腹中所产狗牛马者最妙　明一统志丨丨冈在江寜府南一十五里吴志建业南有长陵名曰丨丨冈　又丨丨港在安庆府望江县北二十里合慈湖诸涧谷水流入武昌湖】石工【礼记曲礼天子之六工曰土工金工丨丨木工兽工草工典制六材注丨丨玉人磬人也　宋史种世衡传处险无泉议不可守凿地百五十尺始至于石丨丨辞不可穿世衡命屑石一畚酬百钱卒得泉　元史礼乐志选审听音律大乐正赵荣祖及识辨磬材丨丨牛全诣泗州采之得磬璞九十制编磬二百三十命大乐令陈革等料简应律者百有五　栁宗元终南山祠堂碑贞元十二年夏洎秋不雨穑人焦劳嘉谷用虞皇帝使中谒者祷于终南申命京兆尹韩府君只饰祀事考视祠制以为栋宇不称宜有加饰遂命盩厔令裴均防承圣谟剏制祠堂乃徴土工木工丨丨备器执用来防祠下斩板榦砻柱础陶瓴甓筑垣墉恢度旧制立三筵六寻既兴功元云触石霈泽周被】
　　石氏【史记万石传万石君其父赵人也姓丨丨　晋书冉闵载记追斩靳豚于隂安乡尽俘其众振旅而归戎卒三十余万旌旗钟鼓绵亘百余里虽丨丨之盛无以过之　唐书石洪传石洪者字濬川其先姓乌石兰后独以丨为丨　刀剑録后赵石勒以建平二年造一刀用五百金工用万人头尖长二尺六寸铭曰建平隶书勒未贵时耕地得一刀铭曰丨丨昌　杨炯浑天赋宋有子韦郑有禆灶魏有丨丨齐有甘公　罗邺落第书懐寄友人诗去国汉妃还似玉亡家丨丨岂无金】
　　石碏【左传丨丨纯臣也恶州吁而厚与焉大义灭亲其是之谓乎　史记卫世家赞诗美归燕传矜丨丨风俗通州吁杀其君丨丨恶之而厚与焉大义灭亲君子犹曰纯臣之道备矣于恩未也　杨夔上执政书】
　　【丨丨杀其子君子以为义叔向戮其弟仲尼以为直】
　　石勒【晋书丨丨载记丨丨字世龙初名防上党武乡羯人也其先匈奴别部羌渠之胄颖故将阳平人公师藩等起兵赵魏勒与汲桑帅牧人乘苑马数百骑以赴之桑始命勒以丨为姓丨为名焉　又论丨丨出自羌渠见竒丑类闻鞞上党季子鉴其非凡倚啸洛城夷甫识其为乱　明一统志丨丨城在沁州武乡县北晋永嘉末丨丨屯兵于此　司空图洛阳咏古诗丨丨童年有战机洛阳长啸倚门时　胡曽豫州诗当时更有三年夀丨丨防为关下囚】
　　石尚【左传天王使丨丨来归脤注丨丨天子之士丨氏丨名　又水经荡水出河内荡隂县西山东注荡水出县西丨丨山】
　　石甯【左传狄人伐卫公与丨祁子玦与丨荘子矢使守狄人囚史华龙滑与礼孔以逐卫人二人曰我大史也寔掌其祭不先国不可得也杜注守丨丨二大夫】
　　石万【宋史律厯志皇甫继明等言丨丨所撰五星再聚厯乃用一万三千五百为日法特窃取唐末崇元旧厯而婉其名耳】
　　石敢【五代史汉纪晋髙祖遇愍帝于卫州止传舍知逺遣勇士丨丨袖鐡槌侍髙祖以虞变】石塾【宋史艺文志丨丨中庸集解二卷】
　　石许【汉书叙传不图不虑见踬丨丨注言萧望之思谋不详卒为石显及许史所颠踬也】
　　石李【汉书叙传防定襄大姓丨丨羣辈报怨杀追捕吏伯上状因自请愿试守期月上遣侍中中郎将王舜驰传代伯防单于并奉玺书印绶即拜伯为定襄太守】
　　石雄【唐书五行志刘从谏未死时潞州有狂人折腰于市曰丨丨七千人至矣从谏捕斩之】石建【汉书公孙宏传赞笃行则丨丨石庆】
　　石抹【元史文宗纪辰州万户图格里不花母丨丨氏以志节漳州龙溪县陈必逹以孝行并旌其门　元史丨丨也先传丨丨也先者辽人也其先尝从萧后举族入突厥及后还而族留至辽为述律氏号后族辽亡改述律氏为丨丨氏】
　　石赵【沈炯劝进梁元帝第二表执丨丨而求玺斩姚秦而取钟】
　　石相【史记万石君传为齐相举齐国皆慕其家行不言而齐国大治为立丨丨祠】
　　石生【韩愈送温防士赴河阳军序东都固士大夫之冀北也恃才能深藏而不市者洛之北涯曰丨丨其南涯曰温生大夫乌公以鈇钺镇河阳之三月以丨丨为才以礼为罗罗而致之幕下　又淮南子丨丨而坚兰生而芳少自其质长而愈明　江淹遂古篇丨丨土长必积年兮　贡奎清河诗见山青下】
　　石友【晋书潘岳传性轻躁趋世利与石崇等谄事贾谧孙秀诬岳及石崇被收崇已送在市岳后至崇曰安仁卿亦复尔耶岳曰可谓白首同所归岳金谷诗云投分寄丨丨白首同所归乃成其防　杜牧奉和门下相公送西州相公兼领相印出镇全蜀诗同心真丨丨写恨蔑河梁　黄庭坚诗珍重多情惟丨丨琢磨佳句问潜郎　王炎诗剡溪来楮生歙穴防丨丨】
　　石交【陈樵胡氏鐡心亭赋托云霞之丨丨空万流于海内】
　　石丈【石林燕语米芾知无为军初入州廨见立石颇竒即命袍笏拜之毎呼曰丨丨】
　　石主【唐书张齐贤传齐贤迁博士时东都置太社礼部尚书祝钦明问礼官博士周家田主用所宜木今社主石柰何齐贤与太常少卿韦叔夏国子司业郭山恽尹知章等议春秋君以军行袚社衅鼓祝奉以从故曰不用命戮于社社稷主用石以可奉而行也崔灵防曰社主用石以地产最实欤吕氏春秋言殷人社用石后魏天平中迁太社丨丨其来尚矣周之田主用所宜木其民间之社欤非太社也　宋史礼志先是州县社主不以石礼部以谓社稷不屋而坛当受霜露风雨以达天地之气故用丨丨取其坚乆】
　　石像【南史阮孝绪传末年以蔬食断酒其恒供养丨丨先有损坏心欲补之罄心敬礼经一夜忽然完复众并异之　唐书五行志见石马下　法苑珠林西晋建兴元年吴松江沪渎口遥见海中有二人浮逰水上随潮入浦渐近渐明乃知丨丨举还通元寺看像背铭一名维卫二名迦叶　明一统志铜丨丨在大同府城之舍利坊辽建华严寺奉安诸帝丨丨铜像计丨丨五铜像六内一铜像衮冕垂足而坐余皆常服　黄滔和王舍人崔补阙题天王寺诗丨丨雷霆啓江沙鼎鼐期】
　　石骨【博物志地以名山为辅佐丨为之丨川为之脉草木为之毛土为之肉　王炎诗涧水抱石根丨丨多绀碧】
　　石体【圗畵见闻志丨丨坚凝杂木丰茂台阁古雅人物幽闲者关氏之风也　鲜于侁岳神诵柏实兮松华丨丨兮兰英】
　　石首【晋语鼋鼍鱼鼈莫不能化注化谓蛇成鼈鼋丨丨成之类也　述异记吴郡养鱼城城下水中有丨丨鱼至秋化为凫凫顶中尚有石　王羲之蕲茶帖丨丨鮝食之消成水此鱼脑中有石如碁子　明一统志丨丨鱼在南海头中有小石故名腹中膘可作胶苏轼戏作洄鱼诗粉红丨丨仍无骨雪白河豚不药人　又宋史稽颖传父适尝为丨丨主簿民有父子坐重系府檄适按之扺其父于法而子获免父死假人言曰主簿仁人也行且生贤子后必大明年颖生　薛道衡祭江文令申命苍兕躬总精鋭直趋金陵行登丨丨又左传丨丨御郑成公唐茍为右】
　　石顶【明一统志丨丨原在汉中府沔县南三十里宋置关最险要】
　　石觜【明一统志丨丨山在寜夏卫城东北二百里山石突出如觜　又丨丨关在曲靖军民府陆凉州北二十里　赵冬曦三门赋降望金门忀徉丨丨王恽诗巅崖老树纒冰雪丨丨枒杈横积鐡】
　　石唇【王维酬黎居士浙川作松龛藏药褁丨丨安茶臼】
　　石靥【杨奂东游记杏坛北世传子路捻丁石盖丨之丨也】
　　石面【杜甫水阁朝霁简严云安诗东城抱春岑江阁邻丨丨　白居易荅微之重夸州宅诗嵌空丨丨标罗刹压捺潮头敌子胥　章孝标诗斸药云根断眠花丨丨平　朱庆余闲居即事诗丨丨横琴坐松隂采药行　皮日休新秋言懐诗桧身浑个矮丨丨得能防杜荀鹤游茅山诗丨丨迸出水松头穿破云　林希逸诗苔封丨丨紫藤络树身青】
　　石脑【神仙传渉正字元真巴东人也汉末从二十弟子入吴莫有见其开目者时有一弟子固请之正乃为开目目开时有音如霹雳而光如电照于弟子皆不觉顿伏良久乃能起正已复还闭目正道成莫见其所服食施行而授诸弟子皆以行气絶房室及服丨丨小丹法　本草丨丨释名石饴饼石芝化公石　又太一余粮释名丨丨禹哀　皮日休怀华阳润卿博士诗静探丨丨衣裾润闲链松脂院落香】
　　石角【明一统志丨丨山在永州府城东北十里连属十余小石峰竒峭如画栁宗元尝逰此赋诗　杜甫剑门诗惟天有设险剑门天下壮连山抱西南丨丨皆北向　又奉陪郑驸马韦曲诗丨丨钩衣破藤枝刺眼新　栁宗元游丨丨过小岭至长乌村诗丨丨恣幽歩长乌遂遐征　郦权游石瓮诗云气两丨丨相鬭如阙门上连石瓮口谽谺愁猱猿】
　　石齿【孟郊过分水岭诗见山壮下　又峡哀诗丨丨嚼百泉石风号千琴　周贺晚秋归庐山留别道友诗月生丨丨人同见霜落木梢愁独归　皮日休练渎诗见山腹下　又樵径诗歇防遇松根危中值丨丨】石眼【方舆胜览香泉在鳯州城北水自丨丨中出清冽而甘冝酿酒　韩愈诗丨丨环环水一钟　陈髙诗丨丨汲泉煎翠茗竹根锄土种黄精】
　　石耳【明一统志丨丨山在池州府铜陵县南二十里双峰对峙秀防亦名真人峰有石髙丈余上有巨人迹　又丨丨山在开化县西八十里周围三百里连亘婺源徳兴二县　又丨丨峰在九江府城南六十里傍耸两峰若耳　又丨丨窍在大理府龙首关南石有窍深不可测土人相传患耳疾者以海纳其中可愈又吕氏春秋常山之北投渊之上有百果焉群帝所食箕山之东青岛之所有甘栌焉江浦之橘云梦之柚汉上丨丨所以致之注丨丨菜名　明一统志南康府土产丨丨　皮日休过云居院元福上人旧居诗龛上巳生新丨丨壁间空带旧茶烟】
