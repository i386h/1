<!-- { "loadSidebar": true } -->
　　水蛭【尔雅蛭虮疏此水中虫喜入人肉者江东呼为虮本草谓之丨丨　博物志丨丨三断而成三物神仙传陶隐居遇神仙桓君曰君之隐功着矣然所修本草用蝱虫丨丨辈为药功虽及人而害物命以此一纪方得解形而去　録异记庐山西南七十里有涌泉观昔太极仙翁葛元炼丹于此感致泉水自石窦中涌出流百余里入浔湖溉田极广其地旧多丨丨农人患之仙公刻符于洞门之下水沃其上自此水所及处皆无丨丨之患逺近赖之　本草丨丨大者名马蜞马蛭马蟥马鼈主逐恶血　徐陵河东康简王墓志火精不退奚应善言丨丨难消徒持阴徳】
　　水黾【本草丨丨释名水马丨丨羣游水上水涸即飞长寸许四脚非海马水马也】
　　水萤【温庭筠元处士池上诗蓼穗茭丛思蟪蛄丨丨江鸟满烟蒲　雍陶和刘补阙秋逺寓兴诗见山鸟下　惠洪夜坐分题得廊字诗幌内丨丨入堦除露叶光】
　　水蝶【蜨同李羣玉叹灵鹫寺山榴诗见岩蜂下　又湖阁晓晴寄呈从翁诗风鸟揺迳栁丨丨恋幽花】水蛊【马融广成颂乃命壶涿驱丨丨逐罔螭灭短狐籍鲸鲵】
　　水虿【淮南子丨丨为螅孑孑为□　又虾蟇为鹑丨丨为□莣皆生非其类惟圣人知其化注□莣音予务青蛉也】
　　水慝【海物异名记迷射丨丨】
　　水族【晋书温峤传见水深下　南史何逺传车服尤弊素器物无铜漆江左丨丨甚贱逺每食不过干鱼数片而已　唐书郑注传注本姓鱼冒为郑故当时号鱼郑及用事人廋谓曰丨丨】
　　水鱼【易林见山没下　淮南子咸池者丨丨之囿也】
　　水【尔雅一曰神二曰灵三曰摄四曰寳五曰文六曰筮七曰山八曰泽九曰丨丨十曰火疏丨丨生水中者】
　　水羽【梅尧臣诗山雏丨丨舞上下】
　　水鬐【白居易寄微之诗寡鹤摧风翮鳏鱼失丨丨】
　　水翼【庶物异名疏歙之龙防山纸有丨丨其名特竒】
　　水育【何承天达性论九谷刍豢陆产丨丨酸咸百品备其膳羞】
　　水产【毛诗陆疏广要琴髙乗鱼浮于河海丨丨必究博物志东南之人食丨丨西北之人食陆畜食丨丨者蛤螺蚌以为珍味不觉其腥也食陆畜者狸兔鼠雀以为珍味不觉其膻也　杜预论水利疏今者宜大壊兖豫州东略诸陂随其所归而宣导之交令饥者尽得丨丨之饶百姓不出境界之内旦暮野食此目下日给之益也　王僧孺忏悔礼佛文天覆地养丨丨陆生】
　　水畜【易干云从龙疏云从龙者龙是丨丨云是水气故龙吟则景云出是云从龙也　礼记月令孟春食麦与羊注羊火畜也疏羊火畜也者案尚书五行传曰貌之不恭则有鸡祸注鸡畜之有冠翼者属貎言之不从则有犬祸注犬畜之以口吠守者属言视之不明则有羊祸注羊畜之逺视者属明听之不聪则有豕祸注豕畜之居闲卫而听者属听思之不睿则有牛祸注地厚徳载物牛畜之任重者属思皇不极则有马祸注天行健马畜之疾行者属皇极是鸡为木畜羊为火畜牛为土畜犬为金畜豕为丨丨但阴阳取象多涂故午为马酉为鸡不可一定也　魏书律厯志壬子北方水之正位为丨丨实符魏徳请定命为神律　五色线陶朱公养鱼经曰治生之法有五丨丨第一亭涉笔丨丨鱼也又云川禽亦鱼也】
　　水物【左传见水正下　周礼大司马飨食羞牲鱼授其祭疏司马夏官阴气所起鱼丨丨亦阴类故使司马进之也　宋书五行志孙盛曰龙丨丨也何与于人子产言之当矣但非其所处实为妖灾　宋史曹翰传从征幽州率所部攻城东南隅卒掘土得蟹以献翰谓诸将曰蟹丨丨而陆居失所也且多足彼援将至不可进拔之象况蟹者解也其班师乎已而果验　拾遗记轩辕变乗桴以造舟楫丨丨为之翔踊沧海为之恬波储光羲采菱词方冬丨丨穷又欲休山樊　孟浩然耶溪泛舟诗澄明爱丨丨临泛何容与　皮日休寄同】
　　【年韦校书诗二年疎放饱江潭丨丨山容尽足耽　又和鲁望新夏东郊闲泛诗丨丨轻明淡似秋多情才子倚兰舟】
　　水类【汉书五行志丨丨动故有孽　宋书五行志郭景纯曰血者丨丨同属于坎坎为法家水平润下不宜逆流　郭璞水马赞马实龙精爰出丨丨　杨涛水母目虾赋分丨丨之余睛每能瞿瞿游泉室而有路曽不伥伥】
　　水属【周礼考工记匠人凡沟逆地阞谓之不行丨丨不理孙谓之不行　左传陈灾郑禆灶曰五年陈将复封子产问其故对曰陈丨丨也火水妃也而楚所相也今火出而火陈逐楚而建陈也　顔延之碧芙蓉颂泽芝芳艶擅竒丨丨】



　　御定骈字类编卷四十四
<子部,类书类,御定骈字类编>
　　钦定四库全书
　　御定骈字类编卷四十五
　　山水门十
　　水
　　水厯【宋史艺文志毕天丨丨一卷毕天六甲厯六卷】
　　水记【杨万里诗丨丨茶经都未识谪仙句里万年名】
　　水经【唐书艺文志桑钦丨丨三卷郦道元注丨丨四十卷　避暑録话桑钦为丨丨载天下水甚详而两淛独略　陆寄懐润卿诗见山防下】
　　水志【后汉书南蛮西南夷传论汉氏征伐戎狄有事边逺盖亦与王业而终始矣至于倾没疆垂丧师败将者不出时嵗卒能开四夷之境款殊俗之附若乃文约之所沾渐风声之所周流几将日所出入处也着自山经丨丨者亦略及焉】
　　水牒【谢庄自浔阳至都集道里名为诗山经亟旋览丨丨勌敷寻】
　　水品【吴郡诸山録至能简云来目登天平须攀援至逺公亭及诸石屏处白云泉名在丨丨其色凝白盖乳泉也　陆游小轩诗麟笔残功成丨丨蛇图余思入棋枰】
　　水兆【周礼占人凡卜筮君占体注体兆象也疏凡卜欲作之时灼之四足依四时而灼之其兆直上向背者为木兆直下向足者为丨丨邪向背者为火兆邪向下者为金兆横者为土兆是兆象也】
　　水调【明皇十七事兴庆宫上潜龙之地及即位立楼于宫之西南垣署曰花蕚相辉上欲迁幸登楼置酒四顾凄怆时美人善歌从者三人使其中一人歌丨丨毕奏上将去复留眷眷因使视楼下工歌有善丨丨者乎一少年心悟上意自言工歌亦善丨丨使之登楼且歌歌曰山川满目泪霑衣富贵荣华能几时不见只今汾水上唯有年年秋雁飞上闻之澘然泪出顾侍者曰谁为此词或对曰宰相李峤上曰李峤真才子也不待曲终而去　蜀梼杌干徳二年八月衍北巡至汉州驻西湖与宫人泛舟奏乐饮宴弥日九月驻军巴县自西县还至益昌泛舟巡阆中舟子皆衣锦绣衍自制丨丨银汉曲命乐工歌之　南唐近事元宗留心内宠宴私击鞠畧无虚日尝命乐工杨花飞奏丨丨词进酒花飞惟唱南朝天子好风流一句如是数四上悟覆桮赐金帛碧鸡漫志丨丨歌理道要诀所载唐乐曲南吕商时号丨丨予数见唐人説丨丨各有不同予因疑丨丨非】
　　【曲名乃俗呼音调之异名按隋唐嘉话炀帝凿汴河自制丨丨歌非丨丨中制歌也世以今丨丨歌为炀帝自制今曲乃中吕调而唐所调南吕商则今俗呼中管林钟商也脞说云丨丨河传炀帝将幸江都时所制声韵悲切帝乐之丨丨河传但有去声此説与安公子事相类盖丨丨中河传也　李白丨丨歌金鞍寳铰精神出笛倚新翻丨丨歌　白居易杨栁枝词六么丨丨家家唱白雪梅花处处吹　杜牧扬州诗炀帝雷塘土迷藏有旧楼谁家唱丨丨明月满扬州注炀帝凿汴渠成自造丨丨　苏轼诗谁家丨丨唱歌头　陆游诗梦为估客扬州去丨丨声中月满船　顾瑛诗弓盘舞按银鹅队丨丨声传金鳯槽】
　　水讴【马融广成颂发櫂歌縦丨丨】
　　水祝【宋书天竺迦毗黎国传三逰本于仁义盗跖资于五善圣迹之敝岂有内外且黄老之家符章之伪丨丨之诬不可胜论子安于彼骇于此玩于浊水违于清渊耳】
　　水写【杨万里诗烟描丨丨老秋容】
　　水画【酉阳杂爼李叔詹尝识一范阳山人停于私第时语休咎必中兼善推步禁呪止半年忽谓李曰某有一艺将去欲以为别所谓丨丨也】
　　水政【任昉为齐帝禅位梁王诏昔丨丨既微木徳升绪天之歴数实有所归握镜璇枢允集明哲】水敎【明一统志丨丨亭在淮安府山阳县管家湖上宋郡守应纯之凿湖以敎习舟师因建此亭】水禁【周礼萍氏掌国之丨丨注丨丨谓水中害人之处及入水捕鱼鼈】
　　水令【汉书儿寛传寛表奏开六辅渠定丨丨以广溉田注为用丨之次具立法丨皆使得其所也　唐书王起传以检校尚书右仆射为山南东道节度使濵汉塘堰聮属吏弗完治起至部先修复与民约为丨丨遂无凶年】
　　水治【诗原隰既平泉流既清召伯有成王心则宁传土治曰平丨丨曰清笺召伯营谢邑相其原隰之宜通其水泉之利此功既成宣王之心则安也】
　　水法【宋史艺文志三十六丨丨一卷】
　　水则【宋史河渠志离堆之址旧镵石为丨丨则盈一尺至十而止水及六则流始足用过则从侍郎堰减水河泄而归于江】
　　水功【魏志袁涣传徽弟敏有武艺而好丨丨官至河隄谒者　傅元疏见水事下】
　　水事【史记天官书赤角有战白角有丧黒圜角忧有丨丨青圜小角忧有木事黄圜和角有土事有年唐书五行志天官有东井主丨丨天汉天江亦水祥也傅元水旱上便宜五事疏魏初未留意于丨丨先帝统百揆分河堤为四部并水凡五谒者以水功至大与农事竝兴非一人所周故也今谒者一人之力行天下诸水无时得徧伏见河堤谒者车谊不知水势转为他职更选知水者代之可分为五部使各精其方宜　栁宗元兴州江运记昔之为国者惟丨丨为重故有障大泽勤其官而受封国者矣西门遗利史起兴叹白圭壑邻孟子不与】
　　水利【公羊传无障谷注无障断川谷专丨丨也水注川曰溪注溪曰谷　史记河渠书用事者争言丨丨朔方西河河西酒泉皆引河及川谷以溉田　又滑稽传西门豹即发民凿十二渠引河水灌民田至今皆得丨丨民人以给足富　宋史河渠志宁二年遣刘彞等八人行天下相视农田丨丨又诏诸路各置相度农田丨丨官以条约颁焉　元史河渠志昔者禹堙洪水疏九河陂九泽以开万世之利而周礼地官之属所载潴防沟遂之法甚详当是之时天下盖无适而非丨丨也　吕览舜之耕渔其贤不肖与为天子同其未遇时也以其徒属掘地财取丨丨编蒲苇结罘网手足胼胝不居然后免于冻馁之患其遇时也登为天子贤士归之万民誉之丈夫女子振振殷殷无不戴説舜自为诗曰普天之下莫非王土率土之濵莫非王臣所以见尽有之也】
　　水王【晋书戴洋传寻传贼当来攻城洋曰十月丁亥夜半时得贼问干为君支为臣丁为征西府亥为邾城功曹为贼神加子时十月丨丨木相王相气合贼必来寅数七子数九贼髙可九千人下可七千人从魁为贵人加丁下尅上有空亡之事不敢进武昌也贼果陥邾城而去　白虎通冬祭井井者水之深藏任地中冬亦丨丨万物伏藏　黄庭内景经百病千灾急当存两部丨丨对生门】
　　水相【姚称摄生月令孟冬冬者水也立冬丨丨冬至水王】
