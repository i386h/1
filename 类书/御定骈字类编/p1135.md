<!-- { "loadSidebar": true } -->
　　双文【南史谢览传见二少下　元稹杂忆诗忆得丨丨通内里玉栊深处暗闻香　又明一统志丨丨井在永平府山海卫学前西偏卫城七十余井水皆咸惟二井甘滑　又纹同王缙送孙秀才诗见五色下】双固【华阳国志谯侯修文于前陈君焕炳于后并迁丨丨卓羣颖世】
　　双渐【明道杂志士人有丨丨者性滑稽尝为县令因入材治事夏暑憩一僧寺中方入门主僧半酣矣因前曰长官可同饮三杯否渐怒其容易叱去而此僧犹不已曰偶有少佳酒同饮三杯如何渐发怒令拽岀去俄以属吏渐亦就憩至晩吏呈案渐乃判曰谈何容易邀下官同饮三杯礼尚徃来请上座独吃八棒竟笞遣之】
　　双生【齐书五行志永明五年吴兴东迁民吴休之家女人丨丨二儿胸以下齐以上合　空同子丨丨以后为兄者昧化理者也凡产必前动谓之回转无碍则首始下首下则生矣即以受气先后疑则回转时先气者先出矣斯造化至妙之几所以全母子者也予亦丨丨子先生者体大差长亦独先龀】
　　双产【方言凡人嘼乳而丨丨赵魏之间谓之挛生女谓之嫁子】
　　双甄【世说桓南郡好猎丨丨所指不避陵壑】
　　双蕃【齐书衡阳王道度传賛太祖二昆追树丨丨】
　　双舎【唐书骠传太宗以右武候将军梁建方发蜀十二州兵进讨酋帅丨丨拒战败走杀获十余万】双身【道德指归论国有忠臣家有孝子録内略外丨丨为友损彼益此务以相厚　梅谱晏元献移红梅一株植西冈圃中贵游赂门吏得一枝分都下始有二本王琪诗鳯城从此有丨丨】
　　双头【拾遗记太初二年大月氏国贡丨丨鸡四足一尾鸣则俱鸣武帝置于甘泉故宫更以余鸡杂之得其种类而不能鸣乃送还西域　琅嬛记南方有比翼凤飞止饮啄不相分离纣时集于长桐之上人以为丨丨鸟不祥及文武兴始悟曰此并兴之瑞也　洛阳牡丹记丨丨红丨丨紫二花皆并蔕而生如鞍子而不相连属者也　春渚纪闻万延之家蓄一瓦缶当凝寒注汤颒面既覆缶出水而有余水留缶凝结成氷视之桃花一枝也明日又成丨丨牡丹一枝次日又成寒林满缶水村竹屋断鸿翘鹭宛如圗画　本草丨丨莲一名催生草　陈普莲花赋或同榦而丨丨或千叶而岀类王逢登双凤普福宫诗石碁盘静香炉直帘下丨丨百合花】
　　双眉【南史梁简文帝纪方颐丰下须髩如画直发委地丨丨翠色项毛左旋连钱入背　王筠游望诗丨丨偏照日独蘂好萦风　陈后主长相思词帷中看只影对镜敛丨丨　费防采菱曲玉面不开妆丨丨本翠色　徐安期催妆诗不湏面上浑妆却留着丨丨待画人　李嘉祐送郑正则汉阳迎妇诗见五马下　白居易杨柳枝诗风条揺两带烟叶贴丨丨　又时世妆乐府见八字下　张祜爱妾换马诗休怜柳叶丨丨翠郤爱桃花两耳红　秦韬玉贫女诗见十指下　韦庄宿泊孟津寄三堂友人诗只恐愁苗生两髩不堪离恨入丨丨　陆龟偶作丨丨初出茧两髩正藏鸦　罗绍威柳诗花宻宛如飘六出叶繁何惜借丨丨　徐铉柳枝辞唯有美人多意绪解依芳态画丨丨　蘓轼鬼蝶诗丨丨卷铁丝两翅晕金碧　张养浩游香山诗茫然四顾动心魄岚光荡秀浮丨丨】
　　双靥【温庭筠牡丹诗欲绽似含丨丨笑正繁疑有一声歌】
　　双脸【徐伯阳日出东南隅行五马停珂遣借问丨丨含娇特好羞　杜牧为人题赠诗半月縆丨丨凝腰素一围　韩偓白菊诗还似妖姬长年后酒酣丨丨却微红　徐梦游诗南国佳人字玉儿芙蓉丨丨逺山眉　陆游渔浦诗渔翁持鱼叩舷卖炯炯緑瞳丨丨丹晏殊菩萨鬘词芳莲九蕊开新艶轻红淡白匀丨丨石孝友临江仙词露痕丨丨泪山様两眉愁】
　　双颊【紫薇诗话德操为僧后诗更髙妙尝作诗劝予学道云文章不疗百年老世事难排丨丨红　乔彞渥洼马赋星通两瞳月贴丨丨　韩愈芍药歌欲将丨丨一睎红緑窓磨徧青铜镜　蘓轼薄命佳人诗丨丨凝酥发抹漆眼光入帘光的皪】
　　双颧【张敏头责子羽文眸子摛光丨丨隆起】
　　双眼【法苑珠林是时宾头卢即入三昧便丨丨脱出刘咏繁华诗秀眉开丨丨风流着语声　王涯宫词白人宜着紫衣裳冠子梳头丨丨长　戎昱送严十五郎之长安诗暂收丨丨泪遥想五陵花　王镕哭赵州和尚诗一灯乍灭波旬喜丨丨重昏道侣愁　陆游南堂独坐诗晨坐南堂丨丨明南山山色满柴荆许月卿诗皆云临济具丨丨　又薛曜舞马篇星精龙种竞腾骧丨丨黄金紫艳光　沈佺期骢马诗见四蹄下　曹唐病马诗见四蹄下】
　　双目【孟浩然登龙兴寺阁诗阁道乗空出披轩丨丨开李白鞠歌行奈何今之人丨丨送飞鸿　刘长卿登吴古城歌望平原兮寄丨丨叹姑蘓兮聚麋鹿元稹雉媒诗剪刀摧六翮丝线缝丨丨　孟郊送超上人归天台诗何以静丨丨扫山除妄花　王建照镜诗见四肢下　欧阳炯题景焕画应天寺壁天王歌斜窥小鬼怒丨丨直倚越狼髙半胸岑安卿梦中作见四望下】
　　双睛【拾遗记尧在位十七年有秖支之国献重明之鸟一名丨丨言丨丨在目状如鸡鸣似凤时解落毛羽肉翮而飞能搏猛兽使妖灾群恶不能为害今人毎岁元日或刻木铸金圗画为鸡于牖上此之遗像也牛上士狮子赋见一吼下】
　　双眸【世说裴令公有儁容姿一旦有疾至困恵帝使王夷甫徃防王出语人曰丨丨闪闪若岩下电精神挺动体中故小恶　谢恵连日箴气之神明丨丨善识惟道是视瞻彼正直　荀济赠阴梁州诗见一笑下万楚五日观妓诗新歌一曲令人艳醉舞丨丨敛髩斜白居易筝诗见十指下　王禹偁月波楼咏懐诗武昌地如掌天末入丨丨　蘓轼分徃属县减决囚禁记所经歴寄子由诗黒衣横巨剑被发凛丨丨　范成大髙景庵泉亭诗头挥手笑红尘天入丨丨洗翳昏陆游新凉书懐诗一齿屡揺犹决肉丨丨虽涩尚耽书许月卿詶潘景玉诗读史丨丨夜炯然一声江雁落灯前　又髙郢沙洲独鸟赋度才自处云霄有望于丨】
　　【丨】
　　双瞳【拾遗记员峤山之南有移池国人以茅为衣服丨丨修眉因风以升烟霞餐九天之正气　李白登广武古战塲诗项王气盖世紫电明丨丨　刘驾送卢使君赴夔州诗凭几丨丨静登楼万井斜　张随勅赐三相马诗见四足下　陆游渔翁诗船入芦花日暮时丨丨炯炯髩如丝　又顔延之赭白马赋丨丨夹镜杜甫天育骠骑歌毛为緑缥両耳黄眼有紫焰丨丨方郝经大宛二马诗风生両耳云霄近电掣丨丨日月开】
　　双眦【纳延达鲁将军射虎行据鞍一叱丨丨裂鸟飞木落风萧萧】
　　双睫【皮日休诗丨丨不能濡六藏无可摧】
　　双睩【常楚老江上蚊子诗越女如花住江曲嫦娥夜夜凝丨丨】
　　双耳【左思娇女诗鬓发覆广额丨丨似连璧　李白嵩山采菖蒲者诗神仙多古貌丨丨下垂肩　陈陶歩虚引小隐山人十洲客莓苔为衣丨丨白　杜甫房兵曹胡马诗竹批丨丨峻风入四蹄轻　卢延让句渡水蹇驴丨丨直避风羸仆一肩髙　韩愈石鼎聨句旁有丨丨穿上有孤髻撑　贯休风琴诗寥寥丨丨更深后如在缑山明月中】
　　双柱【神仙传老子额有三五达理日角月悬鼻纯骨丨丨　薛道衡老氏碑三门丨丨表耳鼻之蹈五把十影手足之异】
　　双齿【酉阳杂爼荆州百姓孔谦篱下有蚓口露丨丨肚下足如蚿长尺五行疾于常蚓　白居易齿落辞嗟嗟乎丨丨孰谓而来哉孰谓而去哉】
　　双髻【唐书礼乐志皇太子加元服皇太子空顶黒介帻丨童丨防女紫袴褶织成褾领緑绅乌皮履乗舆以出　稽神録清源人杨某家忽有一鵞负纸钱自门而入逐之入房但见一丨丨白老翁家人莫不惊走録异记罗真人尝于鄂州化见头为丨丨年可四十余于民家佣力忽一旦郡中大设于众中叱责一人令】
　　【其速去太守问其所以答云江中白龙潜欲害此城池吾故叱之遣去太守疑其诈试请一见白龙騐其虚实此人与太守登楼以符投之俄而江上晦暝白龙即见众皆异之寻复遣去　王融拟古诗何当垂丨丨圑扇云间明　陈与义清明诗街头女儿丨丨鸦随蜂趁蝶学妖斜　又明一统志丨丨山在栁州府迁江县南十里两峯并如丨丨　又丨丨山在延平府尤溪县北二十五里　周朴赠双峯山和尚诗峩峩丨丨山瀑布防云问】
　　双髲【晋书陶侃传侃早孤贫为县吏鄱阳孝防范逵尝过侃时仓卒无以待賔其母乃截髪得丨丨以易酒肴乐饮极欢虽仆从亦过所望】
　　双髦【陆游舎西晚眺示子聿诗秋涛尚记犯灵胥季子丨丨尚髧如】
　　双鬟【集异记开元中诗人王昌龄髙适王之涣齐名一日共诣旗亭贳酒怱有伶官十数人防防三人因私约曰我辈各擅诗名今观诸伶讴若诗入歌词多者为优俄一伶唱寒雨连江夜入吴昌龄引手画壁曰一絶句又一伶讴开箧泪霑臆适引手画壁曰一絶句寻又一伶讴奉帚平明金殿开昌龄又画壁曰二絶句之涣因指妓中最佳者曰此子所唱如非我诗终身不敢与争衡矣须防丨丨发声曰黄河逺上白云间之涣大笑饮醉竟日　陈鸿白居易长恨歌序方士抽簪扣扉有双童女出应门造次未及言而丨丨复入　叶良材游天台山记仰望三峯倚天东峰特秀上有石如绾髻鬟曰双女峰昔人见丨丨戏水或曰乃其精灵所为王维别弟妹诗见两妹下　李嘉祐古兴诗十五小家女丨丨人不知　权德舆放歌丨丨美人君不见一一皆胜赵飞燕　白居易和微之新楼北园偶集诗见十指下　又井厎引银缾乐府感君松栢化为心□合丨丨逐君去　又续古诗窈窕丨丨女容徳真如玊　刘禹深春诗丨丨梳顶髻两面绣帬花　施肩吾抛纒头词翠娥初罢绕梁词又见丨丨对舞时　陆游春愁曲蜀姬丨丨娅姹娇醉防恐是海棠妖　苏辙诗上客逺来工缓頬丨丨为出小垂肩　张昱春闺词银缾行酒丨丨緑玉管调笙十指寒　纳延京城春日诗新様丨丨束御罗叠骑骄马粉墙过】
　　双鬓【梁简文帝娈童诗揽袴轻红出廻头丨丨斜　王维秋夜独坐诗见二更下　郎士元长安逄故人诗见一官下　韩愈答张功曺诗吟君诗罢防丨丨斗觉霜毛一半加　李逢吉奉送李相公重镇襄阳诗自惜两心合相防丨丨斑　杜牧宿芜湖感旧诗重恩山未答丨丨雪飘然　王建寄分司张郎中诗声名已压众人上愁思未平丨丨知　温庭筠蒋侯神歌巫娥传意托悲丝铎语琅琅理丨丨　李洞送张乔下第归宣州诗见一镜下　罗隐题方干诗诗见九霄下　徐寅赠董先生诗见四支下　苏轼秋兴诗见一枝下　朱子诗且适平生意无令丨丨斑　徐玑书翁巻诗集后诗磨礲丨丨改収拾一编新　杨载冬至次韵张宣抚诗已惊丨丨短更待两瞳方　王恽临武堂防醉后有懐省台诸公诗丨丨入秋无可白寸心于世未全灰】双肩【张华逰猎篇见一纵下　郝经闲闲画像诗乌巾鹤髪鸢丨丨丹砂噀面深两颧】
　　双觡【汉书司马相如传牺丨丨共抵之兽注觡角也抵本也】
　　双防【欧阳修鸣蝉赋绰约丨丨修婵娟者邪】
　　双骨【法苑珠林彭城吴苍鹰舍宅为寺自往扬都正济江中船倾侧忽有丨丨各长一丈随波腾漾入船中即得安流升岸以事奏闻乃龙齿也】
　　双【文房四説世以歙州李庭珪为第一易水张遇为第二珪复冇二品龙之丨丨者为上一眷次之遇亦二品易水贡墨为上供堂次之　桂海虞衡志果下马髙不逾三尺骏者有两骨故又号丨丨马健而喜行】
