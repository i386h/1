<!-- { "loadSidebar": true } -->
　　凤阁【唐书武后纪光宅元年十月丁亥左肃政台御史大夫骞味道检校内史同丨丨鸾台三品丨丨舎人李景谌同丨丨鸾台平章事　又百官志中书省注光宅元年改中书曰丨丨　又王徽传曽祖择从昆弟四人曰易从朋从言从皆擢进士第至丨丨舍人者三人故号丨丨王氏　法书要録萧思话书若龙跳天门虎卧丨丨　江淹为齐王谢冕旒表丨丨因此而神琼都由兹而丽　鲍照凌云楼序氷台筑乎魏邑丨丨起于汉京　谢灵运拟平原侯植诗朝游登丨丨日暮集华沼　鲍溶懐杜悰驸马诗仍闻圣主知书癖丨丨烧香对五车　广宣贺王起诗从辞丨丨掌丝纶便向青云领贡賔　又閤同钱起寻司勲李郎中诗惟有早朝趋丨丨朝时怜羽接鹓行】
　　凤楼【鲍照代陈思王京洛篇丨丨十二重四户八绮窗梁武帝鳯笙曲飞且停在丨丨弄娇响间清讴江淹征怨诗荡子从征乆丨丨箫管闲　王融采菱曲炎光销玉殿凉风吹丨丨　江总箫史曲来时月】
　　【照去后丨丨空　许敬宗奉和咏雨应制诗激溜分龙阙斜飞洒丨丨　顾况上元夜忆长安诗云车龙阙下火树丨丨前　崔元翰奉和登元武楼观射即事书懐赐孟渉应制诗城髙丨丨耸场迥兽侯新　李商隠寄韩同年时韩住萧洞诗龙山晴雪丨丨霞洞里迷人有几家　张乔秦原春望诗云离僧榻曙燕逺丨丨春韦庄和侯学士丁侍御秋日雨霁诗洛岸秋晴夕照长丨丨龙阙倚清光　王禹偁咏杏花诗记得观灯丨丨上百条银烛泪防干】
　　凤台【鲍照升天行丨丨无还驾箫管有遗声　江总横吹曲箫声丨丨曲洞吹龙钟管　张正见门有车马客诗舞袖飘金谷歌声绕丨丨】
　　凤苑【唐书百官志武后置仗内六闲三曰丨丨　刘珣渭水象天河赋晩光澹艶接丨丨之祥烟晓色清明连斗城之佳气　李贺马诗鸣驺辞丨丨赤骥最承恩　陈翊龙池春草诗青春光丨丨细草徧龙池　韩仲宣晦日重宴诗丨丨先吹晓龙楼夕照披　花蕊夫人宫词东内斜将紫禁通龙池丨丨夹城中】凤刹【王勃惠普寺碑瑶龛寳座光华震旦之墟丨丨蜺裳斧藻阎浮之域　宋之问奉和九月九日登慈恩寺浮图应制诗丨丨侵云半虹旌倚日邉】
　　凤梁【谢朓赛敬亭山庙喜雨诗防舞纷瑶席安歌绕丨丨　王融奉和秋夜长诗舞袖拂花烛歌声绕丨丨】
　　凤楹【鲍照拟青青陵上柏诗孚愉鸾阁上窈窕丨丨前】
　　凤础【王勃乾元殿颂丨丨腾文麟庭抗礼】
　　凤居【韩诗外传见鳯象下】
　　凤巢【竹书纪年轩辕时有丨皇集或止帝之东园或丨于阿阁或鸣于庭　包佶奉和栁相公中书言懐诗丨丨方得地牛喘最关心　刘禹锡阙下待传防呈诸同舍诗殿含佳气当龙首阁倚晴天见丨丨　李商隠赠刘司戸蕡诗万里相逄欢复泣丨丨西隔九重门】
　　凤窠【云仙杂记姑臧太守张宪使娼妓戴拂壶中锦仙裳密粉淡妆使侍阁下曰丨丨羣女　卢纶防文诗花攅骐骥枥锦绚丨凰丨　李贺诗御牋银沫冷长簟丨丨斜】
　　凤窝【夏侯审咏被中绣鞵诗云里蟾钩落丨丨玉郎沈醉也摩挲】
　　凤窟【山海经大荒东经注晋华谭书枯泽非应龙之渊棘林非鸾丨之丨】
　　鳯笯【史记屈原传见鸡雉下】
　　鳯律【隋书律厯志淳古苇籥创覩人籁之源女娲笙篁仍昭丨丨之首　崔融报三原李少府书龙文阳发居然异气射人丨丨雄鸣自有竒音震物　庾信邛竹杖赋蕴诸鸣丨之丨制以成龙之杖　张文恭七夕诗丨丨惊秋气龙梭静夜机】
　　鳯吕【黄帝外纪制十二律以象丨皇之鸣阳六为律隂六为丨】
　　鳯火【祖珽食举乐歌大齐德邈谁羣超丨丨冠龙云】
　　鳯厯【左传少皡挚之立也鳯鸟适至故纪于鸟丨鸟氏丨正也注丨知天时故以名丨正之官　梁书武帝纪賛御丨丨握龙图辟四门推贤之路纳十乱引谅直之规　庾信徴调曲云官乃垂拱大君丨丨唯钦明元首　又昭夏乐龙图革命丨丨归昌　魏徴享太庙乐章严禋克配鸿基逺明徳惟馨丨丨昌　杜甫上韦左相诗丨丨轩辕纪龙飞四十春　王涯九月九日勤政楼下观百僚献夀诗菊尊过九日丨丨肇千秋丁泽上元日梦王母献白玉环诗霓裳归物外丨丨晓人寰】
　　鳯祀【王融出家懐道篇颂丨丨徒惊心驺交终好野】
　　鳯纪【隋书经籍志先圣据龙图握丨丨南靣以君天下者咸有史官以纪言行　梁简文帝大爱敬寺铭功昭丨丨徳契云名　顔师古明堂议丨丨龙官譬畎浍于溟渤随山练石慙培塿于方壶　杜甫千秋节有感诗丨丨编生日龙池堑劫灰】
　　鳯序【张元晏封雅王琼王制丨丨聫芳大牙锡壤】
　　鳯晨【尚书中帝舜云朕惟不又百兽丨丨注百兽率舞鳯凰司晨鸣也　沈约桐赋见鸾暮下】鳯职【王僧孺谢厯表龙驭不爽靡见侵薄丨丨是司曽无昃朓】
　　鳯声【杜甫鳯皇台诗西伯今寂寞丨丨亦悠悠】
　　鳯言【王绩古意诗问鳯那逺飞贤君坐相望丨丨荷深徳防禽安足尚】
　　鳯语【鲍溶防仙歌轻轻蒙蒙龙言丨丨何从容　齐已风琴引一一宫商在素空鸾鸣丨丨翘梧桐】鳯体【杨慎鳯赋缥青者曰鸾黅黄者曰鹓饶紫者曰鸑多白者曰鹄得丨丨而分者也西有颁雀东有谏珂北有定甲南有锦驼鵕防飞光而映天绶鸡曳彩而骈罗窃鳯形而似者也】
　　鳯质【丘丹詶韦使君送归山诗见骊珠下　聂夷中公子行飞琼奏云和碧箫吹丨丨】
　　鳯姿【晋书嵇康传康土木形骸不自藻餙人以为龙章丨丨天质自然　刘禹锡浙西李大夫述梦并浙东元相公詶和斐然寄声诗见鷃羽下　苏轼题张安道乐全堂诗我公天与英雄表龙章丨丨照鱼鸟】鳯象【韩诗外传惟鳯为能通天祉应地灵律五音览九徳天下有道得丨丨之一则鳯过之得丨丨之二则鳯翔之得丨丨之三则鳯集之得丨丨之四则鳯春秋下之得丨丨之五则鳯没身居之】
　　鳯形【宋史吐蕃传河西军即古凉州城周回十五里如丨丨相传李轨旧治也】
　　鳯容【书益稷鳯皇来仪传雄曰丨雌曰皇仪有丨仪疏箫韵之乐作之九成以致丨皇来而有丨仪也】鳯态【杜甫通泉县署屋壁后薛少保画鹤诗威迟白丨丨非是仓庚邻】
　　鳯影【李峤池诗烟散龙形净波舍丨丨斜　又桐诗春光杂丨丨秋月弄圭隂　李频桐树诗一去龙门侧千年丨丨移】
　　鳯威【白帖丨有丨仪】
　　鳯徳【论语丨兮鳯兮何丨之衰　晋书周顗传初顗以雅望获海内盛名后颇以酒失为仆射略无醒日时人号为三日仆射庾亮曰周候末年所谓鳯徳之衰也】
　　鳯才【李商隐喜舍弟羲叟及弟上礼部魏公诗朝满迁莺侣门多吐丨丨】
　　鳯祥【瑞应图丨王者之嘉丨】
　　鳯瑞【论语鳯鸟不至河不出图朱注张氏曰丨至图出文明之祥伏羲舜文之丨　説文丨丨禽王者徳盛则至　白帖汉宣帝时有丨皇之丨改为五鳯元年】
　　鳯精【云笈七籖丨丨童华顔琳腴充长饥】
　　鳯宝【汉书宣帝纪神爵元年南郡获白虎威丨为丨】
　　鳯钱【洪遵泉志双丨丨龙丨丨单靣龙丨丨龙丨重轮丨】
　　鳯防【沈约九日侍宴乐游苑诗雕箱丨丨羽盖鸾姿】
　　鳯绣【毛滂踏莎行词丨丨犹重鸭炉长暖屏山翠入江南逺】
　　鳯绡【刘仲尹诗玉腕雪廻犀管细宝媒香散丨丨空】
　　鳯罗【金史百官志官诰二品翔鳯褾金丨丨十六幅犀轴三品四品盘鳯褾金丨丨十五幅五品翔鸾锦褾金鸾罗十四幅　黄庭内景经授者曰师受者盟云锦丨丨金钮纒】
　　鳯縠【韦庄抚盈歌丨丨兮鸳绡霞疏兮绮寮】
　　鳯褾【金史百官志见鳯罗下】
　　鳯纹【梁元帝鸟栖曲交龙成锦闘丨丨芙蓉为带石榴裙】
　　鳯见【论语鳯兮鳯兮朱注丨有道则丨】
　　鳯丝【温庭筠观芙蓉池诗桂栋坐清晓瑶琴商丨丨】
　　鳯采【彩同杜阳杂编大轸国贡神锦衾氷蚕丝所织方二丈厚一寸其上龙文丨丨殆非人工　沈约齐武帝谥议龙姿丨丨焕若丽天　又谢齐竟陵王示永明乐歌启见鸾章下　江总石室铭桐栖丨丨竹化龙吟　骆賔王夏日游徳州赠髙四诗鹭涛开碧海丨丨缀词林】
　　鳯色【梁简文帝七励见鸳文下】
　　鳯冕【刘子翚梁诗丨丨敬方袍鸾旗游彼岸】
　　鳯冠【拾遗记宣帝地节元年背明之国来贡其方物言其乡有丨丨栗似丨鸟之丨食者多力　又石崇爱婢翔风萦金为丨丨之钗　大明防典皇妃常服山松特髻假鬓花钿或花钗丨丨真红大袖衣霞帔红罗裙红罗褙子衣用织金及绣鳯文　又燕翼贻谋録景徳元年五月七日午时白州有三丨自南入城众禽周绕至万岁寺前栖髙木上身如龙长九尺髙五尺具五色丨如金杯至申时飞向北去州画图来上　陶弼荔支诗一簇氷蚕茧千苞火丨丨】
　　鳯帻【葛长庚玉虚法院记九龙池中藏虎符灵应殿内遗丨丨】
　　鳯袍【宋史舆服志五路驾士服平巾帻青绢抹额缬绢对花丨丨】
　　鳯衣【黄庭内景经身披丨丨衔虎符一至不乆升虚无】
　　鳯褵【张着诗紫绣衣带杂丨丨】
　　鳯裘【拾遗记周昭王缀青丨之毛为二丨一名烦质二名暄肌服之可以却寒　寒山诗膝坐緑熊席身披青丨丨】
　　鳯带【李贺洛姝真珠诗金鹅屏风蜀山梦鸾裾丨丨行烟重】
　　鳯扆【徐陵劝进梁元帝表扬龙旂以飨帝御丨丨以承天　张説舞马词万玉朝宗丨丨千金率领龙媒钱起裴仆射东亭诗丨丨任匡济云溪难退还　杨巨源春日奉献圣寿无疆词丨丨临花暖龙鑪傍日香李中献张拾遗诗金殿日闻亲丨丨古幈时展看渔矶】
　　鳯幄【李商隠七夕诗鸾扇斜分丨丨开星桥横过鹊飞廻　于慎行南郊扈从诗鹓行不动瑶墀影丨丨防闻玉藻声】
　　鳯被【汪元量诗花毯褥裀三万件织金丨丨八千条】
　　鳯褥【杜阳杂编同昌公主出降宅于广化里堂中设连珠之帐却寒之帘犀簟牙席龙罽丨丨　萨都拉四时宫人图诗锦屏三面围绣牀沈香倚上丨丨光李白清平乐词鸾衾鳯褥夜夜常孤宿更被银台红蜡烛学妾泪珠相续】
　　鳯枕【陆游南唐书见鳯首下　韦庄江城子词缓揭绣衾抽皓腕移丨丨枕檀郎】
　　鳯牀【洛阳伽蓝记汉盘佗国在葱岭山顶受诸国献贡王者锦衣坐丨丨以四金鳯凰为牀脚见大魏使人再拜跪受诏书】
　　鳯几【王勃乾元殿颂见鸾轩下】
　　鳯环【隋书礼仪志左右侍陪中侍之后并银甲左执丨丨右执麟环长刀　郑允端侧身美人诗半靣红妆似可人丨丨斜插宝钗新】
　　鳯钗【炙毂子汉武帝时诸仙女从王母下降皆贯丨首丨孔雀搔头　于濆古宴曲十戸手胼胝丨凰丨一只　李洞赠入内供奉僧诗因逄夏日西明讲不觉宫人拔丨丨　罗虬比红儿诗妆成浑欲认前朝金丨丨双逐歩揺　李建勲春词折得玫瑰花一朶为君簪向丨凰丨】
　　鳯簪【李商隠念逺诗皎皎非鸾扇翘翘失丨丨】
　　鳯翘【元史礼乐志寿星队次八队妇女二十人冠丨丨冠翠花钿服寛袖衣加云肩霞绶玉佩　陈旅诗画壁仙妆剥丨丨】
　　鳯朶【李之仪中秋词想归来醉里鸾箆丨丨倩何人卸】
