<!-- { "loadSidebar": true } -->
　　杜纸【宋史食货志淳熙三年臣僚言今官印之数虽损而伪造之劵愈增且以十五十六界防子言之其所入之数宜减于所出之数今收换际元额既溢举者未已若非伪造其何能致多如是大扺前之二界尽用川纸物料既精工制不苟民欲伪为尚或难之迨十七界之更印以杂用川丨之丨至十八界则全用丨丨矣】杜门【楚语灵王虐白公子张骤谏王患之白公又谏王病之曰子复语不谷虽不能用吾憖置之于耳对曰赖君之用也故言不然巴浦之犀犛兕象其可尽乎其又以规为瑱也遂趋而退归丨丨不出七日乃有干谿之乱　汉书王陵传吕太后欲废陵廼阳迁陵为帝太傅实夺之相权陵怒谢病免丨丨竟不朝请　魏书李谧传絶迹下帏丨丨却埽　五代史赵光逢传昭宗时为翰林学士承旨御史中丞以世乱弃官居洛阳丨丨絶人事者五六年　束晳近游赋书儿啼于客堂设丨丨以避吏　李频鄂渚湖上即事诗丨丨聊自适湖水在窗间　又三辅黄图长安城南出东头第一门曰覆盎门一号丨丨】
　　杜津【汉书叙传食其监门长揖汉王画袭陈留进收敖仓塞隘丨丨王基防张注杜亦塞也谓说令塞白马津】
　　杜口【战国防且夫蘓秦特穷巷掘门桑戸棬枢之士耳伏轼撙衔横歴天下庭说诸侯之主丨左右之丨天下莫之抗　汉书杜业传丞相方进薨业上书言方进专作威福阿党所厚排挤英俊托公报私横厉无所畏忌欲防熏轑天下天下莫不望风而靡自尚书近臣皆结舌丨丨骨肉亲属莫不股栗威权防盛而不忠信非所防安国家也　易林丨丨结舌心中怫郁　杜笃论都赋拒守襃斜岭南不通丨丨絶津朔方无从　成公绥啸赋緜驹结舌而丧精王豹丨丨而失色】
　　杜擭【书费誓丨乃丨敜乃穽无敢伤牿牿之伤汝则有常刑传擭捕兽机槛当杜塞之】
　　杜度【韩愈讳辨周之时有骐期汉之时有丨丨此其子宜如何讳】
　　杜渐【后汉书丁鸿传诗云敬天之怒不敢戏豫若勅政责躬丨丨防萌则凶妖消灭害除福凑矣　元史张桢传凡土木之劳声色之好燕安鸩毒之戒皆宜痛撤勇改有不尽者亦冝防防丨丨而禁于未然】杜癖【戴复古与杜仲髙髙九万相防诗丨丨诗无敌髙髥画絶伦】
　　杜闭【汉书刘向传丨丨群枉之门广开众正之路】
　　杜蔽【后汉书崔锜传琦作白鹄赋以为风梁冀见之呼琦问曰百官外内各有司存天下云云岂独吾人之尤君何激刺之过乎琦对曰将军累世台辅任齐伊公而德政未闻黎元涂炭不能结纳贞良以救祸败反复欲钳塞士口丨丨主聼将使黄改色马鹿异形乎】
　　杜黜【后汉书袁绍传绍上书曰今赏加无劳以携有德丨丨忠功以疑众望斯岂腹心之逺图将乃谗慝之邪说使之然也】
　　杜絶【左传舍诸灵台注在京兆鄠县周之故台亦所以丨丨令不得通外内　后汉书桓帝纪秋七月丙戌诏曰臧吏子孙不得察举丨丨邪伪请托之原令防白守道者得信其操　又窦融传融谓兄弟曰天下安危未可知河西殷富带河为固张掖属国精兵万骑一旦缓急丨丨河津此遗种处也　又袁绍传绍进军攻许乃先宣檄曰议郎赵彦忠谏直言议有可纳故圣朝含聼改容加锡操欲迷夺时明丨丨言路擅收立杀不俟报闻】
　　杜塞【魏书李孝伯传孝伯曰王侯设险诚如来言开闭有常何为丨丨絶桥之意义在何也　金史伊喇履传海陵丨丨言路天下缄口习以成风　吴越春秋赏无所恡群邪丨丨　刘歆移太常博士书欲以丨丨余道絶灭微学】
　　杜明【王纉祭杜康文眷兹酒德可以全身丨丨塞智蒙垢受尘】
　　杜馥【崔翘郑郎中山亭诗见麦秋下】
　　栀
　　栀树【谢翺乌栖曲辘轳出屋井水浅丨丨花蒌子如茧】
　　栀林【白珽西湖赋见荷翠下】
　　栀子【尔雅钩□姑疏唐本注云此物蔓生叶似栝楼圆无叉缺子如丨丨生青熟赤但无棱尔根似葛细而多糁是也　又槚苦荼疏槚一名荼郭云树小如丨丨冬生叶可煮作羮饮今呼早采者为荼晚采者为茗一名荈蜀人名之苦荼　酉阳杂俎诸花少六出者唯丨丨花六出陶贞白言丨丨剪花六出刻房七道其花香甚相传即西域薝卜花也　群芳谱丨丨一名越桃一名鲜支有两三种处处有之一种木髙七八尺叶似兔耳厚而深緑春荣秋瘁入夏开小白花大如酒杯皆六出中有黄蕊甚芬芳结实如诃子状生青熟黄中仁深红可染缯帛入药用山丨丨皮薄圆小如鹊脑房七棱至九棱者佳一种花小而重台者园圃中品一种徽州丨丨小枝小叶小花髙不盈尺可作盆景山谷诗话云染丨丨花六出虽香不浓郁山丨丨花八出一株可香一圃　晋宫阁名华林园丨丨五株　晋令诸宫有秩丨丨守防者置吏一人　万花谷蜀孟防十月宴芳林园赏红丨丨花其花六出而红青香如梅　野人闲话蜀主升平尝理园苑异花草毕集其间一日有青城山申天师入内进花两栽曰红丨丨种贱臣知圣上理苑囿辄取名花两树以助佳趣赐与束帛皆至朝市散于贫人遂不知去处宣令内园子种之不觉成树两株其叶婆娑则丨丨花矣其花斑花六出其香袭人蜀主甚爱重之或令图写于团扇或绣入于衣服或以绢素鹅毛做作首饰谓之红丨丨花及结实成丨丨则异于常者用染素则成赭红色甚妍翠其时大为贵重　杜甫丨丨诗丨丨比众木人间诚未多　又寒雨朝行视园树诗桃蹊李径年虽故丨丨红椒艳复殊　韩翃送王少府归杭州诗见葛花下　李贺恼公诗宜男生楚巷丨丨发金墉　杨万里初秋行圃诗烂开丨丨浑如雪已熟来禽尚带花　范成大初秋闲记园池草木诗见莲花下】
　　栀貌【栁宗元鞭贾文富者子适市买鞭出五万持以夸余曰吾爱其黄而泽余乃瀹汤以濯之则遫然枯苍然白向之黄者栀也泽者蜡也今之丨其丨蜡其言以求贾枝于朝亦良多矣】
　　栀蜡【栁宗元鞭贾文见上　李东阳奉诏育材赋纵坚白之嵬谈衒丨丨之末饰】
　　栀黄【元稹诗低佪翠玉梢散乱丨丨蕚　韩偓诗鹅儿唼啑丨丨觜鳯子轻盈腻粉腰】
　　栋
　　楝树【任士林凤花赋立翠微之晓月伴丨丨之后风】
　　楝花【歳时杂记一月二气六候自小寒至谷雨四月八气二十四候每候五日以一花之风信应之小寒一候梅花二候山茶三候水仙大寒一候瑞香二候兰花三候山立春一候迎春二候樱桃三候望春雨水一候菜花二候杏花三候李花惊蛰一候桃花二候棠棃三候蔷薇春分一候海棠二候棃花三候木兰清明一候桐花二候麦花三候栁花谷雨一候牡丹二候酴醿三候丨丨楝花竟则立夏　东臯杂録花信风梅花风最先丨丨风最后凡念四番以为寒絶后唐人诗云丨丨开后风光好梅子黄时雨意浓徐师川诗云一百五日寒食雨二十四番花信风又古诗云早禾秧雨初晴后苦丨丨风吹日长　王安石钟山晚歩诗小雨轻风落丨丨细红如雪防平沙　陈造田家叹见菖蒲下杨万里浅夏独行奉新县圃诗只怪南风吹紫雪不知屋角丨丨飞　陆游三月二十一日诗及时小雨放桐叶无赖余寒开丨丨　刘克庄归至武阳渡诗夹岸盲风埽丨丨髙城已近被云遮　林景熙道中诗逺水平菰叶春风足丨丨　张翥浮山道中诗处处人烟有酒旗丨丨开后絮飞时　何梦桂和牛知事诗白首相逢叹暮年丨丨风后草连天　又再和昭德县诗处处社时茅屋雨年年春后丨丨风】
　　楝实【庄子鹓雏发于南海而飞于北海非梧桐不止非醴泉不饮非丨丨不食　淮南子七月其树楝注丨丨凤皇所食秋熟】
　　楝子【范成大晚春田园杂兴诗见荻芽下】
　　楝叶【本草丨丨可以练物故谓之楝　齐谐记屈原五月五日投汨罗水楚人哀之至此日以竹筒子贮米投水以祭之汉建武中长沙区曲忽见一士人自云三闾大夫谓曲曰闻君当见祭甚善常年为蛟龙所窃今若有惠当以丨丨塞其上以防丝纒之此二物蛟龙所惮曲依其言今五月五日作粽并带丨丨皆汨罗之遗风也　无名氏五丝续寳命赋丨丨结防丝缬祭彼三闾蛟龙不窃　刘禹锡诗桃花逆隠迹丨丨慰忠魂】楝芽【群芳谱三月收采荠菜黄丨丨】
　　楝干【周书庾信传论曹王陈阮负宏衍之思挺丨丨于邓林潘陆张左擅侈丽之才饰羽仪于凤穴】
　　薝
　　薝棘【山海经中山经合谷之山是多丨丨】
　　薝卜【法苑珠林如入林中闻丨丨花香不闻他香　酉阳杂俎见栀子下　卢纶送静居法师诗丨丨名花飘不防醍醐法味洒何浓　蘓轼兴龙节侍宴前一日微雪与子由同访王定国小饮清虚堂诗遥知清虚堂里雪正似丨丨林中花又广州蒲涧寺诗见菖蒲下】
　　蕣
　　舜华【蕣同诗有女同车顔如丨丨传舜木槿也　旧唐书刘瞻传乔松丨丨禀气各异　丁廙蔡伯喈女赋仰丨丨之已落临桑榆以歔欷　鲍照拟行路难乐府君不见丨丨不终朝须防奄冉零落销　董思恭咏日诗见菱彩下　鲍溶古意诗寄谢丨丨木荣君香阁前　又南史齐和王皇后传和王皇后讳丨丨太尉俭之孙】
　　舜英【诗有女同车顔如丨丨　江总南越木槿赋此则京华之丽木非于越之丨丨　又侍儿小名録余媚娘者才妇也陆希声闻其美娶而归无何又获名姬栁丨丨姿殊丽逾于媚娘】
　　蕣荣【陈琳神女赋荅玉质于苕华拟艳姿于丨丨郭璞游仙诗女萝辞松柏丨丨不终朝】
　　棫
　　棫朴【诗芃芃丨丨薪之槱之序丨丨文王能官人也传芃芃木盛貌丨白桵也丨枹木也　南史梁武帝纪扬清抑浊官方有序多士聿兴丨丨流咏　宋史乐志见蒲卢下　蔡邕述行赋攅丨丨而杂榛楛兮被浣濯而罗布菼薁与台莔兮縁层崖而结茎孔平仲赠王从善诗丨丨析为薪奈何遗杞梓】
　　棫橿【山海经西山经羭次之山漆水出焉水流注于渭其上多丨丨其下多竹箭其阴多赤铜其阳多婴垣之玉】
　　棫柞【尔雅棫白桵注桵小木丛生有刺实如耳珰紫赤可啖疏陆玑云王苍説丨即丨也其材理全白无赤心者为白桵直理易破可为椟车辐又可为矛防矜今人谓之白梂或曰白柘此二说不同未知孰是　宋书符瑞志见梓树下】
　　棫林【左传郑司马子蟜帅郑师以进师皆从之至于丨丨不获成焉注丨丨秦地　史记秦本纪景公十八年晋悼公彊数防诸侯率以伐秦败秦军秦军走晋兵追之遂渡泾至丨丨而还】
　　棫阳【汉书地理志右扶风县雍秦惠公都之丨丨宫昭王起注棫音域　三辅黄图丨丨宫秦昭王所作今岐州扶风县东北　明一统志丨丨宫在凤翔府扶风县东北三十里秦穆公建】
　　棫白【姚燧乌木杖赋见蒲檭下】
　　杼
　　杼檀【山海经中山经中次八经荆山之首曰景山其上多金玉其木多丨丨】
　　杼云【史记天官书阵云如立垣丨丨类杼柚注兵书云营上云气如织勿与战也】
　　杼汁【诗集于苞栩疏陆玑曰今柞栎也徐州人谓栎爲杼或谓之爲栩其子爲皂或言皂斗其殻爲汁可以染皂今京洛及河内多言丨丨】
