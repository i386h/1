<!-- { "loadSidebar": true } -->
　　天戒【书先王克谨丨丨臣人克有常宪　春秋己卯晦震夷伯之庙公羊传晦者何冥也震之者何雷电击夷伯之庙者也夷伯者曷为者也季氏之孚也季氏之孚则微者其称夷伯何大之也曷为大之丨丨之故大之也何以书记异也　汉书元帝纪诏曰自今防来公卿大夫其勉思丨丨慎身脩永防辅朕之不逮　后汉书郎觊传天之应人疾于影响自从入岁常有气月不舒光日不宣曜何丨丨之数见也　又作诫又皇甫规传其常侍尤无状者亟便黜退披埽凶党收入财贿以塞痛怨以答丨丨　刘攽鸿庆宫三圣殿赋诏三事饬九卿和布于旧载损载益以答丨丨以举圣职　杜牧李甘诗九年夏五月丨丨若言语】
　　天警【说苑妖孽者丨所以丨天子诸侯也恶梦所以警士大夫也故妖孽不胜善政恶梦不胜善行　张载大顺城记兵乆不用文张武纵丨丨我宋羌蠢而动】
　　天刑【周语夫事大不从象小不从文上非丨丨下非地徳中非民则方非时动而作之者必不节矣作又不节害之道也　鲁语少采夕月与太史司载纠防丨丨　后汉书襄楷传黄门常侍丨丨之人陛下爱待兼倍常宠系嗣未兆岂不为此　黄佐乾清宫赋犹纠防乎丨丨夕惕厉乎衮职】
　　天讨【书臯陶谟丨丨有罪五刑五用哉传言天以五刑讨有罪用五刑宜必当　元史赵世延传先是八百媳妇为邉患右丞阿固岱当继行世延言蛮夷事在羁縻而重烦丨丨致军旅亡失诛戮省臣借使尽得其地何补于国　徐陵陈文帝哀策文赫赫英謩赳赳雄断遍行丨丨无遗神算　又为贞阳侯重与裴之横书阻地险于长川忘丨丨之应及　独孤及太行苦热行长蛇稽丨丨上将方北伐】
　　天罚【书泰誓以尔有众底丨之丨传用汝众致丨丨于纣疏罚纣是天之意故用汝众致丨丨于纣也又尔其孜孜奉予一人恭行丨丨　晋语宋人杀昭公赵宣子请师于灵公以伐宋公曰非晋国之急也对曰大者天地其次君臣所以为明训也今宋人杀其君是反天地而逆民则也天必诛焉晋为盟主而不修丨丨将惧及焉公许之　后汉书申屠刚传王者承顺天地典爵主刑不敢以天官私其宗不敢以丨丨轻其亲宋书谢庄传肃将干威龚行丨丨　淮南子宋景公之时荧惑在心公惧召子韦而问焉曰荧惑在心何也子韦曰荧惑丨丨也心宋分野祸当在君】
　　天诛【晋语见天罚下　汉书赵充国传臣幸得奋精兵讨不义久留丨丨罪当万死陛下寛仁未忍加诛令臣数得孰计愚臣伏计孰甚不敢避斧钺之诛昧死陈愚惟陛下省察　宋书乐志孟度阻穷险造乱天一隅神兵出不意奉命致丨丨　越絶书壊人之善毋后世败人之成丨丨行】
　　天谴【宋书文帝纪顷隂阳违序旱疫成患仰惟灾戒责深在予思所以侧身克念议狱详刑上答丨丨下恤民瘼羣后百司其各献谠言指陈得失勿有所讳又王休传今履端惟始朝庆礼毕辄还私门思愆家巷庶微塞丨丨少弭谤讟　周书明帝纪六月戊子大雨霖诏曰公卿大夫士爰及牧守黎庶等今宜各上封事谠言极谏防有所讳朕将览察以答丨丨】
　　天谪【葛长庚和孄翁词不知何事误丨丨与公同】
　　天杀【庄子顔阖问于遽伯玉曰有人于此其徳丨丨与之为无方则危吾国与之为有方则危吾身其知适足以知人之过而不知其所以过若然者吾奈之何韦庄南阳小将张彦硖口镇税人塲射虎歌天生丨丨岂天怒忍使朝朝喂猛虎】
　　天灾【烖菑俱同左传庄公二十五年秋大水鼓用牲于社于门亦非常也凡丨丨有币无牲非日月之不鼔　又丨反时为丨地反物为妖民反徳为乱　又晋洊饥使乞籴于秦秦伯谓百里与诸乎对曰丨丨流行国家代有救灾恤邻道也行道有福　公羊传上变古易常应是而有丨丨其诸则宜于此焉变矣　周礼大祝国有大故丨丨弥祀社稷祷祠注丨丨疫疠水旱也　鲁语鲁饥臧文仲以鬯圭与玉磬如齐告籴曰丨丨流行戾于敝邑饥馑洊降民羸几卒大惧殄周公大公之命祀职贡业事之不共而获戾不腆先君之敝器敢告滞积以纾执事以救敝邑使能共职　蜀志周羣传羣专心候业于庭中作小楼家富多奴常令奴更直于楼上视丨丨才见一气即白羣羣自上楼观之不避晨夜故凡有气候无不见之者是以所言多中　魏书崔浩传比年以来丨丨地变都在秦凉　韩愈后卄九日复上书丨丨时变昆虫草木之妖皆已销息　贾谊旱云赋惜稚稼之早夭兮罹丨丨而不遂　王十朋民事堂赋蠲常赋而敇丨丨兮出内帑之所藏】天患【周礼司救凡岁时有丨丨民病则以节廵国中及郊野而以王命施惠注丨丨谓烖害也】天戾【春秋繁露天之道出阳为暖以生之出隂为清以成之是故非薰也不能有育非漂也不能有熟岁之精也知心而不省薰与漂孰多者用之必与丨丨与丨丨虽劳不成　玉笑零音雷无偏击日无私烛击因邪召烛以虚来虚纳天光邪基丨丨】
　　天怪【春秋冬十月霣霜杀菽注是时定公喜于得位而不念父黜逐之耻反为淫祀立炀宫故天示以当早诛季氏疏忘其耻辱欲求福于淫祀丨丨其所为故示之戒也　越絶书山者勾践起怪防台也东南司马门因以照又仰望天气观丨丨也】
　　天眚【后汉书孔僖传安帝诏有道术之士极陈丨丨晋书石季龙载记中年已来丨丨弥显天文错乱时气不应　宋书礼志闻丨丨将至行庆乐之防于礼乖矣　齐书武帝纪思播先泽兼酬丨丨　又竟陵王子良传比丨丨亟见地孽亟臻民下妖讹好生噂】
　　天祸【左传丨丨晋国文公如齐惠公如秦无禄献公即世　公羊传庄王伐郑郑伯肉袒以逆庄王曰寡人无良邉垂之臣以干丨丨是以君王沛焉辱到敝邑后汉书来歴传中常侍樊丰与大将军耿寳侍中周广谢恽等共谗陷太尉杨震震遂自杀歴谓侍御史虞诩曰耿寳托元舅之亲荣宠过厚不念报国恩而倾侧奸臣诬奏杨公伤害忠良其丨丨亦将至矣　吕览未始有别者其所谓是未尝是其所谓非未尝非是其所谓非非其所谓是此之谓大惑若此人者丨之所丨也　麟书丨丨中山耕父凌波】
　　天殃【孟子以万乗之国伐万乗之国五旬而举之人力不至于此不取必有丨丨　礼记月令孟春之月是月也不可以称兵称兵必丨丨　晋语晋饥乞籴于秦丕豹曰君其伐之勿予籴公曰寡人其君是恶其民何罪丨丨流行国家代有补乏饥道也不可以废道于天下　素问鬼臾区曰至数之机廹迮以微其来可见其徃可追敬之者昌慢之者亡无道行私必得丨丨韩愈圬者王承福传食焉而怠其事必有丨丨故吾不敢一日舍镘以嬉　王十朋民事堂赋茍不民事之是思兮又将奚逭乎丨丨】
　　天戹【云笈七籖灵寳自然运度有大阳九大百六也小阳九小百六也三千三百年为小阳九小百六也九千九百年为大阳九大百六也夫丨丨谓之阳九也地亏谓之百六也】
　　天异【诗鸟乃去矣后稷矣传是知有丨丨徃取之矣后稷呱然而泣　防稽典录自古先圣畏惧丨丨必思变复以济民命】
　　天害【公羊传注灾者离本辞故可以见火疏本实是火而谓之灾离其体故曰离本辞灾者害物之名故可以见其大于火也然则何氏以为春秋之义不记人火火者皆是丨丨也但害于大物则言灾害于小物则言火】
　　天疾【春秋昭公二十年秋盗杀卫侯之兄辄谷梁传盗贱也其曰兄母兄也目卫侯卫侯累也然则何为不为君也曰有丨丨者不得入乎宗庙】
　　天忌【素问以身之虚而逢天之虚两虚相感其气至骨入则伤五藏工候救之勿能伤也故曰丨丨不可不知也　淮南子虹蜺彗星者丨之丨也】
　　天损【庄子无受丨丨易无受人益难　陆机演连珠足于性者丨丨不能入贞于期者时累不能淫　又君子行丨丨未易辞人益犹可欢　李程竹箭有筠赋丨丨不侵地利空积包绿箨而未改交翠叶而不易】天怒【诗敬丨之丨无敢戏豫　唐书吴武陵传霆砰电射丨丨也不能终朝　论衡盛夏之时雷电迅疾其犯杀人也谓之隂过饮食人以不洁浄丨丨击而杀之隆隆之声丨丨之音若人之呴吁矣　陆云九愍逢丨丨而离纷遘时咎于惟尘　魏明帝櫂歌行皇上悼愍斯宿昔奋丨丨　李商隐酬令狐郎中见寄诗土宜悲坎井丨丨识雷霆　李咸用大雪歌同云惨惨如丨丨寒龙振鬛飞干雨】
　　天忿【欧阳詹暗室箴神忿丨丨身无所隐　又廻銮赋于是丨丨地怒人惨神恻积愤气以交冲叠寃心以潜逼】
　　天咎【扬雄兖州牧箴有国虽乆必畏丨丨有民虽长必惧人殃】
　　天难【潘岳寡妇赋嗟余生之不造兮哀丨丨之匪忱】
　　天怨【元史宋本传刑政失度民愤丨丨灾异之见职此之由　庄子知天乐者无丨丨无人非无物累无鬼责　韩诗外传丨丨不全日人怨不旋踵】
　　天讐【南史邵陵王纶传大敌犹彊丨丨未雪余尔昆弟在外三人如不匡救安用臣子】
　　天畏【李咸用九江和人赠陈生诗丨丨斯文坠凭君助素风】
　　天忧【杜甫夔府书怀诗庙算髙难测丨丨实在兹】
　　天愁【宋史乐志皇堂一闭威顔杳寒雾带丨丨　西樵野记治辛酉闰七月二十一日午后隂云宻布迷漫欲雨者然俄闻空中哄然有声约二刻乃止识者以为丨丨】
　　天丑【唐书王世充等传赞炀帝失徳丨丨其为生人吁辜羣盗乗之如猬毛】
　　天厌【论语予所否者丨丨之丨丨之　左传丨而既丨周徳矣吾其能与许争乎】
　　天絶【谷梁传不若于道者丨丨之不若于言者人絶之】
　　天扤【诗丨之丨我如不我克】
　　天夭【诗民今之无禄丨丨是椓】
　　天夺【周语刘文公与苌欲城成周为之告晋魏献子为政说苌而与之将合诸侯卫彪傒适周闻之见单穆公曰苌刘欲支天之所坏不亦难乎自幽王而丨丨之明使迷乱弃徳而即慆淫以亡其百姓其坏之也乆矣而又将补之殆不可矣　吴语吴王夫差起师伐越越王勾践起师逆之江大夫种乃献谋曰王不如设戎约辞行成以喜其民以广侈吴王之心吾以卜之于天天若弃吴必许吾成而不吾足也将必寛然有伯诸侯之心焉既罢敝其民而丨丨之食安受其烬乃无有命矣】
　　天亡【左传令尹有憾于陈丨若丨之其必令尹之子是与注子西伐呉陈使贞子吊呉以此为恨　史记项羽纪论自矜功伐奋其私智而不师古谓霸王之业欲以力征经营天下五年卒亡其国身死东城尚不觉悟而不自责乃引丨丨我非用兵之罪也岂不谬哉　后汉书齐武王传莽末盗贼羣起南方尤甚伯升召诸豪杰计曰王莽暴虐百姓分崩此丨丨之时复髙祖之业定万世之秋也众皆然之　晋书范之传皇威遐震狡寇丨丨】
　　天穷【宋书乐志我愿于丨丨琅邪倾侧左虽欲竭忠诚欣公归其楚】
