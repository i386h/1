<!-- { "loadSidebar": true } -->
　　【志丨丨山在湖州府武康县东一十余里首枕大溪盘局如狻猊形其东北接归安县　又丨丨山在夔州府万县北八里形如狻猊四靣险絶惟鼻尖可登　又丨丨山在潮州府海阳县城西南七十里上有丨丨塔甘露岩岩前有玉简峰　又丨丨山在顺庆府营山县东三十里以形似名　又丨丨山在天全六番招讨使司城北一百里隋唐于其下尝置朝阳县城址尚存　又丨丨岩在台州府天台县东四十里系盘山北口呀然如丨丨故名　又丨丨岩在衡州府耒阳县南三十里岩有石乳滴成丨丨状宋隐士侯彭老常避暑于此亦名侯公岩　又丨丨岩在汀州府城东南九十里相传定光佛初振锡于此　又丨丨岭在吉安府永丰县上有大石如丨丨世传有僧号禅和大师结茅其上一日云烟蓊蔼人见僧凌空而去　又丨丨岭在梧州府鬰林州东二十里以形似名　又丨丨冈在肇庆府四会县北五十里有石二其一为雷震断又有石华表柱上镌刻字漫灭不可辨　又丨丨垘在永州府祁阳县治南湘江之侧有巨石状如丨丨古防云丨丨衔毬出状元　又丨丨桥在大理府城北　韩愈送郑尚书赴南海诗货通丨丨国乐奏武王台　又杜甫韦讽録事宅观曹将军画马图歌昔日太宗巻毛騧近时郭家丨丨花今之新图有二马复令识者久叹嗟　又东京梦华録九月重阳都下诸禅寺各有斋防惟开寳寺仁王寺有丨丨防诸僧皆坐丨丨上作法事讲说游人最盛又净住子若忍苦行决定无乱得佛丨丨臆相若行正净医药救人得佛身方正相若行慈仁不杖众生得佛修臂指长相】
　　狮王【谢翺送郑主簿炎之官昌化诗见禽蛟下】
　　狮豹【东京梦华録唱讫鼓笛举一红巾者弄大旗次丨丨入场坐作进退奋迅举止毕次一红巾者手执两白旗子跳跃旋风而舞谓之扑旗子】
　　狮麟【栁泌玉清行丨丨威赫赫鸷凤影翩翩】
　　狮虓【夲草释名见狮声下】
　　狮象【宋濓送陈彦正教授之官富州诗健防类丨丨有手难加牿】
　　狮猫【老学庵笔记秦防之孙女封崇国夫人者谓之童夫人盖小名也爱一丨丨忽亡之立限令临安府访求及期猫不获府为捕系邻居民家且欲劾兵官兵官惶恐歩行求猫凡丨丨悉捕致而皆非也乃略入宅老卒询其状图百本于荼肆张之府尹因嬖人祈恳乃已】
　　狮蛮【梦华録九月重阳以粉作丨子丨王之状置于糕上谓之丨丨】
　　狮首【埤雅貘兽似熊象鼻犀目丨丨豺发小头庳脚】
　　狮掌【辍耕録元时大防羣臣尽出诸兽于万歳山若虎豹熊象之属一一置列讫然后丨丨至身材短小絶类人家所畜金毛猱狗诸兽见之畏惧俯伏不敢仰视及各饲以鸡鸭野味之类诸兽不免以爪按定用舌去其毛羽惟丨子则以丨擎而吹之毛羽纷然脱落此其所以异于诸兽也】
　　狮乳【传灯録丨子一滴丨迸散六斛驴乳　夲草集解丨丨入牛羊马乳中皆化成水】
　　狮粪【酉阳杂爼苏合香丨子丨也】
　　狮溺【癸辛杂识元时有贡狮子者首类虎身如狗青黒色宫中以为不类所画者疑非真使其牵入虎牢皆俯首帖耳不敢动丨子遂丨于虎之首虎亦莫敢动也乃知为真狮子】
　　狮团【佩楚轩客谈蜀时制十样锦名有丨丨象眼】
　　狮橘【明一统志丨丨在衢州府西安县出】
　　狮声【夲草释名狻猊虓时珍曰丨为百兽长故谓之狮虓象其丨也】
　　狮吼【夲草集觧丨子出西域诸国目光如电声丨如雷每一吼则百兽辟易马皆溺血　新华严经譬如火丨子丨小狮子闻悉皆勇健一切禽兽逺避窜伏刘禹锡送鸿举赴江南诗与师相见便谈空想得髙斋丨子丨　苏轼简陈季常诗龙丘居士亦可怜谈空説有夜不眠忽闻河东丨子丨拄杖落手心茫然注龙丘居士指言陈季常也河东丨丨事有王达观为次公言季常之妻栁氏最妒悍每季常设客有声妓栁氏则以杖击照壁大呼客至为散去】
　　狮噬【束晳发记丨子五色而食虎于巨山之岫一丨则百人仆性畏钩防】
　　猊
　　猊山【明一统志丨丨在广州府増城县东南二十三里产婆娑罗竹围三四尺性至坚土人取以为弓】猊峰【明一统志丨丨山在顺庆府广安州南二里】
　　猊座【戴叔伦寄禅师寺华上人次韵诗丨丨翻萧瑟臯比喜接连　杨亿译经光梵大师诗丨丨云雷歇龙宫嵗月深　栁贯送南竺澄讲主校经却还杭州诗天上青丨丨人间白马鞯　大防龙翔寺聨句珠襦鎻玉押丨丨涌寳龛】
　　猊炉【徐积姚黄诗见雁雏下】
　　猊戏【苏轼甘露寺诗破板陆生画青丨丨盘跚】
　　象
　　象齿【诗元丨丨大赂南金　左传丨有丨以焚其身贿也　周礼壶涿氏若欲杀其神则以牡橭午贯丨丨而沈之则其神死渊为陵　唐书食货志大厯前淄青太原魏博杂铅铁以通时用岭南杂以金银丹砂丨丨　欧阳修红鹦鹉赋郊牺牢豕文丨丨　陆云诗丨丨南金来格皇家　李峤饯薛大夫防邉诗犀皮拥青槖丨丨饰雕弓　又南史鲁爽传欠轨一名丨丨便弓马膂力絶人为竟陵太守】
　　象牙【周礼壶涿氏以牡橭午贯象齿疏橭读为枯枯榆木名以橭为干穿孔以丨丨从橭贯之为十字沈之水中则其神死渊为陵所谓深谷为陵是也　后汉书舆服志佩双印长寸二分方六分乘舆诸侯王公列侯以白玉中二千石以下至四百石皆以黒犀二百石以至私学弟子皆以丨丨　又西南夷传永初元年徼外僬侥种夷陆类等献丨丨水牛封牛　魏书韩务传除郢州刺史献七寳牀丨丨席　北史后妃传魏宣武灵皇后胡氏幸阙口温水登鸡头山自射丨丨簪中之旧唐书诃陵国传悉用丨丨为牀　又拂防国传其殿以瑟瑟为柱黄金为地丨丨为门扇香木为栋梁淮南子见丨丨乃知其大于牛见虎尾而知其大于狸一节见而百节知也　西京杂记汉制以丨丨为火笼笼上皆散华文后宫则五色绫文　后赵録作云母五明金薄莫难扇虎出时常以此扇挟乘舆或用丨丨及桃枝扇　邺中记石季龙作丨丨扇　南越志丨丨长丈余脱其牙则深藏之削木代之可得　冷斋夜话南人谓丨丨为白暗犀为黒暗　明一统志丨丨潭在南昌府城南八十里晋钟离真君故宅在其上　王勃四分律宗记序开遮持犯之异同废立作止之轻重故以该丨丨之扇贝叶之图鑚研刋削五载而就　王褒洞箫赋带以丨丨掍其防合　刘桢赋布丨丨之席薰玳瑁之筵　张华轻薄篇横簪刻玳瑁长鞭错丨丨梁简文帝娈童诗翠被含鸳色雕牀镂丨丨　何中诗新换一天秋色别短蓬又过丨丨潭　张昱诗丨丨指拨十三　汪广洋岭南诗丨丨滩上百花开】象头【南越志军安县女子赵妪在山中结党攻掠郡邑着金镶齿履恒居丨丨鬬战】
　　象眼【佩楚轩客谈见狮下】
　　象鼻【周书杨忠传于谨伐江陵忠为前军屯江津梁人束刃于丨丨以战忠射之二象反走　埤雅见狮首下　纪异録道士李终南以玉象子如拳许与李徳裕曰以丹砂置丨丨下象服其砂复吐出乃可服　张君房脞载歴城北有使君林魏正始中郑公慤于三伏之际率賔僚避暑于此取大荷叶盛酒以簪刺令与柄通屈茎上轮囷如丨丨传翕之名为碧筩　明一统志丨丨岩在台州府城西三十五里下枕深潭宋张俞仲诗至今鼻准醮清流　鲍照登大雷岸与妹书见雀蛤下　盛恩焦山赋见鹿觡下】
　　象背【元稹送客游岭南诗见鱼身下　张昱辇下曲当年大驾幸滦京丨丨前驼幄殿行】
　　象口【李白大猎赋脱角犀顶拔牙丨丨】
　　象耳【五色线酉阳杂俎睿宗阅内库一金色鞭长四尺数节有虫齧处状如□龙靶上牙牌题云丨丨鞭又明一统志丨丨山在眉州彭山县东北二十五里上有大悲道场防昌寺下有寳砚磨鍼二溪龙池蟹泉又丨丨山在施州卫城内俗名舵楼山上有修篁佳木又城内一里有象鼻山山下有流觞曲水】
　　象目【相马书见羊晴下】
　　象胆【酉阳杂爼丨丨随四时在四腿春在前左夏在前右如无定体也　湘山野録后苑丨毙太宗令取丨剖腹不获徐奏曰请于前左足求之须果得以进亟召铉问对曰丨丨随四时在足今方二月故知在前左足也　西溪丛话江邻防云山海经云丨丨在四足今山海经无此语　本草丨丨春在前左足夏在前右足秋后左足冬后右足　又卢会俗呼为丨丨以其味苦如胆也】
　　象身【欧阳元早朝诗驼背负琛金络索丨丨备驾玉逍遥】
　　象骨【周礼司尊彛见象尊下　春秋繁露桀纣骄溢妄行髙雕文刻镂之观尽金玉丨丨之工　云仙杂记凡鼔以海駮皮为之泥以丨丨则雄而清用杂皮则浊而易去　广川书跋象觚郑康成曰觚有丨丨饰也故为象觚当汉之世古器存者尽矣则饰以丨丨者汉人制也康成推汉之制论之　又岳阳风土记丨丨山巴蛇吞丨暴其丨于此山旁湖谓之丨丨港　释氏通鉴雪峰登丨丨山曰眞吾居也乃诛茅为庵】象骼【左思吴都赋屠巴蛇出丨丨】
　　象肉【淮南子丨丨之味不知于口鬼神之貌不着于目捕景之说不形于心　暇日记丨皮骨齿皆输内香药库其丨斤卖肉理段段不相属味各不同旧说丨丨千味其然耶】
　　象白【张协七命见燕髀下】
　　象油【癸辛杂识燕京昔有一雄象甚大凡伤死数人官吏欲杀之不得已乃明其罪象遂弭帖就杀凡得丨丨四十八大瓮】
　　象皮【南方草木状石林竹似桂竹劲而利削为切割丨丨如刀竿出九真交趾　桂海虞衡志丨丨可以为甲或条截之硾之至干治以为杖甚坚】
　　象尾【左传王使执燧象以奔吴师注烧火燧系丨丨使赴吴师惊却之　尔雅翼古者军旅有象楚昭王奔随使子期执燧象以奔吴师燧象者系燧于丨丨视敌所向而纵之象迫于火肆其力奔突以犯吴师齐田单之火牛其遗意也】
　　象吻【辽史营卫志炎帝政衰蚩尤作乱始制干戈以毒天下轩辕氏作戮之涿鹿之野处则丨丨于宫行则悬旄于纛以为天下万世戒】
　　象卵【云笈七籖气未分形结胚丨丨气圆形备谓之太一】
　　象孕【酉阳杂爼古训言丨丨五嵗始生　埤雅丨南越大兽三年一乳行丨　张衡西京赋白丨行丨垂鼻辚輑】
　　象乳【埤雅见上】
　　象粪【贯休送人之岭外诗小店虵羮黑空山丨丨枯】
　　象迹【栁宗元岭南江行诗山腹雨晴添丨丨潭心日暖长蛟涎】
　　象蹄【桂海虞衡志丨丨花如栀子而叶小夏开至秋深】
　　象天【礼记乐记清明丨丨　又祭之日王被衮以丨丨又乡饮酒仪立賔以丨丨立主以象地　周礼考工记轸之方也以象地也盖之圆也以丨丨也　汉书翼奉传五臧丨丨六体象地　管子覇王之形丨丨则地　淮南子头之圆也丨丨足之方也象地　吴地记子胥筑大城陆门八以丨丨之八风水门八以象地之八卦　曹植庖牺赞见龙瑞下　鲁褒钱神论俯视仰观铸而为钱内方象地外圆丨丨　崔融贺封禅表丨丨之道备法驾而非遥望君之来因名山而有日　禇亮明堂肃和乐章丨丨御宇乘时布政】象地【礼记乐记广大丨丨注广大谓钟鼔也疏钟鼔铿锵寛广壮大以丨于丨也　蔡邕论琴面圆法天底平丨丨　又于邵送杨倓南游序并苍梧以右转观丨丨之发迹】
