<!-- { "loadSidebar": true } -->
　　清怨【钱起归雁诗二十五弦弹夜月不胜丨丨却飞来许浑听唱山鹧鸪诗金谷歌传第一流鹧鸪丨丨碧云愁　袁桷善之携酒招游西湖值雷雨分韵得杯字诗拟将鐡笛写丨丨复恐翠袖含余哀】清阬【马融围碁赋已下险口兮凿置丨丨】
　　清到【髙允徴士颂仲业渊长雅性丨丨宪章古式绸缪典诰】
　　清边【隋书突厥传丨丨制胜成防在心　旧唐书王孝杰传契丹李尽忠孙万荣反诏孝杰白衣起为丨丨道总管统兵十八万以讨之】
　　清全【宋书顾顗之传心迹丨丨独无所与】
　　清微【诗穆如清风传丨丨之风化养万物　酉阳杂俎四人天外曰三清大赤禹余丨丨也】清旷【后汉书仲长统传常以为优游偃仰可以自娱欲卜居丨丨以乐其志　南史戴颙传文帝以其好音长给正声伎一部颙合何尝白鹄二声以为一调号为丨丨　西京杂记太液池中有鸣鹤舟容与舟丨丨舟采莲舟越女舟　傅亮感物赋禀丨丨以受气修縁督而为经　谢灵运山居赋谢平生于知游栖丨丨于山川　又田南树园激流植援诗中园屏氛襍丨丨招逺风】
　　清虚【汉书叙传嗣虽修儒然贵老庄之术桓生欲借其书嗣报曰庄子者丨丨淡泊归之自然独师友造化而不为世俗所役者也　魏志管宁传明帝诏曰宁耽懐道德服膺六艺丨丨足以侔古亷白足以当世陆机文赋或丨丨以婉约每除烦而去滥】
　　清致【南史柳世隆传长子悦字文殊少有丨丨　图绘寳鉴刘彦齐善画竹颇臻丨丨　李之仪跋黄正叔帖正叔髙标丨丨虽在烈日尘埃中见其字想见其人清风飒然不召自至　李质艮岳赋伊留云与宿雾佐丨丨于瑶席】
　　清逸【宣和画谱韩偓行书亦复可喜后人得其题懐素草书诗字体遒丽辞句丨丨】
　　清逺【易鸿渐于陆其羽可用为仪注进处髙洁不累于位无物可以屈其心而乱其志峩峩丨丨仪可贵也　晋书羊祜传蹈德冲素思心丨丨　又王祥传祥在正始不在能言之流及与之言理致丨丨将非以德掩其言乎　世説防稽贺生体识丨丨言行以礼不徒东南之美实为海内之秀注贺生贺循也　诗品嵇康诗托喻丨丨良有鉴裁　苏轼跋顔鲁公书画赞顔鲁公生平写碑惟东方朔画赞字间栉比而不失丨丨又书唐六家书后褚河南书丨丨萧散微襍隶体古之论书者兼论其平生苟非其人虽工不贵也】清邈【沈约王亮王莹加授诏亮濬哲渊源道风丨丨】
　　清孤【刘从益山松诗丨丨月露底秀防天地中】
　　清尚【蜀志杨戏传尚书丨丨敕行整身抗志存义味览典文倚其髙风好侔古人　晋书李重传重为吏部郎时王戎为尚书重以丨丨见称　王僧孺吏部郎表方愧朱紫永懵钧衡固惟许李终非王毕取其丨丨同所经企求之碎宻宁可庶几　韩维寄题沧浪亭诗莫以江山足丨丨便收才业傲虞唐】
　　清隐【欧阳修鸣蝉赋嘉木茂树喜丨丨者耶】
　　清静【史记老子传无为自化丨丨自正　汉书扬雄传默而好深湛之思丨丨无为少嗜欲　后汉书和帝纪天下丨丨庶事咸宁　晋书成公简传张茂先每言简丨丨比子云默识拟张安世　道德经躁胜寒静胜热丨丨为天下正　道德指归论丨丨因应无所不为谓之德人　又圣人道德为父神明为母丨丨为师太和为友　诚斋杂记沈处默丨丨有至行慕黄叔度徐孺子为人独处一室人罕见其面　魏武帝请封田畴表丨丨隐约耕而后食　程钜夫李奉公画传赞劳谦得士丨丨宁民】
　　清靖【北史贾彞传子儁袭爵位荆州刺史儁在州五载丨丨寡事为吏人所安】
　　清净【礼记东风解冻疏三月节谷雨清明中清明者物生丨丨明洁　史记曹参世家参为齐丞相闻胶西有盖公善治黄老言使人厚币请之盖公为言治道曰贵丨丨而民自定　后汉书鲍昱传昱为泚阳长政化仁爱境内丨丨　南史梁武帝纪幸同泰寺设无遮大防上释御服服法衣行丨丨大舍名曰羯磨　淮南子丨丨恬愉人之性也　谢灵运命学士讲书诗歌愧言子丨丨谢伏生】
　　清温【湛方生秋夜赋播商气以丨丨扇髙风以革凉】
　　清闲【汉书萧望之传京师雨雹望之因是上疏愿赐丨丨之晏口陈灾异之意　嵇康琴赋竦肃肃以静谧密微微其丨丨　陆机拟西北有髙楼诗佳人抚琴瑟纎手丨且丨】
　　清蹈【魏志袁涣张范传评躬履丨丨进退以道】
　　清识【后汉书钟皓传时皓及荀淑并为士大夫所归慕李膺常叹曰荀君丨丨难尚钟君至德可师　宋史傅尧俞传尧俞尝监西京税院事留守晏殊夏竦皆谓曰子有丨丨雅度文约而理尽卿相才也　义毕士安传士安端方沉雅有丨丨醖借美风采善谈吐所至以严正称】
　　清抱【孟郊送温初下第诗髙怀无近趣丨丨多逺闻】
　　清澈【齐书张融传融形貌短丑精神丨丨　宣室志清水珠置之浊流则涣然丨丨　杜甫徐卿二子歌大儿九龄色丨丨秋水为神玉为骨】
　　清溢【蔡邕琴赋通理治性恬淡丨丨　江淹丽色赋锦幔垂而杳寂桂烟起而丨丨　张耒鸣蛙赋幸比新霁夜月丨丨】
　　清放【苏轼与梁先舒涣泛舟得临酿字二首诗君无轻此乐此乐丨且丨】
　　清散【莲社髙贤传何无忌至虎溪请逺公及永师师衲衣半胫荷锡捉鉢松下飘然而至无忌谓众曰永公丨丨之风乃多于逺也】
　　清湛【王勃泛舟序梓潼县令韦君以丨丨幽凝镇流靖俗境内无事】
　　清善【梁元帝与萧挹书暑气方隆恒保丨丨】
　　清懿【图画见闻録崔慤画败荷雪雁及四时花竹风范丨丨动多新巧　顔延之七绎若夫丹山之奥金门之秘地首岷铜川上汶泗裁石成音调金为器故列眞玩其微鸣辞人赋其丨丨】
　　清美【南史顾宪之传性清俭强力为政甚得人和故都下饮酒者醇防輙号为顾建康谓其丨且丨焉司马光永兴谢上表山川丨丨土地膏腴　夏侯湛芙蓉赋味甘滋而丨丨同嘉异乎橙橘】
　　清嘉【陆机吴趋行山泽多藏育土风丨且丨】
　　清澹【晋书华表传表以苦节垂名司徒李司隶王宏等并叹表丨丨退静以为不可得贵贱而亲踈也南史张绪宋明帝每见绪輙叹其丨丨】
　　清淡【石延年春隂诗栁色低迷先作暗水光丨丨却生寒】
　　清徽【晋书宗室传论安平风度宏邈器宇髙雅丨丨至范为晋宗英　又殷浩传论殷浩丨丨雅量众议攸归　北史魏任城王澄传齐雍州刺史曹武请以襄阳内附车驾遂南征后车驾还洛引见王公侍臣于丨丨堂　徐陵与李那书籍甚丨丨常懐虚眷】
　　清灵【陆云寒蝉赋含二仪之和气禀乾元之丨丨】
　　清鉴【隋书髙构河东薛道衡才髙当世每称构有丨丨所为文毕必先以草呈构而后出之　旧唐书髙季辅传兼吏部侍郎凡所铨叙时称允当太宗尝赐金背镜一面以表其丨丨焉】
　　清轨【张华游猎篇伯阳为我诫检迹投丨丨】
　　清现【名山记凡佛光欲现必先布云所谓兜罗一世界光相依云而出其不依云则谓之丨丨尤难得】清流【魏志陈羣传评陈羣动仗名义有丨丨雅望　晋书郭澄之传论仲静机思通敏延誉丨丨　又王羲之兰亭集序又有丨丨激湍映带左右　曹植洛神赋或戏丨丨或翔神渚　薛道衡咏苔纸诗昔时应春色引渌泛丨丨　又欧阳修丰乐亭记昔太祖皇帝尝以周师破李景兵十五万于丨丨山下生擒其将皇甫晖姚凤于滁东门之外遂以平滁修尝考其山川按其图记升髙以望丨丨之关欲求晖凤就擒之所而故老皆无在者盖天下之平乆矣】
　　清审【书明清于单辞传聼讼当丨丨单辞单辞特难聼故言之　晋书孙晷传外祖薛兼曰此儿神明丨丨志气贞立非常童也】
　　清悟【北史王晞魏末随母兄东适海隅与邢子良游处子良爱其丨丨　洛阳伽蓝记临淮王彧博通典籍辨慧丨丨风仪详审容止可观　江淹禇侍中爲北征长史诏识业丨丨思懐淹畅】
　　清晤【晁补之卽事次韵祝朝奉十一丈诗留连接丨丨欲起不能罢】
　　清心【晋书王凝之妻谢氏传同郡张元妺亦有才质适于顾氏元每称之以敌道韫有济尼者游于二家或问之济尼答曰王夫人神情散朗故有林下风气顾家妇丨丨玉映自是闺房之秀】
　　清神【司空图下方诗倦行今白首归卧已丨丨】
　　清意【史记夏纪禹曰于帝慎乃在位安尔止辅德天下大应丨丨以昭待上帝命天其重命用休　曹组艮岳赋游尘到丨丨自生】
　　清虑【梁书刘孝绰传时世祖出为荆州至镇与孝绰书曰梦想温玉饥渴明珠新有所制想能示之勿等丨丨徒虚其请无由赏悉　顔延之重释何衡阳书自非合天体地无以元应斯知研其丨丨未肯存同欧阳修鸣蝉赋肃祠庭以只事兮瞻玉宇之峥嵘收视聼以丨丨兮齐予心以荐诚】
　　清【任昉王文宪集序莫不总制丨丨递为心极】
　　清志【后汉书郅恽传恽门下掾郑敬字次都丨丨髙世光武连征不到　许敬宗小池应诏赋慕鉴止而端形乃逰智而丨丨】
　　清思【欧阳修与程文简书日苦俗状无一丨丨　倪瓒题云林小景图诗闲拈逸笔图丨丨今日披图似隔尘】
　　清兴【李商隐子初全溪作丨丨恭闻命言诗未敢回】
　　清懐【苏舜钦蓝田悟真寺作丨丨壮抱失素向】
　　清遨【刘子翚三月二十一日饭于竹源庵诗丨丨惭輙与】
　　清游【潘岳萤火赋翔太隂之元昧抱夜光以丨丨　苏轼寒食与器之游南塔寺代器之和诗普天冷食闻前古萧寺丨丨属两人】
　　清赏【晋书王戎传阮籍与浑为友戎年十五随浑在郎舍籍每适浑俄顷輙去过视戎良久然后出谓浑曰濬冲丨丨非卿伦也　北苑贡茶録玉除丨丨宣和二年造　谢朓和何议曹郊游诗江垂得丨丨山际果幽寻　苏轼入峡诗自昔懐丨丨今兹得纵探】
　　清音【梁简文帝七励鸣绕梁之妙响发愁睂之丨丨左思招隠诗非必丝与竹山水有丨丨　唐太宗琵琶诗促节萦红袖丨丨满翠帷　钱起湘灵鼓瑟诗苦调凄金石丨丨入杳　又王维白鹦鹉赋同朱喙之丨丨变緑衣于素彩】
　　清乐【旧唐书音乐志丨丨者南朝旧乐也后魏孝文宣武用师淮汉收其所获南音谓之清商乐隋平陈因置清商署总谓之丨丨　唐书礼乐志清商伎者隋丨丨也歌二人吹叶一人舞者四人并习巴渝舞　王维游春词才见春光生绮陌已闻丨丨动云韶】
　　清声【扬雄太元赋聼素女之丨丨兮观宓妃之妙曲张衡观舞赋抗修袖以翳面展丨丨而长歌　陆云答兄平原书诗咏彼丨丨被之瑟琴陈季鹤警露诗风间传藻质月下引丨丨】
　　清籁【唐髙宗玉华宫山铭流花缛景丨丨嘶风　权德舆竹亭歌虚斋寂寂丨丨吟幽涧纷纷杂英坠】清响【嵇康琴赋激丨丨以赴防何歌之绸缪　陆机悲哉行和风飞丨丨鲜云垂薄隂　谢万兰亭诗谷流丨丨条鼓鸣音　谢朓直中书省诗兹言翔凤池鸣佩多丨丨　王筠奉酬从兄临川桐树诗方同散木爨丨丨竟谁知　王维送宇文太守赴宣城诗铙吹发西江秋空多丨丨　孟浩然夏日南亭懐辛大诗荷风送香气竹露滴丨丨】
　　清县【旧唐书音乐志帝其承祀率礼罔愆图书雾出日月丨丨　谢庄月赋収妙舞弛丨丨去爥房即月殿　吕温乐出虚赋素扆垂休丨丨继响】
　　清奏【陈陶和西江李助副使早登开元寺阁诗燕宫豸冠客凭览发丨丨】
