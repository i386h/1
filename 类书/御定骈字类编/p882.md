<!-- { "loadSidebar": true } -->
　　二率【唐书厯志九服之地蚀差不同先测其地二至及定春秋中晷长短与阳城毎日中晷常数较取同者各因其日蚀差为其地二至及定春秋分蚀差以夏至差减春分差以春分差减冬至各为率并丨丨半之六而一为夏率丨丨相减六而一为总差置总差六而一为气差半气差以加夏率又以总差减之为冬率毎以气差加之各为毎气定率乃循积其率以减冬至蚀差各得毎气初日蚀差】
　　二列【宋书乐志见一列下　元史祭祀志北悬之内歌工四列内丨丨在通街之东丨丨于通街之西毎列八人共三十二人东西相向坐以北为上】
　　二番【晋书礼志泰始中有司奏诸侯之国其王公以下入朝者四方各为丨丨三歳而周周则更始】二次【诗如月之恒传恒也疏日月在朔交防俱右行于天日迟月疾从朔而分至三日月去日已当丨丨始死魄而出渐渐逺日而月光稍长八日九日大率月体正半昏而中似弓之张而直谓上也】二停【同文算指重准测法问绫毎尺价银九分二厘罗毎尺八分五厘绢每尺三分六厘今有银一百二十一两一钱七分五厘买绫一停罗丨丨绢三停各实数与价若干法用二乗罗价三乗绢价并绫价共三钱七分为一率总银为二率各价为三率得四率为各实数各以原价乗之】
　　二处【诗采葑采菲疏尔雅菲芴与蒠菜异释郭注似是别草如陆机之言又是一物某氏注尔雅丨丨列此诗即菲也芴也蒠菜也土也宿菜也五者一物也公羊祭伯来疏问曰襄三十年夏五月王子瑕奔晋昭二十六年冬十月尹氏召伯毛伯以王子朝奔楚悉书月何言例时乎荅曰案襄三十年五月甲午宋灾伯姬卒天王杀其弟年王子瑕奔晋昭二十六年冬十月天王入于周尹氏召伯毛伯以王子朝奔楚以此言之则似月为上事其丨丨出奔仍不防月是以襄三十年五月甲午之下注云外灾例时此日者为伯姬卒日昭二十六年冬十月之下注云月者为天下喜録王者反正位是其月为上事之明文不妨出奔仍自是也故此乃注云月者为下卒奔例时也】
　　二凡【春秋序发凡以言例疏正义曰公行告庙侯伯分灾丨丨之末皆言礼也岂是丘明自制礼乎】二始【唐书厯志天数始于一地数始于二合二始以位刚柔天数终于九地数终于十合二终以纪闰余天数中于五地数中于六合二中以通律厯】
　　二中【北史孙绍传二虢京门了无严防南北丨丨复阙固守　唐书厯志见上　又去声宋史兵志元丰元年十月诏立在京校试诸军技艺格第为上中下三等步射六发而三中为一等丨丨为二等一中为三等】二终【唐书厯志见二始下】
　　二首【左传史赵曰亥有丨丨六身下二如身是其日数也疏正义曰丨画为丨六画为身二画并之使如其身旁则是生来日数也　孔融荐谢该书巨骨出吴隼集陈庭黄能入寝亥有丨丨非夫洽闻者莫识其端也　王起书同文赋三坟八索何患乎阙疑丨丨六身或因而知逺】
　　二头【宋书礼志郊之日未明八刻太祝令进馔郎施馔牲用茧栗丨丨羣神用牛一头　齐书礼志记云槁鱼曰商祭鲜曰脡祭郑注商量脡直也寻商防裁截脡义在全贺循祭义犹用鱼十五头今鲜顿删约槁皆全用谓宜鲜槁各丨丨槁微断首尾示存古义　元史世祖纪陞大理府为都护府都护府言哈喇禾州民饥户给牛丨丨种二石更给钱一十一万六千四百锭籴米六万四百石为四月粮赈之　水经注李氷作石犀五头以厌水精穿石犀渠于南江命之曰犀牛里后转犀牛丨丨在渠中一头在市桥一头沈之于渊也】二发【袁彖游仙诗万古方一春千霜岂丨丨】
　　二面【北史祖珽传性不羁放纵曾至胶州刺史司马世云家饮酒遂藏铜叠丨丨厨人请捜诸客果于珽懐中得之　宋史赵普传太祖数微行过功臣家普毎退朝不敢便衣冠一日大雪向夜普意不出久之闻叩门声普亟出帝立风雪中普惶惧迎拜帝曰已约晋王矣已而太宗至设重防地坐堂中炽炭烧肉普妻行酒帝以嫂呼之因与普计下太原普曰太原当西北丨丨太原既下则我独当之不如姑俟削平诸国则弹丸黒子之地将安逃乎帝笑曰吾意正如此特试卿尔　水经注衡山东南丨丨临映湘川　又魏宁故安阳也晋太康元年改曰晋宁县在桂阳郡东一百二十里县南西丨丨岨带清溪】
　　二目【诗有驔有鱼传豪骭曰驔丨丨白曰鱼音义毛云一目白曰鱼尔雅云一目曰瞷丨丨曰防　卢仝月蚀诗黄帝有丨丨帝舜重瞳明】
　　二睛【琅嬛记南蕃白胡山出猫睛极多且佳古传此山有胡人徧身俱白素无生业惟畜一猫猫死埋于山中久之猫忽见梦焉曰我已活矣不信者可掘观之及掘猫身已化惟得丨丨坚滑如珠中间一道白横搭转侧分明騐十二时无误与生不异】
　　二鼻【齐书五行志见二胸下】
　　二颈【诗隂靷鋈续疏见一衡下】
　　二齿【唐书髙宗则天皇后武氏传太后虽春秋高善自涂泽虽左右不悟其衰俄而丨丨生下诏改元为长寿】
　　二手【仪礼大射获者左执爵右祭荐爼丨丨祭酒　又图绘宝鉴倪瓉字元镇号云林画林木平逺竹石殊无市朝尘埃气晩年率畧酬应似出丨丨】
　　二指【仪礼乡射礼凡挟矢于丨丨之间横之注丨丨谓左右手之第丨丨此以食指将指挟之　唐书万敬儒传三世同居丧亲庐墓刺血写浮屠书防手丨丨輙复生州改所居曰成孝乡广孝聚大中时表其家宋史兵志诏殿前马步军司见管教头别选事艺精强通晓教像体法者展转教习其弓箭手马步射射亲用防药包指及第丨丨知镞并如元丰格法】
　　二臂【史记楚世家且魏防丨丨颠越矣　宋史五行志淳熙十年番阳南乡妇产子肘各有丨丨及长鬭则六臂并连】
　　二肘【新论禹耳三漏汤肩丨丨】
　　二身【宋书五行志晋孝武帝太元十年四月京都有豕一头丨丨八足　北史周武帝纪保定三年十二月有犬生子腰以后分为丨丨】
　　二躯【齐书扶南国传见一躯下】
　　二形【鲍照井字谜诗见一八下】
　　二体【易象曰天行健君子以自彊不息疏凡六十四卦説象不同或总举象之所田不论象之实体又总包六爻不显上体下体则乾坤二卦是也或直举上下丨丨者若云雷屯也天地交防也天地不交否也雷电噬嗑也雷风恒也雷雨作解也风雷益也雷电皆至丰也洊雷震也随风防也习坎坎也明两作离也兼山艮也丽泽兑也凡此一十四卦皆总举两体而结义也取两体俱成　书序悉以书还孔氏疏自苍颉以至周宣皆苍颉之体未闻其异宣王纪其史籀始有大篆十五篇号曰篆籀惟篆与苍颉丨丨而已　诗小大雅谱疏雅有小大丨丨而体亦由事而定　春秋桓三年日有食之既疏日月之体大小正同相揜宻者丨丨相近正映其光故光得溢出而中食也相揜疏者丨丨相逺日近而月逺自人望之则月之所映者广故日光不复能见而日食既也　左传见一气下　又注舞者有文武疏正义曰乐之动身体者唯有舞耳文舞执羽籥武舞执干戚舞者有文武之丨丨　后汉书袁绍传见二垒下　晋书刘兆传撰周易训注以正动丨丨互通其文齐书陆厥传见一家下　守护国界主陀罗尼经真际湛然不动揺有为无为无丨丨　宣和画谱御府所】
　　【藏有丨丨千字文　江淹杂体诗序见一骨下】
　　二脇【无量印法门经彼胜威王于佛法中修禅定行于一时安处禅定其王忽然左右丨丨生二莲华殊妙可爱清净犹如龙实防檀香于其华中生二童子跏趺而坐】
　　二胷【齐书五行志京房易传曰生子丨丨以上民谋其主三手以上臣谋其主二口已上国见惊以兵三耳已上是谓多聴国事无定二鼻已上国主久病三足三臂已上天下有兵】
　　二肠【施肩吾古别离诗老母别爱子少妻送征郎血流既四面乃一防丨丨】
　　二脂【鲍照药奁铭丨丨六体振衰返华】
　　二股【宋史英宗纪治平元年五月己亥濬丨丨河　又河渠志诏翰林学士司马光乗传相度四州生堤回日兼视六墖丨丨利害】
　　二足【尔雅丨丨而羽谓之禽四足而毛谓之兽　荀子非相篇人之所以为人者非特丨丨无毛也以其有辨也今夫猩猩形笑亦丨丨而毛也然而君子啜其羮食其胾故人之所以为人者非以其丨丨而无毛也妙法莲华经浄修梵行供养最上丨丨尊己修习一切无上之慧于最后身得成为佛】
　　二步【宋史礼志执事者奉冠以进掌冠者进前丨丨受之进公主席前北向立】
　　二踪【王逸几思拟斯兮丨丨未知兮所投】
　　二骨【仪礼少牢馈食礼司马升羊右胖髀不升肩臂臑膊胳正脊一脡脊一横脊一短胁一正胁一代胁一皆丨丨以并肠三胃三举肺一祭肺三实于一鼎宋史礼志前脊谓之正脊次直谓之脡脊阔于脡脊谓之横脊皆丨丨胁骨最后二为短脇旁中二为正脇最前二为代脇　又唐书新罗传见一骨下】二藏【素问丨丨同病者可治注心火肝木木火相生】
　　二脉【宋史厐安时传察脉之要莫急于人迎寸口是丨丨隂阳相应如两引绳隂阳均则绳之大小等故定隂阳于喉手配覆溢于尺寸寓九于浮沈分四温于伤寒此皆扁鹊畧开其端而予参以内经诸书考究而得其説　金丹元学正宗人身有任督丨丨任脉者起于中极之下以上毛际循腹里上关元至咽喉属隂脉之海督脉者起于下极之腧并于脊里上至风府入脑上颠循额至鼻柱属阳脉之海所以谓任脉者女子得之以妊养也谓之督脉者以其督领经脉之海也鹿运尾闾葢能通督脉者也龟纳鼻息葢能通其任脉者也人能通此丨丨则百脉皆通】
　　二窍【宋史石普传时军制踈畧凡号令进退及呼召佐防合别屯皆遣人驰告普上请曰臣尝将兵輙破一钱与别将各持半用相合为信帝为制传信牌漆木长六寸阔三寸腹背刻字而中分之置凿枘令可合又穿丨丨容笔墨上施纸札每临阵则分持或传令则书其言系军吏之至彼为合契　元史天文志昼夜时刻之器其制以铜如圆镜而可挂面刻十二辰位昼夜时刻上加铜条缀其中可以圆转铜条两端各屈其首为丨丨以对望昼则视日影夜则窥星辰以定时刻以测休咎　文子瓶有丨丨以水实之倒泻闭一则水不下盖不升则不降　黄庭外景经出入丨丨合黄庭呼吸虚无见吾形】
　　二毛【礼记檀弓太宰嚭曰古之侵伐者不斩祀不杀厉不获丨丨注丨丨鬓髪斑白　左传君子不重伤不禽丨丨注丨丨头白有二色　晋书姚兴载记裴氏年知命首髪丨丨嫠居本家不在尚室年迈姿陋何用送为　左思白髪赋虽有丨丨河清难俟　虞羲数名诗丨丨飒已垂家贫无所择　江总诒孔中丞奂诗谁知懐九叹徒然泣丨丨　张説登九里防是樊姬墓诗志阐三折后愁值丨丨前　贾至秋懐诗秋风吹丨丨烈士加慷慨　杜甫得家书诗见一命下　又送贾阁老出汝州诗人生五马贵莫受丨丨侵　孟浩然秦中苦雨诗丨丨催白髪百镒罄黄金　萧頴士答邹象先诗回首无津梁只令丨丨变　耿韦同李端春望诗丨丨羁旅尚迷津万井莺花雨后春　独孤及送大夫秋夜书情即事诗方知秋兴作非惜丨丨斑　羊士谔白髪诗丨丨非骑省朝镜忽秋风　吕温道州敬詶何处士书情见赠诗期君自致青云上不用伤心叹丨丨韩愈元日朝回诗太平时节难身遇郎署何须叹丨丨　白居易自叹诗丨丨晓落梳头嬾两眼春昏防药】
