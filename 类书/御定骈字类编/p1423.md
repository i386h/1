<!-- { "loadSidebar": true } -->
　　侧目【史记苏秦传苏秦爲从约长并相六国北报赵王乃行过雒阳车骑辎重诸侯各发使送之甚众拟于王者周显王闻之恐惧除道使人郊劳苏秦之昆弟妻嫂丨丨不敢仰视俯伏侍取食苏秦笑谓其嫂曰何前倨而后防也嫂委蛇蒲服以靣掩地而谢曰见季子位髙金多也　又辕固生传固之征也薛人公孙亦征丨丨而视固固曰公孙子务正学以言无曲学以阿世　又郅都传列侯宗室见都丨丨而视号曰苍鹰汉书楚元王传时防显许史子弟侍中诸曹皆丨丨于望之等　晋书贾充传咸寜三年日食于三朝充请逊位不许更以沛国之公丘益其封宠幸愈甚朝臣咸丨丨焉　又刁协传协性刚悍与物无忤毎崇上抑下故爲王氏所疾又使酒放肆侵毁公卿见者莫不丨丨宋书谢晦传凡厥士庻谁不丨丨　齐书王敬则传功非匡国赏实震主爵冠执珪身登衣衮固以风雅作刺缙绅丨丨　魏书刘洁传洁既居势要擅作威福诸阿附者登长忤恨者黜免内外惮之丨丨而视　北史宋繇传省中豪吏王儒之徒并鞭斥之始依故事于尚书省立门名以记出入早晚令仆已下皆丨丨　唐书髙适传迁侍御史推谏议大夫负气敢言权近丨丨　又令狐滈传滈避嫌不举进士绹辅政而滈与郑颢爲姻家怙势骄偃通賔客招权以射取四方货财皆丨丨无敢言　宋史徐传时景命内臣车延规傅宏营屯田于楚州处事苛细人不堪命致盗贼羣起命铉乗传廵抚至楚州奏罢屯田延规等惧逃罪铉捕之急权近丨丨　又顾临传临资性方正学有根本慷慨中立无所回挠自处东省封驳论议凛然有古人之风侥幸之流丨丨畏惮忽去朝廷众所嗟惜　金史冯璧传改大理丞与台官行闗中劾奏奸赃之尤者商州防御使宗室重福等十数人自是权贵丨丨　歴代名画记曹植有言曰观画者见放臣逐子莫不叹息见婬夫妬妇莫不丨丨　卢思道劳生论笃学强记聋瞽于焉丨丨清言河泻木讷所以疾心　薛恁戏樗蒱头赋倾耳丨丨看后来之一掷　无名氏乌台赋虞诩之人方丨丨暴胜之名兼直指　杜甫画鹰诗身思狡兔丨丨似愁胡　韦庄重围中逄萧校书诗丨丨不成语抚心空自伤　梅尧臣与王正仲饮诗山东腐儒谩丨丨洛下才子争归趋】
　　侧观【谢庄东海王譲司空表丨丨前载与窥洪典三事之授惟帝其难】
　　侧覩【鲍照拟古诗丨丨君子论预见古人风】
　　侧视【齐书海陵王纪朝野重足遐迩丨丨】
　　侧见【李白赠崔司户文昆季诗丨丨緑水亭开门列华茵　张九龄感遇诗丨丨双翠鸟巢在三珠树】侧盱【夏侯湛猎兔赋端眺蒿莱丨丨榛秽】
　　侧望【隋书王贞传丨丨起予甚于饥渇想便轻举副此虚心　杜甫送十七舅下邵桂诗昏昏阻云水丨丨苦伤神】
　　侧览【王苴万寳告成赋遡观元化丨丨四荒】
　　侧睨【周必大吉水宰陈臧孙邑计録题跋吉水地当孔道爲令尤艰吏部南曹榜阙于门选人过之丨丨不敢就　韩愈鬬鸡聫句髙行若矜豪丨丨如伺殆陆龟水鸟诗今朝櫂倚寒江汀春鉏翡翠参防防孤翘丨丨瞥灭没未是即肯驯檐楹　陈造送李象山诗捩翅着笼中丨丨鹏冲霄】
　　侧耳【史记周昌传及帝欲废太子而立戚姬子如意爲太子大臣固争之莫能得上以留侯防即止而周昌廷争之彊上问其说昌爲人吃又盛怒曰臣口不能言然臣期期知其不可陛下虽欲废太子臣期期不奉诏上欣然而笑既罢吕后丨丨于东厢聼见周昌爲跪谢曰防君太子几废　李陵荅苏武书丨丨逺聼胡笳互动牧马悲鸣　王棨樵夫笑士不谈王道赋丨丨聼时嫌寂寂于都下负薪归处輙怡怡子路旁　李白将进酒乐府岑夫子丹丘生将进酒杯莫停与君歌一曲请君爲我丨丨聼钟鼔馔王不足贵但愿长醉不复醒杜甫夜闻觱篥诗夜闻觱篥沧江上衰年丨丨情所向　王仁裕荆南席上咏胡琴妓诗丹禁旧臣来丨丨】
　　【骨清神爽似闻韶】
　　侧听【北史齐上洛王子思海传童謡云中兴寺内白鳬翁四方丨丨声雍雍道人闻之夜打钟时丞相府在北城中即旧中兴寺也鳬翁谓雄鸡盖指武城小字歩落稽也道人济南王小名也打钟言将被击也　孟浩然同卢明府早秋宴张郎中海亭诗丨丨歌宰文书游夏徒　杜甫防府咏懐诗丨丨中兴主长吟不世贤　戎昱闺情诗丨丨宫官说知君宠尚存】
　　侧聆【魏峦登清居台诗丨丨天上语下视飞鸟背】
　　侧闻【北史袁充传旋观徃政丨丨前古彼则异时间出今则一朝总萃岂非天赞有道助殱凶孽　唐书李徳裕传丨丨五星失度恐天以是勤勤儆戒诗曰敬天之渝不敢驰驱愿节田游承天意　贾谊吊屈原文防承嘉恵兮俟罪长沙丨丨屈原兮自沉汨罗　魏文帝与钟大理书窃见玉书称玉白如截肪黒如纯漆赤拟鸡冠黄侔蒸栗丨丨斯语未暏厥状　王维同卢拾遗过韦给事东山别业诗丨丨景龙际亲降南靣尊杜甫早发诗丨丨夜来宼幸喜囊中浄　曹唐三冬大礼诗丨丨左右皆周吕看取从容致太平】侧鼻【唐书史思眀传初名窣于元宗赐其名姿癯露鸢肩伛背廞目丨丨寡须髪】
　　侧足【宋书乐志弃故乡离室宅逺从军旅万里客披荆棘求阡陌丨丨独窘歩路局笮虎豹防动鸡惊禽失羣鸣相索　南史郭祖深传普通七年改南州津爲南津校尉以祖深爲之至南州祖深奏江州刺史邵陵王太子詹事周舍赃罪逺近丨丨莫敢纵恣　庄子地非不广且大也人之所用容足耳然则丨丨而垫之致黄泉人尚有用乎　班固西都赋毛羣内閧飞羽上覆接翼丨丨集禁林而屯聚　徐彦伯南都赋绳绳都人济济多士九牧之守百蛮之子莫不挈鴈提羔攅骖噎轨纷鸿溶以腾逗叛遹皇而佁儗或骈肩而丨丨候吾君之戾止若葵藿之倾离光同江河之赴溟水也　苏轼飓风赋类钜鹿之战殷声呼而动地似昆阳之役举百万于一覆予亦爲之股栗毛耸索气丨丨　曹植送应氏诗丨丨无行径荒畴不复田　李白梁甫吟手接飞猱抟雕虎丨丨焦原未言苦　又下泾县陵阳溪至涩滩诗白波若卷雪丨丨不容舠　费冠卿荅萧建诗践危频丨丨登堑半齐胸】
　　侧立【魏书房景先传景先沈敏方正事兄防谨出告反面晨昏参省丨丨移时兄亦危坐相敬如对賔客北史杨愔传送愔等于御前长广王及归彦在朱华门外太皇太后临昭阳殿太后及帝丨丨常山王以砖】
　　【叩头进而言曰臣与陛下骨肉相连杨遵彦等欲擅朝权威福自己自王公以下共相唇齿以成乱阶若不早图必爲宗杜之害　宋史孝宗纪髙宗出御紫宸殿辅臣奏事毕髙宗还宫百官移班殿门外拜诏毕复入班殿庭顷之内侍掖帝至御榻前丨丨不坐内侍扶掖至七八乃畧就坐宰相率百僚称贺帝遽兴辅臣升殿固请帝愀然曰君父之命出于独断然此大位惧不克当又礼志大射仪臣僚射中引降阶再拜讫殿下丨丨】侧行【史记孟子传王公大人初见其术惧然顾化其后不能行之是以驺子重于齐适梁梁恵王郊迎执賔主之礼适赵平原君丨丨襒席　又信陵君传赵王埽除自迎执主人之礼引公子就西阶公子丨丨辞譲从东阶上自言辠过以负于魏无功于赵赵王侍酒至暮口不忍献五城以公子退譲也　又酷吏传义纵自河内迁爲南阳太守闲寜成家居南阳及纵至闗寜成丨丨送迎然纵气盛弗爲礼至郡遂案寜氏尽破碎其家】
　　侧跌【易林跮蹉丨丨申酉爲崇】
　　侧颈【杜甫暇日小园散病诗鸾皇不相待丨丨诉髙旻】
　　侧肩【史记孟尝君传冯驩曰君独不见夫朝趋市者乎明旦丨丨争门而入日暮之后过市朝者掉臂而不顾非好朝而恶暮所期物忘其中今君失位賔客皆去不足以怨士而徒絶賔客之路愿君遇客如故　舆地记太湖东小山名洞庭其山有三穴西北一穴内堂屋一间如人工南壁开处丨丨得入　韩愈祭张员外文彼婉娈者实惮吾曹丨丨帖耳有舌如刀　潘岳籍田赋居靡都鄙民无华裔长防杂还以交集士女颁斌而咸戾被褐振垂髫总髻蹑踵丨丨掎裳连袂黄尘爲之四合兮阳光爲之潜翳　李濯内人马伎赋或丨丨以驰见或奔跃以乐闻】
　　侧背【谢灵运归涂赋路威夷而诡状山丨丨而异形】
　　侧手【苏轼诗丨丨区区未易遮注时河决水方退谚有丨丨障黄河之语】
　　侧懐【齐书鱼复侯子响传昔闵荣伏虎怆动坟园思荆就辟丨丨丘墓皆两臣衅结于明时二主议加于盛世】
　　侧叹【孔平仲日出诗壮观曽未厌丨丨流景疾】
　　侧想【杜甫铜缾诗丨丨美人意应非寒甃沈】
　　侧日【孔武仲田家坡赋于时丨丨衔山松声飕飗溪塘湛其微波兮梅花落而飞浮方旋辀而返辔怅莫克以淹留因援笔而成文聊以识乎兹游】
　　侧月【唐髙宗重九诗栁空穿石碎虚丨丨张　蔡襄留别旧居花槛诗丨丨光艶薄余花香气防】侧岛【杜甫奉先刘少府新画山水障歌沧浪水深青溟阔欹岸丨丨秋毫末】
　　侧穴【方干山林诗不知丨丨通潮信却讶轻涟动镜心】
　　侧磴【贺铸金山诗稍回即东麓丨丨连履杖　陆游雾中诗丨丨下临重防黒乱云髙出一危】侧石【长孙辅佐秋日登山诗丨丨拥寒溜欹松悬古藤　李白北上行马足蹷丨丨车轮摧髙冈】侧岸【水经注济北卢故城西南六十里有故石门去水三百歩盖水濵流移故丨丨也　又济水又北迳梁山山之西南有吕仲悌墓河东岸有石桥桥本当河河移故丨丨也古老言此桥东海吕母起兵所造也韩驹题湖南清絶图诗下有汉湘水清泻平沙丨丨揺丹枫　袁桷悼昌上人诗丨丨采茶敲石火隔剪竹溜清渠】
　　侧水【水经汉水又东迳汉庙堆下注昔汉女所游丨丨爲钓台后人立庙于台上世人覩其頽基崇广因谓之汉庙堆】
　　侧涧【沈与求石壁寺诗廻廊迤迤穿危峤丨丨涓涓露浅沙】
　　侧溪【水经河水又南崌谷水注之注细水东流注于崌谷丨丨山南有石室西面有两石室北靣有二石室皆因阿结牖连扃接闼所谓石室相距也东厢石上犹传杵臼之迹庭中亦有旧字处尚髣髴前基北坎室上有防涓石溜丰周瓢饮似是栖隐游学之所昔子夏教西河疑即此也】
　　侧瀬【水经注治泉水出西溪飞泉丨丨于穷坎之下泉溪之上源麓之侧有一祀目之爲治泉祀】侧颍【水经注颍水东丨丨有公路城袁术所筑也　又箕山下有牵牛墟丨丨水有犊泉是巢父还牛处也石上犊迹存焉】
　　侧径【谢灵运于南山徃北山经湖中瞻眺诗丨丨既窈窕环洲亦玲珑　刘方平壁画山诗丨丨樵客长林野烟　岑参赴犍爲经龙阁道诗丨丨转青壁危梁透沧波　钱起登覆釡山诗丨丨蹲怪石飞萝掷惊狖梅尧臣郑戭及第东归诗乱山云木古丨丨野泉通　朱子诗上山采薇蕨丨丨多幽兰】
　　侧道【水经湿余水出上谷居庸闗东注南则絶谷累石爲闗址崇墉峻壁非轻功可举山岫层深丨丨褊峡林鄣据崄路才容轨晓禽暮兽寒鸣相和羁官游子聆之者莫不伤思矣】
　　侧殿【宋史礼志月朔视朝则御文徳殿谓之前殿正衙仍设黄麾半仗紫宸垂拱皆系丨丨不设仪仗】侧屋【陶景十赉文赉尔四霤飞轩厢廊丨丨可以安身静卧显只遐福】
