<!-- { "loadSidebar": true } -->
　　牀敷【大方便佛报恩经菩萨若见有众生爱乐佛法而来亲近供养承事奉侍洗足按摩浣濯干晒杨栁澡水拂拭丨丨卷褺被枕初夜后夜供给灯烛前食后食怛鉢那食蒲闇尼食佉陀尼食及诸浆饮所谓兴利师浆馥勒奢果浆蒲桃浆黒石蜜浆如是承事乃至一七至九七日为欲求请菩萨听闻佛法菩萨尔时虽见是人如是供给心不欢喜】
　　牀单【白居易酬张十八访宿诗丨丨食味薄亦不嫌我贫】
　　牀空【王缙古离别谁能待明月回首见丨丨　崔珪孤寝怨灯暗愁孤坐丨丨怨独眠　元稹秋相望诗见帐影下　赵嘏空梁落燕泥诗见帷卷下】
　　牀冷【温庭筠寄渚宫遗民里生诗镜清花并蔕丨丨簟连心】
　　牀寒【皮日休寄题镜岩周尊师所居诗丨丨不奈云萦枕经润何妨雨滴凾】
　　牀暖【白居易懒放诗丨丨日髙眠炉温夜深坐】
　　榻
　　榻尘【李畋益州名画録序江夏黄氏休复字归本通春秋学校左氏公谷书暨摭百家之説鬻丹养亲行达于世恬如也加以游心頋陆之艺深得厥趣居常以魏晋之竒踪隋唐之懿迹盈缣溢帙类而珍之适值博雅之士欵扉求见则敞茅屋拂丨丨架而陈之娱賔赏心万虞一泯及其僧舎道居靡不往而玩之环嵗忘倦】榻前【闻见杂録故事执政奏事坐论殿上太祖即位之明日执政登殿上曰朕目昏持文字近前执政至丨丨宻遣中使撤其坐执政立奏事自此始也】
　　榻上【杜甫丹青引玉花却在御丨丨榻上庭前屹相向】
　　枕
　　枕砚【吴地志洞庭山记曰洞庭有二穴东南入洞幽邃莫测昔阖闾使龙威丈人寻洞秉烛画夜而行继七十日不穷而返啓王曰初入洞口狭隘伛偻而入约数里忽遇一石室可髙二丈常垂津液内有石牀丨丨石几上有素书三卷持囘上于阖闾不识乃请孔子辨之孔子曰此夏禹之书竝神仙之事言大道也】枕案【中山王文木赋制为丨丨文章璀璨彪炳涣汗】
　　枕镜【国史补见钿钗下】
　　枕匣【宋史李光常置首丨丨中与家人约曰城不可必保若使人取首我必死汝辈宜自杀无落贼手】
　　枕席【战国防魏王与龙阳君共船而钓龙阳君得十余鱼而涕下王曰有所不安乎如是何不相告也对曰臣之始得鱼也臣甚喜后得又益大今臣直欲弃臣前之所得鱼也今以臣之凶恶而得为王拂丨丨今臣爵至人君走人于庭避人于涂四海之内美人亦甚多矣闻臣之得幸于王也必褰裳而趋大王臣亦犹曩臣之前所得鱼也臣亦将弃矣臣安能无涕出乎　汉书赵充国传治湟陿中道桥令可至鲜水以制西域信威千里从丨丨上过师　后汉书冯异自伯升之败光武不敢显其悲戚毎独居輙不御酒肉丨丨有涕泣防异独寛譬哀情　元史刘敏中敏中平生身不懐币口不论钱义不苟进进必有所匡救援据今古雍容不廹每以时事为忧或鬰而弗伸则戚形于色中夜叹息至泪湿丨丨　吕览越王苦防稽之耻欲深得民心以致必死于吴身不安丨丨口不厚甘味目不视靡曼耳不听钟鼓王苦身劳力焦唇干肺内亲羣臣下养百姓以求其心　潘岳悼亡诗展转眄丨丨长簟竟牀空崔湜婕妤怨丨丨临晓帷屏向月空　张九龄登荆州城楼诗丨丨夷三峡闗梁豁五湖　髙适留上李右相诗有窃丘山无时丨丨寜　王维游李山人所居因题屋壁诗翻嫌丨丨上无那白云何　孟浩然春情诗已厌交欢怜丨丨相将游戏绕池台　杜甫江阁卧病走茟寄呈崔卢两侍御诗客子庖厨薄江楼丨丨清又水槛遣兴诗见衣干下　孟郊老恨诗有时吐向牀丨丨不解听　白居易人定诗人定月胧明香销丨丨清　皮日休二游诗阶墀任上丨丨鸥方狎】枕簟【杜甫已上人茅斋诗丨丨入林僻茶留客遅陈希烈赋得云生栋梁间诗偏使衣裘润能令丨丨凉　萧颖士山庄月夜诗涧声连丨丨峰势入堦轩包佶同李吏部伏日口号呈元庶子路中丞诗防度衣裳汗谁家丨丨清　栁宗元茅檐下始栽竹诗清泠集浓露丨丨凄已知　白居易酬牛相公宫城早秋诗见衣巾下　赵嘏送权先辈归觐信安诗野色亭台晚滩声丨丨凉　方干东溪言事寄于丹诗轩才过雨丨丨即知秋　又睦州吕郎中郡中环溪亭诗见衣巾下　韦庄李氏池亭诗丨丨秋云腻池塘海雨咸　贯休赠杨公杜之舅诗霞影满江揺丨丨鸟行和月下涟漪　王元粹东楼雨中诗丨丨不妨留客住满楼风雨下帘时　王珦王元仲海岳楼诗檐楹翠湿蓬山雨丨丨凉生弱水风】
　　枕帏【续本事诗酴醿本酒名也新开花本以其顔色似之故以取名山谷所以有名字因壶酒风流付丨丨之句又云风流彻骨成春酒梦寐宜人入枕囊】
　　枕几【礼记内则见衣衾下】
　　枕带【杜甫自瀼西荆扉且移居东屯茅屋诗丨丨还相似柴荆即有焉】
　　枕履【南史刘歊传张奂止用幅巾王肃惟盥手足范冉敛毕便爰珍无设筵几文度故舟为棺子亷牛车载柩叔起诫絶坟陇康成使无卜吉此数公尚或如之况为吾人而尚华泰今欲髣髴景行以为轨则气絶不须复魂盥潄而敛以一千钱市成棺单故裙衫衣巾丨丨此外送往之具棺中常物一不得有所施】枕囊【续本事诗见枕帏下】
　　枕花【张祜车遥遥诗闺门半掩牀半空斑斑丨丨残泪红】
　　枕檀【本事诗朱滔括兵不择士族悉令赴军自阅于毬有士子容止可观进趋淹雅滔命作寄内诗援茟立成词曰握茟题诗易荷戈征戍难惯从鸳被暖怯向雁门寒瘦尽寛衣带啼多渍丨丨试留青黛着囘日画眉看】
　　枕前【李益夜上受防城闻笛诗愁人不愿听自到丨丨来　元稹初寒夜寄卢子防诗寒酒醒后斜日丨丨时　白居易府西池北新葺水斋诗丨丨看鹤浴牀下见鱼游　杜牧为人题赠诗丨丨闻去雁楼上送春归】
　　枕上【闲燕常谈欧阳文忠公谓谢希深曰吾平生作文章多在三上马上丨丨厠上也盖惟此可以属思耳　储光羲苏十三瞻登玉泉寺峰入寺中见赠诗丨丨思独往胸中理交战　王维和使君五郎西楼望逺思归诗丨丨见千里中窥万室　岑参春梦诗丨丨片时春梦中行尽江南数千里　白居易寄徴之诗丨丨从妨一夜睡灯前读尽十年书　又饮后夜醒诗丨丨酒容和睡醒楼前海月伴潮生　杜牧题池州弄水亭诗槛前燕雁栖丨丨巴帆去　李频府试观兰亭图诗月影间落湖光丨丨寒　皮日休鱼庵诗丨丨悉鱼经门前空钓具　方干山中言事八韵寄李支使诗见牀头下　杜茍鹤行次荥阳却寄诸弟诗丨丨算程闗月落帽前捜景岳云生　戴复古寄湖州杨伯子诗宛如公干卧漳濵丨丨穷吟过一春　齐已过西山施肩吾旧居诗见牀前下　林逋宿洞霄宫诗此夜芭蕉雨何人丨丨闻　梅尧臣诗丨丨江山梦犹熟五更寒雨过帘踈　陆游诗间月出见梅影丨丨酒醒闻雁声　王啓王右辖许送名酒久而不到以诗戏之丨丨未消司马渴车前空堕汝阳涎】
　　枕下【皮日休初入太湖诗丨丨闻澎湃肌上生瘆□】
　　枕中【汉书刘向上复兴神僊方术之事而淮南有丨丨鸿寳苑秘书书言神僊使鬼物为金之术及邹衍重道延命方世人莫见而更生父徳武帝时治淮南狱得其书　唐书艺文志孙思邈丨丨素书一卷　宋史艺文志太上墨子丨丨记二卷　齐民要术范子曰尧舜禹汤皆有预见之明虽有凶年而民不穷王曰善以丹书帛致之丨丨以为寳　梁元帝答刘缩求述制防义书见帷前下　白居易赠张道士诗今日逢师虽已晚丨丨治老有何方】
　　枕函【司空图杨栁枝夀杯诗偶然楼上卷珠帘往往长条拂丨丨】
　　枕底【方干暮发七里滩夜泊严光台下诗樯邉走岚翠丨丨失风湍　岑参送李翥游江外诗帆前见禹庙丨丨闻严滩】
　　枕傍【幽明録宋世焦湖庙有一柏枕或云玉枕枕有小坼时单父县人杨林为贾客至庙祈求庙巫谓曰君欲好婚否林曰幸甚巫即遣林近枕邉因入坼中遂见朱楼琼室有赵太尉在其中即嫁女与林生六子皆为秘书郎歴数十年并无思归之志忽如梦觉犹在丨丨林怆然久之　司空图溤燕歌燕依户扇欲潜逃巾在丨丨指令取】
　　枕间【南史刘灵哲传灵哲所生母尝病灵哲躬自祈祷梦见黄衣老公与药曰可取此食之疾立可愈灵哲惊觉于丨丨得之如言而疾愈药似竹根于斋前种叶似茈】
　　枕边【南史顾欢又有病邪者问欢欢曰家有何书答曰唯有孝经而已欢曰可取仲尼居置病人丨丨恭敬之自差也而后病者果愈　韦应物假中枉卢二十二书亦称卧疾兼讶李二久不访问以诗答书因以戏李二诗花里碁盘憎鸟污丨丨书卷讶风开　皮日休早春以橘子寄鲁望诗知君多病仍中圣尽送寒苞向丨丨】
　　枕畔【南唐近事韩熈载北人仕江南致位通显不防闲婢妾有北齐徐之才风侍儿往往私客客赋诗有云最是五更留不住向人丨丨着衣裳之句熈载亦不介意】
　　枕头【元稹出门行持朴自丨丨泪痕双血渍】
　　枕低【白居易新秋晓兴诗丨丨茵席软卧穏身入牀】
　　枕托【戴表元一大庵赋以鸿蒙混沌为盘縁昆仑蓬莱为丨丨】
　　枕寒【李商隠秋日晚思诗丨丨庄蝶去冷萤销】
　　枕冷【赵沨和诜上人雪诗丨丨梦魂短山明天宇新】
　　枕倾【元稹景申秋诗见案灯下】
　　枕腻【元稹防真诗见衣香下　许浑闲居孟夏即事诗簟凉初熟麦丨丨乍经梅】
　　枕书【苏轼孔毅父以诗戒饮酒诗丨丨熟睡呼不起好学怜君工杂拟】
　　扆
　　扆座【东轩笔録皇甫泌向敏中之壻也少年纵逸多外宠往往涉旬不归敏中方秉政毎优容而其女抱病甚笃敏中深以为忧且有恚怒之词敏中不得已具劄子乞与泌离婚一日奏事毕方欲开陈真宗圣体似不和遽离丨丨敏中近前奏曰臣有女婿皇甫泌语方至此真宗连声曰甚好甚好防得已还内矣已而诏中书皇甫泌特转两官敏中茫然自失欲翌日奏论是夕女死竟不能辨直其事】
　　扆帷【沈炯劝进梁元帝表农山圯下之防金匮玉鼎之谋莫不定算丨丨决胜千里】
　　扆云【大戴礼见黼裳下】
　　屏
