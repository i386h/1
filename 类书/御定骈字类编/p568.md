<!-- { "loadSidebar": true } -->
　　源涸【梁武帝论寻其德音讨其风俗尚根浅易拔丨丨难深祸乱相仍盖其宜矣】
　　源衰【道德指归论故君者民之源也民者君之根也根伤则华实不生丨丨则流沫不盈】
　　源竭【贾谊惜誓水背流而丨丨兮木去根而不长】
　　源清【韩诗外传君者民之源也丨丨则流淸源浊则流浊】
　　源浊【韩诗外传见上】
　　源究【管子源泉有竭鬼神有歇守物之终始终身不竭此谓丨丨】
　　源孕【皮日休族夏乐歌洪丨谁丨疏爲江河】
　　源濬【谢瞻诗条繁林弥蔚波淸丨愈丨】
　　源达【刘基诗导水必寻源丨丨流乃疏】
　　源远【晋书文苑传洎姬厯云季歌颂滋繁荀宋之流导丨自丨　庾信徴调曲水波澜者丨必丨树扶疎者根必深　李百药诗导漾疏丨丨归海防流长　刘得仁诗回流出几洞丨丨厯千岑　楼钥它山堰诗四明山深水丨丨众壑防溪长漫汗】
　　源一【云笈七签上元眞书云一曰丨丨二曰元一三曰太一四曰玄一五曰眞一六曰雌一七曰雄一八曰三一九曰正一】
　　湍
　　湍水【孟子性犹丨丨也　明一统志丨丨在南阳府邓州城北三里源出熊耳山鎗竿岭东南流经内乡绕邓州城北转东南防赵沐沙沟黄水等河至新野合于淯水　李白送戴十五归衡岳序见衡阳下　吴均诗四时如丨丨飞奔竞回复】
　　湍渚【张衡赋乱弱水之潺湲兮逗华隂之丨丨】
　　湍濑【唐书李绅传始绅南逐厯封康间丨丨险涩惟乗涨流乃济康州有媪龙祠旧传能致云雨绅以书祷俄而大涨　曹植洛神赋拟皓腕于神浒兮采丨丨之元芝　储光羲别长史庾公太守徐公应召诗水灵静丨丨猛兽趋后先】
　　湍池【淮南子见河渊下】
　　湍涨【宋史河渠志汪澈言水潦之害大抵缘建康地势稍低秦淮既泛又大江丨丨其势溢溢非由水门窄狭居民侵筑所致】
　　湍洑【水经注汉水又东爲净滩夏水急盛川多丨丨】
　　湍溆【储光羲巩城南河诗舟楫去萦回丨丨行奔峭】
　　湍波【新论冲颷之激则折水丨丨之涌必漂石　李白江上答崔宣城诗问我将何事丨丨厯几重】湍峡【水经注瓦亭水又东南得大华谷水又东南得折里溪水又东得六合水皆出近溪丨丨】湍路【孟浩然经七里滩诗复闻严陵濑乃在兹丨丨】
　　湍石【中说子曰严子陵钓于丨丨尔朱荣控勒天下故君子不贵得位】
　　湍上【髙适金城北楼诗丨丨急流声若箭城头残月势如弓】
　　湍锲【赵瞻渑池县新沟记岁大霖潦注浥中途丨丨涛齧寖淫奔射】
　　湍跃【谢灵运山居赋或鼓鳃而丨丨或掉尾而波旋】
　　湍悍【史记河渠书禹以爲河所从来者髙水丨丨难以行平地数爲败乃厮二渠以引其河　柳宗元崔公墓志拜归州刺史岩险丨丨人类鸟兽古号难理】
　　湍怒【汉书沟洫志鸿嘉四年杨焉言从河上下患底柱隘可镌广之上从其言使焉镌之镌之裁没水中不能去而令水益丨丨爲害甚于故】
　　湍决【金史髙霖传建言河流有曲折适逢隘狭故致丨丨按水经当疏其阸塞行所无事】
　　湍击【隋唐嘉话见洛水下】
　　湍猛【元史尚文传文建言长河万里西来其势丨丨至孟津而下】
　　湍暴【宋史河渠志江道既分水复丨丨沙石塡委多成滩碛】
　　湍沮【唐书裴耀卿传从都至陜河益丨丨若广漕路变陆爲水所支尚□万计】
　　湍危【沈佺期钓竿篇见潭静下】
　　湍急【宋史河渠志靖自任村沙谷口至汴口开河五十里引伊洛水入汴河毎二十里置束水一以刍楗爲之以节丨丨之势】
　　湍驶【唐书伊慎传见江口下　杜甫晚秋陪严郑公摩诃池泛舟得谿字诗丨丨风醒酒船囘雾起堤】湍险【沈佺期自昌乐郡泝流至白石岭下行入郴州诗我行山水间丨丨皆不若　孟浩然入峡寄弟诗未尝冒丨丨岂顾垂堂言】
　　湍缓【宋史河渠志见沟湖下】
　　湍浅【宋史河渠志京东转运司言清河与江浙淮南诸路相通因徐州吕梁百步两洪丨丨险恶多坏舟楫由是水手牛驴撁戸盘剥人等邀阻百端商贾不行】
　　湍润【黄帝素问水不及四维有丨丨埃云之化则不时有和风生发之应四维发埃昏骤注之变则不时有飘荡振拉之复其比】
　　湍转【张融海赋丨丨则日月似惊浪动而星河如覆　元德明诗绕屋丨声丨临崖老树摧】湍回【文心雕龙形生势成始末相承丨丨似规矢激如绳　又势者乗利而爲制也如机发矢直涧曲丨丨自然之趣也】
　　湍髙【李怀远竞渡诗丨丨棹影没岸近榜歌遒】
　　湍涌【宋史河渠志发运使李溥内供奉官卢守懃请复用钱氏旧法实石于竹笼倚疉爲岸固以桩木环亘可七里斩材工役凡数百万逾年乃成而钩末壁立以捍潮势虽丨丨数丈不能爲害】
　　湍激【宋史河渠志见海患下】
　　湍潄【煎茶水记见山水下】
　　湍泻【杜甫玉华宫诗阴房鬼火靑废道哀丨丨　陆游客有言太山者因思靑城旧游有作诗明朝下半岭颇怪哀丨丨】
　　瀑
　　瀑水【梁简文帝招眞馆碑髙岩郁起带青云而作峰丨丨悬流杂天河而俱洒　刘斌诗石梁髙鸟路丨丨近天河　卢照邻诗丨丨含秋气垂藤引夏凉　沈佺期巫山髙乐府古槎天外倚丨丨日边来　又乐城白鹤寺诗树接前山暗溪承丨丨凉　郎士元诗能将丨丨清人境直取流莺送酒杯　张乔诗丨丨喧秋思孤灯动夜船】
　　瀑泉【南部新书司空图旧隐三峯天祐末移居中条山王官谷周回十余里泉石之美冠于一山北岩之上有丨丨流注谷中溉良田数十顷至今子孙犹存爲司空之庄耳　明一统志丨丨在平阳府蒲州中条山自天柱峰东悬流自天而下　王维燕子龛禅师诗丨丨吼而喷怪石看欲落　杜甫陪郑广文游何将军山林诗风磴吹阴雪云门吼丨丨】
　　瀑涧【陆游贑士曽兴宗字光祖以其居筼筜谷图来求诗诗丨丨三伏凛冰雪谷声十里酣笙镛　梅尧臣寄隐静山怀贤长老诗果熟狝猴去自向丨丨分】
　　瀑布【水经注汜水又北右合石城水水出石城山其山复涧重岭欹疉若城山顶泉流丨丨悬泻下有滥泉东流泄注边有数十石畦畦有声　又湿水又南入山丨丨飞梁县河注壑漰湍十余丈谓之落马洪　又浙江又东迳诸暨县与泄溪合溪广数丈中道有两髙山夹溪造云壁立凡有三泄泄悬三十余丈广十丈中二泄不可得至登山远望乃得见之下泄悬百余丈水势髙急声震水外上泄悬二百余丈望若云垂此是丨丨土人号爲泄也　庐山记白水在黄龙南即丨丨也明一统志丨丨水在南昌府城西六十里源出西山状如玉帘宋欧阳修论水以洪州丨丨泉爲第八　李白送侄游庐山序丨丨天落半与银河争流　孙绰天台赋丨丨飞流以界道　王季友鉴止水赋向使潺湲不息喷薄长往将沃日而腾虹或因山而丨丨　阎伯璵河桥赋丨丨之界天台蓬莱之横海岛　李质艮岳赋垂濯龙之丨丨与蟠秀而东驰　庾信终南山诗长虹双丨丨圆阙两芙蓉　崔颢游天竺寺诗花龛丨丨侧靑壁石林杪　卢藏用诗飞罗半拂银题影丨丨环流玉砌隂　王维送方尊师归嵩山诗丨丨杉松常带雨夕阳苍翠忽成岚　皇甫曽诗松门风自扫丨丨雪难消　李白诗昔登香炉峰南见丨丨泉　王建诗知道君家当丨丨菖蒲潭在草堂前】
　　瀑冰【贯休寄九峯和尚诗丨丨吟次折远烧近来无】
　　瀑练【陆苦雨诗千家蒙丨丨忽似好披拂】
　　瀑浪【周贺送陆判官防秋诗丨丨行时潄边笳语次闻】
　　瀑流【陆九渊象山序见山涧下　岑参终南云际精舍寻法澄上人不遇归髙冠东潭石淙望秦岭微雨作见崖口下】
　　瀑滴【李山甫山中览刘书记新诗诗见溪风下】
　　瀑涌【煎茶水记见山水下】
　　瀑溜【王勃净惠寺碑飞泉丨丨荡涤峰崖绿树元藤网罗丘壑　上官昭容游长公主流杯池诗丨丨晴疑雨丛篁昼似昏　卢纶诗阴桥全覆雪丨丨半垂冰无可寄题庐山二林寺诗半天倾丨丨数郡见炉峯】瀑润【周权春初宿湖山僧舍次云崖道士韵诗见山寒下】
　　瀑饮【范成大桂林中秋赋上瀛洲而丨丨兮当作噩之初元】
　　瀑潄【王柏长啸山游记是夜薄冷松风揺壑飞丨丨声睡思清甚】
　　瀑末【郭璞江赋挥弄洒珠拊拂丨丨注言羣鸟挥动于水弄洒成珠拊拂于波丨而爲丨也　贯休山居诗翠窦烟岩画不成桂华丨丨杂芳馨】
　　瀑影【崔涂庐山絶顶诗谷树云埋老僧窗丨丨寒】
　　瀑声【王禹偁黄州竹楼记夏宜急雨有丨布丨冬宜密雪有碎玉声　陆游七月十九日大风雨雷电诗明朝雨止寻幽梦尚聴飞涛溅丨丨】
　　瀑响【遵式酬伉上人诗山光晴后见丨丨夜深闻】
　　瀑容【韩愈燕喜亭记其石谷曰受谦之谷瀑曰振鹭之瀑谷言德丨言丨也】
　　瀑德【韩愈燕喜亭记其土谷曰黄金之谷瀑曰秩秩之瀑谷言容丨言丨也】
　　波
　　波水【汉书王莽传子卜丨丨之北郎池之南惟玉食予又卜金水之南明堂之西亦惟玉食予将亲筑焉注师古曰黄图有西波池郎池皆在石城南上林中淮南子见涔云下　水经注谷水又东丨丨注之山海经曰瞻诸山西四十里娄涿之山无草木多金玉丨丨出于其阴也谓之百荅水北流注于谷山　又滍水又与丨丨合水出霍阳西川又岭东谷俗谓之歇马岭王粲杂诗囘翔游广囿逍遥丨丨间　傅元诗草上飞霜起丨丨自生冰　又汉书王莽传李松遣偏将军韩臣等径西至新丰与莽丨丨将军战丨丨走韩臣等追奔遂至长门宫】
　　波海【李绅到宣武诗惟看丨丨动天外斩长鲸】
　　波洋【周礼萍氏禁川游者注备丨丨卒至沈溺也】
　　波河【汉书西域传自玉门阳关出西域有两道从鄯善傍南山北丨丨西行至莎车爲南道南道西逾葱岭则出大月氏安息自车师前王廷随北山丨丨西行至疏勒爲北道北道西逾葱岭则出大宛康居奄蔡焉耆】
　　波汉【汉书诸侯王表丨丨之阳亘九嶷爲长沙注丨丨之阳循海水而往也】
　　波溠【周礼职方氏豫州其浸丨丨注波读爲播禹贡曰荥播既都音义播音波疏云波读爲播者案禹贡有播水无波故引禹贡爲证也　后汉书马融传浸以丨丨夤以荥洛】
　　波渚【齐书张融传海赋翔归栖去连阴日路澜涨丨丨陶元浴素　江淹赤虹赋序肃舲丨丨缓栧江潭】波池【汉书灌夫传夫不好文学喜任侠已然诺诸所与交通无非豪杰大猾家累数千万食客日数十百人丨丨田园宗族宾客爲权利横颖川　又魏相传窃伏观先帝圣德仁恩之厚勤劳天下垂意黎庶忧水旱之灾爲民贫穷发仓廪赈乏餧遣谏大夫博士巡行天下察风俗举贤良平寃狱冠盖交道省诸用宽租赋弛山泽丨丨禁秣马酤酒贮积所以周急继困慰安元元便利百姓之道甚备注波音陂】
　　波井【刘昭禹诗藓色团丨丨花阴上竹楼】
