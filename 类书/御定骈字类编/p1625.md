<!-- { "loadSidebar": true } -->
　　辎重【左传楚重至于邲遂次于衡雍注重丨丨也　史记淮阴侯传汉王遣张耳与信击赵李左车説成安君曰愿足下假臣竒兵三万人从间路絶其丨丨汉书匈奴传丨丨自随则轻鋭者少不得疾行虏徐遁逃势不能及幸而逄虏又累丨丨如遇险阻衔尾相随虏要遮前后危殆不测　后汉书光武帝纪光武与敢死者三千人从城西水上冲其中坚寻邑陈乱乗鋭崩之遂杀王寻城中亦鼓噪而出中外合势震呼动天地莽兵大溃尽获其军寔丨丨车甲珍寳不可胜算　魏志武帝纪鲍信曰观贼众群軰相随军无丨丨唯以钞略为资　蜀志先主传曹公以江陵有军实恐先主据之乃释丨丨轻军到襄阳闻先主已过曹公将精骑五千急追之一日一夜行三百余里及于当阳之长坂先主弃妻子与诸葛亮张飞赵云等数十骑走曹公大获其人众丨丨　老子终日不离丨丨　盐鐡论吴越迫于江海三川循环之处于五湖之间地相迫壤相次其势易相禽也金鼓未闻旌旗未舒行陈未定兵以接矣师无丨丨之费士无乏絶之劳此所谓食于厨仓而战于门郊者也】
　　辎尘【包融詶忠公林亭诗自言拜尘事咫尺能丨丨】
　　輧
　　輧车【晋书舆服志皇后小驾乗紫罽车丨丨　又长公主乗赤罽丨丨　魏书礼志小行则御绀罽丨丨驾三马　古今注见车辖下】
　　輧辂【谢荘孝武宣贵妃诔见帷轩下】
　　輧轩【陆机日出东南隅行南岸充罗幕北渚盈丨丨】
　　輶
　　輶轩【唐书髙冯传为政之道期于易从不恤其匮而须其亷正恐廵察嵗出丨丨继轨而侵渔不息也西京杂记杨子云好事常懐铅提椠从诸计吏访殊方絶域四方之语以为裨补丨丨所载亦洪意也　沈佺期送陆侍御余庆北使诗古人贵将命之子出丨丨卢照邻绵州官池赠别诗丨丨遵上国仙佩下灵闗髙适和兰判官诗圣代务平典丨丨推上才　皮日休鲁望昨以五百言见贻过有褒美内揣庸陋弥增愧悚因成一千言上述吾唐文物之盛次叙相得之欢亦迭和之防防也诗采彼风人謡丨丨轻似鹯】輶质【谢灵运撰征赋投前踪以永冀省丨丨以逺伤】
　　轿
　　轿子【元史百官志丨丨局提领一员掌造御用异様木植鞍子诸物中统四年置　又见帐房下　黙记艺祖初自陈桥推戴入城周恭帝即衣白襴乗丨丨出居天清寺】
　　轿顶【明一统志丨丨山在栁城县北二十里山顶圆如轿盖】
　　轿盖【明一统志见上】
　　軨
　　軨轩【汉书雄传据丨丨而周流兮忽軮轧而亡垠注师古曰丨丨谓前轩之軨也軨者轩间小木也卢柟嘉禾楼赋冯丨丨以流览兮纷谲诡而殊状】
　　軨猎【汉书霍光传光遣宗正刘徳至曽孙家尚冠里洗沐赐御衣太仆防丨丨车迎曽孙就斋宗正府入未央宫见皇太后封为阳武侯已而光奉上皇帝玺绶谒于髙庙是为孝宣皇帝】
　　轼
　　轼车【説苑蘧伯玉使至楚逄公子晢濮水之上子晢接草而待曰敢问上客将何之蘧伯玉为之丨丨】轼前【诗和軨央央传和在丨丨軨在旗上　汉书黄霸传宣帝下诏曰制诏御史其防贤良髙第州刺史霸为颍川太守秩比二千石居官赐车盖特髙一丈别驾主簿车缇油屏泥丨丨防章有徳】
　　轼中【诗鞹鞃浅幭传鞃丨丨也疏轼者两较之间横木可凭者也鞃为丨丨盖相传以为然】轼上【隋书舆服志三盖车一名耕根车置耒耜于丨丨即潘岳所谓绀辕属于黛耜者也】
　　轴
　　轴车【梁简文帝罢雍州恩教今丨丨行涂舟艎且戒】
　　轴辕【淮南子今夫僦载者救一车之任极一牛之力为轴之折也有加辕轴其上以为造不知丨丨之趣轴折也】
　　轴头【急就篇辐毂輨辖輮防防注辖竪贯丨丨制毂之鐡也】
　　轴【唐书艺文志两都各聚书四部以甲乙丙丁为次列经史子集四库其本有正有副丨丨帙籖皆异色以别之】
　　轴一【元史舆服志舆之丨丨轮二轴之挲罗二明辖蹲龙絟并漆以赤轮之辐各二十有四毂首压帖金涂铜毂叶八十有一金涂鍮石擎耳恋攀四】
　　轴解【荘子南柏子纂游乎尚之丘见大木焉有异结驷千乗隐将芘其所藾子綦曰此何木也哉此必有异材夫仰而视其细枝则拳曲而不可以为楝梁俯而视其大根则丨丨而不可以为棺椁咶其叶则口烂而为伤嗅之则使人狂酲三日而不已子綦曰此果不材之木也以至于此其大也嗟乎神人以此不材】轴折【史记五宗世家临江闵王荣坐侵庙壖垣为宫上徴荣荣行祖于江陵北门既已上车丨丨车废江陵父老流涕窃言曰吾王不反矣　淮南子见轴辕下】
　　轴舒【唐书刘义节传时倾府库为军赏帑财大乏义节曰今京师屯兵多樵贵帛贱若伐街苑树为薪以为布帛嵗数十万可致又请丨丨藏内见绘取羡尺补杂费得十余万段调度遂给】
　　轴闲【皮日休二游徐诗丨丨翠钿剥籖古红牙折】
　　轴装【李庆孙富贵曲丨丨曲谱金书字树记花名玉篆牌】
　　轵
　　轵轼【急就篇丨丨轸軨轙軜衡注丨轴两头也一曰轮之小穿也丨车前横木也】
　　轵围【周礼考工记舆人参分较围去一以为丨丨注兵车之丨丨三寸二十七分寸之七】
　　轵闗【周书晋荡公防传出军至潼闗乃遣柱国尉迟迥率精兵十万为前锋大将军权景宣率山南之兵出豫州少师杨防出丨丨】
　　轵衜【庾信哀江南赋序是知并吞六合不免丨丨之灾混一车书无救平阳之旤】
　　轸
　　轸崇【周礼考工记六尺有六寸之轮枳崇三尺有三寸也加轸与轐焉四尺也人长八尺登下以为节疏释曰此经论丨丨四尺不髙不下之节上云兵车乗车轮髙六尺六寸枳是轴头处轮之中央故崇三尺三寸加轸与轐二者七寸则得四尺】
　　轸方【周礼考工记丨之丨也以象地盖之圆也以象天】
　　轸围【周礼考工记六分其广以一为之丨丨注轸舆后横者也疏六分者谓舆广六尺六寸而六分取一故得尺一寸也　又参分丨丨去一以为式围注兵车之式围七寸三分寸之一】
　　轸间【周礼考工记五分其丨丨以其一为之轴围注轴围亦一尺三寸五分寸之一与衡任相应疏上舆人云输崇车广衡长参如一则丨丨即舆广与衡长俱六尺六寸以六尺六寸与衡任同故轴围亦一尺三寸五分寸之一与衡任相应也】
　　轸宿【杜阳杂爼见轸国下】
　　轸国【左传楚屈瑕将盟贰轸注贰丨二丨名　杜阳杂爼大丨丨在海东南三万里当轸宿之位故曰大轸】
　　軥
　　軥车【韵防注夏后氏曰丨丨按礼记作钩车】
　　軥辀【正字通注左传射之中盾瓦由丨汰丨本作軥或譌省作朐韵防因杜注朐训軶谓軥通作朐非】軥牛【汉书朱家传鲁人皆防儒教而朱家用侠闻所臧活豪士防百数其余庸人不可胜言然终不伐其能饮其徳诸所尝施惟恐见之振人不赡先从贫贱始家亡余财衣不兼采食不重味乗不过丨丨专趋人之急甚于己私注晋灼曰軥軶也丨丨小牛也】
　　轮
　　轮舆【孟子梓匠丨丨能与人规矩不能使人巧　宋书礼志轻车古之战车也丨丨洞朱不巾不盖建矛防幢麾置弩于轼上驾二射声校尉司马吏士载以次属车】
　　轮辕【宋史刘锜传锜抵顺昌趋城中时守备一无可恃锜于城上躬自督励取伪齐所造痴车以丨丨埋城上又撤民户扉周匝蔽之城外有民居数千家悉焚之凡六日粗毕　任昉丞相长沙宣武王碑玉映蓝田金铉之望已集木秀邓林丨丨之用先表】
　　轮毂【齐书舆服志油络轺车尚书令仆射中书监令尚书侍中常侍中黄门中书散骑侍郎皆驾一牛朝直所乗晋制尚书令施黒耳后户皁轮仆射中书监令直施后户皁轮尚书无后户皆漆丨丨　曹植陈审举表又闻豹尾已建戎轩骛驾陛下将复劳玉躬扰挂神思臣诚竦息不遑寜处愿得防马执鞭首当尘露撮风后之竒接孙吴之要追慕卜商起予左右効命先躯毕命丨丨虽无大益冀有小补】
　　轮轩【庾信小园赋黄鹤戒露非有意于丨丨爰居避风本无情于钟鼓】
　　轮轴【白居易杏园中枣树诗君若作大车丨丨材须此】
　　轮辐【诗疏见车辅下　周礼考工记辀人丨丨三十以象日月也注轮象日月者以其运行也日月三十日而合宿　元史舆服志见轴一下】
　　轮桷【卢照邻病棃树赋尔生何为零丁若斯无丨丨之可用无楝梁之可施】
　　轮鞅【江淹建平王让右将军荆州刺史表臣闻该秩诏序匪贤莫能孚其职端维裂陜非功无或滥其选所以丨丨国典缔结民纽五威咸平四精或训者也】
　　轮奂【礼记檀弓晋献文子成室晋大夫发焉张老曰羙哉丨焉羙哉丨焉疏奂谓其室奂烂众多也　宋史礼志绍兴十三年帝幸太学诏曰偃革息民恢儒建学声名丕闻丨丨一新　刘潜为安成王让江州表六辔沃若不防元黄之马九成丨丨无求拥肿之材　又平等刹下铭序建章厌胜未及雕砻甘泉避暑岂穷丨丨　邢邵广平王碑基搆丨丨源流濬逺　赵彦昭安乐公主移入新宅侍宴应制诗一窥丨丨毕慙恧栋梁材　白居易望晓诗星河稍隅落宫阙方丨丨　朱子武夷精舍诗居然一环堵妙处岂丨丨　许有壬登岳阳楼诗半空丨丨壮巴丘消得骚人一系舟】
　　轮蹄【杜牧赠别诗眼前迎送不曽休相续丨丨似水流　齐已过商山诗云水侵天老丨丨到月残】轮灯【皎然詶李侍御诗见印月下】
　　轮茵【蜀太后徐氏元都观诗瀑布迸舂青石碎丨丨横剪翠峰齐】
　　轮衣【宋史舆服志玉辂自唐显庆中传之至宋曰显庆辂其制箱上置平盘黄屋四柱皆油画刻镂左青龙右白虎文金鳯翅杂花龙鳯金涂银装间以玉饰顶轮三层各施银耀叶丨丨小络并青罗绣云龙周缀防罗文佩银穂毬小铃】
　　轮矢【汉书五行志若乃田猎驰骋不反宫室饮食沈湎不顾法度妄兴繇役防夺民时作为奸诈以伤民财则木失其性矣盖工匠之为丨丨者多伤败及木为变怪是为木不曲直】
　　轮椎【江淹与交友论隐书知短而不可易者所谓丨丨分定也】
　　轮井【明一统志丨丨在莱州府城东北一十里石穴下洞井口如轮无雕琢痕】
　　轮台【汉书西域传自贰师将军伐大宛之后西域震惧多遣使来贡献汉使西域者益得职于是自炖煌西至盐泽徃徃起亭而丨丨渠犂皆有田卒数百人置使者校尉领防以给使外国者　沈佺期梅花落诗盛时何足贵书报丨丨　岑参发临洮将赴北庭留别诗闻説丨丨路连年见雪飞　又赴北庭度陇思家诗西望丨丨万里余也知乡信日应稀　曹唐送康祭酒赴丨丨诗灞水桥邉酒一杯送君千里赴丨丨】轮霞【谢荘蒸齐应诏诗舞风泛龙常丨丨浮玉轫】
　　轮风【沈佺期过蜀龙门诗伏湍喣潜石瀑水生丨丨】
　　轮人【礼记杂记古者贵贱皆杖叔孙武叔朝见丨丨以其杖闗毂而輠轮者于是有爵而后杖也　周礼考工记丨丨为轮斩三材必以其时三材既具巧者和之注三材所以为毂辐牙也　淮南子桓公读书于堂丨丨斲轮于堂下释其椎凿而问桓公曰君之所读者何书也桓公曰圣人之书轮扁曰其人焉在桓公曰已死矣轮扁曰是真圣人之糟粕耳　庾信邛竹杖赋和丨丨之不重待羽客以相贻】
　　轮匠【陆机演连珠丨丨肆目不乏奚仲之妙瞽史清耳而无伶伦之察】
