<!-- { "loadSidebar": true } -->
　　一滴【净印法门经此海意菩萨能以十方诸佛世尊所説之法皆悉受持而无障碍非于一佛二佛所説之法无障碍故譬如天雨入大海中非但容受丨丨二滴而无障碍乃至容受一切雨滴悉无障碍而彼大海不増不灭　守防国界主陀罗尼经尔时佛告文殊师利童子言善哉善哉善男子善能谘问如是深义谛聼谛聼善思念之吾当为汝分别解説诸佛如来大悲海门丨丨之相　明一统志丨丨泉在抚州府城万寿寺冬夏不竭　又丨丨泉在广信府南岩之西自石窦中出四时不竭味甚甘美　王建伤邻家鹦鹉词十日不饮丨丨浆泪渍緑毛头似鼠　韩偓秋霖夜忆家诗不知短髪能多少丨丨秋霖白一茎　唐球和舒上人山居即事诗仍弹丨丨水更读两张经　苏轼赠龙光长老诗竹中丨丨曹溪水涨起西江十八滩　又程德孺惠海中柏石诗不知庾岭三年别收得曹溪丨丨无杨万里不寐聼雨诗瓦沟收拾残零水幷作檐间丨丨声　李俊民砚诗丨丨元潭水蝇头万卷书　又漱玉池诗古人观水必观澜丨丨涓流丨丨寒】一汜【淮南子公孙龙在赵之时谓弟子曰人而无能者龙不能与游有客衣褐带索而见曰臣能呼公孙龙顾谓弟子曰门下故有能呼者乎对曰无有公孙龙曰与之弟子之籍后数日往说燕王至于河上而航在丨丨使善呼者呼之一呼而航来】
　　一瀑【王逄题赵善长画山水诗丨丨天垂雪练绅万松花落黄金粉】
　　一沤【苏轼次韵林子中王彦祖唱酬诗蚤知身寄丨丨中晚节尤惊木落风　又书丹子所示李太白眞诗天人几何同丨丨谪仙非谪乃其游　唐庚白小诗人生丨丨发谁作千岁调　范成大偶书诗太行巫峡费车舟休向沧溟认丨丨　陆游身世诗身世浮沉等丨丨卧看校尉列封侯】
　　一汛【宋史河渠志临安运河在城中者日纳潮水沙泥浑浊丨丨一淤比屋之民委弃草壤因循填塞】一涯【孟浩然宿永嘉江寄山隂崔少府国辅诗相去日千里孤帆天丨丨　白居易泛春池诗各在天丨丨信美非吾有　吴融汴上晚泊诗岐路春三月园林海丨丨】
　　一塔【杨万里白沙买船晚至严州诗万山江外尽丨丨岭尖明　赵秉文登定安阁诗翚飞髙阁迥凌虚中有盘盘丨丨孤　陈基游狼山寺诗丨丨倚空凌浩劫两潮争港撼层崖】
　　一沙【宝如来三昧经见一佛下】

　　御定骈字类编卷七十八
<子部,类书类,御定骈字类编>
　　钦定四库全书
　　御定骈字类编卷七十九
　　数目门二
　　一
　　一帝【诗魏谱昔舜耕于歴山陶于河濵禹菲饮食而致孝乎鬼神恶衣服而致美乎黻冕卑宫室而尽力乎沟洫此丨丨一王俭约之化于时犹存　礼记王制天子将出类乎上帝注帝谓五德之帝所祭于南郊者疏谓王者将行各祭所岀之帝于南郊犹周人祭灵威仰于南郊是五帝之中丨丨故上总云帝谓五徳之帝此据特祭所岀之帝故云祭于南郊　汉书吴王濞传吴王至胶西面约之胶西羣臣或闻王谋諌曰今承丨丨尚云不易假令事成两主分争患乃益生　又贾谊传今民卖僮者爲之绣衣丝履偏诸縁内之闲中是古天子后服所防庙而不宴者也而庻人得防衣婢妾白縠之表薄纨之里緁防偏诸是古天子之服今富人大贾嘉防召客者防被墙古者防奉丨丨一后而节适今庻人屋壁得爲帝服倡优下贱得爲后饰然而天下不屈者殆未有也　指月録信州鵞湖大义禅师唐宪宗诏入麟德殿有法师问如何是四谛师曰圣上丨丨三帝何在法师无语　云笈七签木星有九门门内有九青帝其丨丨辄备一门以奉承于中央青皇上眞大君也　张衡天象赋五座参丨丨之谋九卿踵三公之迹】
　　一王【诗魏谱见上　周语此丨丨四伯岂翳多宠皆亡王之后注王谓禹　史记太史公自序壶遂曰孔子之时上无明君下不得任用故作春秋垂空文以断礼义当丨丨之法　汉书叔孙通传赞叔孙通舍枹鼔】
　　【而立丨丨之仪　张说奉和圣制经邹鲁祭孔子应制诗悬知丨丨法今日待明君】
　　一辟【太元经丨丨三公九卿二十七大夫八十一元士少则制众无则制有】
　　一主【易讼九五讼元吉疏诸卦皆五居尊位诸爻则偏主一事犹若六卿春官主礼秋官主刑之类偏主一事则其余诸爻各主一事也即六卿总归于天子诸卦之爻皆以五九爲尊位也若卦由五位五又居尊止爲丨丨也　春秋感精符麟一角明海内共丨丨也白居易有感诗马肥快行走妓长能歌舞三年五岁间已闻换丨丨　徐夤呉诗丨丨参差六十年父兄犹庆授孙权　又唐书沈伯仪传经曰严父莫大于配天又曰宗祀文王于明堂以配上帝下言严武王以配天则武王虽在明堂未齐于配虽同祭而终爲丨丨也　又贾岛寄令狐绹相公诗丨丨长江印三封东省书】
　　一君【易系辞阳丨丨而二民君子之道也阴二君而一民小人之道也　诗邶卫谱疏序者或以事明主或言其諡或终始备言或与初见末义相发明要在理着而已若丨丨止一篇者明言号谥多则文有详略又齐谱疏胡公以懿王时立歴孝王至夷王之时而被杀以王世不长而齐君夀考故得丨丨当三王也】
　　【春秋公及宋公遇于清公羊传遇者何不期也丨丨出丨丨要之也　汉书贾山传秦皇帝防千八百国之民自飬力罢不能胜其役财尽不能胜其求丨丨之身耳所以自飬者驰骋弋猎之娯天下弗能供也劳罢者不得休息饥寒者不得衣食亡罪而死刑者无所告诉人与之爲怨家与之爲讐故天下壊也　又鲍宣传贤父子坐使天子使者将作治第行夜吏卒皆得赏赐上冢有防辄太官爲供海内贡献当飬丨丨今反尽之贤家岂天意与民意邪　蘓拯颂鲁诗游遍七十国不令遇丨丨】
　　一后【汉书贾谊传见一帝下　晋书后妃传周礼天子立丨丨三夫人九嫔二十七世妇八十一御妻以听王者内政　宋史刘皇后传钱惟演请以章献章懿与章穆并祔诏三省与礼院议皆以爲章穆皇后已祔眞宗庙室自协一帝丨丨之文章献章懿宜建新庙岁时荐享　金史程宷传虞舜不告而娶二妃帝喾取四妃法天之四星周文王丨丨三夫人嫔御有数选求淑媛以充后宫帝王之制也】
　　一相【公羊传天子三公者何天子之相也天子之相则何以三自陜而东者周公主之自陜而西者召公主之丨丨处乎内　陈书武帝纪丨丨居中目折彞鼎荀子论丨丨以兼率之使臣下百吏莫不宿道乡方而务】
　　一将【史记秦本纪桓公三年晋败我丨丨　宋史李邴传夫兵之形无穷愿诏临江守臣凡可设竒以误敌者如吴人疑城之类皆预爲措画今长江之险绵数千里守备非一茍制得其要则用力少而见功多愿差次其最处屯军若干人丨丨领之听其郡守节制次紧稍缓处差降焉　尉缭子百人一卒千人一司马万人丨丨　曹松己亥岁诗凭君莫话封侯事丨丨功成万骨枯　张端次韵酬马国瑞都司诗才难自古人兴叹丨丨贤于万里城】
　　一公【何休公羊传序疏见两属下　后汉书窦融传窦氏丨丨两侯三公主四二千石皆相与并时　刘实崇让论三司有缺择三司所让最多者而用之此爲丨丨缺三公已预选之矣　又王维投道一师兰若宿诗丨丨栖太白髙顶出风烟　刘长卿齐和尚影堂诗丨丨住世忘世纷暂去复来谁能分　严维哭灵一上人诗丨丨何不住空有远公名】
　　一卿【诗择三有事笺礼畿内诸侯二卿疏明皇父当二卿今立三有事是自同畿外増丨丨以比列国也左传秦军掩晋上军赵穿追之乃以其属出宣子曰秦获穿也获丨丨矣秦以胜归我何以报乃皆出战交】
　　【绥　又郑良霄太宰石防犹在楚石防言于子囊曰今楚实不竞行人何罪止郑丨丨以除其偪使睦而疾楚以固于晋焉用之使归而废其使怨其君以疾其大夫而相牵引也不犹愈乎楚人归之　礼记王制次国三卿二卿命于天子丨丨命于其君】
　　一监【诗邶卫谱疏见三监下】
　　一尹【礼记杂记姑姊妹其夫死而夫党无兄弟使夫之族人主丧妻之党虽亲弗主夫若无族矣则前后家东西家无有则里尹主之注里尹王度记曰百里爲户里丨丨其禄如庻人任官者】
　　一推【宋史职官志宋初置推直官一人专治狱事凡推直有四曰台丨丨曰台二推曰殿丨丨曰殿二推】一司【晋书刑法志惠帝之世政出羣下每有疑狱各立私情刑法不定狱讼繁滋尚书裴頠表陈之曰夫天下之事多涂非丨丨之所管中才之情易扰頼恒制而后定先王知其所以然也是以辨方分职爲之准局准局既立各掌其务刑赏相称轻重无二故下听有常羣吏安业也　宋史太宗纪雍熙四年夏四月丁未并水陆发运爲丨丨　又髙宗纪绍兴五年五月丁酉诏浚提举详定丨丨勅令　又兵志保甲丨丨上下官吏无毫发爱百姓意故百姓视其官司不啻虎狼积愤衔怨人人所同　又选举志淳熙二年帝囙谕辅臣曰臧否亦有喜怒之私如诸司以爲臧丨丨以爲否必从众爲公亦在精择监司而以台諌考察之庻乎其可也又孙永传歴河北陜西都转运使时边用不足以解盐市马别爲丨丨外台不得与永奏曰盐马国之大计使主者专其柄既无以统茍爲非法孰从而制之】
　　一职【汉书百官公卿表太师太傅太保是爲三公盖参天子坐而议政无不总统故不以丨丨爲官名晋书裴頠传頠每授丨丨未尝不殷勤固让表疏十余上博引古今成败以爲言览之者莫不寒心　北史邢邵传畧迁太常卿中书监摄国子祭酒是时朝臣多守丨丨带领二官甚少邵顿居三职并是文学之首当世荣之】
　　一命【礼记王制制三公丨丨卷注三公八命矣复加丨丨则服龙衮　周礼党正丨丨齿于乡　左传公防晋师于上鄍赐三帅先路三命之服司马司空舆帅候正亚旅皆受丨丨之服　又反自箕襄公以三命命先且居将中军以再命命先茅之县赏胥臣以丨丨命郤缺爲卿复与之冀　又见三命下　北史周太祖纪废帝三年始作九命之典以叙内外官爵以第一品爲九命第九品爲丨丨改流外品爲九秩亦以九爲上庄子丨丨而吕钜再命而于车上儛三命而名诸父孰协唐许　伊川文集明道先生再调江宁府上元簿尝曰丨丨之士茍存心于利物于人必有所济　刘孝绰学潘安仁河阳县诗无资徒有任丨丨忝爲郎　骆賔王幽絷书情诗丨丨沦骄饵三缄愼祸胎　髙适登垅诗浅才登丨丨孤劔通万里　岑参赠别宋学士诗十年秪丨丨万里如飘蓬　杜甫得家书诗二毛趋帐殿丨丨侍銮舆　白居易松斋自题诗非贱亦非贵朝登丨丨初　张祐赠薛鼎臣侍御诗丨丨前途远双曹小邑闲】
　　一郎【晋书职官志青龙二年尚书陈矫奏置都官骑兵合凡二十五郎每丨丨缺白试诸孝防能结文案者五人谨封奏其姓名以补之】
　　一员【诗彼候人兮何戈与祋疏贤者爲候人乃身荷戈祋非候人之官长也贤者之身充此徒中之丨丨耳】
