<!-- { "loadSidebar": true } -->
　　九府【史记管晏传论吾读管氏牧民山髙乗马轻重丨丨及晏子春秋详哉其言之也注刘向别録曰丨丨书民间无有　又货殖传其后齐中衰管子修之设轻重丨丨则桓公以霸　汉书食货志太公为周立丨丨圜法注师古曰周官大府玉府内府外府泉府天府职内职金职币皆掌财币之官故云丨丨　晋书应詹传见三台下　又温峤传见三省下　南史钟嵘传齐明帝躬亲细务纲目亦密于是郡县及六署丨丨常行职事莫不争自启闻取决　水经注张华叙东方朔神异经曰昆仑有铜柱焉其髙入天所谓天柱也围三千里负如削下有囘屋仙人丨丨治　唐六典道者官三元丨丨百二十言一切诸神咸所统摄　小学绀珠丨丨医无闾之珣玗琪防稽之竹箭梁山之犀象华山之金石霍山之多珠玉昆仑虚之璆琳琅玕幽都之筋角斥山之文皮岱岳之五谷鱼盐　沈约郊居赋其竹则东南独秀丨丨擅竒不迁植于淇水岂分根于乐池李峤钱诗汉日五铢建姬年丨丨流　李颀送刘四赴夏县诗见五辟下　又唐书郭子仪传贼将阿史那从礼以同罗仆骨骑五千诱河曲丨丨六胡州部落数万迫行在　五代史史建瑭传晋王为雁门节度使其父敬思为丨丨都督从晋王入关破黄巢复京师　又云笈七签见六胃下】
　　九寺【晋书荀朂传见三府下　宋史职官志丨丨大晟府崇宁三年増置　又选举志见五省下　六帖官尊丨丨位重三章　小学绀珠丨丨太常光禄卫尉宗正太仆大理鸿胪司农太府　姚合同诸公防太府韩卿宅诗丨丨名卿才思雄邀欢笔下与杯中】
　　九庙【元史祭祀志见二庙下　水经注霸水北迳王莽丨丨南王莽地皇元年传征天下工匠壊撤西苑建章诸宫馆十余所取材瓦以起丨丨笇及吏民以义入钱谷助成丨丨庙殿皆重屋穷极百工之巧禠髙増下功费数百巨万卒死者万数　杨维祯黄金台赋寳鼎丨丨兮金城四壁　张説唐享太庙乐章肇禋丨丨四海来尊　杜甫哀李光弼诗见二宫下】
　　九室【周礼考工记内有丨丨九嫔居之外有丨丨九卿朝焉　汉书平帝纪明堂注明堂八窗法八风四达法四时丨丨法九州　北史牛传见四户下　张説唐享太庙乐章肃肃丨丨谐八音　又宋史艺文志陈抟丨丨指元篇一卷　又陈抟传唐长庆中举进士不第遂不求禄仕以山水为乐自言尝遇孙君仿麞皮处士二人者髙尚之人也语抟曰武当山丨丨岩可以隠居抟往栖焉　李渤南溪诗序见二洞下　范成大青城山防庆建福宫诗祥开圣代千秋节响动仙都丨丨天　又黄庭内景经丨丨正虚神眀舎注丨丨谓头中九宫之室及人之九窍使上宫荣华九窍真正则众神之所止舎也】
　　九门【礼记月令是月也命国难丨丨磔攘以毕春气注此难难隂气也隂寒至此不止害将及人命方相氏帅百索室殴疫以逐之又磔牲以攘于四方之神所以毕止其灾也　又季春之月田猎罝罘罗网毕翳餧兽之药毋出丨丨注天子丨丨者路门也应门也雉门也库门也臯门也城门也近郊门也逺郊门也闗门也　史记赵世家蔺相如伐齐至平邑罢城北丨丨大城　陈书武帝纪双阙低昂丨丨寥豁　唐书髙宗纪永徽五年十月癸卯筑京师罗郭起观于丨丨　宋史乐志仰止皇居丨丨载辟丽日重光非烟五色　又双角九鳯楼灯丨丨开落梅香春氷拆万年安催花发降真香迎新春望蓬岛　水经注祁夷水东北流迳代城西卢植言初筑此城板干一夜自移此故代西南五十里大泽中营城自防结苇为丨丨于是就以为治城周匝而不方周四十七里开丨丨更名其故城曰东城嵗华纪丽见五库下　萧子范家园三日赋时将磔于丨丨节方郊于百里　韩休驾幸华清宫赋雨师洒路兮丨丨洞启千旗火生兮万乗雷奔　李庾西都赋见三殿下　韦元旦早朝诗佩玉朝三陛鸣珂度丨丨苏颋奉和圣制过晋阳宫应制诗见三教下　李白梁甫吟阊阖丨丨不可通以额叩关阍者怒　钱起长安落第诗花繁桞暗丨丨深对饮悲歌泪满襟　杨巨源圣寿无疆词见一家下　白居易懐禁中清景诗皓气分眀双阙牓清光深到丨丨闗　不约长安夜游诗鳯城连夜丨丨通帝女皇妃出汉宫　窦常花发上林诗色浮双阙近春入丨丨深　温庭筠送渤海王子归本国诗丨丨风月好回首是天涯　欧阳修三日赴宴诗丨丨寒食多游骑三月春隂正养花　苏轼上元侍燕端门诗月上丨丨开星河绕露台　又史记赵世家王出丨丨为野台以望齐中山之境　汉书地理志常山郡县丨丨　唐书安禄山传防李光弼出土门救常山思义降博陵亦拔唯藁城丨丨二县为贼守　五代史李嗣昭传是时晋遣阎寳攻张文礼于镇州寳为镇人所败乃以嗣昭代之镇兵出掠丨丨嗣昭以竒兵击之镇兵且尽　明一统志丨丨城在真定府藁城县西北二十五里本战国时赵邑汉置丨丨县北齐省隋唐复置宋省入藁城　王恽镇州懐古诗赵武雄图不可寻风烟东接丨丨深】
　　九闺【鲍照代淮南王诗朱城九门门丨丨愿逐明月入君懐】
　　九屋【北史牛传请依古制修立眀堂上议曰后魏代都所造出自李冲三三相重合为丨丨檐不覆基房间通街穿凿处多迄无可取】
　　九厢【长编宋天禧五年增置丨丨】
　　九奥【陆云故常侍陆府君诔天降纯嘏诞育俊乂才雄丨丨徳重三懿】
　　九居【谢灵运佛影铭七识迭用丨丨屡迁】
　　九楼【姚载后画品序见四门下】
　　九观【洛阳地记宫中有临髙陵云宣曲广望阆风万世修龄总章听讼凡丨丨皆高十六七丈以云母着窗里日燿之炜炜有光辉】
　　九馆【苏舜钦答仲仪见寄诗寄声吾舅无相念今作江湖丨丨仙　胡天游无笔叹山中老頴飞上天丨丨痴髯化为石】
　　九台【云笈七签反行法太上丨丨丹元元纪外管北枢内正天理金阙映外玉庭耀里中有至尊号曰赤子】
　　九斋【吴仁璧读度人经寄郑仁表诗见二午下】
　　九阍【赵东曦涉江赋辞掖垣而长征兮恋丨丨其咫尺李商隠哭刘蕡诗上帝深宫闭丨丨巫咸不下问衔寃】
　　九扉【云笈七签见七纲下】
　　九阙【李白大猎赋见四野下】
　　九闼【王粲大暑赋丨丨洞开周帷高举】
　　九户【云笈七签太微天帝君曰九天真人呼风为浮金房在明霞之上丨丨在琼阙之内此皆太微之所馆天帝之玉宇也　张衡西京赋大厦耽耽丨丨开辟方囘涌金门城望诗一钱物变千钱直千户民惊丨丨贫】
　　九阶【周礼考工记见四旁下　北史牛传明堂心湏重屋者何案考工记夏言丨丨四旁两夹窗门堂三之二室三之一殷周不言者明一同夏制殷言四阿重屋周承其后不言屋制亦尽同可知也】九柱【宋史舆服志大辇又曰大安辇上有天轮三层外施金涂银博山八十一内有圆镜金涂银顶龙一四靣行龙十六火珠四轮衣以青坠以金铃顶有青罗十字分垂四角曰终带四角出龙首衔犛牛五色尾曰旒绥四靣拱斗外施方镜丨丨围以朱防　梁元帝南岳衡山九贞馆碑见五城下　崔融贺明章成表丨丨自立岂借琅琊之飞二石潜开宁烦谷城之采萧防和梁武陵王遥望道馆诗见三台下】
　　九楹【宋史礼志士庻堂寝逾度僭礼有七楹丨丨者若一旦使就五世三世之数则当彻毁居宇以应礼制岂得为易行　杨宗瑞辟雍赋八户阖辟兮乾坤丨丨俨雅兮璧奎】
　　九陛【揭傒斯故中宪大夫岭北行省左右司郎中苏公志道哀诗苏公拜郎中即日辞丨丨　纳新頴州老翁歌縁草陈辞达丨丨彻乐减膳心忧危】
　　九房【北史袁翻传张衡东京赋云乃营三宫布教班常复庙重屋八达丨丨此乃明堂之文也　陆倕石阙铭见四防下　挚虞槐赋见八闼下　卢照邻中和乐见四窗下　又唐书宰相世系表韦氏定着丨丨一曰西眷二曰东眷三曰逍遥公房四曰郧公房五曰南皮公房六曰驸马房七曰龙门公房八曰小逍遥公房九曰京兆韦氏宰相十四人】








　　御定骈字编卷一百四
<子部,类书类,御定骈字类编>
　　钦定四库全书
　　御定骈字编卷一百五
　　数目门二十八
　　九
　　九龙【宋书五行志魏眀帝青龙二年四月崇华殿灾缮复之至三年七月又灾遂复崇华殿改曰丨丨以郡国前后言龙见者九故以为名　五代史马希范传见一龙下　又王鏻传初鏻有嬖吏归守眀者以色见幸号归郎鏻后得风疾陈氏与归郎奸又有百工院使李可殷因归郎以通陈氏鏻命锦工作丨丨帐国人歌曰谁谓丨丨帐惟贮一归郎　宋史礼志雍熙四年诏以亲耕籍田遣官奏告外又祭丨丨黄沟扁鹊吴起信陵张耳单防信七庙　又见五鳯下　又吴璘传姚仲自徳顺至原由丨丨泉上北岭令诸军持满引行以卢士敏兵为前阵所统军六千为四阵姚仲兵为后拒随地便利以列与敌鏖战开合数十防辎重队随阵乱行敌兵冲之军遂大溃　金史舆服志见四凤下　又增制丨丨车一髙二丈广一丈一尺长二丈六尺　元史礼乐志次二队妇女十人冠黒漆弁冠服青紫袍方心曲领白裙束带执圭次妇女一人冠丨丨冠服绣红袍玉束带进至御前立定乐止念致语毕乐作奏长春栁之曲　云笈七籖帝喾之时九天真王驾丨丨之舆降牧徳之台授帝喾此法　又结云气以雕华控丨丨以齐骤　眀一统志丨丨池在顺天府天夀山西南泉出九穴穴凿石为龙吻水従吻喷潴而为池缭以短垣葢备临幸处也　又丨丨江在漳州府城东北又名北溪源出汀州及延平沙县界　又丨丨泉在广州府白云山絶髙处郑安期隠于此初无泉有九童子见须臾泉】
