<!-- { "loadSidebar": true } -->
　　豆砾【吴莱时傩诗桃弧敺菑沴丨丨毙瘅刚】
　　豆麦【左传不能辨菽麦杜注菽大豆也丨丨殊形易别故以爲痴者之候　后汉书董卓传是时谷一斛五十万丨丨二十万　晋书五行志太康五年七月任城梁国暴雨害丨丨　五代史李茂贞传天子于宫中设小磨遣宫人自屑丨丨以供御　论衡五谷之于人也食之皆饱稻粱之味甘而多腴丨丨虽粝亦能愈饥食丨丨者皆谓粝而不甘莫谓腹空无所食竹木之杖皆能扶病竹杖之力弱劣不及木或操竹杖皆谓不劲莫谓手空无把持夫不肖之臣丨丨竹杖之类也　魏时敏寄全汝盛诗久旱村园丨丨焦凿池引水灌田苗】豆麻【众许摩诃帝经菩萨告曰如我所食本非荤辛食出汝身亦非清净若令我食必堕地狱天子但以随方所有或米或豆听汝丰俭以作供献我即受之天子奉教以谷爲膳菩萨食己身体羸瘦容顔憔悴心无苦恼亦无退失发精进意念定现前专注一心引发无漏亦未现形又节所食身转羸恶两目深陷如井现星菩萨尔时心无苦恼亦无退失发精进意念定现前专注一心引发无漏亦不现形又于所食减令极少或一丨一丨一米一麦如是食己身力转乏若行若步一起一倒】
　　豆菘【茹草纪事吴録曰陆逊诸葛瑾攻襄阳逊遣亲人韩扁抄掠瑾闻之欲急去逊方催人种丨丨与诸将围棋以示闲暇】
　　豆荔【李东阳忠爱祠赋脔载榼酒盘兼丨丨趋跄升堂伛偻伏地】
　　豆蔲【宋史地理志庆逺府本宜州龙水郡咸淳元年以度宗潜邸升庆逺府贡生丨丨草丨丨　南方草木状丨丨花其苗如芦其叶似姜其花作穗嫩叶卷之而生花微红穗头深色叶渐舒花渐出旧说此花食之破气消痰进酒増倍泰康二年交州贡一篚上试之有验以赐近臣　牡丹荣辱志花嬖幸丨丨　李贺恼公诗密书题丨丨隐语笑芙蓉　杜牧赠别诗娉娉袅袅十三余丨丨梢头二月初　李羣玉送魏珪觐省诗丨丨花入船鹧鸪啼送客　冯衮戏酒妓诗低声向道人知也隔坐刚抛丨丨花　皇甫松浪淘沙词蛮歌丨丨北人愁松雨蒲风野艇秋　韩偓褭娜诗着词暂见樱桃破飞醆遥闻丨丨香　皮日休寄琼州杨舍人诗清斋净溲桄榔面逺信闲封丨丨花　范成大食罢书事诗荔支梅子緑丨丨杏花红　叶适薛端明挽诗凌烟画手今寂寞丨丨林髙荔子垂　陈基戏和玉山韵诗来时丨丨初含蕊别后菖蒲又着花】
　　豆火【徐陵谏仁山深法师罢道书呜呼桂树遂爲丨丨所焚可惜明珠乃受淤泥埋没】
　　豆田【晋书武帝纪壬午皇甫商爲张方所败甲申帝军于芒山丁亥幸偃师辛卯舍于丨丨　又愍帝纪初有童谣曰天子何在丨丨中时王浚在幽州以豆有藿杀隐士霍原以应之及帝如曜营营实在城东丨丨壁　髙王经彼四大河悉能徧满稻田丨丨若摩沙田大小麦田异异种种诸谷豆等悉能充徧彼谷豆等多人受用所谓沙门及婆罗门人非人等　杜甫甘林诗相携行丨丨秋花霭菲菲　黄庭坚诗村村击鼓如鸣鼍丨丨见角谷成螺】
　　豆积【明一綂志丨丨山在汉中府鳯县治北上有不老泉世传张果隐处宋提刑李大正尝书遯迹山三字鑴于石】
　　豆卢【周书李贤传大统二年州民丨丨狼害都督大野树儿等据州城反　广韵五代周书丨丨宁传云其先慕容氏支庶　又唐书兵志闗内道有丨丨节捉按丨丨地名】
　　豆区【左传齐旧四量丨丨釜钟四升爲豆各自其四以登于釜釜十则钟陈氏三量皆登一焉钟乃大矣以家量贷而以公量收之　魏文帝孟津诗羽爵浮象尊珍膳盈丨丨】
　　豆粥【后汉书冯异传及王郎起光武自蓟东南驰至饶阳无蒌亭时天寒烈众皆饥疲异上丨丨明旦光武谓诸将曰昨得公孙丨丨饥寒俱解　又见麦饭下晋书石崇传见韭根下　苏轼食丨丨颂道人亲煮丨丨大众齐念般若老夫试挑一口已觉西家作马又丨丨诗君不见虖沱流澌车折轴公孙仓皇奉丨丨范成大口数粥行物无疵疠年谷熟长向腊残分丨丨　杨万里送林谦之司业诗论诗煮丨丨粥熟天已】
　　【晨　汪元量湖州歌见麦饭下】
　　豆飱【应璩句灶下炊牛矢甑中丨丨】
　　豆羮【急就篇见麦饭下　又注甘丨丨以洮米泔和小豆而煮之也　又孟子一箪食一丨丨　又是舍箪食丨丨之义也】
　　豆饭【战国防张仪爲秦连横说韩王曰韩地险恶山居五谷所生非麦而豆民之所食大抵丨丨藿羮陆游堂东窗戏弄笔墨诗丨丨藜羮支永日槿篱竹屋送余年】
　　豆饼【元好问野谷道中怀昭禅师诗汤翻丨丨银丝滑油防茶心雪蕊香】
　　豆腐【本草丨丨集解时珍曰丨丨之法始于汉淮南王刘安凡黑豆黄豆及白豆泥豆豌豆緑豆之类皆可爲之造法水浸硙碎滤去滓煎成以盐卤汁或山矾叶或酸浆醋淀就釡收之又有入缸内以石膏末收者大抵得咸苦酸辛之物皆可收敛尔其面上凝结者掲取防干名丨丨皮入馔甚佳也　又钱习礼游玉泉山记出阜成门望西山如屏障层列翠出天半驰十余里至丨丨闸上髙栁数株可防休少憇其下】豆豉【齐民要术见麦豉下】
　　豆糜【荆楚歳时记正月十五日作丨丨加油膏其上初门戸先以杨枝插门随栁枝所指仍以酒脯饮食及豆粥插箸而祭之】
　　豆酥【周必大邦衡再送二诗一和爲甚酥二和牛尾狸诗脍鲈湖上曽夸玉煮丨瓶中未是丨】豆肉【礼记坊记觞酒丨丨让而受恶民犹犯齿　吴语楚申包胥使于越越王句践问焉曰请问战奚以而可对曰敢问君王之所以与之战者王曰在孤之侧者觞酒丨丨箪食未尝敢不分也　韩非子田成氏杀一牛取一丨丨余以食士】
　　豆屑【周礼笾人糗饵粉餈注郑司农云糗熬大豆与米也粉丨丨也】
　　豆食【汉书翟方进传初汝南旧有鸿隙大陂方进爲相遂奏罢之王莽时常枯旱郡中追怨方进童谣曰壤陂谁翟子威饭我丨丨羮芋魁反乎覆陂当复谁云者两黄鹄】
　　豆娘【颂古联珠通集丹霞一日访厐公见女子取菜次师曰居士在否女子放下菜篮敛手立师又问居士在否女便提篮去师回须防公归女子举前话公曰丹霞在麽曰去也公曰赤土涂牛妳颂曰当风鸦臭气一个丨丨儿熏得行人走冲爷皱断睂】
　　豆剖【晋书地理志平王东迁星离丨丨当涂驭防分鼎立】
　　豆分【鲍照芜城赋出入三代五百余载竟剖而丨丨】
　　豆新【刘勲戏郑秀才诗见米凿下】
　　豆登【诗卬盛于豆于丨于丨朱注木曰丨以荐菹醢也瓦曰丨以荐大羮也】
　　豆间【论语祭必齐如也朱注古人饮食毎种各出少许置之丨丨之地以祭先代始爲饮食之人不忘本也】
　　荏
　　荏蓼【齐民要术三月可种丨丨荏性甚易生蓼尤宜水畦种也】
　　荏菽【诗蓺之丨丨荏菽斾斾】
　　荏性【齐民要术见荏蓼下】
　　荏类【尔雅苏桂荏注苏丨丨故名桂荏疏苏丨丨之草也以其味辛似荏一名桂荏陶注本草云叶下紫色而气甚香其无紫色不香似荏者名野苏生池中者名水苏一名鸡苏皆丨丨也】
　　荏染【诗丨丨柔木君子树之传丨丨柔意也　又丨丨柔木言缗之丝】
　　菽
　　菽粟【孟子圣人治天下使有丨丨如水火　史记秦纪二世还至咸阳尽征其才士五万人爲屯卫咸阳令教射狗马禽兽当食者多度不足下调郡县转输丨丨刍藁皆令自赍粮食　宋书符瑞志元嘉二十八年寻阳柴桑丨丨旅生漫弥原野建平王宏以闻　宋史程颐传其言之旨若布帛丨丨然　任昉爲范尚书譲吏部封侯表负书燕魏空殚丨丨　郤昂岐邠泾宁四川八马坊碑颂甲令曰诸坊马毎年四月十一日停料野放今则以三月中候阳崖坟盈春草先长便停藁谷俾逐川原计一歳减丨丨四千石萁秆三万围徯来年之用以随时预蓄其利二也　范成大秋日田园杂兴诗丨丨瓶罂贮满家天教时醉作生涯】
　　菽麦【诗见黍稷下　又是生后稷降之百福黍稷重穋稙穉丨丨　礼记内则饘酏酒醴芼羮丨丨蕡稻黍粱秫唯所欲　左传荀防士鲂逆周子于京师而立之周子有兄而无慧不能辨丨丨故不可立　史记张仪传说韩王曰韩地险恶山居五谷所生非丨而丨民之食大抵饭菽藿羮　蜀志彭羕传羕于狱中与诸葛亮书曰羕一朝狂悖自求葅醢爲不忠不义之鬼乎先民有言左手据天下之图右手刎咽防愚夫不爲也况仆颇别丨丨者哉　周书焉耆传见稻粟下　淮南子摄提格之歳丨丨昌民食四升　陶潜有防而作诗丨丨实所羡孰敢慕甘肥　陈傅良再用喜雪除夕二韵寄宗简诗相忘与鸡豚所辨才丨丨　薛季宣贵游行诗不分丨丨俦知侬且无万卷浇胸中】
　　菽豆【易林旦树丨丨暮成藿羮心之所乐志快心懽】
　　菽稷【陶潜桃花源诗桑竹垂余防丨丨随时艺】
　　菽蓿【尔雅权黄华注今谓牛耘草爲黄华华黄叶似丨丨】
　　菽藿【诗采菽疏毛以爲古之明王待诸侯使人采此丨丨得丨丨则筐盛之筥盛之以爲牛汁之芼　顔延之庭诰凡生之具岂简定实或以膏腴失性有以丨丨登年　王僧孺伤乞人诗苇席何由足丨丨不能周】菽藟【王逸九思丨丨兮蔓衍注丨丨小草也】
　　菽水【礼记檀弓子路曰伤哉贫也生无以爲养死无以爲礼也孔子曰啜丨饮丨尽其欢斯之爲孝敛首足形还葬而无椁称其财斯之谓礼　苏轼诗辛勤守一经丨丨贤五鼎　陆游湖堤暮归诗俗孝家家供丨丨农勤处处筑陂塘　楼钥送制帅林和叔归诗公去我亦隐丨丨翻防袖】
　　菽粉【贯休秋居寄王相公诗山童舂丨丨园叟送银】
　　菽酱【谭子有惧丨丨若蝤蛴者有爱鲍鱼若鳯膏者知此理者可以齐奢俭外荣辱黜是非忘祸福】菽鸡【礼记月令孟夏之月食丨与丨】
　　菽季【公羊霣霜杀菽传注菽者少类爲稼强季氏象也疏解云丨丨不同而得爲其象者正以菽爲第三之称故爲少类季氏于叔孟爲弟亦是少之义故得爲其象丨虽第三爲稼最强丨氏虽幼强于叔孟故曰菽者少类爲稼强季氏之象也】
　　禾
　　禾稼【诗见稻秫下　礼记月令季夏行秋令则丘隰水潦丨丨不熟乃多女灾　谷梁定公元年秋九月大雩传雩之爲非正何也注冬丨丨既成犹雩则非礼可知秋丨丨始苗嫌当须雨故问也　汉书东方朔传初建元三年防行始出北至池阳西至黄山南猎长杨东游宜春防行以夜漏下十刻廼出常称平阳侯旦明入山下驰射鹿豕狐手格熊罴驰骛丨丨稻秔之地后汉书王符传夫养稂莠者伤丨丨惠奸轨者贼良民书曰文王作罚刑兹无赦先王之制刑法也非好伤人肌肤断人夀命也贵威奸惩恶除人害也　晋书朱冲传有牛犯其丨丨冲屡持刍送牛而无恨色主愧之乃不复爲暴　唐书五行志开元二十五年贝州蝗有白鸟数千万羣飞食之一夕而尽丨丨不伤　元史世祖纪禁诸道戍兵及势家纵畜牧犯桑枣丨丨者　淮南子丨丨春生人必加功马故五谷得遂长　盐铁论惜芳草者耗丨丨惠盗贼者伤良人　易林沾洽时澍生我丨丨　隋唐嘉话杨德干爲万年令有宦官恃贵宠放鹞不避人丨丨德干擒而杖之宦者涕泣袒背以示于帝帝曰你情知此汉狞何须犯他百娃　元稹赛神诗庙中再三拜愿得丨丨存　李羣玉送崔使君萧山祷雨诗预听丨丨如云语应有空蒙似雾时】
