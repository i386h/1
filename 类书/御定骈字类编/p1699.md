<!-- { "loadSidebar": true } -->
　　笛事【贵耳录见笛词下】
　　笛功【贵耳录见笛词下】
　　笛悲【庾信思旧铭匣中絶邻人丨丨】
　　笛愁【白居易寄李蕲州诗丨丨春尽梅花里簟冷秋生薤叶中】
　　笛吹【杜牧夜泊桐庐先寄苏台卢郎中诗丨丨孤戍月犬吠隔溪村】
　　笛奏【李白宫中行乐词见箫吟下】
　　笛吟【庾信文丨丨乡里琴哀土风】
　　笛倚【唐水调歌金鞍宝铰精神出丨丨新声水调歌】
　　筝
　　筝笛【宋书乐志丨丨悲酒舞疲心中慷慨可健儿　又张畅传见棋子下　宋史乐志见丝竹下　树萱录合肥口有一大船覆在水中云是曹公白船尝有渔人夜宿以船击之闻丨丨弦歌之音渔人梦人驱遣云勿近宫妓此人惊即移去相传曹公载妓船覆于此史浩宿玉堂直庐诗泉声韵琴瑟一洗丨丨耳　又明一统志丨丨浦在庐州府城内后土庙侧】
　　筝箫【魏志张既传注楚不学问而性好游遨音乐乃畜歌者琵琶丨丨毎行来将以自随所在摴蒲投壶欢欣自娱】
　　筝笙【汉郊祀歌钟鼓丨丨云舞翔翔】
　　筝筑【宋书乐志传琵琶赋曰汉遣乌孙公主嫁昆弥念其行道思慕故使工人裁丨丨为马上之乐欲从方俗语故名曰琵琶取其易传于外国也】
　　筝瑟【汉书礼乐志柱工员二人一人可罢注师古曰柱工主丨丨之柱者】
　　筝柱【庾信春赋见笙簧下　徐彦伯芳树诗晓月怜丨丨春风忆镜台　孟浩然宴张记室宅诗玉指调丨丨金泥饰舞罗　又宴崔明府宅夜观妓诗调移丨丨促欢会酒杯频　白居易天宫阁早春诗林莺何处吟丨丨墙柳谁家晒麴尘】
　　筝声【国史补于司空頔常令客弹琴其嫂听于帘下叹曰三分之中一分丨丨二分琵琶声无本色韵元稹筝诗莫愁私地爱王昌夜夜丨丨怨隔墙】
　　筝语【温庭筠偶题诗见画明下】
　　筝赋【晋书顾恺之传恺之博学有才气尝为丨丨成谓人曰吾赋比之嵇康琴不赏者必以后出相遗深识者亦当以髙奇见赏宋书乐志见瑟弦下】
　　筝人【李贺浩歌丨丨劝我金屈巵神血未凝身问谁】
　　筝妓【郡阁雅言李逺体物缘情皆谓臻妙尝有赠丨丨伍卿诗云轻轻没后更无筝玉腕红纱到伍卿坐客满筵都不语一行哀雁十三声】
　　筝怨【白居易诗丨丨朱弦从此断烛啼红泪为谁流】
　　筝催【白居易杨柳枝词笙引簧频暖丨丨柱数移】
　　竽
　　竽琴【説苑见玦佩下　又其父有功而禄其子无功而食之出则乘车马衣美裘以为荣华入则修丨丨钟石之声而安其子女之乐以乱乡曲之敎如此者夺其禄以来四方之士此之谓夺淫民也】
　　竽瑟【礼记乐记见旄狄下　汉书礼乐志丨丨钟磬员五人　又九歌毕奏斐然殊鸣琴丨丨会轩朱后汉书南匈奴传单于前言先帝时所赐呼韩邪丨丨空侯皆败愿复裁赐念单于国尚未安方厉武节以战攻为务丨丨之用不如良弓利劒故未以赍　管子宋伐杞狄伐邢卫桓公不救祼体纫胷称疾召管仲曰寡人有千歳之食而无百歳之寿今有疾病姑乐乎管子曰诺于是令之悬钟磬之榬陈歌舞丨丨之乐日杀数牛罗者数仞羣臣谏曰宋伐狄伐邢卫君不可以不救桓公曰寡人有千歳之食而无百歳之夀今又疾病姑乐乎且彼非伐寡人之国也伐邻国也子无事焉庄子擢乱六律铄絶丨丨塞瞽旷之耳而天下始人含其明矣　吕览窥赤肉而鸟鹊聚貍处堂而众鼠散衰绖陈而民知防丨丨陈而民知乐汤武修其行而天下从桀纣慢其行而天下畔岂待其言哉君子审在已者而已矣　急就篇丨丨空侯琴筑筝注丨笙类也列管匏中施簧管端管在中央三十六簧丨庖羲氏所作也长七尺二寸二十七今则二十四大瑟谓之洒长八尺一寸广尺八寸者也　文心雕龙林籁结响调如丨丨泉石激韵和若球锽　柳宗元酬买鹏山人郡内新栽松寓兴见赠诗清韵动丨丨谐此风中声余靖诗鱼盐利重通圜盛丨丨声和防席间】
　　竽笙【礼记檀弓见钟磬下　又月令见钟磬下　又乐记见箫管下　周礼笙师掌教龡丨丨埙籥箫箎篴管舂牍应雅以教祴乐注郑司农云竽三十六簧笙十三簧疏按通卦验竽长四尺二寸注云竽管类用竹为之形参差象鸟翼鸟火禽火数七冬至之时吹之冬水用事水数六六七四十二竽之长盖取于此也笙十三簧广雅云笙以匏为之十三管宫管在左方竽象笙三十六管宫管在中央礼图云竽长四尺二寸此竽三十六簧与礼图同　战国防夫横人者皆欲割诸侯之地以与秦成与秦成则髙台榭美宫室听丨丨琴瑟之音察五味之和前有轩辕后有长庭美人巧笑卒有秦患而不与其忧是故愿大王熟计之也　汉书礼乐志钟鼓丨丨云舞翔翔招揺灵旗九夷賔将　淮南子末世之政田渔重税闗市急征泽梁毕禁网罟无所布耒耜无所设民力竭于徭役财用殚于防赋居者无食行者无粮老者不养死者不葬赘妻鬻子以给上求犹弗能赡愚夫蠢妇皆有流连之心凄怆之志乃使始为之撞大钟击鸣鼓吹丨丨弹琴瑟失乐之本矣　道徳指归论钟鼓琴瑟间以丨丨】
　　竽箎【诗左执簧传簧笙也疏月令仲夏调丨笙丨簧则簧似别器者彼于丨笙丨三器之下而别言簧者欲见三器皆有簧簧非别器也若然三器皆有簧何知此非丨丨而必以为笙者以笙师备言乐器有笙簧鹿鸣云吹笙鼔簧言吹笙则鼔簧是簧之所用本施于笙言笙可以见簧言簧可以见笙故知簧即笙非丨丨也】竽籥【吴筠竹赋裁六律以协气调八气而顺常然后成丨丨以备乐其声滥而弥长】
　　竽箫【荀子鼓似天钟似地磬似水丨丨筦籥似星辰日月鞉杋拊□椌楬似万物】
　　竽工【汉书礼乐志丨丨员三人一人可罢】
　　竽声【刘实崇让论昔齐玉好听丨丨必令三百人合吹而后听之廪以数人之俸南郭先生不知吹竽者也以三百人合吹可以容其不知嗣王觉而改之难彰先王之过乃下令曰吾之好闻丨丨有甚于先王欲一一列而听之先生于此逃矣】
　　竽籁【中黄真经太微直上寥天界动静风调鸣丨丨杜甫柟树为风雨所防叹野客频留俱霜雪行人不过听丨丨】
　　竽长【周礼疏见竽笙下】
　　竽唱【韩非子见钟瑟下】
　　竽先【韩非子见钟瑟下】
　　竽张【大招代秦郑衞鸣丨丨只】
　　竽转【陆琼梁父吟掩抑随丨丨和柔防瑟张】
　　琵
　　琵琶【魏志张既传注见筝箫下　南史梁宗室萧范传尝得旧丨丨题云齐竟陵世子范嗟人往物存携笔为咏以示湘东王王吟咏其辞作丨丨赋和之　唐书李徳裕传皇甫询织半臂造丨丨捍拨镂牙筩于益州苏题不奉诏帝不加罪　元史郭侃传至克实宻尔部和哩苏勒坦降西戎大国也地方八千里父子相传四十二世胜兵欲千万侃兵至破其兵七万屠西城又破其束城得七十二丨丨五尺瑚灯檠　国史补韦应物为苏州刺史有属官因建中乱得国工康昆仑丨丨至是送官表奏入内　又见筝声下　国史纂异贞观中弹丨丨裴洛儿始废拨用手今俗所谓搊丨丨是也朝野佥载太宗时西域进一胡善弹丨丨作一曲丨丨拨倍麤人每不欲番人胜中国乃置酒髙防使罗黒黒隔帷听之一遍而得谓胡人曰此曲吾官人能之取大丨丨遂于帷下令黒黒弹之不遗一字胡人谓是宫女也惊叹而去西国闻之降者数十国　又唐崇仁坊阿来婆弹丨丨卜朱紫塡门浮休子张鷟曾往观之见一将军紫袍玉带甚伟下一匹细绫请一局卜来婆鸣弦柱烧香合眼而唱东告东方朔西告西方朔南告南方朔北告北方朔上告上方朔下告下方朔将军顶礼既告请甚多必望细看以决疑惑遂即随意支配谈賔录开元中有中官白秀贞自蜀使廻得丨丨以献其槽逻皆挱檀为之温润如玉光耀可鉴有金缕红文影成双鳯杨妃毎抱是丨丨奏于棃园音韵凄清飃如云外而诸王贵主自虢国以下竞为贵妃丨丨弟子毎受曲毕皆广有进献　卢氏杂记晋书称阮咸善弹丨丨后有发咸墓者得丨丨以瓦为之时不识以为于咸墓中所得因名阮咸　乐府杂录有乐史杨志善丨丨其姑尤更妙絶姑本宣徽弟子后放出官于永穆观中住自惜其艺常畏人闻每至夜方弹杨志恳求教授坚不允且曰誓死不传于人也志乃赂其观主求寄宿于观窃听其姑弹弄仍系脂鞓带以手画带记节奏遂得一两曲调明日携乐器诣姑姑大惊异志即告其事姑意乃回尽传其能矣　三朝圣政录见弦竹下　避暑录话欧文忠在滁州通判杜彬善弹丨丨公毎饮酒必使彬为之往往酒行遂无算故有诗云坐中醉客谁最贤杜彬丨丨皮作弦　又范徳孺喜丨丨暮年苦夜不得睡家有丨丨筝二婢每就枕即使雅奏于前至熟寐乃方得去　图画见闻志宋表倩有丁贵人弹曲项丨丨图　图绘宝鉴商训善鼔丨丨工画山水　焚椒录懿徳皇后萧氏能歌诗而弹筝丨丨尤为当时第一徐陵玉台新咏序丨丨新曲无待石崇箜篌杂引非因曹植　董思恭昭君怨丨丨马上弹行路曲中难　乔知之倡女行莫吹羌笛惊邻里不用丨丨喧洞房　李绅悲善才诗东头弟子曹善才丨丨请进新翻曲　陈去疾春宫曲抱里丨丨最承宠君王敕赐玉檀槽　方千陪李郎中夜宴诗丨丨促千般语鹦鹉杯深四散飞　又赠美人诗才防雨云须别去语慙不及丨丨槽韦庄悼杨氏妓琴诗昨日施僧裙带上断肠犹系丨丨弦　又唐书李光顔传李岕乱汴州诏总军出讨】
　　【朝受命暮即戎翼日拔尉氏与汴人战丨丨沟未阵薄之贼走　水经汉水又东迳丨丨谷口注梁益二州分境于此故谓之丨丨界　又注江水又东迳丨丨山南山下有丨丨湾也　明一统志丨丨洲在巩昌府两当县南三十里人迹罕到　又丨丨山在太平府城东北四十里以形似名　施肩吾宿干越亭诗丨丨洲上行人絶干越亭中客思多　罗隠干越亭诗丨丨洲逺江村阔回首征途泪满巾　韦庄饶州余干县丨丨洲有故韩賔客宣城裴尚书修行李侍郎旧居遗址感旧和吟诗丨丨洲近斗牛星鸾鳯曽于此放情　又述异记海鱼千岁为劎鱼名丨丨形如丨丨而善鸣因以名焉】
　　琵声【唐书宗室瑀传闻康昆仑奏琵琶曰丨丨多琶声少是未可弹五十四丝大也乐家以自下逆鼓曰琵自上顺鼓曰琶云】








　　御定骈字类编卷一百六十五
<子部,类书类,御定骈字类编>
　　钦定四库全书
　　御定骈字类编卷一百六十六
　　器物门十九
　　磬
　　磬钟【诗鼓钟钦钦鼓瑟鼔琴笙磬同音疏鼔其钟钦钦然又鼓其瑟与琴吹匏竹之笙与玉石之磬于是堂上之琴瑟与堂下之丨丨皆同其声音不相夺伦张乔书梅福殿壁诗雅韵丨丨逺眞风楼殿清】磬筦【管同诗见钟鼓下　张说奉和圣制千秋节宴题制诗槊杖洗清景丨丨凝秋旻】磬箫【白居易霓裳羽衣歌丨丨筝笛遰相搀击擫弹吹声逦迤】
　　磬虡【周礼考工记鋭喙决吻数目顅脰小体骞腹若是者谓之羽属恒无力而轻其声清阳而逺闻无力而轻则于任轻宜其声清阳而逺闻于磬宜若是者以爲丨丨故击其所县而由其虡鸣　宋书乐志县钟磬者曰笋虡横曰笋纵曰虡蔡邕曰写鸟兽之形大声有力者以爲钟虡清声无力者以爲丨丨击其所县知由其虡鸣焉】
