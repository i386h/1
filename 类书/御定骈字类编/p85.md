<!-- { "loadSidebar": true } -->
　　风化【诗小序七月陈王业也周公遭变故陈后稷先公丨丨之所由致王业之艰难也　后汉书顺帝纪汉安元年丁卯遣杜乔周举郭遵冯羡栾巴张纲周栩刘班等八人分行州郡颁宣丨丨举实臧否　宋书文帝纪朕防承洪业临飨四海丨丨未治道多昧求之人事鉴寐惟忧　顔氏家训夫丨丨者自上而行于下者也自先而施于后者也　庾信周太傅郑国公夫人墓志铭人伦七德丨丨二南　唐德宗九月十日赐百僚追赏因书所懐诗庶敦朝野意永使丨丨清　刘长卿鄂渚送池州程使君诗丨丨东南满行舟来去传又庄子夫白鶂之相视眸子不运而丨丨　素问厥隂司天为丨丨在泉为酸化司气为苍化间气为动化本草丨丨硝以芒硝于风日消尽水气自成轻飘白粉也】
　　风爱【后汉书循吏传賛一夫得情千室鸣弦懐我丨丨永载遗贤】
　　风检【晋书江统传论江统丨丨操行良有可称陈留多士斯为其冠　唐书崔日用传子宗之亦好学寛博有丨丨与李白杜甫以文相知者】
　　风制【晋书顾恺之传恺之为吟咏自谓先贤丨丨或请其作洛生咏答曰何至作老婢声】
　　风徽【魏书李崇传养黄髪以询格言育靑襟而敷典式用能享国久长丨丨万祀】
　　风致【六帖崔逺丨丨整峻　圗绘寳鉴越国夫人王氏端献王妇作篆有古法为小诗有林下丨丨叶适题婆湏宻女画程正叔见秦少防问天知否天还知道和天也痩是学士作耶如此等丨丨流播世间可谓厄矣】
　　风德【晋语平公説新声师旷曰夫乐以开山川之风以耀德于广逺也丨丨以广之风山川以逺之风物以听之修诗以咏之修礼以节之夫德广逺而有时节是以逺服而迩不迁　后汉书第五伦传伦虽峭直然常疾俗吏苛刻及为三公值帝长者屡有善政乃上疏褒称盛羙因以劝成丨丨　齐书明僧绍传僧绍闻沙门释僧逺丨丨往定林寺太祖欲出寺见之僧逺问僧绍曰天子若来居士若为相对僧绍曰山薮之人政当凿坏以遁苦辞不获命便当依戴公故事耳　魏书李韶传转定州刺史常侍如故及赴中山冀州父老皆送出西境相聚而泣二州境既连接百姓素闻丨丨州内大治　张华正德舞歌蚩蚩庶类丨丨永康】风礼【魏书韩显宗传今令伎作家习士人丨丨则百年难成令士人儿童効伎作容态则一朝可得是以士人同处则礼教易兴伎作杂居则风俗难改】
　　风义【宋史赵君锡传知郑陈澶三州河南府徙应天因清明出郊具奠谒杜衍张昪张方平赵槩王尧臣蔡抗蔡挺之茔邀七家子孙陪祭于侧时人传其丨丨又刘几传几笃于丨丨推父遗恩官从兄已得任子必先兄弟子之孤者　明一统志丨丨堡在临江府相传唐末清江妇鲁氏者抱长子携幼子走避寇遇寇寇怪其不抱幼子妇曰幼子妾所生长子前室所出夫亡日令善视前室子故尔寇义而厚遗之使去后人因名其地曰丨丨堡　余靖答段学士启敦树丨丨逺锡书教　苏轼答李寺丞书废弃之人每自嫌鄙君独收防有加平素丨丨之厚足以愧激頽靡也　高适同卫八题陆少府诗若是周旋地当令丨丨亲　李商隠哭刘蕡诗平生丨丨兼师友不敢同君哭寝门　孔武仲答次中见留诗御史吾故人丨丨今为伟】
　　风美【后汉书邓隲传臣兄弟污秽无分可采过以外戚遭值明时托日月之末光被云雨之渥泽并统列位光昭当世不能宣賛丨丨补助清化诚慙诚惧无以处心　晋书袁宏传虽遭罹不同迹有优劣至于体分固道契不坠丨丨所扇训革千载其揆一也】
　　风华【齐书郁林王纪论鬱林王丨丨外美众所同惑伏情隠诈难以貌求】
　　风荣【齐书王融传啓世祖自试曰臣闻春庚秋蟀集相悲露木丨丨临年共悦夫唯动植且或有心况在生灵而能无感】
　　风力【晋书庾翼传殷浩父羡为长沙在郡贪残兄冰与翼书属之翼报曰殷君始往虽多骄豪实有丨丨之益亦似由有佳儿弟故小令物情难之自顷以来奉公更退私累日滋亦不稍以此寥萧之也　宋书孔觊传觊少骨梗有丨丨以是非为己任　魏书张彞传张丨丨謇謇有王臣之气　唐书襄邑王神符传从晦姿质伟岸所至以丨丨闻　宋史张奎传治身有法度丨丨精强所至有治绩吏不敢欺　又唐义问传神宗览本道章奏知义问所为以其名访辅臣因黄好谦领使事谕之曰唐义问丨丨强敏行且用矣可面诏之文心雕龙相如赋仙气号凌云蔚为辞宗廼其丨丨遒也　姚合剑器词雪光偏着甲丨丨不禁旗　方干登龙瑞观北岩诗湖邉丨丨归帆上岭顶云根在雪中　皮日休上真观诗自觉有真气恐随丨丨抟】风聴【晋语范文子曰丨丨胪言于市辨妖祥于谣注丨采也胪传也采丨商旅所传善恶之言　宋书臧质传臣诚庸懦奉教前朝虽恧缁衣好贤之美敢希巷伯恶恶之情固已借丨丨而宵愤抚短防而驰念况乃宏命爰格诚系宗社今奉防前迈星言启行　魏书广陵王传髙祖曰五局所司专主刑狱比闻诸丨丨多论五局不精知人之难朕岂独决当与羣臣同之又长孙佐辅山居诗飞泉引丨丨古桂和云攀】
　　风止【晋书庾亮传侃至浔阳既有憾于亮议者咸谓侃欲诛执政以谢天下亮甚惧及见侃引咎自责丨丨可观侃不觉释然　齐书张融传融丨丨诡越坐常危膝行则曳歩翘身仰首意制甚多　又汉书王莽传莽上奏太后曰臣与太保安阳侯舜等视天风起尘丨丨得铜符帛圗于石前文曰天告帝符献者封侯承天命用神令　柳宗元邕州马退山茅亭记每丨丨雨收烟霞澄鲜辄角巾鹿裘率昆弟友生冠者五六人歩山极而登焉于是手挥丝桐目送还云西山爽气在我襟袖以极万类揽不盈掌　宋玊髙唐赋湫兮如风凄兮如雨丨丨雨霁云无处所　孟浩然夜泊宣城界诗湖平津济阔丨丨客帆收】
　　风情【晋书庾亮传元帝为鎭东时闻其名辟西曹掾及引见丨丨都雅过于所望甚器重之　又袁宏传宏有逸才文章絶美曽为咏史诗是其丨丨所寄　文心雕龙休琏丨丨则百一标其志吉甫文理则临丹成其采　江淹王俭为左仆射诏尚书右仆射领吏部尚书南昌县开国公俭器怀明亮丨丨峻逺业积珪璋才兼经纬　白居易酬刘和州诗政事素无争学得丨丨旧有且将来　南唐后主赐宫人庆奴诗丨丨渐老见春羞到处销魂感旧游】
　　风性【易説卦防为髙疏为髙取其丨丨高逺又木生而上也】
　　风望【魏志杨俊传司马朗蚤有声名其族兄芝众未之知惟俊言曰芝虽丨丨不及朗实理但有优耳晋书刘隗传周嵩嫁女门生断道觧庐斫伤二人建康左尉赴变又被斫隗劾嵩兄顗曰顗幸荷殊宠列位上僚乃纵肆小人羣为凶害公于广都之中白日刃尉逺近讻赫百姓諠哗亏损丨丨渐不可长宜加贬黜以肃其违顗坐免官　又戴洋传为人短陋无丨丨然好道术妙觧占卜数　魏书京兆王悰传悰寛和有度量美容貌丨丨俨然得丧之间不见于色　又甄琛传琛性轻简好嘲谑故少丨丨然明觧有干具　唐书萧至忠传始在朝有丨丨容止闲敏见推为名臣外方直纠擿不法而内无守観时轻重而去就之　又杜亚传李栖筠丨丨髙时谓当宰相故亚厚结纳又崔从传为人严伟立朝棱棱有丨丨】
　　风怀【晋书祖逖传賛祖生烈烈丨丨竒节扣楫中流誓清凶孽】
　　风素【晋书卢循传沙门慧逺有鉴裁见而谓之曰君虽体渉丨丨而志存不轨　宋书王淮之传时大将军彭城王义康録尚书事每叹曰何须髙论虚正得如王淮之两三人天下便治矣然寡乏丨丨不为时流所重　齐书柳世隆等传论世道清寜出牧内佐体之以丨丨居之以雅德固兴家之盛美也　南史陶景传简文临南徐州钦其丨丨召至后堂以葛巾进见与谈论数日而去　魏书崔光传讃崔光丨丨虚逺学业渊长髙祖归其才博许其大至　又韩务传务献七寳牀象牙席诏曰竒丽之物有乖丨丨可付其家人】风槩【晋书袁宏传始救生灵终明丨丨　宋书蔡兴宗传兴宗幼立丨丨家行尤谨　齐书陆厥传少有丨丨好属文五言诗体甚新竒　唐书陈子昻传臣愿陛下更选有威重丨丨为众推者因御前殿以使者之礼礼之谆谆戒敕所以出使之意乃授以节　又王沛传李光顔讨吴元济竒沛丨丨署行营兵马使使将劲兵别屯数破贼有功】
　　风味【宋书自序传伯玉温雅有丨丨和而能辨与人共事皆为深交　齐书王僧防传喧丑之制日盛于防里丨丨之响独尽于衣冠　魏书寇讃传苻坚仆射韦华州里髙达虽年时有异恒以丨丨相待华为冯翊太守召为功曹　文心雕龙楚之骚文矩式周人汉之赋颂影写楚世魏之防制顾慕汉风晋之辞章瞻望魏采确而论之则黄唐淳而质虞夏质而辨商周丽而雅楚汉侈而艳魏晋浅而绮宋初讹而新从质及讹弥近弥淡何则竞今踈古丨丨气衰也　刘峻送橘启南中橙甘靑鸟所食始霜之旦采之丨丨照座劈之香雾噀人　髙允答宗钦书足下兼爱为心每能存顾养之以丨丨惠之以德音执翫反覆铭于心抱　韩愈答渝州李使君书乖隔年多不获数附书慕仰丨丨未尝敢忘陆游探梅诗相逢丨丨宛如昨人生何者非前縁朱德润题子明雪泉诗石鼎茶温丨丨冽玉壶冰皎露华干】
　　风标【齐书丘灵鞠等传论文章者葢性情之丨丨神明之律吕也蕴思含毫游心内运放言落纸气韵天成　魏书彭城王传汝亲则宸极位乃中监丨丨才器实足师范　卢纶送元昱尉义兴诗丨丨当剧部冠称儒家　白居易赠张处士诗浮云心事谁能防老鹤丨丨不可亲　郑谷寄左省张起居诗丨丨欺鹭鹤才力涌沙泉　皮日休怀杨台文杨鼎文二秀才诗为説丨丨曽入梦上仙初着翠霞裙】
　　风格【晋书和峤传峤少有丨丨慕舅夏侯之为人厚自崇重　又庾亮传丨丨峻整动由礼节　宋书蔡廓传论蔡廓虽业力正而年位未髙一世名臣丨丨皆出其下　齐书萧頴胄传丨丨峻逺器宇渊劭清猷盛业问望斯归　魏书穆子弼传有丨丨善自位置渉猎经史与长孙稚陆希道等齐名于世　唐书韦陟传神龙二年安石为中书令陟甫十嵗授温王府东阁祭酒朝散大夫丨丨方整善文辞书有楷法　宋史魏野传为诗精苦有唐人丨丨多警防句　元史王约传约性颖悟丨丨不凡从中丞魏初游博覧经史工文辞务达国体时好不以动其心　文心雕龙汉世善驳则应劭为首晋代能议则傅咸为宗然仲瑗博古而铨贯有叙长虞识治而属辞枝繁及陆机断议亦有锋頴而腴辞勿翦颇累文骨亦各有　丨丨存焉　顔氏家训古人之文宏才逸气体度丨丨去近实逺但缉缀疎朴未为宻致耳　法苑珠林释慧昙气岸丨丨当时无敢抗者　贡父诗话潘阆字逍遥诗有唐人丨丨仆以为不减刘长卿　杜甫苏端薛复筵简薛华醉歌坐中薛华善醉歌歌辞自作丨丨老　李羣玉同郑相并歌姬小饮诗丨丨只应天上有歌声岂合世间闻】风律【魏志管辂传注昔京房虽善卜及丨丨之占卒不免祸而辂自知可谓明哲相殊　管子君失音则丨丨必流　白虎通乐者阳也故隂数法八丨六丨四时也　魏文帝答繁钦书修容饰妆改曲变度斯可谓声协钟石气应丨丨】
　　风期【任昉为庾杲之与刘居士虬书以丈人非羔雁所荣故息蒲帛之典胜寄通谅有丨丨之迟　张九龄初发道中赠王司马诗谁谓丨丨许叨延礼数殊髙适淇上酬薛三诗才望忽先鸣丨丨无宿诺　李白赠崔司户诗岂伊箕山故特以丨丨亲杜甫防府咏怀诗丨丨终破浪水怪莫飞涎】
