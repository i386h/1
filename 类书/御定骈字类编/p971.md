<!-- { "loadSidebar": true } -->
　　四足【诗吉梦维何维熊维罴维虺维蛇笺熊罴之兽虺蛇之虫此四者梦之吉祥也疏以熊罴丨丨而毛谓之兽虺蛇无足之物故谓之虫也　礼记曲礼羽鸟曰降丨丨曰溃疏丨丨曰渍者牛马之属也　又明堂位俎有虞氏以梡夏后氏以嶡殷以椇周以房俎注梡断木为丨丨而已　北史李浑传河间太守崔谌恃其弟暹势从绘乞麋角鸽羽绘答书曰鸽有六翮飞则冲天麋有丨丨走便入海下官肤体疎嬾手足迟钝不能近追飞走逺事佞人　又真腊国传海有鱼名建同丨丨无鳞鼻如象吸水上喷髙五十六尺　宋史句中正传时干州献古铜鼎状方而丨丨上有古文二十一字人莫能晓命中正与杜镐详验以闻援据甚悉　元史五行志至正二十三年正月甲辰广西贵州江中有物登岸蛇首丨丨而青色长四尺许军民聚观而杀之山海经西山经又西三百七十里曰乐游之山桃水出焉西流注于稷泽是多白玉其中多防鱼其状如蛇而丨丨是食鱼　又凡西次二经之首自黔山至于莱山凡十七山四千一百四十里其十神者皆人面而马身其七神皆人面牛身丨丨而一臂操杖以行是为飞兽之身　又北山经又东北二百里曰龙侯之山决决之水出焉而东流注于河其中多人鱼其状如防鱼丨丨其音如婴儿食之无痴疾　又海外东经青丘国在其北其狐丨丨九尾一曰在朝阳北　庄子牛马丨丨是谓天络马首穿牛鼻是谓人　易林硕防丨丨飞不上屋顔氏渊德未有爵禄　广志鲵鱼声如小儿有丨丨形如鳢可以治牛　法苑珠林猪向虎而説颂曰虎汝有丨丨我亦有丨丨　韩愈寒食日出游诗断鹤两翅鸣何哀絷骥丨丨气空横　张随敕赐三相马诗丨丨疑云灭双瞳比镜悬　苏轼竹诗两牙虽有余丨丨仅能髣】
　　四距【宋书五行志明帝泰始中兴东迁沈法符家鸡有丨丨】
　　四腿【酉阳襍俎象胆随四时在丨丨】
　　四肘【竹书纪年契为尧司徒成功于民受封于商后十三世生主癸主癸之妃曰扶都见白气贯月意感以乙日生汤号天乙丰下鋭上晢而有句身而扬声长九尺臂有丨丨是为成汤】
　　四蹄【齐民要术相马视其丨丨后两足白老马子前两足白驹马子白毛者老马也　乔彝渥洼马赋丨丨曳练翻澣海之霜华一喷生风下胡山之木叶　沈佺期骢马诗丨丨碧玉片双眼黄金瞳　杜甫骢马行岂有丨丨疾于鸟不与八骏俱先鸣　韩翃汉宫曲骏马绣障泥红尘扑丨丨　顾况露青竹杖歌江面昆明洗刷牵丨丨踏浪头枿天　元稹塞马诗何由当阵面从尔丨丨轻　曹唐病马诗丨丨不凿金砧裂双眼慵开玉筯斜　曹邺赠道师诗一马无丨丨顷刻行千里苏轼秧马歌以我两足为丨丨耸踊滑汰如鳬鹥元好问长安少年行见一片下　杨载神马歌緑半散插双耳赤汗交流攒丨丨】
　　四脚【宋书五行志石虎末洛阳城西北九里石牛在青石趺上忽鸣唤声闻四十里虎遣人打落两耳及尾铁钉钉丨丨　宋史食货志自崇宁以来言利之臣殆析秋毫沿汴州县刱増镇栅以牟税利官卖石炭增二十余而天下市易务炭皆官自卖名品琐碎则有丨丨铺牀榨磨水磨庙图淘沙金等钱不得而尽纪也又礼志文武二品以上布斜巾丨丨头冠大袖襴衫裙袴腰绖竹杖绢衬服】
　　四胑【孝经援神契人头圆像天足方法地五藏像五行丨丨法四时九窍法九分】
　　四腮【明一统志苏州府土产丨丨鱼　范成大秋日田园杂兴诗细枨虀买鲙鱼西风吹上丨丨鲈陆游秋日郊居诗车荡比邻例馈鱼流涎对此丨丨鲈】
　　四孕【杨维桢三男辞硖石三生未言瑞南昌丨丨徒招非】
　　四乳【论语周有八士注包曰周时丨丨生八子皆为显仕故记之尔　宋史范镇传兄镃卒于陇城无子闻其有遗腹子在外镇时未仕徒歩求之两蜀间二年乃得之曰吾兄异于人体有丨丨是儿亦必然已而果然名曰百常　尸子文王丨丨是谓至人　易林重瞳丨丨聪明顺理无隠不形微视千里　又文王丨丨仁爱笃厚子畜十男无有夭折　论衡夫丨丨圣人证也在母身中禀天圣命岂长大之后修行道德丨丨乃生以丨丨论望羊亦知为胎之时已受之矣王勣游北山赋八眉丨丨龙顔凤头】
　　四窍【五代史于阗国传自甘州西始渉碛碛无水载水以行甘州人敎晋使者作马蹄木涩木涩丨丨马蹄亦凿丨丨而缀之驼蹄则包以牦皮乃可行　宋史兵志康定元年颁铜符木契传信牌铜符上篆刻曰某处发兵符下铸虎豹为饰而中分之右符五左旁作虎豹头四左符五右旁为丨丨令可勘合】四孔【云笈七签中央司命丈人君理明初字元度卿恒守我绛宫心房之中丨丨之户丨丨之户是死气之门司命丈人君严固守之使心中得其真理　又管子利出一孔者彊三孔者弱丨丨者亡　马融长笛赋易京君明识音律故本丨丨加以一君明所加孔后出是谓商声五音毕注京房字君明修易故曰易京笛本丨丨房加一孔于下为商声故谓五音毕】
　　四穴【素问巨虚上下防丨丨注上防足阳明与太阳合也在膝犊鼻下胻外廉同身寸之六寸足阳明脉气所发刺可入同身寸之八分若灸者可灸三壮】


　　御定骈字编卷九十三
<子部,类书类,御定骈字类编>
　　钦定四库全书
　　御定骈字类编卷九十四
　　数目门十七
　　四
　　四物【诗四月秀葽疏四月秀者葽之草也五月鸣者蜩之虫也八月其禾可获刈也十月木叶皆陨落也此丨丨渐而成终将落则将寒之候　周礼槀人见三等下　又幕人掌帷幕幄帟绶之事注王出宫则有是事在旁曰帷在上曰幕或在地展陈于上帷幕皆以布爲之四合象宫室曰幄王所居之帐也郑司农云帟平帐也绶组绶所以系帷也元谓帟主在幕若幄中坐上承尘幄帟皆以缯爲之凡丨丨者以绶连系焉　春秋序见一长下　左传见一气下　又注杂用丨方之丨以成器　宋史食货志庆厯八年三司盐铁判官董沔请复三说法三司以爲然因言自见钱法行京师钱入少出多庆厯七年榷货务缗钱入百十九万出二百七十六万以此较之恐无以赡给请如沔议以茶盐香药缗钱丨丨如之于是有四说之法　支昙谛庐山赋嗟丨丨之萧森爽独秀于元冬】
　　四扰【周礼职方氏东北曰幽州其畜宜丨丨注丨丨马牛羊豕】
　　四灵【礼记礼运丨丨以爲畜　又何谓丨丨麟凤龙谓之丨丨　宋书武帝纪丨丨効瑞川岳啓图江总上毛啓影合丨丨光分五色　曹植神赋嘉丨丨之建德各潜位乎一方　白居易黑龙饮渭水赋龙爲丨丨之长渭居八水之一】
　　四瑞【陈陶和容南韦中丞题瑞亭白燕白防六眸嘉莲诗伏波恩信动南夷交趾喧传丨丨诗】四龙【汉书礼乐志乗元丨丨回驰北行　宋书符瑞志黄龙者丨丨之长也不漉池而渔德至渊泉则黄龙游于池能髙能下能细能大能幽能冥能短能长乍存乍亡　易林传说休明骖御丨丨周径万里无有危凶　云笈七签漓沅山治在彭州九陇县界与鹿堂山治相连有果松神草服之升仙又有丨丨起骑之门宣和画谱见二龙下　王褒日出东南隅行镜悬丨丨网枕画七星图　又东观汉记李元礼祖父修安帝时子亮叔训秀号丨丨皆爲牧守焉】
　　四蛇【山海经海外西经在轩辕国北其丘方丨丨相绕此诸天之野鸾鸟自歌鳯鸟自舞鳯凰卵民食之甘露民饮之所欲自从也　又海内东经汉水出鲋鱼之山帝颛顼葬于阳九嫔葬于阴丨丨卫之　吕览见一蛇下　金丹诸眞元奥诗捉取丨丨并二防虎龙交媾一时间】
　　四虎【汉书王莽传九虎至华阴回谿距隘北从河南至山于匡持数千弩乗堆挑战邓将二万余人从阌乡南出寒枣街作姑破其一部北出九虎后击之六虎败走史熊王况诣阙归死莽使使责死者安在皆自杀其丨丨亡三虎郭钦陈翚成重收散卒保京师仓】
　　四鹿【周语穆王将征犬戎祭公谋父谏曰不可王不听遂征之得四白狼丨白丨以归　张衡西京赋骊驾丨丨芝盖九葩】
　　四狼【周语见上　史记匈奴传其后二百有余年周道衰而穆王伐犬戎得丨白丨四白鹿以归】四犊【宋史五行志大中祥符元年龚丘县民李起牛生丨丨判州王钦若图以献】
　　四豕【唐书唐俭传见一豕下】
　　四羊【二老堂诗话见二犬下王阮有题丨丨图诗】
　　四凤【宋史舆服志妃首餙花九株小花同并两博鬓冠餙以九翚丨丨　金史舆服志皇后冠服花珠冠用盛子一青罗表青绢衬金红罗托里用九龙丨丨包何相里使君第七男生日诗荀氏八龙惟欠一桓山丨丨已过三】
　　四马【诗游于北园丨丨旣闲笺公所以田则克获者乃游于北园之时时则已习其丨种之丨　又驷介旁旁笺驷丨丨也　又何以赠之路车乗黄传乗黄丨丨也　仪礼觐礼太史加书于服上侯氏受使者出侯氏送再拜傧使者诸公赐服者束帛丨丨傧太史亦如之　史记律书夏桀殷纣手抟豺狼足追丨丨勇非防也　汉书贾山传秦爲阿房之殿殿髙数十仭东西五里南北千歩从车罗骑丨丨骛驰旌旗不挠爲宫室之丽至于此使其后世曽不得聚庐而托处焉　又王莽传夙夜连率韩博上言有竒士长丈大十围来至臣府自谓巨毋霸出于蓬莱东南五城西北昭如海濒轺车不能载三马不能胜即日防大车丨丨建虎旗载霸诣阙霸卧则枕鼓防铁箸食　宋书礼志五色安车五色立车名五乗建龙旂驾丨丨施八鸾余如金根之制犹周金路也　北史齐髙祖纪见只轮下　管子见一乗下　吕览王良之所以使马者约审之以控其辔而丨丨莫敢不尽力有道之主其所以使羣臣者亦有辔其辔何如正名审分是治之辔也　易林朝暮日月丨丨过隙　屈原九歌霾两轮兮絷丨丨援玉枹兮击鸣鼓刘歆遂初赋驾丨丨而观风兮庆辛甲于长子　曹植圣皇篇车轮爲徘徊丨丨踌躇鸣陆厥齐歌行华屋大车方髙门丨丨驱】
　　四牡【诗丨丨有骄朱幩镳镳　又丨丨孔阜六辔在手又田车既好丨丨孔阜　又驾彼丨丨四牡项领　又丨丨騑騑六辔如琴　又六月序丨丨废则君臣缺矣　左传穆叔对曰丨丨君所以劳使臣也敢不重拜　汉书韦贤传肃肃我祖国自豕韦黼衣朱黻丨丨龙旂　易林鸣鸾丨丨驾出行狩　沈约齐安陆昭王碑丨丨方驰六龙顿辔　邢邵太尉韩公墓志万钟丨丨昌奕于往代长组髙冠陆离于前祀　张友正八使出廵赋绣衣既盛于新仪丨丨载光于古典　黄庭坚别友赋恨逸驾之絶尘又骖予以丨丨　刘桢赠五官中郎将诗丨丨向路驰欢恱诚未央　张说送李问政河北简兵诗依然丨丨别更想八龙游　常建太公哀晩遇诗见一言下　裴度送崔舎人诗赤墀同拜紫泥封丨丨连征侍九重】
　　四骆【诗驾彼丨丨载骤骎骎　又乗其丨丨六辔沃若独孤及送贺若员外归朝序操六辔骤丨丨周爰咨询以成天下之务】
　　四骊【诗丨丨济济垂辔弥弥传丨丨言物色盛也　又比物丨丨闲之维则　易林执辔丨丨王以爲师阴阳之明载受东齐】
　　四騑【徐坚奉和圣制送张说廵邉诗丨丨将戒道十乗啓先行】
　　四黄【诗丨丨旣驾两骖不倚　又北史李士谦传机子楷字雄方位书侍御史家于平棘南有男子五人辑晃防劲叡辑字护宗晃字仲黄防字季黄劲字少黄叡字幼黄并以友悌着美爲当世所宗时所谓丨丨者也】
　　四骐【诗方叔率止乗其丨丨四骐翼翼】
　　四鱼【邵宪祖明堂赋丨丨元阃戸外不闭】
