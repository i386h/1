<!-- { "loadSidebar": true } -->
　　寳骑【岁华纪丽注上元古诗云倾城出丨丨匝路转香车　东京梦华録丨丨骎骎香轮辘辘五陵年少满路行歌万户千门笙簧未彻　唐梓州兜率寺浮图碑雕帘绣轴排净域而停轮丨丨银鞍指珍防而耸辔李邕春赋跨浮云之丨丨顿流水之香车　骆賔王诗丨丨连花鐡作钱香轮驾水珠为网　羊士谔诗简】
　　【书随吏散丨丨与僧期】
　　寳驾【江总摄山栖霞寺碑金幢合盖丨丨驱辀唐髙宗诗雕轩逥翠陌丨丨归丹殿】
　　寳辔【湘山野录杜祁公以宫师致仕于南都时新榜一巍峩者出倅巨藩道由应天大帅王资政举正以其年少髙科方得意于时尽假以牙兵丨丨旌导从呵拥特盛祁公遇于通衢无他路可避乗欵段裘帽暗二老卒敛马侧立于旁举袖障面新贵人颇恚其立马而避问从者曰谁乎对曰太师相公也　沈亚之詶神文望吾侯兮遵赏事朝马驾兮搦丨丨】
　　寳勒【唐书郭英乂传教女伎乗驴撃毬钿鞍丨丨及他服日用无虑数万费以资倡乐　梁简文帝马寳颂序见金镳下　陈琳玛瑙勒赋他山为错荆和为理制为丨丨以御君子　郑嵎津阳门诗幽州晓进供奉马玉珂丨丨黄金羁】
　　寳鞍【元史仁宗纪见寳带下　天寳遗事唐明皇在蜀以七丨丨赐张后李泌请分赐将士　李商隐无题诗归去横塘晓华星送丨丨耶律楚材诗烂赏东风纵丨丨】
　　寳鞯【蔡襄季秋牡丹赋丨丨过兮飞电珠幰来兮流水】
　　寳铰【校同顔延之赭白马赋丨丨星纒镂章霞布　杜甫魏将军歌星纒丨丨金盘陁夜骑天驷超天河陈泰楚昭王庙观乐诗骍弓丨丨争晓出锦带宫袍与春映】
　　寳鞭【晋书明帝纪王敦将举兵内向帝乗骏马微行察敦营垒而出敦正昼寝梦日环其城惊起使五骑物色帝驰去见逆旅妪以七丨丨与之曰后有骑来可以此示也俄而追者至问妪妪曰去已逺矣因以鞭示之五骑传玩稽留遂获免　唐书薛延陀传统特勅入朝帝以精刀丨丨赐之曰有大过者以吾鞭鞭之　李白南奔书懐诗顾乏七丨丨留连道旁玩　温庭筠奉天西佛寺诗宗臣欲舞千金剑追骑犹观七丨丨】寳舟【王僧孺懴悔礼佛文见寳城下】
　　寳船【晋书陶璜传璜夜以数百兵袭董元获其寳物船载而归从海道出其不意径至交阯大破元等以前所得丨丨上锦物数千匹遗扶严贼帅梁竒　梁简文帝千佛愿文涤无明于欲海度苍生于丨丨　刘孝绰答云法师书皇上自兹善觉降迹阎浮以住地之心行则天之化故能慈导三有仁济万物犹以法药未周丨丨不倦解劒却盖躬诣道塲瑞花承足人观雕辇之盛金轮啓路物覩重英之饰显实开权事均秪鹫　邢邵并州寺碑望彼岸而攸徃泛丨丨而利渉】
　　寳筏【李白春日归山寄孟浩然诗见金绳下】
　　寳舶【刘禹锡詶南海马大夫诗连天浪里长鲸息映日防多丨丨来】
　　寳棹【梁简文帝菩提树颂序槃丨丨接惑众于背流慈悲光明照羣迷于未晓】
　　寳具【东京梦华録诸女童队出右掖门少年豪俊争以丨丨供送饮食酒果迎接各乗骏骑而归　王勃广州寳庄严寺舎利碑镪藏巨亿更入僧田价直百千还登佛座岂徒照车十乗列隋氏之明珠盈篚万金积大顚之丨丨而已】
　　寳赂【汉书淮南王安传安初入朝武安侯与语曰方今非王当谁立者淮南王大喜厚遗武安侯丨丨宋书顺帝纪丹雘之饰麋耗难訾丨丨之费征赋靡计】
　　寳赀【唐书第五琦传今之急在兵兵疆弱在赋赋所出以江淮为渊若假臣一职请悉东南丨丨飞饷函洛惟陛下命】
　　寳贿【左传子产曰昔我先君桓公与商人皆出自周世有盟誓以相信也曰尔无我叛我无强贾母或匄夺尔有利市丨丨我勿与知恃此盟誓故能相保以至于今】
　　寳财【鲁语鲁饥臧文仲言于严公曰夫为四邻之援结诸侯之信重之以婚姻申之以盟誓固国之艰急是为铸名器藏丨丨固民之殄病是待今国病矣君盍以名器请籴于齐】
　　寳货【汉书项籍传羽乃屠咸阳杀秦降王子婴烧其宫室火三月不灭收其丨丨妇女而东　又食货志铸大钱文曰丨丨肉好皆有周郭以劝农澹不足百姓蒙利焉　又莾即真以为书刘字有金刀乃罗错刀契刀及五铢钱而更作金银贝钱布之品名曰丨丨魏志张鲁传鲁闻阳平已陷奔南山入巴中左右欲悉烧丨丨仓库鲁曰本欲归命国家而意未达今之走避锐锋非有恶意丨丨仓库国家之有遂封藏而去　蜀志厐统传注九州春秋曰统说备曰益州国富民彊戸口百万四部兵马所出必具丨丨无求于外今可权借以定大事　晋书陶侃传见珍竒下　唐书薛廷老传郑注用事岭南节度使郑权附之悉盗公库丨丨输注家为谢廷老表按权罪由是中人切齿　元史百官志奉宸库提防掌中藏丨丨钱帛结纳之事大德元年置盐鐡论工不出则农用商不出则丨丨絶农不出则谷不殖丨丨絶则财用匮　新序公子重耳出亡于】
　　【晋里鳬须窃其丨丨而逃公子重耳反国立为君里鳬须造门愿见　韦应物广陵行海云助兵气丨丨益军饶　贾岛送去华法师诗囊中无丨丨船戸夜扃稀】
　　寳物【周礼乡大夫疏见寳藏下　后汉书彭宠传宠斋独在便室苍头子密等三人因宠卧寐共缚着牀又以宠命呼其妻妻入大惊宠急呼曰趣为诸将军办装于是两奴将妻入取丨丨留一奴守宠　魏志武帝纪邺定公临视绍墓哭之流涕慰劳绍妻还其家人丨丨赐杂缯絮廪食之　又甄皇后传天下兵乱加以饥馑百姓皆卖金银珠玉丨丨时后家大有储谷颇以买之后年十余岁白母曰今世乱而多买丨丨匹夫无罪懐寳为罪又左右皆饥乏不如以谷振给亲族邻里广为恩惠也举家称善即从后言　南史褚彦回传父湛之卒彦回悉推财与弟澄唯取书数千卷湛之有两厨丨丨在彦回所生郭氏间嫡母呉县主求之郭欲不与彦囬曰但令彦囬在何患无物　又萧励传俚人不賔多为海暴励征讨所获生口丨丨军资之外悉送还防蜀録李特先是梁州刺史罗尚闻廞叛上表称廞非雄才又蜀人不愿为乱事终无成愿欲征之惠帝遣尚】
　　【为平西将军益州刺史率七千余人入蜀特等闻尚来甚惧使其弟骧于道奉迎并贡丨丨尚甚恱　稽神録建业有库子姓邢得一自然石其状如真置庭中石榴树下或见之曰此丨丨也因装置巾箱中自尔充足后颇富饶矣　水经注汾阴男子公孙祥望气丨丨之精上见祥言之于武帝武帝于水获寳鼎焉　刘禹锡牛相公见示新什诗封来真丨丨寄与媿文明】
　　寳产【唐书郑畋传仆射于琮言南海以丨丨富天下如与贼国藏竭矣】
　　寳器【周礼天府见寳镇下　又见玉镇下　左传王及郑伯入于邬遂入成周取其丨丨而还　又楚太子建之母在郥召呉人而啓之冬十月甲申呉太子诸樊入郥取楚夫人与其丨丨以归　战国策司马错与张仪争论于秦惠王前司马错欲伐蜀张仪曰不如伐韩王曰请闻其说对曰亲魏善楚下兵三川塞轘辕缑氐之口当屯留之道魏絶南阳楚临南郑秦攻新城宜阳以临二周之郊诛周主之罪侵楚魏之地周自知不救九鼎丨丨必岀据九鼎按图籍挟天子以令天下天下莫敢不听此王业也　史记齐太公世家晋军追齐至马陵齐侯请以丨丨谢不听必得笑克者萧桐叔子令齐东畆　又晋世家曲沃武公伐晋侯缗灭之尽以其丨丨赂献于周厘王厘王命曲沃武公为晋君列为诸侯　又越世家句践欲杀妻子燔丨丨触战以死种止句践曰夫呉太宰嚭贪可诱以利请间行言之于是句践乃以美女丨丨令种间献呉太宰嚭　又梁孝王世家珠玉丨丨多于京师　又陈丞相世家杖剑亡渡河船人见其美丈夫独行疑其亡将要中当有金玉丨丨目之欲杀平平恐乃解衣躶而佐刺船船人知其无有乃止　又范睢传见珍怪下　汉书吕后纪禄信寄与俱出游过其姑吕怒曰汝为将而弃军吕氏今无处矣乃悉出珠玉丨丨散堂下曰无为他人守也呉志刘繇传繇伯父宠为汉太尉注宠前后歴二郡八居九列四登三事家不藏贿无重丨丨恒菲饮食薄衣服弊车羸马号为窭陋　晋书卫恒传韦诞太和中为武都太守以能书留补侍中魏氏丨丨铭题皆诞书也周书武帝纪丙寅出齐宫中金银丨丨珠翠丽服及宫女二千人班赐将士　唐书邓处讷传武陵人雷满】
　　【者字秉仁每宴使客抵丨丨潭中曰此水府也蛟龙所慿吾能没焉乃裸入水俄取器以出　管子城郭险阻蓄藏丨也圣智丨也珠玉末用也先王重其丨丨而轻其末用　吕览割地丨丨卑辞屈服不足以止攻惟治为足　新序秦欲伐楚使楚者徃观楚之丨丨楚王召昭奚恤而问焉对曰此欲观王国得失而图之不在丨丨在贤臣　又燕易王时国大乱齐闵王兴师伐之屠燕国载其丨丨而归　又乐毅合连四国之兵以伐齐大破之屠七十余城尽复収燕丨丨而归　塩鐡论大夫曰家人有丨丨尚函匣而藏之况人主之山海乎博物志赤刀周之丨丨也　水经注穆天子传曰天子西征至阳纡之山河伯冯夷之所都居是惟河宗氏天子乃沈珪璧礼焉河伯乃与天子披图视典以观天子之丨丨玉果璿珠烛银金膏等物皆河圗所载河伯以礼穆王视图方乃导以西迈矣　观佛三昧海经白菩萨言太子生时万神侍御七寳来臻何弃天位来此树下我是天女盛美无比顔貌红晖六天无防今以微身奉上太子供给左右可备洒扫我等善能调身按摩今欲亲附愿遂下情太子坐树身体疲懈宜湏偃息服食甘露即以丨丨献天百味太子寂然身心不动　刘孝绰司空安成王碑允同卫叔赐丨丨于商郊殊异唐侯戏桐珪于汾水　卢纶送尹枢令狐楚及第后归觐诗见玉佩下　又栖岩寺隋文帝马瑙盏歌天宫丨丨隋朝物鎻在金函比金骨　徐夤诗灵鸦啄破琼津滴丨丨盛来蚌腹圆　又琉璃瓶诗丨丨一银海水锦鳞才动即先知】
　　寳藏【中庸今夫山一卷石之多及其广大草木生之禽兽居之丨丨兴焉　周礼乡大夫乡老及乡大夫羣吏献贤能之书于王王再拜受之登于天府注天府掌祖庙之丨丨者疏天府掌祖庙之丨丨者是春官天府职文也引之者欲见天府掌寳物贤能之书亦是寳物故藏于天府　史记防传略闻夏殷欲卜者乃取蓍已则弃去之以为藏则不灵蓍乆则不神至周室之卜官常丨丨蓍又其大小先后各有所尚要其归等耳　顔氏家训人若能偕化黔首悉入道塲如妙乐之世穰佉之国则有自然稻米无尽丨丨安求田蚕之利乎　大方便佛报恩经虽有如是威武随意技艺百千丨丨象马车乗无量美女胜妙台观流泉浴池一切五欲乐具心不贪着　又平声礼记曲礼在府言府注府谓丨丨货贿之处也　蘓轼跋陈吏部诗后迩来前辈凋丧略尽能称诵公者渐不复见得其绪言遗事皆当记録丨丨况其文章乎　又作臧汉书食货志秦并天下币为二等黄金以溢为名上币铜钱质如周钱文曰半两重如其文而珠玉贝银锡之属为器饰丨丨不为币】
