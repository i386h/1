<!-- { "loadSidebar": true } -->
　　【涌因名　又丨丨井在桂林府灌阳县西十五里井有九其深叵测可溉田亩旁有丨丨圣水庙祷雨輙应又丨丨川在庆阳府寕州城东一百二十里一名九陵川自横岭流至州西南合奢延川南流入泾河　又丨丨山在常州府黄山南自孤陈山至此凡九岭故名又丨丨岩在永州府东安县北一百里山形斗起竒石错立物象古怪相传常有樵者遇黄衣九士谓曰吾丨丨居此乆矣语讫莫知所在　又丨丨凹在河南府卢氏县北二里其凹有九状如缺环中有丨丨庙　又丨丨顶山在大理府赵州南五十里其山九相聚　又丨丨洞在眉州丹棱县栅头村洞中有石榻石灶之类上有峦如太湖灵壁之状　图绘寳鉴王绂字孟端号友石生又号丨丨山人画竹石絶伦不轻与人故人不为茍得也　庾信灯赋丨丨将瞑三爵行栖　谢廷讃黄山赋遂使青鸾孤骞而蹲踞丨丨并飞而蜿蜒范云赠沈左卫诗逰息万年下经过丨丨中　宗懔麟趾殿咏新井诗铜新丨丨殿石胜凌云台　顔之推古意诗吴师破丨丨秦兵割千里　庾信道士歩虗词见八风下　王维送方尊师归嵩山诗仙官欲往丨丨潭旄节朱幡倚石龛　李白金陵望汉江诗汉江迥万里派作丨丨盘　崔灏上已诗犹言日上早更向丨丨津吕温送僧归漳州诗丨丨潭上路同去客应稀　刘禹锡九华山歌疑是丨丨夭矫欲攀天忽逄霹雳一声化为石　李商骊山有感诗骊岫飞泉泛暖香丨丨呵防玉莲房　苏轼恵山絶顶望太湖诗见五湖下汪藻古镜行其隂为天池一毋将丨丨　史学宫词寳带香褠水府仙黄旗彩扇丨丨船　王恽逰苍谷口诗丨丨分部中天雨何处痴蟠睡不闻　周权恵山寺丨丨下酌泉诗恵山鬰律丨丨磅礴大地鸿蒙乃贤送道士张宗岳还龙虎山诗花织锦茵防凤翥云浮玉座丨丨翔　吉雅谟丁题天童寺朝元阁诗见五凤下　张宪次鐡笛道人韵诗玉环防凤叫珠髻丨丨盘　张昱衣锦山诗设宴丨丨堂上日沛中歌后似王稀　顾瑛次龙门琦公见寄韵诗丨丨山色船头看半亱钟声枕上聼　又小学绀珠后魏崔长瑜子枢等九人号丨丨　又北齐王昕母生九子皆醖籍号王氏丨丨　又本草丨丨草生平泽中红子状如杨梅其苗解诸毒】
　　九鲤【眀一统志丨丨湖在兴化府仙游县东北昔何氏兄弟九人炼丹湖侧丹成各乗一鲤仙去】九【小学绀珠丨丨石泉蔡江洛海河淮旱】
　　九猷【列子食醯黄軓生乎丨丨九猷生乎瞀芮瞀芮生乎腐蠸注丨丨瞀芮腐蠸亦虫名也】九香【本草丨丨虫集解时珍曰丨丨虫生于贵州永寕衞赤水河中大如小指头状如水黾身青黒色至冬伏于石下土人多取之以充人事至惊蛰后即飞出不可用矣】
　　九麟【云笈七籖思鬰单无量天王姓混讳□□□衣九色无缝自然斑文之裘头戴耀精日圎冠治天无央元台紫户之乗丨丨琼轮侍玉女二十四人】
　　九虎【汉书王莾传莾拜将军九人皆以虎为号号曰丨丨　庾信哀江南赋见六麋下　吴儆次徐令韵诗少日曾披九虎关谁怜投老却乗邉　元好问岐阳诗耽耽丨丨防秦闗懦楚孱齐机上看　栁贯太子受册礼成赴西内朝贺诗双龙承检才升册丨丨开闗恰御朝】
　　九马【杜甫韦讽録事宅观曹将军画马图诗可怜丨丨争神骏顾视清髙气深穏　杨维桢题月山公丨丨图手卷诗图中丨丨气俱王都防青骢尤第一】
　　九逸【小学绀珠丨丨浮云赤电絶羣逸骠紫燕骝緑螭骢龙子驎驹絶尘　又作轶陈束廏马赋序夫八骏着骅骝之称丨丨标絶尘之号】
　　九骏【王勃南郊颂序八鸾徐动顿汤文于后尘丨丨长驱伫尧舜于中路】
　　九驷【史记周本纪帝纣乃囚西伯于羑里闳夭之徒患之乃求有莘氏美女骊戎之文马有熊丨丨他竒怪物因殷嬖臣费仲而献之纣乃赦西伯】
　　九匹【金史礼志见九队下】
　　九乗【周礼大行人见三享下　汉书司马相如传前皮轩后道游注天子出道车五乗游车丨丨在乗舆车前　后汉书舆服志古者诸侯贰车丨丨秦防九国兼其车服故大驾属车八十一乗法驾半之　又平声同文算指见八乗下】
　　九牢【周语防王使大宰文公及内史兴赐晋文公命上卿逆于境晋侯郊劳馆诸宗庙馈丨丨设庭燎于邵释奠武成王乐章五齐絜丨丨砍】
　　九牛【汉书司马迁传见一毛下　晋书华谭传或向谭曰谚言人之相去如丨丨毛寕有此理乎谭对曰昔许由巢父譲天子之贵市道小人争半钱之利此之相去何啻丨丨毛也　管子屠牛坦朝解丨丨而刀可以莫鐡则刃防间也　列子吾之力者能裂犀兕之革曳丨丨之尾犹恨以弱　眀一统志丨丨山在温州府乐清县治东上有九大石横列逺望若丨丨然山之南谢灵运曽游此又名谢公山　王諲柱础赋五丁力殚丨丨流汗　权徳舆宿严陵诗今亱子陵滩下泊自慙相去丨丨毛　杜牧送韦楚老拾遗归朝诗独鹤初冲太虚日丨丨新落一毛时　温庭筠题僧壁诗到此既知闲防乐俗心何啻丨丨毛　苏轼赵阅齐髙斋诗乃知贤逹与愚陋岂直相去丨丨毛　孙觌寄题四明吴勰拙轩诗见一锥下　杨载书懐杜原父诗旧书益遗忘丨丨存一毛　又本草丨丨草集解颂曰生筠州山冈上二月生苗独茎髙一尺叶似艾叶圆而长背有白毛靣青五月生苗用】
　　九羊【宋史地理志懐徳军丨丨砦故丨丨谷元符元年建筑赐名　梁简文帝大同哀辞见四叶下】九凤【黄庭内景经见八圣下　云笈士籖行太清之道出则五帝侍衞给玉童玉女各八百人建五色之节驾龙舆飞烟前啸丨丨后吹八鸾白虬启道太极参轩故真中有髙卑元中有阶次也　刘潜平等刹下铭双龙虚绕丨丨徒悬　张九龄故荥阳君苏氏挽歌钊去双龙别雏哀丨丨鸣　虞集歩虚词六龙献阳燧丨丨保金支】
　　九鹤【事文类聚张九龄母梦丨丨自天而下飞集于庭遂生九龄】
　　九雉【周礼考工记见七雉下　张衡东京赋经途九轨城隅丨丨　又易林十鸟俱飞羿射丨丨防得独全虽惊不危】
　　九翚【宋史礼志裙背大防长裙防翟之衣各设于椸陈于庭冠弁冠朶丨丨四凤冠各置于槃蒙以帕首餙随之陈于服椸之南又舆服志见四凤下】
　　九扈【左传丨丨为九农正扈民无滛者也注扈有九种也春扈鳻鶞夏扈窃元秋扈窃蓝冬扈窃黄棘扈窃丹行扈唶唶宵扈啧啧桑扈窃脂老扈鷃鷃以丨丨为农之号各随其冝以教民事　张衡东京赋嘉田畯之匪懈勤致赉于丨丨　袭喜霁赋既垂曜于辰角申劝之以丨丨　王棨耕弄田赋干牛之列有序丨丨之官咸秩　无名氏籍田赋躬三推兮供神仓分丨丨兮应农祥　晏殊中园赋验丨丨以农正察五鸠而民聚　徐彦伯奉和幸新丰温泉宫应制诗见五龙下栁宗元春懐故园诗丨丨鸣已晚楚乡农事春】九鸟【埤雅鸤鸠今之布谷禽经曰一鸟曰隹二鸟曰雔三鸟曰朋四鸟曰乘五鸟曰顾六鸟曰鶂七鸟曰□八鸟曰鸾丨丨曰鸠十鸟曰丨丨鸠字従九以此故欤　尔雅翼鸠盖一巢而丨丨者诗曰鸤鸠在桑其子七兮又名□鷜布谷好鸟之鸣故谓之鸤鸠月令所谓鸣鸠拂羽者今布谷为然　贡师防送国子张教授诗丨丨弹羽鼇断足六龙飞光画相遂】
　　九乌【周鍼羿射九日赋见六钧下　刘孝威孤客少年塲行近发连双兔髙弯落丨丨　李白古朗月行羿昔落丨丨天人清且安】
　　九雁【易林丨丨列阵雌独不群为罾所牵死于庖人】
　　九苞【小学绀珠见六像下　王禹偁醴泉无原赋厥味孔甘可饮丨丨之凤其波不浊寕朝百谷之王吴莱尚志赋翩丹穴之蜚凤兮粲丨丨之翕赩　董梦桂吐绶赋丨丨育徳五彩丽明　李峤诗丨丨应灵瑞五色成文章　裴潾前相国賛皇公诗见五彩下薛田诗丨丨绾就佳人髻三閙装成子弟鞯　虞集奎章阁有灵壁石御书其上诗巨鼇三岛力威凤丨丨文贡奎荅陈仲华诗见一振下　王逄宴朱将军第诗五云防龙奏韶濩丨丨凤凰降寥廓】
　　九雏【晋书穆帝纪升平四年二月凤凰将丨丨见于丰城　刘孝威乌生八九子诗城上乌一年生丨丨枝轻巢夲狭风多叶早枯　李峤鹧鸪诗愿作城上乌一年生丨丨　杜甫病柏诗丹凤领丨丨哀鸣翔其外李颀聼安万善吹觱篥歌枯桑老柏寒飕飗丨丨鸣凤乱啾啾　张谔满月诗见八子下　顾况句见四泽】
　　【下　权徳舆杂兴诗乍聼丝声似竹声又疑丹穴丨丨惊　刘禹锡伤秦姝行八鸾锵锵渡银汉丨丨威凤鸣朝阳　欧阳修晓咏诗丨丨乌起城将曙百尺楼髙月易低】
　　九尾【宋书符瑞志帝禹长有圣徳长九尺九寸梦自洗于河以手取水饮之又有白狐丨丨之瑞　又汉章帝元和中丨丨狐见郡国　山海经见四耳下　援神契徳至鸟兽则凤皇来鸾鸟舞麒麟臻白虎动狐丨丨雉白首　韩诗外传孔子与子夏渡江见鸟而异之人莫能名孔子曰鸧尝闻河上老人歌曰鸧兮鸹兮逆毛衰兮一身丨丨长兮　竹书纪年帝杼八年征于东海及夀得一狐丨丨　吴越春秋禹三十未娶行到涂山恐时之暮失其度制乃辞云吾娶也必有应矣乃有白狐丨丨造于禹禹曰白者吾之服也其丨丨者王之证也涂山之歌曰绥绥白狐丨丨痝痝我家嘉夷来賔为王成家成室我造彼昌天人之际于兹则行眀矣哉禹因娶涂山谓之女娇　水经注徐州地理志曰徐君宫人娠而生卵以为不祥弃之于水濵孤独母有犬名曰鹄仓猎于水侧得弃卵衔以来归独母以为异覆暖之遂成儿生时偃故以为名徐君宫中闻之乃更録取长而仁智袭君徐国后鹄仓临死生角而丨丨实黄龙也徐中今见有狗垄焉　本草麢羊释名丨丨羊　郭璞丨丨狐賛青丘竒兽丨丨之狐　张协七命见三足下　梁简文帝南郊颂序见三角下　吴都赋莫赤匪狐丨丨而自扰　李恽五色卿云赋狐丨丨而来扰草三秀而敷荣　李咸田获三狐赋七防分势遇楚相以申威丨丨来仪感魏君而呈瑞　杨允孚滦京杂咏驯象眀珠丨丨皇王不宝夀无疆】
　　九卵【郝经冬至后在仪真舘赋赠三伴使诗一若防山安一若丨丨累】
　　九棘【周礼朝士掌建邦外朝之法左丨丨孤卿大夫位焉群士在其后右丨丨公侯伯子男位焉群吏在其后　后汉书防荣传臣思入圎门坐于胏石之上使三槐丨丨平臣之罪　齐书皇后传序淑妃旧拟丨丨以淑为温恭之称妃为亚后之名　梁简文帝与萧临川书八区内侍厌直御史之庐丨丨外府且息官曹之务　权徳舆和太府韦卿阁老左藏库中假山诗春山仙掌百花开丨丨腰金有上才】
　　九蕙【后汉书光武纪皇考南顿君生光武于县舎是嵗县界有嘉禾生一茎丨丨因名光武曰秀】九芝【王勃采莲赋冝其色震百草香夺丨丨　庾信道士歩虗词见五云下　又卢思道后园晏诗秋夕风动三株树春朝露湿丨丨田】
　　九莲【眀一统志丨丨城在辽东都司三卫东北九十里】
　　九谷【周礼太宰以九职任万民一曰三农生丨丨注丨丨黍稷秫稻麻大小豆大小麦　又廪人掌丨丨之数以待国之匪颁赒赐稍食　齐书武帝纪见八材下　唐书王仲丘传见五方下　宋史职官志仓二十有五掌丨丨廪藏之事以给官吏军兵禄食之用　炙毂子丨丨黍稷麻麦稻梁苽大小豆　酉阳杂俎丨丨黍稷稻梁三豆二麦　束晳补亡诗黍华陵巅麦秀丘中靡田不播丨丨斯丰　庾信归田赋见一防下　魏徴五郊乐章丨丨已登万箱流咏】
　　九臼【本草鬼臼释名丨丨】
