<!-- { "loadSidebar": true } -->
　　右丞【唐书百官志见左丞下　金史百官志尚书省左丞丨丨各一员正二品　文献通考尚书出纳王命赋政四海令及左丞总领纲纪无所不统仆射及丨丨分掌廪假钱谷　又白案则丨丨上署左丞次署黄案则左丞上署丨丨次署　又见左丞下　又杨乔为丨丨行值太常辛柔柔不避车乔奏柔不敬下廷尉又虞玩之字茂瑶宋元徽中为丨丨齐高帝参政与玩之书曰今漕藏有阙吾贤居丨丨已觉金粟可积矣又任遐为丨丨奏御史中丞陆澄不纠事请免其官宣和画谱王维字摩诘开元初擢进士第官至尚书丨丨兄弟以科名文学冠絶当代故时称朝廷左相笔天下丨丨诗皆官称而不名　纬畧余与徐渊子同防检南宫出丨丨捕鱼图一卷如无咎公所题者余曰此善摹者为之　铁网瑚王丨丨生平画卷所称最者惟辋川雪溪捕鱼等图耳吾意以为絶响不谓太仆于中州友人家又得此巻而用笔之妙布置之神殆尤过焉固知丨丨胸中伎俩未易测识而千竒万变时露于指腕间无穷播弄岂非千载一人哉　杜甫解闷诗不见髙人王丨丨蓝田丘壑漫寒藤　张祜题王丨丨山水障诗丨丨今已殁遗画世间稀　郑谷寄献狄丨丨诗见中丞下　杨万里书王丨丨诗后诗晚因子厚识渊明早学苏州得丨丨】
　　右辖【宋史胡宿从子宗愈传论宗愈仍居丨丨而学术视宿则有间矣　元史百官志见左丞下　纬畧朱景元画影曰王维画山水松石似呉生而风标特出京师西塔院有辋川图山谷郁盘云水飞动山谷诗丹青出丨丨诗句妙九州物外常独徃人间无取求袖手南山雨辋川桑柘秋胷中有佳处泾渭看同流此诗足以气吞丨丨笔墨今所见者摹夲不足道也】
　　右弼【晋书潘尼传见左辅下　魏书崔浩传使浩奉防告宗庙命世祖为国副主居正殿临朝司徒长孙嵩山阳公奚斤北新公安同为左辅坐东厢西面浩与太尉穆观散骑常侍丘堆为丨丨坐西厢东面百寮总己以听焉太宗避居西宫　又穆观传世祖之监国观为丨丨出则统摄朝政入则应对左右事无巨细皆关决焉　宋史徽宗纪见左辅下　又职官志见左辅下易林左辅丨丨金玉满匮常盈不亡富如厫仓　俞安期衡岳赋见左辅下　李峤柏梁体聨句叨居丨丨媿盐梅】
　　右揆【张説奉和御制与宋璟源乾曜同日上官命宴东堂赐诗应制诗见前星下】
　　右侯【晋书石勒载记将袭王浚而惧刘琨及鲜卑乌丸为其后患沈吟未发张宾进曰幽州饥俭人皆蔬食刘琨王浚虽同名晋藩其实仇敌若修牋于琨送质请和琨必欣于得我喜于浚灭终不救浚而袭我也勒曰吾所不了丨丨已了复何疑哉于是轻骑袭幽州以火宵行】
　　右更【史记樗里子传秦惠王八年爵樗里子丨丨使将而伐曲沃　又玉海步天歌见东脚下】右尹【左传楚公子午为令尹公子罢戎为丨丨】
　　右民【宋书百官志见左民下　文献通考后魏有金部库部虞曹仪曹丨丨宰官都牧牧曹右曹太仓太官祈曹神都仪同曹等尚书】
　　右司【唐书百官志隋尚书省诸司郎及承务郎各一人而废左丨丨贞观元年复置左丨丨郎中　又张镒传张镐表为判官迁屯田丨丨二员外郎　宋史高宗纪绍兴二十五年三月己酉丨丨郎中张士襄自金国使还坐奉使不肃罢官　元史百官志丨丨郎中二员正五品员外郎二员正六品都事二人正七品　文献通考隋尚书都司置左丨丨郎中各一人掌都省之职唐武德省贞观复置注二十三曹呼左丨丨为都公又见左司下　又宋兴隆元年诏左丨丨郎中各差一员减罢二员左司书拟吏户礼机速房丨丨书兵刑】
　　【工赏功房文事后以丨丨掌刑房事任为剧乃置二员】
　　右史【史记正义论史例古者帝王丨丨记言左史记事言为尚书事为春秋太史公兼之故名曰史记后汉书荀恱传见左史下　元史世祖纪庚子宋主复遣尚书夏士林丨丨陆秀夫奉书称侄乞和　文献通考隋炀帝于内史省置起居舍人二员唐贞观二年省起居舍人移其职于门下置起居郎二人显庆中复于中书省置起居舍人遂与起居郎分掌左右龙朔三年改为左丨丨郎为左史舍人为丨丨咸亨元年复旧徐送髙起居之泾县诗丨丨罢朝归之官句水湄】
　　右士【宋书百官志见西朝下　魏书官氏志兴安二年正月置驾部尚书丨丨尚书】
　　右计【宋史魏羽传见中分下】
　　右使【宋史董俨传时三司改易制度置三计使因留拜丨丨议大夫充右计谏使罢出知扬州】右巡【宋史礼志正衙常参国朝制正衙见谢辞官立于大班之南丨丨使立正衙位南北向台官大夫中丞三院御史各就揖班位再揖揖讫台官与左巡使先入各就位】
　　右街【宋史焦继勲传干德四年判丨丨仗杜审琼卒命继勲代之　又沙门洪蕴传咸平初补丨丨首座累转左街副僧录】
　　右省【唐书奚陟传先是丨丨杂给眡职田禀主事与拾遗等陟以奉稍为率由是吏官有差　雍录见东省下　崔嘏授方右谏议大夫等制是用擢居丨丨陟彼首曹　郑谷寄集贤韦起居衮诗长安一夜残春雨丨丨三年老拾遗】
　　右府【魏书刘昱传休范将杜墨骡等又攻新亭东厢休范参军江珉等破二县六署窃掠金帛放诸徒隷由是徒众复盛烧东宫津阳门乃领军丨丨昱将陈显达率所领至杜姥宅破墨骡军主全景渊进平白壁宣阳津阳二门斩墨骡等　宋史食货志攸请内侍职掌事干宫禁应裁省者委童贯取防时贯以广阳郡王领丨丨故也　吕公着定州谢上表尸荣丨丨无禆庙算之竒假守中山复当阃制之重】
　　右尚【唐书百官志丨丨署令二人丞四人掌供十二闲马之辔】
　　右户【宋书百官志其东曹西曹度支金曹理典兵兵曹贼曹运曹禁防典賔骑士军曹凡十三曹金阙所余十二曹也其后又有直兵长流刑狱城局水曹丨丨墨曹七曹　文献通考北齐度支统度支仓部左户丨丨金部库部六曹】
　　右署【后汉书百官志右中郎将比二千石夲注曰主丨丨郎　又杨仁传拜什邡令寛惠为政劝课掾史弟子悉令就学其有通明经术者显之丨丨或贡于朝注丨丨上司也　宋书百官志见中郎下】右闼【白居易独孤郁转司勲郎中知制诰制选自外郎擢居丨丨】
　　右行【左传见左行下　史记晋世家晋始作三行荀林父将中行先縠将丨丨先蔑将左行　又音衡礼记月令疏日月丨丨星辰左转　晋书天文志见西没下　唐书吐蕃传过石堡城崖壁峭竪道回屈虏曰鐡刀城丨丨数十里土石皆赤虏曰赤岭而信安王祎张守珪所定封石皆仆独虏所立石犹存　京氏易畧隂从午阳从子子午分行子左行午丨丨左右凶吉吉凶之道子午分时　又虎刑五月午在离卦丨丨　关朗易传见西视下　梦溪笔谈凡气始于东方而丨丨音起于西方而左行隂阳相错而生变化　法苑珠林见左行下　苏轼迁居临臯亭诗区区欲丨丨不捄风轮左】
　　右卫【晋书职官志见左卫下　齐书髙帝纪中书舍人孙千龄与休范有密契独曰宜依旧遣军据梁山鲁显间丨丨若不出白下则应进顿南州太祖正色曰贼今已近梁山岂可得至新亭既是兵冲所以欲死报国耳　魏书官氏志丨丨将军从第二品下　南史孔子祛传梁武帝撰五经讲疏及孔子正言专使子祛检阅羣书以为义证事竟敕子祛与丨丨朱异左丞贺琛于士林馆递日执经　北史杨播传见左卫下　元史百官志丨丨秩正三品中统三年初置武卫至元元年改为侍卫八年改为左丨中三丨掌宿卫扈从兼屯田国有大事则调度之　又舆服志丨丨白甲队丨丨指挥使二人骑服同中卫指挥使帅骑士凡七十有四人文献通考晋武帝受禅分中卫为左丨丨将军以杨琇为左赵序为右后魏永光初増置左丨丨将军各二】
　　【人北齐二人分掌左右厢隋初左丨丨大将军各一人将军各二人炀帝改左丨丨为左丨翊丨唐复为左丨丨大将军各一人将军各二人宋有左丨丨上将军将军大将军将军中郎将郎并为环卫官无定员皆命宗室为之亦为武臣之赠云笈七籖见上灵下】
　　右军【左传见左军下　呉语见中水下　史记赵世家二十一年攻中山赵祒为丨丨许钧为左军公子章为中军王并将之牛翦将车骑赵希并将胡代赵与之陉合军曲阳　汉书冯奉世传见中军下　晋书哀帝纪见左军下　又王羲之传羲之既拜防军又苦求宣城郡不许乃以为丨丨将军防稽内史　又尝在蕺山见一老姥持六角竹扇卖之羲之书其扇各为五字姥初有愠色因谓姥曰但言是王丨丨书以求百钱邪姥如其言人竞买之他日姥又持扇来羲之笑而不答齐书髙帝纪见中堂下　魏书穆绍传见后继下又萧道成传以军功仕刘义隆位至丨丨将军　元史太祖纪命皇子珠且察哈台乌格台为丨丨循太行而南取保遂安肃安定邢洺磁相卫辉懐孟掠泽潞辽沁平阳太原吉隰拔汾石岚忻代武等州而还　隋唐嘉话王丨丨兰亭序梁乱出在外陈天嘉中为僧永所得至太建中献之宣帝隋平陈日或以献晋王王不之宝后僧果从帝借搨及登极竟未从索果师死后弟子僧辩得之　袁昻书评王丨丨书如谢家子弟纵复不端正者奕奕有一种风气　王僧防论书庾征西翼书少时与丨丨齐名丨丨后进庾犹不分在荆州与都下人书云小儿辈贱家鸡皆学逸少书须吾下当比之　觉寮杂记李廷尉之改变籀文蔡中郎之杂用分篆王丨丨之损益钟张盖愈妙而愈失其真也　胡俨庐山赋临墨池以挥洒兮希丨丨于絶代　髙适途中寄徐录事诗空多箧中赠长见丨丨书　李白登金陵冶城西北谢安墩诗想像东山姿缅懐丨丨言　孟浩然晚春题远上人南亭诗林栖居士竹池养丨丨鹅　又宴荣二山池诗嘶支遁马池养丨丨鵞　杜甫丹青引学书初学卫夫人但恨无过王丨丨　韩翃赠别崔司直赴江东诗丨丨尚少年三领东方骑　白居易鹤答鵞诗丨丨殁后影何依只合随鸡逐鸭飞　景审题所书黄庭经后诗金粉为书重莫过黄庭旧许丨丨多　薛逄送剡客诗门掩丨丨余水石路横诸谢旧烟霞　李商隐漫成诗生儿古有孙征虏嫁女今无王丨丨　陆蒙和袭美呉中言情见寄诗见左氏下】
　　右拒【左传见左军下　又见后伍下　北史周太祖纪齐军至帝召诸将谋李弼曰彼众我寡不可平地置阵此东十里有渭曲可先据以待之遂进至渭背水东西为阵李弼为丨丨赵贵为左拒命将士皆偃戈于葭芦中闻鼓声而起日晡齐师至望见军少竞萃于左军乱不成列兵将交帝鸣鼓士皆奋起于谨等六军与之合战李弼等率铁骑横击之絶其军为二遂大破之】
　　右翼【史记李牧传多为竒陈张左丨丨　汉书霍去病传汉益纵左丨丨绕单于　晋书慕容廆载记见右部下　　元史太祖纪奈曼部长迪延罕心忌帝能遣使谋于巴达勒达部主阿尔和斯曰吾闻东方有称帝者天无二日民岂有二王邪君能益吾丨丨吾将夺其弧矢也　又百官志右卫率府秩正三品延祐五年以苏尔齐纳尔万户府迤东女直两万户府丨丨屯田万户府兵合为右卫率府置官十二员　又诗见左翼下　又笺鸳鸯休息于梁明王之时人不惊骇敛其左翼以丨丨掩之自若无恐惧　水经注见南向下　埤雅凡鸟飞而起则仰左翼飞而下则仰丨丨　李白大鹏赋见西荒下】
