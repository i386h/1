<!-- { "loadSidebar": true } -->
　　芦洲【梁书张纉传泛丨丨以延伫闻伍员之所济出懐珠而免讐归投金以荅惠　宋史河渠志嘉定十二年臣僚言盐官去海三十余里旧无海患县以盐灶颇盛课利易登去岁海水泛涨湍激横冲沙岸毎一溃裂常数十丈日复一日浸入卤地丨丨港渎荡为一壑今闻潮势深入逼近居民万一春水骤涨怒涛犇涌海风佐之则呼吸荡出百里之民宁不俱葬鱼腹乎　水经注江水又东迳邾县南对丨丨　原化记大厯初钟陵客崔希真家于郡西善鼓琴工绘事好修养之术二年十月初朔夜大雪遂践雪寻迹数里至江入丨丨中有一大船船中数人状貌皆竒而樵客在侧其人顾笑曰葛三乃见逼于伊人回谓崔曰尊道严师之礼不必然也崔拜而谢之归视幄中得图焉有三人二树一白鹿一药笈其二人盖方外之状手执芝采药者一仙树似柏皆防笈为风雨所败枯槁之状根相连属皆非常意所及后将图并丸药诣茅山问李涵光天师天师曰此真人葛洪第三子所画也　明一统志丨丨在武昌县一名罗州一名逻洲子胥逃江上求渡渔父歌曰与子期兮芦之漪子胥既渡解剑与之不受　王勃绵州北亭羣公宴序沙尘起而桂浦昏鳬雁下而丨丨晚鲍照上浔阳还都道中诗昨夜宿南陵今旦入丨丨张九龄饯王司马入计同用洲字诗别筵铺栁岸征】
　　【棹倚丨丨　王昌龄九江口诗驿门是髙岸望尽黄丨丨　李颀渔父歌持竿湘岸竹爇火丨丨薪　王维送康太守诗郭门隠枫岸吏趋丨丨　戴叔伦江行诗丨丨隠遥嶂露日映孤城　李贺梁台古愁诗丨丨客雁报春来寥落野湟秋漫白　许浑孤雁诗丨丨寒独宿榆塞夜孤飞　王周湖口县诗最是丨丨东北望人家残照隔烟汀　罗隠漂母冢诗寂寂荒坟一水濵丨丨絶岛自相亲　皎然诗漫漫江帆访兄弟猿声几夜宿丨丨　张昱舟行即事诗丨丨集夜禽聒聒鸣不已毛文锡应天长词丨丨一夜风和雨飞起残沙翘雪鹭】
　　芦渚【宋史地理志见梅渚下　董思恭咏露诗见葵园下　李嘉祐送从弟永任饶州録事参军诗丨花丨里鸿相叫苦竹丛边猿暗啼陈造题因师百雁圗诗见蓼滩下】
　　芦汀【花史青浦周士亨江有年相友善一日九月中偕往渭塘舟次塘东泊一楼下其楼上二女一白面一红顔倚窗笑语两生仰视漫赋一诗曰夙有烟霞癖翛然兴不群秋声飞过雁水面洞行云逸思乗时发诗名到处闻扁舟涉方社更喜挹清芬楼上乃大声曰舟中有诗楼上岂无诗乎遂朗吟一韵两生侧耳听之吟毕共笑两生共起上岸大呼欲登楼寻之怳惚间不闻女声楼亦不见两生大骇返舟四顾但见芦花白蓼花红耳士亨遂更号丨丨渔叟有年更号蓼塘居士以识其异　周权秋霁诗见竹座下　又秋望诗虫鸣沙迳宵初永雁落丨丨月未生　刘基渔父词朝辞蓼渚暮丨丨自有沙鸥伴醉醒】
　　芦漪【吴越春秋伍员奔吴至江江中有渔父乗船从下方泝水而上子胥呼之谓曰渔父渡我如是者再渔父欲渡之适防旁有人窥之因而歌曰日月昭昭兮寖已驰与子期乎丨之丨子胥即止丨之丨渔父又歌曰日已夕兮予心忧悲月已驰兮何不渡为事寖急兮当奈何子胥入船渔父知其意也乃渡之千浔之津子胥既渡渔父乃视之有甚饥色乃谓曰子俟我此树下为子取饷渔父去后子胥疑之乃潜身于深苇之中有顷父来持麦饭鲍鱼羮盎浆求之树下不见因歌而呼之曰芦中人芦中人岂非穷士乎如是至再子胥乃出芦中而应】
　　芦港【苏轼有和文与可寒丨丨诗　苏辙和文与可寒丨丨诗见芦深下　翁卷送赵嗣勲诗见藕塘下】芦历【宋史河渠志秀州秀水境内有四湖一曰柘湖二曰淀山湖三曰当湖四曰陈湖东南则柘湖自金山浦小官浦入于海西南则淀山湖自丨丨浦入于海西北则陈湖自大姚港朱里浦入于吴松江其南则当湖自月河南浦口澉浦口亦达于海支港相贯】
　　芦岸【何逊还渡五洲诗沙汀暮寂寂丨丨晩脩脩杜牧渔父诗烟影侵丨丨潮痕在竹扉】芦场【宋史髙宗纪建炎四年十一月诏诸路转运司括借寺观田租丨丨三年　又食货志乾道八年遣官实江淮沙田丨丨顷亩悉追正之】
　　芦亭【后汉书盖延传永初七年邓太后绍封延曽孙恢为丨丨侯】
　　芦台【宋史地理志清州本干宁军幽州丨丨军之地】
　　芦州【晋书桓宣传豫州刺史祖逖出屯丨丨遣参军殷又诣平雅又意轻平视其屋云当持作马廏见大镬欲铸作铁噐平曰此是帝王大镬天下定后方当用之奈何打破又曰卿能保头不而惜大镬耶】芦关【明一统志丨丨在延安府安塞县北一百七十里有东西二城基址　薛能赠出塞客诗寒驿夕阳投宿意丨丨门向逺河开按芦一作萧杜甫塞芦子诗丨丨扼两寇深意实在此】
　　芦子【唐诗地理志夏州朔方郡朔方长庆四年节度使李祐筑乌延宥州临塞隂河陶子等城于丨丨关北以护塞外　元史世祖纪癸丑立小峪丨丨宁武军赤泥泉铁冶四所　元和志塞门镇在延州延昌县西北三十里镇本在夏州宁朔县界开元二年移就丨丨关南金镇所安置丨丨关属夏州北去镇一十八里杜甫塞丨丨诗延州秦百户关防犹可倚焉得一万人疾驱塞丨丨　又盛恩焦山赋丨丨乗槎渔父汛船】芦移【宋史地理志御谋城崇宁三年进筑赐名东至丨丨堡三十五里】
　　芦丁【宋史唐璘传璘掲榜马前咨所部以利害又戒土豪团结渔业水手茶盐舟夫丨丨悉备燎舟之具人人思奋】
　　芦人【吴越春秋见芦漪下　水经注浦阳江自山东北迳太康湖车骑将军谢元田居所在右濵长江左傍连山于江曲起楼楼侧悉是桐梓森耸可爱民居号为桐亭楼楼两面临江尽升眺之趣丨丨渔子汛滥满焉　郭璞江赋丨丨渔子摈落江山衣则羽褐食惟蔬鱻　王起烹小鲜赋海曲丨丨江潭舟子　陈樵瑇瑁赋则有罟师奏美丨丨効奇囊琛航贝转于京畿】
　　芦虎【尔雅鳭鹩剖苇注好剖苇皮食其中虫因名云江东呼丨丨似雀青斑长尾　临海水土记丨丨似彭蜞两螯正赤不中食】
　　芦鴈【春明退朝録丁晋公天禧中镇金陵临秦淮建亭名曰赏心中设屏及唐人所画袁安卧雪图时称名笔后人以丨丨图易之　尽史见萧梢下　王勃乾元殿颂序筠骖伫信熊轓下丨丨之祥墨绶分贤犀检降槐鸾之祉　陈造题因师百雁圗诗闻道崔公作丨丨端如庄叟玩鯈鱼　袁桷舟中杂书诗春洲丨丨少晓户柘蚕匀】
　　芦鸿【陈樵有丨丨飞鸣食宿四咏诗】
　　芦鸭【宣和画谱徐熙有丨丨圗　又崔白有丨丨圗二圗画见闻志徐熙有寒丨野丨花竹杂禽鱼蠏草虫蔬苖果蓏并四时折枝等圗传于世】
　　芦槛【朱松丨丨诗手斸修丨着丨栽使君公退几徘徊】
　　芦灰【礼记疏见芦莩下　淮南子女娲炼五色石以补苍天防鼇足以立四极杀黒龙以济冀州积丨丨以止淫水　埤雅旧云丨丨缺而月晕移说者以为取丨草丨随牖下月光中令图画缺其一面则月晕亦缺于上也　庾信拟连珠竹杖扶危不能正武担之石丨丨缩水不能救宣房之河　梁简文帝江南思乐府月晕丨丨缺秋还悬炭枯】
　　芦防【南史刘歊传先是有太中大夫琅邪王敬以天监八年卒遗命不得设复魄旌旐一丨丨借下一枚覆上吾气絶便沐浴篮舆载尸还忠侯大夫中杨万里小舟晚兴诗篛篷旧屋雨声干丨丨新檐暖日眠】
　　芦薪【杨万里丁家洲避风小港出荻港大江诗干土种禾那用水湿丨经火自成丨】
　　芦积【晋书五行志安帝义熙初童謡曰官家养芦花成荻丨生不止自成丨其时官养卢循宠以金紫奉以名州养之极也而循不能懐我好音举兵内伐遂成讐敌也丨生不止自成丨及卢循之败斩伐其党犹如草木以成积也】
　　芦藩【张耒丨丨赋张子被谪客居齐安陋室数椽织丨为丨疎弱陋拙不能苟完　陆游诗聚落萧条古埭东丨丨蓬户卧衰翁　又大风诗儿言卷茅屋奴报彻丨丨】
　　芦帘【白居易香炉峰下新卜山居草堂初成偶题东壁诗来春更葺东厢屋纸阁丨丨着孟光　又新构亭台示诸弟侄诗东西疏二牖南北开两扉丨丨前后卷竹簟当中施】
　　芦箔【杨万里过临平莲荡诗角头一一张丨丨不遣鱼鰕过别塘】
　　芦緜【陆游诗丨丨夕御风】
　　芦衣【朱灏词丨丨月下临风缟】
　　芦簟【尹廷髙燕山寒诗地穴玲珑石炭红土牀丨丨觉春融】
　　芦被【元史硕裕实哈雅传见芦花下　谢宗可有丨花丨诗】
　　芦褥【吴景奎有丨花丨诗】
　　芦炬【荆楚岁时记正月未日夜丨丨火照井厠中则百鬼走】
　　芦刀【酉阳杂俎祁连山上有仙树实行旅得之止饥渇一名四味木其实如枣以竹刀剖则甘铁刀剖则苦木刀剖则酸丨丨剖则辛　庾信道士步虚词成丹须竹节刻髓用丨丨　韦庄赠渔翁诗见芋香下】芦酒【鸡肋编关右塞上有黄羊无角类麞鹿人取其皮以为衾褥有夷人造防酒以荻管吸于瓶中老杜送从弟亚赴河南判官诗云黄羊饭不羶丨丨还多醉盖谓此也　张说南中送北使诗夷歌翻下泪丨丨未消愁　李廓送振武将军诗丨丨烧蓬暖霜鸿撚箭看朱弁诗敢嫌丨丨浊且对菊花尝　王逢闻弹白翎雀引黄羊丨丨杂湩酪鹰狗畋猎代耕获】
　　芦笛【袁桷竹枝词我郎南来得小妇丨丨声声吹鹧鸪】
　　芦笳【王逢题蔡琰还汉图诗残生既免毡毬鬼哀衷莫尽丨丨曲】
　　芦管【群碎録葭莩之亲葭莩丨丨中白衣至薄者也杨敬述婆罗门诗不知何处吹丨丨一夜征人尽望乡　元稹遣行诗猿声丨丨调羌笛竹鸡声　白居易追欢诗石楼月下吹丨丨金谷风前舞栁枝　李涉牧童词荷蓑出林春雨细丨丨卧吹莎草緑　苏轼次韵曽仲锡元日见寄诗见蓼芽下　袁裒东湖聮句苎裳游女净丨丨野伶妍】
　　芦棰【苏轼诗草袍丨丨相娬媚】
　　芦【吴録孙防欲渡江船少乃夜伐丨为丨佐船渡人又作牌徐陵为陈武帝作相时与北齐广陵城主书且丨丨荻筏竟浦浮江千百为羣前后相继】
　　芦中【周书庾信传过漂渚而寄食托丨丨而度水　吴越春秋见芦漪下　梅尧臣任适尉乌程诗见葑上下】
　　芦际【王世贞登钓台赋忽有歌声起于丨丨夭眇铿厉林木尽沸】
　　芦外【杨万里宿湖甫山诗逺树丨丨出若与船争驰】
　　芦边【黄镇成题秋江把钓图诗丨丨有月还吹笛栁外无风不系船】
　　芦生【晋书五行志见芦积下　又丨丨漫漫竟天半唐书藩镇传李全忠范阳人仕为棣州司马有丨丨其室一尺三节怪之以问别驾张建建曰芦茅类生于泽公茅土兆也传节者其三世乎　苏轼赋园中所有诗丨丨井栏上萧骚大如竹移来种堂下何尔短局促】
　　芦束【陈后主夜亭度雁赋帛久兮书字灭丨丨兮防衔轻】
　　芦围【惠洪次韵天锡提举诗南归亦何有自负丨丨柄】
　　芦深【苏辙和文与可寒芦港诗丨丨可藏人下有扁舟泊正似洞庭风日暮孤防落　杨万里过陂子迳诗见藤挂下】
　　芦铦【李商隠北禽诗石小虚填海丨丨未破矰】
　　芦湿【杨万里雪小霁顺风过射阳湖诗昨来牵夫冻得泣买芦燎火丨自丨】
　　芦袅【荆浩画山水赋雁横烟塞丨丨沙汀】
　　芦香【唐明皇端午诗当轩知槿茂向水觉丨丨】
　　芦家【明一统志丨丨岛墩在金州卫东三十里】
