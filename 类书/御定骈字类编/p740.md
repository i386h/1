<!-- { "loadSidebar": true } -->
　　【凤鸣朝阳　又观云篇夜深度丨丨漠漠仙人衣　李绅忆夜直金銮殿承旨诗月当丨丨玉绳低深听箫韶碧落齐　李商隐燕台夏诗直敎丨丨堕怀中未遣星妃鎭来去　方干陪王大夫泛湖诗蜜炬烧残丨丨昃羽觞飞急玉山倾　和凝宫词总上穿针楼上去竞看丨丨洒琼浆】
　　银河【白帖天河曰丨丨　江总内殿赋新诗见玉梭下苏颋人日遇雪诗苑花齐玉树池水作丨丨李白莹上人从弟幼成令问诗玉斗横网戸丨丨耿花宫　又望庐山瀑布水诗飞流直下三千尺疑是丨丨落九天　杜甫戏题画山水图歌巴陵洞庭日本东赤岸水与丨丨通　顾况宫词月殿影开闻夜漏水精帘卷近丨丨　戴叔伦织女词难得相逢容易别丨丨争似妾愁深　刘禹锡飞练瀑诗前时明月中见是丨丨泻　又浪淘沙词如今直上丨丨去同到牵牛织女家白居易雪中卽事答微之诗丨丨沙涨三千里梅岭花排一万株　李商隐七夕诗见金风下　曹松天台瀑布诗欲知便是丨丨水堕落人间合却回　曹唐织】
　　【女怀牵牛诗桂树三春烟漠漠丨丨一水夜悠悠　徐夤河流诗逺能通玉塞高复接丨丨　陆游题醉中所作草书卷后诗酒爲旗鼓刀笔槊势从天落丨丨倾】
　　银渚【范成大七月十五日夜雨快晴诗天上秋期正多事趣驾星桥跨丨丨】
　　银潢【画继徽宗制奇峰散绮图其晴峦叠秀则阆风羣玉也明霞纾防则天汉丨丨也　夏竦赋丨丨之影横秋帝台之浆映日　苏轼天汉台诗汉水东流旧见经丨丨左界上通灵　又吕祖谦贺进类谱玉牒表丨丨滉漾玉版閟严　又魏元忠有侍宴丨丨宫诗】
　　银湾【鸡跖集许洞谓银河爲丨丨李贺谓爲银浦　李贺溪晚凉诗玉烟青湿白如幢丨丨晓转流天东杨维桢小临海曲天风将一半吹度白丨丨】
　　银浦【汪克寛紫薇垣赋见璧月下　李贺天上謡天河夜转漂回星丨丨流云学水声】
　　银波【徐积还崔秀才唱和诗诗秋风猎猎吹横河苍天万里生丨丨】
　　银澜【郑璧和袭美伤顾道士诗斜汉丨丨一夜东飘飘何处五云中】
　　银蟾【朱邺扶桑赋见玉漏下　白居易中秋月诗照他几许人肠断玉兔丨丨逺不知　徐夤上阳宫词丨丨借与金波路得入重轮伴羿妻　李中思胊阳春游感旧寄柴司徒诗红袖歌长金斚乱丨丨飞出海东头　张翥仙娥玩月图诗洗空碧海丨丨冷舞罢瑶阶白凤闲　刘基七夕诗蚌胎隐见丨丨窟鹊翼高低玉女輧】
　　银星【徐夤钓车诗荻湾渔客巧装成硾铸丨丨一防轻】
　　银光【地镜图银之气夜正白流散在地拨之随手散复合此是也山有葱下有丨丨隐隐正白山有磁石下有铜若金　又丹阳记江宁县有纸官署齐高帝造纸之所也常造凝光纸赐王僧防一云丨丨】银气【地镜图见上　杜甫题张氏隐居诗不贪夜识金丨丨逺害朝看麋鹿游】
　　银露【吕令问金茎赋晴朝有日兮金镜相射清夜无云兮丨丨自圆】
　　银云【李贺秦王饮酒诗见瑶殿下】
　　银霞【丘处机望阴山诗渐见山头堆玉屑逺观日脚射丨丨】
　　银电【无可中秋夜看月诗棹飞丨丨碎林映白虹攅】
　　银霰【张九龄和姚令公从幸温汤喜雪诗正逢丨丨积如向玉京游】
　　银漏【王勃乾元殿颂序蝉机撮化铜浑将九圣齐悬虬箭司更丨丨与三辰合运　王十朋诗梦中丨丨忽惊残】
　　银箭【武平一夜宴安乐公主宅诗遽惜琼筵劝正洽惟愁丨丨晓相催　宋之问寿阳王花烛图诗莫令丨丨晓爲尽合欢杯　李白乌栖曲见金壶下　顾况乌夜啼乐府见玉房下　张少博尚书郎上直闻春漏诗丨丨听将尽铜壶滴更新　李贺十月乐诗玉壶丨丨稍难倾缸花夜笑凝幽明　曹唐三年冬大礼诗见玉炉下　鲍溶巫山怀古诗丨丨暗凋歌夜烛珠泉频防舞时衣　文征明翰林斋宿诗宫漏隔花丨丨永莲灯垂烬玉堂寒】
　　银衡【杨炯碑文丨丨用九天门压西北之荒铜盖虚三地戸拆东南之野】
　　银地【王勃四分律宗记序舍槐里而构□园因金穴而开丨丨　王绩游仙诗见玉天下　李绅龙宫寺诗丨丨溪边遇衲师笑将花宇指潜知　徐凝天台独夜诗丨丨秋月色石梁夜溪声　贯休招友人宿诗丨丨无尘金菊开紫梨红枣堕莓苔】
　　银界【马祖常寄长老诗见金界下】
　　银泥【吴均饼说见玉屑下　白居易答微之见寄诗更对雪楼君爱否红栏碧甃防丨丨　又看常州柘枝赠贾使君诗料君卽却归朝去不见丨丨衫故时又武丘寺路宴留别诸妓诗丨丨裙映锦障泥画舸停桡马簇蹄　王建宫词归到院中重洗面金花盆里泼丨丨　李贺月漉漉篇挽菱隔歌袖緑刺罥丨丨　薛能吴姬诗画烛烧兰暖复迷殿帷深密下丨丨　和凝宫词丨丨殿里嫌红烛敎近龙牀着火珠　赵秉文玉堂诗玉堂阴合冷牕纱雨过丨丨引篆蜗】
　　银沙【宋史荣諲传莱阳产丨丨民有私采者事露安抚使欲论以劫盗諲曰山泽之利人得有之所盗者岂民财耶　梁简文帝元圃园讲颂序画堂玉砌碧水丨丨　庾信和同泰寺浮屠诗虽连博望苑还接丨丨城　李贺上云乐天江碎碎丨丨路嬴女机中断烟素韦庄夜雪泛舟诗两岸严风吹玉树一滩明月晒丨丨　刘永之诗竹屿暝烟浮翠黛石田秋雨润丨丨】
　　银山【唐书地理志资州资阳郡县丨丨义宁二年置神异经西南有丨丨长五十余里高百余丈　庾信谢赐丝布等啓并落青鳬丨丨欲动　张继九日巴丘杨公台上宴集诗万叠丨丨寒浪起一行斜字早鸿来　孔武仲步阻风诗江上狂风如怒虎门前白浪似丨丨　陆游航海诗潮来涌丨丨忽复磨青铜】银帐【唐书地理志岭南韶州注恭城县有钟乳穴十二在丨丨山】
　　银峰【北史西域传鉢和国有大雪山望若丨丨　李子卿望终南春雪诗辉燿丨丨逼晶明玉树亲】银冈【宋史食货志见铜冈下】
　　银洞【徐陵陈王九锡文三川五岭莫不窥临丨丨珠宫所在宁谧】
　　银石【拾遗记见金泉下】
　　银砾【始兴记小首山宋元嘉元年夏霖雨山崩自巓及麓崩处有光耀居人往观皆是丨丨铸得银也梁简文帝春雪诗晓霰飞丨丨浮云暗未开　刘希夷汝阳潭诗回流清见底金沙覆丨丨　白居易待漏入阁书事诗见金环下　李商隐寄飞卿诗江势翻丨丨天文露玉绳】
　　银矿【魏书食货志延昌三年有司奏长安骊山有丨丨二石得银七两其年秋桓州又上言白登山有丨丨八石得银七两锡三百余斤其色洁白有逾上品宋史食货志有司言定州诸山多丨丨而凤州山铜矿复出采链大获而皆良焉请置官署掌其事太宗不许元史文宗纪全宁民王脱欢献丨丨诏设银场提举司】
　　银坑【宝藏经见银芽下】
　　银冶【宋史王济传汀州以丨丨搆讼十年不决济鞫之才七日情得　又谢枋得传魏天佑欲荐枋得枋得骂曰天佑仕闽无毫发推广德意反起丨丨病民顾以我辈饰好耶】
　　银区【元稹题蓝桥驿诗千层玉帐铺松盖五出丨丨印虎蹄】
　　银场【宋史太祖纪开宝四年广南平罢贺州丨丨】
　　银尖【贯休归东阳上三衢杜使君诗林下闲人亦何幸也随旌斾到丨丨】
　　银水【胡曽雪诗天上明河丨作丨海中仙树玉爲林】
　　银海【干子裴均鎭襄州裴泰爲郑滑馆驿廵官均设宴泰后至请在座银器尽斟酒满之随饮以赐均许焉泰饮讫卽寘于怀有丨丨受一斗以手捧饮将海覆地以足踏之卷抱而出　何逊行经孙氏陵诗丨丨终无浪金鳬防不飞　杜甫骊山诗鼎湖龙去逺丨丨鴈飞深　又苏轼雪后书北台壁诗见玉楼下陆游月夕诗天如玻瓈钟倒覆湿丨丨宋褧雪寒书事诗气清华盖爽光烂丨丨】
　　银津【卢照邻乐府序见金阁下】
　　银溪【慧标咏水诗见玉津下】
　　银川【唐书地理志银州丨丨郡贞观二年析绥州之儒林眞乡置　又兵志太和七年度支盐铁使言银州水甘草丰请诏刺史刘源市马三千河西置丨丨监以源爲使　杜牧夏州崔常侍自少常亚列出领麾幢诗榆塞孤烟媚丨丨緑草明】
　　银泉【孟郊井上枸杞架诗深鎻丨丨甃高叶架云空】
　　银浪【梁武帝如炎诗见金波下　李咸用雪诗云汉风多丨丨溅昆山火后玉灰飞　陈与义咏月诗玉盘忽微露丨丨泻千顷　陆游醉后作小草因成长句诗酒翻丨丨红螺盏墨涌元云紫玉池】
　　银涛【灵岩记登琴台见太湖诸山如百千螺髻出没丨丨中亦区内絶景　杨万里已至湖尾望见西山诗好风稳送五湖船万顷丨丨半霎间】
　　银湍【李铎密雨如散丝赋见玉溜下】
　　银沫【李贺梁公子诗御牋丨丨冷长簟凤窠斜】
　　银液【李贺恼公诗犀株防胆怯丨丨鎭心忪】
　　银井【云仙杂记九仙殿丨丨有梨二株枝叶交结宫中呼爲雌雄树　李峤三月奉敎诗丨丨桐花发金堂草色齐】
　　银塘【梁简文帝和武帝宴诗丨丨泻清渭铜沟引直漪李德林夏日诗见玉槛下　武平一奉和立春内出防花树应制诗画阁条风初变柳丨丨曲水半含苔　张子明孤鴈诗只影翩翩下碧湘傍池鸳鹭宿丨丨】
　　银碛【苏颋扈从温泉奉和姚令公喜雪诗见玉楼下】
　　银夏【宋史柴成务传时丨丨未宁蒲津当餽挽之冲事皆办集】
　　银州【唐书地理志见银川下　五代史于阗传见玉州下　许棠丨丨北书事诗南辞采石远北背乞银深】
　　银城【隋书地理志雕阴郡丨丨后周置石城后改名焉唐书地理志麟州新秦郡开元十二年析胜州之连谷丨丨置　梁元帝善觉寺碑铭见金铃下　元稹青云驿诗见金字下　张宪李嵩宋宫观潮图诗海门一线截江来雪壁丨丨昼飞舞】
　　银村【宋史舆服志见玉印下】
　　银穴【南越志遂成县任山有丨丨银沙】
　　银藏【梁简文帝相宫寺碑见金地下】
　　银桥【林景熙诗丨丨疑驾海天长丹粟离离照翠觞元好问世宗御书田不伐望月婆罗门引先得楚字韵诗丨丨望极竟不归灭没燕鸿下平楚　文征明雨中放朝出左掖诗见玉鸣下　又再经西苑诗松间翠殿围华盖天外丨丨入紫微】
　　银关【王勃乾元殿颂序见铁幌下】
　　银塔【酉阳杂俎菩提树出摩伽陀国摩诃菩提寺茎榦黄白枝叶青翠经冬不凋高四百尺下有丨丨周回绕之】
　　银殿【阴铿赋得神仙诗见玉堂下　贯休还举人歌行卷诗佩入龙宫步迟迟绣帘丨丨何参差】银宫【张正见神仙篇鸾歌凤舞集天台金阙丨丨相向开　骆賔王代女道士王灵妃赠道士李荣诗别有仙居对三市金阙丨丨相向起　吕温回风有怀诗丨丨翠岛烟霏霏珠树玲珑朝日晖】
　　银阙【卢照邻雨雪曲见玉城下　杜牧奉和仆射相公春凙稍圣君轸虑嘉雪忽降品彚昭苏卽事诗丨丨双高银汉里玉山横列玉墀前　徐雪诗近看琼树笼丨丨逺想瑶池带玉关　陆游秋日郊居诗行歌曳杖到新塘丨丨瑶台无此凉】
　　银屋【李白司马将军歌扬兵习战张虎旗江中白浪如丨丨　李绅早渡扬子江诗日冲海浪翻丨丨江转秋波走雪山　钱珝江行无题诗高浪如丨丨江风一发时　苏轼大雪青州道上有怀东武园亭寄交代周孔翰诗海风吹碎碧琉璃时见三山白丨丨　贡师泰黄河诗鞭笞铁骑驱奔雷半空澎湃落丨丨】银室【后汉书五行志见金堂下】
