<!-- { "loadSidebar": true } -->
　　二司【汉书叙传民具尔瞻困于丨丨注此叙言匡衡失徳故引以为辞耳丨丨者司校尉王尊劾奏衡追奏石显著先帝任用倾覆之臣司校尉王俊劾奏衡专地盗土也　后汉书袁绍传故太尉杨彪歴典丨丨元纲极位注彪代董卓为司空又代黄琬为司徒宋史兵志建隆元年诏殿前侍卫丨丨各阅所掌兵拣其骁勇升为上军老弱怯懦置剰贠以处之诏诸州长吏选所部兵送都下以补禁旅之阙　又陈恕传其勾院磨勘两司出于旧制关防之要莫加于此理欠凭由丨丨虽非旧设自理欠失序凭由散落故设丨丨专令典掌纲目咸具制置有伦逋欠无失理之名凭由鲜流散之实亦要切不可废除　又左传同盟于亳载书曰或间兹命司慎司盟名山名川羣神羣祀先王先公七姓十二国之祖明神殛之注丨丨天神疏告诸神而先称丨丨知其是天神也】
　　二曹【宋书礼志昔咸寕太康元康永嘉之中侍中常侍黄门之深博道奥通洽古今行为世表者领国子博士一则应对殿堂奉酬顾问二则叅训门子以儒学三则祠仪丨丨及太常之职以得借用质疑　又千金月令腊日以后叟妪各随其侪为藏彄分为丨丨以较胜负】
　　二院【元史选举志大禧院天厯元年罢防福殊祥丨丨而立之秩正二品其所辖诸司则从其擢用】二坊【小学绀珠丨丨东宫门下坊曰左春坊典书坊曰右春坊】
　　二监【唐书李辅国传帝还京师拜殿中监闲廐五坊宫苑营田栽接总监使兼陇右羣牧京畿铸钱长春宫等使少府殿中丨丨封成国公　元史顺帝纪丙午诏平章政事达实哈雅领都水度支丨丨　又选举志从九品流官山东河东丨丨从夲部于相应人内发补考满依例迁用】
　　二丞【晋书职官志御史中丞本秦官也秦时御史大夫有丨丨其一御史丞其一为御史中丞汉因之元寿二年中丞出外为御史台主歴汉东京至晋因其制以中丞为台主　又宋史百官志汉制丞郎见丨丨呼曰左君右君　小学绀珠丨丨尚书左丞右丞】
　　二尉【史记白起传七月赵军筑垒壁而守之秦又攻其垒取丨丨败其阵夺西垒壁　隋书百官志齐邺县领右部南部西部三尉又领十二行经途尉凡一百三十五里临漳领左部东部丨丨左部管九行经途尉凡一百一十四里】
　　二守【左传僖公十二年冬齐侯使管夷吾平戎于王王以上卿之礼飨管仲管仲曰臣贱有司也有天子之丨丨国髙在若节春秋来承王命何以礼焉陪臣敢辞注丨丨天子所命为齐守臣皆上卿也　后汉书任延传建武初延为九真太守俗不知牛耕令铸作田器教之垦辟田畴歳歳开广百姓充给又骆越之民无嫁娶礼法各因淫好无适对匹延乃移书属县皆以年齿相配其产子者始知种姓初平帝时杨光为交趾太守教导民夷渐以礼义莽末闭境拒守建武初遣使贡献岭南华风始于丨丨焉　又任光邳彤传赞任邳识几严城解扉委佗还旅丨丨焉依注丨丨谓任光为信都太守邳彤为和成太守也　明一统志丨丨祠在衡州府石鼓山宋知州刘清之建以祀晋刘翼宋王应之初在朱陵道院嘉定间知州孙徳兴迁此】
　　二推【宋史职官志见一推下】
　　二史【周礼胥师二十肆则一人皆丨丨贾师二十肆则一人皆丨丨　又后汉书荀悦传古者天子诸侯有事必告于庙朝有丨丨左史记言右史书事　宋史胡铨传隆兴元年迁秘书少监擢起居郎论史官失职者四一谓记注不必进呈庶人主有不观史之美二谓唐制丨丨立螭头之下今在殿东南隅言动未尝得闻三谓丨丨立后殿而前殿不立乞于前后殿皆分日侍立四谓史官欲其直前而閤门以未尝预牒以今日无班次为辞乞自今直前言事不必预牒閤门及以有无班次为拘　小学绀珠一门丨丨崔孝伯修国史鸿撰十六国春秋　又南史姚察传陈亡入隋诏授秘书丞别敕成梁陈丨丨】
　　二御【左传晋荀盈卒于戏阳殡于绛未葬晋侯饮酒乐饍宰屠蒯趋入请佐公使尊许之而遂酌以饮工又饮外嬖嬖叔亦自饮也曰味以行气气以实志志以定言言以出令臣实司味丨丨失官而君弗命臣之罪也公説彻酒　又晋书温峤传峤列上尚书陈苏峻罪状曰逆贼肆凶陵蹈宗庙火延宫掖矢流太极丨丨幽逼宰相困廹　又汲冡周书丨丨一树恵不□二既用兹忧】
　　二士【战国防见一女下　后汉书冯衍传昔伊尹之干汤兮七十説而乃信臯陶钓于雷泽兮赖虞舜而后亲无丨丨之遭遇兮抱忠贞而莫达率妻子而耕耘兮委厥美而不伐　南史齐髙帝纪谶曰萧为丨丨天下乐案丨丨主字也　陈书孔奂传司徒王僧辩先下辟书引奂为左西曹掾又除丹阳尹丞梁元帝于荆州即位征奂及沈炯并令西上僧辩累表请留之帝手勅报僧辩曰孔沈丨丨今且借公其为朝廷所重如此吕览孔子学于老孟苏防靖叔鲁恵公使宰譲请郊庙之礼于天子桓王使史角往惠公主之其后在于鲁墨子学焉此丨丨者无爵位以显人无赏禄以利人举天下之显荣者必称此丨丨也　又人之情莫不有重莫不有轻有所重则欲全之有所轻则以养所重伯夷叔齐此丨丨者皆出身弃生以立其意轻重先定也谢庄求贤表成子举三哲而身致魏辅应侯任丨丨而已捐秦相　苏轼次韵刘景文周次元寒食同游西湖诗共向北山寻丨丨画桡鼍鼔聒清眠　黄庭坚书事诗丨丨平生极好修箪瓢之外尚何求　范成大妙喜泉诗丨丨共谈碑上法千僧同酌沼中泉】
　　二使【后汉书李郃传和帝即位分遣使者皆微服单行各至州县观采风謡使者二人当到益部投郃舍时夕露坐郃因仰观问曰二君发京师时宁知朝廷遣丨丨邪二人黙然惊相视曰不闻也问何以知之郃指星示云有丨丨星向益州分野故知之耳　宋史职官志宣抚副使不常置掌丨丨事　又唐介传张尧佐骤除宣徽节度景灵羣牧四使介与包拯呉奎等力争之又请中丞王举正留百官班庭论夺其丨丨　文献通考唐置宣徽南北院使有副使后唐省副使院在枢密院署丨丨共院而各设防事使各一人以检校官为之　元明善枢密赵良弼赠諡制谁其将指先丨丨以遄征事则从权果羣凶之毕殄　崔淙五星同色赋其动也直其静也专道浊则失位时清则色姸岂比夫丨丨独能承命七纪徒为丽天者也】
　　二卫【晋书职官志始置丨丨有前驱养由之弩及设三部有熊渠佽飞之众　宋书后废帝纪天府所资唯有淮海民荒财单不及曩日而国度引费四倍元嘉丨丨台坊人力五不余一都水材官朽散十不两存元史百官志前后丨丨掌宿卫扈从兼营屯田国有大事则调度之　小学绀珠丨丨左卫熊渠虎贲右卫佽飞虎贲】
　　二帅【左传桓公六年北戎伐齐齐使乞师于郑郑太子忽帅师救齐六月大败戎师获其丨丨大良少良甲首三百以献于齐　又率同宋书前废帝纪世祖践祚立为皇太子始未之东宫中庶子丨丨并入直永福省大明二年出东宫】
　　二校【汉书赵充国传诏中郎将卬将胡越佽飞射士歩兵丨丨益将军兵】
　　二将【唐书阿史那社尒传孝恪之在军牀帷器用多餙金玉以遗社尒社尒不受帝闻曰丨丨优劣不复问人矣　又孟方立传龙纪元年克用使李罕之李存孝击邢攻磁洛方立战琉璃陂大败禽其丨丨　小学绀珠丨丨韦叡曹景宗又丨丨狄青种世衡】
　　二军【周礼大司马见一比下　左传晋侯作丨丨公将上军太子申生将下军　又晋搜于夷舎丨丨使狐射姑将中军赵盾佐之　又季武子将作三军注鲁夲无中军唯上下丨丨皆属于公有事三卿更帅以征伐季氏欲専其民人故假立中军因以改作　史记黥布传布果破其一军其丨丨防走遂西与上兵遇蕲西防甀　汉书髙祖纪攻秦军壁破其丨丨　金史兵志承安四年上谓宰臣曰人有以八阵图来上者其图果何如朕尝观宋白所集武经具载攻守之法亦多难行右丞相清臣曰兵书一定之法难以应变本朝行兵惟用正竒丨丨临敌制变以正为竒以竒为正故无往不克上曰自古用兵亦不出竒正二法耳　傅元长歌行丨丨多壮士闻贼如见讐】
　　二甄【宋书礼志甄防大司马鸣鼔蹙围众军鼔噪警角至武场止大司马屯北旌门丨丨帅屯左右旌门殿中中郎率防车部曲入次北旌门内之右皇帝从南旌门入射禽】
　　二拒【左传桓公五年王以诸侯伐郑郑伯御之曼伯为右拒祭仲足为左拒原繁髙渠弥以中军奉公为鱼丽之陈先偏后伍伍承弥缝战于繻葛命丨丨曰旝动而鼓蔡卫陈皆奔王卒乱郑师合以攻之王卒大败】二旅【宋书序传林子曰贼声往白石而屡来挑战其情状可知矣贼养鋭待期而吾众不盈丨丨难以有功今距守此险足以自固若贼伪计不立大军寻反君何患焉】
　　二覆【宋史刘锜传濠州告急俊与沂中锜援之败还锜语俊无恐请以歩卒御敌锜麾下皆曰两大帅军已渡我军何苦独战锜曰顺昌诸城旁无赤子之助犹足取胜况今得地利又有鋭兵邪遂设丨丨以待之】二伏【左传戎师疏见一伏下】
　　二队【左传使庐戢黎侵庸楚子乗驿防于临品分为丨丨子越自石溪子贝自仞以伐庸注队部也两道攻之　又齐侯伐晋取朝歌为丨丨入孟门登太行张武军于荧庭戍郫邵封少水以报平阴之役乃还　宋史兵志其法五伍为队五队为阵阵横列骑兵丨丨亦五伍列之其出皆以鼓为节束草象人而射焉中者有赏马歩皆前三行枪刀后二行弓弩附队以虎蹲弩牀子弩各一射与击刺迭出皆闻金即退】
　　二翼【南史宋武帝纪大军分车四千两为丨丨方轨徐行车张幰御者执矟以骑为防军军令严肃】二丁【宋史兵志咸平三年诏河北家丨丨三丁籍一四丁五丁籍二六丁七丁籍三八丁以上籍四为强人　又王安石传保甲之法籍乡村之民丨丨取一十家为保保丁皆授以弓弩教之战阵】
　　二保【宋史薛季宣传县多盗季宣患之防有伍民之令乃行保伍法五家为保丨丨为甲六甲为队因地形便合为总不以乡为限总首副总首领之官族士族富族皆附保蠲其身俾输财供总之小用】二屯【唐书杨行密传初行密有鋭士五千衣以黒缯黒甲号黒云都又并盱眙曲溪丨丨籍其士为黄头军以李神福为左右黄头都尉　元史世祖纪己酉徐邳屯田及灵壁濉宁丨丨雹如鸡卵害苗】二戍【元史世祖纪壬午赏东川统军实喇所部有功者哈喇请于渠江之北云门山及嘉陵西岸虎头山立丨丨以其圗来上仍乞益兵二万诏给京兆新签军五千益之】
　　二民【易系辞见一君下】
　　二兵【宋史食货志见一马下】
　　二卒【五代史苌从简传许州富人有玉带从简欲之而不可得遣丨丨夜入其家杀而取之卒夜逾垣隐木间见其夫妇相待如賔丨丨叹曰吾公欲夺其寳而害斯人吾必不免因跃出而告之使其速以带献遂逾垣而去竟不知其所之】
