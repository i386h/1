<!-- { "loadSidebar": true } -->
　　香螺【西京杂记赵飞燕为皇后其女弟上丨丨巵注出南海一名丹螺　庾信园庭诗丨丨酌美酒枯蚌借兰殽　苏轼子由生日以檀香观音像及新合印香银篆槃为夀诗丨丨脱黡来相羣能结缥缈风中云黄庭坚诗百錬丨丨沉水寳薰近出江南　侯寘浣溪沙词双绾丨丨春意浅缓歌金缕楚云留】香鉢【维摩经见香积下　刘孝绰答云法师书亲陪寳座预餐丨丨】
　　香椀【陆游禅室诗蒲龛纸帐藏身穏丨丨灯笼作梦新】
　　香篝【深雪偶谈应次蘧梅词云雪意娇春腊前妆防春风靣粉痕氷片一笑重相见倚竹偎松谁道罗浮远寒更转楚骚为伴韵绕丨丨暖　宋无寒食诗春寒不禁丨丨火红蜡青烟忆汉宫】
　　香篆【香谱近世作丨丨其文作十二辰分百刻然一昼夜　苏轼宿净土寺诗闭门羣动息丨丨起烟缕程子修禊事诗丨丨来还去花枝泛复沉　萧贡拟回文诗风幌半萦丨丨细碧窗斜影月笼纱】
　　香印【贡父诗话京师人货丨丨者皆击铁盘以示众人父老云以国初丨丨字逼近太祖讳故托物黙谕元稹和友封题开善寺十韵诗灯笼青焰短丨丨白灰销　白居易酬梦得见戏长斋诗丨丨朝烟细纱灯】
　　【夕焰明　周贺逢播公诗衲衣风坏帛丨丨雨沾灰许浑题灵山寺行坚师院诗经函露湿文多暗丨丨风吹字半销　陆龟蒙同袭美游北禅院诗清樽林下看丨丨逺岫窗中挂鉢囊　郑谷宜春再访芳公言公幽斋写懐叙事因赋长言诗入门长恐先师在丨丨纱灯似昔年】
　　香甑【陆游舟中诗丨丨炊菰白醇醪防蟹黄　又初归杂咏诗软炊丨丨桃花饭浅酌清尊竹叶醅】香炉【南史梁元帝纪初武帝梦眇目僧执丨丨称托生王宫既而帝母在采女次侍始褰户幔有风回裾武帝意感幸之采女梦月堕懐中遂孕　又何传在波若寺见一名僧授丨丨奁并函书云贫道发自杨都呈何居士言讫失所在开函乃自大庄严论世中未有访之丨丨乃藏公所常用　又江泌传梁武帝以为南康王子琳侍读建武中明帝害诸王后泌忧念子琳访志公道人问其祸福志公覆丨丨灰示之曰都尽无余及子琳被害泌往哭之泪尽续以血亲视殡葬毕乃去　又陶景传景母郝氏梦两天人手执丨丨来至其所已而有娠　又侯景传景床东边丨丨无故堕地景呼东西南北皆谓为厢景曰此东厢丨丨那忽下地议者以为湘东军下之徴　北史陆法和传法和与宋涖兄弟入朝文宣闻其有竒术虚心想见之备三公卤簿于城南十二里供帐以待之法和遥见邺城下马禹歩辛术谓曰公既万里归诚主上虚心相待何作此术法和手持丨丨步从路车至于馆　宋史礼志见锦络下　汉官仪尚书郎入直给女侍史二人皆选端正妖丽执丨丨护衣服　中黄眞经乗服彩霞归太极注常以庚辛日取庚时于一净室内焚名丨一丨于床头兼须设几案上着丨丨下着所拄者龙杖及履鞵等物安置于头边身衣不解以衾葢之　西京杂记见被褥下　又赵飞燕为皇后其女弟上博山丨丨　飞燕外传见被褥下　洞天清录古以萧艾达神明而不焚香故无丨丨今所谓丨丨皆以古人宗庙祭器为之爵炉则古之爵狻猊炉则古踽足豆香毬则古之鬵其等不一或有新铸而象古为之者惟博山炉乃汉太子宫所用者丨丨之制始于此亦有伪此当以物色辨之东宫旧事皇太子初拜有铜博山丨丨一枚　朝野佥载见线去下　北山录费宗先少信佛法常以鹊尾】
　　【丨丨置膝前　谐噱录刘季和性爱香常如厠还辄过丨丨上主簿张坦曰人名公作俗人不虚也季和曰荀令君至人家坐席三日香坦曰丑妇效颦见者必走公欲某遁去也　沈佺期嵩山石淙侍宴应制诗溪水泠泠杂行漏山烟片片绕丨丨　韦应物郡齐卧疾诗丨丨宿火灭兰灯宵影微　杜甫秋兴诗画省丨丨违伏枕山楼粉堞隠悲笳　李商隠牡丹诗石家蜡烛何曽剪荀令丨丨可待熏　又水经注澧水又东迳澧阳县南晋太康四年立天门郡治也吴永安六年武陵郡有嵩梁山髙峰孤竦素壁干寻望之苕亭有似丨丨其山洞开元朗如门立三百丈孙休以为嘉祥分武陵置天门郡　又后汉书郡国志庐江郡寻阳注庐山在寻阳南东南有丨丨山上有气氲若香烟　岳阳风土记丨丨山岩下有老子祠上有丹台丹灶　五灯防元池州鲁祖山敎禅师僧问如何是有相身中无相身师曰金丨丨下铁昆仑　明一綂志丨丨峰在河南府偃师县东南六十里以形似名　又丨丨峰在南丰县西南八十里有石峰如丨丨状　又丨丨峰在平凉府崆峒山一名丨丨台　白居易草堂记匡庐竒秀甲天下山山北峰曰丨丨峰峰北寺曰遗爱寺介峰寺间其境胜絶又甲庐山　薛应旂桐栢山志又五里曰紫凝峰与瑞龙天柱丨丨应泽四峰相望　徐陵与杨仆射书晋熙等郡皆入贵朝去我浔阳经涂何防至于铛铛晓漏的的宵烽隔溆浦而相闻临髙台而可望泉流寳盌遥忆湓城峰号丨丨依然庐岳　隋炀帝答智顗述匡山寺书山岭盘秀下属江湖丨丨层峰上亏云日　支昙谛庐山赋丨丨吐云以像烟甘泉滴溜而先润　王维送张舍人佐江州同薛璩诗丨丨远峰出石镜澄湖泻李白望庐山瀑布泉诗西登丨丨峰南见瀑布水　杜甫大觉髙僧兰若诗丨丨峰色隠晴湖种杏仙家近白榆　李适侍宴安乐公主庄应制诗前池锦石莲花艳后岭丨丨桂蕊秋　孟浩然彭蠡湖中望庐山诗丨丨初上日瀑布喷成虹　岑参刘相公书江山画障诗担锡丨丨缁钓鱼沧浪翁　李嘉祐登湓城诗西望丨丨雪千峰晚色新　张耒望丨丨峰诗亭亭碧丨丨薝卜时自涌　沈辽寄才仲诗节节丨丨峰据案见苍顔道潜庐山杂兴诗丨丨独秀拔佳气常葱葱　又元史李守贤传正月望夕延击毬为嬉守贤潜遣轻防者数十人缘崖蚁附以登杀其守卒遂大纵兵入破之下令禁无抄掠悉收余众以归不两旬连天交牙兰若丨丨诸寨皆望风俱下】
　　香母【陆蒙晓次神景宫诗丨丨未垂婴芝田不论顷皮日休送董少卿游山诗空坛礼后销丨丨隂洞缘时触乳花】
　　香婆【南宋市肆记有老妪以小炉炷为供者谓之丨丨】
　　香儿【钗小志元载妓薛瑶英幼以香屑亲饮啖之长而肌香故名丨丨】
　　香车【李邕春赋跨浮云之寳骑顿流水之丨丨　卢照邻行路难春景春风花似雪丨丨玉轝恒阗咽张说安乐郡主花烛诗商女丨丨珠结网天人寳马玉繁缨　沈佺期夀阳王花烛诗烛送丨丨入花临寳扇开　陈嘉言上元夜诗寳马金为络丨丨玉作轮　郭利贞上元诗倾城出寳骑匝路转丨丨　王维杂事诗亲劳使君问南陌驻丨丨　韦应物长安道诗寳马横来下建章丨丨却转避驰道　王涯春游曲见丝骑下薛逢元日楼前观仗诗寳马占隄朝阙去丨丨争路进名来　刘驾春台诗谁能学公子走马逐丨丨　温】
　　【庭筠湘东宴曲欲上丨丨俱脉脉清歌响断银屏隔】
　　香辇【沈佺期兴庆池侍宴诗碧水澄潭映逺空紫云丨丨御微风　又再入道塲纪事诗见炉烟下　宋之问奉和春初太平公主南庄应制诗涧草自迎丨丨合岩花应待御筵开　崔湜棃园亭观打毬应制诗年光陌上发丨丨禁中游　赵嘏宫乌栖诗丨丨不回花自落春来空佩辟寒金　温庭筠陈宫词鸡鸣人草草丨丨出宫花　又马嵬驿诗丨丨却归长乐殿晓钟还下景阳楼】
　　香轮【云斋广录汝阳穆清叔因寒食纵步郊外会数年少同饮松棃花下以丨丨莫辗青青破各赋棃花诗清叔得愁字诗曰共饮棃花下棃花揷满头清香来玉树白蚁泛金瓯妆倩青娥妬光凝粉蝶羞年年寒食夜吟绕不胜愁众客阁笔　唐明皇初入秦川路逢寒食诗烟雾氛氲水殿开暂拂丨丨归去来　骆賔王代女道士王灵妃赠道士李荣诗寳骑连花铁作钱丨丨骛水珠为网】
　　香毂【温庭筠春日诗寳书无寄处丨丨有来期】
　　香驾【张环新潭赋爱清流之亹亹走丨丨以辚辚】
　　香軿【宋史乐志东风百寳泛楼船共荐寿当年如今又到苑西边但魂断丨丨】
　　香御【韩愈李花诗长姬丨丨四罗列缟裙练帨无等差】
　　香镫【宋史仪卫志法驾中雉尾扇十二华葢二丨丨一小舆一　又见衣褥下】
　　香杵【班媫好捣衣赋投丨丨叩玫砧　温子升捣衣诗丨丨玫砧知远近传声递响何凄凉】香杖【刘潜雍州金像寺无量夀佛像碑昔者出城石转还林现疾梦树既沉梵花独反犹有丨丨叠衣红爪绀髪可得崇以妙利显用珍圅】
　　香饵【宋书亮传初亮见世路屯险着演愼论曰昔之君子同名爵于丨丨故倾危不及思忧患而豫防则针石无用　三略丨丨之下必有死鱼重赏之下必有勇夫　说苑卫君问于田让曰寡人封侯尽千里之地赏赐尽御府缯帛而士不至何也田让对曰君之赏赐不可以功及也君之诛罚不可以理避也犹举杖而呼狗张弓而祝鸡矣虽有丨丨而不能致者害之必也盐铁论夫丨丨非不美也龙闻而深藏鸾凤见而髙逝者知其害身世　抱朴子垂丨丨于涟潭纵櫂歌于清渊　南唐书元宗赏花后苑临池垂钓独无所获李家明进诗曰玉甃垂钓兴正浓碧池春暖水溶溶凡鳞不敢吞丨丨知是君王合钓龙元宗大喜　闻见前录吕蒙正微时于洛阳之龙门利涉院土室中与温仲舒读书有诗云八滩风急浪花飞手把鱼竿傍钓矶自是钓头丨丨别此心终待得鱼归后状元及第位至宰相　嵇康答难养生论古之人知酒肉为甘鸩弃之如遗识名位为丨丨逝而不顾　栁防春日临渭水诗风丝曳丨丨覆杯懐昔人　韩翃赠别崔司直赴江东兼柬常州独孤使君诗楚酪沃雕胡湘羮糁丨丨李羣玉放鱼诗须知丨丨下触口是铦钩】
　　香钩【眞德秀鱼计亭赋利欲之诱人甚丨丨之饵鱼李贺诗窗含逺色通书幌鱼拥丨丨近石矶】香匙【宋史舆服志香炉寳子丨丨灰匙火箸烛台烛刀皆以金为之　又仪卫志见烛台下】香锄【郑谷咏懐诗丨丨抛药囿烟艇忆莎陂】
　　香桡【李峤清明日龙门游泛诗罗袂杨丝丨丨犯苔发】
　　香弦【李羣玉醉后赠冯姬诗二寸横波回漫水一双纎手语丨丨】
　　香槽【秦观中秋口号丨丨旋滴珠千颗歌扇惊围玉一丛】
　　香灯【南史顾宪之传不须常施灵筵可止设丨丨使致哀者有凭耳　宋史孙行友传初定州西二百里有狼山者当易州中路旧有城堡边人赖之以避宼山中兰若有尼姓孙氏名深意有术惑众行友兄子方谏名之为姑师事之甚谨及尼坐亡行友益神其事因以术然丨丨聚民渐众　孝经援神契古者祭祀有燔燎至汉武祠太乙始用丨丨　名画录辛澄者不知何许人也建中元年大圣慈寺南畔创立僧伽和尚堂请澄画焉才欲援笔有一胡人云仆有泗州真夲一见甚竒遂依様描写及诸变相未毕蜀城士女瞻仰仪容者侧足将丨丨供养者如驱　云笈七签丨丨不备亦云疎遗　谢枋得圆峰道院祠堂记朔望有斋馔晨夕有丨丨如士大夫之奉家庙　温庭筠经旧游诗丨丨怅望飞琼鬓凉月殷勤碧玉箫　又碧涧驿晓思诗丨丨伴残梦楚国在天涯　王枢诗暮还垂瑶帐丨丨照九华黄庭坚诗禅阙问丨丨　惠洪雪诗千岩雨雪黄昏后一室丨丨梦寝余】
