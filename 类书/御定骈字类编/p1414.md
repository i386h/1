<!-- { "loadSidebar": true } -->
　　外实【后汉书华佗传注府吏倪寻李延共止俱头痛身热所苦正同佗曰寻当下之延当发汗或难其异佗曰寻丨丨延内实故疗之宜殊即各与药明旦并起　又宋史食货志见内赡下】
　　外教【梁武帝更开赎刑诏既乖内典慈悲之仪又伤丨丨好生之德】
　　外道【宋书厯志见西北下　隋书张胄元传见内道下水经注恒水东南流迳僧迦陀国南佛自忉利天东下三宝阶为母説法处宝阶既没阿育王于宝阶处作塔后作石柱柱上作师子像丨丨少信师子为吼怖效心诚　法苑珠林习近五尘流转三界黏丨丨之黐贯天魔之杖　云笈七签人能断此情欲者如澄清水自然清浄澄明明便为得道当晓知其本者诸欲便自然防其余丨丨不晓知其本清净而反常相教断情欲夫情欲非有形貭也来化无时不効有形之物可得断截使不复生】
　　外景【云笈七籖黄庭内景经注释见内景下　谭铢题九华山诗丨丨自隠隠潜虚固幽元】外象【黄庭内景经题释黄者中央之色也庭者四方之中也外指事即天中人中地中内指事即脑中心中脾中故曰黄庭内者心也景者象也丨丨谕即日月星辰云霞之象内象谕即血肉筋骨藏府之象也心居身内存一观之象也】
　　外物【易坤彖辞元亨利牝马之贞疏牝马丨丨自然之象此亦圣人因坤元亨利牝马之贞自然之德以垂教也　又系辞传或害之悔且吝疏正义曰言若能通不偏对于物尽竭顺道物岂害之今既有心于物情义二三其丨丨则或欲害之则有凶祸假令自能免济犹有悔及吝也故云或害之悔且吝也　诗序在心为志发言为诗疏包管万虑其名曰心感物而动乃呼为志志之所适丨丨感焉　周礼外府注外府主泉藏在外者疏泉布本是丨丨无在内府故对内府为外也闗尹子寒暑温凉之变如瓦石之类置之火即热置之水即寒呵之即温吸之即凉特因丨丨有去有来而彼瓦石实无去来譬如水中之影有去有来所谓水者实无去来　庄子丨丨篇丨丨不可必　养性延命録内理空疎髓脑不实内已先病故为丨丨所犯风寒酒色以发之耳　韩愈送髙闲上人序茍可以寓其巧智使机应于心不挫于气则神完而守固虽丨丨至不胶于其心　张九龄西江夜行诗见中流下　杜甫寄题江外草堂诗古今达士志宁受丨丨牵　元结潓阳亭诗凭几潄清流丨丨自相扰　韦应物幽居诗独无丨丨牵遂此幽居情　元稹赠乐天诗不是眼前无丨丨不闗心事不经心　白居易寄李建诗见外事下　又遣怀诗寓心身体中寓性方寸内此身是丨丨何足苦忧爱　又伤唐衢诗是我心存道丨丨少能逼　齐已匡山寓居栖公诗丨丨尽已外闲游且自由　又庄子大宗师篇夫卜梁倚有圣人之才而无圣人之道我有圣人之道而无圣人之才吾欲以教之庶几其果为圣人乎不然以圣人之道告圣人之才亦易矣吾犹守而吿之参日而后能外天下已外天下矣吾又守之七日而后丨丨已丨丨矣吾又守之九日而后能外生已外生矣而后能朝彻朝彻而后能见独见独而后能无古今无古今而后能入于不死不生　元稹赠毛仙翁诗序峒山髙卧汾水凝神纵心傲世邈然丨丨王侯不可得师友也】
　　外命【南史徐勉传勉尝为书戒其子崧曰释氏之教以财物谓之丨丨外典亦称何以聚人曰财况汝常情安得忘此】
　　外令【周礼外史掌书丨丨注谓王命颁于外国者】
　　外貌【史记乐书心中斯须不和不乐而鄙诈之心入之矣丨丨斯须不庄不敬而慢易之心入之矣　宋史兵志彼数十万者虚数也阅教精熟者丨丨也兵出民间者名与古同而实异　白居易我身诗见中怀下韩琦答孙植太博后园宴射诗欲得心如丨丨欢报国之诚尽摅豁　李觏江亭醉后诗内行豕在泥丨丨】
　　【犬伏绁】
　　外形【陆蒙青櫺子诗见中味下】
　　外声【齐书豫章王嶷传前侍幸顺之宅臣依常乘车至仗后监伺不能示臣可否便互竞啓闲云臣车逼突黄屋麾旄如欲相中推此用意亦何容易仰赖慈明即赐垂敕不尔臣终不知闇贻此累比日禁断整密此自常理丨丨乃云起臣在华林辄捉御刀因此更严度情推理必不容尔为复上啓知耳】
　　外力【庾信哀江南赋虽借人之丨丨实萧墙之内起】
　　外算【唐书南诏传有内算官代王裁处丨丨官记王所处分以付六曹　宋史律厯志气朔五星皆立虚加虚减之数气朔积分乃有泛积定积之繁以丨丨而加朔余以距算而减转率无复彊弱之法尽废方程之旧其余差满不可备言】
　　外言【礼记曲礼丨丨不入于梱疏丨丨不入于梱者丨丨男职也梱门限也男职在于官政各有其限域不得令妇人预之故云丨丨不入于梱也　唐书魏元忠传见内职下　张九龄园畦杂树诗内讼诚知止丨丨犹匪忱】
　　外舞【柳宗元南府君睢阳庙碑见中侦下】
　　外好【公羊公防戎于潜注凡书防者恶其虚内务恃丨丨也】
　　外计【魏书崔浩传见北上下　宋史凌策传时洪州水知州李元病上与宰相歴选朝士将徙防代之上曰南昌水潦艰殆长吏当便宜从事不必禀于丨丨也】
　　外治【礼记昏义天子立六官三公九卿二十七大夫八十一元士以聴天下之丨丨以明章天下之男教故外和而国治　又天子聴丨丨后聴内职　公羊曹伯归自京师传见内平下　春秋繁露内治文理以正身据祉以劝福丨丨推恩以广施寛制以容众】
　　外运【后汉书班固传见内浸下云笈七签见中居下】
　　外禄【南史吕文显传舎人茹法亮于众中语人曰何须觅丨丨此一户内年办百万盖约言之也　北史抱嶷传嶷老疾乞丨丨乃出为泾州刺史】
　　外利【后汉书厐参传参奏记于邓隲曰善为国者务怀其内不求丨丨务富其民不贪广土　又急就篇镶盾注镶者刀劒之类其刃刼偃而丨丨所以推攘而害人也】
　　外名【魏书李冲传髙祖初谋南迁恐众心恋旧乃示为大举因以胁定羣情丨丨南伐其实迁也旧人怀土多所不愿内惮南征无敢言者于是定都洛阳】
　　外状【白居易有木诗序又有丨丨恢中无实用者】
　　外观【云笈七签临目丨丨则鬼神摽形接手内视则藏腑洞别乃得表里无隔栖眞降灵　王安石辞免使相表倘怜积歳参大议于广朝或赐误恩食旧劳于丨丨】
　　外见【宋书隠逸传序夫隠之为言迹不丨丨道不可知之谓也】
　　外视【湘山野录严仆射续位髙寡学为时所鄙江文蔚尝作蟹赋讥续曰丨丨多足中无寸肠】外听【文心雕龙丨丨之易以手定内聴之难声与心纷可以数求难以辞逐】
　　外闻【宋书谢晦传见内谋下　隋书髙丽传见下国下唐书张镐传时引内浮屠数百居禁中号内道塲讽呗丨丨】
　　外虑【魏书源贺传遣贺率精骑歴诸部招慰下三万余落获杂畜十余万头及围姑臧由是无丨丨　清昼春日防韩武康章后亭聮句丨丨宜帘卷忘情与道空】
　　外情【史记乐书感于物而动性之欲也注正义曰其心虽静感于丨丨因物而动是性之贪欲也】外欲【吕览得道者必静静者无知知乃无知可以言君道也故曰中欲不出谓之扃丨丨不入谓之闭既扃而又闭天之用密有准不以平有绳不以正天之大静既静而又宁可以为天下正　又欲同何逊七召心絶内战事无丨丨横经者比肩拥帚者继足】
　　外感【宋书孝义传序易曰立人之道曰仁与义夫仁义者合君亲之至理实忠孝之所资虽义发因心情非丨丨然企及之防圣哲诒言】
　　外奨【谢灵运拟王粲诗沮障自可美客心非丨丨　谢惠连诗常叹诗人言式防非丨丨　江淹许征君询自序诗去矣从所欲得失非丨丨　唐德宗九月十八赐百僚追赏因书所怀诗见中诚下　李白谢裴侍御对雨感时见赠诗平生多感激恩义非丨丨】
　　外证【陈师道赠二苏公诗如大医王治膏肓丨丨已解中尚强探囊一试黄昏汤一洗十年新学肠】外谋【齐书髙帝纪湘州刺史王蕴遭母丧罢任还至巴陵与攸之密相交构蕴乃下达郢州世祖为郢州长史蕴期世祖出吊因作乱据郢城世祖知之不出蕴还至东府前又期太祖出太祖又不出吊再计不行丨丨愈固】
　　外谟【宋书乐志文皇愍斯民歴世受辜丨丨蕃屏臣内谋众士夫】
　　外访【魏书冯熙传熙姑先入掖庭为世祖左昭仪妹为髙宗文成帝后即文明太后也使人丨丨知熙所在征赴京师拜冠军将军赐爵肥如侯】
　　外诽【战国策太公望齐之逐夫朝歌之废屠文王用之而王管仲南阳之敝幽鲁之免囚桓公用之而霸百里奚虞之乞人转卖以五羊之皮穆公用之而朝西戎文公用中山盗而胜于城濮此四事者皆有诟丑大诽天下明主用之知其可与立功也使若卞随务光人主岂得其用哉故明主不取其污不聴其非察其为己用故可以存其社稷虽有丨丨者不聴虽有髙世之名无咫尺之功者不赏是以羣臣莫敢以虚愿望于上】外盟【谷梁隠公七年秋七月庚午宋公齐侯衞侯盟于瓦屋传丨丨不日此其日何也诸侯之参盟于是始故谨而日之也】
　　外调【辽史郭袭传性端介识治体久淹丨丨】
　　外明【吴越春秋见中廉下】
　　外理【诗周南闗防诸训传疏名篇之例义无定准多不过五少才取一或偏举两事或全取一句偏举则或上或下全取则或尽或余亦有舍其篇首撮章中之一言或复都见遗文假丨丨以定称　李益述懐寄衡州令狐相公诗道以中枢密心将丨丨同】
　　外略【宋书索虏传论太祖惩祸未深复兴丨丨顿兵坚城弃甲河上是我有再败敌有三胜也】外议【五代史唐太祖子传是时魏州妖人杨千郎用事自言有墨子术能役使鬼神化丹砂水银荘宗颇神之拜千郎检校尚书郎赐紫及崇韬被族荘宗遣宦官隂察丨丨以为如何而宦官因欲尽诛崇韬亲党以絶后患乃诬言存义过千郎家酒酣攘臂号泣为妇翁称寃言甚怨望荘宗大怒以兵围其第而族之并诛千郎　宋史河渠志三省枢密院言继日霖雨河上之役恐烦圣虑太后曰访之丨丨河水已东复故道矣　又李沆传沆为相接賔客常寡言马亮与沆同年生又与其弟维善语维曰丨丨以大兄为无口匏】外顺【易泰彖传见内阳下　又坎彖辞行有尚注见外闇下　礼记乐记见内和下　又无所不顺之谓备言内尽于已而丨丨于道也　后汉书陈传见左部下　隋书李德林传皇帝内明丨丨经营区宇吐无穷之术运不测之神幽赞两仪财成万类咨谋台阁晓谕公卿　唐书韩愈传见内悖下】
　　外和【礼记昏义见外治下　汉书五行志昭公六年九月大雩先是莒牟夷防二邑来犇莒怒伐鲁叔弓帅师距而败之昭得入晋丨丨大国内获二邑取胜邻国有炕阳动众之应　魏书公孙表传见内忌下　宋史范仲淹传见内刚下　又胡宿传见内刚下　又苏元老传见外子下　傅縡明道论事必由心实如来説至于心造伪以使口口行诈以应心丨丨而内险言随而意逆求利养引声名入道之人在家之士斯辈非一圣人所以曲陈教诫深致防杜　梁焘立孟后制是宜入聴内职辅宣丨丨式瞻袆翟之章卜直轩龙之象】外肃【郑谷丞相孟夏祗荐南郊纪献诗见中严下】
　　外婉【夏侯嘉正洞庭赋见内健下】
　　外防【京房易传丨丨体阴畜道行也　宅经丨丨之位室作园池设有舎屋宇平而薄】
　　外审【许敬宗尉迟恭碑苍璧内融负青冥其非逺白珪丨丨体黄裳而愈固】
