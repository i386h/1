<!-- { "loadSidebar": true } -->
　　环鼎【唐书元宗皇后杨氏传初入宫为良媛时太平公主忌帝而宫中左右持两端纤悉必闻媛方姙娠帝不自安密语侍读张说曰用事者不欲吾多子奈何命说挟剂以入帝于曲室自煮之梦若有介而戈者丨丨三而三煮尽覆以告说说曰天命也乃止生男是为肃宗】
　　环玑【梁简文帝谢赐新歴表璿籥丨丨凤司肇律】
　　环幅【仪礼布巾丨丨不凿注丨丨广袤等也】
　　环寸【战国策魏谓建信君曰人有置系蹄者而得虎虎怒决蹯而去虎之情非不爱其蹯也然而不以丨丨之蹯害七尺之躯者权也今有国非直七尺躯也而君之身于王非丨丨之蹯也愿公之熟图之也】环中【庄子冉相氏得其丨丨以随成注虚静无为之处欧阳元辟雍赋节观者于四面壅流水以丨丨】环内【文心雕龙论说辞序则易统其首诏策章奏则书发其源赋颂謌赞则诗立其夲铭诔箴祝则礼总其端纪铭檄则春秋为根并穷髙以树表极逺以啓疆所以百家腾跃终入丨丨者也】
　　环情【文心雕龙丨丨草调宛转相腾离同合异以尽厥能　鲍照秋夜诗丨丨倦始复空闺起晨装】环面【大戴礼天子宴私安如易乐而湛饮酒而醉食肉而馂饱而强饥而惏暑而渴寒而寝而莫宥坐而莫待行而莫先莫后天子自为开门户取玩好自执器皿亟顾丨丨御器之不举不藏凡此其属少保之任也】
　　环目【栁宗元龙马图赞其状龙鳞虺尾拳毛丨丨肉鬛马之灵怪有是耶】
　　环睛【相马书丨丨难为病侵睛多即惊】
　　环瞩【韦承庆灵台赋弥性塲而极览浦情囿而丨丨】
　　环睨【桯史詹氏子十九歳牧一防虎出于薄直前搏防防以角拒虎牧子挥斧大呼防与牧迭抗虎山下民闻者持梃讙呼来渐多虎遂弃去仆辈亲见之来告遣视民方丨丨虎犹未逸也】
　　环览【诸葛亮黄陵庙记仆纵歩丨丨乃见江左大山壁立林麓峰峦如画】
　　环视【元史田忠良传帝猎于栁林御幄殿侍臣甚众顾忠良曰今拜一大将取江南朕心已定果何人耶忠良丨丨左右目一人对曰是伟丈夫可属大事帝笑曰此伯顔也】
　　环顾【栁宗元唐故南府君睢阳庙碑诸侯丨丨而莫救国命阻絶而无归以有尽之疲人敌无已之强寇】环譬【文心雕龙比则蓄愤以斥言兴则丨丨以记讽盖随时之义不一而诗人之志有二也】环胁【唐书王徽传黄巢入关僖宗西狩冒夜出徽与崔沆豆卢瑑仆射于琮诘朝乃知追帝不及堕崖樾间为贼所执廹还将污以官徽阳瘖不答以刃丨丨卒不动贼令归第使医护视久之守者懈乃奔河中裂缣书章遣人间走蜀诏拜兵部尚书京城四面宣慰催阵使】
　　环挐【唐书裴度传拜中书侍郎同中书门下平章事时方连诸道兵丨丨不解内外大恐人累息及度当国外内始安】
　　环攻【孟子三里之城七里之郭丨而丨之而不胜】
　　环绕【通作绕后汉书郎顗传顗谒阙拜章曰比荧惑失度盈缩往来渉歴舆鬼丨丨轩辕　南史阮孝绪传所居以一鹿牀为精舎以树丨丨　辽史兵卫志军入南界歩骑车帐不循阡陌三道将领各一人率拦子马各万骑支散游奕百十里外更迭觇逻及暮以吹角为号众即顿舎丨丨御帐　海山记湖中积土石为山构亭殿屈曲丨丨澄碧皆穷极人间华丽　愼蒙山楼志魏野居陜州东郊手植竹树清泉丨丨傍对云山景趣幽絶　欧阳修养鱼记秀竹丨丨防映未尝植物因洿以为池】
　　环鎻【杨炯崇文馆宴集诗序尔其清垣缭绕丹禁逶迤鱼钥则丨丨晨开雀窗则铜楼旦辟】环带【淮南子满堂之坐视钓各异于丨丨一也】
　　环防【张融答周颙书法性虽以即色图空虚无诚乃有外张义然丨丨其所中足下当加以半思也】环聚【宋史路振知滨州一日契丹至城下兵少民相恐众谓振文吏无战御方略丨丨而泣振乃亲加抚谕且以敌盛不可与争锋宜坚壁自守数日契丹引去】
　　环凿【云笈七签贯穿五脏丨丨六府使丹田不华实津液不流注血脉不通行精髓不凝住】环运【栁宗元邠州进奏院记奔走之臣遽之役川流丨丨以达教令】
　　环句【王延寿鲁灵光殿赋层栌桅以岌峩曲枅要绍而丨丨注句音构】
　　环合【唐书王栖曜传栖曜性谨厚善骑射始将兵时渉寇境遇游骑丨丨乃规百歩立表而射每射破的虏相顾惧引去】
　　环列【周礼环拜以钟鼓为节注宾客丨丨而拜　又左传穆王立以其为太子之室与潘崇使为太师且掌丨丨之尹注丨丨尹宫衞之官列兵而环王宫】
　　环贯【唐书黠戛斯传男少女多以丨丨耳】
　　环至【苻载江州叅军防壁记浔阳古郡也地方千里江防九派緍钱粟帛动盈万数加以四方庶士且多丨丨驾车乗舟叠毂聮樯威猛则腾口以飞讪阿懦则腹非而生诮重轻之得尤难其人】
　　环扑【许国从驾幸浑河诗惊沙丨丨乱白日浊浪鼎沸排苍空】
　　环屈【唐书朱朴传夫襄邓之西夷漫数百里其东汉舆凤林为之关南菊潭丨丨而流入于汉西有上洛重山之险北有白崖聮络乃形胜之地沃衍之墟若广浚漕渠运天下财可使大集】
　　环曲【唐书地理志见环州下】
　　环沈【傅元西长安行香烧日有歇丨丨日自深　又杨维桢漫兴诗丨丨溪头买酒去髙唐寺里看碑来】环圆【黄庭内景经璇玑玉衡色阑玕注喉冒丨丨动转之象也】
　　环舒【翟楚贤碧落赋五石难补九野丨丨星辰丽之而照耀日月凭之而居诸】
　　环骇【欧阳詹南涧寺上方石像记天宝八年五月六日忽腾云旁涌骤雨来集惊飇丨丨訇防杳冥】环写【唐书吕向传向字子回少孤托外祖母隐陆浑山工草隶能一笔丨丨百字若萦发然世号连锦书】环纒【陆蒙蠧化须防犯蝥网而胶之引丝丨丨牢若拲梏人虽甚怜不可解而纵矣】
　　环缭【唐书归崇敬古天子学曰辟雍以制言之壅水丨丨如璧然】
　　环连【栁宗元晋问春秋之事公侯大夫防文马驰轩车出入丨丨贯于国都　梅尧臣二古钱诗独行齐大刀鎌形未丨丨】
　　环深【文心雕龙自商暨周雅颂圆备四始彪炳六义丨丨】
　　环鎭【韩愈衡岳庙诗五岳祭秩皆三公四方丨丨嵩当中】
　　环行【李端胡腾儿诗丨丨急蹴皆应节反手义腰如却月】
　　环坐【曹组艮岳赋如璧月之丨丨复晴曦之腾光　元稹诗丨丨惟便草　髙啓京师苦寒诗山中炭贱地炉暖儿女丨丨无卑尊】
　　环拜【彭殷贤大厦赋邀观则丨丨兴舞命赏则夹道罗从】
　　环渊【史记孟子传自驺衍与齐之稷下先生如淳于髠愼到丨丨接子田骈驺奭之徒各著书言治乱之事以干世主岂可胜道哉】
　　环声【苏辙题五老亭诗见衣袂下】
　　玦
　　玦佩【说苑郑子产死郑人丈夫舎丨丨妇人舎珠珥夫妇巷哭三月不闻竽琴之声】
　　玦石【水经注防稽之山古防山也山形四方上多金玉下多丨丨】
　　玦离【左传尨凉冬杀金寒丨丨林注丨如环而缺丨不相连属】
　　玦形【汉书五行志金寒玦离注师占曰丨丨半缺故曰离】
　　佩【佩通】
　　佩玉【大戴礼上车以和鸾为节下车以丨丨为度　中论见冕服下　崔颢卢姬篇君王日晚下朝归鸣环丨丨生光辉　白居易詶刘五主簿诗蹇走何堪鸣丨丨衰容不称着朝衣　刘长卿游四窗诗长笑天地寛仙风吹丨丨】
　　佩珠【沈君攸夜出妓诗见钏玉下】
　　佩环【子华子出则有鸾和动则有丨丨　云仙杂记见麪堆下　枫窗小牍辇道中通朝夕燕两宫之奉丨丨入觐时节捧万年之觞　王丘咏史诗兰路滋香泽松风鸣丨丨　白居易将发洛中答令狐相公诗八行落泊飞云雨五字鎗鏦动丨丨　杜牧洛阳长句诗桥边游女丨丨委波底上阳金碧明】
　　佩珰【李贺李夫人歌红璧阑悬丨丨歌台小妓遥相望】
　　佩珍【张镜观象赋扶匡照耀丽珠丨丨】
　　佩珂【殷尧藩金陵懐古诗黄道天清拥丨丨东南王气秣陵多】
　　佩金【黄庭内景经见带玉下】
　　佩印【王维蒙宥感恩诗闻道百城新丨丨还来双阙共鸣珂】
　　佩剑【北史王昕传见带砺下】
　　佩刀【髙适别王八诗征马嘶长路离人挹丨丨】
　　佩囊【李颀杂兴诗千年魑魅逢华表九日茱萸作丨丨】
　　佩服【栁宗元送卢膺秀才南游诗见襟带下】
　　佩裘【左传蔡侯为两丨与两丨以如楚献一丨一丨于昭王】
　　佩舄【拾遗记见冠剑下】
　　佩觿【诗芄兰之支童子丨丨　说苑见冠鉥下】
　　佩韘【诗芄兰之叶童子丨丨　说苑见冠鉥下】
　　佩揥【诗丨其象丨】
　　佩马【李贺沙路曲桞脸半眠丞相树丨丨钉铃踏沙路杜牧贵游诗朝回丨丨草萋萋年少恩深衞霍齐】
　　佩犊【汉书龚遂传见带刀下】
　　佩声【王维早朝诗朝罢须裁五色诏丨丨归到凤池头又扶南曲歌词拂曙朝前殿玉墀多丨丨　皇甫曽和杜相公诗从公亦何幸长与丨丨随白居易和栁公权齐云楼诗见衣色下】
　　佩髙【唐太宗初夏诗见绶细下】
　　佩响【白居易和令狐相公诗见履声下】
　　佩移【骆宾王帝京篇丨丨星正动扇掩月初圆】
　　佩倚【礼记曲礼主丨丨则臣佩垂主佩垂则臣佩委】
　　佩委【白居易行香归诗见冠欹下】
　　佩垂【礼记曲礼见佩倚下】
　　佩赠【诗知子之来之杂丨以丨之】
　　佩问【诗知子之顺之杂丨以丨之】
　　佩报【诗知子之好之杂丨以丨之】
　　镜
　　镜天【顔延之庭诰文照若丨丨肃若窥渊　杜牧长安秋望诗楼倚霜树外丨丨无一毫】
　　镜日【陆云呉故丞相陆公诔金钺丨丨云旗绛天　江淹杨梅颂丨丨绣壑照霞绮峦】
　　镜月【江淹为萧太傅谢舆驾亲幸表臣乗幸借私岂曰无僭攀霞丨丨非复常所　王僧孺礼佛唱导发愿文悟蕉芦之非实知丨丨之虚衒】
　　镜岩【皮日休寄题丨丨周尊师所居诗见巾下下】
　　镜石【苏题武担山寺诗讵知留丨丨长与法轮圆】
　　镜水【隋炀帝赐释慧觉书其义端雄辩独演畅于稽隂谈柄微言偏引汲于丨丨　贺知章采莲曲稽山罢雾郁嵯峨丨丨无风也自波　储光羲献八舅东归诗丨丨涵太清禹山朝上元　髙适秦中送李九诗丨丨君所忆莼羮余旧便　刘长卿送严维赴河南充严中丞幕府诗暮情辞丨丨秋梦识云门　元稹以州宅夸于乐天诗州城廻绕拂云堆丨丨稽山满眼来　又初除浙东妻有阻色以四韵晓之诗海楼翡翠闲相逐丨丨鸳鸯暖共游　又詶乐天雪中见寄诗丨丨绕山山尽白琉璃云母世间无　白居易喜微之除浙东观察使诗稽山丨丨欢娯地犀带金章荣贵身　李绅宿越州天王寺诗壶冰自洁中无玷丨丨非求下见鳞元晦除浙东留题桂郡林亭诗紫泥逺自金銮降朱斾翻驰丨丨头　王建上李益庶子诗藕绡纹缕裁来滑丨丨波涛滤得清　姚合送朱庆余越州归觐诗海门窗外近丨丨世间情　方干越中逢孙百篇诗丨丨周廻千万顷波澜倒泻入君心　又新论人不照于烁金而照于莹镜者以莹能明也不鉴于流波而鉴于静水者以静能清也丨丨以明清之性故能形物之形】
　　镜海【孟郊晚雪吟丨丨见纤悉冰天歩飘飖】
