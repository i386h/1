<!-- { "loadSidebar": true } -->
　　半月【唐书骠传以金银为钱形如丨丨号登伽陀亦曰足弹陀　宋史天文志景徳三年四月戊寅周伯星见出氐南骑官酉一度状如丨丨有芒角煌煌然可以鉴物歴库楼东八月随天轮入浊　金史舆服志玉佩二朶每朶上中下璜各一丨丨坠子各二　星经文昌七星如丨丨形在北斗魁前天府主营计天下事水经注沅水又东历临沅县西为明月池白壁湾湾状丨丨　明一统志丨丨泉在防州府松阳县西屛山又丨丨台在兖州府单县治东南隅　又丨丨池在福州府连江县南五里　王褎从军行平云如阵色丨丨类城形　唐太宗秋日即目诗落野分星箭虚丨丨弓　李峤桥诗见七星下　李白登单父陶少府丨丨台诗筑台像丨丨迥向髙城隅　李绅题法华寺诗殿涌金身塔池开丨丨泉　施肩吾秋夜山居诗秋山夜客醉醒时百尺老松衔丨丨　苏轼栖贤三峡桥诗弯弯飞桥出潋潋丨丨彀　孔平仲冬暁诗入被严霜冷横窗丨丨明　赵秉文雪作诗未放六花齐苑树先留丨丨抺宫城　又五代史郭崇韬传臣自康延孝来尽得梁之虚实此真天亡之时也愿陛下分兵守魏固杨刘而自郓长驱其巢穴不出丨丨天下定矣　宋史食货志二税须于三限前丨丨毕输　元史河源附録河水北行转西流过昆仑北一向东北流约行丨丨至奎腾州地名必勒齐始有州治官府州隶吐蕃等防宣慰司司治河州　白居易除官去未间诗除官去未闲丨丨恣游讨　皮日休白菊诗已过重阳丨丨天琅华千防照寒烟　齐己海棠花诗见两时下　苏轼惠崇春江晚景诗遥知朔漠多风雪更待江南丨丨春　方回清明大雪三日诗丨丨雕梁燕子归怯寒着尽旧绵衣　张昱织锦词见一疋下】
　　半蟾【李白雨后望月诗见四郊下】
　　半规【谢勮游烂柯山诗宛演横丨丨穹崇翠防上　无名氏落日山照曜诗圆影过峯峦丨丨入林薄秦观呈李公择诗云脚渐收风色紧丨丨斜日射归船】
　　半【参同契解偃月炉者谓元闗一窍之体用也其窍半白半黒如丨丨月故曰偃月炉如偃月为炉鼎则大丹之道思过半矣】
　　半轮【皇甫牧玉匣记毘陵郡士人姓李家有女方十六歳有拾得破钱诗云丨丨残月揜尘埃依稀犹有开元字想得清光未破时买尽人间不平事　江总秋日登广州城南楼诗野火初烟细新月丨丨空　李峤人日侍宴大明宫应制诗见七叶下　杜甫月诗魍魉移深树虾防动丨丨　又越王楼歌楼下长江百丈清山头落月丨丨明　李白峨眉山月歌峨眉山月丨丨秋影入平江水流　李梦符渔父引村寺钟声度逺滩丨丨残月落前山　杨万里中秋后一日登清心阁诗见一襟下　范成大寄题汉嘉月榭诗试倾万景湖亭酒来防丨丨江月秋　陆游泛舟泽中夜归诗兴尽还家忽三鼓丨丨残月斗杓东】
　　半钩【王庭珪和读书台入夜即事诗池底星光个个添丨丨残月吐纤纤　恵洪诚上人求诗诗秋月丨丨留客意冻云千顷欲归情】
　　半镜【梁简文帝大同哀辞月丨丨而开河云罗柱而下岫　又李商隐代越公房妓嘲徐公主诗遽遣离琴怨都由丨丨明　韩偓小玉家为蕃骑所掳诗折钗伴妾埋青塜丨丨随郎杜邮】
　　半云【明一统志丨丨山在桂林府灵川县西南其山发基平地四畔孤高　又丨丨亭在松江府净竹寺】半烟【郑谷栁诗丨丨半雨江桥畔映杏映桃山路中】
　　半雷【杜甫彭衙行见一旬下】
　　半雨【韦应物月溪诗丨丨夕阳霏縁源杂花发　杜荀鹤中山临上人院观牡丹诗丨丨半风三月内多愁多病百年中　陈基游狼山寺诗半晴丨丨龙归海冲暖冲寒雁度淮】
　　半风【项斯旧宫人诗宫钗折尽垂空鬓内扇穿多减丨丨　杜荀鹤中山临上人院观牡丹诗见上】半霜【许浑郡楼书事诗两鬓垂丝髪丨丨石城孤梦绕襄阳】
　　半虹【辛徳源星名诗素扇麾全月朱旗引丨丨】
　　半隂【沈约登元畅楼诗云生岭乍黒日下溪丨丨　孔徳绍夜宿荒村诗风度谷余响月斜山丨丨　刘方平寄严判官诗洛阳新月动秋砧瀚海沙塲天丨丨刘禹锡洛中早春诗漠漠复霭霭半晴将丨丨　杨万里过陂子迳诗客子心心愁欲暮碧云偏作丨丨天宋无即事诗服药身躯多病日养花天气丨丨时周昂暁望诗晓树云重隠春城日丨丨】
　　半阳【宋书符瑞志元嘉二十六年四月戊戌白虎见南琅邪丨丨山二虎随从　妆楼记丨丨泉世传织女送董子经此董子思饮舀此水与之曰寒织女因祝水令暖又曰热乃防六英寳钗祝而画之于是半寒半热相和与饮　舆地志江乗县南有丨丨泉半冷半热欧阳脩有诗云江南龙节水为乡水不纯隂人丨丨一片湖光共深浅两般泉脉异温凉】
　　半象【宋史律歴志求朔望加时月去黄道度置入隂阳歴积度及分如交象以下为在少象已上覆减半交余为入老象置所入老少象度及分以五因之用减一千一十余以老少象度及分乘之八十四而一列于上位又置所入老少象度及分如丨丨已下为在初限已上减去丨丨余为入末限置初末限度及分于上列丨丨度及分于下以上减下余以乘上四十而一所得初限以减末限以加上位满百为度不满为分即朔望加时月去黄道度数及分】
　　半运【朱松谈命诗自今丨丨中且作尺蠖跧】
　　半律【宋史乐志见五晖下】
　　半序【王勃春夜宴别序青阳丨丨明月中霄】
　　半晕【晋书天文志青赤气横在日上下为极气如丨丨在日下为承承者臣承君也　齐书天文志永明三年二月丁夘日有丨丨晕上生一珥】
　　半蚀【任士林蟠松赋根丨丨以秀出枝万折而囘环　戴昺晚春诗笋抽虫丨丨樱熟鸟先窥】半晴【梁简文帝春日看梅花诗冻解池开渌云穿天丨丨　郎余令宴髙氏林亭诗丨丨余细雨全晩澹残霞　耿湋送李端诗逺近天初暮闗河雪丨丨　卢纶题杜叟山下别业诗白鸟羣飞山丨丨渚田相接有泉声　白居易江州赴忠州至江陵诗夏口烟孤起湘川雨丨丨　齐己九日诗云影丨丨开梦泽菊花防暖傍江潭　窦庠灵台镇赠丘岑中丞诗晓日天山雪丨丨红旗遥识汉家营　余靖和伯恭自造新茶诗疎雨丨丨囘暖气雷初过得新芽　杨孚滦京杂咏自是丨丨天气好螺声吹起宿云寒】
　　半景【江淹采石上菖蒲诗凭酒竟未悦丨丨方自叹又渡泉峤出诸山之顶诗行行讵丨丨余马以长懐　郭士元半日村别业诗长溪南路当羣岫丨丨东邻照数家　又作影王泠然夜光篇未得贵游同秉烛唯将丨丨借披书】
　　半年【春秋隐公元年疏见一统下　唐书刘悟传李丕者善长短术与从谏厚善署大将及稹阻命军中疾其才丕惧乞为游奕深入以圗营壁防遂自归议者疑为贼遣徳裕奏言讨贼丨丨始有降者当赏以劝余宋史神宗纪元丰六年春正月癸巳诏御史六察罢上下丨丨更易法　又孝宗纪淳熈十四年秋七月权】
　　【减秀州经总制籴本钱丨丨　续晋阳秋魏咏之生而兔缺相者云后当贵年十八闻荆州殷仲堪帐下有术人能治之因西上仲堪与语令师防焉师曰可割补之但应百日食粥不语笑咏之曰丨丨不语亦当治之况百日也师为治而差　白居易对晚开夜合花诗移晩校一月花迟过丨丨　李徳裕登崖州城诗独上高楼望帝京鸟飞犹是丨丨程　王建归山荘诗长安寄食丨丨余重向人边乞荐书　姚合迎春诗丨丨留醉待花开晓去迎春夜始回　裴说句因携一家住嬴得丨丨吟　杨万里紫薇花诗谁道花无红百日紫薇长放丨丨花　李俊民赴山阳诗一年又作丨丨客百里有如千里情】
　　半歳【战国防张仪说楚王曰秦兵之攻楚也危难在三月之内而楚恃诸侯之救在丨丨之外此其势不相及也　唐书李子通传是时羣盗暴忍独子通仁爱归者遂多不丨丨有徒万人　又辛替否传国家所出日加所入日减仓乏丨丨之储库无一时之帛　又崔郾传进中书舍人谢曰陛下使臣侍讲歴丨丨不一问经义臣无功不足副厚恩　又张仲方传帝时诏王播造竞渡舟三十艘度用丨丨运费仲方见延英论诤坚苦帝为减三之二　宋史食货志熈宁八年诏支移二税于起纳钱丨丨谕民使民宿办无仓卒劳费　韩愈酬振武胡大夫诗倾朝共羡宠光频丨丨迁腾作虎臣　元稹贞元歴诗丨丨光隂在三朝礼数迁】半载【宋史王畴传庙神拥祐陛下起居安平临朝以时仅逾丨丨而未闻开发聼断徳音遏塞人情缺然戴叔伦过故人陈羽山居诗不见山中人丨丨依然松下屋三间　元好问戏题新居诗一暴十寒丨丨强】
　　【才得安牀置铛釜　刘因书堂旅夜诗淹留己丨丨去住意何深】
　　半期【唐书李虞仲传请凡得谥者前一月请考功刺太常定议其不请与请而过时者聼御史劾举居京既不得过丨丨居外一期若善恶着而不请许考功察行谥之节行卓异虽无官及官卑者在所以闻】半劫【云笈七籖见十号下】
　　半世【唐书吴武陵传遗工部侍郎孟简书曰古称一世三十年子厚之斥十二年殆丨丨矣　韩愈赠侯喜诗丨丨遑遑就举选一名始得红顔衰　刘兼春夕遣懐诗范蠡扁舟终去相冯唐丨丨老为郎　杨万里晓过皂口岭诗丨丨功名一鸡肋平生道路九羊肠陆游夏初湖村杂题诗从来抵死爱湖山敢料天教丨丨闲】
　　半日【汉书王吉传今者大王幸方舆曽不丨丨而驰二百里百姓颇废耕桑治道牵马臣愚以为民不可数变也　后汉书耿弇传遂攻临淄丨丨防之　齐书张融传豫章王大会賔僚融食炙始毕行人便去融欲求盐蒜口终不言方揺食指丨丨乃息　北史许善心传左卫大将军宇文述每日借本部兵数十人以供私役常丨丨而罢御史大夫梁毗奏劾之　唐书严震传始马勋赴行在逾丨丨期帝颇忧比至大喜　西乌夜飞乐府暂请丨丨给徙倚娘店前　杜甫风雨看舟前落花诗湿久飞迟丨丨高萦沙惹草细于毛　钱起题郎士元丨丨吴村别业诗丨丨呉村带晩霞闲门高柳乱飞鵶　白居易东归诗见一盂下　又松斋偶兴诗赖此松檐下朝回丨丨闲　崔道融雪窦禅师诗客尘丨丨洗欲尽师到白头林下禅　李渉题鹤林寺僧舍诗因过竹院逄僧话又得浮生丨丨闲　方干赠孙百篇诗御题百首思纵横丨丨功夫举世名　陆鸣蜩早诗见一池下　黄损公子吟防风飘乐韵丨丨醉花边　苏轼次韵张琬诗丨丨偷闲歌啸里百年暗尽徃来中　陈与义防邑道中诗飞花两岸照红百里榆堤丨丨风　陆游初归杂咏诗茶甘丨丨如新啜墨妙移时不再磨　又遣兴诗留病三分嫌太健忍饥丨丨未全贫　萨都拉访石城白岩上人诗见四山下】半辰【晋书桓元传论丨丨而都邑廊清逾月而凶渠即戮　齐书刘善明传见一战下　宋史律歴志歩晷漏丨丨法一十二半　又求日月食甚辰刻各置食甚小余倍之以辰法除之为辰数不满五因漏刻法而一为刻不满为分其辰数命子正外即食甚辰刻及分若加丨丨即命起子初】
　　半酉【皮日休酲闻桧诗解洗余醒晨丨丨星星仙吹起云门】
　　半刻【何承天上新歴法表按后汉志春分日长秋分日短差过丨丨寻二分在二至之间而有长短因识春分近夏至故长秋分近冬至故短也】
　　半霎【杨万里已至湖尾望见西山诗见五湖下】
