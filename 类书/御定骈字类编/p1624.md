<!-- { "loadSidebar": true } -->
　　车送【周礼司仪见上】
　　车载【魏志华佗传佗行道一人病咽塞嗜食而不得下家人丨丨欲往就医佗闻其呻吟驻车往视之曰向来道边有卖饼家蒜韲大酢从取三升饮之病自当去即如佗言立吐蛇一枚　宋书职官志见斗量下隋唐嘉话见斗量下　徐陵在吏部尚书答诸求官人书见斗量下】
　　车新【说苑赵简子乗獘车膄马衣羖羊裘其宰进谏曰丨丨则安马肥则往来疾狐白之裘温且轻简子曰吾非不知也吾闻之君子服善则益恭细人服善则益倨我以自备恐有细人之心也】
　　车广【周礼考工记见舆人下】
　　车大【宋史兵志河北陜西都转运司言兵车之式若用许彦圭所定则丨丨而费倍若依往年二十将旧式则轻小易用且可省费】
　　车髙【南史羊侃传贼又作登城楼髙十余丈欲临射城中侃曰丨丨壍虚彼来必倒可卧而观之及车动果倒众皆服焉】
　　车成【说苑晋平公为驰逐之车龙旌众色挂之以犀象错之以羽芝丨丨题金千镒立之于殿下令羣臣得观焉田差三过而不一顾】
　　车通【战国策秦武王谓甘茂曰寡人欲丨丨三川以闚周室而寡人死不朽乎甘茂对曰请之魏约伐韩】车画【庾信赵广墓志铭陵图石马丨丨衮衣】
　　车速【说苑齐景公游于蒌闻晏子卒公乗舆素服驿而驱之自以为迟下车而趋知不若丨之丨则又乘比至于国者四下而趋行哭而往矣】
　　车废【史记五宗世家临江闵王荣坐侵庙壖垣为宫上征荣荣行祖于江陵北门既已上车轴折丨丨江陵父老流涕窃言曰吾王不反矣】
　　车獘【周礼大司马中夏教茇舍遂以苗田如搜之灋丨丨献禽以享礿注丨丨驱逆者之车止也　后汉书马融传虞人植旍猎者効具丨丨田罢旋入禁囿淮南子质壮轻足者为甲卒千里之外家老羸弱凄怆于内厮徒马圉軵车奉饟道马辽逺霜雪亟集短褐不完人羸丨丨泥涂至膝相携于道奋首于路身枕格而死】
　　车败【左传秦伯伐晋卜徒父筮之吉渉河侯丨丨林注言是卦主秦伯之军渉河而晋侯丨丨也　史记田单传燕军攻安平城壊齐人走争涂以轊折丨丨为燕所虏唯田单宗人以铁笼故得脱　又袁盎传文帝从霸陵上欲西驰下峻阪袁盎骑并车擥辔上曰将军怯邪盎曰臣闻千金之子坐不垂堂百金之子不骑衡圣主不乗危而徼幸今陛下骋六騑驰下峻山如有马惊丨丨陛下纵自轻奈髙庙太后何上乃止　越絶书昔者吴王夫差兴师伐越败兵就李大风发狂日夜不止丨丨马失骑士堕死大船陵居小船没水】车殆【曹植洛神赋日既西倾丨丨马烦】
　　车毁【后汉书刘翊传曽行于汝南界中有陈国张季礼逺赴师丧遇寒氷丨丨顿滞道路翊见而谓曰君慎终赴义行宜速达即下车与之不告姓名自防马而去】
　　车折【后汉书黄琬传往丨虽丨而来轸方道】
　　车却【庄子善游者数能忘水也若乃夫没人之未尝见舟而便操之也彼视渊若陵视舟之覆犹其丨丨也】
　　车覆【皇甫曽遇风雨诗危梁虑足跌峻坂忧丨丨】
　　车顿【资暇録俚语以丨丨前为质者乃由不识轾字故也诗云如轾如轩前重为轾后重为轩俚见轾字似桎字便以支乙音呼】
　　车系【栁宗元岭南盐铁院李侍御墓志防天子方事诛伐南平蔡北复赵西走戎东封齐鲁五年间兵征卒戍籴行千里凡进用唯财赋为难君以试大理评事佐荆南两税使督天下诸侯之半调食饶给丨丨舟连】车随【史记袁盎传袁盎为太常窦婴为大将军两人素相与善逮吴反诸陵长者长安中贤大夫争附两人丨丨者日数百乗　张说洛桥北亭诏饯诸刺史诗见扇逐下】
　　车翻【神仙传成仙公者讳武丁桂易临武乌里人也为县小吏县使送饷府君府君署为文学主簿尝与众共坐闻羣雀鸣而笑之众问其故答曰市东丨丨覆米羣雀相呼往食遣视之信然也】
　　车螯【齐书周颙传丨丨蚶蛎眉目内闭慙浑沌之竒矿殻外缄非金人之慎不悴不荣曽草木之不若无馨无臭与瓦砾其何算　扪虱新话梅圣俞河防诗云但言羙无厌谁知死如麻欧公食丨丨诗亦云但知羙无厌谁谓来甚遐便觉牵强不似梅诗为切题　梁元帝谢赉丨丨蛤蜊啓丨丨味髙仓部名陈物志蛤蜊声重前论见珍若士　皮日休送从弟皮崇归复州诗丨丨近岸无妨取舴艋随风不费牵】
　　车水【宋史河渠志漕渠一带纲运于是经由使客于此往返毎遇水涩纲运便阻一入冬月津送使客作垻丨丨科役百姓不堪其扰】














　　御定骈字类编巻一百五十五
　　钦定四库全书
　　御定骈字类编巻一百五十六
　　器物门九
　　銮
　　銮驾【齐书王慈传见车盖下　魏书李彦髙祖南伐彦以蕞尔江闽不足亲劳丨丨频有表谏　宋史乐志两朝志云大驾千七百九十三人法驾千三百五人小驾千三十四人丨丨九百二十五人　曹植陈审举表若朝司惟良万机内理武将行师方难克弭陛下可得雍容都城何事劳动丨丨暴露于邉境哉】銮舆【宋书礼志大明七年二月丙辰有司奏丨丨廵搜江左讲武校猎获肉先荐太庙并设醢酒公卿行事及献妃阴室室长行事　武平一奉和登骊山髙顶寓目应制诗丨丨上碧天翠帟拖晴烟　王维诗丨丨迥出千门栁阁道回看上苑花】
　　銮辂【晋书安平王孚传泰始八年薨时年九十三及葬给丨丨轻车介士武贲百人吉凶导从二千余人前后鼔吹配飨太庙　宋史乐志燔柴半万乗移天仗肃丨丨旋衡千官云拥群后葵倾玉帛旅明庭　江淹为萧拜相国齐公十郡九锡章近申微款日月之鉴既阻方惧难慊兰芳之防愈峻遂致百辟卿后踟蹰于卫阙丨丨旗旂万幸于臣府】
　　銮轝【齐书竟陵王子良传世祖好射雉子良谏曰丨丨亟动天跸屡廵陵犯风烟驱驰野泽万乗至重一羽甚微从甚微之懽忽至重之诫顷郊郛以外科禁严重匪直刍牧事罢遂乃窀掩殆废】
　　銮旗【晋书王鉴传今大之极剧于曩代崇替之命系我而已欲使丨丨旡野次之役圣躬逺风尘之劳而大功坐就鉴未见其易也】
　　銮斾【魏书房伯玉传今丨丨亲戎清一南服不先面缚待罪麾下卿之罪三】
　　銮刀【杜甫丽人行犀箸厌饫乆未下丨丨缕切空纷纶】
　　銮铃【古今注五辂衡上金爵者朱雀也口衔铃铃谓銮所谓和銮也礼记云行前朱鸟鸾也前后鸾鸟故谓之鸾鸾口衔铃故谓之丨丨今或为鸾事一而义异也】
　　銮坡【宋史艺文志周必大丨丨録一巻　玉堂杂记程防之诗云丨丨寓宿非其地莲烛操文自有真程钜夫夀李秋谷诗薇省星辰近丨丨日月迟】
　　銮光【齐书王融传棘寳荐虞晋彊弥盛大钟出智宿氏以亡帝略逺孚无思不服丨丨幸岱匪暮斯朝臣请収籍伊瀍兹书复掌犹取之内府藏之外籝于理有惬即事何损】
　　銮回【齐书乐志跸动端庭丨丨严殿】
　　銮跸【晋书顾荣传论循位登保傅朝望特隆遂使丨丨降临承明下拜虽西汉之恩崇张禹东都之礼重桓荣弗过也】
　　銮迾【齐书乐志丨丨静陈缦乐具举】
　　辂
　　辂车【周书晋荡公防传拜太师赐丨丨冕服封子至为崇业郡公　説苑晏子朝乗敝车驽马晏子出公使梁丘据遗之丨丨乗马三返不受公不悦趣召晏子晏子至公曰夫子不受寡人亦不乗晏子对曰君使臣临百官之吏节其衣服饮食之飬以先齐国之人然犹恐其侈靡而不顾其行也今丨丨乗马君乗之上臣亦乗之下民之无义侈其衣食而不顾其行者臣无以禁之遂让而不受也】
　　辂舆【淮南子弁冕丨丨可服而不可好也】
　　辂軨【汉书五行志宣帝黄龙元年未央殿丨丨中雌鸡化为雄注孟康曰丨丨廏名也师古曰百官表太仆属官有丨丨丞】
　　辂牌【元史舆服志柜之前朱漆金糚云龙丨丨一金涂鐡曲戍】
　　辂箱【元史舆服志丨之丨四壁雕锼漆画填心隔窠文花板上层左画青龙右画白虎前画朱雀后画武】
　　轺
　　轺车【史记平准书诸贾人未作贳贷买居邑稽诸物及商以取利者虽无市籍各以其物自占率缗钱二千而一算诸作有租及铸率缗钱四千一算非吏比者三老北邉骑士丨丨以一算商贾人丨丨二算船五丈以上一算　汉书食货志异时算丨丨贾人之缗钱皆有差注师古曰异时言徃时也轺小车也缗谓钱贯也又王莽传夙夜连率韩博上言有竒士长丈大十围来至臣府自谓巨毋覇出于蓬莱东南五城西北昭如】
　　【海濒丨丨不能载三马不能胜即日以大车四马建虎旗载霸诣阙霸卧则枕鼓以铁箸食　晋书职官志祭酒掾属白盖小车七乗丨丨施耳后户皁轮犊车一乗又舆服志丨丨古之时军车也一马曰丨丨　卧游録王濬冲为尚书令着公服乗丨丨经黄公酒垆顾谓后车客曰吾昔与嵇叔夜阮嗣宗共酣饮于此垆竹林之逰亦预其末自嵇生夭阮公亡以来便为时所羁绁今日视此虽近邈若山河】
　　轺驾【韦应物送顔司议使蜀访图书诗丨丨一封急蜀门千岭曛】
　　轺辂【陆云文朝服青轩夕驾丨丨】
　　轺斾【李乂招谕有懐赠同行人诗愿接丨丨尘聨翩东北骛】
　　轺传【汉书平帝纪元始五年徴天下通知逸经古记天文歴算钟律小学史篇方术本草及防五经论语孝经尔雅教授者在所为驾一封丨丨遣诣京师至者数千人注如淳曰律诸当乗传及发驾置传者皆持尺五寸木传信封以御史大夫印章其乗传参封之参三也有期防累封两端端各两封凡四封也乗置驰传五封也两端各二中央一也丨丨两马再封之一马一封也师古曰以一马驾轺车而乗传传音张恋反　又梅福传去官归寿春数因县道上言变事求假丨丨诣行在所条对急政辄报罢】
　　辎
　　辎车【后汉书桓荣传见印绶下　水经注睢水又东迳睢阳县故城南周武王封防子启于宋以嗣殷后为宋都也昔宋元君梦江使乗丨丨被绣衣而谒于元君元君感卫平之言而求之于泉阳男子余且献神于此矣】
　　辎輧【汉书张敞传礼君母出门则乗丨丨下堂则从傅母进退则鸣玉佩内饰则结绸缪　后汉书五行志灵帝于宫中西园驾四白驴躬自操辔驰驱周旋以为大乐于是公卿贵戚转相放效至乗丨丨以为骑从互相侵夺贾与马齐　又袁绍传绍有姿貌威容爱士飬名既累世台司賔客所归加倾心折节莫不争赴其庭士无贵贱与之抗礼丨丨柴毂填接街陌内官皆恶之　又大秦国传乗丨丨白盖小车出入击鼓建旌旗幡帜　盐鐡论今富者连车列骑骖贰丨丨中者防舆短毂烦尾掌蹄　庾信周赵国公夫人纥豆陵氏墓志铭进贤君子内主邯战琴瑟在堂丨丨是服　李嘉祐诗人对丨丨醉花垂睥睨残】
　　辎轺【急就篇丨丨辕轴舆轮注丨衣车也丨轻车也】
