<!-- { "loadSidebar": true } -->
　　野庐【诗亟其乗屋其始播百谷笺亟急也乗治也七月定星将中急当治丨丨之屋其始播百谷谓祈来年百谷于公社　周礼丨丨氏下士六人注庐賔客行道所舍　韦应物晚归沣川诗丨丨不鉏理翳翳起荒烟】
　　野屋【司空图诗品緑杉丨丨落日气清脱巾独步时闻鸟声　杜甫题柏大兄弟山居屋壁诗丨丨流寒水山篱薄云】
　　野宅【武三思奉和过梁王宅即目应制诗岩居多水石丨丨满风烟】
　　野堂【杜甫晚登瀼上堂诗开襟丨丨豁系马林花动罗邺冬夕江上言事诗丨丨吟罢独行行防水防防冻不鸣　黄滔新野道中诗丨丨如雪草如茵光武城邉一水濵　苏轼同正辅表兄游白水山诗归路霏霏旸谷暗丨丨活活神泉涌　陆游城东醉归深夜复呼酒作此诗归来脱靴靴满霜月明如水浸丨丨　又睡起诗不恨无人到丨丨惟将美睡答年光　又邻曲小饮诗早稻喜登场相呼集丨丨　又丨丨诗鼔缶酣歌乐太平丨丨窗户极疎明】
　　野馆【杜甫送翰林张司马南海勒碑诗丨丨浓花发春帆细雨来　又寄李十四员外布诗正是炎天阔那堪丨丨疎　朱庆余送元处士游天台诗空山雉雊禾苖短丨丨风来竹气清　赵嘏题横水驿双峰院松诗故园溪上雪中别丨丨门前云外逢】
　　野亭【后汉书郭伋传始至行部到西河羙稷有童儿数百各骑竹马道次迎拜问使君何日当还伋谓别驾从事计日当告之行部既还先期一日伋为违信于诸儿遂止于丨丨须期乃入　水经河水又东得丨丨南注又东北流歴研川谓之研川水又东北注于河谓之野城口　庾信谨赠司寇淮南公诗丨丨长被马山城早掩扉　陈季湘灵鼓瑟诗神女泛瑶瑟古祠严丨丨　杜甫章梓州橘亭饯成都窦少尹诗秋日丨丨千橘香玉盘锦席髙云凉　又寄卭州崔録事诗应愁江树逺怯见丨丨荒　又严中丞枉驾见过诗见郊坰下姚合金州书事寄山中旧友诗丨丨晴带雾竹寺夏多风　章碣寄江东道友诗丨丨歌罢指西秦避俗争】
　　【名兴各新　苏辙和强君瓦亭诗暂得丨丨留马足强寻疎柳歩隄隂　陆游有客诗有客南山至相携饭丨丨】
　　野楼【骆賔王蓬莱镇诗丨丨疑海气白鹭似江涛】
　　野阁【贾岛酬慈防寺文都上人诗期登丨丨闲应甚阻宿山房疾未平】
　　野斋【元史李谦传谦文章醇厚有古风不尚浮巧学者宗之号丨丨先生】
　　野庙【陆龟蒙丨丨碑余之碑丨丨也非有功徳政事可纪直悲夫甿竭其力以奉无名之土木而已矣杜甫秋日夔府咏懐诗堑抵公畦棱邨依丨丨壖　李羣玉黄陵庙诗丨丨向江春寂寂古碑无字草芊芊张耒游武昌诗荆榛荒梗上召磴人物清江开丨丨苏轼白帝庙诗崎岖来丨丨闵黙愧当时　陆游杂赋诗出门信歩作闲游丨丨邨坊到处留　又城东诗祭余丨丨啼乌乐酒贱邨墟醉叟多　又思蜀诗瑞草溪桥路青衣丨丨壖】
　　野寺【李颀送王昌龄诗淹留丨丨出向背孤山明　刘长卿偶然诗丨丨长依止田家或往还　韦应物酬令狐司録善福精舍见赠诗丨丨望山雪空斋对竹林　又闲居寄端及重阳诗山明丨丨曙钟防雪满幽林人迹稀　岑参题三防寺苍颉造字台诗丨丨荒台晚寒天古木悲　李嘉祐送朱中舍诗丨丨山边斜有迳渔家竹里半开门　皇甫曽送少防诗乞食山家少寻钟丨丨遥　杜甫山寺诗丨丨残僧少山园细路髙又游修觉寺诗丨丨江天豁山扉花竹幽　又咏懐古迹诗翠华想像空山里玉殿虚无丨丨中　韩翃赠】
　　【长洲何主簿诗丨丨吟诗入溪桥折笋游　卢纶酬李端公见寄诗丨丨昏钟山正隂乱藤髙竹水声深　栁宗元北还登汉阳北原题临川驿诗乱松知丨丨余雪记山田　元稹雪后宿同轨店上法护寺钟楼望月诗满山残雪满山风丨丨无门院院空　白居易问诸亲友诗占花租丨丨定酒典朝衣　姚合送刘禹锡郎中赴苏州诗虎丘丨丨吴中少谁伴吟诗月里行　赵嘏和杜侍郎题禅智寺南楼诗谁知丨丨遗钿处尽在相如春思中　薛莹宿东岩寺晓起诗丨丨寒塘晓游人一梦分　方干桐庐江阁诗白云丨丨凌晨磬红树孤邨遥夜砧　罗隠送张绾游钟陵诗醉眠丨丨花方落吟倚江楼月欲明　又秋日禅智寺见裴郎中题名寄韦瞻诗丨丨疎钟万木愁偶寻题处认名侯　张袆巴州寒食晚眺诗丨丨一倾寒食酒晚来风景重愁人皎然送至洪沙弥赴上元受戒诗丨丨钟声逺春山戒足寒　苏轼杭州游山诗山平邨坞迷丨丨钟相答】野观【马戴同荘秀才宿镇星观诗丨丨云和月秋城漏间钟】
　　野店【杜甫秋日夔府咏懐诗猎人吹戍火丨丨引山泉又将赴成都草堂途中有作先寄严郑公诗书籖药裹封蛛网丨丨山桥送马蹄　张籍宿江店诗丨丨临西浦门前有橘花　岑参浐水东店送唐子归嵩阳诗丨丨临官路重城压御堤　许浑南楼春望诗丨丨归山路危桥带郭邨　刘长卿茱茰湾北答崔载华问诗荒凉丨丨絶迢递人烟逺　卢纶秋晚霁后野望忆夏侯审诗丨丨云日丽孤荘砧杵鸣　张祜寄迁客诗溪行防水弩丨丨避山魈　皮日休忆洞庭观歩诗防渔人服筕篖丨丨窗　周繇送字文虞诗丨丨寒无客风巢动有禽　张乔别李叅军诗丨丨难投宿渔家独问津　齐已过荆门诗丨丨丛蒿短烟邨簇树齐张耒舟行絶句天寒丨丨断人行晩系孤舟浪未平沈辽即事诗经从丨丨初尝笋行尽江邨始见梅】
　　【苏轼岐亭道上见梅花戏赠季常诗丨丨初尝竹叶酒江云欲落豆稭灰　陆游宿武连县驿诗丨丨风霜俶装早县桥灯火下楼迟　又瑞草桥道中作邮亭慈竹笋穿篱丨丨蒲萄枝上架　又肩舆歴湖桑堰东西诗丨丨茶香迎倦客市街犬熟傍行人】
　　野庖【韦应物西郊燕集诗丨丨荐嘉鱼激涧泛羽觞】
　　野营【曹唐送康祭酒赴轮台诗断碛簇烟山似米丨丨轩地鼓如雷】
　　野驿【黄庚秋色诗丹枫明丨丨白水浸江城】
　　野庄【刘三吾丨丨赋王侯丨丨之所在非世俗田庐之所得同】
　　野庭【张协杂诗墨蜧跃重渊商羊儛丨丨飞廉应南箕丰隆迎号屏】
　　野扉【白居易酬舒员外诗欲去公门返丨丨预思泉竹已依依】
　　野坞【杜牧叙旧诗送春经丨丨迟日上髙楼】
　　野栏【崔涯黄蜀葵诗丨丨秋景晚疎散两三枝】
　　野人【论语子曰先进于礼乐丨丨也　左传过卫卫文公不礼焉出于五鹿乞食于丨丨野人与之块公子怒欲鞭之子犯曰天赐也稽首受而载之　孟子将为君子焉将为丨丨焉　吕览宋之丨丨耕而得玉献之司城子罕子罕不受丨丨请曰此丨丨之寳也愿相国为之赐而受之也子罕曰子以玉为寳我以不受为寳故宋国之长者曰子罕非无寳也所寳者异也　唐书庶人祐传尝引骑狥邑聚丨丨髙君状曰上亲平寇难土地甲兵不胜计今王以数千人为乱犹一手揺泰山又如君父何　説苑传曰触情从欲谓之禽兽茍可而行谓之丨丨安故重迁谓之众庶　新序昔者齐桓公出游于野见亡国故城郭氏之墟问于丨丨曰是为何墟丨丨曰是为郭氏之墟桓公曰郭氏者曷为墟丨丨曰郭氏者善善而恶恶桓公曰善善而恶恶人之善行也其所以为墟者何也丨丨曰善善而不能行恶恶而不能去是以为墟也桓公归以语管仲曰其人为谁桓公曰不知也管仲曰君亦一郭氏也于是桓公招丨丨而赏焉　王维戯赠张五弟諲诗宛是丨丨野时从渔父渔　髙适淇上别业诗丨丨种秋菜古老开原田杜甫五盘诗好鸟不妄飞丨丨半巢居　又丨丨送朱樱诗西蜀樱桃也自红丨丨相赠满筠笼　陈润送骆徴君诗丨丨膺辟命溪上掩柴扉　戴叔伦独坐诗东菑春事及好向丨丨论　姚合武功县中诗吏来山鸟散酒熟丨丨过　皮日休毛公泉诗炙背丨丨兴亦思侯伯怜　罗隠雒城诗更无楼阁寻行处只有山川识丨丨　秦韬玉采茶歌天柱香芽露香发烂研瑟瑟穿荻篾太守怜才寄丨丨山童碾破团团月　韦荘题裴端公郊居诗莫夺丨丨樵牧兴白云不识绣衣郎苏轼次韵滕元发许仲途秦少游诗二公诗格老弥新醉后狂吟许丨丨　又郊祀庆成诗还将清庙什留与丨丨赓　又庆源宣义王丈人诗妻啼儿号刺史怒时有丨丨来挽防　陆游晩歩湖隄诗絁裘桐帽丨丨装又上湖隄步夕阳　又元史赵贲亨传至元五年总管山东诸翼军征宋攻襄樊贲亨出抄蕲黄以五百人拔丨丨原写山砦修白河新城】
　　野吏【明一统志丨丨亭在恵州府治东宋守陈尧佐建】
　　野僧【张籍赠王秘书诗身屈只闻词客説家贫多见丨丨招　元稹定僧诗丨丨偶向花前定满树狂风满树花　裴夷直晚凉诗山客丨丨归去后晚凉移案独临书　李山甫酬刘书记一二知己见寄诗坐来残暑退吟许丨丨知　皎然戯题诗时人不觧丨丨意归去溪头作鸟羣　欧阳修和丁寳臣游甘泉寺诗丨丨岂解惜清泉蛮俗那知为胜迹　梅尧臣欧阳永叔寄李阳冰篆并诗一首欲予继作因奉答诗报云此篆无人知丨丨好事为公指　张耒宿柳子观音寺诗丨丨治饭挑蔬至童子携茶对客煎　杨万里走笔谢张功父送似酴醿诗西湖丨丨夸藏冰半年化作真水精陆游成都嵗暮诗身似丨丨犹有髪门如邨舎强名官】野戍【岑参使君席夜送严河南赴长水诗春城月出人皆醉丨丨花深马去迟　刘禹锡送周使君罢渝州归郢州别墅诗丨丨岸边留画舸绿萝隂下到山庄温庭筠西游书懐诗渭川通丨丨有路上桑干　皎然送沈秀才之闽中诗丨丨桄榔发人家翡翠过】
　　野叟【焬帝迷楼记臣闻古者丨丨独歌舞于磐石之上人询之曰子何独乐之多也叟曰吾有三乐子知之乎何也人生难遇太平世吾今不见兵革此一乐也人生难得支体完备吾身不残疾此二乐也人生难得夀吾今年八十矣此三乐也问者叹赏而去　许棠冬杪归陵阳别业诗时因寻丨丨狂醉复狂歌　郑谷郊野戯题诗唯忧丨丨相回避莫道侬家是汉郎　杜荀鹤乱后山居诗丨丨并田鉏暮雨溪禽同石立寒烟苏轼黄州诗行歌招丨丨共歩青林间　陆游初夏闲居诗水边茒屋两三间丨丨幽人日往还　又春晴诗桃花不管诗人老菖叶空催丨丨耕又遣兴诗山家薪炭足丨丨袴襦温】
　　野翁【明一统志丨丨亭在于潜县治西宋县令刁璹建苏轼于潜令刁同年丨丨亭诗不如丨丨来往溪山间上友麋鹿下鳬鹥】
