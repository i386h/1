<!-- { "loadSidebar": true } -->
　　油麻【洞冥记大初二年东方朔从西那汗国归得声风木十枝献帝长九尺大如指此木临因桓之水则禹贡所谓因桓是也其源出甜波树上有紫燕黄鹄集其间实如丨丨风吹枝如玉声因以为名】油盐【元史兵志世祖中统四年三月中书省定议乗坐驿马长行马使臣从人及下文字曳刺解子人等分例乗驿使臣换马处正使臣支粥食觧渇酒从人支粥宿顿处正使臣白米一升麫一斤酒一升丨丨杂支钞一十文】
　　油醋【宋史职官志见盐胾下】
　　油炭【宋史食货志建中靖国七年以嵗歉之后用物少而民艰食在京及畿内丨丨麫布絮税并力胜钱并权免】
　　油素【杨防答刘歆书天下上计孝亷及内郡衞卒会者雄常把三寸弱翰赍丨丨四尺以问其异语归即以铅摘次之于椠二十七年于今矣　任昉为范始兴求为太宰立碑表人蓄丨丨家怀铅笔】
　　油纸【宋史食货志物产之品六一曰六畜二曰齿革翎毛三曰茶盐四曰竹木麻草刍菜五曰果药丨丨薪炭漆蜡六曰杂物】
　　油牋【嫏嬛记族雪道君有显色天膏封以软玉丨丨命玉童寄侍琴仙女于绣云山中】
　　油绢【宋史职官志殿前班都虞侯已下至军士嵗给春冬服三十匹丨丨六匹而加绵布钱有差　又张洞传民输丨丨不中度者旧责以满匹洞命计尺寸输钱民便之　元史兵志凡有递转文字到铺司随即分明附籍速令当该铺兵偎以软绢包袱更用丨丨卷缚夹版束系赍小回厯一本作急走递到下铺交割】油囊【唐书车服志大将出赐旌以颛赏节以颛杀旌以绛帛五丈粉画虎有铜龙一首绯旛紫缣为袋丨丨为表节悬画木盘三相去数寸隅垂赤麻余与旌同　又颖王璬传璬之出遽不及受节司马史贲请建大槊蒙丨丨先驱以威道路璬笑曰既为真王矣安用假节为　神仙传王逺遣左右以千钱与余杭姥乞酤酒顷信还得一丨丨酒五斗许使传余杭姥答言恐地上酒不中尊饮耳　云仙杂记白氏履道里宅有池水可泛舟乐天每命賔客绕船以百十丨丨悬酒炙沉水中随船而行一物尽则左右又进之藏盘筵于水厎也张说苏摩遮诗丨丨取得天河水将添上寿万年杯】
　　油衣【唐书谷那律传迁谏议大夫兼文馆学士从太宗出猎遇两沾渍因问曰丨丨若为而无漏耶那律曰以瓦为之当不漏帝恱其直赐帛二百段　宋史仪衞志见席褥下　玉照新志绍圣中有王毅者文贞之孙以滑稽得名除知泽州不称其意往别时宰章子厚曰泽州丨丨甚佳良乆又曰出饧极妙毅曰啓相公待到后当终日坐地披着丨丨食饧也】
　　油帽【宋史髙昌国传俗好骑射妇人戴丨丨谓之蘓幕遮】
　　油手【物类相感志丨丨以盐洗之可代肥皂一云将顺手洗自落】
　　油额【温庭筠感旧陈情诗见香尘下】
　　油灯【归田録见烛泪下　韩愈月蚀诗丨丨不照席是夕吐焰如长虹】
　　油幄【云仙杂记饶子卿隠庐山康王谷无瓦屋代以茅茨或时雨湿致漏则以丨丨承梁坐于其下】油幌【马祖常送毛真人还山诗雨洒石坛苔锦滑日穿丨丨竹书光】
　　油帟【桯史隆兴初孝宗锐志复古射御鞍马以习劳事时召诸将击鞠殿中虽风亦张丨丨布沙除地】油箔【宋史王安礼传后宫造丨丨约三年损者反其价一年有损者中官持诣府请如约词气甚厉安礼曰庸讵非置之不得其地为风雨燥湿所坏邪茍如是民将无复得直约不可用也卒不追】
　　油帊【宋史礼志行宫除前后殿外并张幕为屋覆之以丨丨】
　　油幕【开元天宝遗事长安贵家子弟每至春时游宴供帐于圜圃中随行载以丨丨或遇隂雨以幕覆之尽欢而归　刘禹锡常州杨给事制新楼诗文昌星象尽东来丨丨朱门次第开　又送赵中丞参山南令狐仆射幕府诗相府开丨丨门生逐绛纱　又詶窦员外郡斋宴客诗渚宫丨丨方髙步澧浦甘棠有几丛】油旌【元稹赠李十一诗淮水连年起战尘丨丨三换一何频】
　　油幢【栁宗元谢襄阳李夷简尚书抚问启伏惟尚书鹗立朝端风行天下入统邦宪出分主忧控此上游式是南服凡海内奔走之士思欲修容于辕门之外蹑履于丨丨之前譬之涉蓬瀛登昆阆不可得而进也】油盖【宋书礼志蚕将生择吉日皇后着十二笄衣青衣乗丨丨云母安车驾六马女尚书着貂蝉佩玺陪乗载筐钩　陈师道马上口占呈立之诗转就邻家借丨丨始知公是最闲人】
　　油络【齐书豫章王嶷传寻给丨丨侠望车　南史乐蔼传见车府下　隋书炀帝纪二年制定舆服五品以上给犊车通幰三公亲王加以丨丨】
　　油繖【宋史仪衞志金节隋制也黑漆竿上施圆盘周缀红丝拂八层黄绣龙袋笼之王公以下皆有节制同金节韬以碧丨丨古张帛避雨之制】
　　油防【唐书仪衞志第一防赤氅六人第二弓箭六人第三仪鋋毦六人第四刀楯六人第五仪锽五色旛六人第六丨丨六人】
　　油壁【齐书鄱阳王锵传制局监谢粲说锵及随王子隆曰殿下但乗丨丨车入宫出天子置朝堂二王夹辅号令粲等闭城门上仗谁敢不同东城人政共缚送萧今耳　古乐府妾乗丨丨车郎乗青骢马　李贺诗丨丨车乆相待　温庭筠春晓曲丨丨车轻金犊肥流苏帐晓春鸡报　刘筠诗丨丨春车隔渭桥】油船【魏志夏侯尚传黄初三年车驾幸宛使尚率诸军与曹真共围江陵权将诸葛瑾与尚真对江瑾渡入江中渚而分水军于江中尚夜多持丨丨将步骑万余人于下流潜渡攻瑾诸军夹江烧其舟船水陆并攻破之　吴志朱桓传黄武元年魏使大司马曹仁步骑数万向濡湏仁遣其子泰攻濡湏城分遣将军常雕督诸葛防王双等乗丨丨别袭中洲中洲者部曲妻子所在也仁自将万人留槖臯复为泰等后拒桓部兵将攻取丨丨或别击雕等桓等身自拒泰烧营而退遂枭雕生虏双送武昌】
　　油盎【入蜀记入瞿塘峡两壁对耸上入霄汉其平如削仰视天如匹练然已落峡中平如丨丨】油盆【元稹送王十一郎游剡中诗百里丨丨镜湖水千重钿朶防稽山】
　　油缸【传载略武肃王创业艰难恒以圆木为枕而寝甫睡浓枕偏则寤尝时诣诸院孙敏利者老姥监直听更一宵有大蜥蜴沿丨丨而吸视之将竭倏然不见明日王曰昨夜梦麻膏充肠而饱是何祥也】油鸭【本草鸊鹧释名须蠃水□防顶刀鸭丨丨】
　　油果【调谑编东坡在黄州时尝赴何秀才防食丨丨甚酥因问主人此名为何主人对以无名东坡又问为甚酥坐客皆曰是可以为名矣又潘长官以东坡不能饮每为设醴坡笑曰此必错煮水也他日忽思丨丨作小诗求之云野饮花前百事无腰间惟系一葫芦已倾潘子错煮水更觅君家为甚酥李端叔尝为予言东坡云街谈市语皆可入诗但要人镕化耳】
　　油饵【李华东都圣善寺无畏三藏碑鉢中非国食示一禅僧华人也见丨丨尚温粟饭余暖】油饼【枫窗小牍旧京宫役固多竒妙即烹煮槃案亦复擅名如王楼梅花包子曹婆婆肉饼薛家羊饭梅家鹅鸭曹家从食徐家瓠羹郑家丨丨王家乳酪段家熝物石逄巴子南食之类皆声称于时】
　　油蒸【酉阳杂俎后梁韦林京兆人天保中为舍人尝为防表以讥刺时人其词曰臣防言伏见除书以臣为糁熬将军丨丨校尉州刺史脯腊如故】
　　油覆【南方草木状吴孙亮使黄门以银椀并盖就中藏吏取交州所献甘蔗饧黄门先恨藏吏以防屎投中啓言吏不谨亮呼吏持饧器入门曰此器既盖之且有丨丨无缘有此黄门将有恨汝吏叩头曰尝从臣求莞席臣以席有数不敢与亮曰必是此问之具服】
　　油防【元好问野谷道中怀昭禅师诗汤翻豆饼银丝滑丨丨茶心雪蕊香】
　　油筑【陆游诗丨丨毬场飞騕褭】
　　油涸【陆游冬夜读书诗挑灯夜读书丨丨意未巳】
　　油染【元史百官志只应司秩从五品掌糚銮丨丨表褙之事】
　　油裔【杨乂云赋东西络绎南北丨丨】
　　油云【江淹齐太祖诔复林丨丨重山减日　沈约拜尚书令到都谢表丨丨湛露徒降旻昊之德弱缟轻蝉不载丘岳之重　包佶送神诗跪拜临坛结空想年年应节候丨丨】
　　油霈【刘筠愆亢致祷诗从此四五日丨丨洽封圻】
　　胶
　　胶漆【礼记月令季秋之月是月也霜始降则百工休注寒而丨丨之作不坚好也　史记蔡泽传蔡泽曰然则君之主慈仁任忠惇厚旧故其贤知与有道之士为丨丨义不倍功臣孰与秦孝公楚悼王越王乎　又邹阳传感于心合于行亲于丨丨　后汉书雷义传义举茂才让于陈重刺史不听义遂佯狂被髪走不应命乡里为之语曰丨丨自谓坚不如雷与陈　宋史职官志凡用丨丨筋革材物必以时课百工　庄子见纆索下　又见防约下　淮南子天下莫相憎于丨丨而莫相爱于氷炭丨丨相贼氷炭相息也　韩诗外传夫实之与实如丨如丨虚之与虚薄氷之见昼日　又夫巧弓之见手也傅角被筋丨丨之和即可以为万乗之宝也及其被手而贾不数铢人同财钧而贵贱相万者尽性致志也　春秋繁露以德为国者甘于饴密固于丨丨　兼明书霜降丨丨坚可以为器故美百工之功也明曰按月令季秋云霜始降则百工休注曰谓丨丨之作停也　两同书故瞽叟愚而重华圣盗蹠贪而栁下廉刘纪困而纪信焚伯桃馈而角哀死亦犹烟炭同出飞沉自分丨丨异生而坚固相守也然则情性不等同异难并　刘峻广絶交论见琴瑟下　魏收加齐王九钖册文既饮醇醪附同丨丨　孔融诗三人成市虎浸渍解丨丨　杨方合欢诗情至防金石丨丨未为牢杜甫长沙送李十一诗久存丨丨应难并一辱泥涂遂晩收　又忆昔诗宫中圣人奏云门天下朋友皆丨丨独孤及将赴京答李纾赠别诗丨丨常投分荆蛮各倦游　杨万里诗华阳黑水煎丨丨太阴无霜作肌骨】
　　胶柱【史记赵奢传见鼓瑟下　宋书袁豹传司牧之官莫或为务俗吏庸近犹乗常科依劝督之故典迷民情之屡变譬犹修隄以防川忘渊丘之改易丨丨于昔忽宫商之乖调　淮南子今握一君之法借以非传代之俗辟由丨丨而调瑟也　盐铁论持规而非矩执准而非绳通一孔晓一理而不知权衡以所不覩不信人若蝉之不知雪坚据古人以应当世犹辰参之错丨丨而调瑟固而难合矣　法言或曰以往圣人之法治将来譬犹丨丨而调瑟有诸曰有之曰圣君少而庸君多如独仲尼之道是漆也　释常谈不见机而守旧规者谓之丨丨鼓瑟史记赵有名将赵奢能兵奢既死赵王怜之使其子括将兵拒秦蔺相如谏曰大王以其父之能而用其子者如丨丨鼓瑟耳　傅咸陈选举书且丨丨不可以调瑟况乎官人而可以限乎伏思所限者以防选用不能出人当随事而制无须限法法有限其于致逺无乃泥乎　康季子事貌相似判道无常师未宜丨丨貌有相似自可抠衣　梁武帝围棊赋勿丨丨以调瑟专守株而侍兎】
　　胶竿【谭子化书执丨丨捕黄雀黄雀从而噪之捧盘餐亨乌鸟乌鸟从而告之是知至者无所不异至食者无所不同】
　　胶瑟【沈约上注连珠表朔禽伏兽易以心威守株丨丨难与适变】
　　胶船【魏书李骞传延丨丨而越水若朽索而奔乘　唐书韦承庆传明堂灾上疏谏以文明垂拱后执政者未满嵗率以罢去大抵皆恶逆不道夫构大厦济巨川必择文梓艅艎若亟毁而败则是用朽木乗丨丨也庾信哀江南赋乘渍水以丨丨驭奔驹以朽索】
