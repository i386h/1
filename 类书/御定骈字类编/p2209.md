<!-- { "loadSidebar": true } -->
　　蛇胆【捜神记顔含字都次嫂樊氏因疾失明医人疏方须蚺丨丨而寻求备至无由得之含忧叹累时尝昼独坐忽有一青衣童子年可十三四持一青囊授含开视乃丨丨也童子逡巡出户化成青鸟飞去得胆药成嫂病即愈　本草蚺蛇集解顾玠海槎录云蚺丨吞鹿及山马从后脚入毒气呵及角自解脱其丨以小者为佳　岭表录异记蚺丨丨普安州有养蛇户每年五月五日即担蚺丨入府祗候取丨余曽亲见皆于大笼中借以软草盘屈其上两人舁一条在地上即以十数拐子从头翻其身旋以拐子按之不得转侧即于腹上用利刃决之肝胆突出即割下其胆皆如鸭子大曝干以备上贡却合内肝以线合其疮口却收入笼】蛇脂【新序晋文公反国酌士大夫酒召咎犯而将之召艾陵而相之授田百万介子推无爵齿而就位觞三行介子推奉觞而起曰有龙矫矫将失其所有蛇从之周流天下龙既入深渊得其安所丨丨尽干独不得甘雨此何谓也文公曰嘻是寡人之过也】
　　蛇肪【本草蚺蛇集解叚成式酉阳杂俎云蚺丨长十丈尝吞鹿鹿消尽乃绕树则腹中之骨穿鳞而出养疮时丨腴甚美或以妇人衣投之则蟠而不起】
　　蛇皮【梁书倭国传倭国自云太伯之后俗皆文身土产椒苏黒雉眞珠靑玉有兽如牛名山鼠又有大蛇吞之丨丨坚不可砟上有孔乍开乍闭时有光射中孔则蛇死　梅尧臣和永叔石枕与笛竹簟诗溪上枕剖龙卵石蕲匠簟制丨丨纹】
　　蛇鬛【郭璞长蛇賛长丨百寻厥丨如彘飞羣走类靡不吞噬极物之恶尽毒之厉】
　　蛇毛【山海经北山经大咸之山四方不可以上有蛇名曰长丨其丨如彘豪】
　　蛇鳞【捜神记汉桓帝即位有大蛇见德阳殿上洛阳市令淳于翼曰丨有丨甲兵之象也　郭璞海外南经图自此山来虫为蛇蛇号为鱼讃贱无定贡贵无常珍物不自物自物由人万事皆然岂伊丨丨　庾信刀铭水文千曲丨丨百重　杨炯孔子庙堂碑瑠璃晓阙东宫雀目之窗玳瑁朝悬西汉丨丨之桷　李贺塞下曲寒金鸣夜刻蕃甲锁丨丨　梅尧臣送汝隂宰孙寺丞诗艑郎唱防燕尾下颍水落日丨丨生】蛇殻【宋齐丘陪游鳯凰台诗梁间燕教雏石罅丨悬丨】
　　蛇甲【梅尧臣雪诗新雷奋丨丨密雪鬬鵞毛】
　　蛇蚹【西溪丛语伊南田户店筼筜谷隐士赵彦安获一琴断文竒古眞丨丨也声韵雄逺中题云雾中山三字人莫晓也后得蜀郡草堂闲话中载云雷氏断琴多在峩嵋无为雾中三山方知为雷琴矣　陆游赠道流诗古琴丨丨评无价寳劔鱼肠托有灵】
　　蛇足【战国策昭阳为楚伐魏移师攻齐陈轸为齐王使见昭阳曰有祠者赐其舎人酒一巵舎人相谓曰数人饮之不足一人饮之有余请画地为蛇蛇先成者饮酒一人丨先成引酒且饮乃左手持酒右手画地曰吾能为之丨未成一人蛇成夺其巵曰丨故无丨子安能为遂饮酒为丨丨者终亡其酒今公攻魏破军杀将又移师攻齐战胜不知止犹为丨丨也昭阳乃解军而归　后汉书袁绍传尚使审配守邺复攻谭于平原配献书于谭曰凶臣郭图妄画丨丨曲辞謟媚交乱懿亲致令将军忘孝友之仁袭阏沈之迹　魏志周宣传刘桢梦丨生四丨穴居门中使宣占之宣曰此为国梦非君家之事也当杀女子而作贼者顷之女贼郑姜遂俱夷讨　蜀志张翼传姜维议出军惟翼廷争以为国小民劳不宜黩武维不听大破魏翼曰可止矣不宜复进进或毁此大功维大怒曰为丨画丨维竟围王经于狄道城不能克　淮南子豹兽不可使縁木蝮丨不可使安丨　韩愈感春诗畵丨着丨无处用两鬓雪白趋埃尘】
　　蛇尾【后汉书注武帝置飞防馆音义云飞防神禽身似鹿头如雀有角丨丨文如豹文　山海经南山经柢山有鱼焉其状如牛陵居丨丨有翼其羽在魼下其音如留牛其名曰鯥　又西山经见马身下　又东山经太山有兽焉其状如牛而白首一目而丨丨其名曰蜚　蜀王本纪秦惠王欲伐蜀蜀王好色乃献美女五人蜀王遣五丁迎女还至梓潼见大丨入山穴中士引其丨不能出五丁共引蛇山崩压五丁五丁踏蛇而大呼　録异记干符中神仙驿有巨蛇黒色髙三十余丈诸小蛇如椽如柱如十石五石瓮者数百头随之自东向西羣队行旅自辰时已前见之至酉时方尽不知其长几里也将尽有一小儿执红旗立于丨丨之上跳跃鼓舞而过　郭璞鯥讃鱼号曰鯥处不在水厥状如牛鸟翼丨丨　又虎蛟讃鱼身丨丨是谓虎蛟　韦应物古劔行沈沈青脊鳞甲满蛟龙无足丨丨断　温庭筠谢公墅歌对局含情见千里都城已得长丨丨】蛇涎【李贺自昌谷到洛后门诗道上千里风野竹丨丨痕】
　　蛇漠【本草蝮蛇集解藏器曰蝮蛇锦文亦有与地同色者众蛇之中此独胎产着足断足着手断手不尔合身糜烂七八月毒盛时囓树以泄其毒树便死又吐涎沫于草木上着人成疮身肿名曰丨丨疮卒难治疗方与蛇螫同】
　　蛇瘤【皮日休乌龙养和诗把疑伤虺节用恐破丨丨】
　　蛇疣【太平广记贞元中有崔炜者多栖止佛舎时中元日番禺人多陈设珍异于佛庙集百戏于开元寺炜因窥之见乞食老妪因蹶而覆人之酒瓮当罏者殴之炜脱衣为偿其所值妪异日来告炜曰吾善灸赘疣今有越井冈艾少许奉之每遇疣赘只一炷耳后坠于大枯井中及晓视之乃一巨穴中有一白蛇盘屈可长数丈细视丨之唇吻亦有丨焉炜感蛇之见悯有遥火飘入于穴炜乃然艾啓蛇而灸之是赘应手坠地】蛇粪【异苑宏农杨子阳闻土中有声掘得玉防长可尺许屋栋间乃自漏秫米如此三年昼夜不息米坠既止忽有一青丨住在梁上每落丨輙成碎银子阳获银米遂为富儿】
　　蛇声【唐国史补李丹之弟患风疾或说乌蛇酒可疗乃求黒蛇生置瓮中醖以麴糵戛戛丨丨数日不絶及熟香气酷烈引满而饮之斯须悉化为水惟毛髪存焉】
　　蛇鸣【淮南子夫腾丨雄丨上风雌鸣下风而化成形精之至也】
　　蛇吼【杜甫上水遣懐诗见熊挂下】
　　蛇迹【博物志蝮蛇秋月毒盛啮草木以泄其气为草木所伤者亦杀人毒盛于蝮齧谓之丨丨也】蛇形【异苑晋太元中汝南人入山伐竹见一竹中丨丨已成上枝叶如故又吴郡桐庐人常伐余遗竹见一竹竿雉头颈尽就身犹未变此亦竹为蛇蛇为雉也真腊风土记城之外巨濠濠之外皆通衢大桥桥之两傍各有石神五十四枚如石将军之状甚巨而狞五门皆相似桥之防皆石为之凿为丨丨蛇皆九头五十四神皆以手捾蛇有不容其走逸之势】
　　蛇状【郭璞防防讃防防丨丨振翼洒光】
　　蛇气【苏轼次韵钱舎人病起诗见寒下】
　　蛇色【酉阳杂爼凡禽兽必藏匿形影同于物类也是以丨丨逐地茅兎必赤鹰色随树】
　　蛇蜕【异苑晋中朝武库内封闭甚密忽有雉雊时人咸谓为怪张司空云此必蛇之所化耳即使捜库中雉侧果得丨丨　本草丨丨发明丨丨从口退出眼睛亦退今眼药及去翳膜用之取此义也　茅亭客话蜀蚕市有王仲璋得一丨丨长五六尺腹甲下有四爪如雀之爪　戴表元一大庵赋弃世縁如丨丨擅天和于殻】
　　蛇符【本草蛇蜕一名丨丨】
　　蛇卵【山海经注黎人之先雷摄一丨丨中为女子是生黎人　洞冥记赤松子乗黄蛇入水得黄珠一枚色如真金或言是黄丨之丨故名蛇珠亦名销疾珠】
　　蛇子【李贺五粒小松歌丨丨蛇孙鳞蜿蜿新香几粒洪厓饭】
　　蛇孙【李贺五粒小松歌见上】
　　蛇母【于濆秦原览古诗火德道将亨夜逢丨丨哭】
　　蛇婆【本草丨丨生东海水中一如蛇状自浮游采取无时】
　　蛇公【异苑海曲有物名丨丨形如覆莲花正白】
　　蛇祖【梅尧臣诗丨丨龙孙生屋后按谓竹也】
　　蛇医【诗胡为虺蜴疏陆玑疏曰虺蜴一名蝾螈蜴也或谓之丨丨如蜥蜴青绿色大如指形状可恶　周礼考工记梓人小虫之属注胷鸣荣原属疏扬雄以为丨丨或谓之荣原　方言守宫南楚谓之丨丨　酉阳杂爼王彦威镇汴久不雨求丨丨四头纳石瓮实以水木盖泥之瓮前后设席小儿执青竹昼夜击瓮果大雨按蜥蜴一名丨丨　柳贯次韵伯庸无题诗黄鹄将鶱两翅垂跂行几许似丨丨　吴莱刘龙子歌砚中墨水吾乞汝昨夜丨丨送飞雨】
　　蛇巫【山海经海内北经丨丨之山上有人操杯而东向立一曰山】
　　蛇神【杜牧李贺诗序鲸呿鼇掷牛鬼丨丨不足为其虚谎诞幻也】
　　蛇鬼【酉阳杂爼丨丨名□石圭　杨维桢观潮图诗刼灰欲死丨丨穴婆留朽铁犹争雄】
　　蛇妖【左传内蛇与外蛇鬭于郑南门中疏犹有丨丨而厉公得入乎】
　　蛇精【真腊风土记国宫其内中金塔国主夜则卧其上土人皆谓塔之中有九头丨丨乃一国之土地主也系女身每夜则见国主则先与之同寝交媾虽其妻亦不敢入二鼓乃出方可与妻妾同睡】
　　蛇属【酉阳杂俎蛚属却行丨丨纡行】
　　蛇类【本草白花蛇集解按元稹长庆集云巴丨凡百丨惟褰鼻白花蛇人常不见之】
　　蛇龙【王令八桧图诗雷疲风休云雨去丨丨鬭死犹钩纒】
　　蛇蛟【瑚钩诗话武胜之知静江县事忽于滩中见雷公践微云逐一小蛟胜之以石投焉得一铜剑有文曰许旌阳斩蛟第三劔予因作劔诗曰丨丨已尽定飞去雷霆歘惊重下来　韩愈柳州罗池庙歌福我兮夀我驱厉鬼兮山之左下无苦湿兮髙无干秔稌充羡兮丨丨结蟠】
　　蛇鱼【郭璞海外南经图讃见蛇鳞下又本草丨丨草治金疮血出不止】
　　蛇鼈【法苑珠林鹤之为麞也丨之为丨也蛬之为虾也不失其血气而形性变也】
　　蛇鱓【荀子蟹非丨丨之穴无所寄托　淮南子今夫赤螭青虬之游冀州也天清地定毒兽不作飞鸟不骇入榛薄食荐梅噆味含甘步不出顷畆之区而丨丨轻之以为不能与之争于江海之中　郑明选蟹赋沮洳之场丨丨之窟　文同翡翠诗入水捕丨丨淤泥亦衔将】
　　蛇虺【谭子化书鬼之神可以御龙之变可以役丨丨可以不能蛰戈矛可以不能击唯无心者火不能烧水不能溺兵刄不能加天命不能死　贵耳集杨青不知何许人自云从军遇异人来隐南华山中以缚茅为荸笼饮食寝处其间又当虎狼丨丨出没之地虽三更亦归风雨不渝　元稹江边四十韵诗丨丨吞檐雀豺狼逐野麃　孟郊送草书献上人归庐山诗忽怒畵丨丨喷然生风烟　欧阳炯题景焕畵应天寺天王歌徧身丨丨乱縦横绕颔髑髅干孑裂　王周金盘草诗巴中丨丨毒解之如走丸】
　　蛇蟺【蟹谱荀子劝学篇云蟹六跪而二螯非丨丨之穴无所寄托者用心躁也】
　　蛇蚖【白居易与元微之书江州风候稍凉地少瘴疠丨丨蚊蚋虽有甚稀湓鱼颇肥江酒甚美其余食物多类北地仆门内之口虽不少司马之俸虽不多量入俭用亦可自给身衣口食且免求人　陆游诗纸穷墨渐燥丨丨争入卷】
　　蛇蠋【说苑蠋欲类蚕鱓欲类蛇人见丨丨莫不身洒然】
　　蛇蝮【抱朴子或问隐居山泽治丨丨之道曰昔负丘多大蛇又生好药黄帝将登焉广成教之佩雄黄而蛇皆去也今带武都黄色如鸡冠者五两以入山林则不畏蛇蛇若中人以少许末抹之雄黄入疮中立愈本草蝮蛇集解抱朴子曰丨类最多惟丨中人甚急但即时以刀割去疮肉投于地其沸如火炙须防焦尽人乃得活也王充论衡云蝮蛇含太阳火气而生故利牙有毒】
　　蛇蜮【苏舜钦送施秀才诗羁孤困猜嫌动步畏丨丨】
