<!-- { "loadSidebar": true } -->
　　一顷【史记孔子世家孔子冡大丨丨故所居堂弟子内后世因庙藏孔子衣冠琴车书　汉书杨恽传报孙防宗书曰家本秦也能为秦声妇赵女也雅善鼓瑟奴婢歌者数人酒后耳热仰天拊缶而呼乌乌其诗曰田彼南山芜秽不治种丨丨豆落而为萁人生行乐耳须富贵何时　后汉书五行志桓帝之末京都童謡曰茅田丨丨中有井四方纎纎不可整嚼复嚼今年尚可后年铙　又郭丹传丹卒以河南尹范迁有清行代为司徒迁字子庐沛国人初为渔阳太守以智略安边匈奴不敢入界及在公辅有宅数畞田不过丨丨复推与兄子其妻尝谓曰君有四子而无立锥之地可余奉禄以为后世业迁曰吾备位大臣而蓄财求利何以示后世在位四年薨家无担石焉　晋书羊祜传祜立身清俭被服率素遗令不得以南城侯入柩从弟琇等述祜素志求葬于先人墓次帝不许赐去城十里外近陵葬地丨丨諡曰成　又陶潜传为彭泽令在县公田悉令种秫谷曰令吾尝醉于酒足矣妻子固请种秔乃使丨丨五十畞种秫五十畞种秔　宋书武帝纪永初二年春正月戊申制中二千石加公田丨丨　隋书礼仪志北齐籍于帝城东南千畞内种赤粮白谷大豆赤黍小豆黒穄麻子小麦色别丨丨自余丨丨地中通阡陌元史世祖纪诏甘州每地丨丨输税三石　淮南子十顷之陂可以灌四十顷而丨丨之陂可以灌四顷　杜牧塞废井文古者井田九顷八家环而居之一夫食丨丨中丨丨树蔬凿井而八家共汲之　骆賔王夏日游德州诗丨丨南山豆五色东陵　杜甫杜鹃诗有竹丨丨余乔木上参天　元稹酬乐天诗平地才应丨丨余阁阑都大似巢居　成辅端戏语诗丨丨麦苗硕五米三间堂屋二千钱　李贺江楼曲新槽酒声苦无力南湖丨丨菱花白　李羣玉题竹诗丨丨含秋緑森风十万竿　许浑赠元处士诗丨丨豆花三顷竹相应抛却钓鱼船　韦庄龙潭诗欲行甘而四天下且隐澄潭丨丨间　又苏轼诏还至都门先寄子由诗荒鸡号月未三更客梦还家时丨丨】
　　一臯【晋书郭璞传自以才髙位卑乃着客傲其辞曰客傲郭生曰玉以兼城为寳士以知名为贤明月不妄映兰葩岂虚鲜今足下既以拔文秀于丛荟防弱根于庆云陵扶揺而疎翮挥清澜以濯鳞而响不彻于丨丨价不登乎千金傲岸荣悴之际颉颃龙鱼之间进不为谐隐退不为放言无沈冥之韵而希风乎严先徒费思于钻味摹洞林乎连山尚何名乎】
　　一坑【南史卜天与传天与弟天生少为队将十人同火屋后有丨丨广二丈十人共跳之皆度唯天生坠天生乃取实中苦竹剡其端使利交横布坑内更呼等类共跳并惧不敢天生乃复跳之徃反十余曾无留碍众并叹服】
　　一窖【张碧惜花诗丨丨闲愁驱不去殷勤对尔酌金杯谢涛读史诗百年奇特几张纸千古英雄丨丨尘　范成大春前十日作终朝戚促成何事今古纷纷丨丨尘】
　　一窟【战国防孟尝君就国于薛未至百里民扶老携幼迎君道中终日孟尝君顾谓冯暖先生所为文市义者乃今日见之冯暖曰狡兔有三窟仅得免其死耳今有丨丨未得髙枕而卧也请为君复凿二窟　董传防众妙岩记循渊而入其左有窟甚长右丨丨有响石厥声铿然俗呼为铜鼓】
　　一穴【书禹贡导渭自鸟鼠同穴疏正义曰释文云鸟鼠同穴其鸟为防其鼠为鼵李廵曰防鼵鸟鼠之名共处丨丨天性然也　唐书骠传有两头笛二长二尺八寸中隔一节节左右开冲气穴两端皆分洞体为笛量左端应太簇管末三穴一姑洗二防賔三夷则右端应林钟管末三穴一南吕二应钟三大吕下托指丨丨应清太簇两洞体七穴共备黄钟林钟两均　吕覧夫能齐万不同愚智工拙皆尽力竭能如出乎丨丨者其惟圣人矣乎　顔氏家训兄弟之际异于他人望深则易怨地亲则易弭譬犹居室丨丨则塞之一隙则涂之则无頽毁之虑如雀鼠之不防风雨之不防壁陷楹沦无可救矣仆妾之为雀鼠妻子之为风雨甚哉　梦溪笔谈陜西因洪水下大石塞山涧中水遂横流为害石之大有如屋者人力不能去州县患之雷简夫为县令乃使人各于石下穿丨丨度如石大挽石入穴窖之水患遂息也　桂鳌游齐山记华盖防西丨丨径穿而出鼠燕甚多执燎照之回翔于华盖之下石燕出华盖薛正言登嵩山记过殷母神祠西十数歩是为崇福宫东有丨丨泉甚清流于渠中今泉竭不复出矣　髙启阖闾墓诗水银为海接黄泉丨丨曽劳万卒穿】一塘【白居易泛小防诗水丨丨防一只防头漾漾知风起防背萧萧闻雨滴　徐玑新春书事诗几树晴烟莺啭早丨丨春水燕飞低　边元鼎新香诗帘影渐分风又起丨丨秋水落芙蓉】
　　一岸【韦庄秋日早行诗半山残月露华冷丨丨野风莲蕚香　沈彬句数家鱼网疎云外丨丨残阳细雨中】
　　一坝【宋史河渠志欲救其弊宜于眞州太子港作丨丨以复怀子河故道于洲河口作丨丨以复龙舟堰于海陵河口作丨丨以复茱茰待贤堰使诸塘水不为洲眞泰三河所分于牝神相近作丨丨权闭满浦牐复朝宗牐则上下无壅矣】
　　一堤【隄同汉书沟洫志但为东方丨丨北行三百余里入漳水中　周必大游九华山録大防主山自紫岩蜿蟺西来其左即贵池口其右即清溪秋浦望之全类临安之西湖而丨丨隐然属城亦类苏公堤　朱德润游虎丘诗丨丨芳草花开徧落日马嘶人醉归　爱理沙题前余姚州判官叶敬常海隄遗卷诗潮汐东来势蹴天丨丨横捍万家全】
　　一桥【宋史呉璘传金大兵屯河中府止隔大庆丨丨尔骑兵疾驰不五日至川口吾军逺在陜西缓急不可追集闗隘不葺粮运断絶此存亡之秋也卢琦游北岩庵诗孤庵万树合絶涧丨丨通】
　　一彴【欧阳修自岐江山行至平陆驿诗万仞悬岩崖丨丨履枯梗】
　　一牐【宋史河渠志今于钤辖司前置丨丨每遇潮上则暂闭此牐候潮平水清复开则河过阛阓中者永无潮水淤塞开淘骚扰之患】
　　一里【诗维禹甸之笺六十四井为甸甸方八里疏以孟子云方里为井计之则邑方丨丨丘方四里甸方八里也　礼记王制方丨丨者为田九百畞注丨丨方三百歩　周礼小司徒九夫为井注九夫为井者方丨丨九夫所治之田也　左传哀公元年春楚子围蔡里而栽注栽设板筑为围垒周匝去蔡城丨丨　后汉书百官志里有里魁民有什伍善恶以告里魁掌丨丨百家什主十家伍主五家以相检察民有善事恶事以告监官　淮南子假使视日出入前表中一寸是寸得丨丨也丨丨积万八千寸得从此东万八千里视日方入入前表半寸则半寸得丨丨半寸而除丨丨积寸得三万六千里除则从此西里数也幷之东西里数也则极径也　水经注溱水又西南迳中宿县防丨丨水其处隘名之为观岐　吕温道州春游欧阳家林亭诗道州城北欧阳家去郭丨丨占烟霞　陆虎丘寺西小溪闲泛诗云涯丨丨千万里直是渔翁行也迷】一隅【论语举丨丨不以三隅反则不复也疏凡物有四隅者举一则三隅从可知学者当以三隅反类丨丨以思之而其人若不以三隅反思其类则不复重敎之矣　周礼肆师若国有大故则令国人祭岁时之祭祀亦如之注月令仲春命民社此其丨丨　宋书武帝纪谯纵怙乱宼窃丨丨王化阻闗三巴沦溺　陈书虞寄传且留将军狼顾丨丨亟经推衂声实亏丧胆气衰沮髙瓖向文政留瑜黄子玉此数人者将军所知首鼠两端唯利是视其余将帅亦可见矣　南史王等传论晋自中原沸腾介居江左以丨丨之地抗衡上国年移三百盖有凭焉　北史焉耆国传焉耆为国斗絶丨丨　隋书房彦谦传蕞尔丨丨蜂扇蚁聚　荀子夫道者体长而尽变丨丨不足以举之曲知之人观于道之丨丨犹未之能识也故以为足而饰之　淮南子夫随丨丨之迹而不知因天地以游惑莫大焉虽时有所合然而不足贵也　又受光于隙照丨丨受光于牖照北壁受光于戸照室中无遗物况受光于宇宙乎　慧逺游石门诗序石门在精舍南十余里一名障山基连大岭体絶众阜辟三泉之防并立而开流倾岩元映其上形表于自然故因以为名此虽庐山之丨丨实斯地之奇观　李谧明堂制度论左右之个重置丨丨两辰同处参差出入斯乃义无所据未足称也　王勃采莲赋萧索穷途飘飖丨丨　李陵赠苏武别诗风波一失所各在天丨丨　李颀送卢少府赴延陵诗遥指金陵县青山天丨丨　卢纶和张仆射塞下曲亭亭七叶贵荡荡丨丨清　薛逄劒门诗峭壁横空限丨丨划开元气建洪枢　张乔华山诗青苍河丨丨气状杳难图吴融和严谏议萧山庙诗丨丨连障影千仞落泉声麻九畴秋怀诗月悬双杵若为夜人在丨丨偏觉秋　周伯琦纪行诗驻跸光先轨长杨只丨丨】一垂【齐书竟陵王子良传如闻南师未能挫戮百姓齐民积年涂炭疽食侵滛边虞方重交州夐絶丨丨实惟荒服恃逺后賔固亦恒事自青徳啓运欵闗受职置之度外不足絓言　又王僧孺秋闺怨深心起百际遥泪非丨丨】
　　一区【史记驺衍传于是有禆海环之人民禽兽莫能相通者如丨丨中者乃为一州如此者九乃有大瀛海环其外天地之际焉　汉书霍光传赏赐前后黄金七千斤钱六千万杂缯三万疋奴婢百七十人马二千匹甲第丨丨　后汉书刘盆子传赐宅人丨丨田二顷晋书王祥传赐安车驷马第丨丨钱百万绢五百匹牀帐簟褥　又石勒载记初勒与李阳邻居岁常争麻地迭相敺击至是谓父老曰李阳壮士也何以不来沤麻是布衣之恨孤方崇信于天下宁讐匹夫乎乃使召阳旣至勒与酣谑引阳臂笑曰孤徃日厌卿老拳卿亦饱孤毒手因赐甲第丨丨拜参军都尉　齐书周山图传除员外郎加振武将军豫平浓湖追贼至西阳还明帝赏之赐苑西宅丨丨　唐书河间王孝恭传尝谓人曰吾所居颇壮丽非吾心也当别营丨丨令粗足充事而已吾没后子也才易以守不才不爲他人所利　宋史种放传赐昭庆坊第丨丨加帷帐什物　元史世祖纪勅京兆路给赐刘整第丨丨田二十顷　张华鹪鹩赋隂阳陶烝万品丨丨巨细舛错种繁类殊　权徳舆数名诗丨丨杨雄宅恬然无所欲　胡宿淮南发运赵邢州被诏归阙诗丨丨东第趋晨近数刻西厢接昼荣刘因新晴诗理盆欲学鱼千里试地先栽芋丨丨黄庚题吴实斋北山别业诗丨丨池占林泉胜四面天】
　　【开图画看】
　　一边【诗所谓伊人在水一方笺伊当作繄繄犹是也所谓是知周礼之贤人乃在大水之丨丨假喻以言逺　后汉书五行志桓帝元嘉中京都妇女作愁睂啼妆堕马髻折要歩龋齿笑所谓愁睂者细而曲折啼妆者薄拭目下若啼处堕马髻者作丨丨折要歩者足不在体下龋齿笑者若齿痛乐不欣欣　水经注泉水出湘陂村村有圆水广可二百歩丨丨暖丨丨冷冷处极清緑浅则见石深则无底暖处水白且浊素既殊凉暖亦异　陈子良入蜀秋夜宿江渚诗水雾丨丨起风林两岸秋　李白赠升州王使君忠臣诗巨海丨丨静长江万里清　白居易江楼夜吟元九律诗诗各有诗千首俱抛海丨丨　王建寻橦歌重梳短髻下金钿红帽青巾各丨丨　黄庭坚访梅诗和靖林间欬嗽时丨丨觅句丨丨饥　戴复古水陆寺诗四面水光合丨丨山影来　黄庚半轩疎雨诗池草梦回诗思杳吟窗分得丨丨凉】
