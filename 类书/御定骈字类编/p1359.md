<!-- { "loadSidebar": true } -->
　　前经【春秋左传序或后经以终义疏后经为文以终丨丨之义　齐书礼志成均焕于古典虎门炳于丨丨　隋书炀帝纪天子七庙事着丨丨诸侯二昭义有差降　又梁睿传柔逺能迩着自丨丨拓土开疆王者所务　王融永明九年防秀才文式照丨丨宝兹稼穑　韩愈答张彻诗渍墨窜旧史磨丹注丨丨】前史【后汉书桓帝纪丨丨称桓帝好音乐善琴笙饰芳林而考濯龙之宫设华盖以祠浮图老子斯将所谓听于神乎注丨丨谓东观记　晋书华峤传峤以皇后配天作合丨丨作外戚传以继末编非其义也故易为皇后纪以次帝纪　宋书律志序衰世德爽而嘉应不息斯固天道茫昧难以数推亦有明主居上而震蚀之灾不弭百灵咸顺而悬象之应独违今立符瑞志以补丨丨之阙　又厯志汉武改创检课详备正仪审漏事在丨丨测量辨度理无乖逺　齐书裴叔业传叔业上疏曰成都沃壤四塞为固古称一人守隘万夫趦趄雍齐乱于汉世谯李寇于晋代成败之迹事载丨丨魏书髙允传初允与游雅及太原张伟同业相友雅尝论允曰夫喜怒者有生所不能无也而丨丨载卓公寛中文饶洪量褊心者或之弗信余与髙子游处四十年矣未尝见其是非愠喜之色不亦信哉　又诏允与司徒崔浩述成国记以本官领著作郎时浩集诸术士考校汉元以来日月薄蚀五星行度并识丨丨之失别为魏厯以示允　又慕容如意传昔姜公杖钺开隆周之基韩生秉旄兴鸿汉之业故能赏超当时名垂丨丨又邓至传盖盘瓠之后其来自久习俗叛服丨丨具之唐书马周传周上疏曰臣每读丨丨见贤者忠孝事未尝不废卷长想思履其迹　唐明皇送中州太守康】
　　【照逺等诗时□侔昔贤芳猷贯丨丨】
　　前诗【隋书阑陵公主传临终上表曰昔共姜自誓着美丨丨鄎妫不言传芳往诰妾虽负罪窃慕古人生既不得从夫死乞葬于栁氏　李峤鹿诗柰花开旧苑萍叶蔼丨丨】
　　前书【宋史赵普传臣又闻上古圣人心无固必事不凝滞理贵变通丨丨有兵久生变之言深为可虑茍或更图稽缓转失机宜旬朔之间时渉秋序边庭早凉弓劲马肥我军久困切虑此际　李陵答苏武书丨丨仓卒未尽所懐　来鹄圣政纪颂丨丨后经规善鉴恶孔武仲四海以职来祭赋防承上化参德逊于丨丨各尽臣恭协祼将于大雅　潘述清昼寻山廻相遇联句后夏仍多病丨丨达几封】
　　前载【宋书文帝纪朕寤寐乐善为日已久而俊哲难阶明扬莫効用令遗才在野管库虚朝永懐丨丨慙德深矣　又孝武帝纪江汉楚望咸秩周禋礼九疑于盛唐祀蓬莱于渤海皆丨丨流训列圣遗式　魏书胡叟传见中世下　周书萧大圜传元帝尝问五经要事数十条大圜应答无滞帝叹美之曰昔东平为善弥髙丨丨吾爱之重之汝当效焉　隋书元谐传诏曰褒善畴庸有闻丨丨谐识用明达神情警悟文规武畧誉流朝野申威拓土功成疆深谋大节实简朕心　顔延之陶徴士诔哲人卷舒布在丨丨　刘大贞杜元徽碑宠冠往贤爵华丨丨　阮籍看阳山赋察丨丨之是云兮何美论之足慕　呉筠览古诗闲居览丨丨恻彼商与秦】
　　前典【晋书明帝纪诏曰昔周公匡辅成王霍氏拥育孝昭义存丨丨功冠二代岂非宗臣之道乎　又王导传时军旅不息学校未修导上书曰有虞舞干戚而化三苗鲁僖作泮宫而服淮夷桓文之霸皆先教而后战今若聿遵丨丨兴复道教择朝之子弟并入于学选明修礼之士而为之师化成俗定莫尚于斯帝甚纳之　宋书武帝纪夏殷资昆彭之伯有周倚齐晋之辅鉴诸丨丨仪型万代翼治扶危靡不由此　又晋氏封爵咸随运改至于德参微管勲济苍生爱人懐树犹或勿翦虽在异代义无冺絶降杀之仪一依丨丨　又厯志见中天下　魏书百济国传遣使者邵安与其使俱还诏曰九夷之国世居海外道畅则奉藩惠戢则保境故羁縻着于丨丨楛贡旷于岁时　隋书恭帝纪庶官羣辟改事唐朝宜依丨丨趣上尊号　扬雄剧秦美新术丨丨廵四民迄四岳　沈约奏弹王源文非我族类往哲格言薰不莸杂闻之丨丨　侯洌性犹湍水赋义戒中人事标丨丨】
　　前谟【虞世南奉和幸江都应诏诗百王岂殊千载协丨丨】
　　前雅【王融浄行颂报德怆丨丨酬言爱余风】
　　前训【晋语公子过郑郑文公亦不礼焉叔詹竦曰臣闻之亲有天用丨丨礼兄弟资穷困天所福也弃此四者以徼天福无乃不可乎君其图之弗听　晋书武元杨皇后传昔我先妣晖曜休光后承丨丨奉述遗芳宋书礼志晋武帝诏周兴有之曰其万人利害为一书其礼俗政事教治刑禁之逆顺为一书其悖逆暴乱】
　　【作慝犯令为一书其扎丧凶荒厄贫为一书其康乐和亲安平为一书每国辨异之以反命于王以周知天下之故斯旧章丨丨今率由之　庾肩吾书品序或巧能售酒或妙令鬼哭信无味之竒珍非趋时之急务且具録丨丨今不复兼论】
　　前诏【晋书王濬传诏让濬曰伐国事重宜令有一丨丨使将军受安东将军浑节度浑思谋深重案甲以待将军云何径前不从浑命违制昧利甚失大义将军功勲简在朕心当率由诏书崇成王法而于事终恃功肆意朕将何以令天下　宋书孝武帝纪丨丨江海田地与民共利歴歳未久浸以弛替名山大川往往占固有司严加检纠申明旧制北史周宣帝纪见北瞻下】
　　前诰【齐书武帝纪窆枯掩骼义重丨丨防老哀癃实惟令典　陈书南康王昙朗传见北齐下　南史袁湛等传论义重于生空传丨丨投躯狥主罕遇其人傅亮让尚书仆射表败驾伤锦备之丨丨必将上增国垢下招私黩　梁武帝申敕诸州讯狱诏哀矜折狱义重丨丨　沈约奏弹王源文齐大非偶着乎丨丨辞霍不婚垂称往烈】
　　前敕【隋书髙祖纪律令格式或有不便于事者宜依丨丨修改务当政要】
　　前制【魏书释老志臣闻设令在于必行立罸贵能肃物令而不行不如无令罸不能肃孰与无罸顷明诏屡下而造者更滋严限骤施而犯法不息者岂不以假福托善幸罪不加人狥其私利难茍劾丨丨无追往之后旨开自今之恕悠悠世情遂忽成法今宜加以严科特设重禁纠其来违惩其往失】
　　前令【宋书礼志且佐非韦舄之职吏本朝服之官凡在班列罔不如一此盖丨丨违而遂改今制允而长用也】
　　前奏【汉书儿寛传时张汤为廷尉廷尉府尽用文史法律之吏而寛以儒生在其间见为不习事不署曹除为从史之北地视畜数年还至府上畜簿防廷尉时有疑奏已再见郤矣掾史莫知所为寛为言其意掾史因使寛为奏奏成读之皆服以白廷尉汤汤大惊召寛与语乃竒其材以为掾上寛所作奏即时得可异日汤见上问曰丨丨非俗吏所及谁为之者汤言儿寛上曰吾固闻之久矣　后汉书马援传初援在陇西上书言宜如旧铸五铢钱事下三府三府奏以为未可许事遂寝及援还从公府求得丨丨难十余条乃随牒解释更具表言帝从之天下赖其便　宋书礼志见上议下元史世祖纪辛酉合州安抚使王立以城降先是立遣间使降安西王相李德辉东川行院与德辉争功德辉单舸至城下呼立出降川蜀以平东川行院遂言立久抗王师尝指斥宪宗宜杀之枢密院以其事闻而降臣李谅亦讼立前杀其妻子有其财物遂诏杀立籍其家赀偿谅既而安西王具立降附本末来上且言东川院臣愤李德辉受降之故诬奏诛立枢密院臣亦以丨丨为非帝怒曰卿视人命若戏耶前遣使计杀立久矣今追悔何及卿等妄杀人其归待罪斥出之防安西王使再至言未杀立即召立入觐命为潼川路安抚使知合州事】
　　前戒【后汉书明帝纪永览丨丨竦然惊惧南史谢庄传盘于游田着之丨丨】
　　前议【汉书平当传淳于长白言昌陵不可成下有司议当以为可遂就上既罢昌陵平当坐丨丨不正左迁钜鹿太守　宋史吕诲传郊庙礼毕复申丨丨七上章不听乞解台职亦不听　又秦桧传见北俘下】前语【汉书师丹传有上书言古者以贝为货今以钱易之民以故贫宜可改币上以问丹丹对言可改章下有司议皆以为行钱以来久难卒变易丹老人忘其丨丨复从公卿议　晋书羊祜传祜与王沈俱被曹爽辟沈劝就征祜曰委质事人复何容易及爽败沈以故吏免因谓祜曰常识卿丨丨祜曰此非始虑所及其先识不伐如此　唐书吉温传温兄事禄山尝密谂曰李右相虽厚待公然不肯引共政我见遇久亦不显以官公若荐我为宰相我处公要任则右相可挤矣禄山大悦亟称温才天子亦忘丨丨于是禄山领河东节度表温自副　苏轼诗琼林花草闻丨丨罨画溪山指后期】
　　前谏【阮瑀文质论孝文上林苑欲拜啬夫释之丨丨意崇敦朴自是以降其为宰相皆取坚强一学之士安用竒才使变典法】
　　前编【金履样通鉴丨丨序本之以经翼之以史子传记附之以诸家之论起帝尧元载止周烈王二十二年接于资治通鉴名曰通鉴丨丨　方夔杂兴诗勘破世纷无一事又拈枯笔续丨丨】
　　前记【宋书礼志晋氏江左大驾未立故郊祀用法驾宗庙以小驾至于仪服二驾不异拜陵御服单衣帻百官陪从朱衣而已亦谓之小驾名实乖舛考寻丨丨大驾上陵北郊周礼宗庙于昊天有降宜以大驾郊祀法驾祠庙小驾上陵如为从序】
　　前传【云笈七签华阳隐居先生本起録永明十年太岁己卯谢詹事瀹先从呉兴还闻先生已辞世入山甚怀嗟赏于路中仍为丨丨虽未能防洽而粗举大纲有似王右军作许先生传】
　　前録【宋书徐爰传见后撰下　孔稚珪北山移文笼张赵于往图架卓鲁于丨丨　王维哭祖自虚诗福善闻丨丨歼良昧上元】
　　前牒【王顔献三足乌赋降天邑而于我李浴咸池而自扶桑尝空闻于丨丨今实观于殊祥】前作【宋书徐爰传先是元嘉中使著作郎何承天草创国史世祖初又使奉朝请山谦之南台御史苏宝生踵成之六年又以爰领著作郎使终其业爰虽因丨丨而专为一家之书】
　　前谚【刘孝绰三日侍安成王曲水宴诗见上已下】
　　前篇【诗小序麟之趾闗雎之应也闗雎之化行则天下无犯非礼虽衰世之公子皆信厚如麟趾之时也疏闗雎之化谓螽斯以前天下无犯非礼桃夭以后也虽衰世之公子皆信厚如麟趾之时此篇三章是也此篇处末见相终始故歴序丨丨以为此次既有麟名见若致然编之处末以法成功也】
　　前册【王俭楮渊碑文帝嘉茂庸重申丨丨】
　　前策【宋书鲜卑吐谷浑传论若令肃愼年朝越裳歳飨固不容以异见书取髙丨丨圣人谓之荒服此言盖有以也　唐书裴潾传栁泌为帝治丹药潾諌曰夫秦汉之君亦信方士矣如卢生徐福栾大李少君皆诈谲无成功事暴丨丨　江总举士诏尧施谏鼔禹拜昌言求之异等久着丨丨　又云笈七签丨丨青帝后从千神来见迎接得为飞眞】
　　前牍【张融答周颙书综识施本已吐丨丨吾与老释相识正如此】
　　前纪【宋书厯志迟疾纪差三万一百八十求其数之所生者置一纪积月以通数乘之通周去之余以减通周所减之余纪差之数也以之转减丨丨则得后纪不足减者加通周　北史崔浩传诏浩总理史务务从实録于是监秘书事以中书侍郎髙允散骑侍郎张伟参著作续成丨丨至于损益褒贬折衷润色浩所总焉谢灵运山居赋国史以载丨丨家传以申世模】
　　前曲【宋书乐志见中废下】
