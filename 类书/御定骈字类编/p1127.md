<!-- { "loadSidebar": true } -->
　　万宁【晋书地理志涪陵郡县丨丨　又金史章宗纪庚子改寿安宫名丨丨壬寅如丨丨宫】万载【宋史地理志袁州上宜春郡军事县四宜春分宜萍乡丨丨开寳末自均州来属宣和三年改名建城绍兴元年复今名】
　　万落【晋书刘聪载记聪以刘易爲太尉初置相国官单于左右辅各主六夷十万落丨丨置一都尉　沈珣授卢钧太原节度制貔虎连营氐羌丨丨　陈讽峨和城赋数丨丨于屈指睇连营于寸目　杜牧阿房宫赋盘盘焉囷囷焉蜂房水涡矗不知其几千丨丨蔡襄游冲虚观诗俯首视下方丨丨腥尘埃】万吉【唐书地理志有丨丨都督府】
　　万顷【隋书徐则传晋王广下书曰天台眞隐东海徐先生卓矣仙才飘然胜气千寻丨丨莫测其涯　范仲淹岳阳楼记上下天光一碧丨丨　谢惠连雪赋眄隰则丨丨同缟瞻山则千岩俱白　岑参送张献心诗澄湖丨丨深见底清冰一片光照人　杜甫渼陂行天地黤惨忽异色波涛丨丨堆琉璃　温庭筠利州南渡诗见一鹭下　李羣玉长沙裴大夫夜防诗共向栢台窥雅量澄波丨丨见天和　刘商与于中丞诗丨丨荒林不敢看买山容足拟求安　孙光宪渔歌子词风浩浩笛寥寥丨丨金波重叠　南唐后主渔父词花满渚酒满瓯丨丨波中得自由　又唐书元丨丨传丨丨敏文辞然放达不治细检无儒者风】
　　万畞【曹植籍田说营畴丨丨厥田上下经以大陌带以横阡】
　　万戸【史记留侯世家见三寸下　又李广传文帝曰惜乎子不遇时如令子当髙帝世丨丨侯岂足道哉汉书髙祖纪使诸将略地拔陇西以万人若一郡降者封丨丨　海録碎事壶隐仙人常吟诗曰杯贤与杓】
　　【圣与我丨丨封　宋之问应制诗乗舆历丨丨置酒望山川　岑参早朝诗金阙晓钟开丨丨玉阶仙仗引千官　李白相逢行丨丨垂杨里君家阿那边　温庭筠鸡鸣埭曲见一声下　吕牧泾渭扬清浊诗见二渠下冯宿御沟新栁诗千条宜向日丨丨共迎春】
　　万室【汉书邹阳传张耳陈胜连从兵之据以叩函谷咸阳遂危何则列郡不相亲丨丨不相救也　左思蜀都赋比屋连薨千庑丨丨　徐陵咏柑诗丨丨拟封侯千株挺荆国　王维和使君五郎西楼逺望思归诗枕上见千里窗中窥丨丨】
　　万家【史记髙祖功臣侯年表天下初定故大城名都散亡户口可得而数者十二三是以大侯不过丨丨小者五六百戸　又淮阴侯传信爲布衣时母死贫无以葬乃行营髙敞地令其旁可置丨丨　庾信崔说神道碑见一国下　杜甫苦雨诗羣木水光下丨丨云气中　又忆昔诗忆昔开元全盛日小邑犹藏丨丨室武元衡春暮寄杜嘉兴昆弟诗见千家下苏轼和陶诗持我丨丨春一酹五栁陶】
　　万井【汉书刑法志见一同下　符载五福楼记二江东注丨丨如画　陈子昂谢赐冬衣表三军叶庆丨丨相欢　岑参登总持阁诗晴开丨丨树愁看五陵烟李白君子有所思行丨丨惊画出九衢如弦直　杜甫登牛头山亭子诗路出双林外亭窥丨丨中　许浑看雪诗松亚竹心知丨丨欢　李洞秋宿刘处士江亭诗吟生丨丨月看尽一天星　穆寂冬至日祥风应候诗微微丨丨遍习习九门通　郭郧寒食寄李补阙诗见九原下　刘驾晓登迎春阁诗未栉凭栏眺锦城烟笼丨丨二江明】
　　万雉【宋书隐逸传史臣曰虽复重门八袭髙城丨丨莫不蓄壤开泉髣髴林泽　江总天渊池铭序前瞰丨丨列榭参差却拒三袭危峦耸峭　范成大峡石铺诗峰头壁立伟天造丨丨石城如带绕】
　　万屋【韩愈咏雪诗丨丨漫汗合千株照曜开　欧阳修送刘太尉赴襄阳诗嗟尔乐哉襄阳人丨丨连甍清溪濵】
　　万堵【李华含元殿赋星锤雷交于丨丨霜锯氷解于千寻】
　　万街【东京梦华録见千巷下】
　　万门【北史李业兴传起部郎中辛术奏李业兴硕学通儒博闻多识丨丨千户所宜询访　李绅石经堂记如来以丨丨万行普示羣生　舒元舆鄂政记长廊聮轩丨丨呀呀】
　　万阁【晋书赫连勃勃载记勃勃旣克长安还都统万以宫殿大成乃树铭都邑敷讃硕美其词曰崇台霄峙秀阙云亭千榭连隅丨丨接屏】
　　万窗【范成大上巳纪呉中节物俳谐体诗见千隙下】
　　万始【陆机于承明作与弟士龙诗分途长林侧挥袂丨丨亭】
　　万庾【唐享先农乐章三推礼就丨丨祈凝　萧颖士进续尚书表丨丨三登之穣河清海晏之瑞】万窝【杨万里游翟园诗见一巷下】
　　万营【王士熙诗铁甲无光风不惊丨丨角声如水清　屠隆溟海波恬诗水犀三千貔貅丨丨】万础【苏轼食防榔诗月照无枝林夜栋立丨丨】
　　万栱【徐陵太极殿铭序千栌赫奕丨丨崚层　李白登瓦官阁诗雷作百山动神扶丨丨倾】万楹【王延寿鲁灵光殿赋丨丨丛倚磊砢相扶　王僧孺中寺碑见百栱下】
　　万构【蔡希寂登福先寺上方然公禅室诗名都标佛刹丨丨临河干】
　　万瓦【虞世南凌晨早朝诗丨丨宵光曙重檐夕雾收韩愈贞女峡诗漂船摆石丨丨裂咫尺性命轻鸿毛　黄庭坚诗姮娥携青女一笑粲丨丨】
　　万佛【王光蕴江心塔灯赋见一佛下】
　　万民【易谦九三象劳谦君子丨丨服也　又颐彖天地养万物圣人养贤以及丨丨　又系辞见百官下诗子孙绳绳丨丨靡不承笺言承顺也　又率由旧章疏旧章周公之礼法也周礼六官所存者五天地夏】
　　【秋四官皆以正月之吉悬其所掌之法于象魏使丨丨观之　周礼太宰以治官府以纪丨丨疏天子曰兆民诸侯曰丨丨此天子之礼不言兆民而言丨丨者但兆民据天子而言之今言丨丨以畿外封诸侯惟有畿内不封故以畿内据近而言】
　　万人【史记项羽本纪见一人下　汉书元后传王贺字翁孺爲武帝绣衣御史逐捕魏郡羣盗党与及吏畏懦逗遛当坐者皆纵不诛翁孺以奉使不称免叹曰吾闻活千人者有封子孙吾所活者丨余丨后世其兴乎　说苑孔子曰春致其时万物皆及生君致其道丨丨皆及治　殷文圭赠战将诗威慑丨丨长凛凛礼延羣客每谦谦　史延淸明日赐百寮新火诗宠命尊三老祥光烛丨丨】
　　万商【李白南都经白水真人居丨丨罗阓阛】
　　万匠【岑参登千福寺楚金禅师法华院多寳塔诗千家献黄金丨丨磨琉璃】
　　万仆【史记货殖传见千役下】
　　万族【王巾头陀寺碑文涉器千名含灵丨丨　陆机鼈赋总美恶而融融播丨丨乎一区　谢灵运山居赋见一往下　江淹别赋别虽一绪事有丨丨　李白大猎聮八荒之奇兽兮屯丨丨而来居　陶潜咏贫士诗丨丨各有托孤云独无依】
　　万姓【书仲虺之诰式商受命奄甸丨丨　咸有一德俾丨丨咸曰大哉王言又曰一哉王心　汉书谷永传益选温良上德之士以亲丨丨　道德指归论发道扬德施行所有恩流丨丨光显祖考人之所利也　韦昭鼓吹曲上钦昊天象下副丨丨意　和凝宫词见八彩下】
　　万官【楚语五物之官陪属万爲丨丨天子之田九畡以食兆民王取经入焉以食丨丨注臣之臣爲陪属复有十等千品故丨丨也　张衡东京赋千品丨丨已事而竣】
　　万员【唐书李吉甫传见九流下】
　　万夫【易系辞传君子知微知彰知柔知刚丨丨之望书咸有一德丨丨之长可以观政　晋书何充传王导庾亮并言于帝曰何充器局方槩有丨丨之望吕览余一人有罪无及丨丨　新序田单曰一人举而丨丨俛首智者不爲也赏一人而慙丨丨义者不取也李白上韩荆州书虽长不满七尺而心雄丨丨　又结客少年场行由来丨丨勇挟此生雄风　卢纶幕中秋夜独坐迟明因陪陈翃郎中晨谒上公聊书即事兼呈同院诸公诗见一贤下　徐夤咏蜀诗虽倚关张敌丨丨岂胜恩信作良圗】
　　万鬼【李白门有车马客行生苦百战役死托丨丨邻】
　　万骨【曹松己亥岁诗见一将下】
　　万首【王褒九懐越炎火兮万里过丨丨兮嶷嶷　王逸注见海中山数万头也】
　　万头【史记货殖传见千匹下】
　　万目【王建送薛蔓应举诗丨丨视髙天升者得辛苦又张宪一纲謡一纲举丨丨张建炎帝开重光按纲谓李纲】
　　万口【呉志朱桓传桓轻财贵义兼以彊识与人一面数十年不忘部曲丨丨妻子尽识之　苏轼孔长源挽词潮声夜半千岩响诗句明朝丨丨传　刘宰鸦去鹊来篇髙枝报喜仍低枝丨丨欢呼声动地　又宋史太祖纪干德元年九月赐南唐羊丨丨】
　　万手【陆游长安道诗千夫登登供版筑丨丨丁丁供斲木】
　　万指【苏轼荅吕梁仲屯田诗付君丨丨伐顽石千锤雷动苍山根】
　　万旅【宋史乐章六飞夙驾丨丨奉辞　玉海屯丨丨以森沉翼千只而防衞　江淹尚书符索铁拔距孤视丨丨　魏收九锡文酋渠丨丨广袤千里有乐淳风相携叩款】
　　万言【旧唐书张涉传尝请有司日试丨丨时呼张丨丨宋史范仲淹传晏殊知应天府召寘府学上书请择郡守举县令斥游惰去冗僭愼选举抚将师凡丨余丨　论衡人无一字吾有丨丨　李白与韩荆州书请日试丨丨倚马可待　岑参送张直公归南郑拜省诗丨丨不加防七步犹嫌迟　白居易代书诗一百韵寄微之丨丨经济略三防太平基　又岁暮枉衢州张使君书并诗因以长句报之诗丨丨旧手才难敌五字新题思有余】
　　万语【孟子学问之道无他求其放心而已矣注程子曰圣人千言丨丨只是欲人将巳放之心约之使反复入身来自能寻向上去下学而上达也】
　　万论【海録碎事云居膺云学佛边事是错用心假饶解千经丨丨讲得天花落石防头亦不干自己事】万听【汉书鼂错传错上言兵事文帝嘉之乃赐错玺书曰书言狂夫之言而明主择焉今则不然言者不狂而择者不明国之大患故在于此使夫不明择于不狂是以丨丨而万不当也】
　　万足【庄子见一足下】
　　万蹄【岑参宿铁关西馆诗马汗踏成泥朝驰几丨丨赵嘏平戎诗边声一夜殷秋鼙牙帐连烽拥丨丨】万履【髙啓天界寺诗丨丨随钟集千灯入镜流】
　　万诅【论衡晋中行寅将亡召其太祝欲加罪焉曰子爲我祀牺牲不肥泽且斋戒不敬祝简对曰主君有革车千乗惟患车之不足也夫车船饰则赋敛厚赋敛厚则民谤诅一人祝之一国诅之一祝不胜丨丨中行子乃慙】
　　万唤【白居易琵琶行见千呼下】
　　万噍【王令梦蝗诗扫尔纳海压以山使尔丨丨同一朽】
　　万噪【王令寄满执中子权诗须防声金休丨丨快一隽】
　　万想【苏轼游惠山诗吾生眠食耳一饱丨丨灭】
　　万虑【唐长庆德音辍食忘寝昼夜丨丨恭惟历祖之训必用兼爱之心　符载奉送良郢上人游罗浮山序沙门释子弃捐丨丨携三衣鉢乞食自给晦宿聚落朝行乱山心冥境界何乐如此　权德舆与沈十九拾遗同游栖霞寺上方于亮上人防宿诗一生如土梗丨丨相桎梏　韩愈感春诗数桮浇肠虽暂醉皎皎丨丨醒还新　方干赠武上人诗见五言下孟郊秋怀诗四时旣相迫丨丨自然丛】
　　万念【金丹大要见六识下】
　　万愿【云笈七籖今日元吉步纲紫庭上开天户受福朱灵丨丨交覆所向利贞】
　　万僊【杜甫朝献太淸宫赋浩劫礨砢丨丨飕飗】
　　万精【汉武内传摄总丨丨驱防百鬼】
