<!-- { "loadSidebar": true } -->
　　河鱼【左传楚子伐萧遂傅于萧还无射与司马卯言号申叔展叔展曰有麦麴乎曰无有山鞠穷乎曰无丨丨腹疾柰何曰目于眢井而拯之若为茅绖哭井而已　史记秦始皇本纪八年丨丨大上轻车重马东就食　淮南子故丨丨不得明目穉稼不得育时其所生者然也　韩诗外传齐景公使人为弓三年乃成景公得弓而射不穿二扎景公怒将杀弓人弓人之妻往见景公曰蔡人之子弓人之妻也此弓者太山之南乌号之柘骍牛之角荆糜之筋丨丨之胶也四物者天下之练材也不宜穿扎之少如此　王褒四渎祠碑铭见江妃下　栁宗元晋问丨丨之大上迎涛波壅津涯千里雷驰重马轻车　梁简文帝卧疾诗沈疴类弩影积弊似丨丨　杜育赠挚仲治诗虽非显甫饯彼百壶虽非张仲将脍丨丨　张说春雨早雷诗丨丨未上冻江蛰已闻雷　杜甫逰何将军山林诗野老来防客丨丨不取钱　又对雨书懐诗震雷翻幕燕骤雨落丨丨】河豚【宋史张根传性至孝母嗜丨丨及蠏母终根不复食　诗话总梅圣俞丨丨诗曰春洲生荻芽春岸飞杨花丨丨于此时贵不数鱼虾刘原甫戏曰郑都官有鹧鸪诗谓之郑鹧鸪圣俞有丨丨诗当呼为梅丨丨也　辍耕录水之咸淡相交处产丨丨河豚鱼类也无鳞颊常怒气满腹形殊弗雅然味极佳煑治不精则能杀人浙西惟江隂人尤珍之　又作□明一统志丨丨鱼苏州府昆山县出　王逢江邉竹枝词见江鲚下】河【鲍照河清颂序自我皇宋之承天命也仰符应龙之精俛协丨丨之灵君图帝宝灿烂瑰英固业光曩代事华前徳矣】
　　河鲂【诗岂其食鱼必丨之丨岂其娶妻必齐之姜陆云赠郑曼季诗丨丨登俎遗答清川】河鲛【李商隠题河中任中丞新创河亭诗见海蜃下】
　　河鲤【诗岂其食鱼必丨之丨岂其娶妻必宋之子　刘孝绰谢晋安饷米等启羞非纯束野麏裛似雪之驴鲊异陶缾丨丨操如琼之粲】
　　河树【张説离防曲可怜丨丨叶萎蕤闗闗河鸟声相思】
　　河草【汪元量常州诗见海鸥下】
　　河盐【何逊七召见海椒下】
　　河櫂【杜甫诗风吹巨焰作丨丨腾烟柱　贾岛送刘氏洛中觐省诗野莺临苑语丨丨歴江来】河凝【江淹丽色赋见海结下】
　　河润【左传公族公室之枝叶也若去之则本根无所庇廕矣葛藟犹能庇其本根故君子以为比疏此引葛藟王风葛藟之篇也彼毛传以之为兴此云君子以为比者但比之隠者谓之兴兴之显者谓之比此传近取庇根理浅故以为比毛意逺取丨丨义深故以为兴由意不同故比兴异耳　后汉书后妃赞身当隆极族渐丨丨　又郭伋传徴拜颍川太守召见辞谒帝劳之曰贤能太守去帝城不远丨丨九里冀京师并福也宋史礼志见山源下　又乐志见山容下　庄子郑人缓也呻吟裘氏之地祗三年而缓为儒丨丨九里泽】
　　【及三族　文心雕龙往者虽旧余味日新后进追取而非晚前修文用而未先可谓太山徧雨丨丨千里者也法书要录述书赋论骨气而胡壮验精神而顾峻犹柳岸之先春得地连于丨丨　孟浩然同独孤使君东】
　　【斋作云隂自南楚丨丨及东周　王维初出济州别城中故人诗见海云下】
　　河清【左传楚子囊伐郑子驷子国子耳欲从楚子孔子防子展欲待晋子驷曰周诗有之曰俟丨之丨人夀几何　晋书天文志钩钤间有星及疎圻则地动丨丨　宋书临川王义庆传鲍照字明逺文辞赡逸尝为古乐府文甚遒丽元嘉中河济俱清当时以为羙瑞照为丨丨颂序甚工　宋史乐志民康俗阜万国乐升平庆海晏丨丨唐尧虞舜垂衣化讵比我皇明　元史地理志清州五代置干宁军宋为干宁郡大观间以丨丨改清州金为干宁郡元太宗二年改清宁府七年又改清州　又五行志至元十五年十二月丨水丨自孟津东百谷至汜水县蓼子谷上下八十余里澄莹见底数月始如故元贞元年闰四月兰州上下三百余里丨丨三日　又至正二十年十一月汴梁原武荥泽二县黄丨丨三日二十一年十一月河南孟津县至绛州垣曲县二百里丨丨七日新安县亦如之十二月冀寜路石州丨水丨至明年春冰泮始如故二十四年夏卫辉路黄丨丨　江淹拜中书郎谢表臣幼乏篆刻长暌图史智罕效官志阕从政方据求振风长忧凌雨不悟遭社鸣之属际丨丨之会元云素霞必驾蓬莱白毳骍鳞咸解送　卢思道为百官贺甘露表云卿既出还闻百辟之歌丨丨可俟实得万人之叹　栁宗元礼部贺册尊号表见山呼下　枚乗忘忧馆栁赋见海竭下　崔护日五色赋当道泰以垂贶契丨丨之表圣　郑锡日中有王字赋丨丨海晏时和嵗丰　张説东都酺宴诗人间知防代今日见丨丨　郑嵎津阳门诗丨丨海晏不难覩我皇已上升平基　洪希文朱千户自京归诗海晏丨丨予日望与君同作太平人　又唐书张濬传濬间道出王屋奔丨丨桴而济麾下畧尽】河溓【宋书符瑞志见岳燿下又礼志见海夷下】
　　河净【梁简文帝晩景纳凉诗鸟栖星欲见丨丨月应来】
　　河横【梁元帝诗星稀月稍上云开丨尚丨】
　　河白【梁简文帝夜望单飞雁诗天霜丨丨夜星稀一雁声嘶何处归】
　　河平【汉书成帝纪诏曰河决东郡流漂二州校尉王延世隄塞輙平其改元为丨丨赐天下吏民爵各有差　又外戚传冯倢伃男立为信都王尊倢伃为昭仪元帝崩为信都太后与王俱居储元宫丨丨中随王之国后徙中山是为孝王　元史顺帝纪召贾鲁还朝超授荣禄大夫集贤大学士赐金系腰一银十锭钞千锭币帛各二十匹都水监并有司官有功者三十七员皆陞迁其职诏赐托克托达尔罕之号俾世袭之以淮安路为其食邑命立丨丨碑　皮日休苦雨平上声诗见水鸟下　又元史地理志辉州唐以共城县置共州宋卫州今改为丨丨县又改苏门县又升苏门县为辉州置山阳县属焉】
　　河瑞【晋书刘元海载记汾水中得玉玺文曰有新保之盖王莽时玺也得者因増泉海光三字元海以为己瑞大赦境内改元丨丨】
　　河荣【卢思道为百官贺甘露表窃以丨丨洛变授祉于勲华元玉素鳞降灵于汤武】
　　河安【韩愈祭马仆射文惟东有猘惟西有虺颠覆朋邻我余有防嵂崒中居斩其脊尾岱定丨丨惟公之韪】
　　河定【汉书沟洫志丨丨民安千载无患】
　　河坚【无名氏慈竹赋塞北丨丨江南地裂】
　　河长【王褒咏雁诗见海阔下】
　　河广【诗谁谓丨丨一苇杭之笺谁谓河水广与一苇加之则可以渡之喻狭也今我之不渡直是不往耳非谓其广　诗传宋桓姬归于卫思襄公赋丨丨　潘岳哀永逝文彼遥思兮离居叹丨丨兮宋远　郑曼季答陆士龙诗谁谓丨丨曽不容舟　李充七月七日诗丨丨尚可越怨此汉无梁　魏南平王铄拟明月何皎皎诗丨丨川无梁山髙路难越　岑参潼闗使院懐王七季友诗驱车到闗下欲往阻丨丨　朱徳润重过彭城诗谁云丨丨不容舠急桨凌风渡晚潮】
　　河注【贾岛马戴居华山因寄诗见华山下】
　　河卷【冯子振十八公赋见岳回下】
　　河绕【崔颢题潼闗楼诗见华隂下】
　　河泻【萧琛诗丽藻若龙雕洪才类丨丨　苏颋诗二石分丨丨双珠代月移　王维诗香炉逺峯出石镜澄丨丨　李贺诗卷起黄丨向身丨】
　　河倾【魏志管辂传注见山云下　呉均檄江神责周穆王璧文见海覆下　庾信思旧铭序见海浅下陈樵月庭赋丨丨月落余欢未歇】
　　河冻【宋史杨偕传方丨丨时得所屯兵马七千人以张军势　元史河渠志京畿漕运司言嵗漕米百万全借船坝夫力自冰开发运至丨丨时止计二百四十日日运粮四千六百余石所辖船夫一千三百余人坝夫七百三十占役俱尽昼夜不息今嵗水涨冲决坝堤六十余处虽已修毕恐霖雨冲圮走泄运水以此防视河堤浅涩低薄去处请加修理　杜甫阌乡姜七少府设脍戏赠长歌丨丨未渔不易得凿冰恐侵河伯宫周繇送入蕃使诗滹沱丨丨军回探逻逤城孤雁着行】
　　河薄【贯休苦吟诗丨丨星疎雪月孤松枝清气入肌肤】
　　河旷【杜审言诗天回兔欲落丨丨鹊停飞】
　　河徙【史记河渠书发卒数万作渠田数嵗丨移丨渠不利　汉书沟洫志定王五年丨丨　金史河渠志丨丨之后淤为沃壌正宜耕垦】
　　河喷【唐书五行志咸通六年十一月己卯晦潼闗夜中大风山如吼雷丨丨石鸣羣鸟乱飞重闗倾侧】河泄【于公异破朱泚露布欢呼之声山倾而丨丨】
　　河淤【宋史兵志其募于河北者旧给塘泊丨丨之田力不足以耕重苦蕃教应募者寡熙宁七年罢之苏轼河复诗楚人种麦满丨丨仰着浮槎栖古木】
　　河激【宋书乐志丨丨奏中流简子知其贤归聘为夫人荣宠超后先　陈樵月庭赋按翘袖之艳舞徴丨丨之名讴】
　　河浅【宋史河渠志大观二年八月诏常润嵗旱丨丨留滞运船监司督责濬治　又刘宪诗更深移月镜丨丨度云軿】
　　河泛【古三坟伏牺氏燧人子也因风而生故风姓末甲八冭七成三十二易屮木屮生月雨降日丨丨时龙马负图盖分五色文开五易甲象崇山天皇始画八卦皆连山名易君臣名物隂阳兵象始明于世】河溃【孔融诗见山壊下　韩忠彦免右仆射表西方师老而财匮斗米至三千钱北道丨丨而民流十室防于九去】
　　河溢【唐书马燧传燧还河阳秋大雨丨丨军吏请具舟以避燧曰使城中尽鱼而独完其家吾不忍既而水不为害　元史成宗纪沔阳之玉沙江溢陈州之西华丨丨泽州水赈米四千石扬州之泰兴江都淮安之山阳水蠲其田租九千余石潭彬衡雷峡滕沂宁海诸郡饥减直粜粮五万一千六百石】
　　河崩【春秋沙鹿崩公羊传其言崩何袭邑也注袭者嘿防入于地中言崩者以在河上也丨丨有髙下如山有地矣故得言崩也】
　　河涨【晁补之跋遮曲跋遮胡为乐中华试歌丨丨水渐车】
　　河冲【庾信陪驾幸终南山和宇文内史诗飞狐横塞路白马当丨丨】
　　河泣【江淹为萧领军譲司空并敦劝启见山摧下】
　　河昏【喻凫王母祠前写望诗那复伤神所丨丨落日间】
　　河菑【史记河渠书通九道陂九泽度九山然丨丨衍溢害中国也尤甚唯是为务】
　　河浊【战国防昔者齐南破荆东破宋西服秦北破燕中使韩魏之君地广而兵强战胜攻取诏令天下济清丨丨足以为限长城钜防足以为塞齐五战之国也一战不胜而无齐故由此观之夫战者万乗之存亡也】河窄【开河记见水浅下】
　　河擘【薛能题河中亭子诗丨丨双流岛在中岛中亭上正南空】
　　河分【温公诗话恵崇有劒静龙归匣旗闲虎绕竿其尤自负者有丨丨冈势断春入烧痕青时人或有讥其犯古者嘲之丨丨冈势司空曙春入烧痕刘长卿不是师兄多犯古古人诗句犯师兄】
　　河断【李俊民读五代史诗见山岳下】
　　河出【史记大宛传赞见山海下　水经注见昆山下　又易繋辞传丨丨图洛出书圣人则之】河变【北史王邵传邵上奏言符命曰昔周保定二年嵗在壬午五月五日青州黄丨丨清十里镜彻齐氏以为己瑞改元曰河清　晋朝享乐章丨丨千年色山呼万嵗声　任昉诗时来浊丨丨瑞气温洛清　姜晞龙池篇欲犯帝图从此受正同丨丨一千年】
　　河隔【张乔逰华山云际寺诗地连秦塞起丨丨晋山防】
　　河献【梁元帝赋拟丨丨之留真希淳儒之席珍】
