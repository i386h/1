<!-- { "loadSidebar": true } -->
　　火生【晋书孙登传嵇康从之防三年问其所图终不答康每叹息将别谓曰先生竟无言乎登乃曰子识火乎丨丨而有光而不用其光果在于用光人生而有才而不用其才而果在于用才故用光在乎得薪所以保其耀用才在乎识真所以全其年今子才多识寡难乎免于今之世矣　新论譬诸金木金性苞水木性藏火故链金则水出鑚木而丨丨人能务学鑚链其性则才慧发矣　古今注阳燧以铜为之形如镜向日则丨丨以艾承之则得火也　又淮南子木壮水老丨丨金囚土死】
　　火发【宋书礼志诏礼举手曰可燎三人持火炬上丨丨太祝令等各下坛坛东西各二十人以炬投坛火半柴倾博士仰白事毕　唐书五行志广徳元年十二月辛夘夜鄂州大风丨丨江中焚舟三千艘　素问帝曰水发而雹雪土发而飘骤木发而毁折金发而清明丨丨而曛昧何气使然　灵寳定观经智起生于镜丨丨生于缘　天机经火生于木丨丨而木焚国生于奸奸深则国乱　韩愈征蜀聫句丨丨激铓腥血漂腾足滑　白居易偶然诗丨丨城头鱼水里救火竭池鱼失水　苏轼游惠山诗敲丨丨山泉烹茶避林樾　又文登蓬莱阁弹子涡诗阳侯杀亷角隂丨丨光采】
　　火起【后汉书董卓传中常侍段珪等劫少帝及陈留王夜走小平津卓逺见丨丨引兵急进未明到城西闻少帝在北芒因往奉迎　元史张范传二月癸未将战或请先用炮范曰丨丨则舟散不如战也　谢灵运佛影铭四缘云薄五隂丨丨】
　　火举【史记孙膑传厐涓弃其步军与其轻鋭倍日并行逐之孙子度其行暮当至马陵马陵道狭而旁多阻隘可伏兵乃斫大树白而书之曰厐涓死于此树之下于是令齐军善射者万弩夹道而伏期曰暮见丨丨而俱发厐涓果夜至斫木下见白书乃鑚火烛之读其书未毕齐军万弩俱发魏军大乱相失厐涓自知智穷兵败乃自刭曰遂成竖子之名　宋书栁元景传会蛮垂至乃使驿道为备潜出其后戒曰丨丨驰进前后俱发蛮众惊扰投郧水死者千余人斩获数百郡境肃然无复防抄　宋史乐志烟飞丨丨毕严禋天地降氤氲元史石天应传金兵由间道已直抵城下时兵烬后守具未完新附者争缒而去敌乗隙入天应见丨丨知】
　　【敌已入奋身角战左右从者四十余骑　陆游秋晩寓叹诗丨丨船过埭人行犬吠门】
　　火【诗叔在薮丨烈具丨　水经注元嘉二十年以林邑顽凶歴代难化乃命偏将与龙骧将军交州刺史檀和之陈兵日南修文服逺以飞梯云桥悬登垒钲鼓大作虎士电怒风烈丨丨城摧众防斩区粟王范扶龙首十五以上戮截无数楼阁雨血填尸城观　又飏同古歌朱丨丨烟雾博山起微香】
　　火升【素问丨欲丨而天蓬窒抑之火欲发郁亦须待时】
　　火降【陆游独意诗丨丨神方王河潮脑自凝】
　　火驰【荘子覆坠而不反丨丨而不顾虽相与为君臣时也易世而无以相践　又齧缺之为人也聪明睿知给数以敏其性过人而又乃以人受天彼审乎禁过而不知过之所由生与之配天乎彼且乗人而无天方且本身而异形方且尊知而丨丨方且为绪使方且为物絯方且四顾而物应方且应众宜方且与物化而未始有恒夫何足以配天乎　归有光氷崖草堂赋终纷竞以丨丨兮日炎炎其无央】
　　火催【苏轼荔友叹十里一置飞尘灰五里一兵丨丨叶适净光松风阁诗城中云日如丨丨净光行食声转雷】
　　火至【公羊传宋灾伯姬存焉有司复曰丨丨矣请出伯姬曰不可妇人夜出不见傅母不下堂傅至矣母未至也逮乎火而死】
　　火来【李白与元丹丘方城寺谈作腾转风丨丨假合作容貌　白居易有木诗防度野丨丨风回烧不着】
　　火去【李白双燕雏诗柏梁失丨丨因入吴王宫】
　　火从【淮南子日冬至则水从之日夏至则丨丨之】
　　火胜【素问燥胜则地干暑胜则地热风胜则地动湿胜则地泥寒胜则地裂丨丨则地固矣　又乙巳相会金运太虚反受丨丨故非太过也淮南子水胜故夏至湿丨丨故冬至燥】
　　火动【左传震之离亦离之震为雷为火为嬴败姬注嬴秦姓姬晋姓震为雷离为火丨丨炽而害其母女嫁反害其家之象故曰为嬴败姬道徳指归论丨丨炎上水动润下】
　　火静【文心雕龙水停以鉴丨丨而朗无扰文虑欝此精爽】
　　火盛【后汉书岑彭传彭令军中募攻浮桥先登者上赏于是偏将军鲁竒应募而前时天风狂急彭竒船逆流而上直冲浮桥而櫕柱钩不得去竒等乗势殊死战因飞炬焚之风怒丨丨桥楼崩烧彭复悉军顺风并进所向无前　南史韦叡传魏人先于邵阳州两岸为两桥树栅数百跨淮通道叡装大舰使梁郡太守冯道根庐江太守裴邃秦郡太守李文钊等为水军会淮水暴长叡即遣之鬪舰尽发皆临贼垒以小船载草灌之以膏从而焚其桥风怒丨丨敢死之士拔栅斫桥水又漂疾倐怱之间桥栅尽壊　隂符经火生于木祸发必克注传曰夫木性静动而生火不觉丨丨而焚其质新论烟生于火而烟郁火氷出于水而氷遏水故烟微而丨丨氷泮而水通】
　　火壮【淮南子丨丨木老土生水囚金死　陆机演连珠烟出于火非火之和情生于性非性之适故丨丨则烟微性充则情约】
　　火出【左传昭公十七年冬有星孛于大辰西及汉梓慎曰往年吾见之是其徴也丨丨而见今兹丨丨而章必火入而伏其居火也乆矣其与不然乎　神仙传葛尝有賔后来者出迎之座上又有一与客语迎送亦然时天寒谓客曰贫居不能人人得炉火请作火共使得暖因张口吐气丨丨湏防满屋客尽得如在日中亦不甚热】
　　火入【左传见上　岑参酬成少尹骆谷行诗泉绕石罅坼丨丨松心枯　杜牧过骊山作牧童丨丨九泉底烧作灰时犹未枯】
　　火之【周礼柞氏掌攻草木及林麓夏日至令刋阳木而丨丨冬日至令攻隂木而水之】
　　火聚【宋史兵志政和二年臣僚言祖宗军政大备比多逃亡者其有六一曰上下率敛二曰举放营债三曰聚集赌博四曰差使不均五曰防送过逺六曰单身无丨丨似此虽具有条禁而犯者极多】火散【王諲柱础赋磓山成雷撃石丨丨】
　　火乱【苏轼再答段屯田乔太博二公诗欣然肯相顾夜阁灯丨丨　又行香子晚景词何人无事宴坐空山望长桥上灯丨丨使君还】
　　火微【梁元帝香炉铭丨丨难尽风长易闻　苏轼作诗寄王晋卿忽忆前年寒食北城之游诗北城寒食烟丨丨落花蝴蝶作团飞】
　　火细【杨万里和周仲觉诗丨丨霜还重风停叶自投胡天游水楼秋夕诗山店辟纑松丨丨水楼欹枕葛衣轻】
　　火薄【王逄夜何长寄周政伯温邬佥院本初诗深林丨丨鹖鴠满尾赪鲂鱼游纂纂】
　　火流【宋书厯志在诗七月流火此夏正建申之时也定之方中又小雪之节也若冬至审差则豳公丨丨晷长一尺五寸楚宫之作昼漏五十三刻此诡之甚也阮籍大人先生传且汝独不见夫虱之处于裈中逃乎深缝匿乎壊絮自以为吉宅也行不敢离缝际动不敢出裈裆自以为得绳墨也饿则囓人自以为无穷食也然炎丘丨丨焦邑灭都羣虱死于裈中而不能出汝君子之处区内亦何异夫虱之处裈中乎　王諲柱础赋嗟建章之丨丨何金石之可守　潘尼七月七日侍皇太子宴圃诗商风初授辰丨微丨　李白太原早秋诗歳落众芳歇时当大丨丨　王逄书无题后诗丨丨南斗紫垣虚芳草王孙思怆如】
　　火移【南平王铄七夕咏牛女诗秋动清风扇丨丨炎气歇】
　　火落【周祀五帝歌白帝云门舞章云髙丨丨露白蝉寒庾信山齐诗圆珠坠晚菊细丨丨空槐　李白酬裴卿夜宿南陵诗当君相思夜丨丨金风髙】
　　火转【隋书刘元进传王世充窘急退保延陵栅元进遣兵人各持茅因风纵火世充大惧将弃营而遁遇反风丨丨元进之众惧烧而退】
　　火把【叶适送吕子阳擕所解老子访留未久急归诗丨丨起夜色丁鞵明齿痕】
　　火过【神仙传焦先者野火烧其庵人往视之见先危坐庵下不动丨丨庵烬先方徐徐而起衣物悉不焦灼又更作庵】
　　火【宋书天竺迦毗黎国传山髙累卑之辞川树积小之咏舟壑丨丨之谈坚白唐肆之论盖盈于中国矣非理之奥故不举以为教本耳　荘子指穷于为薪丨丨也不知其尽也　王僧孺豫州墓志铭思鲁连之辞赏慕田畴之髙蹈而丨丨川逝长途已廹】
　　火探【平声许浑歳暮自广江至新兴往复中题峡山寺诗丨丨深洞燕香送逺潭龙】
　　火防【岑参自潘陵尖还少室居止诗丨丨伊阳邨烟深嵩角钟】
　　火缀【白居易吴兴灵鹤賛丹脑丨丨白翎雪】
　　火新【潘岳射雉赋初茎蔚其丨丨陈柯槭以改旧　苏轼崔文学甲擕文见过诗自我迁岭外七见槐丨丨】
　　火改【王安石题齐安寺山亭诗暮年逄丨丨晴日对花开】
　　火伏【左传哀公十二年冬十二月螽季孙问诸仲尼仲尼曰丘闻之丨丨而后蛰者毕今火犹西流司厯过也注火心星也丨丨在今十月　唐书厯志麟徳厯霜降后五日丨丨小雪后十日晨见至大雪而后定星中日旦南至氷壮地坼又非土功之始也】
　　火见【左传凡土功龙见而毕务戒事也丨丨而致用水昏正而烖日至而毕　周语辰角见而雨毕丨丨而清风戒寒　公羊传注星霣未坠而夜中星反者房心见其虚危斗房心天子明堂布政之宫也疏丨丨于周为五月者谓昏时今在周之四月是以半夜之后乃房星见其虚危斗者谓在夜半时明矣　陆游邨舍杂书诗作麴及良时丨丨金始伏】
　　火廹【苏轼次韵赵徳麟雪中惜梅且饷柑酒诗飞霙欲要先桃李散作千林丨丨春】
　　火速【李俊民诗柴门近日多来客丨丨移床待孝先】
　　火急【苏轼将至筠先寄迟适逺三犹子诗惟当丨丨作新诗一醉西翁胜酒羙　又常润道中有懐钱塘寄述古诗应湏丨丨回征棹一片辞枝可得黏　又腊日游孤山访惠勤惠思二僧诗作诗丨丨如追逋清景一失后难摹　又次韵王定国倅扬州诗丨丨著书千古事虞卿应未厌穷愁　又栁氏二外甥求笔迹诗何当丨丨传家法欲见陈悬笔谏时　徐积和张文潜晩春诗恰得一犁雨农事正丨丨】
　　火合【陈樵月庭赋银花丨丨緑桂光流】
　　火满【皮日休晚秋吟丨丨酒炉诗在口今人无计奈侬何】
　　火深【白居易秋霖中过尹纵之仙游山居诗秋天牀席冷夜雨灯丨丨　许浑早发中岩寺别契真上人诗素壁寒灯暗红炉夜丨丨　陆游题壁诗香岫丨丨生细霭砚池风过起微澜】
　　火销【淮南子见火热下　白居易重向火诗丨丨灰复死疎弃已经旬　苏轼读孟郊诗作人生如朝露日夜丨丨膏】
　　火钻【石介招张泂明逺诗丨丨欲遍难死竹实犹多鳯不饥】
　　火透【韩愈题木居士诗丨丨波穿不计春根如头面干如身】
　　火通【顔延之飨神歌田烛置爟丨丨】
　　火成【淮南子瓦以丨丨不可以得火竹以水生不可以得水】
　　火度【李庾西都赋鸡鸣朱邸丨丨青槐　陆游道室夜意诗茶鼎声号蚓香盘丨丨萤】
　　火活【苏轼夣囘文诗红焙浅瓯新丨丨龙团小碾鬪晴窗　陆游午睡起消揺园中诗灰除香欲上丨丨汤正作　王炎简县庠诸先軰诗泉新丨丨费栽排呼奴更挈铜瓶来　洪希文煑土茶歌器新丨丨清味永且从平地休登仙】
