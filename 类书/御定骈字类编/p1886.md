<!-- { "loadSidebar": true } -->
　　藻思【晋书潘岳传賛岳实含章丨丨抑扬　魏书邢臧传防孤早立操尚傅学有丨丨　陆机晋平西将军孝侯周处碑文章绮合丨丨罗开　鲍照凌烟楼铭我王结驾丨丨神居宜此万春修灵所扶　刘峻与举法师书若乃习是童子措志雕虫丨丨内流英华外发江总特进光禄大夫徐孝穆墓铭耕耘书圃弋猎文丨丨绮合尺牍绣扬　范荣残雪赋谢惠连遒文擅名丨丨腾声　张仲素回文锦赋轸蕙心蓄丨丨　李东阳奉诏育材赋抽丝纶之丨丨输药石之忠谋　杜甫遣怀诗忆与髙李軰论文入酒垆两公壮丨丨得我色敷腴　李逢吉送令狐秀才赴举诗子有雄文丨丨繁髫年射防向金门　李咸用读修睦上人歌篇诗瑚髙架五色毫小小不须烦丨丨　罗隠寄杨秘书诗披寻丨丨千重后吟想冰光万里余】
　　藻志【鲍照吴兴黄浦亭庾中郎别诗温念终不渝丨丨逺存追】
　　藻虑【权德舆韦君集序苦心丨丨俪词比事】
　　藻仪【宋史乐志桂宫耽耽丨丨穆穆天囘衮彩风昭璜玉咸英皦亮容典炳煜假我上灵景命有仆　陆机七徴若夫妖嫔艳女搜羣擢俊穆丨丨于令表茂当年之柔嫚】
　　藻秩【江淹为建平王庆王太后正位章臣闻道懋第昌业广祉盛丨丨攸臻宪章斯饰】
　　藻翰【唐书吕温传丨丨精富一时流軰推尚　潘岳射雉赋摛朱冠之赩赫敷丨丨之陪鳃　王勃采莲赋何平叔之符彩潘安仁之丨丨　窦臮述书赋武后君临丨丨时钦　张载赠郭集贤诗衣冠趋近地丨丨集羣贤　宋之问和姚给事寓直之作寓直光辉重乘秋丨丨扬　杜甫奉赠卢参谋琚诗丨丨惟牵率湖山合动揺　孟浩然韦明府九日岘山宴袁使君张郎中崔员外诗烟虹铺丨丨松竹挂衣冠按翰一作丽　韦应物送刘评事诗声华满京洛丨丨发阳春】
　　藻咏【髙允答宗钦诗丨丨风流鄙心已悟】
　　藻采【范镇大报天赋错文以章丨丨兮四防五达之庄】
　　藻色【法言圣人文质者也车服以彰之丨丨以明之声音以扬之诗书以光之】
　　藻容【陆贽鸿渐赋思奋志于廖廓且丨丨于菱芡】
　　藻德【法言吾未见斧丨其丨若斧藻其楶者也　王融曲水诗序斧丨至丨琢磨令范　柳宗元文修词以丨丨振文而导志】
　　藻旒【张华游仙诗云霓垂丨丨羽袿扬轻裾】
　　藻翘【陆机日出东南隅行金雀垂丨丨玉佩结瑶璠】
　　藻冕【隋书礼仪志三公之服九一曰祀冕二曰大冕三曰毳冕四曰丨丨五曰绣冕六曰爵弁七曰韦弁八曰皮弁九曰冠】
　　藻黼【传有女篇文袍缀丨丨玉体映罗裳】
　　藻绣【后汉书班固传昭阳特盛隆于孝成屋不呈材墙不露形裛以丨丨络以纶连　张彧石桥铭质含冰碧文耀丨丨　张衡西京赋馆室次舍采饰纎缛裛以丨丨文以朱绿　樊晦阶赋梁纒丨丨牕缀丹緑葛澧钱塘赋丨丨纎缛瑰竒属缀　杨荣皇都大一统赋钦安之后珠宫贝阙丨丨交耀雕栊嶻　陆云赠顾尚书诗乗风之鳯眷言朝阳披云丨丨来此旧乡　刘筠诗琳珉饰欢馆丨丨裛周墙】
　　藻服【陆云大将军宴防被命作冕弁振缨丨丨垂带】
　　藻借【杜甫朝献太清宫赋翠蕤俄的丨丨舒就】
　　藻裳【陆云祖考颂晔晔丨丨再命同服騑騑四牡二世方毂】
　　藻龙【洞防记甘泉宫有霞光锦丨丨绣】
　　藻锦【田锡春色赋丨丨兮神化之期融明兮时气之和】
　　藻带【张余庆祀后土赋繁缨丨丨灿烂于祭容孤竹云和铿锵于声律】
　　藻率【左传丨丨鞞鞛注丨丨以韦为之所以借玉也】
　　藻玉【山海经西山经泰冒之山其阳多金其隂多铁浴水出焉东流注于河其中多丨丨多白蛇郭注丨丨玉有符彩者或作东　萧子云圃园讲赋丨丨摛白丹瑕流赤】
　　藻圭【山海经中山经凡荆山之首自景山至琴鼓之山凡二十三山二千八百九十里其神状皆鸟身而人面其祠用一雄鸡祈瘗用一丨丨糈用稌】
　　藻贝【陈樵瑇瑁赋羌杀身而无补兮合丨丨以为靡】
　　藻镜【北史赫连子悦子悰传论子悦牧宰流誉子悰簿领见知及居丨丨俱称尸禄　江总让尚书仆射表丨丨官方品才人物　王起披雾见青天赋有美人兮青阳是仰丨丨斯临　杜甫诗丨丨流连客江山憔悴人】
　　藻鉴【职官分纪贾餗拜礼部侍郎凡典礼闱三嵗所选士七十二人多至公卿人服其丨丨　阎复谢解启芹宫角艺初无黄绢之辞丨丨无光误中青钱之选窦臮述书赋丨丨则梁髙祖巧而未博邵陵王博而未至　王棨握金镜赋异枢衡之是秉见丨丨之无私杜甫上韦左相二十韵诗持衡留丨丨听履上星辰吴融过丹阳诗桂枝自折思先代丨丨难逢耻后生黄庭坚寄南阳谢外舅诗引接开丨丨髙明通事枢元好问冀京父诗先公丨丨识终童曽拔昆山玉一峯　黄溍试院同诸公为主试官作至公留丨丨成物】
　　【待洪鑪】
　　藻幄【陆机为顾彦先赠妇诗华容溢丨丨哀响入云汉　宋徽宗诗丨丨春深夜不寒】
　　藻盖【王勃福防寺碑天倡梵乐肃然忉利之天丨丨雕珰焕若摩伽之殿】
　　藻仗【宋史乐志总化在天保昌厥绪降格皇闱琼轮载御丨丨星陈睟容金铸佑我庆基宅兹灵宇】藻卫【刘孝威三日侍皇太子曲水宴诗旌宫临广隰丨丨烁岩椒】
　　藻驾【鲍照蒜山被始兴王命作髙薄符好蒨丨丨及时游】
　　藻舟【顔延之车驾幸京口三月三日侍游曲阿后湖作神御出瑶轸天仪降丨丨】
　　藻车【周礼巾车丨丨薻蔽鹿浅防革饰注薻水草苍色以苍土垩车以苍缯为蔽也】
　　藻蔽【周礼巾车见上】
　　藻鞯【唐书黄巢传江西招讨使曹全晸与山南东道节度使刘巨容壁荆门使沙陀以五百骑钌辔丨丨望贼阵縦而遁贼乗以战而马识沙陀语呼之辄奔还官兵大败之】
　　藻匠【陆蒙读襄阳耆旧传因作诗五百言寄皮袭美丨丨如见詶终身致怀袖】
　　藻兼【述异记汉武宴于未央宫忽见梁上一老翁长八九寸面皱防白拄杖偻歩至前仰视屋俛视帝脚怱不见帝问东方朔朔曰其名为丨丨水木之精也仰头看屋而后视陛下脚足者愿陛下宫室足于此不欲更造帝乃息役】
　　藻凫【葛长庚鹤林赋丨丨松鹤兮自然之长短桃姬椶鬼兮何有于媸妍】
　　藻缋【史记平准书天子与公卿议更钱造币以赡用乃以白鹿皮方尺缘以丨丨为皮币直四十万王侯宗室朝觐聘享必以皮币荐璧然后得行　又绘同梁书刘勰传案辔文雅之场而环络丨丨之府　陈琳为曹洪与世子书盖闻过髙唐者效王豹之讴游濉涣者学丨丨之防　梁元帝待中新渝侯墓志铭义若聨环文同丨丨　李商隠为举人上萧侍郎启涣水傥来皆为丨丨　潘尼瑇瑁椀赋文不烦于错镂采不假乎丨丨　阎朝隠晴虹赋一隂一阳备丨丨以成文章　姚绶庐山观瀑图赋以文章绪余而施之朱铅兮发天机于丨丨　杜甫夔府书懐四十韵诗衣冠迷适越丨丨忆游睢　程俱次韵张祠部敏叔游沧浪苏子美故园诗拏舟更欲陪清赏要看毫端丨丨春】
　　藻饰【晋书嵇康传身长七尺八寸美词气有风仪而土木形骸不自丨丨　文心雕龙庄周云辩雕万物设丨丨也韩非云艳采辨説谓绮丽也绮丽以艳説丨丨以辨雕文辞之变于斯极矣　江淹空青赋青翳为丨丨方赩红华与素仪　刘禹锡楚望赋熙熙蔼蔼丨丨羣形】
　　藻绚【江总摄山栖霞寺碑卉木滋荣四时助其雕绮烟霞舒卷五色成其丨丨　谢朓思归赋被名立之羽仪沾宦成之丨丨　李百药笙赋请体物而味言寄风流于丨丨】
　　藻缀【张説洛州张司马集序魏则十龙儒雅晋则三阳丨丨】
　　藻厉【吴志刘繇传评繇丨丨名行好尚臧否至于扰攘之时据万里之土非其长也　南史江夷传夷少自丨丨为后进之美】
　　藻袭【陆机七征于是才人进羽籥弁被丨丨俯萦领以鸿归仰矫首而鹤立】
　　藻蔚【抱朴子华章丨丨非蒙瞍所玩英逸之才非浅短所识】
　　藻朗【魏志文帝纪注甄城侯植诔曰潜心无防抗志青防才秀丨丨如玉之莹　班固典引审言行于篇籍光丨丨而不渝】
　　藻炳【论衡天晏啺者星辰晓烂人性奇者掌文丨丨】
　　藻抃【宋书符瑞志元嘉二十四年沈演之上表曰亲覩嘉祥不胜丨丨　梁简文帝圃园讲颂序预入寳楼窃窥妙简凫兴丨丨独莹心灵】
　　藻艳【张仲素回文锦赋丨丨波旋环回辐圆】
　　藻缛【袁淑桐赋越众木之薫陶胜杂树之丨丨】
　　藻雅【黄汝良玉壶冰赋文人学士丨丨芬芳】
　　藻练【东晳读书赋耽道先生澹泊闲居丨丨精神呼吸清虚】
　　藻丽【姜公辅白云照春海赋惟春色也嘉夫丨丨惟白云也赏以清贞　黄滔陈皇后因赋复宠赋旣切采蘼于丨丨遂牵连理于桃夭】
　　藻拔【晋书袁宏传谢尚时镇牛渚秋夜乗月与左右微服泛江防宏在舫中讽咏声旣清防辞又丨丨遂驻聼久之遣问答云是袁临汝郎所诵诗即其咏史之作也】
　　藻耀【张余庆祀后土赋防币丨丨层坛崷崪　鲍照学刘公干体诗荷生渌泉中碧叶齐如规回风荡流雾珠水逐条垂彪炳此金塘丨丨君玉池】
　　藻澈【鲍照凌烟楼铭序诚可以晖旷髙明丨丨逺心矣】
　　藻斲【任昉齐司空曲江公行状登隆十载网罗百氏丨丨赡逸蔚为词宗】
　　藻挂【梁元帝采莲赋棹将移而丨丨欲动而萍开】
　　藻映【郭璞游仙诗琼林笼丨丨碧树疏英翘】
　　藻密【张籍舟行寄李湖州诗丨丨行舟涩湾多转檝频】
　　藻涩【张籍城南诗丨丨讶人重萍分指鱼游】
　　藻丰【谢灵运答纲琳二法师书披覧双难欣若暂对丨丨论博蔚然满目】
　　藻薄【王勃采莲赋池心寛而丨丨浦口窄而萍稠】
　　藻新【宋史乐志金晶丽辉璧叶含春賛夏之翼绎虞之嫔乐序韶亮礼文丨丨辟公相成物采彬彬】
　　蒋
　　蒋苎【司马相如上林赋鲜支黄栎丨丨青苹注丨菰也丨三棱也　刘鳯眺后园赋丨丨旅生以蔓延雕菰緑节而箨紫】
　　蒋茅【左传襄公十二年秋吴子夀梦卒临于周庙礼也凡诸侯之丧异姓临于外同姓于宗庙同宗于祖庙同族于祢庙是故鲁为诸姬临于周庙为邢凡丨丨胙祭临于周公之庙注六国皆周公之支子】蒋蒲【张衡南都赋见藨苎下】
　　蒋芽【杜甫夔州歌背飞鹤子遗琼蕊相趁凫雏入丨丨陆游雨中夕食戏作诗见粳粒下　倪瓉送徐君玉诗蛮烟怪雨怱防密丨丨蒲叶相参差】
　　蒋草【广韵□丨丨也】
　　蒋山【徐铉宣威苗将军贬官后重经故宅诗丨丨南望近西坊亭馆依然锁院墙】
　　蒋峤【徐和太常萧少卿近郊马上偶吟诗鳯城回望真堪画万戸千门丨丨西】
　　蒋州【隋书地理志丹阳郡平陈置丨丨　刘长卿和樊使君登郑州城楼诗江田漠漠全吴地野树苍苍故丨丨】
　　蒋径【徐茂吴诗根自苏台徙隂生丨丨幽】
　　蒋桥【五代史唐废帝纪清泰元年夏四月壬申入京师冯道率百官迎王于丨丨】
　　莞
　　莞草【尔雅防莞疏莞属也説文云丨丨可以为席此一名防莞纎细似龙须亦可以为席蜀中出好者】
　　莞属【尔雅疏见上】
　　莞蒻【张衡同声赋思为丨丨席在下蔽匡牀　潘岳秋兴赋屏轻箑释纎絺借丨丨御祫衣】莞蒲【诗疏见莞簟下尔雅疏见苻蓠下】
