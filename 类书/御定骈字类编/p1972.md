<!-- { "loadSidebar": true } -->
　　松根【名画记见松石下　杜甫诗知子丨丨长茯苓章孝标方山寺松下泉诗石脉绽寒光丨丨喷晓霜　顾非熊成名后将归茅山詶羣公见送诗旧隠茅峰下丨丨石上盘　苏轼同王胜之游蒋山诗竹杪飞华屋丨丨细泉　姚孝锡诗丨丨纒石瘦云磴出岩斜　张雨龙洞诗百尺潜虬窥海眼一杯流水浸丨丨】松屑【仙苑编珠褚伯玉隠居天台中峰二十年樵人见之在重岩之下顔色怡怡左右惟有丨丨二裹齐髙帝徴之不起乃移居大霍山仙去　江淹报袁叔明书朝餐丨丨夜诵仙经　又青苔赋咀丨丨以髙想捧丹经而永慕　王维饭覆釜山僧诗借草饭丨丨焚香看道书】
　　松粒【陆龟防三宿神景宫诗风凝古丨丨露压修荷柄又送人罢官归茅山诗暗霜丨丨赤疎雨草堂寒】
　　松毛【本草松叶别名丨丨】
　　松柏【论语岁寒然后知丨丨之后雕也　诗如丨丨之茂无不尔或承　又茑与女萝施于丨丨　又陟彼景山丨丨丸丸　礼记礼噐其在人也如竹箭之有筠也如丨丨之有心也二者居天下之大瑞矣故贯四时而不改柯易叶　周礼职方氏河内曰冀州其利丨丨　左传部娄无丨丨　国语髙山峻原不生草木丨丨之地其土不肥　宋书符瑞志见梓树下　山海经西山经见栎檀下　易林温山丨丨鸾凤以庇　世说顾恱之与简文同年而发白简文曰卿何以先白对曰蒲栁之姿望秋而落丨丨之质经霜独茂　庄子受命于地唯丨丨独也在冬夏青青　明一统志丨丨滩在青神县东南多覆舟之患宋天禧中令张逸为文祷江神不逾月滩徙五里　乐府诗集丨丨篇鲍照拟傅休奕乐府龟鹤篇而作也　左思蜀都赋楩楠幽蔼于谷厎丨丨蓊郁于山峰　古艳歌南山石嵬嵬丨丨何离离　刘桢诗岂不罹凝寒丨丨有本性　刘孝孙游清都观寻沈道士诗飞轩俯丨丨抗殿接云烟　杜甫三川观水涨诗沙河坼岸去漱壑丨丨秃　又行次昭陵诗丨丨瞻空殿尘沙立暝途　刘长卿关门望华山诗金天有青庙丨丨隠苍然　鲍溶游山诗终期太古人问取丨丨岁】
　　松梅【木草丨丨九用松脂以长流水桑柴煮乌梅末炼蜜丸】
　　松梓【独孤及送王判官序丨丨楩楠茂于深山不能逃匠石之顾　左思吴都赋平仲居迁丨丨古度宋之问诗谈笑娱平生何独恋丨丨】
　　松桧【五灯防元僧问灵岩慧宗禅师曰如何是灵岩境师曰丨丨森森密密遮　裴说题岳州僧舍诗丨丨君山迥菰蒲梦泽连　项斯送刘道士之成都严真观诗池台镜空月丨丨雨余风　王安石寄曽子固诗离行步荃兰偶坐荫丨丨　苏辙诗埽地开门丨丨香　又舟人指丨丨古刹依林丘】
　　松樠【汉书西域传乌孙国地莽平多雨寒山多丨丨】
　　松枫【许浑送客南归有懐诗避雨丨丨岸看云杨栁津】
　　松槚【旧唐书苏瓌传丨丨已逺风烈犹存　卢照邻相如琴台诗园院风烟古池台丨丨春】松柽【曾巩诗鹿门最秀发十里行丨丨】
　　松楸【谢朓齐敬皇后哀策文陈象设于园寝兮映舆锓于丨丨　刘禹锡詶乐天见寄诗但使吾徒还早达亦应箫鼓入丨丨　李逺诗谢公何岁掩丨丨双鹤依然傍玉楼　朱子奢诗寒光向垄没霜气入丨丨苏轼题韦偃牧马图诗当年为谁埽骅骝至今霜蹄踏丨丨】
　　松杉【刘禹锡虎丘寺诗虎啸崖谷寒猿鸣丨丨暮　姚合苦雨诗葭菼连云色丨丨共雨声　刘得仁和范校书赠造微上人诗晓漱丨丨下宵禅雪月中】
　　松栝【张九龄洪州西山祈雨是日輙应因赋诗言事诗静入风泉奏凉生丨丨围　李徳裕忆初暖诗幽翠生丨丨轻烟起薜萝】
　　松桂【上官昭容游长宁公主流杯亭诗暂过仁知所萧然丨丨情　皇甫冉早发中严寺别契上人诗苍苍丨丨阴残月半西岑　孟郊题林校书花严寺书窗诗夫君宅丨丨招我栖蒙笼　李绅上家山诗上家山家山依旧好昔去丨丨长今来容防老　又晏安寺诗寺深丨丨无尘事地接荒郊带夕阳　郑薰赠巩畴诗密雪丨丨寒书窗导余清】
　　松栁【宋书顾恺之传见荠荼下】
　　松竹【南史张冲传忠贯吴天操逾丨丨　北史彭城王勰传献文帝手诏宣武曰汝第六父勰清规懋赏与白云俱洁懕荣舍绂以丨丨为心　袁宏三国名臣賛竞收梓争采丨丨　梁元帝与刘智藏书山间芳杜自有丨丨之娱岩穴鸣琴非无薜萝之致　徐陵与李那书山泽晻霭丨丨参差　孙绰聘士徐君墓铭坟茔磊落丨丨萧森　戴逵丨丨賛猗与丨丨独蔚山臯肃肃修竿森森长条　夏侯湛荠赋齐精气于款冬均贞固乎丨丨　王僧孺从子永宁令诔义髙丨丨价重璠璵　江淹诗宁知霜雪后独见丨丨心　宗钦与髙允诗如彼丨丨陵霜擢秀　陈子昂诗丨丨生虚白阶庭横古今　王维诗孙登长啸台丨丨有遗处　孟浩然韦明府九日岘山宴韦使君张郎中崔员外诗见藻翰下　杜甫诗自兹藩篱旷更觉丨丨幽　又江湖深更白丨丨逺还青　元结诗俯视丨丨间石水何幽清韦应物诗遥知郡斋夜冻雪封丨丨　刘长卿江中晚钓诗霁花静洲渚暝色连丨丨　李嘉祐诗丨丨闲僧老云烟晚日和　刘禹锡百花行繁紫映丨丨逺黄绕篱落　张籍诗琴书着尽犹嫌少丨丨栽多不称贫白居易禁中寓直梦游仙游寺诗西轩草詺暇丨丨深寂寂　姚合过昙花寳上人院诗烟霜同覆屋丨丨杂成林　又题凤翔西郭新亭诗栋梁清俸买丨丨逺山移】
　　松篁【水经注沔水又东入侍中襄阳侯习郁鱼池郁依范蠡养鱼法作大陂陂长六十歩广四十步池中起钓台池北亭郁墓所在也列植丨丨于池侧　梁昭明太子六月啓白社狂人青缃末学不从州县之职聊立丨丨之间　张九龄祠紫盖山经玉泉山寺诗稍稍丨丨入泠泠磵谷深　姚合题大理崔少卿驸马林亭诗台榭栖双鹭丨丨隔四邻　李商隠圣女祠诗见蕙香下　司空图杨栁枝寿杯词若似丨丨须带雪人间何处认风流　陆龟防和袭美江南书情诗水石应容病丨丨未听谗】
　　松筠【隋书栁庄传萧岿令庄奉书入关时三方构难髙祖惧岿有异志及庄还谓庄曰孤昔以开府从役江陵深防梁主殊眷今主防时艰猥防顾托中夜自省实懐慙惧梁主奕叶重光委诚朝廷而今已后方见丨丨之节君还本国幸申孤此意于梁主也遂执庄手而别　储光羲诗特建逾珪璋节操方丨丨　杜甫崔氏东山草堂诗何为西庄王给事柴门空闭锁丨丨　又奉赠鲜于京兆诗计疎疑翰墨时过忆丨丨　白居易代迎春花招刘郎中诗幸与丨丨相近栽不随桃李一时开　又同钱员外禁中夜直诗宫漏三声知半夜好风凉月满丨丨　李绅重到恵山诗碧峰依旧丨丨老重得经过已白头　许浑江上喜洛中亲友继至诗罢酒丨丨晚赋诗杨栁春　朱景元逺闻本郡行春到旧山诗清风借响丨丨外画隼停晖水石间】松篠【张九龄南还以诗代书赠京师旧寮诗丨丨行皆傍禽鱼动辄随　王昌龄诗门前泊舟楫行次入丨丨　羊士谔诗丨丨虽苦节氷霜惨其间　白居易和我年诗夙懐慕箕颍晩节期丨丨　沈颂早发西山诗缭绕丨丨中苍茫犹未曙　梅尧臣提壶诗山路暗丨丨　陈造诗步寻丨丨款谽谺忽到孤山处士家】松菊【唐书韦表微传授监察御史里行不乐曰吾年五十拭镜防白冒游少年间取一班一级不见其味也将为丨丨主人不愧渊明云　鹤山题跋南麾退翁苏文公之兄也子孙多贤其五叶曰叔平者自号丨丨老圃　陶潜归去来辞三径就荒丨丨犹存　王维诗丨丨荒三径圗书共五车　孟浩然寄裴侍御诗丨丨无君赏乡园懒欲归　杜甫赤谷西崦人家诗见茅茨下　刘禹锡诗田园丨丨今迷路霄汉鸳鸿久絶羣牟融沈存尚林亭夜宴诗丨丨寒香三迳晚桑榆烟景两淮秋　苏轼诗久抛丨丨犹细事苦笋江豚那忍说】松术【南史宗测传见薜萝下　北史由吾道荣传道荣隠于琅邪山中辟谷饵丨丨茯苓求长生之秘】松萝【诗茑与女萝施于松柏传茑寄生也女萝菟丝丨丨也疏女萝今菟丝蔓连草上生黄赤如金今药丝子是也非丨丨松萝自蔓松上生枝正青与菟丝殊异　晋书阮籍等传论丨丨低举用以优贤岩水澄华兹焉赐隠　唐书地理志黄州齐安郡土贡白纻布赀布连翘丨丨　释文女萝在草曰丝在木曰丨丨本草丨丨一名女萝生熊耳山川谷松树上五月采罗愿新安志丨丨山在休宁县东北十三里髙百六】
　　【十仞周十五里山半石壁百余仞丨丨交映　唐文宗祭北岳文絶壁千寻孤峰万仞桂华侵月丨丨挂云卢照邻懐仙引石濑潺湲横石迳丨丨羃防掩松门李峤诗檐迥丨丨映窗髙石镜临　王维诗依迟动车马惆怅出丨丨　岑参诗猿鸟乐钟磬丨丨泛天香李白诗丨丨蔽幽洞桃杏深隠处　刘长卿和中丞出使恩命过终南别业诗丨丨深旧阁樵木散闲田　又秋日夏口涉汉阳献李相公诗丨丨长稚子风景逐新文　薛逢定山寺诗十里丨丨映碧苔一川晴色镜中开　刘沧诗一庭杨栁春光暖三径丨丨晚翠深】松兰【李白于五松山赠南陵常賛府诗为草当作兰为木当作松兰秋香风逺松寒不改容丨丨相因依萧艾徒丰茸】
　　松蕈【本草集解丨丨生松阴采无时凡物松出无不可爱者】
　　松草【南史梁武帝纪帝性淳孝拜埽山陵涕泪所沾丨丨变色】
　　松茂【诗如竹苞矣如丨丨矣　杨亿开封府上梁文见椒繁下】
　　松榯【宋玉髙唐赋其始出也防兮若丨丨注榯直竪貌】
　　松老【刘长卿詶张夏诗剑寒空有气丨丨欲无心　李绅琪树诗徒使茯苓成琥珀不为丨丨化龙鳞鲍溶山中懐刘修诗丨丨秋意孤夜凉吟风水　皮日休初冬偶作诗酒病校来无一事鹤亡丨丨似经年】松小【廖匡图诗直疑丨丨难留鹤未信山低住得云】
　　松古【李白过四皓墓诗陇寒惟有月丨丨渐无烟】
　　松长【韩偓信笔诗柳密藏烟易丨丨见日多】
　　松枯【熊孺登经古墓诗碑折丨丨山火烧夜台从闭不曾朝】
　　松罅【杜荀鹤题徳元上人院诗罢定磬敲丨丨月解眠茶煮石根泉】
　　松亚【许浑看雪诗丨丨竹心知万井欢郑谷诗坐来幽兴在丨丨小窗间】
　　松隠【明一统志丨丨庵在苏州府城南二十七里元至正间僧徳然创建　孟郊送清逺上人归楚山旧寺诗应笑泛萍者不知丨丨深】
　　松宿【鲍照诗风餐委丨丨云卧恣天行】
　　松织【唐求题青城山范贤观诗苔铺翠防仙桥滑丨丨香梢古道寒】
　　松鸣【李白金门荅苏秀才诗月出石镜间丨丨风琴里】
　　松舞【苏轼和海州石室诗一声氷铁散岩谷海为澜翻丨为丨】
　　松攲【温庭筠雪诗草尽封还折丨丨堕复揺】
　　松偃【李洞送云卿上人游安南诗长安却回日丨丨旧房前】
　　松闲【皮日休所居首夏水木尤清适然有作诗桂静似逢青眼客丨丨如见緑毛翁】
　　松静【姚合过城南僧院诗丨丨鹤栖定廊虚钟尽迟】
　　松凉【司空图下方诗坡暖冬抽笋丨丨夏徤人】
　　松寂【白居易松下琴赠客诗丨丨风初定琴清夜欲阑】
　　松暝【李白自巴东舟行经瞿唐峡登巫山髙峰诗江寒早啼猿丨丨已吐月】
　　松合【张蠙过山家诗云深窗失曙丨丨径先秋】
　　松抽【郑惟忠古石赋开坛竹耸抱剑丨丨】
　　松移【宋之问嵩山天门歌丨丨岫转左变而右易风生云起出鬼而入神】
　　松遮【白居易期宿客不至诗风飘雨洒帘惟故竹映丨丨灯火深】
