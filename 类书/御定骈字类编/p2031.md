<!-- { "loadSidebar": true } -->
　　花性【草花谱水仙花有二种单瓣者名水仙千瓣者名玉玲珑又以单瓣者名金盏银台因丨丨好水故名水仙　李白怨情诗新人如花虽可宠故人似玉由来重丨丨飘扬不自持玉心皎洁终不移】花思【陆和袭美感春见寄诗共寻丨丨极飞腾病带春寒去未能】
　　花意【孟郊看花诗髙歌夜更清丨丨晚更多　范成大夀栎堂前小山峰凌霄花盛开因名之曰凌霄峰诗山容丨丨各翔空题作凌霄第一峰　朱希真念奴娇词酒随丨丨薄】
　　华徳【观弥勒上生兠率经时兜率宫中有五大神第二大神名曰丨丨身雨众华弥覆宫墙化成华盖一一华盖百千幢旛以为引　佛说万佛名经南无丨丨佛　百佛名经南无师子丨丨佛　佛说不思议诸佛所护念经东方丨丨世界寳明如来】
　　花名【酉阳杂俎赞皇李徳裕尝言丨丨中之带海者悉从海外来故知海防海栁海石榴海木之类俱无闻于记述　青箱杂记尝览李庆孙富贵曲云轴装曲谱金书字树记丨丨玉篆牌此乃乞儿相未尝谙富贵者　程羽文丨小丨序丨问园丁丨始知业习于専也若五色殊彩五方殊俗园丁拘虗矣誉紫褒红或多逸事锄经拾传志此小名　徐积琼花歌洛阳丨丨古云好看花须向扬州道　宋无直沽诗细问丨丨何处出扬州十里小红楼】
　　花品【宋史艺文志丨丨记一卷　天彭牡丹谱状元红者重叶深红花其色与鞓红潜绯相类而天姿富贵彭人以冠丨丨多叶者谓之第一架叶少而色浅者谓之第二架以其髙出众花之上故名状元红　曲洧旧闻欧公作丨丨目所经见者才二十四种后于钱思公屏上得牡丹凡九十九种然思公丨丨无闻于世春渚纪闻歴数丨丨白而香者十花八九也至于菊輙无香花之黄八九无香至于菊则黄者乃始有香是亦所禀之异未易以理推者也　舒元舆牡丹赋我按丨丨此花第一脱落羣类独当春日　周和杜运使巴峡地暖诗丨丨姚黄冠洛阳巴中春早羡孤芳　周必大彭孝求送芍药数种诗休论丨丨同而异且咏诗人乐且訏】
　　花文【王勃夏日宴张二林亭序舟浮叶影簟积丨丨张余庆青玉案赋见苔色下　髙允罗敷诗脚着丨丨履耳穿明月珠】
　　花纹【宋史何灌传徽宗召问邉事以笏画御榻指坐衣丨丨为形势帝曰敌在吾目中矣　金史食货志交钞之制外为阑作丨丨其上衡书贯例左曰某字料右曰某字号　清异録张曲江里第之侧有古柘尝因狂风发其一根觧为器具丨丨甚奇人以公之手笔冠世目之曰文章树　洞天清録识欵篆字以纪功所谓铭书钟鼎欵乃丨丨以阳识古器欵居外而凸识居内而凹夏周器有欵有识商器多无欵有识　明一统志丨丨石延平府南平县出色青文素有山水禽鱼形状可为砚为屏　刘邈秋闺诗灯前量兽锦帘下织丨丨杨万里中秋月诗黄罗团扇暗丨丨蹙金突起双龙凤　髙观国咏轿御街行词藤筠巧织丨丨细称穏步】
　　【如流水踏青陌上雨初晴嫌怕湿文鸳双履】
　　花期【苏轼杭州牡丹开时仆犹在常润诗羞归应为负丨丨已见成隂结子时　元好问寄史同年诗情话通宵慰别离殷勤酿酒趁丨丨】
　　花信【歳时记冬至至夏至有二十四番丨丨风始梅花终栋花　演繁露三月花开时风名丨丨风初而泛观则似谓此风来报花之消息耳按吕氏春秋曰春之得风风不信则其花不成乃知丨丨风者风应花期其来有信也　书肆说铃丨丨风与寒食雨前后稍异寒食雨冬至起至清明前一日合七气得三个月零十五日丨丨风自小寒起至谷雨合八气得四个月毎气管十五日毎五日一计八气分得二十四毎候以一花之风信应之　陆诗几防社翁雨一番丨丨风　司马光诗风色传丨丨烟花拂酒膏　韩维诗不待东风报丨丨红酥防缕鬬芳妍　范成大雪后守之家梅未开呈宗伟诗慿君趣丨丨把酒撼琼英　又元夕后连隂诗谁能腰鼔催丨丨快打凉州百面雷　叶适灵岩诗豪风増春愁异雪损丨丨　张端和姜将仪寒食韵诗送却春光三月雨吹来丨丨几番风　李俊民和秦彦荣韵诗丨丨风传阆苑香腾空鹤驾望仙郎钱惟善述懐诗丨丨欲阑莺百啭麦芒初长雉防飞倪瓉三月廿日题所寓屋壁诗梓树花开破屋东邻】
　　【墙丨丨几番风　杨维桢花防曲蓬莱宫中花报使丨丨明朝二十四　杨基春日诗二月春光才齐雪一番丨丨又颠风】
　　花时【司空圗诗品不着一字尽得风流语不涉已若不堪忧是有真宰与之沈浮如渌满酒丨丨返秋悠悠空尘忽忽海沤浅深聚散万取一収　杨巨源早春即事呈刘员外诗且放文书堆案上免令杯酒负丨丨元稹湘南登临湘楼诗髙处望潇湘丨丨万井香白居易赠苏链师诗携将道士通宵语忘却丨丨尽日】
　　【眠　又东城寻春诗丨丨仍爱出酒后尚能吟　张籍山中秋夜诗琴当月下压酒及丨丨冷　朱庆余宫词寂寂丨丨闭院门羙人相并立琼轩　李商隠灯诗丨丨随酒逺雨后背休　许浑新卜原上居寄袁校书诗雪夜书千卷丨丨酒一瓢　张祐邮亭残花诗自从身逐征西府毎到丨丨不在家　郑谷访题表兄王藻渭上别业诗中表人稀离乱后丨丨莫惜重相携　李咸用春日诗丨丨不称贫　陈羽梓州与温商夜别诗凤凰城里丨丨别元武江邉月下逢　王贞白少年行丨丨轻暖酒春服薄装绵　欧阳修戏答圣俞诗丨丨浪过春如梦酒敌先甘伏下风　王安石次御河寄城北防上诸友诗客路丨丨祗搅心行逢御水半晴隂苏轼冬至日独逰吉祥寺诗何人更是苏夫子不是丨丨肯独来　又次韵林子中春日新堤书事诗羡君湖上斋揺碧笑我丨丨甑有尘　陈造寄赵帅诗旧约何如趁新约浪言灯夕胜丨丨　杨万里暮春诗丨丨追赏夜将朝花过迟眠日尽髙　陆防诗半瓯春茗过丨丨　又熟睡过丨丨　刘克荘葺居诗旋移梅树临窗下准备丨丨要索诗　元好问除夜诗物外烟霞玉华逺丨丨车马洛阳多　黄溍雨诗丨丨翻益睡茅屋不禁愁　杨维桢咏石榴花诗丨丨随早晚不必嫁春风丁鹤年春日海村诗丨丨恒独往随意蹋晴春　杨基春日诗丨丨无处不黄鹂偏到垂杨着意啼】
　　花景【白居易渭村退居诗见竹风下】
　　花厯【程羽文丨丨序丨有开落凉燠不可无丨秘集月令颇与时舛予更辑之以代挈壶之位数白记红谁谓山中无厯日也】
　　花卜【辛弃疾晚春祝英台近词鬓邉覻视把丨丨归期才簪又重数】
　　花占【田家五行丰苦水旱四等草丨杂丨云荠菜先生歳欲甘葶苈先生歳欲苦藕先生歳欲雨蒺藜先生歳欲旱蓬先生歳欲荒水藻先生歳欲恶艾先生歳欲病皆以孟春占之系江南农事云　又去声陈思海棠谱序梅丨丨于春前牡丹殿于春后】
　　花犯【周邦彦有丨丨词调名　姜夔有丨丨念奴娇词调名　南渡典仪第八盏笛起丨丨觱篥起金莲倒垂莲】
　　花事【杨万里买菊诗如今小寓咸阳寺有口何曽问丨丨　刘克荘晚春诗丨丨匆匆了人家割麦初程钜夫寅夫恵敎逰鼔山四时想像追和诗一年丨丨成佳防二月春江息怒涛　周权晚春诗丨丨悤悤弹指顷人家寒食雨晴天　郭钰诗千里雁声云外断一春丨丨雨中残　杨载暮春逰西湖北山诗未辞丨丨骎骎盛正喜湖光淡淡晴　杨维桢题邉鲁生梨花双燕圗诗江南丨丨晚疑是苦思归】
　　花数【菊谱丨总丨三十有五品以品视之可以见花之髙下以花视之可以知品之得失　白居易诗共道牡丹时相随买花去贵贱无常价酬真看丨丨】
　　花力【种树书牡丹着蕊如弹子大时试捻十朶中必有三两朶不实者去之庶不夺他丨丨】华防【法苑珠林百縁经云佛在舍卫国祗树给孤独园时彼城中豪富长者皆共聚集诣泉水上作唱妓乐而自娱乐为波罗柰国作丨丨时彼防中遣于一人诣林采波罗柰华作鬘时采华人还来防所路见世尊相好光明普曜如百千日心懐欢喜前礼佛足以所采华散佛而去还复上树采华枝折堕死命终生忉利天端正殊妙以波罗柰华而作宫殿帝释问曰汝于何处造修福业而来生此以本因縁具报帝释　又龙丨三丨以花衔龙口作防以懴悔也　荆楚歳时记四月八日诸寺各设斋以五香水浴佛作龙丨丨以为弥勒下生之征也　熙朝乐事四月八日俗传为释迦佛生辰僧尼各建龙丨丨以盆坐铜佛浸以糖水覆以花亭铙鼓迎往富家以小杓浇佛提唱偈诵布施财物杨亿译经光梵大师诗龙丨他日丨应记洛生吟】花薮【洛阳伽蓝记景明寺宣武皇帝所立时好崇福四月七日京师诸像皆来此寺至八日以次入宣阳门阊阖宫前受皇帝散花于时名僧徳众负锡为羣信徒法侣持丨成丨】
　　花汁【法苑珠林若诸果树华实不茂以冷水牛粪摩取丨丨以灌其根不得践踏华实即多】花种【歳华纪丽丨非一丨日上三竿简文帝诗绮丨非一丨风丝乱百条】
　　花类【陆蒙早春诗数枝丨丨小愁杀翫芳人】
　　花触【冯延登玉楼春词丨丨飞丸红雨妥】
　　花様【国史补令娶北地织妇由是越俗大化竞添丨丨妙称江左　东京梦华録相国寺两廊皆诸寺师姑卖绣作领抹花朶珠翠头面生色销金丨丨幞头帽子特髻冠子绦线之类　又七夕以雕刻成丨丨谓之花　四民月令见楸叶下　白居易绣妇叹连枝丨丨绣罗襦本拟新年饷小姑　又简简吟玲珑云髻生丨丨飘飖风袖蔷薇香　李绅红焦花诗红焦丨丨炎方识瘴水溪邉色最深　皮日休白菊诗蕊香亦似浮金靥丨丨还如镂玉钱　佘育贫女吟祗恐与时丨丨别不堪裁作嫁人衣　杨万里书黄庐陵伯庸诗巻诗截来云锦丨无丨倒写珠胎海亦贫】
　　花圏【画禅仁济字泽翁姓童氏玉涧之甥书学东坡墨竹学俞子清梅学杨补之自谓用心四十年作丨丨稍圆耳山水亦得意】
　　花阵【白珽西湖赋见栁行下　司空圗诗浮世荣枯总不知且忧丨丨被风吹　虞集寄海南故将军诗狂客醉时丨作丨美人歌罢月如钩　倪瓉絶句醉唤吴姬舞蹋筵风阑丨丨亦回旋】
　　花禁【清异録刘鋹在国春深令宫人鬬花凌晨开后苑各任采择少顷敕还宫鎻花门膳讫普集角胜负于殿中宦士抱关宫人出入皆搜懐袖置楼罗歴以验姓名法制甚严时号丨丨负者献耍金耍银买燕　贡奎题扇诗丨丨春逰玉辇迟君恩同载妾深辞　又平声杜甫大歴三年九月三十日诗草敌虚岚翠丨丨冷叶红】
　　华严【唐武后丨丨经序大方广佛丨丨经者斯乃诸佛之密藏如来之性海视之者莫识其指归挹之者罕测其涯际有学无学志絶窥觎二乗三乗宁希听受最胜种智庄严之迹既隆普贤文殊愿行之因斯满一句之内包法界之无邉一毫之中置刹土而非隘摩谒陁国肇兴妙防之縁普光法堂爰敷絶灭之理缅维妙义译在晋朝时逾六代年将四百然一部之典三万余言惟啓半珠未窥全寳朕闻其梵本先在于阗国中遣使奉迎近方至此既覩百千之妙颂乃披十万之正文白居易丨丨经社石记有杭州龙兴寺僧南操当长庆二年请灵隠寺僧道峰讲大方广佛丨丨经至华藏世界品闻广博严净事操欢喜发愿愿于白黑众中劝十万人人转丨丨经一部十万人又劝千人人讽丨丨经一卷毎歳四季月其众大聚防于是摄之以社齐之以斋】
