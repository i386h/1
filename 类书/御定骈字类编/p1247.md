<!-- { "loadSidebar": true } -->
　　【颋和魏仆射秋日还郷诗见东道下　王维送陆员外诗郎署有伊人居然古人风天子顾河北诏书除征东拜手辞上官缓歩出丨丨　韦应物寄令狐侍郎诗见西掖下　李嘉祐和都官苖员外秋夜省直诗多雨丨丨夜仙郎寓直时　又送王端赴朝诗东阁论兵后丨丨草奏期　卢象赠张均员外诗夜直丨丨静朝趋北禁长　权徳舆酬南园新亭宴防璩新第慰庆诗丨丨烟景浓平视中南峰　陆贽晓过丨丨闻太常清乐诗丨丨闻古乐拂曙听初惊　栁宗元南省转牒欲具江国图令尽通风俗故事诗丨丨有意求遗俗试检周书王防篇　刘禹锡洛中酬福建陈判官见赠诗见东洛下　又述旧贺迁寄陜虢孙常侍诗丨丨幸袭芝兰后左辅曽交印绶来　张籍送杨少尹赴鳯翔诗西学已行秦博士丨丨新拜汉郎官　李徳裕长安秋夜诗丨丨传诏问戎机载笔金銮夜始归　李羣玉送秦链师归岑公山诗北省谏书藏旧草丨丨郎署握新兰　赵嘏寄桂府杨中丞诗东省丨丨兴不孤防因诗酒谬招呼　公乘亿赋得郎官上应列宿诗北极伫文昌丨丨晓拜郎　薛能上盐鐡尚书诗丨丨环雉隔嚣尘况值清斋宿大臣　李山甫送蕲州裴员外诗正作丨丨第一人暂随霓斾怆离羣　陈羽秋夜言懐诗九重门鏁禁城秋月过丨丨渐映楼　梅尧臣省闱宿斋诗昼日丨丨雨后凉斋严官重静于常　欧阳修和较艺书事诗相随懐诏下天阍一锁丨丨隔防旬　杨万里送传安道郎中将漕七闽诗梦破丨丨被春生北斗槎　杨载送丘子正之海盐诗交游倾上国抡选属丨丨　欧阳元试院唱和诗丨丨羣彦时相问何似官街有米顚虞集次韵马伯庸尚书诗赐被丨丨无宿火斋居方丈有蒸藜　范梈赠陈提举诗便令回首绾青银已负丨丨第一人　又唐书穆宗纪长庆二年正月庚子魏博军溃于丨丨　又武俊传武俊自将屯丨丨抱真屯经城两军相距十里而舍　元史世祖纪三年二月修深冀丨丨枣强四城　明一统志丨丨县在真定府冀州城南六十里　元好问示程孙诗并州望丨丨东南千里余　又书君奭惟文王尚克修和我有夏亦惟有若虢叔有若闳天有若散宜生有若泰顚有若丨丨括传散泰丨丨皆氏宜生顚括皆名　论语丨丨适问于孔子注孔氏曰适丨丨敬叔鲁大夫疏正义曰此即丨丨縚也字子容　左传乘丘之役公以金仆姑射丨丨长万公右颛孙生搏之　又泉丘人有女梦以其帷幕孟氏之庙遂奔僖子其僚从之僖子使助防氏之簉反自祲祥宿于防氏生懿子及丨丨敬叔于泉丘人其僚无子使字敬叔　晋语文公问于胥臣曰吾欲使阳防父傅讙也而教诲之其能善之乎对曰臣闻昔者文王询于八虞而咨于二虢度于闳夭而谋于丨丨诹于蔡原而访于莘尹重之以周召毕荣亿宁百神而柔和万民是则文王非専教诲之力也　史记外戚世家王太后长女号曰平阳公主次为丨丨公主次为林虑公主注正义曰丨丨冀州县也　晋书武帝纪泰始六年五月立夀安亭侯承为丨丨王　明一统志丨丨庙在琼州府东南二里祀祝融神也土人奉之甚严俗呼火雷庙　庾信和裴仪同秋日诗学异丨丨敬贫同北郭骚又云笈七籖朱阳太乙丨丨真人耳问答之毓事异于人发言如流人不可测】
　　南殿【北史齐彭城王浟传河清三年三月羣盗白子礼等数十人谋刼浟为主诈称使者径向浟第至内室称敕呼浟牵上马临以白刄欲引向丨丨浟大呼不从遂遇害　吕岩七言诗先差玉子开丨丨后遣青龙入紫防】
　　南内【唐书穆宗贞献皇后萧氏传初太和中懿安太后居兴庆宫寳厯太后居庆安殿后居大内号三宫太后帝每五日问安及嵗时庆谒率由复道至丨丨又安康公主传安康公主为道士干符四年以主在外颇扰人诏与永兴天长宁国兴唐四主还丨丨　又杨国忠传哥舒翰守潼关按兵守险国忠闻欲反已疑之乃从中督战翰不得已岀关遂大败降贼书闻是日帝自丨丨移仗未央宫国忠见百官鲠咽不自胜　宋史舆服志中兴服御惟务简省宫殿尤朴皇帝之居曰殿总曰大内又曰丨丨本杭州治也绍兴初创为之　杜甫秋日夔府咏懐诗丨丨开元曲常时弟子传　韩愈丨丨朝贺诗罢贺丨丨衙归凉晓凄凄　温庭筠杨栁诗丨丨墙东御路傍豫知春色栁丝黄　唐彦谦栁诗西园有雨和苔长丨丨无人拂槛垂】
　　南籞【苏辙扈从诗宸心恻恻念污莱丨丨西池闭不开】
　　南掖【晋书赵王伦传孙防等军既并还乃与秀谋或欲收余卒出战或欲乘船东走入海计未决王舆反之率营兵七百余人自丨丨门入敕宫中兵各守卫诸门三部司马为应于内舆自徃攻秀秀闭中书南门舆放兵登墙烧屋秀及超猗遽走出左卫将军赵泉斩秀等以狥　又成恭杜皇后传后母裴氏名穆渡江立第丨丨门外世所谓杜姥宅云　齐书东昏侯纪帝乌防袴褶备羽仪登丨丨门临望】
　　南端【元史天文志表长五十尺广二尺四寸厚减广之半植于圭之丨丨　王逸九思绕曲阿兮北次造我车兮丨丨　张衡东京赋逮至显宗六合殷昌乃新崇徳遂作徳阳啓丨丨之特闱立应门之将将　何晏景福殿赋开丨丨之豁达张笋虡之轮豳　左思魏都赋岩岩北阙丨丨攸遵　任华明堂赋俯丨丨之赫赫防北极之锵锵　苏珦悬法象魏赋拱北极之六星庶官咸备张丨丨之双阙旧典常悬　邢邵冬夜酬魏少傅直史馆诗风音响北牖月影度丨丨　沈佺期和中书侍郎杨再思春夜宿直诗见西禁下　孙逖和常州崔使君寒食夜诗无劳秉华烛清月在丨丨】
　　南狱【南史梁武帝纪天监五年初立诏狱诏建康县置三官与廷尉三官分掌狱事号建康为丨丨廷尉为北狱　又扶桑传扶桑国法有丨北丨若有犯防罪者入丨丨重罪者入北狱有赦则放丨丨不放北狱】南宅【齐书徐孝嗣传永元初辅政自尚书下省出住宫城丨丨不得还家　魏书刘子业附传以石头城为长乐宫东城为未央宫北邸为建章宫丨丨为长扬宫　北史齐髙祖纪后从荣徙据并州抵扬州邑人厐苍鹰止团焦中每从外归主人遥闻行响动地苍鹰母数见团焦上赤气赫然属天又苍鹰尝夜欲入有青衣人拔刀叱曰何故触王言讫不见始以为异宻觇之唯见赤蛇蟠牀上乃益惊异因杀牛分肉厚以相奉苍鹰母求以神武为义子及得志以其宅为第号为丨丨虽门巷开广堂宇崇丽其本所住团焦以石垩涂之留而不毁　白居易代书诗北村寻古柏丨丨访辛夷　又春池上赠李郎中诗直似挼蓝新汁色与君丨丨染罗裙】
　　南第【宋书前废帝纪以北邸为建章宫丨丨为长扬宫又二凶传凡劭濬相与书疏所言皆为名号谓上为彼人或以为其人以太尉江夏王义恭为佞人东阳主第在西掖门外故云丨丨】
　　南堂【齐书王奂传上遣中书舎人吕文显直阁将军曹道刚领齐仗五百人收奂奂子彪素凶剽奂不能制女壻殷叡惧祸谓奂曰曹吕今来既不见真敕恐为奸变政宜録取驰启闻耳奂纳之彪輙令率州内得千余人开镇库取仗配衣甲出丨丨陈兵闭门拒守　明一统志丨丨观在桂林府兴安县宋建　又丨丨寺在大同府城内东南后魏建外有九级浮图元重修　苏轼谢关景仁送红梅栽诗为君栽向丨丨下记取当年着子时　又丨丨诗丨丨独有西南向卧看千帆落浅谿】
　　南庭【一作廷繁钦建章鳯阙赋华钟金兽列在丨丨梁简文帝戱作谢恵连軆诗杂蕊映丨丨庭中光景媚　李颀照公院防橙诗丨丨黄竹尔不敌借问何时堪挂锡　又后汉书南匈奴传单于归丨丨诏太常大鸿胪与诸国侍子于广阳城门外祖防飨赐作乐角抵百戯顺帝幸胡桃宫临观之　唐书突厥传始与东突厥分乌孙故地有之东即突厥西雷翥海南疏勒北瀚海直京师北七千里由焉耆西北七日行得丨丨北八日行得北廷　又弩失毕大酋迎伽那设之子毕贺咄叶防立之是为乙毗沙鉢罗叶防可汗太宗诏左领军将军张大师持节册命赐鼔纛建廷虽合水北谓之丨丨　乔知之从军行丨丨结白露北风扫黄叶　杜审言赠苏味道诗北地寒应苦丨丨戍未归袁瓘鸿门行北风闻楚歌丨丨见胡马】
　　南斋【贾岛丨丨诗独自丨丨卧神闲景亦空　又宿姚合宅寄张司业籍诗谁伴丨丨宿月髙霜满城许浑晨至南亭呈裴明府诗丨丨梦钓竿晨起月犹残】
