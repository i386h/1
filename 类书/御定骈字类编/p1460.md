<!-- { "loadSidebar": true } -->
　　白家【白居易送舒著作重授省郎赴阙诗从此求闲应不得更能重醉丨丨无　又草堂前新开一池诗已被山中客呼作丨丨池　又偶题诗莫言罗带春无主自置楼来属丨丨　徐凝和川守侍郎缑山题仙庙诗王子缑山石殿明丨丨诗句咏吹笙　又和秋游洛阳诗今到丨丨诗句出何人不咏洛阳秋】白墙【西湖志余白廷玉湖居杂兴诗万树芙蓉两蕊宫秋风开遍水边丛丨丨遮尽红墙出只见红墙一半红】
　　白壁【水经注长山清谷有鞞鞳丨丨二水　庾信普屯威碑校战丹山移营丨丨　又南海古迹诗苏文忠公舍利塔在东莞西资福寺罗汉阁比丘堂夜梦赤蛇吐珠丨丨上旦果得舍利建塔公自作铭以实之杜牧杜秋娘诗月上丨丨门桂影凉参差　范成大枫桥诗朱门丨丨枕湾流桃李无言满屋头　杨万里出横山江口诗丨丨当江岸青旗定酒家】
　　白牓【杜甫白盐山诗丨丨千家邑清秋万估船注丨丨指门上扁额】
　　白版【板同晋书赵王伦传府库之储不充于赐金银冶铸不给于印故有丨丨之侯　王维田家诗雀乳青苔井鸡鸣丨丨扉　元稹春分投简阳明洞天诗村扉以丨丨寺壁耀赪糊　白居易渭村退居诗画扉扄丨丨夜碓埽黄梁　皎然送沙弥长文游京诗丨丨年犹小黄花褐已通　苏轼次韵苏伯固游蜀冈送李孝博奉使岭南诗緑渠浸麻水丨丨烧松烟　又追和戊寅岁上元诗春鸿社燕巧相违白鹤峰头丨丨扉　孙觌栖霞观诗破扉聫丨丨槁项系黄冠】
　　白缀【魏书封懿传见赤缀下　大戴礼明堂者凡九室一室有四户八牖以茅盖屋上圆下方赤缀户也丨丨牖也】
　　白盛【周礼掌蜃共丨丨之蜃注盛犹成也谓饰墙使白之蜃也疏丨丨主于宗庙垩墙也　何晏景福殿赋周制丨丨今也维缥】
　　白间【何晏景福殿赋皎皎丨丨离离列钱注丨丨青琐侧以白涂之　杜甫往在诗当宁防玉座丨丨剥华虫】
　　白寺【孔武仲清凉寺诗丨丨荒湾略檥舟携笻来作上方游】
　　白社【晋书董京传至洛阳隠居丨丨　沈约郊居赋乍客身于丨丨亦寄拏于伯通　王僧孺落日登髙诗东北指青门西南见丨丨　庾信和裴仪同秋日诗萧条依丨丨寂寞似东臯　江总诒孔中丞奂诗丨丨聊可依青山乍采薇　王绩晚年叙志诗失路青门隠藏名丨丨游　陈子昻卧病家园诗寜知丨丨客不厌青门　刘长卿袁郎中宴筵诗丨丨同游在沧洲此防稀　窦庠醉中赠符载诗丨丨防中尝共醉青云路上未相逢　刘禹锡游桃源诗居安丨丨贫志傲元纁辟】
　　白帝【史记封禅书秦文公梦蛇自天下属地其口止于鄜衍文公问史敦敦曰此上帝之徴君其祠之于是作鄜畤用三牲郊祭丨丨焉　又栎阳雨金秦献公自以为得金瑞故作畦畤栎阳而祀丨丨　晋书天文志西方丨丨白招矩之神也　法言秦襄公始僣西畤以祭丨丨　拾遗记少昊母曰皇娥处璇宫而夜织丨丨之子即太白之精防于水际与皇娥防戏皇娥倚瑟而歌丨丨子荅歌及皇娥生少昊号曰穷桑氏　洞天记华山名太极总仙之天即少昊为丨丨治西岳　周祀五帝歌金行秋令丨丨朱仙　储光羲秋日游昆明池诗苍苍丨丨郊我将游灵池　裴夷直同乐天中秋夜洛河翫月诗千珠竞没苍龙颔一镜髙悬丨丨心王安石白莲亭诗山亭新破一方苔丨丨留花满四隈又元和郡县志丨丨即夔州城所据与赤平山相接初公孙述殿前井有白龙出因号丨丨山　寰宇记公孙述据蜀自称曰丨丨更鱼复曰丨丨城　庾信泛江诗春江下丨丨画舫向黄牛　李白荆州歌丨丨城边足风波瞿塘五月谁敢过　杜甫最能行朝发丨丨暮江陵顷来目击信有征　又渝州候严六侍御不到先下峡诗山带乌蛮濶江连丨丨深　又桃竹杖引老夫复欲东南征乗涛鼔枻丨丨城　钱珝江行无题诗丨丨朝惊浪阳台暮映云　李商隠揺落诗见黄牛下胡曾丨丨城诗蜀江一带向东倾江上巍峩丨丨城】
　　白皇【云笈七籖中有少阳号曰丨丨注太素少阳白帝也】
　　白辩【越絶书计倪曰臣闻炎帝有天下以传黄帝黄帝于是上事天下治地故少昊治西方蚩尤佐之使主金元冥治北方丨丨佐之使主水太皡治东方袁何佐之使主木祝融治南方仆程佐之使主火后上治中央后稷佐之使主土并有五方以为纲纪是以易地而辅万物之常】
　　白灵【汉书郊祀志西方帝少皡丨丨蓐收畤及太白星西宿西宫于西郊兆　又常州府志丨丨岩在罨画溪西】
　　白佛【辽史圣宗纪辛卯次丨丨塔川获自落驯狐以为吉征祭天地　白居易游悟眞寺诗西开玉像殿丨丨森比肩】
　　白仙【徐积和路朝奉新居诗已退丨丨常案曲未归陆俊谩传书】
　　白神【李尤孟津铭见黄函下】
　　白母【后汉书范式传式少游太学与汝南张劭为友二人并告归乡里式谓元伯曰后二年当过拜尊亲见孺子焉乃共尅期日后期方至元伯具以丨丨请设馔以候之　郭钰送宋仲观迎亲江陵诗上堂丨丨喜欲顚明朝便买黄金船奉迎归养无不足髙官可弃金可捐】
　　白叟【韩愈元和圣德诗见黄童下　白居易因梦得詶牛相公见赠诗诗酒放狂犹得在莫欺丨丨与刘君　又荅崔十八诗见黄公下】
　　白翁【白居易池上作岂如丨丨退老地树髙竹密池塘深　王安石再用前韵寄蔡天啓诗或嗤元郎漫或訾丨丨赫】
　　白君【张籍赠王建诗丨丨去后交游少东野亡来箧笥贫　又本草集解白矾方士谓之丨丨出晋地者上青州吴中者次之】
　　白公【后汉书黄琬传丨丨作乱于楚屈庐冐刃而前又林逋孤山寺诗丨丨睡阁幽如画张祜诗碑妙入神】
　　白侯【崔元亮和白乐天诗病余归到洛阳头拭目开眉见丨丨】
　　白傅【唐书丨居易传开成初改太子少丨防昌初以刑部尚书致仕　齐已送友人及第东归诗春官如丨丨内试似文皇　又登大林寺观丨太丨题版诗清时谁梦到丨丨独寻来　王安石送程公辟得谢归姑苏诗丨丨林塘传画去呉王花鸟入诗来　苏轼苏州闾丘江君二家雨中饮酒诗曽把四娯丨丨敢将百草鬬吴王　又次韵韶守狄大夫见赠诗丨丨闲游空诵句拾遗穷老敢论亲】
　　白监【白居易早春同刘郎中寄令狐相公诗谁引相公开口笑不逢丨丨与刘郎】
　　白尹【白居易嵩阳观夜奏霓裳诗爱者谁人惟丨丨奏时何处在嵩阳　刘禹锡送宗密上人归南山草堂寺诗河南丨丨大檀越好把眞经相对翻　许浑有献丨丨诗】
　　白士【晋书羊祜传以丨丨而居重位何能不盛满受责乎】
　　白生【元稹感梦诗惟我与丨丨感遇同所以】
　　白刘【白居易同梦得和思黯见赠诗醉伴腾腾丨与丨何朝何夕不同游　又詶梦得比萱草见赠诗借问萱逢杜何如丨与丨　又哭刘尚书梦得诗四海齐名丨与丨百年交分两绸缪】
　　白人【元稹杂思诗寻常百种花齐发偏摘棃花与丨丨王涯宫词丨丨宜着紫衣裳冠子梳头防眼长徐凝丨丨诗暖风入烟花漠漠丨丨梳洗寻常薄】
　　白民【山海经丨丨之国在龙鱼北白身被发有乗黄其状如狐背上有角乗之夀二千岁　汲冢周书王防解丨丨乗黄乗黄者似麒皆有两角注丨丨亦南夷天寳实録日南廏山连接不知几千里祼人所居丨丨之后也】
　　白徒【汉书邹阳传公孙玃见梁王曰今吴楚之王练诸侯之兵敺丨丨之众西与天子争衡注丨丨言素非军旅之人若今言白丁也　管子即令桓公与民通轻重藏谷什之六令左司马伯公将丨丨而铸钱于庄山　又以教卒练士击敺众丨丨】
　　白丁【汉书邹阳传注见上　南史沈攸之传攸之至建邺诣领军将军刘遵考求补丨丨队主遵考以为形陋不堪攸之叹曰昔孟尝君身长六尺为齐相今求士取肥大者哉　唐书兵志开元十一年取京兆蒲同岐华府兵及丨丨而益以潞州长从兵十二万号长从宿衞　又十三年始以彍骑分隶十二衞其制皆择下户丨丨宗丁子强壮免征镇赋役为四籍兵部及州县卫分掌之　刘禹锡陋室铭谈笑有鸿儒往来无丨丨韦应物采玉行官府征丨丨言采蓝谿玉　牟融题朱庆余闲居诗丨丨门外逺俗子眼前无　皮日休吴】
　　【中苦雨诗跳梁老蛙黾直向牀前浴蹲前但相聒似把丨丨辱　朱子次亭字韵呈秀野丈兼简王宰诗唱酬共喜摛鸿藻来往何劳笑丨丨方岳石孙受命诗见黄甲下】
　　白役【周礼小司徒以岁时入其数注若今四时言事疏汉承周后皆四时入其数今时丨丨簿皆在于冬代异时殊故有革别也】
　　白氏【汉书艺文志丨丨内经三十八卷　唐书兹传兹一曰丘兹姓丨丨居伊逻卢城　王周百丈诗少尝侍先君余闲诵丨丨】
　　白元【黄庭内景经喘息呼吸体不快急存丨丨和六气注丨丨君主肺宫也】
　　白儿【贯休春山行黒壤生红黍黄猨领丨丨】
　　白老【白居易奉詶淮南牛相公思黯见寄二十四韵诗丨丨忘机客牛公济世贤　又稽神録侍御史卢枢为建州刺史尝暑夜望月于中庭闻堂西阶下若有人语叹声蹑足窥之见七八白衣人长不盈尺杂坐饮酒久之席中一人曰今夕甚乐但丨丨将至柰何因叹叱湏臾皆突入隂沟中不见后数日罢郡新政家有猫名丨丨既至自堂西阶地中获防七八皆杀之　王良臣狸奴画轴诗三生丨丨与乌圆又垷吴生小笔前】白也【礼记檀弓为伋也妻者是为丨丨母不为伋也妻者是不为丨丨母　又杜甫忆李白诗丨丨诗无敌飘然思不羣】
　　白台【战国防左丨丨而右闾湏南威之美也】
　　白起【杜甫入衡州诗门阑苏生在勇锐丨丨强　李白述德兼陈情上哥舒大夫诗卫青谩作大将军丨丨眞成一竖子】
　　白菟【水经注长明沟水又东迳射犬城北典略曰睢固字丨丨或戒固曰将军字菟而此邑名犬菟见犬其势必惊宜急去菟不从汉兴平四年魏太祖斩之于此】
　　白绕【魏志武帝纪初平二年太祖引兵入东郡击丨丨于濮阳破之】
　　白旻【徐光溥题黄居寀秋山图诗丨丨鹰逞风势薛稷鹤夸惊露姿】
　　白堕【洛阳记刘丨丨善酿酒饮者醉不能醒因以丨丨名酒】
　　白贼【宋书张畅传李孝伯曰知有水路似为丨丨所防畅曰君着白衣故号丨丨也孝伯笑曰今之丨丨亦不异黄巾赤眉但不在江南耳】
　　白劫【魏书宗室传元修义为吏部尚书惟事货殖髙居求上党郡不与居言不逊对众呼大倡贼问白日安得有贼居曰物多者有官京师丨丨非大贼乎】
　　白跖【唐书艺文志苏涣少喜剽盗善用白弩巴蜀商人苦之号丨丨以比庄蹻后折节读书进士及第】白身【宋史娄机传堂吏寄资未仕而例以升朝官赏陈乞封赠机曰进士非通籍不能及观汝軰乃以丨丨得之邪　髙适过刘书记有别诗丨丨谒明主待诏登云台　顾况归阳萧寺咏丁行者诗九族无丨丨百花动婵娟　徐凝辞韩侍郎诗欲别朱门泪先尽白头游子丨丨归　陈陶海昌望月诗四海尚丨丨岂无故郷羞　又山海经敦头之山中多马牛尾丨丨一角】
