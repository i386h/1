<!-- { "loadSidebar": true } -->
　　寳爵【觥记注天帝仙家有流花丨丨日中争光】
　　寳敦【董逌铜敦铭跋杨氏图古器有铜敦铭曰宰辟父右周立王册命周周顿首奉扬王休命用作文起丨丨】
　　寳玺【宋史哲宗纪学士院上丨丨灵光翔鹤乐章　元史百官志典瑞院秩正二品掌丨丨金银符牌】寳印【法苑珠林时揵闼婆王将七丨丨来授十方佛诸佛受印以印我面　梁简文帝上皇太子讲颂啓注意龙宫研心丨丨　王僧孺礼佛唱导发愿文位齐丨丨行等月光　丰道生真赏斋赋焕贞淳之丨丨遗照乗之夜光】
　　寳符【史记赵世家简子告诸子曰吾藏丨丨于常山上先得者赏诸子驰之常山上求无所得母卹还曰已得符矣简子曰奏之母卹曰从常山上临代代可取也　宋史真宗纪大中祥符八年春正月谒玉清昭应宫奉表告尊上玉皇大天帝圣号奉安刻玉天书于丨丨阁　翊圣保徳真君传真宗受元符封泰山建玉清昭应宫于丨丨阁之西偏作凝命阁以奉真君　庾信周大都督阳林伯长孙夫人罗氏墓志铭地接天柱山临丨丨　李徳裕论维州奏常山临代为全赵之丨丨河西絶防匈奴之右臂　骆賔王诗青山孕丨丨又拾遗记师旷丨丨百卷宋之问诗幽仙读丨丨】
　　寳节【李咸用轻薄怨花骢蹀躞游龙骄连连丨丨挥长鞘】
　　寳冠【云笈七籖第三天玑星则真人星之魄精也其星则号上清宫灵妃元皇夫人姓常明讳化云真名流爓头建晨婴丨丨衣飞云明光锦防带六山飞晨之绶口吐黄气之精以注真人星上　又真宫中黄台玉楼主仙华晨君姓归防妙阴光字通度元度凝脂头建飞晨丨丨衣青羽飞裳手执斗中青箓坐玉楼之中又仰存四土皇姓讳悉着黄五色之衣头戴九通天丨丨足着五色师子交交之履执文身保命之符韩琦芍药诗酒酣谁欲张珠网金钿偏宜间丨丨徐积姚黄诗妆面深藏青歩障丨丨斜堕碧霞丛】
　　寳晨【云笈七籖纽幽宫中朱台玉楼元上飞盖晨君头建三华丨丨冠衣丹锦飞裳手执命灵之节坐玉楼之中】
　　寳髻【王勃临髙台诗为我安丨丨蛾眉罢花丛　李白宫中行乐词山花插丨丨石竹绣罗衣　章孝标贻美人诗丨丨巧梳金翡翠罗裙宜着绣鸳鸯　韩偓昼寝诗烦襟乍触氷壶冷倦枕徐欹丨丨松　蘓轼闻辩才法师复归上天竺以诗戏问诗神光出丨丨法洗浮埃　陆游六峰项里防采杨梅连日留山中诗斜簪丨丨防游舫细织筠笼入上都　张宪望梅山诗嵯峨结丨丨皛淼浮银湾】
　　寳钗【妆楼记半阳泉世传织女送董子经此董子思饮防此水与之曰寒织女因祝水令暖又曰热乃拔六英丨丨祝而画之于是半寒半热相和与饮　秦嘉与妇徐淑书今致丨丨一防价值千金可以曜首淑答曰未奉光仪则丨丨不设　又赠妇诗丨丨好耀首明镜可鉴形　汤僧济渫井得金钗诗丨丨于此落从来非一年　何逊咏照镜诗丨丨若可间金钿畏相逼许景先折桞篇丨丨新梳倭堕髻锦带交垂连理襦元稹防真诗丨丨行彩鳯罗帔掩丹虹　刘禹锡深春诗归来防理曲灯下丨丨斜　李贺少年乐陆郎倚醉牵罗袂夺得丨丨金翡翠　王建鸡鸣曲丨丨命妇灯下起环佩玲珑晓光里　李商隠残花诗若但揜关劳独梦丨丨何日不生尘　张萧逺观灯诗丨丨骤马多遗落依旧明朝在路傍　蘓轼词金炉犹暖麝煤残惜香更丨丨翻　刘鼎臣妻鹧鸪天词金屋无人夜剪缯丨丨翻过齿防轻】
　　寳珈【江总南越木槿花歌见金珥下】
　　寳钿【平去两声同唐书肃宗纪禁珠玉丨丨平脱金泥刺绣　又阿史那社尒传贞观十四年平髙昌诸将咸受赏社尒以未奉诏秋毫不敢取太宗美其防赐髙昌丨丨刀杂防千段　张柬之东飞伯劳歌谁家絶世绮帐前艳粉红脂映丨丨　戎昱送零陵妓诗丨丨香娥翡翠裙妆成掩泣欲行云　刘言史赠妓诗见玉禁下　王逢览周左丞扈从集诗丨丨榆荚小锦罽草花娇　张羽诗浅按红牙拍轻和丨丨筝】寳篦【苏舜钦诗病膜似将丨丨刮】
　　寳镊【江洪诗丨丨间珠花】
　　寳镜【龙城録任仲宣畜一丨丨文皆篆籀惟八字可识云水银飞精百链成镜后宣浮洞庭风浪汹涌因泊舟梦一道士赤衣乗龙言此镜乃水府至寳出世有期今当归我持之而去梦觉亟视失镜所在　嫏嬛记陈郡人有丨丨背铭云镜焉作自尚方铜焉产自丹阳观其寳观其藏延年益寿乐且康芳名丨丨俱未央王度古镜记大业九年有一僧至王度家弟勣出见之谓勣曰贫道受明録秘术颇识寳气檀越宅上每日常有碧光连日绛气属月此丨丨气也今择良日故欲一观勣出之僧跪捧欣跃　崔护日五色赋彚藻绘于金轮聚云霞于丨丨　无名氏庆云抱日赋粲兮若组绣之萦丨丨翊兮若申甫之相明君　徐陵为羊兖州家人答饷镜诗信来赠丨丨亭亭似团月　张说诗丨丨颁神节凝规冩圣情　王翰飞燕篇红妆丨丨珊瑚台青琐银簧云母扇　孟浩然春情诗青楼晓日朱帘映红粉春妆丨丨催　李白送族弟凝之滁求婚崔氏诗玉台挂丨丨持此意何如　杜甫千秋节有感诗丨丨羣臣得金吾万国回　韦应物送宫人入道诗金丹拟驻千年貌丨丨休匀八字眉　刘长卿春镜诗丨丨凌曙开含虚净如水　孟郊擢第后东归书懐献座主吕侍郎诗丨丨无私光时文有新习　温庭筠和友人悼亡诗丨丨尘昏鸾影在钿筝断鴈行稀　罗隠秋日有寄诗只有百神朝丨丨永无纎浪犯虚舟　李存诗云鸿不飞音信防丨丨尘昏秋鬓乱　萨都拉石夫人诗莫道脸前无丨丨一轮明月照夫人】
　　寳鉴【唐书张九龄传见金鉴下　张鳯翼日蚀赋煌乎若奭轮之离涴焜乎若丨丨之濯滓】寳奁【李商隠垂桞诗丨丨抛掷乆一任景阳钟】
　　寳梳【温庭筠锡晏堂诗艳带画银络丨丨金钿筐】
　　寳帛【宅经外玉堂之院宜作崇堂若髙壮侵拓及有大树重屋等招金玉丨丨主印绶喜　桓温为抚军牋兼百越沃野之资江汉山泽之利盐鐡丨丨之饶角竿羽毛之用】
　　寳币【管子主功有素丨丨奚为　淮南子凡事人者非以丨丨必以卑辞事以玉帛则货殚而欲不餍卑体婉辞则谕说而交不结约束誓盟则约定而反无日虽割国之锱锤以事人而无自恃之道不足以为全】寳缣【沈约为齐竟陵王发讲疏见琼笥下】
　　寳罽【周权诗芳樽细酌緑琬琰丨丨共拥红麒麟】
　　寳翟【郭正一奉和太子纳妃太平公主出降诗金开瑞纽丨丨上仙袿】
　　寳衣【观佛三昧海经佛告阿难汝教龙王净埽石窟诸天闻已各脱丨丨竞以拂窟　云笈七籖裴君诣太微宫受书为清灵真人治青灵宫佩三华丨丨乗飞龙景舆仗靑旂玉钺七色之节游行上清九宫　杜甫即事诗秋思抛云髻腰支胜丨丨　刘禹锡荆门道懐古诗风吹落叶填宫井火入荒陵化丨丨　皮日休和鲁望上元日道室焚修诗飇御有声时杳杳丨丨无影自珊珊】
　　寳帔【刘迎诗羽衣丨丨辉金缕】
　　寳帬【陆游雨后集湖上诗绣袂丨丨催结束金尊翠杓共提携】
　　寳带【唐书杨元卿传蔡平超拜左金吾卫将军乃建言淮西多怪珍丨丨徃取必得帝曰我讨贼为人除害贼平我求得矣焉用寳止勿复言　又契苾明传明征吐番以战多进左威卫大将军赐锦袍丨丨　元史仁宗纪淮东宣慰使萨多献玉观音七寳帽顶丨丨寳鞍却之　庾信谢赵王赉犀带等啓魏君丨丨特赐刘桢赵王国租偏资裴楷　卢照隣诗罗襦丨丨为君解燕歌赵舞为君开　梅尧臣髙车再过谢永叔内翰诗紫袍丨丨照屋室饮水啜茗当清风　文同诗午漏初移催入马丨丨盘腰印垂胯　又明一统志蘓州府丨丨桥在府城西南跨澹防湖旧有石桥南北百丈下为圜洞通舟檝者凡五十三岁乆圮壊正统间重建　薛氏竹枝词生憎丨丨桥头水半入呉江半太湖】
　　寳绶【令狐楚贺册皇后表献丨丨于内朝宣玉册于中禁】
　　寳佩【宋史乐志衮衣辉焕丨丨琳琅　王僧孺徐詹事集序丨丨鸣风丰貂映日】
　　寳环【张乔杨花落诗丨丨纎手捧更飞翠羽轻帬承不着】
　　寳玦【梁简文帝金錞赋岂丨丨之为贵非瑚琏之可钦杜甫哀王孙诗腰下丨丨青珊瑚可怜王孙泣路隅　李贺公莫舞歌腰下三看丨丨光项庄掉箭拦前起　又送秦光禄北征诗见银壶下　又马诗丨丨谁家子长闻侠骨香】
　　寳毬【蔡孚打毬篇见玉蓥下】
　　寳撮【萧麟咏衵复诗见金纱下】
　　寳胜【崔日用人日宴大明宫诗见瑶筐下　杨万里秀州嘉兴舘拜赐春幡胜诗防幡耐夏宜春字丨丨连环曲水纹　又明一统志丨丨岩在建安县东川石里上有飞泉百尺直防涧底望之若玉虹然　又丨丨寺在宁国府泾县西五里旧名水西洪武初重建　楼异三十六峰赋清凉丨丨梵刹标兮　宋濂游泾川水西寺诗泾川名汉县丨丨标唐寺】
　　寳饰【辽史仪卫志见玉导下　酉阳杂爼咸阳宫中有琴长六尺安十三二十六徽皆丨丨之曰璵璠之乐　沈约弥陀佛铭物爱雕彩人荣丨丨　江淹横吹赋故函夏以为丨丨京关以为戎储　江总华貂赋撤君子之丨丨荣小人之蓬须　谢朓答张齐兴诗清文忽景丽思泉纷丨丨】
　　寳装【南史江夏王锋传尝觐武帝赐以丨丨琴仍于御前鼓之大见赏　三朝圣政録太祖平蜀阅孟防宫中物有丨丨溺器遽命碎之曰以此奉身不死何待】
　　寳缨【赵良器冠赋缀香簮以半出垂丨丨而防对】
　　寳络【开元天寳遗事奉御汤中以文瑶密石中央有玉莲汤泉涌以成池又缝锦绣为鳬雁于水中帝与贵妃施钑镂小舟戯玩于其间宫中退水出于金沟其中珠璎丨丨流出街渠贫民日有所得焉　纳延诗金仙丨丨齐】
　　寳缦【观佛三昧海经如是白毛光明力故令菩提树金刚为茎根亦金刚须七寳成须上生光各各有七佛围绕佛身化成丨丨树叶金色华白寳色华上有光百千寳色诸天寳光不得为譬】
　　寳帕【杨允孚滦京杂咏正元紫禁肃朝仪御榻中间丨丨提】
　　寳袜【嫏嬛记西施举体有异香每沐浴竟宫人争取其水积之甖瓮用松枝洒于帷幄满室俱香下有浊滓凝结如膏宫人取以晒干香逾于水谓之沈水制锦囊盛之佩于丨丨　徐贤妃赋得北方有佳人诗纎腰宜丨丨红衫艳织成　谢偃踏歌词细风吹丨丨轻露湿红纱　卢照隣行路难乐府娼家丨丨蛟龙帔公子银鞍千万骑　张柬之大堤曲见玉牀下　李贺追赋画江潭苑诗丨丨菊衣单蕉花密露寒　温庭筠咏寒宵诗丨丨徘徊处熏鑪怅望时】
　　寳屧【南史梁临川王宏传后庭数百千人皆极天下之选所幸江无畏服玩侔于齐东昏潘妃丨丨直千万　温庭筠锦鞋赋金莲东昏之潘妃丨丨临川之江姬】
