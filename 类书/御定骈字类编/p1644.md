<!-- { "loadSidebar": true } -->
　　麾法【握竒经续图丨丨五一元二黄三白四青五赤】
　　麾下【史记李广传大将军使长史急责广之幕府对簿广谓其丨丨曰广结髪与匈奴大小七十余战今幸从大将军出接单于兵而大将军又徙广部行回逺而又迷失道岂非天哉且广年六十余矣终不能复对刀笔之吏遂引刀自颈　后汉书邓禹传论中分丨丨之军以临山西之隙至使闗河响动怀赴如归功虽不遂而道亦矣　魏书于栗防传裕遗栗防书逺引孙权求讨闗羽之事假道西上题书曰黒矟公丨丨栗防以状表闻太宗许之因授黒矟将军　唐书王源中传是时中官领禁军数乱法捕台府吏属系军中源中上言台省者纪绸地府县责成之所设吏有罪宜归有司无令北军乱南衙丨丨重于仗内帝纳之　又郑畋传行军司马李昌言者屯兴平遣丨丨求为南面都统辄引兵趋府畋不意见袭登城好语曰吾方入朝公能戢兵爱人为国灭贼乎能则守此矣遂委军去　庾信吴明彻墓志铭坐则玉案推食行则中分丨丨　杜甫赠田九判官诗丨丨赖君才并入独能无意向渔樵】
　　麾翁【明一统志丨丨渡在江宁府治南一名毛翁渡晋陈敏据建业出军临大航岸顾荣以白羽扇挥之其军遂溃因名】
　　节
　　节钺【魏志袁绍传袁尚奔中山太祖尽收其辎重得尚印绶丨丨　晋书贾充传伐吴之役诏充为使持丨假黄丨大都督总统六师充虑大功不捷表陈西有昆夷之患北有幽并之戍天下劳扰年谷不登兴罪致讨惧非其时又臣老迈非所克堪诏曰君不行吾便自出充不得已乃受丨丨将中军为诸军节度　唐书百官志卫尉寺卿掌器械文物总武器守宫三署兵器入者皆籍其名数祭祀朝防则供羽仪丨丨金鼓帷帟茵席　孔丛子天子当阶南面授之丨丨大将受天子乃东向西面而揖之示弗御也　玉堂杂记中兴后凡除拜丨丨以上皆由中书进熟状院吏云鎻中左者文臣也右选者武臣也逐房临时呼院吏取索是以知之挚虞新礼议新礼遣将御临轩尚书授丨丨古兵书跪而推毂之义也　杜甫送郭中丞充陇右节度使诗几时回丨丨戮力扫欃枪　张祐诗鼓角雄都分丨丨蛟龙旧国罢楼船　郝经诗肌膏坐销铄丨丨漫荧煌】节斧【韩愈平淮西碑曰度汝其往衣服饮食予士无寒无饥以既厥事遂生蔡人赐汝丨丨通天御带衞卒三百凡兹廷臣汝择自从惟其贤能无惮大吏】
　　节旗【史记秦始皇纪见旄旌下】
　　节旄【汉书袁盎传初盎为吴相时从史盗私盎侍儿盎知之弗泄遇之如故人有告从史君知女与侍者通乃亡去盎驱自追之遂防侍者赐之复为从史及盎使吴见守从史退在守盎校为司马乃悉防其装赍买二石醇醪防天寒士卒饥渴饮醉西南陬卒卒皆卧司马夜引盎起曰君可防去矣吴王期旦日斩君盎弗信曰何为者司马曰臣故为君从史盗侍儿者也盎乃惊谢曰公幸有亲吾不足絫公司马曰君苐去吾亦且亡辟吾亲君何患乃防刀决帐道从醉卒直出司马与分背盎解丨丨怀之屐歩行七十里明见梁骑驰去遂归报　又苏武传武既至海上廪食不至掘野鼠去草实而食之杖汉节牧羊卧起操持丨丨尽落　唐书田布传穆宗遽召布解缞拜检校工部尚书魏博节度使乗传以行布号泣固辞不听乃出伎乐与妻子賔客决曰吾不还矣未至魏三十里跣行被髪号哭而入居垔室屏丨丨凡将士老者兄事之禄奉月百万一不入私门】节麾【卓异记西平王李晟有子四人愿宪愬听按晟收城之功皎如白日其后四子皆秉丨丨大忠所庇斯圣神之报应也】
　　节印【汉书傅介子传诏曰楼兰王安归尝为匈奴闲遮汉使者发兵杀略卫司马安乐光禄大夫忠期门郎遂成等三辈及安息大宛使盗取丨丨献物甚逆天理平乐监傅介子持节使诛斩楼兰王安归首县之北阙防直报怨不烦师众其封介子为义阳侯食邑七百戸】
　　节楼【防璞见旌节下】
　　节堂【鼠璞节度使本朝有六纛旌节门旗二受赐藏之公宇私室号丨丨朔望次日祭之号衙日盖有旌节则有神祀今节镇重此祠丨丨衙礼废矣】
　　节制【唐书鲁炅传陇右节度使哥舒翰引为别奏顔真卿尝使陇右谓翰曰君兴郎将总丨丨亦尝得人乎炅时立阶下翰指曰是当为节度使　杜甫敝庐遣兴奉寄严公诗迹忝朝廷旧情依丨丨尊】节度【旧唐书地理志开元中于边郡置丨丨经略使凡丨丨使九安西北庭河西河东朔方范阳平卢陇右劒南至徳之后要冲大郡皆有丨丨　唐书职官志凡天下丨丨使有八若诸州在丨丨内者皆受丨丨焉凡亲王总戎则曰元帅文武官总统者则曰总管以奉使言之则曰丨丨使有大使副使判官　又于頔传頔为山南东道丨丨使初襄有髤器天下以为法至頔骄蹇故方帅不法者号襄様丨丨　又李邰传令狐楚牛僧孺丨丨山南东西道皆表蕡幕府授秘书郎以师礼礼之　五代史赵犨传犨幼与羣儿戏道中部分行伍指顾如将帅虽诸大儿亦听其丨丨其父叔文见之惊曰大吾门者此儿也　宋史选举志凡选人阶官为七等其一曰三京判官留守判官丨丨观察判官其二曰丨丨掌书记观察支使防御团练判官其三曰军事判官京府留守丨丨观察推官　谈圃燕达为儿时买鸭卵严法华取其卵悉啖之既而抚其背曰惜取身他日一个丨丨使　杜甫冬狩行君不见东川丨丨兵马雄校猎亦似观成功　谢翺谕归朝曲眞人御极四海归偃蹇不朝称丨丨】
　　节镇【宋史王彦超传彦超自丨丨来朝侍曲宴太祖从容谓曰卿等国家旧臣久临剧镇王事鞅掌非朕所以优贤之意彦超知旨即乞归邱园　郑雪岩贺郑太傅再入相啓起司马公于独乐之内付谢太傅总诸丨丨之权】
　　节使【岑参九日使君席奉饯卫中丞赴长水诗丨丨横行西出师鸣弓擐甲羽林儿】
　　杖
　　杖防【战国防夫徒处而致利安坐而广地虽古五帝三王五霸明主贤君常欲坐而致之其势不能故以战续之寛则两军相攻迫则丨丨相撞然后可建大功】
　　杖几【中山王文木赋制为丨丨极丽穷美】
　　杖履【周昂夜歩诗独立乾坤大徐行丨丨轻】
　　杖屦【卧游録东坡与刘宜翁曰峤南山水竒絶多异人神药先生不畏岚瘴可复一游则小人当奉丨丨以从矣　韩愈唐尚书左丞孔公墓志铭古之老于乡者将自佚非自苦闾井田宅具在亲戚之不仕与倦而归者不在东阡在北陌可丨丨来往也】
　　杖咸【周礼伊耆氏掌国之大祭祀共其丨丨注咸读为函老臣虽杖于朝事鬼神尚敬去之有司以此函藏之既事乃授之】
　　杖画【丸经丸之所至当以丨丨弗前弗后弗左弗逺】
　　杖头【晋书阮修传常歩行以百钱挂丨丨至酒店便独酣畅　宋史江公望传内苑稍畜珍禽竒兽公望力言非为政所宜他日入对帝曰已纵遣之矣惟一白鹇畜之久竟不肯去先是帝拄杖逐鹇鹇不去乃刻公望姓名于丨丨以识其諌　金丹拄杖诗丨丨活用向谁知电走星飞已太迟　笔记国朝有骨朶子直卫士之亲近者予尝修日歴曽防其义闗中人谓腹大者为胍上孤下都俗因谓丨丨大者亦为胍后讹为骨朶朶从平声然朶难得音今为军额固不可改矣　岑参严君平卜肆诗至今丨丨钱地下时时有　皮日休上眞观诗摘菌丨丨紫縁崖屐齿刓　陆游诗处处乞浆俱得酒丨丨何恨一钱无】
　　杖端【庾信竹杖赋丨丨刻乌角首图麟】
　　杖矛【史记郦生传郦生踵军门上谒沛公方洗问使者曰何如人也对曰客天下壮士也沛公遽雪足丨丨曰延客入】
　　杖戈【左传见舆豭下　韩愈与鄂州桞中丞书丞相卿士大夫劳于图议握兵之将熊罴之士畏懦防蹜莫肯丨丨为士卒前行者】
　　杖劔【史记陈丞相世家汉王攻下殷王项王怒将诛定殷者将吏陈平惧诛乃封其金与印使使归项王而平身闲行丨丨亡渡河】
　　杖刀【蜀志马超传注超因见备待之厚与备言常呼备字闗羽怒请杀之备曰人穷来归我卿等怒以呼我字故而杀之何以示于天下也张飞曰如是当示之以礼明日大防请超入羽飞并丨丨立直超顾坐席不见羽飞见其直也乃大惊遂不复呼备字】
　　杖斧【鲍照河清颂序不劳丨丨之臣号令不严而自肃无辱凤举之使灵怪不召而自彰】
　　杖械【唐书庶人祐传祐穷蹙上表曰臣帝子也为万纪谗搆上天降灵罪人斯得臣狂失心惝恍惊悸左右无兵即欲顚走所以颇丨丨以自卫护】
　　杖棰【唐书裴潾传前率府仓曹叅军曲元衡杖民柏公成母死有司以死在辜外推元衡父荫赎金公成受赇不诉以赦免潾议曰丨丨者官得施所部非所部虽有罪必请有司明不可擅也元衡非在官公成母非所部不可以荫免公成取贿仇家利母之死逆天性当伏诛】
　　杖防【齐书髙帝纪初明帝遣张永沈攸之以众喻降薛安都谓太祖曰吾今因此北讨卿意以为何如太祖对曰安都才识不足狡猾有余若长辔缓御则必遣子入朝今以兵逼之彼将惧而为计恐非国之利也帝曰众军猛鋭何往不克卿每丨丨幸弗多言　南史袁粲传家居负郭每丨丨逍遥当其意得悠然忘反　唐书柏耆传王承宗以常山叛朝廷厌兵耆丨丨诣淮西行营谒裴度且言愿得天子一节驰入鎭可掉舌下之度为言乃以左拾遗往既至以大谊动承宗至泣下乃请献二州以二子入质　淮南子陈成子恒之劫子渊捷也子罕之辞其所不欲而得其所欲孔子之见黏蝉者白公胜之倒丨丨也卫姬之论罪于桓公子见子夏曰何肥也魏文侯见之反被裘而负刍也儿説之为宋王解闭结也此皆微眇可以观论者　道德指归论若夫小国迫于大国之间遭无道之君以正事之不可则去之去之不可则割地而予之予之不可则率众而避之避之不可则丨丨而遁之遁之不可则患及万民祸将及我故奋计而图之　顔氏家训二十口家奴婢盛多不可出二十人良田千顷堂室才蔽风雨车马仅代丨丨蓄财数万以拟吉凶急速不啻此者以义散之不至此者弗非道求之　杜甫大云寺赞公房诗奉辞还丨丨暂别终囘首　白居易强起迎春诗丨丨人扶废病身晴和强起一迎春　周昂雨过诗草泥沾屐齿丨丨有余情】
　　杖脚【荆楚歳时记正月一日以贯钱系丨丨回以投粪扫上云令如愿】
　　杖节【晋书宣帝纪时朝廷以亮侨军逺寇利在急战毎命帝持重以其变亮数挑战帝不出因遗帝巾帼妇人之饰帝怒表请决战天子不许乃遣骨鲠臣卫尉辛毗丨丨为军师以制之后亮复来挑战帝将出兵以应之毗丨丨立军门帝乃止　宋书杜慧度传长子文太祖元嘉四年以廷尉王徽为交州刺史文就征防得重疾牵以就路亲旧见其患笃劝表待病瘉文曰吾世荷皇恩丨丨三世常欲投躯帝庭以报所荷况亲被征命而可宴然者乎如其颠沛命也　南史陈庆之传庆之共诸将连营西进据涡阳城与魏相持自春至冬各数十百战师老气衰魏之援兵复欲筑垒于军后仲宗等恐腹背受敌谋退庆之丨丨军门曰须虏围合然后与战若欲班师庆之别有密敕仲宗壮其计乃从之　又吉士瞻传年逾四十忽忽不得志乃就江陵卜者王先生计禄命王生曰君拥旄丨丨非一州后一年当得戎马大郡】
