<!-- { "loadSidebar": true } -->
　　蓝绫【大眀防典织造赏赐番僧则用纻丝禅衣纻丝赏古麻氅哈喇丨丨贴里绢衣贴里青布衣】蓝罗【大眀防典进士巾服进士巾如今乌纱帽之制顶防平展角阔寸余长五寸许系以垂帯皁纱为之深色丨丨袍縁以青罗袖广而不杀　白居易题卢秘书夏日新裁竹诗叶剪丨丨碎茎抽玉琯端】蓝缕【左传若敖蚡冒筚路丨丨以啓山林　又筚路丨丨以处草莽　南史张融传髙帝手诏赐融衣曰见卿衣服粗故诚乃素懐有本交尔丨丨亦亏朝望唐书选举志吏部凡官员试判登科谓之入等甚拙者谓之丨丨选　字林南楚人贫衣被丑敝谓之丨丨又谓之湏防又谓之楼裂　世説补李师古跋扈惮杜黄裳为相命一干吏寄钱数千緍并氊车子一乗使者未敢遽送于宅门俟累日有緑舆出从婢二人青衣丨丨言是相公夫人使者遽归以告师古师古终身不改节　傅墙上难为趋萹贫主屣履整此丨丨衣杜甫山寺诗山僧衣丨丨告诉栋梁摧孟郊织妇辞如何织纨素自着丨丨衣】
　　蓝布【续文献通考里西洋海中小国也产撒哈剌红八者丨丨觊木里布白苾布】
　　蓝袍【本草逸史云唐髙祖时钟馗应举不第触堦而死后明皇梦有小鬼盗玉笛一大鬼破帽丨丨捉鬼啖之上问之对曰臣终南山进士钟馗也蒙赐袍帯之葬誓除天下虚耗之鬼乃命吴道子图象传之天下三峰集李固言未第前行古栁下闻有弹指声固言问之曰我栁神九烈君已用栁汁染子衣矣科第无疑果得丨丨当以枣糕祀我固言许之未防状元及第　齐已与崔校书静话诗我性已甘披祖衲君心犹待脱丨丨】
　　蓝衫【图画见闻志昔吴道子画钟馗衣丨丨鞹一足眇一目腰笏巾首而蓬发　续仙传蓝采和不知何许人常衣破丨丨黑木腰帯跣一足鞾一足醉则持三尺大拍板行歌后至濠梁忽然轻举掷下拍板鞾帯乗云而去　韦应物送秦系诗近作新婚镊白髯长懐旧卷映丨丨　白居易代书诗丨丨经雨过骢马卧霜嬴刘得仁和郑先辈谢秩闲居诗丨丨悬竹桁乌帽挂松枝　李商隠转韵诗归来寂寞灵台下着破丨丨出】
　　【无马　殷文圭贺同年第三人刘先辈诗甲门才子鼎科人拂地丨丨榜下新　周繇送杨环校书归广南诗初着丨丨从逺峤乍辞云署泊轻艘】
　　蓝帊【刘遵繁华应令诗金屏障翡翠丨丨覆薰笼】
　　蓝绶【齐已送司空学士赴京诗丨丨乍称新学士白衫初脱旧神仙　周子诗有子衣丨丨】蓝绂【魏武内诫令公主贵人金印丨丨】
　　蓝裙【吴文英浣溪沙词一曲鸾箫别防云燕钗尘涩镜华昏灞桥舞色褪丨丨】
　　蓝屐【宋书竟陵王诞传诞遣宁朔将军顾彬之顿西陵后继劭遣将华钦庾导东讨与彬之弟相逢于曲阿之奔牛塘路甚狭左右皆悉入菰葑彬之军人多赍丨丨于菰葑中夹射之钦等大败】
　　蓝棒【张昱辇下曲闲家日逐小公侯丨丨相随觅打毬】
　　蓝蛇【本草集解丨丨出苍梧诸县状如蝮有约从约断之头尾良岭南人呼蓝药】
　　蓝体【礼记月令令民毋艾蓝以染注夏小正曰五月啓灌蓝蓼疏正义曰别种丨之丨初必丛生若及早栽移则有所伤损此月蓝既长大始可分移布散】
　　蓝鲜【白居易青氊帐诗骨盘边栁健色染塞丨丨】
　　蓝蒨【文心雕龙夫青生于蓝绛生于蒨虽逾本色不能复化故练青濯绛必归丨丨】
　　蓝挼【梅尧臣州北门诗楼上山如淡墨画城中水似轻丨丨】
　　蓝染【白居易早春诗池色溶溶丨丨水花光焰焰火烧春】
　　蓝浅【耶律楚材登裴公亭诗风廻一镜揉丨丨雨过千峰泼黛浓】
　　蓝君【竹书纪年显王元年癸丑郑城邢丘秦子向命为丨丨】
　　蓝诸【战国防张登谓丨丨君曰公何患于齐丨丨君曰齐强万乗之国耻与中山侔名不惮割地以赂燕赵燕赵好倍而贪地吾恐其不吾据也注丨丨君中山相也　索隠战国防望诸作丨丨】
　　蓝纸【叚成式与温庭筠诗序予在九江出意造云丨丨既絶左伯之法全无张永之功辄分送五十枚诗曰三十六鳞充使时数番犹得裹相思待将袍袄重抄了写尽襄阳播掿诗】
　　斑
　　斑黄【萧子范城门峡赋丨丨糅采元紫潜通】
　　斑红【唐太宗春日登陕州城楼俯眺原野廻丹碧缀烟霞宻翠丨丨芳菲花栁即目川岫聊以命萹诗丨丨妆蕊树圎青压溜荆】
　　斑白【礼记丨丨者不提挈　史记子产传为相一年竖子不戏狎丨丨不提挈　列子色盛者骄力盛者奋未可以语道也故不丨丨语道失而况行之乎　髙士传李蜀人也居成都里中化之丨丨不负担男女不错行　潘岳闲居赋昆弟丨丨儿童稚齿】
　　斑文【史记司马相如传被豳文注索隠曰舆服志云虎贲骑鹖冠武文单衣即此丨丨也】
　　斑采【谢灵运岭表赋丨丨类绣眀白若月】
　　斑防【王恽番禺杖诗花藤昏玳晕丨丨惨湘娥】
　　斑皮【北户録湘源县十二月食丨丨竹笋】
　　斑鬓【潘岳秋兴赋见素发下　江总山水纳袍赋嗟丨丨之已飒愧冶袖之为妍　杜甫奉送蜀州桓二别驾将中丞命赴江陵起居卫尚书太夫人因示从弟行军司马位诗与报恵连诗不惜知吾丨丨总如银独孤及奉和中书常舍人晚秋集贤院即事寄赠徐薛二侍御诗逺兴生丨丨髙情寄缥囊】
　　斑布【魏志倭人传景初二年六月倭女王遣大夫难升米等诣郡求诣天子朝献太守刘夏遣吏将送诣亰都其年十二月诏书报倭女王曰汝所献男生口四人女生口四人丨丨二匹二丈以到】
　　斑丝【南史杜崱传杜崱亰兆杜陵人也父懐珤第三子嶷旅力絶人所佩霜眀朱弓四石余力丨丨纒矟长二丈五每出杀伤数百人敌人惮之号为杜彪　九域志婆斯国人披古贝如帊及为都缦乃用丨丨披之】斑衣【史记司马相如传被豳文注郭璞曰着丨丨　髙士传老莱子七十作婴儿戏着五色丨斓丨取水上堂跌仆卧地为小儿啼欲母喜　钱起送韦信爱子归觐诗才子学诗趋露冕棠花含笑待丨丨　袁桷次韵仲章舟中思南湖诗约畧晚花围锦幄招邀稚笋试丨丨】
　　斑衲【法苑珠林僧崖奴牟氏灭后郫县人于郫江边空中有油络轝崖在其上身服丨丨黄偏袒紫被捉锡杖后有五六百僧皆罩竹繖乗空西没】
　　斑帘【萨都拉诗丨丨十二卷轻碧秋水芙蓉隔画阑】
　　斑管【北梦言梁元帝为湘东王时笔有三品忠孝全者用金管书之徳行精粹者用银管书之文章瞻丽者以丨竹丨书之　于慎行诗仆射盘中劳记事未裁丨丨已含光】
　　斑杖【古今注扬州人谓蒻为丨丨不知食之　杜甫晚望白帝城盐山诗徐歩移丨丨看山仰白云　道潜夏日龙井书事诗丨丨芒鞋随歩逺归来幽火认茅茨】
　　斑轮【隋书礼仪志辇车金饰同于蓬辇通幰丨丨驾用四马】
　　斑龙【抱朴子蔡诞好道入山不胜其苦而还诳其家人曰吾为地仙位卑为老君牧龙因与羣仙博戏输一五色丨丨縁此被谪　汉武内传王母乗芝云之辇驾五色之丨丨】
　　斑麟【庾信贺新乐表醴泉与甘露同飞赤鴈与丨丨俱下　王延龄梦游仙庭赋驾白鹿骖丨丨飞翠盖腾红轮　庾信道士歩虚词见翠鳯下】
　　斑螭【神仙传谢元卿遇仙设食有素麟脂丨丨髓】
　　斑贝【徐衷南方记丨丨蠃大者围之得六寸小者围之得五寸延州土地采卖之以易绛青】斑鱼【魏志濊传其海出丨丨皮】
　　斑鳞【吴镇竹窝诗阿香怒鞭箨龙尾丨丨蚀去痕未洗】
　　斑骓【陈眀下童曲陈孔骄赭白陆郎乗丨丨　李商隠对雪诗闗河冻合东西路肠断丨丨送陆郎　又无题诗丨丨只系垂杨岸何处西南任好风】
　　斑寅【山庄夜怪録大中年有甯茵秀才假大寮庄于南山下夜闻叩门称桃林斑特处士相访俄又叩闗曰南山丨丨将军奉谒茵延入围棊饮酒赋诗而别眀视其门外唯虎迹牛踪而已】
　　斑子【广异记开元初巴人百余辈伐太白庙前松树有老人谓曰此神树何故伐之羣巴不辍老人乃登山呼丨丨有虎相继而至噬巴殆尽　又石林诗话梅圣俞河豚诗谓河豚出于暮春食桞絮而肥殆不然今浙人食河豚始于上元时栁絮时人已不食谓之丨丨】
　　斑犊【范成大秦楼诗栏街看幕似春游丨丨雕车碧画油】
　　斑特【山庄夜怪録见斑寅下】
　　斑题【张协七命乃有圎文之□丨丨之豵鼔鬛风生怒目电瞛】
　　斑鸠【本草集解禹锡曰丨丨是处有之春分化为黄褐侯秋分化为斑鵻宗奭曰丨丨有有斑者有无斑者有灰色者有大者有小者虽有此数色其用则一也】
　　斑佳【鵻同本草斑鸠释名丨丨音锥时珍曰佳者尾短之名也古者庖人以尸祝登尊俎谓之祝鸠此皆鸠之大而有斑者其小而无丨者曰丨曰防音葵曰荆鸠曰楚鸠也】
　　斑毳【李纲玉面貍诗毛茸丨丨面妆玉】
　　斑毛【摰虞防防赋见赪膺下】
　　斑蝥【本草丨丨本经下品释名斑猫螌蝥虫龙蚝斑蚝李时珍曰斑言其色蝥刺言其毒如矛刺也亦作螌蝥俗讹为斑猫又讹斑蚝为斑尾也吴普本草又名斑菌按太平御览引神农本草经云春食芜花为芜青夏食葛花为亭长秋食荳花为丨丨冬入地中为地胆】
　　斑猫【本草见上　又集解别録曰丨丨生河东山谷保升曰丨丨所在有之七八月大豆叶上甲虫也长五六分黄黒斑文鸟腹尖喙就叶上采取隂干用】
　　斑蚝【本草见斑蝥下】
　　斑菌【本草见斑蝥下】
　　斑尾【本草见斑蝥下　又梁书沈约传见緑衿下】
　　斑林【韩愈防合聮句剥苔吊丨丨角饭饵沉冢】
　　斑竹【唐书地理志岭南雷州土贡丨丨　老学庵笔记拄杖丨丨为上竹欲老瘦而坚劲斑欲防赤而防疎　羣芳谱丨丨即吴地称湘妃者亦有二种出古辣者佳出陶虚山者次之　李益鹧鸪词湘江丨丨枝锦叶鹧鸪飞　白居易宿杜曲花下诗丨丨盛茶柜红泥罨饭炉　刘禹锡泰娘歌如何将此千行泪更洒湘江丨丨枝　姚合送林使君赴邵州诗见丹砂下　李商隠深宫诗丨丨岭边无限泪景阳宫里及时钟　罗隠湘妃庙诗已将怨泪流丨丨又感悲风入白苹梅尧臣诗木奴洲近霜苞熟丨丨林昏野鸟鸣】
　　斑篠【张説游洞庭湖诗见緑萝下】
　　斑弓【王彪之闽中赋竹则粉苞赤箬缥箭丨丨筼筜函人桃枝育虫缃箬素笋彤竿緑筒】
　　斑笋【梅尧臣诗牡丹开尽桃花红丨丨迸林犀角丰杨万里诗尺许新条长杏栽丈余丨丨出墙隈】斑箨【王叡竹诗见翠筠下】
　　斑珠【本草丨丨藤生山谷中不凋子如珠而斑冬月取之】
　　斑凸【洞天清録铜若传世不曽入土色紫褐而有硃砂斑甚者其丨丨起如上等辰砂以沸汤煮之良久愈见】
　　斑駮【白居易睡后茶兴忆杨同州诗婆娑緑隂树丨丨青苔地】
　　斑斓【髙士传见斑衣下　拾遗记岱舆山北有玉梁千丈驾元流之上玉梁之侧有丨丨自然云霞龙鳯之状】
　　斑瞵【皇甫谧释劝文忽金白之辉曜忘青紫之丨丨】
　　斑剥【周浈池口舟中见九华山诗嵁霞上丨丨石乳下碖碅】
　　斑殻【白居易食笋诗丨丨拆故锦素肌擘新玉】
　　斑蛷【路史见紫麟下】
　　斑细【李徳裕似鹿石诗见紫苔下】
　　缁
　　缁川【髙苑令歌髙苑之树枯已荣丨丨之水浑以澄邹邑之民仆已行】
