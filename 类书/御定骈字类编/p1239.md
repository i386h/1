<!-- { "loadSidebar": true } -->
　　南壝【元史祭祀志礼直官分引三献官司徒助奠官太常礼仪院使光禄卿太史令太常仪礼院同知佥院同佥院判光禄自丨丨东偏门经乐县内入就位】
　　南坡【裴夷直穷冬曲江闲歩诗雪尽丨丨雁北飞草根春意胜春晖　马祖常上京翰苑书懐诗门外春桥漾绿波因寻红药过丨丨　周伯琦纪行诗丨丨延胜槩一舍抵开平】
　　南衍【金史礼志见南岳下】
　　南坂【唐书淮阳壮王道元传王年十五从秦王讨王世充战多窦建徳屯虎牢王轻骑致贼遣道元伏以待贼至走之转战汜水登丨丨贯贼阵出其背复引还贼皆靡所发命中王喜以副骑给之　一作阪易林千仞之墙不得入门金笼銕疏利以避兵欲上丨丨轴方不转还车复反】
　　南陇【李子仞驯猿赋夜庑幽隂忆丨丨之吟月花朝明媚想乔林之弄春　呉均赠周兴嗣诗青松蔽丨丨白云生北园】
　　南畴【陶潜酬刘柴桑诗新葵鬰北牖嘉穟飬丨丨】
　　南田【明一统志丨丨山在处州府青田县南一百五十里上有稻田嵗旱则大熟　又丨丨石洞在潮州府程乡县西北幽逺深邃人迹罕至寄葩异果多不知名采扵山者间遇之甘羙可茹或懐归多迷失道后人题曰仙客有灵千古在洞门无钥四时开】
　　南丘【独孤及酬梁二十宋中所赠兼防别梁少府诗甯侯望丨丨云雨成两地】
　　南埜【野同汉书地理志豫章郡县丨丨　后汉书郅恽传郑敬隠于弋阳山中恽从敬止渔钓自娱留数十日恽志在从政既乃喟然而叹谓敬曰天生俊士以为人也鸟兽不可与同羣子从我为伊吕乎将为巢许乎而父老尧舜也敬曰吾足矣初从生歩重华扵丨丨谓来归为松子今幸得全躯树类还奉坟墓尽学问道虽不从政施之有政是亦为政也注丨丨谓苍梧也宋书州郡志南康丨丨伯相汉旧县属豫章　齐书州郡志江州南康郡丨丨　陈书杜僧明传随髙祖入援京师与蔡路养战扵丨丨僧明马被伤髙祖驰往救之以所乘马授僧明僧眀乗马与数十人复进众皆披靡元史雅克特穆尔传是日索和遣报图们岱尔军复入古北口雅克特穆尔遂以师赴扵檀州丨丨败之　明一统志丨丨亭在顺天府南前临涧水绕亭多花卉　魏文帝述征赋经丨丨之旧都聊弥节而容与　陶潜归园田诗閤荒丨丨际守拙归园田　戴叔伦丨丨诗东山有遗茔丨丨起新筑虞集有题丨丨亭诗】
　　南垞【裴廸辋川丨丨诗孤舟信一泊丨丨湖水岸王维辋川丨丨诗轻舟丨丨去北垞淼难即】南亩【诗同我妇子馌彼丨丨田畯至喜　又今适丨丨或耘或耔黍稷嶷嶷　汉书食货志陛下损膳省用出禁钱防振元元而民不齐出丨丨商贾滋众贫者畜积无有皆仰县官　齐书髙帝纪封齐公策公崇修丨丨所寳惟谷王府充实百姓繁衍是用锡公衮冕之服赤舄副焉　宋史食货志庆元元年诏曰渉春以来闻一二郡老稚乏食去丨丨捐沟壑咎安在邪　又乐志雍容丨丨三推了玉趾更迟防　尸子君治舜防爱百姓务利天下其田歴山也荷彼耒耜耕彼丨丨与四海俱有其利　裴度铸剑防为农器赋销锋镝而俶载丨丨痔钱镈而平秩西成　王棨耕籍田赋见西畴下杜牧阿房宫赋负栋之柱多扵丨丨之农夫　张华励志诗如彼丨丨力耒既勤　任昉厉吏人讲学诗暮烛廹西榆将落诫丨丨　王维新晴野望诗农月无闲人倾家事丨丨　又秋夜独坐懐内弟崔兴宗诗髙足在旦暮肯为丨丨俦　杜甫进艇诗见南京下　贾岛郑尚书新开涪江诗见北江下　韦荘题李学士别业诗西园夜雨红樱熟丨丨清风白稻肥　李中喜春雨有寄诗任阻西围防且观丨丨耕　徐铉寄江都路员外诗县斋晓闭多移病丨丨秋荒忆遂初　欧阳修觧官后答韩魏公见寄诗老为丨丨一夫去犹是东宫二品臣　苏轼述古以诗见责屡不赴防复次前韵诗北山怨鹤休惊夜丨丨巾车欲及春　又月华寺诗我愿铜山化丨丨烂熳黍麦苏惸鳏　陆游农家诗丨丨勤菑获西成谨葢藏　余阙送康上人往三城诗耕夫缘丨丨士女各在桑　倪瓒故吾诗丨丨艺苗伤硕鼠北窗临涧聴嗁乌】
　　南阡【陆防夜歩诗市人莫笑雪防头北陌丨丨信脚逰】
　　南陌【梁武帝河中之水歌莫愁十三能织绮十四采桑丨丨头　顾野王罗敷行见东隅下　沈约临髙台诗所思竟何在洛阳丨丨头　沈佺期李舍人山园送厐卲诗东邻借山水丨丨驻骖騑　崔融留别杜审言诗见西桥下　李白别中都明府兄诗东楼喜奉连枝防丨丨愁为落叶分　杜甫陪张留后惠义寺饯嘉州崔都督赴州诗丨丨既留欢兹山亦深登　孟浩然晚春卧病寄张八诗丨丨春将晚北窗犹卧病　徐晶赠温驸马汝阳王诗北堂留上客丨丨送佳期　武元衡陌上暮春诗青青丨丨柳如丝柳色莺声晚日迟元稹代曲江老人诗见西邻下　白居易松声诗丨丨车马动西邻歌吹繁　刘禹锡桞絮诗飘飏丨丨起东邻漠漠蒙蒙暗度春　于濆烧金曲见西楼下　韦蟾梅诗谁知丨丨草却觧望王孙　赵嘏采桑秦氏女诗丨丨采桑出谁知妾姓秦　司空曙南原望汉宫诗见西陵下　又寄胡居士诗日暖风微丨丨头青田红树起春愁　薛能折杨栁诗华清髙树出离宫丨丨柔条带暖风　李咸用雪诗犬狂丨丨上竹醉小池前　陈九流赋得春风扇微和诗迟迟散丨丨褭褭逐东风李频友人话别诗除却栖禅客谁非丨丨人　李中落花诗酷恨西园雨生憎丨丨风　汪极奉试麦垄多秀色诗丨丨生岐穗农家乐事多　卢象叹白髪诗何事与时人东城复丨丨　寒山诗春女衒容仪相将丨丨陲　皎然送栁察谏议叔诗东城丨丨强经过怨别无心亦放歌　陆防春兴诗东阡与丨丨随处梦残春又春晴诗丨丨争牛事已非防山又近放灯期　又屡雪二麦可望喜而作歌诗三月翠浪舞东风四月黄云暗丨丨　马祖常赠陈众仲秀才缬云辞丨丨紫城十丈髙将防买酒意气豪　又室妇叹丨丨日长春已半天风犹寒室妇叹　张昱羙女篇回车丨丨上谁不驻鸣珂　黄溍即事诗丨丨东阡草色齐愔愔门巷客来稀　杨维桢聴莺曲紫骝踏花云满足丨丨东阡日驰逐　韦荘清平乐词春愁丨丨故国音书隔】
　　南陔【诗序丨丨孝子相戒以养也　浩虚舟王者父事天兄事日赋草色难穷屡轸丨丨之恋棠隂易匿常思棣蕚之华　欧阳詹将归赋丨丨之兰北山之薇一芳一菲何是何非归去来兮秋露霑衣　束晳补亡丨丨诗循彼丨丨言采其兰　李峤笙诗欢娯分北里纯孝即丨丨　苏颋寒食宴于中舍别驾兄弟宅诗自有长筵欢不极还将防服咏丨丨　韦晖奉和圣制送张尚书廵邉诗见北地下　苏轼送程建用诗空余丨丨意太息北堂冷】
　　南隥【贺知章奉和御制春防望诗旗回五丈殿千门连绵丨丨出西垣】
　　南道【史记天官书注见南河下　又郭觧传见东道下汉书西域传自玉门阳闗出西域有两道从鄯善傍南山北波河西行至莎车为丨丨南道西逾葱岭则出大月氏安息自车师前王庭随北山波河西行至疏勒为北道北道西逾葱岭则出大宛康居奄蔡焉耆又陈汤传见北道下　又郑吉传自张骞通西域李广利征伐之后初置校尉屯田渠黎至宣帝时吉防侍郎田渠黎积彀因发诸国兵攻破车师迁卫司马使防鄯善防西丨丨　又冯奉世传见北道下　齐书髙帝纪太祖议欲扵石梁西南髙地筑垒通丨丨断贼走路索儿果来争之太祖率军击破之　又萧颖胄传见南上下　陈书周文育传见西道下　北史阳休之传行台贺防胜经畧樊沔请为丨丨军司　唐书突厥传五咄陆闻贺鲁败趋丨丨降　宋史礼志按东汉坛位天神从祀者至千五百一十四故外设重营以为等限日月在中营内丨丨而北斗在北道之西至扵五星中宫宿之属则其位皆中营二十八宿外宫星之属则其位皆外营所以等神位也　刘向九叹邅彼丨丨兮征夫宵行】
　　南方【易说卦传离也者明也万物皆相见丨丨之卦也圣人南靣而聴天下向明而治葢耴诸此也　书金縢为坛于丨丨北靣周公立焉植璧秉珪乃告大王王季文王　又尧典申命羲叔疏就所居羲氏之内重命其羲氏而宇叔者使之居治丨丨之职又于天分丨丨与东交立夏以至立秋时之事皆主之均平次序丨丨化育之事敬行其教以致其功　又禹贡齿革羽毛惟木疏羽是鸟羽丨丨之鸟孔雀翡翠之属　诗谷旦于差丨丨之原　又闗雎诂训传音义南者言周之徳化自岐阳而先被丨丨故序云化自北而南也　又南有乔木不可休息传丨丨之木羙　又凤凰于飞疏用臣之仁以致丨丨凤　礼记王制丨丨曰象　又中庸寛柔以教不报无道丨丨之强也君子居之疏丨丨为荆扬之南其地多阳阳气舒散人情寛缓和柔假令人有无道加己己亦不报和柔为君子之道故云君子居之　周礼大宗伯以赤璋礼丨丨注礼丨丨以立夏谓赤精之帝而炎帝祝融食　又太宰祀五帝则掌百官之誓戒与其具修疏五帝者东方青帝灵威仰丨丨赤帝赤熛怒中央黄帝含枢纽西方白帝白招拒北方黑帝汁光纪　又三农生九谷疏麦属东方黍属丨丨麻属西方豆属北方稷属中央　又食醤凡和春多酸夏多苦疏云夏多苦者丨丨火味苦属夏夏时调和食苦亦多于余味一分故云夏多苦　左传八风疏丨丨凯风　又天下之民谓之浑敦疏荘子称丨丨之神其名为鯈北方之神其名忽中央之神其名为混沌混沌与浑敦字之异耳　尔雅丨丨之羙者有梁山之犀象焉又丨丨有比翼鸟焉不比不飞其名谓之鹣鹣　战国策郑同北见赵王赵王曰子丨丨之博士也何以教】
