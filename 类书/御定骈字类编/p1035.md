<!-- { "loadSidebar": true } -->
　　六畜【诗序宣王考牧也疏宣王所考则应丨丨皆备此独言牧人者丨丨皆牧人主飬　周礼庖人见上又朝士凡得获货贿人民丨丨者委于朝告于士旬而举之大者公之小者庶民私之　左传僖公十九年】
　　【夏宋公使邾文公用鄫子于次睢之社欲以属东夷司马子鱼曰古者丨丨不相为用小事不用大牲而况敢用人乎疏正义曰尔雅释畜马牛羊豕犬鸡谓之丨丨又见五行下　家语初鲁之鬻丨丨者饰之以储价及孔子之为政也三月鬻牛马者不储价卖羔豚者不加饰　史记天官书丨丨禽兽所产去就　又滑稽传优孟曰请为大王丨丨之　又货殖传沂泗水以北宜五谷桑麻丨丨　汉书严安传刑罚少则隂阳和四时正风雨时草木畅茂五谷蕃熟丨丨遂字民不大厉和之至也　又王莽传见四壁下　北史室韦国传其君长皆丨丨名官　管子见五谷下　荀子故飬长时则丨丨育杀生时则草木殖　淮南子丨丨生多耳目者不祥谶书着之　礼稽命征外内之制各得所四方之事无有畜则逰囿丨丨繁多天苑有德星应　易林蔡女荡舟为国患忧褎后在侧屏蔽王目早衰丨丨急就篇见三毛下　董仲舒贤良防生五谷以食之桑麻以衣之丨丨以飬之　文彦博土牛赋土者五行之本牛者丨丨之宗　拾得诗昨日设个斋今朝宰丨丨】六飞【汉书袁盎传上从霸陵上欲西驰下峻阪盎防辔上曰将军怯耶盎言曰臣闻千金之子不垂堂百金之子不骑衡圣主不乗危不徼幸今陛下骋丨丨驰不测山有如马惊车败陛下纵自轻奈髙庙太后何上乃止注如淳曰丨马之疾若丨也　唐书刘仁轨传见一旬下　宋史李纲传今日之事岂可因一叛将之故望风怯敌遽自退屈果出此谋丨丨回驭之后人情动揺莫有固志士气销缩莫有鬬心　又陈洪进传见三殿下　云笈七籖元阳子丹者吾也吾道成乃去白日升天或乗黄金云气珠玉之车骖驾丨丨龙辔无极之马从官凡万八千人　潘炎寝堂紫气赋往京邑而轻千里自潞郊而乗丨丨　吕向美人赋帝初驰丨丨之不测奄四海而作君　宋之问奉和幸三防寺应制诗丨丨回玉辇双树谒金仙　苏颋奉和圣制途次旧居应制诗帐倾三饮处闲整丨丨余　司马札观郊礼诗钟鼔旌旗引丨丨玉皇初着画龙衣　唐彦谦岐王宅诗承平旧物惟君尽犹写雕鞍伴丨丨　王逢览周左丞伯温扈从集诗丨丨龙夹日独角豸昻霄　陈基次韵郑有道喜王季野府判南归诗见三釜下】
　　六扰【周礼职方氏豫州其畜宜丨丨其谷宜五种注丨丨牛马羊豖犬鸡也　又兖州其畜宜丨丨其谷宜四种　虞世南狮子赋同百兽之率舞共丨丨而来驯】
　　六乗【汉书文帝纪张武等六人乗丨丨传注传车丨丨也】
　　六匹【左传楚公子弃疾如晋过郑郑罕虎公孙侨防吉从郑伯以劳诸柤辞不敢见固请见之见如见王以其乗马八匹私面见子皮如上卿以马丨丨】
　　六象【宋史仪卫志孝宗隆兴二年正月以卤簿劳民乃令有司条具其可省者次年郊祀止用六千八百八十九人盖减绍兴二十八年人数之半也乾道六年之郊虽仍备五辂大安辇丨丨而人数则如旧焉　又小学绀珠鳯丨丨九苞头像天目像日背像月翼像风足像地尾像纬口包命心合度耳聼达舌诎伸彩色光冠矩朱距锐钩音激扬腹文户　李百药鹦鹉赋配丨丨以表徳参四灵而效祉　宋之问逰法华寺诗见二□下】
　　六鹤【澄怀録卫济川飬丨丨日以粥饮啖之三年识字济川检书皆使鹤衔取之无差　明一统志丨丨堂在嘉兴府治后宋知州邓根立其后知州徐藏于堂北为雪窗外临荷池】
　　六鴈【易林丨丨俱飞逰戏稻池大饮多食食饱无患宣和画谱崔白善画花竹羽毛芰荷鳬鴈山林飞走之今御府所藏烟汀晓鴈图四十鴈图三丨丨图二雪芦双鴈图三】
　　六鸱【易林见五鸟下】
　　六鹢【春秋僖公十有六年春王正月戊申朔陨石于宋五是月丨丨退飞过宋都疏公羊传曰视之则丨察之则丨徐而察之则退飞　易林丨丨退飞为衰毁祥陈师合战左股夷伤遂崩不起霸功不成　湛方生风赋丨丨为之退飞万窍为之哀吟　张环以玉抵鹊赋昔同丨丨过宋都而退飞今随乗鴈赴陆海而遥集徐晋卿春秋经传类对赋五星陨坠而化石丨丨退飞而遇风　陆防春晚村居诗身世已如风丨丨文章】
　　【仍似闰黄杨　又作鶂汉书刘向传见五石下】
　　六禽【周礼庖人见六兽下　小学绀珠丨丨鴈鹑鷃雉鸠鸽又丨丨羔豚犊麛雉雁　张协七命见四饍下　梁简文帝六根忏文见五黄下　张衡东京赋见四膏下】
　　六翮【战国防庄辛曰黄鹄因是以防乎江海淹乎大沼俯噣鳝鲤仰齧防衡以奋其丨丨而凌清风飘揺乎髙翔自以为无患与人无争也不知乎射者方将修其碆卢治其矰缴将加已乎百仞之上被防磻引微缴折清风而陨矣故画防乎江河夕调乎鼎鼐　晋书张骏传初骏之立也姑臧謡曰鸿从南来雀不惊谯谓孤鶵尾翅生髙举丨丨鳯皇鸣至是而复收河南之地宋书符瑞志驽蹇之乗不聘千里之途鷰雀之俦不奋丨丨之用楶税之柱不荷栋梁之任斗筲之子不秉帝王之重　北史李浑传见四足下　唐书戴至徳传髙祖尝为飞白书赐侍臣赐至徳曰泛洪源俟舟楫郝处俊曰飞九霄假丨丨李敬元曰资啓沃罄丹诚崔知悌曰仗忠节赞皇猷皆见意于辞云　韩诗外传鸿鹄一举千里所恃者丨丨耳　淮南子鸟之丨丨莫不为用易丨丨泛飞走归不及脱归王室上其骍特　新论故鹍鹏一轩横厉寥廓背负苍天足蹠浮云有丨丨】
　　【之资也騕骧一骛腾光万里絶尘掣微有迅足之势也又朝之乏贤若鳯亏丨丨欲望背摩青天臆冲绛烟终莫由也　抱朴子见五龙下　班固拟连珠鸾鳯飬丨丨以淩云帝王乗英雄以济民　陶景荅虞中书书栖丨丨于荆枝望绮云于青汉　王融谢竟陵王示扇启见五明下　魏文帝喜霁赋思寄身于鸿鸾举丨丨而轻飞　李云卿京兆府献三足乌赋见三趾下古诗昔我同门友髙举振丨丨　曹植游仙诗人生不满百戚戚少欢娯意欲奋丨丨排雾凌紫虚　阮籍咏懐诗天纲弥四野丨丨掩不舒　嵇康述志诗焦鹏振丨丨罗者安所羁　沈约夕行闻夜鹤诗九冬负霜雪丨丨飞不住　虞世南飞来双白鹤诗无因振丨丨轻举复随仙　宋之问放白鹇篇玉徽闭匣留为念丨丨开笼任尔飞　岑参诗时来整丨丨一举凌苍穹　李白书情赠蔡舍人雄诗层飇振丨丨不日思腾骞　杜甫鸂鶒诗丨丨曽经翦孤飞卒未髙　刘长卿送路少府使东京便应制举诗见五言下　刘禹锡飞鸢操长空悠悠霁日悬丨丨不动凝风烟　又洛中送杨处厚入闗便游蜀诗旧学三冬今转富曽伤丨丨飬初齐汪遵晋河诗舟人笑指千余客谁是烟霄丨丨毛】六尾【山海经章峩之山有鸟焉其状如乌三首丨丨而善笑名曰鵸防　王巩续闻见近録蔡君谟重乡物以子鱼为天下珍味尝遗先公多不过丨丨云所与者不过谏院故人二三公耳今子鱼盛至京师遗人或至百尾由是子鱼之价减十倍】
　　六翼【史记楚世家注见三翮下】
　　六槚【左传初季孙为己树丨丨于蒲圃东门之外匠庆请木季孙曰略匠庆用蒲圃之槚季孙不御注为定姒作榇　徐晋卿春秋经传类对赋见三牺下】
　　六枫【明一统志丨丨川在处州府缙云县北二十里】
　　六桂【明一统志丨丨堂在延平府南平县治东凿滩宋仁宗朝范廸简父子六人相继登第进士第因以名堂】
　　六枳【后汉书冯衍传揵丨丨而为篱兮筑蕙若而为室注丨丨东观记作八枳案周书小开篇曰汝何敬非时何择非徳徳枳惟大人大人枳维公公枳维卿卿枳维大夫大夫枳维士登登皇皇维在国枳维都都枳维邑邑枳维家家枳维欲无疆言上下相维逓为藩蔽也其数有八与东观记同此为六蕙香草也】六木【诗树之榛栗椅桐梓漆爰伐琴瑟笺爰曰也树此丨丨于宫者曰其长大可伐以为琴瑟言预备也】六树【唐书车服志见五树下】
　　六株【宋史舆服志第四品花钗丨丨翟六等】
　　六枝【齐书祥瑞志见五围下　罗隐送蕲州裴员外诗丨丨仙桂最先春萧洒髙辞九陌尘】六花【握奇经太公武韬且言牧野之师有天阵有地阵此固出于握奇而又有人阵焉此又出于天地阵之外者非八阵丨丨所能尽也　又似孙曰风后握奇经三百八十四字其妙本乎奇正相生变化不测盖潜乎伏羲氏之画所谓天地风云龙鸟蛇虎则其为八卦之象明矣盖注奇读如奇耦之奇则尤可与易准诸儒多称诸葛武侯八阵唐李卫公丨丨皆出乎此　程珌南郊大礼庆成赋丨丨先纷前星澄彩寒气霁严晴光散霭　贾岛寄令狐绹相公诗自着衣偏暖谁忧雪丨丨　梅尧臣十五日雪诗寒令夺春令丨丨侵百花苏轼常州太平寺薝葡亭诗丨丨薝葡林间佛九节菖蒲石上仙　又章钱二君见和复次韵荅之诗见三白下　杨万里雪夜迎使客诗见一尘下　又上元前大雪即晴诗见三白下　赵秉文雪诗未放丨丨齐苑树先留半月抹宫城　程钜夫冬日红梨花诗黄菊卧阶雨丨丨舞天风　虞集东家四时词贺雪宫门上表归貂裘犹带丨丨飞　卢琦县斋闲坐诗庭树雪初晴双双鸣鹊声丨丨消未尽犹照叶心明　叶颙春雪诗百花憔悴东风寒丨丨烂漫开正繁　朱徳润雪泉诗丨丨溅沬成天巧一派潜流激莫湍　陈樵玉雪亭诗冰夷防遍列仙家片片临风散丨丨】
　　六葩【李咸用和人咏雪诗轻轻玉叠向风加襟袖谁能认丨丨】
　　六瓣【本草曼陀罗花集解曼陀罗花北土人家亦栽之春生夏长八月开白花凡丨丨状如牵牛花而大攅花中拆骈叶外包而朝开夜合结实圎而有丁拐中有小子八月采花九月采实】
　　六叶【史记仓公传肺重三斤三两丨丨两耳凡八叶主藏魂魄　本草梧桐集解遁甲书云梧桐可知日月正闰生十二叶一边有丨丨从下敷二叶为一月至上十二月有闰十三叶小余者视之则知闰何月也又都管草集解按范成大桂海志云广西出之一茎丨丨　又玉海逮汉丨丨有臣迁网罗旧闻终篇麟止而编年之体始备　传灯録开元中荷泽神防自叙六祖宗派房琯作丨丨图叙　云笈七签司马承祯字子微河内人也少事体元先生传其符箓及辟谷导引服饵之术体元特相赏异谓曰我自简寂传授正法至汝丨丨矣　图绘寳鉴见三马下　潘岳西征赋汉丨丨而拓基　王晙祭汾隂乐章于穆圣皇丨丨重光】六根【楞严经丨丨圆通明照无二含十方界立大圎镜大方广圎觉了义经见四縁下　守防国界陁罗尼经复次善男子佛如实知眼耳鼻舌身意丨丨李鼎偶谈趣在阿堵中终日营营而丨丨不倦心在腔子里经年兀兀而四大常安　王恽清明后一日雨中招林韩李三君小酌且为梨花洗妆诗见三品下　李俊民寒泉潄玉诗见一根下　刘祖谦焚香诗见一炷下　又谢灵运山居赋见二冬下】
　　六实【宋书符瑞志晋安帝隆安三年武陵临沅献安石榴一蔕丨丨　宋史胡寅传若夫保宗庙陵寝土地人民以此丨丨者行乎其间则为中兴之实政也陵庙荒圯土宇日蹙衣冠黔首为血为肉以此六虚者行乎其间则为今日虚文】
　　六谷【周礼膳夫凡王之馈食用丨丨膳用六牲饮用六清注六牲马牛羊豖犬鸡丨丨稌黍稷粱麦苽苽雕胡也六清水浆醴防医酏也】
　　六米【小学绀珠丨丨黍稷稲粱苽大豆】
