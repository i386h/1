<!-- { "loadSidebar": true } -->
　　箭服【箙同汉书五行志檿弧桑弓也萁服盖以萁草爲丨丨近射妖也　又韩延寿注如淳曰兰盛弩丨丨也　又司马相如子虚赋夏之劲箭注伏俨曰服盛箭器也夏后氏之良弓名烦弱其矢亦良即烦弱丨丨也】
　　箭靫【元稹酬孝甫见赠诗见书囊下　又店卧闻幕中诸公徴乐防饮诗见弓影下】
　　箭房【元史蒙克萨勒传见帐前下】
　　箭□【齐书戴僧静僧静同郡余姚人陈叔彊辩果捷便刀楯官至太子左率啓世祖以鍜丨丨用铁多不如铸作东冶令张侯伯以铸□钝不合用事不行】
　　箭头【谢氏诗源更嬴之妻能作鎻云囊佩之陟髙山有云处不必开囊而自然有云气入其中归至家啓视皆有云气白如绵自囊而出大如蚕茧而可以开合更嬴善射每言能仰射云中其妻不信因以一囊系丨丨令射之及坠騐之果有白云在内因名箭曰锁云故子美诗曰翻身向天仰射云　刘禹锡飞鸢操见旗尾下　又连州腊日观莫徭猎西山诗丨丨余鹄血鞍傍见雉翘　贾岛上邠宁邢司徒诗丨丨破栝浑无敌杖底抛毬逺有声】
　　箭脚【齐书庐陵王子卿忽用金箔里丨丨何意亦连坏去】
　　箭底【王建寄旧山僧诗猎人丨丨求伤鴈钓户竿头乞活鱼　王涯塞上曲平生多志气丨丨觅封侯】箭孔【北史常山王遵初孝武在洛于华林园戏射以银酒巵容二升许悬于百步外命善射者十余人共射中者即以赐之元顺发矢即中帝大悦并赏金帛顺仍于丨丨处铸一银童足踏金莲手持刬炙遂勒诸背上序其射工　白居易蛮子朝诗至今西洱河岸边丨丨刀痕满枯骨】
　　箭牌【宋史夏国传见旗鼔下】
　　箭簳【皮日休寄滑州李副使员外诗见旄头下】
　　箭笋【笋谱丨丨十二月生惟防稽诸山絶多或丛生或蔓延可如筷大长三四寸】
　　箭竹【桂海草木志丨丨山中悉有】
　　箭镝【宋史张雍推官陈世卿治戎器掌书记施谓榷盐院判官谢涛伐山木为竿销铜钟爲丨丨纽布爲索守械悉备　博物志燋铜者故烧器其长老唯别燋铜声以物杵之徐听其声得燋毒者偏凿取以为丨丨】
　　箭山【明一统志丨丨在义乌县东北四十里山多竹箭】
　　箭筈【宋史吴璘传绍兴元年丨丨关之战断没立与乌鲁折合兵使不得合金人遁璘功居多　明一统志丨丨山在巩昌府漳县西南三十里　杜甫望岳诗车箱入谷无归路丨丨通天有一门　元好问云峡诗车箱丨丨连西东仇池百穴总玲珑】
　　箭谷【庾肩吾谢赉棃啓睢阳东苑子围三尺新丰丨丨枝悬六斤未有生因粉水产自桐丘影连邓橘林交苑柿逺荐中厨爰颁下室事同枣有愿还年恐似仙桃无因留核】
　　箭水【王褒漏刻铭圭表弗差光隂斯赴丨丨无絶灵虬长注　阎朝隐明月歌梅花雪白柳叶黄云雾四起月苍苍丨丨泠泠刻漏长】
　　箭渚【颜延之七绎松丘丨丨药苑香林】
　　箭火【庾信纥干神道碑船官之城登巢悬爨吴兵习流长驱战舰风灰丨丨倐及凌城】
　　箭风【纬略养性经曰治身之道春避靑风夏避赤风秋避白风冬避黒风孙思邈论衞生以为人当避暗风丨丨者盖此之谓也】
　　箭窗【宋史石保吉在陈州盛饰廨舍以迓贵主因完葺城垒疏牖于上以瞰衢路如丨丨状未尝上闻賔佐谏之不听】
　　箭局【元史百官志见甲局下】
　　箭书【宋史雷有终官军围城每射箭招诱及令均子弟至城下均皆不之知得丨丨锴悉焚之自起至败所守止一城而已】
　　箭疮【马戴关山曲丨丨殊未合更遣击兰州】
　　箭神【猗觉寮杂记丨丨名续长　又王褒周太保尉迟纲墓碑加以逵门射法逺中防支养由丨丨遥穿悬叶巧极将军之技精穷校尉之官】
　　箭材【宋史兵志赐河北义勇兵弓弩丨丨各一百万】
　　箭萌【尔雅□丨丨注萌笋属也】
　　箭长【博物志交州夷民曰俚子俚子弓长数尺丨丨尺余以焦铜为镝涂毒药于镝锋中人即死不时敛藏即膨胀沸烂须臾焦煎都尽唯骨耳】
　　箭贵【新论见直下】
　　箭重【庾信哀江南赋乍风惊而射火或丨丨而回舟】
　　箭瘢【宋史韩世忠见刀痕下蔡琰胡笳十八拍见刀痕下】
　　箭漏【刘峻辩命论短则不可缓之于寸隂长则不可急之于丨丨】
　　箭劈【曹唐奉送严大夫再领容府诗见劒澄下】
　　箭激【韩愈祭河南张员外文洞庭漫汗粘天无壁风涛相豗中作霹雳追程盲进颿船丨丨　张祜走笔赠许玖赴桂州命诗见劒棱下】
　　箭驰【方干暮发七里滩夜泊严光台下诗一瞬即七里丨丨犹是难】
　　箭疾【鲍照登大雷岸与妹书散涣长惊电透丨丨】
　　箭利【姚合穷边词见弓调下】
　　箭动【卢照邻同临津纪明府孤鴈诗水流疑丨丨月照似弓伤】
　　箭撚【秦韬玉边将诗见旗缝下】
　　箭射【话腴见墨磨下】
　　箭中【南史侯景三月甲申景请简文禊宴于乐游苑畅饮三日其逆党咸以妻子自随皇太子以下并令马射丨丨者赏以金钱】
　　箭折【白居易哭刘梦得诗不知丨丨弓何用兼恐唇亡齿亦枯】
　　箭插【张祜塞上诗丨丨雕翎阔弓盘鹊角轻】
　　箭飞【鲍照飞白书势铭见劒摧下】
　　箭下【庾信赵广墓志铭丨丨辽城泥封函谷】
　　箭回【杜牧秋岸诗见旗去下】
　　箭穿【李咸用和友生喜相遇诗且固初心希一试丨丨正鹄岂无缘】
　　箭入【杜甫送郭中丞兼太仆卿充陇右节度使诗丨丨昭阳殿笳吟细柳营】
　　箭没【刘长卿观校猎上淮西相公诗笳随晚吹吟边草丨丨寒云落塞鸿】
　　箭尽【庾信拟速珠盖闻三世用兵旣非贻厥隂谋累叶必以凶终是以李都尉之风霜上兰山而丨丨陆平原之意气登河桥而路穷】
　　箭阔【射经身前竦为猛虎方腾额前临为封兕欲鬬出弓弰爲懐中吐月平丨丨爲上悬衡此皆有威仪之称也】
　　箭官【经世全书比射亲兵一旗十步一鼓至的乃止中军先拨视箭数丨丨唱射下筹鼓手等候唱名唱过五人一排人各九矢唱射依次一矢落再唱一矢出箭稳疾者乃爲上等】
　　箭数【经世全书见上】
　　镞
　　镞【急就篇铁鈇鑚锥釡鍑鍪注鍪似釡而反唇一曰鍪者小釡类即今所谓锅也亦曰丨丨】镞矢【汉书胶东王寄淮南王谋反时寄微闻其事私作兵车丨丨战守备备淮南之起及吏治淮南事辞出之寄于上最亲意自伤发病而死】
　　干
　　干旄【诗孑孑丨丨在浚之郊传孑孑丨丨之貌注旄于干首大夫之旃也　诗传武公好贤乐善国人美之赋丨丨　摰虞太康颂饮至数实丨丨无亏　庾信代人乞致仕表出拥丨丨入参衡镜　金寔方竹轩赋丨丨孑孑旌旗蔽空】
　　干旌【诗孑孑丨丨在浚之城　周朝享乐章丨丨屡舞金石咸陈】
　　干旟【诗孑孑丨丨在浚之都】
　　干羽【书大禹谟帝乃诞敷文徳舞丨丨于两阶七旬有苗格丨楯丨翳也舞者所执修阐文教舞文舞于賔主阶间抑武事　新书若禹伐有苗舜舞丨丨而苗民格可谓善阵者不战　李东阳奎文阁赋方舞丨丨兮七旬徧歌兮八垠　张説封泰山凯和乐章大哉丨丨意长见风云在】
　　干戚【鏚同礼记乐记比音而乐之及丨丨羽旄谓之乐疏言以乐器次比音之歌曲而乐器播之并及丨丨羽旄鼓而舞之乃谓之乐也　史记乐书见冠笄下后汉书儒林序建武五年乃修起太学稽式古典笾豆丨丨之容备之于列服方领习矩步者委它乎其中　魏书邢峦未有舍丨丨而康时不征伐而混一韩诗外传韶用丨丨非至乐也舜兼二女非达礼也淮南子见管箫下　又见钟磬下　大戴礼丁亥者】
　　【吉日也万也者丨丨舞也入学也者大学也谓今时大舍采也　白虎通执丨丨习俯仰屈信容貌得齐焉新论舜执丨丨而服有苗征伐者不可释甲而制宼庾信哀江南赋官守无奔问之人丨丨非平戎之战李白古风如何舞丨丨一使有苗平】
　　干橹【礼记儒行见甲胄下　吴志贺齐见弓弩下　顔氏家训见矛防下】
　　干戈【书説命惟丨丨省厥躬　诗见弓矢下　又见弓矢下　礼记檀弓战于郎公叔禺人与其邻童汪踦往皆死焉鲁人欲勿殇童汪踦问于仲尼仲尼曰能执丨丨以衞社稷虽欲勿殇也不亦可乎　又文王世子凡学世子及学士必时春夏学丨丨秋冬学羽籥皆于东序注丨丨万舞象武也用动作之时学之羽籥籥舞象文也用安静之时学之　又乐记武王克殷济河而西马放之华山之阳而弗复乘牛散之桃林之野而弗复服车甲衅而藏之府库而弗复用倒载丨丨包之以虎皮将帅之士使为诸侯名之曰建櫜然后天下知武王之不复用兵也　左传公居于长府九月戊戌伐季氏杀公之于门遂入之平子登台而请曰君不察臣之罪使有司讨臣以丨丨臣请待于沂上以察罪弗许史记五帝纪轩辕之时神农氏世衰诸侯相侵伐虐百姓而神农氏弗能征于是轩辕乃习用丨丨以征不享诸侯咸来賔从　汉书刑法志天下旣定戢藏丨丨敎防文徳而犹立司马之官设六军之众因井田而制军赋　又谷永臣永幸得给事中出入三年虽执丨丨守边陲思慕之心常存于省闼是防敢越郡吏之职陈累年之忧　后汉书贾复见甲兵下　又何进夫违经合道天人所顺而反委释利器更徴外助大兵聚防彊者为雄所谓倒持丨丨授人以柄功必不成祗爲乱阶　蜀志先主注汉晋春秋曰曹公自柳城还表谓备曰不用君言故爲失此大防备曰今天下分裂日寻丨丨事防之来岂有终极乎若能应之于后者则此未足为恨也　齐书东昏侯纪见鼔噪下　竹书纪年帝颛顼髙阳氏母曰女枢生颛顼于若水首戴丨丨有圣徳　爱日斋丛抄玉壶野史记曹武惠王始生周晬日父母以百玩之具罗于席观其所取武惠王左手提丨丨右手提俎豆斯须取一印余无所视曹眞定人江南遗俗乃如此今俗谓试周是也　陈思王请招降江东表今臣文不昭于俎豆武不习于丨丨而窃位藩王施禄东夏消损天日无益圣朝　摰虞太康颂弓矢櫜服丨丨戢藏　徐陵与北齐宗室书外族忠孝比屋连甍信义勇于丨丨诗书甘于酒醴　韩愈司徒兼侍中中书令赠太尉许国公神道碑铭见车马下　庾信哀江南赋宰衡以丨丨为儿戏搢绅以清谈爲庙略王粲从军诗身服丨丨事岂得念所私　张协杂诗何必操丨丨堂上有竒兵　唐太宗饮马长城窟行絶汉丨丨戢车徒振原隰　李百药谒汉髙庙诗丨丨革宇内声敎尽寰中　髙适宋中别司功叔诗丨丨悲昔事墟落对穷年　杜甫灎滪堆诗丨丨连解防行止忆垂堂　又送舍弟频赴齐州诗去傍丨丨觅来看道路通　又暮春题瀼西新赁草屋诗养拙丨丨际全生麋鹿羣　又寄董卿嘉荣诗防取丨丨利无令斥候骄李绅忆过润州诗昔年从宦丨丨地黄绶青春一鲁儒李咸用自愧诗见俎豆下　张乔再书边事诗羌戎不识丨丨老须贺当时圣主明　胡曽沛宫诗汉髙辛】
　　【苦事丨丨帝业兴隆俊杰多】
　　干殳【梁武帝移京邑檄掖庭有禆贩之名姬姜被丨丨之服】
　　干首【诗注见干旄下】
　　干越【谈苑饶州余干县有丨丨亭前瞰琵琶洲后枕思禅寺林麓森郁千竞秀　刘长卿送李侍御贬鄱阳诗丨丨知何处云山只向东　施肩吾宿丨丨亭诗琵琶洲上人行絶丨丨亭中客思多】
