<!-- { "loadSidebar": true } -->
　　沅湘【史记太史公自序见江淮下　后汉书梁竦传坐兄松事与弟恭俱徙九眞旣徂南土厯江湖济丨丨感悼子胥屈原以非辜沈身乃作悼骚赋系元石而沈之　晋书杜预传旧水道唯沔汉达江陵千数百里北无通路又巴丘湖丨丨之防表里山川实为险固荆蛮之所恃也预乃开杨口起夏水逹巴陵千余里内泻长江之险外通零桂之漕南土歌之曰后世无叛由杜翁孰识智名与勇功　又进逼江陵呉督将伍延僞请降而列兵登陴预攻尅之旣平上流于是丨丨以南至于交广呉之州郡皆望风归命奉送印绶预仗节称诏而绥抚之　宋书礼志陛下受命践祚宏建大业羣生仰流唯独江湖丨丨之表凶桀负固厯代不賔神谋独断命将出讨兵威暂加数旬荡定羁其鲸鲵赦其罪逆云覆雨施八方来同声教所被逹于四极　唐书刘禹锡传禹锡谓屈原居丨丨间作九歌使楚人歌以迎送神乃倚其声作竹枝词十余篇于是武陵夷俚悉歌之淮南子见颍泗下　地理通释丨丨出防牱郡故且兰县东南至益阳入江　黄庭坚对青竹赋丨丨泪血】
　　【卬崃髙节　髙似孙幽兰赋冻丨丨而欲合兮骋白苹而渺漫　李白将游衡岳过汉阳双松亭留别族弟浮屠谈皓诗水色梦丨丨长沙去何穷　戴叔伦湘南即事诗丨丨日夜东流去不爲愁人住少时　又过贾谊旧居诗见汉室下　刘禹锡寄朗州温右史曹长诗暂别瑶墀鸳鹭行防旗双引到丨丨　陆游初夏幽居偶题诗半世学骚终不近空余清梦到丨丨】
　　沅澧【地理通释见浙江下　江淹爲建平王让荆州刺史表水交丨丨山通岷峨　郭璞江赋并吞丨丨汲引沮漳　顾野王拂崖篠赋入翠壁之宵月映丨丨之惊湍　王勃采莲赋消怪气于丨丨照荣光于河洛沈约湘夫人诗潇湘风已息丨丨复安流】
　　沅漪【李如璧明月诗见湘澜下】
　　沅江【王昌龄送呉十八往沅陵诗丨丨流水到辰阳谿口逢君驿路长　刘禹锡游桃源诗丨丨清悠悠连山郁岑寂　又采菱行屈平祠下丨丨水月照寒波白烟起　又竞渡曲丨丨五月平堤流邑人相将浮防舟】
　　沅溪【王昌龄龙标野宴诗丨丨夏晚足凉风春酒相携就竹丛】
　　沅渎【水经注沅水又东得闗下山东带闗溪泻注丨丨】
　　沅陵【汉书地理志武陵郡县丨丨宋书州郡志丨丨令汉旧县】
　　沅州【地理志丨丨路下唐巫州又改丨丨又爲潭阳又改叙州宋爲鎭逺州元至元十二年立丨丨安抚司十四年改丨丨路总管府】
　　沅南【宋书州郡志丨丨令汉光武建武二十六年立】
　　沅芷【屈原九歌丨有丨兮澧有兰思公子兮未敢言】
　　沅犀【白居易醉后走笔酬刘五主簿长句之赠兼简张大贾二十四先辈昆季诗惟有丨丨屈未伸握中自谓骇鸡珍】
　　澧
　　澧阳【元史地理志澧州路县丨丨】
　　澧州【元史地理志丨丨路唐改澧阳郡复改丨丨元至元十二年立安抚司十四年改丨丨路总管府】澧陵【水经见漉水下又见漉水下】
　　澧深【唐书惠昭太子宁传进王邓与丨丨洋绛四王同封】
　　澧中【后汉书南蛮传肃宗建初元年武陵丨丨蛮陈从等反叛入零阳蛮界其冬零阳蛮五里精夫爲郡击破从从等皆降】
　　澧北【徐陵爲陈主与周冡宰宇文护论边境事书前歳所立疆城本以南平等五郡输荐贵朝至如安湘旣属巴郡幸承邻惠无俟渉言故下渐东惟如丨丨政是标其大甬属荆州之界耳】
　　澧郊【韦应物荅王郎中诗忆在丨丨时携手望秋山】
　　澧水【水经丨丨出武陵充县西厯山东过其县南　又见沅水下　岑参澧头送蒋湖诗君住丨丨北我家丨丨西】
　　澧沅【髙似孙水仙花后赋见潇汨下】
　　澧河【元史世祖纪王允中请开邢洺等处漳滏丨丨逹泉以漑民田从之】
　　澧湖【明一统志丨丨在直和州城西一十五里受麻湖水下流入于江】
　　澧溪【明一统志丨丨出徽州府婺源县西北山谷流数百里防众流入鄱阳湖】
　　澧浔【内观日疏晁采阁中兰花始发其姑命目之应声曰隐于谷里显于丨丨贵比于白玉重匹于黄金】澧浦【屈原九歌捐予袂兮江中遗余佩兮丨丨　庾信郑伟墓志铭安歌丨丨弭节涔阳　韩愈祭河南张员外文刑官属郎引章讦夺权臣不爱南昌是干明条谨狱氓獠户歌用迁丨丨爲人受瘥　谢眺祀敬亭庙诗参差殊未来徘徊望丨丨　梁简文帝赠张缵诗三春丨丨叶九月洞庭枝　沈约湘夫人诗捐玦置丨丨解佩寄中洲　刘长卿送郭六侍从之武陵郡诗丨丨荆门行可见知君诗兴满沧洲　皇甫冉归渡洛水诗丨丨饶芳草沧浪有钓舟　刘禹锡詶窦员外郡斋宴客诗渚宫油幕方髙歩丨丨甘棠有几丛】澧月【皇甫冉赠张二仲彞诗丨丨通沅水湘云入桂林】
　　澧王【唐书吐蕃传贞元十二年赞普死使者论乞髯来以右卫将军乌重玘殿中侍御史段钧吊祭之可黎可足立爲赞普重玘以扶余准李骖偕归准东明人本朔方骑将骖陇西人贞元初战没于虏有使者知不死求之乃得还诏以准爲丨丨府司马骖嘉王友】
　　澧人【唐书李绅传始丨丨吴汝纳者韶州刺史武陵兄子也武陵坐赃贬潘州司户参军死汝纳家被逐久不调时李吉甫任宰相汝纳怨之后遂附宗闵党中】
　　澧兰【屈原九歌见沅芷下】
　　澧头【岑参诗题见澧水下】
　　漓
　　漓水【水经丨丨亦出阳海山南过苍梧荔浦县又南至广信县入于鬰水　又河水又东与丨丨合　明一统志丨丨在临洮府兰州东南一十五里源出塞外经臯兰山与臯兰水合　栁宗元送李渭赴京师序过洞庭上湘江非有罪左迁者罕至又况逾临源岭下丨丨出荔浦名不在刑部而来吏者其加少也固宜　又寄韦珩诗桂州西南又千里丨丨鬭石麻兰髙　又荅刘连州邦字诗见浔江下　黄庭坚和谢公定征南謡已遣戈船下丨丨更分楼船浮豫章　范成大灯夕怀广蜀旧事诗丨丨桥西列炬香少城楼下变灯忙】漓浒【朱子虞帝庙送神乐歌虞之阳兮丨之丨皇降集兮巫屡舞】
　　浈
　　浈阳【汉书地理志桂阳郡县丨丨注应劭曰浈水出南海龙川西入秦】
　　浈水【汉书孝武帝纪元鼎五年遣楼船将军杨仆出豫章下丨丨　又地理志注见上　李商隐爲濮阳侯陈情表越井朝台备经艰险贪泉丨丨益励生平】
　　湔
　　湔水【水经岷山在蜀郡氐道县大江所出东南过其县北江水自天彭阙东迳汶闗而厯氐道县北又有丨丨入焉　地理通释出于邡之章洛山曰洛水分流于永康之湔堰者曰丨丨】
　　湔氐【汉书地理志蜀郡县丨丨】
　　湔堰【水经江水又厯都安县注李冰作大堰于此俗谓之都安堰亦曰丨丨　地理通释见湔水下】湔雪【金史循吏传张特立言镐厉二宅久加禁锢近降恩赦谋反大逆皆丨丨彼独何罪幽囚若是】湔裾【皎然晦日陪顔使君白苹洲集诗堤月呉风在丨丨楚客同】
　　沫
　　沫水【史记河渠书蜀守冰凿离碓辟丨丨之害穿二江成都之中此渠皆可行舟有余则用漑浸百姓飨其利　唐书李徳裕传成都既南失姚协西亡维松由清溪下丨丨而左尽爲蛮有　水经注丨丨出广柔徼外　范成大小峨眉诗龙跧虎卧起且伏旁睨丨丨沱江潮】
　　沫江【谢灵运发归濑三瀑布望西溪诗丨丨免风涛涉清弄漪涟】
　　沫乡【诗爰采唐矣丨之丨矣传沫卫邑】
　　沫东【诗爰采葑矣丨之丨矣】
　　沫北【诗爰采麦矣丨之丨矣】
　　沫若【史记司马相如传司马长卿便略定西夷除边闗闗益斥西至丨丨水南至防牁爲徼注索隐曰张揖云沫水出蜀广平徼外若水出旄牛徼外至僰道入江】
　　涪
　　涪水【周书晋公护传时东益州刺史杨辟邪据州反二年协率所部兵讨之军次丨丨防有氐贼一千人断道破桥协遣仪同仇买等行前击之贼开路协乃领所部渐进　水经丨丨出广汉涪县西北　又见江州下　地理通释发源于江油之清川迳緜潼遂东至于合曰丨丨　杜甫野望诗金华山北丨丨西仲冬风日始凄凄】
　　涪江【骆賔王豓情代郭氏荅卢照邻诗归云已落丨丨外还鴈应过洛水瀍　杜甫阆州送二十四舅使自京赴任青城诗秦岭愁回马丨丨醉泛船苏轼送金山乡僧诗丨丨与中泠共此一味水】
　　涪陵【晋书地理志见汉复下宋书州郡志见汉葭下】
　　涪雒【地理通释见江渎下】
　　涪万【杜甫杜鹃诗丨丨无杜鹃云安有杜鹃　陆游三峡歌丨丨四时常避水棚居髙出乱云中】涪濵【陆游緜州録参军防观江楚公画鹰少陵爲作诗者诗我来访古丨之丨不辞百罔冀一真】涪州【宋史黄庭坚传章惇蔡忭与其党论实録多诬俾前史官分居畿邑以待问凡有问皆直辞以对闻者壮之贬丨丨别驾黔州安置】
　　涪乡【王勃灵瑞寺浮圗碑见岷徼下】
　　涪北【蜀志法正传正入蜀依刘璋志意不得劝璋絶曹公而自结先主乃隂献防于先主先主泝江而西与璋防丨丨至葭萌南还取璋军围雒城】
　　涪右【杜甫冬到金华山观因得故拾遗陈公学堂遗迹诗丨丨众山内金华紫崔巍上有蔚蓝天垂光抱琼台】
　　涪亭【汉书地理志巴郡县丨丨】
　　涪翁【后汉书方术传初有父老不知何出常渔钓于涪水因号丨丨乞食人间见有疾者时下鍼石应时而效　又宋黄庭坚爲涪州别驾亦号丨丨着有丨丨杂说】
　　泸
　　泸水【水经注丨丨源出曲罗旧下三百里曰丨丨两峰有杀气暑月旧不行故武侯以夏渡爲艰　明一统志丨丨在庆阳府宁州境晋明帝时李骧入冦刺史王逊遣将姚岳大破之追至丨丨而还　赵秉文无尽藏赋出国门而南鹜兮并丨丨而西驰杜甫热诗瘴云终不灭丨丨复西来】
　　泸江【元史地理志茫施路在柔逺路之南丨丨之西其地曰怒谋曰大枯睒曰小枯睒即唐史所谓茫施蛮也中统初内附至元十三年立爲路宣抚司　又安南郡县附録北江路在罗城东岸丨丨水分入北江江有六桥】
　　泸渝【杨维桢三阁圗诗回鹃队鸦羣呼夜半卷土昌丨丨】
　　泸叙【元史刘思敬传转同签行枢宻院事复攻嘉定取之丨丨忠涪诸部及巴县筹胜龟云石笋等寨十九族及西南夷五十六部悉来降　又耶律托哈传从呼敦狥下丨丨诸城围重庆守合江口】
　　泸沽【元史地理志礼州州在路西北丨丨水东所治曰笼麽城南诏末诸蛮相侵夺至叚氏兴并有其地裔孙阿宗内附复叛至元九年平之设千户】
　　泸戎【周书静帝纪分浐州管内新遂普合及泸州管内丨丨六州并信州管府】
　　泸州【唐书刘昌裔传杨惠琳乱昌裔说之惠琳顺命拜丨丨刺史署昌裔州佐　元史世祖纪命梅国賔袭其父应春丨丨安抚使职丨丨尝叛应春爲前重庆制置使张珏所杀国賔诣阙诉冤诏以珏畀国賔使复其父雠珏时在京兆闻之自经死国賔请赎还丨丨军民之爲俘者从之　又地理志丨丨唐改泸川郡爲丨丨宋爲泸川军元至元二十年并泸川县入焉】
　　泸川【元史地理志见上】
