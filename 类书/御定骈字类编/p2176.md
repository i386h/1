<!-- { "loadSidebar": true } -->
　　龙涎【宋史礼志绍兴七年三佛齐国进贡南珠象齿丨丨瑚琉璃香药　香谱丨丨于香品最贵出大食国海傍多亦不过数两上品曰泛水次曰渗沙　杜阳杂编同昌公主暑时取澄水帛以水蘸之挂于南轩满座皆思挟纩云其中有丨丨故能消暑毒也　铁围山丛谈奉宸库得丨丨香二缶或云柴世宗显德间大食所贡又谓真庙朝物也分赐大臣近侍每以一豆大爇之輙作异花香终日不散于是太上大奇之命复收以归禁中因号古丨丨诸大珰争取一饼可直百緍金玉为穴而以青丝贯之佩于颈遂作佩香焉　星槎胜览丨丨屿望之峙南巫里洋中海面至春间羣丨来集于上交戏而遗丨沫番人驾独木舟登此采归　稗史彚编诸香中丨丨最贵出大食国近海常有云气罩住山间即知有龙睡其下或半年或二三年候云气散知龙已去徃观之必得丨丨　又真丨丨焚之则翠烟浮空结而不散坐客可用一剪以分烟缕　花木考宋代宫烛以丨丨香贯其中而以红罗纒炷烧烛则灰飞而香散又有令香烟成五彩楼阁龙鳯文者　白居易游悟真寺诗澄最深处浮出蛟丨丨　项斯寄流人诗象迹频藏齿丨丨逺蔽珠】
　　龙颔【庄子河上有家贫恃纬萧而食者其子没于渊得千金之珠其父谓其子曰取石来锻之夫千金之珠必在九重之渊而骊丨丨下子能得珠者必遭其睡也　陆复礼珠还合浦赋利用溥博何必取之于丨丨报徳多奚由得之于虵口　刘知几思慎赋见兽尾下　李绅翰苑诗鳯形怜彩笔丨丨借骊珠　杜牧樱桃诗圆疑窃丨丨色已夺鸡冠　罗隐寄前户部陆郎中诗见鹤心下】
　　龙牙【梅尧臣和杨直讲夹竹花图诗装成如得骊颔珠谁能更问丨丨轴　又八纮绎史丨丨门在三佛齐之西北两山相对状似防牙】
　　龙髯【史记武帝纪黄帝鼎成有龙垂胡防下迎黄帝黄帝上骑小臣不得上乃悉持丨丨龙髯拔堕黄帝之弓　淮南子见羊头下　杜阳杂编元载有丨丨紫拂色如烂椹可长三尺　菊坡丛话王荆公见道旁大松人取为明因赋诗云虬角丨丨不可攀亭亭千丈防南山应嗟无地逃斤斧岂愿争明爝火间　卢纶白蝇拂歌见虎须下　李贺小松歌緑波浸叶满浓光细束丨丨铰刀剪　李逺赠写御容李长史诗玉座尘消砚水清丨丨不动防毫轻　张碧新栽松诗石门新长青丨丨虬身宛转云光粘】
　　龙须【须同尔雅注防莞纤细似丨丨可以为席　南史徐伯珍传九岩山后汉龙　苌隐处也山多丨丨柽柏望之五彩伯珍移居之　北史髙昂传丨丨豹颈姿体雄异　古今注黄帝链丹于凿砚山乃得仙乗龙上天羣臣援丨丨须坠而生草　本草石龙刍一名丨丨　梁简文帝与僧正教琉璃密窗自可轻风难入丨丨细网足使飞燕不过　潘岳沧海赋其鱼则有吞舟鲸鲵鰞鱡丨丨蜂目豺口貍斑雉躯　李白白头吟莫卷丨丨席从他生网丝　孟浩然襄阳公宅饮诗绮席卷丨丨香杯浮码碯　元稹酬乐天雪中见寄诗石立玉童披鹤氅台施瑶席换丨丨　韩偓已凉诗八尺丨丨方锦褥已凉天气未寒时】
　　龙鬐【杜甫胡马行见鳯臆下　杨维桢天马歌千金骨五花毛虎脊丨丨尾蒲梢神如飞龙气如猇】龙手【本草拾遗丨丨藤出安荔浦石上向阳者叶如丨丨味甘温无毒】
　　龙掌【宋史仪卫志矟长矛也木为刃赤质画云气上垂交丨丨五色带末垂铜铃】
　　龙膺【苏轼韩干马诗丨丨豹股头八尺奋迅不受人间羁】
　　龙臂【段成式聮句丨丨胜臂星芒超箭芒】
　　龙乳【晋书五行志吴孙皓天册中丨丨于长沙人家啖鸡雏其后皓降晋】
　　龙腹【魏略华歆邴原管宁三人共游学时人谓为一龙歆为龙头原为丨丨宁为龙尾　又宅经外丨丨之位与内院并同安牛马牢厰亦名福囊宜广厚寔吉又薛能古松歌深碧麈尾埽冥蒙浅黄丨丨盘穹崇】龙腰【琴笺图式丨丨鲁谢涓子作腰间作半月形三如七弦之音　苏轼同王胜之游蒋山诗丨丨蟠故国鸟爪寄曽巓】
　　龙脊【明一统志丨丨滩在云阳江中形似游龙嵗人日邑人游于上以鸡子卜嵗丰凶　又李贺马诗丨丨贴连钱银蹄白蹋烟】
　　龙背【顔真卿诗急逢丨丨湏且骑】
　　龙胎【汉武内次药有班丨黑丨阆风石髓　酉阳杂俎仙药有丨丨醴　天真夫人仙方凡有九品一名太和自然丨丨之休　梁简文帝七励桂蠧石琼丨丨鳯肺　吴均食移昆山丨丨之脯元囿鳯足之葅】龙卵【埤雅丨亦丨生思抱　梦溪笔谈天圣中近辅献丨丨形类色理都如鸡卵大若五斗囊举之至轻唯空殻耳　闻见后录嘉祐瑞物十三种十二丨丨有紫斑而小十三鳯卵色白而大　元珠集江湖见丨丨主大水　癸辛杂识吴子明居杭之横塘闲歩水濵忽见泥中一物蠕动细视之乃一鸟卵取归置之圣堂净水盂中旋即涨大忽大声穿屋而出或以为丨丨云　李贺南园诗见马牙下】
　　龙筋【唐书艺文志张文成丨丨鳯髓十卷　宋史艺文志张鷟丨丨鳯髓判十卷　范成大歩入衡山诗松根当路丨丨瘦竹笋漫山鳯尾齐】
　　龙胆【本草丨丨久服益智不忘轻身耐老陶隐居云丨丨状似牛膝味苦故以胆为名　博雅陵游丨丨也　嵇含瓜赋甘瓜普植用荐神祗其名丨丨其味亦奇是谓土芝】
　　龙肝【齐民要术广雅曰土芝瓜也有丨丨虎掌羊骹兎头】
　　龙肺【苻子琬琰之外有鸟焉曰金翅其为鸟也非丨丨不食非鳯血不饮】
　　龙髓【卢仝观放鱼歌若养圣贤真大烹丨丨敢惜乎温庭筠张静婉采莲曲抱月飘烟一尺腰麝脐丨丨怜娇饶】
　　龙油【杜阳杂编见鱼油下】
　　龙骨【史记河渠书见龙首下　述异记汉惠帝七年夏雷震南山林木皆自火燃至根其地悉皆焦黄后其雨迅过人就其间得丨丨一具　茅亭客话蜀蚕市有鬻丨丨叟云分栋山北连秦陇南接资泸山阜冈岫之间磎洞土穴之内有能兴云雨之处即有丨蜕丨焉庾信喜诗云逐鱼鳞起渠随丨丨开　又陆游春晚即事诗丨丨车鸣水入塘雨来犹可望丰穰　又顔氏家训投壶之礼近世愈精有倚竿带劒狼壶豹尾丨丨之名】
　　龙骼【唐书王绩见鳯臆下】
　　龙骸【皇甫湜石佛谷诗鸟迹巧均分丨丨极癯瘠】
　　龙皮【开天遗事王元宝都中巨豪也家有皮扇制作甚精每暑月宴賔客即以此扇置于座前使新水洒之则飒然风生酒筵之间客有寒色遂命撤去明皇亦曾差中使取防爱而不授曰此丨丨扇子也　剧谈录李徳裕甞因暇日邀同列及朝士时畏景赫曦咸有郁蒸之苦及列坐开尊烦暑都尽良久觉清飇凛冽如涉髙秋好事者求亲信察问之云此日以金盆贮水浸白丨丨置于坐末　李贺春归昌谷诗丨丨相排戞翠羽更荡掉　杨基诗焦尾碎剥苍丨丨】
　　龙鳞【后汉书光武纪天下士大夫捐亲戚弃土壤从大王于矢石之间者其计固望攀丨丨附鳯翼以成其所志耳　埤雅广要丨八十一丨具九九之数九阳也　蔡邕篆势或象文或比丨丨　魏文帝建安诸序造百辟宝刀露陌刀一名丨丨　又太子造百辟匕首三其一曰清刚其二曰阳文其三曰丨丨　王维访吕逸人诗闭户著书多嵗月种松皆老作丨丨　杜甫秋兴诗见雉尾下　刘禹锡葡萄歌马乳带轻霜丨丨曜初旭　又陜州河亭雪后眺望诗河流添马颊原色动丨丨　又寄杨八寿州诗见鹤迹下　欧阳詹小苑春望诗柔荑生女指嫰叶长丨丨　李商隐华阳宋真人诗见鳯篆下　梅尧臣防胜院沃洲亭诗前溪夹洲后溪阔风吹细浪丨丨活】
　　龙翰【魏志邴原传见鳯翼下　宋史宁宗纪庆元元年加安南国王李丨丨思忠功臣　扬雄羽猎赋鳞罗布列櫕以丨丨　刘峻广絶交论顔冉丨丨鳯雏曽史兰薫雪白注顔冉顔回冉耕】
　　龙甲【名山记宝方山在武冈州城南五里山有岩洞八所其中丨丨神像皆滴乳所成　戊辰杂钞有大龙蜕骨于太湖之湄其鳞甲中出虫化为蜻蜓朱色人谓之丨丨又谓之龙孙】
　　龙翅【说苑灵蛇头丨丨左精象日右精象月　齐民要术相马不藏法丨丨欲广而长升肉欲大而明】龙翼【后汉书班固上稽干则降承丨丨而炳诸典谟注丨丨谓稷契等为尧之羽翼　陈陶步虚引朝天半夜闻玉鸡星斗离离碍丨丨】
　　龙魂【陆防劒俞诗丨丨清虎尾白秋照海心同一色】
　　龙魄【张融海赋见虎魄下】
　　龙蜕【春渚纪闻横海清池县尉张泽居郓州东城夜自庄舍还而月色昏暗殆不分路行遇道傍木枝有光因折以烛路至家插壁间晨起取视则枝间一丨丨才大如新蝉之殻头角爪尾皆具中空而坚扣之有声如玉石光莹夺目遂宝之于家　许浑送黄隐居归南海诗深洞有云丨丨骨半岩无草象生牙】龙胫【酉阳杂俎丨丨香出婆利国有婆律树髙八九丈瘦者即丨丨香也】
　　龙毛【法苑珠林益州郭下有三池三龙居之贞观十三年三龙大鬬雷霆振击水火交飞久之乃静住人拾丨丨长三尺许黄赤可爱　曹唐小游仙诗树下星沉月欲髙前溪水影湿丨丨】
　　龙爪【尚书故实王右军甞醉书数字防画类丨丨后遂有丨丨书　洞防记乌衣国有丨丨薤煎之有膏以和紫桂为丸服一粒千嵗不饥语曰薤和膏身生毛李约飞白萧字赞韩晋公滉获齐竟陵王子良丨丨书十五字置于招隐寺】
　　龙肉【晋书张华陆机甞馈华鲊于时賔客满座华发器便曰此丨丨也试以苦酒濯之必有异既而五色光起机还问鲊主果云园中茅积下得一白鱼质状殊常以作鲊故以相献　博物志丨丨以醢渍之则文章生】
　　龙膝【梁简文帝金錞赋军鱼丽而齐上阵丨丨而俱行】
　　龙蹻【抱朴子乗蹻可以周流天下蹻有三法一曰丨丨二曰气蹻三曰鹿卢蹻　皮日休晓次神景宫诗存心服燕胎叩齿读丨丨】
　　龙步【宋史乐志颙颙昂昂丨丨云趋　又佛名经有丨丨佛】
　　龙蹏【广雅见兎头下　广志见羊髓下　李峤咏瓜诗丨丨逺珠履女臂动金花　曹唐病马诗见虎口下】
