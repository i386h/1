<!-- { "loadSidebar": true } -->
　　酒醪【史记扁鹊传疾之居腠理也汤熨之所及也在血脉鍼石之所及也其在肠胃丨丨之所及也其在骨髓虽司命无奈之何　汉书文帝纪后元年诏曰夫度田非益寡而计民未加益以口量地其于古犹有余而食之甚不足者其咎安在无乃百姓之从事于末以害农者蕃为丨丨以靡谷者多六畜之食焉者众与又陈遵传丨丨不入口臧水满懐　后汉书寇恂传执金吾贾复在汝南部将杀人于颍川恂捕得戮之于市复以为耻还过颍川谓左右曰吾与寇恂并列将帅而今为其所陷大丈夫岂有侵怨而不决之者乎今见恂必手剑之恂知其谋不欲与相见乃敕属县盛供具储丨丨执金吾军入界一人皆兼二人之馔恂乃出迎于道称疾而还贾复勒兵欲追之而吏士皆醉遂过去宋史兵志当教时月给钱三千日给食官予戎械战袍又具银楪丨丨以为赏犒　急就篇防丨酿丨稽极程注古者仪狄作丨丨禹尝而美遂疏仪狄】酒酏【周礼醢人注见酏食下】
　　酒酪【唐书让皇帝宪传申王等相继薨唯宪在帝亲待愈益厚每生日必幸其第为夀往往留宿居常无日不赐遗尚食总监及四方所献丨丨异馔皆分饷之宪尝请嵗尽録赐目付史官必数百纸】
　　酒湩【唐书史宪忠传防党项羌内寇又徙朔方有诏驰驿赴屯宪忠辞曰羌不得其心故不自安今亟往知吾爲备鬬益健请徐行许之乃移书与羌人示要约羌人乃皆喜奉丨丨迎道】
　　酒糟【东京梦华録十二月二十四日都人至以丨丨涂抹门谓之醉司命】
　　酒粕【急就篇糟糠汁滓稾莝刍注糟丨丨也】
　　酒脂【诗话总太白好饮玉浮梁浮梁即浮蛆丨丨也　髙啓诗苕溪丨丨碧】
　　酒膏【张衡南都赋醪敷径寸浮蚁若萍注敷布也丨丨径寸布于酒上亦有浮蚁如水萍也　司马光送张少卿知洪州诗风色传花信烟光拂丨丨】
　　酒滓【説文糟丨丨也】
　　酒肉【左传子我夕陈逆杀人逢之遂执以入陈氏方睦使疾而遗之潘沐备丨丨焉飨守囚者醉而杀之而逃　家语夫端衣裳冕而乘轩者则志不在于食焄斩衰菅菲杖而歠粥者则志不在于丨丨　孟子齐人有一妻一妾而处室者其良人出则必餍丨丨而后反其妻问所与饮食者则尽富贵也　史记陈丞相世家张负归谓其子仲曰吾欲以女孙予陈平张仲曰平贫不事事一县中尽笑其所为奈何予女乎负曰人固有好美如陈平而长贫贱者乎卒与女为平贫乃假贷币以聘予丨丨之资以内妇　汉书髙帝纪举民年五十以上有脩行能帅众为善置以为三老乡一人择乡三老一人为县三老与县令丞尉以事相教复勿繇戍以十月赐丨丨　又文帝纪又曰老者非帛不暖非肉不饱今嵗首不时使人存问长老又无布帛丨丨之赐将何以佐天下子孙孝养其亲　又贡禹传禹上书曰臣禹年老贫穷家訾不满万钱至为谏大夫秩八百石奉钱月九千二百廪食太官又蒙赏赐四时杂缯緜絮衣服丨丨诸果物德厚甚深　又外戚传见灯烛下后汉书冯异传自伯升之败光武不敢显其悲戚每独居辄不御丨丨枕席有涕泣处异独寛譬哀情　又王吉传年二十余为沛相课使郡内各举奸吏豪人诸常有微过丨丨为藏者虽数十年犹加贬弃注其名籍晋书刘寔传寔每还州里乡人载丨丨以候之寔难逆其意辄共啖而返其余　又庾阐传少随舅孙氏过江母随兄肇为乐安长史在项城永嘉末为石勒所陷阐母亦没阐不栉沐不婚宦絶丨丨垂二十年邻亲称之齐书武帝纪永明九年秋九月戊辰车驾幸琅邪城讲武观者倾都普颁丨丨　又东昏侯纪于苑中立市】
　　【太官每旦进丨丨杂肴使宫人屠酤潘氏为市令帝为市魁执罸争者就潘氏决判　又崔慧景传慧景子觉及崔恭祖领前锋皆伧楚善战又轻行不火食以数舫縁江载丨丨为军粮每见台军城中烟火起辄尽力攻击台军不复得食以此饥困　北史魏临淮王谭传元彧性至孝自经违离不进丨丨憔悴容貌见者伤之唐书食货志是时诸道讨贼兵在外者度支给出界粮每军以台省官一人为粮料使主供亿士卒出境则给丨丨一卒出境兼三人之费　又裴休传嗜浮屠法居常不御丨丨讲求其说演绎附着数万言习歌呗以为乐　庄子徐无鬼见武侯武侯曰先生居山林食芧栗厌葱韭以宾寡人乆矣今老邪其欲子丨丨之味邪其寡人亦有社稷之福邪　吕览庄子行于山中出于山及邑舍故人之家故人喜具丨丨令竖子为杀雁飨之竖子请曰其一雁能鸣一雁不能鸣请奚杀主人之公曰杀其不能鸣者　髙士传老莱子者楚人也当时世乱逃世耕于蒙山之阳楚王于是驾至莱子之门莱子方织畚王曰守国之政孤愿烦先生老莱子曰诺王去其妻樵还曰子许之乎老莱曰然妻曰妾闻之可食以丨丨者可随而鞭棰可拟以官禄者可随而鈇钺妾不能为人所制者妻投其畚而去老莱子亦随其妻至于江南而止　顔氏家训见饼果下　酒谱梁曲曰刘韶平原人也年二十便断丨丨　谈録寇准屡奏吕某器识非常人渐老矣陛下早用之太宗曰朕知此人是人家子弟能吃大丨丨余何所能　嵇康答难养生篇见香饵下　江斆让婚表第令受丨丨之赐制以动静监于待钱帛之私节其言笑　王粲从军诗陈赏越丘山丨丨逾川坻　杜甫嵗晏行髙马达官厌丨丨此辈杼轴茅茨空　又入衡州诗偏禆限丨丨卒伍单衣裳　又上白帝城诗后人将丨丨虚殿日尘埃】酒脯【论语沽丨市丨不食　诗饮饯于祢传祖而舍軷饮酒于其侧曰饯疏言祖而舍軷饮酒于其侧者谓为祖道之祭当释丨丨于軷舍軷即軷释也　周礼司盟凡盟诅各以其地域之众庶共其牲而致焉既盟则为司盟共祈丨丨　汉书五行志昭帝元鳯元年九月燕有黄防衔其尾舞王宫端门中王往视之防舞如故王使吏以丨丨祠鼠舞不休　后汉书费长房传为市掾市中有老翁卖药悬一壶于肆头及市罢辄跳入壶中市人莫之见唯长房于楼上覩之异焉因往再拜奉丨丨翁知长房之意其神也谓之曰子明日可更来长房旦日复诣翁翁乃与俱入壶中　又左慈传操出近郊士大夫从者百许人慈乃为赍丨一升丨一斤手自斟酌百官莫不醉饱操怪之使寻其故行视诸鑪悉亡其丨丨矣　南史庾子舆传大通三年除巴陵内史便道之官路中遇疾遗令单衣帢履以敛丨丨施灵而已　又王琳传城陷被执百姓泣而从之呉明彻恐其为变杀之城东北二十里有一叟以丨丨来至号酧尽哀收其血怀之而去　北史韦珍传淮源旧有祠堂蛮俚恒用人祭之珍乃晓告曰天地明灵即人之父母岂有父母甘子肉味自今宜悉以丨丨代用羣蛮从约自此而改　唐书刘禹锡传武德初诏国学立周公孔子庙四时祭贞观中诏修孔子庙兖州后许敬宗等奏天下州县置三献官其他如立社宗与儒臣议罢释奠牲牢荐丨丨时王孙林甫为宰相不涉学使御史中丞王敬从以明衣牲牢着为令遂无有非之者　宋史礼志立春上辛日祀感生帝立冬后祀神州地祗春秋二社及腊前一日祭太社太稷免牲玉权用丨丨　説苑齐将军田瞆出将张生郊送曰今将军方吞一国之权提鼓拥旗被坚执鋭旋回十万之师擅斧钺之诛慎毋以士之所羞者骄士田瞆曰今日诸君皆为瞆祖道具丨丨而先生独教之以圣人之大道谨闻命矣　荆楚歳时记正月十五日作豆糜加油膏其上以祠门户先以杨枝插门随杨枝所指仍以丨丨饮食及豆粥插箸而祭之　云笈七签第五十五神仙常以西四时除日及八节日以丨丨于东流水上解过南流亦可　解酲语商人获利者曰遂心不得利曰犯耗买丨丨禳之马第伯封禅仪记至中观留马去平地二十里殊不可上四布僵卧石上有顷复苏亦赖赍丨丨处处有泉水目辄为之明复勉强相将行到天关】
　　酒炙【汉书韩延夀传望之劾奏延夀上僭不道延夀竟坐弃市吏民数千人送至渭城老小扶持车毂争奏丨丨延夀不忍距逆人人为饮计饮酒石余　魏志王粲传邯郸淳注魏畧曰临菑侯植求淳太祖遣淳诣植植与淳评说混元造化之端品物区别之意然后论羲皇以来圣贤名臣烈士优劣之差次颂古今文章赋诔及当官政事宜所先后又论用武行兵倚伏之势乃命防宰丨丨交至坐席黙然无与伉者　南史隂铿传铿尝与宾友宴饮见行觞者因回丨丨以受之众坐皆笑铿曰吾侪终日酣酒而执爵者不知其味非人情也及侯景之乱铿当为贼禽或救之获免铿问之乃前所行觞者　又韩子髙传性恭谨恒执备身刀及传丨丨魏书崔道固传青州刺史至州辟为主簿转治中后为义隆诸子参军事被遣向青州募人长史已下皆诣】
　　【道固诸兄等逼道固所生母自致丨丨于客前道固惊起接取谓客曰家无人力老亲自执劬劳诸客皆知其兄弟所作咸起拜谢其母母谓道固曰我贱不足以报贵宾汝宜答拜诸客皆叹美　宋史田重进传重进不事学太宗居藩邸时爱其忠勇尝遗以丨丨不受使者曰此晋王赐也何为不受重进曰为我谢晋王我知有天子尔卒不受上知其忠朴故终始委遇焉　又张杓传孝宗观湖杓以弹压伏谒道左孝宗止辇问劳赐以丨丨　云仙杂记见油囊下　续释常谈开元天寳遗事巨豪王元寳每至冬月大雪之际令仆夫自本坊巷口扫雪为径路躬亲至坊前之巷揖宾客就本家具丨丨宴乐之为暖家之具】
　　酒米【史记匈奴传见絮缯下　后汉书南匈奴传单于比立九年薨中郎将段郴将兵赴吊祭以丨丨分兵衞防之　晋书陶潜传王后欲见辄于林泽间候之至于丨丨乏絶亦时相赡　宋书礼志太康八年有司奏昏礼纳征大昏用纁束帛加珪马二驷王侯元纁束帛加璧乘马大夫用元纁束帛加羊古者以皮马为庭实天子加谷珪诸侯加大璋可依周礼改璧用璋其羊雁丨丨　纁如故　魏书髙允传见牀帐下　宋史食货志大观四年又诏诸郡酒之地入出丨丨并别遣仓官】
　　酒粮【后汉书鲁恭传太尉赵熹慕其志每嵗时遣子问以丨丨皆辞不受】
　　酒饩【唐书明皇贵妃杨氏传妃以谴还铦第比中仄帝尚不御食笞怒左右髙力士欲验帝意乃白以殿中供帐司农丨丨百余车送妃所帝即以御膳分赐宋史镇王元偓传至道三年命为河华管内桥道顿逓使明年车驾入境元偓奏方物丨丨金帛茗药为贡仪物甚盛　又毛安舆传年九嵗父死负土为坟庐于其侧三年知益州张方平闻之遗以丨丨状其事以闻】
　　酒茗【宋史礼志礼生赞再拜拜讫引读表文官先升殿于香案之右东向立次引朝拜官诣香案前赞搢笏上香奠丨丨拜兴　苏轼紫参寄王定国诗为予置齿颊岂不贤丨丨】
　　酒麴【宋史食货志建隆二年以周法太峻犯私麴至十五斤以私酒入城至二斗者始处极刑余论罪有差私市丨丨者减造人罪之半　又见粮草下】
　　酒糵【礼记礼运故礼之于人也犹丨之有丨也君子以厚小人以薄】
　　酒萌【酒经酿者瓮按而井之三日而井溢此丨之丨也】
　　酒麫【元史百官志尚食局秩从五品掌供御饍及出纳丨丨酥蜜诸物】
　　酒盐【唐书食货志今宜使天下两税丨丨利上供及留州送使钱悉输以布帛谷粟则人寛于所求】酒醋【文昌杂録石曼卿善豪饮与布衣刘潜为友尝通判海州刘潜来访之曼卿与剧饮中夜酒欲竭顾船中有醋斗余乃倾入酒中并饮之至明日丨丨俱尽】
