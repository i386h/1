<!-- { "loadSidebar": true } -->
　　马棰【史记张耳陈余传赵养卒曰夫武臣张耳陈余杖丨丨下赵数十城此亦各欲南面而王岂欲为卿相终已耶　又刘敬传太王以狄伐故去邠杖丨丨居岐　唐书封常清传改北庭都防天宝末入朝而安禄山反明皇引见问策常清大言曰臣请驰至东京悉府库募骁勇挑丨丨渡河计日取逆首以献天子壮之吴防分地记六山者勾践于此铸铜铜不铄则埋之上生丨丨勾践遣使者取从南社种饰为丨丨献于吴李尤丨丨铭御者棰策示有威怒东野之败督责过度邢邵为潘司徒乐让表见鸟背下　刘禹锡平蔡州诗汉家飞将下天来丨丨一挥门洞开　杜牧送沈处士赴苏州李中丞招以诗赠行常恨两手空不得一丨丨】
　　马鞭【诗其柽其椐传椐樻也疏陆玑疏云节中肿似扶老今人以为丨丨及杖农共北山甚有之　晋书淳于智传上党鲍瑗家多丧病贫苦或谓之曰淳于叔平神人也君何不试就卜知祸所在瑗性质直不信卜筮曰人生有命岂卜筮所移防智来应詹谓曰此君寒士每多屯虞君有通灵之思可为一卦智乃为卦卦成谓瑗曰君安宅失宜故令君困君舍东北有大桑树君径至市入门数十歩当有一人持荆丨丨者便就买以悬此树三年当暴得财瑗承言诣市果得丨丨悬之三年浚井得钱数十万铜铁器复二十余万于是致赡隋书李徳林传徳林每赞平陈之计车驾幸同州徳林从驾还在途中髙祖以丨丨南指云待平陈讫以七】
　　【宝庄严公　后赵録石聪攻李矩执矩外甥郭诵弟元遣元作书遗矩复遗诵麈尾丨丨以示殷勤　老学庵笔记丨丨击猫笻竹杖击狗皆节节断折物理之不可推者也　云笈七签有真人降授董防水行不溺之道以丨丨与防令防以鞭水行于水上如行平地　本草丨丨草穂类鞭鞘故名丨丨　明一统志丨丨山在永平府城西北二十里山有孤竹少君墓　苻坚时长安謡长鞘丨丨击左股　庾肩吾奉和药名诗丨丨聊写赋竹叶暂倾杯　杨炯骢马诗夜玉妆车轴秋金铸丨丨　岑参送陜县王主簿赴襄阳成亲诗求凰应不逺去丨賸须丨　顾况露青竹杖歌头挿白云跨飞泉采得丨丨长且坚　杜牧偶见诗有个当垆明似月丨丨斜揖笑囘头　赵嘏送沈单作尉江都诗少年作尉须矜慎莫向楼前坠丨丨】
　　马檛【左传绕朝赠之以策注策丨丨　栁宗元同刘院长述旧言懐感时书事寄张员外诗见猴鬬下杜牧池州送孟迟先辈诗九衢林丨丨千门织车辙　刘诜诗芳年京国蜚腾近预想春车堕丨丨】马策【吴志孙策传挥丨丨下江南数十城　晋书谢安传安薨羊昙过西州门悲感不已以丨丨叩扉诵曹植诗曰生存华屋处零落归山丘恸哭而去　异闻録天宝中荥阳公子应举长安至鸣珂曲见一女姿色絶代生停骖诈坠丨丨从者取之情甚相慕其友曰此狭邪女李姓也生再往叩门一儿驰入大呼曰前遗策郎来也】
　　马秋【苏轼诏令郡吏分往属县减决囚禁受命出府记所经厯寄子由诗羽客知人意瑶琴系丨丨】马繮【左传负羁絏从注羁马羁絏丨丨　揭溪斯题曹将军下槽马图诗朱丝不是凡丨丨天闲十二皆龙骧】
　　马尘【杜甫奉赠韦左丞丈二十二韵诗朝叩富儿门暮随肥丨丨　苏轼赠清凉寺和长老诗代北初辞没丨丨江南来见卧云人】
　　马磨【陆蒙幽居赋争先敢脱乎牛车自给方营于丨丨　又平声薛能秋日将离滑台酬所知诗僮汲野泉兼土味丨丨霜树作秋声】
　　马牲【周礼大司马丧祭奉诏丨丨　又小宰祭祀之联事注见鱼牲下】
　　马饩【国语季文子相宣成无衣帛之妾无食粟之马仲孙它谏曰人其以子为爱且不华国乎文子以告孟献子献子囚之七日自是子服之妾衣不过七升之布丨丨不过稂莠　常衮卢君志铭浆藿未厌于家食稂莠不充于丨丨】
　　马饮【急就篇丨丨漳邺及清河注左传楚子将饮马于河　郎士元酬王季友题半日村别业诗门通小径连芳草丨丨春泉踏浅沙】
　　马食【战国策苏代说齐先说淳于髠曰臣欲以骏马见于王莫为臣先后者足下有意为臣伯乐乎臣请献白璧一双黄金千镒以为丨丨　史记范雎传须贾辞于范雎大供具尽请诸侯使坐堂上食饮甚设而坐须贾于堂下置莝豆其前令两黥徒夹而丨丨之　周昻晨起诗见鲸翻下】
　　马饭【本草莸释名马唐丨丨马食之如糖如饭故名马唐丨丨】
　　马嘘【魏志乌桓鲜卑东夷传注见马闲下】
　　马料【独异志郭子仪授中书令月入俸钱二万贯官供二千人熟食丨丨五百石】
　　马莝【程琳子奇赋云汉忽愆于解泽田苗不堪乎丨丨】
　　马湩【元史祭祀志一曰齐戒二曰陈设三曰习仪四曰迎香五曰省牲器六曰晨课七曰馈食八曰酌献九曰祭丨丨】
　　马酪【唐书黠戞斯传诸部食肉及丨丨　齐民要术作丨丨酵法用驴乳汁二三升和马乳不限多少澄酪成取下淀团曝干后嵗作酪用此为酵也】
　　马醢【东观汉记上至邯郸赵王庶兄胡子进丨丨】
　　马脯【后汉书百官志注丁邯字叔春京兆阳陵人也拜汾隂令治有名迹迁汉中太守妻弟为公孙述将收妻送南郑狱免冠徒跣自陈诏曰汉中太守妻乃系南郑狱谁当搔其背垢者悬牛头卖丨丨盗跖行孔子语以邯服罪且邯一妻冠履勿谢治有异卒于官】
　　马防【五木经丨丨二十厥色五注大率戏时不过五人五色者各辨其所执也】
　　马朘【盐铁论熟食徧列殽施成市杨豚韭印狗防丨丨】
　　马资【礼记少仪君将适他臣如致金玉货贝于君则曰致丨丨于有司　陆贽论边将疏西输贿币北偿丨丨】
　　马图【礼记礼运山出器车河出丨丨　马祖常送祠岳凟诗山泽发灵银瓮出河官迎节丨丨明　吴莱诗丨丨隂阳太极秘】
　　马字【史记万石君传建为郎中令书奏事事下建读之曰误书丨丨与尾当五今乃四不足一上谴死矣甚惶恐其为谨慎虽他皆如是　琅环记天宝十三年宫中下红雨色若桃花太真喜甚命宫人各以碗杓承之用染衣裙天然鲜艳惟襟上色不入处若丨丨心甚恶之明年七月遂有马嵬变血污衣裙与红雨无二上甚伤之】
　　马赋【潘岳橘赋成都美其家园江陵重其千树既见称于陆言亦标名乎丨丨】
　　马政【礼记月令季秋之月天子乃教于田猎以习五戎班丨丨　周礼校人掌王丨之丨注政谓差择养乗之数　王恽御骠出廐图诗唐人重丨丨分屯列郊坰】
　　马式【后汉书马援传援好骑善别名马于交阯得骆越铜鼔乃铸为丨丨马髙三尺五寸周四尺四寸有诏置于宣徳殿下以为名丨丨焉】
　　马法【扬雄剧秦美新方甫刑匡丨丨注司丨穰苴之丨也　韩愈诗农书乍讨论丨丨长悬格】马瑞【汉书武帝纪太始二年诏曰往者朕郊见上帝西登陇首获白麟以馈宗庙渥洼水出天马泰山见黄金今更黄金为麟趾褭蹏以协瑞焉注应劭曰获白麟有丨丨故改铸黄金如麟趾褭蹏也】
　　马舞【晋书索紞传黄平问紞曰我昨夜梦舍中丨丨数十人向马拍手此何祥也紞曰马者火也舞为火起向马拍手救火人也平未归而火作】
　　马戏【盐铁论绣衣戏弄蒲人杂妇百兽丨丨鬬虎】
　　马讼【周礼马质若有丨丨则听之】
　　马祸【后汉书五行志皇之不极是谓不建厥咎眊厥罸恒隂厥极弱时则有丨丨　捜神记秦孝公二十一年有马生人昭王二十年牡马生子而死刘向以为皆丨丨也】
　　马鸣【诗萧萧丨丨悠悠斾旌　韩诗外传古者天子左五钟将出则撞黄钟而右五钟皆应之丨丨中律驾者有文御者有数入则撞防宾有声鹄震丨丨及倮介之虫无不延颈以听　又地理通释魏徐晃传与夏侯渊拒刘备于阳平备遣陈式等十余营絶丨丨阁晃破之太祖曰备欲断絶内外以取汉中寰宇记丨丨阁在利州昭化县　明一统志丨丨阁在保宁府昭化县北汉昭烈使陈式絶丨丨阁曹操闻之喜曰此阁过汉中之平隂乃咽喉之要路　又叙州府丨丨溪发源庆符县西防马湖江达于蜀江昔土人郑氏牧溪上马产龙驹四蹄利爪朱騣頳尾髙可七尺将以为贡至溪口忽振鬛长鸣跃于水故名　又传灯録十一祖富那夜奢尊者至波罗奈国有一长者求趣其防祖谓众曰此佛记圣者丨丨绍我法者也此大士者昔为毘舍利国王有祼人如马祼露王运神通化身为蚕以衣之后生中印土马人感恋悲鸣故号丨丨　起信论疏大士鸣琴则丨丨故号丨丨　王屮头陀寺碑见龙树下刘孝绰赠陆长史倕诗时过丨丨院偶憇鹿园阁】马嘶【问奇録沈传师为宣武节度闻堂前丨丨掘地丈余得一穴有玉丨髙三寸长五寸丨则壮马声前有金槽中碎緑砂如緑豆而金色　吴均渡易水诗日昏笳乱动天曙丨争丨　杜甫中丞严公雨中垂寄诗只须伐竹开荒径倚杖穿花听丨丨　卢纶送韦判官得雨中山诗人语丨丨听不得更堪长路在云中　吕温巩路感懐诗丨丨白日暮剑鸣秋气来　刘禹锡荆门道懐古诗丨丨古道行人歇麦秀空城野雉飞　又酬太原令狐相公见寄诗鹤泪华亭月丨丨榆塞风陈羽早秋浐水送人归越诗越人归去一揺首肠断丨丨秋水东】
　　马溺【捜神后记昔有一人与奴同时得腹瘕病治不能愈奴既死剖腹视之得一白鳖赤眼甚鲜明试以诸毒药浇灌之并内药于鳖口悉无损动乃系鳖于牀脚忽有一客来看之乗一白马丨丨溅鳖鳖乃惶骇欲疾走避溺因系之不得去乃缩藏头颈足焉病者察之谓其子曰吾病可以救矣试取白丨丨以灌鳖上须便消成数升水病者顿服升余白丨丨病豁然愈】
　　马屋【异苑晋武太元二年沙门竺恵猷夜梦读诗五首其一篇后曰陌南酸枣树名为六奇木遣人以伐取载还柱丨丨】
　　马冢【博物志夏侯婴死送至东门外驷马不行踣地悲鸣即掘马蹄下得石郭铭曰佳城郁郁三千年见白日吁嗟滕公居此室乃葬其地谓之丨丨明一统志丨丨山在蒲城县西北一百五十里】
　　马癖【晋书王济传见马性下　杜甫骢马行邓公丨丨人共知初得花聪大宛种夙昔传闻思一见牵来左右神皆竦】
　　马祟【周礼巫马注巫马知马祖先牧马社马歩之神者马疾若有犯焉则知之是以使与医同职疏巫知丨丨医知马病故连类在此也】
　　马疾【周礼巫马掌养疾马而乘治之相医而药攻丨丨受财于校人　又蔡邕谏伐鲜卑议汉人逋逃为其谋主兵利丨丨　李廓长安少年行酒深和椀赐丨丨打珂飞】
　　马病【周礼疏见马祟下】
　　马□【本草马勃释名马疕丨丨集解景曰俗呼丨丨勃是也紫色虚歃状如狗肝弹之粉出】马疕【本草释名见上】
　　马疥【齐民要术治丨丨方用雄黄头髪二物以腊月猪脂煎之髪消以塼揩疥令赤及热涂之即愈也虞集咏贫士诗鸡鸣当晨参丨丨刍不充】
　　马防【东京梦华録京师地寒冬月无蔬菜上至宫禁下及民间一时收藏以充一冬食用于是车载丨丨充塞道路　李白对酒诗蒲萄酒金叵罗吴姬十五细丨丨　耶律楚材早行诗丨丨残梦过寒塘低转银河夜已央　杨载次韵钱唐懐古诗空桑说法黄龙听贝叶繙经白丨丨　又明一统志丨丨沙在常州府江隂县境沙间有陈公港天港新港其水皆达于江今属靖江县】
　　马齧【黄庭坚六月十七日昼寝诗丨丨枯箕諠午枕梦成风雨浪翻江】
　　马嚼【杜甫哀江头诗辇前才人带弓箭白丨丨囓黄金勒】
