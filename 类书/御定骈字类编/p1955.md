<!-- { "loadSidebar": true } -->
　　桑梓【诗惟丨与丨必恭敬止传父之所树已尚不敢不恭敬疏此假之于凡人非为幽王所树丨丨　魏志袁绍传注梁孝王先帝母弟坟陵尊显松栢丨丨犹宜恭肃而操率将校吏士亲临发掘破棺裸尸畧取金宝至令圣朝流涕士民伤怀　蜀志蒋琬传钟防与蒋斌书曰巴蜀贤智文武之士多矣至于足下诸葛思远譬诸草木吾气类也丨丨之敬古今所敦西到欲奉瞻尊大君公侯墓愿告其所在　晋书刘琨传蒸尝之敬在心丨丨之思未克　又范甯传人各有丨丨俗自有南北一朝属户长为人隶　又石勒载记勒命徙洛阳晷影于襄国列之单于庭铭佐命功臣三十九人于石函置于建徳前殿立丨丨苑于襄国　南史齐髙帝纪建元元年秋七月丁巳诏南兰陵丨丨本乡长蠲税布武进王业所基给复十年　辽史圣宗纪统和七年春正月己亥禁部从伐民丨丨　水经注见桑木下　刘桢黎阳山赋延首南望顾瞻旧乡丨丨増敬惨切怀伤陆机思亲赋悲丨丨之悠旷愧蒸尝之弗营指南云以寄欵望归风而效诚　岑参感旧赋见荆门下　杜】
　　【审言春日怀归诗河山鉴魏阙丨丨忆秦川　孟浩然酬李少府见赠诗致敬惟丨丨邀欢即主人　王维休假还旧业诗谢病始告归依依入丨丨　柳宗元闻黄鹂诗乡禽何事亦来此令我生心忆丨丨　秦观题召伯斗野亭诗北眺丨丨国悠然白云生　曹伯啓郭西独行诗田家丨丨碧幢幢过客鞭声引吠厖　洪希文题圣墩妃宫湄洲屿诗至人何心恋丨丨如水在地行曲盘　揭傒斯送李掾归省诗渐深丨丨敬反丧友朋留　朱徳润泛太湖访友诗依依丨丨村拍拍枕寒浔】
　　桑杨【周邦彦汴都赋棂橒防榔柘丨丨】
　　桑柳【尔雅丨丨丑条疏丨丨之类皆阿那垂条　本草集解时珍曰木耳各木皆生其良毒亦必随木性不可不审然今货者亦多杂木惟丨丨楮榆之耳为多云】
　　桑杜【水经注衡漳又东北右防丨丨沟董应举皇都赋警丨丨勤钱镈】
　　桑梨【梁书扶桑国传见蒲陶下　本草丨丨惟堪蜜煮食之止口干】
　　桑楮【山海经中山经夫夫之山其木多丨丨其草多竹鸡鼓】
　　桑朴【崔骃博徒论肤如丨丨足如熊蹄蒲望陇亩汗出调泥】
　　桑漆【张衡南都赋其原野则有丨丨蔴苎菽麦稷黍】
　　桑竹【陶潜桃花源记复行数十歩豁然开朗土地平旷屋舍俨然有良田美池丨丨之属　又归园田居诗徘徊丘陇间依依昔人居井灶有遗处丨丨残朽株顔延之诗请从上世人归来艺丨丨　温庭筠郊居秋日诗臯原寂歴垂禾穗丨丨参差映豆花】
　　桑麦【晋书武帝纪太康六年三月郡国六陨霜伤丨丨宋书五行志晋武帝太康元年三月河东髙平霜雹伤丨丨　苏轼问大冶长老乞桃花茶栽东坡诗嗟我五亩田丨丨苦翳】
　　桑苗【元史食货志延祐三年十一月令各社出地共莳丨丨以社长领之分给各社】
　　桑谷【书序伊陟相太戊亳有祥丨丨共生于朝伊陟赞于巫咸作咸乂四篇疏伊陟辅相太戊于亳都之内有不善之祥丨丨二木共生于朝朝非生木之处是为不善之征伊陟以此丨丨之事告于巫咸史录其事作咸乂四篇　又疏皇甫谧云太戊问于伊陟伊陟曰臣闻妖不胜徳帝之政事有阙白帝修徳太戊退而占之曰丨丨野木而不合生于朝意者朝亡乎太戊惧修先王之政明养老之礼三年而远方重译而至七十六国是言妖不胜徳也　汉书郊祀志帝太戊有丨丨生于庭一暮大拱惧伊陟曰妖不胜徳太戊修徳丨丨死北史崔光传野木生朝野鸟入庙古人以为败亡之象然惧灾修徳咸至休庆所谓家利而怪先国兴而妖】
　　【豫是故丨丨拱庭太戊以昌雊雉集鼎武丁用熙　竹书纪年太戊七年有丨丨生于朝　柳宗元愈膏肓赋丨丨生庭而自灭野雉雊鼎而自息诚天地之无亲曷膏肓之能极　沈瑱贺雨赋禾苗尽起孺子感动于周公丨丨并生太戊获相于伊陟】
　　桑麻【史记货殖传齐带山海膏壤千里宜丨丨人民多文防布帛鱼盐　汉书东方朔传见棃栗下　又货殖传齐鲁千亩丨丨　呉志朱然传注襄阳记曰柤中在上黄界去襄阳一百五十里魏时夷王梅敷兄弟三人部曲万余家屯此分布在中庐宜城西山沔二谷中土地平敞宜丨丨有水陆良田沔南之膏腴沃壤谓之柤中　梁书张充传半顷之田足以输税五亩之宅树以丨丨啸歌于川泽之间讽咏于渑池之上泛滥于渔父之游偃息于卜居之下如此而已　魏书崔楷传髙下营田因于水陆水种秔稻陆艺丨丨必使室有久储门丰余积　任昉求为刘瓛立馆啓见茨宇下班固西都赋五谷垂颖丨丨敷棻　杜笃论都赋沃野千里原隰弥望保殖五谷丨丨条畅　张华归田赋丰蔬果之林错茂丨丨之纷敷　陈谊髙云梦赋原丨丨之斾斾兮隰禾黍之离离　陶潜诗相见无杂言但道丨丨长　孟浩然过故人庄诗开筵面场圃把酒话丨丨　王维渡河到青河诗行复见城市宛然有丨丨杜甫诗丨丨深雨露燕雀贺生成　又曲江诗自断此生休问天杜曲幸有丨丨田　戴叔伦郊园即事寄萧侍郎诗邻里丨丨接儿童笑语喧　元稹缘路诗烟火遥村落丨丨隔稻畦　白居易茅城驿诗地薄丨丨痩村贫屋舍低　李频送姚评事诗风雨依嵩岭丨丨接楚田　刘驾江村诗舟中爱丨丨日午因成宿　许棠送裴拾遗宰下邽诗地古丨丨广城偏仆御闲　司空图独坐诗幽径入丨丨坞西逢一家　黄滔酬徐正字夤诗疋马有期归辇毂故山无计恋丨丨　韩偓南安寓止诗见茅厰下　王安石东门诗渔商数十室门巷隐丨丨　又歳晚怀古诗问讯丨丨怜已长按行松菊喜犹存　苏轼送孙勉诗丨丨冠东方一熟天下贱又慈湖夹阻风诗千顷丨丨在船底空余石发挂鱼衣又和蒋防寄茶诗自从舍舟入东武沃野便到丨丨川　黄庭坚上大蒙笼诗清风园里有人家牛羊在山】
　　【亦丨丨　范成大晚春田园杂兴诗百花飘尽丨丨小夹路风来阿魏香　陆游至东泾诗儿童牧鵞鸭妇女治丨丨　徐玑黄碧诗鸡犬田家静丨丨歳事新　刘因隐仙谷诗丨丨连水竹屋宇依山崖　元好问李道人崧阳归隐图诗丨丨蔽朝日鸡犬通垣篱　又送崔振之迎家汴梁诗丨丨一村落鸡犬两柴关　范梈风雨诗灯火乡村路丨丨杜曲田　郝俣三月望日次边徳举揽秀轩诗丨丨新雨露桧柏老风烟　顾瑛次韵观帖之什韦杜丨丨元两曲朱陈鸡犬却通村陈基如臯县诗泻卤尽丨丨闾阎皆货殖】
　　桑苎【唐书陆羽传上元初隐苕溪自称丨丨翁阖门著书　宋史陈尧叟传臣以国家所急布帛为先因劝谕民间广植丨丨　杜牧韦公遗爱碑铭灌田万顷益种丨丨　米芾诗好作新诗继丨丨垂虹秋色满东南　苏轼诗明年丨丨煎茶处忆着衰翁首重回自注皎然有九日与陆羽煎茶诗羽自号丨丨翁余来年九日去此久矣　陆游诗身是江南老丨丨　马祖常送史正翁经歴之嘉兴诗见莼鲈下　郑元祐游惠山寺诗恭惟丨丨翁出处良独难呉莱五泄山纪游诗见茶铛下】
　　桑【宋史五行志淳熙十六年三月扬州丨生丨樱桃生茄此草木互为妖也】
　　桑茗【方干贼退后赠刘将军诗二年战地成丨丨千里荒榛作比闾】
　　桑菌【黄庭坚上萧家峡诗见蕨芽下】
　　桑茅【谢灵运折杨柳行否桑未易繋泰茅难重拔丨丨迭生运语黙寄前哲】
　　桑藿【王諌为刘祖陈情表窃惟李之嫌宁望丨丨之许】
　　桑【尔雅中馗菌小者菌疏此辨菌大小之异名也大者名中馗小者即名菌郭云地蕈也似盖今江东人名为土菌亦曰馗厨可啖之者说文云蕈丨丨也谓菌生木上也今云地蕈即俗呼地菌者是也】桑荻【公羊初税亩传注田中不得有树以妨五谷还庐舍种丨丨杂菜畜五母鸡两母豕果种疆畔女上蚕织老者得衣帛焉得食肉焉死者得葬焉】
　　桑蓬【礼记国君世子生三日卜士负之射人以丨弧丨矢射天地四方注丨弧丨矢本太古也天地四方男子所有事也　朱子诗岂知男子丨丨志万里东西不作难】
　　桑野【诗蜎蜎者蠋烝在丨丨　蒋防惜分隂赋虽长绳莫得系于丨丨长戈不能却彼泉隅　徐显卿日方升赋登乎丨丨之通衢临乎衡阳之云房　顔延之秋胡行蚕月欢时暇丨丨多经过　孟浩然田家元日诗丨丨就耕父荷锄随牧童　刘禹锡咏古诗见椒房下　又初夏曲麦陇雉朝雊丨丨人暮归】桑郊【梅尧臣桑筥诗采采向丨丨盈盈自持筥】
　　桑畴【苏轼诗见麦陇下　杨万里丨丨诗夹岸濒河种穉桑春风吹出万条长　张珪诗烟岚缥缈中青原开丨丨】
　　桑田【诗星言夙驾说于丨丨　左传虢公败戎于丨丨注丨丨虢地在农陜县东北　又晋侯梦大厉被发及地搏膺而踊曰杀余孙不义余得请于帝矣坏大门及寝门而入公惧入于室又坏公户公觉召丨丨巫巫言如梦公曰何如曰不食新矣六月丙午晋侯欲麦使甸人献麦馈人为之召丨丨巫示而杀之将食张如厠陷而卒　蜀志赵云传注云别传曰益州既定时议欲以成都中屋舍及城外园地丨丨分赐诸将云驳之曰霍去病以匈奴未灭无用家为今国贼非但匈奴未可求安也须天下都定各反桑梓归耕本土乃其宜耳　晋书郭璞传璞以母忧去职卜葬地于暨阳去水百歩许人以近水为言璞曰当即为陆矣其后沙涨去墓数十里皆为丨丨　隋书食货志每丁给永业二十亩为丨丨其中种桑五十根榆三根枣五根不在还受之限非此田者悉入还受之分土不宜桑者给麻田如丨丨法　神仙传因遣人召麻姑麻姑至云接侍以来已见东海三为丨丨　葛长庚鹤林赋麟洲缥缈兮鳯巢蓬莱清浅兮丨丨　骆賔王代女道士王灵妃赠道士李荣诗见桃实下　储光羲诗独往不可羣沧海成丨丨　皇甫冉祭张公洞诗见桃核下　刘禹锡酬乐天醉后狂吟诗处身于木鴈任世变丨丨　白居易赠毛仙翁诗几见丨丨变莫知龟鹤年　又涧中鱼诗海水丨丨欲变时风涛翻覆沸天池　李商隐寄远诗何日丨丨俱变了不教伊水向东流　于濆富农诗当门见堆子已作丨丨主　邵谒览张骞传诗丨丨未闻改日月曽几昏　张乔送碁待诏朴球归新罗诗故国多年别丨丨复在无　曹唐小游仙诗水满丨丨白日沉冻云干霰湿重隂　吕岩诗丨丨改变依然在永作人间出世人　苏轼新城道中诗人家岐路知多少试向丨丨问耦耕　又八月十五日看潮诗东海若知明主意应教斥卤变丨丨　杨维桢庐山瀑布謡酒喉无奈夜渴甚骑鲸吸海枯丨丨】
　　桑土【书禹贡丨丨既蚕是降丘宅土注宜丨之丨可以蚕桑也　宋史仁宗纪天圣六年九月甲辰诏河北灾伤民质丨丨与人者悉归之侯歳丰偿所贷　孟浩然归至郢中诗左右看丨丨依然即匪他　又音杜诗迨天之未隂雨彻彼丨丨绸缪牖户传丨丨桑根也疏方言云东齐谓根曰杜字林作桑皮也】桑畦【王安石采桑词溪桥接丨丨钩笼晓羣过今蚤去何蚤向晩蚕恐卧】
　　桑墟【齐书王融传春草水生阻散马之适秋风木落絶驱禽之欢息沸唇于丨丨别醍乳于冀俗　明一统志丨丨湖在淮安府海州城西南九十里上接沐河下流入海】
　　桑坪【魏书宣武帝纪正始三年征虏将军赵遐大破衍众于灙城丨丨】
