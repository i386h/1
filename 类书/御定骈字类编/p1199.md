<!-- { "loadSidebar": true } -->
　　西屏【明一统志丨丨山在处州府松阳县西二里　又上声唐书杨炎传复议城原州以邠宁李懐光督作遣朱泚崔宁统兵各万人翼之诏书下泾军恚曰吾军为国丨丨十余年始匀邠土农桑地着之安徙此榛莾中手披足践既亡城垒则又投之塞外且安置此乎　又齐书东昏侯纪见南驱下】
　　西珠【明一统志丨丨山在永宁宣抚司城内西南山形圎莹如珠故名】
　　西岭【隋书张威传王谦将赵俨众十万连营三十里威凿山通道自丨丨攻其背遂败走　唐书髙丽传帝夜召诸将使李勣率步骑万千阵丨丨当贼长孙无忌牛进达精兵万人出虏背狭谷　宋史神宗纪元丰六年河东将薛义败夏人于葭芦丨丨　谢琨秋夜长赋送晨晖于丨丨迎夕景于东谷　髙允鹿苑赋命匠选工刋兹丨丨　孙绰登楚山诗拂驾升丨丨寓目临浚波　陶潜述酒诗峩峩丨丨内偃息常所亲　崔融从军行闗头月落横丨丨塞下云凝断北荒　孟浩然宿业师山房诗夕阳度丨丨羣壑倐已暝　李颀寄綦毋三诗南川粳稻花侵县丨丨云霞色满堂　杜甫絶句见东呉下　又遣闷奉呈严公诗丨丨纡村北南江绕舎东　白居易诗丨丨名夕阳杳暧留落晖　吕温嵗暮寄晋州李六协律诗阳乌下丨丨月鹊惊南枝李商隐郑大有隐居诗近知丨丨上玉管有时闻李郢送圎鉴上人游天台诗丨丨草堂留不住独擕瓶】
　　【锡向天台　刘沧与僧话旧诗南阳古寺防僧在丨丨空林惟鸟归　韩偓寄京城亲友诗丨丨斜阳外潜疑是故林　徐送德迈道人之豫章诗楼中丨丨真君宅门外南州处士家　苏轼叶教授和溽字韵诗复次韵为戏记龙井之游诗似闻雪髯叟丨丨访遗躅　又游寒溪西山诗层层草木暗丨丨浏浏霜雪鸣寒溪姚旅佳夕楼诗托意聊丨丨岚隂过水浓　戴表元秋兴诗丨丨栽花屋东风卖酒炉　王逄后无题诗地限上林云过雁雪封丨丨树啼鹃】
　　西岩【宋书雷次宗传后又徴诣京邑为筑室于钟山丨丨下谓之招隠馆使为皇太子诸王讲丧服经齐书崔慧景传台遣中领军王莹都督众军据湖头筑垒上带蒋山丨丨实甲数万慧景至查硎竹塘人万副儿善射猎能捕虏投慧景曰今平路皆为台军所断不可议进唯宜从蒋山龙尾上出其不意耳慧景从之明一统志丨丨山在杭州府富阳县北三十里岩下有洞洞口有池早晚与潮应山有石扣之铿然人号石鼓世传葛仙翁炼丹于此　又丨丨在建宁府崇安县东从籍里岩间有瀑布旁有观泉亭朱子有诗　又丨丨岭在建宁府浦城县西上相里宋章得象少时读书于此山下　又丨丨岭在金华府东阳县东三十里又丨丨寺在金华府城北四十里旧名赤松岩寺梁大同间建寺有铁罗汉五百一十八尊　孙逖宴越府陈法曹西亭诗公府丨丨下红亭开白云　柳宗元渔翁诗渔翁夜傍丨丨宿晓汲清湘然楚竹　贾岛送觉兴上人归中条山诗又忆丨丨寺秦原草白时　王安石自定林过西庵诗怱忆丨丨道人语杖藜乘兴得幽寻戴敏西溪陈居士家诗来访丨丨老家家水竹村刘汲家僮报丨丨栽植滋茂诗近日故园消息好丨丨】
　　【花木已成隂　周权冷泉亭诗夜深出定汲清冷寒猿啼断丨丨月】
　　西峡【明一统志丨丨口闗在南阳府内乡县西北　许浑嵗暮自广江至新兴往复中题峡山寺诗薄暮縁丨丨停桡一访僧　又更投何处宿丨丨隔云钟】
　　西崖【齐书天文志论王逸以为月若掩日当日蚀西月行既疾须应过丨丨既复次食东崖今察日蚀丨丨缺而光已复过东崖而独不掩逸之此意实为巨疑　杜甫木皮岭诗丨丨特秀发焕若灵芝繁】西崿【王勃东台山池赋景沉丨丨月下东濵】
　　西岑【皇甫冉早发中严寺诗苍苍松桂隂残月半丨丨贯休经栖白旧院诗徘徊不能去寒日下丨丨】西冈【魏武帝遗命诸子吾死之后葬于邺之丨丨上与西门豹祠相近无藏金玉珠寳　曹植神赋苍龙叫于东岳白虎啸于丨丨　杜甫甘林诗舎舟越丨丨入林解我衣　徐铉送和州张员外为江都令诗若向丨丨寻胜赏旧题名处为踌躇　又和钟郎中送朱先軰还京垂寄诗且共胜游消永日丨丨风物近如何欧阳修去思堂会饮诗世事纷然百态新丨丨一醉十三春　陆游小舟游西泾渡丨丨而归诗丨丨夕阳】
　　【路不到又经年】
　　西坡【明一统志丨丨寺在嘉定州峩眉县治西永乐中增修　贯休春晚书山家屋壁诗山翁留我宿又宿笑指丨丨豆熟】
　　西坟【金史礼志见西岳下】
　　西屿【杨简广居赋家本三江之口徙居丨丨之　戴昺九日约登丨丨阻风不果诗不用移舟过丨丨只消把酒对南山】
　　西丘【金史礼志见西岳下　李东阳见东轩赋登丨丨而左顾陟东臯而右盼　陈植泊舟虎丘独步诗丨丨雨过落花村决决溪塘水涨浑】
　　西崦【王僧孺礼佛唱导发愿文见东榑下　杜甫有赤谷丨丨人家诗　戴叔伦北山游亭诗丨丨水泠泠沿冈有游船　王安石再用前韵答蔡天啓诗东坡数鯈鱼丨丨追蛱蝶　苏轼题孙思邈真诗先生一去五百载犹在峩嵋丨丨中　又新城道中诗丨丨人家应最乐煮葵烧笋饷春耕　陆游村居杂赋作堤蜿蜿六尺长丨丨东村成一家　段继昌春早诗丨丨山家篱落背杏梢初见一分红　郭钰题郭伯澄丨丨山居诗丨丨山人开晓闗一襟暖翠浓如染　陈髙晩归诗丨丨日初没逺树生夕隂　倪瓉赠别益以道书记诗一笑相逄岂有期因懐丨丨话移时　髙啓诗东崦题诗丨丨醉等闲忘却故人期　又同李峤奉和天枢成宴夷夏羣寮应制诗辙迹光丨丨勲庸纪北燕】
　　西阜【张载叙行赋入函谷而长驱歴新安之丨丨】
　　西椒【晋书慕容儁载记燕巢于儁正阳殿之丨丨生三雏顶上有竪毛　张子容九日陪润州邵使君登北固山诗五马向丨丨重阳坐丽谯】
　　西坂【越絶书太宰嚭曰秦余杭山丨丨闲燕可以休息大王亟餐而去尚有十数里耳　谢庄舞马赋朝送日于丨丨夕归风于北都　綦毋潜送储十二还庄成诗丨丨何缭绕青林问子家】
　　西阿【晋语虢公梦在庙有神人面白毛虎爪执钺立于丨丨觉召史嚚占之对曰如君之言则蓐收也穆天子传癸未雨雪天子猎于钘山之丨丨张融海赋天抗晖于东曲日倒丽于丨丨】
　　西麓【柳宗元衡山大明寺律和尚塔碑铭祝融丨丨洞庭南裔金石刻辞弥亿千嵗】
　　西谷【宋史秉常毅传八月夏人大举入环庆攻大顺城柔逺砦茘原堡淮安镇东丨丨二砦业乐镇兵多者号二十万少者不下一二万　水经注南北岭多结禅栖之士东岩丨丨又是刹灵之图　马戴题庐山寺诗见东谷下】
　　西坑【东轩笔録端溪砚有三种曰嵓石曰丨丨曰后歴丨丨砚三当嵓石之一后歴砚三当丨丨之一则其品价相悬可知矣】
　　西嵌【王建题石瓮寺诗遥指上皇翻曲处百官题字满丨丨】
　　西岛【欧阳詹薛舎人使君观察韩判官侍御许雨晴到所居既霁先呈即事诗丨丨落花随水至前山飞鸟出云来　周权相逄吟酒阑起推蓬落月在丨丨】
　　西【云笈七签仙人贻白永年诗序一日有樵人扣户曰丨丨岩中有仙人防话师可造之永年疑其山水之妖也睨其目睛以辨邪正方摄衣将行樵者曰师功行已着何邪之敢干然毫厘之差勿为恨也　郑锡长乐钟赋星翻南陆月挂丨丨　宋之问雨从箕山来诗晴明丨丨日緑缛南溪树　李白当涂赵炎少府粉圗山水歌丨丨峥嵘喷流泉横石蹙水波潺湲　常建张山人弹琴诗君去芳草緑丨丨弹玉琴　戴叔伦留宿罗源丨丨寺诗一宿丨丨寺尘烦暂觉清　张籍寄丨丨僧诗丨丨月犹在遥忆草堂前　又山中秋夜诗丨丨采药伴此夕恨无期　王建村居即事诗斜月照房新睡觉丨丨半夜鹤来声　贾岛冬月长安雨中见终南雪诗丨丨稍觉明残滴犹未絶　马戴霁后寄白阁僧诗苍翠霾髙雪丨丨鸟外看　李山甫酬刘书记见赠诗独在丨丨末怜君和气多　齐已过西山施肩吾旧居诗大志终难起丨丨卧翠堆　贯休闲居诗唯有丨丨叟相逄眼明　李建勲夏日酬祥松二公见访诗丨丨正清霁自与拂吟牀　韩琦新馆诗北沼不难平钓岸丨丨犹欠入窗纱　黄庭坚春日诗步入丨丨不见人数声涧鸟自啼春　范梈晓出西郊诗丨丨近在眼白云夹路生】
　　西倾【书禹贡丨丨因桓是来浮于潜逾于沔传丨丨山名桓水自丨丨山南行因桓水是来浮于潜汉上曰沔　又丨丨朱圉鸟鼠疏丨丨在陇西临洮县西南明一统志丨丨山在洮州卫西南二百五十里禹贡丨丨即此水经曰丨丨之南桓水出焉　又拾遗记汉武帝自造歌曲使女伶歌之时日已丨丨凉风激水歌声甚遒因赋落叶哀蝉之曲　曹植洛神赋日既丨丨车殆马烦　魏明帝燕歌行白日晼晼忽丨丨霜露惨凄涂阶庭　阮籍咏懐诗逍遥未终宴朱华忽丨丨张华答何劭诗忝荷既过任白日已丨丨　何逊荅丘长史诗见东骛下　李羣玉晓妆诗金波丨丨银汉落緑树含烟倚朱阁　李咸用春晴诗新诗吟未稳迟日又丨丨　罗绍威哭赵州和尚诗佛日丨丨祖印隳珠沈丹沼月沈辉　又作顷汉书地理志丨丨因桓是徕顔师古注顷读丨　隋书裴矩传西域圗记从丨丨以去北海之南纵横所亘将二万里谅由富商大贾周游经涉故诸国之事防不徧知】
　　西塞【宋书刘懐肃传懐肃与江夏相张畅之攻澹之于丨丨破之　易林山陵丨丨遏我径路欲全不得俱还故处　水经注河水出丨丨外　又荆门虎牙楚之丨丨也　明一统志丨丨山在湖州府城西二十五里　孟浩然夜泊宣城界诗丨丨沿江岛南陵问驿楼李白流夜郎至丨丨驿诗平明及丨丨已失投沙伴张志和渔父歌丨丨山前白鹭飞桃花流水鳜鱼肥戴叔伦送王司直诗丨丨云山逺东风道路长　薛】
　　【能句丨丨长云尽南湖片月斜　韦庄丨丨山下诗丨丨山前水似蓝乱云如絮满澄潭　王周丨丨山诗丨丨名山立翠屏浓岚横入半江青　皮日休丨丨山泊渔家诗丨丨山前终日客隔波相羡尽依依　齐已过丨丨山诗残日衔丨丨孤防向北洲　陆游宿东林寺诗见东林下　方夔卢明之开鑪诗燕颔已空丨丨梦犊裩莫遣逺山愁】
　　西石【明一统志丨丨山在琼州府城西六十里又丨丨桥在肇兴府城西一里城壕上】
　　西崤【地理通释三崤山在河南府永宁县北二十八里自东崤至丨丨三十五里东崤长坂数里峻阜絶涧车不得方轨丨丨石坂十二里汉冯异破赤眉于崤底魏厐徳破张白骑于两崤间】
　　西嵎【晋书陶侃传侃之佐史辞诣王敦曰侃以孤军一队力不独御量宜取全以俟后举而主者责侃重加黜削侃性谦冲功成身退今奉还所受惟恐稽迟然某等区区实恐理失于内事败于外毫厘之差将致千里使荆蛮乖离丨丨不守唇亡齿寒侵逼无限也】
　　西巘【元好问宝岩纪行诗逶迤陟丨丨万景若迎】
　　西岷【宋书武帝纪诛大憝于汉阳逋僭盗于沂渚澄氛丨丨肃清南越再静江湘拓定樊沔】西阻【鲍照代苦热行赤阪横丨丨火山赫南威】
　　西险【晋书羊祜传赞汉地丨丨呉江左廻羊公防信百万归来】
　　西嵫【江总侍宴临芳殿诗丨丨伤抚夕北阁滥游陪】
　　西阆【杨维桢用韵复云松老人华阳巾歌东湖丨丨开洞天洞天之鹤为我防囘旋】
