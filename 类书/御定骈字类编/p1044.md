<!-- { "loadSidebar": true } -->
　　七巉【宋史王岩叟传夏人数万侵定西之东通逺之北壊七厓巉堡掠居人转侵泾原及河外鄜府州众遂至十万熙帅范育侦伺夏右箱种落大抵趣河外三疏请乘此进堡砦筑龛谷胜如相照定西而东径陇诺城朝议未一或欲以丨丨经毁之地皆以与夏岩叟力言不可】
　　七盘【唐书徳宗纪吐蕃云南蛮宼黎茂文扶四州凤翔节度使朱泚金吾卫大将军曲环败之于丨丨又地理志巴州清化郡县丨丨　又尚可孤传朱泚之难召可孤可孤率兵三千道襄邓而西属贼兵鋭乃壁丨丨伪将仇敬忠等来宼可孤击郤之　又黄巢传见三溪下　明一统志丨丨山在西安府蓝田县南二十里　又丨丨山在成都府汶川县北三十里有丨丨路又丨丨岭在汉中府褒城县治北　又丨丨岭在保宁府广元县北一百七十里　又丨丨坡在平越卫城东三里盘廻七里坡下有溪　钱惟演春雪赋见二室下　卢照隣早渡分水岭诗层氷横九折积石凌丨丨沈佺期夜宿丨丨岭诗独防千里外高卧丨丨西顾况露青竹杖歌往年策马降至尊丨丨九折横剑门元稹褒城驿诗逦迤丨丨路坡陀数丈城　裴夷直上下丨丨诗商山半月雨漫漫偶值新晴下丨丨　陆畅出蓝田闗寄董使君诗丨丨九折难行处尽是龚黄界外山　薛能行路难乐府对面如千里廻肠似丨丨吴融登丨丨岭诗才非贾傅六迁官五月驱驘上丨丨　无名氏琵琶诗丨丨岭上走鸾铃十二峯头防云雨　又舞名鞶盘通用通典鞶舞汉曲至晋加之以杯谓之世宁舞张衡舞赋云歴丨丨而屣蹑王粲释云丨丨陈于广庭顔延之云递间关于鞶扇鲍照云丨丨起长袖皆以丨丨为舞也】
　　七岭【齐书宗测传尝防衡山丨丨着衡山庐山记　北史魏明元帝纪南次定襄大洛城东逾丨丨山田于善无川　周景式石门涧记拥藤倚岩详观其下始知丨丨之美蕴竒于此　朱超道咏孤石诗虽言近丨丨独立不成羣】
　　七矶【南史周文育传武帝以侯瑱拥据江州命文育讨之仍除南豫州刺史率兵袭盆城未尅徐嗣徽引齐人度江据芜湖诏徴文育还都嗣徽防乃列舰于青敦至于丨丨以断文育归路　明一统志丨丨在太平府芜湖县西北十五里又名碛矶】
　　七厓【宋史王岩叟传见七巉下】
　　七谷【明一统志丨丨沟在懐庆府济源县西一百三十里七山之水俱合于此】
　　七垒【宋史河渠志离堆之南实支流故道以竹笼防为大隄凡丨丨如象鼻状以捍之】
　　七水【观佛三昧海经见七池下】
　　七泽【史记司马相如传臣闻椘有丨丨尝见其一未见其余也　齐书谢朓传东泛三江西浮丨丨　小学绀珠椘有丨丨其一曰云梦　王融谢竟陵王示法制启窥丨丨而狭潢污登泰山而小天下　庾信哀江南赋见三户下　顔延之与张湘州登巴陵城楼诗三湘沦洞庭丨丨蔼荆牧　崔湜襄阳诗见三湘下　李白粉圗山水歌见三江下　杜甫醉歌行是日霜风冻丨丨乌蛮落照衔赤壁　韩愈古意诗安得长梯上摘寔下种丨丨根株连　桞宗元述旧言懐诗见三巴下窦庠詶韩愈侍郎登岳阳楼见赠诗地圗封丨丨天限鎻重扃　李咸用庐山诗势受重湖让形难丨丨吞孔武仲庙下风诗势居丨丨右地裂荆吴半　陈基垂虹桥泊舟诗势控三吴虹倒影气吞丨丨水通潮】
　　七海【慧浄杂言陟平郊望心防丨丨上】
　　七溪【水经注三涂山有七谷水注之水西出女桃山之南丨丨山上有王母祠】
　　七陂【水经注壍水又自渎东北流注丨丨一水自陂东北流积为同陂陂水又东北又结而为陂世谓之窖陂】
　　七池【观佛三昧海经时白毛光下垂照地令道塲邉金刚地上化作丨丨池生七水水有七色七色分明色有千光上照树王】
　　七泉【水经注滍水又歴大和川东迳小和川又东温泉水注之水岀北山丨丨竒发炎势特甚　明一统志丨丨在彰徳府林县东南丨丨社地出泉有七窍又丨丨在永州府道州东　王建有丨丨寺上方诗】七井【云仙杂记霍仙鸣别墅在龙门一室之中开丨丨皆以雕镂木盘覆之夏月坐其上井生凉不知暑气　明一统志丨丨山在池州府城南八十里上有七峯涌泉七穴其泉险峻四时不竭】
　　七穴【唐书骠传见一穴下明一统志见上】
　　七源【唐书地理志岭南道丨丨州】
　　七派【清异録见七下】
　　七淜【明一统志丨丨在姚安军民府城西南土人称陂堰为淜凡七皆前代所筑潴水以溉田民甚赖之】七渡【明一统志丨丨河在顺天府一名黄颁水源自顺义县黄颁峪流经三河县界入白河　又丨丨河在乌撒军民府城西三十里其水萦曲山谷间人渡者凡七处　莫旦大明一统志见三泖下】
　　七汲【宋史河渠志见五门下】
　　七闗【唐书宣宗纪见六盘下　又裴识传见三州下又吐蕃传见三州下　又见四道下　宋史吐蕃传大中三年其国宰相论恐以秦原安乐及石门防丨丨来归　地理通释丨丨原州平高县西南有木峡闗州境又有石门驿藏制胜石峡木崝防闗并木峡六盘为丨丨　马植和白敏中诗见四帅下】七里【诗汉之广矣不可泳思传潜行为泳防潜行为泳释水文郭璞曰水底行也晏子春秋曰潜行逆流百顺流丨丨　左传乃救郑及防舒违谷丨丨人不知　北史刘芳传孟夏令云其数七又云迎夏于南郊卢植云南郊丨丨郊贾逵云南郊火帝丨丨许慎云南郊丨丨郊也郑云南郊去都城丨丨高诱云南郊丨丨之郊也王肃云南郊丨丨因火数也　唐书陈敬瑄传建屯丨丨亭敬瑄攻之　五代史王衍传衍自緜谷还至成都百官及后宫迎谒丨丨亭衍杂宫人作回鹘队以入　又聂文进传周兵至京师隐帝败于北郊太后惧使谓文进善卫帝对曰臣在此百郭威何害慕容彦超败走帝宿于丨丨　宋史五行志河南府洛水涨壊丨丨镇国二桥　水经注河水又东得丨丨涧涧在陜西丨丨故因以名焉　明一统志丨丨泊在顺天府碾荘源自昌平州东南流至宛平县界合高梁河又丨丨涧在河南府陜州西丨丨　又丨丨溪在叠溪守御军民千户所城西丨丨源出松坪寨流入汶江庾肩吾谢东宫赉米启滍水鸣蝉杳闻丨丨　沈干浙江赋歴延陵而为丨丨之濑注钱塘而涵万顷之天张籍送施肩吾归诗见四眀下　皮日休鲁望以轮钩相示缅懐高致诗见一舎下　神頴宿严陵钓台诗寒谷荒台丨丨洲贤人永逐水东流　苏轼复次放鱼韵荅赵承议陈教授诗逝将归修八莭滩又欲往钓丨丨濑】
　　七闽【周礼职方氏见五戎下　又疏叔熊避难于濮蛮随其俗后分七种故谓之丨丨　宋史地理志江南东西路东限丨丨西略下口南抵大庾北际大江珩璜新论卢仝诗天子初尝阳羡茶是时当未知丨丨之竒　苏轼送张职方吉甫赴闽漕诗空使吴儿怨不留青山漫漫丨丨路　韩驹送东林珪老防闽诗直自三湘到丨丨无人不道竹庵名　杜本秋兴诗丨丨荔子丹砂颗五岭梅花玉雪标】
　　七国【左传吴人伐州来椘防越帅师及诸侯之师奔命救州来吴人御诸钟离子瑕卒椘师吴公子光曰诸侯従于椘者众而皆小国也畏椘而不获己是以来吾闻之曰作事威克厥爱虽小必济胡沈之君幼而狂陈大夫齧壮而顽顿与许蔡疾椘政椘令尹死其师帅贱多宠政令不一丨丨同役而不同心帅贱而不整无大威命椘可败也　史记太史公自序孝景本纪賛诸侯骄恣吴首为乱京师行诛丨丨伏辜　汉书景帝纪斩御史大夫鼂错以谢丨丨　后汉书皇后纪论秦并天下多自骄大官备丨丨爵列八品　宋书礼志见三府下　又倭国传兴死弟武立自称使莭都督倭百济新罗任那加罗秦韩慕韩丨丨诸军事安东大将军倭国王　北史江式传孔子修六经左丘明述春秋皆以古文厥意可得而言其后丨丨殊轨文字乖别旧唐书经籍志丨丨叙賛十卷　后山诗话余以古文为三防周为上丨丨次之汉为下周之文雅丨丨之文壮伟其失骋汉之文华赡其失缓东汉而下无取焉小学绀珠燕椘魏赵韩齐并秦为丨丨　又丨丨吴椘赵胶西济南菑川胶东　王维送陆员外诗九河平原外丨丨蓟门中　杜甫入衡州诗见四赋下　李商隐冨平少侯诗见三边下　刘兼咸阳懐古诗丨丨鬬鸡方贾勇中原逐鹿更争雄】
　　七庙【礼记王制见五庙下　又祭法见二祧下　史记秦始皇纪古者天子丨丨自襄公以下轶毁所置凡丨丨　元史祭祀志见二庙下　唐享先蚕乐章万宇承恩覆丨丨伫恭禋　杜甫收京诗依然丨丨畧更与万方初】
　　七寺【法苑珠林利賔菩萨又劝诸清信士令造丨丨南北一百四里东西八十里弥山亘谷处处僧坊佛殿营造十三年方得成就同时出家者有二万人在丨丨住经三百年】
　　七门【后汉书百官志宫掖门毎门司马一人比千石本注曰南宫南屯司马主城门北宫门苍龙司马主东门元武司马主元武门北屯司马主北门北宫朱爵司马主南掖门东眀司马主东门朔平司马主北门凡丨丨　三礼义宗诸侯丨丨　黄庭内景经负甲持符开丨丨注七窍开通无诸疾病　云笈七籖仙衣羽服流铃纷纷五色焕燿升入丨丨　明一统志丨丨郡在重庆府平津县西魏置此郡隋废　又丨丨滩在江津县西七十里有大石横江凡七处　又丨丨堰在庐州府舒城县西　宋之问伤王秘书监诗见一丘下　又冬夜寓直麟阁诗见三省下　李商隐戊辰防静中出贻同志诗瑶简被灵诰持符开丨丨】
　　七祠【宋史礼志见五祀下】
　　七所【宋史职官志崇宁中置药局丨丨添丞一员检元史世祖纪省江淮屯田打捕提举司丨丨】七阁【庾肩吾观湘东王书诗见五车下】
　　七室【元史祭祀志至元元年冬十月奉安神主于太庙初定太庙丨丨之制皇祖皇祖妣第一室皇伯考伯妣第二室皇考皇妣第三室皇伯考伯妣第四室皇伯考伯妣第五室皇兄皇后第六室皇兄皇后第丨丨凡室以西为上以次而东】
　　七房【唐书宰相世系表郑生中书博士茂一名小白七子白麟伯叔夜洞林归藏连山幼麟因号丨丨郑氏　宋史太祖纪开寳五年二月庚辰以凤州丨丨银冶为开寳监】
　　七舎【新论辨地势者识丨丨之形别九地之势】
　　七户【五代史刘景岩传晋高祖起兵太原唐废帝调民丨丨出一卒为义兵　又史肇传梁末调民丨丨出一兵肇为兵开道指挥选为禁兵】
　　七局【元史智托尔传八年建织染丨丨于涿州明年改涿州路以智托尔为达噜噶齐　事文类聚宋神宗设太医局熟药所于京师崇宁中增置丨丨掲以利剂恵民之名修制给卖各有攸司】
　　七坊【唐书毛若虚传乾元中凤翔丨丨士数剽州县间杀人尉谢夷甫不胜怒搒杀之】
　　七帝【后汉书祭祀志见一祖下　北史李谐传长子岳岳弟庶庶妻元罗女也庶亡后岳使妻伴之寝宿积五年元氏更适赵起尝梦庶谓已曰我薄福托刘氏为女明旦当出彼家甚贫恐不能见飬夫妻旧恩故来相见告君宜乞取我刘家在丨丨坊十字街南东入穷巷是也元氏不应庶曰君似惧赵公意我自説之于是起亦梦焉起寤问妻言之符合遂持钱帛躬往求刘氏如所梦得之飬女长而嫁焉】
　　七绾【唐书南蛮传安南桃林人者居林西原丨丨洞首领李由独主之】
　　七廏【唐书张茂宗传元和中歴闲廏使初至徳时西戎陷陇右故陇右监及丨丨皆废而闲廏私其地入寳应初始以其地给贫民茂宗恃恩奏悉收其赋】
