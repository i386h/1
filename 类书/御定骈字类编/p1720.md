<!-- { "loadSidebar": true } -->
　　弓长【南史王景文自为謡言曰一士不可亲丨丨射杀人一士王字指景文丨丨张字指张永　唐书张亮亮为相州假子公孙节以谶有丨丨之主当别都亮自以相旧都丨丨其姓隂有怪谋术家程公頴者亮素与厚隂谓曰君前言陛下真天下主何其神邪公頴内晓即称亮卧若龙当大贵亮曰国家殆必乱吾臂龙鳞奋矣　博物志见箭长下】
　　弓弱【宋史夏国至道初遣左都押衙张浦以橐驼及良马来献太宗令衞士翘闗超乘引彊夺槊于后园俾浦等观且令兵士皆拓两石弓帝笑问浦曰羌人敢敌否浦曰羌部丨丨矢短但见此长大人则己遁矣况敢敌乎】
　　弓劲【宋史赵普传时涉秋序边庭早凉丨丨马肥我军乆困切虑此际或误指踪臣方冒宠以守藩曷敢兴言而阻众】
　　弓拨【战国策楚有养由基者善射去栁叶者百步而射之百发百中左右皆曰善有一人遇曰善射可敎射也矣养由基曰人皆善子乃曰可敎射子何不代我射之也客曰我不能教子支左屈右夫射柳叶者百发百中而不以善息少焉气力倦丨丨矢钩一发不中前功尽矣】
　　弓胶【史记田敬仲世家丨丨昔干所以为合也然而不能合疏罅　韩琦诗风入丨丨士气豪】弓燥【典论歳之莫春勾芒司节和风扇物丨丨手柔草浅兽肥　刘孝仪从军行木落雕丨丨气秋征雁肥】
　　弓招【北史邢邵设官分职各有司存丞相不问闗人虞官丨丨不进岂使尸祝兼刀匕之役家长侵鸡犬之功】
　　弓鸣【李峤军师凯旋自邕州顺流舟中诗丨丨苍隼落劒动白猿悲】
　　弓抱【岑参奉送李太保兼御史大夫充渭北节度使诗丨丨闗西月旗翻渭北风】
　　弓良【韩诗外今有坚甲利兵不足以施敌破虏丨丨矢调不足射逺中微与无兵等尔】
　　弓多【薛道衡老氏碑见网密下】
　　弓冻【庾信出自北门行乐府笳寒芦叶脆丨丨纻鸣】
　　弓安【周礼考工记弓人凡为弓各因其君之躬志虑血气丰肉而短寛缓以荼若是者为之危弓危弓为之安矢骨直以立忿执以奔若是者为之安弓安弓为之危矢其人安其丨丨其矢安则莫能以速中且不深其人危其弓危其矢危则莫能以愿中】
　　弓危【周礼考工记弓人见上】
　　弓欺【罗邺老将诗见劒泣下】
　　弓梏【左宋华弱与乐辔少相狎长相优又相谤也子荡怒以丨丨华弱于朝平公见之曰司武而梏于朝难以胜矣遂逐之疏颈贯于弓若手在梏故云以丨丨也】
　　弓犯【李绅忆过润州诗丨丨控弦招武旅劒当抽匣问狂夫】
　　弓培【戴表元耕寛堂赋穴野而渠粪山而畬丨丨可垦歳无嬴储】
　　弓弨【诗彤丨丨兮受言藏之朱注彤丨朱弓也丨弛貌】
　　弓藏【诗见上尽史记淮阴侯传上令武士缚信载役车信曰果若人言狡兔死良狗亨髙乌尽良丨丨敌国破谋臣亡天下已定我固当亨　吴越春秋高鸟已尽良丨将丨狡兔已死走犬就烹　又左传注见箭筩下】
　　弓载【诗彤丨弨兮受言丨之朱注载抗之也】
　　弓櫜【诗彤丨弨兮受言丨之朱注櫜韬也】
　　弧
　　弧矢【易系辞传木为弧剡木为矢丨丨之利以威天下盖取诸睽注暌乖也物乖则争兴丨丨之用所以威乖争也　晋书庾翼见旌甲下　魏书髙聪传伏见亲御丨丨临原弋逺动羽驰矢镞所逮三百五十余步　唐明皇校猎义成喜逢大雪诗丨丨威天下旌旗游近县】
　　弧旌【周礼考工记丨丨枉矢以象弧也注觐礼曰侯氏载龙旂弧韣则旌旗之属皆有弧也弧有张縿之幅有衣谓之韣又为设矢象弧星有矢也】
　　弧星【礼记月令疏见弧中下　新论微子感牵牛星颜渊感中台星张良感丨丨樊哙感狼星老子感火星】
　　弧中【礼记月令仲春之月日在奎昏丨丨旦建星中疏余月昏旦中星皆举二十八星此昏云丨丨且云建星中独非二十八宿者以弧星近井星建星近斗井斗度多其星体广不可以的指昏旦之中故举弧建定其昏旦之中也】
　　弧深【周礼考工记凡揉辀欲其孙而无丨丨注孙顺理也谓弧木弓也凡弓引之中参中参深之极也揉輮之倨句如二可也如三则深伤其力】
　　弧刺【盐鐡论圣人审于是非察于治乱故设明法陈严刑坊非矫邪若檼栝辅檠之正丨丨也】弧张【周礼防氏掌设丨丨爲阱擭以攻猛兽以灵鼔敺之注丨丨量罦之属】
　　弧建【礼记月令疏见弧中下】
　　弧精【张镜观象赋丨丨引弓以持满狼星揺动于霄端】
　　弩
　　弩矢【史记司马相如是时卭筰之君长闻南夷与汉通得赏赐多多欲愿为内臣妾请吏比南夷乃拜相如为中郎将建节往使副使王然于壶充国吕越人驰四乘之因巴蜀吏币物以赂西夷至蜀蜀太守以下郊迎县令负丨丨先驱蜀人以爲宠　汉书霍光去病以皇后姊子贵幸旣壮大乃自知父为霍中孺未及求问防为骠骑将军击匈奴道出河东河东太守郊迎负丨丨先驱至平阳传舍遣吏迎霍中孺中孺趋入拜谒将军迎拜因跪曰去病不早自知爲大人遗体也又韩延夀见弩箭下　后汉书天文志王莽地皇四年六月汉兵起南阳至昆阳莽使司徒王寻司空王邑将诸郡兵号曰百万众至昆阳山作营百余围城数重或爲冲车以撞城为云车髙十丈以瞰城中丨丨雨集城中负户而汲求降不听请出不得　西京杂记茂陵文固阳本琅琊人善驯野雉爲媒以射雉每以三春之月爲茅障以自翳用觟矢以射之日连百数茂陵轻薄者化之皆以杂寳错厠翳障以青州芦苇爲丨丨轻骑妖服追随于道路以为欢娯也】
　　弩箭【汉书韩延夀抱弩负籣注如淳曰籣盛丨丨箙也师古曰籣盛弩矢者也其形如木桶　宋史兵志见劒轮下　李商隐射曲思牢丨丨磨青石绣额蛮渠三虎力】
　　弩楯【后汉书公孙瓒张纯复与畔胡丘力居等寇渔阳河间勃海入平原多所杀略瓒追击战于属国石门虏遂大败弃妻子逾塞走悉得其所略男女瓒深入无继反为丘力居等所围于辽西管子城二百余日粮尽食马马尽煮丨丨力战不敌乃与士卒辞诀各分防】
　　弩劒【宋史百官志内弓箭库南外库军器弓枪库军器丨丨箭库掌藏兵杖器械甲胄以备军国之用】弩铠【汉书王莽禁民不得挟丨丨】
　　弩机【吕览郑公子归生率师伐宋宋华元率师应之大棘羊斟御明日将战华元杀羊飨士羊斟不与焉明日战怒谓华元曰昨日之事子为制今日之事我爲制遂驱入于郑师宋师败续华元虏夫丨丨差以米则不发战大机也飨士而忘其御也将以此败而爲虏岂不宜哉】
　　弩牙【易系辞言行君子之枢机疏枢谓户枢机谓丨丨言户枢之转或明或暗丨丨之发或中或否犹言行之动从身而发以及于物或是或非也　书太甲若虞机张往省括于度则释机丨丨也　齐书东昏侯纪见帷帐下　又明一统志丨丨山在龙安府城东南一百六十五里状如丨丨】
　　弩类【宋史兵志若水进所造神臂弓实李宏所献盖丨丨也弓之身三尺有二寸长二尺有五寸箭木羽长数寸射三百四十余歩入榆木半笴】
　　弩式【宋史兵志江上诸军有丨丨皆废不修诏两淮荆襄沿边城守各制二十枝御前军器所亦如之】弩台【明一统志石城山在湖州府城西南三十里昔乌程人严白虎于此垒石为城与吕战至今山丄有丨丨烽楼走马将台遗址　皮日休馆娃宫懐古诗丨丨雨坏逢金镞香径泥销露玉钗】
　　弩阹【汉书雄甘泉本因秦离宫旣奢泰而武帝复增通天髙光迎风宫外近则洪厓旁皇储胥丨丨逺则石闗封峦枝鹊露寒棠棃师得游观屈竒瑰玮非木摩而不雕墙涂而不画周宣所考般庚所迁夏卑宫室唐虞采椽三等之制也】
　　弩关【汉书昭帝纪夏罢天下亭母马及马丨丨】
　　弩渝【晋书乐志丨丨本歌曲　亦作俞宋史乐志弩爲逺兵军之镇其发有机体难动往必速重而不迟鋭精分镈射逺中微丨丨之乐台何奇】
　　弩神【猗觉寮杂记丨丨名逺望】
　　弩士【晋书杨骏时骏居曹爽故府在武库南闻内有变召众官议之寻而殿中兵出烧骏府又令丨丨于阁上临骏府而射之骏兵皆不得出骏逃于马废以防杀之　唐书王栖曜传李希烈防汴州也乘胜东略次宁陵将袭宋州浙西节度使韩滉使栖曜以彊弩三千涉水夜入宁陵希烈不之知晨朝矢集帐前惊曰江淮丨丨入矣遂不敢东　宋史林广乞弟遣叔父阿汝约降求退舍又约不解甲广策其有异除阜为坛距中军五十步且设伏明日乞弟拥千人出降匿丨丨氊裘犹豫不前谢恩广发伏击之蛮奔溃斩阿汝及大酋二十八人　元史图呼勒传至元二十九年辰州蛮叛副枢刘国杰佥院苏玛拉往讨之不利移文索辰澧沅民间丨丨三千哈喇哈逊以民弗习战强之徒伤吾民弗许图呼勒曰兵贵训练乃可用也汉军不习弩因蛮攻蛮古所利遂与之果以此获胜】
　　弩人【唐书李徳裕传见甲人下】
　　弩父【輶轩絶代语楚东海间亭父谓之亭公卒谓之丨丨言主担弩因以为名也】
　　弩手【宋书索虏募天下丨丨不问所从若有马步众艺武力之士应科者皆加厚赏　宋史兵志增置陜西蕃落保防定功河北云翼有马劲勇陜西河北振武河北东京武衞陜西京西壮勇延州青涧登州澄海丨丨】
　　弩团【宋史兵志熙宁六年诸路行保甲司农寺请令全邵二州土丁弩手丨丨与本村土人共爲保甲】弩射【汉书百官公卿表注如淳曰若卢郎中二十人主丨丨　唐书兵志十人爲火五火为团皆有首长又择材勇者爲番头颇习丨丨】
　　弩力【淮南子夫矢之所以射逺贯牢者丨丨也其所以中的剖微者正心也】
　　弩张【袁昂书评见劒拔下　丰道生真赏齐赋丨丨劒拔虎踞龙盘】
　　弩炮【宋史兵志岢岚军别置牀子丨丨手】
　　弩车【宋史魏胜列阵则如意车在外以旗蔽障丨丨当军门其上寘牀子弩矢大如凿一矢能射数人发三矢可数百步】
　　弩【宋史马懐徳传尝因战流矢中其颡镞入于骨以丨丨系镞发机而出之　十洲记续胶或名连金泥武帝天汉三年帝幸北海祠恒山四月西国王使至献此胶四两帝幸华林园射虎而丨丨断使者时从驾又上胶一分使口濡以续丨丨帝惊曰异物也乃使武士数人共对掣引之终日不脱如未续时也】弩柄【宋史仪衞志镫杖黒漆丨丨也以金铜为镫及饰其末紫绦系之】
　　矢
　　矢镞【诗疏见矢棘下　蜀志关羽羽尝为流矢所中贯其左臂后创难愈每至隂雨骨常疼痛医曰丨丨有毒毒入于骨当破臂作创刮骨去毒然后此患乃除耳羽便伸臂令医劈之　桃源手听壬辰二月三日在金陵预阅字显忠兵马司最后折柳环插毬场军士驰马射之其丨丨闗于常镞略可寸余中辄断之名曰躤柳】
　　矢刃【汉书苏武传路穷絶兮丨丨摧士众灭兮名已隤南史侯景谓其厢公王僧贵曰吾尝据鞌对敌丨丨交下而意了无怖今见箫公使人自慴岂非天威难犯吾不可以再见之　魏书杜祥传时出挑战伪退以骄贼贼果日来攻逼不复自备乃夜出袭其营将晓丨丨交下贼大崩防溃　神仙封衡字君达陇西人也遇鲁生女授还丹诀及五岳眞形图遂周游天下故山官水精潜相迎伺而凶鬼怪物无不窜避人或疑之以丨丨刺御皆不能害】
