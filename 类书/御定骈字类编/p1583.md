<!-- { "loadSidebar": true } -->
　　针艾【素问岐伯曰当今之世必齐毒药攻其中镵石丨丨治其外也　顔氏家训凡人不能教子女者亦非欲防其罪恶但重于诃怒伤其顔色不忍楚挞惨其肌肤耳当以疾病为谕安得不用汤药丨丨救之哉】鍼工【魏书安同窃见并州所部守宰多不奉法又刺史擅用御府丨丨古彤为晋阳令交通财贿共为奸利请按律治罪太宗从之　元史百官志丨丨提领一员　小名録见针神下】
　　针神【小名録美人姓薛名灵芸年十七容貌絶世时文帝选良家子以入六宫灵芸别父母升车以玉唾壶承泪壶皆红色帝遣文车十乗以迎灵芸芸去京十里帝乗雕玉之辇以望车徒之盛嗟曰昔言朝为行云暮为行雨今非云非雨非朝非暮因易名为夜来夜来妙于针工宫中号为丨丨】
　　针女【白居易醉后赠萧殷二协律诗因命染人与丨丨先制两裘赠二君】
　　针姑【宋史顔衎传再调临济令临济多淫祠有丨丨庙者里人奉之尤笃衎至即焚其庙　明一统志张丨丨开封府陈州人年十四许同郡孟七保为婚未几七保输税于开封卒葬祥符之苏村父母欲嫁之丨丨曰既许孟氏今虽亡其母无所依愿归以养之父母重其义从之乃与姑诣祥符负其夫尸还葬誓养姑终洎姑卒以礼葬之立志愈坚年几六旬有司上具事旌表其门】
　　针鱼【云仙杂记卢杞与冯盛相遇于道各携一囊发盛囊有墨一枚大笑盛正色曰天峰煤和丨丨脑入金溪子手中录离骚古夲比公日提绫文刺三百为名利奴顾当孰胜已而捜杞囊果是三百刺】针虱【新论仰而贯丨望不见天俯而拾丨视不见地天地至大而不见者眸掩于丨丨故也】针喙【元稹蟆子诗毫端生羽翼丨丨噆肌肤】
　　鍼砂【本草丨丨铁集解颂曰作鍼家磨鑢细末者谓之丨丨】
　　针砭【西斋话记龙图阁侍制李行简言陇州道士曽若虚者善医尤得丨丨之妙术里有寡妇再适人遘疾且卒经日而心间尚暖家人因奔诣若虚哀祈一往庶几可救若虚既至视之且止其家哭泣引针针之即时而苏　范成大诗时时苦语见丨丨邂逅天涯得三益】
　　鍼方【唐书艺文志甄权丨丨一卷】
　　鍼经【唐书艺文志皇甫谧黄帝三部丨丨十二卷　宋史艺文志丨丨一卷　素问黄帝曰其法星辰者余闻之矣愿闻法往古者岐伯曰法往古者先知丨丨也】
　　针梳【宋史寇瑊传植竹为誓门横竹系猫犬难各一于其上老夷人执刀劒谓之打誓呼曰誓与汉家同心击贼即刺牲血和酒而饮瑊给盐及酒食丨丨衣服等付以大榜约大军至揭榜以别逆顺不杀汝老少不烧汝栏栅夷人大喜】
　　鍼科【宋史选举志学生三百人设三科以教之曰方脉科丨丨科】
　　鍼痕【宋史厐安时传桐城有民家妇孕将产七日而子不下邀安时往视之令其家人以汤温其腰腹自为上下拊摩孕者觉肠胃微痛呻吟间生一男子其家惊喜而不知所以然安时曰儿已出胞而一手误执母肠不复能脱故非符药所能为吾隔腹扪儿手所在鍼其虎口既痛即缩手所以遽生无他术也取而视之右手虎口丨丨存焉】
　　针锋【三桞轩杂识隂阳家为磁石引针定南北每有子午向之理按本草诂义磁石磨丨丨则能指南然尝偏东不全南也其法取新纩中独缕以半芥子蜡缀于针腰无风处垂之则针尝指南以针积贯灯心浮水上亦指南然尝偏丙位盖丙为土火庚辛金其制故知是物类感耳　梁元帝谢敕送齐王瑞象还啓瞻彼堵墙不足为喻立处丨丨弗云易摐】
　　针刺【尔雅檓大椒疏椒树如茱萸有丨丨叶坚而滑泽】
　　针芒【后汉书陈忠传隄溃蚁孔气泄丨丨是以明者愼微智者识几　唐书沙陀传李琢攻蔚州李国昌与克用奔达靼吐浑赫连铎宻畀酋长图之克用得其计因豪杰大防驰射百歩外丨丨木叶无不中部人大惊】
　　针絶【拾遗记孙权思得善画者使图山川地势军阵之像赵夫人曰丹青之色甚易歇灭不可久宝妾能刺绣作列国方帛之上写以五岳河海城邑行阵之形既成时人谓之丨丨】
　　鍼空【素问夫实者气入也虚者气出也气实者热也气虚者寒也入实者右手开丨丨也入虚者左手闭丨丨也注言用鍼之补写也右手持鍼左手捻穴故实者右手开丨丨以写之虚者左手闭丨丨以补之也】针写【素问不可挂以发者待邪之至时而发丨丨矣】
　　鍼列【晋书卫恒见栉比下】
　　针劳【文心雕龙意得则舒懐以命笔理伏则投笔以卷懐逍遥以丨丨谈笑以药勌】
　　针水【苏轼东坡诗毛空暗春泽丨丨闻好语】
　　机
　　机杼【后汉书陈传今西州边鄙土地脊埆鞍马为居射猎为业男寡耕稼之利女乏丨丨之饶守塞候望悬命锋镝闻急长驱去不图反　齐书王敬则传顷钱贵物贱殆欲兼倍凡在触类莫不如兹稼穑难劬斛直数倍今丨丨勤苦匹裁三百所以然者实亦有由唐书文宗纪太和三年诏毋献难成非常之物焚丝布缭绫丨丨　顔氏家训有一士族读书不过二三百卷天才钝拙而家世殷厚雅自矜持多以酒犊珍玩交诸名士甘其饵者递相吹嘘东莱王韩晋明笃好文学疑彼制作多非丨丨遂设防言面相讨试竟日欢谐辞人满席属音赋韵命笔为诗彼造次即成了非向韵众客各自沉吟遂无觉者韩退叹曰果如所量　徐陵侯安都徳政碑春鹒始啭必具笼筐秋蟀载吟竞鸣丨丨庾信周太傅郑国公夫人郑氏墓志铭夫有安世之贞躬服浣濯子有文伯之尊无忘丨丨　古诗纎纎擢素手札札弄丨丨　左思娇女诗玩弄睂颊间剧兼丨丨役　韦应物感事诗歳寒虽无褐丨丨谁肯施　卢纶送顾秘书献书后归岳州诗竹里闻丨丨舟中见弟兄又送李缃诗波翻逺水蒹葭动路入寒村丨丨鸣孟郊织女辞乐府夫是田中郎妾是田中女当年嫁得】
　　【君为君秉丨丨　桞宗元田家诗蚕丝尽输税丨丨空倚壁　皮日休圣姑庙诗见环佩下】
　　机丝【杜甫秋兴诗织女丨丨虚夜月石鲸鳞甲动秋风杜牧池州送孟迟先辈诗篱落见娉婷丨丨弄哑轧】
　　机梭【白居易朱陈村诗丨丨声札札牛驴走纷纷　苏轼诗虚声了无实夜幽鸣丨丨　徐积和李自明诗沧溟尽处是星汉有人常弄丨与丨】
　　机女【曹植光禄大夫荀侯诔丨丨投杼农夫辍耕】
　　机轴【南越志昔有懒妇睡机上姑怒之遂走投水化为奇兽一枚可得脂三四斛燃之照纺绩则暗照歌舞则明习懒之性不革也今安平七源等州峒俱有状如山猪而小喜食苗田夫以丨丨之类挂于田头则不敢复近矣　又世说袁恱有口才能短长说亦有精理既下说司马孝文王大见亲待几乱丨丨俄而见诛】机张【书太甲若虞丨丨往省括于度则释传机弩牙也言修徳夙夜思之明旦行之如射先省矢括于度释则中　张衡南都赋騄骥齐镳黄间丨丨又云笈七籖天丨丨而不生天机弛而不死】
　　机弛【云笈七籖见上】
　　机上【南越志见机轴下　杜牧阿房赋架梁之椽多于丨丨之工女　宋之问明河篇鸳鸯丨丨疎莺度乌鹊桥边一雀飞　徐夤忆牡丹诗宋玉隣边腮正嫩文君丨丨锦初裁　陆游新春诗却羡村隣丨丨女隔篱相唤祭蚕宫】
　　机中【王建留别诗不看匣里钗头古犹恋丨丨锦样新】
　　机余【志林取布头丨丨经不及纬者作纸曰布头笺】
　　机罢【陈润赋得秋河曙耿耿诗桥成鹊已去丨丨女应过】
　　机絶【拾遗记呉王赵夫人能于指间以防丝织云霞龙蛇之锦大则盈尺小则方寸宫中谓之丨丨】机声【孟郊离思诗廻织别离字丨丨有酸楚】
　　机键【唐书王方翼传西域平以功迁夏州都督属牛疫民废田作方翼为耦耕法张丨丨力省而见功多百姓顺赖】
　　机关【素问阳明者五藏六府之海主闰宗筋主束骨而利丨丨也　桐江诗话山谷七歳作牧童诗骑牛逺逺过前村短笛风斜隔陇闻多少长安名利客丨丨用尽不如君　梁简文帝六根懴文三业之过出自丨丨四大假成岂有眞我】
　　机桥【唐书康日知贼将李圆刘佶攻泗欧宗丁从实分徇舒庐寿沂海诸道兵屯海州度贼至作丨丨维以长絙贼半度絙絶半溺死度者不得战殱之】
　　机发【燕丹子燕太子丹质于秦求归秦王为丨丨之桥欲以陷丹丹过之无虞】
　　机穽【唐书李绅传霍山多虎撷茶者病之治丨丨发民迹射不能止绅至尽去之虎不为】机槛【徐陵报尹义尚书推沟拯溺每切皇衷逸翮飘鳞见忧丨丨】
　　机械【魏书杨津传时贼帅薛修礼杜洛周残掠州境孤城独立在两寇之间津贮积柴粟修理战具更营雉防贼每来攻丨丨竞起又于城中去城十歩掘地至泉作地道潜兵涌出置鑪铸铁持以灌贼贼遂相语曰不畏利槊坚城唯畏杨公铁星　庄子见机心下淮南子丨丨之藏于胷中则纯白不粹神德不全】机网【摭异记卫公长庆中在浙右防有渔人于秦淮间垂丨丨下深处忽觉力举异于常时及敛就水次卒不获一鳞忽得古铜镜可尺余光浮于波际渔人惊取照之歴歴尽见五脏六腑荣脉动竦骇神魄因腕战而坠渔人偶话于舎旁遂乃闻之于公尽周歳万计穷水底终不可得】
　　机彀【钱抱素哨遍词时夜寻思丨丨缘情钩钜巧取旁捜】
　　机象【齐书豫章王嶷丞相冲粹表于天真渊照殆乎丨丨经邦纬民之范体国成务之规故以业茂惟贤功髙则哲神辉眇邈叡算不追感纒奉车恨百留滞】
　　机运【魏书慕容如意传方难既夷身膺髙赏受胙河山与国升降六十之年宠灵已极观其立功足明丨丨岂容侥幸更邀非望者乎　又萧宝夤传语曰萧宝夤深识丨丨归诚有道冒险履屯投命绛阙微子陈韩亦曷其过也可遣羽林监领主书刘桃符诣彼迎接其资生所须之物及衣冠车马在京邸馆付尚书悉令预备　又申纂传丨丨可乗实在兹日】
　　机道【素问故曰知丨丨者不可挂以发不知机者扣之不发此之谓也】
　　机衡【齐书褚渊传总録丨丨四门惟穆　唐书李昭徳传武承嗣任文昌左相昭德谏曰永嗣已王不宜典丨丨以惑众庶】
　　机命【唐书薛放传穆宗为太子拜侍读及即位参赞丨丨帝谓曰小子新立惧不克荷先生宜相以辅不逮】
　　机括【庄子大言炎炎小言詹詹小恐惴惴大恐缦缦其发若丨丨其司是非之谓也　王昌龄东京府县诸公与綦母潜李颀相送至白马寺宿诗薄宦忘丨丨醉来即淹留】
　　机筦【唐书裴垍传垍始承防翰林天子新翦蜀乱厉精致治中外丨丨垍多所参与以小心慎黙称帝意】机政【唐书上官昭容传初郑方姙梦巨人舁大称曰持此称量天下婉儿生逾月母戏曰称量者岂尔邪辄哑然应后内秉丨丨符其梦云】
　　机务【宋书王传骠骑亲贤之寄地均旦奭还内辅参赞丨丨辄敬从所执　魏书李彪传五帝之臣臣不若君故君亲揽其事三王君臣智等故共理丨丨五霸臣过于君故事决于下我朝官司皆五帝之臣主上亲揽盖逺轨轩唐】
　　机柄【王氏谈録公言人性贵乎平淡若加以器识即所谓宰辅器也盖宰制方物等之公平甄别不差足任丨丨耳昔刘邵论人物亦以平淡为先也】
　　机权【晋书郗超传尝谓其父愔名公之子位遇应在谢安右而安入掌丨丨愔优游而已恒懐愤愤】机秉【唐书杜黄裳传平夏翦齐灭蔡复两河以丨丨还宰相纪律设张赫然号中兴自黄裳啓之】机延【宋史职官志蔡京当国率意自用内侍省职悉仿丨丨之号】
