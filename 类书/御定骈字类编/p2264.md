<!-- { "loadSidebar": true } -->
　　美矣【左传子晳洵丨丨　孟子道则髙矣丨丨　宋玉神女赋茂矣丨丨诸好备矣】
　　美哉【礼记晋献文子成室晋大夫发焉张老曰丨丨轮焉丨丨奂焉　左传呉公子札来聘请观于周乐为之歌周南召南曰丨丨始基之矣】
　　美终【国语彼将恶始而丨丨以晚盖者也】
　　美利【易干始能以丨丨利天下不言所利大矣哉　史记张仪传屈原曰前大王见欺于张仪张仪至臣以为大王烹之今纵弗忍杀之又听其邪説不可懐王曰许仪而得黔中丨丨也后而倍之不可故卒许张仪与秦亲　杜甫南池诗皇天不无意丨丨戒止足】
　　美用【后汉书孟尝传尝单身谢病躬耕垄次匿景藏采不华藻实羽翮之丨丨非徒腹背之毛也　宋书蔡兴宗传朝士有此人不多物议谓应丨丨】
　　美食【汉书鲍宣传陛下擢臣岩穴诚冀有益毫毛岂徒欲使臣丨丨大官重髙门之地哉　咸禁奢书昔毛玠为吏部尚书时无敢好衣丨丨者】
　　美馔【呉志华覈传饥者不待丨丨而后饱寒者不待狐貉而后温】
　　美饭【后汉书和熹邓皇后纪今末世贵戚食禄之家温衣丨丨乗坚驱良而靣墙术学不识臧否斯故祸败所从来也】
　　美味【扬雄解难客难扬子曰凡著书者为众人之所好也丨丨期乎合口工声调于比耳　梁简文帝七励陈晨鳬之丨丨荐隽燕之肥甜　杜甫拨闷诗已办青钱防雇直当令丨丨入吾唇】
　　美啖【笋谱防稽箭笋干法多将小笋烝后以盐酢焙干凡笋宜烝味全今越笋干为丨丨也】美醤【唐书许钦明传出为凉州都督尝轻骑按部防突厥黙啜兵奄至被执与皆至灵州使説之降钦明至城下呼曰我乏食有丨丨乎有粱米乎并乞墨一枝时贼营四靣阻水惟一路得入钦明欲选将柬兵乗夜袭贼也而城中无寤其廋者遂见害】
　　美醖【宋史文苑传郭忠恕善画多游王侯公卿家或待以丨丨豫张纨素倚于壁乗兴即画之　白居易诗丨丨香醪嫰时新异果鲜】
　　美酒【北史卢元明传少时尝从乡还洛途遇相州刺史中山王熙熙博识之士见而叹曰卢郎有如此风神惟须颂离骚饮丨丨自为佳器　古诗不如饮丨丨被服纨与素　苏轼诗十千丨丨渭城歌】美酿【琅环记试莺家多丨丨试莺不善饮时为宋迁索取试莺恒曰此岂为某设哉秪当索与郎耳因名酒曰索郎】
　　美酽【齐民要术粟米麯作酢法大率笨麯末一斗井花水一石粟米饭一石明旦作酢今夜炊饭薄摊使冷日未出前汲井花水斗量着瓮中量饭着盆中然后泻饭着瓮中量麯末着饭上慎勿挠搅绵幕瓮口三七日熟丨丨少淀久停弥好】
　　美醑【戴良诗丨丨溢流霞妍谈粲余绚】
　　美醪【苏颋命姚崇等北伐制丨丨以信之芳饵以赏之】
　　美脍【画鉴五代袁义宋徐白善画鱼及观其迹不过刀几间物耳使人徒起丨丨之兴】
　　美鲊【南史王藻传藻弟懋懋子莹累迁义兴太守代谢超宗去郡与莹交恶懋后往超宗处设精白防丨丨麞懋问那得佳味超宗诡言义兴始见饷佯惊曰丈人岂应不得耶懋大忿言于朝廷称莹供养不足坐失郡】
　　美饎【马祖常壮游诗四十得俸禄仅可给丨丨】
　　美饵【柳宗元送辛殆庶下第游南郑序方之于钓者丝纶不属钩喙甚直嗜有丨丨者而觖望获鱼之暮则善取者皆指而笑之　呉寛呉越吊古赋贪丨丨而不寤兮羌自以为得计】
　　美裘【公羊传蔡昭公朝乎楚有丨丨焉囊瓦求之昭公不与为是拘昭公于南郢数年然后归之】美服【荘子甘其食丨其丨　列子丰屋丨丨厚味姣色有此四者何求于外　张衡周天大象赋嘉殷巫之丨丨登周史之雅号】
　　美饰【蔡邕衣箴今人务在奢严志好丨丨帛必薄细衣必轻暖　梁昭明太子七契连干丽靡轻苏灿烂逸气既为胜瞩丨丨重成壮观】
　　美襟【司空圗诗品金尊酒满伴客弹琴取之自足良殚丨丨】
　　美锦【左传子皮欲使尹何为邑子产曰子有丨丨不使人学制焉大官大邑身之所庇也而使学者制焉其为丨丨不亦多乎　徐夤醉题邑宰南塘屋壁诗闽王丨丨求贤制未许陶公解印还】
　　美器【南史羊欣传义熙中弟徽被知于武帝帝谓谘议参军郑鲜之曰羊徽一时丨丨世论犹在兄后贵耳録种放见陈圗南曰名者古人之丨丨造物者深忌于天地间无全名子名将起物必败之】美箭【温子升为安丰王延明让国子祭酒表臣闻寳劒未砥犹乏切玉之功丨丨阙羽尚无衡石之势杜甫石龛诗为官采丨丨五嵗供梁齐】
　　美贝【山海经东始之山泚水出焉而东北流注于海其中多丨丨】
　　美质【礼记礼释回増丨丨措则正施则行　汉书张山拊传关内侯郑寛中有顔子之丨丨包商偃之文学　韩诗外传虽有良玉不刻镂则不成器虽有丨丨不学则不成君子】
　　美形【世説王敬豫有丨丨问讯王公王公抚其背曰阿奴恨才不称】
　　美貌【方言秦晋之间丨丨谓之娥美状为窕美色为艳美心为窈　宋玉神女赋须之间丨丨横生】美状【方言见上】
　　美色【晋书阮籍传邻家少妇有丨丨当罏沽酒籍尝诣饮醉便卧其侧籍既不自嫌其夫察之亦不疑也方言见美貌下　鲍照园葵赋鱼深沉而鸟髙飞孰知丨丨之为正】
　　美心【方言见美貌下】
　　美容【楚辞九章虽有西施之丨丨兮谗妬入以自代】
　　美姿【王粲神女赋丨丨巧笑靥辅竒牙张敏神女赋丨丨天挺盛饰表徳】
　　美目【诗巧笑倩兮丨丨盼兮　陆机日出东南隅行丨丨玉泽蛾眉象翠翰　张华感婚诗素顔发红花丨丨流清】
　　美眉【云笈七籖老君生于殷末长自周初其相也丨丨黄色日月角县蹈五把十耳有三门鼻有双柱】美口【张翰周小史诗和顔善笑丨丨善言】
　　美髯【金史温徳亨传布尔徳魁梧丨丨有谋略以智勇闻　元史张起岩传起岩面如紫琼丨丨方颐而眉目清可观望而知为雅量君子　列子丨丨长大】
　　美偲【诗其人丨且丨　苏颋蜀城哭台州安乐少府诗其道惟正直其人信丨丨】
　　美发【左传昔有仍氏生女黰黒而甚美光可以鉴注丨丨为黰　后汉书明徳马皇后纪后身长七尺二寸方口丨丨能诵易好读春秋楚辞尤善周官董仲舒书】
　　美长【诗鬒髪如云传鬒黒发也如云言丨丨也】
　　美鬛【孔丛子尧舜禹汤文武周公不以防眉丨丨为称也】
　　美脊【易坎为水其于马也为丨丨】
　　美手【南史柳恽传子良尝置酒后园有晋太傅谢安鸣琴在侧援以授恽恽弹为雅弄子良曰卿巧越嵇心妙臻羊体良质丨丨信在今夜】
　　美媛【傅休奕艶歌行有女篇妙哉丨丨徳宜配侯与王】
　　美姬【史记项羽本纪范増説项羽曰沛公居山东时贪于财货好丨丨今入关财物无所取妇女无所幸此其志不在小】
　　美妾【后汉书仲长统传妖童丨丨填乎绮室　晋书载记王猛以功进封清河郡侯赐以丨丨五人上女妓十二人中妓三十八人马百匹车十乗猛上疏固辞不受】
　　美妓【旧唐书李光顔传讨呉元济韩求得一美妇遗光顔光顔曰令公怜光顔离家室久舍丨丨见赠诚有以荷徳也然今战卒数万皆有妻子蹈白刃光顔奈何以女色为乐】
　　美妇【旧唐书李光顔传见上】
　　美女【尔雅丨丨为媛注所以结好媛　史记外戚世家诗曰丨丨入室恶女之仇　曹植丨丨篇丨丨妖且闲采桑岐路间　又唐书沙陀传中和二年蔚州刺史苏祐会赫连铎兵将攻代州屯丨丨谷】美御【拾遗记汉成帝悦于闇行憎灯烛宫中丨丨皆服皂衣】
　　美媵【诗序江有汜丨丨也勤而无怨嫡能悔过也疏此本为丨丨之不怨因言嫡之能自悔故丨丨而后兼嫡也　萧子范伤往赋咏丨丨而自箴歌忠妾而为式】
　　美奴【苕溪渔隠陆藻有侍儿名丨丨善缀词出侑樽俎每乞韵于坐客顷刻成章】
　　美娃【陈髙诗丨丨载后乗销金灿裳衣】
　　美艳【左传宋华父督见孔父之妻于路目逆而送之曰丨而丨】
　　美丽【汉书董贤传贤传漏在殿下为人丨丨自喜哀帝望见説其仪貌识而问之曰是舍人董贤耶因引上与语拜为黄门郎　论衡天文人文文岂徒调墨弄笔为丨丨之观哉　司马相如美人赋司马相如丨丨闲都游于梁王梁王説之】
　　美映【晋书武悼杨皇后传以咸宁二年立为皇后婉嫕有妇徳丨丨椒房甚有宠】
　　美矉【荘子西施病心而矉其里其里之丑人见而美之归亦捧心而矉其里其里之富人见之坚闭门而不出贫人见之挈妻子而去之走彼知丨丨而不知矉之所以美　亦作颦陈造诗正恐效西子丨丨得嘲剧】美盼【琅环记姚氏女月华与杨子名达者相爱月华少失母随父寓于子江江上端午有龙舟之戏月华出看逹见其素腕褰帘结五色丝跳脱鬒髪如漆玉凤斜簪巧笑丨丨容色艶异逹神魂飞荡然非敢望也】美曼【皮日休祝疟疠文丨丨之色媚于君侧】
　　美金【国语丨丨以铸劒防试诸狗马恶金以铸锄夷斤欘试诸壤土】
　　美玉【论语有丨丨于斯　山海经即谷之山多丨丨扪虱新话文章如精金丨丨自有定价　张衡西京赋翡翠火齐络以丨丨】
　　美石【山海经秦室之山上多丨丨】
　　美璞【欧阳修诗丨丨思善价浮云有夷路　苏舜钦永叔石月屏圗诗彤霞烁石变灵砂白虹贯岩生丨丨】
　　美珥【战国防齐王夫人死有七孺子者皆近薛公欲知王所欲立乃献七珥美其一明日视丨丨所在劝王立为夫人】
　　美瑾【文同诗公家兄弟何磊落一一光华如丨丨】
　　美玦【魏志钟繇传注太子与繇书曰近见南阳宗恵叔称君侯昔有丨丨闻之惊喜笑与忭俱】美珠【左传太叔疾臣向魋纳丨丨焉与之城鉏淮南子白玉不琢丨丨不文质有余也】
　　美璧【何景明忧旱赋沈丨丨兮不受牲降甘澍兮敷永宁】
　　美宝【诗贻我佩玖传玖石次玉者言能遗我丨丨　盐铁论和氏之璞天下之丨丨也待鉴试之工而后明　何璩琥珀拾芥赋丨丨擢色以临矣飞芒乗虚而附焉】
　　美香【司空圗诗丨丨闻夜合清景见寅朝】
　　美境【宋书舒璘传朱子吕祖谦讲学于婺璘徒歩往谒之以书告其家曰敝床疏席总是佳趣栉风沐雨反为丨丨】
　　美泽【左传齐庆封来奔献车于季武子丨丨可以鉴　萧子范七诱驱丨丨之车防千里之马】美类【春秋繁露美事召丨丨恶事召恶类　阮籍元父赋崇陵崔巍深溪峥嵘丨丨不处熊虎是生】美踪【后汉书杨赐传追慕五宗之丨丨】
　　美新【扬雄剧秦丨丨序敢竭肝胆写腹心作剧秦丨丨一篇虽未究万分之一亦臣之极思也】美劭【晋书车传风姿丨丨机悟敏速　潘尼释奠颂序谦光之丨弥丨阙里之教克崇】
　　美景【陈书孙玚传及出镇郢州乃合十余船为大舫于中立亭池植荷芰毎良辰丨丨賔僚并集泛长江而置酒亦一时之胜赏焉　谢灵运拟魏太子邺中集诗序天下良辰丨丨赏心乐事四者难并今昆弟友朋二三诸彦共尽之矣　陆倕以诗代书别后寄赠京邑僚友娱谈终丨丨敷文永清夜】
　　美果【山海经注月支国多好马丨丨】
　　美赏【抱朴子临之以斧钺之威诱之以倾城之寳犹不能奋铅锋于犀兕骋驽蹇以追风非不忌重诛也非不悦丨丨也体不可力无自奈何】
