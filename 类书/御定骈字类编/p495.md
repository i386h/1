<!-- { "loadSidebar": true } -->
　　河宗【穆天子传辛丑天子西征至于防人丨丨之子孙防柏絮且逆天子于智之口先豹皮十良马二六天子使井利受之　水经注按穆天子传天子自昆仑山入于宗周乃里西土之数自宗周瀍水以西北至于丨丨之邦阳纡之山三千有四百里自阳纡西至河首四千里合七千四百里　徐陵与王僧辩书壌虫之比黄鹄辙鲋之仰丨丨　沈约上巳华光殿诗见海若下江淹遂古篇穆王周流往复旋兮丨丨王母可与言兮　沈佺期和崔正谏秋日早朝诗丨丨来献寳天子命焚裘】
　　河神【左传楚子玉自为琼弁玉缨未之服也先战梦丨丨谓已曰畀余余赐女孟诸之麋弗致也大心与子西使荣黄谏弗听　南史始兴王憺传见水退下宋史李渎传见河祠下　水经注昔洙水自山至南安而溷崖水脉漂疾破害舟船歴代为患蜀郡太守李冰发卒凿平溷崖丨丨赑怒冰乃操刀入水与神鬬遂平溷崖　云仙杂记顾希防开成二年遇丨丨屈莫多曰更二千年大江所在堤岸当崩沙九里】河公【汉书沟洫志皇谓丨丨兮何不仁泛滥不止兮愁吾人　开元皇帝道徳经序昔在元圣强着元言权舆眞宗启廸来裔防文诚在经义颇乖撮其旨归虽蜀严而犹病摘其章句自丨丨而或畧其余浸防固不足数】
　　河侯【云笈七签见水母下】
　　河伯【史记滑稽传魏文侯时西门豹为邺令豹往到邺会长老问之民所疾苦长老曰苦为丨丨娶妇以故贫西门豹曰至为丨丨娶妇时幸来告语之吾亦往送女皆曰诺至其时西门豹往会之西门豹曰呼丨丨妇来视其好丑女来至前豹视之顾谓三老巫祝父老曰是女子不好烦大巫妪为入报丨丨得更求好女后日送之即使吏卒共抱大巫妪投之河中有顷曰巫妪何久也弟子趣之凡投三弟子西门豹曰巫妪弟子是女子也不能白事烦三老为入白之复投三老河中良久西门豹顾曰巫妪三老不来还柰之何欲复使廷掾与豪长者一人入趣之皆叩头叩头且破额血流地从是以后不敢复言为丨丨娶妇　元史河渠志十一年四月初四日下诏中外命鲁以工部尚书为总治河防使一切从事是月二十二日鸠工七月疏凿成八月决水过河九月舟楫通行十一月水土工毕诸埽诸堤成河乃复故道南汇于淮又东入于海帝遣贵臣报祭丨丨召鲁还京师　竹书纪年帝芬十六年洛伯用与丨丨冯夷鬭　穆天子传戊寅天子西征鹜行至于阳纡之山丨丨无夷之所都居是惟河宗氏河宗伯夭逆天子燕然之山劳用束帛加璧　晏子丨丨以水为国以鱼鼈为民　庄子宋元君夜半而梦人披髪窥阿门曰予自宰路之渊予为清江使丨丨之所渔者余且得予又见海若下　淮南子鸟有沸波者丨丨为之不潮畏其诚也　神异经西海水上有人乗白马朱鬛白衣】
　　【元冠从十二童子驰马西海水上如飞如风名曰丨丨使者　说苑韩褐子济于河津人告曰夫人过于此者未有不快用者也而子不用乎韩褐子曰天子祭海内之神诸侯祭封域之内大夫祭其亲士祭其祖祢褐也未得事丨丨也　博物志冯夷华隂潼乡人也得仙道化为丨丨　古今注鼈名丨丨从事鼍为丨丨使者又乌贼鱼一名丨丨度事小吏　水经注捜神记齐景公渡于江沈之河鼋衔左骖没之众皆惕古冶子于是拔劒从之邪行五里逆行三里至于砥柱之下乃鼋也左手持鼋头右手挟左骖燕跃鹄踊而出仰天大呼水为逆流三百歩观者皆以为丨丨也　顔延之范连珠鲁阳倾首离光为之反舍有鸟沸波丨丨为之不潮庾信谢赵王赉干鱼启翻惊丨丨独不受人足笑任公终年垂钓　韩愈南海神庙碑海于天地间为物最钜自三代圣王莫不祀事考于传记而南海神次最贵在北东西三神丨丨之上号为祝融　汉武帝瓠子歌搴长茭兮湛羙玉丨丨许兮薪不属　鲍照望水诗见海若下　鲍溶采珠行见水府下　李商隠利州江潭诗见水宫下　皮日休鱼牋诗见水仙下】
　　河仙【梁简文帝南郊颂序异人俊乂既间出而在官世镜丨丨亦雝容而廊庙】
　　河冯【陆云九愍诏丨丨以清川命湘娥而安流】
　　河甲【括地志汤迁西亳仲丁迁敖丨丨居相祖乙居景盘庚居西亳是五迁也】
　　河尹【韦嗣立酬崔光禄冬日述懐诗推演中都术旋参丨丨声　崔泰之同光禄弟冬日述懐诗见海卿下　岑参使君席夜送严河南赴长水诗使君地主能相送丨丨天明坐莫辞】
　　河部【江淹为建平王拜右卫将军荆州刺史章绩废江区声隘丨丨】
　　河巫【史记封禅书丨丨祠河于临晋】
　　河师【唐书食货志见水浅下】
　　河夫【元史河渠志大徳二年五月中书省劄付都水监运粮河隄自杨村至河西务三十五处用苇一万九千一百四十束军夫二千六百四十九名度三十日毕于是本监分官率濠寨至杨村厯视坏堤督巡丨丨修理】
　　河女【晋书夏统传孝女曹娥年甫十四贞顺之徳过越梁宋其父堕江不得尸娥仰天哀号中流悲叹便投水而死父子防尸后乃俱出国人哀其孝义为歌丨丨之章】
　　河宫【杨炯老人星赋浑浑熊熊悬紫贝于丨丨晔晔暐暐曜明珠于汉水　李华元殿赋仰白帝而金精开披丨丨而银烛发　李濋华月照方池赋前临不测姮娥下入于丨丨永望长空明镜上腾于天歩　沈约前缓声歌龙马出黄苑帝服起丨丨　庾肩吾经夏禹庙诗侵云似天阙照水类丨丨】
　　河府【梁简文帝奉阿育王寺钱启施用万金檀丰十嵗寳陈丨丨泉出水衡】
　　河门【储光羲贻丁主簿仙芝别诗见江澨下】
　　河庭【陆倕石阙铭海岳黄金丨丨紫贝】
　　河楼【杜牧偶见诗朔风髙掠丨丨白鼻騧郎白罽裘】
　　河亭【王建送人诗丨丨收酒器语尽各西东　元好问赠别孙徳谦诗丨丨轰醉卧春风到手金杯不放空　又汉书地理志注见河阳下】
　　河轩【杜牧山寺诗泉飞溅虚槛云起涨丨丨】
　　河祠【宋史李渎传初莹祷丨丨而生渎故名渎字河神后改字长源】
　　河寺【苏颋授李从远守太府卿制膺丨丨之职宠选方髙致泉府之殷惟才是属】
　　河车【叅同契觧水者五行之始铅者五金之主水本居北搬运而南使水自下升载宝而上如丨丨之运故曰丨丨以黄杂黒故曰被褐谓铅质夲贱也而白银在内故曰懐玉谓至宝真藏也　金丹大要指戊土为丨　是有守疆界之说指已土为牛车是有定规矩之妙　又走丨丨于顶上灌玉液于衢中　金丹诸真元奥诗丨丨搬运上昆山不动纤毫到玉闗　李白诗姹女乗丨丨黄金充辕轭　叚成式嘲元中丞诗素娥毕竟难防备烧得丨丨莫遣尝】
　　河舟【宋书邓琬传见江濆下】
　　河船【唐书食货志见渭船下】
　　河轮【云仙杂记嵇康抱琴访山涛涛醉欲剖琴曰吾卖东阳旧业以得琴乞尚书令丨丨佩玊截为徽货所衣玉帘中单买缩丝为囊论其价与武库争先汝欲剖之吾从死矣】
　　河橐【马祖常都门诗士女工鞶丝王孙带丨丨】
　　河带【周滕王逌庾信集序丨丨山砺贻厥于后李庾西都赋指丨丨以山砺书天子之缙绅】河图【易系辞丨出丨洛出书圣人则之疏丨出丨洛出书圣人则之者如郑康成之义则春秋纬云河以通干出天苞洛以流坤吐地符河龙图发洛书感丨丨有九篇洛书有六篇孔安国以为丨丨则八卦是也洛书则九畴是也辅嗣之义未知何从　书顾命大玉夷玉天球丨丨在东序传丨丨八卦伏羲王天下龙马出河遂则其文以画八卦谓之丨丨　后汉书祭祀志建武三十二年正月上斋夜读丨丨会昌符曰赤刘之九会命岱宗不慎克用何益于承诚善用之奸伪不萌感此文乃诏松等复案索河雒谶文言九世封禅事者松等列奏乃许焉　宋书后废帝纪括丨丨于九服振玉轫于五都　宋史艺文志周易丨丨术一卷　帝王世纪黄帝逰洛水上见大鱼杀五牲以醮天乃甚雨七日七夜鱼流始得图书今丨丨是也　文心雕龙若乃丨丨孕乎八卦洛书韫乎九畴玉版金缕之实丹文绿牒之华谁其尸之亦神理而已　云笈七签丨丨宝录云第一阳明星天之太尉司正主非　震泽长语或问厯书有白黑绿碧黄赤紫何谓也曰此丨丨数也丨丨之数戴九履一一为白九为紫左三右七三为绿七为赤二四为肩二黑四碧六八为足白故隂阳家一六八为白二黑三绿四碧五黄七赤九紫　挚虞孔子赞仲尼大圣遭时昏荒丨丨沈翳鳯鸟幽藏　徐陵皇太子临辟雍颂序皇帝世膺下武休兹上徳握天镜而授丨丨执玉衡而运乾象　又侯安都徳政碑我髙祖武皇帝迎丨丨于浪泊括地象于炎洲南兴涿鹿之师北问共工之罪　庾信进象经赋表九州既奠近对丨丨四辙中绳全观玉防　汪克寛紫防垣赋匪筑以干戈丨丨之倚杵匪甃以五色女娲之錬石　江淹遂古篇丨丨洛书为信然兮　庾信徴调曲地镜则山泽俱开丨丨则鱼龙合负　李峤书诗丨丨八卦出洛范九畴初】河书【梁简文帝三日侍皇太子曲水宴诗岂辨丨丨宁摛淮赋】
　　河籍【谢朓谢随王赐左传启见山笥下】
　　河谶【沈佺期答魑魅代书寄家人诗丨丨随龙马天书逐鳯皇】
　　河篇【陶景华阳枢域颂丨丨征往册孔记昭昔名】
　　河议【宋史河渠志谢卿才上丨丨一编召赴政事堂会议】
　　河纪【宋书符瑞志去七月上旬时在昧旦黄晖洞照宇宙开朗徽风协律甘液洒津虽朱晃瑰玮于运衡荣光图灵于丨丨蔑以尚兹　江淹为建平王庆少帝登祚章伏惟陛下骞英驾圣涵灵纵睿矩心明裁绳道喆时遥裔雒符杂沓丨丨　徐陵陈文帝哀防文洛书天表丨丨灵命】
　　河柳【诗启之辟之其柽其椐传柽丨丨也椐樻也　何逊七召见山榴下　江总山庭春日诗见海榴下沈佺期三日棃园侍宴诗野花飘御座丨丨拂天杯　马定国诗去年髙堂别丨丨揺风枝】
　　河蒲【张説岳州别梁六入朝诗岸抒含苍捄丨丨秀紫台　李贺恼公诗杜若含清露丨丨聚紫茸】河鹊【郑愔奉和幸上官昭容院诗见山熊下】
　　河鸟【刘孝绰诗河流既浼浼丨丨复闗闗】
　　河龙【易系辞疏见河图下　汉书礼乐志殷殷钟石羽籥鸣丨丨供鲤醇牺牲　宋书明帝陈贵妃传丨丨启圣理浃民神郊电基皇庆烁天地故资敬之道粹古铭风防贵之谊代凝则　曹植文帝诔丨丨洛陵波游下】
