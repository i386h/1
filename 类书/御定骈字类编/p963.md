<!-- { "loadSidebar": true } -->
　　四守【礼记祭统煇者甲吏之贱者也胞者肉吏之贱者也翟者乐吏之贱者也阍者守门之贱者也古者不使刑人守门此丨丨者吏之至贱者也　元史刘德裕传淮西贼保司空山檄淮东四郡守为应元帅帖哥逻得其檄即械郡守许定国等四人使承反状将籍其家德裕言四人者皆新降将天子既宠绥之有地有民盈所望矣方誓报効安有他觊柰何以疑似杀丨丨宁知非反间耶尽复其官　汲冢周书丨丨一政尽人材材尽致死二土守其城沟三障水以御寇四大有沙炭之政】
　　四使【北史李浑传子湛兼通直散骑常侍聘陈使副袭爵泾阳男浑与弟绘纬俱为聘使主湛又为副使是以赵郡人士目为丨丨　唐书兵志立丨丨南使十五西使十六北使七东使九诸坊若泾川亭川阙水洛赤城南使统之清泉温泉西使统之乌氏北使统之木硖万福东使统之　宋史唐介传见二使下　东轩笔録张尧佐以进士擢第累官屯田员外郎知开州防其女有宠于仁宗册为修媛尧佐遂骤迁擢一日中除宣微节度景灵羣牧丨丨　文献通考初景云开元间节度度支营田等使诸道并不置又一人兼领者甚少艰难以来优宠节将天下拥旄者常不下三十人例衔节度度支营田观察丨丨其边界藩镇增置名额者又不一前后六十余年虽尝增减官员及使额而度支营田以两河诸将兼领故朝廷不议停废】
　　四率【文献通考詹事秦官晋职拟尚书令掌三令丨丨中庶子庶子洗马舍人等官　又帅同马植和白敏中诗丨丨有征无汗马七闗虽戍已弢弓】
　　四将【元史太祖纪帝遣阿里海致责于汪罕曰君困迫来归时我过哈丁里歴掠诸部羊马资财尽以奉君不半月间令君饥者饱瘠者肥此大有功于君三也君不告我往掠蔑里乞部大获而还未常以毫髪分我我不以为意及君为乃蛮所倾覆我遣丨丨夺还尔民人重立尔国家此大有功于君四也　小学绀珠丨丨刘锜岳飞李显忠魏胜　梁简文帝大爱敬寺刹下铭序丨丨五龙翘勤翼卫八臂三目顶带防持　杨维桢毘陵行孟冬丨丨发句吴弯弓誓落双髠颅】
　　四尹【宋史宗室师传师丨丨临安有能声】
　　四令【明一统志丨丨祠堂在怀庆府济源县西北延庆寺侧宋陈省华尝为邑令其子尧叟尧佐尧咨随侍后父子俱赠中书令曾孙虞部员外郎知俭建堂肖像其中以祀之名曰丨丨司马光作记】
　　四史【小学绀珠丨丨沮诵苍颉隶首孔甲】
　　四饭【论语丨丨缺适秦小学绀珠见三饭下】
　　四佐【晋书刁协传中兴丨丨位为朝首　汲冢周书心有丨丨不和而废　又见三极下　説苑圣明在上慎终择士务于求贤设丨丨以自辅有英俊以治官　羣辅録燧人出天丨丨出地】
　　四丞【汉书百官公卿表初置尚书员五人有丨丨】
　　四臣【后汉书李膺传梁惠王玮其照乗之珠齐威王答以丨丨注丨丨檀子盼子黔夫种首　帝王世纪文王晏朝不食以延四方之士是以太颠闳夭散宜生南宫适咸至是为丨丨】
　　四长【事文类聚颖川丨丨并以仁信笃诚使人不欺谓荀淑为当涂长韩韶为嬴长陈实为太丘长钟浩为林虑长淑等皆頴川人也　元好问即事诗丨丨东州贡姓名阿茶能诵木兰行　又平声宋史吴璘传尝着兵法二篇大略谓金人有丨丨我有四短当反我之短制彼之长丨丨曰骑兵曰坚忍曰重甲曰弓矢吾集蕃汉所长兼收而并用之以分队制其骑兵以番休迭战制其坚忍制其重甲以劲弓强弩制其弓矢则以逺尅近以强制弱布阵之法则以歩军为阵心左右翼以马军为左右肋拒马布两肋之间至帖拨增损之不同则系乎临机知兵者取焉】
　　四校【汉书司马相如传上林赋于是乎背秋渉冬天子校猎乗镂象六玉虬拖蜺旌靡云旗前皮轩后道游孙叔奉辔卫公参乗扈从横行出乎丨丨之中注文颖曰凡五校今言四者一校中随天子乗舆也师古曰此説又非也丨丨者阑校之四面也言其跋扈纵恣而行出于校之四外也　班固燕然山铭丨丨横徂星流彗扫萧条万里野无遗寇　杨侃皇畿赋丨丨毕陈六飞初驾　戴暠度闗山诗催令丨丨出倚望三边平】四尉【史记白起传见二障下　文献通考汉大县两尉小县一人长安有丨丨分为左右部城东南置广部尉是为左部城西北置明部尉是为右部并四百名】
　　四监【礼记月令季夏之月命丨丨大合百县之秩刍以养牺牲令民无不咸出其力注丨丨主山林川泽之官　文献通考黄帝立丨丨以洽万国　又天驷左右丨丨监官各一人】
　　四权【南史谢晦等传论向令徐傅不亡道济居外丨丨制命力足相侔】
　　四安【晋书职官志见四征下　宋书百官志安东将军一人安南将军一人安西将军一人安北将军一人鱼豢曰镇北丨丨魏黄初太和中置　宋史灜国公纪德祐元年三月命浙西提刑司准备差遣刘经戍吴江两浙转运司准备差遣罗林浙西安抚司参议官张濡戍独松闗山隂县丞徐垓正将郁天兴戍丨丨镇】四平【晋书职官志见四征下　宋书百官志平东将军一人平南将军一人平西将军一人平北将军一人丨丨魏世置　隋书百官志丨丨四翊为二十班注丨丨东南西北四翊前后左右　又战国策张仪为秦连横説魏王曰魏地方不至千里卒不过三十万人地丨丨诸侯四通条达辐辏无有名山大川之限魏之地势固战塲也　又明一统志丨丨山在江宁府句容县南七十里山下有洞屋名方台俗谓之方山　又齐东野语见二败下】
　　四征【晋书职官志丨丨兴于汉代四安起于魏初四镇通于柔逺四平止于防乱其渡辽淩江轻车强弩式扬遐外用表攻伐兴而复毁厥号弥繁　宋书百官志征东将军一人征南将军一人征西将军一人征北将军一人鱼豢曰丨丨魏武帝置秩二千黄初中位次三公汉旧诸征与偏裨杂号同　刘实崇让论主选之吏不必任公而选三公不如令三公自共选一公为详也丨丨缺择丨丨所让最多者而用之此为一征缺丨丨已豫选之矣必详于停缺而令主者选丨丨也　又书周官惟周王抚万邦廵侯甸丨丨弗庭绥厥兆民】四推【文献通考唐元和八年命丨丨御史受事周而复始罢东西分日之限　又宋御史台置推直官二人专治狱事凡推直有丨丨曰台一推台二推殿一推殿二推】
　　四其【唐书郭宏霸传天授中由革命举得召见自陈往讨徐敬业臣誓抽其筋食其肉饮其血絶其髓武后大悦授左台监察御史时号丨丨御史】
　　四录【宋书百官志见二录下　又唐书马怀素传怀素卒后诏秘书馆并号脩书学士草定四部人人意自出无所统一逾年不成有司疲于供拟太仆卿王毛仲奏罢内料又诏右常侍褚无量大理卿元行冲考绌不应选者无量等奏修譔有条宜得大儒综治诏委行冲乃令煚述钦总缉部分践猷惬治经述钦治史煚彦直治子湾仲丘治集八年丨丨成上之】
　　四累【列子惠盎见宋康王曰有道于此使天下丈夫女子莫不驩然皆欲爱利之此其贤于勇有力也丨丨之上也注处卿大夫士民之上故言丨丨】
　　四中【文献通考梁将军之名髙下舛杂命更加厘定于是有司奏置一百二十五号将军以镇卫骠骑车骑为二十四班四征丨丨为二十三班八镇为二十二班八安为二十一班四平四翊为二十班凡三十六号为重号将军　又释寳志谶诗昔年三十八今年八十三丨丨复有四城北火酣酣　又去声宋史礼志见四发下】
　　四营【文献通考梁二率视御史中丞铜印墨绶武冠绛朝服左率领七营右率领丨丨　张蠙赠九江太守诗见二邑下　又易系辞干之防二百一十有六坤之防百四十有四凡三百有六十当期之日二篇之防万有一千五百二十当万物之数也是故丨丨而成易　敬括八卦赋见三才下】
　　四选【宋史职官志凡文阶官之等二十武选官之等五十有六幕职州县官之等七散官之等九皆以左右髙下分属于丨丨曰尚书左选文臣京朝官以上及职任非中书省除授者悉掌之曰尚书右选武臣升朝官以上及职任非枢密院除授者悉掌之　又选举志元丰定制而后铨注之法悉归选部以审官东院为尚书左选流内铨为侍郎左选审官西院为尚书右选三班院为侍郎右选于是吏部有丨丨之法　春秋繁露天地之理分一岁之变以为四时四时亦天之丨丨也是故春者少阳之选也夏者太阳之选也秋者少隂之选也冬者太隂之选也丨丨之中各有孟仲季是选之中有选故一岁之中有四时一时之中有三长天之节也先王因人之气而分其变以为丨丨是故三公之位圣人之选也三卿之位君子之选也三大夫之位善人之选也三士之位正直之选也分人之变以为丨丨选立三臣　江总山水纳袍赋悯丨丨之徂迁轸百虑之回□　又庐山志白乐天尝炼丹于庐山草堂作飞云履以元绫为质剪素绢为云四面縁饰之染以丨丨香毎振履飘飘如云雾】
　　四考【旧唐书禇遂良传太宗曰公等为朕捜访贤德以傅储宫爰及诸玉咸求正士且事人岁乆即分义情深非意窥窬多由此作于是限王府官寮不得过丨丨　唐书选举志凡居官必丨丨中中进年劳一阶叙毎一考中上进一阶上上二阶上中以上及计考应至五品以上奏而别叙六品以下迁改不更选及守五品以上官年劳岁一叙给记皆牒考多者准考累加　又刘祥道传唐虞三载考绩黜陟幽明二汉用人亦乆其职今任官率丨丨罢官知秩满则怀去就民知迁徙则苟且以去就之官临苟且之民欲移风振俗乌可得乎请丨丨进阶八考听选以息迎新送故之　宋史选举志见一考下　李频送狄明府赴九江诗丨丨兼重请相知住几年　刘商题刘偃庄诗门前种稻三回熟县里官人丨丨归】
　　四辟【晋书羊祜传祜举上计吏州丨丨从事秀才五府交命皆不就】
　　四课【宋史选举志绍兴五年立县令丨丨曰纠正税籍团结民兵劝课农桑劝勉孝悌三岁就绪者加旌赏无善状者汰之】
　　四最【宋史选举志有请令江淮官乆任而课其功过者帝曰朕昔为元帅时见江县官以三年为任犹且一年立威信二年守规矩三年则务收人心以为去计今止以二年为任虽有葺治之心盖亦无暇矣可如所奏是时岁以十五事考校监司取四善丨丨考校县令违限不实者有罪】
　　四任【宋史魏矼传除集英殿修撰知宣州不就改提举太平兴国宫自是奉祠凡丨丨丁内艰以卒】四迁【汉书主父偃传见一岁下　唐书元澹传丨丨大理卿不乐法家固谢所居官改左散骑常侍封常山县公　又郑珣瑜传进饶州刺史入为谏议大夫丨丨吏部侍郎为河南尹　宋史折御卿传淳化三年凡丨丨而为府州观察使】
　　四登【晋书韦謏传謏仕于刘曜为黄门郎后又入石季龙署为散骑常侍歴守七郡咸以清化著名又徴为廷尉识者拟之于张前后丨丨九列六在尚书二为侍中再为太子太傅封京兆公　杜甫哀郑国公严武诗丨丨会府地三掌华阳兵】
　　四授【王建自伤诗丨丨官资元七品再经婚娶尚单身】
　　四补【宋史兵志枢密院言勇敢効用皆以材武应募从军廪食既优战马戎械之具皆出公上平时又得以家居以劳効赏者凡丨丨而至借职校弓箭手减十资淹速相逺甚非朝廷第功均赏之意】
