<!-- { "loadSidebar": true } -->
　　柱质【战国策张孟谈曰臣闻董子之治晋阳也公宫之室皆以錬铜为丨丨请发而用之则有余铜矣】柱干【汉书李寻传陛下秉四海之众曾亡丨丨之固守闻于四境殆开之不广取之不明劝之不笃】柱根【白居易早寒诗见墙角下】
　　柱天【史记曹相国世家丨丨侯反于衍氏又进破取衍氏　后汉书齐王縯传分遣亲客使邓晨起新野光武与李通李轶起于宛伯升自发舂陵子弟合七八千人部署賔客自称丨丨都部　云笈七籖第十三神仙丨丨大将军特进侯主身中万二千神又两足神二人太阴之精也字丨丨力士　又张说华岳碑巉巉太华丨丨直上】
　　柱日【宋之问嵩山天门歌松万接兮丨丨石千寻兮倚空】
　　柱山【战国策苏秦为赵王使于秦反三日不得见谓赵王曰秦乃者过丨丨有两木焉一盖呼侣一盖哭问其故对曰吾苦夫匠人且以绳墨按规矩刻镂我一盖曰吾所苦夫铁铦然自入而出夫人者今臣使于秦而三日不见无有为臣为铁铦者乎】
　　柱水【水经注沅水又东合丨丨水源柱溪北流注沅】
　　柱溪【水经注见上】
　　柱石【宋史戚纶传出知杭州就加左司郎中属江潮为患乃立堤岸以易丨丨之制虽免水患而众颇非其变法　顔氏家训夫老庄之书盖全真养性不肯以物累已也故藏名丨丨终蹈流沙匿迹漆园卒辞楚相此任纵之徒耳　王仲言慈宁殿赋见枅欀下　元稹蚁子诗敢惮榱栎蠧深藏丨丨倾　又汉书霍光传贺者武帝孙昌邑哀王子也既至即位行滛乱光忧懑独防问所亲故吏大司农田延年延年曰将军为国丨丨审此人不可何不建白太后更选贤而立之　又辛庆忌传大将军王鳯荐庆忌前在两郡着功迹征入歴位朝廷莫不信乡质行正直仁勇得众心通于兵事明畧威重任国丨丨　又外戚传前丞相乐昌侯商本以先帝外属内行笃有威重位歴将相国家丨丨臣也其人守正不肯诎节随鳯委曲　后汉书朱浮传朝廷之于伯通恩亦厚矣委以大郡任以威武事有丨丨之寄情同子孙之亲　魏志文帝纪注今内有公卿以镇京师外设牧伯以监四方至于元戎出征则军中宜有丨丨之贤帅辎重所在又宜有镇守之重臣然后车驾可以周行天下无内外之虑　魏书古弼传弼谋军辅国逺畧正情有丨丨之量　唐书裴度传上已宴羣臣曲江度不赴帝赐诗曰注想待元老识君恨不早我家丨丨衰忧来学丘祷　宋史乐志建邦隆丨丨造物运陶甄共致升平业绵长保亿年　世说陆玩拜司空有人诣之索羙酒得便自起防着梁柱间地祝曰当今乏材以尔为丨丨之用莫倾人栋梁玩笑曰戢卿良箴　傅元江夏太守任君墓志铭君承洪苗之髙胄禀岐嶷之上姿质羙珪璋志邈云霄景行足以作仪范丨丨足以虑安危　髙适留上李右相诗钧衡持国柄丨丨总朝经又同郭十题杨主簿新防诗用材兼丨丨闻物象髙深　杜甫入衡州诗扶颠待丨丨独坐飞风霜　刘长】
　　【卿闻王师收二京因书事寄上浙西节度李侍郎中丞行营诗世危看丨丨时难识忠贞】
　　柱国【战国策陈轸见昭阳问楚之法覆军杀将其官爵何也曰官为上丨丨爵为上执珪　又君谓景翠曰公爵为执珪官为丨丨战而胜则无加焉矣不胜则死不如背秦援宜阳公进兵秦恐公之乗其敝也必以寳事公公仲慕公之为已乗秦也亦必尽其寳　又国子曰安邑者魏之丨丨也晋阳者赵之丨丨也鄢郢者楚之丨丨也故三国与秦壌界秦伐魏取安邑伐赵取晋阳伐楚取鄢郢矣　史记陈涉世家陈王征国之豪杰与计以上蔡人房君蔡赐为上丨丨　后汉书杨震传赞杨氏载徳仍世丨丨　周书武帝纪保定二年闰月己丑诏丨丨以下帅都督以上母妻授太夫人夫人郡君县君各有差　又赵贵等传初魏孝庄帝以尔朱荣有翊戴之功拜荣丨丨大将军荣败后此官遂废大统三年魏文帝复以大祖建中兴之业始命为之其后功参佐命望实俱重者亦居此职自大统十六年以前任者凡有八人当时荣盛莫与为比故今之称门阀者咸推八丨丨家云　北史韩禽传有人疾笃忽惊走至禽家曰我欲谒王左右问何王曰阎罗王禽子弟欲挞之禽止之曰生为上丨丨死作阎罗王亦足矣因寝疾卒　旧唐书官品志丨丨勲官正第二品无职事　唐书刘仁轨传为鸡林道大总管东伐新罗仁轨率兵迳渡瓠卢河破其北方大镇七重城以功进爵为公并子侄三人竝授上丨丨州党荣之号其所居为乐城乡三柱里　又李愿传晟立功时诸子未官宰相以闻即日召授太子賔客上丨丨故事丨丨门列防遂父子皆赐又杜佑传魏置丨丨当时宿徳盛业者居之贵宠第一周隋间授受已多国家以为勲级才得地三十顷耳江淹为萧骠骑譲封表昔南楚偏君鄢郢小政执珪丨丨尚不轻授　庾信辛威神道碑天和元年授丨丨拜大司防楚之丨丨方之南火轩之司防譬以西云总授于公能官人也　白居易转上丨丨诗丨丨勲成私自问有何功徳及生人】
　　柱史【栁宗元为安南杨侍御祭张都护文丨丨稍迁郎曹继升程功佐理海裔斯澄　张衡天象赋尚书谘谋以纳言丨丨记私而奏职　李颀送崔侍御赴京诗丨丨谒承明翩翩将有期　髙适奉酬睢阳李太守诗系髙周丨丨名重晋阳秋　杜甫陪王侍御同登东山最髙顶宴姚通泉晚携酒泛江诗邑中上客有丨丨多暇日陪骢马游　崔融和梁王众传张光禄是王子晋后身诗中郎才貌是丨丨姓名非　戴叔伦和尉迟侍郎夏杪闻蝉诗楚人方苦热丨丨独闻蝉　李益书院无厯日以诗代书问路侍御六月大小诗故人为丨丨为我数阶蓂】
　　柱臣【后汉书刘陶传窃见故冀州刺史南阳朱穆前乌桓校尉臣同郡李膺皆履正清平贞髙絶俗穆前在冀州奉宪操平摧破奸党埽清万里膺厯典牧守正色率下及掌戎马威扬朔北斯实中兴之良佐国家之丨丨也　宋书沈攸之传故司空沈公从父宗荫爱之若子卵翼吹嘘得升宫秩废帝昏悖猜畏丨丨攸之贪竞乗机凶忍趋利躬行反噬请衔诛防】
　　柱工【汉书礼乐志丨丨员二人一人可罢】
　　柱下【史记张丞相传张丞相苍者阳武人也好书律厯秦时为御史主丨丨方书　又老子传周守藏室之史也注老子为丨丨史即藏室之丨丨因以为官名后汉书仲长统传论贵清静者以席上为腐议束名实者以丨丨为诞辞　又张皓传赞晨门有抱闗之夫丨丨无朱文之轸注朱文画车为文也　魏书李骞传悟丨丨之称工闻首阳之为拙　文心雕龙诗必丨丨之防归赋乃漆园之义疏　梁元帝上东宫古迹启尚方大篆既其牢落丨丨方书何曾彷佛　栁宗元唐故万年令裴府君墓碣史于丨丨郎于会司徼循以周大比是宜　谢灵运山居赋见丨丨之经二覩濠上之篇七　沈佺期同工部李侍郎适访司马子微诗丨丨留伯阳储闱登四皓　张谓寄李侍御诗丨丨闻周史书中慰越吟　又星经丨丨史在北辰东主左右史记过事也　张镜观象赋内则尚书大理太一天一之宫丨丨著述传示无穷】
　　柱上【战国策夫呉干将之剑肉试则断牛马金试则截盘匜薄之丨丨而击之则折为三质之石上而击之则碎为百　急就篇榱椽欂栌瓦屋梁注欂栌丨丨之枅也　庾信萧公墓志铭名书丨丨策满帷中】柱北【宋史礼志其读册中书令读寳侍中候册案将至先升于前楹间第一丨丨对立】
　　柱后【汉书张敞传初敞为京兆令而敞弟武拜为梁相敞问武欲何以治梁武敬惮兄谦不肯言敞使吏送至闗戒吏自问武武应曰梁国大都吏民雕敝且当以丨丨惠文弹治之耳秦时狱法吏冠丨丨惠文武意欲防刑法治梁吏还道之敞笑曰审如掾言武必辨治梁矣　宋书礼志法冠本楚服也一名丨丨】柱内【水经注见室外下】
　　柱头【礼记礼器管仲镂簋朱纮山节藻棁君子以为滥矣疏山节谓刻丨丨为斗栱形如山也　宋书五行志晋明帝太宁元年周延自归王敦既立宅宇而所起五间六架一时跃出堕地余桁犹亘丨丨此金沴木也】
　　柱巅【唐书髙宗皇后武氏传延载二年武三思率蕃夷诸酋及耆老请作天枢制可使纳言姚璹防作其制若柱度髙一百五尺八面面别五尺冶铁象山为之趾负以铜龙石镵怪兽环之丨丨为云盖出大珠髙丈围三之作四蛟度丈二尺以承珠其趾山周百七十尺度二丈无虑用铜铁二百万斤】
　　柱杪【宋史舆服志白鹭车隋所制也一名鼓吹车赤质周施版上有朱柱贯五轮相重轮衣以绯皁顶及绯络带竝绣飞鹭丨丨刻木为鹭衔鵞毛筩红绶带】
　　柱间【宋书刘懐慎传徳愿善御车尝立两柱使其中畧通车轴乃于百余步上振辔长驱未至数尺打牛奔从丨丨直过其精如此　唐书杜羔传不知父墓区处昼夜哀恸它日舍佛祠观丨丨有文字乃其父临死记墓所在羔奔往亦有耆老识其垅因是乃得葬魏璀湘灵鼓瑟诗丨丨寒水碧曲里暮山青】柱底【方干送孙百篇游天台诗映岩日向牀头没湿烛云从丨丨生】
　　柱端【宋史礼志今酌古之制适今之宜盖以素瓦而用琉璃縁里及顶盖鸱尾缀饰上施铜云龙其地则随所向甃以五色之石阑楯丨丨以铜为文鹿或辟邪象】
　　柱末【晋书刘隗传建兴中丞相府斩督运令史淳于伯而血逆流隗奏曰谨按行督运令史淳于伯刑血着柱遂逆上终极丨丨二丈三尺旋复下流四尺五寸百姓諠哗士女纵观咸曰其寃伯息忠诉辞称枉】柱小【汉书李寻传见屋大下】
　　柱促【王湾观搊筝诗多弄委曲丨丨语分明】
　　柱落【晋书庾阐传张髙悲声激丨丨清唱未和而桑濮代作】
　　柱穿【杜甫陪诸公上白帝城宴越公堂诗丨丨蜂溜蜜栈缺燕添巢】
　　柱浮【陈谯八咏楼赋见栋飞下】
　　柱骨【素问手阳明脉气所发者二十二穴鼻空外防项上各二大迎骨空各一丨丨之会各一髃骨之会各一肘以下至手大指次指本名六俞】
　　柱形【水经注濡水又东南至絫县碣石山汉武帝亦尝登之以望巨海而勒其石于此今枕海有石如埇道数十里当山顶有大石如丨丨往往而见立于巨海之中潮水大至及潮波退不动不没不知深浅世名之为天桥柱也】
　　椽
　　椽桷【西京杂记赵飞燕居昭阳殿丨丨皆刻作龙蛇萦绕其间鳞甲分明见者莫不兢栗　三辅黄图通天台上有承露盘仙人掌擎玉杯以承云表之露元鳯间自毁丨丨皆化为龙鳯从风雨飞去】
　　椽栋【栁宗元道州文宣王庙碑夫子之道闳肆尊显二帝三王其无以侔大也然其堂庭庳陋丨丨毁坠曾不及浮图外说克壮厥居】
　　椽架【水经注黄水东南流水南有汉荆州刺史李刚墓刚字叔毅山阳髙车人熹平元年卒见其碑有石阙祠堂石室三间丨丨髙文余镂石作椽瓦屋施平天造方井侧菏梁柱四壁隐起雕刻为君臣官属龙麟鳯之文飞禽走兽之象】
　　椽瓦【水经注见梁壁下】
　　椽桁【新论夫柽柏之断也大者为之栋梁小者为之丨丨直者中绳曲者中钩随材所施未有可弃者是以君子善能防士故无弃人良匠善能运釿故无弃材】
　　椽栾【汉书扬雄传甘泉赋登丨丨而羾天门兮驰阊阖而入凌兢注服防曰丨丨甘泉南山　陈谯东阳县学晖映楼赋丨丨对竦飞栋交聨】
　　桷
　　桷状【诗松桷有舄传舄大貌疏舄是丨丨故为大貌】
　　桷怒【陈谯八咏楼赋见栋飞下】
　　楣
