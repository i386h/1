<!-- { "loadSidebar": true } -->
　　室壁【谢灵运山居赋近西则杨賔接峰唐皇连纵丨丨带谿曽孤临江　又宋书厯志按诗传笺皆谓定之方中者丨丨昏中形四方也然则中天之正当在室之八度防厯推之元年立冬后四日此度昏中乃自十月之初又非寒露之日也　周书武帝纪保定五年六月庚申彗星出三台入文昌犯上将后经紫宫西垣入危渐长丈余指丨丨后百余日稍短长二尺五寸在虗危灭　明一统志大名府禹贡冀兖二州之域天文丨丨分野　张衡天象赋瞻庙府于丨丨谅有卫之封畿】
　　室老【礼记檀弓歠主人主妇丨丨为其病也君命食之也注尊者夺人易也歠歠粥也　左传栾盈出奔楚宣子囚伯华叔向籍偃乐王鲋见叔向曰吾为子请叔向弗应出不拜其人皆咎叔向叔向曰必祁大夫丨丨闻之曰乐王鲋言于君无不行求赦吾子吾子不许祁大夫所不能也而曰必由之何也】
　　室人【诗我入自外丨丨交徧讁我　又我入自外丨丨交徧摧我　又賔载手仇丨丨入又　礼记昏义妇顺者顺于舅姑和于丨丨而后当于夫以成丝麻布帛之事以审守委积盖藏　后汉书曹世叔妻传丨丨和则谤掩外内离则恶扬】
　　室妇【盐铁论今山东之戎马甲士戍边郡者絶殊辽逺身在胡越心懐老母老母垂泣丨丨悲恨推其饥渴念其寒苦故圣人怜其如此闵其久去父母妻子暴露中野居寒苦之地故春使使者劳赐举失职者所以哀逺民而慰抚老母也】
　　室女【盐铁论王者之制法昭乎如日月故民不迷旷乎若大路故民不惑幽隐逺方折手知足丨丨童妇咸知所辟是以法令不犯而狱犴不用也　栁宗元饶娥碑娥为丨丨渊懿靖专虽小家未尝出游治絺葛供女事循整而乡闾敬式】
　　室族【后汉书李膺传论李膺振拔污险之中蕴义生风以鼓动流俗激素行以耻威权立廉尚以振贵势使天下之士奋迅感槩波荡而从之幽深牢破丨丨而不顾至于子伏其死而母欢其义壮矣哉】室属【宋书谢晦传三姓同罪既擒其二晦之丨丨缧仆狱戸茍幽明所怨孤根易拔以顺讨逆虽厚必萌】室引【唐书宰相世系表见屋引下】
　　室中【礼记曲礼丨丨不翔注谓其迫也行而张拱曰翔又投壶筹丨丨五扶堂上七扶庭中五扶注筹矢也铺四指曰扶　周礼考工记匠人丨丨度以几注丨丨举谓四壁之内　后汉书光武帝纪论皇考南顿君初为清阳令以建平元年十二月甲子夜生光武于县舍有赤光照丨丨钦异焉使卜者王长占之长辟左右曰此兆吉不可言　又袁闳传延熹末党事将作乃筑土室四周于庭不为戸自牖纳饮食而已旦于丨丨东向拜母母思闳时往就视母去便自掩闭兄弟妻子莫得见也　宋书律志候气之法为室三重户闭涂衅周密有缇幔丨丨立木为案与律各一内庳外髙从其方位加律其上以葭莩灰布其内端案律而候之气至者吹去散人及风所动者其灰聚　宋史杜生传时盛寒布袍草屩丨丨枵然而气韵闲旷言词精简盖有道之士也　庄子故跖之徒问于跖曰盗亦有道乎跖曰何适而无有道邪夫妄意丨丨之藏圣也入先勇也出后义也知可否知也分均仁也五者不备而能成大盗者天下未之有也　素问中盛藏满气胜伤恐者声如从丨丨言是中气之湿也】
　　室内【史记楚世家共王有宠子五人无适立乃望祭群神请神决之使主社稷而隂与巴姬埋璧于丨丨召五公子斋而入康王跨之灵王肘加之子比子晳皆逺之平王幼抱而入再拜压纽　后汉书叚颎传今傍郡户口单少数为所创毒而欲令降徒与之杂居是犹种枳棘于良田养虺蛇于丨丨也　庾信温汤碑山间涌水实表忠诚丨丨江流弥彰纯孝】
　　室外【礼记曲礼若非饮食之客则布席席间函丈注饮食之客布席于牖前疏凡饮食燕飨则宾位在丨丨牖前列筵南向不得布席相对　水经注如浑水又南迳借田及药圃西明堂东明堂上员下方四围十二戸九堂而不为重隅也丨丨柱内绮井之下施机轮饰缥仰象天状画北通之宿鸟盖天也】
　　室隅【书禹贡四隩既宅传四方之宅已可居疏丨丨为隩隩是内也人之造宅为居至其隩内遂以隩表宅故传以隩为宅以宅内可居言四方旧可居之处皆可居也】
　　室傍【后汉书蔡邕传毋卒庐于侧动静以礼有驯扰其丨丨又木生连理逺近竒之多往观焉】室间【宋书周朗传丨丨轩左幸有陈书十箧席隅奥右颇得宿酒数壶】
　　室贫【宋书孝武王皇后传臣寒门顇族人凡质陋闾阎有对本隔天姻如臣素流丨丨业寡年近将冠皆已有室荆钗布帬足得成礼毎不自解无偶迄兹谋访莫寻素族弗问】
　　室事【礼记礼器子路为季氏宰季氏祭逮闇而祭日不足继之以烛有司跛倚以临祭其为不敬也大矣他日祭子路与丨丨交乎户堂事交乎阶质明而始行事晏朝而退疏丨丨谓正祭之时事尸在室故云丨丨】室居【淮南子仲冬之月命有司曰土事无作无发丨丨及起大众是谓发天地之藏】
　　室静【刘禹锡罢郡寄友人诗门闲故吏去丨丨老僧期又早秋雨后寄乐天诗簟凉扇恩薄丨丨琴思深】
　　室暖【韦庄抚楹歌罗轻兮浓麝丨丨兮香椒】
　　室香【庾信周冠军公夫人乌石兰氏墓志铭玉生庭照兰开丨丨】
　　室美【齐书刘瓛传竟陵王子良亲往修谒七年表世祖为瓛立馆以杨烈桥故主第给之生徒皆贺瓛曰丨丨为人灾此华宇岂吾宅邪幸可诏作讲堂犹恐见害也】
　　室坏【家语鲁人有独处室者邻之嫠妇亦独处一室夜暴风雨至嫠妇之丨丨趋而托焉鲁人闭户而不纳嫠妇自牖与之言曰子何不仁而不纳我乎鲁人曰吾闻男女不六十不同居今子幼吾亦幼是以不尔纳也妇人曰子何不如栁下惠然妪不建门之女国人不称其乱鲁人曰栁下惠则可吾固不可吾将以吾之不可学栁下惠之可】
　　室虗【潘岳为诸妇祭庾新妇文丨丨风生牀尘帷举韦应物简桓灿诗丨丨多凉气天髙属秋时】室大【淮南子鲁哀公为室而大公宣子谏曰丨丨众与人处则哗少与人处则悲愿公之适公曰寡人闻命矣筑室不辍公宣子复谏曰国小而丨丨百姓闻之必怨吾君诸侯闻之必轻吾国鲁君曰闻命矣筑室不辍公宣子复谏曰左昭而右穆为大室以临二先君之庙得无害其子乎公乃令罢役除版而去之】室度【梁简文帝相宫寺碑铭窗舒意蕊丨丨心香】
　　室摇【梁昭明太子七契风来丨丨雾下窗霑】
　　室处【唐书崔郾传丨丨庳漏无步庑至霖淖则客盖而屐以就外位】
　　室鉴【李绅寒林寺诗地无尘染多灵草丨丨真空有定泉】
　　室明【诗殖殖其庭有觉其楹哙哙其正哕哕其明君子攸宁疏郑以为言寝室殖殖然其庭平正有调直者其楹柱庭平柱直处所寛明快快然其尽日居之也煟煟然其夜冥居之也院寛丨丨昼夜俱快君子之所安息也】
　　室迩【诗其丨则丨其人甚逺】
　　苑
　　苑地【汉书贡禹传独舍长安城南丨丨防为田猎之囿自城西南至山西至鄠皆复其田以与贫民　唐书杜亚传以检校吏部尚书留守东都奏垦苑中为营田减度支歳禀诏许之先是丨丨可耕者皆留司中人及屯士占假亚计窘更举军帑钱与甸人至秋取菽粟偿息输军中贫不能偿者发囷窖略尽流亡过半】苑城【大业杂记建国门西二里有白虎门西二里至丨丨】
　　苑乡【晋书石勒载记勒如丨丨召记室参军徐光光醉不至以光为物情所凑常不平之因此发怒退为牙门　又秦州送白兽白鹿荆州送白雉白济隂木连理甘露降丨丨】
　　苑囿【周礼人徒三百人注徒亦三百人者马融云池塞丨丨取鱼处多故也　家语齐君为国奢乎台榭深于丨丨五官伎乐不解于时一旦而赐人以千乘之家者三故曰政在节财　史记秦本纪孝文王元年赦罪人修先王功臣褒厚亲戚弛丨丨　汉书文帝纪见宫室下　又翼奉传见宫馆下　又贡禹传禹奏言古者宫室有制宫女不过九人秣马不过八匹墙涂而不雕木靡而不刻车舆器物皆不文画丨丨不过数十里与民共之任贤使能什一而税亡它赋敛繇戍之役使民歳不过三日千里之内自给千里之外各置贡职而已故天下家给人足颂声并作　又扬雄传昔在二帝三王宫馆台榭沼池丨丨林麓薮泽财足以奉郊庙御宾客充庖防而已不夺百姓膏腴谷土桑柘之地女有余布男有余粟国家殷冨上下交足故甘露零其庭醴泉流其唐凤皇巢其树黄龙游其沼麒麟臻其囿神爵栖其林　齐书武帝纪论宫室丨丨未足以伤财安乐延年众庶所同幸　淮南子见台榭下　三辅黄图汉西有丨丨林麓薮泽连亘缭以周垣四百余里离宫别馆三百余所　阮籍大人先生传美宫室而盛帷帟击钟鼓而扬旗章广丨丨而深池沼兴渭北而建咸阳许景先奉和御制春台望诗鼔钟西接咸阳观丨丨南通鄠杜田　杜甫复愁诗任转江淮粟休添丨丨兵又哀汝阳郡王璡诗忽思格猛兽丨丨腾清尘　皮日休酒龙诗初疑潜丨丨忽似拏寥廓】
　　苑圃【文心雕龙夫尔雅者孔徒之所纂而诗书之襟带也苍颉者李斯之所辑而鸟籀之遗体也雅以渊源诰训颉以丨丨竒文异体相资如左右肩股该旧而知新亦可以属文】
　　苑园【宋书符瑞志大明六年二月戊午甘露降建康灵燿寺及诸丨丨及秣陵龙山至于娄湖】苑山【晋书文苑传夫文以化成惟圣之髙义行而不逺前史之格言是以温洛祯图緑字符其丕业丨丨灵篆圣简成其帝载】
　　苑沼【晋书江逌传登览不以台观游豫不以丨丨偃息毕于仁义驰骋极于六艺】
　　苑丘【应玚报厐惠恭书植鹭羽于丨丨骋骏足于株林】
　　苑陵【汉书地理志河南郡县丨丨】
　　苑桥【吴地志凿湖池置苑囿故今有丨丨之名】
　　苑台【史记殷本纪帝纣使师涓作新淫声北里之舞靡靡之乐厚赋税以实鹿台之钱而盈钜桥之粟益收狗马竒物充仞宫室益广沙丘丨丨多取野兽蜚鸟置其中慢于鬼神大最乐戏于沙丘以酒为池县肉为林使男女倮相逐其间为长夜之饮】
　　苑廏【唐书裴延龄传延龄妄言长安咸阳间得陂艿数百顷愿以为内廏牧地水甘草荐与丨丨等帝信之】
　　苑墙【唐书食货志韦坚于长乐坡濒丨丨凿潭于望春楼下以聚漕舟　杜甫曲江对雨诗城上春云覆丨丨江亭晚色静年芳】
　　苑垣【唐书李晟传悉军军光泰门使王佖李演将骑史万顷将步抵苑北晟先夜隤丨丨为道二百步比兵至贼已伐木塞以拒战晟叱诸将曰安得纵贼今先斩公矣万顷惧先登拔栅以入】
　　苑门【洞冥记翕韩国献干骇兽状如鹿青色以寒青之丝为绳系之及死帝惜之而不瘗挂于丨丨皮毛皆烂朽惟骨色犹青时人咸知神异更以绳系其足往视之唯见所系处存而头尾及骨皆飞去　储光羲送沈校书吴中捜书诗丨丨临渭水山翠杂春云杜甫沙苑行王有虎臣司丨丨入门天廏皆云屯】苑北【唐书李晟传见苑垣下】
