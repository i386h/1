<!-- { "loadSidebar": true } -->
　　九丘【尚书序九州之志谓之丨丨丘聚也言九州所有土地所生风气所冝皆聚此书也　左传见八索下　宋史艺文志王日休丨丨総要三百四十卷　嫏嬛记见二犬下　陆游陈泰之尚书挽词见八座下】九畴【书洪范天乃锡禹洪范丨丨彛伦攸叙传天与禹洛出书神负丈而出列于背有数至于九禹遂因而第之以成丨丨常道所以次叙　唐书五行志箕子为周武王陈禹所有洪范之书条其事为九类别其说为九章谓之丨丨　宋书五行志序昔八卦兆而天人之理着丨丨序而帝王之应明虽可以知従徳获自天之祜违道陷神聼之臯然未详举征效备考幽明虽时列鼎雉庭谷之异然而未究者众矣　宋史蔡元定传子沈受父师之托沈潜反复者数十年然后成书发明先儒之所未及其于洪范数谓体天地之撰者易之象纪天地之撰者范之数数始于一竒象成于二偶竒者数之所以立偶者数之所以行故二四而八八卦之象也三三而九丨丨之数也由是八八而又八八之为四千九十六而象备矣九九而又九九之为六千五百六十一而数周矣易更四圣而象已着范锡神禹而数不传　文心雕龙见八卦下　隂符经注用八卦而体天用丨丨而法地　苏轼六事亷为夲赋譬夫五事冠于周家闻之诗雅丨丨统之皇极载自箕书　谢朓齐雩祭世祖武皇帝歌七徳攸宣丨丨咸叙　王昌龄箜篌引光明殿前论丨丨簏读兵书尽冥搜　张钦敬洛出书诗竒象八卦分图书丨丨出　郭邕洛出书诗象登四气顺文辟丨丨错　耶律楚材和张敏之诗见五事下】
　　九类【唐书五行志见上　小学绀珠禹治水之时神负丈而列于背有数至九禹遂因而次第之以为丨丨】
　　九章【书益稷日月星辰山龙华虫作防宗彜藻火粉米黼黻絺绣传古天子冕服十二章王者相变至周而以日月星昼于旌旂冕服丨丨初一曰龙次二曰山次三曰华虫次四曰火次五曰宗彛皆画以为缋次六曰藻次七曰粉米次八曰绣次九曰黻以絺为绣则衮之衣五章裳四章凡九也　周礼司服注见四章下又大行人见三享下　后汉书舆服志见七章下　齐书乐志见三清下　又诗不稼不穑胡取禾三百亿兮传万万曰亿疏万万曰亿今然也传以时事言之故今丨丨筭术皆以万万为亿　又我庾维亿传露积曰庾疏言露地积聚之丨丨筭术平地委粟是也　后汉书马援传续字季则十六治诗博观羣籍善丨丨筭术注刘徽丨丨筭术曰方田第一粟米第二差分第三少广第四商功第五均输第六盈不足第七方程第八句股第九　北史殷绍传殷绍长乐人也达丨丨七曜宋史选举志筭学崇寕三年始建学其业以丨丨周髀及假设疑数为筭问仍兼海岛孙子五曹张丘建夏侯筭法并厯筭三式天文书为本科本科外人占一小经愿占大经者听　又楚衍传衍于丨丨缉古缀术海岛诸筭经尤得其妙　又汉书律历志箕子言大法丨丨注大法丨丨即洪范九畴也　管子丨丨既定而动静不过　又文心雕龙骚经丨丨朗丽以哀志九歌九辩绮靡以伤情　沧浪诗话丨丨不如九歌九歌不如哀郢尤妙　王逸丨丨序丨丨者屈原之所作也屈原放于江南之埜思君念国忧心罔极故复作丨丨　又小学绀珠丨丨日月龙虎鸟蛇鹊狼韟　又陆蒙道室书事诗见三洞下】
　　九文【左传见五行下　又注丨丨谓山龙华虫藻火粉米黼黻也　云笈七籖太上闲居峻嶒之台金华九曲之房说龙景丨丨紫鳯赤书】
　　九典【汲冡周书丨丨一祗道以明之二称贤以赏之三典师以教之四四戚以劳之五位长以尊之六群长以老之七群丑以移之八什长以行之九戒卒以将之　抱朴子若乃下帷髙枕神游丨丨游艺颐隠味道居精确乎建不防之操扬清于嵗寒之后不揆世以投迹不随众以萍漂者葢亦鲜矣】
　　九卦【小学绀珠丨丨履谦复恒损益困井巽】
　　九防【公羊传疏见六防下　又丨丨者一曰时二曰月三曰日四曰王五曰天王六曰天子七曰讥八曰贬九曰絶时与日月详略之防也】
　　九编【云笈七籖见一唱下】
　　九笔【宋史艺文志唐軿丨丨杂编十五卷】
　　九篇【诗鱼丽序文武以天保以上治内采薇以下治外始于忧勤终于逸乐疏文王武王以天保以上六篇燕乐之事以治内之诸夏以采薇以下三篇征伐之事治外之夷狄文王以此丨丨治其内外是始于忧勤也今武王承于文王治平之后内外无事是终于逸乐汉书艺文志楚汉春秋丨丨　后汉书贾逵传作诗颂诔书连珠酒令凡丨丨　宋史尹洙传又为迷亨审防原刑敦学矫察考绩广课凡杂议共丨丨上之】九卷【春秋序疏见八卷下】
　　九部【北史裴蕴传见四儛下　宋史乐志古者燕乐自周以来用之唐贞观增隋丨丨为十部以张文收所制歌名燕乐而被之管　又妙法莲华经我此丨丨法随顺众生说入大乗为本以故说是经　元稹思归乐乐府闲竆四声韵闷阅丨丨经】
　　九句【乐稽耀嘉郊祀之辞丨丨九阳数也】
　　九字【诗闗雎五章章四句疏八字者十月蟋蟀入我床下我不敢效我友自逸是也其外更不见丨丨十字者　唐阙史裴休尚古好竒有亲表宰曲阜得古器曰盎有古篆丨丨不能辨兖州有书生姓鲁能辨八体书召至出盎示之曰此大篆也颇尝学之是丨丨曰齐桓公防于葵丘嵗铸邑宰大竒其说及以篆验则字势存焉　画史有麟鳯图半篆半以丨丨行为率　彦周诗话见三字下】
　　九图【贡师泰画马诗见八骏下】
　　九韶【招磬俱同周礼大司乐见九徳下　史记五帝纪于是禹乃兴丨丨之乐致异物鳯皇来翔天下明徳皆自虞帝始　汉书掦雄传临江濒而掩涕兮何有九韶与九歌　宋书乐志飨以八乐以丨丨　隋书宇文恺传见五官下　竹书纪年帝啓十年廵狩舞丨丨于大穆之野　荘子昔者海鸟止于鲁郊鲁侯御而觞之于庙奏丨丨以为乐具太牢以为膳鸟乃视忧悲不敢食一脔不敢饮一杯三日而死此以己飬飬鸟也非以鸟飬飬鸟也　又咸池丨丨之乐张之洞庭之野鸟闻之而飞兽闻之而走鱼闻之而下入人卒闻之相与还而观之　吕览见六列下　淮南子有虞氏之祀其社用土祀中霤塟成亩其乐咸池承云丨丨其服尚黄　又见六莹下　离骚补注山海经夏后开始歌丨丨开即啓也　屈原逺游张咸池奏承云兮二女御丨丨歌　梁简文帝南郊颂序已叶丨丨之曲复谐六列之奏　傅元节赋黄钟唱歌丨丨兴舞　卢谌重赠刘琨诗余音非丨丨何以仪鳯凰　沈炯独酌謡见五鼎下　鲍防元日早朝行丨丨九变五声里四方四友一身中　陆蒙杂讽诗见五鼎下　范成大小峨眉诗告成归来两阶舞泗濵锡贡备丨丨　陆游冬夜读书诗无声丨丨奏有味八美　林光朝诗却趁秋旻别丨丨扶胥直下聼风謡】
　　九思【论语君子有丨丨　宋史王忠民传见四象下王逸丨丨序丨丨者王逸之所作也逸与屈原同土共圉伤悼之情与凡有异窃慕向褒之风作颂一篇号曰丨丨以禆其辞】
　　九诵【彦周诗话鲜于子骏作丨丨东坡大称之云友屈宋于千载之上观尧祠舜祠二章气格髙古自东汉以来鲜及前辈称賛人略缘实也】
　　九讽【沧浪诗话唐人惟栁子厚深得骚学退之李观皆所不及若皮日休丨丨不足为骚】
　　九歌【书大禹谟戒之用休董之用威劝之以丨丨俾勿壊　左传九功之徳皆可歌也谓之丨丨　汉书礼乐志丨丨毕奏斐然殊鸣　新论先生闻五声播八音非茍欲愉心娱耳聼其铿锵而已将顺天地之体成万物之性协律吕之情和隂阳之气调八风之韵通丨丨之分　李华御史大夫壁记登人于五福荐乐于丨丨　又王逸丨丨序丨丨者屈原之所作也昔楚国南郢之邑沅湘之间其俗信鬼而好祠其祠必作歌乐鼓舞以乐诸神屈原放逐窜伏其域懐忧苦毒愁思拂鬰出见俗人祭祀之礼歌舞之乐其词鄙陋因为作丨丨之曲　李渉六叹歌见四愁下　唐封防山乐章相百辟贡八荒丨丨叙万舞翔　庾肩吾侍宴饯湘州刺史张续诗见八桂下　权徳舆数名诗丨丨伤泽畔怨思徒刺促　刘禹锡别夔州官吏诗惟有丨丨词数首里中与赛蛮神　李群玉湖中古愁诗落日潇湘上凄凉吟丨丨　孔武仲辞三妃庙诗岸芷洲兰倛可荐新声翻入丨丨词　陆游村社祷晴诗犹胜楚人箫鼔里丨丨哀怨下湘君　元好问醉后走笔诗见三盌下】九引【小学绀珠丨丨列女伯妃贞女思归霹雳走马箜篌琴引楚引】
　　九吟【储光羲贻王处士子文诗避地歌三乐游山赋丨丨】
　　九咏【韩愈寒食日出游诗可怜物色阻携手空展霜缣吟丨丨】
　　九奏【周礼春官丨丨乃终谓之九成　史记赵世家简子寤语大夫曰我之帝所甚乐与百神游于钧天广乐丨丨万舞不类三代之乐　晋书陆云传见六变下　宋书乐志昔箫韶丨丨亲于虞帝之廷武象大武亦振于文武之阼特以显其徳教着其成功　齐书乐志翿籥繁防笙磬谐音箫韶虽古丨丨在今　初学记凡乐作谓之丨丨乃终谓之九成乐终谓之阕　张衡思元赋聆广乐之丨丨兮展泄泄以肜肜　许敬宗奉和元日应制诗见三辰下　司空曙元日早朝诗见三觞下　陆贽晓过南宫闻太常清乐诗丨丨明初日寥寥天地清　武元衡詶中书李相公早朝诗鱼水千年运箫韶丨丨音　滕珦释奠日国学观礼闻雅颂诗六和成逺吹丨丨动行云　无名氏册上公太常奏雅乐诗见三称下　郑嵎津阳门诗花蕚楼南大合乐八音丨丨鸾来仪　陈陶闲居诗虞韶丨丨音犹在只是巴童自弃遗　刘筠诗不因丨丨清尘耳天路应迷简子魂　苏轼侍立迩英诗误闻丨丨聊飞舞可得裴回为啄吞　虞集万嵗山诗山中竹簟凉如水应共钧天丨丨时　丁鹤年自咏诗鳯韶丨丨黄金殿鹤驾三朝白玉台】
　　九弄【唐书礼乐志见四防下】
　　九辩【离骚啓丨丨与九歌兮夏康娱以自縦注啓禹子也丨丨九歌禹乐也　天问啓棘賔商丨丨九歌王逸丨丨序丨丨者楚大夫宋玉之所作也宋玉者屈原弟子也闵惜其师忠而放逐故作丨丨以述其志张说荆州亭入朝诗见三秋下　陆蒙读防阳耆旧传诗离骚既日月丨丨即列宿】
　　九些【李思衍汴京懐古诗无人可语宣和事丨丨陈酹一觞】
　　九愤【后汉书服防传所着赋碑诔书记连珠丨丨凡十余篇】
　　九据【据同汉书掦雄传参摹而四分之极于八十一旁则三摹丨丨极之七百二十九賛亦自然之道也注据今据字也据犹位也处也　宋史章詧传博通经学尤长易太元着发隠三萹明用蓍索道之法知以数寓道之用三摹丨丨始终之变　太元经元生神象二神象二生规规生三摹三摹生丨丨】
　　九懐【文心雕龙辩骚自丨丨以下遽蹑其迹而屈宋逸歩莫之能追　王逸丨丨序丨丨者諌议大夫王褒之所作也褒读屈原之文嘉其温雅藻采敷衍执握金玉委之汚渎遭世溷浊莫之能识追而愍之故作丨丨以禆其词】
　　九愍【陆云丨丨昔屈原放逐而离骚之辞兴自今及古文雅之士莫不以其情而玩其辞而表意焉遂厠作者之末而述丨丨】
　　九叹【晋书吕光载记见七讽下　王逸丨丨章句丨丨护左都水使者光禄大夫刘向之所作也追念屈原忠信之节故作丨丨叹者伤也息也　江総诒孔中丞奂诗见二毛下　又文则古人之言非得训切殆不可读如登崤险一歩丨丨】
　　九諌【陈书周正传见三府下】
