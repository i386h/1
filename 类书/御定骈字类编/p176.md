<!-- { "loadSidebar": true } -->
　　野癖【僧齐已寄江居耿处士诗丨丨虽相似生涯即不同】
　　野抱【皮日休诗天书既屡降丨丨难自适】
　　野率【宋书刘秀之传秀之丨丨无风采而心力坚正上以其莅官清防家无余财赐钱二十万布三百匹】野状【杨慎击壤图诗短防单衣露两肘丨丨邨容不自丑】
　　野态【欧阳修归汇亭诗顽姿丨丨烦造化句芒不肯先喣吹　王十朋酴防词丨丨芳姿枝头占得春长久】
　　野姿【李贺河南府试十二月乐词薄薄淡霭弄丨丨寒緑幽风生短丝　陆防和袭美茶人诗天赋识灵草自然钟丨丨】
　　野生【魏志胡昭传太祖为司空丞相频加礼辟昭徃应命既至自陈一介丨丨无军国之用归诚求去北史顔恶头传恶头丨丨不知避忌　又齐民要术芹□并收根畦种之常令足水忌潘泔及咸水浇之则死性并易繁茂而甜脆胜丨丨者】
　　野处【易上古穴居而丨丨后世圣人易之以宫室盖取诸大壮　诗隰桑有阿其叶有难传兴也笺隰中之桑枝条阿阿然长美其叶又荗盛可以庇廕人兴者喻时贤人君子不用而丨丨有覆飬之徳也疏言隰中之桑枝条其阿然而长美其叶则甚难然而茂盛其下可以庇防人徃息者得其凉也以兴野中君子其身有美徳可以覆飬人事之者防其利也　国语丨丨而不匿其秀民之能为士者必足赖也　陆防告白蛇文吾宫居若丨丨各有分齐故不相害　又陆游雨欲作步至浦口诗丨丨惟知遯心期不复豪】
　　野有【诗丨丨死麕白茅包之　又丨丨蔓草零露兮韩愈晩秋郾城夜防聫句诗山多离隠豹丨丨求伸蠖】
　　野伏【韩愈送区南归诗蜃沉海底气升霏彩雉丨丨朝扇翚】
　　野禁【周礼士师之职掌国之五禁之法四曰丨丨】
　　野祀【宋书礼志自汉兴以来小善小徳而图形立庙者多矣况亮徳范遐迩勲盖季世兴王室之不壊实斯人是赖而蒸尝止于私门庙像阙而莫立百姓巷祭戎衣丨丨非所以存徳念功述追在昔也】野祝【梅尧臣发长芦江口诗丨丨击鼓降神语老鸦衔肉上树飞】
　　野巫【欧阳脩百子坑赛龙诗丨丨醉饱庙门阖狼籍乌鸟争残饲】
　　野享【左传楚客聘于晋过宋太子知之请丨丨　张衡西京赋割鲜丨丨犒勤赏功　又飨同张华游猎篇丨丨防众賔酒甘且防】
　　野才【张蠙投翰林萧侍郎诗九仞墙邉絶路岐丨丨非合自求知】
　　野设【庾信周谯国夫人步陆孤氏墓志铭帷堂丨丨帐殿郊营】
　　野礼【石介汉论龊龊进夫当时之近务王霸之猥畧贵乎易行孜孜举夫近古之丨丨亡秦之杂仪求夫疾效】
　　野赋【周礼遂师凡国祭祀共其野牲入野职丨丨于玉府】
　　野饷【苏轼游罗浮道院及栖禅精舍诗斋防釡无羮丨丨篮有蕙　陆游对食戏咏诗一饱欣逢嵗小穰时凭丨丨诳枯肠　又园中把酒示曲邻诗丨丨虽无食指动村醅也解醉顔酡　又遣兴诗壮年一箭落双雕丨丨如今摘药苖】
　　野馈【陆防江南秋懐寄华阳山人诗丨丨夸菰饭江商贾蔗饧　苏轼南寺诗丨丨惭防薄村沽慰寂寥】
　　野饯【席预奉和圣制送张説巡邉诗朝荣承睿札丨丨转行防】
　　野饮【辽史穆宗纪应厯十八年五月壬辰获鹅于硕格水丨丨终夜　苏轼携家饮郊外诗丨丨花间百物无杖头惟挂一葫芦　陆游丨丨诗山居剰得舒长日丨丨自无拘忌人】
　　野酌【全唐诗话雍裕之春晦送客诗丨丨乱无巡送君兼送春　王僧逹祭顔光禄文王君以山羞丨丨敬祭顔君之灵　李白赠闾丘诗丨丨劝芳酒园蔬烹露葵　刘禹锡诗丨丨度春水山花应岩扉　苏轼除夜大雪留潍州元日早晴遂行中途雪复作诗下马成丨丨佳哉谁与共】
　　野醉【陆蒙润州江口送人谒池州卫郎中诗闲随丨丨溪声独伴清谈晓色残　元好问有题刘紫防尧民丨丨图诗】
　　野膳【庾信和张侍中述懐诗农谈止谷价丨丨惟藜藿杜甫军中醉饮寄沈八刘叟诗丨丨随行帐华音发从伶　梅尧臣寄欧阳永叔诗山蔬采笋蕨丨丨猎□麋】
　　野食【后汉书班固传割鲜丨丨举燧命爵　杜预论水利疏今者宜大壊兖豫州东界诸陂随其所归而宜导之交令饥者尽得水产之饶百姓不出境界之内旦暮丨丨此目下日给之益也　髙适李云南征蛮诗丨丨掘田鼠晡餐兼□僮　杜甫寄刘峡州伯华使君诗林居看蚁穴丨丨待鱼罾　白居易洛阳有愚叟诗丨丨或烹鲜寓眠多抱褐　雍陶和刘补阙秋园寓兴诗对僧餐丨丨迎客着山衣】
　　野餐【戴叔伦桂阳北岭偶过野人所居聊书即事诗内户均皮席枯瓢沃丨丨】
　　野茹【白居易江州赴忠州至江陵以来舟中示舍弟诗水餐红粒稻丨丨紫花菁】
　　野蔌【欧阳修醉翁亭记山肴丨丨杂然而前陈者太守宴也　陆游农家诗谿碓新舂白山厨丨丨香又新辟小园诗席地幕天君勿嘲随宜丨丨与山殽】
　　野榼【陆游委辔诗丨丨渊明酒征尘季子裘】
　　野牲【周礼遂人凡国祭祀共丨丨令野职】
　　野职【周礼遂人见上】
　　野巾【王维酬贺四赠葛巾诗丨丨传惠好兹贶重兼金白居易昨日复今辰诗觧佩收朝帯抽簪换丨丨】
　　野弁【陆防江墅言懐诗丨丨欹还整家书拆又封】
　　野服【礼记郊特牲大罗氏天子之掌鸟兽者也诸侯贡属焉草笠而至尊丨丨也　唐书裴度传治第东都集贤里沼石林丛岑缭幽胜午桥作别墅具燠馆凉台号緑野堂激波其下度丨丨萧散与白居易刘禹锡为文章把酒穷昼夜相欢不问人间事　李颀谒张果老先生诗餐霞断火粒丨丨兼荷制　项斯梦仙诗云叶许裁成丨丨玉浆敎吃润愁身　方干收两京后还上都兼访一二亲故诗天涯将丨丨阙下见乡亲　陈与义晓登燕公楼诗举手谢时人防风吹丨丨】
　　野衣【骆賔王游徳州赠髙四诗丨丨裁薜叶山酒酌藤花　白居易和春深诗丨丨裁薜叶山饭晒松花】野褐【米芾西园雅集图记幅巾丨丨据横巻画渊明归去来者为李伯时　陆游诗衲衣先世曽调鼎丨丨家声本珥貂　王逢寄偰正字诗丨丨方山帽畦蔬徳操桑　陈樵玉雪亭诗回屏纹细裁甲丨丨年深补鹤翎】
　　野帐【陆游诗清泉茂草不程时丨丨牛酒争淋漓】
　　野枕【朱松觧汳舟诗丨丨残归梦霜衾拥独哦】
　　野尊【张九龄和裴侍中诗丨丨延故老朝服见儿童】
　　野觞【王绩尝春酒诗丨丨浮郑酌山酒漉陶巾】
　　野鼓【贾岛送南康姚明府诗静江鸣丨丨发防帯村烟】
　　野笛【陆游壬戌正月十四日诗散发渔舟稳临风丨丨清】
　　野彴【刘禹锡裴祭酒尚书见示春归城南青松坞别墅寄王左丞髙侍郎之什命同作诗丨丨度春水山花映岩扉　苏轼过溪亭诗身轻步稳去忘归四柱亭前丨丨防】
　　野棹【杜甫赠王二十四侍御契诗名园当翠巘丨丨没青苹】
　　野榜【孟郊与王二十一员外涯游枋口栁溪诗丨丨多屈曲仙浔无端倪】
　　野航【杜甫南邻诗秋水才深四五尺丨丨恰受两三人戴叔伦春江独钓诗心事同沙鸟浮生寄丨丨陆游九月三日泛舟湖中作儿童随笑放翁狂又向湖邉上丨丨】
　　野舫【陆防和袭美江南书情诗钓家随丨丨仙蕴逐雕函】
　　野艇【张志和渔父诗秋山入帘翠滴滴丨丨倚槛云依依　刘长卿送张判官罢使东归诗落潮回丨丨积雪卧官庐　又送张十八归桐庐诗归人乗丨丨帯月过江村　韦应物重送丘二十二还临平山居诗才留丨丨语已忆故山栖　皇甫松浪淘沙词蛮歌荳北人愁松雨蒲风丨丨秋　白居易游郑家池小饮诗丨丨容三人晚池流浼浼　许浑赠茅山高拾遗诗山斋留客扫红叶丨丨送僧披緑莎　又南亭偶题诗城下水萦回潮冲丨丨来　罗隠新安投所知诗云埋丨丨吟归去草没山田赋遂初　郑谷深居诗书满闲窗下琴横丨丨中　李中戏献中书张舍人诗煑茗山房冷垂纶丨丨轻　梅尧臣对雪忆徃嵗西湖访林逋诗昔乗丨丨向湖上拍岸去寻髙士初　又小村诗丨丨鸟翘惟断防枯桑水齧只危根　陆游林亭书事诗丨丨空懐菱蔓滑氷盆谁弄藕丝长　又示客诗毎为采菱浮丨丨时因卖药宿山家】
　　野船【杜甫登白马潭诗水生春防没日出丨丨开　又遣意诗丨丨明细火宿雁聚圎沙　白居易闲居自题诗觧绶收朝佩褰裳上丨丨　鲍溶暮春戏赠樊宗宪诗丨丨弄酒鸳鸯醉官路攀花騕褭狂　朱庆余南湖诗丨丨着岸入春草水鸟波飞夕阳　皮日休樵风诗丨丨渡樵客来徃平波中　郑谷将之泸郡旅次遂州遇裴晤员外谪居于此话旧凄凉诗云遮列宿离华省树防澄江入丨丨】
　　野舟【陆游上章纳禄恩畀外祠诗羣玉峰头孤梦断五云溪上丨丨回】
　　野旌【鲍照河清颂丨丨伏彦朝赏登贤】
　　野斾【赵嘏送令狐郎中赴郢州诗霜蹄晓驻秦云断丨丨晴翻郢树秋】
　　野节【元稹丨丨鞭诗紧綛丨丨鞭本用鞭赑屭】
　　野杖【林景熙马鞍山下赵奥别业诗丨丨日寻壑家书时到城】
　　野防【孟郊长安羇旅行丨丨藤竹轻山蔬薇蕨新　梅尧臣僧可真束归因谒范苏州诗丨丨过寒水山童防衲衣】
　　野屐【郑谷为户部李郎中与令季端公寓止渠州江寺偶作寄献诗轻舟共泛花邉水丨丨同登竹外山】野罏【庾信奉报赵王惠酒诗丨丨然树叶山杯捧竹根岑参题山寺僧房诗丨丨风自爇山碓水能舂】野灶【陆防樵家诗山棚日才下丨丨烟初起】
　　野碓【岑参因假归白阁西草堂诗钓竿不复把丨丨无人舂　又春半与羣公同游元处士别业诗山厨竹里爨丨丨藤间舂　杜甫雨诗柴扉临丨丨半得捣香秔　许浑开元寺赠元孚上人诗露茗山厨焙霜秔丨丨舂　陆游宿东林寺诗虚窗熟睡谁惊觉丨丨无人夜自舂　又故山诗霜柑篱角寒初熟丨丨云邉夜自舂】
　　野香【刘禹锡海阳湖别浩初师诗湖满景方霁丨丨春未防　罗隠大梁见乔诩诗丨丨花伴落缸暖酒和烧　贯休秋寄李频使君诗叶和秋蚁落僧丨丨来　无可菊诗丨丨盈客防禁蕊泛天杯　皎然奉和陆使君长源水堂纳凉劲曺刘体诗丨丨袭荷芰道性亲鳬鹥】
　　野丝【梁昭明太子七契丨丨垂木嘉苖贯桑】
　　野诗【六一诗话闽人有谢伯初者字景山当天圣景祐之间以诗知名余谪夷陵时景山方为许州法曹以长韵见寄颇多佳句有云长官衫色江波緑学士文华蜀锦张余答云参军春思乱如云白发题诗愁送春盖景山诗有多情未老已白发丨丨到春如乱云之句余故以此戏之也】
　　野録【宋史贾同传同笃学好古有时名著山东丨丨七篇　魏了翁跋李文简公手记笔削于家乗丨丨者父兄子弟姻戚友朋间转相传者】
　　野耗【罗隠圣真观刘真师院诗丨丨鸢肩寄仙书鸟爪封】
　　野物【宋书五行志晋孝武太元十三年四月癸巳初祠毕有兔行庙堂上兔丨丨也而集宗庙之堂不祥莫大焉　魏书崔光传臣闻丨丨入舍古人以为不善是以张存恶防贾谊忌鵩　説苑殷王武丁之时先王道缺刑法弛桑谷俱生于朝七日而大拱工人占之曰桑谷者丨丨野物生于朝意朝亡乎武丁恐骇侧身脩行思昔先王之政兴灭国继絶世举逸民明养老之道三年之后逺方之君重译而朝者六国此迎天时得祸反为福也】
