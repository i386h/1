<!-- { "loadSidebar": true } -->
　　虎子【尔雅熊丨丑其丨狗注律曰捕虎一购钱三千其狗半之疏丑类也熊丨之类其丨名狗郭云律曰捕虎一购钱三千其狗半之此当时之律也引之以证丨丨名狗之义也　后汉书班超传不入虎穴不得丨丨　又吴志凌统传二子烈封各数嵗权内养扵宫賔客进见呼示之曰此吾丨丨也　世説谢据字立道亦称丨丨　又周礼玉府掌王之燕衣服袵席牀笫凡防器注郑司农云防器清器丨丨　魏志苏则传注旧仪侍中亲省起居故俗谓之执丨丨则同郡吉茂见则嘲之曰仕进不止执丨丨　西京杂记汉朝以玉为丨丨以为便器使侍中执之行幸以从　又本草罂子桐释名丨丨桐荏桐时珍曰罂子因实状似罂也丨丨以其毒也荏者言其油似荏油也】
　　虎儿【图绘宝鉴米友仁小字丨丨　苏轼丨丨诗昔闻老蚌生明珠未闻老兔生于菟注子由子迨小字丨丨】
　　虎雏【洞仙传郑思逺每出门乗虎二丨丨负经以从许隠患齿痛求虎防插齿间思逺拔之虎帖然不动】虎鬼【酉阳杂爼虎初死记其头所借处月黑夜掘之欲掘时必有虎来吼掷前后不足畏此丨之丨也】虎伥【赵汸题云林小隠诗心闲鸡犬亦清寜丨丨狐妖俱屏迹】
　　虎羣【皮日休懐锡山药名离合诗实头自是眠平石脑侧空林防丨丨】
　　虎狮【明一统志丨丨山在广州府増城县北二百一十里山形若丨丨对踞上有飞泉泻入蛟穴又有路名丨丨径　黄卿海市赋宝塔矗矗凌霄兮华表踞立乎丨丨】
　　虎兽【左传卫侯为虎幄注见虎幄下】
　　虎彪【唐阙名纵火牛攻围赋将用突骑劲卒谬以龙文丨丨】
　　虎豹【论语丨丨之鞟犹犬羊之鞟　左传赤狄因魏庄子献丨丨之皮以和诸戎　礼记郊特牲丨丨之皮示服猛也束帛加璧往徳也　周礼大司徒注见貔下　齐书王僧防传书戒诸子云王家门中优者鸾凤劣者犹丨丨　汲冡周书露犬能飞食丨丨　道徳指归论千仞之岸万丈之崖物类登之崖隤下顚蚊防蝼蚁适足以游翔而犀象丨丨之縻骸者以其形重也明一统志丨丨口在靖虏衞城西四十里有兵戍守之　韩愈送李愿归盘谷序丨丨逺害兮蛟龙遁藏宋玉招魂丨丨九关啄害下人些　淮南王招隠士猨狖羣啸兮丨丨嘷　扬雄羽猎赋见熊罴下　庾信哀江南赋饮其琉璃之酒赏其丨丨之皮　苏轼后赤壁赋履巉岩披防茸踞丨丨登虬龙　魏文帝陌上桑丨丨嘷动鸡惊禽失　张华博陵王宫侠曲栖迟熊罴穴容与丨丨林　杜甫石龛诗熊罴哮我东丨丨号我西李绅诗弓月櫜鞬动旗风丨丨争　孟郊隠士诗丨丨忌当道麋鹿知藏身　许浑春早郡楼书事寄呈府中羣公诗鸳鸿幕里莲披槛丨丨营中栁拂墙　萨都剌过居庸闗诗天门晓开丨丨卧石鼔昼击云雷张】
　　虎貔【书牧誓尚桓桓如丨如丨如熊如罴　杨巨源寄申州卢拱使君诗领郡仍闻总丨丨致身还是见男儿　韩愈永贞行北军百万丨与丨天子自将非他师　李商隠韩碑诗行军司马智且勇十四万众犹丨丨　王禹偁诗对近瞻旒冕班清辟丨丨】
　　虎罴【史记周本纪见豺离下　又齐太公世家西伯将出猎卜之曰所获非龙非彲非丨非丨所获霸王之辅扵是周西伯猎果遇太公扵渭之阳】
　　虎熊【韩愈陆浑山火诗丨丨麋猪逮猴猿水龙鼍鱼与鼋】
　　虎防【酉阳杂爼鼈无耳为守神丨五指为丨鱼满三百六十年为蛟龙　张衡西京赋茂陵之原阳陵之朱趫悍虓豁如丨如丨　白居易东南行亥日饶虾蟹寅年足丨丨　皮日休太湖石诗或拳若虺蜴或蹲若丨丨　又晓次神景宫诗在兽乏丨丨扵虫不毒蠚苏舜钦暴雨雷霆诗震揺巨石当道落惊嘷时闻丨与丨】
　　虎象【南史王莹传有猛兽入郭上意不悦以问羣臣羣臣莫对莹在御筵乃敛板答曰昔击石拊石百兽率舞陛下膺箓御圗丨丨来格帝大悦】
　　虎兕【论语丨丨出于柙　王逸九思丨丨争兮于庭中髙适诗藏器待髙价出柙畏丨丨　吕温道州观野火诗虫蛇尽烁烂丨丨出奔廹】
　　虎防【小名録王彭之字安夀小字丨丨彪之字叔武小字虎犊皆彬之子　世説王右军在南丞相与书每叹子侄不令云丨丨虎犊还其所如】
　　虎犊【小名録见上】
　　虎貂【苏轼三马圗赞吁鬼章世悍骄奔贰师走嫖姚今在廷服丨丨校天骥立内朝】
　　虎貍【陶景本草注貍类甚多今人用丨丨】
　　虎鹿【山海经海中有丨丨鱼体皆如鱼而头似丨丨淮南子夫鸟兽之不可同羣者其类异也丨丨之不可同逰者力不敌也　寒山诗石牀临碧沼丨丨每为邻】
　　虎狼【史记策传蓍百茎共一根又其所生兽无丨丨草无毒螫　汉书邹阳传夫以区区之济北而与诸侯争强是以羔犊之弱而扞丨丨敌也　后汉书袁绍传翘企延颈待望讐敌委慈亲扵丨丨之牙以逞一朝之志岂不痛哉　魏志郑浑传注闗东义兵起卓防议大发兵泰恐其彊乃曰关西妇女载防挟矛弓负矢况其悍夫以此当山东忘战之民譬驱羣羊向丨丨其胜可必　宋书谢灵运传鉴丨丨之有仁伤遂欲之无涯　唐书张士岩传士岩父亡庐墓有丨丨依之荘子商太宰荡问仁于荘子曰丨丨仁也　杜甫有感诗幽蓟余虵豕乾坤尚丨丨　司空圗秦闗诗丨丨秦国破狐兔汉陵空】
　　虎狗【尔雅见虎子下】
　　虎兔【圗绘宝鉴龙章字公绚京兆人性淳静好古居亦冠带善画丨丨】
　　虎蛟【山海经南山经祷过之山泿水出焉而南流注扵海其中有丨丨其状鱼身而蛇尾其音如鸳鸯食者不肿可以已痔　郭璞江赋尔其水物怪错则有潜鹄鱼牛丨丨钩蛇注丨丨鱼身而蛇尾有翼其音如鸳鸯】
　　虎螭【班固典引叅五华夏京迁镐亳遂自北面丨丨其师革灭大邑　韩愈岣嵝山诗见鳯泊下】虎蛇【易林东遇丨丨牛马奔惊道絶不通商困无功】
　　虎鱼【酉阳杂爼丨丨老则为蛟】
　　虎蜼【书传藻水至曰绣疏毳冕五章丨丨为首丨丨毛浅毳是乱毛故以毳为名　董逌虎彞跋李公麟得彞于新郑余求得之吕大临曰两耳饰以虎首盖虎彞予攷扵书宗彞谓丨丨也方虞氏世宗彞之文如此然丨丨虽饰宗彞非一器尽备疑宗彞之饰各得其一】
　　虎鹰【广志丨丨能飞捕虎豹大如牛翼广二丈　墨客挥犀鼓山有老僧云曾登灵源洞见一禽自海上至身大如牛翼广二丈余俄攫一羖羊而去识者云是丨丨能捕捉虎豹】
　　虎鸳【酉阳杂爼虫不再交者丨丨与瑇瑁也】
　　虎鹖【李白古风虮虱生丨丨心魂逐旌旃】
　　虎雀【博异志洛阳清化里一宅其井好溺人陈仲躬窥扵井上见水影中一女子面乃曰斯溺人之由也不顾而退忽一日水竭有人叩门云敬元頴请谒命入乃井中所见者讯之曰卿何以杀人曰妾非杀人者此井有毒龙好食人血某国初坠扵井为龙所驱使情非所愿昨为太乙使者交替天下龙神井已无水君子诚能命匠淘之则获脱难矣仲躬命匠入井中获古铜镜一枚其镜背左有日右有月龙丨丨依方安焉题曰夷则之镜】
　　虎蟹【岭表録异丨丨殻上有虎斑可装为酒器与红蟹皆产琼厓海边虽非珍竒亦不易得也】虎县【大戴礼四月鸣者丨丨也　亦作悬毛诗陆疏广要夏小正曰鸣丨丨郑注音扎即一种蝉似蜻蜓其鸣无韵但然】
　　虎庐【易林骑防逐羊不见所望径渉丨丨亡羝失羔】
　　虎牢【春秋襄公二年冬仲孙蔑防晋荀防齐崔杼宋华元衞孙林父曹人邾人滕人薛人小邾人于戚遂城丨丨　又十年秋公防晋侯宋公衞侯曹伯莒子邾子齐世子光滕子薛伯杞伯小邾子伐郑冬戍郑丨丨左传郑伯享王于阙西辟乐备王与之武公之畧自丨丨以东杜注丨丨河南成臯县　汉书地理志河南】
　　【郡成臯故丨丨或曰制　唐书武宗纪会昌五年十月作昭武庙于丨丨闗　穆天子传天子射鸟猎兽于郑圃命虞人掠林有虎在乎葭中天子将至七萃之士髙奔戎请生捕虎必全之乃生捕虎而献之天子命之为柙而畜之东虞是为丨丨　水经注汜水又北迳丨丨城　地理通释丨丨本东虢国郑为制邑有故丨丨城汉为成臯县属河南宋毛徳祖戍丨丨后魏昼夜攻围二百日乃克后魏置东中府隋改成臯县曰汜水大业初置丨丨都尉府属荥阳郡唐属郑州又属洛州后属孟州　又晋楚之霸也争郑秦之并六国也始扵韩以丨丨成臯之险也秦拔成臯荥阳十九年而韩亡　又河南四镇碻磝滑台洛阳丨丨　贾至丨丨闗铭五侯设险丨丨拥其要振之以五岳维嵩崒焉廹之以四渎洪河突焉宜其咽喉九州阃域中夏汉祖守之以临山东坐清三齐强楚踯躅而不进太宗据之以拒河朔克擒丑夏伪郑袒缚而请命维兹丨丨天设巨防攻在坤下拒在离旁昏恃以灭圣凭而王　潘岳登丨丨山赋歩玉趾以升降凌汜水而登丨丨览河洛之二川眺平成之双臯　张协登北邙赋见熊耳下　魏文帝至广陵于马上作孟献营丨丨郑人惧稽颡　杨浚广武懐古诗龙门无旧场丨丨有遗堞】
　　虎邱【唐书田防岩传时有史徳义者昆山人居丨丨山骑牛带瓢出入防野髙宗闻其名召至洛阳俄称疾归　越絶书阖闾在阊门外名丨丨筑三日而白虎居上故号丨丨　明一统志丨丨山在苏州府城西北九里一名海涌山中有劎池千人坐石越絶书吴王阖闾葬山下葬三日白虎蹲踞其上因名或云秦始皇尝登此将发吴冢有白虎出焉陈顾野王序有云髙不抗云深无藏景卑非培塿浅异疎林路若絶而复通石将断而更缀巨丽之名山大吴之胜壤也　又丨丨寺在丨丨山晋司徒王珣与弟珉舍宅为之寺有生公讲堂昔生公讲经扵此无人信者乃聚石为徒与讲至理石皆头　韩翃赠长洲何主簿诗挂席逐归流依依望丨丨　刘长卿题武邱寺诗青林丨丨寺林际翠微路　白居易想东逰五十韵诗泉石谐天竺烟霞识丨丨　刘禹锡题报恩寺诗云外支硎寺名声敌丨丨薛能送人自苏州之长沙县官诗驱马复乗流何时发丨丨　黄滔寄蒋先軰诗千载三吴有髙迹丨丨山翠益崔嵬】
　　虎牍【水经注洧水又东与丨丨山水合水发南山丨丨溪东北流入洧】
　　虎岫【张文气赋朦胧丨丨晻暧龙津】
　　虎崖【杜甫发同谷县诗停骖龙潭云回首丨丨石】
　　虎石【防墣见蛇杯下　李湜江州冲阳观碑弓传丨丨将军横北塞之勲构袭龙门司擅东都之望梅尧臣逰齐山寺诗见龙笋下】
　　虎障【明一统志丨丨山在永昌军民府城西二十里下出温泉】
　　虎峪【明一统志大同府丨丨口与威寜口将军猫荘口大小白括二峪口阳和前后二口俱在阳和衞境】虎山【明一统志丨头丨在广州府东筦县西南五十五里大海中有大虎小虎二山俗号虎头门外夷入贡及使外夷者皆道此】
　　虎窟【酉阳杂爼丨丨山相传燕建平中济南太守胡谘扵此山窟得白虎因名焉】
