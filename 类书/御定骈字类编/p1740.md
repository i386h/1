<!-- { "loadSidebar": true } -->
　　薪槱【诗芃芃棫朴丨之丨之　宋史食货志太平兴国初京西转运使程能请榷之所在置官吏局署取民租米麦给醸以官钱市丨丨及吏工奉料嵗计获无防而主吏规其盈羡及醖齐不良酒多醨薄至课民婚葬量戸大小令酤民甚被其害歳俭物贵殆不偿其费】
　　薪樵【汉书食货志春将出民里胥平旦坐于右塾邻长坐于左塾毕出然后归夕亦如之入者必持丨丨轻重相分斑白不提挈　又朱买臣传家贫好读书不治产业常艾丨丨卖防给食】
　　薪采【宋书武帝纪先是山湖川泽皆为豪彊所专小民丨丨渔钓皆责税直至是禁断之】
　　薪荛【説苑髙台既以壊曲池旣以渐坟墓既以下而青廷矣婴儿竖子樵采丨丨者蹢躅其足而歌其上众人见之无不愀焉为足下悲之曰夫以孟尝君尊贵乃可使若此乎】
　　薪苏【宋书羊希传扬州刺史西阳王子尚上言山湖之禁虽有旧科民俗相因替而不奉熂山封水保为家利自顷以来頽弛日甚富强者兼岭而占贫弱者丨丨无托至渔采之地亦又如兹斯实害治之深为政所宜去絶　齐书竟陵王子良传子良敦义爱古郡民朱百年有至行先卒赐其妻米百斛蠲一民给其丨丨迃书子不见夫树木者乎树之一年而伐之则足以给丨丨而已二年而伐之则足以为桶五年而伐之则】
　　【足以为楹十年而伐之则足以为栋夫岂非收功愈逺而为利愈大乎】
　　薪粒【宋书文帝纪诏曰比者氷雪经旬丨丨贵踊贫之室多有窘罄可检行京邑二县及营署赐以柴米】
　　薪歌【齐书杜京产传秦始之朝挂冠辞世遁舍家业隠于太平葺宇穷岩采芝幽涧耦耕自足丨丨有余确尔不羣淡然寡欲麻衣藿食二十余载虽古之志士何以加之】
　　薪尽【宋史洪皓传悟室敬皓使教其八子或二年不给食盛夏衣粗布尝大雪丨丨以马矢然火虾麫食之　庄子指穷以为丨火传也不知其丨也　十洲记炎洲在南海中地方二千里去北岸九万里上有风生兽似豹青色大如貍张网取之积薪数车以烧之丨丨而兽不然灰中而立毛亦不燋　沈约内典序权迹四门既非悟道之始假灭双树岂有丨丨之穷】
　　薪然【素问脉至如火丨丨是心精之予夺也草干而死注丨丨之火焰瞥瞥不定其形而便絶也】
　　炭
　　炭薪【唐书地理志京兆府长安天宝二年尹韩朝宗引渭水入金光门置潭于西市以贮材木大厯元年尹韩干自南山开漕渠抵景风延喜门入苑以漕丨丨】
　　炭物【周礼掌炭掌灰物丨丨之征令以时出之以权量受之以共邦之用】
　　炭灰【墨经凡墨荫用丨丨石灰麦糠三种丨丨为上石灰酷多裂麦糠慢多曲惟丨丨为上】炭熟【范成大诗丨丨香浓石鼎煨】
　　炭山【明一统志丨丨在宣府城西一百二十里辽人谓之陉头承天后辅政日纳凉此处又山之东三十里别建凉殿乃辽主真宗纳凉地】
　　炭场【宋史职官志丨丨掌储炭以供有司之用】
　　炭渚【吴地记丨丨桥呉时海渚通源后沙涨为陆　名胜志长洲有丨丨桥】
　　炭谷【辩疑志长安城南四十里有灵母谷呼为丨丨】
　　炭渎【越絶书练塘者句践时采锡山为炭称炭聚载从丨丨至练塘各因事名之】
　　炭墼【委巷丛谈杭人以冬夏二至后数九以纪寒暑夏至后一九二九扇子不离手三九二十七氷水甜如蜜四九三十六拭汗如出浴五九四十五头戴秋叶舞六九五十四乗凉入佛寺七九六十三牀头寻被单八九七十二思量盖夹被九九八十一家家打丨丨】
　　炭车【白居易卖炭翁乐府夜来城上一尺雪晓驾丨丨辗氷辙】
　　炭檛【茶经丨丨以铁六棱制之长一尺锐一丰中执细头丝一小□以饰檛也若今之合陇军人木吾也或作锤或作斧随其便也】
　　炭苇【汉书田延年传先是茂陵富人焦氏贾氏防数千万阴积贮丨丨诸下里物昭帝大行时方上事暴起用度未办延年奏言商贾或豫收方上不祥器物冀其疾用欲防求利非民臣所当为请没入县官奏可器】炭汁【物类相感志墨染衣带湿以油浸透须用丨丨摆之】
　　炭动【史记天官书冬至短极县土炭丨丨鹿解角兰根出泉水跃略以知日至要决晷景嵗星所在五谷逢昌其对为冲嵗乃有殃】
　　炭轻【淮南子日冬至则水从之日夏至则火从之故五月火正而水漏十一月水正而阴胜阳气为火阴气为水水胜故夏至湿火胜故冬至燥燥故丨丨湿故炭重】
　　炭重【淮南子见上　又夫湿之至也莫见其形而丨已丨矣　梁元帝与刘智藏书清台丨丨北宫井溢】炭炽【白居易睡后茶兴诗白瓷瓯甚洁红炉丨方丨】
　　炭熯【淮南子西方之倮国鸟兽弗避与为一也一膊丨丨掇之则烂指万石俱熯去之十歩而不死同气异积大勇小勇有似于此】
　　炭氷【道德指归论故名利与身若丨与丨形性相反势不俱然名终体极身存世昌者天下无之】炭火【零陵总记李约天性嗜茶能自煎谓人曰茶酒缓火炙活火煎谓丨丨之焰者也客至不限殴数竟日执持茶器不倦曾奉使行至陜州硖石县东爱渠水清流旬日忘发　贯休赠景和尚诗丨丨邕湖滢山晴紫竹凉】
　　炭妇【谈薮张忠定公咏防稽潘方仲矩为安吉尉献诗云禅人尚有香囊愧道士犹懐丨丨羞铁石心肠延夀药不风流处也风流】
　　炭纹【宋史食货志绍兴四年两浙转运司檄婺州市御炉炭须胡桃纹鹁鸠色守臣王居正以为言上曰隆冬附火取温暖而已岂问丨之丨色乎命罢之】
　　炭聚【越絶书见炭渎下】
　　炭色【清溪杂志南渡后有司降様下外郡置御炉炭胡桃纹鹁鸽色者若干斤知婺州王居正论奏髙宗曰朕平明衣服饮食且不择美恶隆冬附火止取温暖岂问丨之纹丨也诏罢之宣和间宗室为炉次索炭既至诃斥左右云丨丨红今黑非是盖尝供熟火也】
　　炭仰【陈乐感应经先冬至夏至悬炭铁如衡各一端令相停冬至阳气至丨丨而铁低夏至阴气至铁仰而炭低】
　　煤
　　煤炭【庚申外史左丞相脱脱奏曰京师人烟百万薪刍负担不便今西山有丨丨若都城开池河上受金口灌注通舟楫往来西山之煤可坐致于城中矣遂起夫役大开河五六十里】
　　煤室【吕览孔子穷乎陈蔡之间藜羮不斟七日不尝粒昼寝顔回索米得而爨之几熟孔子望见顔回攫其甑中而食之选间食熟谒孔子而进食孔子佯为不见之孔子起曰今者梦见先君食洁而后馈顔回对曰不可向者丨丨入甑中弃食不祥回攫而饭之孔子叹曰所信者目也而目犹不可信所恃者心也而心犹不足恃弟子记之知人固不易矣故知非难也孔子之所以知人难也】
　　煤赭【本草土墼释名丨丨时珍曰此是烧石灰窰中流结土渣也轻卢而色赭】
　　煤尾【黄庭坚跋常山公书往时士大夫罕能道宣献书札之美者前日裕陵游心艺文颇归翰墨于宋氏于是天下靡然承风墙隅败纸蛛丝丨丨之余无不轴以象玉表以绨锦士大夫书尺间班班皆有笔势老杜云太宗妙其书是以数子至有味其言也】
　　煤山【王世贞杨忠愍公状略为兵部车驾司员外郎贬狄道县典史邑故有丨丨生番制之不能开而仰给薪于二百里外公挟衞指挥单骑往召生番谕之咸服曰杨公即须吾穹庐且舍而况此丨丨邪邑遂不苦薪】
　　煤重【墨经窰冷采煤以顶煤为二器以头煤为一器头煤如珠如缨络身煤成块成片头煤深者曰逺火外者曰近火煤不堪用凡煤贵轻旧东山煤轻西山丨丨今则西山煤轻东山丨丨】
　　煤轻【墨经见上】
　　麸
　　麸炭【瀛崖胜览三佛齐国出火鸡好食丨丨　砚谱石色为墨渍汚即以丨丨磨洗复如新矣　白居易和自劝诗日暮半炉丨丨火夜深一盏纱笼烛】
　　麸【易林夏麦丨丨霜撃其芒】
　　麸金【本草丨丨集解藏器曰其丨丨出水沙中毡上淘取或鵞鸭腹中得之即便打成器物亦不重炼煎取金汁便堪镇心】
　　醪
　　醪酒【宋史成象传事母以孝闻母病割股肉食之诏赐束帛丨丨】
　　醪馔【唐书张说传迁左丞相上日勅所司供帐设乐内出丨丨帝为赋诗】
　　醪液【李孝光灵隠水台盘诗洼尊絶制度曲流泛丨丨】
　　醴
　　醴醆【礼记礼运故酒在室丨丨在户粢醍在堂澄酒在下陈其牺牲备其鼎俎列其琴瑟管磬钟鼓以降上神与其先祖】
　　醴酒【礼记始饮酒者先饮丨丨　左传虢公晋侯朝王王飨醴命之宥注王之觐羣臣始则行飨酒先置丨丨示不忘古　汉书楚元王世家初元王敬礼申公等穆生不耆酒元王每置酒常为穆生设醴及王戊即位常设后忘设焉穆生退曰可以逝矣丨丨不设王之意怠　傅亮演慎论悟髙鸟之风逝鉴丨丨而投绂韩愈明水赋既髙齐于丨丨岂比贱于潢污　苏轼诗穆生责丨丨先见我不如】
　　醴酪【礼记祭义昔者天子为籍千亩冕而朱纮躬秉耒以事天地山川社稷先古以为丨丨齐盛于是乎取之敬之至也　后汉书章帝纪章和元年秋七月壬戌诏曰秋令是月养衰老授几杖行防粥饮食其赐髙年二共布帛各一匹以为丨丨】
　　醴醪【嵇康养生论见香芳下】
　　醴酏【礼记玉藻五饮上水浆酒丨丨】
　　醴水【吕览东海之鲕丨丨之鱼名曰朱鼈六足有珠百碧□水之鱼名曰鳐其状若鲤而有翼常从西海夜飞游于东海】
　　醴齐【周礼酒正辨五齐之名一曰泛齐二曰丨丨三曰盎齐四曰缇齐五曰沈齐　唐书礼乐志以太尊实泛齐着尊实丨丨犠尊实盎齐山罍实酒皆二以象尊实醍齐壶尊实沈齐皆二山罍实酒四以祀昊天上帝皇地只神州地只】
　　醴味【宋书符瑞志孝武帝孝建三年九月甲戌细仗队省井泉春夏深不盈尺必至一丈有五色水清澄丨丨汲引不穷】
　　醴液【宋书乐志明德孚教幽符丽纪山鼎见竒丨丨涵祉】
