<!-- { "loadSidebar": true } -->
　　规圜【圆员俱同汉书律歴志规者所以丨丨器械令得其类也　道徳指归论道德虚无神明寂泊清静深微太和滑淖听之寂寞视之虚易上下不穷东西无极天不能里地不能囊丨不能丨矩不能方度不能度而量不能量　无名氏补天炼石赋眄悠逺而求则象丨丨而作程】
　　规行【陆机长安有狭邪行丨丨无旷迹矩歩岂逮人】
　　规空【许敬宗奉和秋日即目应制诗丨丨升闇魄笼野散轻烟】
　　规脱【唐书李峤比縁征戍巧诈百情破役隠身丨丨租赋今道人私度者几数十万其中高户多丁黠商大贾诡作台符羼名伪度且国计军防并仰丁口今丁皆出家兵悉入道征行租赋何以备之】规恢【陈造贺周右相啓伫殚经济之心用究丨丨之略】
　　矩
　　矩绳【大戴礼所谓贤人者好恶与民同情取舍与民同统行中丨丨而不伤于本言足法于天下而不害于其身躬为匹夫不愿富贵为诸侯而无财如此则可谓贤人矣】
　　矩凿【淮南子输子阳谓其子曰良工渐乎丨丨之中丨丨之中固无物而不周圣人以治民造父以治马医骆以治病同材而各自取焉】
　　矩折【晋书衞恒传见规旋下　又或守正循检丨丨规旋或方圆靡则因事制权】
　　矩方【汉书律歴志矩者所以丨丨器械令不失其形也　周髀算经环规以为圆合丨以为丨】矩地【陆云赠顾骠骑诗规天有光丨丨无疆】
　　矩步【陆机长安有狭邪行见规行下】
　　准
　　准绳【道徳指归论见规矩下】
　　准正【汉书律歴志权与物均而生衡衡运生规规圆生矩矩方生绳绳直生准丨丨则平衡而钧权矣是为五则】
　　绳
　　绳子【续明道杂志某应举时已获荐赴南省僦居省前汴上散屋中初入屋悬寝帐忽见余帐后有一黄草新丨丨垂下草甚劲自相紏绕成一及字余曰此乃佳兆盖闻人谓登科及第也省试罢归省榜将至复至京师寓相国寺一乡僧院中晨起潄口喷水门上觉水湿处隐然有字因洗视之乃四字云荣登在即也是岁余叨忝】
　　绳索【书禹贡四海会同传九州同风万国共贯疏夷狄戎蛮谓之四海但天子之于夷狄不与华夏同风故知四海谓四海之内即是九州之中乃有万国万国同其风化若物在丨丨之贯故云九州同风万国共贯诗及尔如贯笺我与女俱为王臣其相比次如物之在丨丨之贯也　尔雅莣杜荣注今莣草似茅皮可以】
　　【为丨丨履屩也　史记屈贾传祸之与福何异紏纒注祸福相为表里如紏纒丨丨故附防也　汉书西域传有三池盘石阪道陿者尺六七寸长者径三十里临峥嵘不测之深行者骑歩相持丨丨相引二千余里乃到县度畜队未半阬谷尽靡碎人堕执不得相收视险阻危害不可胜言　后汉书南匈奴张耽性勇锐而善抚士卒军中皆为用命遂丨丨相悬上通天山大破乌桓悉斩其渠帅还　就篇累繘丨丨绞纺卢注绳谓紨两股以上总而合之者也一曰麻丝曰丨草谓之丨神仙府君使至请根根曰张府君欲吾何为邪间当至耳若不去恐诸君招咎谓乡等不敢来呼我也根是日至府时賔客满座使君使五十余人持刀杖丨丨而立根颜色不怍　水经注见绳曲下　中论见印佩下　王褒僮约多取蒲亭益作丨丨】
　　绳墨【礼记经解丨丨诚陈不可欺以曲直　战国防苏秦为赵王使于秦反三日不得见谓赵王曰秦乃者过柱山有两木焉一盖呼侣一盖哭问其故对曰吾苦夫匠人且以丨丨案规矩刻镂我一盖曰吾所苦夫铁铦然自入而出夫人者今臣使于秦而三日不见无有为臣为铁铦者乎　史记老庄申韩传赞申子卑卑施之于名实韩子引丨丨切事情明是非其极惨礉少恩皆原于道徳之意而老子深逺矣　又酷吏赞自张汤死后网密多诋严官事寝以耗废九卿碌碌奉其官救过不赡何暇论丨丨之外乎　汉书李寻臣闻月者众阴之长销息见伏百里为品千里立表万里连纪妃后大臣诸侯之象也朔晦正终始为丨丨望成君徳春夏南秋冬北　晋书杜预与车骑将军贾充等定律令既成预为注解乃奏之曰法者盖丨丨之断例非穷理尽性之书也故文约而例直听省而禁简例直易见禁简难犯易见则人知所避难犯则几于刑厝齐书孔稚珪传匠万物者以丨丨为正驭大国者以法理为本　又刘祥传见机神下　庄子见规矩下】
　　【又大徳不同而性命烂漫矣天下好知而百姓求竭矣于是乎釿锯制焉丨丨杀焉椎凿决焉　新论夫士有忠义之行践丨丨之节其于平日乃无异于众人及至处患蹈难而志气贞刚然后知其殊也　中说子谓叔恬曰汝为春秋元经乎春秋元经于王道是轻重之权衡曲直之丨丨也　阮籍大人先生且汝独不见夫虱之处于裈中逃乎深缝匿乎壊絮自以为吉宅也行不敢离缝际动不敢出裈裆自以为得丨丨也饿则囓人自以为无穷食也然炎丘火流焦邑灭都羣虱死于裈中而不能出汝居子之处区内亦何异夫虱之处裈中乎　高允征士颂蹈方履正好是丨丨　栁宗元与太学诸生喜诣阙留阳司业书俞扁之门不拒病夫丨丨之侧不拒枉材师儒之席不拒曲士理固然也　汪克寛三友堂赋暂榱桷于琴堂兹丨丨之小试　骆賔王叙寄员半千诗嗟为刀笔吏耻从丨丨牵　韦应物善福阁对雨诗国士秉丨丨何以表坚贞　又送冯着受李广州署为录事诗富豪虞兴戎丨丨不易持】
　　绳尺【金史文艺元好问文有丨丨备众体　谭子化书蛇化为雀化为蛤彼忽然忘曲屈之状而得蹒跚之质此倏然失飞鸣之态而得介甲之体斲削不能加其功丨丨不能规其象何化之速也】绳矩【唐书徳宗贤妃韦氏徳宗贞元四年册拜贤妃宫壸事无不聼而性敏淑言动有丨丨帝重之后宫莫不师其行　东观余论张旭所书千字文左驰右骛而不离丨丨之内　画谱宫室叙论宫室有量台门有制画者取此而备之形容虽一点一笔必求诸丨丨】
　　绳表【论衡世俗共短儒生儒生之徒亦自相少何则并好士学宦用吏为丨丨也】
　　绳准【钱珝授薛昭纬御史中丞制宜正衣冠立为丨丨　李邕王仁忠碑缉熙逺略丨丨嘉言】绳缴【诗之子于狩言韔其弓之子于钓言纶之绳笺纶钓缴也君子往狩与我当从之为之韔弓其往钓与我当从之为之丨丨】
　　绳缕【蟹谱蟹水虫也其字从虫亦曰鱼属故古文从鱼作防以其外骨则曰介虫取其横行目为螃蟹焉骨眼蜩腹□脑鲎足其爪类拳丁其□类执钺匡跪又皆外刺性复多躁或编诸丨丨或投诸筌箵则引声噀沫必死方已】
　　绳侯【史记孝景帝纪中元年封故御史大夫周苛孙平为丨丨】
　　绳匠【高允征士颂丨丨弗顾功不获展】
　　绳伎【唐书回鹘黠戞斯乐有笛鼓笙觱粟盘铃戏有弄驼师子马伎丨丨　法苑珠林婆粟阇国王为汉人设五女戏作丨丨腾虚絶上而掷手防三仗刀楯枪等】
　　绳眼【宋无诗见弹窝下】
　　绳枢【贾谊过秦论陈渉瓮牖丨丨之子　陆云九愍沉流液于丨丨逝回飚于瓮牖　又答孙显世诗丨丨增结瓮牖绸缪】
　　绳桥【明一统志丨丨在严道县多功路旧名高桥以绳架栈下瞰峡江亦险要之处也　岑参送狄员外巡按西山军诗泉绕阁道滑水冻丨丨脆　杜甫入奏行运粮丨丨壮士喜斩木火井穷猿呼　又对雨诗雪岭防秋急丨丨战胜迟】
　　绳梯【宋史赵遹传友直所部多思黔土丁习山险而山多猱遹遣土丁捕之得猱数十头束麻作炬灌以膏蜡于猱背暮夜复遣土丁负丨丨登厓巅廼缒梯引下人人衔枚挈猱蚁而上比鸡鸣友直祐恭与其众悉登拥刀斧穽箐入及贼栅出火然炬猱热狂跳贼庐舍皆茅竹猱窜其上火輙发贼号呼奔扑猱益惊火益炽官军鼔噪破栅】
　　绳橛【西京杂记寒食节内仆司车与军使为丨丨之戏】
　　绳棰【陆游诗放开丨丨牛初熟】
　　绳缆【洞冥记影娥池中有游月船触月船鸿毛船逺见船载数百人或以青桂之枝为櫂或以木兰之心为檝练实之竹为篙石脉之纫为丨丨也石脉出晡东国细如丝可缒万斤生石里破石而后得此脉萦绪如麻纻也名曰石麻亦可为布也】
　　绳【汉书礼乐志丨丨工员六人四人可罢注师古曰琴瑟之绳言主紏合作之也】
　　绳牀【晋书佛图澄襄国城堑水源暴竭澄至故泉源上坐丨丨烧安息香咒愿数百言如此三日水大至隍堑皆满　唐书南蛮骠王出舆以金丨丨逺则乘象　南唐书张彦卿彦卿为楚州防御使世宗攻楚州城陷彦卿巷鬬日暮转至州廨长短兵皆尽彦卿取丨丨抟战　孟浩然陪李侍御访聪上人禅居诗石室无人到丨丨见虎眠　张谓哭防国上人诗鼠行残药椀虫网旧丨丨　李嘉祐诗闲窥数竿竹老在一丨丨　岑参恵净上人幽居诗江云入袈裟山月吐丨丨欧阳詹山中老僧诗笑向来人话古时丨丨竹杖自扶持　张籍题清彻上人院诗遇斋长不出坐卧一丨丨】
　　绳履【后汉书刘虞传虞虽为上公天性节约敝衣丨丨食无兼肉逺近豪俊夙僭奢者莫不改操而归心焉】
　　绳蹻【汉书王褒离疏释蹻而享膏粱注张晏曰离此疏食释此木蹻也臣瓒曰以丨为丨也】绳河【江淹建平王庆安城王拜封表丽采丨丨映蕚璿圃　又为始安王拜征虏将军丹阳尹章不悟瑶离降映丨丨低文遂翊言闗禁徙第京部】
　　绳水【水经注阳水又北屈迳汉城阳景王刘章庙东东注于巨洋后人堨断令北注浊水时人通谓浊水为阳水故有南阳北阳水之论二水浑流世谓之长沙水也亦或通名之为丨丨　又见带城下　又山海经曰碣石之山丨丨出焉东流注于河　又丨丨出徼外山海经曰巴遂之山丨丨出焉】
　　绳泉【水经注平昌尨民孙道相颂维彼丨丨竭喻三龄祈书珪璧谒穷斟生道从隆替降由圣明】绳阳【水经注晏谟伏琛为齐记并云东阳城既在绳水之阳宜为丨丨城非也】
　　绳上【后汉书礼仪志注见斗中下】
　　绳直【易説卦防为木为风为长女为丨丨疏为丨丨取其号令齐物如丨之丨木也　诗抑抑威仪维徳之隅人亦有言靡哲不愚笺人密审于威仪抑抑然是其徳必严正也古之贤者道行心平可外占而知内如宫室之制外有丨丨则内有防隅今王政暴虐贤者皆佯愚不为容貌如不肖然　晋书衞恒见规旋下】绳正【书惟木从丨则丨后从谏则圣　后汉书王涣传涣迁兖州刺史丨丨部郡风威大行】绳曲【水经注建安二十年立朱提郡治县故城郡西南二百里得所绾堂琅县西北行上高山羊肠丨丨八十余里或攀木而升或绳索相牵而上縁陟者若将阶天案曲一本作屈】
　　绳约【庄子且夫待钩绳规矩而正者是削其性也待丨丨胶漆而固者是侵其徳也屈折礼乐□俞仁义以慰天下之心者此失其常也】
　　绳贯【魏志焉韩传其国中有所为及官家使筑城郭诸年少勇健者皆凿脊皮以大丨丨之又以丈许木锸之通日讙呼作力不以为痛　古今考古者井牧之制修则比闾族党州县丝聫丨丨有保有爱】绳断【五代史刘知俊传谣言曰黒牛出圈丨丨晋乐府江陵乐曲盆隘欢丨丨蹋壊绛罗裙】绳度【宋书夷蛮传论汉世西泽遐通兼途累万跨头痛之山越丨丨之险生行死径身徃魂归　淮南子夫丨之为丨也可卷而懐也　梁简文帝菩提树颂序梯峰挂迥越丨丨之山航海跨深泛浮毛之浪　薛胜防河赋洎摽纷以校力突丨丨而就强】
