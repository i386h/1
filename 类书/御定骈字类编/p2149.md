<!-- { "loadSidebar": true } -->
　　驴嘶【苏轼和子由渑池懐旧诗徃日﨑岖还记否路长人困蹇丨丨】
　　驴力【尔雅翼丨丨在髀】
　　驴迹【金史世祖纪尝乗醉骑驴入室中明日见丨足丨问而知之自是不复饮酒　明一统志赵州安济桥相传张果尝乗丨过此桥所踏丨尚存】
　　驴氏【臧道顔吊驴文爰有竒人西川驰驱体质强直禀性沉雅聪敏寛详髙音逺畅真丨丨之名驹也】驴主【北史公孙轨传为虎牢镇将发民驴以运粮令丨丨加绢一疋乃与受之百姓语曰驴无强弱负绢自壮众共嗤之】
　　驴仙【符子有丨丨者享五百歳负乗而不辍歴无定主大驿于天下】
　　驴驘【史记匈奴传居于北蛮随畜牧而转移其畜之所多则马牛羊其竒畜则槖駞丨丨駃騠騊駼驒騱汉书常惠传以惠为校尉持节防乌孙兵昆弥自将翎侯以下五万余骑从西方入至右谷蠡庭得马牛丨】
　　【丨槖佗五万余疋　呉志诸葛恪传注权尝飨蜀使费祎先敕羣臣使至伏食勿起袆至权为辍食而羣下不起袆嘲之曰凤凰来翔骐驎吐哺丨丨无知伏食如故宋史礼志打毬有步击者乗丨丨撃者时令供奉者朋戏以为乐　元史百官志尚乗寺掌上御鞍辔舆辇阿克塔斯羣牧骟马丨丨　刘向九叹却骐骥以转运兮腾丨丨以驰逐　扬雄反离骚骋骅骝以曲囏兮丨丨连蹇而齐足　徐陵与杨仆射书归人将从私具丨丨縁道亭邮唯希蔬粟　栁宗元晋问丨丨牛马之运西出秦陇南过樊邓北极燕代东逾周宋　司马相如上林赋蛩蛩驒騱駃騠丨丨　苏轼次韵孔文仲推官见赠诗云何中道止连蹇丨丨随　亦作骡元稹望云骓马歌龙腾鱼鼈啅然惊骥朌丨丨少顔色】
　　驴牛【旧唐书职官志诸互市监掌诸蕃交易马驼丨丨之事】
　　驴马【五代史刘延朗传房暠喜鬼神巫祝之説有瞽者张蒙自言事太白山神暠使蒙问于神神传语曰三珠并一珠丨丨没人驱歳月甲庚午中兴戊己土齐民要术凡丨丨驹初生忌灰气遇新出炉者辄死洛阳伽蓝记法云寺西域乌场国胡沙门僧摩罗所立也戒行真苦难可揄扬秘咒神騐阎浮所无咒枯树能生枝叶咒人变为丨丨见之莫不忻怖　稽神録军使呉宗嗣者尝有某府吏从之贷钱二十万月计利息一年后不复肯还求索不可得宗嗣怒召而责之曰我前世负尔钱我今还矣尔负我当作丨丨还我因焚券而遣之逾年宗嗣独坐防事忽见吏白衣而入曰某来还债宗嗣曰已焚劵何用复偿吏不荅径入廏中俄而廏人报马生白驹使诣吏舍诘之云死已翼日矣驹长卖之正得所负钱数　世説诸葛令王丞相共争姓族先后王曰何不言葛王而云王葛令曰譬若丨丨不言马驴驴寕胜马耶】
　　驴鼠【搜神记郭璞过江宣城太守殷祐引为参军时有一物大如水牛灰色卑脚脚类象胸前尾上皆白大白而迟钝来到城下众咸怪焉祐使人伏而取之令璞作卦遇遯之蛊名曰丨丨卜适了伏者以防刺深尺余郡纪纲上祠请救之巫云庙神不悦此是防亭驴山君使至荆山暂来过我不须触之遂去不复见】驴畜【国朝传记武后初称周恐下心不安乃令人自举供奉官正员外多置里行拾遗补阙御史至有车载斗量之咏有御史防令史将入室值里行御史数人聚立门内令史不平下驴冲过其闾诸御史大怒将杖之令史云今日之过实在此驴乞先数之然后受罚御史许之谓曰汝技艺可知精神极钝何物丨丨敢于御史里行于是羞赧而止】
　　驴直【国史补韦丹少在东洛尝至中桥见数百人喧集水濵乃渔者网得大鼋繋之桥柱引颈四顾似有求救之状丹问曰防千钱可赎荅曰五千文丹曰吾祗有丨丨三千可乎曰可于是与之放鼋水中徒歩而归后报恩别有传】
　　驴劵【陆防诗文章博士书丨丨】
　　驴城【水经注沮水又东南迳丨丨西磨城东又南迳麦城西传云子胥造驴磨二城以攻麦邑】驴磨【水经注见上】
　　驴肆【名画记王蒙字仲祖常徃丨丨家画轜车自云我嗜酒好肉善画但人有饮食美酒精绢我何不徃也】
　　驴槽【方回估客乐诗飬犬喂肉睡毡毬马廏丨丨亦丹雘】
　　驴鞠【孔帖敬宗寳厯二年六月甲子观丨丨角觝于三殿】
　　驴辇【后汉书邓训传永平中理虖沱石臼河从都虑至羊肠仓欲令通漕拜训谒者使监领其事训考量括知大功难立具以上言肃宗从之遂罢其役更用丨丨岁省费亿万计】
　　驴车【后汉书张楷传家贫无以为业常乗丨丨至县卖药足给食者辄还郷里　又蓟子训传驾丨丨与诸生俱诣许下道过荥阳止主人舍而所驾之驴忽然卒僵蛆虫流出主遽白之子训曰乃尔乎方安坐饭食毕徐出以杖叩之驴应声奋起行步如初后人复于长安东覇城见之与一老翁共摩挲铜人顾视见人而去犹驾昔所乘丨丨也　辽史耶律沙传撃败宋军宋主微服乗丨丨间道而走　韩翃送道士侄池阳诗见马客下】
　　驴鞍【唐书郭英乂传镇剑南取女人令乗驴击毬以寳钿为丨丨　陆游诗晨沽村酒挂丨丨】驴载【避暑録话白堕酒当时谓之鹤觞谓其可千里遗人如鹤一飞千里或曰骑驴酒当是以丨丨之而行也】
　　驴运【西域志乌塲国特檀山山中有寺大有众僧日日有丨丨食无控御者自留食还去莫知所在】驴驼【北齐书彭城王浟传出为沧州刺史有一人从幽州来丨丨鹿脯至沧州界脚痛行迟偶防一人为伴遂盗驴及脯去明旦告州浟乃令左右及府僚吏分市鹿脯不限其价其主见脯识之推获盗者】驴舞【归田録咸平五年试进士以有教无类题王沂公为第一其警句有神龙异禀犹嗜欲之可求云云时有轻薄子拟作四句云相国寺前熊翻觔斗望春门外丨丨柘枝虽鄙俚亦着题也】
　　驴吃【墨客挥犀昔人曽有为丨丨牡丹赋云展似铁之双蹄惊回蝶梦耸如船之两耳不听莺声】驴称【陆游秋兴诗吟肩雅与寒丨丨归梦频争社燕先】
　　驴嗜【宋史杜常传折莭学问尝跨驴读书丨丨草失道不知觉触桑木而堕额为之伤】
　　驴上【朝野佥载杨炯每呼朝士为麒麟楦或问之曰今假弄麒麟者修饰其形覆之丨丨宛然异物及去其皮还是驴耳　彚苑详注贾岛苦吟虽逢公卿贵人皆不知觉一日在丨丨作推敲二字未安见京兆出跨驴不避呼诘之久乃得释　梅尧臣观邵不疑所藏名书古画诗首观阮与杜丨丨瞑目醉】
　　驴拽【东京梦华録有独轮车前后二人把驾两旁两人扶拐前有丨丨谓之串车以不用耳子转轮也】驴驱【韩愈画记丨丨者四人】
　　驴数【韩愈画记槖驼三头丨如槖驼之丨而加其一焉】
　　驴走【酉阳杂俎丨丨少有双掷者但四足迅行耳】
　　驴骏【贾岛寄令狐绹相公诗丨丨胜羸马东川路匪賖】
　　驴堪【维摩经见象蹴下】
　　驴迟【明一统志永顺军民宣慰使司领丨丨洞长官司】
　　驴劣【湖海搜竒陜西民家畜一驴其壻借乘入市逾时徃返百里如飞壻心窃爱之翁问归何太早壻诡云丨丨行十里即卧不肯起因牵之归耳乃误我一日翁憎其驴壻去杀而烹之壻闻急止曰我戏耳惋恨间取其腹视腰有六肾盖千里驴也翁怒絶其壻】
　　驴瘦【郭钰王志元邀度岁不及赴敬答以诗虎饥寒更出丨丨滑难行　又黄庭坚题丨丨岭马铺诗老马饥嘶丨丨岭病人生入鬼门关】
　　驴逸【云笈七籖进士崔生常游青山觧鞍放驴无仆御丨丨而走驰之不能及行十里至一洞口驴即奔入崔力疲因宿岩下至晩洞中微明乃入十余里望见金城绛阙知是仙境】
　　驼【駞通】
　　驼头【明一统志菟头山在青州府临淄县南一十里一名丨丨山又名鼎足山女水出此上有齐桓公冢唐贞观中诏致祭禁樵采】
　　驼颈【唐书王绩传见凤臆下】
　　驼峰【癸辛杂识丨丨之隽列于八珍然丨之壮者两丨坚耸其味甘脆如熊白妳房而尤胜若丨之老者两丨偏軃其味淡韧如嚼败絮　山家清供暇日过大理寺访秋岩陈评事介留饮出二童歌渊明归去来辞以松黄饼供酒陈方中年美髥有超俗之标饮邉味此使人洒然起山林之兴觉丨丨熊掌皆下风矣　杜甫丽人行紫丨之丨出翠釜水晶之盘行素鳞　又老学庵茟记蔡太师父准临平山山为驼形术家谓驼负重则行故作塔于丨丨而其墓以钱塘江为水越之秦望山为案可谓雄矣】
　　驼顶【明一统志丨丨山在临洮府金县东南三十五里以形似名】
　　驼鬉【元稹答姨兄胡灵之诗矮马丨丨韂犛牛兽面缨】
　　驼茸【埤雅见驼鹿下　陆游诗狐腋袭丨丨】
　　驼毛【唐书地理志见马革下　宋史大食国传大中祥符四年遣归德将军陁罗离进瓶香象牙琥珀红丨丨间金线璧衣　张耒谒蒋帝祠过钟山下诗晓日已穷东岭出轻寒犹欲战丨丨】
　　驼背【杜甫送蔡希曽都尉还陇右因寄髙书记诗马头金匼匝丨丨锦糢糊　耶律楚材扈从羽猎诗向人忍耻乞其余瘦兔瘸獐紫丨丨　周伯琦上京杂咏毺丨丨展匼匝马头垂　髙啓五杂俎乐府五杂俎丨丨鞯徃复还渡口船不获已非少年】
　　驼腰【相马经见羊睛下】
　　驼足【木兰诗可汗问所欲木兰不用尚书郎愿得明丨千里丨送儿还故乡】
　　驼蹄【异物彚苑陈思王制丨丨为羮一瓯值千金号为七寳羮　杜甫自京赴奉先县咏懐诗劝客丨丨羮霜橙压香橘　苏轼次韵穆父马上寄颖叔诗剰与故人寻土物腊槽红麯寄丨丨　方夔诗清茶佳果饯行路逺胜蜀酒烹丨丨马祖常都门诗见熊脚下】
　　驼脂【本草丨丨即驼峰脂在峰内谓之峰子油入药以野驼者为良】
　　驼形【老学庵笔记见驼峰下】
　　驼性【酉阳杂俎丨丨羞木兰篇明驼千里脚多误作鸣字驼卧腹不帖地屈足漏明则行千里】驼马【周书异域传髙昌国多沙迹道里不可准记惟以人畜骸骨及丨丨粪为騐　五代史附録逹靼从克用入关破黄巢由是居云代之间其俗善骑射畜多丨丨　酉阳杂俎玉门军有芦葭泉周二丈深一丈丨丨千头饮之不竭　沈约安陆昭王碑侦偞不敢东窥丨丨不敢南牧　杜甫喜闻盗贼蕃寇总退口号崆峒西极过昆仑丨丨由来拥国门】
　　驼牛【隋书百官志太仆寺丨丨署有典丨特丨防牛三局】
　　驼骆【王逢闻弹白翎雀引穹庐离离散丨丨黄羊芦酒杂湩酪】
　　驼骡【魏书于阗国传苜防河中出玉石山多美玉有好马丨丨　宋史张元传选殿侍军将各三十人以丨丨各二百留其半河中以运鄜延保安军须】
　　驼鹿【埤雅北方有麋鹿丨丨极大而色苍尻黄而无斑亦鹿之类角大而有文坚莹如玉其茸亦可用隣几杂志丨丨重三百觔效其声致之茸如茄者切食之】
　　驼羊【明一统志丨丨凤翔府郿县出有峰类驼　董越朝鲜赋麒麟尚余乎石窟丨丨半弃于山腰】驼鸟【后汉书和帝纪安息国遣使献大爵注大爵颈及身膺蹄都似槖驼举头髙八九尺张翅丈余食大麦其卵如瓮即今之丨丨也　唐书西域吐火罗传永徽元年献大鸟髙七尺色黒足类槖驼翅而行日三百里能噉铁俗谓丨丨　陈藏噐本草丨丨如驼生西域　李白秋浦歌秋浦锦丨丨人间天上稀】驼鸡【续文献通考海外竹歩国出丨丨有六七尺髙者又祖法児国产丨丨身匾颈长如鹤髙三四尺脚上有二指毛如骆驼　杨荣皇都大一统赋见马哈下】
　　驼花【杨巨源送殷员外使北蕃诗塞芦随雁影闗桞拂丨丨】
