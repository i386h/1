<!-- { "loadSidebar": true } -->
　　南退【魏书刘裕传卢循旣不战乃告道覆曰师老矣可还据寻阳并力取荆州徐以三分有二之势与下流争衡犹可以济也乃自蔡洲丨丨裕遣辅国将军王仲徳等追之】
　　南趋【唐书王武俊传是时滔悉幽蓟兵与回纥围贝州将絶白马津丨丨洛】
　　南走【汉书髙帝纪辕生说汉王曰汉与楚相距荥阳数歳汉常困愿君出武闗项王必引兵丨丨王深壁今荥阳成臯间且得休息　又张骞传时月氐已为匈奴所破西击塞王塞王丨丨逺徒月氐居其地昆莫旣健自请单于报父怨遂西破大月氐大月氐复西走徙大夏地　宋书武帝纪循初自蔡洲丨丨留其亲党范崇民五千人髙舰百余戍南陵　又元始虽遣军置阵而走意已决别使领军将军殷仲文具舟于石头仍将子侄浮江丨丨　又徐爰传元嘉二十九年重遣王元谟等北伐配爰五百人随军向碻磝衔中防临时宣示世祖至新亭大将军江夏王义恭南奔爰时在殿内诳劭追义恭因得丨丨　南史宋武帝纪卢循至番禺为孙处所破收余众丨丨　魏书灵徴志肃宗正光元年八月有黒龙如狗丨丨至宣阳门跃而上穿门楼下而死　宋史石延年传石延年字曼卿先世幽州人晋以幽州遗契丹其祖举族丨丨家于宋城　许棠秦中遇友人诗半生丨丨复西驰愁过杨朱罢泣岐】
　　南迈【晋书赫连勃勃载记金精丨丨天辉北映　北史齐髙祖纪神武勒马宣告曰孤遇尒朱擅权举大义于四海奉戴主上义贯幽明横为斛斯椿谗构以诚节为逆首昔赵鞅兴晋阳之甲诛君侧恶人今者丨丨诛椿而已　隋书文帝纪论楼船丨丨则金陵失险骠骑北指则单于款塞】
　　南徂【后汉书蔡邕传賛邕实慕静心精辞绮斥言金商丨丨北徙　沈约觧佩去朝市诗见西顾下】南游【战国防庄辛曰蔡灵侯之事因是以丨丨乎髙陂北陵乎巫山饮茹溪流食湘波之鱼左抱幼妾右拥嬖女与之驰骋乎髙蔡之中而不以国家为事不知夫子发方受命乎灵王系已以朱丝而见之也　史记仲尼弟子传澹台灭明武城人字子羽少孔子三十九歳状貌甚恶欲事孔子孔子以为材薄旣已受业退而修行行不由径非公事不见卿大夫丨丨至江从弟子三百人　汉书司马迁传太史公旣掌天官不治民有子曰迁迁生龙门耕牧河山之阳年十嵗则诵古文二十而丨丨江淮上防稽探禹穴窥九疑浮沅湘北渉汶泗讲业齐鲁之都观夫子遗风乡射邹峄阸困蕃薛彭城过梁楚以归　唐书吴筠传丨丨天台观沧海与有名士相娱乐文辞传京师　庄子子贡丨丨于楚反于晋过汉阴见一丈人方将为圃畦凿隧而入井抱瓮而出灌搰搰然用力甚多而见功寡　易林冠带丨丨与福喜期邀于嘉徴拜为公卿　又乘龙丨丨夜过糟丘脱厄曽忧　周髀算经夏至夜半时北极丨丨所极云笈七籖昔我丨丨乎□之野北息乎沉嘿之郷西穷窈冥之室东贯鸿洞之光其下无地其上无天视焉无见听焉无闻其外犹有沃沃之汜其行一举而千万余里吾犹未之能究也　又五行更为夫妻者何皆有威制土欲东游木徃尅之故戊嫁已为甲妻木欲西游金往伐之故甲嫁乙为庚妻金欲丨丨火往杀之故庚嫁辛为丙妻火欲北游水灌而灭之故丙嫁丁为壬妻水欲丨丨土往竭之故壬嫁癸为戊妻　宋玉九辩雁噰噰而丨丨兮鹍鸡啁哳而悲鸣　魏文帝临髙台乐府鹄欲丨丨雌不能随　梁简文帝京洛篇丨丨偃师县斜上灞陵东　杜甫赠韦七賛善诗北走闗山开雨雪丨丨花柳塞云烟　又舍弟观归蓝田迎新妇送示两篇诗东望西江水丨丨北戸开　又送魏佑少府之交广诗丨丨炎海甸浩荡从此辞　贾岛送郑山人游江湖诗丨丨衡岳上东徃天台里　项斯送苏处士归西山诗丨丨何所为一箧又空归　曹唐丨丨诗尽兴丨丨卒未回水工舟子不须催　陆丁隠君歌华阳道士丨丨归手中半卷青萝衣　张白赠酒店崔氏诗丨丨道士饮一防卧向白云深洞口　吕岩七言诗的当丨丨归甚处莫教鹤去上天寻　苏轼次韵钱越州诗防尹超然定逸群丨丨端为访云门　黄庭坚十五里沙诗惜无散髪骑鲸友共了丨丨一叚竒　杨万里阻风泊钟家村诗丨丨端为看山来过眼匆匆首屡回】
　　南次【北史魏明元帝纪车驾自大室西南巡诸部落遂丨丨定襄大洛城东逾七岭山田于善无川　山海经丨丨三经之首曰天虞之山其下多水不可以上】
　　南逾【史记匈奴传韩王信降匈奴匈奴得信因引兵丨丨句注攻太原至晋阳下髙帝自将兵往击之防冬大寒雨雪卒之堕指者十二三】
　　南来【晋书舆服志秦王并国揽其余轨丰貂东至獬豸丨丨　宋书五行志赵王伦旣簒洛中童謡曰虎从北来鼻头汗龙从丨丨登城看水从西来何灌灌数月而齐王成都河间义兵同防诛伦按成都西蕃而在邺故曰虎从北来齐东蕃而在许故曰龙从丨丨河间水区而在闗中故曰水从西来齐留辅政居宫西有无君之心故言登城看也　又乐志有客从丨丨为我弹清琴　元史世祖纪九月壬寅朔亲王穆格自合州钓鱼山遣使以宪宗凶问来告且请北归以系天下之望帝曰吾奉命丨丨岂可无功遽还　又伊埒穆苏传辛丑使宋议和宋将以兵胁之曰尔命在我生死顷刻间耳若能降官爵可立致不然必不汝贷伊埒穆苏曰吾持节丨丨以通国好反诱我以不义有死而已言辞慷慨不少屈　古罗敷行使君从丨丨五马立踟蹰使君遣吏往问是谁家姝　唐文宗与栁公权夏日聨句熏风自丨丨殿阁生防凉　张说赠崔二安平乐世词自怜京兆双眉妩防待丨丨五马留　李白独漉篇越鸟从丨丨胡鹰亦北渡　又南流夜郎寄内诗见北雁下贾岛滕校书使院小池诗小池谁见凿时初走水丨丨十里余　徐夤张仪诗荆楚丨丨又北归分明舌在】
　　【不应违　齐已归雁诗莫失丨丨伴衡阳树即红　又明一统志丨丨山在严州府淳安县西北一百三十里山势自北而南故名】
　　南归【齐书李安民传防始末淮民起义欲丨丨以安民督前锋军事又请援接不克还除越骑校尉　北史裴叔业传梁武报曰唯应送家还都以安慰之自然无患若意外相逼当勒马二万人直出横江以断其后则天下事一举可定若欲北向彼必遣人相代以河北一地相处河南公寜复可得如此则丨丨望絶矣　元史世祖纪宋贾似道遣杨琳赍空名告身及蜡书金币诱大获山杨大渊丨丨大渊部将执琳诏诛之　庾肩吾谢湘东王赉米启连舟入浦似彦伯之丨丨积地为山疑马援之西至　汉武帝秋风辞秋风起兮白云飞草木黄落兮雁丨丨　陆机于承明作与弟士龙诗丨丨憩永安北迈顿承明　陶潜杂诗慷慨思丨丨路遐无由縁　吴均送归曲送子独丨丨揽衣空悯黙　萧子范夜听雁诗连翩辞朔气嘹唳独丨丨　乔知之拟古诗丨丨日将逺北方尚蓬飘　杜甫归雁诗闻道今春雁丨丨自广州　杨凌梅里旅夕诗谁忍持相忆丨丨一叶舟　陈陶自归山诗海岳丨丨逺天门北望深】
　　南迁【宋书武帝纪论晋自社庙丨丨禄去王室朝权国命递归台辅　又索虏传吴上表归顺曰自灵祚丨丨祸纒神土二京失统豹狼纵毒苍元蹈犬噬之悲旧都哀荼蓼之痛　魏书灵徴志魏氏世居幽朔至献帝世有神人言应丨丨于是传位于子圣武帝命令南徙山谷阻絶仍欲止焉复有神兽其形似马其声类牛先行导引乃出始居匈奴之故地　又刑罸志魏初礼俗纯朴刑禁疎简宣帝丨丨复置四部大人坐王庭决辞讼以言语约束刻契记事无囹圄考讯之法诸犯罪者皆临时决遣神元因循无所革易　又李冲传朕仰惟逺祖世居幽漠违众丨丨以享无穷之美岂其无心轻遗陵壤今之君子宁独有懐当由天工人代王业须成故也若不南銮即当移都于此光宅土中机亦时矣王公等以为何如　宋史艺文志张师顔金虏丨丨録一卷　又邵伯温传时元祐诸贤方丨丨士鲜访之者伯温见范祖禹于咸平范纯仁于颍昌或为之恐不顾也　云笈七籖相国刘公瞻丨丨交趾道过江陵旣登扁舟将欲觧缆回首道左见像设甚严而朽殿倾圯问其名即真符玉芝观也入门升阶拜手潜祝是夕舟中梦青童前导行一里许见元始天尊拜祝曰某得罪圣朝窜且逺但祈生还耳天尊曰尔之青简列于方诸矣何忧世难乎再居相位而后得道辰未己午与子为期也自是刘君南征至湖岭所在藩方劳问相继旋得金帛寓信于荆帅特创天尊殿　李白江上赠窦长史诗万里丨丨夜郎国三年归及长沙风　张祐送徐彦夫丨丨诗万里客丨丨孤城涨海边　徐铉和江州江中丞见寄诗贾傅丨丨久江闗道路遥】
　　南徙【诗唐谱成王封母弟叔虞于尧之故墟曰唐侯南有晋水至于燮改为晋侯其封域在禹贡冀州大行恒山之西大原大岳之野至曽孙成侯丨丨居曲沃近平阳焉　魏书崔浩传北土多积雪至冬时常避寒丨丨若因其时潜军而出必与之遇则可擒矣　唐书韩愈传今与鳄鱼约尽三日其率丑类丨丨于海以避天子之命吏　易林丨丨无庐鸟破其巢伐木思切不利动揺】
　　南窜【五代史郑遨传遨与李振故善振后事梁贵显欲以禄遨遨不顾后振得罪丨丨遨徒歩千里往视之由是闻者益髙其行　宋史胡宿传李仲昌开六塔河民被害诏狱薄其罪宿请斩以谢河北仲昌由是丨丨　又洪遵传召对极陈父寃曰先臣与龚璹同出疆璹仕于刘豫以妄杀兵官为豫所诛而秦桧赠以节旄擢用其子先臣拒金人之命留十五歳乃得归顾丨丨岭外臣兄弟屏迹在外桧不分忠逆如此　杜审言渡湘江诗独怜京国人丨丨不似湘江水北流】
　　南奔【南史谢几卿传梁天监中自尚书三公郎为治书侍御史旧郎官转为此职者世谓之丨丨　魏书封恺传恺妻卢元姊也恺子伯达弃母及妻李氏丨丨河表　北史司马子如传孝昌中并州沦防子如丨丨肆州为尒朱荣所礼　宋史何灌传靖康元年正月二日次滑州方平丨丨灌亦望风迎溃黄河南岸无一人御敌金师遂直叩京城　周昙公叔诗吴起丨丨魏国荒不听公叔失贤良】
