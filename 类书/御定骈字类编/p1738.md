<!-- { "loadSidebar": true } -->
　　胶车【盐铁论大夫怃然内惭四据而不言当此之时顺风承意之士如编口张而不歙举舌而不下闇然而懐重负而见责大夫曰诺丨丨修逢请与诸生解】
　　胶牙【荆楚嵗时记正月一日长幼悉正衣冠以次拜贺进椒柏酒饮桃汤进屠苏酒丨丨饧下五辛盘进敷于散服却鬼丸各进一鸡子造桃板着户谓之仙木凡饮酒次第从小起　白居易寒食诗三杯婪尾酒一楪丨丨饧】
　　胶粉【苏轼诗赵叟得其妙一洗丨丨空】
　　胶庠【梁简文帝大法颂序广修璧水洞启丨丨】
　　胶目【说苑管夷吾束缚丨丨居槛车中自车中起为仲父则其遇齐桓公也】
　　胶心【韩愈送髙闲上人序茍可以寓其巧智使机应于心不挫于气则神完而守固虽外物至不丨于丨】胶葛【汉书司马相如传上林赋置酒乎颢天之台张乐乎丨丨之防　又扬雄传解难独不见夫翠虬绛螭之将登虖天必耸身于苍梧之渊不阶浮云翼疾风虚举而上升则不能撠丨丨腾九闳　又甘泉赋齐总总撙撙其相丨丨兮猋骇云讯奋防方攘注丨丨犹言胶加也　梁元帝旷野寺碑云楣丨丨桂梀阴崇】胶厚【周礼考工记轮人施丨必丨施筋必数】
　　胶固【蜀梼杌昭宗即位陈敬瑄叛于成都虑建于东川顾彦明丨丨为患颇忧之令孜曰建吾子也可折简召之遂与建书曰中原多故惟三蜀可以偷安陈公恢廓无疑同建大事吾父子辅之无不可也建大喜领兵趋成都　陆机五等诸侯论为上无为且之心羣下知丨丨之义】
　　胶溺【齐书顾宪之传寻始立牛埭之意非茍逼僦以纳税也当以风涛迅险人力不捷屡致丨丨济急利物耳既公私是乐所以输直无怨京师航渡即其例也】
　　胶加【汉书扬雄传注见胶葛下】
　　胶扰【程俱过方子通惟深诗尘中等丨丨念此将焉投】
　　胶喈【魏书李骞传虽风雨之如晦亮丨丨而不已】
　　胶谲【方言丨丨许也凉州西南之间曰丨自关而东西或曰丨】
　　胶法【王庭珪诗老潘丨丨秘不传君独得之乃其天】
　　胶劲【张宪许将军郊居诗细弓丨丨不须焙手撚骲头寻鴈声】
　　胶致【史记张耳传贯髙怨家上变告之上皆并逮捕赵王贯髙等十余人皆争自刭贯髙独怒骂曰谁令公为之今王实无谋而并捕王公等皆死谁白王不反者乃槛车丨丨与王诣长安】
　　胶戾【汉书刘向传朝臣舛午丨丨乖剌】
　　胶缀【朱德润河氷阻舟诗连艘若丨丨雨宿冐霜霰】
　　胶青【瑞桂堂暇録韩之文如水中盐味色里丨丨未尝不用事而未尝见其用事之迹】
　　胶水【宋书周朗传田非丨丨皆播麦菽地堪滋养悉蓻纻麻荫巷缘藩必树桑柘列庭接宇唯植竹栗若此令既行而善其事者庶民则叙之以爵有司亦从而加赏　隋书地理志东莱郡统县丨丨　水经丨丨出黔陬县胶山北过其县西又北过夷安县东又北过当利县西北入于海　明一统志丨丨源发铁橛山北过密州五弩山卤水入焉又北过髙密县注潴泽与张奴水合由泽北入新河经平度州昌邑县界入海　又墨经凡煤一片古法用胶一斤今用丨丨一斤水居十二两胶居四两所以不善】
　　胶河【明一统志丨丨桥在莱州府平度州西八十里跨胶水】
　　胶州【明一统志丨丨在莱州府城南二百二十里本春秋介国地汉为黔陬县地属琅琊郡晋属城阳郡后魏置丨丨取境内胶水为名隋置胶西县以黔陬县省入唐省州入髙密县宋置临海军金改为胶西县属密州元复置丨丨属益都路】
　　胶东【汉书宣帝纪三年春三月诏曰盖闻有功不赏有罪不诛虽唐虞犹不能以化天下今丨丨相成劳来不怠流民自占八万余口治有异等其秩成中二千石赐爵关内侯　又地理志丨丨国注故齐髙帝元年别为国五月复属齐国文帝十六年复为国莽曰郁秩又田儋传徙齐王市更王丨丨治即墨　宋书州郡志丨丨今本丨丨国后汉晋太康地志属北海　髙适送蔡少府赴登州推事诗丨丨连即墨莱水入沧溟】胶西【汉书呉王濞传丨丨王卬以卖爵事有奸削其六县　宋书州郡志髙密太守汉文帝分齐为丨丨宣帝太始元年更名髙密光武建武十三年并北海晋惠帝又分城阳】
　　胶阳【汉书地理志北海郡县丨丨】
　　磁
　　磁石【淮南子丨丨上飞云母来水土龙致雨燕鴈代飞又以火能焦水也因使销金则道行矣若以丨丨之能连铁也而求其引瓦则难矣　三辅黄图阿房宫以木兰为梁丨丨为门　英雄记虞翻字仲翔防稽余姚人也少好学有髙气年十二客有其兄者不过翻翻追与书曰仆闻虎魄不取腐芥丨丨不受曲鍼过而不存不亦宜乎客得书竒之由是见称　水经注镐水又迳丨丨门西　金册大要金碧经曰丨丨吸铁隔碍潜通　杨方合欢诗丨丨引长针阳燧下炎烟】
　　磁州【明一统志丨丨在彰德府城北七十里本秦邯郸郡地汉为魏郡武安县地后魏析置临水县后周割临水置滏阳县及成安郡隋罢郡于滏阳置丨丨后罢唐改为惠州后复为丨丨宋以昭义县省入滏阳元初陞为滏源军节度属广平路后复为丨丨】
　　磁山【明一统志丨丨在登州府福山县南三十五里东南有洞深三丈许内有石佛像下有泉二澄澈可鉴】
　　磁河【明一统志丨丨源自顺天府安州聚九河之水至雄县为瓦济河至保定县为丨丨入直沽】磁潞【唐书李德裕传元逵兵已出而敬逗留持两端德裕建遣王宰以陈许精甲假道于魏以伐磁敬闻遽勒兵请自涉漳取丨丨】
　　磁湖【宋史兵志兴国二砦池口丨丨】
　　磁洺【岳珂追感诗开疆不商虢结约到丨丨】
　　磁相【唐书田正传承嗣盗丨丨廷玠无所回染】
　　磁君【淮南毕万卫磁石一名丨丨】
　　磁鉢【耶律楚材过太原南阳镇题紫微观壁诗累累山果盈丨丨薄薄浊醪半瓦壶】
　　磁课【元史食货志丨丨冀寜路五十八锭】
　　矾
　　矾水【宋史河渠志自庆厯八年后大水七至方其盛时游波有平堤者今河流安顺三年矣设复丨丨暴涨则河身乃在牐口之上】
　　矾钱【宋史食货志见矾事下】
　　矾法【宋史食货志知庆州王广渊言河东矾为利源之最清河东京东河北陜西别立丨丨专置提举官】矾驮【宋史食货志晋汾慈州矾以一百四十觔为一驮给钱六十隰州丨丨减三十觔给钱八百】矾事【宋史食货志政和初复官鬻罢商贩如旧制淮南丨丨司罢归发运司上供矾钱责以三万三千一百缗为额】
　　矾额【宋史食货志大观元年定河北河东丨丨各二十四万缗淮南九万缗】
　　矾头【画鉴董元天真烂漫平淡唐多无此品在毕宏上此米元章议论唐画山水至宋始备如元又在诸公之上树石幽润峦清深蚤年丨丨颇多暮年一洗旧习】
　　矾直【宋史食货志言者谓丨丨酬以见钱商人以陈茶入博有利豪商无资国用】
　　砂
　　砂石【汉书髙祖纪汉王入彭城收羽美人货赂置酒髙防羽闻之令其将击齐而自防精兵三万人从鲁出胡陵至萧晨击汉军大战彭城灵璧东睢水上大破汉军多杀士卒睢水为之不流围汉王三帀大风从西北起折木发屋扬丨丨昼晦楚军大乱而汉王得舆数十骑遁去　新论假使天下瓦砾悉化为和璞丨丨皆变为隋珠如值水旱之嵗琼粒之年则璧不可以御寒珠未可以充饥也虽有夺日之鉴代月之光归于无用也何异画为西施美而不可悦刻作桃李似而不可食也　李益罢秩后入华山采茯苓逢道者诗取之丨丨间异若鹤形】
　　砂砾【唐书李密传初密建号登坛疾风鼔其衣防仆及即位狐鸣于旁恶之及将败巩数有回风发于地激丨丨上属天白日为晦　杜甫遣兴诗朔风飘胡鴈惨澹带丨丨】
　　砂泉【陈栎黄山堂赋既白悬于布水亦红盎于丨丨方干侯郎中新置西湖诗丨丨绕石通山脉岸木粘萍是浪痕】
　　砂井【宋史西南溪峒蛮传淳化二年知晃州田汉权言本管丨丨步夷人粟忠获古晃州印一钮来献因请命以汉权为晃州刺史】
　　砂碛【陈羽冬晚送友人使西蕃诗玉关晴有雪丨丨雨无泥】
　　砂堰【宋史魏胜传金兵径趋城东欲过丨丨圜城为营胜先已据堰备之金军不得过拒战竟日终不能近】
　　砂窦【范成大诗晶荧丨丨红夭矫泉绅白】
　　砂路【刘长卿詶张夏雪夜赴州访别途中苦寒作水声氷下咽丨丨雪中平】
　　砂巷【宋史魏胜传金人遣山东路都统总管以兵十万攻海州时宝帅海舟水陆并进抵城北丨丨胜率众合宝军大破之斩首不可计堰水为之不流】
　　砂雪【栁贯午日雪后行失八儿秃道中诗马前丨丨行初隠雕背荒云落更盘】
　　砂牀【溪蛮丛笑丨丨石之不碎而砂附着其上者名丨丨】
　　砂锅【本草丨丨集解时珍曰沙土埏埴烧成者】
　　砂甖【梅尧臣茶诗雪贮双丨丨诗琢无玉瑕】
　　砂鼠【宋史髙昌国传北廷川长广数千里鹰鹞雕鹘之所生多美草不生花丨丨大如防鸷禽捕食之】砂鹤【刘长卿詶张夏别后道中见寄诗海鸥知吏傲丨丨见人衰】
　　砂赤【刘咸黄河赋或沈如练光或绯红如丨丨　王恽捕鱼歌就中一鱼匪常材黄金作鳞尾丨丨】砂颗【辍耕录古铜器款必细如发匀整分晓无纎毫糢糊此盖用铜之精者并无丨丨一也良工精妙二也不吝工夫非朝夕所为三也】
　　砂末【曽巩广德湖记天禧二年知州事李夷庚始正湖界起隄十有八里以限之湖之滨有地曰林村丨丨曰髙桥腊台】
　　冶
　　冶塘【宋书百官志晋江右掌冶铸领冶令三十九户五千三百五十冶皆在江北而江南惟有梅根及丨丨二冶皆属州不属衞尉】
　　冶县【宋书州郡志建安太守本闽越秦立为闽中郡汉武帝世闽越反灭之徙其民于江淮间虚其地后有遁逃山谷者颇出立为丨丨属防稽司马彪云章安是故冶然则临海亦冶地也】
　　冶地【宋书州郡志见上】
　　冶铸【宋书州郡志张勃呉録云闽越王丨丨故地曰安闽王冶此不应偏以受名盖勾践丨丨之所故谓之冶乎】
　　冶令【宋书百官志东丨丨一人丞一人南丨丨一人丞一人汉有铁官晋置令掌工徒鼓铸隶衞尉】冶募【宋书王休传二局田曹各立典军募吏依丨丨比例并听取山湖人】
　　柴
　　柴炭【隋书后妃司饎掌廪饩丨丨　五代史孔谦传遣大程官放猪羊丨丨　宋史食货志大观二年诏在京诸门凡民衣屦谷菽果蔬丨丨瓷瓦器之类并蠲其税　乂职官志内丨丨库掌诸薪炭以给宫城及宿衞班直军士薪炭席荐之物】
　　柴薪【宋史食货志建隆初诏除沧德棣淄齐郓干渡三十九处算钱水涨听民置渡勿收其算自是有类此者多因恩宥蠲除其余橘园鱼池水硙社酒莲藕鹅鸭螺蚌丨丨地铺枯牛骨溉田水利等名皆因诸国旧制前后屡诏废省縁河州县民船载粟亦输算三年始罢】
　　柴槱【韩愈南山诗或赤若秃鬝或熏若丨丨】
　　柴荆【画墁録赵韩王两京起第外门皆丨丨不设正寝杜甫村诗驱鸡上树木始闻叩丨丨　又寄賛上人诗丨丨具茶茗迳路多林丘　又自瀼西荆屝且移居东屯茅屋诗枕带还相似丨丨即有焉　又入衡州诗丨丨寄乐土鹏路观翺翔】
