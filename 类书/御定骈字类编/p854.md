<!-- { "loadSidebar": true } -->
　　一断【史记太史公自序法家不别亲疎贵贱丨丨于法则亲亲尊尊之恩絶矣可以行一时之计而不可长用也　又音段齐书豫章王嶷传宋元嘉世诸王入斋閤得白服帬帽见人主唯出大极四厢乃备朝服自比以来此事丨丨上与嶷同生相友睦宫内曲宴许依元嘉嶷固辞不奉勅唯车驾幸第乃白服乌纱帽以侍宴焉　卢延让赠僧诗浮世浮华丨丨空偶抛烦恼到莲宫】
　　一整【后汉书李固传梁商以后父辅政固欲令商先正风化退辞髙满乃奏记曰诚令王纲丨丨道行忠立明公踵伯成之髙全不朽之誉岂与此外戚凡軰耽荣好位者同日而论哉　黄庭内景经羽服丨丨八风驱控驾三素乗晨霞】
　　一匡【论语丨丨天下　晋书石勒载记石季龙与张敬张宾及诸将佐百余人劝勒称尊号勒下书曰孤猥以寡徳忝荷崇宠夙夜战惶如临深薄岂可假尊窃号取讥四方昔周文以三分之重犹服事殷朝小白居丨丨之盛而尊崇周室况国家道隆殷周孤徳卑二伯哉其亟止斯议　魏武帝短歌行齐桓之功为霸之首九合诸侯丨丨天下】
　　一奋【史记蔺相如传賛相如丨丨其气威信敌国　后汉书翟酺传今外戚宠幸功均造化汉元以来未有等比陛下诚仁恩周洽以亲九族然禄去公室政移私门覆车重寻寜无摧折而朝臣在位莫肯正议翕翕訾訾更相佐附臣恐威权外假归之良难虎翼丨丨卒不可制　晋书赫连勃勃载记以宫殿大成刻石都南颂其功徳曰偏师蹔拟泾阳摧隆周之锋赫斯丨丨平阳挫汉祖之鋭自开辟已来未始闻也　傅元秦女休行匿劒藏白刃丨丨寻身僵】
　　一激【南史垣崇祖传建元二年魏遣刘昶攻寿春崇祖乃于城西北立堰塞肥水堰北起小城使数千人守之谓长史封延伯曰虏必悉力攻小城若破此堰放水丨丨急逾三峡自然沉溺岂非小劳而大制邪　范泰鸾鸟诗丨丨九霄音响流形已毙　又陈书陆瑜传见一褒下】
　　一腾【水经江水又东南过棘道县北注山多犹猢似猴而短足好游巗树丨丨百歩或三百文顺往倒返乗空若飞】
　　一立【汉书沟血志此功丨丨河定民安千载无患　淮南子道者丨丨而万物生矣】
　　一起【齐书崔懐慎等传论浇风丨丨人伦毁薄抑引之教徒闻珪璋之璞罕就　唐书马周传凡修政教当修之于可修之时若事变丨丨而后悔之无益也】
　　一超【晋书蔡谟传迁五兵尚书领琅邪王师谟上疏譲曰左长史丨丨而侍帷幄再登而厠纳言中兴已来上徳之举所未尝有臣何人斯而猥当之】
　　一飏【孟郊和蔷薇花歌天霞落地攒红光风校嫋嫋时丨丨】
　　一扬【陈书陆瑜传见一褒下】
　　一防【后汉书荀彧传操上书表彧曰向使臣退军官度绍必鼓行而前敌人懐利以自百臣众怯沮以防气有必败之形无丨丨之埶　晋书桓元传自以元勲之门恐负谤于世乃上疏曰先臣防恩殊遇姻娅皇极常欲以身报徳投袂乘机西平巴蜀北清伊洛使窃号之寇系颈北阙园陵修复大耻载雪饮马灞浐悬旌赵魏勤王之师功非丨丨】
　　一争【诗出其东门序公子五争兵革不息疏桓十一年左传云祭仲为公娶邓曼生昭公故祭仲立之宋雍氏女于郑庄公生厉公故宋人诱祭仲而执之曰不立突将死祭仲与宋人盟以厉公归而立之秋九月昭公奔卫己亥厉公立是丨丨也　宋史苏辙传君子小人势同氷炭同处必争丨丨之后小人必胜君子必败何者小人贪利忍耻击之则难去君子洁身重义沮之则引退】
　　一战【孟子丨丨胜齐遂有南阳然且不可　左传庄公十年春齐师伐我公将战曹刿请见问何以战公曰衣食所安弗敢専也必以分人对曰小惠未徧民弗从也公曰牺牲玉帛弗敢加也必以信对曰小信未孚神弗福也公曰小大之狱虽不能察必以情对曰忠之属也可以丨丨战则请从　又出谷戍释宋围丨丨而霸文之教也　史记项羽纪汉王数之项王怒欲丨丨汉王不听　晋书甘卓传参军李梁说卓曰昔隗嚻乱陇右窦融保河西以归光武今日之事有似于此将军有重名于天下但当推亡固存坐而待之使大将军胜方当崇将军以方面之重如其不胜朝廷必以将军代之何忧不富贵而释此庙胜决存亡于丨丨邪　齐书刘善明传陛下凝晖自天照湛神极睿周万品道洽无垠故能髙啸闲轩鲸鲵自剪拱云帟九服载晏靡丨丨之劳无半辰之棘苞池江海笼苑嵩岱神祗乐推普天归奉二三年间允膺寳命胄临皇厯正位宸居开辟以来未有若斯之盛者也　五代史唐明宗纪光化三年李嗣昭攻梁邢洺出青山遇葛从周兵嗣昭大败走梁兵追之嗣源从间道后至谓嗣昭曰为公丨丨乃觧鞍砺镞凭髙为阵左右措画梁追兵望之莫测嗣源急呼曰吾取葛公士卒可无动乃驰骑犯之出入奋击嗣昭继进梁兵觧去嗣源身中四矢太祖觧衣赐药以劳之　左思白髪赋语其决同勉虞之丨丨思其仁逾训孟之三徙　王维老将行莫嫌旧日云中守犹堪丨丨取功勲　陶翰古塞下曲日落沙尘昏背河更丨丨李益痩马行傥借长鸣陇上风犹期丨丨安西道　韩愈县斋有懐诗虽免十上劳何能丨丨霸　李商隐送千牛李将军赴阙诗如无丨丨霸安有大横庚　孙元晏赤壁诗曹公丨丨奔波后赤璧功传万古名　殷文圭寄贺杜荀鹤及第诗丨丨平畴五字劳昼归乡去锦为袍　王仁裕贺王溥入相诗丨丨文场拔赵旗便调金鼎佐无为】
　　一刺【礼记乐记注见一击下　周礼司刺掌三刺三宥三赦之法以賛司寇听讼狱丨丨曰讯羣臣再刺曰讯群吏三刺曰讯万民一宥曰不识再宥曰过失三宥曰遗忘一赦曰防弱再赦曰老耄三赦曰憃愚　史记辕固传太后怒乃使固入圈刺豕景帝知太后怒而固直言无罪乃假固利兵下圈刺豕正中其心丨丨豕应手而倒太后黙然无以复罪罢之　淮南子寜百刺以针无丨丨以刀　又后汉书祢衡传建安初来游许下始达颍川乃隂懐丨丨既而无所之适至于刺字漫灭】
　　一宥【周礼司刺见上】
　　一薙【胡翰书黄贺州平蛮诗尧仁不能覆往往思丨丨】
　　一伐【宋史乐志舞者毎歩一进则两两以戈盾相向一击一刺为丨丨】
　　一攻【战国策苏厉谓白起曰今公破韩魏杀犀武而北攻赵取蔺离石祁者公也公之功甚多今公又以秦兵出塞过两周践韩而以攻梁丨丨而不得前功尽灭公不若称病不出也】
　　一鬭【说苑两国有难两军相当司马执枹以行之丨丨不当死者数万】
　　一击【礼记乐记夹振之而驷伐盛威于中国也注夹振之者王与大将夹舞者振铎以为节也武舞战象也毎奏四伐丨丨一刺　易林三虎搏狼力不相当如鹰格雉丨丨破亡　又鹰栖茂树候雀徃来丨丨获两利在枝柯　石瑶经丘赋屈渑池之丨丨兮再夺气于连城　张华博陵王宫侠曲收秋狭路间丨丨重千金李白赠郭季鹰诗丨丨九千仞相期凌紫氛　袁易白海诗孤云雪防青云破丨丨秋生玉宇寛】
　　一突【华钥吴中胜记见一墩下】
　　一截【诗苞有三蘖莫遂莫达九有有截笺天下归乡汤九州齐丨丨然】
　　一驱【宋书武帝纪诉苍天以为正挥义旅而丨丨左延年从军行从军何等乐丨丨乗防駮】一驰【齐书刘怀珍传懐珍进据朐城众心忷惧或欲且保郁洲懐珍谓众曰卿等传文秀厚赂胡师规为外援察其徒党何能必就左衽齐士庶见于民义积叶声介丨丨东莱可飞书而下何容阻军缓迈止于此邪遂进至黔陬】
　　一驭【张说监牧颂德碑圣皇丨丨长寿万年】
　　一戍【贺朝从军行自从丨丨燕支山春光几度晋阳关】
　　一歃【晋书吴隐之传隆安中以隐之为龙骧将军广州刺史假节领平越中郎将未至州二十里地名石门有水曰贪泉饮者懐无厌之欲隐之既至语其亲人曰不见可欲使心不乱越岭丧清吾知之矣乃至泉所酌而饮之因赋诗曰古人云此水丨丨懐千金试使夷齐饮终当不易心及在州清操逾厉】
　　一割【后汉书班超传昔魏綘列国大夫尚能和辑诸戎况臣奉大汉之威而无铅刀丨丨之用乎　又第五种传中常侍单超兄子匡为济隂太守负势贪放种欲收举未知所使防闻从事卫羽素抗厉乃召羽具告之谓曰闻公不畏彊御今欲相委以重事若何对曰愿庶几于丨丨羽出遂驰至定陶闭门收匡賔客亲吏四十余人六七日中纠发其臧五六十万　晋书谯王承传诏以承监湘州诸军事南中郎将湘州刺史承行达武昌释戎备见王敦敦与之宴欲观其意谓承曰大王雅素佳士恐非将帅才也承曰公未见知耳铅刀岂不能丨丨乎　又王济传见一发下　崔防屈刀为镜赋傥或收于丨丨与鸾凤而莺迁　左思咏史诗铅刀贵丨丨梦想骋良图】
　　一创【何休公羊传序恨先师观聼不决多随二创疏此先师戴宏等也几论义之法先观前人之理听其辞之曲直然后以正义决之今戴宏作觧疑论而难左氏不得左氏之理不能以正义决之故云观听不决多随二创上文云至有背经任意反传违戾者与公羊为丨丨又云援引他经失其句读者又与公羊为丨丨今戴宏作觧疑论多随此二事故曰多随二创也而旧云公羊先师说公羊义不着反与公羊为丨丨贾逵縁隙奋笔夺之与公羊为二创非也　汉书李陵传单于召左右地兵八万余骑攻陵陵且战且引南行数日抵山谷中连战士卒中矢伤三创者载辇两创者将车丨丨者持兵战】
　　一索【易説卦传震丨丨而得男故谓之长男巽丨丨而得女故谓之长女　史记赵世家程婴谓公孙杵臼曰今丨丨不得后必且复索之奈何　又元史世祖纪赐诸王和尼齐银五百两珠丨丨锦衣一袭王都银千两珠丨丨锦衣一袭　杜牧云梦泽诗日旗龙斾想飘扬丨丨功髙缚楚王　又崔道融杨栁枝词雾撚烟搓丨丨春年年长似染来新】
　　一用【史记武帝纪有上书言古者天子丨丨太牢具祠神三一天一地一泰一天子许之　五代史吴越世家是时黄巢众已数千攻掠浙东至临安镠曰今镇兵少而贼兵多难以力御宜出竒兵邀之乃与劲卒二十人伏山谷中巢先锋度险皆单骑镠伏弩射杀其将巢兵乱镠引劲卒蹂之斩首数百级镠曰此可丨丨尔若大众至何可敌邪乃引兵趋八百里八百里地名也告道旁媪曰后有问者告曰临安兵屯八百里矣巢众至闻媪语不知其地名皆曰向十余卒不可敌况八百里乎遂急引兵过】
　　一济【晋书苻坚载记三辅人为冲所略者咸遣使告坚请放火以为内应坚曰吾精兵若兽利器如霜而衂于乌合瘦钝之贼岂非天也宜善思之众固请曰臣等不顾性命投身为国若上天有灵单诚或冀丨丨没无遗恨矣坚遣骑七百应之】
　　一施【晋书慕容儁载记太子服衮冕冠九旒冠服何容丨丨一废皆可详定　管子黒埴宜稻麦其草宜苹蓨其木宜白棠见是土也命之曰丨丨七尺而至于泉呼音中征其水黒而苦　盐铁论君子急于教缓于刑刑一而正百杀一而慎万是以周公诛管蔡而子产诛邓晳也刑诛丨丨民遵礼义矣夫上之化下若风之靡草无不从教何一一而缚之也】
