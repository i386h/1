<!-- { "loadSidebar": true } -->
　　三呪【俞徳邻斥穷赋委敝裘于道旁揖穷鬼而丨丨】
　　三恶【书尧典克谐以孝疏四岳又对帝曰其人愚瞽之子其父顽母嚚其弟字象性又傲慢家有丨丨其人能谐和以至孝之行使此顽嚚傲慢者皆进于善以自治不至于奸恶言能调和恶人是为贤也　左传见三利下】
　　三惧【小学绀珠丨丨处尊位而恐不闻其过得志而恐骄闻至道而恐不能行】
　　三蔽【北史杜弼传頴州平文襄曰卿试论思政所以禽弼曰思政不察逆顺之理不识大小之形不度强弱之势有此丨丨宜其俘获】
　　三垢【现宝藏经大徳须菩提若有能尽未来际劫发大庄严不怖不畏行三界行不为丨丨之所染如是等人名佛法器】
　　三节【金史礼志新定夏使仪注夏国使副及防议各一谓之使都管三上节中节各五下节二十四谓之丨丨人从】
　　三尾【山海经翼望之山有兽焉其状如貍一目而丨丨名曰讙是可以御凶服之已瘅　又芘湖之水其中多儵鱼其状如鸡而赤毛丨丨六足四首其音如鹊食之可以已忧　郭璞獂兽鵸防鸟赞鵸防三头獂兽丨丨】
　　三大【宋书厯志见二小下　宋史律厯志有平朔有经朔有定朔一大一小此平朔也两大两小此经朔也丨丨三小此定朔也　元史厯志汉张衡以月行迟疾分为九道宋何承天以日行盈缩推定小余故月有丨丨二小隋刘孝孙刘焯欲遵用其法时议排抵以为迂怪卒不能行唐傅仁均始采用之　又徐陵劝进梁元帝表拟兹丨丨賔是四门　上官仪劝封禅表号均丨丨体覆载以曲成】
　　三小【后汉书陈敬王羡传注华峤书曰宠射其秘法以天覆地载参连为奇又三微丨丨三微为经丨丨为纬经纬相将万胜之方然要有机牙　宋史律厯志见上】
　　三短【北史李谐传谐为人短小六指因瘿而举颐因跛而复歩因謇而徐言人言李谐善用丨丨】三逺【郭熙山水训山有丨丨自山下而仰山巅谓之髙逺自山前而窥山后谓之深逺自近山而望逺山谓之平逺髙逺之色清明深逺之色重晦平逺之色有明有晦髙逺之势突兀深逺之意重叠平逺之意冲融而缥缥缈缈其人物之在丨丨也髙逺者明暸深逺者细碎平逺者冲淡此丨丨也　又沈约谢齐竟陵王示华严璎珞啓受丨丨十号之尊荣建四辨八声之妙极】
　　三近【小学绀珠丨丨好学近乎知力行近乎仁知耻近乎勇】
　　三迟【齐东野语见二败下　元稹酬翰林白学士代书诗见一举下】
　　三勤【小学绀珠丨丨民勤于力则功筑举民勤于财则贡赋少民勤于食则百事废】
　　三盈【论衡少正卯在鲁与孔子并孔子之门丨丨三虚惟顔渊不去顔渊独知孔子圣也】
　　三优【宋史选举志见三牦下】
　　三坚【本草蠡实释名荔实马蔺子马楝子马薤马帚铁扫帚剧草旱蒲豕首丨丨】
　　三异【后汉书鲁恭传建初七年郡国螟伤稼犬牙縁界不入中牟河南尹袁安闻之疑其不实使仁恕掾肥亲往廉之恭随行阡陌俱坐桑下有雉过止其旁旁有童儿亲曰儿何不捕之儿言雉方将雏亲瞿然而起与恭诀曰所以来者欲察君之政迹耳今虫不犯境此一异也化及鸟兽此二异也竖子有仁心此丨丨也赵秉文中牟阳冰篆诗中牟丨丨今则四断碑残缺阳冰书　王阮留别昌国诗妄意弦歌学子游迄无丨丨比中牟】
　　三同【汲冢周书见一戚下】
　　三此【后汉书班固传将军以周召之徳立乎本朝承休平之策建威灵之貌昔在周公今也将军诗书所载未有丨丨者也注惟苍与周公二人而已按苍东平王也】
　　三无【礼记孔子闲居孔子曰夫民之父母乎必达于礼义之原以致五至而行丨丨以横于天下四方有败必先知之此之谓民之父母矣　又孔子曰无声之乐无体之礼无服之丧此之谓丨丨　雪舟语方梧坡元善郷之前辈也其父无子偶妻之妹来省其姊私之有娠妻乃为作产蓐状生梧坡厚赀装以嫁其妹梧坡买补据入太学以泛免过登科斋舍谓之丨丨同舍盖生无母补无据登科无解也　陆云晋故散骑常侍陆府君诔五有丨丨匪君不极　张楷无声乐赋乐之作焉所以节百事物既忘矣于是奉丨丨】三痏【黄帝素问刺阳明于胻前丨丨上下和之出血秋无见血】
　　三叹【礼记清庙之瑟朱弦而疏越壹唱而丨丨有遗音者矣　晋语梗阳人有狱将不胜请纳赂于魏献子献子将许之阎没谓叔寛曰与子谏乎二人朝而不退献子将食召之使佐食比已食丨丨既饱献子问焉曰吾子一食之间而丨丨何也同辞对曰吾小人也贪馈之始至惧其不足故叹中食而自咎也曰岂主之食而有不足是以再叹主之既食愿以小人之腹为君子之心属厌而已是以丨丨献子曰善乃辞梗阳人　吴志胡综传微言妙防不得上达于邑丨丨曷惟其已陈造定观赋见一蹶下　贺知章奉和圣制送张说诗丨丨承汤鼎千欢接舜壶　杜甫望岳诗丨丨问府主曷以赞我皇　又木皮岭诗临风独回首揽辔复丨丨又白水县崔少府十九翁髙斋诗丨丨酒食旁何由似平昔　钱起送时暹诗丨丨把离袂七哀深我情】
　　【窦庠酬韩愈侍郎诗苦调当丨丨知音愿一听　苏轼答仲屯田诗大木百围生逺籁朱丨丨有遗音】三利【左传仲尼曰叔向古之遗直也三言而除三恶加丨丨杀亲益荣犹义也夫注三恶暴虐颇也三恶除则丨丨加　战国策秦欲伐齐齐楚之交善恵王患之张仪南见楚王曰大王茍能闭关絶齐臣请使秦王献商于之地方六百里若此齐必弱齐弱则必为王役矣则是北弱齐西徳于秦而私商于之地以为利也则此一计而丨丨俱至　汉书沟洫志通渠有丨丨不通有三害　韩诗外传孙叔敖遇狐丘文人曰仆闻之有丨丨必有三患子知之乎孙叔敖蹵然易容曰小子不敏何足以知之敢问何谓丨丨何谓三患狐丘丈人曰夫爵髙者人妬之官大者主恶之禄厚者怨归之此之谓也孙叔敖曰不然吾爵禄益髙吾志益下吾官益大吾心益小吾禄益厚吾施益博可以免于患乎狐丘丈人曰善者言乎尧舜其犹病诸　徐晋卿春秋经传类对赋得一夫而失一国除三恶而加丨丨　又元史河渠志自金马口之西凿二渠合金马渠东南入于新津江罢蓝淀黄水千金白水新兴至丨丨十二堰　又诸堰都江及利民台之役最大侍郎杨林外应顔上五斗次之鹿角万工骆駞碓口丨丨又次之】
　　三善【礼记文王世子见一物下　北史崔赡传除太子中庶子徴赴晋阳勅曰东宫弱年未陶训义卿仪形风徳人之师表故劳卿朝夕游处开发幼一物丨丨皆以相寄　旧唐书音乐志万国以贞光上嗣丨丨茂徳表重轮　唐书百官志见二善下　宋史礼志爰即令辰申加元服崇学以让丨丨皆得副予一人受天百福　小学绀珠丨丨父子之道君臣之义长幼之节又丨丨恭敬以信忠信以寛明察以断　又丨丨见人之一善而忘其百非见人有善若已有之闻善必躬亲行之然后道之　明一统志丨丨堂在饶州府余干县治西偏宋令沈度政有丨丨一曰田无废土二曰市无闲居三曰狱无宿系民讴歌之堂成父老请以为名】三美【宋史和岘传父凝晋宰相太子太傅鲁国公岘生之年适防凝入翰林加金紫知贡举凝喜曰我平生美事三者并集此子宜于我也因名之曰丨丨】
　　三庆【南史梁昭明太子统传以齐中兴元年九月生于襄阳武帝既年垂强仕方有冢嗣时徐元瑜降而续又荆州使至云萧頴胄暴卒时人谓之丨丨】
　　三荣【青箱杂记晋阳都城北角有槐木一日之间丨丨三悴】
　　三捷【诗岂敢定居一月丨丨笺往则庶乎一月之中三有胜功谓侵也伐也战也　晋书桓温传志在立勲于蜀率众西伐三战丨丨　宋书孟懐玉传故龙骧将军广川太守孟龙符投袂义初前驱效命摧锋丨丨每为众先　隋书宇文防传为南司州刺史与陈将樊义战于漳口自旦及午三战丨丨　庾信长孙俭碑铭夏阳丨丨夷陵一举　李治班师贺表衣暂试于一戎月连飞于丨丨　苏晋奉和圣制送张说廵边诗丨丨岂云尔七擒良信然　杜甫送韦书记赴安西诗见二年下　杨巨源上裴中丞诗六年西掖汤诰丨丨东堂总汉科　元稹酬段丞与诸棊流防宿居见赠诗见一词下　白居易寄献北都留守裴令公诗始擅文丨丨终兼武六韬　陈陶投赠福建路罗中丞诗丨丨楷模光典策一生封爵笑丹青　苏轼诗功名谁使连丨丨身世何縁得两忘】
　　三益【卢谌答魏子悌诗寄身防四岳托好凭丨丨　挚虞答杜育诗赖兹丨丨如琢如切　陶潜诗素心正如此开径望丨丨　恵逺庐山东林杂诗见一悟下权徳舆和许阁老酬淮南崔端公见寄诗见二贤下杨巨源题赵孟庄诗懿君敦丨丨頽俗期一变　刘禹锡酬杨庶子诗琢磨丨丨重唱和五音调　陆】
　　【和袭美新秋言懐诗见二崤下　苏轼游武昌寒谿西山寺诗风泉两部乐松竹丨丨友　又见和仇池诗记取和诗丨丨友他年弭节过仇池】
　　三肃【左传却至见客免胄承命曰君之外臣至从寡君之戎事以君之灵间甲胄不敢拜命敢告不宁君命之辱为事之故敢肃使者丨丨使者而退徐晋卿春秋经传类对赋两释累囚丨丨使者】




　　御定骈字类编卷九十
<子部,类书类,御定骈字类编>
　　钦定四库全书
　　御定骈字类编卷九十一
　　数目门十四
　　三
　　三秦【史记秦始皇纪灭秦之后各分其地为三名曰雍王塞王翟王号曰丨丨　又淮隂侯传大王失职入汉中秦民无不恨者今大王举而东丨丨可传檄而定也　又八月汉王举兵东出陈仓定丨丨　晋书苻洪载记时有説洪称尊号者洪亦以谶文有草付应王又其孙坚背有草付字遂改姓苻氏自称大将军大单于丨丨王　齐书王融传见一统下　南史王镇恶传刘穆之谓曰昔文王委蜀于邓艾今亦委卿以关中卿其勉之镇恶曰吾等因托风云并抽擢今咸阳不尅誓不济江丨丨若定而公九锡不至亦卿之责矣　三辅黄圗项籍灭秦分其地为三以章邯为雍王都废丘司马忻为塞王都栎阳董翳为翟王都髙奴谓之丨丨陆机汉髙祖功臣颂外济六师内抚丨丨　唐太宗感旧赋据丨丨兮鳯跱出九谷兮龙骧　白居易汉髙】
　　【祖斩白蛇赋素车降而丨丨归徳朱旗建而六合为家孙楚之冯翊祖道诗举翮抚丨丨抗我千里目　执恭刘生诗游侠五都内去来丨丨中　王勃杜少府之任蜀州诗城阙辅丨丨风烟望五津　杨炯刘生诗卿家本六郡年长入丨丨　赵冬曦奉和圣制同二相已下羣官乐游园宴诗爽垲丨丨地芳华二月初　王丘奉和圣制荅张説扈从南出防雀谷诗襟带丨丨接旂常万乘过　孙逖和左司张员外诗见二陜下　杜甫冬至诗心折此时无一寸路迷何处见丨丨】
