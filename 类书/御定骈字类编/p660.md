<!-- { "loadSidebar": true } -->
　　梁宁【宋书临海王子顼传前废帝即位以本号都督荆湘雍益丨丨南北秦八州诸军事刺史如故】梁雝【宋书五行志苻坚虽败闗河未一丁零鲜卑侵畧司兖窦扬胜扇逼丨丨兵役不已】
　　梁宋【魏书张彞传虑独见之不明欲广访于得失乃命四使观察风謡臣特忝常伯充一使之列遂得仗节挥金宣恩东夏周歴于齐鲁之间徧驰于丨丨之域询采诗颂研检狱情　唐书陆希声传召为左拾遗时憸腐秉权嵗数歉丨丨尤甚希声见州县刓敝上言当谨视盗贼　应璩与董仲连书谷籴惊踊告求周怜日获数升犹复无薪可以熟之虽孟轲困于丨丨宣尼饥于陈蔡无以过此　孙逖送李给事归徐州觐省诗春水经丨丨晴山入海沂　李颀赠苏明府诗采药傍丨丨共言随日翁　髙适送萧十八诗故交在丨丨游方出庭户　又别韦参军诗归来洛阳无负郭东过丨丨非吾土　孟云卿汴河阻风诗清晨自丨丨挂席之楚荆　杜甫赠李白诗亦有丨丨游方期拾瑶草】
　　梁陈【周书文帝纪汉颍川长史贺若统与密县人张俭执刺史鹿永吉清河人崔彦穆檀琛攻荥阳擒其郡守苏定皆来附自丨丨以西将吏降者相属　韦应物大梁亭会李四栖梧作秋风旦夕起安得客丨丨又南史姚察传陈亡入隋诏授秘书丞别敕成丨丨二史　唐书姚思廉传诏与魏徴共撰丨丨书思廉采谢炅顾野王等诸家言推防综括为丨丨二家史以卒父业　又褚亮传曾祖湮父玠皆有名丨丨间　又髙俭传齐据河北丨丨在江南虽有人物偏方下国无可贵者故以崔卢王谢为重今谋士劳臣以忠孝学艺从我定天下者何容纳货旧门向声背实买昏为荣耶】
　　梁楚【史记季布传楚人谚曰得黄金百斤不如得季布一诺足下何以得此声于丨丨间哉　周书邵公颢等史赞自古受命之君及守文之主非独异姓之辅也亦有骨肉之助焉其茂亲有鲁卫丨丨其疎属有凡蒋荆燕咸能飞声腾实不泯于百代之后　韦应物送李十四山东游诗东游无复繋丨丨多大藩　皮日休秋日有懐诗明朝走丨丨步步出门涩】
　　梁邹【宋书文帝纪五月乙酉亡命司马顺则自号齐王据丨丨城　魏书郦范传未若先守歴城平盘阳下丨丨克乐陵然后方轨连钺扬旌直进何患不壶浆路左以迎明公者哉　水经济水又东过丨丨县北】梁汉【唐书李晟传帝欲益西幸晟请驻丨丨以系天下望　杜甫寄岳州贾司马六丈巴州严八使君两阁老诗月分丨丨米春得水衡钱】
　　梁魏【魏书李骞传本无声于丨丨故未闻于陈汝】
　　梁鲁【唐书唐绍传帝又诏武氏陵诸武墓皆置守户绍谓昊顺二陵守户五百与昭陵同在令先世帝王陵户二十今虽崇奉外家宜准附常典又亲王墓户十丨丨乃追赠不可逾真王褒徳卫卒至逾宗庙不可明甚请罢之】
　　梁齐【杜甫石龛诗为官采美箭五嵗供丨丨】
　　梁益【宋书州郡志江左分荆为湘或离或合凡有扬荆湘江丨丨交广其徐州则有过半豫州惟得谯城而已　齐书王元载传夷雅好元言修士操在丨丨有清绩西州至今思之　孙楚与孙皓书师不逾时丨丨肃清　张载剑阁铭勒铭山阿敢告丨丨又王隐晋书丨丨为太子中庶子才行优着】
　　梁邯【庾肩吾书品伯儒兼叙草子邑分镳丨丨按子邑左伯字丨丨谓丨鹄丨郸淳】
　　梁董【王僧孺詹事徐府君集序遨游丨丨去来贾郭】
　　梁窦【南史任昉传其宠均董石权压丨丨雕刻百工鑪锤万物吐兴云雨呼噏下霜露】
　　梁邓【唐书武平一传陛下天性孝爱戚属外家恩给泽濡臣一宗阶三等家数侯朱轮华毂过许史丨丨逺甚恩崇者议积位厚者衅速故月满必亏日中则移时不再来荣难乆借】
　　梁王【战国策丨丨魏婴觞诸侯于范台　说苑越使诸发执一枝梅遗丨丨梁王之臣曰韩子顾谓左右曰恶有一枝梅乃遗列国之君乎　谢惠连雪赋嵗将暮时既昏寒风积愁云繁丨丨不恱游于兔园　刘禹锡夏日寄宣武令狐相公诗长忆丨丨逸兴多西园花尽兴如何　又酬令狐相公寄贺迁拜之什诗白发青山谁比数相怜只是有丨丨　罗隐送李郎中赴阙诗五夜星辰归帝座半年尊俎从丨丨　又看雪诗细黏谢客衣襟上轻堕丨丨酒醆中】
　　梁君【新序丨丨出猎见白雁羣丨丨下车彀弓欲射之道有行者丨丨谓行者止行者不止白雁羣骇丨丨怒欲射行者其御公孙袭下车抚矢曰君止丨丨忿然作色而怒】
　　梁武【皮日休和鲁望独夜有懐呉体诗濯足将加汉光腹抵掌欲捋丨丨防】
　　梁生【晋书曹毘传兰生幽润玉辉千仞故子州浮沧澜而龙蟠呉季忽万乗以觧印虞公潜崇岩以颐神丨丨适南越以保慎固能全真养和夷迹洞庭陵冬扬芳披雪独振也　又赵至传初至与康兄藩友善及将逺适乃与藩书叙离并陈其志曰昔李叟入秦及闗而叹丨丨适越登岳长謡夫以嘉遁之举犹懐恋恨况乎不得已者哉】
　　梁父【史记齐世家寡人南伐至召陵望熊山北伐山戎离枝孤竹西伐大夏涉流沙束马悬车登太行至卑耳山而还诸侯莫违寡人寡人兵车之会三乗车之会六九合诸侯一匡天下昔三代受命有何以异于此乎吾欲封太山禅丨丨　蜀志诸葛亮传亮躬耕陇亩好为丨丨吟　新论张景阳郢中之大淫也而威诸侯顔浊邹丨丨之大盗也而为齐勲臣此皆有所短然而功名不朽者大畧得也　扬雄长杨赋以禅丨丨之基登太山之髙　孟浩然与白明府游江诗谁识躬耕者年年丨丨吟　杜甫同李太守登歴下古城员外新亭亭对鹊湖诗不阻蓬荜兴得兼丨丨吟　栁宗元奉和杨尚书郴州追和故李中书夏日登北楼十韵之作诗今日登髙处还闻丨丨吟】
　　梁氏【左传庄公三十二年初公筑台临党氏见孟任从之閟而以夫人言许之割臂盟公生子般焉雩讲于丨丨女公子观之圉人荦自墙外与之戏子般怒使鞭之公曰不如杀之是不可鞭荦有力焉能投盖于稷门】
　　梁叟【骆賔王畴昔篇登髙北望嗤丨丨凭轼西征想潘掾】
　　栋
　　栋宇【易系辞上古穴居而野处后世圣人易之以宫室上丨下丨以待风雨盖取诸大壮　齐书礼志见房省下　魏书李冲传见宫观下　唐书魏徴传陛下处台榭则欲民有丨丨食膏梁则欲民有饱适顾嫔御则欲民有室家　宋史舆服志见邸店下　西京杂记见衢巷下　栁宗元梓人传裴封叔之第在光徳里有梓人款其门愿佣隟宇而处焉问其能曰吾善度材视丨丨之制髙深圆方短长之宜吾指使而羣工役焉舍我众莫能就一宇　又陆文通先生墓表孔子作春秋千五百年以名为传者五家今用其三焉秉觚牍焦思虑以为论注疏说者百千人矣攻讦狠怒以辞气相击排冒没者其为书处则充丨丨出则汗牛马或合而隐或乖而显　王延寿鲁灵光殿赋神灵扶其丨丨歴千载而弥坚　王諲花萼楼赋为丨丨之殊观实崇髙之寡仇　范仲淹明堂赋粤自苍牙开极黄灵耀徳巢穴以革丨丨以植　王十朋蓬莱阁赋丨丨峥嵘舟车旁午　王休清清堂赋山川不改丨丨常更　邵宪明堂赋丨丨非殊有徳则隆兴无徳则不竞　陆机挽歌帷袵旷遗影丨丨与子辞　又拟今日良宴会诗哀音绕丨丨遗响入云汉　潘岳离合诗谿谷可安奚作丨丨孙绰表哀诗尘防几筵风生丨丨　杨炯和旻上人伤果禅师诗法门摧丨丨觉海破舟船　沈佺期答魑】
　　【魅代书寄家人诗雕题飞丨丨儋耳间衣裳　呉少微过汉故城诗见城隍下　王维游化感寺诗龙宫连丨丨虎穴傍檐楹　杜甫上白帝城诗江山城宛转丨丨客徘徊　又上兜率寺诗江山有巴蜀丨丨自齐梁又赠王二十四侍御契诗但使芝兰秀何烦丨丨邻郑澣和李徳游汉州房公湖诗静对烟波夕犹思丨丨清】
　　栋梁【后汉书陈球传球潜与司徒刘郃谋诛宦官尚书刘纳亦深劝于郃曰公为国丨丨倾危不持焉用彼相耶　魏志髙柔传今公辅之臣皆国之丨丨民所具瞻而置之三事不使知政遂各偃息养髙鲜有进纳诚非朝廷崇用大臣之义大臣献可替否之谓也　晋书卫玠传永嘉六年卒葬于南昌谢鲲哭之恸人问曰子有何恤而致斯哀答曰丨丨折矣不觉哀耳　宋书谢晦传道济职惟上将扞城是司皆受遇先朝丨丨一代　齐书舆服志衣画十二乗注□榆毂轮箕子壁緑油衣厢緑纱萌油幢络通幰竿刺代丨丨柮檽真形龙牵支子花辕后伏神抗承梁防金涂校具　魏书髙允传浩以蓬蒿之才荷丨丨之重在朝无謇谔之节退私无委蛇之称私欲没其公廉爱憎蔽其直理此浩之竒也　宋史张宏传太祖谓宏曰朕亲择羣材大者为丨丨小者为榱桷卿与吕正皆中朕选非朕独断岂能及此乎　庄子南伯子綦游乎商之丘见大木焉仰而视其细枝则拳曲而不可以为丨丨俯而视其大根则轴觧而不可以为棺椁咶其叶则口烂而为伤嗅之则使人狂酲三日而不已子綦曰此果不材之木也以至于此其大也嗟乎神人以此不材　文心雕龙摛文必在纬军国负重必在任丨丨　世说孙绰赋遂初筑室畎川自言见止足之分斋种一株松恒自手壅治之髙世逺时亦邻居语孙曰松树子非不楚楚可怜但永无丨丨用耳孙曰枫栁虽合抱亦何所施　又顾孟着尝以酒劝周伯仁伯仁不受顾因移劝柱而语柱曰讵可便作丨丨自遇周得之欣然遂为衿契　黄庭内景经清洁喜气自明光坐起吾俱共丨丨　班彪王命论楶棁之材不荷丨丨之任斗筲之子不秉帝王之重　傅元栋铭国有维辅屋有丨丨室之倾尚可柱也心之倾不可辅也　庾信赵国公集序丨丨文囿冠冕词林大雅扶轮小山承盖　又齐王宪神道碑铭舟楫江河丨丨华夏　韩愈为人求荐书某闻木在山马在肆遇之而不顾者虽日累千万人未为不材与下乗也及至匠石过之而不睨伯乐遇之而不顾然后知其非丨丨之材超逸之足也　王勃涧底寒松赋信丨丨之已成非榱桷之相假　李绅寒松赋负丨丨兮殊不知冒霜雪兮空自竒　宗泽古楠赋用之为丨丨则足以建九重之明堂用之为舟楫则足以济巨川之汪洋　李纲榕木赋髙明之丽非丨丨之资斲削之工非俎豆之奉冯子振十八公赋吾询瓌产之丨丨咸曰东林之捜索唐太宗初春登楼诗明非独才力终借丨丨深　陈希烈赋得云生丨丨间诗一片苍梧意氤氲生丨丨】
　　【杜甫九成宫诗见户牖下　又枯柟诗犹含丨丨具无复霄汉志　又承沈八丈东羙除膳部员外郎阻雨未遂驰贺奉寄此诗天路牵骐骥云台引丨丨　又秋日荆南述懐诗愿闻锋镝铸莫使丨丨摧　栁宗元跂鸟词还顾泥涂备蝼蚁仰看丨丨防燕雀　杜牧送沈处士赴苏州李中丞招以诗赠行诗榍橛与丨丨施之皆有位　温庭筠题翠微寺诗幽石归阶陛乔柯入丨丨陶雍和兵部郑侍郎省中四松诗生成造化力长作丨丨材　崔涂题浄众寺古松诗天暝岂分苍翠色嵗寒应识丨丨材　罗隐暇日投钱尚父诗牛斗星边女宿间丨丨虚敞丽江闗】
　　栋干【唐书魏元忠传士之懐琬琰就煨尘抱丨丨困沟壑者悠悠之人直覩此士之贫贱安知其方畧哉】栋楹【韩愈新修滕王阁记见梁桷下　栁宗元斩曲几文后皇植物所贵乎直圣主取焉以建家国亘为丨丨齐为阃阈外隅平端中室谨饰度焉以几维量之则君子凭之以辅其徳】
　　栋瓦【齐书礼志国子助教徐景嵩议伏寻三礼天地两祀南北二郊但明祭取牺牲器用陶匏不载人君偃处之仪今丨丨之构虽殊俱非千载成例】
