<!-- { "loadSidebar": true } -->
　　水绕【绕同经势如降龙丨丨云从爵禄三公　明一统志瑞州府形胜山环右城丨丨如带　庾信郑常墓志铭见山斜下　陆龟幽居赋梦去而云遮絶洞樵归而丨丨孤村　郑谷诗御沟春丨丨闲坊信马归来傍短墙　刘因杂诗丨丨千山合云藏数亩荒】
　　水萦【明一统志见山顾下】
　　水络【沈亚之夀州团练副使防壁记夀春其地堑丨四丨南有淠西遮淮颍东有肥下以北注激而廻焉西流环郛而濬入于淮此天与险于是也】
　　水抱【芮挺章诗地衔金作埒丨丨玉为沙　王安石酬朱叔昌诗山蟠直渎输淮口丨丨长干转石头陆游登拟岘台诗萦廻丨丨中和气平逺山如醖借人】
　　水吞【杨基岳阳楼诗见山接下】
　　水攅【李华含元殿赋见山丛下】
　　水结【封行髙冬日宴于庶子宅诗丨丨曲池冰日暖平亭色　韦庄对雪诗松装粉穗临窗亚丨丨氷锥簇溜悬】
　　水圜【汉书郊祀志初天子封泰山泰山东北阯古时有明堂处处险不敞上欲治明堂奉髙旁未晓其制度济南人公玉带上黄帝时明堂图明堂中有一殿四靣无壁以茅盖通水丨丨宫垣为复道上有楼从西南入名曰昆仑天子从之入以拜祀上帝焉】
　　水旋【枚乗梁王兔园赋修竹檀栾夹池丨丨】
　　水转【魏志明帝纪注魏略曰通引谷水过九龙殿前为玉井绮栏蟾蜍含受神龙吐出使博士马均作司南车丨丨百戏嵗首建巨兽鱼龙曼延弄马倒骑备如汉西京之制　贡父诗话泗州塔人传下藏真身后阁上碑道兴国中塑僧伽像事甚详退之诗曰火烧丨丨埽地空则真身防矣塔夲喻都料造极工巧俗谓塔顶为天门苏国老诗曰上到天门最髙处不能容物只容身以讥在位者　曽巩诗山回丨丨不知逺手中红螺岂须劝　洪适诗丨丨前时緑山浓逺处青顾瑛诗桞垂新緑枝枝弱丨丨回塘漫漫流】
　　水活【黄庭坚题防东坡墨戏丨丨石润　戴复古诗冰开春丨丨风暖雪泥干　萨都拉江南乐隔窗蛾眉秋丨丨翡翠冠髙罗袖阔　戴良聮句土融偏润麦丨丨最便茶】
　　水升【素问丨欲丨而天内窒抑之水欲发郁亦须待时】
　　水降【素问丨欲丨而地阜窒抑之降而不下抑之郁发散而可入】
　　水清【孟子沧浪之丨丨兮可以濯我缨　史记灌夫传夫不善文学好任侠已然诺诸所与交通无非豪杰大猾家累数千万食客日数十百人陂池田园家族賔客为权利横于颍川颍川儿乃歌之曰颍丨丨灌氏宁颍水浊灌氏族　后汉书班超传初超被征以戊巳校尉任尚为都防与超交代尚谓超曰君侯在外国三十余年而小人猥承君后任重虑浅宜有以诲之超曰塞外吏士本非孝子顺孙皆以罪过徙补邉屯而蛮夷怀鸟兽之心难养易败今君性严急丨丨无大鱼察政不得下和宜荡佚简易寛小过緫大纲而已　又西南夷传注李膺益州记云卭都县下有一老姥家贫孤独毎食輙有小蛇头上戴角在牀间姥怜之饴之后稍长大遂长丈余令有骏马蛇遂吸杀之令因大忿恨责姥出蛇姥云在牀下令即掘地愈深愈大而无所见令又迁怒杀姥蛇乃感人以灵言瞠令何杀我母当为母报讐此后毎夜輙闻若雷若风四十许日百姓相见咸惊语汝头那忽戴鱼是夜方四十里与城一时俱防为湖土人谓之为防河唯姥宅无恙讫今犹存渔人采捕必依止宿每有风浪辄居宅侧恬静无佗风静丨丨犹见城郭楼橹畟然今水浅时彼土人没水取得旧木坚贞光黒如漆今好事人以为枕　宋史河渠志今于钤辖司前置一牐每遇潮上则暂闭此牐潮平丨丨复开则河过阛阓中者永无潮水淤塞开淘骚扰之患　韩非子止之之道数披其木毋使枝茂木枝数披党与乃离掘其根本木乃不神填其胷渊毋使丨丨　韩愈送廖道士序见山峻下　欧阳修丰乐亭记及宋受天命圣人出而四海一向之慿恃险阻刬削消磨百年之间漠然徒见山髙而丨丨欲问其事而遗老尽矣　储光羲池边鹤诗舞鹤傍池邉丨丨毛羽鲜　杜甫五盘诗地僻无纲罟丨丨反多鱼　戴叔伦古意诗云闲虗我心丨丨淡吾味　朱长文吴兴送梁补阙归朝赋得荻花诗栁家汀洲孟冬月云寒丨丨荻花发　温庭筠莲浦謡丨丨莲媚两相向镜里见愁愁更红　赵孟頫和姚子敬秋怀诗野广天髙木叶疎丨丨沙白鸟相呼】水浊【诗为鬼为蜮传蜮短狐疏陆玑云一名射影江淮水皆有之人在岸上影在水中投人影则杀之故曰射影南人将入水先以瓦石投水中令丨丨然后入孟子沧浪之丨丨兮可以濯我足　吴志孙静传是时太守王朗拒防于固陵防数度水战不能克静説防曰朗负阻城守难可卒拔查渎南去此数十里而道之要径也宜从彼据其内所谓攻其无备出其不意者也吾当自帅众为军前队破之必矣策曰善乃诈令军中曰顷连雨丨丨兵饮之腹痛令促具甖缶数百口澄水至昬暮四维然火诳朗便分军夜投查渎道袭髙迁屯朗大惊遣故丹阳太守周昕等帅兵前战防破昕等斩之遂定防稽　宋史程师孟传徙河东路晋地多土山旁接川谷春夏大雨丨丨如黄河俗谓之天河可溉灌师孟出钱开渠筑堰淤良田万八千顷　淮南子丨丨者鱼噞令苛者民乱　新论丨丨无掉尾之鱼土确无葳蕤之木政烦无逸乐之民　宋姚称摄生月令丨丨鱼瘦气昏人病夫神者生之本本者生之真大用则神劳大劳则形瘦也　杜甫诗在山泉水清出山泉丨丨】水深【诗深则厉浅则掲传以衣涉水为厉谓由带以上也揭褰衣也遭时制宜如遇丨丨则厉浅则掲矣男女之际安可无礼义将无以自济也　魏志曹洪传太祖起义兵讨董卓至荥阳为卓将徐荣所败太祖失马贼追甚急洪下以马授太祖太祖辞让洪曰天下可无洪不可无君遂步从到汴水丨丨不得渡洪循水得船与太祖俱济还奔谯　晋书温峤传至牛渚矶丨丨不可测世云其下多怪物峤遂燃犀角而照之须臾见水族覆火竒形异状或乗马车着赤衣者峤其夜梦人谓己曰与君幽明道别何意相照也意甚恶之　齐书乐志独禄独禄丨丨泥浊泥浊尚可丨丨杀我　宋史南汉刘鋹传五岭之险山髙丨丨辎重不并行士卒不成列髙垒清野而絶其运粮依山阻水而射以强弩使进无所得退无所归此其一也　元史河渠志船隄之后草埽三道并举中置竹络盛石并埽置桩系防四埽及络一如修北截水隄之法第以中流丨丨数丈用物之多施功之大数倍他隄　越絶书阖庐在阊门外名乕丘下池广六十步丨丨丈五尺铜椁三重坟池六尺　大业杂记见山髙下　明一统志常州府形胜土厚丨丨山泽清旷　沈炯答张种书若乃三江五湖洞庭巨丽写长洲之茂苑登九曲之层台山髙丨丨云蒸雾吐其中之秀异者实虎丘之灵阜焉　傅元拟四愁诗见山髙下　杜甫秋野诗丨丨鱼极乐林茂鸟知归卢纶送万巨诗人愁荒村路细马怯寒溪丨丨　李端古别离诗人老自多愁丨丨难急流　韦庄和薛先辈诗丨丨龙易失天逺鹤难寻　倪瓒春日诗春浅不知寒食近丨丨唯见白鸥来】
　　水浅【左传郇瑕氏土薄丨丨其恶易觏易觏则民愁民愁则垫隘于是乎有沈溺重膇之疾　魏志张郃传司马宣王治水军于荆州欲顺沔入江伐吴诏郃督闗中诸军往受节度至荆州防冬丨丨大船不得行乃还屯方城　魏书崔亮传除安西将军雍州刺史城北渭丨丨不通船行人艰阻亮谓寮佐曰昔杜预乃造河梁况此有异长河且魏晋之日亦自有桥吾今决欲营之咸曰丨丨不可为浮桥泛长无恒又不可施柱恐难成立亮曰昔秦居咸阳横桥渡渭以像阁道此即以柱为桥今唯虑长柱不可得耳防天大雨山水暴至浮出长木数百根借此为用桥遂成立百姓利之　唐书食货志江南户口多而无征防之役然送租庸调物以嵗二月至扬州入斗门四月已后始渡淮入汴常苦丨丨六七月乃至河口而河水方涨须八九月水落始得上河入洛而漕路多梗船樯阻隘江南之人不习河事转雇河师水手重为劳费　宋史河渠志臣僚言有司以练湖赐茅山道观縁润州田多髙仰及运渠夹冈丨丨易涸赖湖以济请别用天荒江涨沙田赐之　元史张范传次崖山宋军千余艘碇海中建楼船其上隐然坚壁也范引舟师赴之崖山东西对峙其北丨丨舟胶非潮不可进乃由山之东转南入大洋始得逼其舟庄子且夫水之积也不厚则负大舟也无力覆杯水于坳堂之上则芥为之舟置杯焉则胶丨丨而舟大也黄石子地薄者大木不产丨丨者大鱼不游　说苑屋漏者民去之丨丨者鱼逃之树髙者鸟宿之徳厚者士趋之有礼者民畏之忠信者士死之　神仙传麻姑自说云接待以来已见东海三为桑田向到蓬莱又丨丨于往日防时略半耳岂将复为陵陆乎遂叹曰圣人皆言海中行复扬尘也　博物志南方太阳土下丨丨其人大口多傲　开河记既过雍丘渐逹宁陵界水势紧急龙舟阻碍牵驾之人费功转甚时有贲郎将鲜于俱为护防使上言丨丨行舟甚难上以问虞世基曰请为鐡脚木鹅长一丈二尺上流放下如木鹅住即是浅帝依其言　何逊与崔録事别兼叙携手诗川平看鸟逺丨丨见鱼惊　储光羲钓鱼湾诗潭清疑丨丨荷动知鱼散　戴叔伦感怀诗尺帛无长裁浅水无长流丨丨易成枯帛短谁人收】
　　水方【后汉书吕强传尸子曰杅方则丨丨杅圆则水圆又茶经丨丨以椆木槐楸梓等合之其里并外缝漆之受一斗】
　　水圆【后汉书见上】
　　水动【荀子丨丨而影摇人不以定美恶水势元也　道德指归论火动炎上丨丨润下　庾信刀铭身文丨丨刃古珠生　庾肩吾咏美人诗看妆畏丨丨敛袖避风吹　又咏曲水中烛影诗重焰垂花比芳树风吹丨丨俱难住】
　　水静【庄子丨丨则眀烛须眉平中准大匠取法焉　淮南子丨丨则平平则清清则见物之形弗能匿也故可以为正　杜甫遣怀诗丨丨楼隂直山昬塞日斜刘禹锡早秋集贤院即事诗见山明下　元稹春分投简阳明洞天诗见山空下　周繇甘露寺北轩诗丨丨沙痕出烟消野火平　许浑忆长洲诗鱼沈秋丨丨鸟宿暮山空　徐铉晚归诗丨丨闻归橹霞明见逺山　朱徳润过西山诗丨丨渔舟渡林深倦鸟还】水逺【明一统志常州府形胜山长丨丨气秀地灵尹奉陪张燕公登南楼诗见岩近下】水近【刘长卿感怀诗丨丨偏逢寒气早山深常见日光迟　张乔浮汴东归诗丨丨沧浪急山随緑野低又送河西从事诗丨丨沙连帐程遥马入天】
　　水分【宋史王沿传愿募民复十二渠渠复则丨丨水分则无奔决之患以之灌溉可使数郡瘠卤之田变为膏腴　李绅忆至巩县河宿待家累追怀诗巩树翻红秋日斜丨丨伊洛照余霞　杜牧醉赠薛道封诗饮酒论文四百刻丨丨云隔二三年　徐照髙山寺晩望诗山到道州髙莫比丨丨湘口緑相围　又去声元史河渠志中统三年八月中书省臣呼图克布哈等奏广济渠司言沁水渠成今已验上分水恐久逺权豪侵夺乃下诏依夲司所定丨丨已后诸人毋得侵夺】
　　水合【庾信纥干神道碑铭天齐丨丨日观山连兵强东楚地逺西燕】
　　水多【杜甫滟滪诗滟滪既没孤根深西来丨丨愁太隂】
