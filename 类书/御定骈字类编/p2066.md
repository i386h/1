<!-- { "loadSidebar": true } -->
　　燕泥【司空图春愁赋丨丨滴滴而壊蛛网迷迷而帐空　古诗思为双飞丨衔丨巢君屋　梁简文帝和湘东王首夏诗丨丨啣复落鶗吟敛更扬　吴均与栁恽相赠答诗羃防蚕饵茧差池丨吐丨　薛道衡昔昔盐乐府暗牖悬蛛网空梁落丨丨　李端杂歌兰生当门燕巢幙兰芽未吐丨丨落　杨凝送客归淮南诗行丝直网蝶去丨旋遗丨　温庭筠经西坞偶题诗微红柰叶惹蜂粉洁白芹芽入丨丨　唐庚书新堂诗落枕不知莺树晓汚书长苦丨丨春　戴复古滕王阁诗当年杰阁栖龙子今日空梁落丨丨　马祖常蔡州妓赵氏坠崖以死自誓作诗讽俗诗丨丨霁雨风景酣帘箔依稀有歌笑】
　　燕水【山海经北山经见燕山下】
　　燕泉【博物志泾出少室汝出丨丨　明一统志丨丨在郴州城西以燕来时泉生燕去时涸故名宋折彦质居郴时翦茅为亭扁曰丨丨今重修更名引春亭有石甃引水流觞其水流入通陂堰】
　　燕州【明一统志见燕石下】
　　燕梅【西京杂记初修上林苑羣臣逺方各献名果异树亦有制为美名以标竒丽梅七朱梅紫叶梅紫花梅同心梅丽枝梅丨丨猴梅】
　　燕李【西京杂记上林苑李十五紫李緑李朱李黄李青绮李青房李同心李车下李含枝李金枝李顔渊李羌李丨丨蛮李侯李】
　　燕麦【尔雅蘥雀麦注即丨丨也疏蘥一名雀麦一名丨丨　史记司马相如传葴斯苞荔注孟康云斯禾似丨丨广志云凉州地生析草皆中国苗丨丨是也北史邢劭传国子虽有学官之名而无教授之实何异兔丝丨丨南箕北斗哉　唐书刘禹锡传禹锡既贬还宰相欲任省郎而禹锡作元都观看花君子诗讥忿当路出为播州刺史入为主客郎中复作元都观诗且言始谪十年还京师道士植桃其盛若霞又十四年过之无复一存惟兔葵丨丨动揺春风耳以诋权近闻者益薄其行　博物志食丨丨令人骨节断解　太平御览田中兔丝何尝可络道边丨丨何尝可获　唐庚春日杂兴诗兔葵丨丨浑闲事最有芜菁到处生　赵秉文诗祗恐东风易零落兔葵丨丨又青青】
　　燕草【洪刍香谱零陵香南越志云一名丨丨又名薫草生零陵山谷叶如罗勒】
　　燕防【诗言采其葍疏葍一名防幽州人谓之丨丨其根正白可着热灰中温噉之饥荒之歳可蒸以御饥】燕蓊【李郢丨丨花诗十二街中无草色丨丨欲尽占残春】
　　燕薁【毛诗陆疏广要名物疏云薁一名郁李一名薁李一名蘡李一名丨丨一名棣一名爵李一名车下李】
　　燕笋【赞宁笋谱丨丨钱塘多生其色紫苞当其燕至时生故俗谓丨丨　陆游诗野客就林煨丨丨】燕钗【洞冥记元鼎元年起招仙阁于甘泉宫西偏神女留玉钗以赠帝帝以赐赵婕妤至昭帝元鳯中宫人犹见此钗黄諃欲之明日示之既发匣有白燕飞升天后宫人学作此钗因名玉丨丨言吉祥也　李贺湖中曲丨丨玉股照青渠越王娇郎小字书　殷尧籓汉宫词可怜玉貌花前死惟有君恩白丨丨　温庭筠张静婉采莲曲兰膏坠发红玉春丨丨拖颈抛盘云】
　　燕履【王裒灵坛碑铭丨丨宵去凫舄晨归】
　　燕脯【李商隐利州江潭作他时丨丨无人寄雨满空城蕙叶雕按梁四公记杰公使罗子春赍烧燕五百枚至龙宫龙女食之大嘉】
　　燕禖【诗疏释鸟云丨燕鳦也色元故又名元鸟月令仲春元鸟至之日以太牢祀于高丨天子亲往后妃率九嫔御元鸟降之日有祀郊禖之礼也杜牧杜秋娘诗丨丨得皇子壮发緑緌緌】
　　燕舟【庾肩吾山池应令诗荷低芝葢出浪涌丨丨轻　又闽小记见燕窝下】
　　燕彗【温庭筠汉皇迎春词钜公步辇迎勾芒复道扫尘丨丨长按彗一作篲】
　　燕颂【傅统妻辛女有丨丨】
　　燕色【本草释名丨字篆文象形乙者其鸣自呼也黝其丨也】
　　燕睇【夏小正二月来降丨乃丨降者下也言来者何也莫能见其始出也故曰来降言乃睇何也睇者眄也眄者视可为室者也百鸟皆曰巢突穴取与之室何也掺泥而就家人入内也】
　　燕啸【倪瓒余不溪辞序丨丨岩洞竟日乃返】
　　燕呀【郝经仪眞馆中避暑诗丨丨栖不垒鸢跕堕难翔】
　　燕哺【金华子杂编见鳯雏下】
　　燕衔【汉书临江王传王葬蓝田丨数万丨土置冢上百姓怜之　又外戚传公卿在位遣子弟操持作具助将作掘平共王母丁姬故冢时有羣丨数千丨土投丁姬穿中　韦应物丨丨泥词丨丨泥百鸟之智莫与齐　顾况空梁落燕泥诗幕差池丨常丨浊水泥张昱织锦词作双紫丨对丨春一疋锦成过半月】燕啄【骆賔王为徐敬业讨武□檄丨丨王孙知汉祚之将尽龙漦帝后识夏庭之遽衰】
　　燕戏【列子宋有兰子者以技干宋元君元君而使见其技又有兰子能丨丨者闻之复以干元君元君大怒注丨丨如今之絶倒投挟者　张楚金透橦童儿赋掩都卢其若无顾丨丨而足哂　何逊为人妾怨诗丨丨还檐际花飞落枕前　唐彦谦春雨诗逺客迎丨丨乱响隔莺啼】
　　燕飞【诗见燕羽下　袁翻思归赋蝶两戏以相追丨双丨而鼓翼　田锡春云赋见雉过下　刘禹锡同乐天和微之深春诗画堂帘幕外来去丨丨斜　韩翃送客之江宁诗楚云朝下石头城江丨双丨瓦棺寺王毂燕诗海丨双丨意若何曲梁呕嘠语声多　贡奎郊行诗风轻莺语滑泥重丨丨低】
　　燕贺【淮南子见燕雀下　李刘代月湖回新建宁李大諌启龙钟甚矣丨丨缺然】
　　燕掠【李频诗丨丨平芜去人冲暮雨来】
　　燕宿【禽经鸟向啼背栖丨背飞向丨　虞世基有赋得戏丨俱丨诗　吴融和韩致光侍郎无题诗掩灯容丨丨开镜待鸡晨　陆游诗高栋尚余双丨丨短莎先放百虫鸣　元好问诗朱门不解藏春色丨丨莺喧处处通】
　　燕喃【张拱机红鹦鹉赋见鹳咳下】
　　燕集【宋元嘉起居注元年七月大白丨丨于齐郡游翔庭宇经九月乃去众燕翼随仅有数千　田俅子少昊之时赤丨一双飞丨少昊之户遗其丹书　王昭君怨诗翩翩之丨逺丨西羌　魏明帝短歌行翩翩春丨端丨余堂　庾肩吾咏檐燕诗双丨丨兰闺双飞高复低　又世説褚太傅初渡江尝入东至金昌亭吴中豪右丨丨亭中褚公虽素有重名于时造次不相识别敕左右多与茗汁少着粽汁尽辄益使终不得食褚公饮讫徐举手共语云褚季野于是四座惊散无不狼狈梦溪笔谈陈文忠为枢密一日忽有中人宣召引入禁中相继而至者凡七人惟记文忠杜镐丁谓三人酒五六行膳具中各出两绛囊大珠上曰时和歳丰太平难遇此物助卿等丨丨之费】
　　燕蹴【杜甫城西陂泛舟诗鱼吹细浪揺歌扇丨丨飞花落舞筵　赵秉文诗丨丨檐花堕茵席鱼摇波日动阑干】
　　燕跃【捜神记见鹄踊下】
　　燕濯【张衡西京赋冲狭丨丨胸突铦锋注丨丨以盘水置前坐其后踊身张手跳前以足偶节逾水复却坐如燕之浴也狭以草为环插刀四傍伎人跃入其中胸突刀上如燕之飞跃水也】
　　燕浴【张衡西京赋注见上】
　　燕穿【虞集次韵伯庸尚书春莫游七祖真人庵兼简吴宗师诗花近飞觞鱼骇逝栁低步障丨随丨　马祖常天庆寺纳凉聨句诗寂寂鸽栖罘宛宛丨丨荣】
　　燕去【钱文荐寒鸦赋鸦飞则流水丨丨则空梁　刘禹锡酬令狐相公六言见寄诗吴苑丨辞人丨汾川雁帯书来　张乔滕王阁写望诗早凉先丨丨返照后帆孤】
　　燕拂【司空曙杂言诗丨丨青芜地蝉鸣红叶枝　常衮早秋望华清宫树诗丨丨宜秋霁蝉鸣觉昼空喻凫送武瑴之邠宁诗丨丨沙河栁鵶高石窟钟　王建极和石田翁诗丨丨林霞分嫩緑蝶翻草露湿娇红】燕来【酉阳杂俎取桐为男女各一投丹中丨必丨　吴均赠杜容成诗一丨海上丨一燕髙堂息　隂铿新城安乐宫诗迢递翔鹍仰连翩贺丨丨　刘禹锡谪居悼往诗冬日念乡关丨丨鸿复还　李商隠清河诗丨丨从及社蝶舞太侵晨　张祜洞房燕诗清晓洞房开佳人喜丨丨】
　　燕息【吴均赠杜容成诗见上　又诗或丨燕居丨或尽瘁事国】
　　燕生【本草别録丨丨高山平谷　捜神记汉成帝绥和二年三月天水平襄有丨丨雀哺食至大俱飞去又魏景初元年有丨丨巨鷇于卫国李盖家形若鹰吻似燕】
　　燕至【歳华纪丽惊蛰之日桃始华春分之日丨乃丨傅咸燕赋序有言丨今年巢在此明歳复来者其将逝翦爪识之其后果丨焉　吴均送归曲丨丨他人乡雁去还谁国　徐璧春燕诗双丨今朝丨何时发海滨】
　　燕降【淮南子先王之政四海之云至而修封疆虾蟇鸣丨丨而达路除道隂降百泉则修桥梁】燕觅【孟浩然茅斋诗丨丨巢窠处蜂来造蜜房】
　　燕过【晏殊浣溪沙词小阁重帘有丨丨晩花红片落庭莎】
　　燕燥【庾信同颜大夫初晴诗丨丨还为石龙残更是泥】
　　燕□【补禽经丨以狂丨】
　　燕筑【闽小记见燕窝下】
　　燕鬭【魏书李惠传为雍州刺史有丨争巢丨已累日惠令人掩获试命纲纪断之并辞惠乃使卒以弱竹弹两燕既而一去一留惠笑谓吏属曰此留者自计为巢功重彼去者既经楚痛理无固心羣下服其深察】燕欺【司空图冯燕歌见鸠鬬下】
　　燕起【鲍照飞白书势铭见鸿归下　颜延之喜雨诗丨丨知风舞础润识云流　庾肩吾咏风诗宋地□飞初湘川丨丨余】
　　燕蛰【酉阳杂俎或言丨丨于水底旧説燕不入室是井之虚也　文昌杂録世言燕子至秋社乃去仲春复来昔年因京东开河岸崩见蛰燕无数乃知丨亦丨尔惊蛰后中气乃出非渡海也】
　　燕伏【李邕春赋蛇盘地蓄丨丨岩猜】
　　燕落【范浚首夏新晴诗丨丨雨知节鸠鸣天欲晴】
　　燕巧【程俱杂兴诗春鸠一何拙新丨一何丨】
　　燕拙【司空图诗丨丨营巢苦鱼贪触网惊】
　　燕惊【武元衡秋日将赴江上杨微时任鳯翔诗见鸿避下　李建勲蝶诗潜被丨丨还防乱偶因人逐入帘帏】
　　燕忙【陆游诗见莺嬾下】
　　燕静【苏颋山驿闲卧即事诗息丨归檐丨飞花落院闲李郢春日题山家诗丨丨啣泥起蜂喧抱蘂回】燕娇【黄机永遇乐词蝶困蜂酣丨丨鸎姹懽意浓如此】
　　燕轻【九章算术五雀六燕飞集衡衡适平一雀一燕飞而易处则雀重而丨丨　虞集明皇按乐图诗惊鸿浑不下飞丨若为丨】
　　燕重【李商隐寄罗劭兴诗人闲微病酒丨丨逺嗛泥　杨亿诗丨丨啣泥逺鸿惊避弋髙】
　　燕苦【欧阳修啣街行词莺愁丨丨春归去寂寂花飘红雨飞】
　　燕接【谢偃观舞赋见凫连下　马戴赠李景章先辈诗莺啼细栁临关路丨丨飞花绕汉宫】燕迎【刘禹锡将赴苏州途出洛阳留守李相公累申晏饯宠行话旧形于篇章谨抒下情以申仰谢诗洛水故人别吴宫新丨丨】
　　燕送【庾信咏园花诗丨丨归菱井蜂衔上蜜房】
　　燕拾【徐陵梅花落乐府对户一株梅新花落故栽丨丨还莲井风吹上镜台】
　　燕拆【王丽真与曽季衡冥会诗五原分袂真吴越丨丨莺离芳草歇】
　　燕归【魏文帝燕歌行羣丨辞丨雁南翔念君客游思断肠　高适燕啣泥诗双燕碌碌飞入屋屋中老人喜丨丨　陆游燕诗春画花明映栁纎丨丨胜事始能兼　郝俣新秋诗蝉噪不离羁客耳丨丨还动故园情郭良骥诗野棠自发空流水江丨初丨不见人】
　　燕避【埤雅丨丨戊巳】
　　燕藏【古诗翩翩堂前丨冬丨夏来见兄弟两三人流落在他县】
