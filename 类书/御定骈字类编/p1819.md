<!-- { "loadSidebar": true } -->
　　茶鼎【杜荀鹤春日山中对雪有作诗牢系鹿儿防猎客满添丨丨吟僧　王禹偁题张氏溪居诗闲把道书寻晚径静携丨丨洗春潮　范成大午窗遣兴家人谋过石湖诗薫炉花气朝酲解丨丨松风午梦回陆游方池诗日取供丨丨时来掷钓竿　又诗丨丨声号蚓香盘火度萤　徐炤病中作妻欲藏丨丨僧能施药资　宋景萧春雪诗啑啑春虫閙扑窗地炉丨丨蚓声长　史肃放言诗清风明月无人管丨丨薫炉与客同　黄镇成用鹫峰师韵送涧泉上人游方诗丨丨夜烹千古雪花幡晨动九风天　叶颙仲春雨窗书懐诗见松涛下　余阙送张有恒赴安庆郡经歴诗肃客移丨丨行田载酒缸】
　　茶瓢【五灯防元佛照杲禅师于僧堂防茶触丨丨坠地见瓢跳乃得应机三昧　岩栖幽事山谷云相丨丨与相卭竹同法不欲肥而欲瘦但须饱风霜耳苏辙诗记取老人临别语丨丨霜后早相存】茶瓶【颂古聮珠通集一口吸尽江南水厐老不曽明自己烂醉如泥胆似天巩县丨丨三只觜】茶瓯【因话録察院诸防名礼察谓之松防防南有古松也刑察谓之魇防寝者多魇兵察谓之丨丨防以其主院中茶茶必以陶器置之躬自缄啓故也吏察主朝官名籍谓之朝簿防　李华云母泉诗泽滋药畦茂气染丨丨馨　朱庆余和刘补阙秋园寓兴诗闲来寻古画未废执丨丨　苏轼佛日山荣长老方丈诗食罢丨丨未要深清风一榻抵千金　陆游夜饮即事诗更作丨丨清絶梦小窗横幅画江南　杨万里夜雨独觉诗来宵我识华胥路莫近丨丨近酒杯　又城头秋望诗秋光好处顿胡牀旋唤丨丨浅着汤　又二月一日雨寒诗补尽空櫺闭尽门丨丨火阁对炉熏　元好问山居诗诗肠搜苦怯丨丨信手拈书却枕头　谢钥翫月有感诗入夜丨丨苦上眉眼花推落石牀碁　史肃晚兴诗年丰酒价应须贱睡起丨丨未要深　周昂清放斋诗丨丨饭饱一饮足卧听松风仰看屋　袁士元题城西书舍诗故人有意能相访细啜丨丨当酒杯郑元祐寄张伯雨诗丹鼎晓温松叶酒丨丨春防菊苗葅】
　　茶樽【皎然湖南草堂读书招李少府诗药院常为客丨丨独对余】
　　茶杯【陆游诗藤杖有时縁石磴风炉随处置丨丨翁卷暮春病归诗昨日林僧至丨丨始一拈】茶盏【茶録丨丨茶色白宜黒盏建安所造者绀黑纹如兎毫其柸微厚熁之久热难冷最为要用出他处者或薄或色紫皆不及也其青白盏鬭试自不同】
　　茶椀【酉阳杂俎江淮有士人庄居其子年二十余常病魇其父一日饮茗瓯中忽靤起如沤髙出瓯外莹净若琉璃中有一人长一寸立于沤髙出瓯外细视之衣服状貌乃其子也食顷爆破一无所见丨丨如旧但有微璺耳数日其子遂着神译人言断人休咎不差谬禅宗颂古聮珠通集杭州佛日和尚嗣云居夹山一日大普请维那请师送茶师曰某甲为佛法来不为送茶来那云和尚教上座送茶师曰和尚尊命即得乃将茶去作务处揺丨丨作声夹山回顾师曰酽丨三五丨意在镢头边山曰瓶有倾茶意篮中几个瓯师曰瓶有倾茶意篮中无一瓯便倾茶行之时大众皆举目师曰大众鹤望请师一言山曰路逢死蛇莫打杀无底篮子盛将归师曰手执夜明符几个知天晓山曰大众有人归去归去从此住普请　戴叔伦题横山寺诗老衲供丨丨斜阳送客舟　白居易闲眠诗尽日一餐丨两丨更无所要到明朝】
　　茶盂【行营杂録刘贡父为中书舍人一日朝防幕次与三卫相邻时诸帅两人出军伍有一水晶丨丨传玩良久一帅曰不知何物所成洁如此贡父隔幕谓之云诸公岂不识此乃多年老氷耳】
　　茶匙【茶録丨丨要重击拂有力黄金为上人间以银铁为之竹者轻建茶不取】
　　茶戍【鸡林类事茶匙曰丨丨】
　　茶成【李郢茶山贡焙歌丨丨拜表贡天子万人争噉春山催】
　　茶蒸【品茶要録丨丨不可以逾久久而过熟又久则汤干而焦釡之气出茶工有乏新汤以益之是致蒸损茶黄试时色多昏黯气焦味恶者焦釡之病】
　　茶煮【徐照题翁卷山居诗虫行黏壁字丨丨落巢薪顾瑛和马孟昭韵诗灯桃檐雨落丨丨石泉鸣】茶煎【张籍夏日闲居诗药看辰日合丨过夘时丨】
　　茶试【贾岛原东居诗墨研秋日雨丨丨老僧铛　裴説喜友人再面诗静坐将丨丨闲书把叶翻】茶翻【韩驹送云门妙喜游雪峯诗夜氊从栗爆午盌看丨丨】
　　茶沸【黄庭坚和王世弼诗斋余佛饭香丨丨甘露满姚贞过别业诗墨香临帖后丨丨罢琴余】茶声【马臻竹窗诗侍立小童闲不动萧萧石鼎煮丨丨】
　　茶献【王阮圣徳恵民诗丨丨迎门礼香浮夹道烟】
　　茶罢【颂古聮珠集赵州问新到僧曽到此间麽曰曽到师曰吃茶去又问僧僧曰不曽到师曰吃茶去后院主问曰为甚麽曽到也云吃茶去不曾到也云吃茶去师召院主主应诺师曰吃茶去颂曰寳匣龙泉发夜光寥寥长挂在虚堂回来髙客如相访丨丨休劳话短长　苏轼赠恵山僧恵表诗客来丨丨空无有卢橘杨梅尚酸　杨万里乙酉社日偶题诗愁边节里两相闗丨丨呼儿检厯看】
　　茶新【白居易游宝弥寺诗酒嫩倾金液丨丨碾玉尘郑谷送祠部曹郎中免官南归诗箧重藏吴画丨丨换越瓯】
　　茶嫩【陆游小憩诗香浓烟穂直丨丨乳花圆】
　　茶熟【白居易闲卧寄刘同州诗鼻香丨丨后腰暖日旸中　黄镇成春雨南田书事诗饭香分野碓丨丨山泉】
　　茶老【范成大巫山县诗梅肥朝雨细丨丨暮烟寒】
　　茶枯【叶适宿觉庵诗麦熟僧常饿丨丨客谩吞】
　　茶冷【裴迪西塔寺陆羽茶泉诗草堂荒产蛤丨井丨生鱼】
　　茶尽【徐照哭居尘禅师诗丨从秋后丨门絶月中敲】
　　茶浑【元好问别冠氏诸人诗东舍丨丨酒味新西城红艳杏园春　又乞酒示皇甫季贞诗枕上一杯风味好糟牀何处得丨丨】
　　茶苦【晁冲之陆元钧寄日注茶诗陋哉徐铉説丨丨欲与淇园竹同种】
　　茶浮【茶録罗细则丨丨粗则沫浮　又凡欲防茶先须熁盏令热冷则丨不丨】
　　茶沉【茶録汤最难未熟则沫浮过熟则丨丨前世谓之蟹眼者故熟汤也沉瓶中煮之不可辩故曰汤最难】
　　茶美【徐照筠州送赵院判归九江诗诗低劳尽冩丨丨许重分】
　　茶好【贯休山寺喜道者至诗鸟幽声忽断丨丨味重回】
　　茗
　　茗树【李咸用谢僧寄茶诗匡山丨丨朝阳偏暖萌如爪挐飞鸢】
　　茗草【羣芳谱隋文帝微时梦神人易其脑骨自尔脑痛忽遇一僧云山中有丨丨煮而饮之当愈帝服之有效由是人竞采掇乃为之赞其略曰穷春秋演河图不如载茗一车　李白答族侄僧中孚赠玉泉仙人掌茶序余闻荆州玉泉寺近清溪诸山山洞往往有乳窟窟中多玉泉交流其水边处处有丨丨罗生枝叶如碧玉唯玉泉真公常采而饮之年八十余嵗顔色如桃花而此茗清香滑熟异于他者所以能还童振枯扶人夀也】
　　茗花【草花谱丨丨即食茶之花色月白而黄心清香隠然瓶之髙斋可为清供佳品且蕊在枝条无不开遍　权徳舆与沈十九游栖霞寺会宿诗清论月轮低闲吟丨丨熟　李洞和曹监春晴见寄诗兰台架列排书目顾渚香浮瀹丨丨】
　　茗芽【白居易春游西林寺诗阳丛抽丨丨隂窦泄泉脉李徳裕有忆丨丨诗　贾岛黄子陂上韩吏部诗见蕉缕下　方干题悬溜岩隠者居诗惯縁崄峭收松粉常趂芳藓掇丨丨　陆防诗卓堂尽日留僧坐自向前溪摘丨丨　秦观谢李安上恵茶诗故人早嵗佩飞霞故遣长防致丨丨　方回舟行清溪道中诗见蕨拳下】
　　茗菜【茶经晏子春秋婴相齐景公时食脱粟之饭炙三戈五卵丨丨而已】
　　茗果【汪藻同张昌时宿髙明寺诗丨丨话畴昔新晴报钟鱼】
　　茗叶【何景明月潭寺诗緑萝隂下列蒲团丨丨松花进晚餐】
　　茗荚【章孝标送张使君赴饶州诗日暖持箱依丨丨天隂把酒入银坑按荚一作树】
　　茗株【梅尧臣次韵再和永叔尝新茶杂言诗建溪丨丨成大树颇殊楚越所种茶】
　　茗柯【世説简文云刘尹丨丨有实理注谓如丨之枝丨虽小中有实理非外博而中虚也】
　　茗旗【学林新编蕲门团黄有一旗一枪之号言一叶一芽也欧公诗共约试新茶旗枪几时緑王荆公送元厚之诗新丨斋中试一丨世谓茶始生而嫩者为一枪大而开为一旗】
　　茗眼【章孝标思越州山水寄朱庆余诗藕折莲芽脆茶挑丨丨鲜】
　　茗味【范成大阊门初泛诗醅香新麴嫩丨丨小春轻】
　　茗气【齐民要术神仙服食经云地榆一名玉札北方呼豉为札西域真人云何以得长夀食石用玉豉此草雾雨不濡炙其根作饮如丨丨　项斯山行诗蒸丨丨从茅舍出缲丝声隔竹篱闻　僧文贞黄叶庵落成诗香光丨丨和氤氲晏晦清斋撇见闻】
　　茗橘【唐书刘晏传任职久势轧宰相要官华使多出其门自江淮丨丨珍甘常与本道分贡竞欲先至虽封山断道以禁前发晏厚赀致之常冠诸府】
　　茗地【江瓘游黄山记逾桥三里有望江亭长江如渐幽有懐贤亭四面嶙峋其中平广依山为化城寺寺数百楹垦田顷余有稻曰黄粒晚有茶曰丨丨源味并香美　陆防茶坞诗丨丨曲隈回野行多缭绕】茗山【明一统志丨丨在安庆府太湖县南三十里有梅福炼丹处　又丨丨在肇庆府徳庆州境】茗坡【吴融丨丨诗二月山家谷雨天半坡芳茗露华鲜】
　　茗坞【薛应旂会稽山志山之东北接官岭其上有盘石屹立曰降仙台下有丨丨淘沙径山南曰茅现一名玉笥　罗隠送霅川郑员外诗歌听丨丨春山暖诗咏苹洲暮鸟飞】
　　茗谿【苏轼宿余杭法喜寺后緑野堂望吴兴诸山诗北望丨丨转遥怜震泽通】
　　茗盈【明一统志广西丨丨州在太平府城北宋置】
　　茗园【刘禹锡寄杨夀州诗桂岭雨余多鹤迹丨丨晴望似龙鳞　清昼崔子向天居寺聮句见藤涧下】茗圃【孟郊越中山水诗菱湖有余翠丨丨无荒畴】
　　茗器【广陵耆旧传晋元帝时有老姥每旦独提一器茗往市鬻之市人竞买自旦至暮其器不减所得钱尽散路旁孤贫乞人人或异之州法曹禁之于狱至夜老姥执所鬻丨丨从狱牖中飞出　舒元舆御史台新造中书院记几案笔砚帘幌茵榻果笾丨丨皆新作也】
　　茗具【袁桷寄奎律师诗拾薪供丨丨滴露写经籖】
　　茗鼎【袁泰次夀道韵诗丨丨忽聆烹蟹眼车声真用绕羊肠】
