<!-- { "loadSidebar": true } -->
　　兰茝【后汉书班固传茂树荫蔚芳草被堤丨丨发色猗猗　宋书乐志丨丨出荒野万里升紫庭韩诗外传夫丨丨生于茂林之中深山之间人莫见之故不芬　又鲍鱼不与丨丨同笥而藏桀纣不与尧舜同时而治　曹植与杨德祖书见荪蕙下　刘峻广絶交论心同琴瑟言郁郁于丨丨道协胶漆志婉娈于埙箎　屈平九章见荼荠下　陈普道不逺人赋慕彼糠糜忘肥甘之在己弃其丨丨苏粪壤以充帏　梁寅山赋丨丨缘于径阪芝术产乎嵌窦　陆云赠顾尚书诗见芝英下　郑曼季答陆士龙鸳鸯诗清风翕习扇被丨丨　髙适奉酬北海李太守丈人夏日平阴亭诗隐轸江山丽氛氲丨丨馨　孟郊桐庐山中赠李明府诗欲识楚章句袖中丨丨薰　秦观幽眠诗宿莽冬不衰丨丨幽更芳　楼钥送制帅林和叔归诗有时相与言心同丨丨臭】
　　兰菊【唐书裴子余传中明经补鄠尉时同舍李朝隐程行谌以文法称而子余以儒显或问优劣于长史陈崇业答曰丨丨异芬胡有废者　涧泉日记见竹篱下　谢朓酬德赋借风云之化景申游好于丨丨　江总山水纳袍赋埒符采于雕焕并芬芳于丨丨　李纲秋色赋惟丨丨之芬芳与松筠之茂密　梁昭明太子讲席将讫诗惠义比瑶琼薫染等丨丨　苏轼正月十八日蔡州道上遇雪诗丨丨有生意微阳回寸根　赵秉文西湖芙蓉诗悠哉清霜莫共抱丨丨恨】
　　兰萱【谢朓奉和隋王殿下诗春物广余照丨丨佩未穷　潘徽赠北使诗所可缄怀袖方以代丨丨】兰艾【宋书沈攸之传彼土士民罹毒日久逃窜无路常所悯然今复相逼起接锋刃交战之日丨丨难分土崩倒戈宜为早计　玉海混杂丨丨人情耻之　任昉为齐竞陵王世子临防稽郡教火炎昆冈神岳崩溃丨丨同烬玉石俱碎　又厉吏人讲学诗见蒿莠下王融咏秋胡妻诗丨丨隔芳臭泾渭分清浊　张九龄在郡秋怀诗丨丨若不分安用馨香为　孟郊君子勿郁郁士有谤毁者作诗以赠之诗丨丨不同香自然难为和　薛继先九日感怀诗一时丨丨同凋落两鬓雪霜仍别离】
　　兰椒【陈造再用前韵寄髙缙之诗诗来慰幽独吮讽芬丨丨】
　　兰莛【张説侍宴武三思山第应制赋得风字韵诗竹町罗千衞丨丨降两宫】
　　兰蔎【周邦彦汴都赋蔽席隐茅未游乎广厦诛草锄棘未撷乎丨丨】
　　兰苏【拾遗记其食则有渠沧之鳬煎以桂髓丛庭之鷃蒸以蜜沫淇漳之鳢脯以青茄九江珠穟防以丨丨华清夏洁洒以纎缟】
　　兰茳【黄庭坚送彦孚主簿诗临分何以赠要我赋丨丨】
　　兰蒲【水经渠又东至浚仪县注陈留风俗传曰县有仓颉师旷城上有列仙之吹台北有牧泽中出丨丨土多俊髦　拾遗记轩皇使百辟羣臣列圭玉于丨丨席上】
　　兰茶【李绅别连理枝诗十歩丨丨同秀彩万年枝叶表皇图】
　　兰药【吴莱诗友道尔丨丨】
　　兰防【柳宗元游南亭夜还叙志诗曲渚怨鸿鹄环州雕丨丨】
　　兰莸【宋书袁顗传乃欲毁陵邑虐崇宪烧宗庙卤御物然后荡覆京都必使丨丨俱尽】
　　兰橘【列子一朝处以果毛□幕荐以粱肉丨丨心痛体烦内热生病矣】
　　兰笋【陈旅清漳黄氏北墅诗雨暖丨抽丨霜晴树落柑】
　　兰桂【宋书乐志氷霜昼夜结丨丨摧为薪　拾遗记丨丨可折而不可掩其贞　颜氏家训严助朱买臣吾丘寿王主父偃之类取其一介论政得失耳非士君子守法度者所为今世所覩怀瑾瑜而握丨丨者多耻为之　尔雅翼芍药根可以和五臓制食毒古者有芍药之酱合之于丨丨五味以助诸食因呼五味之和为芍药　张鷟判决録滥荷苴茅之防叨居丨丨之丛沈约齐故安陆昭王碑始以文学游梁俄而入掌纶诰丨丨冇芬清晖自逺　刘克庄跋马庄菊谱菊之名著于周官咏于诗骚植物中可方丨丨　摰虞思游赋鸾皇耿介而偏栖兮丨丨背时而独荣　任昉静思堂修竹赋常生偶丨丨结实值鸳凰　李华木兰赋节劲松竹香浓丨丨　曹植升天行灵液飞素波丨丨上参天刘琨答卢谌诗虚满伊何丨丨移植茂彼春林瘁此秋棘　晋上声歌侬本是萧草持作丨丨名　杨师道赋终南山用风字韵应诏诗登临日将晩丨丨起香风乔知之倡女行石榴酒葡萄浆丨丨芳茱茰香　李贺兰香神女庙诗丨丨吹浓香菱藕长莘莘　陈傅良】
　　【送刘茂实宰奉新诗君观丨丨林余茂及樵槱】
　　兰梅【琅嬛记管夫人性嗜丨丨下笔精妙不让水仙】
　　兰槐【荀子蓬生麻中不扶而直丨丨之根是为芷】
　　兰杜【拾遗记江汉人至春上巳日禊集以时鲜甘采丨丨包裹沈水中或结五色纱嚢盛食　沈约早发定山诗忘归属丨丨怀禄寄芳荃　吴均同柳吴兴乌亭集送舍人诗愿君嗣丨丨时采东皋薇　江孝嗣诗石泉行可照丨丨向含风　宋之问寒食江州满塘驿诗吴洲春草丨丨芳感物思归懐故鄕　陈子昻酬晖上人夏日林泉诗方释尘事劳从君袭丨丨　李峤和同府李祭酒休沐田居诗胜情狎丨丨雅韵锵金玉孟浩然张郎中梅园中诗绮席铺丨丨珠盘折芰荷岑参宿华阴东郭客舎忆阎防诗旧壑丨丨晩归轩今已迟　武元衡送柳郎中裴起居诗南浦别离处东风丨丨多　崔涂湘中秋怀迁客诗丨丨晩香薄汀洲夕露繁　韩琮牡丹诗名遗丨丨千年后贵擅笙歌百醉中　朱子兰涧诗光风浮碧涧丨丨日猗猗　吴澄书李伯时九歌图后诗天欲雨天欲雨迷归路歳晏山中采丨丨】
　　兰族【苏轼诗蕙本丨之丨依然臭味同　陆游初夏幽居杂赋诗药名寻本草丨丨验离骚】兰种【陆玑诗疏注丨丨甚多如竹兰石兰伊兰崇兰风兰鳯兰尾兰玉桂兰珍珠兰之类不可枚举】兰风【宋书乐志丨丨发芳气阖世同其芬　南史苏侃传丨丨而写艳菊笼泉而散英　水经注上虞县南有丨丨山山少木多石　陶景吴太极左仙公葛公之碑公驰渉川岳龙虎衞从长山盖竹几多去来天台丨丨是焉游憇　李贺洛姝眞珠乐府丨丨桂露洒幽翠红褭云咽深思　陆秋思诗桐露珪初落丨丨佩欲衰　萨都拉升龙观夜烧香印上有吕洞賔老树精诗丨丨吹动吕仙影老树槎牙吐莫秋　顾瑛玉山佳处得静字诗丨丨荡丛薄髙宇日色静】
　　兰烟【梁书沈约传降紫皇于天阙延二妃于湘渚浮丨丨于桂栋召巫阳于南楚　傅宰博山香炉赋麝火埋朱丨丨毁黑　沈约和刘绘博山香炉诗百和清夜吐丨丨四面充　萨都剌杨妃病齿图诗九华帐里薰丨丨玉肱曲枕瑚偏】
　　兰月【王融法乐辞恒曜揜芳宵薰风动丨丨】
　　兰晖【王俭春诗风光承露照雾色防丨丨】
　　兰露【刘禹锡谢赐新茶表顾丨丨而慙芳岂柘浆而齐味　卢肇双柘枝舞赋帽莹随蛇熠熠披丨之丨裾翻庄蝶翩翩猎蕙之风　陈普弟子清夜游赋荷风丨丨沐我以芳馨梧月菊霜粹我以洁白　陆蒙夏日卽事诗窗外晓帘还自卷柏烟丨丨思晴空　曹唐大游仙诗碧落香销丨丨秋星河无梦夜悠悠　苏轼茶诗香浓夺丨丨色嫩期秋菊　温庭筠更漏子词丨丨重柳风斜满庭堆落花】
　　兰雪【李白别鲁颂诗独立天地间清风洒丨丨贯休上孙使君诗馨香拥丨丨峻秀髙嵩岱】兰秋【谢惠连与孔曲阿别诗凄凄乗丨丨言饯千里舟李羣玉赠元绂诗丨丨香不死松晩翠方深】兰夜【谢朓七夕赋嗟丨丨之难永泣防促而怨长　杨亿戊申年七夕诗丨丨沈沈鹄漏移羽车云幄有佳期】
　　兰时【陆机拟庭中有奇树诗欢友丨丨往迢迢匿音徽】
　　兰山【元史文宗纪赈灵夏鸣沙丨丨二驿户二百九十定州新军户千二百应理州民户千三百粮各一月　名山记石门山在庆符县治南下瞰石门江林薄间多兰有春兰秋兰石兰竹兰素兰鳯尾兰一名丨丨萧子良与南郡太守刘景防书丨丨桂水旣足逍遥儒侣宗复多朋往　庾信拟连珠李都尉之风霜上】
　　【丨丨而箭尽陆平原之意气登河桥而路穷　骆賔王夕次蒲类津诗莫作丨丨下空令汉国羞】兰阴【明一统志丨丨山在金华府兰谿县西七里】
　　兰门【晋书沮渠蒙逊载记蒙逊期与男成同祭丨丨山密遣司马许咸告业曰男成欲谋叛许以取假日作逆若求祭丨丨山臣言验矣至期日果然业收男成令自杀】
　　兰登【明一统志丨丨山在保宁府南部县西八十里三面峻絶俯临西江汉严君平尝隐此山有君平洞洞有君平像又有观曰崇福】
　　兰岩【捜神记荥阳县南百余里有丨丨山峭拔千丈常有双鹤素羽皦然日夕偶影翔集相传云昔有夫妇隐此山数百年化为双鹤不絶往来忽一旦一鹤为人所害其一鹤嵗常哀鸣至今响动岩谷莫知其年嵗也　名山志丨丨在兰溪口竦二峰峰头如鸟翅】
　　兰峰【玉海地理志河南永宁县西五里有绮岫宫西二十三里有丨丨宫皆显德三年置】
　　兰坂【骆賔王在江南赠宋五之问诗露金熏菊岸风佩揺丨丨　李敬元奉和别越王诗飞盖回丨丨宸襟伫柏梁　钱惟演秋夜对月诗飞盖倾丨丨呜琴厌烛房　又秋池七夕诗朱华接丨丨绿荇溢鱼防】兰丘【水经注京相璠曰河内修武县北有故隤城实中今世俗谓之皮垲方四百歩实中髙八丈际陂北隔水一十五里俗所谓丨丨也方二百步王勃九成宫东台山池赋见莲服下】
　　兰厓【宋濂崆峒雪樵赋若有人兮在丨丨止白虎为使陟崇巇止】
　　兰谷【无名氏瓦松赋岂比夫桂山上丨丨中长幽隐兮销馥为芬芳兮败丛】
　　兰磴【佩楚轩客谈丨丨髙绩古东墅亭馆名】
　　兰坡【吴兴园林记丨丨郡城之别业去城旣近景物颇幽】
　　兰石【魏志公孙渊传注魏书曰渊生有丨丨之姿少含恺悌之训允文允武忠惠且直生民钦仰莫弗怀爱　晋书桓彝传遣将军俞纵守丨丨峻遣将韩晃攻之纵将败左右劝纵退军纵曰吾受桓侯厚恩本以死报吾之不可负桓侯犹桓侯之不负国也遂力战而死潘尼益州刺史杨恭侯碑禀天然不渝之操体丨丨芳坚之质　徐陵东阳双林寺傅大士碑铭族贵泥阳宗分丨丨　又南史顾欢传防稽孔珪尝登岭寻欢共谈四本欢曰丨丨危而密宣国安而疎士季似而非公深谬而是总而言之其失则同曲而辨之其涂则异按丨丨系傅咸字】
　　兰河【唐书吐蕃传宝应元年陷临洮取秦成渭等州明年破西山合水城明年入大震关取丨丨鄯洮等州于是陇右地尽亡】
　　兰江【元史地理志鎭康路在柔逺路之南丨丨之西其地曰石睒亦黒僰所居　贯休有题丨丨言上人院诗　贡师泰兰皋雅集诗弭节丨丨渚散防嘉树林】
　　兰仓【后汉书哀牢夷传永平十二年哀牢王貌遣子率种人内属显宗以其地置哀牢博南二县始通博南山度丨丨水行者苦之歌曰汉德广开不賔度博南越兰津度丨丨为他人　水经注汉水又西迳丨丨城南　又案永昌郡有丨丨水出西南博南郡汉明帝永平十二年置博南山名也县以氏之汉武帝时通博南山道渡丨丨津　又沧同华阳图志博南县西山髙四十里越之得丨丨水有金沙以火融之为黄金　张翥题述律存道元帅平师宗三州卷后诗只今父老丨丨上拟刻宁蛮第一碑】
　　兰澧【曹伯啓舟至常德出陆由辰沅书事诗丨丨分岐望芷沅渡头杨柳欲飞绵】
