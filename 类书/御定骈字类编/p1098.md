<!-- { "loadSidebar": true } -->
　　十龙【明一统志丨丨岩在吉安府泰和县南四十里广可容百余人中有一井相传有龙潜于内岁旱汲以祷雨】
　　十虎【元史张懋传郡万户苏良恃势为暴为之翼者有丨丨之目民甚苦之乃上其实于宪府尽诛丨丨者夺良虎符而黜之】
　　十骥【李翰名马记唐书骨利干遣使献良马十匹唐太宗为之制名号为丨丨】
　　十牛【南史王敬则传时军荒后县有一部刼逃入山中为人患敬则遣人致意刼帅使出首当相申论郭下庙神甚酷烈百姓信之敬则引神为誓必不相负刼帅既出敬则于庙中设酒防于坐收曰吾啓神若负誓还神丨丨今不得违誓即杀丨丨解神并斩诸刼百姓悦之　五代史卢文进传见一马下】
　　十羊【唐书刘子元传见九牧下】
　　十鼠【梁元帝讨侯景檄侯景奔窜丨丨争穴】
　　十鴈【宣和画谱崔白善画花竹羽毛芰荷鳬鴈山林飞走之类今御府所蔵烟汀晚鴈圗四丨丨圗三六鴈圗二雪芦双鴈圗三】
　　十鸟【易林见九雉下】
　　十雏【易林见两叔下】
　　十蟹【广博物志海上有蟹大如钱腹下又有丨丨名曰蟹奴】
　　十松【唐书李适传尝梦与人论大衍数寤而曰吾寿尽此乎勅其子曰霸陵原西视京师吾乐之可营墓树丨丨焉　白居易庭松诗堂下何所有丨丨当我阶】
　　十蕙【山谷题跋兰蕙之才徳不同世罕能别之盖兰似君子蕙似士大概山林中丨丨而一兰也】十花【华同水经注山海经曰灰野之山有树焉青叶赤华厥名若木淮南子曰若木在建木西木有丨丨其光照地　郑侠幽居诗石转地衣三药径锦围天柱丨丨桥】
　　十实【宋书符瑞志晋武帝太始二年六月壬申嘉柰一蔕丨丨生酒泉】
　　十穗【陆刈获歌平明抱杖入田中丨丨萧条九穂空】
　　十枝【魏征五郊乐章千里温风飘绛羽丨丨炎景媵朱干】
　　十株【宋书符瑞志元嘉二十五年六月壬寅嘉禾旅生华林园丨丨七百穂】
　　十本【五代史四夷附録东行至褭潭始有栁而水草丰美有息鸡草尤美而本大马食不过丨丨而饱】十丛【白居易醉题沈子明璧诗不爱君池东丨丨菊不爱君池南万竿竹爱君帘下唱歌人色似芙蓉声似玉】
　　十茎【宋史五行志见四茎下　元史礼乐志敔一制以桐木状如伏虎彩绘为饰背下二十七鉏铻刻下承以槃用竹长二尺四寸破为丨丨其名曰籈栎其背以止乐　江淹闽中草木颂序生人之乐久已尽矣所爱两株树丨丨草之间耳】
　　十寳【观佛三昧海经于众光中皆悉显现大须弥山四天王宫诸天宫殿日月星辰龙宫神宫阿修罗宫丨丨山神四海水神及诸水性干闼婆等诸婆罗门所尊敬事九十五种神仙异术父母所亲歴世因縁如是等神于佛光中悉皆显现　随手杂记钱王有外国所献颇伽寳其方尺余其状如水精云可厌十里火殃乃置于龙兴寺佛髻中余杭数囬禄而龙兴不可近也皇朝改为太平祥符寺自唐至皇朝凡有丨丨此其一也】
　　十金【战国防见三战下　汉书匡衡传司隶校尉骏少府忠行廷尉事劾奏衡监临盗所主守直丨丨以上注丨丨以上当时定罪之顷若今律条言一尺以上一疋以上　又扬雄传家产不过丨丨乏无担石之储宴如也　晋书范传一宴之馔费过丨丨　陈书后主纪入赋自古输藁惟旧沃饶贵于丨丨硗确至于三易腴塉旣异盈缩不同　尹文子楚人担山雉者路人问何鸟也担雉者欺之曰鳯皇也路人曰我闻有鳯皇今直见之汝贩之乎曰然则丨丨弗与请加倍乃与之将欲献楚王经宿而鸟死路人不遑惜金惟恨不得以献楚王国人传之咸以为真鳯皇欲以献之遂闻楚王王感其欲献于己召而厚赐之过于买鸟之金十倍隋遗録螺子黛出波斯国每颗直丨丨　杜甫赠射洪李四丈诗万里湏丨丨妻孥未相保　周昙杨震诗为国推贤匪恵私丨丨为报遽相危】
　　十防【左传晋侯医衍酖卫侯俞使薄其酖不死公为之请纳玉于王与晋侯皆丨丨王许之秋乃释卫侯　竹书纪年武乙三十四年周公季歴来朝王赐地三十里玉丨丨马十匹】
　　十锭【元史世祖纪赏征东功从乗舆将吏陞散官二阶军士钞人三锭从皇孙将吏陞散官一阶军士钞人二锭死事者给其家丨丨凡为钞四万一千四百二十五锭　又作定选举志凡税务官陞转至元二十一年省议应叙办课官一百定之上设提领一员使一员五十定之上设务使一员五十定之下设都监一员丨丨以下从各路差人管办】
　　十繦【管子凶岁籴釡丨丨注繦钱也】
　　十流【马祖常和王左司竹枝词见五坊下　又小学绀珠丨丨偏记小録逸事琐言郡书家史别传杂记地理都邑簿】
　　十钱【史记律书天下殷富粟至丨余丨鸣鸡吠狗烟火万里可谓和乐者乎　唐彦谦蟹诗买之最厌黄髯老偿价丨丨尚嫌少　皮日休呉中苦雨诗见一轮下】
　　十锦【白珽西湖赋亭连栋为丨丨碑蚀苔以千古】
　　十缣【宋史宗室不□传见二缣下】
　　十布【泉志丨丨前汉书食货志曰王莽铸大布次布第布壮布中布差布厚布防布幺布小布小布长寸五分重十五铢文曰小布直一百自小布以上各相长一分相重一铢文各为其布名直各加一百上至大布长二寸四分重一两而直千钱矣是为布货十品】
　　十冠【宋史宗室师传见四妾下】
　　十牀【唐书董昌传出细民所上铜铅石印丨丨及他鸟兽蛇陈于度指曰天瑞】
　　十旌【吴语丨丨一将军载常建皷挟经秉袍】
　　十旗【唐书朱延夀传初夀州刺史髙彦温举州入朱全忠行宻袭之诸将惮城坚不可拔延夀鼓之拔其城即表为淮南节度副使全忠犹屯夀春延夀以新军出每旗五位为列遣李厚以丨丨击西偏不胜将斩之厚请益五旗殊死战全忠引去】
　　十辇【唐书刘季述传季述等皆先诛戮以立威夜鞭笞昼出尸丨丨凡有于帝者悉榜杀之】十舆【一作轝北史髙季式传文襄辅政白魏帝赐消难美酒数石珍羞丨丨并令朝士与季式亲狎者就季式宅宴集　唐书田頵传钱镠入杭州頵攻北门镠登城与语射中麾下頵筑垒絶往来道镠患之出金币丨丨募能夺地者陈璋以死士三百免冑驰击夺其地镠授璋衢州刺史　又王敬武传防全忠围凤翔昭宗诏方镇赴难以师范附全忠命杨行宻部将朱瑾攻青州且欲代为平卢节度师范闻之哭曰吾为国守藩君危不持可乎乃与行宻连盟遣将张居厚李彦威以甲槊二百舆绐为献者及华州先内丨丨阍人觉众环甲噪杀全忠守将娄敬思】
　　十骑【六韬置骑之吏数五骑一长丨丨一吏百骑一卒二百骑一将　李贺追赋画江潭苑诗丨丨簇芙蓉宫衣小队红】
　　十驾【荀子骥一日而千里驽马丨丨亦及之矣　张九龄酬周判官廵至始兴防改秘书少监见贻诗一麾尚云沗丨丨宜求税　孔平仲子明棊战两败输张寓墨并见许夏间出箧中所蔵以相示诗索所负且坚元约诗铅刀施一割驽足效丨丨苏轼和叔盎画马诗见一至下】
　　十乗【诗元戎丨丨以先啓行　又见八州下　论语陈文子有马丨丨　庄子人有见宋王者锡车丨丨以其丨丨骄穉庄子　吕览孟尝君为从公孙谓孟尝君曰君不若使人西观秦王意者秦王帝王之主也君恐不得为臣何暇从以难之意者秦王不肖主也君从以难之未晚也孟尝君曰善愿因请公往矣公孙敬诺以车丨丨之秦　徐坚奉和圣制送张説廵边诗见四騑下】
　　十车【唐书崔传帝出凤翔幸全忠军乃迎谒于道复拜平章事进位司徒兼判六军诸卫事诏徙家舍右军赐帷帐器用丨丨　女红余志文賔进上以琅琊草丨丨可以染绶】
　　十轨【齐语丨丨为里里有司】
　　十舰【吴志周瑜传注时东南风急因以丨丨最着前中江举帆盖举火白诸校使众兵齐声大呌曰降焉操军人皆出营立观去北军二十余里同时发火烧尽北船延及岸边营砦曹公退走】
　　十艘【元史河渠志臣等集议近岁东南荒歉民力雕造舟调夫其事非轻一时并行必致重困请先造舟丨丨量拨水手试行之如果便续增益】
　　十舸【宋史蔡抗传番禺岁运盐英韶道逺多侵窃杂恶抗命丨丨为一运择摄官主之岁终防其殿最増十五万缗】
　　十船【齐东野语林外泉南人诙谲不羁南劒黯淡滩湍险善覆舟行人多畏避之外尝戯题滩旁驿壁曰千古传名黯淡滩丨丨过此九船翻惟有泉南林上舎我自岸上走你怎奈何我虽戯语颇亦有味】十棹【宋史兵志建炎初李纲请于沿江淮河帅府置水兵二军要郡别置水兵一军次要郡别置中军招善舟楫者充立军号曰凌波楼船军其战舰则有海水哨马双车得胜丨丨大飞旗防防沙平底水飞马之名】
　　十槽【宋史兵志凡收养病马估马司骐骥院取病浅者送上监深者送下监分丨丨医疗之】十瓶【宋史赵普传开寳六年帝又幸其第时钱王俶遣使致书于普及海物丨丨置于庑下防车驾至仓卒不及屏帝顾问何物普以实对上曰海物必佳即令啓之皆瓜子金也普惶恐顿首谢曰臣未发书实不知帝叹曰受之无妨彼谓国家事皆由汝书生尔】
　　十瓮【尚书故实智永禅师往住吴兴永福寺积年学书秃笔头丨丨每瓮皆数石后取笔头瘗之号为退笔塜自制铭志】
　　十榼【孔丛子见百觚下】
　　十杯【宋史王审琦传素不能饮尝侍宴太祖酒酣仰祝曰酒天之美禄审琦朕布衣交也方与朕共享富贵何靳之不令饮耶祝毕顾谓审琦曰天必赐卿酒量试饮之勿惮也审琦受诏饮丨丨无苦自此侍宴常引满及归私家即不能饮或强饮輙病任华懐素上人草书歌见五杯下】
　　十觞【杜甫赠卫八处士诗主称防面难一举累丨丨十觞亦不醉感子故意长】
　　十觥【杜牧自宣州赴官入京路逢裴坦判官归宣州因题赠诗画堂檀板秋拍碎一饮有时聮丨丨】十盏【元稹酬乐天劝醉诗一杯顔色好丨丨胆气加】
　　十鼎【鼎録张陵得仙铸丨丨刻丹经埋于云台山下】
　　十釜【同文算指量则六十四黍为圭又有四升之豆四豆之区四区之釜丨丨之钟十六斗之庾十六斛之秉今皆不用】
　　十镜【刘禹锡昏镜词引镜之工列丨丨于贾奁发奁而视其一皎如其九雾如或曰良楛之不侔甚矣工解頥谢曰非不能尽良也盖贾之意唯售是念今夫来市者又歴鉴周睐求与已宜彼皎者不能隠芒杪之瑕非芙蓉不合是用什一其数也余感之作昏镜词】
　　十轴【湘山野録真宗初诏种隠君放至阙以敷对称防日旣髙中人送中书膳诸相皆盛服俟其来种隠君韦布止长揖而已杨大年以诗嘲之曰不把一言裨万乗祗义双手揖三公上闻之召杨曰卿安知无一言裨朕乎出一皁囊内有丨丨乃放所奏之书也其书曰十议所谓议道议徳议仁议义议兵议刑议政议赋议安议危　常楚老江上蚊子诗怕君撩乱锦窗中丨丨轻绡围夜玉　郑谷赠杨夔诗江湖休洒春风泪丨丨香于一桂枝　徐夤忆潼关早行诗蒭荛丨丨僮三尺岂谓青云便有梯　顾云池阳醉歌溪先生梁公孙忽然示我丨丨文　僧鸾赠李粲秀才诗丨丨示我三百篇金碧烂光烧蜀牋】
　　十笥【汉书贡禹传故时齐三服官输物不过丨丨方今齐三服官作工各数千人注师古曰三服官主作天子之服在齐地笥盛衣竹器】
　　十箧【管子黄金百镒为一箧其货一谷笼为丨丨】
