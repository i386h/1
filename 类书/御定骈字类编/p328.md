<!-- { "loadSidebar": true } -->
　　夜嘑【周礼鸡人见夜漏下　又呼同苏轼受命出府至四县归寄子由诗半丨人丨急横空火气浮】夜讽【岑参虢中酬陕西甄判官见赠诗见昼吟下韩愈答孟郊诗朝餐动及午丨丨恒至卯】夜语【卢纶晚次鄂州诗见昼眠下　桞宗元古东门行赤丸丨丨飞电光徼廵司眠如羊　苏轼捋至筠先寄迟适逺三犹子诗对牀欲作连丨丨念汝还须戴星起　又和蒋发运诗丨丨翻千偈书来又一言】夜谈【苏轼送家安国教授归成都诗丨丨空说劒春梦犹横经】
　　夜问【卢纶江北忆崔汶诗丨丨江西客还如在楚乡】
　　夜戒【左传秦军掩晋上军赵穿以其属出宣子曰秦获穿也获一卿矣秦以胜归我何以报乃皆出战交绥秦行人丨丨晋师曰两君之士皆未憗也明日请相见也　又诫同宋书张邵传见旦日下】
　　夜儆【鲁语见朝修下　又警同唐书仪卫志伶工谓丨丨为严凡大驾严丨丨十二曲中警三曲五更严三徧天子谒郊庙夜五鼓过半奏四严车驾至桥复奏一严　宋史乐志严丨丨铜莲漏迟迟清禁肃森陛防羽卫俨皇闱　王勃上九成宫颂表松轩丨丨杳防姑射之心茅殿晨凝寥廓峒山之驾　吴融无题诗防防丨丨池塘冷蝙蝠昼飞楼阁空】
　　夜幸【宋书蔡兴宗传乗舆尝丨丨著作佐郎江斆宅兴宗马车従道隆従车后过兴宗谓曰刘公比日思一闲写道隆深逹此防搯兴宗手曰蔡公勿多言】
　　夜辱【说苑景公饮酒移于晏子家前驱报闾曰君至晏子端立于门曰诸侯得微有故乎国家得微有故乎君何为非时而丨丨公曰酒醴之味金石之声愿与夫子乐之】
　　夜召【唐书韩思彦传授监察御史昌言当世得失髙宗丨丨加二阶】
　　夜试【宋史窦贞固传见昼试下　又苏轼次韵鲁直戏赠诗昨丨丨微汗衾初退红】
　　夜侍【樊铸明光殿粉壁赋岂止光动玉户气射金屋秋露懐慙冬霜自伏蛾眉丨丨意瑶台之已升玉顔晓临若瑞云之相逐而已哉】
　　夜直【唐书欧阳询传子通仪鳯中累迁中书舍人居母防诏夺哀毎入朝徒跣及门丨丨借藁以寝　宋史柴禹锡传太平兴国初授供奉官三年改翰林副使迁如京使仍掌翰林司毎丨丨上以藩府旧僚多召访外事　玉海真宗尝令邢昺说经丨丨秘阁　汤原登瀛洲赋肃衣冠而羣处锵环佩而丨丨　韩愈和席诗绮陌朝逰间绫衾丨丨频　包何和苖员外诗见晨趋下　罗隐寄礼部郑郎中诗丨丨炉香细晴编疏草稠】夜拜【史记孝文帝纪皇帝即夕入未央宫乃丨丨宋昌为卫将军镇抚南北军　唐书裴伷先传时补阙李秦授为武后谋曰谶言代武者刘刘无彊姓殆流人乎今大臣流放者数万族使之叶乱社稷忧也后谓然丨丨秦授考功员外郎分走使者赐墨诏慰安流人实命杀之】
　　夜谒【宋史侯益等传论侯益在晋汉时数为反覆观其受命契丹私交伪蜀赤冈之战复丨丨周祖宗属长幼遭景崇鲸鲵殆无噍类推其心迹岂懐贰之罚欤】
　　夜奏【宋史乐志凡祀前一日上御青城门观奏严若车驾廵幸则丨丨于行宫前人数减于大礼凡用八百八十人】
　　夜宿【周礼考工记慌氏见昼暴下　周书晋荡公护传至定州城南丨丨同乡人姬库根家茹茹奴望见鲜于修礼营火语吾云我今走向本军既至营遂告吾辈在此明旦日出汝叔将兵邀截吾及汝等还得向营汝时年十二共吾并乗马随军可不记此事縁由也唐书李吉甫传吉甫病医者丨丨其第羣捕医者劾吉甫交通术士帝大骇讯之无状羣等皆贬而吉甫亦因乞免　宋史陈抟传有郭沆者少居华隂丨丨云台观抟中夜呼令趣归沆未决有顷复曰可勿归矣明日沆还家果中夜母暴得心痛几死食顷而愈　又李显忠传有敌人丨丨陶穴显忠缒穴中得十七人皆杀之取首二级马二匹余马悉折其足庶大竒之　岑参酬成少尹骆谷行诗见朝行下　杜甫宿賛公房诗　相逢成丨丨陇月向人圆　刘长卿弄白鸥歌朝飞潇湘水丨丨洞庭月　卢纶题杨虢县竹亭诗见昼兴下　又同耿拾遗春中题四郎新修书院诗见春游下　韩愈送惠师诗丨丨最髙顶举头看星辰　鲍溶鸣鴈诗楚童丨丨烟波侧沙上布罗连草色　法照送无着禅师归新罗新见晨斋下】
　　夜息【宋史张愈传见秋霖下　韩愈祭河南张员外文丨丨南山同卧一席守防夫觝顶交跖　沈佺期红楼院应制诗见晨飘下】
　　夜卧【诗夙夜匪懈以事一人疏又能早起丨丨非有懈倦之时以常尊事此一人之宣王也　晋书淳于智传智有思义能易筮善厌胜之术髙平刘柔丨丨鼠齧其左手中指以问智智曰是欲杀君而不能当为君使其反死乃以朱书手腕横文后三寸作田字辟方一寸二分使露手以卧明旦有大鼠伏死手前　宋史王韶传尝丨丨帐中前部遇敌矢石已交呼声震山谷侍者往往股栗而韶鼻息自如　素问春三月此谓发陈天地俱生万物以荣丨丨早起广步于庭被发缓形以使志生生而勿疑予而勿夺赏而勿罚此春气之应养生之道也　又肝痹者丨丨则惊多饮数小便上为引如懐　急篇箛起居课后先注起居谓晨起丨丨及休食时也　应璩三叟诗下叟前致辞丨丨不覆首】
　　夜寝【汉书朱博传博丨丨早起妻希见其面　宋史王彦传金人购求彦急彦虑变丨丨屡迁其部曲觉之相率刺面作赤心报国誓杀金贼八字以示无他意　李白赠侄聿诗牛羊散阡陌丨丨不扃户】夜眠【委巷丛谈四九三十六丨丨如露宿　岑参虢州郡斋与阎二侍御道别诗丨丨驿楼月晓发关城鸡　桞宗元种术诗见晨步下】
　　夜梦【蜀志蒋琬传琬见推之后丨丨有一牛头在门前流血滂沲意甚恶之呼问占梦赵直直曰夫见血者事分明也牛角及鼻公字之象君位必当至公大吉之征也　宋史冯元传尤精易初七歳方读易母丨丨异人以绀莲与元吞之且曰善读此后必贵显　名画录蒲师训者蜀人也蜀王或丨丨一人破帽故襴厐眉大目方颐广颡立于殿阶跂一足曰请修理之言讫寝觉翌日因检他籍见此古画是前夕所梦者神故绢穿损画之左足遂命师训令验此画是谁之笔师训对云唐吴道之笔曽应明皇梦云痁者神也因令重修此足呈进后蜀主复梦前神曰吾足履矣　李颀送钱子入亰诗丨丨还亰北乡心恨衣　杜牧别懐诗劳生惯离别丨丨苦东西】
　　夜寐【书旅獒夙夜防或不勤传言当早起丨丨常勤于徳　诗三嵗为妇靡室劳矣夙兴丨丨靡有朝矣笺无有朝者常早起夜卧非一朝然言已亦不懈惰又夙兴丨丨无忝尔所生传忝辱也　又夙兴丨丨洒埽庭内维民之章　陶潜士孝传赞黄香江夏人也九歳失母思慕骨立事父竭力以致养冬无被袴而尽滋味暑则扇牀枕寒则以身温席汉和帝嘉之特加异赐歴位恭勤宠禄荣亲可谓夙兴丨丨无忝尔所生者也】夜寤【桞宗元自警赋见昼骇下】
　　夜觉【周礼司寤氏下士二人注寤觉也主丨丨者疏凡人之寐卧恒在寝得禁之者人有夜寐忽觉而漫出门者故谓之为丨丨也　顔氏家训二十以后大过稀焉每常心共口敌性与情竞丨丨晓非今悔昨失】夜忆【许浑送従兄归隐蓝溪诗丨丨萧关月行悲易水风　张乔宿昭应诗丨丨开元寺凄里巷间】夜识【杜甫题张氏隐居诗不贪丨丨金银气逺害朝看麋鹿逰】
　　夜望【李渉六叹诗朝慿南鴈信难囘丨丨北辰心独在】
　　夜视【易林丨丨无明不离商贾　博物志见昼视下飞燕外传见昼视下　欧阳修荅梅圣俞莫登楼诗中年病多昏两眸丨丨曽不如鸺鹠】
　　夜听【鲍照和王丞诗丨丨黄石波朝望宿岩烟　王建霓裳词朝元阁上山风起丨丨霓裳玉露寒　又平声黄防鄜畤李相公诗见晓拜下】
　　夜动【左传夫鼠昼伏丨丨不穴于寝庙畏人故也　后汉书耿纯传赤眉青犊上江大彤铁胫五幡十余万众并在射犬世祖引兵将击之纯军在前去众数里贼忽夜攻纯雨射营中士多死伤纯勒部曲坚守不动选敢死二千人俱持彊弩各傅三矢使衔枚间行绕出贼后齐声呼噪彊弩并发贼众惊走追击遂破之驰骑白世祖世祖明旦与诸将俱至营劳纯曰昨夜困乎纯曰赖明公威徳幸而获全世祖曰大兵不可丨丨故不相救耳　梁元帝讨侯景檄见夕建下　隋炀帝遗陈江总檄见晨严下　贾餗荘周梦为蝴蝶赋见昼接下】夜作【汉书陈汤传天子起昌陵邑羣臣多言其不便者下有司议皆曰昌陵因卑为髙积土为山度便房犹在平地上客土之中不保幽冥之灵浅外不固卒徒工庸以钜万数至防脂火丨丨取土东山且与谷同贾作治数年天下徧被其劳国家罢敝府臧空虚下至众庶熬熬苦之　后汉书廉范传迁蜀郡太守成都民物丰盛邑宇逼侧旧制禁民丨丨以防火灾而更相隐蔽烧者日属范乃毁削先令但严使储水而已百姓为便乃歌之曰廉叔度来何暮不禁火民安作平生无今五绔　白虎通景星者大星也月或不见景星常见可以丨丨有益于人民也】
　　夜规【张说相州前池别许郑二判官景先神力诗澹泊含秋景虚明抱丨丨】
　　夜呈【夏棱明水赋物有时而出故方诸而丨丨事有朕而因故阴灵而下感】
　　夜修【晋书陶侃传暨苏峻作逆与温峤庾亮等俱防石头诸军即欲决战侃以盗盛不可争锋当以嵗月智计擒之累战无功诸将请于查浦筑垒监军部将李根建议请立白石垒侃笑曰卿良将也乃従根谋丨丨晓讫贼见垒大惊又淮南子见夜短下】
　　夜起【左传宣子与诸大夫皆患穆嬴且畏偪乃背先蔑而立灵公以御秦师宣子曰我若受秦秦则賔也不受冦也既不受矣而复缓师秦将生心先人有夺人之心军之善谋也逐冦如追逃军之善政也训卒利兵秣马蓐食濳师丨丨戊子败秦师于令狐至于刳首史记项羽纪项王军壁垓下兵少食尽汉军及诸侯兵围之数重夜闻汉兵四面皆楚歌项王乃大惊曰汉皆已得楚乎是何楚人之多也项王则丨丨饮帐中有美人名虞常幸従骏马名骓常骑之于是项王乃悲歌慷慨自为诗曰力拔山兮气盖世时不利兮骓不逝骓不逝兮可奈何虞兮虞兮奈若何歌数阕美人和之项王泣数行下左右皆泣莫能仰视　晋书刘传尝丨丨闻城上持更者叹声甚苦遂呼省之兵年过六十羸疾无愍之乃谪罚主者遂给之韦袍复帽转以相付　齐书东昏侯纪见昼眠下　梁昭明太子长相思乐府相思无终极长丨丨叹息】
