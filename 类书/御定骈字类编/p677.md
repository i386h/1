<!-- { "loadSidebar": true } -->
　　玉亭【文献通考太平兴国六年王延徳等使髙昌初自夏州厯丨丨镇次历黄羊平度沙碛无水行人皆载水】
　　玉兴【明一统志丨丨观在彰徳府临漳县北宣徳中建】
　　玉邸【宋之问太平公主山池赋奕奕济济夜旋丨丨隐隐崇崇朝趋帝宫】
　　玉间【禁扁丨丨宋时名在汴】
　　玉阁【啓蒙记注天台山蔚然绮秀列岩岭于青霄上有琼楼丨丨天堂碧林醴泉仙物无不毕具】玉榭【叶颙春雪诗东君似欲夸冨贵琼台丨丨真珠阑】
　　玉堂【汉书扬雄传今幸得遭盛明之世处不讳之朝与羣贤同行厯金门上丨丨有日矣　又李寻传臣寻位卑术浅过随众贤待诏食太官衣御府久污丨丨之署比得召见亡防自効注师古曰丨丨殿在未央宫又翼奉传窃闻汉徳隆盛在于孝文皇帝躬行节俭外省繇役其时未有甘泉建章及上林中诸离宫馆也】
　　【未央宫又无髙门武台麒麟凤凰白虎丨丨金华之殿独有前殿曲台渐台宣室温室承明耳　又宦者传使钩盾令修南宫丨丨　又五行志元帝时童謡曰井水溢灭灶烟灌丨丨流金门　后汉书灵帝纪光和元年秋七月壬子青虹见御座丨丨后殿庭中注洛阳宫殿名南宫有丨丨前后殿　三辅黄圗建章宫南有丨丨璧门三层台三十丈丨丨内殿十二门阶陛皆玉为之汉官仪侍中有丨丨署　继古丛编丨丨乃前汉殿名其后翰苑则名丨丨之署楚兰台之宫亦有丨丨宋玉风赋徜徉乎中庭北上丨丨是也汉文翁讲授之堂亦名丨丨天上神仙壁记之地亦名丨丨名山仙人所居之地亦有丨丨　华阳国志文翁立讲堂作石室一曰丨丨在城南　前凉录张骏传酒泉太守马岌上言酒泉南山旣昆仑之体周穆王见西王母乐而忘归即谓此山有石室丨丨珠玑镂饰焕若神宫　神仙传费长房为汝南市掾市有老翁卖药悬一壶于市头长房再拜奉酒脯饼饵翁乃与俱入壶中唯见丨丨严丽防酒甘肴盈衍其中　玉海淳化二年诏增修秘阁李至上表引苏易简乞上飞白书丨丨之署为比愿新额以光秘府　续翰林志丨丨东西壁悉画水风涛浩渺瀛洲之象也　禁扁前汉丨丨阁在未央　周必大丨丨杂记丁酉九月丙辰宣召侍读史少保浩锡宴澄碧殿抵暮送以金莲烛宿丨丨直庐上命作诗叙此防史进古诗三十韵　又宰职有奏事侍从先退例过丨丨少憩　寓圃杂记翰林官惟第一甲三人即除授其余进士选为庶吉士教养数年而后除职清务简优游自如世谓之丨丨仙　明一统志丨丨殿在西安府　又丨丨山在遂宁峰峦耸秀气象雄峙县之主山也　刘向九叹芙蓉盖而蔆华车兮紫贝阙而丨丨　陆云盛徳颂华宫三藏丨丨海纳　又呉丞相陆公诔龙辉紫极凤鸣丨丨　隋炀帝召徐则书望赤城而待风云游丨丨而驾龙凤　宋玉风赋北上丨丨跻于罗帏经于洞房　班固西都赋见金华下　左思呉都赋丨丨对霤石室相距　谢朓游后园赋周步櫊以升降对丨丨之泬寥　孔浍荆山璞赋丨丨之风月如昼奎章之瑶阁飞云　魏武帝气出唱乐府金阶丨为丨芝草生殿傍庾阐游仙诗神岳竦丹霄丨丨临雪岭　阴铿赋得神仙诗罗浮银是殿瀛洲丨作丨　张柬之东飞伯劳】
　　【歌窈窕丨丨褰翠幙参差绣戸悬珠箔　王维奉和圣制重阳节宰臣及羣臣上夀应制诗丨丨开右个天乐动宫悬　王昌龄春宫曲绮窗夜闭丨丨静素绠朝穿金井寒　刘长卿望龙山怀道士许法棱诗朝入青霄礼丨丨夜埽白云眠石牀　李正封咏露诗宵润丨丨帘曙寒金井索　温庭筠太液池歌夜深银汉通柏梁二十八宿朝丨丨　郑谷贺左省新除韦拾遗诗从此追飞何处去金銮殿与丨丨连　郑畋初秋寓直诗丨丨分照无人后消尽金盆一盌氷　韩琮牡丹诗晓艳逺分金掌露暮香深惹丨丨风　宋太宗赐苏易简诗翰林承防贵清净丨丨中　黄庭坚双井茶送子瞻诗人间风月不到处天上丨丨森宝书　又荆州亭即事诗丨丨端要真学士须得儋州秃鬓翁　周必大召对选徳殿诗归到丨丨清不寐月钩初上紫薇花】玉室【晋书许迈传自山隂南至临安多有金堂丨丨仙人芝草　列仙传紫阳真人遇羡门子乞长生要诀羡门子曰子名在丹台丨丨之中何忧不仙　防稽记赤城山内则有天台灵岳丨丨璿台　三华宝曜内真上经上清宫有丨丨　寰宇通志黄山去县三十里上有丨丨洞天　王勃七夕赋碧虬丨丨之馔白银台之菜　杨炯浑天赋南溟丨丨之宫爰皇是宅西极金台之镇上帝攸安　陈樵蔗庵赋绮疏兰术金堂丨丨列仙之窟也　苏轼宿九仙山诗丨丨金堂余汉士桃花流水失秦人　又郭璞蜜蜂赋繁布金房叠构丨丨】
　　玉厢【曹植七啓绮井含葩金墀丨丨　陆倕天光寺碑并陈金辟旁达丨丨】
　　玉闺【金昌绪春怨诗丨丨春门里日落香车入　李縠醉中袭美先归诗休文虽即逃琼液阿骛还须掩丨丨】
　　玉闼【鲍照应诏诗繁霜飞丨丨圣景丽皇州呉筠游仙诗上元降丨丨王母开琳宫】
　　玉房【汉书礼乐志神之出排丨丨周流杂拔兰堂　黄庭内景经明堂金匮丨丨间上清真人当吾前祥异记吴猛与弟子度石梁见金阙丨丨地皆五色文石　记纂渊海丨丨山在贑州府东南又名赤石山有丨丨琼室　吕令问云中古城赋开儒士于壁沼贮美人于丨丨　庾阐游仙诗丨丨石榻磊砢烛龙衔辉吐火　梁简文帝倡妇怨情诗斜灯入锦帐微烟出丨丨李端听筝诗鸣筝金粟柱素手丨丨前　顾况乌夜啼乐府丨丨掣锁声翻叶银箭添泉绕霜堞　杜牧华清宫诗迸水倾瑶砌疎风罅丨丨　李商隐槿花诗珠馆薫然久丨丨梳埽余　又明一统志莲塘浦在兴化明髙谷诗曰花边每见擎青盖叶厎还看坠丨丨　沈佺期题椰子树诗丨丨九霄露碧叶四时春　白居易牡丹芳乐府牡丹芳牡丹芳黄金蕊绽红丨丨】玉轩【陆云呉丞相陆公诔有皇于井丨丨徘徊　戴复古题郑宁夫丨丨诗卷诗细观丨丨吟一生良苦心】
　　玉牕【宋史乐志正宫十一阳生丨丨寒念边戍玉如意琼树枝鹔鹴裘塞鸿飞漏丁丁息鼙鼓劝流霞薛竒童楚宫词丨丨通日气珠箔卷轻寒　沈佺期折杨栁诗丨丨朝日映罗帐春风吹　李白寄逺诗遥知丨丨里纎手弄云和　王建长门诗病卧丨丨秋雨下遥闻别院唤人声　杜牧屏风絶句斜倚丨丨鸾发女拂尘犹自妒娇娆　司空圗杨栁枝夀杯词直待丨丨尘不起始应金雁得成行】
　　玉扃【左思呉都赋黄宅缁庐金篆丨丨以张帝居用壮天下　白居易长恨歌金阙西厢叩丨丨转教小玉报双成】
　　玉牖【汤惠休楚明妃曲金闺流耀丨丨含英　唐太宗赋帘诗参差垂丨丨舒卷映兰宫　呉融玉堂种竹诗引风穿丨丨揺露滴金盘】
　　玉戸【三辅黄圗未央宫周回二十八里以木兰为棼橑文杏为梁柱金铺丨丨华欀璧珰雕楹玉磶重轩镂槛青琐丹墀左磩右平黄金为璧带间以和氏珍玉风至其声玲珑然也　又北宫在长安城中近桂宫俱在未央宫北中有前殿广五十步珠帘丨丨如桂宫司马相如长门赋挤丨丨以撼金铺兮声噌吰而似钟音　扬雄甘泉赋挑丨丨而飏金铺兮发兰蕙与芎防李濯广逹楼赋散春光于丨丨拥佳气于珠帘　董思恭咏月诗丨丨照罗帏珠轩明绮障　张若虚春江花月夜诗丨丨帘中卷不去捣衣砧上拂还来　崔颢相逢行丨丨临驰道朱门立御沟　戴叔伦独不见诗丨丨看早梅雕梁数飞燕　赵嘏垂栁覆金堤诗因风飘丨丨向日映金堤　罗邺咏萤诗水殿清风丨丨开飞光千防去还来　韩漑鹊诗几度送风临丨丨一时传喜到妆台　岑安卿谢李仲容见赠诗九仙山髙丨为丨广寒夜访乗鸾女　又云笈七籖夫人体内有百闗九节合为形质洞房丨丨紫宫泥丸丹以处泊百神守卫大灵潜护】
　　玉扉【宋史乐志绛节前导瑞光上浮瑶阶丨丨旣集长秋　虞集赠道士诗神室谁开自动微紫烟为户丨为丨】
　　玉除【谢惠连松賛迹絶丨丨形寄青峦　陆机陵霄赋陟瑶台以投辔步丨丨而容与　韩休奉和圣制喜雨赋微雾气于金掌糅香烟于丨丨　张说端午侍宴诗三殿褰珠箔羣官上丨丨　王维史馆山池诗云馆接天居霓裳侍丨丨　韩翃访王起居不遇诗行闻漏滴随金仗入对炉烟侍丨丨　李商隐代秘书赠文馆诸校书诗清切曹司近丨丨比来秋兴复何如张乔杨花落诗人家女儿出罗幕净埽丨丨看花落郑畋紫宸对诗漏响飘银箭灯光照丨丨　皮日休孙发百篇将游天台诗百篇宫体喧金屋一日官衔下丨丨】
　　玉墀【顔延之宋元后哀册文洒零丨丨雨泗丹掖　田锡杨花赋裛甘露于珠树荡朝阳于丨丨　王翰蛾眉怨传声走马开金屋夹路鸣环上丨丨　贾至早朝大明宫呈两省僚友诗剑佩声随丨丨步衣冠身惹御炉香　杜甫送马大卿恩命追赴阙下诗卿月升金掌王春度丨丨　白居易赠广宣上人诗红楼许住请银钥翠辇陪行蹋丨丨　李商隐宫妓诗珠箔轻明拂丨丨披香新殿鬭腰支　温庭筠生禖屏风诗丨丨暗接昆仑井井上无人金索冷　陈樵白鹦鹉诗开元白鹦鹉长在丨丨边】
　　玉庭【齐书乐志设业设虡展容丨丨　云笈七籖得乗飞景上登丨丨　唐髙宗太子纳妃太平公主出降诗丨丨浮瑞色银牓藻祥徽　乔知之定情篇今日丨丨梅朝红暮成碧　沈祖仙秋闺诗丨丨霜落夜罗幌月明时　祖咏七夕诗丨丨开粉席罗袖捧金盘　韦庄抚盈歌丨丨兮春尽金屋兮秋宵】
　　玉墄【宋史乐志瑶殿清閟丨丨坦夷】
　　玉规【元稹詶白学士代书诗并命红兰署偏亲白丨丨】
　　玉陛【魏志陈思王植传数承教于武皇帝伏见行师用兵之要不必取孙呉而闇与之合窃揆之于心常愿得一奉朝觐排金门蹈丨丨列有职之臣赐须防之问使臣得一散所怀摅舒蕴积死不恨矣　杜预举贤良方正表若得言论端委太学错总艺文垂缨丨丨论道紫宫诚帝宫之瑰宝清庙之伟器　王僧孺与何炯书投劾归来恩均旧隶升文石登丨丨一见而降顔色再覩而接话言非借左右之容无劳羣公之助　陆机登台赋厯丨丨而容与步兰台以逍遥　沈约侍宴乐游苑诗停跸丨丨徙卫璿墀　王昌龄花萼楼酺宴应制诗丨丨分朝列文章发圣聪　杜甫哀郑防诗沧洲动丨丨宣鹤误一响　白居易重赠李大夫诗早接清班登丨丨同承别诏直金銮　郑谷驾部郑郎中尹贰东周诗香浮丨丨晓辞天袍拂蒲茸称少年　陆游十二月二十七日祭风师归道中作束带敢言趋丨丨横戈犹忆戍天山】
　　玉阶【汉书外戚传华殿尘兮丨丨菭中庭萋兮绿草生后汉书班固传元墀扣切丨丨彤庭　晋书夏侯湛传若乃羣公百辟卿士常伯被朱佩紫耀金带白坐而论道者又充路盈寝黄幄丨丨之内饱其尺牍矣宋书礼志立秋一日白路光于紫庭白旂陈于丨丨宋史乐志双调十六宴琼林泛龙舟汀洲緑登髙楼】
