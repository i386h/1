<!-- { "loadSidebar": true } -->
　　冬月【礼记孟丨之丨日在尾昏危中旦七星中　又仲丨之丨日在斗昏东壁中旦轸中　又季丨之丨日在婺女昏娄中旦氐中　史记王温舒传迁为河内太守令郡具私马五十匹为驿自河内至长安捕郡中豪猾郡中豪猾相连坐千余家上书请大者至族小者乃死家尽没入偿臧奏行不过二三日得可事论报至流血十余里河内皆怪其奏以为神速尽十二月郡中毋声毋敢夜行野无犬吠之盗其颇不得失之旁郡国棃来防春温舒顿足叹曰嗟乎令丨丨益展一月足吾事矣其好杀伐行威不爱人如此　汉书杜延年传缓少为郎本始中防校尉从蒲类将军击匈奴还为谏大夫迁上谷都尉鴈门太守父延年薨征视防事拜为太常治诸陵县每丨丨封具狱日常去酒省食官属称其有恩　又张敞传敞使卒捕掾絮舜有所按验舜防敞劾奏当免不肻为敞竟事私归其家人或諌舜舜曰吾为是公尽力多矣今五日京兆耳安能复按事敞闻舜语即部吏收舜系狱是时丨丨未尽数日案事吏昼夜验治竟致其死事舜当出死敞使主簿持敎告舜曰五日京兆竟何如丨丨已尽延命乎廼弃舜市　魏志杜畿传是时天下郡县皆残破河东最先定少耗减畿治之崇寛惠与民无为班下属县举孝子贞妇顺孙复其繇役随时慰勉之渐课民畜牸牛草马下逮鸡豚犬豕皆有章程百姓勤农家家丰实畿乃曰民富矣不可不教也于是丨丨修戎讲武又开学宫亲自执经教授郡中化之　宋书朱百年传百年家素贫母以丨丨亡衣竝无絮自此不衣緜帛尝寒时就凯宿衣悉裌布饮酒醉眠凯以卧具覆之百年不觉也既觉引卧具去体谓凯曰緜定竒温因流涕悲恸凯亦为之伤感　又沈道防传丨丨无复衣戴融闻而迎之为作衣服并与钱一万旣还分身上衣及钱悉供兄弟子无衣者　齐书陈皇后传太祖虽从官而家业本贫为建康令时高宗等丨丨犹无缣纩而奉膳甚厚后每撤去兼肉曰于我过足矣殂于县舍年七十三　梁书萧詧传性不饮酒不好声色又恶见人发事之者必方便避之担舆者丨丨必裹头夏月则加莲叶帽　南史梁昭明太子传出主衣绢帛年常多作襦袴各三千领丨丨以施寒者不令人知　又任昉传子东里西华南容北叟竝无术业坠其家声兄弟流离不能自振生平旧交莫有收防西华丨丨着葛帔练裙　又陆襄传襄母常卒患心痛医方须三升粟浆时丨丨日又逼暮求索无所忽有老人诣门货浆量如方剂始欲酬直无何失之时以襄孝感所致　又沈瑀传湖熟县方山埭高峻丨丨公私行侣以为艰明帝使瑀行修之瑀乃开四洪断行客就作三日便办　北史成淹传时献文于仲丨丨欲廵漠北朝臣以寒甚固谏竝不纳淹上接舆释游论帝览之诏尚书李防曰卿诸人不如成淹论通释人意乃敇停行　唐书欧阳询传子通仪凤中累迁中书舍人居母丧诏夺哀每入朝徒跣及门夜直借藳以寝非公事不语还家则号恸年饥未克葬居庐四年不释服丨丨家人以氊絮潜置席下通觉即撤去　论衡盛夏之时当风而立隆丨之丨向日而坐其夏欲得寒而冬欲得温至诚极矣　大业杂记元年夏五月筑西苑周二百里其内造十六院庭植名花秋冬即剪防为之色渝则改着新者其池沼之内丨丨亦剪防为芰荷】
　　冬天【周礼大宗伯以禋祀祀昊天上帝疏异义天号等六今尚书欧阳説曰春曰昊天夏曰苍天秋曰旻天丨曰上丨总为皇天尔雅亦然　晋书天文志丨丨隂气多阳气少隂气暗冥掩日之光虽出犹隐不见故冬日短也　周贺赠胡僧诗背经来汉地袒膊过丨丨】
　　冬雨【齐书五行志永泰元年十二月二十九日雨至永元元年五月二十一日乃晴京房易曰丨丨天下饥春雨有小兵　李绅渡西陵诗下车占黍稷丨丨害粢盛】
　　冬风【诗鱼丽于罶鲿鲨传古者不风不暴不行火疏古者不风不暴不行火言风暴然后行火也风暴者谓气寒其风疾即北风谓之凉风北风笺云北风寒凉之风病害万物是也北风丨丨之总名自十月始则暴风谓十月也故王制云昆虫未蛰不以火田罗氏云蜡则作罗繻郑云谓建亥之月今俗放火张罗其遗教是十月也　贯休冬末病中诗丨丨吹草木亦吹我病根】
　　冬雷【史记秦始皇纪五年将军骜攻魏定酸枣燕虚长平雍丘山阳城皆拔之取二十城初置东郡丨丨汉书杜邺传汉兴吕太后权私亲属又以外孙为孝惠后是时继嗣不明凡事多晻昼昏丨丨之变不可胜】
　　【载　淮南子见春肃下　说苑昔者高宗成王感于雊雉暴风之变修身自改而享丰昌之福也逮秦皇帝即位彗星四见蝗虫蔽天丨丨夏冻石陨东郡大人出临洮妖孽竝见荧惑守心星茀太角太角以亡终不能改杨炯浑天赋见日晕下】
　　冬霜【后汉书独行传序或意严丨丨而甘心于小谅本草丨丨释名时珍曰隂盛则露凝为霜霜能杀物而露能滋物性随时异也】
　　冬霰【魏书楼毅传见雨沾下　江总圃石室铭迎春花近避暑凉深秋云卷闇丨丨停隂】冬雪【许伯卿萝补堂赋丨丨积而玉蛟结蟠秋风振而冰弦断续】
　　冬隂【素问见夏阳下】
　　冬晴【丸经序秋朗气清丨丨雪霁】
　　冬至【易复象注见夏至下　书尧典日中星昴以正仲冬传日短丨丨之日昴白虎之中星亦以七星并见以正冬之三节　礼记月令仲冬之月去声色注易及乐春秋説云丨丨人主与羣臣从八能之士作乐五日此言去声色又相违　周礼注见冬夏下　左传僖公五年春王正月辛亥朔日南至注周正月今之十一月盖十一月一日丨丨自秋分日行南陆至丨丨之日日南极　史记天官书仲冬丨丨晨出郊东方与尾箕斗牵牛俱西为中国　又太史公自序迁为太史令防史记石室金匮之书五年而当太初元年十一月甲子朔旦丨丨天厯始改建于明堂诸神受纪　后汉书律厯志斗之二十一度去极至远也日在焉而丨丨羣物于是乎生故律首黄钟厯始丨丨月先建子时平夜半又苏竟传今年比卦部歳坤主立冬坎主丨丨水性灭火南方之兵受岁祸也　宋书律志序志日丨丨音比林钟以浊日夏至音比黄钟以清　齐书礼志礼唯有丨丨报天初无得雨赛帝今虽阙丨丨之祭而南郊兼祈报之礼理不容别有赛答之事也　南史席阐文传出为东阳太守在郡有能名丨丨悉放狱中囚依期而至　素问见夏至下　吕览见夏至下　大戴礼十有一月陨麋角陨坠也曰丨丨阳气至始动诸向生皆蒙蒙符矣故麋角陨记时焉尔　乐稽耀嘉丨丨日祭天于圜丘用苍璧牲同玉色乐用夹钟为宫乐作六变　五经通义丨丨寝兵鼓商旅不行君不听政事又曰丨丨阳气萌隂阳交精始成万物气征在下不可动泄王者承天理故率天下静而不扰也　博物志见夏至下　太经调律者度竹为管芦莩为灰列之九闭之中漠然无动寂然无声防风不起纎尘不形丨丨夜半黄钟以应　曹植丨丨献袜履表伏见旧仪国家丨丨献履贡袜所以迎福践长先帝或为之颂臣既玩其嘉藻愿述朝庆　高适酬睢阳李太守诗丨丨招揺转天寒防蝀收　杜甫小至诗天时人事日相催丨丨阳生春又来　孟郊寒江吟丨丨日光白始知隂气凝杜牧丨丨日寄小侄阿宜诗去岁丨丨日拜我立我旁祝尔愿尔贵仍且夀命长】
　　冬序【王融诗疎酌候丨丨闲琴改秋律】
　　冬节【后汉书马融传今年五月以来雨露时澍祥应时至方涉丨丨农事闲隙宜幸广成览原隰观宿麦劝收藏因讲武校猎　齐书武陵昭王传丨丨问讯诸王皆出独后来上已还便殿闻至引见问之称牛羸不能取路上敇车府给副御牛一头敇主客自今诸王来不随例者不得复为通　南史傅岐传除如新令县人因鬭相而死死家诉郡郡录其仇人考掠备至终不引咎郡乃移狱于县岐即令脱械以和言问之便即首服法当偿死会丨丨至岐乃放其还家狱曹掾固争曰古者有此今不可行岐曰其若负信县令当坐竟如期而反　荆楚岁时纪去丨丨一百五日即有疾风甚雨谓之寒食禁火三日　王羲之问慰诸帖吾涉丨丨便觉风动日日增甚至去月十日便至委笃事事如去春但为轻微耳　魏文帝栁赋四气迈而代运兮去丨丨而涉春　魏武帝却东西门行丨丨食南稻春日复北翔　贾岛寄孟协律诗别后丨丨至离心北风吹】
　　冬气【礼记月令孟冬之月其音羽注三分商去一以生羽羽数四十八属水者以为最清物之象也丨丨和则羽声调　素问见春气下　春秋繁露见春气下西京杂记董仲舒曰丨丨多寒阳气自上跻故人得其暖而上蒸成雪矣夏气多暖隂气自下升故人得其凉而上蒸成雨矣】
　　冬令【礼记月令季春行丨丨则寒气时发草木皆肃国有大恐　淮南子孟冬之月天子衣黑衣乗骊服元玉建元旗食黍与彘服八风水防松燧火北宫御女黑色衣黑采击磬石其兵铩其畜彘朝于元堂左个以出丨丨】
　　冬时【周礼食医饮齐眡丨丨注饮宜寒　公羊公狩于郎传冬曰狩注犹兽也丨丨禽兽长大遭兽可取不以夏田者春秋制也　后汉书荀爽传汉为火德火生于木木盛于火故其德为孝其象在周易之离夫在地为火在天为日在天者用其精在地者用其形夏则火王其精在天温暖之气养生百木是其孝也丨丨则废其形在地酷烈之气焚烧山林是其不孝也　白虎通凡取用秋时攻用丨丨】
　　冬春【后汉书刘般传先是时禁民二业般上言郡国以官禁二业至有田者不得渔捕今濵江湖郡率少蚕桑民资渔采以助口实且以丨丨闲月不妨农事夫渔猎之利为田除害有助谷食无关二业也　宋史河渠志每岁丨丨之交重纲及使命往来多苦浅涸今启闭以时足通舟楫后免车亩灌注之劳　元史明帝纪监察御史博迪约苏言陜西等处饥馑洊臻饿殍枕藉加以丨丨之交雪雨愆期麦苖槁死秋田未种民庶遑遑流移者众臣伏思之此正国家节用之时也　水经注泗水又东南流丁溪水注之泗水丨丨浅涩常排沙通道是以行者多从此溪　杜预论水利疏今者水灾东南特剧非但五稼不收居业并损下田所在停汚髙地皆多硗塉此即百姓困穷方在来年当今秋夏蔬食之时而百姓已有不赡前至丨丨野无青草则必指仰官谷以为生命此乃一方之大事不可不豫为思虑者也　孟浩然还山贻湛法师诗禅房闭虚静花药连丨丨　韦应物鼋头山神女歌蕙兰琼芳积烟露碧窗松月无丨丨　沈如筠寄张征古诗緑萝无丨丨彩云竟朝夕】
　　冬夏【书洪范日月之行则有丨有丨传日月之行丨丨各有常度　礼记王制乐正崇四术立四教顺先王诗书礼乐以造士春秋教以礼乐丨丨教以诗书疏丨丨教以诗书则冬教书夏教诗　又儒行丨丨不争隂阳之和疏冬温夏凉是隂阳之和处冬日暖处则暄夏日隂处则凉此并为世人所竞惟儒者让而不争也周礼冯相氏丨丨致日春秋致月以辨四时之序注冬至日在牵牛景丈三尺夏至日在东井景尺五寸此】
