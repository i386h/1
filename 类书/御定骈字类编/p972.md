<!-- { "loadSidebar": true } -->
　　四蠧【汲冢周书丨丨一美好怪奇以治之二滛言流说以服之三羣巧仍兴以力之四神巫灵宠以惑之】四兽【诗充耳以素乎而传素象瑱疏楚语称曰公子张骤谏灵王王病之曰子复语不谷虽不能用吾置之于耳对曰赖君之用也故言不然巴浦之犀防兕象其可尽乎其又以绳爲瑱韦昭云瑱所以塞耳言丨丨之牙角可以爲瑱是象可以爲瑱　宋书符瑞志黄帝攻蚩尤战虎豹熊罴丨丨之力　小学绀珠丨丨朱鸟元武青龙白虎　宣和画谱易元吉丨丨羣居二】
　　四驾【越絶书昔越王句践有寳劒五闻于天下客有能相劒者名薛烛王召而问之曰吾有宝劒五请以示之乃召掌者取巨阙薛烛曰非宝劒也王曰巨阙初成之时吾坐于露坛之上宫人有丨丨白鹿而过者车奔鹿惊吾引劒而指之丨丨上飞扬不知其絶也穿铜釜絶铁防胥中决如粟米故曰巨阙　苻载陪刘尚书宴北池序乗上已之暄淑趣北池之汗漫操丨丨胜百祥】
　　四鸟【左传鳯鸟氏厯正也元鸟氏司分者也伯赵氏司至者也青鸟氏司啓者也丹鸟氏司闭者也注上丨丨皆厯正之属官疏分至啓闭立四官使主之鳯鸟氏爲之长故云丨丨皆厯正之属官也　南史梁武陵王纪传上林静拱闻丨丨之哀鸣宣室披图嗟万始之长逝　山海经大荒东经有蔿国黍食使丨丨虎豹熊罴　隋炀帝秦孝王诔痛母弟之同胞弃共被之寒郊岂止三荆之变色非惟丨丨之分巢　陆机豫章行三荆欢同株丨丨悲异林　梁元帝遗武陵王诗丨丨嗟长别三声悲夜猿　刘孝胜冬日家园别阳羡始兴诗丨丨怨离羣三荆悦同处　梅尧臣诗常山有丨丨将飞音已悲】
　　四鷇【鲍照空城雀乐府雀乳丨丨空城之阿】
　　四鴈【汉书扬雄传解嘲乗鴈集不爲之多双鳬飞不爲之少注应劭曰乗鴈丨丨】
　　四翅【暌车志鬼蛱蝶大如扇丨丨好飞荔枝上】
　　四尾【易林丨丨六头爲凶作妖】
　　四翼【山海经北山经景山有鸟焉其状如蛇而丨丨六目三足名曰酸与其鸣自詨　又梁渠之山有鸟焉其状如夸父丨丨一目犬尾名曰嚣其音如鹊食之已腹痛可以止同　又西山经太华之山有蛇焉名曰肥六足丨丨见则天下大旱　易林比目丨丨来安我国福善上堂与我同牀　又两足丨丨飞入家国宁我伯姊与母相得】
　　四皮【仪礼聘礼摈者请命庭实设丨丨賔奉束帛入三揖皆行至于阶让注麋鹿皮也　又賔于馆堂楹间释丨丨束帛賔不致主人不拜】
　　四羣【宋史兵志髙宗绍兴十九年诏马五百疋爲一监牡一而牝四监爲丨丨岁产驹三分及毙二分以上有赏罚】
　　四匹【诗百两御之疏谓之两者风俗通以爲车有两轮马有丨丨故车称两马称匹　论语齐景公有马千驷疏马丨丨爲驷千驷四千匹也　史记封禅书春夏用骍秋冬用駵畤驹丨丨　宋书孝武帝纪大明五年十二月甲戌制天下民户岁输布丨丨　又礼志诸侯纳征马丨丨】
　　四花【五灯防元僧问智逺禅师曰诸佛出世天雨丨丨地揺六动和尚今日有何祥瑞师曰一物不生全体露目前光彩阿谁知　刘孝绰昭明太子集序是以徧动六地普雨丨丨　李邕大相国寺碑云廓八景雨散丨丨】
　　四谷【博雅见一谷下　小学绀珠丨丨秬秠穈芑】
　　四藤【明一统志丨丨阁在袁州府南仰山寺宋朱子帅湖南经游此爲学者讲道阁下郡士李长民等皆受教焉】
　　四果【法苑珠林有丨丨部】
　　四莲【西溪丛话予监台州杜渎盐塲日以莲子试卤泽莲子重者用之卤浮三莲丨丨味重五莲尤重莲予取其浮而直若二莲直或二直二横即味差薄若卤更薄即莲沉于底而盐煎不成】
　　四松【杜甫丨丨诗丨丨初移时大抵三尺强　又草堂诗入门丨丨在歩屧万竹疎　雍陶和兵部郑侍郎省中丨丨诗左相厯兵署丨丨皆手栽姚合奉和丨丨诗丨丨相对植苍翠映中台】
　　四柏【明一统志丨丨亭在扬州府城文庙西南宋元丰中邹浩爲教授着丨丨赋以见志后彭方爲文学掾植丨丨于学宫之南因以名亭】
　　四根【杜甫课伐木诗人肩丨丨已亭北下山麓】
　　四株【晋书五行志永嘉六年五月无锡县有丨丨茱萸树相樛而生状若连理　齐书祥瑞志永明八年巴陵郡树连理丨丨】
　　四树【齐书祥瑞志永明五年正月秣陵县华僧秀园中丨丨连理　宝如来三昧经以天华散遍其地近佛坐处而有丨丨皆则是宝】
　　四叶【宋史五行志庆元五年八月太室西比夹室楹生白芝丨丨　本草苹释名丨丨菜　又宋书礼志大业之隆重光丨丨不羁之宼二世而平　齐书礼志魏氏之初亲庙止乎丨丨吴蜀享祭失礼已多　杜甫送魏六丈佑少府之交广诗郑公丨丨孙长大常苦饥又梁简文帝大同哀辞卷金屏之丨丨开银函之九羊】
　　四茎【宋史五行志皇祐元年十二月密州禾十茎各一穗石州丨丨各一穗】
　　四穗【宋史五行志彭城县民张福先田粟一茎分丨丨】
　　四岐【宋史五行志见三岐下】
　　四把【诗彼有遗秉疏四秉曰筥米之秉十六斛禾之筥丨丨耳】
　　四德【易干文言君子行此丨丨者故曰乾元享利贞书尧典钦明文思安安传言尧放上世之功化而以敬明文思之丨丨安天下之当安者　诗言告师氏传古者女师教以妇德妇言妇容妇功疏皆昬义文也彼注云妇容婉娩天官九嫔职注亦然内则注云婉谓言语也娩之言媚也媚谓容貌也分婉娩爲二者欲以内则之文充丨丨若不分婉爲言语则无辞令之事左传秦饥使乞籴于晋晋人弗与庆郑曰背施无亲幸灾不仁贪爱不祥怒邻不义丨丨皆失何以守国　又郑有平惠之勲又有厉宣之亲弃嬖宠而用三良于诸姬爲近丨丨具矣　又晋襄公卒赵孟曰立公子雍好善而长先君爱之且近于秦秦旧好也置善则固事长则顺立爱则孝结旧则安爲难故故欲立长君有此丨丨者难必抒矣　又穆姜薨于东宫始往而筮之遇艮之八史曰是谓艮之随随其出也君必速出姜曰亡是于周易曰随元亨利贞无咎有丨丨者随而无咎我皆无之岂随也哉　后汉书皇后纪序夫人坐论妇礼九嫔掌教丨丨　晋书后妃传肃尊仪而修丨丨体柔范而六义　尸子水有丨丨沐浴羣生流通万物仁也扬清激浊荡去滓秽义也柔而难犯弱而能胜勇也导江疏河恶盈流谦智也　小学绀珠丨丨庸勲亲亲昵近尊贤　又丨丨罔直蒙酋　又丨丨忠则顺天孝则生福勤则业进俭则心逸　又丨丨孝徳之始悌徳之序信德之厚忠德之正　梁简文帝慈觉寺碑穷兹丨丨洞彼六经　李百药戏赠潘徐城门迎两新妇诗见三星下】
　　四行【去声史记太史公自序君不君则犯臣不臣则诛父不父则无道子不子则不孝此丨丨者天下之大过也　汉书何武传光禄勲举丨丨注元帝永光元年诏举质朴敦厚逊让有行义各一人时诏书又令光禄岁防此科第郎从官故武防此丨丨得举之也　又王莽传复令公卿大夫诸侯二千石举丨丨各一人注师古曰依汉光禄之四科刘奉世曰丨丨盖前已举德行言语政事文学今复令举之非光禄丨丨　后汉书曹世叔妻传女有丨丨一曰妇德二曰妇言三曰妇容四曰妇功　晋书钟雅传雅少孤好学有才志举丨丨除汝阳令入爲佐著作郎　宋书百官志汉东京三署郎有行应四科者岁举茂才二人丨丨二人及三署郎署省光禄勲犹依旧举丨丨衣冠子弟充之　吕览尹文见齐王齐王谓尹文曰寡人甚好士尹文曰愿闻何谓士王未有以应尹文曰今有人于此事亲则孝事君则忠交友则信居乡则悌有此丨丨者可谓士乎齐王曰此眞所谓士已　小学绀珠又丨丨爲人子孝爲人弟弟爲人臣忠爲人少顺　又丨丨事亲孝事君忠交友信居乡悌　又本音宋史礼志酒再行于乐辟雍之乐作酒三行乐育人材之乐作酒丨丨乐且有仪之乐作酒五行正安之乐作　又音杭仪礼聘礼米百筥筥半斛设于中庭十以爲列北上黍梁稲皆二行稷丨丨唐书骠传见二叠下　守防国界主陁罗尼经此宝炬总持妙建立丨丨具足于四禅随顺得解脱　杨巨】
　　【源送李舍人归兰陵里诗见三亩下　王涯宫词内里松香满殿闻丨丨阶下暖氤氲】
　　四教【诗于以采苹笺古者妇人先嫁三月祖庙未毁教于公宫祖庙旣毁教于宗室教以妇徳妇言妇容妇功教成之祭牲用鱼芼用苹藻所以成妇顺也此祭女所出祖也法度莫大于丨丨是又祭以成之故举以言焉　礼记王制见四术下　论语子以丨丨文行忠信　汲冡周书丨丨一守之以信二因亲就年三取戚免梏四乐生身复　小学绀珠丨丨禁于未发之谓豫当其可之谓时不陵节而施之谓孙相观而善之谓摩又丨丨兴道讽诵言语　又丨丨勤俭恭恕梁简文帝请于州置学校表公宫之南四术丨丨】
　　四制【礼记丧服丨丨丧有丨丨变而从宜取之四时也有恩有理有节有权取之人情也恩者仁也理者义也节者礼也权者知也仁义礼知人道具矣　小学绀珠丨丨恩礼节权也】
　　四礼【周礼女祝掌以时招梗禬禳之事注丨丨惟禳其遗象今存　白虎通妇事夫有丨丨焉鸡初鸣咸盥潄栉縰笄总而朝君臣之义也恻隐之恩父子之道也防计有无兄弟之道也闺阃之内袵席之上朋友之道也】
　　四智【楞严经若悟三身即名丨丨】
　　四克【汉书叙传文武方作是庸丨丨注方并也言并任文武之臣是用克开四方也】
　　四事【周易正义上系云易有圣人之道四焉以言者尚其辞以动者尚其变以制器者尚其象以卜筮者尚其占此之丨丨皆在六爻之后　诗国虽靡止或圣或否民虽靡膴或哲或谋或肃或艾疏于国言圣贤于民言哲谋肃艾以圣贤此丨丨爲优故属之诸侯耳其实互相明也　又奕奕寝庙君子作之秩秩大猷圣人莫之他人有心予忖度之跃跃毚兔遇犬获之笺此丨丨者言各有所能也　礼记曲礼道德仁义非礼不成疏道者通物之名德者得理之称仁是施恩及物义是裁断合宜言人欲行丨丨不用礼无由得成故云非礼不成也　孟子见三王下　元史选举志见一等下列子杨朱曰生民之不得休息爲丨丨故一爲寿二爲名三爲位四爲货有此四者畏鬼畏人畏威畏刑此谓之遁人也　宝如来三昧经佛言菩萨以丨丨可知有劳何谓丨丨可知有劳闻无央数人其心恐怖是爲一劳闻不可度生死其心恐怖是爲二劳闻不可限诸佛智其心恐怖是爲三劳闻无央数功德而成一相其心恐怖是爲四劳　梁简文帝爲人造丈八夹纻金薄像疏薄离五家防捐丨丨　苏轼首夏官舍书事诗见一樽下　又宋史舆服志建隆三年十月近臣军校増给锦衬袍有翠毛宜男云鴈细锦师子练鹊宝照大锦寳照中锦凡七等应给锦袍者惟五事大将军少卿监郎中以上枢密诸房副承旨以上诸司使皇亲承制崇班皆丨丨　又泉志丨丨钱径九分重三铢六黍靣文二人相向一立一坐上有飞禽下一走犬背文夷漫】
　　四劳【宝如来三昧经见上】
　　四业【晋书孝武王皇后传天性柔顺丨丨允备】
　　四计【春秋繁露初次再计爲上第二也次次丨丨爲上第三也九年爲一第二得九并去其六爲置三第六六得等爲置二并中者得三尽去之并三三计得六并得一计得六此爲丨丨也绌者亦然】
