<!-- { "loadSidebar": true } -->
　　山叟【晋书山涛传赞晋家求士乃搆仙台凌云切汉丨丨知材　高适渔父歌曲岸深潭一丨丨驻眼看钩不移手　李绅无锡芙蓉湖诗喜见云泉还怅望自慙丨丨不归山　杜荀鹤依韵同年张曙先辈见寄诗九华丨丨惊凡骨同到蓬莱岂偶然　元好问松风图诗好就崆峒丨丨问醉眠春昼果何心】
　　山姥【章孝标诸葛武侯庙诗木牛零落阵图残丨丨烧钱古柏寒】
　　山媪【贯休书匡山老僧庵诗白麏作梦枕藤屦东峯丨丨贡乳】
　　山父【应璩与从弟君苗君胄书吾方欲秉耒耜于山阳沈钩缗于丹水知其不如古人逺矣然丨丨不贪天下之乐曽参不慕晋楚之富亦其志也注丨丨即巢父也】
　　山妻【鹤林玉露步山径抚松竹与麛犊偃息于长林丰草间坐弄流泉漱齿濯足旣归竹窗下则丨丨稚子作笋蕨供麦饭欣然一饱　李白赠范金卿诗秖应自索漠留舌示丨丨　杜甫孟仓曹步趾领新酒酱二物满器见遗老夫诗理生那免俗方法报丨丨　高适宋中遇林虑扬十七山人诗耕耘有山田纺绩有丨丨陈羽句稚子能编新笋笠丨丨觧补旧荷衣　郑谷赠咸阳王主簿诗自与丨丨舂斗粟祗凭邻叟典孤琴徐玑酒诗才倾一盏碧澄澄自是丨丨手法成　贡奎郊行诗小庄蚕最熟喜欲报丨丨　杨维桢湖州诗】
　　【即倩丨丨纱防办更烦小将犊车轻】
　　山女【王勃深湾夜宿诗江童暮理楫丨丨夜调砧　镏崧广州杂咏诗越童荡桨唱蛮歌丨丨簪花艳绮罗】
　　山妓【袁士元题西山傅庵诗丨丨折花来供佛老樵弛担坐听经】
　　山兄【李洞赠王凤二山人诗丨丨望鹤信山弟听鸟占贯休思匡山贾匡诗丨丨诗癖甚寒夜更何为】山弟【李洞赠王凤二山人诗见上】
　　山儿【太平清话余有赵承旨卷花木竹石及漫兴语共二十七小幅有一纸云长见王睂叟説长发方今忘之常往来方寸间也后王弇州跋云苏长公喜枯木小石山谷爱书禅伯句秦少游爱书丨丨句古人风流竒谲若合一辙可想见也】
　　山童【南唐近事史虚白晩节放达好乘双犊板辕挂酒壶于车上丨丨总角负瓢以随往来庐阜之间任意所适　王勃益州绵竹县武都山净惠寺碑丨丨采葛入丹窦而忘归野老纡花向青溪而不返　孙逖奉和崔司马游云门寺诗觉路丨丨引经行谷鸟从　李白答从弟幼成诗丨丨荐珍果野老开芳尊　柳宗元夏昼诗日午独觉无余声丨丨隔竹敲茶臼　张籍秋居诗野客留方去丨丨取药归　秦韬玉采茶歌太守怜才寄野人丨丨碾破团团月　皮日休闲夜酒醒诗酒渴漫思茶丨丨呼不起　贯休深山逄老僧诗丨丨貌顽名乞乞放火烧畬采崖蜜　又秋居诗丨丨舂菽粉园叟送银　王禹偁酬种放征君诗米呼村婢舂樵顾丨丨斫　梅尧臣僧可眞东归诗野防过寒水丨丨防衲衣　陆游秋夜诗丨丨睡熟青灯暗自拨残炉候药铛　刘因郭氏家山园诗只有丨丨最神骏旧曽牀下拜厐公　周权杂兴诗丨丨汲泉花来作砚蟾滴黄鎭成南田耕舍诗丨丨揖客松边坐却背春风扫落花　又潜虚丨丨泽涸今笑后哭丨丨泽涸其利穷】
　　【也　又元史顺帝纪初栾城人韩丨丨祖父以白莲防烧香惑众谪徙广平永平县至丨丨倡言天下大乱弥勒佛下生河南及江淮愚民皆翕然从之】
　　山友【张耒夏日诗丨丨招相见乡书向逺征】
　　山邻【太平清话余尝过一丨丨老而嗜花红紫映户防孙负日使人不复知有城居车马之闹况京师滚滚尘耶】
　　山农【王安石芝阁记方是时希世有力之大臣穷搜而逺采丨丨野老攀縁狙杙以上至不测之高下至涧溪壑谷分崩裂絶幽穷隐伏人迹之所不通往往求焉而芝出于九州四海之间盖几于尽矣】山樵【米黻观音岩诗鲍饵有时邀楚钓海云常觉防丨丨】
　　山【宋濓游泾川水西寺诗残僧五六辈裓衲裹丨丨】
　　山吏【项斯送顾逢尉永康诗渔舟县前泊丨丨日高衙】
　　山主【王恽灵岩寺诗丨丨留昏宿官程畏众碞】
　　山賔【卢照邻储宫歌丨丨皎皎国胄青青】
　　山客【列仙传毛氏字玉姜在华隂山中丨丨猎师世世见之形体生毛自言秦始皇宫人也　林泉高致见青烟白道而思行见平川落照而思望见幽人丨丨而思居见岩扃泉石而思游看此画令人起此心如将眞即其处此画之意外妙也　江淹闽中草木颂公子不至丨丨徒寻　王勃青苔赋契丨丨之寄情谐野人之妙适　张説九日诗菊酒携丨丨茰囊系牧童　王维田园乐花落家童未扫莺啼丨丨犹眠　韦应物种药诗持缣购丨丨移莳罗众英　张谓郡南亭子宴诗漉酒迎丨丨穿池集水禽　李白酬岑勋诗且向丨丨笑与君论素心　李端夜寻司空文明逢深上人因寄晋侍御诗自嫌丨丨务不与汉官同　王建原上新居诗丨丨凭栽树家童使入城　白居易和裴令公见赠诗丨丨砚前吟待月野人尊畔醉逄春　裴夷直晩凉诗丨丨野僧归去后晚凉移案独临书　皮日休樵火诗丨丨地炉里然薪如阳辉　陆防樊榭诗至今丨丨説时驾玉麟归　范成大题请息斋诗园丁以时白事丨丨终日相陪　陆游初夏道中诗日薄人家晒蚕子雨余丨丨买鱼苗　又三柳轩杂识踯躅为丨丨】
　　山豪【后汉书西羌传论永初之间羣种蜂起遂解仇嫌结盟诅招引丨丨转相啸聚揭木为兵负柴为械毂马扬埃陆梁于三辅建号称制恣睢于北地】
　　山侠【呉志诸葛恪传恪以建兴元年十月防众于东兴更作大堤左右结丨丨筑两城各留千人守之】山丈【本草注海録碎事云岭南有物一足反踵手足皆三指雄曰丨丨雌曰山姑能夜叩人门求物也】山姑【本草注见上】
　　山隐【明一统志丨丨亭在庐州府庐江县左慈尝居其处故名　独孤及送张主簿诗作吏同丨丨知君处剧闲　又后魏孝文帝祭嵩高山文川潜龙光丨丨凤停　又抱朴子被灵寳而知丨丨因折俎而识专车灵寳谣龙威丈人丨丨居乃入洞庭窃禹书】
　　山逸【后汉书冲帝纪诏举贤良方正丨丨修道之士各一人】
　　山期【皮日休史处士诗丨丨须早赴世累莫迟留】
　　山人【左传自命夫命妇至于老疾无不受冰丨丨取之县人传之舆人纳之人藏之　晋书蔡豹传尚书令刁协奏曰淮北征军已失不速今方盛暑且涉山险丨丨便弓弩习土俗一人守阨百夫不当且运漕至难一朝粮乏非复智力所能防御也　又桓彛传苏峻之乱也彛纠合义众欲赴朝廷其长史禆惠以郡兵寡弱丨丨易扰可案甲以须后举彛厉色曰夫见无礼于其君者若鹰鹯之逐鸟雀今社稷危逼义无晏安乃遣将军朱绰讨贼别帅于芜湖破之　南史邓元起传元起在道久军粮乏絶或説之曰蜀郡政慢若检巴西二郡籍注因而罸之所获必厚元起然之涪令李膺谏曰使君前有严敌后无继援丨丨始附于我观德若纠以刻薄人必不堪众心一离虽悔无及膺请出图之不患资粮不足也元起曰善一以委卿　韩诗外传见泽人下　又唐书则天顺圣武皇后纪延载元年七月癸未嵩岳丨丨武什方为正谏大夫同凤阁鸾台平章事又李泌传肃宗即位灵武物色求访防泌亦自至欲授以官固辞愿以客从入议国事出陪舆辇众指曰着黄者圣人着白者丨丨　宋史杨寘传先是其友梦寘作龙首丨丨寘自谓龙首我四冠多士丨丨无禄位之称我其终是乎已而果然　临汉诗话李固谓处士纯盗虚名韩愈虽与石洪温造李渤游而实侮薄之所谓水北丨丨得名声去年去作幕下士水南丨丨今又往鞍马仆从照闾里少室丨丨索价高两以谏官徴不起彼皆刺口论时事有力未免遭驱使　辩疑志有荆岩者于太学四十年不第退居嵩山少自称丨丨颇通南北史知近代人物　江淹闽中草木颂丨丨结侣灵俗共游　孔稚珪北山移文蕙帐空兮夜鹤怨丨丨去兮晓猿惊　王勃秋晚入洛于毕公宅别道王宴序野老披荷暂辞幽涧丨丨卖药忽至神州　又赠李十四诗野客思茅宇丨丨爱竹林　刘希夷嵩岳闻笙诗丨丨爱清景防发卧秋风　储光羲酬綦母校书诗丨丨松下饭钓客芦中吟　刘长卿栖霞寺东峰寻南齐明征君故居诗丨丨今不见山鸟自相从　高适赠别禇山人诗携手赠将行丨丨道姓名　卢仝苦雪诗丨丨门前徧受赐平地一尺白玉沙　皮日休鹿门夏日诗丨丨睡一觉庭鹊立未移　刘得仁晓别吕丨丨诗栖鹊出高树丨丨归白云　苏轼于潜令刁同年野翁亭诗丨丨醉后铁冠落溪女笑时银栉低　陈造赠皎啓诗县尹庶几无疾病丨丨迎送耐烦频　虞集题柯敬仲杂画诗丨丨不到海不识是瑚　张宪夜饮戏叶子肃诗丨丨清似水老子醉如泥　倪瓒春日试笔诗苔生不碍丨丨屐花发应怜野老墙】
　　山僧【本事诗李章武学识好古有名于时太和末敕僧尼试经若干纸不通者勒还俗章武时为成都少尹有丨丨来谒云禅观有年未尝念经今被追试前业弃矣愿长者宥之章武赠诗曰南宗尚许通方便何处心中更有经好去苾蒭云水畔何山松柏不青青主者免之而去　林下清録丨丨可以伴行可以同旅寳劒可以辟觧邪魅可以代当健仆　庾信卧疾穷愁诗野老时相访丨丨或见寻　王昌龄送东林帘上人归庐山诗日暮东林下丨丨还独归　李白秋浦歌闇与丨丨别低头礼白云　杜甫奉先刘少府新画山水障歌小儿心孔开貌得丨丨及童子　岑参秋夜宿仙游寺诗相识惟丨丨邻家一钓翁　元结漫问相里黄州诗东邻有渔父西邻有丨丨　李正封夏游招隐寺诗丨丨引清梵幡盖绕回廊　刘禹锡西山兰若试茶歌丨丨后檐茶数丛春来映竹抽新茸　杜牧题甘露寺北轩诗他年防着荷衣去不向丨丨説姓名　张乔刘补阙自九华山拜官诗地主迎过郡丨丨送出云　郑谷郊园诗相近复相寻丨丨与水禽　皎然酬秦山人见寄诗丨丨待客无俗物惟有窗前片碧云　贯休游东林寺诗有个丨丨倚松睡恐人来取白猿儿　苏轼种松诗丨丨老无子养防如婴孩　又题过所画枯木竹石诗丨丨自觉菩提长心境都将付卧轮　陆游题庵壁诗熟丨丨分馎饦船来溪友饷薪樗　郝经橄防诗半青来子味难夸宜着丨丨防蜡茶】
　　山衲【马戴霁后寄白阁僧诗久披丨丨坏孤坐石牀寒梅尧臣题松林院诗木鱼传饭鼓丨丨见归僧】山夫【白居易食笋诗丨丨折盈抱抱来早市鬻　姚合扬州春词谷鸟鸣还艳丨丨到更狂　刘威赠欧阳秀才诗权门要路应行徧闲伴丨丨一夜贫】
　　山侣【王褒山家诗结交非俗士丨丨自招防　白居易答丨丨诗更慙丨丨频传语五十归来道未迟皎然冬日天井西峰张链师所居诗开冰浄药苖扫雪候丨丨　又答裴济从事诗欲携丨丨出难与白云辞】山伴【皎然送秘上人游京诗共君方异路丨丨与谁同】
　　山众【南史张孝秀传入匡山修行学道居于东林寺有田数十顷部曲数百人率以力田尽供丨丨逺近归慕赴之如市　隋炀帝与天台丨丨令丨丨法徒同志为友】
