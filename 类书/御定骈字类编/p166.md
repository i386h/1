<!-- { "loadSidebar": true } -->
　　土训【周礼丨丨中士二人下士四人注郑司农云训读为驯　又丨丨见地图下　范成大桂海虞衡志序记其登临之处与风物土宜凡方志所未载者萃为一书蛮陬絶徼见闻可纪者亦附着之以偹丨丨之图】土方【周礼夏官丨丨氏上士五人下士十人　左传士弥牟营成周计文数揣髙卑度厚薄仞沟洫物丨丨议逺迩量事期计徒庸虑财用书糇粮以令役于诸侯属役赋文书以授帅而效诸刘子韩简子临之以为成命注物相也相取丨之丨靣逺近之宜】
　　土长【宋史占城国传皇帝不弃蛮夷山国曲加优赐然臣自为丨丨声势尚卑常时外国颇相侵挠　又江淹遂古篇石生丨丨必积年兮】
　　土均【周礼大司徒见地征下　又遂人以丨丨平政又丨丨上士二人中士四人下士八人注均犹平也主平土地之政令者也】
　　土防【周礼大司徒以丨丨之法辨五地之物生】
　　土断【宋书武帝纪公表曰大司马桓温以民无定本伤治为深庚戌丨丨以一其业请准庚戌丨丨之科庶子本所稍与事着于是依界丨丨惟徐兖青三州居晋陵者不在断例　又州郡志山阳太守晋安帝义熙中丨丨分广陵立按汉景帝分梁为山阳非此郡也唐书食货志见地着下　杨炎传人不丨丨而地着赋不加敛而増入　通典今宜正其封疆丨丨人户】
　　土正【左传丨丨曰后土注土为羣物主故称后也其祀句龙焉在家则祀中霤在野则为社　孔子家语康子曰吾闻勾芒为木正祝融为火正蓐收为金正后土为丨丨此五行之主而不乱称曰帝者何也孔子曰此五正者五行之官名五行佐成上帝而称五帝太皡之属配焉亦云帝从其号】
　　土工【礼记曲礼天子之六工曰丨丨金工石工木工兽工草工典制六材注丨丨陶旊也　唐书封伦传素营仁寿宫表为丨丨监　元史河渠志鲁尝言水工之功视丨丨之功为难中流之功视河濵之功为难决河口视中流又难北岸之功视南岸为难　栁宗元终南山祠堂碑贞观十二年夏洎秋不雨穑人焦劳嘉谷用虞皇帝使中谒者祷于终南山申命京兆尹韩府君祗饰祀事考视祠制以为栋宇不称宜有加饰遂命盩厔令裴均防承圣谟创制祠堂乃徴丨丨木工石工备噐执用来防祠下斩板干砻柱础陶瓴甓筑垣墉恢度旧制立三筵六寻既兴功云触石霈泽周被植物擢茂期于丰登神道感而宣灵人心欢而致和嘉气充溢抃蹈布野】
　　土女【太平御览朝露之蒲丨丨不能治淄渑之沙计鬼不能数】
　　土民【宋史兵志治平二年募陕西丨丨营伍子弟禁军　元史泰定帝纪广西宣慰副使王瑞请益戍兵及以丨丨屯田备蛮】
　　土兵【元史世祖纪左江总管黄坚言管内黄胜许聚众二万据忠州乞调军万人丨丨三千人命刘国杰讨之臣愿调军民万人以从诏许之　又兵志其寜国徽州初用丨丨后皆与贼通今尽迁之江北更调髙邮泰州两万户汉军戍之】
　　土军【宋史河渠志命华亭县作监牐官招收丨丨五十人巡逻堤堰专一禁戢　水经河水又南过丨丨县西注吐京郡治故城即丨丨县之故城也】
　　土【宋史叙州蛮传石门蕃部与临洮丨丨接唐曲播等十二州之地】
　　土獠【元史郭昂传播州张华聚众容山昂率兵屠之山猺木猫丨丨诸洞尽降　郑本立过峤甸始见禾泥蛮诗贩茶非丨丨劝酒是禾泥】
　　土奴【临海水土记丨丨鱼头上如虎有刺螫人】
　　土贼【元史仁宗纪卢阳麻阳二县以丨丨作耗蠲其地税赋】
　　土寇【宋史李神祐传丨丨周琼等叛又副尹崇珂讨平之　元史世祖纪潭州行省土官琼州宣慰马旺已招降海外四州寻有丨丨黄威逺等四人为乱今已擒获诏置之极刑】
　　土豪【宋书殷琰传叔宝者杜坦之子既丨丨乡望内外诸军事竝专之　南史韦鼎传开皇十三年除光州刺史以仁义敎导务清静州中有丨丨外修边幅而内行不轨常为刼盗鼎于都防时谓之曰卿是好人那忽作贼其人惊惧即自首伏　又王元规传郡丨丨刘瑱者资财巨万欲妻以女母以其兄弟幼弱欲结强援元规泣请曰因不失亲古人所重岂得茍安异壤辄婚非类母感其言而止　元史伊喇玛努勒传兴州赵祚反丨丨杨买驴等附之帝命从亲王察哈台帅师讨之斩贼将董蛮等围买驴于险树寨】
　　土怪【鲁语见土缶下　博物志陵出黒丹阜出丨丨韩愈孟郊城南聨句里儒拳足拜丨丨闪眸侦苏舜钦永叔石月屏图诗丨丨山鬼不敢近照之僵仆肝脑裂】
　　土鬼【闗尹子画门可开丨丨可语】
　　土疠【素问又有下位己卯不至而甲子孤立者次三年作丨丨其法补防一如甲子同法也】土疫【素问癸巳相防土运太过虚反受木胜故非太过也何以言土运太过况黄钟不应太窒水既胜而金还复金既复而少阴如至即木胜如火而金复微如此则甲巳失守后三年化成丨丨晩至于卯早至丙寅丨丨至也】
　　土面【葛长庚赠天台老樊诗灰头丨丨无人识木食草衣嫌俗纷】
　　土乳【本草土殷孽释名丨丨志曰此则土脂液也生于土穴状如殷孽故名】
　　土肌【人物志木骨金觔火气丨丨水血五物之象也】
　　土脾【素问一阴一阳代絶此阴气至心上下无常出入不知喉咽干燥病在丨丨】
　　土骨【韩愈饮城南道边古墓上诗偶上城南丨丨堆共倾春酒三五杯】
　　土象【齐书五行志思心传曰心者丨之丨也思心不睿其过在瞀乱失纪】
　　土形【杨泉物理论夫丨地皆有丨名而人莫察焉】
　　土音【辍耕録五行之中惟金木有自然之音水火土必相假而后成音盖水假土火假水土假火故金音四九木音三八水音五十火音一六丨丨二七此不易之论也　又萧颖士舟中诗但见丨丨异始知程路长】土声【梦溪笔谈丨丨函胡失之则下　李峤鼓诗舜日谐□响尧年韵丨丨】
　　土精【左传嵗在星纪而滛于枵疏嵗嵗星也五星者五行之精也歴书称木精曰嵗星火精曰荧惑丨丨曰镇星金精曰太白水精曰辰星　史记五帝纪注见土徳下　汉书谷永传彗星极异也丨丨所生流陨之应出于饥变之后兵乱作矣厥期不久　本草人参释名丨丨】
　　土脉【周语见土气下　元史兵志仁宗延祐三年立乌蒙军屯先是云南行省言乌蒙乃云南咽喉之地别无屯戍军马其地广濶丨丨膏腴皆有古昔屯田之迹乞发辉和尔及新附汉军屯田镇遏至是从之　韦应物新理西斋诗春阳丨丨起膏泽发生初　韩愈苦寒诗霜雪顿消释丨丨膏且黏　梅尧臣喜雨诗细湿林花暗轻霑丨丨全】
　　土徳【家语舜以丨丨王色尚青　史记五帝纪有丨丨之瑞故号黄帝注索隐曰炎帝火黄帝土代之即黄龙地螾见是也螾土精大五六围长十余丈　又张丞相传苍为丞相十余年鲁人公孙臣上书言汉丨丨时其符有黄龙当见诏下其议张苍张苍以为非是罢之其后黄龙见成纪于是文帝诏公孙臣以为博士草丨丨之厯制度更元年张丞相由此自绌谢病称老宋书武帝纪昔丨丨告沴传胙于我有晋今厯运改卜永终于兹　唐书归崇敬传时有方士巨彭祖建言唐家丨丨请以四季月郊祀天地诏礼官儒者杂议崇敬议礼以先立秋十八日迎黄灵祀黄帝黄帝于五行为土而火为母故火用事之末而祭之三季月则否彭祖牵纬説事诡不经不可用　淮南子黄者丨丨之色钟者气之所种也　拾遗记轩辕出自有熊之国母曰昊枢以戊巳之日生故以丨丨称王也　黄庭内景经是谓脾建在中宫注脾主中宫丨丨　金丹大要丨丨以王提劒偃戈以镇四方　曹植黄帝赞少典之孙神明圣哲丨丨承火赤帝是灭服牛乘马衣裳是制氏云名官功冠五帝　王昌龄夏月花萼楼酺宴应制诗丨丨三元正尧心万国同】
　　土性【书旅獒犬马非其丨丨不畜　又禹贡厥土惟白壌传无块曰壤水去丨复其丨色白而壤　公羊传注温雅而广大者丨之丨也　宋史河渠志其运港止可捺堰不可置牐不惟濒海丨丨虚燥难以建置兼一日两潮通放盐运不减数十百艘先后不齐比至通放尽絶势必昼夜启而不闭则咸潮无縁断絶　元史河渠志大抵黄河伏槽之时水势似缓观之不足为害一遇霖潦湍浪迅猛自孟津以东丨丨疎薄兼带沙卤又失导泄之方崩溃决溢可翘足而待　赵孟頫耕织图诗良农知丨丨肥瘠有不同】
　　土质【书洪范一曰水二曰火三曰木四曰金五曰土疏五行之体水最微为一火渐着为二木形实为三金体固为四丨丨大为五】
　　土位【书洪范五曰土疏三月春之季四季丨丨也五阳已生故五为土数　素问丨丨之主其泻以苦其补以甘　黄庭内景经脾神常在字防停注脾中央丨丨也　独孤授西域献吉光裘赋叶朝宗则来自金方应中国而色当丨丨】
　　土姓【书禹贡锡丨丨传天子建徳因生以赐姓谓有徳之人生此地以此地名赐之姓以显之】土俗【后汉书窦融传髙祖父尝为张掖太守从祖父为防校尉从弟亦为武威太守累世在河西知其丨丨　晋书蔡豹传山人便弓弩习丨丨一人守阨百夫不当　齐书武帝纪京师及四方出钱亿万籴米谷丝绵之属其和价以优黔首逺邦尝市杂物非丨丨所产者皆悉停之　又韩系伯传襄阳丨丨隣居种桑树于界上为志系伯以桑枝荫妨他地迁堺上开数尺隣畔随复侵之系伯辄更改种久之隣人惭愧还所侵地躬徃谢之　韩愈栁子厚墓志铭元和中常例召至京师又偕出为刺史而子厚得柳州既至叹曰是岂不足为政邪因其丨丨为设教禁州人顺赖】
　　土行【宋书礼志按服色尚黄据丨丨也牺牲旂旗一用殷礼行殷之时故也　黄庭内景经隐藏羽盖看天舍注脾为丹田黄庭中央戊巳丨丨也　崔护日五色赋见丨丨之善应识帝载之珍符　张説皇帝降诞日集贤殿赐宴诗仲秋金帝起五日丨丨昭】
　　土运【宋书五行志干宝曰自明帝终魏世青龙黄龙见者皆其主兴废之应也魏丨丨青木色也而不胜于金黄得位青失位之象也青龙多见者君徳国运内相克伐也故髙贵公卒败于兵　旧唐书明皇纪天宝十载改诸卫幡旗绯色者为赤黄以符丨丨　素问帝曰何谓当位岐伯曰木运临卯火运临午丨丨临四季金运临酉水运临子所谓嵗防气之平也　又臣闻之甲巳之嵗丨丨统之乙庚之嵗金运统之丙辛之嵗水运统之丁壬之嵗木运统之戊癸之嵗火运统之】
