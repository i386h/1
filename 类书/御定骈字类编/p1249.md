<!-- { "loadSidebar": true } -->
　　南楼【晋书庾亮传亮在武昌诸佐吏殷浩之徒乘秋夜徃共登丨丨俄而不觉亮至诸人将起避之亮徐曰诸君少住老子于此处兴复不浅便据胡牀与浩等谈咏竟坐其坦率行已多此类也　宋书州郡志晋熙丨丨令永初郡国何徐志无　齐书荀伯玉传初太祖在淮南伯玉假还广陵梦上广陵城丨丨上有二青衣小儿语伯玉云草中肃九五相追逐伯玉视城下人头上皆有草　唐书昭宗皇后何氏传天复中从帝驻鳯翔李茂贞请帝劳军不得已后从御丨丨防朱全忠偪帝东迁后谓帝曰此后大家夫妇委身贼手矣涕数行下　宋史真宗纪景徳元年十二月乙酉御行营丨丨观河遂宴从官及契丹使　明一统志丨丨在漳州府治南唐尹柔宋郭祥正皆有诗　又丨丨在太原府代州南门外莲花间金赵秉文有词　又丨丨在永州府治子城东下临东湖上有红渠堂唐泰和中刺史李衢所建又道州亦有丨丨唐吕温有丨丨换柱诗　又丨丨在叙州府富顺县治南宋县令虞夷简魏了翁作记又丨丨在庆逺府城上有黄庭坚所书范滂传刻石其中　又丨丨在栁州府城中宋建摹张安国鄂州丨丨大字榜之　梁简文帝伤离诗试起登丨丨还向华池游　萧纶咏新月诗霜氛含月彩霭霭下丨丨　江淹拟法曹惠连赠别诗泛滥北湖游苕亭丨丨期　李白陪宋中丞武昌夜饮怀古诗清景丨丨夜风流在武昌　杜甫登兖州城楼诗东郡趋庭日丨丨纵目初张南史富阳丨丨望浙江风起诗丨丨渚风起树杪见沧波　李嘉祐晩登江楼有懐诗独坐丨丨佳兴新青山緑水共为邻　孟郊夜集汝州郡斋诗徴文北山外借月丨丨中　王建秋夜曲天河悠悠漏水长丨丨北斗两相当　又斜路行丨丨弹北户舞行人到此多回徨　杜牧陵阳送客诗见西郭下　温庭筠西州词丨丨登且望西江广复平　又芙蓉诗丨丨未归客一夕练塘东　赵嘏寒塘诗乡心正无限一雁度丨丨崔橹春望岳阳诗翠烟如钿栁如环晴倚丨丨独看山曹唐长安客舎叙劭陵旧宴懐寄永州萧使君诗月满前山风不动更邀诗客醉丨丨　陆新定陪太守一百五夜南馆翫月诗却嫌殷浩丨丨夕一带秋声入恨长　无可过杏溪寺寄姚员外诗谢公多晩眺此景在丨丨　齐已逺思诗逺思极何处丨丨烟水长蘓轼逰罗浮山诗丨丨未必齐日观郁仪自欲朝朱明又九日次韵王巩诗闻道郎君闭东阁且容老子上丨丨　范成大鄂州丨丨诗汉树有情横北渚蜀江无语抱丨丨　陆游燕堂春夜诗丨丨紞紞下疎更一防纱笼满院明　戴复古汪给事守鄂渚元宵代江夏宰呉熙仲献灯诗见西楚下　又杜仲髙自鄂渚下仪真诗鄂渚三千里丨丨看月回　元好问登丨丨度雁门闗诗鸡声未动发丨丨涧水随人向北流　又中秋雨夕诗丨丨髙兴在胡牀十日秋隂负一觞　刘秉忠诗孤城寒角咽丨丨黄叶関山过雁秋　王恽廿不剌川在上都西北七百里外董侯承防扈从北回遇于榆林酒门因及今秋大狝之盛书以纪其事诗揺吻戍儿欣有语好云从此到丨丨　纳新送阿勒坦布哈万户湖广赴镇诗水落张帆游梦泽月明挝鼓过丨丨　余□吕公亭诗何如乘白鹤吹笛过丨丨　戴表元次韵焦治中云洞纪游诗坐我丨丨牀浇我北海酒　周昂夜宿左省诗频咏丨丨兴不辜　刘因宋理宗丨丨风月横披诗谁知万古中天月只办丨丨一夜凉　又明一统志丨丨山在平阳府永和县南四十八里与北楼山相对其形如楼】
　　南阁【宋书五行志晋太康十年十月庚辰含章鞠室修成堂前庑内坊东屋辉章殿丨丨火　齐书裴皇后传旧显阳昭阳殿太后皇后所居也永明中无太后皇后羊贵嫔居昭阳殿西范贵妃居昭阳殿东宠姬荀昭华居凤华柏殿宫内御所居夀昌画殿丨丨置白鹭鼔吹二部干光殿东西头置钟磬两厢皆宴乐防也苏轼登州孙氏松堂诗浮空两竹横丨丨倒景扶桑射北窗　又閤同宋史仪卫志六参髙宗移跸临安殿无南廊遇雨雪则日参官于丨丨内起居宰执使相立檐下侍从两省防谏以下立丨丨内卿监郎官武功大夫以下立东西廊】
　　南舎【卢纶幕中秋夜独坐迟明因陪陈翃郎中晨谒上公聊书即事兼呈同院诸公诗丨丨机杼发东方云景鲜】
　　南闺【鲍照咏双燕诗出入丨丨里经过北堂陲】
　　南闾【夏侯湛夜听笳赋丨丨兮拊掌北阎兮鸣笳】
　　南亭【明一统志丨丨在真定府南宫县汉光武尝遇大雨引车入道旁客舍冯异抱薪邓禹然火对灶燎衣而去即此　又丨丨在温州府城南　又丨丨桥在广州府香山县治南县治东西又有东亭西亭二桥俱洪武初建　王勃郊园即事诗草徧丨丨合花开北院深　沈佺期驩州丨丨夜望诗昨夜丨丨望分明梦洛中　张説湘州北亭诗人务丨丨少风烟北院多　韦应物春逰丨丨诗丨丨草心緑春塘泉脉动　白居易徴秋税毕题郡丨丨诗丨丨日潇洒偃卧恣疎顽　又遇郑防士诗故来不是求他事暂借丨丨一望山　吕温嘲黔南观察南卓诗闲向丨丨醉南风变俗谈　韦荘奉和观察郎中言懐见寄诗对酒莫辞冲暮角望郷谁解倚丨丨　韩偓丨丨诗每日在丨丨南亭似僧院　陆游诗防当小驻平戎帐饶益丨丨看华山】南居【栖白赠李溟秀才诗丨丨古庙深髙树宿山禽】
　　南门【书顾命俾爰齐侯吕伋以二干戈虎贲百人逆子钊于丨丨之外　左传隠公元年新作丨丨不书亦非公命也　又楚伐绞军其丨丨莫敖屈瑕曰绞小而轻轻则寡谋请无捍采樵者以诱之从之绞人获三十人明日绞人争出驱楚役徒于山中楚人坐其北门而覆诸山下大败之为城下之盟而还　战国防苏子自燕之齐见于章华丨丨　史记天官书见南北下又注正义曰丨丨二星在库楼南天之外门占明则氐贡暗则诸夷叛客星守之外兵且至也　宋书刘勔传元嘉末萧简据广州为乱勔起义讨之烧其丨丨齐书礼志国官陪位拜贺自依旧章其日内外二品清官以上诣止车集贺并诣东宫丨丨通牋别日上礼宫臣亦诣门称贺如上台之仪　南史梁武帝纪创同防寺至是开大通门以对寺之丨丨取反语以协同泰自是晨夕讲义多由此门　北史逹奚长儒传转荆州縂管帝谓曰江陵国之丨丨今以委卿朕无虑也　五代史王鏻传长兴二年延禀率兵击鏻攻其西门使其子继雄转海攻其丨丨鏻遣王仁达拒之　宋史五行志治平四年二月癸巳夜苍白云起南方长三丈阔尺贯丨丨　又林槩传外传曰明堂四面各五门今按明堂位四夷之国西门之外九采之国应门之外时太子负斧扆南向而立丨丨之外者北面东上应门之外者亦北面东上是丨丨之外有应门也　元史世祖纪阿尔哈雅督万户张范等攻武矶堡宋夏贵以兵来援阿珠率万户扬恰尔等四翼军对青山矶泊丙辰万户史格以一军先渡为宋荆鄂诸军都统程鹏飞所败总管史塔尔珲等率众赴敌鹏飞败走进军沙洲抵观音山夏贵东走遂破武矶堡斩宋都统王逹始达南岸追至鄂州丨丨而还　吕覧吴起治西河欲谕其信于民夜日置表于丨丨之外令于邑中曰明日有人偾丨丨之外表者仕长大夫明日日晏矣莫有偾表者民相谓曰此必不信有一人曰试徃偾表不得赏而已何伤徃偾表来谒吴起吴起自见而出仕之长大夫　鬻子汤之治天下也得庆誧伊尹湟里且东门虚丨丨蝡西门疵北门侧得七大夫佐以治天下而天下治　世説新语庾公欲起周邵子南子南执辞愈固庾每诣周庾从丨丨入周从后门出　云笈七籖第七揺光星则天关星之魂太明也揺光星则光转空洞旋天关潜焕太虚围九百里上对天关星之丨丨下对北极星　又道君保形景于法化之内回眄镜于上清之上解襟带于玉映之室乘八素入于四明之门玉映者玉晨之宫名四明者上清玉帝之丨丨也　范仲淹明堂赋丨丨之外则有朱垠越裳八蛮之族唯北是望　杨侃皇畿赋重丨丨笋宜修竹　刘长卿送裴使君赴荆南充行军司马诗盛府丨丨寄前程积水中　贾岛李斯井诗井存上蔡丨丨外置此井时来相秦】
　　南闱【沈约值学省愁卧诗秋风吹广陌萧瑟入丨丨崔湜防阳早秋寄岑侍郎诗江城秋气早旭旦坐丨丨】
　　南关【史记秦始皇纪上自南郡由武关归注应劭曰武关秦丨丨通南阳　宋史河渠志提防秦鳯等路刑狱郑民宪请于熙州丨丨以南开渠堰堰引洮水并东山直北道下至北关并自通逺军熟羊砦导渭河至军溉田　又田京传出知蔡州徙相邢二州复提防河北刑狱事王则据恩州反京缒城趣丨丨入骁健营抚士卒保州振武兵焚居民欲应贼京捕斩之乃定贼遣其党崔象伪出降京以其持妖言惑众又斩以狥由是营兵二十六指挥在外者皆慑服不敢叛州之丨丨民众多如城中得不陷贼京之功焉　又李继和传庆厯中为河北西路承受保州兵叛塞城门拒守官军重围之不得入继和独上丨丨门宻呼所结内应者谕以祸福众言俟李昭亮至即斩关自归已而果然　明一统志丨丨在临洮府城南　又丨丨桥在汝宁府光山县南　云笈七籖紫素文曰太上有命载真书言咸阳茅固家于丨丨厥字季伟受名当仙位为定録兼统地真使保举出道年命相関勤恭所莅四极法令宫馆洞防治丹阳句曲之上固其朂之　司空曙送郑况徃淮南诗西楚见丨丨苍苍落日间】
　　南牕【陶潜归去来辞倚丨丨以寄傲审容膝之易安又旦作和戴主簿诗丨丨罕悴物北林荣且丰梁武帝东飞伯劳歌丨丨北牖挂明光罗帏绮帐脂粉香　何逊闺怨诗竹叶响丨丨月光照东壁　李白白毫子歌丨丨萧飒松声起凴厓一听清心耳　崔颢卢姬篇前堂后堂罗袖人丨丨北花发春　李贺莫种树诗独睡丨丨月今秋似去秋　罗邺秋怨诗梦断丨丨啼晓乌新霜昨夜下庭梧　黄庭坚夏日梦伯兄寄江南诗故园相见略雍容睡起丨丨日射红　杨万里钓雪舟中静坐诗月到丨丨小半扉无生始觉室生辉陆防晨起丨丨晴日可爱诗茅檐不似宫塼暖日满丨丨也可人　元好问还冠氏夜雪诗一缾一鉢平生】
　　【了惭愧丨丨打睡僧　又别康显之诗后夜并州月千里丨丨尊酒且留连　虞集赋文子方家筼筜亭竹影诗数个筼筜一小亭丨丨承日印寒青　郑元祐和萨天锡留别张真君寄倪元镇诗短晷何能理幽事丨丨翦烛话寒更　陈浚答霜晴诗丨丨差可爱曝背豁天真】
　　南户【史记秦始皇夲纪地东至海暨朝鲜西至临洮羌中南至北向户北据河为塞并隂山至辽东注刘逵曰日南之北户犹日北之丨丨也　汉书广川惠王越孙去传昭信谓去曰前画工画望卿舍望卿袒裼传粉其傍又数出入丨丨窥郎吏疑有奸　董越朝鲜赋天池殆其丨丨靺鞨为其北门】
　　南角【宋史礼志大中祥符元年正月帝谓辅臣曰朕去年十一月二十七日夜将半方就寝忽室中光曜见神人星冠绛衣告曰来月三日宜于正殿建黄箓道场一月将降天书大中祥符三篇朕竦然起对已无复见命笔识之自十二月即斋戒于朝元殿建道场以贮神贶适皇城司奏左承天门屋丨丨有黄帛曵鸱尾上帛长二丈许缄物如书卷封处有字隐隐盖神人所谓天降之书也　搜神记吴县张成夜起忽见一妇人立于宅丨丨举手招成曰此是君家蠺室我即此地之神明年正月十五宜作白粥泛膏于上以后年年大得蚕今之作膏糜像此】
　　南甍【白居易匡庐草堂记洞北户来隂风防徂暑也敞丨丨纳阳日虞祁寒也　王粲莺赋见东荣下蘓轼诗坐待斗与牛错落挂丨丨】
