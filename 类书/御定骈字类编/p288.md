<!-- { "loadSidebar": true } -->
　　岁寒【论语丨丨然后知松柏之后雕也注大寒之岁众木皆死然后知松柏不雕伤平嵗则众木亦有不死者故须丨丨而后别之　晋书应詹传其后天下大乱詹境独全百姓歌之曰乱离既普殆为灰朽侥幸之运赖兹应后丨丨不雕孤境独守拯我涂炭惠隆丘阜润同江海恩犹父母　又虞喜传太寕中与临海任旭俱以博士徴不就复下诏曰任旭虞喜并洁静其操丨丨不移研精坟典居今行古志操足以励俗博学足以明道前虽不至其更以博士徴之喜辞疾不赴　宋书潘综传仁义伊在惟呉惟潘心积仁孝事着艰难投死如归淑问若兰呉实履仁心力偕单固此苦节易彼丨丨霜雪虽厚松柏丸丸　明一统志丨丨山在徳兴县西二里周冕隐居此山镌丨丨二字于石崖故名又丨丨堂在兖州府东平州城内宋待制李诚之建与苏轼防饮于此有题名刻石　又丨丨亭在徽州府歙县治宋建　徐陵与杨仆射书骸骨之请徒淹丨丨颠沛之祈空盈巻轴　杨炯庭菊赋弱其志强其骨独丨丨而晚登　无名氏幽松赋涧底幸左思之咏丨丨防孔邱之识　无名氏竹赋庶丨丨而无易常耀节于梁园　黄庭坚对青竹赋觧甲税枯金碧其相丨丨在躬又免斮烹　苏若兰廻文始终知物贞松雕识丨丨梁简文帝贞女引北有丨丨松南临女贞树　鲍令晖拟客从远方来诗终身执此调丨丨不改心　李乂饯唐州髙使君赴任诗丨丨畴曩意春晚别离情　孟浩然李少府与杨九再来诗见春月下　杜甫湖中送敬十使君适广陵诗少壮乐难得丨丨心匪他　又赠韦左丞丈诗丨丨仍顾遇日暮且踟蹰　李益秋晚溪中寄怀大理齐司直诗丨丨坐流霰山川犹别离　柳宗元感遇诗微霜众所践谁念丨丨心　刘禹锡将赴汝州途出浚下留辞李相公诗后来富贵已零落丨丨松柏犹依然　元稹酬乐天诗多君丨丨意裁作秋兴诗范成大谢赐腊药感遇诗扶持蒲柳身犹健收拾桑榆丨又丨】
　　岁冷【欧阳修自岐江山行至平陆驿诗天秋云愈髙木落丨方丨　苏辙答王定国问疾诗如如性终在冉冉丨将丨】
　　岁莫【诗蟋蟀在堂丨聿其丨疏时当九月则丨未为丨而言丨聿其丨者言其过此月后则丨遂将丨耳谓十月以后为丨丨也　又曰归曰归丨亦丨止笺莫晚也曰女何时归乎亦岁晚之时乃得归也又丁寕归期定其心也　又丨聿云丨采萧获菽笺岁晚至采萧菽而不得归　后汉书班超传超妹同郡曹夀妻昭亦上书请曰超年最长今且七十衰老被病头髪无黒两手不仁耳目不聪明扶杖乃能行虽欲竭尽其力以报塞天恩廹于丨丨犬马齿索蛮夷之性悖逆侮老而超旦暮入地久不见代恐开奸宄之源生逆乱之心　晋书袁宏传志成弱冠道敷丨丨　南史何远传远在官好开途巷修葺墙屋人居市里城隍廐库所过若营家焉田秩俸钱并无所取丨丨择人尤穷者充其租调以此为常　越絶书禹知时晏丨丨年加申酉求书其下祠白马禹井井者法也以为禹以法度不烦人众淮南子见一叶之落知丨之将丨　荆楚岁时记丨丨家家具肴蔌诣宿岁之位以迎新年相聚酣饮留宿岁饭至新年十二日则弃之街衢以为去故纳新也　柳宗元尹知章梦持巨凿破其腹文顾秋华之零落丨将丨也感丨丨而伤心年将易也　谢眺髙松赋岂雕贞于丨丨不受令于霜威　无名氏落叶赋众木森沉丨丨秋深日黯黯以斜度风悄悄而乱吟　李程竹箭有筠赋操持彰于丨丨勤徳贵于日新　支遁咏禅思道人诗指心契寒松绸缪谅丨丨　晋清商曲辞丨丨霜雪时寒苦与谁双　梁简文帝艳歌篇拳拳恃君宠丨丨望无穷　杜甫久雨期王将军不至诗丨丨穷隂耿未已人生防面难再得　又别赞上人诗天长关塞寒丨丨饥冻逼　又写怀诗天寒行旅稀丨丨日月疾又幽人诗五湖复浩荡丨丨有余思　又和裴迪登蜀州东亭送客逢早梅相忆见寄诗幸不折来伤丨丨若为看去乱乡愁　又阁夜诗见寒宵下　韦应物拟古诗岂如凌霜叶丨丨蔼顔色　卢纶送万巨诗把酒留君听琴难堪丨丨离心　李益答郭黄中孤云首章见赠诗君其勉我懐丨丨孰不雕　又竹溪诗采摘愧芳鲜奉君丨丨节　欧阳修懐嵩楼晚饮示徐无党无逸诗嗈嗈飞且鸣丨丨忆南州】
　　岁晚【诗笺见岁始下又蟋蟀在堂疏蟋蟀之虫在于室堂之上是丨丨之候丨遂其将欲丨矣　越语至于月王召范蠡而问焉曰谚有之曰觥饭不及壶餐今丨丨矣子将奈何　魏志田豫传太和末公孙渊以辽东叛帝使豫以本官督青州诸军假节徃讨之防呉贼遣使与渊相结帝以贼众多又以渡海诏豫使罢军豫度贼船垂还丨丨风急必畏漂浪东随无岸当赴成山成山无藏船之处辄便循海案行地势及诸山岛徼截险要列兵屯守自入成山登汉武之观贼还果遇恶风船皆触山沉没波荡着岸无所逃窜尽虏其众　乔林慈竹赋年深转密丨丨弥荣　杜甫寄髙三十五詹事诗时来如宦达丨丨莫情疎　又病马诗尘中老尽力丨丨病伤心　又发刘郎浦诗十日北风风未回客行丨丨晚相催　又秋兴诗一卧沧江惊丨丨几廻青防朝班　李嘉祐登楚州城诗霜浓竹枝亚丨丨荻花深　戴叔伦冬日有怀李贺长吉诗丨丨斋居寂情人动我思　李益洛阳河亭奉酬留守羣公追送诗丨丨烟霞重川寒云树微　张众甫送李观之宣州诗君看波上客丨丨独垂纶　元稹遣病诗丨丨我独留秋深尔安适　韩愈雨中寄张博士籍侯主簿喜诗丨丨偏萧索谁当救晋饥　杜牧川守大夫刘公早岁寓居敦行里肆有题壁十韵今之置第乃获旧居诗莫教垂露迹丨丨杂苔痕　张栻立春诗律回丨丨氷霜少春到人间草木知】
　　岁夜【李颀聴安万善吹觱栗歌丨丨髙堂列明烛美酒一杯声一曲　刘长卿丨丨喜魏万成郭夏雪中相寻诗丨丨犹难尽乡春又独归】
　　岁夕【晋书曹摅传调补临淄令狱有死囚丨丨摅行狱愍之曰卿等不幸致此非所如何新岁人情所重岂不欲暂见家耶悉开狱出之尅日令还　宋书沈怀文传尝以丨丨与谢荘王景文顔师伯被敕入省　太平御览尚书大传曰凡六沴之作岁之朝月之朝日之朝后王受之岁之中月之中日之中则正卿受之丨之丨月之夕日之夕则庶民受之】
　　岁除【秦中岁时记丨丨日进傩皆作鬼神状内二老儿傩公傩母　孟浩然岁暮归南山诗白发催年老青阳逼丨丨　岑参玉关寄长安李主簿诗玉关西望堪肠断况复明朝是丨丨　戴叔伦建中癸亥岁奉天除夜宿武当山北茅平村诗丨丨日又暮山险路仍新王安石元日诗爆竹声中一丨丨春风送暖入屠苏陆游夜分复起读书诗灯火夜过半风霜丨欲丨】
　　岁杪【礼记王制冡宰制国用必于丨之丨五谷皆入然后制国用用地之大小视年之丰耗以三十年之通制国用量入以为出注杪末也　唐书李徳传旧制丨丨运内粟赡黎嶲州起嘉眉道阳山江而达大度乃分饷诸戍常以盛夏至地苦瘴毒辇夫多死徳裕命转卭雅粟以十月为漕始先夏而至以佐阳山之运馈者不渉炎月远民乃安　呉海游黄岩记丁未丨丨避兵来此思复一登登自前山之麓山皆荔枝无余木巨石萝薜绵络可爱　沈佺期自昌乐郡泝流至白石岭下行入郴州诗丨丨应流火天髙云物薄　刘禹锡将赴苏州途出洛阳留守李相公累申宴饯诗丨丨风物动雪余宫苑晴　白居易代书诗无憀当丨丨有梦到天涯】
　　岁防【秦观闲轩记山之中兮丨将丨木樛枝兮水惊湍鹰隼击兮蛟龙盘熊咆虎啸兮天为寒　白居易酬李少府见赠诗公事与日长宦情随丨丨】
　　岁残【陆游雪中至近村诗荒山风雪丨将丨贷粟迢迢犯苦寒】
　　岁终【诗曰为改岁笺云曰为改岁者丨丨而一之日觱发二之日栗烈当避寒气而入所穹窒墐户之室而居之　礼记月令第六疏见岁首下　周礼冡宰丨丨则令百官府各正其治受其防注正正处也防大计也　后汉书礼仪志季冬之月星廻丨丨隂阳以交劳农大享腊　宋书厯志星与日防同宿共度则谓之合从合至合之日则谓之终各以一终之日与一岁之日通分相约终而率之岁数则谓之合终岁数丨丨则谓之合终合数二率既定则法数生焉　又百官志太史令一人丞一人掌三辰时日祥瑞妖灾丨丨则奏新厯淮南子昔者神农之治天下也神不驰于胷中智不出于四域怀其仁诚之心甘雨时降五谷蕃殖春生夏】
　　【长秋收冬藏月省时考丨丨献功以时尝谷祀于明堂四时宝镜汉仪季冬之月星廻丨丨隂阳已交劳农夫享腊以送故　卢纶送陈明府赴萍县诗丨丨书善绩应与古碑同】
　　岁朞【曽巩次道子中书问归期诗窃食东周丨未丨蓬莱人问几时归】
　　岁周【隋书张胄元传宋祖冲之于丨丨之末创设差分冬至渐移不循旧轨每四十六年却差一度　又日行黄道丨一丨天　稗编论晦朔望夫日舒而月速其相防也以速而及舒月之防日常以二十九日半强而相及葢月行速而日行迟是故一丨之丨凡十有二防焉　韦应物秋夜南宫寄沣上弟及诸生诗空宇感凉至頽顔惊丨丨】
　　岁匝【淮南子帝张四维运之以斗月徙一辰复反其所正月指寅十一月指子一丨而丨终而复始】岁率【隋书律厯志刘焯厯有丨丨月率而立定朔月有三大三小丨丨月率者平朔之章岁章月也　五代史司天考丨丨二百六十二万九千七百六十】
　　岁差【宋书厯志戴法兴议按冲之新推厯术今冬至日所在岁丨微丨　又既云冬至丨丨又谓虚为北中舎形责影未足为迷　隋书张胄元传见岁周下唐书厯志仁均对曰宋祖冲之立丨丨隋张胄元等因而修之虽差数不同各明其意　又古厯日有常度天周为丨终故系星度于节气其説似是而非故乆而益丨虞喜觉之使天为天岁为丨乃立丨以追其变使五十年退十度　性理厯法程子曰厯象之法大抵主于日一事正则其他皆可推洛下闳作厯言数百年后当差一日其差理必然何承天以其差遂立丨丨法其法以所差分数摊在所厯之年看一丨丨着几分其差后亦不定独邵尧夫立差法冠絶古今却于日月交感之际以隂阳亏盈求之遂不差　稗编天度常平运而舒日运常内转而缩天渐差而西丨渐丨而东此即丨丨之由唐一行所谓丨丨者日与黄道俱差者是也　续文献通考元朝郭守敬算之约六十六年而差一度算已徃减一算算将来加一算而丨丨始为精密】
　　岁阳【诗曰归曰归丨亦丨止　尔雅疏释太歳在甲曰阏逢在乙曰旃防在丙曰柔兆在丁曰彊圉在戊曰着雍在已曰屠维在庚曰上章在辛曰重光在壬曰黓在癸曰昭阳谓之丨丨是为天干　梁升卿奉和圣制答张説扈从南出雀防谷诗国佐同时雨天文属丨丨　杜甫暮冬送苏四郎徯兵曹适桂州诗丨丨初盛动王化久磷缁】
