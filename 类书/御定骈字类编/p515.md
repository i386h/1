<!-- { "loadSidebar": true } -->
　　【释丨丨出相州林虑县西北林虑山中　冯衍显志赋流苏秦于丨丨兮幽张仪于鬼谷】
　　洹江【越絶书鸡山豕山者句践以畜鸡豕将伐呉以食士也鸡山在锡山南去县五十里豕山在民山西去县六十三里丨丨以来属越疑豕山在余暨界中】
　　澶
　　澶水【明一统志丨丨在大名府顿丘废县西南二十里伏流至古繁水城西南谓之繁泉】
　　澶渊【春秋襄公二十年夏六月庚申公防晋侯齐侯宋公卫侯郑伯曹伯莒子邾子滕子薛伯杞伯小邾子盟于丨丨　又三十年冬十月晋人宋人衞人郑人曹人莒人邾人滕人薛人杞人小邾人防于丨丨宋灾故　左传为宋灾故诸侯之大夫防以谋归宋财会丨丨既而无归于宋故不书其人君子曰信其不可不慎乎丨丨之防卿不书不信也　宋史兵志见山阪下又寇准传论丨丨之幸力沮众议竟成隽功古所谓大臣者于斯见之　苏辙黄楼赋序见河决下】
　　澶州【宋史真宗纪咸平六年十一月庚午车驾北廵癸酉驻跸韦城县甲戌契丹兵至丨丨北丙子帝次丨丨渡河幸北砦御城北楼召诸将抚慰十二月庚辰契丹使韩杞来讲和丙戌遣监西京左藏库李继昌使契丹定和　马令南唐嗣主书保大八年十有二月汉将郭威领大军北征壬子次丨丨何福进率壮士拥威为天子】
　　澶滑【宋史郭谘传建言丨丨堤狭无以杀大河之怒故汉以来河决多在丨丨】
　　涞
　　涞州【元史地理志易州县丨丨】
　　涞易【周礼职方氏正北曰并州其浸丨丨注丨出广昌丨出故安】
　　涞谷【水经注水上承涞水于丨丨引之则长津委注遏之则微川辍流水徳含和变通在我】涞水【水经注见上】
　　渥
　　渥水【水经注易水又东丨丨注之其水上承二陂于容城县东南】
　　渥洼【史记乐书尝得神马丨丨水中复次以为太乙之歌歌曲曰太一贡兮天马下霑赤汗兮沫流赭骋容与兮跇万里今安匹兮龙为友　卢纶送史兵曹判官赴楼烦诗丨丨龙种散云时千里繁花乍别离】
　　污
　　污水【史记项羽纪项羽使蒲将军日夜引兵渡三户军漳南与秦战再破之项羽悉引兵于秦军丨丨上大破之】
　　污潭【郭元超水藻赋沼沚之毛丨丨之草靃靃靡靡泛泛悠悠乍夤縁于春水或羃□于春洲】污坌【图画见闻志李涿与保夀寺僧善尝同观寺库中旧物忽于破瓮内得物如被幅裂丨丨触而尘起涿徐视之乃张萱画石桥图明皇赐力士因留寺中也】
　　浿
　　浿水【史记朝鲜传朝鲜王满者故燕人也自始全燕时尝略属真番朝鲜为置吏筑鄣塞秦灭燕属辽东外徼汉兴为其逺难守复修辽东故塞至丨丨为界属燕　汉书地理志乐浪郡县丨丨　唐书髙丽传去京师五千里而羸随山屈缭南涯丨丨王筑宫其左　水经丨丨出乐浪镂方县东南过于临浿县东入于海又河水又东丨丨入焉　明一统志丨丨在朝鲜国平壤城东一名太通河中有朝天石唐苏定方破兵于丨丨即此】
　　浿江【唐书李绩传以绩为丨丨道大总管】
　　浿丘【史记楚世家朝射东莒夕发丨丨】

　　御定骈字类编卷五十
<子部,类书类,御定骈字类编>
　　钦定四库全书
　　御定騈字类编卷五十一
　　山水门十六
　　洛【雒同】
　　洛水【书召诰传见洛汭下　诗瞻彼洛矣笺我视彼丨丨溉灌以时其泽浸润以成嘉谷喻古明王恩泽加于天下爵命赏赐以成贤者　史记河渠书庄熊罴言临晋民愿穿洛以溉重泉以东万余顷故卤地诚得水可令畞十石于是爲发卒万余人穿渠自征引丨丨至商顔下　后汉书周举传六年三月上巳日商大会賔客防于丨丨举称疾不往　晋书宣帝纪帝亲帅太尉蒋济等勒兵出迎天子屯于丨丨浮桥　又礼志晋中朝公卿以下至于庻人皆禊丨丨之侧　唐书则天皇后武氏传见洛坛下　竹书纪年黄帝轩辕氏五十年秋七月庚申凤凰至帝祭于丨丨　穆天子传乙酉天子□六师之人于丨丨之上　韩诗外传鲍焦衣敝肤见挈畚持蔬遇子贡于道子贡曰吾闻之非其世者不生其利污其君者不履其土非其世而持其蔬诗曰普天之下莫非王土此谁有之哉鲍焦曰于戏吾闻贤者重进而轻退廉者易媿而轻死于是弃其蔬而立槁于丨丨之上君子闻之曰廉夫刚哉　玉符瑞圗虞舜时黄龙从丨丨出诣舜鳞甲成字舜即位与三公临观黄龙五采负圗出舜前　水经丨丨出京兆上洛县讙举山丨丨又东户水注之　又河水又东过巩县北丨丨从县西北流注之　世说诸名士共至丨丨戏还乐令问王夷甫曰今日戏乐乎王曰裴仆射善谈名理混混有佳致张茂先论史汉靡靡可听　刀劒录明帝在位十八年以永平元年嵗次戊午铸一劒上作龙形沈】
　　【之于丨丨中水清时常有见之者　隋唐嘉话开元初司农卿姜师度引丨丨灌朝浥泽尽发以修堤隁墓爲水所湍击今寖頽削焉　明一统志丨丨源出陜西洛南县岭山东流经卢氏永寜宜阳洛阳偃师巩县入于河禹治水时神负书出于此　任昉齐竟陵文宣王行状良田广宅符仲长之言邙山丨丨协应叟之志扬雄羽猎赋鞭丨丨之虙妃饷屈原与彭胥　郑渎吹笛楼赋龙吟丨丨兮韵如在凤去乔山兮君不留】
　　【韦应物赠王侍御诗上阳秋晩萧萧雨丨丨寒来夜夜声　皇甫曾萼岭四望诗汉家仙仗在咸阳丨丨东流出建章　李益中桥北送穆质兄弟应制诗丨丨桥边鴈影疎陆机兄弟驻行车　元稹上阳宫乐府月夜闲闻丨丨声秋池暗度风荷气　刘禹锡酬令狐相公见寄诗闲游占得嵩山色醉卧髙听丨丨声　又酬思黯见示小饮四韵诗见嵩云下　又夜宴福建卢侍郎宅因送之镇诗暂驻旌旗丨丨堤绮筵红烛醉兰闺　又送河南冯尹学士诗崤陵路静寒无雨丨丨桥长昼起雷　孟郊方诸青童君诗贤女宻相妍相期丨丨軿又送卢郎中汀诗丨丨春渡阔别离心悠悠　王涯思君恩诗见巫山下　李商隠喜雪诗丨丨妃虚妬姑山客漫夸　罗邺上阳宫诗见嵩山下　韦庄渔塘诗丨丨分余脉穿岩出石棱　又水经沔水又东迳西乐城北注刺史姜守潘猛亦相仍此城城东容裘溪注之俗谓之丨丨也　地理通释江之外其水有七出于什邡之章洛山曰丨丨　明一统志丨丨源出庆阳府城南乐蟠废县北经上郡雕阴秦望山南过襄乐郡　又丨丨自凤阳府定逺县西流入寿州界屈曲北流八里至新城村南十五里入于淮】
　　洛汭【书禹贡导河积石至于龙门南至于华隂东至于厎柱又东至于孟津东过丨丨至于大伾北过洚水至于大陆又北播爲九河同爲逆河入于海传丨丨洛入河处　又五子之歌厥弟五人御其母以从傒于丨之丨　又召诰惟太保先周公相宅越若来三月惟丙午朏越三日戊申太保朝至于洛卜宅厥既得卜则经营越三日庚戌太保乃以庻殷攻位于丨丨越五日甲寅位成传于戊申三日庚戌以众殷之民治都邑之位于洛水北今河南城也于庚戌五日所治之位皆成又序太康失邦昆弟五人湏于丨丨作五子之歌左传天王使刘定公劳赵孟于颍馆于丨丨　楚语启有五观注五观启子太康昆弟也观丨丨之地　史记周本纪见岳鄙下　又河渠书见河渠下　后汉书明帝纪东过丨丨叹禹之绩　文心雕龙四言广于夏年丨丨之歌是也五言见于周代行露之章是也　明一统志丨丨在河南府巩县洛水入河之处清浊异流亦名什谷禹贡东过丨丨即此史记张仪说秦王下兵三水塞什谷之口是也　庾阐吊贾谊辞飞荣丨丨擢颖山东　丘迟与陈伯之书殿下明徳茂亲总兹戎重方吊民丨丨伐罪秦中　何逊爲衡山侯与妇书昔人邀游丨丨会遇阳台神仙髣髴有如今别庾信尧登坛受圗赞登坛丨丨沈玉河湄】
　　洛河【晋书庾翼传山南诸城每至秋冬水多燥涸运漕用功实爲艰阻计襄阳荆楚之旧西接益梁与闗陇咫尺北去丨丨不盈千里土沃田良方城险峻水路流通转运无滞进可以埽荡秦赵退可以保据上流臣虽不武意略浅短荷国重恩志存立效　明一统志丨丨在延安府甘泉县治西源出庆阳府洛源县　谢观上阳宫望幸赋萦带丨丨之上据临天地之中　孟郊寿安西渡奉别郑相公诗见石波下　白居易和东川杨慕巢尚书府中独坐感戚在懐见寄十四韵诗锦水通巴峡香山对丨丨】
　　洛川【后汉书段颎传余虏走向丨丨复相屯结颎乃分遣骑司马田晏将五千人出其东假司马夏育将二千人绕其西羌分六七千人攻围晏等晏等与战羌溃走　又西羌传渭首有狄防邽冀之戎泾北有义渠之戎丨丨有大茘之戎渭南有骊戎伊洛间扬拒泉皋之戎頴首以西有蛮氏之戎　水经注将军段颎破羌于奢延泽虏走丨丨洛川在南俗因县土谓之奢延水明一统志丨丨县在延安府鄜州城东六十里本汉左冯翊鄜县地姚秦始置丨丨县取丨丨水爲名后魏于此置敷城郡隋罢郡以县属鄜州唐宋金元皆仍旧徐陵谏仁山深法师罢道书丨丨神女尚复不惑东阿世上班姬何关君事　江总爲陈六宫谢表汉水赠】
　　【珠人间絶世丨丨拾翠仙处无双　薛道衡老氏碑九鼎共海水同飞两日与丨丨俱鬬　髙似孙水仙花后赋约丨丨之神妃防巫隂之竒女　潘尼迎大驾诗见岑崟下　唐武后大享昊天乐章铭开武岩侧圗荐丨丨中　骆賔王寓居洛濵对雪诗旷望丨丨晚飘飖瑞雪来　武平一妾薄命乐府丨丨昔云遇髙唐今尚违郑义真奉和圣制过温汤诗丨丨方驻跸丰野暂停銮　韦应物酬豆卢仓曹题库壁见示诗掾局劳才子】
　　【新诗动丨丨　韦瓘留题桂州碧浔亭诗从此归耕丨丨上大干江路任风涛　白居易题周皓大夫新亭子诗劝尝光禄酒许看丨丨神　李群玉送于少监自广州还紫逻诗见海峤下　罗虬比红儿诗雕隂旧俗骋婵娟有个红儿赛丨丨　又疎属便同巫峡路丨丨眞是武陵溪　苏辙次韵王巩懐刘莘老诗爲问西归天禄客何时同看丨丨神】
　　洛渠【史记河渠书见河渠下】
　　洛池【宋书符瑞志汉髙帝母名含始是爲昭灵后游于丨丨有玉鸡衔赤珠刻曰玉英吞此者王昭灵后取而吞之】
　　洛浦【魏书陆叡传修礼华区讽风丨丨　庾信爲晋阳公进玉律秤尺斗升表闻钟丨丨即辨声乖听铎邯郸先知响韵　又齐王宪神道碑师临丨丨则广武营奔兵上邙山则河桥路断　又行雨山铭谁言丨丨一个河神　又鹤讃华亭别唳丨丨仙飞　舒元舆牡丹赋歴阶重台万朶千窠西子南威丨丨湘娥　陆机前缓声歌宓妃兴丨丨王韩起太华　长孙无忌新曲廻雪凌波游丨丨遇陈王　沈佺期遥同杜员外审言过岭诗丨丨风光何所似崇山瘴疠不堪闻　章元同流所赠张锡诗黄叶因风下甘从丨丨隈　刘禹锡尉迟郎中见示洛城东旧居诗见嵩山下　杜牧洛阳诗侯门草满宜寒兔丨丨沙深下塞鸿　罗虬比红儿诗巫山丨丨本无情緫爲佳人便得名】
　　洛津【宋书乐志君臣酣宴乐激发歌扬妙新修文筹庙胜须时备驾廵丨丨】
　　洛谿【水经注漓水又南右防丨丨谿水出永丰县西北丨丨山东流迳其县北　李白黄葛篇黄葛生丨丨黄花自绮羃】
　　洛渚【唐书单雄信传后东都平斩丨丨上　刘峻与宋玉山书见江塘下　李成康玉华仙子歌髙堂初日不成妍丨丨流风徒自怜　李乂次苏州诗丨丨问吴潮吴门想洛桥】
