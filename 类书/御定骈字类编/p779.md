<!-- { "loadSidebar": true } -->
　　一世【诗齐谱都营丘疏齐世家云哀公之弟胡公始徙都薄姑而周夷王之时哀公之同母少弟山杀胡公而立是为献公因徙薄姑都治临淄据此则齐唯胡公丨丨居薄姑耳以后复都临淄也　左传后子见赵孟曰秦君何如对曰无道赵孟曰亡乎对曰何为丨丨无道国未艾也国于天地有与立焉不数世滛弗能毙也　史记乐书亦各丨丨之化度时之乐　又留侯世家吕后徳留侯乃彊食之曰人生丨丨间如白驹过隙何至自苦如此乎留侯不得已彊聼而食　汉书礼乐志驱丨丨之民跻之仁夀之域　又赵充国传先零豪封煎等通使匈奴匈奴使人至小月氐传告诸羌曰汉贰师将军众十余万人降匈奴羌人为汉事苦张掖酒泉夲我地地肥美可共击居之以此观匈奴欲与羌合非丨丨也　后汉书仲长统传逍遥丨丨之上睥睨天地之间　晋书王衍传衍既有盛才美貌明悟若神常自比于子贡兼声名籍甚倾动当世妙善元言唯谈老庄为事每捉玉柄麈尾与手同色义理有所不安随即更改世号口中雌黄朝野翕然谓之丨丨龙门矣　宋书礼志旧制国子生皆冠族华胄比列皇储而中者混杂兰艾遂令人情耻之子贡去朔之饩羊仲尼犹爱其礼况名实兼丧面墙丨丨者乎　宋史张咏传初咏与青州傅霖少同学霖隠不仕咏既显求霖者三十年不可得至是来谒阍吏白傅霖请见咏责之曰傅先生天下贤士吾尚不得为友汝何人敢名之霖笑曰别子丨丨尚尔邪是岂知世间有傅霖者乎咏问昔何隐今何出霖曰子将去矣来报子尔咏曰咏亦自知之霖曰知复何言翌日别去后一月而咏卒　管子不处不可久者不偷取丨丨也　庄子不拘丨丨之利而为己私分又古之人在混芒之中与丨丨而得澹漠焉　吕览乐之所由来者尚矣非独为丨丨之所造也　淮南子】
　　【夫以丨丨之变欲以耦化应时譬犹冬被葛而夏被裘王羲之兰亭集序夫人之相与俯仰丨丨或取诸怀抱悟言一室之内或因寄所托放浪形骸之外　班婕妤自悼赋惟人生兮丨丨忽一过兮若浮　徐干杂诗人生丨丨间忽若暮春草　史宗咏怀诗浮游丨丨间泛若不系舟　长孙佐辅杭州秋日别故友诗悲欢丨丨事去住两乡心　杜甫送樊侍御赴汉中判官诗裵回悲生离局促老丨丨　李商隐漫成诗借问琴书终丨丨何如旗盖仰三分　徐夤新屋诗纵然丨丨如红叶犹得十年吟白云　皮日休寄润卿博士诗髙眠可为要元纁鹊尾金炉丨丨焚　宋无张建封妾盼盼诗香魂若作楼中燕丨丨孤飞不双】
　　一代【礼记文王世子凡始立学者必释奠于先圣先师疏天子立虞夏殷周四代之学若诸侯止立时王丨丨之学有大学小学耳　左传谓之礼经注正义曰史之书防必有旧法丨丨大典周公所制　汉书萧何曹参传赞何参擅功名位冠羣臣声施后世为丨丨之宗臣庆流苖裔盛矣哉　晋书潘京传京举秀才到洛阳尚书令乐广共谈累日深叹其才谓京曰君天才过人恨不学耳若学必为丨丨谈宗京感其言遂勤学不倦　又王谧传初刘裕为布衣众未之识也惟谧独竒贵之常谓裕曰卿当为丨丨英雄　五代史慕容彦超传初彦超之反也判官崔周度谏曰鲁诗书之国也自伯禽以来未有能霸者然以礼义得之而长世者多矣今公英武丨丨之豪杰也若量力相时而动可以保富贵而终身　新论尧舜异道而徳盖天下汤武殊治而名垂后代由此观之法宜变动非丨丨也　吕温河出荣光赋増华丨丨振耀千祀　李咸田获三狐赋公侯干城则四方壮士文章经国则丨丨英儒　刘祎之酬郑沁州诗麒阁丨丨良熊轩千里躅　刘兼寄髙书记诗声价五侯争辟命文章丨丨振风骚　杜甫醉时歌德尊丨丨常轗轲名垂万古知何用　杨巨源和令狐郎中诗题诗丨丨占清机秉笔三年直紫防　刘禹钖曲江春望诗三春车马客丨丨繁华地　牟融司马迁墓诗丨丨髙风留异国百年遗迹剰残碑　陆和过张祜处士丹阳故居诗丨丨交游非不贵五湖风月合教贫　钱惟善送陈众仲之官翰林应奉诗丨丨文章闗气运十年馆阁擅风流　杨维桢题二乔观书图诗乔家二女双芙蓉丨丨国色江之东　又唐书吐蕃传温池委度支榷其盐以赡邉四道兵能营田者为给牛种戍者倍其资饟再岁丨丨商贾往来于边者闗镇母何留兵欲垦田与民同】
　　一岁【书大诰厥父菑厥子乃弗肯播矧肯获传田丨丨曰菑　诗彼茁者蓬壹发五豵传丨丨曰豵　左传巫臣请使于吴乃通吴于晋寘其子狐庸焉使为行人于吴吴始伐楚伐巢伐徐子重奔命马陵之防吴入州来子重自郑奔命子重子反于是乎丨丨七奔命通吴于上国　战国防张仪为秦连横说韩王曰韩地险恶山居五谷所生非麦而豆民之所食大抵豆饭藿羹丨丨不収民不厌糟糠　史记髙帝纪诸侯子在闗中者复之十二岁其归者复之六岁食之丨丨　汉书王陵传上益明习国家事朝而问右丞相勃曰天下丨丨决狱几何勃谢不知问天下钱谷丨丨出入几何勃又谢不知汗出洽背媿不能对　又主父偃传丨丨四迁大臣皆畏其口　后汉书光武帝纪建武十九年九月南廵狩壬申幸南阳进幸汝南南顿县舍置酒防赐吏人复南顿田租岁父老前叩头言皇考居此日久陛下识知寺舍毎来輙加厚恩愿赐复十年帝曰天下重器常恐不任日复一日安敢逺期十歳乎吏人又言陛下实惜之何言谦也帝大笑复増丨丨　又律厯志以日周除月周得丨丨周天之数以日一周减之余十二十九分之七则月行过周及日行之数也　又张陵传元嘉中岁首朝贺大将军梁冀带劒入省陵呵叱之令出勅羽林虎贲夺冀劒冀跪谢陵不应即劾奏冀请廷尉论罪有诏以丨丨俸赎而百僚肃然　宋史乐志修龄无极名无尽丨丨一回増　周髀算经中衡左右冬有不死之草夏长之类此阳彰隂微故万物不死五丨丨再熟　韦充东风解冻赋表丨丨发生之候当三春啓蛰之朝　枣据游览诗芳林挺修干丨丨再三花杜甫发同谷县诗奈何廹物累丨丨四行役　耿湋送姚校书因归河中诗十年相见少丨丨又还乡　王季文九华山謡杉松丨丨抽数尺琼草夤縁秀层壁　白居易赋得古原草送别诗离离原上草丨丨一枯荣裴说中秋月诗丨丨几盈亏当轩重此期　钱珝江行无题诗放歌虽自遣丨丨又峥嵘　薛能除夜诗不辞加丨丨唯喜到三春　陆防刈获歌敢言丨丨囷仓实不了如今朝暮舂　杨万里木犀落尽有感诗丨丨秋香又一空落英顦顇怨西风】
　　一年【礼记王制三年耕必有丨丨之食九年耕必有三年之食　左传见三年下　公羊传元年者何君之始年也注变一为元元者气也疏以下有二年三年知上宜云丨丨而不言丨丨变言元年故决之　史记五帝舜纪丨丨而所居成聚　后汉书明徳马后纪帝请曰黄门舅旦夕供养且丨丨既无褒异又不録勤劳无乃过乎太后曰吾不欲令后世闻先帝数亲后宫之家故不着也　晋书宣帝纪辽东太守公孙文懿反徴帝诣京师天子曰此不足以劳君事欲必克故以相烦耳君徃还几时对曰往百日还百日攻百日以六十日为休息丨丨足矣　陈书沈不害传宜其振礼乐建立庠序式稽古典纡迹儒宫选公卿门子皆入于学助教博士朝夕讲肄使担簦负笈锵锵接衽方领矩歩济济成林如切如磋闻诗闻礼丨丨可以功倍三冬于是足用　宋史食货志知兴元府晁公武欲以三年所収最髙丨丨为额等第均数召佃放兵及保甲以护邉从之　管子粟行于三百里则国毋丨丨之积粟行于四百里则国无二年之积粟行于五百里则众有饥色又丨丨之计莫如树谷十年之计莫如树木终身之计莫如树人　列子齐之国氏大富宋之向氏大贫自宋之齐请其术国氏告之曰吾善为盗始吾为盗也丨丨而给二年而足三年大穰自此以徃施及州闾　庄子颜成子游谓东郭子綦曰自吾闻子之言丨丨而野二年而从三年而通四年而物五年而来六年而鬼入七年而天成八年而不知死不知生九年而大妙　荀子临事接民而以义变应寛裕而多容恭敬以先之政之始也然后中和察断以辅之政之隆也然后进退诛赏之政之终也故丨丨与之始三年与之终　淮南子秦穆公出游而车败右服失马野人得之穆公追而及之岐山之阳野人方屠而食之穆公曰夫食骏马之肉而不还饮酒者伤人吾恐其伤汝等偏饮而去之处丨丨与晋惠公为韩之战晋师围穆公之车梁由靡叩穆公之骖获之食马肉者三百余人皆出死为穆公战于车下遂克晋虏惠公以归　武帝内传子但爱精握固闭气吞液气化为血血化为精精化为神神化为液液化为骨行之不倦神精充溢为之丨丨易气二年易血三年易精四年易脉五年易髓六年易骨七年易筋八年易髪九年易形形易则变化变化则成道成道则为僊人　拾遗记商之始也有神女简狄游于桑野见黒鸟遗卵于地有五色文作八百字简狄拾之贮以玉筐覆以朱绂夜梦神母谓之曰尔怀此卵即生圣子以继金徳狄乃怀卵丨丨而有娠经十四月而生契祚以六百叶卵之文也　云笈七签琅琊葛孝先入天台山学道精思遐彻未周丨丨感通太上遣三圣人眞人下降以灵宝经授之　清异録周维显隐洪州西山尝曰得米三四石乐天羮七百二十碗足了丨丨之费　张衡思元赋冀丨丨之三秀兮遒白露之为霜　嵇康幽愤诗煌煌灵芝丨丨三秀　梁武帝子夜四时歌丨丨漏将尽万里人未归　刘长卿寄普门上人诗惆怅王孙草青青又丨丨　戴叔伦除夜宿石头驿诗丨丨将尽夜万里未归人　司空曙新蝉诗便觉丨丨老能令万感生　李商隠回中牡丹为雨所败诗万里重隂非旧圃丨丨生意属流尘　徐凝二月望日诗长短丨丨相似夜中秋未必胜中春　周繇看牡丹赠段成式诗逡巡又是丨丨别寄语集仙呼索郎　罗邺看花诗家在楚乡身在蜀丨丨春色负归期　陆答友人诗能脱鹔鹴来换酒五湖賖与丨丨春　苏轼山邨诗赢得儿童语音好丨丨强半在城中　王庭珪辰州上元诗来为万里客又看丨丨灯　杨万里春草诗天欲游人不蹋尘丨丨一换翠茸茵　又题南雄驿外计堂诗二月山城无菜把丨丨春事又杨花　刘因春游诗十日得闲须小醉丨丨最好是深春　方回春半久雨诗万古事销闲里醉丨丨春向雨中休　叶颙春莫诗又是丨丨春事了杜鹃声里夕阳多　纳延春日怀江南诗丨丨湖上春如梦二月江南水似天　黄庚莫春诗东风庭院夕阳天恨緑愁红又丨丨】
