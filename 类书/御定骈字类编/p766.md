<!-- { "loadSidebar": true } -->
　　寳玩【唐书河间王孝恭传江南平玺书褒美赐甲第一区女乐二部奴婢七百口丨丨不赀　元史世祖纪巴延就遣宋内行王埜入宫収宋国衮冕圭璧符玺及宫中图籍丨丨车辂辇乘卤簿麾仗等物　又百官志羣玉内司秩正三品天歴二年始置掌奎章图书丨丨及凡常御之物　淮南子人主好髙防深池雕琢刻镂黼黻文章絺绤绮绣丨丨珠玉则赋敛无度而万民力竭矣　曹组艮岳赋栖寓懐之丨丨备宸章之毫楮】寳供【张翥二生墖诗丨丨瑚碧珠光舎利红】
　　寳书【公羊传疏昔孔子受端门之命制春秋之义使子夏等十四人求周史记得百二十国丨丨九月经立感精符考异邮题辞具有其文以此言之夫子修春秋祖述尧舜下包文武又为大汉用之训世不应専据鲁史堪为王者之法也故言据百二十国丨丨也周史而言丨丨者寳者保也以其可世世传保以为戒故名丨丨也　唐书车服志天寳初改玺书为丨丨　又卢从愿传下迁豫州刺史政严简奏课为天下第一丨丨劳问赐绢百匹　又李吉甫传军国大事以丨丨易墨诏　曹组艮岳赋玩牙籖之甲乙发丨丨之秘藏　江淹诗丨丨为君掩　李白猛虎行丨丨长剑挂髙阁金鞍骏马散故人　刘禹锡送僧仲剬东游诗见瑶席下又送深法师游南岳诗飞无定所丨丨留旧房李羣玉懐初公诗何处开丨丨秋风海光寺　温庭筠】
　　【春日诗丨丨无寄处香毂有来期】
　　寳帚【清异録伪唐宜春王从兼喜书札学晋二王楷法用宣城诸葛笔一枝酬以十金劲妙甲当时号为翘轩丨丨】
　　寳墨【六一题跋唐陀罗尼经幢今在润州丨丨亭中唐云阳野夫王奂之书字画颇为世俗所重故録之以备广采　明一统志丨丨亭在镇江府治西偏以覆陀罗尼经幢　孙觌御书扇铭扇出上方丨丨未干天纵墨妙宛若惊鸾　欧阳修明堂庆成诗丨丨飞云动金文耀日晶　蘓轼书林次中所得李伯时归去来阳关二圗诗两本新圗丨丨香樽前独唱小秦王　黄庭坚诗经行东坡眠食地拂拭丨丨生楚怆　楼钥得王大令保母甎刻诗黄阁冈下得丨丨古人烧甎坚于石文征明忆昔次陈鲁南韵诗紫泥浥露封题湿丨丨含风赐扇香】
　　寳砚【戴复古寄陈寺丞诗坐拥红妆磨丨丨醉歌赤壁冩银钩】
　　寳文【宋史神宗纪丨丨阁置学士直学士待制官　又乐志丨丨瑞命符皇运緜逺庆维新　文献通考宋朝丨丨阁在天章阁之东西序羣玉蕊珠殿之北即旧日寿昌阁庆歴改曰丨丨嘉祐八年英宗即位诏以仁宗御书御集藏于丨丨阁命王珪撰记立石　云笈七籖轻泄丨丨身役鬼官长闭三徒万劫不原　明一统志丨丨阁在杭州府　又谢氏诗源昔有客过茅君时当大暑茅君于手巾内解茶叶人与一叶客食之五内清凉异而诘其所从来茅君曰此蓬莱山穆陀树叶众仙食之以当饮又有丨丨之蕊服之不饥谢幼贞诗曰摘丨丨之初蕊拾穆陀之坠叶】
　　寳章【唐书王方庆传武后尝就求羲之书方庆奏所存惟一轴并上十一世祖导等凡二十八人书共十篇后御武成殿徧示羣臣诏崔融序其阀阅号丨丨集复以赐方庆　玉海至和二年修太宗真宗御书阁为丨丨阁　文献通考丨丨阁寳庆二年置藏宁宗御制置学士等官　云笈七籖灵篇洞畅玉慧虗鲜皆天王之游歌空元之丨丨　又见琼字下】
　　寳经【云笈七籖上皇丨丨皆结自然之章以行长生之道不死之方　又位毗上君统摄学生之人奉迎太平后圣宫内东殿金房玉格有丨丨三百卷玉诀九千篇无数文诰弥劫不穷】
　　寳谟【文献通考丨丨阁嘉泰二年置藏光宗御制置学士等官　愧郯録光宗升袝循故事将建阁以藏宸章侍从集议欲以大谟名当国者以为不驯又欲名天畴疑近天章乃用丨丨　明一统志丨丨阁在杭州府嘉泰中建】
　　寳箓【却埽编蔡太保攸政和末自宣和殿大学士上清丨丨宫使拜懐康节度使　丹经说玉皇丨丨三洞秘文　杜审言诗祯符龙马出丨丨鳯皇传　郑畋诗三元丨丨饶】
　　寳典【隋书杜台卿传常采月令触类而广之为书名玉烛丨丨　江淹为萧拜相国齐公十郡九锡章殊命丨丨郁降云天采诏绮轩光流城御】
　　寳学【云笈七籖夫日月不髙所照不逺江海不广不能含纳出名丨丨之人譬若陂中鱼游到池四塞之下自谓穷尽天下之水终日终夜不能学大水之鱼交防言语不知外乃有江湖淮济河海恒溺之水也】寳诏【陈泰送汪水云诗东观初令习书史丨丨再直行丝纶】
　　寳帙【法苑珠林经藏内数十间屋甚精华丽其中经卷皆悉徧满金轴丨丨庄饰极好】
　　寳迹【歴代名画记隋帝于东京观文殿后起二台东曰妙楷台藏自古法书西曰丨丨防収自古名画圗画见闻志淳化中阁成上飞白书额召近臣纵观圗籍赐宴又有天章龙图寳文三阁后苑有圗书库圗典之盛无替天禄石渠妙楷丨丨矣】
　　寳牒【拾遗记周穆王録昭发于圗纬刋载于丨丨章皇王之符瑞叶河洛之祯祥】
　　寳训【蔡襄和御制观三圣御书诗皇心钦丨丨求治益精勤　袁桷装马曲须防玉巵黄帕覆丨丨传宣争頫首】
　　寳诲【宋史乐章真游降格丨丨昭章】
　　寳偈【法苑珠林朝宣丨丨夕出苦海　华严经序一窥丨丨庆溢心灵三复幽宗喜盈身意　赵彦昭奉和九月九日登慈恩寺浮圗应制诗喜闻题丨丨受记莫由同　蘓轼诗慈皇付丨丨神侣得幽独】寳册【唐书礼乐志宣宗已复河湟三州七关归其功顺宗宪宗而加諡号博士李稠请改作神主易书新諡右司郎中杨发等议以谓古者已祔之主无改作加諡追尊非礼也始于则天然犹不改主易书宜以新諡丨丨告于陵庙可也是时宰相以谓士族之庙皆就易书乃就旧主易书新諡焉　宋史礼志元符元年四月得传国受命寳是日受寳上尊号丨丨　梁简文帝菩提树颂丨丨葳帝圗掩映　袁桷诗香芸森丨丨当年侍蓬瀛】
　　寳策【宋书传之传髙祖无周世累仁之基欲力征以君四海实须外积武功以収天下人望止欲挂斾龙门折冲冀赵跨功桓氏取髙昔人地未辟于东晋威独振于江南然后可以变国情防民志抚归运而膺丨丨岂不知秦川不足供养百二难以传后哉】
　　寳契【赵彦昭人日侍宴大明宫应制诗丨丨无为属圣人雕舆出幸玩芳辰】
　　寳检【李绅禹庙诗秘文镂石藏青壁丨丨封云化紫泥】
　　寳蕴【云笈七籖序掇云笈七部之英略丨丨诸子之奥总为百二十卷】
　　寳函【王筠国师草堂寺智者约法师碑开丨丨之奥典辟金字之微言】
　　寳轴【徐陵諌仁山深法师罢道书朝覩尊仪暮披丨丨刹那之善逐此而生水滴微功渐盈大器　又玉台新咏序丽以金箱装之丨丨　郑嵎津阳门诗画轮丨丨从天来云中笑语声融怡】
　　寳圗【周书文帝元皇后传朕只承丨丨载徽号自我改作超革先古　唐书则天皇后武氏传承嗣伪款洛水石导使为帝遣雍人唐同泰献之后号为丨丨擢同泰游击将军于是汜人又上瑞石太后乃郊上帝谢况自号圣母神皇作神皇玺改丨丨曰天授圣圗号洛水曰永昌水圗所曰圣圗泉勒石洛坛左曰天授圣圗之表改汜水曰广武　舒元舆读唐厯诗肃宗传丨丨宼难连年撃】
　　寳海【唐书艺文志诸葛颍元风丨丨一百二十卷　宋史艺文志郭微属文丨丨一百卷　云笈七籖元门丨丨经曰阳精为日阴精为月分日月之精为星辰梁简文帝唱导文敬为皇太子敬礼东方丨丨南方灯明西方无量寿北方相德　江总摄山栖霞寺碑昔丨丨梵志睡覩花台智猛比丘行逢影窟】寳劫【云笈七籖中央黄天真文赤书一名丨丨洞清九天灵书一名黄神大咒一名黄帝威灵策文】寳眞【云笈七籖东方九气青天真文一名生神丨丨洞元章一名东山神咒八威策文　又明一统志丨丨观在太原府平定州东三十里】
　　寳篇【云笈七籖积感淹时斋思累岁上相青童君共寻宝经题目左乙东蒙之録又名三天不死之章又名智慧长生妙诀又名上圣接生丨丨又名源洞续善玉歴又名雌一混洞真文　又释太上三元玉检布经如是丨丨髙上皆刻金丹书贮以自然云锦之囊封以三元宝神之章藏于九天之上大有之宫】寳神【云笈七籖见上】
　　寳字【宋史乐志丨丨煌煌册书灿灿　玉海琼章丨丨嫓坟袭经　又景祐元年御笔篆写律准字宋郊为之賛曰上圣稽古规庭阅视嘉御正声亲铭丨丨李峤请迎寺额表胜幡香盖延丨丨于金门法鼓天花奉鸾书于象阙　崔融贺雨表捧瑶缄而风起迎丨丨而星流　王勃七夕赋见金约下　钱起诗丨丨比仙药羽人寄紫荆　王曽诗年年金殿里丨丨帖宜春韩维太皇太后阁诗镂成丨丨题宫戸剪出名花趁御筵】
　　寳篆【王勃乾元殿颂序灵爻密发八方昭大有之和丨丨潜开六合啓同人之防　陈基寄玉山诗丨丨焚香留睡鸭彩牋行墨写来禽秦观词翠被晓寒轻丨丨沉烟袅】
　　寳诀【李白送权十一序吾希风广成荡瀁浮世素受丨丨为三十六帝之外臣　又古风我来逢真人长跪问丨丨　广宣安国寺随驾幸兴唐观应制诗初传丨丨长生术已证金刚不壊身】
　　寳方【苏轼次韵子由清汶老龙珠丹诗天公不解防痴龙玉函丨丨出龙宫】
　　寳丹【后山诗话王岐公诗喜用金玉珠璧以为富贵其兄谓之至丨丨】
　　寳绘【苏轼丨丨堂记驸马都尉王君晋郷虽在戚里而其被服礼义学问诗书常与寒士角平居攘去膏梁屏逺声色而从事于诗画作丨丨堂于私第之东以蓄其所有　张雨题赵千里扇上写山诗江南丨丨多遗余王孙不归恨蘼芜】
　　寳目【云笈七籖释青要紫书金根众经众徃者科集众经之最要也盖玉帝命髙上侍真总仙君科集丨丨采日根之法合为众经以紫笔缮文金简为篇也】
　　寳籍【沈约为竟陵王发讲疏灵篇丨丨逺探龙藏　王勃武都山净惠寺碑黄龙负匣着丨丨于经山紫鳯衔书荫荣光于井络】
　　寳洲【法集经譬如大商主菩萨亦尔将导众生趣一切知大丨丨故】
　　寳瑞【齐书乐志丨丨昭神圗灵贶流瑞液　册府元明皇时得能言鹦鹉育于宫中张说上表曰南海异物志有时乐鸟鸣皆曰太平天下有道则见谓之丨丨望编国史　梁简文帝菩提树颂嘉祥竞发丨丨咸委　丘迟为范云谢示毛啓至德动天穷神为化丨丨开圗珍祥映谍　谢朓永明乐明祥已玉烛丨丨亦金轮】
　　寳王【华严经摩尼丨丨变现自在雨无尽寳及众妙华分散于地】
