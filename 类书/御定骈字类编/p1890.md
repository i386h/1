<!-- { "loadSidebar": true } -->
　　芦茸【杨万里野炊猿藤迳树下诗见苔锦下】
　　芦苗【储光羲江南曲逐流牵荇叶縁岸摘丨丨】
　　芦莩【礼记疏吹灰者谓作十二律管于室中四时位上埋之取丨丨烧之作灰而实之律管中以罗縠覆之气至则吹灰动縠矣　太经调律者度竹为管丨丨为灰列之九闲之中漠然无动寂然无声微风不起纎尘不形冬至夜半黄钟以应】
　　芦心【集异记元和中故都尉韦宥出牧温州忽忽不怡江波修永舟船燠热一日晩凉乃跨马登岸依舟而行忽逢浅沙乱流芦苇青翠因纵辔饮马而芦枝有拂鞭者宥因闲援熟视忽见新丝筝弦周纒丨丨宥即援芦伸弦其长倍寻则试纵之应手复结宥奇骇因寘于懐行次江馆即付筝妓曰我于丨丨得之颇甚新紧然沙洲江徼是物何自而来吾甚异之试施于噐以听其音妓将安之更无少异惟短二三寸耳方馔妓即置之赴食随置复纫及食罢就视则已蜿蜒舒展蠕蠕揺动妓乃惊告众来竞观而双眸了然宥骇曰得非龙乎遽命衣冠焚香致敬盛诸盂水之内而投于江才及中流风浪皆作蒸云走电咫尺昏晦俄有白龙长百丈拏攫升天众咸视之良久乃灭　老学庵笔记成都士人家子弟无贫富皆着丨丨布衣红勒帛狭如一指大稍异此则共嘲笑以为非士流也】
　　芦鞭【范成大李翚知县作亭西湖上余用东坡语名之曰饮緑遂为胜槩诗见芷葺下　元好问杏花诗一穗丨丨一穗尘西园红艶眼中新】
　　芦梢【道潜淮上诗丨丨向晩战秋风浦口寒潮尚未通】
　　芦头【本草丨丨主治上膈风热痰实生研末白汤调服】
　　芦根【梅尧臣褐山矶上港中泊诗岸潮生蓼节滩浪聚丨丨　苏轼庚辰岁人日作见枫叶下　苏辙赋园中所有诗丨丨爱溪水余涧长鲜緑　范成大田园杂兴诗斟酌梅天风浪更从水外种丨丨　袁桷天鹅曲丨丨啑啑水蒲滑翅足蹩曳难轻飞　又蟹谱其生于盛夏者无遗穗以自充俗呼为丨丨蟹瘠小而味腥至八月则蜕而形浸大】
　　芦枝【集异记见芦心下　代州志雁门山岭髙峻鸟飞不过惟有一缺雁来往向此中过号雁门山中多鹰雁至此皆相待两两随行衔丨一丨鹰惧芦不敢捉　李白诗一一衔丨丨散落天地间】
　　芦叶【元史礼乐志头管制以竹为管卷丨丨为首窍七觱篥格南蛮多用丨丨卷吹　燕都游览志韦中贵别业四围多水荻花丨丨寒雁秋风令人作江乡之想　庾信出自蓟北门行笳寒丨丨脆弓冻纻鸣李峤和杜学士旅次淮口阻风诗见荻苖下　李白奔亡道中诗淼淼望湖水青青丨丨齐　李嘉祐送卢】
　　【员外往饶州诗早霜丨丨变寒雨石榴新　又夜闻江南人家赛神诗鎗鎗铜鼓丨丨深寂寂琼筵江水緑戴叔伦宿灌阳滩诗十月江边丨丨飞灌阳滩冷上舟迟　白居易和春深诗萧萧丨丨里风起钓丝斜　李商隠出关宿盘豆馆对丛芦有感诗丨丨梢梢夏景深邮亭蹔欲洒尘襟　温庭筠南湖诗丨丨有声疑雾雨浪花无际似潇湘　刘沧江城晚望诗青山经雨菊花尽白鸟下滩丨丨疎　陈羽夜泊荆溪诗小雪已晴丨丨暗长波乍急鹤声嘶　又小江驿送陆侍御归湖上诗见荻花下　罗隠秋江诗细雨翻丨丨髙风却栁条陈与义诗逺色分村坞微凉动丨丨　岑安卿百雁图诗水寒丨丨黄霜清苇花白　张翥中秋望亭驿对】
　　【月诗丨丨好风生晚思桂花清露湿空凉　陈樵芦鸿四咏诗肃羽遵寒渚渡江丨丨黄　萨都拉余与观志能俱以公事赴北舟至梁山泊时荷花盛开风雨大至舟不相接遂泊芦苇中余折丨一丨题诗其上寄志能诗题诗丨丨雨斑斑厎事诗人不耐烦　马祖常杨村诗霜明野水晓粼粼丨丨黄时少白苹　杨维桢秋鴈图诗野水江湖逺秋风丨丨黄　陈基觱篥吟寒竹初裁丨丨秋夜吹百花洲上楼】
　　芦絮【张蠙叙懐诗十年九陌寒风夜梦埽丨花丨客衣吉雅谟丁鹤年弟尽弃纨绮故习清心学道特遗楮帐资其澹泊之好仍侑以诗香生丨丨秋将老梦熟梅花夜未公】
　　芦薍【尔雅葭丨菼丨疏葭一名丨菼一名丨李巡曰分别苇类之异名郭云芦苇也菼似苇而小实中江东呼为乌蓲如李巡云丨丨共为一草如郭云则丨丨别草案诗大车传云菼鵻也芦之初生则毛意亦以葭菼为一草也案诗卫风硕人云葭菼掲掲陆玑云薍或谓之荻至秋坚成则谓之萑其初生三月中其心挺出其下本大如箸上鋭而细扬州人谓之马尾以今语騐之则丨丨别草也】
　　芦菼【诗毳衣如菼疏释草云葭丨丨薍孙炎郭璞皆以芦薍为二草李巡舎人樊光以芦薍为一草此传菼为芦之初生则意同李巡之辈以丨丨为一也唐书西域传尼壤城在大泽中地垫洳丨丨荒茂】芦葭【南史张绪传见柳翣下　酉阳杂俎玉门军有丨丨泉周二丈深一丈驼马千头饮之不竭】芦苇【吴志吴主权徐夫人传祖父真与权父坚相亲坚以妹妻真生琨琨随坚征伐拜偏将军坚薨随孙防击张英于当利口而船少欲驻军更求琨母时在军中谓琨曰恐州家发水军来逆人则不利矣如何可驻耶宜伐丨丨以为泭佐船渡军琨具啓防防即行之众悉俱济　又诸葛恪传童謡曰诸葛恪丨丨单衣篾钩落于何相求成子阁成子阁者反语石子冈也建业南有长陵名曰石子冈葬者依焉钩落者校饰革带世谓之钩络带恪果以苇席裹其身而篾束其腰投之于此冈　宋史河渠志诏特转丘崈左承议郎令所筑华亭捍海塘堰趁时栽种丨丨不许樵采　西京杂记茂陵文固阳善驯野雉为媒用以射雉轻薄者化之皆以杂宝鐕厠防障以青州丨丨为弩轻骑妖服追随道路丹铅録所谓丨丨通一物也所谓蒹今作薕者是也所谓菼人以当薪爨者也今人罕能别蒹菼与丨丨又北人以丨与丨为二物水傍下湿所生者为苇其细不及指人家园池间所植者为芦其干差大　灯光仙人问疑经如曼陀华生丨丨町如金翅鸟处在乌群　江淹去故乡赋去室宇而逺客遵丨丨以为期　庾信哀江南赋就汀洲之杜若待丨丨之单衣　常建晦日马镫曲稍次中流诗夜寒宿丨丨晓色明西林　朱庆余早发庐江涂中遇雪寄李侍御诗丨丨声多雁满陂湿云连野见山稀　钱起江行无题诗人居丨丨岸终夜动秋声　白居易风雨晚泊诗苦竹林边丨丨丛停舟一望思无穷　刘禹锡晩泊牛渚诗丨丨晩风起秋江鳞甲生　许浑江楼夜别诗蕙兰秋露重丨丨夜风多张贲送李谷西归诗杨柳渐疎丨丨白可堪斜日送君归　贯休诗丨丨深花里渔歌一曲长　刘敞诗故移丨丨丛粗慰江湖趣　黄溍登石头城诗去去帆樯尽萧萧丨丨鸣　柳贯松雪老人临王晋卿烟江嶂图歌楼台缥缈出林坳丨丨萧骚藏泽薮　吴师道池阳纪事诗上有牧地连元戎悍卒夜伏丨丨茸　吴莱风雨渡扬子江诗桑麻夹岸收战尘丨丨成林出渔户】
　　芦荻【陈书侯瑱传琳军大败其步兵在西岸者自相蹂践马骑并淖于丨丨中弃马脱走以免者十二三吴船録自鲁家洑入纯纯者江旁支流如海之神防其广仅通舟不畏风浪两岸皆多丨丨　宋乌夜啼辞】
　　【巴陵三江口丨丨齐如麻　杜甫秋兴诗见藤萝下卢纶送浑别驾赴舒州诗江平丨丨齐五两贴樯低司空曙送魏季羔游长沙觐见诗丨丨湘江水萧萧万里秋　刘禹锡西塞山懐古诗今逢四海为家日故垒萧萧丨丨秋　许浑冬日五浪馆水亭懐别诗丨丨花多触处飞独凭虚槛雨微微　杜荀鹤溪岸秋思诗秋风忽起溪浪白零落岸边丨丨花　韩驹秣陵书事诗十月舟藏丨丨林客衣顿觉夜寒侵　杨万里已至湖尾望见西山诗不教逺树遮拦却丨丨生来直到天又诗丨丨中间一港深蒌蒿如柱不成簪　又碧落洞前滩水诗开门将谓船行逺只在峰头丨丨湾】
　　芦草【诗疏见芦菼下　尔雅疏见芦薍下　王昌龄塞下曲出塞复入塞处处黄丨丨】
　　芦苻【淮南子丨丨之厚通于无防而复反于敦厐髙诱注厚犹薄也丨苇丨芦之中白苻言其薄柯则归于苇故曰反于敦厐也防音垠】
　　芦蒢【岳阳风土记岳州常赋之外与他州名额不同者茶笼竹箭簳翎毛鱼麴丨丨铁叶窰灶】芦藋【陈基鸿雁篇昼衔丨丨防矰缴夜宿关河同梦魂】
　　芦刍【骆賔王畴昔篇未看白马对丨丨且觉浮云似车盖】
　　芦菔【尔雅疏见萝卜下　后汉书刘盆子传时掖庭中宫女犹有数百千人自更始败后幽闭殿内掘庭中丨丨根捕池鱼而食之注菔字或作卜　事文类聚刘禹锡病酒乃馈菊苖韲丨丨鲊于白乐天换六班茶以醒酒　蓉塘诗话寇莱公在宋时人号为贤者然亦喜功名好进之士又性不能容人而蔑视同列及南迁道过襄州留一絶句于驿亭曰沙堤筑处迎丞相驿吏催时送逐臣到了输他林下客无荣无辱自由身吁公既如此何必献天书食丨丨而变防髪以希宰辅也苏轼菜羮赋序东坡先生卜居南山之下服食器用称家之有无水陆之味贫不能致煮蔓菁丨丨苦荠而食之其法不用盐酱而有自然之味　陈世昌南湖赋见芋下　李时勉北京赋见韭芽下　皮日休蝗旱诗一金易丨丨一缣换鳬茈　苏轼狄韶州煮蔓菁丨丨羮诗中有丨丨根尚含晓露清　杨万里至后入城道中杂兴诗见菜羮下　又梦种菜诗从教丨丨专车大早觉蔓菁扑鼻香　叶适无相寺道中诗竹鸡露啄堪幽伴丨丨风干待歳除　贡师泰学圃吟见蔓菁下范梈百丈春日纪懐诗见葫荽下　陈基送匡庐道士于彦成归越诗蓬藋旣可居丨丨自堪鲊】芦萉【尔雅葖丨丨注萉宜爲菔芦音罗萉蒲卜切本草莱菔释名丨丨萝卜雹葖紫花温菘土酥】芦穄【本草蜀黍释名蜀秫丨丨芦粟木稷荻梁髙梁】
　　芦粟【本草见上】
　　芦茄【南史齐随郡王子隆传年二十一而体过充壮常使徐嗣伯合丨丨以服自销损犹无益】芦藕【琴书天寳中颍阳李氏女遘疾魂如在云雾中于女仙人丨丨苗间受美清风等五十曲】芦竹【笋谱丨丨笋其爲竹也叶阔而利可用割物实箬类也笋苦亦可食出庐州　亷州府志辘轳山在灵山县山势髙大四时云雾不散山多丨丨故曰緑芦齐巳有禅庭丨丨诗　郭钰题秋山风雨图诗倚江茅屋何人住丨丨萧萧出无路】
　　芦柑【榕城随笔漳南产柑橘其种不一而颗皆硕大丨丨爲最红柑次之丨丨色稍黄红柑则正赤皆佳种也三衢所产似亦当稍让连江一种差小而味亦甘当在武陵蜜橘之列】
　　芦风【贾至别裴九弟诗月色更添春色好丨丨似胜竹风幽　卢纶送李纵别驾赴韦州幕诗山雨迎军晚丨丨火微】
　　芦雪【陆龟蒙和袭美呉中言情见寄诗见菰烟下　王良臣九月七日饮诗风雁飞来更潇洒一枝丨丨印波心　潘女郎诗园亭当水中两岸丨花丨】
　　芦雨【周贺送友人诗樯烟离浦色丨丨入船声】
　　芦烟【王周巫山公署壁有无名山戏书二韵诗风伯如何解回怒数宵樯倚碧丨丨】
　　芦山【明一统志丨丨在登州府黄县西南二十五里下有丨丨观　又丨丨县在雅州城西北一百里朱子百丈山记前揖丨丨一峯独秀出】
　　芦峰【朱子有游丨丨诗　柳贯浦阳十咏诗有盈有泚即寒泉犹隔丨丨道里千】
　　芦水【庾信周大将军琅琊定公司马裔墓志铭石门氷释金堤电散丨丨门关茅津成观】
　　芦泉【明一统志丨丨在兖州府东平州东北三十里元行省尚书严实尝引水构亭为游观之所】芦河【明一统志丨丨在泽州沁水县西四十里源出鹿台山西流至县东十八里入沁河】
