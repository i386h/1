<!-- { "loadSidebar": true } -->
　　十日【书康诰见五六下　又传要囚谓察其要辞以断狱既得其辞服膺思念五六日至于丨丨至于三月乃大断之言必反覆思念重刑之至也　诗十月之交朔日辛卯日有食之亦孔之丑笺日辰之义日为君辰为臣疏日辰之义者月令其日甲乙是从甲至癸为日也左传曰辰在子卯又曰辰在申是从子至亥为辰也虽丨丨甲刚乙柔其中有五刚五柔要丨丨皆为干故日为君也而十二辰亦子阳丑隂其中有六阳六隂以对丨丨皆为支故辰为臣　礼记曲礼疏见五竒下又檀弓孔子既祥五日弹琴而不成声丨丨而成笙歌　周礼冯相氏掌十有二岁十有二月十有二辰丨丨二十有八星之位辨其叙事以防天位疏丨丨者谓甲乙丙丁之等也　左传天有丨丨注甲至癸　孟子见一日下　史记秦始皇纪始皇东游至阳武博浪沙中为盗所惊求弗得乃令天下大索丨丨　汉书陆贾传见五男下　宋史礼志见五日下　庄子纪渻子为王养鬭鸡丨丨而问鸡已乎曰未也方虚防而恃气丨丨又问曰未也犹应向景丨丨又问曰未也犹疾视而盛气丨丨又问曰防矣鸡虽有鸣者已无变矣望之似木鸡矣其徳全矣异鸡无敢应者反走矣　荀子霜降逆女氷泮杀内丨丨一御注杀减也内妾御也丨丨一御即杀内之义　春秋感精符山冬大雾丨丨已上不除者山崩之　京房易飞太平之时丨丨一雨凡嵗三十六雨此休征时若之应　论衡五日一风丨丨一雨　水经江水又右迳夜清而东歴朝阳道口注有县治治下有市丨丨一防　三辅决録第五颉字子陵为谏议大夫洛阳无主人乡里无田宅寄止灵台中或丨丨不炊　隋唐嘉话阎立本家代善画至荆州张僧繇旧迹曰定虚得名耳明日更往曰名下定无虚士坐卧观之留宿其下丨丨不能去　刘孝绰陪徐仆射晚宴诗夫君追宴喜丨丨递来过　梁简文帝鬬鸡诗见九胜下　韩翊赠兖州孟都督诗愿学平原丨丨饮此时不忍歌骊驹　刘禹锡谢窦员外旬休早凉见示诗新秋丨丨澣朱衣铃阁无声公吏归　温庭筠春日将欲东归诗见三春下　胡宿忆荐福寺牡丹诗丨丨春风隔翠岑祗应繁朶自成隂　赵抃上天竺寺石岩花诗直将春占三旬盛谁谓花无丨丨红　苏轼正月卄日往岐亭诗丨丨春寒不出门不知江栁已揺村　杨万里正月三日骤暖多稼亭前梅花盛开诗春囘丨丨梅初觉一夜商量一并开　元好问丨丨登丰山诗丨丨登髙发兴新丰山孤秀出尘氛　刘因春游诗见一年下　王恽万夀节同宋太常道出左掖门诗共擕满防香烟出散作都城丨丨春　王逢钱塘春感诗见五门下　又楚语先王之祀也以一纯二精三牲四时五色六律七事八种九祭丨丨十二辰以致之　韩愈送幽州李端公序愈曰国家失太平于今六十年夫丨丨十二子相配数穷六十其将复平平必自幽州始乱之所出也今天子大圣司徒公勤于礼庶防帅先河南北之将来觐奉职如开元时乎　又山海经海外东经汤谷上有扶桑丨丨所浴在黒齿北居水中有大木九日居下枝一日居上枝　庄子昔者丨丨并出万物皆照而况徳之进乎日者乎　宋玉招魂丨丨代出流金铄石些　郭璞丨丨赞丨丨并出草木焦枯　韩愈月蚀诗见八九下】
　　十时【左传穆子之生也荘叔以周易筮之遇明夷之谦示卜楚丘曰是将行而归为子祀明夷日也日之数十故有丨丨亦当十位自王以下其二为公其三为卿日上其中食日为二旦日为三明夷之谦明而未融其当旦乎故曰归为子祀　辍耕録求节炁歌惊蛰五时二刻求清明丨丨四刻流】
　　十刻【诗狂夫瞿瞿疏从秋分至于冬至昼渐短减丨丨半从冬至至于春分所加亦如之　汉书东方朔传帝始微行以夜漏下丨丨乃出常称平阳侯　宋书礼志咸宁注先正一日守宫宿设王公卿校便坐于端门外大乐鼓吹又宿设四厢乐及牛马帷阁于殿前夜漏未尽丨丨羣臣集到庭燎起火上贺谒报】十宿【皮日休习池晨起诗竹屏风下登山屐丨丨髙阳忘郤廻　裴説旅次衡阳诗晚秋红藕里丨丨寄渔船】
　　十干【宋史律厯志为四正卦五行丨丨隂阳错综律吕相叶命宫而商者应修下而髙者降下生隔八上生隔六皆圗于左　賔退録世有丨丨化五行真气之説究其理洪文敏载郑景实録之语谓取嵗首月建之干所生如甲巳丙作首丙属火火生土则甲巳化土他仿此颇通余记昔年一术士云遇龙则化龙辰也甲巳得戊辰属土故化土乙庚得庚辰庚属金故化金丙辛以降皆然其实一也　游宦纪闻自甲至癸为丨丨后人省文为干非也　小学绀珠丨丨甲乙木丙丁火戊己土庚辛金壬癸水】
　　十辛【清异録积麦以丨丨良下子不得过三辛收泼不得过三辛上塲入仓亦用辛日】
　　十晨【鲍照登大雷岸与妹书涂登千里日逾丨丨】
　　十夕【谢灵运夜发石闗亭诗随山逾千里浮溪将丨丨】
　　十夜【吕览见九攻下】
　　十山【易林九里丨丨道却峻难牛马不前复反来还】
　　十岳【苏志干岱山赋见八海下】
　　十峰【李绅题法华寺诗丨丨排碧落双涧合清涟】
　　十峒【一作洞宋史蛮夷诚徽州传宋初杨氏居之号丨丨首领以其族姓散掌州峒　陆防和袭美寄题镜岩周尊师所居诗见一簪下】
　　十洲【唐书艺文志东方朔丨丨记一卷　丨丨记见八方下　小学绀珠丨丨祖瀛元炎长元流生鳯麟聚窟　明一统志丨丨阁在宁波府城中　黄卿海市赋见三山下　曹组艮岳赋矧都邑纷华之地藏丨丨三岛之竒　虞茂奉和望海诗见三山下　周譲春夜醮五岳圗文诗见五岳下　卢照邻赠李荣道士诗风揺丨丨影日乱九江文　杜甫玉台观诗宫阙通羣帝乾坤到丨丨　包何送泉州李使君之任诗云山百越路市井丨丨人　刘禹锡马大夫见示浙西王侍御赠答诗诗百越酋豪称故吏丨丨风景助新诗　李商隠牡丹诗见三岛下　熊皎赠胥尊师诗见三洞下陆寄题罗浮轩辕先生所居诗预恐浮山归有日载将云室丨丨东　殷文圭题吴中陆防山斋诗见四时下　韦庄尹喜宅诗欲问灵踪无处所丨丨空濶阆山遥　又王道者诗见三岛下　陈陶镜道人吹箫诗丨丨人聼玉楼晓空向千山桃杏枝　沈彬诗见三峡下　李中献中书潘舍人诗见三峡下　吕岩七言诗见三岛下　范成大立春日登三江亭诗太白天寒犹带雪丨丨池暖已浮醅】
　　十浦【宋史河渠志乾道初平江守臣沈度两浙漕臣陈弥作言疏濬昆山常熟县界白等丨丨约用三百万余工】
　　十薮【尔雅丨丨鲁有大野晋有大陆秦有杨陓宋有孟诸楚有云梦吴越之间有具区齐有海隅燕有昭余祁郑有圃田周有焦防】
　　十泉【观佛三昧海经一光照东南方令东南方其地码碯色码碯色地上有琥珀山琥珀山上生七寳林七寳林间有丨丨水水十寳色水色放光普照东南方无量世界】
　　十池【汉书百官公卿表少府秦官掌山海池泽之税防给共养上林中丨丨监属焉　小学绀珠上林丨丨初池麋池牛首池蒯池积草池东陂池西陂池当路池犬台池郎池】
　　十地【齐书顾欢传文恵太子竟陵王子良并好释法吴兴孟景翼为道士太子召入元圃园众僧大防子良使景翼礼佛景翼不肯子良送丨丨经与之　北史冯亮传宣武尝召以为羽林监领中书舍人将令侍讲丨丨诸经固辞不许　楞伽经于彼演说乗皆是如来地丨丨则为初初则为八地第九则为七七亦复为八第二为第三第四为第五第三为第六无所有何次王融法门颂啓宣游丨丨拥接九区　王僧孺中寺碑见三明下　唐太宗圣教序见三途下　唐髙宗述三蔵圣记凝情定室匿迹幽岩栖息三禅廵游丨丨　樊忱奉和登慈恩寺浮屠应制诗丨丨祥云合三天瑞景开　周亮曲江亭望慈恩寺杏园花发诗容辉明丨丨香气遍千门　许浑龙兴寺崇隠上人院诗见三天下　李渉游西林寺诗丨丨初心在此身水能生月即离尘　陈陶题豫章西山香城寺诗丨丨严宫礼竺皇旃檀楼阁半天香　又易林风吹尘起丨丨无所南国年伤不可安处】
　　十顷【汉书食货志赐爵闗内侯黄金四十斤田丨丨晋书职官志诸公及开府位从公者品秩第一食奉日五斛元康元年给菜田丨丨驺十人　又陈骞传咸宁三年陈骞入朝因乞骸骨诏留京师给厨田丨丨厨园五十亩　又卫瓘传进位太保以公就第给厨田丨丨园五十亩　宋史神宗纪熈宁八年三月戊戌知河州鲜于师中乞置蕃学教蕃酋子弟赐田丨丨岁给钱千缗増解进士二人从之　淮南子见一顷下　王维徐公挽歌僻处留田宅仍才丨丨余　杜牧懐钟陵旧游诗丨丨平湖堤栁合岸秋兰芷緑纎纎　施肩吾江南怨从来不是无莲采丨丨莲塘卖与人　唐彦谦黄子陂荷花诗丨丨狂风撼麯尘緑堤照水露红新皮日休陈先軰故居诗千株橘树唯沽酒丨丨莲塘不买鱼　孙光宪采莲诗防萏香连丨丨陂小姑贪戯采莲迟　苏轼寄题郭明父府推頴州西斋诗春梦屡寻湖丨丨家书新报橘千头　又寄吴徳仁诗门前罢亚丨丨田清溪绕屋花连天　厐汉终南谿诗冷云低压万长杨丨丨秋隂鎻北堂　赵秉文济源诗云木晓相参寺枕龙蟠丨丨潭　髙士谈减字木兰花词涨緑空丨丨玻璃四面风】
