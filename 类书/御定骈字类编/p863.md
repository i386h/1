<!-- { "loadSidebar": true } -->
　　二阴【易大有彖曰大有柔得尊位大中而上下应之曰大有注处尊以柔居中以大体天丨丨以分其应上下应之靡所不纳大有之义也　又卦变图凡丨丨二阳之卦各有十五皆自临遯而乗　史记仓公传诊法曰丨丨应外一阳接内者不可以刚药　汉书翼奉传北方之情好也好行贪狼申子主之东方之情怒也怒行阴贼亥卯主之贪狼必待阴贼而后动阴贼必待贪狼而后用丨丨并行是防王者忌子卯也礼经避之春秋讳焉注北方隂也卯又阴贼故为丨丨　素问北方黒色入通于肾开窍于丨丨藏精于肾故病在谿野老记闻易乾卦一隂生为姤丨丨生为遯阴小人象隂至于二则二与五相应是君子与小人相应而君子当遯矣故丨丨生卦则为遯】
　　二阳【诗无衣无褐何以卒嵗疏言此丨丨之月大寒之时无衣无褐不可卒嵗　礼记月令季秋行夏令注极隂为外邉境之象也疏正义曰以十一月一阳生十二月丨丨生阳在内伏于地下四隂在地上故云极隂为外也　汉书翼奉传南方之情恶也恶行廉贞寅午主之西方之情喜也喜行寛大巳酉主之丨丨并行是防王者吉午酉也诗曰吉月庚午　管子见一阴下　素问肝一阳也心丨丨也肾孤藏也】
　　二度【礼记月令季秋之月日在房昏虗中旦栁中疏正义曰案三统厯九月节日在氐五度昏虗丨丨中去日九十七度旦张初度中九月中日在房五度昏危三度中去日九十三度旦张十八度中　云笈七籖九天丈人告三天玉童曰九丹上化胎精中记乃生九元之初结太空自然之气以成寳文一名琼胎灵曜经一名洞眞太丹隐书一名帝君七化变景九形经一名太一丨丨帝寳五精经　又北史刘昉传见一方下】二际【诗序是谓四始疏郑作六艺论引春秋纬演孔图云诗含五际六情者郑以泛历枢云午亥之际为革命卯酉之际为改正辰在天门出入听卯天保也酉祈父也午采芑也亥大明也然则亥为革命一际也亥又为天门出入听丨丨也卯为隂阳交际三际也午为阳谢隂兴四际也酉为隂盛阳微五际也】二交【元史厯志盖白道丨丨有斜有直隂阳二厯有内有外直者密而狭斜者踈而阔其差亦从而异今立象置法求之差数多者不过三度五十分少者不下一度三十分是为月道与赤道多少之差】二行【易文言疏施于五事言之元则仁也亨则礼也利则义也贞则信也不论智者行此四事并须资于知且干凿度云水土丨丨兼信与知也故略而不言也大方广寳箧经世尊我等不为知苦何以故离于丨丨名为解脱　素问伏菟上各丨丨行五者此肾之街也　又宋史兵志见二队下】
　　二精【云笈七籖解胎十二结法太一元父元母交纒丨丨交灌含养内眞　又服日月法日月之华黄赤丨丨圆光合气上发大明小学绀珠丨丨玉帛】
　　二厯【宋书厯志春秋书食有日朔者凡二十六其所据厯非周则鲁以周厯考之检其朔日失二十五鲁厯校之又失十三丨丨并乖则必有一伪此可疑之据五也　元史厯志见二交下】
　　二化【云笈七籖释洞神秘箓后有八帝次三皇而治又各受一卷亦以神灵之教治天下上三卷曰三精次三卷曰三变次二卷曰丨丨凡八卷号曰八索】
　　二劫【云笈七籖灵寳略纪有大圣出世号曰元始天尊以灵寳教化其法兴赤显明经丨丨天地又坏无复光明具更五劫天地乃开】
　　二蚀【齐书天文志向论丨丨之体周冲不同经与不经自由星迟疾难蚀引经恐未得也　唐书厯志开元十二年七月戊午朔于厯当蚀强半十三年十二月庚戌朔于厯当蚀大半日皆不蚀羣臣奉寿称庆若因开元丨丨曲变交限而从之则差者益多】
　　二元【史记武帝纪见一元下　晋书杜预传预以时厯差舛不应晷度奏上丨丨干度厯行于世　魏书律厯志洪所造厯为甲午甲戌丨丨又除豫州司马灵扶亦除蒲阴令洪至豫州续造甲子己亥丨丨唯龙祥在京独修前事　又列朝诗小序周元字防之闽县人与黄元皆出林鸿之门所谓丨丨也永乐中以文学征拜祠部尚书郎】
　　二结【云笈七籖胞上部有四结一结在泥丸中丨丨在口中三结在颊中四结在眼中】
　　二地【诗疏见一郊下　左传秋楚成得臣帅师伐陈讨其贰于宋也遂取焦夷城顿而还注焦今谯县也夷一名城父今谯郡城父县丨丨皆陈邑　元史河源附录自八九股水至昆仑行二十日河行昆仑南半日又四五日至地名阔即及阔提丨丨相属　素问帝曰余闻九鍼上应天地四时隂阳愿闻其方令可传于后世以为常也岐伯曰夫一天丨丨三人四时五音六律七星八风九野身形亦应之鍼各有所宜故曰九鍼】二土【诚斋杂记殷秘书愿夜梦牛皮上有丨丨又有赤玉在其上其子年十六解曰牛皮革也丨丨是圭字是鞋字也赤朱色朱是珠字也大人当得珠履乎果然　云笈七籖杂报世界善恶同天善者福寿遐年恶者浊辱短促浄秽丨丨咸备一天博地下方亦有上道金丹大要刀者乃戊土中之铅也圭者乃戊巳丨丨合为一圭也】
　　二垓【唐书萧徳言传李淳风曰昊天上帝位于坛北辰斗列第丨丨与纬书较异】
　　二野【水经注郑元注尚书言织皮谓西戎之国也西倾雍地之山也雍戎丨丨之间人有事于京师者当由此州而来】
　　二田【春秋桓公元年夏四月丁未公及郑伯盟于越注公以簒立而修好于郑郑因而迎之成礼于垂终易丨丨　管子丨丨为一夫】
　　二里【吕览矢之速也而不过丨丨止也歩之迟也而百舍不止也　易林前不溽暑解不可取离门丨丨败我利市　明一统志丨丨闗在凤翔府寳鸡县西南四十里有益门镇丨丨散闗廵检司　李涉秋日过员太祝林园诗望水廵山丨丨余竹林斜到地仙居】
　　二牧【周礼小司徒九夫为井注九夫为牧丨丨而当一井今造都鄙授民田有不易有一易有再易通二率而当一】
　　二亩【陆蒙寄懐南阳润卿诗谁怜故国无生计唯种南塘丨丨芹　倪瓒题画赠岳道士诗既滋数亩菊复种丨丨芹】
　　二顷【周礼大司马上地食者参之二注食者参之二假令一家有三顷岁种丨丨休其一顷　史记苏秦传且使我有雒阳负郭田丨丨吾岂能佩六国相印乎汉书武帝纪赐徙茂陵者戸钱二十万田丨丨　晋书五行志武帝七年十月河隂有赤雪丨丨　宋史食货志熙州王韶请以河州蕃部近城川地招弓箭手以山陂地招蕃兵弓箭手每砦五指挥以二百五十人为额人给地一顷蕃官丨丨大蕃官三顷　庾信司马裔碑渭南千亩之竹更惧盈满池阳丨丨之田常思止足邓文原苏荣祖墓表荣祖率诸弟稍欲分析家业夫人吴氏不能止惟取薄田丨丨书数箧　何逊秋夕诗见一庑下　吴均咏懐诗丨丨且营田三钱聊饮马杜甫甘园诗春日清江岸千甘丨丨园　孟郊新卜清罗幽居诗丨丨有余食三农行可观　许浑题崔处士山居诗见一半下　薛能寄吉谏议诗终凭丨丨谋婚嫁谬着千篇断斧斤　吴融祝风诗我有丨丨田长洲东百里　陆蒙自遣诗纵然此事教双得不博谿田丨丨苗　苏轼赠王子直秀才诗五车书已留児读丨丨田应为鹤谋　又答顿起诗茅屋拟归田丨丨金丹终扫雪千茎　又防头寺送宋希元诗三年不顾东邻女丨丨方求负郭田　杜本寄杨仲诗髙卧独无田丨丨曳裾谁有客三千　赵孟頫道塲山诗平生能着防两屐负郭何须丨丨田　倪瓒送元度北游诗霜月四更提剑舞田园丨丨帯经锄】
　　二涂【诗厌厌夜饮不醉无归传宗子将有事则族人皆侍不醉而出是不亲也醉而不出是渫宗也笺天子燕诸侯之礼亡此假宗子与族人燕为说尔族人犹羣臣也其醉不出不醉出犹诸侯之仪也疏族人致醉而有出有不出之丨丨犹诸侯至醉亦当辞出若不辞出是渫慢王也　宋书恩幸传序任子居朝咸有职业虽七叶珥貂见崇西汉而侍中身奉奏事又分掌御服东方朔为黄门侍郎执防殿下郡县掾吏并出豪家负戈宿卫皆由势族非若晩代为丨丨者也　齐书文恵太子传太子曰资敬奉君资爱事亲兼此丨丨唯在一极今乃移敬接下岂复在三之义俭曰资敬奉君必同至极移敬逮下不慢而已太子曰敬名虽同深浅既异而文无差别弥复増疑　鲍照伤逝赋反灵质于丨丨乱感恱于双抱　杜荀鹤空闲二公诗一教谁云辟丨丨律禅禅律智归愚】
　　二窟【战国防见一窟下　水经注秦州记曰河峡崖傍有丨丨一曰唐述窟髙四十丈西二里有时亮窟髙百丈广二十丈深三十丈】
　　二道【礼记檀弓陈庄子死赴于鲁鲁人欲勿哭缪公召县子而问焉县子曰古之大夫束脩之问不出竟虽欲哭之安得而哭之今之大夫交政于中国虽欲勿哭焉得而勿哭且臣闻之哭有丨丨有爱而哭之有畏而哭之　又宋书天文志序黄赤丨丨相与交错其间相去二十四度以两仪推之丨丨俱三百六十五度有竒是以知天体员如弹丸　北宋魏大武帝纪选六州兵勇猛者使永昌王仁髙凉王郍分领为丨丨南略淮泗以北徙青徐之人以实河北　又西域传见一道下宋史河渠志隆兴二年常州守臣刘唐稽言申利二港上自运河发流经营囘复至下流析为丨丨一自利港一自申港以逹于江　云笈七籖夫人者受生于天魂经成于元灵转轮九炁挺生太一开闗丨丨积神幽宫所以元液七纒流津敷泽日月映其六虗口目运其神气云行雨施徳拟天地又宋史选举志见一道下】
　　二鄙【周礼千夫有浍注千夫丨丨之田　又宋史乐志祥符盛际丨丨正休兵瑞应满寰瀛东封西祀鸣鸾辂从幸见升平】
　　二郊【宋书礼志汉初甘泉河东禋埋易位终亦徙于长安南北光武绍祚定丨丨洛阳南北晋氏过江悉在北】
　　二壝【元史祭祀志拟四成制内藏去一成以合阳竒之数每成髙八尺一寸以合干之九九外设丨丨内壝去坛二十五歩外壝去内坛五十四歩】
　　二坛【宋史礼志建隆以来迭奉四祖崇配丨丨】
　　二垅【宋史五行志至道五年八月临汾县民吉遇洪洞县民危思安田并禾生隔丨丨上合为一】二山【诗唐谱其封域在禹贡冀州太行恒山之西疏地理志云太行在河内山阳县西北恒山在故县上曲阳西北以太行恒山皆在河北故属冀州晋之东境廹此丨丨故云之西　左传桓公六年子同生公问名于申繻对曰不以国不以官不以山川不以隐疾不以畜牲不以器币周人以讳事神名终将讳之晋以僖侯废司徒宋以武公废司空先君献武废丨丨是以大物不可以命杜注丨丨具敖也鲁献公名具武公名敖更以其乡名山　水经注上虞县之东郭外有渔浦湖中有独大独小丨丨　又漓水东南流入熙平县迳羊濑山山临水石间有色类羊又东南迳鸡濑山山帯漓水山石色状鸡故丨丨以物受名矣　王融净行颂见一洲下　李峤清明日龙门游泛诗林窥丨丨动水见千龛越　萨都剌喜夀里客防雪山壁图诗大江东去流无声金焦丨丨如水晶】
　　二岳【左传疏见一山下　金史章宗纪太和四年二月丁酉以山东河北旱诏祈雨东北丨丨　明一统志丨丨龙水在青州府东岳龙水出寿光县西十二里俗名北夹河西岳龙水出本县西十六里俗名南夹河分流至罗桥乃合而入于海】
