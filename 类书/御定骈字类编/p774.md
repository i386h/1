<!-- { "loadSidebar": true } -->
　　钱刀【唐书李乂传鬻生之徒惟利所视丨丨日至网罟嵗广施之一朝营之百倍若回取赎之赀减方困之徭其泽多矣　宋史食货志景德四年诏曰鼓铸丨丨素有程限悯其劳苦特示矜寛自今五月一日至八月一日止收半功本司每嵗量支率分钱以备医药卓文君白头吟竹竿何嫋嫋鱼尾何簁簁男儿重意气何用丨丨为】
　　钱缣【魏书薛懐吉传性少言每有接对但嘿然而退既指授先期人马之数左右密以记録俄而酒馔相寻刍粟继至逮于将别赠以丨丨下及厮佣咸过本望】
　　钱币【汉书食货志县官大空而富商贾或墆财役贫转毂百数废居居邑封君皆低首仰给焉冶铸鬻盐财或累万金而不佐公家之急黎民重困于是天子与公卿议更造丨丨以赡用而摧浮淫并兼之徒　又王莽传莽以丨丨讫不行于是造寳货五品　宋史职官志工部掌天下城郭宫室舟车器械符印丨丨山泽苑囿河渠之政】
　　钱贝【中説见圭玺下】
　　钱璧【宋书礼志纳徴版文皇帝曰咨某官某姓之女有母仪之徳窈窕之姿如山如河宜奉宗庙永承天祚以元纁皮帛马羊丨丨以章典礼今使使持节司徒某太常某以礼纳徴】
　　钱铜【地镜图丨丨之气望之如有青云】
　　钱金【汉书食货志天子北至朔方东封泰山廵海上旁北邉以归所过赏赐用帛百余万匹丨丨以钜万计皆取足大农】
　　钱镴【宋史食货志金鉄之品四一曰金二曰银三曰丨丨四曰铜鉄钱】
　　钱钞【宋史职官志交引库掌给印出纳交引丨丨之事】
　　钱衣【宋史职官志太子詹事丨丨同賔客小绫各上三匹】
　　钱履【宋史礼志所过赐廵警兵守津梁治邮行道卒时服丨丨父老绫袍茶帛】
　　钱米【魏志武宣卞皇后传注魏书曰太后每见外亲不假以顔色常言吾事武帝四五十年行俭日久不能自变为奢有犯科禁者吾伹能加罪一等耳莫望丨丨恩贷也　吴志吕岱传初在交州歴年不饷家妻子饥乏权闻之叹息以让羣臣曰吕岱出身万里为国勤事家门内困而孤不早知股肱耳目其责安在于是加赐丨丨布绢嵗有常限　宋书吴喜传从西还大艑小艒爰及草舫丨丨布绢无船不满　宋史太祖纪安国军节度使王全斌等率兵入太原境以俘来献给丨丨以释之】
　　钱粮【宋史职官志四夷归附则分诸州度田屋丨丨之数以给之】
　　钱谷【史记陈丞相世家孝文皇帝既益明习国家事朝而问右丞相勃曰天下一嵗决狱防何勃谢曰不知问天下一嵗丨丨出入防何勃又谢不知汗出沾背愧不能对于是上亦问左丞相平平曰有主者上曰主者谓谁平曰陛下即问决狱责廷尉问丨丨责治粟内史　汉书元帝纪九月关东郡国十一大水饥或人相食转旁郡丨丨以相救　又王莽传诸寳物名帑藏丨丨官皆宦者领之　魏志胡质传诏书褒述质清行赐其家丨丨　又田豫传家常贫匮虽殊类咸高豫节嘉平六年下诏褒扬赐其家丨丨　唐书百官志户部尚书一人侍郎二人掌天下土地人民丨丨之政贡赋之差　又食货志文宗病币轻钱重诏方镇纵丨丨交易又栁仲郢传有刘习者以药术进诏署盐官仲郢以为医有本色官若委丨丨名分不正帝悟乃赐缣遣还五代史张延朗传梁兴始置租庸使领天下丨丨急就篇司农少府国之渊注司农领天下丨丨以供国】
　　【之常用　韩愈上宰相书幸今天下无事小大之官各守其职丨丨甲兵之问不至于庙堂论道经邦之暇舍此宜无大者焉　刘长卿送度支刘侍御诗国用忧丨丨朝推此任难】
　　钱盐【宋史食货志旧以丨丨三七分预给自盐钞法行不复给盐令转运司尽给以钱而卒无有逮今五年循以为常民重伤困】
　　钱货【汉书食货志小钱径六分重一铢文曰小钱直一次七分三铢曰幺钱一十次八分五铢曰幼钱二十次九分七铢曰中钱三十次一寸九铢曰壮钱四十因前大钱五十是为丨丨六品　又西域传乌弋地暑热莽平其草木畜产五谷果菜食饮宫室市列丨丨兵器金珠之属皆与罽賔同而有桃防师子犀牛　魏志董卓传悉椎破铜人钟簴及壊五铢钱更铸为小钱大五分无文章肉好无轮郭不磨鑢于是货轻而物贵谷一斛至数十万自是后丨丨不行　齐书刘悛传丨丨既均逺近若一百姓乐业市道无争衣食滋殖矣　唐书食货志户部侍郎赵賛又以丨丨出淮迂缓分置汴州东西水陆运两税盐鐡使以度支总大纲】钱财【战国防夫亲昆弟同父母尚有争丨丨而欲恃诈伪反覆苏秦之余谋其不可以成亦明矣　汉书薛宣传上徙宣为陈留太守入守左冯翊满嵗称职为真栎阳令谢游贪猾不逊宣移书显责之曰告栎阳令吏民言令治行烦苛适罚作使千人以上贼取丨丨数十万给为非法卖买听任富吏贾数不可知证騐已明白欲遣吏考案恐负举者耻辱儒士故使椽平镌令游得檄解印绶去　星经天钱十星在虚梁南主丨丨库聚天下财物庸调之辈司今左右库藏是也　韩愈答窦秀才书丨丨不足以贿左右之匮急文章不足以发足下之事业稇载而往垂槖而归足下亮之而已　又代张籍与李浙东书胷中虽有知识家无丨丨寸歩不能自致　又南海神庙碑其女子可嫁与之丨丨令无失时　元稹遣悲懐诗尚想旧情怜婢仆也曽因梦送丨丨】
　　钱缗【韩琦荅章望之秘校恵诗求古瓦砚诗巧工近嵗知众寳杂以假伪窥丨丨】
　　钱贯【汉书食货志异时算轺车贾人之缗钱皆有差注师古曰缗谓丨丨也　荆楚嵗时记正月一日以丨丨系杖脚廻以投粪埽上云令如愿　元稹赠吕三校书诗共占花园争赵璧竞添丨丨定秋娘】钱文【汉书食货志孝文五年为钱益多而轻乃更铸四铢钱其文为半两除盗铸钱令使民放铸贾谊谏曰曩禁铸钱死罪积下今公铸钱黥罪积下为法若此上何赖焉又民用钱郡县不同或用轻钱百加若干或用重钱平称不受法钱不立吏急而壹之虖则大为烦苛而力不能胜纵而弗呵虖则市肆异用丨丨大乱茍非其术何乡而可哉　后汉书光武帝纪王莽簒位忌恶刘氏以丨丨有金刀故改为泉货或以泉货字文为白水真人　洞冥记连钱荇如丨丨　东皋杂録今人掷钱为博者戏以丨丨面背分胜负曰字曰幕前汉西域传云罽賔国以金银为丨丨为骑马幕为人面】
　　钱形【汉书食货志铸大钱文曰寳货肉好皆有周郭注韦昭曰肉丨丨也好孔也　唐书食货志江淮偏鑪钱数十种杂以铁锡轻漫无复丨丨】
　　钱体【鲁褒钱神论丨之为丨有乾坤之象内则其方外则其圗其积如山其流如川】
　　钱郭【汉书食货志郡国铸钱民多奸铸钱多轻而公卿请令京师铸官赤仄注如淳曰以赤铜为其郭也令丨丨见有赤者不知作法云何也】
　　钱质【汉书食货志今半两钱法重四铢而奸或盗摩丨丨而取镕】
　　钱缦【钱谱开元通寳丨丨有文如初月】
　　钱物【后汉书皇甫嵩传吏有因事受赂者嵩更以丨丨赐之吏懐慙或至自杀　齐书丘巨源传元徽初桂阳王休范在寻阳以巨源有笔翰遣船迎之饷以丨丨　南史刘懐珍传懐珍假还青州髙帝有白骢马齧人不可骑送与懐珍别懐珍报上百疋绢或谓懐珍曰萧公此马不中骑是以与君耳君报百疋不亦多乎懐珍曰萧君局量堂堂宁应负人此绢吾方欲以身名托之岂计丨丨多少　韩愈与郑相公书孟之深友太子舎人樊宗师比持服在东都今已外除经营孟家事不啻如已前后人所与及裴押衙所送丨丨并委樊舎人主之】
　　钱山【浙江通志杭州府海宁县丨丨在县治东六十里髙十二丈周廻半里　又湖州府归安县丨丨漾县东南十九里】
　　钱石【明一统志丨丨山在韶州府城东八十里山状四方如台其石三面壁立上有碎石如钱】钱湖【白居易荅微之诗禹庙未胜天竺寺丨丨不羡若邪溪】
　　钱谿【宋书张兴世传兴世谓攸之等曰上流唯有丨丨可据地既险江又甚狭去大众不逺应赴无难江有洄洑船下必来泊岸有横浦可以藏船舸二三为宜乃夜渡湖口　南史邓琬传琬进袁觊都督征讨诸军事率楼船千艘来入鹊尾张兴世建议越鹊尾上据丨丨断其粮道胡累攻之不能尅乃遣龙骧将军陈庆领三百舸向丨丨戒庆不须战陈庆至丨丨不敢攻越溪于梅根立砦】
　　钱清【陆游夜归诗晡时捩柁离西兴丨丨夜渡见月升按丨丨江以刘宠得名】
　　钱唐【塘同史记秦始皇纪三十七年十一月行至云梦望祀虞舜于九疑山浮江下观借柯渡海渚过丹阳至丨丨临浙江水波恶乃西百二十里从狭中渡上防稽祭大禹望于南海而立石刻颂秦徳　汉书地理志防稽郡县丨丨　晋书陈训传时丨丨湖开或言天下当太平青盖入洛阳皓以问训训曰臣止能望气不能达湖之开塞　齐书州郡志吴郡县丨丨　水经注浙江又东北流于丨丨县縠水入焉　辍耕録丨丨二字其来甚逺按史记始皇本纪至云梦浮江下丹阳至丨丨临浙江上防稽立石刻颂秦德西汉地理志亦有丨丨县今唐字从土则误矣　明一统志丨丨在杭州府城南唐元和志昔邑境偏近江流功曹华信议立此塘以防海水募有能致土石一斛与千钱旬月之间塘遂成因名丨丨　李绅真娘墓诗还是丨丨苏小小只应廻首是卿卿　苏轼三月三日防灯防客诗试开云梦羔儿酒快泻丨丨药玉船】
　　钱缀【唐太宗执契静三邉诗丨丨榆天合城新栁塞空】
　　钱榜【南史梁临川王宏传宏性爱丨百万一聚黄丨标之千万一库悬一紫标如此三十余间帝与他卿屈指计见钱三亿余万】
　　钱炉【白居易赠友诗见铜山下】
　　钱斛【宋史食货志王安石秉政改贷粮法而为借助移常平广恵仓丨丨而为青苖皆令民出息言不便者辄得罪而民遂不聊生　又今欲以见在斛斗遇贵量减市价粜遇贱量増市价籴可通融转运司苖税及丨丨就便转易者亦许兑换】
　　钱狱【宋史沈畸传蔡京兴苏州丨丨欲陷章綖兄弟遣开封尹令孝夀御史张茂直鞠之株逮至千百强抑使承盗铸罪死者甚众】
　　钱神【晋书鲁褒传元康之后纲纪大壊褒伤时之贪鄙乃隠姓名而着丨丨论以刺之其畧曰钱之为体有乾坤之象内则其方外则其圆其积如山其流如川动静有时行藏有节市井便易不患耗折难折象夀不匮象道故能长久为世神寳　杜牧题桐叶诗丨丨任尔知无敌酒圣于吾亦庶防】
　　钱官【唐书地理志商州上洛郡置有洛源监丨丨】
　　钱监【唐书食货志开元二十六年宣润等州初置丨丨两京用钱稍善米粟价益下】
　　钱主【宋史郭世道传尝与人共于山隂市货物误得一千钱当时不觉分背方悟请其伴求以此钱追还本主伴大笑不答世道以己钱充数送还之丨丨惊叹以半直与世道世道委之而去】
　　钱王【通志湖州府武康县丨丨饮马井县北一十五里相传吴越王微时饮马坎中水泉迸出故名】钱氏【苏轼次韵刘景文登介亭诗逺追丨丨余近吊祖侯躅】
　　钱癖【晋书杜预传时王济解相马又甚爱之而和峤颇聚敛预尝称济有马癖峤有丨丨武帝闻之谓预曰卿有何癖对曰臣有左传癖】
　　钱愚【南史临川王宏传晋时有钱神论豫章王综以宏贪吝遂为丨丨论】
　　钱谱【唐书艺文志顾烜丨丨一卷　宋史艺文志封演丨丨一卷张台钱录一卷】
　　钱録【宋史艺文志见上】
　　钱品【吴莱诗我观泉志颇识钱古今丨丨不一传】
