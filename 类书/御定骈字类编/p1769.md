<!-- { "loadSidebar": true } -->
　　罗屏【李贺将进酒乐府见绣幕下　李商隐河阳诗晓帘串断蜻蜓翼丨丨但有空青色　温庭筠郭处士击瓯歌晴雪烟滋重叠山丨丨半掩桃花月】
　　罗叶【许敬宗奉和执契静三边应诏诗清台映丨丨沚控瑶池】
　　罗牀【李贺莫愁曲丨丨倚瑶瑟残月倾帘钩】
　　罗幔【事文类聚范仲淹子纯仁娶妇将归或传妇以丨为丨者公闻之不悦曰罗绮岂帷幔之物耶吾家素清俭安得乱吾家法若持至吾家当火于庭　王适古别离乐府珠帘昼不卷丨丨晓长垂　元稹生春诗玉栊穿细日丨丨张轻风】
　　罗幌【陈勲江月轩赋委鉴乎丨丨泛灎乎湘帙　晋子夜秋歌中宵无人语丨丨有双笑　袁伯文楚妃叹玉墀滴凄露丨丨已依霜　鲍照京洛篇珠帘无隔露丨丨不胜风　沈约冬白纻歌寒闺昼宻丨丨垂婉容丽色心相知　李峤烛诗浮炷依丨丨吹香匝绮茵沈佺期长门怨玉阶闻坠叶丨丨见飞萤　郑愔春怨诗见锦筵下　梁锽美人春卧诗妾家巫峡阳丨丨寝兰室　包何同阎伯均宿诗绮琴白雪无心弄丨丨清风到晓开　刘禹锡秋萤引髙丽罘罳照蛛网斜歴璇题舞丨丨　林滋人日诗见酒杯下　唐彦谦春雨诗见绣题下　皮日休夜会诗金火障红兽飞来射丨丨　张养浩赠刘仲宪诗天开丨丨云千疉地转锦屏山四簇】
　　罗幕【陆机君子有所思行邃宇列绮窗兰室接丨丨又日出东南隅行南岸充丨丨北渚盈軿轩　王无竞铜雀台诗长袖拂玉尘遗情结丨丨　崔国辅怨诗织锦犹未成虫声入丨丨　王昌龄初日诗见丝管下　岑参白雪歌散入珠帘湿丨丨狐裘不暖锦衾薄元稹松鹤诗日色相玲珑纎云映丨丨　鲍溶寒夜吟丨丨画堂深皎洁兰烟对酒客几人　杜牧春思诗兽垆凝冷焰丨丨蔽晴烟　李商隐孔雀诗见绣袿下温庭筠阳春曲见帘外下　又夜宴謡亭亭蜡泪香珠残暗露晓风丨丨寒　张乔杨花落诗人家女儿出】
　　【丨丨净埽玉除看花落】
　　罗帏【董思恭咏月诗见绮帐下　卢照隣长安古意梁燕双飞绕画梁丨丨翠被郁金香　沈佺期长安道诗坐看长夏晩秋月照丨丨　欧阳詹乐津店北陂诗丨丨碧簟岂相容行到山头忆山下　赵嘏织锦窦家妻诗见锦字下　唐彦谦咏葡萄诗石家美人金谷游丨丨翠幕瑚钩】
　　罗帷【宋书乐志悲风清厉秋气寒丨丨徐动轻秦轩説苑居则广厦邃房下丨丨来清风倡优侏儒处前迭进而謟防　梁简文帝大同哀辞见绮茵下　王勃临髙台诗锦衾夜不襞丨丨昼未空　赵彦昭奉和七夕两仪殿会晏应制诗星桥度玉佩云阁掩丨丨王维班偼伃诗秋夜守丨丨孤灯耿不灭　李白独漉篇丨丨舒卷似有人开明月直入无心可猜又春怨诗白马金羁辽海东丨丨绣被卧春风】
　　罗帐【宋史舆服志见绣巾下　何承天答宗居士书庶几防丨丨之葢升弥镫之座　庾信荡子赋纱窗独掩丨丨长垂　刘铄拟明月何皎皎诗玉宇来清风丨丨延秋月　袁晖长门怨愁眠丨丨晓泣坐金闺暮沈佺期折杨柳诗玉窗朝日映丨丨春风吹　刘元淑妾薄命暗啼丨丨空自怜梦度阳闗向谁説　王适】
　　【古别离夜还丨丨空有情春着裙腰自无力杜牧睦州雨霁诗逺树疑丨丨孤云认粉囊】
　　罗褥【宋史舆服志凉车赤质金涂银装龙凤五采明金织以红黄藤油壁绯丝绦龙头梅红丨丨银螭头穗毬云朶踏头莲花坐雁钩火珠门沓钺频伽大小镮驾以槖驼省方在道及校猎回则乗之】罗衾【张衡同声歌思为苑蒻席在下蔽匡牀愿为丨丨帱在上卫风霜】
　　罗被【孟浩然庭橘诗骨刺红丨丨香黏翠羽簮】
　　罗【梁元帝采莲赋故以水溅兰桡芦侵丨丨菊泽未反梧台回见　又荐同王绩辛司法宅观妓诗南国佳人至北堂丨丨开　上官仪安德山池宴集诗上路抵平津后堂丨丨陈　白居易喜谈氏得外甥诗玉芽珠颗小男儿丨丨兰汤浴罢时　刘禹锡泰娘歌见锦茵下　李商隐囘中牡丹为雨所败诗水亭暮雨寒犹在丨丨春香暖不知】
　　罗髻【苏轼荼蘼洞诗分无素手簮丨丨且折霜蕤浸玉醅】
　　罗巾【卢象自江东止田园移庄庆防未几归汶上小弟幼妹尤嗟其别诗已能持宝瑟自解掩丨丨　白居易后宫词泪湿丨丨梦不成夜深前殿按歌声　焦郁赠去婢诗公子王孙逐后尘绿珠垂泪滴丨丨　聂夷中杂怨诗君泪濡丨丨妾泪滴路尘丨丨今在手日得随妾身路尘如因风得上君车轮】
　　罗衣【后汉书边让传章华赋丨丨飘飖组绮缤纷　宋史舆服志见韈履下　王勃采莲赋锦帆映浦丨丨塞川　刘庭琦奉和圣制瑞雪篇丨丨防着浑是花玉手团来半成水　裴交泰长门怨自闭长门经几秋丨丨湿尽泪还流　何曽妾薄命阿娇初失汉王恩旧赐丨丨亦罢熏　崔液春闺诗青楼明镜昼无光红帐丨丨徒自香　乔知之从军行玉霜冻珠履金吹薄丨丨　张説城南亭诗防待城南春色至竟将花柳拂丨丨　梁锽艳女词美人姿态里春色上丨丨　储光羲夜观妓诗见锦荐下　杜甫黄草诗见锦水下　李嘉祐春日淇上诗相将踏青去不解惜丨丨　刘长卿美人障子诗窗风不举袖但觉丨丨轻　刘禹锡柘枝诗鼓吹残拍腰身软汗透丨丨雨防花　李贺奉和二兄罢使遣马归延州诗见锦带下　张祜舞诗荆台呈妙舞云雨半丨丨　赵嘏洞庭寄所思诗孤浪谩疑红脸笑轻云忽似舞丨丨　薛逢宫词云髻罢梳还对镜丨丨欲换更添香　韦庄鄜州寒食城外醉吟诗雕隂寒食足游人金凤丨丨湿麝薰　花蕊夫人宫词兰棹把来齐拍水并船相鬭湿丨丨】
　　罗袍【北史杨愔传自尚公主后衣紫丨丨金镂大带遇李庶颇以为耻谓曰吾此衣服都是内裁既见子将不能无愧　宋史仪卫志执仪刀将官二人幞头绯抹额紫绣丨丨背腾蛇铜革带】
　　罗衫【本事诗见钿带下　韦应物白沙亭逄吴叟歌龙池宫里上皇时丨丨宝带香风吹　白居易燕子楼诗见钿晕下　章孝标柘枝诗柘枝初出鼔声招花钿丨丨耸细腰　温庭筠黄昙子歌丨丨褭囘风防粉金鹂卵　薛能柘枝词急破催揺曳丨丨半脱肩】
　　罗袿【宋书乐志阳春白日风花香趋步明玉舞瑶珰声发金石媚笙簧丨丨徐转红袖扬】
　　罗襟【白居易赠张山人诗丨丨蕙带竹皮巾虽到尘中不染尘】
　　罗帔【元稹防真诗宝钗行彩凤丨丨掩丹虹】
　　罗襦【史记滑稽传见烛灭下　北史魏乐良王万夀传子忠明帝时太常少卿孝武帝泛舟天泉池命宗室诸王陪宴忠愚而无智性好衣服遂着红丨丨绣作领碧防袴锦为缘帝谓曰朝廷衣冠应有常式何为着百戏衣　宋史乐志劒器队衣五色绣丨丨裹交脚幞头红罗绣抹额带器仗　虞世南门有车马客行危促柱奏巴渝遗簮堕珥解丨丨　卢照隣长安古意丨丨宝带为君解燕歌赵舞为君开　乔知之下山逢故夫诗见纨袖下　王维杂诗对人传玉腕映烛解丨丨白居易绣妇叹连枝花样绣丨丨本拟新年饷小姑刘禹锡真娘墓诗见绣黛下　薛能吴姬诗取次衣裳尽带珠别添龙脑裛丨丨　牛峤红蔷薇诗晓啼珠】
　　【露浑无力绣簇丨丨不肯行　又周礼罗氏蜡则作丨丨注襦与繻同罔之细密者】
　　罗袖【宋史乐志平调万国朝献春盆鱼上冰红梅花洞中春春雪飞翻丨丨落梅花夜游乐鬭春鸡　杨贵妃赠张云容舞诗丨丨动香香不已红蕖褭褭秋烟里　张易之出塞诗谁堪坐秋思丨丨拂空牀　乔知之倡女行昨宵绮帐迎韩寿今朝丨丨引潘郎　刘希夷江南曲锦帆冲浪湿丨丨拂花行　沈佺期李员外秦援宅观伎诗玉钗翠羽饰丨丨郁金香　张说咏镜诗倘蒙丨丨拂光生玉台上　祖咏七夕诗玉庭开粉席丨丨捧金盘　王翰春女行丨丨婵娟似无力行拾落花比容色　崔颢杂诗丨丨拂金鹊防屏防红妆李白白头吟赠君表相思丨丨幸时拂　白居易闲居诗金羁骆马近卖却丨丨柳枝寻放还　卢仝楼上女儿曲林花撩乱心之愁卷却丨丨弹箜篌　李贺五月乐词丨丨从廻翔香汗沾宝粟　杜牧寄逺诗向春丨丨薄谁念舞台风　牛峤杨柳枝诗解冻风来末上青解垂丨丨拜卿卿　寒山诗丨丨盛梅子金鎞挑笋芽】罗袂【江淹为萧太尉上便宜表褧衣随尘而罢丨丨从风而弃百民染其声奢万姓被其驰荡　曹植洛神赋抗丨丨以掩涕兮泪流襟之浪浪　李邕春赋玉顔景照丨丨风翻　汉武帝落叶哀蝉曲丨丨兮无声玉墀兮尘生　李峤清明日龙门游泛诗见香桡下吴少微怨歌行见锦衣下　李颀湘夫人诗窗霭丨丨色潺湲江水流　李白代秋情诗空掩紫丨丨长啼无尽时　白居易杂兴诗见锦鞲下　又风吹丨丨飘飘举犹似霓裳羽衣舞　李贺少年乐陆郎倚醉牵丨丨夺得宝钗金翡翠　蜀太妃徐氏游丈人观诗清泪霑丨丨红霞拂绣衣】
　　罗裾【宋书乐志双袂齐举鸾凤翔丨丨飘飖昭仪光宋之问秋莲赋万乗顾兮驻防骑六宫喜兮停丨丨】
　　罗带【李徳林夏日诗防风动丨丨薄汗染红妆　郑愔采莲曲见锦防下　李华长门怨自惊丨丨缓非复旧来心　韩愈诗水作青丨丨山如碧玉簮　白居易宅西小楼临玩诗水色波文何所似麴尘丨丨一条斜　张祜吴宫曲玉钗斜白燕丨丨弄青虫　苏轼白鹤峯新居欲成夜过西邻翟秀才诗系闷岂无丨丨水割愁还有剑铓山】
　　罗缨【宋史舆服志进贤冠以漆布为之上缕纸为额花金涂银铜饰后有纳言以梁数为差凡七等以丨为丨结之　汉乐府竚立望西河泣下沾丨丨　魏文帝于谯作丨丨从风飞长剑自低昂　又大墙上蒿行纎丨为丨饰以翠翰　繁钦定情诗何以结恩情美玉缀丨丨】
　　罗囊【宋史仪卫志绛麾如幢止三层紫丨丨蒙之王公麾以紫绫袋】
　　罗帕【杜甫骢马行赤汗防生白雪毛银鞍却覆香丨丨】
　　罗裳【宋书乐志舞饰丽华乐容工丨丨皎日袂随风宋史舆服志见韈履下　黄庭内景经方圆一寸处此中同服紫衣飞丨丨　刘希夷江南曲朝游暮起金花尽渐觉丨丨珠露浓　崔国辅妾薄命夜夜玉窗里与他卷丨丨　孟浩然鹦鹉洲送王九之江左诗见锦缆下　白居易和裴常侍蔷薇架诗触僧飘毳褐留妓冒丨丨】
　　罗裙【五国故事王衍之末年率其母后等同幸青城至成都山上清宫随驾宫人皆衣画云霞道服衍自制甘州曲辞亲与宫人唱之曰画丨丨能解束胜腰身柳睂桃脸不胜春薄媚足精神可惜沦落在风尘宫人皆应声而和之　云笈七籖见锦帔下　袁晖七月闺情诗锦字沾愁泪丨丨缓细腰　王勃采莲归乐府桂棹兰桡下长浦丨丨玉腕揺轻橹　李峤东飞伯劳歌丨丨玉佩当轩出防翠施红竞春日　杜甫琴台诗野花留宝靥蔓草见丨丨　王昌龄采莲曲荷叶丨丨一色裁芙蓉白脸两边开　刘长卿湘妃庙诗苔痕断珠履草色带丨丨　李端妾薄命诗回灯入绮帐转靣脱丨丨　元稹蔷薇架诗风蔓丨丨带露英莲脸泪　又樱桃花诗樱桃花一枝两枝千万朶花塼曽立摘花人窣破丨丨红似火　白居易春池上戏赠李郎中诗直似挼蓝新汁色与君南宅染丨丨　孟郊临池曲丨丨蝉鬓倚迎风双双伯劳飞向东　李贺恼公诗见绣沓下　章孝标贻美人诗宝髻巧梳金翡翠丨丨宜着绣鸳鸯　秦韬玉句女娲丨丨长百尺搭在湘江作山色大易湘夫人祠诗苔痕涩珠履草色妒丨丨】
