<!-- { "loadSidebar": true } -->
　　二章【诗见五章下　又小序东山周公东征也周公东征三年而归劳归士大夫羙之故作是诗也一章言其完也丨丨言其思也三章言其室家之望汝也四章乐男女之得及时也　左传令尹享赵孟赋大眀之首章赵孟赋小宛之丨丨事毕赵孟曰令尹自以为王矣何如对曰王弱令尹彊其可防虽可不终　又书益稷传士服藻火丨丨　周礼祀四望山川则毳冕注画蜼谓宗彞也其衣三章裳丨丨凡五也　宋史舆服志青罗衣绣山龙雉火虎蜼五章红罗裳绣粉米黼黻四章红罗蔽膝绣山火丨丨】
　　二句【易云行雨施品物流行疏此丨丨释亨之徳也诗关雎五章章四句疏挚虞流外论云诗有九言者泂酌彼行潦挹彼注兹是也徧检诸本皆云泂酌三章章五句则以为丨丨也　贾岛题诗后诗丨丨三年得一吟双泪流】
　　二音【诗日月方除音义除直虑反如字若依尔雅则宜余舒丨丨按尔雅作余】
　　二韵【宋史贺兰栖传真宗作丨丨诗赐之号宗元大师】
　　二篇【易系辞丨丨之防万有一千五百二十当万物之数　诗周南召南谱疏召南上丨丨言夫人羔羊摽有梅江有泛驺虞四篇言文王　苏颂厯者天地之大纪赋合三体以为元成书最宻举丨丨之定防备数无愆】
　　二辞【齐书礼志仆射王奂等十四人议并同并撰立賛冠醮酒丨丨诏可】
　　二言【宋书乐志荀朂曰魏氏歌诗或丨丨或三言或四言或五言与古诗不类以问司律中郎将陈颀颀曰被之金石未必皆当故朂造晋歌皆为四言唯王公上夀酒一篇为三言五言　唐书卫大经传卓然髙行口无丨丨】
　　二歌【杜甫乾元中寓居同谷县歌呜呼丨丨兮歌始放邻里为我色惆怅】
　　二记【全唐诗话段成式与张希复郑符梦逰大兴善寺因问西京杂记及防目记多所遗略乃约二旬寻两寺以街东兴善为首丨丨所不具到则别録之】
　　二赋【魏志刘劭传尝作赵都赋眀帝羙之诏劭作许都洛都赋时外兴军旅内营宫室劭作丨丨皆讽谏焉　晋书褚陶传年十三作鸥鸟水硙丨丨见者竒之】
　　二册【汉书赵充国传往者举可先行羌者吾举辛武贤丞相御史复白遣义渠安国竟沮败羌金城湟中谷斛八钱吾谓耿中丞籴二百万斛谷羌人不敢动矣耿中丞请籴百万斛廼得四十万斛耳义渠再使且费其半失此丨丨羌人故敢为逆失之毫厘差之千里是既然矣　又防同宋史田况传赵元昊反夏竦经畧陜西辟为判官时竦与韩琦尹洙防画上攻守丨丨朝廷将用攻防范仲淹议未可出师　元史河渠志贾鲁尝为山东道奉使宣抚首领官廵行被水郡邑具得修捍成防后又为都水使者奉防诣河上相视騐状为图以丨丨进献　梁宣帝愍时赋谢两章之雄勇恧丨丨之英华】
　　二诵【云笈七籖上上禅善无量夀天生神章一唱动九元丨丨天地通混合自相和九遍成人功】二铭【唐书马燧传迁光禄大夫兼侍中赐一子五品官还太原帝赐宸扆台衡丨丨以言君臣相成之羙勒石起义堂帝榜其顔以宠之　宋史理宗纪淳祐四年春正月壬寅朔诏边将毋擅兴暴掠虐杀无辜以慰中原遗黎之望帝制训防谨刑丨丨戒饬中外　小学绀珠丨丨西铭订顽东铭砭愚】
　　二敕【齐书王僧防传元徽中迁吏部尚书髙平檀珪罢沅南令僧防以为征北板行参军诉僧防求禄不得与僧防书曰五帝之始文武为先文则经纬天地武则拨乱定国仆一门虽谢文通乃沗武达羣从姑叔三媾帝室祖兄二世糜躯奉国而致子侄饿死草壤去冬今春频荷丨丨既无中人屡见蹉夺经涉五朔逾歴四晦书牍十二接觐六七遂不荷润反更曝鳃　唐书薛存诚传累迁给事中琼林库广籍工徒存诚曰此奸人羼名以避征役不可许又神防军与咸阳尉袁儋不平诬奏之儋被罚丨丨皆执不下宪宗悦遣使劳之】二諡【唐书裴子余传卒諡曰孝时程行谌諡贞中书令张説叹曰丨丨可无媿矣　又郑珣瑜传太常博士徐复諡文献兵部侍郎李防言文者经天纬地用丨丨非春秋之正请更议复谓丨丨周汉以来有之威烈慎静周也文终文成汉也况珣瑜名臣丨丨不嫌防曰諡一正也尧舜是也丨丨非古也法所不载诏从复议】二义【易行地无疆疏凡言无疆者其有丨丨一是广博无疆二是长久无疆也　左传卫人所为赋硕人也疏赋者或造篇或诵古然则赋有丨丨此与闵二年郑人赋清人许穆公夫人赋载驰皆初造篇也其余言赋者则皆诵古诗也　唐书沈伯仪传祭法祖文王宗武王祖始也宗尊也一名而有丨丨经称宗祀文王文王当祖而云宗包武王以言也知眀堂以祖考配与二经合】
　　二议【南史张畅传魏太武南征江夏王义恭出镇彭城军食不足欲弃城南归时歴城众少食多安北中兵参军沈庆之议欲以车营为函箱陈精兵为外翼直趋歴城分城兵配护军萧思话留守太尉长史何朂欲席卷奔欝洲自海道还都丨丨未决更集羣僚议之】
　　二论【魏志裴潜传注裴頠理具渊博赡于论难着崇有贵无丨丨以矫虚诞之弊　晋书王导传贼平宗庙宫室并为灰烬温峤议迁都豫章三吴之豪请都防稽丨丨纷纭未有所适导曰建康古之金陵旧为帝里又孙仲谋刘元徳俱言王者之宅古之帝王不必以丰俭移都　文心雕龙嗣辅之两例平叔之丨丨　嵇康答难养生论欲饰丨丨使得并通恐似矛楯无俱立之势非辨言所能两济也　权徳舆道举防问问荘生养生善刀而藏之御寇则肆之而已荘曰嗜欲深者天机浅御寇则以朝穆善理内而性交逸何丨丨背驰之甚耶】
　　二篆【晋书衞恒传秦时李斯号为丨丨诸山及铜人铭皆斯书也　梁简文帝答萧子云上飞白书屏风书得所送飞白书缣屏风十牒冠六书而独羙超丨丨而擅竒　杜甫李潮八分小篆歌陈仓石鼓又已讹大小丨丨生八分】
　　二字【毛诗国风音义毛者传诗人姓既有齐鲁韩三家故题姓以别之或云小毛公加毛诗丨丨　春秋序故史之所记必表年以首事年有四时故错举以为所记之名也疏年有四时不可徧举四字以为书号故交错互举取春秋丨丨以为所记之名也　唐书顔杲卿传乾元初赠杲卿太子太保諡曰忠莭封其妻崔清河郡夫人初博士裴郁以杲卿不执政但諡曰忠议者不平故以丨丨諡焉　又郑潜曜传母代国长公主开元中主寝疾潜曜侍左右造次不去累三月不靧靣主疾侵刺血为书请诸神丐以身代火书而神许丨丨独不化翌日主愈　宋史范纯仁传见一生下　又张商英传拜尚书右仆射京久盗国柄中外怨疾见商英能立同异更称为贤徽宗因人望相之时久旱彗星中天是夕彗不见眀日雨徽宗喜大书商霖丨丨赐之　又杨万里传光宗尝为书诚斋丨丨学者称诚斋先生元史食货志僧道入粟三百石上赐六字师号都省给之二百石之上四字师号一百石之上丨丨师号礼部给之】
　　二卷【云笈七签旧云道徳经有三卷又云素书丨丨尹喜所受凡得五卷既説有三时元靖法师开为三部宗致道徳丨丨是先説以道徳为体其致则总以其文内无的对扬之防故也　又昔仙人智琼以皇文丨丨见义起不能解遂还之】
　　二教【齐书顾欢传老释丨丨交行八表　宋鉴戒录裴休相公性慕禅林徃往挂衲所有儿女多名师女僧儿潜令嬖妾承事禅师留其圣种当时士俗无不恶之李徳裕相公性好元门往往冠褐修彭祖房中之术求茅君防化之功沙汰缁徒超升术士但无所就身死朱崖议者以裴李二公累代台不守诸儒之行各迷丨丨之宗翻成防汚　李洞赠三恵大师诗枫猿峤角别多时丨丨兼修内学师　李渉詶举生许遇山居诗不似本宗疎丨丨许过云壑访夫　郑嵎津阳门诗防昌御宇斥内典去留丨丨分黄缁】
　　二谛【洛阳伽蓝记序三坟五典之説九流百代之言并理在人区而义兼天外至于一乗丨丨之原三明六通之防西域备详东土靡记　梁昭眀太子解丨丨义丨丨理实深元自非虚懐无以通其逺眀道之方其由非一举要论之不出境智　梁简文帝大法颂序丨丨现空有之津二智包权实之厎　江总建初寺琼法师碑三空莫辩丨丨何诠　顾况寄齐相公诗能依丨丨法了达三轮空　张祜月峰寺忆理公诗丨丨欣咨啓还应梦昧通】
　　二智【梁简文帝大法颂序见上】
　　二调【北史牛传周官奏黄钟者用黄钟为调歌大吕者用大吕为调奏者谓堂下四县歌者谓堂上所歌但以一祭之间皆用丨丨是知据宫称调其义一也明六律六吕迭相为宫各自为调　宋史乐志政和间诏以大晟雅乐施于燕飨御殿按试补征角丨丨播之教坊颁之天下】
　　二佾【后汉书礼乐志公卿官长以次行雩礼求雨立土人舞童丨丨七日一变如故事】
　　二舞【宋书乐志汉光武平陇蜀增广郊祀高皇帝配食乐奏青阳朱明西皓元防云翘育命之舞北郊及祀明堂并奏乐如南郊迎时气五郊春哥青阳夏哥朱明并舞云翘之舞秋哥西皓冬哥元冥并舞育命之舞季夏哥朱眀兼舞丨丨　唐书礼乐志神功破阵乐有武事之象功成庆善乐有文事之象用丨丨请先奏神功破阵乐　五代史晋髙祖纪天福五年十一月丙子冬至始用丨丨　宋史陶谷传拜中书舍人尝请教习乐工停丨丨郎及禁民伐桑为薪　元史礼乐志至元三年初用宫县登歌文武丨丨于太庙　通典何承天三代乐序云正徳大豫丨丨盖出于二容乐按丨丨即出宣武宣文魏大武三舞也　小学绀珠丨丨文舞元徳升闻武舞天下大定又丨丨化成天下威加四海】
　　二商【宋史乐志一宫丨丨三角四变为宫五征六羽七闰为角五声之号与雅乐同惟变征以于十二律中隂阳易位故谓之变变宫以七声所不及取闰余之义故谓之闰四变居宫声之对故为宫俗乐以闰为正声以闰加变故闰为角而实非正角此其七声高下之畧也】
　　二雩【左传昭二十五年秋七月上辛大雩季辛又雩疏月有三辛上辛上旬之辛也季辛下旬之辛也长歴推校此年七月己丑朔上辛月三日季辛二十三也不书其日之辰空言辛者本见旱甚欲知丨丨相去逺近耳无取于辰故空书辛也】
　　二祭【诗是类是祃传于内曰类于野曰祃疏郑説类祭在郊此传言于内曰类者以祃于所征之地则是国境之外类之虽在郊犹是境内以丨丨对文故云于内曰类于外曰祃谓境之外内内非城内也　后汉书光武纪迁吕太后庙主于园西四时丨丨　宋书礼志郑氏説圆丘祀昊天上帝以帝喾配所谓禘也祈谷祀五精之帝以后稷配所谓郊也丨丨异时其神不同宋史礼志见二説下　元史祭祀志至治二年以新作太庙正殿夏秋丨丨权止】
　　二赗【春秋疏见一乘下】
　　二功【宋书礼志吉凶异容情礼相称皇后一月之限虽过丨丨之服已释哀丧所极莫深于尸柩亲见之重不可以无服】
　　二祥【宋书礼志太常丞庾蔚之议礼正月存亲故有忌日之感四时既已变人物亦已衰故有丨丨之杀是则祥忌皆以同月为议而闰亡者眀年必无其月不可以无其月而不祥忌】
　　二耕【易林阳火不眀丨丨喜至庆来降福为我鼓瑟歌謡送喜】
　　二育【诗昔育恐育鞠笺昔育育稚也疏以经有丨丨故辨之云昔育者育稚也】
　　二爨【诗执爨踖踖传爨饔爨廪爨也疏以祭祀之礼饔爨以煮肉廪爨以炊米此言臣各有司故兼丨丨也】
　　二荐【宋史礼志丨丨则行一献礼】
　　二酌【元好问此日不足惜诗一酌古本强丨丨燥吻濡】
