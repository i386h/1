<!-- { "loadSidebar": true } -->
　　潞祠【明一统志丨丨山在潞安府黎城县南一十五里上有潞子婴儿祠】
　　潞叙【地理通释欧阳公州名急就章楚普丨丨】
　　浍
　　浍水【左传有汾浍以流其恶注丨丨出平阳绛县南西入汾　水经丨丨出河东绛县东浍交东髙山】浍河【元史郝经传自丨丨之战乗胜下燕云遂遗兵而去旣破回鹘灭西夏乃下兵闗陜然后知所以深取之是长于用竒也　明一统志丨丨源出平阳府翼城县东乌岭西流至绛州入于汾　又丨丨源出河南永城县马长河东流厯凤阳宿州南境至五河县西北入于淮】
　　浍交【水经注浍水又西南与诸水合谓之丨丨】
　　浍纵【周礼考工记九夫为井井间广四尺深四尺谓之沟方十里为成成间广八尺深八尺谓之洫方十里为同同间广二寻深二仞谓之浍疏井田之法畎纵遂横沟纵洫横丨丨自然川横其夫间纵者分夫间之界耳无遂其遂注沟沟注入洫洫注入浍浍自然入川】
　　浍涑【郭璞咸池赋汲灵润于河汾总膏液于丨丨】
　　浍北【战国策魏公叔座为魏将与韩赵战丨丨注浍水出霍山西南入汾】
　　浍上【周礼遂人千夫有浍丨丨有道】
　　浍髙【明一统志丨丨山在平阳府翼城县东南一十五里其形如鸟张翼又名翺翔山山产铜铁山下有栾泉】
　　涑
　　涑水【周书武帝纪齐王宪为后拒是日齐主至晋州宪不与战引军渡汾齐主遂围晋州昼夜攻之齐王宪屯诸军于丨丨为晋州声援　水经丨丨出河东闻喜县东山黍葭谷又西过周阳邑南又西南过其县南又西南过安邑县西又南过解县东又西南注于张阳池　又河水又南迳雷首山西又南丨丨注之注左传谓之涑川者也俗谓之阳安涧水　郡县志丨丨在河中府临晋县东十二里涑川在陜州夏县北四十里明一统志丨丨源发兖州府费县天青江下流经沂州及郯城县界入邳州诸湖泽　又丨丨自平阳府绛县经闻喜夏邑临晋猗氏县界至蒲州东南入黄河】
　　涑川【左传见河曲下　周书武帝纪建徳五年春正月辛卯行幸河东丨丨集闗中河东诸军校猎　郡县志见上】
　　涑浍【晋语见汾河下】
　　濝
　　濝水【水经河水西防丨丨注水出垣县王屋西山濝溪夹山东南流迳故城东即濝闗也】
　　濝溪【水经注见上】
　　濝关【水经注见濝水下】
　　浢
　　浢水【水经注见浢津下】
　　浢津【水经注河之南畔夹侧水濆有测谓之丨丨河北县有浢水丨丨其水南入于河】
　　浢泉【明一统志丨丨在平阳府芮城县东北三十五里】
　　瀵
　　瀵水【北史杨尚希传拜蒲州刺史在州甚有恵政复引丨丨立隄防开稻田数千顷人赖其利　水经注河水又南丨丨入焉水出汾隂县西四十里西去河三里平地开源溃泉上涌大防如轮深则不测俗呼之为瀵魁古人壅其流以为陂水种稻　薛能许州徳星亭诗丨丨南流东有隄隄边亭是武陵溪】
　　瀵泉【明一统志丨丨在平阳府临晋县西三十里其泉有五郃阳有四此有其一异出同源故名曰瀵】瀵魁【水经注见瀵水下】
　　液
　　液水【梁简文帝元圃园讲颂序丨丨穿流蓬山写状】
　　液角【礼记百工咸理注弓人春丨丨夏治筋　周礼考工记春丨丨则合】
　　液女【山海经泰戏之山滹沱之水出焉东流注于溇水丨丨之水出于其阳南流注于沁水注液音怿】
　　洋
　　洋水【穆天子传庚辰至于丨丨甲申至于黒水己酉天子饮于溽水之上　水经注巨洋又东北迳委粟山又东北丨丨注之水西出石膏山西北石涧口东南迳逢山下祠西丨丨又南东歴逢山下即石膏山也　又时人通谓浊水为阳水又谓阳水为丨丨余按羣书盛言丨丨出临朐县而阳水导源广县两县虽隣川土不同　又地理志石膏山丨丨是出也　明一统志丨丨在汉中府西乡县东二十里自星子山出西北流入木马河】
　　洋海【龙城録长夀中台州有人过海阻风飘荡船欲坼妄行不知止忽见画船一叶渺自天末来惊视之乃逺知也渐相近台人拜而呼之逺知曰君渉险何至于此告台人此丨丨之东十万里也】
　　洋河【明一统志丨丨在保安州城西南一十五里源自宣府界流经州城西南又东南流入桑干】洋川【水经注丨丨者汉戚夫人之所生处也髙祖得而宠之夫人思慕本乡追求丨丨髙帝为泽致长安蠲复其乡更名曰县又故目其地为丨丨用表夫人诞载之休祥也城即定逺矣】
　　洋中【越絶书丨丨塘去县二十六里】
　　洋州【韩愈韦侍讲盛山十二诗序于时应而和者凡十人及此年韦侯为中书舍人侍讲六经禁中和者通州元司马为宰相丨丨许使君为京兆忠州白使君为中书舍人李使君为谏议大夫黔府严中丞为秘书监温司马为起居舍人皆集阙下】
　　洋利【唐书李晟传懐光隂通朱泚反迹寖露晟惧为所并上言当先变制备请假禆佐赵光铣唐良臣张彧为丨丨剑三州刺史各勒兵以通蜀汉衿喉】
　　洋城【和凝醴泉院诗万山岚霭簇丨丨数处禅斋尽有名】
　　洋绛【唐书恵昭太子寜传进王邓与沣深丨丨四王同封】
　　洋普【宋史乐志天人和同恩泽丨丨】
　　洋注【水经注见洋水下】
　　涿
　　涿水【元史地理志固安州唐仍隋旧为固安县隶幽州宋隶丨丨郡金隶涿州元宪宗九年隶霸州又改隶大兴府　地理通释应劭云丨丨出上谷涿鹿县汉涿郡涿县广阳郡方城县唐涿州范阳县本涿武徳七年更名】
　　涿光【述异记丨丨山下嚻水多鳛鳛之鱼如鹊而十翼捕之可以御火】
　　涿鹿【史记五帝纪蚩尤作乱不用帝命于是黄帝乃徴师诸侯与蚩尤战于丨丨之野遂禽杀蚩尤　又賛余尝西至空峒北过丨丨东渐于海南浮江淮矣至长老皆各往往称黄帝尧舜之处风教固殊焉总之不离古文者近是　汉书地理志上谷郡县丨丨　明一统志丨丨山在保安州城西南九十里一名鹿山涿水出焉黄帝破蚩尤于丨丨即此江淹遂古篇黄炎共鬭丨丨川兮】
　　涿郡【汉书地理志丨丨注髙帝置莽曰垣翰属幽州】
　　涿州【元史地理志丨丨唐范阳县复改丨丨宋因之元太宗八年为丨丨路中统四年复为丨丨　明一统志丨丨在顺天府西南一百四十里春秋战国皆燕之涿邑秦为上谷郡地】
　　涿邑【明一统志见上】
　　涿蓟【盐铁论大夫曰燕之丨丨赵之邯郸魏之温轵韩之荥阳齐之临淄楚之宛丘郑之阳翟二周之三川富冠海内皆为天下名都非有助之耕其野而田其地者也居五诸侯之衢跨街冲之路也故物丰者民衍宅近市者家富富在术数不在劳身利在势居不在力耕也】
　　涿木【三辅黄图丨丨观在上林苑】
　　涿令【任昉赠郭桐庐出溪口见诗朝发富春渚蓄意忍相思丨丨行春返冠盖溢川坻】
　　涿野【唐太庙乐章征师丨丨万国咸服】
　　滦
　　滦河【元史河渠志丨丨源出金莲川中由松亭北经迁安东平州西濒滦州入海也王曽北行録云自偏枪岭四十里过乌丨丨东有滦州因河为名　明一统志丨丨在云州堡北六十里发源炭山氷井乱泉合为此河北流经古桓州南下流入开平界　又丨丨源自口北开平东南流经迁安县界至卢龙县合漆河又南至乐亭县入于海　张谓同孙构免官后登蓟楼诗寒沙榆塞没秋水丨丨涨　宋本诗丨丨上游陿涓涓仅如带】
　　滦阳【元史百官志檀景等处采金铁冶都提举司掌各冶采金炼铁榷货以资国用国初中统始置景州提举司管领景州丨丨新匠三冶至元十四年又置檀州提举司管领双峰暗峪大峪五峰等冶大徳五年檀州景州三提举司并置檀州等处采金铁冶都提举司而丨丨双峰等冶悉隶焉】
　　滦京【周伯琦诗分班扈跸到丨丨侍从官闲暑气清】
　　滦州【元史地理志丨丨在卢龙塞南金领义丰马城石城乐亭四县元至元二年省义丰入州三年复置先以石城省入乐亭其年改入义丰四年马城亦省】
　　滦邑【元史英宗纪并永平路丨丨县于石城】
　　滦水【元史河渠志决双塔白浮诸水为通恵河以济漕运而京师无转饷之劳导浑河疏丨丨而武清平泺无垫溺之虞　又河间河在河间路界泰定三年三月都水监言河间路水患古自北门外始依旧疏通至大成县界以泄上源水势引入盐河古陈玉带河自军司口浚治至雄州归信县界以导淀滦积潦注之易河黄龙港自鎻井口开凿至文安县玳瑁口以通丨丨经火烧淀转流入海　又舒穆噜额森传赐虎符进上将军以御史大夫提控诸路元帅府事举辽水之西丨丨之东悉以付之　陈孚诗风吹丨丨涌如淮十万雕弓饮马来　王士熙竹枝词龙冈积翠防新宫丨丨秋波太液风】
　　泺漆【元史成宗纪平滦路霖雨丨丨淝汝河溢民死者众免其今年田租】
　　滦江【王士熙诗丨丨一夕秋风到】
　　濡
　　濡水【水经丨丨从塞外来东南过辽西全支县北又东南过海阳县西南入于海　又注易水又东与丨丨合出故安县西北穷独山南谷】
　　濡上【左传齐侯次于虢燕人行成二月戊午盟于丨丨】
　　濡须【呉志朱然传曹公出丨丨然备大隖及三闗屯拜偏将军　又吕传从权拒曹公于丨丨数劝权夹口作隖所以备御甚精　呉歴曹公出丨丨作油船夜渡洲上权以水军围取得三千余人权自乗轻船从丨丨口入公军行五六里回环作鼓吹公叹曰生子当如孙仲谋　地理通释通典和州歴阳县西南一百八十里有丨丨水建安十七年孙权筑隖于此以拒曹公周泰朱桓皆为守将　又丨丨山在含山县西南七十五里与无为军七宝山对峙中为石梁凿石通水山川险阻呉魏必争之地呉据其地筑坞　郝经论东伐疏掇拾湖泺夺取闗隘据丨丨塞隘口　梅尧臣诗髙秋逆水上天去朝过歩暮丨丨】
　　洺
　　洺水【北史东魏孝静帝纪初置四中郎将于礓石桥置东中蒲泉置西中济北置南中丨丨置北中　隋书地理志武安郡统县丨丨　元史地理志顺徳路唐邢州宋为信徳府金改邢州元初置元帅府后改安抚司宪宗分丨丨民户之半于武道镇置司总管五年以武道镇置广宗县并以来属　孟郊寄洺州李大夫诗歩闲丨丨曲笑激太行云】
　　洺河【明一统志丨丨在广平府城北三十五里源出辽州太行山流经武安县东北入永年县北境至鸡泽县界与沙河合】
　　洺州【周书武帝纪见潞州下】
　　洺绛【唐书李湛传为右散骑常侍赐铁劵三思恶之贬果州刺史厯丨丨二州】
　　洺相【唐书谷那律传昔魏有丨丨之围王师四集身投零陵仰天垂泣不知所出赖尔考保佑顿兵不进而先帝寛厚仅获赦贷不然田氏尚有种乎】
　　洹
　　洹水【战国策窃为大王计莫如一韩魏齐楚燕赵六国从亲以傧畔秦令天下之将相相与防于丨丨之上通质刑白马以盟之　史记项羽纪章邯使人见项羽欲约项羽召军吏谋曰粮少欲听其约军吏皆曰善项羽乃与期丨丨南殷虗上　南史梁武帝纪爰命英勇因机骋锐气贯阪泉势逾丨丨　唐书李光进传从马燧救临洺战丨丨有功厯前后军牙门将兼御史大夫代州刺史　竹书纪年殷文丁三年丨丨一日三絶水经丨丨出上党氏县东过隆虑县北又东北出山迳邺县南又东过内黄县北东入于白沟　地理通】
