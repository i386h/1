<!-- { "loadSidebar": true } -->
　　狐皮【韩子翟人献丰丨黑豹之丨于晋文公文公受皮而叹曰以皮之美自为罪也　说苑千金之裘非一丨之丨】
　　狐血【淮南子丨丨渍黍令人不醉髙诱注以丨丨渍黍米麦门冬阴干为丸饮时以一丸置舌下含之令人不醉也】
　　狐毛【晋书韩友传刘世则女病魅积年巫为攻祷伐空冡故城间得狸鼍数十病犹不差友筮之命作布囊依女发时张囊着窗牖间友闭户作气若有所驱斯须之间见囊大胀如吹因决败之女仍大发友乃更作皮嚢二枚沓张之施张如前嚢复胀满因急缚囊口悬着树二十许日渐消开视有二斤丨丨女遂差】狐毳【阙名秋霜赋侵战士之马蹄封将军之丨丨王微游仙诗冬丨理丰丨春蚕绪轻丝】狐迹【江总雨雪曲绕障看丨丨依山见马蹄　孟洋重过康庄驿诗雪草交丨丨风沙鬬马鸣】狐踪【李贺恼公诗见兔径下　韩偓春闷诗雁足应难达丨丨浪得疑】
　　狐裘【诗丨丨防戎匪车不东　又君子至止锦衣丨丨又丨丨以朝　又彼都人士丨丨黄黄　礼记玉藻丨丨黄衣以裼之锦衣丨丨诸侯之服也注非诸侯则不用锦衣为裼　又檀弓晏子一丨丨三十年左传初晋侯使士蒍为二公子筑蒲与屈不愼夷吾诉之公使让之士蒍退而赋曰丨丨尨茸一国三公吾谁适从　又臧纥侵邾败于狐骀国人诵之曰臧之丨丨败我于狐骀注臧纥时服丨丨　又见羔袖下　论语黄衣丨丨　史记田敬仲世家驺忌子见三月而受相印淳于髠见之曰丨丨虽敝不可补以黄狗之皮驺忌子曰谨受令请谨择君子毋杂小人其间　吕览见熊席下　说苑晋平公出朝有鸟环平公不去师旷曰东方有鸟名諌珂其为鸟也文身而朱足憎乌而爱狐今者君必衣丨丨以朝乎　黄帝出军诀黄帝伐蚩尤未克西王母遣人被黒丨之丨以符授之　岑参送羊干牛趁嵗赴汝南郡觐省便成婚诗珠箔障炉暖丨丨耐腊寒　李白豳歌行上新平长史兄粲丨丨兽炭酌流霞壮士悲吟寜见嗟　张南史送余赞善使还赴薛尚书幕诗雁足期苏武丨丨见薛君　权徳舆旅馆雪晴又覩新月诗丨丨兽炭不知寒珠环翠佩声　于鹄送唐大夫让节归山诗朱门鸳瓦为仙观白领丨丨出帝城　李商隠画松诗旖旎丨丨茸】
　　狐珠【埤雅旧说丨有媚丨】
　　狐册【太平广记南阳张简栖因觅鹰入古墟中见丨凭几读丨子旁有羣鼠益汤茶送果栗皆人立拱手简栖呵之丨惊收丨入深穴简栖以鹰竿挑得一册子归自此夜夜闻人叫索册子简栖入郭忽逢一知己相揖简栖乃取册子话丨状前人接得丨子便鞭马疾去顾曰谢以见还简栖逐之其人变为狐马变为麞不可及】
　　狐刺【盐铁论丨丨之凿虽公输子不能善其枘畚土之基虽良匠不能成其髙】
　　狐禅【王世贞文评王敬夫如丨丨鹿仙亦自纵横】
　　狐岭【黄文仲大都赋逺则易河滹水带其前龙门丨丨屏其后混同鸭緑浮其左五台常山阻其右　谢榛武皇巡幸歌见免河下】
　　狐骀【左传冬十月邾人莒人伐鄫臧纥救鄫侵邾败于丨丨注丨丨邾地　李百药封建论丨丨之役女子尽髽崤陵之师只轮不返】
　　狐丘【礼记檀弓古之人有言曰丨死正丨首仁也　桯史周益公降官表曰惟光宗兴念于元僚亦屡分于阃寄肆陛下曲怜其末路爰俾遂于里居首将正于丨丨巢忽危于燕幕】
　　狐壤【左传公之为公子也与郑人战于丨丨止焉郑人囚诸尹氏注丨丨郑地　公羊传丨丨之战隐公获焉】
　　狐岐【山海经丨丨之山无草木多青碧】
　　狐宗【后汉书郡国志舞阳邑郾临颍颍阳颍阴有丨丨乡或曰古狐人亭有岸亭】
　　狐氏【左传晋却至与周争鄇田王命刘康公单襄公讼诸晋郤至曰温吾故也故不敢失刘子单子曰襄王劳文公而赐之温丨丨阳氏先处之而后及子若治其故则王官之邑也子安得之晋侯使郤至弗敢争】狐人【左传周儋翩率王子朝之徒因郑人将以作乱于周郑于是乎伐冯滑胥靡负黍丨丨阙外】狐闗【李端度闗山诗雁塞日初晴丨丨雪复平】
　　狐塞【梁元帝兽名诗摧锋上丨丨画像入麒麟　陈子昂送魏大从军诗见雁山下】
　　狐穴【北征记皇天坞北古陶穴晋时有人逐丨入丨行十余里得书一千卷　酉阳杂俎魏末有人至丨丨前得金刀镊玉唾壶】
　　狐窟【唐书哥舒翰传翰素与安禄山安思顺不平禄山谓翰曰我父胡母突厥公父突厥母胡族类本同安得不亲翰曰谚言丨向丨嘷不祥以忘本也敢不尽心】
　　狐谷【水经注汾水东迳丨丨亭北春秋时狄侵晋取狐防是也】
　　狐厨【水经注见上】
　　狐奴【史记霍去病传见乌盭下　汉书地理志渔阳郡县十二有丨丨雍奴　水经注汉冲帝时羌湳丨丨归化】
　　狐讘【汉书地理志河东郡领县二十四有丨丨】
　　狐冰【方岳啓躐登麟趾之华愈重丨丨之惧　许浑经故丁补阙郊居诗死酬知己道终全波暖丨丨且自坚】
　　狐笃【蜀志马忠传少养外家姓丨名丨后乃复姓改名忠】
　　狐赵【左传夷之搜晋侯将登箕郑父先都而使士縠梁益耳将中军先克曰丨丨之勲不可废也从之】狐先【左传我先君文公狐季姬之子也有宠于献好学而不贰生十七年有士五人有先大夫子余子犯以为腹心有魏犨贾佗以为股肱有齐宋秦楚以为外主有栾却丨丨以为内主注谓栾枝却縠丨突丨轸也】狐管【苏辙燕山诗次称望诸君术略亚丨丨】
　　狐箕【小学绀珠十一族胥籍丨丨栾却柏先羊舌董韩】
　　狐续【顔延之阳给事诔丨丨旣降晋族弗昌注丨射姑丨鞫居诛处父之后在晋之族不复昌也】狐史【黄庭坚次韵王炳之惠玉版笺诗董丨南丨一笔无误掌杀青司纪録　又左传董丨古之良丨也】狐父【左传楚师在蔡晋人使丨丨请蔡于楚弗许】
　　狐姬【左传晋献公娶于贾无子烝于齐姜生秦穆夫人及太子申生又娶二女于戎大戎丨丨生重耳小戎子生夷吾】
　　狐丑【尔雅狸丨貒貈丨其足蹯其迹□注□音钮】
　　狐类【诗义问丨之丨貉貒狸也】
　　狐儿【徐玑监造御茶有所争执诗初作丨丨媚忽变狼虎威】
　　狐貉【论语衣敝緼袍与衣丨丨者立而不耻者其由也与　又丨丨之厚以居　春秋繁露民不敢服杂采百工商贾不敢服丨丨　易林丨丨载剥凌温翠蓐说苑猿猴失木禽于丨丨者非其处也　盐铁论大夫曰鼲鼦丨丨采旃文罽充于内府　又季孙之丨丨非不丽也而不知鲁君之患也　谢惠连雪赋酌湘吴之醇酎御丨丨之兼衣　雍陶千金裘赋日影遥临岂见犬羊之易雪花傍射自宜丨丨之兼　邢居实南征赋丨丨穴处于其下兮鼪鼯吟啸而成羣　萧子显燕歌行夜梦征人缝丨丨私怜织妇裁锦绯　陆蒙袭羙将以緑罽为赠因成诗丨丨近懐珠履贵薜萝遥羡白巾髙　赵孟頫送髙仁卿诗宦游逺客非所习丨丨不具绨袍穿　刘基遣懐诗乘黄避跛鼈丨丨骄虎貔】
　　狐鼦【史记货殖传丨丨裘千皮羔羊裘千石旃席千具此亦比千乘之家　又作貂黄庭坚招子髙二十二韵兼简常甫世弼诗负薪泣裘褐公子御丨丨】
　　狐狼【周礼庭氏掌射国中之天鸟若不见其鸟兽则以救日之弓与救月之矢射之注不见鸟兽谓夜来鸣呼为怪者兽丨丨之属　类从丨丨知虚实虎豹识冲破】
　　狐豕【杨基梁园饮酒歌淬锋砺锷期再策丨丨堕突羣兕吼】
　　狐麖【韩愈孟郊城南聨句见雉鷃下】
　　狐【参同契燕雀不生凤丨丨不乳马　沈约郊居赋宁知蝼蚁之与丨丨无论樵刍之与牧竖　魏明帝长歌行大城育丨丨髙墉多鸟声　范云渡黄河诗不覩人行迹但见丨丨兴　李白秋猎孟诸夜归置酒单父东楼观妓诗见鹰豪下　柳宗元笼鹰词砉然劲翮翦荆棘下攫丨丨腾苍茫　元稹田野丨丨行丨丨相须鹰犬相尽　赵徴明囘军跛者诗常恐道路旁掩弃丨丨茔　孟云卿邺城懐古诗古树藏龙蛇荒茅伏丨丨　陆游万里桥江上习射诗天上搀抢端可落草间丨丨不须惊】
　　狐鼠【萧颖士贺赦表丨丨凭依俶扰天纪　杨维桢曹娥碑赋铜雀麋鹿兮西陵丨丨耿孝魄之长存兮照江月兮千古　柳宗元行路难湏力尽道渴死丨丨蜂蚁争噬吞】
　　狐獠【宋书孔顗传龙骧将军阮佃夫募得蜀人数百多壮勇便战皆着犀皮铠执短兵及战每先登东人畏惮又怪其形饰殊异旧传丨丨食人每见之辄奔走东军大骇诸营一时奔散】
　　狐乌【易林穴有丨丨坎生虾蟇象去万里不可得捕】
　　狐雉【越絶书今丨丨之戏也丨体卑而丨惧之夫兽虫尚以诈相就而况于人乎】
　　狐蛊【左传秦伯伐晋卜徒父筮之吉渉河侯车败诘之对曰乃大吉也三败必获晋君其卦遇蛊曰千乘三去三去之余获其雄狐夫丨丨必其君也】
　　狐棃【尔雅疏蜻蛉一名虰蛵一名负劳江东呼丨丨】
　　狐茸【管子其种忍蘟叶如雚叶以长丨丨注忍蘟草名丨丨草之状若狐也】
　　狐丝【酉阳杂俎野丨丨庭有草蔓生色白花微红大如栗秦人呼为丨丨】
　　狐性【埤雅丨丨善疑貉性善睡皆藏兽也】
　　狐姓【渊览千嵗之丨丨赵姓张五百年丨丨白姓康】
　　狐字【捜神记后汉建安中沛国郡陈羡为西海都尉其部曲王灵孝无故逃去羡欲杀之居无何孝复逃走羡久不见囚其妇妇以实对羡曰是必魅将去当求之因将歩骑数十领猎犬周旋于城外求索果见孝于空中闻人犬声怪遂避去羡使人扶孝以归其形颇象狐矣略不复与人相应但啼呼阿紫阿紫丨丨也】狐蜮【周礼壶涿氏掌除水虫注水虫丨丨之属　储光羲同诸公送李云南伐蛮诗元武扫丨丨蛟龙除方良】
　　狐神【朝野佥载唐初以来百姓多事丨丨房中祭祀以乞恩食饮与人同之事者非一主当时有谚曰无狐魅不成邨】
　　狐精【朱子二十七日过毛山铺壁间题诗者皆言有毛女洞在山絶顶问之驿吏云狐魅所为耳因作此诗却是邮童解端的向侬说是野丨丨】
　　狐魅【朝野佥载见狐神下】
　　狐鬼【陈造财昏诗多约或少酬暂誉甘长毁坐令亲旧欢诡谲变丨丨　宋濂天麦毒行家人共丨丨惑握粟出卜城南头】
　　狐媚【晋书石勒载记勒曰大丈夫行事当礌礌落落如日月皎然终不能如曹孟徳司马仲达欺他孤儿寡妇丨丨以取天下也　北史齐后主纪邺都并州并有丨丨多截人髪　唐书髙宗废后王氏传见猫鼠下尔雅翼说者以丨为古淫妇所化善为丨惑人故称丨丨　祖君彦为李密檄洛州文丨丨而图圣宝胠箧】
　　【而取神器　骆賔王为徐敬业讨武瞾檄入门见嫉蛾睂不肯譲人掩袖工防丨丨偏能惑主　徐积姚黄诗情貌欲为丨丨态衣裳却是比丘尼　孔武仲诗奸臣猾竖作丨丨见之赪面先吞声】
　　狐惑【虞集别知赋夫冶倡之丨丨兮岂不足于内揆】
　　狐孽【柳宗元同刘院长述旧言懐感时书事寄张员外诗渚行丨作丨林宿鸟为】
　　狐妖【陆游诗鹳井与丨丨正可付一哂】
　　狐暴【酉阳杂俎刘元鼎为蔡州蔡州新破食场丨丨刘遣吏生捕日于毬场纵犬逐之为乐经年所杀百数】
　　狐威【杜牧昔事文皇帝三十二韵诗见枭啸下】
