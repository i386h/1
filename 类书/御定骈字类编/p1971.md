<!-- { "loadSidebar": true } -->
　　松鼠【尔雅注丨柏之丨不知堂密之有美枞　林逋湖山小隠诗画岩丨丨静春堑竹鸡深】松林【魏书彭城王勰传髙祖幸代郡次于上党之铜鞮山路旁有大松树十数根时髙祖进繖遂行而赋诗令人示勰曰吾始作此诗虽不七步亦不言逺汝可作之比至吾所令就之也时勰去帝十余歩遂且行且作未至帝所而就诗曰问丨丨松林经几冬山川何如昔风云与古同髙祖大笑曰汝此诗亦调责吾耳　金史郑家传海陵伐宋为浙东道副统制与工部尚书苏保衡以舟师自海道趋临安至丨丨岛阻风泊岛间龙城録见梅花下　周景式庐山记石门北岩即丨丨也有数百树松大皆连拱长近二十丈攅生絶崖上南临石门涧涧中仰视之离离如骈尘尾号尘尾松杜甫西阁雨望诗菊蕊凄疎放丨丨驻逺情】松树【吴志孙皓传注见松字下　汉官仪秦始皇封泰山逢疾风暴雨赖得丨丨因覆其下封为五大夫艺文类聚孙兴公斋前种一株松枝髙势逺邻居曰丨丨非不楚楚可怜但恐无栋梁用耳孙公曰枫栁虽】
　　【合抱亦何所施　顔氏家训齐世有辛毗者清干之士嗤鄙文学嘲刘逖云君辈辞藻譬若荣华须臾之玩非宏才也岂比吾徒十丈丨丨常有风霜不可凋瘁矣刘应之曰旣有寒木又发春华何如辛笑曰可矣　本草集解丨丨磥砢修耸多节其皮粗厚有鳞形其叶后雕云仙杂记茅山野人见一使者异服牵一白羊问居何地曰偃葢随至古松下而没松形果如偃葢意使者乃丨丨精羊乃茯苓耳　玉防记千载丨丨枝叶四邉披起上杪不长望而视之有如偃葢其中有物或如青牛或如青犬或如人皆夀万岁　庾信诗柏谷移丨丨陵阳买墓田　王维诗鹤巢丨丨遍人访荜门稀　又问年丨丨老有地竹林多　刘长卿寻龙井杨老诗见桃园下　白居易待制班中诗第三丨丨非华表那得辽东鹤下来　刘禹锡诗榻前丨丨已皴鳞】松栽【张祜赠窦家小儿诗天生合去云霄上一尺丨丨已出尘】
　　松木【艺文类聚苻坚平邺粮竭马无草削丨丨而食之】
　　松株【张祜题虎丘寺诗倚殿丨丨涩攲亭石片幽】
　　松身【尔雅桧柏叶丨丨　白居易诗丨丨为外户　陆游诗古蔓络丨丨】
　　松干【本草见松石下　曲洧旧闻中岳顶上丨丨如挿笔其间数枝上巨下细柯似枯槎皮或剥落有半荣者僧指云此是岳神为珪禅师夜移天将晓其鬼兵惧遽倒植之而去】
　　松皮【本草赤龙鳞即古丨丨】
　　松骨【本草见松节下　孟郊送李尊师元诗丨丨轻自飞鹤心髙不羣　方夔苦热诗云根斲药移丨丨石罅分泉挿木皮　陈泰诗畵史刳松作神墨埽出骐驎带丨丨】
　　松液【本草见松下　梅尧臣还吴长文舍人诗诗见茯苓下】
　　松形【庾信步陆逞碑铭厯对天星坟连地市山势接飞丨丨盖起】
　　松影【白居易桥亭卯饮诗丨丨过窗眠始觉竹风吹靣醉初醒　姚合过不疑上人院诗帘冷连丨丨苔深减履声　温庭筠西陵道士茶歌涧花入井水味香山月当人丨丨直　司空图争名诗荷香浥露侵衣润丨丨和风傍枕移】
　　松魂【葛长庚橘隠记太微宫中奎星之精化而为松丨之丨松之魄戯白龙翔青鳯矫矫郁郁然其间则有七松处士】
　　松魄【葛长庚橘隠记见上】
　　松脂【五代史一行传郑遨字云叟闻山有五粒丨丨沦入地千岁化为药能去三尸因徙居华阴欲求之本草集解老松余气结为茯苓千年丨丨化为琥珀抱朴子上党赵瞿病癞有仙人赐以丨丨云可长生】
　　【瞿服之年百七十岁色如少童乃入抱犊山　列仙传仇生赤当汤时为木正常食丨丨自作石室周武王祠之　博物志丨丨沦入地中千岁为茯苓　侯寜极药谱丨丨琥珀丝　云笈七籖聂师道上百丈山采丨丨夜宿于崖顶松下忽闻仙乐自东南来过石金山辍少时敲小鼓三通复奏乐金石笙箫丝匏响亮　皮日休懐华阳润卿博士诗静探石脑衣裾润闲链丨丨院落香】
　　松胶【本草松脂别名丨丨　酉阳杂俎食胶虫夏月食丨丨　白居易题洛中第宅诗丨丨粘琥珀筠粉扑琅玕】
　　松膏【本草松脂别名丨丨　十道记南岳百里有福地松数千尺围即数寻而蕊甘采此丨丨而服不苦涩与诸处松别　元结说洄溪招退者诗洄溪正在此山里乳水丨丨常灌田　皮日休追和虎丘寺清逺道士诗见苹沫下　又樵火诗丨丨作滫瀡杉子为珠玑】
　　松肪【本草松脂别名丨丨　陆游诗篝火古铛煎桧蜜汲泉小瓮酿丨丨　又丨丨火暖眠僧榻芋糁羮香拥地炉】
　　松香【本草松脂别名丨丨　李贺兰香神女庙诗见栁渚下　许浑宿开元寺楼诗竹色寒清簟丨丨染翠帱】
　　松【本草丨丨音诣火烧松枝取液也】
　　松枝【南史张讥传后主幸钟山开善寺召从臣坐于寺西南松林下勅讥竪义时索麈尾未至后主勅取丨丨手以属讥曰可代麈尾　本草松叶松实服饵所须松节松心耐久不朽丨丨则又树之精液精华也大唐新语三蔵法师往西域取经手摩灵岩寺丨丨曰吾西去汝可西长吾归即东向使吾弟子知之旣去其枝年年指西一年忽东向弟子曰教主归矣果还至今谓之摩顶松　事文类聚王荆公居金陵小宅甚热折丨丨架栏御暑　鹤林玉露午睡初足旋汲山泉拾丨丨煮茗啜之　徐陵碑百纪游龟或登莲叶千龄寿鹤或舞丨丨　王融咏女萝诗见蔓衍下　韦应物诗蓬莱宫里拂丨丨　白居易池鹤诗带雪丨丨翘膝胫放花菱片缀毛衣　窦庠四皓驿听琴送王师简归湖南使幕诗山馆月犹在丨丨雪未消　施肩吾夜岩謡夜上幽岩踏灵草丨丨已疎桂枝老　陈羽诗雪花撩乱压丨丨　陆龟防和袭美题支山南峰僧诗时翻贝叶添新藏闲揷丨丨护小泉】
　　松实【唐书地理志蔚州土贡丨丨　本草丨丨味苦温无毒九月采　列仙传偓佺者槐山采药父也好食丨丨形体生毛两目更方能飞行逐走马以松子遗尧尧不暇服时人受服者皆至二三百岁　清异録漏影春法用镂纸贴盏糁茶而去纸伪为花身别以荔肉为叶丨丨鸭脚之类珍物为蕊沸汤防搅　江邻几杂志歙州黄山俞侍郎献卿尝与友人肄业山中一日深入山中见丨树有大丨俞抛石击落一枚甚坚而香翌日再寻则失其所在抱朴子所谓招威食之可仙　嵇康荅难养生论偓佺以丨丨方目赤松以氷玉乗烟黄庭坚煎嗏赋胡桃丨丨庵摩鸭脚】
　　松子【本草集解丨丨多海东来今关右亦有但细小味薄耳　梁元帝与刘智藏书见蒲根下　杜甫秋野诗风落收丨丨天寒割蜜房　又戯为双松圗歌叶里丨丨僧前落　施肩吾诮山中叟诗天阴伛偻带行犹在岩前种丨丨　许浑题冲沼上人院诗斸石种丨丨数根侵杳冥　皮日休夏景冲澹诗茗炉尽日烧丨丨书案经时剥瓦花　又南史阮孝绪传愿迹丨丨于瀛海追许由于穹谷庶保促生以免尘累　又明一统志丨丨岭在和顺县北三十里岭极崎岖】
　　松节【南史顾欢传乡中有学舍欢贫无以受业于舍壁后倚听无遗忘者夕则然丨丨读书或然糠自照及长笃志不倦　本草集解时珍曰丨丨松之骨也质坚气劲久亦不朽　元结说洄溪招退者诗麋色如珈玉液酒酒熟犹闻丨丨香　皮日休酒牀诗糟牀带丨丨酒腻肥如羜　顾况山中赠客诗野客相逢夜不眠山中童子烧丨丨】
　　松叶【尔雅枞丨丨柏身　唐书潘师正传师正清净寡欲居于嵩山之逍遥谷二十余年但服丨丨饮水而已　本草丨丨有两鬛五鬛七鬛　又见松枝下庾肩吾诗方欣丨丨酒自和游山吟　三绩赠学仙者诗见菊花下　又黄颊山诗几看丨丨秀频值菊花开刘方平寄陇右严判官诗丨丨疎开岭桃花密映津张九龄荅陆澧诗丨丨堪为酒春来酿几多　王维诗共携丨丨酒俱篸竹皮巾　元稹放言诗见栁枝下张籍诗一间丨丨屋数片石花冠　贾岛诗何当折丨丨拂石剡溪阴　李商隠诗唱尽阳关无限叠半杯】
　　【丨丨冻颇黎　张祜鹭鸶诗暗栖丨丨露双下蓼花风许浑诗丨丨正秋琴韵响菱花初晓镜光寒　又晚至韦隠居郊园诗见稻花下　马戴送宗上人诗腊髙丨丨换雪尽茗芽新　皮日休重元寺元达年逾八十好种名药诗石盆换水捞丨丨竹迳穿牀避笋芽　文同诗丨丨纷纷洒新雨】
　　松花【本草见松黄下　续博物志元和中元稹使蜀营妓薛涛造十色彩牋以寄元稹于丨丨纸上寄诗赠涛蜀中丨丨纸杂色流沙纸彩霞金粉龙鳯纸近年皆废唯余十色绫纹纸尚在　全辽志丨丨江在开原城东北一千里源出长白山北流经金故南京城合灰扒江至海西合混同江东流入海　明一统志丨丨江源出长白山湖中　资暇録元和初薛涛尚丨丨牋而好制小诗惜其幅大乃挟小为之时名曰薛涛牋　李白五云裘歌轻如丨丨落衣巾　杜甫闻恵二过东溪特一送诗崖蜜丨丨熟山杯竹叶新　岑参诗五粒丨丨酒双溪道士家　刘长卿奉送从兄罢官之淮南诗泝沿随桂楫醒醉任丨丨　王季友詶李十六岐诗朝饮杖悬沽酒钱暮餐囊有丨丨饭　刘禹锡送蕲州李郎中起任诗见薤叶下　鲍君徽惜花吟莺歌蝶舞韶光长红炉煮茗丨丨香　李贺神别曲巫山小女隔云别丨丨春风山上发　姚合采丨丨诗拟服丨丨无处学嵩阳道士忽相教　皮日休奉和鲁望看压新醅诗一篑丨丨细有声旋将渠椀撇寒清　苏辙烧丨丨诗美人寒甚懒开扉金作丨丨插羃防几度低头疑堕落青烟已度未消时　杨万里谢王恭父赠梁杲墨诗洮州緑玉试丨丨星潭黑云走风沙　王寂送张仲谋使三韩诗见桃叶下　袁桷静芳亭诗见莓苔下　尹廷髙诗满山黄雾落丨丨　谢应芳赠僧诗园收芋叶皆新纸林养丨丨当宿储】
　　松鳞【贾岛题刘华书斋诗白石牀无尘青丨树有丨】
　　松鬛【麻革游龙山记芬香入鼻幽逺可爱木萝丨丨罥人衣袖　王安石归庵诗稻畦藏水緑秧齐丨丨初干尚有泥　孙觌诗山寒石棱紧树老丨丨古】
　　松钗【癸辛杂识凡松叶皆双股故世以为丨丨　韩偓寄隠者诗长丨夜落丨千股　王藻龟山上方诗僧盂收柏子樵径埽丨丨】
　　松果【山海经丨丨之山濩水出焉北流注于渭其中多铜　水经注河在关内南流潼激关山因谓之潼关灌水注之水出丨丨之山北流迳通谷世亦谓之通谷水】
　　松瘿【温庭筠病中书懐呈友人诗见苇花下　皮日休明月湾诗丨丨忽似狖石文或如虥】松刺【温庭筠东峰歌丨丨梳空石差齿烟香风软人参蕊】
　　松疮【皮日休二游诗枕兼石锋刃榻共丨丨疖】
　　松蠹【陆龟蒙和袭美江南书情诗罐香丨丨腻山信药苗缄】
　　松梢【宣和画谱吴元瑜字公器善画师崔白今御府所藏丨丨杏花圗一　姚合诗青猿吟岭际白鹤坐丨丨　郑谷诗水月在丨丨】
　　松枿【杜荀鹤题宗上人旧院诗啄生鸦忆啼丨丨接果猿思啸石崖】
