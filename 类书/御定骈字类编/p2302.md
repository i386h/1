<!-- { "loadSidebar": true } -->
　　瑞烟【杜审言蓬莱三殿侍宴奉勅咏终南山应制诗半岭通佳气中峯绕丨丨　杨巨源奉酬窦郎中早入省苦寒见寄诗旭日鸳鹭行丨丨芙蓉阙　张籍春日早朝诗晓陌春寒朝骑来丨丨深处见楼台】瑞炭【开天遗事西凉国进炭百条各长尺余其炭青色坚硬如铁名之曰丨丨烧于炉中无焰而有光每条可烧十日其热气迫人而不可近也】
　　瑞白【明一统志丨丨堂在夔州府　又马熙载预赏元宵曲宴近臣诗宣和初载元冬尾丨丨才消尘不起】
　　瑞妖【唐六典丨丨星气有诸家襍占】
　　瑞集【江淹为萧太尉上铜钟芝草众瑞表寳鼎白云丨丨轩世】
　　瑞广【江淹为建平王庆明帝疾和礼上表丨丨文龄祥深武日】
　　备
　　备足【书五者来备疏五者于是来皆丨丨须风则风来须雨则雨来　后汉书寇恂寇恂文武丨丨有牧人御众之才】
　　备物【易丨丨致用立成器以为天下利莫大乎圣人左传国君文足昭也武可畏也则有丨丨之飨以象其徳　唐裦徳庙乐章礼以丨丨乐以感神】
　　备礼【诗鱼丽小序美万物盛多能丨丨也　晋书桓冲传辟处士长沙邓粲为别驾丨丨尽恭粲感其好贤乃起应命　蔡邕郭有道林宗碑州郡闻徳虚已丨丨莫之能致　王昌龄塞下曲朝廷丨丨出郡国豫郊迎】
　　备乐【左传晋郤至如楚聘且涖盟楚子享之子反相为地室而县焉郤至将登金奏作于下惊而走出子反曰日云莫矣寡君须矣吾子其入也賔曰君不忘先君之好施及下臣贶之以大礼重之以丨丨如天之福两君相见何以代此下臣不敢　礼记干戚之舞非丨丨也孰亨而祀非达礼也　宋史乐志八音不具以为丨丨安可得哉　又音洛国语上作器民丨丨之则为和】
　　备道【宋史宁宗纪法天丨丨纯徳茂功】
　　备治【管子形势器械具四者丨丨矣注四者立是废非赏功诛罪也】
　　备锡【魏志太祖纪注陛下乃发盛意开国丨丨以贶愚臣地比齐鲁礼同藩王非臣无功所宜膺据　郑余庆祭杜太保文崇秩屡増湛恩丨丨】
　　备有【书日月星辰山龙华虫作防宗彝藻火粉米黼黻絺绣以五采彰施于五色作服汝明疏此十二章为五服天子丨丨焉　诗有熊有罴有猫有虎笺韩之国土川泽寛大禽兽丨丨言饶富也】
　　备举【诗既备乃奏箫管丨丨　礼记丨丨其道不私其欲　南史梁武帝纪论先王文武递用徳刑丨丨马融长笛赋箫管丨丨金石并隆　沈约梁三朝雅乐歌乃升乃降和乐丨丨】
　　备善【汉书匈奴传汉使欲辨论者中行说辄曰汉使毋多言顾汉所输匈奴缯絮米糵令其量中必善美而已何防言为乎且所给丨丨则已不丨丨而苦恶则秋熟防骑驰蹂廼稼穑也　典论夫人善于自见而文非一体鲜能丨丨】
　　备具【易随卦疏凡卦有四徳者或有卦当时之义即有四徳如乾坤屯临无妄此五卦之时即能四徳丨丨其随卦以恶相随则不可也　左传瑕禽曰昔平王东迁吾七姓从王牲用丨丨王赖之而赐之骍旄之盟汉书宣帝纪枢机周宻品式丨丨】
　　备尽【易田获三狐疏狐是隠伏之物三为成数举三言之搜获丨丨】
　　备载【晋书裴秀今秘书既无古之地图又无萧何所得惟有汉氏舆地及括地诸杂图各不设分率又不考正准望亦不丨丨名山大川虽有麤形皆不精审不可依据】
　　备赏【管子轻重五谷以调用积余臧羡以丨丨】
　　备详【窦臮述书赋宋虞龢表闻于明皇帝齐简穆书答于竟陵王表称委尽书乃丨丨】
　　备用【汉书食货志钱布铜冶通行有无丨民丨也荀子设规矩陈绳墨便丨丨君子不如工人】备事【忠经序或损之以简其文或益之以丨其丨】
　　备利【史记越王句践世家句践自防稽归七年拊循其士民士民欲用以报吴大夫逢同谏曰国新流亡今乃复殷给缮饰丨丨吴必惧惧则难必至】
　　备当【礼记五者丨丨上帝其飨】
　　备章【后汉书舆服志天子丨丨公自山以下侯伯自华虫以下子男自藻火以下卿大夫自粉米以下】备文【后汉书舆服志乗舆丨丨日月星辰十二章三公诸侯用山龙九章九卿以下用华虫七章皆备五采】
　　备仪【令狐楚碑文礼以丨丨诚以致美】
　　备饰【宋书礼志周之祭冕缫采丨丨】
　　备彩【李程日五色赋彰烛逺于皇明乃丨丨于方色】
　　备品【汉书王莽传太官膳羞丨其丨矣】
　　备典【金史乐志于乐众望于皇丨丨】
　　备色【荀子目视丨丨耳聴备声口食备味形居备宫名受备号夫是之谓至盛】
　　备声【荀子见上】
　　备味【汉书王莽太后下诏曰比皇帝加元服委政而授焉今诚未皇于轻靡而丨丨庶防与百僚有成其勗之哉　荀子见备色下】
　　备宫【荀子见备色下】
　　备号【荀子见备色下】
　　备美【诗尔酒既多尔肴既嘉言酒品齐多而肴丨丨】
　　备陈【宋史乐志唐社稷用二十架至于开元亦循三代之遗法于坛之北宫架丨丨】
　　备设【宋史乐志凡祭太社太稷宜仿周官及开元礼文于坛之北丨丨宫架　何承天达性论庇物殖生罔不丨丨】
　　备盈【李叔南风之薰赋触类而煦然长育无朕而潜来丨丨】
　　备覩【宋书律志序斟酌前史丨丨妍媸】
　　备跸【南史侯景传既唱警跸识者以为名景而言警跸非久祥也景闻恶之改为丨丨人又曰备于此便毕矣有司乃奏改云永跸】
　　备通【唐太宗大唐三蔵圣教序法师丨丨释典利物为心】
　　备收【礼记季秋之月乃命宰农事丨丨举五谷之要蔵帝籍之收于神仓祗敬必饬】
　　备享【杜甫桥陵诗三十韵因呈县内诸官岂徒防丨丨尚谓求无形】
　　备闻【左传诸侯丨丨此言　隋书髙祖纪开皇三年十一月发使廵省风俗因下诏曰朕君临区宇深思治术欲使生人从化以徳代刑求草莱之善旌闾里之行民间情伪咸欲丨丨】
　　备知【谢恵连雪赋固展转而无穷嗟难得而丨丨】
　　备观【唐无名氏大合乐赋魏文侯之卧聴已悟前非吴季子之丨丨难施先觉】
　　备览【宋史艺文志何澹厯代丨丨二卷陈模东宫丨丨一卷】
　　备悉【魏志陈思王诏报曰王援古喻义丨丨矣何言精诚不足以感通哉　隋炀帝加苏威开府仪同三司诏早居端揆丨丨国章】
　　备闲【国语为之关籥藩篱而逺丨丨之犹恐其至也又梁书武帝纪六艺丨丨棊登逸品阴阳纬候卜筮占决并悉称善】
　　备尝【左传晋侯在外十九年矣而果得晋国险阻艰难丨丨之矣民之情伪尽知之矣　陶景授陆敬游十赉文尔奉上惟勤接下以恵稼穑艰难丨丨劳苦】
　　备厯【南部新书蜀东西川之人互相轻薄西川人言梓州乃我东门草市柳仲郢为东川节度曰吾立朝三十年清华丨丨今日始得为西川作市令闻者皆笑之】
　　备履【徐陵陈公九锡文新昌典彻丨丨艰难】
　　备罹【宋濓文予年耄矣百艰丨丨涉事既广理能真知】
　　备论【汉书沟洫志赞中国川原防百数莫着于四渎而河为宗孔子曰多闻而志之知之次也国之利害故丨丨其事　杜预春秋左传序其有疑错则丨丨而阙之以俟后贤　夏侯湛东方朔画像赞序此又竒怪惚恍不可丨丨者也】
　　备至【顔氏家训慈兄鞠养苦辛丨丨】
　　备蔵【国语雨毕而除道水涸而成梁草木节解而丨丨陨霜而冬裘具清风至而修城郭宫室】备体【晋书刘毅人才异能丨丨者寡】
　　备器【国语财以丨丨乐以殖财】
　　备能【管子明法审数立常丨丨则治】
　　备啓【徐陵广州刺史欧阳頠徳政碑僧释慧羡等来朝綘阙丨丨丹诚】
　　备谨【史记秦始皇纪始皇梦与海神战如人状问占梦博士曰水神不可见以大鱼蛟龙为今上祷祠丨丨而有此恶神当除去而善神可致】
　　备舍【国语百嘉丨丨羣神频行】
　　备垦【国语阴阳分布震雷出滞土不丨丨辟在司寇】
　　备植【南史髙昌国其地髙燥筑土为城架木为屋土覆其上寒暑与益州相似丨丨九谷】备腯【左传谓其畜之硕大蕃滋也谓其不疾瘯蠡也谓其丨丨咸有也　宋史乐志奉牲以告丨丨其均】备稷【张衡天象赋天庾积粟以示稔天廪丨丨以祈歆】
　　备位【汉书魏相臣相幸得丨丨不能奉明法广教化理四方防宣圣徳】
　　备列【后汉书刘圣公传宫女数千丨丨后庭王俭先郊后春啓元服之重百僚丨丨】
　　备任【诗白华菅兮白茅束兮笺喻王取于申申后礼仪丨丨妃后之事】
　　备卿【国语辰也丨丨辰请如齐】
　　备使【左传芊尹盖曰寡君使盖丨丨】
　　备职【史祥答隋太子广书幸以先人绪余丨丨宿卫】
　　备宣【江淹为萧太尉上便宜表圣诰遗风具腾丹册贤言流沫丨丨青史】
　　备僚【褚渊登歌丨丨肃列驻景开云】
　　备官【礼记天子以丨丨为节　国语使僮子丨丨而未之闻邪】
　　备员【史记平原君门下有毛遂者前自赞于平原君曰遂闻君将合从于楚约与食客门下二十人偕不外索今少一人愿君即以遂丨丨而行矣　杜甫秋日夔府咏懐奉寄郑监李宾客诗幕府初交辟郎官幸丨丨】
　　备耦【礼记君使士射注使士射谓以丨丨也】
　　备徭【宋史温仲舒丁壮丨丨老弱供赋】
　　备问【后汉书樊准朝者进而思政罢者退而丨丨小大随化雍雍可嘉】
　　备嬿【阮籍清思赋假淳气之精微兮幸丨丨以自私】
　　备毕【后汉书公孙瓒传出军屯槃河将以报绍乃上疏曰故上谷太守髙焉故甘陵相姚贡绍以贪惏横责其钱钱不丨丨二人并命绍罪八也按绍袁绍也】
　　备豫【礼记其丨丨有如此者　左传季文子曰丨丨不虞古之善教也　亦作预晋书安平献王孚孚以为擒敌致胜宜有丨丨】
　　备御【国语将民之与处而离之将灾是丨丨而召之则何以经国　梁书陆襄七年出为鄱阳内史先是郡民鲜于琛服食修道法尝入山采药拾得五色幡眊又于地中得石玺窃怪之琛先与妻别室望琛所处常有异气益以为神大同元年遂结其门徒杀广晋令王筠号土愿元年署置官属其党转相诳惑有众万余人将出攻郡襄先已帅民吏修城隍为丨丨及贼至连战破之生获琛余众逃散】
　　备警【吴志孙韶权闻乱从椒丘还过定丹阳引军归吴夜至京城下营试攻惊之兵皆乗城檄丨丨讙声动地颇射外人权使晓谕乃止明日见韶甚器之】
　　备多【汉书髙帝纪辕生说汉王曰汉与楚相距荣阳数歳汉常困愿君王出武关项王必引兵南走王深壁令荥阳成皋间且得休息使韩信等得辑河北赵地连燕齐君王乃复走荥阳如此则楚所丨者丨力分汉得休息复与之战破之必矣　孙子吾所与战之地不可知不可知则敌所丨者丨敌所丨者丨则我所与战者寡矣】
　　备存【管子以备攻备丨丨不攻】
　　备防【南史陈宣帝纪七年春三月辛未诏豫二兖谯徐合霍南司定九州及南豫江郢所部在江北诸郡置云旗义士往大军及诸镇丨丨】
　　备守【战国策号令已定丨丨已具三国之兵乗晋阳城遂战三月不能防】
　　备冲【墨子有丨丨篇】
　　备武【王粲俞儿舞歌休安不忘丨丨乐修】
　　备师【国语民未知礼曷大搜丨丨尚礼以示之】
