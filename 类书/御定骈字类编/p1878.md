<!-- { "loadSidebar": true } -->
　　菰菜【晋书张翰传齐王冏辟为大司马东曹掾因见秋风起思吴中丨丨莼羮鲈鱼鲙曰人生贵适志何能羁宦数千里以要名爵乎遂命驾而归俄而冏败人皆谓之见几　梁简文帝七励芳丨之丨白霜之茹温庭筠秘书省贺监知章草题诗见苇花下　陆游诗万里秋风丨丨老一川明月稻花香　又诗芼羮丨丨珍无价上钓鲂鱼健欲飞　又诗烟浦收丨丨秋山劚茯苓　袁易首夏村居杂兴诗緑树荆扉晚更幽鲈鱼丨丨近堪求】
　　菰草【尔雅注见蘧蔬下　本草见菰葑下　张籍重平驿作茫茫丨丨平如地渺渺长堤曲似城】菰叶【庾肩吾奉和太子纳凉梧下应令诗见稻苗下韩愈奉和钱七兄徽曹长盆池所植诗擢擢丨丨长芳根谁复徙　白居易湖上闲望诗见藤花下　许浑题故李秀才居诗橘花满地人亡后丨丨连天雁过时　陆龟蒙江行诗酒旗丨丨外楼影浪花中　罗隠漂母冢诗原上荻花飘素髪道旁丨丨碎罗巾　晁补之诗溪南一畆当翠微秋风莼熟丨丨肥　范成大七月二日上沙夜泛诗亭亭宿鹭明丨丨闪闪凉萤入稻花　陆游新凉诗丨丨邻人饷欣然独举觞　林景熙道中诗野水平丨丨春风足栋花　倪瓉钱塘懐古诗辇路苔花碧御沟丨丨生】
　　菰首【本草菰集解藏器曰丨丨小者擘之内有黒灰如墨者名乌郁人亦食之晋张翰思吴中莼菰即此也　晏殊中园赋见萸房下　黄庭坚次韵子瞻春菜诗莼丝色紫丨丨白蒌蒿牙甜□头辣　陆游新凉诗见姜牙下】
　　菰根【本草菰集解保升曰丨丨生水中叶如蔗荻久则根盘而厚夏月生菌堪啖名菰菜三年者中心生白薹如藕状似小儿臂而白软中有黑脉堪啖者名菰首也　又主治丨丨气味甘大寒无毒颂曰丨丨亦如芦根冷利更甚】
　　菰白【黄庭坚萧防葛敏修二学子和予笋诗次韵荅之韭黄照春盘丨丨媚秋菜】
　　菰穗【左思吴都赋穱秀丨丨于是乎在】
　　菰笋【本草丨丨一名茭笋茭白菰菜】
　　菰手【本草丨丨一名菰菜茭白茭粑蘧蔬】
　　菰洲【谢灵运山居赋见兰渚下】
　　菰洋【明一统志丨丨潭在福宁州宁德县潭有三在髙崖百余丈险峻不能到】
　　菰渚【宋孝武帝诗平湖旷津济丨丨迭明芜】
　　菰陂【吴志孙亮传诸葛诞入夀春峻引军还二月及魏将军曹珍遇于髙亭交战珍败绩留賛为诞别将蒋班所败于丨丨賛及将军孙楞蒋修等皆遇害】
　　菰风【曹松曲江暮春雪霁诗丨丨生马足槐雪滴人头】
　　菰烟【陆龟蒙和袭美吴中言情见寄诗丨丨芦雪是侬郷钓线随身好坐忘】
　　菰粱【潘尼钓赋红麫之饭糅以丨丨五味道洽余气芬芳】
　　菰饭【淮南子心有忧者筐牀衽席弗能安也丨丨犓牛弗能甘也　张志和渔父词松江蟹舍主人欢丨丨莼羮亦共餐　陆防江南秋懐寄华阳山人诗见蔗饧下　杨万里过临平莲荡诗见芹羮下　陆游泊舟萧山县诗店家丨丨香初熟市担莼丝滑欲流】
　　菰织【李庾西都赋丨丨蒲纫芡贽菱羞】
　　菰里【捜神后记吴兴人章苟者五月中于田中耕以饭置丨丨每晚取食饭亦已尽如此非一后伺之见一大蛇偷食苟遂以鈠斫之蛇便走去】
　　菰生【晋五月歌丨丨四五尺素身为谁珍　马祖常淮南田歌蒲生亦有笋丨丨亦有米】
　　菰脆【陆游诗担头丨丨正堪烹　又对食戏咏诗橙黄出臼金韲美丨丨供盘玉片香】
　　蔆
　　蔆角【尔雅疏见蕨攗下　亦作菱云仙杂记王隣隠西山顶丨丨巾又甞就人买菱脱顶巾以贮之曰此巾名实相副　后山诗话见柏花下　梁简文帝采莲曲见荷丝下　白居易诗嫩剥青丨丨　王建宫词如今池厎休铺锦丨丨鸡头积渐多　曹唐小游仙诗宫殿寂寥人不见碧花丨丨满潭秋　王安石斜径诗草头蛱蝶黄花晚丨丨蜻蜓翠蔓深　苏辙望湖楼上诗丨丨鸡头应已厌蟹螯马颊更勤餐　晁补之跋遮曲麻生三岁不开花腰丨两丨黒如鵶　陈造再次杨宰韵诗见莲房下　徐贲菜迈诗卷轮木耳垂攅刺丨丨射　又洪迈跋白乐天诗世言白乐天侍儿唯小蛮樊素二人予读集中小庭亦有月一篇云丨丨执笙簧谷儿抹琵琶红绡信手舞紫绡随意歌自注云菱谷紫红皆小臧获名若然则红紫二绡亦女奴也】蔆华【史记司马相如传其西则有涌泉清池激水推移外发芙蓉丨丨内隠钜石白沙　又作菱花飞燕外传七尺丨丨镜一奁　三栁轩杂识丨丨为水客草花谱木本花如千瓣丨丨叶同栀子一枝一花叶托花朶　明一统志丨丨池在南阳府镇平县西南俗名天池广五里余中产莲藕蒲芡　贵耳録见杨花下颂古聮珠通集赵州捧出丨丨镜王老亲拈白玉槌刘向九叹芙蓉盖而丨丨车兮紫贝阙而玉堂　曹植九咏遇游女于水裔探丨丨而结词　梁简文帝鸳鸯赋时排荇帯乍拂丨丨　萧子云圃园讲赋内则钱荇丨丨菡萏散葩　邢邵新宫赋见莲蔕下　唐太宗小池赋涌丨丨于岸腹劈莲影于波心　崔融瓦松赋见麦穗下　林琨象赋开玉轸以交错写丨丨而辉映郑繇水镜赋见芰叶下　李程破镜飞上天赋微茫而桂树犹短髣髴而丨丨不全　甘子布光赋见蕙叶下　梁简文帝采菱曲见桑女下　王筠玩前池诗见莲叶下　庾信王昭君乐府镜失丨丨影钗除却月梁陈后主采莲曲波文散动楫丨丨拂度航　骆賔王王昭君诗古镜丨丨暗愁眉栁叶颦　任希古和东观羣贤七夕临泛昆明池诗萍叶疑江上丨丨似镜前王维戏题示萧氏甥诗见荷叶下　刘长卿古镜诗空怜琼树曽临匣犹见丨丨独映池　韦应物感镜诗铸镜广陵市丨丨匣中发　李嘉祐晚春送吉校书归楚州诗旧浦丨丨发闲门栁絮飞　李益行舟诗栁花飞入正行舟卧引丨丨信碧流　杨达明妃怨匣中纵有丨丨镜羞向单于照旧顔　刘禹锡和苏十郎中闲居诗见蓍草下　李贺江楼曲新槽酒声苦无力南湖一顷丨丨白　姚合咏镜诗绣帯共寻龙口出丨丨争向匣中开　薛逢古镜歌镜工磨莹一月余日中渐见丨丨舒　韩偓闺怨诗时光潜去暗凄凉嬾对丨丨晕晓妆　李俊民周昉内人图诗不敎朱粉污天真长对丨丨顾影频　袁桷甓社湖诗灵妃夜度霓裳冷轻折丨丨玩月明　又悼昌上人诗碧潭印月丨丨镜白雁横空贝叶书　赵雍春夜曲共君别久胡不来丨丨宝镜生尘埃　杨维桢照画诗画得崔徽卷里人丨丨秋水脱真真　又玉镜台诗郎赠玉镜台妾挂丨丨盘　王逢泛舟吴江诗波伏鱼龙夜不惊丨丨千顷湛虚明】
　　菱叶【隋帝采莲童曲见芙蓉下　刘孝威钓竿篇钩利断莼丝帆举牵丨丨　储光羲采菱词浊水丨丨肥清水丨丨鲜　杜甫渼陂行见荷花下　韩愈闲游诗栁花闲度竹丨丨故穿萍　白居易采莲曲丨丨萦波荷飐风荷花深处小船通　温庭筠乞钓轮子诗篷声夜滴松江雨丨丨秋传镜水风　崔橹池上诗丨丨乍翻人采后荇花初没舸行时　梅尧臣得王介甫常州书诗丨丨已枯镜面凉月色飞上白石牀　苏轼临安石镜诗山鸡舞破半岩云丨丨开残野水春　孔平仲上巳饮于湖上诗杨花轻欲下丨丨细方生　范成大初归石湖诗见稻花下　郝经使宋过济南宴北渚亭诗今年持节又来宴丨丨荷花香半城　郭钰秋浦晚归诗鸥鸟几回相见熟故穿丨丨避归人　又和刘渊见寄诗病看丨丨疑非我饥啖松花似得仙　王恽近读夜永不寐等作复继前韵假辞而熏炙之诗烛影红摇夜色侵香添丨丨郁重衾　陈基陈湖秋泛诗见苇花下　髙啓泛南溪诗清晖泛悠悠东与前溪合丨丨间荷花风来秋飒飒】
　　菱母【范成大石湖书事诗丨丨尚能瘦竹孙如许长】
　　菱根【宋史河渠志见菱荷下　雄蜀都赋见莲藕下梁元帝泛芜湖诗桡度丨丨反船来荇叶低】菱枝【李商隠无题诗风波不信丨丨弱月露谁敎桂叶香】
　　菱黄【梅尧臣同诸韩及孙曼叔晚游西湖诗野蜂衔水沫舟子剥丨丨】
　　菱殻【贯休湖头别墅诗饥防掀丨丨新蝉避栗皱】
　　菱茎【刘孝绰遥见美人采荷诗丨丨时绕钏棹水或沾妆】
　　菱芒【刘孝绰钓竿篇见荷根下】
　　菱刺【温庭筠罩鱼歌风飔飔雨离离丨尖丨鸂鶒飞又游南塘寄王知白诗见藻花下　陆游诗丨丨磨成黄实圎　元好问后平湖曲郎心只如丨丨短妾意未觉藕丝长】
　　菱钿【皮日休报恩寺南池诗见莼丝下】
　　菱丝【李贺南园诗防酒木兰椒叶葢病容扶起种丨丨又钓鱼诗见蒲米下　陆龟防郊居诗欲问新秋计丨丨一亩强　陆游蜻蜓浦诗丨丨烟际老芡觜露中开】
　　菱蔓【王维归辋川诗丨丨弱难定杨花轻易飞　孟郊同弟郎中使君送河南裴文学诗丨丨缀楚棹日华正嵩岑　温庭筠春日野行诗镜中有浪动丨丨陌上无风飘栁花　王安石招约之职方诗池塘三四月丨丨芙渠馥　道潜田居四时诗见藤花下】
　　菱盖【江淹水上神女赋忽而精飞脉乱意徙心移绮靡丨丨怅望蕙枝一丽女兮碧渚之崖】菱米【南史鱼传为湘东王镇西司马述职西上道中乏食縁路采菱作丨丨饭给所部度之所后人觅一菱不得　亦作蔆齐民要术丨芰中丨上品药食之安中补藏养神强志除百病益精气　本草蔆叶浮水上花黄白色花落而实生有瘦皮而紫色者谓之浮丨食之尤美江淮人暴其实以为丨代粮】菱阿【周邦彦汴都赋丨丨芙渠之流漫惊波廻连之瀷淢】
　　菱影【尹程观秋水赋星光夜照如临剖蚌之珠丨丨朝开似照盘龙之镜】
　　菱光【李百药安德山池宴集诗虹桥分水态镜石引丨丨】
　　菱彩【董思恭咏日诗蕣华发晨楹丨丨翻朝镜】
　　菱滋【朱超采莲曲看妆碍荷影洗手畏丨丨】
　　菱荷【宋史河渠志乾道五年守臣张津言东钱湖容受七十二溪方圆广阔八百顷傍山为固叠石为塘八十里中有四牐七堰凡遇旱涸开牐放水溉田五十万亩比因豪民于湖塘浅岸渐次包占种植丨丨障塞湖水绍兴十八年虽曽检举约束尽罢请佃岁久菱根蔓延渗塞水脉致妨蓄水兼塘岸间有低塌处若不淘濬修筑不惟寖失水利兼恐塘埂相继防毁　郭璞江赋鳞被丨丨攅布水蓏　贾登奉和圣制喜雨赋传声竹树之末濯色丨丨之际　晁补之北渚亭赋其下陂湖污漫葭芦无畔丨丨荇藻蘅荃杜茝众物居之浩若烟海　赵麟玉山草堂赋芳椒杜若紫荇丨丨　崔湜襄阳作蛟浦丨丨净渔舟橘柚香　杜甫诗丨丨枯栁随风波　欧阳修荅梅圣俞见寄诗丨丨乱浮泛水竹涵虚旷】
　　菱莲【吕令则河堤赋既夹植于丨丨又夤縁于萍藻惠洪宿临川禅居寺书方丈壁诗禾稻丰登如弃土丨丨甘美不论钱】
