<!-- { "loadSidebar": true } -->
　　北投【宋书薛安都传索儿遣灵越向淮阳令孙出城为相距之形既而奔散丨丨索儿索儿使令孙説阐令降阐既降索儿执阐及令孙并杀之】
　　北燮【张衡东京赋丨丨丁令南谐越裳】
　　北辞【宋书乐志峩峩仲连齐之髙士丨丨千金东蹈沧海】
　　北圗【唐书郭子仪传方丨丨范阳防哥舒翰败天子入蜀太子即位灵武诏班师】
　　北虑【卢谌赠崔温诗赵奢正疆场秦人折丨丨】
　　北见【战国策见南后下　元史伊克鼐传防国兵破汴侍母北行间关锋镝中丨丨宪宗辞容端谨帝嘉赏之命赞布扎尔断事官事以燕故城为治所伊克鼐慨然以治道自任政事修举】
　　北说【战国防苏秦将为从丨丨燕文侯曰燕东有朝鲜辽东北有林胡楼烦西有云中九原南有呼沲易水地方二千里带甲数十万车七百乗骑六千匹粟支二年此所谓天府也　元史阿实克布哈传纳延叛诸王纳牙等皆应之帝问计将安出对曰臣愚以为莫若先抚安诸王乃行天讨则叛者势自孤矣帝曰善卿试为朕行之即丨丨纳牙曰大王闻纳延反耶曰闻之大王知纳延遣使自归耶曰不知曰闻大王等皆欲为纳延外应今纳延既自归矣大王何不徃见上自陈为万全计纳牙恱许之】
　　北通【隋书炀帝纪诏发河北诸郡男女百余万开未济渠引沁水南达于河丨丨涿郡　宋史张觉传平州自古形胜之区地方数百里带甲十余万觉文武全才若为我用必能屏翰王室茍为不然彼西迎天祚丨丨萧干将为吾肘腋患矣】
　　北构【汉书严安传秦祸丨丨于胡南挂于越　又杜牧阿房宫赋见西折下】
　　北上【礼记明堂位见东上下　仪礼士冠礼兄弟毕袗立于洗东西面丨丨　又有司如主人服即位于西东面丨丨　周礼司士见西面下　魏书崔浩传泰常元年司马德宗将刘裕伐姚舟师自淮泗入清欲泝河西上假道于国诏羣臣议之外朝公卿咸曰函谷关号曰天险一人荷戈万夫不得进裕舟船歩兵何能西入脱我乗其后还路甚难若丨丨河岸其行为易扬言伐姚意或难测假其水道寇不可纵宜先发军断河上流勿令西过又议之内朝咸同外计　又臣始谓义隆军来当屯住河中两道丨丨东道向冀州西道冲邺如此则陛下当自致讨不得徐行今则不然东西列兵径二千里一处不过数千形分势弱以此观之儜儿情见止望固河自守免死为幸无北度意也　唐书李勣传宇文化及拥兵丨丨密使勣守仓周掘堑以自环化及攻之勣为地道出鬬化及败引去　宋史周渭传刘鋹据五岭渭率乡人六百逾岭将避地零陵未至贼起断道絶粮复还防城则庐舍煨烬遂奔道州为盗所袭渭脱身丨丨　云笈七籖五色玉楼丨丨晨君姓育婴讳元上瓮字昌阳文激明光头建元精玉冠衣元羽衣裳执五色羽节坐玉楼之中　又玉光纒络丹軿紫舆飞行丨丨参受隐书　王逸九思缘天梯兮丨丨登太一兮玉台　宋玉风赋徜徉中庭丨丨玉堂　虞世基讲武赋跨元武而东临款黄山而丨丨　魏武帝苦寒行丨丨太行山艰哉何巍巍　曹植妾薄命乐府携玉手喜同车丨丨云阁飞除　刘孝绰酬陆倕诗丨丨轮难进东风马易惊　王胄言及江阳寓目灞涘赠易州陆司马诗欲动南登咏还謡丨丨难　王勃临江诗泛泛东流水飞飞丨丨尘　骆賔王早秋出塞诗南圗终铩翮丨丨遽催辕　沈佺期从崇山向越常诗见西从下　吴少微和崔日用游开化寺阁诗见西缘下杜甫三川观水涨诗丨丨惟土山连天走穷谷　又伤春诗见东廵下　马祖常鄢陵别南客诗见南还下】北归【汉书匈奴传汉遣车骑将军韩昌光禄大夫张猛送呼韩邪单于侍子求问吉等因赦其罪勿令自疑昌猛见单于民众益盛塞下禽兽尽单于足以自卫不畏郅支闻其大臣多劝单于丨丨者恐北去后难束昌猛即与为盟约曰自今防来汉与匈奴合为一家世世毋得相诈相攻有窃盗者相报行其诛偿其物有寇发兵相助　宋书王懿传论司兖既定三军咸喜仲德独有忧色曰胡虏虽仁义不足而凶狡有余今敛戈丨丨并力完聚若河冰冬合岂不能为三军之忧　齐书王融谢朓传论晋世迁宅江表人无丨丨之计英霸作辅芟定中原弥见金德之不竞也　五代史唐明宗淑妃王氏传德光丨丨留萧翰守汴州汉髙祖起太原翰欲北去乃使人召从益委以中国从益子母逃于徽陵域中以避使者使者迫之以东遂以从益权知南朝军国事　元史世祖纪见南来下　周譲赋得长笛吐清风诗胡骑争丨丨偏知别乡苦　韦述广陵送别诗文章南渡越书奏丨丨朝　杜甫暮归诗南渡桂水阙舟檝丨丨秦川多鼓鞞　栁宗元诏追赴都二月至防亭上诗见南渡下　姚鹄书情献知己诗一为栖寓客二见丨丨鸿　贾岛寄韩湘诗见南去下　赵嘏广陵道诗青云回翅丨丨雁白首哭途何处人　徐夤张仪诗见南来下　杨万里春半闻归雁诗春光深浅没人知我正南归雁丨丨　元好问癸巳除夜诗不随南渡马虚泛丨丨船】
　　北下【晋书天文志见南髙下　宋书天文志太安二年十一月辛巳有星尽陨中天丨丨有声如雷　陈书周文育传见南入下　韩愈孟郊城南聨句见东烹下　韩琮颍亭诗寒声丨丨当轩水翠影西来朴槛山】北征【吴语吴王夫差既杀申胥不稔于嵗乃起师丨丨阙为深沟于商鲁之间北属之浙西属之济以防晋公午于黄池　汉书司马相如传丨丨匈奴单于怖骇交臂受事屈膝请和　宋书少帝纪景平元年夏四月檀道济丨丨次临胊焚虏攻具　魏书公孙同庆传为司徒田曹参军李崇骠骑府外兵参军随崇丨丨有方直之称　隋书豆卢毓传从赵仲卿丨丨突厥以功授仪同三司　宋史张齐贤传车驾丨丨议者皆言宜速取幽蓟齐贤上疏曰方今海内一家朝野无事关圣虑者岂不以河东新平屯兵尚众幽燕未下辇运为劳臣愚以为此不足虑也　屈原九歌驾飞龙兮丨丨邅吾道兮洞庭　王褒九懐驾元螭兮丨丨向吾路兮葱岭　班彪丨丨赋奋袂以丨丨兮超絶迹而逺游　张衡南都赋秽长沙之无乐历江湘而丨丨　魏文帝济川赋游览既厌日亦西倾朱旗电曜击鼓雷鸣长驱风厉悠尔丨丨　嵇康答二郭诗二郭懐不羣超然来丨丨　陈子昻送贾兵曹入都诗东山宿昔意丨丨非吾心　杜甫宿青草湖诗湖雁双双起人来故丨丨　胡曽咏史诗文帝銮舆劳丨丨条侯此地整严兵　李俊民和河上修桥诗见南渡下　杨维桢和卢养元书事诗见西事下】
　　北迈【陈书后主纪论见南海下　又周迪传诏镇南将军开府仪同三司欧阳頠率其子弟交州刺史盛新除太子右率邃衡州刺史侯晓等以劲越之兵逾岭丨丨千里同期百道俱集　隋书杨素传长驱丨丨直趋巢窟　陆机于承明作与弟士龙诗见南归下　又赴洛诗南望泣元渚丨丨渉长林】
　　北幸【齐书明帝纪见南出下　魏书自序初元颢内逼庄宗丨丨子建谓所亲卢义僖曰北海自絶社稷称藩萧衍吾老矣岂能为陪臣遂移家口居洛南颢平乃归】
　　北游【史记六国表秦惠文王五年王丨丨戎池至河上汉书主父偃传家贫假贷无所得丨丨燕赵中山皆莫能厚　又淮阳王钦传博知王意动复遗王书曰博幸得肺腑数进愚防未见省察丨丨燕赵欲循行郡国求幽隠之士闻齐有驷先生者善为司马兵法大将之材也博得谒见承间进问五帝三王防竟要道卓尔非世俗之所知今边境不安天下骚动微此人其莫能安也　宋史章望之传见西至下　又朱昻传昻尝闲行经庐陵道遇异人谓之曰中原不久当有眞主平一天下子仕至四品安用南为遂丨丨江淮　周髀算经冬至夜半时丨丨所极　陆机苦寒行丨丨幽朔城凉野多险艰　嵇康幽愤诗雍雍鸣雁厉翼丨丨顺时而动得意忘忧嗟我愤叹曽莫能畴　刘长卿送薛承矩秩满丨丨诗匹马向何处丨丨殊未还　袁瓘鸿门行见西入下　许浑下第别友人杨至之诗孤剑丨丨塞逺书东出关　司马扎秋日懐储嗣宗诗见南渡下薛能送刘驾归京诗见南去下　孙元宴姚察诗曽佐徐陵向丨丨剖陈疑事动名流】
　　北来【杜甫送樊二十三侍御赴汉中判官诗天子从丨丨长驱振凋敝　又泥功山诗寄语丨丨人后来莫悤悤　又酬韦韶州见寄诗虽无南去雁看取丨丨鱼　贾至出塞曲万里平沙一聚尘南飞羽檄丨丨人韦应物观沣水涨诗丨丨注泾渭所过无安源　姚鹄塞外寄张侍御诗见南眺下　韩琮西京即事诗见】
　　【西望下　黄滔寄汉上友人诗知君丨丨日惆怅亦难胜　唐彦谦游清凉寺诗见南望下　冯道句见西去下】
　　北去【汉书卫青传青将三万骑出髙阙匈奴右贤王当青等兵以为汉兵不能至此饮醉汉兵夜至围右贤王右贤王惊夜逃独与其爱妾一人骑数百驰溃围丨丨汉轻骑校尉郭成等追数百里弗得得右贤禆王十余人众男女万五千余人畜数十百万于是引兵而还　易林秋冬探巢不得鹊雏衔指丨丨慙我少姬又俛首衔杖低头丨丨　严维一公新泉诗山下新泉出泠泠丨丨源　王建垅头水诗见西流下　公乗亿赋得临江迟来客诗见南飞下　许浑京口闲居寄两都亲友诗聚散有期云丨丨浮沉无计水东流　刘沧送友人游蜀诗丨丨西游春未半蜀山云雪入诗情贡奎枪竿岭诗直随山丨丨却背雁南飞　杨载冬至诗丨丨关河逺南归岁月长】
　　北行【宋书天文志景元三年十一月壬寅彗星见亢色白长五丈转丨丨积四十五日灭　又天竺迦毘黎国传慧琳均善论道在无欲而以有欲要之丨丨求郢西征索越方长迷于幽都永谬滞于昧谷辽辽闽楚其可见乎　魏书失韦国传失韦国在勿吉国北去洛六千里路出和龙北千余里入契丹国又丨丨十日至啜水又丨丨三日有盖水又丨丨三日有犊了山其山髙大周回三百余里又丨丨三日有大水名屈利又丨丨三日至刃水又丨丨五日到其国　又勿吉国传勿吉国在髙句丽北去洛五千里自和龙北二百余里有善玉山山丨丨十三日至祈黎山又丨丨七日至如洛瓌水水广里余又丨丨十五日至太鲁水又东丨丨十八日到其国　北史室韦国传南室韦丨丨十一日至北室韦分为九部落　又西域传见西行下　吕览二子丨丨至首阳之下而饿焉　易林三龙丨丨道逄六狼莫宿中泽为祸所伤　又悲鸣丨丨失其长兄　云笈七籖太上大道君次乗四景之舆驾五素青云摄元微黒帝名齐元旋俱丨丨诣□摩坦娄于医天见玉清七静道生受沓曜旋根隐符】
