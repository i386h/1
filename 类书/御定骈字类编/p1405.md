<!-- { "loadSidebar": true } -->
　　内庆【髙允征士颂季才之性柔而执竞届彼南秦申威致命诱之以权矫之以正帝道用光边士丨丨】内灵【宋书乐志丨丨八辅外光四瀛蒿宫仰盖日馆希旌】
　　内曜【萧子范七诱见外通下　王粲车渠椀赋光清朗以丨丨泽温润而外津】
　　内充【齐书武帝纪见外牣下　司空图诗品大用外腓真体丨丨返虚入浑积健为雄】
　　内孚【宋史乐志王化之始治繇丨丨时庸作命玉简金书】
　　内洽【梁书武帝纪见上哲下　淮南子执其大指以丨丨五藏瀐濇肌肤被服法则而与之终身】内铸【史记淮南厉王传见东煮下】
　　内销【宋史李纲传夫外御强敌丨丨盗贼修军政变士风裕邦财寛民力改弊法省冗官诚号令以感人心信赏罚以作士气择帅臣以任方面选监司郡守以奉行新政俟吾所以自治者政事已修然后可以问罪金人迎还二圣此所谓规模也】
　　内益【唐太宗临层台赋鉴髙深之外固荡心神而丨丨】
　　内愈【云笈七签夫修无为入真道者先须保道气于体中息元气于藏内然后辅之以药物助之以百行则能丨丨万病外安万神内气归元外邪自息却灾害于外神道徳于内内外相济保守身命岂不善乎】内空【史记吴太伯世家方今吴外困于楚而丨丨无骨鲠之臣是无奈我何　又伍子胥传吴王僚因楚丧使二公子将兵往袭楚楚发兵絶吴兵之后不得归吴国丨丨而公子光乃令专诸袭刺吴王僚而自立是为吴王阖庐　又仲尼弟子传伐吴不胜民人外死大臣丨丨是君上无彊臣之敌下无民人之过孤主制齐者唯君也　守防国界主陁罗尼经复次善男子如来知眼界色界眼识界当云何知有三因故谓知丨丨外空内外空故如是徧知乃至知意界法界意识界丨丨外空内外空故】
　　内赡【宋史食货志又有解池盐钞晋矾市舶遗利丨丨京师外实边鄙间遇水旱随以振济盖量入为出沛然有余】
　　内荡【袁桷桐柏观赋见中戒下】
　　内浸【后汉书班固传厥道至乎经纬乾坤出入三光外运混元丨丨豪芒性类循理品物咸亨其已久矣】内泻【晋书杜预传见南土下】
　　内流【水经注观鸡水东有观鸡寺寺内起大堂甚髙广可容千僧下悉纳石为之上加涂塈基内疎通枝经脉散基侧室外四出爨火炎势丨丨一堂尽温】
　　内壤【谷梁传见外壤下】
　　内息【史记商君传令民父子兄弟同室丨丨者为禁而集小都乡邑聚为县置令丞】
　　内危【唐书狄仁杰传王者宁外容有丨丨陛下姑敕边兵谨守备以逸待劳则战士力倍以主御客则我得其便】
　　内兴【唐书蘓颋传臣谓岐陇凋弊积年若千乗万骑供亿不涯诚恐徭役丨丨寇掠外虞斯人不堪也宋史苏辙传汉武帝外事四征丨丨宫室财用匮竭于是修盐鐡酤均输之政民不堪命几至大乱】内举【左传祁大夫外举不避仇丨丨不失亲其独遗我乎　史记晋世家悼公问羣臣可用者祁傒举解狐解狐傒之仇复问举其子祁午君子曰祁傒可谓不党矣外举不隐仇丨丨不隐子　傅元大晋篇见外简下　张子容赠萧郎中诗国以推贤答家无丨丨疑杜牧贺崔大夫崔正字诗丨丨无惭古所难燕台遥想拂尘冠】
　　内协【傅元朝防赋雅歌丨丨颂声外扬】
　　内修【诗小序宣王能丨丨政事外攘夷狄复文武之竟土修车马备器械复防诸侯于东都因田猎而选车徒焉　史记申不害传丨丨政敎外应诸侯十五年终申子之身国治兵彊无侵韩者　后汉书陆康传时袁术屯兵夀春部曲饥饿遣使求委输兵甲康以其叛逆闭门不通丨丨战备将以御之术大怒遣其将孙防攻康围城数重　又任隗传隗义行丨丨不求名誉而以沈正见重于世　隋书潘徽传见外振下　五代史王朴传见外事下　梁献出师赋见外整下】
　　内怿【文心雕龙缀文者情动而辞发观文者披文以入情夫唯深识鉴奥必欢然丨丨】
　　内辑【宋书王歆之传见外清下　又大且渠蒙逊传无讳克绍遗业保据方隅外结邻国丨丨民庶系心阙庭践修贡职宜加朝命以褒笃勲】
　　内受【潘岳西征赋外离西楚之祸丨丨牧竖之焚】
　　内掌【易涣六四涣其羣疏见外宣下　唐书上官昭容传自通天以来丨丨诏命掞丽可观】内归【白居易夏日诗外养物不费丨丨心不烦】
　　内连【眀一统志镇江府形胜丨丨天堑外蔽日畿】
　　内叩【欧阳詹上郑相公书丨丨潜鸣外聼无声】
　　内领【汉书母将隆传见中郎下】
　　内叙【晋书王浚传俊之承制也参佐皆丨丨】
　　内表【南史后妃纪论情有覃被爱罔偏流专贞丨丨妖蛊外息】
　　内构【云笈七籖幽元丨丨合竒万津】
　　内筑【齐书桓崇祖传若舍外城贼必据之外修楼橹丨丨长围四周无碍表里受敌此坐自为擒守郭筑堰是吾不败之策也】
　　内画【元史天文志仰仪之制以铜为之形若釡置于甎台丨丨周天度唇列十二辰位盖俯视验天者也】内守【黄庭内景经魂魄丨丨不争竞神生腹中衔玉当】
　　内塞【汉书元后传司校尉解光奏曲阳侯根蔽上壅下丨丨王路外交藩臣】
　　内蕴【北史齐帝纪论孝昭地道身危逆取顺守外敷文教丨丨雄图将以牢笼区域奄有函夏享龄不永绩用无成　隋书卢思道传见外呈下　权徳舆祭屯田柳郎中文和易丨丨发于文章　白居易射中正鹄赋诚心丨丨壮容外奋】
　　内蓄【宋史宁宗纪赞见中更下】
　　内挟【宋书徐爰传丨丨异心着于形迹阳愚杜口罔所陈闻】
　　内抱【眀一统志杭州府形胜外带江海丨丨湖山】
　　内饰【齐书褚渊传臣若丨丨廉誉外循谦后此则宪书行劾刑纲是肃臣赤诚不能行亦幽眀所不宥】内袭【陆倕新漏刻铭方壶外次圆流丨丨】
　　内寄【齐书褚渊传戎漠丨丨恒务倍急秉操辞荣将复谁委】
　　内供【诗丧乱蔑资曽莫惠我师疏丨丨丧费外充税敛故空虚无资财以供其事用也】
　　内陈【齐书武帝纪见下达下】
　　内课【唐书陆贽传所部州若府遴东良吏为刺史外奉军兴丨丨农桑慎守中国所长谨行当今所易则八利可致六失可去矣】
　　内収【战国策丨丨百姓循抚其心　唐书选举志前代选用皆州府察举至于齐隋署置多由请托故当时议者以为率私不若自举与其外滥不若丨丨是以罢州府之权而归于吏部】
　　内植【薛瑄虚庵赋不先物而丨丨兮恒洞逹而平寛】
　　内阜【张衡东京赋洪池清御渌水澹澹丨丨川禽外丰葭菼献鼈蜃与鱼供蜗□与菱芡】内总【晋书防稽文孝王道子传丨丨朝维外宣威略齐书萧谌传郁林昏悖颇立诚効宠灵优渥期遇兼隆丨丨戎柄外畅蕃威兄弟荣贵震灼朝野】
　　内之【诗大小雅谱传曰文王基之武王凿之周公丨丨谓其道同终始相成比而合之故大雅十八篇小雅十六篇为正经　又谷梁传注见内郑下】
　　内积【王融曲水诗序丨丨和顺外发英华仲子陵幽兰赋贞正丨丨芬华外扬】
　　内减【五代史司天考见南减下　宋史律厯志求每日午中太阳去极度以每日午中黄道去赤道内外度及分丨丨外加一象度及分为每日午中太阳去极度及分　又入盈缩厯置朔定积如一百八十二日六千二百二十三以下为入盈日分以上者去之余为入缩日分黄道差置其朔入　盈缩日及分如四十五日以上一百三十七日以下皆以一千五百乗为泛差如四千五日以下返减之余为初限日一百三十七日以上者减去之余为末限日及分以六十七乗半之用减泛差以乘距午分以元法収为黄道定分入盈以定分午前丨丨外加午后内加外减入缩以定分午前内加外减午后丨丨外加】
　　内加【宋史律厯志求每日距中度及每更差度置所求日黄道去赤道内外度及分以四千四百三十五乘之如五千八百一十二而一为度不满退除为分以丨丨外减一百度七十二分秒七为距中度用减一百六十四度八十一分秒五十七余四因退一位为每更差度】
　　内竭【汉书匃奴传秦始皇不忍小耻而轻民力筑长城之固延袤万里转输之行起于负海彊境既完中国丨丨以丧社稷是为无策　道徳指归论方言之时心有所虑志有所思聪眀并外精神去之音声丨丨外实有余道徳离散日日逺之桓谭新论丨丨府库外罢天下】
　　内折【説苑外厉者必丨丨】
　　内挛【云笈七签始富后贫虽不伤邪皮焦筋出委辟丨丨为病】
　　内离【汉书东平思王宇传夫福善之门莫美于和睦患咎之首莫大于丨丨　宋史李继和传彼或聚兵自固则勿与鬬妖党才散则令掩击如此则王师逸而贼兵劳贼心丨丨然后大举】
　　内发【史记仓公传齐侍御史成自言病头痛臣意诊其脉告曰君之病恶不可言也即出独告成弟昌曰此病疽也丨丨于肠胃之间后五日当肿后八日呕脓死成之病得之饮酒且内成即如期死　宋书孝武帝纪见外警下　又周续之传仁心丨丨义懐朴亮留爱昆卉诚着桃李】
　　内作【魏书慕容如意传昔姜公杖钺开隆周之基韩生秉旄兴鸿汉之业故能赏超当时名垂前史若阃外功成流言丨丨人主猜疑良将懐惧乐毅所以背燕章邯所以奔楚】
　　内布【李尤东观铭房闼丨丨疏绮外陈】
　　内敷【卢师道劳生论见上宰下】
　　内生【茶经外熟丨丨非炙也】
　　内接【后汉书孔融传建安元年为袁谭所攻自春至夏战士所余裁数百人流矢雨集戈矛丨丨融隐几读书谈笑自若】
　　内合【后汉书叚颎传臣伏见先零东羌虽数叛逆而降于皇甫规者已二万许落善恶既分余寇无几今张奂踌躇久不进者当应外离丨丨兵徃必惊且自冬践春屯结不散人畜疲羸自亡之埶徒更招降坐制强敌耳】
　　内得【管子敬慎无忒日新共得徧知天下穷于四极敬发其充是谓丨丨　列子丨丨于中心而外合于马志】
　　内失【汉书五行志桓公十五年春亡氷刘向以为周春今冬也先是连兵邻国三战而再败也丨丨百姓外失诸侯不敢行诛罚郑伯突簒兄而立公与相亲长养同类不眀善恶之罚也】
　　内出【史记乐书赞夫礼由外入乐自丨丨故君子不可须防离礼须防离礼则暴慢之行穷外不可须防离乐须防离乐则奸邪之行穷内　齐书天文志论交防旧术日蚀不从东始以月从其西东行及日于交中交从外入内者先防后交亏西南角先交后防亏西北角交从丨丨者先防后交亏西北角先交后防亏西南角　宋史选举志太平兴国二年御殿覆试丨丨赋题赋韵平侧相间依次而用命李昉扈蒙第其优劣为三等得吕蒙正以下一百九人越二日覆试诸科得二百人并赐及第又阅贡籍得十举以上至十五举进士诸科一百八十余人并赐出身　又王旦传旦没后史官修真宗实録得丨丨奏章始知朝士多旦所荐云】内倾【荀子小物引之则其正外易其心丨丨则不足以决麤理也】
　　内伺【齐书王敬则传见中萃下】
　　内施【周鍼海门山赋外布雄棱丨丨岩峤】
　　内分【元史天文志灯毬杂以金寳为之丨丨四层上环布四神旋当日月参辰之所在左转日一周次为龙虎乌之象各居其方依刻跳跃铙鸣以应于内杜甫赠翰林张学士诗丨丨金赤恩与荔枝青　又元史厯志见上位下】
