<!-- { "loadSidebar": true } -->
　　五箴【宋史赵湘传时帝亲制丨丨以自儆湘因言宗室风化所本宜有以训厉愿特制铭以赐南北邸帝恱为制宗室座右铭赐寜王元偓以下并及湘且谕之曰卿宗姓也故赐卿　玉海景祐三年三司判官谢绛进圣治丨丨曰绍闻君臣内戒谨命敬变侍读学士冯元上金华丨丨示诏褒答　又寜宗初司农少卿刘光祖入献谨始丨丨　韩愈丨丨序人患不知其过旣知之不能改是无勇也作丨丨以讼其恶云按丨丨游箴言箴行箴好恶箴知名箴也】
　　五诗【小学绀珠丨丨明堂辟雍灵台寳鼎白雉】
　　五颂【小学绀珠丨丨班固贾逵传毅杨终侯讽】
　　五噫【后汉书梁鸿传东出关过京师作丨丨之歌曰陟彼北芒兮噫顾览帝京兮噫宫室崔嵬兮噫人之劬劳兮噫辽辽未央兮噫　李渉六叹序见四愁下荀济赠隂梁州诗丨丨如适越十上似游秦　李白书怀诗儿戱不足道丨丨出西京　白居易赠妻农郡君诗徒夸丨丨作不解赠孟光　陆龟蒙咏臯桥诗横截春流架断虹凭栏犹思丨丨风　苏轼和何长官诗丨丨已出东洛三复愿比南容　又戯赠贾収秀才诗见三赋下　陆游秋思诗平生许国今何有且拟梁鸿赋丨丨】
　　五歌【杜甫乾元中寓居同谷县作呜呼丨丨兮歌正长魂招不来归故乡】
　　五咏【明一统志丨丨堂在桂林府独秀山前以刘宋颜延之有丨君丨故名　苏轼江月诗不眠翻丨丨清切变蛮讴】
　　五题【眞宗实録王禹偁知苏州长洲县日赋丨丨人多传诵太宗闻其名召试相府授直史馆赐五品服择犀带以宠之　小学绀珠丨丨赋诗制书批答】
　　五文【李解凤凰来仪赋六翮已成丨丨毕备　令狐楚和仆射相公詶忠武李相公见寄诗见八音下王逢送薛鹤斋眞人代祀天妃还京诗见一髪下】
　　五制【宋史应防传见四鼓下】
　　五诏【唐书南诏传开元末皮逻閤逐河蛮取大和城天子诏赐皮逻閤名归义当是时丨丨微归义独疆又元稹田正碑即日内出丨丨诏正为中书令节度徳棣于镇】
　　五符【宋史艺文志天关丨丨式一巻　又蔡定传父革依郡狱吏佣书以生资定使学游乡校稍稍有称郡狱吏一日坐舞文法被系革以诖误年七十余矣法当免系鞫胥任泽削其籍年而入之罪定切痛念父当耆年以非辜堕圄狴誓将身赎数诣府号愬请代坐狱弗许请効命于戎行弗许请丨丨为兵又弗许于是预为志铭其墓又为状若诣府者结置袂间皆叙陈致死之由冀其父之必免也以建炎元年十二月甲申自赴河死府帅闻之惊曰眞孝立命出革　云笈七籖呉王阖闾出游包山见一人在中问曰汝是何人答曰我姓山名隐居阖闾曰子在山必有异见者试为取之隐居诺乃入洞庭访游乎地天见一石城门开于室内玉几上有素书一卷文字非常即便拜而奉岀呈阖闾但其文篆书不可识乃令人赍之问孔子孔子曰此是灵寳丨丨眞文昔夏禹得之于钟山然后封之于洞庭之室使者反白阖闾乃尊事之　陆蒙入林屋洞诗见双斗下】
　　五奏【唐书房元龄传陛下每决死罪必三覆丨丨进疏食停音乐以人命之重为感动也今士无一罪驱之行阵之间委之锋镝之下使肝脑涂地老父孤子寡妻慈母望槥车抱枯骨推心掩泣其所以变动隂阳伤害和气实天下之痛也】
　　五议【宋史孙何传眞宗初何献丨丨其一请择儒臣有方畧者统兵其二请世禄之家肄业大学寒隽之士州郡推荐而禁投贽自媒者其三请复制举其四请行乡饮酒礼其五请以能授官勿以恩庆例迁上览而善之】
　　五圗【云笈七籖见三素下　鲍照代升天行丨丨发金计九籥隐丹经】
　　五业【汉书贾谊传卧赤子天下之上而安植遗腹朝委裘而天下不乱当时大治后世诵圣壹动而丨丨附陛下谁惮而久不为此　魏志杜畿传署乐详为文学祭酒时太学初立有博士十余人略不亲敎备员而已惟详丨丨并授其或不解详无愠色以杖画地牵譬引类至忘寝食　王粲荆州文学记夫文学也者人伦之首大教之本也乃命丨丨从事宋衷所作文学延朋徒焉】
　　五律【北史牛传且律十二今直为黄钟一均唯用七律以外丨丨竟复何施恐失圣人制作本意故须依礼作还相为宫之法　金史礼志唐兴因隋乐不改至周显徳以黍定律议者谓比唐乐髙丨丨　唐太宗圣敎序见一乘下】
　　五韵【梁武帝与任昉诏聊为七夕诗丨丨殊不近咏歌卿虽讷于言而辩于才可即制付使者　韩愈送郑十校理序求告来寜朝夕侍侧东都士大夫不得见其面于其行日分司吏与留守之从事窃载酒肴席定门外盛宾客以饯之旣醉各为诗丨丨且属愈为序陆蒙秋夕文宴诗梁王座上多词客丨丨甘心第七成】
　　五抄【南史王筠传爱左氏春秋吟讽常为口实广略去取凡三过丨丨】
　　五写【江淹为萧重让尚书敦劝表丨丨丹翘宜蒙凝照】
　　五画【观佛三昧海经云何观如来广长舌相如来舌者是十波罗蜜十善报得其舌根下及舌两边有二寳珠流注甘露滴舌根上诸天世人十地菩萨无此舌相亦无此味舌上丨丨如寳印文】
　　五爻【易干初九象潜龙勿用阳在下也疏此六爻象辞第一爻言阳在下是举自然之象明其余丨丨皆有自然之象举初以见末丨丨并论人事则知初爻亦有人事亘文相通也　南史阮孝绪传有善筮者张有道曰见子隐迹而心难明自非考之蓍无以騐也及布卦旣□丨丨曰此将为咸应感之法非嘉遁之兆孝绪曰安知后爻不为上九果成遁卦有道叹曰此所谓肥遁无不利象实应徳心迹并也】
　　五墓【隋书临孝恭传着欹器圗三卷地动铜仪经一卷九宫丨丨一卷】
　　五牒【宋史礼志为瘗埳于壬地外壝之内以玉为丨丨牒各长尺二寸广五寸厚一寸刻字而填以金聫以金防缄以玉匮置石防中】
　　五卷【周书文帝纪大统十年夏五月太祖入朝秋七月魏祖以太祖前后所上二十四条及十二条新制方为中兴永式乃命尚书苏绰更损益之总为丨丨颁于天下　云笈七籖见六巻下】
　　五籍【云笈七籖元都上品第九篇曰方诸文震灵符豁落七元八天隐文流金火铃金神虎符消魔支干夜照神烛八术隐遁紫清玉符丨丨洞元六甲上符五行秘文元都格诸符凡有六百部】
　　五言【书益稷予欲闻六律五声八音在治忽以出纳丨丨汝聴传若乐音合度则言必得理以此乐音出纳仁义礼智信五德之言乃君之发言合彼五徳施之于人可以成其教化是出丨丨也　又宋书乐志见二言下　齐书乐志见一言下　又邱灵鞫等传论见四言下　唐书秦系传与刘长卿善以诗相赠答权徳舆曰长卿自以丨丨长城系用偏师攻之虽老益壮　诗品逮汉李陵始着丨丨之目　文心雕龙召南行露始肇半章孺子沧浪亦有全曲暇豫优歌逺见春秋邪径童謡近在成世则丨丨久矣　全唐诗话刘昭禹尝与人论诗曰丨丨如四十个贤人着一字如屠沽不得沧浪诗话丨丨起于李陵苏武七言起于汉武柏梁又见七言下　汪克寛无逸图赋呜呼七叹感慨乎今王之心不敢丨丨鉴视乎前哲之徳　李颀放歌行答从弟墨卿吾家令弟才不覊丨丨破的人共推　刘长卿送路少府应制举诗丨丨凌白雪六翮向青云　韦应物答秦校书诗莫道谢公方在郡丨丨今日为君休欧阳詹李评事公进示文集诗风雅不坠地丨丨始君先　韩愈荐士诗丨丨出汉时苏李首更号　白居易寄西川杜相公诗剪截丨丨兼用陶钧六义别开炉　姚合和郑相演杨尚书蜀中唱和诗丨丨全丽则六义出风骚　杜牧寄宣州郑谏议诗丨丨寜谢颜光禄百嵗须齐卫武公　崔珏道林寺诗长卿之门久寂寞丨丨七字夸规模　方干赠式上人诗万虑全离方寸内一生多在五言中　又献王大夫诗荀宋丨丨行世早巢由三诏出溪迟　喻坦之陈情献中丞诗丨丨非琢玉十载防迁莺　苏轼答王定民诗八法旧闻宗长史丨丨今复拟苏州】
　　五句【易坤彖疏正义曰至哉坤元至徳合无疆此丨丨总明坤义及二徳之首也　诗关雎五章章四句疏见二句下】
　　五章【诗序是以关雎乐得淑女以配君子疏言求羙徳善女使为夫嫔御与之共事文王丨丨皆是也又关雎丨丨章四句故言三章一章章四句二章章八句音义丨丨是郑所分故言以下是毛公本意　左传成九年夏季文子如宋致女复命公享之赋韩奕之丨丨　史记乐书作丨丨以刺时　李白劳劳亭歌昔闻牛渚吟丨丨今来何谢袁家郎　又周礼司服注见四章下　左传见五行下　又注青与赤谓之文赤与白谓之章白与黒谓之黼黒与青谓之黻五色备谓之绣集此丨丨以奉承五色之用　李白古风凤飞九千仞丨丨备防珍　余阙送康上人往三城诗芳郊列华屋文纕被丨丨】
　　五篇【尚书尧典第一注释文凡十六篇十一篇亡丨丨见存　诗小序那祀成汤也防子至于戴公其间礼乐废壊有正考甫者得商颂十二篇于周之太师以那为首疏防子至于戴公之时其间十有余世其有君闇政衰致使礼乐废坏今商颂散亡至戴公之时其大夫有名曰正考父者得商颂十二篇于周之太师此十二篇以那为首是故孔子録诗之时得其丨丨列以备三颂也　又王城谱疏皇甫谧云平王时王室防弱诗人愁而为刺今王风自黍离至中谷有蓷丨丨是也又小大雅谱疏大雅民劳至桑柔丨丨序皆云厉王通小雅十月之交雨无正小旻小宛四篇皆厉王时诗也宋书乐志曹植鞞舞哥序曰汉灵帝西园故事有李坚者能鞞舞遭乱西随煨先帝闻其旧有技召之坚旣中废兼古曲多谬误异代之文未必相袭故依前曲改作新哥丨丨不敢充之黄门近以成下国之陋乐焉宋史选举志有赵昌国者求应百篇举谓一日作诗百篇帝出杂题二十令各赋丨丨篇八句日旰仅成数十首率无可观帝以是科久废特赐及第以劝来者又杨亿传雍熈初年十一太宗闻其名诏江南转运使张去华就试词艺送阙下连三日得对试诗赋丨丨下笔立成太宗深加赏异　通典汉武帝开献书之路时有李氏得周官丨丨阙冬官一篇河间献王千金购之不能得遂取考工记以补其阙奏之班固东都赋今将授子丨丨之诗】
