<!-- { "loadSidebar": true } -->
　　阙文【论语吾犹及史之丨丨也有马者借人乘之陆机文赋收百世之丨丨采千载之遗韵】阙史【唐书艺文志髙彦休丨丨三卷】
　　阙然【春秋隐公三年春王二月己巳日有食之谷梁传言日不言朔食晦日也其曰有食之何也吐者外壤食者内壤丨丨不见其壤有食之者也司马迁报任安书丨丨久不报幸勿为过】
　　阙如【论语君子于其所不知盖丨丨也】











　　御定骈字类编卷五十七
<子部,类书类,御定骈字类编>
　　钦定四库全书
　　御定骈字类编卷五十八
　　居处门二
　　楼
　　楼阙【史记苏秦传夫衡人者皆欲割诸侯之地以予秦秦成则髙台榭美宫室听竽瑟之音前有丨丨轩辕后有长姣美人国被秦患而不与其忧是故夫衡人日夜务以秦权恐愒诸侯以求割地故愿大王孰计之也】
　　楼宫【冯子振十八公赋三百六旬之梵呗争酬竺鉢于绛帽十千一斗之罇罍竞瞰丨丨于紫陌】楼殿【齐书林邑国传晋建兴中日南夷帅范稚奴文数商贾见上国制度教林邑王范逸起城池丨丨王服天冠如佛冠身被香缨络　急就篇见殿鄂下　名画录赵德元者雍京人也天福年入蜀工画车马人物屋木山水佛像鬼神笔无偏擅触类皆长独歩川中标名大手其有丨丨台阁向背低昻代无比者　王建和胡将军寓直诗见宫鸦下　又昭应官舍书事诗县在华清宫北面晓看丨丨正相当　陈羽歩虚词丨丨层层阿母家昆仑山顶驻红霞　白居易禁中月诗见宫墙下　姚合晓望华清宫诗晓看丨丨更鲜明遥隔朱栏见鹿行　张乔书梅福殿诗雅韵磬钟逺真风丨丨清　李商隐安平公诗仰看丨丨撮清汉坐视世界如恒沙　皮日休古宫词丨丨倚明月参差如乱　罗隐华清宫诗丨丨层层佳气多开元时节好笙歌　李山甫题慈云寺僧院诗帝城深处寺丨丨压秋江】
　　楼台【史记天官书见宫阙下　元亭渉笔一寸丨丨蜂窠也　云仙杂记薛稷为墨封九锡拜为烟督防元香太守兼亳州诸郡平章事是日墨吐异气结成丨丨状邻里来观食久乃灭　香谱卢氏杂説杨牧尝召崔安石食盘前置香一炉烟出如丨丨之状崔别闻一香非似炉烟崔思之杨顾左右取白角楪子盛一漆毬子呈崔曰此罽宾国香所闻即此香也　后山诗话白乐天云笙歌归院落灯火下丨丨非富贵语看人富贵者也　又杨蟠金山诗天末丨丨横北固夜深灯火见扬州平甫云庄宅牙人语也　编年政要处士魏野诗赠莱公曰有官居鼎鼐无地起丨丨及上即位北使至赐宴两府皆预坐北使歴视坐中问译者云孰是无地起丨丨相公坐中无答　伏琛三齐略记海上蜃气时结丨丨名海市　李白明堂赋丨丨崛岉以奔附城阙嵚崟而蔽亏　王諲花萼楼赋凫鹥翕习而来止丨丨嵼而相错　苏轼李氏山园阁赋面无时之屏障家终日之丨丨　王昌龄夏月花萼楼酺宴应制诗丨丨生海上箫鼓出天中　岑参送杨瑗尉南海诗丨丨重蜃气邑里杂鲛人　卢怀慎奉和圣制龙池篇丨丨影就波中出日月光疑镜里悬　杜甫咏怀古迹诗三峡丨丨淹日月五溪衣服共云山　又院中晚晴懐西郭茅舍诗复有丨丨衔暮景不劳钟鼓报新晴　包何同阎伯均宿诗冉冉修篁依户牖迢迢列宿映丨丨　王表赋得花发上林诗地接丨丨近天垂雨露深　王储赋得花发上林诗城郭连増媚丨丨映转华　陈羽公子行马娇郎伴醉躞蹀望丨丨　欧阳詹元日陪早朝诗和光髣髴丨丨晓林气氛氲天地春　刘禹锡酬令狐相公雪中游元都见忆诗照耀丨丨变淋漓松桂清又韩十八侍御见示岳阳楼别窦司直诗嘘吸写丨丨腾骧露鬐尾　元稹以州宅夸于乐天诗四面常时】
　　【对屏障一家终日在丨丨　又刘阮妻诗芙蓉脂肉緑云鬟罨画丨丨青黛山　张祜题常州水西馆诗丨丨疎占木冈岸逺成山　李绅山诗旧深崖谷藏仙岛新结丨丨起佛扄　李羣玉登蒲涧寺后二岩诗丨丨笼海色草树发天香　李商隐咸阳诗咸阳宫阙郁嵯峨六国丨丨艳绮罗　温庭筠河中陪帅游亭诗满座山光揺剑防绕城波色动丨丨　赵璜七夕诗欲减烟花饶俗世暂烦云月掩丨丨　王初雪霁诗昆玉丨丨珠树密夜来谁向月中归　郑谷曲江诗丨丨在烟杪鸥鹭下沙中　又回銮诗丨丨新紫气云物旧黄山张乔雨中宿僧院诗夜永丨丨雨更深江海人　李山甫寒食诗万井丨丨疑绣画九原珠翠似烟霞　罗邺长安惜春诗千门共惜放春廻半锁丨丨半复开　又岁仗诗歌舜薰风铿剑佩祝尧嘉气霭丨丨　又洛阳春望诗草色花光惹襟袖箫声歌响隔丨丨　周繇送江州薛尚书诗树翳丨丨月帆飞鼓角风　顾在溶题光福上方塔诗汀沼或栖彭泽雁丨丨深贮洞庭风秦韬玉牡丹诗好是酒防丝竹罢倚风含笑向丨丨皮日休开元寺客省早景即事诗客省萧条柿叶红丨丨如画倚霜空　又褚家林亭诗茂苑丨丨低槛外太湖鱼鸟彻池中　王贞白晓泊汉阳渡诗残灯明市井晓色辨丨丨　崔涂春日登呉门诗春潮映杨桞细雨入丨丨　黄滔僧归北岩寺诗江翻岛屿沉木落丨丨露　罗隐江南诗九里丨丨牵翡翠两行鸳鹭踏真珠又淮南髙骈所造迎仙楼诗仙境是谁知处所人间空自造丨丨　韦庄登汉官庙闲眺诗参差郭外丨丨】
　　【小断续风中鼓角残　无可中秋台望月诗水光笼草树练影挂丨丨】
　　楼观【礼记月令仲夏之月可以居髙明注髙明谓丨丨也　后汉书单超传其后四侯转横天下为之语曰左囘天具独坐徐卧虎唐两堕皆竞起第宅丨丨壮丽穷极伎巧金银罽眊施于犬马　又倭传桓灵间倭国大乱更相攻伐厯年无主有一女子名曰卑弥呼年长不嫁事鬼神道能以妖惑众于是共立为王侍婢千人少有见者唯有男子一人给衣食传辞语居处宫室丨丨城栅皆持兵守卫法俗严峻　晋书温峤传迁太子中庶子及在东宫深见宠遇太子与为布衣之交数陈规讽又献侍臣箴甚有益时太子起西池丨丨颇为劳费峤上疏以为朝廷草创巨寇未灭宜应俭以率下务农重兵太子纳焉　齐书文惠太子传开拓元圃园与台城北堑等其中丨丨塔宇穷竒极丽费以千万魏书窦遵传见宫门下　宋史苏舜钦传古者断决滞讼以平水旱不闻用赦故赦下之后隂雨及今前志曰积隂生阳阳生火灾见焉乘夏之气发泄于玉清宫震雨杂下烈熖四起丨丨万叠数刻而尽非慢于火备乃天之垂戒也　水经注见宫殿下　大业杂记建国门西南十二里有景华宫宫内有含景殿及射堂丨丨池隍十余里　图绘宝鉴赵干画山水林木皆江南风景多作丨丨舟船水村渔市花竹防为景趣无一防朝市风埃　苏辙黄楼赋岿乎特起下窥城中丨丨翺翔嵬峩相重　陈樵月庭赋俯孤域而遥睇兮飞丨丨之离离　江淹遂古篇见宫殿下　白居易寄王质夫诗丨丨水潺潺龙潭花漠漠】
　　楼屋【宋史兵志破炮之防其法用稲穰草成坚索条围四寸长三十四尺每二十条为束别以麻索繋一头于楼后柱搭过楼下垂至地栿梁垂四层或五层周庇丨丨沃以泥浆火箭火炮不能侵炮石虽百钧无所施矣　又抚水州蛮夷传有丨丨战棚卫以竹栅即其酋所居】
　　楼阁【后汉书吕强传今外戚四姓贵幸之家及中官公族无功徳者造起馆舍凡有万数丨丨相接丹青素垩雕刻之饰不可单言　宋书呵罗单国传见宫殿下　宋史乐志上林寒早仙仗转郊圻笳鼓入云悲逶迤辇路过西池丨丨锁参差　黄庭内景经重中丨丨十二环自髙自下皆真人　迷楼记丨丨髙下轩窗掩映　无名氏落叶赋或散漫于原野或摇飏于丨丨杜甫陪李梓州王阆州苏遂州李果州四使君登惠义寺诗莺花随世界丨丨寄山巅　又清明诗秦城丨丨烟花里汉主山河锦绣中　戴叔伦江干诗江干望不极丨丨影缤纷　王建上李益庶子诗紫烟丨丨碧纱亭上界诗仙独自行　刘禹锡送僧方及南谒桞员外诗朝阳照瀑水丨丨虹霓中　又白舍人自杭州寄新诗诗鼇惊震海风雷起蜃鬬嘘天丨丨成　元稹和乐天送客游岭南诗波心涌丨丨规外布星辰　白居易答防之夸越州州宅诗日出旌旗生气色月明丨丨在空虚　司空图携仙箓诗水精丨丨分明见只欠霞浆别着旗　罗隐圣真观刘真师院诗尘埃金谷路丨丨上阳钟　又雒城诗更无丨丨寻行处只有山川识野人　又宿荆州江陵驿诗风动芰荷香四散月明丨丨影相侵　李逺悲铜雀台诗雪密疑丨丨花开想绮罗周繇和叚成式诗玉树琼筵映彩霞澄虚丨丨似仙家　姚合题山寺诗千重山崦里丨丨影参差】
　　楼榭【水经注湿水又东北径白狼堆南魏烈祖道武皇帝于是遇白狼之瑞故斯阜纳称焉阜上有故宫庙丨丨基雉尚崇　邢邵请置学及修明堂表城隍严固之重阙塼石之功墉构显望之要少丨丨之饰　元稹清都夜境诗丨丨自隂映云牖深冥冥　又酬郑从事四年九月望宴海亭诗妆梳伎女上丨丨止欲欢乐微茫躬】
　　楼店【宋史职官志曰房地掌诸州丨丨务房廊课利又食货志以添酒钱添卖糟钱典卖田宅増牙税钱官员等请给头子钱丨丨务増三分房钱令两浙江东西荆南北福建二广收充经制钱以宪臣领之通判敛之季终输送　褚载吊秦叟诗市西丨丨金千秤渭北田园粟万钟】
　　楼亭【刘因横翠楼赋序水之上又有丨丨台榭之美而宏丽杰出俯瞰闾阎骋懐游目足以极登临之胜槩者横翠楼也】
　　楼垣【张衡天象赋奋枪棓以示慝峙丨丨而表居】
　　楼檐【徐照永庆寺诗钟韵含霜气丨丨近斗杓】
　　楼柱【唐书五行志开元十五年七月甲戌兴教门丨丨灾　荆州记巴东有一折柱孤直髙三丈大十围传云是公孙述丨丨破之血出枯而不朽　庾信哀江南赋倚弓于玉女窗扉繋马于凤凰丨丨】楼槛【罗衮诗烟销井邑偎丨丨雪满川原泥酒巵】
　　楼楣【李绅姑苏台诗姑苏百尺晓铺开丨丨尽化黄金台】
　　楼堞【宋书桂阳王休范传休范欲举兵袭朝廷密与典籖新蔡人许公舆谋之表治城池修起丨丨多解榜板拟以备用　唐书王方翼传迁肃州刺史州无隍堑寇易以攻方翼乃发卒建丨丨厮多乐水自环烽逻精明　徐陵欧阳頠德政碑羣悍酋豪更为祸乱朝披羽檄夜照爟烽浴铁蔽于山原摐金骇于丨丨　张柬之与国贤良夜歌诗桞台临新堰丨丨相重复白居易寄防之诗襄阳九里郭丨丨连云树】
　　楼雉【南史梁世子方等传方等劝修筑城栅以备不虞既成丨丨相望周廻七十余里元帝观之甚恱白居易杂兴诗余波养鱼鸟倒影浮丨丨】
　　楼疏【庄子内则疑劫请之贼外则畏寇盗之害内周丨丨外不敢独行可谓畏矣】
　　楼月【白居易新秋喜凉诗丨丨纎纎早波风褭褭新刘禹锡歴阳书事诗江春俄澹荡丨丨几亏盈温庭筠中书令裴公挽歌国香荀令去丨丨庾公来】
　　楼云【张乔送友人徃宜春诗野桥喧硙水山郭入丨丨】
　　楼雪【杜甫晚出左掖诗见宫云下　白居易嵗暮寄防之诗池冰晓合胶船底丨丨晴销露瓦沟】楼风【王毂玉树曲璧月夜满丨丨轻莲舌泠泠词调新】
　　楼雨【杜甫西阁雨望诗丨丨霑云幔山寒着水城】
　　楼晴【白居易书事咏怀诗牀暖僧敷坐丨丨妓卷帘】
　　楼隂【王勃采莲赋见殿彩下　杜甫遣怀诗水静丨丨直山昏塞日斜】
　　楼寒【李商隐银河吹笙诗怅望银河吹玉笙丨丨院冷接平明】
