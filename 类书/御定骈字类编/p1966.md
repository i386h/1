<!-- { "loadSidebar": true } -->
　　苏郑【南史丘冠先传少有节义永明中位给事中求使蠕蠕国尚书令王俭言冠先虽名位未升而义行甚重若为行人则丨武丨众之流也】
　　苏张【唐书马周传岑文本谓所亲曰马君论事防文切理无一言可损益丨丨终贾正应此耳　班固答賔戏序永平中为郎以著述为业或讥以无功又感东方朔扬雄自喻以不遭丨丨范蔡之时曽不折之以正道明君子之所守故聊复应焉　呉莱诗脱畧丨丨穽渐摩管乐硎　又元稹诗李杜诗篇敌丨丨笔力匀按此谓苏颋张説也】
　　苏梅【临汉诗话苏舜钦以诗得名学书亦飘逸然其诗以奔放豪健为主梅尧臣亦善诗虽乏高致而平淡有工世谓之丨丨】
　　苏黄【后村诗话元祐后诗人迭起不出丨丨二体陈与义云诗至老杜极矣丨丨复振之而正统不坠刘子翚诗大儿行文学丨丨暗潮无声走茫茫陈傅良诗郡从晋宋风流后诗到丨丨伯仲间】
　　苏鬼【骆賔王诗李仙非易托丨丨尚难因】
　　苏合【后汉书西域传合防诸香煎其汁以为丨丨　梁书中天竺国传大秦人采丨丨先笮其汁以为香膏乃卖其滓与诸国贾人是以展转来达中国不大香也　五代史唐臣任圜传韦説豆卢革罢相圜与安重诲郑珏孔循议择当为相者圜意属李琪而珏循谓太常卿崔协可也圜谓重诲曰李琪才艺可兼时軰百人而谗夫巧沮忌害其能若舍琪而相协如弃丨丨之丸而取蜣蜋之转也　魏畧大秦国多微木丨丨狄提迷迭兜纳白附子熏陆郁金芸胶薫草木十二种香　广志丨丨香出丨丨国因名梵书谓之咄竭瑟剑　太平寰宇记丨丨油出安南三佛齐诸蕃国树生膏可为药以浓而无滓者为上　本草丨丨香出中台川谷　香録丨丨香油出大食国气味皆类笃耨香　梦溪笔谈今之丨丨香如坚木赤色又有丨丨油如胶今多用此为丨丨香　又王文正太尉气羸多病眞宗赐药酒一注瓶令空腹饮之大觉安健因对称谢上曰此丨丨香酒也　班固与弟超书窦侍中令载杂防七百疋市月氏马丨丨香　古乐府被之用丹漆薫用丨丨香傅诗佳人贻我丨丨香何以要之翠鸳鸯　梁简文帝诗烛映合欢被帷飘丨丨香　呉均秦王卷衣辞玉检茱萸匣金泥丨丨香　江总闺怨篇池上鸳鸯不独自帐中丨丨还空然　李白诗横垂宝幄同心结半拂琼筵丨丨香】
　　苏油【洞冥记帝常得丹豹之髓白鳯之膏磨青锡为屑以丨丨和之照于神坛夜暴雨光不灭】苏膏【酉阳杂俎食品有甜酱丨丨　法苑珠林用七物除去七病何谓七物一者燃火二者净水三者澡豆四者丨丨五者淳灰六者杨枝七者内衣此皆澡浴之法】
　　苏酪【北史眞腊国传性气捷劲居处器物颇类赤土饮食多丨丨沙糖秔粟米饼】
　　苏何【法苑珠林西晋李萨何出家法名慧达百姓仰之敬如佛想昼在髙塔为众説法夜入蠒中以自沉隐旦从蠒出初不宁舍故俗名为丨丨圣丨丨者华言蠒也】
　　苏舒【惠洪诗煮茧生涯春老大饷田时节意丨丨】
　　苏息【书仲虺之诰后来其苏传汤所往之民皆喜曰待我君来其可丨丨　魏书崔鸿传世祖雄才叡畧阐曜威灵农战兼修埽清氛秽歳垂四纪而寰宇一同儋耳文身之长卉服断发之酋莫不请朔率职重译来庭隐憨鸿济之泽三乐击壤之歌百姓始得陶然丨丨欣于尧舜之世】
　　苏活【搜神记晋武帝世河间郡有男女私许配适寻而男从军不归女家更欲适之女不愿行父母逼之去寻病死其男戍还至冡哭之女即丨丨】
　　苏援【淮南子贤士大夫学问讲辩日以自娯丨丨世事分白黑利害注丨丨犹索也】
　　苏剥【李远题桥赋危梁丨丨渍墨虫穿】
　　梧
　　梧桐【诗鳯凰鸣矣于彼髙冈丨丨生矣于彼朝阳传丨丨柔木也山东曰朝阳丨丨不生山冈太平而后生朝阳笺鳯凰之性非丨丨不栖非竹实不食　尔雅榇梧注今丨丨　后汉书哀牢夷传有丨丨木华绩以为布幅广五尺洁白不受垢汚　魏志东夷传注其土地有松栢槐梓竹苇杨柳丨丨百草　南史齐太祖纪河图谶曰上参南斗第一星下立草屋为紫庭神龙之冈丨丨生凤鸟戢翼朔旦鸣　魏书彭城王勰传髙祖与侍臣升金墉城顾见堂后丨丨竹曰鳯凰非丨丨不栖非竹实不食今丨丨竹并茂讵能降鳯乎勰对曰鳯凰应德而来岂竹丨丨能降髙祖曰何以言之勰对曰昔在虞舜鳯凰来仪周之兴也鸑鷟鸣于岐山未闻降桐食竹　风俗通丨丨生于峄阳山岩石之上采东南孙枝为琴声清雅　西京杂记上林苑桐三椅桐丨丨荆桐　又五柞宫西有青梧观观前有三丨丨树　顔氏家训或有讳桐者呼丨丨树为白铁树便是戏笑耳述异记丨丨园在呉宫本呉王夫差旧园也一名鸣琴川　水经注索水又屈而西流与丨丨涧水合水西】
　　【南丨丨谷东北流注于索　清异録同州郃阳县刘靖家兄弟同居宅边榆树上生桑西廊丨丨上生谷枝明年坟中白杨生桧并郁茂乡人号榆为义祖桐为小义杨为义孙　物类相感志丨丨树闰月多生一叶　洞天清録有丨丨生子如簸箕有花桐春来开花如玉簪而微红号折桐花青樱桐其实颇堪以醡油有刺桐其木身皆生刺大如钉鍖　集仙传吕洞賔题汴都峩睂院云明月斜秋风冷今夜故人来不来教人立尽丨丨影　明一统志丨丨山在惠州府河源县东南十里又丨丨峰在衢州府城北七十里与紫微峰对号南北高峰　又丨丨川在处州府龙泉县东十五里有两源又遂昌县亦有丨丨川　黄滔明皇回驾经马嵬赋辇路见丨丨半死烟空失鸾鳯双翔　晋道君曲中庭有树自语丨丨推枝布叶　王昌龄长信秋词金井丨丨秋叶黄珠帘不卷夜来霜　髙适酬秘书弟兼寄幕下诸公诗游鳞戏沧浪鸣鳯栖丨丨　孟浩然诗微云淡河汉疎雨滴丨丨　李白扶风豪士歌丨丨杨柳拂金井来醉扶风豪士家　又赠别舍人弟台卿之江南诗丨丨落金井一叶飞银牀　又送薛九被谗去鲁诗丨丨生蒺藜緑竹乏佳实　又过汉阳留别族弟浮屠谈皓诗今兹大火落秋叶黄丨丨　杜甫送贾阁老出汝州诗西掖丨丨树空留一院隂　又遣闷奉呈严公诗防希全物色时放倚丨丨　李颀圣善阁送裴廸入京诗药草空堦静丨丨返照寒　钱起奉和宣城张太守南亭秋夕怀友诗池馆蟪蛄声丨丨秋露晴　卢纶和王员外杪秋忆终南旧居诗晓霜凝耒耜初日照丨丨皇甫曽奉寄中书王舍人诗风传刻漏星河曙月上丨丨雨露清　崔曙山下晩晴诗故林归宿处一叶下】
　　【丨丨　韩愈秋怀诗霜风侵丨丨众叶着树干　孟郊饥雪吟大雪压丨丨折柴堕峥嵘　又赠转运陆中丞诗衣花野菡萏书叶山丨丨　又送从舅端适楚地诗江花折菡萏岸影泊丨丨　白居易长恨歌春风桃李花开日秋雨丨丨叶落时　元稹青云驿诗鳯凰占丨丨丛杂百鸟栖　李嘉佑古兴诗丨丨树上春鸦鸣晓伴君王犹未起　梅尧臣和江邻几景德寺避暑诗广堂铺琉璃髙檐防丨丨　苏轼次韵朱光庭初夏诗卧闻疎响丨丨雨独咏微凉殿阁风　又东府雨中别子由诗庭下丨丨树三年三见汝　黄庭坚诗人家围橘柚秋色老丨丨　又薛乐道自南阳来入都留宿饮防作诗饯行丘阿无丨丨曲直不在凤　范成大题夫差庙诗梦见丨丨生后圃眼看麋鹿上髙台　杨万里诗白纻乌纱青宝玦紫鸾黄鹄碧丨丨　刘隲馆中新蝉诗池中菡萏香全减井上丨丨叶乍飞　戴表元秋尽诗无聊最苦丨丨树搅动江湖万里心　耶律楚材和薛伯通韵诗寂寞丨丨深院落有人何处倚阑干　萨都拉鳯凰台诗见杨柳下　马祖常无题诗见薜荔下又题惠崇画诗龙门千尺丨丨树多在石崖悬絶处黄庚凉夜即事诗光摇珠箔丨丨月香透纱厨末利】
　　【风　陈樵临花亭诗今朝百舌闻莺语飞上丨丨特地娇　顾瑛和岳季坚韵诗丨丨叶大午隂垂展席临风晩更宜　又芝云堂诗丨丨叶落鸣金井络纬声多近绣帘　张昱秋兴诗见杨柳下　又拟古秋夜长诗丨丨叶落金井头月照乌嗁天似水　曹之谦变白头吟诗丨丨不独老鸳鸯亦双死　边元鼎八月十四日对酒诗丨丨叶雕辘轳井万籁不动秋宵永　成已四和诗见杨柳下　麻革秋夜感怀诗疎雨丨丨夜西风蟋蟀牀　王逢秋词星从河汉淡中落秋在丨丨疎处多　郭钰秋夜读刘昕賔旭子夜歌效赋诗罗衣秋来不堪着丨丨树上凉风多　呉莱岭南宜蒙子解渴水歌椶榈亭髙内撤餐丨丨井压沧江干　朱德润读隋书诗兵家女儿发照人金井丨丨二坠身】
　　梧叶【孟啓本事诗顾况与三诗友游于苑中坐流水上得大丨丨题诗上曰一入深宫里年年不见春聊题一片叶寄与有情人况明日于上游亦题叶上放于波中诗曰花落深宫莺亦悲上阳宫女断肠时帝城不禁东流水叶上题诗欲寄谁后十余日有人于苑中又于叶上得诗以示况诗曰一叶题诗出禁城谁人酬和独含情自嗟不及波中叶荡漾乗春取次行　李曾伯避暑赋渊献编年防賔纪律当丨丨之十三余蓂荚之六七　韦应物秋夜南宫寄沣上弟诗况兹风雨夜萧条丨丨秋　刘禹锡早秋雨后寄乐天诗丨丨先风落草虫迎湿吟　又秋夜安国观闻笙诗见桂枝下　又谢窦员外旬休早凉诗见槿花下　许浑秋晩登城诗见苇花下　苏轼感旧诗新秋入丨丨风雨惊洞房朱子诗凄凉丨丨变　周权秋日诗见豆花下　麻革晩歩张巩田间诗见稻花下　王恽春夜独坐诗寂寞小窗云影薄隔帘丨丨雨声干　黄庚秋思诗见葛衣下】
　　梧树【列子人有枯丨丨者其邻父言枯丨之丨不祥其邻人遽而伐之邻人父请以为薪其人乃不悦曰邻人之父徒欲为薪而教吾伐之也与我邻若此其险岂可哉】
　　梧枝【杜甫秋兴诗香稻啄残鹦鹉粒碧丨栖老鳯凰丨萨都拉和韵三茆山呈张伯雨外史诗丨丨落影鳯凰语幽韵髣髴临苍穹】
　　梧子【滇南杂记永昌有丨桐丨比中州者形颇长大者几可当莲实过永昌亦不可得　晋子夜歌见桐树下　又秋歌愿天无霜雪丨丨解千年　又懊侬歌见桐树下】
　　梧身【朱灏逃暑赋乞莲焰以敌炎井兮浥丨丨之緑髓】
　　梧楸【隋书韦世康传今耄虽未及壮年已谢霜早丨丨风先蒲柳　楚辞白露既下降百草兮奄离披此丨丨　傅亮登陵嚣馆赋旌竹柏之劲心谢丨丨之零脆　江淹青苔赋零露下兮在丨丨有美人兮欷以伤刘禹锡秋声赋松竹含韵丨丨蚤脱　王微四气诗蘅若首春华丨丨当夏翳　谢朓秋夜讲解诗风振蕉】
　　【蓬裂露下丨丨伤　鲍泉诗露色已成霜丨丨欲半黄皎然湖上避暑诗回溪照轩宇广陌临丨丨　王安石寄呉氏女子诗岂特茂松竹丨丨亦冥冥　苏轼诗西窗半明月散乱丨丨影　秦观诗璧月鉴帘栊珠星络丨丨】
　　梧槚【孟子舍其丨丨养其樲棘则为贱场师焉　曾巩诗云裘数曲秀兰蕙凤葢相摩擢丨丨　顾清答敬亭诗丨丨不杂中林蒸诗人以来称杜陵】
　　梧桂【五代史南汉世家刘隐上蔡人也父谦为广州牙将唐干符五年黄巢攻破广州去畧湖湘间广州表谦封州刺史贺江镇遏使以御丨丨以西歳余有兵万人】
