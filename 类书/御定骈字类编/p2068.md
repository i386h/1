<!-- { "loadSidebar": true } -->
　　燕颐【玉堂杂记丁酉九月丙辰宣召侍读史少保浩锡宴澄碧殿史进古诗三十韵上御制俯同其韵云东都会诸侯宣王昔于是期尔罄嘉谋使我勲业起勿以方丨丨所书聊复尔】
　　燕养【仪礼士丧礼既夕丨丨馈羞汤沐之馔如他日注丨丨平常所用供养也】
　　燕凯【苏轼补龙山文驾言龙山丨丨羣哲】
　　燕申【蔡襄谢宋评事荔支诗斋馆从容接丨丨每临佳树走觥巡】
　　燕具【诗弋鳬与雁笺见鳬雁下】
　　燕誉【诗庆既令居韩姞丨丨笺蹶父既善韩之国土使韩姞嫁焉而居之韩姞则安之尽其妇道有显誉】燕交【何逊赠江长史别诗况是兼年徳丨丨无尔汝】
　　燕尔【诗丨丨新防如兄如弟】
　　燕及【诗之纲之纪丨丨朋友又丨丨皇天克昌厥后】
　　燕令【周礼御仆掌王之丨丨注丨居时之丨】
　　燕昌【水经注羊水出平城县之西苑外武周塞北出东转迳丨丨城南】
　　燕见【礼记少仪尊长于已逾等不敢问其年丨丨不将命　仪礼士相见礼凡丨丨于君必辩君之南面若不得则正方不疑君】
　　燕胥【诗笾豆有且侯氏丨丨笺诸侯在京师未去者于显父饯之时皆来相与燕其笾豆且然荣其多也傅毅舞赋天王丨丨乐而不泆】
　　燕前【仪礼燕礼乐人县疏按大射乐人宿县在射前一日今言乐人县者为燕新之而已故不在丨丨一日】
　　燕末【仪礼燕礼若射则大射正为司射如乡射之礼疏此一经论丨丨行射之节云大射正为司射者燕礼轻又不主为射故射人为摈又为司正至射时大射正为司射大射之时略于燕主于射故大射正为摈又为司正至射又亲其职故不同为司射也】
　　莺
　　莺唇【陆蒙子夜四时夏歌兰眼擡路斜丨丨映花老　和凝宫词见鹭颈下】
　　莺舌【元稹春诗见燕巢下　徐栁枝词应緑丨丨多情懒长向双成説翠条　沈与求春意诗宿露园林丨丨乱暖风庭院蜜脾香】
　　莺翰【温庭筠上崔相公启见莺谷下】
　　莺口【陆蒙诗缥棃花谢丨丨吃黄犊少年人未归】
　　莺觜【秦观如梦令词丨丨啄花红溜燕尾防波緑皱】
　　莺领【诗交交桑扈有丨其丨　张説时乐鸟篇序按南海异物志有时乐鸟鸣云太平天下有道则见验其图丹首红臆朱冠緑翼丨丨文背糅以五色刘孝绰侍宴饯庾于陵诗游丝缀丨丨光风送绮翼】莺脰【续文献通考丨丨湖在吴江县太湖之南源自天目东流至荻塘会烂溪水并出平望安徳桥汇于此　明一统志丨丨湖去吴县四十五里以湖形似丨丨故名】
　　莺吭【陆游山家暮春诗晴光生蝶粉防律变丨丨　又村居书触目诗枝上花空闲蝶翅林间葚羙滑丨丨】
　　莺喉【刘禹锡诗鹊顶迎秋秃丨丨入夏瘖】
　　莺羽【诗交交桑扈有丨其丨传莺然有文章　李华自余干溪行至上饶与云卿同游邈不可得寄懐于篇诗羣迁失丨丨后凋惜长松　杨基江村杂兴诗栁寒丨丨湿花暖蝶须干】
　　莺翅【白居易诗沾黄丨丨重滋緑草心长　李建勲春雨诗寒入逺林丨丨重暖抽新麦土膏虗　又落花诗暖艶动随丨丨落冷香愁杂燕泥干　王予可宫体诗袖沾丨丨调簧语堕却衔翘入鬓钗】莺膓【郑谷蜀中赏海棠诗浓淡芳春满蜀乡半随风雨断丨丨】
　　莺梭【张养浩遂闲堂独坐诗苔垣蜗篆斜行玉栁岸丨丨巧织蓝】
　　莺簧【温庭筠舞衣曲蝉衫麟压愁香偷得丨丨锁金缕　欧阳修诗清浮春蚁醅初拨暖入丨丨舌渐调】
　　莺粉【马祖常赋王叔能宅芍药诗丨丨分奁艳有光天工巧制殿春阳】
　　莺衣【陆游小园独立诗新泥添燕戸细雨湿丨丨】
　　莺様【杨万里黄菊诗丨丨衣裳钱様裁冷霜凉露溅秋埃】
　　莺情【沈愚春夜曲栁惊花困芳心乱蝶思丨丨梦中见】
　　莺影【顾非熊送喻鳬春归江南诗丨丨离秦马莲香入楚衣　徐玑春望诗栁密丨无丨泥新燕有痕】莺雏【司空图诗色变丨丨长竿齐笋箨垂　葛长庚诗丨丨戏云锦鸠妇络雨纱　马臻邨中书事诗丨丨未省逄人避直向路傍花上啼　周邦彦满庭芳词风老丨丨雨肥梅子午隂嘉树清圆】
　　莺儿【曹松驸马宅宴罢诗学语丨丨飞未稳放身斜坠緑杨枝　元好问杨桞诗杨栁青青沟水流丨丨调舌弄娇柔　马祖常杨花宛转曲轻薄顚狂风上下燕子丨丨各新嫁　萨都拉过孙虎臣园诗丨丨老去空台树燕子归来无主家　王子可宫体诗凭阑山色春风里唤得丨丨燕子飞】
　　莺友【李商隠诗若向南台见丨丨为传垂翅度春风唐庚懐庭玉诗东风又见丨朋丨北信难凭雁弟兄】
　　莺朋【朱权宫词丨丨燕友时相得似识东城帝子家】
　　莺仙【海録碎事见鳯仙下】
　　莺鸟【吕览羞以含桃注含桃樱桃也丨丨所含食故曰含桃　王恽妻钟夫人莺赋嘉京都之丨丨冠羣类之殊形】
　　莺鹊【杨万里筠庵午憩诗巾屦上下凉丨丨左右噪市声元不近静听逺亦到】
　　莺鹏【锦书丨丨虽异风月是同】
　　莺燕【乔知之定情篇凫雁将子游丨丨从双栖　郑起晩春即事诗门外数枝杨栁薄一春丨丨不曽来孙觌长乐寺诗寂寂花絮乱怱怱丨丨忙　陈造赠陈钱二别乘诗丨丨听歌惯风烟取醉宜　又次韵呈】
　　【林子长郎中诗诸生吾伊丨丨音忆尝客我诗书林张养浩寒食游廉园诗花栁巧为丨丨地管遥逓绮罗风　许有壬游聘之盛恩遇之隆不可不纪为二十韵以献诗鱼鸢知永跸丨丨逐余香　杨维桢西湖诗扇底鱼龙吹日影镜中丨丨老年华】
　　莺蝶【李商隐诗丨丨如相引烟萝不暇攀　李山甫早春微雨诗怪来丨丨似凝愁不觉看花渐湿头】莺春【郑谷多情诗见雁夜下】
　　莺晓【韩偓半醉诗见雁霜下】
　　莺晨【陈旅湖上分韵诗轻鸥集兰渚佳树变丨丨】
　　莺时【骆賔王代女道士王灵妃赠道士李荣诗鳯楼迢逓絶尘埃丨丨物色正徘回　刘希夷孤松篇蚕月桑叶青丨丨柳花白】
　　莺谷【骆賔王上兖州崔长史启洒惠泽于阳波屡泛文通之麦峻曲崖于丨丨时遗公叔之冠　温庭筠上崔相公启龙门奋发不作穷鳞丨丨翩翻终陪逸翰权徳舆伤驯乌赋有丨丨之微禽亦播质于洪鑪黄滔狎鸥赋异鸡羣之迥处殊丨丨之高迁　王涯广宣上人以诗贺放榜和谢诗龙门变化人皆望丨丨飞鸣自有时　纥干讽新阳改故隂诗韶光如可及丨丨免幽沉　罗隐赠令狐补阙诗花迎防服离丨丨栁傍东风触马鞭】
　　莺坞【辽邸纪闻辽王好营宫室有月榭红房花防药圃雪溪氷室丨丨虎圈】
　　莺馆【史学黙翁溪山横幅诗诗酒偿残丨丨债简书熏破鹿门禅】
　　莺闺【杨愼塞垣鹧鸪词丨丨燕阁年三五马邑龙堆路十千】
　　莺林【孔焘往虎窟山寺诗丨丨响初啭春畦药欲含】
　　莺树【王勃福会寺碑丨丨鸡林共风云而改旦　骆賔王上郭赞府启见鲸潭下　张説奉和圣制春日幸望春宫应制诗绕殿流丨凡几丨当蹊乱蝶许多丛　唐庚书新堂诗见燕泥下】
　　莺花【明一统志丨丨亭在衢州府南园宋范成大建取秦观花影莺声之句为名　又孙逖同洛阳李少府观永乐公主入蕃诗边地丨丨少年来未觉新　刘长卿送朱山人诗闾里相逄少丨丨共寂寥　郎士元送张南史诗车马虽嫌僻丨丨不厌贫　卢仝楼上女儿曲丨丨烂熳君不来及至君来花已老　高骈残春遣兴诗不辞不为青春醉只恐丨丨也怪人　王禹偁春日官舍偶题诗丨丨愁不觉风而病先知　韩琦感事诗丨丨谁在目霜雪只侵头　苏轼赠张刁二老诗藏春坞里丨丨閙仁寿桥边日月长　陈造歩西湖次韵徐南卿诗丨丨自佳处鱼鼓亦丛林　陆游年光诗小市丨丨时痛饮故宫禾黍亦闲愁　杨万里宿金陵鎭栖隐寺望横山诗灯笼箫鼓村村社酒醆丨丨处处人　又送何一之右司出守平江诗报政不应迟五月丨丨紫禁竚归舟　汪元量夷山醉歌七雄争战总尘埃三国丨丨浩无主】
　　莺柳【张行简寒食诗饧粥鬭鸡留故事风花丨丨閙春城】
　　莺桃【高诱淮南子注含桃丨丨以其为莺所含食故又名含桃　本草樱桃释名丨丨】
　　莺粟【苏轼归宜兴留题竹西寺诗道人劝饮鸡苏水童子能煎丨丨汤】
　　莺赋【魏文帝丨丨堂前有笼丨晨夜哀鸣凄若有懐怜而丨之】
　　莺字【尚书故实今谓进士登第为迁莺者乆矣葢自伐木诗伐木丁丁鸟鸣嘤嘤出自幽谷迁于乔木又曰嘤其鸣矣求其友声并无丨丨顷歳省试早莺求友诗又莺出谷诗别书固无证据岂非误欤】莺声【教坊记春莺啭高宗晓音律晨坐闻丨丨命乐工白明达写之遂有此曲　萧慤春赋嵓前片石迥如楼水里连沙聚作洲二月丨丨才欲防三月春风已复流　王棨江南春赋逺客堪迷朱雀之航头柳色离人莫听乌衣之巷里丨丨　陈子昻居延海树闻莺同作诗边地无芳树丨丨忽听新　岑参陪使君早春东郊游眺诗丨丨随坐啸栁色唤行春　刘长卿海盐官舍早春诗栁色孤城里丨丨细草中　耿湋春日即事诗草色微风长丨丨细雨和　包何和程员外春日东郊即事诗直到闭关朝谒去丨丨不散栁含烟　陆扆禁林闻晓莺诗曙色分层汉丨丨绕上林　林寛省试腊后望春宫诗栁眼方开冻丨丨渐转风　温庭筠醉歌树色深含台榭情丨丨巧作烟花主　韩琦和春卿学士栁枝词画桥南北水连天才听丨丨又晩蝉　陈造再游殖轩小酌诗酒盏扶头后丨丨禁火余　陈与义寒食诗客袂空佳节丨丨忽故园　陆游春雨诗小霑蝶粉初何惜暂涩丨丨亦未妨　杨万里行圃诗丨丨政好还飞去不为诗人更许时　翁卷酬杜子野诗多少懐君意丨丨高树头　又哭徐山民诗花色连晴昼丨丨在近邻　眞山民春晓雨诗酿成苔晕地犹湿老尽丨丨风正寒　又三月晦日诗樽前莫惜今朝醉明日丨丨不是春　元好问内乡杂诗犬吠桃源近丨丨栁巷新　虞集即事呈阁老诸学士诗小影渐移帘侧畔丨丨秪在殿东隅　陈旅送邓文质诗春来草色生南浦日暖丨丨满上林】
　　莺音【白居易首夏南池独酌诗新叶有佳色残丨有好丨】
　　莺韵【顾野王罗敷行风轻丨丨缓露重落花迟】
　　莺唱【李贺昌谷诗丨丨闽女歌瀑悬楚练帔　戴复古董侍郎山园燕楼宗丞诗樽前人唱丨亦丨堂下吏衙蜂亦衙】
