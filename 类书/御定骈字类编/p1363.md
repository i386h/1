<!-- { "loadSidebar": true } -->
　　前圎【隋书礼仪志通天冠平冕其制元表朱緑里广七寸长尺二寸加于通天冠上前垂四寸后垂三寸丨丨而后方】
　　前垂【隋书礼仪志见上】
　　前弱【周礼考工记矢人见中弱下】
　　前迟【宋史律厯志歳星入段丨丨一百三十一半　又见后退下　又求每日星所在以每日行分顺加逆减其星命如前所得所求其木火土水前后迟段平行分倍之前为初后为末分各以距后日除为日差丨丨日损后迟日益为每日行分】
　　前疾【周礼大行人诸侯之礼立当丨丨注丨丨谓驷马车辕前胡下垂拄地者　五代史司天考见后迟下　宋史律厯志歳星入段丨丨九十八】
　　前差【沈约与徐勉书解衣一卧支体不复相闗上热下冷月增日笃后差不反丨丨后剧必甚前剧】前剧【沈约与徐勉书见上】
　　前蒙【蒋防八风从律诗愿吹寒谷衷从此达丨丨】
　　前露【呉越春秋越王召五大夫而告之扶同曰昔之亡国流民天下莫不闻知今欲有计不宜丨丨其辞】前兴【齐书皇后传论世祖嗣位运籍休平夀昌丨丨鳯华晚搆香柏文柽花梁绣柱雕金镂宝颇用房帷赵瑟呉趋承闲奏曲岁费傍恩足使充牣事由私蓄无损国储】
　　前成【陈书徐伯阳传鄱阳王为江州刺史伯阳尝奉使造焉王率府僚与伯阳登匡岭置宴酒酣命笔赋剧韵二十伯阳与祖孙登丨丨王赐以奴婢杂物】
　　前登【韦应物与幼遐君贶兄弟同游白家竹潭诗丨丨絶岭险下视深潭黑】
　　前逾【北史隋越王侗传见西通下】
　　前出【北史邢峦传见上凭下】
　　前迈【宋书臧质传奉旨丨丨星言启行隋书音乐志衮衣丨丨列辟云从】
　　前逐【宋史王延范传有豹入于公宇噬伤数吏从者皆恐栗不敢进延范独拔防丨丨刺杀之益以此自负】
　　前超【齐书邱灵鞠等传论见后絶下】
　　前比【宋史舆服志诏曰永惟受命之符当有一代之制而尚循秦旧六玺之用度越百年之久或未大备自天申命地不爱宝获金玉于异域得妙工于编氓八宝既成夐无丨丨殆天所授非人能为可以来年元日御大庆殿恭受八宝】
　　前进【魏书尉眷传髙宗北廵狩以寒雪方降议还眷谏曰今动大众以威北敌去都不逺而便旋驾虏必疑我有内难虽方寒雪兵人劳苦以经畧大体宜便丨丨髙宗从之遂渡漠而还　北史邢峦传今王足丨丨已逼涪城脱得涪城则益州便是成禽之物】
　　前伏【元史厯志丨丨者置后段初日行分加其日差之半为末日行分后伏者置前段末日行分加其日差之半为初日行分以减伏段平行分余为增减差】
　　前逆【埤雅羊性丨丨牛性前顺】
　　前退【宋史律厯志歳星入段丨丨一百九十九半　元史厯志丨丨者置后段初日行分以其日差减之为末日行分后退者置前段末日行分以其日差减之为初日行分乃以本段平行分减之余为增减差】前还【鲍照中兴歌北出湖边饯丨丨苑中游　庾肩吾南苑看人还诗中人应有望上客莫丨丨】前发【唐书刘晏传任职久势轧宰相要官华使多出其门自江淮茗橘珍甘常与本道分贡竞欲先至虽封山断道以禁丨丨晏厚赀致之常冠诸府　米芾跋张旭四帖旧有五帖第一秋深第二丨丨第三汝官第四胙日第五承须今所存四帖　梁简文帝镜象诗后挂七龙网丨丨四珠光】
　　前却【诗颉之颃之笺颉□兴戴妫将归出入丨丨　又游环胁驱疏游环在服马背上骖马之外辔贯之游移丨丨无定处也　尔雅毙踣也偾僵也疏丨丨顚覆之名也　后汉书蔡邕传人有以酒食召邕者比往客弹琴于屏邕潜听之曰有杀心何也遂反主人追问其故邕具以告莫不怃然弹琴者曰我见螳螂方向鸣蝉蝉将去而未飞螳螂为之一丨一丨吾惟恐螳螂失之也此岂杀心之形于声乎邕曰此足当之矣　呉志孙权传注权怒公孙渊曰近为防子所丨丨令人气涌如山　魏书礼志象辇左右鳯凰白马仙人丨丨飞行驾二象羽葆旒苏龙旂旍麾其饰与乾象同　又律厯志又芳唯嫌十二月二十日星有丨丨以去年十二月中筭新厯其鎭星以十二月二十日在角十一度留天上在亢四度留是新厯差天五度太白歳星并各有差校于壬子旧厯鎭星差天五度太白歳星亦各有差是旧暦差天为多新厯差天为少　宋史五行志绍兴十四年程氏家井水溢髙数尺夭矫如长虹声如雷穿墙毁楼二水鬬于杉墩且丨且丨约十刻乃解各复故又贾昌朝传今之兵仗制造殊不适用宜按八阵五兵之法以时教习使启殿有次序左右有形势丨丨相附上下相援令之曰失一队长则斩一队何虑众不为用乎　呉子武侯问曰兵何以为胜起曰以治为胜所谓治者居则有礼动则有威进不可当退不可追丨丨有节左右应麾虽絶成阵虽散成行投之所往天下莫当释名防棿在车轴上正轮之秘齿丨丨也　云笈七签虎戏者四肢距地丨三掷丨二掷长引腰乍却仰天】
　　【即返距行丨丨各七过也　郭璞江赋碧沙瀢而往来巨石硉矹以丨丨　又十六国春秋王猛进师围邺苻坚至于安阳猛潜如安阳迎坚坚曰昔亚夫不出军迎汉文将军何以临敌而背众乎猛曰臣每览亚夫之事常谓丨丨人主以此而为名将窃未多之】
　　前来【魏书穆亮传氐豪杨卜自延兴以来从军征伐二十一战丨丨鎭将抑而不闻亮表卜为广业太守豪右咸悦境内大安　隋书裴矩传矩言于帝曰突厥本淳易可离间但由其内多有羣胡尽皆桀防教导之耳臣闻史蜀胡悉尤多奸计幸于始毕请诱杀之帝曰善矩因遣人告胡悉曰天子大出珍物今在马邑欲共蕃内多作交闗若丨丨者即得好物胡悉贪而信之不告始毕率其部落尽驱六畜星驰争进冀先互市矩伏兵马邑下诱而斩之　宋史河渠志呉安持称候涨水相度乃是悠悠之谈丨丨涨水并今来涨水各至澶州徳清军界安持首尾九年岂得不见更欲延至明年乃是狡兔三穴自为潜身之计非公心为国事也　云笈七签赵业定州人过一山岭上有宫阙崇丽人物甚多有一青衣童子丨丨问云汝非道士赵太元乎答曰晋安县令赵业尔】
　　前去【南史梁武帝纪王茂私于张防曰今以南康置人手中彼挟天子以令诸侯节下丨丨为人所使此岂歳寒之计　世说注前至不异后至至名所以生丨丨不异后去去名所以立　杜甫前出塞诗生死向丨丨不劳吏怒嗔　赵嘏登青山馆诗一宿青山又丨丨古来难得是闲人　罗邺早行诗无端戍鼓催丨丨别却青山向晓时　王毂暑日题道边树诗清风留我移时住满地浓隂嬾丨丨】
　　前往【齐书豫章王嶷传昔子香淳德留铭江介钜平遗烈堕泪汉南况道尊丨丨惠积联绵者哉　唐书萧頴士传见前吊下】
　　前至【宋书符瑞志初张良游于下邳沂水之上有老父直至良前而堕其履顾谓良曰孺子下取履良愕然欲殴之以其老乃下取跪进父以足受笑而去良殊大惊父去里所复来曰孺子可教也后五日平明与我防此良怪之跪应曰诺五日良往父已先来怒曰何与长者期而后也五日更与我防此凡三期而良丨丨老父喜曰不当如是邪即出怀中一卷书与之曰读之此为王者师后十三年孺子见我济北谷城山下黄石即我也旦视其书乃太公兵法】
　　前诣【晋书王恽传先帝时正防后东堂见征鎭长史司马诸王国卿诸州别驾今若不能别见可丨丨轩下使侍中宣问以审察方国于事为便】
　　前征【俞安期衡岳赋见后折下】
　　前对【南史宋武帝纪晋帝封宋公策爰初发迹则竒谟冠古电击彊祅则锋无丨丨　隋书髙祖纪今恶子孙已为百姓黜屏好子孙足堪负荷大业此虽朕家事理不容隐丨丨文武侍卫具已论述　庾肩吾奉和便省余秋诗丨丨金精坂傍临园水池　李怀逺凝碧池侍宴防竞渡应制诗丨丨芙蓉沼傍临杜若洲】前临【隋书潘徽传歳次鹑火月躔夷则骖驾务隙灵光意静丨丨竹沼却倚桂岩　宋史王庶传除湖北安抚使知鄂州趋阙上因燕见庶言陛下欲保江南无所事如曰绍复大业都荆为可荆州左呉右蜀利尽南海丨丨江汉出三川渉大河以图中原曹操所以畏闗羽者也上大异之　杜甫万丈潭诗丨丨洪涛寛却立苍石大】
　　前挽【唐书南诏传见中压下】
　　前络【法苑珠林罝罗亘野罦网弥山或丨丨后遮左邀右截埃尘涨日烟火冲天】
　　前带【战国防见后被下】
　　前揠【孟郊征蜀联句大刀封未坼酋胆慑丨丨】
　　前溲【史记太仓公传见前后下】
　　前顿【易林丨丨却踬左跌右逆登髙安梯复反来归】
　　前飞【杜甫天边行洪涛滔天风拔木丨丨秃鹫后鸿鹄】
　　前引【宋书礼志按天文昴毕之中谓之天街故车驾以毕防丨丨　宋史仪卫志防罼象毕昴为天堦故为丨丨皆赤质金铜鉓朱縢结网金兽面　元史舆服志马鼔辔勒后勒当胸皆缀红缨拂铜铃杏叶校具金涂釲上插雉尾上负四足小架上施以革鼔一面一人丨丨凡行幸负鼓于马以先驰与纛并行　白居易梦仙诗坐乗一白鹤丨丨防红旌】
　　前固【陶景瘗鹤铭后荡从流丨丨重扃】
　　前向【汉书五行志长安女子有生儿两头异颈面相向四臂共匈俱丨丨　齐民要术马腹下欲平有八字腹下毛欲丨丨　又乡同汉书翼奉传见东厌下】
　　前叠【玉海丨丨杨叶后贯防支】
　　前插【埤雅貂皮燠于狐貉朔地苦寒人以其皮温额后代效之因以金珰饰首丨丨貂尾至汉因焉加以附蝉为文】
　　前渡【五代史四夷附録是时出帝病不能出征遣张从恩安审琦皇甫遇等御之遇丨丨漳水与契丹战于榆林几为所虏】
　　前流【明一统志淮安府形胜大江丨丨长淮却阻】
　　前括【列子见前矢下】
　　前弹【然藜余笔李年至岐王宅闻琴曰此秦声良久曰此楚声主人入问之则丨丨者陇西沈妍后弹者扬州薛满两人也　唐尧臣大梁行客有成都来为我弹鸣琴丨丨别鹤操后奏大梁吟】
　　前抽【栁贯过闸行见南樯下】
　　前牵【王周百丈诗百丈为丨丨万险即平砥】
　　前遮【宋史路振传圉人负纼武士索铁丨丨后突雷动地裂忽挽一而制百终伏檛而受絏】前逝【孟云卿行行且游猎篇猛虎忽丨丨俊鹰连下鞲】
　　前控【谢观上阳宫望幸赋且夫中岳为内四岳为藩此则丨丨伊阙右辟轘辕】
　　前指【云笈七籖周君口诀云存七眞人并北斗七星而共登阳明雁行我居中央也中七星者以魁覆头杓柄丨丨也我存吞紫气三十过而咽之也】
　　前賔【陆倕石阙铭丨丨四防却背九房】
　　前抱【云笈七签徐弯者呉郡海盐人也一旦为羣从兄弟数登石﨑山斫春柴日暮弯不返明旦寻觅见弯在山上腋挟鎌倚树而不动或向丨丨惟有空殻】
　　前袭【南史宋武帝纪遣参军王鎭恶龙骧将军蒯恩丨丨江陵尅之】
　　前倒【诗狼跋其胡疏谓猎胡而丨丨也】
　　前勘【宋史刑法志见前官下】
　　前招【司空图豪放诗丨丨三辰后引鳯凰】
　　前乘【后汉书班固传见西渉下】
　　前购【韩愈南山诗或如贲育伦赌胜勇丨丨】
　　前守【握竒经有兵丨丨后队勿进又苏辙祷雨文见前武下】
　　前把【韩翃寄哥舒仆射诗歩义抽箭大如笛丨丨两矛后双防】
