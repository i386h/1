<!-- { "loadSidebar": true } -->
　　上坐【史记髙祖纪吕公者好相人相髙祖状貌因重敬之引入坐萧何曰刘季固多大言少成事髙祖因狎侮诸客遂坐丨丨无所诎　又吕后纪二年楚元王齐悼惠王皆来朝十月孝惠与齐王燕饮太后前孝惠以为齐王兄置丨丨如家人之礼　又信陵君传公子从车骑虚左自迎夷门侯生侯生摄敝衣冠直上载公子丨丨不譲欲以观公子公子执辔愈恭　又郦食其传郦生至入谒沛公方踞牀使两女子洗足而见郦生郦生入则长揖不拜曰足下欲助秦攻诸侯乎且欲率诸侯破秦也沛公曰竖儒夫天下同苦秦乆矣故诸侯相率而攻秦何谓助秦攻诸侯乎郦生曰必聚徒合义兵诛无道秦不冝倨见长者于是沛公辍洗起摄衣延郦生丨丨谢之　汉书郊祀志及是岁修封则祠泰一五帝于明堂丨丨合髙皇帝祠坐对之祠后土于下房北史崔儦传越国公杨素时方贵幸重儦门第为子元纵娶其女为妻聘礼甚厚亲迎之始公卿满坐素令】
　　【骑迎之儦敝衣冠骑驴而至素推令丨丨儦礼甚倨言又不逊素忿然拂衣而起竟罢坐　又作座唐书刘悟传甄戈者颇任侠从谏厚给防坐丨丨自称荆卿从谏与定州戍将有嫌命戈取之因为逆旅上谒留饮三日乘间斩其首　黄庭外景经肺之为道三焦起丨丨天门候故道】
　　上事【诗周南召南谱是故二国之诗以后妃夫人之德为首终以麟趾驺虞疏此论二国之诗次比之意是故者縁丨丨生下势之称　又汉书严助传越人名为藩臣贡酎之奉不输大内一卒之用不给丨丨自相攻击而陛下发兵救之是反以中国而劳蛮夷也　又忠经圣君以圣德监于万邦自下至上各有尊也故王者丨丨于天下事于地中事于宗庙以临于人则人化之天下尽忠以奉上也】
　　上夀【左传中夀疏正义曰丨丨百二十岁中夀百下夀八十　晋书周访传见下夀下　荘子人丨丨百岁中夀八十下夀六十除病瘦死丧忧患其中开口而笑者一月之中不过四五日而已矣　嵇康飬生论或云丨丨百二十古今所同过此以徃莫非妖妄者此皆两失其情　任昉为范尚书譲吏部封侯表百年丨丨既曰徒然如其诚説亦以过半　司空图莲峰前轩诗人间丨丨若能添只向人间也不嫌】
　　上瑞【唐书礼乐志享日未明三刻太庙令率其属陈瑞物太阶之西丨丨为前列次瑞次之下瑞为后乂百官志白狼赤兔为丨丨　册府元龟应顺元年诏曰隂阳行运致时雨以应期稼穑顺成得岁功而叶望咸臻丨丨普泰兆民　菌谱仙居界台括丛山峻防仙灵所宫爰产异菌固藜苋之至腴莼葵之丨丨　韩愈贺庆云表抱日増丽浮空不收斯为丨丨实应太平桞宗元代奏五色云状景云丨丨王者祉符焕彩彰之在天知圣德之昭感　李商隐贺老人星见表陛下昭明老契游泳荘寰式是中秋呈兹丨丨　晏殊中园赋采家臣之秋实歌丨丨之农年　刘禹锡大和戊申嵗大有年诏赐百寮出城观秋稼谨书盛事以俟采诗者诗川原呈丨丨防泽赐闲行　姚鹄风不鸣条诗吾君理化清丨丨报时平　黄滔省试内出百鹿宣示百官诗丨丨何曽乏毛羣表色难　苏轼荔支叹雨顺风调百谷登民不饥寒为丨丨】
　　上善【周礼校人种马一物注种谓丨丨似母者以次差之　周书苏绰传见中科下　老子丨丨若水水善利万物而不争　参同契注丨丨居水清而无瑕梁元帝祭孔子文丨丨如水至人若镜　李娥女泉赋能含丨丨之心不改至柔之性　谢脁奉和随王诗丨丨叶渊心止川测动性　骆賔王咏木诗终当挹丨丨属意淡交人　张九龄临泛东湖咏乐职在中和灵心挹丨丨　髙适义井诗丨丨滋来徃中和浃里闾张文琮咏水诗标名资丨丨流表灵长　包融和崔防稽咏王兵曹防前涌泉势成中字诗含灵符丨丨作字表中和　卢肇江陵府初试澄心如水诗内明非有物丨丨夲无鱼　陆龟引泉诗丨丨可比水斯文参五千　又唐书楚国公主传楚国公主始封夀春下嫁吴澄江上皇居西宫独主得入侍兴元元年请为道士诏可赐名丨丨　又宋史地理志汴河上水门南曰大通北曰宣泽汴河下南曰丨丨北曰通泽　又明一统志丨丨观在严州府淳安县治南宋嘉祐中建】
　　上冨【荀子下贫则上贫下富则丨丨故田野县鄙者财之夲也垣窌仓廪者财之末也】
　　上长【丁谓大搜赋仲冬天子严祀事答神祐伫农隙谨搜狩踵教夲稽典旧礼容左右武事前后等尊第卑丨丨下幼人民丰穰物色防冨盖亦阅军实于介胄非徒恣游畋于禽兽者哉】
　　上经【道德指归论阳道竒隂道偶故丨丨先而下经后云笈七籖太皇中岁成洞真金真玉光八景飞经元始天王名之八景飞经广生太真名之八素丨丨青真小童名之豁落七元　又释神虎上符消魔智慧经消魔者灭鬼也凡有玉简紫名得修丨丨莫不为众邪所乘鬼魔所试兆当讽咏此经则激百阳以生电鼓千阴以吐威六天失气九魔消摧也　三洞品格太微帝君飞行天纲丨丨金阙灵书紫文丨丨　又太丹隐书朝真丨丨玉帝神符方诸洞房玉字丨丨六甲灵飞符】
　　上文【诗序故诗有六义焉疏上言诗功既大明非一义能周故又言诗有六义大师丨丨未有诗字不得径云六义故言六诗各自为文其实一也　又三洞品格青童君云自唐尧之后得丨丨者乃七千人　云笈七籖七圣元记天丨丨或以韵合或以支类相参皆出元古空洞之中髙真撰集以明灵文】
　　上句【诗陟彼崔嵬我马虺隤笺我我使臣也臣以兵役之事行岀离其列位身勤劳于山险而马又病君子宜知其然疏谓未还冝知之还则冝赏之故丨丨欲君子知其劳下句欲君子加其赏也】
　　上篇【易系辞疏夫子夲作十翼申说上下二篇经文系辞条贯义理别自为卷总曰系辞分为上下二篇者何氏云丨丨明无故曰易有太极太极即无也下篇明几从无入有故云知几其神乎　南史梁元帝纪年五六岁武帝尝问所读书对曰能诵曲礼武帝使诵之即诵丨丨左右莫不惊叹　宋史食货志其一曰农田二曰方田三曰赋税四曰布帛五曰和籴六曰漕运七曰屯田八曰常平义仓九曰课役十曰振恤或出或入动关民生国以民为本故列之于丨丨焉】
　　上谟【裴度刘二十八自汝赴左冯涂经洛中相见聨句见东军下】
　　上典【晋书凉武昭王传幼希顔子曲肱之荣游心丨丨玩礼敦经　陆机豪士赋礼极丨丨服尽晖崇】上彖【史记孔子世家传易序注正义曰序易序卦也夫子作十翼谓丨丨下彖上象下象上系下系文言序卦说卦杂卦也】
　　上象【史记孔子世家传易序注见上　齐书海陵王纪德漏下泉功昭丨丨声教所覃无思不洽　云笈七籖一天之中上属元枢一天之上更属丨丨　刘长卿送梁郎中赴吉州诗旧官移丨丨新令布中和　苏轼诗羽客衣冠朝丨丨野人香火祝春蚕】
　　上系【易疏序一家数十翼云上彖一下彖二上象三下象四丨丨五下系六文言七说卦八序卦九杂卦十　史记孔子世家传易序注见上彖下　傅元传防赋仰二星之文象咏帝德乎丨丨　又公羊突归于郑传突何以名挈乎祭仲也其言归何顺祭仲也注挈犹提挈也突当国夲常言郑突欲明祭仲从宋人命提挈而纳之故丨丨于祭不系国者使与外纳同也　元史礼乐志戏竹制如籈长二尺余丨丨流苏香囊执而偃之以止乐】
　　上翰【傅元笔赋简修毫之竒兔选珍皮之丨丨】
　　上字【宋史乐志见上下下　文心雕龙效竒之法必颠倒文句丨丨而抑下中辞而出外囘互不常则新色耳　姜防续书谱用笔有缓有急有有锋有无锋有承接丨丨有牵引下字乍徐还疾忽往复收缓以效古急以出竒】
　　上表【齐书州郡志见西界下】
　　上书【云笈七籖洞真中黄老君八道袐言经太虚真人南岳赤松子曰此经或名九素丨丨或名太极中真玉文或名八道金策　又孟浩然歳暮归南山诗见北阙下　又元史舆服志见西天下】
　　上疏【晋书姚兴载记见西方下】
　　上篆【北史江式传式撰集字书号曰古今文字凡四十卷大体依许氏说文为本丨丨下隶】上语【诗序疏见下事下】
　　上谕【元史阿尔哈雅传阿尔哈雅至鄂凡攻七十日大小数十战十有三年春正月芾力屈及转运使钟蜚英都统陈义皆自杀其将刘孝忠以城降诸将欲屠之阿尔哈雅曰是州生齿数百万口若悉杀之非丨丨巴延以曹彬不杀意也其屈法生之】
　　上说【周礼正义序自少皥以上官数略如丨丨颛顼及尧官数虽无明说可略而言之矣】
　　上议【宋书礼志夫三公职典天地实掌民物国之大事取议于此汉氏封禅非是官也不在其事臣等前奏盖陈祖考之功天命又应陛下之德合同四海述古考今宜循此礼至于克定歳月湏五府丨丨然后奉闻】上教【宋书乐志丨丨如风下应如卉　梁武帝防酒肉文若以不杀祈愿辄得丨丨　唐明皇鹡鸰颂丨之所丨下之所效　又云笈七籖见上境下】
　　上防【史记公孙传常与公卿约议至上前皆倍其约以顺丨丨　又沈士龙真灵位业图引此灵宗之极轨真笈之丨丨也　又指同汉书张汤传汤承丨丨请造五金及五铢钱笼天下盐铁　宋书礼志晋武帝太始四年诏刺史二千石长吏曰古之王者以岁时廵狩方岳其次则二伯述职不然则行人廵省撢人诵志故虽幽遐侧微心无拥隔人情上通丨丨逺喻】
　　上箓【云笈七籖仓元丨丨一名太清内文又名玉镜寳章　又清灵真人裴君传又一老人巾苍巾着苍衣拄苍帯郁真箫凤之符乃北方辰星之天神也以苍华之芝见赐岀苍元丨丨北斗真经中命四旋经四卷见授】
　　上学【魏书李骞传曽问政于丨丨着为君而我齿　云笈七籖见外儒下　又太元都中宫女青律戒凡丨丨之士受三天正法四极明科妄入殗秽哭泣悲泪吊问死丧五犯伐功防事不得入仙也十犯死入地万劫还生不人之道】
　　上諡【宋书大且渠防逊传谨案諡法克定祸乱曰武善问周达曰宣先臣廓清河外勲光天府标榜称迹实兼斯义丨丨为武宣王若允天听垂之史笔则幽显荷荣始终无恨】
　　上计【战国策秦攻魏将犀武军于伊阙进兵而攻周为周最谓李兊曰君不如禁秦之攻周赵之丨丨莫如令秦魏复战　又秦伐魏陈轸合三晋而东谓齐王曰古之王者之伐也欲以正天下而立功名以为后世也今齐楚燕赵韩梁六国之递甚也不足以立功名适足以强秦而自弱也非山东之丨丨也　史记黥布传滕公言之上曰臣客故楚令尹薛公者其人有筹防之计可问上乃召见问薛公薛公对曰布反不足怪也使布出于丨丨山东非汉之有也出于中计胜败之数未可知也出于下计陛下安枕而卧矣　蜀志厐统传刘璋还成都先主当为璋北征汉中统说曰阴选精兵昼夜兼道径袭成都璋既不武又素无预备大军卒至一举便定此丨丨也　晋书郗隆传齐王冏檄至中州人在军者皆欲赴义隆犹豫未决主簿赵诱前秀才虞潭白隆曰当今丨丨明使君自将精兵径赴齐王中计明使君可留督摄速遣猛将率精兵疾赴下计示遣兵将助而称背伦　许有壬题赵干江楼风雨图诗九天飞坠曹将军尽卷版图充丨丨】
　　上算【宋书袁淑传咸云及经之棘犹阙丨丨烛郛之敬裁收下策　周书异域传论举无遗策谋多丨丨隋书梁睿传戎狄作患其来久矣防遏之道自古为难所以周无丨丨汉收下策以其倏来忽往云屯雾散】
