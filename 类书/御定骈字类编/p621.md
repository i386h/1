<!-- { "loadSidebar": true } -->
　　庭议【汉书匈奴传髙皇后尝忿匈奴羣臣丨丨樊哙请以十万众横行匈奴中季布曰哙可斩也妄阿顺指于是大臣权书遗之然后匈奴之结解中国之忧平汪克寛三友堂赋耸冠劒之交横若大臣之丨丨】庭论【史记灌夫传内史郑当时是魏其后不敢坚对余皆莫敢对上怒内史曰公平生数言魏其武安长短今日丨丨局趣效辕下驹吾并斩若属矣即罢起】
　　庭万【文心雕龙逮于晋世则傅元晓音创定雅歌以咏祖宗张华新篇亦充丨丨然杜夔调律音奏舒雅荀朂改悬声节哀急故阮咸讥其离声后人騐其铜尺和乐精妙固表里而相资矣】
　　庭止【诗念兹皇祖陟降丨丨传庭直也笺念此君祖文王上以直道事天下以直道治民信无私枉疏以丨丨与陟降共文则二者皆用直道故分而属之直者即不私枉之谓故云信无私枉】
　　庭喧【韩维游城南双塔寺诗见房掩下】
　　堂
　　堂室【礼记仲尼燕居室而无奥阼则乱于丨丨也　后汉书桥元传操尝感其知己及后经过元墓輙凄怆致祭奠自为其文曰故太尉桥公懿徳髙轨泛爱博容国念明训士思令谟幽灵潜翳恳哉矣操以幼年逮升丨丨特以顽质见纳君子增荣益观皆由奬朂宋史礼志明堂设饰杂以五色而各以其方所尚之色八窗八柱则以青黄緑相间丨丨柱门栏楯并涂以朱又李纲传何谓爱惜日力夫创业中兴如建大厦丨丨奥序其规模可一日而成鸠工聚材则积累非一日所致　三辅黄图孝文皇帝为太子立思贤苑以招賔客苑中有丨丨六所客馆皆广庑髙轩屛风帏褥甚丽顔氏家训二十口家奴婢甚多不可出二十人良田十顷丨丨才蔽风雨车马仅代杖策蓄财数万以拟吉凶急速不啻此者以义散之不至此者勿非道求　开河记才开断未及丈余得古丨丨可数间莹然肃静漆灯晶煌照燿如书四壁皆有彩画花竹龙鬼之像　于沼明堂左个右个分以寒暑之宜赋以筵以几度以丨丨之际】
　　堂宇【齐书礼志永明三年正月诏立学创立丨丨召公卿子弟下及员外郎之凡置生二百人其年秋中悉集　又刘祥传坠叶垂防明月为之隔辉丨丨留光兰灯有时不照　又臧荣绪传母丧后乃着嫡寝论埽洒丨丨置筵席朔望輙拜席甘珍未尝先食　魏书冦治传治兄弟并孝友敦睦白首同居父亡虽乆而犹于平生所处丨丨备设帏帐几杖以时节开堂列拜垂泪陈荐若宗庙然　水经注隂山讲武台西出南山上山无树木唯童阜耳即广徳殿所在也其殿四柱两厦丨丨绮拱图画竒禽异兽之象　蜀梼杌光化七年僭即位号大蜀改元武成十月下诏改丨丨防舎为宫殿春渚纪闻蔡丞相持正为府界提举日有人梦至一官府丨丨髙邃上有具衮冕而坐者四人傍有指谓之曰此宋朝宰相次第所坐也及仰视之乃持正也既寤了不解至公有新州之命始悟过岭宰相卢冦丁至公为四也　任士林庭椿赋元云搆其丨丨秀色结乎轩楹】
　　堂屋【晋书淳于智传谯人夏侯藻母病困诣智卜忽有一狐当门向之嘷藻怖愕驰见智智曰其祸甚急君速归在狐嘷处拊心啼哭令家人惊怪大小必出一人勿出哭勿止然后其祸可救也藻还如其言母亦扶病而出家人既集丨丨五间拉然而崩　宋书五行志宋明帝泰始二年五月丙午南琅邪临沂黄城山道士盛道度丨丨一柱自然夜光照室内此木失其性也或云木腐自光　齐书祥瑞志始兴郡本无欓树调味有阙世祖在郡丨丨后忽生一株】
　　堂庭【仪礼聘礼大夫饩賔大牢未入筐注不馔于丨丨辟君也　栁宗元道州文宣王庙碑夫子之道闳肆尊显二帝三王其无以侔大也然其丨丨庳陋椽栋毁坠曽不及浮图外説克壮厥居　何宴景福殿赋房室齐均丨丨如一　敬括观乐器赋丨丨别悬置之次左右分文武之行】
　　堂馆【应璩与韦仲将书见室宇下】
　　堂房【诗笾豆大房传大房半体之俎也疏明堂位曰俎有虞以梡夏后氏以嶡殷以欋周以房俎注云房谓足下跗也上下两间有似于丨丨然是俎称房也魏书郑道昭传今国子学丨丨粗置诵阙尔城南太学汉魏石经丘残毁藜藿芜秽游儿牧竖为之叹息有情之辈实亦悼心】
　　堂户【汉书赵广汉传见庭下下　唐书礼乐志设位于寝宫之殿东陛之东南西向尊坫陈于丨丨东南百官行从宗室客使位神道左右】
　　堂阁【后汉书陶谦传初同郡人笮融聚众数百徃依于谦谦使督广陵下邳彭城运粮遂断三郡委输大起浮图寺上累金盘下为重楼又丨丨周回可容三千许人作黄金涂像衣以锦防　又侯览传督邮张俭因举览贪侈奢纵前后侵夺人宅三百八十一所田百一十八顷起立第宅十有六区皆有髙楼池苑丨丨相望饰以绮画丹漆之属制度重深僣类宫省】
　　堂亭【栁宗元栁州东亭记出州南谯门左行二十六步有弃地在道南南值江西际垂杨传置东曰东馆其内草木猥奥有崖谷倾亚缺圯豕得以为囿虵得以为薮人莫能居至是始命披刜蠲疏树以竹箭松柽桂桧柏杉易为丨丨峭为杠梁下上徊翔前出两翼冯空拒江江化为湖众山横环嶛阔瀴湾当邑居之剧而忘乎人间斯亦竒矣】
　　堂厨【唐书食货志宰相李珏杨嗣复奏丨丨食利钱扰民烦碎于是罢丨丨捉钱官置库量入计费　又李德裕传始二省符江淮大贾使主丨丨食利因是挟赀行天下所至州镇为右客富人倚以自髙德裕一切罢之】
　　堂门【易林福在丨丨使君晏安】
　　堂柱【唐书孙偓传始家第丨丨生槐枝期而茂既而偓秉政　宋史礼志明堂元堂各脩四筵广五筵左右个各脩广四筵青阳緫章各脩广四筵左右个各脩四筵广三筵益四五四阿各四筵丨丨外基各一筵又李及传娶张氏性嫉悍及尝生子鞠之外舍张固请归保养之乃防亲属以子击丨丨碎其首及遂无子】堂槛【宋史林特传子洙官至司农卿知寿州临事苛急鼓角将夜入州廨拔丨丨鐡钩击杀之】堂甃【宋史李遵朂传主下嫁而所居丨丨或瓦甓多为鸾鳯状遵朂令镵去主服有龙饰悉屛藏之帝叹喜】
　　堂檐【旧唐书礼仪志髙宗建明堂诏曰丨丨径二百八十八尺按周易干之策二百一十六易纬云年有七十二合为二百八十八　元稹纪怀赠李六户曹崔二十功曹五十韵诗白草丨丨短黄梅气蒸】堂楯【说苑三升之稷不足于士而君鴈鹜有余粟纨素绮绣靡丽丨丨从风雨弊而士曽不得以縁衣果园梨栗后宫妇人摭以相擿而士曽不得一尝】
　　堂构【书大诰若考作室既底法厥子乃弗肻丨矧肻丨后汉书章帝纪追惟先帝勤人之徳底绩逺图复禹业圣迹滂流至于海表不克丨丨朕甚慙焉蜀志谯周传夫忧责在身者不暇尽乐先帝之志丨丨未成诚非尽乐之时愿省减乐官后宫所増造但奉脩先帝所施下为子孙节俭之教　危素三节堂赋表三节以咏歌兮峙丨丨于东湖　杜甫偶题诗车轮徒已斲丨丨惜仍亏】
　　堂坛【陶景授陆敬游十赉文见楼路下】
　　堂庑【魏书长孙嵩传第宅卑陋出镇后其子弟颇更脩缮起丨丨道生还叹曰昔霍去病以匈奴未灭无用家为今彊寇尚游魂漠北吾岂可安坐华美也乃切责子弟令毁宅　新序见庐室下　栁宗元永州新堂记韦公之来既逾月理甚无事望其地且异之始命芟其芜行其涂积之丘如蠲之浏如既焚既酾竒势迭出清浊辨质美恶异位视其植则清秀敷舒视其蓄则溶漾纡余怪石森然周于四隅或列或跪或立或仆窍穴逶邃堆阜突怒乃作栋宇以为观游凡其物类无不合形辅势效技于丨丨之下　李华含元殿赋石鲛拖首于丨丨状出云而撑鬐】
　　堂庙【吴志步隲传舜命九贤则无所用心弹五之琴咏南风之诗不下丨丨而天下治也　説苑五鼎之具不当生藜藿人主丨丨不当生蒺藜】
　　堂寝【后汉书梁冀传冀大起第舍丨丨皆有隂阳奥室连房洞户　魏书李冲传冲机敏有巧思北京明堂圆丘太庙及洛都初基安处郊兆新起丨丨皆资于冲　唐书韦表防传始被病医药不能具所居丨丨隘陋既没吊客咨嗟】
　　堂殿【齐书礼志建元元年七月有司奏郊殷之礼未详郊在何年复以何祖配郊殷复在何时未郊得先殷与不明堂亦应与郊同年而祭不若应祭者复有配与无配不祀者丨丨职僚毁置云何　中黄眞经注黄胥国内人无少长衣食自然所思甘腝随意自生百味珍羞盈满丨丨　明一统志石步山在饶州府城西北一百四十里有石室如丨丨常有烟霭不可入　萧子良浄住子建立诸墖庙丨丨及宝刹彩画及木像金银铜石等传写诸相好显示于法身如是诸功徳我今悉随喜　徐浩谒禹庙诗探穴图书朽卑宫丨丨修　杜甫牵牛织女诗膳夫翊丨丨鸣玉凄房栊　刘长卿送薛据宰涉县诗槐隂覆丨丨苔色上堦砌】堂皇【汉书胡建传孝武天汉中守军正丞贫亡车马常步与走卒起居所防尉荐走卒甚得其心时监军御史为奸穿北军垒垣防为贾区建欲诛之乃约其走卒曰我欲与公有所诛吾言取之则取斩之则斩于是当选士马日监御史与护军诸校列坐丨丨上建从走卒趋至丨丨下拜谒因上丨丨走卒皆上建指监御史曰取彼走卒前曳下丨丨建曰斩之遂斩御史护军诸校皆愕惊不知所防建亦已有成奏在其怀中遂上奏晋书王浚传浚盛张设以待勒勒至城便縦兵大掠浚左右复请讨之不许及勒登防事浚乃走出丨丨勒】
　　【众执以见勒至襄国斩浚而浚竟不为之屈大骂而死唐书田正传田承嗣时正寝华显正避不敢居更就采访使丨丨聼事　又王璵传李国祯者以术士显广徳初建言唐家仙系宜崇表福区招致神灵请度昭应南山作天华上宫露台大地婆父祠并三皇道君太古天皇中古伏羲女娲等各为丨丨给百户埽除又即义扶谷故湫祠龙置房宇　宋史王旦传为兖州灵景宫朝修使内臣周怀政偕行或乗间请见旦必俟从者尽至冠带出见于丨丨白事而退后怀政以事败方知旦逺虑　陈后主观马射诗晴朝丽早霜秋景照丨丨　李商隠春深脱衣诗睥睨江鸦集丨丨海燕过　又张耒大礼庆成赋丨丨二仪拓落八极】堂个【宋书礼志见室宇下】
　　堂阶【宋书乐志茨草秽丨丨埽截不得生　宋史礼志见殿角下　杜甫戏简郑广文防诗广文到官舍系马丨丨下　聂夷中逰子行萱草生丨丨游子行天涯】
　　堂陛【汉书贾谊传人主之尊譬如丨羣臣如丨众庶如地故陛九级上廉逺地则堂髙陛亡级廉近地则堂卑髙者难攀卑者易陵理势然也　説苑鲁哀公问于孔子曰当今之时君子谁贤对曰衞灵公公曰吾闻之其闺门之内姑姊妹无别对曰臣观于朝廷未观于丨丨之间也　韩愈祭湘君夫人文伏以祠宇毁顿愚附之质丹青之饰暗昧不圭不称灵明外无四垣丨丨頺落牛羊入室居民行商不来祭享辄敢以私钱十万修而作之　眞徳秀谢丞相启是乃彰朝廷之美何至干丨丨之严】
　　堂墙【尔雅毕丨丨注今终南山道名毕其边若丨室之丨】
