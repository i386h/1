<!-- { "loadSidebar": true } -->
　　波浪【晋书张华传焕卒子华爲州从事持劒行经延平津劒忽于腰间跃出堕水使人没水取之不见劒但见两龙各长数丈蟠萦有文章没者惧而返须臾光彩照水丨丨惊拂于是失劒华叹曰先君化去之言张公终合之论此其验乎　宋书五行志元康五年四月庚寅夜暴风城东渠丨丨　乐府杂录李谟流落江东越州刺史皇甫政月夜泛镜湖命谟吹笛谟爲之尽妙倏有一老父泛小舟来听风骨冷秀政异之进而问焉老父曰某少善此今闻至音辄来听耳政即以谟笛授之老父始奏一声镜湖丨丨摇动数疉之后笛遂中裂即探怀中一笛以毕其曲政视舟下见二龙翼舟而听图画见闻志戚文秀工画水笔力调畅尝观所画清济贯河图旁题云中有一笔长五丈既寻之果有所谓一笔者自边际起通贯于丨丨之间与众毫不失次序超腾囘折实逾五丈矣　楞严经佛告阿难譬如暴流丨丨相续前际后际不相逾越　李华杂诗典乐忽涓微丨丨与天浑　杜甫铜官渚守风诗早泊云物晦逆行丨丨悭　又乐游园歌靑春丨丨芙蓉园白日雷霆夹城仗　又秋兴诗江间丨丨兼天涌塞上风云接地阴　吕温及第后答潼关主人诗本欲云雨化却随丨丨翻　柳宗元汨罗遇风诗爲报春风汨罗道莫将丨丨枉明时　李绅涉沅潇诗见山木下　孟郊擢第后东归书怀献座主吕侍御诗蒹葭得丨丨芙蓉红岸湿李商隐归来诗却将丨丨眼清晓对红棃　杜牧酬张祜处士见寄诗北极楼台长挂梦西江丨丨远天空喻凫寄刘录事诗风沙榆塞回丨丨橘洲偏　李中江行值暴风雨诗投得苇溪丨丨息岸头烟火近人家杜荀鹤将过湖南经马当山庙诗人说马当丨丨险我经丨丨似通衢　翁洮春诗鸑抱云霞朝凤阙鱼翻丨丨化龙宫　方干陆山人画水诗逡巡便可见丨丨咫尺不能知浅深　罗隐汉江上诗汉江丨丨绿于苔毎到江边病眼开　周繇送江州薛尚书诗烟霞时满郭丨丨暮连空　李山甫古石砚诗丨丨因文起尘埃爲废侵】
　　波澜【尔雅河水淸且澜漪大丨爲丨小波爲沦直波爲径疏案诗涟沦皆言波名直波不言径而言直又在沦漪前者取韵故也　拾遗记亘流如沙尘足践则陷其地一名沙澜言沙涌起而成丨丨也　王筠开善寺碑妙门关键辟之者既难法海丨丨游之者未易庾信哀江南赋禀松华之玉石润河洛之丨丨　杨炯浑天赋太阴当日之冲也成其薄蚀众星傅月之光也因其丨丨　李华含元殿赋邻斗极之光耀迩天汉之丨丨　李纲莲华赋擢修干于丨丨结芳根于泥沙陆机君子行休咎相乗蹑翻覆若丨丨　谢灵运登池上楼诗倾耳聆丨丨举目眺岖嵚　又石门新营所住四面髙山回溪石濑茂林修竹诗洞庭空丨丨桂枝徒攀翻　李白古风诗人心若丨丨世路有屈曲　髙适陪窦侍御灵云南亭诗连唱丨丨动防搜物象开　王维汉江临泛诗郡邑浮前浦丨丨动远空　又酌酒与裴廸诗酌酒与君君自宽人情翻覆似丨丨　孟浩然将适天台留别临安李主簿诗泛泛随丨丨行行任舻枻　岑参送张秘书充刘相公通汴河判官便赴江外觐省诗见汴水下　杜甫赠郑谏议诗毫发无遗憾丨丨独老成　又水防渡诗篙师暗理楫歌笑轻丨丨包佶岭下卧病诗丨丨喧众口藜藿静吾庐　元稹分水岭诗风雨各自异丨丨相背惊　白居易赠元稹诗岂无要津水咫尺有丨丨　刘禹锡牛相公见示新什诗符彩添隃墨丨丨起剡藤　李羣玉中秋维舟君山看月诗雨师淸滓秽川后埽丨丨　方干越中逄孙百篇诗镜水周回千万顷丨丨倒泻入君心　崔珏悼李商隐诗词林枝叶三春尽学海丨丨一夜干　李山甫风诗能将尘土平欺客爱把丨丨枉陷人　蜀太后徐氏题彭州阳平化诗水远丨丨碧山髙气象清】
　　波涛【后汉书皇甫规传夫君者舟也人者水也羣臣乗舟者也将军兄弟操檝者也若能平志毕力以度元元所谓福也如其怠弛将沦丨丨可不愼乎　淮南子江水之始出于岷山也可攓裳而越也及至乎下洞庭鹜石城经丹徒起丨丨舟杭一日不能济也　越絶书西则迫江东则薄海水属苍天下不知所止交错相过丨丨濬流沈而复起因复相还　韩愈择言解火既我灾有水而可伏其焰能使不焰于灰烬矣水既我患有土而可遏其流能使不仆于丨丨矣　卢元辅西山铭序投于河上自统丨丨　李纲幽兰赋下丨丨之喷激兮上雪霰之飘零　江总赋得一日成三赋应令诗飞文绮縠采落纸丨丨流　唐宣宗瀑布诗见溪涧下萧仿享太庙乐章海渎常晏丨丨不扬　沈颂送金文学诗烟雾积孤岛丨丨连太空　李颀送卢少府赴】
　　【延陵诗北固丨丨险南天风俗殊　祖咏渡淮河寄平十一诗天色混丨丨岸阴匝村墅　髙适送柴司戸诗风霜驱瘴疠忠信涉丨丨　岑参陜州月城楼送辛判官入奏诗尊前遇风雨窗里动丨丨　杜甫北征诗海图拆丨丨旧绣移曲折　又故右仆射相国张公九龄诗丨丨良史笔芜絶大庾岭　又苦雨诗二仪积风雨百谷漏丨丨　又最能行攲帆侧柁入丨丨撇漩梢濆无险阻　又石笋行古来相传是海眼苔藓蚀尽丨丨防　又观打鱼歌君不见朝来割素鬐咫尺丨丨永相失　又渼陂行天地暗惨忽异色丨丨万顷堆琉璃又从韦二明府续处觅绵竹诗江上舍前无此物幸分苍翠拂丨丨　元稹代郡斋答乐天诗夜怜星月多离烛日幌丨丨一下帷　白居易太湖石诗烟翠三秋色丨丨万古防　李绅涉沅潇诗水灵江暗扬丨丨鼋鼍动荡风骚骚　孟郊奉同朝贤送新罗使诗恩传日月外梦在丨丨东　姚合送朱庆余越州归觐诗访我丨丨郡还家雾雨城　又送刘詹事赴寿州诗隋隄傍杨柳楚驿在丨丨　皮日休入林屋洞诗脚底龙蛇气头上丨丨声　方干送人游日本国诗丨丨含左界星斗定东维　又路入剡中诗丨丨漫撼长潭月杨柳斜牵一岸风　张乔送僧雅觉归东海诗几夜丨丨息先闻本国钟　王贞白游仙诗我家三岛上洞戸眺丨丨赵孟頫趵突泉诗云雾润蒸华不注丨丨声振大明湖】
　　波涟【诗有豕白蹢烝涉波矣笺豕之性能水又唐突难禁制四蹄皆白曰骇则白蹄其尤躁疾者今离其缯牧之处与众豕涉入水之丨丨矣】
　　波潮【西京杂记茂陵富人袁广汉藏镪巨万家僮八九百人于北邙山下筑园东西四里南北五里激流水注其内构石爲山髙十余丈连延数里养白鹦鹉紫鸳鸯牦牛青兕奇兽异禽委积其间积沙爲洲屿激水爲丨丨其中致江鸥海鹤孕雏产鷇延蔓林池奇树异草靡不具植　薛曜送道士入天台诗洛阳陌上多离别蓬莱山下足丨丨】
　　波流【左传如川之满不可游也注既盈而得水故爲如川之满不可冯游言其丨之丨盈　汉书扬雄传猋腾丨丨机骇蠭轶　说苑孔子观于吕梁悬水四十仞环流九十里鱼鼈不能过鼋鼍不敢居有一丈夫方将涉之孔子使人并崖而止之丈夫不以错意遂渡而出孔子问子巧乎且有道术乎所以能入而出者何也丈夫对曰始吾入先以忠信吾之出也又从以忠信忠信错吾躯于丨丨而吾不敢用私吾所以能入而复出也　戴表元可竹轩赋寄庐于东土譬之一壶之丨丨】
　　波防【李商隐木兰诗丨丨空映韈烟态不胜裾　杨万里登净远亭诗见池冰下】
　　波态【郑宥署书题阁判精逾史籀得方丈之宏谟绩洞张芝改圆池之丨丨　方千里词眼尾春娇丨丨溜金尊笑捧纎纤袖】
　　波影【韦执中白云无心赋摇飏萦空灭烟光于远峤轮菌委地杂丨丨于遥川　包佶酬于侍郎诗见海鹤下　刘禹锡吏隐亭诗日轩漾丨丨月砌镂松隂沈君攸诗丨丨杂霞无定色湍文触岸不成圆　张乔曲江春诗岸凉随众木丨丨逐游人　髙骈锦城望诗蜀江丨丨碧悠悠四望烟花匝郡楼　梅尧臣赴霅诗野烟昏古寺丨丨动危楼　陈造东游诗锦席浮丨丨牙樯转雾霏　虞集灵壁石诗烟光晴冉冉丨丨昼沄沄】
　　波文【纹同述异记见沮涣下　欧阳修荷花赋荫曲池之清泚漾丨丨之渊沦　白居易府西池诗柳无气力枝先动池有丨丨水尽开　皮日休钓车诗心将潭底测手把丨丨褭】
　　波声【东方朔七諌观天火之炎炀兮听大壑之丨丨戴叔伦京口怀古诗浩浩丨丨险苍苍天色愁李贺诗石涧冻丨丨鸡叫清寒晨　又金铜仙人辞汉歌渭城已远丨丨小　皮日休诗我爱君家自洞庭冲湾发岸夜丨丨　罗隐金陵夜泊诗见山带下】
　　波响【何中舟行阻风诗丨丨防橹涩滩宽众帆驰】
　　波晕【贡奎诗碧涵丨丨随鱼没白隐沙防逐马生】
　　波色【齐书张融传海赋増云不气流风敛声澜文复动丨丨还惊　温庭筠诗绕城丨丨动楼台　陆蒙诗洞庭丨丨惜不得东风领入黄金桥】
　　波彩【皮日休初夏游楞伽精舍诗岚姿与丨丨不动浑相着】
　　波光【陈时中碧渊堂赋佳气晨夕乎轩墀丨丨左右乎窗戸　赵沨留题西溪诗丨丨湛碧冷无防眇眇轻风起縠纹　杜牧朱坡诗火燎湘桃坞丨丨碧绣畦皮日休胥口即事诗丨丨杳杳不极霁景澹澹初斜李咸用煌煌京洛行周公旧迹生江藓瀍涧丨丨春照晚　欧阳修诗水落丨丨淡城当山气阴　陆游诗】
　　【马蹄渡陇雹声急士甲照日丨丨明】
　　波体【释名风吹水波成纹曰澜澜连也丨丨转流相及连也】
　　波脸【杜牧自宣州赴官入京路逢裴判官归宣州因题赠诗云罍看人捧丨丨任地横】
　　波面【白居易竹枝词巴东船舫上巴西丨丨风生雨脚齐　朱子诗藕叶葢丨丨池花犹未红　范成大诗圆漪晕雨防溅滴走丨丨】
　　波眼【白居易魏堤有怀诗荡风丨丨急翻雪浪心寒】
　　波齿【孟郊峡哀诗沙棱箭箭急丨丨龂龂开】
　　波心【白居易春题湖上诗松排山面千重翠月防丨丨一颗珠　韦庄题裴端公郊居诗蒲生岸脚靑刀利柳拂丨丨緑带长　陈羽中秋夜临镜湖望月诗远时生岸曲空处落丨丨　皮日休鸣桹诗丁丁入丨丨澄澈和淸响】
　　波日【刘禹和东川王相公新涨驿池诗渚烟笼驿树丨丨宾筵　杨万里松江晚晴诗窗间丨丨如楼上帘外霜风似腊前】
　　波月【吴均遥赠周丞诗练练丨中丨亭亭云上枝　张说江路忆郡诗倚棹攀岸篠凭船弄丨丨　顾况诗洞庭丨丨莲花白　白居易南塘暝兴诗风荷揺破扇丨丨动连珠　张仲素夜闻洛滨吹笙诗松风助幽律丨丨动轻文　温庭筠寄渚宫遗民里生诗见汀云下】
　　波云【元稹月临花诗巫峡隔丨丨姑峰漏霞雪】
　　波雾【韩愈祭湘君夫人丈见海山下】
　　波烟【梅尧臣栖烟鸟诗班班远林鸟极目丨丨中】
　　波风【白居易新秋喜凉诗楼月纤纤早丨丨褭褭新】
　　波寒【髙啓月临淸影诗见壑冷下】
　　波岛【贾岛辞二知己诗见海雨下】
　　波谷【山海经东海之外大荒之中其山名曰大言日月所出有丨丨山者有大人之国】
　　波凸【姚合恶神行雨诗见山口下】
　　波路【北史西域传序自莎车西南五百里葱岭西南一千三百里至丨丨爲一道焉　唐书地理志修鲜都督府丨丨州以和蓝城置　鲍照登大雷岸与妹书旅客贫辛丨丨壮阔】
　　波尘【晋书简文三王传论瑶枝琼萼随锋镝而消亡朱芾绿车与丨丨而殄瘁】
　　波殿【皮日休练渎诗丨丨郑妲醉蟾阁西施宿】
　　波亭【李绅移九江诗漾漾隠丨丨悠悠通月浦】
　　波籞【马融广成颂徘徊安步降集丨丨川衡泽虞矢鱼陈罟注丨丨池籞也】
