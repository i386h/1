<!-- { "loadSidebar": true } -->
　　化桥【唐逸史罗公逺开元中中秋夜侍明皇翫月公逺曰陛下莫要至月中防否乃取拄杖向空掷之丨为大丨其色如银请眀皇同登约行数十里精光夺目寒气侵人遂至大城阙公逺曰此月宫也见仙女数百皆素练为衣舞于广庭明皇问曰此何曲也曰霓裳羽衣曲也明皇宻记其声调遂回却顾其桥随歩而灭】化城【孟浩然陪张丞相祠紫盖山途经玉泉寺诗五马寻归路双林指丨丨　王维登辨觉寺诗竹迳初地莲峰出丨丨】
　　化塔【张説侍宴蘘荷亭应制诗园林防丨丨坛墠识余封　髙适和窦侍御登凉州七级浮图之作丨丨屹中起孤髙宜上跻】
　　化尘【张仲素廻文锦赋况复委箧多年丨丨千古】
　　化道【大戴礼神莫大于丨丨福莫长于无咎】
　　化徳【唐书阳城传嵗饥屏迹不过邻里屑榆为粥讲论不辍有奴都儿丨其丨亦方介自约或哀其馁与之食不纳后致糠覈数桮乃受】
　　化性【宋史蔡元定传沈继祖刘三杰为言官连疏抵熹并及元定元定简学者刘砺曰丨丨起伪乌得无罪　荀子圣人丨丨而起伪伪起于性而生礼义礼义生而制法度然则礼义法度者是圣人之所生也】化情【后汉书荀恱传礼乐荣辱以加君子丨其丨也桎梏鞭扑以加小人化其刑也】
　　化形【谭子化书道之委也虚化神神化气气丨丨形生而万物所以塞也道之用也形化气气化神神化虚虚明而万物所以通也】
　　化气【谭子化书见上】
　　化虚【谭子化书见化形下】
　　化质【云笈七签丨丨归离功成于九　陆蒙新竹诗恭闻禀璇玑丨丨离青冥】
　　化心【列子宋阳里华子中年病忘鲁有儒生自媒能治之华子之妻子以居产之半请其方儒生曰吾试丨其丨变其虑庶几其瘳乎　潜夫论世之善否俗之薄厚皆在于君上圣和气以丨民丨正表仪以率羣下故能使民比屋可封尧舜是也　储光羲石瓮寺诗君子又知我焚香期丨丨】
　　化身【湼槃经应身无量翻译名义所言应者随顺根机而不相违随时随防随趣出现非安乐相故名为应而此化应身周帀千华上复现千释迦一华有亿国一国一释迦故名千百亿丨丨也　鲜于枢题赵模搨本兰亭诗兰亭丨丨千百亿贞观赵模推第一】
　　化躯【云笈七签分形作百丨丨入千】
　　化骨【皇甫松大隠赋序亦何必拂衣丹峤散发清流吸玉露之英撷金芝之秀链神丨丨以为荣乎】化魄【吴澄次韵杨司业牡丹诗丨丨他年鎻子骨防唇何防箭头砂】
　　化生【易男女搆精万物丨丨　又嵗时记七夕俗以蜡作婴儿形浮水中以为戏为妇人宜子之祥谓之丨丨】
　　化婴【谭子化书虚化神神化气气化血血化形形丨丨婴化童童化少少化壮壮化老】
　　化童【谭子化书见上】
　　化材【周礼地官大司徒颁职事十有二于邦国都鄙使以登万民七曰丨丨注丨丨谓嫔妇化治丝枲】化金【史记封禅书少君言上曰祠灶则致物致物而丹砂可丨为黄丨　淮南子以水和土以土和火以火丨丨以金治水　张説奉和圣制同玉真公主过大哥山池题石壁应制诗緑竹初成苑丹砂欲丨丨】化玉【春秋孔演图鸟化为书孔子奉以告天赤雀集书上丨为黄丨刻曰孔提命作应法为制赤雀集萨都拉宿曲阳仙馆诗白石经年皆丨丨青松尽日只闻泉】
　　化璞【韦应物氷赋或沈珠于杯或丨丨于液】
　　化汞【宋史窦舜卿传舜卿监平乡县酒税有僧欲援以丨丨为白金之术谢曰吾禄足养亲不愿学也】化铁【宋史食货志许申为三司度支判官建议以药丨丨与铜杂铸轻重如铜钱法】
　　化埴【淮南子今使陶人丨而为丨则不成盆盎工女化而为丝则不能织文锦同莫足以相治也】化丝【淮南子见上】
　　化巾【清异録桑维翰服蝉翼纱大人帽树表四方名为丨丨】
　　化衣【李峤田假限疾不获还荘载想田园兼思亲友率成短韵用写长懐赠杜幽素诗防宦劳牵网风尘久丨丨】
　　化履【武三思仙鹤篇别有闻箫出紫烟还如丨丨上青天】
　　化杖【梁简文帝华阳陶先生墓志握留符而恻怆思丨丨而酸辛】
　　化瑟【栁贯赠饯正傅之官池阳诗丨丨迟当改樵枰防屡翻】
　　化草【楚国先贤传帝之季女名曰瑶姬精魂丨丨实为灵芝　李子卿水萤赋彼何为而丨丨此何事而居泉】
　　化稻【宋书五行志吴孙亮五凤元年六月交趾稗草丨为丨】
　　化谷【逸雅脾裨也在胃下裨助胃气主丨丨也】
　　化饭【白居易禽虫诗蚁王丨丨为臣妾蜾母偷虫作子孙】
　　化刍【赵壹疾邪诗被褐懐金玉兰蕙丨为丨】
　　化枳【列子吴楚之国有大木焉其名为櫾碧树而冬生实丹而味酸食其皮汁已愤厥之疾齐州珍之渡淮而北而丨为丨焉】
　　化鸟【荘子北防有鱼其名为鲲鲲之大不知其几千里也丨而为丨其名为鹏　仙传拾遗王次仲者古之神仙也当周末战国之时居大夏小夏山变篆籀之体为隶书始皇既定天下徴之入秦不至复命使召之使至山致命次仲丨为大丨振翼而飞】
　　化禽【宣和书谱在汉建初有王次仲者始以隶字作楷法人既便之世遂行焉而或者乃谓秦羽人王次仲作此书献始皇始皇召之不至欲加刑而次仲丨丨飞去此语几于志怪学者之所不道】
　　化鹤【捜神后记丁令威本辽东人学道于灵虚山后丨丨归辽集城门华表柱　李白灵防山诗不知曽丨丨辽海归几度　徐夤山隂故事诗红鹅丨丨青天逺防笔成龙緑水空】
　　化鹏【李商隠洞庭鱼诗浩荡天池路翺翔欲丨丨】
　　化雕【诗肇允彼桃虫飞维鸟传桃虫鹪也鸟之始小终大者疏陆玑疏云今鹪鹩是也微小于黄雀其雏丨而为丨故俗语鹪鹩生雕言始小终大者始为桃虫长大而为鹪鸟】
　　化鸳【唐无名氏凤巢阿阁赋爰居爰处恒依应龙之祥载飞载鸣宁侣丨丨之瓦】
　　化鹄【北齐书颜之推传莫不变蝯而丨丨皆自取首以破脑】
　　化鳬【杜甫白鳬行君不见黄鹄髙于五尺童丨为白丨似老翁　苏轼谢人惠云巾方舄诗妙手不劳盘作凤轻身只欲丨为丨　髙唘履诗轻曳愁妨蚁髙飞笑丨丨】
　　化雉【晋书张华武库封闭甚宻其中忽有雉雊华曰此必虵丨为丨也开视雉侧果有虵蜕焉】化鸠【礼记仲春之月鹰丨为丨　卢照邻过东山谷口诗野老堪成鹤山神或丨丨】
　　化鴽【礼记季春之月田鼠丨为丨】
　　化鸱【颜氏家训世人但知私财不入公事夙办便云我能治民不知诚已型物执辔如组反风灭火丨丨为凤之术也】
　　化鸽【葛长庚玉隆万夀宫云防堂记噀蜂丨丨诱蚁呼】
　　化燕【宋之问为韦特进已下祭汝南王文宠贲濯龙荣同丨丨　徐夤题僧壁诗卵枯皆丨丨蜜老却成蜂】
　　化雀【潜居録昔有人好客夜梦有佳賔至喜甚诘旦泛扫以待果有一客至谈论甚旨已问主人平生何者防好主人曰好弹方取弓理弦客遂丨为丨飞去】
　　化鸡【徐陵东阳双林寺傅大士碑丨丨在臂方推理于自然毒虵伤体终无扰于深定】
　　化翼【禽经鸾瑞鸟一曰鸡趣首翼赤曰丹凤青曰羽翔白曰丨丨元曰隂翥黄曰土符】
　　化羽【骆賔王答员半千书丨丨垂天抟风九万振鬛横海击水三千】
　　化虎【淮南子昔公牛哀转病也七日丨为丨】
　　化狐【竹书纪年周宣王三十七年有马丨为丨】
　　化羊【神仙传曺公欲杀左慈试其能免死否乃敕收慈慈走入羣羊中而追者不分数夲羊果余一口乃知是慈丨为丨也　苏轼残腊独出诗路逢眇道士疑是左元放我欲従之语恐复丨为丨】
　　化猿【抱朴子周穆王南征一军皆丨君子为丨为鹤小人为虫为沙　栁贯赠饯正傅之官池阳诗谗夫行似蜮君子丨为丨】
　　化蟾【贾岛翫月诗量知爱月人身愿丨为丨】
　　化蝶【酉阳杂俎进士段硕常识南孝防者善斫脍縠薄丝缕轻可吹起操刀响捷若合节奏因防客衒技先起鱼架之忽暴风雨雷震一声鲙悉丨为胡丨而去南惊惧遂折刀誓不复作　本草古今注谓橘蠧丨丨尔雅谓菜虫丨丨酉阳杂组谓百合花丨丨北户録谓树叶丨丨丹青野史谓防裙丨丨皆各据其所见者而言不知蠧蠋诸虫至老俱各蜕而为蝶为蛾如蚕之必羽化也　谭子化书老枫化为羽人朽麦丨为蝴丨自无情而之有情也　陆防邻水延福寺早行诗丨丨方酣枕闻鸡又着鞭】
　　化蜮【范成大问天医赋隂惑阳而丨丨风落山而成蛊】
　　化虫【韩愈城南聮句干穟纷拄地丨丨枯挶茎】
　　化鳞【刘得仁上姚諌议诗终计依门馆何疑不丨丨】
　　化龙【东方朔传朔复去家万里见一枯树脱布挂树布丨为丨因名其地为布龙泽　许敬宗竹赋望威凤而来仪伫丨丨之为逺】
　　化鱼【拾遗记録尚书云尧殛鲧于羽山春秋传曰其神化为黄熊以入羽渊是在山变为熊入水丨为丨也】
　　化蛇【山海经阳山阳水出焉而北流注于伊水其中多丨丨其状如人面而豺身鸟翼而虵行其音如叱呼见则其邑大水　又张翥鹿苑寺诗丨丨妒妇余空井刺虎将军有旧台】
　　化【谭子化书蛇丨为丨雀化为蛤】
　　化蛤【谭子化书见上】
　　化鼈【崔融嵩山唘母庙碑河沦越儁有郡邑之为鱼水陷厯阳有吏人之丨丨】
　　化燐【博物志鬬战死亡之处其人马血积年丨为丨骆賔王萤火赋知战塲之丨丨悟寃狱之为虫】化元【独孤及洪州刺史张公遗爱颂序该综六学大抵以周易为师将探丨丨耻观朶颐隐居南山盖三十朞】
　　化权【权徳舆贺外舅崔相国书阜庶生物操持丨丨蔡襄羣玉殿赐宴诗睿藻敦风化冥捜出丨丨】化机【范成大秋日田园杂兴诗橘蠧如蚕入丨丨枝间垂茧似蓑衣】
　　化源【旧唐书李綘传陛下思广天聪亲览国史垂意精赜鉴于丨丨　权徳舆为赵庶子谢平章事表燮赞丨丨参和鼎实　夏竦广农颂序景徳三年春正月庚戌诏颁农田敕于天下二月癸未诏郡国领劝农事崇丨丨而广农业也】
　　化原【元史黄泽传凡邃古之初万丨之丨载籍所不能具者皆昭若发蒙如示诸掌　朱子斋居感兴诗世人逞私见凿智道弥昏岂若林居子幽探万丨丨】
　　化縁【齐书扶南国传吉祥利世间感摄于羣生所以其然者天感丨丨明　白居易抚州景云寺故律大徳上和尚石塔碑随顺丨丨故坐甘露坛而誓众主盟者二十年】
　　化首【道徳指归论静为物根动为丨丨物类托之无有患咎】
　　化本【潜夫论夫修身慎行敦方正直清防洁白恬淡无为丨之丨也　夏方庆风过箫赋知丨丨之有朕见天籁之在斯】
　　化根【云笈七签不名之名无功之功丨之丨也】
　　化柄【谭子化书是知俭可以为万丨之丨】
　　化厯【李百药奉和正日临朝应诏诗丨丨昭唐典承天顺夏正】
　　化玑【王勃乾元殿颂序圎珰布藻罄羽璧于狼泉方镜披莲孕丨丨于蜃浦】
　　化枢【后汉书王充等传论如以舟无推陆之分瑟非常调之音不限局以疑逺不拘元以妨素则丨丨各管其极理略可得而言与】
　　化象【晋书乐志改上邪为大晋承运期言圣皇应箓受图丨丨神明也】
