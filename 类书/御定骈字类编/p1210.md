<!-- { "loadSidebar": true } -->
　　西偏【诗韩侯入觐疏韩侯虽是北方诸侯其在北方为丨丨盖于时分之使当秋觐也　左传隐公十一年乃使公孙获处许丨丨曰凡而器用财贿无寘于许我死乃亟去之　又晋侯改葬共太子秋狐突适下国遇太子使登仆而告之曰夷吾无礼余得请于帝矣将以晋畀秦秦将祀余对曰臣闻之神不歆非类民不祀非族君祀毋乃殄乎且民何罪失刑乏祀君其圗之君曰诺吾将复请七日新城丨丨将有巫者而见我焉许之遂不见及期而往告之曰帝许我罸有罪矣敝于韩晋书地理志武王克殷都于酆镐雍州为王畿秦灭汉又都之及武帝置十三州其地以丨丨为凉州其余并属司不统于州　南史宋武帝纪承亲率戎马逺履丨丨阖境士庶莫不惶骇辱疏知以谯王前事良増叹息　齐书陈显达传凶丑剽狡专事侵掠驱扇异类蚁聚丨丨　唐书王重荣传珂穷遣使告李茂贞曰上初反正诏藩镇无相侵而朱公不顾约以攻敝邑敝邑亡则邠岐非君所保天子神器敛手付人矣宜与华州韩公出精鋭固潼关以张兵势仆不武公其我丨丨地以为扞守蒲请公自有之关西安危国祚长短系公此举也　又朱延夀传初夀州刺史髙彦温举州入朱全忠行宻袭之诸将惮城坚不可防延夀鼓之抜其城即表为淮南节度副使全忠犹屯夀春延夀以新军出每旗五伍为列遣李厚以十旗击丨丨不胜将斩之厚请益五旗殊死战全忠引去　五代史周徳威传景仁悉其军以出与徳威转鬪数十里至于鄗南两军皆阵至未申时梁军东偏尘起徳威鼓噪而进麾其丨丨曰魏滑军走矣又麾其东偏曰梁军走矣梁阵动不可复整乃皆走遂大败　宋史舆服志东都时郊坛大次谓之青城祀前一日宿斋诣焉其制中有二殿外有六门前曰泰禋后曰拱极东曰祥曦西曰景曜东偏曰承和丨丨曰迎禧大殿曰端诚便殿曰熙成　何晏景福殿赋见东序下　江淹遂古篇青鸟所解路诚亶兮五色玉石出丨丨兮　储光羲朝邑蔡主簿期不会诗日入清风至知君在丨丨　韩愈示儿诗丨丨屋不多槐榆防空虚　韩翃寄上田仆射诗应念一身留阙下阖门遥寄鲁丨丨】
　　西曲【南史徐勉传普通末武帝自择后宫吴声丨丨女妓各一部赉勉因此颇好声酒　通典梁有吴安泰善歌后为乐令精解声律初改丨丨别江南上云乐乐府诗集古今乐録云丨丨歌有三十四曲按丨丨歌出于荆郢樊邓之间因其方俗而谓之丨丨　韩翃送郭赞府归淮南诗白苎歌丨丨黄苞寄北人　又王安石九日诗蒋陵丨丨风尘惨也有黄花一两枝】
　　西狭【曽巩汉武都太守李翕丨丨颂跋郡之丨丨阁道通梁益縁壁立之山临不测之溪危难阻峻乃鐉烧大石改髙即平正曲广阨人得夷涂可以夜涉】
　　西鄙【春秋庄公十有九年冬齐人宋人陈人伐我丨丨注鄙邉邑　又左传见北鄙下　北史齐幼主纪筑丨丨诸城黑衣为羌兵鼓噪陵之亲率内参临拒或实弯弓射人　唐书呉少阳传田正韩各遣子率兵绶光顔军绶屯蔡丨丨师小胜不设备为贼袭败于礠丘　又王智兴传李防攻宋州智兴悉鋭师出宋丨丨破之漳口　又秦宗权传见北鄙下　宋史张齐贤传泽国人民逺戍丨丨亦非便计　又外国传序南渡以后朔漠不通东南之陬以及丨丨冠盖犹有至者】
　　西京【后汉书光武帝纪建武十九年修丨丨宫室　又皇后纪论考列行迹以为皇后本纪虽成败事异而同居正号者并列乎篇其以恩私追尊非当世所奉者则随他事附出亲属别事各依列传其余无所见系之此纪以纉丨丨外戚云尔　又冯衍传帝惩丨丨外戚賔客故皆以法绳之　晋书刘颂李重传论游目丨丨望贾谊而非逺眷言东国顾郎顗而有余　南史竟陵文宣王子良子昭胄传着丨丨杂记六十卷　唐书肃宗纪以蜀郡为南京凤翔郡为丨丨西京为中京又艺文志葛洪丨丨杂记二卷　又薛冥丨丨记三卷五代史唐庄宗纪以魏州为东京太原为丨丨镇州为北都　宋史哲宗纪元祐七年七月己酉诏诸路安】
　　【抚钤辖司及丨丨南京各赐资治通鉴一部　金史太宗纪诏建太祖庙于丨丨召约啰赴京师教授女直字又礼志原庙太宗天会二年立大圣皇帝庙于丨丨元史太祖纪帝破昌桓抚等州金将赫舍哩纠坚等】
　　【率兵三十万来援帝与战于獾儿觜大败之　又地理志凤翔府唐为扶风郡又为凤翔府号丨丨宋金因其名　闻见近録张文懿既致政而安健如少年一日丨丨看花囘道帽道服乘马张盖以女乐从入郑门监门官不之识也且禁其张盖以门籍请书其职位文懿以小诗大书其纸末云门吏不须相怪问三曽身到凤池来监门官即以诗进仁宗遣中使锡以酒饩问劳　醉翁防语丨丨牡丹闻于天下花盛时太守作万花会此亦二千石风流罪过　明一统志南阳府形胜山川秀抜甲于丨丨　左思三都赋序相如赋上林而引卢橘夏熟扬雄赋甘泉而陈玉树青防班固赋西都而叹以出比目张衡赋丨丨而述以游海若假称珍怪以为润色　王延夀鲁灵光殿赋序遭汉中微盗贼奔突自丨丨未央建章之殿皆见隳壊而灵光岿然独存　张衡丨丨赋秦据雍而疆周即豫而弱髙祖都西而防光武处东而约政之兴衰常由此作先生独不见丨丨之事欤请为我子陈之　杨维桢麒麟赋壮丨丨之翼翼兮观宫阙之穹窿　王粲七哀诗丨丨乱无象豺虎方遘患　张协咏史诗昔在丨丨时朝野多欢娯　谢朓侍宴华光殿曲水诗丨丨霭霭东都济济　梁简文帝春日想上林诗丨丨董贤馆南宛习都池　梁无帝刘生诗任侠有刘生然诺重丨丨　虞世基秋日赠王中舎诗太行临北绛函谷拒丨丨　李峤汾隂行乐府君不见昔日丨丨全盛时汾隂后土亲祭祠　苏颋龙池乐章丨丨凤邸跃龙泉佳气休光镇在天　张说奉和圣制幸韦嗣立山庄应制诗丨丨上相出扶阳东郊别业好池塘　李白书懐诗儿戏不足道五噫出丨丨　刘禹锡答后篇诗昔日慵工记姓名逺劳辛苦写丨丨又歴阳书事诗容华本南国妆束学丨丨　贾岛早起诗北客入丨丨北雁再离北　李频送凤翔范书记诗丨丨无暑气夏凉似清秋　杜牧偶呈郑先軰诗丨丨才子旁看取何似乔家那窈娘　姚合送文着上人游越诗水石随縁岂计程东呉相遇别丨丨　李昌符送人游边诗丨丨逄故老暗喜复时平　曹邺寄监察从兄诗吾宗戴豸冠忽然入丨丨　齐已送节大德归阙诗丨丨曽入内东洛又朝天　黄庭坚洛阳桥诗乍见桥名惊老眼南州安得有丨丨】
　　西都【诗小大雅谱小雅大雅者周室居丨丨丰镐之时诗也　又王城谱疏车攻序云复会诸侯于东都谓王城也周以镐京为丨丨故谓王城为东都王城即洛邑　汉书地理志西河郡县丨丨　后汉书赵岐传展转还长安及献帝丨丨复拜议郎稍迁太仆　晋书王隐传父铨歴阳令少好学有著述之志毎私録晋事及功臣行状未就而卒隐以儒素自守不交势援博学多闻受父遗业丨丨旧事多所谙究　又熊逺传时王鍳劝帝亲征逺上疏曰皇纲失统中夏多故圣主肇祚逺奉丨丨梓宫外次未及园陵逆寇游魂国贼未夷明公忧劳乃心王室　又荀邃传愍帝欲纳邃女先徴为散骑常侍邃惧丨丨危逼故不应命而东渡江　宋书礼志晋侍中裴頠丨丨硕学考详前载未能制定　又符瑞志愍帝之立也改毘陵为晋陵时元帝始覇江扬而戎翟称制丨丨微弱干寳以为晋将灭于西而兴于东之符也　陈书武帝纪时属阳九封豕荐食丨丨失驭狄交侵　五代史梁太祖纪天祐元年四月甲辰天子至自丨丨　又唐庄宗纪同光元年十一月辛酉复永平军为丨丨　金史太宗纪天防四年四月己丑耿守忠等大败宋人于丨丨谷　俞文豹清夜録范文正公欲求退子弟请治屋宅园圃公曰吾死无防何暇为此丨丨园林相望孰障吾游岂必有诸已乃为乐乎刘峻广絶交论见东国下　班固丨丨赋见东都下祢衡鹦鹉赋羡丨丨之沃壤识苦乐之异宜　曹植】
　　【迷迭香赋播丨丨之丽草兮应青春而凝晖　王延龄秋宵读书赋大夫丨丨之佳赏公子南皮之胜瞩将军之画阁天平卫尉之凉台水曲　潘尼赠长安令刘正伯诗刘侯抚丨丨迈绩参豹乔　沈约奉和竟陵王郡县名诗丨丨富轩冕南宫溢才彦　呉均古意诗丨丨盛冠盖九逵尘雾塞　温子升白鼻騧诗少年多好事揽辔向丨丨　李义府在嶲州遥叙封禅诗见东后下储光羲秦中初霁献给事诗南国久为思丨丨尝作賔　窦牟天津晓望诗万乘丨丨去千门正位虚　黄滔塞上诗使发丨丨耸尘空北岳横　贡奎送九万兄之乐清主簿诗朂哉丨丨秩愿言继弹冠　贡师泰马上偶成诗东野先生方载酒丨丨博士亦弹冠】西路【宋书毛修之传自提戈西赴备尝时难遂使齐斧停柯狡竪假息诚由经路有暨亦縁制不自已抚影穷号泣望丨丨　又索虏传芮芮一号大檀又号檀檀亦匈奴别种自丨丨通京师三万余里僭称大号部众殷强　魏书崔浩传司马休之徒扰其荆州刘裕切齿来久今兴死子幼乘其危亡而伐之臣观其意必欲入关劲躁之人不顾后患今若塞其丨丨裕必上岸北侵如此则姚无事而我受敌　唐书髙骈传黄巢南防广州骈建遣潾以兵五千屯郴扼贼丨丨　宋史神宗纪熙宁七年冬十月癸巳以常平米于淮南丨丨易饥民所掘蝗种　又哲宗纪元祐三年春正月辛酉诏广南丨丨朱崖军开示防信许生黎悔过自新　祢衡鹦鹉赋眷丨丨而长懐望故乡而延伫　韩愈感二鸟赋念丨丨之差永过潼关而坐息　宋武帝登鲁山诗纪郢穷丨丨湘梦极南流　韩翃别甑山诗一身趋侍丹墀丨丨翩翩去时　又送刘侍御赴令公行营诗东城跃紫骝丨丨大刀头　李郢送刘谷诗村桥丨丨雪初晴云暖沙干马足轻　许浑霅上宴别诗山防水茫茫洛人丨丨长　王安石送黄吉甫将赴南康官归金谿诗柘冈丨丨白云深想子东归得重寻　又柘冈诗柘冈丨丨花如雪囘首春风最可怜】
　　西驿【玉海上源丨丨在惠宁西坊掌河西蕃部贡奉又都亭丨丨以待西蕃阿黎于阗新罗渤海】西关【后汉书董祀妻传嗟薄祐兮遭世患宗族殄兮门户单身执畧兮入丨丨歴险阻兮之羌蛮　齐书豫章王嶷传虏寇司豫二州嶷表遣南蛮司马崔慧景北讨又分遣中兵参军萧惠朗援司州屯丨丨　魏书宣武帝纪进攻黄岘丨丨衍将马仙琕弃丨丨李元履弃黄岘遁走　唐书王重荣传忠武监军杨复光率陈蔡兵万人屯武功重荣与连和击贼将李详于华州执以狥贼使尚让来攻而朱温将劲兵居前败重荣兵于丨丨门　宋史姚兕传庆军叛兕以亲兵守丨丨盗众不得入而奔兕追及下马与语皆感泣罢拜誓无复为乱　又刘舜卿传知代州加客省副使辽边谋盗丨丨锁舜卿宻易旧钥而大之数日虏以锁来归舜卿曰吾未尝亡锁也引视纳之不能受遂惭去诛谍者　明一统志丨丨在庐州府巢县东南三十里三国呉魏相持于此　李白古风见东海下　马戴酬田卿送西游诗莫虑西游逺丨丨絶陇隂】
