<!-- { "loadSidebar": true } -->
　　两役【元史河渠志又议丨丨并兴相离三百余里往来监督供给为难愿以所督夫一万三千五百十二人先开运河期四十七日毕次濬练湖二十日可完】
　　两将【史记吴王濞传梁孝王恐遣六将军击吴又败梁丨丨士卒皆还走梁　元史伊喇迈努传庚寅命攻髙严花凉城监军张翼刘霸都损于敌迈努怒曰丨丨陷贼义不独生趋出战破之】
　　两军【诗赳赳武夫公侯腹心笺此兎罝之人于行攻伐可用为策谋之臣使之虑事疏言用策谋明自往攻伐非和好丨丨与二章异也　战国策见一军下唐书窦文埸传兴元初诏监神策左厢兵马以王希选监右而马有麟为左神防军大将军军额由此始帝自山南还丨丨复完而帝忌宿将难制故诏文场仙鸣分总之废天威军入左右神策　五代史钱镠传越州董昌反分其兵为丨丨中军衣黄外军衣白铭其衣曰归义　和凝宫词坐定丨丨呈百戯乐臣低折贺升平　王逢塞上曲将令传中阃交驩浃丨丨】
　　两卒【汉书髙祖纪注亭有丨丨一为亭父掌开闭扫除一为求盗掌逐捕盗贼】
　　两队【宋史仪卫志左班七十六人二十四人在驾前左邉引驾五十二人作丨丨马随驾】
　　两兵【五代史杜重威传安重荣反重威逆战于宗城重荣为偃月阵重威击之不动重威欲少却以伺之偏将王重曰丨丨方交退者先败乃分兵为三重威先以左右队击其两翼战酣重以精兵击其中军重荣将赵彦之来奔重荣遂大败　宋史李纲传时宋师与金人伪齐相持于淮泗者半年纲奏丨丨相持非出竒不足以取胜愿速遣骁将自淮南约岳飞为掎角夹击之大功可成】
　　两丁【唐书金节妇传金节妇者安南贼帅陶齐亮之母也常以忠义诲齐亮顽不受遂絶之自田而食纺而衣州里矜法焉大厯初诏赐丨丨侍飬本道使四时存问终身　宋史兵志安石又奏义勇湏三丁以上请如府界丨丨以上尽籍之三丁即出戍诱以厚利而丨丨即止令于廵捡上番如府界法　又王庶传绍兴五年起复知兴元府利防路制置使庶以士卒单寡籍兴洋诸邑及三泉县强壮丨丨取一三丁取二号义士日阅于县月阅于州厚犒之不半年有兵数万】
　　两贼【吴越春秋子胥曰请丈人姓氏渔父曰今日凶凶丨丨相逢吾所谓渡楚贼也丨丨相得得形于黙何用姓氏为】
　　两寇【杜甫塞芦子诗芦关扼丨丨深意实在此】
　　两黥【黄庭坚和张简簿尉韵诗骑驴从丨丨挟罗爵门庭防客来】
　　两樵【宋书乐志郭东亦有樵郭西亦有樵丨丨相推与无亲为谁骄】
　　两民【宋书索虏传此之界局与彼通连丨丨之居烟火相接来往不絶情伪繁兴是以南奸北入北奸南叛以类推之日月弥甚】
　　两命【唐书贺知章传张说为防正殿修书使表知章入院撰六典等书开元十三年迁礼部侍兼集贤院学士一日并谢宰相源乾曜语说曰贺公丨丨之荣足为光宠】
　　两贵【荀子夫丨丨之不能相事両贱之不能相使是天数也】
　　两秩【宋史宗室不徳传登第时已入仕法当超丨丨请回授其母母封法止令人髙宗嘉其志特封郡夫人　又安焘传同列皆序迁且新用执政焘独如初诏増其丨丨】
　　两班【唐书百官志丨丨三品以朔望朝就食廊下殿中侍御史二人为使莅之　五代史刘延朗传薛文遇独直帝夜召之语罢敬塘事文遇曰臣闻作舍道邉三年不成国家之事防在陛下且敬塘徙亦反不徙亦反迟速尔不如先事圗之帝大喜曰术者言朕今年当得一贤佐以定天下卿其是邪乃令文遇手书除目夜半下学士院草制明日宣制文武丨丨皆失色居五六日敬塘以反闻　宋史礼志见一班下　蘓轼次韵答满思复诗自甘茅屋老三间岂意彤庭缀丨丨】
　　两员【宋史职官志元丰以前有检正官后因置左右司遂不差致朝廷及应报四方行移稽留无检举催促今欲差官丨丨充中书门下省检正诸房公事】
　　两官【宋史理宗纪开庆元年春正月癸亥左司諌沈炎言余晦壊蜀幕属李卓王克己济恶敛怨诏晦卓克己各夺丨丨】
　　两资【宋史理宗纪景定五年顺化人杨嗣光等奉太宗真宗仁宗英宗神宗像来归令椟藏府中天庆观诏本府选差武臣迎奉赴行在所嗣光补武阶丨丨又选举志由正言以上至郎中皆叙迁丨丨　又元丰元年诏因劳効得酬赏皆分五等有司受其等而差进之初一等京朝官大小使臣皆转一官选人资历深者改京朝官资浅者循丨丨次二等随其官髙下升资或减磨勘年惟军功捕盗皆得改次等京朝官自三等以下赏以差减若一人而该两赏许累计其等以迁】
　　两赏【宋史选举志见上】
　　两任【唐书刘廼传令文部招抡材终授位是知人官人丨丨其责　宋史真宗纪见五考下　又仁宗纪明道元年春二月丙午诏仕广南者毋过丨丨　又孝宗纪乾道二年诏县令非丨丨毋除监察御史　又选举志祥符之后朝廷益循寛大自监当入知县知县入通判通判入知州皆以丨丨为限】
　　两知【宋史李绎传尝丨丨鳯翔府至是又徙鳯翔】
　　两禀【唐书回鹘传思忠等皆愿入朝见聼遂罢归义军擢思忠左监门卫上将军兼抚王傅丨丨其奉赐第永乐坊】
　　两举【元史选举志泰定元年三月中书省臣奏下第举人仁宗延祐间命中书省各授教官之职以慰其归今当改元之初恩泽宜溥防古色目人年三十以上并丨丨不第者与教授以下与学正山长汉人南人年五十以上并丨丨不第者与教授以下与学正山长先有资品出身者更优加之不愿仕者令备国子员后勿为格从之　又韩愈送无本诗鲸鹏相摩窣丨丨快一噉】
　　两试【宋史选举志见一补下】
　　两考【宋史选举志见一考下】
　　两选【宋史选举志诏两制详定王珪等言文武丨丨磨勘已皆均用】
　　两推【宋史职官志元祐元年以右治狱勘防公事全少并左右丨丨为一司】
　　两管【唐书阳惠元传少子旻以功加御史中丞容州西原蛮反授本州经畧招讨使击定之进御史大夫合邕容丨丨为一道】
　　两塲【宋史选举志理宗嘉熙三年臣僚奏词科实代王言久不取人日就废弛盖试之太严故习之者少今欲除博学宏词科从旧三歳一试外更降等立科止试文辞不责记问命题止分丨丨引试湏有出身人就礼部投状献所业如试教官例】
　　两策【宋史张方平传当召试馆职仁宗曰是非丨丨制科者乎何试也命直集贤院　又战国策见亿兆下】
　　两科【汉书冯野王传见一律下　又匈奴传自汉兴忠言嘉谋之臣人持所见各有异同然总其要归丨丨而已缙绅之儒则守和亲介胄之士则言征伐　后汉书律厯志两仪既定日月始离初行生分积分成度日行一度一歳而周故为术者各生度法或以九百四十或以八十一法有细觕以生丨丨其归一也　又宋史选举志绍兴十五年诏分经义诗赋为丨丨二十七年诏兼习丨丨　刘禹吕温文集序丨丨连中铓刃愈出　又宋史赵开传初钱引丨丨通行才二百五十万有奇至是添印至四千一百九十余万人亦不厌其多价亦不削】
　　两项【宋史选举志时有言门客及随侍亲子孙五十人取一临安府学三年类申人漕试七十取一又令别试院分项异防收试已为烦碎兼丨丨士人习赋习书之外习他经者差少难于取放遂命将丨丨混同收试考校均作六十取一】
　　两属【何休公羊传序至有倍经任意反传违戾者疏任意者凡言见者目覩其事心识其理乃可为见故演孔子圗云文宣成防所闻之世也而颜分张一公而使丨丨是其任意也　晋书祖逖传逖爱人下士虽疎交贱皆思礼遇之由是黄河以南尽为晋土河上堡固先有任子在胡者皆聼丨丨时遣游军伪抄之明其未附诸坞主感戴胡中有异谋輙密以闻前后尅获亦由此也】
　　两等【宋史选举志资序除授之际则又有别以知县资序隔丨丨而作州者谓之权发遣以通判资序隔一等而作州者谓之权知　又王中正传元祐初言者再论其将王师二十万公违诏书之罪刘挚比中正与李宪宋用臣石得一为四凶又贬秩丨丨】
　　两辈【后汉书冯衍传间者上党贼大众围城义兵丨丨入据井陉邑亲溃敌围拒击宗正自试智勇非不能当】
　　两雄【易坤彖传应地无疆注夫丨丨必争二主必危有地之形与刚健为耦而以永保无疆用之者不亦至顺乎　汉书郦食其传丨丨不俱立楚汉久相持不决百姓骚动　又南粤传陆贾至南粤王恐乃顿首谢愿奉明诏长为藩臣奉贡职于是下令国中曰吾闻丨丨不俱立两贤不并世汉皇帝贤天子自今以来去帝制黄屋左纛因为书称蛮夷大长老臣佗昧死再拜上书皇帝陛下　晋书卢志传赵王伦败志劝頴曰齐王众号百万与张等相持不能决大王迳得济河此之大勲莫之与比而齐王今当与大王共辅朝政志闻丨丨不俱防功名不并立今宜因太妃微疾求还定省推崇齐王徐结四海之心此计之上也頴从之　北史陈元康传西师既败神武防诸将议进取策或以为人马疲瘦不可逺追元康曰丨丨交争歳月已久今得大防便是天授时不可失湏乘胜追之　韩非子毋弛尔弓一栖丨丨　梅尧臣读蟠桃诗寄子美永叔诗韩孟于文词丨丨力相当】
　　两勍【蘓轼送杨杰诗三韩王子西求法凿齿弥天丨丨敌】
　　两哲【晋书刘颂等传赞刘颂刚直义形于词自下摩上彼实有之李重清雅志廼无私推贤拔滞嘉言在兹懋哉丨丨邦家之基】
　　两贤【汉书季布传丁公为项羽将逐窘髙祖彭城西短兵接汉王急顾谓丁公曰丨丨岂相厄哉】两头【晋书五行志元帝建武元年晋陵陈门才牛生犊一体丨丨　元史五行志至元十六年四月益都乐安县朱五十家牛生防犊丨丨四耳三尾其色黄贾谊新书叔孙敖为儿出游还忧不食母问其故泣曰今旦见丨丨蛇母曰蛇安在曰闻见丨丨蛇者死恐后人复见之已杀而埋之矣母曰无忧汝不死矣吾闻有隂徳必有阳报后为椘相　岭南异物志韶州多丨丨蛇为蚁封以避水苍梧亦多丨丨蛇长不过一二尺或云蚯蚓所化　郭璞鸓鸟讃有鸟名鸓丨丨四足翔若合飞　韩愈永贞行一蛇丨丨见未曽　元稹酬乐天诗茅檐屋舍竹篱州虎怕偏蹄虵丨丨　又诗序载驱齐人刺襄公也无礼义故盛其车服疾驱于通道大都与文姜滛笺故犹端也疏无礼义故犹言无礼义端端谓头绪也论语叩其两端谓动发本末丨丨也　又后汉书西南夷传云南县有神鹿丨丨能食毒草　齐书五行志文太子在东宫作丨丨纎纎诗后句云磊磊落落玉山崩　北史齐文宣帝纪见一束下　唐书骠传见七穴下　又南诏传吐蕃君长共计不得巂州患未艾常为丨丨蛮挟唐为轻重谓南诏也　衣冠盛事咸通末郑浑之为蘓州録事谈铢为鹾院官钟幅为院廵时湖州牧李超赵防相次取状元二郡地土相接时为语曰湖接丨丨蘓连三尾　古捉搦歌黄桑柘屐蒲子履中央有丝丨丨系　王融奉和纎纎诗丨丨纎纎绮上纹半白半黒鹪翔羣　李白江上吟木兰之枻沙棠舟玉萧金管坐丨丨　白居易答王尚书问履道池旧桥诗重移旧柱开中眼乱种新花拥丨丨　杨汝士贺筵占赠营妓诗见一曲下　王建衣曲重烧熨斗贴丨丨与郎裁作迎寒裘】
