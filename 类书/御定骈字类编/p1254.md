<!-- { "loadSidebar": true } -->
　　南斾【魏书广陵王羽传髙祖谓羽曰汝始为廷尉及初作尚书内外瞻望自徃秋丨丨之后在公阿党亏我皇宪岀入无章动乖礼则汝所行应在下下之第唐书田悦传先是诏武俊出恒冀粟三十万赐滔使还幽州以突骑五百助燧军武俊惧悦破将起师北伐不肯归粟马滔因使王郅説武俊曰天子以君善战天下无前故分散粟马以弱君军今若举魏博则王师北向漳势危诚能连营丨丨解田悦于倒悬大夫之利也岂特粟不出窖马不离廐又有排危之义声满天下张九龄奉和圣制同二相南出雀鼠谷诗见东君下】南幰【皇甫曽送中丞使新罗诗丨丨衔恩去东夷泛海行】
　　南旗【齐书魏虏传论自四州沦没民恋本朝国祚维新歌奉威徳提戈荷甲人自为斗深垒结防想望丨丨】
　　南旌【宋书礼志甄防大司马鸣鼔蹙围众人鼓噪警角至武场止大司马屯北旌门二甄帅屯左右旌门殿中中郎率防车部曲入次北旌门内之右皇帝从丨丨门入射禽】
　　南矛【陆机要览见西劒下】
　　南锋【唐书元结传史思明乱帝将亲征结建言贼鋭不可与争宜折以谋帝善之因命发宛叶军挫贼丨丨结屯泌阳守险全十五城】
　　南鎻【陈基舟次通州寄同幕诸公诗丨丨堰头官栁树春风相约系骅骝】
　　南籥【左传见舞象箾丨丨者曰美哉犹有憾　宋书乐志周之末世上去唐虞防二千年韶箾丨丨武象之乐风声遗烈皆可得而论也　马融长笛赋上拟法于韶箾丨丨中取度于白雪渌水下采制于延露巴人无名氏吴公子听乐观风赋释犹憾之丨丨愍黍离之东迁】
　　南鑮【仪礼大射仪乐人宿县于阼阶东笙磬西面其南笙钟其丨丨皆南陈】
　　南征【杜挚笳赋乃命狄人操笳杨清吹东角动丨丨清羽发浊商起】
　　南乐【诗以雅以南以乐不僭疏以为王者之雅乐以为西方之丨丨又以为羽舞之籥舞如是音声舒合节奏得所为和而不参差】
　　南雅【陈傅良送谢倅景英赴阙诗言诗必丨丨自郐吾无讥】
　　南位【孙绰颍州府君碑出匡丨丨功深于爵】
　　南字【唐书朱波南蛮传西川节度使韦臯作南诏奉圣乐用正律黄钟之均宫徴一变象西南顺也角羽终变象戎夷革心也舞六成工六十四人赞引二人序曲二十八叠舞南诏奉圣乐字舞人十六执羽翟以四为列舞丨丨歌圣主无为化舞诏字歌南诏朝天乐舞奉字歌海字脩文化舞圣字歌雨露覃无外舞乐字歌辟土丁零塞皆一章三叠而成　宋史地理志南雄州本雍州军事开寳四年加丨丨　姓源韵谱庚妃姜氏梦龙入懐孕十二月而生手把丨丨长封荆州号南赤龙】
　　南书【北史序传大师少有著述之志常以宋齐梁陈齐周隋南北分隔丨丨谓北为索虏北书指南为岛夷又各以其本国周悉书别国并不能备亦徃徃失实常欲改正】
　　南选【金史选举志国朝设科始分南北两选北选词赋进士擢第一百五十人经义五十人丨丨百五十人计三百五十人　又贞元元年制丨丨初除军判丞簿次除防判録事三除下令四中令推官节察判五六皆上令】
　　南勲【齐书桓康传诏曰康昔豫丨丨义兼常懐倍深测怆凶事所湏厚加料理】
　　南辫【王融上北伐图疏东鞮献舞丨丨传歌羌僰逾山秦屠越海】
　　南信【宋书张畅传孝伯言太尉镇军久阙丨丨殊当忧邑若遣信当为防送畅曰此方间路甚多使命日夕徃来不复以此劳魏主　南史梁元帝纪帝于伎术无所不该尝不得丨丨筮之遇剥之艮曰丨丨已至今当遣左右季心徃看果如所説賔客咸惊其妙】
　　南使【齐书始安王子遥昌传宏曰云罗所掩六合宜一故徃年与齐武有书言今日之事书似未逹齐主命也丨丨反情有怆然朕亦保兵此段犹是本意不必専为问罪若如卿言便可释然　魏书李彪传冲又表曰臣与彪相识以来垂二十载彪始丨丨之时见其色厉辞辨才优学博臣之愚识谓是拔萃之一人　又祖珽传出为安徳太守转齐郡太守以母老乞还侍飬诏许之防丨丨入聘为申劳使　宋史薛奎传献太后称制契丹使萧从顺请见太后且言丨丨至契丹者皆见太后而契丹使来乃不得见奎时舘伴折之曰皇太后垂帘听政虽本朝羣臣亦未尝见也从顺乃已　又李度传度之丨丨每至州府即借图经观其胜迹皆形篇诗以上所赐诗有奉使南游多好景之句遂题为奉使南游集　杜甫秦州杂诗丨丨宜天马由来万匹强韩翃诗丨丨孤帆逺东风任意吹　蘓轼中隐堂诗来随丨丨逺载压渭舟偏　杨万里郡中上元减旧例三之二而又迎送使客诗北使才归丨丨来前船未送后船催】
　　南事【后汉书津厯志元帝时郎中京房字君明知五声之音六律之数上使太子太傅韦元成字少翁谏议大夫章杂试问房于乐府房对受学故小黄令焦延夀六十律相生之法以上生下皆三生二以下生上皆三生四阳下生隂隂上生阳终于中吕而十二律毕矣中吕上生执始执始下生去灭上下相生终于丨丨六十律毕矣　又唐书回鹘传和亲则烽燧不惊城堞可治盛兵以畜力积粟以固军既无北顾忧可丨丨淮右申令于垂尽之宼】
　　南法【録异记邵州城下大江南面潭中昔开元年天师申元之蔵道士之书三石函于潭底元之善三五禁呪之法至今邵州犹多能此术者为丨丨焉】
　　南白【唐书崔彦曽传徐吏有路审中者彦曽知其能颇任之既遇害赂守卒敛藏其尸张元稔攻徐州审中率死士应官军开丨丨门官兵入因得破勋】
　　南二【金丹大要三五一图説紫阳翁曰三五一都三个子古今明者实然稀东三丨丨同成五北一西方四共之戊巳自然生数五三家相见结婴儿婴儿是一含真炁十月胎完入圣基】
　　南心【吴迈逺古意赠今人诗北寒妾已知丨丨君不见孟郊乐府此时西去定如何空使丨丨逺凄切】南情【李商隐念逺诗北思惊沙雁丨丨属海禽】
　　南脸【李咸用巫山髙西眉丨丨人中美或者皆闻无所利】
　　南语【黄镇成从军行北方健儿长南土学得丨丨相嚘咿】
　　南思【北史隋越王侗传京都侍卫西忆郷家江左淳人丨丨邦邑　周正于长安咏雁诗丨丨洞庭水北想雁门关】
　　南音【左传晋侯观于军府见钟仪曰南冠而絷者谁也有司曰郑人所献楚囚也使税之与之琴操丨丨夏侯湛虞舜赞垂拱临民咏彼丨丨　左思吴都赋见东歌下　陈子昂登蓟丘楼送贾兵曹入都诗闻君】
　　【洛阳使因子寄丨丨　刘禹锡送李策秀才还湖南诗北渚不堪愁丨丨谁复听　又采菱行一曲丨丨此地闻长安北望三千里】
　　南歌【张衡南都赋坐丨丨兮起郑舞白鹤飞兮茧曵绪元稹酬乐天得防之诗诗丨丨未有东西分敢唱沧浪一字歌】
　　南雁【王勃秋夜长诗秋夜长殊未央月明白露澄清光层城绮阁遥相望遥相望川无梁北风受莭丨丨翔　储光羲山居贻裴十二廸诗衡阳今万里丨丨将何归　杜甫客堂诗老马终望云丨丨意在北　李啇隐闻歌诗青冡路邉丨丨尽细腰宫里北人过　韦迢早发湘潭寄杜员外院长诗相忆无丨丨何时有报章欧阳修送道州张职方诗身行丨丨不到处山与北人相对愁　周权赠别诗丨丨归应尽携书始问程】
　　南鸿【宇文昶陪驾幸终南山诗日旂廽北凤星斾转丨丨　马戴塞下曲旌旗倒北风霜霰逐丨丨　元好问南湖先生雪景乘骡图诗大河茫茫白连空寒云迢迢度丨丨】
　　南雉【唐书韩游瓌传泚大治战棚云桥士皆惧游瓌曰贼取佛祠干木为攻具可以火之既而贼大噪攻丨丨游瓌曰是分吾力也趋北雉遣将郭询郭廷玉以鋭士三百傅满直岀火其棚投薪于中风返棚皆烬贼气沮】
　　南鳬【宋之问酬李丹徒见赠诗赠曲丨丨断征途北雁催】
　　南鹞【晋书崔洪传洪少以清厉显名骨鲠不同于物为尚书左丞时人为之语曰业生棘刺来自博陵在丨为丨在北为鹰】
　　南乌【葛长庚麻姑赋叫东皇西母于瑶池问丨丨北兔于海濵】
　　南鸡【陆善长鸣鸡赋美丨丨之殊伟察五色之异形】
　　南鹏【司空曙送翰林张学士岭南勒圣碑诗出关逢北雁度岭逐丨丨】
　　南翚【晋书地理志敦厐于天地之始昭晰于牺农之世用长黎元未争彊堨而玉环楛矢夷裘风驾丨丨表贶东风入律光乎上徳奚逺弗臻】
　　南雀【曹植大暑赋羲和按辔丨丨舞衡】
　　南龙【明一统志丨丨江在琼州府感恩县东北五里源岀五指山经此西入于海】
　　南【周礼人见西下】
　　南狼【明一统志丨丨山在鳯阳府城县西北二十八里】
　　南草【毛诗陆疏广要按本草云续断一名龙头一名属折一名接骨一名丨丨一名槐生　又明一统志丨丨湖在陜西行都指挥司山丹卫城南周围九里】
　　南木【明一统志丨丨溪在广南府富州东三十里源出花山架其水常温　又丨丨泉在辰州府溆浦县北二十里其源不竭祷雨輙应　王韶之赠潘综吴逹举孝防诗东寳惟金丨丨有乔发煇层岸竦干重霄】南菊【杜甫夜诗丨丨再逢人卧病北书不至雁无情】
　　南竹【齐书谢超宗传超宗罪愈四凶过竆丨丨虽下輙収而文止黄案沈浮互见重相乖此而不纠宪网将替】
　　南稻【魏书灵徴志世宗景明二年十月秦州上言丨丨新兴二县木连理合一　又魏武帝郤东西门行鸿雁出塞北乃在无人郷举翅万里余行止自成行冬莭食丨丨春日复北翔】
　　南果【郝经橄榄诗丨丨足韵胜北人罕为竒】
　　南柯【异闻録淳于棼住广陵郡宅南有古槐一株贞元间尝卧东庑下梦入大槐安国尚金枝公主王谓生曰吾丨丨政事不理欲借卿才可屈为之　梁简文帝山斋诗北荣下飞桂丨丨吟夜猿　刘兼春宵诗再取素琴聊假寐丨丨灵梦莫相通　又江岸独歩诗是非得防皆闲事休问丨丨与梦争　蘓轼次韵定慧钦长老见寄诗左角看破楚丨丨闻长滕　陆游起晚戏作诗不学多事人丨丨豪众蚁　李俊民蚁战图诗树下老人观物化梦魂应不到丨丨　陈基次韵袁仲长竹堂感兴诗丨丨已寤平生梦东海曽扬防劫尘】南林【金史礼志见南岳下　吴越春秋范蠡曰臣闻古之圣王莫不习战用兵今闻越有处女出于丨丨国人称善愿王请之立见越王乃使使聘之问以劒防之术注越旧经丨丨在山隂县南　陶潜闲情赋拥劳情而罔诉步容与于丨丨　阮借咏懐诗傥遇晨风鸟飞驾出丨丨】
　　南梢【杨万里豫章江臯诗可是北风寒入骨荻花争作向丨丨】
