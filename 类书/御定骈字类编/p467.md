<!-- { "loadSidebar": true } -->
　　海鸥【晋书佛图澄传支道林在京师闻澄与诸公游乃曰澄公其以石季龙为丨丨鸟也　唐书崔湜传太平公主引为同中书门下三品元宗在东宫数至其第申欵密湜阴附主时人危之为寒毛门下客献丨丨赋以讽湜称善而不自悛　谢灵运于南山往北山经湖中瞻眺诗丨丨戏春岸天鸡防和风　庾肩吾奉使北徐州叅丞御诗丨丨时出没江鱏乍噞喁　王维积雨辋川庄作野老与人争席罢丨丨何事更相疑　李颀寄万齐融诗为政日清净何人同丨丨　李嘉祐入睦州诗沿洄滩草色应接丨丨羣　刘长卿酬张夏别后道中见寄诗丨丨知吏傲沙鹤见人哀　周贺秋宿洞庭诗只被浮名系宁无愧丨丨　皎然黎生前适越后之楚诗爱君随丨丨倚櫂宿沙月　王禹偁赠湖州张从事诗酒醒野寺烹山蕨公退溪亭狎丨丨　惠崇诗锁城山月上吹角丨丨惊　汪元量常州诗河草青青淮马健江花冉冉丨丨肥】
　　海鹭【元稹直台诗麋入神羊队乌惊丨丨眠　无可官池上诗见山鱼下】
　　海鳬【晋书张华传惠帝中人有得乌毛三丈以示华华见惨然曰此谓丨丨毛也出则天下乱矣　郭钰送从侄淳诗风悲洛浦丨丨至月冷汉宫金狄移】
　　海鸭【鲍照登大雷岸与妹书见水虎下】
　　海鸡【杨维桢丹凤楼诗花靥秋空戎马顺神灯夜烛丨丨啼】
　　海兽【宋史五行志绍兴八年广西海壖有丨丨如马蹄鬛皆丹夜入民舎聚众杀之明日海溢环村百余家尽溺死　述异记却尘犀丨丨也其角辟尘致之于座尘埃不入　钱惟善宿明庆亨防堂诗万石华防惊丨丨四檐鐡鳯语蜚亷】
　　海駮【云仙杂记凡鼔以丨丨皮为之泥以象骨则雄而清用杂皮则浊而易去】
　　海【东海图经西南出限门则川流皆放于海爰有丨丨水犀龙鲤】
　　海牛【明一统志丨丨岛在登州府文登县北海中丨丨无角长丈余紫色足似尾若鮎鱼性防疾见人则飞赴水皮堪弓鞬脂可然灯又有海驴岛与丨丨岛相近海驴常以八九月上岛产乳其皮水不能润可以御雨又有海貍亦上牛岛产乳逢人则化为鱼入于水】
　　海驴【明一统志见上　又丨丨皮女直土产】
　　海貍【明一统志见海牛下】
　　海豹【唐书新罗传新罗弁韩苗裔也开元中数入朝献果下马朝霞防鱼牙防丨丨皮　明一统志女直土产丨丨皮】
　　海貛【明一统志女直土产丨丨皮】
　　海猪【明一统志女直土产丨丨皮】
　　海豨【郭璞江赋鱼则江豚丨丨叔鲔王鳣】
　　海狗【庶物异名疏临海志云腽肭似狗长尾遇日出则浮在水靣药性论谓之丨丨其脐似麝香黄赤色杂说丨丨一牡而百牝得其牡则羣牝裂网而出之宁以身代　明一统志女直土产丨丨皮】
　　海獒【苏轼予来自儋耳得吠狗曰乌觜甚猛而驯随予迁合浦过澄迈泅而济路人皆惊戱为作此诗乌喙本丨丨幸我为之主】
　　海鳞【王昌龄赠史昭诗丨丨未化时各在一天岸　卢纶书情上大尹十兄诗丨丨方泼刺云翼暂徘徊戴叔伦袁太祝长卿小湖村山居书懐见寄诗见山果下】
　　海介【谢脁三日曲水宴诗河宗跃踢丨丨防跜贯休赠方干诗垂纶侵丨丨拾句歴云根】
　　海龙【宣和书谱呉越国钱镠至后唐遂独有方靣号令一十三郡垂四十年修中州贡赋借无虚日风物繁庶族系侈靡浙人俚语目之曰丨丨君言富盛若彼也】
　　海鼇【张蠙送人归南中诗见山象下】
　　海鳣【苏轼送曾子固倅越得燕字诗安得万顷波养此横丨丨】
　　海鲸【李白横江词月晕天风雾不开丨丨东蹙百川廻孟郊喜符郎诗有天纵诗丨丨始生尾试摆蓬壶涡　元稹侠客行此客此心师丨丨海鲸露背横沧溟　又酬乐天春寄微之诗君避丨丨惊浪里我随巴蟒瘴烟中】
　　海蜃【李商隐题河中任中丞新创河亭诗河鲛纵翫难为室丨丨遥惊耻化楼】
　　海鳄【李孝光送陈杏林诗北书渐觉江鸿逺南食初尝丨丨鲜】
　　海鲛【元稹江边诗晒篆看沙乌磨刀定丨丨】
　　海獭【本草丨丨味咸无毒海人亦食其肉似獭大如犬毛着水不濡】
　　海术【酉阳杂俎南海有水族前左脚长前右脚短口在脇旁背上常以左脚捉物寘于右脚右脚中有齿啮之方内于口大三尺余其声术术南人呼为丨丨】
　　海鱼【齐书五行志见海燕下　古今注鲸鱼者丨丨也大者长千里小者数十丈一生数万子　述异记丨丨千嵗为劒鱼一名琵琶形如琵琶而善鸣因以名焉　稽神録东州静海军姚氏率其徒捕丨丨以充嵗贡时已将晩而得鱼殊少方忧之忽获网中一人黑色举身长毛拱手而立问之不应海师曰此所谓海人乃释之　图画见闻志董羽善画龙水丨丨　庾肩吾谢赉橘启昔朝歌季重才赐丨丨大理元常止秋菊李白古风连弩射丨丨长鲸正崔嵬　包何送王汶宰江隂诗丨丨朝满市江鸟夜喧城】
　　海蠡【齐书林邑国传习山川善鬭吹丨丨为角　隋遗録陈后主以緑文测丨丨酌红粱新醖劝帝帝饮之甚欢】
　　海鳅【宋史兵志建炎初李纲请于沿江淮河帅府置水兵二军要郡别置水兵一军次要郡别置中军招善舟楫者充立军号曰凌波楼船军其战舰则有丨丨水哨马双车得胜十棹大飞旗防防沙平底水飞马之名】
　　海鲽【谢庄上封禅仪注奏丨丨泳流江茅吐防】
　　海蟹【皮日休有病中有人惠丨丨转寄鲁望诗　陆有酬袭美见寄丨丨诗】
　　海【皮日休江南书情诗遣客呼林狖辞人寄丨丨】
　　海蛤【古今注鳬雁在江边沙上食沙石悉皆销烂唯食丨丨不消随其粪出用以为药倍胜余者　陈樵月庭赋揽丨丨以非奇岂明苔之足较】
　　海蚌【新论丨丨未剖则明珠不显昆竹未断则凤音不彰性情未链则神明不发】
　　海舌【庶物异名疏水母俗名丨丨】
　　海虫【韩愈尚书左丞孔公墓志铭明州嵗贡丨丨淡菜蛤蚶可食之属自海抵京师道路水陆递夫积功嵗为四十三万六千人奏疏罢之】
　　海异【韩愈诗窥竒摘丨丨】
　　海粟【冯子振十八公赋他日十八公惠然入梦于丨丨道人曰吾居龙钟之乡蠖虫之濵其寝貛貁而饭麋麕也不自知其防绛县老人甲子之旬矣微夫子之发吾覆也吾犹夫天鸡失旦于若木之不得晨也按冯子振自号丨丨道人】
　　海草【宋书周朗传见山木下　李白诗严风吹霜丨丨雕筋干精坚胡马骄】
　　海艾【袁桷寄开元恩禅师诗石榴红帽明如火丨丨青氊冷似氷】
　　海蕴【本草丨丨咸寒无毒注蕴乱丝也其叶似之】
　　海苔【洞记太初四年东方朔从支提国来国人长三丈二尺结丨丨为衣其戏笑取犀象相投掷为乐】海芋【益部方物记丨丨生不髙四五尺叶似芋而有榦根皮不可食方家号隔河仙】
　　海丝【明一统志辽东都司土产丨丨菜】
　　海带【本草注丨丨出东海水中石上似海藻而麤柔靭而长今登州人干之以束器物】
　　海发【沈约郊居赋其水草则苹萍芡芰菁藻蒹菰石衣丨丨黄荇緑蒲】
　　海薻【藻同尔雅□丨丨注药草也一名海萝如乱发生海中　本草见海带下　明一统志丨丨莱州府胶州昌邑即墨潍县出又丨丨朝鲜国土产】
　　海腴【本草人参释名丨丨】
　　海藓【谢翺故宅诗破壁湿丨丨水边日气蒸】
　　海萝【尔雅注见海薻下】
　　海树【谢朓髙斋视事诗暧暧江村见离离丨丨出　呉均酬别江主簿诗白云闲丨丨秋日暗平原　江总秋日登城南楼诗丨丨一边出山云四靣通　沈佺期早发平昌岛诗阳鸟出丨丨云雁下江烟　李白紫骝马乐府白雪闗山逺黄云丨丨迷　又淮海对雪诗丨丨成阳春江沙浩明月　岑参送王司马诗丨丨青官舎江云黑郡楼　李颀送马録事赴永阳诗孤城连丨丨万室带山烟　贾岛送姚杭州诗人老江波钓田侵丨丨耕　房千里寄妾赵氏诗鸾鳯分飞丨丨秋忍听钟鼓越王楼　李咸用鸡鸣曲丨丨相扶乌影翘戴红拍翠声胶胶　马戴楚江懐古诗隂霓侵晩景丨丨入廻潮　方干经周处士故居诗见山蔬下　曹唐小游仙诗丨丨灵风吹彩烟丹陵朝客欲升天　谭用之寄孟进士诗书回科斗江帆暮曲罢驺虞丨丨苍　齐已寄钱塘罗给事诗丨丨青丛短湖山翠防疎　贯休送郑阁赴闽辟诗武夷山夹仙霞薄螺女潭通丨丨春张耒登海州城楼诗溪田雨足禾先熟丨丨风髙叶易秋　赵孟頫奉和帅初兄将归见简诗丨丨生秋早】
　　【江船度越迟　杨维桢送曹生之京诗丨丨分秦雨江云隔楚山】
　　海木【李洞题刘相公新构茅亭诗带涎移丨丨兼雪冩湖山】
　　海闾【淮南子丨丨生屈龙屈龙生容华容华生蔈蔈生萍藻萍藻生浮草凡浮生不根茇者生于萍藻】海棠【丨丨谱叙梅花占于春前牡丹殿于春后骚人墨客特注意焉丨丨一种风姿艳质固不在二花下自杜陵入蜀絶吟于是花世因以此薄之　蜀梼杌潘炕美妾解愁姓赵氏其母梦吞丨丨花蕊而生颇有国色善为新声　邻几杂志胡武平内翰丁母忧前一嵗常州宅中丨丨开白花　宣和画谱赵昌夹竹丨丨一丨丨鸠子一丨丨鹁鸽一丨丨拒霜花一易元吉丨丨山茶戏獐一崔白垂拱御扆夹竹丨丨鹤图一崔慤夹竹丨丨二　成都古今记丨丨楼李回所建以防僚佐议事裴坦为记　明一统志丨丨川在顺庆府西充县环绕县治南内多丨丨因名　又丨丨溪在保宁府治南因上多丨丨故名　又丨丨亭在南宁府横州西丨丨桥畔宋守向支防建　又丨丨桥在南宁府横州西桥南北皆植丨丨　又睂州土产丨丨　裴廷裕蜀中登第诗蜀栁笼堤烟矗矗丨丨当户燕双双　薛能春日书懐诗垅月正当寒食夜春隂初过丨丨时　郑谷蜀中春日诗丨丨风外独霑巾襟袖无端惹蜀尘　又读故许昌薛尚书诗集诗吟残荔枝雨咏彻丨丨春赵抃答贑县钱顗著作移花诗令尹怜花意思勤丨丨多种郡园新】
　　海红【橘谱丨丨柑颗极大有及尺以上围者皮厚而色红藏之久而味愈甘木髙二三丈有生数十颗者枝重委地亦可爱是柑可以致逺今都下堆积道旁者多此种初因近海故以丨丨得名】
　　海桑【刘三吾野庄赋华屋生存丨丨换世　林景熙寄周计院诗丨丨变纷纷秀色见孤屿】海柏【野客丛谈欧公词曰池外轻雷池上雨雨声滴碎荷声末曰水晶双枕旁有堕钗横余观此词正祖李商隐偶题诗云小亭闲眠微醉消山榴丨丨枝相交冰纹箪上琥珀枕旁有堕钗双翠翘】
　　海桧【老学庵笔记丨丨夭矫坚痩皆天成　吕祖谦入越记丁氏园多丨丨后墙皆密竹轩楹太敞宜夏不宜冬　陆游诗丨丨屈蟠依怪石山榴零落防苍苔】
　　海柳【许浑题陆侍御林亭诗定知别后无多日丨丨江花次第开　戴表元鄞城火后见光逺诗见山莺下】
