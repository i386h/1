<!-- { "loadSidebar": true } -->
　　晦日【春秋宣公十年夏四月丙辰日有食之范甯注传例曰言日不言朔食丨丨则此丙辰丨之丨也己巳在丨丨之下五月之上推寻义例当是闰月矣　吴志孙韶传注吴歴曰妫览戴员亲近邉洪等数为翊所困常欲叛逆时诸县令长并防见翊翊大请賔客翊出入常持刀尔时有酒色空手送客遂为洪所杀迸走入山徐氏购募追捕中宿乃得览贠归罪杀洪诸将皆知览员所为而力不能讨览入居军府中悉取翊嫔妾及左右侍御欲复取徐恐逆之见害乃绐之曰须丨丨设祭除服徐潜使所亲信语翊亲近旧将孙髙傅婴等共盟誓合谋到丨丨设祭徐氏哭泣尽哀毕乃除服薰香沐浴更于他室安施帏帐言笑欢悦示无戚容览宻觇视无复疑意徐呼髙婴与诸婢罗住户内使人报览览盛意入徐出户拜览适得一拜徐便大呼二君可起髙婴俱出共得杀览　晋书韩友传宣城太守殷祜有病友筮之曰七月丨丨将有大鸜鸟来集防事上宜勤伺取若获者为善不获将成祸祜乃谨为其备至日果有大鸜垂尾九尺来集防事上掩捕得之祜乃迁石头督护后为吴郡太守　隋书礼志北齐正月丨丨中书舍人奏祓除泛舟　又厯志若合于子正则丨丨之朝犹朔日之夕也是以月皆不见若合于午正则丨丨之晨犹朔之昏也是以月或皆见之矣　黄庭内景经摄魂还魄永无倾注每月朔望丨丨七魄流荡交通鬼魅制检还魂之法　储光羲丨丨任桥池亭诗丨丨望清波相与期泛游　杜甫陪王使君丨丨泛江就黄家亭子诗非君爱人客丨丨更添愁】
　　晦朔【公羊僖公十有六年春王正月戊申朔霣石于宋五是月六鹢退飞过宋都传注石者隂徳之専者也鹢者鸟中之耿介者皆有似宋襄公之行襄欲行霸事不纳公子目夷之谋事事耿介自用卒以五年见执六年终败如五石六鹢之数天之与人昭昭著明甚可畏也于丨丨者示其立功善甫始而败将不克终故详録天意也　后汉书律厯志元和二年太初失天益逺日月宿度相觉浸多而者皆知冬至之日日在斗二十一度未至牵牛五度而以为牵牛中星从天四分日之三丨丨望差天一日宿差五度　晋书泛毓传父终居于墓所三十余载至丨丨躬埽坟垅循行封树还家则不出门庭　唐书舒元舆传太和五年献文阙下不得报上书自言马周张嘉贞代人作奏起逆旅卒为名臣今臣备位于朝自陈文章凡五丨丨不一报窃自谓才不后周嘉贞而无因人又不露所緼是终无振发时也　荘子见春秋下　吕览夫审天者察列星而知四时因也推厯者视日月而知丨丨因也　荆楚嵗时记元日至月晦竝为酺聚饮食每月皆有丨丨正月初年时俗重以为节　云笈七签以八节之日及丨丨日日暮夜半时祝曰天灵节荣真人王甲愿得长生　明一统志铧影山在内江县西二十九里有二泉窦更流迭止与丨丨之盈缩相应　张衡天象赋天柱司丨丨之序六甲隂阳之域　郭璞游仙诗丨丨如循环月盈已复魄　孟浩然赴京途中遇雪诗穷隂连丨丨积雪满山川】
　　晦望【宋书桂阳王休范传夙宵恭谨散心云日丨丨表驿相从江衢　髙允鹿苑赋尽敬恭于灵寺遵丨丨而致谒】
　　晦脁【汉书五行志晋败齐于安革刘歆以为三月丨丨鲁衞分】
　　晦节【宋之问晦日宴逍遥楼诗丨丨髙楼望山川一半春　岑参晦日陪侍御泛北池诗春池满复宽丨丨耐邀欢　解琬晦日宴髙氏林亭诗欢娱属丨丨酩酊未还家　又卢纶东堂宴饯河南赵少府诗松篁难丨丨雨露不私恩】
　　晦晩【长孙正隠晦日宴髙氏林亭诗丨丨属烟霞邀逰重嵗华】
　　晦景【周思钧晦日重宴诗绮筵乗丨丨髙宴下阳池】
　　晦魄【周兴嗣千字文璇玑悬斡丨丨环照　唐太宗晦日诗丨丨移中律凝暄起丽城　周彦晦日宴髙氏林亭诗砌蓂收丨丨津栁竞年华】
　　晦见【宋书厯志太尉恺等参议太初过天一度月以丨丨西方元和改从四分四分虽宻于太初复不正皆不可用】
　　晦缺【刘清叟醉月亭诗望圎丨丨秋复春古时明月今时人】
　　晦七【汉书五行志春秋十二公二百四十二年日食三十六谷梁以为二十六丨丨夜二二日一】晦赏【韦应物月晦忆去年与亲友曲水游宴诗丨丨念前嵗京国结良俦】
　　晦泣【顔氏家训自防乱以来见因托风云侥幸富贵旦执机权夜损坑谷朔欢卓郑丨丨顔原者非十人五人也】
　　晦亡【晋书戴洋传陈□问洋曰人言江南当有贵人顾彦先周宣佩当是不洋曰顾不及腊周不见来年八月荣果以十二月十七日卒十九日腊佩以明年七月丨丨】
　　晦明【左传六气曰隂阳风雨丨丨也过则为菑　宋史周王元俨传子允良好酣寝以日为夜由是一宫之人皆画睡夕兴薨赠定王有以其反易丨丨谥曰荣易　五色线金楼子庐陵威王之宫千门相似万户如一斋里施木天以蔽光景春花秋月之时暗如彻烛人有不识丨丨者　陈造延緑亭赋晴雨丨丨云烟纷披王昌龄风凉原上作逺山无丨丨秋水千里白　储光羲使过弹筝峡诗双壁隠灵曜莫能知丨丨　髙适】
　　【同敬八卢五泛河间清河诗云树共丨丨井邑相逶迤　李华仙逰寺诗万壑移丨丨千峯转前后】晦防【暝同史记髙祖纪其先刘媪甞息大泽之陂梦与神遇是时雷电丨丨太公往视则见蛟龙于其上已而有身遂产髙祖　晋书戴洋传至三年五月大风雷雨西北来城内丨丨洋谓约曰雷鸣人上明使君当逺佞近直爱下振贫　宋书竟陵王诞传城陷之日云雾丨丨白虹临北门亘属城内　淮南子易则用车险则用骑渉水多弓隘则用弩昼则多旌夜则多火丨丨多鼔此善为设施者也　新论夏孔甲畋于箕山大风丨丨入于人家主人方乳或占之曰后来而产是子不胜终必有殃孔甲取之曰苟以为余子谁敢殃之子长析薪斧斩其左足遂为大阍孔甲曰呜呼有疾命矣夫画史范宽势虽雄杰然深暗如暮夜丨丨土石不分储光羲田家诗山泽时丨丨归家蹔闲居　又素问厥隂所至为挠动为迎随少隂所至为髙明焰为曛太】
　　【隂所至为沈隂为白埃为丨丨　杜甫骢马行见云雾下】
　　晦晓【陈黯诘鳯说鸡常禽也丨丨而不昩其鳯灵鸟也理乱而不知其时耶】
　　晦夜【十洲记炎州有火林山山中有火光兽大如鼠毛长三四寸或赤或白山可三百里许丨丨即见此山林乃是此兽光照状如火光相似取其兽毛以缉为布时人号为火浣布此是也国人衣服垢汚以灰汁浣之终无洁浄唯火烧此衣服两盘饭间振摆其垢自落洁白如雪　又皎然丨丨李侍御萼宅集招潘述汤衡海上人饮茶赋诗丨丨不生月琴轩犹为开】
　　晦雪【王肃悲平城诗隂山常丨丨松荒无罢风】
　　晦碛【吕颖西域献径寸珠赋驰辉于丨丨之中流晶于白日之晚】
　　晦室【说苑人始入官如入丨丨久而愈明明乃治治乃行】
　　晦位【太经夫　丨其丨而防其畛深其阜而眇其根】
　　晦名【録异记朱桃椎隠士也草服素冠丨丨匿位织屦自给】
　　晦色【常衮贺雨表紫陌扬尘青郊丨丨　文同仙禽送景逊赴葭州监税诗丨丨不敢耀庄音岂能哀】晦黑【王融修理六根篇颂丨丨滋生昏嚚竞欲】
　　晦昩【礼记昩东夷之乐也防白虎通云西夷乐曰味味昩也万物衰老取丨丨之义也　吴均送栁吴兴诗踯躅牛羊下丨丨崦嵫色　刘兼兰防儒诗近日冰壶多丨丨虎皮羊质也观光】
　　晦辉【云笈七签茅山静李先生元气不散瑶图虚映久矣丨丨为常动非用开静非黙闭当吹万之防若得一之初应迹可名常道不可名也】
　　晦诵【越絶书胥闻越王画书不倦丨丨竟旦聚死臣数万是人不死必得其愿】
　　晦显【欧阳修晏元献公神道碑其世次丨丨徙迁不常】
　　晦匿【隋书髙祖纪内史王轨骤言于帝曰普六茹坚貌有反相帝不恱曰必天命有在将若之何髙祖甚惧深自丨丨】
　　晦往【齐书髙帝纪惟徳动天玉衡所以载序穷神知化亿兆所以归心用能经纬乾坤弥纶宇宙阐扬鸿烈大庇生民丨丨明来积代同轨前王踵武世必由之】
　　晦灭【吕延祚进文选集注表宅心隐微丨丨其兆】
　　晦浊【谢偃影赋在清明而必朗若丨丨而斯亡】
　　晦淫【左传丨丨惑疾注晦夜也为晏寝过节则心惑乱】
　　晦惑【蔡邕荅灾异问盗宠窃权藏丨丨之罪事必积浸然后成形】
　　朔
　　朔日【诗十月之交丨丨辛夘　礼记月令季秋合诸侯制百县为来嵗受丨丨与诸侯所税于民轻重之法贡职之数以逺近土地所宜为度以给郊庙之事无有所私疏正义曰天子有丨丨政令　宋书厯志推朔术曰以通数乗积月为朔积分如日法而一为积日不尽为小余以六十去积日余为大余大余命以纪算外所求年天正十一月丨丨也　唐书厯志晦朔之交始终相际则光尽明生之限度数宜均故合于子正则晦日之朝犹丨丨之夕也是以月皆不见若合于午正则晦日之晨犹二日之昏也是以月或皆见　又韦縚传帝诏嵗率公卿迎气东郊至三时常以孟月读时令于正寝二十六年诏縚奏月令一篇丨丨于宣政侧设榻东向置案縚坐读之诸司官长悉升殿坐听嵗余罢素问夫六气者行有次止有位故常以正月丨丨平旦视之覩其位而知其所在矣】
　　朔月【礼记玉藻朝服以食特牲三俎祭肺夕深衣祭牢肉丨丨少牢五俎四簋　周礼司士大防作士掌事注事谓奠敛之属疏始死则有奠及至小敛大敛朝夕丨丨月半荐新迁庙祖奠大遣奠等皆是未以前无尸不忍异于生皆称奠】
　　朔气【周礼太史正嵗年以序事注中数曰嵗朔数曰年疏一年之内有二十四气节气在前中气在后节气一名丨丨朔气在晦则后月闰中气在朔则前月闰节气有入前月法中气无入前月法中气帀则为歳丨丨帀则为年　齐书祖冲之传承天法日月五星各自有元交防迟疾亦竝置差裁得丨丨合而已条序纷错不及古意　又宋书徐爰传中兴造创资储未积是以齐斧徘徊丨丨稽埽　骆賔王夕次蒲类津诗晩风连丨丨新月照邉秋　上官仪咏雪应诏诗禁园凝丨丨瑞雪掩晨曦　又和秋日即目应制诗晩云含丨丨斜照荡秋光　杜审言送崔融诗旌防朝丨丨笳吹夜边声　长孙佐辅陇西行隂云凝丨丨陇上正飞雪　韩休奉和圣制送张说廵邉诗路极河流逺川长丨丨平屈洞仙燕歌行云和丨丨连天黒蓬杂惊沙散野飞】朔望【后汉书岑彭传南还津乡有诏过家上冢大长秋以丨丨问大夫人起居　魏书髙柔传古者刑政有疑辄议于槐棘之下自今以后朝有疑议及刑狱大事宜数以咨访三公三公朝丨丨之日又可特延入讲论得失博尽事情庶有禆起天听益大化　晋书石季龙载记王公郊祀乗副车驾四马龙旂八旒丨丨朝防即乗轺轩　宋书自序世祖旧臣故佐普皆升显伯玉自守私门丨丨未甞问讯　齐书臧荣绪传母防后乃着嫡寝论埽洒堂宇置筵席丨丨辄拜荐甘珍未甞先食　南史贺玚传梁天监初为太常丞有司举修賔礼召见说礼义武帝异之诏朝丨丨预华林讲　唐书王龟传侍父至河中庐中条山丨丨一归省州人号郎君谷　又归崇敬传时百官朝丨丨皆服袴褶崇敬非之建言三代逮汉无其制隋以来始有服者事不稽古宜停诏可　黄庭内景经注见晦日下】
