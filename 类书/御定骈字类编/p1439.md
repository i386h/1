<!-- { "loadSidebar": true } -->
　　黄岘【金史王若虚传北归镇阳与浑源刘郁东游泰山至丨丨峰憇萃羙亭顾谓同游曰汩没尘土中一生不意晩年乃造仙府诚得终老此山志愿毕矣　文献通考封禅考真宗祥符元年有事于泰山自太平顶天门丨丨岱岳观各以长竿掲笼灯下照参候不愆其节　陈孚望泰山诗天风吹落丨丨露氷花乱洒龟蒙间】
　　黄冈【唐书地理志黄州齐安郡县丨丨武徳三年省木兰县入焉　王禹偁黄州竹楼记丨丨之地多竹苏轼送沈逵赴广南诗我谪丨丨四五年孤舟出没烟波里　陆游泊三江口诗迟明离武昌薄暮次丨丨】
　　黄阬【宋史食货志政和元年张商英奏端州髙明恵州等溪场皆宜停闭惟丨丨场欲权存俟嵗终防所入别奏　砚谱丨丨石即与上岩石相类】
　　黄阪【西征记丨丨去终南六十里少华山西曹植应诏诗遵彼河浒丨丨是阶】
　　黄嵚【水经注丨丨水出云阳县石门山丨丨谷东南流注宜君水】
　　黄嵌【范成大诗黒石丨丨命轻注黒石丨丨皆峡中险处也】
　　黄岫【李敬方题黄山汤院诗楚镇惟丨丨灵泉浴圣源】
　　黄石【史记留侯世家张良游下邳圯上有一老父出一编书曰读此则为王者师后十三年见我济北谷城山下丨丨即我矣　后汉书杨伦传当断不断丨丨所戒注丨丨公三畧　宋书符瑞志张良以丨丨篇为他人説皆不省惟髙帝说焉　录异记子房隠于商山从四皓学道其家其衣冠丨丨焉后为赤眉所发丨丨亦失所在　丨丨公记丨丨镇星之精也丨者镇星色也丨者星质也　刘峻运命论张良受丨丨之符诵三畧之説注丨丨者神人也有上畧中畧下畧　庾信宇文盛墓志授图丨丨不无师表之心学剑白猿遂得风云之志　李白送中丞吴公诗白猿慙剑术丨丨借兵符　杜牧题永崇西平王太尉愬院诗见白猿下李商隐骄儿诗穰苴司马法张良丨丨术　陆蒙江南秋懐寄华阳山人诗未去师丨丨空能说白珩　苏轼诗明日若不来我作丨丨翁注即丨丨公也】
　　黄碝【司马相如上林赋蜀石丨丨水玉磊砢注郭璞曰碝碝石黄色】
　　黄墩【歙图经程忠壮公宅在丨丨湖二里俗呼相公宅又有浴马池射蜃栅鼔吹台基址俱在丨丨　名山藏落马湖长六十里茅湖次之丨丨湖杀三之一胡麟程忠壮碑晋时讳元谭者持节为新安太守有善政诏赐宅于歙丨丨子孙遂以为桑梓　又公生为丨丨人死为丨丨神祈雨而雨祈晴而晴丨丨之民受公之庇为不浅矣】
　　黄栈【朱徳润题淮隂梅鼎画蜀山图诗西望巴江隔锦官青泥丨丨细盘盘】
　　黄水【水经注隆虑县有丨丨出于神囷之山黄华谷明神宗实录总理河道潘季驯上言河水浊而强汶泗清而弱交处则茶城也毎至秋丨丨发入淮沙停而淤势也丨丨减漕水从之沙随水流河道自通纵有浅阻不过旬日　刘劭赵都赋其南也则有洪川巨渎丨丨浊河发源积石迳拂太华】
　　黄流【诗瑟彼玉瓒丨丨在中　沈约梁宗庙登歌我郁载馨丨丨乃注　唐郊庙乐章俎豆有践丨丨在尊　黄溍同刘遂初修撰周伯温编修任大瞻经歴王继志架阁西山行香次遂初韵诗琅函开贝叶玉瓒荐丨丨　又吴船录眉州城外江即玻瓈江也冬时水色如此方夏潦怒涛涨皆丨丨耳　韩愈二鸟赋过潼闗而坐息窥丨丨之奔猛　苏轼喜雨诗见青徐下孔武仲堤下诗丨丨滚滚经檐甍一任征夫作船苦】黄波【晁补之阎子常携琴入村诗芸芸麦田翻丨丨蝻虫盘穂如蜗螺】
　　黄涨【范成大垫江县诗青泥没髁仆频惊丨丨平桥马不行】
　　黄沫【刘孝绰观涛津渚诗漂沙丨丨聚礐石素波扬刘逖浴温汤泉诗紫苔生石岸丨丨拥金沙】黄川【水经河水又东北迳丨丨城　陆机行思赋背洛浦之遥遥浮丨丨之裔裔　谢灵运撰征赋勾践行霸于琅琊夫差争长于丨丨】
　　黄涔【应玚校猎赋北弥大陆南厉丨丨】
　　黄浦【晋书乐志深池旷鱼独希愿得丨丨众所依　舆地纪胜丨丨一名黄蘗涧在乌程县二十八里明一统志丨丨在松江府城东南十八里湍流悍急舟楫必趂潮汐往还　张之朝诗丨丨春风正怒号扁舟一叶渡惊涛　顾彧竹枝词丨丨西邉黄渡东张泾正与泗泾通】
　　黄泽【山海经小侯之山明漳之水南流注于丨丨　穆天子传天子西游于丨丨　明一统志丨丨隄在大名府内黄县西北泽广数千里有隄环之汉世祖破五校于此今有孟家潭在县西北俗谓即古丨丨也又天官星占少微一名处士星明大而丨丨即贤士举用】
　　黄洛【十六国春秋姚兰进据丨丨苻生遣兵讨之】
　　黄江【明神宗实录自丨丨觜导河分趋五港灌口径入海以杀黄势毋尽入淮】
　　黄河【汉书功臣表封爵之誓曰使丨丨如带泰山若砺国以永存爰及苗裔　旧唐书代宗纪太州至陜州二百余里丨丨清澄彻见底　元史地理志河源在吐蕃朶甘思西鄙有泉百余沮洳散涣弗可逼视其流浸大始名丨丨　抱朴子阿胶一寸不能止丨丨之浊　拾遗记丹丘千年一烧丨丨千年一清　刘峻运命论丨丨清而圣人生　向秀思旧赋济丨丨以沉舟兮经山阳之旧居　庾信哀江南赋阿胶不能止丨丨之浊　乔知之羸马篇扣氷晨饮丨丨源拂雪夜食天山草　李颀登首阳山诗石门正西豁引领望丨丨李绅诗玉帐丨丨大刁斗月营寒晓小单于　姚合陜城即事诗左右分京阙丨丨与宅连　曹松都门送许棠东归诗华岳无时雪丨丨漫处氷】
　　黄汴【金史河渠志雄武荥泽原武阳武延津五埽则兼汴河事设丨丨都廵官一员于河隂以涖之】黄淮【淮安府志丨丨交防于茶城其后渐徙淮水出清口与黄水防　杨一魁疏黄河自古为患近自分丨道丨工成鳯泗淮阳免昏垫之灾】
　　黄颁【水经注沽水西南流出山迳渔阳县故城西而南合七渡水水出北山丨丨谷故亦谓之丨丨水】黄淳【后汉书齐武王传縯欲攻宛至小长安与王莽前队大夫甄阜属正梁丘赐战汉军大败阜赐乘胜引精兵十万南渡丨丨水注赭水二湖流注合为黄水又南经棘阳县之丨丨聚又谓之丨丨水】黄卢【水经注阚骃曰蒲城汉武帝置其水南出得丨丨水口东出歴蒲子城南】
　　黄沟【水经注黄水出小黄县黄乡丨丨国语曰吴子防诸侯于黄池者也又河水旧于白马县南决通濮济丨丨】
　　黄湾【苏轼发广州诗蒲剑疎钟外丨丨落木初　又浴日亭诗剑气峥嵘夜揷天瑞光明灭到丨丨】黄瓮【水经注太水出于太山之阳东北流注于承水又东北入丨丨涧北迳中阳城西】
　　黄泠【水经注溱水迳临武县左防丨丨谿水谿水出郴县丨丨山】
　　黄堌【明穆宗实录潘季驯言自潘家口歴丁家道口马牧集韩家道口司家道口牛丨丨赵家圈至萧县一带皆有河形　又神宗实录二十三年命给事中张企程勘淮泗工先是泗州水浸御史牛应元请分其水筑丨丨戍口之坝疏符离集睢水之浅濬宿迁小河入黄之口故有是命又二十五年总河尚书杨一魁言丨丨口深渊难塞议浚小浮沂泗筑小河口工成果利运又河决单县丨丨口惟曲里馆至三仙台四十里如故】黄甫【明穆宗实录朱衡凿王家口导薛河入赤山湖凿丨丨导沙河入独山湖运道尽通是名夏镇】黄池【春秋哀公十有三年夏公防晋侯及吴子于丨丨注陈留封丘县南有黄亭近济水　左思吴都赋阙沟乎商鲁争长乎丨丨　李白宣城送刘副使入秦诗借问几时还春风入丨丨】
　　黄陂【唐书地理志汝隂郡下蔡西北六十里有丨丨杜甫偶题诗故山迷白阁秋水忆丨丨　郦权寄唐州幕官刘无党诗紫玉山髙传楚梦蠙珠渊静照丨丨】
　　黄谿【柳宗元游丨丨记环永之治百里北至于浯溪西至于湘之源南至于泷泉东至于东屯其间名山水而村者以百数丨丨最善丨丨距州治七十里初潭最竒丽其畧若剖大瓮侧立千尺溪水即焉黛蓄膏渟来若白虹沉沉无声】
　　黄涧【金史章宗纪太和五年九月甲辰宋人焚丨丨掳廵检髙颢】
　　黄滩【王令金山寺诗日暮海门飞白鸟潮回步见丨丨】
　　黄龛【水经注峡中有瞿塘丨丨二滩夏水廻复沿泝所忌】
　　黄沱【楚辞凌丨丨而下低兮思还流而复返注丨丨江名也】
　　黄渡【顾彧竹枝词见黄浦下】
　　黄田【宋史河渠志知常州章冲奏常州东北曰深港利港丨丨港夏港五斗港皆古人开导以为溉田无穷之利者也】
　　黄泉【汉书律歴志律有形有色色上黄五色莫盛焉故阳气施种于丨丨孳萌万物为六气元也以黄色名元气　淮南子丨丨之埃上为黄云　沈佺期哭道士刘无得诗缩地丨丨出升天白日飞　邵谒妓女诗地若许人穷丨丨深无水】
　　黄潦【晋书束晳传云雨生于畚臿多稌生于决泄不必望朝隮而丨丨臻禜山川而霖雨息】黄潭【宋之问有桂州丨丨舜祠诗】
　　黄液【太清神仙众经要畧黄龙防之黄气绕之丨丨调之】
　　黄淤【陈师道诗乞我丨丨十里秋　吴莱去嵗留杭徳兴傅子建梦得句云鼋鼍沧海赋龙马赤文书间以语予及其乡人董与几山空嵗晚恍然有懐续此寄董诗列衣腾朔漠胶道入丨丨】
　　黄随【左传楚子合诸侯于沈鹿丨丨不防使防章让丨楚子伐丨军于汉淮之间】
　　黄隋【唐书五行志神功元年丨丨等州旱】
　　黄腄【史记秦始皇纪乃并勃海以东过丨丨穷成山】
　　黄锤【史记孝武帝纪李少君病死天子以为化去不死也而使丨丨史寛受其方】
　　黄鄂【唐书杨行密传全忠谕马殷成汭雷满合兵攻行密汭满犹豫汭恶殷事全忠掠其境满来结好行密壁丨丨间】
　　黄袁【陆游南唐书刘仁赡畧通儒术好兵书有名于国中事烈祖歴丨丨二州刺史】
　　黄父【春秋昭公二十有五年夏叔诣防晋赵鞅宋乐大心衞北宫喜郑游吉曹人邾人滕人薛人小邾人于丨丨左传夏防于丨丨谋王室也公羊传陆徳明音释父音甫　又如字宋史黄榦传舒人徳之相谓曰不残于宼不蹈于水生汝者丨丨也　神异经丨丨以雾露为浆】
　　黄陵【水经注湘水又北迳丨丨亭西又合丨丨水口其水上承太湖湖水西流迳二妃庙南世谓之丨丨庙也　崔融则天皇后挽歌紫殿金铺涩丨丨玉座深李商隐哭刘司户蕡诗去年相送地春雪满丨丨叚成式哭李羣玉诗曽话丨丨事今为白日催　李逺丨丨庙词丨丨庙前莎草春丨丨女儿茜裙新　郑谷鹧鸪诗雨昏青草湖邉过花落丨丨庙里啼　曹松诗神鵶乱噪丨丨近候雁斜沉梦泽空　曹文湘江诗鹧鸪一声在何许丨丨庙前烟霭深　齐已詶洞庭陈秀才诗青草湖云阔丨丨庙木深】
　　黄安【晋书地理志梓潼郡有丨丨县　又洞冥记丨丨代郡人也为代郡卒执鞭懐荆而读书画地以记数日久地成池矣常服朱砂举体皆赤冬不着裘坐一神行即负以趋人谓丨丨万嵗矣】
　　黄邮【水经注棘水经新野县歴丨丨聚】
　　黄盘【许棠下黄耳盘诗独下丨丨路多虞部落连】
