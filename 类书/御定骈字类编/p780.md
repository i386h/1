<!-- { "loadSidebar": true } -->
　　一期【音基诗民之无辜幷其臣仆传古者有罪不入于刑则役之圜土以为臣仆疏虽不入于刑而罪有轻重周礼分为二等其已害人者则如此未害人者则役诸司空重罪惟丨丨而已　左传虢射曰期年狄必至示之弱矣林注言丨丨之后狄必来伐晋不追其师是我先示之弱　宋书律志以六十律分丨丨之日黄钟自冬至始及冬至而复隂阳寒暖风雨之占于是生焉　北史隋文帝纪尝遇闗中饥遣左右视百姓所食有得豆屑杂糠而奏之者上流涕以示羣臣深自咎责为之损膳而不御酒肉者殆将丨丨　陆机别赋悼同居之无乐曽不逾乎丨丨　又音其袁宏三国名臣颂万岁丨丨有生之通涂千载一遇贤智之嘉防】一周【诗曰为改岁疏总言一岁之事则寒暑丨丨乃为终岁　汉书翟方进传方进旬歳间免两司隶朝廷由是惮之注旬嵗犹言满岁也若十日之丨丨　晋书羊祜传蜀平之时天下皆谓吴当幷之自此来十三年是谓丨丨平定之期复在今日矣　魏书出帝纪诏诸幽枉未申事经丨丨已上悉集华林将亲览察脱宋史食货志戸多之乡以十二年户少以九年而应差之戸通轮丨丨以丨丨月日而参之户等戸税多者占役之日多少者以率减下则均适无颇矣　又律厯志列二十八宿幷内外三垣周天星日月循黄道天行毎天左旋丨丨日右旋一度　又礼志太官令行酒搢笏受酒宫县作正安之乐文舞入立宫架北觞行丨丨吕览日夜丨丨圜道也月躔二十八宿轸与角属圜道也精行四时一上一下各有遇圜道也　酉阳杂爼天圆十二纲运闗三百六十转为丨丨　聂夷中饮酒乐诗日月似有事一夜行丨丨　又史记楚世家夫丨丨为二十晋公之所知也注正义曰言周王之国其地虽小诸侯尊之故敌二十晋也】
　　一季【唐书李逢吉传初门下史田伾倚逢吉亲信顾财利进婢嬖之伾坐事匿逢吉家名捕弗获及出镇表随军满嵗不敢集使人伪过门下省调房州司马为有司所发即襄州捕之诡谰不遣御史劾奏诏夺丨丨俸　又栁公权传大中十三年天子元防公权稍耄忘先羣臣称贺占奏忽谬御史劾之夺丨丨俸　宋史眞宗纪赐致仕官本品全奉丨丨　又食货志淳熙元年臣僚言出卖官田二年之间三省户部困于文移监司州郡疲于出卖上下督责不为不至始限丨丨继限一年已卖者才十三已输者才十二盖买产之家无非大姓估价之初以上色之产轻立价贯揭榜之后率先投状若中下之产无人属意所立之价轻重不均】一旬【周礼朝士凡士之治有期日国中丨丨郊二旬野三旬都三月邦国期内之治聼期外不聼　又质人凡治质剂者国中丨丨　汉书谷永传三上封事然后得召待诏丨丨然后得见　晋书王延传九嵗丧母泣血三年几至灭性毎至忌日则悲啼丨丨　又赫连勃勃载记勃勃谓王买徳曰朕将进图长安卿试言取之方略买徳曰义眞独坐空城逃窜无所丨丨之间必面缚麾下所谓兵不血刃不战而自定也勃勃善之陈书萧摩诃传丨丨之间周兵益至　唐书刘仁轨传贞观十四年校猎同州时秋敛未讫仁轨谏曰今兹澍泽霑足百炽茂収才十二常日赘调已有所妨又供猎事缮桥治道役虽简省犹不损数万少延丨丨使场圃毕劳陛下六飞徐驱公私交泰玺书褒纳　宋史夏国传其人能寒暑饥渴出战率用只日避晦日赍粮不过丨丨　杨炯浑天赋丨丨而太平感肤寸而天下徧徐干答刘公干诗与子别无几所轻未丨丨　杜甫彭衙行丨丨半雷雨泥泞相牵攀　元稹赋得数蓂诗丨丨开应月五日数从星　于邺书情诗未作丨丨别已过千里程】
　　一稔【晋书挚虞传感昆吾之易越兮怀晖光之速暮羡丨丨而三春兮尚含英以容豫　五代史王朴传方今兵力精练噐用具备羣下知法诸将用命丨丨之后可以平边　宋史河渠志韩琦言河朔累经灾伤虽得去年夏秋丨丨疮痍未复而六州之人奔走河役逺者十一二程近者不下七八程比常嵗劳费过倍兼镇赵两州旧以次邉未尝差夫一旦调发人心不安王鉴七夕观织女诗丨丨期一宵此期良可嘉】一闰【汉书律厯志三嵗丨丨六嵗二闰九嵗三闰十一嵗四闰十四嵗五闰十七嵗六闰十九嵗七闰后汉书张纯传礼説三年丨丨天气小备五年再闰天气大备故三年一祫五年一禘禘之为言谛谛定昭穆尊卑之义也　宋书厯志冲之削闰壊章倍减余数则一百三十九年二月于四分之科顿少一日七千四百二十九年輙失丨丨夫日少则先时闰失则事悖　梁肃过旧园赋在长洲与兰陵亦丨丨而三徙　刘威闰三月诗三年皆丨丨此闰胜常时】
　　一春【齐书竟陵王子良传修治塘遏可用十一万八千余夫丨丨就功便可成立　紫薇诗话东莱公深爱义山丨丨梦雨尝飘瓦尽日灵风不满旗之句以为有不尽之意　鞠志元蒲轮车赋风云六合宇宙丨丨江淹云山赞山无丨丨草谷有千年兰　陈后主七夕宴乐修殿诗非同七襄驾讵隔丨丨梅　常建落第】
　　【长安诗恐逢故里莺花笑且向长安度丨丨　戴叔伦将廵郴永途中诗行役留三楚思归又丨丨　刘长卿送郑司直归上都诗马首归何日莺啼又丨丨　白居易郡中闲独寄微之及崔湖州诗苹洲防靣知何日镜水离心又丨丨　刘驾桑妇诗丨丨常在树自觉身如鸟　于邺赠王道士诗浮世度千载桃源方丨丨　秦韬玉牡丹诗图把丨丨皆占断固留三月始教开　韦庄春暮诗丨丨春事好病酒起常迟　陆防惜花诗人夀期满百花开惟丨丨　李昭象喜杜荀鹤及第诗丨丨新酒兴四海旧诗声　罗隐除夜寄张逹诗江浦思归意明朝又丨丨　曹唐小游仙诗一百年中是丨丨不敎日月輙移轮　韩琦栁絮诗丨丨情绪空撩乱不是天生稳重花　胡宿早夏诗丨丨酒费知多少探尽囊中换赋金　余靖谢孙杭员外惠酒诗醉眼便堪终日富离肠先破丨丨愁　苏轼次韵答黄安中兼简林子中诗病肺丨丨难白酒别肠三夜绕朱弦　黄庭坚和仲弟诗丨丨檐溜不曽停滴破空阶藓晕青　晁补之赴广陵道中诗杨栁青青欲哺乌丨丨风雨暗隋渠　秦观春日诗蜻蜓蛱蝶无情思随例颠忙过丨丨程俱二月二日富阳城东诗丨丨何许最佳处栁色初匀思杀人　范成大初入湖南醴陵界诗丨丨客梦饱风雨行尽江南闻鹧鸪　陆游春晩诗丨丨衰病集残骸太息流尘覆酒杯　杨万里题所寓唐徳明书斋诗只言官满浑无事也被诗愁搅丨丨　刘克庄春早诗丨丨闵雨动龙颜晓殿权停贺雪班　眞山民春归诗丨丨螺黛浑无用付与东风染柳条　郑震晩春即事诗门外数枝杨柳薄丨丨莺燕不曽来　马祖常送虞伯生博士祠祭岳鎭江河后土诗丨丨花好人相别四月黄梅雨又来　曹伯啓舟至常徳出陆由辰抵沅书事诗千里晓烟炊紫葛丨丨寒雾锁青林　钱惟善山斋早春诗不惜壶觞千日醉只愁庭馆丨丨闲　王逢夜宴叶氏庄晓登悠然楼诗丨丨乐意朝来好千里家书席上看　段克己渔家傲词诗句丨丨浑漫赋纷纷红紫俱尘土】
　　一夏【论衡见一旸下　陆防山僧诗丨丨不离苍岛上秋来频话石城南】
　　一秋【史记天官书风从西北来必以庚辛丨丨中五至大赦三至小赦　杜甫留别贾严二阁老两院补阙诗丨丨常苦雨今日始无云　白居易题海图屛风诗钓网不能制其来非丨丨　罗隐秋日有寄姑苏曹使君诗须知谢弈依前醉闲阻清谈又丨丨　李中寄庐山白大师诗丨丨同看月无夜不论诗　陆游夜歩诗鹤归辽海逾千嵗枫落吴江又丨丨　元好问答吴天益诗白头亲旧常千里黄叶闗河又丨丨　刘因早起诗闲来检防幽居事□鴂声中又丨丨】
　　一冬【诗七月序疏二章三章是女功之正故四章为女功之助女功之正及秋而止其助在成丨丨之月事在正后故在正后也　后汉书鲜卑传熹平六年夏育上言鲜卑宼边自春以来二十余发请征幽州诸郡兵出塞击之丨丨二春必能禽灭朝廷未许　晋书食货志郑浑为沛郡太守郡居下湿水涝为患百姓饥乏浑于萧相二县兴陂堨开稻田郡人皆不以为便浑以为终有经久之利遂躬率百姓兴功丨丨皆成比年大収顷畞岁増租入倍常郡中赖其利刻石颂之号曰郑陂　南史王虚之传见三实下　论衡水凝而为氷气积而为人冰极丨丨而释人竟百嵗而死人可令不死冰可令不释乎　杜甫寄杨桂州谭诗梅花万里外雪片丨丨深　韩偓登南神光寺墖院诗四序有花长见雨丨丨无雪却闻雷　陆防江墅言怀诗直使貂裘弊犹堪过丨丨　杨万里立春前一夕诗雨睛终日异衣着丨丨难　又发通衢驿见梅有感诗虚过丨丨妨底事不曽欵曲是梅花　范成大丙午新正书怀诗蕉心翠展丨丨在梅藟粉融连夜开　牟巘春雪诗丨丨只办作严寒剪水飞花事竟难　萨都拉燕山客舍诗江南飞尽千株雪孤负梅花过丨丨　又次程宗赐诗丨丨雨雪天涯客千里云山马上诗】
