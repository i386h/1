<!-- { "loadSidebar": true } -->
　　石涧【水经注长明沟水东入丨丨东流蔡沟水入焉又湍水又南菊水注之水出西北丨丨山芳菊谿亦言析谷盖谿涧之异名也源傍悉生菊草潭涧滋液极成甘美云　西溪丛语鸡跖载摩碆石出西番山丨丨中辟诸毒炉火本草云阳石也　明一统志丨丨山在永昌军民府城东北三十里林峦层叠状如列屏又丨丨山在肇庆府四防县西六十里有泉自窦中出东流五里入于江旧传窦中有巨鲤每游泳则不逾数日天必雨　梁简文帝七励烟霞罩日丨丨笼隂　栁宗元丨丨记由渴而来者先石渠后丨丨由百家濑上而来者先丨丨后石渠　江緫诗丨丨水流静山窗叶去寒　张説奉詶龙门北溪诗丨丨泉虗落松崖路曲回　李贺自昌谷到洛后门诗丨丨冻波声鸡叫清寒晨　贾岛送僧归天台诗见山门下　温庭筠秋日诗烟华久荡揺丨丨仍清急　拾得诗独歩绕丨丨孤陟上峰峦　虞集题秋山图诗龙眠丨丨冷虎撼树根牢王逢梦骑驴诗丨丨倒涵岚气白海霞髙贯日轮红】
　　石暗【水经注黄水又屈而北注鱼子沟水入焉水出丨丨涧　又江緫永阳王斋后山亭铭竹深盖雨丨丨迎曛】
　　石濑【汉书司马相如传东驰土山兮北揭丨丨　岳阳风土记丨丨庙乃闗羽庙湘州记云石子山溪西有小溪溪水映彻闗羽南征尝憩此因名羽濑今庙亦以此名之　江淹闽中草木颂序饥猨捜索丨丨戋戋卢照邻怀仙引丨丨潺湲横石径松萝羃防掩松门杜甫船下防州郭宿雨湿不得上岸别王十二判官】
　　【诗依沙宿舸船丨丨月娟娟　皇甫曽锡杖歌防法防身惟振锡丨丨云溪深寂寂　戴叔伦过友人隐居诗水声鸣丨丨萝影到林轩　栁宗元防上人以竹间自采新茶见赠诗蒸烟俯丨丨咫尺凌丹崖　樊宗师蜀锦州越王楼诗丨丨薄溅溅上山杳穹穹】
　　石潋【皎然送常清上人还舒州诗经声含丨丨尘尾拂江烟】
　　石波【孟郊寿安西渡奉别郑相公诗洛河向西道丨丨横磷磷　又明一统志丨丨堰在雅州芦山县东三里源出始阳山用木槽接水溉田】
　　石【栁宗元石渠记逾石而徃有丨丨菖蒲被之青鲜环周　又元和七年正月八日蠲渠至大石十月十九日逾石得丨丨小潭渠之美于是始穷也】
　　石溜【战国防三晋已破智氏将分其地叚规谓韩王曰分地必取成臯韩王曰成臯丨丨之地也寡人无所用之叚规曰不然臣闻百里之厚而动千里之权者地利也千人之众而破三军者不意也王用臣言则韩必取郑矣　水经注太室山下大泽周数里而清深肃洁其水东流南阳城西丨丨萦委溯者五渉故亦谓之五渡水　又縠水又东定阳谿水注之上承信安县之苏姥布其水分纳众流混波东逝迳定阳县夹岸縁谿悉生支竹及芳枳木连杂以霜菊金橙白沙细石状如凝雪丨丨湍波浮响无辍山水之趣尤深人情　王融诗潺湲丨丨写绵蛮山鸟闻　谢眺诗杳杳云窦深渊渊丨丨浅　李峤诗见峯霞下　王维栾家濑诗飒飒秋雨中浅浅丨丨泻】
　　石牌【宋史周湛传大江歴舒州长风沙其地最险谓之丨丨湾湛役三十万工凿河十里以避之人以为利　明一统志丨丨滩在永州府城北四十里　又丨丨山在寜国府泾县西二十里四靣皆美石　又宋史兵志江隂军二砦申港丨丨】
　　石殿【苏辙嵩山将军柏诗肃肃避暑宫丨丨秋日冷虞集玉华山诗光凝丨丨千年雪影动银河八月槎】
　　石阙【史记司马相如传蹷丨丨歴封峦过鳷鹊望露寒下棠棃息宜春西驰宣曲濯鹢牛首　汉书杨雄传甘泉赋徃徃离宫般以相烛兮封峦丨丨施靡虖延属　南史陆倕传梁武帝雅爱倕才敕撰新漏刻铭其文甚美又诏为丨丨铭敕褒美之赐绢三十匹　説苑立丨丨东海上胊山界中以为秦东门　三辅黄图甘泉苑中起宫殿台阁百余所有仙人观丨丨观封峦观鳷鹊观　水经注别汝又东迳蔡冈北冈上有平阳侯相蔡昭冢昭字叔明周后稷之胄冢有丨丨阙前有二碑碑字沦碎不可复识　庾信终南山义谷铭序铜梁四柱丨丨双耸　刘歆甘泉宫赋封峦为之东序縁丨丨之天梯　古乐府丨丨生口中衔碑不得语　晋子夜歌﨑岖相怨慕始获风云通玉林语丨丨悲思两心同　梁元帝歌曲名诗丨丨题书字金灯飘落花　上官仪诗丨丨清晩夏璇舆驭早秋　司空图诗丨丨莫教苔藓上分明认取晋公题】
　　石屋【太湖石志丨丨龙头山侧多嵌空如屋　桂海岩洞志读书岩在独秀峯直立郡治后为桂主山傍无坡阜突起千丈峯趾丨丨有便房石榻石牖如环堵之室顔延年守郡时读书其中　明一统志燕石岩在淳安县西一十五里穹然如丨丨可坐数人俗呼积甲山　任士林不碍山堂赋丨丨无扉隂云覆足　贯休怀白阁道侣诗寒思白阁层丨丨两三僧　又商山道者诗五千言外得元音丨丨寒栖隔雪林　齐已尝茶诗丨丨晩烟生松窗防碾声　又明一统志丨丨山在滁州城西四十八里牛头山北上有丨丨后有龙窦洞又丨丨山在袁州府城西北三十余里洞深百余丈内有石柱石钟石鼓　又丨丨山在江寜府溧阳县南】
　　【六十里吴王使欧冶子铸劒于此其西有铸劒坑】
　　石室【史记太史公自序维我汉继五帝末流接三代统业周道废秦拨去古文焚灭诗书故明堂丨丨金匮玉版图籍防乱于是汉兴萧何次律令韩信申军法张苍为章程叔孙通定礼仪则文学彬彬稍进诗书徃徃间出矣　又迁为太史令防史记丨丨金匮之书五年而当太初元年十一月甲子朔旦冬至天歴始改建于明堂诸神受纪　汉书髙帝纪髙祖不修文学而性明逹好谋能听天下既定命萧何次律令韩信申军法张苍定章程叔孙通制礼仪陆贾造新语又与功臣剖符作誓丹书铁契金匮丨丨藏之宗庙虽日不暇给规摹逺矣　后汉书祭祀志以吉日刻玉牒书函藏金匮玺印封之乙酉使太尉行事以特告至髙庙太尉奉匮以告髙庙室西壁丨丨髙主室之下　又黄琼传陛下宜开丨丨案河洛外命史官悉条上永建以前至汉初灾异与永建以后讫于今日孰为多少　又王允传卓迁都闗中允悉收敛兰台丨丨图书秘纬要者以从既至长安皆分别条上又集汉朝旧事所当施用者一皆奏之经籍具存允有力焉　又南蛮传昔髙辛氏有犬戎之冦帝患其侵暴而征伐不克乃访募天下有能得犬戎之将吴将军头者购黄金千镒邑万家又妻以少女时帝有畜狗其毛五采名曰槃瓠下令之后槃瓠遂衘人头造阙下羣臣怪而诊之乃吴将军首也帝大喜以女配槃瓠槃瓠得女负而走入南山止丨丨中所处险絶人迹不至　吴志贺邵传近刘氏据三闗之险守重山之固可谓金城丨丨万世之业任授失贤一朝丧没君臣系颈共为羁仆此当世之明鉴目前之炯戒也　晋书礼志尚书郎徐襌议礼去祧为坛去坛为墠嵗祫则祭之今四祖迁主可藏之丨丨有祷则祭于坛墠　又嵇康传康遇王烈共入山烈于丨丨中见一卷素书遽呼康徃取辄不复见烈乃叹曰叔夜志趣非常而辄不遇命也　宋书礼志汉以后天下送死奢靡多作丨丨石兽碑铭等物　又翟法赐传家人至丨丨防求因复逺徙违避徴聘遁迹幽深　魏书李骞传不请观于丨丨岂借书于晋皇　南史梁宗室萧昻传见山谷下　宋史陈抟传服气辟谷二十余年但日饮酒数杯移居华山灵台观又止少华丨丨每寝处多百余日不起　淮南子上天之诛也虽在圹虗幽闲辽逺隐匿重袭丨丨界障险阻其无所逃之亦明矣　新论句践拘于丨丨君臣之礼不替冀缺耕于坰野夫妇之敬不亏　文心雕龙在汉之初史职为盛郡国文计先集太史之府欲其详悉于体国必阅丨丨启金匮抽裂帛检残竹欲其博练于稽古也　越絶书乐野者越之弋猎处大乐故谓乐野其山上丨丨句践所休谋也去县七里　神仙传广成子者古之仙人也居崆峒之山丨丨之中　马第伯封禅仪记早食上脯后到天门西北有丨丨坛以南有玉盘中有玉山南胁神泉饮之极清美利人　荆州记湖阳县春秋蓼国樊重之邑也重母畏雷为丨丨避之　吴地志洞庭山记曰洞庭有二穴东南入洞幽邃莫测昔阖闾使令威丈人防洞秉烛昼夜而行继七十日不穷而返启王曰初入洞口狭隘伛偻而入约数里忽遇一丨丨可髙二丈常垂津液内有石牀石枕石几上有素书三卷持回上于阖闾不识乃请孔子辩之孔子曰此夏禹之书丈人姓毛名苌号曰毛公今洞庭有毛公宅丨丨并坛存焉　水经河水又南迳子夏丨丨　又河水又东过金城允吾县北注莽又更允吾为修逺县河水在其南不在其北南有湟水出塞外东迳西王母丨丨石釡西海防池北　又巨洋水又东北过寿光县西注汉光武建武二年封更始子鲤为侯国城之西南水东有孔子丨丨　又竺枝扶南记曰林杨国去金陈国歩道二千里举国事佛有一道人命过烧葬烧之数千束樵故坐火中乃更着丨丨中从来六十余年尸如故不朽　前凉张骏録酒泉太守马岌上言酒泉南山既昆仑之体周穆王见西王母乐而忘归即谓此山有丨丨玉堂珠玑镂饰焕若神宫禹贡昆仑在临江之西即此明矣宜立西王母祠以禆朝廷无疆之福骏从之　述异记南康樗都县西沿江有丨丨名梦口穴尝有船人遇一人通身黄衣担两笼黄求寄载过至岸下此人唾盘上径下崖直入石穴中船主初甚忿之见其人入石始知异视盘上唾悉是金矣　又鲁班刻石为禹九州图今在洛城丨丨山　志林信安山有丨丨王质入其室见二童子方对棋看之局未终视其所执伐薪斧柯已烂朽遽归乡里已非矣已疟编成都府汉文翁丨丨壁间画一妇人手持菊花前对一猴号菊花娘子大比之嵗士人多乞梦颇有】
