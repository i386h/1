<!-- { "loadSidebar": true } -->
　　桂树【尔雅梫木桂注今南人呼桂厚皮者为木桂丨丨叶似枇杷而大白华华而不着子丛生岩岭枝叶冬夏常青间无杂木　汉书五行志成帝时歌謡丨丨华不实黄爵巢其颠　拾遗记元鳯二年于淋池之南起桂台以望逺气东引太液之水有一连理丨丨上枝跨于渠水下枝隔岸而南生与上枝同一株　世説客问陈季方曰足下家君太丘有何功德而荷天下重名答曰吾家君譬如丨丨生防山之阿上有万仞之髙下有不测之泉上为甘露所霑下为甘泉所润当斯之时丨丨焉知泰山之髙川泉之深不知有功德与无也庐山记山有三石梁广不盈尺俯盼杳然无底呉猛将弟子过此梁见老翁坐丨丨下以玉杯承甘露与猛上庠録咸通十一年以厐勋盗据徐州人屯戎卒连年飞挽物力方虚因诏权停贡举一年是嵗进士卢尚卿自逺至闗闻诏而回乃赋东归诗曰九重丹诏下尘埃深锁文闱罢选才丨丨放教遮月长杏园终待隔年开自从玉帐论兵后不许金门谏猎来今日灞陵桥上过闗人应笑腊前回　天地运度经太山北有丨丨七十株天神青腰玉女三千人守之其实赤如橘人食之一年仙官迎之常有九色飞鳯寳光珠雀鸣集于此　嵗华纪丽见蒹葭下　炙毂子录殿前生丨丨乐府鞞舞歌汉代燕享用之不详所起　庾信彭城公夫人尒朱氏墓志铭淮仙致雨仍攀丨丨之山楚客临风更入芙蓉之水　徐陵谏仁山深法师罢道书见豆火下　王勃秋晚入洛于毕公宅别道王宴序虽源水桃花时时失路而幽山丨丨往往逢人　屈原逺游嘉南州之炎德兮丽丨丨之冬荣　景差大招茝兰丨丨鬰弥路只东方朔七谏登峦山而逺望兮好丨丨之冬荣　刘安招隐士丨丨丛生兮山之幽偃蹇连蜷兮枝相樛司马相如长门赋丨丨交而相纷兮芳酷烈之訚訚杨炯庭菊赋不羡池水之芙蓉愿比瑶山之丨丨　程谏蓂荚赋金波丨丨逺合象于雕荣炎汉芝房近方慙于祥瑞　汉郊庙歌辞丨丨为君船青丝为君笮　又乐府相和歌辞乌生八九子端坐秦氏丨丨间　曹植朔风诗秋兰可喻丨丨冬荣　谢灵运入华子冈是麻源第三谷诗南州实炎德丨丨陵寒山　梁简文帝聼早蝉诗丨丨可淹留勿谓山中乆　梁元帝闗山月乐府月中含丨丨流影自徘徊　沈约直学省愁卧诗山中有丨丨嵗暮可言归　又效古诗可怜丨丨枝单雄忆故雌　栁惮长门怨诗秋风动丨丨流月揺轻隂呉均酬别江主簿屯骑诗济水有清源丨丨多芳根又行路难乐府山中丨丨自有枝心中方寸自相知张正见游龙首城诗河津无丨丨尊酒自淹留　李白禅房懐友人岑伦诗归来倘有问丨丨山之幽　又赠参寥子诗相思在何处丨丨青云端　刘长卿酬滁州李使君见赠诗桃花迷圣主丨丨狎幽人　又望龙山懐道士许法棱诗桃花洞里居人满丨丨山中日月长韩愈送陆畅归江南诗鸾鸣丨丨间观者何缤纷元稹酬乐天东南行诗见菖蒲下　又丝诗丨丨月中出瑚石上生　刘禹锡杨栁枝词见梅花下　窦庠勅目至家兄防淮南仆射杜公奏授秘校兼节度参谋同书寄上诗丨丨留人乆蓬山入梦新　李贺天上謡玉宫丨丨花未落仙妾采香垂佩缨　邵偃赋得春风扇防和诗为报东堂客明朝丨丨新　叶适送郑景元诗建安虽闽壤丨丨美可药　楼钥过故家诗团团丨丨拥檐牙旧日轻黄满树花　杨万里中秋前一夕携酒与子仁侄登多稼亭诗如何丨丨许多影不隔冰轮些子光　元好问车驾东狩后即事诗五云宫阙露盘秋银汉无声丨丨稠　又西园诗璧月琼枝春色里画防丨丨雨声中　马祖常治书再和复次韵诗月移丨丨通阶石芝发铜池谢井牀　又赠内诗丨丨有枝曾独折女萝无蔓不同攀　陈基题玉山草堂诗竹枝已聼巴人调丨丨仍闻楚客歌　陈旅院中闻大驾先还诗甘泉宴罢雁声寒丨丨吹香出寳防】桂木【山海经西山经臯涂之山其阳多丹粟其隂多银黄金其上多丨丨　东方朔七谏见囷若下　刘歆甘泉宫赋封峦为之东序缘石阙之天梯丨丨杂而成行芳蠁之依依】
　　桂华【华一作花汉书礼乐志安世房中歌都荔遂芳窗窊丨丨注孟康曰窗出窊入都梁薜荔之香鼓动丨丨也晋灼曰丨丨似殿名言树此香草以洁齐其芳气乃达于宫殿也臣瓒曰茂陵中书歌都孋桂英美芳鼓行如此复不得为殿名师古曰言都良薜荔俱有芬芳丨丨之形窅窊然也皆谓神宫所有耳　宋史乐志见芝叶下　锦带书丨吐丨于小山之上棃翻叶于大谷之中　金楼子丨丨不实玉巵不当　酉阳杂俎李卫公言丨丨三月开黄而不白大庾诗皆称丨丨耐日又张曲江诗丨丨秋皎洁妄矣　牡丹荣辱志花近属丨丨　明一统志丨丨楼在夔州府万县治内宋郡守侯賔以郡士二人同年登科故名　庾信秦州天水郡麦积崖佛龛铭序云如鹏翼忽已垂天树若丨丨翻能拂日　韩愈明水赋丨丨吐耀兔影流精　潘炎月重轮赋浄丨丨于日道环水镜于丹霄　李濋华月照方池赋月则丨丨初满水则苹风不　温岐再生桧赋残阳未落宫庭之林薮忽生明月初悬玉砌之丨丨复盛　梁简文帝望月诗丨丨那不落团扇与谁妆　江淹卧疾怨别刘长史诗金坚碧不灭丨丨兰有英　刘孝绰对雪咏懐诗丨丨殊皎皎栁絮亦霏霏　张正见山家闺怨诗山中丨丨晩勿为俗人留　刘宪诗丨丨尧酒泛松响舜琴弹　王维鸟鸣涧诗人间丨丨落夜静春山空　髙适还山吟送沈四山人石泉淙淙若风雨丨丨松子常满地　刘长卿寄龙山道士许法棱诗林下画焚香丨丨同寂寂　常衮晚秋集贤院即事寄徐薛二侍郎诗翻黄桐叶老吐白丨丨初　白居易诗遥怜天上丨丨孤为问姮娥更要无　刘禹锡答乐天所寄咏懐诗莫羡三春桃与李丨丨成实向秋荣　羊士谔诗山隂道上丨丨初　李贺聼颖师琴歌别浦云归丨丨渚蜀国中双鳯语　孟郊秋懐诗桂蠧既潜朽丨丨损贞　李商隐诗昨夜西池凉露满丨丨吹断月中香　又榆荚散来星斗转丨丨寻去月轮移苏轼舟行至清逺县见顾秀才极谈恵州风物之美诗见梅雨下　又次韵周长官夀星院同饯鲁少卿诗见蒲褐下　杨万里诗老子江西有故林万松围里丨丨深　戴复古庐山诗管领风光有防憾丨丨香里酒瓶乾　元好问世宗御书田不伐望月婆罗门引先得楚字韵诗瑶光楼前按歌舞丨丨秋香月三五　周昂夜诗地清林影散月静丨丨孤　马祖常奉和鄂通都事秋懐诗月冷丨丨飘左界山寒荔子落东瓯　又无题诗天半帝车呼小鳯丨丨流水夜淙淙　宋无梁隆吉遗冯笔并诗答以长句诗丨丨凝毫防苍绿蜀丝纒金缕湘竹　栁贯中秋待月不见诗蓬鬓羞明寒烬落丨丨飬魄嫰寒生　张翥中秋望亭驿对月诗见芦叶下郑元祐赠张月庭道士诗灵药杵风金兔伏丨丨霏雪防鸾翔　马臻诗荷叶晚风吹老气丨丨凉雨拆轻】
　　【苞　倪瓒丨丨诗丨丨留晚色帘影淡秋光】
　　桂英【汉书礼乐志注见上　神仙传许由得丹石丨丨今在中岳　南岳记仙岭数百歩得丨丨岩昔人于此采丨丨　侍儿小名録王魁遇丨丨于莱州北市深巷魁时下第丨丨曰君但为学四时所须我为办之由是魁朝去暮来逾年有诏求贤桂为办西游之用魁后唱第为天下第一　李逺陪新及第赴同年防诗曾攀芳丨丨处处共君行】
　　桂蕊【李适诗前池锦石莲花艳后岭香炉丨丨秋陆防毛公泉诗香实洒丨丨甘唯渍云根】桂子【唐书五行志垂拱四年三月雨丨丨于台州旬余乃止　宋史五行志元丰三年六月已未饶州长山雨木子数畆状类山芋子味香而辛土人以为丨丨本草月桂集解藏器曰今江东诸处每至四五月后晦多于衢路间得月丨丨大于貍豆破之辛香古老相传是月中下也时珍曰宋仁宗天圣丁夘八月十五夜月明天浄杭州灵隐寺月丨丨降其繁如雨其大如豆其圆如珠其色有白者黄者黒者殻如芡实味辛拾以进呈寺僧种之得二十五株慈云式公有序记之张君房宿钱塘月轮寺亦见丨丨纷如烟雾囘旋成穂坠如牵牛子黄白相间咀之无味据此则月中真若有树矣南部新书杭州灵隐山多丨寺僧曰月中桂也至今中夜往往丨坠　老学庵笔记张子韶对防有丨丨飘香之语赵明诚妻李氏嘲之曰露花倒影栁三变丨丨飘香张九成　彦周诗话先伯父熙宁九年四月廿七日夜梦至一处牓曰清香馆东偏有别院东壁有诗牌云题冀公功德院山东李白其诗曰秋风吹丨丨只在此山中待得春风起还应生桂丛桂丛日以满清香何时断只为爱清香故号清香馆　王世懋闽部疏延平多桂亦能多瘴福南四郡桂皆四季花而反盛于冬凡丨四季者有丨唐诗所云丨丨月中落此真桂也江南桂八九月盛开无子此木樨也　禅林备览天竺山昔有梵僧云从天竺鹫峯飞来八月十五日夜常有丨丨落　涌幢小品绍定间舒岳祥读书馆中中秋月色皎然闻瓦上声如撒雹甚怪之其祖拙斋啓门视之乃曰此月中丨丨也我尝得之天台山中呼童子就西庭中拾得二升大如豫章子无皮色白如玉有纹如雀卵其中有仁嚼之作芝麻气味囊之杂菊花作枕清芬袭人西湖志宋时张君房为钱塘令夜宿月轮山寺僧报曰丨丨下落矣遽起望之纷如烟雾囘旋成穂散坠如】
　　【牵牛子黄白相间咀之无味　杭州府志月桂峯在武林山宋僧遵式序云天圣辛夘秋八月十五夜月有浓华云无纎翳天降灵实其繁如雨其大如豆其圆如珠其色有白者黄者黒者殻如芡实味辛识者曰此月中丨丨好事者播种林下一种即活　赵蕃月中桂树赋逺象肿胧丨丨冥空　宋之间灵隠寺诗丨丨月中落天香云外飘　李白送崔十二游天竺寺诗每年海树霜丨丨落秋月　李益诗酒引芝童奠香余丨丨焚李德裕忆平泉草木诗何年霜夜月丨丨落寒山　皮日休有天竺寺十五日夜丨丨诗　刘涛平野亭诗晓色芙蕖静秋香丨丨寒　苏轼天竺寺诗林深野丨寒无丨雨浥山姜病有花　杨万里蕈子诗空山一雨山溜急漂流丨丨松花汁　赵沨中秋诗帘外清风飘丨丨夜深凉露滴金茎　虞集寄澄湛堂法师诗月中丨丨落岩阿想有林间阅具多　萨都拉登镇阳龙兴寺阁观铜铸观音像诗天半寳花飘阁道月中丨丨落僧衣　卢琦仲秋寓迳江张伯雅席上作香随丨丨云间落梦逐潮声海上回　陈髙丁酉嵗述懐诗古道槐花发清秋丨丨香　白居易忆江南词山寺月中寻丨丨郡亭枕上看潮头】
　　桂实【本草集解洞冥记云有逺飞鸡朝往夕还常衔丨丨归于南土南土月路也故北方无之山桂犹堪为药况月桂乎　又韩众采药诗云闇河之丨丨大如枣得而食之后天而老此又一种也闇河不知在何处秦系山中赠张评事诗山茶邀上客丨丨落前轩白居易得子诗秋月晚生丹丨丨春风新长紫兰芽】
　　【郑谷荆渚八月十五日夜值雨寄同年李屿诗丨无香丨落兰有露花休　阎长言应制中秋诗丨丨飘香浮夀斚露华零润溢仙槃】
