<!-- { "loadSidebar": true } -->
　　午隂【陆游散策至湖上民家诗农事正看春水白客途渐爱丨丨凉】
　　午曦【冯子振十八公赋见朝旭下】
　　午景【苏轼追和子由去嵗试举人洛下所寄诗白汗翻浆丨丨前雨余风物便萧然】
　　午陛【唐书礼乐志凡尊设于神座之左而右向设御洗于丨丨东南亚献终献同洗于卯陛之南皆北向】午上【宋书天文志星传曰日阳君道星隂臣道也日出则星亡臣不得専也昼而星见丨丨者为经天】午后【唐书礼乐志省牲器省牲之日丨丨十刻去坛二百歩所禁行人　又韩愈传贾岛字浪仙范阳人初为浮屠名无本来东都时洛阳令禁僧丨丨不得出岛为诗自伤愈怜之因教其为文遂去浮屠举进士白居易慵不能诗丨丨恣情寝午时随事餐】
　　午谷【杜甫都坛歌寄元逸人故人今居子丨丨独在隂崖结茅屋　杜牧朱坡诗北阙千门外南山丨丨西】
　　午桥【唐书裴度传治第东都集贤里沼石林丛岑缭幽胜丨丨作别墅具燠馆凉台号緑野堂激波其下度野服萧散与白居易刘禹锡为文章把酒穷昼夜相欢不问人间事　白居易和裴令公一日日一年年杂言见赠诗前日魏王潭上宴连夜今日丨丨池头游拂晨】
　　午窗【苏轼独觉诗翛然独觉丨丨眀欲觉犹闻醉齁声】
　　午斋【白居易晚起闲行诗丨丨何俭洁饼与蔬而已】
　　午汗【杜甫七月三日亭午已后较热退晚加小凉穏睡有诗因论壮年乐事戏呈元二十一曹长诗见午减下】
　　午溽【袁桷上京杂咏丨丨曾持扇朝寒却衣緜】
　　午凉【眀仁宗池亭纳凉诗夏日多炎热临池憩丨丨】
　　午渴【杨基忆昔行饥肠丨丨掬涧饮甘滑不啻青葡萄】
　　午息【朱子九月六日早发潭溪夜登云谷翌旦赋此诗亭丨丨畏景薄暮登危峦】
　　午憩【朱子次韵择之润陂有作诗晨逺林表丨丨通川湄】
　　午倦【朱子秋暑诗晨兴纳新凉亭丨丨犹暑】
　　午泽【素问华发水凝山川氷雪焰阳丨丨怫之先兆也】
　　午钟【李白访戴天山道士不遇诗见时见下】
　　午糚【陆游大风登城诗两家女儿丨未丨帐厎炉红愁下牀】
　　午饭【白居易咏闲诗朝眠因客起丨丨伴僧斋　姚合秋日寄李支使诗见晓眠下】
　　午食【苏轼毛正仲惠茶戏作为谢诗迩来又衰病过丨丨輙噎】
　　午茶【白居易府西池北新葺水斋诗丨丨能散睡夘酒善销愁】
　　午醉【陆游赠竹诗凉生尊斝销丨丨声撼窗扉惊昼眠】
　　午餐【白居易夏日闲放诗丨丨何所有鱼肉一两味范成大光福塘上诗指防炊烟隔莽苍丨丨应可寄前庄】
　　午饷【陆游杂赋诗栉发晨兴后寛腰丨丨余】
　　午馔【皮日休雨中逰包山精舍诗道人摘芝菌为予备丨丨】
　　午枕【苏轼监试呈诸试官诗聊欲废书眠秋涛諠丨丨又佛日山荣长老方丈诗日射回廊丨丨眀水沈销尽碧烟横】
　　午位【郭璞皇孙生请布泽疏皇孙载育天固灵基黔首颙颙实望恵润又嵗渉丨丨金家所忌宜于此时崇恩布泽则火气潜消灾谴不生矣　无名氏建木赋天收寸云日在丨丨眀白宇宙光弢烛秘】午影【王安石独卧诗茆檐丨丨转悠悠门闭青苔水乱流　桞贯龙峰孤塔诗玉函舍利朝光现珠斗防干丨丨过】
　　午正【隋书厯志若合于子正则晦日之朝犹朔日之夕也是以月皆不见若合于丨丨则晦日之晨犹朔日之昏也是以月或皆见之矣】
　　午庖【舒頔莫秋诗见晨镬下】
　　午割【仪礼少牢馈食礼佐食上利升牢心舌载于肵俎心皆安下切上丨丨勿没注牢羊豕也丨丨使可絶勿没为其分散也按丨丨纵横割也】
　　午鸡【梅尧臣重送李逢原归苏州诗寂寞区中饭依稀日丨丨　范成大四时田园杂兴诗栁花深巷丨丨声桑叶尖新緑未成】
　　午鸠【王安石独卧有懐诗丨丨鸣春隂独卧林壑静】
　　午喧【苏轼次韵刘贡父独直省中诗眀窗畏日晓先暾髙栁鸣蜩丨更丨】
　　午见【吴融中秋陪熙用学士禁中玩月诗未髙知海阔当丨丨宫深】
　　午梦【蔡确登车盖亭诗纸屏石枕竹方牀手倦抛书丨丨长　朱子次圭父游将军岩韵诗倦来拂石支拳睡万壑吟风丨丨防】
　　午减【杜甫七月三日亭午已后较热退晚加小凉穏睡有诗因论壮年乐事戏呈元二十一曹长诗亭丨丨汗流北邻耐人聒】
　　午辞【杜甫宿花石戍诗丨丨空灵岑夕得花石戌】
　　午停【邹浩秋蝇诗方念三秋中日车丨丨辙】
　　午可【晋语祁奚辞于军尉公问焉曰孰可对曰臣之子丨丨】
　　昼
　　昼星【齐书天文志难曰日之夜蚀验于夜星之亡昼蚀既尽丨丨何故反不见答之曰夫言光有所冲则有不冲之光矣言有所当亦有所不当矣夜蚀度逺与所当而同没昼食度近由非冲而得眀】
　　昼雨【贯休秋过相思寺诗丨丨先花岛秋云挂戍旗】
　　昼虹【沈约桐赋见暮雪下】
　　昼雾【唐书五行志元和十五年正月庚辰至于丙申昼常隂晦微雨雪夜则晴霁占曰丨丨夜晴臣志得中】
　　昼霾【苏轼泗州南山监仓萧渊东轩诗北望飞尘苦丨丨洗心聊复寄东斋】
　　昼电【李咸用庐山诗见朝暾下】
　　昼日【易晋彖康侯用锡马蕃庶丨丨三接疏丨丨三接者言非惟赐蕃多又被亲宠频数一昼之间三度接见也　晋书防稽世子道生传帝为防稽王立道生为世子卒时年二十四无后及孝武帝即位尝丨丨见道生及临川献王郁郁曰大郎饥乏辛苦言竟不见帝伤感因以西阳王羕孙珣之为后　唐书五行志永昌中华州赤水南岸大山丨丨忽风昏有声隠隠如雷顷之渐移东数百步拥赤水压张村民三十余家山髙二百余丈水深三十丈坡上草木宛然　吕览盖闻孔丘墨翟丨丨讽诵习业夜亲见文王周公旦而问焉用志如此其精也何事而不达何为而不成　淮南子鸱夜撮蚤蚊察分秋毫丨丨颠越不能见丘山形性诡也　素问衞气者丨丨行于阳夜行于隂此气得阳而外出得隂而内薄内外相薄是以日作　韩诗外传夫实之与实如胶如漆虗之与虗薄氷之见丨丨　西京杂记武帝时身毒国献连环羁皆以白玉作之玛瑙石为勒白光琉璃为鞍鞍在闇室中常照十余丈如丨丨神异经鬼门丨丨不开至暮即有人语有青火色水经注释氏西域记曰屈茨北二百里有山夜则火光丨丨但烟人取此山石炭冶此山铁充三十六国用黄庭内景经丨丨曜景暮闭藏通利华精调隂阳　沈约齐禅林寺尼净秀行状天监三年一夏违和于丨丨眠中见虚空藏菩萨即自围绕诵呗呗声彻外眠觉所患即除　苏辙超然台赋虽丨丨其犹未足兮竢眀月乎林端　王粲从军诗丨丨处大朝日暮薄言归　沈佺期上之回诗黄麾揺丨丨青幰曳松风　岑参刘相公中书江山画障诗丨丨恒见月孤帆如有风　戴叔伦九日赋采菊上东山诗丨丨市并喧闰年禾稼晚孟郊赠道月上人诗寻常丨丨行不使身影斜】
　　昼夜【易系辞通乎丨丨之道而知疏言通晓于幽眀之道则无不知也　又刚柔者丨丨之象也注丨则阳刚丨则隂柔　礼记檀弓君子非有大故不宿于外非致齐也非疾也不丨丨居于内　又月令仲春之月日夜分则同度量钧衡石角斗甬正权概注因丨丨等而平当平也　周礼挈壶氏分以日夜注分以日夜者异丨丨漏也漏之箭丨丨共百刻冬夏之间有长短焉左传哀公元年春楚子围蔡报柏举也里而栽广丈髙倍夫屯丨丨九日如子西之素蔡人男女以辨使疆于江汝之间而还　孟子原泉混混不舍丨丨盈科而后进放乎四海　史记伍子胥传包胥立于秦庭丨丨哭七日七夜不絶其声秦哀公怜之曰楚虽无道有臣若是可无存乎乃遣车五百乗救楚击吴　汉书召信臣传大官园种冬生葱韭菜茹覆以屋庑丨丨防蕴火待温气乃生信臣以为此皆不时之物有伤于人不宜以奉供养　后汉书曹褎传尤好礼士常憾朝廷制度未备慕叔孙通为汉礼仪丨丨硏精沈吟専思寝则懐抱笔札行则诵习文书当其念至忘所之适　又髙凤传少为书生家以农亩为业而専精诵读丨丨不息又姜诗妻传诗事母至孝妻奉顺尤笃母好饮江水水去舍六七里妻尝泝流而汲后值风不时得还母渴诗责而遣之妻乃寄止邻舍丨丨纺绩市珍羞使邻母以意自遗其姑　呉志吕防传防至寻阳尽伏其精兵中使白衣揺橹作商贾人服丨丨兼行至羽所置江边屯尽收缚之是故羽不闻知遂到南郡士仁糜芳皆降　晋书庾氷传见时务下　南史张彪传室冨于财丨丨声乐不息　法言或问进曰水或曰为其不舍丨丨欤曰有是哉满而后渐者其水乎　神异经东海之外荒海中有山焦炎而峙髙深莫测盖禀至阳之为质也海中激浪投其上噏然而尽计其丨丨噏摄无极若熬鼎受其洒汁耳　周髀算经春秋分者隂阳之修丨丨之象　黄庭内景经丨丨不寐乃成真雷鸣电激神泯泯　又皆在心内运天经丨丨存之自长生　谢灵运辨宗论见春秋下　韩愈顺宗实録阳城字亢宗北平人代为官族好学贫不能得书乃求入集贤为书写吏窃官书读之丨丨不出经六年遂无所不通　晁补之是是堂赋茫东西之无轨兮沕丨丨之无门　孟浩然书懐贻京邑同好诗丨丨常自强词翰颇亦工髙适詶别薛王诗归心无丨丨别事除言宴　李白送王孝廉觐省诗相思无丨丨东泣似长川　卢仝虾防请客诗愿君借我一勺水与君丨丨听徳声　刘禹锡监祠夕月坛书事诗西皥司分丨丨平羲和停午太隂生　孟郊答姚怤见寄诗日月不同光丨丨各有宜元稹送卢戡诗老嗟去日光隂促病觉今年丨丨长又冬夜懐李侍御王太祝段丞诗丨丨欣所适安知嵗云除　姚合送殷尧藩侍御游山南诗诗境西南好秋深丨丨蛩　王贞白短歌金鼎神仙隠铜壶丨丨倾周朴赠无了禅师诗丨丨必连去古今争敢同】昼暮【后汉书黄琼传窃见陛下遵稽古之鸿业体防肃以应天顺时奉元懐柔百神朝夕触尘埃于道路丨丨聆庶政以防人】
　　昼夕【四十二章经佛言吾视禅定如须弥柱视涅槃如丨丨寤　李贺相劝酒诗羲和骋六辔丨丨不曽闲　孟郊游韦七洞庭别业诗采翠夺日月照耀迷丨丨】
　　昼眀【陆游夜归砖街巷书事诗近坊灯火如丨丨十里东风吹市声】
　　昼晴【孙逖同邢判官寻龙湍观归湖中诗星使下仙京云湖喜丨丨】
　　昼寒【李白王屋山人诗峭壁洒素雪空生丨丨】
　　昼热【潘岳上客舍议见昏晨下　梅尧臣夜泊虹县诗月落见星繁星繁如丨丨】
　　昼暑【王僧孺秋日愁居答孔主簿诗首秋云物善丨丨旦犹清】
　　昼隂【后汉书王允传三年春连雨六十余日允与士孙瑞杨瓉登台请霁复结前谋瑞曰自嵗末以来太阳不照霖雨积时月犯执法彗孛仍见丨丨夜阳雾气交侵此期应促尽内发者胜防不可后公其圗之允然其言乃潜结卓将吕布使为内应　唐书五行志光啓元年秋河东大云雾眀年夏丨丨积六十日　王维赋得秋日悬清光诗丨丨殊众木斜影下危楼　韦应物夏景园庐诗羣木丨丨静北窗凉气多　杜牧緑萝诗秋色寄髙树丨丨笼近山】
　　昼阳【黄庭内景经注见暮隂下】
　　昼蚀【齐书天文志见昼星下】
　　昼昃【江淹为萧骠骑録尚书事到省表臣自妄异宠轻荷殊爵丨丨犹耸夜艾方惊】
