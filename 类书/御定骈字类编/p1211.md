<!-- { "loadSidebar": true } -->
　　西市【汉书食货志莽于长安及五都立五均官更名长安束丨丨令及洛阳邯郸临淄宛成都市长皆为五均司市称师东市称京丨丨称畿洛阳称中余四都各用东西南北为称　后汉书蔡茂传近湖阳公主奴杀人丨丨而与主共舆出入宫省逋罪积日寃魂不报洛阳令董宣直道不顾干主讨奸陛下不先澄审召欲加棰当宣受怒之初京师侧耳及其蒙宥天下拭目北史齐宗室思好传幽母深宫无复人子之礼二弟残戮顿絶孔懐之义仍纵子立夺马于东门光弁掣鹰于丨丨駮龙得仪同之号逍遥受郡君之名　唐书韩朝宗传天寳初召为京兆尹分渭水入金光门汇为潭以通丨丨材木　宋史神宗纪元丰四年八月丁丑熙河经制李宪败夏人于丨丨新城　又赵隆传从李宪破丨丨师讨鬼章外河诸羌皆以兵应之隆率众先至斧其桥鬼章失援乃成禽　又刘舜卿传知原州改秦凤钤辖袭击丨丨城先登有功迁皇城副使　吕览秦缪公兴师以袭郑师过周而东郑贾人髙奚施将丨丨于周道遇秦师曰嘻师所从来者逺矣此必袭郑遽使奚施归告乃矫郑伯之命以劳之　白居易效陶潜体诗见东京下　马祖常都门一百韵诗东郊鬪鱼龙丨丨卖驯鹤】
　　西桥【北史姚苌传兴从汾西北下冯壑为垒以自固兴又将数千骑乘丨丨官军钩取以为薪蒸　明一统志丨丨在顺庆府城西三里　又丨丨在重庆府南川县治西　崔融留别杜审言诗驻马丨丨上囘车南陌头　范梈西轩即事诗鼔絶山城门未掩梦和疎雨度丨丨】
　　西术【包融酬忠公林亭诗结庐近丨丨种树久成隂】
　　西寨【五代史房知温传明宗遣乌震代知温戍而知温意尤不乐卢台戍军夹水东西为两寨震初至与知温会东寨方博效节军乱噪于门外知温即乘马而出乱军击杀震执辔留知温知温绐曰骑兵皆在丨丨今独步军恐无能为也知温即跃马登舟渡河入丨丨以骑军尽杀乱者】
　　西里【后汉书马援传封援为新息侯食邑三千户援乃击牛酾酒劳飨军士从容谓官属曰吾从弟少游常哀吾慷慨多大志曰士生一世但取衣食裁足乘下泽车御欵段马为郡掾吏守坟墓乡里称善人斯可矣致求盈余但自苦耳当吾在浪泊丨丨间虏未下之时下潦上雾毒气薫蒸仰视飞鸢跕跕堕水中卧念少游平生时语何可得也】
　　西邮【黄庭坚感昔诗弃夏丨丨忘险要失燕北面受风寒】
　　西部【后汉书明帝纪永平十二年春置永昌郡罢益州丨丨都尉　又和帝纪永元十六年十二月复置辽东丨丨都尉官　又郅恽传丨丨督邮繇延天资忠贞禀性公方摧破奸凶不严而理今与众儒共论延功显之于朝　又鲜卑传自分其地为三部从右北平东至辽东接夫余濊貊二十余邑为东部从右北平以西上谷十余邑为中部从上谷以西至炖煌乌孙二十余邑为丨丨各置大人主领之皆属檀石槐　魏书神元帝纪先是丨丨内侵国民离散依于没鹿囘部大人窦賔始祖有雄杰之度时人莫测后与賔攻丨丨军败失马步走始祖使人以所乘骏马给之賔归令其部内求与马之人当加重赏始祖隐而不言久之賔乃知大惊将分国之半以奉始祖始祖不受賔固问所欲始祖请率所部北居长川賔乃敬从　又昭成帝纪帝常击丨丨叛贼流矢中目贼破之后诸大人执射者各执锥刀欲屠割之帝曰彼各为其主何罪也乃释之　唐书髙丽传分五部曰内部即汉桂娄部也亦号黄部曰北部即絶奴部也或号后部曰东部即顺奴部也或号左部曰南部即灌奴部也亦号前部曰丨丨即消奴部也】
　　西城【史记六国表齐宣公四十九年与郑会于丨丨伐卫取毌丘　汉书地理志汉中郡丨丨　后汉书光武帝纪遣前将军李通率十二将军与公孙述将战于丨丨破之　又隗嚣传嚣大将十三人属县十六众十余万皆降王元入蜀求救嚣将妻子奔丨丨从杨广注丨丨县名属汉阳郡一名始昌城在今秦州上邽县西南　又西域传于寘国居丨丨去长史所居五千三百里去洛阳万一千七百里领户三万二千口八万三千胜兵三万余人　晋书宣帝纪太和四年迁大将军加大都督假黄钺与曹真伐蜀帝自丨丨斫山开道水陆并进泝沔而上至于朐防拔其新丰县军次丹口遇雨班师　宋书五行志魏明帝景初中洛阳城东桥洛水浮桥桓楹同日三处俱震寻又震丨丨上候风木飞鸟　又州郡志魏兴丨丨令汉旧县属汉中　又氐胡传遣参军姚道贤赍书诣梁州刺史萧思话寻续又遣诣台归罪道贤至丨丨为守兵所杀行李蔽拥日月莫照　齐书周山圗传除宁朔将军涟口戍主山圗遏涟水筑丨丨防虏骑路并以溉田　南史陈文帝纪天嘉五年秋九月城丨丨　元史阿剌兀思剔吉忽里传索要合幼从攻丨丨还封北平王尚阿剌海别吉公主云笈七签太元真人茅君讳盈师丨丨王君受上清玉佩金珰二景璿玑之道　宋之问秋莲赋见北禁下魏文帝于元武陂作兄弟共行游驱车出丨丨　刘桢杂诗释此出丨丨登髙且游观　陆机遨游出丨丨诗遨游出丨丨按辔循都邑　陆云为顾彦先赠妇往返诗丨丨善雅舞总章饶清弹　张说有岳州丨丨诗李白翫月金陵城西孙楚酒楼诗昨翫丨丨月青天垂玉钩　杜甫有奉和严中丞丨丨晚眺诗　孟郊邉城吟丨丨近日天俗禀气候偏　皇甫冉题髙云客舎诗见东川下　薛能题大云寺西阁诗阁临偏险寺当山独坐丨丨笑满顔　王建从元太守夏宴西楼诗五马游丨丨几杖随朱轮　张南史秋夜闻雁诗北渚三更闻过雁丨丨万木动寒砧　陈羽游洞灵观诗初访丨丨礼少君独行深入洞天云　曹松庐山访贾匡诗丨丨疾病日此地少寻君　郑畋题缑山王子晋庙诗丨丨要绰约南岳命娇娆　徐积赠黄鲁直诗忘却问君船住处夜来清梦绕丨丨　范成大望金陵行阙诗太平不用千寻锁静聴丨丨打夜涛　范梈立春和王翰林诗北斗红云上丨丨皓雪邉　又奉同陈应奉访友人不遇诗翰林小暇出丨丨京国余秋晚更明　王特起沁源道中诗踏徧丨丨锦石盘暮投佛屋解征鞍刘因西郊诗偶因访客出丨丨一色寒芜满境平　许衡宿卓水诗从君愿乞龙孙去栽向丨丨空隙间　赵秉文抚州诗萧寺金风动刹竿丨丨北斗挂防干　元好问济南杂诗六月行人汗如雨丨丨桥下有游鱼又望嵩少诗长河一苇人千里望防丨丨碧玉环　又别冠氏褚氏诗东舎茶浑酒味新丨丨红艳杏园春杨维桢湖州作三月三日雨新晴相邀春伴冶丨丨】西豪【后汉书荀淑传有子八人俭绲靖焘汪爽肃敷并有名称时人谓八龙初荀氏旧里名丨丨颍隂令渤海苑康以为昔髙阳氏有才子八人今荀氏亦有八子故改其里为髙阳里注今许州城内西南有荀淑故宅相传云即旧丨丨里也】
　　西周【诗小序黍离闵宗周也笺宗周镐京也谓之丨丨春秋序若平王能祈天永命绍开中兴隐公能宏宣祖业光唘王室则丨丨之美可寻文武之迹不坠周语幽王三年丨丨三川皆震注丨丨镐京也　战国策薛公以齐为韩魏攻楚又与韩魏攻秦而借兵乞食于丨丨韩庆为丨丨谓薛公曰君以齐爲韩魏攻楚九年取宛叶以北为强韩魏今又攻秦以益之韩魏南无楚忧西无秦患则地广而益重齐必轻矣　史记周本纪王赧时东西州分治王赧徙都丨丨　又六国表韩厘王咎十二年与秦击齐济西与秦王会丨丨　列仙传啸父冀州人少在丨丨市上补履数十年人不知也后竒其不老好事者造求其术不能得惟梁母得其作火法临上三亮山与梁母别列数十火而升天西邑多奉祀之焉　金楼子罗含之鸡能言丨丨之犬能语潘岳西征赋秣马臯门税驾丨丨　郗昻老人星赋唐昧擅誉于南楚史佚专美于丨丨　欧阳修鲁秉周】
　　【礼赋惟东鲁之大本秉丨丨之旧仪　呉均城上麻诗少年感恩命奉劒事丨丨】
　　西秦【宋书文帝纪以征西将军沙州刺史吐谷浑慕容璝为征西大将军丨丨河二州刺史陇西王北秦州刺史氐杨难当加号征西将军　南史江淹传夫以鲁连之智辞禄而不反接舆之贤行歌而归子陵闭关于东越仲蔚杜门于丨丨亦良可知也　隋书炀帝纪大业十三年夏四月癸未金城校尉薛举率众反自称丨丨覇王建元泰兴攻防陇右诸郡　刀劒録丨丨乞伏国仁以建义三年造一刀铭曰建义书　明一统志丨丨山在凤翔府陇州陇安旧县北二十里内有秦王试劒崖　曹植七啓见北燕下　陆机汉髙祖功臣颂改策丨丨报辱北冀　嵇康琴赋华堂曲宴宻友近賔兰殽兼御防酒清醇进南荆发丨丨绍陵阳度巴人变用杂而并起竦众聴而骇神　曹植门有万里客乐府本是朔方士今为呉越民行行将复行去去适丨丨　呉均小垂手乐府舞女出丨丨蹑影舞阳春　李峤星诗将军临北塞天子入丨丨　李白凤凰曲影灭彩云防遗声落丨丨　又横江词见东连下　杜甫月诗故园当北斗直指照丨丨　刘禹锡洛中送杨处厚入关便游蜀诗洛阳秋日正凄凄君去丨丨更向西李九龄旅舎卧病诗家隔丨丨无逺信身随东洛度流年　汪遵渑池诗丨丨北赵各称髙池上张筵列我曹许棠忆江南诗南楚丨丨逺名迟别嵗深　胡曽咏史诗苻坚举国出丨丨东晋危如累卵晨　元好问代州门外南楼诗东洛丨丨往复廻防番风雨与尘埃】西楚【史记货殖传自淮北沛陈汝南南郡此丨丨也彭城以东东海呉广陵此东楚也衡山九江江南豫章长沙是南楚也　又项羽纪项王自立为丨丨覇王王九郡都彭城　汉书邹阳传髙皇帝烧栈道水章邯兵不留行收弊民之倦东驰函谷丨丨大破水攻则章邯以亡其城陆击则荆王以失其地此皆国家之不防者也　宋书孝武帝纪诏先帝灵命初兴龙飞丨丨嵗纪浸逺感往纒心　又王镇恶传髙祖谋讨刘毅镇恶曰公若有事丨丨请赐给百舸为前驱　齐书和帝纪皇符所集重兴丨丨神器暂来虽有冥数徽名大号斯为幸矣　又晋安王子懋传隆昌元年迁子懋为都督江州刺史留丨丨部曲助镇襄阳单将白直侠毂自随隋书李宻传柴孝和説宻曰秦地阻山带河丨丨背之而亡汉髙都之而覇如愚意者令仁基守廻洛翟让】
　　【守洛口明公亲简精鋭西袭长安百姓孰不郊迎必当有征无战　明一统志丨丨霸王庙在凤阳府定逺县西六十里相传项羽败还至此后人为立祠　梁元帝召学生教方欲化行南国被于丨丨　沈约为晋安王谢南兖州章进不能闲诗丨丨好礼北河退无以振采六条宣风万里　又郊居赋浮兰烟于桂栋召巫阳于丨丨　庾信哀江南赋丨丨霸王劒及繁阳　张说湘州九日城北亭子诗丨丨茱萸节南淮戏马台　白居易自江陵之徐州路上寄兄弟诗谁怜陟冈者丨丨望南荆　戴复古汪给事守鄂渚元宵代江夏宰呉熙仲献灯诗丨丨东吴献风月南楼北榭拥星辰】
