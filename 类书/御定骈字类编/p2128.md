<!-- { "loadSidebar": true } -->
　　麋镬【徐陵长干寺碑羮鼎之大殷王未逢丨丨之深齐都非拟】
　　麋脯【礼记内则牛脩鹿脯田豕脯丨丨麕脯麋鹿田豕麕皆有轩雉皆有芼注皆人君燕食庶羞也苏辙巫山庙诗神仙洁清非世人瓦盎倾醪荐丨丨】
　　麋腊【贯休鼓腹曲饼红鰕兮防丨丨有酒如浊醯兮呼我吃】
　　麋臡【周礼醢人掌四豆之实朝事之豆其实韭菹醓醢昌本丨丨菁菹鹿臡茆菹防臡注郑司农云丨丨麋骭髓醢或曰丨丨酱也有骨爲臡无骨爲醢】
　　麋醢【礼记内则麋腥醢酱疏腥谓生肉言食麋生肉之时还以丨丨配之　周礼醢人麋臡疏言麋臡者以丨肉爲丨以其并骨爲之则爲臡】
　　麋饰【周礼射人以貍歩张三侯注见豹鹄下】
　　麋寿【六一题跋后汉北海相景君铭碑铭有云不永丨丨余家集録三代古噐铭有云眉寿者皆爲麋盖古字简少通用至汉犹然也】
　　麋字【段成式寺塔记安国寺征释门中僻事须对升上人言丨丨莎灯】
　　麋衡【周礼考工记凡试梓饮噐乡衡而实不尽梓师罪之注衡谓丨丨也疏麋即眉也】
　　麋衔【本草薇衔释名丨丨鹿衔时珍曰据苏说则薇衔鹿衔当作丨丨也鹿麋一类也　崔伯易感山赋见鹤虱下】
　　麋沸【淮南子百姓丨丨豪乱暮行逐利烦挐浇浅法与义相非行与利相反　又攻城略地莫不降下天下爲之丨丨螘动　扬雄冀州牧箴冀土丨丨法如汤　又长杨赋昔有彊秦封豕其士豪俊丨丨云扰羣黎爲之不康于是上帝眷顾髙祖七年之间天下密如也】
　　麋乱【栁宗元骂尸虫文蓐收震怒将勅雷霆击汝酆都丨丨纵横】
　　麋卧【僧宗泐南涧诗鸟啼青嶂外丨丨緑阴中】
　　麋入【元稹直台诗丨丨神羊队乌惊海鹭眠】
　　麋驯【苏轼访张山人得山中字诗野丨丨杖屦幽桂出榛菅】
　　麋兴【左传楚许伯御乐伯摄叔爲右以致晋师乐伯左射马而右射人角不能进矢一而已丨丨于前射麋丽龟　庾信周大将军襄城公郑伟墓志铭见雁落下】
　　鹿
　　鹿头【后汉书董卓传注钟虡以铜爲之虡丨丨龙身神兽也　酉阳杂俎觜属日月之子姓毗棃佉耶尼形如丨丨祭用果　齐民要术煮法好丨丨纯煮令熟着水中洗治作脔如两指大猪肉琢作臛一葱白长二寸一虎口细切　本草丨丨酒治虚劳不足消渴夜梦鬼物补益精气丨丨煮烂捣泥连汁和麴来酿酒饮少入葱椒　又唐书宪宗纪高崇文及刘辟战于丨丨栅败之　又髙崇文传丨丨山南距成都百五十里扼二川之要辟城之旁连八屯以拒东兵崇文始破宅二万于城下防雨不克攻明日战万胜堆堆直丨丨左使骁将髙霞寓鼓之士扳縁上尽杀戍者焚其栅下瞰丨丨城人可头数凡八战皆捷　又地理志汉州徳阳县有丨丨关　五代史康延孝传延孝与王衍战三泉衍败走延孝谓李严曰吾违军千里入人之国利在速战乗衍破胆之时但得百骑过丨丨关彼将迎降不暇若修缮桥梁必留数日使衍得闭关爲备则胜负未可知也因与严乘马浮江军士随之济者千余人遂入丨丨关下汉州　明一统志丨丨山在城都府徳阳县北三十余里昔有张丨丨造宅于此因名山有丨丨关即唐高崇文败刘辟处　杜甫丨丨山诗丨丨何亭亭是日慰饥渴　张籍赠赵将军诗身贵早登龙尾道功髙自破丨丨城　冯涓蜀防引忽惊登得鸡翁碛又恐碍着丨丨关】
　　鹿角【礼记月令仲夏之月丨丨解　又南史韦叡传魏中山王元英攻北徐州武帝遣征北将军曺景宗拒之次邵阳州筑垒自守未敢进帝怒诏叡防焉叡自合肥飞渡邵阳至即于景宗营前二十里夜掘长堑树丨丨爲城比晓而营立元英大惊以杖击地曰是何神也　魏武帝军策令今贼烧却丨丨夏侯渊使士补之兵退而渊未至甚可伤渊本非能用兵也爲督帅尚不当亲战况补丨丨乎　诸葛亮军令敌已来进持丨丨兵悉却在连冲后敌已附丨丨里兵但得进踞以矛防刺之　闻见后録沈括言车战之利见于歴世巫臣教吴子以车战遂霸中国李靖用偏箱丨丨车以擒颉利又明一统志丨丨山在洞庭湖东古屯戍所　又丨丨山在四川行都指挥使司城东一百十里山峯尖削状如丨丨　方舆胜览彞陵诸滩曰大蛇曰丨丨曰南北两虎头曰上狼尾皆在州西北　黄庭坚黔南道中记癸丑夕宿丨丨滩滩下乱石如囷廪无复寸土　入蜀记过丨丨虎头史君诸滩水缩已三之二然湍险犹可畏　韩愈祭张员外文避风太湖七日丨丨注丨丨洞庭湖中地名　杜甫白帝城放船出瞿塘峡久居夔府将适江陵漂泊有诗丨丨真走险狼头如跋胡　李羣玉洞庭风雨诗浪泼巴陵树雷烧丨丨田　韩驹武宁道中诗小滩嘈嘈大滩恶朝行羊肠暮丨丨　又齐民要术南越志曰防葵色赤生石上南越谓之丨丨本草丨丨菜集解时珍曰丨丨莱生东南海中石厓间长三四寸大如铁线分了如丨丨状紫黄色土人采曝货爲海错　又五色线洪崖先生欲归河内舍人刘守璋赠先生扬雄铁研并四皓丨丨枕　又苏轼欧阳季黙馈鱼诗我是骑鲸手聊堪充丨丨注欧阳公逹头鱼诗吾闻海之大物类无穷极毛鱼与丨丨一瀹数千百丨丨小鱼也】
　　鹿躯【梁书张率传河南国献舞马诏率赋之曰摧龙首回丨丨睨两镜蹙双鳬】
　　鹿耳【孟郊寄洺州李大夫诗鸟巢忧迸射丨丨骇惊闻刘商丨丨巾歌赵侯首带丨丨巾规模出自陶景】
　　鹿舌【唐书地理志防州防宁郡贡丨丨鹿尾】
　　鹿臂【捜神记陈郡谢鲲尝经行空亭中夜宿此亭旧每杀人夜四更有一黄衣人呼鲲字云幼舆可开户鲲令申臂于窗中于是授腕鲲即极力而牵之其臂遂脱明日看乃丨丨也寻血取获尔后此亭无复妖怪】鹿髆【水经注伊水又东北迳伏睹岭左纳焦涧水水西出丨丨山东流孤山南】
　　鹿皮【仪礼士冠礼束帛俪皮注俪皮两丨丨也　国语桓公知诸侯之归已也使轻其币而重其礼罢马以爲币缕纂以爲奉丨丨四个诸侯之使垂櫜而入稇载而归　南史何尚之传尚之在家常着丨丨帽及拜开府天子临轩百僚陪位沈庆之于殿庭戏之曰今日何不戴丨丨冠　又吉瞻传瞻尝梦得一积丨丨从而数之有十一领及觉喜曰鹿者禄也吾当居十一禄乎杜甫同豆卢峯贻主客李员外贤子棐知字韵诗唱和将雏曲田翁号丨丨　又耳聋诗见鹖冠下　陈樵诗投老抛书衣丨丨】
　　鹿胎【宋史太宗纪太平兴国七年诏川峡诸州官织锦绮丨丨透背六铢欹正殻等悉罢之民间勿禁杨巨源见薛侍御戴不损里帽子因赠诗已见笼蝉翼无因映丨丨　皮日休送润卿还华阳诗见燕肉下陆蒙和夏景无事因懐章来二上人诗髙杉自欲生龙脑小弁谁能寄丨丨　唐求赠道者诗披霞带丨】
　　【丨岁月不能摧　张雨云根石诗石色斑斑野丨丨石身浑裹夜明苔　又洛阳牡丹记丨丨花者多叶紫花有白防如丨丨之纹本草释名葱一名丨丨】
　　鹿胃【礼记内则见鹗胖下　埤雅饵药之人不可食鹿以鹿常食解毒之草是故能制散诸药内则辨物之不可食者一曰丨丨胃其受食之府也则尤不可食矣　梁简文帝六根懴文虽复鸨奥丨丨犹不称甘凤肺龙胎更云不美】
　　鹿筋【金史世宗纪大定八年诏罢复州嵗贡丨丨　又酉阳杂俎江徳藻聘北道记云自邵伯埭三十六里至丨丨梁先有逻此处足白鸟故老云有丨过此一夕爲蚊所食至晓见丨因名】
　　鹿心【北梦琐言江陵松滋枝江村射鹿者率以淘河鸟胫骨爲管以丨丨上脂膜作簧吹作鹿声有大号小号呦呦之异或作麀鹿声则麚鹿毕集茥爲牝声所诱人得彀矢而注之】
　　鹿胆【祥验集唐寳厯中范阳节度使朱克融猎得一鹿丨丨中得珠如弹丸黒色初软后硬如石光明】鹿毛【岭表録异记番禺地无狐兔用丨丨野狸毛爲笔王隠笔铭岂其作笔必兔之毫调利难秃亦有丨丨】
　　鹿肉【吴志赵逹传尝过知故知故爲之具食谓曰仓卒乏酒又无嘉肴无以叙意如何逹取盘中只筯再三纵横之乃言卿东壁下有美酒一斛丨丨三斤何以辞无　酉阳杂俎毕形如笠又属木祭用丨丨】鹿肠【后汉书袁绍传绍乃出军入朝哥丨丨山苍岩谷口讨于毒围攻五日破之　崔伯易感山赋见鹤虱下】
　　鹿肚【西京杂记髙祖爲泗水亭长送徒骊山将与故人诀去徒卒赠髙祖酒二壶丨丨牛肝各一髙祖与乐从者饮酒食肉而去后即帝位朝晡尚食常具此二炙并酒二壶】
　　鹿髓【本草丨丨煎治肺痿伤中脉絶】
　　鹿茸【本草丨丨脩治别録曰四月五月解角时取阴干使时燥恭曰丨丨夏收之阴干百不收一且易臭惟破之火干大好　苏轼黄精鹿诗幽人只采黄精去不见深山丨养丨　黄庭坚夏日梦伯兄寄江南诗河天月晕鱼生子槲叶风微丨养丨】
　　鹿胶【周礼考工记丨丨青白马胶赤白牛胶火赤鼠胶黑鱼胶饵犀胶黄　墨经卫夫人曰墨取庐山松烟代郡丨丨】
　　鹿髀【明一统志丨丨山在徽州府休宁县西百五十里昔有采药者遇老人皓白指灵药示之乃遗丨丨】鹿【元稹代曲江老人诗韬袖夸狐腋弓尚丨丨】
　　鹿觡【方言钩宋楚陈魏之间谓之丨丨或谓之钩格郭璞江赋或丨丨象鼻或虎状龙顔　盛恩焦山赋丨丨象鼻虎防龙鬛】
　　鹿蹄【山海经中山经厘山之首曰丨丨之山其上多玉其下多金甘水出焉而北流注于洛其中多泠石水经洛水又东防于龙余之水注水出虫尾之山东流入洛水又自丨丨之山以至元扈之山凡九山　又】
　　【本草释名丨丨草时珍曰丨丨象叶形能合金疮故名试剑草又山慈姑亦名丨丨与此不同】
　　鹿爪【梁书羊侃传侃性豪侈善音律姬妾列侍有弹筝人陆太喜着丨角丨长七寸　乐録弹筝者以丨角爲丨弹之谓之系　杨亿诗麝脐熏绣被丨丨试银筝】
　　鹿尾【唐书地理志见鹿舌下　酉阳杂俎梁刘孝仪食鲭鲊曰五侯九伯令尽征之魏使崔劼李骞在坐劼曰中丞之任未应已得分陜骞曰若然中丞四履当至穆陵孝仪曰邺中丨丨乃酒肴之最劼曰生鱼熊掌孟子所称鸡跖猩唇吕氏所尚丨丨乃有竒味竞不载书籍每用爲怪孝仪曰寔是如此或是古今好尚不同梁贺季曰青州蟹黄乃爲郑氏所记此物不书未解所以骞曰郑亦称益州鹿但未是珍味】
　　鹿迹【诗町畽鹿场　町畽丨丨也　王建题寿安南馆诗湿树浴鸟痕破苔卧丨丨　又明一统志丨丨石在池州府东流县东六十里有巨石平如掌俗传葛洪于此炼丹丹成跨白鹿飞升石上有丨丨　平泉草木记八公之怪石巫峡之岩湍琅琊台之水石布于清渠之侧仙人迹丨丨之石列于佛榻之前】鹿踪【皮日休缥缈峯诗带露齅药蔓和云寻丨丨】
　　鹿羣【项斯山行诗山当日午回峰影草带泥痕过丨丨】
　　鹿状【郭璞如賛如之兽丨丨四角】
　　鹿影【薛士隆雁荡山赋师子丨丨灵鲫鱼】
　　鹿子【论语素衣霓裘朱注霓丨丨色白　又初学记汉有上林乐游博望黄山后汉有鸿徳筚圭灵昆广成诸苑晋有平乐丨丨桑梓诸苑并在洛阳】
　　鹿牝【诗麀鹿麌麌传丨丨曰麀】
　　鹿麛【后汉书礼仪志立秋之日自郊礼毕始扬威武斩牲于郊东门以荐陵庙其仪乗舆御戎路白马朱鬛躬执弩射牲牲以丨丨　卢纶山中一絶阳坡软草厚如织因与丨丨相伴眠　欧阳衮南涧寺诗云藏古壁遗龙象草没香台抱丨丨皮日休樵子诗见猿父下】
