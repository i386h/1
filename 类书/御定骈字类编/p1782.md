<!-- { "loadSidebar": true } -->
　　布雾【眀一统志丨丨山在辽葢州衞东南一百一十里】
　　布月【汪莘月赋畴昔之夜尝梦焉弄月于云叶之表钓月于浪花之端种月于林帛之下丨丨于天地之间臣有其志而未遂也】
　　布气【易林谷风丨丨万物出生　世説苏峻时孔羣在横塘为匡术所逼王丞相保存术因众座戏语令术劝羣酒以释横塘之憾羣答曰徳非孔子厄同匡人虽阳和丨丨鹰化为鸠至于识者犹憎其眼也】布隂【陈涟嵗寒轩赋阳乌转影绿云丨丨】
　　布景【宣和画谱墨竹叙论丨丨致思不盈咫尺而万里可论岂俗工所能到哉　郗昂老人星赋恒星转耀而同焕丨丨摇辉以相薄】
　　布影【沈约修竹弹甘蕉文甘蕉攒茎丨丨独见鄣蔽虽处台隅遂同幽谷】
　　布地【杜甫望牛头寺诗灯无白日丨丨有黄金】
　　布土【后汉书王霸传诏霸将弛刑徒六千余人与杜茂治飞狐道堆石丨丨筑起亭障自代至平城三百余里　宋史礼志大礼备仪卫则有司先丨丨为黄道自宫至祀左右设香台画瓮青绳阑干】
　　布路【左郑伯有耆酒为窟室而夜饮酒击钟焉朝至未己朝者曰公焉在其人曰吾公在壑谷皆自朝丨丨而罢　唐书李渤今日入阁陛下不时见羣臣羣臣皆丨丨跛倚　苏轼诗横前坑穽众所畏丨丨金珠谁不裹】
　　布野【史记匈奴单于既入汉塞未至马邑百余里见畜丨丨而无人牧者怪之乃攻亭是时雁门尉史行徼见寇葆此亭知汉兵谋单于得欲杀之尉史乃告单于汉兵所居单于大惊曰吾固疑之乃引兵还　魏志满宠青龙三年权遣兵数千家佃于江北至八月宠以为田收熟男女丨丨其屯衞兵去城逺者数百里可掩击也遣长史督二军循江东下摧破诸屯焚烧谷物而还】
　　布席【战国防夫江上之处女有家贫而无烛者处女相与语欲去之家贫无烛者将去矣谓处女曰妾以无烛故常先至扫室丨丨何爱于余眀之照四壁者幸以赐妾何妨于处女妾自以为有益于处女何为去我处女相悟以为然而留之　史记袁盎传上幸上林皇后慎夫人从其在禁中常同席坐及在郎署长丨丨袁盎引郤慎夫人坐】
　　布筵【栁宗元道州文宣王庙碑丨丨伊位作廪伊秩以丰其仪以壮其室】
　　布器【韩诗外孔子曰赐汝独不见夫丧家之狗欤既敛而椁丨丨而祭顾望无人意欲施之】布甲【李绅到宣武诗宿云看丨丨疎栁见分营】
　　布箭【顾况大云寺诗摩胸开掌坦棊丨丨】
　　布罭【张衡西京赋丨九丨设罣防】
　　布网【尔雅土鼅鼄注在地中丨丨者】
　　布弋【庾信鹤赞序丨丨设罝并皆禽获】
　　布笮【孔武仲江豚诗舟人相语惊澜将作亟入湾浦踣樯丨丨】
　　布绣【班固西都赋若摛锦与丨丨爥燿乎其陂】
　　布奕【谢翺拟古诗秋风吹蓬颗累累如丨丨】
　　布草【庄子濡需者豕虱是也择疏鬛自以为广宫大囿奎蹄曲隈乳间股脚自以为安室利处不知屠者之一旦鼔臂丨丨操烟火而已与豕俱焦也此以域进此以域退此其所谓濡需者也】
　　布种【元史百官志见酒坊下】
　　布叶【陆机董逃行和风习习薄林柔条丨丨垂阴　萧頴士菊荣诗旧根新茎丨丨垂英　裴迪茱萸沜诗飘香乱椒桂丨丨间檀栾】
　　布手【大戴礼布指知寸丨丨知尺舒肘知寻】
　　布指【大戴礼见上　薛季宣新作殊亭诗书文两奇絶踪迹存丨丨】
　　布爪【列子戴发含齿倚而趋者谓之人而人未必无兽心虽有兽心以状而见亲矣傅翼戴角分牙丨丨仰飞伏走谓之禽兽而禽兽未必无人心虽有人心以状而见疏矣　何梦桂蛟龙歌丨丨曽云兴鼔鬐歘电放】
　　布发【释氏通鉴齐武成帝筑坛于内请上法师授归戒帝丨丨于地令上践其发而升座　沈约懴悔文丨丨顶礼幽显证成此念一诚相续不断】
　　布翰【成公绥鸟赋栖息重阴列巢丨丨】
　　布【史记楚世家若王之于弋诚好而不厌则出宝弓碆新缴射噣鸟于东海还葢长城以为防朝射东莒夕发浿丘夜加即墨顾据午道则长城之东收而太山之北举矣西结境于赵而北达于燕三国丨丨则从不待约而可成也】
　　布兵【玉海王超上二图其一置资粮在军中丨丨周防贼无钞掠其一遇贼为方阵外分列游兵持弓弩贼至则易聚而可并力　萧遘和王侍中谒张恶子庙诗酂侯为国亲箫鼔堂上神筹更丨丨】
　　布阵【唐书郝廷玉传用临淮王遗法丨丨　骆賔王破贼露布连营丨丨据险兵　刘禹锡观棊歌雁行丨丨众未晓虎穴得子人皆惊　苏轼喜雨诗前时渡江入吴越丨丨横空如项羽自注去嵗钱塘见飞蝗自西北而来极可畏】
　　布戎【国语王以黄钟之下宫丨丨于牧之野故谓之厉所以厉六师也】
　　布筭【北史许遵遵善筮文宣无道日甚遵语人曰多折筭来吾筮此狂夫何日得死于是丨丨满牀大言曰不出冬初我乃不见　中论昔者圣王之造厯数也原星辰之迭中寤晷影之长短下漏以考之丨丨以追之然后寒暑顺序四时不忒　苏轼真一酒歌序丨丨以步五星不如仰观之捷吹律以求中声不如耳齐之审】
　　布写【史记司冯相如郁郁斐斐众香发越肹蠁丨丨晻暧苾勃】
　　布画【金史方伎武祯子亢寡言笑不妄交尝与一学生终日相对握筹丨丨目炯炯若有所营见者莫测也】
　　布简【鲍照河清颂见丝言下】
　　布坐【唐书欧阳询传尝行见索靖所书碑观之去数步复返及疲乃丨丨至宿其傍三日乃得去】布行【左眀允笃诚疏诚者实也秉心纯直丨丨贞实也　杜预举贤良方正表按苏赞丨丨于草野着徳于闾阎放心直意若得珥笔丹墀推访格言必有谔谔匪躬之节】
　　布武【礼记曲礼堂上接武堂下丨丨注武迹也　沈约瑞石像铭序素毫月举腾光于梵室妙趾神行丨丨于椒殿　蘓轼白水山佛迹岩诗海风吹未凝古佛来丨丨】
　　布藻【万齐融三日绿潭篇垂菱丨丨如妆镜丽日晴天相照映】
　　布巧【画记画之六法独唐吴道子本朝李伯时始能兼之然吴笔豪放不限长壁大轴出奇无穷伯时只于澄心纸上运奇丨丨　沈一贯老鹞行有狐绥绥窟其顶据危丨丨张魔军】
　　布徳【鲁语长勺之役曹刿问所以战于严公公曰余不爱衣食于民不爱牲玉于神对曰夫恵本而后民归之志民和而后神降之福若丨丨于民平均其政事君子务治而小人务力动不违时器不过用财用不匮莫不共祀是以用民无不听求福无不丰　史记淮南王当今陛下临制天下一齐海内泛爱蒸庶丨丨施恵口虽未言声疾雷霆令虽未出化驰如神心有所懐威动万里下之应上犹影响也　储光羲献髙使君大酺诗丨丨言皆应无为物自成】
　　布义【汲冢周书丨丨行刚曰景　説苑魏文侯使西门豹往治于邺告之曰必全功成名丨丨　李峤赋诗丨丨孙卿子登髙楚屈平】
　　布恵【史记秦本纪周室微诸侯力政争相并秦僻在雍州不与中国之防盟夷翟遇之孝公于是丨丨振孤寡招战士眀功赏　又李斯田常为简公臣爵列无敌于国私家之富与公家均丨丨施徳下得百姓上得羣臣隂取齐国　李尤旄城门铭顺阳丨丨贫之是振】
　　布泽【晋书郭璞今皇孙载育天固灵基黔首颙颙实望恵润又嵗涉午位金家所忌宜于此时崇恩丨丨则火气潜消灾谴不生矣】
　　布政【诗周王于迈六师及之疏既有贤臣为王丨丨故可以征讨有罪周王徃行征伐则六师与之而俱进也　春秋夜中星霣如雨何休注星霣未坠而夜中星反者房心见其虚危斗房心天子明堂丨丨之宫也虚危齐分其后齐桓行霸阳谷之会有王事　左诗曰柔逺能迩以定我王平之以和也又曰不竞不絿不刚不柔丨丨优优百禄是道和之至也疏汤之为政丨行丨教优优然和绥而种福禄于是聚而归之　史记孝文帝纪二年十一月晦日有食之十二月望日又食上曰朕闻之天生蒸民为之置君以养治之人主不徳丨丨不均则天示之以菑以诫不治乃十一月晦日有食之适见于天菑孰大焉　晋书天文志月五星入太微轨道吉其所犯中坐成刑其西南角外三星曰眀堂天子丨丨之宫　南史王籍为钱塘县下车丨丨咸谓数十年来未之有也　李尤眀堂铭丨丨之室上圆下方体天则地在国之阳　王融防秀才文岂丨丨未优将罢民难业　梁简文帝谢赐新厯表班和丨丨悬阙狥道台哈布哈陪幸西湖诗丨丨亲巡省观民或怠荒】
　　布令【周语丨丨陈辞而又不至则又増修于徳无勤民于逺是以近无不听逺无不服　又以太簇之下宫丨丨于商昭显文徳底纣之多辜故谓之宣所以宣三王之徳也】
　　布功【公羊传山川有能润于百里者天子秩而祭之注此皆助天宣气丨丨故祭天及之　史记五帝纪尧曰谁可顺此事放齐曰嗣子丹朱开眀尧曰吁顽凶不用尧又曰谁可者讙兜曰共工旁聚丨丨可用尧曰共工善言其僻似恭漫天不可】
　　布利【左先王疆理天下物土之宜而丨其丨　周语夫王人者将导利而布之上下者也使神人百物无不得其极犹日怵惕惧怨之来也故颂曰思文后稷克配彼天立我蒸民莫匪尔极大雅曰陈锡哉周是不丨丨而惧难乎故能载周以至于今】
　　布敎【王俭郊殷议眀堂有五室天子每月于其室听朔丨丨　牛眀堂议风丨丨作范于后】布信【北史于翼翼为渭州刺史翼兄寔先莅此州颇有恵政翼又推诚丨丨事存寛简夷夏感悦比之大小冯君焉】
　　布法【管子民知礼矣而未知务然后丨丨以任力】
　　布化【魏志陈羣崇徳丨丨恵恤黎庶　陆倕石阙铭或以听穷省寃或以丨丨悬法　李程文帝罢露台赋气为备顺时丨丨】
　　布宪【周礼丨丨中士二人下士四人　又丨丨掌宪邦之刑禁　周语武王伐商反及嬴内以无射之上宫丨丨施舍于百姓故谓之嬴乱所以优柔容民也管子正月之朔百吏在朝君乃出令丨丨于国　陆倕石阙铭春秋説旧章之敎礼经重丨丨之文　苟勗翼乐歌开元丨丨四海鳞萃】
　　布防【唐书裴度帝方忧深州围欲必出牛元翼更使度腾书丨丨】
　　布洽【忠经王者立武以威四方淳徳丨丨戎夷禀命】
　　布告【史记匈奴单于既约和亲于是制诏御史曰匈奴大单于遗朕书言和亲已定亡人不足以益众广地匈奴无入塞汉无出塞犯令约者杀之可以久亲后无咎俱便朕已许之其丨丨天下使明知之】布施【周语三时务农而一时讲武故征则有威守则有财若是乃能媚于神而和于民矣则享祀时至而丨丨优裕也　庄子儒以诗礼发冢大儒胪曰东才作矣事之何若小儒曰未觧裾襦口中有珠诗固有之曰青青之麦生于陵陂生不丨丨死何含珠为接其鬓压其顪儒以金椎控其颐徐别其颊无伤口中珠】布致【宣和画谱世人画竹者难得疎秀士人但命意丨丨洒落疎枝秀叶初不在多】
　　布闻【史记太史公自序主上眀圣而徳不丨丨有司之过也】
　　布冒【书君奭昭武王惟冒惟此四人眀武王之徳使丨丨天下大尽举行其徳】
　　布覆【马融长笛赋气喷勃以丨丨兮乍跱蹠以狼戾注喷勃气结笛中声不散也丨丨气通而四覆也跱蹠其声跱立如有所蹠履也】
