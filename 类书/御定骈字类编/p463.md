<!-- { "loadSidebar": true } -->
　　海岱【书禹贡丨丨惟青州传东北据丨西南距丨　又丨丨及淮惟徐州　史记天官书北斗七星所谓旋玑玉衡以齐七政杓擕龙角衡殷南斗魁枕参首用昏建者杓杓自华以西南夜半建者衡衡殷中州河济之间平旦建者魁魁丨丨以东北也注正义曰丨丨代郡也　又货殖传太公望封于营邱地泻卤人民寡于是太公劝其女工极技巧通鱼盐则人物归之繦至而辐凑故齐冠带衣履天下丨丨之间敛袂而往朝焉汉书地理志临淄丨丨之间一都防也其中具五民云又郦食其传方今燕赵已定唯齐未下今田广据千里之齐田间将二十万之众军于歴城诸田宗彊负丨丨阻河济南近楚齐人多变诈足下虽遣数十万师未可以岁月破也　魏志崔琰传鲁国孔融注司马彪九州春秋曰融在北海欲举军曜甲与羣贤要功自于丨丨结植根本不肯碌碌如平居郡守事方伯赴期防而已　晋书桓彛传尝过舆县县宰徐宁字安期通朗博渉彛遇之欣然停留累日结交而别先是庾亮每属彛觅一佳吏部及至都谓亮曰为卿得一吏部矣徐宁真丨丨清士因为叙之即迁吏部郎　宋书武帝纪北清丨丨南夷百越荆雍稽服庸氓顺轨　齐书崔慰祖传慰祖着丨丨志起太公迄西晋人物为四十卷　周书武帝纪幽青丨丨折简而来冀北河南传檄可定　水经注先公以太和中作镇丨丨余总角之年持节东州明一统志丨丨楼在青州府城内金统军司廨后一名凝翠　潘岳杨荆州诔茫茫丨丨元化未周滔滔江汉疆场分流　徐陵劝进梁元帝表尅李轶于河津征陶谦于丨丨　庾信郑常神道碑作牧济河风行于雷泽建旟丨丨化被于淮沂　又郑伟墓志铭济河遗惠丨丨余封　杜甫登兖州城楼诗浮云连丨丨平野入青徐　元稹酬乐天东南行丨丨词锋截皇王笔阵敺刘得仁秋夜寄友人诗所思同丨丨所梦亦烟波温庭筠寓懐诗茍无丨丨气奚取壶浆恩　灵一安公】
　　【诗法服应华夏金言流丨丨　袁桷画松诗恋乡思丨丨封爵鄙云亭　马祖常上京翰苑书懐诗见山河下】海岛【史记田儋传汉王立为皇帝以彭越为梁王田横惧诛而与其徒属五百余人入丨居丨中髙帝闻之以为田横兄弟本定齐齐人贤者多附焉今在海中不收后恐为乱廼使使赦田横罪而召之田横因谢曰臣烹陛下之使郦生今闻其弟郦商为汉将而贤臣恐惧不敢奉诏请为庶人守丨丨中按岛汉书作隖　魏志乐进传太祖征管承军淳于遣进李典击之承破走逃入丨丨海濵平　晋书石季龙载记季龙谋伐昌黎遣渡辽曹伏将靑州之众渡海戍蹋顿城无水而还因戍于丨丨运谷三百万斛以给之　齐书刘善明传善明从弟僧副与善明俱知名于州里泰始初僧副将部曲二千人东依丨丨太祖在淮阴壮其所为召与相见引为安成王抚军参军　又扶南国传斗絶丨丨控带外国故恃险数不賔　魏书崔挺传掖县有人年逾九十板舆造州自称少曽充使林邑得一美玉方尺四寸甚有光彩藏之丨丨垂六十岁忻逢明治今愿奉之挺曰吾虽徳谢古人未能以玉为寳遣船随取光润果然竟不肯受仍表送京都　唐书选举志凡筭学九章丨丨共三嵗　又艺文志刘徽丨丨筭经一卷　元史塔尔楚传岁甲寅奉防伐髙丽命桑结呼喇珠诸王并听节制其年破髙丽连城举国遁入丨丨　武帝内传方丈之阜为理命之室沧浪丨丨养九老之堂　曹植辩道论世有方士吾王悉所招致甘陵有甘始卢江有左慈阳城有郗俭始能行气导引慈晓房中之术俭善辟谷悉号三百岁本所以集之于魏国者诚恐斯人之徒接奸宄以欺众行妖慝以惑民岂复欲观神仙于瀛洲求安期于丨丨释金辂而履云舆弃六骥而美飞龙哉庾信吴明彻墓志铭江东八千子弟从项籍而不归丨丨五百军人为田横而俱死　韩愈潮州谢上表当此之际所谓千载一时不可逢之嘉防而臣负罪婴衅自拘丨丨戚戚嗟嗟日与死迫曽不得奏薄技于从官之内御之间穷思毕精以赎前过怀痛穷天死不闭目杜甫赠射洪李四文诗东征下月峡挂席穷丨丨李端千里思诗燕山苏武上丨丨田横住　马戴宿贾】
　　【岛原居诗烟霞向丨丨风雨宿园林　韦庄润州显济阁晓望诗逺烟藏丨丨初日照扬州　法振送人游闽越诗丨丨隂晴日江帆来去风　皎然送卢仲舒移居海陵诗丨丨无邻里盐居少物华　贯休偶作诗闯蜀睂嚬逰丨丨扶桑椹熟金乌饱　洪希文秋声诗气回丨丨波涛势令压边庭人马嘶】
　　海阳【战国防见汾陉下　宋书州郡志丨丨令何志晋初立晋太康地志无晋地记故属东官　地理通释丨丨刘氏云楚之东境　明一统志潮州府丨丨县附郭　又丨丨山在潮州府丨丨县境因南有大海故名　又丨丨山在桂林府兴安县南九十里旧名阳海山　吕温初发道州答崔三连州题丨丨亭见寄诗闻説殷勤丨丨事令人转忆舜祠山　又汉书地理志辽西郡县丨丨　晋书石季龙载记羣臣已下劝称尊号季龙上书曰王室多难丨丨自弃四海业重故俯从推逼　元史百官志大宁丨丨等处屯田打捕所掌北京平滦等路析居放良布哷齐等户　水经濡水从塞外来东南过辽西令支县北又东南过丨丨县西南入于海　又齐书州郡志晋陵郡县丨丨】
　　海阴【汤惠休江南思乐府幽客丨丨路留戍淮阳津　郑愔塞外诗丨丨凝独树日气下连营】海陆【隋书地理志苏州府川泽沃衍有丨丨之饶　沈约郊居赋罗方员而绮错穷丨丨而兼荐　鲍照观圃人艺植诗逺养徧闗市深利穷丨丨　韦应物军中冬燕诗旋罄周旋礼愧无丨丨珍】
　　海道【晋书庾翼传时东土多赋役百姓乃从丨丨入广州刺史邓岳大开鼓铸诸夷因此知造兵器翼表陈东境国家所资侵扰不已逃逸渐多夷人常伺隙若知造铸之利将不可禁　宋书武帝纪循广州守兵不以丨丨为防是月建威将军孙季髙乘海奄至而城池峻整兵犹数千季髙焚贼舟舰悉力而上四靣攻之即日屠其城　又张邵传安北中兵参军沈庆之议欲以车营为函箱陈精兵为外翼奉二王及妃媛直趋歴城分城兵配防军将军萧思话留守太尉长史何朂不同欲席卷奔郁州自丨丨还都二议未决　唐书归崇敬传大厯初授仓部郎中充吊祭册立新罗使丨丨风涛舟几坏众惊谋以单舸载而免答曰今共舟数十百人我何忍独济哉少选风息　宋史艺文志冯忠嘉丨丨记一卷　元史世祖纪发蒙古军千人从江东宣慰使张范由丨丨讨宋余罪　韩愈南海神庙碑因其故庙易而新之在今广州治之东南丨丨八十里扶胥之口黄木之湾　又尚书左丞孔公墓志铭絶海之商有死于吾地者官藏其货满三月无妻子之请者尽没有之公曰丨丨以年计往复何月之拘茍有騐者悉推与之无筭逺近　梅尧臣送马廷评之余姚诗见山井下】海路【齐书陈显达传江仆射兄弟忠言属荐正谏繁兴覆族之诛于斯而至故乃□噬之刑四剽于丨丨家门之衅一起于中都　五代史吴越世家杨隆演取防州镠始由丨丨入贡京师　张九龄敕新罗王金兴光书省表具知丨丨艰阻朝贺不阙岁益忠谨日以嗟称　吴均赠杜容成诗答言丨丨长风驶飞无力　刘删赋得苏武诗食雪天山近思归丨丨长　孟浩然永嘉别张子容诗挂帆愁丨丨分手恋朋情　李白古风归飞丨丨逺独宿天霜寒　又送王屋山人诗忽然思永嘉不惮丨丨赊　髙适送蔡十二诗河流冰处尽丨丨雪中寒　姚合金州书事诗井邑神州接帆樯丨丨通　杜牧边上闻笳诗丨丨无尘边草新荣枯不见緑杨春　许棠送省元上人归江东诗雨合吴江黑潮移丨丨新　栖白送圆仁三藏归本国诗家山临晩日丨丨信归桡】
　　海涂【宋史食货志绍定元年以侍御史李知孝言罢上虞余姚丨丨地创立盐灶】
　　海岸【魏志倭人传倭人在带方东南大海之中依山岛为国邑旧百余国汉时有朝见者今使译所通三十国从郡至倭循丨丨水行歴韩国乍南乍东到其北岸狗邪韩国七千余里　晋书食货志序河濵丨丨三邱八薮　宋史河渠志其水东起沧州界拒丨丨黑龙港西至干宁军沿永济河合破船淀灰淀方淀为一水述异记晋安郡有一书生谢端常于丨丨观涛得一大螺大如一石米斛割之中有美女曰予天汉中白水】
　　【素女天帝矜卿纯正令为君作妇端以为妖呵责之女叹息升云而去　六一诗话杨大年与钱刘数公唱和自西昆集出时人争效之诗体一变而先生老辈患其多用故事至于语僻难晓殊不知自是学者之弊如子仪新蝉云风来玉宇乌先转露下金茎鹤未知虽用故事何害为佳句也又如峭帆横渡官桥柳叠鼓惊飞丨丨鸥其不用故事又岂不佳乎　孔稚珪北山移文昔闻投簪逸丨丨今见解兰缚尘缨　温子升定国寺碑引诸子于火宅渡羣生于丨丨　江总大庄严寺碑薫炉夜爇遥来丨丨之香法鼔晨讙隠动泗濵之石　沈约愍衰草赋见岩陬下　谢灵运逰岭门山诗丨丨常寥寥空馆盈清思　崔国辅石头滩诗羽山数防青丨丨杂光碎　张子容除夜乐城逢孟浩然诗逺客襄阳郡来过丨丨家　姚合赠王尊师诗丨丨夜中常见日仙宫深处却无山　方干再题龙泉寺上方诗见石房下　杜荀鹤寄温州朱尚书诗山从丨丨妆吟景水自城根演政声】
　　海塘【宋史河渠志都省言盐官县丨丨冲决命浙西提举刘垕专任其事　元史河渠志致和元年三月省臣奏江浙省并庸田司官修筑丨丨作竹籧篨内实以石鳞次垒叠以御潮势今又沦防入海见图脩治傥得坚久之策移文具报　明一统志丨丨在绍兴府余姚县北四十里】
　　海桥【姚合松坛诗山翁称絶境丨丨无所观】
　　海裔【宋书乐志桓桓征四国爰及丨丨　宋史交趾传黎桓迎受官告使黄成雅附奏自今国朝加恩愿遣使至本道以宠丨丨　柳宗元为安南杨侍御祭张都防文柱史稍迁郎曹继升程功佐理丨丨斯澄　李程日五色赋浴咸池于天末拂若木于丨丨　宋之问韶州谒能禅师诗坐禅罗浮中寻异穷丨丨】海场【宋史食货志天圣以后东西丨丨十三皆领于广州岁鬻五十万三千六百八十六石以给东西二路】
　　海站【元史世祖纪丙寅尚书省臣言行泉府所统海船万五千艘以新附人驾之缓急殊不可用宜招集纳延及星纳噶尔流散户为军自泉州至杭州立丨丨十五站置船五艘水军二百专运番夷贡物及商贩奇物且防御海道为便】
　　海堑【戴暠乐府蓟门丨作丨榆塞冰为城】
　　海窟【李益塞下曲莫遣只轮归丨丨仍留一箭射天山卢仝月蚀诗可从丨丨来便解縁青冥　梅尧臣途中寄上尚书晏相公诗浮言近意不歴口直欲丨丨拏蛟螭】
　　海尘【李贺天上謡见石山下】
　　海区【齐书虞悰传臣族陋丨丨身微稽土猥属兴运荷窃稠私徒越星纪终慙报答衞养乖方抱疾婴固寝瘵以来倐逾旬朔频加医治曽未瘳损】
　　海埵【垂同宋书徐爰传八议缓罪旧在五条五刑所抵耆必加贷徐爰前后衅迹理无可申废弃丨丨实允国宪　魏书慕容白曜传讃白曜有敦正之风出当薄伐席卷三齐如风靡草接物有礼丨丨欣慰其劳固不细矣　説苑见水神下】
　　海墟【陶安岭南杂咏见山逻下】
　　海徼【横州图经南濒丨丨西接溪峒　刘长卿赠元容州诗丨丨长无戍湘山独种畬】
