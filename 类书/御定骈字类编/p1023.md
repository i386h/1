<!-- { "loadSidebar": true } -->
　　六井【唐书白居易传为杭州刺史始筑堤捍钱塘湖钟泄其水溉田千顷复浚李泌丨丨民頼其汲　宋史苏轼传杭本近海地泉咸苦居民稀少唐刺史李泌始引西湖水作丨丨民足于水　又赵开传奏罢宣和六年所增上供认额纲布十万匹减绵州下户支移利州水脚钱十分之三又减蒲江丨丨元符至宣和所増盐额　邺侯家传杭州旧取陂湖贮水地暑多疟痢乃深穿隂沟引钱塘湖水于廓内穿丨丨也丨丨覆以大屋皆得寒泉有余则泄之于官河民遂无疾疠　小学绀珠钱塘丨丨相国井西井金牛井方井白池小方井】
　　六桥【元史安南郡县附録北江路在罗城东岸泸江水分入北江江有丨丨　白珽西湖赋见三塔下苏轼在颍州与赵德麟同治西湖未成改扬州三月十六日湖成德麟有诗见懐次韵丨丨横絶天汉上北山始与南屏通　许月卿西湖诗见三竺下　欧阳元题所贵侄梅诗见一夜下　陈基别后闻入杭赋诗以寄天开十里水如镜雨过丨丨花欲言　又寄姚子章诗有时醉倒百花间不记丨丨新月上　黄溍题金明宴游圗诗更有残山并賸水烦君回首丨丨东】
　　六埽【宋史河渠志郓州有博陵张秋闗山子路玊陵竹口凡丨丨】
　　六地【法苑珠林齐胶州刺史杜弼于邺显义寺请沙门僧范冬讲至华严丨丨忽有一鴈飞下従浮图东顺行入堂正对高座伏地听法讲散徐出还顺塔西尔乃翔逝　傅亮封豫章郡公加号诏五岳既夷丨丨易所　刘孝绰昭明太子集序见四花下　张文成实性寺释迦像碑千躯圣像据丨丨而扬音八部龙神下三天而奏乐】
　　六尘【大方广圎觉了义经此菩萨及末世众生证得诸幻灭影像故尔时便得无方清浄无边虚空觉所显发觉圆明故显心清浄心清浄故见尘清浄见清浄故眼根清浄根清浄故眼识清浄识清浄故闻尘清浄闻清浄故耳根清浄根清浄故耳识清浄识清浄故觉尘清浄如是乃至鼻舌身意亦复如是善男子根清浄故色尘清浄色清浄故声尘清浄香味触法亦复如是善男子丨丨清浄故地大清浄地清浄故水大清浄火大风大亦复如是善男子四大清浄故十二处十八界二十五有清浄彼清浄故十力四无所畏四无碍智佛十八不共法三十七助道品清浄如是乃至八万四千陀罗尼门一切清浄　又见四大下　法集绖世尊风虽无形可以手执而彼菩萨摩诃萨心丨丨境界所不着　法苑珠林见五盖下　浄住子丨丨爱染永灭不起十重障浄尽无余　云笈七籖见六慧下　鲍照佛影颂见五道下　唐太宗圣敎序超丨丨而逈出只千古而无对　唐高宗述三蔵圣记超丨丨之境独歩迦维防一乗之防随机化物　谢朓永明乐实相薄五礼妙花开丨丨　梁武帝喻幻诗见三有下　梁昭明太子东斋聼讲诗庶兹祛八倒兾此遣丨丨　梁简文帝如幻诗见三界下　江总游摄山栖霞寺诗见五浄下　苏颋利州北佛龛诗见三界下　白居易和防之送刘道士游天台诗饮咽日月精茹嚼沆瀣芬尚是色香味丨丨之所熏　余阙絶尘轩诗心融二阵灭境静丨丨空】
　　六方【汲冡周书天有命有祸有福人有丑有绋絻有斧钺以人之丑当天之命以绋絻当天之福以斧钺当天之祸丨丨三述其极一也　云笈七籖六拜仰咽六气合丨丨三十六拜朝三十六天】
　　六区【张衡思元赋愿得逺渡以自娱上下无常穷丨丨】
　　六合【易传序逺在六合之外近在一身之中　史记秦始皇纪履至尊而制丨丨　又丨丨为家崤函为宫　汉书王吉传春秋所以大一统者丨丨同风九州共贯也　晋书赵至传见四据下　北史刘昼传制一首赋以丨丨为名自谓絶伦以赋呈魏收而不拜収忿之谓曰赋名丨丨已是太愚文又愚于丨丨君四体又甚于文昼不忿又以示邢子才子才曰君此赋正似疥骆駞伏而无娬媚　金史厯志一曰丨丨仪縦置地浑中即天经环也与地浑相结其体不同　列子丨丨之间四海之内照之以日月经之以星辰纪之以四时要之以太嵗神灵所生其物其形或夭或寿惟圣人通其道　荘子出入丨丨游乎九州独徃独来是谓独有独有之人是之谓至贵　又丨丨之外圣人存而不论丨丨之内圣人论而不议　吕览圣王之德融乎若月之始出极烛丨丨而无所穷屈　淮南子舒之幎于丨丨卷之不盈于一握　易林坐茵乗轩握德宰臣虞叔受命丨丨和亲　又干行大德覆赡丨丨呕□成熟使我福德　黄庭经下有绛宫紫华色隐在华盖通丨丨水经注汝水又东南迳防城县故城南黄帝尝遇牧童于其野故嵇叔夜赞曰竒矣难测襄城小童倦游丨】
　　【丨来憩兹邦也　南楚新闻肃宗在灵武时铸印征兵文曰丨丨大同印　严忌哀时命右袵拂于不周兮丨丨不足以肆行　陆云盛德颂见八荒下　梁简文帝七励情苞丨丨徳贯九方　班固西都赋见三成下谢灵运撰征赋见八埏下　唐太宗感旧赋埽欃枪兮定丨丨廓氛沴兮静八荒　张彦胜露赋见八荒下鞠志元蒲轮车赋见一春下　汉郊祀帝临清和丨丨制数以五　阮籍大人先生歌天地解兮丨丨开星辰陨兮日月颓我腾而上将何懐　成公绥正旦大防行礼宁济丨丨受命应期　梁昭明太子大言诗经二仪而局蹐跨丨丨以翺翔　顔真卿赠裴将军诗大君制丨丨猛清九垓　李白古风清风洒丨丨邈然不可攀　又上云乐女娲戯黄土团作愚下人散在丨丨间蒙蒙若沙尘　王缙和兄维诗见一牀下　李颀谒张先生诗见二仪下　钱起奉和圣制登朝元阁诗丨丨纡元览重轩啓上清　韩愈送惠师诗金鵶既腾翥丨丨俄清新　李德裕漏潭石诗常疑丨丨外未信漆园书　施肩吾仙翁词世间无逺可为游丨丨朝行夕已周　元好问太乙莲舟图诗丨丨空明一莲叶更须遮眼要文书　王恽洛中吟见三川下　赵文八声甘州词谩説漫漫丨丨无地着相思　又宋书孝武帝纪见三湘下　陈书樊猛传猛与左卫将军蒋元逊领青龙八十艘为水军于白下游奕以御隋丨丨兵　南史李安人传宋时亡命王元初聚党丨丨山僭大号自云垂手过膝州郡讨不擒积十余年安人生擒之斩建康市　唐书地理志扬州广陵郡县丨丨　明一统志丨丨山在江寕府丨丨县北八十里旧名六峰曰寒山狮子防鸡芙蓉髙妙石人山有三泉曰虎跑真珠白鼍　又丨丨堰在西安府武功县西魏时置斗门以节水　又杜阳杂编丨丨葵色红而叶类于茙葵始生六茎其上合为一株共生十二叶内出二十四花花如桃花而一朶千叶一叶六影其成实如相思子　又齐书礼志太常丞何諲之议郑注云元辰盖郊后吉亥也亥水辰也凡在垦稼咸存洒润五行説十二辰为丨丨寅与亥合建寅月东耕取月建与日辰合也　唐书吕才传文王忧勤损寿非初值空亡长平坑降卒非俱犯三刑南阳多近亲非俱当丨丨歴阳成湖不共河魁蜀郡炎火不尽灾危世有同建与禄而贵贱殊域共命若胎而夭寿异科　又管子君亲丨丨以考内身】
　　六幽【后汉书班固传东都赋神灵日烛光被丨丨注丨丨六合幽逺之地　宋书乐志有命既集光帝猷大明重耀鉴丨丨　齐书高帝纪缔构宗稷之勤造物资始之泽云布雾散光被丨丨弼予一人永清四海又乐志日月宣华卿云流霭五汉同休丨丨咸泰　王俭皇太子妃哀防文八演仰则丨丨望景　张华食举东西厢乐诗大明重曜鉴丨丨声教洋溢惠滂流　李峤晩秋喜雨诗见三极下】
　　六服【书周官丨丨羣辟罔不承德　左传今晋甸侯也防见三服下　顔延之赭白马赋总丨丨以收贤掩七戎而得骏　梁元帝元览赋泊九并而问津盖丨丨之都防　又诗薄汚我私传私燕服也疏言私燕服谓丨丨之外常着之服　周礼内司服掌王后之丨丨袆衣揄狄阙狄鞠衣展衣縁衣素沙　晋书舆服志丨丨之冕五时之路王者之常制各有等差　齐书礼志见五车下　宋史乐志窈窕淑女备丨丨兮陟降多仪耸羣目兮内治允备隂教肃兮　无名氏垂衣治天下赋皇皇焉俨丨丨以御防烛烛焉虚四聪而听卑】六国【诗定之方中作于楚宫传仲梁子曰初立楚宫也疏郑志张逸问椘宫今何地仲梁子何时人答曰楚丘在济河间疑在今东郡界中仲梁子先师鲁人当丨丨时在毛公前　战国防见五倍下　又窃为大王计莫如一韩魏齐楚燕赵丨丨以傧畔秦诸侯有先背约者五国共伐之丨丨从亲以傧秦秦必不敢出兵于函谷闗以害山东矣　史记秦始皇纪登之罘刻石其辞曰丨丨囘辟贪戾无厌　又丨丨表三国终之卒分晋田和亦灭齐而有之丨丨之盛自此始　又礼书至秦有天下悉内丨丨礼仪采择其善虽不合圣制其尊君抑臣朝廷济济　汉书武帝纪渠黎丨丨使使来献注渠黎西域国名　宋书倭国传赞死弟珍立遣使贡献自称使持节都督倭百济新罗任那秦韩慕韩丨丨诸军事安东大将军　北史齐帝纪总论夫有齐全盛控遐阻西包汾晋南极江淮东尽海隅北渐沙漠丨丨之地我获其五九州之境彼分其四　又新罗传辰韩之始有丨丨稍分为十二新罗则其一也　隋书裴矩传禹定九州导河不逾积石秦兼丨丨设防止及临洮　易林争利王市朝多君子苏氏丨丨获其荣宠新论见五鼎下　潘岳为贾谧赠陆机诗绵绵瓞丨丨互峙　庾信拟咏懐诗既无丨丨印翻思二顷田又伤王司徒褎诗名高丨丨共价重十城连　宋之问过函谷关诗丨丨兵同合七雄势未分　李白赠宣城赵太守悦诗丨丨扬清风英声何喧喧　储光羲送人随大夫和蕃诗西方有丨丨国国愿来宾　张继读峄山碑诗丨丨平来四海家相君当代擅才华　杨巨源题范阳金台驿诗丨丨唯求客千金遂筑台　熊皦祖龙词平吞丨丨更何求童男童女问十洲　李商隐咸阳诗咸阳宫阙鬰嵯峨丨丨楼台艶绮罗　李郢赠羽林将军诗五湖归去孤舟月丨丨平来两鬓霜　徐夤楚国史诗丨丨商于恨最多良弓休绾剑休磨　陈与义邓州西轩书事诗见一字下　周霆震懐古诗见一壶下　王逢秋感诗见三江下】
　　六郡【汉书赵充国传始为骑士以丨丨良家子善骑射补羽林注师古曰金城陇西天水安定北地上郡西河是也昭帝分陇西天水置金城充国自武帝时已为假司马则初以丨丨良家子者非金城也　隋书虞世基传见五营下　孔稚珪为王敬则譲司空表见五州下　庾信华林园马射赋见五陵下　虞羲数名诗丨丨轻薄児追随穷日夕　刘孝威结客少年塲行少年本丨丨遨游徧五都　范云数名诗丨丨良家子慕义轻从军　庾肩吾登城北望诗誓师屠丨丨登城望九嵕　陈子良赞德上越国公杨素诗见三边下　江晖刘生诗五陆多美选丨丨尽良家　杨炯刘生诗见三秦下　陈子昻送魏大从军诗怅别三河道言追丨丨雄　张九龄奉和圣制送尚书燕国公赴朔方诗见五戎下　李益従军有苦乐行见五都下　白居易和防之春日投简阳明洞天诗千家得慈母丨丨事严姑张籍少年行不为丨丨良家子百战始取边城功折元礼望海潮词丨丨少年三闗老将贺兰烽火新収】
