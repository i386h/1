<!-- { "loadSidebar": true } -->
　　东郭【左传见西郭下　史记孔子世家孔子适郑与弟子相失孔子独立丨丨门郑人或谓子贡曰东门有人其颡似尧其项类臯陶其肩类子产　唐书张志和传兄鹤龄恐其遁世不还为筑室越州丨丨　吕覧齐之好勇者其一人居丨丨其一人居西郭卒然相遇于途曰姑相饮乎觞数行曰姑求肉乎一人曰子肉也我肉也因抽刀而相噉至死而止　易林聚丨丨众犬俱猎　说苑晋献公之时丨丨民有祖朝者上书曰草茅臣丨丨氏祖朝愿请闻国家之计献公召而见之三日与语乃立为师　越絶书外传记地传山隂古故陆道出丨丨随直渎阳春亭山隂故水道出丨丨从郡阳春亭去县五十里　常建白湖寺后溪宿云门诗乱花覆丨丨碧气销长林　杜甫赴青城县出成都诗丨丨沧江合西山白雪髙　李白防水西简郑明府诗天宫水西寺云锦照丨丨　刘长卿题禇少府湖上亭子诗种田丨丨傍春陂万事无情把钓丝　又史记平凖书以丨丨咸阳孔仅为大农丞领盐铁事注索隐曰丨丨姓咸阳名也按风俗通丨丨牙齐大夫　又滑稽传丨丨先生乆待诏公车贫困行雪中履有上无下足尽践地道中人笑之　韩诗外传齐有隐士丨丨先生梁石君当曹相国为齐相客有谓生曰丨丨先生世之贤也吾闻先生谒曹相国愿先生为之先　论衡丨丨牙善意以知国情子贡善意以得货利圣人之先知子贡丨丨牙之徒也　髙士传丨丨顺子魏人也修道守真田子方师事之而为文侯师友侍坐于文侯文侯曰子师谁耶曰丨丨顺子也　神仙传丨丨延服云散能夜书有数十人乗虎豹来迎比邻尽见之与亲友辞别而去　刘勰新论鲁人缝掖实非儒行丨丨吹竽而不知又鲁人丨丨空滥美称　说苑桓公与管仲谋伐莒谋未发而闻于国公怪之以问仲仲曰国必有圣人也】
　　【少焉丨丨垂至仲曰此必是也　曹植七啓乃使北宫丨丨之俦生抽豹尾分裂防肩　权徳舆待漏假寐梦归江东旧居因寄惠阇黎茅处士诗南宗长老知心法丨丨先生识化源　又战国策韩子卢者天下之疾犬也丨丨逡者海内之狡免也韩子卢逐丨丨逡环山者三腾山者五兔极于前犬废于后　王勃九成宫颂殊徽毕至祥书竭丨丨之毫累译同归朝册尽南山之竹李峤爲宗楚客谢知政事表西雍之羽仍所庻几丨丨之毫敢陈诚请　韩愈毛頴传居丨丨者曰防狡而善走与韩卢争能卢不及卢怒与宋鹊谋而杀之　元稹代曲江老人诗箭倒南山虎鹰擒丨丨防】
　　东郊【书君陈王若曰君陈惟尔令德孝恭惟孝友于兄弟克施有政命汝尹兹丨丨　礼记月令立春之日天子亲帅三公九卿诸侯大夫以迎春于丨丨　又王命布农事命田舎丨丨　又祭统诸侯耕于丨丨亦以共齐盛　汉书扬雄传河东赋伊年暮春将瘗后土礼灵只谒汾隂于丨丨注师古曰京师之东故曰丨丨也　宋书符瑞志黄帝以土德王五十年秋七月皇翔于丨丨　南史梁武帝纪普通二年诏徙借田于丨丨　唐书明皇纪天寳三载九宫贵神于丨丨　宋史隠逸传魏野陜州人不求闻逹居州之丨丨手植竹树清泉环绕旁对云山景趣幽絶　唐明皇首夏花萼楼观群臣宴诗序丨丨跬歩南山在目　班固西都赋丨丨则有通沟大漕溃渭洞河泛舟山东控引淮湖与海通波　曹植名都篇鬬鸡丨丨道走马长楸间　陶潜时运诗袭我春服薄言丨丨　刘宪立春日内出防花树应制诗禁院韶年此日归丨丨道上转青旂　杜甫遣兴诗送客丨丨道遨游宿南山　韦应物送黎六郎诗朱门严训朝辞去骑出丨丨满飞絮　李商隠隋宫守嵗诗消息丨丨木帝回宫中行乐有新梅】
　　东仓【唐书食货志明皇时裴耀卿请置仓三门东西漕舟输其丨丨而陆运以输西仓复以舟漕以避三门水险　越絶书外传记呉地传吴两仓春申君所造西仓名曰均输丨丨周一里八歩后烧更始五年太守李君治丨丨爲属县屋不成】
　　东厰【弇州史料永乐十八年立丨丨命内官一人主拨锦衣卫官校刺诇大小事情成化十二年增立西厰命御马监太监汪直主之权出丨丨上正德三年丨丨有太监丘聚西厰有太监谷大用　名山藏刘瑾传刘健谢迁李东阳闻上与八人为亡度之戏连疏请司礼太监王岳方掌丨丨健等因密语必不可得诸臣且伏阙争公等从中应之曰诺　张说岳阳石门墨山禅堂观诗清都西渊絶金地丨丨宴】
　　东闾【战国防齐孙室子陈举直言杀之丨丨宗室离心汉书霍光传注晋灼曰汉语光嫡妻丨丨氏又云丨丨氏亡显以婢代立】
　　东里【论语丨丨子产润色之　魏志髙贵乡公纪昔南阳郡山贼扰攘欲劫质故太守丨丨衮功曹应余独身捍衮遂免于难　列子郑之圃泽多贤丨丨多才储光羲秋庭贻马九诗孰谓怨离居优游郑丨丨钱珝江行无题诗润色非丨丨官曹更建章】
　　东市【史记日者传司马季主者楚人也卜于长安丨丨汉书鼂错传错衣朝衣斩丨丨　又王尊传长安宿豪大猾丨丨贾萭城西萭章箭张禁酒赵放杜陵杨章等尊以正法案诛皆伏其辜　三辅黄圗直市在富平津西南二十五里物无二价故有直市又有栁市丨丨西市有当市楼有令舎以察啇贾贸易三辅都尉掌之　酉阳杂俎谘议朱景元见鲍容説陈司徒在扬州时丨丨塔影忽倒老人言海影翻则如此　庾信谢赵王赉米啓丹鸟衔穟旣集西周黄雀随车还飞丨丨韩愈清河张君志铭幽州军乱君骂众曰前日吴元济斩丨丨昨日李师道斩于军中汝何敢反　苏拯金谷园诗徒有敌国富不能买丨丨　罗虬比红児诗齐奴却是来丨丨不爲红儿死更寃】
　　东巷【陆防书村落间事诗丨丨西巷新月明南村北村戏鼓声】
　　东街【国史补凡拜相礼絶班行府县载沙填路自私第至于城丨丨名曰沙隄　唐防要永泰二年凿运木渠自京兆府直东至荐福寺丨丨北至国子监东至子城丨丨正北逾景风门延喜门入于苑阔八尺深丈余】
　　东屯【困学纪闻丨丨乃公孙述留屯之所田可百许顷稻米爲蜀第一　杜甫行官张望补稻畦水归诗丨丨大江北万顷平若案　又自瀼西荆扉且移居丨丨茅屋诗丨丨复瀼西一种住青溪　刘禹锡句丨丨沧海阔南瀼洞庭寛　苏轼诗忆昔子美在丨丨数间茆屋苍山根　苏辙诗谪居杜老尝丨丨波涛绕屋知龙尊】
　　东村【刘子翚谕俗诗丨丨但蒿莱死者无人哭】
　　东庄【储光羲有巩城丨丨道中诗】
　　东篱【南史何防传防门世信佛从弟遁以丨丨门园居之孔德璋为筑室焉园有卞忠贞冢防植花于冢侧招携胜侣及名德桑门清言赋咏优游自得　陶潜饮酒诗采菊丨丨下悠然见南山　卢照邻田家诗南涧泉初冽丨丨菊正芳　岑参九日使君席奉饯卫中丞赴长水诗爲报使君多泛菊更将管醉丨丨　杜甫重过何氏诗向来幽兴极歩屣过丨丨　李白感遇诗可叹丨丨菊茎疎叶且微　钱起蓝溪休沐诗夕阳入丨丨爽气高前山　耿湋秋中雨田园即事诗空余去年菊花发在丨丨　白居易池上早秋诗见北槛下许浑溪亭诗重阳应一醉栽菊助丨丨　徐夤追和白舍人咏白牡丹诗槛边几笑丨丨菊冷折金风待降】
　　【霜　张贲和鲁望白菊诗有时南国和霜立几处丨丨伴月斜】
　　东退【西湖志余净慈寺前爲雷峰塔藕花居藕花居者净慈僧广衍建以博学徴修大典归老于此林亭幽雅门傍湖滨长夏荷舒清馥满室塔畔有丨丨居者亦衍别业也王伯安诗掩映红妆莫漫猜隔林知是藕花开共君醉卧不湏扇自有香风拂面来】
　　东林【南史张孝秀传建安王召为别驾因去职归山居于丨丨寺远近归慕赴之如市　梁书刘慧斐传尝还都途经寻阳游于匡山过处士张孝秀相得甚欢遂有终焉之志因不仕居于丨丨寺　卢山志丨丨寺有晋辇备龙蛇之餙　宣和书谱释梦龟天复中寓丨丨作颠草竒怪百出　释氏通鉴慧逺于山东建丨丨寺山神降灵愿加资助　髙僧传沙门慧永居在西林与慧逺同门旧好遂要同上永谓刺史桓伊曰远公方当道今徒属已广而来者方多贫道所栖褊狭不足相处如何桓乃为远公复于山东更立房殿即丨丨是也　嬾真子世所传五栁集数本不同游斜川诗云开歳倐五十非也近得庐山丨丨旧本作五日宜以为正白居易丨丨寺经藏西廊记元和初江西观察使韦丹于庐山丨丨寺神运殿左甘露坛右建多罗藏一所张又新丨丨寺建碑记北海守李公文人之雄书品之能者作丨丨寺碑手笔一轴俾模而刻石　江淹效】
　　【阮公诗孤云出北山宿鸟惊丨丨　陶潜丙辰嵗八月中于下潠田舍获诗贫居依稼穑戮力丨丨隈　王维赠从弟絿诗浩然出丨丨发我遗世意　杜甫舍弟占归草堂诗丨丨竹影薄腊月更湏栽　刘长卿禅智寺上方懐演和尚寺即和尚所创诗絶巘丨丨寺高僧惠逺公　白居易嵗暮诗拟近丨丨寺溪边结一庐　贾岛寄贺兰朋吉诗往往丨丨下花香似火焚　许浑鹤林寺中秋夜玩月诗待月丨丨月正圆广庭无树草无烟　李山甫山中寄梁判官诗归卧丨丨计偶谐柴门深向翠微开　陆防宿丨丨寺诗戏招西塞山前月来听丨丨寺里钟　蔡珪雪诗明朝试望丨丨树百尺寒梢倚玉文】
　　东寺【传灯録马祖初示众曰即心即佛祖旣寂灭丨丨如防禅师患门人以即心即佛之语诵忆不已且谓佛于何住而云即心心如画师而云即佛遂示众曰心不是佛智不是道剑去远矣尔方刻舟时号丨丨为禅窟　白居易因沐感发寄朗上人诗掩镜望丨丨降心谢禅客】
　　东龛【莲社髙贤传逺公居山三十年迹不入俗初十一年澄心系想三覩圣相沉厚不言后十九年七月晦夕于般若台之丨丨方从定起见阿弥陀佛身满虚空圆光之中有诸化佛观音势至左右侍立　舆地纪胜丨丨寺东岩有唐中书令钟绍京书堂石案石砚石臼俱在钟传手放巨鱼于灵湖带以铜环人时见之】东庵【苏轼自普照防二庵诗长松吟风晚雨细丨丨半掩西庵闭　陆防病起偶到复庵诗经旬羸卧怯登临偶忆丨丨试一寻】
　　东禅【周朴福州丨丨寺诗瓯闽在郊外师院号丨丨　范成大诗丨丨饭熟打钟频】
　　东皇【尚书纬春爲丨丨又爲青帝　呉越春秋勾践阴谋外传立东郊以祭阳名曰丨丨公　屈原九歌丨丨太一　李峤寳剑篇丨丨提升紫微座西皇佩下赤城田　杜甫幽人诗风帆倚翠盖暮把丨丨衣　又将适呉楚留别章使君留后诗随云拜丨丨挂席上南斗　元稹春分投简阳明洞天诗丨丨提白日北斗下元都　刘禹锡武陵书懐诗俗尚丨丨祀謡传义帝寃曹唐小防仙诗丨丨长女没多年从洗金芝到水邉】东君【史记封禅书晋巫祠五帝丨丨云中司命之属注丨丨日也　屈原九歌丨丨暾将出兮东方照吾槛以扶桑　魏武帝陌上桑济天汉至昆仑见西王母揖丨丨　张九龄奉和圣制同二相南出雀防谷诗丨丨朝二月南斾拥三辰　白居易和送刘道士逰天台诗斋心谒西母暝拜朝丨丨　成彦雄栁枝词丨丨爱惜与先春草泽无人处也新　王初立春后诗丨丨珂佩响青驭多时下九关　又梅花诗丨丨欲待寻佳约剰寄衣香与粉緜】
