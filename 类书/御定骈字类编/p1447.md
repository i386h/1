<!-- { "loadSidebar": true } -->
　　黄鱼【尔雅注鳣长二三丈江东呼为丨丨　吴志刺史朱符彊赋于民丨丨一枚收稻一斛　宋书汤东至于洛观帝尧之坛沈璧退立丨丨双跃　酉阳杂俎蜀中每杀丨丨天必隂雨　倦游杂録海鱼之异者丨丨化为鹦鹉　杜甫丨丨诗日见巴东峡丨丨出浪新又戏作俳谐体诗家家养乌鬼顿顿食丨丨　苏轼漾陂鱼诗早嵗尝为荆渚客丨丨屡食沙头店】
　　黄鲤【古今注兖州人呼丨丨为黄锥　抱朴子见黄雉下】
　　黄锥【古今注见上】
　　黄防【酉阳杂俎丨丨鱼色黄无鳞头尖身似檞叶口在领下眼后有耳窍通于脑尾长一尺末三刺多毒】黄鱓【本草鱓腹黄故世称丨丨】
　　黄鲐【盐铁论江湖之鱼莱丨之丨不可胜食而邹鲁周韩藜藿蔬食　张协七命灵渊之莱丨之丨注汉书东莱郡有黄县説文曰鲐海鱼也】
　　黄鲿【陆玑诗疏鲿一名扬今黄颊鱼似燕头角身形厚而长大颊骨正黄鱼之大而有力觧飞者今江东呼为丨丨鱼　埤雅丨丨鱼性浮而善飞跃故一曰扬也丨丨鱼胆春夏近下秋冬近上】
　　黄贝【山海经蒙水南流注于洋水其中多丨丨　水经注庸庸之水出河南垣县宜苏山俗谓之长泉水多丨丨】
　　黄鼈【苏辙送韩宗弼诗青莲紫芡倾珠玑白鱼掉尾丨丨肥】
　　黄【梅尧臣和永叔洗儿诗夜梦有人衣帔蜺水邉授我丨丨儿】
　　黄蛇【史记封禅书秦文公梦丨丨自天下属地其口止于鄜衍文公问史敦敦曰此上帝之征君其祠之北史薛濬传濬儿时戏涧濵见一丨丨有角及足召羣童共视之了无见者有吴僧曰此儿之吉应　山海】
　　【经防防状如丨丨鱼翼出入有光　穆天子传天子东游饮于留新乃奏广乐天子遗其灵鼔化为丨丨　洞冥记赤松子乘丨丨入水得珠一枚色如真金或言是丨丨之卵故名蛇珠语曰宁失千里驹不失丨丨珠苏轼武昌铜剑歌雨余江清风卷沙雷公摄云捕丨丨】
　　黄大【清异録伪徳昌宫使刘承勲嗜蟹但取圆殻亲友中有言古重二螯承勲曰十万白八敌一个丨丨不得蟹八足故云】
　　黄胶【洞冥记善苑国尝贡一蟹长九尺煮其殻胜于丨丨亦谓之螯胶胜于鳯喙之胶也】
　　黄螺【夏侯湛芙蓉赋丨丨圆出垂散舒　梁元帝采莲赋緑房兮翠盖素实兮丨丨　王勃采莲赋风低緑榦水溅丨丨】
　　黄蠒【于濆山村叟诗驱牛畊白石课女经丨丨】
　　黄蝱【管子其山之旁有彼丨丨】
　　黄虫【王昌龄秋山诗丨丨初悲鸣元鸟去我梁】
　　黄蝶【王建过绮岫宫诗武帝去来罗袖尽野花丨丨领东风　李郢淛河馆诗青蛇上竹一种色丨丨隔溪无限情　司空图诗绕篱野菜飞丨丨陈深诗丨丨得晴飞菜叶翠禽隔浦啄桃花】
　　黄蜂【李贺残丝曲垂杨叶老莺哺儿残丝欲断丨丨归李商隠闺情诗红露花房白蜜脾丨丨紫蝶两参差　陆蒙春晓诗丨丨一过慵夜夜栖香蕊　归仁牡丹诗见黒蚁下　苏轼四时诗帘额低垂紫燕忙蜜脾已满丨丨静】
　　黄蛢【尔雅蛂蟥蛢注甲虫也大如虎豆緑色今江东呼丨丨】
　　黄木【北史崔浩传崔敞宣武初为钜鹿太守弟朏之逆敞为丨丨军主韩文殊所葴　韩愈南海神庙碑海道八十里扶胥之口丨丨之湾　唐庚杂兴赋浪迹苍梧外放懐丨丨东】
　　黄树【梁简文帝楚王神庙碑见朱发下】
　　黄砾【司马相如上林赋鲜支丨丨蒋芋青苹注丨丨今用染者黄屑之木也】
　　黄栌【汉书司马相如传枰栌注栌即丨丨木也　通典河南永宁县后周丨丨同轨永昌三城以备齐神仙传隂君裂黄素写丹经一通封以文石之函置嵩髙山一通丨丨之简漆书之封以青玉之函置太华山一通黄金之简刻而书之封以白银之函置蜀绥山】
　　黄檀【香谱皮实而色黄者为丨丨　格古要论丨丨最香可作带骻等物】
　　黄梅【风土记夏至之日雨名丨丨两　梅谱蜡梅本非梅种原名丨丨王安团熙宁间尚有咏丨丨诗元祐间苏黄门命为蜡梅　薛道衡梅夏应教诗长廊连紫殿细雨应丨丨　储光羲晚霁诗五月丨丨时隂气蔽逺迩　杜甫梅雨诗南京犀浦道四月熟丨丨　元稹詶卢秘书诗梦云期紫阁厌雨别丨丨　白居易送客之湖南诗帆开青草湖中去衣湿丨丨雨里行　又九江北岸遇风雨诗丨丨县邉丨丨雨白头浪里白头翁　李敬方天台晴望诗林果丨丨尽山苗半夏新徐夤岳州诗北风吹雨丨丨落西日过湖青草深　又隋书地理志蕲春郡丨丨县注有丨丨山　指月録六祖慧能闻人诵金刚经心有感悟问客曰此何法也曰此金刚经丨丨东山五祖忍和尚恒教人诵此经能闻语遂至丨丨参礼五祖　齐已寄文浩百法诗当时六祖在丨丨五百人中眼独开　贯休道情偈诗崆峒老人専一一丨丨真叟却无无　苏轼再用武昌西山韵诗丹砂未易埽白发赤松更欲参丨丨】
　　黄建【齐民要术广志有丨丨李　傅李赋河沂丨丨房陵缥青一树三色异味殊名】
　　黄桑【梁无名氏捉搦歌丨丨柘屐蒲子履中央有丝两头系　李贺南园诗宫北田塍晓气酣丨丨饮露窣宫帘　贯休入匡山船行诗丨丨双鹊喜白日有谁来　李洞题南鉴山房诗唯説丨丨屐当时着秣陵又周礼内司服鞠衣注鞠衣丨丨服也色如鞠尘象桑叶始生】
　　黄杨【埤雅丨丨木性坚致难长俗云嵗长一寸闰年倒长一寸世重丨丨以其无火　欧阳修丨丨树子赋序夷陵山谷间多丨丨树子　张祜詶凌秀才恵枕诗八寸丨丨恵不轻虎头光照簟文清　吴景奎闰月乐辞生物趋功得嵗长山中独厄丨丨树　苏轼诗只有丨丨厄闰年　陆游诗文章仍是闰丨丨】黄柳【杜甫曲江陪郑八大南史饮诗雀啅江头丨丨花防防鸂鶒满晴沙　常建春词菀菀丨丨緑蒙蒙杂花垂　白居易小舫诗丨丨影笼随棹月白苹香起打头风　又巴水诗影蘸新丨丨香浮小白苹　杨维桢赋春梦婆诗丨丨城邉风雨多白头宫女有遗歌】
　　黄槐【水经注渭水道平襄县东南流歴三堆南又东流而南屈入丨丨川】
　　黄橘【橘録丨丨状比之柑差褊小而香雾多于柑　苏辙毛君恵温柑荔支诗楚山丨丨弹丸小未识洞庭三寸柑】
　　黄柑【甘同南史张畅传太武遣送毡及九种盐又求丨丨　又范云传永明十年使魏魏使李彪宣命彪为设甘蔗丨丨糉　唐书萧嵩传荆州进丨丨帝以紫帉包赐之　宋史髙宗纪罢温州市丨丨　橘录南塘丨丨比年尤盛太守燕赏为秋日盛事前太守参政赏柑之诗曰忘机白鸟冲船过堆案丨丨噀手香　张衡七辨荔支丨丨寒棃干榛　杜甫即事诗一双白鱼不受钓三寸丨丨犹自青　韩愈送桂州严大夫诗户多输翠羽家自种丨丨　杜牧新转南曹未叙朝散初秋暑退出守吴兴书此篇以自见志诗越浦丨丨嫩吴溪紫蟹肥　韩偓诗丨苞丨正熟红缕鲙尤鲜　梅尧臣诗翠巘临闗路丨丨逐贾船　恵洪次韵宁乡道中诗丨丨緑橘平芜路剰水残山夕照村高启太湖诗白鱼逢夏出丨丨待秋卖】
　　黄橙【吕温送僧归漳州诗溪寺丨丨熟沙田紫芋肥白居易盐商妇诗何况江乡鱼米贱红鲙丨丨香稲饭】
　　黄橼【苏轼和刘柴桑诗丨丨出旧枿紫茗抽新畬】
　　黄柹【本草丨丨生汴洛诸州】
　　黄榆【金史伊喇丰阿拉傅金军至沙河北军渡河来袭金军且行且战至丨丨店望钧州二十五里　中山诗话梅昌言出镇太原黄觉送诗曰云笼古戍丨丨暗雪满长江白草衰　于濆戍客南归诗北别丨丨塞南归白雪乡　李宣逺并州路诗秋日并州路丨丨落故闗　苏轼召还至都门先寄子由诗老身倦马河隄永踏尽丨丨緑槐影】
　　黄梧【李白将游衡岳过汉阳双松亭留别族弟浮屠谈皓诗今兹大火落秋叶丨丨桐　钱宰题李伯时仕女图诗霜落丨丨汉月髙西窗对月剪征袍】
　　黄檗【传灯録洪州江西隆兴路也丨丨山禅师名希运闽人幼于福州丨丨山出家往江西参百丈海禅师契悟心要裴休镇宛陵建大禅苑请师説法还以丨丨名其寺休既契心集师所説法语録类之成帙题曰丨丨心要入大藏流行　韩翃送金华王明府诗丨丨香山路青枫暮雨天　权徳舆丨丨馆诗青枫浦上魂已销丨丨馆前心自苦】
　　黄槲【郝经云梦诗忽向青枫末半出丨丨岘】
　　黄槿【杨炯送杨处士反初卜居曲江诗緑琪千嵗树丨丨四时花】
　　黄棘【史记秦纪昭襄王三年与楚人防丨丨注盖在房襄二州也　又山海经苦山其上有木焉名曰丨丨黄华而圆叶其实如兰　又马融与谢伯世书思在竹间放狗逐麋晚秋涉冬大仓出笼丨丨下菟芼以干葵以送余日　又潘岳西征赋所谓尚冠修成丨丨宣明建阳昌隂北焕南平皆夷漫涤荡亡其处而有其名注皆里名也】
　　黄芝【事文类聚韩思复迁滁州刺史有丨丨五生州署民为刻石颂其祥　又采兰杂志李白有马名丨丨　又华陀别传见青黏下】
　　黄禾【周昙汉献帝诗是时老幼饥号处一斛丨丨五百千】
　　黄茂【诗茀厥丰草种之丨丨】
　　黄黍【古今注禾之黏者为黍亦谓之稌亦曰丨丨】
　　黄稼【参寥诗中田蔼丨丨烂熳似浮云】
　　黄粟【贯休野田黄雀行饮野田之清水食野田之丨丨】
　　黄米【唐书五行志黄巢未入京师时都人以丨丨及黒豆屑蒸食之谓之黄贼打黒贼】
　　黄稑【唐书地理志扬州广陵郡土贡丨丨米】
　　黄秔【沈偕遗贾耘老蟹诗丨丨稻熟坠西风肥入江南十月雄】
　　黄稻【齐民要术见黄陆下】
　　黄粱【后汉书五行志桓帝初童謡以钱为室金为堂石上慊慊舂丨丨　隋书礼仪志粳以敦稻以牟丨丨以簠白粱以簋　枕中记道士吕翁得神仙术游邯郸道中遇少年卢生以囊中枕授之生枕而梦一生荣辱备歴火伸而寤丨丨尚未熟也　宋玉招魂稻粢穱麦挐丨丨些　王维田园乐诗南园露葵朝折东谷丨丨夜舂　杜甫诗夜雨剪春韭新炊间丨丨　王安石诗邯郸四十余年梦相对丨丨欲熟时　欧阳修诗扬子不烦多载酒主人犹可具丨丨】
　　黄粮【温庭筠醉歌洛阳卢仝称文房妻子脚秃舂丨丨】
　　黄豆【杨万里山村诗风烟緑水青山国篱落紫茄丨丨家】
　　黄【班固典引昔姬有素雉朱鸟元秬丨丨君臣动色又麰同王勃文丨丨紫脱凑仙颖于中畿翠萐丹蓂叠灵株于上序】
　　黄麻【宋史地理志郑州贡绢丨丨　又汪藻传帝以所御白团扇亲书紫诰仍兼绾丨丨似六经十字以赐搢绅艶之　唐防要开元三年十月始用丨丨纸写诏至上元三年诏制勅并用丨丨纸　翰林志凡制用白麻纸诏用白藤纸书用丨丨　翰苑新书朝游青琐之闱时批紫诏夕对金銮之殿徐草丨丨　白居易戏赠于给事诗丨丨勅胜长生箓白纻词嫌内景篇】
　　黄竹【穆天子传日中大寒北风雨雪有冻人天子作诗三章以哀民乃宿于丨丨　徐陵丹阳上庸路碑紫庭丨丨之词晨露卿云之藻　谢恵连雪赋岐昌发咏于来思姬满申歌于丨丨　庾肩吾花雪诗已飘丨丨路共庆白渠田　唐太宗喜雪诗傥咏幽兰曲同懽丨丨篇　李嘉祐袁江口懐王司勲王吏部诗若个最为相忆处青枫丨丨入袁江　白居易忆洛中所居诗厌緑栽丨丨嫌红种白莲　李商隠王母祠诗好为麻姑到东海劝栽丨丨莫栽桑　陈陶句比屋歌丨丨何人撼白榆　齐已江居寄闗中知己诗旧栽花地添丨丨新陷盆池换白莲】
