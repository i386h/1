<!-- { "loadSidebar": true } -->
　　旁国【汉书冯奉世传莎车与丨丨共攻杀汉所置莎车王万年　南史扶南国传范蔓勇健有权畧以兵威攻伐丨丨咸服属之自号扶南大王　又师子国传天竺丨丨也其地和适无冬夏之异五谷随人种不须时节　北史西域传始琬等使还京师具言凡所经见及传闻丨丨云西域自汉武时五十余国后稍相并至太延中为十六国分其地为四域　唐书西域康传习旁行书善商贾好利丈夫年二十去丨丨利所在无不至】
　　旁郡【汉书元帝纪关东郡国十一大水饥转丨丨钱谷以相救　唐书窦建徳传凌敬说建德曰今唐以重兵围东都守虎牢我若悉兵济河取懐州河阳以重将戍之然后鸣鼓建旗逾太行入上党传檄丨丨进壶口以骇蒲津收河东地此上策也　宋史河渠志绍兴三年十一月宰臣奏开修运河浅涩帝曰可发丨丨厢军壮城捍江之兵至于廪给之费则不当吝　又吕陶传张商英为御史请废永康军下丨丨议陶以为不可张耒寓陈杂诗故人在丨丨书信不能屡】
　　旁州【唐书孙儒传秦宗权使弟宗衡争淮南以儒为副汴兵攻蔡宗权召之儒称疾不往宗衡督之即大防帐下酒酣斩宗衡并其众与刘建锋许德勲等盟有骑七千因畧定丨丨不淹旬兵数万】
　　旁县【后汉书光武帝纪信都太守任光开门出迎世祖因发丨丨得四千人先击堂阳贳县皆降之　宋史洪遵传楚地旱丨丨振赡者虑不早施置失后先或得米而亡以炊或阖户莩借而廪不至遵简賔佐随逺近壮老以差赋给蠲租至十九　马光交趾献竒兽赋降轺车之使发丨丨之民除涂于林岭之隘引舟于江淮之濵旷时月而渉万里然后得入觐乎中宸　黄庭坚开壕行传闻又起丨丨夫凿教四面皆成水　陆游诗栁种来丨丨花开乞近邨】
　　旁邑【史记孝武帝纪济北王以为天子且封禅乃上书献泰山及其丨丨天子受之更以他县偿之　宋史朱勔传父冲狡狯有智数家本贱微庸于人梗悍不驯抵罪鞭背去之丨丨乞贷遇异人得金及方书归设肆卖药病人服之辄效逺近辐凑家遂富】
　　旁乡【史记龟策传邦福重宝闻于丨丨】
　　旁地【五代史附録幽州北七百里有榆关东临海并海东北有路狭仅通车其丨丨可耕植唐时置东西狭石渌畴米砖长黄花紫蒙白狼等戍以扼契丹于此】
　　旁径【晋书阮籍等传论通其丨丨必雕风俗召以效官居然尸素】
　　旁境【宋史王举正传以资政殿学士尚书礼部侍郎知许州光化军叛卒转寇丨丨而州兵有谋起为应者举正潜捕首恶者斩之　又李衡传知溧阳县专以诚意化民盗猬起丨丨而溧阳靖晏自如】旁谷【史记韩长孺传单于穿塞将十余万骑入武州塞当是时汉伏兵车骑材官三十余万匿马邑丨丨中　宋史李孝基传阆中江水齧城几没郡吏多引避孝基率其下决水归丨丨城赖以全】
　　旁洞【张祜游天台山诗丨丨窟神仙中岩宅龙虎】
　　旁泽【唐书窦建德传隋右翊衞将军薛世雄督兵三万讨之屯河间七里井建德以劲兵伏丨丨中悉拔诸城僞遁】
　　旁坎【陆龟蒙林屋洞诗中深剧苔井丨丨才药臼】
　　旁边【宋史五行志熙宁四年二月辛巳京东自濮州至河北丨丨大风异常百姓惊恐　徐陵杂曲二八年时不忧度丨丨得宠谁相妬　刘言史山寺看樱桃花题僧壁诗老僧不语丨丨坐花发人来总不知　王建宫词行中第一争先舞博士丨丨亦被欺皮日休樵火诗丨丨暖白酒不觉瀑冰垂】
　　旁侧【左传卿置侧室疏郑元云正室适子也正室是适子故知侧室是众子言其在适子之丨丨也　王棨芙蓉峰赋壁立茎直霞临彩鲜上下逦迤而九疑失翠丨丨参差而五岭迷烟　又仄同汉书鲍宣传陛下深内自责避正殿举直言求过失罢退外亲及丨丨素餐之人徴拜孔光为光禄大夫发觉孙宠息夫躬过恶免官遣就国众庶歙然莫不说喜】
　　旁右【汉书五行志元狩元年五月乙巳晦日有食之在栁六度京房易传推以为是时日食从丨丨法曰君失臣明年丞相公孙薨日食从旁左者亦君失臣从上者臣失君从下者君失民】
　　旁左【汉书五行志见上】
　　旁近【宋史李光传莫若预于诸隘屯兵积粟命将士各管地分调发丨丨乡兵协力守御　杨载吴山晚眺诗丨丨江湖天广大上连星斗地清寒】
　　旁邻【魏书阎元明传母亡服终心丧积载每忌日悲恸丨丨昆弟雍和尊卑谐穆安贫乐道白首同归沈约贞女引贞女信无矫丨丨也见疑】
　　旁家【宋史兵志环庆路永和砦丨丨一族计六标强人一千二百五十五壮马二百二为四十四队】旁室【宋史髙丽传金行成者累官至殿中丞治表乞放还行成自以筮仕朝廷不愿归本国又以父母垂老在海外旦暮思念恨禄不及令工圗其像置正寝与妻皮氏居丨丨晨夕定省上食未尝少懈】旁戸【宋史刘师道传川陜豪民多丨丨以小民役属者为佃客使之如奴隶家或数十户凡租调庸敛悉佃客承之时有言李顺之乱皆丨丨鸠集请释丨丨为三耆长迭主之畴歳劳则授以官诏师道使两川议其事师道以为迭使主领则争忿滋多署以名级又重增扰害廷奏非便卒罢之】
　　旁舍【史记髙祖纪髙祖为亭长时尝告归之田吕后与两子居田中耨有一老父过请饮吕后因餔之老父相吕后曰夫人天下贵人令相两子见孝惠曰夫人所以贵者乃此男也相鲁元亦皆贵老父已去髙祖适从丨丨来吕后具言客有过相我子母皆大贵髙祖问曰未逺乃追及问老父老父曰乡者夫人婴儿皆似君君相贵不可言髙祖乃谢曰诚如父言不敢忘徳及髙祖贵遂不知老父处　唐书王义传始贱时求丨丨不与乃腾文言园有白兔县为集众捕逐畦蓏无遗内史李昭德曰昔闻苍鹰狱吏今见白兔御史　宋史邵亢传提防开封县镇公事比有纵火者一不获则主吏坐罪民或自燔其居以中吏亢请非延及丨丨者虽失捕得勿坐　杜甫夏日李公见访诗丨丨颇淳朴所愿亦易求　秦观田居诗孤榜傍横塘暄春起丨丨】旁省【傅綋杂曲此殿笑语长相共丨丨欢娱不复同】
　　旁寺【宋史吴师礼传兄师仁笃学厉志不事科举丧亲庐墓下日倩丨丨僧造饭一鉢以充饥不复置庖爨及蓄僮仆】
　　旁人【左传诗曰孝子不匮永钖尔类疏正义曰言孝子之至能延及丨丨　汉书萧育传后为茂陵令防课育第六而漆令郭舜殿见责问育为之请扶风怒曰君课第六裁自脱何暇欲为左右言注师古曰左右者言与同列在其左右若今言丨丨也　南史何防传尝行经朱雀门街有自车后盗防衣者见而不言丨丨禽盗与之防乃以衣施盗盗不敢受防令告有司盗惧乃受之　又郭原平传每行来见人牵埭未过辄迅檝助之已自引船不假丨丨若自船已度后人未及常停住须待以此为常　北史齐髙祖纪兆与神武坐幕下陈谢遂授刀引头使神武斫已神武大哭曰自天柱薨背贺六浑更何所仰愿大家千万歳以申力用今丨丨构问至此大家何忍复出此言兆投刀于地遂刑白马而盟誓为兄弟　又齐文宣纪三台构木髙二十七丈两栋相距二百余尺工匠危怯皆系绳自防帝登脊疾走都无怖畏时复雅儛折旋中节丨丨见者莫不寒心宋史李访传业进士庐父母墓有虎暴伤丨丨而不近访　鲍照代别鹤操心自有所存丨丨那得知　梁简文帝妾薄命乐府妾心徒自苦丨丨防见嗤　沈约黄淡思乐府与郎相知时但恐丨丨闻　又六忆诗复恐丨丨见娇羞在烛前　江总杂曲但愿私情赐斜领不愿丨丨相比并　魏收看栁上鹊诗何独离娄意丨丨但未听　李白襄阳歌丨丨借问笑何事笑杀山翁醉似泥　杜甫九日崔氏庄诗羞将短发还吹防笑倩丨丨为正冠　韦应物行路难乐府丨丨见环环可怜不知中有长恨端　元稹梦上天乐府哭声厌咽丨丨恶唤起惊悲泪飘露　刘皂长门怨乐府丨丨未必知心事一面残妆空泪痕　薛能吴姬诗偏怜不怕丨丨笑自把春罗等舞衫　又申湖诗上马终回首丨丨怪感吁　韩偓新上头诗为要好多心转惑徧将宜称问丨丨】
　　旁尊【宋书礼志兼太常丞韩贲议晋景帝之于世祖肃祖之于孝武皆丨丨也亲执觞杓今孝武皇帝于至尊亲为伯父功列祖宗奉祠之日谓宜亲执　隋书刘子翊传为人后者为其父母朞者自以本生非殊亲之与继也父虽自处丨丨之地于子之情犹须隆其本重】
　　旁亲【礼记丧服小记久而不葬者唯主祭者不除其余以麻终月数者除丧则已注其余谓丨丨也　晋书河间王洪传二子威混威嗣徙封章武其后威旣继义阳王望更立混为洪嗣混歴位防骑常侍薨洛阳防混诸子皆没于胡而小子滔初嗣新蔡王确亦与其兄俱没太兴二年上疏以兄弟并没在辽东章武国絶宜还所生事下太常太常贺循议章武新蔡俱承一国不絶之统义不得替其本宗而先后丨丨　宋书礼志礼天子止降丨丨外舅缌麻本在服例但衰绖不可以临朝飨故有公除之议　又案今之诸王虽行士礼是施于丨丨及自己以下至于为帝王所厌犹一依古典隋书礼仪志礼世子絶丨丨世子冠于阼冢子生接以太牢汉元着令太子絶驰道此皆礼同于君】
　　旁宗【北史邢峦传族五世祖嘏无子峦髙祖盖自丨丨入后】
　　旁属【宋史兵志自西夏不臣种落叛散分寓南北为首领者父死子继兄死弟袭家无正亲则又推其丨丨之强者以为族首】
　　旁枝【宋史乐志王化无外坤珍效灵丨丨内附直干来并　何逊赠族人秣陵兄弟诗丨丨窦纷乱领袖寄亲姻】
　　旁期【周礼司服凡凶事服弁服注其服斩衰齐衰疏天子诸侯絶丨丨正统之期犹不降故兼云齐衰其正服大功亦似不降也　仪礼经传通解天子诸侯絶丨丨尊同则不降正统之期不降于众子絶而无服北史刘传吏部尚书牛建议以为礼诸侯絶丨丨大夫降一等今之上柱国虽不同古诸侯比大夫可也官在第二品宜降傍亲一等　唐书陈贞节传驾部员外郎裴子余曰四太子皆先帝冢嗣列圣念懿属而为之享春秋书晋世子曰将以晋畀秦秦将祀予此不祀也又言神不歆非类君祀无乃戾乎此有庙也鲁定公元年立宫伯禽子季氏逺祖尚不为限况天子为亲亲以及丨丨谁曰不然】
　　旁继【唐书郁林王子袆传开元时亦以丨丨徙信安郡王絫为州刺史治严辨】
　　旁侍【晋书食货志李傕郭泛等追败乗舆于曹阳夜潜渡河六宫皆歩初出营栏后手持缣数匹董承使符节令孙徽以刃胁夺之杀丨丨者血溅后服】
　　旁妻【宋史刘昌言传昌言骤用不为时望所伏或短其闽语难晓太宗曰惟朕能晓之又短其委母妻乡里十余年不迎侍别娶丨丨太宗旣宠之诏令迎归京师本州给钱办装县次续食】
　　旁妇【李商隐行次西郊诗健儿庇丨丨衰翁防童孙】
　　旁賔【杨循吉折扇赋兼邻座而飂飂及丨丨而簌簌】
　　旁吏【唐书陆贽传从狩奉天机务塡总逺近调发奏请报下书诏日数百贽初若不经思逮成皆周尽事情衍绎孰复人人可晓丨丨承冩不给】
　　旁勃【左传苹蘩蕰藻之菜疏正义曰释草云蘩皤蒿孙炎曰白蒿也陆机疏曰凡艾色为皤蒿今白蒿春始生及秋香美可生食又可烝一名游湖北海人谓之丨丨】
　　旁臯【史记秦本纪恶来革者蜚亷子也有子曰女防女防生丨丨】
