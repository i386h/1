<!-- { "loadSidebar": true } -->
　　地官【周礼丨丨司徒第二疏郑目録云象丨所立之丨司徒主众徒地者载养万物天子立司徒掌邦教亦所以安扰万民　又惟王建国辨方正位体国经野设官分职以为民极乃立丨丨司徒使帅其属而掌邦教以佐王安扰邦国　汉书百官公卿表天官冡宰丨丨司徒春官宗伯夏官司马秋官司冦冬官司空是为六卿　晋书裴秀秀儒学洽闻以职在丨丨以禹贡山川地名从来久逺多有变易后世説者或彊牵引渐以暗昧于是甄擿旧文疑者则阙古有名而今无者皆随事注列作禹贡地域图十八篇奏之藏于秘府　余靖送陈京廷评诗丨丨奏计最遂为天下冠　又宋史苗训传见天官下】
　　地主【春秋隠公元年九月及宋人盟于宿杜注凡盟以国地者国主亦与盟疏会盟之地丨必有丨举地者丨丨之国防与防否故丨丨之国亦序于其列经举国名以为盟地者国主与在其中不复序之于列以其可知故也　越语范蠡遂乘轻舟以浮于五湖莫知其所终极王命工以良金写范蠡之状而朝礼之浃日而令大夫朝之环会稽三百里者以为范蠡地曰后世子孙有敢侵蠡之地者使无终没于越国皇天后土四乡丨丨正之　汉书郊祀志八神二曰丨丨祠泰山梁父吴志孙奂传黄武五年权攻石阳奂以丨丨使所部将军鲜于丹帅五千人先断淮道自帅吴硕张梁五千人为军前锋降高城得三将大军引还　唐书韦陟会永王兵起委陟招谕乃授御史大夫江东节度使与髙适来瑱会安州陟曰今中原未平江淮骚离若不齐盟质信以示四方知吾等协心戮力则无以成功乃推瑱为丨丨　天机经夫天为丨丨道为徳君故圣人奉地而法天立徳而行道　沈既济伯乐川记于是丨丨致饩以昭飨宴之礼君子有仪以训上下之则　岑参使君席夜送严河南赴长水诗见天明下　杜甫官亭夕坐戏简顔少府诗老翁须丨丨细细酌流霞　又湖城东过孟云卿复归刘颢宅宿宴诗湖城城南一开眼驻马偶识云卿靣向非刘颢为丨丨嬾回鞭辔成高宴韩翃送王少府归杭州诗吴郡陆机为丨丨钱塘苏小是乡亲　张乔刘补阙自九华山拜官诗丨丨迎过】
　　【郡山僧送出云　皮日休寄润卿博士诗尘外郷人为许掾山中丨丨是茅君　陆游草堂诗幸有湖边旧草堂敢烦丨丨筑林塘】
　　地士【史记封禅书是时上方忧河决而黄金不就乃拜大为五利将军居月余得四印佩天士将军丨丨将军大通将军印制诏御史昔禹疏九江决四渎间者河溢臯陆隄繇不息朕临天下二十有八年天若遗朕士而大通焉干称蜚龙鸿渐于般朕意庶防与焉其以二千户封丨丨将军大为乐通侯】
　　地民【书吕刑防有降格传言天神无有降地地只不至于天明不相干疏经言民神分别之意故言防有降格言天神无有降至于地者谓神不干民孔因互文云丨丨不有上至于天者言民不干神也乃总之云明不相干即是民神不杂也丨丨或作地祗学者多闻神祗又民字似祗因妄改使谬耳】
　　地着【汉书食货志理民之道丨丨为本故必建步立畮正其经界注师古曰丨丨谓安土也　唐书食货志旧户三百八十万五千使者按比得主户三百八十万客户三十万天下之民不土断而丨丨不更版籍而得其虚实嵗敛钱二千五十余万缗米四百万斛以供外钱九百五十余万缗米千六百余万斛以供京师】地望【唐书韩洄传洄防补文生满嵗参调吏部侍郎逹奚珣以丨丨抑之除章懐太子陵令无愠容又柳冲传善言谱者系之丨丨而不惑质之姓氏而无疑缀之婚姻而有别　李商隠述徳抒情诗耿贾官勲大荀陈丨丨清】
　　地胄【顔氏家训王褒丨丨清华才学优敏后虽入关亦被礼遇犹以书工崎岖碑碣之间辛苦笔砚之役尝每恨曰假使吾不知书可不至今日耶】
　　地客【宋史食货志凡为客户者许役其身毋及其家属凡典卖田宅听其离业毋就租以充客户凡贷钱止凭文约交还毋抑勒以为丨丨】
　　地神【周礼校人凡将事于四海山川则饰黄驹疏山川丨丨土色黄故用黄驹也　左传疏见地徳下岳阳风土记岳人以兔为丨丨无敢猎取者　云笈七签见天真下　续齐谐记吴县张成夜见一妇人立宅东南谓成曰此是君蚕室我即丨丨明年正月半宜作白粥泛膏扵上以祭我必当令君蠺百倍言絶失所在成如其言为作膏粥年年大得蠺利】
　　地怪【癸辛杂识穷荒絶徼天奇丨丨亦何所不有】
　　地妖【左传见天灾下　家语哀公问于孔子曰夫国家之存亡祸福信有天命非唯人也孔子对曰存亡祸福皆已而已天灾丨丨不能加也】
　　地真【真君茅盈传紫素文曰太上有命天载真书言咸阳茅固家于南关厥字季伟受命当仙位为定録兼统丨丨宫馆洞台治丹阳句曲之山】
　　地仙【神异经东方有树焉髙百丈敷张自辅叶长一丈广六尺其名曰梨其子径三尺剖之少瓤白如素和羮食之为丨丨　神仙传马鸣生者临淄人也少为县吏捕贼为贼所伤当时暂死忽遇神人以药救之便活鸣生遂弃职随神周游天下勤苦歴年后受太阳神丹经三卷归入山合药服之不乐升天但服半剂为丨丨　述异记北方有七尺之枣南方有三尺之梨凡人不得见或见而食之即为丨丨　天隠子在人谓之人仙在天曰天仙在地曰丨丨在水曰水仙能通变之曰神仙　云笈七签八素真经乃元清玉皇之道又有丨丨八素经论服五气吐纳之道也　侍儿小名録刘商少游湘中秋月方皎忽见一画水舆中有七八女子曰紫阳真人昨给刘商黄精二斤乃玉帝所饵之余食之者为丨丨　茅亭客话枸杞茯苓人参薯药术等形有异者饵之皆获上寿或除嗜欲啬神抱和则必有真灵降顾接引为丨丨尔　艅艎日疏卢杞未第时至一处曰水晶宫见太隂夫人问三事曰公有仙相能居此宫乎能为丨丨时一到此乎能为中国宰相乎公曰愿为宰相夫人怅然遣还　真君茅盈传今屈司三官保命建名总括岱宗领死记生位为丨丨　刘禹锡酬乐天闲卧见寄诗散诞向阳眠将闲敌丨丨　贯休上冯使君诗樵叟无忧苦丨丨亦何别　陆游小园新晴诗物华心赏原无尽住人间作丨丨　又梦华山诗梦魂妄想君无笑尚拟今生得丨丨　元好问过寂通庵别陈丈诗从教上界多官府且放闲身作丨丨　又王敦夫祥止庵诗旧来诗礼闻家学此日丹砂见丨丨】地长【史记武帝纪后人有上书言古者天子常以春秋解祠祠黄帝用一枭破镜冥羊用羊祠马行用一青牡马泰一皇山山君丨丨用牛武夷君用干鱼隂阳使者以一牛令祠官领之如其方而祠于忌泰一坛旁又中说薛收问圣人与天如何子曰天生之丨丨之圣人成之故天地立而易行乎其中矣　王僧孺谢吏】
　　【部郎表见天覆下】
　　地余【汉书广川王去传去有幸姬王昭平王丨丨许以为后去尝疾姬阳成昭信侍视甚谨更爱之去与丨丨戏得褏中刀笞问状服欲与昭平共杀昭信笞问昭平不服以鐡鍼鍼之强服乃会诸姬去以劒自撃丨丨令昭信撃昭平皆死昭信曰两姬婢且泄口复绞杀从婢三人　急就篇左丨丨注左丘明本鲁之左史继守其职遂为姓焉又楚左史倚相末裔亦为左氏丨丨言土地有余封邑广大也汉有欧阳丨丨】地宝【谢荘和元日雪花应诏诗元化尽天秘凝功毕丨丨】
　　地珠【宋书符瑞志丨丨王者不以财为寳则生珠　数术记遗三才算注刻板横为三道上刻为天中刻为地下刻为人竪为算位有三珠青珠属天黄珠属地白珠属人又其三珠通行三道若天珠在天为九在地主六在人主三其丨丨在天为八在地主五在人主二人珠在天主七在地主四在人主一】
　　地金【齐书宗测传见天道下】
　　地衡【路史皇覃氏一曰离光氏兊头日角□六鳯皇出丨丨】
　　地囊【道徳指归论道徳虚无神明寂泊清静深微太和滑淖听之寂寞视之虚易上下不穷东西无极天不能裹丨不能丨规不能员矩不能方度不能度而量不能量】
　　地锦【李商隠孔雀诗丨丨排苍鴈帘钉镂白犀】
　　地蓐【宋史占城国传每夕唯王升牀而卧诸臣皆寝于丨丨】
　　地簟【鲍溶夏日懐杜悰驸马诗见天窻下】
　　地裀【花蕊夫人宫词重教按舞桃花下只踏残红作丨丨】
　　地衣【唐书曹确传时帝薄于徳昵宠优人李可及同昌公主丧毕帝与郭淑妃悼念不已可及为帝造曲曰叹百年教舞者数百皆珠翠襐饰刻画鱼龙丨丨度用缯五千倚曲作辞哀思裴回闻者皆涕下　宋史丰稷传禁内织锦缘宫帘为丨丨稷言仁宗衾褥用黄絁服御用缣缯宜守家法诏罢之　秦韬玉豪家诗丨丨镇角香狮子额侵钩绣辟邪　花蕊夫人宫词蜀锦丨丨呈队舞教头先出拜君王　又青锦丨丨红绣毯尽铺龙脑郁金香　张昱柳花词丨丨不许重帘隔雪白花铺一寸深】
　　地毯【元史世祖鸿吉哩后传宣徽院羊臑皮置不用后取之合缝为丨丨】
　　地障【皮日休所居首夏诗潮期暗动庭泉碧梅信微侵丨丨红】
　　地屦【史记日者传见天冠下】
　　地扇【李白留别金陵诸公诗丨丨邹鲁学诗腾顔谢名】
　　地綍【梁简文帝昭明太子集序丨丨既啓探擗摽之恸陵园斯践震中路之号】
　　地烛【周礼阍人大祭祀丧纪之事设门燎注燎丨丨也疏烛在地曰燎谓若天子百公五十侯伯子男皆三十所作之状盖百根苇皆以布纒之以蜜涂其上若今□烛矣对人手爇者为手烛故云丨丨也】地炉【岑参玉门关盖将军歌军中无事但欢娱暖屋绣红丨丨　白居易即事重题诗重裘暖防寛氊履小阁低牕深丨丨　又呈梦得诗青氊帐暖喜微雪红丨丨深宜早寒　司空图修史亭诗渐觉一家看冷落丨丨生火自温存　皮日休金钱花诗隂阳为炭丨为丨铸出金钱不用模　杜荀鹤赠李镡诗丨丨不暖柴枝湿犹把蒙求授小儿　宋景萧春雪用上官明之韵诗啑啑春虫閙扑窻丨丨茶鼎蚓声长　寒山诗石室丨丨砂鼎沸松黄柏茗乳香瓯　贯休山居诗筠帚扫花惊睡鹿丨丨烧树帯枯苔　苏轼赠月长老诗延我丨丨坐语软意甚真　陈与义招张仲宗诗北风日日吹茅屋幽子朝朝只丨丨　陆游寓叹诗借得奇书且勤读小儿能续丨丨红　又春雨复寒遣懐诗村舍瘦蔬供薄酒丨丨微火伴残灰　又题庵壁诗丨丨封火欺寒雨纸阁油见细书　汪元量湖州歌雪子飞飞塞靣寒丨丨石炭共团栾　惠洪雪诗丨丨不独闻瓶泣山果时惊落屋除　王恽游苍谷口诗丨丨火在壁灯昏睡觉山堂笑语温】
　　地鼓【道徳指归论总苖为精穿丨为丨】
　　地钟【陆倕天光寺碑见天鼔下薛道衡老氏碑见天镜下】
　　地锥【冯子振十八公赋见天窻下】
　　地碓【苏轼豆粥诗丨丨舂秔光似玉沙瓶煮豆輭如酥陆游秋诗早禾玉粒自天防村北村南喧丨丨又题斋壁诗祸机不败渔舟兴乐事浑输丨丨声又归耕诗甑炊丨丨新舂米衣拆天吴旧绣图　又小】
　　【舟游近村舍舟步归诗数家茅屋自成村丨丨声中昼掩门】
　　地龙【南史王僧辩传三月庚寅有两龙自城西江中腾跃升天五色分明遥映江水百姓咸仰靣目之父老咸聚而悲窃相谓曰丨丨已去国其亡乎】
　　地羊【本草白鲜释名白羶白羊鲜丨丨鲜金雀儿椒】
　　地狼【宗书五行志夏鼎志掘地得狗名曰贾尸子曰地中有犬名曰丨丨同实而异名也】
