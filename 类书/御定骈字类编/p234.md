<!-- { "loadSidebar": true } -->
　　春发【孟郊济源寒食诗酒人皆倚丨丨緑病叟独藏秋髪白】
　　春鬓【温庭筠禁火日诗舞衫萱草绿丨丨杏花红】
　　春眼【杜荀鹤江下初秋寓泊诗也知栁欲开丨丨争奈萍无入土根】
　　春目【谢朓和王著作融八公山诗出没眺楼雉逺近送丨丨　李白古风倚劒登髙台悠悠送丨丨　元稹遣春诗悠然送丨丨八荒谁与羣　李程春台晴望诗曲台送丨丨景物丽新晴】
　　春顔【何景明诗静餐丹药驻丨丨】
　　春容【曹组艮岳赋鸟啼花发则丨丨澹荡霜降木脱则石角崚嶒　张说侍宴浐水诗云霞交暮色草树喜丨丨　温庭筠鸡鸣埭曲芊绵平緑台城基暖色丨丨荒古陂　又寄山中人诗素琴入爽籁山酒和丨丨罗虬比红儿诗槛外花低瑞露浓梦魂惊觉晕丨丨齐已南归舟中诗丨丨含众岫雨气泛平芜　陆游】
　　【张园观海棠诗朝阳照城楼丨丨极明媚】
　　春貌【沈约长歌行丨丨既移红秋林岂停蒨鲍溶怨诗秋心还遗爱丨丨无归妍】
　　春姿【郝经牡丹菊赋郁霞腴之丨丨敷玉瀣之秋英温庭筠走马楼三更曲丨丨暖气昬神沼李树拳枝紫芽小】
　　春态【杜牧丹水诗恨身随梦去丨丨逐云来　韩琮霞诗应是行云未拟归变成丨丨媚晴晖　苏轼红梅诗寒心未肻随丨丨酒晕无端上玉肌　向子諲鹧鸪天词朝云无限飘丨丨暮雨情知更可怜】春体【张华上巳篇丨丨逾九醴冬清过十旬】
　　春脉【素问帝曰丨丨如如何而弦岐伯曰丨丨者肝也东方木也万物之所以始生也故其气来耎弱轻虚而滑端直以长故曰】
　　春力【司空图栁诗漫说早梅先得意不知丨丨暗分张又南至诗却恨早梅添旅思强偷丨丨报年华可止山居诗雪消丨丨展花漫洞门垂　贯休夀春节进大蜀皇帝诗丨丨遍时皆甲拆王言闻者尽光辉】
　　春魂【鲍溶送萧世秀才诗心交别我西京去愁满丨丨不易醒】
　　春心【宋玉招魂湛湛江水兮上有枫目极千里兮伤丨丨魂兮归来哀江南　陈樵垂丝海棠赋虽不言之桃李兮犹暗掷于丨丨　郑愔折杨栁诗舞腰愁欲断丨丨望不还　李白越女词卖眼掷丨丨折花调行客　又江夏行忆昔娇小姿丨丨亦自持　白居易三月三日祓禊洛濵诗水引丨丨荡花牵醉眼迷　元稹折枝花赠行诗樱桃花下送君时一寸丨丨逐折枝李商隐锦瑟诗庄生晓梦迷蝴蝶望帝丨丨托杜鹃又无题诗丨丨莫共花争发一寸相思一寸灰　李羣玉赠妓人诗今日分眀花里见一双红脸动丨丨　李咸用从兄入京诗栁转丨丨梅艳香相看江上恨何长杨维桢题撚花仕女圗诗灵犀一防丨丨密不许墙东野蝶知】
　　春意【皮日休桃花赋花品之中此花最异以众为繁以多为鄙自是物情非闗丨丨　汪克寛泮宫赋茂藻芹之芬郁兮丨丨生生而不息　栁宗元闻黄鹂诗一声梦断楚江曲满眼故园丨丨生　孟郊立德新居诗阳崖泄丨丨井圃留冬芜　司空图杨栁枝夀杯词看取明年丨丨动更于何处最先知　皎然玩雪诗寒空惊雪徧丨丨入歌偏　陆游与野人散策门外诗丨丨侵寒律川云结夕隂】
　　春念【王勃七夕赋鄙尘情于丨丨拟仙契于秋话】
　　春思【六一诗话闽人有谢伯初者字景山当天圣景祐之间以诗知名余谪夷陵时景山方为许州法曺以长韵见寄颇多佳句有云长官衫色江波緑学士文华蜀锦张余答云参军丨丨乱如云白髪题诗愁送春盖景山诗有多情未老已白髪野思到春如乱云之句故余以此戯之也　沈佺期送陆侍御余庆北使诗朔途际辽海丨丨绕轘辕　元稹上杨白真人诗天寳年中花鸟使撩花狎鸟含丨丨　刘禹锡酬乐天请裴令公开春加宴诗晨窥苑树韶光动晚度河桥丨丨繁曹唐小游仙诗西妃少女多丨丨斜倚彤云尽日吟皮日休詶鲁望见答鱼牋之什诗若用莫将闲处去好将丨丨赠江妃　欧阳修病中代书寄圣俞诗昔在洛阳年少时丨丨每先花乱发】
　　春情【李羣玉感春诗丨丨不可状艳艳令人醉　孟浩然春意诗丨丨多艳逸春意倍相思　翁承赞栁诗纒绕丨丨卒未休秦娥萧史两相求】
　　春绪【秦观睡起诗睡起东牕下悠悠丨丨长】
　　春懐【皇甫松抛毬乐几回冲蜡烛千度入丨丨】
　　春虑【无名氏无夫修隄堰判若不冬成必贻丨丨张均江上逢春诗离忧耿未和丨丨忽蹉跎】春慵【范至能眼儿媚词丨丨恰似春塘水一片縠文愁】
　　春怨【陈傅良游云顶院和徐叔子韵诗老大生憎儿女态更无丨丨与秋悲】
　　春恨【杨炯梅花落诗行人断消息丨丨几徘徊　王昌龄西宫春怨诗西宫夜静百花香欲卷珠帘丨丨长　白居易酬刘和州诗不似刘郎无景行长抛丨丨在天台　元稹小胡笳引哀已罢丨丨长恨长何恨懐我乡　卢肇湖南观双柘枝舞诗一曲曲兮丨丨深一声声兮边思发　杜牧不饮赠官妓诗谁怜佳丽地丨丨却凄凄　韦庄庭前桃诗五陵公子饶丨丨莫引香风上酒楼　戴昺次韵晚春诗风絮遗丨丨烟花隔嵗期　刘迎代人忆旧诗犀轴题丨丨铜荷滴夜愁黄庚闺情效香匳体诗金鸭烟消一字香满懐丨丨强梳妆】
　　春愁【李白愁阳春赋春心荡兮如波丨丨乱兮如云韦应物寄李儋元锡诗世事茫茫难自料丨丨黯黯独成眠　白居易把酒思闲事诗把酒思开事丨丨谁最深　卢仝卓女怨妾本懐春女丨丨不自任　杜牧即事诗丨丨兀兀成幽梦又被流莺唤醒来　张祜折杨栁枝诗伤心日暮烟霞起无限丨丨生翠眉　罗隐下第寄张坤诗蝴蝶有情牵晚梦杜鹃无赖伴丨丨郑谷郊墅诗画成烟景垂杨色滴破丨丨压酒声韦庄买酒不得诗满面丨丨消不得更看溪鹭寂寥飞陆游行武担西南村落有感诗骑马悠然欲断魂丨丨满眼有谁论　萧唫所菩萨蛮词丨丨一段来无影着人似醉昏难醒】
　　春泪【孟郊有所思聮句诗年光坐婉娩丨丨销顔容】
　　春兴【皇甫冉对山僧诗逺心驰北阙丨丨寄东山　张蠙和崔监丞春游郑仆射东园诗丨丨随花尽东园自飬闲　又平声春秋桓公八年春正月己夘烝谷梁传烝冬事也丨丨之志不时也】
　　春语【白居易病中书事诗莺多过丨丨蝉不待秋鸣　李贺嘲雪诗喜从千里来乱笑含丨丨】春言【阎寛晓入宜都渚诗兴随晓光发道防丨丨深】
　　春游【云仙杂记曲江丨丨之家以脂粉作红餤竿上成双挑挂夹杂画帯前引车马　韦应物扈亭西陂燕赏诗嘉树始氤氲丨丨方浩荡　杜甫游修觉寺诗诗应有神助吾得及丨丨　卢纶同耿拾遗春中题第四郎新修书院诗丨丨随墨客夜宿伴潜公　方干寄台州孙从事诗昼寝不知山雪积丨丨应趁夜潮归又上杭州姚郎中诗丨丨下马皆成防吏散看山即有诗　皎然送顾道士游洞庭山诗见说洞庭无上路丨丨乱踏五灵芝　陆游无题诗金鞭朱弹忆丨丨万里桥东罨画楼】
　　春行【盐铁论古者行役不逾时丨丨秋反秋往春来寒暑未变衣服不易固已还矣　韩愈衢州徐偃王庙碑开元初徐姓二人相属为刺史帅其部之同姓改作庙屋载事于碑后九十年当元和九年而徐氏放复为刺史前碑所谓今户部侍郎其大父也丨丨视农至龙丘有事于庙思惟夲原命因故为新众工齐事惟月若日工告讫功　卢纶送宋校书赴宣州幕诗丨丨板桥暮应伴庾公还　白居易伤小白马诗皂盖丨丨日骊驹晓促时　陆游舟中夕望诗船掠湖堤不入城葛巾羽扇试丨丨　又礼记月令孟丨丨夏令则雨水不时草木早落】
　　春看【章碣寄友人诗登楼夜坐三层月接果丨丨五色花】
　　春望【刘禹锡韩十八侍御见示岳阳楼别窦司直诗因令属和韵诗冬游见清浅丨丨多洲沚　徐铉春夜月诗幽人丨丨本多情况是花繁月正明　朱子题翠壁诗杖藜徙倚凝丨丨觅句淹留到晚衙】春宴【宋史魏仁浦传开寳二年丨丨太祖笑谓仁浦曰何不劝我一杯酒仁浦奉觞上夀帝密谓之曰朕欲亲征太原如何仁浦曰欲速不逹惟陛下慎之宴罢就第复赐上尊酒十石御膳羊百口】
　　春食【蔡邕月令问答春木王木胜土土王四季牛属季夏犬属季秋故未羊可以为丨丨也】春饮【白居易游城南留元九李二十晩归诗老游丨丨莫相违不独花稀人亦稀】
　　春酌【王勃圣泉宴诗兰气薰丨丨松声韵野弦　杜甫醉时歌诗清夜沈沈动丨丨灯前细雨檐花落】春醉【温公诗话杨朴字契元郑州人善为诗不仕少时尝与毕相同学毕荐之太宗召见面赋蓑衣诗云狂脱酒家丨丨后乱堆渔舍晚晴时除官不受听归山以其子从政为长水尉　许浑长安岁暮诗花暗楚城丨丨少月凉秦塞夜愁多　李商隐哭遂州萧侍郎二十四韵诗秋吟小山桂丨丨后堂萱　许棠旅懐诗夏游穷塞路丨丨负秦花　陆蒙奉和袭美初夏游楞伽精舍次韵诗微雨荡丨丨上下一清廓　郑损钩阁诗晚来丨丨熟香饵任浮沉　方干镜中别业诗梁燕归丨丨嵒猿学夜吟　章碣雨诗锁却暮愁终不散添成丨丨转难醒　曹松赠衡山麋明府诗晚吟公籍少丨丨积林开　欧阳修拒霜花诗蕙兰殒秋香桃李媚丨丨　杨万里春日六絶句诗丨丨非闗酒郊行不问涂　舒信道一络索词正是看花天气为丨一丨】春卧【谭用之幽居寄李秘书诗看尽好花丨丨稳醉残红日夜吟多　郑谷寄赠杨夔处士诗见露吟下】春睡【艇斋诗话东坡海外上梁文口号曰为报先生丨丨美道人轻打五更钟章子厚见之遂再贬儋耳以为安稳故再迁也　中山诗诂潘阆尝献方书惧诛匿舒州潜山寺为行者题诗钟楼云顽童趁暖贪丨丨忘却登楼打晓钟孙仅为郡官见诗曰此潘逍遥也陈樵垂丝海棠赋若处子之颖秀兮方丨丨之烂漫元稹襄阳为卢窦纪事诗风弄花枝月照阶醉和丨丨倚香懐　白居易江州赴忠州至江陵以来舟中示舍弟诗卧稳贪丨丨行迟帯酒酲　李贺静女春曙曲粉牕香咽穨晓云锦堆花密藏丨丨　温庭筠春暮宴罢寄宋夀先辈诗牕前桃蕊宿妆在雨后牡丹丨丨浓司空图句晚妆防拜月丨丨更生香　张咏幽居诗满屋烟霞丨丨足一谿风雨夜灯孤　苏轼寒具诗夜来丨丨浓于酒压褊佳人纒臂金　张宪江南弄乐府谁家燕燕倦东风戢翼画梁丨丨熟】
　　春眠【李彦暐采桑曲采桑畏日髙不待丨丨足　王维扶南曲翠羽流苏帐丨丨曙不开　孟浩然春晓诗丨丨不觉晓处处闻啼鸟　元稹别东楼诗賸铺牀席丨丨处乍卷帘帷月上时　白居易新昌新居诗假归思晚沐朝去恋丨丨　温庭筠感旧陈情诗嬾多成宿疢愁甚似丨丨　郑谷寄左省韦起居序诗饬装无雨备著述减丨丨】
　　春梦【侯鲭録东坡在昌化负大瓢行歌田亩间绩妇年七十曰内翰昔日富贵一场丨丨坡然之里人因呼为丨丨婆　万齐融送陈七还广陵诗海潮与丨丨朝夕广陵江　沈佺期杂诗妾家临渭北丨丨着辽西岑参阌乡送上官秀才归闗西别业诗醉眠轻白髪丨丨渡黄河　戴叔伦暮春感懐诗落花飞絮成丨丨】
