<!-- { "loadSidebar": true } -->
　　黄龚【范仲淹诗卓茂继丨丨虞集诗台阁起丨丨】
　　黄陆【李峤奉和幸韦嗣立山庄诗石磴平丨丨烟栖半紫虚】
　　黄何【江淹镜论语成贾郑之雄理考丨丨之壮思】
　　黄魏【陈师道和黄充实诗学诗有新功丨丨共推激自注生与魏衍黄预游】
　　黄陈【杨万里和张功父梅诗诗要与梅花巧鬬新恨无诗句敌丨丨注谓丨山谷丨后山】
　　黄人【宋书符瑞志汉中平二年洛阳民譌言虎贲寺有丨丨观者日数万道路断絶　李程日五色诗既分羲和之职自契丨丨之守　唐僚日中乌诗俯丨丨而更助金光映王字而偏疑鸟迹　严维有丨丨守日赋　滕迈有二丨丨守日赋】
　　黄帝【易系辞传丨丨尧舜垂衣裳而天下治　礼记月令中央土其日戊己其帝丨丨　史记五帝纪丨丨者少典之子姓公孙名曰轩辕有土徳之瑞故曰丨丨　庄子长梧子曰是丨丨之所聼荧也　杜甫游西岳赋丨丨颛顼乘龙游乎四海发轫匝乎六合　刘沧过铸鼎原诗丨丨修真万国朝鼎成龙驾上丹霄　项斯小古镜诗宫中照丨丨曽得化为仙　吕岩七言诗如来车后随金鼔丨丨旂旁戴铁冠　又汉书魏相传中央之神丨丨乘坤艮执绳司下土　晋书天文志丨丨坐在太微中含枢纽之神也】
　　黄祖【搜神记庐江龙舒县有一大树时久旱屯长共相谓曰彼树常有黄气或有灵神可以祈雨因以酒脯往亭中有寡妇李宪者夜起室中忽见一妇人着绣衣自称曰我树神丨丨也朝来父老皆欲祈雨吾已求之于帝明日日中大雨至期果雨　又李羣玉汉阳春晓诗遐思祢衡才令人怨丨丨　罗隐句一个祢衡留不得思量丨丨谩英雄】
　　黄子【灵澈题李尊师堂诗真人是丨丨玉堂生紫芝李商隠宫中曲赚得羊车来低扇遮丨丨　又苏轼以丨丨木柱杖为子由生日之夀诗海南无佳植野果名丨丨　又博物志见黄脂下】
　　黄公【西京杂记见赤刀下　世説王濬冲经丨丨酒垆下过顾谓后车客吾昔与嵇叔夜阮嗣宗共酣饮于此今日视此虽近邈若江河　张衡西京赋东海丨丨赤刀粤祝冀厌白虎卒不能救挟邪作蛊于是不售李峤桥诗乌鹊填应满丨丨去不归　张谓湖上对酒行茱萸湾头归路赊愿君且宿丨丨家　白居易答】
　　【崔十八诗劳将白叟比丨丨今古由来事不同　李九龄宿张正字别业诗此时谁念孤吟客唯有丨丨一帙书　灵一题丨丨陶翰别业诗丨丨石上三芝秀陶令门前五柳春　苏轼次韵范淳父送秦少章诗赋诗如卷阿句法本丨丨注谓鲁直也　林逋秋日湖西晚归诗水痕秋落蟹螯肥闲过丨丨酒舍归　又苏轼书普慈长老壁诗久叅白足知禅味苦厌丨丨聒醉眠注丨丨黄鸟也】
　　黄母【傅休奕潜通赋丨丨化而为鼋兮鲧殛变而成熊】
　　黄婆【参同契注婴儿心血姹女肾丨丨脾中涎吕岩诗九盏水中煎赤子一轮火内养丨丨】黄媪【范成大问天医赋臣欲过门而大嚼丨丨推臣以避席　陈造诗食神丨丨喜欲颠】
　　黄令【汉书京房传事梁人焦延夀延夀字赣赣贫贱好学学既成为郡史察举补小丨丨爱飬吏民化行县中　元稹黄明府诗少年曽痛饮丨丨苦飞觥】
　　黄丞【元稹黄明府诗序小年曽于解县连月饮酒予尝为觥录事曽于窦少府防中有一人后至频犯语令连飞十二觥不胜其困逃席而去醒后问人前虞乡丨丨也此后絶不复知元和四年三月予奉使东川十六日至褒城东数里遥望驿亭前有大池楼榭甚盛逡廵有黄明府见迎瞻其形容髣髴似识问其前衔即曩时之逃席丨丨也説向前事黄生惘然而寤因馈酒一槽檥舟请予同载予不免其意与之尽欢感今懐古作黄明府诗云】
　　黄奴【南史陈纪后主讳叔宝字元秀小字丨丨宣帝嫡长子也】
　　黄耉【诗乐只君子遐不丨丨疏丨老人发白复黄也丨面冻棃色如浮垢　汉书师丹传丹经为世儒宗徳为国丨丨　北史魏孝文纪诏国老丨丨以上假中散大夫　论衡人少则肤白老则肤黒黒久则黯若有垢矣髪黄而肤为垢故礼曰丨丨无疆　曹植上责躬诗表自分丨丨永无执珪之望】
　　黄童【后汉书黄香传香字文彊京师号曰天下无双江夏丨丨　皎然咏数探得七诗邹子谭天嵗丨丨对日年　又韩愈元和圣徳诗卿士庶人丨丨白叟踊跃欢呀失喜噎欧　又吕严诗若人寻得水中火有一丨丨上太微】
　　黄小【唐书食货志诏民三嵗以下为丨十嵗以下为丨二十以下为中】
　　黄皇【汉书王莽传改定安太后号曰丨丨室主絶之于汉也】
　　黄天【后汉书灵帝纪中平元年钜鹿人张角自称丨丨宋书符瑞志中平元年黄巾贼起云丨丨当立北魏氏依刘向自序土徳之符也】
　　黄神【柳宗元游黄溪记黄溪距州治七十里由东屯南行六百步至丨丨祠】
　　黄魔【袁循修丨丨神庙记兰陵公梦神人赤髪碧眸曰我丨丨神居紫极之隅将祐助明公出于北境】黄浪【白獭髓开禧初权臣将用事之日以所赐南城新城防诸朝士席间分题各赋春景以都城外土物为题时一朝士姓俞分得游春丨丨诗俞即赋曰两脚梢空欲弄春一人头上又安人不知终入儿童手筋骨翻为陌上尘嘉定戊辰邉警之变果然自注都城春间河邉以泥制黄土偶谓之土宜】
　　黄胖【白獭髓注游春丨丨起于金明池有杏花园游人取其黄土戏捏为人形耳】
　　黄贼【唐书五行志见黄米下　贯休闻前王使君在泽潞居诗注东阳古者相传有记云刺史满一百即有好刺史来后有大宼至使君来正当一百人两年后果有丨丨来公避地逺去】
　　黄歇【张华游侠篇丨丨北适秦太子还入荆美哉游侠士何以尚四卿】
　　黄霸【杜牧寄唐州李玭尚书诗先揖耿弇声寂寂今看丨丨事摐摐　路贯和元常侍除浙东诗谢安致理逾三载丨丨清声彻九重】
　　黄琼【韦嗣立詶崔光禄述懐诗洛阳推贾谊江夏贵丨丨】
　　黄筌【画苑时人为丨丨语云丨丨画鹤薛稷减价　梅尧臣观画诗李成山水晓景移丨丨花竹雀拥枝徐光溥题黄居寀秋山图诗天与丨丨艺竒絶笔精廻感重瞳悦】
　　黄睎【宋史隐逸传丨丨建安人自号赘隅子着歔欷琐微论十卷以为赘隅者枿物之名歔欷者叹声琐微者述辞也石介在太学遣诸生以礼聘召睎走匿邻家不出　苏辙次韵讲律李司理见赠诗强将羔雁聘丨丨破褐疎巾倚夕晖】
　　黄宪【皎然送顾处士歌人中丨丨与顔子物表孤髙将片云】
　　黄九【志林山谷和茶诗云曲几团蒲聼煮汤煎成车声绕羊肠东坡云丨丨恁地怎得不穷　臆乘少游称后山为陈三山谷为丨丨】
　　黄巢【唐书五行志中和初童謡曰丨丨走泰山东死在翁家翁】
　　黄灵【汉书郊祀志分羣神以类相从为五部兆天坠之别神中央帝丨丨后土畤及日庙北辰北斗填星中宿中宫于长安城之未坠兆　王勃乾元殿颂鹏霄上廓琼都开紫帝之庭鳌纪下清珍野辟丨丨之馆范仲淹明堂赋苍牙开极丨丨耀徳巢穴以革栋字以植】
　　黄真【云笈七籖见黄景下】
　　黄祚【陆机答贾长渊诗天厌霸徳丨丨告衅】
　　黄歴【卢照隣中和乐章炎图丧宝丨丨开璿祖武类帝宗文配天】
　　黄运【宋书武帝纪火徳既微魏祖底绩丨丨不竞三后肆勤　王勃善寂寺碑肃肃丨丨英英文母】黄武【吴志吴主传丨丨元年春正月陆逊部将军宋谦等攻蜀五屯皆破之　宋书符瑞志吴孙权丨丨前建业言甘露降丨丨二年五月曲阿言甘露降】
　　黄初【魏志文帝纪改延康为丨丨　宋书符瑞志魏王受汉禅柴于繁阳有黄鸟衔丹书集于尚书台于是改元为丨丨　杜甫苏大侍御访江浦赋八韵记异诗载闻诵新作突过丨丨诗　陆游醉书诗何当埽纎艶杰作追丨丨　唐庚诗向年纸尾得丨丨】
　　黄诏【耶律楚材和张敏之诗扶杖聼丨丨称觞进白狼】
　　黄敇【旧唐书李藩传迁给事中制勅有不可遂于丨丨后批之吏曰宜别连白纸藩曰别以白纸是文状岂曰批敕邪裴垍言于帝以为宰相噐】
　　黄瑞【册府元开元十一年亲祀南郊诏曰宗庙降灵克开厥后麟鳯龙元符丨丨之祉蛮夷戎狄梯山航海之琛岂子一人之福亦尔万邦之頼　雄剧秦羙新元符灵契丨丨涌出　元綘太乙宫诗甘泉宫殿函丨丨】
　　黄徳【汉书礼乐志爰五止显丨丨　又王莽传皇天明威丨丨当兴　梁书武帝纪四百告终有汉所以髙揖丨丨既谢魏氏所以当兴柳宗元鼔吹曲天厚丨丨狙犷服】
　　黄辉【后汉书班固传典引扰缁文皓质于郊升丨丨采鳞于沼注丨丨采鳞谓黄龙也　宋真宗玉牒文上还次司天监跪奏庆云绕坛月有丨丨气宰臣率从官称贺】
　　黄晖【陆机皇太子宴元圃宣猷堂有令赋诗诗丨丨既渝素灵承祐注魏为土徳曰黄晋为金行曰素】黄景【云笈七籖左引日华右拘月精辰中丨丨元虚黄真使我飞仙上登紫烟　李尤七款梁土青黎卢橘是生白华緑叶扶疎冬荣与时代序孰不堕零丨丨炫林曜封】
　　黄气【史记孝武纪天子始郊拜泰一公卿言是夜有美光及昼丨丨上属天　魏志卞皇后传注后生齐郡白亭有丨丨满室移日父问卜者王旦旦曰此吉祥也　蜀志先生传西南数有丨丨直立数丈见来积年唐书五行志贞观十一年七月癸未丨丨际天　望气经日有丨丨君喜下有丨丨君永福　梁简文帝大】
　　【法颂青云干吕丨丨出翼　沈佺期则天门赦改年诗六甲迎丨丨三元降紫泥　裴漼奉和御制平胡诗庙略占丨丨神兵出绛宫】
　　黄质【尔雅贝余貾黄白文注以丨为丨白为文防疏丨为丨白为文防者名余貾李廵曰余貾贝甲丨为丨白为文彩】
　　黄文【尔雅余泉白丨丨注以白为质丨为丨防疏贝介虫也白为质丨为丨防者名余泉李廵曰余泉贝甲白为质丨为丨彩】
　　黄理【李程黄目尊赋见黄目下】
　　黄色【尔雅鳪雉注丨丨鸣自呼疏鳪雉者雉之丨丨诗麟之趾疏麕身牛尾马足丨丨圆蹄一角角端有肉　宋书符瑞志见赤方下　淮南子中央四达风气之所通雨露之所防也丨丨主胃慧圣而好治】黄光【邺侯外传李泌游衡山嵩山遇神仙童相真人羡门子安期先生降之自是多絶粒咽气修丨丨谷神之要　玉海宋祥符元年禅祭皇地祗于社首奉天书升坛有丨丨如星绕天书匣　王諲南至书云物赋云散丨丨天浮喜气】
　　黄采【魏文帝玛瑙勒赋歙中区之丨丨曜东夏之纯苍　张协杂诗寒花发丨丨秋草含绿滋】黄饰【周礼屦人黄繶疏天元与地黄相对为缋次故知王后之元舄丨丨也】
　　黄象【陆云逸民箴降迄中古丨丨可观而唐文有焕梅尧臣了头石诗年算赤乌近书拟丨丨多】黄中【易坤文言君子丨丨通理正位居体　唐五郊乐章丨丨正位含章居贞　又游仙记王母有丨丨李惜之过于蟠桃】
　　黄离【易离六二丨丨元吉象曰丨丨元吉得中道也唐郊庙乐章副君昭象道应丨丨　柳贯尊经堂诗舂陵南标正陜洛丨丨继】
　　黄香【梅谱百叶缃梅亦名丨丨梅亦名千叶香梅花叶至廿余瓣心色微黄花头差小而繁宻别有一种芳香　杨万里诗来从真腊国自号小丨丨　又杜牧除官归诗网开今傅燮书识旧丨丨　苏轼和寄天选长官诗丨丨十年旧禅学叅众妙】
　　黄台【王安石和王微之登髙斋诗风豪雨横费调燮坐使发背为丨丨】
