<!-- { "loadSidebar": true } -->
　　危【春秋襄公二十有九年夏五月仲孙羯会晋荀盈齐髙止宋华定卫世叔仪郑公孙段曹人莒人邾人滕人薛人小邾人城杞谷梁传古者天子封诸侯其地足以容其民其民足以满城以自守也丨丨而不能自守故诸侯之大夫相帅以城之此变之正也】
　　包【易姤九五见匏下】
　　吠【袁桷椿堂赋丨犬丨而盾变葠人形以剂投　黄佐粤会赋见芋下】
　　粮【苏轼后菊赋见菊糗下】
　　枸
　　枸杞【易姤九五以杞包疏先儒说杞亦有不同马云杞大木也左传云杞梓皮革自楚往则为杞梓之子夏传曰作杞匏薛虞记云杞杞栁也杞性柔韧宜屈桡似匏又为杞栁之案王氏云生于肥地盖以杞为今之丨丨也　尔雅疏见枸檵下　魏书吐谷浑传吐谷浑北有乙弗勿敌国风俗与吐谷浑同不识五谷唯食鱼及苏子苏子状若中国丨丨子　本草丨丨地骨皮西王母杖时珍曰丨丨二树名此物棘如枸之刺茎如杞之条故兼名之道书言千载丨丨其形如犬故得枸名未审然否　图经本草蓬莱县南丘村多丨丨高者一二丈其根盘结甚固其乡人多夀考润州开元寺大井傍生丨丨歳久土人目为丨丨井云饮其水甚益人也　续神仙传朱孺子一日忽见二花犬相趋入丨丨丛下因异之寻掘得二丨丨根形状如犬梦溪笔谈丨丨陕西极边生者高丈余大可作柱叶长数寸无刺根皮如厚朴甘美异于他处千金翼云丨丨出甘州者为眞叶厚大者是大体出河西诸郡其次江池间埂上者实圎如樱桃少核暴干如饼极膏润有味志林蜀青城山老人村有五世孙者道极险逺生不识盐醯而溪中多丨丨根如龙蛇饮其水故夀　贵耳】
　　【录綦内相崇礼在太学前廊裕陵有进丨丨根如犬大作贺表学官令前廊撰述皆不下笔綦欣然当之其用一句灵根夜吠举学皆服用东坡诗云灵尨或夜吠又出白乐天丨丨诗因此后登玉堂　茅亭客话华阳邑村民段九者常入山野中采丨丨根茎货之有年矣因于紫山脚下见丨丨一株甚大遂劚之根本怪异不类常者长尺余四茎如四足两茎如头尾若一兽形持归村舍家狗吠之不已至夜四隅村落羣狗聚而吠之终夕不辍不堪其喧也迟明妻怒将充朝爨羣犬乃不复吠矣休复见道书云丨丨茯苓人参薯药术等形有异者饵之皆获上夀或除嗜欲啬神抱和则必有眞灵降顾接引为地仙尔　浩然斋日抄徽宗时顺州筑城得丨丨于土中其形如獒状驰献阙下乃仙家所谓千歳丨丨其形如犬者也　明一统志丨丨井在淮安府开元寺内傍有丨丨树　野菜谱丨丨村人采为甜菜头春夏采嫩头熟食秋采实冬采根　洪咨夔老圃赋若蘼芜以涤烦醪丨丨而补羸　潘咨蓬莱阁赋其华则鴈红丨丨薏苡蘼芜　盛恩金山赋见茶菊下　王世贞元岳太和山赋见麦门下　包佶答窦拾遗诗瓶开丨丨悬泉水鼎链芙蓉伏火砂　贯休送僧归天台寺诗天台四絶寺归去见师眞莫折丨丨叶令他十得嗔苏轼次韵正辅同游白水山诗见草棘下　陆游诗雪霁茒堂钟磬清晨斋丨丨一杯羮】
　　枸檵【诗翩翩者鵻载飞载止集于苞杞传杞丨丨也尔雅丨丨疏杞一名丨丨郭云今枸杞也诗小雅四牡云集于苞杞陆玑疏云一名苦一名地骨春生作羮茹微苦其茎似莓子秋熟正赤茎叶及子服之轻身益气】
　　枸榔【左思吴都赋木则枫柙豫章栟榈丨丨注丨丨树直而髙其用与栟榈同】
　　枸橘【橘録丨丨色青气烈小者似枳实大者似枳殻能治逆气心胸痹痛中风便血医家多用之　本草集解时珍曰丨丨处处有之树叶并与橘同但干多刺二月开白花青蕊不香】
　　枸楰【无名氏光岳楼赋杞梓楩楠峻类崚乎八极丨丨杶榦乔植迈越乎九垓】
　　枸那【桂海虞衡志丨丨花叶痩长畧似杨栁夏开淡红花一朶数十萼至秋深犹有之】
　　枸橼【本草集解藏器曰丨丨生岭南柑橘之属也其叶大其实大如盏味辛酸】
　　枸刺【本草见枸杞下】
　　枸骨【本草丨丨释名猫儿刺集解藏器曰丨丨树如杜仲诗云南山有枸是也陆玑诗疏云山木也其状如栌木理白滑可为函板有木防在叶中卷之如子羽化为防】
　　枸楼【羣碎录酒树椰也似酒甘而薄亦不堪饮若顿逊国树叶汁又停之数日即为佳酒丨丨国仙浆取之树腹中青田核以水注之少顷成酒乃真酒味也】
　　枸酱【史记西南夷传建元六年大行王恢击东越东越杀王郢以报恢因兵威使番阳令唐防风指晓南越南越食防蜀丨丨防问所从来曰道西北牂牁牂牁江广数里出番禺城下】
　　枸狗【程俱蒸菌诗东篱有更生丨丨仅堪埒】
　　枳
　　枳树【洛阳伽蓝记正始寺众僧房前髙林对牖青松青柽连枝交映多有丨丨而不中食】
　　枳木【本草释名见枳实下】
　　枳子【本草释名见枳实下】
　　枳花【雍陶寄襄阳章孝标诗闻説小斋多野意丨丨阴里麝香眠　温庭筠商山早行诗槲叶满山路丨丨明驿墙　又送洛南李主簿诗槲叶晓迷路丨丨春满庭】
　　枳殻【唐书地理志懐州河内郡土贡丨丨　又金州汉阴郡土贡丨丨枳实　本草集解丨丨生商州川谷　又医家以皮厚而小者为枳实完大者为丨丨雍陶城西访友人别墅诗村园门巷多相似处处春风丨丨花】
　　枳实【本草枳释名子名丨丨枳殻宗奭曰丨丨枳殻一物也小则其性酷而速大则其性详而缓故张仲景治伤寒仓卒之病承气汤中用丨丨皆取其疏通决泄破结实之义他方但导败风壅之气可常服者故用枳殻其义如此时珍曰枳乃木名实乃其子故曰丨丨后人因小者性速又呼老者为枳殻宋人复出枳殻一条非矣　又集解丨丨生河内川泽九月十月采阴干物类相感志丨丨煮鱼则骨软　王逢留别陆芳润张孟肤田仲耘王孟翼诗见芰荷下】
　　枳句【宋玉风赋臣闻于师丨丨来巢空穴来风其所托者然则风气殊焉注丨丨言枳树多句也】枳叶【山海经西山经见麻叶下】
　　枳橘【本草集解藏器曰旧云江南为橘江北为枳周礼亦云橘逾淮而北为枳今江南丨丨皆有江北有丨无丨此自别种非关变易也韦庄赠渔翁诗见菰蒋下】
　　枳棘【汉书扬雄传丨丨之榛榛兮蝯貁拟而不敢下后汉书岑彭传子遵嗣徙封细阳侯遵子伉伉子杞子熙少为侍中虎贲中郞将迁魏郡太守视事二年舆人歌之曰我有丨丨岑君伐之我有蟊贼岑君遏之　又黄琼传光武以圣武天挺继统兴业创基冰泮之上立足丨丨之林　又仇香传丨丨非鸾鳯所栖百里非大贤之路　魏志王修传注魏畧曰修为司金中郞将陈黄白异议因奏记曰修闻丨丨之林无梁柱之质滑流之水无洪波之势是以在职七年忠谠不昭于时功业不见于事欣于所受俯慙不报未尝不长夜起坐中饭释餐　宋书乐志枯蠧荣竭泉流菌芝茂丨丨柔　山海经北山经见檀柘下　孔丛子孔子丘陵歌丨丨充路陟之无缘　韩非子树橘柚者食之则甘嗅之则香树丨丨者成而刺人故君子愼所树　易林路多丨丨前刺我足不利旅客为心作毒　抱朴子舍鸾凤之林适丨丨之薮　陈琳檄吴将校部曲文今者丨丨剪林戎夏以清万里肃齐六师无事故大举天师百万之众与匈奴南单于呼完厨及六郡乌桓丁零屠各湟中羌僰霆奋席卷自夀春而南　崔损鳯鸣朝阳赋小鹏起于扶揺卑鸾栖乎丨丨　陈衎玻瓈鸟赋狎鳯凰于梧桐畀鹪鹩于丨丨　王曽矮松赋见榆枋下嵇康答二郭诗夷路値丨丨安歩将焉如　沈佺期别严侍御诗静言芟丨丨慎勿伤兰芷　李白诗梧桐栖燕雀丨丨栖鸳鸾　孟浩然留别临安李主簿诗丨丨君尚栖匏吾岂系　高适题杨主簿新防诗见芝兰下　孙逖和左卫武仓曹卫中对雨诗丨丨鸾无叹椅梧鳯必巢　王季友杂诗鳯鸟久不栖且与丨丨林刘长卿送沈少府之任淮南诗惜君滞南楚丨丨徒栖鳯　韩愈寄崔立之诗见茅屋下　黄庭坚宿清泉寺诗十歩一沮洳五步一丨丨　元好问寄辛老子诗为羡鳯鸾安丨丨悔将猿鹤入京华　贡奎送九万兄之乐清主簿诗孰云丨丨微蔚此五采翰】
　　枳术【本草丨丨丸消痞强胃久服令人食自不停也】
　　枳枸【诗南山有枸传枸丨丨疏宋玉赋曰丨丨来巢则枸木多枝而曲所以来巢也　陈仲师鹊巢背太歳赋潜轸明条之虑必附丨丨之势】
　　枳柜【齐民要术广志曰丨丨叶似蒲栁子似瑚其味如蜜十月熟树干者美出南方邳郯丨丨大如指】枳椇【本草集解丨丨子其树径尺木名白石叶如桑柘其子作房似瑚核在其端人皆食之　又香蕈生桐栁丨丨木上紫色者名香蕈白色者名肉蕈皆因泾气薰蒸而成生山僻处者有毒杀人　书蕉丨丨子美如饴能令酒味薄若以其木为屋柱屋中酒俱薄晏殊中园赋榠楂以馨烈采丨丨以甘芳见识】枳茹【本草丨丨酒治中风身直口僻眠急用丨殻刮丨浸酒饮之】
　　枳橙【王升之甘橘赞在质惟美于味斯异分南域北则丨丨】
　　枳道【汉书高帝纪沛公至霸上秦王子婴素车白马系颈以组封皇帝玺符节降丨丨旁　又元帝纪建昭元年秋八月有白蛾羣飞蔽日从东都门至丨丨后汉书郡国志京兆尹霸陵有丨丨亭　水经注黎山之东北故城盖黎阳县之故城也按竹书纪年梁惠成王十三年郑厘侯使许息来致地平丘户牖首垣诸邑及郑驰地我取丨丨与郑鹿郑鹿即是城也】
　　枳县【宋史地理志宣和元年改武龙县为丨丨　水经又江水东至丨丨西延江从防牱郡北流西屈注之注江之两岸有丨丨治华阳记曰丨丨在江州巴郡东四百里　明一统志丨丨城在重庆府城北一百十五里史记楚得枳而国亡即此】
　　枳令【宋书州郡志丨丨汉旧县】
　　枳关【周书武帝纪齐师渡河晨至洛阳诸军惊散尉迟迥率麾下数十骑扞敌得却至夜引还柱国庸国公王雄力战死之遂班师杨于丨丨战没权景宣亦弃豫州而还　庾信大将军司马裔神道碑大军东讨公所领义众先守丨丨】
　　枳宋【战国防秦召燕王燕王欲往苏代约燕王曰楚得枳而国亡齐得宋而国亡齐楚不得以有丨丨事秦者何也是则有功者秦之深讐也】
　　枳巳【汲冡周书王会解正西昆仑狗国鬼亲丨丨闟耳贯胸雕题离丘漆齿请令以丹青白旄纰罽江厯龙角神龟为献】
　　枳园【沈约丨丨寺记晋故车骑将军琅邪王邵元悟独晓信解渊微于太祖文献公清庙之北造丨丨精舍　李商隐启周朝贝叶列妙引于王褒梁日丨丨洒芳词于沈约】
　　枳维【逸周书汝何敬非时何择非徳徳丨丨大人大人丨丨卿卿丨丨大夫大夫丨丨士　又国丨丨都都丨丨邑邑丨丨家家丨丨欲无疆】
　　枳篱【后汉书冯衍传揵六丨而为丨兮筑蕙若而为室晋书成都王頴传卢志言于頴曰黄桥战亡者有八千余人既经夏暑露骨中野可为伤恻昔周王葬枯骨故诗云行有死人尚或墐之况此等致死王事乎頴乃造棺八千余枚以成都国秩为衣服敛祭葬于黄桥北树丨丨为之茔城　韩偓南安寓止诗此地三年偶寄家丨丨茅厰共桑麻】
　　枳落【夏侯湛抵疑仆固脂车以须放秣马以待却反耕于丨丨归志乎涡濑从容乎农夫优游乎卒嵗矣刘筠小园秋夕诗丨丨莎渠急夜虫翛然平子四愁中】
　　枳嫩【李商隐永乐县所居草木芳茂诗丨丨栖鸾叶桐香待鳯花】
　　椅
