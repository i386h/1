<!-- { "loadSidebar": true } -->
　　夏景【南史刘之遴传之遴着春秋大意十科左氏十科三传同异十科合三十事上之帝大恱诏答曰昔在弱年久经研味一从遗置迄将五纪兼晚秋晷促机事罕暇夜分求衣未遑披括须待丨丨试欲推寻若温故可求别酬所问也　宣和画谱易元吉丨丨戏猿二许敬宗竹赋见春光下　李峤五月奉教诗緑树炎氛满朱楼丨丨长　元稹表夏诗忽厌丨丨长今春行已及　白居易奉和思黯相公后园林诗新晴丨丨好复此池边地　张乔送友人来归诗挂席春风尽开斋丨丨深　皮日休销夏湾诗我来此游息丨丨方赫曦　文彦博提举端明见示三月晦日中书懐诗次韵诗春光垂欲尽丨丨渐増添】
　　夏威【项斯古扇诗昨日裁成夺丨丨忽逢秋节便相违】
　　夏山【辍耕録写山水诀丨丨欲雨要带水笔山上有小石块堆在上谓之矾头用水笔晕开加淡青螺又是一般秀润　林泉髙致春山烟云连绵人欣欣丨丨嘉木繁隂人坦坦秋山明净揺落人肃肃冬山昏霾翳塞人寂寂看此画令人生此意如眞在此山中此画之景外意也　卧游録郭熙记春山淡冶而如笑丨丨苍翠而如滴秋山明净而如妆冬山惨淡而如睡　又明一统志丨丨在临江府东六十里　又丨丨在金华府东阳县东南四十五里四面峭絶山顶有池冬温夏凉嵗旱于此祷雨山侧有夏禹庙因名　又礼记明堂位有虞氏韨丨后氏丨殷火周龙章】
　　夏峯【刘孝绰归沐呈任中丞昉诗白云丨丨尽青槐秋叶疎】
　　夏馆【明一统志秋林丨丨山在南阳府内乡县北一百五十里】
　　夏谷【王贞白庐山诗见雪在下　晁冲之送惠纯上人游闽诗见春沟下】
　　夏田【金史髙汝砺传见春量下　苏轼月中梳头诗丨丨流膏白雨翻北窗幽人卧羲轩　又春秋公狩于郎公羊传狩者何田狩也春曰苖秋曰搜冬曰狩注不以丨丨者春秋制也以为飞鸟来去于巢走兽未离于穴恐伤害于幼穉故于苑囿中取之　礼记王制天子诸侯无事则嵗三田疏何休云运斗枢曰丨不丨谷梁有丨丨于义为短郑释之云四时皆田殷夏之礼诗云之子于苖选徒嚻嚻丨丨明矣　周礼大司马遂以苖田注丨丨为苗】
　　夏垄【苏轼南园诗春畴雨过罗纨腻丨丨风来饼饵香】
　　夏畦【孟子胁肩谄笑病于丨丨　栁宗元寄许京兆孟容书近世礼重拜埽今阙者四年每遇寒食则北向长号以首顿地想田野道路士女遍满皂隶庸丐皆得上父母丘垄马医丨丨之鬼无不受子孙追飬者】夏畹【欧阳修荷花赋丨丨兰衰梦池草密惨羣芳之已销独斯莲之迥出】
　　夏水【宋书沈庆之传虏所恃唯马丨丨浩汗河水流通泛舟北指则碻磝必走滑台小戍易可覆拔　魏书尉元传丨丨虽盛无津途可因冬路虽通无髙城可固如此则淮北自举暂劳永逸　地理通释荆州图副云永安宫南一里渚下平碛上周回四百十八丈中有诸葛武侯八阵图聚细石为之凡六十四聚或为人散乱及为丨丨所没冬水退复依然如故　王褒明庆寺石壁诗丨丨悬台际秋泉带雨余　姜皎龙池乐章见春湾下　元稹送王十一南行诗见天末下　又战国防秦之行暴正吿天下吿楚曰蜀地之甲轻舟浮于汶乗丨丨下江五日而至郢汉中之甲轻舟出于巴乗丨丨下汉四日而至五渚寡人积甲宛东下随智者不及谋勇者不及怒寡人如射隼矣王乃待天下之攻函谷不亦逺乎楚王为是之故十七年事秦　又晋书杜预传旧水道唯沔汉逹江陵千数百里北无通路又巴丘湖沅湘之防表里山川实爲险固荆蛮之所恃也预乃开杨口起丨丨达巴陵千余里内防长江之险外通零桂之漕南土歌之曰后世无叛由杜翁孰识智名与勇功　水经丨丨出江流于江陵县东南又东过华容县南又东至江夏云杜县入于沔　又江水又东至华容县西丨丨出焉】
　　夏河【王僧孺初夜文壅丨丨之长防扑秋原之猛燎】
　　夏渎【淮南子丨丨而冬陂因髙为田因下为池】
　　夏井【杨炯益州孔子庙堂碑丨丨莲植秋窗桂芳】
　　夏潦【宋史河渠志始嘉眉蜀益间丨丨洋溢必有溃暴冲决可畏之患自凿离堆以分其势一派南流于成都以合岷江一派由永康至泸州以合大江一派入东川而后西川洙水之害减而耕桑之利溥矣　云笈七籖孕育至化虚融物心所以抠衣而进者仰范元和若秋芳之依层巘丨丨之防通川也　周必大乾道庚寅奏事録过歙州门僧榻皆逼江丨丨方至凭栏骇大抵寺之轩窗无不临水而此尤可畏　苏轼颍州择胜亭铭近水而构丨丨所襄逺水而筑邈焉相望】
　　夏池【庾肩吾侍宴饯湘州刺史张续诗雨足飞春殿云峰入丨丨】
　　夏沼【李峤田假限疾不获还庄诗丨丨莲初发秋田麦稍稀】
　　夏浦【陈子昂春晦饯陶七于江南诗芙蓉生丨丨杨柳送春风　又水经江水又东左得二丨丨注丨丨俗谓之西江口　又江水右得黎北注亦曰黎岸也山东有丨丨　屈原九章背丨丨而西思哀故都之日逺　徐陵为护军长史王质移文丑徒济岸来攻郢城逆竖浮舟同趋丨丨】
　　夏澜【刘禹锡送僧方及南谒栁员外诗桂水丨丨急火山宵焰红】
　　夏口【后汉书刘表传操军到襄阳琮举州请降刘备奔丨丨　蜀志先主传曹公以江陵有军实恐先主据之乃释辎重轻军到襄阳闻先主已过曹公将精骑五千急追之一日一夜行三百余里及于当阳之长坂先主弃妻子与诸葛亮张飞赵云等数十骑走曹公大获其人众辎重先主斜趋汉津适与羽船防得济沔遇表长子江夏大守琦众万余人与俱到丨丨　晋书宣帝纪帝朝于京师天子问二虏宜讨何者为先对曰吴以中国不习水战故敢防居东闗凡攻敌必扼其防而桩其心丨丨东闗贼之心防若为陆军以向皖城引权东下为水战军向丨丨乗其虚而击之此神兵从天而降破之必矣天子并然之　宋书天文志是时中外连兵比年荒俭是年又发扬州万人戍丨丨　南史何尚之传孝武时欲分荆州置郢州尚之议曰丨丨在荆江之中正对沔口通接雍梁实为津要于事为允上从其议　又栁世隆传武帝将下都刘懐珍白髙帝曰丨丨是兵冲要地宜得其人髙帝纳之与武帝书曰汝旣入朝当须文武兼资人委以后事世隆其人也武帝乃举以自代　地理通释南齐志丨丨呉置督将为鲁口屯对鲁山岸因为名晋永嘉中荆州刺史山简自襄阳奔丨丨庾翼为荆州治丨丨并依地崄也　诗地理攷楚辞哀郢遵江夏以流亡江大江夏水名或以为自江而别以通于汉还复入江冬竭夏流故谓之夏其入江处今名丨丨即诗所谓江有汜也　李白泛沔州郎官湖序白遇故人尚书郎张谓出使丨丨沔州牧杜公汉阳宰王公觞于江城之南湖乐天下之再平也　苏轼前赤壁赋东望丨丨西望武昌　王维送杨少府贬郴州诗青草瘴时过丨丨白头浪里出湓城　又送康太守诗铙吹发丨丨使君居上头　李颀送郝判官诗楚城木叶落丨丨青山遍　李端送客往湘江诗三山分丨丨五两映涔阳　又送从叔赴洪州诗鸣桡过丨丨敛笏见浔阳　元稹遭风诗湘南贾伴乗风信丨丨篙工厄泝洄　又赠崔元儒诗殷勤丨丨阮元瑜二十年前旧隠徒　郑谷舟行诗蓼水白波喧丨丨柿园红叶忆长安】
　　夏穴【刘孝绰观涛津渚诗此城隣丨丨橚矗茂筠篁】
　　夏南【书周官六年五服一朝又六年王乃时巡传周制十二年一廵守春东丨丨秋西冬北故曰时巡易林离之困春东丨丨随阳有功与利相逢　又诗胡为乎株林从丨丨匪适株林从丨丨传株林夏氏邑也丨丨夏徴舒也　晋书夏统传季桓纳齐女仲尼载驰而退子路见丨丨愤恚而忼忾】
　　夏北【书尧典分命羲仲宅嵎夷曰旸谷传旸明也日出于谷而天下明故称旸谷疏冬南丨丨不常厥处但日由空道似行自谷故以谷言之　礼记月令第六疏郑注考灵曜云天旁行四表之中冬南丨丨春西秋东皆薄四表而止地亦升降于天之中冬至而下夏至而上二至上下盖极地厚也　魏书宗室晖传初髙祖迁洛而在位旧贵皆难于移徙时欲和合众情遂许冬则居南丨便居丨世宗颇惑左右之言外人遂有还北之问至乃牓卖田宅不安其居晖乃请间言事世宗曰先皇迁都之日本期冬南丨丨朕欲聿遵成诏故有外人之论晖曰先皇移都为百姓恋土故发冬夏二居之诏权寜物意耳乃是当时之言实非先皇深意】夏殿【鲍溶采葛行水精丨丨开凉户氷山绕座犹难御】
　　夏堂【宋孝武帝华林清暑殿赋思延寒于丨丨岂徒闻于遗籍】
　　夏室【梁简文帝七励冬闺温煦丨丨含霜　又六根懴文象簟清润遨游于丨丨重衾狐白温煦于冬房又谢赍扇啓肃肃清风即令象簟非贵依依散彩便觉丨丨含霜　刘潜谢始兴王赐花纨簟啓丽兼桃象】
　　【周洽昏明便觉丨丨已寒冬裘可袭　江总摄山栖霞寺碑花台似雪丨丨疑秋　谢朓在郡卧病呈沈尚书诗珍簟清丨丨轻扇动凉飔　又北史宇文忻传三王之世夏最为古从质尚文理应渐就寛大何因丨丨乃大殷堂相形为论理恐不尔】
　　夏屋【史记赵世家襄子姊前为代王夫人简子旣葬未除服北登丨丨请代王使防人操铜枓以食代王及从者行斟隂令宰人各以枓击杀代王及从官遂兴兵平代地其姊闻之泣而呼天摩笄自杀代人怜之所死地名之为摩笄山　吕览赵简子病召太子而吿之曰我死已葬服衰而上丨丨之山以望太子敬诺简子死已葬服衰召大臣而告之曰愿登丨丨以望大臣皆谏曰登丨丨以望是游也服衰以游不可襄子曰此先君之命也寡人弗敢废羣臣敬诺襄子上于丨丨以望代俗其乐甚羙于是襄子曰先君必以此教之也　水经注桑干水又东北左合丨丨山水水南出丨丨山之东谿　竹书纪年周显王二十一年魏殷臣赵公孙裒伐燕还取丨丨城曲逆　明一统志丨丨山在太原府代州东三十里一名下壶又名贾屋　又礼记檀弓孔子之丧有自燕来观者含于子夏氏子夏曰圣人之葬人与人之葬圣人也子何观焉昔者夫子言之曰吾见封之若堂者矣见若坊者矣见若覆丨丨者矣见若斧者矣注丨丨今之门庑也其形旁广而卑疏殷人以来始屋四阿丨家之丨唯两下而已无四阿如汉之门庑又言见其封坟如覆丨丨唯两下而杀卑而寛广　又诗于我乎丨丨渠渠　淮南子丨丨宫驾县聮房植橑檐榱题雕琢刻镂　法言震风凌雨然后知丨丨为帡幪　楚辞大招丨丨广大沙堂秀只　李尤七款丨丨渠渠嵯峨合连前临都街后据流川　刘桢答太子书丨丨初成而大匠先立其下　刘峻辨命论见土室下庾信辛威神道碑若夫树反壤也封丨丨焉终须颍川之碑乃见华隂之碣　刘禹钖含辉洞述自城门西并南山俯江水有石穹然如丨丨其左右前后又如回廊曲房藻绣雕彤之象　黄庭坚洪州分寜县藏书阁铭今诵圣言皆有丨丨　袁衷游澹山岩记洞门开豁朗然虚明虽丨丨弗如也　皮日休二游徐诗楼船若丨丨欲载如垤防　又雨中游包山精舎诗施稀无丨丨境僻乏朝膳】
　　夏戸【张正见陪衡阳王游耆阇寺诗秋窗披旅葛丨丨响山禽】
　　夏宇【梁简文帝大法颂序丨丨凝霜温室含暖】
　　夏庌【周礼圉师掌教圉人养马春除蓐衅廏始牧丨丨马注庌庑也所以庇马使凉　王祯薅马诗朝骑暮去有常程暑月奔忙非丨丨】
