<!-- { "loadSidebar": true } -->
　　柴草【宋史食货志诏近京以通津水门外顺城仓为场非导洛司船而载商税入汴者许纠告虽自请税犹如私载法惟日用物非贩易若发箔丨丨竹木之类勿禁】
　　柴蒿【宋史食货志其问下色之地与丨丨之地不相逺乃一例每亩均税一分上轻下重欲乞土色十等如故外即十等之地再分上中下三等折亩均数】
　　柴菜【宋史食货志京西转运司调均邓州夫三万每五百人差一官部押赴鄜延馈运其东路程途日支钱米转运司计自入陜西界至延州程数日支米钱三十丨丨十文并先并给】
　　柴水【宋书陶潜传恨汝辈稚小家贫无役丨丨之劳何时可免念之在心若何可言】
　　柴粟【魏书杨津传时贼帅薛修礼杜洛周残掠州境孤城独立在两宼之间津贮积丨丨修理战具更营雉堞贼每来攻机械竞起又于城中去城十步掘地至泉作地道潜兵涌出至炉铸铁持以灌贼贼随相语曰不畏利槊坚城惟畏杨公铁星】
　　柴米【宋书文帝纪诏曰霖雨弥日水潦为患百姓积俭易致乏匮二县官长及营署部司各随统检实给其丨丨必使周悉】
　　柴关【戴叔伦遣兴诗诗名满天下终日掩丨丨】
　　柴戸【李端忆皎然上人诗向日开丨丨惊秋问敝袍】
　　柴荜【新论夫连城之璧瘗影荆山夜光之珠潜辉郁浦玉无翼而飞珠无胫而行扬声于章华之台炫燿子绮罗之堂者盖人君之举也贤士有胫而不肯至殆蠧材于幽岫毁迹于丨丨者盖人不能自荐未有为之举也】
　　柴门【左传荜门闺窦之人注荜门丨丨闺窦小戸穿壁为户上锐下方状如圭也言伯舆微贱之家　晋书虞喜传伏见前贤良虞喜天挺贞素髙尚邈世束修立德皓首不倦加以傍综广深博闻强识鑚坚研微有弗及之勤处静味道无风尘之志髙枕丨丨怡然自足宜使蒲轮纡衡以旌殊操　又儒林传论史臣曰范平等学府儒宗誉隆望重或质疑是属或师范攸归虽为未及古人故亦一时之俊若仲寜之清贞守道抗志丨丨行齐之居室屡空楼心陋巷文博之潄流枕石铲迹销声宣子之乐道安贫风阐教斯并通儒之髙尚者也　宋书桂阳王休范传先帝旧人无罪黜落荐致乡亲徧布朝省谄谀亲狎者飞荣玉除静立贞粹者丨丨生草　陶潜自祭文翳翳丨丨事我宵晨　杜甫锦树行见琴瑟下　又懐锦水居止诗天险终难立丨丨岂重过　戴叔伦桂阳北岭偶过野人所居聊书即事诗隔云寻板屋渡水到丨丨　又寄司空曙诗细雨丨丨生逺愁向来诗句若为酬　卢纶送夏侯校书归华阴别墅诗山前白鹤村竹雪覆丨丨　陈羽戏题山居诗虽有丨丨常不关片云髙木共身闲】
　　柴扉【杜甫宿花石戍诗丨丨虽芜没农器尚牢固　又雨诗见香秔下　又解闷诗草阁丨丨星散居浪翻江黒雨飞初　戴叔伦过龙湾五王阁访友人不遇诗青林依古塔虚馆静丨丨　欧阳詹题别业诗不信扁舟回在晚宿云先已到丨丨】
　　柴车【左传训之以若敖蚡冐筚路蓝缕以啓山林注若敖蚡冐皆楚之先君筚路丨丨蓝缕敝衣言此二君勤俭以啓土　齐书崔祖思传详察朝士有丨丨蓬馆髙以殊等雕墙华轮卑其称谓驰禽荒色长违清编嗜音酣酒守官不徙物识义方且惧且劝则调风变俗不俟终日　韩诗外传齐景公游于牛山之上而北望齐曰美哉国乎郁郁太山使古而无死者寡人将去此而何之俯而泣沾襟国子髙子曰然臣赖君之赐疏食恶肉可得而食也驽马丨丨可得而乗也且犹不欲死况君乎　髙士传何防尝蹑草屩乗丨丨　陆厥奉答内兄希叔诗骏足思长坂丨丨畏危辙　江淹拟陶征君田居诗日暮巾丨丨路暗先已夕　丘为寻西山隠者不遇诗若非巾丨丨应是钓秋水　皮日休临顿宅将于归诗防枚竹笥送德曜一乗丨丨迎少君】柴楥【韩愈守戒今人有宅于山者知猛兽之为害则必髙其丨丨而外施窞穽以待之】
　　柴天【宋书武帝纪髙祖地非桓文众无一旅曾不浃旬夷凶翦祀晋配天不失旧物诛内清外功格区宇至于钟石变声丨丨改物民已去晋异于延康之初功实静乱又殊咸熙之末所以恭皇髙逊殆均释负】柴望【书舜典二月东廵狩至于岱宗丨丨秩于山川晋书礼志新礼廵狩方岳丨丨告设壝宫如礼诸侯之觐者賔及执贽皆如朝仪而不建旗　云麓漫抄见炉炭下　梁武帝祠南郊恩诏丨丨既升诚敬克展】柴燎【宋书礼志权畏天命敢不敬从谨择元日登坛丨丨即皇帝位惟尔有神飨之左右有呉永绥天极北齐书文宣帝纪即位于南郊升坛丨丨告天　潘岳闲居赋天子有事于丨丨以郊祖而展义　王禹偁】
　　【南郊大礼诗珠旒微乱埙篪韵丨丨轻笼剑佩光】
　　柴焰【韩愈元和圣德诗丨丨虚呵髙灵下堕按柴一作紫】
　　柴壁【魏书安同传从征姚平于丨丨姚兴悉众救平太祖乃增筑城围以拒兴】
　　柴桑【汉书地理志豫章郡县丨丨　晋书陶侃传侃击破温邵以功封丨丨侯　宋书州郡志丨丨男相二汉属豫章晋属武昌汉晋太康地志属豫章立寻阳郡后割度　碧湖杂记刘遗民名程之字仲思遗民其号也曽作丨丨令与渊明同隠渊明有和丨丨诗时又有周续之者为抚州参军渊明呼为周掾亦隠于丨丨时号浔阳三隠　梁昭明太子陶靖节传陶渊明浔阳丨丨人也　刘允济经庐岳诗势入丨丨渚隂开彭蠡壑　杜甫公安送李晋肃入蜀余下沔鄂诗正解丨丨缆仍看蜀道行　刘禹锡广宣上人寄与韦令公倡和诗荅诗示之若许相期同结社吾家本自有丨丨　白居易诗丨丨古村落栗里旧山川　又山海经丨丨之山其上多银其下多碧多冷石赭】
　　柴胡【明一统志丨丨汾州府州县俱出　杜甫寄韦有夏郎中诗省郎忧病士书信有丨丨】柴毁【唐书胶东王道彦传贞观初为相州都督徙岷州以父丧解职荷土就坟躬莳松柏偃庐丨丨虽亲友不复识太宗嗟叹】
　　柴瘠【唐书李嵩传居母丧丨丨讫除家人未尝见言笑】
　　薪
　　薪土【唐书浑瑊传泚方据干陵下瞰城翠翟红袍左右宦人趋走宴赐拜舞又纵慢辞戏斥天子以为胜在景刻使骑环驰责大臣不识天命造云梁广数十丈施大轮濡毡及革冐之周布水囊为鄣指城东北构水庐革周置之运卜丨其下将塞隍】
　　薪石【汉书沟洫志濒河隄吏卒郡数千人伐买丨丨之费嵗数千万足防通渠成水门又民利其漑灌相率治渠虽劳不罢民田适治河隄亦成此诚富国安民兴利除害支数百嵗故谓之中防　宋史姚涣传大江涨溢涣前戒民徙储积迁髙阜及城没无溺者因相地形筑子城埽台为木岸七十丈缭以长隄楗以丨丨厥后江涨不为害】
　　薪水【南史陶潜传为彭泽令不以家累自随送一力给其子曰汝旦夕之费自给为难今遣此力助汝丨丨之劳此亦人子也可善遇之　魏书卢昶传闻衍军将帅毎有流言云魏博淮阳宿豫乃是两宜若实有此卿可量朐山丨丨得支防时脱事容往返驰驿速问如丨丨少急即可量计若理不可尔亦将军裁决】薪炮【宋史李全传范葵遣骑将出夹城东西牵制之亲出城西门分三道以进贼望风溃乃募勇力赍丨丨焚其楼橹十余】
　　薪柴【汉书沟洫志其明年干封少雨上乃使汲仁郭昌发卒数万人塞瓠子决河于是上防用事万里沙则还自临决河湛白马玉璧令羣臣从官自将军防下皆负薪窴决河是时东郡烧草防故丨丨少而下淇园之竹以为揵　急就篇鬼薪白粲钳釱髠注鬼薪主取丨丨以供祭祀鬼神也】
　　薪茅【宋史周湛传为防州路转运使云安盐井嵗赋民丨丨至破产责不已湛为蠲盐课而省输丨丨】薪菜【史记淮南王长长有大死罪陛下不忍致法幸赦废勿王臣请处蜀郡严道邛邮遣其子母从居县为筑盖家室皆廪食给丨丨盐豉炊食器席褥　宋史兵志诏主户保丁愿上番于廵检司十日一更疾故者次番代之月给口粮丨丨钱　又种师道传京城自受围诸门尽闭市无丨丨师道请启西南壁听民出入如常　顺宗实録见盐米下】
　　薪蔬【方回八月初二日诗喜分果饵小儿女浪费丨丨顽仆僮】
　　薪蔌【宋史陈舜俞传民间出举财物取息重止一倍约偿缗钱而谷粟布缕鱼盐丨丨耰鉏釜锜之属得杂取之】
　　薪蒿【魏书张彞传神二年二月羽林虎贲防将千人相率至尚书省诟骂求其长子尚书郎始均不获以瓦石击打公门上下畏惧莫敢讨抑遂便持火虏掠道中丨丨以杖石为兵器直造其第曳彞堂下捶辱极意唱呼嗸嗸焚其屋宇始均仲瑀当时逾北垣而走始均回救其父拜伏羣小以请父命羽林等就加殿击生投之于烟火之中】
　　薪草【呉志周瑜传瑜部将黄盖取蒙冲鬬艗数十艘实以丨丨膏油灌其中裹以帷幕上建牙旗先书报曹公欺以欲降　宋史李绎传权知贝州嵗旱绎为酒务市民丨丨溢常数饿者皆以樵采自给得不死官入亦数倍】
　　薪刍【宋史燕度传出知滑滑与黎阳对境河埽下临魏都霖潦暴至丨丨不属度曰魏实为河朔根本不可坐视成败悉以所储茭楗御之埽赖以不溃　应璩与韦仲将书夫以原宪悬磬之居而值皇天无已之雨室宇渐而作漏堂馆洽而为泥丨丨既尽旧谷亦倾屠苏发撤机防见谋进无顔子不改之志退无扬雄晏然之情是以懐感良不可堪　韩愈答胡生书而不止丨丨价益髙生逺客懐道守义非其人不交得无病乎】薪粟【宋书孝武帝纪诏曰雨水猥降街衢泛溢可遣使廵行穷之家赐以丨丨】
　　薪米【宋史宋偓传晋祖当事庄宗每偓毋入见诏令勿拜因从容谓之曰朕于主家诚无所靳但朝廷多事府库空竭主所知也今主居辇下丨丨为忧当奉主居西洛以就丰防命偓分司就养勅有司供给至于醢醢率有加等　又苏云卿传夜织屦坚韧过革舄人争贸之以馈逺以故丨丨不乏】
　　薪麫【宋史食货志以税纲太密减并者一百三十四罢者九免过税者五至于牛米丨丨民间日用者并罢】
　　薪酒【谢翺雪诗城中丨丨贵羁旅若为賖】
　　薪炭【礼记月令季秋之月草木黄落乃伐丨为丨　汉书匈奴传胡地秋冬甚寒春夏甚风多赍鬴鍑丨丨重不可胜食糒饮水防歴四时师有疾疫之忧　唐书食货志常州刺史裴肃鬻丨丨案纸为进奉得迁浙东观察刺史进奉自肃始也　又百官志虞部郎中员外郎各一人掌京都衢苑囿山泽草木及百官蕃客时蔬丨丨供顿畋猎之事　急就篇丨丨萑苇炊孰生注取木而然之曰丨木之已烧者曰丨　老学庵笔记叶道人居防稽舜山天将寒必增瓦屋补墙壁使极完固下帷设帘多储丨丨杜门终日及春乃出　苏轼安国寺浴诗山城足丨丨烟雾蒙旸谷　陈师道诗使君传教赐丨丨妓围那解思寒谷】
　　薪蒸【诗以丨以丨以雌以雄　魏书司马跃传跃表罢河西苑封与民垦殖有司执奏此麋鹿所聚太官取给今若与民至于奉献时禽惧有所阙诏曰此地若任稼穑虽有兽利事须废封若是山涧虞禁何损寻先朝置此岂茍借斯禽亮亦俟军行丨丨之用其更论之跃固请宜以与民髙祖从之】
　　薪禽【齐书竟陵王子良等传论丨丨之道未知富厚之图已极】
　　薪钱【宋史吕嘉问权户部判官筦诸司库务行连灶法于酒坊嵗省丨丨十六万缗】
