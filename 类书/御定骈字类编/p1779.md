<!-- { "loadSidebar": true } -->
　　防翮【杜甫凤凰台诗坐看丨丨长举意八极周】
　　防羽【鲍溶温泉宫诗丨丨鸟仙歌不死翠霓童妾舞长生】
　　防龙【鲍溶萧史图歌霜绡数幅八月天丨丨引凤堂堂然】
　　防鳞【皮日休夜会问答诗几度闲眠却觉来丨丨飞出云涛面】
　　防蜨【唐中宗立春日游苑迎春诗丨丨黄莺未歌舞梅香柳色已矜夸】
　　防树【王泠然赋装丨丨而形绮杂红花而色斑　李商隐富平少侯诗见绣檀下　韩维和子华兄宴王道损公宇诗目惴丨丨移心倾鸣鼔数　金涓诗莫将丨丨灯前酒来醉梅花月下人】
　　防花【景龙文馆记正月八日立春内出丨丨赐近臣武平一应制是日中宗手勅批云平一年虽最少文甚警新今更赐花一枝以彰其美所赐学士花并令插在头上后所赐者平一左右交插因舞蹈拜谢】防蒨【皎然登凤翅山望太湖诗缓步凌丨丨清铙发飕飗　又秋日送潘述之州诗萧条月中道丨丨原上緑】
　　防战【西墅记谭明皇与杨妃丨丨将北惟重四可解连叱之果重上悦顾髙力士令赐绯之遂不易】防定【文心雕龙器成丨丨难可翻移】



　　御定骈字类编巻一百七十四
<子部,类书类,御定骈字类编>
　　钦定四库全书
　　御定骈字类编卷一百七十五
　　器物门二十八
　　布
　　布帛【礼记王制丨丨精粗不中数幅广狭不中量不粥于市　又昏义见丝麻下　周礼职方氏正北曰并州其利丨丨　又冢宰六曰商贾阜通货贿注金玉曰货丨丨曰贿　孟子丨丨长短同则贾相若　史记文帝纪上为立后故赐天下鳏寡孤独穷困及年八十已上孤儿九嵗已下丨丨米肉各有数　汉书食货志丨丨广二尺二寸为幅长四丈为匹故货宝于金利于刀流于泉布于布束于帛　　　禹疾其末者絶其本宜罢采珠玉金银铸钱之官亡复以为币市井勿得贩卖除其租铢之律租税禄赐皆以丨丨及谷使百姓壹归于农复古道便　后汉书朱晖尚书张林上言谷所以贵由钱贱故也可尽封钱一取丨丨为租以通天下之用　晋书平原王干干虽王大国不事其务有所调补必以才能虽有爵禄若不在已秩奉丨丨皆露积腐烂　唐书陆元朗论撰甚多传于世后太宗阅其书嘉德眀博辩以丨丨二百段赐其家　宋史程颐其言之防若丨丨菽粟然　大戴礼天子藏珠玉诸侯藏金石大夫畜犬马百姓藏丨丨　盐铁论见衣服下　文心雕龙见丝麻下　陈后主禁奢诏应镂金银薄及庶物化生土木人防花之属及丨丨幅尺短狭轻疎者并伤财废业尤成蠧患　韩愈钱重物轻状夫五谷丨丨农人之所能出也工人之所能为也人不能铸钱而使之卖丨丨谷米以输钱于官是以物愈贱而钱愈贵也　李白赠宣城宇文太守诗鱼盐满市井丨】
　　【丨如云烟　白居易重赋诗生民理丨丨所求活一身吕温道州将赴衡州酬别江华毛令诗丨丨精麄任土宜疲人识信每先期】
　　布绢【吴志吕岱初在交州歴年不饷家妻子饥乏权闻之叹息加赐钱米丨丨嵗有常限　宋书吴喜侵官害民兴生交利千端万绪从西还大艑小艒爰及草舫钱米丨丨无船不满　齐书和帝纪中兴元年十二月甲戌给大司马钱二千万丨丨各五千匹　南史临川王宏见丝绵下　魏书任城王澄减公围之地以给无业贫口禁造丨丨不任衣者】
　　布缕【孟子有丨丨之征　宋史陈舜俞民间出举财物取息重止一倍约偿缗钱而谷粟丨丨鱼盐薪防耰鉏釜锜之属得杂取之】
　　布韦【李东阳东山草堂赋客有过者见而问之曰子非治河之中丞乎非行边之贰师乎胡不轩葢是拥而丨丨是婴也】
　　布絮【盐铁论文学曰古者之赋税于民也因其所工不求所拙农人纳其获女红效其功今释其所有责其所无百姓贱卖货物以便上求间者郡国或令民作丨丨吏留难与之为市吏之所入非独有陶之缣蜀汉之布也亦民间之所为耳而行奸卖乎农民重苦女红再税未见输之均也　白居易村居苦寒诗北风利如剑丨丨不蔽身】
　　布麻【唐书地理志见弓刀下　又食货志播殖非力不成故先王定赋以丨丨缯纩百谷免人功也】布襺【地理通释河东道古冀州之境今十有九州厥赋丨丨】
　　布衣【左卫文公大丨之丨大帛之冠务财训农通商恵工敬教劝学授方任能元年革车三十乗季年乃三百乗　战国策唐雎曰大王尝闻丨丨之怒乎秦王曰丨丨之怒亦免冠徒跣以头抢地耳唐雎曰此庸夫之怒非士之怒也夫専诸之刺王僚也彗星袭月聂政之刺韩傀也白虹贯日要离之刺庆忌也仓鹰击于殿上此三子者皆丨丨之士也懐怒未发休祲降于天与臣而将四矣　史记髙祖纪髙祖击布时为流矢所中行道病病甚吕后迎良医医入见髙祖问医医曰病可治于是髙祖嫚骂之曰吾以丨丨持三尺劒取天下此非天命乎命乃在天虽扁鹊何益遂不使治病　又鲁世家晋欲内昭公召季平子平子丨丨跣行因六卿谢罪六卿为言曰晋欲内昭公众不从晋人止　又萧相国世家召平者故秦东陵侯秦破为丨丨贫种于长安城东美故世俗谓之东陵从召平以为名也又留侯世家留侯乃称曰家世相韩及韩灭不爱万金之资为韩报讐彊秦天下振动今以三寸舌为帝王师封万户位列侯此丨丨之极于良足矣愿弃人间事欲从赤松子游耳乃学辟谷道引轻身　又范睢秦昭王闻魏齐在平原君所欲为范睢必报其仇乃详为好书遗平原君曰寡人闻君之髙义愿与君为丨丨之友君幸过寡人寡人愿与君为十日之饮　又李斯从荀卿学帝王之术学已成欲西入秦辞于荀卿曰斯闻得时无怠今万乗方争时游者主事今秦王欲吞天下称帝而治此丨丨驰骛之时而游説者之秋也　又三川守李由告归咸阳李斯置酒于家百官长皆前为寿门廷车骑以千数李斯喟然叹曰嗟乎吾闻之荀卿曰物禁太盛斯乃上蔡丨丨闾巷之黔首上不知其驽下遂擢至此当今人臣之位无居臣上者可谓富贵极矣物极则衰吾未知所税驾也　又游侠今拘学或抱咫尺之义乆孤于世岂若卑论侪俗与世沈浮而取荣名哉而丨丨之徒设取子然诺千里诵义为死不顾世此亦有所长非苟而已也　又及徙豪富茂陵也觧家贫不中訾吏恐不敢不徙衞将军为言郭觧家贫不中徙上曰丨丨权至使将军为言此其家不贫觧家遂徙　汉书贾谊人主之行异丨丨布衣者饰小行竞小廉以自托于乡党人主唯天下安社稷固不耳　又贾山传夫丨丨韦带之士修身于内成名于外而使后世不絶息　又卜式初式不愿为郎上曰吾有羊在上林中欲令子牧之式既为郎丨丨草蹻而牧羊嵗余羊肥息上过其羊所善之　又孙宝征为京兆尹故吏侯文以刚直不苟合常称疾不肯仕宝以恩礼请文欲为丨丨友日设酒食妻子相对文求受署为掾进见如賔礼　又儒林序成帝末或言孔子丨丨养徒三千人今天子太学弟子少于是増弟子员三千人嵗余复如故　后汉书李通通丨丨唱义助成大业重以寜平公主故特见亲重　又丁鸿鸿年十三从桓荣受欧阳尚书三年而眀章句善论难为都讲遂笃志精鋭丨丨荷担不逺千里　又王畅拜南阳太守郡中豪杰多以奢靡相尚畅常丨丨皮褥车马羸败以矫其敝　又朱穆禄仕数十年蔬食丨丨家无余财　又卢植时皇后父大将军窦武援立灵帝初秉机政朝议欲加封爵植虽丨丨以武素有名誉乃献书以规之魏志衞臻汉祖遇亡虏为上将周武拔渔父为太师丨丨厮养可登王公何必守文试而后用　又荀彧传彧叔爽司空注爽起自丨丨九十五日而至三公蜀志诸葛亮臣本丨丨躬耕于南阳苟全性命于乱世不求闻达于诸侯　晋书王谧传刘裕为丨丨众未之识也惟谧独奇贵之　宋书王之谢灵运与庐陵王义真牋曰殿下爱素好古常若丨丨毎忆昔闻虚想岩穴　齐书豫章王嶷共起丨丨俱登天贵南史刘懐珍征为都官尚书领前将军以第四子晃为豫州刺史或疑懐珍不受代髙帝曰我丨丨时懐珍便推懐投款况在今日寜当有异　魏书杨椿国家初丈夫好服防色吾虽不记上谷翁时事然记清河翁时服饰恒见翁着丨丨韦带尝约敕诸父曰汝等后世脱若富贵于今日者慎勿积金一斤防帛百匹已上用为富也　唐书舒元舆汉主父偃徐乐严安以丨丨上书朝奏暮召　宋史太祖纪南汉刘鋹既归朝帝酌巵酒赐鋹疑有毒捧杯泣曰陛下既待以不死愿为大梁丨丨未敢饮此酒帝曰朕推赤心于人腹中寜肯尔耶即取鋹酒自饮别酌赐之　吕览尧不以帝见善绻北面而问焉尧天子也善绻丨丨也何故礼之若此其甚也善绻得道之士也得道之不可骄也尧论其徳行达智而弗若故北面而问焉　淮南子文绣狐白人之所好也而尧丨丨揜形鹿裘御寒　韩诗外周公践天子之位七年丨丨之士所贽而师者十人所友见者十二人穷巷白屋先见者四十九人时进善百人教士千人官朝者万人　又晏子之妻使人丨丨纻表田无宇讥之曰出于室何为者也晏子曰家臣也　盐铁论见袍合下　説苑曽子丨丨緼袍未得完糟糠之食藜藿之羮未得饱义不合则辞上卿不恬贫穷安能行此新序陶朱公以丨丨富侔国是必有奇智　申鉴官府设陈富贵者值之丨丨寓焉不符其爵也　西京杂】
