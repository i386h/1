<!-- { "loadSidebar": true } -->
　　楣横【顔氏家训世人读书者但能言之不能行之忠孝无闻仁义不足加以断一条讼不必得其理宰千户县不必理其民问其造屋不必知丨丨而棁竪也】
　　楣额【徐显卿皇极殿赋其为状也澔澔涆涆铄铄奕奕云笼日耀窈不知檐牙丨丨之几千万亿】
　　橑
　　橑桷【王仲言慈宁殿赋寳琲象栱列星间梁丨丨栾楶黼藻铅黄】
　　橑檐【淮南子夏屋宫驾县聮房植丨丨榱题雕琢刻镂】
　　橑辐【淮南子盖非橑不能蔽日轮非辐不能追疾然而丨丨未足恃也】
　　橑子【考工记轮人弓凿广四枚注弓盖橑也疏弓盖橑也者汉世名盖弓为丨丨也】
　　枅
　　枅栌【淮南子见柱梁下】
　　枅欀【王仲言慈宁殿赋丨丨上承柱石下当】
　　楄
　　楄柎【左传宋元公将为公故如晋梦太子栾即位于庙已与平公服而相之旦召六卿公曰寡人不佞不能事父兄以为二三子忧寡人之罪也若以羣子之灵获保首领以殁唯是丨丨所以借干者请无及先君】楄桷【徐显卿皇极殿赋榱题棍梠丨丨梧桁】
　　阑【栏同】
　　阑干【宋史礼志大礼备仪卫则有司先布土为黄道自宫至祀所左右设香台画瓮青绳丨丨　韵会阑版闲曰丨丨　包何和孟防州闲斋即事诗睥睨临花栁丨丨枕芰荷　李白清平调解释春风无限恨沈香亭北倚丨丨　温庭筠湖阴词呉波不动楚山晚花压丨丨春昼长　又杨栁诗晚来更带龙池雨半拂丨丨半入楼　又经李征君故居诗露浓烟重草凄凄树映丨丨栁拂堤　殷尧藩登鳯凰台诗防笔十年留翰墨银河一夜卧丨丨　朱庆余刘补阙西亭晚宴诗对酒看山俱惜去不知斜月下丨丨　张蠙题嘉陵驿诗独倚丨丨正惆怅海棠花里鹧鸪啼　来鹄偶题诗近来灵鹊语何疎独凭丨丨恨有殊　皮日休夜防问答诗倚丨丨处独自立青翰何人吹玉箫　又和鲁望早春雪中作呉体诗溪光冷射触鳿栁带冻脆攒丨丨唐彦谦无题诗醉倚丨丨花下月犀梳斜亸鬓云边章碣城南偶题诗谁家朱阁道边开竹拂丨丨满壁苔罗虬比红儿诗斜凭丨丨醉态新敛眸微盻不胜春罗隐尚父偶建小楼特摛丽藻絶句不敢称扬诗瑇】
　　【簪珠履愧非才时凭丨丨首重回　广宣独游月磴阁直书其事诗磴道上盘千亩竹丨丨低压万人家　又唐诗纪事开元中薛令之为右庶子时东宫官僚清淡令之题诗自悼曰朝日上团团照见先生盘盘中何所有苜蓿长丨丨明皇幸东宫覧之索笔题其傍曰啄木口嘴长鳯凰毛羽短若嫌松桂寒任逐桑榆暖遂谢病归　左思呉都赋集贿纷纭器用万端金镒磊砢珠琲丨丨注丨丨纵横也　蒋防湘妃泣竹赋引苍翠以歔欷忽丨丨而委积　曹植乐府腾觚飞爵丨丨同量等色齐顔　古乐府月没参横北斗丨丨　白居易长恨歌玉容寂寞泪丨丨棃花一枝初带雨　李咸用送河南韦主簿归京诗岩风爱日泪丨丨去住情途各万端又韵会眼眶亦谓之丨丨】
　　阑楯【南史梁萧正义传初京城之西有别岭入江髙数十丈三面临水号曰北固蔡谟起楼其上以置军实是后崩壊犹有小亭登降甚狭及上升之下辇步进正义乃广其路旁施丨丨翼日上幸遂通小舆上恱登望乆之敕曰此岭不足须固守然京口实乃壮观乃改曰北固　宋史礼志见柱端下　又鱼周询传性和易闻见该洽明吏事在安州时园吏见大蛇垂丨丨即视之乃周询醉而假寐世传其异　幽怪録开元十八年正月望日帝谓叶天师曰今夕何处最丽对曰广陵帝曰何术以观之师曰可俄而虹桥起殿前版阁架虚丨丨若画帝步而上太真髙力士及乐官数人从行步步渐髙顷到广陵寺观陈设之盛灯火之光照灼基殿明一统志方岩山在永康县东五十里有岩如凿后人于岩畔架飞甍环以丨丨为游眺之所　梁元帝摄山栖霞寺碑七重丨丨七寳莲花通风承露含香映日李质艮岳赋抚跨云之丨丨惊倚翠之翚飞　陈谯八咏楼赋重橑攒罗丨丨岩巍　皮日休二游任诗白莲倚丨丨翠鸟縁帘押】
　　栏槛【后汉书爰延传桓帝游上林苑从容问延曰朕何如主也对曰陛下为汉中主帝曰何以言之对曰尚书令陈蕃任事则治中常侍黄门豫政则乱是以知陛下可与为善可与为非帝曰昔朱云廷折丨丨今侍中面称朕违敬闻阙矣　齐书髙帝纪后宫器物丨丨以铜为饰者皆改用铁内殿施黄纱帐宫人着紫皮履华盖除金花爪用铁钉每曰使我治天下十年当使黄金与土同价　唐书五行志见殿阶下　宋史食货志有司请龙图天章阁覆丨丨青氊四百九十帝谓禁中诸殿丨丨率故弊不必覆也　马令南唐先主书徐曰烈祖少长防乱知人艰苦故不以富贵自处惟务节俭身为宰相事养父母如礼饮食皆亲侍或遇疾不解带温常责诸子曰汝辈能如是乎及建号即金陵使府为宫唯加鸱尾丨丨而已终不改作　庾信朱云折槛赞身摧丨丨义烈风云　王諲柱础赋列蟠螭于丨丨拖长虹于欀橑　髙适酬贺兰大夫见赠之作诗髙阁凭丨丨中军倚斾旌　罗隐定逺楼诗近日闗防虽弛拆旧时丨丨尚侵云　又尚父偶建小楼特摛丽藻絶句不敢称扬诗丨丨初成愧楚才不知星彩尚迂回】
　　栏榥【呉少微和崔侍御日用开化寺阁诗渐出丨丨外万里秋星焯】
　　栏陛【水经注丨丨承阿上员制如明堂而专室四户室内有神坐坐右列玉磬】
　　栏柱【宋史舆服志辂之中四柱象地方也前柱卷龙平槃上布锦褥前有横轼后垂锦软帘登车则自后卷帘梯级以登四面周以阑而阙其中以备登降执绥官先自右升立于右柱下以备顾问丨丨头有玉蹲龙轼前有牌镂曰玉辂以玉篆之上有玉龙二中设御坐纯以黄香木为之取其黄中之正色也】
　　阑月【范成大闻威州诸羗退听边事已宁少城筹边阑槛修葺亦毕工作诗寄权制帅髙子长诗踏筵舞罢平丨丨横槊诗成满袖风】
　　栏水【宋史河渠志帝语辅臣埽去洛河不逺须防涨溢下灌京城明日乃诏都水监丞冯忱之相度筑丨丨签堤】
　　栏花【薛能赠隐者诗庭树人书匝丨丨鸟坐低】
　　栏马【张昱辇下曲丨丨墙临海子边红葵髙栁碧参天】
　　栏前【李东阳奎文阁赋初徙倚兮丨丨暂徘徊兮户外】
　　栏下【白居易咏紫薇花诗何似苏州安置处花堂丨丨月明中】
　　栏外【庾信为梁上黄侯世子与妇书想镜中看影当不含啼丨丨将花居然俱笑】
　　栏畔【罗隐栁诗一簇青烟锁玉楼半垂丨丨半垂沟】
　　栏边【薛能投杜舍人诗牀上新诗诏草和丨丨清酒落花多　赵抃答贑县钱顗著作移花诗自从两蜀年年见今日丨丨似故人】
　　阑【李羣玉九日诗丝管丨丨归客尽黄昏独自咏诗回】
　　槛
　　槛栏【释名槛车上施丨丨以格猛兽之车也】
　　槛櫺【徐陵太极殿铭汉座雕屏周人丨丨】
　　槛屋【汉书外戚传三月癸未大风自西揺祖宗寝庙扬裂帷席折拔树木顿僵车辇毁壊丨丨灾及宗庙足为寒心】
　　槛泉【诗觱沸丨丨维其深矣笺丨丨正出涌泉也疏释水文也李巡曰水泉从下上出曰涌泉　宋史乐志觱沸丨丨寒流清泚地不爱寳其防如醴　枫窗小牍灵葩珍木接畛而扬芬盘石丨丨奔流而激响　明一统志丨丨在平阳府孤山上山之南麓右有双泉】
　　槛旗【杜甫随章留后新亭会送诸君诗日动映江幕风鸣排丨丨】
　　槛车【汉书扬雄传明年上将大夸胡人防多禽兽秋命右扶风发民入南山西自襃斜东至农南敺汉中张罗网罝罘捕熊罴豪猪虎豹狖玃狐菟麋鹿载防丨丨输长杨射熊馆防罔为周阹纵禽兽其中令胡人手搏之自取其获上亲临观焉　晋书杜预传时虏防陇右以预为安西军司给兵三百人骑百匹到长安更除秦州刺史领东校尉轻车将军假节属虏兵强盛石鉴时为安西将军使预出兵击之预以虏乗胜马肥而官军悬乏宜并力大运须春进讨陈五不可四不须鉴大怒复奏预擅饰城门官舍稽乏军兴遣御史丨丨征诣廷尉以预尚主在八议以候赎论　韩诗外传管夷吾束缚自丨丨以为仲父则遇齐桓公也　急就篇攻击劫夺丨丨胶注言强盗羣盗相与攻击劫夺人者吏捕得之载以丨丨又加胶漆取周密也　刘禹锡三阁辞三人出眢井一身登丨丨】
　　槛穽【后汉书法雄传永初中多虎狼之暴前太守赏募张捕反为所害者甚众雄乃移书属县曰凡虎狼之在山林犹人之居城市古者至化之世猛兽不扰恩信宽泽仁及飞走太守虽不徳敢忘斯义记到其毁壊丨丨不得妄捕山林是后虎害消息　南史傅昭传歴位左户尚书安城内史郡多猛兽为害常设丨丨昭曰人不害猛兽猛兽亦不害人乃去丨丨猛兽竟不为害唐书陆璪传累徙西河太守封平恩县男属邑多虎前守设丨丨璪至彻之而虎不为暴】
　　槛前【杜甫题新津北桥楼诗白花檐外朶青栁丨丨梢李山甫方干隐居诗溪畔印沙多鹤迹丨丨题竹有僧名　司空图移桃栽诗禅客笑移山上看流莺直到丨丨来　顾云苔歌丨丨溪夺秋空色百丈潭心数砂砾　方干尚书新创敌楼诗见窗里下　又桐庐江阁诗卷箔丨丨沙鸟散垂钩牀下锦鳞沈　罗隐春晚寄钟尚书诗江畔旧游秦望月丨丨公事镜湖春又广陵开元寺阁上诗满槛山川漾落晖丨丨前事去如飞　杜荀鹤夏日登友人书斋林亭诗蝉噪丨丨遮日竹鹭窥池面弄萍鱼　韦庄登汉髙庙闲眺诗天畔晚风青簇簇丨丨春树碧团团】
　　槛中【开元天寳遗事杨国忠子弟每春至之时求名花异木植于丨丨以板为底以木为轮使人牵之自转所至之处槛在目前而便即欢赏目之为移春槛】
　　槛内【宋史礼志殿上陈锦绣帷帟垂香毬设银香兽前丨丨借以文茵】
　　槛外【王勃滕王阁诗阁中帝子今何在丨丨长江空自流　罗虬比红儿诗丨丨花低瑞露浓梦魂惊觉晕春容　齐已金山寺诗丨丨扬州树船通建业僧】
　　槛峻【杜甫送严侍郎到绵州同登杜使君江楼诗见窗虚下】
　　槛折【汉书朱云传成帝时丞相故安昌侯张禹防帝师位特进甚尊重云上书求见公卿在前云曰今朝廷大臣上不能匡主下亡防益民臣愿赐上方斩马剑断佞臣一人以厉其余上问谁也对曰安昌侯张禹上大怒曰小臣居下讪上廷辱师傅罪死不赦御史将云下云攀殿槛丨丨云呼曰臣得下从龙逢比干游于地下已足矣未知圣朝何如耳御史遂将云去】
　　槛束【杜甫赠太常张卿诗丨丨哀猿叫枝惊夜鹊栖】
　　槛送【唐书髙崇文传执辟子方叔壻苏疆遂趣成都余兵皆面缚送款辟走追禽之丨丨京师】
　　版
　　版岩【板同江淹为萧骠骑譲封第二表陛下停若镜之明流如云之爱方求士于丨丨宜思贤于屠肆】板谷【明一统志丨丨水在汾州府孝义县西北二十八里东流入元象泊出界内合丨丨因名】版泉【隋炀帝亲征髙丽诏丨丨丹浦莫匪龚行取乱覆昏咸由顺动】
　　板渚【唐书窦建徳传建徳进逼元梁管三州皆陷遂屯荣阳运粮泝河西上舟相属不絶壁成臯东原筑营丨丨遣使与世充约期　元和郡国志通济渠自洛阳西苑引谷洛水达于河自丨丨引河入汴口又徙大梁之东引汴水入于泗达于淮　西征记丨丨津津南原上有厄井父老云汉祖与楚战败走逃此井追军至见两鸠从井中出故得免厄故名厄井】
