<!-- { "loadSidebar": true } -->
　　渭桥【史记文帝纪诸吕吕产等为乱以危刘氏大臣共诛之谋召立代王丞相陈平太尉周勃等使人迎代王乃命宋昌参乗张武等六人乗传诣长安至髙陵休止而使宋昌先驰之长安观变昌至丨丨丞相以下皆迎宋昌还报代王驰至丨丨羣臣拜谒称臣　又张释之传上行出中丨丨有一人从桥下走出乗舆马惊于是使骑捕属之廷尉释之治问曰县人来闻跸匿桥下久之以为行已过即出见乗舆车骑即走耳廷尉奏当一人犯跸当罚金　汉书昭帝纪始元元年秋大雨丨丨絶　又匈奴传单于正月朝天子于甘泉宫礼毕使使者道单于先行宿长平上自甘泉宿池阳宫上登长平诏单于毋谒其左右当户之羣臣皆得列观及诸蛮夷君长王侯数万咸迎于丨丨下夹道陈上登丨丨咸称万嵗　后汉书宋传赤眉入长安使征逼廹不得已行至丨丨自投于水家人救得出因佯死获免晋书贾疋传疋帅戎晋二万余人将伐长安西平太守竺恢亦固守刘粲闻之使刘曜刘雅及赵染距疋先攻恢不尅疋邀撃大败之曜中流矢退走疋追之至于甘泉旋自丨丨袭荡仲杀之遂迎秦王奉为皇太子宋书王镇恶传见泾上下　唐书僖宗纪中和三年李克用及黄巢战于零口败之四月甲辰又败之于丨丨又食货志自刘晏后江淮米至丨丨寖减矣至防乃复如晏之多　又李齐运传诏拜京兆尹时李晟壁丨丨齐运发民筑城保督刍粟以饷晟贼平颇有助　又李晟传帝进守梁州骆谷道隘储供不豫从官乏食帝叹曰早用晟言三蜀之利可坐有也帝顾浑瑊曰丨丨在贼腹中兵孤晟能办胜邪瑊曰晟秉义挺忠崒然不可夺臣策之必破贼帝乃安　水经注渭水又东迳阳侯祠北涨辄祠之此神能为大波故配合河伯也渭水又东注此水水上有梁谓之丨丨秦制也亦曰便门桥三辅黄图丨丨秦始皇造　徐陵为贞阳侯答王太尉书丨丨之下惟迟叙言汜水之阳预有号惧　庾信】
　　【崔訦神道碑窦宪连官单于之宝鼎可致张寛固位丨丨之流星可识　岑士贵凌烟阁赋谓白登之莫报何丨丨之足愤　李白陌上桑乐府美女丨丨东春还事蚕作】
　　渭州【周书文帝纪时凉州刺史李叔仁为其民所执举州搔扰宕昌羌梁企定引吐谷浑寇金城丨丨及南秦州氐羌连结所在蜂起南岐至于鄯跨州据郡者不可胜数　唐书地理志丨丨元和四年以原州之平凉县置行丨丨广明元年为吐蕃所破中和四年泾原节度使张钧表置　元史地理志巩昌府唐初置丨丨后曰陇西郡寻陷入吐蕃宋复得其地置巩州金为巩昌府元初改巩昌路便宜都总帅府】
　　渭城【汉书成帝纪建始二年闰月以丨丨延陵亭部为初陵　又地理志右扶风县丨丨　水经渭水又东北迳丨丨南而沈水注之　小名録成帝元始中有丨丨小女陈持弓年九嵗走入城门入未央宫内尚方掖庭殿门门者莫见至钩盾禁中乃觉　庾信陇右总管长史豆卢公神道碑铭丨丨髙柏昌陵下亭　岑参送杨子诗斗酒丨丨边垆头耐醉眠　王维送元二使安西诗丨丨朝雨浥轻尘客舍青青栁色新　刘禹锡与歌者何戡诗旧人唯有何戡在更与殷勤唱丨丨】
　　渭阳【诗我送舅氏曰至丨丨笺秦是时都雍至丨丨者盖东行送舅氏于咸阳之地疏雍在渭南水北曰阳晋在秦东行必渡渭今言至于丨丨故云盖东行送舅氏于咸阳之地　史记文帝纪十六年上亲郊见丨丨五帝庙亦以夏答礼而尚赤　又齐世家西伯将出猎卜之曰所获非龙非彲非虎非罴所获霸王之辅于是周西伯猎果遇太公于丨之丨与语大恱曰自吾先君太公曰当有圣人适周周以兴子真是耶吾太公望子久矣故号之曰太公望载与俱归立为师　汉书郊祀志文帝始幸雍郊见五畤祠衣皆尚赤赵人新垣平以望气见上言长安东北有神气成五采若人冠冕焉或曰东北神明之舍西方神明之墓也天瑞下宜立祠上帝以合符应于是作丨丨五帝庙同宇帝一殿面各五门各如其帝色祠所用及仪亦如雍五畤　南史阮孝绪传鄱阳忠烈王妃孝绪子也王诸子笃丨丨之情嵗时之贡无所受纳　英雄记董卓侍妾懐抱中子皆封侯弄以金紫孙女名白时尚未笄封为丨丨君　释常谈舅谓之丨丨左传云秦康公之母即晋献公之女也康公送晋献公之子文公至丨丨曰见我舅氏如母存焉是康公送舅至渭水之北因曰丨丨也　资暇録齐杨愔幼时其舅源子恭问读诗至丨丨未愔便号泣子恭亦对之欷　储光羲渭桥北亭诗停车丨丨暮望望入秦京　杜甫奉送卿二翁统节度镇军还江陵诗寒空巫峡曙落日丨丨情　杜牧梁秀才以早春旅次大梁将归郊扉言懐兼别示亦蒙见赠走笔依韵诗见汉曲下　栖白送造微上人游五台诗寒空金锡响欲过丨丨津】
　　渭隂【后汉书西羌传贞王二十五年秦伐义渠虏其王后十四年义渠侵秦至丨丨】
　　渭戏【山海经泾水出长城北山山在郁郅长垣北北入丨丨北注丨丨地名今新丰县】
　　渭武【唐书地理志闗内道盖古雍州之域汉三辅北地安定上郡及农陇西五原西河云中之境京兆华同凤翔邠陇泾原丨丨寜庆鄜坊丹延灵威雄会盐绥宥为鹑首分麟丰胜银夏单于安北为实沈分商为鹑火分】
　　渭源【明一统志丨丨县在临洮府城东一百二十里本汉首阳县后魏改丨丨县属渭州唐陷于吐蕃宋收复置丨丨收庆平通各三堡属熙州金仍旧元陞丨丨堡为县而庆平通各隶焉】
　　渭陵【汉书陈汤传自元帝时丨丨不复徙民起邑成帝起初陵数年后乐霸陵曲亭南更营之　又王莽传文母皇太后崩葬丨丨与元帝合而沟絶之三辅黄图元帝丨丨在长安北五十六里】
　　渭茔【潘岳西征赋呰孝元于丨丨执奄尹以明贬褒夫君之善行废园邑以崇俭】
　　渭曲【周书文帝纪癸巳旦骑告齐神武军且至太祖召诸将谋之李弼曰彼众我寡不可平地置阵此东十里有丨丨可先据以待之遂进军至丨丨背水东西为陈　杜牧题筹笔驿诗褒中秋鼓角丨丨晚旌旗】渭首【后汉书西羌传秦献公初立兵临丨丨灭狄防戎】
　　渭口【唐书食货志见渭船下　庾信华林园马射赋见河湄下】
　　渭上【周书文帝纪赵贵等五将军居左战不利齐神武军复合太祖又不利夜乃引还旣入闗屯丨丨齐神武进至陜开府达奚武等率军御之乃退　白居易适意诗一朝归丨丨泛如不繋舟　苏轼竹阁诗两丛却似萧郎笔千亩空懐丨丨村　陆游感事诗丨丨昼夜吹战尘横戈慷慨欲忘身】
　　渭中【元史河渠志汉时有白公者奏穿渠引泾水起谷口入栎阳注丨丨袤二百里溉田四百余顷名曰白渠】
　　渭南【诗疏见渭阳下　史记秦本纪躁公十三年义渠来伐至丨丨　又秦始皇纪二十七年始皇巡陇西北地出鸡头山过回中焉作信宫丨丨　又髙祖纪见河上下　又封禅书秦宣公作密畤于丨　祭青帝又樗里子传昭王七年樗里子卒葬于丨丨章台之东曰后百嵗是当有天子之宫夹我墓樗里子疾室在】
　　【于昭王庙西丨丨隂乡樗里故俗谓之樗里子至汉兴长乐宫在其东未央宫在其西武库正直其墓　魏志张郃传从破马超韩遂于丨丨围安定降杨秋　又郭淮传青龙二年诸葛亮出斜谷并田于兰坑是时司马宣王屯丨丨淮策亮必争北原宜先据之议者多谓不然淮曰若亮跨渭登原连兵北山隔絶陇道揺荡民夷此非国之利也　周书文帝纪齐神武渡河逼华州刺史王罴严守知不可攻乃渉洛军于许源西太祖据丨丨徴诸州兵皆防　唐书地理志京兆府丨丨畿　元史河渠志见泾阳下　三辅黄图秦并天下置内史以领闗中项籍灭秦分其地为三以章邯为雍王都废丘司马忻为塞王都栎阳董翳为翟王都髙奴谓之三秦汉髙祖入闗定三秦元年更为郡　庾信大将军司马裔神道碑丨丨千亩之竹更惧盈满池阳二顷之田常思止足】
　　渭北【史记文帝纪十四年冬匈奴谋入边为寇攻朝那塞杀北地都尉邛上乃遣三将军军陇西北地上郡中尉周舍为卫将军郎中令张武为车骑将军军丨丨车千乗骑卒十万　又叔孙通传孝恵帝为东朝长乐宫及间往来数跸烦人乃作复道方筑武库南叔孙生奏事因请间曰陛下何自筑复道髙寝衣冠月出游髙庙髙庙汉太祖奈何令后世子孙乗宗庙道上行哉孝恵帝大惧曰急壊之叔孙生曰人主无过举今已作百姓皆知之今壊此则示有过举愿陛下为原庙丨丨衣冠月出游之益广多宗庙大孝之本也上乃诏有司立原庙　蜀志马超传注初曹公军在蒲阪欲西渡超谓韩遂曰宜于丨丨拒之不过二十日河东谷尽彼必走矣　周书文帝纪大军之东伐也闗中留守兵少而前后所虏东魏士卒皆散在民间乃谋为乱及李虎等至长安计无所出乃与公卿辅魏太子出次丨丨闗中大震恐百姓相剽劫　唐书方镇表上元元年置丨丨鄜坊节度使治坊州并领丹延二州永泰元年丨丨鄜坊节度使罢领丹延二州増领绥州大歴十四年罢丨丨节度置都团练观察使建中四年复置丨丨节度如上元之旧寻罢未几复置徙治鄜州其后置都团练观察防御使贞元三年复置丨丨节度使以绥州隶银夏节度永贞元年析丹州置防御使中和二年丨丨节度赐号保大军节度増领翟州以延州置保塞军节度又李晟列传帝遣使者间道诏晟兼河中晋绛慈隰节度使又兼京畿丨丨鄜坊丹延节度招讨使　元史王思诚传察罕特穆尔提轻兵五千倍道来援思诚犒军于凤凰山还定守御九事夜宿台中未尝解衣同官潜送妻子过丨丨思诚止之　孙翊仁朝元阁赋斜窥丨丨笑玉树而徒空俯对终南与金闗而相抗　陶举花萼楼赋分丨丨之川光别终南之峰首　卢照隣结客少年塲行鬬鸡过丨丨走马向闗东　马懐素饯唐州髙使君赴任诗见淮南下　沈佺期杂诗妾家临丨丨春梦着辽西　岑参河西春暮忆秦中诗丨丨春已老河西人未归　又送贾侍御使江外诗荆南丨丨难相见莫惜衫襟着酒痕　杜甫社日诗见江南下　刘禹锡途次华州陪钱大夫登城北楼春望诗城楼四望出风尘见尽闗西丨丨春】
　　渭表【陆机汉髙祖功臣颂肇谋汉滨还定丨丨按谓韩信也】
　　渭将【诗居岐之阳在丨之丨传将侧也】
　　渭仓【唐书裴休传见渭河下】
　　渭老【徐陵与王呉郡僧智书本应埋魂赵魏析骨幽并岂意余年复反乡国仰属伊公在亳丨丨师周旌贲丘园采拾衡巷遂以衰骀不弃瓮盎无遗还顾庸虚未应偕此】
　　渭叟【理莹送戴三徴君还谷口旧居诗周王尊丨丨颖客傲唐尧】
　　渭船【唐书食货志江船不入汴汴船不入河河船不入渭江南之运积扬州汴河之运积河阴河船之运积渭口丨丨之运入太仓嵗转粟百一十万石无升斗溺者】
　　渭舟【苏轼中隠堂诗贡随南使逺载压丨丨偏】
　　渭黍【煮茶小品丨丨汾麻泉源之异禀江淮橘枳土地之或迁诚物类之有宜亦臭味之相感也】渭浊【曹伯啓泾阳述懐诗泾清丨丨源何异物换星移志未詶】
　　渭平【养疴漫笔靖康之变髙人胜士陷没者不少绍兴庚申辛酉河南关陜暂复有自闗中驲舍壁间得诗云丨丨沙浅鴈来栖渭涨沙移鴈不归江海一身多少事清风明月泪霑衣】
　　渭涨【养疴漫笔见上】
　　汧
　　汧水【唐书地理志凤翔府扶风郡虢西北有升原渠引丨丨至咸阳】
