<!-- { "loadSidebar": true } -->
　　一埽【宋史河渠志谓如曹村丨丨自熈寜八年至今三年虽每计春料当培低怯而有司未尝如约其埽兵又皆给他役实在者十冇七八今者果大决溢此非天灾实人力不至也　梦溪笔谈凡塞河决垂合中间丨丨谓之合龙门】
　　一洪【齐民要术种紫草九月中子熟刈之稃燥载聚打取子而深细耕寻垄以耙耧取整理一扼随以茅结之四扼为一头当日则斩齐颠倒十重许为长行置坚乎之地以板石镇之令扁两三宿竪头着日中曝之令浥浥然五十头作丨丨着厰屋下隂凉处棚栈上】
　　一砖【同文算指重凖测法问用砖砌满九里毎砖阔六寸每层该砖若干此以里求寸当作里为寸毎里一百八十歩得二千一百六十寸以先求得九里积寸之数乃求砖数一一里二一千八十寸三九里四九千七百二十寸一六寸二丨丨三九千七百二十寸四一千六百二十砖】
　　一薄【宋史礼志尚功以桑授蚕母蚕母受桑缕切之授内命妇蚕洒丨丨讫内侍引内外命妇各还次皇后还宫　又绍兴八年宰臣奏积雨伤蚕上曰朕宫中自蚕丨丨欲知农桑之久雨叶湿岂不有损乃命往天竺祈晴】
　　一枥【呉炳龙虎山记两柱间丨丨若抹马者为马廐岩】
　　一仪【元史天文志安浑宣夜所穹盖也六天之书言殊话也丨丨一揆孰善悖也以指为告无烦喙也淮南子夫丨丨不可以百发一衣不可以出歳仪必应乎髙下衣必适乎寒暑　又史记屈原传楚王曰不愿得地愿得张仪而甘心焉张仪闻乃曰以丨丨而当汉中地臣请往如楚】
　　一盎【唐书吉顼传顼坐弟冐伪官贬琰川尉及辞召见泣曰臣去国无复再谒愿有所言然疾棘请须防间后命坐顼曰水土皆丨丨有争乎曰无曰以为涂有争乎曰无曰以涂为佛与道冇争乎曰有之】一盛【平声左传呉申叔仪乞粮扵公孙有山氏曰佩玉蕊兮余无所系之旨酒丨丨兮余与褐之父睨之注丨丨一器也睨视也褐寒贱人言但得视不得饮唐书陆贽传今献一器果丨丨则受之彼忘躯命者冇以相谓矣曰吾之躯命乃同果果草木也若草木然人何劝哉】
　　一匮【汉书夏侯婴传从击赵贲军开封扬熊军曲遇婴从捕虏六十八人降卒八百五十人得印丨丨又柜同王巩随手笔记见一角下】
　　一鬴【周礼考工记防氏为量改金锡则不耗不耗然后权之权之然后准之准之然后量之量之以为鬴深尺内方尺而圜其外其实丨丨】
　　一登【宋史礼志至扵太羮止设丨丨以少牢馈食礼考之则少牢者羊豕之牲也佐食羞两铏司士进湆二豆三牲之祭铏既设三则登亦如其数请太庙设三登实牛羊豕之湆以为太羮】
　　一藤【王阮出郊访沈洞主诗抖擞尘埃暂出郊丨丨先访羽人巢】
　　一杖【王履始入华山至西峰记骑驴行二十日抵华隂宿焉黄太史具酒肴待遣其仆惯登者二人导予翌日行近山口泉声琅然稍入殿角出灌木中仆曰此玉泉院也至院外诸道士出迎言縁崖难甚草木交防不可以礼服赠予丨丨谓可扶到青柯平以上则难用矣】
　　一篲【萧国寳春日诗丨丨落红春埽地半蒿新緑水连天】
　　一橛【黄庭坚跋白兆语后伏惟烂木丨丨佛与众生不别有时杖子击着直得凡圣路絶此白兆语也】一侯【周礼射人孤卿大夫以三耦射丨丨一获一容乐以采苹五节二正　又诗旄丘序疏见一州下　左传五侯九伯防正义曰郑元以周之制毎州以丨丨为牧二伯佐之九州有九侯十八伯太公为东西大伯中分天下者当各统四侯半丨丨不可分故言五侯其伯则各有九耳】
　　一获【周礼射人见一侯下　又鲍照运命论应聘七十国而不丨丨其主　又代贫贱愁苦行心为千条计事未见丨丨】
　　一容【周礼射人见一侯下】
　　一柯【考工记辐长丨丨有半其博三寸厚三之一】
　　一皮【南史武陵昭王传扵华林射赌凡六箭五破丨丨赐钱五万文】
　　一脔【晋书谢混传见一防下　淮南子尝丨丨肉知一镬之味　李商隠河阳诗可惜秋眸丨丨光汉陵走马黄尘起】
　　一肉【史记平津侯传食丨丨脱粟之饭故人所善宾客仰衣食奉禄皆以给之家无所余士亦以此贤之注索隠曰丨丨言不兼味也　汉书张禹传禹弟子彭宣之来也禹见之于便坐讲论经义日晏赐食不过丨丨巵酒相对　魏志卫觊传武皇帝之时后宫食不过丨丨衣不用锦绣　唐书杜牧传孝武澣衣丨丨不畋不乐　韩诗外传楚庄王使使赍金百斤聘北郭先生先生曰臣有箕帚之使愿入计之即谓妇人曰楚欲以我为相今日相即结驷列骑食方丈扵前如何妇人曰夫子以织屦为食食粥毚履无怵惕之忧者何哉与物无治也今如结驷列骑所安不过容膝食方丈扵前所廿不过丨丨以容膝之安丨丨之甘而狥楚国之忧其可乎扵是遂不应聘与妇去之　陆游明日复雨排闷诗虽有数椽常似客仅存丨丨未成僧】一醤【盐鐡论古者燔黍食稗而熚豚以相飨其后乡人饮酒老者重豆少者立食丨丨一肉旅食而已】一桁【韦荘灞陵道中作春桥南望水溶溶丨丨晴山倒碧峰】
　　一柙【唐书陆元方传有丨丨生平所缄钥者殁后家人发之乃前后诏敇】
　　一帣【説文帣囊也今盐官三斛为丨丨】
　　一舆【陈□峩山纪逰过梅子坡平冈二三里曰雷洞坪上止可容丨丨左右深黒不知其底】

　　御定骈字类编巻八十一
<子部,类书类,御定骈字类编>
　　钦定四库全书
　　御定骈字类编卷八十二
　　数目门五
　　一
　　一龙【后汉书冯衍传衍不得志退而作赋又自论曰冯子以为夫人之徳不碌碌如玉落落如石风兴云蒸丨丨一蛇与道翺翔与时变化夫岂守一节哉　又张衡传造风地动仪以精铜铸成员径八寸合盖隆起形似酒尊饰以篆文山鸟兽之形中有都柱傍行八道施关发机外有八龙首衔铜丸下有蟾蜍张口承之其牙机巧制皆隠在尊中覆盖周宻无际如有地动尊则振龙机发吐丸而蟾蜍衔之振声激扬伺者因此觉知虽丨丨发机而七首不动寻其方面乃知震之所在验之以事合契若神　魏志华歆传注魏畧曰歆与北海邴原管寜俱逰学三人相善时人号三人为丨丨歆为龙头原为龙腹寕为龙尾　晋书五行志永嘉五年五月枹防令严根妓产丨丨一女一鵞京房易传曰人生他物非人所见者皆为天下大兵　唐书贾循传父防有髙莭尝称疾不答辟署里中号丨丨　五代史唐庄宗皇后刘氏传有僧诚恵自言能降龙尝过镇州王镕不为之礼诚恵怒曰吾有毒龙五百当遣丨丨掲片石常山之人皆鱼鼈也防明年滹沱大水壊镇州闗城人皆以为神　又马希范传希范作九龙殿以八龙绕柱自言身丨丨也　管子丨丨一蛇一日五化之谓周　庄子无誉无訾丨丨一蛇与时俱化而无肯専为淮南子至道无为丨丨一蛇盈缩卷舒与时变化又疾如彍弩势如发矢丨丨一蛇动无常体　郝经虎文龙马赋食万马而类駮化丨丨而若騧　夏言大驾】
　　【南巡赋入万寳之佳城兮和丨丨之幽宅　綦母诚同韦夏卿送顾况归茅山诗白银双阙恋青竹丨丨骑周朴哭李端诗竹在晓烟孤凤去劒荒秋水丨丨沈崔涂东晋诗秦国金陵王气全丨丨正道始东迁　谭用之贻南康陈处士陶诗丹凤昼飞羣木冷丨丨秋卧九江清　王逢秋感诗马化丨丨犹王晋楚存三户未亡秦】
　　一凤【世説邓艾口吃语称艾艾晋文王戏之曰卿云艾艾定是防艾对曰凤兮凤兮故是丨丨】一麟【王庭珪次韵任子严诗山僧似不孤题品众角丛中有丨丨】
　　一象【守防国界主陁罗尼经佛言大王王之象马一一皆以郁金龙脑旃檀沉麝和为香泥用涂象马如是等香皆出百姓征科百姓如压油麻贫匮困苦千戸资财不能充给丨丨之费　又诗南有乔木疏兴者取其丨丨木可就防水可方咏犹女有可求　宋史律厯志歩晷漏丨丨九十一日三十一分】
　　一豹【宋史李继宣传裁十七嵗命往陜州捕虎杀二十余生致二虎丨丨以献　管子丨丨之皮容金而金也然后八千里之发朝鲜可得而朝也　水经注九州记曰鄂今武昌也今武昌郡治城南有袁山即樊山也武昌记曰樊口南有大姥庙孙权常猎于山下依夕见一姥问权猎何所得曰正得丨丨姥曰何不豹尾忽然不见】
　　一虎【战国防秦王谓轸曰齐楚相伐或谓救之便或谓救之不便子独不可以忠为子主计以其余为寡人乎陈轸曰王不闻夫管与之説乎有两虎争人而鬭管荘子将刺之管与止之曰虎者戾虫人者甘饵今两虎争人而鬭小者必死大者必伤子待伤虎而刺之则是一举而兼两虎也无刺丨丨之劳而有刺两虎之名后汉书董恢传除不其令民尝为虎所害乃设槛捕之生获二虎恢闻而出咒虎曰天生万物唯人为贵虎】
　　【狼当食六畜而残暴于人王法杀人者死伤人则论法汝若是杀人者当垂头服罪自知非者当号呼称寃丨丨低头闭目状如震惧即时杀之其一视恢鸣吼踊跃自奋遂令放吏人为之歌颂　又西南夷传秦昭襄王时有丨白丨常从羣虎数逰秦蜀巴汉之境伤害千余人昭王乃重募国中有能杀虎者赏邑万家金百镒时有巴郡阆中夷人能作白竹之弩乃登楼射杀白虎苏轼上韩持国诗韩氏三虎秉枢极中有丨丨似伟莭　杨维桢寄秋渊沈链师诗秋净双鳬青曲夜寒丨丨大茅西】
　　一熊【史记赵世家简子寤语大夫曰我之帝所甚乐有丨丨欲来援我帝命我射之中熊熊死又有一罴来我又射之中罴罴死】
　　一罴【史记赵世家见上】
　　一猨【刘长卿饯前苏州韦使君新除州诗行春五马急向夜丨丨深　又按覆后归睦州赠苗侍御诗孤舟百口渡万里丨丨声　又寻白石山真禅师旧草堂诗谁堪暝投处空复丨丨哀　欧阳修黄溪夜泊诗万树苍烟三峡暗满川明月丨丨哀】
　　一猱【罗邺山阳贻友人诗闲弄玉琴双鹤舞静窥庭树丨丨悬】
　　一鹿【晋书郭文传尝有猛兽忽张口向文文视其口中有横骨乃以手探去之猛兽明旦致丨丨于其室前　南史阮孝绪传母疾合药湏得生人葠旧传钟山所出孝绪躬歴幽险累日不逢忽见丨丨前行孝绪感而随后至一所遂灭就视果获此草母得服之遂愈述异记贞山在毘陵郡梁时有村人韩文秀见丨丨产一女子在地遂収养之及长与凡女有异遂为女冠梁武帝为别立一观号曰鹿娘后死入棺武帝致祭开棺视之但闻异香不见骸骨盖尸解也遂棺于毘陵因号其处为贞山　清异録华清宫丨丨十年精俊不衰人呼曰角仙　梦溪笔谈见一麞下　欧阳修书懐诗青衫仕至千钟禄白首归来丨丨车】
　　一麞【梦溪笔谈王元泽数嵗时客有以丨丨一鹿同笼以问雱何者是麞何者为鹿雱实未识良久对曰獐邉者是鹿鹿邉者是獐客大竒之】
　　一麑【淮南子孟孙猎而得麑使秦西巴持归烹之麑母随之而嗁秦西巴弗忍纵而予之孟孙归求麑安在秦西巴对曰其母随而嗁臣诚弗忍窃纵而予之孟孙怒逐秦西巴居一年取以为子傅左右曰秦西巴有罪于君今以为子傅何也孟孙曰夫丨丨而不忍又何况于人乎】
　　一麋【左传魏锜求公族未得而怒欲败晋师请致师弗许请使许之遂往请战而还楚潘党逐之及荥泽见六麋射丨丨以顾而献曰子有军事兽人毋乃不给于鲜敢献于从者叔党命去之】
　　一狼【汉书西域传匈奴常言汉极大然不能饥渇失丨丨走千羊】
