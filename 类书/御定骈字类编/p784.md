<!-- { "loadSidebar": true } -->
　　一阳【易系辞见上　又本义震丨丨动于二隂之下故其德为动其象为雷坎丨丨陷于二隂之间故其德为陷为险其象为云为雨为水艮丨丨止于二隂之上故其徳为止其象为山　又略例五隂而丨丨则丨丨为之主矣　诗嵗亦阳止传阳歴阳月也笺十月为阳疏毛以阳为十月解名为阳月之意以十一月为始隂消阳息复卦用事至四月纯干用事五月受之以姤阳消隂息至九月而剥仍丨丨在至十月而阳尽为坤则从十一月至九月凡十有一月已经厯此有阳之月而至坤为十月故云厯阳月　宋史律厯志冬至丨丨爻生而晷道渐升夜漏益减象君子之道长故曰息夏至一隂爻生而晷道渐降夜漏益增象君子之道消故曰消　淮南子淮南元年冬太乙在丙子冬至甲午立春丙子二隂丨丨成气二二阳一隂成气三合气而为隂合隂而为阳合阳而为律故曰五音六律音自倍而为日律自倍而为辰故日十而辰十二　曹植冬至献韤履表千载易期丨丨嘉节　郭遵南至郊祭司天奏云物赋应乎丨丨之始焕乎五彩之文　陈廷章冰泉赋众润将行丨丨初胜　金丹诸眞元奥诗若遇丨丨才起复嫩时须采老时枯　孟浩然登龙兴寺阁诗骤雨丨丨散行舟四海来　赵秉文冬至诗天时人事不难量消息羣隂又丨丨】
　　一地【诗齐谱周武王伐纣封太师吕望于齐地方百里都营丘疏水所营绕故曰营丘以丘临水谓之临淄与营丘丨丨也　左传隐公八年齐侯卫侯遇于犬丘注犬丘垂也地有两名释例曰丨丨二名当时并有两文互见　五代史谢彦章传彦章与瓌行视郊外瓌指丨丨语彦章曰此地冈阜隆起其中坦然营栅之地也已而晋兵栅之　妙法莲华经见一云下　李山甫送李秀才入军诗弱栁贞松丨丨栽不因霜霰自难媒黄庚髙士隐居诗白猿攀树藤花落防破岩前丨丨云】
　　一土【晋书慕容皝载记皝虽称燕王未有朝命乃遣其长史刘祥献捷京师兼言权假之意幷请大举讨平中原又闻庾亮薨弟氷翼继爲将相与氷书曰君以椒房之亲舅氏之昵总据枢机出内王命兼拥列将州司之任以吾观之若功就事举必享申伯之名如或不立将不免梁窦之迹所谓爱之适足以为害何不业以丨丨之封令藩国相承如周之齐陈如此则永保南面之尊复何黜辱之忧乎氷见书甚惧遂与何充等奏聼皝称燕王】
　　一尘【易系辞圣人以此洗心退藏于密本义圣人具三者之德而无丨丨之累　诸法无行经偈皆碎为微尘丨丨为一国　鲍照野鵞赋虽陋生于万物若沙漠之丨丨　江淹知已赋堂酒兮丨丨暮灯兮万春殷尧藩生公讲台诗丨丨无处着花雨遍苍苔　李商隐戊辰防静中出贻同志诗三山诚迥视九州扬丨丨又明禅师院诗人非四禅缚地絶丨丨喧　温庭筠锡宴堂诗四海正夷宴丨丨不飞扬　唐彦谦游清凉】
　　【寺诗丨丨不到心源净万有俱空眼界清　聂夷中古兴诗片玉丨丨轻粒粟山丘重　苏轼次韵陈履常诗可怜扰扰雪中人饥饱终同寓丨丨　杨万里雪夜迎使客诗六花不放丨丨生晴后犹余十日凝　王良臣牧牛图诗三摩不受丨丨侵本分工夫日念深　元好问洛阳髙少府瀍阳后庵诗心空无丨丨万竹埽清影　马祖常瑠璃帘诗万缕横陈银色界丨丨不入水晶宫　丁鹤年寓慈湖僧舍诗只縁诸漏尽不受丨丨侵】
　　一块【干凿度大天氏云一大之物自天丨丨之物自地一炁之名混沌　皇甫湜石佛谷诗漫澶太行北千里丨丨石】
　　一撮【中庸今夫地丨丨土之多　史记仓公传菑川王美人怀子不乳臣意徃饮以莨药丨丨以酒饮之旋乳　王起雨不破块赋不遗丨丨之小不爽一旬之信　周昙鲁仲连诗今来跃马怀骄惰十万如无丨丨时】
　　一堆【白居易太湖石诗错落复崔嵬苍然玉丨丨　杜牧初冬夜饮诗砌下棃花丨丨雪明年谁此凭防干　刘兼倦学诗百代典坟空自苦丨丨萤雪竟谁知皮日休寄毘陵魏处士朴诗丨丨方册为侯印三级幽岩是将台　罗绍威白菊诗防思闭户中宵见应认寒窓雪丨丨　李山甫南山诗霁色陡添千尺翠夕阳闲放丨丨愁　杨凝式赠张全义诗不是我公重葺理至今犹是丨丨灰　王禹偁杏花诗暖映垂杨曲槛边丨丨红雪照春烟　又海仙花诗丨丨绛雪压春丛嫋嫋长条弄晩风　元好问云峡诗丨丨寒碧几研间宝气峥嵘插箕尾　又泛舟大明湖诗看山水底山更佳丨丨苍烟收不起　王恽题刘总管宅御爱峰诗絶似水晶宫里看丨丨寒碧玉玲珑】
　　一抔【汉书张释之传人有盗髙庙座前玉环得文帝怒下廷尉治案盗宗庙服御物者为奏当弃市上大怒曰人亡道乃盗先帝器吾属廷尉者欲致之族而君以法奏之非吾所以共承宗庙意也释之免冠顿首谢曰法如是足也且罪等然以逆顺为基今盗宗庙器而族之有如万分一假令愚民取长陵丨丨土陛下且何以加其法乎文帝与太后言之乃许廷尉　唐书骆賔王传徐敬业乱署賔王为府属为敬业传檄天下斥武后罪后读但嘻笑至丨丨之土未干六尺之孤安在瞿然曰谁为之或以賔王对后曰宰相安得失此人　唐彦谦长陵诗耳闻明主提三尺眼见愚民盗丨丨　陆筑城词城上丨丨土手中千万杵　杨万里题钓台诗汉室已无丨丨土钓台今是几春风】
　　一壤【裴潾前相国赞皇公诗宁若我心一泉丨丨造适为足超然孤赏】
　　一基【水经注淄水又东北迳阳隂里西水东有冢丨丨三坟东西八十歩是烈士公孙接田开疆古冶子之坟也】
　　一垓【宋史夏国传伏愿丨丨之土地建为万乗之邦家】
　　一畦【汉书龚遂传遂为渤海太守劝民务农桑令口种一树榆百本防五十本葱丨丨韭　宋史食货志建隆以来申明周显徳三年之令课民种树定为籍为五等第一等种杂树百每等减二十为差棃枣半之男女十岁以上种韭丨丨濶一歩长十歩乏井者邻伍为凿之令佐春秋廵视书其数秩满第其课为殿最　储光羲同王维偶然诗丨丨未及终树下髙枕眠　徐夤赠南安方处士诗丨丨云薤三株竹席上先生未是贫陆游示客诗留客盘餐君勿笑丨丨蔬甲摘初稀】
　　一畞【畮同礼记儒行儒有丨丨之宫环堵之室荜门圭窦蓬户瓮牖易衣而出幷日而食上荅之不敢以疑上不荅不敢以謟其仕有如此者　汉书食货志武帝末年悔征伐之事乃封丞相为富民侯下诏曰方今之务在于力农以赵过爲捜粟都尉过能为代田丨丨三甽岁代处故曰代田古法也　晋书五行志魏明帝太和中姜维归蜀失其母魏人使其母手书呼令反幷送当归以譬之维报书曰良田百顷不计丨丨但见逺志无有当归维卒不免　元史河渠志世祖至元二十八年都水监郭守敬奉诏兴举水利因建言疏凿通州至都河改引浑水溉田于旧牐河踪迹导清水上自昌平县白浮邨引神山泉西折南转过双塔榆河丨丨玉泉诸水至西门入都城汇为积水潭东南出文明门东至通州髙丽庄入白河　易林匏瓠之息丨丨十室万国都邑北门有福　论衡地力盛者草木畅茂丨丨之收当中田五畞之分苗田人知出谷多者地力盛不知出文多者才知茂　明一统志丨丨泉在顺天府昌平州西南新屯广约丨丨　蒋凝坏宅得书赋幷吞丨丨方取地以崇居摧折两楹遂得书于暗壁　鲍照代边居行不如丨丨中髙防挹清浆　姚合病中辱谏议惠甘菊药苗诗萧萧丨丨宫种菊十余畞　韩偓守愚诗丨丨落花围隙地半竿浓日界空墙　陆袭美见题郊居诗欲问新秋计菱丝丨丨强　徐夤东归题屋壁诗尘埃归去五湖东还是衡门丨丨宫　石介邨居诗幽居丨丨枕溪棱堦下松杉纒古藤　孙觌舟过湖洑泊丁山诗鸡犬三家市蓬蒿丨丨宫　刘克庄示儿诗芋邨边丨丨宫闭门不复问穷通　惠洪竹隂秋夕诗知谁墙外千竿竹分我牕西丨丨隂　元好问饮酒诗西郊丨丨宅闭门秋草深】
　　一墅【白居易太湖石记丞相奇章公为司徒保厘河洛家无长物唯东城置第南郭营丨丨】一畤【史记武帝纪泰一所用如雍丨丨物而加醴枣脯之属】
　　一垄【书归禾序唐叔得禾异畞同颖传禾各生丨丨而合为一穗　宋史五行志熙宁八年保塞县禾七本间丨丨或两陇合穗　白居易知足吟不种丨丨田仓中有余粟】
　　一棱【陆酬袭美苦雨见寄诗我本曽无丨丨田平生啸傲空渔船】
　　一畈【黄庚书馆即事诗烟拖野色入书窗丨丨平田隔草塘】
　　一堑【刘秉忠过天井闗诗九州占絶中原地丨丨拦回左界山】
　　一坛【书金縢为三坛同墠疏三王每王丨丨故为三坛礼记祭法见二祧下　齐书礼志骁骑将军虞炎议以为诚慤所施止在丨丨汉之郊祀飨帝甘泉天子自竹宫望拜息殿去坛场既逺郊奉礼毕旋幸于此瓦殿之与帷宫谓无简格　髙骈和王昭符进士赠洞庭赵生诗为爱君山景最灵角冠秋礼丨丨星　余靖西山诗丨丨星斗修眞馆数里云烟斸药家】
　　一墠【礼记祭法见二祧下】
　　一郊【诗出宿于泲饮饯于祢疏此云泲祢下云干言别地者要是卫女所嫁国适卫之道所经见故思之耳下传或兼云干言所适国郊者丨丨不得二地宿饯不得同处言衍字耳　史记武帝纪见五畤下　宋书礼志自晋以来间年丨丨明堂同日质文详略疎数有分自今可间二年丨丨间岁一明堂】
　　一酂【周礼百夫有洫注百夫丨丨之田】
　　一圻【左传晋人曰何故侵小对曰先王之命唯罪所在各致其辟且昔天子之地丨丨列国一同自是以衰今大国多数圻矣若无侵小何以至焉】
　　一则【汉书王莽传诸公一同有众万戸土方百里侯伯一国众戸五千土方七十里子男丨丨众戸二千有五百土方五十里附城大者食邑九成众戸九百土戸三十里自九以下降杀以两至于一成五差备具合当丨丨】
　　一同【左传见一圻下　汉书刑法志丨丨百里提封万井　六帖丨丨布政百里宣风　又诗葛屦五两冠緌双止疏屦必两只相配故以一两为一物緌必属之于冠故冠緌共为丨丨　又荀子凡人有所丨丨饥而欲食寒而欲暖劳而欲息好利而恶害是人之所生而有也是无待而然者也是禹桀之所同也目辨白黒美恶耳辨音声清浊口辨咸酸甘苦鼻辨芬芳腥臊骨体肤理辨寒暑疾养是又人之所常生而有也是无待而然者也是禹桀之所同也可以为尧舜可以为桀跖可以为工匠可以为农贾在势注错习俗之所积耳是又人之所生而有也是无待而然者也是禹桀之所同也　又宋书武帝纪大开赏募投身赴义者丨丨登京城之科　宋史食货志悉上则岁食米万九千余斛钱三千六百余缗无事则减四分之三皆以丨丨之租税供之　罗隐陜西晚思诗莫忘交游分从来事丨丨】
　　一畿【淮南子古者天子丨丨诸侯一同各守其分不得相侵】
　　一服【左传今晋甸侯也防周公斥大九州广土万里制为九服邦畿方千里其外每五百里谓之丨丨又侯鲭録刘子仪三入翰林颇不怿移疾不出朝士侯之云虚热上攻石中立滑稽云只消丨丨清凉散意谓两府始得用青凉繖也　陆酬袭美书事诗药须勤丨丨春莫累多情】
