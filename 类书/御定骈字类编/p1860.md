<!-- { "loadSidebar": true } -->
　　艾蒿【诗彼采萧兮疏陆玑云今人以为荻蒿者是也或云牛尾蒿似白蒿白叶茎麤科生多者数十茎可作烛有香气故祭祀以脂爇之为香许慎以为丨丨非也　尔雅艾氷　疏艾一名氷台即今丨丨也诗王风云彼采艾兮是也　本草艾释名氷台医草黄草丨丨　陈师道河上诗窥巢乌鹊竞过雨丨丨光】艾葱【明一统志丨丨河在女直开原城东北六千余里源出潭州东山东流入海】
　　艾烟【谈圃秦州西溪多蚊使者行按左右以丨丨薰之有一防吏醉仆为蚊所噆而死　项斯日东病僧诗深壁藏灯影空窗出丨丨范成大嘲蚊诗见葵扇下】
　　艾气【闻见后録士人口吃刘贡父嘲之曰本是昌徒又为非类虽无雄才知有丨丨盖周昌韩非扬雄邓艾皆口吃也　又江南野録韩熙载性好谑浪有投贽荒恶者使妓炷艾熏之俟来曰子之卷轴何多丨丨也薛季宣嘲友欲借杂槀诗恶语故应多丨丨残藤无用写来诗】
　　艾山【明一统志丨丨在淮安府邳州北百余里接山东沂水县界　又丨丨在青州府蒙隂县西北一百三十里　又丨丨在兖州府沂州西二十五里鲁隠公防齐侯于艾即此　又丨丨在登州府栖霞县西北三十里山前有温泉　又丨丨在安南嘉兴州县面临大江峭石环立人迹罕至相传上有仙艾每春开花雨后漂水群鱼吞之便过龙门江化为龙】
　　艾水【金史地理志东平府邳州下邳县有峄阳山磬石山丨丨沂水泗水水睢水】
　　艾陵【吴语吴王夫差既许越成乃大戒师徒将以伐齐申胥进谏王弗听十二年遂伐齐齐人与战于丨丨齐师败绩吴人有功　范梈赠陈提举诗若遇清溪寻旧隠洗觞犹及丨丨春】
　　艾塘【齐书垣崇祖传崇祖还谓腹心曰贼比拟来本非大举政是承信一说易遣诳之今若得百余人还事必济矣但人情一骇不可敛集卿等可急去此二里外大叫而来唱丨丨义人已得破虏须戍军速往相助逐退船中人果喜争上岸】
　　艾侯【宋书州郡志豫章丨丨相汉旧县】
　　艾城【明一统志丨丨在南昌府寜县西一百里龙冈坪春秋鲁哀公二十年吴公子庆忌出居于艾即此】艾亭【水经注大河故渎又东迳丨丨城南　又地理风俗记曰甘陵故清河清河在南一十七里今于甘陵县故城东南无城以儗之直东二十里有丨丨城东南四十里有此城疑即清河城也】
　　艾轩【陈傅良送鲍清卿教授莆中诗丨丨诸老生典则故所余　又送国博参议江东诗丨丨风流天下少独奏咸韶无濩夏】
　　艾槛【刘知几思慎赋蜀既平而丨丨吴已霸而胥溺】
　　艾符【殷尧藩端午日诗不効丨丨趋习俗但祈蒲酒话升平】
　　艾绶【后汉书冯鲂传鲂孙石封获嘉侯为安帝所宠帝尝幸其府赐駮犀具剑佩刀紫丨丨玉玦各一又董宣传宣为洛阳令卒官帝伤之以宣常为二千石赐丨丨葬以大夫礼拜子并为郎中　汉官仪二千石以上银印緑绶亦曰丨丨　张説鄎国长公主碑铭习礼明诗日渐庭闱之训银章丨丨地连恩泽之侯　刘孝胜诗如今腰丨丨东西各殊举　权徳舆诗振衣慙丨丨闚镜叹华颠　刘筠诗俯临辉丨丨佩服间萸房】艾韠【任昉为梁公请刋改律令表臣闻淳源既逺天讨是因画衣象服以致刑厝草缨丨丨民不能犯】艾帽【南史陈暄传暄素通脱以俳优自居后主尝倒悬于梁临之以刃命使作赋暄援笔即成而傲弄转甚后主稍不能容遂搏丨为丨加于其首火以爇之然及于髪垂泣求哀而弗之释】
　　艾服【晋书郑冲传诏曰太傅丨丨王事六十余载忠肃在公虑不及私　任昉为王金紫谢齐武帝示太子律序啓臣闻化澄上业草缨垂典教清中世丨丨惩刑　王裦周太保尉迟纲墓碑年逾丨丨任隆台衮郑侠诗古人涖官政五十曰丨丨】
　　艾衣【辽史礼志见艾叶下　叶隆礼辽志五月五日午时采艾叶与绵相和絮衣七事国主着之番汉臣僚各赐丨丨三事】
　　艾帐【李商隠公子诗春塲铺丨丨下马雉媒娇注丨丨雉翳也】
　　艾席【梁元帝下荆州文见菁羮下】
　　艾褐【辍耕録王思善采绘法丨丨用粉入槐花螺青土黄檀子合】
　　艾缗【张衡绶笥铭皇用我赐俾作帝臣服其令服鸾封丨丨】
　　艾纳【蒳同香谱丨丨广志云出西国似细艾又云松树皮緑衣亦名丨丨可以合诸香烧之能聚其烟青白不散本草拾遗曰味温无毒主恶气杀蛀虫主腹冷泄痢　彦周诗话东坡梅花诗云凭仗幽人收丨丨国香和雨入莓苔丨丨香名正松上莓苔也出本草及沈氏香谱　传郁金赋凌苏合之殊珍岂丨丨之足方古乐府氍毹□五木香迷迭丨丨及都梁黄庚春梦诗铜匜丨丨翠氤氲六六屏山酒半醺】
　　艾刍【礼记注牲以供祠神灵为民祈福使民丨丨是不虚取】
　　艾酒【玉烛寳典洛阳人家端午造术羮丨丨】
　　艾餻【辽史礼志见艾叶下】
　　艾人【嵗华纪丽荆楚记五月五日楚人皆踏百草采丨为丨形挂于户上以禳毒气　物类相感志燕畏丨丨　东京梦华録自五月一日及端午前一日钉丨丨于门上士庶迎相宴赏　和凝宫词绣额朱门插丨丨羞将角黍近香唇平明朝下夸宣赐五色香丝系臂新　范成大诗笑倩丨丨看外户　陆游夏日诗见秧马下　又周语内史兴曰树于有礼丨丨必丰注艾报也】
　　艾虎【荆楚嵗时记五月五日以丨为丨形或剪絑为小虎帖以艾叶内人争相戴之　干淳嵗时记端午插食盘架设天师丨丨意思山子数十座　章简公诗花隂转午清风细玉燕钗头丨丨轻】
　　艾炷【隋书麦鐡杖传辽东之役请为前锋顾谓医者曰大丈夫性命自有所在岂能丨丨灸頞蔕歕鼻治黄不差而卧死儿女手中乎　太平广记贞元中有崔炜者故监察向之子也不事家产多尚豪侠不数年财业殚尽多栖止佛舎时中元日番禺人多设陈珍异于佛庙集百戏于开元寺炜因窥之见乞食老妪因蹶而覆人之酒瓮当垆者殴之炜怜之脱衣为偿其所直妪不谢而去异日又来告炜曰谢子为脱吾难吾善灸赘疣今有越井冈丨少许奉子每遇疣赘只一丨耳不独愈苦兼获美艳炜笑而受之妪倏亦不见】艾因【艺文类聚言尧则桀对举兰则丨丨】
　　艾灼【权徳舆集贤院学士王公神道碑玉虬西狩公奔扈行宫为凶党所得公谓所亲曰忘君恩以苟生非忠蹈贼刃以诛死非孝于是药攻五脏丨丨四肢耗其形神终啓手足任重道逺君子以为难】艾燋【五灯防元师彦禅师谒夹山山问甚处来曰卧龙来山曰来时龙还起也未师乃顾视之山曰炙疮瘢上更着丨丨曰和尚又苦如此作甚麽山休去】
　　芒
　　芒草【尔雅葞春草注一名丨丨本草云疏药草也郭云一名丨丨本草云者案本草丨丨一名葞一名春草陶注云今是处皆有叶青辛烈者良今俗呼为菵草也郭云丨丨者所见本异也　又莣杜荣注今丨丨似茅皮可以为绳索履屩也　山海经中山经葌山有木焉其状如棠而赤叶名曰丨丨可以毒鱼】芒芋【尔雅蕍蕮疏蕍一名蕮即药草泽蕮也本草作泽泻一名水泻一名及泻一名丨丨一名鹄泻】芒茅【南方草木状丨丨枯时瘴疫大作交广皆尔也土人呼曰黄茅瘴又曰黄芒瘴】
　　芒硝【本草丨丨生于朴硝形似麦芒号曰丨丨】
　　芒屩【晋书刘惔传惔少与母任氏寓居京口家贫织丨丨为养虽荜门陋卷晏如也　韩愈晚秋郾城夜防李正封聨句上王中丞卢院长斩马祭旄纛炰羔礼丨丨　道潜庐山杂兴诗昨日行涧南飘然即丨丨】芒鞋【李孝光秋逰雁荡记古人云紧绊丨丨行一月彷佛见得皮肤耳非过言也　苏轼逰圣女山诗试着丨丨穿荦确更松矩照幽深　又答寳觉诗丨丨竹杖布行纒遮莫千山更万山　又逰浄居寺诗今日复何日丨丨自轻飞　又初入庐山诗丨丨青竹杖自挂百钱逰　又送赵归觐钱塘遂赴永嘉诗丨丨随采药蠒纸记流觞　又自兴国往筠宿石田驿南野人舎诗见竹杖下　陈师道和顔生同逰南山诗竹杖丨丨取次行琳琅触目路人惊　又絶句丨丨竹杖最关身散髪披衣不待人　陈造约吕徐二友游浄慈诗丨丨明日踏晴沙肯学渠侬走狭斜　又四月望再游西湖诗乘闲我亦无羁束竹杖丨丨信所如　范成大和乐丈先生南郊新居诗飘飘万里道丨丨厌关河隠峦牧童诗牧童见人俱不识尽着丨丨戴篛笠】芒履【苏轼和守诠诗但闻烟外钟不见烟中寺幽人行未巳草露湿丨丨　又僧清顺新作垂云亭诗空斋卧蒲褐丨丨每自捆　秦观旧居诗宿潦濯丨丨野芳簪髻根　陆游夜出偏门还三山诗水风吹葛衣草露湿丨丨　又诗丨丨一双青笻枝九节轻　戴复古出闽诗千山万山闽中路六尺枯藤两丨丨　字文虚中郊居诗丨丨松冠野外装茶铛药灶静中忙】
　　芒种【周礼地官稻人泽草所生种之丨丨注泽草之所生其地可种丨丨芒种稻麦也疏泽有水及咸卤皆不生草即不得丨丨故云草所生　郭璞江赋播匪艺之丨丨挺自然之嘉蔬】
　　芒角【风俗通角者触也物触地而出戴丨丨也　梁武帝与陶景论书书运笔邪则无丨丨执手寛则书缓弱　苏轼郭祥正家醉画竹石壁上诗空肠得酒丨丨出肝肺槎牙生竹石　又星经河鼔三星有丨丨为将军雄强日盛也　苏轼夜泛西湖诗苍龙已没牛斗横东方丨丨升长庚　秦观陨星石诗森然事丨丨次第罗空青　虞集榆林对月诗大星何煜煜丨丨在昴毕】
　　芒刺【汉书霍光传宣帝始立谒见髙庙大将军光从骖乗上内严惮之若有丨丨在背　埤雅芡生而有丨丨其中有米可以济饥　李尤武库铭搏噬爪牙锋距之先毒螫丨丨矛矢以存　髙迈济河焚舟赋于是晋君臣闻之心攅百箭背负丨丨　杜甫除草诗丨丨在我眼焉能待髙秋　陆防蔷薇诗外布芳菲虽笑日中含丨丨欲伤人　苏轼东川清丝诗牀头锦衾未还客坐觉丨丨在背膺】
　　芒爓【云笈七籖元元冥星天之游击星有三门门有四光丨丨照九亿万里】
　　芒锐【李觏寄祖秘丞诗浑浑气甚和璞玉无丨丨】
　　芒砀【史记髙祖纪秦始皇帝常曰东南有天子气于是因东游以厌之髙祖即自疑亡匿隠于丨丨山泽岩石之间　辍耕録于佩逺先生题金鳌山诗曰黄须天子七寳鞭黄头渔郎櫂江船百年尘迹果何在丨丨云去山苍然　杜甫遣懐诗丨丨云一去雁鹜空相呼韩愈苦寒诗丨丨大包内生类恐尽殱　刘长卿出丰县界诗西风收暮雨隠隠分丨丨】
　　芣
　　芣苢【诗采采丨丨薄言采之采采丨丨薄言有之序丨丨后妃之美也和平则妇人乐有子矣传丨丨马舄马舄车前也宜懐妊焉　尔雅丨丨马舄车前疏药草也别三名郭云今车前草大叶长穂好生道边江东呼为虾蟆衣诗周南云采采丨丨陆玑疏云马舄一名车前一名当道喜在牛迹中生故曰车前当道也王肃引周书王防云丨丨如李出于西戎王基駮云王防所记杂物竒兽皆四夷逺国各赍土地异物以为贡贽非周南妇人所得采是丨丨为马舄之草非西戎之木也梁书刘峻传放勋之代浩浩襄陵天乙之时燋金流石文公防其防宣尼絶其粮顔回败其丛兰冉耕歌其丨丨夷叔毙淑媛之言子舆困臧仓之诉圣贤且犹若此而况庸庸者乎　宋史乐志赫赫髙禖万世所祀其徳不回锡兹福祉蕃衍椒聊和平丨丨传类降康世济其美　白敏中息夫人不言赋想蘼芜之不见厌丨丨之空繁】
　　芣菜【本草苹释名丨丨四叶菜田字草】
　　芭
