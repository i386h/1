<!-- { "loadSidebar": true } -->
　　牀蓆【席同汉书萭章与中书令石显相善亦得显权力门车常接毂至成帝初石显坐専权擅势免官徙归故郡显赀巨万当去留丨丨器物数百万直欲以与章章不受賔客或问其故章叹曰吾以布衣见哀于石君石君家破不防有以安也而受其财物此为石氏之祸万氏反当以为福邪诸公以是服而称之　后汉书冯鲂传注东观记曰敕鲂车驾发后将缇骑宿元武门复道上领南宫吏士保官给丨丨子孙得到鲂所南史王微微常住门屋一间寻书玩古遂足不履地终日端坐丨丨皆生尘埃　越絶书孤身不安丨丨口不甘厚味目不视好色耳不听鼓乐者已三年矣　元稹秋堂夕诗书卷满丨丨蟏蛸悬复升　又和乐天重题别楼东诗见帘帷下　白居易东楼竹诗影转色入楼丨丨生浮緑】
　　牀枕【陶潜士孝賛见被袴下】
　　牀榻【晋书王祥传祥疾笃着遗令训子孙曰西芒上土自坚贞勿用甓石勿起坟陇穿深二尺椁取容棺勿作前堂布几筵置书箱镜奁之具棺前但可施丨丨而已　齐书刘善明见几案下　唐书文宗纪寳歴二年十二月庚申停贡纂组雕镂金筐寳饰丨丨　宋史舆服志仁宗天圣七年诏士庶僧道无得以朱漆饰丨丨　又雷有终一日均开城伪为遁状有终与上官正石普率兵入官军分剽民财部伍不肃贼闭闗发伏布丨丨于路口官军不得出因为所杀有终等縁堞而坠李死之　郑嵎津阳门诗马知舞彻下丨丨人惜曲终更羽衣　周朴题元公院诗见衣巾下齐已懐华顶道人诗无人触丨丨满屋贮烟霞】牀几【吴志赵逹传注吴景帝有疾求觋视者得一人景帝欲试之乃杀鹅而埋于苑中筑小屋施丨丨以妇人屐履服物着其上乃使觋视之告曰若防説此冡中鬼妇人形状者当加赏而即信矣竟日尽夕无言帝推问之急乃曰实不见有鬼但见一头白鹅立墓上所以不即白之　魏书任城王顺疾徽等间之遂为蝇赋曰余以仲秋休沐端坐衡门寄想琴书托情纸翰而苍蝇小虫往来丨丨疾其变白聊为赋云】牀栘【盐铁论见黼绣下】
　　牀椅【笋谱陆着笋赋云洪杀靡定方圆不均自注曰南方有方竹今澧州游川铁冶多方竹竹内实防通心若钗股许笋可食亦实湘川人取竹作丨丨有四棱上穿孔入当耳】
　　牀筵【齐书王思逺思逺清修立身简洁衣服丨丨穷治素浄賔客来通輙使人先宻觇视衣服垢秽方便不前形仪新楚乃与促膝虽然既去之后犹令二人交帚拂其坐防】
　　牀坐【水经注如浑水又南迳平城县故城东东郭外太和中阉人宕昌公钳耳防时立祗洹舍于东睾椽瓦梁栋台壁櫺陛尊容圣像及丨丨轩帐悉青石也】
　　牀子【宋史兵志岢岚军别置丨丨弩炮手】
　　牀星【星经天丨六丨在宫门外听政之前亦主寝宴防识息】
　　牀川【宋史兵志元丰二年二月经制熈河路邉防财用司言岷州丨丨荔川闾川砦通逺军熟军砦乞置牧养十监募兵为监牧指挥】
　　牀壁【南史桓康传随武帝起兵摧坚陷阵旅力絶人所经村邑恣行暴害江南人畏之以其名怖小儿画其形于寺中病者写形帖着丨丨无不立愈】
　　牀首【后汉书钟离意传注意为鲁相到官出私钱万三千文付户曹孔防修夫子车身入庙拭几席劔履男子张伯除堂下草土中得玉璧七枚伯懐其一以六枚白意意令主簿安置几前孔子教授堂下丨丨有悬瓮意召孔防问此何瓮也对曰天子瓮也背有丹书人莫敢发也意曰夫子圣人所以遗瓮欲以悬示后贤因发之中得素书文曰后世修吾书董仲舒防吾车拭吾履发吾笥防稽钟离意璧有七张伯藏其一意即召问伯果服焉】
　　牀头【晋书韩友舒县廷掾王睦病死已复魄友为筮之令以丹画版作日月置丨丨又以豹皮马鄣泥卧上立愈　齐书王僧防往年有意于史取三国志聚置丨丨百日许复徙业就元自当小差于史犹未近彷佛　述异记阳羡县小吏呉龛家在溪南偶一日以掘头船过水溪内忽见一五色浮石龛遂取归置于丨丨至夜化为一女子至曙仍是石后复投于本溪世説魏武将见匈奴使自以形陋不足雄逺国使崔季珪代帝自捉刀立丨丨既毕令间谍问曰魏王何如匈奴使荅曰魏王雅望非常然丨丨捉刀人此乃英雄也中黄真经注见履鞋下　卧游録王绩以周易老子荘子置丨丨他书罕读也　庾信梁东宫行雨山铭见】
　　【镜里下　冯着燕衔泥诗屋中老人喜燕归裴回绕我丨丨飞　王维戏赠张五弟諲诗领上发未梳丨丨书不卷　岑参送孟孺卿落第归济阳诗客舍少郷信丨丨无酒钱　张籍行路难君不见丨丨黄金尽壮士无顔色　又想东游诗蜀琴安膝上周易在丨丨　贾岛宿村家亭子诗丨丨枕是溪中石井底泉通竹下池王建送吴諌议上饶州诗鄱阳太守是真人琴在丨丨箓在身　姚合咏破屏风诗残云飞屋里片水落丨丨莫宣卿荅问读书居诗丨丨万卷书溪上五龙渡李山甫早秋山中诗烟岚出涧底瀑布落丨丨　方干】
　　【山中言事八韵寄李支使诗竹里断云来枕上岩邉片月在丨丨　曹唐勗劔诗生怕雷霆号涧底长闻风雨在丨丨　张蠙赠江都郑眀府诗丨丨怪石神仙画箧里华牋将相书　李着观音院书阁诗客里三年侵老境丨丨一易浣尘襟】
　　牀身【易剥六二剥牀以辨疏辨谓丨丨之下牀足之上足与丨丨相辨之处也】
　　牀足【易剥初六剥丨以丨疏在剥之初剥道従下而起剥牀以足言丨丨已剥也下道始灭也】牀辨【易剥六二剥丨以丨注辨者足之上也剥道浸长故剥其辨也】
　　牀脚【南史侯景升御牀丨丨自陷】
　　牀上【史记张汤传汤为御史大夫买臣以防稽守为主爵都尉列于九卿数年坐法废守长史见汤汤坐丨丨丞史遇买臣勿为礼买臣楚士深怨尝欲死之后汉书马援传援军还将至故人多迎劳之平陵人孟冀名有计谋于坐贺援援曰方今匈奴乌桓尚扰北邉欲自请击之男儿要当死于邉野以马革里尸还耳何能卧丨丨在儿女子手中邪冀曰谅为烈士当如此矣　魏志管辂传辂往见安平太守王基基令作卦辂曰当有贱妇人生一男儿堕地便走入灶中死又丨丨当有一大虵衔茟小大共视须防去之也又乌来入室中与鷰共鬭鷰死乌去有此三怪基大惊问其吉凶辂曰直官舍乆逺魑魅魍魉为怪耳　又张邈传注见帐中下　南史罗研传齐苟儿之役临汝侯嘲之曰卿蜀人乐祸贪乱一至于此对曰蜀中积实非一朝百家为村不过数家有食穷廹之人什有八九束缚之使旬有二三贪乱乐祸无足多怪若令家畜五母之鸡一母之豕丨丨有百钱布被甑中有数升麦饭虽苏张巧説于前韩白按劔于后将不能使一夫为盗况贪乱乎西京杂记广川王去疾掘魏襄王冢复入一户亦石扉闗钥得石牀方七尺石屏风铜帐一具或在丨丨或在地下似是帐縻朽而铜堕落丨丨石枕一枚尘埃朏朏甚髙似是衣服　顔氏家训魏晋以来所着诸子理重事复递相模斆犹屋下架屋丨丨施牀耳　后画品録毛棱惠逺之子便捷有余真巧不足善于布置畧不烦草若比方诸父则丨丨安牀　徐陵双林寺传大士碑遗诫于双林山顶如法烧身一分舍利起塔于冢一分舍利起塔在山又造弥勒像二躯置此双塔莫移我眠牀当取法猛上人织成弥勒像永安丨丨寄此尊仪以标形相也　杜甫陪郑广文游何将军山林诗丨丨书连屋阶前树拂云　又溪涨诗青青屋东麻防乱丨丨书　王建新嫁娘词邻家人未识丨丨坐堆堆曹唐小游仙诗白矾烟尽水银冷不觉小龙丨丨眠】牀下【易巽九二巽在丨丨注处巽之中既在下位而复以阳居隂卑巽之甚故曰巽在丨丨也　礼记檀弓曾子寝疾病乐正子春坐于丨丨曾元曾申坐于足童子隅坐而执烛童子曰华而睆大夫之箦与子春曰止曾子闻之瞿然曰呼曰华而睆大夫之箦与曾子曰然斯季孙之赐也我未之能易也元起易箦　史记陈丞相世家燕王卢绾反上使樊哙以相国将兵攻之既行人有短恶哙者髙帝怒曰哙见吾病乃冀我死也用陈平谋而召绛侯周勃受诏丨丨曰陈平亟驰载勃代哙将平至军中即斩哙头　汉书陈万年子咸字子康年十八以万年任为郎有异材抗直数言事刺讥近臣书数十上迁为左曹万年尝病召咸教戒于丨丨语至夜半咸睡头触屏风万年大怒欲杖之曰乃公教戒汝汝反睡不听吾言何也咸叩头谢曰具晓所言大要教咸讇也万年廼不复言　后汉书马援援尝有疾梁松来之独拜丨丨援不答松去后诸子问曰梁伯孙帝壻贵重朝廷公卿已下莫不惮之大人奈何独不为礼援曰我乃松父友也虽贵何得失其序乎　又曹世叔妻古者生女三日卧之丨丨弄之瓦砖而斋告焉卧之丨丨眀其卑弱主下人也弄之瓦砖眀其习劳主执勤也斋告先君眀当主继祭祀也　又厐公传注诸葛孔眀每至徳公家独拜丨丨徳公初不令止魏志荀攸传攸曽病世子问病独拜丨丨其见尊异如此　晋书祈嘉传张重华徴为儒林祭酒性和裕教授不倦依孝经作二九神经在朝卿士郡县守令彭和正等受业独拜丨丨者二千余人　南史虞愿为晋安太守郡旧出髯蛇胆可为药有遗愿蛇者愿不忍杀放二十里外山中一夜蛇还丨丨复送四十里山经宿复归论者以为仁心所致　后秦録姚尝受经博士淳岐岐病亲省疾拜于丨丨自是公侯见师傅皆拜焉栁宗元石涧记掲跣而往折竹扫陈叶排腐木罗胡牀十八九居之交络之流触激之音皆在丨丨翠羽之】
　　【木龙鳞之石均防其上　岑参太白胡僧歌邉锡杖解两虎丨丨鉢盂藏一龙　杜甫促织诗草根吟不穏丨丨夜相亲　元稹秋夕逺懐诗丹乌月中灭莎鸡丨丨鸣　方干漳州阳亭言事诗楼头风景八九月丨丨水云千万重　又桐庐江阁诗卷箔槛前沙鸟放垂钩丨丨锦鳞沉　曹唐和周侍御买劔诗试挂前惊电转畧抛丨丨怕泉流】
　　牀前【庾信为梁上黄侯世子与妇书见帐里下　王昌龄初日诗初日浄金闺先照丨丨暖　李白诗丨丨明月光疑是地上霜　元稹解秋诗霁丽丨丨影飘萧帘外竹　王建霓裳词散声未足重来授直到丨丨见上皇　又赠王防士诗见案上下　方干嘉兴县内池阁诗见锦鳞下　又赠李支使诗白雪振声来辇下青云开路到丨丨　齐已过西山施肩吾旧居诗丨丨倒秋壑枕上过春雷】
　　牀底【方干尚书新创敌楼诗平明旭日生丨丨薄暮残霞落酒邉】
　　牀侧【齐书王敬则门开敬则随太祖入殿明旦四贵集议敬则防白刄在丨丨跳跃曰官应处分谁敢同异者】
　　牀垂【唐书陆元朗王世充僣号封子元恕为汉王以徳明为师即其庐行束脩礼徳明耻之服巴豆剂僵偃东壁下元恕入拜丨丨徳明对之遗利不复开口】
　　牀间【后汉书西南夷传注李膺益州记云邛都县下有一老姥家贫孤独毎食輙有小蛇头上戴角在丨丨姥怜之饴之后稍长大遂长丈余令有骏马蛇遂吸杀之令因大忿恨责姥出蛇姥云在牀下令即掘地愈深愈大而无所见令又迁怒杀姥蛇乃感人以灵言瞠令何杀我母当为母报仇此后每夜輙闻若雷若风四十许日百姓相见咸惊语汝头那忽戴鱼是夜方四十里与城一时俱陷为湖土人谓之为陷河】牀尘【潘岳为诸妇祭庾新妇文见帷举下】
