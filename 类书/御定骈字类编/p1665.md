<!-- { "loadSidebar": true } -->
　　笔墨【晋书温峤传陶侃上表曰故大将军峤忠诚着于圣世勲义感于人神非臣丨丨所能称陈　唐书艺文志顔之推丨丨法一卷　又裴行俭工草隶名家帝尝以绢素诏写文选览之秘爱其法赉物良厚行俭每曰褚遂良非精丨佳丨未尝辄书不择丨丨而妍捷者余与虞世南耳　宋史礼志赐少监防操三品服御书扇余官丨丨馆阁官各转一官　又兵志传信牌中爲池槽藏丨丨纸今主将掌之每临阵命书纸内牌中持报兵官复书事宜牌中而还主将宻以字爲号验母得漏泄军中事　韩诗外传赵简子有臣曰周舎立扵门下三日三夜简子使问之曰子欲见寡人何事周舎对曰愿爲谔谔之臣丨丨操牍从君之过而日有记也月有成也嵗有效也　文心雕龙魏文称文以气爲主气之清浊有体不可力强而至故其论孔融则云体气髙妙论徐干则云时有齐气论刘桢则云时有逸气公干亦云孔氏卓卓信含异气丨丨之性殆不可胜并重气之防也　谭子化书心不疑乎手手不疑乎笔忘乎笔然后知书之道和畅非巧也淳古非朴也柔弱非美也强梁非勇也神之所浴气之所沐是故防防蓄血气顾盼含情性无丨丨之迹无机智之状无刚柔之容无驰骋之象若黄帝之道熙熙然君子之风穆穆然歴代名画録见绢素下　避暑録话世言歙州具文房四寳谓丨丨纸砚也其实三耳歙本不出笔盖出于宣州自唐惟诸葛一姓世传其业　扪虱新话坡盖自谪黄州后便见学道工夫晚年丨丨挟海上风涛之气侯鲭録东坡述欧阳文忠尝言有患疾者医问其得疾之由曰乘船遇风惊而得之医取多年柂牙爲柂工手汗所渍处刮末杂丹砂伏神之流饮之而愈医以意用药多此比予因谓公以丨丨烧灰饮学者当治昏惰耶　庾肩吾书品论魏帝丨丨雄赡吴主体裁绵宻姚合秋夕遣怀诗见衣巾下　又秋中寄崔道士诗月光乆逾明照得丨丨白】
　　笔纸【晋书左思造齐都赋一年乃成复欲赋三都防妹芬入宫移家京师乃诣著作郎张载访岷邛之事遂搆思十年门庭藩溷皆着丨丨遇得一句即便疏之　唐书刘祎之传麟台郎郭翰尝爲御史廵察陇右多所按劾次宁州时狄仁杰爲刺史民争言有异政翰就馆以丨丨置扵案谓僚属曰入其境其政可知愿荐使君美扵朝母久留卽命驾去　全唐诗话开元十六年帝自择廷臣为诸州刺史凡十一人诏宰相诸王御史以上祖道洛濵盛具奏太常乐帛舫水嬉命髙力士赐诗令题座右帝亲书且给丨丨令自赋赉绢三千遣之】
　　笔楮【唐书路敬淳传转四门博士仍直文馆中虽老读书不废夜所撰书紏谬春秋振滞礼绳愆等凡数十百篇长安时上之丐官丨丨写藏袐书　徳洪题跋凭川道者敏传能书乃其夙习丨丨不择精麤飞翰如蚕食叶俄顷千字】
　　笔札【史记司马相如传蜀人杨得意爲狗监侍上上读子虚而善之曰朕独不得与此人同时哉得意曰臣邑人司马相如自言爲此赋上惊乃召问相如相如曰有是然此乃诸侯之事未足观也请爲天子防猎赋赋成奏之上许令尚书给丨丨　汉书楼防传防爲人短小精辨论议常依名节听之者皆竦与谷永俱爲五侯上客长安号曰谷子云丨丨楼君卿唇舌言其见信用也　后汉书章帝纪尧试臣以职不直以言语丨丨又贾逵有神雀集宫殿官府冠羽有五采色帝召见逵问之对曰昔武王终父之业鸑鷟在岐宣帝威怀】
　　【戎狄神雀仍集此胡降之征也帝敕兰台给丨丨使作神雀颂拜爲郎　又荀恱传帝好典籍常以班固汉书文繁难省乃令恱依左氏传体以爲汉纪三十篇诏尚书给丨丨辞约事详论辨多美　又曹褒常憾朝廷制度未备慕叔孙通爲汉礼仪昼夜研精沉吟专思寝则怀抱丨丨行则诵习文书　又襧衡表尝与诸文人共草章奏并极其才思时衡出还见之开省未周因毁以抵地表怃然爲骇衡乃从求丨丨湏臾立成辞义可观表大恱益重之　齐书五行志永明元年元日有小人发白虎樽既醉与丨丨不知所道直云忆髙帝敕原其罪　南史蔡兴宗传太原孙敬玊尝通兴宗侍儿被禽反接兴宗命与杖敬玉了无怍容兴宗竒其言对命释缚试以伎能髙其丨丨因以侍儿赐之　又沈庆之谢竣起再拜庆之曰君但当知丨丨之事于是处分旬日内外整办　北史祖莹传莹以文学见重常语人云文章湏自出机杼成一家风骨何能共人同生活也盖讥世人好窃他文以爲己用而莹之丨丨亦无乏天才但不能均调玉石兼有其制裁之体减于袁常焉唐书陈子昻传后召见赐丨丨中书省令条上利害宋史职官志凡拜宰相及事重者晚漏上天子御内】
　　【东门小殿宣召靣谕给丨丨书所得防禀奏归院内侍鎻院门禁止出入夜漏尽具词进入迟明白麻出阁门使引授中书中书授舎人宣读　文心雕龙文藻条流托在丨丨既驰金相亦运木纳　又七国献书诡丽辐辏汉来丨丨辞气纷纭　又逮晋初丨丨则张华为儁其三让公封理周辞要引义比事必得其偶世珍鹪鹩莫顾章表　萤雪丛说前汉萧何不言律令新唐书李邕传无一字及丨丨五代史刘昫传不书修领唐史谢灵运辨宗论夫专翫丨丨者自可不工于弧矢弧矢旣工复翫丨丨者何爲不兼哉　栁宗元送苑论登】
　　【第后归觐诗序观其掉鞅于术艺之场游刃乎文翰之林风雨生于丨丨云霞发于简牍左右圜视朋侪拱手甚可壮也　曹唐王逺宴麻姑蔡经宅诗大篆龙蛇随丨丨小天星斗满衣裳　皮日休游徐诗昔之慕经史有以佣丨丨】
　　笔牍【战国策君王后病且卒诫建曰羣臣之可用者某建曰请书之君王后曰善取丨丨受言君王后曰老妇已忘矣　北史李浑弟绘字敬文六歳便求入学家人以偶年俗忌不许遂窃其姊丨丨用之　说苑王满生曰臣闻圣人不言而知非圣人者虽言不知今欲言乎无言乎周公俛念有顷不对王满生借丨丨书之曰社稷且危传之于膺周公仰视见书曰唯唯谨闻命矣明日诛管蔡　栁宗元送文郁师序今有文郁师者读孔氏书为诗歌百篇其爲有意乎文儒事矣又遯而之释背笈箧怀丨丨挟海泝江独行山水间翛翛然模状物态捜伺隐隟登髙逺望凄怆超忽游其心以求胜语若有程督之者　又上裴晋公度献唐雅诗啓伏惟相公天授皇家圣贤克合谋叶徳一以致太平入有申甫魏邴之勤出兼方召辛赵之事东取淮右北服恒阳畧不代出功无与让故天下文士皆愿秉丨丨勤思虑以赞述洪烈阐大勲】
　　笔简【益州名画品目画之逸格最难其俦拙规矩扵方圎鄙精研扵彩绘丨丨形具得之自然莫可楷模出于意表故目之曰逸格尔　马祖常草亭赋丨丨研石书帙劔器布且列也】
　　笔记【齐书丘巨源传桂阳事起使于中书省撰符檄事平除奉朝请巨源望有封赏既而不获乃与尚书令袁粲书曰民信理推心闇于量事庶谓丹诚感逹赏报孱期岂虞寂寥忽焉三稔议者必云丨丨贱伎非杀活所待开劝小说非否判所寄　宋史艺文志王炎丨丨八卷　又赵师懿栁文丨丨一卷　又陆游老学庵丨丨一卷　又宋景文公丨丨五卷　文心雕龙路粹杨脩颇怀丨丨之工丁仪邯郸亦合论述之羙】笔奏【文心雕龙傅篇章义多规镜长虞丨丨世执刚中并桢干之实才非羣华之韡蕚也】笔对【齐书文惠太子长懋传太子临国学亲临策试诸生于坐问少傅王俭曰曲礼云无不敬寻下之奉上可以画礼上之接下慈而非敬今总同敬名将不爲昧俭曰郑元云礼主于敬便当是尊卑所同太子又以此义问诸学生谢防卿等十一人竝以丨丨】
　　笔经【然藜余笔右军丨丨云近有人以緑沈漆竹管及镂管见遗録之多年斯可爱玩讵必金寳雕琢然后爲贵】
　　笔録【宋史艺文志王曽丨丨一卷】
　　笔劄【文心雕龙夫书记广大衣被事体丨丨杂名古今多品】
　　笔志【宋史艺文志唐稷砚冈丨丨一卷】
　　笔论【宋史艺文志玉泉丨丨五卷】
　　笔帖【宋史食货志蔡京又动以丨丨于榷货务支赏给有一纸至万缗者京所侵私以千万计朝论喧然】笔草【宋史艺文志太一杂集丨丨一卷】
　　笔职【宋史艺文志赵仁拱潜龙丨丨三卷】
　　笔翰【晋书陶侃传侃性聪敏勤于吏职恭而近礼爱好人伦终日敛膝危坐阃外多事千绪万端罔有遗漏逺近书疏莫不手答丨丨如流未尝壅滞引接疎逺门无停客　齐书刘绘传髙宗爲骠骑以绘爲辅国将军谘议领録事典丨丨　又丘巨源元徽初桂阳王休范在寻阳以巨源有丨丨遣船迎之饷以钱物】笔句【文心雕龙若夫丨丨无常而字有常数四字密而不促六字格而非缓或变之以三五盖应机之权节也　又平声贯休上冯使君山水障子诗丨丨冈势转墨抢烧痕颠】
　　笔解【宋史艺文志韩愈丨丨二卷】
　　笔题【李白寄逺诗鲁缟如玉霜丨丨月氏书】
　　笔削【春秋序周徳既衰官失其守上之人不能使春秋昭明赴告策书诸所记注多违其旧疏此明仲尼修春秋之由先论史策失宜之意计周公之垂法典策具存岂假仲尼更加丨丨但爲官失其守褒贬失中赴告策书多违旧典是故仲尼修成此法垂示后昆　史记孔子世家孔子爲春秋丨则笔丨则削子夏之徒不能赞一辞　晋书皇甫谧传论留情丨丨敦恱丘坟轩冕未足爲荣贫贱不以爲耻　北史虞绰大业初转爲秘书学士奉诏与秘书郎虞世南著作佐郎庾自直等撰长洲玉镜等书十余部绰所丨丨帝未尝不称善元史揭傒斯传诏修辽金宋三史傒斯与为总裁官丞相问修史以何爲本曰用人爲本有学问文章而不】
　　【知史事者不可与有学问文章知史事而心术不正者不可与用人之道又当以心术爲本也且与僚属言欲求作史之法须求作史之意古人作史虽小善必録小恶必记不然何以示惩劝由是毅然以丨丨自任凡政事得失人才贤否一律以是非之公至于物论之不齐必反覆辩论以求归于至当而后止　华严经序于大徧空寺亲受丨丨敬译斯经遂得甘露流津预梦庚申之夕膏雨洒润后覃壬戌之辰　韩愈读荀孔子删诗书丨丨春秋合于道者着之离扵道者黜去之故诗书春秋无疵　栁宗元杨评事文集后序著述者流盖出扵书之谟训易之象系春秋之丨丨其要在扵髙壮广厚词正而理备谓宜藏于简册也　罗衮谢知巳啓补衮掖垣仍叨丨丨珥貂仙室更践清华　邢邵冬夜酬魏少傅直史馆诗审谕虽有属丨丨少能干　陆蒙再抒鄙怀用伸酬谢诗向非丨丨功未必无瑕疵　黄滔遇罗员外衮诗绮园难贮林栖意班马须持丨丨权】笔管【西京杂记天子丨丨以错宝为跗毛皆以秋兔之毫官师路扈爲之以杂宝爲匣厠以玉璧翠羽皆直百金　笔经晋武赐张华麟角丨丨　又昔人或以瑠璃象牙爲丨丨丽饰则有之然笔须轻便重则踬矣云仙杂记司空图隠于中条山芟松枝爲丨丨人问之曰幽人笔正当如是】
