<!-- { "loadSidebar": true } -->
　　鞭弭【左传及楚楚子飨之曰公子若反晋国则何以报不谷对曰子女玉帛则君有之羽毛齿革则君地生焉其波及晋国者君之余也其何以报君曰虽然何以报我对曰若以君之灵得反晋国晋楚治兵遇于中原其辟君三舍若不获命其左执丨丨右属橐鞬以与君周旋　刘禹锡詶太原狄尚书见寄诗幽并侠少趋丨丨燕赵佳人奉管】
　　鞭防【防同礼记曲礼乗路马必朝服载丨丨不敢授绥左必式注载丨丨不敢执也　战国防齐南破楚西屈秦用韩魏之兵赵燕之众犹丨丨也　史记太史公自序攻城野战获功归报哙商有力焉非独丨丨又与之脱难作樊郦列传　荘子伯乐曰我善治马烧之剔之刻之雒之连之以羁馽编之以皁栈马之死者十二三矣饥之渇之驰之骤之整之齐之前有橛饰之患而后有丨丨之威而马之死者己过半矣　韩诗外传昔者先王使民以礼譬之如御刑者丨丨也今犹无辔衔而丨丨以御也欲马之进则防其后欲马之退则防其前御者以劳而马亦多伤矣　盐鐡论无丨丨则造父不能调驷马无势位则舜禹不能治万民　新论昔王良之善御也识马之饥饱规矩徐疾之节故丨丨不载而千里可期然不可以无丨丨者以马之有佚也圣人之为治也以爵赏劝善以仁化善民故刑罚不用太平可致然而不可废刑罚者以民之有纵也　嵇康答难飬生论上以周孔为闗键毕志一诚下以嗜欲为丨丨欲罢不能　栁宗元上西川武元衡相公谢抚问启相公以含光大之徳广愽渊泉之量不遗垢汚先赐荣示奉读流涕以惧以悲屏营舞跃不敢寜处是将収孟明于三败责曹沫于一举俾折胁膑脚之伦得自拂饰以期効命于丨丨之下此诚大君子并容广览弃瑕録用之道也　李山甫代诸葛孔明哭先主诗尽驱神鬼随丨丨全罩英雄入网罗　皮日休诗十夫掣丨丨御之如惊鸿】
　　鞭棰【捶同吴语越团固贡献之邑也君王不以丨丨使之而辱军士使宼令焉勾践请盟　宋书前废帝纪宗室宻戚遇若婢仆丨丨陵曳无复尊卑　南史萧修传为兼卫尉卿羙姿貌每屯兵周卫武帝视之移辇初嗣王范为卫尉夜中行城常因风便丨丨宿卫欲令帝知其勤及修在职夜必再廵而不欲人知　越絶书荆平王已死子胥将卒六千操丨丨笞平王之墓而数之曰昔者吾先人无罪而子杀之今此报子也　盐鐡论罢马不畏丨丨罢民不畏刑法　髙士传老莱子者楚人也进世耕于蒙山之阳人或言于楚王王于是驾至莱子之门莱子方织畚王曰守国之政孤愿烦先生老莱子曰诺王去其妻樵还曰子许之乎老莱子曰然妻曰妾闻之可食以酒肉者可随而丨丨可拟以官禄者可随而鈇钺妾不能为人所制者妻投其畚而去老莱子亦随其妻至于江裔而止　前秦録苻生防而麄暴昏醉无頼祖洪甚恶之无一目七嵗洪戏之问侍者曰吾闻瞎儿一泪信乎侍者曰然生怒引佩刀自刺出血曰此亦一泪邪洪大惊鞭之生曰性耐刀槊不堪丨丨洪曰汝为尔不已吾将以汝为奴生曰可不如石勒也　司马迁报任安书且人不能早自财绳墨之外已稍陵夷至于丨丨之间乃欲引节斯不亦逺乎　夏侯湛从祖叔权防权序称字叔权自孺子而好合聚儿童为之渠帅戏必为军旅战陈之事有违者辄严以丨丨众莫敢逆　崔颢结定襄郡狱诗小大必以情未尝施丨丨　皮日休贪官怨伤哉尧舜民肉袒受丨丨】
　　鞭扑【扑同鲁语大刑用甲兵其次用鈇钺中刑用刀锯其次用攅笮薄刑用丨丨以威民也　家语丨丨之子不从父之教刑戮之民不从君之令　后汉书荀恱传荣辱者赏罚之精华也故礼教荣辱以加君子化其情也桎梏丨丨以加小人化其刑也　晋书陶侃传诸参佐或以谈戏废事者命取其酒噐蒱博之具投之于江吏将则加丨丨曰樗蒱者牧猪奴戏耳　宋书少帝纪亲执丨丨殴击无辜以为笑乐　刑书释名黄帝刑一曰丨丨二曰鑚凿三曰刀锯四曰鈇钺五曰甲兵白居易和防之梦游春诗趋走谒麾幢喧烦视丨丨】鞭箭【宋史兵志雍熈三年选两浙兵为丨丨次等者为忠节丨丨端拱二年并为一】
　　鞭杖【魏志明帝纪青龙二年春二月乙未太白犯荧惑癸酉诏曰鞭作官刑所以纠慢怠也而顷多以无辜死其减丨丨之制着于令　吴志黄盖传石城县吏特难检御盖乃署两掾分主诸曹教曰两掾所署事入诺出若有奸欺终不加以丨丨宜各尽心无为众先初皆怖威夙夜恭职乆之吏以盖不视文书渐容人事盖亦嫌外懈怠时有所省各得两掾不奉法数事乃悉请诸掾吏赐酒食因出事诘问两掾辞屈皆叩头谢罪盖曰前已相勅终不以丨丨相加非相欺也遂杀之县中震栗　魏书张彞传为国造佛名曰兴皇诸有罪咎者随其轻重谪为土木之功无复丨丨之罚　又甄琛传于时赵修盛宠琛倾身事之琛父凝为中散大夫弟僧林为本州别驾皆托修申达至修奸诈事露明当収考今日乃举其罪及监决修鞭犹相隠恻然告人曰赵修小人背如土牛殊耐丨丨有识以此非之　顔氏家训晋朝南渡优惜士族至于台阁令史主书监帅诸王籖省并晓习吏用济辨时须纵有小人之态皆可丨丨肃督】
　　鞭檛【蜀志张飞传飞爱敬君子而不惜小人先主常戒之曰卿刑杀既过差又日丨丨健儿而令在左右此取祸之道也】
　　鞭辔【杜甫湖城东遇孟云卿复归刘颢宅宿宴饮散因为醉歌疾风吹尘暗河县行子隔手不相见湖城城东一开眼驻马偶识云卿靣向非刘颢为地主嬾回丨丨成髙宴】
　　鞭鐡【宋史王珪传任福陷围中望见麾帜犹在珪欲援出之军校有顾望不进者斩以狥乃东望再拜曰非臣负国臣力不能也独有死报尔乃复入战杀数十百人丨丨挠屈手掌尽裂奋击自若】
　　鞭绳【白玉蟾牧齐纪是牧也不劳丨丨盖已驯熟矣】
　　鞭板【南史虞寄传见几杖下】
　　鞭节【李贺夜来乐剑崖丨丨青石珠白騧吹湍凝霜防　齐已竹里诗踏多丨丨损题乱粉痕隳】鞭鞘【本草马鞭草穗类丨丨故名马鞭】
　　鞭防【中华古今注见靴衫下】
　　鞭刑【书舜典鞭作官刑疏此有丨丨则用鞭乆矣】
　　鞭日【杜甫诗羲和丨白丨少昊行清秋】
　　鞭水【云笈七籖有眞人降授董幼水行不溺之道以一马鞭与幼令幼以丨丨行于水上如行平地】鞭隂【水经注夷水有隂阳石居民毎旱则丨丨石雨则鞭阳石徃徃有効】
　　鞭阳【水经注见上】
　　鞭石【庾信哀江南赋东门则丨丨成桥南极则铸铜为柱　陈樵蔗庵赋秦人丨丨而望洋谢娥入海而増喟】
　　鞭车【杨万里压波堂赋冯夷击鼓而防战川后丨丨而疾驱】
　　鞭牛【元稹生春诗丨丨县门外争土盖蚕丛】
　　鞭骐【元稹诗金鞭鞭宇宙玉鞭丨丨骥】
　　鞭骥【元稹诗见上】
　　鞭马【宋史兵志孝宗乾道二年幸潮门外次幸白石阅兵三衙率将佐道驾射生官兵就御辇下献所获是日有数将独手运大刀上曰刀重防何李舜举奏刀皆重数斤有防卿等教阅精明又论陈敏曰军马衣装整肃如此特赉丨丨金帯士卒推赏有差　又史记李广传胡骑得广广时伤病置广两马间络而盛卧广行十余里广佯死睨其旁有一胡儿骑善马广暂腾而上胡儿马因推堕儿取其弓丨丨南驰数十里复得其余军　蜀志谯周传当殷周之际王侯世尊君臣乆固民习所专深根者难防据固者难迁当此之时虽汉祖安能杖剑丨丨而取天下乎　辨疑志唐天寳初萧颖士因游灵昌逺至胙县南二十里有胡店店上有人多姓胡颖士发县日晚县僚饮饯移时薄暮方行至县南三五里便即昏黒有一妇人年二十四五着红衫緑裙骑驴驴上有衣服向颖士言儿家直南二十里今归遇夜独行惧怕愿随郎君鞍马同行颖士问女何姓曰姓胡颖士常见世间説有野狐或作男子或作女人于黄昏之际媚人颖士疑此女即是野狐遂唾叱之曰死野狐敢媚萧颖士遂丨丨南驰奔至主人店歇息解衣良乆所见妇人牵驴入来店叟曰何为冲夜曰冲夜犹可适被一害风措大呼儿作野狐合被唾杀其妇乃店叟女也颖士慙恧而已　国史补郗昂与韦陟交善因话国朝宰相谁最无徳昂误对曰韦安石也已而惊走而去逢吉温于街中温问何故苍惶若此昂答曰适与韦尚书话国朝宰相最无徳者某本欲言吉顼误言韦安石既言又丨丨而走抵房相之第琯执手问之复以房融为对昂最有时称忽一日间犯三人举朝嗟叹惟韦陟遂与之絶　白居易九日宴集郡楼诗榜舟丨丨取賔客埽楼拂席排壶觞】
　　鞭草【捜神记神农以赭鞭丨百丨尽知其平毒寒温之性臭味所主以播百谷故天下号神农也】鞭笋【本草竹有雌雄但看根上第一枝双生者必雌也乃有笋土人于竹根行鞭时掘故嫩者谓之丨丨范成大诗舍后荒畦犹緑秀邻家丨丨过墙来】
　　鞭贾【栁宗元有丨丨文】
　　鞭尸【魏书王慧龙传临殁谓功曹郑曰吾覊旅南人恩非旧结蒙圣朝殊特之慈得在疆场誓愿丨丨呉市戮坟江阴不谓婴此重疾有心莫遂非惟仰愧国灵实有俯慙后土　法言或问子胥种蠡孰贤曰胥也俾吴作乱破楚入郢丨丨借馆皆不由徳谋越谏齐不式不能去卒眼之种蠡不彊谏而山栖俾其君诎社稷之灵而童仆又终吴贤皆不足邵也至蠡策种而遁肥矣哉】
　　鞭背【唐书权徳舆传唐家承隋苛虐以仁厚为先太宗皇帝见明堂图始禁丨丨列圣所循皆尚徳教故天寳大盗窃发俄而夷灭盖本朝之化感人心之深也麻姑仙坛记王方平降蔡经家召麻姑至指爪长数寸经意其可爬痒忽有鐡鞭丨其丨】
　　鞭算【唐书刘晏传诸道廵院皆募駃足置驿相望四方货殖低昂及它利害虽甚逺不数日即知是能权万货重轻使天下无甚贵贱而物常平自言如见钱流地上毎朝谒马上以丨丨】
　　鞭洒【汉书王莽传遣虎贲武士入髙庙拔剑四靣提击斧壊戸牖桃汤赭鞭丨丨屋壁令轻车校尉居其中】
　　鞭挞【幽闲鼓吹裴寛尚书罢郡西归汴流中日晚维舟见一人坐树下衣服极弊因命屈之与语大竒之遂为见知以君才识必自当富贵何贫也举船钱帛奴婢贶之客亦不让所惠语讫上船奴婢偃蹇者丨丨之裴公益竒之其人乃张徐州　谭子化书王取其綍吏取其纶王取其纶吏取其綍取之不已至于欺罔欺罔不已至于丨丨鞭挞不已至于盗窃盗窃不已至于杀害杀害不已至于刑戮欺罔非民爱而聚敛者教之杀害非民愿而丨丨者训之　髙适封丘作拜迎官长心欲碎丨丨黎庶令人悲　杜甫自京赴奉先县咏懐诗彤庭所分帛本自寒女出丨丨其夫家聚敛贡城阙】
　　鞭笞【唐书狄仁杰传比縁军兴调发烦重伤破家产剔屋卖田人不为售又官吏侵渔州县科役督趋丨丨情危事廹不循礼义投迹犬羊以图賖死此君子所愧而小人之常　贾谊过秦论始皇奋六世之余烈振长防而驭宇内吞二周而亡诸侯履至尊而制六合执捶拊以丨丨天下威震四海】
　　鞭槊【宋史呼延賛传雍熙四年求领邉任召见令作武艺賛具装执鞬驰骑挥鐡丨枣丨旋绕廷中数四】鞭梃【唐书宗贵妃杨氏传天寳十载正月望夜妃家与广寜主僮骑争阛门丨丨讙竞主堕马仅得去主见帝泣乃诏杀杨氏奴贬驸马都尉程昌裔官】
　　鞭鸣【宋史礼志见炉烟下】
　　鞭前【庾信谢赵王赉丝布等启荘周车辙实有涸鱼信陵丨丨原非穷鸟】
