<!-- { "loadSidebar": true } -->
　　和畅【晋书王羲之传天朗气清惠风丨丨　宋史和岘传太祖以雅乐声高诏岘讲求其理以均节之自是八音丨丨上甚嘉之　易林春草萌生万物敷荣隂阳丨丨国乐无忧】
　　和润【李诇顔上人集序盖宗庙之彞器在贞达丨丨之全德也】
　　和逺【魏志王基传司马景王新统政基书戒之曰志正则众邪不生心静则众事不躁思虑审定则教令不烦亲近忠良则逺近协服故知丨丨在身定众在心】
　　和惬【唐无名氏律吕相召赋天地不奸物情丨丨草木以之而畅遂乾坤于焉而交接】
　　和雅【宋书殷琰传琰性丨丨静素寡嗜欲谙前世旧事南史禇彦囘传彦回性丨丨有器度不妄举动宅尝失火烟爓甚逼左右惊扰彦回神色怡然索舆徐去】
　　和媚【魏文帝善哉行妍姿巧笑丨丨心肠】
　　和柔【书柔而立传丨丨而能立事　礼记其爱心感者其声丨以丨　左传夫丨妻丨　史记卫将军传大将军为人仁善退让以丨丨自媚于上】
　　和弱【淮南子圣人将养其神丨丨其气平夷其形而与道沈浮俛仰】
　　和良【阮瑀止欲赋执妙年之方盛性聪惠以丨丨又唐书地理志丨丨州隶黎州都督府】和生【易林万物丨丨蛰虫振起益爵増福日受其喜】
　　和渝【淮南子丨丨虚无所以养德也】
　　和大【诗奏鼓简简疏其声简简然而丨丨也　国语晋为诸侯盟主子为正卿若能靖端诸侯使服聼命于晋晋国其谁不为子从何必龢盍密和丨丨以平小乎】
　　和展【国语四间林钟丨丨百事俾莫不任肃纯恪也】
　　和得【易林道理丨丨仁不相贼君子往之我有利福】
　　和传【荀子且仁人之用十里之国则将有百里之聼用百里之国则将有千里之聼用千里之国则将有四海之聼必将聪明警戒丨丨而一注耳目明而警戒相传以和无有二心也】
　　和适【吕氏春秋声出于和和出于适丨丨先王定乐由此而生　天竺国记中天竺其土丨丨无冬夏之异草木常茂种田无时节　长孙佐辅山居诗神体自丨丨不是离人寰】
　　和抚【柏梁诗丨丨四夷不易哉】
　　和泰【潘岳金鹿哀辞柔情丨丨朗心聪警】
　　和恺【王筠昭明太子哀策文外庄肃内含丨丨】
　　和美【易林天之所明祸不遇家反目相逐终得丨丨】
　　和令【礼记孟春之月命相布德丨丨行庆施惠下及兆民庆赐遂行毋有不当　又世説王长豫幼便丨丨丞相爱恣甚笃】
　　和易【礼记君子之教喻也道而弗牵强而弗抑开而弗达道而弗牵则和强而弗抑则易开而弗达则思丨丨以思可谓善喻矣　唐书裴谞传进兵部侍郎至河南副留守凡五世为河南谞视事未尝敢当正处以寛厚丨丨为治不鞫人以赃】
　　和就【谢灵运撰征赋总出入于丨丨兼仁用于黙语】
　　和降【后汉书质帝纪本初元年春正月诏曰夫瑞以丨丨异因逆感禁微应大前圣所重】
　　和旅【刘桢鲁都赋时谢节移丨丨绥宗招欢合好肃戒友朋】
　　和悌【南史齐鄱阳王锵传锵丨丨美令性谦慎好文章有宠于武帝】
　　和昶【嵇康琴赋及其初调则角羽俱起宫商相证参发并趣上下累应踸踔磥硌美声将兴固以丨丨而足耽矣】
　　和谐【晋书挚虞传施之金石则音韵丨丨司马相如琴歌交情通体心丨丨】
　　和容【周礼乡大夫以乡射之礼五物询众庻一曰和二曰容三曰主皮四曰丨丨五曰兴舞　蒋至洞庭张乐赋丨丨逺被休气充塞】
　　和说【周礼撢人使万民丨丨而正王面　史记乐书五帝三王乐各殊名示不相袭朝廷下至人民得以接欢喜合殷勤非此丨丨不通解泽不流汉书匡衡传嘉惠丨丨飨下之顔也】
　　和声【书声依永律丨丨　礼记礼以道其志乐以丨其丨　汉书律厯志一曰备数二曰丨丨　谢灵运伤己赋想轻綦之往迹餐丨丨之余音】
　　和洽【诗菶菶萋萋雝雝喈喈传天下丨丨则凤凰乐德汉书宣帝纪黄龙元年诏曰盖闻上古之治君臣同心举措曲直各得其所是防上下丨丨海内康平　淮南子古者圣王在上天下丨丨人得其愿】和协【诗菶菶萋萋雝雝喈喈郑笺菶菶萋萋喻君德盛也雝雝喈喈喻臣民丨丨　国语丨丨辑睦于是乎兴　宋书礼志三灵垂象山川告祥人神丨丨嵗月兹着】
　　和静【张衡思赋安丨丨而随时兮姑纯懿之所庐】
　　和止【李尤琴铭条畅丨丨乐而不滛】
　　和冲【刘基招隐诗冥冥絶思虑黙黙全丨丨持此摄吾生仰荷元化功】
　　和韵【南史王训幼聪警有识量僧正惠超见而竒之谓门人罗智国曰四郎眉目疎朗举动丨丨此是兴门户者】
　　和粹【唐书穆员传员兄弟皆丨丨世以珍味目之赞少俗然有格为酪质美而多入为酥员为醍醐赏为乳腐云　嵇康答难养生论或弃世不羣志气丨丨不絶谷茹芝无益于短期矣】
　　和泽【张协安石榴赋含丨丨以滋生鬰敷萌以挺栽】
　　和温【论衡喜者丨丨和温赏赐阳道施子阳气温故温气应之】
　　和清【白居易首夏诗景长天气好竟日丨且丨】
　　和景【梁元帝纂要春景曰丨丨　鲍照请假啓叹息丨丨掩泪春风】
　　和煦【徐陵在北齐与宗室书比月应雩龙星移殷鸟天明丨丨体中何如　谢灵运山居赋当严劲而葸蒨承丨丨而芬腴　孔平仲晚兴诗虽寒亦料峭稍霁即丨丨】
　　和舒【卞兰赞述太子赋匿天威之严厉恺悌之丨丨】
　　和暖【王逸九思风习习兮丨丨百草萌兮华荣王禹偁感流亡诗高舂已数丈丨丨如春天】和春【王赞三月三日诗猗猗季月穆穆丨丨李衢春雪诗轻揺梅共笑飞弱栁丨丨】
　　和年【开元礼璇玑齐运玉烛丨丨】
　　和熟【左传国无道而年谷丨丨天赞之也鲜不五稔】
　　和泉【清异录雍都酒海也梁奉常丨丨病于甘刘拾遗玉露春病于辛皇甫别驾庆云春病于酾光禄大夫韦炳取三家酒搅合澄窨饮之遂为雍都第一名梵宫集大成】
　　和郁【诗秬鬯一卣疏毛解秬鬯其言不明似必丨丨乃名为鬯故辨之明黑黍之酒自名为鬯不待丨丨也】
　　和饵【易林鸡狗相望仁道笃行不吠昏明各安其乡周鼎丨丨国富民有八极蒙祐】
　　和醨【李廋东都赋南阳真人复运汉基旧邦维新上称康时光武而酿明醴丨丨】
　　和醅【杜荀鹤戏题王处士书斋诗欺春秪爱丨丨酒讳老犹看夹注书】
　　和调【史记陆贾传将相丨丨则士务附　管子夫民必知义然后中正中正然后丨丨　易林麒麟凤凰善政得祥隂阳丨丨国无灾殃】
　　和甘【傅休奕李赋清角奏而微酸起大宫动而丨丨生】
　　和剂【唐书萧仿传拜岭南节度使南方珍贿丛伙不以入门家人病取槁梅于厨以丨丨仿知趣市还之】和酸【楚辞丨丨若苦陈吴羮些】
　　和丹【抱朴子和安丹法以兔血丨丨与蜜蒸之百日服之如梧子者二丸一百日有神女二人来侍可役使也　司空图杂题诗防书因阅画封叶偶丨丨】
　　和液【后汉书蔡邕传丨丨畅兮神气宁情志泊兮心亭亭　李长民广汴赋障洪河之浊流导温洛之丨丨】
　　和揉【王氏谈录公自能造墨在濠梁彭门常走人取兖州善煤手自丨丨妙为形体光色与廷珪相上下】和灰【礼记冠带垢丨丨请潄衣裳垢丨丨请澣】
　　和氊【陈暄雨雪曲雕陵持抵鹊属国用丨丨】
　　和蜜【开元遗事杨国忠家以炭屑丨丨塑成双凤和一作用】
　　和粉【庾信奉和夏日应令诗开氷带井水丨丨杂生香】
　　和吹【薛能除夜作丨丨度穹旻虚徐接建寅】
　　和弹【陆机踘歌行鼓钟歇岂自欢急弦高张思丨丨】
　　和雍【掲祐民泽民分灵祠乐歌淋漓酒肴荐丨丨】
　　和响【张载七哀诗阳鸟收丨丨寒蝉无余音】
　　和寤【汲冡周书序武王将行大事乎商郊作丨丨武寤二篇】
　　和辩【南史齐始兴简王鉴传与记室参军蔡仲熊登张仪楼商略先言往行及蜀土人物鉴言辞丨丨仲熊应对无滞当时以为盛事】
　　和议【宋史高宗纪绍兴八年以枢密院编修官胡铨上书直谏斥丨丨除名昭州编管】
　　和吟【许敬宗谢皇太子玉华山宫铭赋啓仙鹤丨丨慙八音于雅韵神龙缛采谢五色于雕文】和啰【王褒洞箫赋啾咇防而将吟兮行鍖銋以丨丨亦作龢罗唐无名氏洞箫赋其为乐也则丨丨稽诣而逸其为苦也则浏漂冽清而悴】
　　和白【唐书新罗传新罗官有宰相侍中司农卿太府令凡十有七等事必与众议号丨丨一人异则罢又王建原上新居诗陈药初丨丨新经未入黄】
　　和难【周礼调人凡丨丨父之讐辟诸海外兄弟之讐辟诸千里之外从父兄弟之讐不同国　又典瑞谷圭以丨丨】
　　和比【周礼□人掌三易以辨九□之名六曰巫比注比谓筮与民丨丨也　嵇康声无哀乐论声音丨丨感人之最深者也】
　　和解【春秋纪子帛莒子盟于密注子帛裂繻字也莒鲁有怨纪侯既昏于鲁使大夫盟莒以丨丨之　周礼调人凡遇而杀伤人者以民成之注一说以乡里之民共丨丨之　后汉书吴祐传祐政惟仁简以身率物民有争诉者辄闭閤自责然后断其讼以道譬之或身到闾里重相丨丨自是之后争隙省息】
　　和断【辽史西夏外纪喜报仇有力小不能复仇者集壮妇享以牛羊酒食趋仇家纵火焚其庐舍俗曰敌女兵不祥辄避去诉于官官择舌辨气直之人为丨丨官听其屈直】
　　和用【礼记天下之礼致反始也致鬼神也致丨丨也致义也致让也】
　　和兑【易初九丨丨吉象曰丨丨之吉行未疑也】
　　和晏【王融上北伐图疏方今九服清怡三灵丨丨木有附枝轮无异辙】
　　和慈【栁宗元柳公行状推广厚之心以固丨丨保万人】
　　和布【云笈七签元气在丹田中诸藏不隔周流丨丨无所不通】
　　和南【翻译名义合掌作礼曰丨丨】
　　和绰【沈约齐禅林寺尼浄秀行状性调丨丨不与凡孩孺同数】
　　和旋【应玚驰射赋尔乃萦回盘厉按节丨丨翩翩神厉体若飞仙】
　　和缓【后耳目志老子之文简古列子之文丨丨庄子之文激烈　谢灵运山居赋本草所载山泽不一靁桐是别丨丨是悉】
　　和制【黄庭内景经丨丨魂魄津液平】
　　和散【正蒙丨而丨则为霜雪雨露不丨而丨则为戾气曀霾】
　　和居【礼记为前列先知也以钟次之以丨丨参之也魏书释老志诸服其道者则剃落须发释累辞家结师资遵律度相与丨丨治心修浄】
　　和气【礼记笾豆之荐四时之丨丨也】
　　和魂【云笈七签丨丨制魄六胎修链】
　　和魄【云笈七签丨丨制魂六胎调链】
　　和胜【南史齐晋安王子懋传年七嵗时母阮淑媛尝病危笃请僧行道有献莲华供佛者众僧以铜甖盛水渍其茎子懋流涕礼佛曰若使阿姨因此丨丨愿诸佛令华竟斋不萎七日斋毕华更鲜红视甖中稍有根须当世称其孝感】
　　和谬【宋史乐志变宫变征宫不成宫征不成徴淮南子谓之丨丨所以济五声之不及也】
　　和否【诗虽速我狱室家不足疏女为父母所嫁媒妁丨丨不由于已而经皆陈女与男讼之辞者以文王之教女皆贞信非礼不动故能拒强暴之男与之争讼礼记声音之道与政通矣注言八音丨丨随政也】和土【淮南子以水丨丨以土和火以火化金以金治木木复反土五行相治所以成器用】
