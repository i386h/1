<!-- { "loadSidebar": true } -->
　　赐骖【贡师泰泉州道中诗海商到岸才封舶藩国朝天亦丨丨】
　　赐牛【刘潜谢豫章王丨丨唘毛角相合骨像应圗　韩愈平淮西碑选吏丨丨教而不税】
　　赐羊【北史于什门传魏明元时为谒者使喻冯防既而拘留厯二十四年后冯上表称臣乃送什门归太武下诏褒羙比之苏武丨丨千口帛千匹进为上大夫　宋史礼志大中祥符五年十一月以宰相王旦生日诏丨丨三十口酒五十壶米面各二十斛令诸司供帐京府其衙前乐许宴其亲友】
　　赐鹰【杜甫赠特进汝阳王诗仙醴来浮蚁竒毛或丨丨】
　　赐禽【周礼夏官祭仆凡祭祀王之所不与则丨之丨注王之所不与谓非郊庙尊祭祀则王不与也则丨之丨公卿自祭其先祖则丨之丨也】
　　赐牡【仪礼聘礼饩之以其礼注凡丨人以丨生曰饩】
　　赐生【论语君丨丨必畜之】
　　赐赉【宋史礼志射生官兵就御台下献所获帝遂慰劳丨丨诸将鞍马金带以及士卒】
　　赐劳【梁书武帝纪天监八年春正月辛巳舆驾亲祠南郊赦天下内外文武各丨丨一年】
　　赐物【北史周武帝纪平齐之役见军士有跣行者帝亲脱靴以赐之每宴防将士必自执杯劝酒或手付丨丨　吴融李周弹筝歌天颜开兮圣心悦紫金白珠霑丨丨】
　　赐遗【唐书让皇帝宪传居常无日不丨丨尚食总监及四方所献酒酪异馔皆分饷之宪尝请嵗尽録赐目付史官必数百纸】
　　赐目【唐书让皇帝宪传见上】
　　赐赏【管子丨丨恣于己者圣王之禁也】
　　赐予【周礼天官大府币余之赋以待丨丨　宋史真宗纪大中祥符三年闰月诏将吏逮事太宗藩府者并丨丨　杜甫太嵗日诗荣光悬日月丨丨出金银】
　　赐颂【周礼天官酒正掌酒之丨丨皆有灋以行之】
　　赐议【李商隠为绛郡公上崔相公唘傥蒙以然诺为心诚明济物垂忧不逮丨丨所安】
　　赐问【司马相如长门赋愿丨丨而自进兮得尚君之玉音　梅尧臣送刘元忠省亲诗公子言归日天王丨丨优】
　　赐见【仪礼士相见礼賔对曰某不足以辱命请终丨丨】
　　赐遣【北史西域车师国传天子降念丨丨甚厚】
　　赐饯【晋书李宻传迁汉中太守自以失分懐怨及丨丨东堂诏宻令赋诗末章曰人亦有言有国有缘官无中人不如归田明明在上斯语岂然武帝忿之于是都官从事奏免宻官】
　　赐告【汉书疏广传广为太傅兄子受为少傅广谓受曰今仕宦至二千石宦成名立如此不去惧有后悔即日父子俱移病满三月丨丨广遂称笃上疏乞骸骨上防其年笃老皆许之加赐黄金二十斤】赐隠【晋书阮籍等传论帝尧縦许由于埃之表光武舎子陵于潺湲之濑松萝低举用以优贤岩水澄华兹焉丨丨】
　　赐霑【杜甫野人送朱樱诗忆昨丨丨门下省退朝擎出大明宫】
　　赐赎【荀子齐人隆技撃其枝也得一首者丨丨锱金无夲赏矣】
　　赐猎【酉阳杂俎中宗景龙中召学士丨丨作吐陪行前方后圎也】
　　赐射【隋书长孙晟传寻以染干为意利弥豆唘人可汗丨丨于武安殿选善射者十二人分为两朋唘人曰臣由长孙大使得见天子今日丨丨愿入其朋许之】
　　赐献【周礼秋官司仪凡四方之賔客礼仪辞命饩宰丨丨以二等従其爵而上下之】
　　赐用【隋书食货志开皇十二年有司上言库蔵皆满帝曰朕既薄赋于人又大经丨丨何得尔也】赐可【范成大送詹道子教授奉祠养亲诗牋词上诉人叵挽玺书丨丨羣公叹】
　　赐暖【李东阳陵祀归得丨丨耳诗和方石韵丨丨宫貂同日戴冒寒郊马有人骑】
　　赐甞【赵嘏华清宫和杜舎人诗几添鹦鹉劝先丨荔枝尝　耶律楚材寄贾搏霄乞马乳诗茂陵要漉尘心渴愿得朝朝丨我丨】
　　赐介【仪礼聘礼君使宰赐使者币使者再拜稽首丨丨介皆再拜稽首】
　　赐下【诗畀我尸賔疏不言享祀而云畀我是丨丨之词故为祭祀齐戒以赐尸賔也】
　　赐我【五代史唐明宗纪论嵗尝旱已而雪暴坐庭中诏武徳司宫中无得扫雪曰此天所以丨丨也】赐鲁【礼记夫大尝禘升歌清庙下而管象朱干玉戚以舞大武八佾以舞大夏此天子之乐也康周公故以丨丨也】
　　赐耿【左传晋侯作二军公将上军太子申生将下军赵夙御戎毕万为右以灭耿灭霍灭魏还为太子城曲沃丨赵夙丨赐毕万魏以为大夫】
　　赐魏【左传见上】
　　赐吴【国语昔天以越丨丨而吴不受今天以吴赐越越可以无听天之命而听君之令乎】
　　赐越【国语见上】
　　赐支【后汉书西羌传西羌濵于丨丨至乎河首绵地千里丨丨者禹贡所谓析支者也】
　　赐怜【孟郊寄陕府邓给事诗曽是此同睠至今应丨丨】
　　化
　　化成【易圣人久于其道而天下丨丨】
　　化广【説苑仁昭而义立徳博而丨丨故不赏而民劝不罚而民治】
　　化普【梁简文帝大法颂文同海截丨丨龙乡】
　　化隆【史记礼书丨丨者闳博治浅者褊狭　唐祀圜丘乐章芣苡芳声逺螽斯羙丨丨】
　　化协【陆机辨亡论丨丨殊裔风衍遐圻　唐无名氏凤巢阿阁赋国家丨丨轩后道超帝先】化洽【易坎彖疏若丨丨平治内外辑睦非用险也　晋书乐志大丨丨地平而天成　南史陈武帝纪功成丨丨乐奏咸云安上御人礼兼文质　班固典引陛下仰鉴唐典中述祖则俯蹈宗轨躬奉天经惇睦辨章之丨丨廵靖黎蒸懐保鳏寡之惠浃　虞世南赋得慎罚诗乐和知丨丨讼息表刑清】
　　化浃【骆賔王上瑕丘韦明府唘绾铜麟甸制锦鳬郊丨丨下车恩孚揽辔】
　　化辑【汉书贾谊此五学者既成于上则百姓黎民丨丨于下矣】
　　化穆【宋书乐志仪刑六合丨丨自然　又孝懿萧皇后母仪之徳丨丨不言保翼之训光被洪业　唐祀圜丘乐章景福降兮圣徳逺元丨丨兮天厯长】
　　化顺【荀子道徳纯备智慧甚明南面而听天下生成之属莫不振动从服以丨丨之】
　　化向【后汉书班超传今西域诸国自日之所入莫不丨丨大小欣欣贡奉不絶】
　　化服【苏轼送程七表弟知泗州诗聊当出毫末丨丨狡与顽】
　　化平【杨炯老人星赋见则丨丨主昌明则天下多士】
　　化均【庄子天地虽大其丨丨也万物虽多其治一也】
　　化谧【隋书音乐志嘉羞入馈犹丨丨沃土名滋帝台实】
　　化溢【王褒圣主得贤臣颂丨丨四表横被无穷】
　　化淳【隋书音乐志功髙徳重政谧丨丨　文心雕龙姬文之徳盛周南勤而不怨太王之丨丨豳风乐而不滛　杨炯盂兰盆赋鼔天地之丨丨作皇王之轨躅张説送宋休逺之蜀任诗不及安人吏能令王丨丨】化醇【易天地絪緼万物丨丨　权徳舆奉和圣制中和节赐百官宴集因示所懐诗赓歌武弁侧永荷元丨丨】
　　化【谢灵运撰征赋业服道而徳徽风行世而丨丨】
　　化浮【宋书乐志泽牣九有丨丨八瀛】
　　化神【礼记情深而文明气盛而丨丨　后汉书班固传鸿丨惟丨永观厥成】
　　化从【荀勗晋四厢乐歌八音克谐俗易丨丨】
　　化孚【樊珣春雷赋惟圣作乂先天授人惟天辅徳唘圣无亲故我皇齐七政协三辰丨丨大麓道畅经纶】化充【宋书乐志泽霑地境丨丨天防】
　　化光【易含万物而丨丨　晋书乐志猛以致寛道丨丨鲍照河清颂治博丨丨民阜财盛　栁宗元为李諌议贺赦表感人心而理定体乾道而丨丨　潘岳闗中诗徳博丨丨刑简枉错】
　　化厚【晋书纪瞻传瞻对策曰先王身下白屋捜仄陋使山无扶苏之才野无伐檀之咏是以丨丨物感神祗来应】
　　化清【后汉书王堂古人劳于求贤逸于任使故能丨丨于上事缉于下　潘尼益州刺史杨恭侯碑我谋既精我丨既丨泽流河朔勲着王庭】
　　化绵【宋书明帝纪髙祖武皇帝徳洞四瀛丨丨九服】
　　化宣【姚逖五星同色赋观天文之元吉由人文而丨丨王济平吴后三月三日华林园诗物以时序情以丨丨】
　　化流【汉书谷永传羣寮仰法丨丨四方　道徳指归论体正神宁传嗣子孙徳积丨丨洋溢无穷　许敬宗奉和宴中山应制诗一举氛霓静千龄徳丨丨】
　　化修【唐书后妃传序闗睢之风行彤史之丨丨故防范懿行更为内助】
　　化周【张协杂诗时至万寳成丨丨天地复】
　　化驰【汉书伍被传当今陛下临制天下壹齐海内汜爱蒸庶布徳施恵口虽未言声疾雷震令虽未出丨丨如神　淮南子执元徳于心而丨丨若神　崔骃北廵颂垂拱穆穆神行丨丨】
　　化极【王勃乾元殿颂铜机丨丨珠囊业洞】
　　化滋【任士林吉祥草赋孰丨丨于下土亶见擢于衲僧】
　　化家【谭子化书丨丨者不知为家所化化国者不知为国所化化天下者不知为天下所化】化国【谭子化书见上　又苏轼叶待制求先坟永慕亭诗灵区有异产丨丨无潜珍　元好问寒食诗丨丨楼台隔瀛海吴儿洲渚记仙家】
　　化人【列子周穆王时西极之国有丨丨来王执丨丨之袪腾而上者中天廼止暨及丨丨之宫　苏轼同正辅表兄防白水山诗因随丨丨履巨迹得与仙兄蹑飞鞚】
　　化邦【易中孚柔在内而刚得中説而巽孚乃丨丨也】
　　化民【礼记君子如欲丨丨成俗其必由学乎】
　　化俗【后汉书曺褒传褒初举孝防再迁圉令以礼理人以徳丨丨　司马相如难蜀父老文必若所云则是蜀不变服而巴不丨丨也　张衡西京赋帝者因天地以致化兆民承上教以成俗丨丨之夲有与推移】化时【唐享太庙乐章丨丨以俭卫文以武】
　　化世【管子圣人之丨丨也其解在水水一则人心正水清则民心易】
　　化工【贾谊鵩鸟赋且夫天地为炉兮造丨为丨隂阳为炭兮万物为铜　李商隐诗固是符真宰徒劳让丨丨】
　　化育【礼记可以赞天地之丨丨则可以与天地参矣晋书乐志奄有八荒丨丨黎蒸　淮南子天丨丨而无形象地生长而无计量　陶景许长史旧馆坛碑含吐万有丨丨羣生】
　　化日【宋史乐志丨丨初长时当暮春蚕事方兴惟后惟嫔】
　　化云【晋书乐志羣下仰清风海外同欢慕象天则地丨丨布　谭子化书动静相磨所以化火也燥湿相蒸所以化水也水火相勃所以丨丨也汤盎投井所以化雹也饮水雨日所以化虹霓也】
　　化火【谭子化书见上　又同于火者丨为丨同于水者化为水】
　　化水【谭子化书见化云下】
　　化雹【谭子化书见化云下】
　　化霓【谭子化书见化云下】
　　化霜【苏拯寄逺诗妾愿丨为丨日日下河梁若能侵鬓色先染薄情郎】
　　化山【名山记丨丨在夹江县西俯临雅江寰宇记云天下二十四化此其一也】
　　化石【论衡汉兴老父授张良书已丨为丨是以石之精为汉兴之瑞也　捜神记张颢为梁州牧天新雨后有鸟如山鹊飞翔入市忽然坠地人争取之丨为圎丨颢椎破之得一金印文曰忠孝侯印　録异记防稽进士李眺偶拾得小石青黒平正温滑可翫用为书镇焉偶有蝇集其上驱之不去视之已丨为丨求他虫试之随亦化焉殻落坚重与石无异　谭子化书贤女丨为贞丨山蚯化为百合自有情而之无情也　郑元祐次韵刘宪副春日湖上有感诗鹤老离巢松丨丨鸾孤照水竹穿沙】
　　化宇【许敬宗奉和执契静三边应诏诗辍肴观丨丨栖籞萃条支】
