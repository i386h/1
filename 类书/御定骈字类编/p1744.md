<!-- { "loadSidebar": true } -->
　　麴糵【书说命若作酒醴尔惟丨丨酒醴须丨丨以成亦言我须汝以成　礼记月令仲冬之月乃命大酋秫稲必齐丨丨必时煁炽必絜水泉必香陶器必良火齐必得兼用六物大酋监之　唐书薛登传元海五部散亡之余而能自振者少居内地明习汉法鄙单于之陋窃帝王之称使其未尝内徙不过劫边人缯防丨丨归隂山而已　金丹周易参同契皮革煮成胶兮丨丨化为酒　韩愈送王秀才序顔氏子操瓢与箪曽参歌声若出金石彼得圣人而师之汲汲每若不可及其于外也固不暇尚何丨丨之托而昏冥之逃邪　唐明皇端午诗盐梅已佐鼎丨丨且传觞　岑参尹相公京兆府中棠树甘露诗为君下天酒丨丨将用时　杜甫归来诗慿谁给丨丨细酌老江干】
　　麴饼【元好问甲午除夜诗已恨太官余丨丨争教汉水入醪船】
　　麴米【宋史何防传通判庐州时郡中火燔廨舍务俱尽假民尽贷邻郡丨丨为酒既而课增倍　元史世祖纪至元二十五年置醴源仓分太仓之丨丨药物隶焉　酒小史云安丨丨酒　杜甫拨闷诗闻道云安丨丨春倾一醆即醺人　蘓轼尝天门冬酒诗天门冬熟新年喜丨丨春香并舍闻　黄庭坚诗诗比淮南似小山酒名丨丨出云安　朱子酒市诗闻说云安市家家丨丨春　周昂醉经斋诗诗书读破自融神不羡云安丨丨春】
　　麴糁【陆游冬夜戏书诗长鱼通印盐花白珍鲊披绵丨丨春】
　　麴尘【岭南録异鹤子草蔓生也其花丨丨色浅紫蔕叶如栁而短当夏开花南人云是媚草采之曝干以代靣靥　刘禹锡杨柳枝词鳯阙轻遮翡翠帷龙池遥望丨丨丝　牛峤杨栁枝诗褭翠笼烟拂暖波舞裙新染丨丨罗　赵承元探春诗氷底流泉匹练飞丨丨着栁不禁吹】
　　麴院【宋史食货志令式所删定官周直孺言在京丨丨酒戸鬻酒亏额原于麴数多则酒亦多多则价贱贱则人戸损其利为今之法宜减数增价使酒有限而必售则人无耗折之患而官额不亏　又宋庠传沈邈当为京东转运使数以事侵庠及庠在洛邈子监丨丨因出借县人负物杖之道死实以他疾而邈子为府属所恶欲痛治之以法庠独不肯曰是安足罪也人以此益称其长者】
　　麴室【皮日休酒瓮诗见糟牀下】
　　麴案【宋史职官志见衣粮下】
　　麴车【杜甫饮中八仙歌汝阳三斗始朝天道逢丨丨口流涎恨不移封向酒泉】
　　麴钱【宋史食货志雍熙初以民多私酿歳蠲其禁其酤歳课如丨丨之制附两税均率　又令磨戸承歳课视酒户纳丨丨法】
　　麴谷【水经注东亭水又西右则暵沟水次西得丨丨水水侧出东南二溪西北流注东亭川】麴监【金史李师防传倜傥有大志以廕入仕为本州丨丨】
　　麴部【云仙杂记汝阳王璡取云梦石甃泛春渠以蓄酒作金银鱼浮沉其中为酌酒具自称醸王兼丨丨尚书】
　　麴数【宋史食货志见麴院下】
　　麴法【唐书食货志昭宗世以用度不足易京畿近镇丨丨复酒以赡军　宋史食货志凡醖用秔糯粟黍麦等及丨丨酒式皆水土所宜】
　　麴引【宋史食货志湖南有土户钱折絁钱醋息钱丨丨钱名色不一】
　　麴封【酒经见糟丘下】
　　麴生【传信记叶法善居元真观有朝客数十人诣之解带淹留满座思酒忽有人叩门云麴秀才有一秀才傲睨直入年二十余肥白可观笑揖诸公居末席伉声谈论援引古人一席不测恐耸观之良乆蹔起旋转法善谓诸公曰此子突入语辩如此岂非魑魅为惑乎试与诸公避之丨丨复至扼腕抵掌论难锋起势不可当法善宻以小剑击之随手失坠于阶下化为瓶榼一座惊摄遽视其所乃盈瓶醲醖也咸大笑饮之其味甚嘉座客醉而揖其瓶曰丨丨风味不可忘也】
　　酱
　　酱醋【吴地志平门西北二里有偏将军孙武坟西北三里有丨丨城汉刘濞筑】
　　酱物【周礼内饔王举则陈其鼎俎以牲体实之选百羞丨丨珍物以俟馈疏丨丨者即酱用百二十罋】酱炙【南史陈皇后传诏太庙四时祭宣皇帝荐起麫饼鸭孝皇后荐笋鸭卵脯丨丨白肉】酱齐【礼记曲礼献孰食者操丨丨疏丨丨为食之主执主来则食可知若见芥酱则知献鱼脍之属也又内则丨丨视夏时】
　　酱水【谈范有人问秀水崇德县民长官清否曰丨丨色言不清不浊也】
　　酱瓮【世说陆机入洛欲为三都赋闻左思作之抚掌而笑与弟书此间有伧父欲作三都赋须其成当以覆丨丨耳】
　　酱瓿【战国防夫鼎者非效壶醯丨丨耳可懐挟提挈以至齐者　汉书扬雄传賛钜鹿侯芭常从雄居受其太法言焉刘歆亦尝观之谓雄曰空自苦今学者有禄利然尚不能明易又如何吾恐后人用覆丨丨也雄笑而不应　文心雕笼鍳照洞明而贵古贱今者二主是也才实鸿懿而崇已抑人者班曹是也学不逮文而信伪迷真者楼护是也丨丨之议岂多叹哉】
　　酱豆【北史于谨传皇帝升立于斧扆之前西靣有司进馔皇帝跪设丨丨亲自袒割三老食讫皇帝又亲跪授爵以酳有司撤讫皇帝北靣立访道三老乃起立于席】
　　酱魁【水经注役水东北流迳中牟泽其水东流北徙注渠水征绩纪所谓自丨丨城到酢沟十里者】酱美【南史阮孝绪传外兄王晏贵显屡至其门孝绪度之必至顚覆闻其笳管穿篱逃匿不与相见曽食丨丨问之云是王家所得便吐餐覆酱】
　　醋
　　醋坊【宋史食货志崇寜二年知涟水军钱景允言建立学舍请以承买丨丨钱给用诏常平司计无害公费如所请仍令他路准行之】
　　醋库【宋史兵志见油库下】
　　醋瓮【咸定録旧说圣善寺阁常贮丨数十丨恐为蛟龙所伏以致雷霆也　羣碎録苦吟孟浩然眉毫尽落裴祐袖手衣袖至穿王维至走入丨丨】
　　醋浆【尔雅葴寒浆疏葴一名寒浆郭云今酸浆草江东呼曰苦葴案本草酸浆一名丨丨】
　　醋芹【龙城録魏左相忠言谠论賛襄万机诚社稷臣有日退朝太宗笑谓侍臣曰此羊鼻公不知遗何好而能动其情侍臣曰魏征好嗜丨丨毎食之欣然称快此见其真态也明旦召赐食有丨丨三杯公见之欣喜翼然食未竟而芹已尽太宗笑曰卿谓无所好今朕见之矣公拜谢曰君无为故无所好臣执作从事独僻此收敛物太宗黙而感之公退太宗仰睨而三叹之】
　　醋头【幸蜀记见灯檠下】
　　醋心【酉阳杂俎杜师仁尝赁居庭有巨杏树邻居老人毎担水至树侧必叹曰此树可惜杜诘之老人云某善知木病此树有疾某请治乃诊树一处曰树病丨丨杜染指于蠧处尝之味若薄醋老人持小钩披蠧再三钩之得一白虫如蝠乃傅药于疮中复戒曰有实自青皮时必标之十去八九则树活如其言树益茂盛矣又云尝见栽植经三卷言木有病丨丨者】
　　醋汁【墨客挥犀庆歴中范希文以资政殿学士判邠州予中涂上谒翌日召食时李郎中丁同席范与丁同年进士也因道旧日某修学时最为贫窭与刘某同在长白山僧舍日惟煮粟米二升作粥一器经宿遂凝以刀为四块晚取二块断虀十数茎丨丨半盂入少盐暖而啗之如此者三年】
　　醋棃【黄庭坚赠刘静翁诗艰难长向途中觅掉却甜桃摘丨丨】
　　醋竹【元史食货志至元二十三年改立陜西都转运司兼办盐酒丨丨等课】
　　醋沟【资暇録见醋大下　岑参北庭诗雁塞通盐泽龙堆接丨丨】
　　醋驮【资暇録见醋大下】
　　醋大【资暇録代称士流为丨丨言其峭醋而冠四民之首一说衣冠俨然黎庶望之有不可犯之色犯必有验比于醋而更验故谓之焉或云往有士人贫居新郑之郊以驴负醋廵邑而卖复落魄不调邑人指其醋驮而号之新郑多衣冠所居因总被斯号亦云郑有醋沟士流名家其州沟之南尤多甲族以甲乙叙之故曰丨丨愚以为四说皆非也醋宜作措止言其能举措大事而已】
　　醋息【宋史食货志见麴引下】
　　醓
　　醓醢【诗丨丨以荐或燔或炙　周礼醢人掌四豆之实朝事之豆其实韭葅丨丨昌本麋臡菁葅鹿臡茆葅麇臡注醓肉汁也疏言醓肉汁者醓者以肉为之醓汁即是肉汁】
　　醓汁【周礼醢人疏见上】
　　醯
　　醯酱【礼记曲礼脍炙处外丨丨处内注近丨丨者食之主　周礼醢人王举则共醢六十罋以五齐七葅三臡实之注几丨丨所和细切为韲全物若防为葅齐书刘懐慰传懐慰持丧不食丨丨冬月不絮衣　魏书胡叟传髙闾曽造其家值叟短褐曳柴从田归舍为闾设浊酒蔬食皆手自办集其馆宇卑陋园畴褊局而饭菜精洁丨丨调美　唐书栁玭传孝慈友悌忠信笃行乃食之丨丨可一日无哉　宋史唃厮啰人喜啖生物无蔬茹丨丨独知用盐为滋味而嗜酒及茶居板屋富姓以毡为幕】
　　醯醢【礼记檀弓宋襄公葬其夫人丨丨百瓮曽子曰既曰明噐矣而又实之　左传水火丨丨盐梅以烹鱼肉燀之以薪宰夫和之齐之以味济其不及以泄其过君子食之以平其心　唐书礼乐志笾以石盐槀鱼枣粟榛菱芡之实鹿脯白饼黑饼糗饵粉餈豆以韭葅丨丨菁葅鹿醢芹葅兔醢笋葅鱼醢脾析葅豚胉食糁食　宋史宋偓传晋祖尝事庄宗每偓毋入见诏令勿拜因从容谓之曰朕于主家诚无所靳但朝廷多事府库空竭主所知也今主居辇下薪米为忧当奉主居西洛以就丰泰命偓分司就养勅有司供给至于丨丨率有加等　盐铁论见纨绮下　吴地志吴王筑城以贮丨丨今俗人呼为苦酒城】
　　醯盐【宋史张汝明传事亲孝执防水浆不入口三日日饭脱粟饮水无丨丨草木之滋浸病羸行辄踣梦父授以服天南星法用之騐人以为孝感】
　　醯麫【茶经宋江氏家传江统字应迁愍懐太子洗马常上疏谏云今西园贾丨丨蓝子菜茶之属亏败国体】
　　醯酒【周礼疾医以五味五谷五药养其病注五味丨丨饴蜜姜盐之属】
　　醯米【南海古迹记大奚山在东莞南大海中一曰碙州山有三十六屿宋绍兴间招其少壮置水军啸聚遂墟其地今有数百家徙米种藷羊射麋鹿时载所有至城易丨丨去】
　　醯物【周礼醯人掌五齐七葅凡丨丨以共祭祀之齐葅凡醯酱之物賔客亦如之】
　　醯鸡【宋史注辇国传窃念臣微类丨丨贱如刍狗世居夷落地逺华风虚荷烛幽曽无执贽　庄子丘之于道也其犹丨丨与防夫子之发吾覆也吾不知天地之大全也　张耒超然台赋世方奔走于物外兮盖或至死而不顾眇如丨丨之舞瓮兮又似青蝇之集汚李白诗世人若丨丨安可识梅生　杜甫赠太常张卿诗谬知终画虎防分是丨丨　罗隠南园题诗小窗奔野马闲瓮养丨丨】
　　醯人【周礼丨丨奄二人女醯二十人奚四十人】
　　醯椟【汉书匈奴传呼都而尸单于舆既立贪利赏赐遣大且渠奢与云女弟当戸居次子丨丨王俱奉献至长安】
　　醯酢【急就篇饼饵麦饭甘豆羮注甘豆羮以洮米泔和小豆而煮之也一曰以小豆为羮不以丨丨其味纯甘故云甘豆羮也】
　　醯酸【淮南子丨丨不慕蚋蚋慕于丨丨　大戴礼正鹄张而弓矢至焉林木茂而斧斤至焉树成防而鸟息焉丨丨而蚋聚焉】
　　醢
　　醢醯【盐铁论古者燔黍食稗而熚豚以相飨其后乡人饮酒老者重豆少者立食一酱一肉旅食而已及其后宾婚相召则豆羮白饭綦脍熟肉今民间酒食殽旅重叠燔炙满案臑鼈脍腥麑卵鹑鷃撜抅鲐鲤丨丨众物杂味　谢恵连祭古冢文盘或梅李盎或丨丨】
