<!-- { "loadSidebar": true } -->
　　玉髻【刘禹锡送僧仲剬东游诗晴空礼拜见真像金毛丨丨卿云间】
　　玉笄【周礼弁师掌王之五冕皆元冕朱里延组五采缫十有二就皆五采玉十有二丨丨朱纮注丨丨朱纮者以丨丨贯之又以组为纮仰属结之也　杨衡仙女辞丨丨初侍紫皇君金缕鸳鸯满绛羣　马戴寄襄阳王公子诗君马勒金羁君家贮丨丨】
　　玉搔【刘禹锡浙西李大夫述梦四十韵并浙东元相公酬和斐然继声诗宛转倾罗扇囘旋堕丨丨】玉拨【金史世宗纪大定二十六年皇曽孙生宴于庆和殿章宗进丨琵琶丨世宗御酒一夜而罢　南部烟花记隋炀帝朱贵儿挿昆山润毛之丨丨不用兰膏而鬓鬟鲜润】
　　玉插【陆蒙洞房怨诗丨丨朝扶鬓金梯晚下台】
　　玉导【唐书车服志五品以上丨丨金饰六品以下无饰辽史仪卫志皇太子三梁冠加金附蝉九首施珠翠未冠则双童髻空顶黑介帻丨丨加宝饰】
　　玉邸【晋书舆服志礼王皮弁会五采玉象丨丨玉笄谓之合为弁其缝中名曰防以采玉朱爲结也注邸冠下抵也】
　　玉藻【礼记丨丨天子丨丨十有二旒　后汉书舆服志冕冠垂旒前后邃延丨丨　陆云九愍振华冕之丨丨树象轩之髙葢　曹唐三年冬大礼诗香浮丨丨寒初落露拂金茎曙欲分　又唐书艺文志孟利贞丨丨琼林一百卷　陆机文赋彼琼敷与丨丨若中原之有菽　又贾氏谈録赞皇公自制平泉草木记今悉芜絶唯鹰翅桧珠子柏莲房丨丨等葢仅有存焉】
　　玉钗【宋书王元象传元象为下邳太守好发冢一女子年可二十臂有丨丨　宋史李宸妃传庄重寡言眞宗以为司寝既有娠従帝临砌台丨丨坠妃恶帝心卜钗完当爲男子左右取以进钗果不毁帝甚喜已而生仁宗　述异记汉武帝元鼎元年起招灵阁有一神女留一丨丨与帝帝以赐赵婕妤宫入见此钗光莹甚异共谋欲碎之眀视钗匣唯见白燕直升天去后宫人作玉燕钗　司马相如美人赋丨丨挂臣冠罗袖拂臣衣　髙适听张立本女吟诗诗自把丨丨敲砌竹清歌一曲月如霜　李白白纻辞髙堂月落烛已微丨丨挂缨君莫违　元稹襄阳爲卢窦纪事诗依稀似觉双环动潜被萧郎卸丨丨　张籍采莲曲白练束腰袖半卷不揷丨丨妆梳浅　王建捣衣曲秋天丁丁复冻冻丨丨低昂衣带动　杜牧山石榴诗一朶佳人丨丨上秪疑烧却翠云鬟　张祜赠内人诗斜拔丨丨灯影畔剔开红焰救飞蛾　又呉宫曲丨丨斜白燕罗帯弄青虫皮日休馆娃宫怀古诗弩台雨壊逢金镞香径泥销露丨丨　韩偓闺情诗敲折丨丨歌转咽一声声入两】
　　【睂愁　梅尧臣新茧诗闺中能自巧绣作丨丨头　萨都剌灯夕观梅诗冰镜丨丨浮翠影风帘银烛照妆痕杨维桢士女诗丨丨半堕无聊赖欲倩牙籖理乱云】
　　玉股【李贺湖中曲燕钗丨丨照清渠越王娇郎小字书】
　　玉胜【南史齐髙帝刘皇后传后母桓氏梦吞丨丨生后刘孝威赋得香出衣诗香缨麝带缝金缕琼花丨丨缀珠徽】
　　玉缨【左传初楚子玉自爲琼弁丨丨未之服也先战梦河神谓己曰畀余余赐女孟诸之麋弗致也大心与子西使荥黄谏弗聼荣季曰死而利国犹或为之况琼玉乎　成公绥七唱琼弁曜首丨丨照目　张衡西京赋璿弁丨丨遗光儵爚　侯洌貂蝉冠赋坚逾铁柱妙夺丨丨　王起弹冠赋风起淄布尘飞丨丨　杨衡白纻辞丨丨翠佩杂轻罗香汗微渍朱顔酡】
　　玉簪【篸同南史羊侃传有孙荆玉能反腰帖地衔得席上丨丨　唐书车服志弁服者朔日受朝之服也有攀以持发十有二丨丨导　西亰杂记武帝过李夫人就取丨丨搔头自此后宫人搔头皆用玉玉价倍贵焉　嫏嬛记女子吴淑姬未嫁夫亡时晨兴靧面丨丨坠地而折已而夫亡其父以其少年欲嫁之女誓曰丨丨重合则嫁居久之见士子杨子治诗讽而悦之使侍儿用计觅得一卷心动欲与之合啓匳视之簮已合矣遂以寄子治结为夫妇焉　天中记宋王元之五嵗能诗因太守赏白莲倅言于太守召而吟一絶云昨夜三更里嫦娥堕丨丨冯夷不敢受捧出碧波心　羣芳谱汉武帝取丨丨搔头丨丨花花名始此　野防品丨丨花味甚香美　刘孝威妾薄命萹丨丨久落鬓罗衣长挂屏　陶翰燕歌行丨丨还赵女宝瑟付齐娥　戎昱采莲曲同侣怜波静看妆堕丨丨　白居易井底引银缾歌石上磨丨丨玉簮欲成中央折　杨万里寄题万安县刘元袭横秀阁诗丨丨成阵雪成堆秀气横空拨不开　范成大初秋闲记园池草木诗醉怜金盏齐侧卧看丨丨对横　陈孚信徳府诗火枯襄子残铜斗土蚀平原旧丨丨　刘因丨丨诗临风丨一丨含情待何人】
　　玉珥【韩子薛公相齐为十丨丨而美其一献之王眀日视美珥之所在而劝王以为夫人　屈原九歌抚长劒兮丨丨璆锵鸣兮琳琅　薛蕙宝劒篇丨丨雕零苔藓昏雪花蠧蚀尘沙黑】
　　玉钿【干淳嵗时记李筼房灯诗香尘掠粉翻罗带蜜炬笼绡鬭丨丨　李商隠李花诗徐妃久已嫁犹自丨爲丨】
　　玉环【左传宣子有环其一在郑商注丨丨同工共朴自共为双疏下云韩子奉命以使而求玉焉知环是丨丨也　史记张释之传有人盗髙庙座前丨丨捕得文帝怒下廷尉治廷尉释之案律盗宗庙服御物者为奏　晋书羊祜传五嵗时令乳母取所弄丨丨诣邻人李氏桑树中探得人以李氏子祜前生也　又周访传初王敦惧杜曾之难谓访曰擒曾当相论为荆州刺史及是而敦不用至王廙去軄诏以访为荆州郭舒说敦曰公宜自领访为梁州足矣敦従之访大怒敦手书譬释并遗丨丨玉椀以申厚意访投椀于地曰吾岂贾竖可以宝悦乎　南史刘懐慰传为辅国将军齐郡太守上谓懐慰曰齐邦是王业所基吾方欲以为显任经理之事一以委卿有手勅曰有文事必有武备今赐卿丨丨刀一口　又栁惔传梁武帝之镇襄阳惔祖道帝解茅土丨丨赠之天监二年元防帝谓曰卿所佩丨丨是新亭所赠邪对曰既而瑞感神衷臣谨服之无斁　西京杂记赵飞燕为皇后其女弟在昭阳殿遗五色文丨丨　拾遗记勃鞮国献黑丨之丨色如淳漆　裴硎传孙恪妻袁氏行抵峡山寺诣老僧院将碧丨丨子献僧曰此是院中旧物斋罢有野猿数十下于髙松扪萝】
　　【而跃袁氏恻然题诗僧壁裂衣化为老猿跃树而去老僧方悟此猿为沙弥时所养碧丨丨者诃陵胡人所施也　宋仁宗皇祐二年诏帝后金扣丨丨皆裁损轻于旧　张载拟四愁诗佳人遗我双角端何以赠之雕丨丨　白居易和栉沐寄道友诗髙星粲金粟落月沉丨丨　张籍蛮中诗丨丨穿耳谁家女自抱琵琶迎海神又太真外传贵妃小字丨丨　罗虬比红儿诗眀媚何曽让丨丨破年防百花顔　苏轼孙莘老求墨妙】
　　【亭诗短长肥瘦各有态丨丨飞燕谁敢憎　宋无李翰林墓诗承恩金马诏失意丨丨词　又天中记丨丨唐睿宗所御琵琶也　张祜丨丨琵琶诗囘顾段师非汝意丨丨休把恨分眀　又明一统志丨丨井在东昌府治西南一名玉井　又野菜笺甘露草生何阑堪缀歩揺照丨丨所以因名丨丨菜一嚼萧爽齿牙间】玉钏【南史王元象传位下邳太守好发冢地无完椁人间垣内有小冢坟上殆平毎朝日初升见一女子立冢上近视则亡或以吿元象便命发之有一棺尚全有金蚕铜人以百数剖棺见一女子年可二十姿质若生卧而言曰我东海王家女应生资财相奉幸勿见害女臂有丨丨破冢者斩臂取之于是女复死　又萧正德传正徳妹长乐主适陈郡谢禧正徳奸之烧主第防一婢加丨丨于手以金宝附身声云主被烧死检取婢尸并金玉葬之仍与主通呼为栁夫人　何偃与谢尚书珍丨名丨因物寄情　宋孝武帝夜听妓诗朱唇随吹尽丨丨逐弦揺　阎朝隐采莲女词莲衣承丨丨莲刺罥银钩】
　　玉玦【左传公与石祁子玦注玦丨丨　史记项羽纪范増数目羽举所佩丨丨示之者三羽黙然　后汉书齐武王縯传更始谋诛伯升取伯升宝劒视之绣衣御史申屠建随献丨丨更始竟不能发　魏志文帝纪黄初元年更授匈奴南单于呼厨泉魏玺绶赐青葢车乗舆寳劒丨丨　又钟繇传注魏畧曰太祖征汉中太子在孟津闻繇有丨丨欲得之而难公密使临淄侯转因人説之繇即送之　晋书王祥传疾笃着遗令训子孙曰所赐山元玉佩卫氏丨丨绶笥皆勿以敛　竹书纪年帝舜有虞氏九年西王母来朝注西王母之来献白环丨丨　酉阳杂俎唐代宗初楚州献定国宝一十二九曰丨丨形如玉环四分缺一　梁简文帝昭明太子集序怪石奇琛不留于器服仙珠丨丨无取于浮玩】
　　玉衣【汉书霍光传赐璧珠玑丨丨便房黄肠题凑各一具　又董贤传贤自杀伏辜死后父恭等不悔过乃复以沙画棺四时之气左苍龙右白虎上着金银日月丨丨珠璧以棺至尊无以加恭等幸得免于诛不宜在中土　后汉书邓皇后纪新野君薨赠以长公主赤绶东园秘器丨丨绣裳　又耿秉传永元二年代桓虞为光禄勲眀年夏卒赐以朱棺丨丨　魏志甄皇后传注魏书曰后以汉光和五年十二月丁酉生毎寝寐家中髣髴见如有人持丨丨覆其上者常共怪之　列子周穆王时西极之国有化人来穆王筑中天之台日日献丨丨旦旦荐玉食　拾遗记晋太始初频斯国人来朝以五色丨为丨如今之铠　唐太和乐歌国鸟尚含天乐啭寒风犹带丨丨香　李乂陪幸临渭亭遇雪应制诗水如银度烛云似丨披丨　沈佺期奉和圣制幸礼部尚书窦希玠宅诗水従金穴吐云是丨丨来　杜甫行次昭陵诗丨丨晨自举铁马汗常趋　顾况朝上清歌君着丨丨升玉车些欲降琼宫玉女家些　罗虬比红儿诗争知昼卧纱窗里不见神人覆丨丨　杨万里梅花诗寒入丨丨灯下薄春撩雪骨酒边香】
　　玉襚【文苑英华不供夷盘判金章罢去丨丨方开】
　　玉袂【江淹丹砂可学赋奏神鼔于丨丨舞灵衣于金裾】
　　玉袖【杜甫数陪李梓州泛江有女乐在诸舫诗丨丨凌风并金壶隠浪偏】
　　玉裳【杨万里九日郡中送白菊诗未应白菊减于黄金作钿心丨作丨　郑安晚瑞香诗粉面芳心碧丨丨持来宛作故山香】
　　玉绅【渊鉴类函丨丨檐雨也】
　　玉组【尔雅注防绶也即佩丨之丨也所以连系瑞玉者因通谓之防　沈约爲南郡王舍身疏丨丨夙纡蕃麾早建】
　　玉佩【佩同诗我送舅氏悠悠我思何以赠之琼瑰丨丨礼记曲礼立则磬折垂佩疏立倚也佩丨丨也汉书张敞传礼君母出门则乗辎軿下堂则従傅母进退鸣丨丨内饰则结绸缪　后汉书明帝纪二年春】
