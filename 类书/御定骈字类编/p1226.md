<!-- { "loadSidebar": true } -->
　　西迫【崔融塞垣行雨雪雁南飞风尘景丨丨】
　　西逼【晋书温峤传峤与陶侃书曰社稷之难惟仆偏当一州州之文武莫不翘企假令此州不守约峻树置官长于此荆楚丨丨疆胡东接逆贼因之以饥馑将来之危乃当甚于此州之今日也】
　　西趋【唐书吕諲传翰败潼关諲丨丨灵武由中人尉荐肃宗才之拜御史中丞　五代史杜重威传契丹寇镇定重威丨丨中渡桥与虏夹滹沱河而军　宋史陶节夫传方议城银州谍告夏人已东节夫料必丨丨泾原官属不肯从节夫曰吾计之熟矣乃遣禆将耿端彦疾驱至银州五日城成夏人果从泾原至则城备已固遂遁去】
　　西之【后汉书隂皇后纪更始元年六月遂纳后于宛当盛里时年十九及光武为司校尉方丨丨洛阳令后归新野　骆賔王久戍边城有懐京邑诗北走非通赵丨丨似化胡】
　　西往【李白詶韩侍御见招隠黄山诗韩众骑白鹿丨丨华山中　元好问邓州城楼诗隆中布衣不复用浮云丨丨空悠悠】
　　西到【蜀志琬传钟防与斌书曰巴蜀贤智文武之士多矣至于足下诸葛思逺譬诸草木吾气类也桑梓之敬古今所敦丨丨欲奉赡尊大君公侯墓愿告其所在】
　　西诣【清卢真人王君内传乃越郁絶济弱河丨丨龟台谒九灵太真上清夫人】
　　西倚【罗隠泊平望驿寄裴郎中诗苏州重到杳难期丨丨邮亭忆往时】
　　西看【王粲杂诗北临清漳水丨丨柏杨山】
　　西眺【曹植驱车篇东北望呉野丨丨观日精　王僧孺衣诗见东旭下　朱长文春眺扬州西上冈诗荒城丨丨极苍流漠漠春烟间曙楼】
　　西视【关朗易传天左旋丨丨之来东视之往日月右行东视之来丨丨之往】
　　西睠【李益寄懐大理齐司直诗振仪自丨丨东夏复分厘】
　　西歩【易林东行丨丨失其次舍干侯野井昭君丧居卢僎寄上族父江夏令诗仙台适丨丨蛮徼忽南浮】
　　西观【吕览孟尝君为从公孙谓孟尝君曰君不若使人丨丨秦王意者秦王帝王之主也君恐不得为臣何暇从以难之意者秦王不肖主也君从以难之未晚也孟尝君曰善愿因请公往矣　周舍上云乐丨丨蒙汜东戏扶桑　又去声梁元帝和刘尚书侍五明集诗绮钱蔽丨丨缇幔卷南荣】
　　西瞻【史记河渠书赞上姑苏望五湖东窥洛汭大邳迎河行淮泗济漯洛渠丨丨蜀之岷山及离碓北自龙门至于朔方　谢恵连西陵遇风献康乐诗见东睇下】
　　西送【胡曽咏史诗不觉钱塘江上月一宵丨丨越兵来】
　　西迎【五代史徐懐玉传天复四年以州兵丨丨昭宗都洛阳】
　　西望【左传及君即位我君景公引领丨丨曰庶抚我乎史记司马相如传丨丨昆仑之轧沕洸忽兮直径驰乎三危　北史尉景传子世辩嗣周师将入邺令世辩率千余骑觇候出滏口登髙阜丨丨遥见羣鸟飞起是西军旗帜即驰还比至紫陌桥不敢顾　唐书崔郾传自山以东百城地千里昨日得之今日失之丨丨戎垒距宗庙十舍百姓憔悴蓄积无有　吕览夫私视使目盲私听使耳聋私虑使心狂三者皆私没精则智无由公智不公则福日衰灾日隆以日倪而丨丨知之苏轼超然台记丨丨穆陵隠然如城郭师尚父齐威公之遗烈犹有存者　又赤壁赋丨丨夏口东望武昌山川相缪郁乎苍苍此非孟徳之困于周郎者乎　沈约游钟山应西阳王教诗见南瞻下　何逊拟轻薄篇走狗通丨丨牵牛亘南直　李白蜀道难蜀道之难难于上青天侧身丨丨长咨嗟　又鸣臯歌奉饯从翁清归五厓山居觉时枕席非碧山侧身丨丨阻秦关　杜甫光禄坂行山行落日下絶壁丨丨千山万山赤　又秋兴诗见东来下　韦应物襄武馆游眺诗是时秔稻熟丨丨尽田畴　刘禹锡和令狐相公入潼关诗见东瞻下　张籍寄王秘书建诗闻君鹤岭住丨丨日依依刘庭琦铜雀台诗即今丨丨犹堪思况复当时歌舞人　卢肇别宜春赴举诗秋天草木正萧疎丨丨秦关】
　　【别旧居　李咸用投知诗丨丨长安路几千迟回不为别家难　赵嘏代人赠杜牧侍御诗郎作东台御史时妾长丨丨敛双眉　李羣玉洞庭遇秋诗未减遥客情丨丨杳何极　马戴鹳雀楼晴望诗尧女楼丨丨人懐太古时　王炎葬西施挽歌丨丨呉王国云书凤字牌韩琮西京即事诗候骑北来惊有説戍楼丨丨悔为文　朱徳润题淮隂梅鼎画蜀山圗诗丨丨巴江隔锦官青泥黄栈细盘盘　曹伯启夜宿太湖岸诗太湖丨丨如沧溟木落霜寒波更清】
　　西登【史记武帝纪拜齐人公孙卿为郎东使候神于太室上遂郊雍至陇西丨丨空桐幸甘泉　曹植飞龙篇丨丨玉台金楼复道】
　　西临【沈约三月三日率尔成章诗东出千金堰丨丨雁鹜陂　虞世基秋日赠王中舍诗见南注下】西跻【曹植应诏诗丨丨关谷或降或升】
　　西升【云笈七籖洞元灵寳定观经注通身合道即身得道真心证身亡不离生死丨丨经云是故失生本焉能知道源　又黄庭内景经仙人章注老君内视圗丨丨八吏圗】
　　西向【一作乡又作向书顾命东序丨丨敷重丰席画纯雕玉仍几　礼记曲礼见东乡下　又疏东乡丨丨以南方为上者谓北设席皆以南方为上者坐在东方丨丨是在阳以南方为上坐若在西方东乡是在隂亦以南方为上　又檀弓国昭子之母死问于子张曰葬及墓男女妇人安位子张曰司徒敬子之丧夫子相男子丨丨妇人东乡　史记项羽纪见东向下　又苏秦传臣窃以天下之地圗案之诸侯之地五倍于秦料度诸侯之卒十倍于秦六国为一并力丨丨而攻秦秦必破矣今西面而事之见臣于秦夫破人之与见破于人也臣人之与见臣于人也岂可同日而论哉　又淮隂侯传汉兵夹击大破虏赵军斩成安君泜水上禽赵王歇信乃令军中毋杀广武君有能生得者购千金于是有缚广武君而致戏下者信乃解其缚东乡坐丨丨对师事之　汉书贾谊传见东帝下　又枚乗传转粟丨丨陆行不絶水行满河不如海陵之仓　又爰盎传陛下至代邸丨丨让天子者三南乡让天子者再夫许由一让陛下五以天下让过许由四矣　又王尊传见南乡下　晋书礼志汉武帝郊泰畤平旦出行宫东乡揖日其夕丨丨揖月既郊日月又不在东西郊也后遂旦夕常拜　宋书天文志永和五年十一月乙卯慧星见于亢芒丨丨白长一丈　齐书礼志见南向下　又先皇于武皇伦则第为季义则经为臣设配飨之坐应在世祖之下并列俱丨丨　孙逖送越州裴参军诗客愁丨丨尽乡梦北归难】
　　西睨【张协登北邙山赋前瞻狼山却闚大坯东眺虎牢丨丨熊耳】
　　西归【诗谁将丨丨懐之好音　史记周纪命召公释箕子之囚命毕公释百姓之囚表商容之闾命南宫括散鹿台之财发钜桥之粟以赈贫弱萌命南宫括史佚展九鼎保玉命闳夭封比干之墓命宗祝享祠于军乃罢兵丨丨行狩记政事作武成封诸侯班赐宗彞作分殷之器物　又髙祖纪汉王欲丨丨张良陈平谏曰汉有天下大半而诸侯皆附之楚兵罢食尽此天亡楚之时也不如因其饥而遂取之今释勿击此所谓养虎自遗患也汉王听之　后汉书冯衍传丨丨故郡闭门自保不敢复与亲故通　又赵岐传举理剧为皮氏长防河东太守刘祐去郡而中常侍左悺兄胜代之岐耻疾宦官即日丨丨　又王涣传涣丧丨丨道经农民庶皆设槃案于路吏问其故咸言平常持米到洛为卒司所钞忘其半自王君在事不见侵枉故来报恩其政化懐物如此　晋书温峤传义军屡战失利峤军食尽陶侃怒曰使君前云不忧无将士惟得老仆为主耳今数战皆北良将安在荆州接胡蜀二虏仓库当备若复无食仆便欲丨丨更思良算　宋书大且渠逊传永初元年七月逊东略浩亹李歆乗虚攻张掖逊回军丨丨歆退走追至临泽斩歆兄弟三人　又豫州蛮传西阳有巴水蕲水希水赤亭水丨丨水谓之五水蛮　北史齐帝纪总论土崩瓦解众叛亲离顾瞻周道咸有丨丨之志　易林东行失旅不知所处丨丨无配莫与笑语　云笈七籖上清真人总仙大司马长生法临主三天君姓柏成讳歘生字芝髙乃中皇时人年九嵗求长生之道至十四与丨丨公子巨灵伯尹俱师事黄谷先生　又许宣平归吟诗负薪朝出卖沽酒日丨丨　何劭洛水祖王公应诏诗嘉宴既终白日丨丨王融寒晚诗如何将暮天复值丨丨日　鲍照呉兴黄浦亭庾中郎别诗旅雁方南过浮客未丨丨　沈约】
　　【嵗暮愍衰草诗愿逐晨征鸟薄暮共丨丨　李白白头吟东流不作丨丨水落花辞条差故林　刘禹锡送宗密上人归南山草堂寺诗见东泛下　杨知至和李尚书命妓歌饯崔侍御诗声随御史丨丨去谁伴文翁怨九春　赵嘏送韦中丞诗泣尽楚人多少泪满船唯载酒丨丨　薛能监郡犍为将归使府登楼寓题诗江楼一望丨丨去不负嘉州只负身　曹唐小游仙诗丨丨使者骑金虎亸鞚垂鞭唱歩虚　陆送浙东徳师侍御罢府丨丨诗芙蓉散尽丨丨去唯有山隂九万牋吕岩七言诗当年诗价满皇都掉臂丨丨是丈夫王安石送程给事知越州诗丨丨定有诗千首想肯重来贲一丘　又重登寳公塔诗应身东返知何国瑞像丨丨自本朝】
　　西游【战国防孟尝君予车五十乗金五百斤丨丨于梁谓梁王曰齐放其大臣孟尝君于诸侯诸侯先迎之者富而兵强　史记吕不韦传吕不韦曰窃闻安国君爱幸华阳夫人华阳夫人无子能立嫡嗣者独华阳夫人耳请以千金为子丨丨事安国君及华阳夫人立子为嫡嗣　汉书终军传初军从济南当诣博士歩入关关吏予军繻军问以此何为吏曰为复传还当以合符军曰大丈夫丨丨终不复传还弃繻而去军为谒者使行郡国建节东出关关吏识之曰此使者乃前弃繻生也　荘子天运篇孔子丨丨于卫顔渊问师金曰以夫子之行为奚如　吕览魏公叔痤疾恵王往问之曰公叔之疾嗟疾甚矣将奈社稷何公叔对曰臣之御庶子鞅愿王以国听之也为不能听勿使出境王不应出而谓左右曰岂不悲哉以公叔之贤而今谓寡人必以国听鞅悖也夫公叔死公孙鞅丨丨秦秦孝公听之秦果用彊魏果用弱　云笈七籖葛仙公五千文经序曰大道不行丨丨天下　明一统志丨丨洞在保宁府巴州北一百八十里嵌嵚竒怪　挚虞思游赋闻碧鸡之长晨兮吾将往乎丨丨　阮籍咏懐诗丨丨咸阳中赵李相经过　何逊与沈助教同宿湓口夜别诗我为浔阳客戒旦乃丨丨　储光羲杂诗丨丨昆仑墟可与世人违　李频长安夜懐诗匹马丨丨日从吴又转荆许浑送惟上人归新安诗宁忆丨丨客劳劳歌路难崔道融秋夕诗自怜三十未丨丨傍水寻山过却秋马戴答太原从军杨员外送别诗丨丨还献赋应许托平生　刘沧送友人游蜀诗北去丨丨春未半蜀山云雪入诗情　韦荘题吉涧卢拾遗荘诗主人丨丨去不归满溪春雨长春薇　陈存穆陵路诗丨丨匣长劒日暮湘楚间　元好问京兆漕司官居诗丨丨曽有约到日更题诗】
