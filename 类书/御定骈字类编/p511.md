<!-- { "loadSidebar": true } -->
　　潼谷【元史五行志至元二十三年六月安西路华州华隂县大雨丨丨水涌平地三丈余　水经注河水北流迳通谷述征记所谓丨丨水者也】
　　潼山【明一统志丨丨在凤阳府灵壁县北七十里旧有南华观庄子尝隠于此】
　　潼关【魏志武帝纪马超等屯丨丨公西征与超等夹关而军公急持之而潜遣徐晃朱灵等夜渡蒲坂津据河西为营公自丨丨北渡　周书晋公护传出军至丨丨乃遣柱国尉迟迥率精兵十万为前锋大将军权景先率山南之兵出豫州少师杨出轵闗　唐书地理志见渭津下　水经河水又南迳雷首山西又南涑水注之又南至华隂丨丨渭水从西来注之　唐防要武徳九年诏停丨丨已东縁河诸关天授二年省丨丨置洛州南北面闗建中二年丨丨依旧置防御使　地理通释丨丨郡县志在华州华隂县东北三十九里古桃林塞也闗西一里有潼水因以名闗　明一统志丨丨在河南府阌乡县西六十里与陜西华隂县分界唐太宗有入丨丨诗　王维别綦毋潜诗渭水氷下流丨丨雪中啓　韩愈丨丨诗荆山已去华山来日照丨丨四扇开　苏轼诗五老彭蠡三峰照丨丨】
　　潼蒙【易林丨丨蔚荟肤寸来会津液下降流潦滂沛】
　　洮
　　洮河【唐书吐蕃传诏吏部尚书侯君集为行军大总管出当弥道右领军大将军执失思力出白兰道右武卫大将军牛进达出阔水道右领军将军刘兰出丨丨道并为行军总管率歩骑五万进讨　又别将尚恐热为落门川讨撃使略地至渭州与宰相尚与思罗战薄寒山思罗败走松州合苏毗吐浑羊同兵八万保丨丨自守　元史河源附録至积石州即禹贡积石五日至沙州安郷闗一日至打罗坑东北行一日丨丨水南来入河　明一统志丨丨在岷州卫城北自洮州来至衞城北流入临洮府界　又丨丨在临洮府城西南源出蕃地流入本境盘束山峡中千数百里始经府城南浩然奔放声如万雷】
　　洮水【史记髙祖纪见汉将下　唐书吐蕃传开成四年遣太子詹事李景儒往使吐蕃以论集热来朝献玉器羊马自是国中地震裂水泉涌岷山崩丨丨逆流三日防食稼人饥疫死者相枕藉鄯郭间夜闻鼙鼓声人相惊　宋史河渠志提防秦凤等路刑狱郑民宪请于熙州南闗以南开渠堰引丨丨并东山直北道下至北关并自通逺军熟羊砦导渭河至军溉田　元史河源附録自丨丨与河合又东北流过达勒达地各八百余里过丰州西受降城折而正东流过达勒达地古天徳军中受降城东　水经河水又东丨丨注之注地理志曰水出塞外中沙州记曰丨丨与垫江水俱出嵹台山地理通释陇右道古雍梁二州之境其大川则有丨丨弱水水河渎及休屠之泽在焉　十道山川攷丨丨出西中北至沙州枹罕县入河　明一统志丨丨在太原府平定州西九十里寿阳西太平谷东流入泽发水合冶水】
　　洮湟【唐书贾耽传耽嗜观书尤悉地理方吐蕃盛强盗有陇西异时州县逺近有司不复传耽乃绘布陇右山南九州且载河所经受为图又以丨丨甘凉屯镇頟籍道里广狭山险水原为别録六篇河西戎之录四篇上之诏赐币马珍器】
　　洮阳【汉书地理志零陵郡县丨丨注洮音韬　周书明帝纪贺兰祥攻拔丨丨洪和二城吐谷浑遁走】洮治【汉书地理志注零陵莽曰丨丨】
　　洮州【周书武帝纪保定元年二月己卯遣大使巡察天下于洮阳置丨丨　元史地理志丨丨县可当】洮上【魏志王基传姜维因丨丨之利轻兵深入粮饷不继军覆上邽】
　　洮西【蜀志姜维传出陇西南安金城界与魏大将军郭淮夏侯霸等战于丨丨】
　　洮罕【晋书姚弋仲载记其先有虞氏之苖裔禹封舜少子于西戎世为酋其后烧当雄于丨丨之间】洮咸【谷梁传兵车之防四疏兵车之会四者丨丨牡丘淮也】
　　洮岷【杜甫寄张山人彪诗官场罗镇碛贼火近丨丨】
　　洮云【杜甫寄彭州髙使君适虢州岑长史参诗陇草萧萧白丨丨片片黄】
　　洮砚【洞天清録除端歙二石惟洮河緑石北方最贵重然石在临洮大河深水之底非人力所致得之为无价之宝着録相传虽知有丨丨然目所未睹今或有旧石砚名为洮者多　陆游诗玉屑名牋来濯锦风漪竒石出临洮注张季良寄丨丨何元立寄蜀纸】
　　洮米【尔雅溞溞淅也注丨丨声】
　　漾
　　漾水【书禹贡嶓冢导漾传泉始出山为丨丨　通典见汉水下　水经见江津下　李白入彭蠡经松门观石镜缅懐谢康乐题诗书游览之志诗丨丨向东去漳流直南奔　元稹渡汉江诗见江濆下　王建诗沙湾丨丨图新粉緑野荒阡晕色缯】
　　漾沣【蔡邕汉津赋登源自乎嶓冢引丨丨而东征】
　　湟
　　湟水【汉书孝武帝纪元鼎五年遣伏波将军路博徳出桂阳下丨丨　又赵充国传光禄大夫义渠安国使行诸先零豪言愿时渡丨丨北逐民所不田处畜牧安国以闻充国劾安国奉使不敬是后人旁縁前言抵冒渡丨丨郡县不能禁注师古曰丨丨出金城临塞外东入河丨丨之地是汉地　唐书地理志鄯州西平郡有丨丨县　又吐蕃传丨丨出蒙谷抵龙泉与河合　水经河水又东过金城允吾县北注莽又更允吾为修逺县河水在其南不在其北南有丨丨出塞外东连西王母石室石釜西海盐池北故阚骃曰其西即丨丨之源也　明一统志丨丨在临洮府兰州西一百八十里一名金城河一名河水源出大小榆谷之北与洮水浩亹河水合】
　　湟中【汉书赵充国传往者举可先行者吾举辛武贤丞相御史复白遣义渠安国竟阻败金城丨丨谷斛八钱吾谓耿中丞籴二百万斛谷人不敢动矣耿中丞请籴百万斛乃得四十万斛耳义渠再使且费其半失此二防人故敢为逆失之豪厘差以千里是既然矣　水经注湟水东流迳丨丨城北故小月氏之地也】
　　湟潦【大戴礼丨丨生苹湟下处也有丨然后有丨有潦而后有苹草也】
　　湟陿【汉书赵充国传臣前部士入山伐材木大小六万余枚皆在水次愿罢骑兵留弛刑应募及淮扬汝南歩兵与吏士私从者合凡万二百八十一人用谷月二万七千三百六十三斛盐三百八斛分屯要害处氷解漕下缮乡亭浚沟渠治丨丨以西道桥七十所令可至鲜水左右】
　　汾
　　汾水【诗魏谱见河曲下　左传僖公十有六年秋狄侵晋取狐防受铎渉汾及昆都因晋败也杜注丨丨出太原南入河　战国策知伯曰始吾不知水之可亡人之国也乃今知之丨丨利以灌安邑绛水利以灌平阳　史记赵世家三国攻晋阳嵗余引丨丨灌其城城不浸者三版襄子惧乃夜使相张孟同私于韩魏韩魏与合谋以三月丙戌三国反灭智氏共分其地于是襄子行赏髙共为上张孟同曰晋阳之难惟共无功襄子曰方晋阳急羣臣皆懈惟共不敢失人臣礼是以先之周书武帝纪柱国赵王招歩骑一万自华谷攻齐汾州诸城柱国宇文盛歩骑一万守丨丨闗　庄子尧往见四子藐姑射之山丨丨之阳窅然丧其天下焉　淮南子丨丨蒙浊而宜麻　水经河水又南出龙门口丨丨从东来注之　又丨丨出太原汾阳县北管涔山中说杨素使谓子曰盍仕乎子曰疏属之南丨丨之曲有先人之弊庐在可以辟风雨有田可以具饘粥弹琴著书讲道劝义自乐也愿君侯正身以统天下时和嵗丰则通也受赐多矣不愿仕也　地理通释唐志丨丨介休县有雀防谷通典汾州灵石县东南有髙璧岭雀防谷丨丨闗皆险固之处　大业杂记见河源下　本事诗天宝末元宗尝乗月登勤政楼命梨园弟子歌数阕有唱李峤诗者云富贵荣华能几时山川满目泪沾衣不见只今丨丨上惟有年年秋鴈飞时上问是谁诗或对曰李峤因凄然泣下不终而起曰李峤真才子也庾信崔訦神道碑铁马有河桥之战戈船有丨丨之兵　江总羣臣请陈武帝懴文若使七圣遂迷窅然丨】
　　【丨之上八骏沃若方在瑶池之滨　王筠开善寺碑访道峒山乗风独逺凝神丨丨窅然自丧　陈子昂进奉和秋景观竞渡诗表白云兴咏汉游丨丨之祠黄竹申歌周舞瑶池之驾　李白明堂赋遂邀崆峒之道礼丨丨之阳　阮籍诗东南有射山丨丨出其阳　谢灵运从游京口北固应诏诗昔闻丨丨游今见尘外镳　谢朓诗遗情丨丨垂冕鸿宫　萧楚材奉和展礼岱宗涂经濮济诗已降丨丨作仍深迎渭情　戴叔伦广陵送赵主簿自蜀归绛州寜觐诗将归丨丨上逺省锦城来刘禹钖和白侍郎送令狐相公镇太原诗叠鼓蹙成丨丨浪闪旗惊断塞鸿飞　又裴溪诗楚客忆闗中疏溪想丨丨　李商隠诗介山当驿秀丨丨绕关斜　王珪上元应制诗见汉才下】
　　汾河【晋语葵丘之会献公将如会遇宰周公曰君可无会也公乃还宰孔谓其御曰晋侯将死矣景霍以为城而丨丨涑浍以为渊戎翟之民实环之汪是土也茍违其违谁能惧之今晋侯不量齐徳之丰否不度诸侯之势释其闭修而轻于行道失其心矣君子失心鲜不夭昏　明一统志丨丨源出岢岚州流经灵石赵城洪洞临汾南歴襄阳太平绛州稷山河津荥河注于黄河　沈炯汉武通天台表射之罘于海浦礼日观而称功横中流于丨丨指柏梁而髙宴　杨炯庭菊赋共丨丨之鼎气同庶子之春华】
　　汾海【庾信段永神道碑铭玉门遗矩丨丨留爱】
　　汾川【左传见汾洮下　唐书地理志丹州咸寜郡本丹阳郡义寜元年析延安郡之义川丨丨咸寜县置明一统志丨丨水在延安府宜川县北八十里源出耳泉县界东流入黄河　张九龄奉和圣制同二相南】
　　【出雀防谷诗丨丨花鸟意并奉属车尘　卢照隣上之回曲振旅丨丨曲　刘禹锡詶令狐相公诗呉苑燕辞人去丨丨鴈带书来】
　　汾沮【韦应物拟古诗丨丨何鄙俭考槃何退穷】
　　汾浍【左传晋人谋去故绛诸大夫皆曰必居郇瑕氏之邑韩厥曰不如新田土厚水深居之不疾有丨丨以流其恶　唐书五行志干符五年秋大霖雨丨丨及河溢流害稼　又王式传时特峨胡亦饥将入寇丨丨闻式严备不敢道境报其种落曰晋州刺史当避　栁宗元晋问景霍丨丨以经其壖　储光羲奉和韦判官献侍郎叔除河东采访使诗盛徳滋冀方仁风清丨丨　司马光送任祠部诗图书周内史丨丨晋全封】汾洛【马祖常秋谷平章生日诗丨丨精灵合文章运防通】
　　汾涧【晋书刘元海载记刘氏虽分居五部然皆家居晋阳丨丨之滨】
　　汾谷【王光庭奉和圣制答张说扈从南出雀防谷诗寒随丨丨尽春逐晋郊来】
　　汾堤【卢柟水亭赋见水亭下】
　　汾陉【战国策苏秦说楚威王曰楚地西有黔中巫郡东有夏州海阳南有洞庭苍梧北有丨丨之塞郇阳地方五千里带甲百万车千乗骑万匹粟支十年此霸王之资也】
　　汾隰【左传桓公三年春曲沃武公伐翼次于陉庭韩万御戎梁为右逐翼侯于丨丨骖絓而止夜获之及栾共叔注丨丨汾水边　竹书纪年周宣王四十年晋人败北戎于丨丨】
　　汾地【诗疏见汾王下】
　　汾城【史记秦本纪昭襄王四十八年十月五大夫陵攻赵邯郸四十九年正月益发佐陵陵战不善免王龁代将五十年十二月益发卒军丨丨旁龁攻邯郸不防去还奔汾军】
