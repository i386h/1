<!-- { "loadSidebar": true } -->
　　白颈【汉书五行志景帝三年有丨丨乌与黒乌羣鬬楚国吕县丨丨不胜堕泗水中死者数千刘向以为白黑祥也　白居易过骆山人野居小池诗红芳照水荷丨丨观鱼鸟　李郢詶友人诗相如病渴今全校不羡生台丨丨鸦　温庭筠雉场歌彩仗锵锵已合围绣翎丨丨遥相妒】
　　白脰【尔雅鸒斯鹎鶋燕丨丨鸟注脰颈　本草集解燕鸟一名丨丨一名鬼雀一名鶷】
　　白咽【易林青牛丨丨呼我俱田　韩愈华山女诗洗妆拭面着冠帔丨丨红颊长眉青】
　　白沫【抱朴子通天犀有白理如线者以其角为义导搅毒药中皆生丨丨无毒物则无沫起也　王安石久雨诗煤炲着天无寸空丨丨上岸吹鱼龙　苏轼荆门惠泉诗纷纷丨丨乱隠隠苍崖坼　苏辙游仙潭诗路防行人止龙藏丨丨旋】
　　白腕【王建捣衣曲妇姑相对神力生双揎丨丨调杵声】
　　白脊【易林獐鹿雉羣聚东圃卢黄丨丨俱往追逐九齚十得君子有喜】
　　白脉【云笈七籖肺似白莲化开五叶下垂上有丨丨膜在心上覆心　相牛经眼中有丨丨贯瞳子最快洞天清録太湖石有丨丨以利刀刮之则成屑　苏轼雪浪斋铭序予于山中后圃得黒石丨丨如蜀孙位】
　　【孙知微所画石间奔流尽水之变】
　　白乳【吕岩勉牛生夏侯生诗金木交而土归位铅汞分而丹露胎赤血换而丨丨流透九窍兮动百骸余靖贺孙抗员外诗僧来便学尝茶诀丨丨枪旗带露收】
　　白腹【尔雅駵马丨丨騵　后汉书公孙述传述废铜钱置铁官钱百姓货币不行蜀中童謡言曰黄牛丨丨五铢当复五铢汉货言天下当并还刘氏　晋书食货志王莽称黄述欲继之故称丨丨　广志白猿长尾丨丨善縁登　埤雅鳗无鳞甲丨丨似鳝而大青色玉海见黑身下　庾信谢滕王赉猪啓见赤栏下】白腰【陆玑诗疏猱猕猴也楚人谓之沐猴老者为玃长臂者为猨猨之丨丨者为獑胡　说文□□乃蝯蜼之属黒身丨丨如带手有长毛白色似握版】
　　白背【宋史蒲甘国传崇寜五年遣使入贡诏礼秩视注辇尚书省言注辇役属三佛齐胡勅书以大背纸缄以匣襆今蒲甘乃大国王欲如大食交阯诸国礼凡制诏并书以丨丨金花绫纸贮以间金镀管籥用锦绢夹襆缄封以往从之　齐民要术苖旣出垄每一经雨丨丨时辄以铁齿揍纵横杷而劳之】
　　白皮【本草桑丨丨甘以固元气之不足而补虚辛以泻肺气之有余而止　杜甫海椶行龙鳞犀甲相错落苍棱丨丨十抱文】
　　白骨【吴语越王命诸稽郢行成于吴曰昔者越国见祸得辠于天王天王亲趋玉趾以心孤句践而又宥赦之君王之于越也繄起死人而肉丨丨也孤不敢忘天灾其敢忘君王之大赐乎　战国策魏文侯曰丨丨疑象武夫类玉此皆似之而非者也　后汉书郅恽传昔文王不忍露丨丨武王不以天下易一人之命　晋书卢志传赈阳翟饥人葬黄桥丨丨皆盛徳之事　盐铁论扁鹊不能肉丨丨微箕不能存亡国　楞严经优婆尼沙陁悟丨丨微尘归于空虚谓之丨丨观　酉阳杂俎光宅寺普贤堂本天后梳洗堂堂中四壁画像及脱皮丨丨匠意极崄　曹植谏取诸国士息表陛下必欲崇亲亲笃骨肉润丨丨而荣枯木者惟遂仁徳以副前思　蔡琰悲愤诗丨丨不知谁纵横莫覆盖　乔知之羸骏篇君王傥若不见遗丨丨黄金犹可市　杜甫得舍弟观书悲喜相兼团圎可待赋诗即事情见乎辞诗老身须付托丨丨更何忧　李商隠哭遂州萧侍郎诗青云寜寄意丨丨始霑恩　苏轼诗幽人丨丨观大士甘露灭】
　　白骴【陆游诗野烧明枯树青燐照丨丨】
　　白肉【礼记檀弓鲁庄公及宋人战于乗邱马惊败绩圉人浴马有流矢在丨丨　晋书王纳传纳问桓温曰公致醉可饮几酒食肉多少温曰年大来饮三升便醉丨丨不过十脔　南史萧颖胄传颖胄素能饮酒噉丨丨脍至三斗　杜甫画马賛雪垂丨丨风蹙兰筋】
　　白膜【本草柑皮纹粗色黄而厚肉多丨丨】
　　白足【鸡跖集释昙始足白于面虽跣踄泥水未尝沾湿称丨丨和尚　刘禹锡送僧元暠东游诗序在席砚者多旁行四句之书备将迎者皆赤髭丨丨之侣诗云寳书翻译学初成振锡如飞丨丨轻　又送如智法师诗都人礼丨丨施者散金钱　李商隠天平公座中呈令狐相公时蔡京在坐京曽为僧徒故有第五句诗丨丨禅僧思败道青袍御史拟休官　陈陶题僧院紫竹诗见黄茅下　苏轼九日寻臻阇黎诗丨丨赤髭迎我笑拒霜黄菊为谁开】
　　白脚【杜阳杂编咸通十四年春诏迎佛骨京城及畿甸竞聚僧徒广设佛像吹螺声钹灯烛相继令小儿玉带金额丨丨呵唱于其间恣为嬉戏　文献通考已充役者谓之批朱未充役者谓之丨丨】
　　白趾【贯休送僧诗丨丨碧目数百潇洒】
　　白蹄【诗疏见白下】
　　白蹢【诗有豕丨丨蒸渉波矣】
　　白跨【尔雅骊马丨丨驈】
　　白志【宋史五行志天禧四年七月耒阳县民张中妻产三男其额有丨丨方寸余上生白发　酉阳杂俎太极眞仙中万善升玉清丨丨见腹】
　　白毛【诗有马白颠注白颠额有丨丨　蜀志马良传见白眉下　骆賔王咏鹅诗丨丨浮緑水红掌拨清波　刘长卿白鹭诗秋水寒丨丨夕阳吊孤影　元稹有鸟诗无心为主拟衔花空长丨丨映红肉　贾岛送路某从军诗叹命无知己梳头落丨丨】
　　白鬛【诗有駵有雒传黒身丨丨曰雒】
　　白毫【法华经世尊于灵山防上为诸大众说二十八品放眉间丨丨相光照三千大千世界　拾遗记庖犠长头修目齿龙唇眉有丨丨鬓垂委地　沈佺期红楼院应制诗红楼疑见丨丨光逼近宸居福盛唐李白丨丨子歌淮南小山丨丨子乃在淮南小山里雍裕之赠苦行僧诗幽深红叶寺清净丨丨僧　皮日休小桂诗叶彩随髓融花状丨丨蕤　苏轼千佛阁诗千金用尽身无事坐看香烟绕丨丨　又和子由中秋见月诗明月未出羣山髙瑞光千丈生丨丨】
　　白尾【晋书天文志济水气如黒防渭水气如狼丨丨】
　　白液【元史忠义传王巴延信州推官贼帅王善拥众直压州西门巴延挺颈受刃颈防涌丨丨如乳暴尸数日色不变　云笈七籖丹出一门而异名各有三一禁法不可轻传于人何谓不可轻传假如神符若非太一宫天一宫成者即名丨丨终不成器　宋濓忆与刘伯温章三益叶景渊三君子同上江表五六年间人事离合不齐而景渊已作土中人矣慨然有感诗金茎擎丨丨玉瓉含黄流】
　　白膏【参同契血化丨丨神形俱妙　酉阳杂俎药草异号有流丹丨丨胡粉也】
　　白汁【本草释名楚人呼乳为谷其木中丨丨如乳故以名之】
　　白汗【战国防汗明见春申君曰夫骥之齿至矣服盐车而上太行蹄申膝折尾湛胕溃漉汁洒地丨丨交流外阪迁延负棘而不能上　晋书夏统传统雅善谈论宗族劝之仕统勃然作色曰闻君之谈不觉寒毛尽戴丨丨四匝　淮南子夫奉一爵酒不知于色挈一石尊则丨丨交流况羸天下之忧而任海内之事者乎岑参赤骠马歌扬鞭骤急丨丨流弄影行骄碧蹄碎苏轼监试呈诸试官诗每闻科诏下丨丨如流沈】白血【穆天子传犬戎朝天子于雷首之阿乃献良马四匹天子使孔牙受之曰雷水之平爰有黒牛白角爰有黒羊丨丨也　老子内传老君顶有日光身滋丨丨面凝金色舌络锦文】
　　白屑【本草豹头骨烧灰淋汁去头风丨丨作枕辟邪】
　　白质【仪礼乡射礼天子熊侯丨丨诸侯麋侯赤质　陆玑诗疏紫贝丨丨如玉紫防为文皆行列相当司马相如封禅文般般之兽乐我君囿丨丨黒章其仪孔嘉　杨炯老人星赋凤皇丹彩驺虞丨丨】白点【晋书张轨传张掖临松山石有金马字磨灭粗可识而张字分明又有文曰初祚天下西方安万年姑臧又有元石丨丨成二十八宿　白居易看采菱诗见青角下　又彭蠡湖晩归诗鸟飞千丨丨日没半红轮】
　　白棱【本草集解黄端丨丨名黄石英赤端丨丨名赤石英】
　　白片【云笈七籖紫灵砂若是丨丨棱角生青光者是下品　白居易春至诗见黄梢下】
　　白兆【贯云石诗桃花染雨入丨丨信知尘世逃神仙】
　　白的【陈陶镜道中吹箫诗金栏丨丨善篸双凤夜伴江南楼】
　　白子【云笈七籖见黒树下】
　　白文【宋史太宗纪太平兴国七年三月舒州上元石有丨丨曰丙子年出赵号二十一帝】
　　白理【抱朴子见白沫下】
　　白采【淮南子孟秋之月西宫御女白色衣丨丨】
　　白章【苏轼代书答梁先诗见黒质下】
　　白色【法献记月支国有佛唾壶丨丨似佛鉢】
　　白艳【郑璧奉和陆鲁望白菊诗丨丨轻明带露痕始知佳色重难羣】
　　白心【庄子愿天下之安寜以活民命人我之养毕足而止以此丨丨　张九龄詶宋使君见诒诗但愿丨丨在终然涅不淄】
　　白意【韩非子夙兴夜寐卑身贱体竦心丨丨明刑辟治官职以事其君　说苑虚心丨丨进善通道】白情【刘向九叹指列宿以丨丨兮诉五帝以置词】
　　白法【净住子涅槃经云有二丨丨能救众生一惭二愧王维黎拾遗昕裴秀才迪见过秋夜对雨之作丨丨调狂象元言问老龙　杨巨源和郑少师相公题慈恩寺禅院诗丨丨知深得苍生要重论】白业【净住子丨净之丨裁不足言烦恼重怅森然满目传灯録逹摩谓南天竺王曰汝勤修丨丨护持三寳经云一切众生作黒业者黒业相续作丨丨者丨丨不断】
　　白学【宋书夷蛮传沙门惠琳尝着均善论曰有丨丨先生者以为中国圣人经纶百出其徳矣智周万变天人之理尽矣道无隠旨教罔遗筌聪叡迪哲何负于殊论哉有黒学道士陋之谓不照幽冥之途弗及来生之化虽尚虚心未能虚事不逮西域之深也】
　　白徳【后汉书公孙述传援神契曰五徳之运黄乗赤而白继黄金据西方为丨丨而代王氏得其正序】白事【唐书刘元佐传元佐旣贵母尚在见县令走庭中丨丨退戒元佐曰长吏恐惧卑甚吾思而父吏于县亦当尔而据案当之可安乎元佐感泣　宋史刘挚传宰掾每于报政分防时请间丨丨多持两端伺意指世说王东亭到桓公吏旣伏阁下桓令人窃取其丨丨东亭即于阁下更作无复向一字　又何骠骑作防】
　　【稽虞存弟謇作郡主簿以何见客劳损欲白防常客使家人节量择可通者作丨丨成以见存存时为何上佐正与謇共食语云丨丨甚好待我食毕作教食竞取笔题丨丨后云若得门庭长如郭林宗者当如所白汝何处得此人　韩愈王适墓志铭闻金吾李将军年少喜事可撼乃蹐门告曰天下竒男子王适愿见将军丨丨韦应物答杨奉礼诗丨丨廷吏简闲居文墨亲范成大题请息斋诗园丁以时丨丨山客终日相陪】
　　白物【墨经凡新墨不及故墨卫夫人曰墨取十年以上强之如石者盖其愈久益坚且丨丨久斯变黒况其本黒之物】
　　白论【晋书刘毅传徒结丨丨以为虚誉则品不料能百揆何以得理万机何以得修】
　　白报【礼记玉藻大夫拜赐而退疏拜竟则退不待丨丨恐君召进荅已故也】
　　白语【杨文公谈苑闻教宴防曰丨丨】
　　白奏【汉书江充传充从上甘泉逢太子家使乗车马行驰道中充以属吏太子闻之使人谢充曰惟江君寛之充不听遂丨丨上曰人臣当如是大见信用　唐书陆元方传拜鸾台侍郎同凤阁鸾台平章事后尝问外事对曰臣备位宰相大事当丨丨民间碎务不敢以闻】
