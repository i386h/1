<!-- { "loadSidebar": true } -->
　　府西【大业杂记见台西下　又西朝堂第二街北壁第即右骁卫府丨丨连右御卫府丨丨抵右掖门街】府中【史记范睢传须贾曰吾马病车轴折非大车驷马吾不出范睢曰愿为君借大车驷马于主人翁范睢归取大车驷马为须贾御之入秦相府丨丨望见有识者皆避匿　又申屠嘉传见殿上下　又赵禹传用亷为令史事太尉亚夫亚夫为丞相禹为丞相史丨丨皆称其亷平然亚夫弗任曰极知禹无害然文深不可以居大府　后汉书陈宠传转广汉太守先是洛县城南每隂雨尝有哭声闻于丨丨积数十年宠闻而疑其故使吏案行还言世衰乱时此下多死亡者而骸骨不得葬傥在于此宠怆然矜叹即敕县尽收敛葬之自是哭声遂絶　戴叔伦婺州路别录事诗丨丨相见少江上独行遥】
　　府上【史记聂政传聂政独行杖剑至韩韩相侠累方坐丨丨持兵防而卫侍者甚众聂政直入上阶刺杀侠累左右大乱聂政大呼所击杀者数十人因自披面决眼自屠出肠遂以死】
　　府内【晋书防稽王道子传嬖人赵牙出自优倡茹千秋本钱塘捕贼吏因赂謟进道子以牙为魏郡大守千秋骠骑谘议叅军牙为道子开东第筑山穿池列树竹木功用钜万道子使宫人为酒肆沽卖于水侧与亲昵乗船就之饮宴以为笑乐帝常幸其宅谓道子曰丨丨有山因得游瞩甚善也然脩饰太过非示天下以俭道子无以对　又戴洋传约丨丨地忽赤如丹洋曰按河图徴云地赤如丹血丸丸当有下犯上者恐十月二十七日胡马当来饮淮水至时石勒骑大至攻城大战其日西风兵火俱发约大惧防风回贼退】府外【魏书甄琛传语称出内之吝有司之福施惠之难人君之祸夫以府藏之物犹以不施而为灾况丨丨之利而可吝之于黔首】
　　府召【齐书宗测传骠骑豫章王徴为参军测答丨丨云何为谬伤海鸟横斤山木】
　　府望【晋书陶侃传孙秀以亡国支庶丨丨不显中华人士耻为掾属以侃寒宦召为舍人】
　　府任【宋书谢景仁传及北伐大司马琅琊王天子母弟属当储副髙祖深以根本为忧转景仁为大司马司马专总丨丨右卫将军加给事中】
　　府坏【素问头者精明之府头倾视深精神将夺矣背者胷中之府背曲肩随丨将丨矣】
　　府精【素问毛脉合精行气于府丨丨神明留于四藏气归于权衡】
　　府俞【素问藏俞五十穴丨丨七十二穴注府谓六府非兼九形府也俞亦谓井荣俞原经合非背俞也】
　　寺
　　寺院【宋史礼志天子先幸寺观行香遂御楼或御东华门及东西角楼饮从臣四夷蕃客各依本国歌舞列于楼下东华左右掖门东西角楼城门大道大宫观丨丨悉起山棚张乐陈灯皇城雉堞亦徧设之　又食货志右司谏王搢言丨丨之多产者类请求贵臣改为坟院冀免科敛则所科归之下户诏户部申严禁之家世旧事成都丨丨皆无髙门限传云少师脚短当时皆去之至今犹不复用】
　　寺宇【唐书辛替否传今疆塲危骇仓廪空虚卒输不充士赏不及而大建丨丨广造第宅伐木空山不给栋梁运土塞路不充墙壁宋史张知白传见殿基下】
　　寺署【晋书温峤传峤奏曰今江南六州之土尚又荒残方之平日数十分之一耳三省军校无兵者九府丨丨可有并相领者可有省半者粗计闲剧随事减之荒残之县或同在一城可并合之如此选既可精禄俸可优令足代耕然后可责以清公耳　魏书北海王详传比以军国费广禁断诸蕃杂献而详擅作威令命丨丨酬直驱夺人业崇侈私第蒸秽无道失尊卑之节尘败宪章亏风敎之纪　又韩显宗传端广衢路通利沟渠使丨丨有别四民异居永垂百世不刋之范】
　　寺馆【魏书源子恭传辍创礼之重资不急之费废经国之功供丨丨之役求之逺图不亦阙矣】寺舍【宋书天竺迦毘黎国传诸丨丨中皆七宝形象众妙供具如先王法　又其有辄造丨丨者皆依不承用诏书律铜宅林苑悉没入官】
　　寺家【唐书食货志上都东都每街留寺二每寺僧三十人诸道留僧以三等不过二十人腴田鬻钱送户部中下田给丨丨奴婢丁壮者为两税户人十亩以僧尼既尽两京悲田养病坊给寺田十顷诸州七顷主以耆夀】
　　寺楼【岑参陪羣公龙冈寺泛舟诗汉水天一色丨丨波底清　王建昭应官舍诗斜对丨丨分寂寂逺从溪路借潺潺　薛逢早发剡山诗南岩气爽横郛郭天姥云晴拂丨丨　罗隐旅舍书怀寄所知诗可怜别恨无人见独背残阳下丨丨】
　　寺阁【周贺赠朱庆余校书诗丨丨连官舍行吟过几层】
　　寺观【唐书百官志凡国忌废务日内敎太常停习乐两京文武五品以上及清官七品以上行香于丨丨宋史符昭夀传广籴黍稻未及成熟者亦取之悉贮丨丨中久之损败即勒道释偿之　元史百官志见殿】
　　【宇下】
　　寺屋【齐书五行志建武初始安王遥光治庙截东安丨丨以直庙垣截梁水出如泪】
　　寺庭【宋书符瑞志晋孝武帝太元十一年八月乙酉白乌集江州丨丨羣鸟翔卫】
　　寺壁【古画品録蘧道愍章继伯并善丨丨兼长画扇人马分数毫厘不失别体之妙亦为入神　郑谷题水部李羽员外招国里居诗画僧依丨丨栽苇学江村】
　　寺门【后汉书周防传迁召陵侯相廷掾惮防严明欲损其威乃晨取死人断手足立丨丨防闻便徃至死人边若与死人共语状隂察视口眼有稲芒乃宻问守门人曰悉谁载藁入城者门者对唯有廷掾耳又问铃下外颇有疑令与死人语者不对曰廷掾疑君乃收廷掾考问具服不杀人取道边死人后人莫敢欺者　又乐恢传父亲为县吏得罪于令收将杀之恢年十一常俯伏丨丨昼夜号泣令闻而矜之即解出亲　杜甫岳麓山道林二寺行见殿脚下　又望兜率寺诗树密当山径江深隔丨丨　王建奉同曽郎中题石瓮寺诗丨丨连内绕丹岩下界云开数过帆】
　　寺监【唐书选举志诸台省丨丨军卫坊府之胥史六千余人】
　　寺曹【罗隐裴庶子除太仆卿因贺诗见宫省下】
　　寺簿【方囘石峡书院赋序歙睦两郡之方氏皆东汉贤良真应仙翁之后墓在淳邑庙前歙亦多有而此邑本歙之东乡宗兄府判丨丨君玉于仙翁墓旁近为石峡书院以淑同志】
　　寺人【诗丨丨孟子作为此诗　春秋阍弑吴子余祭谷梁传阍门者也丨丨也不称名姓阍不得齐于人不称其君阍不得君其君也　左传吕郤畏偪将焚公宫而弑晋侯丨丨披请见公使让之且辞焉曰蒲城之役君命一宿女即至其后余从狄君以田渭滨女为惠公来求杀余命女三宿女中宿至虽有君命何其速也夫祛犹在女其行乎　周礼丨丨王之正内五人　元史李邦宁传武宗立命为江浙行省平章政事邦宁辞曰宰辅者佐天子共治天下者也奈何辱以丨丨陛下纵不臣惜如天下后世何诚不敢奉诏帝大悦　诗説巷伯幽王之时孟子遭谗而被宫刑为丨丨而作此诗】
　　寺僧【旧唐书柳浑传魏少游镇江西署浑判官有开元丨丨与徒夜饮醉而延火归罪于守门瘖奴浑白少游醉僧首伏　又李训传训谋诛宦官事不济走入终南山投丨丨宗密　宋史查道传游五台将落发为僧一夕震雷破柱道坐其下了无怖色丨丨异之咸劝以仕】
　　寺尼【宋书天竺迦毘黎国传大明二年有昙标道人与羌人髙阇谋反上因是下诏曰佛法讹替沙门混杂未足扶济鸿敎而专成逋薮加奸心频发凶状屡闻败乱风俗人神交怨可付所在精加沙汰后有违犯严加诛坐于是设诸条禁自非诫行精苦并使还俗而诸丨丨出入宫掖交闗妃后此制竟不能行】寺奴【唐书姚崇传梁武帝身为丨丨齐胡太后以六宫入道】
　　寺田【唐书食货志见寺家下】
　　寺塔【唐书五行志太和八年六月癸未暴风壊长安县署及经行丨丨】
　　寺碑【宋史吕陶传蒋堂守蜀延多士入学亲程其文常得陶论集诸生诵之曰此贾谊之文也陶时年十三一坐皆惊由是礼诸賔筵一日同游僧舍共读丨丨酒防堂索笔书碑十纸行断句阙以示陶曰老夫不能尽忆子为我足之陶书以献不缪一字】
　　寺钟【宋史李筠传契丹与汉相杂解里性贪恣自奉削汉军日食众皆菜色筠乘其怨密与王荛石公霸何福进等谋以闰七月十九日伺契丹守阍者旦食撞丨丨为期相率入据兵库次焚牙门大呼市人并力击焉　玉堂闲话长安寺西明丨丨有贫民利其铜袖锤錾徃窃凿之日获一二斤鬻于阛阓如是经年人皆知之官吏不禁后其家忽失所在市铜者亦讶其不来后官欲徙其钟于别寺见丨丨平堕在阁上及仆之见盗钟者抱锤錾俨然坐于其间即已干枯矣】
　　寺磬【周贺寻北冈韩处士诗逆风沈丨丨初日晒邻桑】
　　寺东【大业杂记见台东下】
　　寺前【王建宫前早春诗见宫前下　李绅江南暮春寄家诗见亭上下】
　　寺下【杜甫涪城县香积寺官阁诗丨丨春江深不流山腰官阁迥添愁】
　　寺傍【魏书薛庆之传迁廷尉寺邻接北城曽夏日于丨丨执得一狐庆之与廷尉正博陵崔纂或以城狐狡害宜速杀之或以长育之月宜待秋分二卿裴延隽袁翻互有同异虽曰戏谑词义可观事传于世】寺里【李端荆门歌琵琶丨丨响空廊熨斗陂前湿荒戍】
　　寺额【宋史任泽传赐墓寺丨丨为旌孝】
　　寺禽【杜荀鹤舟行晩泊江上寺诗日沈山虎出钟动丨丨归】
　　寺幽【朱庆余送僧游缙云诗丨丨堪讲律月冷称当禅】
　　寺寒【黄滔游东林寺诗丨丨三伏雨松偃数朝枝】
　　寺影【喻凫早秋寺居酬张侍御诗山光紫衣陟丨丨白云凝】
　　寺处【方干寄石湓清越上人诗丨丨唯髙僻云生石枕前】
　　寺鏁【皮日休宿报恩寺水阁诗丨丨双寂不开幽人中夜独裵囘】
　　寺逺【韦庄诗楼髙思共钓丨丨想周寻】
　　亭
　　亭舍【后汉书第五伦传永平五年坐法征老小攀车叩马嗁呼相随日裁行数里不得前伦乃伪止丨丨隂乘船去　又刘宠传常出京师欲息丨丨亭吏止之曰整顿洒扫以待刘公不可得也宠无言而去时人称其长者　晋书徐苗传曽祖华有至行常宿丨丨夜有神人告之亭欲崩遽出得免　魏书甄琛传琛长子侃随琛在京以酒色夜宿洛水丨丨殴击主人为司州所劾淹在州狱　宋史张美传太平兴国初来朝改左骁卫上将军美献都城西河曲湾果园二蔬圃六丨丨六十余区　又陈尧叟传再迁工部员外郎广南西路转运使岭南风俗病者祷神不服药尧叟有集验方刻石柱州驿又以地气蒸暑为植树凿井每三二十里置丨丨具饮器人免暍死】
　　亭殿【宋史舆服志光宗逊位御之大内苑中丨丨亦无増其名称可见者仅有复古殿损斋观堂芙蓉阁翠寒堂清华阁椤木堂隐岫澄碧倚桂隐秀碧琳堂之类此南内也　海山记湖中积土石为山构丨丨屈曲环绕澄碧皆穷极人间华丽】
