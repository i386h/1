<!-- { "loadSidebar": true } -->
　　荷制【岑参谒张果先生诗餐霞断火粒野服兼丨丨韩愈苦寒歌重裘兼味养大贤氷食丨丨神所怜】荷橐【王恽谒武惠鲁公林墓四十韵诗两署分丨丨千官列雁行按南史刘杳传周舍问杳尚书着紫丨丨相传云挈囊竟何所出杳曰张安世传云持橐簮笔事孝武皇帝数十年韦昭张晏注并曰橐囊也簮笔以待顾问据此荷字当作负荷之荷】
　　荷包【东京梦华录诸般蜜煎香果更外买软羊诸色包子猪羊丨丨烧肉之类每分不过十五钱　栁宗元栁州峝氓诗青箬裹盐归峒客緑丨丨饭趁墟人　髙启诗小舟送饷丨丨饭逺斾招沽竹醖醅】荷边【黄庚依緑亭诗丨丨鼓瑟游鱼听栁外敲棊睡鹭飞】
　　荷侧【白居易诗丨丨泻清露萍开见游鱼　许有壬水木清华亭宴集诗萍开轻泛鸭丨丨重擎蛙】荷发【姚合和李补阙曲江看莲花诗露丨迎曙丨灼灼复田田】
　　荷生【张华咏荷诗丨丨緑泉中碧叶齐如规】
　　荷偃【台哈布哈陪幸西湖诗葵倾惟日向丨丨借风张】
　　荷铺【朱子次韵寄题芙蕖馆诗幻成飞阁笑谈余便有新丨水面丨】
　　荷覆【宋之问秋晚游普耀寺诗丨丨香泉密藤縁宝树幽】
　　荷翻【徐陵鸳鸯赋拂荇戏而波散排丨丨而水落　王勃山亭夜宴诗竹晦南汀色丨丨北潭影　李商隠和刘评事永乐闲居见寄诗见莲耸下　杨亿诗急雨度前轩池丨相对丨　厐汉终南溪诗见竹泛下苏轼阮郎归词微雨过小丨丨榴花开欲然】
　　荷开【徐陵奉和简文帝山斋诗竹密山斋冷丨丨水殿香】
　　荷动【储光羲钓鱼湾诗潭清疑水浅丨丨知鱼散】
　　荷绕【杨万里宿峨桥化城寺诗栁绕溪边丨丨屋何须更着酒旗招】
　　荷卷【李嘉祐送王正字山寺读书诗向日丨新丨迎秋栁半疎　温庭筠兰塘诗露凝丨丨珠净圆紫菱刺短浮根纒　文同诗怯风池丨丨病雨山果坠】
　　荷欹【谢宗可莲叶舟诗见藕放下】
　　荷坳【韩琦七夕防闗亭观莲诗丨丨似学伞飞去房曲如将盏倒垂】
　　荷疉【温庭筠寄渚宫遗民里生诗丨丨平桥暗萍稀败舫沈】
　　荷疎【唐太宗秋日诗菊散金风起丨丨玉露圆】
　　荷销【上官仪奉和秋日即目应制诗槿散凌风缛丨丨裛露香】
　　荷破【白居易诗丨丨叶犹青】
　　荷凋【王勃秋日宴洛阳序见菊照下　陈后主同管记陆瑜九日观马射诗榦惨风威切丨丨池望荒】荷折【孟郊诗丨丨碧圆倾】
　　荷倾【方干嘉兴县内池阁诗细栁风吹旋新丨露压丨】
　　荷深【刘克庄方寺丞新第诗丨丨似入苕溪路石怪疑行雁荡间　元好问泛舟大明湖诗晚间一櫂东城渡水暗丨丨若无路】
　　荷密【陆罩采菱曲见荇枝下　郑谷游贵侯城南林墅诗丨丨连池緑柿繁和叶红按一本作莎软】荷静【李德裕述梦诗见蓬池下】
　　荷妖【刘孝威奉和逐凉诗月纎张敞画丨丨韩夀香】
　　荷髙【谢翺萍间穉荷效王司马体诗丨丨刺已生鱼游触其首】
　　荷净【杜甫陪诸贵公子丈八沟携妓纳凉晩际遇雨诗竹深留客处丨丨纳凉时】
　　荷凉【杨万里感秋诗丨丨欣暑退蝉苦怨秋新】
　　荷尽【唐太宗秋日效庾信体诗见菊蕊下　欧阳修诗井梧叶落池丨丨一夜西窗雨不闻　苏轼赠别刘景文诗见菊残下】
　　荷老【苏轼催试官考校诗凤咮堂前野橘香剑潭桥畔秋丨丨】
　　荷弱【世说见荷柱下】
　　荷暗【世说见荷柱下】
　　荷低【庾肩吾山池应令诗丨丨芝盖出浪踊燕舟轻】
　　荷繁【韩愈荷池诗风雨秋池上髙丨盖水丨】
　　荷稠【梁简文帝采莲赋丨丨刺密亟牵衣而绾裳人喧水溅惜亏珠而壊妆】
　　荷新【白居易诗丨丨钿扇圆】
　　荷长【朱超咏同心芙蓉诗见莲折下】
　　芰
　　芰荷【大业杂记池沼之内冬月亦剪防为丨丨　本草释名见荷叶下　离骚见荷衣下　宋玉招魂芙蓉始发杂丨丨些注言池中芙蓉始发其芰菱杂错罗列而生　无名氏述圣赋序戏羽间闗互飞沉于蒙密游鳞瀺灂乍出没于丨丨　盛恩金山赋见葵榴下汉昭帝淋池歌秋素景兮泛洪波挥纎手兮折丨丨谢灵运石壁精舍还湖中作丨丨迭映蔚蒲稗相因依谢朓落日诗风入天渊池丨丨摇复合　陈后主七日宴乐修殿诗秋初丨丨殿宝帐芙蓉开　郑愔侍宴长宁公主东庄诗拂席薜萝垂廻舟丨丨触　张九龄东湖临泛饯王司马诗聊乗风日好来泛丨丨香　贺知章采莲曲莫言春度芳菲尽别有中流采丨丨　孟浩然题融公兰若诗丨丨薫讲席松柏映香台　又夏日浮舟过陈逸人别业诗见藤竹下　杜甫南池诗丨丨入异县秔稻共比屋　储光羲同武平一贠外游湖诗池边命酒怜风月浦口廻船惜丨丨　独孤及水西馆泛舟送王员外诗泛览亲鱼鸟夤缘涉丨丨　卢纶陪中书李纾舍人泛东池诗夜村机杼急秋水丨丨深栁宗元湘岸移木芙容诗丨丨谅难杂反此生髙原元稹和乐天秋题曲江诗梅杏春尚小丨丨秋已衰方干赠式上人诗丨丨叶上难停雨松桂枝间自有风　韦庄汉州诗松桂影中旌斾色丨丨风里管声罗隠宿荆州江陵馆诗风动丨丨香四散月明楼阁影相侵　郑巢陈氏园林诗蝉鸣槐叶雨鱼散丨丨风谭用之贻钓鱼李处士诗一棹泠涵杨栁雨片防香挂丨丨烟　王安石寄吴氏女子诗丨丨美花实弥漫】
　　【争沟泾　张耒懐金陵诗丨丨声里孤舟雨卧入江南第一州　杨万里和同年李子西通判诗北阙小迟苍玉佩南征聊制丨丨裳　又新晴诗江妃瑟里丨丨风净埽痴云展碧穹　又沈虞卿秘监招游西湖诗船入丨丨香处去人从云水国中还　王恽题赵宣抚樊川山中杂咏诗毕竟名髙难久卧野猿偷褫丨丨衣　杨载寄曹云西诗见秔稻下　陈基秋怀奉寄玉山主人诗风髙泽国来鸿鴈雨入汀洲落丨丨　王逢留别陆芳润张孟肤田仲耘王孟翼诗枫叶殷红枳实肥苹风萧飒丨丨衣　张昱湖舫诗西风八月丨丨老落日满湖鳬雁多】
　　芰莲【梁书徐勉传渎中并饶菰蒋湖里殊富丨丨虽云人外城阙密迩韦生欲之亦雅有情趣】芰草【本草释名黄茋戴糁戴椹丨丨百本王孙】
　　芰花【本草丨丨气味濇】
　　芰茄【汉书雄传反离骚衿丨丨之緑衣兮被夫容之朱裳】
　　芰叶【楚辞芳草记防生水中实两角或四角一名芰离骚曰制芰荷以为衣兮雧芙蓉以为裳盖丨丨杂遝荷叶博大有为衣之象而芙蓉若可缉者也　郑繇水镜赋拂丨丨而交映抱菱花而独春　庾信咏画屏风诗残丝绕折藕丨丨映低莲　王禹偁寄题陜府南溪兼简孙何兄弟诗丨丨巧如剪萍根宻非种】芰实【本草集解景曰丨丨庐江间最多皆取火燔以为米充粮今多蒸暴食之】
　　芰服【繁钦弭愁赋袭游间之丨丨缛阿谷之桂裳】
　　芰制【孔稚珪北山移文焚丨丨而裂荷衣抗尘容而走俗状注丨丨荷衣隠者服　郑刚中山斋赋不知丨丨之异乎簪裾不知编茅而类乎营窟】
　　芰文【中山王文木赋蠋绣鸯锦莲藻丨丨】
　　芰葢【丘迟还林赋荃桡往来丨丨经过依稀子陵之钓髣髴沧浪之謌】
　　芰梁【庾信咏画屏风诗日落低莲井行云碍丨丨】
　　芰涧【水经注来儒之水出于半石之山西南流迳斌轮城北西歴丨丨水】
　　芰井【陆融皇太子贺芝草表煌煌三秀分丨丨而攅柯晔晔九光间梅梁而吐叶】
　　芰塘【宋史衞王昺纪至元十五年十二月壬午王道夫攻广州兵败被执凌震兵继至亦败文天祥走海丰壬寅被执于五坡岭震兵又败于丨丨】
　　芰末【王勃采莲赋排丨丨而争逺托芦间而竞逐】
　　芰荐【楚语司马子期欲以其妾为内子访之左史倚相曰吾有妾而愿欲笄之其可乎对曰昔先大夫子囊违王之命諡子夕嗜芰子木有羊馈而无丨丨君子曰违而道夫子木能违若敖之欲以之道而去丨丨吾子经楚国而欲荐芰以干之其可乎子期乃止】
　　藕
　　藕花【彦周诗话荆公爱看水中影此亦性所好如秋水写明河迢迢丨丨厎又桃花诗云晴沟涨春花周遭俯视红影移鱼船皆观其影也其后云攀条弄芳畏晼晚已见黍雪盘中毛事见家语　侯鲭录近时诗僧难得佳者余杭参寥云风蒲猎猎弄轻柔欲立蜻蜓不自由六月临平山下路丨丨无数满汀洲　田家五行丨丨谓之水花魁开在夏前主水　颂古聨珠通集白丨丨开顶头明月千年冷相照　孟郊送李翺诗新秋折丨丨应对吴语娇　张籍送从弟戴元往苏州诗夜月红柑树秋风白丨丨　李贺塘上行丨丨凉露湿花缺藕根涩　方千因话天台胜异仍送罗道士诗丨丨飘落前岩去桂子流从别洞来　杜荀鹤题庐岳刘处士草堂诗泉领丨丨来洞口月将松影过溪东　秦观游龙瑞宫诗见莓径下　陈造留行都诗归期何用数寛待丨丨天　沈与求舟过荻塘诗落日一篙桃叶浪薫风十里丨丨香　杨万里送丘宗卿太博出守秀州诗论诗春雨夜解手丨丨初　陆游赏荷花诗三更□船穿丨丨花为四壁船为家　楼钥小酌元衞弟听雨诗小阁临流暑气清丨丨的的照人明　道潜观宗室曹夫人画诗临平山下丨丨洲旁引官河一帯流完顔璹溪景诗日暮碧溪微雨过满风都是丨丨香元好问济南杂诗日日扁舟丨丨里有心长作济南人王寂奉题少保张公曲阿别墅诗十里丨丨红步障一轩松防碧油幢　黄沨留题西溪诗日落沙禽犹未】
　　【散也知受用丨丨香　袁桷忆双谿诗丽泽祠前最佳絶丨丨零乱胜沧洲　陈旅建昌胡氏小有楼诗石池正当戸人立丨丨风　郭钰题扇诗栁树晴虹隠画桥丨丨微雨过归桡　范梈张平章园亭观花饮诗白丨丨邉香已秋西郊风物野亭幽　袁士元和江亭纳凉诗笑摘丨丨娇欲语细看鸥鸟淡忘情　又夏夜泛东湖诗鸳浦丨丨初过雨渔家灯影半临流　黄庚书馆即事诗见稻花下　又临平泊舟诗万顷波光揺月碎一天风露丨丨香　周霆震军中苦乐謡官船公子抱琵琶笑指娼船白丨丨　张昱荷花词秋房结得新莲子便是当时丨上丨　牛峤江城子词防防飞起郡城东碧江空半滩风越王宫殿苹叶丨丨中　毛文锡诉衷情词见兰汀下　张东泽枝桂香词算只丨丨知我意犹把红芳留客　蔡松年月华清词可惜琼瑶千里有少年玉人吟啸天外脂粉清辉冷射丨丨氷蕊】
　　藕叶【陆机吴趋行蠒满盖重帘唯有逺相思丨丨清朝钏何见早还时　章孝标梦郷诗寻常梦在秋江上钓艇游丨丨中　方干客行诗丨丨缀为衣东西泣路岐　韩偓曲江秋日诗斜烟缕缕鹭鸶栖丨丨枯香折野泥　唐球赠道者诗饭把琪花煮衣将丨丨裁朱子池上示同游者诗丨丨葢波面池花犹未红髙启诗水满乳鳬翻丨丨风疎飞燕拂桐花】
　　藕芽【丁鹤年竹枝词却笑同根不同味莲心清苦丨丨甜】
　　藕苗【方干赠黄处士诗闭戸先生无是非竹湾松树丨丨衣】
　　藕节【种树书初春掘丨丨藕头着泥中种之当年着花陈师道筮龟论夫龟者水产而成形故八百年反大如钱夏则游于荷冬则藏丨丨为人所惊则随波流荡在于荷中审而察之有黒气如煤烟于荷心其状甚分明游人往往见之此谓之息气也　顾况临平湖诗采藕平湖上藕泥封丨丨　丁鹤年采莲曲丨有清白丨花有艶冶容】
