<!-- { "loadSidebar": true } -->
　　簟褥【晋书王祥祥固乞骸骨诏听以睢陵公就第诏曰古之致仕不事王侯今虽以国公留居京邑不宜复苦以朝请其赐几杖不朝大事皆谘访之赐安车驷马第一区钱百万绢五百匹牀帐丨丨以舎人六人爲睢陵公舎人置官骑二十人　又魏舒传诏听以剧阳子就第赐钱百万牀帐丨丨百副以舎人四人爲剧阳子舎人置官骑十人】
　　簟席【诗下莞上簟乃安斯寝疏宣王命人下铺莞蒲上施丨丨乃与羣臣安燕爲欢乐于此寝室之中宋史占城国传进奉犀角十株象牙十株玳瑁十斤龙脑二斤沉香百斤夹笺黄熟香九十斤檀香百六十斤山得鸡二万四千三百双胡椒二百斤丨丨五　说苑旧子方渡西河造瞿黄瞿黄乗轩车载华盖黄金之勒约鎭丨丨如此者其驷八十乗子方望之以爲人君也道狭下抵车而待之】
　　簟氷【李商隠石城诗丨丨将飘枕帘烘不钩】
　　簟上【庾信镜赋玉花丨丨金莲帐里】
　　簟冷【白居易偶作丨丨秋生早堦闲日上迟　张乔题友人林斋诗丨丨窗中月茶香竹里泉】簟凉【刘禹锡早秋雨后寄乐天诗丨丨扇恩薄室静琴思深　元稹解秋诗丨丨朝睡重梦觉茶香熟来鹄新安官舎闲坐诗寂寞空堦乱草生丨丨风动若爲情】
　　簟色【李白长相思诗络纬秋啼金井阑微霜凄凄丨丨寒　白居易雨中招张司业宿诗见衣香下】簟卷【李商隐月诗见帘开下】
　　簟舒【黄滔题道成上人院诗丨丨湘竹滑茗煮蜀芽香】
　　簟心【温庭筠寄渚宫遗民里生诗见镜清下】
　　箦
　　箦牀【后汉书袁术传术欲北至青州从袁谭曹操使刘备徼之不得复走还寿春六月至江亭坐丨丨而叹曰袁术乃至是乎因愤慨结病欧血死】
　　箦竹【陆游怀旧用昔人蜀道诗韵林深寒更甚薪尽烧丨丨】
　　箦中【史记范雎传须贾爲魏昭王使于齐范雎从齐襄王闻雎辩口乃使人赐雎金十斤须贾知之大怒以爲雎持魏国阴事告齐故有此馈旣归以告魏相魏齐魏齐大怒使舎人笞击雎折脇折齿雎佯死卽卷以箦置厠中睢从丨丨谓守者曰公能出我我必厚谢公守者乃请出弃丨丨死人魏齐醉曰可矣　杜牧杜秋娘诗秦因逐客令柄归丞相斯谁知魏齐首见断丨丨尸】
　　褥
　　褥席【南史栁庆逺传从父兄世隆谓曰吾昔梦太尉以丨丨见赐吾遂亚台司适又梦以吾丨丨与汝汝必光我门族至是庆逺亦继世隆焉　宋史礼志见簪导下】
　　褥寿【唐书百官志守宫署令掌宫帐帟席寿三年氊寿五年丨丨七年不及期而坏有罚】
　　褥缝【李贺恼公诗丨丨篸双线钩縚辫五总】
　　褥薄【白居易红线毯乐府太原毯□毳缕硬蜀都丨丨锦花冷】
　　褥软【白居易小堂寝处稳暖咏懹诗裘新青兔褐丨丨白猨皮】
　　褥隐【杜甫李监宅诗屏开金孔雀丨丨绣芙蓉】
　　褥至【可谈见衾褥下】
　　衽
　　衽席【诗下莞上簟乃安斯寝疏此下莞上簟虽是与羣臣宴乐之席其室内寝卧丨丨亦当然也　礼记坊记丨丨之上让而坐下民犹犯贵　周礼玉府掌王之燕衣服丨丨牀第几防器注郑司农云丨丨单席也家语夫明王之所征必道之所废者也是故诛其君而改其政吊其民而不夺其财故明王之政犹时雨之】
　　【降降至则民悦矣是故行施弥博得亲弥众此之谓还师丨丨之上　唐书李林甫传时帝春秋髙听断稍怠厌防检重接对大臣及得林甫任之不疑林甫善养君欲自是帝深居燕适沈蛊丨丨君德衷矣　韩诗外传楚庄王听朝罢晏樊姬下堂而迎之曰何罢之晏也得无饥倦乎庄王曰今日听忠贤之言不知饥倦也樊姬曰王之所谓忠贤者诸侯之客欤中国之士欤庄王曰则沈令尹也樊姬掩口而笑王曰姬之所笑何也姬曰妾得于王尚汤沐执巾栉振丨丨十有一年矣然妾未尝不遣人之梁郑之间求美人而进之于王也与妾同列者十人贤于妾者二人妾岂不欲擅王之宠哉不敢私愿蔽众美欲王之多见则娱今沈令尹相楚数年矣未尝见进贤而退不肖也又焉得爲忠贤乎　栁宗元始得西山宴游记今年九月二十八日因坐法华西亭望西山始指异之遂命仆过湘江縁染溪斫榛莽焚茅茷穷山之髙而止攀援而登箕踞而遨则几数州之土壤皆在丨丨之下　又上大理崔大卿应制举啓始者自谓抱无用之文戴不肖之容虽振身泥尘仰晞云霄何由而能哉遂用收视内顾頫首絶望甘以没没也今者果不自意他日之著述幸得流于丨丨接在视听阁下乃谓可以蹈逺大之途及制作之门决然而不疑介然而独得是何收采之特达而顾念之勤备乎】衽襟【新序子贡乗肥马衣轻裘中绀而表素轩车不容巷往见原宪冠桑叶冠杖藜杖而应门整冠则缨絶丨丨则肘见纳履则踵决子贡曰嘻先生何病也】
　　衽褐【后汉书左周黄传论见旌车下】
　　席
　　席屋【宋史滕元发传时淮南京东饥元发虑流民且至将蒸爲疠疫先度城外废营地召谕富室使出力爲丨丨一夕成二千五百间井灶器用皆具民至如归所全活五万】
　　席门【汉书陈平传户牖富人张负有女孙五嫁夫辄死人莫敢取平欲得之邑中有大丧平家贫侍丧防先往后罢爲助张负旣见之丧所独视伟平平亦防故后去负随平至其家家乃负郭穷巷防丨爲丨然门外多长者车辙张负归谓其子仲曰吾欲防女孙予陈平仲曰平贫不事事一县中尽笑其所爲独奈何予之女负曰固有美如陈平长贫者乎卒与女　宋书袁粲传家贫尝仕非其好也混其声迹晦其心用故深交或迕俗察罔识所处丨丨常掩三迳裁通虽扬子寂漠严叟沈冥不是也　高适行路难东邻少年安所如丨丨穷巷出无车】
　　席帆【王维送从弟蕃游淮南诗丨丨聊问罪卉服尽成擒】
　　席帽【资暇録永贞之前组藤爲盖曰丨丨取其轻也诗话总李爽字仲权累举不第乡人侮曰李秀才应举空去空囘不知甚时丨丨得离身巽亦不校登第后乃遗乡人诗曰当年踪迹困泥尘不意乗时亦化鳞爲报乡闾亲戚道如今丨丨已离身盖因国初犹袭唐制士子皆曳袍重戴出则丨丨自随　释常谈戴丨丨谓之张盖春秋后语曰商君问赵良曰吾相秦何如五羖大夫良曰五羖大夫相秦也劳不坐乗暑不张盖及其薨也童子不謌謡舂者不相杵君不如也　寒山诗谁知丨丨下元是昔愁人】
　　席盖【礼记曲礼丨丨疏丨丨者丧车盖也臣有死于公宫可许将柩出门不得将丧车凶物入也车比棺爲缓宜停外也】
　　席蓐【史记淮南王传臣仓等昧死言长有大死罪陛下不忍致法幸赦废勿王臣请处蜀郡严道邛邮遣其子母从居县爲筑盖家室皆廪食给薪菜盐豉炊食器丨丨臣等昧死请请布告天下　又作褥晋书贺循传帝以循清贫下令曰循氷清玉洁行爲俗表位处上卿而居身服物盖周形而已屋室财庇风雨孤近造其庐以爲慨然其赐六尺牀荐丨丨井钱二十万以表至徳畅孤意焉循又让不许不得已留之　宋史舆服志朱漆藤面明金雕木龙头椅一脚踏一红线绦结一朱漆小几二红罗褥全红罗縁肩膊丨丨一十六系带全金涂银铁胎杆鞫四鱼钩四火踏一朱漆梯盘全朱漆衣匣二　又仪卫志舁香案行马执烛笼各四人持丨丨油衣共三人】
　　席荐【宋史职官志内柴炭库掌诸薪火以给宫娥及宿衞班直军士薪炭丨丨之物】
　　席草【李咸用和吴处士题村叟壁诗见衣蓑下】
　　席苫【晋书郄鉴传初鉴值永嘉丧乱在乡里甚穷馁乡人以鉴名德传共饴之时兄子迈外甥周翼并小常携之就食乡人曰各自饥困以君贤欲共相济耳恐不能兼有所存鉴于是独往食讫以饭着两颊边还吐与二儿后并得存同过江迈位至护军翼爲剡县令鉴之薨也翼追抚育之恩解职而归丨丨心丧三年】席藁【宋书礼志郊之日未明八刻太祝令进馔郎施馔牲用茧栗二头羣神用牛一头醴用秬鬯借用白茅元酒一器器用匏陶以瓦樽盛酒瓦圩斟酒璧用苍玉蒯席各二不设茵蓐古者丨丨晋江左用蒯　又陛下以万乘之尊履布衣之礼服麤丨丨水饮疏食慇忧内盈毁悴外表而躬勤万机坐而待旦降心接下仄不遑食　唐书王世充传防突厥围帝鴈门世充悉发江都兵赴难诈爲可喜事以邀声誉在军蓬首垢面日夜悲泣不释甲卧必丨丨帝以爲忠愈属信之】
　　席皮【说苑虎豹爲猛人尚食其肉丨其丨】
　　席地【齐书豫章王嶷葬后除灵可施吾常所乗轝扇繖朔望时节丨丨香火槃水酒脯干饭防榔便足唐书苏味道传证圣元年与张锡俱坐法系司刑狱锡虽下吏气象自如味道独丨丨饭蔬爲危煓可怜者】
　　【武后闻放锡岭南才降味道集州刺史召爲天官侍郎】
　　席澳【淮南子犬羣嘷而入渊豕衘蓐而丨丨】
　　席神【唐书礼乐志三曰陈设其别有五有待事之次有卽事之位有门外之位有牲器之位有丨丨之位】席珍【文心雕龙夫子继圣独秀前哲镕钧六经必金声而玉振雕琢性情组织辞令木铎啓而千里应丨丨流而万世响写天地之辉光晓生民之耳目矣　唐明皇集贤书院成送张说上集贤学士赐宴诗广学开书院崇儒引丨丨　杜甫赠王侍御契诗出入并鞍马光辉叅丨丨　贯休少监诗器琢仙珪美有余丨丨国宝比难如】
　　席寿【唐书百官志见褥寿下】
　　席所【礼记乡饮酒义卒觯致实于西阶上言是席之上非专爲饮食也疏不就席卒觯者言是席之上非专爲饮食也故不于丨丨而卒觯】
　　席间【礼记曲礼若非饮食之客则布席丨丨函丈注谓讲问之客也函犹容也讲问宜相对容丈足以指画也】
　　席边【杜甫章梓州水亭诗吏人桥外少秋水丨丨多】
　　席隅【宋书周朗传若吾幸病不及死役不至身蓬藜旣满方杜长者之辙谷稼是谘自絶世豪之顾尘生牀帷苔积堦月又檐中山木时华月深池上海草岁荣日蔓且室间轩左幸有陈书十箧丨丨奥右颇得宿酒数壶按弦拭防讐方校石时复陈局露初奠爵星晚驩然不觉是羲轩后也】
　　席端【礼记曲礼羣居五人则长者必异席疏古者地敷横席而容四人四人则推长者居丨丨若有五人防应一人别席因推长者一人于异席也】
　　席铭【大戴礼见履屦下】
