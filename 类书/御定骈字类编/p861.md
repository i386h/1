<!-- { "loadSidebar": true } -->
　　二星【诗维参与昴音义参一名伐昴一名留丨丨皆西方宿也　周礼天府若祭天之司民司禄而献民数糓数则受而藏之注禄之言糓也年糓登乃后制禄祭此丨丨者以孟冬既祭之而上民糓之数于天府后汉书李郃传见二使下　元史天文志大徳五年十月辛夘夜有流星大如杯色赤尾长丈余光烛地自北起近东徐徐而行分为丨丨前大后小相离尺余没于危宿　云笈七签阳明隂精丨丨之间星斗魂魄魁首也名曰天枢魂神斗　又汉相国霍光有典衣奴子名还车忽见丨丨在斗中光明非常乃拜而还遂得增年六百　明一统志丨丨堂在肇庆府封川县西十里孔徳绍送蔡君知入蜀诗灵闗九折险蜀道丨丨遥孟浩然岘山饯房琯崔宗之诗方期九日聚还待丨丨囬　刘长卿哭张员外继诗丨丨来不返双劒没相随元稹骆口驿诗丨丨徼外通蛮服五夜灯前草御文　周必大诗羣玉西昆富典章丨丨东壁灿辉光】
　　二曜【燿同宋史律厯志造厯者皆须防日月之行以为晦朔之数验春秋日食以明强弱其于气序则取验于传之南至其日行盈缩月行遅疾五星加减丨丨食差日宿月离中星晷景立数立法悉本之于前语然后较验　云笈七签五罗丨丨黄赤交道　王融上北伐图疏偶化两仪均明丨丨　江淹为萧三让扬州表爰蒙殊寄六稔遂交及荷总任丨丨忽周　王僧孺礼佛唱导发愿文景祚与七政相齐皇基与丨丨均永宋孝武帝拟汉李夫人赋文七星于霜野旗丨丨于寒林　阎朝隐奉和九日幸临渭亭登髙应制诗文章丨丨动气色五云连　豆卢囘登乐游原懐古诗丨丨屡廽薄四时更温凉】
　　二咸【张衡天象赋丨丨防非而体正七公议贤而纠慝】
　　二辰【左传入郢必以庚辰日月在辰尾疏日在辰尾自谓在辰星庚辰入郢乃谓日是辰日丨丨不同而以日在辰尾配庚为庚辰者丨丨实虽不同而同名曰辰以其名同故取以为占】
　　二极【书洪范日月之行疏南北丨丨中等之处谓之赤道　宋史律厯志熙寜六年六月提举司天监陈绎言当因旧修整新定浑仪改用古尺均赋辰度规环轻利黄赤道天常环并侧置以北际当天度省去月道令不蔽横箫増天枢为二度半以纳极星规环丨丨各设环枢以便游运　小学绀珠丨丨北极去地上三十六度南极入地亦三十六度　何承天论浑天体南北丨丨相去一百一十六度三百四分度之六十五彊】二风【诗习习谷风维风及頽传頽风之焚轮者也风薄相扶而上喻朋友相须而成疏頽者风从上而下之名廻风从上而下力薄不能更升谷风与相遇丨丨并力乃相扶而上以喻朋友二人同心乃相率而成也杨万里月晕赋见一风下　又诗周南召南谱疏丨丨大意皆自近及逺　元结丨丨诗序天寳丁亥中元】
　　【子以文辞侍制阙下着皇谟三篇丨丨诗十篇将欲求干司匦氏以禆天监防有司奏待制者悉去之于是归于州里后三嵗以多病习静于商余山病间遂题括存之此亦古之贱士不忘尽臣之分耳】
　　二日【孟子天无丨丨民无二王　又礼记郊特牲孔子曰三日斋一日用之犹恐不敬丨丨伐鼓何居又儒行并日而食注并日而食丨丨用一日食也　公羊桓公五年春正月甲戌己丑陈侯鲍卒传曷为以丨丨卒之防也甲戌之日亡己丑之日死而得君子疑焉故以丨丨卒之也注君子谓孔子也以丨丨卒之者阙疑　何休公羊传序至有倍经任意反传违例者疏反传违例者宣十七年六月癸卯日有食之案隐三年传云某月某日朔日有食之者食正朔也其或日或不日者或失之前或失之后失之前者朔在前也谓丨丨乃食失正朔于前是以但书其日而已失之后者朔在后也谓晦日食失正朔于后是以又不书日但书其月而已即庄十八年三月日有食之是也以此言之则日食之道不过晦朔与丨丨即宣十七年言日不言朔者是丨丨明矣而顔氏以爲十四日日食是反传违例也齐书礼志见一日下　北史魏收传魏帝宴百寮问何故名人日皆莫能知收对曰晋议郎董勋答问礼俗云正月一日爲鸡丨丨爲狗三日爲猪四日爲羊五日爲牛六日爲马七日爲人苏轼蜜酒歌见一日下】
　　二夜【佛説阿阇世王经文殊师利于丨丨说菩萨藏诸法莫不从是若功德法若无功徳法若俗若道若有罪若无罪若有余若无余若脱若不脱一切尽入是藏】
　　二朝【易林坎中虾蟆乍盈乍虗三夕丨丨形消无余】
　　二晨【云笈七籖上清髙圣太上大道君者盖丨丨之精气庆云之紫烟玉晖辉焕金映流眞结化含秀苞凝元神寄胎母氏育形为人讳□天眞字开元母妊三千七百年乃诞于西那天郁察山浮罗岳丹元之阿】二月【书舜典歳丨丨东廵狩至于岱宗　诗丨丨初吉载离寒暑　又厌浥行露笺厌浥然湿道中始有露谓丨丨中嫁取时也疏知始有露谓丨丨中者以丨丨八月春秋分阴阳中也　又士如归妻迨氷未泮笺氷未散正月中以前也丨丨可以昏矣　淮南子见一月下　京氏易略惊蛰丨丨节在子震卦初九白露同用　又春分丨丨中在亥兑卦九四秋分同用　叅同契注丨丨榆落魁临于卯　江淹咏美人春游诗江南丨丨春东风转绿苹　吴均雉朝飞操丨丨雉朝飞横行傍垅归　庾信燕歌行春分燕来能几日丨丨蚕眠不复久　江总雉子班三春桃照李丨丨栁争梅　贺知章咏栁诗不知细叶谁裁去丨丨春风似剪刀　杜甫春水生诗丨丨六夜春水生门前小滩浑欲平　孟浩然送卢少府使入秦诗愿及芳年赏娇莺丨丨初孟云卿寒食诗丨丨江南花满枝他乡寒食逺堪悲钱起赠裴舍人诗丨丨黄莺飞上林春城紫禁晓隂阴白居易南秦雪诗三时云冷多飞雪丨丨山寒少有春　李贺有所思乐府帘外花开丨丨风台前泪滴千】
　　【行竹　温庭筠博山诗青楼丨丨春将半碧瓦千家日未曛　韦庄寒食诗满街杨栁绿丝烟画出清明丨丨天　徐夤尚书新造花笺诗浓染红桃丨丨花只宜神笔纵龙蛇　又水诗洪波激湍归何处丨丨桃花满眼流　聂夷中田家诗丨丨卖新丝五月粜新谷　陈陶古意诗西邻蔡家十歳女年年丨丨卖东风　欧阳修风吹沙诗揽鞍鞭马行忽迟酒熟花开丨丨时　苏轼中隐堂诗丨丨惊梅晩幽香此地无　杨万里秋雨叹忽忘九月清霜晓唤作蒙蒙丨丨初　范成大赏海棠诗烛光花影两相宜占断风光丨丨时　戴复古春日诗帝里风光丨丨新西湖几队踏青人　赵秉文东京见梅诗丨丨天东冻未苏梅花市骨也清癯　程钜夫诗一年花事成佳荫丨丨春江息怒涛　纳延春日懐江南诗见一年下　萨都拉西湖絶句紫骝骄踏落花泥丨丨江城雨过时　陈旅题黄鹂海棠诗丨丨园池蜀锦殷多情宫鸟喜来看　倪瓒春日试笔诗丨丨江南初变栁扁舟晩下独鸣榔　又吕览有四月并出有丨丨并见有小月承大月有大月承小月】二旬【周礼朝士见一旬下　齐书海陵王纪正厨诸役旧出州郡征吏民以应其数公获丨丨私累数朔唐书元载传原州虽早霜不可蓺而平凉在其东独耕一县可以足食请徙京西军戍原州乗间筑作丨丨】
　　【可讫　宋史魏了翁传赐金带鞍马诏宰臣饮饯于闗外乃酌上下流之中开幕府江州申儆将帅调遣援师奬死事之臣黜退懦之将奏邉防十事甫丨丨召为佥书枢密院事　魏明帝苦寒行征行弥丨丨屯吹龙陂城　孔稚珪旦发青林诗丨丨倐已满三千未央　张恊诗霖沥过丨丨散漫亚九龄】
　　二时【诗序四月大夫刺幽王也疏此篇毛传其义不明王肃之说自云述毛于六月徂暑之下注云诗人以夏四月行役至六月暑徃未得反已阙丨丨之祭后当复阙丨丨也　公羊桓公四年夏天王使宰渠伯纠来聘注下去丨丨者桓公无王而行天子不能诛反下聘之故为贬见其罪明不宜　陈书徐孝克传后东游居于钱塘之佳羲里与诸僧讨论释典遂通三论每日丨丨讲旦讲佛经晩讲礼传道俗受业者数百人　杜甫沙苑行见一骨下　鲍溶长安诗丨丨昼夜等百嵗讵几何】
　　二至【诗匏有苦叶济有深渉笺云匏叶苦而渡处深谓八月之时阴阳交防始可以为防礼疏丨丨寒暑极二分温凉中春分则阴徃阳来秋分则阴来阳徃故言八月之时阴阳交防也　左传昭公二十一年秋七月壬午朔日有食之公问于梓愼曰是何物也祸福何为对曰丨丨二分日有食之不为灾日月之行也分同道也至相过也其他月则为灾阳不克也故常为水注丨丨冬至夏至二分春分秋分　又伯赵氏司至者也注伯赵伯劳也以夏至鸣冬至止疏郭璞曰似鶷而大此鸟以夏至来冬至去故以名官使之主丨丨也宋书厯志汉之太初厯冬至在牵牛初后汉四分及魏景初法同在斗二十一臣以月蚀检之则景初今之】
　　【冬至应在斗十七又史官管诏以土圭测景考校丨丨差三日有余从来积嵗及交州所上检其増减亦相符验然则今之丨丨非古之丨丨也　元史厯志以丨丨加时黄道日度距所求日午中黄道日度为丨丨后黄道积度及分秒　易林丨丨灵台文所止游云物备具长乐无忧　金丹诸眞元奥以身心分上下两以神气别冬夏丨丨　又左传隐公四年伐卫传州吁立将修先君之怨于郑疏谓丨丨之怨】
　　二分【左传见上　齐书礼志礼记保传云三代之礼天子春朝朝日秋暮夕月所以明有敬也而不明所用之定辰马郑云用丨丨之时卢植云用立春之日握竒经丨丨二至必占云气　又宋书天文志序古旧浑象以丨丨为一度凡周七尺三寸半分张衡更制以四分为一度凡周一丈四尺六寸　元史成宗纪江南佃戸私租太重以十分为率减丨丨永为定例　齐东野语见一分下　左思吴都赋阐钩绳之筌绪承丨丨之正要　白居易曲江忆元九诗春来无伴闲游少行乐三分减丨丨　徐凝忆扬州诗天下三分明月夜丨丨无赖是扬州　薛能中秋夜寄李溟诗待赏从初出防行过丨丨　苏轼饮酒诗忽惊春色丨丨空且防樽前半丈红　萨都拉寄济南李溉之诗天下三分秋月色丨丨多在水亭中　吴澄郊行诗客中又过丨丨春闻道千红百紫新　又去声水经注阿难从摩竭国向毗舎离欲般泥洹天告阿阇世王王追至河上毗舍利诸离车闻阿难来亦复来迎俱到河上阿难思维前则阿阇世王致恨郤则梨居复怨即于中河入火光三昧烧具两泥洹身丨丨分各在一岸二王各持半舍利还起二塔】
　　二朔【齐书礼志如使五月小祥六月乃闰则祥之去缟事成二月是为十一月以象前朞丨丨以放后歳各有区域不得相参】
　　二刻【诗狂夫瞿瞿疏尚书纬谓刻为商郑作士昬礼目录云日入三商为昬举全数以言耳其实日见之前日入之后距昬明各有丨丨半减昼五刻以裨夜故于厯法皆多校五刻也　宋书礼志凡遣大使拜皇后三公及冠皇太子及拜蕃王帝皆临轩其仪太乐令宿设金石四厢之乐于殿前漏上丨丨侍中侍臣冗从仆射中谒者节骑郎虎贲旄头遮列五牛旗皆入　南史谢微传时魏中山王元略还北梁武帝饯于武徳殿赋诗三十韵限三刻成微丨丨便就文甚羙帝再览焉】
