<!-- { "loadSidebar": true } -->
　　石帆【谢灵运游名山志破石溪南二百余里又有丨丨修广与破石等度质色亦同传云古有人以破石之半为丨丨故名彼为丨丨此名破石　荆州记武陵武阳县有丨丨山若数百幅帆　隋遗録时越溪进耀光绫绫纹突起时有光彩越人乗樵风泛舟于丨丨山下收野茧缲之缲丝女夜梦神人告曰禹宂三千年一开汝所得野茧即江淹文集中壁鱼所化也丝织为裳必有竒文织成果符所梦故进之帝　明一统志丨丨山在绍兴府城东一十五里遥望如张帆临水　又丨丨山在海盐县西南三十余里海中　又丨丨山在延平府将乐县东北三十里　宋之问游禹穴回出若邪诗丨丨揺海上天镜落湖中　元稹春分投简阳明洞天诗丨丨何峭峣龙瑞本萦纡　又寄乐天诗灵汜桥前百里镜丨丨山五云溪　皮日休病中有人惠海蟹诗离居定有丨丨觉失伴唯应海月知】
　　石樯【明一统志丨丨洞在处州府石门山西南二十余里髙崖屹立如樯】
　　石筏【王逢诗丨丨横津蛟莫窥近山张弩或眠旗】
　　石车【后汉书袁绍传操军不利复还坚壁绍为髙橹起土山射营中皆蒙楯而行操乃发丨丨击绍楼皆破军中呼曰霹雳车　晋书陶侃传广州人背刺史郭讷迎王机为刺史机复遣使诣王敦乞为交州敦从之而机未发防杜据临贺因机乞降劝取广州遂与温邵及交州秀才刘沉俱谋反或劝侃且住始兴观察形势侃不听直至广州遣使伪降侃知其诈先于封口起发丨丨俄而率轻兵而至知侃有备乃退侃追击破之执刘沉于小桂又遣部将许髙讨机斩之传首京都】
　　石索【魏志韩传马韩有小丨丨国大丨丨国　明一统志丨丨山寨在庐州府舒城县山险有水可容数千人】
　　石轮【明一统志丨丨寺在叠溪所城北三里唐贞观四年建】
　　石尺【律吕新书本朝和岘用景表丨丨比汉前尺一尺六分】
　　石秤【淮南子丨丨丈量径而寡失简丝数米烦而不察】
　　石斗【防同史记货殖传欲长钱取下谷长丨丨取上种汉书平帝纪遣使者捕蝗民捕蝗诣吏防丨丨受钱】
　　石筹【明一统志丨丨山在汉中府城固县西四十里】
　　石枰【柳宗元柳州山水近治可游者记又西曰仙奕之山山之西可上其上有穴穴有屏有室有宇其宇下有流石成形如肺肝如茄房或积于下如人如禽如器物甚众东西九十尺南北少半东登入小穴常有四尺则廓然甚大无窍正黒烛之髙仅见其宇皆流石怪状由屏南室中入小穴倍常而上始黑已而大明为上室由上室而上有穴北出之乃临大野飞鸟皆视其背其始登者得丨丨于上黑肌而赤脉十有八道可奕故以云】
　　石局【元史百官志丨丨秩从七品大使一员管勾一员董攻石之工至元十二年始置】
　　石砧【东宫旧事太子妃有丨丨一枚又捣衣砧杵十枚】
　　石杵【法苑珠林晋安罗江县有霍山其髙蔽日上有丨丨面径数丈杵中泉水深五六尺经常流溢故老传云列仙之所游饵也】
　　石磨【魏志明帝纪注魏畧曰使将军郝昭筑陈仓城防亮至围昭不能拔亮自以有众数万而昭兵才千余人又度东救未能便到乃进兵攻昭起云梯冲车以临城昭于是以火箭逆射其云梯梯然梯上人皆烧死昭又以绳连丨丨压其冲车冲车折亮乃更为井阑百尺以射城中以土瓦塡堑欲直攀城昭又于内筑重墙亮又为地突欲踊出于城里昭又于城内穿地横截之昼夜相攻拒二十余日亮无计救至引退　续齐谐记吴兴邺县东三十里有梅溪山山根直竖一石可髙百余丈至青而圆如两间屋大四面斗絶仰之干云外无登陟之理其上复有盘石圆如车盖恒转如磨声若风雨土人号为丨丨转快则年丰转迟则歳俭欲知年之丰俭验之无失】
　　石礲【明一统志丨丨矶在池州府铜陵县北五里濒大江有三石门水涸可出入容数十人亦名五霞洞】石臼【后汉书梁鸿传家贫而尚节介同县孟氏有女肥黑而丑力举丨丨择对不嫁至年三十父母问其故女曰欲得贤如梁伯鸾者鸿闻而聘之　湘中记耒阳县北有蔡伦宅宅西有一丨丨云是伦舂纸臼也岳阳风土记仙庐峰左右丨丨二因岩石为之　韩驹大竹为酒樽歌少陵匏罇安在哉次山丨丨空飞埃又后汉书章帝纪三年夏四月己巳罢常山呼沱丨丨河漕　水经注按司马彪后汉郡国志常山南行唐县有丨丨谷　明一统志丨丨山在衡州府耒阳县西二十里有丨丨巨人迹　又丨丨山在宁波府城西南五十里山坡有丨穴如丨世传葛仙翁炼丹处山下有溪又丨丨岛在莱州府胶州南一百里海中　又丨丨湖在江宁府髙淳县西南三十里西连丹阳湖水注大江湖中有军山塔子马头雀垒四山　又丨丨潭在衢州府江山县南三十五里有片石方二丈余有坎如臼径二尺】
　　石繖【明一统志丨丨在顺庆府广安州东五里江之中流有巨石圆围二丈余中髙四垂状若繖盖因名俗呼为丨凉丨】
　　石板【版同宋史河渠志行春桥又名南石碶碶面丨丨之下嵗久损壊空虚毎受潮水演溢奔突出于石缝以致咸潮衮入上河　又李若谷传知延州州有东西两城夹河秋夏水溢岸辄圯役费不可胜纪若谷乃制丨丨为岸押以巨木后虽暴水不复壊　又丨丨山在琼州府崖州东南十三里傍有横石平如砥周围数丈宋周□尝结屋其上　孟郊献襄阳于大夫诗风漪参差泛丨丨重疉跻　皮日休丨丨诗琼文忽然下丨丨谁能留　又寒日书斋即事诗盆池有鹭窥苹沫丨丨无人扫桂花】
　　石器【宋史地理志登州贡金牛黄丨丨莱州贡牛黄海藻牡砺丨丨　又徐积传以父名石终身不用丨丨行遇石则避而不践或问之积曰吾遇之则怵然伤吾心思吾亲故不忍加足其上尔　李觏诗前有县大夫取此丨为丨】
　　石灰【后汉书杨璇传为零陵太守是时苍梧桂阳猾贼相聚攻郡县贼众多而璇力弱吏人忧恐璇乃特制马车数十乗以排囊盛丨丨于车上系布索于马尾又为兵车专彀弓弩尅共防战乃令马车居前顺风鼓灰贼不得视因以火烧布布然马惊奔突贼阵因使后军弓弩乱发钲鼓鸣震羣盗波骇破散追逐伤斩无数枭其渠帅郡境以清　元史河渠志仁宗延祐六年二月都水监计防前后与元修旧石岸相接凡用石三百五各长四尺濶二尺五寸厚一尺丨丨三千斤该三百五工丁夫五十石工十九月五日兴工十一日工毕又百官志西山煤窑场提领一员大使一员副使二员俱受徽政院劄至元二十四年置领马安山大峪寺丨丨煤窑办课奉皇太后位下　本草丨丨释名石垩垩灰希灰锻石白虎矿灰　墨经凡墨防用炭灰丨丨麦糠三种炭灰为上丨丨酷多裂麦糠慢多曲　明一统志丨丨山在江宁府西北二十里旧名幕府山晋元帝初渡江丞相王导建幕府于此其上有仙人台虎跑泉　又丨丨山闗在江宁府丨丨山】
　　石炭【宋史职官志丨丨场掌受纳出卖丨丨　又陈尧佐传徙河东路以地寒民贫仰丨丨以生奏除其税　又张亢传夏人犹时出钞掠亢以州东焦山有丨丨穴为筑东胜堡下城旁有蔬畦为筑金城堡州北沙阬有水泉为筑安定堡置兵守之　水经注释氏西域记曰屈茨北二百里有山夜则火光尽日但烟人取此山丨丨冶此山铁恒充三十六国用　本草丨丨释名煤炭石墨铁炭乌金石焦石时珍曰丨丨即乌金石上古以书字谓之石墨今俗呼为煤炭煤墨音相近也明一统志顺天府土产丨丨　李峤墨诗长安分丨丨上党结松心】
　　石汗【鲍溶禅定寺经院诗丨丨知天金泥落圣言】
　　石瓦【梁元帝九贞观碑日晖丨丨东眺灵寿之峰月防玉牀西瞻华盖之岭】
　　石砾【淮南子视珍宝珠玉犹丨丨也】
　　石棺【史记秦本纪蜚防为纣石北方还无所报为坛霍太山而报得丨丨铭曰帝令处父不与殷乱赐尔丨丨以华氏死遂于霍太山】
　　石藓【李商隠诗荻花村里鱼标在丨丨庭中鹿迹微】
　　石椁【椁同礼记檀弓昔者夫子居于宋见桓司马自为丨丨三年而不成夫子曰若是其靡也死不如速朽之愈也　史记张释之传从行至霸陵居北临厠是时愼夫人从上指示愼夫人新丰道曰此走邯郸道也使愼夫人鼓瑟上自倚瑟而歌意惨凄悲懐顾谓羣臣曰嗟乎以北山丨为丨用纻絮斮陈蕠漆其间岂可动哉左右皆曰善释之前进曰使其中有可欲者虽锢南山犹有郄使其中无可欲者虽无丨丨又何戚焉文帝称善　汉书刘向传秦始皇帝于骊山之阿下锢三泉上崇山坟其髙五十余丈周回五里有余丨丨为游馆人膏为灯烛水银为江海黄金为凫鴈　后汉书明帝纪帝初作寿陵制令流水而已丨丨广一丈二尺长二丈五尺无得起坟万年之后埽地而祭杅水脯糒而已　南史梁世子方等传人生处世如白驹过隙耳一壶之酒足以飬性一簟之食足以怡形生于蒿蓬死沟壑瓦棺丨丨何以异兹　庄子狶韦曰夫灵公也死卜于故墓不吉卜于沙丘而吉掘之数仞得丨丨焉洗而视之有铭焉曰不冯其子灵公夺而埋之夫灵公之为灵也久矣　西京杂记滕公驾至东都门马鸣局不肯前以足跑地久之滕公使士卒掘马所跑地入三尺所得丨丨滕公以烛照之有铭焉乃以水洗写其文文字皆古异左右莫能知以问叔孙通通曰科斗书也以今文写之曰佳城郁郁三千年见白日吁嗟滕公居此室滕公曰嗟乎天也吾死其即安此乎死遂焉水经注湘水左合誓口又北得丨丨口并湘浦也文心雕龙飞亷有丨丨之锡灵公有蒿里之諡　庾信】
　　【侯莫陈道生墓志铭小陵丨丨洪原乡土】
　　石谷【述异记古说淮南诸山石生谷袁安云丨丨药名穗之尤小者】
　　石稷【左传衞侯使孙良夫丨丨甯相向禽将侵齐与齐师遇石子欲还孙子曰不可以师伐人遇其师而还将谓君何】
　　石饴【皮日休江南道中懐茅山广文南阳博士诗五色香烟惹内文丨丨初熟酒初醺】
　　石盐【周礼盐人王之膳修共饴盐后及世子亦如之注饴盐盐之恬者今戎盐有焉疏云今戎盐有焉者即丨丨是也　唐书礼乐志笾以丨丨槀鱼枣栗榛菱芡之实鹿脯白饼黒饼糗饵粉餈豆以韮葅防醢菁葅鹿醢芹葅醢笋葅鱼醢脾析葅豚胉食糁食　水经注昆仑山出六大水山西有大水名新头河郭义恭广志曰甘水也在西域之东名曰新陶水山在天竺国西水甘故曰甘水有丨丨白如水精火煆破而用之又吕宿曰沈沙煮海谓之盐河东盐池谓之解盐今池水东西七十里南北十七里紫色澄渟浑而不流水出丨丨自然印成朝取夕复终无减损】
　　石油【本草石脑油释名丨丨石漆猛火油硫黄油　明一统志延安府土产丨丨自石中流出每歳后居民取之可以燃灯疗疮　又陜西行都司土产丨丨肃州南山出燃之极明不可食】
　　石麪【本草丨丨集解时珍曰丨丨不常生亦瑞物也或曰饥荒则生之唐元宗天宝三载武威番和县醴泉涌出丨化为丨贫民取食之宪宗元和四年山西云蔚代三州山谷间丨化为丨人取食之宋眞宗祥符五年四月慈州民饥乡宁县山生丨脂如丨可作饼饵仁宗嘉祐七年三月彭城地生麪五月钟离县地生麪哲宗元丰三年五月青州临昫益都丨皆化丨人取食之】
　　石粉【水经注见岩赤下　又魏神瑞三年又毁建白楼楼甚髙竦加观榭于其上表里饰以丨丨暠曜建素赭白绮分故世谓之白楼也　云仙杂记元宗置麴清潭砌以银甎泥以丨丨贮三辰酒一万车以赐当制学士等】
