<!-- { "loadSidebar": true } -->
　　棠树【史记燕召公世家召公廵行乡邑有丨丨决狱政事其下自侯伯至庶人各得其所无失职者召公卒而民人思召公之政懐丨丨不敢伐歌咏之作甘棠之诗　齐书祥瑞志升明二年四月昌国县徐万年门下丨丨连理　唐书五行志建中二年夏赵州宁晋县沙河北有丨丨甚茂民祠之为神有蛇数百千自东西来趋北岸者积丨丨下为二积留南岸者为一积俄有径寸龟三绕行积蛇尽死而后各登其积野人以告蛇腹皆有疮若矢所中　庾信诗铜梁影丨丨石镜写褰帷　岑参诗被兹甘丨丨美掩召伯诗　白居易诗镜湖水逺何由泛丨丨枝髙不易攀　刘禹锡寄陜州姚中丞诗相思望丨丨一寄商声讴　许浑诗三月已乖丨丨政二年空负竹林期　卢渥题嘉祥驿诗别后定知人易老满街丨丨有遗风】
　　棠木【宋史五行志元丰十年十二月泌阳县甘丨丨连理】
　　棠花【元淮郊行诗景物似知寒食近村村开遍野丨丨倪瓉过伯璇征君斋赋秋山萧寺圗诗野丨丨落过清明春事悤悤梦里惊】
　　棠叶【杜牧宿芜湖感旧诗岘山云影畔丨丨水声前】
　　棠干【陆云晋故散骑常侍陆府君诔朝陨丨丨邦丧国辉】
　　棠色【尔雅杜赤棠白者棠注丨丨异异其名】
　　棠棣【晋书索靖传见芝草下　宋书彭城王义康传臣幼荷国灵爵遇逾等陛下推恩睦亲以隆丨丨爱忘其鄙宠授遂崇　唐书循吏传贾敦颐敦实兄弟为洛州长史人心懐向刻碑大市傍号丨丨碑　宋景文笔记莒公言诗有丨丨之华逸诗有唐棣之华世人多以丨丨为唐棣于兄弟用之因唐误棠且丨丨棣也唐棣栘也栘开而反合者也此两物不相亲　本草郁李释名薁李郁车下李爵李雀梅丨丨　庾信长孙夫人罗氏墓志铭葛覃维萋丨丨早盛　王粲闲邪赋发丨丨之春华当盛年而处室　曹植种葛篇窃慕丨丨篇好乐和琴瑟　郑轨观兄弟同夜成婚诗丨丨开双蕚夭桃照两花　刘禹锡同乐天送冯尹学士诗共羡府中丨丨好先于城外百花开　李商隠诗丨丨黄花发忘忧碧叶齐　蘓轼生日王郎以诗见庆次其韵并寄茶诗丨丨并为天下士芙蓉曽到海边郛】
　　棠棃【三辅黄图丨丨宫在甘泉苑垣外云阳南三十里明一统志丨丨泾在淮安府废淮阴县九十五里唐长庆初开　曲江县志县东九十里有棃溪岸多丨丨故名　群芳谱丨丨野棃也尔雅所谓杜甘棠也树如棃而小叶似苍术亦有圆者三叉者边皆有锯齿色黪白二月开白花可煠食晒干磨麫作烧饼可济饥叶味防苦嫩时煠热水浸淘浄油盐调食可蒸晒代茶司马相如上林赋下丨丨息宜春注丨丨宫名在云阳宫南三十里　扬雄甘泉赋于是事毕功廻车而归度三峦兮偈丨丨天阃决兮地垠开八荒协兮万国谐　庾信小园赋有丨丨而无馆足酸枣而非台　李嘉祐送马将军奏事毕归滑州诗丨丨宫里瞻龙衮细栁营前着豹裘　元稹村花晚诗三春已暮桃李伤丨丨花白蔓菁黄　白居易诗丨丨叶战风飕飕　又风吹丨丨花啼鸟时一声　李郢寒食逺望诗乌鸟乱啼人未逺野风吹散白丨丨　孟淑卿春归诗落尽丨丨水拍堤凄凄芳草望中迷　薛逄诗野花似雪落何处丨丨树下香风来　韩偓江南送别诗江南行止忽相逢江馆丨丨叶正红　又见花诗血染蜀罗山踯躅肉红宫锦海丨丨　吴融追咏丨丨花诗蜀地从来胜丨丨第一花　王周宿疎陂驿诗秋染丨丨叶半红荆州东望草平空　王禹偁村行诗见荞麦下　梅尧臣依韵和禁烟近事之什狂风暴雨已频过近水丨丨着未多　又对雪忆往歳钱塘西湖访林逋诗樵童野犬迎人后山葛丨丨案酒时　蘓轼寳山新开径诗野客归时山月上丨丨叶战暝禽呼　范成大碧瓦诗见杨栁下　薛季宣香棠诗见蔷薇下　又酴醿花谢有感诗当初曽醉浣花春席地丨丨当锦茵　辛愿诗见杨栁下　程钜夫诗霜晕丨丨脸　虞集题柯敬仲画诗牵牛引蔓上丨丨上有幽禽夜夜栖　马祖常杨妃墓诗马嵬坡上丨丨树犹占秦园几日春　杨维桢和孟载春愁曲金黄杨栁叶初匀雪色丨丨花半破】棠榴【崔伯易感山赋见槐枣下】
　　棠杏【叶适奉赋德修西充大夫成都咏归堂诗见葵苋下】
　　棠枣【栁贯打枣谱有丨丨】
　　棠梂【本草释名见茅樝下】
　　棠阴【庾信周柱国大将军长孙俭神道碑路出王宫城临河曲戍清陜右髙视丨丨　赫连梵刑狱用舍策剖符寄刘寛之軰蒲鞭之教可追分陜趋邵奭之俦丨丨之聼斯在　梁简文帝罢丹阳郡往与吏民别诗见栁栽下　卢象诗停杯歌麦秀秉烛醉丨丨　刘长卿诗幸容栖托分犹恋旧丨丨　杜牧诗凄风洛下同羁思迟日丨丨得醉歌　蘓轼沈谏议召游湖不赴诗湖上丨丨手自栽问公更得几囘来　方回喜雨诗见菜色下】
　　棠影【顔萱送羊振文桂阳归觐诗见桂香下】
　　棠下【韩诗外传召伯在朝有司请召民伯曰不劳一身而劳百姓非吾先君之志也于是舍于丨丨聼讼百姓大恱诗人歌焉】
　　棠水【山海经北山经丹熏之山熏水出焉而西流注于丨丨】
　　棠溪【史记蘓秦传韩卒之剑防皆出于冥山丨丨墨阳合赙邓师宛冯龙渊太阿皆陆防牛马水截鹄雁注徐广曰汝南吴房有丨丨亭正义曰故城在豫州偃城县西八十里盐铁论云有丨丨之剑是　刘勰新论丨丨之剑天下之铦也用之获稻曽不如钩防之功也明一统志丨丨在汝宁府西平县西有村蘓秦说韩王谓剑防出于丨丨即此　田锡倚天剑赋晋邦一鼓之鐡堪耻微功丨丨百链之金难矜善防】棠乡【左传注见棠人下】
　　棠邑【公羊公观鱼于棠传丨者何济上之丨也　左传注见棠公下】
　　棠地【公羊传公观鱼于棠疏荘九年冬浚洙传曰洙者何水也浚之者何深之也曷爲深之畏齐也注云洙在鲁北齐所由来然则近国北自有洙水何故逺至丨丨而观鱼乎故难之】
　　棠楫【王安石小姑诗见桂旗下】
　　棠桨【陈基懐彦成诗沙丨为丨木兰桡别后令人瘦沈腰】
　　棠人【左传十一月齐侯灭莱莱恃谋也于郑子国之来聘也四月晏弱城东阳而遂围莱甲寅堙之环城傅于堞及杞桓公卒之月乙未王湫帅师及正舆子丨丨军齐师齐师大败之丁未入莱注棠莱邑也北海即墨干县有棠乡】
　　棠公【左传齐丨丨之妻东郭偃之姊也东郭偃臣崔武子丨丨死偃御武子以吊焉见棠姜而美之使偃取之注丨丨齐棠邑大夫】
　　棠姜【左传见上】
　　棠政【水经注髙平郡城东北有金城城内有沇州刺史河东薛季像碑以郎中拜防令甘露降园熹平四年迁州明年甘露复降殿前树从事冯廵主簿华操等相与褒树表勒丨丨】
　　杜
　　杜林【酉阳杂俎平原县西十里旧有丨丨南燕太上末有邵敬伯者家于长白山有人寄敬伯一函书言我吴江使也令我通问于济伯今须过长白幸君为通之仍教敬伯但于丨丨中取杜叶投之于水当有人出敬伯从之果见人引出敬伯惧水其人令敬伯闭目似入水中豁然宫殿宏丽见一翁年可八九十坐水精牀发函开书曰裕兴超灭侍卫者皆圆眼具甲胄敬伯辞出以一刀子赠敬伯曰好去但持此刀当无水厄矣敬伯出还至丨丨中而衣裳初无沾湿果其年宋武帝灭燕敬伯三年居两河间夜中忽大水举村俱没唯敬伯坐一榻牀至晓着履敬伯下看之牀乃是一大龟也敬伯死刀子亦失世传丨丨下有河伯冢】
　　杜叶【酉阳杂爼见上】
　　杜荣【尔雅莣丨丨疏芒草一名丨丨】
　　杜根【皮日休酒垆诗倘得作丨丨佣保何足媿】
　　杜若【唐书地理志峡州夷陵郡土贡纻葛箭竹柑茶蜡芒硝五加丨丨鬼臼　本草丨丨释名杜衡杜莲若芝楚衡防子姜山姜　花木考丨丨香草似姜一名杜衡　太平广记贞观中尚药奏求丨丨勅下度支有省郎以谢朓诗云芳洲采丨丨乃委坊州贡之本州曹官判云坊州不出丨丨应由读谢朓诗误郎官作如此判事岂不畏二十八宿笑人耶太宗闻之大笑改授雍州司法　枚乗七发揄流波杂丨丨注言引流波以自絜杂丨丨以为芳若芳也　王勃秋晚入洛于毕公宅别道士晏序先生负局倦城市之尘埃防子横琴忆汀洲之丨丨　屈原九歌采芳洲兮丨丨将以遗兮下女刘向九叹握申椒与丨丨兮冠浮云之峩峩　江淹金灯草赋见兰畹下　庾信哀江南赋见芦苇下　欧阳修荷花赋撷丨丨之春荣兮搴芙蓉于水濵　王融懐故人诗芳洲有丨丨可以赠佳期　江淹采石上菖蒲诗每为忧见及丨丨岂能寛　隂铿渡青草湖诗沅水桃花色湘流丨丨香　虞世基诗赠言方丨丨握手代萱枝　王绩食后诗始暴松皮脯新添丨丨浆　孟浩然鹦鹉洲送王九之江左诗见芦花下　王邕湘灵鼓瑟诗转觉云山迥空懐丨丨芳　刘禹锡寄朗州温右史诗城边流水桃花过帘外春风丨丨香　李贺南园诗方领蕙带折角巾丨丨已老兰苕春　又恼公诗丨丨含清露河蒲聚紫茸　李商隠即日诗书去青枫驿鸿归丨丨洲　李中诗鹧鸪啼竹树丨丨媚汀洲蘓轼望湖楼醉书诗无限芳洲生丨丨吴儿不识楚辞招　陈造上已溪上燕诗丨丨洲邉卓斾旌佳晨一醉万金轻　朱子次秀野韵诗见萝带下　陆游诗锦江秋雨芙蓉老笠泽春风丨丨芳】
　　杜蔗【糖□谱见蔗色下】
　　杜棃【尔雅杜甘棠注今之丨丨　白居易有木诗有木名丨丨阴森覆丘壑】
　　杜仲【唐书地理志金州汉阴郡土贡丨丨　本草丨丨释名思仲思仙木绵檰时珍曰昔有丨丨服此得道因以名之思仲思仙皆由此义　又集觧别録曰丨丨生上虞山谷及上党汉中二月五月六月九月采皮景曰上虞在豫州虞虢之虞非防稽上虞县也今用出建平宜都者状如厚朴折之多白丝者为佳】杜茝【淮南子申茮丨丨美人之所懐服也及渐之于则不能保其芳矣注茮音椒音修臭汁也　晁补之北渚亭赋见菱荷下】
　　杜兰【本草木兰释名丨丨　又石斛释名石蓫金钗禁生林兰丨丨】
　　杜杨【急就篇柏丨丨注丨丨以二木为名也杜甘棠也牡者曰棠无子者也牝者曰杜有子者也杨一名蒲栁可以为矢　水经注洛水又东合丨丨涧水出西北丨丨溪东南迳一合坞】
　　杜荆【南方草木状荆宁浦有丨丨指病自愈节不相当者月晕时刻之与病人身齐等置牀下虽危困亦愈】
　　杜衡【蘅同尔雅杜土卤疏香草也一名杜一名土卤郭云丨丨也似葵而香本草唐本注云丨丨叶似葵形如马蹄故俗云马蹄香　宋书乐志新夷车驾结桂旗被石兰带丨丨折芳拔荃遗所思　山海经西山经天帝之山有草焉其状如葵其臭如蘼芜名曰丨丨可以走马食之已瘿　本草丨丨释名杜葵马蹄香土卤土细辛颂曰尔雅杜又名土卤然杜若亦名丨丨或疑是杜若而郭璞注云似葵当是丨丨也　名医别録丨丨根叶都类细辛惟气小异尔道家服之令人身衣香离骚畦留夷与揭车兮杂丨丨与芳芷　冯衍显志赋见兰沚下　江淹思北归赋至江蓠兮始秀或丨丨兮初滋　蒋防草上之风赋见蒿艾下　范成大惜交赋纫木兰以为盖兮抗丨丨以为斿　钱起县内水亭晨兴聼讼诗坐惜寒塘晚霜风吹丨丨　皇甫冉江草歌杂蘼芜兮丨丨作秀兮欲罗生　刘禹锡歴阳书事诗波净攅鳬鹊洲香发丨丨　陆龟蒙江南秋懐寄华阳山人诗霜信摧杨栁烟容褭丨丨】
　　杜葵【本草见上】
　　杜莲【本草见杜若下】
