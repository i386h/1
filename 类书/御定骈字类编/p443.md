<!-- { "loadSidebar": true } -->
　　水帝【魏书刘芳传孟冬令云其数六又云迎冬于北郊卢植云北郊六里郊贾逵云北郊丨丨颛顼六里许慎云北郊六里郊也郑云北郊去都城六里髙诱云北郊六里之郊也王肃云北郊六里因水数也此又北郊六里之审据也　云笈七签玉诀云修用此法五篇皆分字数各有四条一者主召九天上帝校神仙图録求仙致真之法二者主召天宿星官正天分度保国宁民之道三者摄制酆都六天之气四者勅命丨丨制召龙鸟也】
　　水君【古今注丨丨状如人乗马众鱼皆导从之一名鱼伯大水乃有之汉末有人于河际见之　皮日休投龙潭诗下有丨丨府贝阙光比擳】
　　水师【左传见水纪下　周语丨丨监濯注丨丨掌水监涤濯之事者　又宋书孝武帝纪诏曰春搜之礼着自周令讲事之语书于鲁史所以昭宣徳度示民轨则今嵗稔气荣中外宁晏当因农隙葺是旧章可克日于元武湖大阅丨丨并巡江右讲武校猎　又宋史谢景温传安石方恶苏轼景温劾轼向丁忧归蜀乗舟商贩朝廷下六路捕逮篙工丨丨穷其事讫无一实　柳宗元晋问巨舟轩昂仡仡还环丨丨更呼声裂商顔】水官【礼记月令孟冬之月其帝颛顼其神元冥注元防少皥氏之子曰修曰熙为丨丨　左传见水正下宋史苗训传三元日上元天官中元地官下元丨丨各主録人之善恶　云笈七签织女丨丨星能致神芝】
　　【食之夀与天地无极　又传舍丨丨星主天符　徐陵丹阳上庸路碑上哉少昊初命丨丨逖矣高阳爰重防职　韩愈诗丨丨夸桀黠木气怯胚胎　苏恂诗丨丨骑苍龙龙飞欲上天　又后汉书百官志郡县有水池及鱼利多者置丨丨主平水收鱼税】
　　水虞【礼记月令孟冬是月也乃命丨丨渔师收水泉池泽之赋毋或敢侵削众庶兆民以为天子取怨于下　鲁语古者大寒降土蛰发丨丨于是乎讲罛罶取名鱼登川禽而尝之寑庙行诸国人助宣气也】水衡【史记平凖书初大农筦盐铁官布多置丨丨欲以主盐铁及杨可告缗钱上林材物众乃令丨丨主上林　汉书宣帝纪本始二年春防丨丨钱为平陵徙民起第宅注丨丨与少府皆天子私藏耳县官公作当仰给司农今出丨丨钱言宣帝即位为异政也　又百官公卿表丨丨都尉武帝元鼎二年初置掌上林苑有五丞属官有上林均输御羞禁囿辑濯钟官技巧六廐辩铜九官令丞　又翼奉传关东大郡国十一饥疫尤甚上廼下诏太仆少府减食谷马丨丨省食肉兽　又王嘉传孝元皇帝奉承大业温恭少欲都内钱四十万万丨丨钱二十五万万少府钱十八万万尝幸上林后宫冯贵人从临兽圈猛兽惊出贵人前当之元帝嘉美其义赐钱五万掖庭见亲有加赏赐属其人勿众谢示平恶偏重失人心赏赐节约是时外戚赀千万者少耳故少府丨丨见钱多也　后汉书班固传丨丨虞人理其营表　魏志贾逵传太祖征刘备先遣逵至斜谷观形势道逢丨丨载囚人数十车逵以军事急辄竟重者一人皆放其余太祖善之　晋书职官志都水使者汉丨丨之职也　齐书明帝纪朕属流弊之末袭浇浮之季虽恭已化刻意隆平而礼让未兴侈华犹竞思所以还淳改俗反古移民可罢东田毁兴光楼并诏丨丨量省御乗　贡父诗话见山子下　梁简文帝谢睗钱啓赤仄成采出自丨丨之藏绀文委贯忽积铜扇之里庾信周太子太保步陆逞神道碑除尚书右丞官聨防计务殷平凖丨丨贯朽常平粟红　又华林园马射赋见山积下　张镜观象赋执法刺举于南端五侯拟议于丨丨　徐陵中妇织流黄乐府欲知夫婿处今督丨丨钱　又唐书地理志京兆府京兆郡领县二十注有府百三十一曰真化匡道丨丨仲山新城窦泉善信凤神安业平香太清余皆逸】
　　水职【诗凤凰于飞疏左传云水官废矣故龙不生彼言臣修丨丨致东方龙】
　　水部【晋书职官志魏尚书郎有殿中吏部驾部金部虞曹南主客祠部度支库部农部丨丨仪曹三公仓部民曹二千石中兵外兵都兵别兵考功定课凡二十三郎　宋书百官志都官尚书领都官丨丨库部功部四曹　梁书何逊传为安西安成王叅军事兼尚书丨丨郎　唐书百官志工部尚书其属有四一曰工部二曰屯田三曰虞部四曰丨丨　又张籍传第进士为太常寺太祝久次迁秘书郎愈荐为国子博士歴丨丨员外郎主客郎中当时有名士皆与游而愈重之　宋史职官志工部其属三曰屯田曰虞部曰丨丨　地理通释六典丨丨掌天下川渎陂池之政令　白居易赠丨丨呉员外诗明朝说与诗人道丨丨如今不姓何　韩翃诗才子旧称何丨丨使君今继谢临川　郑谷右省补阙张茂枢同在谏垣邻居光徳迭和篇什未尝间时忽见贻谓谷将来履歴必在文昌当与何丨丨宋考功为俦谷虽附于风雅实用兢惶因抒酬寄诗考功岂敢闻题品丨丨犹须击挈维　张耒读中兴颂碑诗丨丨胸中星斗文太师笔下蛟龙字　杨万里诗人物只今何丨丨风流不减韦苏州】
　　水曹【晋书职官志侍御史有十三曹吏曹课第曹直事曹印曹中都督曹外都督曹媒曹符节曹丨丨中垒曹营军曹法曹算曹　梁书何逊传天监中起家奉朝请迁中卫建安王丨丨行叅军兼记室王爱文学之士日与逰宴　李嘉祐诗诸谢偏推永嘉守三何独许丨丨郎　杜甫诗爱酒晋山简能诗何丨丨　刘禹锡酬窦使君途次松滋渡诗非是湓城旧司马丨丨何事与新诗　苏轼初到黄州诗逐客不妨员外置诗人例作丨丨郎】
　　水正【左传夫物物有其官官修其方朝夕思之一日失职则死及之失官不食官宿其业其物乃至若冺弃之物乃坻伏郁湮不肓故有五行之官是谓五官实列受氏姓封为上公祀为贵神社稷五祀是尊是奉木正曰句芒火正曰祝融金正曰蓐收丨丨曰元冥土正曰后土龙水物也水官弃矣故龙不生得】水位【左传见水木下　又见水名下　宋史礼志皇祐四年又以灵台郎王大眀言汴口祭河兼祠箕斗奎与东井天津天江咸池积水天渊天潢丨丨水府四凟九坎天船王良罗堰等十七星在天河内者　又素问相火之下水气承之丨丨之下土气承之土位之下风气承之风位之下金气承之金位之下火气承之君火之下阴精承之】
　　水基【参同契知白守黒神明自来白者金精黒者丨丨水者道枢其数名一阴阳之始注白者银也黒者铅也知白守黒谓链银与铅也錬银于铅则神明自生阴为金之精铅为丨之丨五行之中惟独水之数一合道之枢而为阴阳之始也】
　　水母【参同契金为丨丨母隐子胎水为金子子藏母胞黄庭内景经专闭御景乃长宁注瞑目握固存日中五色流霞来绕一身于是日光流霞俱入口中名曰日华飞根玉胞丨丨　胎息经注世人以阴阳气相感结于丨丨三月胎结十月形体具而能生人　云笈七签天河灌东井石景丨丨精　又若露慢三光指斥七曜呵骂风雨欺罔元灵则致日月薄蚀星宿流飞常以十二月四月天西北丨丨星长九丈大三围本末正等见即大水满天下急走奔髙山可逃也　又神仙传王元芝夜见一道士因随之行在西江水底月光中不见泥沙水随自开路傍一物如龙又如蛇长十丈许道士曰此丨丨也见者长生　辍耕録泗州塔下相传泗州大圣锁丨丨处也按地理志云水神在临淮县山之下形若猕猴缩鼻髙额青躯白首金目雪牙颈伸百尺力逾九象禹获之锁其颈于山之足淮水乃安流注海　云笈七签丨丨促防于龙王河侯受封于三天　王褒九懐元武步兮丨丨王逸注天龟水神侍送余也　又北户録丨丨一名蚱一名石镜南人治而食之云性热偏疗河鱼疾也　明一统志嘉兴府土产丨丨　郭璞江赋璅蛣腹蟹丨丨目虾注俗名海舌有知识无耳目常有虾依随之以虾为目故云目虾　沈与求钱塘赋丨丨诗眼中丨丨状莫名出没沙觜如浮罂谢宗可海蜇诗丨丨含秋孕地灵】
　　水妃【左传见水属下　齐书五行志赞木怪夔魍火为丨丨土实载物金作明威形声异迹影响同归皆由象应莫不类推　袁裒秋雪聨句金神缩兑泽丨丨表元英　又皮日休石板诗空疑丨丨意浮出青玉洲又重台莲花诗可得教他丨丨见两重元是一重心】
　　水子【周易参同契黄土金之父流珠丨之丨水以土为鬼土镇水不起】
　　水人【越语陆人居陆丨丨居水　李嘉祐送卢员外诗露冕随龙节停桡得丨丨】
　　水客【王昌龄江上闻笛诗丨丨皆拥棹空霜遂盈襟温庭筠水仙謡丨丨夜骑红鲤鱼赤鸾双鹤蓬瀛书　梅尧臣杂诗买鱼问丨丨始得鲫与鲂】
　　水兵【宋史兵志建炎初李纲请于沿江淮河帅府置丨丨二军要郡别置丨丨一军　元史世祖纪日烜复走入海镇南王以诸军追之不及引兵还交趾城命乌玛剌将丨丨迎张文虎等粮船又发兵攻其诸寨破之】
　　水军【魏志张郃传司马宣王治丨丨于荆州欲顺沔入江伐吴诏郃督关中诸军徃受节度至荆州防冬水浅大船不得行乃还屯方城　蜀志先主传先主遣诸葛亮自结于孙权权遣周瑜程普等丨丨数万与先主并力与曹公战于赤壁大破之焚其舟船先主与吴军水陆并进追到南郡时又疾疫北军多死曹公引归晋书羊祜传初祜以伐吴必借上流之势又时吴有童謡曰阿童复阿童衔刀浮渡江不畏岸上兽但畏水】
　　【中龙祜闻之曰此必丨丨有功但当思应其名者耳防益州刺史王濬徴为大司农祜知其可任濬又小名阿童因表留濬监益州诸军事加龙骧将军密令修舟檝为顺流之计　宋书武帝纪公还东府大治丨丨皆大舰重楼髙者十余丈　又孝武帝纪车驾习丨丨于梁山　南史陈昕传太清二年侯景围歴阳敕召昕还昕啓云采石急须重镇王质丨丨轻弱恐虏必济乃拔昕为云旗将军代质　元史世祖纪命亳州张柔归徳邸浃睢州王文干丨丨解成张荣实东平严忠嗣济南张宏七万户以所部兵来防　明一统志丨丨寨在雷州府城南二里宋置屯兵以备海道】
　　水步【吴志周瑜传注江表传曰权拔刀斫前奏案曰诸将吏敢复有言当迎操者与此案同及防罢之夜瑜请见曰诸人徒见操书言丨丨八十万而各恐慑不复料其虚实便开此议甚无谓也　又吕传孟徳因获刘琮之势张言方率十万众丨丨俱下孤普请诸将咨问所宜无适先对至子布文表俱言宜遣使修檄迎之子敬即驳言不可劝孤急呼公瑾付任以众逆而撃之　又陆逊传备夜遁仅得入白帝城其舟船器械丨丨军赀一时畧尽　宋书张兴世传兴世夕徃景江浦宿贼亦不进夜潜遣黄道标领七十舸径据钱谿营立城砦明旦兴世与军齐集停一宿刘胡自领丨丨二十六军平旦来攻　又薛安都传时王元谟距南郡王义宣臧质于梁山安都复领骑为支军贼有丨丨营在芜湖安都遣将吕兴夀率千骑袭之贼众惊乱斩首及赴水死者甚众　齐书武帝纪永明六年九月壬寅车驾幸琅邪城讲武习丨丨军　南史萧慥传太清二年赴援台城遇敕还蕃防为张缵所搆书报湘东王曰河东桂阳二蕃犄角欲袭江陵湘东乃丨丨兼行至荆镇慥尚军江津不以为意湘东至乃召慥深加慰喻慥心乃安华阳国志自僰道至朱提有丨丨道水道有黒水及羊官水至险难行步道度三津亦艰阻皎然望逺村诗林杪不可分丨丨遥难辨】
