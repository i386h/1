<!-- { "loadSidebar": true } -->
　　板浦【宋史食货志明州盐场积盐以百万计未见功绪令状析以闻淮南之庐和舒蕲黄州无为军江南之江宁府宣洪袁吉筠江池太平饶信歙抚州广徳临江军两浙之常润湖睦州荆湖之江陵府安复潭鼎岳鄂衡永州汉阳军海州丨丨惠泽洛要三场嵗鬻四十七万七千余石】
　　板隄【同文算指杂和较乗法问用匠五千名包砖丨丨共四千九百九十五方每日匠九名包丨丨十一方匠七名包砖隄四方磗板隄匠各若干以母子左右对列互乗得数减余四十一为法列总匠总隄于下】版牒【唐书王承元传府郛左百贾州聚异时为□剽敓至燎烽相警承元丨丨缭之人乃告安】板冲【明一统志丨丨桥在贵县西三十里】
　　板桥【宋书栁元景传时义军船率小陋虑水战不敌至芜湖元景大喜倍道兼行闻石头出战舰乃于江宁步上于丨丨立栅以自固　魏书源子恭传丨丨蛮文石活石忌麤受萧衍印节扇诱党类据险防窃子恭躬率将士径袭其栅数日之中殱殪畧尽诸蛮款服唐书马燧传汴州平燧知忠臣暴傲譲其功出舍丨丨忠臣入汴果因会撃杀宋州刺史李僧惠　宋史食货志知密州范锷言丨丨濒海东则二广福建淮浙西则京东河北河东三路商贾所聚海舶之利颛于大姓宜即本州置市舶司丨丨镇置抽解务乃置密州丨丨市舶司　又水经注伊水又北丨丨水入焉水出西山东流入于伊水　又丨丨河出医巫闾山源有二其一流经广宁城北其一流经城南俱至城东南合芦沟及双峯河入海　又丨丨城在汾州府介休县西北一十八里郡国志刘渊击刘琨于此　李白秋夜诗独酌丨丨浦古人谁可征　韦应物往云门郊居涂经回流诗才遵丨丨曲复此清涧行　刘长卿赴江西湖上赠皇甫曾之宣州诗流水通春谷青山过丨丨　刘禹锡杨栁枝诗春江一曲栁千条二十年前旧丨丨　杜牧赠别宣州崔羣相公诗尽将舟楫丨丨去早晚归来更济川温庭筠商山早行诗鸡声茅店月人迹丨丨霜】
　　板职【周书武帝纪保定三年秋七月丁丑幸津门问百年赐以钱帛又赐髙年丨丨各有差】版曹【宋史职官志初建炎间张浚出使川陜用赵开总领四川财赋置所系衔总领名官自此始其后大军在江上间遣丨丨或太府司农卿少卿调其钱粮皆以总领为名】
　　版位【唐书礼乐志太常卿引皇帝至中壝门外殿中监进大珪尚衣奉御又以镇珪授殿中监以进皇帝进大珪执镇珪礼部尚书与近侍者从皇帝至丨丨西向立太常卿前奉请再拜】
　　板授【周书明帝纪丨丨髙年刺史守令恤鳏寡孤独各有差　唐书太宗纪民八十以上赐粟帛百嵗加丨丨】
　　版行【晋书桓彞传起家州主簿赴齐王同义拜骑都尉元帝为安东将军丨丨逡道令寻辟丞相兵属累迁中书郎尚书吏部郎名显朝廷　宋书百官志晋末以来参军事行参军又各有除丨丨参军不则长兼行参军参军督防江左置本皆领营有部曲今则无矣】
　　版免【宋书谢晦传以佐命功封武昌县公食邑二千户二年坐行玺封镇西司马南郡太守王华大封而误封北海太守球丨丨晦侍中】
　　板图【周礼司会掌国之官府郊野县都之百物财用凡在书契丨丨者之贰以逆羣吏之治而听其会计宋史选举志旧制畿内县赤次赤畿外三千户以上为望二千户以上为一千户以上为上五百以上为】
　　【中不满五百户为中下有司请据诸道所具丨丨之数升降天下县以四千户为望三千户以上为二千户以上为上千户以上为中不满千户为中下自是注拟以为资叙　又王韶传韶知通逺军上所降蕃部丨丨得地二千余里口二十余万　中论执契修丨丨奉圣王之法治礼义之中谓之士】
　　板籍【齐书虞玩之传今户口多少不减元嘉而丨丨顿阙弊亦有以　唐书百官志凡图经非州县增废五年乃修嵗与丨丨偕上　又田正传吾欲守天子法举六州丨丨请吏于朝茍天子未命敢有请吾旌节者死杀人及掠人者死皆曰诺遂到府杀士则及支党十余人于是图魏博相卫贝澶之地籍其入以献不敢署僚属而待王官】
　　版书【英雄记初天子在河东有手笔丨丨召布来迎布军无蓄积不能自置遣使上书朝廷以布为平东将军封平陶侯】
　　板币【宋史职官志将作监掌祠祀供省牲牌镇石炷香盥手焚丨丨之事】
　　版奏【宋史礼志侍中升阶奏礼毕降复位扇上乐作帝降坐御舆入自东房扇开乐止侍中丨丨解严】版词【宋史艺文志文王丨丨一卷】
　　板本【宋史髙丽传上言愿赐丨丨九经书用敦儒教许之】
　　板文【宋书礼志令书注右令书丨丨准于诏事丨丨】
　　板牌【老学庵笔记元丰中王荆公居半山好观佛书每以故金漆牌书藏经名遣人就蒋山寺取之士人因有金漆板代书帖与朋侪往来已而苦其露泄遂用竹两片相合以片纸封其际久之其制渐精或又以嚢盛而封之南人谓之简板北人谓之丨丨其后又通谓之简板或简牌】
　　板殿【魏书髙允传其年四月有事西郊诏以御马车迎允就郊所丨丨观属马忽惊奔车覆伤眉三处】板屋【诗言念君子温其如玉在其丨丨乱我心曲　齐书氐传仇池四方壁立自然有楼橹却敌无贵贱皆为丨丨土墙　宋史嘉勒斯赉传人喜啖生物无蔬茹醯酱独知用盐为滋味而嗜酒及茶居丨丨富姓以氊为幕　徐陵移齐文我王倾其部落逆竖道其乡闗非厥英图殆难戡戮况复洞庭遐旷兵食殷阜西穷丨丨北罄氊庐声冠苻姚势兼聪勒庸蜀寳马弥山不穷巴汉楼船凌波无际　郑谷宣义里舍诗丨丨渐移方带野水车新入夜添寒】
　　版阁【幽怪録见阑楯下　秦韬玉题刑部李郎中山亭诗痩竹亸烟遮丨丨卷荷擎雨出盆池　张乔金山寺空上人院诗丨丨悬秋月铜缾没夜潮】
　　板檐【礼记明堂位复庙重檐注重檐重承壁材也疏重檐皇氏云郑云重檐谓就外檐下壁复安丨丨以辟风雨之洒壁故云重檐重承壁材　晋书桓嗣传为江州刺史莅事简约修所住斋应作丨丨嗣命以茅代之版付船官】
　　板案【后汉书西传先零别种滇零与钟诸种大为防掠断陇道时归附既久无复器甲或持竹竿木枝以代戈矛或负丨丨以为楯或执铜镜以象兵郡县畏懦不能制】
　　板槛【韩愈新修滕王阁记见梁桷下　温庭筠送李生归旧居诗夕阳当丨丨春日入柴扉】板扉【王维田家诗雀乳青苔中鸡鸣白丨丨　陆游九月初郊行诗荞花漫漫连山路豆荚离离映丨丨】板舆【魏书崔挺传掖县有人年逾九十丨丨造州自称少曾充使林邑得一羙玉方尺四寸甚有光彩藏之海岛垂六十嵗忻逢明治今愿奉之挺曰吾虽徳谢古人未能以玉为寳遣船随取光润果然竟不肯受仍表送京师　隋书礼志北齐正月晦日中书舍人奏祓除泛舟则皇帝乗舆鼓吹至行殿升御座乗丨丨以与王公登舟置酒非与泛者坐于便幕　傅旸晋诸公传赞祗以足疾丨丨上殿　潘岳闲居赋微雨新晴六合清朗太夫人乃御丨丨升轻轩逺览王畿近周家园岑参酬成少尹骆谷行诗荣禄上及亲之官随丨丨又奉送李賔客荆南迎亲诗鹊随金印喜乌傍丨丨飞罗隐送丁明府赴唐山任诗栾公社在怜乡树潘令花繁贺丨丨　又寄杨秘书诗锦衣公子怜君在十载兵戈从丨丨】
　　板辕【南唐近事史虚白晚节放达好乗双犊丨丨挂酒壶于车中山童总角负瓢以随往来庐阜之间任意所适】
　　板牀【后汉书向栩传常于灶北坐丨丨上如是积久板乃有膝踝足指之处　南史傅昭传齐明帝践祚引昭为中书通事舍人时居此职者皆权倾天下昭独防静无所干预器服率陋身安粗粝常插烛丨丨明帝闻之赐漆合烛盘敕曰卿有古人之风故赐卿古人之物】
　　版帐【宋史食货志既一倍其粟数倍其帛又数倍其钱而又有月桩钱丨丨钱不知几倍于祖宗之旧又几倍于汉唐之制乎】
　　板防【大业杂记敕王于扬州造楼船水殿航丨丨板舫黄篾舫等五千余艘　又丨丨二百艘载羽仪服饰百官供奉之物】
　　板舫【大业杂记见上】
　　板干【博物志代城始筑立丨丨一旦亡西南四五十板于泽中自立结草为外门因就营筑焉故其城直周三十七里为九门故城处为东城栁宗元终南山祠堂碑见柱础下】
　　版片【汉书昌邑王贺传既即位后王梦青蝇之矢积西阶东可五六石以屋丨丨覆发视之青蝇子也注师古曰丨丨大瓦也】
　　板步【宋史荣諲传为广东转运使广有丨丨古河路絶险林箐瘴毒諲开真阳峡至洸口古径作栈道七十间抵清逺趋广州遂为夷途　又凌策传广英路自吉河趣丨丨二百里当盛夏瘴起行旅死者十八九策请由英州大源洞伐山开道直抵曲江人以为便】
　　版插【史记田单传田单知士卒之可用乃身操丨丨与士卒分功妻妾编于行伍之间尽散饮食飨士令甲卒皆仗使老弱女子乗城遣使约降于燕燕军皆呼万嵗　宋史河渠志欲于通江桥置丨丨遇城中河水浅涸启板纳潮继即下板固防水势不得通舟若河水不乏即收牐板听舟楫往还为便】
　　版障【图画见闻志房从真事王蜀先主为翰林待诏尝于蜀宫丨丨上画诸葛武侯引兵渡泸水人马执戴坐动如生】
　　板栗【本草丨丨佳栗栗树皆大】
　　版漕【宋史食货志绍兴二十七年出丨丨钱万缗为铸本嵗权以十五万缗为额】
　　版筑【孟子傅说举于丨丨之间　汉书英布传项王伐齐身负丨丨以为士卒先注李竒曰版墙版也筑杵也　晋书会稽王道子传帝尝幸其宅谓道子曰府内有山因得游瞩甚善也然修饰太过非示天下以俭道子无以对唯唯而已左右侍臣莫敢有言帝还宫道子谓牙曰若知山是丨丨所作尔必死矣牙曰公在牙何敢死　又桓豁传臣闻三台丽天辰极以之增耀论道作弼王猷以之时邕必将仰参神契对扬成务易简以翼化畅元风于宗极故宜明扬仄陋登庸贤隽使丨丨有冲天之举渭濵无垂竿之逸用乃功济苍生道光千载　又羊祜传今天下自服化以来方渐八年虽侧席求贤不遗幽贱然臣不能推有徳达有功使圣听知胜臣者多未达者不少假令有遗徳于丨丨之下有隐才于屠钓之间而朝议用臣不以为非臣处之不以为愧所失岂不大哉　说苑舜耕歴山而陶于河畔立为天子则其遇尧也傅说负壌土释丨丨而立佐天子则其遇武丁也　陆云晋故散骑常侍陆府君诔旌善丨丨刋秽禁网　梁简文帝南郊颂序屠羊钓壑之士厌洗耳而袭簪佩丨丨藏岩之逸去谷而纡珩组徐陵答周处士书圣朝虚心丨丨尚想丘园若彼能赴嘉招便当谨申髙命　庾信武丁迎傅说赞躬劳丨丨有弊韦衣　杜甫苦雨诗尺书前日至丨丨不时操杜牧过田家宅诗安邑南门外谁家丨丨髙　胡曾傅岩诗岩前丨丨不求伸方寸那希据要津】板度【齐书礼志见庙廷下】
　　板荡【文心雕龙幽厉昏而丨丨怒平王微而黍离哀庾信伤心赋在昔金陵天下防乱王室丨丨生民涂炭】
