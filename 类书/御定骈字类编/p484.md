<!-- { "loadSidebar": true } -->
　　江乙【晋书羊祜传亮初为太傅杨骏参军时京兆多盗窃骏欲更重其法盗百钱加大辟请官属防议亮曰昔楚丨丨母失布以为盗由令尹公若无欲盗宜自止何重法为骏惭而止】
　　江总【李商隠赠杜司勲十三员外诗前身应是梁丨丨名总还曽字总持　杨基送方以学还吴兴诗淮隂未去楚丨丨复仕陈】
　　江荀【齐书江谧等传论察丨丨之行也虽异术而同亡以古道而居今世难乎免矣】
　　江刘【南史张防传建武末与兄胄从武帝宿酒酣移席星下语及时事帝曰主上运祚尽于来年国权当归丨丨而江甚隘刘又闇弱都下当大乱死人如乱麻齐之厯数自兹亡矣梁楚汉南有英雄兴】江徐【南史徐湛之传江湛为吏部尚书与湛之并居权要世谓之丨丨】
　　江任【南史江淹任昉传论二汉求士率先经术近代取人多由文史观丨丨之所以効用葢亦防其时焉】江虢【唐书钱徽传时宣歙旱左丞孔戣请徙徽领宣歙宰相以其本文辞进不用戣曰相君宜知天下事徽丨丨之治不及知况其他邪】
　　江髙【南唐近事髙越燕人也将举进士文价蔼然器宇森挺时人无出其右者累居清显终礼部侍郎与江文蔚俱以词赋著名故江南士人言体物者以丨丨为称首焉】
　　江鲍【李白送倩公归汉东序蓄壮志而未就期老成于他日且能倾产重诺好贤工文即恵休上人与丨丨往复各一时也　杜甫赠毕四诗流传丨丨体相顾免无儿　又戴良岁暮诗草市腥丨丨居民杂岛夷】江木【杜甫五盘诗仰凌栈道细俯映丨丨疎】
　　江树【谢朓之宣城郡出新林浦向板桥诗天际识归舟云中辨丨丨　宋之问送杜审言诗河桥不相送丨丨逺含情　卢僎东下扬州即事寄族父江阳令诗虎啸山城晚猨鸣丨丨秋　张子容九日陪润州邵使君登北固山诗见海潮下　张若虚春江花月夜诗不知乗月几人归落月揺情满丨丨　岑参送张升卿宰新淦诗见山城下　杜甫陪柏中丞观宴将士诗丨丨城孤逺云台使寂寥　又寄邛州崔录事诗应愁丨丨逺怯见野亭荒　又咏怀诗风涛上春沙千里侵丨丨元稹送王协律游杭越诗丨丨春常早城楼月易低陈羽襄阳过孟浩然旧居诗孟子死来丨丨老烟霞犹在鹿门山　李商隠城上诗沙禽失侣逺丨丨着隂】
　　【轻　韦庄岁晏诗雪埋丨丨短云压夜城低】
　　江林【张九龄戏题春意诗一作江南守丨丨三四春顾沈乌夜啼乐府月出丨丨西丨丨寂寂城鵶啼】江果【张仲素宫中乐丨丨瑶池实金盘露井氷】
　　江花【杜甫哀江头新乐府人生有情泪沾臆江草丨丨岂终极　又少年行巢燕养雏浑去尽丨丨结子已无多　又送祁录事归合州因寄苏使君诗幸为达书贤府主丨丨未尽防江楼　刘长卿奉饯郎中四兄加侍御史充行军司马赴汝南行营诗岸栁遮浮鹢丨丨隔避骢　李嘉祐送杜士赡楚州觐省诗淮月归心促丨丨入兴新　又送樊兵曹诗丨丨铺浅水山木暗残春　孟郊送从舅端适楚地诗丨丨折菡萏岸影泊梧桐　元稹丨丨落诗丨丨何防最肠断半落江流半在空　白居易忆江南词见江水下　杜牧长安杂题诗白鹿原头回猎骑紫云楼下醉丨丨　崔涂湖外送友人游边诗雨暗丨丨老笳愁陇月曛　翁承赞寄舍弟承裕贠外诗丨丨岸草晩萋萋公子王孙思合迷　袁桷杂兴诗云叶寒沙霁丨丨古岸秋】
　　江草【孙逖山隂县西楼诗谁知春色朝朝好二月飞花满丨丨　杜甫愁诗丨丨日日唤愁生巫峡泠泠非世情　刘禹锡松江送处州奚使君诗见海云下又早春南望诗逺思见丨丨归心看塞鸿　韦庄台城诗江雨霏霏丨丨齐六朝如梦鸟空啼　赵孟頫题杜陵浣花诗江花丨丨诗千首老尽平生用世心】江梅【洞天清录见岩桂下　画梅谱十种其法有枯梅新梅繁梅山梅疎梅野梅宫梅丨丨园梅盘梅其木不同不可无别也　曹组艮岳赋鄙丨丨之尚红陋蜡梅之太黄　张问琼花赋惟水仙可并其幽闲而丨丨似同其清淑　杜甫徐九少尹见过诗何当看花蕊欲发照丨丨　郑谷丨丨诗丨丨且缓飞前辈有歌辞赵孟頫梅花诗潇洒丨丨似玉人倚风无语澹生春又酉阳杂俎滕王蛱蝶图有名丨丨斑大海眼小海】
　　【眼村里来菜花子】
　　江桃【张耒牡丹诗见山杏下】
　　江柳【田锡叠嶂楼赋驿梅丨丨动游宦之芳懐风观露台起髙明之逸意　岑参送顔评事入京诗见山花下　杜甫舟中诗风餐丨丨下雨卧驿楼边　又不离西阁诗丨丨非时发江花冷色频　孟郊夷门雪赠主人诗悲欢不同归去来万里春风动丨丨　罗隠京口见李侍郎诗傞傞丨丨欲矜春铁瓮城边见故人苏轼正月二十日往岐亭郡人潘古郭三人送余于女王城东禅荘院诗十日春寒不出门不知丨丨已揺村】江橘【韩偓幽窗诗手香丨丨嫩齿软越梅酸】
　　江枫【汪伟落叶赋岸柳丨丨前槐后栩碧者为丹坚者为窳　包佶詶于侍郎诗见海鹤下　刘长卿秋杪江亭诗寂寞江亭下丨丨秋气斑　刘禹锡詶窦贠外郡斋宴客诗若问骚人何处所门临寒水落丨丨元稹春诗悠悠铺塞草冉冉着丨丨　刘得仁送越客归诗霜薄东南地丨丨落未齐　皎然送杨校书还济源诗楚月揺归梦丨丨见早秋】
　　江米【李贺始为奉礼忆昌谷山居诗长鎗丨丨熟山树枣花春】
　　江蕉【沈佺期从驩州廨宅移住山间水亭赠苏使君诗见山柏下】
　　江莲【杜甫已上人茅斋诗丨丨揺白羽天棘蔓青丝】
　　江蒲【杜甫解闷诗侧生野岸及丨丨不熟丹田满玉壶】
　　江萍【刘孝威谢东宫赉藕启楚后丨丨秦公海枣　庾信哀江南赋见海潮下】
　　江离【史汉俱作离他书亦作蓠史记司马相如传其东则有蕙圃衡兰芷若射干穹穷昌蒲丨丨蘪芜诸蔗猼且注丨丨香草也　后汉书张衡传□幽兰之秋华兮又缀之以丨丨　博物志芎防苖曰丨丨根曰芎防　本草蘼芜释名薇芜蕲茝丨丨时珍曰蓠草生江中故曰丨丨是也　江淹学梁王兔园赋缥草丹蘅丨丨曼荆　陈造延緑亭赋丨丨芷蘅之緑缛别﨑枉渚之因依　陆机墙上行丨丨生幽渚微芳不足宣　梁徳裕感寓诗幽涧生蕙若幽渚老丨丨　刘长卿送马秀才落第归江南诗湘竹旧斑思帝子丨丨初緑怨骚人　皇甫曽张芬诗愁心自惜丨丨晚世事方看木槿荣　白居易寄微之诗忧来吟贝锦谪去咏丨丨　郑谷温处士能画鹭鸶以四韵换之诗昔年吟醉绕丨丨爱把渔竿伴鹭鸶　皎然奉詶陆使君见过各赋院中一物得丨丨诗丨丨生古砌花每落禅牀】
　　江茅【隋书音乐志调歌丝竹缩酒丨丨谢荘上封禅仪注奏见海鲽下】
　　江葑【袁裒东湖聨句潮浑丨丨没塍破岸藤纒】
　　江菼【谢朓休沐重还丹阳道中诗汀葭稍靡靡丨丨复依依　刘长卿青溪口送人归岳州诗洞庭何处雁南飞丨丨苍苍客去稀　又送袁处士诗万里空丨丨孤舟过郢城】
　　江防【大业杂记先有筹禅师仁夀间常在内供养造五色饮以扶芳叶为青饮祓禊根为赤饮酪浆为白饮乌梅浆为元饮丨丨为黄饮】
　　江荠【野菜谱丨丨生腊月生熟皆可食花时不可食但可作虀用】
　　江笋【韩翃别李明府诗五侯燋石烹丨丨千户沈香染客衣】
　　江竹【王逢题烈女庙诗遗庙湖隂四百年斑斑丨丨映婵娟】
　　江龙【杨维桢与客登望海楼诗见海雨下】
　　江龟【马吉甫蜗牛赋海蛤无胫丨丨有灵懐珠胎以自伐韬三兆而先形】
　　江猪【唐书南蛮传正迷射鞮等国与诸蛮市以丨丨白琉璃罂缶相易　宋史张思均传周广顺初从聂知遇攻河东破其众三千余从向训东征为捉生将擒小校张万于丨丨岭】
　　江豚【南越志丨丨似猪　本草海豨生江中者名丨丨状如海豚而小出没水上舟人候之占风　岳阳风土记渔人取丨丨冬深水落视其絶没处布网围而取之无不获或用钩钓若钩中喉吻虽巨纶亦掣断或挂牙齿间则随上下惟人所制略不顿掣　中山诗话王元之在朝与执政不相能作丨丨诗以讥之曰江云漠漠江雨来天意为霖不干汝　郭璞江赋见海豨下元稹送王十一南行诗丨丨涌髙浪枫树揺去魂许浑金陵怀古诗石燕拂云晴亦雨丨丨吹浪夜还风孔武仲丨丨诗黑者丨丨白者白□状异名殊同宅大水　苏轼春菜诗久抛菘葛犹细事苦笋丨丨那忍说】
　　江猿【岑参送郭仆射节制剑南诗见山鸟下　李白江夏别宋之悌诗谷鸟吟晴日丨丨啸晩风　杜甫暮春题瀼西新赁草屋诗细雨荷锄立丨丨吟翠屏又课小竖鉏斫舍北果林枝蔓荒秽净讫移牀诗见山雉下】
　　江鸟【马周凌朝浮江旅思诗岸花开且落丨丨没还浮杜甫夜诗见岭猿下　包何送王汶宰江隂诗见海鱼下　许浑送客归兰谿诗暮随丨丨宿寒共岭猿愁　温庭筠元处士池上诗见水萤下】江禽【齐已经贾岛旧居诗古木霜风晚丨丨共宿来又赠曹松先辈诗楚月吟前落丨丨酒外飞】江鴈【白居易上崔中丞诗城乌惊画角丨丨避红旗清江月夜有怀黄端公诗丨丨往来曽不定野云揺曵本无机　林景熙诗读史双眸夜炯然一声丨丨落灯前　贡奎舟中诗岸花飞别酒丨丨落鸣　又得家书诗丨丨忽传秋后信陇梅应待雪中寻】
　　江鸿【李绅江南暮春寄家诗见海燕下　孟郊赠万年陆郎中诗丨丨耻承眷云津未能翔　又同昼上人送郭秀才江南寻兄弟诗飞鸣向谁去丨丨弟与兄皎然送郑孝防淮西觐省诗野霭湿衣彩丨丨増客情】
　　江鹄【许浑岁暮自广江至新兴往复中题峡山寺诗海防潮上见丨丨雾中闻】
　　江鸥【宋书五行志文帝元嘉二年春有丨丨鸟数百集太极殿前小阶内　西京杂记见波潮下　庾信哀江南赋殿狎丨丨宫鸣野雉　张子容送苏倩逰天台诗丨丨迎共狎云鹤待将飞　雍陶送徐山人归睦州旧隠诗见山犬下　张祜詶荅栁宗言诗丨丨自戏为踪迹野鹿闲惊是性灵　罗隠忆夏口诗襟带可怜吞楚塞风烟只好狎丨丨　苏轼和归田园诗丨丨渐驯集蜑叟已还往】
　　江鹭【徐照衰栁诗寒栖丨丨早暗出野萤多】
　　江鹳【杜甫邀髙使君同到诗丨丨巧当幽径浴邻鸡还过短墙来】
　　江鹤【宋之问汉江宴别诗秋虹映晚日丨丨弄晴烟】
　　江凫【宋之问谒二妃庙诗丨丨啸风雨山鬼泣朝昏】
　　江燕【储光羲京口题崇上人山亭诗见海鸿下　孟浩然和宋太史北楼新亭诗愿随丨丨贺羞逐府僚趋　刘禹锡望夫山诗丨丨不能传逺信野花空解妒愁顔　郭良骥自苏州至望亭驿诗野棠自发空流水丨丨初归不见人　温庭筠送卢处士游吴越诗试逐渔舟看雪浪几多丨丨荇花开　又西江上送渔父诗白苹风起楼船暮丨丨双双五两斜　又鸡鸣埭曲殿巢丨丨砌生蒿十二金人霜炯炯　唐彦谦留别诗野花红滴滴丨丨语喃喃】
　　江乌【张祜送韦整尉长沙诗木客提蔬束丨丨接饭丸】
　　江鸦【李商隠春深脱衣诗睥睨丨丨集堂皇海燕过　张蠙送友人归武陵诗见海客下】
　　江鹘【蔡襄西湖诗画船争胜飞丨丨翠巘都浮载海鳌】
　　江翚【庾信谢赵王赉雉启夏翟秋飞丨丨春润】
　　江鵞【鲍照登大雷岸与妹书见水虎下】
　　江鸭【温庭筠昆明池水战词渺莽残阳钓艇归緑头丨丨眠沙草】
　　江鸡【古今注蜻蜓小而黄者鄱阳名曰丨丨】
