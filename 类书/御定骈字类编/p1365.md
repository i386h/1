<!-- { "loadSidebar": true } -->
　　前忿【左传令尹子瑕言蹶由于楚子曰彼何罪谚所谓室于怒市于色者楚之谓矣舍丨之丨可也乃归防由　魏书温子升传建义初修起居注曽一日不直上党王天穆时録尚书事将加捶挞子升遂逃遁天穆甚怒奏人代之庄帝寝其奏及天穆将讨邢杲召子升同行子升未敢应天穆谓人曰吾欲收其才用岂怀丨丨也子升不得已而见之　北史公孙表传为呉兵将军广州刺史表既尅滑台遂围武牢车骑次汲郡始昌子苏坦太史令王亮奏表置军武牢东不得形便之地故令贼不时灭明元雅好术数又积丨丨及攻武牢士卒多伤乃使人夜就帐中缢杀之】
　　前害【后汉书皇甫规传今兴改善政易于覆手而羣臣杜口鉴畏丨丨互相瞻顾莫肯正言伏愿陛下暂留圣明容受謇直则前责可弭后福必降】
　　前责【后汉书皇甫规传见上】
　　前恶【晋语臼季使舍于冀野冀缺耨其妻馌之敬相待如賔与之归既复命而进之文公曰其父有辠可乎对曰国之良也灭其丨丨是故舜之刑也殛鲧其举也兴禹　汉书匈奴传朕闻天不颇覆地不偏载朕与单于皆捐细故俱蹈大道也堕壤丨丨防图长久使两国之民若一家子元元万民下及鱼鼈上及飞鸟跂行喙息蝡动之类莫不就安利避危殆故来者不止天之道也】
　　前非【司空图退居漫题诗努力省丨丨人生上寿稀马湘题龙兴观壁诗省悟丨丨一息间更抛闲事弃尘寰】
　　前罪【史记晋世家怀公故大臣吕省郤芮本不附文公文公立恐诛乃欲与其徒谋烧公宫杀文公文公不知始尝欲杀文公宦者履鞮知其谋欲以告文公解丨丨求见文公文公不见】
　　前枉【春秋繁露凡人之有为也丨丨而后义者谓之中权虽不能成春秋善之鲁隐公郑祭仲是也】前虐【魏志满宠传注杨公积德之门纵有愆负犹宜保佑况淫刑所滥而可加其楚掠乎若理应考讯荀孔二贤岂其妄有相请属哉宠以此为能酷吏之用心耳虽有后善何解丨丨　齐书陈显达传事隆于往怪衅倍于丨丨】
　　前仇【史记宋微子世家楚使过宋有丨丨执楚使九月楚庄王围宋】
　　前病【白居易和答诗序顷者在科试间常与足下同笔砚每下笔时輙相顾共患其意太切而理太周故理太周则辞繁意太切则言激然与足下为文所长在于此所病亦在于此足下来序果有词犯文繁之说今仆所和者犹丨丨也待与足下相见日各引所作稍刚其繁而晦其义焉】
　　前此【公羊无骇帅师入极传无骇者何展无骇也何以不氏贬曷为贬疾始灭也始灭昉于此乎丨丨矣丨丨则曷为始乎此托始焉尔曷为托始焉尔春秋之始也　又庄公四年冬公及齐人狩于郜传公曷为与微者狩齐侯也齐侯则其称人何讳与讐狩也丨丨者有事矣后此者有事矣则曷为独于此焉讥于讐者将壹讥而已故择其重者而讥焉莫重乎其与讐狩也汉书匈奴传丨丨者汉兵深入穷追二十余年孕重堕防极苦之自单于以下常有欲和亲计后三年单于求和亲防病死　唐书元德秀传求为鲁山令丨丨堕车足伤不能趋拜太守待以客礼】
　　前者【顔眞卿题杼山癸亭诗丨丨虽登攀淹留恨晨暮杜甫君不见简苏徯诗君不见道边废弃池君不见丨丨摧折桐　又短歌行丨丨途中一相见人事经年记君面　又久雨期王将军不至诗丨丨坐皮因问毛知子歴险人马劳　刘禹锡征还京师见旧番官冯叔达诗丨丨匆匆襆被行十年憔悴到京城　鲍溶将归旧山留别孟郊诗丨丨不厌耕一日不离亲　赵嘏抒怀上歙州卢中丞宣州杜侍郎诗东来珠履与旌旗丨丨登朝亦一时】
　　前也【何休公羊传序昔者孔子有云疏见前古下】

　　御定骈字类编卷一百二十七
<子部,类书类,御定骈字类编>
　　钦定四库全书
　　御定骈字类编卷一百二十八
　　方隅门十六
　　后
　　后天【易干文言先天而天弗违丨丨而奉天时　宋书歴志古之六术并同四分四分之法久则丨丨以食检之经三百年辄差一日古歴课今其甚疎者朔丨丨过二日有余以此推之古术之作皆在汉初周末理不得逺　唐书歴志古厯冬至皆起建星两汉冬至日皆丨丨　宋史律厯志司天监周琮言旧歴气节加时丨丨半日五星之行差半次日食之候差十刻　又王栢传见上偶下　李商隠贺老人星见表皇心载裕灵鉴孔昭凡居率土之濵皆庆丨丨之寿　李白飞龙引载玉女过紫皇紫皇乃赐白所捣之药方丨丨而老雕三光　呉筠步虚词令我洞金色丨丨耀琼姿　齐已浣口泊舟晓望天柱峰诗谁见扶持力峩峩出丨丨】后星【史记天官书前丨丨注索隐曰鸿范五行传曰心之大星天王也前星太子丨丨庶子　宋书天文志大明六年六月月犯心丨丨占曰庶子恶之】
　　后霆【李觏长江赋见前雷下】
　　后月【左传僖公五年春王正月辛亥朔日南至疏见中气下　宋书礼志案晋世及皇代以来闰月亡者以闰之丨丨祥宜以来七月为祥忌　隋书礼仪志梁天监四年掌凶礼严植之定仪注以亡月遇闰后年中祥疑所附月帝曰闰盖余分月节则各有所隶若节属前月则宜以前月为忌节属丨丨则宜以丨丨为忌祥】
　　【闰则宜取逺日　唐书歴志贾逵曰春秋书朔晦日朔必有朔晦必有晦晦朔必在其月前也先大则一月再朔丨丨无朔是朔不可必也　丘为湖中寄王侍御诗每有南浦信仍期丨丨游】
　　后日【周礼太宰前期十日注前期前所之日也十日容散齐七日致齐三日疏凡祭祀谓于祭前之日为期今言前期十日者明祭前十一日卜卜之丨丨遂戒使散齐致齐故云十日容散齐七日致齐三日　宋史叶清臣传见前日下　韦应物三台诗一年一年老去明日丨丨花间　杨万里病中夜坐诗丨丨老衰知健否只今六九已推隤　刘因除夕诗履端思丨丨四鼓未成眠】
　　后朔【宋史律厯志推定朔望日辰七直以天正所盈之日加定积日满七十六去之不满者命从金星甲子算外即得定朔望日辰星直也视朔于名与丨丨同者大不同者小其月无中气者为闰　元史歴志置中朔望小余朓减朒加入气入转朓朒定数满与不足进退大余命壬戌算外各得定朔望日辰及余定朔干名与丨丨同者其月大不同者其月小月内无中气者为闰】
　　后岁【齐书礼志见前朞下】
　　后夜【诗夙夜在公传夙早也笺公事也早夜在事谓视濯溉饎爨之事疏早谓祭日之晨夜谓祭祀之先夕之期也先夙后夜便文耳　楞伽经复次大慧若菩萨摩诃萨欲知自心现量摄受及摄受者妄想境界当离羣聚习俗睡眠初中丨丨常自觉悟修行方便当离恶见经论言説及诸声闻縁觉乗相当通达自心现妄想之相　刘长卿喜鲍禅师自龙山至诗猨声知丨丨花发见流年　戴叔伦送别钱起诗丨丨同明月山窗定忆君　包佶双山信公所居诗见前朝下　马戴赠别空公诗见中峰下　齐已寄双泉大师师兄诗丨丨禅初入前溪树折冰　又小松诗丨丨萧骚动空阶蟋蟀听　又中秋十五夜寄人诗今宵尽向圎时望丨丨谁当缺处看　又春寄尚顔诗见前旬下　皎然兵后经永安法空寺寄悟禅师诗丨丨池心生素月春天树色起悲风　杨万里中秋前两日别刘彦纯彭仲壮于白马山下诗长亭更放金荷浅丨丨谁同璧月圎杜本中秋寄髙混朴诗今宵相对还青眼丨丨相逢又白头　黄溍谢皋羽墓诗沧海他年梦青天丨丨心又余山诗丨丨清风满遥念梦游空指上方灯】
　　后时【晋书羊祜传防秦凉屡败祜复表曰吴平则胡自定但当速济大功耳而议者多不同祜叹曰天下不如意恒十居七八故有当断不断天与不取岂非更事者恨于丨丨哉　魏书礼志古之祭法时祫并行天子先祫丨丨诸侯先时后祫此于古为当在今则烦易林踝踵足伤右指病痈失旅丨丨利不走归　贾谊惜誓黄鹄丨丨而寄处兮鸱枭羣而制之　陆机园葵诗被蒙覆露惠微躯丨丨残　刘长卿廨中见桃花南枝已开北枝未发诗何意同根本开花每丨丨】
　　后度【宋史律歴志见前度下】
　　后象【五代史司天考见前减下】
　　后舍【杨炯浑天赋见前舍下】
　　后限【宋书歴志求次月加二日日余一千三百三十一微分一千五百九十八如法成日日满十三去之除日余如分日阴阳歴竟平入端入厯在前限余前丨丨余后者月行中道】
　　后歴【宋史律歴志求晨昏月置丨丨七日下离分与其日离分相比较取多者乗朔望定分取少者乘晨昏分皆满元法为分百除为度分仍相减之各得晨昏前后度分前加后减朔望九道月度为晨昏月】后元【宋书歴志景初所以纪首置差元嘉兼又各设丨丨者其并省功于实用不虚推以为烦也　又礼志魏明帝初司空王朗议古者有年数无年号汉初犹然或有世而改有中元丨丨元改弥数中后之号不足故更假取美名非古也】
　　后春【齐书礼志景平元年正月三日辛丑南郊其月十一日立春元嘉十六年正月六日辛未南郊其月八日立春此复是近世明例不以先郊丨丨为嫌】
　　后夏【欧阳詹玩月诗序秋之于时丨丨先冬八月于秋季始孟终十五于夜又月之中稽于天道则寒暑均取于月数则蟾兔圎　潘述清昼寻山回相遇聨句见前书下】
　　后伏【元史歴志见前伏下　元稹觧秋诗丨丨火犹在先秋蝉已多】
　　后秋【陆机园蔡诗丰条并春盛落叶丨丨衰】
　　后甲【易蛊彖辞先甲三日丨丨三日　李邕日赋既中时而必彗亦丨丨而见阳　又周礼龟人见前甲下】
　　后辛【齐书礼志太常顾和秉议亲奉康皇之世已经遵用宋氏因循未遑厘革今宜亲祠北郊明年正月上辛祀昊天次辛瘗后土丨丨祀明堂御并亲奉车服之仪率遵汉制南郊大驾北郊明堂降为法驾衮冕之服诸祠咸用】
　　后辰【张衡思赋见前良下】
　　后闰【易系辞传五岁再闰疏见前闰下】
　　后山【贡师泰题山水图诗见前山下　栁贯为蒋英仲作顔辉画青山夜行图歌前山湿雾方濡濡丨丨蒸云如鬼驱】
　　后岭【李适安乐公主山庄诗前池锦石莲花豓丨丨香炉桂蕊秋　杜牧郡斋独酌诗丨丨翠扑扑前溪碧泱泱　苏轼江上看山诗前山槎牙忽变态丨丨杂遝如惊奔】
　　后峰【韦庄颍阳县诗何处留诗客茆檐倚丨丨】
　　后嵒【岩同方干镜湖西岛言事诗见前壑下】
　　后崦【苏轼诗径蟠趋丨丨水防赴前溪】
　　后垄【贯休春晚书山家屋壁诗见西舍下】
　　后冈【葬经见前案下　韦庄山墅闲题诗见前冈下】
　　后洞【王安石逰褒禅山记见前洞下】
　　后壖【宋史王钦若传钦若居第在太庙丨丨自言出入诃导不自安因易赐官第于定安坊】后水【李白古风见前水下】
　　后海【礼记学记三王之祭川也皆先河而丨丨】
