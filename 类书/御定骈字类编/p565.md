<!-- { "loadSidebar": true } -->
　　井浅【魏书安定王爕传冯翊面华渭包原泽丨丨池平樵牧饶广采材华隂陆运七十伐木龙门顺流而下陪削旧雉功省力易人各为已不以为劳　张籍诗初开丨丨偏宜树】
　　井深【宋书索虏传虏作地道偷城内井丨丨四十丈山势峻峭不可得防至其月二十三日人马渴乏饥疫体皆干燥被创者不复出血　戴叔伦相思曲丨丨辘轳嗟绠短衣相思日应缓】
　　井功【易井上六注见井收下】
　　井飬【易井象曰防乎水而上水井丨丨而不穷也疏丨丨而不穷者叹美井徳愈汲愈生给飬于人无有穷已也】
　　井荣【素问帝曰冬取丨丨何也岐伯曰冬者水始治肾方闭阳气衰少隂气坚盛巨阳伏沈阳气乃去故取井以下隂逆取荣以实阳气故曰冬取丨丨春不鼽衂此之谓也】
　　井收【易井上六丨丨勿幕有孚元吉注处井上极水已出井井功大成在此爻矣故曰丨丨也】井放【张蠙夏日题老将林亭诗丨丨辘轳闲浸酒笼开鹦鹉报煎茶】
　　井凿【贾岛赠胡禅归诗丨丨山含月风吹磬出林】
　　井道【易序卦传丨丨不可不革故受之以革】
　　井名【大方便佛报恩经今我身者喻如空井虽有丨丨而无有水现有所趣而无所获丧失身命苦恼如是我今虽处于转轮圣王之位七寳具足十善导化正法治国今诸众生生人天中受于微妙五欲快乐故未能免生老病死恩爱分离怨憎和合忧悲苦恼更相哭泣然是我过非众生咎】
　　井伯【左传僖公五年冬十二月丙子朔晋灭虢虢公丑奔京师师还馆于虞遂袭虞灭之执虞公及其大夫丨丨以媵秦穆姬而修虞祀且归其职贡于王】
　　井公【穆天子传天子北入于邴与丨丨博三日而决】
　　井利【穆天子传天子大朝于燕口之山河水之阿乃命丨丨梁固聿将六师】
　　井议【性理问横渠谓世之病井田难行者以亟夺富人之田为辞然处之有术期以数年不刑一人而可复不审丨丨之行于今果何如朱子曰讲学时且恁讲若欲行之湏有机防】
　　井义【易井九三注见井渫下】
　　井徳【易井改邑不改井注丨以不变为丨者也疏改邑不改井者以下明丨有常丨此名井体有常邑虽迁移而井体无改故云改邑不改井也　又彖疏见井飬下】
　　井体【易疏见上】
　　井用【易井无丧无得疏此明丨丨有常徳终日引汲未尝言损终日泉注未尝言益故曰无丧无得也】井诫【易井汔至亦未繘井疏此下明丨丨言井功难成也】
　　井象【易井象曰木上有水井君子以劳民劝相注木上有水丨之丨也】








　　御定骈字类编卷五十五
<子部,类书类,御定骈字类编>
　　钦定四库全书
　　御定骈字类编卷五十六
　　山水门二十一
　　泉
　　泉雨【江淹青苔赋处石则松栝交隂丨丨长注】
　　泉露【沈约赛蒋山庙文丨丨改味日月重光】
　　泉阳【水经注睢水又东迳睢阳县故城南昔宋元君梦江使乗辎车被绣衣而谒于元君元君感卫平之言而求之于丨丨男子余且献神于此矣　又应水东南流迳有鼻墟南王隐曰应阳县本丨丨之北步东五里有鼻墟言象所封也　徐整长厯丨丨之精上合爲日径千里】
　　泉寜【元史成宗纪二年二月丁卯改泉州爲丨丨府】
　　泉州【汉书地理志渔阳郡县丨丨　唐书地理志丨丨清源郡县四晋江南安莆田仙游　元史世祖纪以征日本敕扬州湖南贑州丨丨四省造战船六百艘又地理志福州路唐爲闽州宋爲福建路元至元五年爲福州路十八年迁丨丨行省于本州十九年复还丨丨　水经湿余水又东南至丨丨县与清河合东入于海　又巨马河过容城县北又东南至丨丨县西南东入八丈沟　明一统志丨丨城在顺天府武清县东南四十里汉置丨丨县属渔阳郡】
　　泉陵【汉书地理志零陵郡县丨丨　宋书州郡志丨丨子相汉旧县　水经湘水出零陵始安县阳海山】
　　【东北过零陵县东又东北过洮阳县东又东北过丨丨县西】
　　泉野【卢柟水亭赋考隐涧石摭幽丨丨爰构水亭汾堤之下】
　　泉壤【晋书谢元传不令微臣衘恨丨丨　魏书张衰传昔子囊将终寄言城郢荀偃辞唅遗恨在齐臣虽闇劣敢忘前志魂而有灵结草丨丨　北史隋炀帝纪恩加丨丨泽及枯骨　张载酃酒赋匪徒法用之穷理信丨丨之所钟　李乂赠黄门侍郎上官公挽词暮归丨丨隔朝发城池恋】
　　泉臯【左传僖公十一年夏扬拒丨丨伊雒之戎同伐京师入王城焚东门王子带召之也秦晋伐戎以救周秋晋侯平戎于王注扬拒丨丨皆戎邑及诸杂戎居伊水雒水之间者今伊阙北有泉亭】
　　泉路【薛道衡老氏碑名言顿絶幽丨之丨莫开形器不陈妙物之功难着　杜甫送郑防诗便与先生应永诀九重丨丨尽交期　又哭台州郑司户苏少监诗夜台当北斗丨丨着东吴　赵嘏悼亡诗明月萧萧海上风君归丨丨我飘蓬】
　　泉途【晋书傅袛传赞子庄才识爰膺衮职忠绩未申丨丨遽逼　宋书刘勔传昔王允秉诚卞壸峻节均风往德归茂先轨丨丨就永寃逝无追思崇徽策式光惇史】
　　泉坻【元稹酬翰林白学士代书诗超遥望云雨摆落占丨丨】
　　泉徼【李君房独茧纶赋绵聨轧竿之上荏弱深丨之丨】
　　泉山【汉书朱买臣传东越王居保丨丨一人守险千人不得上注师古曰丨丨即今丨州之丨也　唐书艺文志黄滔丨丨秀句集三十卷　宋史艺文志徐玑丨丨诗藁一卷　明一綂志丨丨在江山县南一百三十里山周围数百里皆髙崖深谷汉书朱买臣言闽越王所保是也　又丨丨在泉州府城北五里一名齐云山又名北山峯峦耸秀爲郡之鎭上有石乳泉清洁甘美州名泉郡名清源盖本于此】
　　泉白【明一统志丨丨山在南阳府裕州北四十里与七峯山对峙山顶有泉下流如布】
　　泉岩【明一统志丨丨河在太原府五台县西北十五里流入清水河　白居易微之春日投简阳明洞天诗丨丨雪飘洒苔壁锦糢糊】
　　泉岫【王僧孺从子永寜令诔余之从子谦字幼光以昭阳纪岁防宾旅月启足闽嵎瞑目丨丨是歼才子实防俊民】
　　泉丘【左传孟僖子防邾庄公盟于祲祥丨丨人有女梦以其帷幕孟氏之庙遂奔僖子其僚从之盟于清丘之社曰有子无相弃也　陆云吴故丞相陆公诔泽丰丨丨润博云林】
　　泉石【南史徐摛传宠遇日隆领军朱异不恱谓所亲曰徐叟出入两宫渐来见逼我须早为之所遂承间白帝曰摛年老又爱丨丨意在一郡自养帝谓摛欲之乃召摛曰新安大好山水任昉等竝经爲之卿谓我临此郡　又陶景传有时独游丨丨望见者以爲仙人文心雕龙林籁结响调如竽瑟丨丨激韵和若球锽又傲岸丨丨咀嚼文义文果载心余心有寄　始兴记郡东有玉山草木滋茂丨丨澄彻　林泉髙致见山】
　　【客下　江淹闽中草木颂照列丨丨芬披山海　孔稚珪褚伯玉碑先生浩浩唯神其道丨丨依情烟霞入抱沈约齐太尉徐公墓志爱重琴碁流连丨丨　李纲幽兰赋有丨丨之枕潄无猿鹤之惊怨　沈佺期答魑】
　　【魅代书寄家人诗烟花恒献赋丨丨每称觞　杜甫驱防子摘苍耳诗蓬莠独不焦野蔬暗丨丨　戴叔伦将廵郴永途中诗空将旧丨丨长与梦相亲　白居易想东游诗丨丨谙天竺烟霞识虎丘　刘禹锡和李相公初归平泉过龙门南岭遥望山居即事诗新墅烟火起野程丨丨间　陈羽山中秋夜喜周士闲见过诗见山空下　郑损玉声亭诗世间丨丨本无价那更天然落景中　崔涂春日闲居忆江南旧业诗梦不离丨丨林唯称隐沦　曹唐三年冬大礼诗今日病身惭小隐欲将丨丨勒移文　皮日休怀鹿门诗台前过雁盈千百丨丨无情不寄书　罗邺春日过夀安山舘诗旧国多将丨丨亲西游爱此拂行尘　黄滔送僧归北岩寺诗北岩丨丨清本自髙僧住　又寄罗浮山道者诗丨丨暮含朱槿画烟霞冬闭木棉温　怀楚谢友见访诗轩车谁肯到丨丨自相亲　赵孟頫题温雪峯诗迹诗龙蛇留遗人间世丨丨逍遥物外身】
　　泉谷【韦应物答冯鲁秀才诗见山景下　又游灵岩寺诗地疎丨丨狭春深草木稠　又至西峯兰若受田妇馈诗鸟鸣丨丨暖土起萌甲舒】
　　泉壑【江淹闽中草木颂迸采丨丨腾光渊丘　张九龄出爲豫章郡途次庐山东岩下诗岂匪鹓鸿列如丨丨临　孟浩然寻陈逸人故居诗今宵丨丨里何处觅藏舟】
　　泉洞【庾信周冠军公夫人乌石兰氏墓志铭回帐山门移灯丨丨　杜牧李侍郎于阳羡里富有泉石牧亦于阳羡粗有薄产叙旧述怀诗终南山下抛丨丨阳羡溪中买钓船】
　　泉穴【九江志东兴人家曾以木甑沈井中乃流出连樊溪廿渚得之此丨丨相通也】
　　泉窦【郑谷诗斫冰丨丨响赛雪庙松春】
　　泉窟【金丹大要金碧经曰造化丨丨阳气发坤　韦庆复凤翔鼓角楼记日沈宵寒听吹击者疑岸浦丨丨龙吟鼍作时时相应和　白居易游悟眞寺诗复归丨丨下化作龙蜿蜒】
　　泉窖【韩琦诗赍恨掩丨丨】
　　泉沙【李贺南园诗丨丨耎卧鸳鸯暖曲岸回篙舴艋迟】
　　泉水【诗毖彼丨丨亦流于淇笺丨丨流而入淇犹妇人出嫁于异国　又相彼丨丨载清载浊　汉书礼乐志天马徕出丨丨虎脊两化若鬼　晋书简文帝纪诏曰吾承祖宗洪基而昧于政道惧不能允厘天工克隆先业夕惟忧若涉丨丨　又五行志元兴元年九月十月不雨丨丨涸　南史王彭传少防母元嘉初父又防亡家贫力弱无以营葬兄弟二人昼则佣力夜则号感乡里竝哀之乃各出夫力助作塼塼须水而天旱穿井数十丈泉不出墓处去淮五里荷担远汲困而不周彭号天自诉如此积日一旦大雾雾歇塼灶前忽生丨丨乡邻助之者竝嗟神异县邑近远悉往观之葬竟水便自竭　魏书邢峦传时有丨丨涌于公山顶寿春城中有鱼无数从地涌出　元史河渠志白浮瓮山即通惠河上源之出也白浮丨丨在昌平县界西折而南径瓮山泊自西水门入都城焉　水经注渭水之右磻溪水注之水出南山兹谷乗髙激流注于溪中溪中有泉谓之兹泉丨丨潭积自成渊渚即吕氏春秋所谓太公钓兹泉也　宅经以形势爲身体以丨丨爲血脉明一统志丨丨山在徐州萧县东南三里上有丨丨池马第伯封禅仪记见石上下　苏伯玉妻盘中诗山树髙鸟鸣悲丨丨深鲤鱼肥　王维戱题盘石诗可怜盘石临丨丨复有垂杨拂酒杯　杜甫诗见水浊下韦应物酬卢嵩秋夜见寄诗丨丨今尚暖旧林亦青靑孟郊往河阳宿峡陵诗暮天寒风悲屑屑啼鸟绕树丨丨噎　王建诗买断竹溪无别主散分丨丨与新邻】
　　泉海【唐书艺文志张氏书图丨丨七十卷】
　　泉江【明一统志丨丨水在袁州府萍乡县东三十里有泉水出江中故名水产丝花采可食】泉泽【淮南子西方曰九区曰丨丨】
　　泉河【宋书礼志见山岳下】
