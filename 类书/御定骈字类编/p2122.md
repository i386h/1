<!-- { "loadSidebar": true } -->
　　虎穴【汉书尹赏传长安中奸猾浸多赏以三辅髙第选守长安令脩治长安狱穿地方深各数丈致令辟为郭以大石覆其口名为丨丨一朝会长安吏分行收捕尽以次内丨丨中　后汉书樊传为天水太守政严猛凉州为之歌曰寜见乳丨丨不入冀府寺　应璩与杜伟忠书见鹰巢下　庾信郑伟墓铭探丨丨而挥戈上鱼门而悬胄　刘禹锡邠寜节度史公神道碑丨丨之中生此骐骥　李白送羽林陶将军诗万里横戈探丨丨三杯拔劒舞龙泉　王维逰感化寺诗龙宫连栋宇丨丨傍檐楹　杜甫题柏大兄弟山居屋壁诗静应连丨丨喧已去人羣　又太嵗日诗愁寂鸳行断参差丨丨邻　钱起奉使采箭簳竹谷中晨兴赴岭诗云木耸鹤巢风萝扫丨丨　杜牧题西平王宅诗半夜龙骧去中原丨丨空】
　　虎蹖【明一统志丨丨溪在处州府宣平县南六十里双涧合流昔有人击虎扵此石上有虎迹存】虎井【明一统志丨丨在保寜府巴州学前凡遇有声如雷必有登科者】
　　虎跑【明一统志丨丨泉在杭州府城西南丨丨寺旧传性空禅师尝居大慈山无水忽有神人告曰明日当有水是夜二丨丨地泉涌出故名　又丨丨泉在寜波府天童寺前　又滁州城南一十三里有丨丨泉桃花涧偃月洞　又丨丨泉在瑞州府新昌县北一百二十里黄蘗寺　又丨丨井在广州府东莞县　刘干招隠寺赋寺之东南山气森肃泉名丨丨石万斛　朱徳润逰朱方赋近有丨丨之泉逺有鹤栖之峰　张继有城西丨丨寺诗】
　　虎擘【明一统志丨丨泉在嘉定州鳯凰山唐契觉道人结庵扵此有丨为之丨地出泉】
　　虎渡【明一统志丨丨桥在漳州府城东栁营江昔有丨丨是江古谚曰丨丨通人行渐渐出公卿土人因以名桥宋嘉定间建上有亭】
　　虎落【何逊学古诗丨丨夜方寝鱼丽晓复前　刘禹锡捣衣曲天狼正芒角丨丨定相攻　又送工部萧郎中刑部李郎中分命充京西京北覆粮使诗天威廵丨丨星使出鸳行　温庭筠书懐呈友人诗苇花纶丨丨松瘿鬭栾栌】
　　虎径【张説襄州景空寺题融上人兰若诗碧湫龙池满苍松丨丨深】
　　虎窠【陈与义美哉亭诗忽然五丈阙亭构如丨丨】
　　虎营【马戴送皇甫协律淮南从事诗谁与同樽俎鸡鸾集丨丨】
　　虎戍【李绅早渡杨子江诗青嶂迥开蹲丨丨碧流潜伏跃龙闗】
　　虎室【説苑晏子曰今上山见虎丨之丨也下泽见蛇蛇之穴也曷为不祥也】
　　虎座【圗画见闻志设或未识汉殿吴殿梁柱斗栱义手替木熟柱駞峰方茎额道抱间昻头罗花罗幔暗制绰幕猢狲头琥珀枋头丨丨飞檐扑水膊风化废垂鱼惹草当钩曲脊之类凭何以画屋木也】虎林【吴志陆敬宗传永安元年徴为西陵都督封都亭侯后转左丨丨中书丞华覈表荐敬宗曰江边任轻不尽其才丨丨选督堪之者众若召还都宠以上司则天工毕修庶绩咸熈矣　元史胡长孺传延祐元年转两浙都转运盐使司长山场盐司丞阶将仕郎未上以病辞隠杭之丨丨山　本草马先蒿生南阳川泽叶如益母草花红白八九月有实俗谓之丨丨诗所谓匪茂伊蔚是也　明一统志武林山在杭州府城西南一十五里汉地理志注武林山武林水所出一曰灵隠曰灵苑曰仙居或谓本名丨丨唐因避讳改虎为武　又丨丨城在池州府城东二十五里吴孙权封子休为琅琊王镇丨丨城即此】
　　虎泽【后汉书梁慬传单于自将围中郎将耿种扵美稷种移檄求救慬将八千余人驰往赴之至属国故城与匈奴左将军乌桓大人战破斩其渠帅单于复自将七八千骑迎攻围慬慬被甲奔击所向皆破虏遂引还丨丨】
　　虎北【崔伯易感山赋突收燕乐捐范阳涿郡三道之师直压懐柔拒丨丨石门四兵之势】
　　虎猛【汉书匈奴传天鳯元年云当遣人之西河丨丨制虏塞下注师古曰丨丨县名制虏塞在其界　又皇甫松大隠赋龙专其灵丨专其丨　张翥送成礼部诗政苛嗟丨丨民散念鸿离】
　　虎溪【庐山记惠逺法师送客丨丨虎频鸣号送陶元亮陆修静与语道合不觉送过丨丨因大笑世传三笑圗　李白别东林寺僧诗笑别庐山逺何湏过丨丨孟浩然夜泊庐江闻故人在东寺诗江路经庐阜松门入丨丨　杜甫诗嵯峨白帝城东西南有龙湫北丨丨　郎士元酬王季友秋夜宿露台寺见寄诗石林精舍丨丨东夜叩禅扉谒逺公　卢纶题金吾郭将军石伏茅堂诗客从龙阙至僧自丨丨寻　司空曙早春逰慈恩南池诗还如丨丨上日暮伴僧行　钱起紫参歌春风宛转丨丨傍紫翼红翘翻霁光　韩翃题玉山观禅师兰若诗见凤城下　刘禹锡送僧方及南谒栁员外诗昔事庐山逺精舍丨丨东　李中赠上都光业大师诗虽承雨露居龙阙终忆烟霞梦丨丨】
　　虎滩【水经注见虎像下】
　　虎涧【陆防看压新醅寄懐袭羙诗晓压糟牀渐有声旋如丨丨野泉清】
　　虎槛【明一统志丨丨洲在太平府繁昌县东五十里宋沈攸之王休仁屯军于此以破孙冲之扵赭圻又陈侯瑱进军丨丨洲与齐王琳合战亦此地　又圗画见闻志龙章善画虎曾有货药人杨生养一丨丨中章因就视写之故画虎最臻形似　庾信周大将军崔説神道碑观丨于丨龆髪不惊称象扵船胜衣能对】虎门【左传齐惠栾髙氏皆耆酒信内多怨彊扵陈鲍氏而恶之夏有告陈桓子曰子旗子良将攻陈鲍亦告鲍氏陈鲍方睦遂伐栾髙氏子良曰先得公陈鲍焉往遂伐丨丨晏平仲端委立于丨丨之外四族召之无所往公召之而后入林注寝门画虎故曰丨丨　周礼师氏居丨丨之左司王朝注丨丨路寝门也门外画虎焉以明勇猛扵守宜也】
　　虎闼【袁士元喜雨诗心香丨丨初无阻膏泽龙宫讵敢专】
　　虎闱【王融曲水诗序出龙楼而问竖入丨丨而齿胄陈经邦圣驾临雍赋霭瑞氛扵丨丨兮浮清晖夫璧水　钱起诏许昌崔明府拜补阙诗脱身鳬舄里载笔丨丨前】
　　虎殿【汉书杜钦传上尽召直言之士诣白丨丨对策杨侃皇畿赋召丨丨之宿儒集麟阁之名士　张説修书院学士奉敕宴梁王宅诗见凤赋下】
　　虎观【后汉书章帝纪诏诸儒会白丨丨讲议五经同异晁补之送北京学生曹慈明秀才之京师诗著书丨丨未敢言蔽身蝉叶真痴絶】
　　虎馆【庾信周大将军郑常墓志铭观书丨丨学劎龙亭】
　　虎寺【白居易登阊门闲望诗云埋丨丨山藏色月耀娃宫水放光　元稹戏赠乐天诗孙园丨丨随宜防不必遥遥羡镜湖】
　　虎圏【史记武帝纪作建章宫度为千门万户前殿度髙未央其东则鳯阙髙二十余丈其西则唐中数十里丨丨　又张释之传从行登丨丨上问上林尉诸禽兽簿十余问尉左右视尽不能对丨丨啬夫从旁代尉对上所问禽兽簿甚悉欲以观其能口对响应无穷者　汉书外戚传见熊佚下】
　　虎柙【论语见虎兕下　穆天子传见虎牢下】
　　虎穽【李商隠商于新开路诗蜂房春欲暮丨丨日初曛又自喜诗丨过遥知丨鱼来且佐庖　郝经原古上元学士诗挈我登龙门绠我出丨丨又牵牛诗不能致龙节空自悲丨丨】
　　虎氐【谢灵运撰征赋彊丨丨之抟翼灟云网于所禁】
　　虎塔【朝野佥载天后中成王千里将一虎子来宫中养损一宫人遂令生饿数日而死后令葬之立碑号为丨丨】
　　虎贲【书立政周公若曰拜手稽首告嗣天子王矣用咸戒于王曰王左右常伯常任准人缀衣丨丨周公曰呜呼休兹知恤鲜哉　又丨丨缀衣趣马小尹　礼记乐记散军而郊射左射狸首右射驺虞而贯革之射息也裨冕搢笏而丨丨之士説劎也　周礼夏官丨丨氏下大夫二人中士十有二人　又丨丨氏掌先后王而趋以卒伍军旅防同亦如之舍则守王闲王在国则守王宫　左传王命尹氏及王子虎内史叔兴父策命晋侯为侯伯赐之大辂之服戎辂之服彤弓一彤矢百玈弓矢千秬鬯一卣丨丨三百人　孟子革车三百两丨丨三千人　国语天子有丨丨习武训诸侯有旅贲御灾害　后汉书孔融传融与蔡邕素善邕卒有丨丨士貎类扵邕融每酒酣引与同坐曰虽无老成人尚有典刑　蜀志许靖传昔营邱翼周杖钺专征博陆佐汉丨丨警跸　隋书天文志丨丨一星在太微西蕃北下台南静室旄头之骑官也　小学绀珠七校中垒屯骑歩兵越骑长水胡骑射声丨丨　梁简文帝上昭明太子集表丨丨恧其经学智囊惭其调防　刘孝绰乌夜啼曲丨丨谁见惜御史讵相携　何逊懐郡中逰聚诗寓直惭丨丨沉迷岂职事　武平一温泉应制诗侍从推元草文章召丨丨　刘禹锡武陵书懐诗三秀悲中散二毛伤丨丨】
　　虎奔【后汉书百官志注蔡质汉仪曰虎贲旧作丨丨言如丨之丨也】
　　虎校【班固北征颂乃总三选简丨丨勒部队明誓号】
　　虎士【李白赠潘侍御论钱少阳诗三军论事多引纳阶前丨丨罗干将　又送赵判官赴黔府中丞叔幕诗丨丨秉金钺蛾眉开玉樽】
　　虎臣【诗进厥丨丨阚如虓虎　又矫矫丨丨在泮献馘韩愈奉酬振武胡十二丈大夫诗倾朝共羡宠光频半嵗迁腾作丨丨】
　　虎将【陈造次韵章守猎诗身着邦君小队中纵观丨丨万旗红】
　　虎防【宋史兵志建隆三年诏改西川感化耀武等军并为丨丨】
　　虎旅【宋史乐章见枭巢下　李白李藏用移军序翕振丨丨赫张王师　张衡西京赋陈丨丨扵飞亷正垒壁乎上兰　谢观招李夫人魂赋珠笼翠幰龙师丨丨　韦昭鼔吹曲见熊罴下　杨巨源送裴中丞出使诗龙韬何必陈三畧丨丨由来肃万方　李商隠马嵬诗空闻丨丨传宵柝无复鸡人报晓筹】
　　虎队【孟郊猛虎吟丨丨手驱出豹篇心巻藏】
　　虎宰【孙拯诗遭时之险丨丨滔天】
　　虎吏【欧阳玭野人献日赋上或逼扵狼政下或临扵丨丨】
　　虎夫【卢思道为隋檄陈文丨丨万队豹骑千羣　张衡东京赋髶髦被绣丨丨戴鹖注虎贲骑皆鹖冠】虎人【小学绀珠六节丨丨龙旌符管】
　　虎骑【魏志武帝纪公与马超等会战先以轻兵挑之战良久乃纵丨丨夹击大破之　葛洪枕中书眞记曰葛元受金阙命为太极左仙公治盖竹山又在女几山常驾乗丨丨　册府元蜀糜竺孙炤为丨丨监墉城集仙録霞冠火佩龙防霓旂翠辇緑軿虬骖丨丨傅元鼙鼓歌丨丨惟武进大战沙阳陂　何承天战城南篇丨丨跃华眊旋孟郊诗丨丨逐烟散】
　　虎驾【苏轼题仙都观诗龙车丨丨来下迎去如旋风抟紫清】
　　虎痴【魏志许禇传见虎侯下】
　　虎斯【辽史萧朗传朗性轻佻多力人呼为丨丨】
　　虎幄【左传衞侯为丨丨于籍圃成求令名者而与之始食焉注于籍田之圃新造幄幕皆以虎兽为饰】虎帐【王建寄汴州令狐相公诗三军江口拥双旌丨丨长开自教兵　许浑和李相国诗丨丨斋中设龙楼洛下吟　罗隠金陵寄窦尚书诗丨丨谈髙无客继马卿官傲少人同　耶律楚材和张敏之七十韵诗丨丨十年梦龙庭几度霜】
　　虎牀【李绅鉴师影堂诗龙鉢已倾无法雨丨丨犹在有悲风】
　　虎蓐【玉篇茵蓐诗曰文茵畅毂文茵丨丨】
