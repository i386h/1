<!-- { "loadSidebar": true } -->
　　椒闱【宋书孝武文穆王皇后传皇太后降銮从御伫跸观礼緑籧既具紞方修庶仪发丨丨化动中县妃主以下可量加班锡　周书独孤信传景运初开丨丨肃建载怀涂山之义无忘褒纪之典　宋史乐志骖翟崇容袆鞠陈衣戾止兰殿夙兴丨丨淑正宣华粹明腾辉钦若有承嗣音之徽　王僧孺礼佛唱导发愿文夫道流云幄徳感丨丨必以前借胜因宿禀嘉数】
　　椒闼【宋史乐志庆深恩宝厯正乾坤前帝子后圣孙援立两仪轩西宫太母朝寝门望丨丨常温芳时媚景有三千宫女相将奉玉辇金根　王逢无题诗丨丨佩琚遗白草木天图籍冷青藜】
　　椒阃【陈书废帝纪费引金帛令充丨丨内府中藏军备国储未盈期稔皆已空竭　陈樵放萤赋周流兰掖出入丨丨】
　　椒庭【宋书明帝陈昭华传自元嘉以降内职稍繁丨丨绮观千门万戸而滛妆怪饰变无穷　齐书皇后传论孝昭二后并有贤明之训不得毋临万国宝命方昌丨丨虚位有妇人焉空慕周兴祯符显瑞徒萃徽名　宋史乐志层沙表庆正位丨丨　江淹丽色赋丨丨承月碧幌延日　鲍照升天行冠霞登防阁解玉饮丨丨　薛道衡昭君辞我本良家子充选入丨丨】
　　椒除【汉书王莽传三日庚戌晨旦明羣臣扶掖莽自前殿南下丨丨西出白虎门　陈樵放萤赋出紫房背丨丨】
　　椒壁【宋史乐志乗云何处去愁断紫箫声追思金殿丨丨丹楹　陈敬宗北京赋彤霞映棻楣之葩萼薫香郁丨丨之芳馨　于愼行经筵赋见兰戺下　梁元帝县名诗见蒲洲下　欧阳修和圣俞聚蚊诗金釭莹丨丨玉壶含夜冰　方回长安诗兰亭古瘗藏狐貉丨丨遗基牧马牛】
　　椒墙【马祖常贡仲章待制宠和次韵诗宫云光影度丨丨待制官髙不是郎】
　　椒墀【梁昭明太子东宫得慈觉寺钟啓岂如杏梁遗饰回成绀殿丨丨昔处仍搆宝阶】
　　椒唐【三辅黄图上林苑有丨丨观】
　　椒园【王维辋川集序余别业在辋川山谷其游止有孟城防华子冈文杏馆斤竹岭鹿柴木兰柴茱萸沜宫槐陌临湖亭南垞欹湖柳浪栾家濑金屑泉白石滩北垞竹里馆辛夷坞漆园丨丨等与裴廸闲暇各赋絶句云　李贤赐游西苑记循池东岸北行榆柳杏桃草色铺岸如茵花香袭人行百歩许至丨丨松桧苍翠果树分罗中有圆殿金碧掩映四面豁敞曰崇智　韩雍赐游西苑记折北循岸而行可二三里至丨丨园内行殿在丛树中殿之北有钓鱼台南有金鱼池水清澈可鉴】
　　椒鹤【左思魏都赋于后则丨丨文石永巷壸术】
　　椒图【博物志丨丨形似螺蛳性好闭故立于门上】
　　椒举【左传丨丨娶于申公子牟子牟得戾而亡君大夫谓丨丨女实遣之惧而奔郑引领南望曰庶几赦余亦弗图也今在晋矣晋人将与之县以比叔向彼若谋害楚国岂不为患子木惧言诸王益其禄爵而复之声子使椒鸣逆之　徐陵与王僧辩书王稽反命既无托乗之恩丨丨相逢谁为班荆之位　冯衍赋馌女齐于绛台兮飨丨丨于章华】
　　椒鸣【左传见上】
　　椒瑛【王逸九思丨丨兮湼汗□耳兮充房】
　　椒佩【王融咏秋胡妻诗丨丨容有结振芳岐路隅】
　　椒杯【范成大诗厯翁欢喜劝丨丨】
　　椒盘【杜甫杜位宅守歳诗守歳阿咸家丨丨已颂花范成大丙申元日安福寺礼塔诗岭梅蜀柳笑人忙歳歳丨丨各异方　又癸卯除夜诗饧楪牙难胶丨丨眼倦开　杨万里丙申歳朝诗丨丨又颂一年初多拜犹欣未要扶　赵乗文庚申元日诗愁里丨丨双泪落坐中歳酒几人先】
　　椒盐【寒山诗见蒜酱下】
　　椒酒【后汉书边让传丨丨渊流注丨丨置椒酒中也四民月令过腊一日谓之小歳拜贺君亲进丨丨从小起　又正月之旦进酒降神毕室家无大小坐次先祖之前子孙各上丨丨于家长称举白　歳华纪丽殽列辛盘觞称丨丨桃板署门而纳庆苇绳罗戸以祛灾　陈造闻师文过钱塘诗丨丨须分歳江梅巧借春范成大癸巳元日诗匝地东风劝丨丨山头今日是春台】
　　椒醑【张协洛禊赋布丨丨荐柔嘉祈休吉蠲百疴　王守仁吊屈原赋泛中流兮焉泊湛丨丨兮吊湘累李舒酌献乐章见兰肴下　陈掖送张眞人代祠武当龙虎两山诗蕙肴丨丨登瑶席定有神光起畤畦】
　　椒糈【梁书沈约传扬玉桴握丨丨怳临风以浩唱折琼茅而延伫　宋史乐志水星之精播液发灵不胁于河既介以清翼翼盥荐丨丨芬馨载止载留爰弭翠旌　离骚巫咸将夕降兮怀丨丨而要之注丨香物所以降神丨精米所以享神　谢朓赛敬亭山庙喜雨诗夕帐怀丨丨蠲景洁膋芗　又稰同汉书扬雄传反离骚费丨丨以要神兮又勤索彼琼茅注孟康曰丨丨以椒香米馓也】
　　椒浆【汉书礼乐志百君礼六龙位勺丨丨灵已醉　宋史乐志于赫炎宋十叶华耀属兹郊报陟降在庙其降伊何丨丨桂酒再拜斟酌永御九有　梁简文帝呉郡石像碑七盘圆鼓先奏盛唐之歌百味丨丨屡上东皇之曲　楚辞见兰借下　梁元帝览赋见桂酒下　王维椒园诗丨丨奠瑶席欲下云中君　李嘉祐夜闻江南人家赛神诗雨过风清洲渚闲丨丨醉尽迎神还　李希仲东皇太乙祠诗焚香布瑶席鸣佩奠丨丨　窦常谒三闾庙诗有客丨丨奠文哀不继骚　许浑诗桂香松暖庙门开独泻丨丨奠一杯　叶梦得诗但近陶庐存菊径不辞楚酒醉丨丨　赵孟頫送杜伯玉四川行省都事诗见橘刺下】
　　椒颂【马臻诗爆竹又经丨丨献浣花终下草堂居】
　　椒味【物类相感志用盐擂椒丨丨好】
　　椒气【酉阳杂爼茱萸气好上丨丨好下　清异録临川李善宁之子十歳能即席赋诗亲友尝以贫家壁试之畧不搆思吟曰丨丨从何得灯光凿处分拖涎来藻饰惟有篆愁君拖涎指蜗牛也　王冷然汝州薛家竹亭赋见苔青下】
　　椒香【诗贻我握椒疏丨之实芬丨故以相遗　李商隐诗兰回旧蘂縁屏緑丨缀新丨和壁泥　马戴诗迸泉疎石窦残雨发丨丨　梅尧臣少姨庙诗尝闻兰气蒸谁奠丨丨液　马祖常上京翰苑书怀诗见菌钉下】
　　椒馨【诗有飶其香邦家之光有丨其丨胡考之宁传椒犹飶也　宋史乐志牺尊将将徂基自堂牲牷肥腯鼓钟喤喤肆予醴齐丨丨飶香聿来歆顾天祚永昌元史礼乐志啐饮丨丨纯嘏如川皇人寿谷亿万斯年　柳宗元湘源二妃庙碑毛牲既疈丨丨爰糈】
　　椒瘴【卢纶送从舅归蜀诗晩程丨丨热野饭茘枝隂　又送张侍郎还蜀歌见荔枝下】
　　椒毒【贾志忠监察本草御史里行及试员外为合口丨最丨殿中为生姜侍御为脆棃渐入佳味监察为开口丨丨微歇】
　　椒芳【刘潜谢晋安王赐宜城酒啓忽值瓶防丨丨壶开玉液汉尊莫遇殷杯未逢方平醉而遁仙羲和耽而废职　田沉明赋穆穆天子徳昭晰以蕙馥皇皇侯伯心赫烈而丨丨】
　　椒红【刘彦昺荆门赋砂丹石翠丨丨橘黄】
　　椒繁【杨亿开封府上梁文松茂献两宫之寿丨丨占六寝之祥】
　　椒生【周伯琦上京杂诗见菌美下】
　　苏
　　苏木【宋史食货志淳化二年雄霸州静戎军代州雁门砦置署如旧制所鬻物增丨丨寻复罢】苏草【本草集解景曰丨丨下紫色而气甚香其无紫色不香似荏者名野苏不堪用】
　　苏麻【竹谱丨丨竹长数丈大者尺余围概节多枝丛生四枝叶大如履竹中可爱者也此五岭左右徧有之】
　　苏姜【谢灵运山居赋畦町所艺含蕊借芳蓼蕺葼荠葑菲丨丨】
　　苏杏【熙朝乐事见茶果下】
　　苏枋【南方草木状丨丨树类槐花黑子出九眞南人以染绩渍以大庾之水则色愈深】
　　苏劳【皮日休呉中言怀寄南海二同年诗退公只傍丨丨竹移宴多随末利花】
　　苏荏【晏殊中园赋见蓼荽下】
　　苏蔱【张衡南都赋丨丨紫姜拂彻羶腥】
　　苏子【本草集解丹房镜源云丨丨油能柔五金八石沙州记云乞弗之地不种五谷唯食丨丨务本新书云凡地畔近道可种丨以遮六畜收丨打油燃灯甚明或熬之以油器物　又左传狄灭温丨丨无信也丨丨叛王即狄又不能于狄狄人伐之王不救故灭丨丨奔卫注丨丨周司冦苏公之后也国于温故曰温子　又五大夫奉子頽以伐王不克出奔温丨丨奉子頽以奔衞衞师燕师伐周　战国策可以恶丨丨于薛公可以为丨丨请封于楚可以使人説薛公以善丨丨可以使丨丨自解于薛公】
　　苏类【尔雅蒡隐荵注似苏有毛今江东呼为隐荵藏以为葅亦可瀹食也疏蒡丨丨菜也一名隐荵】苏山【明一统志丨丨在九江府瑞昌县治西北昔苏耽冲举于此因名】
　　苏堤【宋史河渠志临安西湖至宋渐成葑田苏轼既开湖因积葑草为堤相去数里横跨南北两山夹道植柳林希榜曰丨公丨行者便之因为轼立祠堤上名胜志丨公丨在广东惠州府丰湖之左苏轼出上所赐金钱筑　西湖志西湖十景其一曰丨丨春晓　陈造四月望再游西湖诗更与丨丨鸥鹭约办舟来赏牡丹秋】
　　苏溪【明一统志丨丨在福州府福清县西南四十里古语云丨丨不用船此时出状元　又丨丨在叙州府城西北有前后潭瀑布千尺悬崖而下】
　　苏湾【呉兴名园记赵氏丨丨园菊坡所剏去南关三里而近碧浪湖浮玉山在其前景物殊胜】苏州【隋书地理志呉郡陈置呉州平陈改曰丨丨　唐书白居易传以太子左庶子分司东都复拜丨丨刺史　又刘禹锡传为丨丨刺史以政最赐金紫服白居易文近歳韦丨丨歌行才丽之外颇宜兴讽其五言诗文髙雅闲澹自成一家之体今之秉笔者谁能及之　又诗扬州驿里梦丨丨梦到花桥水阁头　又和钱华州题少华清光絶句自笑亦曾为刺史丨丨肥腻不如君　刘禹锡诗丨丨刺史例能诗】
　　苏常【五代史呉越世家昭宗拜镠杭州防御使是时杨行密孙儒争淮南与镠战丨丨间久之儒为行密所杀】
　　苏公【左传注见苏子下】
　　苏氏【书牧誓惟妇言是用疏正义曰晋语云殷辛伐有丨丨苏氏以妲己女焉妲己有宠而亡殷　左传初王姚嬖于庄王生子頽子颓有宠蔿国为之师及惠王即位取蔿国之圃以为囿边伯之宫近于王宫王取之王夺子禽祝跪与詹父田而收膳夫之秩故蔿国边伯石速詹父子禽祝跪作乱因丨丨注丨丨周大夫桓王夺其十二邑以与郑自此以来遂不和】
　　苏君【史记张仪传张仪见秦惠王惠王以为客卿与谋伐诸侯苏秦之舍人乃辞去张仪曰赖子得显方且报德何故去也舍人曰臣非知君知君乃丨丨苏君忧秦伐赵败从约以为非君莫能得秦柄故感怒君使臣隂奉给君资尽丨丨之计谋今君已用请归报张仪曰嗟乎此吾在术中而不悟吾不及丨丨明矣吾又新用安能谋赵乎为吾谢丨丨苏君之时仪何敢言且丨丨在仪宁渠能乎　陆防别墅怀归诗何人授我黄金百买取丨丨负郭田　曹唐小游仙诗闲依碧海攀鸾驾笑就丨丨覔橘尝】
　　苏娘【钗小志苏紫防爱谢耽靡由得亲遣侍儿假耽恒着小衫昼则私服于内夜则拥之而寝耽知之寄以诗曰丨丨一别梦魂稀来借青衫慰渴饥若使闲情重作赋也应愿作谢郎衣】
　　苏夔【隋书苏威传威子夔少聪敏有口辩及长博览羣言尤以钟律自命杨素甚竒之素毎戏威曰杨素无儿丨丨无父】
　　苏辛【汉书赵充国辛庆忌传赞丨丨父子着节此其可称列者也按谓苏建苏武辛武贤辛庆忌　杜牧诗田窦长留醉丨丨曲让歧】
