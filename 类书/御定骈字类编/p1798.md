<!-- { "loadSidebar": true } -->
　　禾黍【诗王风黍离序黍离闵宗周也周大夫行役至于宗周过故宗庙宫室尽爲丨丨闵周室之颠覆彷徨不忍去而作是诗也　史记宋世家见麦秀下　后汉书承宫传后与妻子之防隂山肆力耕种丨丨将熟人有认之者宫不与计推之而去　李峤奉教追赴九成宫诗郁郁桑柘繁油油丨丨积　李白谢安防诗白鹭暎春洲青龙见朝暾地古云物在台倾丨丨繁　白居易秋游原上诗是时新雨足丨丨夹道青　又效陶潜体诗及归种丨丨三歳旱爲灾　张籍山头鹿诗旱日熬熬蒸野冈丨丨不收无狱粮　许浑金陵怀古诗松楸逺近千官冢丨丨髙低六代宫　温庭筠送客诗小桥连驿杨栁晚废寺入门丨丨髙　薛能将赴镇过太康县诗晴村透日桑榆影晓露湿秋丨丨香　陆敬游隋故都诗枌榆何冷落丨丨郁芊绵　李昌符逺归别墅诗细径穿丨丨頽垣压薜萝　司空图河上诗新霁田园处夕阳丨丨明　苏轼南都妙峰亭诗池台半丨丨桃李余榛菅　赵孟頫耕织图诗郊行省农事丨丨何斾斾　许有壬神山避暑晚行田间诗丨丨已在眼蔬早登庖　刘因唐张忠孝山亭故基诗莫更候云台上望武阳丨丨亦离离　赵元立秋日诗熟未先须伺丨丨有无何暇问衣裘　路铎襄城道中诗丨丨低风汝水长迟迟驿骑困秋阳】
　　禾麦【春秋见麦禾下　又秋大雩谷梁传注邵曰凡地之所生谓之毛公羊传曰锡之不毛之地是也疏列子言山川之毛指谓草木公羊所论非专丨丨寒凉之地本不种苗邹衍吹律乃始名生物谓之黍若以此言之公羊所言正在邹衍之前当郑伯与楚语时也汉书元帝纪初元二年秋七月诏曰今秋丨丨颇伤一年中地再动北海水溢流杀人民隂阳不和其咎安在白居易自蜀江至洞庭湖口诗龙宫变闾里水府生丨丨】
　　禾谷【易林阳旱炎炎伤害丨丨穑人无食耕夫叹息　又螟虫爲贼害我丨丨】
　　禾稻【后汉书倭传土宜丨丨麻纻蚕桑知织绩爲缣布晋书倭人传其地温暖俗种丨丨纻麻而蚕桑织绩】
　　禾粟【左传郑子产如陈莅盟归复命告大夫曰陈亡国也不可与也聚丨丨缮城郭恃此二者而不抚其民其君弱植公子侈大子卑大夫敖政多门以介于大国能无亡乎不过十年矣】
　　禾菽【地理通释明皇继收黄河积石宛秀等军中国无斥候警者几四十年轮台伊吾屯田丨丨弥望白居易喜雨诗圃旱忧葵蓳农旱忧丨丨】
　　禾麻【诗见黍稷下　苏轼诗胶西未到吾能说桑柘丨丨不见春　麻革上云内帅贾君诗井邑生春色丨丨饫土膏　廼贤檐子洼诗颇喜盗贼清塞田尽丨丨】
　　禾苗【书尧典分命和仲疏又分命和氏而字仲者居治西方日所入处名曰昩冥之谷于此处所主之职使和仲主治之既主西方之事而日入在于西方令此和仲恭敬从送既入之日平均次序西方成物之事使彼下民务勤收敛于昼夜中分漏刻正等天星之虗北方七宿合昏毕见以此天时之候调正仲秋之气节于时丨丨秀实农事未闲其时之民与夏齐平尽在田野于时鸟兽毛羽更生已稍整治　元史仁宗纪汴梁济宁东昌等路陇州开州靑城齐东渭源东明长垣等县陨霜杀桑果丨丨　五灯防元洪英禅师上堂曰春雨微微百事皆宜丨丨发秀蔬菜得时　汉吴资歌习习晨风动澍雨润丨丨　贾岛送崔约秀才诗野鼠独偷髙树果前山渐见短丨丨】
　　禾穗【书禹贡百里赋纳总疏见禾藳下　又二百里纳铚传铚刈谓丨丨疏正义曰刘熙释名云铚获禾铁也说文云铚获禾短鎌也诗云奄观铚刈用铚又者谓丨丨也丨丨用铚以刈故以铚表丨丨也　诗彼有遗秉此有滞穗疏民所收刈力皆不足而令彼处有不获刈之穉禾此处有不收敛之穧束又彼处有遗余之秉把此处有滞漏之丨丨此皆主不暇取维是寡妇之所利　宋史五行志干德二年十月睂州献丨生九丨图　韩非子惜草茅者耗丨丨惠盗贼者伤良民　小尔雅丨丨谓之颖　顾况田家诗带水摘丨丨夜捣具晨炊　白居易诗九月降霜秋早寒丨丨未熟皆青干温庭筠郊居秋日诗见豆花下　王禹偁畬田调诗各愿种成千百索豆萁丨丨满靑山　赵元田间秋日诗见豆角下　又穟同拾遗记昆仑山第三层有丨丨一株满车　杨万里诗丨丨轻黄尚浅青村舂已报隔林声】
　　禾叶【诗疏见禾心下　晋书五行志惠帝元康三年带方等六县螟食丨丨尽】
　　禾根【诗疏见禾心下　苏轼和子由次月中梳头韵诗风轮晓长春笋节露珠夜上秋丨丨】禾头【月令广义秋甲子雨丨丨生耳　杜甫秋雨叹诗丨丨生耳黍穗黑农夫田妇无消息】禾心【诗去其螟螣及其蟊贼疏李廵云食丨丨爲螟言其奸冥冥难知也食禾叶者言假贷无厌故曰螣也食禾节言贪狼故曰贼也食禾根者言其税取万民财货故云蟊也】
　　禾节【诗疏见上　涌幢小品见麦节下】
　　禾稾【书禹贡百里赋纳总传甸服内之百里近王城者丨丨曰总入之供饲国马疏总者总下铚秸禾穗与藁总皆送之故云丨丨曰总入之供饲国马周礼掌客待诸侯之礼有刍有禾此总是也】
　　禾秉【诗胡取禾三百亿兮笺十万曰亿三百亿丨丨之数】
　　禾秆【本草丨丨解砒毒】
　　禾役【诗荏菽斾斾丨丨穟穟传役列也穟穟苗好美也】
　　禾木【书金縢二公命邦人凡大木所偃尽起而筑之歳则大熟传木有偃拔起而立之筑有其根丨丨无亏百谷丰熟周公之德】
　　禾卉【晋书卫恒传丨丨苯防以垂颖山岳峩嵳而连冈】
　　禾莠【应璩三叟诗古有行道人陌上见三叟年各百余歳相与锄丨丨】
　　禾绢【刘克庄湖南江西道中诗歳暮家家丨丨熟萍乡风物似豳诗】
　　禾雉【鲍照河清颂序鱼鸟动色丨丨兴让】
　　禾山【元史宪宗纪命宗王雅勒呼与洪福源同领军征髙丽攻拔丨丨东州春州三角山杨根天龙等城山海经中山经凡荆山之首自翼望之山至于几山凡四十八山二千七百三十二里丨丨帝也其祠太牢之具羞瘗倒毛用一璧牛无常　明一统志丨丨在吉安府泰和县西北五十里尝生嘉禾因名】
　　禾水【明一统志丨丨在吉安府泰和县西五十里】
　　禾下【元史太宗纪十二年皇子库裕克克西域丨丨诸部遣使奏捷】
　　禾兴【吴志孙权传由拳野稻自生改爲丨丨县　宋书州郡志丨丨令何志不注置立　又符瑞志吴孙权黄龙三年由拳野稻生改由拳爲丨丨　明一统志丨丨馆在嘉兴府城北望云门外　徐陵在北齐与梁太尉王僧辩书东莞旧宅人识桑榆南顿荒田家分禾黍岂以乡名谷熟邑号丨丨而已哉】
　　禾主【北史赵轨传在道夜行其左右马逸入田中暴人禾轨驻马待明访知丨丨酬直而去】禾子【宋书符瑞志孔子作春秋制孝经既成使七十二弟子向北辰星罄折而立使曽子抱河洛事北向孔子斋戒向北辰而拜告备于天曰孝经四卷春秋河洛凡八十一卷谨已备天乃洪郁起白雾摩地赤虹自上下化爲黄玉长三尺上有刻文孔子跪受而读之曰寳文出刘季掘卯金刀在轸北字丨丨天下服】禾名【顔氏家训相如封禅书曰防一茎六穗于庖而说文云防是丨丨引封禅书爲证无妨自当有丨丨防非相如所用也】
　　禾中【郑谷郊野诗野湿丨丨露村闲社后天】
　　禾秀【尔雅稂童粱疏陆玑疏云丨丨爲穗而不成崱嶷然谓之童粱今人谓之宿田翁或谓之守田也聂夷中田家诗六月丨未丨官家已修仓】
　　禾长【诗实种实褎传褎长也疏褎者丨丨之貌故言长也　汉书西域传中天竺国土溽热稻歳四熟丨之丨者没槖它】
　　禾熟【书序唐叔得禾异畞同颖献诸天子王命唐叔归周公于东作归禾疏王啓金縢正当丨丨之月若是前年得之于时王疑未解必不肯归周公当是啓金縢之后喜得东土和平而有此应故以归周公也　欧阳修陪府中诸官游城南诗田荒溪流入丨丨雀声喧】
　　禾收【薛逢猎骑诗浐川桑落雕初下渭曲丨丨正肥　李建勲田家诗霜落牛归屋丨丨雀满田】禾偃【书金縢秋大熟未获天大雷电以风丨尽丨大木斯拔邦人大恐王与大夫尽弁以啓金縢之书乃得周公所自以爲功代武王之说　又疏正义曰上文丨丨木拔拔必亦偃故云木有偃拔起而立之筑有其根禾木无亏百谷丰熟　元史五行志泰定四年五月卫辉路辉州大风九日丨尽丨】
　　禾刈【杜本廉州阻风诗黄云酿雪丨将丨緑雾笼霞橘渐收】
　　禾打【杂剧段数丨丨千春乐】
　　禾舂【黄庭坚戏咏江南风土诗橘摘金苞随驿使丨丨玉粒送官仓】
　　禾起【书金縢王出郊天乃雨反风丨则尽丨】
　　禾槁【元史刘秉直传天不雨丨且丨秉直诣城北大行之苍峪神祠具词祈祝有青蛇蜿蜒而出观者异之辞神而还行及数里雷雨大至】
　　禾损【元史食货志至元五年以益都等路丨丨蠲其差税】
　　禾失【后汉书蔡茂传茂初梦坐大殿极上有三穗禾茂跳取之得其中穗輙复失之以问主簿郭贺贺离席庆曰大殿者公府之形象也极而有禾人臣之上禄也取中穗是中台之位也于字丨丨爲秩虽曰失之乃所以得禄秩也衮职有阙君其补之】
　　禾易【诗丨丨长畞终善且有传易治也长畞竟畞也】
　　禾善【书序周公既得命禾旅天子之命作嘉禾疏正义曰嘉训善也言此丨之丨故以善禾名篇陈天子之命故当布告天下此以善禾爲书之篇名后世同颖之禾遂名爲嘉禾由此也】
　　苗
　　苗莠【书仲虺之诰见粟秕下】
　　苗根【诗或耘或耔传耘除草也粒雝本也疏苗叶以上稍耨垅草因壝其土以附丨丨比成垅尽而根深能风与旱故嶷嶷而盛也】
　　苗叶【诗疏见上　苏轼东坡诗农夫告我言勿使丨丨昌】
　　苗节【春秋隐公五年螟疏见苗心下】
　　苗心【春秋隐公五年螟注虫食丨丨爲灾故书疏释虫云食丨丨螟食叶蟘食节贼食根蟊】苗秀【论语丨而不丨者有矣夫秀而不实者有矣夫朱注谷之始生曰丨吐华曰丨成谷曰实】苗实【论语见上】
　　苗长【孟子予助丨丨矣】
　　苗盛【诗荼蓼朽止黍稷茂止朱注荼蓼朽则土熟而丨丨】
　　苗兴【孟子天油然作云沛然下雨则丨浡然丨之矣】
　　苗新【陶潜癸卯歳始春怀古田舍诗平畴交逺风良丨亦懐丨】
　　苗稀【陶潜归田园居诗见豆苗下】
　　苗微【公羊无麦苗传见麦彊下】
　　苗槁【孟子七八月之间旱则丨丨矣又其子趋而往视之丨则丨矣】
　　苗短【皇甫冉闲居作见谷价下】
　　苗民【书吕刑丨丨勿用灵　又惟时丨丨匪察于狱之丽】
　　秧
　　秧苗【范成大□邡驿大雨诗竹叶垂头碧丨丨满意青】
　　秧稻【黄庭坚新喻道中寄元明诗唤客煎茶山店逺看人丨丨午风凉】
　　秧田【范成大蟠龙瀑布自山顶漫汗淋漓分数道而下望之宛从天降当爲城中布水第一诗人间只见丨丨润唤作蟠龙洞里泉又致一斋述事诗见麦粒下】
　　秧马【苏轼丨丨歌序予昔游武昌见农夫皆骑丨丨以榆枣爲腹欲其滑以楸桐爲背欲其轻腹如小舟昂其首尾背如覆瓦以便两髀雀跃于泥中系束藁其首以缚秧日行千畦　陆游春日小园杂赋诗自此年光应更好日驱丨丨听缫车　又夏日诗陂塘漫漫行丨丨门巷隂隂挂艾人　袁士元喜雨诗木牛谩吼江头月丨丨犹沉屋角烟】
　　秧候【月泉吟社见菜花下】
