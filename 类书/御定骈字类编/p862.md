<!-- { "loadSidebar": true } -->
　　二漏【南史沈洙传洙议曰夜中测立缓急易欺兼用昼漏于事为允但漏刻賖促今古不同汉书律厯何承天祖冲之祖暅父子漏经并自闗鼔至下鼔自晡鼔至闗鼓皆十三刻冬夏四时不异若其日有长短分在中时前后今用梁末改漏下鼓之后分其短长夏至之日各十七刻冬至之日各十二刻廷尉今牒以时刻短促致罪人不欵愚意愿去夜测之昧从昼漏之明斟酌今古之闻参防丨丨之义舍秋冬之少刻从夏日之长晷不问寒暑并依今之夏至朝夕上测各十七刻比之古漏则一上多昔四刻即用今漏则冬至多五刻虽冬至之时数刻侵夜正是少日于事非疑庶罪人不以漏短而爲捍狱囚无以在夜而致诬求之鄙意窃谓爲宜依范泉前制】
　　二更【宋书厯志见一唱下　宋史律厯志求五更中星置昏中星为初更中星以每更度分加之得丨丨初中星又加之得三更初中星累加之各得五更初中星所临　伏知道从军五更转诗丨丨愁未央髙城寒夜长　王维秋夜独坐诗独坐悲双鬓空堂欲丨丨王建宫词见一天下　刘得仁诗永夜无他虑长吟毕丨丨　成彦雄除夜诗吟鬓就中専拟白那堪更被丨丨催　苏轼江月诗丨丨山吐月幽人方独夜可怜人与月夜夜江楼下　又次韵述古过周长官夜饮诗丨丨铙鼔动诸邻百首新诗间八珍　谢翺商人妇诗夜夜邻家女吹箫到丨丨　张翰金郊驿诗山馆萧然尔许清丨丨枕簟觉秋生　杨载宗阳宫望月诗老君台上凉如水坐看氷轮转丨丨】
　　二鼓【诗鼛鼓弗胜传鼛大鼔也长一丈二尺或鼛或鼓言劝事乐功也疏传以鼛鼔为丨丨有丨丨之意凡大鼔之侧有小鼔谓之应鼙朔鼙此经鼛是大鼔也鼔谓鼙也　宋书礼志校猎日平旦正直侍中严上水一刻奏捶一鼔为一严上水二刻奏捶丨丨为再严上水三刻奏捶三鼓为三严　吴子一鼓整兵丨丨习陈三鼓趋食四鼔严辨五鼔就行　吴越春秋吴王曰兵法宁可以小试耶孙子曰可可以小试于后宫之女王曰诺孙子曰得大王宠姬二人以为军队长各将一队令三百人皆被甲兠鍪操剑盾而立告以军法随鼓进退左右囘旋使知其禁乃令曰一鼓皆振丨丨操进三鼓为战形于是宫女皆掩口而笑】
　　二正【诗一之日觱发二之日栗烈传一之日周正月也二之日殷正月也笺此丨丨之月人之贵者无衣贱者无褐将何以终歳乎　元史厯志各置春秋丨丨赤道所当宿全度以月离赤道正交宿度及分减之余为正交后积度以赤道宿次累加之满象去之为半交后又去之为中交后再去之为半交后视各交积度在半象已下为初限已上用减象限余为末限又平声诗笺见一正下　周礼射人见一侯下】
　　二小【宋书厯志承天法每月朔望及皆定大小余于推交防时刻虽审皆用盈缩则月有频三大频丨丨比旧法殊为异】
　　二春【杜荀鹤献郑给事诗化行邦域丨年丨樵唱渔歌日日新】
　　二秋【陆机答贾谧诗游跨三春情固丨丨　杜甫哀故秘书少监武功苏公源明诗忧愤病丨丨有恨石可转】
　　二冬【谢灵运山居赋本草所载山泽不一靁桐是别和缓是悉参核六根五花九实丨丨并称而殊性三建异形而同出】
　　二年【书金縢周公居东丨丨则罪人斯得　诗序定之方中美卫文公也笺春秋闵公丨丨冬狄人入卫卫懿公及狄人战于荥泽而败宋桓公迎卫之遗民渡河立戴公以庐于漕戴公立一年而卒鲁僖公丨丨齐桓公城楚丘而封卫于是文公立而建国焉　史记五帝纪一年而所居成聚丨丨成邑　列子见一年下庄子见一年下　杜甫送韦书记赴安西诗书记赴三防公车留丨丨　又赠李白诗丨丨客东都所歴厌机巧　皮日休寄同年韦校书诗丨丨踈放饱江潭水物山容尽足躭　徐夤自咏诗梁苑丨丨陪众客温陵十载佐双旌　李建勲离阙下日感恩诗丨丨尘冒处中台喜得南归退不才　苏轼乐全先生生日以鐡拄杖为寿诗丨丨相伴影随身踏遍江湖草木春　又常润道中有懐钱塘寄述古诗丨丨鱼鸟浑相识三月莺花付与公】
　　二稔【王禹偁三黜赋歴丨丨而生还幸举族而无苦】
　　二岁【诗壹发五豵传一岁曰豵疏大司马职注云一岁为豵丨丨为豝三岁为特四岁为肩五岁为愼其说与毛或异或同不知所据　又薄言采芑于彼新田于此菑亩传田一岁曰菑丨丨曰新田三岁曰畬疏释地文臣工传及易注皆与此同唯坊记注云丨丨曰畬三岁曰新田当是传写误也　周礼大行人又其外方五百里为之甸服丨丨壹见其贡嫔物　周语賔服者享注周礼甸圻丨丨而见　战国防张仪为秦连横说韩王曰韩地险恶山居五谷所生非麦而豆民之所食大抵豆饭藿羮一岁不收民不厌糟糠地方不满九百里无丨丨之所食　汉书陈汤传郅支单于自防大国威名尊重发民作城日作五百人丨丨乃已　太元经不终其徳丨丨见代】
　　二朞【唐书张廵传贼将李懐忠过城下廵问君事胡几何曰丨丨廵曰君祖父官乎曰然君世受官食天子粟奈何从贼闗弓与我确懐忠曰不然我昔为将数死战竟没贼此殆天也廵曰自古悖逆终夷灭一日事平君父母妻子并诛何忍为此懐忠掩涕去俄率其党数十人降】
　　二纪【后汉书张衡传倚招揺摄提以低囘剹流兮察丨丨五纬之绸缪遹皇注丨丨日月也　又管子三饭二斗左执虗豆右执挟周还而视唯嗛之视同嗛以齿周则有始柄尺不跪是谓丨丨　又潘岳悼亡赋伊良嫔之初降几丨丨以迄兹　张缵离别赋见一定下　谢灵运之郡初发都诗从来渐丨丨始得傍归路何逊赠江长史别诗丨丨歴兹辰投分敦游处　宋之问桂州三月三日诗两朝赐顔色丨丨陪欢宴　杜】
　　【甫咏懐诗倐忽向丨丨奸雄多是非　权徳舆送少清赴润州参军诗丨丨乐箪瓢烟霞暮与朝　元稹梦游春诗当年丨丨初嘉节三星度　李洞出山覩春榜诗指霞辞丨丨吟雪遇三朝　张乔送朴充侍御归海东诗天涯离丨丨阙下歴三朝　刘禹锡蒙恩转仪曹郎依前充集贤学士举韩潮州自代诗故人犹在三江外同病凡经丨丨余　韩偓与吴子华侍郎同年玉堂同直诗见一朝下　萧项赠翁承赞漆林书堂诗轺车故国世应稀昔日书堂丨丨归　黄滔成名后呈同年诗业诗攻赋荐乡书丨丨如鸿歴九衢　无名氏云母屏风隔坐诗才彰丨丨盛荣播一朝同　徐铉和江西萧少卿见寄诗亡羊岐路愧司南丨丨穷通聚散三】二载【刘长卿洛阳主簿叔知和驿承恩赴选诗丨丨出江亭一心奉王事　杜甫北征诗皇帝丨丨秋闰八月初吉　又去声易参天两地而倚数疏必三之以天两之以地者天三覆地丨丨欲极于数庶得吉凶之审也】
　　二世【史记秦本纪子胡亥立是为丨丨皇帝　汉书翼奉传臣闻三代之祖积徳防王然皆不过数百年而絶周至成王有上贤之材因文武之业以周召为辅有司各敬其事在位莫非其人天下甫丨丨耳然周公犹作诗书深诫成王防恐失天下书则曰王毋若殷王纣其诗则曰殷之未丧师克配上帝宜监于殷骏命不易　宋书礼志大业之隆重光四叶不羁之寇丨丨而平　齐书禇渊传父湛之骠骑将军尚宋武帝女始安哀公主少有世誉复尚文帝女南郡献公主姑侄丨丨相继拜驸马都尉　易林丨丨积仁其祖先　小学绀珠丨丨修史蒋乂子系伸偕　温庭筠春江花月夜词杨家丨丨安九重不御华芝嫌六龙　刘沧咸阳懐古诗渭水故都秦丨丨咸原秋草汉诸陵】
　　二季【晋书秦秀传周公吊丨丨之陵迟哀大教之不行于是作諡以纪其终　又李白答从弟防成过西园见赠诗丨丨过旧壑四邻驰华轩】
　　二代【诗序湛露天子燕诸侯也疏经虽分别同姓庶姓二王之后皆是天子燕诸侯之事也不言异姓与三恪者兄弟甥舅礼不同要夜饮之义非宗不可则异姓从庶姓礼也三恪卑于丨丨其亦在异姓中　礼记郊特牲天子存丨丨之后犹尊贤也尊贤不过丨丨论语周监于丨丨疏丨丨谓夏商　周语幽王三年西周三川皆震伯阳父曰周将亡矣昔伊洛竭而夏亡河竭而商亡今周徳若丨丨之季矣其川源又塞塞必竭夫国必依于山川山崩川竭亡之征也　张华上寿食举歌诗表丨丨三京袭而不变】
　　二气【易柔上而刚下丨丨感应以相与　礼记月令季夏行春令则谷实鲜落国多风欬注辰之气乗之也未属巽辰又在巽位丨丨相乱为害　宋书厯志阴阳丨丨陶育羣品精象所寄是为日月羣生之性章为五才五才之灵五星是也　子华子上水而下火丨丨升降以相济中和之实也　淮南子天丨丨则成虹地丨丨则泄藏人丨丨则成病　黄庭内景经出青入元丨丨焕子若遇之升天汉　太极图説丨丨交感化生万物万物生生而变化无穷焉　正蒙鬼神者丨丨之良能也　梁简文帝七厉判丨丨之氛氲辨六爻之终始　傅元紫花赋有遐方之竒草禀丨丨之纯精　无名氏丨丨合景星赋丨丨正而叶和三星黄而合色李白改九子山为九华山诗妙有分丨丨灵山开九华　方干早发洞庭诗长天接广泽丨丨共含秋】二辉【谢朓酬徳赋周丨丨而分崩挤九鼎于重壑】
　　二景【梦溪笔谈凡立冬晷景与立春之景相若者也今丨丨短长不同则知天正之气偏也　云笈七籖令日月还住靣明堂中日居左月居右令丨丨与目瞳气合通也　又升斗法紫晨幽烛七曜蔚粲丨丨奏明隂阳以判　又释太上大道君洞贞金元八景玉箓太上大道君次乗丨丨之舆驾七素绛云摄中微赤帝名定无彦俱南行诣髙桃厉冲龙罗天见玉清翼日虗皇太上道君受观灵元晨隐符　云林右英夫人诗不觉春已来岂知丨丨流　严维中元日鲍端公宅遇吴天师聨句养形奔丨丨链骨度千年】
　　二候【素问九候之相应也上下若一不得相失一后则病丨丨后则病甚三候后则病危所谓后者应不俱也】
　　二火【唐书城阳公主传城阳公主下嫁杜荷坐太子承干事诛又嫁薛瓘初主之婚帝使卜之繇曰丨丨皆食始同荣末同戚请昼防则吉　素问君位臣则顺臣位君则逆逆则其病近其害速顺则其病逺其害微所谓丨丨也　品茶要録茶事起于惊蛰前其采芽如鹰爪初造曰试焙又曰一火其次曰丨丨二火之茶已次一火矣故市茶芽者惟同出于三火前者为最佳同文算指重准测法问链铜入鑪一次每十斤得八斤今入鑪三次得七十五斤一十三两三钱三分原生铜若干此用作法化八斤为首率化十斤为次率化三火铜为三率得四率为丨丨铜数乃即用四率为三率以求一火铜得数又用为三率以求生铜其一率二次不动依法乗除乃以斤法一十六除之】
　　二午【晋书郭璞传璞既过江宣城太守殷祐引为参军时有物大如水牛灰色卑脚脚类象胷前尾上皆白大力而迟钝来到城下众咸异焉祐使人伏而取之令璞作卦遇遯之蛊其卦曰艮体连干其物壮巨山潜之畜匪兕匪虎身与鬼并精见丨丨法当为禽两翼不许遂被一创还其本墅按卦名之是为驴鼠卜适了伏者以防刺之深尺余遂去不复见　吴仁璧读度人经寄郑仁表诗丨丨九斋余日在请君相伴醉如泥】二离【王融永明乐丨丨金玉相三衮兰蕙芳】
