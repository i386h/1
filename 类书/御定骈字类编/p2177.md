<!-- { "loadSidebar": true } -->
　　龙尾【左传僖公五年晋侯伐虢围上阳问于卜偃曰吾其济乎对曰克之童謡云丙之晨丨丨伏辰均服振振取虢之旂鹑之贲贲天防焞焞火中成军虢公其奔其九十月之交乎注丨丨尾星也疏东方七宿皆为苍龙之宿其龙南首北尾角是龙角尾即丨丨　尔雅箕斗之间汉津也注箕丨丨斗南斗天汉之津也　又拔茏葛疏拔一名茏葛葛类也似葛蔓生有节江东呼为丨丨亦谓之虎葛　南史陈武帝纪梁绍泰二年六月甲辰齐兵潜至钟山丨丨丁未进至幕府山　北史髙昂传昂与父兄据信都起兵尒朱世隆从叔殷州刺史羽生率五千人掩至丨丨阪昂将十余骑不擐甲而驰之羽生败走　唐书南诏或曰鹤拓曰丨丨曰苴咩曰阳劒本哀牢夷后乌蛮别种也　又安禄山传禄山每过朝堂丨丨道南北睥睨久乃去　慧山记慧山于锡诸山最大其脉宛转歴天目而来至是峰九起故又曰九龙泉出龙首为第一峰其第九峰号丨丨南为璨北为防中为慧锡山其东峰也　大业拾遗记禹治水应丨以丨画地导决水之所出　砚谱丨丨砚亚于端溪又有罗纹金星睂子枣心松纹角浪等皆称丨丨　法苑珠林搏牛之蝱飞极百步若附丨丨则一翥千里　张衡天象赋歴丨丨以及箕跨北燕而在兹韩愈望秋诗终南晓望蹋丨丨倚天更觉青巉巉　张籍赠赵将军诗身贵早登丨丨道功髙自破鹿头城薛能升平乐诗圣顔初对日丨丨竞缘云　李商隐九成宫诗云随夏后防丨丨风逐周王八骏蹄　韩偓过堂日作丨丨楼台迎晓日鼇头宫殿入青冥　苏轼丨丨砚歌君防丨丨岂石材玉徳金声寓于石】
　　龙脚【南史齐太祖纪泰始二年宋明帝遣前淮南太守孙奉伯徃淮隂监元防奉伯旧与帝欵是行也帝与奉伯同室卧奉伯梦帝乗龙上天于下捉丨丨不得及觉叙梦因谓曰兖州当大庇生灵而弟不得与也奉伯竟卒于宋世】
　　龙迹【邢子励地记龙山石上徃徃有仙人及丨丨故以为名　陈至红楼院诗藻井尚寒丨丨在红楼初试日光通】
　　龙肩【宋史舆地志丨丨车一名椶担子】
　　龙龈【陈旸礼书论琴制龙唇者声所自出也丨丨者吟所由生也龙口所以受弦而其鬓又所以饰之也】龙侯【汉书功臣表丨丨摎广徳父乐以校尉击南越死事子侯六百七十户元鼎五年三月壬午封　又山海经北山经丨丨之山无草木多金玉之水出焉】
　　龙渠【宋史地理志咸淳府县三临江垫江南賔南渡后増县二丰都丨丨】
　　龙阶【宋史地理志利州路州九南渡后州十二利金洋阆巴沔文蓬丨丨西和鳯】
　　龙錞【容斋随笔宣和博古图云乐府金錞不复考矣时有虎丨丨一山纹錞一圜花錞一絷马錞一鱼錞一鱼錞一鳯錞一虎錞七其最大者重五十一斤小者七斤】
　　龙珠【庄子见龙颔下　述异记越人云种千亩木奴不如一丨丨　龙城录茅山道士吴绰采药华阳洞口见一儿手把三珠戏松下绰从之儿奔入洞化为丨以丨瑱左耳　皮日休太湖石诗通侯一以眄贵却骊丨丨　又本草石龙刍一名丨丨　又葡萄一名草丨丨】
　　龙辅【左传昭公二十九年公赐公衍羔裘使献丨丨于齐侯遂入羔裘齐侯喜与之阳谷注丨丨玉名三余帖大禹有黄龙负舟得宝玉于龙背龙即驯然而逝故谓之龙负玉注曰即丨丨也】
　　龙璠【王逢寄赵参政尹员外诗好定丨丨价毋登狗盗名】
　　龙玫【佛说海八徳经海懐众珍黄金白银琉璃水晶瑚丨丨明月神珠千奇万异无求不得斯四徳也】龙金【法苑珠林商人救一龙化为龙女即与八瓶金语商人言此是丨丨用已更生】
　　龙综【范成大琉璃球灯诗丨丨缲氷茧鱼文镂玉英】
　　龙缣【张鷟翰林学士制芝泥发彩宣鳯藻而腾文兰简浮香润丨丨而动色】
　　龙缟【海录碎事巴邛人园中霜后有雨大橘如三斗盎剖开各有二叟相对象戏亦不惊动相与决赌一叟曰君输我海龙王女髲发十两智琼额黄十二枚紫绡帔一副绛台山霞室散二庾瀛洲玉尘九斛丨丨韈八两】
　　龙纱【述异记南海出鲛绡纱一名丨丨其价百余金以为服入水不濡】
　　龙锦【魏书东夷景初二年诏书报倭女王曰汝所在逾逺乃遣使贡献是汝之忠孝今以绛地交丨丨五匹答汝　洞冥记元鼎元年起招仙阁于甘泉宫西有走丨丨有翻鸿锦　梁元帝春别应令诗试看机上交丨丨还瞻庭里合欢枝】
　　龙绡【述异记南海有丨丨宫泉先织绡之处　韦应物神女歌隂深灵气静宜美的烁丨丨杂琼佩　郭翼游仙词白鸾树下三千女一色丨丨玉雪裙】
　　龙卷【礼记玉藻天子玉藻十有二旒前后邃延丨丨以祭注丨丨画丨于衣字或作衮陆徳明音义丨音衮古本及注同疏丨丨以祭者卷谓卷曲画此丨形丨曲于衣以祭宗庙字或作衮者按司服作衮字故云或作衮是字或作衮也但礼记之本或作卷字其正经司服及觐礼皆作衮字故郑注王制云卷俗读其通则曰衮是也】
　　龙衮【礼记礼器礼有以文为贵者天子丨丨诸侯黼大夫黻　陈仲达太庙祼地歌辞丨丨以祭鸾刀思啓　储光羲咏羣鸦诗新宫骊山隂丨丨时出豫　杜甫冬日洛城北谒元元皇帝庙诗五圣聨丨丨千官列雁行　刘得仁上姚谏议诗已瞻丨丨近渐向鳯池新崔峒送冯将军诗棠梨宫里瞻丨丨细柳营中着虎裘】
　　龙旒【谢灵运缓歌行乐府宛宛连螭辔裔裔振丨丨】
　　龙裘【李贺荣华乐诗径穿复道游椒房丨丨金玦杂花光】
　　龙服【唐郊庙歌辞想丨丨奠牺尊礼既备庆来臻】
　　龙衣【旧唐书崔覩纶言于鳯纸若面丹墀认御札于丨丨如亲翠盖　卢照邻登封大酺歌日观仙云随鳯辇天门瑞雪照丨丨　薛逢宣政殿前陪位诗孔雀扇分香案出衮丨丨动册函来　许浑楚宫怨诗猎骑秋来在内稀渚宫云雨湿丨丨】
　　龙袍【五代史附录末帝遣杜重威等出兵德光闻晋兵出乃入寇镇州重威等被围粮絶遂举军降徳光喜谓赵延寿曰所得汉儿皆与尔因以丨鳯赭丨赐之使衣以抚晋军　元史苏克传苏克奏事朝至朝入奏夕至夕入奏文宗甞出金盘丨丨赐之　又舆服志金吾大将军领大黄龙负图旂执者二人夹者八人服五色絁生色云丨丨　陈孚八月朝回诗风清双雉扇天近五丨丨】
　　龙帔【云笈七签见虎裳下　卢照邻行路难诗娼家宝袜蛟丨丨公子银鞍千万骑】
　　龙褾【隋书礼仪志衮山鷩三冕俱十有二等通以升丨为领丨】
　　龙袖【陆深玉堂漫笔甞见阎闳尚有宪副云丨丨娇民为我文皇帝白沟之役时事欧阳书斋南词中已有此语想是元时方言不知是何等也】
　　龙巾【摭遗李白游华山县令方决事白乗醉跨驴过门宰怒引至庭下曰汝何人辄敢无礼白乞状曰无姓名曽用丨丨拭吐御手调羮力士脱鞾贵妃捧砚天子殿前尚容走马华隂县里不许骑驴　晁补之诗应不拭吐如丨丨】
　　龙裙【云笈七签鳯绣华领丨翠碧丨】
　　龙佩【拾遗记石季伦使翔风调玉以付工人为倒丨之丨】
　　龙具【汉书王章传注见牛衣下】
　　龙饰【宋史真宗刘皇后旧赐大臣茶有丨鳯丨太后曰此岂人臣可得命有司别制以赐之】龙舄【风土记衣美爽之轻裘蹑光华之丨丨】
　　龙幄【何景明诗龙旂既翔丨丨既张】
　　龙次【王勃南郊颂辟丨丨幸蜺帱】
　　龙疏【新序渐台五重黄金白玉琅玕丨丨翡翠珠玑】
　　龙帐【李贺昌谷诗隂藤束朱键丨丨着魈魅】
　　龙罽【杜阳杂编见鳯褥下】
　　龙扆【王勃九成宫颂序岩花落砌缀丨丨而成文嶂叶文轩拂鸾旗而追影】
　　龙床【唐书百官志鼓吹署令马射设□鼓金钲施丨丨云仙杂记韩志和有道术宪宗时献一丨丨坐则鳞鬛爪角皆动　花蕊夫人宫词净甃玉阶横水岸御炉香气扑丨丨】
　　龙枕【王建赠离曲收取头边交丨丨留着箱中双雉裳】
　　龙兹【荀子丨丨华瑾以为实注龙须席也】
　　龙钗【宋史真宗刘皇后明道二年太后谒太庙乗玉辂服祎衣九丨花丨冠斋于庙　拾遗记外国献火珠丨鸾之丨帝曰明珠翡翠尚不能胜况乎龙鸾之重乃止不进】
　　龙簪【齐东野语绍兴御府出等真迹法书用出等白玉碾丨丨顶轴檀香木杆钿匣盛】
　　龙镜【异闻录天宝中州进水心镜盘龙势如飞动铸镜时有老人称姓龙名防有童呼为元冥至镜所曰老人解造真丨丨元冥入炉所扃户三日户开失二人所在炉前获素书一纸遂移于子心铸之后大旱叶法善祠镜就雨大澍　骆賔王上郭赞府啓鉴悬丨丨朗逸照于咸阳韵入鳬钟惊洪音于长乐　梁昭明太子钟山解讲诗眺瞻情未终丨丨忽游骋　崔湜酬杜麟台春思诗鸳衾夜凝思丨丨晓含情　邱丹季冬诗湖水丨为丨炉峰气作烟】
　　龙纽【金史礼志御书之宝二一丨丨一螭纽天下同文之宝一丨丨　又大定十八年得美玉诏作大金受命万世之宝盘丨丨】
　　龙环【隋书礼仪志后周警衞之制左右中侍掌御寝之禁皆金甲左执丨丨右执兽环长刀并饰以金】龙铃【云笈七签齐服云霜鳯华丨丨腰带虎书首巾飞青】
　　龙梭【张仲素公仪休焚机赋览下妾而献艺将自家而窒欲克勤克俭诚君子之息机焚如弃如示小人之止足丨丨勿用犹悬素壁之隅星石曽支尚在绿窗之下　张文恭七夕诗见鳯律下　曹松赠方干诗后车难为措机杼先生织字得丨丨　谢宗可咏游丝诗莫敢飞到天机上恐误丨丨织不成】
　　龙杼【王勃七夕赋息丨丨于仙机驾羽桥于浅濑】
　　龙袋【宋史仪衞志卤簿六引仪仗信幡承以双龙大角黒漆画龙紫绣丨丨】
　　龙网【梁简文帝镜象诗后挂七丨丨前发四珠光王褒日出东南隅行镜悬四丨丨枕画七星图】龙纶【李中献乔侍郎诗人间鳯藻天上演丨丨】
　　龙缄【卢照邻玉真观黎君碑玉笈云囊之术丨丨鳯蕴之图莫不吞楚梦于胸中指鲁城于掌上】龙检【拾遗记浮提之国献神通善书二人出肘间金壶四寸上有五丨之丨封以青泥】
　　龙书【韦续字源庖牺氏获景龙之瑞始作丨丨　酉阳杂俎见驴唇下　云笈七签左佩丨丨右带真金口吐白气固骨凝筋　陆防道室焚修寄袭美诗见鳯节下】
　　龙牋【袁桷翰林故事莫盛于唐宋聊述旧闻拟宫词御笔圆封草相麻丨丨香透拥金花】
　　龙叙【陆倕石阙铭受昭华之玉纳丨丨之图】
　　龙篇【唐书艺文志崔瑗飞丨丨篆草势合三卷防要开元二年祠龙池蔡孚献丨池丨】
　　龙图【竹书纪年丨丨出河书出洛赤文篆字以授轩辕　汉武内武帝幼时诵伏羲以来羣圣所录隂阳诊候及丨丨防数万言　水经注尧受丨丨作握河记　唐太宗帝京篇见鳯篆下　薛克搆诗丨丨冠胥陆鳯驾指云亭　又宋防要景徳四年以丨丨阁待制杜镐为丨丨阁直学士班在枢密直学士之下】龙契【唐则天皇后大享拜洛乐章夕惕同丨丨晨兢当鳯扆】
　　龙篆【陆防和袭美寄广文先生诗丨丨拜时轻诰命霓襟披后小元纁】
