<!-- { "loadSidebar": true } -->
　　麫
　　麫食【谈録真宗欲东封泰山时晋公为三司使真宗遂问曰朕东封粮草得备否晋公曰有备真宗又曰如何是备晋公曰随驾兵士大约不过十万人每日请口食米二升半一日只支计米二千五百石或遇驻跸处所不过三日只支得米七千五百石何处州县无七千五百石斛斗往回之间俱可有备真宗甚喜又问只与二升半亦须与他些丨丨　青箱杂记为以丨为丨煮之皆为汤饼　程敏政傅家丨丨行傅家丨丨天下工制法来自东山东美如甘酥色莹玉一入口心神融】
　　麫餈【说文饼丨丨也】
　　麫米【宋史夏国传宋遣开封府判官尚书祠部员外郎曹颖叔为祭奠使六宅使达州刺史邓保信为吊慰使赐绢一千匹布五百端羊百口丨丨各百石酒百瓶】
　　麫豆【唐书韩偓传帝行武德殿前因至尚食局防学士独在宫人招偓偓至再拜泣曰崔甚健全忠军必济帝喜偓曰愿陛下还宫无为人知帝赐以丨丨而去】
　　麫布【宋史食货志见油炭下】
　　麫水【北戸録桄榔茎叶与波斯枣古散椰子槟榔小异其木如莎树皮酿木皮出麫可食洛阳伽蓝记云昭仪寺有酒树丨丨得非桄榔乎其心为炙滋腴极美】
　　麫市【宋史食货志绍圣四年蓝从熙提举京城所请复丨丨牛羊圈诏下尚书省乆之遂寝　元稹西归絶句风回丨丨连天合冻压花枝着水低李商隠雪诗人疑游丨丨马似困盐车】
　　麫杖【涑水记闻京师民间諠言出军之日当立防检为天子太祖闻之宻以告家人曰外间詾詾如此将若之何太祖之姊或云即魏氏长公主靣如铁色方在厨引丨丨逐太祖击之曰大丈夫临大事可否当自决胸懐乃来家间恐怖妇女何为邪太祖黙然而出】
　　麫牀【蔡忠惠别记福州幽岩寺千人丨丨君谟作帅因圣节遣人舁置使厨一夕独坐便斋神语而不见其形神谓幽岩每嵗时春防以赡众愿请丨丨以归公颔之夜失丨丨已归院】
　　麫粻【封氏闻见记宗朝海内殷赡送葬者或当衢设祭张施帷幕有假花假果粉人丨丨之属】麫梨【元稹詶翰林白学士代书诗丨丨通蔕朽火米带芒炊】
　　麫糊【诗话总颍州张龙图尝见州牒押字多团下拽一画有人云押字有如蒸饼様张应声曰为官恰似丨丨团】
　　麫堆【云仙杂记郡公对雪尚隆之曰丨丨金井谁调汤饼吴永素曰玉满天山难刻佩环坐间服其韵精】
　　饼
　　饼食【北史李顺兴家尝为斋方食器用不周顺兴言昆明池中有大荷叶可取盛丨丨其所居去池十数里日不移影顺兴负荷叶而归脚犹泥举坐惊异】
　　饼果【北史隋蔡王整传子智积在同州有侍读公孙尚义山东儒士府佐杨君英萧德言并有文学时延于坐所设唯丨丨酒才三酌　宋史礼志见灯油下顔氏家训朔望祥禫唯下白粥清水干枣不得有酒肉丨丨之祭】
　　饼脯【大方便佛报恩经严驾五百大象负载饮食运趣施坛饭食如山乳酪如池膏油丨丨种种肴饍百味具足】
　　饼饵【汉书百官表少府属官有大官汤官导官注师古曰大官主膳食汤官主丨丨导官主择米　唐书黠戛斯诸部食肉及马酪惟阿热设丨丨　宋史韩亿子纲庆厯中知光化军性苛急不能抚循士卒会盗张海剽劫至境上纲率禁兵乘城给丨丨多不时民具酒食犒军辄收其羊豕市钱制兵器士皆愤怒　又吴元扆传秋霖河溢奔注沟洫城垒将壊元扆躬涉泥滓督工补塞民多褠木树杪以避水元扆命济以舟楫设丨丨以食　急就篇丨丨麦饭甘豆羮注溲麫而蒸熟之则为饼饼之言并也相合并也溲米而蒸之则为饵饵之言而也相黏而也　明皇杂録上乘步辇从复道窥见衞士食毕以丨丨弃水窦中上大怒命髙力士杖杀之寜王从容谓上曰从复道窥见获卫士之过而杀之恐人臣不能自安又失大体上蹶然大悟遽赦之翰林志汉志尚书郎主作文书起草更直于建礼门内大官供食汤官供丨丨五熟果五日一美食下天子】
　　【一等　续明道杂志自入光境无麫食市所售丨丨色如土沙碜不可咀】
　　饼师【唐书陈敬瑄传陈敬瑄田令孜兄也少贱为丨丨本事诗寜王宅左有卖饼者妻纎白明媚王一见注目厚遗其夫取之宠惜逾等环嵗因问之汝复忆丨丨否黙然不对王召丨丨使见之其妻注视双泪垂颊若不胜情　五国故事伪蜀先主建许州舞阳人世为丨丨】
　　饼餤【摭言宣宗赐韦澳孙宏银丨丨食之甚美皆乳酪膏腴之所为　清异録郭进家能莲花丨丨有十五隔者每隔有一折枝莲花作十五色　洛中纪异唐徳宗幸南内方食餤美闻进士在曲江有闻喜宴上命御厨依人数各赐一红绫丨丨此非常之泽也故徐演诗云莫欺老缺残牙齿曽吃红绫丨丨来　欧阳武三思双陆诗丨丨未来聊乐尔郎君好好防筹看】
　　饼縁【周书王罴传镇河东尝有台使罴为其设食使乃裂其薄丨丨罴曰耕种収获其功已深春防造成用力不少乃尔选择当是未饥命左右撤去之使者愕然大惭　南郜新书李英公为相有乡人过宅为设食客去丨丨公责之客大慙】
　　饼肆【归田録太宗时亲试进士每以先进卷子赐第一人及第孙何与李庻几同在科塲皆有时名庶几文思敏速何尤苦思迟防言事者上言举子轻薄为文不求义理惟以敏速相夸因言庶几与举子于丨丨中作赋以一饼熟成一韵者为胜太宗闻之大怒是岁殿试庶几最先进卷子遽叱出之由是何为第一】饼说【吴均有丨丨】
　　饼金【续明道杂志张文定以端明殿学士尹成都日值药市其门医李生因市药遇一老人相与问讯老人曰今有药二粒君为我达于公或公不信未肯饵则以一粒烹水银汞成金可无疑也李生以药献公公于府第小亭躬取水银构火投药一粒烹之既烹有声如粥沸有红光自鼎中起俄顷光罩一亭而鼎中声亦屡变火灭视鼎中烂然丨丨矣】
　　饼银【水经注林水源里有室室前盘石上列罗十瓮中悉是丨丨采伐遇之不得取取必迷闳】饼香【陆游初冬絶句鲈肥菰脆调羮美熟油新作丨丨】
　　粮
　　粮食【诗王命召伯彻申伯土疆以峙其粻疏峙其粻者谓自京至谢所在道路以具其丨丨使申伯所舍所宿须则有之不乏絶也　汉书食货志凡轻重敛散之以时则准平使万室之邑必有万钟之臧臧繈千万千室之邑必有千钟之臧臧繈百万春防奉耕夏防奉耘耒耜器械种饟丨丨必有赡焉　后汉书吴汉传从车驾上陇遂围隗嚣于西城帝勅汉曰诸郡甲卒俱坐费丨丨若有逃亡则沮败众心悉罢之　又班超传臣见莎车疏勒田地肥广草木饶衍不比敦煌鄯善间也兵可不费中国而丨丨自足】
　　粮谷【晋书宣帝纪诸葛亮病卒诸将烧营遁走百姓奔告帝出追之亮长史杨仪反旗鸣鼓若将距帝者帝以穷宼不之逼于是杨仪结阵而去经日乃行营垒观其遗事获其图书丨丨甚众帝曰天下竒才也】粮粟【后汉书西羌论至于假人增赋借奉侯王引金钱缣防之珍征丨丨盐铁之积所以赂遗购赏转输劳来之费前后数十巨万】
　　粮饟【汉书食货志始皇并天下内兴功作外攘夷狄収泰半之赋发闾左之戍男子力耕不足丨丨女子纺绩不足衣服竭天下之资财防奉其政犹未足防赡其欲也】
　　粮药【宋书王僧逹性狎林水偏爱禽鱼议其所托动乖治要故収崖敛分无忘俄顷实由有待难供上装未立东郡奉轻西郏禄重具陈蕲恳备执初愿乞致江湘逺近一二年中庶反耕之日丨丨有寄即蒙亮许当赐矜擢】
　　粮储【后汉书光武纪建武五年十二月癸巳诏曰顷者师旅未解用度不足故行什一之税今军士屯田丨丨差积其令郡国収见田租三十税一如旧制】
　　粮甖【顔氏家训先夫人弃背之时属世荒馑家涂空迫兄弟幼弱棺噐率薄藏内无塼吾当松棺二寸衣帽已外一不得自随牀上唯施七星板至如蜡弩牙玉豚锡人之属并须停省丨丨明器故不得营碑志旒旐弥在言外载以鳖甲车衬土而下平地无坟】
　　粮道【宋书张兴世传贼连战转败兴世又遏其丨丨寻阳遣运至南陵不敢下】
　　粮种【宋书孝武帝纪诏曰去岁东土多经水灾春务已及宜加优课丨丨所须以时贷给　又周朗传使其受食者悉令就佃淮南多其长帅给其丨丨凡公私游手岁发佐农令隄湖尽修原陆并起】
　　粮甲【心书人势者主圣将贤三军由礼士卒用命丨丨兼备】
　　粮尽【蜀志后主传建兴六年春亮出攻祁山不克冬复出散闗围陈仓丨丨退魏将王双率军追亮亮与战破之斩双还汉中】
　　粮乏【吴志吕防传魏使于禁救樊羽尽禽禁等人马数万托以丨丨擅取湘闗米　晋书蔡豹传淮北征军已失不速今方盛暑且涉山隂山人便弓弩习土俗一人守阨百夫不当且运漕至难一朝丨丨非复智力所能防御也】
　　粮援【宋书王镇恶传镇恶等迳向潼闗为绍所拒不得进而军又乏食驰告髙祖求遣丨丨】粮运【后汉书来歙传歙上书曰公孙述以陇西天水为藩蔽故得延命假息今二郡平荡则述智计穷矣宜益选兵马储积资粮昔赵之将帅多贾人髙帝悬之以重赏今两州新破兵人疲馑若招以财谷则其众可集臣知国家所给非一用度不足然有不得已也帝然之于是大转丨丨　晋书文帝纪吴将朱异帅兵万余人留辎重于都陆轻兵至黎浆监军石苞兖州刺史周泰御之异退泰山太守胡烈以竒兵袭都陆焚其丨丨苞泰复进击异大破之　宋书后废帝纪诏曰国赋氓税盖有恒品往属戎难务先军实征课之宜或乖昔准湘江二州丨丨徧积调役既繁庶徒弥扰因循权政容有未革】
　　粮草【宋史食货志州郡上省帐皆归转运司惟钱帛丨丨酒麫商税等别为计部上戸部】
　　糠
　　糠秕【粃同顔氏家训守门诣阙献书言计率多空薄髙自矜夸无经略之大体咸丨丨之防事十条之中一不足采　世说孙绰习凿齿并行绰在前谓曰沙之汰之瓦石在后习凿齿曰簸之扬之丨丨在前　韩偓香奁集自序栁巷青楼未尝丨丨金闺绣戸始预风流　黄滔诗豪门腐粱肉穷巷思丨丨】
　　糠糟【庄子祝宗人端以临牢防说彘曰女奚恶死吾将三月防女十日戒三日斋借白茅加女肩尻乎雕俎之上则女为之乎为彘谋曰不如食以丨丨而错之牢防之中】
　　糠市【记事珠洛阳振德坊皆贫民例享糟糠之薄贺知章目为丨丨】
　　糠灯【周昂邉俗诗木杵舂晨急丨丨照夜多】
　　糠覈【史记陈丞相世家平为人长美色人或谓陈平曰贫何食而肥若是其嫂嫉平之不视家生产曰亦食丨丨耳有叔如此不如无有伯闻之逐其妇而弃之】
　　糠头【明一统志丨丨山在防州府城西北一百四十里相传昔人春谷积糠如山今呼狼头山又名军头山盖尉陀尝驻军于此】
　　糠氛【王融谢竟陵王示法制启信可以糟滓五书丨丨百氏】
　　糠苋【本草细苋即是丨丨食之乃胜而并冷利被霜乃熟】
　　牲
　　牲酒【韩愈南海神庙碑明宫障庐上雨旁风无所盖斋丨丨瘠酸取具临时水陆之品狼藉笾豆荐裸兴俯不中仪式】
　　牲牢【复汉书明帝纪伏腊无糟糠而丨丨兼于一奠麋破积世之业以供终朝之费岂祖考之意哉　韩愈谏佛骨表宗庙之祭不用丨丨画一食止于菜果】
