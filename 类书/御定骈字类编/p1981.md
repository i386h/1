<!-- { "loadSidebar": true } -->
　　柰奁【曹植谢赐柰表即夕虎贲宣诏赐臣等冬丨一丨诏赐使温啖夜非食时而赐见及柰以夏熟今则冬至物以非时为珍恩以絶口为厚非臣等所宜荷之】
　　柰院【钱起夏日陪史郞中宴杜郞中果园诗竹阴疎丨丨山翠傍芜城】
　　柰苑【周利用奉和九月九日登慈恩寺浮图应制诗萸房开圣酒丨丨被元功　杨亿译经光梵大师诗琅圅香拂袂丨丨树交阴】
　　柰素【陆龟防幽居赋潘尼馆里尝闻丨丨甘庾信园中亦话枣酸梨酢】
　　柰大【酉阳杂俎白丨出凉州野猪泽丨如兔头　洽闻记河州鳯林关有灵岩寺每七月十五日溪穴流出圣丨丨如盏以为常】
　　柰成【左思蜀都赋素丨夏丨】
　　柰美【洞仙传展上公学道于伏龙地乃植柰弥满所住之上常白诸仙人云昔在华阳下食白丨丨忆之未久忽已三千歳矣郭四朝后来住其处又种五果上公云此地善可种柰所谓福乡之柰可以除灾疠】
　　柿
　　柿木【宋史五行志见橘木下　梦溪笔谈木中有文多是丨丨治平初杭州南新县民家析丨丨中有上天大国四字予亲见之书法絶类顔真卿极有笔力国字中间或字仍挑起作尖口全是顔笔知其非伪者其横画即是横理斜画即是斜理其木直剖偶当天字中分而天字不破上下两画并一脚皆横挺出半指许如木之节以两木合之如合契焉　春渚纪闻晋江尤氏其邻朱氏圃中有丨丨高出屋上一夕雷震中裂木身若以浓墨书尤家二字连属而上不知其数至于木枝细者破视亦随枝之大小成字尤氏乞得其木作数百段分遗好事字体带草劲健如王会稽书朱氏后以其圃归尤氏云】
　　柿树【旧唐书睿宗纪景云二年八月诏以兴圣寺是高祖旧宅有丨丨天授中枯死至是重生大赦天下大酺三日　东观汉记常顺为东平相赏罚必信有丨丨生屋上从庭中遂茂顺至孝行人以为感于天地而生　义熙起居注吴令顾修期言县西郷有丨丨殊本合条依旧集贺诏停　酉阳杂俎慈恩寺中丨丨是法力上人手植　宋稗类钞滕昌祐园中丨丨夏中团坐十余人敷张如盖无暑气　种树书丨丨接桃枝则为金桃　白居易诗丨丨緑阴合王家庭院寛】
　　柿林【金史伊喇丰阿拉传武仙率三十骑入竹林中杨樊张三军争路北兵围之数重及高英残兵共战于丨丨村南沃衍泽英皆死惟张惠歩持大枪奋战而殁丰阿拉走京师未至追及擒之　顺宗实録叔文入至翰林而伾入至丨丨院见李忠言牛昭容等故各有所主吕柟游王官谷记傍流而行北至丨丨临流偏坐矶上孟学坐一孤屿僧登树头摘柿落红满地吟兴俱发各得几诗仆自故市沽酒至道流菹以鲜蕨秋英乃涤巵涧中而传酌盖不羡古流觞也】
　　柿叶【书断郑防任广文博士学书而病无纸知慈恩寺布丨丨数间屋遂借僧房居止日取红叶学书歳久殆遍　茶品要録茶有入他草者建人号为入杂銙列入丨丨常品入桴槛叶二叶易致又滋色泽园民欺售直而为之试时无粟纹甘香盏面浮散隐如微毛或星星如纎絮者入杂之病也善茶品者侧盏视之所入之多寡从可知矣向上下品有之近虽銙列亦或勾使传灯录沩山禅师与仰山游行鸟衔红丨丨坠前仰山洗浄与沩山分半　张均岳阳晚景诗洲白芦花吐园红丨丨稀　戴叔伦过龙湾阁访友人不遇诗坐久思题字翻怜丨丨稀　白居易慈恩寺有感诗丨丨红时独自来　又寄内诗条桑初緑即为别丨丨半红犹未归　崔峒诗清淮水急桑林晚古驿霜多丨丨寒杜牧晨渡天津桥诗过雨柽枝润迎霜丨丨殷　李商隐诗院门昼鎻回廊静秋日当阶丨丨隂　皮日休诗客省萧条丨丨红楼台如画倚霜空　韦庄和薛先辈初秋寓懐诗丨丨添红景槐柯减緑阴　苏轼孙莘老寄墨诗见苇管下　沈与求维心方刋正三国史某以精笔遗之蒙饷大篇为谢谩依原韵奉和诗掉头不肯书丨丨酒酣起舞怒奋髯　陈与义秋试院将出书所寓窗诗门前丨丨已堪书弄镜烧香聊自娱　杨万里食鸡头子诗却忆吾庐野塘味满山丨丨正堪书　马定国诗丨丨经霜菊在溪　虞集送易用昭诗见梅花下　马祖常寄淡渊提防诗松花捣药分贫士丨丨题诗寄逺人　朱自牧谢吴堡知寨安巨济赠纸百幅诗见芸香下　纳新巢湖述懐寄四明张子益诗门外梅花知未发屋头丨丨题应徧　黄溍东阳县西道中诗丨丨成阴緑满邨桐花覆地草连云　黄镇成题定武兰亭诗晓雨苔花侵石秋山丨丨费临池王逢近故诗清秋书丨丨落日赋桃花】
　　柿实【南史刘歊传歊未死之春有人为其庭中栽丨歊谓兄子弇曰吾不见此丨尔其勿言至秋而亡羣芳谱丨赤丨果也树高大枝繁叶大圆而光泽四月开小花黄白色结实青緑色八九月乃熟　谢灵运山居赋椑丨被丨于长浦　程钜夫送人赴浙东木绵提举诗见梅花下】
　　柿子【翰林志北防之西南小楼王涯率人为之院内古槐松玉蕊药树丨丨木庵罗峘山桃杏李樱桃紫蔷薇辛夷蒲萄冬青玫瑰凌霄牡丹山丹芍药石竹紫花芜菁菊商陆蜀葵萱草紫苑诸学士至者杂植其间殆至繁溢　种树书丨丨接及三次则全无核又丨丨尚生煞之即熟　刘禹锡有咏红丨丨诗】柿蔕【白居易杭州春望诗见梨花下】
　　柿盘【酉阳杂俎木中根固柿为最谓之丨丨　羣芳谱柿种类甚多大者如楪其次如拳小者如鹿心鸭子鸡子生者涩不堪食其核形扁状如木鼈子而坚根甚固谓之丨丨】
　　柿骨【孔平仲无核红柿诗林中有丹果压枝一何稠为丨已软美嗟尔丨亦柔】
　　柿心【明一统志丨丨黒木徽州府黟县出】
　　柿霜【羣芳谱丨丨即柿饼所出霜也乃柿中精液入肺病上焦药尤佳　苏轼感旧诗想见氷槃中石蜜与丨丨】
　　柿糕【羣芳谱丨丨用糯米一斗干柿五十同捣成粉如干煮枣泥和拌之蒸食佳】
　　柿饼【熙朝乐事正月朔日签栢枝于丨丨以大橘承之谓之百事大吉　羣芳谱丨丨去皮捻扁日晒夜露至干纳瓮中待生霜取出一名白柿又名柿花】
　　柿漆【羣芳谱椑柿一名漆柿一名緑柿一名青椑一名乌椑一名花椑一名赤棠柿乃柿之小而卑者生江淮宣歙荆襄闽广诸州虽熟亦深緑色大如杏味甘可生啖服丹石人宜之而人弗之贵捣碎浸汁谓之丨丨可染罾扇诸物】
　　柿阴【陆龟蒙和袭美首夏诗见药花下】
　　柿架【羣芳谱蕃柿一名六月丨茎似蒿髙四五尺叶似艾花似榴一枝结五实或三四实一树二三十实缚作丨最堪观火伞火珠未足为喻草本也来自西蕃故名】
　　柿陂【明一统志丨丨在吉安府吉水县西北八十里】
　　柿园【郑谷舟行诗见蓼水下　文同红树诗枫岸最深霜未落丨丨浑变雨初休】
　　柿栗【宣和画谱赵昌善画花果御府所藏丨丨圗一韩愈送张道士诗霜天熟丨丨收拾不可迟　吴儆环秀堂诗鸡豚社瓮年年酒丨丨园林树树霜　杨万里桑茶坑道上诗岭脚置锥留结屋尽驱丨丨上山巓】
　　柿类【戒庵漫笔丨丨大小形状极多有火盆柿大而扁方柿四棱六棱干瓤无核甚佳火珠多核不美】柿夀【酉阳杂俎俗谓丨树有七絶一丨二多阴三无鸟窠四无虫五霜叶可翫六嘉实七落叶肥大】柿熟【在田録高皇微时过剰柴村已经二日不食矣行渐伶仃至一所乃人家坟圉垣缺树凋上悲叹久之缓歩周视东北偶有一树霜丨正丨上取食之食十枚便饱又惆怅久之而去乙未夏上拔采石取太平道经于此树独在上指树以前事语左右因下马以赤袍加之曰封尔为凌霜长者或曰凌霜侯】
　　柿落【成廷珪诗丨因风丨早】
　　柿繁【郑谷游韦侯城南林墅诗见莎輭下】
　　椑
　　椑柹【本草丨丨释名漆柹緑柹青椑乌椑花椑赤棠椑时珍曰丨乃丨之小而卑者故谓之椑他柹至熟则黄赤惟此虽熟亦青黒色捣碎浸汁谓之柹漆可以染罾扇诸物故有漆柹之名　苏轼答秦太虚书有潘生者作酒店樊口棹小舟径至店下村酒亦自醇酽柑橘丨丨极多大芋长尺余不减蜀中　谢灵运山居赋椹梅流芬于回峦丨丨被实于长浦　潘岳闲居赋梁侯乌丨之丨】
　　椑棱【广志梁侯园有乌丨八丨大如酒盏】
　　樝【柤同】
　　樝棃【礼记作柤尔雅作樝他书或作查礼记内则芝栭蓤椇枣栗榛柿桃李梅杏丨丨姜桂注丨丨之不臧者皆人君燕食所加庶羞也　尔雅见枣李下南史张敷传敷小名樝父邵小名梨文帝戏之曰丨何如丨答曰梨是百果之宗樝何敢比也　荘子见橘柚下　韩非子夫树丨丨橘柚食之则甘嗅之则香　世说桓问刘太常曰我何如谢太傅刘答曰公高太傅深又曰何如贤舅子敬答曰丨丨橘柚各有其美　宋祁笔记郑注礼记谓丨丨不臧者今丨与丨絶不类恐元所指非今樝也　司马相如子虚赋丨丨梬栗橘柚芬芳　李徳裕白猿赋见柽松下　潘滋蓬莱阁赋其树则丨丨橡栗朱桐白榆　杜甫竖子至诗见梅杏下　陈陶闲居诗闲来长得留侯癖罗列丨丨校六韬苏轼初食荔支诗云山得伴松桧老霜雪自困丨丨粗】
　　樝栗【山海经中山经纶山其木多梓柟多桃枝多丨丨多橘櫾　又见橘櫾下】
　　樝枣【宋史五行志天圣元年六月河阳丨丨各连理】
　　樝稼【神异经南方大荒之中有树焉名曰丨丨丨者柤梨也丨者株稼也亲昵也三千歳作花九千歳作实其华蕊紫色其实赤色其髙百丈或千丈也敷张自辅东西南北方枝各近五十丈叶长七尺广五尺色如绿青皮如梓树理如甘草味饴实长九尺围如其长而无瓤核以竹刀剖之如凝蜜得食复见实即灭矣言复见后实熟者夀一万二千歳】
　　樝木【尔雅翼宛陵人植木者亦就丨丨上接之得樝之余气则涩而不美　洞冥记青丨丨有膏如淳漆削置器中以蜡和之涂布然照数里】
　　樝树【李贺追和栁恽诗江头丨丨香岸上蝴蜨飞】
　　樝子【尔雅疏见枣李下】
　　樝实【山海经盖犹之山上有甘丨枝干皆赤黄叶白华黒丨】
　　樝山【明一统志丨丨在成都府崇庆州西北七十里】
　　樝湖【明一统志丨丨在杭州府余杭县北三十五里源出诸山溉田甚广】
　　樝浦【晋纪作柤余皆作查晋书安帝纪卢循至淮口内外戒严大司马琅琊王徳文都督宫城诸军事筑丨丨药园廷尉三垒以拒之　又陶侃传诸将请于丨丨筑垒监军部将李根建议请立白石垒侃不从曰若垒不成卿当坐之根曰丨丨地下又在水南唯白石峻极险固可容数千人贼来攻不便灭贼之术也侃笑曰卿良将也乃从根谋夜修晓讫贼见垒大惊　宋书自叙传林子时领别军于石头屡战摧寇循每战无功乃伪扬声当悉众于旧石歩上而设伏于南岸故大军初起白石留林子与徐赤将拒丨丨　水经注浦阳江水又东回北转迳剡县翼县转注故有东渡西渡江边有丨丨浦东行二百余里与句章接界　又湘水左迳鹿角山东右迳谨亭戍西又北合丨丨　明一统志丨丨在寜波府定海县东北吴伐越取丨丨即此　左思吴都赋横塘查下注查下丨丨在横圹西隔内江自山头南上十里至丨丨】
　　樝塘【宋书谢灵运传经雉门啓浮梁眺钟岩越丨丨】
　　樝硎【齐书崔慧景传慧景至丨丨竹塘人万副儿善射猎投慧景曰今平路皆为台军所断不可议进惟宜从蒋山龙尾上出其不意耳慧景从之】
