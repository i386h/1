<!-- { "loadSidebar": true } -->
　　桑下【左传齐桓公妻之有马二十乗公子安之从者以为不可将行谋于丨丨蚕妾在其上以告姜氏姜氏杀之　史记张耳陈余传张耳陈余变姓名之陈为里监门里吏尝有过笞陈余陈余欲起张耳蹑之使受笞吏去张耳乃引陈余之丨丨而数之曰始吾与公言何如今见小辱而欲死一吏乎　后汉书襄楷传楷上言浮屠不三宿丨丨不欲久生恩爱精之至也　又赵壹传屡扺罪几至死友人救得免壹乃贻书谢恩曰昔原大夫赎丨丨絶气传称其仁秦越人还虢太子结脉世着其神设曩之二人不遭仁遇神则结絶之气竭矣又鲁恭传建初七年郡国螟伤稼犬牙缘界不入中牟河南尹袁安闻之疑其不实使仁恕掾肥亲往亷之】
　　【恭随行阡陌俱坐丨丨有雉过止其傍傍有童儿亲曰儿何不捕之儿曰雉方将雏　北史斛斯椿传韩陵之败椿谓都督贾显智等曰若不先执尒朱我等死无类矣遂与显智等夜于丨丨盟约倍道兼行椿入北中城收尒朱部曲尽杀之　李白诗送别枮丨丨凋叶落半空　苏轼别黄州诗丨丨岂无三宿恋樽前聊与一身归　黄庭坚长沙留别诗折脚铛中同淡粥曲腰丨丨把离杯　孙觌罨画谿诗老牯浮鼻水中归防雉应媒丨丨飞　范成大春日田园杂兴诗见芥台下　李俊民宿海防寺诗佛堂光未放丨丨唤难回　杨基陌上桑乐府青青陌上桑叶叶带春雨已有催丝人咄咄丨丨语】
　　桑末【后汉书张衡传思赋丨丨寄夫根生兮卉既雕而已毓】
　　桑緑【杨基诗黄梅雨晴丨重丨】
　　桑生【晋书五行志元康九年六月庚子有丨丨东宫西厢日长尺余甲辰枯死此与殷太戊同妖　汉旧仪春丨丨而皇后亲桑于苑中蚕室养蚕千簿以上】
　　桑变【韩愈孟郊城南联句丨丨忽芜蔓樟裁浪登丁】
　　桑顚【曹伯啓河从封丘北寻故道诗见榆蹶下】
　　桑萎【枚乗梁王免园赋丨丨蚕饥怅望奈何　梁元帝洛阳道乐府丨丨日行暮多逢秦氏妻】桑枯【刘诜歌风台赋丨丨海尘兮其辞犹若新也山摧石裂兮其志犹可识也】
　　桑老【陆游诗丨丨紫椹熟】
　　桑灾【元史文宗纪晋宁冀州丨丨】
　　桑疎【王褒赠周处士诗云生陇底黑丨丨蓟北寒】
　　桑浓【温庭筠晚归曲见莲塘下　又送北阳袁明府诗丨丨蚕卧晩麦秀雉声春】
　　桑密【呉师道水西道中诗鸣鸠林外丨丨眠犊沙头草添】
　　桑柔【诗菀彼丨丨其下侯旬笺丨之丨濡其叶菀然茂盛谓蚕始生时也人庇防其下者均得其所　宋史乐志见栁菀下　晁补之鱼沟怀家诗见麦齐下】
　　桑均【礼记月令季夏之月蚕事毕后妃献茧乃收茧税以丨为丨贵贱长幼如一以给郊庙之服疏以丨为丨者言收税之时以受丨多少为赋之丨齐桑多则赋多桑少则赋少】
　　桑多【礼记月令疏见上　本草寄生髙者二三尺川蜀丨丨时有生者他处鲜得】
　　桑少【礼记月令疏见桑均下】
　　柘
　　柘木【书禹贡杶榦栝柏传榦柘也疏丨丨惟用为弓干弓干莫若丨丨故举其用也　山海经北山经发鸠之山其上多丨丨　西京杂记长安五陵人以丨丨为弹真珠为丸以弹鸟雀　束晳发蒙记蒙恬之为笔也丨丨为管鹿毛为柱羊毛为被　本草集解宗奭曰丨丨里有纹亦可旋为器其叶可饲蚕曰柘蚕然叶硬不及桑叶入药以无刺者良】
　　柘枝【唐书西域康国传石或曰丨丨曰柘折曰赭时汉大苑北鄙也去京师九千里　宋史乐志队舞之制其名各十小儿队凡七十二人一曰丨丨队　乐史丨丨谱乐苑云羽调有丨丨曲商调有掘丨丨此舞因曲为名　干淳起居注见兰舟下　摭言张祜忆丨丨诗曰鸳鸯綉带抛何处孔雀罗衫属阿谁白乐天呼为问头　席上腐谈向见官妓舞丨丨戴一红物体长而头尖俨如角形想即是今之罟姑也碎録云丨丨舞本北魏拓拔之名易拓为丨易拔为丨　许浑赠萧链师诗序霖师贞元初自梨园选为内妓善舞丨丨宫中莫有伦比宠锡甚厚　沈亚之丨丨舞赋昔神祖之克戎賔杂舞以混防丨丨信其多妍兮命佳人以继态卢肇湖南观双丨丨舞赋潇湘二姬桃花玉姿献丨丨之妙舞佐清宴于良时　刘禹锡和乐天丨丨诗丨丨本出楚王家玉面添娇舞态奢　白居易丨丨妓诗红蜡烛移桃叶起紫罗衫动丨丨来　又看常州丨丨赠贾使君诗莫惜新衣舞丨丨也从尘汚汗霑垂料君即却归朝去不见银泥衫故时　又和同州杨侍郎夸丨丨见寄诗君有一般输我事丨丨看校十年迟　又三月三日诗莲子数杯尝冷酒丨丨一曲试春衫　张祜观杨瑗丨丨诗促叠蛮鼍引丨丨卷檐虚帽带交垂又感王将军丨丨妓殁诗寂寞春风旧丨丨舞人休唱曲休吹　杨维桢玉山草堂雅集诗何处行春丨丨鼓阆州竹枝歌女郎　又古史考丨丨长而劲以为弓快而有力】
　　柘条【画品南唐钟隐所作铜嘴坐丨丨上傍有大树苍皮藓驳下有藂竹茂密春风野色骀荡在目】柘叶【本草丨丨饲蚕取丝作琴瑟清响胜常白居易诗老丨丨黄如嫩树　范成大大了隘诗见豆苗下】
　　柘根【本草时珍曰丨丨酒用丨丨二十觔菖蒲五斗各以水一石煮取汁五斗故铁二十觔煆赤以水五斗浸取清合水一石五斗用米二石面二斗如常酿酒成用眞磁石三觔为末浸酒中三宿日夜饮之取小醉而眠闻人声乃止】
　　柘檍【周礼考工记凡取干之道七丨为上丨次之檿桑次之橘次之木次之荆次之竹为下】柘橿【王仲旉南都赋见楸梧下】
　　柘棘【礼记投壶壶去席二矢半矢以丨若丨无去其皮庄子腾猿得柟梓豫章也揽蔓其枝而王长其间及其得丨丨枳枸之间也危行侧视震动悼栗】
　　柘月【路季登皇帝冬狩一箭射双兔赋銮镳却转引丨丨而随圆金镞斜飞叠霜毫而俱毙】柘山【山海经北山经敦与之山又北百七十里曰丨丨其阳有金玉其隂有铁歴聚之水出焉而北流注于洧水　明一统志丨丨在松江府城南六十五里俗呼小淀山旁有一石其状如牛】
　　柘岭【明一统志丨丨在建宁府浦城县西北一百八十里与丽水县分界以地多柘得名】
　　柘冈【明一统志丨丨在抚州府金谿县西六十里上有王安石读书堂　王安石丨丨诗丨丨西路花如雪回首春风最可怜　又送彦珍诗丨丨定有辛夷发亦见东风使我知　王磵寓居南村诗鼓笛谁家赛春社杖藜随过丨丨西】
　　柘水【水经注灅水又西南入于庚水地理志曰灅水出俊靡县南至无终东入庚水庚水世谓之为丨丨也　赵建文宿王佐宅诗鞍山丨丨事茫茫犹记同游宿上方】
　　柘臯【宋史髙宗纪绍兴十一年丁亥杨沂中刘锜等大败乌珠军于丨丨　明一统志丨丨河在庐州府巢县西北源出合肥县浮槎山流入巢湖】
　　柘湖【明一统志丨丨在松江府城南七十里湖中有小山生柘树因名　又丨丨在汀州府宁化县北其水四时不涸溉田甚多境内赖焉】
　　柘溪【明一统志丨丨在衢州府城西十五里一名檫溪谚云檫溪通出相公宋时水通郡人金端礼果拜相　又丨丨潭在台州府天台县西北三十里水极深前横石槛又有石室可容百人】
　　柘沟【金史完顔阿林传破红袄贼郝定于泗水县丨丨村生擒郝定送京师斩之】
　　柘口【水经注庚水又南迳北平城西而南入鲍丘水谓之丨丨】
　　柘国【明一统志丨丨寺在顺天府漷县治西永乐间建】
　　柘州【唐书髙宗纪永淳元年九月吐蕃宼丨丨骁卫郎将李孝逸伐之】
　　柘城【隋书地理志梁郡丨丨旧曰柘久废开皇十六年置曰丨丨　唐书地理志宋州睢阳郡县丨丨金史宣宗纪贞祐三年十月乙酉置大名府行总管府于丨丨县以治所徙军戸　又兴定二年四月己未阿里不孙自潼关之败失其所在变姓名匿居丨丨为御史觉察系其家属　路史九域志曰南京丨丨古朱襄氏之邑　明一统志丨丨县在归徳府睢州城东南九十里】
　　柘静【唐书崔寜传为汉州刺史吐蕃引杂羌防西山破丨丨等州有诏收复于是武遣宁将而西】柘东【唐书南蛮传太和六年南诏掠其民三千徙之丨丨】
　　柘南【明一统志景东府古丨丨也汉时未有其地】
　　柘稽【史记越世家勾践举国政属大夫种而使范蠡与大夫丨丨行成为质于呉二歳而呉归蠡】柘羯【唐书西域传安者一曰布豁又曰捕喝治阿滥谧城大城四十中堡千余募勇健者为丨丨柘羯犹中国言战士也】
　　柘折【唐书西域传见柘枝下】
　　柘公【史记灌婴传击破丨丨王武军于燕西】
　　柘馆【汉书班倢伃传痛阳禄与丨丨兮仍繦褓而离灾　薛道衡宴喜赋见椒宫下】
　　柘观【梁简文帝舞赋酌蒲桃坐丨丨命妙舞征清弹】
　　柘弹【西京杂记见柘木下　南部烟花记陈宫人喜于春秋放丨丨　何逊拟轻薄篇城东美少年重身轻万亿丨丨随珠九白马黄金饰　李商隐春诗在城景物类黄泉半夜行郎空丨丨　温庭筠鸿胪寺锡宴堂诗椒涂隔鹦鹉丨丨惊鸳鸯　郑谷山鸟诗见樱桃下　杨亿别墅诗鸡耸花防鬭猨惊丨丨号　苏轼新渡寺席上送欧阳叔弼诗中有清圆句铜九飞丨丨】
　　柘丸【唐彦谦晚秋游中溪诗淡竹冈前沙鴈飞小花尖下丨丨肥】
　　柘弓【晋书刘聪载记聪引帝入防谓帝曰卿为豫章王时朕尝与王武子相造卿赠朕丨丨银研卿颇忆否　庾信春赋协律都尉射雉中郎停车小苑连骑长杨金鞍始被丨丨新张】
　　柘袍【王建三台词日色丨丨相似不着红鸾扇遮】
　　柘杖【宋书五行志咸康五年四月下邳民王和侨居曁阳息女可年二十自云上天来还得征瑞印绶当母天下晋陵太守以为妖收付狱至十一月有人持丨丨绛衣诣止车门口列为圣人使求见天子门候受辞列姓吕名锡云王和女可右足下有七星星皆有毛长七寸天今命可为天下母奏闻即伏诛并下晋陵诛可】柘歩【皮日休诗竹屏风扇抄遗事丨丨舆竿系隐书】
　　柘屐【梁捉搦歌黄桑丨丨蒲子履中央有丝两头系】
　　柘火【淮南子孟夏之月天子服八风水防丨燧丨】
　　柘丝【梁昭明太子七契荆和之饰照耀丨丨之激扬】
　　柘浆【汉书礼乐志郊祀歌泰尊丨丨析朝酲注应劭曰丨丨取甘柘汁以为饮也酲病酒也析解也言丨丨可以解朝酲也　宋玉招魂胹鼈炮羔有丨丨些江淹学梁王兔园赋臛鼈胾羮臑防丨丨　陈樵李夫人赋玉冷丨丨茎晞丹露　杨亿休沐端居有怀希圣少卿学士诗茗粥露芽消昼梦丨丨云液浣朝酲　黄庭坚奉和王世弼寄上七兄先生诗秋月明夜潮丨丨冻金椀　韩驹夜与疎山清公对语因设果供戏成长句诗醯梅蜜杏经年藏红糁缀枝加丨丨　惟济苦热诗丨丨粔籹都无味卫玠清羸欲不任】
　　柘蚕【袁桷舟中杂书诗见芦鴈下】
　　柘黄【姚燧乌木杖赋见蒲檭下　杜甫诗绵州副使着丨丨　王逢秋感诗九日天涯桑落酒三军城上丨丨袍】
　　棘
