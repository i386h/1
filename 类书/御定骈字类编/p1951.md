<!-- { "loadSidebar": true } -->
　　荆豫【书禹贡冀州旣载疏冀州帝都于九州近北故首从冀起而东南次兖而东南次青而南次徐而南次扬从扬而西次荆从丨而北次丨从豫而西次梁从梁而北次雍雍地最髙故在后也　又此经大体毎州之始先言山川后言平地青州梁州先山后川徐州雍州先川后山兖扬丨丨有川无山扬豫不言平地　后汉书袁术传长沙太守孙坚杀南阳太守张咨引兵从术刘表上术爲南阳太守术又表坚领豫州刺史使率丨丨之卒击破董卓于阳人　魏志王昶传选征南将军假节都督丨丨诸军事　晋书宣帝纪太和元年六月天子诏帝屯于宛加督丨丨二州诸军】
　　荆徐【后汉书杜笃传论都赋肇十有二是爲赡腴注尚书曰肇十有二州谓雍梁丨丨青兖冀幽豳并营也　陆机诗沈稼湮梁颍流民泝丨丨】
　　荆舒【诗丨丨是惩】
　　荆魏【战国防张仪说秦王曰赵氏军于长平之下以争韩之上党大王以诈破之拔武安然则是举赵则韩必亡韩亡则丨丨不能独立　袁淑效子建白马篇丨丨多壮士宛洛富少年】
　　荆越【蜀志谯周传注孙绰评曰观古燕齐丨丨之败或国覆主灭或鱼县鸟窜终能建功立事康复社稷岂曰天助抑人谋也向使怀苟存之计纳谯周之言何邦基之能构令名之可获哉　颜延之赭白马赋旦刷幽燕昼秣丨丨　季歴哀慕歌瞻彼丨丨涕泪交流】
　　荆益【晋书五行志义熙八年自正月至四月南康庐陵地四震明年王旅西讨丨丨　地理通释献帝纪所谓禹贡九州者省幽并以爲冀省司隶凉以爲雍省交州以入丨丨于是有兖豫青徐荆扬冀益雍是时曹操自立爲魏公欲广冀州而益其地非复古也】
　　荆郑【晋语鄢陵之役晋伐郑荆救之栾武子将上军范文子将下军栾武子欲战范文子不欲曰唯圣人能无外患又无内忧距非圣人不有外患必有内忧盍姑释丨与丨以爲外患乎诸臣之内相与必将辑睦】荆赵【战国防张仪说秦王曰天下有比志而军华下大王以诈破之兵至　都围梁数旬则梁可拔拔梁则魏可举举魏则丨丨之志絶丨丨之志絶则赵危赵危而荆孤东以强齐燕中陵三晋然则是一举而霸王之名可成也四隣诸侯可朝也】
　　荆交【后汉书西南夷传连渉丨丨之区布濩巴庸之外】
　　荆燕【周书邵惠公颢传论自古受命之君及守文之主非独异姓之辅也亦有骨肉之助焉其茂亲有鲁衞梁楚其疎属有凡蒋丨丨咸能飞声腾实不冺于百代之后】
　　荆蜀【宋史太祖纪诏丨丨民祖父母父母在者子孙不得分财异居　方囘诗江西走丨丨行行二十年】荆梁【唐书地理志山南道盖古丨丨二州之域汉南郡武陵巴郡汉中南阳及江夏农广汉武都郡地】荆鄢【谢庄与世祖启事丨丨之师岷汉之众舳舻万里旌斾亏天】
　　荆凡【苏轼诗已知豹变爲均死未识丨丨定孰存按庄子楚王与凡君坐少焉楚左右曰凡亡者三凡君曰凡之亡不足以防吾存夫凡之亡不足以防吾存则楚之存不足以存存由是观之则凡未始亡而楚未始存也】
　　荆郢【呉志张昭传注曹公仗顺而起功以义立冀以清一诸华拓平丨丨大定之机在于此会若使昭议获从则六合爲一岂有兵连祸结遂爲战国之弊哉晋书食货志秦邠旄羽回带琅玕丨丨桂林旁通竹箭谢灵运撰征赋崩双岳于中流拟凶威于丨丨】
　　荆宛【谢庄上摉才表升厯中阳英贤起于徐沛受箓白水茂异出于丨丨】
　　荆汝【晋书伏滔传彼寿阳者东运三呉之富南引丨丨之利北接梁宋平涂】
　　荆陜【南史周正传时朝议迁都但元帝再临丨丨前后二十余年情所安恋不欲归建业】荆冀【谢灵运劝伐河北表昔魏氏之强平定丨丨乃乘袁刘之弱晋世之盛拓开呉蜀亦因葛陆之衰此皆前世成事着于史策者也】
　　荆衡【书禹贡见荆州下　王粲荆州文学记南牧是建丨丨作守　宇文逌庾信集序属我太祖献策魏帝命将丨丨　张载剑阁铭岩岩梁山积石峩峩远属丨丨近缀岷嶓　庾信哀江南赋阴阳失路钓台斜趣望赤岸而霑衣舣乌江而不度雷池栅浦鹊林焚戍旅舎无烟巢禽失树谓丨丨之杞梓庶江汉之可恃　敬括豫章赋懿夫倚丨丨连楚越回合湘沅之浦芬敷吴会之阙　杜甫哀严武诗飞旐出江汉孤舟转丨丨又奉赠李八丈判官诗髙兴激丨丨知音爲谁首　欧阳修自岐江山行至平陆驿诗九野旷丨丨羣山乱巫郢】
　　荆部【周书韦叔裕传普泰中以都督从荆州刺史源子恭鎭襄城以功除浙阳郡守时独孤信爲新野郡守司荆州与孝寛情好款宻政术俱美丨丨吏人号爲聨璧】
　　荆国【陈子昂观荆玉篇勿信玉工言徒悲丨丨人】
　　荆路【鲍照拟青青陵上柏诗飞镳出丨丨骛服指秦川】
　　荆阙【呉越春秋伍胥白喜孙武决三战破郢王奔发留兵纵骑虏丨丨楚荆骸骨遭发掘】
　　荆城【魏志衞臻传亮又出斜谷征南上朱然等军已过丨丨臻曰然呉之骁将必下从权且爲势以缀征南耳权果召然入居巢进攻合肥】
　　荆关【谢庄山夜忧诗回舲拓绳户收棹掩丨丨　又梅尧臣观邵不疑学士所藏名书古画诗山水树石硬丨丨艺能至】
　　荆州【书禹贡荆及衡阳惟丨丨传北据荆山南及衡山之阳疏此州北界至荆山之北故言据也南及衡山之阳其境过衡山也以衡是大山其南无复有名山大川可以爲记故言阳见其南至山南也　周礼职方氏正南曰丨丨其山鎭曰衡山其泽薮曰云梦其川江汉其浸颍湛其利丹银齿革　史记天官书翼轸丨丨魏志王粲传献帝西迁粲徙长安以西京扰乱乃之丨丨依刘表　蜀志诸葛亮传丨丨北据汉沔利尽南】
　　【海东连吴会西通巴蜀此用武之国　呉志鲁肃传刘备诣京见权求都督丨丨惟肃劝权借之共拒曹公晋书羊祜传帝将有灭呉之志以祜爲都督丨丨诸军事祜率营兵出鎭南夏开设庠序绥怀远近深得江汉之心　又杜预传拜鎭南大将军都督丨丨诸军事预旣至鎭缮甲兵耀威武乃简精锐袭呉西陵督张政大破之　又庾翼传授安西将军丨丨刺史假节鎭武昌每竭志能劳谦匪懈戎政严明经畧深远　宋书朱修之传爲丨丨刺史凡所赠贶一无所受唯以抚纳羣蛮爲务　唐书张九龄传贬丨丨长史虽以直道黜不戚戚婴望惟文史自娯朝廷许其胜流　又韩朝宗传朝宗初历拾遗累迁丨丨长史　春秋元命苞轸星散爲丨丨分爲楚国　释名丨丨取名于荆山也荆警也南蛮数爲寇逆其民有道后服无道先强故警备之也世说习凿齿史才不常宣武甚器之未三十便用爲丨丨治中凿齿谢牋亦云不遇明公丨丨老从事耳　李白与韩朝宗书生不用封万户侯但愿一识韩丨丨苏轼赤壁赋方其破丨丨下江陵顺流而东也舳舻千里旌旗蔽空酾酒临江横槊赋诗固一世之雄也而今安在哉　高适上陈左相诗公才山吏部书癖杜丨丨杜甫诗曽闻宋玉宅毎欲到丨丨　黄庭坚和高仲本喜相见诗雨昏南浦曽相对雪满丨丨喜见逢　陆】
　　【游诗名酒过于求赵璧异书浑似借丨丨】
　　荆府【唐书杨元琰传载初中三徙爲丨丨长史五迁州刺史咸有风绩】
　　荆台【后汉书边让传注说苑曰楚王欲之丨丨游司马子綦进谏曰丨丨之游左洞庭之波右彭蠡之水南望猎山下临方淮其地使人遗老而忘死也王不可游也　宋史孙光宪传所着丨丨集三十卷　陆云登台赋鄙春登之有情兮恶丨丨之忘归　李商隐宋玉诗何事丨丨百万家唯教宋玉擅才华　李羣玉诗栁条牵恨到丨丨　张宪玩鞭亭诗健儿空玩七宝鞭丨丨老姥功谁传】
　　荆门【晋书武帝纪甲戌杜预克江陵斩吴江陵督王延平南将军胡奋克江安于是诸军并进乐乡丨丨诸戍相次来防　宋史哲宗纪元祐三年八月辛巳复置丨丨军　陶景寻山志丨丨昼掩蓬户夜开室迷夏草径惑春苔　郭璞江赋虎牙嵥竖以屹崒丨丨阙竦而槃礴　庾信哀江南赋丨丨遭廪延之戮夏首滥逵泉之诛　岑参感旧赋辟土宇于丨丨树桑梓于棘阳　张说过江赴荆州诗水漫丨丨出山平郢路开杜甫咏怀古迹诗羣山万壑赴丨丨生长明妃尚有邨又秋日荆南送石首薛明府辞满告别诗丨丨留美化姜被就离居　柳宗元别舎弟宗一诗欲知此后相思梦长在丨丨郢树边　齐已过丨丨诗路出丨丨远行行日欲西】
　　荆亭【梁书夏侯祥传魏于淮上置丨丨戍常爲寇掠累攻不能御祥率锐卒攻之皆弃城走　南史呉喜传喜转骁骑将军太守兼率如故其年大破魏军于丨丨】
　　荆阳【明一统志丨丨废县在安庆府太湖县东四十五里唐武德间置丨丨县于此寻省入太湖　雄荆州箴杳杳巫山在丨之丨】
　　荆南【后汉书荀彧传绍旣破败臣粮亦尽将舎河北之规改就丨丨之防彧复备陈得失用移臣议故得反斾冀土克平四州　又郦炎传贤才抑不用远投丨丨沙　晋书应詹传鎭南大将军刘詹之祖舅也请爲长史谓之曰君器识深后当代老子于丨丨矣仍委以军政著绩汉南詹之力也　宋书王传敷政江汉化被丨丨　南史庾域传域字司大新野人也少沈静有名乡曲梁武帝爲郢州辟爲主簿叹美其才曰丨丨梓其在斯乎　宋史食货志海州丨丨茶善而易售商人愿得之故入钱之数厚于他州　元史廉希宪传右丞阿尔哈雅下江陵图地形上于朝请命重臣开大府鎭之帝急召希宪还使行省丨丨　韩非子丨丨之地丽水之中生金　会要唐贞元二年敕自上都至汴州爲大路驿至丨丨爲次路驿　玉海景祐二年荆王元俨爲丨丨淮南节度大使行荆州扬州牧二州牧自此始　魏文帝防孙权九锡文君振威陵迈宣力丨丨枭灭凶丑罪人斯得　陆机辨亡论吴武烈皇帝慷慨下国电发丨丨　又晋平西将军孝侯周处碑陜北留棠遂有二天之咏丨丨渡虎犹标十部之书　张协七命丨丨乌程豫北竹叶浮蚁星沸飞华萍接　刘峻与宋玉山元思书丨丨雄曲髙音鲜和河西名骥灭没谁赏　宋之问迎秀禅师表栖山好远久在丨丨与国有缘今还豫北　左思魏都赋丨丨怀憓朔北思韪宋之问送沙门景道俊奘还荆州应制诗丨丨旋杖鉢渭北限津梁　杜甫久雨诗昏昏阊阖闭氛祲十月丨丨雷怒号　又玉腕骝诗闻说丨丨马尚书玉腕骝　又王兵马使二角鹰歌丨丨苪公得将军亦如角鹰下翔云　呉融献丨丨成相公诗丨丨知独去海内更谁同】
　　荆北【蜀志刘巴传注巴年十八郡署户曹史主记主簿刘先主欲遣周不疑就巴学巴答曰昔游丨丨时渉师门记问之学不足纪名内无杨朱守静之术外无墨翟务时之风犹天之南箕虚而不用赐书乃欲令贤甥摧鸾鳯之艳游燕雀之宇将何以启明之哉】
　　荆俗【李商隐人日即事诗镂金作胜传丨丨翦防爲人起晋风】
　　荆人【春秋庄公二十有三年夏丨丨来聘谷梁传善累而后进之其曰人何也举道不待再疏不言楚人而云丨丨者传称州不若国楚旣新进若称国系人嫌其大褒故直举州称人言聘以进之　战国防孟尝君在薛丨丨攻之淳于髠爲齐使于荆还反过薛孟尝君令人礼貎而郊迎之谓淳于髠曰丨丨攻薛夫子勿忧文无以复侍矣淳于髠曰敬闻命　曹植魏德论丨丨风靡交益影从　陆机呉大司马陆公诔因是丨丨造我寜宇　无名氏征苞茅赋丨丨是职将有体其精诚王泽不流遂无闻于赋纳】
