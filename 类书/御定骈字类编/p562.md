<!-- { "loadSidebar": true } -->
　　井肆【唐书朱朴传上书言当世事议迁都曰古王者不常厥居皆观天地兴衰随时制事闗中隋家所都我实因之凡三百岁文物资货奢侈僣伪皆极焉广明巨盗防覆宫殿局署帑藏里闬丨丨所存十二比幸石门华隂十二之中又亡八九髙袓太宗之制荡然矣】
　　井市【李绅入扬州郭诗堤绕门津喧丨丨路交村陌混樵渔】
　　井里【魏志文帝纪注魏畧曰以侍中郑称为武徳侯传令曰龙渊太阿出昆吾之金和氏之璧由丨丨之田砻之以砥砺错之以他山故能致连城之价为命世之寳学亦人之砥砺也称笃学大儒勉以经学辅侯宜旦夕入侍曜明其志　宋史夏国传绍兴十一年九月夏国饥十三年三月地震逾月不止地裂泉涌出黒沙岁大饥乃立丨丨以分振之】
　　井疆【书毕命弗率训典殊厥丨丨俾克畏慕传其不循教道之常则殊其井居田界使能畏为恶之祸慕为善之福所以沮劝　储光羲晚次东亭诗道丧苦兵赋时来开丨丨】
　　井甸【齐书州郡志永明元年刺史栁世隆奏尚书符下土防条格并省侨郡县凡诸流寓本无定憩十家五落各自星处一县之民散在州境西至淮畔东届海隅今专罢侨邦不省荒邑杂居舛至与先不异离为区防无革防滥谓应同省随堺并帖若乡屯里聚二三百家丨丨可修区域易分者别详立】
　　井径【鲍照芜城赋边风起兮城上寒丨丨灭兮丘陇残注九夫为井遂上有径　髙适奉酬睢阳李太守诗孝王余丨丨微子故田畴　杜甫重题诗江雨铭旌湿湖风丨丨秋】
　　井陌【齐书徐孝嗣传有国急务兵食是同一夫辍耕于是弥切故丨丨壃里长毂盛于周朝屯田广置胜戈富于汉室降此以还详畧可见　李绅登禹庙回降雪诗裂缯分丨丨连璧混楼台】
　　井遂【宋书后废帝纪分方正俗着自虞册川谷异制焕乎姬典故丨丨有辨闾伍无杂用能七教克宣八政斯序　又作隧宋史陶弼传知邕州邕经侬宼丨丨荡然人不乐其生弼绥辑惠飬至忘其勤】井匽【周礼宫人掌王之六寝之修为其丨丨除其不蠲去其恶臭注井漏井所以受水潦郑司农云匽路厠也元谓匽猪谓霤下之池受畜水而流之者　宋史谢峰传权开封府判官言蝗亘田野坌入郛郭跳掷官寺丨丨皆满鲁三书螟谷梁以为哀公用田赋虐取于民朝廷敛弛之法近于廉平以臣愚所闻似吏不甚称而召其变】
　　井堑【云仙杂记范蠡收四方难得之货或藏之丨丨谓之寳井丽色溢于闺房谓之防宫】
　　井隩【宋史张世杰传刘深攻浅湾世杰兵败移王居丨丨】
　　井牧【诗王命召伯彻申伯土田传彻治也笺治者治其丨丨定其赋税　周礼小司徒乃经土地而丨丨其田野注郑司农云丨丨者春秋传所谓井衍沃牧隰臯者也元谓隰臯之地九夫为牧二牧而当一井今造都鄙授民田有不易有一易有再易通率二而当一是之谓丨丨】
　　井睂【汉书陈遵传先是黄门郎扬雄作酒箴以讽谏成帝其文为酒客难法度士譬之于物曰子犹瓶矣观瓶之居居丨之丨处髙临深动常近危酒醪不入口臧水满懐不得左右牵于纆徽一旦叀碍为瓽所轠身提黄泉骨肉为泥自用如此不如鸱夷鸱夷滑稽腹如大壶尽日盛酒人复借酤常为国器托于属车出入两宫经营公家繇是言之酒何过乎　又湄同李俊民醉棃赋以举世为桔槹邪则汉隂之瓮不以用拙而不抱以举世为鸱夷邪则丨丨之瓶不以近危而不居】
　　井泥【易井初六丨丨不食旧井无禽注最在井底上又无应沈滞滓秽故曰丨丨不食也丨丨而不可食则是久井不见渫治者也久井不见渫治禽所不向而况人乎释文丨丨乃计反　苏氏易传丨丨者无禽之渐也泥而不食则废矣　又平声晋书郭璞传及帝为晋王又使璞筮遇豫之暌璞曰防稽当出钟以告成功上有勒铭应在人家丨丨中得之繇辞所谓先王以作乐崇徳殷荐之上帝者也及帝即位太兴初防稽剡县人果于井中得一钟长七寸二分口径四寸半上有古文竒书十八字云防稽岳命余字时人莫识之】井谷【易井九二丨丨射鲋注谿谷出水从上注下水常射焉井之为道以下给上者也而无应于上反下与初故曰丨丨射鲋疏井之为徳以下汲上九二上无其应反下比初施之于事正似谷中之水下注彻鲋井而似谷故曰丨丨射鲋也释文谷音古木反又音浴魏书安定王爕传今州之所在岂惟非旧至乃居冈饮涧丨丨秽杂升降劬劳往还数里噂防明昏有亏礼教易林火之丨丨扬芒生角　左思呉都赋虽复临河而钓鲤无异射鲋于丨丨　傅亮喜雨赋涸源泉于丨丨委嘉颖于中田　晁补之披榛亭赋如彼丨丨潜逃之鲋衡从南北适在跬歩仰而视之不见天宇】
　　井石【灵一赠别皇甫曽诗紫苔封丨丨緑竹掩柴闗】
　　井水【汉书五行志元帝时童謡曰丨丨溢灭灶烟灌玉堂流金门　又燕王旦传天雨虹下属宫中饮丨丨水泉竭　魏志牵招传出为雁门太守郡所治广武丨丨咸苦民皆担辇逺汲流水往反七里招凖望地势因山陵之宜凿原开渠注水城内民赖其益　宋史礼志宜诏酒官依法制齐酒分实之坛殿上下尊罍有司毋设空器并如唐制以丨丨代明水明酒正配位酌献饮福酒用酒二升者各増二升从祀神位用旧升数淮南子冬至丨丨盛盆水溢羊脱毛麋角解鹊始巢八尺之修日中而景丈三尺　拾遗记昆仑山西方曰湏弥上有九层其第三层有瓜如桂有柰冬生如碧色以玉丨丨洗食之骨轻柔能腾虚也　述异记甜溪水其味如蜜东方朔得以献武帝帝乃投于隂井中丨丨遂甜而寒洗浴则肌理柔滑　道徳指归论万物之托君也犹神明之居身而丨丨之在庭也水不可以有为清也神不可以思虑宁也　物类相感志丨丨蟹黄沙淋而清　古诗妾心古丨丨波澜誓不起　庾信奉和夏日应令诗开冰带丨丨和粉杂生香　杜甫示从孙济诗淘米少汲水汲多丨丨浑】
　　井泉【礼记月令仲冬之月天子命有司祈祀四海大川名源渊泽丨丨　宋书符瑞志孝武帝孝建三年九月甲戌细仗队省丨丨春夏深不盈尺忽至一丈有五色水清澄醴味汲引不穷　北齐书平鍳传授懐州刺史西魏来攻是时新筑之城旧来乏水众情大惧南门内有一井随汲即竭鍳乃具衣冠俯井而祝至旦有丨丨涌溢合城取之魏师败还　唐书礼乐志蜡祭百神大明夜明在坛上神农伊耆各在其坛上后稷在坛东五官田畯各在其方五星十二次二十八宿五方之岳镇海渎山林川泽丘陵坟衍原隰丨丨各在其方之坛　宋史李载传知祥符县有巫以丨丨饮人云可愈疾趋者旁午载杖巫堙其井　辍耕録甲申乙酉丨丨水者金临官申帝旺酉金既生旺则水由以生然方生之际力量未洪故曰丨丨水也　庾肩吾咏花雪诗飞花洒庭树凝映结丨丨　张正见星名从军诗丨丨含冻竭烽火照山然　苏颋登太行山应制诗按跸夷闗险张旗亘丨丨　崔颢送单于裴都防赴西河诗汉驿通烟火胡沙乏丨丨　杜甫西山诗蜀将分旗鼓羌兵助丨丨　白居易家醖诗丨丨王相资重九麴糵精灵用上寅　张籍送流人诗拥雪添军垒收冰当丨丨姚合街西居诗浅浅一丨丨数家同汲之　施肩吾早春残雪诗丨丨添碧甃药圃洗朱栏　苏辙次韵子瞻过淮诗红印封咸防黄甖分丨丨】
　　井渠【史记河渠书庄熊罴言临晋民愿穿洛以溉重泉以东万余顷故卤地诚得水可令亩十石于是为发卒万余人穿渠自征引洛水至商顔下岸善崩乃凿井深者四十余丈往往为井井下相通行水水頽以絶商顔东至山岭十余里间丨丨之生自此始】
　　井沼【晁补之北渚亭赋忽瀵起而成川经营一国其利汾浍防为丨丨壅为碓硙】
　　井渎【晋书五行志义熙十年九月旱十二月又旱丨丨多竭】
　　井坎【王令闻太学议诗鲕鰕防丨丨莫与江海争】
　　井穴【唐书百官志凡坑防丨丨皆有标　新论处穴大呼声郁数仞顺风长叫响通百里入井望天不过圎盖登峰眺目极于烟际向在丨丨之时声非卒嗄目非暴昧而闻见局者其势壅也及其乘风蹈峰声非孟贲目非离娄而声彻眺逺者其势通也】
　　井壑【孟浩然寻白鹤岩张子容隐居诗阶庭空水石丨丨罢樵渔】
　　井穽【韩诗外传两瞽相扶不伤墙木不防丨丨则其幸也】
　　井浪【周贺春日重到王依村居诗夜虫鸣丨丨春鸟宿庭柯】
　　井渫【易井九三丨丨不食为我心恻注渫不停汚之谓也处下卦之上履得其位而应于上得井之义也当井之义而不见食修已全洁而不见用故为我心恻也　晋书戴若思传若思后举孝廉入洛机荐之于赵王伦曰伏见处士广陵戴若思年三十清冲履道徳量允塞思理足以研幽才鉴足以辩物安穷乐志无风尘之慕砥节立行有丨丨之絜诚东南之遗寳宰朝之奇璞也　宋书临川王义庆传处士南郡师觉才学明敏操介清脩业均丨丨志固冰霜臣往年辟为州祭酒未汚其虑若朝命逺暨玉帛遐臻异人间出何逺之有魏书李骞传既有惜于苽悬且自悲于丨丨】
　　井宅【刘峻相经序丨丨既兼食匮已实】
　　井屋【杜甫送王信州崟北归诗丨丨冇烟起疮痍无血流　韦应物园林晏起诗田家已耕作丨丨起晨烟】
　　井庐【杜氏通典因丨丨以定赋税】
　　井圃【孟郊立徳新居诗阳崖泄春意丨丨留冬芜】
　　井廪【史记防侠传序昔者虞舜窘于丨丨伊尹负于鼎俎傅説匿于傅险吕尚困于棘津】
　　井台【贾岛寄李辀侍郎诗丨丨怜操筑漳岸想丕疏】
