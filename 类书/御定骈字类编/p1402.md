<!-- { "loadSidebar": true } -->
　　内讳【左传夫人孙于齐疏公羊传曰孙者何孙者孙也丨丨奔谓之孙　公羊传公子遂如齐逆女注不亲迎者嫌问讳不成其文也有毋言如者縁丨丨无贬公文　又取运传运者何内之邑也其言之何不聼也注不聼者叛也不言叛者为丨丨故书取以起之不先以文徳来之而便以兵取之当与外取邑同罪　晋书王述传述为扬州刺史加征虏将军初至主簿请讳报曰亡祖先君名播海内逺近所知丨丨不出门余无所讳　宋书谢微传从叔峻司空琰第二子也无后以微为嗣微本名密犯所继丨丨故以字行　魏书窦瑗传公羊传曰君杀子不言即位隐之也朞而中练父忧少衰始念子母略书夫人逊于齐是丨丨出奔犹为罪文传曰不称姜氏絶不为亲礼也　云笈七签有元名玉録当得知九晨君丨丨知者玉晨下映眀星元降修其道飞行太空升入九门之内】
　　内谋【后汉书西羌传赞金行气刚播生西羌氐豪分种遂用殷彊防刘陇北假僭泾阳朝劳丨丨兵惫外攘　宋书乐志见外谟下　又谢晦传臣阶縁幸防蒙武皇帝殊常之眷外闻政事丨丨帷幄经纶夷险毗赞王业预佐命之勲膺河山之赏】
　　内燕【唐书张直方传时郑畋辅政颇言仲武防昌时功第一今直方百口不自存每丨丨以衣敝恶辞不赴陛下録功念旧宜少优假　又宴同五代史萧希甫传荘宗即帝位欲以知制诰有诏定丨丨仪问希甫枢密使得坐否希甫以为不可枢宻使张居翰闻之怒谓希甫曰老夫歴事二朝天子见丨丨数百子本田舍儿安知宫禁事希甫不能对　宋史韩侂胄传每丨丨与妃嫔杂坐恃势骄倨掖庭皆恶之　王建宫词丨丨初秋入二更殿前灯火一天眀　和凝宫词丨丨初开锦绣攒教坊齐奏万年欢　贯休读唐史诗我爱李景伯丨丨执良规】
　　内祭【礼记祭统见外祭下】
　　内谒【汉书翟义传义年二十出为南阳都尉行县至宛丞相史在传舍丨丨径入注师古曰丨丨犹今之通名也　唐书李邕传见后生下】
　　内怀【易贲六四贲如皤如注有应在初而阂于三为己寇虽二志相感不获通亨欲静则疑初之应欲进则惧三之难故或饰或素丨丨疑惧也　又眀夷彖传内文眀而外柔顺以蒙大难文王以之疏既释眀夷之义又须出能用眀夷之人丨丨文眀之徳抚教六州外执柔顺之能三分事纣以此蒙犯大难身得保全惟文王能用之　诗駪駪征夫每怀靡及疏见中和下　宋书乐志外行猛政丨丨仁慈文武备具料民富贫　又雷次宗传暨于弱冠遂托业庐山逮事释和尚一时师友渊源务训道外慕等夷丨丨悱发于是洗气神眀玩心坟典勉志勤躬夜以继日　魏书释老志见外假下　隋书梁彦光等传论彦光等皆丨丨直道至诚待物故得所居而化所去见思　宗钦侍臣箴外抚幽荒丨丨防独】
　　内首【鲍照河清颂牛羊丨丨闾户外拓王融曲水诗序穹居之君丨丨禀朔】
　　内贡【水经注淮南子曰武王欲筑宫于五行之山周公曰五行险固徳能覆也丨丨回矣】
　　内款【宋书文帝纪关洛伪帅并懐丨丨河朔遗民注诚请効　唐书南平獠传其王姓朱氏号劒茘王贞观三年遣使丨丨以其地渝州】
　　内末【礼记大学徳者本也财者末也外本丨丨争民施夺疏外本丨丨争民施夺者外疎也内亲也施夺谓施其劫夺之情也君若亲财而疏徳则争利之人皆施劫夺之情也】
　　内讼【论语子曰已矣乎吾未见能见其过而丨自丨者也　张九龄园畦杂树诗见外言下】内悟【魏书髙闾传至徳颂于穆太皇克广圣度元化外畅惠鉴丨丨】
　　内望【汉书董仲舒传见下民下　唐书李元素传元素以夙望召拜中外企聼风采既而一不建为容容持禄丨丨作宰相久之不见用则谢賔客曰无以官散外我】
　　内想【关尹子风雨雷电皆縁气而生而气縁心生犹如丨丨大火久之觉热丨丨大水久之觉寒】内欲【嵇康家诫或牵于外物或累于丨丨】
　　内意【梁武帝浄业赋懐贪心而不厌纵丨丨而自骋】
　　内念【魏书陆叡传圣懐无丨丨之虞兆庶休戸板之役】
　　内鉴【陆云九愍中修诚以砥节反丨丨而自求　何逊赠族人秣陵兄弟诗外情或简易丨丨甚人伦】内照【梁书元帝纪论鳯阙伺晨之功火无丨丨之美云笈七签元象流映丹光南冥仰望三门朱云绛城中有丹皇名曰维渟夫人丨丨是为华瓶　庾信文仪表外眀风神丨丨　张衡西京赋流景丨丨引曜日月　何晏景福殿赋见外烻下】
　　内辩【陆倕志法师墓志铭形烦心寂外荒丨丨】
　　内感【盐鐡论大夫曰布心腹质情素信服丨丨义形乎色宋华元司马子反之相覩也符契内合诚有以相信也　云笈七签元音有节希微丨丨不可以一槩而求不可以偶然而合　枣据诗丨丨实难忘】内謩【王俭褚渊碑文丨丨帷幄外曜台阶】
　　内顾【论语注见前视下　汉书王嘉传见中材下　北史周太祖纪见西来下　唐书刘昌传赞唐杜牧称宁陵之围解刘元佐召昌问曰君以孤城用一当十何以能守昌泣曰始昌令守陴丨丨者斩昌孤甥张俊守西北未尝丨丨捽下斩之士有死志故能守因伏地流涕元佐亦泣曰国家将富贵汝　曹植圣皇篇扳盖因丨丨俯仰慕同生　杜甫无家别虽从本州役丨丨无所携】
　　内视【史记商君传赵良曰反聼之谓聪丨丨之谓眀自胜之谓强　后汉书王允传夫丨丨反聼则忠臣竭诚寛贤务能则义士励节注丨丨自视也　晋书挚虞传人和于下则灾消于上其有日月之眚水旱之灾则反聼丨丨求其所由　荘子贼莫大乎徳有心而心有睫及其有睫也而丨丨内视而败矣　神仙传黄敬学道于霍山复入中岳专行服气断谷为吞吐之事胎息丨丨　飞燕外传吾丨丨三日肉肌盈实矣　黄庭内景经丨丨密盼尽覩真真人在已莫问邻　又注见中华下　云笈七签忘念以定志修身以安神寳气以存精思虑兼忘冥想丨丨则身神并一身神并一则近真矣　曹植辨道论愿得少盲专一丨丨　嵇康答难飬生论丨丨反聼受气啬精】
　　内指【陈书宣帝纪姑孰饶旷荆河斯拟博望阙畿天限严峻龙山丨丨牛渚北临对熊绎之余城迩全琮之故垒良畴美柘畦畎相望连宇髙甍阡陌如绣　又黄庭内景经题释见外象下】
　　内晓【唐书张亮传亮为相州假子公孙节以谶有弓长之主当别都亮自以相旧都弓长其姓隂有怪谋术家陈公頴者亮素与厚隂谓曰君前言陛下真天下主何其神邪公頴丨丨即称亮卧若龙当大贵亮曰国家殆必乱吾臂龙鳞奋矣】
　　内闻【宋书谢晦传见外经下】
　　内量【吕览今吴越之国相与俱残士大夫履肝肺同日而死孤与吴王接颈交臂而偾此孤之大愿也若此而不可得也丨丨吾国不足以伤吴外事之诸侯不能害之则孤将弃国家释羣臣服劎臂刅变容貌易名姓执箕箒而臣事之以与吴王争一旦之死孤虽知要领不属首足异处四枝布裂为天下戮孤之志必将出焉】
　　内断【汉书外戚传耿育上疏言陛下有贤圣通眀之徳仁孝子爱之恩懐独见之眀丨丨于身　晋书苻坚载记坚欲伐晋羣臣各有异同庭议者久之坚曰所谓筑室于道沮计万端吾当丨丨于心矣　宋史胡安国传吾平生出处皆丨丨于心浮世利名如蠛蠓过前何足道哉　庾信贺平邺都表沈雄丨丨不劳谋于力牧天防勇决无待问于容成　薛道衡老氏碑神谋丨丨灵武外驰】
　　内决【唐书王义方传显庆元年擢侍御史不再旬防李义府纵大理囚妇淳于迫其丞毕正义缢死无敢白其奸义方自以兴县属不三时拜御史且疾当世附离匪人以欺朝廷丨丨劾奏意必得罪即问计于母母曰昔王母伏劒成陵之谊汝能尽忠吾愿之死不恨义方即上言】
　　内询【北史周太祖纪论丨丨帷幄外杖材雄推至诚以待人大顺以训物】
　　内御【后汉书段颎传臣每奉诏书军不丨丨愿卒斯言一以任臣　魏书房景伯传景伯性淳和渉猎经史诸弟宗之如事严亲及弟妹亡蔬食终丧期不丨丨忧毁之容有如居重其次弟景先亡其幼弟景逺期年哭临亦不内寝乡里为之语曰有义有礼房家兄弟又刘准传初彧晚年痿疾不能丨丨诸弟姬人有懐孕者辄取以入宫及生男皆杀其母而与其宫人所爱者养之准即桂阳王休范子也　唐书李绛传见前战下傅元蓍赋弃原野之萧条升云阶而丨丨】
　　内恕【礼记孔子闲居无体之礼威仪迟迟无服之丧丨丨孔悲　齐书箫頴胄传江夏王拘迫威强牵制巨力迹屈当时乃心可亮竟不能丨丨探情显加鸩毒　刘敞闵雨诗丨丨孔悲引咎在己】
　　内悚【崔行先文星霜屡改渥泽逾深丨丨外惭不知所措】
　　内恐【荀子外危而不丨丨者无之有也】
　　内荏【论语色厉而丨丨注孔曰荏柔也为外自矜厉而丨丨　汉书翟方进传丞相进见圣主御坐为起在舆为下羣臣宜皆承顺圣化以视四方勲吏二千石幸得奉使不遵礼仪轻谩宰相贱易上卿而又诎节失度邪讇无常色厉丨丨堕国体乱朝廷之序不宜处位臣请下丞相免勲】
　　内怖【晋书刑法志奸人心愧而面赤丨丨而色夺】
　　内怒【吴志顾雍传注权嫁从女女顾氏甥故请雍父子及孙谭是日权极欢谭醉酒三起舞舞不知止雍丨丨之眀日召谭呵责之曰汝阶门户之资遂见宠何有舞不复知止虽为酒后亦由恃恩忘敬损吾家者必尔也因背向壁卧谭立过一时乃见遣】
　　内奰【诗见中国下　隋书髙祖纪见南裔下】
　　内忧【左传文子曰吾先君之亟战也有故秦狄齐楚皆彊不尽力子孙将弱今三彊服矣敌楚而已唯圣人能外内无患自非圣人外宁必有丨丨盍释楚以为外惧乎　晋语鄢陵之役栾武子欲战范武子不欲曰吾闻之唯厚徳者能受多福无徳而服者众必自伤也称晋之徳诸侯皆叛国可以少安惟有诸侯故扰扰焉凡诸侯难之本也且唯圣人能无外患又无丨丨讵非圣人不有外患必有丨丨盍姑释荆与郑以为外患乎史记秦本纪孝公下令国中曰昔我穆公自岐雍之间修徳行武东平晋乱以河为界西霸戎翟广地千里】
　　【天子致伯诸侯毕贺为后世开业甚光美防往者厉躁简公出子之不宁国家丨丨未遑外事三晋攻夺我先君河西地诸侯卑秦丑莫甚焉　汉书张安世传时霍光子禹为右将军上亦以禹为大司马罢其右将军屯兵以虚尊加之而实夺其众后歳余禹谋反夷宗族安世素小心畏忌已丨丨矣其女孙敬为霍氏外属妇当相坐安世瘦惧形于颜色上怪而怜之以问左右乃赦敬以尉其意】
　　内慊【晁补之诗见之良丨丨】
　　内疑【汉书董贤传丞相王嘉丨丨东平事寃甚恶躬等数谏争以贤为乱国制度嘉竟坐言事下狱死】内诛【宋书谢晦传凶狡无端妄生衅祸羡之丨丨臣受外伐】
　　内慙【史记蔡泽传去之赵见逐入韩魏遇夺釡鬲于涂闻应侯任郑安平王稽皆负重罪于秦应侯丨丨蔡泽乃西入秦　汉书翟方进传初定陵侯淳于长虽外戚然以能谋议为九卿新用事方进独与长交称荐之及长坐大逆诛诸所厚善皆坐长免上以方进大臣又素重之为隠讳方进丨丨上疏谢罪乞骸骨】内谗【左传先丹木曰是服也狂夫阻之曰尽敌而反敌可尽乎虽尽敌犹有丨丨不如违之林注犹有骊姬二五在丨之丨谮不如去之以免其祸】
