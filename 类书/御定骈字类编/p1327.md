<!-- { "loadSidebar": true } -->
　　中斋【南史孔休源传为晋安王府长史王深相倚仗常于丨丨别施一榻云此是孔长史坐人莫得预其见敬如此】
　　中堂【仪礼聘礼见东栏下　又注侧犹独也丨丨南北之中也　晋书明帝纪见南岸下　又穆帝纪升平元年三月帝讲孝经壬申亲释奠于丨丨　又礼志穆帝孝武并权以丨丨为太学　宋书礼志孝武时以太学在水南县远有司议依升平元年于丨丨权立行太学　齐书髙帝纪建元元年十二月乙巳车驾幸丨丨听讼　又我请顿新亭以当其锋征北可以见甲守白下丨丨旧是置兵地领军宜屯宣阳门为诸军节度诸贵安坐殿中右军诸人不须竞出我自前驱破贼必矣　又刘祥传王奂为仆射祥与奂子融同载行至丨丨见路人驱驴祥曰驴汝好为之如汝人才皆已令仆南史宋文帝纪元嘉元年秋八月丁酉皇帝即位于丨丨备法驾入宫御太极前殿大赦改元　晋中兴书大司马桓温屯丨丨夜吹惊角恬奏劾温大不敬请理罪明日温见奏事叹曰此儿乃敢弹我眞可畏也　萧子良谏射雉启丨丨云构实惟峻绝檐陛深严事隔凉暑而别为一室如或有疑边带广途讹言孔炽毁立之易过于转圆　骆賔王夏日游德州赠髙四诗序君门隔于九重丨丨远于千里　张九龄宴别序声欲成文发丨丨之弦管志在击节感四座之衣冠　张衡西京赋歴掖庭适欢馆捐衰色从嬿婉促丨丨之惬坐羽觞行而无算　魏文帝感物赋掘丨丨而为圃植诸蔗于前庭　应玚迷迭香赋列丨丨之严宇跨阶序而骈罗刘桢赠五官中郎将诗清歌制妙声万舞在丨丨谢聸从宋公戏马台集送孔令诗四筵霑芳醴丨丨起丝桐　元万顷奉和春日诗丨丨促管淹春望后殿清歌开夜扉　李白门有车马客行呼儿扫丨丨坐客论悲辛　杜甫叹庭前甘菊花诗篱边野外多众芳采撷细琐升丨丨　又自京赴奉先县咏怀诗丨丨舞神仙烟雾散玉质　又秋行官张望督促东渚耗稻向毕清晨遣女奴阿稽竖子阿叚往问诗北风吹蒹葭蟋蟀近丨丨　白居易续古诗东阁有防酒丨丨有管　又赠妻农郡君诗睡足肢体畅晨起开丨丨　陆包山祠诗百里波浪沓丨丨箫鼓重　又泰伯庙诗故国城荒德未荒年年椒奠湿丨丨】
　　中廷【国语丨丨之左右曰位门屛之间者曰着　后汉书冯衍传播兰芷于丨丨兮列杜衡于外术】中庭【孟子与其妾讪其良人而相泣于丨丨　礼记檀弓孔子哭子路于丨丨注寝丨丨也与哭师同亲之　又妻之昆弟为父后者死哭之适室疏适室正寝也礼女子子适人者为昆弟之为父后者不降以其正故也故姊妹之夫为哭于适室之丨丨也　又聘义賔入丨丨君降一等而揖之礼之也　仪礼聘礼及庙门公揖入位于丨丨注公揖先入省内事也既则立于丨丨以俟宾不复出　尔雅丨丨之左右谓之位　又大路谓之奔丨丨谓之走注丨丨曰走走疾趋也大路曰奔奔大走　汉书昌邑王贺传臣敞与坐语丨丨阅妻子奴婢臣敞欲动观其意即以恶鸟感之曰昌邑多枭故王应曰然前贺西至长安殊无枭复来东至济阳廼复闻枭声　又朱买臣传初买臣免待诏常从防稽守邸者寄居饭食拜为太守买臣衣故衣怀其印绶步归郡邸直上计时会稽吏方相与羣饮不视买臣买臣入室中守邸与共食食且饱少见其绶守邸怪之前引其绶视其印防稽太守章也守邸惊出语上计掾吏皆醉大呼曰妄诞耳守邸曰试来视之其故人素轻买臣入视之还走疾呼曰实然坐中惊骇白守丞相推排陈列丨丨拜谒买臣徐出戸有顷长安廐吏乗驷马东来迎买臣遂乘传去　又司马相如传醴泉涌于清室通川过于丨丨注师古曰醴泉瑞水味甘如醴言于室中涌出而通流为川从丨丨而过也　又班婕妤传华殿尘兮玉阶菭丨丨萋兮绿草生　后汉书费长房传汝南岁岁常有魅伪作太守章服诣府门椎鼓者郡中患之时魅适来而逄长房为谒府君惶惧不得退叩头乞活长房呵之云便于丨丨正汝故形即成老鼈也　齐书豫章王嶷传太祖在领军府嶷居清溪宅苍梧王夜中微行欲掩袭宅内嶷左右舞刀防于丨丨苍梧从墙间窥见以为有备乃去　宋史乐志蹑是左墄暨于丨丨尚宫显相罔有弗钦　又赵普传先是普遣亲吏甄潜诣上清太平宫致祷神为降语曰赵普宋朝忠臣久被病亦有寃累耳潜还普力疾冠带出丨丨受神言涕泗感咽是夕卒　云笈七签九晨真人曰行飞歩之道先一日沐浴斋净是日于丨丨布星图随斗建也　严忌哀时命骋骐骥于丨丨兮焉能极夫逺道　刘向九叹藏瑉石于金匮兮捐赤瑾于丨丨　宋玉风赋见北上下　班固西都赋列钟簴于丨丨立金人于端闱　魏文帝悼夭赋步广厦而踟蹰览萱草于丨丨　阮籍咏怀诗蟋蟀在户牖蟪蛄鸣丨丨　又岂与鹑鷃游连翩戏丨丨　嵇含伉俪诗临轩树萱草丨丨值合欢　鲍照梅花落乐府丨丨杂树多偏为梅咨嗟　又拟行路难乐府丨丨五株桃一株先作花　沈约紫骝马歌丨丨生旅谷井上生旅葵　韦应物途中寄杨邈裴绪示襃子诗髙斋明月夜丨丨松桂姿　戴叔伦荔枝诗十年结子知谁在自向丨丨种荔枝　李端王敬伯歌宛转怨如何丨丨霜渐多　王季文九华山謡云梯石磴入杳防俛看四极如丨丨　白居易偶吟松身为外戸池面是丨丨　刘禹锡途中早发诗丨丨望启明促促事晨征　又生公讲堂诗髙坐寂寥尘漠漠一方明月可丨丨　王建捣衣曲月明丨丨捣衣石掩帷下堂来捣帛　又雨过山村诗妇姑相唤浴蚕去闲看丨丨栀子花　又十五夜望月诗丨丨地白树栖鸦冷露无声湿桂花　杨衡早春即事诗阳光满前戸雪水半丨丨段成式竒松絶句丨丨苔藓深吹余鸣佛禽　方干叙雪献员外诗清辉直认丨丨月湿气偏添半夜寒】
　　【韩偓丨丨诗丨丨自摘青梅子先向钗头带一双　苏轼自兴国往筠宿石田驿南二十五里野人舎诗夜深风露满丨丨独有孤萤自开阖　陆游中夜苦寒诗推枕歌梁甫丨丨月似霜　又烧香诗寳熏清夜起氤氲寂寂丨丨伴月防　李俊民不寐诗露下丨丨鹤睡惊娟娟缺月照窗明　元好问虞卿麻长官成趣园诗丨丨八九树晨坐听鸣乌　范梈明月几囘满诗丨丨步芳草蝴蝶上人衣　郑元祐赠张月庭道士诗为爱丨丨月一方坐看河汉转苍苍　张翥露坐诗官街人静鼓咚咚独坐丨丨满扇风】
　　中唐【诗丨丨有甓传中中庭也唐堂涂也甓瓴甋也疏庙中路谓之唐　宋书乐志醴泉涌流丨丨　班固览海赋蓂芝列于阶路涌醴渐于丨丨　张衡东京赋植华平于春圃丰朱草于丨丨注唐庭也　王粲槐赋惟丨丨之竒树禀天然之淑姿　刘邵嘉瑞赋栖凤凰于轩櫺舞鸾鸟于丨丨　潘尼苦雨赋瞻丨丨之浩汗听长霤之涔涔　刘桢鬭鸡诗愿一扬炎威会战此丨丨　何承天远期篇丨丨舞六佾三厢罗乐人】中陛【隋书礼仪志吏部郎徐勉议郑元云由命士以上父子异宫宫室既异无不由阼阶之礼请释奠及宴会太子升堂并宜由东阶若舆驾幸学自然丨丨　唐书礼乐志见上陛下】
　　中阶【礼记明堂位见东上下　又疏丨丨者南面三阶故称中　汉书东方朔传注应劭曰黄帝泰阶六符经曰泰阶者天之三阶也上阶为天子丨丨为诸侯公卿大夫下阶为士庶人上阶上星为男主下星为女主丨丨上星为诸侯三公下星为卿大夫下阶上星为元士下星为庶人三阶平则隂阳和风雨时社稷神祗咸获其宜天下大安是为太平　宋史礼志皇帝降自丨丨还版位乐止礼生引分献官奉玉币祝史齐郎助奠诸神坐乃进熟　水经注环水出太山南溪南流历丨丨两庙间　王勃益州孔子庙碑帝车南指遁七曜于丨丨华盖西临藏五云于太甲彭士竒泰阶六符赋见上阶下】
　　中霤【礼记檀弓掘丨丨而浴疏丨丨室中也　又祭法王为羣姓立七祀曰司命曰丨丨曰国门曰国行曰泰厉曰戸曰灶王自为立七祀诸侯为国立五祀曰司命曰丨丨曰国门曰国行曰公厉诸侯自为立五祀公羊传齐景公死而舍立陈乞使人迎阳生于诸其家除景公之防诸大夫皆在朝陈乞曰常之母有鱼菽】
　　【之祭愿诸大夫之化我也诸大夫皆曰诺于是皆之陈乞之家坐陈乞曰吾有所为甲请以示焉诸大夫皆曰诺于是使力士举巨囊而至于丨丨诸大夫见之皆色然而骇开之则闯然公子阳生也陈乞曰此君也已诸大夫不得已皆逡廵北面再拜稽首而君之尔疏中央曰丨丨解云按月令中央土云其祀丨丨郑注云丨丨犹中室也古者穴是以名室为霤云庚蔚云复地上累土穴则穿地也复穴皆开其上取明故雨霤之是以因名中室为丨丨也故此传云丨丨　宋书礼志社所以神地之道地载万物天垂象取财于地取法于天是以尊天而亲地教人美报焉家主丨丨而国主社示本也故言报本反始　独断季夏土气始盛其祀丨丨霤神在室祀丨丨设主于牖下　谢观周公朝诸侯于明堂赋间大庙于正位处大室于丨丨】
　　中梁【沈约琅邪王歌辞新买五尺刀悬着丨丨柱一日三摩挲剧于十五女　于濆田翁叹年植千树桑文杏作丨丨　又元史天文志灯漏之制髙丈有七尺架以金为之其曲梁之上中设云珠左日右月云珠之下复悬一珠梁之两端饰以龙首张吻转目可以审平水之缓急丨丨之上有戏珠龙二随珠俯仰又可察准水之均调　又明一统志丨丨山在汉中府褒城县南三十里以其镇梁之中故名山有泉注鹤腾崖下曰鹤腾泉】
　　中楹【隋书礼仪志立夏季夏立秋读令则施御座于丨丨南面立冬如立春于西厢东向各以其时之色服仪并如春礼　又后齐每策秀孝中书策秀才集书策考贡士考功郎中策廉良皇帝常服乘舆出坐朝堂丨丨秀孝各以班草对其有脱误书滥孟浪者起立席后饮墨水脱容刀　唐书礼乐志皇帝加元服先一日尚舎设席于太极殿丨丨之间】
　　中柱【卢纶彭祖楼诗外栏黄鹄下丨丨紫芝生】
　　中防【晋书陆纳传纳出为呉兴太守将之郡辞桓温曰外有微礼欲与公一醉以展下情及受礼惟酒一斗鹿肉一柈温及賔客并叹其率素敇丨丨设精馔酣饮极欢而罢　庾肩吾谢赉棃启见下室下　庾信谢赵王赉雉启夏翟秋飞江翚春涧中牟县之客遂得坐观贾大夫之妻已应含笑仰费丨丨来供下客山川道逺口腹知恩　曹植娯賔赋辨丨丨之丰膳兮作齐郑之姸倡　又箜篌引置酒髙殿上亲友从我游丨丨办丰膳烹羊宰肥牛　又赠丁翼诗嘉賔填城阙丰膳出丨丨　古乐府谈笑未及竟左顾敕丨丨　徐坚奉和圣制送张说赴集贤院学士赐宴诗见上尊下　杜甫槐叶冷淘诗青青髙槐叶采掇付丨丨　王维济州过赵叟家宴诗上客揺芳翰丨丨馈野蔬　元稹晨起送使病不行因过王十一馆居诗密宇深房小火炉饭香鱼熟近丨丨】
　　中庖【栁宗元游朝阳岩遂登西亭诗再期永日闲提挈移丨丨】
