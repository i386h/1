<!-- { "loadSidebar": true } -->
　　一猴【王士性嵩防记下山再宿武僧又各来以技献拳棍击如飞他教师所束手视中有为猴击者盘旋踔跃宛然丨丨也】
　　一羝【齐民要术羊大数十口丨丨羝无角者更佳】
　　一鹤【宋史赵抃传见一琴下　言行録赵清献公任成都携一丨丨以行其再任也屏去鹤止一苍头执事　李白懐仙歌丨丨东飞过沧海放心散漫知何在　刘长卿朱拾遗承恩拜命赴任上都诗阊阖九天通奏籍华亭丨丨在朝行　白居易九老图诗当时丨丨犹希有何况今逢两令威　刘禹锡秋词晴空丨丨排云上便引诗情到碧霄　李渉失题诗华表千年丨丨归丹砂为顶雪为衣　司空图山鹊诗万里无云惟丨丨乡中同看却升天　戴复古登快阁诗飞来丨丨天相近过尽千帆江自横　范梈卢师东谷懐城中诸友诗天遥丨丨上山合百虫鸣　李祁题画诗浩浩沧波天四围秋风丨丨夜来归】
　　一鹄【南史谢昌防传尝养丨丨昌防病二旬而鹄二旬不食昌防亾而鹄遂飞去　新论万人弯弧以向丨丨鹄能无中乎万物曜以感一生生能无伤乎】
　　一鹭【温庭筠利州南渡诗数丛沙草羣鸥散万顷江田丨丨飞】
　　一雁【吕览荘子行于山中见木甚美长大枝叶盛茂伐木者止其旁而弗取问其故曰无所可用荘子曰此以不材得终其天年矣出于山及邑舍故人之家故人喜具酒肉令防子为杀雁飨之防子请曰其丨丨能鸣丨丨不能鸣请奚杀主人之公曰杀其不能鸣者庾信哀江南赋李陵之双鳬永去苏武之丨丨空飞陆贽圣人苑中射落飞雁赋固将威九纮而清八荒岂直落翔云之丨丨　梁简文帝夜望单飞雁诗天霜河北夜星稀丨丨声嘶何处归　张正见赋得佳期竟不归诗自对孤鸾向影絶终无丨丨书囬　庾信奉报赵王出师在道赐诗诗雨歇残虹断云归丨丨征　又北园射堂新成诗惊心丨丨落连臂两猿腾　宋之问明河篇鸳鸯机上流萤度乌鹊桥邉丨丨飞　贾至答严大夫诗今夕秦天丨丨来梧桐坠叶捣衣催　杜甫雨晴诗胡笳楼上发丨丨入髙空　又月夜忆舍弟诗戍鼔断人行秋邉丨丨声　李白送张舍人之江东诗天清丨丨逺海濶孤帆迟　常建湖中晚霁诗迟囘渔父间丨丨声嘹唳　贺兰进明行路难乐府羣雁徘徊不能去丨丨悲鸣复失羣　刘长卿同诸公登楼诗千家同霁色丨丨报寒声　又送孔巢父赴河南军诗江南相送隔烟波况复新秋丨丨过　戴叔伦闗山月乐府丨丨过连营繁霜覆古城　司空曙寒塘诗乡心正无限丨丨度南楼　耿湋之江淮留别京中亲故诗长云迷丨丨渐逺向南声　韩翃酬程延秋夜即事见赠诗星河秋丨丨砧杵夜千家　罗邺秋夕寄友人诗秋夕苍茫丨丨过西风白露满宫莎　韩偓聮缀体诗院宇秋明日日长社前丨丨到辽阳　李中依韵和蠡泽王去微秀才见寄诗相思对烟雨丨丨下汀洲　徐归雁诗夜静羣动息翩翩丨丨归　苏轼和黄清老诗万山不隔中秋月丨丨能传寄逺书　王庭珪题郭秀才钓亭诗野濶江寒丨丨飞碧芦花老鳜鱼肥　范成大再渡胥口诗丨丨云平时隠现两山波动对浮沈叶适题张提举园诗竹外万云合荷心丨丨来　徐照山中即事诗千岑经雨后丨丨帯秋来　文天祥翠玉楼晚雨诗丨丨近从沙觜落更饶片雪入天涯　赵文昌军中寄亲旧诗霜天不尽孤云逺秋意无聊丨丨飞刘因渡白沟诗黄云古戍孤城晚落日西风丨丨秋黄庚述懐诗丨丨飞邉天万里白云多处是青山】
　　【萨都拉送王伯循御史赴广东佥宪时仆将囬燕京诗秋云双骢岭表去明月丨丨燕南飞】
　　一鸱【酉阳杂俎鹘生三子必有丨丨　又黄庭坚从丘十四借韩文诗莫惜借行千里他日还君丨丨】一枭【战国防唐睢见春申君曰夫枭棊之所以为能者以散棊佐之也夫丨丨之不如不胜五散亦明矣今君何不为天下枭而令臣等为散乎　史记武帝纪古者天子常以春秋解祠祠黄帝用丨丨破镜防羊用羊祠马行用一青牡马】
　　一鹞【列士传魏公子无忌鸠飞入案下丨丨在屋公子纵鸠去鹞逐杀之公子曰鸠避祸归吾吾负之捕得鹞三百公子披劒曰谁获罪无忌者丨丨独低头不敢仰视乃杀之尽放其余】
　　一鸿【九章算术五雀六燕飞集于衡衡适平一雀丨丨而异处则雀重而鸿轻】
　　一鹰【诗鱼丽于罶传鹰隼击然后罻罗设疏案夏小正五月鸠化为鹰月令季夏鹰乃学习孟秋鹰乃祭鸟则丨丨也仲春化为鸠其变从五月始至八月当全为鹰与仲春相对】
　　一雕【唐书李林甫传初三宰相就位二人磬折趋而林甫在中轩鷔无少譲喜津津出眉宇间观者窃言丨丨挟两兔　范成大晚歩呉故城下诗拄杖前头双雉起浮图絶顶丨丨盘】
　　一鹗【汉书邹阳传臣闻鸷鸟絫百不如丨丨注鸷击之鸟鹰鹯之属也鹗自大鸟而鸷者耳　后汉书厐参传御史中丞樊凖上疏荐参曰臣闻鸷鸟累百不如丨丨昔孝文皇帝悟冯唐之言而赦魏尚之罪使为邉守匈奴不敢南向夫以一臣之身折方面之难者选用得也　杜甫雕赋当九秋之凄清见丨丨之直上　韩翃送李司直赴江西使幕诗髙视领八州相期同丨丨韩愈郾城夜防李正封聮句诗推选阅羣材荐延捜丨丨　孟郊送黄构擢第后归江南诗丨丨顾乔木众禽不敢猜　方干寄于少监诗修持清苦振家声众鸟那知丨丨情　又献王大夫诗丨丨难成燕雀伍非熊本是帝王师　呉融赴阙次留献荆南成相公诗防地孤峯秀当天丨丨雄　陈陶南海送韦使君赴象州任诗丨丨韦公子新恩颁郡符　陆防示友诗凌空丨丨上赴海百川东　贡师泰洪栈驿诗羁懐正无頼丨丨向南飞】
　　一乌【王建伤堕水乌诗丨丨堕水百乌啼相吊相号绕故堤】
　　一鸦【杨万里晚晴独酌诗霜熟寒轻际晚时帘间过影丨丨归】
　　一鸥【张昱辞答张太尉见招诗残梦已随流水逺五湖春水丨丨飞　丁鹤年寄定海故将军邵公辅诗故垒荒凉千骑尽沧溟浩蔼丨丨闲】
　　一雀【荘子丨丨适羿羿必得之威也以天下为之笼则雀无所逃　苏洵御将论见一雉下　孟郊空城雀诗丨丨入官仓所食寕损防】
　　一莺【贾岛题刘华书斋诗丨丨啼帯雨两树合从春杨万里春晚即事诗殷勤报春去恰恰丨丨啼】一鸠【真山民春晓园中诗林外丨丨雨栁邉双燕风】
　　一燕【呉均赠杜容成诗丨丨海上来丨丨髙堂息】
　　一雉【苏洵御将论夫养骐骥者丰其刍粒洁其羁络居之新闲浴之清泉而后责之千里彼骐骥者其志常在千里也夫岂以一饱而废其志哉至于养鹰则不然获丨丨饲以一雀获一兔饲以一鼠彼知不尽力于击则其势无所得食故然后为我用才大者骐骥也不先赏之是养骐骥者饥之而责其千里不可得也才小者鹰也先赏之是养鹰者饱之而求其击亦不可得也　元稹雉媒诗丨丨独先飞冲开芳草緑　又诗百堵皆作笺春秋传曰五板为堵五堵为雉疏言五堵为雉谓接五堵成丨丨】
　　一鹅【晋书五行志见一龙下　又王羲之传性爱鹅防稽有孤居姥养丨丨善鸣求市未得遂携亲友命驾就观姥闻羲之将至烹以待之羲之叹惜弥日　唐书田令孜传帝冲騃喜鬭鵞走马数幸六王宅兴庆池与诸王鬭鵞丨丨至五十万钱】
　　一鸡【孟子月攘丨丨　宋书礼志太常丞司马操议寻月令孟春命祀山林川泽牺牲无用牝若如学议春祠三牲以下便应一时俱改以从月令何以偏在丨丨　宋史陆佃传熙寕三年应举入京适安石当国首问新政佃曰法非不善但推行不能如初意还为扰民如青苗是也安石惊曰何为乃尔吾与吕惠卿议之又访外议佃曰公乐闻善古所未有然外间颇以为拒谏安石笑曰吾岂拒谏者但邪説营营顾无足聼佃曰是乃所以致人言也明日安石召谓之曰惠卿云家取债亦湏丨丨半豚已遣李承之使淮南质究矣既而承之还诡言于民无不便佃説不行　王贞白仙岩诗二十四岩天上丨丨啼破晴云】
　　一鸭【齐民要术作杭子法纯取雌鸭无令杂雄足其粟豆常令肥饱丨丨便生百卵】
