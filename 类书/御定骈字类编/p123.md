<!-- { "loadSidebar": true } -->
　　露面【晋书五行志采择良家子女丨丨入殿帝亲简阅温公诗话元丰初宦者王绅效王建作宫词百首献之颇有意思太后幸景灵宫驾前丨丨双童女诗曰平明移仗幸琳宫紫府仙童下九重整顿珑璁时驻马画工闇地貌真容】
　　露身【杜甫栁邉诗紫燕时翻叶黄鹂不丨丨】
　　露体【左传君子有四时朝以听政昼以访问夕以修令夜以安身扵是乎节宣其气勿使有所壅闭湫底以丨其丨兹心不爽而昏乱百度　新论口非匏不得不食身非木石不得不衣食不满腹岂得辍口而恵人衣不蔽形何得丨丨而施物非性俭恡不足故也】
　　露睛【刘义恭白马赋竦身轻足髙颡丨丨气猛声烈歩逺视眀】
　　露冠【史记郦食其传郦生入揖沛公曰足下甚苦衣丨丨将兵助楚讨不义足下何不自喜也臣愿以事见而曰吾方以天下为事未暇见儒人也夫足下欲兴天下之大事而成天下之大功而以目皮相恐失天下之能士　博物志灵帝和光元年辽西太守黄翻上言海边有流尸丨丨綘衣体貌完全使翻感梦云我伯夷之弟孤竹君也海水壊吾棺椁求见掩蔵】
　　露头【晋书光逸初至属胡母辅之与谢鲲阮放毕卓羊曼桓阮孚散发裸袒闭室酣饮已累日逸将排戸入守者不听逸便扵戸外脱衣丨丨于狗窦中窥之而大叫辅之惊曰他人决不防尔必我孟祖也遽呼入遂与饮不舍昼夜时人谓之八达】
　　露首【齐书顾欢传今诸华士女民族弗革而丨丨偏踞滥用夷礼】
　　露颡【云笈七籖华阳隂居先生方颐秃鬓丨丨少防发】
　　露眼【汉书王莽传莽为人侈口蹷顄丨丨赤睛大声而嘶长七尺五寸好厚履髙冠以牦装衣反膺髙视瞰临左右　诗疏广要鹤瘦头朱顶则冲霄丨丨黒睛则逺视】
　　露手【晋书淳于智传智有思义能易筮善厌胜之术髙平刘柔夜卧防齧其左手中指以问智智曰是欲杀君而不防当使其反死乃以朱书手腕横文后三寸作田字辟方一寸二分使丨丨以卧眀旦有大鼠伏死手前】
　　露肘【陆防送子龙赴吉州掾诗衣穿听丨丨履破従见指】
　　露腕【江邻防杂志祫享行礼之际雪寒特甚上秉圭丨丨助祭诸臣见上恭防裹手执笏者惕然皆揎晋杂诗玉钗色未分衫轻似丨丨】
　　露腹【王禹偁甘菊冷淘诗解衣丨其腹稚子为我扪】
　　露胆【王僧孺辞府笺方谓离肠陨首不足以报一言丨丨披诚何防以酬屡顾　李逺蝉蜕赋擘肌分理有谢扵昔时丨丨披肝请从扵今日】
　　露背【陆防过济口诗长鱼吹浪声恐人巨鼋丨丨浮奫沦】
　　露筋【眀一统志丨丨庙在扬州府髙邮州南三十里旧传有女子夜过此天隂蚊盛有耕夫田舎在焉其嫂止宿女曰吾寜防此死不可失节遂以蚊死其筋露焉】
　　露骨【文心雕龙陈琳之檄豫州壮有骨鲠虽奸阉携养章密太甚发丘摸金诬过其虐然抗辞书衅皦然丨丨矣　又宋史苗援副李宪讨生扵丨丨山斩首万级获其大酋冷鸡朴羗族十万七千帐内附】露骸【后汉书赵咨王孙裸葬墨夷丨丨】
　　露胔【唐书王涯传后令狐楚见帝従容言向与臣竝列者既族灭矣而丨丨不蔵深可悼痛帝恻然诏京兆尹薛元赏葬涯等十一人各赐袭衣】
　　露形【后汉书班固传屋不呈材墙不丨丨】
　　露质【传灯录庆闲禅师偈曰丨丨浮世奄忽入防南岳天台松风涧雪珍重知音红炉优鉢　又顔氏家训梁朝全盛之时贵游子弟多无学术及离乱之后朝市迁革铨衡选举非复曩者之亲当路秉权不见昔时之党求诸身而无所得施之世而无所用披褐而丧珠失皮而丨丨兀若枯木泊若穷流孤独戎马之间转死沟壑之际当尔之时诚驽材也】
　　露防【李颀双笋歌送李四兼呈刘四春风解箨雨润根一枝半叶清丨丨】
　　露沫【张率舞马赋丨丨歕红沾汗流赭】
　　露骭【唐书南诏传衣青衿短袴丨丨　陆游读书示子遹诗泽居贫至骨霜冷衣丨丨】
　　露跣【顔氏家训梁世被系劾者子孙弟侄皆诣阙三日丨丨陈谢子孙有官自陈解职】
　　露尾【搜神记永嘉中有韩媪者扵野中见巨卵持归育之得婴儿字曰撅児方四嵗刘渊筑平阳城不就募能成者撅儿应募因变爲蛇令媪遗灰志其后谓媪曰凭灰筑城城可立就竟如所言渊怪之遂投山穴间丨丨数寸忽有泉出穴中滙为池因名金龙池】
　　露底【孟郊寒溪诗潜骨不自隠丨丨莹更新】
　　露众【汉书王尊传往者南山盗贼阻山横行剽劫良民杀奉法吏道路不通城门至以警戒歩兵校尉使逐捕暴师丨丨旷日烦费不防擒制二卿坐黜羣盗寖强吏气伤沮流闻四方为国家忧】
　　露慝【晋书天文志人君有瑕日必丨其丨以告示焉天文编大臣擅权宦官用事则月丨其丨】露才【元史张起岩传诏修辽金宋三史复命入翰林爲承旨充总裁官积阶至荣禄大夫起岩熟扵金源典故宋儒道学源流尤多究心史官有丨丨自是者每立言未当起岩据理窜定深厚醇雅理致自足　新论夫含竒佩羙异丨丨者未有不以此伤性毁命者也　陆游屏迹诗养道褐懐玉丨丨锥出囊】露蓍【陆游自述诗丨丨朝筮易埽地昼焚香】
　　露根【吴志陆凯传自従孙宏造义兵以来耕种既废所在无复输入而分一家父子异役廪食日张畜积日耗民有离之怨国有丨丨之渐而莫之恤也　白居易赠卢秘书新栽竹诗久持霜节苦新托丨丨难】露师【史记主父偃传暴兵丨丨十有余年汉书伍被传暴兵丨丨常数十万】
　　露板【版同晋书赵王伦传尚书始疑诏有诈郎师景丨丨奏请手诏伦等以为沮众斩之以徇　又齐王冋传南阳防士郑方丨丨极諌主簿王豹屡有箴规冋竝不能用　又刘实传圣诏殷勤必使实正位上台光饪鼎实断章敦喻经渉三年而实频上丨丨辞旨恳诚宋书自序传臧质以璞城主使自上丨丨璞性谦虚推功于质既不自上质丨丨亦不及焉　王羲之万石帖适万石去月五日书为慰防得彭祖送万九日丨丨再破贼有所获想足摧寇越逸之势　王维送祢郎中诗岛夷传丨丨江馆候鸣驺】
　　露檄【晋书皇甫重传冋诛长沙王入以爲叅军时河间王颙镇关中其将李含说颙除之表迁重为内职因其经长安乃执之重知其谋乃丨丨上尚书以颙信任李含将欲爲乱召集陇上士众以讨含为名】露表【晋书刘聪载记靳准谓聪子粲曰愚意勿絶太弟賔客使轻薄之徒得与交游然后下官为殿下丨丨其罪】
　　露勅【后汉书张酺传帝令小黄门敕蕃曰朝廷望公思维得失与国同心而托病自洁求去重任谁当与吾同忧责者司徒固疾司空年老公其伛偻勿丨所丨】
　　露劾【唐书陈叔达传闺簿污慢为有司丨丨帝以名臣爲防掩】
　　露布【后汉书鲍昱传拜司隶校尉诏昱诣尚书封檄光武遣小黄门问昱有所怪否对曰臣闻故事通官文书不着姓又当司徒丨丨怪使司隶下书而着姓也帝报曰吾固欲令天下知忠臣之子复为司隶也　又李云传是时地数震裂众灾频降云素刚忧国将危心不防忍乃丨丨上书移副三府　晋书赵王伦传建之走也不知诸军督尚存乃云齐王兵盛不可当等已没伦大震秘之而召防及超还防败冏丨丨至伦大喜乃复遣超　魏书彭城王勰传髙祖令勰为丨丨勰辞曰臣闻丨丨者布扵四海露之耳目必须宣扬威畧以示天下臣小才岂足大用　又韩显宗传显宗破齐军孝文问何不作丨丨曰臣见王肃获贼二三驴马数匹皆爲丨丨臣窃耻之　隋书礼仪志后魏每攻战尅捷欲天下知闻廼书帛建竿上名为丨丨其后相因施行开皇中诏牛裴政撰宣丨丨礼　旧唐书李义府传杨行颖表言义府罪状制下侍御详刑对推其事按皆有实义府除名长流巂州朝野莫不称庆或作河间道行军元帅刘祥道破铜山大贼李义府丨丨牓之通衢　宋史礼志岭南平刘鋹就擒有司率武士系鋹等白练丨丨前引告太庙大社乃献俘御前宣丨丨及南唐平帝以李煜奉正朔非刘鋹比寝丨丨弗宣　汉官仪羣臣上书公卿校尉诸将不言姓凡制书皆玺封尚书令重封唯赦赎令司徒印丨丨州郡也　世说桓宣武北征袁虎时従人云须丨丨文唤袁倚马前手不辍笔俄得七纸　文心雕龙檄者皦也宣露于外皦然眀白也张仪檄楚书以尺二眀白之文或称丨丨播诸视听也　国史补徳宗览李令收城丨丨至臣已肃清宫禁秪谒寝园钟簴不移庙貌如故感涕失声左右六军皆呜咽丨丨于公异之词也议者以国朝捷书丨丨无如此者　容斋四笔唐荘宗为晋王时擒刘守光命掌书记王缄草丨丨缄不知故事书之扵布遣人曵之爲议者所笑　白居易何防难忘酒诗还乡随丨丨半路捷旄旌　苏轼闻洮西捷报诗丨丨朝驰玉关塞捷书夜奏甘泉宫　陆防和周元吉右司诗丨丨捷书天上去军谘祭酒幄中谋】
　　露章【汉书何武传迁扬州刺史所举奏二千石长吏必先丨丨服罪者为亏除免之而已　宋史选举志嘉定十二年命监司守臣举十科政绩所知自代丨丨列荐竝籍记审察任满则取其举数多有政绩行谊者升擢之　挥麈余话靖康中蔡元长父子既败言者攻之李泰时爲侍御史独不丨丨且劝勿为太甚】露书【杨维桢送吕左辖还越诗丨丨誓翦金牀壮气平吞黒槊公】
　　露告【宋史朱倬传尝言人主任以耳目非报怨任气之地必上合天心每上疏辄夙兴丨丨若上帝鉴临】露锷【李商隠为先軰献集贤相公啓扬锋丨丨则武库常开藻摛华则文星镇见】
　　露刀【前秦録苻生传生虽在谅闇游饮荒滛杀戮无道弯弓丨丨以见朝臣锤钳锯凿备置左右　宋史太祖纪发汴京次陈桥驿夜五更军士噪集驿门迟眀偪寝所太宗入白太祖起诸校丨丨于庭曰诸军无主愿策太尉为天子即被以黄袍罗呼万嵗】
　　露葢【史记萧相国世家汉王与项羽相距京索之间上数使使劳苦丞相鲍生谓丞相曰王暴衣丨丨数使使劳苦君者有疑君心也爲君计莫若遣君子孙昆弟能胜兵者悉诣军所上必益信君扵是何従其计汉王大恱】
　　露桡【后汉书岑彭传公孙述遣其将任满田戎程泛将数万人乗枋箄下江关结营山上以拒汉兵彭数攻之不利扵是装直进楼船冒突丨丨数千艘注竝船名楼船之上施楼桡小檝也尔雅曰檝谓之桡丨丨谓露檝在外人在船中】
　　露坎【北史髙车传其死亡葬送掘地作坎坐尸扵中张臂引弓佩刀挟矟无异扵生而丨丨不掩】露卯【宋书五行志旧为屐者齿皆达楄上名曰丨丨太元中忽不彻名曰隂卯其后多隂谋遂致大乱】露璞【丁居晦琢玉诗丨丨方期辨雕文幸既成】
　　露青【刘禹锡酬元九侍御赠璧竹鞭长句诗多节夲懐端直性丨丨犹有嵗寒心】
　　露持【唐书李训传眀日召羣臣朝至建福门従者不得入光范门尚闭列兵谁何乃繇金吾右杖至宣政衙兵皆丨丨】
　　露见【礼记月令中央土其虫倮注象物丨丨不隠蔵虎豹之属恒浅毛】
　　露生【礼记见风霆下】
　　露爽【世说孙兴公见林公棱棱丨其丨】
　　露促【庾肩吾诗天长晓丨丨千龄谁复知】
　　露【寇坦同张少府和厍狄员外夏晚初霁南省寓直诗见星文下】
