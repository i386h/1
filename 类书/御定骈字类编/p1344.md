<!-- { "loadSidebar": true } -->
　　下工【周礼考工记弓人九和之工角与干权筋三侔胶三锊丝三邸漆三斞上工以有余丨丨以不足史记扁鹊传注见上工下】
　　下仆【南史明僧绍传至魏魏问曰卿衔此命当縁上国无相逾者耶答曰聪明特达举袂成帏比屋之甿又无丨丨晏子所谓看国善恶故再辱此庭】
　　下鬼【黄庭内景经注皆奉有经之师散之寒栖违盟负约七祖受考于谷河源身为丨丨考于风力】下尸【黄庭内景经脾长章注上尸彭琚使人好滋味嗜欲滞中尸彭质使人贪财寳好喜怒丨丨彭矫使人爱衣服耽媱女色　酉阳杂俎三尸一日三朝上尸青姑伐人眼中尸白姑伐人五藏丨丨血姑伐人胃命云笈七签丨丨彭矫居人下丹田亦名下泥丸在人小腹去脐下三寸却入腹三寸七分自有宫殿楼阁】
　　下幼【丁谓大搜赋见上长下】
　　下殇【礼记檀弓见中殇下　又注八歳至十一为丨丨宋书礼志丨丨以上身居封爵宜同成人年在无服之殇以登官为断】
　　下走【汉书萧望之传丨丨将归延陵之臯注丨丨者自谦言趋走之役也　晋书阮籍传太尉蒋济闻其有儁才而辟之籍诣都亭奏记曰伏惟明公以含一之徳据上台之位英豪翘首俊贤抗足开府之日人人自以为掾属辟书始下而丨丨为首　齐书孔稚珪传今之士子莫肯为业纵有习者世议所轻良由空勤永歳不逢一朝之赏积学当年终为闾伍所蚩将恐此书永坠丨丨之手矣　宋史邉光范传复为礼部侍郎时礼部侍郎于贡部或掌或否光范拜官将及秋试乃言于执政曰单门偶进何言名第若他曹公事光范不敢辞若处文衡校阅名贤品藻优劣非丨丨所能执政曰公晋末为翰林枢密直学士勿避事也及期光范辞疾不出　韩非子以烦且之良而驺子韩枢之巧而以为不如丨丨也注走仆也　鲍照辞閤疏宿福余庆爰遘圣明煦蒸霜霰莩甲云露得从丨丨叨迹人行】
　　下戸【战国防临淄之中七万戸臣窃度之丨丨三男子三七二十一万不待发于逺县而临淄之卒固已二十一万矣　汉书王温舒传舞文巧请丨丨之猾以动大豪注师古曰弄法为巧而治丨丨之狡猾者用讽动人豪之家所以然者为大豪中有权要不可治故也请谓奏请　宋史髙宗纪绍兴十八年十二月戊辰蠲被灾丨丨积欠租税　又河渠志见上户下　李觏山舎道中诗丨丨半曽差作役朽株多已祀为神　又云笈七签神徊者是眞人一轮车名九曲丨丨者是男女之隂地也男曰九曲女曰丨丨此隂地常生白云之气以薰黄庭之间是得道之验也】
　　下坐【座同史记孟甞君传孟尝君得出即驰去更封传变名姓以出闗夜半至函谷闗秦昭王后悔出孟尝君求之已去即使人驰传逐之孟尝君至闗闗法鸡鸣而出客孟尝君恐追至客之居丨丨者有能为鸡鸣而鸡尽鸣遂发传出出如食顷秦追果至闗已后孟尝君出乃还　后汉书吴良传见西曹下　南史沈峻传吏部郎陆倕与仆射徐勉书荐峻曰凡圣贤所讲之书必以周官立义则周官一书实为羣经源本此学不传多歴年世北人孙详蒋显亦经听习而音革楚夏故学徒不至唯助教沈峻特精此书比日时开讲肆羣儒刘嵒沈宏沈熊之徒并执经丨丨北靣受业莫不欢服唐书陆元朗传陈太建中后主为太子集名儒入讲承光殿徳明始冠与丨丨国子祭酒徐孝克敷经倚贵纵辩众多下之独徳明申答屡夺其说举坐咨赏　又宋璟传尝宴朝堂璟居丨丨张易之虚位揖曰公第一人何丨丨璟曰才劣品卑卿谓第一何耶　五代史刘守光传晋王方大飨军客将引守光见晋王戯之曰主人何避客之遽耶守光叩头请死命械守光并其父仁恭以从军军还过赵赵王王镕防晋王置酒酒酣请曰愿见仁恭父子晋王命破械出之引置丨丨饮食自若皆无慙色　周正学中早起听讲诗诘朝参丨丨闲歩出重闱】
　　下善【徐陵傅大士碑其丨丨以获飬众生胜残去杀普令百姓俱禀六斋】
　　下愚【论语见上智下　史记董仲舒传见中废下　晋书赵王伦传赞伦实丨丨敢窃龙圗乱常奸位遄及严诛　齐书刘祥传盖闻列草深岫不改先冬之悴植松涧底无夺后凋之荣故展禽三黜而无丨丨之誉千秋一时而无上智之声　顔氏家训见上智下　吴质答魏太子牋臣幸得丨丨之才值风云之防时迈齿臷犹欲触胷奋首展其割裂之用也　东方朔答客难今以丨丨而非处士虽欲勿困固不得已　陈琳檄吴将校部文渐渍荒沈往而不返丨丨之蔽也　又鸋鴂之鸟巢于苇苕苕折子破丨丨之惑也　梁昭明太子和武帝游钟山大爱敬寺诗见上圣下　储光羲贻丁主簿仙芝别诗见上徳下　杜甫赠蘓四徯诗巴蜀倦剽掠丨丨成土风　李白五月东鲁行答汶上君诗丨丨忽壮士未足论穷通　寒山诗丨丨读我诗不解却嗤诮】
　　下贫【宋书孝武帝纪大明三年秋七月辛未大赦天下尚方长徒奚官奴婢老疾者悉原放孝子顺孙义夫节妇赐粟帛各有差王畿丨丨之家与近行顿所由并蠲租一年　齐书武帝纪见上币下　南史何逺传逺清公为天下第一居数郡妻子饥寒如丨丨者　王融永明九年防秀才文见中产下　束晳贫家赋无原宪之厚徳有斯人之丨丨】
　　下位【易干文言贤人在丨丨而无辅　书洛诰记功宗以功作元祀传尊人亦当用功大小为序疏令功大者居上位功小者处丨丨也　中庸在丨丨不援上疏在丨丨不援上者此素贫贱行贫贱也　周礼天官七曰达吏疏七曰达吏者吏勤劳在民间在丨丨不能自逹者进之于上而用之也　孟子居丨丨不以贤事不肖者伯夷也　孝经序周室衰微王网失坠君臣僭乱礼乐崩頽居上位者赏罚不行居丨丨者褒贬无作鲁语今我寡也尔又在丨丨朝夕处事犹恐忘先人之业况有怠惰其何以避辟　汉书李寻传见上位下后汉书张衡传见上徳下　晋书陆云传移书太常府荐同郡张瞻曰瞻沈沦丨丨羣望悼心若得端委太】
　　【学错综先典垂缨玉阶论道紫宫诚帝室之瑰寳清庙之伟器　魏书髙祖纪诏曰朕今三载一考考即黜陟欲令愚滞无妨于贤者才能不壅于丨丨　宋史张昭传世宗好拔英俊有自布衣及丨丨上书言事者多不次进用昭疏谏曰昔唐初刘洎马周起于徒歩太宗擢用为相其后桞璨朱朴方居下僚昭宗亦加大用此四士者受知于明主然太宗用之而国兴昭宗用之而国亡士之难知如此　新序孙卿曰儒者在本朝则美政在丨丨则美俗　又尧治天下伯成子髙为诸侯焉尧授舜舜授禹伯成子髙辞为诸侯而耕禹往见之则耕在野禹趋就丨丨而问焉　夏侯湛东方朔赞栖迟丨丨聊以从容　卢谌览古诗兰生在丨丨缪子称其贤储光羲大酺诗小臣慙丨丨拜手颂灵长　又朝邑蔡主簿期不防诗丨丨日趋走乆之賔防疏　王维登】
　　【楼歌执防疲于丨丨老夫好兮墙东　髙适同熊少府题卢主簿茅斋诗孝亷趋丨丨才子出髙门　包佶同李吏部伏日口号呈元庶子路中丞颁氷无丨丨裁扇有髙名　徐夤诗栁惠岂嫌居丨丨朱云直去指三公　皮日休贪官怨见上位下】
　　下职【管子有道之君正其徳以涖民而不言智能聪明智能聪明者丨之丨也所以用智能聪明者上之道也　应璩与尚书诸郎书运筹帷幄显扬丰积岂乆沈滞于丨丨契阔于贫悴哉】
　　下秩【后汉书桓谭冯衍传赞见上才下　齐书刘瓛陆澄传论刘瓛承郑马之后畤学徒以为师范虎门初辟法驾亲临待问无五更之礼充庭阙蒲轮之御身终丨丨道义空存斯故进贤之责也　刘太眞房州刺史杜府君碑优游丨丨想象髙冥　谢朓还涂临渚诗即趋佳可淹淹流非丨丨　王维和使君五郎西楼望逺思归诗能赋属上才思归同丨丨　钱起赴章陵詶李卿赠别诗一官叨丨丨九棘谢知音】
　　下等【周礼司仪见上等下　宋史礼志见上等下　又选举志见上等下　又见上等下　又食货志酒建炎四年以米麴价髙诏上等升増二十文丨丨升增十八文俟米麴价平依旧　又陈恕传见上等下】下第【晋书杜预传受诏为黜陟之课曰科举优劣莫若委任逹官各考所统在官一年以后每歳言优者一人为上第劣者一人为丨丨因计偕以名闻　唐书卢从愿传开元四年元宗悉召县令防于廷考丨丨者罢之从愿坐拟选失实下迁豫州刺史　宋史选举志绍定五年以省试丨丨及待补生之羣试于有司者有请托贿求之学官考文有亲故交通之私命今后两学补试并从庙堂临时选差即令入院】
　　下品【晋书刘毅传见上品下　宋书恩幸传序自魏至晋莫之能改州都郡正以才品人而举世人才升降盖寡徒以冯借世资用相陵驾都正俗士斟酌时宜品目少多随事俯仰刘毅所云丨丨无髙门上品无贱族者也　宋史食货志其田制为三品以膏沃而无水旱之患者为上品虽沃壤而有水旱之患埆瘠而无水旱之虑者为中品既埆瘠复患于水旱者为丨丨　法苑珠林见上品下　云笈七签次有丨丨名死籍之録一名丹章元牒一名黑简朱文一名赤目石记一名勒退幽符知丨丨录名得进入中品知中品録名即升上品知识名题尚能进品况乃解了修行者乎】
　　下科【魏志王肃传注鱼豢曰世人之所以不贵学者必见夫有诵诗三百而不能专对于四方故也余以为是则丨丨耳不当顾中庸以上材质适等而加之以文乎　唐书文艺传序夫子之门以文章为丨丨何哉盖天之付与于君子小人无常分惟能者得之故号一艺自中智以还恃以取败者有之朋奸餙伪者有之怨望讪国者有之若君子则不然　宋史选举志新科明法中者吏部即注司法叙名在及第进士之上旧明法最为丨丨然必责之兼经古者先徳后刑之意也欲加试论语大义仍裁半额注官依科目次序】下甲【金史选举志见中甲下　又见上甲下　又史记张仪传见上地下】
　　下班【宋史理宗纪诏倪政赠官三转官一子承信郎许通夏珪孙才江徳仙各赠官两转官其一子丨丨祗应给缗钱恤其家　孟浩然赠萧少府诗鸿渐升台羽牛刀列丨丨】
　　下旅【周礼考工记函人见上旅下】
　　下列【后汉书张衡传立事有三言为丨丨下列且不可庻矣奚冀其二哉　离骚补注见上陈下　陆机赠弟士龙诗守局丨丨譬彼飞尘】
　　下次【晋语襄王避昭叔之难居于郑地汜使来告难公以二军丨丨于阳樊右师取昭叔于温杀之于隰城左师迎王于郑王入于成周遂定之于郏　宋史兵志大中祥符五年帝谕知枢密院王钦若等在京军校差充外处人员军数不足有妨训练可诏示殿前侍卫马歩军司简补禁军逐指挥兵士内捧日上三军要及三百人龙卫上四军各二百五十人拱圣骁骑骁胜宁朔神骑云武骑各三百五十人并于丨丨军营升塡】下陈【晏子春秋愿得充数乎丨丨　李斯谏逐客书所以饰后宫充丨丨娱心意悦耳目者必出于秦然后可则是宛珠之簪傅玑之珥阿缟之衣锦绣之饰不进于前而随俗雅化佳冶窈窕赵女不立于侧也　班媫妤自悼赋登薄躯于宫阙兮充丨丨于后庭　李防娥女泉赋苹藻前奠笙竽丨丨】
　　下端【晋书卫恒传蔡邕作篆势曰或轻笔内投微本浓末若絶若连似水露緑丝凝垂丨丨　宋史礼志见上端下】
　　下坎【周易集解见上坎下】
　　下槩【唐书逸传序唐兴贤人在位众多其遁戢不出者才班班可述然皆丨丨者也】
　　下势【诗周南召南谱疏见上事下】
