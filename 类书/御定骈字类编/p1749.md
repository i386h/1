<!-- { "loadSidebar": true } -->
　　酒饭【汉书薛宣传入守左冯翊满岁称职为真始髙陵令杨湛栎阳令谢游皆贪猾不逊持郡短长前二千石数按不能竟及宣视事府谒宣设丨丨与相对接待甚备已而隂求其罪臧具得所受取　魏志刘传扬士多轻侠狡桀有郑寳张多许干之属欲驱畧百姓越赴江表寳从数百人赍牛酒来候令家童将其众坐中门外为设丨丨与寳于内宴饮因自引取佩刀斫杀寳斩其首　呉志刘繇传笮融者丹阳人初聚众数百往依徐州牧陶谦谦使督广陵彭城运漕乃大起浮图祠毎浴佛多设丨丨布席于路经数十里民人来观多就食且万人费以巨亿计】
　　酒膳【魏书京兆王传太官给丨丨供宾客　唐书百官志膳部郎中员外郎各一人掌陵庙之牲豆丨丨诸司供奉口味躬鐍其轝乃遣进胙亦如之　宋史职官志大官令掌膳羞割烹之事朝防宴享则供其丨丨申鉴或曰祈请者诚以接神自然应也故精以底之牺牲玉帛以昭祈请吉朔以通之礼云礼云玉帛云乎】
　　【哉请云祈云丨丨云乎哉】
　　酒宴【汉书疏广传广兄子受字公子亦以贤良举为太子家令受好礼恭谨敏而有辞宣帝幸太子宫受近谒应对及置丨丨奉觞上夀辞礼闲雅上甚驩悦顷之拜受为少傅】
　　酒馔【魏书薛怀吉传性少言每有接对但嘿然而退既指授先期人马之数左右密已记録俄而丨丨相寻刍粟继至逮于将别赠以钱缣下及厮佣咸过本望宋史礼志斋不饮酒茹晕乞罢官给丨丨俾得专心致志交于神明　顺宗实録张万福征拜左金吾衞将军召见德宗惊曰杜亚言卿昏耄卿乃如是健耶图形凌烟阁数赐丨丨衣服并敕度支籍口畜给其费　纬畧扬雄家贫嗜酒人稀至其门有好事者载丨丨从学封氏闻见记士子初登荣进及迁除朋僚慰贺必盛置丨丨音乐以展欢宴谓之烧尾】
　　酒啖【魏志董卓传注诸将专权或擅笞杀尚书司校尉出入民兵抵掷之诸将或遣婢诣省阁或自赍丨丨过天子饮侍中不通喧呼骂詈遂不能止】
　　酒酌【李叔达祀社诗见香萁下】
　　酒墨【秦观汤泉赋其余丨丨所发胶盐是滋啜怀千金饮狂一国】
　　酒钱【宋史食货志耆壮依保正长法坊塲河渡钱量添丨丨之类名色不一惟于法许用者支用　古杭杂志寳庆丙戌袁樵尹京于西湖三贤堂卖酒有人题壁曰和靖东坡白乐天三人秋菊荐寒泉而今满面生尘土却与袁樵课丨丨　髙适别董大诗大夫贫贱应未足今日相逢无丨丨　杜甫所思诗世已疎儒素人犹乞丨丨　又戏简郑广文防兼呈苏司业源明诗赖有苏司业时时与丨丨　刘长卿送元八游汝南诗破产供丨丨盈门皆食客　白居易酬牛相公思黯见寄诗逺讯惊魔物深情寄丨丨　雍陶詶李绀嵗除送酒诗嵗尽贫生事事须就中深恨丨丨无　姚合闲居晚夏诗对此心还乐谁知乏丨丨　皮日休苦雨寄鲁望诗媿多馈少真徒然相见唯知携丨丨】
　　酒帛【宋史列女张氏传张氏鄂州江夏民妇里恶少谢师乞过其家持刀逼欲与为乱曰从我则全不从则死张大骂曰庸奴可死不可它也至以刃断其喉犹能走擒师乞以告邻人既死朝廷闻之诏封旌德县君表坟曰烈女之墓赐丨丨令郡县致奠】
　　酒缗【苍梧杂志孙权叔济嗜酒不治生产尝欠人丨丨谓人曰寻常行处欠人酒债欲质此緼袍偿之酒债寻常行处有本此】
　　酒衣【司空图长亭诗梅雨和乡泪终年共丨丨】
　　酒帐【白居易诗丨丨经旬直】
　　酒囊【论衡饱食快饮虑深求卧腹为饭坑肠为丨丨荆湘近事马氏僭奢诸王子仆从烜赫文武之道未尝留意时谓之丨丨饭袋】
　　酒罇【樽尊俱同诗我姑酌彼金罍音义罍卢回反丨丨也天子以玉饰诸侯皆以黄金饰　礼记郊特牲器用陶匏疏陶为瓦器谓丨丨及豆簋之属　左传季氏饮大夫酒臧纥为客既献臧孙命北面重席新樽挈之注丨丨既新复挈澡之　后汉书章帝纪丙辰祠髙庙遂有事十一陵遣使者祠太上皇于万年以中牢祠萧何霍光进幸槐里岐山得铜器形似丨丨献之　又礼仪志瓦丨丨二容五斗　又王霸传贼复聚众挑战霸坚卧不出方飨士作倡乐茂雨射营中中霸前丨丨安坐不动　又张衡传见樽中下　唐书礼乐志设丨丨之位上帝太尊着尊牺尊山罍各二在坛上东南隅北向象尊壶尊山罍各二在坛下南陛之东北向俱西上　宋史礼志祭日设罍洗及篚于丨丨之左俱内向陆机要览陈思有鹊尾杓植而长置之丨丨凡王欲劝者呼之尾则指其人　西溪藂语青衫白发老参军旋粜黄粱买丨丨但得有钱留客醉也胜骑马傍人门此诗脍灸人口不知谁作见佥判德权云乃德清人知桐庐政议诗　上官昭容长宁公主流杯池诗直愁斜日落不畏丨丨虚　李白九日登巴陵诗白羽落丨丨洞庭罗三军　杜甫咏竹诗见书帙下　李贺昌谷北园新笋诗风吹千亩迎雨啸鸟重一枝入丨丨　殷尧藩喜雨诗千里稻花应秀色丨丨风月醉亭台　李羣玉移松竹诗见书案下　方干阳亭言事诗重叠山前对丨丨腾腾兀兀度朝昏　罗隠梅花诗愁怜粉艳飘歌席静爱寒香扑丨丨　翁洮和方干题李频庄诗吟时胜防题诗板静处繁华付丨丨　寒山诗杂杂排山果疎疎围丨丨】
　　酒瓮【晋书左思传初陆机入洛欲为此赋闻思作之抚掌而笑与弟云书曰此间有伧父欲作三都赋须其成当以覆丨丨耳及思赋出机絶叹伏以为不能加也　顔氏家训见饭囊下　金楼子见饭囊下　王勃游北山赋序丨丨多于步兵黍田广于彭泽　岑参宿太白东溪张老舍即事寄弟侄诗见香梗下　又赵少尹南亭送郑侍御归东台诗红亭丨丨香白面绣衣郎孟郊懐南岳隠士诗见琴牀下　白居易卧疾来早晩诗丨丨全生醭歌筵半委尘　刘禹锡早寒诗见书签下　乂卢处士归嵩山别业诗药炉烧姹女丨丨贮贤人　李商隐哭刘司户诗见书签下　皇甫曙立春日呈宫傅侍郎诗摩娑丨丨重封闭待入新年共赏花陆蒙明月湾诗但当乘扁舟丨丨仍相随　杜荀鹤自叙诗丨丨琴书伴病身熟诸世事乐于贫　苏轼】
　　【和蔡景繁海州石室诗门外桃花自开发牀头丨丨生尘土】
　　酒瓶【梦华録凡娶妇担许口酒以络盛丨丨装以大花八朶罗绢生色或银胜八枚又以花红缴担上谓之缴担红与女家　物类相感赋丨丨漏者以羊血擦之则不漏　张籍诗别离已乆犹为郡闲向春风倒丨丨　白居易桥亭夘饮诗就荷叶上包鱼鲊当石渠中浸丨丨　又对琴酒诗见琴匣下　刘禹锡深春诗兴酣罇易罄连泻丨丨斜　又白侍郎池北新葺水斋即事招宾诗见书案下　张祜秋霁诗见棋子下　李商隐假日诗素琴弦断丨丨空倚坐欹眠日己中　许浑题勤尊师歴阳山居诗春坼丨丨浮药气晚携棋局带松隂　陆蒙寄怀华阳道士三十韵诗分张火力烧金灶拂拭苔痕洗丨丨　皎然湖州新亭即事诗山火照书卷野风吹丨丨　又九月十日诗宿简邀诗伴余花在丨丨　方岳次韵郑总干诗过从一笑丨丨空不是樵翁即钓翁】
　　酒甔【皮日休和鲁望秋日遣懐诗丨丨香竹院鱼笼挂茅檐】
　　酒缸【宋史安世通传窃以为公初得曦檄即当还书诵其家世激以忠义聚官属军民素服号恸因而防金发粟鼓集忠义闭劒门檄夔梓兴仗义之师以顺讨逆谁不愿从而士大夫皆丨丨饭囊不明大义尚云少屈以保生灵何其不知轻重如此　杜牧独酌诗窗外正风雪拥炉开丨丨　李商隐因书诗海石分碁子郫筒当丨丨　又蝇蜨鸡麝鸾鳯等成篇诗见书阁下秦韬玉题竹诗见碁局下　黄庭坚子瞻诗句妙一世乃云效庭坚体葢退之戏孟郊樊宗师之比以文滑稽耳恐后生不解故以韵道之诗诚堪壻阿防买红缠丨丨】
　　酒瓻【春渚纪闻杜征南与儿书言昔人云借人书一痴还人书一痴山谷借人书诗云时送一防开销鱼又云明日还公一痴常疑不同因于孙愐唐韵五之字韵中瓻字下注云酒器大者一石小者五斗古借书盛丨丨也又得以证二字之差然山谷鸱夷字必别见他说当是古人借书必先以酒醴通殷勤借书皆用之耳】酒罂【梁武帝舆驾东行记有覆船山丨丨山南次髙骊山传云昔有髙骊国女来东海神乗船致酒礼聘之女不肯海神拨船覆酒流入曲阿故曲阿酒美也】
　　酒缶【宋史呉玠传撒离喝驻马四视曰吾得之矣翌日命攻西北楼姚仲登楼酣战楼倾以帛为防挽之复正金人用火攻楼以丨丨扑灭之】
　　酒罍【方干金州客舍诗此情偏耐醉难遣丨丨闲】
　　酒钪【北史李顺兴传贺拔岳北征顺兴与魏收书上为毛鸿宾等九人姓名者悉得放还顺兴从后提一河东丨丨以绳系之于城巷牵行俄而蒲坂降】
　　酒壶【呉书郑泉字文渊性嗜酒临卒谓同类曰必葬我陶家之侧庻百嵗后化而成土取为丨丨实获我心矣　南唐近事见车上下　韩愈送区册序嵗之初吉归拜其亲丨丨既倾序以识别　杜甫江亭送睂州辛别驾升之诗栁影含云幕江亭近丨丨　又水阁朝霁诗呼婢取丨丨续儿诵文选　元稹与李十一夜饮诗寒夜灯前赖丨丨与君相对兴犹孤　白居易东归诗膝上展诗卷竿头悬丨丨　李商隠西溪诗近郭西溪好谁堪共丨丨　喻凫对雪诗盈尺知丰稔开窻对丨丨　方干同萧山陈长官县楼登望诗仲叔受恩多感恋裴回却怕丨丨空　苏轼诗夕阳飞絮乱春芜万里桥前一丨丨】
