<!-- { "loadSidebar": true } -->
　　汉兴【史记贾谊传贾生以为丨丨至孝文二十余年天下和洽而固当改正朔易服色法制度定官名兴礼乐乃悉草具其事仪法色尚黄数用五为官名悉更秦之法孝文帝初即位谦譲未遑也　又太史公自序国有贤相良将民之师表也维见丨丨以来将相名臣年表贤者记其治不贤者彰其事作丨丨以来将相名臣年表第十】
　　汉罢【史记大夏传贰师与赵始成李哆等计闻宛城中新得秦人知穿井而其内食尚多所为来诛首恶者毋寡毋寡头已至如此而不许解兵则坚守而康居候丨丨而来救宛破汉军必矣军吏皆以为然许宛之约】
　　汉败【史记髙祖纪诸侯见楚彊丨丨还皆去汉复为楚】
　　汉破【史记栾布传方上之困于彭城败荥阳成臯间项王所以遂不能西徙以彭王居梁地与汉合从苦楚也当是之时彭王一顾与楚则丨丨与汉而楚破】
　　汉阸【汉书路温舒传温舒从祖父受歴数天文以为丨丨三七之间上封事以预戒】
　　汉驳【蔡襄讲春秋疏中古迄周邦国咸设学校礼义孝悌益开而张秦燔丨丨愈逺寝防】
　　汉诛【史记黥布传十一年高后诛淮隂侯布因心恐夏丨丨梁王彭越醢之盛其醢徧赐诸侯至淮南淮南王方猎见醢因大恐隂令人部聚兵候伺旁郡警急又西南夷传南越破后及丨丨且兰卭君并杀筰侯冉駹皆振恐诸臣置吏乃以卭都为越嶲郡筰都为沈犁郡冉駹为汶山郡广汉西白马为武都郡】汉逺【史记匈奴传儿单于年少好杀伐国人多不安左大都尉欲杀单于使人间告汉曰我欲杀单于降汉丨丨即兵来迎我我即发】
　　汉起【无名氏乌台赋官则秦置台从丨丨】
　　汉佞【杨维桢斩蛇劒赋白蛇兵白马刑丨丨兴汉贼成】
　　汉转【宋书臧质传腾威发号星流丨丨　王勃越州秋日宴山亭序星回丨丨露下风髙　李益古别离诗见江回下　李贺夜来乐南轩丨丨帘影疎桐林哑哑挟子乌】
　　汉开【顾清文渊阁赋丨丨金马贤俊云蒸唐啓学舘士夸登瀛】
　　汉购【汉书南粤传孝景三年呉王濞反欲从闽粤闽粤未肯行独东瓯从及呉破东瓯受丨丨杀呉王丹徒以故得不诛】
　　汉萌【曹植魏德论侯民非复丨丨尺土非复汉有】
　　汉闻【史记李广传单于既得陵素闻其家声及战又壮乃以其女妻陵而贵之丨丨族陵母妻子自是之后李氏名败而陇西之士居门下者皆用为耻焉】
　　汉巧【汉书陈汤传夫北兵五而当汉兵一何者兵刃朴钝弓弩不利今闻颇得丨丨然犹三而当一】

　　御定骈字类编卷四十九
<子部,类书类,御定骈字类编>
　　钦定四库全书
　　御定骈字类编卷五十
　　山水门十五
　　泾
　　泾水【书禹贡泾属渭汭疏丨丨出安定泾阳县西岍头山东南至冯翊阳陵县入渭　鲁语诸侯伐秦及泾莫济注及至也泾水名也济度也鲁襄十一年晋悼公伐郑秦人伐晋以救郑十四年晋使六卿帅诸侯之大夫伐秦至丨丨无肯先渡者　史记秦始皇纪二世梦白虎齧其左骖马杀之心不乐怪问占梦卜曰丨丨为祟二世乃斋于望夷宫欲祠泾　汉书元帝纪建昭三年丨丨水逆流　又沟洫志韩闻秦之好兴事欲罢之无令东伐乃使水工郑国闲说秦令凿丨丨自中山西抵瓠口为渠并北山东注洛三百余里欲以溉田渠成而用溉注填阏之水溉舄卤之地四万余顷收皆一钟　又太始二年赵中大夫白公复奏穿渠引丨丨首起谷口尾入栎阳注渭中袤二百里溉田五千四百余顷因名曰白渠民得其饶歌之曰田于何所池阳谷口郑国在前白渠起后举臿为云决渠为雨丨丨一石其泥数斗且溉且粪长我禾黍衣食京师亿万之口元史五行志至元二年六月丨丨溢　又河渠志见水户下　三辅黄图关中八水皆出入上林苑丨丨出安定泾阳升头山东至阳陵入渭　急就篇丨丨注渭街术曲　栁宗元铙歌丨丨黄陇野茫　周朴诗丨丨萦纡傍逺村】
　　泾川【李白丨丨送族弟錞诗丨丨三百里若耶羞见之】
　　泾河【宋史河渠志淳化二年秋县民杜思渊上书言丨丨内旧有石翣以堰水入白渠漑雍耀田歳收三万斛其后多厯年所石翣壊三白渠水少漑田不足民颇艰食　明一统志丨丨自平凉府城西南白岩发源至泾州又东南至邠州界又东北至西安府髙陵县界防于渭】
　　泾渭【诗丨以丨浊湜湜其沚传丨丨相入而清浊异笺泾水以有渭故见泾浊　战国策范睢曰大王之国北有甘泉谷口南带丨丨右陇蜀左关阪战车千乗奋撃百万以秦卒之勇车骑之多以当诸侯譬若施韩卢而逐驽也　史记秦始皇纪秦毎破诸侯写放其宫室作之咸阳北阪上南临渭自雍门以东至丨丨殿屋复道周阁相属　又邹阳传周文王猎丨丨载吕尚而归以王天下　又司马相如传终始霸浐出入丨丨又匈奴传周幽王用宠姬褒似之故与申侯有郤申侯怒而与犬戎共攻杀周幽王于骊山之下遂取周之】
　　【焦获而居于丨丨之间侵暴中国　汉书东方朔传汉兴去三河之地止霸产以西都丨丨之南此亦谓天下陆海之地秦之所以虏西戎兼山东者也　魏书萧宝夤传自比已来官罔髙卑人无贵贱皆饰辞假说用相褒举丨丨同波薫莸共器求者不能量其多少与者不复覈其是非　南史庾肩吾传时简文与湘东王书曰文章未坠必有英絶领袖之者非弟而谁毎欲论之无可与语思言子建一共商防辩兹清浊使如丨丨论兹月旦类彼汝南朱白旣定雌黄有别　唐书地理志关内道其名山太白九嵕呉岐梁华其大川丨丨灞浐水经注沮水絶白渠东迳万年县故城北县西有丨丨北有小河　文心雕龙研味李老则知文质附乎性情详览庄韩则见华实过乎淫侈若择源于丨丨之流按辔于邪正之路亦可以駮文采矣　陆云答车茂安书离宫别馆随意所居沈纶丨丨饮马昆明　庾信象戏赋犹豫枢机嫌疑丨丨顾望回惑心情怖畏　皇甫涍晨熹楼赋忽殊岐于丨丨瞻衡宇而愿留　任昉诗伊人有丨丨非余扬浊清　李敬元和别越王诗别馆分丨丨归路指衡漳　沈佺期答甯处州书诗自怜丨丨别谁与奏明君　储光羲登秦岭诗回首望丨丨隠隠如长虹　杜甫同诸公登慈恩寺墖诗秦山忽破碎丨丨不可求　又诸将诗多少材官守丨丨将军且莫破愁顔　又骢马行昼洗须腾丨丨深朝趋可刷幽并夜韦应物观沣水涨诗北来注丨丨所过无安源　吕牧丨丨扬清浊诗丨丨横秦野逶迤近帝城　皮日休鲁望读襄阳耆旧传诗是非旣自分丨丨不相就　黄庭坚诗左丞似是李元礼好事风流有丨丨刘子翚咏刘宋诗南戡奠番禺西狩澄丨丨】
　　泾灞【吕温诗丨丨徒络绎漆沮虗防同】
　　泾洛【史记匈奴传武王伐纣而营雒邑复居于酆鄗放逐戎夷丨丨之北以时入贡命曰荒服】泾汭【周礼职方氏正西曰雍州其川丨丨注丨出泾阳丨在豳地】
　　泾浜【宋史河渠志浙西诸县各有陂湖沟港丨丨湖泺自来蓄水灌漑及通舟楫望令打量官按其地名丈尺四至并镌之石　又食货志秋冬旱涸丨丨防流车畎修筑尤为省力】
　　泾濮【拾遗録譬诸金玉烟埃不能埋其坚贞比之丨丨淄渭不能混其澄澈】
　　泾漆【史记匈奴传岐梁山丨丨之北有义渠大荔乌氏朐衍之戎】
　　泾溪【宋书五行志桓元之国在荆州诣刺史殷仲堪行至鹤穴逢一老公驱青牛形色瓌异桓元即以所乗牛易取乗至零陵丨丨骏驶非常因息驾饮牛牛径入江水不出元遣人觇守经日无所见　李白诗何处名僧到水西乗舟弄月宿丨丨】
　　泾渎【宋史乐志沔彼丨丨澄明鉴如清应寳运光涵帝居】
　　泾渠【元史河渠志丨丨者在秦时韩使水工郑国说秦凿泾水自仲山西抵瓠口为渠并北山东注于洛三百余里以漑田号郑渠】
　　泾塘【宋史河渠志运港在丨丨向里二十里比之新泾水势稍缓若就此筑堰决可永久】
　　泾流【庄子见海若下　孟郊答画上人诗渭水不可浑丨丨徒相亲】
　　泾桥【汉书何并传初邛成太后外家王氏贵而侍中王林卿通轻侠倾京师后坐法免宾客愈盛归长陵上冢因留饮连日并恐其犯法自造门上谒谓林卿曰冢闲单外君宜以时归林卿曰诺先是林卿杀婢壻埋冢舍并具知之以非已时又见其新免故不发举欲无令留界中而已即且遣吏奉谒传送林卿素骄慙于賔客并度其为变储兵马以待之林卿旣去北渡丨丨令骑奴还至寺门拔刀剥其建鼓并自从吏兵追林卿行数十里林卿迫窘乃令奴冠其冠被其襜褕自代乗车从童骑身变服从间径驰去防日暮追及收缚冠奴叱吏防头持还县所剥鼓置都亭下署曰故侍中王林卿坐杀人埋冢舍使奴剥寺门鼓吏民惊骇】泾谷【山海经丨丨之山泾水出焉东南流注于渭】
　　泾垠【法言或问六国并其已久矣一病一瘳迄始皇三载而咸时激地保人事乎曰具请问事曰孝公以下彊兵力农以蚕食六国事也保曰东沟大河南阻高山西采雍梁北卤丨丨便则申否则蟠保也激曰始皇方斧将相方刀六国方木将相方肉激也】
　　泾陇【唐书李绛传今法令所不及者五十余州西戎内讧近以丨丨为鄙去京师逺不千里烽燧相接也加比水旱无年仓廪空虗诚陛下焦心销志求济时之略渠便髙枕而卧哉　又吐蕃传贞元二年诏仓部郎中赵建往使而虏已犯丨丨邠寜内州皆闭壁游骑至畤】
　　泾关【皎然送韦秀才诗旧说丨丨险犹闻易水寒】
　　泾州【周书文帝纪太祖谓诸将曰髙欢虽智不足而诈有余今声言欲西其意在入洛吾欲令寇洛率马歩万余自丨丨东引王罗率甲士一万先据华州欢若西来王罗足得抗拒如其入洛寇洛即袭汾晋吾便速驾直赴京邑使其进有内顾之忧退有被蹑之势一举大定此为上策　唐书地理志丨丨保定郡本安定郡至徳元载更名　元史地理志丨丨唐改安定郡后仍为丨丨宋改彰化军旧领保定长武灵台良原四县金改保定县为丨丨元初以隶都元帅府立总司辖邠州】
　　泾县【元史仁宗纪寜国路丨丨水赈粮二月】
　　泾阳【诗玁狁匪茹整居焦获侵镐及方至于丨丨笺言玁狁之来侵非其所当度为也乃自整齐而处周之焦获来侵至泾水之北言其大恣也　战国策范睢曰臣居山东闻齐之内有田单不闻其有王闻秦之有太后穰侯丨丨华阳不闻其有王夫擅国之谓王能専利害之谓王制杀生之威之谓王今太后擅行不顾穰侯出使不报丨丨华阳撃防无讳髙陵进退不请四贵备而国不危者未之有也　史记范睢传穰侯华阳君昭王母宣太后之弟也而丨丨君髙陵君皆昭王同母弟也穰侯相三人者更将有封邑以太后故私家富重于王室　汉书地理志安定郡县丨丨　又匈奴传当周宣王时猃狁内侵至于丨丨命将征之尽境而还其视戎狄之侵譬犹蟁蝱之螫敺之而已　宋书自序传吾闻丨丨梗棘伊滑荐遁鸟集弦絶患深自古　唐书地理志京兆府丨丨畿　元史河渠志至大三年陜西行台御史王承徳言丨丨洪口展修石渠为万世之利由是会集奉元路三原丨丨临潼髙陵诸县洎丨丨渭南栎阳诸屯官及耆老议如准所言展修石渠八十五歩计四百二十五尺深二丈广一丈五尺】
