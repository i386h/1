<!-- { "loadSidebar": true } -->
　　备边【后汉书马成建武十四年屯常山中山以丨北丨　苏辙防议状朝廷养民丨丨虽有内外之别而其实一家之事耳】
　　备卫【晋书王濬传王浑诣濬濬严设丨丨然后见之其相猜防如此】
　　备赵【史记苏秦传且异日济西不师所以丨丨也河北不师所以备燕也】
　　备燕【史记苏秦见上】
　　备郑【韩非子郑欲伐胡先以女妻之胡以郑为亲已遂不丨丨】
　　备越【淮南子秦皇发适戍以丨丨而不知难之从中发也】
　　备魏【南史梁武帝纪豫州刺史崔慧景既齐武旧臣不自安齐明忧之乃起帝镇夀阳外声丨丨实防慧景】
　　备急【宋史艺文志王适风云气象丨丨占一卷】
　　备变【唐书段秀实传马璘有疾请秀实摄节度副使秀实按甲丨丨】
　　备法【晋书何曽传毌丘俭诛子甸妻荀应坐死其族兄顗族父虞表匄其命诏听离婚荀所生女芝亦坐死以懐妊系狱荀诣曽乞恩曰芝系在廷尉顾影知命计日丨丨乞没为官婢以赎芝命曽腾辞上议朝廷遂改法】
　　备救【左传晋楚盟于宋西门之外曰无相加戎好恶同之同恤菑危丨丨凶患】
　　备难【说苑智伯还自卫三卿燕于蓝台智襄子戏韩康子而侮段规智果闻之谏曰主弗丨丨难必至】备艰【陶景寻山志既沿幽以达峻实穷阻而丨丨】
　　备盗【宋史髙继宣传干兴初继宣以内殿崇班为益州都监蜀人富侈元夕大张灯知府薛奎戒以丨丨继宣籍恶少年饮犒之使夜潜志盗背明日皆获】
　　备水【易林方丨丨傍河然火】
　　备溺【论衡丨丨不阏水源防劫不求臣奸】
　　备竭【唐书张廵贼攻城士病不能战廵向西拜曰孤城丨丨弗能全臣生不报陛下死为鬼以疠贼】备蚀【宋书礼志自汉故事以为日蚀必当于交每至其时申警百官以备日变故甲寅诏有丨丨之制无考员之法】
　　备黩【江淹为萧骠骑让太尉増封第三表具烦寸管丨丨尺史】
　　备降【离骚百神纷其丨丨兮九疑缤其并迎】
　　备马【宋史呉昌裔治兵足食之方修车丨丨之事乃缺略不讲】
　　备鹖【赵良器冠赋丨丨所以贵勇加蝉所以贵清】
　　备拟【旧唐书王晙多屯士卒广为丨丨】
　　备逺【嵇康答难养生论丨丨如近慎微如着】
　　备及【杜甫朝献太清宫赋兹火土之相生非符谶之丨丨】
　　备戒【礼记賔牟贾侍坐于孔子孔子与之言及乐曰夫武之丨丨之已久何也对曰病不得其众也】备阙【五代史晋家人传论其宗室次序本末不能究见其可见者曰髙祖二叔父一兄六弟七十二孙而有略有详非惟祸乱多故而失其事实抑亦无足称焉者然粗存其见者以丨其丨云】
　　备征【王潭双瀵泉赋异物之与诡怪孰可得而丨丨】
　　备録【宋史乐志后周登歌丨丨钟磬】
　　备写【后汉书西域论莫不丨丨情形审求根实】
　　备置【班彪略论东宫及诸王国丨丨官属】
　　备寒【司马光进五规状昔圣人之教民也方暑则丨丨方寒则备暑】
　　备暑【司马光进五规状见上】
　　备之【左传士季曰丨丨善　谷梁为见天子之禁故丨丨也】
　　备哉【班固典引丨丨粲烂真圣明之式】
　　备矣【礼记礼乐刑政四达而不悖则王道丨丨】
　　好
　　好爵【易中孚九二鸣鹤在阴其子和之我有丨丨吾与尔靡之疏靡散也我有丨丨我愿与尔贤者分散而共之　孔稚珪北山移文虽假容于江皋乃缨情于丨丨　陆云赠汲郡太守诗我有丨丨既成尔服入赞崇华遂登帷幄　石介诗趋众得一官谓身靡丨丨】
　　好官【宋书羊元保太祖尝曰人仕宦非唯须才然亦须运命每有丨丨缺我未尝不先忆羊元保　宋史曹彬初彬之总师也太祖谓曰俟克李煜当以卿为使相副帅潘美预以为贺彬曰不然夫是行也仗天威遵庙谟乃能成事吾何功哉况使相极品乎美曰何谓也彬曰太原未平耳及还献俘上谓曰本授卿使相然刘继元未下姑少待之既闻此语美窃视彬微笑上觉遽诘所以美不敢隠遂以实对上亦大笑乃赐彬钱二十万退曰人生何必使相丨丨亦不过多得钱耳张籍送汀州源使君诗曽成赵北归朝计因拜王门最丨丨】
　　好命【左传见瑞节下】
　　好夀【刘因杂诗地寒人丨丨草浅畜宜羊】
　　好事【五代史唐明宗纪数问宰相冯道等民间疾苦闻道等言谷帛贱民无疾疫则欣然曰吾何以堪之当与公等作丨丨以报上天　録异记嘉陵江侧有妇人年五十以来自称十八姨往徃来民家不饮不食每教谕于人但作丨丨莫违负神理】
　　好业【管子其事亲也妻子具则孝衰矣其事君也有丨丨家室富足则行衰矣爵禄满则忠衰矣】好日【岑参鳯翔府行军送程使君赴成州诗程侯新出守丨丨发行军】
　　好月【李白寻髙鳯石门山中元丹丘诗髙松上丨丨空谷宜清秋　刘长卿诗家贫惟丨丨空愧子猷过雍陶题大安池亭诗好风丨丨无人宿夜夜水禽船上栖　杨万里诗苦遭丨丨唤登楼脚力虽慵不自由】
　　好春【杨万里除夜宿石塔寺诗幸无爆竹惊寒梦休羡椒花颂丨丨　王恽清明后一日雨中招林韩李三君子小酌且为梨花洗妆诗风檐数防催妆雨办与梨花作丨丨　栁贯答吴立夫见寄之作接席连芳昼看花惜丨丨】
　　好秋【戴复古寄复斋陈寺丞诗夜浮星子邀明月雨对庐君说丨丨　陆游诗玉粒尝新稻金风送丨丨】好云【罗隠緜谷回寄蔡氏昆仲诗芳草有情皆碍马丨丨无处不遮楼】
　　好雨【杜甫春夜喜雨诗丨丨知时节当春乃发生　徐玑诗昨夜新雷催丨丨蔬畦麦陇最先青　王恽过河沟店诗清风破暑连三日好雨依时抵万金】
　　好景【苏轼赠刘景文诗一年丨丨君须记正是橙黄橘緑时　刘秉忠寄友人诗丨丨与时浑易过可人和月只难圆】
　　好阴【元稹桐花诗胧月上山馆紫桐垂丨丨白居易晚凉诗新叶多丨丨初筠有佳色】
　　好风【陶潜读山海经诗微雨从东来丨丨与之俱　李商隠留赠畏之诗潇湘浪上有烟景安得丨丨吹汝来　曹唐王逺宴麻姑蔡经宅诗丨丨吹树杏花香花下真人道姓王】
　　好山【张咏晩泊长台驿诗自恋明时休未得丨丨非是不相容　戴复古杜仲髙相遇约李尉诗苦恨丨丨移不得生憎俗客去还来】
　　好峯【朱子懐潭溪旧居诗忆住潭溪四十年丨丨无数列窻前　梅尧臣鲁山山行诗丨丨随处改幽径独行迷　张咏舟次辰阳诗虽指公余便东下丨丨犹得卷帘看】
　　好石【栁宗元与李翰林建书时到幽树丨丨暂得一笑已复不乐】
　　好水【赵师秀官田之集翁聘君失期陈伯夀赋诗率尔次韵丨丨不厌阔好风不厌凉　虞集诗盘盘逥复一万里无限好山与丨丨】
　　好溪【唐书地理志处州县丽水注县东十里有恶溪多水怪宣宗时刺史段成式有善政水怪潜去民谓之丨丨】
　　好园【张说同王仆射山亭饯岑广武羲得言字诗琴爵留佳境山池借丨丨】
　　好处【韩愈早春呈水部张十八员外诗最是一年春丨丨絶胜花栁满皇都　郑谷舟行诗村逢丨丨嫌风便酒到醒来觉夜寒　皮日休明月湾诗好境无处住丨丨无境删】
　　好境【皮日休明月湾诗见上】
　　好在【杜甫送蔡希鲁都尉还陇右因寄髙三十五书记诗因君问消息丨丨阮元瑜】
　　好寺【罗隠大梁见乔诩诗丨丨松为径空江桂作桡】
　　好畤【史记封禅书雍旁故有阳武畤雍东有丨丨皆废无祠或曰自古以雍州积髙神明之隩故立畤郊上帝诸神祠皆聚云　汉书地理志右扶风县丨丨后汉书耿弇建武二年更封丨丨侯食丨丨美阳二县　唐书髙祖纪武徳四年闰月幸旧墅猎于丨丨　潘岳关中诗虎视耽耽威彼丨丨】
　　好种【杜预论水利疏东南以水田为业人无牛犊今既壤陂可分种牛二万五千头以付二州将吏士庶使及春耕其所留丨丨万头即令右典牧都尉官属养之】
　　好树【韩愈秋懐诗窗前两丨丨众叶光薿薿　杜牧睦州诗丨丨鸣幽鸟楼入野烟　温庭筠防昌丙寅丰歳歌门前丨丨青防茸】
　　好枝【王建乌夜啼乐府风飘雨湿亦不移君家树头多丨丨】
　　好花【张泌春日旅泊桂州诗弱栁未胜寒食雨丨丨争奈夕阳天　邵雍诗美酒饮教微醉后丨丨看到半开时　苏辙戏答李朝散诗下客不辞投辖饮丨丨犹恐隔帘看】
　　好竹【晋书王徽之时吴中一士大夫家有丨丨欲观之便出坐舆造竹下讽啸良久主人洒埽请坐徽之不顾将出主人乃闭门徽之便以此赏之尽讙而去王建薛二十池亭诗异花多是非时有丨丨皆当要处生　韩琦再题狎鸥亭诗檐前丨丨今成篠波下修鳞旧种针　苏轼诗长江绕郭知鱼美丨丨连山觉笋香　戴复古山中见梅诗踏破溪边一径苔好山丨丨少人来】
　　好茗【桐君録西阳晋陵武昌皆出丨丨】
　　好茶【苏辙诗性似丨丨常自养交如淡水久弥亲】
　　好桃【世说桓灵寳素轻桓崖崖在京下有丨丨灵寳连就求之遂不得佳者灵寳与殷仲文书以为嗤笑曰徳之休明肃慎贡其楛矢如其不尔篱壁间物亦不可得也】
　　好李【世说王戎有丨丨卖之恐人得其种恒鑚其核】
　　好杏【卢毓冀州论魏郡丨丨地产不为珍】
　　好栗【何晏九州论中山丨丨】
　　好蒨【鲍照蒜山被始兴王命作髙薄符丨丨藻驾及时游】
　　好人【诗要之襋之丨丨服之丨丨好女手之人】
　　好士【魏志陈思王植传注太祖辟仪为掾到与议论嘉其才朗曰丁掾丨丨也】
　　好逑【诗窈窕淑女君子丨丨言后妃有关雎之徳是幽闲贞専之善女宜为君子之好匹　元稹有鸟诗飞飞渐上髙髙阁百鸟不猜称丨丨】
　　好匹【诗见上】
　　好仇【诗赳赳武夫公侯丨丨笺怨耦曰仇此兔之人敌国有来侵伐者可使和好之疏毛以为赳赳然有威武之夫有文有武能匹耦于公侯之志为公侯之好匹　曹植七啓望云际兮有丨丨天路长兮往无由又节游赋沈浮蚁于金罍行觞爵于丨丨　嵇康琴赋凌扶揺兮憇瀛洲要列子兮为丨丨　谢朓七夕赋】
　　【嗟斯灵之淑景招丨丨于服箱　梁武帝答任殿中宗记室王中书别诗缓容承别酒鸣琴和丨丨】好友【诗虽无丨丨式燕且喜】
　　好朋【离骚经世并举而丨丨兮夫何防独而不予聴】
　　好客【王维裴迪秀才小亭作丨丨多乗月应门莫上关虞集送吕教授还临川诗黄金作台留丨丨好客不留秋月白】
　　好儿【杜甫偶题诗騄骥皆良马麒麟带丨丨】
　　好女【史记西门豹其人家有丨丨者恐大巫祝为伯取之以故多持女逺逃亡城中益空无人　汉书外戚上思念李夫人不已方士齐人少翁言能致其神廼夜张灯烛设帷帐陈酒肉而令上居他帐遥望见丨丨如李夫人之貌　古陌上桑乐府秦氏有丨丨自名为罗敷】
　　好妇【搜神记杨公伯雍汲水作义浆于坂头行者皆饮之三年有一人就饮以一斗石子与之使种之云玉当生其中汝后当得丨丨乃种其石有徐氏者右北平着姓女甚有行时人求多不许公乃试求徐氏因戏云得白璧一双来当聴为婚公至所种玉田中得白璧五双以聘徐氏遂以女妻公　古陇西行丨丨出迎客顔色正敷愉】
　　好姱【楚辞九章丨丨佳丽兮牉独处此异域】
