<!-- { "loadSidebar": true } -->
　　鼎司【后汉书袁绍传司空曹操祖父腾故中常侍与左悺徐璜并作妖孽饕餮放横伤化虐人父嵩乞匄携飬因臧买位舆金辇宝输货权门窃盗丨丨倾覆重噐　又谢夷吾传第五伦作司徒令班固为文荐夷吾曰社稷之元大汉之栋甍宜当拔擢使登丨丨　宋书桂阳王休范传在昔四豪列国公子犹博引广纳门客三千况孤子位居丨丨捍衞畿甸】
　　鼎辅【魏志崔琰传琰从弟林少无名望姻族犹多轻之而琰常曰此所谓大器晚成者也终必逺至涿郡孙礼卢毓始入军府琰又名之曰孙疏亮亢烈刚简能断卢清警明理百链不消皆公才也后林礼毓咸至丨丨　宋书五行志晋恵帝永康元年六月癸夘震崇阳陵标西南五百歩摽破为七十片是时贾后陷害丨丨宠树私戚与汉桓帝时震宪陵寝同事也】
　　鼎位【孙逖故陈州刺史韦公挽词奕叶金章贵连枝丨丨尊】
　　鼎秩【江淹为萧太傅谢侍中敦劝表昔西京丨丨汉世权家丹墀网户击钟连骑何尝不以骄满贻戾谦冲要福者哉】
　　鼎右【齐书豫章王嶷传臣穷生如浮质操空素任居丨丨已移气序】
　　鼎士【汉书邹阳传夫全赵之时武力丨丨袨服丛台之下者一旦成市而不能止幽王之湛患注丨丨举丨之丨也】
　　鼎族【徐陵为王仪同致仕表五陵丨丨家轩冕四姓卿侯荣出恩泽　庾信车骑将军贺娄公神道碑公六郡良家西河丨丨地壮金行人雄塞气】
　　鼎卦【国史补鱼朝恩于国子监高座讲易尽言丨丨以挫元王是日百官皆在缙不堪其辱载独怡然朝恩退曰怒者常情笑者不可测也】
　　鼎书【史记封禅书齐人公孙卿曰今年得寳鼎其冬辛巳朔旦冬至与黄帝时等卿有札书曰黄帝得寳鼎宛朐问于鬼臾区鬼臾区对曰黄帝得寳鼎神防是嵗己酉朔旦冬至得天之纪终而复始于是黄帝迎日推防后率二十嵗得朔旦冬至凡二十推三百八十年黄帝僊登于天卿因嬖人奏之上大悦乃召问卿对曰受此书申公申公已死上曰申公何人也卿曰申公齐人与安期生通受黄帝言无书独有此丨丨曰汉兴复当黄帝之时曰汉之圣者在高祖之孙且曽孙也寳鼎出而与神通封禅封禅七十二王惟黄帝得上泰山封申公曰汉主亦当上封上封则能僊登天矣　宋史艺文志蔡京崇宁丨丨一卷　陈羽歩虚词汉武清斋读丨丨内官扶上画云车】
　　鼎铭【礼记祭统故衞孔悝之丨丨曰六月丁亥公假于太庙公曰叔舅乃祖庄叔左右成公成公乃命庄叔随难于汉阳即宫于宗周奔走无射啓右献公献公乃命成叔纂乃祖服乃考文叔兴旧耆欲作率庆士躬恤衞国其勤公家夙夜不懈民咸曰休哉公曰叔舅予女铭若纂乃考服悝拜稽首曰对杨以辟之勤大命施于烝彝鼎此衞孔悝之丨丨也　左传正考父佐戴武宣公三命兹益共故其丨丨云一命而偻再命而伛三命而俯循墙而走亦莫敢予侮饘于斯粥于斯以糊余口其共也如是　晋书石勒载记又得一鼎容四升中有大钱三十文曰百当千千当万丨丨十三字篆书不可晓藏之于永丰仓　元史文宗纪司徒香山言陶景胡笳曲有负扆飞天歴终是甲辰君之语今陛下生年纪号实与之合此实受命之符乞録付史馆颁告中外诏令翰林集贤奎章礼部杂议之翰林诸臣议以谓唐开元间太子賔客薛譲进武后丨丨云上元降鉴方建隆基以为元宗受命之符姚崇表贺请宣示史馆颁告中外而宋儒司马光斥其采偶就之文以为符瑞乃小臣之谄而宰相实之是侮其君也今景之曲虽于生年纪号若偶合者陛下应天顺人绍隆正统于今四年薄海内外罔不归心固无待于旁引曲説以为符命从其所言恐啓防纬之端非所以定民志事遂寝　挚虞文章流别论后世以来器铭之佳者有王莽丨丨嘉量诸侯大夫铭太常勒钟鼎之义所言虽殊而令徳一也李尤为铭自山河都邑至于刀笔笇契无不有铭杜甫秦州见敕目薛三璩授司议郎毕四曜除监察诗上将盈边鄙元勲溢丨丨】
　　鼎録【宋史艺文志虞茘丨丨一卷】
　　鼎室【庾信周冠军公夫人乌石兰氏墓志铭丨丨辞亲槐庭賛政】
　　鼎府【顔延之家传铭内辞丨丨外秉邦闾】
　　鼎灶【陈樵八咏楼赋丹砂丨丨荆蓁芜没】
　　鼎门【水经注地理志曰河南河南县故郏鄏地也京相璠曰郏山名鄏地邑也十年定鼎为王之东都谓之新邑是为王城其城东南名曰丨丨盖九鼎所从入也故谓是地为鼎中楚子伐陆浑之戎问鼎于此】鼎路【三辅黄图长安城南出第二门曰安上门亦曰丨丨门　王勃益州夫子庙碑托盐梅于异代丨丨生光寄舟楫于同时泉涂改照】
　　鼎命【周书皇后传若聘纳以徳防闲以礼大义正于宫闱王化行于邦国则坤仪式固而丨丨惟永矣南史王僧辩传发鹊头中江而风浪师人咸惧僧辩再拜告天曰僧辩忠臣奉辞伐罪社稷中兴当使风息若丨丨中沦请从此逝言讫风止自此遂泛安流　徐陵为陈武帝与周宰相书梁氏以天禄斯改期运永终钦若唐风推其丨丨】
　　鼎运【宋书武帝纪汉氏载祀四百比祚隆周虽复四海横溃而民系刘氏惵惵黔首未有迁奉之心魏武直以兵威服众故能坐移天歴丨丨虽改而民未忘汉　唐太庙乐章基我丨丨于斯万年】
　　鼎祚【晋书石载记程遐曰魏任司马懿父子终于丨丨沦移以此而观中山岂将来有益者乎　齐书髙帝纪论汉高神武骏圣观秦氏东游盖是雅多大言非始自知天命光武闻少公之论防亦特一时之笑语魏武初起义兵所期征西之墓晋宣不内廹曹爽岂有定霸浮桥宋氏屈起匹夫兵由义立咸皆一世推雄卒开丨丨　又王俭传草昧皇基协隆丨丨宏谟盛烈载铭彞篆　周书晋荡公防传臣所以勤勤恳恳干触天威者但不负太祖之顾托保安国家之丨丨耳　薛道衡老氏碑永固洪基克隆丨丨　唐祀圜丘乐章幽明同叶賛丨丨齐天壌】
　　鼎业【姚崇龙池篇恭闻帝里生灵沼应报明君丨丨新】
　　鼎辰【陆云晋故散骑常侍陆府君诔既跚君宿未跱丨丨】
　　鼎昌【江淹敕为朝贤答刘休范书昔妫道丨丨干羽未能戢姬徳昭宣长旌犹卷舒】
　　鼎新【参同契御政之首丨丨革故　李商隐赠送前刘五经映诗丨丨麾一举革故法三章】鼎盛【汉书贾谊传天子春秋丨丨行义未过徳泽有加焉犹尚如是　宋史张洞传陛下春秋丨丨初嗣大统岂宜久屈刚健自比冲防之主当躬万机揽羣材以称先帝付畀之意厌元元之望　元史顺帝纪至元元年二月乙夘车驾将田于栁林御史台臣諌曰陛下春秋丨丨宜思文皇付托之重致天下于隆平况今赤县之民供给繁劳农务方兴而驰骋冰雪之地倘有衔橛之变奈宗庙社稷何遂止　文心雕龙今圣歴方兴文思充被海岳降神才英秀发驭飞龙于天衢驾骐骥于万里经典礼章跨周轹汉唐虞之文其丨丨乎　南唐近事元宗嗣位之初春秋丨丨留心内宠宴私击鞠略无虚日】
　　鼎冨【唐书张濬传帝尝问致治之要对曰在彊兵兵彊而天下服矣天子繇是甘心于武功后与论古今事濬輙曰汉晋之逺无可道陛下春秩丨丨天资英特内偪宦官外廹彊臣故不能安此臣所以痛心而泣血也】
　　鼎和【陈栎春先亭赋丨丨傅説之羮笼储梁公之药】
　　鼎辉【陆云吴故丞相陆公诔丨丨既济嘉命乃集】
　　鼎重【杜牧华清宫诗丨丨山难转天扶业更昌】
　　鼎立【吴志陆凯传近者汉之衰末三家丨丨曹失纲纪晋有其政又益州危险兵多精彊闭门固守可保万世而刘氏与夺乖错赏罚失所君恣意于奢侈民力竭于不急是以为晋所代君臣见虏此目前之明验也宋书天文志蜀记称明帝问黄权曰天下丨丨何地为正对曰当验天文徃荧惑守心而文皇帝崩吴蜀无】
　　【事此其徴也　唐书杜佑传建武时公孙述隗嚣未灭太和正始太元时吴蜀丨丨开皇时陈尚割据皆罗取俊乂犹不虑失人以资敌】
　　鼎峙【蜀志郤正传今三方丨丨九有未乂悠悠四海婴丁祸败嗟道义之沈塞愍生民之顚沛此诚圣贤拯救之秋烈士树功之防也　晋书顾荣传属广陵相陈敏反南渡江逐扬州刺史刘机丹阳内史王旷阻兵据州分置子弟为列郡収礼豪杰有孙氏丨丨之计假荣右将军丹阳内史　魏书源懐传萧寳融僣号于荆郢其雍州刺史萧衍勒兵而东袭上流之众已逼其郊广陵京口各持兵而懐两望钟离淮阴并丨丨而观得失　唐书宗室传賛建国之制初若磐石然敝则丨丨力争陵迟而后已故为患也长　庾信长孙俭神道碑天和六年天子以四海未宁三方丨丨有懐将帅之志言念封疆之臣既画云台乃题麟阁　成公绥天地赋轩辕华布而曲列摄提丨丨而相望　王十朋蓬莱阁赋三丨丨列障屏布　孙逖长洲苑诗吴王初丨丨羽猎骋雄才】
　　鼎沸【史记司马相如传潏潏淈淈湁潗丨丨　后汉书王允传初允以同郡宋翼为左冯翊王宏为右扶风是时三辅民庶炽盛兵谷富实李傕等欲即杀允惧二郡为患乃先征翼宏宏曰义兵丨丨在于董卓况其党与乎若举兵共讨君侧恶人山东必应之此转祸为福之计也翼不从宏不能独立遂俱就徴　又蔡邕传诸生竞利作者丨丨其高者颇引经训风喻之言下则连偶俗语有类俳优或窃成文虚冐名氏　蜀志谯周传我与肇建皆传国易世矣既非秦末丨丨之时实有六国并据之势故可为文王难为汉祖　晋书祖逖传逖与司空刘琨俱为司州主簿情好绸缪共被同寝逖琨并有英气毎语世事或中宵起坐相谓曰若四海丨丨豪杰并起吾与足下当相避于中原耳　淮南子夫函牛之丨丨而蝇蚋弗敢入昆山之王瑱而尘垢弗能汚也　曹植七启浮蚁丨丨酷烈馨香　庾信伤心赋地丨丨于袁刘人豺狼于楚汉】
　　鼎罗【王湾丽正殿赐宴应制诗丨丨仙掖里觞拜琐闱前】
　　鼎出【公羊注周家以世孝天瑞之鼎以助享祭诸侯有世孝者天子亦作鼎以赐之祭天子九鼎诸侯七卿大夫五元士三也疏谓殷衰之世鼎没于泗水及武王克殷之后丨乃丨见故汉书云丨于周丨是也史记封禅书新垣平言曰周鼎亡在泗水中今河溢通泗臣望东北汾阴直有金寳气意周丨其丨乎】鼎革【徐浩谒禹庙诗丨丨固天啓运兴匪人谋】
　　鼎分【田锡叠嶂楼赋自春秋战国之后洎吴魏丨丨之际干戈僣王乘舆拟帝】
　　鼎没【公羊传疏见鼎出下　庾信黄帝见广成子赞龙湖丨丨丹灶珠流】
　　鼎链【包佶答窦拾遗诗瓶开枸悬泉水丨丨芙蓉伏火砂】
　　鼎伏【水经注周显王四十九年九鼎沦没泗渊秦始皇时而鼎见于斯水始皇自以徳合三代甚喜使数千人没水求之不得所谓丨丨也】
　　鼎山【明一统志丨丨在新喻县西南五十里顶有泉山腰瀑布如练宋尚书谢谔尝读书于此】鼎鼻【明一统志丨丨山在彭山县东北二里山形曲如丨丨故名　又丨丨山在仁夀县治西南以其地形隆起故又名隆山】
　　鼎迁【左传昔夏之方有徳也逺方图物贡金九牧铸鼎象物桀有昏徳丨丨于商载祀六百商纣暴虐丨丨于周　魏书陆叡传南土昏雾暑气鬰蒸师人经夏必多疾病而丨丨草创庶事甫尔台省无论政之馆府寺靡听政之所百寮居止事等行路沈雨炎阳自成疠疫】
　　鼎大【笔记丨丨鱼小麋于数搅】
　　鼎眞【方孝孺友筠轩赋或焚香而啜茗或聫句而丨丨】
　　棊
