<!-- { "loadSidebar": true } -->
　　衍【左传宣公十五年晋侯赏桓子狄臣千室亦赏士伯以丨丨之县　南史谢方明从兄景仁举为宋武中军主簿方明知无不为帝谓曰愧未有丨丨之赏且当与卿共豫章国禄　陆机演连珠栁庄黜殡非贫丨丨之赏禽息碎首岂效先茅之田】
　　肃【唐书郭震传疏曰夫患在外者十姓四镇是也患在内者甘凉丨丨是也闗陇屯戍向三十年力用困竭脱甘凉有一日警岂堪广调发邪】
　　鄯【周书太祖纪宕昌羌梁企定引吐谷浑寇金城渭州及南秦州氐羌连结所在蜂起南岐至于丨丨跨州据郡者不可胜数　又念贤传大统初拜太尉出为秦州刺史加太傅给后部鼔吹三年转太师都督河凉丨丨渭洮沙七州诸军事大将军河州刺史】
　　哇【元史丨丨丨丨在海外视占城益逺自泉南登舟海行者先至占城而后至其国其风俗土产不可考大率情性语言与中国不能相通世祖出师海外诸蕃者惟丨丨之役为大　张宪西番刀歌丨丨绣镔柔可曲东倭纯钢不受触贤侯示我西番刀名压古今刀剑录】
　　沙【旧唐书地理志丨丨节度使治沙州管沙甘肃兰伊岷廓等州　又薛仁贵开耀元年髙宗复召见谓曰今西边不静丨丨路絶卿岂可髙枕乡邑不为朕指挥邪　五代史四夷附录荘宗拜义金为归义军节度使丨丨等州观察处置等使　元史成宗纪给丨丨之民徙甘州豆田者牛价钞二千六百锭　元稹缚戎人乐府中有一人能汉语自言家本长安窟小年随父戍安西河渭丨丨眼看没】
　　里【后汉书郡国志南阳郡宛本申伯国有丨丨津注东观书邓奉拒光武丨丨　水经注淯水又西迳史定伯碑南人西为丨丨津水上有三梁谓之丨丨渡明一统志丨丨津在南阳府城北四十里辨方志有曰柴篱者是也津上有三梁谓之丨丨渡邓奉拒光武于此】
　　埚【辽史太宗纪四年春正月如丨丨夏四月至自丨丨】
　　田【晋书刘曜载记陈安攻曜征西刘贡于南安休屠王石武自桑城将攻上邽以解南安之围安闻之惧驰归上邽遇于丨丨武以众寡不敌奔保张春故垒北史袁聿修传初聿修以太常少卿出使巡省仍令考校官人得失经兖州时邢邵为刺史别后送白防为信聿修不受与邵书云今日仰过有异常行丨丨李下古人所慎愿得此心不贻厚责　夏侯湛赋入果林造丨丨摘虎掌拾黄班落叶离母溃于清泉　古君子行乐府丨丨不纳履李下不正冠按晋来罗曲纳履作蹑履正冠作整冠　陶潜饮酒诗邵生丨丨中宁似东陵时　岑参诗酒榼缘青壁丨丨傍绿溪　元好问纳凉张氏庄诗山下行人遮日去却从茅屋问丨丨　又赠史子桓寻亲之行诗丨丨故侯贫且病嗳莫助之徒自伤　张澄和林秋日感怀诗丨丨无取终成谤市虎相传久是真　黄镇成南山紫云山居诗雨添舂药水云湿种丨丨　张羽咸阳宫行行人为问丨丨老地上挥锄休草草　又汉书王莽传临淮丨丨仪等为盗贼依阻防稽长州注服防曰姓丨丨名仪】
　　畴【左思蜀都赋其圃则有蒟蒻茱萸丨丨芋区　赵秉文答赵庆之节使诗遥想西川贤父老丨丨闲伴故侯鉏】
　　垄【陆游正月十六日园中诗年来洗尽东陵梦丨丨萧萧老故园】
　　园【旧唐书王宏义传宏义甞于乡里傍舎求主恡之宏义乃状言丨丨中有白兔县官捕逐斯须园苗尽矣　王维丨丨诗序维丨丨髙斋俯视南山形胜二三时辈同赋是诗兼命词英数公同用园字为韵韵任多少　庾信拟咏懐诗昔日东陵侯唯见丨丨在韦应物僴奴重阳二甥诗风雨飘茆屋蒿草没丨丨】圃【元好问送李甫之官青州诗郑重双鱼问消息故侯丨丨在东陵　方回次韵张耕道喜雨诗香润回丨丨声酣起蔗林　王恽咏田间诗斜日秋丨丨云间雨过初　倪瓉过赋萨仲明半野轩诗斜侵丨丨通花药稍傍薇垣近竹梧】
　　序【徐玑有题薛景石丨丨诗】
　　亭【阙名土风赋入丨丨而避暑临谷塾而迎秋】
　　桥【王逢复如干封诗丨丨往未遑云源访殊便】
　　戍【鼠璞今人到官贺谢语必言丨丨按齐侯使连称管至父戍葵丘时而徃及丨而代期丨公问不至请代弗许遂作乱弑齐侯此岂好出处矧戍役比之官则为猥贱尤难用之于庆贺】
　　虀【倦游杂录韩龙图贽山东人乡里食味好以醤渍啗谓之丨丨韩为河北都漕廨宇在大名府府中诸军营多鬻此物韩甞曰某营者最佳某营者次之赵说叹曰欧阳永叔甞撰花谱蔡君谟亦着茘枝谱今须韩龙图贽撰丨丨谱矣】
　　菹【诗中田有庐疆场有是剥是菹献之皇祖笺献丨丨于皇祖者顺孝子之心也】
　　饮【南史齐文宣王子良传夏月客至为设丨丨及甘果着之文敎士子文章及朝贵辞翰皆发敎撰录】荐【晏殊中园赋织女耀而丨丨大昴中而芋食】
　　薪【方囘唱詶诗茅索愿追田畯喜丨丨遥念室人悲】
　　刀【晋书孙恩传钱唐杜子恭有秘术甞就人借丨丨其主求之子恭曰当即相还耳既而刀主行至嘉兴有鱼跃入船中破鱼得丨丨其为神效往往如此】
　　镜【皮日休腊后送内大德从朂游天台诗他时丨丨知何用吴越风光满御筵】
　　绵【耶律楚材和冀先生韵诗宗亲成蔕固国祚等丨丨】
　　练【本草丨丨绞汁服止烦燥热渴利小肠治五淋压丹石毒洗面澡身去防令人恱泽白晳】牛【魏志胡昭传注自作一丨丨庐净埽其中营木为牀布草蓐其上至天寒时搆火以自炙呻吟独语陆游诗秋光正满丨丨庐】
　　豚【元史祭祀志丨丨大麦饭小麦麫季夏用之】
　　蠹【薛士隆金赋序金丨丨也似而小首足介尾咸具色若中金焉　元稹江邉诗池清漉螃蟹丨丨拾蟊】
　　贴【书史和薛绍彭为梁唐不收慰问帖云前世无大度危乱相乗蹑白髪如莲帽騧马似丨丨】味【蔬疏西古无称云金主征西域得之洪皓自燕中携归然丨中第一美丨而种徧天下不应晚出异方之物乃尔吾地以蒋福栅桥二处为絶品然家园中所种色青白而作枕様者便佳不必蒋栅也】字【李羣玉赠冯姬诗桂形浅拂梁家黛丨丨初分碧玉年】
　　様【端溪砚谱砚之形制曰丨丨】
　　时【左传齐侯使连称管至父戍葵丘丨丨而往曰及而代　杨万里斋房戏题诗醉乡无日不丨丨书圃何朝无菜色】
　　期【陈造志喜赋揆归涂之此由矧丨丨之匪遥从宫牒之百舍寄十口于萍漂】
　　事【挥麈前录宣和中蔡居安提举秘书省夏日防馆职于道山食居安令坐上征丨丨各疏所忆每一条食一片坐客不敢尽言居安所征为优欲毕校书郎董彦逺连征数事皆所未闻悉有依据咸叹服之识者谓彦逺必不能安后数日果补外】
　　处【杨万里贺皇太子生辰诗橘中招绮夏丨丨屏伾文】
　　情【薛能新雪诗茶兴留诗客丨丨想戍人】
　　熟【山海经积石山有丨一岁三丨　庾信将命至邺詶祖正员诗被陇文丨丨交塍香穗低　杜甫园人送诗江间虽炎瘴丨丨亦不早　陆游诗五月新麫成六月甘丨丨　袁士元送柴养吾先生游四明山诗林壑夏凉宜避暑主人丨丨许分餐　王逢寄崇明秦文仲诗白苎袍成雏养鹤水晶丨丨脍行鲈】甘【王禹偁寄题陜府南溪兼简孙何兄弟诗菱脆擘琼枝丨丨浮蜜筩】
　　美【史记萧相国世家召平者故秦东陵侯秦破为布衣贫种于长安城东丨丨故世俗谓之东陵从召平以为名也】
　　润【晋书羊祜传论泰始之际人祗呈贶羊公起平吴之防其见天地之心焉昔齐有黔夫燕人祭北门之鬼赵有李牧秦王罢东并之势桑枝不竞丨丨空慙】
　　分【战国防楼缓曰天下将因秦之怒乗赵之敝而丨丨之赵且亡何秦之图　薛道衡隋髙祖颂勾吴闽粤河朔渭涘九县丨丨三方鼎峙　栁宗元封建论周有天下裂土田而丨丨之设五等邦羣后布履星罗四周于天下　无名氏龙虎山赋丨丨道路之职辐辏东南之车】
　　剖【南史陈武帝纪八纮九野丨丨豆分　欧阳詹福州南涧寺记一朝丨丨中有雕琢　鲍照芜城赋见豆分下　阙名土风赋忽丨丨而豆分若烟收而雨竟　王湾晚夏马嵬卿叔池亭即事寄京都二三知己诗盛香莲近拆新味丨初丨】
　　嚼【杜甫与鄠县源少府宴渼陂诗饭抄云子白丨丨水精寒】
　　成【诗中田有庐疆埸有是剥是菹笺中田田中也农人作庐焉以便其田事于畔上种丨丨又入其税天子剥削淹渍以为菹贵四时之异物】
　　浮【朱灏逃暑赋晶盘赪而丨丨兮柰李流其丹乳】
　　忌【酉阳杂俎丨恶香香中尤丨麝郑注太和初赴职河中姬妾百余尽骑香气数里逆于人鼻是岁自京至河中所过路尽死一蔕不获】
　　苦【诗有敦丨丨烝在栗薪自我不见于今三年】
　　祭【礼记玉藻食枣桃李弗致于核丨丨上环食中弃所操疏丨丨上环者食亦祭光也环者横断形如环也断则有上下环也上环是疐间下环是脱华处也祭时取上环祭之也】
　　战【清异录吴越称霅上钱氏子弟逃暑取一各言子之的数言定剖观负者张宴谓之丨丨】
　　匏
　　匏【论语吾岂丨丨也哉焉能系而不食　易姤九五以包含章有陨自天疏以包者之为物生于肥地丨丨为物系而不食九五处得尊位而不遇其应是得地而不食故曰以丨丨也　齐书王僧防传质非丨丨实羞空悬　易林丨丨之德宜系不食君子失舆官正懐忧　又汉书天文志杵臼四星在危南丨丨有青黒星守之鱼盐贵　宋史天文志丨丨五星在离珠北天子果园也　曹植洛神赋叹丨丨之无匹兮咏牵牛之独处　阮瑀止欲赋伤丨丨之无偶悲织女之独勤　王禹偁七夕诗丨丨从系滞糠粃任簸】
　　匏子【蔬疏丨丨类也大而扁者可食小而长作细腰者可玩种类颇多偶得佳者不啻珍品瓠子匏类也形稍长锐上丰下味似胜之唐郑珣瑜所谓去毛烂烝莫拗折项此物也　白帖李适之饮酒器有丨丨巵】
　　匏叶【诗丨有苦丨济有深涉笺瓠叶苦而渡处深谓八月之时疏陆玑云丨丨少时可为羮又可淹煮极美】
　　匏瓠【晏殊中园赋丨丨在格以增衍藜藿缘阴而可摘晁补之即事次韵祝朝奉十一丈诗去年秋不在丨丨縁庭架】
　　匏竹【周礼大师掌六律六同以合阴阳之声皆文之以五声宫商角征羽皆播之以八音金石土革丝木丨丨　礼记郊特牲歌者在上丨丨在下贵人声也注丨笙也丨箎笛也　周语琴瑟尚宫钟尚羽石尚角丨丨利制大不逾宫细不过羽　栁宗元游防南池序羽觞飞翔丨丨激越熙然而歌婆然而舞持颐而笑瞪目而倨不知日之将暮　嵇康琴赋于时也金石寝声丨丨屏气】
　　匏土【韩愈送孟东野序乐也者郁于中而泄于外者也择其善鸣者而假之鸣金石丝竹丨丨革木八者物之善鸣者也】
　　匏居【楚语灵王为章华之台与伍举升焉曰台美夫对曰先君荘王为丨丨之台髙不过望国氛大不过容宴豆材不妨守备用不烦官府民不废时务官不易朝常先君是以除乱克敌而无恶于诸侯】匏爵【邹德溥郊禋赋馈食申之以盎齐兮又亚以丨丨之醍】
　　匏尊【苏轼赤壁赋驾一叶之扁舟举丨丨以相属　又游祖塔院诗道人不惜堦前水借与丨丨自在甞】匏赋【李程有丨丨】
