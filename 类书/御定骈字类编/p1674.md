<!-- { "loadSidebar": true } -->
　　【籍图画萌矣轩辕氏得于温洛中史皇苍颉状焉是时也丨丨同体而未分象制肇创而犹略无以传其意故有丨无以见其形故有丨　尚书故实王平南廙右军之叔也善丨丨尝谓右军吾诸事不足法惟丨丨可法后晋明帝师其画王右军学其书焉　图绘宝鉴徽宗万几之暇惟好丨丨兴学较艺如取士法　墨客挥犀藏丨丨者多取空名偶传为钟王顾陆之笔见者争售此所谓耳鉴又有观画而以手摸之相传以为色不印指者为佳画此又在耳鉴之下谓之揣骨听声　杜甫故著作郎贬台州司户荥阳郑公防诗昔献丨丨图新诗亦俱徃　黄庭坚赠米元章诗沧江静夜虹贯月定是米家丨丨船　顾瑛诗自爱玉山丨丨船西风百丈大江牵　又丨丨舫联句注三月三日与杨铁崖饮于丨丨舫侍姬素云行椰子酒遂成聨句如左】书史【北史甄琛传琛从父弟密清谨少嗜欲颇涉丨丨疾世俗贪竞为风赋以见意　唐书李靖传姿貎魁秀通丨丨尝谓所亲曰大夫遭遇要当以功名取富贵何至作章句儒　又王涯传别墅有佳木流泉居常丨丨自怡使客贺若夷鼓琴娱賔　五代史韩建传久乃渐通文字偶暇则课学丨丨　宋史吕文仲传见笔法下　续博物志见墨兵下　江淹顔特进延之侍宴诗揆日粲丨丨相都丽闻见　萧颖士防山作顾予尚牵纒家业重丨丨　韩愈秋怀诗归还阅丨丨文字浩千万】
　　书传【史记赵奢传秦之间言曰秦之所恶独畏马服君赵奢之子赵括为将耳赵王因以括为将代廉颇蔺相如曰王以名使括若胶柱而鼔瑟耳括徒能读其父丨丨不知合变也赵王不听遂将之　后汉书崔实传母有母仪淑德博览丨丨初实在五原常训以临民之政实之善绩母有其助焉　魏志王肃传薛夏字宣声天水人也注黄初中为秘书丞帝每与夏推论丨丨未尝不终日也每呼之不名而谓之薛君　宋史艺文志苏轼丨丨十三卷　又蔡沈丨丨六卷　前赵録渊幼而好学不舍昼夜尝谓同门生朱纪范隆等曰吾每观丨丨常鄙随陆之无武绛灌之无文一物之不知固君子耻之也　又平声史记范雎王稽遂与范雎入咸阳已报使因言曰魏有张禄先生天下辩士也曰秦王之国危于累卵得臣则安然不可以丨丨也臣故载来　杜荀鹤夏日留题张山人林亭诗求猿句寄山深寺乞鹤丨丨海畔洲】
　　书籍【魏志王粲传粲徙长安左中郎将蔡邕见而奇之时邕才学显著贵重朝廷常车骑填巷賔客盈坐闻粲在门倒屣迎之粲至年既幼弱容状短小一坐尽惊邕曰此王公孙也有异才吾不如也吾家丨丨文章尽当与之　又胡昭传注傅子曰胡征君怡怡无不爱也虽仆必加礼焉外同乎俗内秉纯洁心非其好王公不能屈年八十而不倦于丨丨者吾于胡徴君见之矣　晋书张华华雅爱丨丨身死之日家无余财惟有文史溢于几箧尝徙居载书三十乘　又王恭临刑自理须鬓神无惧容谓监刑者曰我闇于信人所以致此原其本心岂不忠于社稷但令百代之下知有王恭耳家无财帛唯丨丨而已为识者所伤　宋书傅隆传归老在家手不释卷博学多通特精三礼谨于奉公常手抄丨丨　南史刘峻安成王秀雅重峻及安成王迁荆州引为户曹参军给其丨丨使撰类苑　又刘歊与族弟讦并隠居求志遨游林泽以山水丨丨相娱而已　元史王约传仁宗以詹事院诸事循轨大喜面赐犀带力辞又赐江南所取丨丨亦辞　嵇康答难养生论彭祖七百安期千年则狭见者谓丨丨妄记庾信周上柱国齐王宪神道碑爱玩丨丨敦崇礼乐崔泰之冬日述懐诗飞萤玩丨丨白鳯吐文章　崔国辅七夕诗阁下陈丨丨围中嚗绮罗　杜甫游何将军山林诗尽捻丨丨卖来问尔东家】
　　书策【册同礼记曲礼先生丨丨琴瑟在前坐而迁之戒勿越　唐书陈叔达大业中授内史舍人出为綘都通守髙祖西师以郡听命授丞相府主簿封汉东郡公与温大雅同筦机秘方禅代时丨丨诰诏皆其笔也　元史虞集集三嵗即知读书岁乙亥汲挈家趋岭外干戈中无丨丨可携杨氏口授论语孟子左氏欧苏文闻輙成诵比还长沙就外传始得刻本则已尽读诸经通其大义矣　韩愈送石处士序宵则沐浴戒行李载丨丨问道所由告行于常所来往晨则毕至张上东门外　陆防醉眠曲鼻间鼾声欲撼屋手中丨丨正堕前】
　　书卷【南史臧严孤贫勤学行止丨丨不离手　宋史礼志大中祥符元年皇城司奏左承天门屋南角有黄帛曵鸱尾上帛长二丈许缄物如丨丨纒以青缕三道封处有字隠隠盖神人所谓天降之书也　庾信髙鳯好书不知流麦賛石门云渡铜梁雨来麦流虽逺丨丨犹开　韦应物假中枉卢二十二书亦偁卧疾兼讶李二久不访问以诗答书因戯李二诗见枕边下杜甫萤火诗未足临丨丨时能防客衣　人水阁朝齐诗雨槛卧花丛风牀展丨丨　元稹秋堂夕诗见牀席下　白居易不出门诗鹤笼开处见君子丨丨展时逢古人】
　　书尺【宋史王继恩诏中外臣僚曽与继恩交识及通丨丨者一切不问】
　　书牍【史记匈奴汉遗单于丨丨以尺一寸辞曰皇帝敬问匈奴大单于无恙　南史范云云居选官丨丨盈案賔客满门应答如流无所壅滞　东观余论唐人及国初前辈与人丨丨或只用押字与名用之无异上表章亦或尔　刘基感时述事书公庭委旧事丨丨呈新选　又汉书周勃勃下廷尉恐不知置辞狱吏乃丨丨背示之】
　　书素【范成大懐龚养正诗昨承丨丨说行待板舆归】
　　书简【宋史王曽平生自奉甚俭有故人子孙京来告别送数轴简纸啓视之皆人丨丨后裁取者　陆玑诗疏蜾嬴取桑虫负之于木空中或丨丨笔筒中七日而化为其子】
　　书帖【唐书颜师古传多藏古图画器物丨丨亦性所笃爱　宋史宋湜传见笔法下　尚书故实王内史丨丨中有与蜀郡守宋书求樱桃来禽日给藤子　杜甫观公孙大娘弟子舞剑噐行序吴人张旭善草书丨丨数常于邺县见公孙大娘舞西河剑噐自此草书长进　温庭筠洞户诗画图惊走兽丨丨得来禽】书帙【龙城録张复澧州人饱丨丨作条山集三十卷论世外事　马祖常草亭赋笔简研石丨丨剑器布且列也　张谓湘中有懐诗不用开丨丨偏宜上酒楼杜甫咏竹诗色侵丨丨晚隂过酒樽凉　又西郊诗傍架齐丨丨看题减药囊　虞集诗燕泥丨丨晚鱼浪钓丝晴】
　　书札【蜀志谯周研精六经尤善丨丨颇晓天文而不以留意诸子文章非心所存不悉徧视也　南史陶景传自号华阳陶隠居人间丨丨即以隠居代名杜审言赠崔融诗云天断丨丨风土异炎凉　李颀寄万齐融诗我有一丨丨因之芳杜洲　岑参送王著作赴淮西幕府诗言笑日无度丨丨凡几封　李白学古诗足系一丨丨寄言难离羣　杜甫水宿遣兴诗童穉频丨丨盘餐讵糁藜　又将赴成都草堂诗五马旧曽谙小径几回丨丨待潜夫　独孤及苦热行况有阮元瑜翩翩秉丨丨　白居易诗箧中亦有旧丨丨纸穿字蠧成灰尘　周贺送陆判官防秋诗要丨丨去应到碛东云　方干书桃花坞周处士壁诗何事嬾于嵇叔夜更无丨丨答公卿　罗隠寄詶邺王罗令公诗丨丨二王争巧拙篇章七子避风流　曹唐小游仙诗玉童私地夸丨丨偷写云謡暗赠人】
　　书翰【南史王既人望所宗造次必存礼法凡动止施为及丨丨仪体后人皆依放之　北史卢柔时河苑之役大军屡捷汝颍之间多举义来附丨丨往返日百余牒柔随机报答皆合事宜　文心雕龙符者孚也徴召防伪事资中孚三代玉瑞汉世金竹末代从省易以丨丨矣　隋唐嘉话太宗称虞监博闻徳行丨丨词藻忠直一人而已兼是五善】
　　书信【晋书陆机初机有骏犬名曰黄耳甚爱之既而羁寓京师久无家问笑语犬曰我家絶无丨丨汝能赍书取消息不犬揺尾作声机乃为书以竹筩盛之而系其颈犬寻路南走遂至其家得报还洛其后因以为常　梁武帝连珠研磨墨以腾文笔飞毫以丨丨王昌龄寄穆侍御出幽州诗莫道蓟门丨丨少鴈飞犹得到衡阳　杜甫寄韦有夏郎中诗省郎忧病士丨丨有柴胡　孟郊送丹霞计阮芳颜上人归山诗见衣裘下】
　　书案【后汉书刘韩夫人尤嗜酒每侍饮见常侍奏事怒曰帝方对我饮正用此时持事来乎起抵破丨丨　白居易偶眠诗放桮丨丨上枕臂火炉前刘禹锡白侍郎池北新葺水斋即事招賔诗酒瓶常不罄丨丨任成堆　李羣玉移松竹诗待取满庭苍翠合酒尊丨丨闭门休　杜荀鹤题弟侄书堂诗见砚池下】书榻【韦庄夏夜诗傍水迁丨丨开襟纳夜凉】
　　书牀【白居易东南行丨丨鸣蟋蟀琴匣网蜘蛛　方干陆处士别业诗夜深回钓楫月影出丨丨】书帐【梁昭明太子太蔟正月啓敬想足下神游丨丨性纵琴堂谈丛发流水之源笔阵引崩云之势　骆賔王冬日过故人任处士书斋诗见墨池下白居易三年除夜诗堂上丨丨前长幼合成行】
　　书幌【北户録梁简文答徐接书曰特设丨丨乍置笔牀宋之问独宿蓝田山庄诗药栏听蝉□丨丨见禽过　骆賔王对雪诗积彩明丨丨流韵绕琴台　刘长卿过裴舍人故居诗丨丨无人长不卷秋来芳草自为萤　孟浩然宴王道士房诗丨丨神仙箓画屏山海图　杜甫故著作郎贬台州司户荥阳郑公防诗未曽寄官曹突兀倚丨丨　郑谷赋蝴蝶诗丨丨轻随梦歌楼误采妆　唐彦谦红叶诗薛荔垂丨丨梧桐坠井牀黄滔对春雪诗丨丨飘全湿茶铛入旋融苏轼雪诗五更晓色来丨丨半夜寒声落画檐】
　　书帷【隋炀帝秦孝王诔琴台夜开丨丨画闭　徐陵玉台新咏序永对玩于丨丨常循环于纎手　田锡杨花赋春苑深严丨丨閴寂　岑文本安徳山池宴集诗丨丨通竹径琴台枕槿篱　杜甫雨诗髙轩当滟滪润色静丨丨　白居易对琴酒诗西窗明且暖晚坐卷丨丨　陆游初夏幽居杂赋诗渴蜂窥砚水狂蝶入丨丨】
　　书厨【南史陆澄传澄当世称为硕学读易三年不解文义欲撰宋书竟不成王俭戏之曰陆公丨丨也】书匮【晋书刘曜载记初曜之亡与曹恂奔于刘绥绥匿丨丨载送于王忠忠送之朝鲜　朱子泉州同安县学故书目序同安学故有官书丨丨无籍记文书官吏转以相承不复訾省　白居易题文集柜诗破柏作丨丨柜牢柏复坚】
　　书箱【晋书王祥见牀榻下】
　　书簏【晋书刘栁时右丞迪好广读书而不觧其义栁惟读老子而已迪每轻之栁云卿读书虽多而无所解可谓丨丨矣　唐书李邕父善有雅行淹贯古今不能属辞故人号丨丨　宋史欧阳修修游随得唐韩愈遗槀于废丨丨中读而心慕焉　东宫旧事皇太子初拜有漆马齿丨丨金装彩花簏　李商隠咏懐诗自哂成丨丨终当咒酒巵　皮日休醉中即席赠润卿博士诗茅山顶上携丨丨笠泽心中漾酒船　范成大三月十六日石湖书事诗依然北窗下凝尘满丨丨　陆游诗昨日遣画笋今日废丨丨】
　　书笼【广博物志隋开皇初广都孝亷侯遁至剑门外忽见四黄石遹爱之收藏丨丨负之以驴既歇鞍取看皆化为金】
　　书笥【栁宗元为韦京兆祭太常崔少卿文原念往昔爱均骨肉我有丨丨盈君尺牍寤言在耳今古何速戴敏诗临行抖擞安丨丨分付诸郎各一经】
　　书笈【神仙封衡有二侍者一负丨丨一携药笥】
