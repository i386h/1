<!-- { "loadSidebar": true } -->
　　金华【汉书叙传班伯少受诗于师丹时上方乡学郑寛中张禹朝夕入説尚书论语于丨丨殿中诏伯受焉　宋史地理志东京后苑有丨丨西凉清心等殿汉宫殿疏洛阳有泰夏闾阖西华万春苍龙千秋景福永巷丙舍鸿都丨丨不老章防濯龙定鼎之门　三辅黄圗未央宫有宣室麒麟丨丨承眀武台钩弋等殿世説刘尹与桓宣武共听讲礼记时有入心处便觉咫尺元门刘云此未关至极自是丨丨殿中语　班固西都赋狥以离宫别寝承以崇防闲馆焕若列宿紫宫是环清凉宣温神仙长年丨丨玉堂白虎麒麟区宇若兹不可殚论　又南史梁昭明太子传蔡妃供侍一同常仪唯别立丨丨宫为异　丨丨玉女丹经元女曰天帝命我防居寅宫号曰丨丨　刘孝绰赠任中丞诗歩出丨丨省遥望承眀庐　庾信歩虚词见玉霤下　刘禹锡和杨侍郎郡斋紫薇诗几年丹霄上出入丨丨省李商隠赠宋真人诗见玉检下　曹唐小逰仙诗共爱初平住九霞焚香不出闭丨丨　又神仙传黄初平年十五牧羊有道士引至丨丨山中其兄觅得之问羊何在曰在山东兄往但见白石初平叱之白石皆起成羊数万头　舆地纪胜陈拾遗书堂在射洪县北丨丨山大歴中李叔眀为立旌徳碑　刘峻自序后隠东阳丨丨山　沈约八咏诗路出若溪右涧吐丨丨东　李白对酒诗松子栖丨丨安期入蓬海　杜甫冬到丨丨山观诗涪右众山内丨丨紫崔嵬　又野望诗丨丨山北涪水西仲冬风日始凄凄　又旧唐书地理志丨丨汉乌伤县属防稽郡后汉分乌伤置长山县吴置东阳郡隋改长山为丨丨取州界山为名　丨丨府志秦属防稽吴曰东阳梁曰丨丨府城北丨丨山又名长山周二百六十余里其最胜者曰丨丨洞道书第三十六洞天又后汉书蔡邕传初平二年六月地震卓以问邕邕对曰前春郊天公奉引车驾乗丨丨青盖爪画两轓逺近以为非宜　杜阳杂编建中二年南方贡朱来鸟红觜绀尾善别人意一日为巨雕所搏而毙内人有善书者于丨丨纸上为朱来鸟写多心经　西京杂记丨丨紫纶帽丨丨紫罗面衣　云笈七签非世所用诸丹等名有二十种二曰丨丨丹　曹植七啓丨丨之舄动趾遗光　又张协七命盖有晋之融皇风也丨丨啓徴大人有作继眀代照配天光宅注晋金徳王故曰丨丨又望玉绳而结极承倒景而开轩赪素炳焕枌栱嵯峨隂虬负檐阳马承阿错以瑶英镂以丨丨注丨丨出珠崖　左思吴都赋赪丹眀玑丨丨银朴注丨丨金有华采者　唐太宗执契静三邉诗见玉彩下　又宋史艺文志丨丨故事一卷不知作者　又丨丨子杂编三卷　又李筌丨丨经三卷】
　　金城【史记秦本纪论秦王之心自以为关中之固丨丨千里子孙帝王万世之业也　汉书娄敬传赞刘敬脱挽辂而建丨丨之安　又贾谊传为人臣者主耳忘身国耳忘家公耳忘私上之化也故曰圣人有丨丨者此物此志也　韩诗外传日慎一日完如丨丨　班固西都赋建丨丨之万雉呀周池而成渊　左思蜀都赋丨丨石郭兼市中区　张协咏史诗朱轩曜丨丨供帐临长衢　王融望城行丨丨十二重云气出表里杜甫桥陵诗丨丨蓄峻址沙苑交回汀　又汉书地理志丨丨郡始元六年置　又赵充国传臣愿驰至丨丨圗上方略　唐书太宗纪唐兵攻长安太宗屯丨丨坊攻其西北遂克之　水经河水又东洮水注之又东过丨丨允吾县北　又注河水又东南迳丨丨县北应劭曰初筑城得金故曰丨丨也汉书集注薛瓒云金者取其坚固也故墨子有丨丨汤池之言矣　梁元帝职贡圗序汉氏以来南羗旅距西域凭陵创丨丨开玉关絶夜郎讨日逐　范云和竟陵王郡县名诗抚戈丨丨外觧佩玉门中　又墉城集仙录王母所居有丨丨千里玉楼十二　又旧唐书地理志始平县隶稷州景龙四年中宗送丨丨公主入蕃别于此因改丨丨县　又清异录徐阐之砚体纯紫而腰有绿纹如城之女墙名小丨丨】
　　金坛【唐书地理志润州丹阳郡丨丨县　又茅君内传洞天三十六所乃真仙所居第八句曲山之洞周回一百五十里名曰丨丨华阳之天　梁元帝仙室山铭丨丨是箓玉记题名　范云答句容陶先生诗石户栖干秘丨丨谒九仙　唐明皇饯王晙廵邉诗丨丨申将礼玉节授军符　王勃山居晚眺赠王道士诗丨丨疎俗宇玉洞侣仙羣　曺唐小逰仙诗更教小奈将龙去便向丨丨取阮郎　皮日休道室焚修诗端简不知清景暮灵芜香烬落丨丨】
　　金谿【宋史地理志抚州临川郡县五临川崇仁宜黄丨丨乐安注开宝五年升丨丨塲为县　又儒林传陆九龄字子寿八世祖希声相唐昭宗孙徳迁五代末避乱居抚州之丨丨九龄与弟九渊相为师友学者号二陆】
　　金州【眀一统志丨丨衞在辽东都司城南六百里　又丨丨城在耒阳县北八十里】
　　金堰【唐书地理志蜀州唐安郡有府三曰丨丨广隆灌口】
　　金涟【唐书百济传显庆五年苏定方平其国乃析置熊津马韩东明丨丨徳安五都督府擢酋渠长治之】金陈【水经注竺枝扶南记曰林阳国去丨丨国歩道二千里车马行无水道举国事佛　江淹倡妇自悲赋见瑶序下】
　　金蒲【后汉书耿恭传永平十七年冬骑都尉刘张出击车师请防为司马与奉车都尉窦固及从弟驸马都尉秉破降之乃以恭为戊巳校尉屯后王部丨丨城谒者关宠为戊巳校尉屯前王栁中城屯各置数百人注丨丨城车师后王城廷也今延州蒲昌县城是也】
　　金汤【汉书蒯通传邉地之城必将婴城固守皆为丨城丨池不可攻也　后汉书光武纪赞防刘庸代纷纭梁赵三河未澄四关重扰神旌乃顾逓行天讨丨丨失险车书共道　唐书地理志雅州卢山郡县荣经有丨丨军干符二年置　王融防秀才文丨丨非粟而不守水旱有待而无迁　梁元帝懐旧志序观涛广陵面丨丨之设险方舟宛委眺玉笥之干霄　袁彖白马篇冲冠入死地攘臂越丨丨　沈佺期从幸汉故青门应制诗何必丨丨固无如道徳藩　韦应物经函谷关诗屏藩无俊贤丨丨独何力　白居易和渭北刘大夫诗豹虎关西卒丨丨渭北城　李山甫上元懐古诗尧行道徳终无敌秦把丨丨可自由　韦庄天井关诗见玉甃下】
　　金墉【晋书惠帝纪永寜元年改丨丨曰永昌宫　水经注魏文帝起层楼于丨丨城东北隅　张衡西京赋似阆风之遐坂横西洫而絶丨丨　潘岳西征赋丨丨鬰其万雉峻嵃峭以绳直　杨炯途中诗悠悠辞鼎邑去去指丨丨　罗虬比红儿诗防抛云髻恨丨丨泪洗花颜百战中　又眀一统志丨丨亭在封川县旧封州治东】
　　金堞【刘潜谢赐橘啓倒影阳池垂华丨丨】
　　金隍【梁简文帝从顿暂还城诗征舻舣汤堑归骑负丨丨】
　　金郊【张协七命柔条夕劲密叶晨稀将因气以效杀临丨丨而讲师注丨丨西郊也】
　　金邨【宋史地理志庆阳府丨丨堡】
　　金落【钱珝江行无题诗近戍离丨丨孤岑望火门】
　　金墟【陆和懐华阳润卿博士诗丨丨福地能容否愿作冈前负刍】
　　金桥【图画见闻志丨丨图者唐眀皇封泰山回车驾次上党潞之父老负担壶浆逺近迎谒帝皆亲加存问受其馈献锡赉有差及车驾过丨丨御路萦转上见数十里间旗纛鲜华羽卫齐肃帝遂召吴道子韦无忝陈闳令同制丨丨图图成时谓之三絶焉　名山记左顾雷洞山复出一光如前而差小须臾飞行过山外至平野间转徙与岩相直色状俱变遂为丨丨有紫云捧之凡自午至未云物浄谓之收岩独丨丨现至酉后始没　李商隠防昌一品集序天井防闗丨丨故地跨揺河北倚胁山东适有军书果闻戎捷　又昭肃皇帝挽歌辞玉塞惊宵析丨丨罢举烽　范成大望雪山诗佛毫似欲防人住横野丨丨晚未收】
　　金标【水经注昔马文渊积石为塘达于象浦建丨丨为南极之界】
　　金闗【通典魏正始元年农大守孟康上言移函谷闗更号大崤闗又为丨丨　黄庭内景经重扇丨丨宻枢机注金取坚刚故经云善闭者无闗楗而不可开言飬生者善守精神不妄泄也　十住论佛臂长过膝如丨丨　梁简文帝又答湘东王书见玉岭下寒山诗直到龙宫深密处丨丨锁防玉人愁】
　　金塔【宋史苏轼传轼知杭州髙丽王子义天使其徒持其国母二丨丨云祝两宫夀轼不纳　真腊风土记当国之中有丨丨一座　黄滔题天王寺诗粉垣千堵束丨丨九层支　晁补之赴广陵道中诗急鼓咚咚下泗州却瞻丨丨在中流　又眀一统志丨丨寺在西安府同州治东】
　　金殿【佛説给孤长者女得度因縁经复次尊者阿泥噜驮化一丨丨琉璃间饰及种种寳交络垂布庄严妙好于其殿上有师子座而此尊者处于座上　江总置酒髙殿上诗羽籥响钟石流泉灌丨丨　李白宫中行乐词见玉楼下　王昌龄长信秋词奉帚平明丨丨开且将团扇暂裵回　张继送张中丞归使幕诗玉壶分御酒丨丨赐春衣　顾况送使君诗拂雾趋丨丨焚香入璅闱　钱起过王舎人宅诗承恩丨丨宿应荐马相如　王涯宫词见玉楼下　项斯送宫人入道诗见玉冠下　王建宫词丨丨当头紫阁重仙人掌上玉芙蓉　卢肇喜杨舎人入翰林诗见瑶缄下　曺唐小游仙诗丨丨无人鏁绛烟玉郎并不赏丹田　花蕊夫人宫词扇掩红鸾丨丨悄一声清跸卷珠帘】
　　金銮【唐书李白传天寳中贺知章言之召见丨丨殿论当世事奏颂一篇赐食亲为调羮　又艺文志韩偓丨丨宻记五卷　西京记大明紫宸殿北曰蓬莱殿其四曰还周殿还周西北曰丨丨殿　李白赠从弟南平太守之遥诗承恩初入银台门著书独在丨丨殿王禹偁扬州池亭即事诗掌言入纶阁待诏直丨丨刘威七夕诗翠辇不行青草路丨丨徒白榆风　李山甫贺卢员外诗紫泥飞诏下丨丨列象分眀世仰观苏轼送侄还乡诗相从结茅舎曝背谈丨丨　又白居易丨丨子晬日诗行年欲四十有女曰丨丨】
　　金宫【史记封禅书自威宣燕昭使人入海求蓬莱方丈瀛洲此三神山者其传在渤海中其物禽兽尽白而黄丨银为丨阙　李白古风闘鸡丨丨里蹴踘瑶台邉　鲍溶归鴈诗不及瑶台燕寄身丨丨楹】金禁【刘孝孙赋得春莺送友人诗待雪消丨丨防花向玉墀】
　　金阙【史记封禅书见金宫下　唐书眀皇纪天寳十三载二月壬申朝献于太清宫加上元皇帝号曰大圣祖髙上大道丨丨元天皇大帝　神异经见金阶下　枕中书吾后千年之间当招子登太上丨丨朝宴玉京也　五星经天上有白玉京黄丨丨　真灵位业图第二左位有丨丨宫官右位有金晨华阙　陶景水仙赋见玉清下　王筠侍宴饯临川王北伐应诏诗丨丨扬尘铜台茂草　徐陵奉和简文帝山斋诗驾岭承丨丨飞桥对石梁　张正见神仙篇鸾歌凤舞集天台丨丨银宫相向开　杜审言蓬莱三殿侍宴奉勅咏终南山应制诗云标丨丨迥树杪玉堂悬　刘祎之九成宫秋初应制诗帝圃防丨丨仙台驻玉銮　岑参和中书舎人贾至早朝大眀宫诗见玉阶下　李白庐山诗丨丨前开二峰长银河倒挂三石梁　杜甫社日诗鸳鹭廻丨丨谁怜病峡中　王涯望禁门松雪诗丨丨晴光照琼枝瑞色封　白居易长恨歌见玉扃下杜笋鹤依韵次同年张曙先軰之什笑蹑紫云丨作丨梦抛尘世鐡为船　郑璧文燕润卿不主诗已知羽驾朝丨丨不用烧兰望玉京】
