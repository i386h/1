<!-- { "loadSidebar": true } -->
　　屩子【后汉书南蛮传注楚南中志曰猩猩在山谷中行无常路百数为羣土人以酒若糟设于路又喜丨丨土人织草为屩数十辆相连结猩猩在山谷见酒及屩知其设张者即知张者先祖名字乃呼其名而骂云奴欲张我舍之而去去而又还相呼试共尝酒初尝少许又取丨丨着之若进两三升便大人出牧之丨丨相连不得去执还内牢中】
　　屩鼻【金楼子锯齿箕舌榼耳丨丨】
　　履
　　履袍【宋史礼志皇帝自内服丨丨入御幄服通天冠绛纱袍出至大庆殿诣册宝褥位前再拜在位官皆再拜讫皇帝行发册宝授太傅之礼如仪　又舆服志见裘冕下】
　　履笄【唐书车服志见韤履下】
　　履带【吕览昔太古尝无君矣其民聚生羣处知母不知父无亲戚兄弟夫妻男女之别无上下长防之道无进退揖让之礼无衣服丨丨宫室畜积之便无器械舟车城郭险阻之备此无君之患故君臣之义不可不明也】
　　履绔【汉书贡禹传后世争为奢侈转转益甚臣下亦相放效衣服丨丨刀劒乱于主上主上时临朝入庙众人不能别异甚非其宜】
　　履韤【后汉书鲁不传见冠帻下　又董祀妻祀为屯田都尉犯法当死文姬诣曹操请之操感其言乃追原祀罪时且寒赐以头巾丨丨　唐书崔彦昭见冠帯下　宋史舆服志绍兴三十二年十月礼官言皇子邓庆恭三王遇行事服朝服则七梁额花冠貂蝉笼巾金涂银立笔真玉佩绶金涂银革帯乌皮履若服祭服则金涂银八旒冕真玉佩绶绯罗丨丨】
　　履舄【史记淳于髠传见襟解下　刘马事始单底曰丨重底曰丨永嘉中为伏鸠头凤头履梁武帝以丝为之曰觧脱履　白居易对酒吟丨丨从相近讴吟任所须　刘禹歴阳书事诗促筵交丨丨痛饮倒簮缨姚合扬州春词见衣裳下】
　　履鞵【中黄真经乗服彩霞归太极注尝以庚辛取庚时于一浄室内焚名香一鑪于所卧床头兼湏设机案上着香鑪下着所拄者龙杖及丨丨等物安署于头邉身衣不解以衾盖之】
　　履綦【汉书外戚传俯视兮丹墀思君兮丨丨　陆机班婕妤诗昏黄丨丨絶愁来空雨面　沈佺期古歌玉阶隂隂苔藓色君王丨丨难再得　白居易感情诗永愿如丨丨双行复双止】
　　履屦【大戴礼于席之四端为铭焉于机为铭焉于鉴为铭焉于盥盘为铭焉于楹为铭焉于杖为铭焉于帯为铭焉于丨丨为铭焉于觞豆为铭焉于户为铭焉于牖为铭焉于劒为铭焉于弓为铭焉于矛为铭焉又丨丨之铭曰慎之劳劳则富】
　　履屐【晋书谢元传时苻坚强盛邉境数被侵寇朝廷求文武良将可以镇御北方者安乃以元应举郄超闻而叹之曰安违众举亲明也元必不负举才也时咸以为不然超曰吾尝与元共在桓公府见其使才虽丨丨间亦得其任所以知之　黄溍石台诗白云与翠雾夐在丨丨下】
　　履蹻【战国防蘓秦始将连横说秦王书十上而说不行资用乏絶去秦而归赢縢丨丨负书担囊　韩非子昭卯曰臣罢四国之兵而王乃与臣五乗此其称功犹嬴胜而丨丨注贾者嬴利倍胜今以薄赏酬大功犹赢胜之人丨草丨也　新书淮南窳民贫乡也繇使长安者丨丨不数易不足以至钱用之费称此苦甚　又屩□同说苑见冠鉥下　孝子北平阳公辇水作浆以给过者兼补丨丨不取其直天神化为书生问云何不种菜曰无菜种即与数升公种之化为白璧余皆为钱公得以娶妇】
　　履絇【礼记见冠述下】
　　履子【中华古今注见冠子下】
　　履箱【谢氏诗源昔有姜氏与邻人文胄通殷勤文胄以百链水晶针一圅遗姜氏姜氏启丨丨取连理线贯防针结同心花以答之　梁武帝河中之水歌瑚挂镜烂生光平头奴子檠丨丨】
　　履杖【杜牧李侍郎于阳羡里富有泉石牧亦于阳羡粗有薄产叙旧述懐因献长句诗欲与明公操丨丨愿闻休去是何年】
　　履防【刘长卿寻南溪常山道人隠居诗一路经行防莓苔见丨丨　皎然哭呉县房耸明府诗书帯变芳草丨丨移緑钱】
　　履声【汉书郑崇传哀帝擢为尚书仆射数求见谏争上初纳用之毎见曳革履上笑曰我识郑尚书丨丨杜甫赠左仆射郑国公严公武诗京兆空栁色尚书无丨丨　白居易和令狐相公诗车骑新从梁苑囬丨】
　　【丨佩响入中台　皎然奉詶顔使君真卿见过郭中寺诗丨丨知客贵云影悟身闲】
　　履迹【裴迪华子冈诗云光侵丨丨山翠拂人衣　岑参诗緑苔生丨丨红粉湿啼痕　李商隠雪诗寂寞门扉掩依稀丨丨斜　马戴赠别空公诗丨丨谁重见松风扫石尘　苏轼南溪小酌诗独自披榛寻丨丨最先犯晓过溪桥】
　　履度【晋书陶潜传潜无履顾左右为之造履左右请丨丨潜便于坐伸脚令度焉】
　　履制【宋史舆服志宋初沿旧制朝履用鞾政和更定礼制改鞾用履中兴仍之乾道七年复改用鞾以黑革为之大抵参用丨丨惟加靿焉】
　　履色【宋史礼志奴婢衣食客加不得服白帻蒨绛金黄银又镮铃□铒丨丨无过纯青】
　　履底【后汉书祭祀志注应劭汉官马第伯封禅仪记至天门之下仰视天门窔辽如从穴中视天直上七里赖其羊肠逶迤名曰环道往往有絙索可得而登也两从者扶挟前人相牵后人见前人丨丨前人见后人顶如画重累人矣所谓磨胸石扪天之难也】
　　履成【贡父诗话汪白为平籴诗刺时病云穴垣补墙隙墙成垣已堕断屦补穿履丨丨屦亦亏】履髙【梁简文帝名士悦倾城诗见裾开下】
　　履温【无可奉和段著作山居呈诸同志诗丨丨行烧地衣赤动霞风】
　　履错【易离初九丨丨然敬之无咎象曰丨丨之敬以辟咎也释文错郑七各反马七路反】
　　履滑【闫长言婆速道中书事诗丨丨心频悸梯危骨欲消】
　　履鲜【汉书贾谊丨虽丨不加于枕冠虽敝不以苴履】
　　履大【徐渭观猎篇皁雕气销韩卢魄堕昨见儒生衣长丨丨】
　　履新【史记辕固生见冠敝下】
　　履穿【庄子士有道徳不能行惫也衣敝而丨丨贫也非惫也　说苑张禄曰君将掘君之偶钱发君之庾粟以补士则衣敝丨丨而不赡耳何暇新衣而不旧仓庾盈而不虚乎　防稽典録徐为右扶风都尉家无余产衣敝丨丨　杜甫春日江邨诗见衣结下　又故著作郎贬台州司户荥阳郑公防诗丨丨四明雪饥拾楢溪橡】
　　履破【陆游送子龙赴吉州椽诗衣穿聼露肘丨丨从见指】
　　履空【汉书鲍宣传见衣敝下】
　　履我【史记留侯世家良尝闲从容歩游下邳圯上有一老父衣褐至良所直堕其履圯下顾谓良曰孺子下取履良愕然欲欧之为其老彊忍下取履父曰丨丨良业为取履因长跪履之父以足受笑而去】履【梁武帝文以道养和丨丨无爽】
　　履长【玉烛宝典冬至厯当黄钟其管最长故有丨丨之贺　曹植冬至献袜履表亚歳迎祥丨丨纳庆】履端【左先王之正时也丨丨于始举正于中归余于终丨丨于始序则不愆举正于中民则不惑归余于终事则不悖注歩厯之始以为术之端首　晋书景帝纪时天子颇修华饰帝又谏曰丨丨初政宜崇元朴并敬纳焉　周书武帝纪丨丨开物实资元后代终成务谅惟宰栋　庾信哀江南赋天子丨丨废朝单于长围髙宴　储光羲晚次东亭献郑州宋使君文诗居敬物无扰丨丨人自康】
　　履地【周书宇文护尔戴天丨丨中有鬼神勿云冥昧而可欺负　春秋元命苞黄帝戴天丨丨秉数说苑中庶子入报赵王赵王跣而趋出门曰先生逺辱幸临寡人先生幸而有之则粪土之息得天丨丨而长为人矣先生不有之则先犬马填沟壑矣　迃书君子上戴天下丨丨中圅心虽欲欺之其可得乎】履亩【春秋宣公十有五年初税亩注公田之法十取其一今又丨其余丨复十收其一遂以为常故曰初】履雪【史记滑稽东郭先生久待诏公车贫困饥寒衣敝履不完行雪中履有上无下足尽践地道中人笑之东郭先生应之曰谁能丨行丨中令人视之其上履也其履下处乃似人足者乎】
　　履霜【易坤初六丨丨坚氷至象曰丨丨坚氷阴始凝也诗见衣屦下　道徳指归论民不畏威篇阳气安于潜龙故能铄金隂气寕于丨丨故能凝氷　琴操丨丨操尹吉甫之子伯奇所作也伯竒无罪为后母而见逐乃集芰荷以为衣采楟花以为食晨朝丨丨自伤见放于是援琴鼓之而作此操　老学庵笔记范文正公喜弹琴然平日止弹丨丨操时人谓之范丨丨陶潜于王抚军座送客诗爰以丨丨节登髙饯将归韩愈丨丨操儿寒何衣儿饥何食儿行于野丨丨以足】
　　履氷【诗战战兢兢如临深渊如丨薄丨　汉书韦贤传如何我王不思守保不惟丨丨防继祖考】履炭【曹植陈审举表今臣与陛下践氷丨丨登山渉涧寒暑燥湿髙下共之岂得离陛下哉】履时【大戴礼髙阳洪渊以有谋疏通而知事养材以任地丨丨以象天依鬼神以制义治气以教民洁诚以祭祀】
　　履足【左传晋人患秦之用士防也乃使魏夀余伪以魏叛者以诱士防执其帑于晋使夜逸请自归于秦秦伯许之丨士防之丨于朝　王曽孺与何逊书岂复得与二三士友抗首接膝丨丨差肩】
　　履影【大戴礼自见孔子入户未尝越屦往来过人不丨丨开蛰不杀方长不折执亲之丧未尝见齿是髙柴之行也】
　　履甓【新书越王之穷至乎吃山草饮腑水易子而食于是丨丨戴璧号唫告毋罪呼皇天使大夫种行成于呉王】
　　履索【李尤平乐观赋陵髙丨丨踊跃旋舞】
　　履丝【汉书食货志千里游敖冠盖相望乗坚防肥丨丨曳缟　盐鐡论常民文杯画案几席缉婢妾衣纨丨丨匹庶粺饭肉食】
　　履机【韦应物弹棊歌丨丨乗变安可当置之死地翻取强】
　　履尚【晋书简文帝纪防稽王叔丨丨清虚志道无倦优游上列讽议朝肆】
　　履贞【曹植卞太后诔蹈和丨丨防事神祗】
　　履方【淮南子体太一者戴圎丨丨抱表怀防　髙士传许由为人据义丨丨邪席不坐邪膳不食　陆云髙冈诗员规启俗沈矩丨丨】
　　履洁【萧统文选序楚人屈原含忠丨丨　杨亿君可思赋中丨丨以好修兮外葆光而虚受】履和【易系辞丨丨而至　曹植冬至献禨颂玉趾既御丨丨蹈贞　虞世南文徳皇后册文造舟为梁嗣徽前徳丨丨思顺自家刑国】
　　履徳【道徳指归论是以圣人退为之为去事之事体道之心丨丨之意】
　　履道【易履九二丨丨坦坦幽人贞吉　曹植王仲宣诔三台树位丨丨是钟　又唐书白居易传东都所居丨丨里疏治种树构石楼香山凿八莭滩自号醉吟先生为之传　白居易诗归来丨丨宅下马入柴扉】履行【说苑子贱曰自吾之仕未有所亡而所得者三始诵之文今丨而丨之是学日益明也】履禄【易林鸟升鹊举照临东海龙降庭坚为陶叔后封为蓼邱丨丨绥厚】
　　履正【髙允征士颂振袂来庭始賔王国蹈方丨丨好是防墨】
　　履戴【周书宇文护传歳时称庆子孙在庭顾视悲摧心情继絶胡顔丨丨负媿神明】
　　履信【易系辞天之所助者顺也人之所助者信也丨丨思乎顺又以尚贤也】
　　履危【大戴礼孝子不登髙不丨丨】
