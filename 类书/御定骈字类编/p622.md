<!-- { "loadSidebar": true } -->
　　堂基【诗自丨徂丨传基门塾之基疏绎必在门故知基是门塾之基谓庙门外西夹之丨丨也　晋书明穆庾皇后传册曰利在永贞克隆丨丨母仪天下潜畅隂教　宋书礼志太元十六年改作太庙殿正室十六间东西储各一间合十八间栋髙八丈四尺丨丨长三十九丈一尺广十丈一尺堂集方石庭以塼　魏书崔光传丨丨不过一尺犹有伤足之媿永宁累级阁道回隘以柔懦之宝体乗至峻之重峭万一差跌千悔何追潘岳杨荆州诔纂戎洪绪克搆丨丨】
　　堂址【何景明明山草堂赋顾丨丨之尚存循兰径而已渐】
　　堂隍【西京杂记文帝为太子立思贤苑以招賔客苑中有丨丨六所客馆皆广庑髙轩屛风帏褥甚丽大业杂记大业元年春迁都未成敕内史舍人封德彛于此置宫又敕扬州緫管府长史王大修江都宫又于杨子造临江宫内有凝晖殿及诸丨丨十余所　杜甫鐡堂峡诗峡形藏丨丨壁色立积鐡】
　　堂涂【涂同诗中唐有甓传中中庭也唐丨丨也疏丨丨堂下至门之径也　又彼何人斯胡逝我陈传陈丨丨也笺丨丨者公馆之丨丨也　周礼考工记丨丨十有二分注谓阶前若今令甓祴也分其督旁之修以一分为峻也　尔雅丨丨谓之陈　又丨丨梧丘疏途道也梧遇也当道有丘名梧丘言若相遇于道路然也李华含元殿赋趋丨丨而未半望宸居而累息】
　　堂坳【庾信小园赋山为篑覆地有丨丨　孙逖和左衞武仓曹衞中对雨创韵赠右卫李骑曹诗忽闻徴竝作观海媿丨丨】
　　堂心【雍陶和河南白尹西池北新葺水斋招赏诗池角通泉脉丨丨豁地形】
　　堂上【诗鼓瑟鼔琴笙磬同音疏琴瑟丨丨也笙磬堂下也　礼记曲礼帷薄之外不趋丨丨不趋执玉不趋丨丨接武堂下布武室中不翔　又檀弓知悼子卒未葬平公饮酒师旷李调侍鼓钟杜蒉自外来闻钟声曰安在曰在寝杜蒉入寝歴阶而升酌曰旷饮斯又酌曰调饮斯又酌丨丨北靣坐饮之注三爵皆罚　又投壶见庭中下　周礼掌客凡诸侯之礼簠十注公十簠丨丨六西夹东夹各二也　又考工记匠人丨丨度以筵　仪礼聘礼丨丨八豆设于户南　战国策臣之所闻攻战之道非师者虽有百万之兵北之丨丨虽有阖闾吴起之将禽之户内千丈之城拔之尊俎之间百尺之冲折之袵席之上　史记封禅书梁巫祠天地天社天水房中丨丨之属　又荆轲传髙渐离变名姓为人庸保匿作于宋子乆之作苦闻其家丨丨客击筑傍偟不能去毎出言曰彼有善有不善从者以告其主曰彼庸乃知音窃言是非家丈人召使前击筑一坐称善唐书王珪传子敬直尚南平公主是时诸主下嫁以帝女贵未尝行见舅姑礼珪曰主上循法度吾当受公主谒见岂为身荣将以成国家之美于是与夫人坐丨丨主执笲盥馈乃退其后公主降有舅姑者备妇礼夲于珪　又李宗闵传杨嗣复领贡举时于陵自洛入朝乃率门生出迎置酒第中于陵坐丨丨嗣复与诸生坐两序始于陵在考功擢浙东观察使李师稷及第时亦在焉人谓杨氏上下门生世以为美　庄子桓公读书于丨丨轮扁斲轮于堂下释椎凿而上问桓公曰敢问公之所读为何言邪公曰圣人之言也曰圣人在乎公曰已死矣曰然则君之所读者古人之糟魄已夫　白虎通歌者在丨丨舞在堂下何歌者象徳舞者象功君子上德而下功　又乡射射于丨丨何示从上制下也礼曰賔主执弓请升射于两楹之间　説苑介子推行年十五而相荆仲尼闻之使人往视还曰廊下有二十五俊士丨丨有二十五老人仲尼曰合二十五人之智智于汤武并二十五人之力力于彭祖以治天下其固免矣乎　庾信卭竹杖赋夫寄根江南森森幽潭传节大夏悠悠广野岂比夫接君丨丨之履为君座右之铭而得与绮绅瑶佩出芳房于蕙庭　张协杂诗何必操干戈丨丨有竒兵　又阶下伏涌泉丨丨水衣生　李白寄韦南陵氷诗丨丨三千珠履客瓮中百斛金陵春　岑参送刘单赴安西行营使诗军中宰肥牛丨丨罗羽觞杜甫寄常徴君诗楚妃丨丨色殊众海鹤阶前鸣向人　又奉先刘少府新画山水障歌丨丨不合生枫树怪底江山起烟雾　又去吴行君不见韝上鹰一饱则飞掣焉能作丨丨燕衔泥附炎热　李商隠崔处士诗雪中东郭履丨丨老莱衣　聂夷中劝酒诗丨丨陈美酒堂下列笙歌　苏轼答任师中诗门前万竿竹丨丨四库书　陆游闲中书事诗丨丨清风生玉尘涧中寒溜注铜蟾】
　　堂中【宋史赵普传太祖数微行过功臣家普毎退朝不敢更衣冠一日大雪向夜普意帝不出乆之闻叩门声普亟出帝立风雪中普惶惧迎拜帝曰已约晋王矣已而太宗至设重裀地坐丨丨炽炭烧肉普妻行酒帝以嫂呼之因与普计下太原　苏轼和欧阳公防老堂次韵诗闻道丨丨延盖叟定应牀下拜梁松】堂下【公羊传灵公于是伏甲于宫中召赵盾而食之赵盾之车右祁弥明者国之力士也仡然从乎赵盾而入放乎丨丨而立　史记封禅书荆巫祠丨丨巫先司命施糜之属　又张仪传张仪之赵上谒求见苏秦苏秦乃诫门下人不为通又使不得去者数日已而见之坐之丨丨赐仆妾之食因而数让之曰以子之材能乃自令困辱至此吾宁不能言而富贵子子不足收也谢去之　又张汤传其父为长安丞出汤为儿守舎还而防盗肉其父怒笞汤汤掘窟得盗防及余肉劾防掠治傅爰书讯鞫论报并取防与肉具狱磔丨丨其父见之视其文辞如老狱吏大惊遂使书狱　后汉书厐公传注司马徳操尝诣德公值其渡沔上祀先人墓德操径入其室呼德公妻子使速作黍徐元直向云有客当来就我与厐公谈其妻子皆罗拜于丨丨奔走共设须防德公还直入相就不知何者是客也　唐书刘沔传沔少孤客振武节度使范希朝署牙将军中大防沔捉刀立丨丨希朝竒之召谓曰后日必处吾坐　庄子见堂上下　汪克寛三友堂赋伟昆季之檀栾胥燕坐乎丨丨　李益杂曲诗同器不同荣丨丨即千里　苏轼赠莘老诗天目山前渌浸裾碧澜丨丨看衔芦】堂前【宋书符瑞志太始七年四月戊申夜京邑崇虚馆丨丨有黄气状如寳盖髙十许丈渐有五色道士陆修静以闻　宋史李沆传丨丨药防坏妻戒守舍者勿葺以试沆沆朝夕见之经月终不言妻以语沆沆曰岂可以此动吾一念哉　又列女传陈堂前汉州雒县王氏女节孝行义为乡人所敬但呼曰丨丨犹私家尊其母也　续齐谐记京兆田眞兄弟三人共议分财生赀皆平均惟丨丨一株紫荆树共议欲破三片明日就截之其树即枯死如火燃眞往见之大惊谓诸弟曰树本同株闻将分斫所以顦顇是人不如木也因悲不自胜不复解树树应声荣茂兄弟相感合财寳遂为孝门眞仕至大中大夫　杜甫江南逢李龟年诗岐王宅里寻常见崔九丨丨防度闻　殷尧藩登鳯凰台诗石头城下春生水燕子丨丨雨长苔　司空图乐府五更窗下簇妆台已怕丨丨阿母催】
　　堂廉【仪礼郷饮酒礼设席于丨丨东上注为工布席也侧边曰廉　王安石和平甫舟中望九华山诗毅然如九官罗列在丨丨】
　　堂后【杜甫示从孙济诗堂前自生竹丨丨自生萱】
　　堂左【张鼐瀛洲亭赋有亭奕奕爰在丨丨】
　　堂西【杜甫絶句丨丨长笋别开门堑北行椒却背村】
　　堂内【魏书孝文昭皇后髙氏传初后幼曽梦在丨丨立而日光自窗中照之灼灼而热后东西避之光犹斜照不已如是数夕后自怪之以白其父飏飏以问辽东人闵宗宗曰此竒徴也贵不可言　李商隐有追代卢家人嘲丨丨诗】
　　堂边【晋书桓冲传初彛亡后冲兄弟竝少家贫母患须羊以解无由得之温乃以冲为质羊主甚富言不欲为质幸为养买徳郎买徳郎冲小字也及冲为江州出射羊主于丨丨看冲识之谓曰我买德也遂厚报之】堂奥【枣腆答石崇诗窃覩丨丨钦蹈明规】
　　堂隂【谢灵运七济朝食既毕摘果丨丨春惟枇杷夏则林檎　曹毗夜聼捣衣诗冬夜清且永皓月照丨丨】
　　堂池【水经浮水故渎又东北入东武阳县东入河注曹操为东郡所治也引水自东门石窦北注于丨丨池南故基尚存】
　　堂谿【左传阖闾之弟夫防王奔楚为丨丨氏　史记苏秦传韩卒之劒戟皆出于冥山丨丨注汝南吴房有丨丨亭　后汉书蔡邕传熹平四年与五官中郎将丨丨典等奏求正定六经文字　论衡世称利劒有千金之价丨丨鱼肠之属龙泉太阿之軰其本铤山中之恒鐡也冶工锻链成为铦利　水经灈水出汝南吴房县注县西北有丨丨城故房子国　梁元帝东宫荐石门侯启鳯鸣朝阳必资蓝田之宝龙门防额亦俟丨丨之珍】
　　堂阳【汉书地理志魏郡县丨丨注在丨水之丨也　魏志司马朗传为丨丨长其治务寛惠而民不犯禁晋书石勒载记时大雨霖中山西北暴水流漂巨木百余万根集于丨丨勒大悦谓公卿曰诸卿知不此非】
　　【为灾也天意欲吾建邺都耳水经漳水又北过丨丨县西】
　　堂阜【左传齐人或为孟氏谋曰鲁尔亲也饰棺寘诸丨丨鲁必取之　史记齐世家鲍叔牙迎受管仲及丨丨而脱桎梏斋祓而见桓公桓公厚礼以为大夫任政】
　　堂邑【诗望楚与堂传楚丘有丨丨者　史记刺客传专诸者吴丨丨人也伍子胥知公子光之欲杀吴王僚乃曰彼光将有内志未可説以外事乃进专诸于公子光　又衞将军传建元二年春青姊子夫得入宫幸上皇后丨丨大长公主女也无子妬大长公主闻衞子夫幸有身妬之乃使人捕青　又大宛传是时天子问匈奴降者皆言匈奴破月氏王以其头为饮器月氏遁逃而常怨仇匈奴无与共击之汉方欲事灭胡闻此言因欲通使道必更匈奴中乃募能使者骞以郎应募使月氏与丨丨氏故胡奴甘父俱出陇西　汉书地理志临淮郡县丨丨　宋书州郡志秦郡太守晋武帝分扶风为秦国中原乱其民南流寄居丨丨堂邑夲为县前汉属临淮后汉属广陵晋又属临淮晋惠帝永兴六年分临淮广陵立丨丨郡安帝改丨丨为秦郡　明一统志丨丨县在东昌府城西四十里夲汉发干清县地属东郡隋始于此置丨丨县属毛州取县西北丨丨故城为名大业初改属武阳郡唐初属毛州贞观初属博州五代晋改为河清县寻复旧宋因之熙宁初徙治于东十里即今治元仍旧】
　　堂潜【齐语桓公曰吾欲南伐何主管子对曰以鲁为主反其侵地丨丨使海于有蔽渠弭于有渚环山于有牢注丨丨鲁二邑也】
　　堂琅【汉书地理志犍为郡县丨丨　水经注见阶天下】
　　堂印【嘉话録李程与从弟石饮酒石悮收骰子纠者罚以大白石曰何罚之有程曰汝向忙闹时把他丨丨将去又何辞焉酒家以重四为丨丨盖讥石太和九年因李训之乱仓卒登庸也　朝野遗记航海之役及水濵而衞士怀家流言吕相颐浩以大义谕解且怵以利曰先及舟者还五秩署名而以丨丨志之其不逊倡率者吕皆侧用印记事定悉别而诛赏之　韩愈次潼关上都统相公诗暂辞丨丨执兵权尽管诸军破贼年】堂歴【翰林志凡受宣有丨丨自记有承旨簿纪】
　　堂帖【宋史冦准传彭惟节位素居冯拯下拯转虞部员外郎惟节转屯田员外郎章奏列衔惟节犹处其下准怒丨丨戒拯毋乱朝制拯愤极陈准檀权】
　　堂牒【宋史唐介传安石既执政奏言中书处分劄子皆称圣旨不中理者十八九宜止令中书出牒帝愕然介曰昔宼准用劄子迁冯拯官不当拯诉之太宗谓前代中书用丨丨乃权臣假此为威福太祖时以堂帖重于敕命遂削去之今复用劄子何异堂帖】
