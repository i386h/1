<!-- { "loadSidebar": true } -->
　　六变【周礼大司乐见六乐下　又圜钟为宫黄钟为征姑洗为羽雷鼓雷鼗孤竹之管云和之琴瑟云门之舞冬日至于地上之圜丘奏之若乐丨丨则天神皆降可得而礼矣　晋书陆云传荐同郡张瞻曰瞻沉沦下位羣望悼心若得端委大学错综先典垂缨玉阶论道紫宫诚帝室之瑰寳清庙之伟器广乐九奏必登昊天之庭韶夏丨丨必飨上帝之祀矣　又文苑传序言泉防于九流文律谐于丨丨　宋书乐志丨丨诸曲皆因事制竒　唐书礼乐志仪鳯二年太常卿韦万石定凯安舞丨丨一变象龙兴参墟二变象克定关中三变象东夏宾服四变象江淮平五变象猃狁服从丨丨复位以崇象兵还振旅　乐稽耀嘉冬至日祭天于圜丘用苍璧牲同玉色乐用夹钟为宫乐作丨丨　关氏易传屯丨丨而比比丨丨而同人同人丨丨而蛊蛊丨丨而剥剥丨丨而大过大丨丨而遯遯丨丨而睽睽丨丨而夬夬丨丨而井井丨丨而渐渐丨丨而兑兑丨丨而既济终焉天地之气相摩而鸣相击而形人之动者呜乎言形乎文得其道则吉失其理则凶言成文曰辞故曰辨吉凶者存乎辞乾坤以卦之主也六卦用则乾坤何为乎故尧舜垂衣裳而天下治六官用我无为矣梁简文帝曲水宴序舞艳七盘歌新丨丨　王勃乾元殿颂序九韶分唱后防清桂序之音丨丨同和飞鳯】
　　【掌梧轩之律　梁元帝和刘尚书兼明堂斋宫诗见四圭下　张説唐封泰山乐章见六钟下】
　　六么【齐东野语演繁露云唐有新翻调调緑腰白乐天诗集自注云即丨丨也今世亦有丨丨而其曲有高平仙吕调又不与羽调相协不知是唐遗声否按今丨丨中吕调亦有之非特髙平仙吕也唐礼乐志俗乐二十八调中吕髙平仙吕在七羽之数盖中吕夹钟羽也髙平林钟羽也仙吕夷则羽也安得谓之不与羽调相协盖未之攷尔　敖器之诗话乐谱琵琶曲有转关丨丨取其声调闲婉又有濩索梁州谓其音节闲繁白居易琵琶引轻拢慢撚抹复挑初为霓裳后丨丨又杨栁枝词丨丨水调家家唱白雪梅花处处吹　元稹琵琶凉州大徧最豪嘈丨丨散序多笼撚　王建宫词琵琶先抹丨丨头小管丁宁侧调愁　苏轼再用前韵诗见三叠下　范成大酒边诗日长绣倦酒红潮间束罗巾理丨丨　马祖常赵中丞折枝图诗千枝蜡炬烧春夜羯鼔催花打丨丨】
　　六礼【诗室家不足笺室家不足谓媒妁之言不和丨丨之来彊委之　又亲迎于渭疏丨丨唯亲迎为重迎尚身自亲之余礼行之可知　礼记王制见八政下又丨丨冠昏防祭乡相见　又斋戒以告鬼神防谓嫁女之家受于丨丨并在于庙布席告先祖也　周礼以肆献祼享先王以馈食享先王以祠春享先王以禴夏享先王以尝秋享先王以烝冬享先王疏此一经陈享宗庙之丨丨也　又春见曰朝夏见曰宗秋见曰觐冬见曰遇时见曰防殷见曰同注此丨丨者以诸侯见王为文六服之内四方以时分来　仪礼疏昏礼有六五礼用雁纳采问名纳吉请期亲迎是也惟纳征不用雁以其自有币帛可执故也　晋书礼志见五雁下宋书礼志成帝咸康二年临轩遣使兼太保领军将军诸葛恢兼太尉护军将军孔愉丨丨备物拜皇后杜氏即日入宫帝御太极殿羣臣毕贺非礼也　南史武兴国传东连秦岭西接宕昌其大姓有苻氏姜氏梁氏言语与中国同着乌皁突骑帽长身小袖袍小口袴皮鞾地植九谷婚姻备丨丨知书疏种桑麻出绸绢布漆蜡椒等山出铜铁　宋史哲宗纪元祐六年八月己丑三省进纳后丨丨仪制　荀子立太学设庠序修丨丨明十敎所以导之也　徐晋卿春秋经传类对赋子产献楚王丨丨孰可规非太叔语赵简九言自堪尊朂　秦嘉述昏诗敬兹新昏丨丨不愆　栁宗元农公屈于诬枉左官三歳复为大僚诗司仪丨丨洽论将七兵扬】六仪【周礼保氏保氏掌谏王恶而养国子以道乃敎之丨丨一曰祭祀之容二曰宾客之容三曰朝廷之容四曰丧纪之容五曰军旅之容六曰车马之容　唐书后妃传序开元时以后下复有四妃非是乃置惠丽华三妃丨丨四美人七才子而尚宫尚仪尚服各二参合前号】
　　六籍【后汉书班固传夫大汉之开原也奋布衣以登皇极由数朞而创万世盖丨丨所不谈前圣靡得而言也注丨丨六经也　又张衡传近信而逺疑丨丨阙而不书　晋书束晳传将研丨丨以训世守寂泊以镇俗　北史江式传文字者丨丨之宗王敎之始前人所以垂今今人所以识古　山公啓事陈邵字节艮太始六年诏曰燕王师邵清贞亷洁博通丨丨宜在左右以敦儒训可给事中　叶良佩拟闵独赋始余之未有知兮专丨丨以为师　无名氏人不学不知道赋渔猎乎丨丨之内牢笼乎百氏之前　汪克寛宣文阁赋舒缃帙之蟫蠧扩丨丨之精防　李东阳石淙赋涤尘垢于七情漱芳华于丨丨　姚合拾得古砚诗质状朴且丑今人作不得捧持且惊叹不敢施笔墨或恐先圣人尝用修丨丨　陆游读宛陵先生诗诗欧尹追还丨丨醇先生诗律擅雄浑　又读华陀传诗丨丨虽残圣道醇中更秦火不成尘　元好问曲阜纪行诗天地有至文丨丨留圣谟　栁贯答吴立夫见寄诗见三雍下】
　　六诗【孔颖逹毛诗正义序上从周始下暨鲁僖四百年间丨丨备矣　又故诗有六义焉疏大师上文未有诗字不得径云六义故言丨丨各自为文其实一也诗周颂谱疏雅不言周颂言周者以别商鲁也周盖孔子所加也何则孔子以前丨丨并列故太师敎丨丨是丨丨皆别题也书叙列虞夏商周书各为一科当代异其第则诗本亦当代为别商颂不与周颂相杂为次第也周诗虽六义并列要先风雅而后颂也见事相因渐为商颂不得在周颂之上间厠之也　周礼大师敎丨丨曰风曰赋曰比曰兴曰雅曰颂以六德为之本以六律为之音　汉书礼乐志见六舞下　南史刘潜传见三笔下　沈约谢齐竟陵王示华严璎珞啓丨丨雨散百氏云兴　皮日休正乐府序乐府盖古圣王采天下之诗欲以知国之利病民之休戚者也得之者命司乐氏入之于埙箎和之以管籥诗之美也闻之足以劝乎功诗之刺也闻之足以戒乎政故周礼太师之职掌敎丨丨小师之职掌讽诵诗由是观之乐府之道大矣　谢庄烝斋应诏诗方见丨丨和永闻九德润】六疏【宋史理宗纪端平二年十二月庚寅曽从龙丨丨乞寝枢密使命依旧知枢宻事督视江淮军马诏许辞枢密使以魏了翁兼督视江淮军马】
　　六防【宋史职官志唐虞之时建官惟百夏商官倍秦汉益繁施及有唐丨丨咸在自三公之极贵九品之至微着于令文皆有员数传云官不必备惟其人盖阙之斯可矣】
　　六论【史记吕不韦传是时诸侯多辨士荀卿之徒著书布天下吕不韦乃使其客人人着所闻集论以为八览丨丨十二纪二十余万言号曰吕氏春秋注索隐曰丨丨者开春慎行贵直不苟以顺士容也　宋史选举志见二通下　又曽巩传生而警敏读书数百言脱口輙诵年十二试作丨丨援笔而成辞甚伟】六诫【宋史艺文志姚崇丨丨一卷】
　　六箴【唐书李徳裕传为浙西观察上丹扆丨丨一曰宵衣二曰正服三曰罢献四曰纳诲五曰辨邪六曰防微　宋史吴充传为吴王宫敎授作丨丨以献曰视曰聴曰好曰学曰进德曰崇俭仁宗命缮写赐皇族皮日休丨丨序皮子为心口耳目手足箴书之于绅安不忘危慎不节穷不忘操贵不忘道有如符节者其在丨丨乎　小学绀珠丨丨清公勤明和慎　吴寛诗匡君有丨丨】
　　六畧【汉书艺文志大凡书丨丨三十八种五百九十六家万三千二百六十九卷】
　　六叹【李渉丨丨序见四愁下】
　　六誓【谷梁传诰誓不及五帝注诰誓尚书丨丨七诰是其遗文疏丨丨者甘誓汤誓牧誓泰誓费誓秦誓也】
　　六咏【陆防有添酒中丨丨诗　王逢奉寄赵伯噐参政尹时中员外诗见五贤下】
　　六辩【庾信文丨丨构字五运征祥】
　　六韵【宋史李宗讷传以防补太庙斋郎迁第四室长代谒吏部铨边光范意其年少未属辞语之曰苟援笔成丨丨诗虽不试书判可入等矣　张浑七老防诗见三杯下】
　　六画【易乾元亨利贞疏初有三画虽有万物之象于万物变通之理犹有未尽故更重之而有丨丨备万物之形象穷天下之事故丨丨成卦也　又初九潜龙勿用疏阳爻称九隂爻称六其説有二一者干体有三画坤体有丨丨阳得兼隂故其数九隂不得兼阳故其数六二者老阳数九老隂六老隂老阳皆变周易以变者为占故杜元凯注襄九年传遇艮之八及郑康成注易皆称周易以变者为占故称九称六　又説卦兼三才而两之故易丨丨而成卦　宋史崔遵度传数本于一而成于三因而重之故易丨丨而成卦及其应也一必于四二必于五三必于六焉气之相召其应也必矣　观佛三昧海经如来颊上丨丨中左右正等有妙光色辉艳倍常阎浮檀金光色徧照令佛面相如浄金色譬如和合百千日月是名如来方颊车相】六题【宋史选举志见一明下　又高宗正博学宏词科凡十二题制诰诏表露布檄箴铭记赞颂序内杂出丨丨分为三塲每塲体制一古一今遇科塲年应命官除归明流外入赀及犯贼人外公卿子弟之秀者皆得试先投所业三卷学士院考之拔其尤者召试定为三等】
　　六字【诗关雎五章章四句疏丨丨者昔者先王受命有如召公之臣之类也　朱橰梦玉澜堂诗千寻濯足衣裘冷丨丨哦诗笔砚香　苏轼和何长官诗一廛愿托仁政丨丨难赓变风　又宋史乐志见五字下】六句【诗文茵畅毂驾我骐馵笺此上丨丨者国人所矜】
　　六爻【易干丨丨发挥旁通情也疏丨丨发越挥散旁通万物之情也　关氏易传见三才下　易林丨丨既立神明所告文定吉祥康叔受福　梁昭明太子谢敕赉制防大湼槃经讲疏啓见四书下　范仲淹易兼三才赋兼三才而穷理尽性重丨丨而原始要终　孙汝玊金柅赋观丨丨之所总皆遵乎不动验一德之可称莫与彼争　赵良器鼎赋苞水火于丨丨之象镂山川于九牧之金　娄元颖泰阶六符赋见三事下魏明帝贻韦居士诗丨丨贞遯世三辰光少防陆游道室诗遇风山第丨丨翛然尽谢俗间交】六扐【汉书律歴志见一月下】
　　六文【南史顔协传时又有防稽谢善勋为八体丨丨方寸千言　法苑珠林五色相宣丨丨交暎　云笈七籖但知本是天书金简余他书已下八体丨丨皆是真出丨丨者自更详之丨丨一曰象形日月是也二曰指事上下是也三曰形声河海是也四曰防意武信是也五曰转注考老是也六曰假借令长是也　鲍照飞白书势铭超工八法尽竒丨丨岑文本奉述飞白书势诗见八体下】
　　六梵【葛长庚诗王天三十六丨丨聚飞仙】
　　六卷【云笈七籖孟法师云髙元大法师夏禹师仙公所撰十卷及修行要用五卷足为三十六合为丨丨即今世所行】
　　六帙【北史许善心传有陈初建诏为史官补阙拾遗心识口诵依旧目録更加修撰且成百卷已有丨丨五十八卷上秘阁讫　赵秉文坡阳归隐圗诗年过丨丨尚蹉跎奈此坡阳归隠何】
