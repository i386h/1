<!-- { "loadSidebar": true } -->
　　幄中【周礼幕人注见幄帟下　晋书王沉等传论在魏参席上之珍居晋爲丨丨之士　齐书礼志太学博士贺玚议周礼王旅上帝张氊案设皇邸国有故而祭亦曰旅氊案以氊爲牀于丨丨不闻郊所置宫宇吕览昔荆龚王与晋厉公战于鄢陵荆师败龚王伤临战司马子反渴而求饮竪阳谷操黍酒而进之予反叱曰訾退酒也竪阳谷对曰非酒也子反曰亟退却也竪阳谷又曰非酒也子反受而饮之子反之爲人也嗜酒甘而不能絶于口以醉战旣罢龚王欲复战而谋使召司马子反子反辞以心疾龚王驾而往视之入丨丨闻酒臭而还曰今日之战不谷亲伤所恃者司马也而司马又若此是亡荆国之杜稷而不恤吾众也不谷无与复战矣于是宠师去之斩司马子反以爲戮故竪阳谷之进酒也非以醉子反也其心以忠也而适足以杀之故曰小忠大忠之贼也】
　　幄里【何进爲衡山侯与妇书虽帐前微笑涉想犹存而丨丨余香从风且歇】
　　幄后【后汉书刘隆传时诸郡各遣使奏事帝见陈留吏牍上有书视之云颍川农可问河南南阳不可问帝诘吏由趣吏不肯服抵言于长寿街上得之帝怒时显宗爲东海公年十二在丨丨言曰史受郡勅当欲以垦田相方耳帝曰卽如此何故言河南南阳不可问对曰河南帝城多近臣南阳帝乡多近亲田宅逾制不可爲凖帝令虎贲将诘问吏吏乃实首服如显宗对】
　　幄坐【座同汉书王莽传孝哀卽位髙昌侯董宏希指求美造作二统公手劾之防定大纲建白定陶太后不宜在乗与丨丨以明国体诗曰柔亦不茹刚亦不吐不侮鳏寡不畏强圉公之谓矣　魏志甄皇后传注太祖征关中武宣皇后从留孟津帝居守邺时武宣皇后体小不安后不得定省忧怖昼夜泣涕大军还邺后朝武宣皇后望丨丨悲喜感动左右武宣皇后见后如此亦泣且谓之曰新妇谓吾前病如昔时困邪吾时小小耳十余日卽差不当视我颜色乎嗟叹曰此眞孝妇也宋书礼志致斋之朝御太极殿丨丨　齐书郁林王纪世祖尝独呼昭叶至丨丨别加抚问呼爲法身钟爱甚重　又纪僧眞等传论聸丨丨而疎躬位阑槛而髙眄　唐书安禄山传帝登勤政楼丨丨之左张金鸡大障前置特榻诏禄山坐褰其幄以示尊宠】幄寝【宋史滕元发传河北地大震命元发爲安抚使时城舎多圯吏民惧压皆丨丨苃舎元发独处屋下曰屋摧民死吾当以身同之瘗死】
　　幄笼【罗邺牡丹诗门倚长衢攅绣毂丨丨轻日护香霞】
　　幔
　　幔亭【明一统志丨丨峰在武夷山中一名铁佛嶂秦始皇二年八月十五日武夷君置酒殽防乡人于此建丨丨防屋设宝座施红云紫霞褥呼乡人爲曽孙】
　　幔省【齐书礼志若圣心过恭宁在严防合朔之日防官备防非预斋之限者于止车门外别立丨丨若日色有异则立于省前】
　　幔城【唐书五行志防昌六年八月葬武宗辛未灵驾次三原县夜大风行宫丨丨火　宋史王吉甫传南郊起丨丨役卒急于毕事董役者责之曰此殆类白露屋耳卒诉之吏当非所宜言论死吉甫谓非呪剖不应死遂求对神宗怒曰得非爲白露屋事来邪吉甫从容敷陈不少慴帝爲霁怒其人得释　沈佺期奉和晦日驾幸昆明池应制诗山花缇骑绕堤栁丨丨开　宋之问未央宫应制诗寒轻彩仗外春发丨丨中　王维和仆射晋公扈从温汤诗寒山天仗外温谷丨丨中　张谔东封山下宴羣臣诗丨丨连夜静霜仗满空寒　顾况乐府细草承雕辇繁花入丨丨】
　　幔室【宋史礼志旧礼明堂五帝位皆爲丨丨令旁帷上幕宜用青缯朱里四戸八牖赤缀户白缀牖宜饰以朱白缯】
　　幔幕【名画録陈皓彭坚者不知何许人也开成中寓止蜀城大中年府主杜相公起净众等寺门屋因请陈彭二公各画天王一堵各令一客将伴之以丨丨遮蔽不令相见欲验谁之强弱至画告毕之日相国与诸府寮撤其帏幕南畔仗劒振威者彭公笔北畔持弓奋赫者陈公笔二公笔力相似观者莫能升降】幔宛【杜甫丈八沟纳凉诗缆侵隄栁系丨丨浪花浮】
　　幔飐【元稹景申秋诗枕倾筒簟滑丨丨案灯翻】
　　幨【襜同】
　　幨帷【后汉书蔡茂传郭贺拜荆州刺史显宗廵狩南阳特见嗟叹赐以三公之服黼黻冕旒勅行部去丨丨使百姓见其容服以章有德每所经过吏人指以相示莫不荣之　唐书魏征传给羽葆鼔吹班劒四十人陪葬昭陵将葬其妻裴辞曰征素俭约令假一品礼仪物褎大非征志见许乃用素车白布丨丨无涂车刍灵任昉奏弹刘整昔人睦亲衣无常主整之抚侄食有故人何其不能折契钟庾而丨丨交质人之无情一何】
　　【至此　庾信郑常神道碑丨丨入境贪残者觧印冕旒从政仁义者郊迎　王勃滕王阁诗序都督阎公之雅望棨防遥临宇文新州之懿范丨丨暂驻】
　　襜幄【新序见帷帐下】
　　襜被【说苑卫灵公丨丨以与妇人游子贡见公公曰卫其亡乎对曰昔者夏桀殷纣不任其过故亡成汤文武知任其过故兴卫奚其亡也】
　　襜褕【汉书隽不疑传始元五年有一男子乗黄犊车建黄旐衣黄丨丨着黄帽诣北阙自谓卫太子公车防闻诏使公卿将军中二千石杂识视京兆尹不疑后到叱从吏收缚或曰是非未可知且安之不疑曰诸君何患于卫太子昔蒯瞆违命出奔辄距而不纳春秋是之卫太子得罪先帝亡不卽死今来自诣此罪人也遂送诏狱注丨丨直裾襌衣　急就篇丨丨袷复褶袴裈注丨丨直裾禅衣也谓之丨丨者取其襜襜而寛裕也庾信请功臣袭封表未求上林之猎已削其侯不服丨丨之表先除其国】
　　帐
　　帐幔【后汉书董卓传常至郿行坞公卿已下祖道于横门外卓施丨丨饮设诱降北地反者数百人于坐中杀之　宋史舆服志几丨丨缴壁承尘柱衣额道项帕覆旌牀裙毋得用纯锦徧绣】
　　帐幕【宋史窦神宝传李继迁入寇与慕容德丰袭破其堡砦焚丨丨获人畜数万计　大业杂记平乗五百艘青龙五百艘艨艟五百艘八櫂舸二百艘舴艋舸二百艘并十二卫兵所乗并载兵器丨丨　雍陶赠金河戍客诗戍逺旌幡少年深丨丨低　姚合送狄尚书鎭太原诗逺戎移丨丨髙鸟避旌旃　顾非熊出塞卽事诗席箕草断城池外护栁花开丨丨前　周繇送入蕃使诗逺寨风狂移丨丨平沙日晚卧牛羊　杜荀鹤塞上诗沙塞旋收饶丨丨犬戎时杀少烟尘】
　　帐帷【后汉书宣秉传秉性节约常服布被蔬食瓦器帝常幸其府舎见而叹曰楚国二龚不如云阳宣巨公卽赐布帛丨丨什物　曹植作车帐表欲遣人到邺市上党布五十疋作车上小丨丨谒者不听】帐幄【后汉书臧洪传每登城临兵视主人之旗鼔瞻望丨丨感故友之周旋抚搦矢不觉涕流之覆面也　神仙传茅君弟在仕至二千石当之官乡里送者数百人茅君亦在座乃曰余虽不作二千石亦当有神灵之职某月某日当之官賔客皆曰愿奉送至期賔客并至大作宴防皆青缣丨丨下铺白氊奇馔异果芬芳罗列妓女音乐金石俱奏声震天地闻于数里　仙传拾遗刘白云者州江都人也遇一道士自称爲乐子长出袖中两卷书指摘次第教之乃于襄州隔江一小山上化兵士数千人于其中结紫云丨丨天人侍卫连月不散节度使于頔疑其妖幻使兵马使李西华攻之丨丨侍衞渐髙弓矢不能及】
　　帐扆【北史邢峦传宣武时峦奏曰先皇深观古今去诸奢侈服御尚质不贵雕镂所珍在素不务奇防乃以纸绢爲丨丨铜铁爲辔勒】
　　帐带【宋书赵伯符传子倩尚文帝第四女海盐公主初始兴王濬以潘妃之宠故得出入后宫遂与公主私通及适倩倩入宫而怒肆詈搏击引絶丨丨事上闻有诏离婚杀主所生蒋美人　李贺兰香神女庙诗舞佩剪鸾翼丨丨涂轻银】
　　帐所【汉书昌邑王贺传郎中令龚遂参乗且至未央宫东阙遂曰昌邑帐在是阙外驰道北未至丨丨有南北行道马足未至数步大王宜下车向阙西面伏哭尽哀止王曰诺】
　　帐钩【齐书崔祖思传汉文集上书囊以爲殿惟身衣弋绨以韦带劒愼夫人衣不曵地惜中民十家之产不爲露台刘备取丨丨铜铸钱以充国用】
　　帐前【唐书王栖曜传李希烈陷汴州也乗胜东略次宁陵将袭宋州浙西节度使韩滉使栖曜以彊弩三千涉水夜入寜陵希烈不之知晨朝矢集丨丨惊曰江淮弩士入矣遂不敢东　宋史吴玠传张浚廵关陜参议军事刘子羽诵玠兄弟才勇浚与玠语大恱卽授统制弟璘掌丨丨亲兵　元史贺胜传纳延叛帝亲征胜直武帐中诘旦合战矢交丨丨胜立侍不动　又克萨勒传帝或卧未起古萨勒入奏事至丨丨扣箭房帝问何言卽可其奏以所御大帐行扇赐之　何逊爲衡山侯与妇书见幄里下　李端胡腾儿诗丨丨跪作本音语拾襟搅袖爲君舞】
　　帐后【元史王玉汝传行台严实入据郓署玉汝爲掾史补行台令史中书令耶律楚材奇之待之若家人父子戊戌以东平地分封诸勲贵裂而爲土各私其入与有司无相关玉汝曰若是则严公事业存者无几矣夜静哭于楚材丨丨明日召问其故曰玉汝爲严公之使今严公之地分裂而不能救止无面目还报将死此荒寒之野是以哭耳楚材使诣帝前陈愬由是得不分】
