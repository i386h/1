<!-- { "loadSidebar": true } -->
　　左目【魏志夏侯惇传太祖自徐州还惇从征吕布为流矢所中伤丨丨　宋书蒯恩传于娄县战箭中丨丨　齐书华寳等传永兴概中里王氏女年八嵗得毒病两目皆盲性至孝年二十父母死临尸一叫眼皆血出小妹娥防其血丨丨即开时人称孝感　梁书沈约传约丨丨重瞳子腰有紫志　五代史张归霸传弟归厚字徳坤为将善用弓槊梁攻时溥归厚以麾下先进九里山遇徐兵而战梁故将陈璠叛在徐归厚望见识之瞠目大骂驰骑直徃取之矢中其丨丨　黄庭内景经上有魂灵下闗元左为少阳右太隂注少阳丨丨也太隂右目也　又出日入月呼吸存注丨丨出日右目出月】
　　左睛【説苑见右睛下】
　　左颊【元史察罕特穆尔传身长七尺修眉覆目丨丨有三毫或怒则毫皆直指　括异录成都画师许姓善传神一日遇道人曰君传吾神有求售止取千钱后有识者曰此唐神仙朱桃椎也求者辐辏许贪每像辄取二千梦道人曰汝福有限安得过取掌其丨丨旣寤头遂偏】
　　左齻【仪礼既夕见右齻下】
　　左脑【褚氏遗书阳气以子中自左足而上循左股左手指左肩丨丨横过右脑右肩右臂手指胁足则又子中矣】
　　左鬓【刘长卿送从弟诗忧来沽楚酒丨丨莫凝霜】
　　左肩【礼记少仪凡膳告于君子主人展之以授使者于阼阶之南面再拜稽首送反命主人又再拜稽首其礼太牢则以牛丨丨臂臑折九个少牢则以羊丨丨七个犆豖则以豖丨丨五个　左传王何以戈击之解其丨丨　史记厯书见右肩下　又天官书魁枕参首注见右足下　晋书舆服志八坐尚书荷紫以生紫为祫囊缀之服外加于丨丨　宋书何承天传秦首斩其右臂吴蹄絶其丨丨　陈书徐陵传母臧氏尝梦五色云化而为凤集丨丨上已而诞陵焉　北史潘乐传乐字相贵初生有一雀止其母丨丨占者咸言富贵之征因名相贵　益州记江西左担道按图在隂平县北于成都为西注曰其道至险自北来者担在丨丨不得度右肩也】
　　左腕【北史李士谦传今之赃重者死是酷而不惩也语曰人不畏死不可以死恐之愚谓此罪宜从肉刑刖其一趾再犯者断其丨丨流刑刖去右手三指又犯者下其腕小盗宜黥又犯则落其所用三指又不悛则下其腕无不止也】
　　左手【诗丨丨执籥右手秉翟　礼记曲礼仆御国君则进右手后丨丨而俯　又少仪器则执盖弓则以丨丨屈防执拊　易系辞传故再扐而后挂疏再扐而后挂者旣分天地天于丨丨地于右手乃四四揲天之数最末之余归之合于扐挂之一处是一揲也又以四四揲地之数最末之余又合于前所归之扐而总挂之是再扐而后挂也　书牧誓王佐杖黄钺右秉白旄以麾传丨丨杖钺示无事于诛右手把旄示有事于教战国防陈轸曰楚有祠者赐其舍人巵酒舍人相谓曰请画地为蛇先成者饮酒一人蛇先成引酒且饮乃丨丨持巵右手画蛇曰吾能为之足未成一人之蛇成夺其巵曰蛇固无足子安能为之足遂饮其酒为蛇足者终亡其酒　又见右手下　又荆轲私见樊于期曰秦之遇将军可谓深矣父母宗族皆为戮没今闻购将军之首金千斤邑万家将奈何樊将军仰天太息流涕曰吾每念常痛于骨髓顾计不知所出耳轲曰今有一言可以解燕国之患而报将军之仇者何如樊于期乃前曰奈何轲曰愿得将军之首以献秦王秦王必喜而召见臣臣丨丨把其袖右手揕其胸然则将军之仇报而燕国见陵之耻除矣将军岂有意乎　史记孙子传见左视下　又平原君传见右手下　又扁鹊传注见上部下　后汉书马融传会羗虏飇起边方扰乱米谷踊贵自关以西道殣相望融旣饥困乃悔而叹息谓其友人曰古人有言丨丨据天下之图右手刎其喉愚夫不为所以然者生贵于天下也　晋书毕卓传见右手下宋书乐志乌生八九子端坐秦氏桂树间唶我秦氏家有游遨荡子工用睢阳强苏合弹丨丨持强弹两丸出入乌东西唶我一丸即发中乌身乌死魂魄飞扬上天　齐书张融传见右手下　陈书周文育传见右手下　南史臧盾传见中指下　魏书冯亮传遗诫兄子综敛以衣幍丨丨持板右手执孝经一卷　北史真腊国传见右手下　宋史兵志见右手下　又曹彬传见右手下　元史百官志丨丨万戸府万戸一员副万戸一员经歴一员知事一员提控案牍一员镇抚一员山海经竪亥右手把算丨丨指青丘北　又大乐之野夏后啓于此儛九代乗两龙云盖三层丨丨操翳右手操环佩玉璜在大运山北　又巫咸国在女丑北右手操青蛇丨丨操赤蛇在登葆山羣巫所从上下也　又枭阳国在北朐之西其为人人面长唇黑身有毛反踵见人笑亦笑丨丨操管　又见右手下　易林右手弃酒丨丨收柈行逢礼御饵徳玉杯　又日入望车不见子家长女无夫丨丨搔头　又丨丨把水如光与鬼不可得徙　又右抚琴头丨丨援带凶讼不已相与相戾失利而归　云笈七籖元丹宫有中黄太乙真君居之丨丨把北斗七星之柄右手把北辰之纲　又见右手下　蔡邕琴赋哀声旣发秘弄乃开丨丨抑扬右手徘　无名氏国子舞赋见前轩下　刘琨扶风歌丨丨弯繁弱右手挥龙渊　王维华岳诗右足踏方止丨丨推削成　李颀与诸公游济渎泛舟诗丨丨正接防浩歌眄青穹　白居易香鑪峯下新置草堂诗见右手下皮日休病中有人惠海蟹转寄鲁望诗病中无用霜螯处寄与夫君丨丨持　陆古别离仙人丨丨把】
　　【长箭欲射日乌乌不栖　又罩诗丨丨揭圆罛轻桡弄舟子　苏轼饮酒诗丨丨持蠏螯举觞瞩云汉　又赠写真何充秀才诗君不见潞州别驾眼如电丨丨挂弓横撚箭　陆游秋日泛镜湖憩十秋观诗秦皇酒榼苔封遍虚负霜螯丨丨持　戴复古饮酒诗腹有别肠能贮酒天生丨丨惯持螯　萨都拉相逢行丨丨招子乔右手招飞琼】
　　左脉【史记仓公传三隂俱搏注正义曰素问云丨丨口曰少隂少隂之前名厥隂右脉口曰太隂此三隂之脉也】
　　左口【史记仓公传所以知韩女之病者诊其脉时切之肾脉也啬而不属啬而不属者其来难坚故曰月不下防脉出丨丨故曰欲男子不可得也】
　　左指【易林右手无合独折丨丨　又踝踵足伤丨丨病失族后时利走不来　又丨丨右麾邪侈靡靡按此指字如十手所指之指】
　　左肘【史记楚世家还射圉之东解魏丨丨而外击定陶则魏之东外弃而大宋方与二郡者举矣　晋书吕光载记光身长八尺四寸目重瞳子丨丨有肉印南史陶景传见右肘下　宋史蒋之竒传请凿山丨丨至洪泽为新河以避淮险自是无覆溺之患　庄子支离叔与滑介叔观于防伯之丘昆仑之虚黄帝之所休俄而栁生其丨丨其意蹷蹷然恶之支离叔曰子恶之乎滑介叔曰亡予何恶生者假借也假之而生生者尘垢也死生为昼夜且吾与子观化而化及我我又何恶焉　王维老将行昔时飞箭无全目今日垂杨生丨丨　贾岛元日女道士受箓诗立聴师语了丨丨系符归】
　　左臂【诗决拾既佽传决钩也拾遂也佽利也疏决着于右手大指所以钩开体遂着于丨丨以遂手指相比次而后射得和利　晋书吕光载记光丨丨内脉起成字文曰巨霸　陈书沈文阿传侯景寇逆简文别遣文阿招募士卒入援京师城防与张嵊共保吴兴嵊败文阿窜于山野景素闻其名求之甚急文阿穷迫不知所出登树自缢遇有所亲救之便自投而下折其丨丨　南史戴法兴等传论见右手下　宋史张伯威传调神泉尉大母黄年九十八不忍之官黄得血痢疾濒殆伯威剔丨丨肉食之遂愈伯威妹嫁崔均其姑王疾妹亦剔丨丨肉作粥以进达旦即愈　论衡传书言曾子之孝与母同气曾子出薪于野有客至而欲去曾母曰愿留参方到即以右手搤其丨丨曾子丨丨立痛即驰至问母臂何故痛母曰客来欲去吾搤臂以呼汝耳盖以至孝与父母同气体有疾病精神辄感　云笈七籖直引丨丨卷曲右臂如挽一斛五斗弓势尽力为之右手挽弓势亦然　沈约地驱乐歌侧侧力力念君无极枕郎丨丨随郎转侧　杜甫戏赠友诗元年建巳月官有王司直马惊折丨丨骨折面如墨白居易观刈麦诗右手秉遗穗丨丨悬敝筐】
　　左腋【晋书陶侃传见左翼下　齐书张敬儿传击湖阳蛮官军引退蛮贼追者数千人敬儿单马在后冲突贼军数十合杀数十人箭中丨丨贼不能抗　南史陶景传见右肘下　云笈七籖寻老君生于殷末长自周初托身元妙玉女处胎八十一载逍遥李树之下剖丨丨而生生即皓然号曰老子指树为氏因姓李焉】左膊【宋史仪卫志太祖建隆四年范质议按开元礼武官陪立大仗加螣蛇裲裆如袖无身以覆其膊胳盖掖下逢也从肩领覆臂膊共一尺二寸又按释文玉篇相传云其一当胸其一当背谓之两当今祥称裆之制其领连所覆膊胳其一当丨丨其一当右膊故谓之起膊今请兼存两说择而用之造裲裆用当胸当背之制】
　　左脇【宋史郭浩传敌攻石尖山浩冒阵而前流矢中丨丨怒不拔奋力大呼得贼乃已诸军从之敌遁去由是知名　风俗通楚之先出自帝颛顼其裔孙曰陆终娶于鬼方氏是谓女渍盖孕而三年不育啓其丨丨三人出焉啓其右脇三人又出焉其六曰季连是为其后有熊绎子为文王师成王举文武懃劳而封熊绎于庭食子男之采　栁氏旧闻上使力士召掖庭令按籍阅视得三人以赐太子而章敬吴皇后在选中顷之后侍寝不寤吟呼若有痛苦气不属者肃宗呼之不解遽秉烛视之良乆乃寤肃宗问之后以手按其丨丨曰妾向梦中有神人长丈余介金甲以操剑顾谓妾曰帝命吾与汝为子自丨丨以剑决而入决处痛剧不可忍及今未之已也肃宗騐之于烛下则若有綖而赤者存焉遽以状闻遂生代宗　太上飞行九神玉经北向长跪烧香于元冥星下叩齿三十六通闭眼存嵗星在丨丨太白在右脇荧惑星在头上辰星在脐下镇星在心次覆衣九星先举左手屈于头上如斗势存阳明星在左手掌中隂精星在左肘上真人星在左乳上元冥星当心上】
　　左肋【宋史河渠志宜自山蛇浦下属洪泽凿丨丨为复河取淮为源不置堰牐可免风涛覆溺之患】左乳【宋史刘孝忠传母病经三年孝忠割股肉断丨丨以食母母病心痛剧孝忠然火掌中代母受痛母寻愈　太上飞行九神玉经见左脇下】
　　左腹【易明夷六四入于丨丨获明夷之心于出门庭象曰入于丨丨获心意也注入于丨丨得其心意故虽近不危随时辟难门庭而已能不逆忤也】
　　左防【太上飞行九神玉经丹元星在丨丨上北极星在左膝头上天关星在左足肧上弼星在左目上辅星在右目上】
　　左膘【诗大庖不盈传不盈盈也一曰干豆二曰賔客三曰充君之庖故自丨丨而射之达于右腢为上杀射右耳本刺之射左髀达于右为下杀面伤不献践毛不献不成禽不献禽虽多择取三十焉　公羊公狩于郎传一曰干豆注一者第一之杀也自丨丨射之达于右髃中心死疾鲜洁故干而豆之中荐于宗庙　周礼师氏疏见上杀下】
　　左髀【诗传见上　魏志钟繇传注繇尝数月不朝防意性异常或问其故云甞有好妇来美丽非凡问者曰必是鬼物可杀之妇人后往繇砍之伤髀明日使人寻迹之至一大冢木中有好妇人形体如生人着白练衫丹绣裲裆伤丨丨】
　　左骸【感应类从志取丨丨骨环而带之子孙聪明智慧】
