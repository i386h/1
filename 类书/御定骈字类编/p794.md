<!-- { "loadSidebar": true } -->
　　一官【论语官事不摄疏礼国君事大官各有人大夫虽得有家臣不得每事立官当使丨丨兼摄余事今管仲家臣备职奢豪若此安得爲俭也　诗殊异乎公路疏公路与公行一也以其主君路车谓之公路主兵车之行列者则谓之公行正是丨丨也　周礼太宰之职三曰官聨以防邦治注官聨谓国有大事丨丨不能独共则六官共举之　左传解狐得举祁午得位伯华得官建丨丨而三物成能举善也夫　又黄帝氏以云纪故爲云师而云名注黄帝受命有云瑞故以云纪事百官师长皆以云爲名号缙云氏盖其丨丨也　晋书姚兴载记兴如三原顾谓羣臣曰吾应天明命跨据中原自流沙已东淮汉已北未尝不倾已招求冀匡不逮然明不照下弗感悬鱼至于智効丨丨行着一善吾歴级而进之不使有后门之叹卿等宜明扬仄陋助吾举之　北史宋弁传迁散骑常侍寻迁右卫将军领黄门弁屡自陈让帝曰吾爲相知者卿亦不可有辞岂得专守丨丨不助朕爲政且常侍者黄门之庻兄领军者三衞之假摄不足空存推让以弃大委　荘子故夫知效丨丨行比一乡德合一君而征一国者其自视也亦若此矣　盐鐡论夫食万人之力者蒙其忧任其劳一人失职丨丨不治皆公卿之累也故君子之仕行其义非乐其势也　刘实崇让论丨丨缺择众官所让最多者而用之　司马光諌院题名记夫以天下之政四海之众得失利病萃于丨丨使言之其爲任亦重矣　何逊南还道中赠刘谘议诗丨丨从府役五稔去京华　又赠族人秣陵兄弟诗十载犹先职丨丨乃任眞　邢邵冬夜酬魏少傅直史馆诗先言叹三友次言慙丨丨杜甫寄常征君诗万事纠纷犹絶粒丨丨羁绊实藏身刘长卿海盐官舍诗丨丨如远客万事极飘蓬　又送卢判官南湖诗已作沧洲调无心恋丨丨　钱起赴】
　　【章陵酬李卿赠别诗丨丨叨下秩九棘谢知音　韩翃送齐明府赴东阳诗万里移家背春谷丨丨行府向东阳　皇甫冉酬包评事壁画山水见寄诗丨丨知所傲本意在云泉　郎士元长安逢故人诗丨丨今嬾道双鬓竟羞看　李端送诸暨裴少府诗丨丨同北去千里赴南州　包佶寄杨侍御诗丨丨何幸得同时十载无媒独见遗　刘禹钖寄杨虢州与之旧姻诗各系丨丨难命驾毎懐前好易沾巾　王建谢李续主簿诗丨丨虽隔水四韵是同人　牟融送陈衡诗千里丨丨嗟独徃十年双髩付三霜　崔峒送侯山人赴防稽诗仙官辞萝月东来就丨丨　王烈酬崔峒诗徇世甘长徃逢时忝丨丨　唐彦谦上陈微博士诗巢由薄天下俗士荣丨丨　韩偓过临淮故里诗旧庙荒凉时飨絶诸孙饥冻丨丨成　蘓轼泗州南山监仓萧渊东轩诗丨丨仓庾眞堪老坐防松根落断崖　晁补之题谷熟驿舎诗丨丨南北髩将华数亩荒池净水花　杨万里送王季山主簿省亲枢府诗不曽文字饶羣子勉爲庭闱就丨丨　纳延送杨季子赴德庆知事诗丨丨远赴诸侯幕六辔先乗使者车　贡奎望池州山诗少年江上丨丨闲老去重来似梦间　柳贯舟中睡起诗丨丨朝右宁非客十月漳濵幸未冰】
　　一爵【南史檀超传超少好文学放诞任气解褐州西曹萧惠开爲别驾超便与抗礼惠开自以地位居前稍相凌辱而超举动啸傲不以地势推之张目谓曰我与卿俱国家微贱时外戚耳何足以丨丨髙人　世説李廞是茂曽第五子清贞有远操而少羸病不肯婚宦居在临海住兄侍中幕中既有髙名王丞相欲招礼之故辟爲府掾廞得牋命笑曰茂乃复以丨丨假人江淹爲萧让劔履殊礼表行珪行玉尚无轻颁丨丨一号犹宜详品　又礼记玉藻君子之饮酒也受丨丨而色洒如也二爵而言言斯礼已三爵而油油疏受丨丨而色洒如也者言初受丨丨而颜色肃敬洒如也　宋书礼志次诣太祖配天神座前执爵跪莫如皇天之礼南面北向一拜伏太祝令各酌福酒合置丨丨中跪进皇帝再拜伏饮福酒讫博士太常引帝从东阶下还南阶】
　　一牧【诗旄丘序疏见一州下】
　　一宦【李频过长江伤贾岛诗忽从丨丨远流离无罪无人子细知】
　　一长【汲冢周书三伯丨丨曰佐三佐丨丨曰右三右丨丨曰正三正丨丨曰卿三卿丨丨曰辟　又春秋序麟鳯五灵王者之嘉瑞也疏麟鳯龙白虎五者神灵之鸟兽王者之嘉瑞也礼记礼运曰麟鳯龟龙谓之四灵不言五者彼称四灵以爲畜则饮食有由也龙是鱼鲔之长鳯是飞鸟之长麟是走兽之长是甲虫之长饮食所须帷此四物四物之内各举丨丨虎麟皆是走兽故略云四灵　又平声春秋序小事简牍而已疏蔡邕独防曰防者简也其制长二尺短者半之其次丨丨一短两编下附起年月日　宋史选举志见一是下】一臣【战国防昭王更使王龁代王陵伐赵围邯郸秦数不利王因见武安君强起之武安君顿首曰臣知行虽无功得免于罪虽不行无罪不免于诛然惟愿大王览臣愚计释赵飬民以诸侯之变抚其恐惧伐其防慢诛灭无道以令诸侯天下可定何必以赵爲先乎此所谓爲丨丨屈而胜天下也大王若不察臣愚计必欲快心于赵以致臣罪此亦所谓胜丨丨而爲天下屈者也　后汉书厐参传见一鹗下】
　　一吏【汉书张耳陈余传余年少父事耳相与爲刎颈交爲里监门吏尝以过笞余余欲起耳摄使受笞吏去耳数之曰始吾与公言何如今见小辱而欲死丨丨乎余谢罪　又鲍宣传昔尧放四罪而天下服今除丨丨而众皆惑　晋书苻坚载记王猛爲始平令明法峻刑禁勒强豪鞭杀丨丨百姓上书讼之有司劾奏槛车征下廷尉诏狱坚亲问之曰爲政之体德化爲先莅任未几而杀戮无数何其酷也猛曰臣闻宰宁国以礼治乱邦以法陛下不以臣不才任臣以剧邑谨爲明君揃除凶猾始杀一奸余尚万数若以臣不能穷残尽暴肃清轨法者敢不甘心鼎镬以谢孤负酷政之刑臣实未敢受之坚谓羣臣曰王景略固是夷吾子产之俦也于是赦之　唐书张九龄传九龄言乖政之气发爲水旱昔东海枉杀孝妇天旱乆之丨丨不明匹妇匪命则天昭其冤　韩愈曹成王碑恒平物估贱敛贵出民用有经丨丨轨民使令家听户视奸宄无所宿】一守【晋书地理志始皇初并天下惩乂战国削罢列侯分天下爲三十六郡于是兴师逾江平取百越又置闽中南海桂林象郡凡四十郡郡丨丨焉　又汉书艺文志方技者皆生生之具王官之丨丨也】一掾【刘长卿送陶十赴杭州摄掾诗莫叹江城丨丨卑沧洲未是阻心期】
　　一使【公羊传注见两赗下　史记仲尼弟子传子贡丨丨使势相破十年之中五国各有变　晋书苻坚载记苻融字博休坚之季弟也性至孝初届冀州遣使参问其母动止或日有再三坚以爲烦月听丨丨　宋书天竺迦毗黎国传愿二国信使徃来不絶此反使还愿赐丨丨具宣圣命备勅所宜　唐书王涯传以本官同中书门下平章事合度支盐铁爲丨丨兼领之　又呉武陵传丨丨之建胥徒走卒殆百辈督责腾呼数千里爲不宁诚欲邉隅完实独募浮民徙罪人发沃土何必加使而増吏也　刘安諌诛闽越书臣安窃恐将吏之以十万之师爲丨丨之任也　又公羊传注王者所以必巡守者天下虽平自不亲见犹恐远方独有不得其所故三年丨丨三公绌陟五年亲自巡守】
　　一第【唐书元结传结举进士杨浚见其文曰丨丨溷子尔有司得子是頼果擢上第　五代史梁文惠皇后传封晋国太夫人太祖置酒太夫人前举觞爲夀欢甚太祖啓曰朱五经平生读书不登丨丨有子为节度使无忝于先人矣后恻然良乆曰汝能至此可谓英特然行义未必如先人也　宋史高頔传頔于南京举学究自陈曰臣父年八十四尝佐使幕乆已罢职家贫无以存飬愿赐丨丨庻获寸禄以及老父　春秋繁露见四计下　全唐诗话王起长庆中再主文柄意欲以第一人处敏中恨其与贺拔惎爲友密令亲知述意俾与惎絶既而惎造门敏中跃出见惎悉以实告乃曰丨丨何门不致奈轻负至交相与欢醉　陆游跋傅正议至乐庵记傅公在学校二十年声震京师同舎生去爲公卿者袂相属而公始仅得丨丨　郑谷卷末偶题诗丨丨由来是出身垂名俱爲国风陈　杨万里题列朝英进斋诗不应将丨丨用破半生心】
　　一榜【宋史张齐贤传太祖幸西都还语太宗曰我幸西都惟得一张齐贤我不欲爵之以官异时可辅汝爲相也太宗擢进士欲置齐贤髙第有司偶失抡选上不恱丨丨尽与京官　元史选举志蒙古色目人作丨丨汉人南人作丨丨】
　　一级【左传王使宰孔赐齐侯胙曰天子有事于文武使孔赐伯舅胙齐侯将下拜孔曰且有后命天子使孔曰以伯舅耋老加劳赐丨丨无下拜疏曲礼升阶之法云渉级众足是级爲等也法当下拜赐之勿下是进丨丨　史记秦始皇纪百姓内粟千石爵拜丨丨　又是岁赐爵丨丨治驰道　汉书髙祖纪大夫以上赐爵各丨丨　又食货志武功爵注丨丨曰造土　晋书礼志哀帝即位欲尊崇章皇太妃桓温议宜称太夫人尚书仆射江霦议曰虞舜体仁孝之性尽事亲之礼贵爲天王富有四海而瞽叟无立锥之地丨丨之爵蒸蒸之心昊天防极宁当忍文卑贱不以徽号显之岂不以子无爵父之道理穷义屈靡所厝情者哉桓公谓宜进号太夫人非不允也如以夫人爲少可言皇太夫人皇君也君太夫人于名礼顺矣帝特下诏拜皇太妃　梁武帝祠南郊防诏孝悌力田赐爵丨丨】
　　一额【宋史选举志旧制进士入进谢恩银百两至是罢之仍赐钱三千爲期集费诸州举送发解考试监试官凡亲戚若门客毋试于其州类其名上之转运司与鎻防者同试率七人特立丨丨后复令存诸科旧额十之一以待不能改业者】
　　一班【唐书韦表微传授监察御史里行不乐曰爵禄譬滋味也人皆欲之吾年五十拭镜揃白冒游少年间取丨丨一级不见其味　宋史礼志中书门下言同天节上夀班自今枢密使副宣徽三司使殿前马歩军副都指挥使以上共作丨丨进酒一醆亲王宗室使相至观察驸马管军观察使以上皆赴紫宸殿依本班序立上夀　又请遇垂拱殿百官起居日将亲王以下十班合为四班亲王为丨丨侍卫马歩军都指挥使爲丨丨皇亲使相以下至刺史重行异位爲两班可减六班又仪卫志东第丨丨三铺五十二人东第二班三铺五十三人东第三班六铺九十一人东第四班五铺八十四人东第五班二铺二十二人下茶酒班一铺三十一人】
　　一名【宋史选举志乾道二年御试始推登极恩第丨丨宣义郎第二名与第丨丨恩例第三名承事郎第一甲赐进士及第并文林郎第二甲赐进士及第并从事郎第三第四甲进士出身第五甲同进士出身特奏名第丨丨赐进士出身第二第三名赐同进士出身李商隐韩同年新居饯韩西迎家室戏赠诗丨丨我漫居先甲千骑君翻在上头　崔涂问卜诗承家望丨丨几欲问君平　谭用之别何处士陵俊老诗谁人爲向青编上直傍巢由写丨丨　韩偓避地寒食诗丨丨所系无穷事争敢当年便息机　又尚书尧典序疏言帝者天之丨丨所以名帝帝者谛也言天荡然无心忘于物我言公平通远举事审谛故谓之帝也　杜光庭东西女学洞记长安富平县北定陵后通关乡入谷二十余里有二洞丨丨东女学丨丨西女学其东女学崖壁悬絶洞门在崖面攀跻不及夜往往闻读书之声其西女学约山有路可到洞门】
