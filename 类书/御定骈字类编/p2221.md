<!-- { "loadSidebar": true } -->
　　蝉子【李贺昌谷诗攒虫锼古柳丨丨鸣髙邃】
　　蝉类【本草蚱蝉集解别録曰蚱蝉生杨柳上景曰蚱蝉哑蝉雌蝉也不能鸣丨丨甚多此云柳上乃诗云鸣蜩嘒嘒者形大而黒五月便鸣俗云五月不鸣婴儿多灾故其治疗亦专主小儿昔人噉之故礼有雀鷃蜩而伛偻丈人掇之也】
　　蝉封【史记大宛传宛贵人以为昧蔡善谀使我国遇屠乃相与杀昧蔡立母寡昆弟曰丨丨为宛王】蝉态【白居易西虎丘寺诗娉婷十翠娥注容满丨丨等十妓从游】
　　蝉声【大唐新语魏克己曰异方之乐不入人心秋丨之丨徒聒人耳　本草蚱蝉集解颂曰按玉篇云蚱丨丨也　吴均赠鲍舂陵别诗落叶思纷纷丨丨不可闻　隋炀帝悲秋诗露浓山气冷风急丨丨哀　薛道衡夏晩诗髙天澄逺色秋气入丨丨　骆賔王在狱咏蝉诗西陆丨丨唱南冠客思侵　杜甫和裴迪登新津亭寄王侍郎诗丨丨集古寺鸟影度寒塘　戴叔伦题友人山居诗数家茅屋清溪上千树丨丨落日中　耿湋晚夏即事诗树色迎秋老丨丨过雨稀　韩翃送黄光辅归青州兼寄储侍郎诗丨丨驿路秋山里草色河桥落照中　又题慈仁寺竹院诗幽磬丨丨下闲窗竹翠隂　元稹送卢戡诗红树丨丨满夕阳白头相送倍相伤　白居易池上早秋诗露饱丨丨懒风干柳意衰刘禹锡乐天以愚相访沽酒致欢诗犹胜独居荒草院丨丨听尽到寒螀　刘沧寓居寄友人诗芳草衡门无马迹古槐深巷有丨丨　杜荀鹤感秋诗冷烟粘柳丨丨老寒渚澄星雁呌新　翁承赞槐花诗雨中妆防望中黄勾引丨丨到夕阳　徐和右省仆射西亭髙卧诗丨丨当槛急虹影向檐垂　韩维和晏相公湖上遇雨诗烟树晦空曲丨丨寂无遗　杨万里感秋诗丨丨与蛩语计防两催愁　又秋热诗我自愁吟无意思丨丨移近入檐枝　陆游赛神曲晚来人醉相扶归丨丨满庙鎻斜晖　许月卿槐影诗槐影本来惟戴日丨丨固自未知秋　又厌厌诗僮仆触屏成蝶梦姬姜擫笛作丨丨　管淮南楼诗寒丨底事丨凄切催得飞鸦打阵归　赵孟頫古诗丨丨噪落日露草啼寒螀　吴师道题官舍壁诗见鹤影下　周权村居诗山风吹断檐前雨髙树丨丨正夕阳】
　　蝉鸣【礼记月令仲夏之月丨始丨　又孟秋之月凉风至白露降寒丨丨鹰乃祭鸟　隋书卢思道传以性通脱仕不达作听丨丨篇人竞传之　淮南子鱼无耳而听丨无口而丨有然之者也　说文丨膀丨也齐民要术广志曰南方丨丨稻七月熟　问竒类林物之鸣者以口而丨之丨以翼螽斯之鸣以股　古诗十九首秋丨丨树间元鸟逝安适　陆机拟明月皎夜光诗翻翻归雁集嘒嘒寒丨丨　宋孝武帝初秋诗逺视秋云发近听寒丨丨　萧子云赠海法师游甑山诗秋至丨丨柳风髙露起尘　又西斋诗丨丨早秋至　梁元帝回文诗丨丨隠宻树　庾信奉和永丰殿下言志诗六月丨丨稻千金龙骨渠　骆賔王在江南赠宋之问诗见雁起下　髙适东平路诗丨丨木叶落兹夕更愁霖　韦应物始闻夏蝉诗徂夏暑未晏丨丨景已曛又郊园闻蝉寄诸弟诗今卧病谯丨丨归路永司空曙杂言见燕拂下　卢纶送邓州崔长史诗髙城】
　　【鸟过方催夜废垒丨丨不待秋　又早秋望华清宫中树诗燕拂宜秋霁丨丨觉昼空　李端送友人还洛诗去国渡关河丨丨古树多　元稹解秋诗日暮江上立丨丨枫树黄　刘禹锡送分司陈郎中祗召直史馆诗丨丨官树引行车言自成周赴玉除　马戴山行诗鸟下山含暝丨丨露滴空　郑巢陈氏园林诗丨丨槐叶雨鱼散芰荷风　杨万里晓歩追凉诗丨丨叶底无寻处随意闲行偶见渠　文天祥病中诗苦吟肩鹤瘦多病耳丨丨　华幼武次元翚见寄韵诗丨丨野外秋雁呌沙头月】
　　蝉噪【南史王微传见鸟鸣下　江总秋日游昆明池诗丨丨金隄柳鹭饮石鲸波　上官仪入朝洛隄歩月诗鹊飞山月曙丨丨野风秋　冷朝阳宿柏岩寺诗客吟孤峤月丨丨数枝风　武元衡相国李公有北园寄赠之作未及报章今古遽分寓哀防寞以广遗韵诗鹤巢深更静丨丨断犹喧　韩愈荐士诗齐梁及陈隋众作等丨丨　刘禹锡秋日书懐寄白賔客诗丨丨芳意尽雁来愁望时　窦巩奉使蓟门诗自从身属富人侯丨丨槐花已四秋　李贺南园诗竹里缲丝挑网车青丨独丨日光斜　刘沧留别崔澣秀才诗晚虫鸣寒露草日西丨丨古槐风　韦庄三用薛先辈见寄初秋寓懐即事韵诗丨丨因风断鳞游见鹭沈　徐寄外甥苗仲武诗丨丨踈林村倚石鸟飞残照水连天林逋寄和昌符诗离愁不可写丨丨夕阳初　韩维和晏相公湖上遇雨诗见禽飞下　苏轼出都来陈所乗船上有题小诗八首不知何人作有感余心者聊为和之诗蛙鸣青草泊丨丨垂杨浦】
　　蝉吟【吴均与顾章书丨丨鹤唳水响猿啼英英相杂绵绵成韵　徐干为挽船士与新娶妻别诗丨丨抱枯枝　陈子良夏晚寻于政世置酒赋韵诗长榆落照尽髙柳暮丨丨　李昌符与友人防诗丨丨槐蕋落的的是愁端　苏轼溪隂堂诗白水满时双鹭下緑槐髙处一丨丨　陆游诗安得门前无俗客岸巾临水听丨丨　戴复古秋日病余诗桂子吹香风露深老夫吟了听丨丨】
　　蝉叫【陆泳吴下田家志蜘蟟丨丨稻生芒】
　　蝉啼【唐太宗秋日斆庾信体诗丨丨觉树冷萤火不温风】
　　蝉啸【李白登汝州龙兴阁序夫槿荣芳园丨丨珍木盖纪乎南火之月也可以处台榭居髙明】蝉响【江总赋得一日成三赋应令诗树宻寒丨丨檐暗雀声愁　许浑溪亭诗丨丨螳螂急鱼深翡翠闲】蝉号【杜甫秋后诗元丨无停丨秋燕已如客韩愈柳溪诗莫将条系缆着处有丨丨】
　　蝉嘶【庾信小园赋聚空仓而雀噪警嬾妇而丨丨　葛澧钱塘赋春波千顷见文正之句鱼跃丨丨形舜钦之什　欧阳修寄圣俞诗空肠时如秋蚓呌苦调或作寒丨丨　张元干用折枢韵呈李丞相诗松防晴泉听落涧丨丨晚吹助裁诗】
　　蝉语【白玉蟾诗暑退凉生丨有丨水长天逺雁无书】
　　蝉韵【段文昌晩夏登张仪楼呈院中诸公诗乍疑丨丨促稍觉雪风来　刘禹锡始闻蝉有懐白賔客诗丨丨极清切始闻何处悲　沈亚之村居诗月上丨丨残梧桐隂绕地】
　　蝉咽【徐陵山池应令诗猿啼知谷晚丨丨觉山秋　刘克庄哭宋君辅诗囬首冶城棋饮地雁凄丨丨不堪闻】
　　蝉嘒【陆游幽居诗丨丨秋未衰花房莫先敛又思故庐诗柴门入幽梦落日乱丨丨】
　　蝉雀【齐书褚传时何戢亦为吏部尚书家富盛极华侈宋孝武尝赐戢丨丨扇顾景秀所画也陆探微顾彦先皆叹其精絶及是知帝好画扇因王晏献之顔氏家训吾家尝有梁元帝手书丨丨白团扇及马图亦难及也　古画品録顾骏之尝结搆层楼以为画所风雨炎奥之时故不操笔天和气爽之日方乃染毫登楼去梯妻子罕见画丨丨骏之始也　又丁光虽擅色丨丨而笔迹轻羸非不精谨乏于生气　图画见闻志孔嵩蜀人善画龙兼工丨丨与黄筌并师刁处士成都广福院壁有所画龙及有丨丨等图于世　许棠陪友人夏夜对月诗丨丨飞多误星萤出自迷】
　　蝉蝶【图画见闻志徐熈善画花木禽鱼丨丨蔬果　图绘寳鉴秦友谅毗陵人善画草虫特于丨丨之类傅色轻妙　益州名画録滕昌祐写生物以似为功其画丨丨图虫鱼图谓之防画盖唐时陆果刘褒之类】蝉蜩【骆賔王萤火赋陋丨丨而习蜕怵蝼蚁之慕羶王琢雨夕赋晴楼交燕雀凉树沸丨丨　吴澄灵兴避暑诗脱除小窠臼蜕殻非丨丨】
　　蝉蜍【李中题徐五教池亭诗晓香怜杜若夜浸爱丨丨】
　　蝉蛾【论衡世有虚语亦有虚图假使之然丨丨之类非真正人也】
　　蝉蚕【酉阳杂爼天寳末交趾贡龙脑如丨丨形波斯言龙脑树节方有禁中呼为瑞龙脑上唯赐贵妃十枚香气彻十余歩　名香谱丨丨香交阯所贡唐宫中呼为瑞龙脑】
　　蝉蛇【后汉书阳球传注见蝉蜕下】
　　蝉黾【元结九疑山图记中峰之下水无鱼鼈林无鸟兽时闻声如丨丨之类听之亦无】
　　蝉露【唐文献秋日悬清光赋见鹰风下　王勃饯韦兵曹诗鹰风凋晩叶丨丨泣秋枝　唐彦谦八月十六日夜月诗丹桂影空丨有丨緑槐隂在鹊无枝　杜荀鹤长安道中有作诗帽檐晓滴淋丨丨衫袖时飘卷雁风】
　　蝉宫【洞防记元封五年勒毕国贡细鸟帝置之于宫内旬日而飞尽明年细鸟集帷幕或入衣袖因名丨丨】
　　蝉冠【刘长卿奉和杜相公新移长兴宅呈元相公诗入并丨丨影归分骑士喧】
　　蝉冕【齐书何戢上欲转戢领选问尚书令褚渊以戢资重欲加常侍渊曰圣防每以丨丨不宜过多臣与王俭既已左珥若复加戢则八座便有三貂若帖以骁游亦为不少　又庾杲之传杲之风范和顺善音吐世祖令兼侍中每叹其风器之美王俭在座曰杲之为丨丨所照更生风采陛下故当与其即眞　又陈显达传悲哉丨丨为贱宠之服　潘岳秋兴赋序髙阁连云阳景罕曜珥丨丨而袭绮纨之士此焉游处　王俭太宰文简褚彦回碑文丹阳之辅逺近攸则呉兴襟带实惟股肱频作二守并加丨丨　梁元帝简文帝法寳聮璧序徳加三辅威行九流董师虎据操铍丨丨　张协咏史诗咄此丨丨客君绅宜见书　陆游日晚散歩湖上遇小雨诗兜鍪丨丨俱扫空雨笠香新织青篛】
　　蝉弁【袁易赠禽衍陆生诗獬冠丨丨戏推许鼠目獐头惭老丑】
　　蝉貂【陈植金马门赋佩缤纷兮璁瑀冠葳防兮丨丨】
　　蝉緌【李徳裕望匡庐赋见豹文下　李绅奉诏除浙东观察使检校右貂诗印封纽知颁爵冠饰丨丨更珥貂】
　　蝉珥【南史朱异传选尚书仪曹郎入兼中书通事舍人后除中书郎时秋日始拜有飞蝉正集异武冠时咸谓丨丨之兆　北齐书赵郡王叡传显祖除叡侍中摄大都府长史谓常山王演等曰由来有如此长史否演对曰须防进居丨丨之荣退当委要之职自昔以来实未闻如此铨授】
　　蝉簪【王勃上绛州髙长史书见鹊印下】
　　蝉组【王僧孺为韦雍州致仕表陆离丨丨照灼旛旂】
　　蝉衫【温庭筠舞衣曲见莺簧下】
　　蝉佩【孔稚珪为王敬则让司空表丨丨之暎则左右交辉组之华则纵横吐耀】
　　蝉带【云笈七籖九气眞仙衣锦衣绡縠云裳丨丨】
　　蝉纱【海物异名记泉女织纱轻如蝉翼名丨丨　杨维桢诗美人睡起袒丨丨照见臂钗红肉影　顾瑛赵子期尚书于省幕创轩曰小瀛洲诗闲道朝堂清议了题诗好为防丨丨】
　　蝉锦【歩非烟又答赵象独坐诗无力严妆倚绣栊暗题丨丨思难穷】
　　蝉赋【陆云与兄平原书有作文惟尚多而家多猪羊之徒作丨丨二千余言既无藻伟体都自不似事文章实自不当多又有寒丨丨】
　　蝉脯【齐民要术丨丨葅法捶之炙令熟细擘下酢】
　　蝉树【杜荀鹤秋日寄吟友诗丨丨生寒色渔潭落晓光】
　　蝉花【本草丨丨集解慎微曰丨丨所在有之生苦竹林者良花出头上七月采颂曰出蜀中其蝉头上有一角如花冠状谓之丨丨时珍曰丨丨即冠蝉也礼记所谓则冠而蝉有緌者是矣　益部方物畧记蝉不能蜕委于林下花生厥首兹谓物化右丨丨注二川山林中皆有之蝉之不蜕者至秋则花其头长一二寸黄碧能治小儿瘈疭又能已疟　牡丹荣辱志花命妇上品芍药黄楼子等粉口柳浦茅山冠子醉美人红缬子白缬子黄丝头红丝头丨丨重叶海棠千叶瑞莲】
