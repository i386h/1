<!-- { "loadSidebar": true } -->
　　夏施【吴志朱异传注文士传曰张惇子纯与张俨及异俱童少徃见骠骑将军朱据据闻三人才名欲试之吿曰老鄙相闻饥渴甚矣夫騕褭以迅骤为功鹰隼以轻利为妙其为吾各赋一物然后乃坐俨乃赋犬曰守则有威出则有获韩卢宋鹊书名竹帛纯赋席曰席以冬设簟为丨丨揖让而坐君子攸宜异赋弩曰南岳之干钟山之铜应机命中获隼髙墉三人各随其目所见而赋之皆成而后坐据大欢悦】
　　夏忠【管子春仁丨丨秋急冬闭　又论语朱注丨尚丨商尚质周尚文】
　　夏发【陆云赠顾彦先诗丨丨凉台我我暑】
　　夏起【鲍照代白纻舞歌词凄风丨丨素云回车怠马烦客忘归】
　　夏长【礼记乐记见春作下　史记太史公自序见春生下　易林井之防春阳生草丨丨条枝万物蕃滋充实益有　道徳指归论见春生下　周髀算经中衡左右冬有不死之草丨丨之类　徐陵陈公九锡文丨丨春生显仁藏用　刘允济天赋旣霆震而霜威亦春生而丨丨】
　　夏盛【江总木槿赋潘文体其丨丨嵇赋悯其秋零】
　　夏康【傅晋鼓吹曲宣受命边境安夷丨丨】
　　夏茂【潘岳秋兴赋感冬索而春敷嗟丨丨而秋落　无名氏落叶赋觉絶汉之寒至聆洞庭之波起何丨丨而秋落何先荣而后死　何劭游仙诗光色冬丨丨根柢无凋落】
　　夏满【齐已寄楚平上人诗自来还独去丨丨又秋残可止寄积麦山防如长老诗丨丨期游寺寻山又下山】
　　夏润【易林临之明夷春多膏泽丨丨优渥稼穯成熟获百斛】
　　夏多【竹谱见春鲜下　白狼王唐菆逺夷慕徳歌冬多霜雪丨丨和雨】
　　夏成【何逊七召河栁垂叶山榴发英翫竒花之春满摘甘实于丨丨　左思蜀都赋朱樱春熟素柰丨丨许敬宗和初春登楼诗沐恩空改鬓将何谢丨丨】
　　夏熟【史记司马相如传于是乎卢橘丨丨黄甘橙楱枇杷橪柿楟防厚朴梬枣杨梅樱桃蒲陶隐夫郁棣防荔枝罗乎后宫列乎北园防丘陵下平原扬翠叶杌紫茎发红华秀朱荣煌煌扈扈照曜钜野　宋史兵志都副两保正大小两保长平居于家婚姻丧葬之问遗秋成丨丨丝麻谷麦之要求遇于城市饮食之责望此迫于势而不敢不致者也一不如意即以艺不如法为名而捶辱之无所不至　齐民要术裴渊广州记曰罗浮山有橘丨丨实大如李剥皮噉则酢合食极甘曹植谢赐柰表即夕殿中虎贲宣诏赐臣等冬柰一奁诏赐使温啖夜非食时而赐见及柰以丨丨今则冬至物以非时为珍恩以絶口为厚非臣等所宜荷之　潘岳橘赋已郁郁而冬茂亦离离而丨丨　晋子夜曲夏歌情知三丨丨今日偏独甚　欧阳詹徐十八晦落第诗嘉谷不丨丨大器当晚成】
　　夏分【素问春刺丨丨脉乱气微入滛骨髓病不能愈令人不嗜食又且少气】
　　夏归【晋子夜曲夏歌春别犹春恋丨丨情更久】
　　夏清【王僧孺太常敬子任府君传见春戸下】
　　夏净【水经注汉水又东谓之涝滩冬则水浅而下多大石又东为净滩夏水急盛川多湍洑行旅苦之故谚曰冬涝丨丨断官使命言二滩阻碍】
　　夏濯【袖中记冷水丨丨可以清暑温水冬浴可以攘寒　陶潜自祭文冬曝其日丨丨其泉】夏贮【陶潜和郭主簿诗蔼蔼堂前林中丨丨清阴】
　　夏揺【嵇舍伉俪诗丨丨比翼扇冬卧蛩蛩毡】
　　夏槁【鲁语鸟兽孕水虫成兽虞于是乎禁罝罗矠鱼鼈以为丨丨助生阜也注槁干也夏不得取故于此时刺鱼鼈以为夏储淮南子见天旱下】
　　夏枯【薛能送李倍廵官归永乐旧居诗麦垅丨丨成废地枣枝秋赤近髙天】
　　夏降【无名氏天赋悯邹衍则严霜丨丨应陈寔则繁星夜聚】
　　夏殒【盐鐡论见霜雪下　卢绰眞元先生箴天论秋生则丨丨春敷则冬落】
　　夏病【素问所以欲知隂中之隂阳中之阳者何也为冬病在阴丨丨在阳春病在阴秋病在阳皆视其所在为施鍼石也】
　　夏死【盐鐡论金生于已刑罚小加故荠麦丨丨】
　　夏零【宋书乐志邹羡囚燕市繁霜为丨丨　古琴疏素女播都广之琴温风冬飘素雪丨丨鸾鸟自鸣凤鸟自舞灵夀自花　蔡琰悲愤诗惟佊方兮逺阳精阴气凝兮雪丨丨　傅董逃行荠与麦兮丨丨兰桂践霜逾馨】
　　夏披【越絶书胥闻越王冬披毛裘丨丨絺绤是人不死必为利害】
　　夏过【皮日休临顿为吴中偏胜之地陆鲁望居之不出郛郭旷若郊墅余每相访款然惜去诗丨丨无儋石日髙开板扉】
　　夏厌【李觏竹斋书事诗南方丨丨暑独此留残隂】
　　夏畏【晁补之照碧堂记花明草曛百物妩媚湖光弥漫飞射堂栋长丨丨日坐见风雨】
　　夏消【郑谷峨嵋雪诗丨丨江峡满清照蜀楼寒】
　　夏没【水经江水又东迳右龙注水至博阳二村之间有盘石广四百丈长六里而复殆于岨塞江川丨丨冬出基亘通渚】
　　夏减【唐书厯志其去交在变准已上加时在准内或不蚀望去交前后定分冬减二百二十四丨丨五十四春交后减百交前减二百秋交后减二百交前减百】
　　夏放【宋史陈舜俞传见夏敛下】
　　夏啓【山海经熊山有穴焉熊之穴恒出神人丨丨冬闭冬啓乃必有兵　又书序啓与有扈战于甘之野作甘誓传丨丨嗣禹位伐有扈之罪】
　　夏凝【僧延一五台山志虽积雪丨丨而竒花万品寒风冬冽而珍卉千名】
　　夏结【水经注三城水又西北迳伏凌山南与石门水合水出伏凌山山髙峻岩鄣寒深阴崖积雪凝氷丨丨事同离骚峨峨之咏　白居易春末夏初间游江郭诗早梅迎丨丨残絮送春飞】
　　夏老【骆賔王送吴七游蜀诗丨丨兰犹茂秋深栁尚繁】
　　夏来【魏书邢峦传丨丨之兵不赍冬服脱遇氷雪取济何方　储光羲田家杂兴诗丨丨菰米饭秋至菊花酒】
　　夏治【淮南子见春治下】
　　夏宜【王禹偁竹楼记丨丨急雨有瀑布声　宋祁众熙亭晚瞩诗长丨丨髙明缓带散烦窘】夏处【说苑莒穆公有臣曰朱厉附事穆公不见识焉冬处于山林食杼栗丨丨洲泽食菱藕穆公以难死朱厉附将往死之其友曰子事君而不见识焉今君难吾子死之意者其不可乎朱厉附曰始我以为君不我知也今君死而我不死是果不知我也吾将死之以激天下不知其臣者遂往死之】
　　夏就【张耀卿边堠纪行由驿道西南往避夏所也大率遇丨则丨髙寒之地至冬则趍阳暖薪木易得之处以避之】
　　夏数【左传火出于夏为三月于商为四月于周为五月丨丨得天注得天正　礼记月令孟春之月疏见天正下　汲冢周书万物春生夏长秋收冬藏天地之正四时之极不易之道丨丨得天百王所同】夏浊【水经注般河又东为白鹿渊水南北三百歩东西千余歩深三丈余其水冬清而丨丨渟而不流】夏干【庾信侯莫陈道生墓志铭塞鸿秋去胡桑丨丨】
　　夏旱【史记汉武帝纪见天旱下　曽巩追租诗今岁九丨丨赤日万里灼】
　　夏涝【苏轼司马温公行状安石曰善理财者不加赋而上用足公曰天下安有此理天地所生货财百物止有此数不在民则在官譬如雨泽丨丨则秋旱不加赋而上用足不过设法阴夺其害甚于加赋此乃桑羊欺汉武帝之言太史公书之以见武帝不明耳】
　　夏卷【张何早秋望海上五色云赋觏兰雕而蕙歇伤丨丨而秋舒】
　　夏含【王羲之与谢安书见霜雹下　余靖泐溪石室记冬漏暖脉丨丨凄气天地炎凉所不能制固仙游之所宅岩栖之嘉致也　支遁四月八日讃佛诗三春迭云谢首丨丨朱明　宋江夏王义恭登景阳楼诗温宫冬开燠清殿丨丨霜】
　　夏潜【陈思王辩道论夫至神不过天地不能使蛰虫丨丨震雷冬至】
　　夏杀【宋书五行志京房易传曰兴兵妄诛兹谓亡法厥灾霜丨丨五谷冬杀麦】
　　夏落【刘琨答卢谌诗英蕊丨丨毒卉冬敷】
　　夏开【晋子夜曲夏歌春倾桑叶尽丨丨蚕务毕范梈橘中篇盛丨丨白花朱实悬髙秋】
　　夏后【周贺送郭秀才归金陵诗丨丨客堂黄叶多不懐家国起悲歌　又诗我客戾止朱注丨之丨商之后宋于周为客】
　　夏散【古三坟太古之人皆夀盈易始三男三女冬聚丨丨食鸟兽虫鱼草木之实】
　　夏里【皮日休懐锡山诗见天半下】
　　夏设【张载酃酒赋若乃中山冬啓醇酎秋发长安春御乐浪丨丨】
　　夏储【鲁语注见夏槁下】
　　夏流【水经注山海经曰教山教水出焉又南流注于河是水冬干丨丨实惟干河也今世人犹谓之为干涧矣】
　　夏训【刘琨劝进元帝表昔少康之隆丨丨以为羙谈宣王之兴周诗以为休咏】
　　夏声【左传吴公子札来聘请观于周乐为之歌秦曰此之谓丨丨夫能夏则大大之至也其周之旧乎注丨丨诸丨之丨　又皇极经世东为春声阳为丨丨此见作韵者亦有所至也】
　　夏豫【虞茂奉和幸太原诗唐巡光帝则丨丨穆宸仪】
　　夏商【书丨丨官倍亦克用乂　论语周监于二代朱注二代丨丨也　吕览汤武以千乗制丨丨因民之欲也　初学记漏刻经云漏刻肇于黄帝宣乎丨丨】
　　夏殷【左传隐公元年春王周正月杜氏注言周以别丨丨林氏注言周正月以见建子且别丨丨也　徐陵陈武帝即位诏五徳更运帝王所以御天三正相因丨丨所以宰世　潘岳为贾谧赠陆机诗丨丨旣袭宗周继祀】
　　夏周【宋书厯志按五纪论黄帝歴有四法颛顼丨丨并有二术诡异纷然则熟识其正此古歴可疑之据一也　又明一统志丨丨二公祠在松江府治西成化十五年建祀周文襄公忱嘉靖己丑増祀夏忠靖公原吉】
　　夏主【宋史礼志若依虞主之瘗则犹藏子孙之所若依丨丨之埋则又非本庙之阶宜思其变别筑一室亲未尽则禘祫处宣帝之上亲尽则无縁下就子之列】
　　夏后【论语丨丨氏以松　孟子丨丨殷周之盛地未有过千里者也　吕览丨丨相与有扈战于甘泽而不胜六卿请复之丨丨相曰不可吾地不浅吾民不寡战而不胜是吾徳薄而教不善也于是乎处不重席食不贰味琴瑟不张钟鼓不修子女不饬亲亲长长尊贤使能期年而有扈氏服　刘孝威为皇太子谢勅赉功徳马啓名髙丨丨之龙价倍田方之赎　杨炯少室山少姨庙碑丨丨氏之乗四载仍开宛委之圗周穆王之御八龙犹纪弇山之石　庾儵大槐赋降丨丨之卑室作唐虞之茅茨　范仲淹明堂赋牲牢之举旣遵于丨丨蔬果之荐复本于周人　李商隐九成宫诗见风遂下　皮日休入林屋洞诗昔云丨丨氏于此藏眞经】夏禹【易林随之贲大似丨丨经啓九道各有攸处民得安所　新论丨丨一馈而七起周公一沐而三握髪　左思魏都赋鉴茆茨于陶唐察卑宫于丨丨　传元羽籥舞歌丨丨治水汤武又用兵　宋之问洞庭湖诗张乐轩黄至征苖丨丨徂　孟浩然游镜湖诗将探丨丨穴稍背越王城】
　　夏癸【晋书石勒载记勒将营邺宫廷尉续咸上书切諌勒大怒曰不杀此老臣朕宫不得成也中书令徐光进曰陛下天资聪睿超迈唐虞而更不欲闻忠臣之言岂丨丨商辛之君乎　张衡东京赋必以肆奢为贤则是黄帝合宫有虞总期不如丨丨之瑶台殷辛之琼室也　萧昕总章右个赋邃宇九房采唐尧之茅屋神阶十二征丨丨之瑶台】
