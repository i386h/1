<!-- { "loadSidebar": true } -->
　　中藏【史记扁鹊传所以知赵章之病者臣意切其脉脉来滑是内风气也饮食下嗌而辄不留者法五日死皆为前分界法后十日乃死所以过期者其人嗜粥故丨丨实丨丨实故过期师言曰安谷者过期不安谷者不及期　又陈书废帝纪费引金帛令充椒阃内府丨丨军备国储未盈朞稔皆已空竭　唐书宦者传序又有五局一曰掖廷主宫嫔簿最二曰宫闱扈门阑三曰奚宫治宫中疾病死防四曰内仆主供帐灯烛五曰内府主丨丨给纳　又南蛮传咸通以来蛮始叛命再入安南邕管一破黔州四盗西川遂围卢耽召兵东方戍海门天下骚动十有五年赋输不内京师者过半丨丨空虚士死瘴疠燎骨传灰人不念家亡命为盗可为痛心　宋史地理志两浙路余杭四明通蕃互市珠贝外国之物颇充于丨丨云　沈约为栁世隆上铜表盈金丨丨收功上苑　又水经注西藏水又西南流东藏水注之水出东溪一日东藏水西南流出谷与丨丨水合水导中溪南流出谷南注东藏水故目其川曰三藏川水曰三藏水　又宋史吕诲传上疏劾安石曰大奸似忠大佞似信安石外示朴野丨丨巧诈陛下恱其才辨而委任之安石初无远畧惟务改作立异罔上欺下文言饰非误天下苍生必斯人也　李白酬宇文少府见赠桃竹书筒诗丨丨宝诀峩睂去千里提携长忆君】中处【张子西铭干称父坤称母予兹藐焉乃混然丨丨王延寿鲁灵光殿赋隐阴夏以丨丨注阴夏向北之殿也】
　　中坐【史记天官书月五星顺入轨道司其出所守天子所诛也其逆入若不轨道以所犯命之丨丨成形皆羣下从谋也注晋灼曰丨丨犯帝坐也成形祸福之形见也　后汉书黄允传司徒袁隗欲为从女求姻见允而叹曰得壻如是足矣允闻而黜遣其妻夏侯氏妇谓姑曰今当见弃方与黄氏长辞乞一会亲属以展离诀之情于是大集賔客三百余人妇丨丨攘袂数允隐匿秽恶十五事毕登车而去允以此废于时　晋书祖逖传尝酒大会耆老丨丨流涕曰吾等老矣更得父母死将何恨　江淹拟顔特进延之侍宴诗丨丨溢朱组步櫩簉琼卉　孟浩然登江中孤屿诗日夕阳返照丨丨兴非一　杜甫观严郑公防事岷山沲江画图诗见北堂下　呉筠游仙诗玉体洽丨丨霞膏充四筵　李贺申胡子觱篥歌心事如波涛丨丨时时惊　吕岩诗金阙内藏元谷子玉池丨丨太和官】
　　中隐【白居易丨丨诗不如作丨丨隐在留司间　苏轼六月二十七日望湖楼醉书诗未成小隐聊丨丨可得长闲胜暂闲　耶律楚材和抟霄韵代水陆疏文诗丨丨冷官闲况味归心无日不山林　又明一统志丨丨山在桂林府城西十里山有三岩下岩深广如积大艘中岩明爽有乳石凝结上岩差小旧有寺悬崖制屋恍然非人境　又蔡邕弹碁赋丰腹敛边丨丨四企】
　　中居【云笈七籖葛稚川言浑天之状如鸡子卵中之黄地乗天而丨丨天乘气而外运三百六十五度四分度之一半出地上半绕地下】
　　中乘【左传良夫乘衷甸两牡疏见上乘下　魏书释老志见上根下　云笈七签三乘各有十二部故合成三十六部论其相摄者一往大乘具有三十六部丨丨具有二十四部小乗唯十二部何者以大得兼小故也　三洞宗元第一洞眞为大乘第二洞元为丨丨第三洞神为小乘　三洞经教部序吾以延康元年号无始天尊亦名灵宝君化在三清境说洞元经十二部以教天中九眞丨丨之道也　梁昭明太子讲席诗广济同象园丨丨如伫独】
　　中网【酉阳杂俎太宗尝观鱼于西宫见鱼跃焉问其故渔者曰此当乳也于是丨丨乃止】
　　中法【汉书律厯志丨丨十四万五百三十以章月乘通法得丨丨】
　　中刼【净印法门经彼善净境界王延请世尊无边光照如来及菩萨声闻大众经二丨丨而伸供养　又彼无量光照如来应供正等正觉寿量十丨丨有三十六俱胝那庾多百千诸声闻众一千二百俱胝菩萨摩诃萨众有一王城名善清净是彼世尊本所生地】
　　中统【唐书厯志爻统曰丨丨象积曰刻法　李治班师贺表大统防归于丨丨太平今覩于开平　刘因寄杨晋州诗南州选举数三杨丨丨衣冠半在亡按丨丨元世祖年号】
　　中维【宋书乐志见上纬下】
　　中祀【隋书礼仪志昊天上帝五方上帝日月皇地祗神州社稷宗庙等为大祀星辰五祀四望等为丨丨司中司命风师雨师及诸星诸山川等为小祀　宋史职官志礼部掌国之礼乐祭祀朝防宴飨学校贡举之政令祭之名有三天神曰祀地祗曰祭宗庙曰飨又有大祀丨丨小祀之别　金史礼志雅乐凡大祀丨丨天子受册寳御楼肆赦受外国使贺则用之　又斋戒用唐制大祀散斋四日致斋三日丨丨散斋二日致斋一日】
　　中祭【周礼酒正凡祭祀以法共五齐三酒以实八尊大祭三贰丨丨再贰小祭壹贰注大祭天地丨丨宗庙小祭五祀大祭者王服大裘衮冕所祭也丨丨者王服鷩冕毳冕所祭也小祭者王服希冕元冕所祭也】中杀【礼记王制天子诸侯无事则岁三田一为干豆二为賔客三为充君之庖疏二为賔客丨丨者也次杀射髀骼死差迟故为賔客】
　　中获【唐书百官志见上获下】
　　中陈【阵同呉语为万人以为方陈白常白旂素甲白羽之矰望之如荼王亲秉钺载白旗以丨丨而立宋史冯拯传建议令防秋宜于唐河增屯兵至六万控定武之北为大阵邢州置都部为丨丨天雄军置铃辖为后阵上多采用其议】
　　中服【诗骐駵是中笺赤身黑鬛曰駵中丨丨也】
　　中驾【秦嘉留郡赠妇诗临路怀惆怅丨丨正踯躅呉均初至寿春作丨丨每倾轮当骞复摧翼】中刑【周礼司市市刑小刑宪罚丨丨狥罚大刑扑罚其附于刑者归于士　尚书大传上刑赭衣下刑不纯丨丨杂履下刑墨幪　鲁语晋人执卫成公归之于京师使医鸩之不死医亦不诛臧文仲言于僖公曰夫卫君殆无罪矣刑五而已无有隐者隐乃讳也大刑用甲兵其次用斧钺丨丨用刀锯其次用钻笮薄刑用鞭扑以威民也今晋人鸩卫侯不死亦不讨其使者讳而恶杀之也　汉书刑法志书云天秩有礼天讨有罪故圣人因天秩而制五礼因天讨而作五刑大刑用甲兵其次用斧钺丨丨用刀锯其次用钻凿薄刑用鞭扑大者陈诸原野小者致之市朝】
　　中罪【周礼司圜见上罪下　又掌囚见上罪下　汉书贾谊传其有丨丨者闻命而自弛上不使人颈盭而加也其有大罪者闻命则北面再拜跪而自裁上不使捽抑而刑之也　后汉书仲长统传肉刑之废轻重无品下死则得髠钳下髠钳则得鞭笞死者不可复生而髠者无伤于人髠笞不足以惩丨丨安得不至于死哉】
　　中罚【书立政司防苏公式敬尔由狱以长我王国兹式有愼以列用丨丨】
　　中赏【战国策见上赏下　毌丘俭答杜挚诗信心感诸中丨丨不在辞】
　　中央【诗遡游从之宛在水丨丨疏顺流遡游而往从之则宛然在水之丨丨　又两服上襄笺两服丨丨夹辕者　又子之汤兮宛丘之上兮传四方髙丨丨下曰宛丘　礼记王制道路男子由右妇人由左车从丨丨　又月令丨丨土其帝黄帝其神后土　周礼太宰五帝疏见南方下　又媒氏凡嫁子娶妻入币纯帛无过五两注丨丨土为戊己　左传五声疏宫中也居丨丨畅四方唱始生为四声纲也　公羊作僖公主疏为僖公庙作主也主状正方穿丨丨逹四方天子长尺二寸诸侯长一尺　又恒星不见夜中星霣如雨传房心天子明堂布政之宫也疏文耀钩云房心为丨丨火星天王位若相对言之则房为明堂心为天王矣既有天王复有明堂布政之象也　战国策张仪説秦王曰赵氏丨丨之国也杂民之所居也　史记三皇纪自人皇氏以后有五龙氏燧人氏大庭氏柏皇氏丨丨氏卷须氏栗陆氏骊连氏赫胥氏尊卢氏浑沌氏昊英氏有巢氏朱襄氏葛天氏隂康氏无怀氏斯盖三皇以来有天下者之号　又天官书斗为帝车运于丨丨　又齐太公世家田乞请诸大夫曰常之母有鱼菽之祭幸来会饮防饮田乞盛阳生槖中置坐丨丨发槖出阳生曰此乃齐君矣大夫皆伏谒　汉书郊祀志天子父事天母事墬今称天神曰皇天上帝泰一兆曰泰畤而称地祗曰后土与丨丨黄灵同　又五行志説曰土丨丨生万物者也其于王者为内事　又律厯志丨丨者隂阳之内四时之中经纬通逹廼能端直于时为四季土稼穑蕃息信者诚诚者直故为绳也　又魏相传丨丨之神黄帝　又李寻传寻对曰间者月数以春夏与日同道注孟康曰房有四星其间有三道春夏南行南头第一星里道也秋冬北行北头第一星里道也与日同道者谓丨丨也　又见上位下　后汉书公孙瓒传见南垂下　晋书天文志填星曰丨丨季夏土信也思心也仁义礼智以信为主貎言视听以心为正故四星皆失填乃为之动　又三武主天子三将军丨丨大星为大将军左星为左将军右星为右将军　宋书天文志序呉太常姚信造昕天论曰尝览汉书云冬至日在牵牛去极远夏至日在东井去极近欲以推日之长短信以太极处二十八宿之丨丨虽有逺近不能相倍　又礼志魏明帝景初元年十二月二十一日散骑常侍领太史令髙堂隆上言曰黄于五行丨丨土也王四季各十八日土生于火故于火用事之末服黄三季则否其令则随四时不以五行为分也是以服黄无令　又律志瑟长丈而十三弦隐间九尺以应黄钟之律九寸丨丨一弦下有画分寸以为六十律清浊之节　齐书天文志见上下下　汲周书东方曰靑阳南方曰明堂西方曰总章北方曰元堂丨丨曰太庙　又建大社于周中其壝东靑土南赤土西白土北骊土丨丨亹以黄土列子四海之齐谓丨丨之国跨河南北越岱东西万有余里　庄子丨丨者中地也　又见南海下　又仲】
