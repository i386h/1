<!-- { "loadSidebar": true } -->
　　白莲【旧唐书白居易传见红榴下　尔雅翼杜若苖似山姜花黄赤子赤色大如棘子中似豆蔲有杜莲丨丨白芩若芝之名　本草释名见白芩下　又集解红莲花丨丨花生西国胡人将来也　沈佺期有丨丨花亭侍宴应制诗　裴度真慧寺诗更有一般人不见丨丨花向半天开　元稹防牡丹诗晓入丨丨宫琉璃花界净　白居易游悟真寺诗上有丨丨池素葩覆清润　卢仝月蚀诗初疑丨丨花浮出龙王宫　雍陶咏防白鹭诗立当青草人先见行傍丨丨鱼未知　李绅山寺鱼池诗汲水添池活丨丨十千鬐鬛尽生天赵嘏赠天卿寺神亮上人诗笑指丨丨心自得世间烦恼是浮云　皮日休鲁望以竹夹膝见寄因次韵詶谢诗白鸟丨丨为梦寐清风清月是家乡　周繇题金陵栖霞寺诗明家不要买山钱施作清池种丨丨　黄滔游东林寺诗翻译如曾见丨丨开满池　寒山诗免有染世事心静如丨丨　王禹偁寄杭州昭庆寺华严社首省常上人诗任夸西掖吟红药何似东林种丨丨陆游斋中杂兴诗树暗杨梅村露下丨丨湾　又莲社髙贤传谢灵运一见逺公肃然心伏乃即寺筑台翻湼盘经凿池植丨丨时逺公诸贤同修净土之业因号丨丨社　湖山胜槩丨丨院相传晋肇法师讲经于此庐山记逺公十八贤同结丨丨社山有丨丨池】白蕖【白居易题西亭诗见肻薜下　段成式题璘公院聫句见青豆下】
　　白藕【唐书地理志绵州巴西郡土贡镂金银噐麸金轻容防紃绫锦丨丨蔗有橘官　白居易种白莲诗吴中丨丨洛中栽莫恋江南花嬾开　张籍送从弟戴元往苏州诗夜月红柑树秋风丨丨花　伍乔游西禅寺诗碧松影里地长润丨丨花中水亦香　贯休上宋使君诗碧云诗里终难到丨丨花经讲始终】白蒻【尔雅荷其本蔤注茎下丨丨在泥中者　本草释名郭璞注蔤乃茎下丨丨在泥中者莲乃房也菂乃子也薏乃中心苦薏也贡师泰诗红莲丨丨满西池】
　　白芡【苏轼望湖楼醉诗见青菰下】
　　白芷【名医别録丨丨生河东川谷下泽二月八日采根暴干　宋玉招魂菉薠齐叶兮丨丨生些　陈子昻于长史山池三日曲水宴诗泛灔清流满葳防丨丨生　王维寒食城东即事诗清溪一道穿桃李演漾緑蒲涵丨丨　钱起省试湘灵鼔瑟诗苍梧来怨慕丨丨动芳馨　裴杞风光草际浮诗丨丨生还暮崇兰泛更香　李商隠汝阳王孙家筝妓诗孤猿耿幽寂西风吹丨丨　皮日休孤园寺诗艇子小且兀縁湖荡丨丨又以紫石砚寄鲁望诗骚人丨丨伤心暗狎客红筵夺眼明　皎然寄赠东溪吴处士诗野风吹丨丨山月揺清轸　和凝渔父歌丨丨汀寒立鹭鸶苹风轻翦浪花时】
　　白茝【本草释名丨丨注音止又昌海切茝香可以养鼻又可以养体故茝字从】
　　白薠【屈原九歌登丨丨兮骋望与佳期兮夕张】
　　白苹【本草集解丨丨生水中青苹生陆地　谢朓夏始和刘潺陵诗丨丨望已骋缃荷纷可袭　栁恽江南曲汀洲采丨丨日暖江南春　陶翰送集贤学士伊阙尹少府勅放归江东觐省诗吏邑沿清洛乡山指丨丨　李白緑水曲緑竹明秋月南湖采丨丨　杜甫丽人行见青鸟下　刘长卿送李侍御诗忆想汀洲畔伤心向丨丨　白居易泛春池诗丨丨湘渚曲緑篠剡溪口　孟郊汝州南潭公防诗谁言栁太守空有丨丨吟姚合送刘禹锡郎中赴苏州诗太守吟诗人自理小斋闲卧丨丨风　杜牧有题丨丨洲诗　张祜江南逢】
　　【故人诗春风故人夜又醉丨丨洲　温庭筠西江上送渔父诗丨丨风起楼船暮江燕防防五两斜　李逺咏壁鱼诗莫言鬐鬛小食尽丨丨篇　郭奎诗家在淮南青桂老门临湖水丨丨深　顾非熊送杭州姚员外诗静理更何事还应咏丨丨】
　　白萍【古今注白鱼子好群泳水上者名曰丨丨】
　　白蓼【本草见青蓼下】
　　白荇【陆和吴中言懐寄南海二同年诗江客渔歌冲丨丨野禽人语映红蕉】
　　白蒋【杜甫伤秋诗丨丨风飇脆殷柽晓夜稀　陆和胥口即事诗丨丨知秋露裛青枫欲暮烟饶】白芹【本草水芹生黒滑地不如髙田者宜人髙田者名丨丨】
　　白蒲【尔雅莞苻蓠其上蒚疏丨丨一名苻蓠楚谓之莞蒲其上台别名蒚　刘章咏蒲鞋诗呉江浪浸丨丨春越女初挑一様新　又名山藏嘉靖三十八年江北倭趋通州据丨丨镇副使刘景韶击殱之】白昌【管子其山之旁有彼黄蝱及彼丨丨　本草集解菖蒲根大而肥白节疎者丨丨也俗谓之泥菖蒲】白莞【宋元嘉起居注御史中丞刘桢奏风闻广州刺史韦朗于所部作新丨丨席三百二十领请以事追免朗官】
　　白苇【苏轼文王氏欲以其学同天下地之美者同于生物而不同于所生惟荒瘠斥卤之地弥望皆黄茅丨丨此则王氏之同也】
　　白药【金丹论火化丨丨变化红流汞秋石自相同流珠入体虎吞食不知何处认金公】
　　白葠【本草沙葠一名丨丨与人葠元葠丹葠苦葠是为五葠】
　　白条【本草百济参白坚且圆名丨丨参俗名羊角参】
　　白术【尔雅术山蓟疏见赤术下　本草集解丨丨生杭越舒宣州髙山冈上　苏轼楼观诗丹砂久窖井泉赤丨丨谁烧防灶香】
　　白蘝【本草见赤蘝下】
　　白辛【本草丨丨一名脱尾一名羊草生楚山】
　　白前【本草集解丨丨出近道根似细辛而大色白不柔易折气嗽方多用之】
　　白筵【本草丨丨草香草也虫最畏之】
　　白功【急就篇牡甘草菀藜芦注牡蒙一名黄昏补曰本草吴名丨丨草楚名羊孙齐名长孙一名黄孙一名海孙一名蔓延】
　　白及【本草集解丨丨生北山川谷及冤句及越山又曰白给】
　　白给【本草释名丨丨即白及也】
　　白艾【江淹尚书符髙山与深谷共湮紫芝与丨丨同灭杜牧秋晚懐茅山石涵村舍诗帘前丨丨惊春燕篱上青桑待晚蚕】
　　白芩【尔雅翼见白莲下　本草释名杜若一名白莲一名丨丨】
　　白微【本草释名丨丨生平原川谷】
　　白菀【本草集解丨丨即女菀】
　　白苏【本草释名荠苧名青丨丨其形似水苏而臭似丨丨而青故有二名】
　　白藁【梁宣帝游七山寺赋见赤箭下】
　　白藓【本草集解桑树上丨丨如地钱花样刀刮取炒用不是桑椹花也】
　　白鲜【本草集解丨丨皮生上谷及冤句】
　　白羶【本草释名白鲜俗呼为白羊鲜气息正似羊羶故又名曰丨丨】
　　白蕲【本草释名尔雅薜山蕲又云薜丨丨】
　　白藋【庾信竹杖赋秋藜促节丨丨同心】
　　白莎【李洞哭栖白供奉诗闻说孤窗坐化时丨丨萝雨滴空池】
　　白草【汉书西域传鄯善国出玉多蒹葭柽栁胡相丨丨旧唐书杜鸿渐传为朔方留后度支副使率兵丨丨镇迎谒肃宗　李白行行且游猎篇但将游猎夸轻趫胡马轻肥宜丨丨　岑参赠酒泉韩太守诗酒泉西望玉关道千山万碛皆丨丨　王昌龄从军行见黄雾下　耿湋陇西行丨丨三冬色黄云万里愁　李嘉祐送崔夷甫员外和蕃诗经春逢丨丨尽日渡黄沙郎士元塞下曲丨丨山头日初没黄沙戍下悲歌发顾况刘禅奴弹琵琶歌羁雁出塞绕黄云邉马仰天嘶丨丨　元稹纪懐诗丨丨堂檐短黄梅雨气蒸　张祜从军行黄云防塞寻鹰去丨丨连天射雁归　薛逢送灵州田尚书诗隂风猎猎满旗竿丨丨飕飕剑气攅李频送边将诗悠落日黄云动苍莽隂风丨丨翻罗邺早发诗丨丨近关微有路浊河连底冻无声　王逢无题诗椒闼佩琚遗丨丨水天图籍冷青藜】
　　白茅【易大过初六借用丨丨无咎　诗丨丨纯束有女如玉　又白华菅兮丨丨束兮　史记封禅书天子又刻玉印曰天道将军使使衣羽衣夜立丨丨上五利将军亦衣羽衣夜立丨丨上受印以示不臣也　易林丨丨醴酒灵巫拜祷神嗜饮食使君夀考　春秋大传天子之国有防社东方青南方赤西方白北方黒上方黄各取其色物裹以丨丨封以为社此始受封于天子者也　本草集解丨丨香生安南如茅根道家用作浴汤　又茅有丨丨菅茅黄茅香茅芭茅数种皆相似法苑珠林舍纷絶有防习除恋青条曲防丨丨以荐应硕祝社诗嘉肴绮错丨丨荐恭　杜甫成堂诗见青郊下　又忆昔行弟子谁依丨丨室卢老独启青铜】
　　【鎻　鲍溶云溪竹园翁诗幽室结丨丨宻叶罗众青李商隠梦泽诗梦泽悲风动丨丨楚王尽满城娇罗邺送张逸人诗石井晴垂青葛叶竹篱荒映丨丨花又宋史食货志大理寺丞周环言松江泄水惟丨丨一浦最大今泥淤沙塞宜决浦故道】
　　白茆【李乂陪幸韦嗣立山庄应制诗一承黄竹咏长奉丨丨居】
　　白芜【曹松别湖上主人诗湖村夜叫丨丨雁菱市晓喧深浦人】
　　白华【花同诗丨丨菅兮传丨丨野菅也已沤为菅　又小序丨丨废则亷耻缺矣　仪礼乡饮酒礼笙入堂下磬南北面立乐南陔丨丨华黍　汉书谷永传以广继嗣之恩息丨丨之怨　李尤七款见黄景下　郭璞葪柏图賛葪柏丨丨厥子如丹　班倢伃赋緑衣兮丨丨自古兮有之　束晳补亡诗丨丨朱蕚被于幽薄杨方合欢诗黄华如沓金丨丨如散银　宋之问折杨栁诗丨丨飞历乱黄鸟思参差　李峤竹诗见青节】
　　【下　储光羲詶陈椽亲家翁诗沈吟丨丨颂帝闼降丝纶　杜甫除架诗见青蔓下　钱起送郑巨及第后归觐诗多才丨丨子初擅桂枝名　韩愈李花诗丨丨倒烛天夜眀群鸡惊鸣官吏起　白居易白牡丹诗丨丨冷淡无人爱亦占芳名道牡丹　皮日休茶坞诗好是夏初时丨丨满烟雨　徐夤赠杨着诗藻丽荧煌冠士林丨丨荣飬有曽参　黄镇成补陀岛诗日观逺开溟澥动云台倒浸丨丨香】
　　白英【许彦周诗话蜀道观中凿井得一碑刻文似赋似賛中云丨丨聚而雪惭黄酥凝而金丑　鲍溶云溪竹园翁诗苍松含古貌秋桂俨丨丨　皮日休懐华阳润卿博士诗冥心唯事丨丨君不问人间爵与勲沈与求钱塘赋水母诗花瓷饤饾粲丨丨不殊氷盘堆水晶】
　　白蕊【张籍茶岭诗紫芽连丨丨初向岭头生】
　　白节【本草集解见白昌下】
　　白茎【陆玑诗疏接余丨丨叶紫色鬻其丨丨以苦酒浸之肥美可按酒　抱朴子华芝生名山之阳赤盖丨丨上有两叶三实　名医别録苦参一名丨丨　鲍照园葵赋丨丨紫蔕豚耳鸭掌】
　　白芽【宋史食货志蜀茶之细者广汉之赵坡合州之水南峨睂之丨丨雅安之顶　茶谱草茶盛于两浙品以日注为第一景祐以来洪州防井丨丨渐盛近岁制作尤精其品遂出日注上　梅尧臣尝新茶诗东溪北苑供御余王家叶家长丨丨　耶律楚材乞茶诗雪花滟滟浮金蕊玉屑纷纷碎丨丨　又苏轼诗老楮忽生黄耳菌故人兼致丨丨姜】
　　白蔕【宋玉髙唐赋见紫裹下　左思吴都赋杌丨丨衔朱蕤郁兮防茂晔兮菲菲】
　　白茸【姚合谢汾州田大夫寄茸毡葡萄诗筐封紫葡萄筒卷丨丨毛　文同诗栁放晴花折丨丨　陈渊诗晓来防鬓丨于丨】
　　白根【温庭筠诗野草丨丨肥羸牛生健犊】
　　白刺【本草释名五加皮又名五花杨慎丹铅録作五桂云一枝五叶者佳故也蜀人呼为丨丨】白秀【管子沃土之次曰五位五位之物五色杂英各有异章其种大苇无细苇无赨茎丨丨】白实【郭璞賛大騩之山爰有苹草青华丨丨食之无夭】
