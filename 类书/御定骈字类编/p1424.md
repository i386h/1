<!-- { "loadSidebar": true } -->
　　侧室【左传故天子建国诸侯立家卿置丨丨大夫有贰宗士有隶子弟庻人工商各有分亲皆有等衰注丨丨众子也得立此一官疏郑元云正室适子也正室是适子故知丨丨是众子言其在适子之旁侧也文十二年传曰赵有丨丨曰穿是卿得立此官也卿之家臣其数多矣独言立此一官者其余诸官事连于国临时选用异姓皆得爲之其丨丨一官必用同族是卿廕所及唯知宗事故特言之按世族谱赵穿是夙之庻孙于赵盾爲从父昆弟而盾爲丨丨然选其宗之庻者而爲之未必立卿之亲弟　又师旷曰卿置丨丨注支子之官礼记内则妻将生子及月辰居丨丨　又公庻子生就丨丨　又庻人无丨丨者及月辰夫出居羣室　汉】
　　【书文帝纪朕髙皇帝丨丨之子　后汉书蔡邕传礼妻妾产者斋则不入丨丨之门无废祭之文　南史谢灵运传临川王义庆招集文士长瑜自国侍郎至平西记室参军尝于江陵寄书与宗人何朂以韵语序义庆州府僚佐云陆展染白髪欲以媚丨丨青青不解乆星星行复出　唐书刘悟传从諌有妾韦愿封夫人许之诏至裴怒毁诏不与从谏它日防裴党复出诏裴抵去曰淄青李师古四世阻命不闻丨丨封者君承朝廷姑息宜自黜削求洗濯欲以婢爲夫人族不日灭耳　五代史卢文进传文进有女防而美存矩求之爲丨丨文进以其大将不敢拒虽与而心常歉之也】
　　侧门【唐书譲皇帝宪传天子于宫西南置楼其西署曰花萼相辉之楼南曰勤政务本之楼帝时时登之闻诸王作乐必亟召外楼与同榻坐或就幸第赋诗燕嬉赐金帛侑欢诸王日朝丨丨既归即具乐纵饮击毬鬬鸡驰鹰犬爲乐如是嵗月不絶所至輙中使劳赐相踵世谓天子友悌古无有者　又宋璟传韦月将告三思乱宫掖三思讽有司论大逆不道帝诏殊死璟请付狱按罪帝怒岸巾出丨丨谓璟曰朕谓已诛矣尚何请璟曰人言后私三思陛下不问即斩之臣恐有窃议者请按而后刑　又孙孝哲传禄山对丨丨俟召衣帯絶不知所爲孝哲箴缕素具徐爲纫防禄山大恱　又循吏传序都督刺史其职察州县间遣使者循行天下劾举不职始都督刺史皆天子临轩册受后不复册然犹受命日对便殿赐衣物乃遣元宗开元时已辞仍诣丨丨候进止所以光宠守臣以责其功　宋史王旦传宅门壊主者彻新之暂于庑下啓丨丨出入旦至丨丨据鞍俯过门成复由之皆不问焉　李商隐蝶诗叶叶复翻翻斜桥对丨丨】
　　侧户【潘岳狭室赋室丨丨以攅楹檐接柜而交榱】
　　侧闼【后汉书何进传张让等率常侍数十人持兵窃自丨丨入伏省中】
　　侧阶【书顾命一人冕执锐立于丨丨传丨丨北下立阶上疏正义曰郑王皆以丨丨爲东下阶也】侧城【水经济水又东北迳定陶县故城南注丨丨东注也县故三鬷国也】
　　侧畔【刘禹锡詶乐天州初逢席上见赠诗沈舟丨丨千帆过病树前头万木春】
　　侧偏【昜林缺破不完残际丨丨公孙幽遏跛倚后门】
　　侧傍【云笈七籖卧之爲法勿正仰如尸当丨丨检体莫恣纵四肢不可髙枕三寸许耳香药爲枕无用恶木冷漯秽臭冲犯流丸虽行途权假常宜防之】
　　侧左【宋史河渠志河道西行孙村丨丨大约入地二丈以来今所报涨水出岸由新开口地东入孙村不过六七尺欲因六七尺涨水而夺入地二丈河身虽三尺童子知其难矣　魏武帝善哉行我愿于天穷琅琊倾丨丨虽欲竭忠诚欣公归其楚】
　　侧出【尔雅氿泉穴出穴出仄出也注从旁出也疏李廵曰水从旁出名曰氿氿仄出是丨丨曰氿泉也大东曰有洌氿泉是也　后汉书马融传神泉丨丨丹水湼池　唐书王鉷传中书舍人瑨丨丨子也　又杨收传尝言琴通黄钟姑洗无射三均丨丨诸调由萝茑附灌木然】
　　侧庶【宋书何子平传母本丨丨籍注失实年未及飬而籍年已满便去职归家时镇军将军顾觊之为州上纲谓曰尊上年实未八十亲故所知州中差有微禄当啓相留子平曰公家正取信黄籍籍年既至便应扶侍私庭何容以实年未满苟冐荣利】
　　侧笔【山谷题跋学书端正则窘于法度丨丨取妍往往工左而病右】
　　侧金【胡宿忆荐福寺牡丹诗樽前可要人颓玉树底遥知地丨丨】
　　侧帽【北史独孤信传信美风度在秦州尝因猎日暮驰马入城其帽防侧诘旦而吏人有戴帽者咸慕信而丨丨焉其爲士庶取重如此　李商隐诗风长应丨丨路隘岂容车　范成大清明日狸渡道中诗洒洒沾巾雨披披丨丨风　陆游早行诗慿鞭寻断梦丨丨受防凉】
　　侧弁【诗丨丨之俄屡舞傞傞笺侧倾也俄倾貎疏倾丨丨使之俄然数起舞傞傞数不能止　申鉴君子有三鉴世人镜鉴前惟顺人惟贤镜惟明夏商之衰不鉴于禹汤也周秦之不鉴于民下也丨丨垢顔不鉴于明镜也故君子惟鉴之务若夫侧景之镜亡鉴矣耿湋题清萝翁防泉诗丨丨向清漪门中夕照移　韩偓感事诗丨丨聆神算濡亳俟密宣】
　　侧注【晋书舆服志髙山冠一名丨丨髙山者诗云髙山仰止取其矜庄賔逺者也中外官谒者谒者仆射所服　宋书礼志谒者髙山冠本齐服也一名丨丨冠秦灭齐以其君冠赐谒者】
　　侧带【袁桷小院四月十二日牡丹始开乃单台花也余将上开平作诗示瑾内院赐曽传丨丨江南画不数重台注旧赏花宴有大丨丨小丨丨徐熙牡丹无重瓣者至崇嗣始有之重台婢之下者见常谈云耳】侧布【王安石长干寺诗梵馆清闲丨丨金小塘回曲翠文深】
　　侧髻【卢思道后园宴诗纎腰如欲断丨丨似龙飞张宪大都即事诗额黄斜入丨丨半翻鸦】侧枕【李羣玉登宜春醉宿景山寺诗丨丨对孤灯衾寒不成寐】
　　侧席【礼记曲礼有忧者丨丨而坐　国语王入命夫人王背屏而立夫人向屏王曰自今日后内政无出外政无入内有辱是子也外有辱是我也吾见子于此止矣王遂出夫人送王不出屏乃阖左阖填之以土去笲丨丨而坐不埽　后汉书章帝纪朕思迟直士丨丨异闻注丨丨谓不正坐所以待贤良也　又逸民传论光武丨丨幽人求之若不及旌帛蒲车之所徴贲相望于岩中也　晋书刘波传宣帝开拓洪图始基成命爰及文武厯数在躬而犹虚心丨丨卑己崇物　宋书孝武帝纪朕聿含五光奄一天下思尽寳戒之规以塞谋危之路当防时省方观察风俗外详考旧典以副丨丨之懐　又明帝纪朕甫承大业训道未敷虽丨丨忠规竚梦岩筑而良图莫荐竒士弗闻　又宗炳传髙祖开府辟召下书曰吾忝天宠思延贤彦而兔罝潜处考槃未臻丨丨丘园良增虚伫　齐书明僧绍传建元元年冬诏曰朕丨丨思士载懐尘外齐郡明僧绍摽志髙栖躭情坟素幽贞之操宜加贲饰　隋书徐则传钦承素道久积虚襟丨丨幽人梦想岩穴　魏武帝徐奕爲中尉手令昔楚有子玉文公爲之丨丨而坐汲黯在朝淮南爲之折谋诗称邦之司直君之谓与　羊祜让开府表自服化已来方渐八年虽丨丨求贤不遗幽贱然臣等不能推有徳进有功使圣听知胜臣者多而未达者不少假令有遗徳于版筑之下有隐才于屠钓之间而令朝议用臣不以爲非臣处之不以爲愧所失岂不大哉　文彦博能自得师者王赋求贤丨丨闻善服膺钱起送褚大落第东归诗汉家丨丨明敭久岂意遗贤在林薮　李中赠蒯亮处士诗吾君丨丨求贤切未可悬瓢枕碧流】
　　侧幅【宋史仪卫志大旗黄质九幅毎幅绣升龙一丨丨二下垂黄丝网緌九金辂建之】
　　侧帆【杨防溺赋欹樯丨丨倐出歘入】
　　侧竹【晋书陶璜传孟干爨能李松等至建邺将徙之临海干等志欲北归虑东徙转逺以呉人爱蜀丨丨弩言能作之皓留付作部】
　　侧茘【左思蜀都赋见旁挺下　谢翺杂言送郑主簿炎之官昌化梦魂欲见无由据丨丨芭蕉春复暮时移乃尔来霅间因作广文求主簿】
　　侧叶【王建织锦曲回花丨丨与人别唯恐秋天丝线干】
　　侧【礼记曲礼倒防丨丨于君前有诛集说卜筮之官防其所奉以周旋者于君前而有颠倒反侧之状此皆不敬其职业而慢上者故皆有罚】
　　侧翅【李邕鹘赋始飞声而逺引忽丨丨而横蹙　郝经秋风赋快丨丨于云霄期翺翔于帝里　杜甫送髙书记诗饥鹰未饱肉丨丨随人飞　韩愈郑羣赠簟诗青蝇丨丨虱避肃肃疑有清飚吹　白居易初到江州诗伤禽丨丨惊弓箭老妇低顔事舅姑】
　　侧影【周昙樊姬诗丨丨频移未退朝喜逢贤相日从髙陆独夜有懐诗人吟丨丨抱冻竹鹤梦缺月沈枯梧　谢翺沙岸登舟诗市桥东畔塔丨丨夕阳中　又景同申鉴见侧弁下】
　　侧声【陈旸乐书琴势论凡一弄之内清侧殊途一句之中莫不有隂阳派润至如楚明光白雪寄清调中弹楚清声易水鳯归林寄清调中弹楚丨丨登陇望秦寄胡笳调中弹楚丨丨竹吟风哀松露寄胡笳中弹楚清声若此之类非一可谓妙矣　又琴声论风雅声隂阳声武成声吟咏声谈话声始息声五音声五调声长乐声胡笳声止息声呉声蜀声齐声楚声度摘声蹙臑抑扬声调捉掠声长弹掉搦声楚清丨丨雅质丨丨鹢扶轮指声宛美清声髙望逺丨丨凡此二十四声爲从声也】
　　侧篇【陈书江总传好学能属文于五言七言尤善然伤于浮艶故爲后主所爱幸多有丨丨好事者相传讽翫于今不絶】
　　侧辞【唐书温庭筠传少敏悟工爲辞章与李商隐皆有名号温李然薄于行无检幅又多作丨丨艳曲】侧弄【宋史乐志五琴图说曰琴爲古乐所用者皆宫商角徴羽正音故以五散声配之其二变之声惟用古清商谓之丨丨不入雅乐】
　　侧商【王建宫词未承恩泽一家愁乍到宫中忆外头求守管声款逐丨丨调里唱伊州】
　　侧调【王建宫词琵琶先抹六么头小管丁寜丨丨愁】
　　侧阵【唐太宗秋日翠防宫诗丨丨移鸿影圎花钉菊丛】
　　侧耕【栁宗元囚山赋丨丨危获苟以食兮哀斯民之増劳】
　　侧酌【仪礼赞者洗于房丨丨醴加柶覆之靣叶注丨丨者言无爲之荐者】
　　侧光【南史梁武帝纪少而笃学能事毕究虽万机多务犹卷不辍手燃烛丨丨常至戊夜】
　　侧艳【旧唐书温庭筠传能逐吹之音爲丨丨之词】
　　侧丽【南史袁彖传爲文恵太子作杨畔歌辞甚丨丨太子甚恱】
　　侧媚【书冏命慎简乃僚无以巧言令色便辟丨丨疏丨丨者爲僻丨之事以求丨于君媚爱也襄三十年左传云郑子产谓子皮曰谁敢求爱于子知此爲丨丨者爲侧行以求爱非是爱侧人也　南史孔范传瑳仪并琅邪人瑳刻薄贪鄙忌害才能仪意承顔倾巧丨丨　唐书张仲方传吉甫虽多才多艺而丨丨取容叠致台衮寡信易谋事无成功】
　　侧秀【李徳裕大孤山赋丨丨灵草旁挺竒树】
　　侧值【谢灵运山居诗绵聫邪亘丨丨齐平】
　　侧生【北史杨大眼传有三子长甑生次领军次征南皆潘氏所生咸有父风初大眼徙营州潘在洛阳颇有失行及爲中山大眼丨丨女夫赵延宝告之于大眼大眼怒幽潘而杀之　艺圃折中防眉髪皆毛类分所属毛髪属心火也故上生防属肾水也故下生眉属肝木也木旁敷故丨丨　左思蜀都赋见旁挺下　张九龄茘枝赋来观上国之光而被丨丨之诮　汤显祖匡山馆赋天门之松丨丨华嘺之莲半卷　杜甫解闷诗丨丨野岸及江蒲不熟丹宫满玉壶】
