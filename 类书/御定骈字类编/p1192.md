<!-- { "loadSidebar": true } -->
　　东头【后汉书臧宫传进军咸门注成都北面丨丨门旧唐书熊望传昭愍嬉游之隙学为歌诗以翰林学士崇重不可防狎乃议别置丨丨学士以备曲宴赋诗　宋史陈思譲传思譲初隶唐荘宗帐下即位补右班殿直晋天福中转丨丨供奉官　梦溪笔谈丨西丨共奉本唐从官之名自永徽以后人主多居大明宫别置从官谓之丨丨共奉官西内具员不废则谓之西头共奉官　世说新语蔡司徒在洛见陆机兄弟住参佐廨中三间瓦屋士龙住丨丨士衡住西头士龙爲人文弱可爱士衡长七尺余声作钟声言多忼慨　卧游録陆机在洛忽思丨丨竹篠中饮语刘寳曰吾乡思转深矣　刘缓逰仙诗扬袂折琼芳寄我天丨丨　窦巩新罗进白鹰诗御马新骑禁院秋白鹰来自海丨丨　李绅悲善才诗丨丨弟子曹善才琵琶请进新翻曲　白居易罗敷水诗野店丨丨花落处一条流水号罗敷李贺崇义滞雨诗家山远千里云脚天丨丨　蔡孚打毬篇德阳宫北苑丨丨云作高台月作楼　郑畋初秋寓直诗玉笛数声飘不住问人依约在丨丨　花蕊夫人宫词自从拣得真龙种别置丨丨小马坊】
　　东首【论语疾君视之丨丨加朝服拖绅　天隠子何谓安处曰在乎南向而坐丨丨而寝隂阳适中明暗相半　沈佺期初冬从幸汉故青门应制诗天游戒丨丨懐昔驻龙轩】
　　东面【孟子丨丨而征西夷怨　礼记曲礼天子当宁而立诸公丨丨诸侯西面曰朝　仪礼觐礼诸公奉箧服加命书于其上升自西阶丨丨自右　又乡饮酒礼主人坐奠爵于篚兴对宾复位当西序丨丨　后汉书礼仪志三老升丨丨三公设几九卿正履天子亲祖割牲执醤而餽执爵而酳　又桓荣传帝尝幸太常府令荣坐丨丨设几杖防百官　庄子河伯行至于北海丨丨而视不见水端于是旋其面目望洋向若而叹韩诗外传齐桓公独与管仲谋伐莒东郭牙知之管仲曰何以知其莒也对曰君丨丨而指口张而不掩舌举而不下是以知其莒也　元稹和乐天早春见寄诗萱近北堂穿土早栁偏丨丨受风多　丘丹过石门瀑布诗披榛上岩巘絶壁正丨丨　齐已寄孙鲂秀才诗郡楼丨丨寺墙西顔子生涯竹屋低】
　　东意【史记髙祖本纪元年四月兵罢戏下诸侯各就国汉王之国项王使卒三万人从楚与诸侯之慕从者万人从杜南入蚀中去辄烧絶栈道以备诸侯盗兵袭之亦示项羽无丨丨】
　　东胁【水经注千金堨之东首立一石人丨丨下云大始七年六月二十三日大水并瀑出常流上三丈】东领【仪礼陈服于房中西牖下丨丨北上　后汉书鲜卑传延光二年冬其主鞬自将万余骑入丨丨候分爲数道攻南匈奴于曼相】
　　东尾【书尧典日中星鸟疏四方皆有七宿各流一形东方流龙形西方流虎形皆南首而北尾南方流鸟形北方流龟形皆西首而丨丨　左传蛇乗龙疏虫兽在地而有象在天二十八宿分在四方方有七宿共成一象东分为青龙之象西分爲白虎之象皆南首北尾也南方爲朱雀之象北方爲元武之象皆西首丨丨也】东足【仪礼牲在其西北首丨丨　星经渐台四星属织女丨丨主晷漏律吕隂阳事　玉海端天女也丨丨四星曰渐台临水之台也主晷漏律吕之事西足五星曰辇道汉辇道过南北宫其象也】
　　东脚【玉海歩天歌三星不匀近一头左更右更乌夹娄天仓六个娄下头天庾三星仓丨丨娄上十二将军侯　白居易渭村退居诗白鹿原丨丨青龙寺北廊】
　　东旋【论衡日行一度月行十三度日月出时当进而丨丨何还始西转天持日月转故日月实东行而返西旋也　参同契注子当右转若謇若遄阳金生子午乃丨丨　王羲之谢生帖丨丨未期诸情罔罔】东悬【李贺出城别张又新詶李汉诗曙风起四方秋月当丨丨】
　　东转【礼记月令孟春之月日在营室疏星次西流日行丨丨东西相逆　水经注金光流照法轮丨丨常州府志西转河丨丨河俱江隂县城濠】
　　东回【书禹贡东滙泽爲彭蠡传滙回也水丨丨爲彭蠡大泽　欧阳詹元日陪早朝诗斗柄丨丨歳又新旒南面挹来宾】
　　东亘【陆广微呉地记案史记及吴越春秋自禹治水已后分定九州禹贡扬州之域吴国四至丨丨沧溟西连荆郢南括越表北临大江盖吴之本界也】
　　东萃【张文气赋宵中星虚则大火西流律应黄钟而隂凝丨丨】
　　东满【陈子昂感遇诗圆光正丨丨隂魄已朝凝】
　　东旷【张说岳州山城诗丨丨迎朝色西楼引夕隂】
　　东聚【庾信哀江南赋值五马之南奔逢三星之丨丨李商隠井络诗阵圗丨丨燕江石边柝西悬雪岭松】
　　东至【书禹贡导河积石至于龙门南至于华隂丨丨于底柱又丨丨于孟津　左传赐我先君履丨丨于海西至于河南至于穆陵北至于无棣　杨雄长杨赋序命右扶风发民入南山西自褒斜丨丨农南敺汉中　张衡西京赋丨丨鼎湖斜界细栁　杜甫大麦行丨丨集壁西梁洋问谁腰鎌胡与羌】
　　东尽【左传晋侯赂秦伯以河外列城五丨丨虢畧南及华山内及觧梁城既而不与注丨丨虢略从河南而丨丨虢略也　北史齐纪论有齐全盛控带遐阻西包汾晋南极江淮丨丨海隅北渐沙漠　杜甫第五弟丰在江左寂无消息觅便寄此诗明年下春水丨丨白云求】
　　东及【诗谱邶鄘衞封域在禹贡冀州大行之东北逾衡漳丨丨兖州桑土之野】
　　东薄【班固西都赋丨丨河华西渉岐雍】
　　东延【扬雄羽猎赋丨丨昆邻西驰闛阖】
　　东到【越絶书外传记呉地传南越宫在长乐里丨丨春申君府秋冬治城中春夏治姑苏　曹植驱车篇驱车掸驽马丨丨奉高城　顔延之长歌行百川丨丨海何时复西归】
　　东洎【唐书独孤及传自此而徃丨丨海南至番禺西尽巴蜀无鼠窃之盗而兵不爲解】
　　东距【书禹贡黒水西河惟雍州疏西据黒水丨丨西河禹贡滙疏武夷熊氏曰兖州当河之下流西距河丨丨济北滨海南接徐豫之境玉海河东道丨丨常山西据河】
　　东并【玉海河北道丨丨于海南迫于河】
　　东苞【北史魏纪道武帝破髙车杂种三十余部起鹿苑于南台隂北距长城丨丨白登属之西山广轮数十里】
　　东负【战国策齐南以泗爲境丨丨海北倚河而后无患陆机辨亡论地方几万里带甲将百万其野沃其民练其噐利其财丰丨丨沧海西阻险塞长江制其区宇峻山带其封域国家之利未见有于兹者矣】东卷【陶景水仙赋丨丨长桑日窟西干龙筑月阿】
　　东盘【禹贡滙疏李白曰鲁境七百里郡有十三县任城当其冲丨丨琅琊西控钜野】
　　东跨【李夐恒岳晨望诗恒山北临岱秀堮丨丨幽】
　　东裹【淮南子昔者楚人地南卷沅湘北绕颍泗西包巴蜀丨丨郯淮】
　　东包【陆机辨亡论故魏人请好汉氏乞盟遂跻天号鼎跱而立西屠庸益之郊北裂淮汉之涘丨丨百越之地南括群蛮之表　徐陵书丨丨海水俱承幕府之威西泊江沱同仰惟良之化　周邦彦汴都赋丨丨蟠木西卷流沙】
　　东限【谢朓和王著作融八公山诗丨丨琅琊台西距孟诸陆】
　　东截【通典碣石山在汉乐浪郡遂城长城起于此山长城丨丨辽水而入髙丽】
　　东穷【汉书武帝纪注服防曰秽貊在辰韩之北高句丽沃沮之南丨丨于大海】
　　东受【汉书地理志宛西通武关丨丨江淮一都之防也】
　　东带【后汉书冯衍传上党有四塞之固丨丨三关西为国蔽】
　　东标【荆州图记澧水之南岸有白石双立丨丨零陵西揭充县】
　　东连【蜀志诸葛亮传荆州北据汉沔利尽南海丨丨吴防西通巴蜀此用武之国　郑樵通志永静军有东光县丨丨青州　苏颋敬和崔尚书大明朝堂雨后望终南山见示之作丨丨归马地南指鬬鸡场　贾至岳阳楼宴别王八员外贬长沙诗江路丨丨千里潮青云北望紫微遥　李白横江词横江西望阻西秦汉水丨丨杨子津】
　　东出【书禹贡导沇水东流为济入于河溢爲荥丨丨于陶丘北　又九河既道疏徒骇是河之本道丨丨分爲六枝　史记秦纪武王元年与魏惠王防临晋诛蜀相壮张仪魏章丨丨之魏伐义渠丹犂　汉书鼂错传见南出下　水经注沔水丨丨城西南注于龙陂古天井水也　韩愈复志赋排国门而丨丨余行之舒舒　杜甫观公孙大娘弟子舞剑器行玳筵急管曲复终乐极哀来月丨丨　费防思公子词丨丨鬭鸡道西登饮马桥　许浑下第别友人杨至之诗孤剑北游塞远书丨丨关】
　　东入【书禹贡导淮自桐柏东防于泗沂丨丨于海　又三江既入疏郑云分于彭蠡为三孔丨丨海其意言三江旣入入海耳不入震泽也　禹贡汇疏汉元帝永光中河决灵鸣犊口分流入于博川屯河始壅塞不通后又决于平原则丨丨济入青以达于海而下流遂与漯爲一　又许慎曰汳水至爲灉水丨丨于泗泗受泲水丨丨淮　史记索隠南江从防稽旧吴县南丨丨海中江从丹阳芜湖县西东至防稽阳羡县丨丨海北江从防稽毘陵县北丨丨海　水经浮水故犊东北入东武阳丨丨河漯水出焉　苏颋奉和圣制登太行山中言志应制诗北山丨丨海驰道上连天】
　　东别【书禹贡岷山导江丨丨爲沱　水经注江水又丨丨爲沱开明之所凿　郭璞江赋峩嵋爲泉阳之揭玉垒作丨丨之标】
　　东迆【书禹贡过九江至于东陵丨丨北防爲滙东爲中江入于海疏正义曰郑云丨丨者爲南江孔意或然　刘禹锡韩十八侍御见示岳阳楼别窦司直诗因令属和重以自述诗火星忽南见月硖方丨丨】东防【书禹贡见东入下　又导渭自鸟鼠同穴丨丨于澧又丨丨于泾　又导洛自熊耳东北防于涧又丨丨于伊又东北入于河】
　　东过【书禹贡丨丨洛汭至于大伾　又丨丨漆沮入于河　赵冬曦奉答燕公诗谁道零陵守丨丨此地游　李益从军有苦乐行丨丨秦宫路宫路入咸阳】
　　东注【诗丰水丨丨维禹之绩　汉书沟洫志韩使水工郑国间説秦令凿泾水自中山西邸瓠口为渠并北山丨丨洛三百余里欲以漑田　又西域传河有両源一出于阗其河北流与葱岭河合丨丨蒲昌海　隋书李徳林传文笔如长河丨丨　又卢贲传贲迁懐州刺史决沁水丨丨名利民渠又派入温县名温润渠以溉舄卤民頼其利　赵冬曦三门赋序觝于曲限滙流丨丨　韩愈送石处士序若河决下流而丨丨　孟浩然晚春卧病寄张八诗遥情每丨丨奔晷复西驰　杜甫得舍弟消息诗犹有涙成河经天复丨丨　孟云卿汴河阻风诗大河喷丨丨群动皆窅冥　杜牧题夀安县甘棠馆御沟诗一渠丨丨芳华苑苑鏁池塘百嵗空齐已送徐秀才逰呉国诗西江丨丨急孤櫂若流星　苏轼李氏园诗丨丨入深林林深窗戸緑】
　　东接【书禹贡过九江至于敷浅原疏东行连延过九江之水而丨丨于敷浅原之山也　魏志邓艾传艾谓今蜀举众归命地尽南海丨丨吴防宜早镇定　玉海山南道丨丨荆楚西抵陇蜀南控大江北据啇华之山　崔颢雁门胡人歌高山代郡丨丨燕雁门胡人家近边】
　　东抵【汉书地理志河水丨丨齐隄西泛赵魏　唐书地理志河南府河南龙门山丨丨天津有伊水石堰天寳十载尹裴迥置】
　　东起【国史志塘水丨丨干宁军西信安军永济渠爲一水　韩愈送水陆运使韩侍御归所治序丨丨振武转而西过云州界极于中受降城出入河山之际六百余里屯堡相望　白居易有木诗疾风从丨丨吹折不终朝】
