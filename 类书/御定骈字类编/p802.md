<!-- { "loadSidebar": true } -->
　　一社【晋书礼志挚虞奏臣按祭法王为群姓立社曰太社王自为立社曰王社周礼大司徒设其社稷之壝又曰以血祭社稷则太社也又曰封人掌设王之社壝又有军旅宜乎社则王社也太社为群姓祈报祈报有时主不可废故凡被社衅鼓主奉以从是也此皆二社之明文前代之所尊以尚书召诰社于新邑三牲各文诗称乃立土无两社之文故废帝社惟立太社诗书所称各指一事又皆在公旦制作之前未可以易周礼之明典祭法之正义前改建庙社营丨丨之处朝议斐然执古匡今世祖武皇帝躬发明诏定二社之义以为永制宜定新礼从二社诏从之　宋史兵志见一保下】
　　一稷【晋书礼志元帝建武元年依洛京立二社丨丨宋书礼志汉魏则有官社无稷故常二社丨丨也晋无所增损】
　　一寺【唐书髙郢传陛下若回思虑従人心则圣德孝恩格于天地千福万禄先后受之曾是丨丨较功德邪　遯斋闲览舒王退谢金陵幅巾杖履独防丨丨遇数客盛谈文史词辨纷然公在其侧人莫之顾有一客徐谓曰公亦知书乎公但唯唯复问君何姓公拱手答曰安石姓王众賔惶慙遽谢而退　本草干苔时珍曰洪氏夷坚志云河南丨丨僧尽患瘿疾有洛阳僧共寮每食取苔脯同餐经数月僧项赘皆消　白居易寄韬光禅师诗一山门作两山门两寺原从丨丨分　张祜题虎丘西寺诗嚣尘椘城外丨丨枕通波　李觏龟峯精舍诗四山惟有石丨丨更无尘　真山民道逢过军投宿山寺诗蟋蟀数声雨芭蕉丨丨秋】
　　一庵【赵嘏寻僧诗台殿参差日堕尘坞西归去丨丨云韦荘西塞山下作他年却棹扁舟去终芦花结丨丨　苏轼龟山诗身行万里半天下僧卧丨丨初白头　又过旧防诗更欲洞霄为隠吏丨丨闲地且相留　又伯父送先人下第归蜀诗人稀野店休安枕路入灵闗穏跨驴安莭将去为诵此句因以为韵作小诗送之万里却来日丨丨仍独居应笑谋生拙圑圑如磨驴　晁补之初望庐山诗休説江南青未了丨丨一径可容身　范成大芒种后积雨骤冷诗丨丨湿蛰似藏深夏暄寒未可常　陆游有感诗已卜丨丨鹅鼻谷可无芝术疗朝饥　李俊民僧诗丨丨空寂地香火读楞严　元好问眼中诗何处青山隔尘土丨丨吾欲送华颠　王良臣息轩诗丨丨松雪双明底笑杀西山槁项翁　郦权八渡崖诗安得剰栽溪上竹丨丨领尽两山幽　陈深送刘梅溪游句曲诗半岭白云容可玩丨丨明月尚空留　郑元祐次韵吴宗师题大涤洞郎师房诗丨丨闲地足神仙能驻人间大小年　黄溍叶审张子长同游北山智者寺既归复与子长至赤松由小桃源登炼子谒山二皇君祠回宿寳积观诗更向水穷山尽处丨丨髙贮碧云师】
　　一刹【北史陆法和传任约逃窜不知所之法和曰明日午时当得及期而未得人问之法和曰吾前于此洲水干时建丨丨语檀越等此虽为刹实是贼标今何不向标下求贼也如其言果于水中见约抱刹仰头裁出鼻遂擒之　沈约千佛賛丨丨靡停　喻鳬宿石窟寺诗丨丨古冈南孤钟撼夕岚】
　　一舍【左传晋侯围原命三日之粮原不降命去之谍出曰原将降矣军吏曰请待之公曰信国之寳也民之所庇也得原失信何以庇之所亡滋多退丨丨而原降迁原伯贯于冀赵衰为原大夫　史记天官书嵗星嬴缩其所在五星皆従而聚于丨丨　唐书姜公辅传帝知羣臣多劝泚奉迎乗舆者乃诏诸兵距城丨丨止公辅曰王者不严羽衞无以重威灵今禁旅单寡而士马处外为陛下危之　又刘巨容传黄巢据荆南俄迁山南东道节度使以扞巢屯林江西招讨使曺全晸与巨容守荆门闗与贼战巨容伪北巢追之伏兴林樾间贼大败执贼将十三人转鬭丨丨虏获不可计　又卢钧传诏趣戍者行宻使尽戮之钧请徐乗其变而使者不发须报时戍人已去潞丨丨钧选牙卒五百壮骑百以骑载兵夜趋遅明至太平驿尽斩之　又突厥传序嵗发戍卒不习山川之险缓步丨丨已呵然流汗五代史王峻传峻军去晋州丨丨旻闻周兵大至即解去诸将皆欲追之峻犹豫不决明日遣骑兵追旻不及而还　金史陈规传见一寨下　新论楼季足防追越奔光若驾疲羸则日不涉丨丨非其胫迟所托蹇也皮日休初入太湖诗丨丨行胥塘尽日到震泽　又鲁望以轮钩相示缅懐髙致诗七里滩波喧丨丨五云溪月静三更　黄庭坚衡永道中诗丨丨常分作两程雪鞭雨袖少逢晴　杨万里阻风泊钟家村离英州已三日才行二十里诗惭愧风师教欵曲为分丨丨作三程周伯琦纪行诗南坡延胜槩丨丨抵开平】
　　一坊【宋书律志昔魏明帝时令和承受笛声以作此律欲使学者别居丨丨歌咏讲习依此律调至于都合乐时但识其尺寸之名则竹歌咏皆得均合　唐书宋务光传夫塞变应天实系人事今霖雨即闭坊门岂丨丨一市能感发天道哉　白居易渭村退居诗薙草通三径开田占丨丨】
　　一廛【壥同周礼遂人辨其野之土以颁田里上地夫丨丨田百畮莱五十畮中地夫丨丨田百畮莱百畮下地夫丨丨田百畮莱二百畮　孟子有为神农之言者许行自椘之滕踵门而告文公曰逺方之人闻君行仁政愿受丨丨而为氓　汉书杨防传有田丨丨有宅一区注一百亩也　王融谢赐米启臣无王阳计然之智不能负粟百里分地丨丨　苏轼秋阳赋耕于三吴有田丨丨禾已实而生耳稲方秀而泥蟠　董越朝鲜赋官非三品绮绣不得文身民受丨丨禾麻则皆穿窖庾信归田诗务农勤九谷归来家丨丨　储光羲荥阳冯氏二子诗待至金园侧相捋居丨丨　权徳舆过咸阳墅诗季子乏二顷杨防才丨丨　白居易新昌新居书事诗狐同三径蒿莱共丨丨　于溃拟古讽诗南亩无丨丨东园有余地　皮日休诗騃騃自总角不甘耕丨丨　王安石次防舍弟遇子固忆少述诗归计何时就丨丨寒城回首意茫然　苏辙诗结茅汝上只三间种稲城西仅丨丨　程俱秋雨诗荆溪丨丨地傥与求羊俱　范成大诗若有丨丨供闭户肯将篾舫换柴扉　陆游赛神诗家受丨丨修夲业乡推三老主齐盟　又题城南堂诗陈子调髙无俗客丨丨却要近修门　元好问寄希顔诗僵卧崧丘七见春商于归计丨丨新　蒲道源郭某席间诗十载飘零都是客丨丨寂寞静于僧　许衡晚步西溪诗老年活计寻幽隠须拟冈头置丨丨　萨都拉题刘涣中司空隠居图诗自笑天涯倦游客十年未有丨丨居】
　　一馆【左传韩宣子使邾人聚其众将以叔孙与之叔孙知之去众与兵而朝士弥牟谓韩宣子曰子弗良图而以叔孙与其讐叔孙必死之鲁亡叔孙必亡邾邾君亡国将焉归子虽悔之何及乃弗与使各居丨丨】一驿【隋书潘徽传秦孝王俊闻其名召为学士尝従俊朝京师在涂令徽于马上为赋行丨丨而成名曰述思赋俊览而善之　白居易缚戎人诗身被金创面多扶病徒行日丨丨　又奉使途中戱赠张常侍诗共笑篮舁亦称使日驰丨丨向柬都】
　　一置【唐书拂菻传见一亭下】
　　一营【后汉书刘盆子传更始二年冬崇安自武闗宣等从陆浑闗两道俱入三年正月俱至农与更始诸将连战尅胜众遂大集乃分万人为丨丨凡三十营】
　　一所【史记仓公传臣意即炙其足蹶隂之脉左右各丨丨即不遗溺而溲清小腹痛止　晋书武帝纪张掖太守焦胜上言氐池县大栁谷口有元石丨丨白昼成文实大晋之休祥图之以献诏以制币告于太庙藏之天府　梁书刘慧斐传慧斐常游山居于东林寺于山北搆园丨丨号曰离垢园　魏书静帝纪见一具下论衡前世龙见不双芝生无二甘露丨丨　黄庭内景经三寸异室有上下注三丹田上中下三处各异每】
　　【室方圆一寸故云三寸今人犹谓心为方寸即丨丨萧子良垦田表旧遏古塘亦非丨丨　白居易修香山寺记始自寺前亭丨丨登寺桥丨丨连廊七间次至石楼丨丨连楼廊六间】
　　一室【左传鲁之群室众于齐之兵车丨丨敌车优矣子何患焉　后汉书陈蕃传尝闲处丨丨而庭宇芜秽父友同郡薛勤来候之谓蕃曰孺子何不洒埽以待賔客蕃曰大丈夫处世当扫除天下安事丨丨乎　晋书元帝纪咸宁二年生于洛阳有神光之异丨丨尽明又桓石秀传常独处丨丨简于应接时人方之庾纯宋书礼志礼无皇子出后告庙明文晋太康四年封北海王实绍广汉殇王后告于太庙汉初帝各异庙故】
