<!-- { "loadSidebar": true } -->
　　【俭必非也问果他家　蜀志赵云传注益州既定时议欲以成都中丨丨及城外园池桑田分赐诸将云駮之曰霍去病以匈奴未灭无用家为今国贼非但匈奴未可求安也须天下都定各反桑梓归耕本土乃其宜耳益州人民初罹兵革田宅皆可归还令安归复业然后可役调得其欢心先主即从之　南史隂子春传临海先有神庙刺史王神念以百姓祈祷縻费毁神影壊丨丨当坐栋上有一大蛇长丈余役夫打扑不禽得入海水尔夜子春梦见人通名诣子春云有人见苦破壊宅舍既无所托钦君厚徳欲憩此境子春心密记之经二日而知之　元稹詶乐天得微之诗知通州事诗茅檐丨丨竹篱州虎怕偏蹄蛇两头】
　　屋栋【易大过大过栋桡疏栋桡者谓丨丨也本之与末皆桡弱以言衰乱之世始终皆弱也　吴志诸葛恪传出行之后所坐防事丨丨中折　晋书张华传徴华为太常以太庙丨丨折免官遂终帝之世以列侯朝见　宋书萧思话传年十许歳未知书以博诞游遨为事好骑丨丨打细腰鼓侵暴邻曲莫不患毒之　宋史王荣传荣善射尝引强注丨丨矢入木数寸时人目为王硬弓　又许将传契丹以兵二十万压代州境遣使请代地歳聘之使不敢行以命将及至北境居人跨丨丨聚观曰看南朝状元　淮南子郢人有买丨丨者求大三围之木而人予车毂跪而度之巨虽可而长不足　神仙葛元传诸书生请元作可以戏者元时患热方仰卧使人以粉粉身未及结衣答曰热甚不能起作戏元因徐徐以腹指丨丨数十过还复牀上及下冉冉如云气腹粉着丨丨连日尚在】
　　屋梁【南史梁宗室恭传时元帝居藩颇事声誉勤心著述巵酒未尝妄进恭毎从容谓曰下官歴观时人多有不好懽兴乃仰眠牀上看丨丨著书千秋万歳谁传此者劳神苦思竟不成名岂如临清风对朗月登山泛水肆意酣歌也　徐世溥汉宫春晓赋娟然扬眄光在丨丨　李颀光上座廊下众山诗百谷聚雪色莓苔侵丨丨　杜甫白水县崔少府十九翁髙斋诗长歌激丨丨泪下流衽席　元稹落月诗蚊声霭窗户萤火绕丨丨　白居易早兴诗晨光出照丨丨明初打开门鼓一声　李商隐初起诗三年苦雾巴江水不为离人照丨丨】
　　屋柱【宋书五行志咸和三年六月辛夘临海大雷破郡府内小丨丨十枚杀人　齐民要术木蜜为丨丨则一屋酒皆薄　桂海草木志大蒿容梧道中久无霜雪处年深滋长大者可作丨丨小亦中肩舆之扛】屋椽【宋史李昭亮传昭亮本将家子虽以恩泽进然习军中事既统宿卫政尚严多所建请万胜龙猛军蒲博争胜负彻丨丨相击士皆惶骇昭亮捕斩之杖其主者诸军为之股栗　杜甫观薛稷少保书画壁诗又挥西方变发地扶丨丨】
　　屋梠【尔雅疏见屋檐下】
　　屋翼【礼记丧大记皆升自东荣疏荣丨丨也天子诸侯四注为屋而大夫以下不得四注但南北二注而为直头头即丨丨也　仪礼士冠礼夙兴设洗直于东荣注荣丨丨也疏丨丨即今之抟风翼者与丨为翅丨也】
　　屋除【王安石诗野水纵横漱丨丨　道潜诗鸟变春音满丨丨　惠洪诗山果时惊落丨丨　陆游诗藤隂接丨丨　朱子诗万里红楼绕丨丨】
　　屋脊【南史王琳传所居丨丨无故剥破出赤蛆数升汁落地化为血蠕动有龙出于门外之地云雾起昼晦】
　　屋栈【急就篇板柞所产如口斜注板谓木瓦也柞丨丨也亦谓之箦】
　　屋瓦【史记赵奢传秦军军武安西秦军鼓噪勒兵武安丨丨尽振军中有一人言急救武安赵奢立斩之　汉书平帝纪元始四年冬大风吹长安城东门丨丨且尽　后汉书天文志王莽地皇四年六月汉兵起南阳至昆阳莽使司徒王寻司空王邑将诸郡兵号曰百万众至昆阳山作营百余围城数重是时光武将兵数千人赴救昆阳奔击二公并力猋发号呼声动天地虎豹惊怖败振防天大风飞丨丨雨如注水二公兵乱败自相贼就死者数万人竞赴滍水死者委积水为之不流杀司徒王寻军皆散走归本郡王邑还长安魏志明帝纪青龙二年十一月京师地震从东南来隐隐有声动丨丨　齐书张欣泰传欣泰少时有人相其当得三公而年裁三十后丨丨毁伤额又问相者云无复公相年寿更増亦可得方伯耳　李商隐残雪诗檐氷滴鹅管丨丨镂鱼鳞】
　　屋垣【欧阳修浙川县兴化寺廊记寺始建于隋仁寿四年号法相寺太平兴国中改曰兴化丨丨甚壮广】屋扉【吴莱诗一纸江南到丨丨】
　　屋壁【诗如跂斯翼疏言跂翼则如人弭手直立以喻丨丨之上下正直也　汉书贾谊传古者以奉一帝一后而节适今庶人丨丨得为帝服倡优下贱得为后饰　又刘歆传孝文皇帝始使掌故晁错从伏生受尚书尚书初出于丨丨朽折散絶今其书见在时师传读而已　隋书牛传上表请开献书之路曰汉兴改秦之敦尚儒术建藏书之防置校书之官丨丨山岩往往间出　宋史食货志常税名物令有司件析颁行天下揭于版置官署丨丨俾其遵守　又涂端友妻陈氏传绍兴九年盗起被驱入黄山寺贼逼之不从以刀加其颈叱曰汝辈鼠窃命若蜉蝣我良家子义岂尔辱纵杀我官兵即至尔其免乎贼知不可屈乃幽之丨丨三礼正义周礼仪礼并周公所作周礼遭秦灭学藏于山岩丨丨　申鉴秦之灭学也书藏于丨丨义絶于朝野　谈圃一老人有竒术西驸马店火先一日往店后孙染家懐中取一木略如鱼状曰此行雨龙也取水一碗以木鱼浸洒丨丨懐之而去是夜火孙氏惟焚一厠乃洒水不至处也　南唐近事髙越燕人也时举进士文价蔼然器宇森挺时人无出其右者鄂帅李公贤之待以殊礼将妻以爱女窃谕其意因题鹰一絶书于丨丨云雪爪星眸众鸟归摩天专待振毛衣虞人莫漫张罗网未肯平原浅草飞遂不告而去　闻见前録邵康节冩周易一部贴丨丨以代韦弦　吕温地志图序毎虚室燕居薄帷晴褰普天之下尽在丨丨　朱子与黄商伯书瀑图韵谱近方得之图张丨丨坐起对之恨不能到其下也　王迥同孟浩然宴赋诗共赋新诗发宫征书于丨丨彰厥美　李商隐送刘五经映诗丨丨余无几焚坑殆可伤　晁补之诗龙蛇动丨丨知有长公诗】
　　屋木【图画见闻志画丨丨者折算无亏笔画匀壮深逺透空一去百斜　圗绘寳鉴朱简章工画人物丨丨　名画録赵徳元者雍京人也天福年入蜀工画车马人物丨丨山水佛像鬼神笔无偏擅触类皆长独步川中标名大手　皮日休苦雨诗羇栖愁霖中缺宅丨丨恶】
　　屋材【宋史赵普传时官禁私贩秦陇大木普尝遣亲吏诣市丨丨聮巨筏至京师治第吏因之窃货大木冒称普市货鬻都下权三司使赵玭廉得之以闻　又李允则传下令安抚司所治境有隙地悉种榆久之榆满塞下顾谓僚佐曰此步兵之地不利骑战岂独资丨丨耶】
　　屋基【晋书张华传初吴之未灭也斗牛之间常有紫气道术者皆以吴方强盛未可图也唯华以为不然补焕为丰城令焕到县掘狱丨丨入地四丈余得一石函光气非常中有双剑并刻题一曰龙泉一曰太阿其夕斗牛间气不复见焉】
　　屋檐【尔雅檐谓之樀防丨丨一名樀一名屋梠一名宇白居易宴起诗鸟鸣庭树上日照丨丨时　王建诗半夜思家睡里愁雨声落落丨丨头　陆游诗干鹊下丨丨鸣噪不待晨】
　　屋漏【诗相在尔室尚不愧于丨丨传西北隅谓之丨丨唐书韦温传既疾召亲属赋绶诗在室愧丨丨因泣下曰今知没身不负斯诫矣　中论吾称古之不交游者不谓向丨丨而居也今之好交游者非谓长沐雨乎中路者也　又南史江子一传子一自右丞上封事极言得失武帝甚善之诏曰丨丨在上知之在下其令尚书详择施于时政　素问死脾脉来锐坚如鸟之喙如鸟之距如丨之丨如水之流曰脾死　说苑丨丨者民去之水浅者鱼逃之树髙者鸟宿之徳厚者士趋之有礼者民畏之忠信者士死之　顔氏家训思鲁等第四舅母亲吴郡张建女也有第五妹三歳丧母灵牀上屏风平生旧物丨丨沾湿出曝晒之女子一见伏牀流涕家人怪其不起乃往抱持荐席淹渍精神伤怛不能饮食将以问医医诊脉云肠断矣　冯着燕衔泥诗去年为尔逐黄雀雨多丨丨泥土落】
　　屋霤【韩愈韦侍讲盛山十二诗序夫儒者之于患难茍非其自取之其拒而不受于懐也若筑河堤以障丨丨其容而消之也若水之于海氷之于夏日其玩而忘之以文辞也若奏金石以破蟋蟀之鸣虫飞之声况一不快于考功盛山一出入息之间哉】
　　屋雪【周贺同朱庆余宿翊西上人房诗丨丨凌髙烛山茶称逺泉】
　　屋邑【公私画史永嘉丨丨图宗炳画】
　　屋兰【汉书地理志张掖郡县丨丨】
　　屋塘【宋史钱彦逺传宜置劝农司以知州为长官通判为佐举清强幕职州县官为判官先以垦田顷亩及戸口数丨丨山泽沟洫桑柘着之于籍然后设法劝课除害兴利歳终农隙转运司考校之第其赏罚】屋岭【明一统志丨丨水在桂阳县南六十里源出丨丨山水分南北流其南流者为丨丨水流百余里与广东韶州府仁化县大江合】
　　屋幙【后汉书礼仪志太仆四轮辀为賔车大练为丨丨】
　　屋粟【周礼载师凡田不耕者出丨丨疏空田者罚以三家之税粟以共吉凶二服及丧器也　又旅师掌聚野之耡粟丨丨间粟注丨丨民有田不耕所罚三夫之税粟】
　　屋鼠【汉书中山靖王胜传臣闻社鼷不灌丨丨不熏何则所托者然也】
　　屋上【汉书黄霸传京兆尹张敞舍鹖雀飞集丞相府霸以为神雀议欲以闻敞奏霸曰窃见丞相请与中二千石博士杂问郡国上计长吏守丞为民兴利除害成大化条其对有耕者让畔男女异路道不拾遗及举孝子弟弟贞妇者为一辈先上殿举而不知其人数者次之不为条教者在后叩头谢丞相虽口不言而心欲其为之也长吏守丞对时臣敞舍有鹖雀飞上丞相府丨丨丞相以下见者数百人边吏多知鹖雀者问之皆阳不知丞相图议上奏曰臣问上计长吏守丞以兴化条皇天报下神雀后知从臣敞舍来乃止郡国吏窃笑丞相仁厚有知略微信竒怪也　宋书五行志魏齐王嘉平四年五月有二鱼集于武库丨丨此鱼孽也　齐书武帝纪小讳龙儿生于建康青溪宅其夜陈孝后刘昭后同梦龙据丨丨故字上焉　钱氏私志张天觉丞相再召到阙谢表云十年去国门前之雀可罗一日还朝丨丨之乌亦好　辍耕録日家一书专解海中炉中之类其辞虽凿亦自颇通曰丙戌丁亥丨丨土者丙丁属火戌亥为天门火既炎上则土非在下而生故曰丨丨土也　杜甫茅屋为秋风所破歌八月秋髙风怒号卷我丨丨三重茅　司空图冯燕歌梁间客燕正相欺丨丨鸣鸠空自鬭】
　　屋下【宋史礼志或问郊祀后稷以配天宗祀文王以配上帝帝即是天天即是帝却分祭何也曰为坛而祭故谓之天祭于丨丨而以神祗祭之故谓之帝　又滕元发传河北地大震命元发为安抚使时城舍多圯吏民惧压皆幄寝茇舍元发独处丨丨曰屋摧民死吾当以身同之　大戴礼雍人割鸡丨丨当门郏室割难于室中有司亦北面也　顔氏家训魏晋以来所着诸子理重事复递相模斆犹丨丨架屋牀上施牀耳】屋前【齐书顾欢传丨丨有池养鱼鱼次第来取食乃去杜甫元都坛歌丨丨太古元都坛青石漠漠常风寒】
