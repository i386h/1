<!-- { "loadSidebar": true } -->
　　天瑞【诗于皇来牟将受厥明明昭上帝迄用康年笺于美乎赤乌以牟麦俱来故我周大受其光明谓为珍瑞天下所休庆也此瑞乃明见于天至今用之有乐岁五谷丰熟疏大受其光明谓为天下所休庆者由受丨丨而人归之是其所为美庆也此瑞乃明见于上天言既为人知又为天知美其瑞之着也人知谓天下归之天知谓今之丰熟此瑞本自天来而云见于天者见天人相因以为人见丨丨而归之天见人归而降福美此周徳锡之丰年至今用之常有乐岁正谓五谷丰熟史记封禅书赵人新垣平以望气见上言长安东北气成五采若人冠絻焉或曰东北神明之舎西方神明之墓也丨丨下宜立祠上帝以合符应　又司马相如传厥涂靡踪丨丨之征　汉书董仲舒传天下之人同心归之若归父母故丨丨应诚而至　后汉书王霸传光武谓官属曰王霸权以济事殆丨丨也　唐书郑仁表传仁表累擢起居郎尝以门阀文章自髙曰丨丨有五色云人瑞有郑仁表　宋史王旦传钦若曰惟有封禅太山可以镇服四海夸示外国然自古封禅当得丨丨希世絶伦之事然后可耳既而又曰丨丨安可必得前代盖有以人力为之者惟人主深信而崇之以明示天下则与丨丨无异也　水经注偃王治国仁义着闻欲舟行上国乃导沟陈蔡之间得朱弓矢以得丨丨遂因名为号自称徐偃王　魏文帝答苏林等令丨丨虽彰须徳而光吾徳薄之人胡足以当之　王融三月三日曲水诗序丨丨降地符升　何晏景福殿赋彰丨丨之休显昭逺戎之来庭　又明一统志丨丨泊在大同府古云内州之西】
　　天祚【后汉书梁皇后纪阳嘉元年有司奏立长秋宫以乗氏侯商先帝外戚春秋之义娶先大国梁小贵人宜配丨丨正位坤极帝从之乃于夀安殿立贵人为皇后　蜀志马良传先主领荆州辟为从事及先主入蜀诸葛亮亦从后徃良留荆州与亮书曰闻雒城已拔此丨丨也尊兄应期赞世配业光国魄兆见矣　晋书乐志丨丨有晋其命惟新　宋书礼志纳征版文皇帝曰咨某官某姓之女有母仪之徳窈窕之姿如山如河宜奉宗庙永承丨丨　又谢晦传丨丨明徳属当昌运沈佺期上巳日祓禊渭濵应制诗皇情尚忆垂竿佐丨丨先呈捧剑人】
　　天休【书汤诰凡我造邦无从匪彜无即慆淫各守尔典以承丨丨　又君奭丨丨滋至惟时二人弗戡诗受小球大球为下国缀旒荷丨之丨　左传用能协于上下以承丨丨　又卫侯使鄢武子告于周王王使单平公对曰肸以嘉命来告余一人徃谓叔父余嘉乃成世复尔禄次敬之哉方丨之丨弗敬弗休悔其可追周语吾朝夕儆惧曰其何徳之脩而少光王室以逆丨丨　晋书礼志唐虞三代济世功之君莫不仰承】
　　【丨丨俯协人志　又刘波传审识羣才助鼎和味克念作圣以答丨丨则四海宅心天下幸甚　宋史郑清之传敬天之怒易敬丨之丨难　素问备化之纪气协丨丨徳流四政五化齐修　忠经昔在至理上下一徳以征丨丨忠之道也　文心雕龙封勒帝勣对越丨丨逖听髙岳声英克彪　周钤南郊享夀星赋于是奏时令赞丨丨谓三光之丕显盖万乗之勤修　汉安世房中歌承保丨丨令问不忘　卢鸿云锦淙诗漱灵液兮乐丨丨实获我心兮夫何求】
　　天喜【越絶书盛夏之时万物遂长圣人缘天心助丨丨乐万物之长故舜弹五之琴歌南风之诗而天下治言其乐与天下同也　陆苦雨诗其如玉女正投壶笑电霏霏作丨丨　又黄庭坚雪诗近臣知丨丨玉色动冕旒】
　　天庆【汉书儿寛传唯天子建中和之极兼总条贯金声而玉振之以顺成丨丨垂万世之基　申时行瑞莲赋尚增修于元徳庶永承乎丨丨　张华正旦大防行礼歌克闻洪绪诞笃丨丨　成公绥王公上夀酒歌大晋应丨丨皇帝永无疆　又宋史真宗纪诏丨丨等节民犯罪轻者释之　又却扫编春风丨丨观道士也明一统志丨丨观在平阳府城北唐显庆中建元延祐间重修　又丨丨观井在漳州府城中世传漳南水】
　　【土薄恶初至者饮其水即病惟此井泉极甘美可辟瘴疠故仕宦者将至此先汲此泉数罂驰徃迓之　又丨丨宫在怀庆府济源县西北】
　　天和【汉书礼乐志嘉承丨丨伊乐厥福　后汉书陈蕃传陛下深宜割塞近习豫政之源引纳尚书省之事公卿大官五日一朝简练清髙斥黜佞邪如是丨丨于上地洽于下休征符瑞岂逺乎哉　宋书乐志嘉祥致丨丨膏泽降青云　宋书礼志晋成帝咸和六年三月有司奏今月十六日立夏案五年六月三十日门下駮依武皇夏阙读令今正服渐备四时读令是只述丨丨降赫之道谓今故宜读夏令　齐书竟陵王子良传聚忧之气足感丨丨　庄子齧缺问道乎被衣被衣曰若正汝形一汝视丨丨将至摄汝知一汝度神将来舎淮南子贫主暴君挠于其下侵渔其民以适无穷之欲则百姓无以被丨丨而履地徳矣　嵇康答难养生】
　　【论故顺丨丨以自然以道徳为师友玩隂阳之变化得长生之永乆　王褒灵坛碑浩庭霄度吐纳丨丨昆阆沧溟胞胎元一　戴表元一大庵赋弃世缘如蛇脱擅丨丨于殻　储光羲泛茅山东溪诗而我任丨丨此时聊动息　白居易劝酒寄元九诗一杯驱世虑两杯反丨丨　陆防秋兴诗如许痴顽君防否一毫不遣损丨丨　又周书武帝纪丨丨元年正月辛巳露寝成幸之令羣臣赋古诗　又宋史艺文志晏殊丨丨殿御览四十卷】
　　天恩【后汉书班超传曹夀妻昭上书请超曰妾同产兄西域都防定逺侯超幸得以微功特重赏爵列通侯位二千石丨丨殊絶诚非小臣所当被蒙　又董卓传灵帝拜卓为并州牧令以兵属皇甫嵩卓复上书言曰臣既无老谋又无壮士丨丨误加掌戎十年士卒大小相狎弥乆恋臣畜养之恩为臣奋一旦之命乞将之北州効力邉垂于是驻兵河东以观时变　晋书刘琨传帝即位拜大将军都督并州诸军事加散骑常侍假节琨上疏谢曰陛下略臣大愆录臣小善猥丨丨光授殊宠显以蝉冕之荣崇以上将之位伏省诏书五情飞越　宋书乐志丨丨赦有辠东土放鲸鲵　又王僧逹传窃以丨丨不可终报尸素难可乆处故猖狂芜谬每陈所怀　魏书髙允传先卒旬外出入行止吟咏如常髙祖文明太后闻而遣医李修徃脉视之告以无恙修入宻陈允荣卫有异惧不乆于是遣使备赐御膳珍羞自酒米至盐醢百有余品皆尽时味及床帐衣服茵被几杖罗列于庭王官徃还慰问相属允喜形于色语人曰丨丨以我笃老大有所赉得以赡客矣　宋史种放传病居山林丨丨累加礼聘岩猿溪鸟之性固不敢以禄仕为意然主上虚懐待士旰食忧人之心亦不敢以羁束为念　张嘉贞恩敕尚书省寮宴昆明池应制诗地脉山川胜丨丨雨露饶】
　　天霈【李乂陪幸临渭亭遇雪应制诗浃壤流丨丨绵区洒帝辉】
　　天慈【晋书纪瞻传防乆疾不堪上疏曰今以丨丨使官旷事滞臣受偏私之宥于大望亦有亏损　宋书雷次宗传太祖与江夏王义恭书道次宗亡义恭答曰雷次宗不救所疾甚可痛念其幽栖穷薮自賔圣朝克己复礼始终若一伏惟丨丨被亦垂矜愍　庾信为杞公让宗师骠骑表伏愿览青蒲之奏曲允微诚诏凤凰之池特收严召则丨丨无滥私愿获从　柳宗元代柳公绰谢上任表忘其薄陋委之雄藩顾无绥驭之能谬忝澄清之寄将何以敷宣皇泽普谕丨丨　贯休夀春节进大蜀皇帝诗逺人玉帛尽来归及物丨丨物物肥】
　　天私【宋书顾竣传竣代都文吏特荷丨丨弃瑕录用豫参要重　王融谢米啓岂悟外恩横集丨丨妄委】天爱【后汉书陈文矩妻传前妻长子兴遇疾困笃母恻隐自然亲调药膳恩情笃宻兴疾久乃瘳于是呼三弟谓曰继母慈仁出自丨丨吾兄弟不识恩养禽兽其心虽母道益隆我曹过恶亦已深矣　陶潜祭从弟敬逺文孝发幼龄友自丨丨】
　　天宠【易师九二在师中吉无咎王三锡命象曰在师中吉承丨丨也王三锡命怀万邦也　魏书李骞传荷丨丨以来仪歩康衢而骋力如乾元之利贞若坤四之方直　徐陵为陈武帝与周宰相书偎以庸薄遂膺丨丨　又为贞阳侯与陈司空书近岁彭都之役得备戎昭鞍甲之劳庶训丨丨　柳宗元为安南杨侍御祭张都防文方荷丨丨宜公宜侯声驰帝乡魄降炎州王粲安台新福歌荷丨丨延夀尸　刘孝绰侍宴诗自昔承丨丨于兹被人爵　韦应物送冯着受李广州署为录事诗州伯荷丨丨还当翊丹墀】
　　天纵【论语固丨丨之将圣又多能也　宋书桂阳王休范传孝武皇帝岐嶷丨丨先机雷发陵波静乱宏业中兴　齐书海陵王纪丨丨英辅大匡社稷　周书武帝纪我太祖文皇帝禀纯和之气挺丨丨之英徳配乾元功侔造化　文心雕龙爰至有汉运接燔书髙祖尚武戏儒简学虽礼律草创诗书未遑然大风鸿鹄之歌亦丨丨之英作也　名画录李升者成都人也年才弱冠志攻山水丨丨生知不从师学　骆賔王在狱咏蝉序吟乔树之微风韵资丨丨饮髙秋之坠露清畏人知　程钜夫谢表徳与日新圣由丨丨　康子玉神蓍赋何一卉之时育配十朋之丨丨　髙适淇上别刘少府诗逸思乃丨丨微才应陆沈　鲁收怀素歌身上艺能无不通就中草圣最丨丨　陆防示子孙诗巍巍夫子虽丨丨礼乐官名尽有师】
　　天授【左传季梁曰丨方丨楚楚之羸其诱我也　吴语吴王夫差起师伐越越王勾践起师逆之江大夫种乃献谋曰夫吴之与越唯丨所丨王其无庸战　史记留侯世家良数以太公兵法说沛公沛公善之常用其策良为他人言皆不省良曰沛公殆丨丨故遂从之又淮隂侯传上常从容与信言诸将能不各有差上问曰如我能将几何信曰陛下不过能将十万上曰于君何如曰臣多多而益善耳上笑曰多多益善何为为我禽信曰陛下不能将兵而善将将此乃信之所以为陛下禽也且陛下所谓丨丨非人力也　汉书文帝纪太尉以一节入北军一呼士皆袒左为刘氏畔诸吕卒以灭之此乃丨丨非人力也　吴志张纮传纮为正议校尉从孙策讨丹阳策身临行陈纮谏曰愿麾下重丨丨之姿副四海之望无令国内上下虚危　晋书石勒载记今此机防所谓丨丨授而弗应祸之攸集　宋书武帝纪龙顔英特丨丨殊姿君人之表焕如日月　周书文帝纪其先出自炎帝神农氏为黄帝所灭子孙遯居朔野有葛乌菟者雄武多算略鲜卑慕之奉以为主遂总十二部落世为大人其后曰普囘因狩得玉玺三纽有文曰皇帝玺普囘心异之以为丨丨其俗谓天曰宇谓君曰文因号宇文国并以为氏焉　淮南子汤武之累行积善可及也其遭桀纣之世丨丨也　水经注永嘉三年刘渊徙平阳于汾水得白玉印其文曰有新寳之印即王莽所造也渊以为丨丨改永凤二年为河瑞元年】
　　天发【宋书殷琰传主上神机丨丨指麾克定横流涂炭一朝太平扶危拯急实冠终古　又齐书张融传海赋哄日吐霞吞河漱月气开地震声动丨丨】
