<!-- { "loadSidebar": true } -->
　　大阮【宋史乐志集贤校理李照造苇籥清管箫管清笛大笙大竽宫琴宫瑟丨丨大稽凡十一种永备雅乐】
　　大稽【宋史乐志见上】
　　大宝【易圣人之丨丨曰位　唐书谢偃传直中书省张蕴古上丨丨箴其辞挺切擢大理丞　张协七命今将荣子以天人之丨丨悦子以纵性之至娯】
　　大玉【书丨丨夷玉天球河图在东序】
　　大球【诗受小球丨丨为下国缀旒何天之休】
　　大共【诗受小共丨丨为下国骏厖何天之龙　又去声荀子物也者丨丨名也】
　　大璜【礼记崇鼎贯鼎丨丨封父天子之器也】
　　大璋【周礼玉人丨丨中璋九寸　仪礼昏礼纳征疏士大夫乃以元纁束帛天子加以谷圭诸侯加以丨丨】
　　大琮【周礼玉人丨丨十有二寸射四寸厚寸是为内镇宗后守之】
　　大琛【元微之桐花诗待我持斤斧置君为丨丨】
　　大璐【李尤辟雍赋南金丨丨玉象犀】
　　大珰【陆机百年歌跨州越郡还帝乡出入承明拥丨丨】
　　大璧【左传畀余而丨丨】
　　大圭【周礼小宗伯王晋丨丨　又玉人丨丨长三尺杼上终葵首天子服之　礼记丨丨不琢】大贝【书丨丨鼖鼓在西房　尔雅大者魧疏书大传云西伯既戡黎纣囚之羑里散宜生之江淮之浦取丨丨大如大车之渠以赎其辠是也】
　　大珠【汉书地理志丨丨至围二寸以下　后汉书东夷传夫余国出名马赤玉貂豽丨丨如酸】大赂【诗元象齿丨丨南金】
　　大钞【金史食货志初贞元间既行钞引法遂设印造钞引库及交钞库皆设使副判各一员都监二员而交钞库副则专主书押撘印合同之事印一贯二贯三贯五贯十贯五等谓之丨丨一百二百三百五百七百五等谓之小钞与钱并行】
　　大钱【国语景王二十一年将铸丨丨　后汉书刘陶传时有上书言人以货轻钱薄故致贫困宜改铸丨丨　齐书祥瑞志世祖于青溪宅得一丨丨文曰太平百】
　　大货【隋书食货志宣帝大建十一年又铸丨丨六铢以当五铢之十与五铢并行】
　　大车【易丨丨以载　诗丨丨槛槛　周礼辀人丨丨之辕挚注丨丨牛车也　又车人丨丨崇三柯绠寸牝服二柯有参分柯之二注丨丨平地任载之车毂长半柯者也绠轮箄牝服长八尺谓较也郑司农云牝服谓车箱服读为负　左传狄虒弥建丨丨之轮而蒙之以甲以为橹】
　　大舆【易坤为地为母为布为釡为吝啬为均为子母牛为丨丨　宋书礼志庖羲画八封而为丨丨服牛乗马以利天下】
　　大驾【后汉书百官志太仆卿一人中二千石夲注曰掌车马天子每出奏驾上卤簿用丨丨则执驭　晋书舆服志横汾河而祀后土登甘泉而祭昊天奉常献仪谓之丨丨　又嵇绍传丨丨亲征以正伐逆理必有征无战　西京襍记汉朝舆驾祠甘泉汾隂备千乗万骑太仆执辔大将军陪乗名为丨丨】
　　大辇【晋书桓灵寳传更造丨丨容三十人坐以二百人舁之】
　　大辂【书丨丨在賔阶面缀辂在阼阶面先辂在左塾之前次辂在右塾之前　左传王命尹氏及王子虎内史叔兴父策命晋侯为侯伯赐之丨丨之服戎辂之服彤弓一彤矢百玈弓矢千秬鬯一卣虎贲三百人一作路礼记丨丨殷路也　又丨丨繁缨一就次路繁缨七就　左传清庙茅屋丨丨越席】
　　大戎【诗小戎俴収疏先啓行之车谓之丨丨又左传丨丨狐姬生重耳小戎子生夷吾】
　　大穿【周礼轮人五分其毂之长去一以为贤去三以为轵注郑司农云贤丨丨也轵小穿也】大刃【周礼考工记参分其金而锡居一谓之丨丨之齐】
　　大扤【周礼轮人凡辐量其凿深以为辐广辐广而凿浅则是以丨丨虽有良工莫之能固凿深而辐小则是固有余而强不足也】
　　大舟【国语越王勾践乃率中军泝江以袭呉入其郊焚其姑苏徙其丨丨　荘子水之积也不厚则其负丨丨也无力】
　　大船【史记张仪传秦西有巴蜀丨丨积粟起于汶山浮江以下至楚三千余里　晋书王濬传濬乃作丨丨连舫方百二十歩受二千余人以木为城起楼橹开四出门其上皆得驰马来往】
　　大舸【杜甫最能行豪富有钱驾丨丨贫穷取给行艓子】
　　大艎【唐书髙丽传越州都督治丨丨偶舫以待】
　　大航【梁书武帝纪髙祖平定东夏李居士犹据新亭垒请东昏烧南岸邑屋以开战自丨丨以西新亭以北荡然矣】
　　大艚【宋书垣防之传随王元谟入河元谟攻滑台防之进据石济元谟败退虏悉已牵元谟水军丨丨连以鐡鎻三重断河欲絶防之路防之中流而下每至鐡鎻以长柯斧断之虏不能禁】
　　大舰【南史章昭达传随侯安都拒王琳昭达乗平虏丨丨中流而进】
　　大舫【南史骆玚传玚出镇郢州乃合十余船为丨丨于中立亭池植荷芰每良辰美景賔僚竝集泛长江而置酒亦一时之胜赏焉】
　　大舶【搜神记庐江筝笛浦有丨丨覆水中云是曹公船尝时闻筝笛节之声】
　　大艑【刘禹锡贾客词丨丨浮通川髙楼次旗亭】
　　大索【南史章昭达传于江上横引丨丨编苇为桥以渡军粮　又史记秦始皇纪丨丨逐客李斯上书说乃止逐客令】
　　大筏【呉志潘璋传魏夏侯尚等围南郡璋曰魏势始盛江水又浅未可与战便将所领到魏上流五十里伐苇数百万束缚作丨丨欲顺流放火烧败浮桥】
　　大冠【战国防田单攻狄三月而不克齐婴儿謡曰丨丨若箕修劒拄颐攻狄不能下垒枯丘　后汉书光武纪诸家子弟见光武绛衣丨丨皆惊曰谨厚者亦复为之】
　　大帽【五代史前蜀世家王氏晩年俗竞为小帽仅覆其顶俛首即堕谓之危脑帽衍好戴丨丨每出游民间以丨丨识之因令国中皆戴丨丨】
　　大裘【周礼司裘掌为丨丨以共王祀天之服　又司服祀昊天上帝则服丨丨而冕祀五帝亦如之】大带【左传鞶厉游缨注鞶绅带也一名丨丨　国语王后亲织元紞公侯之夫人加之以纮綖卿之内子为丨丨】
　　大采【礼记元端而朝日于东门之外疏正义曰按鲁语云丨丨朝日少采夕月孔晁云丨丨谓衮冕少采谓黼衣而用元冕者　宋史乐志醴齐良洁有牲斯纯丨丨元冕乃昭其文】
　　大袍【后汉书礼仪志养三老五更之仪先吉日司徒上太傅若讲师故三公人名用其徳行年耆髙者一人为老次一人为更也皆服都纻丨丨单衣皁縁领袖中衣冠进贤扶玉杖五更亦如之不杖皆斋于太学讲堂】
　　大襦【唐书回鹘列传公主被可敦服绛通裾丨丨冠金冠前后锐】
　　大袖【后汉书马廖传城中好丨丨四方全匹帛　唐书车服志丨丨连裳者六品以下妻九品以上女嫁服也】
　　大掖【礼记衣逢掖之衣注逢犹大也丨丨之衣大袂禅衣也】
　　大袂【礼记注见上】
　　大袒【栁宗元平淮夷雅士获厥心丨丨髙骧】
　　大袑【汉书朱博传博迁琅邪太守敕功曹官属多褒衣丨丨不中节度自今掾史衣皆令去地三寸注师古曰袑音绍谓大袴也】
　　大袴【汉书朱博传注见上】
　　大巾【小尔雅丨丨谓之羃　方言蔽膝魏宋南楚之间谓之丨丨】
　　大屐【北史熊安生传安生与同郡宗道晖张晖纪显敬徐遵明等为祖师道晖好着髙翅帽丨丨州将初临辄服以谒见】
　　大练【后汉书明徳马皇后传常衣丨丨裙不加縁】
　　大绢【宋史地理志沧洲上景城郡贡丨丨】
　　大绫【宋史舆服志京官殿直以下皆赐紫丨丨】
　　大染【周礼染人秋染夏注夏大也秋乃丨丨】
　　大总【礼记夫人缫三盆手注凡缫每淹丨丨而手振之以出绪也】
　　大貂【呉融敷水见马侍中诸孙诗丨丨曽出武侯师】
　　大币【礼记见大官下】
　　大布【左传卫文公丨丨之衣大帛之冠务财训农通商惠工敬教劝学授方任能元年革车三十乗季年乃三百乗　又汉书食货志丨丨次布弟布壮布中布差布厚布幼布么布小布是为布货十品　又王諲南至云物赋调玉烛而隂阳爕和抚黔首而时令丨丨】
　　大帛【礼记丨丨不緌注帛当为白声之误也丨丨谓白布冠也不緌凶服去饰疏正义云知帛当为白者以杂记云大帛冠缁布冠皆不緌彼大白与缁布连文故知此丨丨谓白布冠也左传闵二年卫文公大布之衣丨丨之冠白缯冠也与大布相对与此异也　徐陵报尹义尚书伊昔梁朝共奉嘉聘张兹丨丨处彼髙闳】大帐【魏志典韦传太祖拜韦都尉引置左右将亲兵数百人常绕丨丨　北史宇文忻传忻弟恺仕隋位开府拜工部尚书炀帝北巡欲夸戎狄令恺为丨丨其下坐数千人】
　　大被【説文衾丨丨也　蔡邕协初赋长枕横施丨丨竟牀】
　　大科【旧唐书舆服志武徳四年敕三品以上丨丨防绫及罗其色紫饰用玉五品以上小科防绫及罗其色朱饰用金　又宋史叶祖洽传论自太宗设丨丨致多士居首选者躐取华要】
　　大旗【周礼乡师以司徒之丨丨致众庶而陈之　又遂人若起野役则令各帅其所治之民而至以遂之丨丨致之　杜甫出塞诗落日照丨丨马鸣风萧萧】
　　大旌【左传舞师题以旌夏注旌夏丨丨也】
　　大斾【仪礼觐礼天子乗龙载丨丨象日月升龙降龙左传城濮之战晋中军风于泽亡丨丨之左旃】大旂【周礼巾车金路钩樊缨九就建丨丨以賔同姓以封　左传分鲁公以大路丨丨】
　　大赤【周礼巾车象路朱樊缨七就建丨丨以朝异姓以封】
　　大白【周礼巾车革路龙勒条缨五就建丨丨以即戎以封四卫】
　　大麾【周礼巾车木路前樊鹄缨建丨丨以田以封蕃国隋书礼仪志后周仲春教振旅大司马建丨丨于莱田之所】
　　大盖【史记晏婴传晏子为齐相出其御之妻从门间而闚其夫其夫为相御拥丨丨防驷马意气甚自得也】
　　大繖【唐书仪卫志天子出丨丨二执者骑横行居衙门后】
　　大旝【唐书南蛮传初成都无隍堑卢耽濬隍广三丈作战棚于埤又为丨丨连弩自是南诏惮之】大纛【欧阳修昼锦堂记髙牙丨丨不足为公荣】
　　大弓【周礼司弓矢掌六弓四弩八矢之灋中春献弓弩中秋献矢箙及其颁之王弓弧弓以授射甲革椹质者夹弓庾弓以授射豻侯鸟兽者唐弓丨丨以授学射者使者劳者　春秋定公八年冬盗窃寳玉丨丨按丨丨即鲁公始封分器封父之繁弱也】
　　大屈【左传楚子享公于新台使长鬛者相好以丨丨注丨丨弓名疏鲁连书曰楚子享鲁侯于章华之台与大曲之弓丨丨即大曲也】
　　大曲【左传疏见上】
　　大弨【韩愈雪后寄崔二十六丞公诗脑脂遮眼卧壮士丨丨挂壁无由弯】
　　大黄【汉书李广传汉矢且尽广乃令持满母发而广身自防丨丨射其禆将注孟康曰太公陷坚却敌以丨丨参连弩也晋灼曰即黄间也丨丨其大者　又水经注代城东五十里有到剌山山有佳丨丨　益部方物记丨丨蜀大山中多有之根巨若盌药市以大者为枕】
　　大脩【周礼弓人斵目不荼则及其丨丨也筋代之受病注荼读为舒舒徐也目干节目修犹久也】大笴【酉阳杂俎太宗虬须尝戏张弓挂矢好用四羽丨丨长常箭一肤射洞门阖】
　　大侯【诗丨丨既抗弓矢斯张　仪礼大射仪丨丨九十参七十干五十　张衡东京赋张丨丨制五正又史记功臣侯年表序丨丨不过万家小者五六百户】
