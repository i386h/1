<!-- { "loadSidebar": true } -->
　　芋菽【史记项羽纪宋义至无盐饮酒髙会天寒大雨士卒冻饥项羽曰将戮力而攻秦久留不行今嵗饥民贫士卒食丨丨军无见粮乃饮酒髙防不引兵渡河因赵食与赵并力攻秦非社稷之臣索隠注丨蹲鸱也丨豆也】
　　芋蒜【葛澧钱塘赋见姜藿下】
　　芋荷【东方朔七谏拔搴元芝兮列树丨丨】
　　芋【张衡南都赋见姜防下】
　　芋蔗【魏文帝典论自叙见蔗杖下】
　　芋草【张籍送李余及第后归蜀诗山桥晓上蕉花暗水店晴看丨丨光按草一作叶】
　　芋羮【元稹酬翰林白学士代书诗丨丨真底可鲈鲙漫劳思　苏轼劝农诗丨丨藷糜以饱耆宿　陆游晨起偶题诗风炉歙鉢生涯在且试新寒丨糁丨又书懐诗丨丨豆饭元堪饱错用人言恨子威】芋粥【陆游杂题诗朝甑米空熬丨丨夜缸油尽防松明】
　　芋糜【陆游诗破灶烟青煮丨丨】
　　芋食【晏殊中园赋见荐下】
　　芋衣【李建勲宿友人山居寄司徒相公诗隔纸供茶蕊移铛剥丨丨】
　　芋白【羣芳谱霜后芋子上丨丨擘下以液浆渫过晒干冬月炒食味胜蒲笋】
　　芋红【戴表元诗山毛人摘丨丨多】
　　芋成【羣芳谱泛胜之书云区方深各三尺下实豆萁尺有五寸以粪着其上如萁厚一区种五本要匀再以粪土覆之丨丨萁烂皆长三尺】
　　芋大【羣芳谱锄芋宜晨露未干及雨后耘锄令根傍虚则丨丨子多若日中耘大热则防】
　　芋【黄佐粤会赋吠灵厖丨丨蹲鸱】
　　芋埋【徐贲菜薖诗盘根丨丨壤脱颖笋穿壁】
　　芋熟【李孝光诗丨丨骑童分】
　　芋美【司马光诗经霜收丨丨雨接花成】
　　芋肥【王维田家诗夕雨红榴拆新秋緑丨丨　张籍送闽僧诗溪寺黄橙熟沙田紫丨丨　陆游诗丨丨一本可専车】
　　芋来【陆游晚过保福诗茶试赵坡如泼雨丨丨犀浦可専车】
　　藷
　　藷藇【宋史礼志孟冬月蔬以丨丨　山海经北山经景山南望盐贩之泽北望少泽其上多草丨丨其草多秦椒　又中山经见谷柞下】
　　藷蔗【应璩与尚书诸郎书见芋下　张衡南都赋见姜防下】
　　藷米【恵洪食菜羮示何道士诗獠奴拾坠薪发防羮丨丨】
　　藷粮【南方草木状珠崖之地海中之人皆不业耕稼惟掘地种甘秋熟收之蒸防切如米粒仓图贮之以充粮糗是名丨丨】
　　藷糜【苏轼劝农诗见芋羮下】
　　藷偷【范梈晚兴诗贝贾多通市丨丨每近邨】
　　薯
　　薯橡【诚斋杂记张硕为神女杜兰香所降出丨丨子三枚大如鸡子云食此令君不畏风波辟寒湿】薯蓣【酉阳杂俎盆甑草即牵牛子也结实后断之状如盆甑其中有子似蔓如丨丨　祝允明南园赋菰笋疏脆丨丨丰实】
　　蘡
　　蘡薁【诗见郁薁下　山海经中山经泰室之山有草焉其状如白华黒实泽如丨丨其名曰防草服之不昧　郭璞草赞草赤茎实如丨丨谢灵运山居赋野有蔓草猎涉丨丨】
　　蘡子【尔雅菋荎藸疏案本草五味子一名会及一名元及唐本注云五味皮肉甘酸核中辛苦都有咸味此则五味具也其叶似杏而大蔓生木上子作房如落葵大如丨丨】
　　蒻
　　蒻头【本草蒟蒻释名丨丨鬼芋鬼头集解志曰丨丨出蜀叶似由跋半夏根大如盌生隂地雨滴叶下生子又有斑杖苗相似至秋有花直出生赤子根丨丨毒猛不堪食虎杖亦名赤杖与此不同】
　　蒻茎【益州记见蒻菹下】
　　蒻竹【书顾命西夹南向敷重笋席疏释草云笋竹萌孙炎曰竹初萌生谓之笋是笋为丨丨取笋竹之皮以为席也】
　　蒻苹【书顾命西序东向敷重底席缀纯文贝仍凡传东西厢谓之序底丨丨缀杂彩有文之具饰凡此旦夕聴事之坐】
　　蒻菹【益州记丨之茎蜀人于冬月取舂碎炙之水淋一宿为丨】
　　茰
　　茰枝【韦安石奉和九日幸临渭亭登髙应制诗金风飘菊蕊玉露丨丨】
　　茰子【尔雅椒榝丑莍注莍丨丨聚生成房貌今江东亦呼莍榝似茱茰而小赤色】
　　茰房【尔雅注见茰子下　晏殊中园赋丨丨入佩菰首登飱　汤显祖豫章揽秀楼赋拆丨丨而釂醴警萧辰而切衷　李峤奉和九月九日登慈恩寺浮图应制诗丨丨陈宝席菊蕊散花台　周利用奉和九月九日登慈恩寺浮图应制诗丨丨开圣酒杏苑被元功元稹奉和严司空重阳日同崔常侍崔郎中及诸公登龙山落帽台佳宴诗丨丨暗绽红珠朶茗椀寒供白露芽】
　　茰蔕【王绩食后诗葛花消酒毒丨丨发羮香】
　　茰香【孙佺奉和九月九日登慈恩寺浮图应制诗应节丨丨满初寒菊圃新】
　　茰囊【张说九日进茱茰山诗菊酒携山客丨丨系牧童】
　　茰酒【元好问孟州夹滩饮承之御史家诗丨丨禁愁得芳梅发兴饶】
　　茰菊【陈造九日登楼诗湖山入座褰珠箔丨丨挼香荐玉船　周霆震九日诗荒荒丨丨负登临莽莽乾坤互古今】
　　术【同】
　　莞【山海经见谷柞下】
　　术草【淮南毕万术丨丨者山之精也结隂阳精气服之令人长生絶谷致神仙故神农药经曰子欲长生当服山精子欲轻翔当服山姜】
　　术丝【髙似孙诗一筯丨丨仙有分依然只作秘书香】
　　术精【列子涓子饵丨并食其丨三百年乃见于齐　嵇康答难养生论赤斧以练丹赪发涓子以丨丨久延】
　　术花【温庭筠清旦题采药翁草堂诗衣湿丨丨雨语成松岭烟　贯休寄天台叶道士诗飕槭松风山枣落间关溪鸟丨丨开】
　　术苗【李洞过野叟居诗雨余松子落风送丨丨香　吴融山居即事诗庖防却得长兼味三秀芝根五丨丨　陆游诗土润丨丨肥　又诗桧蜜满脾余小苦丨丨浥露有奇香　郑元祐次韵吴宗师题大涤洞朗师房诗赤鱓夜飞丹井月紫鸾春步丨丨田】
　　术根【梅尧臣采白术诗吴山雾露清羣草多秀发白丨结灵丨持锄采秋月】
　　术叶【顔氏家训尔雅云术山蓟按丨丨其体似蓟近世文士遂读蓟为筋肉之筋以耦地骨用之恐失其义】
　　术田【张存游采烟次桃源记酒罢出松林行丨丨紫苗青蕊香气袭鼻　白居易游悟真寺诗其西晒药台犹对紫丨丨】
　　术气【贯休上缙云段使君诗丨丨芝香黏瓮榼云痕翠防满旌旗】
　　术序【吐纳经紫微夫人丨丨云吾察草木之精速益于己者并不及术之多验也可以长生久视逺而更灵山林隠逸得服木者五岳比肩　皮日休新秋即事诗月白半抄丨丨清泉一器授芝图】
　　术汤【洛阳要记陈宛盛其居止厠上以丨丨沐手】
　　术煎【南方草木状药有乞力伽丨也濒海所产一根有至数斤者刘涓子取以作丨令可丸饵之长生庾肩吾答陶隠居赉丨丨启緑叶抽条生于首峯之侧紫花标色出自郑岩之下　皮日休南阳广文欲于荆襄卜居因而有赠诗度日竹书千万字经冬丨丨两三缸】
　　术蒸【庾肩吾有答陶隠居赉丨丨启】
　　术饮【羣芳谱苍术性燥须糯米泔浸洗再用泔浸二日浸去油去粗皮切片焙干用亦有用芝麻同炒以制其燥者以丨作丨甚廿香】
　　薲
　　薲草【山海经西山经昆仑之丘有草焉名曰丨丨其状如葵其味如葱食之已劳　酉阳杂俎州饷马以丨丨沙州以茨萁凉州以防突浑蜀以稗草】
　　薲叶【倪瓒别章炼师诗鼔柁斜冲丨丨雨钩帘半怯杏花风　王逢秋感诗苕花丨丨绕林扉独立苍寒见紫微】
　　薲苕【王逢题文敏山水诗何山弁山秀可掬上若下若丨丨緑】
　　蒟
　　蒟蒻【本草释名见蒻头下　酉阳杂俎丨丨根大如椀至秋叶滴露随滴生苗　左思蜀都赋见畴下】蒟醤【南方草木状丨丨荜茇也生于蕃国者大而紫谓之荜茇生于番禺者小而青谓之蒟焉可以为食故谓之醤焉　本草丨丨释名蒟子土荜茇苗名扶恶土蒌藤时珍曰按稽含云蒟子可以调食故谓之醤乃荜茇之类也　左思蜀都赋卭杖传节于大夏之邑丨丨流味于番禺之乡】
　　蒟子【本草释名见上】











　　御定骈字类编卷一百七十八
<子部,类书类,御定骈字类编>
　　钦定四库全书
　　御定骈字类编卷一百七十九
　　草木门四
　　茶
　　茶树【旧唐书令狐楚传先是郑注上封置茶使楚奏罢之曰昨者忽奏茶实为蠧政岂有令百姓移丨丨于官中栽植摘茶叶于官中造作有同儿戏不近人情　唐书食货志王涯判二使置茶使徙民丨丨于官焚其旧积者天下大怨　宋史食货志园户輙毁败丨丨者计所岀茶论如法　金史食货志泰和六年河南丨丨槁者命补植之　茶经辰州溆浦县西北三百五十里无射山云蛮俗当吉庆之时亲族集会歌舞于山上山多丨丨　徐玑监造御茶有所争执诗脩脩桐树林下防丨丨低　萨都拉送约上人归宜兴湖洑寺诗过湖就得乡船便入寺行穿丨丨香】
　　茶叶【旧唐书令狐楚传见上　魏王花木志丨丨似栀子可煮为饮　谢氏诗源昔有客过茅君时当大暑茅君于手巾内解丨丨人与一叶客食之五内清凉异而诘其所从来茅君曰此蓬莱山穆陀树叶众仙食之以当饮又有宝文之蕊服之不饥谢幼贞诗曰摘宝文之初蕊拾穆陀之坠叶　叶良佩太平县山川记地尽而气郁屹立于海中则为松门石塘玉环赏头诸山脉隐而精露散布于平野则为瓦屿关屿鹜屿夹屿木杓秃截丨丨诸屿　又见药林下　李贺始为奉礼忆昌谷山居诗土甑封丨丨山杯锁竹根】茶芽【唐书地理志溪州灵溪郡土贡丹砂犀角丨丨宋史地理志江陵府贡碧涧丨丨　又南康军贡】
　　【丨丨　梦溪笔谈丨丨古人谓之雀舌麦颗言其至嫩也　宣和北苑贡茶録丨丨数品最上曰小芽如雀舌鹰爪以其劲直纤铤故号茅茶次曰防芽乃一芽一叶者号一枪一旗次曰中芽乃一芽两叶号一枪两旗其三叶四叶皆渐老矣　品茶要録丨丨方熟以气为视之不可以不谨也试时色黄而粟纹大者过熟之病也然虽过熟愈于不熟甘香之味胜也　明一统志丨丨山在永平府抚宁县二十里山顶有洞中有水如盘号圣水池　苏轼与知郡朝散尺牍筠州丨丨少许谩纳上并利心肺药方拜呈　又将之湖州戏赠莘老诗顾渚丨丨白于齿梅溪木红胜颊　陆游即事诗安贫炊麦饭省事嚼丨丨　杨万里晚兴诗双井丨丨醒骨甜蓬莱香尽倦人添　郭钰重到山家诗红雨长丨丨东风吹栁花】
　　茶蕊【朱徳润白茶诗飞仙自天来幻作白丨丨】
　　茶苗【薛能石堂溪诗岸沙奔橘树山迳入丨丨】
　　茶花【冯时可滇行纪畧滇南最为善地花木髙大有十余丈其丨丨如碗大树合抱　晁冲之送恵纯上人游闽诗春沟水动丨丨白夏谷云生荔子红　陈与义初识丨丨诗青裙玉面如相识九月丨丨满路开王逢赠别浙省黑黑左丞国寳诗漆叶云羞密丨丨雪妬妍】
　　茶子【本草丨丨气味苦寒有毒　苏轼问大冶长老乞桃花茶栽东坡诗不令寸地闲更乞丨丨蓺】茶粒【范成大大雨宿仰山翌旦骤霁混融云无乃开仰山之云乎出山道中作此寄混融诗猫头开笋尖雀舌剥丨丨】
　　茶棵【吴中胜记辛丑登元墓山杨梅梅树丨丨蓊郁数里】
