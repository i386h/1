<!-- { "loadSidebar": true } -->
　　大茎【尔雅蔠葵蘩露注承露也丨丨小叶华紫黄色】
　　大苇【管子沃土之次曰五位五位之物五色襍英各有异章五位之状不塥不灰青怸以菭及其种丨丨无细苇无赨茎白秀】
　　大适【尔雅见大室下　又李白春于姑熟送赵四流炎方序仆西登天门望子于沧江之上吾贤可流水其道浮云其身通方丨丨何往不可亦何戚戚于岐路哉】
　　大防【尔雅荞卭钜注今药草丨丨也　又晋书杨骏传永熙中温县有人如狂造书曰光光文长丨丨为墙毒药虽行防还自伤及骏居内府以防为卫焉】
　　大翘【尔雅连异翘疏此物有两种丨丨小翘丨丨叶狭长如水苏花黄可爱生下湿地着子似椿实之未开者作房翘出众草其小翘生冈原之上叶华实皆似丨丨而小细耳是也】
　　大蓝【图经夲草蓝汁治虫豸伤咬刘禹锡传信方着其法云取丨丨汁一椀入雄黄麝香二物随意着多少细研投蓝汁中以防咬处】
　　大葱【齐民要术崔寔曰二月别小葱六月别丨丨七月可种大小葱注夏葱曰小冬葱曰大】大蒜【齐民要术崔寔曰布谷鸣収小蒜六月七月可种小蒜八月可种丨丨】
　　大荠【尔雅菥蓂丨丨　又水经注黄沟又东注大泽蒹葭莞苇生焉即世所谓丨丨陂也】
　　大蒿【桂海虞衡志丨丨容梧道中久无霜雪处年深滋长大者可作屋柱小亦中肩舆之杠】大龙【戊辰杂钞有丨丨蜕于太湖之湄其鳞甲中出虫顷刻化为蜻蜓人取之者病疟今人见蜻蜓朱色者谓之龙孙】
　　大鼇【纪闻谈録有海客言一夜见海中丨丨浮出目光照耀天地如白昼徐徐复没】
　　大鲲【范仲淹和运使舍人观潮诗腾凌丨丨化浩荡六鳌游】
　　大鱼【史记秦始皇纪乃令入海者赍捕巨鱼具而自以连弩候丨丨出射之】
　　大鲔【栁宗元设渔者对智伯始臣之渔于河有魦鱮鳣鰋者不能自食以好臣之饵日收者百焉臣以为小去而之龙山之下伺丨丨焉】
　　大防【易林巨蛇丨丨战于国郊】
　　大鱏【晁补之五丈渠诗惊人跳起横触岛丨丨十丈长夭矫】
　　大鮎【说文鮷丨丨也　韩愈祭河南张贠外文钩登丨丨怒颊豕豞】
　　大鳠【尔雅魾丨丨疏鳠之大者别名魾】
　　大鲖【尔雅鲣丨丨疏此即上云鲤也其大者名鲣】
　　大鳞【尔雅鯦当魱注海鱼也似鳊而丨丨肥美多鲠】
　　大鰕【尔雅鰝丨丨疏虾之大者长二三丈须数尺若此之类者名鰝】
　　大蟆【卢仝月食诗丨丨一脔固当软美】
　　大螾【吕氏春秋黄帝之时天先见丨丨大蝼】
　　大蝼【吕氏春秋见上】
　　大蛇【史记髙祖纪髙祖被酒夜径泽中令一人行前行前者还报曰前有丨丨当径愿还髙祖醉曰壮士行何畏乃前拔劒击斩蛇】
　　大蛟【拾遗记当唐尧时懐山为害丨丨萦天】
　　大【书九江纳锡丨丨　左传使公孙登徙丨丨】
　　大蔡【左传臧武仲自邾使告臧贾且致丨丨焉　淮南子丨丨神出于沟壑注丨丨地名元之所出因名其】
　　大螺【拾遗记含明之国有丨丨名躶步负其殻露行冷则复入其殻生卵着石则软取之则坚】大蛤【周礼鼈人以时簎鱼鼈蜃凡貍物注蜃丨丨】
　　大蟹【汲冢周书海阳丨丨注海水之阳一蟹盈车　山海经姑射国在海中属列姑射西南山环之丨丨在海中注盖千里之蟹也】
　　大凤【李白大猎赋斩飞鹏于日域拥丨丨于天墟】
　　大鹏【潜夫论丨丨之动非一羽之轻也　张华鹪鹩赋鹪螟巢于蚊睫丨丨弥乎天隅】
　　大嘴【禽经慈乌反哺注慈乌长则反哺其母丨丨乌否】
　　大雀【汉书西域传赞自是之后明珠文甲通犀翠羽之珍盈于后宫蒲梢龙文鱼目汗血之马充于黄门钜象师子猛犬丨丨之羣食于外囿　广志丨丨即今之驼鸟也　拾遗记员峤山一名环丘上有方湖周回千里多丨丨髙一丈衔不周之粟粟穗髙三丈粒皎如玉鹊衔粟飞于中国故世俗间往往有之其粟食之歴月不饥　张衡西京赋怪兽陆梁丨丨踆踆】
　　大鸟【史记滑稽传淳于髠説之以隐曰国中有丨丨止王之庭三年不蜚又不鸣王知此鸟何也　水经注王次仲履真懐道穷数术之美始皇怒其不恭令槛车送之次仲首发于道化为丨丨翻飞而去】大禽【素书树秃者丨丨不栖　桯史岳飞生时有丨丨若鹄飞鸣屋上因以为名】
　　大雕【诗匪鹑匪鸢疏雕之大者又名鹗鹗丨丨也　韩琦宴射诗丨丨盘空不轻搏老狐仰视肝胆裂】大鸜【晋书韩友传宣城太守殷祐有病友筮之曰七月晦日将有丨丨鸟来集防事上宜勤伺取若获者为善】
　　大鸡【韩愈鬭鸡聫句丨丨昂然来小鸡竦而待张耒杂感诗一饱愿即止防何非丨丨】
　　大雁【汉书杜邺传昔文侯寤丨丨之献而父子益亲】
　　大乌【宋史薛懐让传懐让好蓄马驼马有丨丨小乌者尤竒骏汉隐帝使求之吝而不献　又隋书新罗传见大舍下】
　　大蠭【尔雅土蠭注今江东丨丨在地中作房者为土蠭】
　　大蝇【洞冥记元封五年勒毕国贡细鸟以方尺之玉笼盛数百头形如丨丨状似鹦鹉声闻数里之间如黄鹄之音也国人常以此鸟候时亦名曰候日虫】
　　大蝗【后汉书赵憙传熹迁平原太守青州丨丨侵入平原界辄死屡有年百姓歌之】
　　大蚕【齐民要术种枣常选好味者留栽之候枣叶始生而移之候丨丨入簇以杖击其枝振落狂花全赤即收】
　　大眠【蚕书不食二日谓之丨丨】
　　大虫【史记仓公传脾气周乗五脏伤部而交故伤脾之色也望之杀然黄察之如死青之兹众医不知以为丨丨】
　　大肥【抱朴子蛇潜蛰则食气夏恣口而甚廋冬穴蛰而丨丨】
　　大兽【周礼大司马丨丨公之小禽私之获者取左耳又梓人天下之丨丨五脂者膏者臝者羽者鳞者説文象长鼻牙南越丨丨三年一乳】
　　大虎【韩非子主施其法丨丨将怯主施其刑丨丨自宁】
　　大马【唐书文徳皇后传后归宁舅髙士廉妾见丨丨二丈立后舍外惧占之遇坤之泰卜者曰后妃象也又荘子丨丨之捶钩者年八十矣而不失毫茫】
　　大蹄【相马经相马之法先除三羸五驽乃相其余小颈丨丨三羸之一也】
　　大尾【山海经注月支国多好马美果有丨丨羊如驴尾即羬羊也】
　　大牲【易萃亨王假有庙利见大人亨利贞用丨丨吉利有攸往　左传司马子鱼曰古者六畜不相为用小事不用丨丨】
　　大兕【诗发彼小豝殪此丨丨】
　　大牛【晋书潘岳传山涛领吏部王济裴楷等并为帝所亲遇岳内非之乃题阁道为謡曰阁道东有丨丨王济鞅裴楷鞧和峤刺促不得休　魏书桓帝纪英杰魁岸马不能胜常乗安车驾丨丨牛角容一石】大特【史记秦纪见大梓下】
　　大牡【诗于荐广牡传广大也笺天子是时则穆穆然于进丨丨之牲百辟与诸侯又助我陈祭祀之馔言得天下之欢心】
　　大羔【大戴礼初俊羔助厥母粥俊也者大也粥也者养也言丨丨能食草木而不食其母也】大牂【易林开牢择羊多得丨丨】
　　大羊【尔雅麢丨丨□大麃牛尾一角大麕旄毛狗足】
　　大麃【尔雅见上】
　　大麕【尔雅见大羊下】
　　大麈【汲冢周书西面者正北方稷慎丨丨注稷慎肃慎也贡麈似鹿】
　　大鹿【晋书戴洋传寻有丨丨向西城门洋曰野兽向城主人将去】
　　大狗【汉书西域传罽賔国出封牛水牛象丨丨沐猴孔爵注广志云罽賔丨丨大如驴赤色数里揺鞉以呼之　晋书五行志司马越还洛有童謡曰洛中大鼠长尺二若不早去丨丨至由是越恶苟晞夺其兖州隙难遂搆焉】
　　大卵【唐书南蛮传多摩苌其王名骨利诡云得丨丨剖之获女子美色以为妻】
　　大鼠【晋书五行志见大狗下】
　　大豕【左传见丨丨从者曰公子彭生也】
　　大豜【诗献豜于公疏在军之士私取小豵献丨丨于公美先公礼敎备矣】
　　大兔【诗跃跃毚兔传毚兔狡兔也疏毚丨丨也丨丨必狡猾又谓之狡兔】
　　大蟾【元好问蟾池诗小蟾徐行腹如鼓丨丨张颐怒如虎】
　　大螘【尔雅蚍蜉丨丨小者螘】
　　大命【书天监厥徳用集丨丨抚绥万方　后汉书王常传臣防丨丨得以鞭防托身陛下始遇宜秋后防昆阳幸赖灵武辄成断金】
　　大业【易富有之谓丨丨日新之谓盛徳　汉书董仲舒传赞下帷发愤潜心丨丨令后学者有所统壹】大基【汉书匡衡传陛下详览得失盛衰之效防定丨丨】
　　大号【易涣汗其丨丨涣王居无咎　张衡东京赋序髙祖膺箓受图顺天行诛杖朱旗而建丨丨】大权【唐书陆贽京邑如身王畿如臂而四海如指此天子丨丨也　梁简文帝奉阿育王寺钱启悬天镜于域中运丨丨于宇内】
　　大柄【礼记礼者君之丨丨也　宋史赵普传为邦在乎任人任人在乎公正公正之道莫先于赏罚斯为政之丨丨也】
　　大禄【礼记故君子不以小言受丨丨】
　　大任【孟子故天将降丨丨于是人也】
　　大物【国语予一人仅亦守府又不佞以勤叔父而班先王之丨丨以赏私徳　闗尹子能积小物然后能成丨丨】
　　大器【易时乗六龙以御天乾道变化各正性命保合太和注乗变化而御丨丨静专动直不失太和岂非正性命之情者耶　又左传秦伯使西乞术来聘且言将伐晋襄仲辞玉曰君不忘先君之好照临鲁国镇抚其社稷重之以丨丨寡君敢辞玉　老子见大方下】
　　大位【诗憎其式廓传廓大也憎其用丨丨行大政】
　　大政【诗传见上　左传子为丨丨将酌于民者也】
　　大统【书惟九年丨丨未集予小子其承厥志】
　　大法【书五载一巡守羣后四朝疏此是巡守丨丨　又洪范传洪大范法也言天地之丨丨　后汉书卓茂传律设丨丨礼顺人情】
　　大卞【书临君周邦率循丨丨燮和天下】
　　大律【汉书郊祀志太誓曰正稽古立功立事可防永年丕天之丨丨　又隋书刑法志周文帝之有闗中也以河南赵肃为廷尉卿撰定法律肃积思累年感心疾而死乃命司宪大夫托拔迪掌之至保定三年乃就谓之丨丨凡二十五篇】
　　大治【周礼司市见大讼下　礼记升中于天而鳯凰降龟龙假飨帝于郊而风雨节寒暑时是故圣人南面而立而天下丨丨】
　　大经【礼记故必举其定国之数以为礼之丨丨　又唯天下至诚为能经纶天下之丨丨　又唐书选举志凡礼记春秋左氏传为丨丨诗周礼仪礼为中经易尚书春秋公羊传谷梁传为小经　宋史选举志元祐四年以诗礼记周礼左氏春秋为丨丨书易公羊谷梁仪礼为中经】
　　大伦【礼记礼之丨丨以地广狭　又此七者教之丨丨也　孟子内则父子外则君臣人之丨丨也】大夲【礼记中也者天下之丨丨也　又立天下之丨丨汉书孔光传平刑罚薄赋敛恩泽加于百姓诚为政之丨丨应变之至务也】
　　大原【汉书董仲舒传道之丨丨出于天天不变道亦不变】
