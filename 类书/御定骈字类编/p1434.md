<!-- { "loadSidebar": true } -->
　　青麖【法苑珠林僧崖焚身后猎人牟难当者于就峤山顶行猎搦箭引弩举眼望鹿忽见崖骑一丨丨猎者惊曰汝在益州已烧身死今那在此崖曰谁道许诳人耳】
　　青马【汲冢周书见黒□下　阮籍狝猴赋丰狐文豹释其表间尾驺虞献其珍夸父独鹿祓其豪丨丨三骓弃其羣此以其壮而残其生者也　袁桷再次送虞伯生降香还蜀省墓诗神君祭重祠丨丨墨客才工颂碧鸡】
　　青骢【古乐府丨丨白马紫丝缰　杜甫髙都护骢马行安西都护胡丨丨声价歘然来向东　又寄赠王十将军承俊诗纒结丨丨马出入锦城中　万楚骢马诗金络丨丨白玉鞍长鞭紫陌野游盘　栁珪送莫仲节状元归省诗丨丨聚送谪仙人南国荣亲不及君】
　　青骊【尔雅丨丨駽注今之铁骢　荀子骅骝騹骥注騹读为骊谓丨丨文如博棋　阮籍述懐诗臯兰被迳路丨丨逝骎骎　梁简文帝和武帝宴诗见紫佩下又艳歌曲丨丨暮当返预使罗裙香　王维燕支行麒麟锦带佩吴钩飒沓丨丨跃紫骝　韩翃送张渚赴越州诗白马谁家郎丨丨照地光　霍总骢马诗丨丨八尺髙侠客倚雄豪】
　　青驹【沈既济枕中记卢生衣短褐乗丨丨】
　　青牛【隋书礼仪志立春前五日于州大门外之东造丨土丨两头耕夫犁具立春有司迎春于东郊登青幡于丨丨之傍焉　关中记老子度关令尹喜勅门吏曰若有老公从东来乗丨丨薄板车者勿听度关其日果来吏白之喜曰道今来矣　南越志绥安县北有连山山下有潭潭中有丨丨出没　神仙传封君达陇西人服链水银年百岁如三十许骑丨丨故号丨丨道士嵩髙山记嵩岳有大松或千岁或百岁其精化为丨丨　庾信枯树赋白鹿贞松丨丨文梓　梁元帝乌栖曲丨丨丹毂七香车　骆賔王代女道士王灵妃赠道士李荣诗丨丨紫气度灵关尺素赪鳞去不还　李白寻雍尊师隐居诗花暖丨丨卧松髙白鹤眠　杨衡宿丨丨谷诗随云步入丨丨谷丨丨道士留我宿】
　　青犊【崔涂己亥岁感事诗已闻丨丨起葭萌又报黄巾犯汉营】
　　青兕【楚辞与王趋梦兮课欲先君王亲发兮惮丨丨杜甫忆昔行松风涧水声合时丨丨黄熊啼向我又冬狩行幕前生致九丨丨骆驼峞垂元熊　又雨诗山寒丨丨叫江晚白鸥飞】
　　青骡【鲁女生别传李少君死后百余日人见其在河东蒲坂乗丨丨帝闻之发棺无所见　陆游姚平仲小传平仲夜劫金营不克乗一丨丨一日夜走七百里至邓州转至蜀青城山放骡入山后尝有人见之　庾信哀江南赋乗白马而不前防丨丨而转碍　李贺马诗少君骑海上人见是丨丨　雍陶哭饶州吴谏议使君诗神仙难见丨丨事谏议空留白马名　苏轼诗丨丨蜀栈西超忽注明皇乗丨丨入蜀　萨都拉扬帆松江诗青山蹀躞奔丨丨倐忽过眼千羣多】
　　青犬【拾遗记禹凿龙门至一空岩幽暗不可复行禹乃负火而进有兽状如豕衔夜明之珠其光如烛又有丨丨行吠于前禹计可十里迷于昼夜既觉渐明见向来豕犬变为人形　贯休渔家诗黄鸡丨丨花蒙笼渔女渔儿扫风叶】
　　青曹【西京杂记见白望下】
　　青駮【西京杂记杨万年有猛犬名丨丨买之百金】
　　青猪【黄万祜题蜀宫壁诗莫教牵动丨丨足动即炎炎不可扑】
　　青羊【水经注梁晖为羣羌围迫无水晖以所执榆鞭竪地以丨丨祈山神泉涌出　述异记梓树之精化为丨丨　尹喜内传老子与喜别曰寻吾于成都市丨丨之肆喜后求而得之　酉阳杂俎罽賔国出野丨丨尾如翠色土人食之　啓顔録刘道真与人尝共饭素盘草舎中见一妪将二小儿过并着青衣嘲之曰丨丨引两羔妇人曰两猪共一槽真无语以对　玉海景徳三年风蛮琶蛮贡犀象封牛丨丨及马】
　　青猱【曽巩一鹗诗窟穴呦呦哭九子帐前活送双丨丨】
　　青狸【李贺神曲桂叶刷风桂坠子丨丨哭血寒狐死】
　　青兔【白居易偶吟所懐诗裘新丨丨褐褥软白猿皮】
　　青鼠【北史室韦传室韦国在勿吉北千里人以捕貂为业多貂及丨丨　辽史食货志靺鞨于厥等部以蛤珠丨丨貂鼠胶鱼之皮等物来易于辽者道路襁属张翥始置屋灵椿坊诗丨丨毛衣可御寒秃衿空袖放身寛】
　　青鸟【史记司马相如传亦幸有三足乌为之使注三足乌丨丨也主为西王母取食　竹书纪年穆王十七年西征至于丨丨之所憇　汉武故事七月七日忽有丨丨飞集殿前东方朔曰此西王母欲来有顷王母至三丨丨夹侍王母旁　又上起通灵台常有一丨丨集台　郭璞三丨丨赞山名三危丨丨所憇往来昆仑王母是隶　王融曲水诗序丨丨司开条风发岁　张衡西京赋翔鶤仰而不逮况丨丨与黄雀　陶潜读山海经诗翩翩三丨丨毛色奇可怜　范云望织女诗愿作双丨丨共舒明镜前　薛道衡豫章行愿作王母三丨丨飞来飞去传消息　杜甫丽人行杨花雪落覆白苹丨丨飞去衔红巾　韩愈华山女诗仙梯难攀俗縁重浪凭丨丨通丁宁　李贺恼公诗符因丨丨送囊用绛纱缝　白居易和梦游春诗乌龙卧不惊丨丨飞相逐　李商隐无题诗蓬山此去无多路丨丨殷勤为探看　殷尧藩宫词天逺难通丨丨信风寒欲动锦花茵】青禽【王融法乐辞丨丨承逸轨文骊镜重川　李白寓言诗揺裔双彩凤婉娈三丨丨　温庭筠马嵬佛寺诗曼倩死来无絶艺后人谁肯惜丨丨】
　　青鹤【名山记朝鲜国丨丨洞在智异山中路隘狭才通一线人曲躬而行经数里乃得虚旷之境四隅皆良田沃壤宜播种惟丨丨栖息其中　王勃梓州元武县福防寺碑时有广上人自丹鸟下日昌帝箓于明堂丨丨乗霄降仙苗于大室轩冕将风云交暎钟鼎与山河共逺　张籍赠同溪客诗自教丨丨舞分采紫芝苗】
　　青雀【尔雅翠鹬注説文曰翠丨羽丨也　洞冥记王夫人诞武帝有丨丨飞于覇城门乃改为丨丨门中山诗话郑公在朝数为御史纠劾疑时宰讽防作丨丨诗云丨丨孤飞毛羽单卑栖岂敢碍鹓鸾明珠自有千金价莫为他人作弹丸　王勃滕王阁序闾阎扑地钟鸣鼎食之家舸舰迷津丨丨黄龙之舳　蔡邕琴赋丨丨西飞别鹤东翔　梁元帝船名诗池模白鹄舞檐知丨丨归　徐陵别庾正员诗见朱鸢下　隋炀帝江都宫乐歌渌潭桂楫浮丨丨果下金鞍跃紫骝　卢象丨丨歌啾啾丨丨儿飞来飞去仰天池　刘言史送人诗闲逐维私向武城北风丨丨片时行　李商隐汉宫词丨丨西飞竟未囘君王常在集灵台】
　　青钟【琅嬛记西王母有三鸟一曰丨丨二曰鹤三曰燕子】
　　青雕【穆天子传舂山百兽之所聚也飞鸟之所栖也爰有白鸟丨丨执犬羊食豕鹿　本草丨丨出辽东最俊者谓之海东青】
　　青骹【张载论丨丨繁霜絷于笼中何以效其撮东郭于韝下也　张衡西京赋丨丨挚于韝下韩卢噬于緤末　杜甫雕赋丨丨戴角白鼻如瓠　张华游猎诗如黄批狡兔丨丨撮飞雉　隋炀帝咏鹰诗丨丨固絶俦素羽诚难拟　章孝标少年行手擡白马嘶春雪臂竦丨丨入暮云】
　　青【皮日休开元寺避暑联句望塔丨丨识登楼白鸽知】
　　青隼【隋书礼仪志分为四团团有偏将一人第一团每队给丨丨荡旛一】
　　青鹘【王筠春日诗丨丨逐黄口独鹤惨羁鸡　杜牧池州送孟迟先辈诗秋浦倚吴江去檝飞丨丨　苏舜钦猎狐篇养犬号丨丨逐兽驰不再】
　　青鸐【拾遗记幽州之墟羽山之北有善鸣之禽人面鸟喙八翼一足毛色如雉行不践地名曰丨丨其声似钟磬笙竽也世语曰丨丨鸣时太平故盛明之世翔鸣薮泽音中律吕飞而不行】
　　青鳼【山海经元丹之山有五色之鸟人面有发爰有丨丨黄鷔青鸟黄鸟】
　　青鵽【荘子丨丨爱其子而忘其母】
　　青鵻【埤雅丨丨状如鸠緑褐色一名黄褐侯】
　　青鸟【唐书艺文志王灿新譔丨丨子三卷　王维能禅师碑择吉祥之地不待丨丨变功徳之林皆成白鹤　梅尧臣诗归卜丨丨垅韩城苦雾平　杨维桢寄张伯雨诗每瞻湖上丨丨去不觉山中白兔驯　又庾信歩虚词见赤凤下】
　　青莺【潜确类书珠出广东廉州珠池者四曰杨梅曰丨丨曰平江曰永安】
　　青鸦【成廷珪诗新城有树啼丨丨】
　　青鹊【魏收移梁朝文楚兵吴甲积若丘山丨丨赤乌噎流断岸】
　　青防【吴均酬萧新浦王洗马诗崇兰白带飞丨丨紫缨络　元稹江边诗篾余笼白鹤杖賸架丨丨】青鸬【温庭筠抱疾书懐寄友人一百韵诗横竿窥赤鲤持翳望丨丨】
　　青鹢【郑仆射湘中怨讽诗丨丨苦幽独隔江相对稀李羣玉有丨丨诗　范成大诗丨丨惊飞白鹭闲丹枫未老黄芦折】
　　青鸳【初学记须弥山下有丨丨伽蓝　元稹茅舍诗旗亭红粉泥佛庙丨丨瓦　王安石诗丨丨几世开兰若】
　　青鸯【刘弇诗十万屋瓦浮丨丨】
　　青耕【山海经堇理之山有鸟状如鹊名曰丨丨可以御疫其名自叫】
　　青扈【谢朓咏竹诗丨丨飞不碍黄口得相窥　崔兴宗青雀歌丨丨绕青林翩翾陋体一微禽】青雉【白居易和集贤刘学士早朝诗烟吐白龙头宛转扇开丨丨尾参差】
　　青鸽【沈佺期九真山净居寺谒无碍上人诗候禅丨丨乳窥讲白猿叅】
　　青鳬【酉阳杂俎丨丨即青蚨也以子母血涂钱皆复飞归　庾信啓流泉欲委伫见丨丨之飞　卢照邻夏日幽庄诗钓渚丨丨没村田白鹭翔】
　　青鸭【洞冥记汉武帝升望月台时暝望南端有三丨丨宿台端日色已暗丨丨化为三小童　张籍詶白二十二舎人早春曲江见招诗紫蒲生湿岸丨丨戏新波】
　　青鸡【本草鼃一名田鸡一名丨丨】
　　青鸠【皇甫松大隐赋倚杖则手放丨丨脱冠则发辞斑鹿　徐照丨丨词明年花开人东西丨丨食花旧处啼】
　　青鷇【王维黄雀痴词黄雀痴黄雀痴谓言丨丨是我儿一一口衔食养得成毛衣】
　　青咮【陆游丹山引飞鸟饮喙各适性恒山小鸟涂丨丨】
　　青翅【后汉书舆服志郤非冠制似长冠下促宫殿门吏仆射冠之负赤幡丨丨燕尾诸仆射幡皆如之西京杂记见黄眸下】
　　青羽【江淹翡翠赋敛慧性及驯心骞赪翼与丨丨】
　　青毳【谢庄封禅仪注奏雪趾丨丨元文朱彩】
　　青螭【王勃游庙山赋懐妙童与贞女想丨丨及碧鸾李渉与弟渤新罗劒歌长河临晓北斗残秋水露背丨丨寒　皮日休小桂诗棱层立翠节偃蹇樛丨丨罗隐经耒阳杜工部墓诗屈原宋玉邻君处几驾丨丨缓郁陶】
　　青虬【晋书张载传载为论曰吴榜越船不能无水而浮丨丨赤螭不能无云而飞　淮南子赤螭丨丨之游冀州也天清地定毒兽不作飞鸟不骇　楚辞驾丨丨兮骖白螭　韦诞皇后亲蚕颂游丨丨于左角歩素螭于右隅　司马相如大人赋骖赤螭丨丨之蚴蟉蜿蜒　挚虞思游赋乗云车雷鞭之扶舆委移兮驾应龙丨丨之容裔陆离　卢照邻懐仙引若有人兮山之曲驾丨丨兮乗白鹿】
　　青蛟【苏轼酴釄诗丨丨走玉骨羽盖蒙珠幰】
　　青鲸【韩愈刘生诗南逾横岭入炎州丨丨髙磨波山浮】
　　青鲲【潘岳西征赋弛丨丨于网钜】
　　青鲂【沈约郊居赋其鱼则赤鲤丨丨纤儵巨鳠碧鳞朱尾修颅偃额　陈与义登天清寺塔诗须臾暮烟合丨丨隐奫沦】
　　青鲫【许浑沧浪峡诗红虾丨丨紫芹脆归去不辞来路长】
　　青鱼【曹植闲居赋丨丨跃于东沼白鸟戏于西渚】
