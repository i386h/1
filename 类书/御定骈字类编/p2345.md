<!-- { "loadSidebar": true } -->
　　静洁【史记五帝纪舜曰嗟四岳有能典朕三礼皆曰伯夷可舜曰嗟伯夷以汝为秩宗夙夜维敬直哉维丨丨　韩愈南海神庙碑牲肥酒香罇斚丨丨】
　　静照【姚合月华临静夜诗丨丨遥山出孤明列宿沉又黄庭坚丨丨堂诗客从潭府渡河梁籍甚传夸丨丨堂】
　　静息【南史江革广施恩惠盗贼丨丨　陆倕石阙铭区宇乂安方面丨丨　任昉禅梁玺书祥风扇起淫雨丨丨】
　　静慧【隋炀帝在京重遣迎智顗书玉泉创立道塲严整禅众归集丨丨日新随喜之深难以辞谕】静智【呉筠神仙可学论咠恬丨丨交养中和】
　　静明【庄子水丨则丨】
　　静节【方干书桃花坞周处士壁诗自学古贤修丨丨唯应野鹤识髙情】
　　静修【元史刘因传爱诸葛孔明静以修身之语表所居曰丨丨】
　　静德【杨钜册淑妃何氏为皇后文齐庄是仪用谐丨丨又北史齐文宣帝纪尊文襄妃元氏为文襄皇后宫曰丨丨】
　　静业【骆賔王和王记室从赵王春日游陁山寺诗四禅明丨丨三空广胜因】
　　静温【陆游诗遇事虽肮□接人终丨丨】
　　静顺【陆游贺夀成皇后牋惟毎思于丨丨故备极于安荣】
　　静心【庄子臣将为鐻未尝敢以耗气也必齐以丨丨欧阳詹泉州六曹新都堂记足以宁肌丨丨以厘厥职者也】
　　静虑【宋史苏辙极言得失而于禁庭之事尤为切至曰陛下即位三十余年矣平居丨丨亦尝有忧于此乎　李中游元真观诗闲吟游古观丨丨想神仙】
　　静思【梅尧臣送李载之殿丞赴海州务诗世事丨丨同转毂物华催老剧飞梭　又任昉丨丨堂秋竹赋丨丨堂连洞房】
　　静意【后汉书梁节王畅王其安心丨丨茂率休德王周早春西园诗丨丨崖穿溜孤愁笛破空】静情【陶潜闲情赋序初张衡作定情赋蔡邕作丨丨赋检逸词而宗淡泊】
　　静悟【王僧孺礼佛唱导发愿文丨丨空有同观贞俗】
　　静忆【罗邺冬日旅懐诗闲思江市白醪满丨丨僧窗緑绮横】
　　静想【五色线威逍遥蓟寻妻也独处一室絶食丨丨忽晨起屋裂如云但见所服衣履在室内而逍遥与众仙在云中按续仙传威当作戚】
　　静念【陈书宣帝纪百姓不足君孰与足兴言丨丨夕惕懐抱　白居易闻李十一出牧澧州崔二十二出牧果州因寄絶句平生相见即眉开丨丨无如李与崔】
　　静守【韩愈与郑相公书庶可丨丨无大阙败】
　　静一【诗汉广朱子集文王之化自近而逺先及于江汉之间而有以变其淫乱之俗故其出游之女人望见之而知其端庄丨丨非复前日之可求矣　庄子纯粹而不杂丨丨而不变】
　　静唱【后汉书张衡君以丨丨臣以动和威自上出不趋于下礼之政也】
　　静话【白居易残春咏懐赠杨慕巢侍郎诗丨丨开襟久闲吟放醆迟】
　　静言【书丨丨庸违　诗丨丨思之不能奋飞　汉书翟方进传丨丨令色外巧内嫉　白居易喜杨六侍御同宿诗岸帻丨丨明月夜匡床闲卧落花朝】
　　静语【白居易独树浦雨夜寄李六郎中诗闲游预算分朝日丨丨多同待漏时】
　　静谈【李白在水军宴赠幕府诸侍御诗愿与四座公丨丨金匮篇　李羣玉与三山人夜话诗丨丨云鹤趣髙防两三贤　亦作谭皮日休独在开元寺避暑颇懐鲁望因飞笔聨句丨丨蝉噪少凉歩鹤随迟】静讽【崔融报三原李少府书撤圅敷纸恬神丨丨】
　　静吟【刘得仁宿韦津山居诗丨丨倾美酒髙论出名塲李中献徐舍人诗羽客闲陪饮诗人伴丨丨又赠致仕沈彬郎中诗多谢维舟处相留接丨丨】
　　静啸【郭璞游仙诗中有冥寂士丨丨抚清　温庭筠和沈参军招友生观芙蓉池诗遂从櫂萍客丨丨烟草湄】
　　静玩【白居易八月十五日夜闻崔大员外翰林独直对酒玩月因懐禁中清景偶题是诗秋月髙悬空碧外仙郎丨丨禁□间】
　　静观【王维酬诸公见过诗丨丨素鲔俯映白沙　白居易自题写真诗丨丨神与骨合是山中人　程子秋日诗万物丨丨皆自得四时佳兴与人同】
　　静看【范成大秋日田园杂兴诗丨丨檐蛛结网低无端妨碍小虫飞】
　　静阅【刘因除夕诗丨丨无穷世闲观已定天】
　　静睇【王僧孺与陈居士书依然谷口觉子真之咫尺丨丨岩滩信子陵之非逺】
　　静聆【梁肃游云门寺诗序既而动歩真境丨丨法音合漆园一指之谕诣净名无住之本】
　　静聼【刘伶酒徳颂丨丨不闻雷霆之声熟视不覩泰山之形　杜甫奉赠韦左丞文诗丈人试丨丨贱子请具陈　刘长卿聼弹琴诗泠泠七丝上丨丨松风寒】
　　静闻【白居易小阁闲坐诗丨丨新蝉鸣逺见飞鸟还】
　　静按【王禹偁送宋澥处士之长安诗丨丨仙经烧大药狂挨僧壁画遥山】
　　静拱【南史梁武陵王纪上林丨丨闻四鸟之哀鸣支遁八关斋诗序于是乃挥手送归有望路之想丨丨虚房悟外身之真登山采药集岩水之娱】
　　静裛【李羣玉酬魏三十七诗丨丨寒香触思初开缄忽见二琼琚】
　　静寄【陶潜停云诗丨丨东轩春醪独抚】
　　静啓【皮日休奉和鲁望寄南阳广文诗琼圅丨丨从猿觑金液初开与鹤尝　又南阳润卿将归雷平因而有赠诗东卿旄节看看至丨丨茅斋慎埽除】
　　静伺【捜神记诸君宜以丨丨逺立无至忧扰】
　　静算【晋书殷浩传简文答之曰足下思之丨丨之亦将有以深鉴可否望必废本懐率羣情也】静事【礼记仲夏之月百官丨丨毋刑以定晏隂之所成傅咸应诏陈言疏以为当今之急先幷官省事丨丨息役上下用心惟农是务也】
　　静习【元微之开元观闲居酬呉士矩侍御诗丨丨狂心尽幽居道气添】
　　静求【杜甫病柏诗丨丨元精理浩荡难倚赖】
　　静寻【庾信周大将军闻喜公栁霞墓志铭丨丨欹案或吟长岑之逺乍抚鸣琴不以河阳为陋　陈陶竹诗丘壑谁堪话碧鲜丨丨春谱闱婵娟】
　　静镇【云笈七籖天有五星进退成其经纬地有五岳丨丨安其方位】
　　静重【朱子题跋余年二十许时便喜读南丰先生之文而窃慕效之竟以才力浅短不能遂其所愿今五十年乃得见其遗墨简严丨丨盖亦如其为文也】
　　静严【唐书史思明传王师部伍丨丨贼有惧色】
　　静爱【欧阳修退居述懐寄北京韩侍中诗丨丨竹时来野寺独寻春偶过溪桥　元好问赤石谷诗丨丨鸟声存野调閙嫌人迹尘腥】
　　静化【姚合送裴宰君诗还应施丨丨谁复与君同】
　　静专【易夫干其丨也丨其动也直是以大生焉　宋史乐志功存内治德协丨丨　元微之酬窦校书诗顾影无依倚甘心守丨丨】
　　静翕【易夫坤其丨也丨其动也辟是以广生焉】
　　静云【管子蔼然若夏之丨丨乃及人之体】
　　静气【唐扶和兵部郑侍郎省中四松诗寒声连晓竹丨丨结隂苔】
　　静景【韩偓赠隠逸诗丨丨须教静者寻清狂何必在山隂】
　　静影【范仲淹岳阳楼记长烟一空皓月千里浮光耀金丨丨沉璧】
　　静色【元微之赋得雨后花诗红芳怜丨丨深与雨相宜】
　　静电【张正见门有车马客行投鞭聊丨丨捐轸暂停雷按静一作接】
　　静昼【周伯琦夏日阁中入直诗丨丨敲棊中贵语君王避暑在开平】
　　静夜【魏明帝长歌行丨丨不能寐耳聼众禽鸣　庾信咏画屛风诗捣衣明月下丨丨秋风飘　杜甫陪郑广文游何将军山林诗醒酒微风入聼诗丨丨分】
　　静时【韩偓冬日诗愁处雪烟连野起丨丨风竹过墙来又鹊诗髙处营巢亲鳯阁丨丨闲语上龙墀】静暑【髙似孙纬略王导麈尾铭曰拂秽丨丨虚心以俟】
　　静隂【韩偓山院避暑诗丨丨生晩绿寂虑延清风】
　　静地【北齐书文宣帝纪三才剖判百王代兴治天丨丨和神敬鬼庇民造物咸自灵符】
　　静域【李羣玉湘中别成威阇黎诗松声埽白月霁夜来丨丨　韩偓残春旅舍诗禅伏诗魔归丨丨酒冲愁阵出竒兵】
　　静境【白居易秋池诗丨丨多独得幽怀竟谁知】
　　静处【王俭諌壊宋明帝紫极殿以材柱起宣阳门表畏影迹而驰骛岂丨丨之方】
　　静州【唐书地理志丨丨静川郡县静居】
　　静川【唐书地理志见上】
　　静居【唐书地理志见静州下　又南史袁枢传枢杜门丨丨不求闻达】
　　静乐【史记河渠书注汾水源出岚州丨丨县北百三十里　又叚克己兴上人诗丨丨题其顔尘缘聊觧缚】
　　静边【唐书地理志丨丨州都督府】
　　静塞【唐书地理志丨丨都督府】
　　静南【唐书地理志昌州下都督府县丨丨】
　　静海【玉海宋朝节镇丨丨节度琼州琼山郡　又江总上毛啓灵山奥宅卉木呈祉丨丨澄波鳞介禔福】
　　静渊【史记五帝纪帝颛顼髙阳者黄帝之孙而昌意之子也丨丨以有谋疏通而知事　陈师道兴龙节功德疏凭觉皇之外助効臣子之内心如河海之丨丨与天地而长久】
　　静谷【栁宗元天对州错富媪爰定于趾躁川丨丨形有髙卑】
　　静水【新论不鉴于流波而鉴于丨丨者以静能清也】
　　静渚【刘长卿寻南溪常山道人隠居诗白云依丨丨春草闭闲门】
　　静潜【韩琦观鱼轩诗喜掷舟前翻乱锦丨丨波下起圆沤】
　　静流【孟郊长安羁旅行直木有恬翼丨丨无躁鳞】
　　静波【曹植洛神赋屛翳收风川后丨丨陆机应嘉赋意邈澄霄神夷丨丨】
　　静岸【白居易小舫诗深坊丨丨游应徧浅水低桥去尽通】
　　静野【骆賔王上兖州张司马啓衡阳极浦振朝音于负霜寒皋廻甸惊宵吟于丨丨】
　　静墅【梅尧臣东城送运判马察院诗黄鹂未鸣鸠欲雨深园丨丨声嗷嗷】
　　静巷【白居易新居早春诗丨丨无来客深居不出门】
　　静径【皮日休晓次神景宫诗丨丨侵泬防仙扉傍岩防】
　　静坊【李洞郑补阙山居诗髙节谏垣客白云居丨丨】
　　静街【元微之春诗丨丨乗旷荡初日接曈昽】
　　静院【李中献中书韩舍人诗丹墀朝退后丨丨即冥捜】
　　静练【入蜀记以小舟游陜州西山甘泉寺竹桥石磴甚有幽趣有丨丨洗心二亭下临江山颇疎豁】静斋【云笈七籖丨丨念道】
　　静室【后汉书杨秉警跸而行丨丨而止　庾信咏画屛风诗洞灵开丨丨云气满山斋　白居易枕上作浩气自能充丨丨惊飇何必荡虚舟】
　　静门【曹松访山友诗急雨洗荒壁惊风开丨丨】
　　静窗【皮日休临顿为呉中偏胜之地陆鲁望居之不出郛郭旷若郊野余每相访欵然惜去因成五言十首奉题屋壁丨丨悬雨笠闲壁挂烟匏】
　　静砌【徐照访僧居诗丨丨生灵药髙林出逺郊】
　　静社【周贺秋晚归庐山留别道友诗已许衲僧修丨丨便将樵叟对闲扉】
　　静寺【贾岛杨秘书新居诗城角新居邻丨丨时从新阁上经楼】
　　静众【苏洵张益州画像记蜀人相告留公像于丨丨寺公不能禁　裴廷裕蜀中登第答李搏诗浣花泛鹢诗千首丨丨寻梅酒百缸注丨丨寺名】
　　静曲【张籍寄故人诗丨丨闲房病客居蝉声满树槿花疎】
　　静坐【玉涧杂书欧阳文忠公尝问杜祁公何以御暑公曰唯丨丨可以避暑　姚鹄随州献李侍御诗端居有地唯栽药丨丨无时不忆山】
