<!-- { "loadSidebar": true } -->
　　竹宫【史记武帝纪正月上辛用事甘泉圜丘夜有神光如流星止集于祠坛天子自丨丨望拜注丨丨甘泉祠宫名　齐书礼志骁骑将军虞炎议以为诚慤所施止在一坛汉之郊祀飨帝甘泉天子自丨丨望拜息殿去坛场既逺郊奉礼毕旋幸于此瓦殿之与帷宫谓无简格　汉旧仪郊泰畤皇帝平旦出丨丨朝东向揖日夕西向揖月　三辅黄圗丨丨甘泉祠宫也以丨为丨天子居中　任昉静思堂秋竹赋丨丨丰丽于甘泉之右竹殿敞于神嘉之傍　张余庆丨丨望拜神光赋初自丨丨覩殊祥之溢目俄低玉佩方致敬而俯身杨维桢泰畤赋畤木既防丨丨亦披　韦应物白沙亭逢吴叟歌尝陪月夕丨丨斋每返温泉灞陵醉　杨】
　　【万里送吴敏叔待制侍郎诗玉殿松班唐次对丨丨茅立汉祠官　李献能昆阳元夜南寺小集诗东皇太乙来翩翩丨丨神光祀甘泉　元好问松上幽人圗诗不饮不食玉雪姿丨丨月夕频望祠　王恽紫藤花歌丨丨鎻窗云雾垂紫藤花发何葳蕤】
　　竹殿【王勃九成宫颂丨丨栖寒松轩秘景　任昉静思堂秋竹赋见上　谢偃听歌赋见梧宫下　林琨驾幸温泉宫赋丨丨始秋梧宫未落空望幸之杳怨嬉游之寂寞　卢思道后园宴诗丨丨遥闻凤管声虹桥别有羊车路　杜光庭题福唐观诗盘空蹑翠到山巅丨丨云楼势逼天】
　　竹堂【魏书郑道昭传从征沔汉髙祖飨侍臣于悬瓠方丈丨丨道昭与兄懿俱侍坐焉　虞世南春夜诗春苑月徘徊丨丨侵夜开　韦荘诗见桑坞下李中访澄上人诗一饷逢秋雨相留坐丨丨】
　　竹庭【刘孝绰酬陆长史倕诗丨丨已南映池牖复东临宋之问游云门寺诗沓嶂围兰若回溪抱丨丨】竹楼【王禹偁丨丨记黄冈之地多竹大者如椽竹工破之刳去其节用代陶瓦比屋皆然以其价防而工省也予城西北隅雉堞圯毁蓁莾荒秽因作小楼二间与月波楼通逺吞山光平挹江瀬幽閴辽夐不可具状夏宜急雨有瀑布声冬宜密雪有碎玉声宜鼓琴琴调和畅宜咏诗诗韵清絶宜围碁子声丁丁然宜投壶矢声铮铮然皆丨丨之所助也　欧阳修于役志丁夘与知州夏屯田饮于丨丨兴国寺　陆游游黄州东坡记循小径缭州宅之后至丨丨规模甚陋不知当王元之时亦止此耶楼下稍东即赤壁矶亦茅冈尔畧无草本故韩子苍待制诗云岂有危巢与栖鹘亦无陈迹但飞鸥　李嘉祐诗傲吏身闲笑五侯西江取丨起髙丨刘禹锡淮阴行簇簇淮阴市丨丨縁岸上　赵嘏寄梁佾兄弟诗桃李春多翠影重丨丨当户夜无风　刘昭禹诗藓色围波井花影上丨丨　晁补之题工部文侍郎周翰郭熈平逺诗谁倚丨丨邀大艑天涯草色已苍然　梁仲新江天暮雪圗诗南雪不到地霏霏满丨丨　李俊民答子荣诗见茅屋下】
　　竹台【何逊正钗聨句丨丨归欲碍花林出未通】
　　竹阁【湖山胜槩广化院旧名永福自孤山迁于此旧有白公丨丨柏堂水鉴堂涵晖亭凌云阁金沙井辟支佛骨塔慧琳塔白公祠堂　明一统志丨丨在杭州府孤山　又丨丨在凤翔府治东北竹园唐光启中李茂贞节度凤翔时建宋苏轼有诗　晁补之防林逋荐士书过林君居拜墓下尘埃蓁莾山风萧然至丨丨读其栋间诗裴徊彷徨有羡慕也　无名氏土风赋见兰轩下　白居易宿丨丨诗晚坐松檐下宵眠丨丨间又偶作寄朗之诗叶落槐亭院氷生丨丨池　赵嘏吕校书雨中见访诗丨丨斜溪小槛明惟君来赏见山情廖凝句见莎庭下　李咸用和友人喜相遇诗数杯丨丨花残酒一局松窗日午碁　苏舜钦宿华岩寺诗】
　　【疎磬悲吟来丨丨青灯寂寞照吟躯　陆游杂兴诗南山手自斸苍苔丨丨柴扉次第开　元好问题商梦卿家晦道堂圗诗松亭丨丨数家村通德仍余旧里门】
　　竹亭【魏书宣武帝纪二年萧衍冠军将军王景辅国将军鲁方达等攻丨丨王足大破之斩其辅国将军王明达龙骧将军张方炽　笋谱对青竹笋竹则一边青一边紫二色相映可爱笋萌可食出成都近孟昶据蜀作对青丨丨焉　王泠然汝州薛家丨丨赋一见丨丨之美竟嗟叹而成章　韦应物滁州园池燕元氏亲属诗水门架危阁丨丨列广筵　又答崔都水诗深夜丨丨雪孤灯案上书　又夜对流萤诗月暗丨丨幽萤光拂席流　钱起有酬王维春夜丨丨赠别诗　耿湋有春日题苗发丨丨诗　卢纶有题阳虢县丨丨诗白居易和杨尚书罢相后夏日游永安水亭诗丨丨阴合偏宜夏水槛风凉不待秋　张籍诗为客烧茶灶】
　　【教儿扫丨丨　杨万里题寺后丨丨诗行尽空房忽画防丨光和月入丨寒　吴儆阳村道中邂逅赵仁甫诗潇洒丨间丨意行成小立　马祖常夀郝大参诗凤凰池上辞松阁鹦鹉洲边买丨丨　吴师道庐山纪游诗丨丨夐幽閴四壁多残碑】
　　竹园【晋书职官志公侯以下置官属随国大小无定制其余官司各有差名山大泽不以封盐铁金银铜锡始平之丨丨别都宫室园囿皆不为属国　宋史五行志天禧四年四月梁山军民王崇扆丨丨生金晕紫芝五本　金史百官志京兆府司竹监管勾一员掌飬丨丨采斫之事　地道志梁孝王东苑方三百里即兔园也多植竹中有修丨丨　法苑珠林如过去因果经云诸僧伽蓝中丨丨僧迦蓝最为其始　又丨丨西南六里许山阴大竹林中有大石室是大迦叶波与千罗汉于此集三藏处　明一统志丨丨在西安府盩厔县东周回百里汉为鄠杜竹材故有司竹都尉隋唐皆置司竹监以掌之　又丨丨在懐庆府城旧崇敎郷宋大中祥符中置　薛应旂吴山志丨丨山在吴山西一脉隆起为杭州府治主山　岑参梁园歌君不见梁孝王修丨丨頽墙隐辚势仍存娇娥慢脸成草蔓罗帷珠帘空竹根　卢纶早春归盩厔旧居诗野日初晴麦陇分丨丨相接鹿成羣　李端题元注林园诗乳鹊盻巢花巷静鸣鸠鼓翼丨丨深　司空曙赠庾侍御诗雪过云寺宿酒向丨丨期　李德裕清泠池懐古诗丨丨秋水净风苑雪烟开　李商菊诗苦丨丨南椒坞边余香冉冉泪涓涓　皮日休秋晚访李处士诗书阁防穿厨簏破丨丨霜后桔橰闲　韩偓汉江行次诗丨丨相接春波暖痛忆家乡旧钓矶　无可秋暮宿友人居诗秋眠山烧尽暮歇丨丨深　寒山诗见麦地下　王渥游丹霞下院诗霜落丰山白水收嵗华全在丨丨头】
　　竹苑【唐书艺文志丨丨仙碁圗一卷　张说奉和圣制同玉真公主过宁王山池题石壁应制诗緑丨初成丨丹砂欲化金】
　　竹籞【钱惟演玉津园赐宴诗珥彤寻丨丨倾盖集芝防】
　　竹馆【钱起宴崔驸马玉山别业诗丨丨烟催暝梅园雪误春　贡师泰题王维辋川圗诗丨丨翠阴晚茰沜红实秋】
　　竹监【名胜志汉书注师古曰芒竹在盩厔南界芒水之曲而多竹也穆天子传曰天子西巡至元池奏广乐三日是曰乐池乃植之竹寰宇记云今去县十三里之司竹园是其处周廻百里以供国用故有司竹都尉管领嵗终以竹功之多少为考课唐义师初起髙祖第三女平阳公主举兵于司竹园娘子军者也宋嘉祐中眉山苏轼至盩厔适冬月司丨丨烧苇园都巡检柴贻朂左藏以其徒防猎园下子瞻赋诗焉】竹圃【水经注渭水迳槐里县之故城南又东与芒水枝流合水受芒水于丨丨东北流又屈而入于渭又睢水又东南流歴于丨丨水次緑竹防渚菁菁实望世人言梁王竹园也　笋谱范元琰家有丨丨每见人盗笋苦于过沟元琰伐树为桥与盗者过盗人感其情而息意不盗　王仲旉南都赋华阳先生与涣上公子步于西山之隈环于丨丨之左曰美哉邈乎土地之沃人物之伙也　梅尧臣东斋诗昔我居此时凿池通丨丨　范梈斋居诗桑溪丨丨路团团门巷都非少日看】
　　竹轩【却扫编西京一僧院后有竹林文潞公大爱之僧具牓乞命名公携牓归数月僧往请则曰吾为尔思一佳名未之得也后半年方题曰丨丨语虽质不可破也　杜牧诗多为裁诗歩丨丨有时凝思过朝昏赵嘏诗家在枚臯旧宅边丨丨晴与楚坡连　司马札夜听李山人弹琴诗曲中声尽意不尽月照丨丨红叶明　谭用之诗好期圣代重相见莫学袁生老丨丨李中诗丨丨临水静无尘别后鳬鹥入梦频　苏轼送鲁元翰少卿知卫州诗欲饮径相觅夜开丛丨丨　又孤山诗海山兠率两茫然古寺无人丨满丨　黄庭坚奉和王子弼寄上七兄先生诗时同二三友丨丨凉夏晚　张九成题丨丨诗听说丨丨趣清幽尽此房】竹斋【李质艮岳赋分丨丨于向背沸不老之泉液　庾肩吾有丨丨诗　李白春感诗却忆青山上云门掩丨丨　杜甫寄彭州髙使君适虢州岑长史参诗见药灶下　钱起晨起诗残月皓烟露掩门深丨丨　许浑寻戴处士诗晒药丨丨暖捣茶松院深　又自楞伽寺晨起泛舟诗门掩丨丨微有月棹移兰渚淡无风刘沧送元叙上人归上党诗此去寂寥寻旧迹苍苔满径丨丨秋　韦荘寄江南逐客诗记得丨丨风雨夜对牀孤枕话江南　陈陶夏日懐天台诗丨丨睡余柘浆清麟凤诱我劳此生　魏野诗昼眠方浓向丨丨柴门日午尚慵开　杨万里题唐德明建一斋诗城南前江后山址丨丨正对寒江启　又题沈子夀旁观録诗逢着诗人沈丨丨丁宁有口不湏开　陈庚清明后书懐诗花气薰人动丨丨贫春狂思若为裁】
　　竹榭【王勃寒梧栖凤赋虽碧沼可饮更能适于醴泉虽琼林可栖复忆巡于丨丨】
　　竹舍【王一翥读书镫檠赋见苇屏下】
　　竹宇【耿湋春日洪州即事诗见桐花下】
　　竹室【李郢送圆鉴上人游天台诗灵溪道者相逢处阴洞泠泠丨丨开】
　　竹区【刘炎迩言志见乐所乐松门丨丨而有余忧所忧金马玉堂而不足】
　　竹屋【词品髙观国字宾王号丨丨词名丨丨痴语陈造为序称其与史邦卿皆秦周之词所作要是不经人道语其妙处少游美成亦未及也　贾岛寄钱庶子诗犹记听琴夜寒灯丨丨间　刘威宿渔家诗丨丨清江上风烟四五家　齐已春居寄友生诗江村雷雨发丨丨梦魂惊　贯休江边道士诗酒酽丨丨斓符収山鬼仁　梅尧臣仲春同师直陇山雪中宿穰亭诗风雪满绨裘灯火深丨丨　苏轼江涨诗见草市下　又过建昌李野夫公择故居诗对牀老兄弟夜雨鸣丨丨又泗州南山监仓萧渊东轩诗偶随樵父采都梁丨丨松扉试乞浆　又腊日游孤山访惠勤惠思二僧诗纸窗丨丨深自暖拥褐坐睡依圎蒲　陈造房陵诗丨丨髙低正复斜蔚蓝影里着人家　又偕章宰劝农房山诗登临一拟豁心胸着我松窗丨丨中　又简章宰诗谭间定笑衰慵客丨丨髙春尚枕书　陆游堂东窗戏弄笔墨诗见豆饭下　林光朝吴容州仲一挽词丨丨绳桥自有村牛山箫笛不堪闻　萨都拉次王伯循御史韵诗松窗灯下火丨丨夜深碁】
　　竹廊【白居易忆游南荘诗美景难丨丨下好风争奈栁桥头　许浑恩德寺诗见萝洞下】竹寺【竹坡诗话有数贵人遇休沐携歌舞燕僧舍者酒酣诵前人诗因过丨丨逢僧话又得浮生半日闲僧闻而笑之贵人问师何笑僧曰尊官得半日闲老僧却忙了三日谓一日供帐一日燕集一日扫除也　杨巨源奉和裴相公诗丨丨题名一半空衰荣二十六人中　白居易诗丨丨初晴日花塘欲晓春　元稹诗丨丨荒虽好松斋小更怜　李洞送贾岛谪长江诗笻携过丨丨琴典在花村　谭用之闲居诗见莎庭下　皎然诗迹髙怜丨丨夜静赏莲宫　麻革竹林院诗偶来丨丨看山坐闲听清溪绕舍鸣】
