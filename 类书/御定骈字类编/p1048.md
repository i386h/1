<!-- { "loadSidebar": true } -->
　　七诲【元七谟序大魏英贤迭作有陈王七启王氏七释杨氏七训魏氏七华父侍中丨丨并陵前而邈后扬清风于儒林亦数篇焉　陆羽茶经傅防丨丨蒲桃宛柰齐柿燕栗峘阳黄黎巫山朱橘南山茶子西极石】
　　七讽【晋书吕光载记著作郎段业以光未能扬清激浊使贤愚殊贯因疗疾于天梯山作表志诗九叹丨丨十六篇以讽焉光覧而悦之】
　　七戒【蜀志诸葛亮传亮作八务丨丨六恐五惧皆有条章以训厉臣子】
　　七叹【后汉书李尤传着诗赋铭诔颂丨丨哀典凡二十八篇　汪克寛无逸圗赋见五言下】七唱【成公绥有丨丨】
　　七苏【后汉书崔瑗传瑗高于文辞尤善于书记箴铭所着赋碑铭箴颂丨丨】
　　七厉【汲冢周书丨丨一翼勤厉务二动正厉民三静兆厉武四翼艺厉物五翼言厉复六翼敬厉众七翼知厉道　元七谟序马作丨丨张作七辨】
　　七哀【阮瑀有丨丨诗　曹植有丨丨诗　江总在陈旦觧酲共哭顾舎人诗独酌一樽酒高咏丨丨诗杜甫垂白诗甘従千日醉未许丨丨诗　陆龟蒙次幽独君诗落日送万古秋声含丨丨】
　　七吊【宋书自序见四五下】
　　七释【王粲有丨丨　傅七谟序七启之奔逸壮丽丨丨之精宻闲理亦近代之所希也】
　　七发【北史豆卢宁传尝与梁仙定遇于平凉川相与肄射乃相去百歩县莎草以射之丨丨五中仙定服其能　宋史符彦卿传建隆四年春来朝赐袭衣玉带宴射于金凤园太祖丨丨皆中的彦卿贡名马称贺又研北杂志见一下　元七谟序昔枚乘作丨丨而厉文之士若傅毅刘广崔驷李尤桓麟崔琦刘梁桓彬之徒承其流而作之者纷焉七激七兴七依七説七蠲七举之篇于通儒大才马季长张平子亦引其源而广之】
　　七启【元七谟序见七诲下李渉六叹序见四愁下】
　　七悟【南史到溉传子镜字圎照初在孕其母梦懐镜及生因以名焉镜五嵗便口授为诗婉有辞况位太子舎人作丨丨文甚美】
　　七諌【王逸椘辞序丨丨者东方之所作也古者人臣三諌不従退而待放屈原与椘同姓无相去之义故加为丨丨或曰丨丨者法天子有争臣七人也】
　　七诤【胡文恭钱彦逺制进增丨丨之重】
　　七训【傅元七谟序见七诲下】
　　七激【后汉书傅毅传着诗赋诔颂祝文丨丨连珠凡二十八篇　傅元七谟序见七发下】
　　七兴【元七谟序见七发下】
　　七依【傅元七谟序见七发下】
　　七绎【顔延之有丨丨】
　　七序【后汉书梁竦传以经籍为娱著书数篇名曰丨丨梁肃述初赋社郃阳而守九江逮丨丨而见光】七咨【陈思王有丨丨】
　　七徴【陆机有丨丨】
　　七契【萧统有丨丨】
　　七济【谢灵运有丨丨】
　　七蠲【元七谟序见七发下】
　　七举【周礼大行人见四积下　又宋史仁宗纪景祐元年二月辛丑诏礼部贡院诸科举人丨丨者不限年并许特奏名　又七谟序见七发下　又魏璀捣练赋见四振下　陆龟蒙祝牛宫辞东西防何丨丨其武】
　　七竒【五代史南汉世家刘防作南宫王定保献南宫丨丨赋以美之】
　　七説【后汉书桓彬传所着丨丨及书凡三篇　文心雕龙自桓麟丨丨以下左思七讽以上扶附影従十有余家】
　　七辩【礼记王制制农田百畆疏京陵之地九夫为辩丨丨而当一井　又后汉书张衡传所着诗赋铭七言灵宪应间丨丨廵诰悬圗凡三十二篇梁简文帝元圃讲颂序丨丨悬流双因俱起】
　　七诵【云笈七籖灵化梵辅天生神章丨丨重关开豁滞非神武运通由中发髙唱稽首举】
　　七言【汉书东方传见八言下　后汉书张衡传见七辩下　齐书乐志见一言下　古文苑汉武帝元封三年作柏梁台诏羣臣二千石能为丨丨诗乃得上坐帝曰日月星辰和四时自梁王以下作诗者二十三人　黄庭内景经太上大道玉宸君闲居蕊珠作丨丨沧浪诗话律诗难于古诗絶句难于八句丨丨律诗难于五言律诗五言絶句难于丨丨絶句　徐陵傅大士碑又于夀光殿独延大士讲论元迹音防宫商义兼华藻岂惟宝积献盖文成丨丨释子弹琴歌为千偈而已　韩愈记梦诗壮非少者哦丨丨六字常语一字难沈传师次潭州詶唐侍御姚员外防道林岳麓寺题示诗锵金丨丨凌老壮入木八法蟠髙轩　贯休喜不】
　　【思上人来诗瓶担千丈瀑偈是丨丨诗　虞集题简生画涧松诗凌灵为我哦丨丨有鹤飞来破秋色】七字【宋史吕溱传溱开敏善议论一时名軰皆推许然自贵重在杭州接賔客不过数语时目为丨丨舎人云　黄庭内景经注见两言下　杨巨源詶崔驸马恵牋百张兼贻四韵诗百张云様乱花开丨丨文头艶锦囘　元稹见人咏韩舎人新律诗丨丨排居敬千词敌乐天　张籍詶杭州白使君兼寄浙东元大夫诗见一行下　雀珏道林寺诗见五言下　欧阳询道失诗花牋一何荣丨丨谁曾许　陆龟蒙和袭美病后春思诗丨丨篇章看月得百劳言语傍花闻　刘得仁赠敬晊助教诗到来常聴説清虚手把元元丨丨书　杜荀鹤和友人见题山居诗避时多喜葺居城丨丨君题万象清　徐歩虚词五千宗物母丨丨秘神童　髙骈对花呈幕中诗海棠初发去春枝首唱曾题丨丨诗李俊民暗香亭诗试防今后黄昬月得似西湖丨丨诗张翥息斋竹石古木为防稽韩季博士题诗森然一片鐡石笔妙甚丨丨琼瑰词】
　　七篇【史记孟子列传天下方务于合従连衡以攻伐为贤而孟轲乃述三代之徳是以所如者不合退而与万章之徒序述诗书仲尼之意作孟子丨丨　宋史艺文志见四书下】
　　七章【左传季武子如宋报向戍之聘也褚师逆之以受享赋棠棣之丨丨以卒宋人重贿之　又周礼大行人见四积下　诗传见七兮下　后汉书舆服志乘舆备文日月星辰十二章三公诸侯用山龙九章九卿以下用华虫丨丨　金史礼志大房山大定二十一年勅封山陵地大房山神为保陵公冕八旒服丨丨圭册香币使副持节行礼并如册长白山之仪　又左传昭公二十年春王二月己丑日南至疏正义曰歴法十九年为一章章首之嵗必周之正月旦冬至僖五年冬至正月辛亥朔日南至是章首之嵗年也计僖五年至往年合一百三十三年是为丨丨今年复为章首故云是嵗朔旦冬至之嵗也　汉书艺文志苍颉丨丨者秦丞相李斯所作也　又晋书李雄载记以永兴元年僣称成都王赦其境内建元为建兴除晋法约法丨丨又晋清商曲辞七日夜女郎歌丨丨未成匹飞燕起长川】
　　七声【魏书乐志太乐令崔九龙言于太常卿祖茔曰声有丨丨调有七调以今七调合之七律起于黄钟终于中吕　北史郑译传见七始下　唐书杨收传夫旋宫以丨丨为均均言韵也古无韵字犹言一韵声也宋史乐志见二韵下】
　　七音【左传见一气下　又见五行下　宋史乐志见二变下　小学绀珠周武王伐纣自午及子凡七日王因此以数合之以声昭之故以七同其数以律和其声谓之丨丨】
　　七宫【齐书高帝纪论晋元兴二年太一在丨丨太一为帝天目为辅佐廹脇太一是年安帝为桓元所逼出宫　唐书礼乐志正宫髙宫中吕宫道调宫南吕宫仙吕宫黄钟宫为丨丨　又云笈七籖夫肺主丨丨惊门主信使人方正平直习武先忠则魄安形全也】
　　七角【唐书礼乐志大食角高大食角双角小食角歇指角林钟角越角为丨丨　宋史乐志俗又于丨丨调各加一声流荡忘反而祖调亦不复存矣】
　　七调【魏书乐志见七声下　隋书音乐志周武帝时有兹人蘓祗婆善胡琵琶聴其所奏一均之中间有七声因而问之荅云父在西域称为知音代相传习调有七种以其丨丨勘校七声冥若合符　宋史乐志宫声丨丨曰正宫曰高宫曰中吕宫曰道宫曰南吕宫曰仙吕宫曰黄钟宫皆生于黄钟　又商声丨丨曰大食调曰高大食调曰双调曰小食调曰歇指调曰啇调曰越调皆生于太簇　又角声丨丨曰大食角曰高大食角曰双角曰小食角曰歇指角曰商角曰越角皆生于应钟　又羽声丨丨曰般渉调曰高般渉调曰中吕调曰正平调曰南吕调曰仙吕调曰黄钟调皆生于南宫】
　　七曲【宋书乐志见二曲下　又彭年林水録自朱煜至僰道有水歩道有黒水羊官水至崄难三津之阻行者苦之故俗为之语曰楢溪赤木盘蛇丨丨盘羊乌栊气与天通　明一统志丨丨滙在顺庆府营山县东六十里水流萦廻丨丨两岸崖石悬絶飞湍喷沫若烟雾腾涌　又丨丨在保宁府梓潼县北二十里诸葛亮尝屯营此山因名】
　　七商【唐书礼乐志越调大食调高大食调双调小食调歇指调林钟商为丨丨】
　　七羽【唐书礼乐志中吕调正平调高平调仙吕调黄钟羽般渉调高般渉为丨丨】
　　七宗【小学绀珠黄钟为宫大簇为商姑洗为角林钟为徴南吕为羽应钟为变宫防賔为变徴】七拍【蔡琰胡笳十八拍草尽竭兮羊马皆徙丨丨流恨兮恶居于此】
　　七均【贝琼大韶赋见三泖下】
　　七韵【唐明皇端午宴羣臣诗序五言纪其日端丨丨成其火数】
　　七歌【杜甫乾元中寓居同谷县作呜呼丨丨兮悄终曲仰视皇天白日速】
　　七同【周语南北之揆丨丨也注丨丨合七律也揆度也嵗在鹑火午辰星在天鼋子鹑火周分野天鼋及辰水星周所出自午至子其度丨丨也】
　　七徳【左传椘子曰夫武禁暴戢兵保大定功安民和众丰财者也故使子孙无忘其章武有丨丨我无一焉何以示子孙　宋书乐志御衡不迷皇涂焕炳丨丨咸宣其宁惟永　齐书乐志帝出自震重光御防丨丨攸宣九畴咸叙　唐书礼乐志唐之自制乐凡三大舞一曰丨丨舞二曰九功舞三曰上元舞丨丨舞者本名秦王破阵乐太宗为秦王破刘武周军中相与作秦王破阵乐曲及即位宴防必奏之后令魏徴褚亮虞世南李百药更制歌词名曰丨丨舞　宋史乐志宜哉丨丨颂千载播洋洋　张随耀徳不观兵赋岂无五兵且惧于暴物况有丨丨实在乎安人　徐晋卿春秋经传类对赋见五材下　傅元命出征歌武功尚止戈丨丨美安民　孙绰登椘山诗相望丨丨耀咏此九功歌陆云荅孙显世诗九功敷奏丨丨殷荐　沈约従齐武帝琅琊城讲武应诏诗九功播祧墠丨丨陈武悬　陈子良上越国公杨素诗丨丨播雄略十万骋行兵　魏徴五郊乐章丨丨九功咸已畅眀灵降福具穰穰　张説唐封泰山乐章见九歆下　骆賔王従军中行路难丨丨龙韬开玉帐千里鼍鼓叠金钲　白居易丨丨舞乐府歌丨丨舞丨丨圣人有作垂无极　又周语昔摰畴之国也由大任杞缯由大姒齐许申吕由大姜陈由大姬是皆能内利亲亲者也注内利内行丨丨亲亲以申固其家　又王曰利何如而内何如而外对曰尊贵明亲勲庸长老爱亲礼新亲旧然则民莫不审固其心力以役上令官不易方而财不匮竭求无不至动无不济百姓兆民夬人奉利而归诸上是利之内也若丨丨离判民乃擕贰各以利退上求不暨是其外利也　又録异记见八公下　又薛道衡祭淮文见四渎下　阮修上已防诗水有丨丨知者所娱】
　　七籖【宋史艺文志张君房云笈丨丨百二十卷】
