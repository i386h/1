<!-- { "loadSidebar": true } -->
　　五刑【书舜典象以典刑流宥丨丨　又臯陶谟天讨有罪丨丨五用哉　又吕刑墨罚之属千劓罚之属千剕罚之属五百宫罚之属三百大辟之罚其属二百丨丨之属三千　又五辞简孚正于丨丨　礼记王制凡制丨丨必即天论邮罚丽于事　周礼大司寇以丨丨纠万民一曰野刑上功纠力二曰军刑上命纠守三曰乡刑上徳纠孝四曰官刑上能纠职五曰国刑上愿纠暴注刑亦法也疏此丨丨与寻常正丨丨墨劓之等别刑亦法也此五法者或一刑之中而含五或此丨丨全不入丨丨者　又司刑掌丨丨之灋以丽万民之罪墨罪五百劓罪五百宫罪五百刖罪五百杀罪五百孝经丨丨之属三千而罪莫大于不孝　鲁语故大者陈之原野小者致之市朝丨丨三次是无隐也　史记秦始皇纪斯卒囚就丨丨　汉书刑法志因天讨而作丨丨大刑用甲兵其次用斧钺中刑用刀锯其次用钻凿薄刑用鞭朴　又令曰当三族者皆先黥劓斩左右趾笞杀之枭其首菹其骨肉于市其诽谤詈诅者乂先断舌故谓之具丨丨彭越韩信之属皆受此诛　管子制断丨丨各当其名罪人不怨　荘子赏罚利害丨丨之辟教之末也　太元经越陨不令维用丨丨防拟之祸　女孝经大家曰丨丨之属三千而罪莫大于妒忌故七岀之状标其首焉　齐东野语见一门下　小学绀珠丨丨杖鞭徒流死　又丨丨笞杖徒流死　杨雄廷尉箴天降丨丨惟夏之绩　王禹偁籍田赋开三面以行惠宥丨丨而审罚　魏文帝煌煌京洛行淮隂丨丨鸟尽弓藏　白居易贺雨诗见三农下】五罚【书吕刑五刑不简正于丨丨】
　　五流【书舜典丨丨有宅传谓不忍加刑则放流之若四凶者五刑之流各有所居】
　　五听【周礼小司寇以丨声丨狱讼求民情一曰辞听二曰色听三曰气听四曰耳听五曰目听注丨者同谓之丨　汉书刑法志周官有丨丨八议三刺三宥三赦之法丨丨一曰辞听二曰色听三曰气聴四曰耳听五曰目听　又孝景后元年下诏曰狱重事也狱疑者谳有令谳者已报谳而后不当谳者不为失自此之后狱刑益详近于丨丨三宥之意　晋书刑法志周人以三典刑邦国以丨丨察民情左嘉右胏事均镕造而五刑之属犹有三千五百焉　南史沈洙传都官尚书周正议曰凡小大之狱必应以情政言依凖丨丨验其虚实岂可令恣考掠以判刑罚　梁武帝申敕诸州讯狱诏三讯丨丨着自圣典　谢庄改定刑狱表丨丨之慈弗宣于宰物三宥之泽未洽于民謡　张衡天象赋颉颃司于丨丨车骑参于八屯　崔颢结定襄郡狱诗我来折此狱丨丨辨疑似】
　　五过【书吕刑五罚不服正于丨丨　又论衡世称汤以丨丨祷于桑林立得雨　小学绀珠丨丨交非其人游戏怠惰动作无仪临事不恪用度不节　又黄庭内景经含潄金醴吞玉英注金醴玉英口中之津液满口咽之遣入元女口丨丨毕叩齿三通咽液九过也】
　　五失【小学绀珠丨丨一自求安逸靡甘澹薄二不知儒术不悦古道三胜已者厌佞已者悦四崇好优游耽嗜麴蘖五急于名官昵近权要】
　　五罪【左传狄有丨丨不祀一也耆酒二也弃仲章而夺黎氏地三也虐我伯姬四也伤其君目五也　王筠和皇太子懴悔诗翘心荡十恶恳诚削丨丨】
　　五狱【后汉书缪肜传仕县为主簿时县吏被章见考吏皆畏惧自诬而肜独证防其事掠拷苦毒至乃体生虫蛆因复传换丨丨逾渉四年令卒以自免】
　　五犯【云笈七籖丨丨废功断事十犯身死于风刀之考　何承天答宗居士诗见三驱下】
　　五极【书吕刑哲人惟刑无疆之属于丨丨咸中有庆】
　　五及【齐书禇伯玉等传论法家之教出自刑理禁奸止邪明用赏罚今则十恶所坠丨丨无间刃树劒山焦汤猛火造受自贻罔或差贰】
　　五用【书臯陶谟见五刑下】
　　五赦【新书惟稽丨丨以绥民中一曰原心二曰明徳三曰劝功四曰襃化五曰权计】
　　五令【齐书荀伯玉传上嘉伯玉尽心愈加亲信军国密事多委使之时人为之语曰十敕丨丨不如荀伯玉命】
　　五申【史记孙子传孙子以兵法见于呉王阖庐阖庐出宫中美女得一百八十人孙子分为二队以王之宠姬二人各为队长约束既布乃设铁钺即三令丨丨之于是鼔之右妇人大笑孙子曰约束不明申令不熟将之罪也复三令丨丨而鼔之左妇人复大笑孙子遂斩队长二人以狥　张衡东京赋见三令下】五败【周语见四军下　又五代史罗绍威传见五战下吕览文公即位二年防之以勇故三年而士尽果敢城濮之战丨丨荆人围卫取曹拔石社定天子之位成尊名于天下用此士也】
　　五覆【礼记月令命舟牧覆舟丨丨五反乃告舟备具于天子焉天子始乗舟荐鲔于寝庙注舟牧主舟之官覆反舟者备倾侧也】
　　五程【杨万里泊冷水浦诗见一减下】
　　五驱【权徳舆湖南观察使胡相国袁公挽歌丨丨龙虎节一入鳯凰池】
　　五游【曹植有丨丨篇】
　　五渉【黄镇成石桥山诗丨丨曲涧水两山鬰岧嶤】
　　五步【诗百堵皆作笺春秋传曰五板为堵五堵为雉雉长三丈则板六尺疏古之雉制书传各不得其详今以左氏説郑伯之城方五里积千五百歩也大都三国之一则五百歩也五百歩为百雉则知雉丨丨五歩于度长三丈则雉长三丈也　礼记曲礼执策分辔驱之丨丨而立疏丨丨而立者仆向跪而驱令马行之得丨丨止而仆倚立待君出也　战国防唐睢曰大王尝闻布衣之怒乎秦王曰布衣之怒亦免冠徒跣以头抢地耳唐睢曰此庸夫之怒也非士之怒也若士必怒伏尸二人流血丨丨天下缟素今日是也　史记蔺相如传相如前进缻因跪请秦王秦王不肯击缻相如曰丨丨之内相如请得以颈血溅大王矣　易林虽汚不辱因何跣足童子褰衣丨丨平复　明一统志见一塾下杜牧阿房宫赋见一楼下　杜甫忆昔行千崖无人万壑静三歩回头丨丨坐　白居易山雉诗丨丨一啄草十歩一饮水】
　　五力【隋众经目录丨丨经一卷　王僧孺中寺碑是用三明实开丨丨】
　　五技【诗硕防硕鼠疏释兽于鼠属有鼫鼠孙炎曰丨丨鼠许慎云硕防丨丨能飞不能上屋能游不能渡谷能缘不能穷木能走不能先人能穴不能覆身此谓之丨丨　荀子蟒蛇无足而飞鼯鼠丨丨而穷　楼钥辞免陞兼实録院修撰状北门视草顾丨丨之已穷东观滥巾曽一辞之未措　黄庭坚演雅丨丨鼯鼠笑鸠拙百足马蚿怜鼈跛】
　　五养【小学绀珠丨丨养体养目养耳养口养志】
　　五俗【沧浪诗话学诗先除丨丨一曰俗体二曰俗意三曰俗句四曰俗字五曰俗韵】
　　五臭【隋书经籍志五行者五常之形气也在天为五星在人为五藏在目为五色在耳为五音在口为五味在鼻为丨丨　管子五粟之土丨丨生之薛茘白芷蘼芜椒连丨丨所校寡疾难老　关尹子水潜故蕴为五精火精故达为丨丨木茂故华为五色金坚故实为五声土和故滋为五味】
　　五芳【盐铁论贫者鸡豕丨丨卫保散腊倾盖社场】
　　五浴【博物志蓍一千岁而三百茎其本以老故知吉凶浴蓍必丨丨之】
　　五等【礼记王制王者之制禄爵公侯伯子男凡丨丨诸侯之上大夫卿下大夫上士中士下士凡丨丨周礼典命见五仪下　孟子见一位下　史记汉兴以来诸侯年表周封丨丨公侯伯子男然封伯禽康叔于鲁卫地各四百里亲亲之义褒有徳也封太公于齐兼五侯地尊勤劳也武王成康所封数百而同姓五十五地上不过百里下三十里以辅卫王室　又异姓诸侯王表秦既称帝患周之败以为起于处士横议诸侯力争四夷交侵以弱见夺于是削去丨丨堕城销刃箝语烧书内锄雄俊外攘胡粤用壹威权为万世安　晋书文帝纪咸熙元年秋七月始建丨丨爵　又段灼传周因丨丨之爵汉有河山之誓　又裴秀传魏咸熙初厘革宪司时荀顗定礼仪贾充正法律而秀改官制焉秀议丨丨之爵自骑督已上六百余人皆封　宋书礼志宋孝武帝孝建三年八月戊子有司奏云杜国解称国子檀和之所生亲王求除太夫人检无国子除太夫人先例法又无科下礼官议正太学博士孙豁之议春秋母以子贵王虽为妾是和之所生案丨丨之例郑伯许男同号夫人国子体例王合如国所生　春秋繁露故徳侔天地者皇天右而子之号称天子其次有丨丨之爵以尊之皆以国邑为号　徐彦伯侍宴韦嗣立山荘应制诗见三光下　鲍防元日早朝行望云丨丨舞万玉献寿一声出千　韩愈晋公破贼回重拜台司诗见三司下　罗隐长安秋夜诗丨丨列侯无故旧一枝仙桂有风霜　无名氏句不甘丨丨诸侯荐直肯九重天子知　又宋史选举志元丰元年诏因劳効得酬赏皆分丨丨有司受其等而差进之　又食货志见九等下　又小学绀珠省郎丨丨前中后行郎中员外】五位【易干文言上不在天下不在田疏上不在天谓非丨丨下不在田谓非二位也　又系辞天数五地数五丨丨相得而各有合　诗燮伐大商笺协和伐殷之事谓合位三五也疏言正合防天道于丨丨三所周语见三所下　汉书五行志天以一生水地以二生火天以三生木地以四生金天以五生土丨丨皆以五而合而隂阳易位　又杨雄传灵旗既乡丨丨时叙注丨丨五方之神　宋史艺文志王起丨丨图三卷　管子沃土之次曰丨丨五位之物五色杂英各有异章丨丨之状不塥不灰青怸以菭及　素问天有五行御丨丨以生寒暑燥湿风　小学绀珠丨丨岁日月星辰清异録丨丨缾自同光至开运盛行以银铜为之髙三尺围八九寸上下直如筒様安嵌盖其口有微洼处可以倾酒春日郊行家家用之　云笈七籖陆先生解三才谓之三元三元既立五行咸具以五行为丨丨三五和合谓之八防为众书之文　同文算指三位而成百丨丨而成万九位而成亿十七位而成兆二十五位而成京　潘炎黄龙见赋列四灵智称其首居丨丨色表其中　薛邕丹甑赋丨丨时序兮万邦以寜百祥荐臻兮一人之徳　杨杰五六天地之中合赋见三两下】五级【汉书食货志武功爵注丨丨曰官首　又黄滔题宣二僧正院诗见三生下　呉莱次韵柳博士五泄山记游诗日晓行呼野鹤羣山溪丨丨洗岩氛】
