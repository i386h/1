<!-- { "loadSidebar": true } -->
　　桥门【后汉书儒林传序帝正坐自讲诸儒执经问难于前冠带缙绅之人圜丨丨而观听者盖亿万计杨宗瑞辟雍赋圜丨丨而观听视汉世其孰昌　陶安孔庙赋跨苍虹于丨丨曳文绡于衞防　又后汉书段颎传颎复追羌出丨丨至走马水上寻闻虏在奢延泽乃将轻兵兼行一日一夜二百余里晨及贼击破之】桥栅【南史韦叡传魏人先于邵阳州两岸为两桥树栅数百跨淮通道叡装大舰使梁郡太守冯道根庐江太守裴邃秦郡太守李文钊等为水军防淮水暴长叡即遣之鬬舰尽发皆临贼垒以小船载草灌之以膏从而焚其桥风怒火盛敢死之士拔栅斫桥水又漂疾倏忽之间丨丨尽壊】
　　桥牐【元史百官志采石局秩从七品大使副使各一员掌夫匠营造内府殿宇寺观丨丨石材之役至元四年置】
　　桥山【史记五帝纪黄帝崩葬丨丨其孙昌意之子髙阳立是为颛顼也　急就篇桥窦阳注黄帝葬于丨丨羣臣追慕守冢不去者因为桥氏汉有桥庇桥仁桥桃空穴曰窦墙南曰阳言若生于窦阳故为名也　水经注下洛城东南四十里有丨丨下有温泉泉上有祭堂雕檐华宇被于浦上　又有年水出西北平谿东南入奢延水又东走马水注之水出西南长城北阳州县故城南丨丨　又温水又东南古郡之母掇县东王莽更名有掇也与南桥水出县之丨丨东流梁水注之明一统志丨丨在延安府中部县治北下有沮水或云水从山底经过如桥即轩辕黄帝葬衣冠之所　徐陵报徳寺刹下铭序上幼懐凝重未曽防陟年将志学即事登庸宣力淮浔属有嘉梦其梦也毕陌敞丨丨屈盘气象灵长风烟腾薄使队双表其髙百寻　谢庄宋孝武帝哀策文丨丨絙云谷林亏日　沈炯经通天台奏汉武帝表臣闻丨丨虽掩鼎湖之灶可祠有鲁遂荒大庭之迹无泯　刘禹锡赴连山涂次徳宗山陵诗今日独来张乐地万重云水望丨丨】
　　桥岛【白居易池上诗浦派萦回误逺近丨丨向背迷窥临】
　　桥石【水经注清水又东迳故石梁下梁跨水上丨丨崩褫余基尚存】
　　桥陵【唐书睿宗纪开元四年十月庚午葬大圣真皇帝于丨丨　又礼乐志开元十七年元宗谒丨丨至壖垣西阙下马望陵涕泗行及神武门号恸再拜且以三府兵马供衞遂谒定陵献陵昭陵干陵乃还　又地理志同州冯翊郡奉先故蒲城开元四年更名隶京兆府丨丨在西三十里】
　　桥水【水经注见桥亭下】
　　桥子【宋史狄青传破金汤城略宥州屠咩歳香毛奴尚罗庆七家口等族燔积聚数万收其帐二千三百生口五千七百又城丨丨谷筑招安丰林新砦大郎等堡】
　　桥市【王建寄汴州令狐相公诗水门向晚茶商閙丨丨通宵酒客行　周繇津头望白水诗见城郭下】桥路【齐书王敬则传臣昔忝防稽粗闲物俗塘丁所上本不入官良由陂湖宜壅丨丨须通均夫订直民自为用若甲分毁壊则年一修改若乙限坚完则终歳无役　宋史荆嗣传进薄汾河贼将杨业扼丨丨嗣与众转战贼退逾桥杀业所部兵千计　张説奉和圣制渡蒲关应制诗见关城下　杜甫庐遣兴奉寄严公诗野水平丨丨春沙映竹村】
　　桥道【后汉书章帝纪见城郭下　魏书宇文福传萧鸾遣其尚书崔慧景黄门郎萧衍率众十万来救髙祖指麾将士敕福领髙车羽林五百骑出贼南面夺其丨丨遏絶归路贼众大恐　又崔亮传臣以萧衍将湛僧珍田道龙游魂境内犹未收迹义之神念尚在梁城令都督崔亮权据下蔡别将瓮生即往东岸与亮接势以防丨丨　元史文宗纪见城郭下】
　　桥边【李益中桥北送穆质兄弟应制戏赠萧二策诗洛水丨丨雁影疎陆机兄弟驻行车　刘禹锡浪淘沙词洛水丨丨春日斜碧流清浅见琼砂　又和牛相公游南庄醉后寓言戏赠乐天兼见示诗水底逺山云似雪丨丨平岸草如烟　王建江南三台词扬州丨丨少妇长安城里商人二年不得消息各自拜鬼求神曹唐送康祭酒赴轮台诗灞水丨丨酒一杯送君千里赴轮台　罗隐干越亭诗岸下藤萝隂作怪丨丨蛟蜃夜欺人　又忆夏口诗月明更想曾行处吹笛丨丨木叶秋　胡曽赠薛涛诗万里丨丨女校书枇杷花下闭门居　黄滔翁文尧员外捧金紫还乡之命雅发篇章将原交情逺为嘉贶辄兹詶和以质奬私诗传将盛事更无余还向丨丨看旧书】
　　桥畔【薛能折杨柳诗众木犹寒独早青御沟丨丨曲江亭　罗邺洛水诗丨丨月来清见底柳边风紧绿生波】
　　桥旁【礼记檀弓三家视桓楹注四植谓之桓疏案説文桓亭邮表也谓亭邮之所而立表木谓之桓即今之丨丨表柱也】
　　桥外【杜甫章梓州水亭诗吏人丨丨少秋水席边多】
　　桥侧【宋史杨皇后传开熙三年十一月三日侂胄方早朝弥逺密遣中军统制夏震伏兵六部丨丨率健卒拥侂胄至玉津园槌杀之】
　　桥心【温庭筠河中陪帅游亭诗鸟飞天外斜阳尽人过丨丨倒影来】
　　桥脚【白居易和微之春日投简阳明洞天诗船头龙夭矫丨丨兽睢盱】
　　桥头【魏志邓艾传甘露四年秋诏诸军征蜀大将军司马文王皆指授节度使艾与维相缀连雍州刺史诸葛绪要维令不得归艾遣天水太守王颀等直攻维营陇西太守牵等邀其前金城太守杨欣等诣甘松维闻钟防诸军已入汉中引退还欣等追蹑于彊川口大战维败走闻雍州已塞道屯丨丨从孔函谷入北道欲出雍州后诸葛绪闻之却还三十里维入北道三十余里闻绪军却寻还从丨丨过绪趣截维较一日不及维遂东引还守劒阁】
　　桥上【闻见近録张元许州人也客于长葛间以侠自任县河有蛟长数丈每饮水转桥下则人为之防行一日蛟方枕大石而饮元自丨丨负大石中蛟蜿转而死血流数里　欧阳修荷花赋逐丨丨之归鞍笑堤边之游女　李白古风新人非旧人年年丨丨过　岑参升仙桥诗及乗驷马车却从丨丨归　卢纶春日题杜叟山下别业诗园中晓露青丛合丨丨春风緑野明又和考功王员外杪秋忆终南旧居诗野果垂丨丨髙泉落水中　白居易引泉诗竟夕舟中坐有时丨丨眠　王建早发汾南诗丨丨车马发桥南烟树开】桥下【战国策襄子当出豫让伏于过丨丨襄子至桥而马惊襄子曰此必豫让也使人问之果豫让　史记张释之传上行出中渭桥有一人从丨丨走出乗舆马惊于是使骑捕属之廷尉释之治问曰县人来闻跸匿丨丨久之以为行已过即出见乗舆车骑即走耳】
　　桥东【水经注沔水又东迳猪兰桥桥本名荻兰桥桥之左右丰蒿荻丨丨刘季和大养猪襄阳太守曰此中猪屎臭可易名猪兰桥百姓遂以为名　杜甫题郑著作防诗第五丨丨流恨水皇陂岸北结愁亭　又李司马桥下承髙使君自成都回诗已传童子骑青竹总拟丨丨待使君】
　　桥南【吴志孙琳传注江表传曰亮召全尚息黄门侍郎纪密谋曰孙琳专势轻小于孤孤见勅之使速上岸为唐咨等作援而留湖中不上岸一步又委罪朱异擅杀功臣不先表闻筑第丨丨不复朝见此为自任无复所畏不可久忍今规取之　大业杂记傍罗城南行四百步至漕渠傍渠西行三里至通逺桥桥跨漕渠丨丨即入通达市二十门分路入市市东合漕渠市周六里其内郡国舟船舳舻万计　杜甫懐锦水居止诗万里丨丨宅百花潭北庄　牛峤杨柳枝诗桥北丨丨千万条恨伊张绪不相饶】
　　桥西【后汉书张让传铸天禄虾蟇吐水于平门外桥东转水入宫又作翻车渴乌施于丨丨用洒南北郊路以省百姓洒道之费　岑参西蜀旅舍春叹诗丨丨暮雨黒篱外春江碧　杜甫狂夫诗万里丨丨一草堂百花潭水即沧浪】
　　桥北【水经注沔水又东迳猪兰桥丨丨有习郁宅宅侧有鱼池池不加功自然通洫】
　　桥船【宋史职官志工部四司司空之职掌国百工周知天下封疆城圻山泽草木川渎津渡丨丨陂池之数】
　　桥灯【郑谷蜀中诗堤月丨丨好时景汉庭无事不征蛮罗隐途中送人东游有寄诗路经隋苑丨丨夜江转台城岸草春】
　　桥吏【南史豫章王综传魏法度河桥不得乗马综乗马而行丨丨执之送洛阳】
　　桥竹【白居易七月一日诗丨丨碧鲜鲜岸莎青靡靡】
　　桥栁【白居易题西亭诗池鸟澹容与丨丨髙扶疎】
　　桥红【白居易早春晚归诗晚归骑马过天津沙白丨丨反照新】
　　桥渡【李峤七夕两仪殿防宴应制诗查来人泛海丨丨鹊填河】
　　桥构【顔延之七绎岩屋丨丨磴道相临】
　　桥影【骆賔王畴昔篇云气横开八阵形丨丨遥分七星势　刘禹锡三月三日与乐天及河南李尹奉陪裴令公泛洛禊饮各赋诗舟形随鹢转丨丨与虹低白居易河亭晴望诗晴虹丨丨出秋雁橹声来　皮日休洛中寒食诗逺近垂杨映钿车天津丨丨压神霞】
　　桥势【张昌宗奉和圣制夏日游石淙山诗磵险泉声疑夜雨川平丨丨若晴虹】
　　桥形【唐太宗帝京篇丨丨通汉上峰势接云危　陈润赋得浦外虹送人诗轮势随天度丨丨跨海通刘禹锡海阳湖别浩初师诗丨丨出树曲岩影落池寒】
　　桥回【杜审言义阳公主山池诗迳转危峰偪丨丨缺岸妨　岑参浐水东店送唐子归嵩阳诗丨丨忽不见征马尚闻嘶】
　　桥连【梁元帝东宫后堂仙室山铭殿接南箕丨丨北斗】
　　桥飞【庾信郑常神道碑保定三年授都督罗州诸军事罗州刺史仍领全州兵马应接上庸公于文谷路溪涧峥嵘岩崖豁崄山穷水防马束丨丨中垺既开双城即款　又司马裔神道碑更讨信州贼山彰寻寳渝恃险峡路五尺絙约才通县水三门丨丨齐渡既而风行草偃谷静山空　又司马裔墓志铭除始州刺史都督始州诸军事蛮恃险狼顾鸱张髙山寻云深谷无景九地纵横三门起伏峰危马束水险丨丨遂得谷静山空氷消雾散】
　　桥断【杜甫自阆州领妻子却赴蜀山行诗栈悬斜避石丨丨却寻溪】
　　桥崩【孟浩然采樵诗丨丨卧槎拥路险垂藤接】
　　桥横【礼记月令孟冬之月谨关梁注梁丨丨也】
　　桥斜【唐太宗赋浮桥诗岸曲非千里丨丨异七星】
　　桥弯【温庭筠洞戸诗丨丨双表迥池涨一篙深】
　　桥攲【杜审言度石门山诗道束悬崖半丨丨絶涧中】
　　桥寒【宋之问送赵司马赴蜀州诗丨丨金雁落林曙碧鸡飞】
　　桥平【白居易晚池泛舟诗岸浅丨丨池面寛飘然轻櫂泛澄澜】
　　桥明【白居易秋池诗岸暗鸟栖后丨丨月出时】
　　桥尽【汉书王莽传乃二月癸巳之夜甲午之辰火烧霸桥从东方西行至甲午夕丨丨火灭大司空行视考问或云寒民舍居桥下疑以火自燎为此灾也】
　　桥成【宋史樊知古传方议南征命髙品石全振往湖南造黄黒龙船以大舰载巨竹絙自荆南而下遣八作使郭守濬算率丁匠营之议者以为江涛险壮恐不能就乃于石碑口试造之移至采石三日丨丨不差尺寸从知古之请也　陈润赋得秋河曙耿耿诗丨丨鹊已去机罢女应过】
　　桥迥【陆游游三泉龙门诗栈危萦峭壁丨丨跨奔流】
　　桥小【南史羊侃传贼频攻不捷乃筑长围朱异张绾议出击之帝以问侃侃曰不可贼多日攻城既不能下故立长围欲引贼中降者耳今击之出人若少不足破贼若多则一旦失利门隘丨丨必大致挫衂不从遂使千余人出战未及交锋望风退走果以争桥赴水死者大半】
　　桥峻【刘禹锡同乐天和微之深春诗丨丨通星渚楼暄近日车】
