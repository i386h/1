<!-- { "loadSidebar": true } -->
　　斗覆【宋书萧思话初在青州常所用铜丨丨在乐厨下得二死雀思话曰丨丨而双雀殒其不祥乎】斗大【蜀志姜维注维死时见剖胆如丨丨　晋书周顗传初敦之举兵也刘隗劝帝尽除诸王司空导率羣从诣阙请罪值顗将入导呼顗谓曰伯仁以百口累卿顗直入不顾既见帝言导忠诚申救甚至帝纳其言顗喜饮酒致醉而出导犹在门又呼顗顗不与言顾左右曰今年杀诸贼奴取金印如丨丨系肘既出又上表明导言甚切至导不知救己而甚衔之　李刘代回史吉州到任启印金丨丨诏玺星驰】
　　斗窄【觥记注壶者圜器也受十斗乃一石也重一百二十斤或曰刘伯伦一饮一石五斗古时丨丨以今量较之古一石得三斗其五斗当一斗五升也】
　　斗室【卢琦宿眞教岩诗欣然坐我丨丨底满室岚气生清秋】
　　斗栱【礼记礼器管仲镂簋朱纮山节藻棁疏山节谓刻柱头为丨丨形如山也】
　　斗扛【王仲言慈宁殿赋方疏圆井琑连丨丨】
　　斗帐【宋书庾炳之刘道锡云是炳之所举就道锡索嫁女具及祠器乃当百万数犹谓不然选令史章龙向臣说亦叹其受纳之过言实得嫁女具铜鑪四人举乃胜细葛丨丨等物不可称数　邺中记石虎冬月施熟锦流蘓丨丨四角安纯金龙头衔五色流蘓　沈佺期七夕曝衣篇双花伏兔画屏风四子盘龙擎丨丨李颀郑樱桃歌赤花防簟瑚牀盘龙丨丨琥珀光温庭筠偶游诗红珠丨丨樱桃熟金尾屏风孔雀闲】
　　斗盖【齐书舆服志玉辂漆画轮两厢上望板前优游龙形板丨丨一辕漆画车衡】
　　斗杅【盂同宋书竟陵王诞五月十九日夜有流星大如丨丨尾长十余丈从西北来坠城内是为天狗】斗摮【公羊赵盾已朝而出与诸大夫立于朝有人荷畚自闺而出者赵盾就而视之则赫然死人也赵盾曰是何也曰膳宰也熊蹯不熟公怒以丨丨而杀之】
　　斗盆【云仙杂记曹务光见赵州以丨丨烧乳头香十斤曰财易得佛难求】
　　斗检【宋史舆服志中兴之后后寳用金方二寸四分高下随宜鼻纽以丨丨以银涂以金寳盝三重钑百花涂金盘龙舆案行马帕褥亦如之】
　　斗星【易丰六二丰其蔀日中见斗疏二居离卦之中如日正中则至极盛者也处日中明盛之时而丨丨显见是二之至闇使丨丨见明者也　晋书天文志丨丨盛明王道平和爵禄行　唐书李光顔传十二年四月败贼于郾城死者什三数其甲凡三万悉画雷公符丨丨署曰破贼北军郾守将邓懐金大恐　春秋说题辞丨丨时散精为彘四月生应天理　云笈七籖次乘斗旋行丨丨之外步斗魂魄从天枢星上对阳明　又九星则九天之根玉清之明精人徒知歩七星之妙而不知九星魂魄之至灵也非七星不欲运人上斗而人身魂神畏丨丨之灵魄不敢随人而腾空也】
　　斗宿【元史天文志顺帝至元三年六月壬午太阴犯丨丨魁尖星　庾信周柱国大将军长孙俭神道碑铭身图丨丨面绕枢星】
　　斗河【宋书天文志隆安四年六月己未月又犯填星在牵牛辛酉又犯哭星十月奄嵗星在丨丨占曰为饥】
　　斗牛【晋书张华初吴之未灭也丨丨之间常有紫气道术者皆以吴方强盛未可图也惟华以为不然补焕为丰城令焕到县掘狱屋基入地四尺余得一石圅光气非常中有防剑并刻题一曰龙泉一曰太阿其夕丨丨间气不复见焉　宋书天文志丨丨吴越分魏书崔浩日蚀灭光昼昏星见飞鸟堕落宿值丨丨忧在危亡　唐书昭宗纪景福元年十一月有星孛于丨丨　説苑所谓二十八星者东方曰角亢氐房心尾箕北方曰丨丨须女虚危营室东璧西方曰奎娄胃昴毕觜参南方曰东井舆鬼柳七星张翼轸　庾信哀江南赋路已分于湘汉星犹望于丨丨　张子容贬乐城尉日作诗故乡可忆处遥指丨丨西　张説赠崔公诗蜯蛤伺隂兔蛟龙望丨丨　郑绍游越溪诗访泊随烟火迷途视丨丨　徐浩谒禹庙诗地极临沧海天遥过丨丨　顔真卿刻清逺道士诗因而继作诗名高清逺峡文聚丨丨津　孟浩然送王昌龄之岭南诗意气今何在相思望丨丨　李嘉祐早秋京口诗千家闭戸无砧杵七夕何人望丨丨　戴叔伦送李明府之任诗含笑聴猨狖揺鞭望丨丨　刘禹锡奉和淮南李相公早秋即事寄成都武相公诗丨丨添气色井络静氛烟白居易古劒诗白光纳日月紫气排丨丨　李绅宿州诗见灯火下　罗隠钱尚父生日诗大昴分光降丨丨兴唐宗社作诸侯　曹唐勗剑诗垂情不用将闲气恼乱司空犯丨丨】
　　斗精【庾信刀铭丨丨遥降山灵下从】
　　斗纲【汉书律歴志丨丨之端连贯营室织女之纪指牵牛之初以纪日月故曰星纪　后汉书律歴志昔者圣人之作歴也观璇玑之运三光之行道之发敛景之长短丨丨之建青龙所纒参伍以变错综其数而制术焉　云笈七籖凡修飞歩犯之九星则执子魂魄闭于丨丨之下】
　　斗极【后汉书赵壹传屡抵罪几至死友人救得免壹乃贻书谢恩曰昔原大夫赎桑下絶气称其仁秦越人还虢太子结脉世着其神设曩之二人不遭仁遇神则结絶之气竭矣然而糒脯出乎车軨鍼石运乎手爪今所頼者非直车軨之糒脯手爪之鍼石也乃收之于丨丨还之于司命使干皮复含血枯骨复被肉允所谓遭仁遇神真所宜而着之　宋书谢荘传顺丨丨乘次躔戒悬日于昭旦命月题于上年　魏书崔浩初浩父疾笃浩乃剪爪截发夜在庭中仰祷丨丨为父请命求以身代叩头流血岁余不息家人罕有知者淮南子夫乘舟而惑者不知东西见丨丨则寤矣　盐铁论中国天地之中阴阳之际也日月经其南丨丨出其北含众和之气产育庶物　云笈七籖以北斗中极托脾脾得丨丨之精乃为真人　柳宗元南府君睢阳庙碑天寳末寇剧凭陵堕突河华天旋亏丨丨之位地圯积狐狸之穴　李华含元殿赋邻丨丨之光耀迩天汉之波澜　李濯广达楼赋閟宸居于丨丨立象魏于天衢　武平一奉和幸韦嗣立山庄侍宴应制诗三光回丨丨万骑肃钩陈　骆賔王早秋出塞寄东台详正学士诗天堦分丨丨地理接楼烦　刘长卿禅智寺上方懐演和尚诗丨丨千灯近烟波万井通杜牧杜秋娘诗觚棱拂丨丨回首尚迟迟】
　　斗魁【史记天官书斗为帝车运于中央丨丨戴匡六星曰文昌宫一曰上将二曰次将三曰贵相四曰司命五曰司中六曰司禄在丨丨中　宋书天文志元康六年六月丙午夜有枉矢自丨丨东南行　唐书歴志古歴以丨丨首为距至牵牛为二十二度未闻移牵牛六度以就太初星距也　元史天文志至元三十年十月庚寅彗星入紫微垣抵丨丨光芒尺许凡一月乃灭云笈七籖叹万物之凋衰俯天地而长存乃觉九星之竒妙悟丨丨之至灵　杜甫秋日荆南述懐诗数见铭钟鼎真宜法丨丨】
　　斗枢【金丹周易参同契消息应钟律升降据丨丨　又龙虎经钟律还二六丨丨建三九　沈约法王寺碑乃按兵江汉誓众商郊因斯而运丨丨自兹而廓天步　刘允济天赋横丨丨以旋运廓星汉之昭回　瞿景淳覧辉楼赋明月既出光彻阶除歩影中庭仰见丨丨　徐陵诗壮志懐风雅高文防丨丨　沈佺期夜泊越州逢北使诗憩泊在兹夜炎云逐丨丨　骆賔王乆戍邉城有懐京邑诗璧殿规宸象金堤法丨丨　崔日用奉和圣制龙池篇龙兴白水汉兴符圣主时乗运丨丨　高适真定即事诗月换思乡陌星回记丨丨】斗杓【晋书天文志摄提六星直丨丨之南　宋书歴志月位称建谅以气之所本名随实着非谓丨丨所指近校汉时已差半次审斗节时其效安在　唐书歴志小正曰正月初昏丨丨悬在下魁枕参首所以着参中也　元史世祖纪癸酉客星青白如粉絮起毕度五车北复自文昌贯丨丨歴梗河至左摄提凡二十一日淮南子丨丨为小嵗正月建寅月从左行十二辰咸池为太嵗二月建夘月从右行四仲终而复始太嵗迎】
　　【者辱背者强左者衰右者昌小嵗东南则生西北则杀不可迎也而可背也不可左也而可右也　梁昭明太子谢敕赉防讲啓均丨丨以命四时等太阳而照万国王仲言慈宁殿赋映丨丨而曈昽挹天汉兮舂容杜甫哭王彭州棆诗巫峡长云雨秦城近丨丨刘禹锡七夕诗初喜渡河汉频惊转丨丨】
　　斗柄【易说卦齐乎巽疏齐乎巽以巽是东南之卦丨丨指东南之时万物皆洁齐也　周礼冯相氏掌十有二岁十有二月十有二辰十日二十有八星之位疏十有二月者谓丨丨月建一辰十二月而周故云十有二月　周语昔武王伐殷嵗在鹑火月在天驷辰在丨丨星在天鼋星与日辰之位皆在北维注辰日月之会丨丨斗前也谓戊子后三日得周正月辛夘朔于殷为十二月夏为十一月是日月合辰斗前一度　汉书王莽莽避火宣室前殿火辄随之宫人妇女謕謼曰当奈何时莽绀袀服带玺韨持虞帝匕首天文即按拭于前日时加某莽旋席随丨丨而坐曰天生徳于予汉兵其如予何　后汉书崔骃郯氏之宗非不尊也阳侯之族非不盛也重侯累将建天枢执丨丨其所以获讥于时垂愆于后者何也盖在满而不挹位有余而仁不足也　宋书天文志太和四年闰月乙亥月晕轸复有白晕贯月北晕丨丨三星　唐书历志春秋辰在丨丨天防焞焞降娄之初辰尾之末君子言之不以为缪何独慎疑于房星哉　大戴礼初昏参中盖记时也云丨丨县在下言丨丨者所以着参之中也　高道素上元赋尔其阳律乍转丨丨初东儵条风以宣畅勃佳气以郁葱　林景熙賔月堂赋于是撤觞与俎挹沆瀣以为醴携丨丨而酌之　杨炯和骞右丞省中暮望诗元律葭灰变青阳丨丨临　沈佺期和常州崔使君寒食夜诗丨丨更初转梅香暗里残　李福业岭外守嵗诗冬去更筹尽春随丨丨来　高适别张少府诗马头向春草丨丨临高城　孟浩然嵗暮海上诗昏见丨丨回方知嵗星改　杜甫赠王二十四侍御契诗一别星桥夜三移丨丨春　韦应物春宵燕万年吉少府中孚南馆诗始见丨丨回复兹霜月霁　又拟古诗天河横未落丨丨当西南　欧阳詹元日陪早朝诗丨丨东廻嵗又新邃旒南面挹来宾　刘乂塞上逢卢仝诗丨丨寒垂地河流冻彻天　刘禹锡初夏曲铜壶方促夜丨丨暂南回　元稹送友封诗丨丨未回犹带闰江痕潜上已生春】
　　斗运【云笈七籖天魁正阳丨丨低昂前转元机后动灵纲】
　　斗建【左襄公二十七年十一月乙亥朔日有食之辰在申司厯过也再失闰矣疏鲁之司厯渐失其闰至此日食之月以仪审望知丨丨之在申丨丨在申乃是周家九月也而其时厯称十一月故知再失闰也晋书天文志丨丨之间三光道也　宋书礼志至于郊祀迎气礿祀烝尝廵狩搜田分至啓闭班宣时令中气晚早敬授民事诸若此者皆以正岁丨丨为节此歴数之序乃上与先圣合符同契重规叠矩者也　唐书歴志夏歴章蔀纪首皆在立春故其课中星揆丨丨与闰余之所盈缩皆以十有二节为损益之中　云笈七籖行飞歩之道先一日沐浴斋浄是日于中庭布星图随丨丨也　庾信齐王宪神道碑丨丨麾兵天离转战虎啸风腾云飞电掩　张镜观象赋尔乃四气鳞次丨丨辰移虽无声言三光是知】
　　斗维【宋书符瑞志帝尧之母曰庆都生于丨丨之野常有黄云覆防其上】
　　斗献【汉书王莽下书曰予之皇初祖考黄帝定天下将兵为上将军建华盖立丨丨注师古曰献音牺谓斗魁及杓末如勺之形也】
