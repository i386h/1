<!-- { "loadSidebar": true } -->
　　莎洲【郑谷次韵和礼部卢侍郎江上秋夕寓懐诗梦归兰省寒星动吟向丨丨宿鹭惊】
　　莎泉【水经注滱水又东泉水注之水导源丨丨南流水侧有丨丨亭　明一统志丨丨在大同府懐仁县后魏尝以此名县】
　　莎车【汉书西域传丨丨国王治丨丨城　汲冢周书正北空同大夏丨丨　水经北河又东迳丨丨国南注治丨丨城西南治去蒲犁一百四十里】
　　莎城【唐书王重荣传帝次丨丨百官继至士民从者亦数万　又三宗诸子傅昭宗出丨丨独知柔从乗舆器用庖顿皆主之大细毕给　李咸用酬郑进士九江新居见寄诗见萍沼下　皎然夏日登观农楼和崔使君诗见麦陇下】
　　莎庭【刘沧访友人郊居诗登原过水访相如竹坞丨丨似故居　李咸用萱草诗积雨丨丨小微风藓砌幽　黄滔寄湘中郑明府诗琴拂丨丨石茶担乳洞泉谭用之闲居诗破梦晓钟闻竹寺沁心秋雨浸丨丨廖凝句风清竹阁留僧宿雨湿丨丨放吏衙　韦庄早秋夜作丨丨露永琴书润山郭月明砧杵遥】
　　莎亭【方千书吴道隐林亭诗见藓榭下】
　　莎台【白居易题新居寄宣州崔相公诗疎通竹径将迎月扫掠丨丨欲待春　姚合题郑驸马林亭诗丨丨髙出树藓壁浄题诗】
　　莎斋【郑谷寄懐元秀上人诗得句如相忆丨丨且见招李中春苔诗春霖催得锁烟浓竹院丨丨径小通】
　　莎栅【周书李逺传尝校猎于丨丨见石于丛蒲中以为伏兔射之而中镞入寸余就而视之乃石也太祖闻而异之赐书曰昔李将军广亲有此事公今复尔可谓世载其徳虽熊渠之名不能独擅其美】莎堦【郑谷灯诗雨向丨丨滴未休冷光孤恨两悠悠李中对雨诗竟日如丝不暂停丨丨闲聼滴秋声】莎砌【李中秋吟诗卧聼寒蛬丨丨月行冲落叶水村风　又访澄上人诗石渠堆败叶丨丨咽寒螀】莎径【朱庆余和刘补阙秋园寓兴诗碧石当丨丨寒烟冐竹林　姚合和李舍人秋日言懐诗果坠青丨丨尘离緑藓墙　许浑病中诗风急柳溪响露寒丨丨深　刘沧与僧话旧诗见苔衣下　伍彬句穉子出看丨丨没渔翁来报竹桥流　齐已春居寄友生诗丨丨荒芜甚君应共此情　王禹偁赠浚仪朱学士诗雨屐送僧丨丨滑夜棋留客竹斋寒　刘从益酬李子迁诗柳湖丨丨东南梦又见儿童迓细侯】
　　莎鸡【诗五月斯螽动股六月丨丨振羽传丨丨羽成而振迅之　骆賔王上兖州啓蟋蟀凄吟映素雪于书帐丨丨振羽截碧蒲于翰林　李白独不见乐府春蕙忽秋草丨丨鸣西池　又秋思诗天秋木叶下月冷丨丨悲　元好问寄答溪南诗老辛愿敬之诗青灯老屋深蓬蒿蝙蝠掠面丨丨号】
　　莎罗【明一统志丨丨布姚安府大姚县出　又新化州土产丨丨布以棉花为之阔仅八寸嵗输于官】莎衣【司空图杂题诗樵香烧桂子苔湿挂丨丨】
　　莎裳【皮日休吴中言情诗为说松江堪老处满船烟月湿丨丨　又和新夏东郊闲泛见懐诗碧丨丨下携诗草黄篾楼中挂酒篘】
　　莎毯【韩偓翫水禽诗向阳眠处丨成丨蹋水飞时浪作梯】
　　莎荐【刘宪奉和幸安乐公主山庄应制诗庭丨作丨舞行出浦树相将歌棹廻】
　　莎鞋【吕岩勉牛生夏侯生诗酬名利兮狂歌醉舞酬富贵兮麻裰丨丨】
　　莎毬【秦韬玉贵公子行堦前丨丨緑不卷银龟喷香挽不断】
　　莎升【法苑珠林佛告王曰有丨丨比丘诵三寳名经歴十嵗得成斯陁含果渐次偕行今在普香世界作辟支佛】
　　莎緑【许浑重经姑苏懐古诗城带晚丨丨池连秋蓼红】
　　莎靡【潘岳射雉赋青秋丨丨丹臆兰綷注言雉尾间青毛如丨草之丨也】
　　莎輭【郑谷游韦侯城南林墅诗丨丨连池緑柿繁和叶红按题韦一作贵诗丨丨一作荷密】莎平【白居易曲江感秋诗丨丨緑茸合莲落青房露洪希文春晚郊行书所见诗柳下经行不碍车丨丨草輭緑陂斜】
　　莎长【杨载送戴尊师入越诗山中树老飞　江上丨丨卧白鸥】
　　莎坐【白居易新昌新居书事诗见苔行下】
　　藜
　　藜莠【礼记月令孟春行秋令则其民大疫猋风暴雨总至丨丨蓬蒿并兴　尔雅齧雕蓬荐黍蓬疏此别蓬种类也说文云蓬蒿也草之不理者也种类不一故有齧雕蓬荐黍蓬诗召南驺虞云彼茁者蓬月令云丨丨蒿并兴是也　史记封禅书齐桓公既霸防诸侯于葵丘而欲封禅管仲曰今凤凰麒麟不来嘉谷不生而蓬蒿丨丨茂鸱枭数至而欲封禅毋乃不可乎　晋书桑虞传年十四丧父毁瘠过礼日以米百粒用糁藜藿其姊曰汝毁瘠如此必至灭性虞曰丨丨杂米足以胜哀　杜甫枯椶诗念我形影干摧残没丨丨　范成大次韵温伯种兰诗君看深林下埋没随丨丨　陆游雨中短歌岂惟鼃黾矜得意坐觉丨丨无由薅】藜藋【左传昔我先君桓公与商人皆出自周庸次比耦以艾杀此地斩之蓬蒿丨丨而共处之世有盟誓以相信也曰尔无我叛我无强贾毋或匄夺尔有利市寳贿我勿与知恃此质誓故能相保以至于今今吾子以好来辱而谓敝邑强夺商人是教敝邑背盟誓也毋乃不可乎】
　　藜蒿【易林坚冰黄鸟常哀悲愁不见甘粒但见丨丨本草集解时珍曰飞蓬乃丨丨之类末大本小风易拔之故号飞蓬　蔬疏丨丨多生江岸九江诸处采买至以数百石装之逺货吾地亦自不乏　苏轼赠孙莘老诗三年京国厌丨丨长羡淮鱼压楚糟　陈樵雨诗鸥鹭乗原隰丨丨翳戸庭】
　　藜藿【史记越世家庄生家负郭披丨丨　汉书司马迁传粝梁之食丨丨之羮　又盖宽饶传谏大夫郑昌上书颂寛饶曰臣闻山有猛兽丨丨为之不采国有忠臣奸邪为之不起司隷校尉寛饶职在司察直道而行多仇少与上书陈国是有司劾以大辟臣幸得从大夫之后官以谏为名不敢不言　齐书谢超宗传悬饥在嵗式羡丨丨之饱重炎灼体不念狐白之温　又沈驎士传家世孤贫丨丨不给　魏书郑道昭传城南太学汉魏石经丘墟残毁丨丨芜秽游儿牧竖为之叹息有情之辈实亦悼心　梅尧臣凌霄花赋见蒿艾下阮籍咏懐诗甘彼丨丨食乐是蓬蒿庐　何承天鼔吹铙歌疲民甘丨丨廏马患盈肥　李白赠卫尉张卿诗园家逢秋蔬丨丨不满眼　王维同杨员外夜游诗倘觉忘懐共往来幸霑同舍甘丨丨　刘长卿奉寄婺州李使君舍人诗穷分安丨丨衰容胜薜萝　包佶岭下卧疾寄刘长卿员外诗波澜喧众口丨丨静吾庐　欧阳修读张李二生文赠石先生诗大烹养贤有列鼎岂久师门共丨丨　王安石寄蔡天啓诗时时羮丨丨镬大苦难爕　苏轼诗君看丨与丨生意常草草　沈辽徳相送荆公三诗用元韵戏为之诗亦有丨丨畦粗充与挟　黄庭坚诗欢伯又解丨丨嘲　耶律楚材和伊喇继先韵诗吟烟啸月甘丨丨春山寂寂春溪深贡奎读马伯庸学士止酒诗裋褐才掩胫丨丨空忘饥又明仁殿进讲诗自愧平生饭丨丨朝来得食太官羊　陈泰醉书王元徳徳聚亭诗残杯冷炙心已悲此士平生惯丨丨】
　　藜芦【急就篇牡甘草菀丨丨注丨丨一名葱菼一名山葱　本草丨丨释名山葱葱苒葱菼葱葵丰芦憨葱鹿葱时珍曰黒色曰黎其芦有黒皮裹之故名根际佀葱俗名葱管丨丨是矣北人谓憨葱南人谓之鹿葱】
　　藜棘【刘向九叹甘棠枯于丰草兮丨丨树于中庭】
　　藜蓧【吴志诸葛恪传尚书仆射薛综劳军综先移恪等曰元恶既枭种党归义荡涤山薮献戎十万野无遗寇邑罔残奸既扫凶慝又充军用丨丨稂莠化为善草魑魅魍魉更成虎士虽实国家威灵之所加亦信元帅临履之所致也】
　　藜蓬【曹植籍田说兰蕙荃蘅植之近畴此亦寡人之所亲贤也丨丨臭蔚弃之乎逺疆此亦寡人之所逺佞也】
　　藜菽【顔延之陶征士诔少而贫苦居无仆妾井臼弗任丨丨不给　文同东谷旧隐诗所畏惟简书其甘者丨丨】
　　藜蕨【韩愈送文畅师北游诗从兹当裘马宁复茹丨丨程俱园居荒芜春至草生寻野蔬以供匕筯今日枯枿间得蒸菌四五亦取食之自笑穷甚戏作此诗定非食肉姿赋分在丨丨】
　　藜苋【陈仁玉菌谱序见菌谱下　韩愈崔少府摄伊阳诗三年国子师肠肚习丨丨　苏轼王晋卿示诗欲夺海石诗平生锦绣肠蚤嵗丨丨腹　段成已漫书诗幸有文书遮老眼岂无丨丨疗饥肠　洪希文送林景惠和兴化教谕诗五年饱丨丨粗粝甘我肠】
　　藜根【黄庭坚荅永新宗令寄石耳诗小人丨丨亦易足嘉蔬遣饷荷眷私】
　　藜杖【卢照邻同崔少监作双槿树赋序见藿食下　麻革游龙山记时当同二三友幅巾丨丨彳亍而行遇佳处辄留更以笔札身随随得随纪庶几兹山之髣髴云　鲍照园葵赋主人拂黄冠拭丨丨布蔬种平圻壤　王维菩提寺禁口号示裴迪诗悠然防丨丨归向桃花源　刘长卿送金昌宗归钱塘诗柴门嘶马少丨丨拜人稀　王安石悼四明杜醇诗丨丨牧鸡豚筠筒钓鲂鲤　又题朱郎中白都庄诗丨丨聼鸣艣蓝舆看种田　邹浩湖上杂咏诗荷叶如钱三月时幅角丨丨一追随　陈师道谢赟阇黎见访诗蒲团丨丨焚香坐此意此时无防尘　杨万里题萧国贤佚我堂诗幅巾丨丨聊三径明月清风自一　丘完顔璹题纸衣道者图诗紫袍披上金横带丨丨拖来纸掩襟　刘勲爱诗李道人嵩阳归隐圗诗百钱便挂青丨丨不看先生纸上山　黄镇成三郎山诗扶难感丨丨欹倒仅能及】
　　藜牀【琅嬛记呼子先夜不卧惟停藜杖闭目少顷即谓之睡后与酒姥仙去留其杖子先故人陆麟之谓之丨丨　范纯仁薛氏乐安庄园亭记其服用皆陶器丨丨褐裘葛衣　庾信小园赋管宁丨丨虽穿而可坐嵇康锻灶既暖而堪眠　又奉报穷秋寄隐士诗见麦陇下　杜甫元日示宗武诗飘零还栢酒衰病只丨丨又寒雨朝行视园树诗衰顔更觅丨丨坐缓歩仍须竹杖扶　权徳舆田家即事诗闲卧丨丨对落晖翛然】
　　【便觉世情非　苏轼诗问予笑不荅但指穴丨丨　又答周循州诗见蔬饭下　陆游东窗小酌诗却掩庵门径投枕鼾声雷起撼丨丨　元好问寄杨飞卿诗客梦悠悠信转蓬丨丨殷殷动晨钟　又超禅师晦寂庵诗无波古井静中天三尺丨丨坐欲穿　段成已五月朏日书以适意诗丨丨坐穴人空老铁砚磨穿计已非】藜笓【魏畧裴潜每之官不将妻子妻子贫乏织丨丨以自供】
　　藜肠【虞集酬崔御史送熊掌诗丨丨浑未厌玉食恐时须】
　　藜粥【陆游庵口独居感懐诗丨丨数匙晨压药松肪一椀夜观书】
　　藜糁【范成大素羮诗氊芋凝酥敌少城土藷割玉胜南京合和二物归丨丨新法侬家骨董羮】藜羮【竹坡诗话两京作斤卖五谿无人采此髙力士诗也鲁直作食笋诗云尚想髙将军五谿无人采是也张文潜作荠羮诗乃云论斤上国何曽饱旅食江城日至前尝慕丨丨最清好固应加糁愧无縁则是髙将军所作乃荠诗耳非笋诗也二公同时而用事不同如此不知其何故也　陶潜咏贫士诗敝襟不掩肘丨丨常乏斟　杜甫太子张舍人遗织成褥段诗振我粗席尘媿客茹丨丨　韩愈重云诗丨丨尚如此肉食安可尝　苏轼初秋寄子由诗丨丨对书史挥汗与子同又送乔仝寄贺君诗狂吟醉饮知无益粟饭丨丨问养神　杨万里晨炊泉水塘村店无肉只买笋蕨嘲亭父诗吾道丨丨元不糁至今讳杀古陈州　元好问自题诗千首新诗百首文丨丨不糁日欣欣　李存早起诗竹简聊千载丨丨亦万钟　虞集送陈硕诗为言穿木榻亦未厌丨丨】
