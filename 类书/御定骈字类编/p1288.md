<!-- { "loadSidebar": true } -->
　　上国【左传楚子使然丹简丨丨之兵于宗丘注丨丨在国都之西西方居上流故谓之丨丨　又蛮夷属于楚者吴尽取之是以始大通吴于丨丨　又昭公二十八年吴子使延州来季子聘于丨丨遂聘于晋以观诸侯　史记吴太伯世家季札之初使北过徐君徐君好季札劒口弗敢言季札心知之为使丨丨未献还至徐徐君已死于是乃解其寳劒系之徐君冢树而去晋书王浑王濬传论孙氏负江山之阻隔恃斗牛之妖氛奄有水鄕抗衡丨丨二王属当戎旅受律遄征浑旣献捷横江濬亦克清建邺　宋书薛安都传子勋平定安都遣别驾从事史毕众爱等奉啓书诣太宗归款曰臣庸隶荒萌偷生丨丨过蒙世祖孝武皇□过常之恩犬马有心寔感恩遇是以晋安始唱投诚孤徃不期生荣实存死报　陈书武帝纪荡宁丨丨光啓中兴　魏书李豹子传刘氏伪书翻流丨丨寻其讪谤百无一实北史李孝伯传齐使刘纉等呼安世为典客安世曰何以亡秦之官称于丨丨纉曰世异之号凡有防也安世曰周谓掌客秦改典客汉名鸿胪今曰主客君等不欲影响文武而殷勤亡秦　宋史陈亮传五代之际髙氏独常臣事诸国本朝二百年之间降为荒落之邦北连许汝民居稀少土产卑薄人才之能通姓名于丨丨者如晨星之相望　又髙丽传盖以丨丨天髙遐荒海隔不获躬趍金阙面叩玉阶唯深拱极之诚莫展来庭之礼　吕览太宰嚭曰君王之令所以不行于丨丨者齐晋也君王若伐齐而胜之徙其兵以临晋晋必聼命矣是君王一举而服两国也君王之令必行于丨丨水经瓠子水又东南过奉髙县北注县北有吴季札子墓在汶水南曲中季札之聘丨丨也丧子于嬴博之间卽此处也　曹植与杨徳祖书吾虽薄徳位为藩侯犹庻防戮力丨丨流惠下民建永世之业流金石之功岂徒以翰墨为勲绩辞赋为君子哉　谢朓祭大雷何周二神文驱狐丨丨斩鲵中川　陶景难鎭军沈约均圣论禹迹所至不及河源越裳白雉尚称重驿则天竺罽賔久与丨丨殊絶衰周以后时或有闻　潘尼扇赋始显用于荒蛮终表竒于丨丨　江淹四时赋忆丨丨之绮树想金陵之蕙枝　李徳裕瑞橘赋美南州之嘉树受烈气于炎徳固一志于殊方遂不迁于丨丨　无名氏燕山八景赋方今八纮为罝六合为罗万国一人四海一家雕题凿齿莫不摩肩累迹拭目于丨丨之光华也　何逊哭吴兴栁恽诗南州擅荆梓丨丨称羽仪萧子云东郊望春诗金塘緑泉满丨丨棃蕊落　沈佺期春闺诗边愁离丨丨春梦失阳关　孟浩然同卢】
　　【明府饯张郎中除义王府司马海园诗丨丨山河列贤王邸第开　又仲夏归汉南园寄京邑耆旧诗中年废丘壑丨丨旅风尘　李白赠友人诗观风歴丨丨暗许故人深　杜甫别赞上人诗赞公释门老放逐来丨丨李嘉祐送侍御史四叔归朝诗含情归丨丨论旧见平津　韦应物送姚孙还河中诗丨丨旅游罢故园生】
　　【事防　刘长卿送营田判官郑侍御赴上都诗丨丨三千里西还及岁芳　又曲阿对月别岑况徐说诗犹见南朝月还随丨丨人　卢纶冬夜赠别友人诗更送乗轺归丨丨应怜贡禹未成名　皇甫曽送归中丞使新罗诗天遥辞丨丨水尽到孤城　戴叔伦岁除日奉推事使牒追赴抚州辨对诗丨丨杳未到流年忽复新权徳舆送崔端公郎君入京诗清秋丨丨路白晳少年人　刘禹锡途次华州陪钱大夫北楼春望诗百二山河雄丨丨一双旌斾委名臣　李贺出城别张又新酬李汉诗李子别丨丨南山崆峒春　姚合送贾謩赴共城营田诗丨丨羞长选戎装贵所从　项斯寄富春孙路处士诗丨丨一归去沧江闲至今　张惟俭赋得西戎献白玉环诗絶域知文教争趋丨丨风　李商隠杏花诗丨丨昔相值亭亭如欲言　方干送吴彦融赴举诗丨丨才将五字去全家便待一枝归　郑谷擢第后入蜀经罗邨路见海棠盛开偶有题咏诗丨丨休夸红杏□深溪自照緑苔矶　唐彦谦留别诗好景当三月春光丨丨浓　易重寄宜阳兄弟诗丨丨皇风初喜日御堦恩渥属身时　齐已寄郑谷郎中诗丨丨谁传消息过醉眠醒坐对嵳峩　欧阳修诗去年束书来丨丨欲以文字惊众人　苏轼送曽仲锡通判如京师诗应为王孙朝丨丨珠幢玉节与排衙　韩驹题中寂堂诗振衣下灵岩飞锡来丨丨　髙廷玉道出平州寒食忆家诗丨丨春风桃叶渡东阳寒食杏花饧　杨载送丘子正之海盐诗见南宫下　虞集送进士刘闻文廷赴临江录事诗故家好访春秋学丨丨多传月旦评　又自仁寿廻成都诗见南方下　杨允孚滦京杂咏万国车书来丨丨太平弓矢防青山　张翥忆广陵旧事诗丨丨旌旗分一半层台歌舞宿三千　周权舟中聼雨诗见南海下　贡奎送马伯庸学士赴上都诗人间六月沸炎波丨丨清凉乐事多】
　　上京【后汉书朝鲜传陈渉起兵天下崩溃燕人卫满避地朝鲜因王其国百有余岁武帝灭之于是东夷始通丨丨　陈书废帝纪张安国蕞尔凶狡穷为小盗仍遣使人蒋裕钩出丨丨卽置行台分选凶党　北史崔廓传髙视丨丨有懐徳祖才谢天人多慙子建　宋史食货志神宗卽位京师米有余蓄命发运司损和籴数五十万石市金帛丨丨储之货务备三路军须辽史地理志见东京下　又丨丨临潢府本汉辽东郡西安平之地新莽曰北安平太祖取天梯别鲁等三山之势于苇甸射金龊箭以识之谓之龙眉宫神册三年城之名曰皇都天显十三年更名丨丨府曰临潢　又周广顺中胡峤记曰丨丨西楼有邑屋市肆交易无钱而用布有绫锦诸工作宦者翰林伎术敎坊角觝儒僧尼道士中国人并汾幽蓟为多　金史地理志丨丨路卽海古之地金之旧土也国言金曰安济库以安济库水源于此故名金源建国之号盖取诸此国初称为内地天眷元年号丨丨　又礼志皇统三年初立太庙八年太庙成则丨丨之庙也　元江夏太守任君墓志铭宜享景福光辅丨丨　孔稚珪北山栘文促装下邑浪拽丨丨　许敬宗小池赋臣忝班下列胥宇丨丨欣托巢之有庇体墐戸之全生　陈樵东阳县学晖映楼赋立辟雍于丨丨疏泮水于侯邦　嵇康答二郭诗天下悠悠者下京趋丨丨　傅咸赠禇武良诗肇振凤翼羽仪丨丨　张华祖道赵王应诏诗发轫丨丨出自天邑　陆云答兄平原诗耀颖丨丨发迹扶桑　潘岳为贾谧赠陆机诗况在海隅播名丨丨　陶潜答厐参军诗大藩有命作使丨丨　鲍照中兴歌今日中兴乐遥冶在丨丨　何逊与崔録事别兼叙携手诗脉脉留南浦悠悠返丨丨　薛稷仪坤庙乐章建兹清宫于彼丨丨　卲升奉和初春幸太平公主南庄应制诗沁园佳丽夺蓬瀛翠沼红泉绕丨丨　孟浩然送袁太祝尉豫章诗何幸遇休明观光来丨丨　萧颖士仰答韦司业垂访诗被褐来丨丨翳然声未振　韦应物朝请后还邑寄诸友生诗宰邑分甸服夙驾朝丨丨　杨巨源圣寿无疆词物象朝髙殿簪裾溢丨丨　张籍送闲师归江南诗徧徃江南寺随縁到丨丨　又送李骑曹灵州归觐诗翩翩出丨丨防日到边城　周霆震杂咏吴楚悬三户河山隔丨丨　萨都剌丨丨杂咏丨丨六月凉如水人渇天瓢更赐氷　周伯琦史院题壁诗大安御阁势岧亭华阙中天壮丨丨】
　　上都【史记秦始皇纪注见上地下　北史魏大武帝纪太延五年秋七月己巳车驾至丨丨属国城大飨羣臣讲武马射　宋史瀛国公纪徳祐二年五月丙申朝于丨丨降封开府仪同三司瀛国公　元史地理志丨丨路唐为奚契丹地金平契丹置桓州元初为扎拉尔部乌噜郡王营幕地宪宗五年命世祖居其地为巨鎭明年世祖命刘秉忠相宅于桓州东滦水北之龙冈中统元年为开平府五年以阙庭所在加号丨丨岁一幸焉　又奉天路唐初为雍州后改关内道又改京兆府又以京城为西京又曰中京又改丨丨宋分陜西秦凤熙河泾原环庆鄜延为六路金并陜西为四路元中统三年立陜西四川行省治京兆　明一统志丨丨城在宣府城东北七百里本上谷之北境　班固西都赋见东都下　又冠盖如云七相五公与乎州郡之英豪五都之货殖三选七迁充奉陵邑盖以彊干弱枝隆丨丨而观万国　张衡思元赋羡丨丨之赫戏兮何迷故而不忘　刘基龙虎台赋何嵩华之足吞岂岱宗之可拟此所以通光道于丨丨掲神京之外垒匪松乔之敢登羌乗舆之攸止也　杜甫后出塞诗主将位益崇气骄凌丨丨　又送蔡希鲁都尉还陇右诗云幕随开府春城赴丨丨　苏轼次韵王庭老退居见寄诗丨丨新事长先到老圃闲谈未易欺　李颙经涡路作言归越东足逝将反丨丨】
　　上府【汉书贡禹传武帝始临天下尊贤用士辟地广境数千里自见功大威行遂从耆欲用度不足廼行壹切之变使犯法者赎罪入谷者补吏是防天下奢侈官乱民贫盗贼并起亡命者众郡国恐伏其诛则择便巧史书习于计簿能欺丨丨者防为右职奸轨不胜则取勇猛能操切百姓者防苛暴威服下者使居大位故亡义而有财者显于世欺谩而善书者尊于朝誖逆而勇猛者贵于官注师古曰丨丨谓所属之府右职髙职也　齐书庾杲之传杲之歴在丨丨以文学见遇上造崇虚馆使为碑文　又裴昭明传出为长沙郡丞罢任刺史王蕴谓之曰卿清贫必无还资湘中人士有须一礼之命者我不爱也昭明曰下官沗为邦佐不能光益丨丨岂以鸿都之事仰累清风】
　　上郡【史记秦本纪魏筑长城自郑濵洛以北有丨丨又张仪相秦魏纳丨丨十五县注正义曰今鄜绥等州也魏前纳隂晋次纳同舟二州今纳丨丨而尽河西濵洛之地矣　又六国年表秦恵文王十年张仪相公子桑围蒲阳降之魏纳丨丨　又匈奴传匈奴右贤王入居河南地侵盗丨丨葆塞蛮夷杀略人民　汉书地理志丨丨秦置髙帝元年更为翟国十月复故　又食货志见西河下　又薛宣传频阳县北当丨丨西河为数郡凑　又冯野王传成帝立有司奏野王王舅不宜备九卿防秩出为丨丨太守　又匈奴传见西河下又见北地下　后汉书光武帝纪铜马青犊尤来余贼共立孙登为天子于丨丨　宋书索虏传朔方以西】
　　【西至丨丨东西千余里汉世徙讁民居之土地良沃魏书蠕蠕传九年曷多汗与社崘率部众弃其父西走长孙肥轻骑追之至丨丨跋那山斩曷多汗尽殪其众北史郭荣传以功授大都督防又以稽胡数为寇乱使绥集之荣于丨丨延安筑周昌信广安招逺咸宁等五城以遏其要路　宋史贾昌朝传古之备边西有金城丨丨北则云中鴈门今自沧之秦绵亘数千里无山河之阻独恃州县鎭戍尔歳所供胆又不下数千万一谷不熟或至狼狈　元史地理志绥徳州唐绥州又改丨丨又为绥州宋为绥徳军金为州领八县归附后并嗣武入米脂绥平入懐宁　水经注西河郡汉武帝元朔四年置圁水出丨丨白上县圁谷东迳其县南明一统志丨丨延安府郡名　李斯諌逐客书见东据下　江淹恨赋李君降北名辱身寃抜劒击柱吊影慙魂情徃丨丨心留鴈门　王训度闗山诗昔年经丨丨今岁出云中　刘孝绰忆虞弟诗下邑非丨丨徒然想二冯　李益登长城诗汉家今丨丨秦塞古长城　温庭筠邉笳曲丨丨隠黄云天山吹白草　又咏寒宵诗丨丨归来梦那知锦字诗　栁贯滦水秋风词朔方窦宪留屯处丨丨恬统治年】
　　上邦【左思吴都赋习其敝邑而不觌丨丨者未知英雄之所躔也】
