<!-- { "loadSidebar": true } -->
　　鲸鱼【隋书音乐志大业初突厥染干来朝炀帝欲夸之乃征百戏大集东都于芳华苑积翠池帷宫女聚观有舍利先来须防跳跃激水满衢鼋鼍鱼鼈徧覆于地寻有大丨丨喷雾翳日倏忽化成黄龙长八九丈耸踊而出名曰黄龙变　新序丨丨朝发昆仑之墟暴鬐于碣石暮宿于孟诸夫尺泽之鲵岂能与之量江海之大哉　古今注丨丨雌曰鲵皆长千里眼为明月珠博物志丨丨死而彗星出　庾信大将军司马裔神道碑云生伏星出丨丨太白经天蚩尤映野　张衡西京赋发丨丨铿华钟薛综注海中有大鱼名鲸海岛又有大兽名蒲牢蒲牢畏丨丨鲸鱼一击蒲牢辄大鸣吼凡钟欲令声大故作蒲牢于上以所击之者为丨丨有篆刻文故曰华钟　梁简文帝咏烟诗欲持翡翠色时吐丨丨灯　杜甫戏为六絶诗或看翡翠兰苕上未掣丨丨碧海中　又短歌行赠王郎司直豫章翻风白日动丨丨跋浪沧溟开　王安石明州钱君倚众乐亭诗酒酣或跨丨丨去陈迹空令此地留　陆游道室即事诗莫笑先生无仆马风雷万里跨丨丨　吴莱诗祥云旗凤鸟瘴雨弩丨丨　又夕泛东海诗寸心役两目少试丨丨竿　又登岸泊道隆观因聼客话蓬　山紫霞洞诗芝草空汉廷丨丨压秦路　黄溍昆仑歌寄吾丘子行羲和走马不待人丨丨吸海海生尘】鲸额【李白泾溪南蓝山下泊舟诗蓝岑竦天壁突兀如丨丨】
　　鲸目【述异记南海有珠即丨丨瞳夜可以鉴谓之夜光李羣玉中秋越台看月诗皓曜迷丨丨晶荧失蚌胎】
　　鲸睛【唐书黒水靺鞨传拂陧亦称大拂陧开元天宝间入来献丨丨貂鼠白兔皮铁利　李羣玉寄南海梁侍御诗海静天髙景气殊丨丨失彩蚌潜珠】
　　鲸口【沈佺期诗魂魄游鬼门骸骨遗丨丨　曹松送人出使日东诗张帆度丨丨衔命见臣心】鲸牙【潘岳射雉赋丨丨低镞心平望审按五臣本作擎郭翼行路难驰名逐世死不畏赤手生拔丨鱼丨　韩愈调张籍诗刺手拔丨丨举瓢酌天浆　陆蒙记事诗凤凰与丨丨纷披落杂唱　陈造次韵郭敎授雪诗颇怪丨丨须手揽悬知鼠技笑吾穷　又读师文和郡侯喜雨诗想摩丨丨凌浩荡更穿月脇翔辽邈】鲸鬐【陆蒙和袭美古杉三十韵诗向空分荦指冲浪出丨丨】
　　鲸鬛【郝经秋风赋见鹏背下　杜牧华清宫三十韵诗丨丨掀东海胡牙揭上阳　李山甫诗丨丨翻腾四海波始将天意用干戈　皮日休送新罗惠上人诗见鼇睛下　陈孚诗孤城汇为河伯宫城上闪闪丨丨红】
　　鲸鳞【张仲素涨昆明池赋鼓金堤之曲岸扬石丨之彩丨　杜甫秋兴诗石丨丨甲动秋风　李白赠张相镐诗诸侯拜马首猛士骑丨丨　吴莱寄栁博士诗清标腾凤翼素手截丨丨】
　　鲸背【刘禹锡有僧言罗浮事诗日光吐丨丨劒影开龙鳞　元稹侠客行海丨露丨横沧溟海波分作两处生　宋无诗早知丨丨推敲险悔不来时只跨牛】
　　鲸脊【曹植盘石篇丨丨若丘陵防若山上松呼吸吞船欐澎湃戏中鸿】
　　鲸肝【郝经浑沌砚赋见鼇胆下】
　　鲸血【春渚纪闻永嘉林叔睿所藏端石马蹄样深紫石下有郑魁铭诗云磨出海丨丨凿成天马蹄】鲸涎【郝经长芦舟中遇风诗海风栗栗刮丨丨吹裂西南一半天】
　　鲸尾【陈陶诗江湖水清浅不足掉丨丨　梅尧臣观杨之美画诗水官自有真龙骑两佐并跨丨丨螭】鲸力【杜甫赠翰林张四学士诗翰林逼华盖丨丨破沧溟】
　　鲸文【王损之饮马投钱赋鳬鹥下处对鵞眼而难分鳣鲔游时杂丨丨而不辨】
　　鲸吼【陆游泰州报恩光孝禅寺最吉祥殿碑铭劫火不能壊鸿钟雷震丨丨声隆隆　王梅恭祀圜丘赋丨丨龙吟殷殷隆隆　林寛诗波翻夜作电丨丨昼为雷　丁鹤年题建昌王子中桥亭八景诗疎钟丨丨霜华重长笛龙吟月色虚　杨维桢诗木丨丨罢催花板】
　　鲸吸【杜甫饮中八仙歌饮如长丨丨百川衔杯乐圣称世贤　陈造和陶渊明诗茹津拆红泥丨丨看后生　又送羊侯因简崔帅诗举白作丨丨罗幕回阳春顾瑛花游曲同张贞居游石湖和杨廉夫韵兴酣丨丨玛瑙椀立按鸣筝促象板】
　　鲸吞【旧唐书萧铣等传论自隋朝维絶宇县分小则鼠窃狗偷大则丨丨虎据　诗品诗有十势狮子反掷势猛虎踞林势丹凤衔珠势毒龙顾尾势孤雁失羣势洪河侧掌势龙凤交吟势猛虎投涧势龙潜巨浸势丨丨巨海势　左思吴都赋于是乎长丨丨航修鲵吐浪　徐彦伯登长城赋丨丨我宝鼎蚕食我诸侯吴筠思还淳赋储不因耕衣不俟织诱施冒货丨丨蚕食　杜甫渼陂行鼍作丨丨不复知恶风白浪何嗟及元稹酬乐天东南行诗见猿閙下　陆游识喜诗偶逃鼍作丨丨地幸保诗狂酒病身　刘因喜雨诗呼酒】
　　【欲丨丨哦诗有神助】
　　鲸呿【瑚钩诗话予观髙邮寺壁曹仁熙画水诗云汤汤此水势方割阳侯郁怒冯夷搏鼍掷丨丨海岳惊雾塞云昏光景薄　杜牧李贺诗序见蛇神下】
　　鲸饮【陈造赠龚养正诗几时蹁跹数访我为君快作丨丨河】
　　鲸孙【苏轼渼陂鱼诗丨丨蛟子谁复惜朱鬛金鳞漫如染】
　　鲸猾【郭璞平刑疏欲役无赖子弟驱不逞之人聚之于空荒四维之地将以捍固牧圉未见其利也且濵接丨丨宻迩奸薮退未絶其丘窟之顾进无以塞其逋逃之心】
　　鲸寇【魏书孝明帝纪车书弗同丨丨尚炽】
　　鲸鲵【左传古者明王伐不敬取其丨丨而封之以为大戮于是乎有京观　文心雕龙推压丨丨抵落蜂虿　马融广成颂乃命壶涿驱水蛊逐罔螭灭短狐簎丨丨　王粲刀铭见犀兕下　曹冋六代论龙飞谯沛凤翔兖豫埽除凶逆翦灭丨丨　徐陵陈公九锡文屠猰防于中原斮丨丨于蒙汜　常衮贺讨田承嗣表丨丨既尽蜂虿自灭　栁宗元招海贾文丨丨疑畏淫淫嶷嶷　曹植洛神赋丨丨踊而夹毂水禽翔而为卫杨侃皇畿赋类虬龙而似蛟蜃骇丨丨而走鼋鼍　张友正钓鼇赋哂丨丨兮细视嵩华兮秋毫　李白登黄山凌敲台送族弟溧阳尉泛舟诗小舟若鳬雁大舟若丨丨　又九日登巴陵望洞庭诗今兹讨丨丨旌斾何缤纷　髙适酬裴员外诗誓当剪丨丨永以竭驽骀钱起观法驾自凤翔回诗海宴丨丨尽天旋日月来朱徳润送逹兼善元帅赴浙东诗伏波将士出鄞东夜斩丨丨碧海中　吴莱忆寄方子清时子清久留吴】
　　【中诗邱园心薜茘海国气丨丨　又客夜闻琵琶弹白翎鹊诗一声慑懦百虎豹一声束缚千丨丨　陈基徐州诗见蛟鼍下　丁鹤年题太守兄遗槀后诗正欣鸡犬无惊扰讵意丨丨有鬭争　栁贯送马伯庸御史出使河陇诗丨丨既戮海为清蜂虿虽微尾含螫陈旅诗世皇昔日收云南丨丨伾伾手所戡】
　　鲸鲲【杨炎杜公碑丨丨跃波戮而为醢　苏轼风赋虎豹詟骇丨丨奔蹙　韩愈孟郊征蜀聮句江倒沸丨丨山揺溃猰　刘敞魏京诗靡有辀张殱厥丨丨　大防诗云霄翔鹳鹤溟海偃丨丨】
　　鲸螭【薛道衡从驾天池应诏诗曲浦腾烟雾深浪骇丨丨】
　　鲸鼇【杜甫诗安能限粪土有志乘丨丨　陈陶赠江南从事张侍郎诗几处谈天致云雨早时文海得丨丨　韩维答原甫试墨见诒诗丨丨天地两微物何足辱吾钩与刀】
　　鲸鳄【郑侠再到吴子野岁寒堂诗髙论写胸怀千弩射丨丨　陈造次韵程安抚蟹诗平生一窟不自办敢羡丨丨游天池　洪希文题圣墩妃宫湄洲屿诗帝怜遐陬杂丨丨柄授水府司人寰】
　　鲸鳣【陆深瑞麦赋百年之完聚连邑之生全化为鱼鼈葬于丨丨　陈造泊龙湾诗丨丨砀厥居渡鸟垂羽翰】
　　鲸鹏【韩愈祭鳄鱼文潮之州大海在其南丨丨之大虾蟹之细无不容归以生以育鳄鱼朝发而夕至也又送无本师归范阳诗丨丨相摩窣两举快一噉】
　　鲸虺【江淹为萧让九锡第二表若夫野战虹蜺仗顺者易为威城攻丨丨奉国者理必全】
　　鲸海【玉海静江西控龙编东连丨丨　春渚纪闻涵星砚龙尾溪石风字样下有二足琢之甚薄先博士君得之于外侄黄材成伯黄以嗜砚求为婺源簿秩满而砚工饯之百里探怀出此砚为赆且言凡临县者孰不欲得佳砚毎砚必得珍石则龙尾溪当为丨丨不给也此石岁采不过十数幸善护之然砚如常砚无甚佳者但用之至灰埃垢积经月不涤而磨墨如新此为絶胜耳　李纲茘支赋泛丨丨之巨航入金张之要室马戴赠别北客诗雁关飞霰雪丨丨落云涛　文同大雨诗丨丨起立星汉翻　王安石寄石鼓寺陈伯庸】
　　【诗丨丨无风白日闲天门当面险难攀宋无诗锡飞丨丨静杯渡蜃楼空】
　　鲸潮【金楼子丨鲵出穴则水溢为丨鲸出入有节故潮有期】
　　鲸涨【吴莱风雨渡杨子江诗黑云丨丨颇心掉明月贝宫终色侮】
　　鲸浪【窦常送职方崔员外诗顺风丨丨熟初日锦帆斜陈造定海诗三方丨丨涌一岛虎头孤　陆游纵笔诗如今更欲沧溟去丨丨浮天信所之　纳新诗忆昔移家东海上万斛龙骧跨丨丨　陈基次韵垂虹桥泊舟倡和诗何年伐石驾危桥丨丨翻江白雨飘】
　　鲸波【黄庭坚东坡赞其恶之也投之于鲲丨之丨　纥干俞海日照三神山赋影揺林树渐升桑野之躔色动丨丨尚想甘泉之浴　骆賔王和孙长史秋日卧病诗见鸟谷下　杜甫舟出江陵南浦奉寄郑少尹诗溟涨丨丨动衡阳雁影徂　张继酬李书记校书越城秋夜见赠诗凤辇栖岐下丨丨鬭洛川　刘禹锡送源中丞充新罗册立使诗见鼇背下　陆游陈希周致桂杖诗取从万里丨丨路来伴三山鹤髪翁　宋无僧日观画蒲萄诗天魔擎来帝青宝丨丨涌出瑚枝　周权次韵褚仲明苦热行丨丨沸海泣阳侯涸尽泉源铄金石　顾瑛舟中作近闻海上丨丨静烂醉草堂松菊前】
　　鲸涛【郭璞江赋介丨乘丨以出入鯼鱼顺时而往还王彝送安南使还国诗五弦曲奏丨丨息重译人还鸟道通　行端北固山诗三面丨丨连碧天金汤形势尚依然】
　　鲸潭【骆賔王上郭赞府啓虽涸鳞濡沬终觖望于丨丨而泆羽枪榆颇思迁于莺树】
　　鲸滩【水经注汉水又东迳鼈池而丨丨鲸大也】
　　鲸池【杨炯诗长河落雁苑明月下丨丨】
　　鲸沼【沈佺期昆明池侍宴诗春仗过丨丨云旗出凤城】
　　鲸石【虞茂赋织女石诗支机就丨丨拂镜取池灰】
　　鲸吴【张戴平吴颂蠢尔丨丨凭山阻水肆虐播毒而作豺虺】
　　鲸锦【袁桷诗象牀云重恩专壹丨丨波翻赐叠双】
　　鲸索【苏轼两桥诗羣丨贯铁丨背负横空霓】
　　鲸钟【陆游雍熙请机老疏丨丨鼍鼓无非涂毒家风萝月谿云尽是放翁供养　张衡西京赋注见鲸鱼下　王起寅月衅赋岂比夫楚军鼍鼓虐执蹶由齐国丨丨仁称孟子】
　　鲸鼓【梁昭明太子黄钟十一月啓退龙劒而却步月下开营进丨丨而横行云前起阵】
　　鲸灯【殷臣有丨鱼丨赋江总杂曲见虬水下】
　　鲸燎【许孟容徳宗諡议宸算独复云雷骏奔浃旬底定丨丨殱洗】
　　鲸脍【韩愈诗臣缗东钓倘可期与子共饱丨鱼丨　梅尧臣诗终日郡楼间欲取长丨丨　朱松蔬饭诗王郎催牛炙韩老忆丨丨】
　　鲸骖【王融豫章王墓铭丨丨枕慕葆吹徘徊】
　　鲸涌【李白赠僧朝美诗水客凌洪波长丨丨溟海】
　　鲸跃【郭璞晋元帝哀策文见鸮集下　谢灵运撰征赋次石头之双岸究孙氏之初基幸汉庶之漏网凭江介以抗维初鹊起于富春果丨丨于川湄】
