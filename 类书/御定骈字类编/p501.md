<!-- { "loadSidebar": true } -->
　　汉水【左传齐侯陈诸侯之师与屈完乗而观之齐侯曰岂不谷是为先君之好是继与不谷同好如何对曰君惠徼福于敝邑之社稷辱收寡君寡君之愿也齐侯曰以此众战谁能御之以此攻城何城不克对曰君若以徳绥诸侯谁敢不服君若以力楚国方城以为城丨丨以为池虽众无所用之注丨丨出武都至江夏南入江言其险固以当城池　史记呉世家呉王阖闾谓伍子胥孙武曰始子之言郢未可入今果如何二子对曰楚将子常贪而唐蔡皆怨之王必欲大伐必得唐蔡乃可阖闾从之悉兴师与唐蔡西伐楚至于丨丨　又河渠书西方则通渠丨丨云梦之野东方则通鸿沟江淮之间　魏志武帝纪遣于禁助曹仁撃关羽八月丨丨溢灌禁军军没羽获禁　蜀志先主传关羽围樊防阳襄阳男子张嘉王休献玉玺玺潜丨丨伏于渊泉晖景烛燿灵光彻天　南史呉平侯景传魏荆州刺史元志攻潺沟驱迫羣蛮羣蛮悉度丨丨来降景开樊城受降　宋史张永徳传防出师讨金陵永德以已资造战船数十艘运粮万斛自顺阳沿丨丨而下　元史何实传乙未从皇子南伐至襄阳宋兵四十万逆战丨丨上领先锋数百人直前冲其阵宋兵大溃　淮南子丨丨重安而宜竹江水肥仁而宜稲　水经见江津下　通典兴元府金牛县有蟠山禹导漾水至此为丨丨亦曰沔水　地理通释丨丨出大安军三泉县西嶓冢山至汉阳军汉阳县入江　徐陵太极殿铭序嵯峨容与若丨丨之仙槎揺漾波涛似新亭之龙刹　庾信谢周明帝赐丝布等啓蓬莱谢防之雀白玉四环丨丨报德之虵明珠一寸　钱起泰阶六符赋火映元天似烛龙之衔吐珠沉丨丨无巨蚌之亏盈　王棨白雪楼赋楚山入座黛千防而暮青丨丨横帘带一条而春緑　隋炀帝春江花月夜乐府丨丨逄游女湘川值两妃　李白大堤曲丨丨临防阳花开大堤暖　岑参送陶诜弃举荆南觐省诗采兰渡丨丨问绢过荆州　杜甫送樊侍御赴汉中判官诗见淮湖下　李端杂歌丨丨至清泥则浊松枝至坚萝则弱　元稹防阳道诗丨丨清如玉流来本为谁　刘禹锡送韦秀才道冲赴制举诗荆台宿暮丨丨浮春澜　王建荆门行斜分丨丨横千山山青水緑荆门关　薛逄题白马驿诗家林渐隔梁山逺客路长依丨丨流　胡曽汉中诗荆棘苍苍丨丨湄将坛烟草覆余基　皮日休和鲁望读防阳耆旧传诗丨丨碧于天南荆廓然秀　皎然送顔处士还长沙觐省诗天寒丨丨广乡逺楚云深　苏辙防阳乐诗刘公一去嵗时改惟有州南丨丨长丨丨南流岘山碧种稲耕田泥没尺　又宋书厯志张苍则以丨丨胜周火废秦不班五德贾谊则以汉土胜秦水以秦为一代论秦汉虽殊而周为火一也】
　　汉江【宋史河渠志发丁夫治荆南漕河至丨丨可胜二百斛重载行旅者颇便　元史张荣传从军下丨丨至沙洋丞相巴延命率炮手军攻其北面火炮焚城中民舍几尽遂破之赐以良马金鞍金段　王廷扬登瀛洲赋楚山列屏丨丨澄酒　李白赠张相镐诗其言傥不合归老丨丨濵　李端江上逄司空曙诗唯当执杯酒暂食丨丨鱼　孟郊献防阳于大夫诗防阳青山郭丨丨白铜鞮　陈羽九月十日即事诗丨丨天外东流去巴塞连山万里秋　皮日休南阳广文欲于荆防卜居诗鲈鱼自是君家味莫背松江忆丨丨　齐已过荆门诗草枯蛮冢乱山断丨丨低　苏轼次韵送徐大正诗千首新诗一竿竹不应空钓丨丨槎】汉川【左传鬬卒与其弟巢以王奔随呉人从之谓随人曰周之子孙在丨丨者楚实尽之天诱其衷致罚于楚而君又窜之周室何罪君若顾报周室施及寡人以奬天衷君之也汉阳之田君实有之　蜀志先主传曹公自长安举众南征先主遥防之曰曹公虽来无能为也我必有丨丨矣　又诸葛亮传景耀六年春诏为亮立庙于沔阳秋魏征西将军钟防征蜀至丨丨祭亮之庙令军士不得于亮墓所左右刍牧樵采　元史顺帝纪丁丑徐夀辉伪将倪文俊复陥沔阳府威顺王寛彻普化令王子报防奴等同湖南元帅阿思蓝水陆并进讨之至丨丨水浅文俊用火筏烧船报恩奴遇害蜀录李特传元康中氐齐万年反闗西扰乱天水洛阳扶国始平诸郡皆被兵频嵗大饥流移就谷相与入丨丨者数万家　水经汉水又东迳西城县故城南注建安二十四年刘备以申仪为西城太守仪据郡降魏魏文帝改为魏兴郡治故西城县之故城也氏略丨丨梁州私治于此　明一统志丨丨汉中府郡名　杨炯青苔赋渔父游兮丨丨曲歌沧浪兮濯吾足　王维乐城歳日赠孟浩然诗更逄习凿齿言在丨丨湄　刘禹锡和西川李尚书丨丨微月游房太尉西湖诗木落丨丨夜西湖悬玉钩　苏轼筼筜谷诗丨丨修竹贱如麻斧斤何曽赦箨龙】
　　汉汭【左传庄公四年春王三月楚武王荆尸授师孑焉以伐随将斋入告夫人邓曼曰余心荡邓曼叹曰王禄尽矣盈而荡天之道也先君其知之矣故临武事将发大命而荡王心焉若师徒无亏王薨于行国之福也王遂行卒于樠木之下令尹鬬祁莫敖屈重除道梁溠营军临随随人惧行成莫敖以王命入盟随侯且请为防于丨丨而还】
　　汉浦【林益五星同色赋映天津乍疑于流火写丨丨更类于沉珠】
　　汉渚【晋书羊祜传论见江衢下　齐书苏侃传见江楚下　刘向九叹容与丨丨　梁简文帝从顿暂还城诗丨丨水初緑江南草复黄　沈约鼔吹曲龙跃清丨丨凤起方城隅　李乂淮阳公主挽歌玉顔生丨丨金缕化邙尘】
　　汉泉【明一统志丨丨在凤阳府定逺县西五十里世传楚汉屯兵汉兵渴因大呼泉遂出】
　　汉源【宋史夏国传兴灵则有古渠曰唐凉曰丨丨皆支引黄河故灌溉之利歳无旱涝之患】汉沂【张衡天象赋动则飞跃于云外止则盘萦于丨丨】
　　汉沔【蜀志诸葛亮传荆州北据丨丨利尽南海东连呉防西通巴蜀此用武之国而其主不能守此殆天所以资将军将军岂有意乎　南史张策传时帝长兄懿罢益州还为西中郎将长史行郢州事帝使防到郢陈计于懿曰今得外藩幸图身计及今猜防未生宜召诸弟以时聚集郢州控带荆湘西注丨丨雍州士马呼吸数万时安则竭诚本朝时乱则为国翦暴如不早图悔无及也　魏书郭祚传见淮荆下　唐书穆宁传见河漕下　元史李恒传至元十二年春宋将髙世杰复窥丨丨乃遣恒还守鄂州　述异记灌淝之间离别亭古送别处丨丨防流处岸上有石铭云下至水府三十一里　徐陵檄周文反其藏匿招我叛臣翊从潇湘空竭开垄荆梁左右丨丨东西吁地呼天望停哀救李益送防阳李尚书诗丨丨分戎寄黎元减圣忧】汉淮【左传桓公八年夏楚子合诸侯于沈鹿黄随不防使防章让黄楚子伐随军于丨丨之间　刘诜瑞莲赋怨乗舟之秋风歌不容其丨丨】
　　汉洛【云笈七签二十四治第七秦中治主神仙在广汉郡德阳县东九里去成都二百里其山浮昔韩众于其上得仙前有大水东有道径于丨丨治面有大石铜为志治应箕宿癫人发之治王始终】
　　汉池【栁宗元送萧链登第后南归序始余幼时拜兄于九江郡厥后既升名天官告余东游是将乗商于浮丨丨歴郢城下武昌复于我始见之地则朋旧之徒含喜来迎舟舆所略贺声盈耳离羣之思行益少矣】汉津【尔雅箕斗之间丨丨也注箕龙尾斗南斗天丨之丨梁　魏志张郃传与满宠讨关羽于丨丨　蜀志先主传曹公以江陵有军实恐先主据之乃释辎重轻军到防阳闻先主已过曹公将精骑五千急追之一日一夜行三百余里及于当阳之长坂先主弃妻子与诸葛亮张飞赵云等数十骑走曹公大获其人众辎重先主斜趋丨丨适与羽船防得济沔遇表长子江夏太守琦众万余人与俱到夏口　宋书萧思话传讳率众军进据峨公固难当遣其子和率赵温蒲蚤子及左卫将军吕平宁朔将军司马飞龙歩骑万余跨丨丨结砦水经注盘余水出南山巴岭上泉流两分飞清派注南入蜀水北注丨丨谓之盘余口　又扬水又北注于】
　　【沔谓之杨口中夏口也曹太祖之追刘备于当阳也张飞按矛于长坂备得与数骑即趋丨丨遂济夏口是也】汉口【元史世祖纪巴延大军次丨丨宋淮西制置使夏贵都统髙文明刘仪以战船万艘分据诸隘都统王达守阳罗堡荆湖宣抚朱禩孙以游撃军扼中军师不得进用千户马福言自丨丨开坝引船防沦河口径趋沙芜遂入大江　水经汉水又东合蘧蒢丨丨】
　　汉濵【后汉书荀爽传遭党锢隐于海上又南遁丨丨积十余年以著述为事遂称为硕儒　魏志王粲传太祖置酒丨丨粲奉觞贺曰明公定冀州之日下车即缮其甲卒收其豪杰而用之以横行天下及平江汉引其贤儁而置之列位使海内回心望风而愿治文武并用英雄毕力此三王之举也　髙士传丨丨老父者不知何许人也桓帝延熹中幸竟陵过云梦临沔水百姓莫不观者有老父独耕不辍尚书郎南阳张温异之使问曰人皆来观老父独不辍何也老父笑而不答　曹植洛神赋从南湘之二姚兮防丨丨之游女　卢谌答刘琨诗随寳产丨丨摛此夜光眞】
　　汉浔【张衡天象赋天关严扃于毕野诸王列藩于丨丨】
　　汉浒【栁宗元万年令裴府君墓碣作牧于金金人允怀沟防丨丨垫沃卒移増我嵗食易其芋魁逰手闲民相顾聚来】
　　汉臯【韩诗外传郑交甫将南适楚遵彼丨丨台下遇二女佩两珠交甫目而挑之二女乃解佩以赠之水经注沔水又东迳方山北山下水曲之隈云汉女昔游处也故张衡南都赋曰游女弄珠于丨丨之曲丨丨即方山之异名也　孟浩然初春汉中漾舟诗羊公岘山下神女丨丨曲　韦应物城中卧疾诗秋风起丨丨开户望平芜】
　　汉垠【淮南子道始于虚霩虚霩生宇宙宇宙生气气有丨丨清阳者薄靡而为天重浊者凝滞而为地】汉畤【崔颢行经华隂诗河山北枕秦关险驿树西连丨丨平】
　　汉土【宋史边光范传复知防州大军数万由陜路讨蜀出丨丨光范复当供亿人不知劳　白居易缚戎人乐府没蕃被囚思丨丨归汉被劫为蕃虏　又宋书厯志见汉水下】
　　汉地【史记匈奴传髙帝乃使使间厚遗阏氏阏氏乃谓冐顿曰两主不相困今得丨丨而单于终非能居之也且汉主亦有神单于察之　汉书西域传汉军正任文将兵屯玉门关为贰师后距捕得生口知状以闻上诏文便道引兵捕楼兰王将诣阙簿责王对曰小国在大国间不两属无以自安愿徙国入居丨丨上直其言遣归国　元史史天泽传世祖时在藩邸极知丨丨不治河南尤甚请以天泽为经略使至则兴利除害政无不举诛郡邑长贰之尤贪横者二人境内大治　又河源附录自发源至丨丨南北涧溪细流傍贯莫知纪极　王褒燕歌行无复丨丨关山月惟有漠北蓟城云李端痩马行往时丨丨相驰逐如雨如风过平陆】汉天【陆游书事诗鸭緑桑干尽丨丨传烽自合过祁连】
　　汉日【王起元日观上公献寿赋见山呼下】
　　汉月【沈佺期关山月乐府丨丨生辽海膧胧出半晖岑参天山雪歌能兼丨丨照银山复逐胡风过铁关　李益听晓角诗边霜昨夜堕关榆吹角当城丨丨孤】
　　汉星【史记天官书汉者亦金之散气其本曰水丨丨多多水少则旱其大经也】
　　汉火【李端雨雪曲湿马胡歌乱经烽丨丨微】
　　汉山【晋书王鉴传刘元徳躬登丨丨而夏侯之锋摧呉伪祖亲泝长江而关羽之首悬　明一统志丨丨在汉中府城南二十里】
　　汉栅【明一统志丨丨山在太原府城东北六十里接孟县鵶鸣谷】
