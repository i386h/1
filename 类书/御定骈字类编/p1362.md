<!-- { "loadSidebar": true } -->
　　前武【宋书王之传前员外散骑常侍琅邪王之恬漠邱园放心居逸前卫将军参军武昌郭希林素履纯洁嗣徽丨丨　苏辙梼雨文前守赵王有祷咸许顾慙昔贤愿蹑丨丨】
　　前踪【晋书陆云传拜呉王晏郎中令晏于西园大营第室云上书曰先帝遗教日以陵替今与国家协崇大化追阐丨丨者实在殿下先敦素朴而后可以训正四方　又百济国传嗣位方任以藩束服勉朂所莅无坠丨丨　齐书豫章王嶷传赞堂堂烈考德迈丨丨移忠以孝植友惟恭　陈书徐陵传若使捜求故实脱有丨丨恐是叔世之奸谋而非为邦之胜畧也　张华正旦大防行礼歌式固崇轨光绍丨丨　陶潜命子诗于赫愍侯运当攀龙抚劒夙迈显兹武功参誓山河启土开封亹亹丞相允廸丨丨　梁简文帝雁门太守行单于如未系终夜望丨丨　庾肩吾奉使北徐州叅丞御诗未如今圣主比徳迈丨丨　唐太宗帝京篇披卷览丨丨抚躬寻既往　薛能华清宫和杜舍人诗近侍烟尘隔丨丨辇路荒】
　　前盟【呉语呉王夫差乃告诸大夫曰孤将有大志于齐吾将许越成而无拂吾虑若越既改吾又何求若其不改反行吾振旅焉乃许之成将盟越王又使诸稽郢辞曰以盟为有益乎丨丨口血未干足以结信矣以盟为无益乎君王舍甲兵之威以临使之而胡重于鬼神而自轻也呉王乃许之荒成不盟　北史隋越王侗传世充更使谓曰今海内未定须得长君待四方乂安复子明辟必若丨丨义不违负侗不得已逊位于世充】前诺【杜甫昔游记妻子亦何人丹砂负丨丨黄溍城南诗休沐集诸彦迂趾恵丨丨】
　　前縁【齐已寄怀东林寺匡白监寺诗南岳别来无后约东林归住有丨丨　南唐后主病中感怀诗丨丨竟何事谁与问空王　陆游湖上遇道翁诗巴峡相逢如昨日山隂重见亦丨丨】
　　前因【齐书褚伯玉等传论儒家之教宪章祖述引古证今于学易悟今树以丨丨报以后果业行交酬连琐相袭　贯休赠李祐道人诗相逢先合手浑似有丨丨】
　　前约【唐书吐蕃传今宰相不及丨丨故须再盟　陆蒙自遣诗病来丨丨分明在药鼎书囊便是家】前游【黄庭坚华严知客寮诗渉世昏昏忘旧话入山歴歴记丨丨】
　　前好【左传成公十一年秋宣伯聘于齐以修丨丨注鞌以丨之丨　北史窦毅传时与齐人争衡并交结突厥以为外援突厥已许纳女于周齐人亦廿言重币遣使求婚便欲有悔朝廷令杨荐等累使结之往返十余方复丨丨　阮瑀为曹公与孙权书常思除弃小事更申丨丨　刘禹锡诗各系一官难命驾每追丨丨易沾巾】
　　前命【晋书羊祜传策曰赏不失劳国有彞典宜增启土宇以崇丨丨　宋书武帝纪元熙元年正月诏遣大使征公入辅又申丨丨进公爵为王】
　　前授【晋书马隆传见后功下】
　　前品【续画品録张僧繇虽云晚出殆亚丨丨】
　　前赉【宋书孝武帝纪太祖燕故晋阳洽恩世祖流仁济畿畼泽永言往猷思广丨丨可蠲歴阳郡租输三年】
　　前泽【魏书李豹子传熙平元年故任城王澄所请十事复新丨丨成一时之盛事垂旷代之茂典凡在缨绂谁不感庆】
　　前恩【齐书竞陵王子良传见后罸下　魏书吐谷浑传拾寅表曰奉诏听臣还旧土故遣良利守洮阳若不追丨丨求令洮阳贡其方物辞防恳切显祖许之又蠕蠕传神二年七月阿那瓌启云当今北人鹄望待拯今乞依丨丨赐给精兵一万还令督率送臣碛北抚定荒人脱蒙所请事必克济】
　　前行【户郎切史记项羽纪项羽乃立章邯为雍王置楚军中使长史欣为上将军将秦军为丨丨　汉书李陵传陵至浚稽山与单于相直骑可三万围陵军军居两山间以大车为营陵引士出营外为陈丨丨持戟盾后行持弓弩令曰闻鼔声而纵闻金声而止　又见后救下　魏书崔浩传千里制胜一日之中岂得变易贼丨丨不止后已离絶宜分军隐出掩击不意风道在人岂有常也　隋书礼仪志见后行下　台哈布哈陪幸西湖诗属车陪后乘清道肃丨丨　又如字汉书霍去病传鹰击司马破奴再从骠骑将军斩遫濮王捕稽且王右千骑将王王母各一人王子以下四十一人捕虏三千三百三十人丨丨捕虏千四百人封破奴为从骠侯注师古曰丨丨谓在军之丨而丨　晋书长沙王乂传乂致书于颖曰卿所遣陆机不乐受卿节钺将其所领私通国家想来逆者当丨丨一尺却行一丈卿宜还鎭以宁四海令宗族无羞子孙之福也　齐书髙帝纪氐帅杨难当寇汉川梁州刺史甄法防弃城走思话至襄阳不进皇考轻军丨丨攻氐伪魏兴太守薛健于黄金山尅之　北史魏收传除子建束益州刺史布以恩信逺近清静将还羣氐慕恋相率断道主簿杨僧覆先行晓喻诸氐忿曰我留刺史尔送出也斫之数创几死子建徐加慰譬旬月方得丨丨　元史太祖纪纳沁复丨丨至一山下有马数百牧者唯童子数人方击髀石为戏纳沁熟视之亦兄家物也绐问童子亦如之于是登山四顾悄无来人尽杀童子驱马臂鹰而还　李白登太白峰诗举手可近月丨丨若无山　又北上行丨丨无归日返愿思旧乡　又去声管子伯夷叔齐非于死之日而后有名也其丨丨多修矣　唐肃日观赋悟至道之昭晰念丨丨之或昧　又后汉书中山简王焉传永平二年冬诸王来防辟雍事毕归蕃诏焉与俱就国从以虎贲官骑焉上疏辞让显宗报曰凡诸侯出境必备左右故夹谷之防司马以从今五国各官骑百人称娖丨丨皆北军胡骑便兵善射弓不空发中必决眦夫有文事必有武备所以重蕃职也王其勿辞注行音胡朗反】
　　前防【宋书厯志交防月蚀如朔望防数以下则前交后防如入交限数以上则丨丨后交其前交后防近于限数者则豫伺之前月丨丨后交近于限数者则后伺之后月】
　　前际【持世经是有无丨丨无后际无中际】
　　前次【五代史司天考日月皆有盈缩日盈月缩则后中而朔月盈日缩则先中而缩自古朓朒之法率皆平行之数入厯既有丨丨而又衰稍不伦皇极旧术则迂回而难用降及诸厯则疎逺而多失】
　　前囘【陆蒙孤独怨丨丨边使至闻道交河战】
　　前劫【云笈七签老君下降授神人氏得斯经下世则按经图分画天地名丨丨髙上眞人更新开乎造化时事故昧前皇圣人功用所以于此而为更始但世人相聚只知有此盘古岂明今天前始之初复有盘古者哉　又按三皇内经召髙天大圣眞人丨丨造化神仙以九天父母问乎丨丨造化功用时事是元始天尊眞仙并降语帝曰尔欲知丨丨造化时事者汝可寻太上元老灵寳君五符眞文经也功用本起莫不从于是经】前始【云笈七签见上】
　　前贡【李峤金诗南楚标丨丨西秦识旧城】
　　前赏【唐书魏知古传窦怀页等诡谋乱国知古密发其奸怀贞诛赐封三百户物五百段元宗恨丨丨薄乎敕更加百户旌其着节　李白入彭蠡经松门观石镜缅怀谢康乐题诗书游览之志诗丨丨逾所见后来道空存　韦应物蓝岭精舍诗佳游惬始愿忘险得丨丨】
　　前债【苏轼悼朝云诗伤心一念偿丨丨弹指三生断后縁】
　　前注【南史梁武帝纪备法驾还建康宫临太极前殿大赦改元其犯乡论清议赃污淫盗一皆荡涤洗除丨丨与之更始】
　　前错【三界宝録净秽二土咸备一天博地下方亦有上道先标丨丨一十二条审而观详他义总晓请详图録入道机要次后显章具明前疑】
　　前利【宋史兵志阅武三鼓举赤旗变鋭阵诸军相属鱼贯斜列丨丨后张为冲敌之形　盐铁论登得丨丨不念后咎】
　　前美【宋书礼志陛下以圣德元一思隆丨丨顺通居方导达物性兴复儒肆佥与后生自学建弥年而功无可名惮业避役就存者无几或假托亲疾眞伪难知声实混乱莫此之甚】
　　前瑞【论衡孔子言鳯凰河图者假丨丨以为语也未必谓世当复有鳯凰与河图也】
　　前珍【无名氏昆田化为金赋随车表舜还雨来秦或因初以出或从本而陈未有迁移以礼变化从神以彼瑞为兹瑞易丨丨为后珍】
　　前忠【晋书宣帝纪论见东智下】
　　前仁【齐书邱灵鞠等传赞学亚生知多识丨丨文成笔下芬藻丽春】
　　前生【云笈七签灵寳玉诀经云道告阿丘曽曰汝丨丨与南极尊神同在禅黎世界于丹陵之舍柏林之下同发道意　顾况天室题壁诗却来书处在惆怅似丨丨　薛能送刘驾归京诗在世忧何事丨丨得至音徐送王监丞之歴阳诗青襟空皓首往事似丨丨】
　　前定【中庸言丨丨则不跲事丨丨则不困行丨丨则不疚道丨丨则不穷　谷梁传齐侯卫侯郑伯来战者丨丨之战也　宋史艺文志钟辂丨丨録一卷　云笈七签进士崔生常游青山驴逸而走驰之不能及至一洞口乃入十余里望见岩壑间有金城绛阙而被甲执兵者守卫之崔生知是仙境乃告曰某尘俗之士愿谒仙翁守吏趋报顷之召入见一人居殿服羽衣身可大余侍女数百与崔生趋拜使坐与语忻然留宿酒味珍香异果罗列谓崔生曰此非人世府也驴追益走者余之奉邀也盖一女子愿事于君此亦冥数丨丨耳生再拜谢遂以女妻之　温庭筠病中书怀诗赋分知丨丨寒心畏厚诬　赵嘏广陵答崔琛诗声名官职应丨丨且把旌麾入醉乡　苏轼次韵赵景贶春思且怀呉越山水诗思呉信偶然出处付丨丨】
　　前弇【周礼卜师凡卜辨之上下左右隂阳以授命者而诏相之注隂后弇也阳丨丨也　尔雅见后弇下】
　　前仰【黄庭外景经丨丨后卑列其门注仰髙也前髙后下背子向午右隂生阳离楼门户】
　　前昻【黄庭内景经丨丨后卑髙下陈执劒百丈舞锦幡】
　　前髙【宋书礼志进贤冠丨丨七寸后髙三寸长八寸梁数随贵贱古之缁布冠也　隋书礼仪志见后髙下】
　　前凸【射经颐恶旁引颈恶却垂胸恶丨丨背恶后偃皆射之骨髓疾也】
　　前加【五代史司天考置其日晨昏分以定分减之为前不足返减为后用乘其日离程统法而一满经法为度为晨昏前后度丨丨后减加时月为晨昏月度宋史律厯志求晨昏月置后厯七日下离分与其日离分相比较取多者乘朔望定分取少者乘晨昏分皆满元法为分百除为度分仍相减之各得晨昏前后度分丨丨后减朔望九道月度为晨昏月】
　　前减【五代史司天考置加时象积以前象前后度丨丨后加又以后象前后度前加后减之即所求也宋史律厯志见前象下】
　　前留【宋史律厯志歳星入段丨丨一百五十八】
　　前寡【孙子故形人而我无形则我专而敌分我专为一敌分为十是以十攻其一也则我众敌寡能以众击寡则吾之所战者约矣吾所与战之地不可知不可知则敌所备者多敌所备者多则吾所与战者寡矣故备前刖后寡备后则丨丨备左则右寡备右则左寡无所不备则无所不寡寡者备人者也众者使人备己者也】
　　前少【唐书吐蕃传见后老下】
　　前屈【易林丨丨后曲形体劲急绞黒大索困于清室】
　　前重【呉子一陈两心丨丨后轻故重而不坚注此言齐国之阵也】
　　前横【韩愈南山诗或丨丨若剥或后断若姤】
　　前钜【徐几鸡子赋一族百产丨丨后细非黄非白圎转谲诡】
　　前长【宋史律厯志见中景下】
　　前锐【唐书天文志光化三年三月有星如二十斛船色黄丨丨后大西南行】
