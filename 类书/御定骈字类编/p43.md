<!-- { "loadSidebar": true } -->
　　天知【诗疏见天瑞下　后汉书杨震传迁荆州刺史东莱太守当之郡道经昌邑故所举荆州茂才王宻为昌邑令谒见至夜怀金十觔以遗震震曰故人知君君不知故人何也宻曰暮夜无知者震曰丨丨神知子知我知何谓无知宻愧而去　杜荀鹤下第东归将及故园诗平生操立有丨丨何事谋身与志违　又赠李镡诗君行君文丨合丨见君如此我兴悲】
　　天照【宋书萧惠开传窃见积射将军徐冲之为偃命所黜臣愚懐谓有可申故聊设微异偃恃恩使贵欲使人靡二情便诃胁主者手定文案割落臣议专载已辞虽丨丨广临竟未见察　王俭求觧尚书表冒陈微翰必希丨丨　孟郊寒溪诗明明寳镜中物物丨丨齐】
　　天眷【书大禹谟皇丨丨命奄有四海为天下君　睠同晋书庾氷传复防败驾之驷以冀万里之功非丨丨之隆将何以至此　宋书王休传常人偷安日甘一日实亦仰佩丨丨未能自已　魏书临淮王彧传丨丨人宅厯数有归　南岳夫人传今夕道君并降庆出分外光照幽谷荷戴丨丨不胜惶惧　温子升舜庙碑丨丨功髙民归徳盛　徐陵陈武帝即位诏式从丨丨俯协民心　庾信三月三日华林园马射赋序西郊不雨即动皇情东作未登弥廻丨丨　柳宗元为户部王叔文陈情表臣以庸微特久顾遇拔自卑品委以剧司夙夜兢惶唯思答效至诚至恳丨丨所知　谢观上阳宫望幸赋蔼臣心以西望希丨丨之东　顔延之诏宴西池诗大哉人文至矣丨丨　储光羲晩次东亭献郑州宋使君诗丨丨择循良惟贤降宠章】天保【诗丨丨定尔亦孔之固笺保安也天之安定女亦甚坚固　又小序鱼丽美万物盛多能备礼也文武以丨丨以上治内采薇以下治外始于忧勤终于逸乐故美万物盛多可以告于神明矣　史记周本纪武王至于周自夜不寐周公曰曷为不寐王曰我未定丨丨何暇寐　魏书髙闾传移风革俗丨丨载定　庾信哀江南赋嗟丨丨之未定见殷忧之方始　李濯广达楼赋圣人定丨丨据皇图法乾坤之正位当河洛而建都　王维三月三日勤政楼侍宴诗丨丨无为徳人欢不战功】
　　天胙【晋语公子如楚令尹子玉曰请杀晋公子弗杀而反晋国必惧楚师王曰不可楚师之惧我不修也我之不徳杀之何为丨之丨楚谁能惧之楚不可胙冀州之土其无令君乎且晋公子敏而有文约而不謟三材傅之丨丨之矣天之所兴谁能御之　法言或问秦楚既为天典命矣秦缢灞上楚分江西兴废何速也曰丨丨光徳而陨明忒　刘攽鸿庆宫三圣殿赋丨丨吉土曰惟商丘】
　　天兴【晋语见上　又唐书孔纬传赐丨丨良田善和里第各一区兼京畿营田使　金史地理志凤翔旧名丨丨县大定十九年更　困学纪闻扶风雍县今析为岐山丨丨两县　又玉海宋祥符九年命丁谓修景灵宫南开三门二重正殿曰丨丨】
　　天助【易系辞丨之所丨者顺也人之所助者信也　诗无贰无虞上帝临汝疏言民从丨丨徃必克也汉书刘向传此皆以和致和获丨丨也　吴志朱绩传绩与奋威将军诸葛融书曰昶逺来疲困马无所食力屈而走此丨丨也　淮南子赵简子死未葬中牟入齐已葬五日襄子起兵攻围之未合而城自坏者十丈襄子击金而退之军吏谏曰君诛中牟之罪而城自壊是丨丨我何故去之襄子曰吾闻之叔向曰君子不乗人于利不廹人于险使之治城城治而后攻之中牟闻其义乃请降　王安石论本朝百年无事疏天下无事过于百年虽曰人事亦丨丨也　苏轼贺河平表方其决也本吏失其防而非天意及其复也盖丨丨有徳而非人功　曹组艮岳赋水浮陆走丨丨神相】
　　天奬【任昉奉勅示七夕诗啓谨辄牵率庸陋式训丨丨拙速虽效蚩鄙已彰　李峤上雍州髙长史书或奏昌言伏丹墀而心啓或廻丨丨立紫枢而目逸　李质艮岳赋迄成功于九仞说见知于丨丨　崔璞蒙恩除替将还京洛诗共理乖丨丨分忧值岁饥】
　　天随【宋史乐志星拱丨丨只严册寳还御慈宁增光舜道　庄子故君子茍能无觧其五藏无擢其聪明尸居而龙见渊黙而雷声神动而丨丨从容无为而万物炊累焉吾又何暇治天下哉　国史补赵璧曰吾之于五也始则心驱之中则神遇之终则丨丨之　又唐书隐逸传陆或号丨丨子　髙啓寄题内弟周思敬野人诗野人何处是幽栖闻在丨丨旧宅西】
　　天申【诗保右命之自丨丨之　明一统志丨丨宫在常州府宜兴县张公洞前】
　　天倡【越絶书谨司八谷初见半于人者籴平熟无灾害故丨丨而见符地应而见瑞】
　　天若【书酒诰兹亦惟丨丨元徳永不忘在王家传言此非但正事之臣亦惟天顺其大徳而佑之长不见忘在王家　又召诰相古先民有夏天廸从子保面稽丨丨传夏禹能敬徳天道从而子安之禹亦面考天心而顺之　又无逸无皇曰今日耽乐乃非民攸训非丨攸丨时人丕则有愆传夫耽乐者乃非所以教民非所以顺天是人则大有过矣】
　　天导【元史五行志宪宗讨八蛮于寛田吉思海防大风吹海水尽涸济师大防宪宗以为丨丨我也】天衍【宋书符瑞志于皇圣辟承物纪逺明两辰丽昌辉丨丨】
　　天益【旧唐书礼仪志明皇制纪太山铭曰自满者人损自谦者丨丨　道徳指归论丨之所丨不敢夺也】天吹【赵嘏华清宫和杜舎人诗月锁千门静丨丨一笛凉】
　　天扶【杜牧华清宫诗鼎重山难转丨丨业更昌】
　　天右【诗我将我享维羊维牛维丨其丨之笺右亦作佑】
　　天昌【宋书孝武帝纪周王骥迹寔穷四溟汉帝鸾轸夙徧五岳是皆所以上对幽灵下理民土自丨丨替驭临宫创图礼代天郁世贸兴毁　陶安孔庙赋丨丨文运地献灵基奠素王之奥居辟清庙之规】天赏【管子何以知王之信明信圣也曰慎使能而善听信之使能之谓明听信之谓圣信明圣君皆受丨丨】
　　天辅【汉书孔光传书曰天既付命正厥徳言正徳防顺天也又曰天棐谌辞言有诚道丨丨之也明承顺天道在于崇徳博施加精致诚孳孳而已　宋史艺文志黄帝丨丨经一卷】
　　天嘉【宋书符瑞志丨丨明懿民乐薰风】
　　天奉【左传原轸曰秦违蹇叔而以贪勤民丨丨我也又晋侯将伐齐使来乞师臧石帅师防之取廪丘军吏令缮将进莱章曰君卑政暴徃岁克敌今又胜都丨丨多矣又焉能进是躗言也役将班矣晋师乃还】天幸【战国策日者齐不胜于晋下此非兵之过齐不幸而燕有丨丨也今燕又攻阳城及狸是以丨丨自为功也　史记穰侯传夫战胜暴子割八县此非兵力之精也又非计之工也丨丨为多矣今又走芒卯入北宅以攻大梁是以丨丨自为常也　又郭觧传觧少时隂贼慨不快意身所杀甚众以躯借交报仇藏命作奸剽攻不休及铸钱掘冢固不可胜数适有丨丨窘急常得脱　汉书霍去病传去病所将常选然亦敢深入常与壮骑先其大军军亦有丨丨未尝困絶也　宋史宋琪传被病令其子贻序秉笔授辞作多幸老民叙大抵谓洪范五福人所难全而已兼有之实丨丨也　淮南子尹需学御三年而无得焉私自苦痛常寝想之中夜梦受秋驾于师明日徃朝师望之谓之曰吾非爱道于子也恐子不可予也今日教子以秋驾尹需反走北面再拜曰臣有丨丨今夕固梦受之　王维老将行卫青不败由丨丨李广无功缘数竒】
　　天假【左传楚子入居于申使申叔去谷使子玉去宋曰无从晋师晋侯在外十九年矣而果得晋国险阻艰难备尝之矣民之情伪尽知之矣丨丨之年而除其害天之所置其可废乎　北史魏清河王怿传怿幼而敏慧美姿貌孝文爱之彭城王勰甚器异之并曰此儿风神外伟黄中内润若丨丨之年继二南矣　唐书韩防瓌传防瓌既失兵不知所图有客刘南金说曰邠有留甲可以立功殆丨丨也防瓌悟诱旧部兵八百驰入邠　庾信周上柱国齐王宪神道碑铭公之挺生实惟丨丨】
　　天借【李白游秋浦白笴陂诗丨丨一明月飞来碧云端章碣春日经湖上友人别业诗丨丨烟霞装岛屿春铺锦绣作汀洲　郑谷春草碧色诗丨丨新晴色云饶落日春　陈造出郭诗几日隂寒风用壮今朝霁色丨所丨】
　　天从【书泰誓天矜于民民之所欲丨必丨之　柳宗元为崔中丞请朝觐表人欲丨丨于兹未验下情上达终冀不诬　李商隐人欲诗人欲丨丨竟不疑莫言员盖便无私】
　　天允【梁简文帝自觧表愿归之谒不逮宸矜民请之书遽降丨丨】
　　天许【章孝标蜀中上王尚书诗梓桐花幕碧云浮丨丨文星寄上头】
　　天诱【左传丨丨其衷成王陨命穆公是以不克逞志于我】
　　天赦【宋史富弼传母韩有娠梦旌旗鹤鴈降其庭云有丨丨已而生弼　又苗训传见天官下　李益大礼毕皇帝御丹凤门改元建中大赦诗灵鸡鼓舞承丨丨髙翔百尺垂朱幡】
　　天遣【杜甫送翰林张司马南海勒碑诗不知沧海上丨丨几时囘　韩驹次韵留别南公诗丨丨吾曹与世疎那将穷技学黔驴】
　　天贷【文同李太尉诗基兹被沈酷燮免乃丨丨　按谓李固子李燮】
　　天救【左传防于扈谋纳公也范献子取货于季孙谓司城子梁与北宫贞子曰季孙未知其罪而君伐之君又弗克而自出也夫岂无备而能出君乎季氏之复丨丨之也　说苑君子居于是国不崇仁义不尊贤臣未必亡也然一旦有非常之变车驰人走指而祸至乃干喉焦唇仰天而叹庶几焉丨其丨之不亦难乎】天感【齐书扶南国传其上书曰吉祥利世间感摄于羣生所以其然者丨丨化缘明　唐书独孤及传下哀痛之诏去天下疾苦废无用之官罢不急之费禁止暴兵节用爱人兢兢干干以徼福于上下必能使丨丨神应反妖灾为和气矣　寳椟记孔子生有二神女擎香露于空中而来沐浴征在太常下奏钧天乐列于房空有声云丨丨生圣子故降和灵乐　史近斋宫芝赋足表丨丨与地生或扬臣和而君唱　又泉志丨丨钱文曰丨丨元寳大小二品字画遒劲顷岁获此寻逸之大小轻重莫详】
　　天报【说苑为善者丨丨以徳为不善者丨丨以祸】
　　天定【史记伍子胥传人众者胜天丨丨亦能胜人　宋史艺文志丨丨盘古局一卷　李东阳对鸥阁赋数虽丨丨业乃人为】
　　天兆【魏志髙堂隆传臣观黄初之际丨丨其戒异类之鸟育长燕巢口爪胷赤此魏室之大异也】天示【晋书戴洋传亮令毛寳屯邾城洋言于亮曰昨朝大雾晏风当有怨贼报仇攻围诸侯城宜逺侦逻寳问当在何时答曰五十日内其夕又曰九月建戌朱雀飞惊征军还归乗戴火光丨丨有信灾发东房叶落归本虑有后患】
　　天验【宋书厯志至于中星见伏记籍每以审时者盖以厯数难详而丨丨易显各据一代所合以为简易之政也　唐书厯志李业兴甄鸾等欲求丨丨辄加减月分迁革不已朓朒相戾又未知昏明之限与定朔故也】
　　天占【吴语吴王夫差还自黄池息民不戒越大夫种乃倡谋曰吾谓吴王将遂渉吾地今罢师而不戒以忘我我不可以怠也日臣尝卜于天今吴民既罢而大荒洊饥市无赤米而囷鹿空虚其民必移就蒲蠃于东海之滨丨丨既兆人事又见我蔑卜筮矣】
