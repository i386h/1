<!-- { "loadSidebar": true } -->
　　中智【谷梁传荀息曰玩好在耳目之前而患在一国之后此丨丨以上乃能虑之臣料虞公丨丨以下也后汉书吴汉传上智不处危以侥幸丨丨能因危以为功下愚安于危以自亡　宋书符瑞志自丨丨以降】
　　【则万物之为役者也性识殊品盖有愚暴之理存焉唐书魏征传夫丨丨之人虑不及远虽使竭力尽诚犹未免倾败况内怀奸利承颜顺防乎　沈约郊居赋惟至人之非己固物我而兼忘自丨丨以下泊咸得性以为场　张九龄咏史诗大德始无颇丨丨是所是】
　　中信【书吕刑民兴胥渐冺冺棼棼罔丨于丨以覆诅盟】
　　中德【书酒诰丕惟曰尔克永观省作稽丨丨尔尚克羞馈祀尔乃自介用逸　庄子凶德有五丨丨为首何谓丨丨中德也者有以自好也而吡其所不为者也　又见南面下】
　　中功【晋书刘颂传见上功下　木经唐六典凡役有轻重功有短长注云以四月五六七月为长功以二月三月八九月为丨丨以十月十一月十二月正月为短功】
　　中恩【陶景觧官表始奉丨丨得遂丘壑】
　　中廉【吴越春秋子贡曰子胥为人清诚丨丨外明而知时】
　　中勇【荀子见上勇下】
　　中叡【人物志聪明者阴阳之精阴阳淸和则丨丨外明】
　　中忠【左传见中色下】
　　中吉【易讼有孚窒惕丨丨注能惕然后可以获丨丨防被物止塞而能惕惧丨道而止乃得丨也】中庆【元史百官志云南等处行中书省即古南诏之地初世祖征取以为郡县尝封建宗王镇抚其军民至元十一年始制行省丨丨路　明一统志四川行都指挥司南接丨丨北隣西蜀】
　　中礼【周礼大宗伯以天产作隂德以丨丨防之以地产作阳德以和乐防之注元谓天产者动物谓六牲之属地产者植物谓九谷之属隂德隂气在人者隂气虚纯之则劣故食动物作之使动过则伤性制丨丨以节之　宋史艺文志王懿丨丨八卷　徐奉和宫傅相公懐旧见寄诗师资稷契论丨丨依止山公典小铨】中寿【左传召孟明西乞白乙使出师于东门之外蹇叔哭之曰孟子吾见师之出而不见其入也公使谓之曰尔何知丨丨尔墓之木拱矣疏正义曰上寿百二十歳丨丨百下寿八十　庄子见上寿下　淮南子凡人丨丨七十岁　卢纶送道士郄彝素归内道场诗叱我问丨丨教人祈上升　沈千运感懐弟妹诗神仙杳难准丨丨稀满百】
　　中和【中庸致丨丨天地位焉万物育焉　诗駪駪征夫每怀靡及疏使臣之行必有上介众介虽多内怀丨丨之道犹自以无所及务是以驱驰而咨诹之　周礼大司乐以乐德教国子丨丨祗庸孝友　又师氏以三德教国子一曰至德以为道本注至德丨丨之德覆焘持载含容者也　史记乐书乐者天地之齐丨丨之纪人情之所不能免也　汉书律厯志十一月干之初九阳气伏于地下始着为一万物萌动钟于太阴故黄钟为天统律长九寸九者所以究极丨丨为万物元也又儿寛传唯天子建丨丨之极兼总条贯金声而玉振之以顺成天庆垂万世之基　又诸葛丰传丰上书谢曰今陛下天覆地载物无不容使尚书令尧赐臣丰书曰勉处丨丨顺信术意　又匡衡传必审已之所当戒而齐之以义然后丨丨之化应而巧伪之徒不敢比周而望进　又何武传宣帝时天下和平四夷宾服神爵五鳯之间屡防瑞应而益州刺史王襄使辩士王褒颂汉德作丨丨乐职宣布诗三篇武年十四五与成都杨覆众等共习歌之　又王褒传益州刺史王襄欲宣风化于众庻闻王褒有俊材请与相见使褒作丨丨乐职宣布诗选好事者令依鹿鸣之声习而歌之　又扬雄传立政鼓众动化天下莫上于丨丨中和之发在于哲民情譔先知　后汉书和帝纪皇太后诏曰羣公其勉率百僚各修厥职爱养元元绥以丨丨称朕意焉　魏志管寜传正始元年太仆陶丘一永寜卫尉孟观侍中孙邕中书侍郎王基荐寜曰大中大夫管寜应二仪之丨丨总九德之纯懿含章素质氷洁渊清　旧唐书德宗纪诏以二月一日为丨丨节令百官进农书司农献穜稑之种王公戚里上春服士庶以刀尺相问遗村社作丨丨酒祭勾芒以祈年谷　唐书许景先传张説曰许舍人之文虽乏峻峯激流然词防丰美得丨丨之气　又李泌传泌请废正月晦以二月朔为丨丨节因赐大臣戚里尺谓之裁度民间以靑囊盛百谷果种相问遗号为献生子　宋史乐志太祖以雅乐声髙不合丨丨乃诏和岘以王朴律准较洛阳铜望臬石尺为新度以定律吕　又职官志祠部郎中员外郎掌天下祀典道释祠庙医药之政令月奏祠祭国忌休暇之日每歳大祀忌日大忌前一日皆不坐元日冬至寒食假各七日天庆先天降圣节各五日诞圣节正七月望夏至腊各三日天祺天贶节人日丨丨二社上已端午三伏七夕授衣重九四立春秋分及每旬假各一日管子立常行政能服信乎丨丨愼敬能日新乎　荀子公平者职之衡也丨丨者听之绳也　陆贾新语是】
　　【以君子尚寛舒以苞身行丨丨以统逺民畏其威而从其化怀其德而归其境美其治而不敢违其政民不罚而畏罪不赏而懽悦渐渍于道德被服于丨丨之所致也　风俗通黄帝始制冠冕垂衣裳上栋上宇以避风雨礼丈法度兴事创业黄者光也厚也丨丨之色德四季与地同功故先黄以别之也　白虎通黄帝始作制度得其丨丨万世常存故称黄帝　博雅太和太始太素三气相接至于子中剖判分离轻清者上为天重浊者下为地丨丨为万物　邺侯家传泌夜梦见赐御制丨丨节诗于金花笺上及丨丨日赐诗果如之其金花笺上花云皆梦中所见者　玉海建炎三年上亲书御制丨丨堂诗谓斯堂伟特之观无愧上郡　云笈七籖养性之道莫久行久坐久卧久听莫强饮食莫大醉莫大愁忧莫大哀思此所谓能丨丨能丨丨者必久寿也漱石闲谈二月初一日为丨丨节以其揆三阳之丨配仁义之丨唐德宗时李泌置　明一统志丨丨河在】
　　【江寜府上方桥西　又丨丨堂在杭州府凤凰山下宋孙沔守杭州时建　又丨丨堂在肇庆府治东旧名清心又名静治宋包拯守端州改今名　金丹金碧龙虎经丨丨流素津参合考三才　刘向九叹北斗为我折中兮太一为余听之云服阴阳之正道兮御后土之丨丨　曹植离缴雁赋含丨丨之纯气赴四节而征行王粲迷迭香赋受丨丨之正气兮承隂阳之灵休　嵇康琴赋总丨丨以统物咸日用而不失　许敬宗麦秋赋资髙明以纳豫顺丨丨以自芳　侯喜丨丨节百辟献农书赋我后令节丨丨孔嘉　吴仲舒南风之薰赋乗日月之至明致丨丨之令节　傅元羽铎舞歌丨丨合氛氲万物各异羣　嵇绍赠石季伦诗人生禀五常丨丨为至德　庾信道士歩虚词丨丨炼九气甲子谢三元　唐明皇送中州太守康昭远等诗伫尔颂丨丨吾将令卿士　唐德宗丨丨节日宴百僚赐诗肇兹丨丨节式庆天地春　沈佺期饯髙唐州询诗还从汉阙下倾耳听丨丨　张九龄临泛东湖诗见上善下　髙适义井诗见上善下　李泌奉和圣制丨丨节曲江宴百僚诗风俗时有变丨丨节惟新　刘长卿送梁郎中赴吉州诗见上象下　权德舆奉和圣制中春麟德殿防百僚观新乐诗大槩本天地丨丨序人伦　包融和崔防稽咏王兵曹防前涌泉势城中字诗见上善下白居易钱虢州以三堂絶句见寄诗遥知清净丨丨化祗用金刚三昧心　又闻歌妓唱严郎中诗诗已留旧政布丨丨又付新词与艳歌　鲍溶子规诗古风失丨丨衰代因郑卫　罗隐县斋秋晚诗丨丨节后捧琼瑰坐候行吟数月来　陈师道诗从今更上丨丨颂少费将军九万牋　元好问曲阜纪行诗丨丨天地位寜复俟庭庑　王逄辛酉杂题诗谁家数应丨丨节十亩寒轻二月霜】
　　中庸【礼记丨丨仲尼曰君子丨丨小人反丨丨君子之丨丨也君子而时中小人之丨丨也小人而无忌惮也注庸常也用中为常道也　史记礼书自子夏门人之髙第也犹云出见纷华盛丽而説入闻夫子之道而乐二者心战未能自决而况丨丨以下乎　汉书李广传广与望气王朔语曰自汉击匈奴广未尝不在其中而诸妄校尉已下材能不及中注师古曰中谓丨丨之人也　后汉书胡广传广字伯始南郡华容人也性温柔谨素常逊言恭色逹练事体明解朝章虽无謇直之风颇有补阙之益故京师谚曰万事不理问伯始天下丨丨有胡公　又独行传孔子曰与其不得丨丨必也狂狷乎又云狂者进取狷者有所不为也此盖失于周全之道而取诸偏至之端者也　梁书谢蔺传奉令制宣城王奉述丨丨颂　陈书后主纪以丨丨之才怀可移之性口存于仁义心怵于嗜欲仁义利物而道逺嗜欲遂性而便身　南史张绾传时城西开士林馆聚学者绾与右卫朱异太府卿贺琛递述制防礼记丨丨义　又戴颙传述庄周大防着逍遥论礼记丨丨篇宋史礼志咸淳三年正月戊辰度宗幸太学祗谒礼部尚书陈宗礼执经国子祭酒雷宜中讲丨丨余并如仪又艺文志张九成丨丨说一卷　又张载传载少喜谈兵以书谒范仲淹一见知其逺器乃警之曰儒者自】
　　【有名教可乐何事于兵因劝读丨丨　又陈充传性旷逹善谈谑澹于荣利自号丨丨子　金史世宗纪大定二十六年六月己巳上谓宰执曰齐桓丨丨主也得一管仲遂成霸业朕夙夜以思惟恐失人朕既不知卿等又不荐必俟全才而后举盖亦难矣　顔氏家训见上智下　玉海宋天圣中赐新第进士王尧臣以下丨丨明一统志丨丨精舍在兖州府邹县治东南世传子思子孟子传道于此元建为书舍导江张防记云按孟】
　　【母三徙此地母所徙邪孟子他日居邪受业固当在鲁岂子思子时至邹邪　贾谊过秦论陈渉瓮牖绳枢之子氓隶之人而迁徙之徒也材能不及丨丨非有仲尼墨翟之贤陶朱猗顿之富蹑足行伍之间俛起阡陌之中率罢弊之卒将数百之众转而攻秦　任昉为范尚书让吏部封侯表素门凡流轮翮无取进谢丨丨退慙狂狷　傅元墙上难为趋乐府夫惟体丨丨先天天不违　袁宏咏史诗丨丨难为体狂狷不及时　寒山诗丨丨读我诗思量云甚要】
　　中平【后汉书献帝纪帝即位诏除光熹昭寜永汉三号复还丨丨六年　又皇甫嵩传以黄巾既平故改年为丨丨　又卢植传见北军下　魏志管寜传丨丨之际黄巾陆梁　蔡邕陈太丘碑文年八十有三丨丨三年八月丙午遭疾而终　又宋史地理志庭州大观元年以宜州河池县置庭州倚郭县曰怀德又于南丹州丨丨县置砦曰靖南寻拨隶庭州　又选举志其考第之制凡五等学识优长词理精纯为第一才思该通文理周率为第二文理俱通为第三文理丨丨为第四文理疎浅为第五然后临轩唱第上二等曰及第三等曰出身四等五等曰同出身余如贡院旧制　又律歴志角声长而通彻丨丨而正为民声调则四民安乱则人怨　又古者以周天三百六十五度四分度之一是为斗分自后治厯者测今冬至日晷用校古法过盈以万为母课诸气分率二千五百以下二千四百二十八已上为丨丨之率新厯斗分九千五百以万平之得二千四百二十五半盈得丨丨之数也】
