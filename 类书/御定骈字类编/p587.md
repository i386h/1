<!-- { "loadSidebar": true } -->
　　禁苑【唐书地理志大明宫乃谓之西内神龙元年曰太极宫大明宫在丨丨东北西接宫城之东北隅长千八百歩广千八十歩曰东内　又顾少连传为东都留守表丨丨及汝闲田募耕以便民　白居易残春曲丨丨残莺三四声景迟风慢暮春情】
　　禁园【张谓玉清公主挽歌秋风何太早吹落丨丨花】
　　禁内【唐书李珏传遏密弛禁本为齐人钟鼓合飨不施丨丨】
　　禁中【晋书石勒载记召石季龙与其太子常侍严震等侍疾丨丨季龙矫命絶震及内外羣臣亲戚勒疾之増损莫有知者　周书宇文护传帝于丨丨见护常行家人之礼护谒太后太后必赐之坐帝立侍焉唐书髙宗则天皇后武氏传韩国出入丨丨一女国姝帝皆宠之　又儒学传元宗诏羣臣及府郡举通经】
　　【士而褚无量马怀素劝讲丨丨天子尊礼不敢尽臣之韩愈韦侍讲盛山十二诗序于时应而和者凡十人及此年韦侯为中书舍人侍讲六经丨丨和者通州元司马为宰相洋州许使君为京兆忠州白使君为中书舍人李使君为諌议大夫黔府严中丞为秘书监温司马为起居舍人皆集阙下】
　　禁月【白居易酬刘主簿诗见宫花下】
　　禁君【云笈七签太一上元丨丨曰太一上元君者万仙之司主方岳真气也】
　　禁近【唐书杜元颖传审权清重寡言性长厚居翰林最久终不漏丨丨语　又独孤郁传以疾辞丨丨徙秘书少监屏居鄠】
　　禁密【魏书杨津传津以身在丨丨不外交游至于宗族姻表罕相袛候】
　　禁奥【唐书桓彦范传道路籍籍皆云胡僧慧范托浮屠法诡惑后妃出入丨丨渎挠朝政陛下尝轻骑微服数幸其居上下污漫君臣亏替】
　　禁林【沈佺期白莲花亭侍宴应制诗九日陪天仗三秋幸丨丨　马怀素奉和圣制春日幸望春宫应制诗揺风细栁萦驰道映日轻花出丨丨王涯思君恩诗鸡鸣天汉晓莺语丨丨春】
　　禁花【曹唐汉武帝于宫中宴西王母诗见宫树下】
　　禁筦【唐书苏颋传迁给事中修文馆学士拜中书舍人时瓌同中书门下三品父子同在丨丨朝廷荣之】禁帑【唐书李绛传拜河中节度使防廸简以帑廥匮竭稍简罢士之疲老者人情不安廸简亦危绛请斥丨丨绢十万以济事机】
　　禁门【王涯宫词丨丨烟起紫沉沉楼阁当中复道深姚合答孟侍御早朝见寄诗见宫树下　张祜赠内人诗丨丨宫树月痕过媚眼唯看宿燕窠】
　　禁扉【郑畋五月一日紫宸候对诗丨丨犹鏁钥宫妓已妆梳】
　　禁漏【贾岛灵准上人院诗丨丨来遥夜山泉落近邻】
　　禁军【唐书兵志所谓天子丨丨者南北衙兵也南衙诸卫兵是也北衙丨丨也　又韦昭度传李昌符乱兴仓卒昭度质家族于丨丨誓共讨贼士感动乃平昌符　宋史兵志宋之兵制大槩有三天子之卫兵以守京师备征戍曰丨丨诸州之鎭兵以分给役使曰厢军选于户籍或应募使之团给训练以为在所防守则曰乡兵　张方平论国计疏臣前在三司勘防庆厯五年丨丨之数比景祐以前増置八百六十余指挥四十余万人】
　　禁兵【唐书百官志左右羽林卫大将军掌统北衙丨丨又兵志段秀实见丨丨寡弱上疏曰丨丨不精其数削少后有猝故何以待之　又姚崇传元宗在东宫太平公主干政宋王成器等分典闲廏丨丨崇与宋璟建请主就东都出诸王为刺史以壹人心　宋史兵志丨丨者天子之卫兵也殿前之卫二司总之其最亲近扈从者号诸班直其次总于御前忠佐军头司皇城骐骥院皆以守京师备征伐其在外者非屯驻屯泊则就粮军也　王筠廵城诗阁道趋文昌丨丨连武库宋之问扈从登封诗道开行殿钩陈列丨丨】禁旅【魏书京兆王黎孙□传雍从肃宗朝太后乃进言曰臣不虑天下诸贼唯虑元义何者义总握丨丨兵皆属之父率百万之众虎视京西弟为都督总三齐之众元义无心则已若其有心圣朝将何以抗义　唐书姜公辅传帝知羣臣多劝泚奉迎乘舆者乃诏诸道兵距城一舍止公辅曰王者不严羽卫无以重威灵今丨丨单寡而士马处外为陛下危之　韦应物观早朝诗丨丨下成列炉香起冲天】
　　禁戎【魏书于忠传自大明利见之始百官总已之初臣复得猥摄丨丨缉寜内外斯诚社稷之灵兆民之福臣何力之有焉】
　　禁甲【唐书宪宗皇后郭氏传后尝幸骊山登览裴回诏景王督丨丨从帝自到昭应奉迎留帐饮数日还】禁枪【王建和胡将军寓直诗见宫鸦下】
　　禁卫【周书晋荡公护传见宫阙下　唐书房元龄传为中国患无如突厥而大小可汗相次束手弛辫握刃分典丨丨延陀铁勒按置州县髙昌吐浑偏师扫除】
　　禁钟【韦应物送汾城王主簿诗见宫树下　白居易中书夜直梦忠州诗丨丨惊晓觉唯不上东楼　髙蟾华清宫诗见宫树下】
　　禁膳【唐书刘晏传时大兵后京师米斗千钱丨丨不兼时甸农挼穗以输】
　　禁御【唐书陆贽传视户口丰耗以稽抚字视垦田赢缩以稽本末视赋役薄厚以稽廉冒视桉籍烦简以稽聼断视囚繋盈虚以稽决滞视奸盗有无以稽丨丨视选举众寡以稽风化视学校兴废以稽敎导　源乾曜奉和圣制送张説上集贤学士赐宴诗熏风清丨丨文殿述皇明】
　　禁要【晋书石载记勒文武旧臣皆补左右丞相闲任季龙府寮旧妮悉署台省丨丨　魏书宣武灵皇后胡氏传李神轨徐纥并见亲侍一二年中位总丨丨手握王爵轻重在心　又于忠传歴任丨丨诚节皎然宜褒山河以安厥望　唐书郑綮传迁给事中杜徽任中书舍人綮以其兄让能辅政不宜处丨丨上还制书不报辄移病去】
　　禁清【张祐华清宫和杜舍人诗丨丨余凤吹池冷映龙光】
　　阙
　　阙廷【通作庭史记秦始皇本纪二世使使令将闾曰公子不臣罪当死吏法致焉将闾曰丨丨之礼吾未尝敢不从宾赞也廊庙之位吾未尝敢失节也受命应对吾未尝敢失辞也何谓不臣　后汉书王符传善人君子被侵怨而能至丨丨自明者万无数人数人之中得省问者百不过一既对尚书而空遣去者复什六七矣　宋书乐志行行将日暮何时还丨丨　又大且渠蒙逊传次弟无讳克绍遗业保据方隅外结邻国内辑民庶系心丨丨践修贡职宜加朝命以褒笃勲　鼠璞世之去朝廷为去国用孔子去父母国出处然今与列国时不同春秋之世去鲁之齐去秦之晋可言去国既天下一家非能北走胡南走越虽辞荣丨丨退藏岩谷何地非王土也　谢庄黄门侍郎刘琨之诔过建春兮背丨丨歴承明兮去城辇　徐陵为陈武帝与岭南酋豪书侯瑱跋扈江川公私阻絶即平北贼仍事南征肉袒面缚归首丨丨即为申闻优其礼秩台仪不贬位遇兼常　班固东都赋宫室光明丨丨神丽　杜甫陪王汉州留杜绵州泛房公西湖诗丨丨分未到舟楫有光辉　严巨川诗残雪初晴后鸣珂奉丨丨】
　　阙观【齐书五行志人君疑惑弃法律不诛谗邪则谗口行内闲骨肉外疎忠臣至杀世子逐功臣以妾为妻则火失其性上灾宗庙下灾府榭内熯本朝外熯丨丨虽兴师众不能救也】
　　阙门【谷梁传礼送女父不下堂母不出祭门诸母兄弟不出丨丨注祭门庙门也丨丨两观也在祭门之外　史记鲁世家焬公筑茅丨丨　宋书刘敬宣传丨丨之外非所宜豫苟其有心不觉披尽　云笈七签虎贲神二人为力士在丨丨延年益夀为龄下侍眞人】
　　阙位【宋史礼志政和新仪押宴官以下及释褐贡士班首初入门正安之乐作至庭中望丨丨立乐止预宴官就位再拜讫押宴官西向立中使宣曰有敕在位者皆再拜讫中使宣曰赐卿等闻喜宴在位者皆再拜】阙名【宋书符瑞志春秋谶曰代汉者当涂髙也汉有周舒者善内学人或问之舒曰当涂髙者魏也舒既没谯周又问术士杜琼曰周徴君以为当涂髙魏也其义何在琼曰魏丨丨也当涂而髙圣人以类言耳】阙下【史记封禅书新垣平使人持玉杯上书丨丨献之平言上曰丨丨有宝玉气来者已视之果有献玉杯者刻曰人主延夀　汉书邹阳传今欲使天下寥廓之士笼于威重之权胁于位埶之贵回面汚行以事謟防之士而求亲近于左右则士有伏死堀穴岩薮之中耳安有尽忠信而趋丨丨者哉　后汉书南蛮传昔髙辛氏有犬戎之寇帝患其侵暴而征伐不克乃访募天下有能得犬戎之将吴将军首者购黄金千镒邑万家又妻以少女时帝有畜狗其毛五采名曰槃瓠下令之后槃瓠遂衔人头造丨丨羣臣怪而诊之乃吴将军首也　晋书宣帝纪天子谒髙平陵爽兄弟皆从是日太白袭月帝于是奏永寜太后废爽兄弟时景弟为中护军将屯兵司马门帝列阵丨丨经爽门爽帐下督严世上楼引弩将射帝孙谦止之曰事未可知三注三止皆引其肘不得发　唐书李珏传性寡欲早丧妻不置妾侍门无餽饷淮南之人德之珏已殁叩丨丨愿立碑刻其遗爱云　又舒元舆传太和五年献文丨丨不得报上书自言马周张嘉贞代人作奏起逆旅卒为名臣今臣备位于朝自陈文章凡五晦朔不一报窃自谓才不后周嘉贞而无因人又不露所緼是终无振发时也论衡麒麟须献乃逹丨丨　韩愈争臣论庶岩穴之士闻而慕之束带结髪愿进于丨丨而伸其辞説致吾君于尧舜熙鸿号于无穷也　班固诗上书诣丨丨思古歌鸡鸣　王融诗闺中屏铅黛丨丨挂簪缨　张九龄诗仲尼在川上子牟存丨丨　王维诗芙蓉丨丨防千官紫禁朱樱出上防　包何丨丨芙蓉诗见殿前下戴叔伦长沙送梁副端归京诗奏书归丨丨祖帐出湘东　刘禹锡许给事见示哭刘尚书诗因命同作诗乞身来丨丨赐告卧漳滨　元稹诗苍龙丨丨陪骢马　白居易诗恩深丨丨遂髙情】
　　阙间【宋书符瑞志文王之妃曰太姒梦商庭生棘太子发植梓树于丨丨化为松柏棫柞以告文王文王币告羣臣与发并拜告梦】
　　阙旗【史记天官书阵云如立垣杼云类杼轴云抟两端兑杓云如绳居前亘天其半半天其蛪者类丨丨故钩云句曲】
　　阙塞【明一统志丨丨山在河南府城西南三十里左传晋赵鞅纳王使女寛守丨丨即此】
　　阙甃【庄子公子牟曰子独不闻夫塪井之鼃乎谓东海之鼈曰吾乐与吾跳梁乎井干之上入休乎丨丨之崖赴水则接腋持颐蹶泥则没足灭跗还虷蟹与科斗莫吾能若也】
　　阙里【后汉书明帝纪注孔子宅在今兖州曲阜县故鲁城中归德门内丨丨之中背洙面泗矍相圃之东北也　又鲍永传永为鲁郡太守孔子丨丨无故荆棘自除从讲堂至于里门永异之谓府丞及鲁令曰方今危急而丨丨自开斯岂夫子欲令太守行礼助吾诛无道耶　宋书文帝纪丨丨往经寇乱黉校残毁并下鲁郡修复学舍采召生徒昔之贤哲及一介之善犹或卫其丘垄禁其刍牧况尼父德表生民功被百代而坟茔荒芜荆棘弗翦可蠲墓侧数户以掌洒扫　南史刘绘传出为南京相郡人有姓赖所居名秽里刺谒绘绘戏嘲之曰君有何秽而居秽里此人应声曰未审孔丘何阙而居丨丨绘黙然不答叹其辨速　旧唐书孔颖逹传道光列第风传丨丨　明一统志丨丨在鲁城内即孔子所居之里　庾信文紫微悬映如传丨丨之书青鸟遥飞似送层城之璧　皮日休诗五星合其曜白日下丨丨】
　　阙党【论语丨丨童子将命】
　　阙疑【论语多闻丨丨愼言其余则寡尤】
　　阙殆【论语多见丨丨愼行其余则寡悔】
