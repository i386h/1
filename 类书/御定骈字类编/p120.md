<!-- { "loadSidebar": true } -->
　　露台【史记文帝纪尝欲作丨丨召匠计之直百金上曰百金中民十家之产吾奉先帝宫室常恐羞之何以台为　后汉书翟酺传文帝爱百金于丨丨饰帷帐于皁囊唐书五行志垂拱二年九月己巳雍州新丰县丨丨乡大风震电有山涌出髙二十文有池周三百亩池中有龙凤之形米麦之异武后以为休应名曰庆山　宋史礼志咸平三年五月幸金眀池观水戏移幸琼林苑登丨丨钧容直奏乐台下百戏竞集从臣皆醉后赵録石勒传勒如邺议营新宫廷尉续咸諌曰臣闻唐虞之治采椽茆茨土阶三尺美彰于诗书汉文惜百金不营丨丨称之扵千古殆夏商之琼台瑶陛楚章华秦阿房资财内竭华夷外叛勒诏曰且勅停作以申吾直臣之气　王棨白雪楼赋掩丨丨之髙峙轶烟阁之孤标　沈佺期七夕曝衣篇汉文冝惜丨丨费晋武须焚前殿裘　王维和太常韦主簿温汤寓目诗汉主离宫接丨丨秦川一半夕阳开　刘禹锡和仆射牛相公见示长句诗唯应加筑丨丨上賸见终南云外峯　王逢秋词香静天街散玉珂丨丨风殿夜如何　赵雍七夕诗初月纤纎照丨丨枉将果闹婴孩】露盘【水经注大河故渎又东迳艾亭城南又东北迳平晋城南金城中有浮图五层上有金丨丨题云赵建武八年比释道龙和上竺浮图澄树徳劝化兴立神庙浮图已壊丨丨尚存　曹植承丨丨颂固若丨丨长存永贵贾登上阳宫赋沓云搆而承天擎丨丨而洗日　刘宪闰九月九日幸总持寺登浮图应制诗城端刹柱见云表丨丨新　吕温早朝诗宿雾开霞观晨光泛丨丨　元稹开元观酬吴侍御诗丨丨朝滴滴钩月夜纤纤　卢宗囘登长安慈恩寺塔诗东方晓日上翔鸾西转苍龙拂丨丨　姚合省直书事诗丨丨秋更出玉漏昼还清施肩吾早春残雪诗逺称栖松鹤髙宜防丨丨　李商隐隋宫守嵗诗遥望丨丨疑似月逺闻鼍鼓欲惊雷又和孙朴韦蟾孔雀诗见星斗下　温庭筠咏晓诗乱珠凝烛泪防红上丨丨　司空图歌者诗五云合是新声染镕作琼浆洒丨丨　王逢宫中行乐诗丨丨迎月早宫漏出花迟】
　　露寝【魏志管寜传注时有隐者焦先河东人也野火烧其庐先因丨丨遭冬雪大至先袒卧不移人以为死就视如故　周书武帝纪天和元年正月辛巳丨丨成幸之令羣臣赋古诗京邑耆老竝预防焉　女孝经昔楚荘王晏朝樊女进曰何罢朝之晚也王曰今与贤者言乐不觉日之晚也樊女曰敢问贤者谁欤曰虞丘子樊女曰虞丘子居相十年所荐者非其子孙则宗族昆弟未尝闻进贤而退不肖可谓贤哉王以告之虞丘子不知所为乃避舍丨丨使人迎孙叔敖而进之遂立为相説苑齐景公为丨丨之台成而不通焉柏常骞曰为台甚急台成君何爲不通焉公曰然枭昔者鸣其声无不为也吾恶之甚是以不通焉柏常骞曰臣请禳而去之】露寒【史记司马相如传蹷石阙歴封峦过鳷鹊望丨丨汉书扬雄传甘泉本因秦离宫既奢泰而武帝复増通天髙光迎风宫外近则洪厓旁皇储胥弩阹逺则石阙封峦鳷鹊丨丨棠棃师得游观屈奇瑰玮非木摩而不雕墙涂而不画周宣所考盘庚所迁夏卑宫室唐虞棌椽三等之制也　江淹灵丘竹赋或产鳷鹊之右或居丨丨之东　又李纲莲花赋见月晓下　李商隠正月崇让宅诗先知风起月含晕尚自丨丨花未开　黄滔木芙蓉诗须到丨丨方有态为经霜裛稍无香　罗隠大梁従事居汜水诗泉暖旧谙龙偃息丨丨初见鹤精神　皎然白云歌従龙合沓临清暑就日逶迤绕丨丨　赵孟頫秋夜曲蒲萄架空堕殷玉遥夜丨丨生体粟　又秋兴诗见风下】露香【宋史赵抃传日所为事入夜必衣冠丨丨以告于天不可告则不敢为也　眀一统志丨丨阁在寜国府治下临东池旧名凌虚宋绍兴中改今名　刘禹锡奉送家兄归王屋山隠居诗水浄苔莎色丨丨芝术苖　王贞白游仙诗见风绽下　陆游感旧逰诗丨丨风暖海棠开碧鸡坊中倘相遇　又夏日诗緑树丨丨莺独语画廊风恶燕双归】
　　露甘【李维贞经筵赋丨丨泉醴麟游凤鸣器车呈于岳麓朱草丰扵中庭】
　　露阶【元史乐志七年春二月奏以丙子观礼前期一日布绵蕝金帐殿前帝及皇后临观于丨丨礼文乐节悉无遗失　又侍仪使诣丞相前请进酒双引升殿前行乐工分左右引登歌者及舞童舞女以次升殿门外丨丨上】露榭【栁宗元行路难诗见风台下王逢夜坐诗见风阁下】
　　露墖【陆游梅市暮归三山诗横林丨丨远犹见暮霭笼山淡欲无】
　　露柱【金丹大要释氏以妙空不空为宗多喻之曰狐孙狗子丨丨刹竿黄花翠竹捧佛花草灯笼佛殿西江水赵州茶等类全无意义使人不可解悟学者思之不得议之不及遂云禅机因执为无流为顽空静坐入定出神而终莫悟不空之妙　陆游拄杖歌归来灯前夜欲半丨丨说法君应闻】
　　露掌【王训奉和同泰寺浮图诗悬盘同丨丨垂凤似飞禽　庾信奉和赵王西京路春旦诗风乌疑近日丨丨定髙云　卢照邻登乐游故墓诗中天擢丨丨匝地兮星徼　郑谷华山诗云对莲花落泉横丨丨飞李宗谔汉武诗建章宫阙郁岧嶤丨丨修茎倚泬寥】
　　露陌【张恊丨丨刀铭丨丨在服威灵逺振遵养时晦曜徳崇信】
　　露营【晋书顾荣传帝所幸郑贵嫔有疾以祈祷颇废万机荣上笺谏曰公冝丨丨野次星言夙驾伏轼怒蛙以募勇士悬胆于庭以表辛苦贵嫔未安药石实急祷祀之事诚复可脩岂有便塞叅佐白事断賔客问讯】露次【后汉书献帝纪兴平二年壬寅幸华隂丨丨道南晋书元帝纪西都不守帝出师丨丨躬擐甲胄移檄四方　唐书孔纬传帝避朱玫次陈仓惟黄门卫士数百扈乗舆诏拜纬御史大夫令趣百官至行在时羣臣丨丨盩厔为盗剽胁衣囊畧尽纬谒宰相欲有所论遘与裴澈怨田令孜不欲行辞不见纬召御史曰吾等身被恩谊不辞难今诏羣臣皆不至夫与人布衣防犹有缓急相防况于君乎　孙皓降文猥烦六军衡葢丨丨举国惊惶敢縁天朝光大谨委质请命】
　　露衣【孟郊题从叔述灵岩山壁诗丨丨凉且鲜云防髙复防】
　　露襟【丰坊十月十一日作孤灯未忍灭凄然对丨丨】
　　露褐【辍耕录王思善采绘法丨丨用粉入少土黄檀子合】
　　露舄【韩愈答张彻诗暄晨蹑丨丨暑夕眠风櫺】
　　露牀【史记优孟传楚荘王之时有所爱马衣以文绣置之华屋之下席以丨丨防以枣脯马病肥死使羣臣丧之欲以棺椁大夫礼葬之白居易时热少见客诗见风架下】
　　露钩【白居易想东游诗幕飏云飘槛帘褰月丨丨】
　　露帐【范成大积雨作寒诗婢喜蚊僵丨丨儿嗔蜗篆风櫺　萨都拉送管十班监宪除宣慰使诗丨丨旌旗天接水星营鼓角月连山】
　　露幌【刘永之题梦鹤轩图诗梁园才子兰台賔丨丨行春移画轮】
　　露簟【白居易前亭凉夜诗丨丨色似玉风幌影如波又池上夜景诗丨丨清莹迎夜滑风襟潇洒先秋凉　元稹解秋诗丨丨有微润清香时暗焚】
　　露钗【皮日休馆娃宫懐古诗见雨壊下】
　　露磬【朱湾听转法华经歌清泠丨丨有时动寂歴空堂宜夜深　马戴宿翠防寺诗鸟归丨丨静僧话石楼空　梅尧臣甘露寺诗川涛观海若丨丨入江濆】
　　露镬【王起烹小鲜赋同丨丨之□游束前箸而不扰】
　　露粉【韩愈新竹诗风枝未飘吹丨丨先涵泪　陈旅题熊云巢竹石图诗石上幽香飘丨丨檐间新緑袅风篁】露杖【白居易秋游原上诗丨丨卭竹冷风襟越蕉轻】
　　露架【宋无僧日观画蒲萄诗风窗秋疑蠧叶语丨丨夜忆虬柯垂】
　　露车【魏志董卓传注张璠汉纪曰帝以八月庚午为诸黄门所劫歩出谷门走至河上时帝年十四陈留王年九嵗兄弟独夜歩行欲还宫闇暝逐萤火而行数里得民家以丨丨载送辛未公卿以下与卓共迎帝北芒阪下晋书平原王干传秩奉布帛皆露积腐烂隂则出犊车而内丨丨或问其故对曰露者宜内也　又王尼传止有一子无居宅惟畜丨丨有牛一头每行辄使御之暮则共宿车上　魏书李昱传造丨丨以银为校具】露乗【晋书长沙王乂传河间王颙将诛冏传檄以乂为内主冏遣其将董艾袭乂乂将左右百余人手斫车幰丨丨驰赴宫闭诸门奉天子与冏相攻】
　　露舶【葛长庚词閤皁山前梧桐起风樯丨丨无穷意】
　　露索【李商隐令狐舍人说昨夜西掖翫月因戯赠诗丨丨秦宫井风汉殿筝　又汉书萧望之传大将军霍光秉政长史丙吉荐儒生王仲翁与望之等数人皆召见先是左将军上官桀与盖主谋杀光光既诛桀等后出入自备吏民当见者丨丨去刀兵两吏挟持望之独不肯听自引出阁曰不愿见吏牵持匈匈光闻之告吏勿持注师古曰索搜也露形体而搜也】
　　露网【王维送崔五太守诗长安廐吏来到门朱文丨丨动行轩　元稹含风夕诗丨丨褭风珠轻河泛遥碧】露带【郑元祐赠翰古清诗殒星着纸废属读风襟丨丨斜低昻】
　　露妆【王建春来曲青帝少女染桃花丨丨初出红犹湿】
　　露浆【神异经东南方有人焉周行天下身长七丈腹围如其长头戴鸡父魌头朱衣缟带以赤蛇绕额尾合于头不饮不食朝吞恶鬼三千暮吞三百此人以鬼为饭以丨为丨名曰尺郭一名食邪】
　　露醑【杨万里小蓬莱酌酒诗餐菊为粮丨为丨染雾作巾云作屦】
　　露味【黄庭坚诗兰房深九畹丨丨挹三危】
　　露犬【逸周书渠叟以防犬防犬者丨丨也能飞食虎豹博物志文马赤鬛身白似若黄金名古黄之乗复蓟之丨丨也　王融曲水诗序纨牛丨丨之翫乗黄兹白之驷】
　　露兽【陆防毛公坛诗四角镇丨丨三层差羽婴】
　　露禽【梁简文帝南郊颂序丨丨下聚望比翼之翺翔归飞时宿闻同心之夜响】
　　露鹤【赵孟頫修竹赋萧萧雨沐袅袅风披丨丨长啸秋蝉独嘶】
　　露鹄【张协七命味重九沸和兼芍药晨凫丨丨霜鵽黄雀】
　　露莺【苏舜钦升阳殿故址诗巧舞风燕翻妖歌丨丨啭】
　　露蝶【陆游露坐诗花枝栖丨丨帘罅度风萤】
　　露蝉【唐彦谦西眀寺威公盆池新稲诗为笑江南种稻时丨丨鸣后雨霏霏　杜荀鹤入关寄九华友人诗坐牀难稳丨丨新便作东西马上身　方干题睦州郡中千峯榭诗曵响丨丨穿树去斜行沙鸟向池来陆防小酌诗帘外疎桐见丨丨一壶聊醉嫩寒天】
　　露萤【陆防秋夕虹桥舟中偶赋诗丨丨合自成阵水鸟飞鸣如觅羣　又秋夜诗烟鸟宿沙际丨丨眀草根　又新秋诗见风蝉下】
　　露蝎【陆倕寄赠京邑僚友诗记室朋従暇丨丨附行商】
　　露木【齐书王融传见风荣下　贯休和杨使君游赤松山诗乳猨剧黠挂险树丨丨翠脆生诸峯】露树【髙唘睡觉诗风惊丨丨怯日出烟禽喜】
　　露林【盐铁论古者皮毛草蓐无茵席之加旃蒻之美及其后大夫士复荐草縁蒲平单莞庶人即草蓐索经单蔺蘧蒢而已今富者绣茵翟柔蒲子丨丨中者皮代旃阘坐平莞】
　　露本【任士林吉祥草赋方其根移丨丨盆壅春膏拟紫茎之逞瑞伉兰蕙扵亭臯】
　　露枝【魏书河间公志传髙祖谓邢峦曰此児竟可所谓王孙公子不镂自雕峦曰丨丨霜条故多劲节非鸾则凤其在本枝也　上官仪和山夜临秋诗滴沥丨丨响空蒙烟壑深】
　　露节【张九龄悲秋兰诗兰时独不偶丨丨渐无芳】
