<!-- { "loadSidebar": true } -->
　　盐籍【东观奏记毕諴本估客之子连升甲乙科杜琮为淮南节度使置幕中始落丨丨文学优赡遇事无滞在翰林上恩顾特异】
　　盐税【后汉书史弼传迁河东太守被一切诏书当举孝亷弼知多权贵请托乃豫勅防絶书属中常侍侯览果遣诸生赍书请之并求假丨丨积日不得通生乃说以他事谒弼而因达览书弼乃大怒曰太守忝荷重任当选士报国尔何人而伪诈无状命左右引出楚捶数百　宋史食货志提举河北丨丨司请令商贾贩盐于塲务输税以及等户保任给小引量道里为限即非官盐镇店听以便鬻之丨丨旧额五分者増为七分则丨丨盖已大行焉】
　　盐引【宋史食货志赵瞻制置以内藏钱二百万缗假三司遣市易吏行四路请置丨丨仍令秦凤水兴盐钞嵗以百八十万为额　元史世祖纪见盐司下　识小编我朝国赋所资于盐尤溥以近日计之嵗入余盐课税等银约一百万三千两有竒各边中丨丨价约五十六万七千两有竒其于全赋盖五之一云】盐钞【宋史职官志嵗以香茶丨丨募人入豆谷实边又食货志中书议陜西丨丨出多虚钞而盐益轻以钞折兊粮草有虚擡逼籴之患请用交子法使其数与见钱相当可济缓急　老学庵笔记东坡守杭法外刺配顔防父子御史论为不法累章不已苏公虽放罪而顔防者竟以朝旨放自便自是豪猾益甚以药涂丨丨而用】
　　盐课【宋史食货志周世宗榷河北盐犯辄处死世宗北伐父老遮道泣诉愿以丨丨均之两税而弛其禁许之】
　　盐纲【宋史食货志转运使沈立李肃之奏本路盐课缗钱嵗七十九万嘉祐三年才及五十三万而一嵗之内私贩坐罪者三千九十九人弊在官盐估髙故私贩不止而官课益亏请裁官估罢丨丨则盐善而估平】盐额【宋史食货志以丨丨论之淮东之数多于二浙五之一端平二年有防三路提举茶盐司各置主管文字一员专以兴复丨丨收买散盐为务嵗终尚书省课其殿最　元史食货志运司又言至元三十一年本司办丨丨二十五万引自后累增至三十有五万元统元年又增余盐三万引已经具呈防都省奏准住盐一万引外有二万引若依前勒令见户包煎实为难堪如并将余盐二万引住煎诚为便益】
　　盐数【宋史食货志皮公弼盐法酌前后两池所支丨丨嵗以三百三十万缗为额　元史食货志盐折草之法成宗大徳八年定其则例每年以河间盐令有司于五月预给京畿郡县之民至秋成各騐丨丨输草以给京师秣马之用】
　　盐估【唐书食货志包佶为汴东水陆运两税盐铁使许以漆器瑇瑁绫绮代丨价虽不可用者亦髙丨而售之广虚数以罔上亭户冒法私鬻不絶廵捕之卒遍于州县　宋史食货志天禧初尝以荆湖丨丨髙诏斤减三钱或二钱自后利人寖损请复旧估可嵗増缗钱四万许之】
　　盐直【唐书陆长源传董晋卒长源总留后事大言曰将士乆慢吾且以法治之众始惧军中请出帑帛为晋制服不许固请止给其直叔度希望又偿直以盐乃髙丨丨贱帛估人得盐二斤举军大怒】
　　盐赋【元史文宗纪至顺二年中书省臣言国家钱谷嵗入有额而所费浩繁是以不足天厯二年尝以丨丨十分之一折银纳之凡得银二千余锭今请以银易官帑钞本给与宿衞士卒】
　　盐利【宋史食货志禁商盐私入蜀置折博务于永兴凤翔听人入钱若蜀货易盐趋蜀中以售乆之东南盐池悉复禁榷兵民辇运不胜其苦州郡骚然所得丨丨不足以佐县官之急并边务诱人入中刍粟皆为虚估腾踊至数倍　白居易盐商妇乐府每年丨丨入官时少入官家多入私】
　　盐物【魏书卢昶传将恐王师固六里据湖冲南截淮浦势崩难测海利丨丨交阙常贡所虑在大有必争之心】
　　盐货【宋史李全传全以捕盗为名水陆数万径捣盐城戍将陈益楼强皆遁全入城据之知县陈遇逾城走公私丨丨皆没于全　燕翼诒谋録国初沿江置务收茶名曰榷货务给卖客旅如丨丨然人不以为便】盐本【宋史食货志防子初行止于两浙后通行于淮浙湖北京西除亭户丨丨用钱其路不通舟处上供等钱许尽输防子】
　　盐运【晋书杜预传拜度支尚书预乃奏立籍田兴常平仓定谷价较丨丨制课调内以利国外以救边者五十余条皆纳焉　宋史河渠志其运港止可捺堰不可置牐不惟濒海土性虚燥难以建置兼一日两潮通放丨丨不减数十百艘先后不齐比至通放尽絶势必昼夜啓而不闭则咸潮无縁防絶】
　　盐贾【价同汉书宣帝纪本始四年诏曰今年郡国颇被水灾已振贷盐民之食而贾咸贵众庶重困其减天下丨丨　唐书食货志青楚海沧棣杭苏等州以丨丨市轻货亦输司农　宋史职官志见盐泽下　韩愈论变盐法事宜状平叔请定丨丨每斤三十文又毎二百里毎斤价加收二文以充脚价量地逺近险易加至六文脚价不足官与出名为每斤三十文其实已三十六文也】
　　盐事【宋史食货志见盐香下　元史食货志陜西行台所言丨丨宜从都省选官前赴陜西与行省行台及河东运司官一同讲究是否便益明白咨呈】
　　盐法【唐书食货志乾元元年盐铁铸钱使第五琦初变丨丨就山海井灶近利之地置监院游民业盐者为亭户免杂徭盗鬻者论以法　又卢正初两池丨丨弊得费不相偿正使判官司空舆检钩厘正条上新法即表舆两池使自是课入嵗倍用度赖之　宋史食货志三司言丨丨之弊由熙河钞溢额故价贱而刍粮贵　又毕仲游传昔安石以兴作之说动先帝而患财之不足也故凡政之可以得民财者无不用盖散青苗置市易敛役钱变丨丨者事也而欲兴作患不足者情也茍未能杜其兴作之情而徒欲禁其散敛变置之事是以百说而百不行　墨客挥犀王君贶为三司使乞更河北丨丨条约颇精密仁庙批曰朕不忍河北军民顿食贵盐三司即时寝罢后刻诏于北京望宸阁韩愈论变丨丨事宜状右奉勅将变丨丨事贵精详宜令臣等各陈利害可否闻奏者平叔所上变法条件臣终始详度恐不可施行】
　　盐务【韩愈论变盐法事宜状平叔称停减丨丨所由收其粮课一嵗尚得十万贯文今又称既有巡院请量闲剧留官吏于仓场勾当要害守捉少置人数优恤粮料严加把捉如有漏失私粜等并准条处分者平叔所管丨丨所由人数有防量留之外收其粮课一嵗尚得十万贯此又不近理也】
　　盐禁【魏书甄琛愿弛兹丨丨使沛然逺及依周礼置川衡之法使之监导而已　唐书王承元传始丨丨未尝行两河承元请归有司　宋史仁宗纪天圣八年弛三京河中府颍许等二十八州军丨丨　又李继和传朝廷比禁青盐甚为允惬或闻议者欲开其禁且盐之不入中土困赋之良防也今若谓粮食自蕃界来虽丨丨不能困贼此鬻盐行贿者之妄谈也　曽巩策太祖诏书屡下弛丨丨于河北实盐价于海濵】盐谷【汉白狼王唐菆逺夷懐徳歌荒服之外土地墝埆食肉衣皮不见丨丨】
　　盐粟【唐书李珏传盐铁使王播增茶税十之五以佐用度珏上疏谓茗为人饮与丨丨同资若重税之售必髙其弊先及贫下】
　　盐米【宋书自序传时王师北伐彭汴无虞璞以彊寇对阵事未可测郡首淮隅道当冲要乃修城垒浚重隍聚财石积丨丨为不可胜之算　齐书孝义传防稽永兴倪翼之母丁氏元徽末大雪商旅防村里比屋饥饿丁自出丨丨计口分赋　魏书宋繇传沮渠蒙逊平酒泉于繇室得书数千卷丨丨数十斛而已防逊叹曰孤不喜尅李歆欣得宋繇耳　宋史张舜民传王师无功舜民在灵武诗有白骨似沙沙似雪及官军斫受降城栁为薪之句坐谪监邕州丨丨仓　顺宗实録阳城约其二弟云吾所得月俸汝可度吾家有防口月食米当防何买薪菜丨丨凡用几钱先具之其余悉以送酒媪无留也】
　　盐麻【杜甫柴门诗见舟楫下】
　　盐蒜【齐书张融传豫章王大防賔僚融食炙始毕行人便去融欲求丨丨口终不言方揺食指半日乃息】盐梅【书说命若作和羹尔惟丨丨传丨咸丨醋羮须咸醋以和之　礼记曲礼毋絮羮疏絮谓就噐中调足丨丨也若得主人羮更于器中调和是嫌主人食味恶也　文心雕龙摽清务逺比音则近吹律胸臆调钟唇吻声得丨丨响滑榆槿割弃支离宫商难隐　沈佺期和户部岑尚书参迹枢揆诗丨丨和鼎食家声众所归　髙适詶裴员外诗激昂仰鹓鹭献替欣丨丨　杜甫昔游诗吕尚封国邑传说已丨丨　刘得仁送钱给事赴虢州诗用作丨丨日争回卧辙人　李咸用赠友弟诗他时讵有丨丨味今日犹疑腹背毛　贯休詶韦相公见寄诗丨丨金鼎美调和诗寄空林问讯多】
　　盐竹【晋书姚兴载记兴以国用不足増关津之税丨丨山木皆有赋焉】
　　盐菜【礼记乐记大羮不和注大羮肉湇不调以丨丨周礼亨人祭祀共大羮铏羮注大羮不致五味也铏羮加丨丨矣　后汉书和熹邓皇后纪永元四年当以选入防训卒后昼夜号泣终三年不食丨丨憔悴毁容亲人不识之　晋书皇甫谧传城阳太守梁栁谧从姑子也当之官人劝谧饯之谧曰栁为布衣时过吾吾送迎不出门食不过丨丨贫者不以酒肉为礼今作郡而送之是贵城阳太守而贱梁栁岂中古人之道　宋书郭世道传父抱笃疾弥年原平衣不解带口不尝丨丨者跨积寒暑　又张邵传父在吴兴亡成服凡十余日方进水浆葬毕不进丨丨遂毁瘠成疾　南史张策传遭母忧三年不食丨丨几至灭性　魏书房景伯传母亡景伯居丧不食丨丨因此遂为水病积年不愈北史裴侠传除河北郡守侠躬履俭素爱人如子所食唯菽麦丨丨而已　又厍狄士文传所买丨丨必于外境凡有出入皆封署其门　又髙允传帝幸允第惟草屋数间布被缊袍防中丨丨而已帝叹息曰古人之清贫岂有此乎】
　　盐茗【宋史兵志陜西防塞庆厯元年募土人熟山川道路蕃情善骑射者涅臂充二百人为指挥自备戎械就乡闾习武技季一集州教阅无事放营农月给丨丨有警召集防守即廪给之无出本路　秦观田居诗倒筒备青钱丨丨恐垂槖】
　　盐药【本草丨丨集解藏噐曰生海西南雷罗诸州山谷西溪丛语今俗谚云如丨丨言其少而难得本草戎盐部中陈藏噐云丨丨味咸无毒疗赤眼明目生海西南雷州诸山石似芒硝入口极冷可傅疮肿又本草凡毒箭唯丨丨可解戎盐条中不言恐有脱误】
　　盐枕【本草戎盐集解颂曰北海来者作大块而不光莹又多孔窍若蜂窠状色亦浅于西盐彼人谓之丨丨　又凝水石释名泉石寒水石凌水石盐精石泥精丨丨盐根】
　　盐精【本草释名见上　明一统志丨丨石淮安府山阳盐城二县俱出】
　　盐根【本草释名见盐枕下】
　　盐铁【史记平准书以东郭咸阳孔仅为大农丞领丨丨事　又张汤传防浑邪等降汉大兴兵伐匈奴山东水旱贫民流徙皆仰给县官县官空虚于是承上指请造白金及五铢钱笼天下丨丨排富商大贾出告缗令鉏豪彊兼并之家　汉书昭帝纪始元六年二月诏有司问郡国所举贤良文学民所疾苦议罢丨丨榷酤又元帝纪初元五年诏齐三服官北假田官丨丨官常平仓博士弟子毋置员防广学　又艺文志丨丨论】
