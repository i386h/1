<!-- { "loadSidebar": true } -->
　　鱼鳞【史记淮隂侯传蒯通曰天下初发难也俊雄豪杰建号壹呼天下之士云合雾集丨丨杂遝熛至风起当此之时忧在亡秦而已　汉书陈汤传步兵百余人夹门为丨丨阵注言相接形次若鳞也　淮南子山云草莽水云丨丨旱云烟火涔云波水各象其形所以感之　洛阳伽蓝记西行五日至如来舍头施人处亦有塔寺二十余僧复西行三日至辛头大河河西岸上有如来作摩竭大鱼从河而出十二年中以肉济人处起塔为记石上犹有丨丨纹　述异记鲤丨满三百六十丨蛟龙辄率而飞去　吴均檄江神责周穆王璧文乃把昆吾之铜纯钩之鐡被丨丨之衣赴螺蚌之穴庾信温汤碑秦皇余石仍为雁齿之阶汉武旧陶即用丨丨之瓦　阙名白云无心赋见鹏翼下　王筠春日诗风生似羊角云上若丨丨　于季子咏云诗随风乱鸟翅泛水结丨丨　白居易早春西湖闲逰诗小桥装雁齿轻浪甃丨丨　刘禹锡和牛相公题姑苏所寄太湖石诗拂拭丨丨见铿锵玉韵聆　李商隠残雪诗檐氷滴鵞管屋瓦镂丨丨　李建勲春日樽前示从事诗州中案牍丨丨密界上军书竹节稠　欧阳修酬圣俞见赠诗朝罢二三公随我如丨丨　李觏东湖诗水仙座下丨丨赤龙女门前橘树香　陈造苦旱诗几占丨丨天仅得龙尾雨　叶适送郑虞任赴京西检法官诗事烦丝唾乱神静丨丨理　黄公度春日宴共乐台诗闾阎髙下丨丨比田亩纵横碁局平　道潜防苕溪道塲山诗两桨差差揺燕尾千山漠漠散丨丨　朱徳润题周仲杰古泉诗涤研丨丨动烹茶蟹眼温　叶颙鹭立寒江诗青苔白石丨丨腥尽日独拳寒雨汀　许谦西山万象亭诗百里江流萦缟带满城居室比丨丨倪瓉诗汀前露冷丨丨屋窗里烟轻蝉翅纱】
　　鱼甲【酉阳杂俎洛中有丨丨松　王融曲水诗序丨丨烟聚贝胄星罗　鲍溶和李夷简喜平淄青诗天际兽旗揺火焰日前丨丨动金文】
　　鱼鬐【本草释名见鱼枕下】
　　鱼翼【山海经东山经独山其上多金玉其下多羙石末涂之水出焉而东南流注于沔其中多防防其状如黄蛇丨丨出入有光见则其邑大旱　又耿山有兽焉其状如狐而丨丨其名曰朱獳其鸣自叫见则其国有恐　埤雅观丨丨而创橹视鸱尾而制柂言古之人仰观俯察取材于物以成舟楫之利如此】鱼翅【本草释名见鱼枕下】
　　鱼尾【尔雅丨丨谓之丙　诗鳯凰于飞疏见鹿后下卓文君白头吟竹竿何嫋嫋丨丨何簁簁　白居易南池早春有懐诗簁簁丨丨掉瞥瞥鵞毛换　杜牧即事黄州作萧条井邑如丨丨早晚干戈识虎皮　无名氏宴李家宅诗见鸭心下　蘓轼次韵潜师放鱼诗不怕校人欺子产疲民尚作丨丨赤　洪希文独立诗见鸭头下　惠洪効李白湘中体诗夕光江揺丨丨红何处扁舟开晚篷　又夲草醉鱼草释名丨丨草】鱼魩【本草释名见鱼枕下】
　　鱼脚【本草集觧时珍曰按郭璞云鲵丨似鮎四丨前脚似猴后脚似狗声如儿啼大者长八九尺】鱼沫【荘子乌鹊丨丨注丨不交但抑其所吐之丨李贺古悠悠行海中变成石丨丨吹秦桥　皮日休题屋壁诗见燕儿下　蘓轼见和籍田诗丨丨依苹渚蜗涎上防楹　范成大诗江湖防丨丨风雨一鸡鸣　又请息斋书事诗休问江湖丨有丨但蕲云水鹤无媒　栁贯初夏斋中杂题诗丨丨吹还息蛛丝断忽抽】
　　鱼涎【本草释名鲳鱼昌羙也以味名或云丨防于水羣鱼随之食其丨沫有类于娼故名】
　　鱼粪【隋书诸夷传浮海十余日至林邑东南并山而行有水阔千余步色黄气腥舟行一日不絶云大丨丨也】
　　鱼声【本草集解蜀志云雅州西山溪谷出魶丨似鮎有足能縁木丨如婴儿可食】
　　鱼形【周礼司弓矢中秋献矢箙注以兽皮为之疏按诗云象弭鱼箙虽不言用兽盖鱼之似兽者为之若然此兽则丨丨也　晋书张华传吴郡临平岸崩出一石鼔挝之无声帝以问华华曰可取蜀中桐材刻为丨丨叩之则鸣矣于是如其言果声闻数里　北史真腊传有浮胡丨丨似防觜如鹦鹉有八足　宋史舆服志鱼袋制以金银饰为丨丨公服则系于带而垂于后以明贵贱　图经鲍丨丨类鱐鱼生溪中极臭　本草鲫丨丨亦似鲤色黒而体促腹大而脊隆】
　　鱼状【王逢复如干封晚经渔浦诗眼中兽蹄过笛里丨丨变】
　　鱼名【诗其鱼唯唯疏上二章言丨丨此章言鱼貌今其上下相充也唯唯正是鱼行相随之貌耳】鱼貌【诗其鱼唯唯疏见上】
　　鱼影【酉阳杂俎僧行儒言建州有石斑鱼好与蛇交南中多隔蜂窠大如壶常羣螫人土人取石斑鱼就蜂树侧炙之标于竿上向日令丨丨落其窠上须臾有鸟大如鷰数百互击其窠窠碎落如叶蜂亦全尽　曺松顾少府池上诗正午回丨丨方昏息鹭身萨都剌秋日池上诗飘风乱萍踪落叶散丨丨】
　　鱼性【诗鱼潜在渊或在于渚笺此言丨之丨寒则逃于渊温则见于渚　问奇类林鳜丨丨痴见人则树其鬛谓人惧已也又其性畏寒】
　　鱼心【温子升春日临池诗莫知流水曲谁辨逰丨丨　白居易禽虫诗见鵞乳下】
　　鱼情【姚合垂钓亭诗波清见丝影坐久识丨丨】
　　鱼意【羊士谔南馆林塘诗心期空嵗晚丨丨久相忘】
　　鱼种【法苑珠林丨有六千四百丨鸟有四千五百种兽有二千四百种　北戸录南海诸郡人八九月于池塘间采鱼子着草上悬于灶烟上至二月春雷发时却收草浸于池塘间旬日内如虾防子状鬻于市号丨丨育池塘间一年内可供口腹也】
　　鱼边【岑参夜过盘石隔河望永乐寄闺中效齐梁体诗波上思罗袜丨丨忆素书】
　　鱼类【袁桷七观篇兵农同封耕战同功丨丨雁行敌莫我敢当】
　　鱼卵【列子丨丨之为虫　笔阵圗纸取东阳丨丨虚柔滑浄者　陈栎感应经鳄丨一孕生丨数百于陆地及其成形则有蛇有有鼈有鱼有鼍有蛟者凡数十类　陈造谢髙机宜惠纸诗银光丨丨人皆重薛涛小牋才近用】
　　鱼子【诗鳣鲔发发疏鳣可蒸为臛又可为鲊丨丨可为酱　礼记内则濡鱼卵醤实蓼疏卵谓丨丨以丨丨为醤濡烹其鱼又实之以蓼　鲁语鱼禁鲲鲕注鲲丨丨也鲕未成鱼也　唐书地理志见鸭胞下　古今注白鱼雄者曰魾丨丨好羣浮水上名白萍　吴录防鱼丨丨生后朝出索食暮皆入母腹中　岳阳风土记岳州人极重鳇丨丨每得之防以皂角水少许盐渍之即食味甚甘羙　本草海豚鱼集觧藏器曰海豚生海中风潮出没百数为羣其子如蠡丨丨数万随母而行人取子系水中其母自来就而取之　田家五行凡鲤鲫丨在四五月间得暴涨必散丨散不尽水未止甚散水声必定夏至前后得黄鲿鱼甚散子时雨必止虽散不甚水终未定最　皮日休夏景无事诗水花移得和丨丨山蕨收时带竹胎　又种鱼诗移土湖岸边一半和丨丨　苏舜钦夏中诗池中绿满丨留丨庭下隂多燕引雏　晁补之跋曲君不见前年大旱河草黄草中丨丨化飞蝗　宋无春日野歩书田家诗赪尾自跳丨放丨绿头相并鸭眠沙　髙啓西坞诗松风吹壁鹤翎堕梅雨过溪丨丨生　又水经注黄水发源京县黄淮止东南流又屈而北注丨丨沟水入焉水出石暗涧东北流　又泷水又西北至梁邹东南与丨丨沟水合水南出长白山东抑泉口　又国史补纸则有越之剡藤苔牋蜀之麻函屑末滑石金花长麻丨丨十色牋　呉融倒次韩致光侍郎无题原韵诗丨丨封牋短蝇头学字真　又段成式戏髙侍御诗厌裁丨丨深红缬泥觅蜻蜓浅碧绫】
　　鱼防【本草释名见鱼枕下】
　　鱼防【本草释名见鱼枕下】
　　鱼母【本草鳡鱼集解异苑云诸鱼欲产防以头冲其腹世谓众丨生丨然诸鱼生子必雄鱼冲其腹仍尿白以盖其子不必尽是防鱼也】
　　鱼儿【杜甫水槛遣心诗细两丨丨出防风燕子斜　韩愈盆池诗忽然分散无踪影唯有丨丨作队行杜牧鹭鸶诗雪衣雪髪青玉觜羣捕丨丨溪影中　李商隠诗丨丨悬寳劒燕子合金瓯　皮日休新夏东郊闲泛诗莲叶蘸波初转櫂丨丨簇饵未谙钩　戴表元题江干初雪图诗看渠风雪忙如许还有丨丨上钓来段继昌春早诗丨丨水泛鸭头绿野马尘飞羊角风黄潜龙潭山诗碧潭光景无消息坐看丨丨防翠萍又开元天宝遗事贵妃素有肉体至夏苦热常有肺渇每日含一玉丨丨于口中盖借其凉津沃肺也　又】
　　【清异录裴晋公盛冬常以丨丨酒饮客其法用龙脑凝结刻成小鱼形状每用沸酒一盏投一鱼其中　又方回雪中忆昔诗无人复唱丨丨曲何处重寻燕子楼】
　　鱼女【宋无沙门岛诗鲛人依蜃市丨丨祭龙祠】
　　鱼妇【山海经大荒西经有鱼偏枯名曰丨丨颛顼死即复苏风道北来天乃大水泉蛇乃化为鱼是谓丨丨颛顼死即复苏　冠编虞幕取颛顼氏女曰丨丨生穷蝉】
　　鱼媵【屈原九歌波滔滔兮来迎丨邻邻兮丨予孙国敉看洗象诗涡藏丨丨疾树隠雁臣迟】鱼妾【尔雅鱊鮬鳜鯞注小丨也似鲋子而黒俗呼为鱼婢江东呼为丨鱼疏广雅云鲋鰿也此丨似其小者故云鲋子而黒色为异也江东呼为丨鱼説文云鯜鱼也】
　　鱼婢【尔雅注见上　刘禹锡歴阳书事诗见雉媒下吕本中诗土俗尊丨丨生涯欠木奴　陆游村居书事诗春深水暖多丨丨雨足年丰少麦奴】
　　鱼伯【古今注水君状如人乗马众鱼皆导从之一名丨丨大水乃有之汉末有人于河际见之　博雅丨丨青蚨也　酉阳杂俎青蚨一名丨丨】
　　鱼郎【髙似孙松江蟹舍赋舟子所乡丨丨所庐】
　　鱼主【汝南先贤传见鱼书下】
　　鱼师【唐六典河渠署长上丨丨十人短番丨丨一百二十人明资丨丨一百二十人　又埤雅翡翠一名丨丨以性善捕鱼故也　又本草丨丨集解时珍曰陈藏器诸鱼注云丨丨大者有毒杀人今无识者但唐韵云鰤老鱼也山海经云歴防之水有师鱼食之杀人其即此与】
　　鱼竖【张协七命耕父推畔丨丨譲陆注丨丨谓捕鱼人也】
　　鱼官【吴志孙皓传注孟仁为盐池司马自能结网手捕鱼作鲊寄母母还之曰汝为丨丨而以鲊寄我非避嫌也　张南征赋临丨丨以辍膳践寒浦之抽筠】
　　鱼父【本草青蚨一名丨丨】
　　鱼爷【岭南志琼州文昌县有丨丨井与海通有一大鱼头白俗呼为丨丨呼之辄出】
　　鱼吏【列女后传孟宗为监鱼池司马罢职道作鲊归以奉母母怒曰我老为母戒言惟聴饮彼水何我言之不从也宗曰于道作之非池鱼也母曰汝为主丨丨而获鲊以归岂可家至户告耶乃还鲊于宗宗伏谢罪遂沉鲊于江　云笈七签赤须子酆人也酆中传世见之云秦穆公主丨丨也　陈旅送海丰刘廵检诗蜑丁鸣鼓吹丨丨掌文书】
　　鱼人【地理通释水经江水东迳鱼复县故城南注故鱼国左传楚伐庸丨丨逐之是也】
　　鱼蛮【苏轼丨丨子诗异哉丨丨子本非左衽徒　又不如丨丨子驾浪浮空虚　刘迎懐元济诗世事君方厌蜗角生涯我欲赋丨丨】
　　鱼神【杜甫三韵诗辱马马毛焦困鱼丨有丨】
　　鱼臣【左传是役也郑石制实入楚师将以分郑而立公子丨丨辛未郑杀仆叔及子服】
　　鱼石【春秋宋华元出奔晋宋华元自晋归于宋宋杀其大夫山宋丨丨出奔楚　又秘阁闲话陇州有丨丨子置之书籍中能辟螙】
　　鱼豢【唐书艺文志丨丨魏略五十卷】
