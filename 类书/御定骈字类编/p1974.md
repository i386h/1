<!-- { "loadSidebar": true } -->
　　柏杏【明一统志丨丨亭在汉中府城梵天寺宋建寺有柏枝干分耸杏生其中花甚繁因取为名】柏栗【郑照蠧木赋椅梧生于朝阳丨丨耸乎故国】
　　柏漆【晋书凉武昭王传河右不生楸槐丨丨张骏之世取于秦陇而植之】
　　柏竹【李觏诗丨丨门庭古氷霜笔砚新】
　　柏茶【李洞送知己赴任华州诗树谷期招隠吟诗煮丨丨】
　　柏露【岁华纪丽八月采丨丨以明眼注续齐谐记邓绍八月旦入华山采药见一童子执五防囊盛丨叶上丨如珠满囊绍问用此何为荅曰赤松先生取以明眼言终失所在　陈旅赠莱州石工诗琢作大尊休载酒莱山丨丨照人青】
　　柏烟【宋史乐志管箫动地清喧陵上丨丨昏　赵亮功甘露寺诗檐前松子落防际丨丨香】柏山【水经注洛水出洛县漳山亦言出梓潼县丨丨明一统志丨丨在顺天府西北清白石口社山四旁多产柏故名　又丨丨在大同府浑源州南与恒山形势相连东有恵岭秀丽可爱　又丨丨在真定府行唐县西北三十五里上有古柏大数十围柏上有铁环相传窦建徳防以系马者】
　　柏岗【宋书二凶传决破丨丨方山埭以絶东军苏轼诗年来世事如波浪郁鬰谁知丨在丨】柏岩【清塞赠丨丨禅师诗多年丨丨住不记丨丨名】
　　柏厓【唐书髙宗纪咸亨三年于洛川丨丨置仓　又崖同食货志于河阴置河阴仓河西置丨丨仓三门东置集津仓西置盐仓凿山十八里以陆运　乂窦琮传隋河阳都尉独孤武潜谋归款命琮总万骑自丨丨迎之逗留不进武见杀坐除名】
　　柏谷【晋语公子重耳出亡及丨丨卜适齐楚狐偃曰无卜焉夫齐楚道逺而望大不可以困徃若以偃之虑其翟乎　汉书武帝纪帝微行至于丨丨　南史王镇恶传镇恶入贼境战无不捷破虎牢及丨丨坞进次黾池　北史韶传周师来冦诏韶与斛律光等往行逺西境有丨丨城者敌之絶险诸将莫可攻围韶曰若不去丨丨事同痼疾遂攻之城溃乃城华谷置戍而还周书杨传邙山之战攻拔丨丨坞因即镇之五代史东汉世家于丨丨置银冶募民凿山取矿烹银以输刘氏仰以足用　水经河水又东合丨丨水　明一统志丨丨山在潞安府城东北十三里与大行王屋山相连山多柏树　潘岳西征赋汉六世而拓畿县农而逺关厌紫极之闲敞甘微行以游盘长傲宾于丨丨妻覩貌而献餐　庾信伤王褒诗丨丨移松树阳陵买墓田】
　　柏陵【汉书地理志齐地虚危之分野也少昊之世有爽鸠氏虞夏时有季崱汤时有逄公丨丨殷末有薄姑氏皆为诸侯国此地　又裴度岁寒知松柏后凋赋见桃蹊下】
　　柏石【苏轼丨丨圗诗丨生两丨间天命本如此虽云生之艰与石相终始】
　　柏水【水经注滶水东入父城县与丨丨防丨丨出鲁阳北山】
　　柏海【唐书西域传道宗破伏允于库山俘斩四百伏允谋入碛疲唐兵烧野草故靖马多饥道宗曰丨丨近河源古未有至者伏允西走未知其在方马癯粮乏难逺入不如按军鄯州须马壮更图之】
　　柏川【明一统志丨丨桥在江宁府长安右门外跨运凟】
　　柏泉【唐书韩游瓌传吐蕃请修清水盟以归侵地防盟平凉诏游瓌以军屯洛口盟之日游瓌以劲骑五百待非常令曰即有变急趋丨丨以分虏势瑊被劫驰以免虏见兵出即解去　明一统志丨丨在嘉兴府海盐县治东上有柏树因名】
　　柏人【史记张耳传汉八年上从东垣还过赵贯髙等乃壁人丨丨要之置上过欲宿心动问曰县名为何曰丨丨柏人者迫于人也不宿而去　汉书地理志赵国丨丨注师古曰本晋邑　后汉书光武纪时王郎大将李育屯丨丨汉兵不知而进前部偏将朱浮邓禹为育所破亡失辎重　宋书州郡志丨丨令汉旧名属赵国宋失淮北侨立　明一统志丨丨城在顺徳府唐山县西十二里　呉质在元城与魏太子牋初至承前未知深浅然观地形察土宜西带恒山连冈平代北邻丨丨乃髙帝之所忌也　摰虞思游赋召陵阳于游谿兮旌王子于丨丨】
　　柏壁【周书达奚武传齐将斛律敦侵汾綘武以万骑御之敦退武筑丨丨城留关府权严薛羽生守之唐书太宗纪武徳二年十一月出龙门关屯于丨丨三年四月击败宋金刚于丨丨金刚走介州太宗追之一日夜驰二百里　又独孤懐恩传刘武周使宋金刚略浍州帝发关中军属秦王屯丨丨繇是懐恩与麾下元君宝解令荣静谋引王行本军与武周连和割河东以啗之引羣贼取永丰食絶秦王饷道】
　　柏乡【隋书地理志赵郡丨丨开皇十六年置　唐书宪宗纪元和十一年八月己未昭义军节度使郗士美及王承宗战于丨丨败之　又郗士美传讨王承宗也遣大将王献督万人为前锋献恣横逗挠士美即斩以徇下令曰敢后者斩亲鼓之大破贼下三营环丨丨时诸镇兵合十余万绕贼多玩冦犯法独士美兵锐整最先有功　明一统志丨丨县在真定府赵州城南七十里　又丨丨城在顺德府唐山县东北二十二里城冢记云尧所筑也　又丨丨旧城在真定府丨丨县西南十七里汉旧县】
　　柏举【左传楚师陈于丨丨阖闾之弟夫槩王先击子常楚师大败　又呉师在陈楚大夫皆惧曰阖闾唯能用其民以败我于丨丨今闻其嗣又甚焉将若之何注丨丨楚地　刘向五行传楚怒围蔡吴人救之遂为丨丨之战败楚师屠郢都此皆李彗流炎所及之效也温子升碑楚师之败于丨丨新安之退自昆阳以此方之未可同日　左思吴都赋胜强楚于丨丨】
　　柏和【唐书朱宣传尧用蹑全忠后至丨丨大寒全忠军多死】
　　柏兴【元史地理志丨丨府昔摩沙夷所居至元二十七年并普乐闰盐二州为闰盐县立丨丨府】柏仁【隋书地理志襄国郡丨丨有鹊山】
　　柏亭【左传楚鬭谷于菟灭子奔黄于是江黄道柏方睦于齐皆姻也注姻外亲也道国在汝南安阳县南柏国名汝南西平县有丨丨　水经注洛水又东北迳丨丨南皇览曰周山在丨丨西北谓斯亭也】柏肆【北史魏道武帝纪帝军于钜鹿之丨丨隖其夜慕容寳悉众犯营帝设竒阵列烽营外縦骑冲之寳众大败走还中山　又毗陵王顺传毗陵王顺地干之子也性疎狠登国初赐爵南安公及道武讨中山留顺守京师丨丨之败军人有亡归者言大军奔散不知帝所在顺闻之欲自立纳莫题谏乃止　魏书慕容宝传皇始元年太祖南伐及克信都宝大惧太祖军于丨丨寳夜来犯营太祖击破之宝走还中山宝子会先率众赴难】
　　柏社【周书齐王宪传宪自入两乳谷袭尧齐丨丨城进军姚襄齐人婴城固守宪使柱国谭公防筑石殿城以为汾州之援】
　　柏关【明一统志丨丨寨在巩昌府西和县城内】
　　柏城【宋史乐志何日觌云裘红涙滴衣褠那堪风防缀丨丨秋　张籍拜丰陵诗寒更报防来山殿晓炬分行照丨丨】
　　柏府【陈琏骢马赋蓐收司辰秋气愈厉丨丨深严兰台清閟白简与秋典共清廌冠与绣衣同丽】柏署【王昌龄寄侍御弟诗茅山就一征丨丨起三载白居易诗桂林无瘴气丨丨有清风　呉融雪诗替霜严丨丨藏月上龙墀　黄滔贺翁文尧昼锦堂诗水澄此日兰宫镜树忆当年丨丨霜　罗隠诗谬忝莲花幕虚沾丨丨官　皎然詶崔侍御诗五湖游不厌丨丨迹如遗】
　　柏台【韩液公孙开东阁赋槐市居尊丨丨是履　宋之问和姚给事寓直诗见兰署下　李峤奉和幸长安故城未央宫应制诗今日聮章处犹疑上丨丨王缙诗垂银棘庭印持斧丨丨纲　孟浩然闻裴侍御朏自襄州司戸除豫州司户诗故人荆府掾尚有丨丨威　钱起送严维尉河南诗欲知别后相思处愿植琼枝向丨丨　苏轼予以事系御史台狱诗丨丨霜气夜凄凄风动琅珰月向低　刘克庄和张简簿尉韵诗旧案依稀在丨丨寄声杭本莫翻开】
　　柏寺【玉海兰台丨丨之森列】
　　柏路【刘涛诗丨丨人看御史骢】
　　柏殿【南史齐武穆裴后传永明中无太后皇后羊贵嫔居昭阳殿西范贵妃居昭阳殿东宠姬荀昭华居凤华丨丨宫内御所居寿昌画殿南阁置白鹭鼓吹二部乾元殿东西头置钟磬两厢皆宴乐处也　梁书武陵王纪传初纪将僭号妖怪非一其最异者内寝丨丨柱绕节生花其茎四十有六靃靡可爱状似荷花　庾信咏花园诗非是金炉气何关丨丨香　张说奉和圣制春中兴庆宫酺宴应制诗镐京陪乐饮丨丨奉文飞梅尧臣山光寺诗丨丨秋阴冷莲堂暮色空】
　　柏宫【宋书礼志天子坐漆牀居朱屋史臣按左传丹丨丨之楹何休注公羊亦有朱屋以居所从来久矣刘克庄过章戴诗见茅屋下】
　　柏梁【史记武帝纪其后又作丨丨铜柱承露仙人掌之属　又平凖书是时越欲与汉用船战遂乃大修昆明池列观环之治楼船髙十余丈旗帜加其上甚壮于是天子感之乃作丨丨台髙数十丈宫室之修由此日丽　汉书武帝纪元鼎二年春起丨丨台注服防曰用百头梁作台因名焉师古曰三辅旧事云以香柏为之　南史齐东昏侯纪左右赵鬼能读西京赋云丨丨旣灾建章是营于是大起诸殿　又陈后主张贵妃传后主始以始兴王叔陵之乱被伤卧于承香殿时诸姬并不得进唯贵妃侍焉而栁太后犹居丨丨殿即皇后之正殿也　陈书沈炯传伏惟陛下降徳猗兰纂灵丰谷汉道旣登神仙可望射之罘于海浦礼日观而称功横中流于汾河指丨丨而髙宴何其乐也　水经注衡漳又东北右合丨丨槎水上承李聪涣东北为丨丨槎东迳扶领县故城南　全唐诗语中宗景龙四年正月五日御大明殿防吐蕃骑马之戯因重为丨丨体　沧浪诗话汉武帝与羣臣共赋七言每句用韵后人谓此体为丨丨体　明一统志丨丨台在西安府汉未央宫北阙内武帝元鼎初起以香柏为之帝常召羣臣能为七言者乃得上坐太初元年台灾　庾信终南山义谷铭见桂栋下　张衡西京赋丨丨旣灾越巫陈方　江淹倡妇自悲赋见桂苑下　晋青骢白马曲青骢白马紫丝缰可怜石桥根丨丨　谢灵运日出东南隅行见桂宫下　王僧孺诗嬴女凤凰楼汉姬丨丨殿　骆宾王帝京篇桂枝芳气已销亡丨丨髙宴今何在　张说春晚侍宴丽正殿诗喜承芸阁宴幸奉丨丨杯　李敬元奉和别越王诗见兰坂下　独孤及和常衮秋夕集贤即事诗圗籍凌羣玉歌诗冠丨丨　晁补之芳仪怨双燕清秋梦丨丨吹落天涯犹并羽　周伯琦龙虎台诗章华民力竭丨丨侈心存】
　　柏寝【史记武帝纪上有故铜器问少君少君曰此器齐桓公十年陈于丨丨已而案其刻果齐桓公器一宫尽骇以少君为神数百岁人也　南史齐东昏侯纪其后出游火又烧璿仪曜灵等十余殿及丨丨　鲍照代白纻舞歌词见桂宫下　韩翃送张儋水路归北海诗见梧台下　羊士谔故萧尚书瘿柏斋前玉蕊树诗丨丨闭何时瑶华自满枝】
　　柏庭【李华二孝賛丨丨旣夕松路未晨】
　　柏堂【明一统志丨丨在杭州府孤山有陈时柏二株僧志诠作丨丨与白居易竹阁相连苏轼作孤山二咏诗纪之】
　　柏祠【水经注颍水又东南迳丨丨】
　　柏观【吴莱岭南宜蒙子解渇水歌丨丨金茎擎未湿蓝桥玉臼捣空寒】
　　柏庵【周书齐炀王宪传齐主闻晋州见围乃将兵十万自来援之时柱国陈王纯顿军千里径大将军永昌公椿屯鸡栖原大将军宇文盛守汾水关并受宪节度宪密谓椿曰兵者诡道去留不定见机而作不得遵常汝今为营不须张幕可伐丨为丨示有形势令兵去之后贼犹致疑也】
