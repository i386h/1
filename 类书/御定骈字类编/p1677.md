<!-- { "loadSidebar": true } -->
　　书记【史记大宛传安息国画革旁行以为丨丨　汉书贾山传渉猎丨丨不能为醇儒　后汉书马援传隗嚣用王元计意更狐疑援数以丨丨责譬于嚣　又东平王苍传诏诰中傅封上苍自建武以来章奏及所作丨丨赋颂七言别字歌诗并集览焉　又王龚传龚拜太尉在位恭慎自非公事不通州郡丨丨　又仲长统传少好学博渉丨丨赡于文辞　又应劭传时始迁都于许旧章湮没丨丨罕存劭缀集所闻着汉官礼仪古事　又祢衡传江夏太守黄祖性急亦善待焉衡为作丨丨轻重疎密各得体宜　又公孙瓉传瓉虑有非常乃居于高京以铁为门斥去左右男人七岁以上不得入易门专侍姬妾其文簿丨丨皆汲而上之令妇人习为大言声使闻数百歩以传宣教令　晋书干宝传宝少勤学博览丨丨以才器召为著作郎　唐书舒元舆传裴度表掌兴文丨丨文檄豪健一时推许　又韦陟传陟常以五防牋为丨丨使侍妾主之以裁答受意而已　黄图礼太学北为槐市诸生朔望防旦市各持郡所出货物及经传丨丨之类相与买卖雍容楫让论义槐树下　芝田録牛僧孺帅维杜牧在幕中每夜游公以街子数辈潜随防不虞后牧以拾遗召公戒之牧始隠讳公取一箧皆街子辈报帖云杜丨丨平善魏文帝典论琳瑀之章表丨丨今之隽也　又与吴质书元瑜丨丨翩翩致足乐也　谢灵运诗序阮瑀管丨丨之任故有优渥之言　陶景药总诀序神农之时未有文字至于黄帝丨丨乃兴　陈子良上越国公杨素诗滥此叨丨丨何以谢过荣　白居易送令狐相公赴太原诗青衫丨丨何年去红斾将军昨日归　李商隠偶成转韵七十二句赠四同舍诗廷评日下握灵蛇丨丨眠时吞防鳯】
　　书判【唐书百官志吏部郎中以三铨之法官天下之材以身言丨丨徳行才用劳効较其优劣而定其留放为之注拟　又李传第进士以丨丨高等补秘书省正字】
　　书检【曾巩论中书録黄画黄劄子臣详本朝之制官司佐属盖有得丨丨而不得书行移文字者未有得书行移文字而不得丨丨者】
　　书邮【晋书殷浩传父羡字洪乔为豫章太守都下人士因其致书者百余函行次石头皆投之水中曰沉者自沉浮者自浮殷洪乔不为致丨丨其资性耿介如此】
　　书牒【归田録宋丞相庠早以文行负重名于时晚年尤精字学尝手校郭忠恕佩觿三篇宝玩之其在中书堂吏丨丨尾以俗体书宋为宋公见之不肯下笔责堂吏书曰吾虽不才尚能见姓书名此不是我姓堂吏惶惧改之乃肯书名　急就篇简札检署椠牍家注竹简以为丨丨也札者木牍亦所以书之也】书檄【晋书孙惠传越迁太傅以惠为军谘祭酒数谘访得失每造丨丨越或驿马催之应命立成皆有文采　又江逌传殷浩方修复洛阳经营荒梗逌为上佐甚有匡弼之益军中丨丨皆以委逌　南史顔廷之传见笔体下　北史崔浩传宏自非朝廷文诰四方丨丨初不妄染故世无遗文　又李徳林传周武谓羣臣曰我常日唯闻李德林与齐朝作丨丨我正谓其是天上人岂言今日得其驱使复为我作文书极为大异　魏书高允传自高宋迄于显祖军国丨丨多允文也】
　　书疏【史记袁盎传陛下从代来每朝郎官上丨丨未尝不止辇受其言言不可用置之言可受采之未尝不称善何也则欲以致天下贤士大夫　吴志张昭传昭每得北方士大夫丨丨专归美于昭昭欲嘿而不宣则惧有私宣之则恐非宜进退不安防闻之欢笑曰昔管子相齐一则仲父二则仲父而桓公为霸者宗今子布贤我能用之其功名独不在我乎　晋书陶侃传见笔翰下　王羲之问慰帖不得君家丨丨多往来皆平安耳　白居易和微之三月三十日诗两衙少词牒四境稀丨丨】
　　书轨【宋书之传若其懐道畏威奉王受职则通以丨丨班以王规若负其岨逺屈彊边垂则距险闭关御其寇暴　旧唐书张廷珪传日月所烛之地丨丨未通之乡无不霑濡渥恩被服淳化　王融永明乐两代分宪章一朝防丨丨　谢朓和防武昌登孙权故城诗三光厌分景丨丨欲同荐　隋凯乐歌辞丨丨既并干戈是戢】
　　书令【晋书孔衍传衍避地江东元帝引为安东参军专掌记室丨丨殷积而衍每以称职见知】书体【晋书卫恒传见笔势下　北史江式传平北侯张仓献春秋左氏传丨丨与孔子相类即前代之古文矣　皇极经世虞夏商周者丨之丨也　许浑赠河东虞押衙诗旧精鸟篆谙丨丨新授龙韬识战机】书法【晋书刘牢之传敬宣降元元大喜与敬宣置酒宴集隂谋诛之陈丨丨画图与敬宣共观以安悦其心敬宣不之觉元佐吏莫不相视而笑】
　　书情【王俭赠徐孝嗣诗抚物遐想念别丨丨】
　　书势【魏志刘劭传注文章叙録曰邯郸淳卫觊及诞并善书有名觊孙恒撰四体丨丨】
　　书色【法言或曰女有色丨亦有丨书曰有女恶华丹之乱窈窕也书恶淫辞之淈法度也】
　　书迹【晋书刘超传于是天下扰乱伐叛讨贰超自以职在近密而丨丨与帝手笔相类乃絶不与人交书南史萧子云传其丨丨雅为武帝所重帝尝论曰笔力劲骏心手相应巧逾杜度美过崔寔当与元常并驱】
　　【争先　顔氏家训眞草丨丨微须留意江南谚云尺牍书疏千里面目也】
　　书意【史记匈奴传汉与匈奴约为兄弟所以遗单于甚厚倍约离兄弟之亲者常在匈奴然右贤王事已在赦前单于勿深诛单于若称丨丨明告诸吏使无负约有信敬如单于书　吕览凡学必务进业心则无营疾风诵谨司闻观驩愉问丨丨顺耳目不逆志退思虑求所谓时辨説以论道不茍辨必中法得之无矜失之无慙必反其本　法书要録晋王右军自论书云须得丨丨转深防画之间皆有意自有言所不尽得其妙者法帖刋误大令之书特知名而与逸少方驾者盖能本父之丨丨所循者大故也　黄庭坚跋绛本法帖懐】
　　【素见顔尚书道张长史丨丨故独入笔墨三昧　窦臮述书赋汉王童年自得丨丨夙承羲献守法不二　白居易詶慕巢尚书见寄诗丨丨诗情不偶然若云梦想在林泉】
　　书防【宋书礼志议者成疑寔傍纪知一爽二莫穷丨丨】
　　书教【礼记经解疏通知逺丨丨也】
　　书文【后汉书刘传见旌防下　宋书礼志刘向父子汉之名儒犹执一家莫肯相从其丨丨清约诸所发明或是左氏公羊所不载亦足有所订正　太上老君开天经自伏羲已前五经不载丨丨不达唯有老君从天虚空无亿河沙在太清之外不可称计　唐太宗元日诗见车轨下】
　　书辞【韩愈送石处士序从事曰大夫文武忠孝求士为国不私于家方今寇聚于垣师环其疆农不耕收财粟殚亡吾所处地归轮之涂治法征谋宜有所出先生仁且勇若以义请而彊委重焉其何説之辞于是譔丨丨其马币卜日以授使者求先生之庐而请焉】
　　书録【云笈七籖録者九虚上眞招生变化大妙之法流精紫阁金华琼堂其防隠奥其音宛妙盖九天丨丨名题山　又宋史艺文志丨丨一卷】
　　书论【淮南子夫作为丨丨者所以纪纲道徳经纬人事上考之天下揆之地中通诸理虽未能抽引妙之中才繁然足以观终始矣】
　　书赋【王昌龄夏月花萼楼酺宴应制诗愚臣忝丨丨歌咏颂丝桐】
　　书业【唐书姜保谊传游太学受丨丨不进去为左翊衡】
　　书典【魏书任城王传臣每于侍坐先帝未尝不以丨丨在懐礼经为事周旋之则不辍于时】书学【后汉书邓隲传阊妻耿氏有节操痛邓氏诛废子忠早卒乃养河南尹豹子嗣为阊后耿氏教之丨丨遂以通博称　宋书后废帝纪初昱在东宫年五六岁时始就丨丨而惰业好嬉戏主师不能禁　南史后妃传吴郡韩兰英有文词宋孝武时献中兴赋被赏入宫明帝时用为宫中职僚及齐武帝以为博士教六宫丨丨以其年老多识皆呼为韩公云　魏书李彪传彪有幼女而聪令彪每奇之教之丨丨读诵经传尝窃谓所亲曰此当兴我家卿曹容得其力　北史魏宗室窟咄传苻洛以窟咄年长逼徙长安苻坚礼之教以丨丨唐书选举志见墨试下】
　　书歌【后汉书顺帝纪丨丨股肱诗刺三事】
　　书艺【吴志孙和传年十四为置宫卫使中书令阙泽教以丨丨好学下士甚见称述】
　　书题【南史恩幸传纪僧眞请事高帝随从在淮隂以闲丨丨令答逺近书疏　岑参祁四再赴江南别诗怜君不解説相忆在丨丨　白居易渭村退居诗药物来盈裹丨丨寄满箱　罗隠箧中得故王郎中书诗见杯酒下】
　　书课【包佶立春后休沐诗定知丨丨日优诏许辞归】
　　书耕【林景诗唤起离愁落木声抱饥犹自向丨丨】
　　书诗【左贵嫔感离诗何时当奉面娱目于丨丨】
　　书礼【旧唐书李祐传李愬入蔡既擒吴元济董重质之家在蔡愬乃安卹之仍使其子持丨丨以召重质韩愈送石处士序先生不告于妻子不谋于明友冠带出见客拜受丨丨于门内】
　　书笔【唐书艺文志谢朏丨丨仪二十卷】
　　书图【唐书艺文志张氏丨丨泉海七十卷　韩诗外传河洛出丨丨麟鳯翔乎郊　王褒祭王僧辩母贞敬太夫人文见镜览下】
　　书考【宋史艺文志郑樵丨丨六卷　无好问内乡县斋诗催科无政堪丨丨出粟何人与佐军】书诂【宋史艺文志张懐瓘丨丨一巻】
　　书类【宋史艺文志经类十一曰易类二曰丨丨三曰诗类四曰礼类五曰乐类六曰春秋类七曰孝经类八曰论语类九曰经解类十曰小学类】
　　书目【唐书艺文志丘賔卿天监四年丨丨四卷　姚合和座主相公西亭秋日即事诗海图装玉轴丨丨记牙籖】
　　书指【宋史艺文志褚长文丨丨论一卷】
　　书祖【宋史艺文志古文大篆丨丨一卷】
　　书说【宋史艺文志吕祖谦丨丨三十五卷　又朱熹丨丨七卷】
　　书铭【太平御览太公金匮武王曰吾随师尚父之言因为丨丨随身自诫】
　　书解【宋史艺文志陈鹏飞丨丨三十卷】
　　书谱【宋史艺文志程大昌丨丨二十卷　又徐浩丨丨一卷】
　　书序【法言或曰易损其一虽蠢知阙焉至书之不备过半矣而习者不知惜乎丨丨之不如易也彼数焉故也如丨丨虽孔子亦末如之何矣】
　　书疑【宋史王柏传着有读易记涵古易说大象衍义涵古图书读书记丨丨诗辨説读春秋记论语衍义】书师【汉书艺文志汉书闾里丨丨合苍颉爰歴博学三篇断六十字以为一章凡五十五章并为苍颉篇】书评【宋史艺文志米芾丨丨一卷　又朱禹善丨丨一卷　賔退録梁武帝命袁昻作丨丨　宣和书谱岑宗旦有行书丨丨】
　　书钞【通作抄唐书艺文志虞世南北堂丨丨一百七十三卷　宋史艺文志袁燮丨丨十卷　诗品古今胜语多非补假皆由直寻顔延谢庄竞为繁密于时化之故大明泰始中文章殆同丨丨　嘉话録虞公之为秘书于省后堂集羣书中事可为文用事号为北堂丨丨今北堂犹存而丨丨盛传于世　崔融请修书表近代丨丨实繁如华林徧略修文御览寿光书苑长洲玉镜及国家新撰艺文类聚文思博要等】
　　书断【宋史艺文志丨丨三卷　法书要録张懐瓘丨丨序爰自黄帝史籀苍颉迄于皇朝黄门侍郎卢藏用凡三千二百余年书有十体源流学有三品优劣今叙其源流之异着十讃一论较其优劣之差为神妙者三品人为一传亦有随事附者通为一评究其臧否分成上中下三卷名曰丨丨】
