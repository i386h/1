<!-- { "loadSidebar": true } -->
　　黄月【孟郊安度明诗上采白日精下饮丨丨华吴筠游仙诗凌晨吸丹景入夜饮丨丨】黄星【魏志武帝纪初桓帝时有丨丨见于楚宋之分辽东殷馗善天文言后五十嵗当有真人起于梁沛之间　拾遗记轩辕以戊己之日生故以土徳称王时有丨丨之祥考定歴纪始造书契　王融策秀才文见素祗下　王勃颂紫气云蒸丨丨月映　张衡天象赋嘉大舜之登禅耀丨丨而靡锋　张镜观象赋嘉丨丨之靡锋明虞舜之不竞　杨炯老人星赋殷馗则丨丨见楚雷焕则紫气临吴　许敬宗奉和过旧宅应制诗白水浮佳气丨丨聚太常】
　　黄日【贯休经古战塲诗秋空峥嵘丨丨将没多少行人白日见物】
　　黄乙【周髀算经赵君卿日髙图注黄甲与丨丨其实正等甄鸾曰王城去天名曰甲日底地上至日名曰乙】
　　黄姑【荆楚嵗时记河鼔丨丨牵牛也皆语之转　古乐府东飞伯劳西飞燕丨丨织女时相见　赵彦昭奉和七夕两仪殿防宴应制诗青女三秋节丨丨七夕期　刘方平代宛转歌晓将近丨丨织女银河尽】黄珥【后汉书五行志光和四年二月己巳黄气抱日丨白丨在其表　湘山野录祥符四年驾幸汾隂起】
　　【偃师驻跸永安天文院测騐浑仪杜贻范奏卯时二刻日有赤黄煇气变为丨丨又变紫色巳时后煇气复生又江总乐府宿处留娇堕丨丨镜前含笑弄明珰】
　　黄晕【晋书懐帝纪永嘉二年二月癸卯白虹贯日青丨丨五重　金史天文志兴定五年四月丙子日正午有丨丨四匝其色鲜明　文献通考齐武帝永明五年十一月丁亥日有青丨丨　又杜牧偶作诗惊杀东邻绣妆女错将丨丨压檀花】
　　黄彗【晋书天文志丨丨分为旬始　又填星散为丨丨　宋史天文志土星之精化为丨丨】黄云【汉书郊祀志乃以礼祠迎鼎至中山晏温有丨丨焉　宋书符瑞志帝尧之母庆都生于斗维之野常有丨丨覆防其上　洛书黄帝起丨丨扶日　春秋孔演图黄帝之将兴丨丨升于堂　河图始开黄泉之埃上有丨丨　东方朔别传凡占长吏下车当视天有丨丨来覆车五谷大熟　物类相感志襄阳石梁山出云应騐符合白云起定雨丨丨起则风　郎士元送李将军赴定州诗春色临邉尽丨丨出塞多　刘允济经庐岳想洛川诗丨丨覆鼎飞绛气横川跃　赵嘏送李裴诗城临战垒丨丨晚马渡寒沙夕照微　姚合塞下曲碛露丨丨下凝寒鼔不鸣　徐夤王昭君诗泪尽丨丨雨尘消白草风　王仁裕上梓潼山诗丨丨生马足白日下松巅　王安石自白上村入北寺诗溜渠行碧玉畦稼卧丨丨　髙启打麦词雉雏髙飞夏云暖行割丨丨随手断】
　　黄霙【古三坟地云丨丨注圣人以土徳推歴】
　　黄霞【杜甫早发诗涛翻黒蛟跃日出丨丨映按霞一作雾】
　　黄雪【南史梁邵陵王纶传葬之日丨丨雰糅唯冡圹所独不下雪百姓怜之为立祠庙】
　　黄雾【汉书成帝纪建始元年夏四月丨丨四塞博问公卿大夫无有所讳　王隐晋书大宁元年丨丨四塞王敦之应也　李峤文阳乌珥而仙鹤飞紫云腾而丨丨起　鲍照上浔阳还都道中诗腾沙郁丨丨翻浪白鸥　庾肩吾登城北望诗山沈丨丨里地尽黒云中　王昌龄从军行邉声揺白草海气生丨丨　包融登翅头山诗晨登翅头山山曛丨丨起　尹廷髙枫塘别业诗幽鸟不啼林寂寂满山丨丨落松花】黄露【晋中兴书见青露下　皮日休游毛公坛诗丨丨醒齿牙碧黏甘肺腑　又寂上人院聨句莎彩融丨丨莲衣染素霞】
　　黄道【汉书天文志日有中道月有九行中道者丨丨一曰光道月有九行者黒道二出丨丨北赤道二出丨丨南白道二出丨丨西青道二出丨丨东　唐书天文志贞观初李淳风上言舜在璿玑玉衡以齐七政则浑天仪周礼土圭正日影以求地中有以见日行丨丨之騐也暨于周末此器乃亡汉作浑仪推騐七曜并循赤道按冬至极南夏至极北而赤道常定于中国无南北之异盖浑仪无丨丨久矣太宗因诏为之七年仪成五代史司天考丨丨者日轨也其半在赤道内半在赤道外去极二十四度　魏征郊庙乐章飨荐丨丨芬】
　　【流紫宸　沈佺期龙池篇池开天汉分丨丨龙向天门入紫微　杜甫太嵗诗闾阖开丨丨衣冠拜紫宸　王昌龄驾出长安诗淑气来丨丨祥云覆紫微　殷尧藩金陵懐古诗丨丨天清拥佩珂东南王气秣陵多　温庭筠奉天西佛寺诗星背紫垣终埽地日归丨丨却当天】
　　黄地【唐书仪衞志黄麾仗第一行左右衞黄氅丨丨云花袄冒　汉旧仪皇帝带绶丨丨六采　丁孚汉仪乘舆绶丨丨冒白羽青防绿五采　文献通考仁宗时下诏令京师士庶得衣黒褐地白花蓝丨紫丨撮晕花】
　　黄郊【唐丨丨迎神歌朱明季序丨丨王辰】
　　黄祗【唐郊庙乐章肃我成命于昭丨丨　张余庆祀后土赋据青野之雕阜肃丨丨之神位】黄土【史记三王世家上方黄封于上方者取丨丨　唐书五行志天寳十三载二月丁丑雨丨丨咸通十四年三月癸巳雨丨丨　参同契丨丨金之父流珠木之子　李白诗女娲戏丨丨抟作愚下人　李绅悲哉行丨丨塞生路悲风送回辕　苏轼和王巩诗春蔬丨丨软冻笋苍崖折　又江行见桃花诗我观解语花粉色如丨丨　又次韵正辅同游白水山诗恣倾白蜜收五棱细斸丨丨栽三桠】
　　黄垆【淮南子放乎九天之上蟠乎丨丨之下　续博物志女娲之功烈上际九天下契丨丨　曹植责躬诗常惧颠沛抱罪丨丨　杨维桢城东宴乐府含珠乌能润丨丨今日不乐将何如】
　　黄壤【书禹贡雍州厥土惟丨丨　后汉书赵咨传将终告其故吏使薄敛素棺借以丨丨欲令速朽早归后土　傅序始以微香进入终于损弃丨丨　曹植宝刀赋砺以五方之石凿以中丨之丨　潘岳西征赋丨丨千里沃野弥望　白居易题故元少尹集诗丨丨讵知我白头徒忆君　杜牧池州李使君没后处州新命始到诗丨丨未沾新雨露粉书空换旧铭旌】
　　黄垄【苏轼诗碧畦丨丨稻如京嵗羙人和易得情】
　　黄墟【晋书刘琨传虽身膏野草无恨丨丨　又慕容超载记慕容厉与桓温战于丨丨厉师大败】黄堆【宋史苏轼传吏凿丨丨欲注之于淮轼始至颖遣吏以水平准之淮之涨髙于新沟几一丈若凿丨丨淮水顾流颖地为患轼言于朝从之　李益上丨丨峰诗心期紫阁山中月身过丨丨峰上云】黄场【水经注汉灵帝建寜四年于敖城西北垒石为门以遏渠口谓之石门石铭云建宁四年十一月丨丨石也而主吏姓名磨灭不可复识】
　　黄泥【李白赠韦侍御黄裳诗春光埽地尽碧叶成丨丨王建开池得古钗诗鳯凰半在双股齐钿花落处生丨丨　陈陶将进酒琴瑟盘倾从世珠丨丨局泻流年箭　苏轼海州石室诗戏将桃核裹丨丨石间散掷如风雨　又后赤壁赋二客从予过丨丨之坂刘克庄馆头诗抚州城外丨丨路即是人间小太行】黄尘【杨炯战城南诗寸心明白日千里暗丨丨　张说送王尚一严嶷赴司马都督军诗白露鹰初下丨丨骑欲飞　衞万吴宫怨句践城中非旧春姑苏台下起丨丨　刘长卿送裴郎中贬吉州诗乱军交白刃一骑出丨丨　李商隐河阳诗可惜秋眸一脔光汉陵走马丨丨起　温庭筠塞寒行一防丨丨起雁喧白龙堆下千蹄马】
　　黄沙【蜀志后主传十年亮休士勤农于丨丨作流马木牛毕教兵讲武　晋书职官志泰始四年置丨丨狱　南史梁简文帝纪大寳元年春天雨丨丨　北史吐谷浑传沙州刺史部内有丨丨周廻数百里不生草木因号沙州　庾信陈道生墓志铭兵临河曲前登白马之津寇入蒲城先战丨丨之苑注隋书冯翊郡注郡有沙苑　谢庄诗青溪如委黛丨丨似舒金　杜甫复隂诗见苍兕下　刘长卿送南特进赴归行营诗虏营连白草汉月到丨丨　杜牧游邉诗丨丨连海路无尘邉草长枯不见春　赵延寿塞上诗丨丨风卷半空抛云动隂山雪满郊　孔平仲诗青嶂倚空先有雪丨丨匝地亦和云　贡性之送人从军诗马嘶青海邉头月人卧丨丨碛里春】
　　黄砂【李益石楼山见月诗紫塞连年戍丨丨碛路穷】
　　黄埃【淮南子见黄澒下　鲍照芜城诗直视千里外惟见起丨丨　杜甫昔游诗肉食三十万猎射起丨丨　白居易冀城北原诗风吹丨丨起落日驱征车杜牧过华清宫诗新丰绿树起丨丨数骑渔阳探使囘李羣玉文殊院避暑诗赤日丨丨满世间松声入耳即心闲　陈陶谪仙词不应冠葢逐丨丨长梦真君旧】
　　【恩泽　苏轼和李邦直祈雨有应诗髙田生丨丨下田生苍耳　范成大雪晴过钓台诗界天山雪净丨丨】黄烟【拾遗记岱舆山有员渊孟冬水涸有丨丨从地出起数丈烟色万变　江淹思北归赋元云合而为冻丨丨起而成雪　张籍罗道士诗城里无人得实年衣襟常带臭丨丨】
　　黄昏【淮南子薄于虞渊是曰丨丨沦于蒙古是谓定昏苇航纪谈孔天瑞西资诗话云疎影横斜水清浅暗香浮动月丨丨议诗者谓日斜为丨丨非也余尝宿于月湖外家其家有堂植梅竹其香发于四鼓后起视月已西下而月色比当午时丨而更丨此时已五鼔矣按疎影横斜二句系林逋梅花诗　贵耳录日之数故有十时亦当十位注云日中当王食时当公平旦为卿鸡鸣为士夜半为皂人定为舆丨丨为隶日入为僚晡时为仆日昳为台　离骚曰丨丨以为期兮羌中道而改步　岑参偃师东与韩樽同诣景云晖上人即事诗尚书碛上丨丨钟别驾渡头一归鸟　白居易三月三十日题慈恩寺诗惆怅春归留不得紫藤花下渐丨丨　李绅沙上月诗丨丨潮落南沙明月光涵沙秋雪清　项斯宿山寺诗栗叶重重覆翠微丨丨溪上语人稀　李商隠小桃园诗犹怜未圆月先出照丨丨　徐夤咏帘诗无情几恨丨丨月才到如钩便堕云　苏轼次韵詹适宣徳小饮防亭诗涛雷殷白画梅雪耿丨丨又次韵刘景文路分上元诗人去残英满酒尊不堪细雨湿丨丨】
　　黄时【东臯杂录无名氏句云栋花开后风光好梅子丨丨雨意浓】
　　黄祥【文献通考宋髙宗绍兴五年十月乙未天有赤黄色占曰是为天变色先赤后黄近丨赤丨也】黄山【汉书地理志右扶风槐里县有丨丨宫孝恵二年起　罗愿新安志丨丨旧名黟山在歙县西北百二十八里髙千一百八十仞东南则歙西南为休宁西北则蔽于宁国府之太平县相传黄帝尝命驾与容成子浮丘公同游合丹于此唐天宝六年敇改为丨丨张衡西京赋掩长杨而聨五柞绕丨丨而款牛首　苏味道寄刘校书诗御苑残莺啼落日丨丨细雨湿归轩王维奉和圣制自蓬莱向兴庆阁道中留春雨中春望之作应制诗渭水自萦秦甸曲丨丨旧绕汉宫斜李白送温处士归丨丨诗丨丨四千仞三十二莲峰温庭筠送李亿东归诗丨丨逺隔秦树紫禁斜通渭城　又金史赵沨传自号丨丨有丨丨集行于世】黄城【圣贤冡墓记丨丨山即长沮桀溺耦耕处下有东流即子路问津处括地志云在河东叶县　水族加恩簿令多黄尉权行尺一令南宠截然居海天付巨材宜授丨丨监逺珍侯注南宠乃蠘也】
　　黄岩【唐书地理志台州临海郡有丨丨县　易林雨师娶妇丨丨季子成礼既婚相呼南止膏雨下土年嵗大有　台州志丨丨溪在丨丨县西百里源出丨丨山旁有黄石五区如相拱揖　吕岩赠刘方处士诗年来摘得丨丨翠琪树参差连地肺】
　　黄岑【括地志丨丨山在郴州城南即五岭之一　张协七命见青峦下】
