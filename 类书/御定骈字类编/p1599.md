<!-- { "loadSidebar": true } -->
　　灯笼【南史宋武帝纪孝武大明中壊上所居隂室于其防起玉烛殿与羣臣观之牀头有土障壁上挂葛丨丨麻防拂侍中袁顗盛称上俭素之徳孝武不答独曰田舎公得此以为过矣　宋史仪卫志打丨丨子亲事官八十人　又刘随随临事明锐敢行在蜀人号为水晶丨丨　又王徳谦骄恣逾法服食拟乗舆出入或以导驾丨丨自奉　清异録武帝宣内供奉赐坐食甘露毬蜜捣山药油浴既退侵夜宫嫔离次上独映琉璃丨丨观书　碧云騢文彦博相因张贵妃也彦博知成都贵妃以近上元令织异色锦彦博遂令工人织金线丨丨载莲花中为锦纹贵妃始衣之上惊曰何防有此锦妃曰昨令成都文彦博织来盖彦博奉陛下耳上色怡自尔属意彦博后因监察御史唐介拜疏召彦博殿上面条竒锦事数件质于上皆实事彦博出知许州明年上元中官有诗曰无人更进丨丨锦红粉宫中忆佞臣　西轩客説室燃一灯洞照四壁室中凡所有者无不见也若以蜀锦丨丨罩之则不见矣人心为物欲所蔽也亦然】
　　灯檠【唐书胡证传证膂力絶人晋公裴度未显时羸服私饮为武士所窘证闻突入坐客上引觥三釂客皆失色因取铁丨丨摘枝叶防合其跗横膝上谓客曰我欲为酒令饮不釂者以此击之众唯唯证一饮輙数升次授客客流离盘杓不能尽证欲击之诸恶少叩头请去证悉驱出故时人称其侠　物类相感志三月三日收荠菜花置丨丨上则飞蛾蛟虫不投　黄氏笔记檠者定弓体之器周礼弓人注音景汉书苏武传注又音巨京反苏文忠诗云大弨一弛何縁彀已觉翻翻不受檠陆放翁曰檠作平声押用汉注也丨丨亦谓之檠音与汉注同李义山诗云九枝丨丨夜珠圆汉地理志朝鲜民饮食以豆顔师古曰若今之檠音其敬反韵书檠字注曰有足似几物也义山以檠为去声盖本于此又与前二音不同　西溪藂语古诗丨丨昏鱼目读檠为去声集韵檠渠映切有足所以几物又檠音平声榜也非丨丨字韩退之云墙角君看短檠弃亦误也幸蜀记有道者自号醋头手携一丨丨所至防卓之呼曰不使登登便倒　庾信对烛赋见灯花下　唐彦谦春雨诗丨丨昏鱼目薰炉咽麝脐】
　　灯镜【朱子元宵诗月同皎皎丨丨自尘尘】
　　灯剪【物类相感志丨丨用无名异香涂之剪灯则灯自断】
　　灯台【摭言胡证与裴度防犯分者击以铁跻铁跻丨丨也　归田録俚谚云赵老送丨丨一去更不来不知是何等语天圣中有尚书郎赵世长者常以滑稽自负其老也求为西京留台御史有薄子送以诗云此回真是送丨丨世长深恶之亦以不防酬酢为恨其后竟卒于留台也】
　　灯毬【同文算指合数分法问鳌灯一座大小丨丨二等大灯三琖油四两小灯四盏油三两其小灯多大灯二之一共用油十八斤七两大小灯各若干】
　　灯窗【萤雪丛説前辈节书并用首尾该贯第一节其紧要第二节其好句第三节其故实繁辞尽削所以便于丨丨塲屋之用尔　孟郊宿空侄院寄澹公诗丨丨看律钞小师别为侣】
　　灯室【薛能相国陇西公南征能以留务独宿府城诗丨丨卧孤如怨别月阶簮草似临行】
　　灯楼【宋史礼志见帘幕下　嵗华纪丽唐元宗于上阳宫建丨丨髙一百五十尺悬以珠玉微风将至锵然成韵】
　　灯市【甲乙剰言余尝于丨丨见一灯皆以卵殻为之为灯为盖为带为坠凡数千百枚每殻必开四门每门必有欀栱楹金碧辉耀可谓巧絶】
　　灯轮【朝野佥载唐睿宗先天二年正月十四十五十六夜于京师安福门外作丨丨髙二十丈被以锦绮饰以金银燃五万盏灯　张説十五夜御前口号踏歌词西域丨丨千影合东华金阙万重开　韩仲宣上元夜诗他乡月夜人相伴看丨丨】
　　灯树【开元天寳遗事韩国夫人置百枝丨丨髙八十尺竪之髙山上元夜防之百里皆见光明夺月色也】灯山【宋史乐志每上元观灯楼前设露台台上奏教坊乐舞小儿队台南设丨丨灯山前陈百戏山棚上用乐女弟子舞　又理宗谢皇后传理宗即位议择中宫太后命选谢氏诸女后独在室兄弟欲纳入宫诸父攑伯不可曰即奉诏纳女当厚奉资装异时不过一老宫婢事奚益防元夕县有鹊来巢丨丨众以为后妃之祥攑伯不能止乃供送后就道　又钱俶七月中元京城张灯令有司于俶宅前设丨丨陈声乐以宠之元史泰定帝纪敕以来年元夕搆丨丨于内廷　曲洧旧闻上元张灯按唐名儒沿袭汉武帝祠太乙自昏】
　　【至明故事梁简文帝有列灯赋陈后主有光壁殿道咏丨丨诗唐明皇光天中东都设灯文宗开成中设灯迎三宫太后是则唐以前嵗不常设本朝太宗三元不禁夜上元御端门中元下元御东华门其后罢中元下元二节而上元观游之盛冠于前代矣　又明一统志丨丨在铜梁县西一百里夜有光荧俗圣灯夏数见】灯坛【明一统志丨丨山在台州府城西六十里山有石坛每隂雨望之其上有光如灯】
　　灯窠【明一统志登科岭在泰和县西北五里旧名丨丨宋刘廷隽居其下擢第改今名】
　　灯漏【元史天文志大明殿丨丨曲梁之上中设云珠左日右月云珠之下复悬一珠梁之两端饰以龙首张吻转目可以申平水之缓急中梁之上有戏珠龙二随珠俛仰又可察准水之均调】
　　灯夕【宋史吕正尝丨丨设宴正侍上语之曰五代之际生灵凋防周太祖自邺南归士庶皆罹剽掠下则火灾上则彗孛观者恐惧当时谓无复太平之日矣朕躬览庶政万事粗理每念上天之贶致此繁盛乃知理乱在人　桂海虞衡志上元红深红色絶似红木花不结实以丨丨前后开故名　清尊録狄氏者家故贵以色名动京师所嫁亦贵家明艳絶世每丨丨及西池春游都城士女讙集人人自谓倾国及狄氏至靓妆却扇亭亭独出虽平时妬悍自衒者皆羞服至相忿诋】
　　灯王【梁简文帝甘露鼔寺敬脱法师墓铭善堂间构丨丨布席　王筠国师草堂寺智者约法师碑师子之座髙广于丨丨听法之筵众多于方丈　庾信秦州天水郡麦积崖佛龛铭序拜丨丨于石室乃假驭风礼花首于山龛方资控鹤　綦毋潜满公房诗丨丨照不尽中夜寂相】
　　灯婢【开元天寳遗事寜王宫中毎夜于帐前罗列木雕矮婢饰以彩绘各执华灯自昏达旦故目之为丨丨】
　　灯人【沈佺期守嵗应制诗殿上丨丨争烈火宫中侲子乱驱妖】
　　灯蛾【梁元帝归来寺碑三相不留萧蚕终壊八苦遐长丨丨未已】
　　灯鱼【宋史乐志宴清都恨满山隅春城翠柏藏乌扃户劔照丨丨】
　　灯宴【宋史英宗宣仁髙皇后上元丨丨后母当入观止之曰夫人登楼上必加礼是由吾故而越典制于心殊不安但令赐之灯烛遂嵗以为常】
　　灯前【后山诗话谢师厚废居于邓王左丞存其妹婿也奉使荆湖枉道过之夜至其家师厚有诗云倒着衣裳迎户外尽呼儿女拜丨丨　徐陵孝义寺碑铭愿此良因宜资贵亲三乗并防四梵为賔绀殿安坐莲花养神丨丨礼佛地后还身并济含识咸归至真　庾信对烛赋丨丨桁衣疑不亮月下穿针觉最难　崔知贤上元夜诗月下多游骑丨丨饶看人　杜甫陪郑广文游何将军山林诗自笑丨丨舞谁怜醉后歌　又陪王侍御同登东山最髙顶宴姚通泉晚携酒泛江诗丨丨往往大鱼出听曲低昂如有求　王建赠陈评事诗春夜酒醒长起坐丨丨一纸洞庭山　杜牧南楼夜诗枕上暗惊垂钓梦丨丨偏起别家愁】
　　灯下【宋史艺文志丨丨闲谈二卷　又张铸传铸美姿仪善笔札老能丨丨细书如蝇头　歩里客谈进士丁渥在太学梦归家见妻于丨丨披笺握管为书寄生生曰我已至矣何用书为妻但挥涕而不荅又于别幅见诗一首云泪湿香罗帕临风不肯干欲凭西去雁寄与薄情看生既觉以语同舎客客曰君思念之极以至于此后旬日得书并诗皆梦中所见无少矣　卢纶首秋夜即事诗楚客病来乡思苦寂寥丨丨不胜愁王建鸡鸣曲寳钗命妇丨丨起环佩玲珑晓光里】
　　灯中【张乔隠岩陪郑少师夜坐诗竹外村烟细丨丨禁漏遥】
　　灯然【西京杂记髙祖初入咸阳宫周行库府金玉珍寳不可称言尤竒异者有青玉五枝灯髙七尺五寸作蟠螭以口衔灯丨丨鳞甲皆动焕炳若列星而盈室焉　王维过卢四员外宅看饭僧诗不须愁日暮自有一丨丨】
　　灯闹【黄庭坚诗车驰马逐丨方丨地静人闲月自妍】
　　灯歌【罗隠长安秋夜诗丨丨短焰烧离鬓漏转寒更滴旅肠】
　　灯青【过庭録阳翟燕昭邻仲明贤士人也素安命生计索然读书不仕尝有诗云女矮儿痴十口余进时无业退无庐一风雪韩城外火冷丨丨照旧书韩偓横塘诗秋寒洒背入帘霜胫丨丨照洞房】灯寒【司空图诗见纱碧下　罗隠旅梦诗漏涩才成滴丨丨不作花】
　　灯冷【岑参韩员外夫人清河县君崔氏挽歌丨丨泉中夜衣寒地下秋】
　　灯明【后汉书党锢传賛兰莸无并销长相倾徒恨芳膏煎灼丨丨　雍洛灵异小録唐朝正月十五夜许三夜夜行其寺观街巷丨丨若昼　梁简文帝唱导文敬为皇太子敬礼东方寳海南方丨丨西方无量夀北方相徳　沈约送育王像啓惟愿丨丨道成长为八喜之侣菩提无上永厠千子之踪　綦母潜宿龙兴寺诗丨丨方丈室珠系比丘衣　杜甫日暮诗头白丨丨里何须花烬繁　刘禹锡送惟良上人诗丨丨香满室月午霜凝地】
　　灯在【罗邺宿武安山有懐诗间丨丨犬惊吠溪上月沉人罢舂】
　　灯残【李咸用冬夕喜友生至诗丨丨偏有焰雪甚却无声　周贺懐西峰隠者诗腊近溪书絶丨丨夜雪稠　常建山居诗漏转寒更急丨丨冷焰微】
　　灯暗【元稹宿石矶诗丨丨酒醒颠倒枕五更斜月入空船　崔珪孤寝怨见牀空下　杜牧早雁诗仙掌月明孤影过长门丨丨数声来】
　　灯泛【元稹月临花诗镜匀娇面粉丨丨髙笼缬】
　　灯背【李廷璧愁诗更有相思不相见酒醒丨丨月如钩】
　　灯灭【云仙杂记王维辋川林下坐用当门四老石丨丨则石中鑚火　潘岳哀永逝文户阖兮丨丨夜何时兮复晓　杜甫山馆诗山鬼吹丨丨厨人语夜阑】
　　灯桂【蒋捷女冠子词而今丨谩丨不见暗尘明月那时元夜】
　　灯揺【李咸用同友生春夜闻雨诗檐静尚疑兼细雾丨丨应是逐风斜】
　　灯照【卢纶送乐平苗明府诗一船丨丨浪两岸树凝霜司空图乐府满鸭香薰鹦鹉睡隔帘丨丨牡丹开】
　　灯烧【岑参雪后与羣公过慈恩寺诗雪融双树湿沙闇一丨丨】
　　烛
　　烛星【史记天官书丨丨状如太白其出也不行见则灭所烛城邑乱如星非星如云非云命曰归邪归邪出必有归国者】
　　烛日【水经注精之光碧之堂琼华之室紫翠丹房锦云丨丨朱霞九光西王母之所治真宫仙虚之所宗】
　　烛月【陶景水仙赋选竒于河侯之府出寳于骊龙之川夜光丨丨洪贝充辕亦其瓌矣】
　　烛龙【淮南子丨丨在鴈门北蔽于委羽之山不见日阮籍逹荘论且丨丨之光不照一堂之上钟山之口不谈曲室之内　刘琨散骑常侍刘府君诔存若丨丨衔曜没若庭燎俱灭　王僧孺中寺碑丨丨夭矫将举复还威凤铿锵如鸣更戢　邢邵为文襄让尚书令表昼览太山不假秋毫之察夜仰列宿岂借丨丨之明张衡思元赋速丨丨令执炬兮过钟山而中休注丨丨北方之神也　摰虞思游赋偭丨丨而游衍兮穷大】
