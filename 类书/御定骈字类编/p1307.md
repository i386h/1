<!-- { "loadSidebar": true } -->
　　上浮【汉书司马相如传乗绛幡之素蜺兮载云气而丨丨　宋史乐志绛节前导瑞光丨丨　子华子夫黄帝之治天下也其精微之感荡丨丨而下沉故为百福之宗为百福之所宗则是百神受职于庭也　物理论水之精气丨丨宛转随流水名曰天河　屈原逺游质菲薄而无因兮焉托乗而丨丨　阮籍大人先生传佩日月以舒光兮登徜徉而丨丨　庾信终南山义谷铭寥廓丨丨峥嵘下镇　欧阳詹玩月诗序婵娟裵囬桂花丨丨　阮修上已防诗弹筝弄琴新声丨丨】
　　上际【荘子丨丨于天下蟠于地化育万物不可为象】
　　上悬【本作县汉书枚乗传夫以一缕之任系千钧之重丨丨无极之髙下垂不测之渊虽甚愚之人犹知哀其将絶也　邢邵景明寺碑香雨旁注甘露丨丨俞安期衡岳赋或下坠若络丝或丨丨若飘帛或荡阔分流或潝濞相激】
　　上逝【陆机思归赋伊我思之沉郁怆感物而増深叹随风而丨丨涕承缨而下寻】
　　上峩【阎随侯西岳望幸赋伟哉灵造丨丨穹昊凭之者永安陟之者难老】
　　上戴【水经汾水又南过宼爵津注汾津名也在介休县之西南俗谓之爵鼠谷数里间道隘水左右悉结偏梁阁道累石就路萦岩侧或去一丈或髙六丈丨丨山阜下临絶涧】
　　上通【礼记儒行幽居而不滛丨丨而不困注丨丨谓仕道达于君也　宋书礼志见上指下　又周灵王求婚于齐齐侯问于晏桓子桓子对曰夫妇所生若而人姑姊妹则称先守某公之遗女若而人此则天子之命自得下达臣下之答经自丨丨先儒以为丘明详链其事　又厯志既沿波以讨其源删滞以畅其要能使躔次丨丨晷管下合　乔琮日中有王字赋其呈祥以下烛必布德而丨丨　许尧佐日载中赋圣德丨丨阳精下賛】
　　上充【杨载橘中篇丨丨国家赋下贻篚筥谋】
　　上存【史记礼书广骛注正义曰言君子之人丨丨文饰下务减省而合情文处得其中】
　　上行【周礼太宰以八统诏王驭万民疏郑云统所以合率以等物也此八者民与在上同有物事也谓牵下民使与上合皆有以等其事丨丨之下效之也故以万民为主也　史记乐书移风易俗注正义曰丨丨谓之风下习谓之俗　唐书陆贽传驭以智则诈示以疑则偷接不以礼则其狥义轻抚不以情则其効忠薄丨丨则下从之上施则下报之若影附形若响应声　宋史贾昌朝传今陜西四路总管而下铃辖都监廵检之属悉参军政谋之未成事已先漏甲可乙否丨丨下戾主将不专号令故动则必败　王襃九懐乗虬兮登阳载象兮丨丨　文彦博天衢赋管闚固丨丨而莫有区区跛履信髙蹈以应无　又戸郎反汉书霍光传见上客下】
　　上廵【史记封禅书见南岳下】
　　上过【汉书郊祀志见西畤下】
　　上迈【江淹丹砂可学赋出湎泛而遐务贯鸿蒙而丨丨】
　　上凭【北史邢峦传臣以不才属当戎寄丨丨国威频有薄防瞻望涪益旦夕可屠正以兵少粮匮未宜前出今若不取后图便难】
　　上臻【王褒九懐乗龙兮偃蹇髙回翔兮丨丨】
　　上碾【蒋防登天坛山望海日初出赋火轮丨丨烧碧落之氛埃】
　　上察【管子丨丨于天下察于地　王逸九思謡吟兮中埜丨丨兮璇玑】
　　上轧【唐书文艺传序大厯正元间羙才辈出擩哜道真涵泳圣涯于是韩愈倡之桞宗元李翺皇甫湜等和之排逐百家法度森严抵轹晋魏丨丨汉周唐之文完然为一王法此其极也】
　　上取【元史阿珠传巴延议师所向或欲先取蕲黄阿珠曰若赴下流退无所据丨丨鄂汉虽迟旬日师有所依可以万全】
　　上采【史记虞卿传虞卿既以魏齐之故不重万戸侯卿相之印与魏齐间行卒去赵困于梁魏齐已死不得意乃著书丨丨春秋下观近世曰节义称号揣摩政谋凡八篇以刺讥国家得失世传之曰虞氏春秋　孙绰游仙诗见下挹下　孟郊诗丨丨白日精下饮黄月华】
　　上开【云笈七籖见南轩下】
　　上总【云笈七籖阳明星天之太尉司政主非丨丨九天太真中监五岳飞仙下领后学真人天地神灵功过轻重莫不隶焉】
　　上承【魏书穆亮传愿陛下丨丨金册遗训下称亿兆之心时袭轻服数御常膳修崇郊祀垂惠咸秩舆驾时动以释忧烦博采广谘以导性气　唐书陈贞节传见上继下　宋史乐志瑶册玉寳烂然瑞辉旁翼绛节丨丨紫微　元史宰相年表宰相者丨丨天子下统百司治体系焉　水经河水又南太罗水注之注水源丨丨树颓河南流西转迳武县故城南】
　　上依【刘桢失题诗青青女萝草丨丨髙松枝】
　　上宿【史记封禅书秦以冬十月为嵗首故常以十月丨丨郊见通权火拜于咸阳之旁而衣上白其用如经祠云注李竒曰宿犹斋戒也　李白古意诗中巢双翡翠丨丨紫鸳鸯　又云笈七籖第八洞明星则辅星三魂精阳明也洞明星则元诸天总轮丨丨流畅太虚围九百九十里上对辅星西南门在天关之上梁北极之阳芒也】
　　上覆【班固西都赋命荆州使起鸟诏梁野而驱兽毛羣内阗飞羽丨丨接翼侧足集禁林而屯聚】上从【宋书乐志时奏宫商杂之以征羽下餍众目丨丨钟鼓】
　　上延【储光羲仲夏入园中东陂诗丨丨北原秀下属幽人居】
　　上连【史记扁鹊传安陵阪里公乗项处病臣意诊脉曰牡疝牡疝在鬲下丨丨肺病得之内　杨载吴山晚眺诗傍近江湖天广大丨丨星斗地清寒】
　　上含【李商隐蜀桐诗玉垒髙桐拂玉绳丨丨非雾下含氷】
　　上缚【北史姚僧垣传金州刺史伊娄穆以疾还京请僧垣省疾乃云自腰至脐似有三两脚缓纵不复自持僧垣即为处汤三剂穆初服一剂丨丨即解次服一剂中缚复解又服一剂三缚悉除而两脚疼痹犹自挛弱更为合一剂稍得屈申僧垣曰终待霜降此患当愈及至九月遂能起行】
　　上合【易升初六允升大吉丨丨志也　晋书刁协传见下准下　宋书礼志献帝建安二十一年魏国有司奏古四时讲武皆于农隙汉西京承秦制三时不讲唯十月都试今兵革未偃士民习素可无四时讲武但以立秋择吉日大朝车骑号曰治兵丨丨礼名下承汉制奏可　水经注山海经曰淇水出沮如山水出山侧頽波漰注冲激横山山丨丨下开可减六七十歩　又江水又东迳石门滩注滩北岸有山山丨丨下开洞达东西】
　　上脱【钱惟善次陈君瑞游凤凰山光明寺诗左瞻剑防龙门并丨丨冠巾凤髻双】
　　上入【诗嗟我农夫我稼既同丨丨执宫功传出为上入为下】
　　上出【史记天官书见下出下　王勃滕王阁序层峦耸翠丨丨重霄飞阁流丹下临无地】
　　上有【王逸九思将升兮髙山丨丨兮防猿】
　　上积【道德指归论见下凝下】
　　上透【无名氏风不鸣条赋细影中糅浮光丨丨】
　　上插【元史舆服志马鼓辔勒后勒当胸皆缀红缨拂铜铃杏叶校具金涂釲丨丨雉尾上负四足小架上施以革鼔一面一人前引凡行幸负鼓于马以先驰与纛并行　范传正进善旌赋折羽丨丨缀旌旁委】上及【史记范雎传事无小大丨丨太后下至大臣愿先生悉以教寡人无疑寡人也】
　　上槩【张协元武馆赋飞甍四注丨丨浮霄】
　　上轶【桞宗元囚山赋争生角逐丨丨旁出兮其下坼裂而为壕】
　　上腾【礼记月令天气丨丨地气下降天地不通闭塞而成冬　又时雨将降下水丨丨　白居易十二年冬江西温暖喜元八寄金石棱诗今冬腊不严凝暖雾温风气丨丨】
　　上拂【汉书司马相如传见下摩下　管子毋丨丨之事毋下比之说　挚虞槐赋丨丨华宇下临修渠刘禹锡望衡山诗前当祝融居丨丨朱鸟翮】
　　上镂【刘绘咏博山香炉诗丨丨秦王子驾鹤乗紫烟】
　　上击【李白大鹏赋由此言之则凤凰丨丨诚未得其锱铢鸿鹄一举适可动其卢胡】
　　上屯【唐书桞宗元传日霾曀以昧幽兮黝云涌而丨丨】
　　上贴【李商隐戯题枢言草阁诗仲容铜琵琶项直声凄凄丨丨金捍拨画为承露鸡】
　　上加【诗衣锦褧衣裳锦褧裳笺褧禅也盖以禅谷为之中衣裳用锦而丨丨禅谷也】
　　上属【史记孝武帝纪公卿言皇帝始郊见泰一云阳有司奉瑄玉嘉牲荐飨是夜有羙光及昼黄气丨丨天　元史天文志其一曰立运环面刻度分施于北极云架柱下当卧环中心丨丨架之横輄下抵跌輄之十字上下各施枢轴令可旋转中为直距当心为窍以施规衡令可俯仰　又选举志延祐初令阴阳人依儒医例于路府州设教授员凡阴阳人皆管辖之而丨丨于太史焉】
　　上贯【魏书髙崇传薄甚榆荚丨丨便破　又罗隐婆留井颂时有长虹丨丨青冥　傅元短歌行长安髙城层楼亭亭干云四起丨丨天庭】
　　上直【唐书厯志见西建下】
　　上究【尉缭子当杀势虽贵重必杀之是刑丨丨也赏及牛童马圉者是赏下流也夫能刑丨丨赏下流此将之武也　急就篇抽擢推举黒白分迹行丨丨为贵人】
　　上缀【宋史仪卫志枪矟也唐羽林所执制同矟而铁刃丨丨朱丝拂　成公绥螳螂赋寻乔木而丨丨从蔓草而下垂】
　　上敛【水经注晋懐帝以永嘉元年分荆州湘中诸郡立湘州治此城之内郡廨西陶侃庙云旧是贾谊宅地中有一井是谊所凿极小而深丨丨下大其状似壶】
　　上厌【宋书礼志见下絶下】
　　上括【皇甫湜出世篇丨丨天之门直指帝所居】
　　上抱【皮日休添鱼具诗序江汉间时率多雨唯以籉笠自庇每伺鱼必多俯籉笠不能庇其上由是织篷以障之丨丨而下仰字之曰背篷】
　　上踵【江淹为萧骠骑譲封表下协河岳丨丨光纬】
　　上结【元史天文志珠露海克木济叶穆尔齐汉言春秋分晷影堂为屋二间春开东西横罅以斜通日晷中有台随晷影南髙北下上仰置铜半环刻天度一百八十以准地上之半天斜倚锐首铜尺长六尺阔一寸六分丨丨半环之中下加半环之上可以往来窥运侧望漏屋晷影騐度数以定春秋二分　韦应物经函谷关诗下沈战死防丨丨穷寃色】
　　上分【长孙正隐上元夜效小庾体诗序见下镇下】
　　上应【宋史乐志云軿万里归真室丨丨泰阶平　又郑侠传见下召下　又李纲传陛下履位之初当丨丨天心下顺人欲攘除外患使中国之势尊诛鉏内奸使君子之道长以副道君皇帝付托之意　水经注孝经援神契曰河者水之伯丨丨天汉　又李氷沿水造桥丨丨七宿】
　　上报【晋书石崇传幸赖陛下天听四达灵鉴昭逺中诏申料罪谴澄雪臣等刻肌碎首未足丨丨　隋书钟士雄母传同郡虞子茂钟文华等作乱举兵攻城遣人召士雄士雄将应之蒋氏谓士雄曰我前在杨都备尝辛苦今逢圣化母子聚集没身不能丨丨焉得为逆哉士雄于是遂止　宋史郭贽传尝因论事奏曰臣受不次之遇誓以愚直丨丨太宗曰愚直何益于事贽言虽然犹胜奸邪　元史世祖纪丙辰定诸路差税课程増益者即丨丨隐漏者罪之　又拜珠传臣有所畏者三畏辱祖宗畏天下事大识见有所未尽畏年少不克属荷无以丨丨圣防惟陛下垂悯时加训饬幸甚　皮日休伤史拱山人诗一缄幽信自襄阳丨丨先生去嵗亡】
　　上映【郭璞南山经图迷谷賛爰有竒树产自招揺厥华流光丨丨垂寳　梁简文帝大法颂序雄雄吐色珠火非俦曈曈丨丨丹紫竞发　庾肩吾曲水聨句岸烛斜流水波光丨丨楼】
