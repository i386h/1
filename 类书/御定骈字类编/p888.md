<!-- { "loadSidebar": true } -->
　　二柏【唐书桑道茂传道茂居有丨丨甚茂曰人居而木蕃者去之木盛则土衰土衰则人病乃以铁数千钧埋其下复曰后冇发其地而死者大和中温造居之发藏铁而造死　云笈七籖阳平治在蜀郡彭州九陇县去成都一百八十里治道东冇龙门拒守神水丨丨生其上】
　　二榆【后汉书西羌传隃麋相曹凤上言西戎为害前世所患臣不能记古且以近事言之自建武以来其犯法者常从烧当种起所以然者以其居大小榆谷土地肥羙又近塞内诸种易以为非难以攻伐南得钟存以广其众北阻大河因以为固又有西海鱼盐之利縁山滨水以广田畜故能强大常雄诸种恃其权勇招诱胡今者衰困党援壊沮亲属离叛余胜兵者不过数百逃亡栖窜逺依发羌臣愚以为宜及此时建复西海郡县规固丨丨广设屯田隔塞羌胡交关之路遏絶狂狡窥欲之源又殖谷冨边省委输之役国家可以无西方之忧】
　　二杏【范梈丨丨诗晩遇此丨丨突兀超尘沙】
　　二桂【孙镇许氏双桂堂诗许家丨丨聮翩秀孙氏三枝次第春】
　　二桃【韩诗外传齐桓公出逰遇一丈夫褒衣应歩带着桃殳桓公怪而问之曰是何名何经所在何篇所居何以斥逐何以避余丈夫曰是名丨丨桃之为言亡也夫日日慎桃何患之冇故亡国之社以戒诸侯庻人之戒在于桃殳桓公説其言与之共载来年正月庶人皆佩　酉阳杂俎史论在齐州时出猎至一县界憇兰若中觉桃香异常访其僧僧不及隠言近有人施丨丨因从经案下取出献论大如饭盌时饥尽食之核大如鸡卵　刘孝威谢赉林禽书勇闻齐国止锡丨丨　谢廷讃黄山赋丨丨则毛白异色五竹则桂笋独斑　诸葛亮梁甫吟见一朝下　李白惧谗诗丨丨杀三士讵假剑如霜　又梁甫吟力排南山三壮士齐相杀之费丨丨　薛季宣周将军庙观岳侯石像诗见一舸下】
　　二柰【潘岳闲居赋三桃表樱胡之别丨丨曜丹白之色注张掖有白柰酒泉有赤柰】
　　二梅【陆龟防和袭美夏景无事因懐章来二上人诗檐外青阳有丨丨折来堪下冻醪杯】
　　二栗【五色线王可交棹渔舟入江遇一彩舫有道士七人玉冠霞帔呼可交上舫命酒与吃侍者泻酒于尊再三不出道士曰酒灵物若得入口当换其骨泻之不出亦命也一人曰与栗出俄取丨丨与之长二寸许肉脆而甘可交食栗之后絶谷动静若有神助】
　　二米【诗维秬维秠传见一稃下　宋书符瑞志秬鬯三禺之禾一稃丨丨王者宗庙修则出　宋史五行志见一桴下　张真祥嘉禾合頴赋稃已闻于丨丨茎乃殊于九穂　又宋史律厯志见一米下　又图绘宝鉴龚开字圣与号翠岩画山水师丨丨人马师曹霸描法甚麄尤喜作墨鬼钟馗等画怪怪竒竒自出一家】二麦【宋书孝武帝纪大明七年诏曰近炎精亢序苗稼多伤今丨丨未晩甘泽频降可下东境郡勤课垦殖　宋史河渠志耕耘是时而流转于道路者不已丨丨将熟而寓食于四方者未还　鲍溶送王炼师诗见一川下　范成大夏日田园诗丨丨俱秋斗百钱田家唤作小丰年】
　　二谷【公羊秋大水传何以书记灾也注灾伤丨丨以上书灾也　谷梁传一谷不升谓之歉丨丨不升谓之饥三谷不升谓之馑四谷不升谓之康五谷不升谓之大侵　宋书五行志春秋説曰伤丨丨谓之不雨】二韭【洛阳伽蓝记陈留侯李棠性多险恡恶衣麄食常无肉味止有韭薤棠客李元祐语人云李公一食十八种人问其故元祐曰丨丨一十八闻者大笑　又谢灵运山居赋逺东则天台桐柏方石太平丨丨四明五与三菁表神异于纬牒騐感应于庆灵凌石桥之莓苔越楢谿之纡萦】
　　二苓【王绩采药诗龟蛇采丨丨赤白寻双朮】
　　二莲【宋书符瑞志见一蔕下】
　　二菜【诗采葑采菲笺此丨丨者蔓菁与葍之类也】
　　二蒲【诗扬之水不流东蒲传蒲草也笺云蒲蒲栁音义蒲如字孙毓云蒲草之声不与戍许相协笺义为长今则丨丨之音未详其义耳】
　　二草【诗毳衣如菼传菼鵻也芦之初生者也疏释草云葭芦菼薍孙炎郭璞皆以芦薍为丨丨李廵舍人樊光以芦薍为一草此传菼为芦之初生则意同李廵之辈以芦菼为一也　后汉书郦炎传灵芝生河洲动揺因洪波兰荣一何晩严霜瘁其柯哀哉丨芳丨不植太山阿】
　　二花【宋书符瑞志元嘉二十年五月庐陵郡池芙蓉丨丨一蔕　钗小志阮文姬插髩用杏花陶溥公呼曰丨丨　又华同法苑珠林我于尔时作婆罗门子汝作婆罗门女汝持花七茎我持银钱五百文买汝五花欲以散佛汝以丨丨寄我上佛　云笈七籖北斗九星第四元防星天之游击冠丨丨宝晨冠衣丹锦飞裳执九云之节】
　　二朶【徐夤银结条冠子诗瑞莲开丨丨琼缕织千条】
　　二叶【吴均采药大布山诗九茎日反照丨丨长生花李商隠诗桂含爽气三秋首蓂吐中旬丨丨新又北史顔之仪传好为词赋尝献梁元帝荆州颂辞致雅赡帝手勅曰枚乗丨丨俱得防梁应贞两世并称文学我求才子鲠慰良深　任华明堂赋千灵累圣丨丨重光】
　　二株【宋书符瑞志孝武帝孝建二年六月癸巳嘉禾丨丨生江夏王义恭东田　齐书祥瑞志永眀三年正月安城县榆树丨丨连理】
　　二瓣【本草忍冬集解时珍曰三四月开花长寸许一蔕两花丨丨一大一小如半边状】
　　二榦【元史五行志至元元年十二月芝草生于荆门州当阳县覆船山一本五榦髙尺有二寸一本丨丨髙五寸有半榦皆两岐二本相依附扶疎瑰竒如瑚枝其髙者结为华盖庆云之状　通作干挚虞连理槐颂见一心下】
　　二根【法苑珠林若在眙时即得丨丨意根身根也】
　　二茎【元史世祖纪庚申济宁路进芝丨丨】
　　二苖【宋书符瑞志嘉禾五谷之长王者徳盛则丨丨共秀于周徳三苖共穂于商徳同本异穂于夏徳异本同秀】
　　二针【本草松集解时珍曰松树磥砢修耸多节其皮粗厚有鳞形其叶后雕有丨丨三针五针之别】二防【本草滛羊藿集解见一防下】
　　二穗【元史世祖纪壬戌东平府进瑞麦一茎丨丨三穂五穂者各一本】
　　二种【诗于以采藻于彼行潦防见一种下　周礼校人天子十有二闲马六种邦国六闲马四种家四闲马丨丨　齐书徐孝嗣传今水田虽晩方事菽麦菽麦丨丨益是北土所宜彼人便之不减稉稻开创之利宜在及时　元史地理志霑益州在本路之东北据两盘江北盘江之间唐初置州天宝末没于蛮僰刺丨丨所居后磨弥部夺之元初其孙普垢内附　楞伽经佛告大慧诸识有丨丨生住灭非思量所知诸识有丨丨生谓流注生及相生有丨丨住谓流注住及相住有丨丨灭谓流注灭及相灭　又大慧菩萨摩诃萨善观丨丨无我相云何丨丨无我相谓人无我及法无我　李纲幽兰赋兰有丨丨华以春者似蕙华以秋者似菊】二麟【北史王劭传时有人于黄凤泉浴得二白石颇有文理遂附其文以为字复言有诸物象而上奏曰其大王有日月星辰八卦五岳及丨丨双鳯青龙朱雀驺虞元武各当其方位也】
　　二驼【金史强仲传仲奔走四应所至必防得丨丨及所乘马皆杀之以犒军士人不过一啗而得者如百金之赐】
　　二鹿【五代史前蜀世家驺虞见壁山有丨丨随之　金史舒穆噜卞传父乌珍为郡牧使从睿宗秋山卞年十三已能射连获丨丨睿宗竒之赐以良马及金吐鹘梁简文帝司徒始兴忠武王诔三鳣素服丨丨随轮】二猴【浄印法门经我宁舍身与汝食汝今逺放此丨丨我愿视护诸菩提智者应无虚妄语】二狐【诗雄狐绥绥传雄狐相随绥绥然无别失隂阳之匹疏绥绥是匹行之貌今言雄狐相随绥绥然明是丨雄丨相匹故云雄狐绥绥然是丨丨俱雄无有别异失隂阳之匹】
　　二虎【后汉书董恢传见一虎下　宋史李继宣传见一豹下　穆天子传天子射猎休于深雚得麋麕豕鹿四百有二十得丨丨九狼】
　　二鼠【梁简文帝唱导文三相并蹙丨丨攅危　梁昭眀太子讲席诗暂舍二龙驾微袪丨丨蹙　沈约四城门诗六龙既惊轸丨丨复驰光】
　　二马【左传见一马下　又良夫乘衷甸两牡注衷甸一辕卿车疏兵车一辕而丨丨夹之其外更有二骖是为四马今止乘两牡而谓之衷乘者哀中也盖以四马为上乘两马为中乘大事驾四小事驾二为等差故也　杜甫韦讽録事宅观曹将军画马图诗昔日太宗拳毛騧今时郭家师子花今之新图有丨丨复令识者久叹嗟　郝经大宛丨丨诗丨丨飘飘万里来玉花萧飒上金防　又礼记投壶见一马下　又北史文苑传序汉自孝武之后雅尚斯文扬葩振藻者如林而丨丨王杨为之杰】
　　二骆【晋书左贵嫔传其舆伊何金根玉箱其驷伊何丨丨双黄】
　　二骏【杜阳杂编上西幸有二马一号神智骢一号如意骝皆耳中有毛引之可长一尺而进退缓急皆如上意故谓之功臣一日草木方春上欲幸诸苑内廐控马侍者进瑞鞭上指丨丨语近臣曰昔朕西幸有丨丨谓之二絶今获此鞭可谓三絶】
　　二骥【齐书刘绘传豫章王嶷为江州以绘为左军主簿随镇江陵转镇西外兵曹参军骠骑主簿绘聪警有文义善书数被赏召进对华敏僚吏之中见遇莫及琅邪王诩为功曹以吏能自进嶷谓僚佐曰吾虽不能得应嗣陈蕃然阁下自有丨丨也】
　　二兽【春秋序麟鳯五灵王者之瑞也疏独举麟凤而曰五灵知丨丨而外为龟蛇白虎者以鸟兽而为瑞不出五者经传防纬莫不尽然　宋史乐志帝图防昌丨丨效祥双角共觝示武不伤　新论狐狸丨丨因其名便合而为一蛩蛩巨虚其实一兽因其辞烦分而为二】
　　二犊【宋史五行志开宝二年九陇县民王逹牛生丨丨】
　　二犬【琅嬛记张茂先尝为建安从事游于洞宫遇一人于涂因共至一处宫室嵯峨引入一室中陈书满架其人曰歴代史也又至一室则曰万国志也毎室各有竒书惟一室屋宇颇髙封识甚严有丨丨守之华问故荅曰此皆玉亰紫微金真七瑛丹书紫字诸袐籍指丨丨曰此龙也华歴观诸室书皆汉以前事多所未闻者如三坟九丘梼杌春秋亦皆在焉　又二老堂诗话东方朔占书谓嵗后八日一鸡丨丨三豕四羊五牛六马七人八谷其日晴则所主物育隂则灾】
　　二牛【书召诰越三日丁巳用牲于郊牛二传于乙夘三日用牲告立郊位于天以后稷配故丨丨　宋书礼志大明五年九月甲子有司奏南郊祭用三牛庙四时祠六室用丨丨明堂肇建祠五帝大祖文皇帝配未详祭用防牛】
　　二羊【史记秦始皇纪更名腊曰嘉平赐黔首里六石米丨丨】
　　二牲【书洛诰王宾杀禋咸格传王賔异周公杀牲精意以享文武疏精意以享谓之禋既杀丨丨精诚其意以享文武　礼记内则适子庻子只事宗子宗妇若富则具丨丨献其贤者于宗子夫妇皆齐而宗敬焉终事而后敢私祭】
　　二鸟【诗有鹙在梁有鹤在林疏此举丨丨明喻二人易称鸣鹤在隂是善鸟也故喻申后鹙实恶鸟以兴褒姒　蒙斋笔谈陶渊明所记桃花源今鼎州桃花观即是其处湖湘间人颇能言其胜事云自晋宋来由此上升者六人山十里间无杂禽惟丨丨往来观中未尝有増损鸟新旧更易不可知耆老相传晋迄今如此每有贵客来乌輙先号鸣庭门人率以为占　江淹翡翠赋彼丨丨之竒丽生金洲与炎山　韩愈感丨丨诗感丨丨之无知方恩而入幸　黄庭坚题赵别驾委斋诗万羊赋禄渠前定丨丨恩彼一时　晁补之诗丨丨蒙恩岂有知】
