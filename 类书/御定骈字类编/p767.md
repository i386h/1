<!-- { "loadSidebar": true } -->
　　寳位【晋书宣帝纪论顺理而举易为力背时而动难为功况以未成之晋基逼有余之魏祚虽复道格区宇德被苍生而天未啓时丨丨犹阻非可以智竞不可以力争虽则庆流后昆而终身于北面矣　宋书前废帝纪朕以眇身夙绍洪业敬御天威钦对灵命仰尊凝绪日鉴前圗寔可以拱黙守成诒风长世而丨丨告始万防改属惟德弗明昧于大道思宣睿范引兹简恤可具询执事详访民隐　又律志序圣帝哲王咸有瑞命之纪盖所以神明丨丨幽賛祯符欲使逐鹿弭谋窥觊不作握河括地緑文赤字之书言之详矣　嵇康答难养生论且圣人丨丨以富贵为崇髙者盖为人君贵为天子富有四海民不可无主而存主不能无尊而立故为天下而尊君位不为一人而重富贵也　李程众星拱北赋守丨丨而厚羣生在璇玑而齐七政　公叔任通天台赋奉丨丨之防恭伫神仙于光景　李白书懐示息秀才诗一朝让丨丨剑玺传无穷　呉筠诗仙才夙所禀丨丨焉足繋】
　　寳胄【徐陵陈文帝哀策文赫矣髙祖悠哉上旻蝉聨丨丨晖焕郊禋　王勃乾元殿颂序见金壶下　唐明皇诗丨丨匡韩主华宗辅汉皇】
　　寳业【宋书后废帝纪朕以冲昧嗣膺丨丨思仰述圣猷勉政道兴言多士常想得人　又松滋侯子房传朕埽秽定倾再全丨丨逺惟鸿基猥当负荷思治道务尽敦睦　谢朓刘后策文方年冲藐懐袖靡依家臻丨丨身嗣昌晖　沈约刘领军封侯诏允頼徽猷嗣隆丨丨　又为齐竟陵王发讲疏竟陵王殿下神超上地道冠生知树丨丨于冥津凝正解于冲念　徐陵陈武帝即位诏丨丨初建皇祚维新思俾惠泽覃被亿兆沈炯诗我君膺丨丨歴驾视前英】
　　寳术【晋书乐志临川运思心微纶沈九泉太公丨此丨乃在灵秘篇　沈约绣像题賛绚发绮情幽摛丨丨】
　　寳性【嵇康答难养生论遗世坐忘以丨丨全真吾所不能同也】
　　寳思【玉海圣文类发丛云之丨丨询仪鳯之雕章　王勃乾元殿颂紫庭合粹括宇宙于宸襟丹扆凝尊运陶钧于丨丨　卢照邻驸马都尉乔君集序雍容车骑屡动雕章啸傲烟霞仍函丨丨　薛存诚御制叚太尉碑丨丨皆含象皇心永念勲　沈约髙松赋擢柔情于蕙圃涌丨丨于珠泉　贺敳九日诗天文发丹篆丨丨掩光珠　宋之问荐福寺诗水入禅心定云从丨丨飞　李峤诗天文光圣草丨丨合真如】
　　寳意【李峤贺梁王处见御书杂文表偃波垂露防丨丨而咸新半魄全防象天形而得妙】
　　寳音【云笈七籖真道髙妙不得妄宣轻泄丨丨七祖充责】
　　寳色【楞严经是诸大众得未曽有一切普获金刚三昧即时天雨百寳莲华青黄赤白间错纷糅十方虗空成七丨丨　秦观观金地佛牙诗灵牙丨丨玉不如上有无数光明珠】
　　寳质【呉志虞翻传张纮又与融书曰虞仲翔前颇为论者所侵美丨为丨雕摩益光不足以损】寳势【王延寿鲁灵光殿赋据坤灵之丨丨承苍昊之纯殷　王仲言慈宁殿赋揆太极之宸模就坤灵之丨丨】
　　寳姥【崔公度感山赋防众精于丨丨糁灵气于天丹】
　　寳儿【隋遗録长安贡御车女袁丨丨年十五腰肢纎堕女騃多态帝宠爱之特厚号曰司花女时诏虞世南草征辽指挥德音勅于帝侧丨丨注视乆之帝谓世南曰昔传飞燕可掌上舞朕常谓儒生饰于文字岂人能若是乎及今得丨丨方昭前事然多憨态今注目于卿卿才人可便嘲之　元好问杏花诗看尽春风不囬首丨丨元自太憨生】
　　寳公【明一统志丨丨井在江宁府大市街心　又丨丨隋开皇中居真定解慧寺尝砻石为柱作门三楹上为楼坐卧其上后北狄来宼纵火焚至寺丨丨从楼陨身而下毫髪无伤众宼刃之刀自防宼又举火火自灭羣宼惊骇稽颡而去】
　　寳岩【明一统志洞真子元涿州人姓丘壮年学道尝游砀山县创建聚仙宫北游京师赐号丨丨大师道侣共号洞真子延祐中邀里中故旧防茶讫托以他徃告别次日人见其西去其弟子辟戸视之已羽化矣】寳崖【明一统志丨丨涪陵人自幼寡言不嬉戏出家为僧以布裹五指烧之曰信佛如此可也人以为有风疾何不治之答曰身皆空耳四大五肢复何有邪为四众说法词切义要后投火灭身而心不坏】寳志【梁书何敬容传天监中有沙门释丨丨者尝遇敬容谓曰君后必贵然终是何败何耳及敬容为宰相谓何姓当为其祸故抑没宗族无仕进者至是竟为河东所败　明一统志丨丨俗姓朱徃来都邑已五六十年宋齐之交稍显灵迹饮啗同于凡俗以铜镜剪刀镊挂林头预言未兆齐武帝忿其惑众收付狱旦日咸见游行市里既而检校犹在狱中武帝乃迎入华林园其他灵异甚众梁天监中无疾而终　梁武帝净业赋序志公者是沙门丨丨形服不定示现无方】
　　寳眊【古今注昔有神巫名曰丨丨能符劾百鬼得鬼则以拾栌木为棒杀之】
　　寳锦【魏书苻坚传坚至五将山姚苌遣其将呉忠圉之坚众奔散独左右十数人俄而兵至执坚及其夫人张氏与少女丨丨送诣姚苌苌囚之将害焉坚厉声大骂谓张氏曰岂令羌奴辱我儿于是杀丨丨】寳容【云笈七籖东方岁星真皇君名澄澜字清凝夫人名丨丨字飞灵】
　　寳躯【沈约为文惠太子解讲疏曁七月既望乃敬舍丨丨爰及舆冕自缨已降凡九十九物愿以此力普被幽明】
　　寳额【李邕泗州临淮县普光王寺碑亲覩御书宠题丨丨　王世贞天宁寺塔诗浮圗隋丨丨舎利汉金人】
　　寳鬓【江总宛转歌翠眉结恨不复开丨丨迎秋度先乱】
　　寳手【张耒琉璃屏诗兜罗丨丨亲擎携】
　　寳骨【寺塔记释门故事云李右座每至生日常转请寺僧就宅设斋有僧乙尝叹佛施鞍一具卖之材直七万又僧广有声名口经数年次当叹佛因极祝右座功德冀获厚防斋毕帘下出防篚香罗帕借一物如朽钉长数寸僧归失望惭惋数日且意大臣不容欺已遂携至西市示于商胡商胡见之惊曰上人安得此物必货此不违价僧试求百千胡人大笑曰未也更极意言之加至五百千胡人曰此直一千万遂与之僧访其名曰此丨丨也】
　　寳像【李绅题法华寺诗化娥腾丨丨留影閟金仙　苏舜钦金山寺诗丨丨浮海来珠缨冷光滴　张耒神运殿望天池香炉等峰诗神池閟丨丨光怪发岩洞】
　　寳唾【韩愈城南聨句诗见玉啼下　黄庭坚诗丨丨归青简晴虹贯夜窗　呉莱诗青云飞遐心白羽洒丨丨　张綖香匳诗锦鳞青羽书难觅丨丨珠啼迹未干】
　　寳液【云笈七籖丨丨闭精錬柔身形　郭正域瑞莲赋重结云房纷敷丨丨】
　　寳魄【杨炯魏哲碑五松春艳牵少女之祥风八桂秋云降仙家之丨丨】
　　寳靥【杨炯浮沤赋细而察之若美人临镜开丨丨大而望也若冯夷剖蚌列明珠　杜甫琴台诗野花留丨丨蔓草见罗帬　元好问听姨女乔夫人弹风入松诗云窗雾阁有今夕丨丨罗帬无此声】
　　寳相【元史礼乐志兴隆笙制以楠木形如夹屏上锐而靣平缕金雕镂枇杷丨丨孔雀竹木云气　又舆服志士卒袍制以绢絁绘丨丨花　又癸辛杂识丨丨寺俗呼为大佛寺有五百罗汉塑像甚竒古　明一统志丨丨寺在绍兴府新昌县南五里南齐永明中僧护凿石造弥勒佛身髙百尺因建寺　又邢邵文襄金像铭神仪内莹丨丨外宣】
　　寳树【法华经诸杂丨丨华叶光茂　云笈七籖玉京山有七寳城城有七寳宫宫有七寳防其山自然生七丨之丨　梁简文帝六根懴文愿舍此秽耳得彼天聪闻开塔关钥之声弹指謦咳之响诸佛所说悉皆总持香风净土之声丨丨铿锵之响于一念中恍然入悟　沈约弥陀佛铭序瀢沱玉沙乍来乍徃玲珑丨丨因风韵响　王屮头陀寺碑祥河辍水丨丨低枝　王筠开善寺碑见玉池下　邢邵景明寺碑铭衣生丨丨座踊芳莲　徐陵玉台新咏序见金钿下　王勃滕王阁序非谢家之丨丨接孟氏之芳邻　张说陈州龙兴寺碑窃比六时之鸟七丨之丨是出乎和雅音声是讃乎微妙功德　呉龙翰古梅赋忻故园之古梅兮灿瑚之丨丨　隋炀帝歩虗词八行分丨丨十丈散芳莲骆賔王游法华寺诗宴林薰丨丨水溜滴金沙　宋之问秋晩游普耀寺诗花覆香泉宻藤縁丨丨幽　孙逖和崔司马登称心寺诗丨丨谁攀折禅云自卷舒刘禹锡武陵观火诗见瑶坛下　又旧唐书张元素传地居储两当湏丨丨嘉猷】
　　寳花【益部方物记七丨丨賛擢颍挺挺盛夏则荣月紫合英以寳见名　明一统志丨丨台在登州府黄县故金华宫西北　江总花賛池中丨丨叶覆金沙亦作华沈约齐禅林寺尼净□行状云有两树丨丨在边人来近牀语莫壊我华自此之后病即除损】
　　寳萼【杨炎承天皇后哀册文琼林秋实丨丨晴敷】
　　寳叶【华严经丨丨扶疎垂荫如云　梁元帝谢东宫赉花钗啓田文之珥慙于丨丨王粲之咏恧此乗莲卢藏用奉和九月九日登慈恩寺浮圗应制诗见金英下　宋之问游称心寺诗见金沙下】
　　寳莲【楞严经见寳色下　明一统志丨丨峰在靖安县北四十里宋绍圣初真净禅师葬此上有寳峰禅院　沈约为齐竟陵王发讲疏标声妙住腾华丨丨袁不约长安夜游诗千乗丨丨朱箔卷万条银烛碧纱笼　郑元祐诗山经我欲防金匮昼漏时闻滴丨丨】
　　寳粟【李贺五月乐词罗袖从徊翔香汗沾丨丨】
　　寳谷【宋史乐志务农登丨丨猎俊设云罗】
　　寳芝【黄庭外景经玉童侍左玉女侍右三光丨丨洞映内外】
　　寳苖【云仙杂记见玉苖下】
　　寳仙【益部方物记瑞圣花出青城山中干不条髙者乃寻丈花率秋开四出与桃花类然数十跗共为一花繁密若缀先后相继新蕊开而旧未萎也然有数种其小者号丨丨浅红者为醉太平白者名玉真成都人竞移莳囿中以为尤玩云　又明一统志丨丨圣洞在吉安府永新县东二十里石灰山】
　　寳稼【陈旅诗珠林错落三华露丨丨离罗五色秋】
　　寳穑【钱惟善诗雨香丨丨琼田晓露冷琪花碧涧春】
　　寳犀【梅尧臣答永叔洗儿歌自磨丹砂调白蜜辟恶辟邪无丨丨】
