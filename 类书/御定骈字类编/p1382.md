<!-- { "loadSidebar": true } -->
　　左衽【论语微管仲吾其被发丨丨矣　礼记防大记小敛大敛祭服不倒皆丨丨结绞不纽疏皆丨丨者大敛小敛同然故云皆也衽衣襟也生乡右左手解抽带便也死则襟乡左示不复解也　史记赵世家智伯怒遂率韩魏攻赵赵襄子惧乃奔保晋阳原过从后至于王泽见三人自带以上可见自带以下不可见与原过竹二节莫通曰为我以是遗赵母卹原过既至以告襄子襄子齐三日亲自剖竹有朱书曰赵母卹余霍泰山山阳侯天使也三月丙戌余将使女反灭智氏女亦立我百邑余将赐女林胡之地至于后世且有伉王亦黒龙面而鸟噣鬓麋髭髥大膺大胸修下而冯丨丨界乗奄有河宗至于休溷诸貉南伐晋别北灭黑姑襄子再拜受三神之令　又翦髪文身错臂丨丨瓯越之民也　汉书终军传今野兽并角明同本也众支内附示无外也若此之应殆将有解编髪削丨丨袭冠带要衣裳而化者焉　陈书宣帝纪丨丨已戡干戈载戢呼韩来谒亭鄣无警　北史髙昌国传炀帝即位引致诸蕃大业四年遣使贡献帝待其使甚厚明年伯雅来朝因从击髙丽还尚宗室女华容公主八年冬归蕃下令国中曰先者以国处边荒境被发丨丨今大隋统御宇宙平一孤旣沐浴和风庶均大化其庶人以上皆宜解辫削任　唐书南平獠传男子丨丨露发徒跣　韩愈与孟简尚书书然向无孟氏则皆服丨丨而言侏离矣柳宗元代韦永州谢表丨丨居椎髻之半　苏轼鱼蛮子诗异哉鱼蛮子本非丨丨徒】
　　左佩【礼记内则见左右下　穆天子传王赐七萃之士丨丨华按绀珠集丨丨华至华之佩也　水经注籍水又次东北入上邽县丨丨五水东防占溪水】
　　左扇【梁简文帝大同九年秋七月诗髙楼辟丨丨回望依兰桡】
　　左嘉【晋书刑法志见右胏下】
　　左矩【虞世基讲武赋革轩按辔玉虬齐鞅屯丨丨以啓行击右钟而传响】
　　左征【宋史乐志有来振振月重轮兮瑜玉在佩綦组明兮丨丨右羽徳结旌兮歩中采荠矩彠循兮】左瑟【仪礼乡饮酒礼卒歌主人献工工丨丨一人拜不兴受爵主人阼阶上拜送爵】
　　左琴【隋书王贞传见前园下】
　　左泛【宋史崔遵度传徽有十三而居中者为一自中而丨丨有三焉又右泛有三焉其声杀而已弦尽则声减及其应也一必于四二必于五三必于六焉节节相召其应也必矣】
　　左籥【诗见左手下　唐书礼乐志隋有文舞武舞舞者各六十四人文舞丨丨右翟武舞左干右戚】左干【唐书礼乐志见上】
　　左篪【曹植七启琴瑟交挥丨丨右笙】
　　左鼙【元史祭祀志见北悬下】
　　左柷【唐书礼乐志见右敔下】
　　左纽【苏轼和赵景贶栽桧诗时有再生枝还作丨丨纹】
　　左钺【曹植武帝诔丨丨右旄威凌伊吕　刘长卿行营詶吕侍御诗受辞赡丨丨扶疾徃前旌】左盾【元史舆服志见右刀下】
　　左枪【崔损北斗赋见右棓下】
　　左的【曹植白马篇控破丨丨右发摧月支】
　　左旗【史记天官书东北曲十二星曰旗注正义曰两旗者丨丨九星在河鼓左也右旗九星在河鼓右也皆天之鼔旗所以为旌表　宋史天文志端拱二年四月壬申有星出渐台血色赤东南急行掩丨丨过河鼓没】
　　左防【丁谓大搜赋青龙白虎拥护乎行在之所丨丨右毕分张乎侍卫之列】
　　左旃【左传亡大斾之丨丨注大斾旗名系旐曰斾通帛曰旃】
　　左纛【史记项羽纪项王急围荥阳纪信说汉王曰请为王诳楚于是乗黄屋傅丨丨曰城中食尽汉王降楚军皆呼万歳汉王与数十骑从城西门出走成臯项王烧杀纪信　又髙祖纪车服黄屋丨丨　又南越尉佗传佗因此以兵威邉财物赂遗闽越西瓯骆役属焉东西万余里乃乗黄屋丨丨称制与中国侔　又西南夷传乃上书说上曰南越王黄屋丨丨地东西万余里名为外臣　后汉书舆服志论圣人处乎天子之位服玉藻邃延日月升龙山车金根饰黄屋丨丨所以副其徳章其功也　魏志乌丸传袁绍遣使即拜乌丸三王为单于皆安车华盖羽旄黄屋丨丨版文　晋书舆服志天子法车于防之杪以牦牛尾大如斗置左騑马轭上是为丨丨　又王导传咸和五年薨时年六十四帝举哀于朝堂三日遣大鸿胪持节监护丧事赗襚之礼一依汉博陵侯及安平献王故事及葬给九游輼辌车黄屋丨丨前后羽葆鼔吹武贲班剑百人中兴名臣莫与为比　齐书舆服志五辂江左相乘驾四马左右騑为六施綘系游御绳其重毂贰辖飞络幡丨丨金鍐方釳繁缨镂钖皆如古制　唐书车服志天子之车五路皆重舆左青龙右白虎金凤翅画苣文鸟兽黄屋丨丨　独断凡乘舆车皆羽盖金华黄屋丨丨金騣方釳繁缨重毂副牵　扬雄河东赋扬丨丨被云梢　张衡东京赋方釳丨丨钩膺玉瓖　阎随侯西岳望幸赋命兹毛女执丨丨而先驱防彼茅龙随六马而髙逝】左广【左传楚子为乗广三十乗分为左右许偃御右广养由基为右彭名御丨丨屈荡为右释文古旷切又王乘丨丨以逐赵旃　梁元帝元览赋见右座下　张宪投赠周元帅诗见西船下】
　　左毂【礼记杂记大夫士死于道则升其乗车之丨丨以其绥复　邺中记解飞者石虎时工人作旃檀车丨丨上置碓右毂上置碓每行十里磨麦一石舂米一斛　权徳舆司空李揆諡议及逾悬车之年奉絶域之使受诏即路视险若夷贞厉尽瘁复于丨丨】
　　左马【仪礼聘礼賔执丨丨以出上介受賔币从者讶受焉　王起辕门射防枝赋见右人下　王禹偁天道如张弓赋见右人下】
　　左驸【史记司马穰苴传景公遣使者持节赦贾驰入军中穰苴曰将在军君令有所不受问军正曰军中不驰今使者驰云何正曰当斩使者大惧穰苴曰君之使不可杀之乃斩其仆车之丨丨马之左骖以狥三军注正义曰驸音附刘伯庄云驸者箱外之立木承重校者狥行示也】
　　左騑【晋书舆服志见左纛下　齐书舆服志青盖安车朱轓漆班轮驾一丨右丨通幰车为副诸王礼行所乗】
　　左牡【越语凡陈之道说右以为牝益丨以为丨　淮南子所谓地利者后生而前死丨丨而右牝】左驭【周礼大仆王出入则自丨丨而前驱注前驱如今道引也道而居丨自丨不参乗辟王也　又大驭掌驭王路以祀及犯軷王自丨丨驭下祀登受辔犯軷遂驱之　孙逖授王昱大仆卿制俾升荣于丨丨仍受任于北京】
　　左骖【左传文嬴请三帅公许之先轸朝问秦囚公曰夫人请之吾舍之矣先轸怒曰武夫力而拘诸原妇人暂而免诸国堕军实而长冦讐亡无日矣不顾而唾公使阳处父追之及诸河则在舟中矣释丨丨以公命赠孟明　史记秦始皇纪二世梦白虎齧其丨丨马杀之　又天官书见右骖下　后汉书贾复传复辞嘉受书北度河及光武于柏人因邓禹得召见光武竒之禹亦称有将帅节于是署复破虏将军督盗贼复马羸光武解丨丨以赐之　晋书天文志天驷为天马主车驾南星曰丨丨次左服次右服次右骖亦曰天廐又主开闭为畜藏之所由也　晏子见中牟下　水经注搜神记称齐景公渡于江沈之河鼋衔丨丨没之众皆惕古冶子于是拔剑从之邪行五里逆行三里至砥柱之下乃鼋也左手持鼋头右手挟丨丨燕跃鹄踊而出仰天大呼水为逆流三百歩观者皆以为河伯也　屈原九歌凌余阵兮躐余行丨丨殪兮右刃伤　贾谊惜誓见右騑下　刘梦龙金马门赋盖驰驱乎君表之过非迫旋乎丨丨之掉　湛若水交南赋见右騑下】左服【晋书天文志见上】
　　左骑【后汉书郡国志张掖属国有侯官丨丨　又臧宫传见右歩下】
　　左歩【后汉书董卓传见右骑下　水经注昔岑彭与臧宫自江州从涪水上公孙述令延岑盛兵于沅水宫丨丨右骑夹船而进势动山谷大破岑军】
　　左蓐【徐晋卿春秋经传类对赋见后伍下】
　　左射【礼记乐记散军而郊射丨丨貍首右射驺虞而贯革之射息也　周礼师氏疏见上杀下　左传乐伯曰吾闻致师者丨丨以菆御下两马掉鞅而还　魏书李安世传见右射下　唐书黠戛斯传遣注吾合素上书言状注吾虏姓也合言猛素者左也谓武猛善丨丨者　五代史晋髙祖纪明宗爱之妻以女是为永宁公主由是常隶明宗帐下号丨丨军　宋史王文郁传帝知文郁善丨丨并招其子弟阅肄殿庭文郁九发八中诏官其二子】
　　左胖【仪礼士昏礼特豚合升侧载注见右胖下　唐书礼乐志祭天之牡用犊丨丨】
　　左餐【韩愈平淮西碑始时蔡人进战退戮今眠而起丨丨右粥】
　　左殽【礼记曲礼丨丨右胾注殽骨体也　卢肇湖南观双柘枝舞赋瓮正奉羞司樽举酌丨丨兮右胾兕觥兮玉爵】
　　左朐【礼记曲礼以脯脩置者丨丨右末疏朐谓中屈也屈脯胊朐然也丨丨朐置左也右末末边际置右右手取祭擘之便也脯脩则处酒左以燥为阳也脯脩皆左边也】
　　左酒【礼记曲礼酒浆处内注处羮之右此言若酒若浆耳两有之则丨丨右浆　易林登阶上堂见吾父兄丨丨右浆与福相迎】
　　左蠏【余靖寄题田待制广州西园诗镇应持丨丨快欲鲙长鲸】
　　左螯【许月卿人间诗人间潇洒栁塘仙三遣诗来各四篇安得丨丨右杯酒与君烂醉栁塘边】左耳【诗在泮献馘传馘所格者之丨丨　周礼大司马大兽公之小兽私之获者取丨丨注得禽兽者取丨丨当以计功　又山虞若大田猎则莱山田之野及弊田植虞旗于中致禽而珥焉注珥者取禽丨丨以效功也　汉书律厯志见上斛下　北史魏溥妻房氏传钜鹿魏溥妻房氏者年十六而溥遇疾卒将大敛房氏操刀割丨丨投之棺中仍曰鬼神有知相期泉壤　隋书礼仪志诸获禽者献于旗所致其丨丨　唐书殷践猷传族子成已晋州长史初母顔叔父为酷吏所陷率二妹割耳诉冤及成已生而丨丨缺云　又契苾何力传始何力母姑臧夫人与弟沙门在凉州沙门为贺兰都督十六年诏何力徃视母于是薛延陀毗伽可汗方强契苾诸酋争附之乃胁其母弟使从何力惊谓其下曰上于尔有大恩且遇我厚何遽反皆曰可敦都督去矣尚何顾何力曰弟徃侍足矣我义许国不可行众执之至毗伽牙下何力箕踞拔佩刀东向呼曰有唐烈士受辱贼廷邪天地日月临鉴吾志即割丨丨誓不屈宋史刘閴传以拳力为军校从延州军出塞遇敌矢贯丨丨战不顾众服其勇　山海经西方蓐收丨丨有蛇乗两龙　又见右耳下　云笈七籖乗虚御空之术当以春分之日正中入室东向冥目思碧色之云郁郁如飞轮从东方震宫中下覆满一室内外晻冥良久青气化为苍龙在我丨丨上纒绕我身　宋拾遗录见右耳下　杜甫复隂诗君不见防子国杜陵翁牙齿半落丨丨聋　韩愈答道士寄树鸡诗烦君自入华阳洞直割乖龙丨丨来】
　　左眼【齐书陈显达传显达出杜姥宅大战破贼矢中丨丨拔箭而镞不出地黄村潘妪善禁先以钉钉柱妪禹歩作气钉即时出乃禁显达目中镞出之　云笈七籖元气论序首生盘古垂死化身气成风云声为雷霆丨丨为日右眼为月四肢五体为四极五岳血液为江河筋脉为地里肌肉为田土发髭为星辰皮毛为草木齿骨为金石精髓为珠玉汗流为雨泽】
