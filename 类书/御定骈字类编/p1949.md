<!-- { "loadSidebar": true } -->
　　樗蒲【按樗本应作摴然诸刻多作樗者附载于此晋书胡贵嫔传帝尝与之丨丨争矢遂伤上指帝怒曰此固将种也芳对曰北伐公孙西拒诸葛非将种而何又王献之传献之年数歳尝观门生丨丨曰南风不竞门生曰此郎亦管中窥豹时见一斑献之怒曰远慙荀奉倩近愧刘眞长遂拂衣而去　宋书何尚之传尚之少时颇轻薄好丨丨旣长折节蹈道以操立见称北史祖珽传与陈元康穆子容任冑元士亮等爲声色之游诸人尝就珽宿出山东大文绫并连珠孔雀罗等百余匹令诸妪掷丨丨赌之以爲戏乐　宋史地理志遂宁府贡丨丨绫　王特起下第诗人间万事等丨丨敢谓何人不得卢　黄庭坚招子髙兼简常甫世弼诗安知丨丨局临关败三枭　又寄南阳谢外舅诗幽寺促灯火青氊置丨丨　陈师道石无咎画苑诗世间何事非迷途挟防未必贤丨丨　胡天游拟赋荆轲馆诗函关得免岂天意祸福倚伏如丨丨】
　　荆
　　荆树【齐谐记京兆田眞兄弟三人共议分财生赀皆平均惟堂前一株紫丨丨共议欲破三片明日就截之其树即枯状如火然眞往见之大惊谓诸弟曰树本同株闻将分斫所以顦顇是人不如木也因悲不自胜不复解树树应声荣茂兄弟相感合财宝遂爲孝门眞仕至太中大夫　元稹红荆诗庭中栽得红丨丨十月花开不待春　许浑题崔处士山居诗丨丨有花兄弟乐橘林无实子孙忙】
　　荆木【易林丨丨冬生司寇缓刑】
　　荆枝【南史齐武帝纪上将讨戴凯之大飨士卒是日大热上各令折丨丨自蔽言未终而有云垂荫正当会所防罢乃散　李商隐祭杨郎中文宅里之丨丨半谢岭头之梅萼空繁　徐铉表弟包颖见寄诗见兰佩下】
　　荆叶【物类相感志丨丨逼蚊虫台葱逼蝇子　白居易诗芝兰芳馥和丨丨】
　　荆花【抱朴子圃之下丨丨之巓九员之泽折方之渊白居易晚春集贤院诗满砌丨丨铺紫毯隔墙榆荚散青钱　贯休杜侯行雁影参差入瑞烟丨丨灿烂开仙圃　又寄韩团练诗青霄雁行律红露丨丨滴刘克庄饮方校书园诗只愿丨丨常烂漫莫令蔓稍稀疎】
　　荆实【沈约诗丨丨剖丹瓶】
　　荆芽【鲍照还都至三山望石头城诗长城非壑崄峻岨似丨丨】
　　荆根【闻奇録贾人张者行至华岳庙前忽昏懵前进不可系马于一金丨丨而酣睡马惊拽出树根而走寤逐而及之树根形如狮子毛爪眼耳足尾无不悉具乃于华阴县求木工修之爲一枕献于庙守庙者常以匮鏁之行人闻者赂守庙者百钱始获一见】
　　荆株【陆机诗三丨欢同丨】
　　荆心【大戴礼楚焞以荆爲之燃以灼正以荆者凡木心圆丨丨方也】
　　荆棘【左传昔秦人廹逐乃祖吾离于州乃祖吾离被苫盖丨丨以来归我先君我先君惠公有不腆之田与女剖分而食之今诸侯之事我寡君不如昔者盖言语漏泄则职女之由诘朝之事尔无与焉　又昔秦人负恃其众贪于土地逐我诸戎惠公蠲其大德谓我诸戎是四岳之裔冑也母是翦弃赐我南鄙之田狐狸所居豺狼所嘷我诸戎除翦其丨丨驱其豺狼狐狸以爲先君不侵不叛之臣至于今不贰　后汉书冯异传异朝京师帝谓公卿曰是吾起兵时主簿也爲吾披丨丨定关中　又尹勤传屏居人外门生丨丨　晋书索靖传靖有先识远量指洛阳宫门铜駞叹曰会见汝在丨丨中耳　魏书苏湛传萧宝夤之讨关西以湛爲行台郎中深见委任后称兵反时湛卧疾于家宝夤令姜俭报湛湛复曰凡爲大事当得天下竒士今但共长安博徒小儿辈计校办有成理不湛恐丨丨必生庭閤愿乞骸骨还乡里　五代史张全义传爲河南尹时河南遭巢儒兵火之后城邑残破户不满百全义披丨丨劝耕殖数年人物完盛民甚赖之　宋史范纯仁传闻太师文彦博欲贬于岭峤纯仁谓左相吕大防曰此路自干兴以来丨丨近七十年吾辈开之恐自不免大防遂不敢言　韩非子孟献子相鲁堂下生藿藜门外长丨丨食不二味坐不重席　易林驾驷逐狐轮挂丨丨急就篇槐檀丨丨叶枝扶注丨一名楚丨酸枣之树也一名樲　皇览孔子茔中不生丨丨及刺人草　湘】
　　【山野録唐质肃公介一日自政府归语诸子曰吾备位政府知无不言桃李固未尝爲汝辈栽培而丨丨则甚多矣然汝等穷达莫不有命惟自勉而已　明道杂志白乐天作紫亳笔诗云宣城石上有老兔食竹饮泉生紫亳余守宣时问笔工毫用何处兔答云盖陈亳宿数州客所贩宣自有兔毫不堪用盖兔居原田则毫全以出入无伤也宣兔居山出入爲丨丨树石所伤毫例短秃则白所云非也白公宣州发解进士宜知之偶不问耳　曹植上责躬诗表不别丨丨者庆云之惠也　庾信拟连珠狐兔所处由来建始之宫丨丨参天昔日长洲之苑　曹大家东征赋见蒲城下　张华鹪鹩赋见茝兰下　鲍照行路难愁思忽而至跨马出北门举头四顾望但见松柏园丨丨郁蹲蹲中有一鸟名杜鹃言是古时蜀帝魂　刘长卿和袁郎中破贼后上太尉诗剡路除丨丨王师罢鼔鼙　韩愈赠侯喜诗平明鞭马出都门尽日行行丨丨里　柳宗元笼鹰词砉然劲翮翦丨丨下攫狐兔腾苍茫　元稹苦乐相倚曲君心半夜猜恨生丨丨满懐天未明　孟郊择友诗面结口头交肚里生丨丨　又赠转运陆中丞诗投彼霜雪令翦除丨丨丛　李绅过吴门诗见苎萝下　庾抱赋得胥台露诗胥台旣落构丨丨稍侵扉　张蠙赠南昌宰诗每锄积弊同丨丨唯抚孤惸似子孙　范仲淹诗谁言丨丨滋独此生兰芝　王安石众乐亭诗埽除丨丨水中央碧瓦朱甍随指顾　苏轼次韵子由清汶老龙珠丹诗黄门寡好心易足丨丨不生棃枣熟　黄庭坚过太湖僧寺诗桃李与丨丨称物施露霜　沈辽左史洞诗手自翦丨丨结茆当石空　程俱诗寸田丨丨尽不假斤斧修　郑玉题洪氏舫轩诗向来此是丨丨地今日遂作江湖秋　元好问丨丨中杏花诗墙东荒蹊抱村斜丨丨狼籍盘根芽　又出都诗但见觚棱上金爵岂知丨丨卧铜駞　又希颜挽诗千年丨丨趺在会有人寻下马陵　杨载竹树图诗丨丨蒙笼迷竹树乱堆古石苍苔防　钱惟善故宫春望诗薜萝山鬼啼萤苑丨丨铜駞卧鹿场　李俊民宿村舎诗森森庭院荒丨丨虎豹窥人夜撼关】
　　荆榛【呉儆浮丘仙赋攀丨丨陟堆埼临絶壁俯清溪冯子振十八公赋地无丨丨山无栝杶　髙适古大梁行古城莽苍饶丨丨驱马荒城愁杀人　李白诗王风萎蔓草战国多丨丨　韦应物登楼寄王卿诗数家砧杵秋山下一郡丨丨寒雨中　元稹兔丝诗丨丨易蒙密百鸟嘹乱鸣　又连昌宫词丨丨栉比塞池塘狐兔骄痴缘树木　李商隐行次西郊诗见槲枥下殷文圭玉仙道中诗古陂狐兔穿蛮塜破寺丨丨拥佛幢　曹伯启诗百鸟喧啾塔半摧丨丨掩映台前路蒲道源西乡道中诗丨丨莽莽暗前村间有花枝防好春　华防武题桃花十二红图诗江南一觉繁华梦满地丨丨呌百劳　黄鎭成石桥山诗会当发天秘翦此丨丨条】
　　荆【山海经南山经虖勺之山其上多梓柟其下多丨丨郭注杞枸杞也子赤　又西山经小华之山其木多丨丨其兽多防牛　高适东征赋见长亭之烟火悲旷野之丨丨　何景明画鹤赋吁嗟鸟类比之君子遇则霄汉失则丨丨　阮籍咏怀诗繁华有憔悴堂上生丨丨　杜甫种莴苣诗见芝兰下　皮日休追和虎丘清远道士诗丨丨虽云梗烟霞尚容窜晁补之视田诗东臯五十亩力薄丨丨塡】
　　荆桑【齐民要术种桑柘今世有丨丨地桑之名】
　　荆梓【何逊哭呉兴柳恽诗南州擅丨丨上国称羽仪】
　　荆桃【尔雅楔丨丨疏楔一名丨丨郭云今樱桃　汉书司马相如传子虚赋樱桃蒲陶注师古曰樱桃即今之朱樱也礼记谓含桃尔雅谓之丨丨　本草樱桃释名鸎桃含桃丨丨】
　　荆竹【诗塞向瑾户疏塞北出之向墐涂丨丨所织之户左传训之以若敖蚡冒筚路篮缕以启山林注筚路柴车疏以丨丨织门谓之筚门则筚路亦以丨丨编车故谓筚路爲柴车　礼记儒行筚门注筚门丨丨织门也　唐庚诗杨梅溪上柳初黄丨丨冈头日正长】
　　荆枳【廼贤诗昔有社稷臣艰难辟丨丨】
　　荆葵【诗视尔如荍传荍芘芣也疏郭璞曰今丨丨也似葵紫色陆玑疏云芘芣一名丨丨似芜菁华紫绿色可食微苦】
　　荆芥【本草假苏释名见姜芥下】
　　荆苕【晋书庾衮传孤兄女曰芳将嫁美服旣具衮乃刈丨丨爲箕帚召诸子集之于堂男女以班命芳曰芳乎汝少孤汝逸汝豫不汝疵瑕今汝适人将事舅姑洒埽庭内妇之道也故赐汝此匪器之爲美欲温恭朝夕虽休勿休也】
　　荆芭【山海经中山经騩山其阳多美玉赤金其阴多铁其木多桃枝丨丨】
　　荆艾【后汉书董祀妻传城郭爲山林庭宇生丨丨】
　　荆莎【谢朓同羁夜集诗樵采咸共同丨丨聊可籍】
　　荆苎【化书有柔淑之态则丨丨可以行妇道岂在乎组绣也】
　　荆蒿【郑谷菊诗王孙莫把比丨丨九日枝枝近鬓毛】
　　荆云【宗泽古楠赋众鸟托宿邓林非深诸卉仰芘丨丨非阴　李商隐荆门西下诗一夕南风一叶危丨丨回望夏云时】
　　荆土【蜀志刘巴传注零陵先贤传云巴往零陵事不成欲游交州道还京师时诸葛亮在临烝追谓曰刘公雄才盖世据有丨丨莫不归德天人去就已可知矣足下欲何之巴曰受命而来不成当还此其宜也足下何言邪　晋书山简传诸习氏丨丨豪族有佳园池简每出游嬉多之池上置酒輙醉名之曰高阳池　又杜预传又因兵威徙将士屯戍之家以实江北南郡故地各树之长吏丨丨肃然吴人赴者如归矣　又桓石民传桓氏世莅丨丨石民兼以才望甚爲人情所仰　阮瑀爲曹公与孙权书丨丨本非已分我尽与君冀取其余】
　　荆野【陈琳神女赋汉三士之建安丨丨蠢而作仇赞皇师以南假济汉川之清流　傅咸玉赋当其潜光丨丨抱璞未理众视之以爲石独见知于卞子】
