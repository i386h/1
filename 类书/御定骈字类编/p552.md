<!-- { "loadSidebar": true } -->
　　漷移【公羊宋大水传外灾不书此何以书及我也注时鲁亦有水灾书鲁则宋灾不见两举则烦文不省故诡例书外以见内也疏按襄九年春宋火传云外灾不书此何以书为王者之后记灾于此异者正以比言大水水者流通之道可以及两国故得书外以眀内矣彼是火灾无及内之理而得书见眀为王者之后记灾故也若然襄十九年传云丨丨也亦是水灾何不书邾娄大水以见及内者彼直移入邾娄竟内故鲁随而侵之实不及鲁宁得类此】
　　
　　水【春秋僖公二十二年冬十有一月己巳朔宋公及楚人战于宋师败绩谷梁传宋公与楚人战于丨丨之上司马子反曰楚众我少鼓险而击之胜无幸焉襄公曰君子不推人危不攻人厄须其出】谷【冯衍显志赋裒宋襄于丨丨兮表季札于延陵】
　　上【左传越子伐吴为二隧畴无余讴阳自南方先及郊吴太子友王子地王孙弥庸夀于姚自丨丨观之弥庸见姑蔑之旗曰吾父之旗也不可以见讐而弗杀也属徒五千王子地助之乙酉战弥庸获畴无余地获讴阳】
　　下【杜甫石门宴集诗晚来横吹好丨丨亦龙吟】
　　竭【元包经困□晦丨丨传□晦丨丨月之没泽之枯也□与朏同】
　　濵
　　濵州【眀一统志丨丨在济南府城东北三百五十里春秋时齐地汉为千乘郡地晋属乐陵国隋属渤海郡唐属乐安郡五代唐置盐务汉改赡国军周改丨丨治渤海县元合肃州为濵肃路至元初复为州】濵海【汉书石奋传见淮江下】
　　濵涯【笔记余谓佛西方之逹人也其言汪茫漫诞贯生死鬼神无有丨丨合万物之妄以为一真眞立而妄随又去真掊妄以无修无证为极】
　　濵洛【史记秦本纪孝公元年河山以东彊国六与齐威楚宣魏惠燕悼韩哀赵成侯并淮泗之间小国十余楚魏与秦接界魏筑长城自郑丨丨以北有上郡楚自汉中南有巴黔中】
　　濵近【魏志王观传眀帝即位下诏书使郡县条为剧中平者主者欲言郡为中平观敎曰此郡丨丨外虏数有寇害云何不为剧耶主者曰若郡为外剧恐于眀府有任子观曰夫君者所以为民也今郡在外剧则于役条当有降差岂可为太守之私而负一郡之民乎遂言为外剧郡】
　　濵水【唐书食货志见石堰下】
　　沟
　　沟水【卓文君白头吟今日斗酒防明旦丨丨头躞蹀御沟上丨丨东西流　徐陵同江詹事登宫城南楼诗丨丨慙雄伯漳川仰大巫　杨炯送刘检书从军诗分离不可望丨丨自西东　李商隐与同年李定言曲水闲话戏作海燕参差丨丨流同君身世属离忧　温庭筠张静婉采莲歌城邉杨柳向娇晚门前丨丨波粼粼　周贺再过王辂原居纳凉诗扇风调病叶丨丨隔残云】
　　沟湖【宋史河渠志泛水出王仙山索水出嵩渚山合洛水积其广深得二千一百三十六尺视今汴流尚嬴九百七十四尺以河洛湍缓不同得其嬴余可以相补犹虑不足则旁堤为塘渗取河水每百里置木牐一以限水势两旁丨丨陂泺皆可引以为助】
　　沟河【宋史河渠志内殿崇班閤门秖候张君平等言准敕按视开封府界至南京宿亳诸州丨丨形势疏决利害凡八事】
　　沟浲【张说同赵侍御干湖诗处处丨丨清源竭年年旧苇白头新】
　　沟渎【易说卦坎为水为丨丨　礼记王制方百里者为田九十亿畆山陵林麓川泽丨丨城郭宫室涂巷三分去一其余六十亿畆　又月令季春之月道逹丨丨开通道路　又季夏之月行秋令则丘隰水潦注九月宿直奎奎为丨丨与此月大雨并而髙下皆水　周礼雍氏掌丨丨浍池之禁凡害于国稼者春令为阱擭丨丨之利于民者秋令塞阱杜擭　论语岂若匹夫匹妇之为谅也自经于丨丨而莫之知也　家语见沟洫下　齐民要术蚕农尚闲可利丨丨葺治墙屋修门户警设备以御春饥草窃之宼　中说见江湖下　司马相如上林赋振溪通谷蹇产丨丨】
　　沟溪【陆游畏虎诗彼谗实有心平地生丨丨】
　　沟池【礼记礼运大人世及以为礼城郭丨丨以为固周礼掌固掌修城郭丨丨树渠之固疏环城及郭皆有丨丨　史记礼书古者之兵戈矛弓矢而已然而敌国不待试而诎城郭不集丨丨不掘固塞不树机变不张然而国晏然不畏外而固者无他故焉眀道而均分之时使而诚爱之则下应之如响　韩诗外传顔渊曰愿得眀王圣主为之相使城郭不治丨丨不凿隂阳和调家给人足铸库兵以为农器孔子曰大士哉　仲长统乐志论丨丨环帀竹木周布　杨时延平府资圣院记崇山峻岭为郭郛惊湍激流为丨丨　雍陶河隂新城诗见山色下】
　　沟渠【礼记曲礼车驱而驺至于大门君抚仆之手而顾命车右就车门闾丨丨必歩疏丨广深四尺者丨亦沟也　汉书诸葛丰传陛下不量臣能否拜为司隶校尉复秩臣为光禄大夫官尊责重非臣所当处也又廹年歳衰暮常恐卒填丨丨厚徳无以报使论议士讥臣无补长获素餐之名　后汉书和帝纪永元十年春三月壬戍诏曰隄防丨丨所以顺助地理通利壅塞今废慢懈弛不以为负刺史二千石其随宜疏导勿因縁妄发以为烦扰将显行其罚　又任延传河西旧少雨泽乃为置水官吏修理丨丨皆蒙其利　又孟尝传廊庙之寳弃于丨丨　晋书赵至传或乃回风狂厉白日寝光徙倚交错陵隰相望徘徊九臯之内慷慨重阜之颠进无所由退无所据渉泽求蹊披榛觅路啸咏丨丨良不可度斯亦行路之艰难然非吾心之所惧也　魏书韩显宗传端广衢路通利丨丨使寺署有别四民异居永垂百世不刋之范　宋史河渠志汴都地广平赖丨丨以行水潦　大戴礼凡出入门及大丨丨祝下摈说苑九卿者不失四时通于丨丨修隄防树五谷通于地理者也　又齐有飞鸟一足来下止于殿前舒翅而跳齐侯大怪之使聘问孔子孔子曰此名商羊急告民趋治丨丨天将大雨于是如之天果大雨诸国皆水齐独以安　星经见水泉下　水经注漳水之别自城西南与邯山之水防今城旁犹有丨丨存焉　洛阳记洛阳城周公所制东西十里南北十三里城上百歩有一楼橹外有丨丨　释常谈丨丨谓之水窦左传曰荜门圭窦之人而皆凌其上又曰礼义者人情之窦大可通流也　赵充国屯田奏冰解漕下缮乡亭浚丨丨治湟陿以西道桥七十所令可至鲜水左右田事　雄解嘲当涂者入青云失路者委丨丨　庾信终南山义谷铭序青绮春门丨丨交映緑槐秋市舟楫相通　皮日休夏日平上声诗丨丨通疎荷浦屿隐浅篠　苏辙舜泉复发诗复理丨丨通屈曲重开池沼放澄清】沟涧【后汉书王景传夏发卒数十万遣景与王吴修渠筑隄自荥阳东至千乘海口千余里景乃商度地势凿山阜破砥绩直丨丨防遏冲要疎决壅积十里立一水门令更相洄注无复溃漏之患　晋书孙惠传尸元曳于粪壤形骸捐于丨丨　庆州志原阜列峙丨丨辐辏　陆游两麞诗饥食园中草渇饮丨丨濵】沟浍【孟子七八月之间雨集丨丨皆盈　唐书于頔传改苏州罢滛祠濬丨丨端路衢为政有绩　宋史河渠志秦淮水三源一自华山由句容一自庐山由溧水一自溧水由赤山湖至府城东南合而为一萦回绵亘三百余里溪港丨丨之水尽归焉　管子睹丙子火行御天子出令命行人内御令掘丨丨津旧涂　大戴礼昔者伯夷叔齐死于丨丨之间其仁成名于天下稽康答释难宅无吉凶摄生论吾见丨丨不疑江海之大覩丘陵则知有泰山之髙也　张衡南都赋丨丨脉连堤堘相輑　戴叔伦喜雨诗田家共欢笑丨丨亦已深】
　　沟洫【周礼考工记为丨丨耜广五寸二耜为耦一耦以伐广尺深尺谓之田首倍之广二尺深二尺谓之遂九夫为井井间广四尺深四尺谓之丨方十里为成成间广八尺深八尺谓之丨方百里为同同间广二寻深二仞谓之浍　左传士弥牟营成周计丈数揣髙卑度厚薄仞丨丨物土方议逺迩量事期计徒庸虑财用书糇粮以令役于诸侯属役赋丈书以授帅而效诸刘子韩简子临之以为成命　论语卑宫室而尽力乎丨丨　家语子路为蒲宰为水备与其民修沟渎以民之劳烦苦也人与之一箪食一壶浆孔子闻之使子贡止之子路忿不恱往见孔子曰由也以暴雨将至恐有水灾故与民修丨丨而民多匮饿者是以箪食壶浆而与之夫子使赐止之是夫子止由之行仁也夫子以仁教而禁其行由不受也孔子曰汝以民为饿也何不白于君发仓廪以赈之而私以尔食馈之是汝眀君之无惠而见已之德羙矣汝速已则可不则汝之见罪必矣宋书律志序班氏因之靡违前式网罗一代条流遂广律厯礼乐其名不变以天官为天文改封禅为郊祀】
　　【易货殖平准之称革河渠丨丨之名　张衡天象赋天田临于九坎罗堰逼于天桴是司丨丨是制田畴　何晏景福殿赋虬龙灌注丨丨交流陆设殿馆水方轻舟储光羲同王维偶然作浮云蔽川原新流集丨丨杜甫与任城许主簿游南池诗秋水通丨丨城隅进小船　又作淢史记夏本纪薄衣食致孝于鬼神卑宫室致费于丨丨包氏曰方里为井井间有丨沟广深四尺十里为成成间有丨淢广深八尺】
　　沟壑【左传王闻羣公子之死也自投于车下曰人之爱子也亦如余乎侍者曰甚焉小人老而无子知挤于丨丨矣　孟子志士不防在丨丨　战国防左师公曰老臣贱息舒祺最少不肖而臣衰窃爱怜之愿令补黑衣之数以卫王宫没死以闻太后曰敬诺年防何矣对曰十五歳矣虽少愿及未填丨丨而托之　史记范睢传使臣卒然填丨丨是事之不可知者三也　汉书赵充国传臣得蒙天子厚恩父子俱为显列臣位至上卿爵为列侯犬马之齿七十六为眀诏塡丨丨死骨不朽亡所顾念　淮南子大蔡神龟出于丨丨　又今夫盲者行于道人谓之左则左谓之右则右遇君子则易道遇小人则防丨丨何则目无以接物也　盐铁论昔李斯与包丘子俱事荀卿既而李斯入秦遂取三公据万乘以制海内功侔伊望名巨泰山而包丘子不免瓮牗蒿芦如潦歳之鼃口非不众也然卒死于丨丨而已说苑子思居于卫緼袍无表二旬而九食田子方闻之使人遗狐白之裘恐其不受因谓之曰吾假人遂防之吾与人也如弃之子思辞而不受子方曰我有子无何故不受子思曰伋闻之妄与不如遗弃物于丨丨伋虽贫也不忍以身为丨丨是以不敢当也　新论尧汤之时有十年之蓄及遭九年洪水七载大旱不闻饥馑相望捐弃丨丨者蓄积多故也　张协杂诗虽荣田方赠慙为丨丨名　杜甫醉时歌但觉髙歌有鬼神焉知饿死填丨丨　又狂夫诗欲塡丨丨惟疎放自笑狂夫老更狂】
　　沟港【宋史河渠志见泾浜下　又见水围下】
　　沟崦【王恽过鹿台山诗山田苦无多丨丨耕已徧】
　　沟阜【陆机辨亡论城池无藩篱之固山川无丨丨之势】
　　沟桥【齐书魏虏传宏引军向城南寺前顿止从东南角丨丨上过伯玉先遣勇士数人着斑衣虎头帽从伏窦下忽出宏人马惊退杀数人】
　　沟垒【战国防今得强赵之兵以杜燕将旷日持久数歳令士大夫余子之力尽于丨丨车甲羽毛裂敝府库仓廪虚两国交以习之乃引其兵而归夫尽两国之兵无眀此者矣　盐铁论见山陵下】
　　沟郭【张说岳州行郡竹篱诗山郡不丨丨荒居无翳壅】
　　沟防【考工记匠人凡丨丨必一日深之以为式注丨丨为丨为丨也　淮南子古者丨丨不修水为民害禹凿龙门辟伊阙平治水土使民得陆处】
