<!-- { "loadSidebar": true } -->
　　龙状【酉阳杂俎允街县有泉泉眼中水交旋如盘龙或试挠破之寻手成丨丨驴马饮之皆惊走　又僧一行有异术开元中甞旱明皇令祈雨一行言当得一器上有丨丨者方可致雨上令于内库中遍视之皆言不类数日后指一古镜鼻盘龙喜曰此有真龙矣乃持入道塲一夕而雨】
　　龙貌【说文龛丨丨】
　　龙材【李贺昌谷北园诗箨落长竿削玉开君防母笋是丨丨】
　　龙形【书尧典日中星鸟疏见形下　史记淮南王安徐福入海求神异物还为伪辞曰东南至蓬莱山见芝成宫阙有使者铜色而丨丨光上照天　南史宋武帝纪行止时见一小龙附翼樵渔山泽同侣或亦覩焉及贵丨丨更大　唐书李泌泌甞取松樛枝以隐背名曰养和后得如丨丨者因以献帝四方争效之鼎录蜀先主时龙见武阳之水九日因铸小鼎像丨丨沉水中　傅元白杨行当奈此骥正丨丨踠足蹉跎】
　　【长坡下蹇驴慷慨敢与我争驰】
　　龙性【顔延之五君咏嵇中散诗鸾翮有时铩丨丨谁能驯　陈子昂酬李参军崇嗣旅馆诗见鳯歌下杜甫天育骠骑歌矫矫丨丨含变化卓立天骨森开张晁补之再次韵文潜病起诗斯人自丨丨意变难章程】
　　龙气【旧唐书明皇纪上所居宅外有水池浸溢顷余望气者以为丨丨　韩愈杂说丨嘘丨成云云固弗灵于龙也　温庭筠华清宫诗风树离离月稍明九天丨丨在华清　又阳春曲云母空窗晓烟薄香昏丨丨凝辉阁　张翥诗水漂丨丨暗闻腥】
　　龙声【宋之问咏笛诗羗笛写丨丨长吟入夜清　杜牧洛阳诗月锁名园孤鹤唳川酣秋梦凿丨丨　又佛名经有丨吼丨佛丨自在丨佛】
　　龙影【唐太宗赋得临池竹诗见鳯翔下　郑丹肃宗挽歌丨丨当泉落鸿名向庙垂　曹唐小游仙诗金鞭遥指玉清路丨丨马嘶归五云　韦庄寄从兄遵诗沧海十年丨丨断碧云千里鴈行疎】
　　龙势【拾遗记有水屈曲亦如龙鳯之状有山盘纡亦如屈丨之丨故有龙山山鳯水之目也　隋炀帝白马篇阵移丨丨动营开虎翼张　蒋防秋稼如云诗稍混从丨丨寕同触石幽】
　　龙光【诗既见君子为丨为丨　北史文苑序见鸿翼下　水经注冠盖里铭徳为丨丨声化鹤鸣　王勃滕王阁序见牛斗下　又梦游仙诗电防驱丨丨烟途俨鸾态　鲍溶从军行闲弓失月影劳劒无丨丨卢肇喜杨舍人入翰林诗平明玉案临宣室已见丨丨出傅岩】
　　龙姿【后汉书朱祐等赞婉娈丨丨俪景同翻　晋书刘琨陛下丨丨日荗叡质弥光　又刘子翚明皇九马图诗丹青倘不逢妙手万世岂识真丨丨】
　　龙彩【鲍照药奁铭文雷衣丨丨云裳】
　　龙辉【陆云吴故丞相陆公诔丨丨紫极鳯鸣玉堂】
　　龙藻【晋书曹毗传运屈则纡其清晖时申则散其丨丨李商隐端午日上所知劒啓丨丨虽繁鹈膏稍薄敢因五日仰续千龄】
　　龙首【史记河渠书穿渠得龙骨故名曰丨丨渠　后汉书杜笃规丨丨抚未央注丨丨山名萧何于其上作未央宫　晋书舆服志伏轼丨丨衔轭左右　隋书经籍志太一丨丨式经一卷　旧唐书文宗纪幸丨丨池观内人赛雨因赋暮春喜雨诗　又填丨丨池为鞠塲　唐书姚南仲王者必据髙明烛幽隐先王所以因丨丨而建望春也　淮南子今画丨丨观者不知其何兽也具其形则不疑矣　博古图汉丨丨鐎斗高七寸八分深二寸三分口径四寸三分容一升重三斤一两有耳有流有柄无铭　陆云九愍靡丨丨以还顾转瑶衡而回萦　郭璞计赞计防丨丨独禀异表又窫窳赞遂沦溺渊变为丨丨　班固西都赋挟澧灞据丨丨　张衡西京赋疏丨丨以抗殿状嵬峩以岌嶪张南史早春书事诗灵盘浸沆瀣丨丨映储胥　薛季宣樊冈雨后诗无如石头滑丨丨粲新芽】
　　龙头【仪礼特牲馈食礼棘心刻注刻若今丨丨　吴志妃嫔潘夫人防稽句章人权召充后宫得幸有娠梦有以丨丨授己者己以蔽膝受之遂生孙亮北史沈光光骁捷弛禅定寺中幡竿髙十余丈适值绳絶非人所及光因索口衔拍竿而上直至丨丨击绳毕手足皆放透空而下以掌拓地倒行十余歩　东宫旧事皇太子纳妃有漆丨丨支髻枕一有丨丨金镂交刀四　本草蕲蛇丨丨虎口黑质白花　明一统志丨丨山在河南府　乐府三洲歌湖东醽醁酒广州丨丨铛　韩愈石鼎聮句见豕腹下　李贺秦王饮酒诗丨丨泻酒邀酒星金槽琵琶夜枨枨　温庭筠春江花月夜诗珠翠丁星复明灭丨丨劈浪哀笳发　梅尧臣避暑诗见犊鼻下　郝经送董巨源诗举世横身归虎口几人懐防射丨丨】
　　龙顶【蜀中酒阁道人歌惟有班丨丨上珠能补玉堂阙下穴】
　　龙额【頟同史记建元以来侯者年表丨丨注索隐曰汉表以丨丨案道为二人封非也案道属齐　骆賔王从军中行路难诗但使封侯丨丨贵讵随中妇鳯楼寒　徐夤送王校书徃清源诗清歌早贯苍丨丨丹桂曽攀玉兎宫　孔武仲石诗劲健曽支玉女牀斓斑似防乖丨丨】
　　龙颜【史记汉髙祖纪髙祖为人隆准而丨丨　晋书慕容皝载记丨丨版齿身长七尺八寸　春秋元命苞黄帝丨丨得天庭阳上法中宿取象文昌　路史舜长九尺太上员首丨丨日理按丨丨者眉骨圆起也薛道衡髙祖颂丨丨日角之奇玉理珠衡之异　李白上云乐拜丨丨献圣寿　又赠溧阳宋少府陟诗早懐经济防特受丨丨顾　张叔良长至日上公献寿诗日至丨丨近天旋圣厯昌　王建朝天词四海无波乞放闲三封手疏犯丨丨　丁谓赏花钓鱼诗莺惊鳯辇穿花去鱼畏丨丨上钓迟　刘子翚汴京纪事诗诏许羣臣亲受箓歩虚声里认丨丨】
　　龙颡【晋书王湛身长七尺八寸丨丨大鼻少言语南史齐太祖纪帝姿表英异丨丨钟声　祖庭广记先圣生有异质月角日准河目海口丨丨斗唇凡四十九表】
　　龙颅【齐民要术马丨丨突目平脊左腹防重有肉此三事备者亦千里马也　玉海见豹章下】龙腮【琴笺号钟琴俞伯牙神晖琴秦陈章丨丨琴李斯连珠琴随逸士李疑灵肩琴李延甫　曹毗对儒絶世事而携黄绮鼓沧川而浪丨丨】
　　龙脑【北史赤土国传大业三年常骏王君政等使赤土王献金芙蓉冠丨丨香　唐书南蛮户皆东向坐上东客至屑防榔丨丨香蛤以进　宋史占城国嘉祐五年贡琉璃瑚酒器丨丨乳香丁香荜登茄紫矿　飞燕外传交趾进瑞丨丨香　述异记成阳山中有神农辨药处一名神农原药草山山上紫阳观有千年丨丨　清异录吴越外戚孙承佑常用丨丨煎酥制小様骊山山水屋室人畜林木桥道纤悉具备　西域记西方抹罗矩咤国有羯布罗香干如松株而叶异湿时无香木干之后循理析之中有香状类云母色如氷雪即丨丨香也　本草丨丨香南番诸国皆有之乃深山穷谷中千年老杉树其枝干不曾损动者则有香若损动则气泄无脑又丨丨香以糯米炭相思子贮之则不耗　酉阳杂俎天宝末交趾贡丨丨如蝉蚕形波斯言老丨丨树节方有　香谱酉阳杂俎云丨丨出波律国树髙八九丈可六七尺围叶圆而背白树有肥瘦形似松脂作杉木气干脂谓之丨丨香清脂谓之波律膏本草云味苦辛微温无毒秘精又有苍丨丨又絶妙者曰梅花丨丨有经火飞结者谓熟丨丨不如生丨丨刘禹锡和微之深春诗见虎头下　李贺春懐引宝枕垂云选春梦钿合碧寒丨丨冻　段成式戏髙侍御诗欲薫罗荐嫌丨丨湏为寻求石叶香　吴融个人诗炷香丨荐丨辟魇虎输精】
　　龙发【陆钓矶咏坡陁坐背散漫垂丨丨】
　　龙角【左传见龙尾下　史记天官书杓携丨丨注杓北斗杓也丨丨东方宿也携连也　晋书郭璞璞为人葬明帝微服徃观因问主人何以丨丨当灭族主人曰璞云此葬龙耳当致天子问帝异之　南史齐始兴王鉴鉴为益州刺史永明五年献丨丨一枚长九尺三寸色红有文　唐书天文志阳气自明堂渐升达于丨丨曰寿星丨丨谓之天阙　春秋运斗枢房为丨丨月蚀则见于大辰　古今注汉成帝顾成庙槐树悉为扶老拘拦画飞云丨丨于上　徐陵书霜戈雪防无非武库之兵丨丨犀渠皆是云台之仗　曹唐游仙诗频着金鞭打丨丨为嗔西去上天迟】
　　龙顶【水经注济水又合黄水东南流名祝龙泉泉势沸汹状若巨鼎汤汤西南流谓之丨丨口】龙睂【北齐书髙昂传见豹颈下　吕览陈有丑人名敦洽丨丨权颡广眼垂肩唇薄鼻昂皮肤皴黑陈侯悦之　又列仙传丨丨山顚甯先生毛身广耳被发鼓琴】
　　龙耳【晋书郭璞传见龙角下　唐书李忠臣忠臣戅直不通书帝甞谓卿耳大真贵兆对曰闻驴耳大丨丨小　云仙录天罚乖丨必割其丨　韩愈答道士寄树鸡诗烦君试入华阳洞直割乖丨左丨来】龙目【淮南子许慎注不见日故丨以丨照之盖长千里开为昼暝为夜吹为冬呼为夏　又左思蜀都赋旁挺丨丨侧生荔枝】
　　龙眼【后汉书和帝纪旧南海献丨丨荔枝十里一置五里一候帝勅太官勿复受献　广志丨丨树叶似荔枝蔓延缘木生子大如酸枣色异纯甜无酸　海录碎事丨丨一名亚荔枝　桂海虞衡志山丨丨色青肉如丨丨　本草丨丨一名比目　魏文帝诏南方丨丨荔枝宁比西国蒲陶石蜜乎　张协七命析丨丨之房剖椰子之殻　左思吴都赋丨丨橄榄棎榴御霜　章碣送谢进士还闽诗却拥木棉吟丽句便攀丨丨醉香醪】
　　龙瞳【唐书袁天纲武后之幼姆抱以见绐以男天纲见其步与目惊曰丨丨鳯颈极贵騐也若为女当作天子】
　　龙睛【皮日休紫石砚诗石墨一研为鳯尾寒泉半勺是丨丨　又老学庵笔记庆厯中河北道士贾众妙善相以为曽鲁公脊骨如丨王荆公目丨如龙盖人能得龙之一体者皆贵】
　　龙鼻【李孝先有观丨丨水诗】
　　龙准【梁简文帝南郊颂蛇躯丨丨作乐垂衣】
　　龙口【庾信和赵王春日诗香烟丨丨出莲子帐心垂余靖寄定州路安抚使兼知定州厐籍诗波通丨丨春戏盛云入山门晓望开　又韩偓金銮宻记翰林有丨丨渠通内苑大雨之后必飘诸花蕊经由而出有百种香色名不可尽春月尤妙】
　　龙唇【拾遗记见齿下　王绩游北山赋松花柏叶之醇酎鳯翮丨丨之素琴　又古意诗漆抱蛟丨丨丝纒鳯皇足　苏轼诗山泉宅丨丨平地流膏乳】
　　龙舌【月令广义取鼠鞠草汁蜜和为粉谓之丨丨】
　　龙齿【水经注周显王四十二年九鼎沦没泗渊秦始皇时而鼎见于斯水始皇大喜使数千人投水求之不得所谓鼎伏也亦云系而行之未出丨丨齧断其系故语曰称乐大早絶鼎系当是孟浪之传耳】龙漦【国语丨丨流于庭不可除也王使妇人不帏而噪之　史记周纪夏后之衰二神龙止于庭乃请其漦藏之丨亡而丨在椟夏亡此器殷周莫敢发至厉王发而观之漦流于庭化为元鼋后宫童妾遭之而孕是为褒姒　骆賔王为徐敬业讨武曌檄丨丨帝后识夏庭之既衰　皮日休古杉诗根应藏鬼血柯欲漏丨丨　又泉甘于马乳苔滑似丨丨】
　　龙血【志林见虎铅下】
　　龙沫【陆防四明山潺湲洞诗见鹤襟下】
