<!-- { "loadSidebar": true } -->
　　杯倾【封行髙冬日宴于庶子宅诗引满既丨丨终之以弁侧】
　　杯干【杜甫遣闷奉呈严公诗浪簸船应坼丨丨瓮即空又晚晴诗书乱谁能帙丨丨可自添　皮日休夏日诗见冠倾下】
　　杯来【庾信华林园马射诗司筵赏至酒正丨丨　张説奉萧令嵩酒并诗乐奏天恩满丨丨秋兴髙】杯酣【王涯九月九日勤政楼下观百僚献夀诗乐奏薫风起丨丨瑞影收】
　　杯浓【杜甫郑驸马宅宴洞中诗春酒丨丨琥珀薄冰浆椀碧玛瑙寒】
　　杯满【杜牧宣州留赠诗当春离恨丨长丨倚柱闗情日渐曛】
　　杯面【黄庭坚次韵杨君全送酒长句诗醡头夜雨排檐滴丨丨春风绕鼻香】
　　觞
　　觞酒【礼记坊记子云丨丨豆肉譲而受恶民犹犯齿】
　　觞政【説苑魏文侯与大夫饮酒使公乗不仁为丨丨曰饮不嚼者浮以大白文侯饮而不尽嚼公乗不仁举白浮君君视而不应侍者曰不仁退君已醉矣公乗不仁曰周书曰前车覆后车戒盖言其危为人臣者不易为君亦不易今君已设令令不行可乎君曰善举白而饮饮毕曰以公乗不仁为上客】
　　觞觚【大戴礼曽子曰夫礼大之由也不与小之自也饮食以齿力事不譲辱事不齿执丨丨杯豆而不醉和歌而不哀夫弟者不衡坐不苟越不干逆色趋翔周旋俛仰从命不见于顔色未成于弟也】
　　觞勺【説苑舜释天下而禹受之作为祭器漆其外而朱画其内缯帛为茵褥丨丨有彩为饰弥侈而国之不服者三十有二】
　　觞醳【顔延之三月三日曲水诗序肴防芬借丨丨泛浮】
　　觞豆【大戴礼丨丨之铭曰食自杖食自杖戒之□□则逃　王象祖寿台楼赋娱賔彦于丨丨兮易劳逸于弛张】
　　觞客【史记天官书张素为厨主丨丨】
　　觞饮【韦应物答长寕令杨辙诗嘉賔自逺至丨丨夜何其】
　　觞咏【白居易老病幽独吟懐诗丨丨罢来賔阁闭笙歌散后妓房空】
　　觞爵【宋书礼志太常华恒议今圣上继武皇帝宜准汉世祖故事不亲执丨丨　又乐志孟冬篇鸣鼔举丨丨钟击位无余】
　　觞杓【宋书礼志兼太常丞韩贲议晋景帝之于世祖肃祖之于孝武皆傍尊也亲执丨丨今孝武皇帝于至尊亲为伯父功列祖宗奉祠之日谓宜亲执】
　　觞酌【宋书礼志晋元帝大兴三年正月乙夘诏曰吾虽上继世祖然于懐愍皇帝皆北面称臣今祠太庙不亲执丨丨而今有司行事于情礼不安可依礼更处又沈庆之传太子妃上世祖金镂着及杵杓上以赐庆之曰卿辛勤匪殊欢宴宜等且丨丨之赐宜以大夫为先也】
　　觞至【李益溪中月下寄杨子尉封亮诗露凝朱絶丨丨兰玉空】
　　觞令【杨维桢王左辖席上夜宴诗佩符新赐连珠虎丨丨严行卷白波】
　　斚
　　斚彝【唐书礼乐志设尊彝之位于庙堂之上下每座丨丨一黄彝一牺尊象尊着尊山罍各二在堂上皆于神座之左】
　　斚耳【左齐侯次于虢燕人行成曰敝邑知罪敢不聼命先君之敝器请以谢罪公孙晳曰受服而退俟衅而动可也二月戍午盟于濡上燕人归燕姬赂以瑶瓮玉椟丨丨不克而还注瑶玉也椟匮丨丨玉爵】
　　觚
　　觚棱【班固西都赋设壁门之鳯阙上丨丨而栖金雀杜牧昔事文皇帝诗鳯阙丨丨影仙盘晓日暾又长安杂题诗丨丨金碧照山髙万国珪璋捧赭袍　又杜秋娘诗丨丨拂斗极囘首尚迟迟】
　　觚牍【栁宗元陆文通先生墓表孔子作春秋千五百年以名为者五家今用其三焉秉丨丨焦思虑以为论注防説者百千人矣攻讦狠怒以辞气相击排冒没者其为书处则充栋宇出则汗牛马或合而隐或乖而显】
　　觚哉【论语觚不觚丨丨觚哉】
　　觥
　　觥醆【白居易九日宴郡楼诗丨丨艳翻菡蓞叶舞鬟摆落茱萸房】
　　觥杯【皇甫松抛毬乐上客终湏醉丨丨自乱排】
　　觥筹【欧阳修醉翁亭记宴酣之乐非丝非竹射者中奕者胜丨丨交错坐起而喧哗者众賔欢也　赵嘏宛陵寓居上沈大夫诗丨丨不尽须归去路在春风缥缈间　陆防初春出游诗半年长斋废丨丨兴来忽典千金裘　文天祥山中再次胡徳昭韵诗丨丨堂里春声沸灯火林臯夜色深　杨载偕虞伯生魏雄卿魏池燕集分韵得阁字诗益弛劒佩严未厌丨丨错】
　　觥心【杜牧羊栏浦夜陪宴防诗毬来香防依稀暖酒凸丨丨泛滟光】
　　觥罚【韦应物贾常侍林亭燕集诗放神遗所拘丨丨屡见酬】
　　觥酌【韦应物军中冬燕诗光景不知晚丨丨岂言频】
　　觥进【杨维桢无题诗曲调青鳯歌声啭丨丨黄鵞舞势斜】
　　巵
　　巵酒【史记樊哙传项羽在戏下欲攻沛公沛公从百余骑因项伯面见项羽谢无有闪闗事项羽既飨军士中酒亚父谋欲杀沛公令项荘防劒舞坐中欲击沛公樊哙在营外闻事急乃持铁盾入到营营卫止哙哙直撞入立帐下项羽目之问为谁张良曰沛公参乗樊哙项羽曰壮士赐之丨丨彘肩哙既饮酒防劒切肉食尽之项羽曰能复饮乎哙曰臣死且不辞岂特丨丨乎又匈奴其攻战斩首虏赐一丨丨而所得卤获因以予之得人以为奴婢故其战人人自为趣利　汉书何武传初武为郡吏时事太守何寿寿知武有宰相器以其同姓故厚之后寿为大司农其兄子为庐江长史时武奏事在邸寿兄子适在长安寿为具召武洎显及故人杨覆众等酒酣见其兄子曰此州长史材能驽下未尝省见显等甚慙退以谓武武曰刺史古之方伯上所委任一州表率也职在进善退恶吏治行有茂异民有隐逸乃当召见不可有所私问显覆众强之不得已召见赐丨丨嵗中庐江太守举之其守法见惮如此南史萧恭传元帝居蕃颇事声誉勤心著述丨丨未尝妄进恭每从容谓曰下官历观时人多有不好欢兴乃仰眠牀上看梁著书千秋万嵗谁传此者劳神苦思竟不成名岂如临淸风对朗月登山泛水肆意酣歌也隋唐嘉话梁公夫人至妬太宗将赐公美人屡辞不受帝乃令皇后召夫人告以媵妾之流今有常制且司空年暮帝欲有所优诏之意夫人执心不回帝乃令谓之曰若寕不妬而生寕妬而死乃遣酌丨丨与之曰若然可饮此酖一举便尽无所防难帝曰我尚畏见何况于元龄　栁氏旧闻元宗善八分书将命相先以御体书其姓名置案上防太子入视上举金瓯覆其名以告之曰宰相名汝庸能知之乎即射中赐若丨丨也肃宗拜而称之曰非崔琳卢从愿乎上曰然因举瓯以赐酒巵　贾氏谈録白傅葬龙门山河南尹卢真刻醉吟先生传立于墓侧今犹在洛阳士庶及四方游人过其墓者必奠以丨丨故冢前方丈之土尝成泥泞　山房随笔辛稼轩帅浙东时晦庵南轩任仓宪使刘改之欲见辛不纳二公为之地云某日公宴至后筵便坐君可来门者不纳但喧争之必可入既而改之如所教门下果諠哗辛问故门者以告辛怒甚二公因言改之豪杰也善赋诗可试纳之改之至长揖公问能诗乎曰能时方进羊腰肾羮辛命赋之改之对甚寒愿乞丨丨酒罢乞韵时饮酒手颤余沥流于懐因以流字为韵即吟云防毫已付管城子烂胃曽封闗内侯死后不知身外物也随樽俎伴风流辛大喜命共尝此羮终席而去厚餽焉李乂陪幸韦嗣立山庄应制诗帝泽颁丨丨人欢颂里闾】
　　巵浆【淮南子太宰子朱侍饭于令尹子国令尹子国啜羮而热投丨丨而沃之明日太宰子朱辞官而归其仆曰楚太宰未易得也辞官去之何也子朱曰令尹轻行而简礼其辱人不难明年伏朗尹而笞之三百】巵言【庄子丨丨日出和以天倪注夫巵满则倾空则仰非持故也况之于言因物随变帷彼之从故曰日出日出谓日新也】
　　巵满【荘子注见上】
　　巵空【荘子注见巵言下】
　　巵倾【王僧孺为韦雍州致仕表常惧轮轻载积基薄墉髙器覆丨丨人指鬼瞰】
　　巵停【云笈七签太上老君内观经神明之在身犹火之在巵明从火起火自炷存炷因油润油籍丨丨】
　　瓯
　　瓯甂【方言丨丨陈魏宋楚之间防自闗而西谓之甂其大者谓之瓯】
　　瓯雪【晁补之茶诗乱乳发丨丨　文征明雨后牡丹诗矮纸凝霜供小草浅丨吹丨试新茶】瓯小【陆防诗长毫丨丨聚茶香】
　　瓯骆【史记南越尉陀陀以兵威边财物赂遗闽越西丨丨役属焉　盐铁论横海征南夷楼船戍东越荆楚罢于丨丨　张协杂诗昔我资章甫聊以适诸越行行入幽荒丨丨从祝髪】
　　瓯宰【清异録广席多賔必差一人惯习精俊者充丨丨使职律众】
　　瓯脱【汉书匈奴东胡王西侵与匈奴中间有弃地莫居千余里各俱其边为丨丨注服防曰丨丨作土室以伺也　又匈奴发左右部二万骑为四队并入边为宼汉兵追之斩首获虏九千人生得丨丨王汉无所失亡】
　　瓯窭【杨维桢五湖游乐府商老人橘几奕东方生桃几偷精卫塞海成丨丨】
　　瓯擎【洛阳伽蓝记见盘合下】
　　盂
　　盂勺【江行杂録厨娘发行匳取锅铫丨丨荡盘之属令小婢先捧以行熣灿燿目皆白金所为如刀砧杂器亦一一精致】
　　盂子【归田録仁宗圣性恭俭至和二年春不豫两府大臣日至寝阁问圣体见上器服简质用素漆唾壶丨丨素磁盏进药御榻上衾褥皆黄絁色已故暗宫人取新衾覆其上亦黄絁也】
　　盂方【元史拜珠见盘圆下】
　　椀【碗盌并同】
　　椀盏【邺中记石虎苑中有安石榴子大如丨丨其味不酸】
　　椀杓【致虚杂俎天寳十三年宫中下红雨色若桃花太真喜甚命宫人各以丨丨承之用染衣裾天然鲜艳】
　　椀盂【闗尹子若丨若丨若瓶若壶若瓮若盎皆能建天地兆数蓍破瓦文石皆能告吉凶】椀盎【宋史吴越钱俶雍熙元年改封汉南国王四年春出为武胜军节度改封南阳国王俶久被病诏免入辞将发赐玉束带金唾壶丨丨等】
　　椀碧【杜甫郑驸马宅宴洞中诗见杯浓下】
　　椀脱【诗话总山谷既贬袁在馆中时多食东华门丨丨蒸饼后从黔南王定国寄之以诗云北海未常尊有酒冯驩何止食无鱼黔州丨丨无蒸饼自合官称削校书】
　　椀囊【邺中记石虎御牀辟方丈冬月施熟锦流苏斗帐四角安纯金龙头御五色流苏或用青绨光锦或用绯绨登髙文锦或用紫绨大小锦丝以房子锦百二十觔白缣里名为里复帐四角安纯金银凿金香炉以石羔烧集和名香帐顶上安金莲花中悬金箔织成丨丨春秋但锦帐表以五色总为夹帐夏用纱罗或綦文丹罗或紫縠文为单帐】
　　椀面【卢仝走笔谢孟諌议寄新茶诗碧云引风吹不断白花凝光浮丨丨】
　　椀口【物类相感志丨丨上有垢用盐擦之自落】
　　椀腹【世説王导举琉璃盌谓周伯仁曰此丨丨殊空谓寳器何耶】
　　椀珠【吴莱丨丨伎诗丨丨闻自宫掖来长竽寳椀手中回日光正髙竿影直风力旋空珠势侧】
　　杓
　　杓云【史记天官书阵云如立垣杼云类杼轴云搏两端兑丨丨如绳居前亘天其半半天其蛪类阙旂】杓圣【树萱録见杯贤下】
　　杓中【杨维桢吴下竹枝词银马丨丨劝郎酒看郎色似赤瑛盘】
　　杓挹【谢氏诗源见杯杓下】
　　盘【槃柈俱同】
