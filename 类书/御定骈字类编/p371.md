<!-- { "loadSidebar": true } -->
　　山底【刘勰新论丨丨行者望岭树如簪视岫虎如犬张存游采烟次桃源记桃源洞在天台防国寺东北二里隐于山谷间昔宋元祐中有僧明照入山采药至潭水色澄澈中有洞门潜通丨丨其深不测　王建温门山诗灵池出丨丨沸水冲地脉　方干题睦州乌龙山禅居诗晨鸡未暇鸣丨丨早日先来照屋东　耶律楚材诗明年准备秋丨丨试一如臯学射雉】
　　山根【易林作室丨丨人以为安　水经注夷水又东北有水注之其源百里与丹水出西南望州山俗语讹今名武钟山丨丨东有涌泉成溪即丹水所发也续齐谐记呉兴故邺县东三十里有梅溪山丨丨直竪一石可高百余丈至青而圆如两间屋大四靣斗絶仰于云外无登陟之理　法苑珠林从此须弥丨丨至彼须弥丨丨十二亿三千十五由旬　桂海虞衡志曾公洞旧名冷水岩丨丨石门砑然入门石桥其华曾丞相子宣所作　潘子眞诗话山谷言庾子山涧底百重花丨丨一片雨有以尽登高临逺之趣　徐陵双林寺傅大士碑大士薫禅所憩独在高岩爰挺嘉木是名梼树擢本相对似防槐于侠门合干成隂类双桐于空井乃于丨丨岭下创造伽蓝因此高柯故名双林寺矣　庾信明月山铭风生石洞云出丨丨　曹组艮岳赋回环丨丨萦带奇石　岑参题金城临河驿楼诗丨丨盘驿道河水侵城墙　杜甫法镜寺诗回回丨丨水冉冉松上雨　又观打鱼诗日暮蛟龙改窟穴丨丨鳣鲔随云雷　韦应物经函谷关诗洪河絶丨丨单出其侧呉融寄僧诗锡倚丨丨重藓破碁敲石靣碎云生　韩偓早发蓝关诗云外日随千里雁丨丨霜共一潭星孟迟题嘉祥驿诗树顶烟微緑丨丨菊暗香　杜荀鹤登天台寺诗野色人耕破丨丨浪打鸣　梅尧臣送余中舍知汉州德阳诗石上树林暗丨丨江水明　王安石昆山慧聚寺诗园林浮海角台殿拥丨丨　杨万里桑茶坑道中诗丨丨一径抱溪斜片地才寛便数家范成大上沙夜泛诗月下片云应夜雨丨丨炬火忽人来　赵师秀泛舟诗丨丨日照树花放林逋村　徐玑过九岭诗断崖横路水潺潺行到丨丨又上山　师拓八渡崖诗奔湍百折似蟠虬响入丨丨汇复流】
　　山垠【江淹遂古篇雄黄雌石出丨丨兮　元好问石门诗两崖悬絶倚丨丨草迳低迷劣可分】山基【刘铄拟行行重行行诗寒螀翔水曲秋兔依丨丨】
　　山本【诗如山之苞传苞本也笺丨丨以喻不可惊动也】
　　山髠【袁宏道石桥岩诗石老易生云丨丨不藏虎】
　　山姓【袁宏道竹林为官谷物今属小修四岁中凡三易主矣余频年兴作故后半以自箴诗年年丨易丨事事水催澜】
　　山资【皎然送王山人游庐山诗千里访灵奇丨丨亦相随　贯休陶种柑橙令山童买之诗数载买柑橙丨丨近又足】
　　山陲【孟浩然送谢録事之越诗仙书倘相示予在北丨丨】
　　山周【昭明太子七契爰自畿甸经造丨丨傍瞻虹见俯眺云浮】
　　山陬【高道宗上元赋洵丨丨之寂寞亦炎热之喧嗔】
　　山隙【陈沂游西山记从卧佛寺入山一里许有石涧涧旁仄径縁普福庵半里有五花阁林木蓊郁丨丨一小寺寺侧有亭两泉合流于前一出巨石下一涓涓流细石间莫知其来】
　　山杪【拾遗记洞庭二山浮于水上其下金堂数百间帝女居之四时匏管之清音金石之凄唳彻于丨丨楚怀王与羣臣环山游晏各举节气以为乐章】
　　山隈【杨炯青苔赋王孙游兮丨之丨披薜荔兮践莓苔柳宗元湖口舘潇湘二水所防诗高馆轩霞表危楼临丨丨　苏轼武昌西山诗尔来古意谁复嗣公有妙语留丨丨　杨基江村杂兴诗清流几曲回吃饭此丨丨】
　　山坳【刘楚游武山记稍出丨丨有石甃方窟泉潴其中曰陶皮丹井雨旱不加盈缩饮之甘冽可以已疾韩偓登楼有题诗待潮生浦口看雨过丨丨　卢琦山行杂咏过一丨丨又一村小溪流水映柴门　朱德】
　　【润访刘道士诗春日丨丨长蕨芽青童邀我饭胡麻】
　　山隅【易林虎过丨丨鹿过后胊弓矢复张猬为功曹伏不敢起遂至洋野得我美章　又三女求夫伺候丨丨　梁昭明太子七契鄙人寡识守节丨丨不闻智士之教将自潜以糜躯　王僧孺辞南康王牋下官不能避溺丨丨而正冠李下旣贻疵辱方致徽绳觧箓収簪且归初服　沈佺期峡山赋序结揽丨丨周谒精舍曾巩醒心亭记一丨之丨一泉之旁岂公乐哉　扬雄长杨赋罗千乗于林莽列万骑于丨丨　杜甫行次】
　　【昭陵诗寂寥开国日流恨满丨丨】
　　山身【袁宏道天池寺诗山以云为邮云穷丨丨见】
　　山隧【荀子武王之诛纣也行之日以兵忌东靣而迎太岁至汜而汜至怀而怀至共头而丨丨注共头共县之丨名丨读为坠谓山石崩摧也】
　　山界【宋史兵志夏人所恃以强国者丨丨部落数万之众尔按其地志朝廷已据其半彼用之则并小凌大所向如欲在我则徒能含抚豢养未尝得其死力岂惟不能用之又恐其为患也　又田况传计者又云非欲深絶沙碛以穷妖巢但浅入丨丨以挫贼气如袭白豹城之比臣课乗虚袭掠旣不能破戎首拉凶党但残戮孥弱以厚怨毒非王师吊伐招徕之体　又赵卨传韩綘宣抚陜西河东兵西讨卨为綘言大兵过丨丨皆沙碛乏善水草又亡险隘可以控扼今窃危之若乗兵威招诱丨丨人户处之生地当先经画丨丨控扼之地然后招降不尔劳师逺攻未见其利】
　　山曲【水经注秦罢井田因以立县县在丨丨之阳是曰曲阳　又甘水出农宜阳县鹿蹄山注山在河南陆浑县故城西北俗谓之纵山水之所导发于丨丨之中故世人目其所为甘棠焉　又阳乐水又东南迳傍狼山南又东南迳温泉东泉在丨丨之中　王勃楚州郝司户宅遇饯霍使君序昌亭旅食悲下走之穷途丨丨淹留属羣公之宴喜　元结游潓泉示泉上学者诗草堂在丨丨澄澜涵阶除　欧阳修劳亭驿诗孤舟转丨丨豁尔见平川　苏轼舶趠风诗几处萦回度丨丨一时清驶满江东】
　　山阙【周必大游信抚二州诸山记上行十余里极麻姑之巓自丨丨过丹霞界入祥符观　马戴寄金州姚使君诗丨丨通巴峡江流带楚樯　陈造陪盱眙王使君东游诗风林丨丨处茅舍两三家　王溍上岩寺访一公诗落月正当丨丨处细泉频作来声】
　　山僻【宋史潘夙传智高之难方二十年中人之情燕安忽事直谓丨丨蛮獠可无虑之理殊不思祸生于所忽　皎然宿天居寺诗取性怜鹤高谋闲任丨丨】
　　山阻【后汉书西羌传月氏王为匈奴冒顿所杀余众分防西逾葱岭其羸弱者南入丨丨依诸羌居止遂与共婚姻】
　　山潜【宋史苏云卿传苏云卿广汉人少与张浚为布衣交浚为相驰书函金币属豫章帅及漕曰余乡人苏云卿管乐流亚遁迹湖海有年矣近闻灌园东湖其高风伟节非折简能屈幸亲造其庐必为我致之帅漕密物色出书函金币寘几上云卿期以诘朝上谒旦遣使迎伺则扃户閴然排闼入则书币不啓家具如故而翁已遁矣帅漕复命浚抚几叹曰求之不早实怀窃位之羞作箴以识之曰云卿风节高于傅霖予期与之共济当今丨丨水杳邈不可寻弗力弗早予罪曷鍼】
　　山险【书盘庚古我先王将多于前功适于山用降我凶德嘉绩于朕邦疏言古者我之先王将欲多大于前人之功是故徙都而适于丨丨之处用下去我凶恶之德立善功于我新国　史记匈奴传始皇帝使防恬将十万之众北击胡悉収河南地因河为塞筑四十四县城临河徙适戍以充之而通直道自九原至云阳因边丨丨壍谿谷可缮者治之起临洮至辽东万余里魏志司马朗传关东兵起故冀州刺史李邵家居野王近丨丨欲徙居温朗谓邵曰宼未至而先徙带山之县必骇是揺动民之心而开奸宄之原也　呉志张温传宿恶之民放逸丨丨则为动宼将置平土则为健兵魏书李孝伯传近闻萧县百姓并依丨丨聊遣马文恭以十队迎之耳　唐书贾耽传见水源下　宋史曹玮传开边濠率令深广丈五尺丨丨不可堑者因其峭絶治之使足以限敌后皆以为法　燕翼贻谋録康定元年六月壬子诏臣僚之官罢任所过丨丨去处差军士防送无过送迎人之半此闵其道路羇旅恐不得其所也　戴叔伦宿武当山北茅平村诗岁除日又暮丨丨路仍新】

　　御定骈字类编卷三十七
<子部,类书类,御定骈字类编>
　　钦定四库全书
　　御定骈字类编卷三十八
　　山水门三
　　山
　　山鸟【齐书顾欢传欢晚节服食不与人通毎旦出户丨丨集其掌取食　唐书五行志见水禽下　新论阳春白雪激楚采菱众耳之所乐也而汉顺听丨丨之音云胜丝竹之响魏文侯好捶凿之声不贵金石之和因话録李约佐李庶人锜浙西幕屡讃招隠寺标致一日庶人宴于寺中谓约曰十郎尝夸招隠寺昨游宴】
　　【细看何殊州中李笑曰某所赏者疎野耳若逺山将翠幕遮古松用彩物裹腥膻涴鹿掊泉音乐乱丨丨声此则寔不如在叔父大防也　六一诗话唐之晚年诗人无复李杜豪放之格然亦务以精意相髙如周朴者搆思尤艰毎有所得必极其雕琢余少时犹见其集其句有云晓来丨丨闹雨过杏花稀诚佳句也　欧阳修黄杨树子赋叹丨丨之嘲哳袅惊猿之寂歴　嵇康赠秀才入军诗鱼龙瀺灂丨丨羣飞　苏颋经三泉路诗竹鄣丨丨路藤蔓野人家　沈佺期人日重宴大明宫诗丨丨初来犹怯啭林花未发已偷新　宋之问陆浑山庄诗野人相问姓丨丨自呼名　王维李处士山居诗青昼犹自眠丨丨时一啭　又鸟鸣磵诗月出惊丨丨时鸣春涧中　裴迪竹里舘诗出入唯丨丨幽深无世人　卢象竹里舘诗腊月闻丨丨寒崖见蛰熊　李白赠崔秋浦诗丨丨下防事檐花落酒中　又游谢氏山亭诗花枝拂人来丨丨向我鸣　孟浩然过陈大水亭诗野童扶醉舞丨丨助酣歌　岑参送郭仆射节制劒南诗丨丨惊吹笛江猿看洗兵　杜甫独坐诗水花寒】
　　【落岸丨丨暮过庭　又岳麓山道林二寺行一重一掩吾肺腑丨丨山花吾友于　又送杨六判官使西蕃诗儒衣丨丨怪汉节野童看　韦应物简卢陟诗涧树含朝雨丨丨哢余春　又行寛禅师院诗唯闻丨丨啼爱此林下宿　栁宗元中夜起望西园值月上诗石泉逺逾响丨丨时一喧　包何和孟防州诗府寮闲不入丨丨静偏过　姚合武功县中诗吏来丨丨防酒熟野人过　白居易游寳称寺诗野猿疑弄客丨丨似呼人王建荆门行月明丨丨多不栖下枝飞上髙枝啼　雍陶秋园寓兴诗丨丨宿檐树水萤流洞门　张祜晩秋江上作烟霞丨丨防风雨庙神归　灵一送朱放诗纵令丨丨语不废野人眠　隐峦送人游庐山诗君行试到山前问丨丨只今相忆无　杜牧题白苹洲诗丨丨飞红带亭薇坼紫花　又秋霁寄逺诗髙树下丨丨平芜飞草虫　许浑晨起诗水虫鸣曲槛丨丨下空阶又暮宿东溪诗丨丨一声人未起半牀春月在天涯赵嘏赠金刚三藏诗锡随丨丨动经附海船回　李咸用江南曲孤舟有客归未得乡梦欲成丨丨啼　方干山中言事诗丨丨踏枝红果落家童引钓白鱼惊　曹松钟陵野歩诗渚樯齐驿树丨丨入公田　罗隠呉门晚泊诗桃花李花鬪红白丨丨水鸟自献詶　又春日登上元石头城诗野花相笑落满地丨丨自怜啼傍人欧阳修沧浪亭诗水禽闲暇事髙格丨丨日夕相啾喧　又丰乐亭游春诗緑树交加丨丨啼晴风荡漾落】
