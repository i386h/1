<!-- { "loadSidebar": true } -->
　　夏壁【卧游録陆景与从兄安成王书仰承发止已次新林三湘奥区九疑形势加以丨丨奇云秋江迥月翰飞纸落理丰辞冨赏末兴余时希逮忆】
　　夏亭【范纯仁和韩侍中初夏游兴庆池诗池邉喜逐防旗行初丨丨台照水明】
　　夏巢【梁昭明太子文选序式观元始眇觌风冬穴丨丨之时茹毛饮血之世世质民淳斯文未作　薛道衡老氏碑至若上皇邃古丨丨冬穴静神息智鹑居鷇饮大礼与天地同节非折疑于俎豆大乐与天地同和岂考击于钟鼓】
　　夏圃【刘得仁西园诗丨丨秋凉入树低逢帻攲】
　　夏父【越絶书天生万物之时圣人命之曰春春不生遂者故天不重为春春者丨之丨也故春生之夏长之秋成而杀之冬受而藏之】
　　夏伯【群辅録伯夷为阳伯羲仲之后为羲伯弃为丨丨羲叔之后为羲伯咎繇为秋伯和仲之后为和伯垂为冬伯　又左传三王之王也树徳而济同欲马五伯之霸也勤而抚之以役王命注丨丨昆吾商伯大彭豕韦周伯齐桓晋文　魏收加齐王九钖册文丨丨殷尹竭其股肱周成汉昭无为而治】
　　夏官【周礼丨丨司马第四疏郑云象丨所立之丨马者武也言为武者也夏整齐万物天子立司马共掌邦政政可以平诸侯正天下故曰统六师平邦国　又惟王建国辨方正位体国经野设官分职以为民极乃立丨丨司马使帅其属而掌邦政以佐王平邦国　周礼正义序羲叔为丨丨是司马也　汉书百官公卿表见地官下　唐书刘蕡传丨丨不知兵籍止于奉朝请六军不主武事止于养阶勲　庾信齐王宪神道碑见天官下　又段永神道碑丨丨司武待白露而治兵冬官考工纪云而授职　张说奉和圣制太行山中言志诗见天老下】
　　夏卿【隋书百官志见春卿下　张说送王晙巡边诗六月歌周雅三邉遣丨丨按晙时为兵部尚书乃夏官也】
　　夏扈【鳸同左传注见春扈下　崔豹古今注春扈趣民耕种丨丨趣民耘除秋扈趣民收敛冬扈趣民盖藏棘扈掌民百药行扈画为民驱鸟宵扈夜为民除兽桑扈趣民收麦　本草桑鳸注丨丨窃　独断丨丨氏农正趣民芸除】
　　夏衣【齐书武帝纪见天衣下　韦应物游开元精舎诗丨丨始轻体游歩爱僧居　又寺居独宿寄崔主簿诗坐使青灯晓还伤丨丨薄　元稹新秋诗丨丨临晓薄秋影入檐长　又晚秋诗见风急下　又去声髙士传善卷者古之贤人也尧闻得道乃北靣师之及尧受终之后舜又以天下让卷卷曰予立于宇宙之中冬衣皮毛丨丨絺葛春耕种形足以劳动秋收敛身足以休食日出而作日入而息逍遥于天地之间而心意自得吾何以天下为哉悲夫子之不知子也遂不受去入深山莫知其处】
　　夏服【南史蔡廓传廓奉兄轨为父公禄赏赐一皆入轨有所资须悉就典者请马妻郗氏求丨丨廓答书曰知须丨丨计给事自应相供无容相寄时轨为给事中　韩非子墨者之葬也冬日冬服夏日丨丨桐棺三寸服丧三月世以为俭　魏文帝大墙上蒿行冬被貂鼲温暖丨当丨绮罗轻凉　元稹含风夕诗丨丨稍轻清秋堂已岑寂　白居易夏日闲放诗丨丨亦无多蕉纱三五事　又秋霁诗冬衣殊未制丨丨行将绽　又司马相如子虗赋左乌号之雕弓右丨丨之劲箭服防注服盛箭器也夏后氏之良弓名繁弱其矢亦良即繁弱箭服故曰丨丨也　梁简文帝旦出兴业寺讲诗诗呉戈丨丨箭骥马緑沈弓　又大戴礼丨丨君事不及暍冬服君事不及冻又云笈七籖见春服下】
　　夏裘【嵇康答难养生论仲都冬倮而体温丨丨而身凉桓谭谓偶耐寒暑　鲍照园葵赋彼圆行而方止固得之于天性伊冬箑而丨丨无双功而并盛　韩愈赴江陵途中寄赠三学士诗穷冬或揺扇盛丨或重丨】夏衫【鲍溶采莲曲丨丨短袖交斜红艳歌笑鬬新芙蓉】
　　夏葛【诗纠纠葛屦可以履霜传丨丨屦冬皮屦葛屦非所以履霜疏凡屦冬皮丨丨则无用丝之时而少仪云国家靡敝君子不履丝屦者谓皮屦以丝为饰天官屦人说屦舄之饰有絇繶纯是屦用丝为饰　宋史舆服志先王之服冬裘丨丨以适寒暑未有能易之者韩愈原道丨丨而冬裘渴饮而饥食其事殊其所以为智一也　袁桷余闲斋赋冬炉丨丨谢而勿居薛能水帘吟豪客每来清丨丨愁人才见认秋檐】夏衾【潘岳悼亡诗凛凛凉风升始觉丨丨单元稹秋望诗檐月惊残梦浮凉满丨丨】
　　夏帱【宋书始平王子鸾传见春幌下】
　　夏帐【宋史礼志吉仗用大驾卤簿凶仗用大升舆龙輴鹅茸纛魂车香舆铭旌哀諡册宝车方相买道车白幰弩素信幡钱山舆黄白纸帐暖帐丨丨千味台盘衣舆拂纛明器舆】
　　夏屦【诗纠纠葛屦可以履霜笺葛屦丨丨也】
　　夏练【王褎周太保尉迟墓铭旌舒丨丨棺陈衞幕】
　　夏布【元史英宗纪给通漷二州蒙古户丨丨】
　　夏皮【周礼巾车薻车薻蔽鹿浅革饰注鹿浅以鹿丨丨为覆笭疏夏时鹿毛新生为浅毛故郑云鹿丨丨为覆笭也】
　　夏閷【周礼考工记弓人凡相角秋閷者厚丨丨者薄穉牛之角直而泽老牛之角紾而昔】
　　夏弦【礼记文王世子见春诵下　陆倕为豫章王庆太子出宫表见春诵下　王履辟雍赋诏丨丨春诵俾民不僭养三老五更俾民知孝　张说端午三殿侍宴应制诗小暑丨丨应徽音商管初】
　　夏簧【庾信歩虚词丨丨三舌响春钟九乳鸣】
　　夏扇【李益夜雨诗见风幌下　薛能夏日青龙寺寻僧诗凉风盈丨丨蜀茗半形瓯　司马光竹轩诗锦箨裁丨丨玉笋供春盘】
　　夏簟【黄庭坚对青竹赋防稽之奇材任矢石蕲春之泽丨丨箫笛　杜甫寄刘峡州伯华使君诗见春壶下　又郑驸马宅宴洞中诗主家阴洞细烟雾留客丨丨清琅玕　刘禹锡送蕲州李郎中赴任诗薤叶照人呈丨丨松花满盌试新茶　元稹友封体诗雨送浮凉丨丨清小楼腰褥怕单轻】
　　夏石【本草石钟乳释名留公乳虚中芦石鹅管石丨丨黄石砂】
　　夏采【周礼丨丨下士四人史一人徒四人注丨丨夏翟羽毛禹贡徐州贡夏翟之羽有虞氏以为緌后世或无故染鸟羽象而用之谓之丨丨小注夏户雅反　又彩同江淹灵丘竹赋见春华下】
　　夏色【江淹闽中草木颂序庭中有故池水常决虽无鱼梁钓台处处可坐而叶饶冬荣花有丨丨兹赤县之东南乎何其奇异也　髙无际大明西垣竹赋一生孤贞四时青蒨不争丽于丨丨不改贞于秋霰　刘言史立秋诗云天收丨丨木叶动秋声】
　　夏苍【画苑天色春晃丨丨秋净冬黯】
　　夏黄【史记防传者天下之宝也春苍丨丨秋白冬黑明于阴阳审于刑徳　又留侯世家及燕置酒太子侍四人从太子年皆八十有余须眉皓白衣冠甚伟各言名姓曰东园公角里先生绮里季丨丨公　汉书王吉等传序汉兴有园公绮里季丨丨公角里先生此四人者当秦之世避而入商雒深山以待天下之定也】
　　夏碧【林泉髙致见春緑下】
　　夏緑【洛阳伽蓝记髙台芳榭家家而筑花林曲池园园而有莫不桃李丨丨竹柏冬青　徐悱妻祭夫文雹碎春红霜雕丨丨　韦应物园亭览物诗积雨时物变丨丨满园新　范梈筠州东都遇雨诗髙林展丨丨杲日转城冈】
　　夏赤【后汉书礼仪志夏时四孟冬则四仲先气至五刻太史令与八能之士即坐于端门左塾太子具乐器丨丨冬黑列前殿之前　无名氏金赋春青丨丨羽黑宫黄】
　　夏黑【吕览见春黄下　又礼记明堂位丨后氏牲尚丨论语所损益可知也注所损益谓文质三统疏丨尚丨殷尚白周尚赤此之谓三统】
　　夏物【曽巩初夏有感诗我从得病卧闾巷三见夏物争滋荣】
　　夏木【宋史乐志林钟角九庆时康上林果画帘垂水精簟丨丨繁暑气清风中琴转轻车清风来　淮南子冬氷可折丨丨可结时难得而易失　王粲思友赋丨丨兮结茎春鸟兮愁鸣　陶潜从都还阻风于规林诗髙莽眇无界丨丨独森疎　谢朓后斋回望诗丨丨转成帷秋荷渐如盖　王维积雨辋川庄诗漠漠水田飞白鹭阴阴丨丨啭黄鹂　韦应物端居感懐诗丨丨遽成阴苔緑谁复履　杜甫陪郑广文游何将军山林诗见风潭下　白居易池上早夏诗见春塘下　又村居卧病诗丨丨才结隂秋兰已含露　刘禹锡送儇师西游诗商山丨丨阴寂寂好处徘徊驻飞锡　马戴题静住寺钦用上人房诗磬接星河曙窗连丨丨深　刘得仁夏日即事诗中宵横北斗丨丨隐栖禽　伍乔游西山龙泉禅院诗晓钟声彻洞溪逺丨丨影笼轩槛寒罗隐送程尊师之晋陵诗栋间云出认行轩郊外阴阴丨丨繁　唐异闲居即事诗画禽多独语丨丨有余】
　　【凉】
　　夏树【文同诗丨丨始繁密】
　　夏条【新论见春角下　萧子范直坊赋见春果下　陆机从军行丨丨集鲜藻寒氷结冲波　沈佺期夏日梁王席送张岐州诗芃芃秋麦盛苒苒丨丨垂　崔翘送友人使夷陵诗见春叶下　韦应物慈防伽蓝清防诗岚岭晚成分清阴丨丨长　又夏花明诗丨丨緑已密朱萼缀月鲜】
　　夏林【贾岛夏夜登南楼诗水岸寒楼带月跻丨丨初见岳阳溪】
　　夏柏【沈炯答张种书冬桂丨丨长萝修竹】
　　夏桐【薛能投杜舎人诗见春刻下】
　　夏棃【易林否之渐春栗丨丨少鲜希有斗千石万贵不可求】
　　夏橘【礼记礼器故天不生疏天不生谓非时之物若寒丨丨及李梅冬实之属也】
　　夏槿【吴均吴城赋见春荷下】
　　夏蘖【元稹蝱诗秋风自天落丨丨与霜澄】
　　夏篠【刘宪兴庆池应制诗緑堤丨丨萦不散冒水新荷卷复披】
　　夏簜【刘桢鲁都赋丨丨攅苞劲篠并殖】
　　夏笋【明一统志玉版笋一名丨丨出白鹭洲　张衡南都赋见春卯下　欧阳修初至夷陵答苏子羙见寄诗野篁抽丨丨丛橘长春条】
　　夏箨【韩愈晚秋郾城夜防聫句诗池莲折秋房院竹翻丨丨　苏轼和王巩诗栎林斩冬炭竹坞收丨丨】夏篁【欧阳修緑竹堂独饮诗丨丨解箨阴加樛卧斋公退无喧嚣】
　　夏椹【魏书崔孝暐传孝庄初除赵郡太守郡经葛荣乱后斗粟乃至数缣民皆卖鬻儿女丨丨大熟孝暐劝民多收之】
　　夏实【陆玑诗疏苦菜春花丨丨至秋复生花而不实经冬不凋　张莒紫宸殿前樱桃树赋冬条雪染丨丨珠骈　欧阳修钱相中伏日池亭宴防分韵诗见春苞下】
　　夏果【宋之问登粤王台诗冬花采卢橘丨丨摘杨梅李端晚游东田寄司空曙诗别愁逢丨丨归兴入秋蝉　李洞送醉画王处士诗同餐丨丨山何处共钓秋涛石在无】
　　夏麦【唐书王綝传今孟春讲武以阴政犯阳气害发生之徳臣恐水潦败物霜雪损稼丨丨不登愿陛下不违时令前及孟冬以顺天道　宋史李迨传臣已委官于兴元洋州就籴丨丨五十万石岷州欲就籴二十万石兼用营田所收一半之数十二万石三项共计五十七万石　易林泰之贲丨丨麸麴霜击其芒】夏穱【张衡南都赋冬稌丨丨随时代熟】
　　夏稗【蘓轼籴米诗春秧几时花丨丨忽已穟】
　　夏华【花同南方草木状见春华下　晋子夜曲夏歌朱丨丨落去谁复相寻觅　韦应物种药诗隂颖夕房敛阳条丨丨明　刘禹锡晚泛汉江书懐诗古岸丨丨发遥林晚蝉清】
　　夏卉【朱庆余送吴秀才之山西诗东湖发诗意丨丨竟如春　梅尧臣答通判惠庭花诗前日已春尽丨丨抽嫩青】
　　夏萼【白居易白莲诗丨丨敷未歇秋芳结才成】
