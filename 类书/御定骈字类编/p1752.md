<!-- { "loadSidebar": true } -->
　　酒池【史记殷本纪帝纣广沙丘苑台多取野兽蜚鸟置其中慢于鬼神大最乐戏于沙丘以丨为丨悬肉为林使男女倮相逐其间为长夜之饮　又大宛传上方数散狩海上乃悉从外国客大都多人则过之散财帛以赏赐厚具以饶给之以览示汉富厚焉于是大觳抵出竒戏诸怪物多聚观者行赏赐丨丨肉林令外国客徧观各仓库府藏之积见汉之广大倾骇之　汉书西域传赞见黼依下　吕览糟丘丨丨肉圃为格雕柱而桔诸侯不适也　淮南子纣为肉圃丨丨燎焚天下之财罢苦万民之力　韩诗外传桀为丨丨可以运船糟丘足以望十里而牛饮者三千人　水经注太泉源水水有二源一水出朝歌城西北其水南流东屈朝歌城南禹贡纣都在冀州大陆之野即此矣有糟丘丨丨之事焉　三辅黄图秦丨丨在长安故城中庙记曰长乐宫中有鱼池丨丨池上有肉炙树　又长乐宫有鱼池台丨丨台秦始皇造　三辅决録汉武帝自以功大更广秦之丨丨肉树以赐羌胡而酒可浮舟】
　　酒波【林逋春日送袁成进士北归诗丨丨欺碧草歌叠袅晴云　陆游诗夜暖丨丨揺烛焰】酒浪【陆游夜宴诗丨丨揺春不受寒烛花垂烬忽堆盘又灯下小酌诗丨丨揺轻碧灯花落碎红　郝经八月十五夜五河口观月诗举杯对月月浮动丨丨揺碧金鳞生】
　　酒泉【左传王廵虢守虢公为王宫于玤王与之丨丨注丨丨周邑　又史记大宛传其明年击姑师破奴与轻骑七百余先至虏楼兰王遂破姑师因举兵威以困乌孙大宛之属还封破奴为浞野侯王恢数使为楼兰所苦言天子天子发兵令恢佐破奴击破之封恢为浩侯于是丨丨列亭鄣至玉门矣　汉书武帝纪元狩二年秋匈奴昆邪王杀休屠王并将其众合四万余人来降置五属国以处之以其地为武威丨丨郡　师古曰丨丨今肃州　又武都氐人反分徙丨丨郡　又地理志丨丨郡注武帝太初元年开莽曰辅平应劭曰其水若酒故曰丨丨也师古曰旧俗传云城下有金泉泉味如酒　又食货志初置张掖丨丨郡而上郡朔方西河河西开田官斥塞卒六十万人戍田之　后汉书班超传臣超犬马齿歼常恐年衰奄忽僵仆孤魂弃捐昔苏武留匈奴中尚十九年今臣幸得奉节带金银护西域如自以夀终屯部诚无所恨然恐后世或名臣为没西域臣不敢望到丨丨郡但愿生入玉门关　晋书孝武帝纪苻坚将吕光称制于河方自号丨丨公　又贾疋传雍州刺史封丨丨公　唐书李景让传为尚书左丞拜天平节度史徙山南东道封丨丨县男　水经河水又东注于泑泽又东入塞过敦煌丨丨张掖郡南炖煌新録晋安帝隆安元年凉州牧李暠微服出城逢虎道邉虎化为人遥呼暠为西凉君暠因弯弧待之又遥呼暠曰有事告汝无疑也暠知其异投弓于地人乃前曰炖煌空虚不是福地君之子孙王于西凉不如从丨丨言讫乃失暠乃移都丨丨　地理通释凉州刺史部陇西金城天水武威张掖丨丨炖煌安定北地凡九郡　刘潜谢赐柰啓丨丨之实称于王赋州之味记自张文　庾信拟连珠秋之为气惆怅自怜耿恭之悲疏勒班超之念丨丨　王维陇西行都防军书至匈奴围丨丨　李白江夏赠韦南陵永诗君为张掖近丨丨我窜三巴九千里　杜甫饮中八仙歌汝阳三斗始朝天道逢麴车口流涎恨不移封向丨丨　岑参丨丨太守席上醉后作丨丨太守能舞剑髙堂置酒夜击鼓戴叔伦赠康老人洽诗丨丨布衣旧才子少小知名帝城里　李端赠康洽诗黄须康兄丨丨客平生出入王宫宅　又神异经西北荒中有玉馈之酒丨丨注焉广一丈长深三尺酒美如肉澄清如镜上有玉尊玉笾取一尊一尊复生焉与天同休无干时　李白月下诗地若不爱酒地应无丨丨　范成大约邻人至石湖诗荒寒未办招君饮且吸湖光当丨丨】
　　酒城【吴地记鱼城之西有故城长老云筑以醴酒今俗人呼之为苦丨丨　明一统志丨丨在苏州府越来溪西南吴王筑以酿酒】
　　酒乡【许浑与裴秀才自越西归阻冻登虎丘山寺诗丨丨逢客病诗境遇僧闲　郑谷寄司勲张员外学士诗烟暝搔愁鬓春隂赖丨丨　林景熙访僧邻庵次韵诗乾坤浩荡丨丨寄山水苍寒琴意参】酒村【罗邺南行诗鱼市丨丨相识徧短船歌月醉方归】
　　酒市【汉书萭章传王尊为京兆尹捕击豪侠杀章及箭张回酒丨赵君都贾子光皆长安名豪报仇怨养刺客者也　后汉书五行志注雒阳丨丨失火烧肆杀人　成都古今记见香市下　沈彬结客少年场行片心惆怅清平世丨丨无人问布衣　姚合赠刘义诗何处相期处咸阳丨丨春　罗隐黄鹤驿偶题诗髙歌丨丨非狂者大嚼屠门亦偶然　韦庄和李秀才郊墅早春吟兴十韵诗丨丨多逋客渔家足夜航】酒国【唐庚诗见砚田下】
　　酒府【周礼酒人凡事共酒而入于丨丨注入于丨正之丨者是王燕饮之酒酒正当奉之】
　　酒舎【史记司马相如传文君亡奔相如相如与俱之临卭尽卖其车骑买一丨丨酤酒而令文君当罏相如身自着犊鼻裈与保庸杂作涤器于市中卓王孙闻而耻之为杜门不出　刘禹锡堤上行春堤缭绕水徘徊丨丨旗亭次第开　张咏贻傅逸人诗门连丨丨青苔滑路近沙汀白鸟分　林逋秋日湖西晚归书事诗水痕秋落蟹螯肥闲过黄公丨丨归】
　　酒室【晋书刘传丨丨中云斋中酒听事酒猥酒同用麴米而优劣三品】
　　酒楼【宋史石延年传延年喜剧饮尝与刘潜造王氏丨丨对饮终日不交一言王氏怪其饮多以为非常人益奉美酒肴果二人饮啖自若至夕无酒色相揖而去明日都下传王氏丨丨有二仙已乃知刘石也　本事诗初白自幼好酒于兖州习业平居多饮又于任城县搆丨丨日与同志荒宴客至少有醒时人皆以白重名望其重而加敬焉　蜀梼杌衍好私行往往宿于娼家饮于丨丨　行都记事霅川月河莫氏称望族尝言某祖在大观间在上庠以春秋驰声尝至一丨丨饮壁间有题字云春王三月公与夫人防于此楼盖轻薄子携娼妓饮于此所题耳莫即援笔题其下云夏大旱秋饯冬雨雪公薨君子曰不度德不量力其死于饥寒也宜哉见者无不大笑　宣和书谱释怀素有草书题丨丨诗　李白忆旧游寄谯郡元参军诗忆昔洛阳董糟丘为余天津桥南造丨丨　岑参送郭乂诗怜汝不忍别送汝上丨丨　张谓湘中有怀诗见书帙下　李端妾薄命词忍怀贱妾平生曲独上襄阳旧丨丨　元稹连昌宫词李謩擫笛傍宫墙偷得新翻数般曲注明皇幸上阳宫夜新翻一曲明夕正月十五日潜游忽闻丨丨上有笛奏前夕所翻曲大骇之密捕笛者诘之自云其夕于天津桥上翫月闻宫中奏曲爱其声遂以画谱记之即长安少年李謩也　又好时节诗虚度东川好时节丨丨元被蜀儿眠　刘禹锡詶令狐相公早秋见寄诗军士逰书肆商人占丨丨　杜牧润州诗青苔寺里无马迹緑水桥边多丨丨　薛逢侠少年诗徃来三市无人识倒把金鞭上丨丨　张祜李谟笛诗无奈李谟偷曲谱丨丨吹笛是新声　韩偓过汉口诗联翩半世腾腾过不在渔船即丨丨　罗隐忆夏口诗汉阳渡口兰为舟汉阳城下多丨丨　又湘中见进士乔诩诗云牵楚思横渔艇栁送乡心入丨丨　郑准寄进士崔鲁范诗防待路寜归得去丨丨渔浦重相期　韦庄庭前桃诗五陵公子饶春恨莫引香风上丨丨　苏轼诗南行若到江干侧休宿浔阳旧丨丨插杨万里诗春光都在栁梢头拣折长条插丨丨】
　　酒亭【李质艮岳赋逶桧隂之修迳出髙阳之丨丨】
　　酒堂【元结窊樽诗丨丨贮酿器户牖皆罂缾】
　　酒肆【晋书防稽王道子传嬖人赵牙为道子开东第筑山穿地列树竹木功用钜万道子使宫人为丨丨沽卖于水侧亲昵乘船就之饮宴以为笑乐　宋史鲁宗道传见杯盘下　闻见前録姚黄初出邙山后白司马阪下姚氏丨丨水北诸寺间有之岁不过十数枝图绘寳鉴支选仁宗朝为画院只候画丨丨边绞楼子有分疎界画之功　燕翼贻谋新法既行悉归于公上散青苗钱于设廰而置丨丨于谯门民持钱而出者诱之使饮十费其二三矣又恐其不顾也则命娼女坐肆作乐以蛊惑之小民无知争竞鬬殴官不能禁则又差兵官列枷杖以弹压之名曰设法卖酒　孟元老东京梦华录序新声巧笑于栁陌花衢按管调于茶坊丨丨　骆宾王畴昔篇见琴台下　李白少年行落花踏尽逰何处笑入胡姬丨丨中　又答湖州王司马诗青莲居士谪仙人丨丨藏名三十春　杜甫琴台诗丨丨人间世琴台日暮云　王昌龄淇上酬薛据诗丨丨或淹留渔泽屡栖泊　白居易咏怀诗丨丨夜深归僧房日髙睡　刘禹锡送王师鲁赴湖南使幕诗橘树沙洲暗松醪丨丨香　张咏悼蜀四十韵诗丨丨夜不扃花市春渐作　苏轼诗黄公丨丨如重过杳杳白苹天尽头】
　　酒坊【宋史食货志绍兴元年两浙丨丨于买扑上添净利钱五分季输送戸部　又如赁牛物力以其有资民用不忍科配丨丨盐亭户以其尝趂官课难令再敷至于坍江落海之田壤地漂没僧道寺观之产或奉诏蠲免而省额未除不免隂配民户此暗科之弊也元史百官志光禄寺秩正三品掌起运米麴诸事领尚饮尚醖局沿路丨丨各路布种事　周必大游齐山九华山録又二十五里投宿马牙丨丨　姚合听僧云端讲经诗逺近持斋来谛听丨丨鱼市尽无人　皮日休新秋即事诗丨丨吏到常先见鹤料符来每探支　张昱塞上謡玉貌当罏坐丨丨黄金饮器索人尝】
　　酒店【南史顔延之传文帝尝召延之传诏频不见常日但丨丨裸袒挽歌了不应对】
　　酒务【宋史食货志丨丨官二员者分两务三员者复增其一员虽多毋得过四务内有官虽多课息不广者听如旧　陆醉中诗初呈丨丨求专判官祷山祠请自差　又燕翼贻谋余曩仕山阳中元下元丨丨张灯卖酒】
　　酒库【宋史食货志绍兴七年以户部尚书章谊等言行在置赡军丨丨　又谏议大夫曾统上疏言经制使本户部之职更置一司无益于事如剙供给丨丨亦是隂夺省司之利若谓监司郡县违法废令别建此司按之则又不然　又职官志三省枢密院激赏库三省枢密院激赏丨丨监官各二人二库并因绍兴用兵剙以备边　又董宋臣传命主管御前马院及丨丨　元史百官志中统四年立御丨丨设金符宣差　野客丛谈都下有银瓮丨丨　白居易五月斋戒诗妓房匣镜满尘埃丨丨封瓶生緑苔　皮日休临顿为呉中偏胜之地陆鲁望居之不出郛郭旷若郊墅余毎相访欵然惜去诗久贫空丨丨多病束鱼竿　花蕊夫人宫词丨丨新脩近水傍泼醅初熟五云浆】
　　酒藏【晋书戴洋传见符箓下】
　　酒社【苏轼诗丨丨我为敌诗坛子有功】
　　酒塲【宋史食货志治平四年手诏蠲京师酒户所负钱十六万缗又江南比嵗所増丨丨彊率人酤酒者禁止　又干兴初言者谓诸路酒课月比岁増无有艺极非古者禁羣饮教节用之义遂诏乡村毋得增置丨丨　又曾巩传出通判越州州旧取丨丨钱给募牙前钱不足赋诸乡户期七年止期尽募者志于多入犹责赋者初巩访得其状立罢之　韩愈送文畅师北游诗丨丨舞闺姝猎骑围边月　杜牧大雨行尽召邑中豪健者阔展朱盘开丨丨】
　　酒窟【云仙杂记苏晋作曲室为饮所名丨丨又地上毎一塼铺一瓯酒计甎约五万枚晋日率友朋次第饮之取醉而已】
　　酒防【梁书刘杳传大通元年迁步兵校尉昭明太子谓曰酒非卿所好而为丨丨之职政为卿不愧古人耳】
