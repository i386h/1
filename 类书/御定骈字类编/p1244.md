<!-- { "loadSidebar": true } -->
　　南溪【唐书韦臯传见南水下　宋之问两从箕山来诗见西峯下　王昌龄有缑氏尉沈兴宗置丨丨防赠诗　杜甫送韦郎司直归成都诗为问丨丨竹抽稍合过墙　张志和渔父诗八月九日芦花飞丨丨老人垂钓归　张籍同韩侍御丨丨夜赏诗喜作闲人得出城丨丨两月逐君行　贾岛让糺曹上乐使君诗缾汲丨丨水书来北岳僧　赵嘏杜陵贻杜牧侍御诗紫陌尘多不可寻丨丨酒熟一披襟　许景先征君宅诗洄沿丨丨夕流浪东山春　苏轼诏令分往属县减决囚禁受命出府归作五百言寄子由诗晚宿丨丨上森如水国秋　黄庭坚赵令许载酒见过诗玉马何时破紫苔丨丨水满绿徘徊　杨万里送罗永平西归诗丨丨鸥鹭如相问为报春吟费麝煤　又和李天麟秋懐诗小立丨丨暮未还畧容老子照衰顔　范成大自横塘桥过黄山诗东风已绿丨丨水更染溪南万栁条　元好问丨丨诗见北溪下　孙光宪菩萨鬘词青岩碧洞经朝雨隔花相唤丨丨去　又唐书地理志戎州丨丨郡夲犍为郡治丨丨　宋史地理志叙州上丨丨郡军事　元史地理志叙州路县丨丨　明一统志丨丨县在叙州府城东一百二十里　又丨丨书院在延平府尤溪县治南宋朱子生扵此】
　　南涧【诗于以采苹丨丨之濵　陈书武帝纪自去冬至是甘露频降扵钟山梅冈丨丨及京口江寜县境或至三数升大如奕棊子髙祖表以献台　明一统志丨丨在平阳府吉州南西流入黄河　孙绰兰亭集后序暮春之始禊扵丨丨之滨　阎随侯西岳望幸赋丨丨载阳北涧停雪　李琚公孙开东阁赋见北山下陆机招隠诗见西山下　卢照邻田家诗丨丨泉初冽东篱菊正芳　事嗣立逰龙门北溪懐骊山别业诗】
　　【见北辕下　苏颋陈仓别陇州司户李维深诗扬麾北林径跂石丨丨湄　孙处元句日侧丨丨幽风凝北林暮　王昌龄独逰诗时从霸陵下垂钓往丨丨　祖咏归汝坟山荘留别卢象诗沤麻入丨丨刈麦向东菑韦应物答畅较书当诗时伐丨丨竹夜还澧水东　白居易诗手拄渔竿不骑马晚从丨丨钓鱼回　王建七泉寺上方诗晚随収药人便宿丨丨中　又丨丨诗爱此丨丨头终日潺湲里　于濆山村晓思诗今朝丨丨波昨夜西川雨　罗隠寄南城韦逸人诗羡他丨丨髙眠客春去春来任物华　皎然早春书懐寄李少府仲宣诗东田已芜没丨丨益伤嗟　苏轼防猎诗雄心欲搏丨丨虎阵势颇学常山蛇　陈与义诗见东桥下陆游早春诗雨过东臯一犂润冰消丨丨半篙深　倪瓒赠惟寅诗衣上松萝雨袖中丨丨薇　朱橰六月二十日诗独卧南轩聴丨丨蛮花犹作杜鹃红　又南史何求传除永嘉太守时寄住丨丨寺不肯诣台乞扵野外拜受见许一夜忽乗小船逃归吴隠武邱山　明一统志丨丨楼在江寜府南八里旧尉衙之西　又丨丨亭在浔州府贵县西二里　又磵通范成大十月朔客建业不得与兄弟上冡之列悲感成诗诗丨丨新流水西山旧落晖】
　　南浦【宋书州郡志巴东丨丨令刘禅建兴八年十月益州牧阎宇表改羊渠立羊渠不详何志吴立　陈书后主纪祯明二年夏四月郢州丨丨水黒如墨　宋史地理志万州下丨丨郡军事　元史地理志万州唐改蒲州为万川又改丨丨郡宋为蒲州元至元二十年以丨丨为万州　又归州唐初为归州又改巴东郡又复为归州宋端平三年元兵至江北遂迁郡治扵江南曲沱次新滩又次白沙丨丨今州治　明一统志丨丨溪在建寜府浦城县廻抱演迤地理家谓之元水　又丨丨桥在袁州府万载县治南元大徳间建　又丨丨亭在梧州府藤县东临江　屈原九歌子交手兮东行送羙人兮丨丨　江淹别赋春草碧色春水緑波送君丨丨伤如之何　杨炯幽兰赋见北堂下　乔彜幽兰赋赠灵修于丨丨袭嘉庆于北堂　黄滔送君丨丨赋丨丨风烟伤心渺然　陆机答弟士龙丨丨诗瞻彼丨丨兰英猗猗允矣君子乐且有仪　陆云征西大将军京陵王公防射堂诗公于出征奄有丨丨　谢朓隋王鼓吹送逺曲北梁辞欢宴丨丨送佳人　又临溪送别诗怅望丨丨时徙倚北梁歩　王僧孺送殷何两记室诗掩袖出丨丨驱车送上征　栁恽赠呉均诗寒云晦沧洲奔潮溢丨丨　呉均同栁吴兴乌亭集送栁舍人诗河阳一怅望丨丨送将归　何逊道中赠桓司马季珪诗君渡北江时讵今丨丨泣　又还渡五洲诗以此丨丨夜重此北门愁　张正见征虏亭送新安王应令诗凤吹临丨丨神驾饯东平　王勃滕王阁诗见西山下　李白江夏行适来往丨丨欲问西江船　又赠张公洲革处士诗革侯遁丨丨常恐楚人闻　杜甫前苦寒行冻埋蛟龙丨丨缩寒刮肌肤北风利　又野望诗西山白雪三竒戌丨丨清江万里桥　孟郊丨丨篇丨丨桃花亚水红水邉栁絮由春风　武元衡晨兴寄赠窦使君诗夙昔乐山意纵横丨丨波　又送栁郎中裴起居诗丨丨别离处东风兰杜多　又鄂渚送友诗江上梅花无数落送君丨丨不胜情　杨凭晚泊江戌诗若为丨丨宿逢此北风秋　储嗣宗赠别诗东城草虽緑丨丨栁无枝　温庭筠题裴晋公林亭诗东山终为苍生起丨丨虚言白首归　许浑过湘妃庙诗古木苍山掩翠娥月明丨丨起微波　韩偓丨丨诗月若半环云若吐髙楼帘卷当丨丨　于邺褒中即事诗丨丨足逰女绿苹应发花　马戴客行诗芦荻晚汀雨栁花丨丨风　刘沧江楼月夜闻笛诗丨丨蒹葭疎雨后寂寥横笛怨江楼　陆南塘曲妾住东湖下郎居丨丨邉　徐夤别诗东门匹马夜归处丨丨片帆飞去时王禹偁遣兴诗波平丨丨堪垂钓日满东窗尚掩闗程俱有羙一人诗有羙一人在丨丨月明采珠光照渚王安石再至京口寄漕使曹郎中诗北城红出髙枝靓丨丨青囘老树圎　孔平仲曹亭诗庐阜収白云丨】
　　【丨浸明月　黄庭坚送陶仁父诗见西湖下　陆游风雨旬日春后始晴诗丨丨春囘波渐绿东庵睡起日初长　又即事诗丨丨风烟无限好北轩雷雨不胜凉杨载赠孙思顺诗丨丨他年重到日湖山应识谢元晖陈旅送邓文质诗春来草色生丨丨日暖莺声满上林　陈防梅花五友歌潇湘之濵渺平楚望羙人兮在】
　　【丨丨　丁鹤年武昌南湖度夏诗丨丨幽栖地当门罨画开　温庭筠清平乐词上马争劝离觞丨丨莺声断肠　牛峤感恩多词自从丨丨别愁见丁香结】
　　南池【明一统志丨丨在兖州府济寜州境今淤塞　又丨丨在广信府治内相传故州学之泮池　又丨丨在庐州府无为州城南　又丨丨在永州府子城东栁宗元逰宴序云连山倒垂万象在下浮空泛景荡若无外横碧落以中贯凌太虚而径度诚防观之佳丽者沈约郊居赋其陆卉则紫鼈绿葹天着山韭雁齿麋舌牛唇彘首布濩丨丨之阳烂漫北楼之后　又夕行闻夜鹤诗闻夜鹤夜鹤呌丨丨对此孤明月临风振羽仪　鲍照赠故人马子乔诗见北池下　孟浩然襄阳公宅饮诗码碯北林积修树丨丨生　杜甫有与任城许主簿逰丨丨诗　李郢丨丨诗日出两竿鱼正食一家欢笑在丨丨　马戴府试水始氷诗丨丨寒色动北陆嵗隂生　苏轼和陶归园田居诗见北岭下】
　　南井【宋史地理志泸州监一丨丨】
　　南洲【明一统志丨丨在髙州府茂岭冈下相传唐天寳中天大雷风湖心涌出一洲因建亭扵上号小瀛洲　云笈七籖郭璞字景纯王敦欲反诛璞殡后三日丨丨市人见璞货其平生服饰与相识共语敦闻云不信使开棺无尸今为水仙伯　陈子昻宿襄河驿浦诗沿流辞北渚结防宿丨丨　刘希夷江南曲暮宿丨丨草晨行北岸林　李白留别贾舍人至诗大梁白云起飘飘来丨丨　权彻题沈黎城诗苏子卧北海马翁渡丨丨】
　　南泽【金史礼志见南岳下】
　　南津【宋书五行志呉孙权赤乌三年夏震宫门柱又击丨丨大桥桓楹　又杜慧度传义熈七年六月庚子循晨造丨丨命三军入城乃食慧度悉出宗族私财以充劝赏慧度自登髙舰合战放火箭雉尾炬歩军夹两岸射之循众舰俱然一时散溃　水经注燕县故城北则有济水河水于是有棘津之名亦谓之济津故丨丨也春秋僖公二十一年晋将伐曹曹在县东假道扵卫卫人不许还自南河即此济也　明一统志丨丨桥在归徳府虞城县南二里　陈子昻春晦饯陶七诗序丨丨坐恨叹仙帆之方遥北渚长懐见离亭之欲晚张彦胜露赋昔时春晚拂杨栁于丨丨今日秋深落芙蓉于北渚　陆机赴洛道中作永叹遵北渚遗思緖丨丨　王勃寒夜懐友诗见北山下　裴廸辋川栾家濑诗瀬声喧极浦沿渉向丨丨　崔珏门前栁诗将谓只栽郡楼下不知迤逦连丨丨　司空曙送夏侯审赴寜国诗青圻连白浪晓日渡丨丨　倪瓒寄张天民先生诗只欠竹隂垂北牖尽多山色近丨丨】
　　南渎【金史礼志见南岳下】
　　南漘【谢灵运山居赋迳丨丨以横前转北崖而掩后】
　　南汀【王勃采莲赋见北溪下　倪瓒寄李隠者诗丨丨新月色照见水中苹】
　　南沟【雍陶酬秘书王丞相见寄诗朝下有闲思丨丨邉水行】
　　南渠【宋史河渠志又东七里入澶渊旧道与丨丨合】
　　南潭【明一统志丨丨在建昌府南丰县东南台之下古谚云丨丨沙上南丰出相　白居易池上诗见西溪下】
　　南漪【苏轼菩提寺丨丨堂杜鹃花诗丨丨杜鹃天下无披香殿上红氍毹】
　　南濵【南齐书徐孝嗣沈文李传论呉氏列戍丨丨屯农水右魏世淮北大佃而石横开漕皆辅车相资易以待敌　又宋史地理志广南东西路丨丨大海西控夷洞北限五岭　明一统志见西压下　又安庆府形胜丨丨大江北界清淮】
　　南浪【明一统志丨丨江在镇沅府源出纳罗山经緑谷寨南下流入寜逺州界】
　　南涯【元史河渠志绕青城而东鹿角之北涯有渠曰马灞东流至成都入扵南江渠东行二十余里水决其丨丨四十有九毎嵗疲民力以塞之乃自其丨丨凿二渠与杨栁渠合东行数十余里复与马灞渠防而渠成安流　张衡南都赋见北渚下　又唐书髙丽传随山屈缭为郛丨丨淇水王筑宫其左】
　　南沼【曹植幽思赋观跃鱼于丨丨聆鸣鹤于北林】
　　南渚【韦元旦奉和幸安乐公主山荘应制诗银河丨丨帝城隅帝辇平明出九衢　赵嘏晓发诗去去渡丨丨村深人出稀　徐坚诗目断丨丨云心醉东郊栁】
　　南汜【班固幽通赋黎淳耀于髙辛兮芊彊大于丨丨王粲赠士孙文始诗惟彼丨丨君子居之】南流【书禹贡导黒水至于三危入于南海疏黒水出张掖鸡山丨丨至敦煌过三危山丨丨入于南海水经圣水出上谷东过良乡县南注圣水丨丨歴县西转又南迳良乡县故城西】
　　南泉【明一统志丨丨寺在保寜府巴州治西】
