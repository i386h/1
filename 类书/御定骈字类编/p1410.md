<!-- { "loadSidebar": true } -->
　　外将【魏志武帝纪注阉竖之官古今宜有既治其罪当诛元恶一狱吏足何必纷纷召丨丨乎】外官【周语见内官下　后汉书章帝纪尧试臣以职不直以言语笔札今丨丨多旷并可以补任　宋书礼志见中官下　魏书孝文帝纪太和二十年夏四月甲寅従征武直之官进位三阶文官二级丨丨一阶乂律厯志太和中诏中书监髙闾修正音律闾表曰著作郎韩显宗博闻强识颇有史才粗解音律亦求令时往防知臣虽在丨丨窃慕古人举动之义愚意所及不能自己　宋史礼志见中官下　张籍答白杭州郡楼登望画图见寄诗见君向此闲吟意肯恨当时作丨丨】
　　外正【书康诰越厥小臣丨丨惟威惟虐传于其小臣丨丨官之吏竝为威虐　又诗抑抑威仪维德之隅注见外占下】
　　外吏【汉书翟方进传翟义为南阳都尉行县至宛丞相史在传舎宛令刘立持酒肴谒丞相史防义亦往丨丨白都尉方至立语言自若须防义至立乃走下后汉书彭宠传苍头子密等因宠卧寐共缚着牀吿丨丨云大王斋禁皆使吏休】
　　外卿【韦昭辨释名汉正卿九执金吾为丨丨不在九列】
　　外尉【紫薇诗话见内尉下】
　　外评【隋书髙丽传见内评下】
　　外饔【周礼天官冢宰丨丨中士四人下士八人府二人史四人胥十人徒百人注丨丨所主在外　又丨丨掌外祭祀之割亨共其脯修刑膴陈其鼎俎实之牲体鱼腊】
　　外郎【汉书恵帝纪谒者执楯执防武士驺比丨丨　权徳舆送韦行军员外赴河阳诗见中权下　羊士谔都城从事萧员外寄海梨花诗诗珠履行台拥附蝉丨丨髙步似神仙　张籍寄元员外诗丨丨直罢无余事扫洒书堂试药炉　李商隠韩碑诗愬武古通作牙爪仪曹丨丨载笔随　郑谷寄张员外诗平昔偏知我司勲张丨丨】
　　外部【宋书百官志光禄勲居禁中如御史有狱在殿门外谓之光禄丨丨】
　　外史【左传季孙召丨丨掌恶臣而问盟首焉注恶臣谓奔亡者　晋书赵王伦传孙秀自琅邪丨丨累官于赵国以谄媚自达　隋书明克譲传周明帝引为麟趾殿学士俄授著作上士转丨丨下大夫　皎然奉陪顔使君修韵海毕东溪泛舟饯诸文士诗丨丨刋新韵中郎定古文】
　　外侍【陈书刘师知传或问内外侍灵是同何忽缞服有异答云若依君臣之礼则丨丨斩内侍齐顷世多故礼随事省诸侯以下臣吏盖防至于侍奉多出义附君臣之节不全缞冠之费实阙所以因其常服止变帽而已】
　　外曹【隋书礼仪志凶服不入公门期丧已下不解官者在丨丨襵缘纱帽若重丧被起者皂绢下裙帽若入宫殿及须朝见者冠服依百官例】
　　外使【左传子闾退与子西子期谋潜师闭涂逆越女之子章立之而后还注闭涂不通丨丨　唐书姚南仲传初崔位马少微者俱在南仲幕府盈珍之谮也出位为遂州别驾东川观察使王叔邕希防奏位杀之复出少微补丨丨宦官防送度江投之水云　韩偓苑中诗见中官下】
　　外监【齐书东昏侯纪法珍虫儿用事竝为丨丨口称诏敕　又豫章王嶷传每幸第清除不复屏人上敕丨丨曰我往大司马第是还家耳　宋史职官志都水监旧隶三司嘉祐三年始专置监以领之其有诸知水政置局于澶州号曰丨丨　程俱寄江仲嘉诗丨丨嗟已逺吾犹识其孙】
　　外司【后汉书郎顗传见中官下　隋书髙祖纪伊我祖考之代任寄已深入掌禁兵丨丨藩政文经武略久播朝野】
　　外牧【魏书官氏志延兴四年二月置丨丨官　又髙闾传又闻常士困则滥窃生匹妇馁则慈心薄凶俭之年民轻违犯可缓其使役急其禁令宜于未然之前申整丨丨　又于忠传陛下以叡明御防皇太后以圣善临朝衽席不遗簮屦弗弃复乃宠穷出内荣遍宫闺丨丨两河入参百揆顾服知妖省躬识戾而臣将愼靡方致兹疴疚　郁离子郁离子之马孳得駃騠焉人曰是千里马也必致诸内廐郁离子悦从之至京师天子使大仆阅方贡曰马则良矣然非冀产也寘之于丨丨马懐素饯唐州髙使君赴任诗丨丨资贤守斯人奉帝俞】
　　外尹【张説送乔安邑备诗丨丨方为政髙明自不欺】
　　外镇【晋书张华传华名重一世众所推服而荀勗自以大族深憎疾之每伺间隙欲出华丨丨　宋书序传此旣内藩事殊丨丨抚莅之宜无系早晚若得少寛其工课稍均其优剧徒隶旣苦易以悦加考其卒功废阙无几　魏书卢昶传见上命下　唐书李鄘传召拜门下侍郎同中书门下平章事鄘不喜由宦幸进及出祖乐作泣下谓诸将曰吾老安丨丨宰相岂吾任乎又班固夏侯婴赞内康王室丨丨四方　梁献出师赋见内罗下】
　　外藩【史记天官书藩臣注正义曰太微宫垣十星在翼轸地天子之宫庭五帝之坐十二诸侯之府也其丨丨九卿也　晋书桓温传陛下禀乾坤自然之姿挺羲皇元朗之德凤栖丨丨龙飞皇极时务陵替备彻天聴人之情伪尽知之矣　齐书何昌防传明帝遣徐元庆西上害藩镇诸王元庆至荆州欲以便宜从事昌防曰仆受朝廷意寄翼辅丨丨何容以殿下付君一介之使若朝廷必须殿下还当更聴后防　北史魏袁翻传见西北下　隋书髙祖纪宇文胄亲则宗枝丨丨岩邑影响邺贼有同就燥　宋史孝宗纪赞自古人君起自丨丨入继大统而能尽宫庭之孝未有若帝其间父子怡愉同享髙寿亦无有及之者　杜甫哀王思礼诗九曲非丨丨其王转深壁　岑参寄王同州诗何为廊庙器至今居丨丨　又音翻宋史食货志贾人由海道往丨丨令以物货名数并所诣之地报所在州召保】
　　外职【梁书伏暅传徐东阳郡丞秩满为鄞令时曼容已致仕故频以丨丨处暅令其得养　北史李谔传上谓羣臣曰朕昔为大司马每求丨丨李谔陈十二防苦劝不许朕遂决意在内今此事业谔之力也　隋书柳机传初机在周与族人文成公昂俱歴显要及此机昂并为丨丨杨素时为纳言方用事因上赐宴素戏机曰二柳俱摧孤杨独耸坐皆欢笑机竟无言　唐书韦嗣立传见内官下　唐防要景龙元年萧至忠上疏贞观永徽故事宰相子弟名居丨丨　张说徐府君碑以椒房之家声名太甚求为丨丨出宰桃林　文同诗前自相君启得请均丨丨】
　　外位【仪礼士丧礼主人堂下直东序西面兄弟皆即位如丨丨注賔皆即此位乃哭尽哀止主人乃右还拜之如丨丨矣兄弟齐衰大功者】
　　外品【江淹建平王太妃周氏状第髙恒伦秩逾丨丨】
　　外仕【齐书孔稚珪传见内局下】
　　外任【魏书吕罗汉传髙祖诏罗汉曰朕总摄万机统临四海恩隆古道光显风教故内委羣司丨丨方牧正是志士建节之秋忠臣立功之际　又于忠传见内务下　又髙允传见前召下　宋史孝宗纪乾道元年六月乙酉诏恭王府直讲王淮倾邪不正有违礼经可与丨丨　元史选举志见前任下】
　　外军【魏书司马德宗传桓元佺期奄至横江尚之等退恢之所领丨丨皆没　隋书元文都传卢楚説文都曰王充丨丨一将耳本非留守之徒何得预吾事且洛口之败罪不容诛今者敢懐跋扈宰制时政此而不除方为国患】
　　外师【左传僖公二十五年春衞人伐邢二礼从国子巡城掖以赴外林注礼至兄弟从国子巡城申警守备手掖国子以赴丨丨　唐书董昌传镠将顾全武等数败昌军昌将多降遂进围越州候人言丨丨彊辄斩以徇绐吿镠兵老皆赏】
　　外辅【魏志郭后传见内助下】
　　外翼【宋书张畅传元嘉二十七年索虏托跋焘南侵太尉江夏王义恭总统诸军出兵彭泗众去彭城十数里彭城众力虽多而军食不足义恭欲弃彭城南归计议弥日不定时歴城众少食多安北中兵参军沈庆之议欲以车营为函箱陈精兵为丨丨奉二王及妃媛直趋歴城】
　　外兵【宋书百官志见西曹下　又序传姚绍气盖闗右而力以势屈丨丨屡败衰亡协兆但恐凶命先尽不得以衅齐斧尔　魏书韦嵩遵传见中兵下　宋史尹源传唐自中世以来诸候皆自募兵训练出攻入守上下一志故讨淮西青冀沧徳泽潞之叛以至西征夷狄大率假丨丨以集事　陶隠居内传天监七年以为林岩浅近复思逺游乃改名氏曰王整官称丨丨夜半出山　沈约奉华阳王丨丨诗餐玉驻年龄吞霞反容质　陆蒙自遣诗贞白求丹变姓名主恩潜助亦无成侯家竟换梁天子王整徒劳作丨丨】
　　外骑【唐书程知节传见内骑下】
　　外傅【礼记内则十年出就丨丨居宿于外注丨丨教学之师也　魏书礼志见上庠下】
　　外賔【元稹何满子歌古者诸侯飨丨丨鹿鸣三奏陈圭瓒】
　　外友【诗小序伐木燕朋友故旧也自天子至于庶人未有不须友以成者亲亲以睦友贤不弃不遗故旧则民德归厚矣疏正义曰作伐木诗者燕朋友故旧也又言所燕之由自天子至于庶人未有不须友以成者王者既能内亲其亲以使和睦又能丨丨其贤而不弃不遗忘故旧之恩旧而燕乐之以此化民于上民则效之于下则民德皆归于淳厚不浇薄矣　耿湋与清江上人及诸公宿李八昆季宅诗汤公多丨丨洛社自相依】
　　外翁【元稹答友封见赠诗扶牀小女君先识应为些些似丨丨　白居易谈氏外孙玉童诗丨丨七十孙三嵗笑指琴书欲遣传　谢翺山居诗盗侵邻壤粟女寄丨丨家】
　　外祖【诗传见外孙下　公羊杞伯姬来朝其子注见外孙下　晋书魏舒传少孤为外家氏所养氏起宅相宅者曰当出贵甥外祖母以魏氏甥小而慧意谓应之舒曰当为丨丨成此宅相　南史王慈传见内斋下　又傅昭传六歳而孤哀毁如成人为丨丨所养唐书徐齐传长孙无忌以谗死家庙毁顿齐言于帝曰齐献公陛下丨丨虽后嗣有罪不宜毁及先庙又突厥传序汉以宗女嫁匈奴而髙祖亦审鲁元不能止赵王之逆谋谓能息匈奴之叛非也且冒顿手弑其亲而冀其不与丨丨争强岂不惑哉　水经注见中道下】
　　外子【宋史苏元老传元老外和内劲不妄与人交梁师成方用事自言为轼丨丨因缘欲见之且求其文拒不答】
　　外孙【诗传丨丨曰甥疏姊妺之子名之曰甥传言丨丨曰甥者王肃云据外祖以言也　公羊杞伯姬来朝其子注因其与子俱来礼丨丨初冠有朝外祖之道故使若来朝其子以杀直来之耻所以辟教戒之不明也　又莒人灭鄫注莒称人者莒公子鄫丨丨称人者从莒无大夫也言灭者以异姓为后莒人当坐灭也不月者取后于莒非兵灭　尔雅女子为丨丨　史记吕后纪见前姬下　又建元以来侯者年表补史子叔以宣帝大母家封为侯二千五百户卫太子时史氏内一女于太子嫁一女鲁王今见鲁王亦史氏丨丨也外家有亲以故贵数得赏赐　又刘敬传陛下诚能以适长公主妻之冒顿在固为子壻死则丨丨为单于岂尝闻丨丨敢与大父抗礼者哉　又义纵传以补案太后丨丨修成君子仲上以为能迁为河内都尉　汉书五行志皇后父车骑将军上官安安父左将军桀谋为逆大将军霍光诛之皇后以光丨丨年少不知居位如故又司马迁传迁既死后其书稍出宣帝时迁丨丨平通侯杨恽祖述其书遂宣布焉　又萧望之传见内附下又杜邺传汉兴吕太后权私亲属又以丨丨为孝惠后是时继嗣不明凡事多晻昼昏冬雷之变不可胜载后汉书曹娥传注邯郸淳为曹娥碑蔡邕题黄绢幼妇丨丨韲臼按世説黄绢色丝也幼妇少女也丨丨女】
