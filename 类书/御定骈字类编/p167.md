<!-- { "loadSidebar": true } -->
　　土著【史记西南夷传自巂以东北君长以什数徙筰都最大自筰以东北君长以什数冉駹最大其俗或丨丨或移徙　汉书张骞传身毒国在大夏东南可数千里其俗丨丨与大夏同　又西域传西域诸国大率丨丨有城郭田畜与匈奴乌孙异俗故皆役属匈奴魏志马韩传其民丨丨种植知蚕桑作绵布　齐书州郡志建元初徙齐郡治歩以北海治齐郡故治州治如旧流荒之民都县虚置至于分居丨丨盖无防焉】土功【书益稷予创若时娶于涂山辛壬癸甲启呱呱而泣予弗子惟荒度丨丨　礼记月令孟夏之月是月也继长増髙毋有坏堕毋起丨丨毋发大众毋伐大树　左传庄公二十九年冬十二月城诸及防书时也凡丨丨龙见而毕务戒事也火见而致用水昏正而栽日至而毕　又僖公十有九年冬梁亡不书其主自取之也初梁伯好丨丨亟城而弗处民罢而弗堪则曰某寇将至乃沟公宫曰秦将袭我民惧而溃秦遂取梁周语营室之中丨丨其始注定谓之营室谓建亥小雪之中定星昏正于午丨丨可以始也　史记天官书格泽星者如炎火之状其见也不种而获不有丨丨必有大害　唐书五行志于五行土实制水丨丨兴则水气壅阏　元史武宗纪以阴阳家言自今至圣诞节不宜兴丨丨敇权停新寺工役　白虎通五玉者各何施盖以为璜以徴召璧以聘问璋以发兵珪以信质琮以起丨丨之事也】
　　土校【李白君道曲丨丨可成墙积徳为厚地】
　　土兆【周礼占人凡卜□君占体注体兆象也疏凡卜欲作之时灼之四足依四时而灼之其兆直上向背者为木兆直下向足者为水兆邪向背者为火兆邪向下者为金兆横者为丨丨是兆象也】土瑞【论衡圯桥老父遗张良书化为黄石夫石金之类也质异色钧皆丨丨也】
　　土珍【梅尧臣范景仁席中赋葡萄诗乃知西丨丨汉世传应久　苏轼寄周安孺茶诗岂但中丨丨兼之异邦鬻】
　　土思【汉书西域传乌孙使使献马愿得尚汉公主为昆弟元封中遣江都王建女细君为公主以妻焉公主至其国自治宫室居嵗时一再与昆莫防昆莫年老语言不通公主悲愁自为作歌曰吾家嫁我兮天一方逺托异国兮乌孙王穹庐为室兮旃为墙以肉为食兮酪为浆居常丨丨兮心内伤愿为黄鹄兮归故乡天子闻而怜之】
　　土怀【陶景华阳区别颂丨丨北邙邑井冽凤门泉】
　　土晕【苏轼次韵王定国南迁回见寄诗丨丨铜花蚀秋水要须悍石相砻砥】
　　土揖【周礼司仪诏王仪南乡见诸侯丨丨庶姓注丨丨推手小下之也】
　　土焙【陆游戏作贫诗丨丨怜烟暖黎羹爱糁香】
　　土圭【周礼大司徒以丨丨之法测土深正日景以求地中日南则景短多暑日北则景长多寒日东则景夕多风日西则景朝多阴注丨丨所以致四时日月之景也云测度也不知广深故曰测郑司农云测土深谓南北东西之深也谓昼漏半而置丨丨表阴阳审其南北　又土方氏掌丨丨之法以致日景　又典瑞丨丨以致四时日月封国则以土地　又考工记玉人之事丨丨尺有五寸以致日以土地　宋书武帝纪公至长安长安丰稔帑藏盈积公先收其彛噐浑仪丨丨之属献于京师　周髀算经昔先王之经邑奄观九隩靡地不营丨丨测景不缩不盈当风雨之所交然后可以建王城　李濯广达楼赋明堂防云可以恭祖考之配丨丨测景可以验盈缩之符　韦应物登髙望洛城诗河洛出云雨丨丨酌乾坤】
　　土铁【明一统志寜波府土产丨丨海中出】
　　土锦【明一统志元江军民府土产丨丨】
　　土绣【廼贤铁牛庙诗角断苔花碧蹄穿丨丨腥】
　　土服【晋语文公过五鹿乞食于野人野人举块以与之公子怒将鞭之子犯曰天赐也民以丨丨又何求焉】
　　土字【泉志永安丨丨钱靣文永安五铢幕文有一丨丨轻九分重二铢】
　　土符【神仙传沈文泰者九疑人也得红泉神丹法丨丨延年益命之道服之有效欲之昆仑留安息二十余年以传李文渊曰丨丨却不不去服药行道无益也文渊遂受秘要后亦升仙　禽经首翼赤曰丹凤青曰羽翔白曰化翼曰阴翥黄曰丨丨】
　　土纸【范寗教丨丨不可作文书令用藤角纸】
　　土船【后汉书南蛮传巴郡南郡蛮本有五姓巴氏樊氏瞫氏相氏郑氏皆出于武洛钟离山其山有赤黑二穴巴氏之子生于赤穴四姓之子皆生黑穴未有君长俱事鬼神乃令各乘丨丨约能浮者当以为君余姓悉沈惟务相独浮因共立之是为廪君】
　　土舟【水经注昔廪君浮丨丨于夷水据捍闗而王巴】
　　土灶【镏炳经抚河遇雪舟中睡午方起诗丨丨作炊烟满船灰压湿薪蚯蚓叫】
　　土炉【白居易宿东亭晓兴诗温温丨丨火耿耿纱笼烛】
　　土锉【宋史苏云卿传帅漕密物色曰此独有灌园苏翁无云卿也帅漕乃屏骑从更服为游士入其圃翁运锄不顾进而揖之翁曰二客何从来耶延入室丨丨竹几地无纤尘案上有西汉书一册二客恍若自失黙计此为苏云卿也　杜甫闻斛斯六官未归诗荆扉深蔓草丨丨冷疎烟　刘诜后采薇歌沸浆浮浮翻小杓湿雾腾腾升丨丨　洪希文菜羹诗筠笼采撷朝餔供丨丨烹熬雨露香　王逢过马天章水村居诗丨丨长腰米莼羹巨口鱼】
　　土釡【金丹悟真篇注疏送归丨丨牢封固次入流珠厮配当　苏轼蚕市诗破瓢为轮丨为丨争买不翅金与纨　苏辙浴罢诗石泉澣巾帨丨丨煮桃竹　陆游宿野人家诗丨丨暖汤先濯足豆防吹火旋烘衣】土铛【陆游荆州歌峡人住多楚人少丨丨争响茱茰茶　又闲居诗丨丨茶七椀瓦甑稷三升】土甑【李贺始为奉礼忆昌谷山居诗丨丨封茶叶山杯锁竹根　拾得诗炉灶石锅频煮沸丨丨久蒸气味珍】
　　土缶【鲁语季桓子穿井获如丨丨其中有羊焉使问之仲尼曰吾穿井而获狗何也对曰以丘之所闻羊也丘闻之木石之怪曰夔蝄蜽水之怪曰龙冈象土之怪曰坟羊】
　　土盎【陆游书幸诗丨丨常余菜山庖不絶烟　陆容寄亨父诗瓠壶汲水添森爽丨丨栽花伴寂寥】土簋【匦同诗小序灵台民始附也疏袁淮正论云明堂宗庙大学礼之大物也事义不同各有所为而世之论者合以为一体取诗书放逸之文经典相似之语而致之不复考之人情验之道理失之逺矣夫宗庙之中人所致敬幽隐清静鬼神所居而使众学处焉飨射其中人鬼慢黩死生交错囚俘截耳疮痍流血以干犯鬼神非其理矣且夫茅茨采椽至质之物建日月乘玉辂以处其中象筯玉杯而食于丨丨非其类也　史记李斯传尧之有天下也堂髙三尺采椽不斲茅茨不翦虽逆旅之宿不勤于此矣冬日鹿裘夏日葛衣粢粝之食藜藿之羹饭丨丨啜土硎虽监门之养不觳于此矣又太史公自序见土阶下　宋书孝武帝纪紩衣御防贬甘示节丨丨临天饰俭昭度　韩诗外传昔者舜甑盆无膻而下不以余获罪饭乎丨丨啜乎土硎而农不以力获罪麑衣而领而女不以巧获罪法下易由事寡易为功而民不以政获罪故大道多容大徳众下圣人寡为故用物常壮也　説苑由余曰臣闻尧有天下饭于丨丨啜于土缾】
　　土缾【説苑见上】
　　土硎【刑铏型竝同史记李斯传见土簋下　韩诗外传见土簋下　柳宗元晋问三河古帝王之更都焉而平阳尧之所理也有茅茨采椽丨丨之度故其人至于今俭啬　又代人进瓷器状禀至徳之陶蒸自无苦窳合大和以融结克保坚贞且无瓦釡之鸣是称丨丨之徳噐慙瑚琏贡异砮丹　李商隐寄太原卢司空诗禹贡思金鼎尧图忆丨丨】
　　土塯【史记秦始皇纪尧舜采椽不刮茅茨不翦饭丨丨啜土硎虽监门之养不觳于此　苏轼次子由所居六咏诗先生饭丨丨无物与刘叉　陆游夏末野兴诗丨丨饭香供晩饷布帘字大卖新醅】
　　土鼓【礼志礼运夫礼之初始诸饮食其燔黍捭豚污尊而抔饮蒉桴而丨丨犹若可以致其敬于鬼神注丨丨筑丨为丨　周礼籥章掌丨丨豳籥注杜子春云丨丨以瓦为匡以革为两靣可击也　秦观田居诗藂祠丨丨悲野埭鹍鸡舞　又汉书地理志济南郡县丨丨　水经注济水东又有阳渚沟水迳于陵故城西南西北迳丨丨城　明一统志丨丨坛在遂昌县瑞山东上有平地周百余歩遇春时乡民集于其上】土革【周礼春官播之以八音金石丨丨丝木匏竹】
　　土囊【唐书马燧传燧进屯邺请益兵诏河阳李芃以兵防次于漳恱遣将王光进以兵守漳之长桥筑月垒扼军路燧于下流以铁鏁维车数百絶河载丨丨遏水而后度　宋史河渠志辽使刘六符尝谓贾昌朝曰南朝塘泺何为者哉一苇可杭投棰可平不然决其堤十万丨丨遂可逾矣　又陶弼传邕地卑下水易集夏大雨弥月弼登城以望三边皆漫为波泽亟窒垠江三门谕兵民即髙避害俄而水大至弼身先版臿召僚吏赋役为丨丨千余置道上水果从窦入随塞之城虽不坏而人皆乏食则为发廪以赈于内方舟以馌于外宋玉风赋夫风生乎地起于青苹之末侵滛谿谷盛怒于丨丨之口　滕迈雷在地中赋骇气结乎丨丨迅音止夫坤轴　王尚防风穴赋发丨丨之先声兮驱天末之长飇　苏轼送王伯易守虢诗行人掉臂不回首争入崤函丨丨口】
　　土畚【韩愈嘲轩睡诗何能堙其源惟有丨一丨】
　　土尺【隋书律厯志髙祖曰万物人事非五行不生非五行不成非五行不灭故五音用火尺其事火重用金尺则兵用木尺则防用丨丨则乱用水尺则律吕合调天下和平诏施用水尺律乐其前代金石竝铸毁之】土丸【后汉书王符传丁夫不扶犂锄而怀丸挟弹上山遨游或取丨作丨卖之外不足御寇盗内不足禁防雀皆无益也　笔记或诋汉髙祖非张良陈平不能得天下曰不然良平非髙祖不能用夫智髙于良平乃能听其谋至项羽不能用范増则败矣髙祖之量之谋兼韩信彭越者八九故三分闗东地与之而不疑当是时玩信等如股掌一丨丨尔】
　　土瓦【魏志明帝记注魏畧曰使将军郝昭筑陈仓城防亮至围昭不能防亮乃更为井阑百尺以射城中以丨丨填堑欲直攀城昭于内筑重墙昼夜相攻拒二十余日　晋书邹湛传初湛常见一人自称甄舒仲余无所言如此非一久之乃悟曰吾宅西有积土败瓦其中必有死人甄舒仲者予舍西丨丨中人也检之果然厚加敛葬葬毕遂梦此人来谢】
　　土灰【后汉书律厯志天子常以日冬夏至御前殿合八能之士陈八音听乐均度晷景钟律权丨丨放阴阳冬至阳气应则乐均清景长极黄钟通丨丨轻而衡仰夏至阴气应则乐均浊景短极防賔通丨丨重而衡低　又黄香传臣香年在方刚适可驱使愿乞余防留备冗官赐以督责小职任之宫台烦事以毕臣香蝼蚁小志诚瞑目至愿丨丨极荣　魏武帝歩出东西门行神虽寿犹有竟时腾蛇乘雾终为丨丨　阮瑀七哀诗良时忽一过身体为丨丨　梅尧臣西施诗层宫有麋鹿朱顔为丨丨　又尉氏县阮籍啸堂诗鸟呼有遗响英灵同丨丨】
　　土炭【史记天官书冬至短极县丨丨炭动鹿角解兰根出泉水跃畧以知日至　栁宗元报崔黯秀才书吾尝见病心腹人有思啗丨丨嗜酸咸者不得则大戚其亲爱之者不忍其戚因探而与之观吾子之意亦已戚矣吾虽未得亲爱吾子然亦重来意之勤有不忍矣诚欲分吾丨丨酸咸吾不敢爱但逺言其证不可也苏轼醉墨堂诗乃知柳子语不妄病嗜丨丨如珍羞】
