<!-- { "loadSidebar": true } -->
　　日脱【素问凡欲诊病者必问饮食居处暴乐暴苦始乐后苦皆伤精气精气竭絶形体毁沮暴怒伤隂暴喜伤阳厥气上行满脉去形愚医治之不知补防不知病情精华丨丨邪气乃并此治之二过也】日反【周语见日絶下】
　　日变【史记天官书丨丨修德月变省刑星变结和　又后汉书隗嚣传政令丨丨官名月易货币岁改】日鬭【史记春申君传客有观津人朱英谓春申君曰人皆以楚为彊而君用之弱其于英不然先君时善秦二十年而不攻楚何也秦逾黾隘之塞而攻楚不便假道于两周背韩魏而攻楚不可今则不然魏旦暮亡不能爱许鄢陵其许魏割以与秦秦兵去陈百六十里臣之所观者见秦楚之丨丨也楚于是去陈徙寿春又晋书元帝纪太兴四年春二月癸亥丨丨】
　　日惨【蒋凝望思台赋烟昏丨丨全非望月之中鹤唳猿惊不在通天之上】
　　日急【史记灌夫传孝景时魏其尝受遗诏曰事有不便以便宜论上及系灌夫罪至族事丨丨诸公莫敢复明言于上魏其乃使昆弟子上书言之幸得复召见书奏上而案尚书大行无遗诏诏书独藏魏其家家丞封乃劾魏其矫先帝诏罪当弃市　宋史王素传今西夏畔涣契丹要求县官之须且丨丨矣宜留爵秩以赏战功储金缯以佐邉费】
　　日偷【礼记表记见日强下】
　　日击【史记李牧传常居代鴈门备匈奴以便宜置吏市租皆输入幕府为士卒费丨丨数牛飨士习射骑谨烽火多间谍厚遇战士为约曰匈奴即入盗急入收保有敢捕虏者斩】
　　日弊【晋语鄢陵之役晋伐郑荆救之大夫欲战范文子不欲曰吾闻君人者刑其民成而后振武于外是以内龢而外威今民司冦之刀锯丨丨而斧钺不行内犹有不行而况外乎　宋史尹洙传朝政丨丨而陛下不寤人心日危而陛下不知故臣愿先正于内以正于外】
　　日危【宋史见上】
　　日横【史记武安侯传武安侯虽不任职以皇太后故亲幸数言事多效天下吏士趋势利者皆去魏其归武安武安益丨丨】
　　日恣【袁桷素轩赋羌若人之好修兮妒芳泽之丨丨】
　　日杀【史记伯夷传盗跖丨丨不辜肝人之肉暴戾恣睢聚党数千人横行天下竟以夀终是遵何德哉】日肆【唐书张宿传宿怨执政不与己乃丨丨谗惎与皇甫镈相附离多中伤正人君子】
　　日滛【史记中山王胜世家胜为人乐酒好内有子枝属百二十余人常与兄赵王相非曰兄为王専代吏治事王者当日听音乐声色赵王亦非之曰中山王徒丨丨不佐天子拊循百姓何以称为藩臣】日弃【周语见日絶下】
　　日温【素问帝曰余闻补写未得其意岐伯曰写必用方方者以气方盛也以月方满也以丨方丨也以身方定也以息方吸而内鍼乃复其方吸而转鍼乃复其方呼而徐引鍼故曰写必用方其气而行焉】日暖【岑参山房春事诗风恬丨丨荡春光戏蝶逰蜂乱入房　杜甫早朝大明宫诗旌旗丨丨龙蛇动宫殿风微燕雀髙　李嘉祐与郑锡逰春诗丨丨临芳草天晴忆故乡　卢纶送渭南崔少府归徐郎中幕诗夜寒逢雪处丨丨到村时　桞宗元岭南江行诗山腹雨晴添象迹潭心丨丨长蛟涎　章孝标送张使君赴饶州诗见天隂下　杜牧宣州送裴坦判官诗丨丨泥融雪半消行人芳草马声骄　李商隠锦瑟诗沧海月明珠有泪蓝田丨丨玉生烟　刘威早春诗冰消泉脉动丨丨露珠晞　陈润东都所居寒食下作丨丨山初绿春寒雨欲晴　郑谷敷溪高士诗眠窓丨丨添幽梦歩野风清散酒酲　张乔春日逰曲江诗丨丨鸳鸯拍浪春蒹葭浦际聚青苹　司空图武陵路诗橘岸舟前罾网挂茶坡丨丨鹧鸪啼　李山甫寒食诗天地气和融霁色池台丨丨烧春光　曹唐羽林贾中丞诗风悲鼔角榆关暮丨丨旌旗陇草春　罗隠皇陂诗垂杨风轻弄翠鲤鱼丨丨跳黄金　陆防雪中作明朝丨丨君须记更防青鸳玉半沟】
　　日冷【皎然送秘上人逰京诗丨丨行人少时清古镇空】
　　日丽【宋史乐志干位既正坤斯顺承丨丨乎天月斯朔明　无名氏月照寒泉赋圆如丨丨净若霜凝唐太宗芳兰诗丨丨参差影风传轻重香　岑羲奉和九月九日登慈恩寺浮屠应制诗丨丨重阳景风揺季月寒　常建湖中晚霁诗踟蹰金霞白波上丨初丨卢纶孤松吟天寒香自发丨丨影常圆　温庭筠休澣日西掖谒所知诗丨丨九门青琐闼雨晴双阙翠微峰】
　　日睟【宋史乐志天清丨丨展容玉庭】
　　日熈【宋史乐志天开地辟丨丨春燠兹谓盛事永燕茀防　李东阳后东山草堂赋乾清坤夷风恬丨丨】
　　日焕【宋史乐志见天长下　沈约内典序圣迹彪炳丨丨于阎浮神光陆离星繁于浄刹】
　　日明【后汉书律厯志推丨丨所入度分术曰置其月节气夜漏之数以蔀法乗之二百除之得一分即夜半到明所行分也以増夜半日所在度分为明所在度分也　素问见天温下　卢纶感懐诗沴气既风散皇威如丨丨　常建山居诗丨丨庭砌暖霜苦药苗衰】
　　日【白居易饱食闲坐诗箕踞拥裘坐半身在丨丨】
　　日烜【易说卦雨以润之丨以丨之】
　　日煜【子丨丨乎昼月煜乎夜】
　　日融【宋书礼志大晋受命值世多阻虽圣化丨丨而王道未备庠序之业或废或兴遂令陶铸阏日用之功民性靡素丝之益亹亹元绪翳焉莫抽　潘炎清如玉壶氷诗丨丨光乍散雪照色逾鲜】
　　日朗【李绅渡西陵诗序七年冬渡浙江寒雨方霖余命押衙先赍祝词东望拜禹庙且以百姓请命雨收云散丨丨者三旬有五日　寒山诗闲逰华顶上丨丨昼光辉】
　　日烈【李商隠春深脱衣诗丨丨忧花甚风长奈栁何唐彦谦春深独行诗丨丨风髙野草香百花狼籍栁披猖】
　　日晴【唐徳宗三日书懐因示百僚诗风轻水初绿丨丨花更新　栁宗元零陵春望诗丨丨潇湘渚云断岣嵝岑　杜牧醉倒诗丨丨空乐下仙云俱在凉亭送使君】
　　日霁【岑羲奉和春日幸望春宫应制诗花笑莺歌迎帝辇云披丨丨俯皇川　卢纶舟中寒食诗丨丨开愁望波喧警醉眠】
　　日晒【苏轼逰法华山诗谁云四万八千顷渺渺东尽丨所丨　陆防客来自上臯诗丨丨霜融作浅泥酒家却在断桥西】
　　日暴【入声孟子一丨丨之十日寒之　淮南子夫萍树根于水木树根于土天地之性也故萍飘聚根反丨丨则死萍之植根以水为地也　元稹蝱诗汗粘疮痏痛丨丨苦辛行　又去声元史董文炳传县贫重以旱蝗而徴敛丨丨民不聊生文炳以私谷数千石与县县得以宽】
　　日动【子丨丨而东天动而西　周昻诗鲸翻知丨丨马快省宵凉】
　　日上【六一诗话西洛故都荒台废沼遗迹依然见于诗者多矣惟钱文僖公一聨最为警絶云丨丨故陵烟漠漠春归空苑水潺潺　韩愈石鼎聨句诗序道士倚墙睡鼻息如雷鸣二子怛然失色不敢喘斯须曙鼔咚咚二子亦困遂坐睡及觉丨已丨惊顾觅道士不见唐彦谦蒲津河亭诗烟横博望乗槎水丨丨文王避陵　翁承赞题壶山诗秋髙岩溜白丨丨海波红寒山诗丨丨岩犹暗烟消谷尚昏　陆防上虞逆旅见旧题感懐诗青山缺处丨初丨孤店开时莺乱啼　又史记匈奴传单于朝出营拜日之始生夕拜月其坐长左而北乡丨丨戊巳】
　　日煦【沈约梁宗庙登歌悠悠亿兆天临丨丨】
　　日润【刘禹锡修福成寺记云鲜丨丨辉映前后宋祁玉津园省敛颂皇襟兑恱帝晖丨丨】
　　日浓【杜甫伤春诗天下兵虽满春光丨自丨】
　　日曛【王勃采莲赋恐时暮愁丨丨鸣镮钏兮响窈窕艶珠翠兮光缤纷　孟浩然逰精思观回诗出谷未停午到家丨已丨　李绅水寺诗云散浦间江月逈丨丨舟渚海潮通　杜牧宣州留赠诗当春离恨杯长满倚柱关情丨渐丨】
　　日暎【梁简文帝圃园讲颂丨丨金云风揺银草　又修竹赋丨丨花靡风动枝轻　戴叔伦酬卢端公诗风吹杨栁渐拂地丨丨楼台欲下山　元稹忆杨十二诗丨丨含烟竹风牵卧栁丝　章孝标题东林寺诗见天乐下　虞集红梅诗妙质承丨丨飞英向风飘】
　　日贲【梁元帝荐鲍机表叶登梦之客丨丨于丘园韦毂投钓之臣相望于魏阙】
　　日晶【栁宗元浑鸿胪宅闻歌诗下沈秋火激太清天髙地迥凝丨丨】
　　日耀【齐书天文志今问之曰星月同体俱兆丨丨当月之蚀星不必亡若更有所当星未尝蚀同禀异亏其故何也答曰日为隂主以当阳位体敌势交自招盈损星虽同类而精景陋狭小毁皆亡无有受蚀之地纤光可满亦不与望同形　潘岳关中诗素甲丨丨元幕云起　裴潾前相国赞皇公诗云翔丨丨如戴如拱】日灎【白居易宅西小楼自娯诗丨丨水光揺素壁风飘树影拂朱栏】
　　日射【杜甫宣政殿退朝晚出左掖诗见天门下　李商隠丨丨诗丨丨纱窗风撼扉香罗拭手春事违呉融雪诗月邻都浩渺丨丨更珑　黄庭坚夏日梦伯兄寄江南诗故园相见畧雍容睡起南窗丨丨红汪元量涿州诗栁亭丨丨旌旗影花馆风传鼔吹声】
　　日栖【谢脁逰后园赋丨丨榆栁霞照夕阳】
　　日烛【后汉书班固传宣二祖之重光袭四宗之缉熈神灵丨丨光被六幽】
　　日闪【李洞顔上人房诗雨霏经阁白丨丨剃刀明】
　　日烁【江淹杂词临星胐兮树闇防丨丨兮霞浅】
　　日章【中庸诗曰衣锦尚防恶其文之着也故君子之道闇然而丨丨小人之道的然而日亡】日皦【玉海天垂丨丨勒诸丰珉】
　　日赫【曽布范忠宣公墓志铭有泽在民有谋在国惟其卓伟山髙丨丨】
　　日干【皮日休和鲁望早秋诗丨丨隂藓厚堪剥藤把欹松牢似绳】
　　日炙【韩愈石鼔歌雨淋丨丨野火燎鬼物守防烦防呵白居易和韩侍郎题杨舍人林池见寄诗渠水暗流春冻觧风吹丨丨不成凝　李贺公莫舞歌横楣麤锦生红纬丨丨锦嫣王未醉】
　　日冲【元史厯志月道出入日道两相交值当朔则日为月所掩当望则月为丨所丨故皆有食　李绅早渡扬子江诗丨丨海浪翻银屋江转秋波走雪山】
　　日炯【袁桷善之佥事兄南归述懐诗雾深沐豹丨丨灿文雉】
　　日悬【沈佺期侍宴安乐公主新宅应制诗妆楼翠幌敎春住舞阁金铺借丨丨　刘希夷江南曲丨丨沧海濶水隔洞庭深】
　　日成【周礼宰夫岁终则令羣吏正岁防月终则令正月要旬终则令正丨丨而以攷其治疏丨丨谓日计曰成也　又司防以参互考丨丨以月要考月成以岁防考岁成】
　　日广【宋史食货志于时御府用度丨丨课入欲丰再申岁较季比之令　杜预论水利疏今典虞右典牧种产牛大小相通有四万五千余头茍不益世用头数虽多其费丨丨古者匹马丘牛居则以耕出则以战非如猪羊类也今徒养宜用之牛终为无用之费甚失事宜】
　　日増【宋史职官志比年上内舍人丨丨而太学又有国子随行亲及小学生人数已多居处廹隘乞以外舍生有无较定并居辟雍升补上内舍乃入大学　杜预论水利疏往者东南草创人稀故得水田之利自顷戸口丨丨而陂堨嵗决良田变生蒲苇人居沮泽之际水陆失宜放牧絶种树木立枯皆陂之害也】日加【唐书厯志入冬至依平入小寒丨丨六十七分入立春毕立夏均加三日入小满日损六十七分入夏至依平入小暑日减六十七分入立秋毕立冬均减三日入小雪日损六十七分】
　　日减【唐书厯志见上　素问身体丨丨气虚无情】
