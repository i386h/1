<!-- { "loadSidebar": true } -->
　　鼓瑟【诗我有嘉賔丨丨吹笙　论语防尔何如丨丨希铿尔舍瑟而作对曰异乎三子者之撰　战国防临淄甚富而实其民无不吹竽丨丨击筑弹琴鬬鸡走犬六博蹋鞠者　史记亷颇蔺相如传见盆瓶下　又赵奢传赵王信秦之间秦之间言曰秦之所恶独畏马服君赵奢之子赵括为将耳赵王因以括为将代亷颇蔺相如曰王以名使括若胶柱而丨丨耳括徒能读其父书传不知合变也赵王不聼遂之　又司马相如传徧览八纮而观四荒兮朅渡九江而越五湖经营炎火而浮弱水兮杭絶渚而渉流沙奄息总极泛滥水嬉兮使灵娲丨丨而舞冯夷　又张释之传从行至霸陵居北临厠是时慎夫人从上指示慎夫人新丰道曰此走邯郸道也使慎夫人丨丨上自倚瑟而歌意惨凄悲怀顾谓羣臣曰嗟乎以北山石为椁用纻絮斮陈蕠漆其间岂可动哉左右皆曰善释之前进曰使其中有可欲者虽锢南山犹有郄使其中无可欲者虽无石椁又何戚焉文帝称善　魏志王粲传注文士传曰瑀善解音能丨丨　大戴礼昔者瓠巴丨丨而沉鱼出聼伯牙鼓琴而六马仰秣　吕览郑大师文终日丨丨而兴再拜其瑟前曰我效于子效于不穷也故若大师文者以其兽者先之所以中之也　説苑孔子见荣啓期衣鹿皮裘丨丨而歌孔子问曰先生何乐也对曰吾乐甚多申鉴使遽者揖让百拜非礼也忧者弦歌丨丨非乐也　释常谈见胶柱下　屈原逺游使湘灵丨丨兮令】
　　【海若舞冯夷　杨恽报孙防宗书家本秦也能为秦声妇赵女也雅善丨丨　徐陵玉台新咏序传丨丨于杨家得吹箫于秦女　韩愈答陈商书齐王好竽有求仕于齐者操瑟而徃立王之门三年不得入叱曰吾瑟鼓之能使鬼神上下吾丨丨合轩辕氏之律吕客骂之曰王好竽而子丨丨瑟虽工如王不好何是所谓工于瑟而不工于求齐也　柳宗元太府李卿外妇马淑志谐丨丨兮湘之浒嗣灵音兮永终古　白居易题西亭诗此宜宴佳賔丨丨吹笙竽　王贞白湘妃怨诗至今闻丨丨咽絶不胜愁】
　　鼓筝【后汉书吕布传布既恃其功更请兵于绍绍不许而将士多暴横绍患之布不自安因求还洛阳绍聼之承制使领司校尉遣壮士送布而隂使使杀之布疑其图已乃使人丨丨于帐中潜自遁出夜中兵起而布已亡　唐书列女传樊彦琛妻魏者州人彦琛卒值徐敬业难防兵中闻其知音令丨丨魏引刀斩其指军伍欲强妻之固拒不从　又梁元帝览赋忘忧长乐枇杷丨丨】
　　鼓簧【诗吹笙丨丨承筐是将　三辅黄图汉宫阁疏云丨丨宫周匝一百三十歩在建章宫西北】鼓磬【尔雅徒鼓瑟谓之歩徒吹谓之和徒歌谓之謡徒击鼓谓之咢徒鼓钟谓之修徒丨丨谓之寋】鼓盆【荘子荘子妻死惠子吊之荘子则方箕踞丨丨而歌　释常谈丧妻谓之丨丨】
　　鼓缶【易离九三日昃之离不丨丨而歌则大耋之嗟凶疏将既老耄当须委事任人自取逸乐若不委之于人则是不丨击其丨而为歌则至大耋老耄而后嗟何可久长　魏书李骞传同浴沂之五六似禊洛之八九或促膝以持肩或援笙而丨丨　新序齐景公饮酒而乐释衣冠自丨丨诏侍者曰仁人亦乐是夫梁丘子曰仁人耳目亦犹人也奚为独不乐此也　孙楚荘周赞荘周旷荡髙才英儁本道根贞归于大顺妻亡不哭亦何以懽慢吊丨丨放此诞言始矫其情近失自然　邢邵甘露颂丨丨成咏挹水为乐】
　　鼓宫【荘子或者若鲁遽者邪其弟子曰我得夫子之道矣吾能冬防鼎而夏造冰矣鲁遽曰是直以阳召阳以隂召隂非吾所谓道也吾示子乎吾道于是乎为之调瑟废一于堂废一于室丨丨宫动鼓角角动音律仝矣　吕览气仝则合声比则应丨丨而宫动鼓角而角动】
　　鼔商【春秋繁露试调琴瑟而错之鼓其宫则他宫应之丨其丨则他商应之五音比而自鸣非有神其数然也】
　　鼓风【开元天寳遗事贵妃每至夏月常衣轻绡使侍儿交扇丨丨犹不解其热毎有汗出红腻而多香或拭之于巾帕之上其色如桃红也】
　　鼓浪【中华古今注鲸鱼海鱼也大者长千里小者数千丈一生数万子常以五六月就岸邉生子至七八月导径其子还大海中丨丨成雷喷沫成雨水族畏悉逃匿鱼无敢当者】
　　鼓波【白居易题海图屏风诗喷风激飞亷丨丨怒阳侯】
　　鼓楫【后汉书张禹传建初中拜扬州刺史当过江行部中土民皆以江有子胥之神难于济渉禹将度吏固请不聼禹厉言曰子胥如有灵知吾志在理察枉讼岂危我哉遂丨丨而过　李颀不调归东川别业诗清歌聊丨丨永日望佳期】
　　鼓枻【晋书庾阐传中兴二十三载余忝守衡南丨丨三江路次巴陵望君山而过洞庭渉湘川而观汨水临贾生投书之川慨以永懐矣　南史渔父传太康孙缅为寻阳太守落日逍遥渚际见一轻舟陵波隠显俄而渔父至缅褰裳渉水谓曰窃观先生有道者也终朝丨丨良亦劳止吾闻黄金白璧重利也驷马髙盖荣势也今方王道文明守在海外隠鳞之士靡然向风子何不赞缉熙之羙何晦用其若是也渔父曰仆山海狂人不达世务未辨贱贫无论荣贵　魏书李骞传释情赋越来流以丨丨遡北风而结騑　屈原渔父渔父莞尔而笑丨丨而去注丨丨叩船舷也　萧统陶靖节集序丨丨清潭弃机汉曲　沈约内典序见剪饰下　岑参渔父诗竿头钓丝长丈余丨丨乘流无定居　孟浩然寻梅花道人诗重以观鱼乐因之丨丨歌　白居易大水诗独有佣舟子丨丨生意气】
　　鼓棹【櫂同晋书陶称传郭开从称徃长沙赴丧称疑开附其兄弟乃反缚悬头于帆樯仰而弹之丨丨渡江二十余里观者数千莫不震骇　元史董文炳传师次阳罗堡宋兵筑堡于岸陈船江中军容甚盛文炳请于世祖曰长江天险宋所恃以为国势必死守不夺其气不可臣请尝之即与敢死士数十百人当其前率弟文用文忠载艨艟丨丨疾趋叫呼毕奋锋既交文炳麾众趋岸搏之宋师大败　王俭太宰文简禇彦囘碑文丨丨则沧波振荡建旗则日月蔽亏　王维与胡居士皆病寄此诗兼示学人诗何津不丨丨何路不摧辀】鼓舟【新论故抱薪投火燥者先然平地注水湿者先濡弹角则日摇丨丨而波涌物以类相慼神以气相化也】
　　鼓轮【赠扶风马钧序先生见诸葛亮连弩曰巧则巧矣未尽善也言作之可令加五倍又患发石车敌人之于楼邉悬湿牛皮中之则堕石不能连属而至欲作一轮悬大石数十以机丨丨为常则以断悬石飞击敌城使首尾电至尝试以车轮悬瓴甓数十飞之数百歩矣】
　　鼓槖【淮南子煎熬焚炙调齐和之适以穷荆吴甘酸之变焚林而猎烧燎大木丨丨吹埵以销铜铁靡流坚鍜无厌足目山无峻干林无柘梓燎木以为炭焰草而为灰野莽白素不得其时上掩天光下珍地财此遁于火也】
　　鼓金【盐铁论丨丨煮盐其势必深居幽谷而人民所罕至奸滑交通山海之际恐生大奸乘利骄溢敦朴滋伪则人之贵本者寡】
　　鼓籥【后汉书郎顗传天地之道其犹丨丨以虚为徳自近及逺者也】
　　鼓袖【宋书周朗传末则餍饴而出望旃而入结寃两宫之下丨丨六王之间俛睂胁肩言天下之道徳瞠目扼腕陈从横于四海】
　　鼓防【荘子支离疏者颐隠于齐肩髙于顶防撮指天五管在上两髀为脇挫鍼治繲足以糊口丨丨播精足以食十人】
　　鼓局【云仙杂记李杓直与人棊而败乃窃数子咽之寻问乃丨丨大怒】
　　鼓鞲【梦溪笔谈祥符中方士王防能作黄金其法为烟灶使人隔墙丨丨盖不欲人觇其啓闭也】鼓劒【宋书后废帝纪飞镞丨丨孩稚无遗】
　　鼓刀【战国防聂政曰嗟乎政乃市井之人丨丨以屠而严仲子乃诸侯之卿相也不逺千里枉车骑而交臣臣之所以待之者至浅矣未有大功可以称者而严仲子举百金为亲夀我义不受然是深知政也　史记灌婴传赞吾适丰沛问其遗老观故萧曹樊哙滕公之家及其素异哉所闻方其丨丨屠狗卖缯之时岂自知附骥之尾垂名汉庭徳流子孙哉　汉书王褒传圣主得贤臣颂伊尹勤于鼎俎太公困于丨丨注师古曰丨丨谓屠牛于朝歌也　盐铁论文学曰夫贱不周知贫不妨行顔渊屡空不为不贤孔子不容不为不圣及将以貌举人以才进士则太公终身丨丨而甯戚不离饭牛矣　潘尼乘舆箴负鼎丨丨而谋合圣神　何承天重答顔永嘉书或负鼎割烹扬隆名于长世或屠羊丨丨陵髙志于浮云　王维夷门歌亥为屠肆丨丨人嬴乃夷门抱关者】
　　鼓舌【后汉书袁绍传注周书曰贤哲钳口小人丨丨　荘子揺唇丨丨擅生是非】
　　鼓颔【素问疟之始发也先起于毫毛伸欠作寒栗丨丨】
　　鼓臂【荘子见布草下　论衡孟尝君夜出秦鸡未鸣而关不闿下坐贱客丨丨为鸡鸣而鸡皆和之　宋言斆鸡鸣渡关赋迥夜遥天未变沉沉之色攅肩丨丨因为喔喔之声　苏轼诗徃来不遣鳯衔梭谁能丨丨投三丈】
　　鼓肘【新论卞荘子之升殷庭也鸣佩趋跄温色怡声及其搏虎必攘袂丨丨瞠目震呼非不知温顔下气之羙然而不能及者方格猛兽不如攘袂之宜也】
　　鼓鼻【郭璞犀讃丨丨生风壮气溢溢】
　　鼓掌【陈文烛游峩山记至黒水寺访八音池毎几处有水人丨丨则羣蛙鸣其起止俱先一蛙如金声玉振】
　　鼓【翅同尔雅鹰隼丑其飞也翚注丨丨翚然矣　战国防黄雀因是以俯噣白粒仰栖茂树丨丨奋翼自以为无患与人无争也不知夫公子王孙左挟弹右摄丸将加已乎十仞之上以其类为招昼游乎茂树夕调乎酸咸倐忽之间坠于公子之手　史记楚世家秦为大鸟负海内而处东面而立左臂据赵之西南右臂傅楚鄢郢膺击韩魏垂头中国处既形便势有地利奋翼丨丨方三千里则秦未可独招而夜射也　郭璞江赋濯翮疏风丨丨防　元稹雉媒诗和鸣忽相召丨丨遥相嘱　苏轼画雁诗先鸣勤丨丨吹乱芦花雪】鼓翼【南史南岳邓先生忽见二青鸟悉如鹤大丨丨鸣舞移晷方去　潘尼后园颂翔鸟丨丨游鱼载浮　束晳补亡诗濯鳞丨丨振振其音】
　　鼓鬛【张恊七命丨丨风生怒目电瞛】
　　鼓铸【史记货殖传蜀卓氏之先赵人也用铁冶富秦破赵迁卓氏诸迁虏少有余财争与吏求近处葭萌唯卓氏曰此地狭薄吾闻汶山之下沃野下有蹲鸱至死不饥民工于市易贾乃求逺迁致之临卭大喜即铁山丨丨运筹防倾滇蜀之民富至僮千人田池射猎之乐拟于人君　汉书终军传元鼎中博士徐偃使行风俗偃矫制使胶东鲁国丨丨盐铁　魏书辛子馥传诸州豪右在山丨丨奸党依之　西畴常言泥金以饰服翫而山泽之产耗矣销钱以为器具而丨丨之利蠧矣无名氏炼石补天赋乾道甚明配彼清真类丨丨而可致冀穹而是营　白行简金在镕诗坚刚由我性丨丨任君心】
　　鼓击【诗鼓钟将将疏见鼓钟下】
　　鼓扇【南史梁本纪论丨丨风阛扬儒业】
　　鼓唱【宋史乔执中传邢恕遇赦甄复执中言恕深结蔡确丨丨扇揺今复其官惧疑中外】
　　鼓怒【岑参武威送刘单判官赴安西行营诗赤亭多飘风丨丨不可当】
　　鼓众【周礼鼓人军动则丨其丨　法言立政丨丨动化天下莫尚于中和　苏舜钦石曼卿诗集序震竒发秀惊时丨丨】
　　鼓智【苻载襄阳北楼记由是振陈成新拔卑为髙径营丨丨财力什一笑抃之下峩峩横空楚人骇之谓灵物依助】
　　鼔甚【素问帝曰诸隂之反其脉何如岐伯曰脉至而从按丨丨而盛也】
