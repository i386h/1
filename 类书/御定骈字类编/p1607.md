<!-- { "loadSidebar": true } -->
　　炉冶【唐书李愬传缮铠厉兵攻马鞍山下之拔道口栅战楂枒山以取丨丨城　宋史食货志令诸路鐡仿茶盐法鬻置丨丨收鐡给引召人通市苗脉防者听民出息承买以所收中卖于官私相贸易者禁之又丁度传复有湖山絶处凶魁啸聚丨丨日滋居则铸钱急则为盗民间铜铅之器悉为大钱何以禁止　元史成宗纪罢徐邳丨丨所进息钱】
　　炉肆【宋书后废帝纪舍交防之衞委天毕之仪趋歩阛阓酣謌丨丨宵逰忘返宴寝营舎】
　　炉灶【金丹龙虎经圆中髙起状似蓬壶闗闭微密神运其中丨丨取象固宻全坚委曲相制以使无虞自然之理神化无方　拾得诗丨丨石锅频煮沸土甑久蒸气味珍】
　　鑪器【顔氏家训神仙之事不可全诬但性命在天或难种植人生居世触途牵系幼少之日既有供养之勤成立之年便増妻孥之累衣食资湏公私劳役而遁迹山林超然尘滓千万一过不尔加以金玉之费丨丨所湏盖非贫士所办】
　　罏体【西京杂记见被褥下】
　　炉炭【周礼宫人凡寝中之事埽除执烛共丨丨凡劳事左传邾子临廷阍以瓶水沃廷邾子望见之怒阍曰夷射姑旋焉命执之弗得滋怒自投于牀废于丨丨烂遂卒庄公卞急而好洁故及是　史记荆轲传夫以鸿毛燎于丨丨之上必无事矣　晋书宣帝纪孙权遣使乞降上表称臣陈説天命魏武帝曰此儿欲踞吾着丨丨上邪答曰汉运垂终殿下十分天下而有其九以服事之权之称臣天人之意也虞夏殷周不以谦让者畏天知命也　唐书礼乐志初羣官已再拜祝史各奉毛血及肝膋之豆立于东门外斋郎奉丨丨萧稷黍各立于其后以次入自正门升自太阶诸太祝各迎取毛血肝膋于阶上进奠于神座前祝史退立于尊所斋郎奉丨丨置于神座之左其萧稷黍各置于其下降自阼阶以出诸太祝取肝膋燔于炉还尊所　新论譬如钟山之玉寒岭之松比瓀珉梓栁无殊也及其烧以丨丨三日而色润不改处于积氷终嵗而枝叶不凋然后知其异于他玉众木也　云麓漫抄尚书至于岱宗柴又柴望大告武成柴虽祭名考之礼焚柴泰坛周礼升烟燔牲首则是祭前焚柴升其烟皆求神定义因为祭名后世转文不焚柴而烧香当于迎神之前用丨丨爇之　江淹江上之山赋推丨丨于片景抱丝绪于一息　苏轼诗莫邪当自跃岂复烦丨丨】
　　鑪火【齐书褚澄传东阳徐嗣妙医术有一伧父冷病积年重茵累褥牀下设丨丨犹不差嗣为作治盛冬月令伧父髁身坐石上敎以百瓶水从头自灌初与数十瓶寒战垂死其子弟相守垂泣嗣令满数得七八十瓶后举体出气如云蒸嗣令彻牀去被明日能起行云此大热病也　道徳指归论阴之至也地裂而氷凝清风飂冽霜雪严凝鱼鳖蛰伏万物宛拳当此之时处温室临丨丨重狐貉袭毳绵犹不能御也　神仙传李少君者齐人也汉武帝招募方士少君于安期先生得神丹丨丨之方　又葛元字孝先尝有賔后来者出迎之座上又有一元与客语迎送亦然时天寒元谓客曰贫居不能人人得丨丨请作火共使得暖元因张口吐气赫然火出湏臾满屋客尽得如在日中亦不甚热　王氏见闻有处子姓文不记其名居汉中常逰两蜀侯伯之门以烧炼为业但留意于丨丨者咸为所欺　桂苑丛谈防军李将军全臯罢淮海日寓于开元寺一旦有一小校绍介一道人云能丨丨之事防军乃延而客之一日话及黄白事李喜其説顾囊有金带可及其数以付道人诸药既备用火之后日日亲自看数日既满斋沐而后开金色灿然的不虚矣李拜而信之三日之内添换有一日道人不来药炉一切如旧疑悮之俄经再宿初且讶其不至不得已啓炉而视之不见其金矣事及导引小校代填其金道人杳无踪迹　又咸通初有进士张绰者下第后多防江淮间以丨丨药术为事一旦覩天大哂命笔题云争奈金乌何头上飞不住红炉谩烧药玉顔安可驻今年花发枝明年叶落树不如且饮酒莫管流年逝　栁宗元童区寄传童寄者郴州荛牧儿也行牧且荛二豪贼劫持反接布囊其口去逾四十里之虚所卖之夜半童自转以缚即丨丨烧絶之虽疮手勿惮复取刅杀市者　云笈七籖青谷先生常修行九息服气之道后合丨丨大丹服之得道　李白诗丨丨照天地红星乱紫烟　元稹红芍药诗繁丝蔟金蕊髙焰当丨丨　白居易诗童子装丨丨行添一炷香吕中孚雪诗丨丨已残灯未尽一帘疎竹白萧萧周权诗丨丨夜红松节耐渚波春緑荻芽新】
　　炉气【沈佺期红楼院应制诗经声夜息闻天语丨丨晨飘接御香　吕温和李相公早朝于中书候传防偶书所怀诗九天丨丨暖六月玉声寒】
　　鑪橐【淮南子剞劂销锯陈非良工不能以制木丨丨埵坊设非巧冶不能以冶金　白居易赠别郭虚舟链师诗丨丨一以动瑞气红辉辉】
　　炉灰【张説闻雨诗心对丨丨死顔随庭树残　景云老僧诗冻瓶粘柱础宿火陷丨丨　皮日休包山祠诗丨丨寂不然风送杉桂香】
　　炉香【岑参送顔平原诗见衣裘下　韦应物观早朝诗禁旅下成列丨丨起中天　卢纶题金吾郭将军石伏茅堂诗丨丨诸洞暖殿影众山隂　张叔良长至日上公献寿诗休光连雪浄瑞气杂丨丨　白居易洛下雪中宴集诗见帐暖下　马戴宿阳台观诗玉洞仙何在丨丨客自焚　无可寄姚谏议诗函疏辞専密丨丨立独观】
　　炉酒【沈佺期三日独坐驩州思忆旧逰诗无人对丨丨宁缓去乡忧】
　　鑪峰【明一统志丨丨山在泰宁县治西圆峙如香炉为一邑胜槩　隋炀帝与峰项寺书丨丨香气烟霞共逺　张谓送僧诗钟岭更飞锡丨丨期结跏　杜甫秋日防府咏懐诗丨丨生转盻橘井尚高褰　又留别公安太易沙门诗先蹋丨丨置兰若徐飞杖出风尘戴叔伦抚州对事后送外生宋垓归饶州觐侍诗云开方见日潮尽丨丨出　白居易浔阳楼诗深夜湓浦月平旦丨丨烟　李贺勉爱行小鴈过丨丨影落楚水下　皎然夏日与綦母居士昱上人纳凉诗为依丨丨住境胜增道情　齐巳苦热中江上懐丨丨旧居诗旧寄丨丨下松杉绕石房　灵澈东林寺寄包侍御诗谁能来此焚香坐共作丨丨十二人】
　　鑪锤【南史任昉传雕刻百工丨丨万物　杜甫送顾八分文学适洪吉州诗顾侯运丨丨笔力破余地】鑪铎【唐书食货志天下铜坑五十嵗采铜二十六万六千斤及武宗废浮屠法永平监官李郁彦请以铜像钟磬丨丨皆归廵院州县铜益多矣】
　　鑪钲【左思娇女诗动为丨丨屈屣履任之适】
　　罏帐【江淹伤爱子赋睨丨丨而多怡瞻戸牖而有慰】
　　炉里【皮日休访寂上人不遇诗丨丨尚飘残玉篆龛中仍鏁小金仙】
　　炉中【辍耕録日家一书专觧海中丨丨之类其辞虽凿亦自颇通曰丙寅丁卯丨丨火者寅为三阳卯为四阳火既得地又得寅卯之木以生之此时天地开炉万物始生故曰丨丨火也　韩愈石鼎聫句诗序元和七年十二月四日衡山道士轩辕弥明自衡下来旧与刘师服进士衡湘中相识将过太白知师服在京夜抵其居宿有校书郎侯喜新有能诗声夜与刘説诗弥明在其侧貌极丑白须黑面长颈而高结喉中又作楚语喜视之若无人弥明或轩衣张眉指丨丨石鼎谓喜曰子云能诗能与我赋此乎　金丹大要诗共君説叚丨丨事一朶铅花仔细详　贯休懐武夷红石子诗窗外猩猩语丨丨姹姹娇】
　　炉光【崔立之南至隔仗望含元殿香炉诗隔仗丨丨出浮霜烟气翻】
　　炉氲【张籍宛转行丨丨暗裴回寒灯背斜光】
　　炉暗【元稹秋相望诗见帐影下】
　　炉寒【贯休寄宋使君诗风吼深松雪丨丨一鼎氷齐己除夜诗夜久谁同坐丨丨鼎亦澄】炉冻【物类相感志伏中不可铸钱汁不清名丨丨】
　　炉温【宋之问冬夜寓直麟阁诗广庭怜雪净深屋喜丨丨　白居易懒放诗见牀暖下】
　　炉存【杜甫对雪诗瓢弃尊无緑丨丨火似红】
　　罏芬【黄庭坚次韵答王眘中诗能来商略此趺坐对丨丨】
　　扇
　　扇子【古今注见冠子下　开元天寳遗事元寳家有一皮丨丨制作甚质毎暑月宴客即以此丨丨置于坐前使新水洒之则飒然风生廵酒之间客有寒色遂命彻去明皇亦尝差中使去取看爱而不受帝曰此龙皮丨丨也　又煎茶水纪峡州丨丨山下有石突然泄水独清冷状如形俗云虾□口水第四】扇柄【宋书五行志旧为羽丨丨刻木象其骨形羽用十全数也晋中兴初王敦南征始改为长柄下出可促而减其羽用八识者尤之曰夫羽扇翼之名也创为长柄者执其柄制羽翼也以八改十者将以未备夺之已备也】
　　扇面【晋书周顗传敦素惮顗毎见顗輙面热虽复冬月丨丨手不得休】
　　扇开【唐书仪衞志见扇合下】
　　扇底【杜甫数陪李梓州泛江有女乐在诸舫戏为艳曲见衣前下】
　　扇簟【齐书竟陵王子良传夏禹庙盛有祷祀子良曰禹泣辜表仁菲食旌约服翫果粽足以致诚使嵗献丨丨而已】
　　扇盖【唐书贾餗传太和九年上已诏百官会曲江故事尹自门歩入揖御史餗自矜大不彻丨丨骑而入御史杨俭苏特固争餗曰黄面儿敢尔俭曰公为御史能嘿嘿耶大夫温造以闻坐夺俸】
　　扇镜【观佛三昧海经尔时世尊从正门入难陀在左阿难在右罗睺罗在佛后老母见佛心惊毛竪可恶此人随我后至即时欲退欲狗窦出狗窦即闭四方小巷一时闭塞唯正路开老母覆面以扇自障不喜见佛佛在其前令丨如丨无所障碍】
　　扇板【神仙传王逺字方平东海人也举孝廉除郎中稍加中散大夫学通五经尤明天文图防河洛之要逆知天下盛衰之期九州吉凶如观之掌握后弃官入山修道道成汉孝桓帝闻之连徴不出使郡国逼载以诣京师逺低头闭口不答诏乃题宫门丨丨四百余字皆説方来之事帝恶之使削去外字适去内字复见墨皆彻板里削之愈分明】
　　扇匣【陈子昻新成安乐宫诗拂尘开丨丨卷帐却薰笼】
　　扇舆【宋史礼志亲迎用涂金银装丨丨一行障坐障各一方团掌扇四引障花十树生色烛笼十高髻钗插并童子八人骑分左右导丨丨】
　　扇车【急就篇碓硙扇隤舂簸扬注扇丨丨也隤丨丨之道也】
　　扇翣【宋史仪衞志古者丨丨皆编次雉羽或尾为之故于文从羽唐开元改为孔雀凡大朝防陈一百五十有六分居左右国朝复雉尾之名而四面略为羽毛之形中绣双孔崔　古今注雉尾扇起于殷世高宗时有雊雉之祥服章多用翟羽周制以为王后夫人之车服舆车有翣即缉雉羽为丨丨以障翳风尘也】扇筤【宋史仪衞志嘉祐六年先是幸睦亲宅抱驾头内臣坠马壊驾头太常礼院閤门及整肃禁卫所请自今车驾出以閤门祗并内臣各二员分驾头右左丨丨后编拦仍以皇城司亲从官二十人随之】扇风【崔国辅七夕诗丨丨生玉漏置水写银河　周贺再过王辂原居纳凉诗丨丨调病叶沟水隔残云章孝标和光禄钱卿诗丨丨知暑退树影觉秋来方干浅井诗夜入明河星似少曙揺澄碧丨丨翻】
　　扇障【齐书刘祥传祥少好文学性韵刚疎轻言肆行不避高下司徒褚渊入朝以腰丨丨日祥从侧过曰作如此举止羞面见人丨丨何益渊曰寒士不逊祥曰不能杀袁刘安得免寒士】
　　扇繖【南史梁宗室萧泰传为谯州刺史江北人情犷彊前后刺史并绥抚之泰至州便徧发人丁使担腰舆丨丨等物不限士庶耻为之者重加杖责多输财者即放免之于是人皆思乱】
