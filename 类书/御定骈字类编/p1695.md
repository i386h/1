<!-- { "loadSidebar": true } -->
　　琴溪【明一统志丨丨在寜国府泾县东北二里溪侧有石台相传琴髙控鲤之所李定诗芳草茸茸衬马蹄两陪宪节过丨丨　李白詶崔十五诗尔有鸟迹书相招丨丨饮　又宣州长史弟诗令弟佐宣城赠余丨丨鹤　赵嘏西峯即事献沈大夫诗山连谢宅余霞在水映丨丨旧恨春】
　　琴州【宋史西南溪峒蛮传承信郎丨丨溪峒杨进颙等率族属归生界五百余户疆土三百余里献累世所造兵器及金炉酒桮各一求入觐诏本路帅司敦遣以行】
　　琴如【公羊传阳虎拘季孙孟氏与叔孙氏迭而食之睋而锓其板曰某月某日将杀我于蒲圃力能救我则于是至乎日若时而出临南者阳虎之出也御之于其乘焉季孙谓临南曰以季氏之世世有子子可以不免我死乎临南曰有力不足臣何敢不勉阳越者阳虎之从弟也为右诸阳之从者车数十乘至于孟衢临南投防而坠之阳越下取策临南駷马而由乎孟氏阳虎从而射之矢着于庄门然而甲起于丨丨弑不成却反舍于郊皆説然息或曰弑千乘之主而不克舎此可乎阳虎曰夫孺子得国而已如丈夫何】
　　琴室【南史徐湛之传南望钟山城北有陂泽水物丰盛湛之更起风亭月观吹台丨丨果竹繁茂花药成行招集文士尽游玩之乐】
　　琴苑【周书乐志赵师子邪利天水人也在隋为知音至唐贞观初独歩上京遽入丨丨】
　　琴堂【南史宋孝武帝纪芳香丨丨东西有双橘连理景阳楼上层西南梁拱间有紫气清暑殿西甍鸱尾中央生嘉禾一株五茎改景阳楼为庆云楼清暑殿为嘉禾殿芳香丨丨为连理堂　梁昭明太子太蔟正月启见书帐下　汪克寛三友堂赋见绳墨下　髙适宓公丨丨诗邦伯感遗事慨然建丨丨　李白赠从孙义兴宰铭诗退食无外事丨丨向山开　又题修静寺诗见书蔕下　韦应物送唐明府赴溧水诗到此安甿俗丨丨又晏然　刘长卿出丰县界寄韩明府诗音容想在眼暂若升丨丨　李贺答赠诗丨丨沽酒客新买后园花　刘得仁早春送湘潭李少府之任诗公退丨丨上风吹斑竹枝　郑谷南康郡牧陆肱郎中辟许棠先辈为郡从事因有寄赠诗饮舫闲依苇丨丨雅结茅韦庄颍阳县诗丨丨连少室故事即仙踪　齐已寄当阳张明府诗玉泉神运寺寒磬彻丨丨】
　　琴台【齐书鱼复侯子响传子响闻防使至不见敕召寅及司马席恭穆谘议参军江愈殷昙粲中兵参军周彦典籖吴修之王贤宗魏景渊于丨丨下诘问之寅等无言修之曰既以降敕防政应方便答塞景渊曰故应先检校子响大怒执寅等于后堂杀之　水经淮水又东北申陂枝水注之注水首受陂水于深丘北东迳钓台南台在水曲之中台北有丨丨　益州记司马相如宅在州西筰桥北百许歩李膺云市桥西二百歩得相如旧宅今梅安寺南有丨丨故墟　成都记丨丨在浣花溪今名金花市　益都耆旧传相如宅筰桥西丨丨存焉　明一统志丨丨在兖州府单县治北宓子贱为单父宰弹琴不下堂而理后人即其地建台　又丨丨在滁州琅邪溪旁　又丨丨在苏州府灵岩山髙启有诗　又丨丨在汝州鲁山县唐元紫芝建　庾信为梁上黄侯世子与妇书昔仙人导引尚刻三秋神女将梳犹期九日未有龙飞剑匣鹤别丨丨莫不衔怨而心悲闻猨而下泪　隋炀帝秦孝王诔见书帷下　髙适宓公诗序甲申歳适登子贱丨丨赋诗三章　周让山兰赋独见识于丨丨窃受知于绮季　谢朓奉和随王殿下诗宴私移烛饮游赏借丨丨　骆賔王畴昔篇寻姝入酒肆访客上丨丨　顔眞卿刻清远道士诗因而继作金气腾为虎丨丨化若神　岑参梁园歌送河南王説判官輶轩若过梁园道应傍丨丨闻政声　杜甫丨丨诗酒肆人间世丨丨日暮云　又赠王侍御契诗石镜通幽魄丨丨隠绛唇　又野老诗长路阙心悲劒阁片云何意傍丨丨　姚合送雍陶游蜀诗相如何物在应只有丨丨　贾岛送朱休归劒南诗卓氏丨丨废深芜想径通　马戴送李侍御福建从事诗钓渚龙应在丨丨鹤乱栖　李商隠垂柳诗旧作丨丨鳯今为药店龙　张曙赠天台王处士诗深隠天台不记秋丨丨长别一何愁】
　　琴亭【明一统志丨丨水在永新县西北一百八十里水落石潭声鸣如琴　王绩句鹤警丨丨夜莺啼酒瓮春】
　　琴院【贾岛寄山友长孙栖峤诗此时气萧飒丨丨可应闗　王禹偁寄献润州赵舎人诗丨丨坐听江寺磬郡楼吟见海山霞】
　　琴斋【明一统志丨丨在鄞县治宋县令王建　崔翘郑郎中山亭诗书阁山云起丨丨涧月留】琴荘【云仙杂记蔺先生坐丨丨食兰香粥有鸠至堦上先生以匙掷饲之渐进至肩遂尽此粥后日鸠以千百至先生饲之】
　　琴轩【皎然晦夜李侍御萼宅集招潘述汤衡海上人饮茶赋诗诗晦夜不生月丨丨犹为开】琴窗【王维东溪玩月诗恍惚丨丨里松溪晓思难　皎然奉酬袁使君西楼饯秦山人诗竹署寒流浅丨丨宿雨晴】
　　琴几【马祖常草亭赋见画图下】
　　琴叟【云仙杂记丨丨耕鳯岭之田以虎纹巾裹犂推之曰劳吾躬耕山神必以丰年相报已而果然】琴女【古琴疏荆轲刼秦王将刺之王曰寡人好琴愿听一曲而就死轲许之因命丨丨文馨奏曲曲曰罗縠单衫可掣而絶三尺屏风可超而越鹿卢之剑可负而防王从其言遂得脱后名其琴曰超屛】琴童【江行杂录见针线下】
　　琴人【宣和书谱皇象世以书圣称论者谓如歌声绕梁丨丨舍徽则又见其遗音余韵得之于笔墨外也】琴氏【贾岛寄李辀侍郎诗谁言姓丨丨独跨角生鱼】
　　琴嵇【田游岩农清岩曲有磬石可坐宋十一每拂拭待余寄诗赠之诗风来应啸阮波动可丨丨】琴髙【列仙传丨丨者赵人也以琴为姓宋康王舎人　明一统志丨丨山在寜国府泾县东二十里旁有台相传丨丨控鲤上升之所　又丨丨泾县人有道术入水不濡尝游冀州涿郡二百余年一日辞众入涿水他日乘赤鲤而升其弟子见之　张融海赋若士神中丨丨道外袖轻羽以衣风逸裾于云带　李白诗溪深丨丨水石耸麻姑坛　皮日休投龙潭诗丨丨坐赤鲤何许纵仙逸】
　　琴工【汉书礼乐志丨丨员五人】
　　琴鹤【宋史赵抃传神宗立召知諌院故事近臣还自成都者将大用必更省府不为谏官大臣以为疑帝曰吾赖其言耳茍欲用之无伤也及谢帝曰闻卿匹马入蜀以一丨一丨自随为政简易亦称是乎　陈栎风雩亭赋云厓赵公风雩有亭家世丨丨其风最清　郑谷赠富平李宰诗夫君清且贫丨丨最相亲　齐已寄镜湖方干处士诗闻君与丨丨终日在渔船】
　　琴乌【杜甫秋日荆南述懐诗丨丨曲怨愤庭鹤舞摧颓】
　　琴图【宋史艺文志麴瞻琴声律二卷又丨丨一卷】
　　琴调【唐书艺文志陈康士琴谱十三卷又丨丨四卷徐仁友古意赠孙翃诗丨中多苦丨凄切谁复寻黄滔赠宿松杨明府诗月狖声和丨丨咽烟村景接柳条春　又平声皮日休襄阳闲居与友生夜防诗旧】
　　【丝再上丨丨晚壊叶重烧酒暖迟】
　　琴谱【唐书艺文志刘氏周氏丨丨四卷　宋史艺文志唐太宗九丨丨二十卷　皮日休懐章来二上人诗平铺风簟寻丨丨静埽烟窗着药方】
　　琴操【宋书乐志按丨丨有公莫渡河曲然则其声所从来已久　唐书艺文志桓谭丨丨二卷孔衍丨丨一卷　宋史艺文志孔衍丨丨引三卷　水经注汶水又南右合北汶水出分水溪其水自溪东濬波注壑东南流迳隂之田山在博县北一十五里昔夫子伤政道之凌迟故望山而懐操故丨丨有山操焉山即隂之田也】
　　琴铭【古琴疏庆安世五歳能鼔琴读书过目成诵后为成帝侍中其所宝琴二一曰秋梧疎雨一説四字即丨丨也二曰白鹄背有子野两字】
　　琴集【唐书艺文志丨丨歴头拍簿一卷】
　　琴史【孟浩然秋登张明府海亭诗子亦将丨丨栖迟共取闲】
　　琴册【林景熙元日得家书诗寒窗丨丨灯花晓衰鬓江湖柏酒春】
　　琴籍【宋史艺文志陈拙丨丨九卷】
　　琴笺【宋史艺文志崔遵度丨丨一卷　又崔遵度传尝着丨丨云世之言琴者必曰长三尺六寸象期之日十三徽象期之月居中者象闰前世未有辨者至唐协律郎刘贶以乐器配诸节候而谓琴为夏至之音至于泛声卒无述者愚尝病之】
　　琴帙【李羣玉赠方处士诗无营傲云竹丨丨静为友】
　　琴様【宋史艺文志昭微古今丨丨一卷】
　　琴畧【宋史艺文志丨丨一卷】
　　琴义【宋史艺文志刘籍丨丨一卷】
　　琴式【宋史艺文志丨丨图一卷】
　　琴叙【唐书艺文志赵邪利丨丨谱九卷】
　　琴诗【卢藏用贻平昔旧游诗识心尚可亲丨丨非故人李希仲送妻诗平生志业在丨丨头上如今有二丝　白居易献北都留守裴令公诗花月还同赏丨丨雅自操】
　　琴赋【宋书乐志齐桓曰号钟楚庄曰绕梁相如曰燋尾伯喈曰缘绮事出傅丨丨】
　　琴论【宋史艺文志谢庄丨丨一卷】
　　琴説【宋史艺文志李勉丨丨一卷李如箎乐书一卷丨丨一卷】
　　琴曲【唐书礼乐志唐髙宗以丨丨寖絶虽有传者复失宫商令有司修习太常丞吕才上言舜弹五之琴歌南风之诗是知琴操曲弄皆合于歌今以御雪诗为白雪歌古今奏正曲复有送声君唱臣和之义以羣臣和诗十六韵为送声帝善之命吕才着于乐府　宋史艺文志李约丨丨东杓谱序一卷　侯鲭录东坡云丨丨有瑶池燕其词不协而声亦怨咽变其词作闺怨寄陈季常云此曲奇妙勿妄与人　庾信周赵国公夫人纥豆陵氏墓志铭仙台永别无复箫声傅母长归唯留丨丨　庾肩吾侍宣猷堂宴湘东王应令诗竹径箫声发桐门丨丨愁　王绩句丨丨唯留古书多辛是经王湾晚春诣苏州敬赠武员外诗从来丨丨罢开匣为君张】
　　琴道【后汉书桓谭初谭著书言当世行事二十九篇号曰新论上书献之世祖善焉丨丨一篇未成肃宗使班固续成之　因话录兵部员外郎李约汧公之子也以近属宰相子而雅度机萧萧冲远徳行既优又有山林之致丨丨酒徳诗调皆髙絶】
　　琴徳【宋史乐志众器之中丨丨最优白虎通曰琴者禁止于邪以正人心也宜众乐皆为琴之臣妾】琴吹【张説夕宴房主簿舍诗交谈既清雅丨丨亦凄凝】
　　琴歌【后汉书马融传融所着赋颂碑诔书记表奏七言丨丨对防遗令凡二十一篇　水经注淄水又迳郕北昔孔子行于郕之野遇荣启期于是衣鹿裘被髪丨丨三乐之懽夫子善其能寛矣　法苑珠林昔世尊入定丨丨震于石室　孔稚珪北山移文丨丨既断酒赋无续　骆賔王秋日于益州李长史宅宴序侧弁颓山自有丨丨留客操觚染翰非无山水助人　韩元吉武夷书院记元晦躬画其处中以为堂旁以为斋髙以为亭密以为室讲书肄业丨丨酒赋莫不在是　陈子昻夏日游晖上人房诗山水开精舎丨丨列梵筵　孟浩然游鳯林寺西岭诗见壶酒下　赵沨和崔深道春寒诗丨丨酒赋两寂寞悬知此兴殊未阑】琴音【史记田敬仲完世家见丝桐下　后汉书礼仪志注管音调则律歴正磬音调则民道得竽音调则法度得丨丨调则四海合　玉堂杂记御制盘松赞墨本云怒腾云势静奏丨丨　春渚纪闻古声之存于器者唯丨丨中时有一二不患其器之朴拙使人援促轸想见太古自然之妙然后为胜】
