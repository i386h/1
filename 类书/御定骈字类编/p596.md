<!-- { "loadSidebar": true } -->
　　亭台【髙适陪窦侍御灵云南亭宴诗人幽宜眺听目极喜丨丨　王毂红蔷薇诗公子丨丨香触人百花懡防无精神　殷尧藩喜雨诗千里稲花应秀色酒樽风月醉丨丨　刘得仁冬日骆家亭子诗丨丨腊月时松竹见贞姿　赵嘏送权先辈归觐信安诗野色丨丨晚滩声枕簟凉　皮日休习池晨起诗清曙萧森载酒来凉风相引绕丨丨　郑谷游贵侯城南林墅诗韦杜八九月丨丨髙下风　张蠙丛苇诗忽与丨丨近翻嫌岛屿偏　司空图歌处处丨丨只壊墙军容人学内人妆　方干许员外新阳别业诗兰汀橘岛映丨丨不是经心即手栽　孟宗献柳塘诗摇摇风影漾寒塘静里丨丨日月长　又明一统志丨丨山在筠连县南二十五里髙耸如丨丨】
　　亭榭【宋史越王元杰传頴悟好学善属词工草隶飞白建楼贮书二万卷及为丨丨游息之所　又李允则传架石桥构丨丨列隄道以通安肃广信顺安军又乐黄目传久在洛因卜居有丨丨竹树之胜优游自得　云仙杂记李少防子女颇多每朝退于丨丨散槐胶弹子数百枚令诸小儿争取之以为戏笑终日不倦戏已复收于箧　方干赠处州叚郎中诗杉萝色里游丨丨瀑布声中阅簿书】
　　亭楼【汉书甘延夀传少以良家子善骑为羽林投石拔距絶于等伦常超逾羽林丨丨由是迁为郎　江淹尚书符或饮羽石梁或超逾丨丨索铁拔距孤视万旅　孟浩然岘山送萧员外之荆州诗丨丨明落照井邑秀通川】
　　亭阁【唐书长宁公主传魏王泰故第东西尽一坊潴沼三百亩泰薨以与民至是主匄得之丨丨华诡埒西京】
　　亭宇【宋史职官志园苑四玉津瑞圣宜春琼林苑掌种植蔬莳以待供进脩饬丨丨以备游幸宴设　韦应物西亭诗丨丨丽朝景帘牖散暄风】
　　亭户【唐书食货志乾元元年盐铁铸钱使第五琦初变盐法就山海井灶近利之地置监院游民业盐者为丨丨免杂徭盗鬻者论以法】
　　亭馆【南史梁昭明太子传性爱山水于元圃穿筑更立丨丨与朝士名素者游其中　五代史冯晖传晖镇灵武治仓库丨丨千余区多出俸钱民不加赋　明一统志龙安山在安县北十里有林泉之胜隋开皇间蜀王秀立丨丨于此避暑　张协游仙诗丨丨笼云搆脩梁流三曜　刘禹锡夏日寄宣武令狐相公诗近来溽暑侵丨丨应觉清谈胜绮罗李商隐诗信陵丨丨接郊畿】
　　亭院【辽邸记闻辽王好营宫室置丨丨二十余区以美人钟鼔充之其名有西楼西宫曲密华房太乙竹宫有月榭红房花防药圃雪溪冰室莺坞虎圈又有塔桥龙口西畴草湖蕊珠洞宫人斜诸处緜延包络参差蔽亏琪花瑶树异兽文禽靡不毕致王日与诸名士赋诗觞酒其中　郭良题李将军山亭诗谁知贵公第丨丨有烟霞】
　　亭观【唐书马燧传子畅贞元末神防中尉杨志防讽使纳田产至顺宗时复赐之中官徃徃逼取畅畏不敢以至困穷终少府监赠工部尚书诸子无室庐自托奉诚园丨丨即其安邑里旧第云　水经注羊水又东注如浑水又南至灵泉池南面旧京北背方岭左右山源丨丨绣峙方湖反景若三山之倒水下】亭寺【后汉书质帝纪夏四月丹阳贼陆宫等围城烧丨丨丹阳太守江汉击破之　宋书明帝纪自今凡窃执官仗拒战逻司或攻剽丨丨及害吏民者凡此诸条悉依旧制】
　　亭祠【越絶书巫里勾践所徙巫为一里去县二十五里其丨丨今为和公郡社稷墟】
　　亭壁【庾信哀江南赋序江淮无涯岸之阻丨丨无藩篱之固】
　　亭槛【邹浩四柏赋蕙兰馥郁乎丨丨锦绮焜煌乎涂泥】
　　亭柱【张镜观象赋五车丨丨于毕隂两河夹井而相望】
　　亭灶【宋史河渠志本朝天圣改元范仲淹为泰州西溪盐官日风潮泛溢渰没田产毁坏丨丨有请于朝调四万余夫修筑三旬毕工遂使海濒沮洳泻卤之地化为良田】
　　亭塲【宋史食货志其鬻盐之地曰丨丨民曰亭户或谓之灶户户有盐丁嵗课入官受钱或折租赋皆无常数】
　　亭传【后汉书左雄传监司项背相望与同疾疢见非不举闻恶不察观政于丨丨责成于期月言善不称徳论功不据实虚诞者获誉拘检者离毁　又陈忠传陛下以不得亲奉孝德皇园庙比遣使致敬甘陵窃闻使者所过威权翕赫震动郡县王侯二千石至为伯荣独拜车下仪体上僭侔于人主长吏惶怖谴责或邪謟自媚发人修道缮理丨丨多设储跱征役无度老弱相随动有万计赂遗仆从人数百匹顿踣呼嗟莫不叩心魏志张鲁传据汉中以鬼道教民自号师君其来学道者初皆名鬼卒受本道已信号祭酒祭酒皆作义舍】
　　【如今之丨丨又置义米肉悬于义舍行路者量腹取足宋史李允则传在河北二十余年事功最多其方略设施虽寓于游观丨丨间后人亦莫敢隳　又曽巩传防江西嵗大疫巩命县镇丨丨悉储药待求军民不能自养者来食息宫舍资其食饮衣衾之具分医视诊书其全失多寡为殿最　沈佺期饯唐郎中洛阳令诗郊筵乘落景丨丨理残秋】
　　亭候【后汉书光武帝纪建武十二年十二月遣骠骑大将军杜茂将众郡防刑屯北边筑丨丨修烽燧又梁慬传慬至张掖日勒羌诸种万余人攻丨丨杀略吏人慬进兵撃大破之乘胜追至昭武虏遂散走其能脱者十三二　晋书贺循传时江东草创盗贼多有帝思所以防之以问于循循答曰沿江诸县各有分界分界之内官长所任自可度土分力多置丨丨恒使徼行峻其纲目严其刑赏使越常科勤则有殊荣之报惰则有一身之罪谓于大理不得不肃所给人以时番休役不至困代易有期按汉制十里一亭亦以防禁切密故也　唐书张孝忠传王承宗叛诏河东河中振武义武合军为恒州北道招讨茂昭治廪廐列丨丨平易道路以待西平军　五代史罗绍威传绍威馈给梁兵自沧至魏五百里起丨丨供帐什物日具梁兵数十万皆取足绍威以此重困　又晋书天文志南方东井八星天之南门黄道所经天之丨丨主水衡事法令所取平也王者用法平则井星明而端】
　　亭臯【史记司马相如传丨丨千里靡不被筑　南史柳恽传恽少工篇什为诗云丨丨木叶下陇首秋云飞琅琊王融见而嗟赏因书斋壁及所执白团扇　顔延之三月三日曲水诗序略丨丨跨芝廛苑太液怀曽山　薛道衡老氏碑原隰爽垲丨丨弥望　任士林吉祥草赋方其根移露本盆壅春膏拟紫茎之逞瑞伉兰蕙于丨丨　吕岩説灵茅赋蔓延丨丨铺敷原陆白华霜净翠茎云沃　王勃饯韦兵曹诗丨丨分逺望延想间云涯　李颀与诸公游济渎泛舟诗晩景临泛美丨丨轻霭红　储光羲送沈校书呉中搜书诗郊外丨丨逺野中岐路分　王昌龄九日登髙诗雨歇丨丨仙菊润霜飞天苑御棃秋　元稹和浙西大夫李德裕述梦诗鱼鰕集橘市鹳鹤起丨丨　皎然诗丨丨秋色徧游子在荆门】
　　亭池【齐书顾欢传贵势之流货室之族车服伎乐争相奢丽丨丨第宅竞趣髙华至于山泽之人不敢采饮其水草贫富相辉捐源尚末】
　　亭沼【宋史卢秉传未冠有隽誉尝谒蒋堂坐池亭堂曰丨丨粗适恨林木未就耳秉曰丨丨如爵位时来或有之林木非培植根株勿成大似丈夫立名节也堂赏味其言曰吾子必为佳器】
　　亭隧【汉书匈奴传臣闻北边塞至辽东外有隂山东西千余里至孝武世出师征伐斥夺此地攘之漠北建塞徼起丨丨筑外城设屯戍以守之然后边境得用少安　王粲七哀诗登城望丨丨翩翩飞戍旗】亭燧【顔延之从军行卧伺金柝响起候丨丨烟】
　　亭障【战国防张仪説魏王曰魏南与楚境西与韩境北与赵境东与齐境卒戍四方守丨丨者参列宿粮漕庾不下十万魏之地势固战塲也　史记大夏传其明年撃姑师破奴与轻骑七百余先至虏楼兰王遂破姑师因举兵威以困乌孙大宛之属还封破奴为浞野侯王恢数使为楼兰所苦言天子天子发兵令恢佐破奴击破之封恢为浩侯于是酒泉列丨丨至玉门矣汉书武帝纪太初三年秋匈奴入定襄云中杀略数千人行坏光禄诸丨丨又入张掖酒泉杀都尉　后汉书南匈奴传弱女乘于丨丨孤儿号于道路　晋书邵续等传赞邵李诸将实惟忠壮蒙犯艰危驱驰丨丨　唐书吐蕃传德宗即位以徳绥怀之遣太常少卿韦伦持节归其俘五百厚给衣褚切敕边吏防丨丨无辄侵虏地吐蕃始闻未信使者入境乃皆感畏　宋史乐志丨丨戢干戈人心洽太和务农登宝谷猎俊设云罗　又陈执中传元昊乘中国久不用兵窃发西垂以游兵困劲卒甘言悦守臣一旦连犯丨丨延安几至不保　徐陵河东康简王墓志武羌拒旅丨丨迁移　庾信崔訦神道碑炖煌实録宛在胸襟玉门丨丨无劳图画　席预奉和圣制送张説廵边诗丨丨东缘海沙场北际天张谓同孙搆免官后登蓟楼诗一朝去乡国十载履丨丨　富嘉谟明冰篇昆仑长河冰始壮漫汗崚嶒积】
　　【丨丨】
　　亭落【盐铁论古者凶年不备丰年补败仍旧贯而不改作今工异变而吏殊心坏败成功以匿厥意意极乎功业务存乎面目积功以市誉不恤民之急田野不辟而饰丨丨邑居丘墟而髙其郭】
　　亭塞【汉书贡禹传诸官奴婢十余万人戏游亡事税良民以给之嵗费五六钜万宜免为庶人禀食令代闗东戍卒乗北边丨丨侯望】
　　亭堡【柳宗元故殿中侍御史柳公墓表四方闻风交驰鹄书载笔乘轺乃作参谋出入朔方陪佐戎车权略密勿潜机埋照完彼丨丨时其讲教实从我谋邻国是效】
　　亭堠【髙适李云南征蛮诗收兵列丨丨拓地弥西东】
　　亭邮【礼记檀弓三家视桓楹注四植谓之桓疏案説文云桓丨丨表也谓丨丨之所而立表木谓之桓宋史礼志绍兴二年十一月礼部太常寺言渊圣皇帝御名见于经传义训者或以威武为义或以囘旋为义又为植立之象又为丨丨表名又为圭名又为姓氏又为木名当各以其义类求之　徐陵与杨仆射书公家遣使脱有资须本朝非隆平之时游客岂皇华之势轻裘独宿非劳聚之仪防骑闲行宁望輶轩之礼归人将从私具驴骡缘道丨丨唯希蔬粟】
　　亭冈【明一统志丨丨水在汾州府平遥县南二十八里石岩中出图经此水自丨丨谷横流】亭口【明一统志丨丨桥在莱州府髙密县北四十里跨胶水】
　　亭禅【明一统志丨丨山在济南府泰安州西南五里一名蒿里山上有蒿里祠宋真宗封泰山禅此山有社首坛】
　　亭山【水经注浙江又东北迳丨丨西山上有孙权父冢明一统志丨丨在台州府城南一百里由郡泛舟入黄岩者多候潮于此　又丨丨馆在黄岩县南三十里宋庆元中县令王常濬建】
　　亭崖【刘峻东阳金华山栖志寺东南有道观亭丨丨侧下望云雨蕙楼菌榭隐映林篁飞观列轩玲珑烟雾日止却粒之氓嵗集神仙之客饵星髓吸流霞将行云衣霓裳乘龙驭鹤】
　　亭秋【无可兰诗畹静风吹乱丨丨雨引长】
　　亭林【蟹谱白蟹秀州华亭县出于三泖者最佳生于通陂塘者特大故乡人呼为泖蟹又丨丨湖于天圣末俄生白蟹濒江之人以价倍常靡有孑遗止一年而种絶】
　　亭上【髙适涟上题樊氏水亭诗丨丨酒初熟厨中鱼每鲜　戴叔伦苏溪亭诗苏溪丨丨草漫漫谁倚东风十二阑　李绅江南暮春寄家诗剑水寺前芳草合镜湖丨丨野花开　元好问送樊顺之诗寄谢溪风丨丨月老夫乘兴欲西游　又梁都遭乱后得故家所藏无尽藏诗卷见约题诗同诸公赋飞亭四望水云寛丨丨髙人杳莫攀】
