<!-- { "loadSidebar": true } -->
　　南扉【韦应物和吴舍人早春归沐西亭言志诗赋诗乐无事解带偃丨丨】
　　南宇【方舆胜覧黔中为楚之丨丨左包洞庭之险右控五溪之要　刘邵赵都赋结云阁于丨丨立丛防于少阳】
　　南荣【史记司马相如传灵圉燕于闲馆偓佺之伦暴于丨丨注应劭曰丨丨屋檐两头如翼也故郑元云荣屋翼也　宋史朱昂传将使同方姬孔抗迹孙蘧精骛广漠心游太虚傲朝曦兮丨丨遡夕飇兮北疏非道之病惟情之舒　陆机应嘉赋咏丨丨之清歌濯下泉于浚涧　郭遵初日见朝元阁赋不殊丨丨之明奚独东方之出　梁元帝纳凉诗珠綦趋北阁玳席徙丨丨唐太宗赋得夏首启莭诗北阙三春晚丨丨九夏初李賔登瓦官寺阁诗钟山对北户淮水入丨丨　包佶近获风痹之疾题寄所懐诗惟借丨丨地清晨暂负】
　　【暄　刘禹锡秋晚题湖城驿池上亭诗秋次池上馆林塘照丨丨　薛能汉庙祈雨回阳春亭诗丨丨轩槛接城闉适罢祈农此访春　陆别墅懐归诗水国初冬和暖天丨丨方好背阳眠　杨载寓长春道院春雨即事呈郑尊师诗丨丨相距数寻闲满地春泥隔徃还　陈旅谢徴君松巢诗见东柯下】
　　南防【家塾记常事宻院自行至涉三省则聚议谓之开丨丨】
　　南屋【刘禹锡酬乐天初冬早寒见寄诗霜凝丨丨瓦鸡鸣后园枝】
　　南檐【谢灵运答范光禄书丨丨临涧北户背岩　梁简文帝咏内人昼眠诗北牕聊就枕丨丨日未斜江淹还故园诗北地三变露丨丨再逢霜　白居易草堂诗丨丨纳日冬天暖北户迎风夏月凉　薛能赠普恭禅师诗丨丨十月绳牀暖背卷真经向日看　张祐信州水亭诗丨丨架短廊沙路白茫茫　齐已春雪初晴喜友生至诗已尽丨丨滴仍残北牖堆】
　　南陛【唐书礼乐志前祀一日晡后太史令郊社令各常服设五方帝日月于坛第一等青帝于东陛之北赤帝于丨丨之东黄帝于丨丨之西白帝于西陛之南黒帝于北陛之西大明于东陛之南夜明于西陛之北席皆以槀秸　又象尊壶尊山罍各二在坛下丨丨之东北向俱西上配帝　宋史礼志内侍至幄次请行礼导皇后请坛升自丨丨东向立执钩箱者自北陛以次升坛就位　元史祭祀志祝史奉牲首陛自丨丨置于户内柴上东西执炬者以火燎柴升烟燔牲首讫礼直官引太常礼仪院使祝使捧血诣坎位瘗之】南厢【齐书谢传使典药吏煑汤失火烧郡外斋丨丨屋五间又輙鞭除身为有司所奏诏并赎论】南庑【李吉甫夏夜北园即事寄门下武相公诗避暑依丨丨追凉在北轩】
　　南牖【汉书两龚传使者欲令胜起迎久立门外胜称病笃为牀室中户西丨丨下东首加朝服拖绅注师古曰牖窗也于户之西室之丨丨下也】
　　南櫺【马吉甫蜗牛赋见北幌下】
　　南楹【元史礼乐志两班防检宣徽将军分左右升殿宿直以下分立殿前尚廐分立仗南管旗分立大明门丨丨俟后妃诸王驸马以次贺献礼毕典引引丞相以下皆公服入日精月华门就起居位】
　　南墙【北史宋翻传初翻为河隂令县旧有大枷时人号曰弥尾青及翻为县主吏请焚之翻曰置丨丨下以待豪右】
　　南垣【金史礼志宣孝太子庙大定二十五年七月有司奏依唐典故太子置庙设官属奉祀拟于法物库东建殿三间丨丨及外垣皆一屋三门东西垣各一屋一门门设九防斋房神厨度地之宜】
　　南墉【顔延之直东宫答郑尚书诗跂予旅东馆徒歌属丨丨】
　　南阶【宋书礼志博士太常引皇帝至丨丨脱舄升坛诣罍盥黄门侍郎洗爵跪授皇帝执尊郎授爵酌秬鬯授皇帝跪奠皇天神座前再拜兴】
　　南防【沈约侍宴谢朏宅饯东归应制诗皇情怅东□羽斾拂丨丨】
　　南洗【仪礼士昏礼舅姑共飨妇以一献之礼舅洗于丨丨姑洗于北洗奠酬】
　　南肆【仪礼乡饮酒礼见东荣下　唐书礼乐志凡尊设于神座之左而右向设御洗于午陛东南亚献终献同洗于卯陛之南皆北向罍水在洗东篚在洗西丨丨　宋史礼志笾十有八设于簠簋之南北上户外之东设尊彞西上丨丨阼阶之东设六罍】
　　南市【唐书韦丹传逃未复者官为为之贫不能者畀以财身徃劝督置丨北丨为营以舎军　宋史宗室善俊传以父忧去服阕起知鄂州适丨丨火善俊亟徃视事弛竹木税发粟振民开古沟创火巷以絶后患又吴璘传王师既复秦州金将合喜孛堇介叛将张中彦以兵来争挺破其治平砦已而丨丨城贼亦掎角为援转战竟目　又李继和传咸平二年弃镇戎后继迁径来侵掠军界蕃族南至渭州安国镇北一二十里西至丨丨界三百余里便于萧关屯聚万子米逋西鼠等三千以胁原渭灵环熟户常时族帐谋归贼者甚多云笈七籖太尉中书令南康王韦臯节制成都于万里桥隔江创置新丨丨发掘坟墓开拓通街水之南岸人逾万户连属宏丽为一时之盛然每至昏暝人多惊悸投砾掷石鬼哭呜咽韦公知之请道流置黄箓道场至第三日鬼哭之声顿息居人亦安韦公梦神人曰所营丨丨开发坟塜使幽鬼之类失其所居防为分野之灾頼黄箓之功皆乘此福托生诸方勿复为忧也　庾信夜听捣衣诗北堂细腰杵丨丨女郎砧　顾野王艳歌行东城采桑返丨丨数钱归　杜甫春水生诗丨丨津头有船卖无钱即买系篱旁　崔珏门前栁诗南津栁色连丨丨南市戎州三百里　陆游海棠诗金鞭过丨丨红烛宴西楼　又幽居诗东家借蹇罢丨丨买船初顾瑛和韵诗丨丨津头无酒斾东湖渡口有渔船】
　　南巷【杜甫苦雨奉寄陇西公兼呈王徴士诗式瞻北邻居取适丨丨翁　白居易效陶潜軆诗丨丨有贵人髙盖驷马车　顔萱送羊振文归觐桂阳诗临岐独有霑襟恋丨丨当年共化龙　刘得仁送髙湘及第归觐诗无惭入丨丨髙价耸东京　皎然送乌程李明府得陟状赴京诗仲容纶綍贵丨丨有光荣　蘓舜钦出京后舟中有作寄仲文韩二兄弟永叔欧阳九和叔杜二诗前夕丨丨堤昨日东城舎】
　　南坊【齐书魏虏传其郭城绕宫城南悉筑为坊坊开巷坊大者容四五百家小者六七十家每丨丨搜捡以备奸巧】
　　南社【北史刘芳传见西社下　越絶书外传记地传六山者句践铸铜铸铜不烁埋之东坂其上马棰句践遣使者取于丨丨徙种六山饰治为马棰献之吴去县三十五里】
　　南里【春秋昭公二十有一年夏宋华亥向宁华定自陈入于宋丨丨以叛注丨丨宋城内里名　左传晋荀瑶帅师围郑未至郑驷曰知伯愎而好胜早下之则可行也乃先保丨丨以待之注丨丨在城外　又楚子伐郑郑人将御之子产曰晋楚将平诸侯将和楚王是故昧于一来不如使逞而归乃易成也子展説不御宼十二月乙酉入丨丨堕其地陟于乐氏门于师之梁县门发获九人焉渉于汜而归】
　　南村【陶潜移居诗昔欲居丨丨非为卜其宅闻多素心人乐与数晨夕　杜甫茅屋为秋风所破歌丨丨羣童欺我老无力忍能对面为盗贼公然抱茅入竹去唇焦口燥呼不得　曹邺早秋宿田舍诗丨丨犊子夜声急应是栏邉新有霜　于濆子从军诗丨丨与北里日日见父母　李羣玉南荘春晩诗丨丨小路桃花落细雨斜风独自归　蘓轼四月十一日初食荔支诗丨丨诸杨北村卢白华青叶冬不枯　杨万里晩春行田南原诗见西畴下　范成大丙午新正书懐诗春风若借筋骸便先渡丨丨学灌畦　陆游后一日复雨诗一雨三日水抹隄丨丨北村云凄凄　虞集端午莭饮客与赵伯髙诗丨丨久病思求艾北客多情问转篷】南墪【宋史礼志日食皇帝素服不御正殿每视事百官废务守司合前二日郊社令及门仆守四门廵门监察鼔吹令率工人如方色执麾斿分置四门屋下龙蛇鼔随设于左东门者立北墪南面南门者立东墪西面西门者立丨丨北面北门者立西墪东面】
　　南荘【五代史晋出帝纪天福八年二月庚午寒食望祭显陵于丨丨　又韩建传建已杀诸王乃营丨丨起楼阁欲邀昭宗游幸】
　　南径【谢灵运石壁精舍诗见东扉下　钱起南溪春耕诗荷蓑趣丨丨戴胜鸣条枚　许浑晨自竹径至龙兴寺崇隠上人院诗佛寺通丨丨僧堂倚北坡　又水经注昌平城西有昌平河又东北湿余水湿余水又东南流左右芹城水水出北山丨丨芹城】
　　南寺【元史百官志丨丨北寺收支诸物二库秩从七品提领大使各一员副使二员司库之属凡十八至治元年以建寿安山寺始置　白居易逺师诗东宫白庶子丨丨逺禅师　蘓轼有丨丨千佛阁诗】南禅【明一统志丨丨寺在常州府无锡县治南梁建齐已荆渚寄懐西蜀无染大师兄诗圣主降情延北内诸侯稽首问丨丨　蘓轼丨丨长老和诗不已故作六虫篇答之诗东坡方三问丨丨已五反】南桥【宋史髙宗纪王彦遣将马贵断河中丨丨金兵来攻贵战败之　又张思均传何继筠入晋境思均麾下拔丨丨径度大将之出必辟为先锋　明一统志丨丨在松江府城东五十里呼为南梁　又丨丨关在叠溪守御军民千户所城南五里　徐知伯奉和圣制送张説廵邉诗北阙纡宸藻丨丨列祖筵　杜审言春日京中有懐诗公子丨丨应尽兴将军西第防留賔皇甫冉赠别诗丨丨春日暮杨栁带青渠　杨巨源送李虞仲秀才归东都诗丨丨天气好脉脉一相思殷尧藩还京口诗北府市楼闻旧酒丨丨官栁识归桡皎然奉同顔使君真卿袁侍御骆驼桥翫月诗永夜丨丨望裵囬若有期　元好问续小娘歌不似丨丨骑】
　　【马日生红七尺系郎腰】
　　南篱【齐书禇澄传东阳徐嗣医术妙春月出丨丨门戏闻笡屋中有呻吟声嗣曰此病甚重更二日不治必死乃徃视一姥称举軆痛而处处有黑无数嗣还煮升余汤送令服之姥服竟痛愈甚跳投牀者无数湏臾所防皆拔出长寸许乃以膏涂诸疮口三日而复云此名疔疽也　温庭筠赠郑处士诗更有相期处丨丨一树花】
　　南栅【五代史贺瓌传瓌军已胜阵无石山日暮晋兵仰攻之瓌军下山击晋军瓌大败晋取濮州城徳胜夹河为栅瓌以舟兵攻丨丨不能得还军行防】
　　南衢【栁泌玉清行见西牖下】
　　南壁【唐书朱滔传见南行下　张耒冬日杂兴诗丨丨苍崖壮穷冬井落闲　陈与义开壁置窗命曰逺轩诗谁能久郁郁持斧破丨丨】
　　南帝【云笈七籖见东苍下　孔武仲二山赋奉丨丨与髙真若交与兮绸缪　韩愈嘲鼾睡诗丨丨初奋槌一窍泄混沌　欧阳修劒聨句丨丨输火精西皇降金液】
　　南伯【荘子人间世丨丨子綦游乎啇之丘见大木焉有异结驷千乘隐将芘其所藾注丨丨即南郭也杜甫送樊二十三侍御赴汉中判官诗丨丨从事贤君行立谈际　又湘江宴饯裴二端公赴道州诗羣公饯丨丨肃肃秩初筵】
　　南官【元史世祖纪沙不丁言江南各省丨丨多每省宜用一二人帝曰除陈岩吕师防管如徳范文虎四人余从卿议　杨维桢西湖竹枝歌见西湖下】
　　南宪【齐书刘休传建元初为御史中丞顷之啓曰臣自尘荣丨丨星晷交春谬闻弱奏劾无空月　蘓颋授解琬左散骑常侍制百城分按丨丨是绳万里出师西戎即序　皇甫曽送归中丞使新罗诗丨丨衔恩去东彞泛海行】
　　南畯【梁元帝课耕令春纪宿龙歌嵗取于丨丨】
