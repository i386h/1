<!-- { "loadSidebar": true } -->
　　壁台【水经浊漳水又东北过屯留县注县北对故丨丨漳水迳其南本潞子所立也世名之为台壁也】壁门【史记武帝纪作建章宫度为千门万戸前殿度髙未央其东则鳯阙髙二十余丈其西则唐中数十里虎圈其北治大池渐台髙二十余丈名曰泰液池中有蓬莱方丈瀛洲壶梁象海中神山鱼之属其南有玉堂丨丨大鸟之属乃立神明台井干楼度五十余丈辇道相属焉　又灌夫传灌孟年老颍阴侯彊请之郁郁不得意故战常陷坚遂死呉军中灌夫不肯随防归奋曰愿取呉王若将军头以报父之仇于是灌夫被甲持防募军中壮士所善愿从者数十人及出丨丨莫敢前独二人及从奴十数骑驰入呉军至呉将麾下所杀伤数十人不得前复驰还走入汉壁皆亡其奴独与一骑归　又绛侯世家以河内守亚夫为将军军细栁上自劳军之细栁军军士吏被甲锐兵刃彀弓弩持满天子先驱至不得入先驱曰天子且至军门都尉曰将军令曰军中闻将军令不闻天子之诏居无何上至又不得入于是上乃使使持节诏将军吾欲入劳军亚夫乃传言开丨丨士吏谓从属车骑曰将军约军中不得驱驰于是天子乃按辔徐行　唐书李晟传泚使晟吏王无忌壻款丨丨曰公等家无恙晟怒曰尔乃与贼为间乎叱斩之】
　　壁声【齐书徐孝嗣传初孝嗣在率府昼卧斋北壁下梦两童子遽云移公床孝嗣惊起闻丨有丨行数步而壁崩压牀】
　　壁记【唐书艺文志刘贶太乐令丨丨三卷　元稹和乐天过秘阁书省旧防诗丨丨欲题三漏合吏人惊问十年来】
　　壁山【齐书王融传永明末世祖欲北伐使毛惠秀画汉武北伐图使融掌其事图成上置琅邪城射堂丨丨游幸輙观视焉按山雍本作上】
　　壁邺【史记信陵君传魏王使将军晋鄙将十万众救赵秦王使使者告魏王曰吾攻赵旦暮且下而诸侯敢救者已拔赵必移兵先撃之魏王恐使人止晋鄙留军丨丨名为救赵实持两端以观望】
　　壁池【罗隐酬丘光庭诗丨丨兰蕙日已老村酒蘸甲时几杯】
　　壁崖【庾信秦州天水郡麦积崖佛龛铭序见梯云下】
　　壁岸【水经注河北有层山山甚灵秀山峰之上立石数百丈亭亭桀竪竞势争髙逺望防防若攒图之托霄上其下层岩峭举丨丨无阶县岩之中多石室焉】
　　壁泥【李商隐饮席戏赠同舍诗兰回旧蕊縁屏緑椒缀新香和丨丨】
　　壁衣【岑参玉门闗盖将军歌织成丨丨花毺灯前侍婢防玉壶】
　　壁带【汉书外戚传皇后既立后宠少衰而弟絶幸为昭仪居昭阳舍其中庭彤朱而殿上髤漆切皆铜防冒黄金涂白玉阶丨丨往往为黄金釭函蓝田璧明珠翠羽饰之自后宫未尝有焉　朱子空同赋云屋掩而弗扄兮丨丨耿而夜光】
　　壁画【枫窻小牍李成以山水供奉禁中然以子姓饶赀为宫市珠玉大商不易为人落笔惟性嗜香药名酒人亦不知独相国寺东宋药家最与相善每往醉必累日不特纸素挥洒盈满箱箧即铺门两壁亦为淋漓泼染识者谓丨丨最入神妙惜在白垩上耳　崔国辅宿法华寺诗丨丨感灵迹龛经传异香　贯休寄天台道友诗石碑文不直丨丨色多枯】
　　壁面【杜甫青阳硖诗林回硖角来天窄丨丨削】
　　壁人【史记张耳陈余传汉八年上从东垣还过赵贯髙等乃丨丨柏人要之置上过欲宿心动问曰县名为何曰柏人柏人者廹于人也不宿而去】
　　壁鱼【隋遗録时越溪进耀光绫绫纹突起时有光彩越人乗樵风舟泛于石帆山下收野茧缲之缲丝女夜梦神人告之禹穴三千年一开汝所得野茧即江淹文集中丨丨所化也丝织为裳必有竒文织成果符所梦故进之帝独赐司花女洎绛仙他妃莫御　杜甫归来诗开门野防走散帙丨丨干　姚合武功县中诗扫舍惊巢燕寻方落丨丨】
　　壁虱【后山诗话鲁直有痴弟畜漆琴而不御虫虱入焉鲁直嘲之曰龙池生丨丨而未有对鲁直之兄大临旦见牀下以溺器畜生鱼问之其弟也大呼曰我有对矣乃虎子养溪鱼也】
　　壁中【汉书艺文志古文尚书者出孔子丨丨武帝末鲁共王壊孔子宅欲以广其宫而得古文尚书礼记论语孝经凡数十篇　后汉书献帝伏皇后纪董承女为贵人操诛承而求贵人杀之帝以贵人有累为请不能得后自是懐惧乃与父完书言曹操残逼之状令密图之完不敢发至十九年事乃露泄操追大怒遂逼帝废后以尚书令华歆为郗虑副勒兵入宫收后闭戸藏丨丨歆就牵后出　又五行志灵帝熹平二年六月雒阳民讹言虎贲寺东丨丨有黄人形容须眉良是观者数万省内悉出道路断絶到中平元年二月张角兄弟起兵冀州自号黄天三十六方四面出和将帅星布吏士外属因其疲餧幸而胜之　又左慈传操出近郊士大夫从者百许人慈乃赍酒一升脯一斤手自斟酌百官莫不醉饱操怪之使寻其故行视诸罏悉亡其酒脯矣操懐不喜因坐欲收杀之慈乃郤入丨丨霍然不知所在　晋书卫恒传王莽时使司空甄丰校文字部改定古文复有六书一曰古文孔氏丨丨书也二曰竒字即古文而异者也三曰篆书秦篆书也四曰佐书即书也五曰缪篆所以摹印也六曰鸟书所以书幡信也　刘禹锡途次华州陪钱大夫登城北楼春望因覩李崔令狐三相国唱和之什诗丨丨今日题诗处天上同时草诏人　周贺寄新头陁诗逺洞省穿湖底过断崖曾向丨丨禅　又魏志许褚传汉末聚少年及宗族数千家共坚壁以御宼时汝南葛陂贼万余人攻褚壁褚众少不敌力战疲极兵矢尽乃令丨丨男女聚次石如杆斗者置四隅褚飞石掷之所值皆摧碎贼不敢进】壁内【魏志管辂传时信都令家妇女惊恐更互疾病使辂筮之辂曰君此堂西头有两死男子一男持矛一男持弓箭头在丨丨脚在壁外持矛者主刺头故头重痛不得举也持弓箭者主射胸腹故心中县痛不得饮食也昼则浮游夜来病人故使惊恐也于是掘徙骸骨家中皆愈】
　　壁外【魏志管辂传见上】
　　壁上【史记项羽纪楚兵冠诸侯诸侯军救钜鹿下者十余壁莫敢纵兵及楚击秦诸将皆从丨丨观楚战士无不一以当十楚兵呼声动天地诸侯军无不人人惴恐　齐书东昏侯纪于阅武堂起芳乐苑山石皆涂以五采跨池水立紫阁诸楼观丨丨画男女私防之像辍耕録日家一书专觧海中鑪中之类其辞虽凿亦自颇通因并録之曰庚子辛丑丨丨土者丑虽土家正位而子则水旺之地土见水多则为泥也故曰丨丨土也　庾信镜赋临水则池中月出照日则丨丨菱生李咸用宿渔家诗陶家丨丨精灵物风雨未来终是梭翁卷暮春病归诗洗药花前晒传方丨丨黏】
　　壁下【水经浍水出河东绛县注孙孝侯改绛为冀有范壁水出于丨丨西北流至冀　项斯遥装夜诗卷席频抛丨丨床且铺他处对灯光　张乔促织诗椒房金屋何曾识偏向贫家丨丨鸣】
　　壁间【宋史龚夬传弟大壮少有重名清介自立从兄官河阳曾布欲见之不可得乃往谒之邀之出从容竟日题诗丨丨有得见两龚之语　又卢秉传浮湛州县二十年人无知者王安石得其丨丨诗识其静退过庭録见殿上下　养疴漫笔绍兴庚申辛酉河南闗陜暂复有自闗中驿舍丨丨得诗二絶云鼙鼓轰轰声彻天中原庐井半萧然莺花不管兴亡事妆防春光似去年又云渭平沙浅雁来栖渭涨沙移雁不归江海一身多少事清风明月泪霑衣　皮日休过云居院元福上人旧居诗见龛上下】
　　壁罅【贯休夜对雪作气射灯花落光侵丨丨浓】
　　壁隙【宋史种世衡传羌酋慕恩部落最强世衡尝夜与饮出侍姬以佐酒既而世衡起入内潜于丨丨中窥之慕恩窃与侍姬戏世衡遽出掩之慕恩惭惧请罪世衡笑曰君欲之耶即以遗之由是得其死力】壁冷【李贺画角东城诗帆长摽越甸丨丨挂呉刀】
　　壁闲【皮日休屣步访鲁望不遇诗见防静下】
　　壁损【宋史李沆传治第封丘门内防事前仅容旋马或言其太隘沆笑曰居第当传子孙此为宰相防事诚隘为太祝奉礼防事已宽矣至于垣颓丨丨不以屑虑】
　　壁陷【顔氏家训见楹沦下】
　　壁危【罗隐西塞山诗波阔鱼龙应混杂丨丨猿狖奈奸顽】
　　壁立【史记司马相如传相如使人重赐文君侍者通殷勤文君夜亡奔相如相如乃与驰归家居徒四丨丨卓王孙大怒曰女至不材我不忍杀不分一钱也人或谓王孙王孙终不听　宋书呉逵传经荒饥馑系以疾疫父母兄弟嫂及羣从小功之亲男女死者十三人逵时病困邻里以苇席裹之埋于村侧既而逵疾得瘳亲属皆尽惟逵夫妻获全家徒丨丨冬无被绔昼则佣赁夜则伐木烧塼此诚无有懈倦逵夜行遇虎虎輙下道避之期年中成七墓葬十三棺邻里嘉其志义　齐书氐传仇池四方丨丨自然有楼橹却敌状髙竝数丈有二十二道可攀縁而升东西二门盘道可七里上有冈阜泉源氐于上平地立宫室果园仓库无贵贱皆为板屋土墙所治处名洛谷　南史江革传革歴官八府长史四王行事三为二千石傍无姬侍家徒丨丨时以此髙之　水经注释法显曰度葱岭已入天竺境于此顺岭西南行十五日其道艰阻崖岸险絶其山唯石丨丨千仭临之目欲进则投足无所　又洋水又南东歴逢山下即石膏上也麓三成丨丨直上山上有石鼓鸣则年凶　庾信终南山义谷铭寥廓上浮峥嵘下镇丨丨千丈峰横万仭】
　　壁倚【皮日休诗见门留下】
　　壁臧【藏同史记伏生传秦时焚书伏生丨丨之其后兵大起流亡汉定伏生求其书亡数十篇独得二十九篇即以教于齐鲁之间学者由是颇能言尚书诸山东大师无不涉尚书以教矣　汉书艺文志易曰河出图雒出书圣人则之故书之所起逺矣至孔子篹焉上断于尧下讫于秦凡百篇而为之序言其作意秦燔书禁学济南伏生独丨丨之　后汉书陈宠传宠曾祖父咸成哀间为尚书及莽诛不附己者咸乃去职莽征咸遂称病笃收敛其家律令书文皆丨丨之　又杜根传父安字伯夷少有志节年十三入太学号竒童京师贵戚慕其名或遗之书不发悉丨丨之及后捕案贵戚賔客安开壁出书印封如故安竟不离其患】壁色【杜甫铁堂峡诗硖形藏堂隍丨丨立积铁　朱子假山焚香作烟云掬水为瀑布诗炉薰细度岩姿出线溜遥分丨丨开】
　　壁饰【盐铁论古者采椽茅茨陶桴复穴足御寒暑蔽风雨而已及其后世采椽不斵茅茨不剪无斵削之事磨砻之功大夫达棱楹士颖首庶人斧成木构而已今富者井干增梁雕文槛修□忧丨丨】
　　壁峻【宋之问太平公主山池赋荆门掲起兮丨丨少室丛生兮劒开】
　　壁障【晋书郭文传洛阳陷乃步担入呉兴余杭大辟山中穷谷无人之地倚木于树苫覆其上而居焉亦无丨丨时猛兽为暴入屋害人而文独宿十余年卒无患害】
　　壁虚【张祜题陆墉金沙洞居诗决水金沙静梯云石丨丨】
　　梯
　　梯天【杜牧感懐诗取之难丨丨失之易反掌】
　　梯云【明一统志丨丨桥在平湖县治西　又丨丨楼在袁州府城南仰山庙右　又丨丨阁在浔州府治子城东隅逾街而过五花洲　庾信秦州天水郡麦积崖佛龛铭序大都督李允信者籍于宿植深悟法门乃于壁之南崖丨丨凿道奉为亡父造七佛龛　张祜题陆墉金沙洞居诗见壁虚下】
