<!-- { "loadSidebar": true } -->
　　西戎【书禹贡织皮昆仑析支渠搜丨丨即叙疏四国皆是戎狄也末以丨丨总之此戎在荒服之外流沙之内　诗赫赫南仲薄伐丨丨　又小序小戎美襄公也备其兵甲以讨丨丨西戎方彊而征伐不休国人则矜其车甲妇人能闵其君子焉　礼记曲礼其在东夷北狄丨丨南蛮虽大曰子　春秋天王使宰咺来归惠公仲子之赗疏正义曰天王周平王也谱云周后稷之苗裔也后稷之子不窋失其官窜于丨丨至太王为狄所逼去邠居岐文王受命武王克殷而王有天下平王武王十一世孙也　论语君子敬而无失与人恭而有礼四海之内皆兄弟也疏君子但当敬慎而无过失与人结交恭谨而有礼能此疏恶而友贤则东夷丨丨南蛮北狄四海之内九州之人皆可以礼亲之为兄弟也史记五帝纪迁三苗于三危以变丨丨　又匈奴传夏道衰公刘失其稷官变于丨丨邑于豳　又秦穆公得由余丨丨八国服于秦　汉书司马相如传后稷创业于唐公刘发迹于丨丨　又赵充国传遂克丨丨还师于京鬼方賔服防有不庭　后汉书班固传且夫辟界丨丨险阻四塞修其防御孰与处乎土中平夷洞达万方辐凑秦领九嵕泾渭之川曷若四渎五岳带河泝洛圗书之渊建章甘泉馆御列仙孰与灵台明堂统和天人太液昆明鸟兽之囿曷若辟雍海流道徳之富游侠逾侈犯义侵礼孰与同履法度翼翼济济也　晋书段灼传疏曰秦本伯翳之后微微小邑自穆公至于始皇皆能留心待贤逺求异士招由余于丨丨致五羖于宛市取丕豹于晋乡迎蹇叔于宗里由是四方雄俊继踵而至　宋书乐志防杜挚笳赋云李伯阳入丨丨所造　魏书孝明帝纪孝昌元年壬午诏曰今先讨荆蛮疆理南服戈旗东指扫平淮外然后奋七萃于丨丨腾五牛于北狄躬抚乱离之苦而恤饥寒之患尔乃还跸嵩宇饮至庙庭沉璧河洛告成泰岱岂不盛欤　唐书艺文志李徳裕丨丨记二卷　孔丛子秦王得丨丨利刀以之割玉如割木焉以示东方诸侯魏王问子顺曰古亦有之乎对曰周穆王大征丨丨西戎献锟铻之劒火浣之布其劒长尺有咫链钢赤剑用之切玉如泥焉易林丨丨獯鬻病于我国扶阳之正以保干徳终无患惑　又丨丨为秩幽君去室陈子发难项伯成乱水经注阳廉川水东南流迳故城北秦庄公伐丨丨破之　孔元舒在穷记老子入丨丨造樗蒲五木　魏文帝折杨柳行老聃适丨丨于今竟不还　周处诗去去世事已策马观丨丨藜藿甘梁黍期之克令终　石崇答曹嘉诗孔不陋九夷老氏适丨丨　潘尼赠陇西太守张正治诗未防振朱锦剖符抚丨丨　孔甯子效古诗昔李将军十载事丨丨　杜甫诸将诗见愁汗马丨丨逼曾闪朱旗北斗殷　又秦州杂诗丨丨外甥国何得迕天威　刘景复梦爲吴泰伯作胜儿歌我闻天寳十年前凉州未作丨丨窟　刘驾边军过乐府军囘人更多尽系丨丨来　张祜咏史诗汉代非良计丨丨世世尘】
　　西胡【后汉书西域传赞逷矣丨丨天之外区士物琛丽人性虚　宋书且渠蒙逊传敦煌太守李暠亦起兵自号冠军大将军丨丨校尉沙州刺史太守如故魏书释老志经云佛者昔于丨丨得道在四十二天为延真宫主勇猛苦教故其弟子皆髠形染衣防絶人道诸天衣服悉然】
　　西夷【书仲虺之诰乃葛伯仇饷初征自葛东征丨丨怨南征北狄怨曰奚独后予　孟子文王生于岐周卒于毕郢丨丨之人也　诗以雅以南传见南夷下史记夏本纪夏禹名曰文命注父鲧妻修已胸拆而生禹名文命字密身九尺二寸长本丨丨人也　汉书司马相如传今罢三郡之士通夜郎之涂三年于兹而功不竟士卒劳倦万民不赡今又接之以丨丨百姓力屈恐不能卒业此亦使者之累也　又西南夷传蜀人司马相如亦言丨丨卭莋可置郡使相如以中郎将往谕皆如南夷为置一都尉十余县属蜀　又丨丨君长以十数夜郎最大　五代史晋髙祖纪其父臬捩鸡本出于丨丨自朱邪归唐从朱邪入居隂山　杜甫夔府书懐诗长吁翻北寇一望卷丨丨】
　　西境【竟同左传秋大搜于红自根牟至于商卫革车千乘注商宋地鲁丨丨接宋卫也　汉书郊祀志三曰兵主祠蚩尤蚩尤在东平陆监乡齐之丨丨也　北史周太祖纪魏帝进帝位太师帝奉魏太子廵抚丨丨登陇刻石纪事　又独孤永业传永业久在河阳善于招抚周人惮之性鲠直不交权势斛律光求二婢弗得毁之于朝廷河清末徴为太仆卿以乞伏贵和代之于是丨丨蹙弱河洛人情骚动　又乞伏慧传大业五年征吐谷浑郡濵丨丨人苦劳役又遇帝廵坐御道不整献食疎薄帝大怒命左右斩之见其无髪乃释之　唐书元载传国家丨丨极于潘原吐蕃防戍乃在推沙堡而原州界其间草荐水甘旧垒存焉　元史世祖纪至元七年春正月甲寅髙丽国王王植遣使来言比奉诏臣已复位今从七百人入觐诏令从四百人来余留之西京诏髙丽西京内属改东宁府画慈悲岭为界丁巳以蒙克为安抚髙丽使佩虎符率兵戍其丨丨　王粲三辅论走袁术于丨丨馘射贯乎武当】














　　御定骈字类编卷一百十五
<子部,类书类,御定骈字类编>
　　钦定四库全书
　　御定骈字类编卷一百十六
　　方隅门四
　　西
　　西朝【晋书羊祜传表曰故太尉广陵公准党翼贼伦祸加淮南因逆为利窃飨大邦值丨丨政刑失裁中兴因而不夺今王道维新岂可不大判臧否　又郭璞传论见南夏下　又刘波传逺观汉魏衰灭之由近览丨丨倾覆之际超然易虑为于未有则灵根永固社稷无虞　宋书百官志晋丨丨则直事殿中祠部仪曹吏部三公比部金部仓部度支都官二千石左民右民虞曹屯田起部水部左主客右主客驾部车部库部左中兵右中兵左外兵右外兵别兵都兵骑兵左士右士北主客南主客为三十四曹郎后又置运曹凡三十五曹齐书豫章王嶷传臣在丨丨拜王仪饰悉依宋武陵事例有二鄣扇仍此下都脱不为疑小儿奴子并青布】
　　【袴衫臣斋中亦有一人意谓外庶所服不疑与羊车相类曲荷慈防今悉改易】
　　西庙【唐书睿宗纪开元四年十一月丁亥迁中宗于丨丨　独断后汉时丨丨五主髙帝文帝武帝宣帝元帝也】
　　西殿【宋书良吏传序孝武末年清暑方搆髙祖受命无所改作所居唯称丨丨不制嘉名　又谢晦传禀顾命于丨丨受遗寄于御牀　齐书茹法亮传延兴元年为前军将军延昌殿为世祖隂室藏诸御服二少帝并居丨丨髙宗即位往东斋开隂室出世祖白纱帽防身刀法亮歔欷流涕　王昌龄殿前曲胡部笙歌丨丨】
　　【头棃园子弟和凉州　贾岛赠泉上人诗丨丨宵灯磬东林曙雨风】
　　西清【史记司马相如传青虬蚴蟉于东箱象舆婉蝉于丨丨注郭璞曰丨丨西箱清净地也　汉书扬雄传览樛流于髙光兮溶方皇于丨丨　宋史乐志言旋北极永燕丨丨　徐铉茱萸诗长和菊花酒髙宴奉丨丨　陈傅良送辛卿幼安帅闽诗澘然北顾关河水简在丨丨日月边　张翥题长孙皇后諌猎圗诗黄门晓出丨丨仗秋色满天鹰犬王　又水经注见东浊下】
　　西阙【唐书宪宗纪元和三年四月壬申大风壊含元殿丨丨槛　宋史刘温叟传一日晚归由阙前太祖方与中黄门数人偶登明徳门丨丨前驺者潜知之以白温叟温叟令传呼如常过阙翌日请对具言人主非时登楼则近制咸望恩宥辇下诸军亦希赏给臣所以呵道而过者欲示众以陛下非时不登楼也太祖善之】西内【唐书睿宗纪至徳二载十二月丁未至自蜀郡居于兴庆宫上元元年徙居于丨丨甘露殿　又黄巢传自禄山陷长安宫阙完雄吐蕃所燔唯衢衖庐舍朱泚乱定百余年治缮神丽如开元时至巢败方镇兵互入虏掠火大内惟含元殿独存火所不及者止丨丨南内及光启宫而已　宋史徽宗纪以丨丨成曲赦京西　周伯琦立秋日书事诗大驾留丨丨兹辰祀典　杨维桢诗下马宴琼林宫花出丨丨】
　　西禁【沈佺期和中书侍郎杨再思春夜宿直诗丨丨青春满南端皓月微】
　　西库【唐书李绛传帝以戸部故有献而绛独无有何哉答曰凡方镇有地则有赋或啬用度易羡余以为献臣乃为陛下谨出纳乌有羡赢哉若以为献是徙东库物实丨丨进官物结私恩帝瞿然悟　宋史食货志措置陜西阬冶蒋彞奏本路阬冶收金千六百两他物有差诏谕大观丨丨彞增秩　又艺文志隆安丨丨书目二卷】
　　西仓【唐书裴耀卿传河南租船候水始进呉工不便河漕处处停留易生隠盗请置仓河口以纳东租然后官自顾载分入河洛度三门东西各筑敖仓自东至者东仓受之三门迫险则旁河凿山以开车道运数十里丨丨受之度宜徐运抵太原仓趋河入渭更无留阻可减费钜万　元史百官志秦家渡仓尖塜丨丨尖冢东仓长芦仓武强仓夹马营仓已上各置监支纳一员从八品大使一员从九品】
　　西寺【南史何传居虎丘山丨丨讲经论学僧复随之东境守宰经途者莫不毕至　明一统志丨丨在凤阳府定逺县治西旧名西祥寺宋咸淳间建永乐七年重修　元稹遣行诗南堤衰柳意丨丨晚钟声　欧阳詹和严长官西山童子上方玩月诗见东溟下陆游闭阁诗云收忽见北山雪月落正闻丨丨钟】西省【后汉书董皇后纪何进与三公及弟车骑将军苗等奏孝仁皇后使故中常侍夏恽永乐太仆封谞等交通州郡辜较在所珍寳货赂悉入丨丨藩后故事不得留京师请永乐后迁宫本国奏可注丨丨即谓永乐宫之司　晋书徐邈传年四十四始补中书舍人在丨丨侍帝虽不口传章句然开释文义标明指趣撰正五经音训学者宗之　齐书竟陵王子昭胄传先是王敬则事起南康侯子恪在吴郡髙宗虑有同异召诸王侯入宫晋安王寳义及江陵公寳览等住中书省髙武诸孙住丨丨敕人各两左右自随过此依军法　陈书武帝纪诏依前代置丨丨学士兼以伎术者预焉　魏书刘义隆附传义恭单马奔骏劝即位劭大怒遣休明就丨丨杀义恭子南丰王朗等十二人　隋书李徳林传授殿中将军既是丨丨散员非其所好又以天保季世乃谢病还乡阖门守道　郭颁魏晋世语徐邈字景山烈宗始览典籍招延礼乐之士后将军谢安举邈应选补中书舍人专在丨丨撰正五经音训　徐彦伯赠刘舍人古意诗浩歌在丨丨经传恣潜心　苏轼再次韵答完夫穆父诗岂知丨丨深严地也着东坡病瘦身沈遘詶余少卿诗赐环已许归丨丨拥檝方来絶大江】
　　西台【晋书祖逖传逖率众伐陈川石季龙领兵五万救川逖设竒以击之季龙大败收兵掠豫州徙陈川还襄国留桃豹等守川故城住丨丨逖遣将韩潜等镇东台同一大城贼从南门出入放牧逖军开东门相守齐书巴陵隠王寳义列传和帝丨丨建以为侍中司空使持节都督刺史如故　陈书姚察传元帝于荆州】
　　【即位父随朝士例往赴丨丨元帝授察原乡令　北史奚康生传以勲除太子三校丨丨直　隋书庾季才传湘东王绎重其艺术引授外兵参军丨丨建累迁中书郎领太史封宜昌县伯　唐书髙宗纪龙朔二年十月庚戌丨丨侍郎上官仪同东丨丨三品　宋史陶谷传尝上言顷涖丨丨每见台司详断刑狱少有即时决者元史多尔济巴勒传拜中书平章政事阶光禄大夫首言治国之道纲常为重前丨丨御史张桓伏节死义不】
