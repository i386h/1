<!-- { "loadSidebar": true } -->
　　日额【宋史食货志大中祥符元年诏泸州南井灶戸遇正至寒食各给假三日所收丨丨仍与除放】日角【后汉书光武帝纪光武年九嵗而孤养于叔父良身长七尺三寸美须眉大口隆准丨丨注丨丨谓中庭骨起状如日　又顺烈梁皇后纪永建三年与姑俱选入掖庭时年十三相工茅通见后惊再拜贺曰此所谓丨丨偃月相之极贵臣所未尝见也　晋书元帝纪咸宁二年生于洛阳及长白豪生于丨丨之左　齐书髙帝纪珠衡丨丨神姿特挺　南史梁武帝纪状貌竒特丨丨龙顔　又陈髙祖纪丨丨龙顔垂手过膝旧唐书郑畋传畋瑞应星精祥开丨丨建洪罏于圣代成庶绩于明时　唐书唐俭传髙祖尝召访之俭曰公丨丨龙庭姓协图谶系天下望久矣　又李珏传甫冠举明经李绛为华州刺史见之曰丨丨珠廷非庸人相明经碌碌非子所宜乃更举进士髙第　孝经援神契伏羲大目山准丨丨而连珠衡　南燕录慕容徳皝之少子年十八长八尺二寸额上有丨丨偃月重文　神仙传老子丨丨月悬　沈约梁武帝集序丨丨之主出自诸生锐顶之君少明古学　又太尉王俭碑公髙卧闲宇独咤虚室眷龙顔以托梦咏丨丨以兴言　刘峻辨命论龙犀丨丨帝王之表河目文公侯之相　庾信赵广墓志铭凝脂防漆丨丨珠庭　薛道衡隋髙祖颂龙顔丨丨之竒玉理珠衡之异　张叔良五星同色赋据大号宝鸿名旣资乎丨丨亦禀乎星精　李商隠隋宫诗玉玺不縁归丨丨锦帆应自到天涯】
　　日衡【路史舜长九尺太上圎首龙顔丨丨　又齐书天文志见天体下】
　　日面【清异录服云母者成丨丨天肠饵钟乳者登福衢寿车】
　　日腹【苏舜钦地动聨句诗丨丨昏盲伥风口鸣呜吚】
　　日背【元稹南昌滩诗畬余粟麦黄山腹丨丨残花白水湄】
　　日脚【岑参送李司谏归京诗雨过风头黑云开丨丨黄杜甫羌村诗峥嵘赤云西丨丨下平地　元稹闲诗晻澹洲烟白篱筛丨丨红　又酬郑从事宴望海亭诗雪花徧布稻陇白丨丨挿入秋波红　又投简阳明洞天诗丨丨斜穿浪云根逺曳蒲　白居易九日宴集诗丨丨欲落备灯烛风头渐髙加酒浆　刘禹锡新秋诗云衔丨丨成山雨风驾潮头入渚田　李贺昌谷诗丨丨埽昏翳新云啓华閟　章孝标送陈校书赴蔡州幕诗青草袍襟翻丨丨黄金马镫照旄头　蜀徐太后三学山夜看圣灯诗望满天涯极平临丨丨红　陆防病起偶晴诗川云忽破散平地见丨丨卢仝雪中诗檐乳堕悬玉丨丨浮轻红】
　　日力【孟子去则穷丨之丨而后宿哉　后汉书王符传功之所以能建者以丨丨也　宋史李纲传臣昧死上条六事一曰信任辅弼二曰公选人材三曰变革士风四曰爱惜丨丨五曰务尽人事六曰寅畏天威韦昭博奕论盖闻君子耻当年而功不立疾没世而名不称故曰学如不及犹恐失之是以古之志士悼年齿之流迈而惧名称之不立也故勉精厉操晨兴夜寐不遑宁息经之以岁月累之以丨丨若寗越之勤董生之笃渐渍徳义之渊栖迟道艺之域　栁宗元殿中侍御史栁公墓表自少耽学颇工为文旣穷丨丨又继以夜】日魂【黄庭内景经专闭御景乃长宁注常以日初出东向叩齿九通毕隂呪丨丨名日中五帝字曰丨丨珠景照韬緑映廻霞赤童元炎飇象　金丹大要龙虎经曰坤再变成兑八日月出丁以象鼎中铅汞渐结流珠是时金水炁停不进阳火亦无行符唯沐浴洗心而已三五为望望者日月相射则隂中三阳已备而成干犹月魄得丨丨而满喻鼎中铅汞壮盛真阳充满火明金旺将欲成器是金水之炁与汞固结汞与其母两相留恋也　金丹诸真元奥诗先使丨丨擒月魄隂文阳武运初爻　皮日休早春以橘子寄鲁望诗剖似丨丨初破后弄如星髓未销前】
　　日姓【云笈七籖老子厯藏中经云日月者天地之司徒司空也丨丨张名表字长史月姓文名申字子光】日名【礼记月令孟冬其日壬癸注壬之言任也癸之言揆也日之行东北从黒道闭藏万物月为之佐时万物懐任于下揆然萌芽又因以为丨丨焉　云笈七籖见上】
　　日神【黄庭遁甲缘身经存念善道逺离恶道往来出入当呼今日丨丨姓名字能却万鬼不逢恶毒】日状【齐书天文志汉史云西北有三大星如丨丨名曰天狗天狗出则人相食　苏轼日喻生而眇者不识日问之有目者或告之曰丨之丨如铜槃扣槃而得其声他日闻钟以为日也】
　　日记【宋史艺文志赵槩丨丨一卷　新序昔者周舍事赵简子立赵简子之门三日三夜简子使人出问之曰夫子将何以令我周舍曰愿为谔谔之臣墨笔操牍随君之后司君之过而书之丨有丨也月有效也岁有得也　老学庵笔记黄鲁直有丨丨谓之家乗至宜州犹不辍书　周必大答胡贤叔诗新春渐觉风光好陈迹时将丨丨开】
　　日録【公羊传所见异辞所闻异辞所传闻异辞注于所见之世恩已与父之臣尤深大夫卒有罪无罪皆丨丨之丙申季孙意如卒是也于所闻之世王父之臣恩少杀大夫卒无罪者丨丨有罪者不日畧之叔孙得臣卒是也于所传闻之世髙祖曽祖之臣恩浅大夫卒有罪无罪皆不日畧之也公子益师无骇卒是也　宋史艺文志王安石舒王丨丨十二卷　又司马光丨丨三卷　宋史周常传陛下于炎暾可畏之候暂停进对亦人情之常若着为定令则必记于丨丨传之史笔使后人覩之将以为倦于听纳而忘先帝之美意也　王氏类苑王安石旣罢相悔其执政日无善状乃撰神宗丨丨归过于上掠美于已陈瓘于是着尊尧集专辩丨丨之非】
　　日谱【唐书艺文志李匡文天潢源派谱一卷又唐偕丨丨一卷】
　　日契【晋书山涛帝以涛清俭无以供养特给丨丨加赐牀帐茵褥礼秩崇重时莫为比】
　　日符【汉书外戚传孝景王皇后生三女一男男方在身时王夫人梦日入其懐以告太子太子曰此贵征也长公主嫖有女欲与太子为妃栗姬妒而景帝诸美人皆因长公主见得贵幸栗姬日怨怒谢长主不许长主欲与王夫人王夫人许之防薄皇后废长公主日谮栗姬短景帝尝属诸姬子曰吾百嵗后善视之栗姬怒不肯应言不逊景帝衔之而未发也长公主日誉王夫人男之美帝亦自贤之又耳曩者所梦丨丨遂立王夫人为皇后男为太子封皇后兄信为盖侯】
　　日字【公羊杞伯戊卒于防注不日与盟同日疏考诸古本日亦有作月者若作丨丨宜云所见之世小国之卒例合书日即上言三月辛卯邾娄子穿卒之属是也今不日者正以与盟同日文不可施故也　又齐书崔慰祖传父梁州之资家财千万散与宗族漆器题为丨丨日字之器流乎逺近　又云笈七籖见日姓下】日旅【隋书律厯志姑洗一部三十四律一曰丨丨】
　　日相【后汉书王景传初景以为六经所载皆有卜筮作事举止质于蓍而众书错糅吉凶相反乃参纪众家数术文书冢宅禁忌堪舆丨丨之属适于事用者集于大衍元基云】
　　日筭【唐书厯志丨丨依月大小通典情降既殊丨丨浸逺】
　　日要【庾信豆卢公碑其年授司防八法斯掌九赋是均事总嵗成功参丨丨】
　　日抄【宋史黄震传所着丨丨一百卷】
　　日赋【南史顾野王传九嵗能属文尝制丨丨领军朱异见而竒之】
　　日书【法书要录梁庾元威论书丨丨月书】
　　日珠【皇甫湜出世篇西摩月镜东弄丨丨】
　　日圭【宋史礼志定析谷明堂苍璧尺二寸感生帝四圭有邸朝日丨丨夕月月圭皆五寸从祀神州无玉报社稷两圭有邸祈不用玉】
　　日环【李贺瑶华乐髙门左右丨月丨四方错镂棱层殷】
　　日规【栁宗元晋问大卤之金棠谿之工火化水淬器备以充为棘为矛为铩为钩为□为镞为鍭当空发耀英精互绕晃荡洞射天气尽白丨丨为小铄云破霄趾坠飞鸟　冯翼翁阳燧赋丨丨亭亭而下照烂沉渊之赤珠】
　　日模【梅尧臣雷逸老遗石鼓文诗雷氏有子胡而长丨丨月仿志慕强】
　　日扇【萧子显苑中逰人诗廻身隠丨丨却歩敛风裾】
　　日镜【魏书彭城王传臣非所以恶华捐势非所以辞勤请逸正希仰成陛下丨丨之明下念愚臣忘退之祸　王僧孺为临川王让太尉表陛下海涵春育丨丨云伸追大道之无私惜微臣之宜极　北齐享庙乐辞国图丨丨家厯天长　唐太宗执契静三邉诗玉彩辉闗烛金华流丨丨】
　　日丝【李贺洛姝真珠诗八骢笼晃脸羞移丨丨繁散曛罗洞】
　　日帽【楼钥白醉阁诗见天梳下】
　　日冕【真诰丨丨蓉冠鳯扉云关】
　　日旗【旂同宋史仪卫志丨丨月旗各一分左右君王万嵗旗一在左天下太平旗一在右　元史舆服志丨丨青质赤火焰脚绘日于上奉以云气　苏颋奉和圣制途次旧居应制诗约川星防驻扶道丨丨舒　杜牧云梦泽诗丨丨龙斾想飘扬一索功髙缚楚王】
　　日羽【王融侍逰方山诗丨丨镜霜浔云旗落风甸　梁简文帝南郊颂序石铠犀衣之士连七萃而云屯珠旗丨丨之兵亘五营而星列　梁元帝述懐诗霜戈临堑白丨丨映流红　唐太宗还陜述懐诗星旂纷电举丨丨肃天行　许敬宗奉和执契静三边应诏诗见天阵下】
　　日旌【谢翺附庸毕诗间道遣进表九门望丨丨】
　　日拒【元稹度门寺诗修罗擡丨丨楼至拔霜锋】
　　日槿【陆敬防清都观诗宫槐散绿穂丨丨落青柎】
　　日枝【梁简文帝菩提树颂序东迈丨丨西逾月纪】
　　日萼【韩愈苦寒诗丨丨行铄铄风条坐襜襜】
　　日根【云笈七籖释青要紫书金根众经金者金简也根者丨丨也众经者科集众经之最要也盖玉帝命髙上侍真总仙君科集寳目采丨丨之法合为众经以紫笔缮文金简为篇也】
　　日蔓【宋书周朗传檐中山木时华月深池上海草嵗荣丨丨】
　　日龙【张说舞马词天鹿遥徴衞叔丨丨上借羲和】
　　日乌【徐陵与杨仆射书昔分鼇命鳸之世观河拜洛之年则有丨丨流灾风禽骋暴天倾西北地缺东南盛旱坼三川长波含五岳　方干感时诗丨丨往返无休息朝出扶桑暮却廻　杜荀鹤与友人话别诗月兔走入海丨丨飞出山】
　　日蟹【路史黄帝时海不扬波山不爱宝龙麟扰于阶除丨丨虹螾禺牯牛蚁黄神黄雀白泽解廌府无虚日】
　　日翅【杜牧防防诗丨丨闲张锦风池去罥罗】
　　日祭【周语夫先王之制邦内甸服邦外侯服侯卫賔服蛮夷要服戎翟荒服甸服者祭侯服者祀賔服者享要服者贡荒服者王丨丨月祀时享嵗贡终王先王之制也　汉书韦成传祖祢则丨丨曽髙则月祀二祧则时享坛墠则嵗贡大禘则终王　又园中各有寝便殿丨丨于寝月祭于庙时祭于便殿寝食四上食庙岁二十五祠便殿岁四祠　唐书彭景直传中宗景龙末为太常博士时献昭干三陵皆丨丨景直上言在礼陵不丨丨宗庙有月祭臣谓宜罢诸陵丨丨如礼便帝不从】
　　日葬【谷梁隠公三年冬十有二月癸未葬宋缪公传丨丨故也危不得葬也】
　　日卒【谷梁公子益师卒传大夫丨丨正也　又庄公三十年八月癸亥葬纪叔姬传不丨丨而日葬闵纪之亡也】
　　日祀【后汉书章帝纪有司奏言孝明皇帝圣德淳茂劬劳日昃陈丨丨之法省送终之礼】
