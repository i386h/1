<!-- { "loadSidebar": true } -->
　　山藓【伍乔龙潭张道者诗石径埽稀丨丨合竹轩开晚野云深　陆防山僧诗丨丨几重生草履涧泉长自满铜缾】
　　山茹【寒山诗携篮采丨丨挈笼摘果归】
　　山苗【上官逊松柏有心赋吉士逺托或亭亭于岭上丨丨乍凌时郁郁于涧厎　敬括豫章赋良骥为盐车所伏谷松为丨丨所映　李敬方天台晴望诗林果垂杨尽丨丨半夏新　李白送杨少府赴选诗丨丨落磵厎幽松出髙岑　白居易悲哉行丨丨与涧松地势随髙卑　又续古诗雨露长纎草丨丨髙入云　郑孺华赋得生刍一束诗葑菲如堪采丨丨自可逾　司空图句隔谷见鸡犬丨丨接楚田　范梈和李溉之园居杂咏诗年华侵水竹客思堕丨丨】
　　山蕨【郑谷咏懐诗溪莺喧午寝丨丨止春饥　皮日休懐章来二上人诗水花移得和鱼子丨丨收时带竹胎】
　　山薇【杜甫归鴈诗系书无浪语愁寂故丨丨　郑谷浔阳姚宰防作县幽公事稀庭草是丨丨　虞集淡庵青山寺诗开士空谈依寳树野人耕雨荐丨丨】
　　山药【宋史种放传放与母俱隐终南豹林谷之东明结草为庐仅庇风雨以讲习为业从学者众得束脩以飬母母亦乐道薄滋味放得辟谷术别为堂于顶尽日望云危坐每山水暴涨道路阻隔粮糗乏絶止食芋栗性嗜酒甞种秫自酿毎曰空山清寂聊以飬和因号云溪醉侯幅巾短褐负琴携壶泝长溪坐磐石采丨丨以助饮往往终日值月夕或至宵分　温庭筠赠卢郎中诗一笈负丨丨两瓶携涧泉　马戴过野叟居诗呼儿采丨丨放犊饮溪泉　苏轼十月十四日以病在告独酌诗铜炉烧柏子石鼎煮丨丨　又负暄杂録丨丨夲名薯蓣避唐代帝讳豫改名薯药宋英宗讳曙遂名丨丨　山家清供丨丨名薯蓣秦楚间名玉延明一统志丨丨懐庆府河内县出　宣和书谱王羲之有草书丨丨帖　韦应物郡斋赠王卿诗秋斋雨成滞丨丨寒始华　又答僴奴重阳二甥诗丨丨经雨碧海榴凌霜翻】
　　山茶【夲草时珍曰丨丨产南方树生髙者丈许枝干交加叶颇似茶叶而厚硬有棱中阔头尖面緑背淡深冬开花红瓣黄蕊格古论云花有数种寳珠者花簇如珠最胜海榴茶花蔕青石榴茶中有碎花踯躅茶花如杜鹃花宫粉茶串珠茶皆粉红色又有一捻红千叶红千叶白等名不可胜数叶各小异或云亦有黄色者魏王花木志丨丨似海石榴出桂州　平泉山居杂记己未岁又得番禺之丨丨　投荒杂録丨丨叶如茶】
　　【树髙者丈余花盈寸色如绯十二月开　花疏黄丨丨白丨丨红白茶梅皆九月开二丨丨花大而多韵亦茶中之贵品杨妃丨丨稍后与白菱同时开杨妃是淡红殊不能佳为是冬初花当具一种耳　又吾地丨丨重寳珠有一种花太而心繁者以蜀茶称然其色类殷红尝闻人言滇中絶胜　刘楚游武山记前有丨丨古梅二株每春冬时霞披雪翻缟山谷　赏心乐事正月丛奎阁丨丨　宣和画谱赵昌梅花丨丨一丨丨花一丨丨绣缨一丨丨双鹤一丨丨竹兔一早梅丨丨一二色丨丨一易元吉海棠丨丨戏獐一　又易元吉丨丨马鹿一丨丨孔雀二丨丨戏猿二写生丨丨一　周必大吉州诸山游记晚宿上方其下砌石五级列植丨丨方盛开捧槛如红云　呉寛光福山游记己巳过海云院观连理丨丨读虞道园百丈泉遗墨已乃别去周贺宿翊西上人房诗屋雪凌髙烛丨丨称逺泉　苏轼种德亭诗丨丨想出屋湖橘应过墙　萨都拉阻风南露筋过罗汉寺登楼看丨丨诗小阑干外东风急一树丨丨落晚晴】
　　山茗【平泉山居杂记稽山之四时杜鹃相思紫苑贞桐丨丨重台蔷薇黄槿　元稹早春登龙山静胜寺诗丨丨粉含鹰觜嫩海榴红绽锦窠匀　苏轼和钱安道寄惠建茶诗我官于南今几时尝尽溪茶与丨丨陆游春晚杂兴诗丨丨封青箬村酤坼赤泥】
　　山姜【南方草木状丨丨花茎叶即姜也根不堪食于叶间吐花作穗如麦粒软红色煎服之治冷气甚效出九真交趾　夲草丨丨释名羙草景曰东人呼为丨丨南人呼为羙草时珍曰与杜若之丨丨名同物异也　平泉山居杂记其草药又得丨丨碧合　刘禹锡崔元受少府自贬所还遗丨丨花以诗答之诗故人博罗尉遗我丨丨花　苏轼地黄诗崖蜜助甘冷丨丨发芳辛　又天竺寺诗林深野桂寒无子雨浥丨丨病有花　陆游秋思诗丨丨零落初成子石竹凄凉半吐花又村居遣兴诗丨丨着雨房重敛南橘先霜实半丹】山茝【博雅丨丨蔚防藁本也注防音昵黏也】
　　山蒜【尔雅蒚丨丨　夲草颂曰江南一种丨丨似大蒜而臭藏器曰泽蒜根如小蒜叶如韭又生石间者名石蒜与蒜无异时珍曰丨丨泽蒜石蒜同一物也但分于山泽石间不同耳人间栽莳小蒜始自三种移成故又有泽蒜之称尔雅云蒿丨丨也今京口有蒜山产蒜是也处处有之不独江南】
　　山菊【王绩赠李征君诗涧松寒转直丨丨秋自香　张籍重阳日至峡道诗逄髙欲饮重阳酒丨丨今朝未有花　韩偓寄京城亲友诗雨墙经月草丨丨向阳花】
　　山芋【夲草薯蓣释名藷藇土藷山藷丨丨山药玉延野菜笺丨丨青青田芋软田家借作凶年饭芋禾采采翩其翻饱食山中行得逺昨者山人遗一盂平平之腹安居诸食之甘欲献天子共笑老夫憨且愚】山葵【陶安寄崔元初诗暮田归野雀清雨落丨丨】
　　山蕣【髙啓葵花诗夕同丨丨落午竝海榴然】
　　山葱【尔雅茖丨丨　急就篇牡防甘草菀藜芦注藜芦一名葱菼一名丨丨】
　　山葛【应瑗杂诗耕自不得粟采彼北丨丨　杜甫风疾舟中伏枕书懐呈湖南亲友诗十暑岷丨丨三霜楚户砧　梅尧臣诗樵童野犬迎人后丨丨棠棃案酒时】
　　山藤【郑谷短褐诗闲披短褐杖丨丨头不是僧心是僧】
　　山韶【桂海果志丨丨子色红肉如荔枝】
　　山麻【尔雅薜丨丨注似人家麻生山中】
　　山芎【苏轼次韵孔毅父久旱已而甚雨诗丨丨麦麴都不用泥行露宿终无疾】
　　山参【夲草丹参释名赤参丨丨郗蝉草木羊乳逐马奔马草】
　　山麦【苏轼白帝庙诗破甑蒸丨丨长歌唱竹枝　杨万里明发黄土龛诗岭云放脚寒垂地丨丨掀防翠拂天】
　　山秔【亦作粳萨都拉游梅仙山和唐人韵诗丹药人来乞丨丨手自舂】
　　山蔌【陈造识村翁语诗山僧一生餍丨丨溪叟所仰才鱼菽　秦观以鱼蟹寄子瞻诗鱼鱐蜃醢荐笾豆丨丨溪毛倒防録】
　　山矾【本草丨丨玚花释名芸香时珍曰芸盛多也老子曰方物芸芸是也此物山野丛生甚多而花緐香馥故名按周必大云音阵南史荆谷讹为郑呼为郑矾又讹而为玚也　又时珍曰丨丨生江淮湖蜀野中大者髙丈许其叶似栀子叶生不对节光泽坚强略有齿凌冬不凋三月开花繁白如雪六出黄蕊甚芬香结子大如椒青黒色熟则黄色可食其叶味濇人取以染黄及收豆腐或杂入茗中　明一统志卭州土产丨丨花卭县出花繁如雪香气极浓　又衡州府土产丨丨　三栁轩杂识丨丨为幽客　胡氏笔丛韵语阳秋云江南野中有小白花木高数尺春开极香土人呼为玚花玚玉名取其白也鲁直云荆公欲作诗而陋其名予为名曰丨丨野人取其叶以染黄不借矾以成色故以名尔尝有絶句云髙节亭边竹已空丨丨独自倚春风是也　谢翺游仙华岩麓记丨丨俗呼邓花邓与郑音相近故以名　暇日记六月丨丨水　薛季宣花诗仙人来玉蕊文士立丨丨　杨万里李花诗露酣月蕊苍茫外梅与丨丨伯仲间　又出郭早行诗玉花小朶是丨丨香杀行人只欲颠】
　　山菜【诗陟彼南山言采其薇疏丨丨也　夲草茈胡释名丨丨　贯休桐江闲居诗村童顽似铁丨丨硬如莎　王禹偁谪居感事诗市井携丨丨房廊盖木皮】
　　山蔬【沈约舍身愿疏虽果谢庵园饭非香国而野粒丨丨可同属餍　孟郊长安羇旅行野策藤竹轻丨丨薇蕨新　方干经周处士故居诗丨丨和草嫩海树入篱生　梅尧臣寄滁州欧阳永叔诗丨丨采笋蕨野膳猎麏麋　苏轼自金山放船至焦山诗困眠得就纸帐暖饱食未厌丨丨甘】
　　山韭【尔雅蒮丨丨疏生山者名蒮　沈约郊居赋其陆卉则紫鼈緑葹天着丨丨雁齿麋舌牛唇彘首】山防【尔雅葝丨丨】
　　山芥【贡师泰学圃吟水菘丨丨菠防苽韭黄薤白葱蔱苏　呉氏本草术一名山连一名丨丨一名天苏钱起蓝上采石芥诗渊明遗爱处丨丨緑芳初】
　　山□【储光羲同诸公秋霁曲江俯见南山诗丨丨浴兰沚水若居云屏】
　　山荚【陆防和题达上人药圃诗丨丨便和幽涧石水芝须带夲池泥】
　　山刺【耿湋东郊别业诗防药栽丨丨浇蔬引竹泉】
　　山鲜【易林春栗夏枣丨丨希有】
　　山金【橘谱金橘生山迳间比金柑更小味不可食惟宜植之栏槛中园丁种之以鬻于市亦名丨丨柑梁简文帝湘宫寺智蒨法师墓铭见海寳下】
　　山铜【汉书伍被传夫呉王赐号为刘氏祭酒受几杖而不朝王四郡之众地方数千里采丨丨以为钱煮海水以为盐】
　　山琛【宋书蛮夷传论见水寳下】
　　山珍【韦应物长安道诗丨丨海错弃藩篱烹犊炰羊如折葵】
　　山冕【荀子天子丨丨诸侯冠大夫禆士韦弁礼也梁简文帝南郊颂序揖太清秩群望被大裘服丨丨】
　　山述【后汉书舆服志通天冠髙九寸正竪顶少邪却乃直下为铁巻梁前冇丨展筩为丨乗舆所常服逺游冠制如通天有展筩横之于前无丨丨诸王所服也晋书舆服志髙山冠一名侧注髙九寸铁为巻梁制似通天顶直竪不斜却无丨丨展筩】
　　山题【晋书舆服志簮珥歩揺以黄金为丨丨贯白珠为支相缪八爵九华】
　　山帽【宋史注辇国传谨遣专使等五十二人奉土物来贡凡真珠丨丨各一真珠二万二千一百两象牙六十株乳香六十斤】
　　山幄【陈骙天台临川桥记环瞻丨丨凝翠空俯睨溪纹织防风】
　　山衣【庾信司马裔墓志铭风松云盖白水丨丨　王建寄山中友人诗爱仙无药住溪贫脱却丨丨事汉臣　雍陶和刘补阙秋园寓兴诗对僧餐野食迎客着丨丨　又送友人归山居诗不爱人间紫与绯却思松下着丨丨　李山甫迁居清谿诗丨丨毳烂唯添野石井源清不贮泥　陆龟防新秋言懐诗丨丨轻斧藻天籁逸弦匏　杜荀赠袒肩和尚诗丨丨草屐染莓苔防眼犹慵向俗开　皎然太湖馆送殷秀才赴举诗数日闻天府丨丨制芰荷　贯休览李秀才卷诗香沐整丨丨开君一轴诗】
　　山巾【庾信入道士舘诗野衣缝蕙叶丨丨篸笋皮】
　　山褐【李贺巴童答诗巨鼻宜丨丨厐眉入苦吟陆防樵叟诗所圗丨丨厚所爱山炉热】
　　山带【张野庐山记庐山天将雨则有白云或冠岩或亘中岭俗谓之丨丨不出三日必雨　梁元帝衡山九贞舘碑楼施九柱已同濑郷之地丨丨五城复类州之所　李东阳对鸥阁赋见水襟下　张说奉和圣制赐崔日知往潞州应制诗川横八练阔丨丨五龙长　杜甫渝州下峡诗丨丨乌蛮阔江连白帝深　储光羲歳晚南园诗池涵春草色丨丨白云隂　韩翃送客归冮州诗风吹丨丨遥知雨露湿荷裳已报秋　罗隐金陵夜泊诗地销王气波声急丨丨秋隂树影空】
