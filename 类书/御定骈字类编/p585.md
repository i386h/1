<!-- { "loadSidebar": true } -->
　　殿柱【随手杂録钱王有外国所献颇伽宝其方尺余其状如水精云可厌十里火殃乃置于龙兴寺佛髻中余杭数回禄而龙兴不可近也有盗尝焚其丨丨木悉灰烬而烟焰竟不炽皇朝改为太平祥符寺自唐至皇朝凡有十宝此其一也　黙记艺祖初自陈桥推戴入城周恭帝即衣白栏轿子出居天清寺太祖与诸将同入内六宫迎拜有二小儿丱角者顾谓诸将曰此复何待左右即提去惟潘美在后以手搯丨丨低头不语艺祖云汝以为不可邪美对曰臣岂敢以为不可但于理未安　庾信歩陆逞神道碑铭见宫帷下】殿栋【唐书裴延龄传帝谓延龄曰朕所居浴堂殿一柱将压念易之未能也延龄曰宗庙至重丨丨微矣且陛下本分钱用之亡穷何所难哉】
　　殿楹【杨宗瑞辟雍赋产三秀兮丨丨罗石鼔兮庭闱】
　　殿防【唐书舒元舆传元舆为牡丹赋一篇时称其工死后帝观牡丹凭丨丨诵赋为泣下】
　　殿槛【汉书朱云传成帝时丞相故安昌侯张禹防帝师位特进甚尊重云上书求见公卿在前云曰今朝廷大臣上不能匡主下亡以益民皆尸位素餐孔子所谓鄙夫不可与事君茍患失之亡所不至者也臣愿赐上方斩马劒断佞臣一人以厉其余上问谁也对曰安昌侯张禹上大怒曰小臣居下讪上廷辱师傅罪死不赦御史将云下云攀丨丨槛折云呼曰臣得下从龙逢比干游于地下足矣未知圣朝何如耳　南唐近事烈祖尝昼寝梦一黄龙缭绕丨丨鳞甲炳焕照耀庭宇殆非常状逼而视之蜿蜒如故上既寤使视前殿即齐王凭槛而立侦上之安否问其至止时刻及视向背皆符所梦上曰天意谆谆信非偶尔成吾家事其惟此子乎旬月之间遂正储位齐王即元宗居藩日所封之爵也】
　　殿檐【章孝标僧院小松诗抛杉背柏冷僧帘锁月梳风出丨丨　栖白夀昌节赋得红云表夏日诗霞光捧日登天上丹彩乘风入丨丨】
　　殿瓦【杜甫秋日荆南送石首薛明府辞满告别诗见宫帘下　卢汝弼鸳鸯诗霞侵緑渚香衾暖楼倚青云丨丨飞】
　　殿鄂【急就篇室宅庐舍楼殿堂注殿谓室之崇丽有丨丨者也】
　　殿门【史记梁孝王世家梁孝王入朝景帝使使持节乘舆驷马迎梁王于阙下既朝上疏因留以太后亲故王入则侍景帝同辇出则同车游猎射禽兽上林中梁之侍中郎谒者着籍引出入天子丨丨与汉宦官无异　又蒯成侯緤传上欲自击陈豨蒯成侯泣曰始秦攻破天下未尝自行今上常自行是为无人可使者乎上以为爱我赐入丨丨不趋杀人不死　又优孟传楚庄王之时有所爱马衣以文绣置之华屋之下席以露牀防以枣脯马病肥死欲以棺椁大夫礼葬之左右争之以为不可王下令曰有敢以马谏者罪至死优孟闻之入丨丨仰天大哭王惊而问其故优孟曰马者王之所爱也以楚国堂堂之大何求不得而以大夫礼葬之薄请以人君礼葬之　汉书霍光传光为人沈静详审长财七尺三寸白晳疏眉目美须髥毎出入下丨丨止进有常处郎仆射窃识视之不失尺寸其资性端正如此　后汉书宋意传陛下至孝烝烝恩爱隆深以济南王康中山王焉先帝昆弟特礼宠圣情恋恋不忍逺离比年朝见久留京师崇以叔父之尊同之家人之礼车入丨丨即席不拜分甘损膳赏赐优渥　吴志陆逊传权令左右以御盖覆逊入出丨丨凡所赐逊皆御物上珍于时莫与为比　齐书礼志江左多虞不复晨贺夜漏未尽十刻开宣阳门至平旦始开丨丨昼漏上五刻皇帝乃出受贺】
　　殿户【齐书竟陵王子良传子良啓进沙门于丨丨前诵经世祖为感梦见优昙鉢华子良按佛经宣防使御府以铜为华插御牀四角　元史李邦寜传国学将释奠敕遣邦寜致祭于文宣王防视毕至位立丨丨方辟忽大风起殿上及两庑烛尽灭烛台底铁鐏入地尺无不拔者邦寜悚息伏地诸执事者皆伏良久风定乃成礼邦寜因惭悔累日】
　　殿扉【元稹月诗翡翠通帘影琉璃莹丨丨】
　　殿阶【唐书五行志贞元四年五月庚戌朔德宗御含元殿受朝贺质明丨丨及栏槛三十余间自坏　又褚遂良传陛下必欲改立后者请更择贵姓昭仪昔侍先帝身接帷第今立之奈天下耳目何帝差黙遂良因致笏丨丨叩头流血曰还陛下此笏丐归田里　元稹生春诗丨丨龙斾日漏阁宝筝风】
　　殿墀【宋史魏野传麋鹿之性顿缨则狂岂可瞻对丨丨仰奉清宴】
　　殿基【宋史张知白传九嵗其父终邢州殡于佛寺及契丹寇河北寺宇多頽废殡不可辨知白既登笈从行访之得佛氏丨丨恍然识其处既发其衣衾皆可验众叹其诚孝　水经注渠水东注天渊池池中有魏文帝九花丛丨丨悉是洛中故碑累之今造钓台于其上大业杂记初卫尉卿列权秘书丞韦万顷总监筑宫城一时布兵夫周匝四靣有七十万人城周匝两重延袤三十余里髙四十七尺其内诸丨丨及诸墙院又役十余万人　又干阳门东西亦轩廊周帀门内一百二十歩有干阳殿丨丨髙九尺从地至鸱尾髙一百七十尺】
　　殿材【唐书白居易传李师道上私钱六百万为魏徴孙赎故第居易言徴任宰相太宗用丨丨成其正寝后嗣不能守陛下犹宜以贤者子孙赎而赐之师道人臣不宜掠美帝从之　寺塔记游日记所说刺柏太和中伐为丨丨】
　　殿翼【孟郊登华岩寺楼望终南山诗楼根插迥云丨丨翔危空】
　　殿脚【开河记吴越取民间女年十五六嵗者五百人谓之丨丨女至于龙舟御楫即每船用防缆十条每条用丨丨女十人嫩羊十口令丨丨女与羊相间而行大业杂记龙舟下一重长秋内侍及乘舟水手以青丝大绦绳六条两岸引进其引船人并名丨丨一千八十人并着杂锦防妆袄子行纒鞵袜等毎绳一条百八十人分为三番每一番引舟有三百六十人其人并取江淮以南少壮者为之　又杜甫岳麓山道林二寺行寺门髙开洞庭野丨丨插入赤沙湖】
　　殿山【説苑当舜之时有苖氏不服所以不服者大山在其南丨丨在其北左洞庭之波右彭蠡之川因此险也所以不服】
　　殿屏【宋史王安中传安中为文丰润敏拔尤工四六之制徽宗尝宴睿谟殿命安中赋诗百韵以纪其事诗成赏叹不已令大书于丨丨凡侍臣皆以副本赐】
　　殿帷【汉书东方朔传孝文皇帝之时当世耆老皆闻见之贵为天子富有四海身衣弋绨足履革舄以韦带劒莞蒲为席兵木无刃衣緼无文集上书囊以为丨丨以道德为丽以仁义为准于是天下望风成俗昭然化之　齐书崔祖思传汉文集上书囊以为丨丨身衣弋绨以韦带劒慎夫人衣不曳地惜中民十家之产不为露台刘备取帐钩铸钱以充国用　宋史崔台符传为大理详断官校试丨丨仁宗赐以尽美二字　薛能吴姬诗画烛烧兰暖复迷丨丨深宻下银泥】
　　殿衣【五国故事鋹踵父之奢立万政殿饰一柱凡用银三千两又以银为丨丨间以云母】
　　殿网【李咸用雪诗石苔青鹿卧丨丨素蛾穿】
　　殿上【史记平原君传毛遂奉铜盘而跪进之楚王曰王当歃血而定从次者吾君次者遂遂定从于丨丨毛遂左手持盘血而右手招十九人曰公相与歃此血于堂下公等録録所谓因人成事者也　又申屠嘉传是时太中大夫邓通方隆爱幸赏赐累巨万文帝尝燕饮通家其宠如是是时丞相入朝而通居上傍有怠慢之礼丞相罢朝坐府中嘉为檄召邓通诣丞相府不来且斩通通恐入言文帝文帝曰汝第往吾今使人召若通至丞相府免冠徒跣顿首谢嘉坐自如故不为礼责曰夫朝廷者髙皇帝之朝廷也通小臣戏丨丨大不敬当斩吏今行斩之通顿首首尽出血不解文帝度丞相已困通使使者持节召通而谢丞相曰此吾弄臣君释之　又季布传单于尝为书嫚吕后不逊吕后大怒召诸将议之上将军樊哙曰臣愿得十万众横行匈奴中诸将皆阿吕后意曰然季布曰樊哙可斩也夫髙帝将兵四十余万困于平城今哙奈何以十万众横行匈奴中面欺且秦以事于胡陈胜等起于今创痍未瘳哙又靣防欲揺动天下是时丨丨皆恐太后罢朝遂不复议击匈奴事　后汉书献帝纪初令侍中给事黄门侍郎员各六人赐公卿以下至黄门侍郎家一人为郎以补宦官所领诸署事于丨丨　又刘盆子传崇等设乐大防盆子坐正殿中黄门持兵在后公卿皆列坐丨丨酒未行其中一人出刀笔书谒欲贺其余不知书者起往请之各各屯聚更相背向大司农杨音按劒骂曰诸卿皆老佣也今日设君臣之礼反更殽乱儿戏尚不如此皆可格杀　宋史礼志自今宴防宜令御史台预定位次各令端肃不得喧哗违者丨丨委大夫中丞朶殿委知杂御史侍御史廊下委左右廵使察观弹奏　元史虞集传再为助教除博士监察丨丨有刘生者被酒失礼俎豆间集言诸监请削其籍大臣有为刘生谢者集持不可曰国学礼义之所出也此而不治何以为敎又礼乐志元正受朝仪丞相俛伏兴退诣进酒位尚醖官以觞授丞相丞相搢笏捧觞北面立宣徽使复位前行色降舞旋至露阶上敎坊奏乐乐舞至第四拍丞相进酒皇帝举觞宣赞唱曰丨丨下侍立臣僚皆再拜通赞赞曰鞠躬曰拜曰兴曰拜曰兴曰平身丞相三进酒毕以觞授尚醖官出笏侍仪使双引自南东门出复位韩诗外传楚成王读书于丨丨而轮扁在下作而问曰未审主君所读何书也成王曰先圣之书轮扁曰此真先圣王之糟粕耳非美者也成王曰子何以言之轮扁曰以臣轮言之夫以规为圆矩为方此其可付乎子孙者也若夫合三木而为一应乎心动乎体其不可得而传者也以为所传真糟粕耳　过庭録宣和间景灵宫落成御制有诗用莱字韵应制者牵强不叶独郑逹甫所作云丨丨神光瞻舜禹壁间俊气识伊莱为絶冠诸臣矣】
　　殿中【后汉书灵帝纪建寜元年春正月壬午城门校尉窦武为大将军己亥帝到夏门亭使窦武持节以王青盖车迎入丨丨庚子即皇帝位年十二改元建寜又郑众传建武中皇太子及山阳王荆因虎贲中郎将梁松以缣帛聘请众欲为通义引籍出入丨丨众谓松曰太子储君无外交之义汉有旧防藩王不宜私通賔客遂辞不受　又丁鸿传肃宗诏鸿与广平王羡及诸儒楼望成封桓郁贾逵等论定五经同异于北宫白虎观使五官中郎将魏应主承制问难侍中淳于恭奏上帝亲称制临决鸿以才髙论难最明诸儒称之帝数嗟美焉时人叹曰丨丨无双丁孝公　齐书髙帝纪我请顿新亭以当其锋征北可以见甲守白下中堂旧是置兵地领军宜屯宣阳门为诸军节度诸贵安坐丨丨右军诸人不须竞出我自前驱破贼必矣　魏书杨津传颢败津乃入宿丨丨扫洒宫掖遣第二子逸封闭府库各令防守　徐陵双林寺傅大士碑帝于华林园重云殿自开讲三慧般若经乃令大士独榻对扬天扆并遣传诏及宣传左右四人接受言论尔时纳揆之于台内司隶之在丨丨杜预还朝马防亲贵旧仪悬席皆等庶僚以大士絶世通人故加其殊礼　又唐书百官志丨丨侍御史九人从七品掌殿庭供奉之仪京畿诸州兵皆隶焉　山堂肆考唐崔沔除丨丨侍御史以嫉邪忿佞为己任】
