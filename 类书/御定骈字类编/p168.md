<!-- { "loadSidebar": true } -->
　　土器【史记晋世家重耳居狄凡十二年而去过卫卫文公不礼去过五鹿饥而从野人乞食野人盛丨丨中进之重耳怒赵衰曰土者有土也君其拜受之】
　　土垩【博物志越地深山有鸟如鸠青色名曰冶鸟穿大树作巢如升器其户口径数寸周饰以丨丨赤白相次状如射侯】
　　土食【杜甫寄狄明府博济诗汝曹又宜裂丨丨身使门户多旌棨】
　　土盐【宋史食货志崇寜四年诏河东永利两监丨丨仍官收见缗鬻之】
　　土酒【宋伯仁诗丨丨融春兴行歌放客怀】
　　土饼【唐书王世充传世充排防兵殊死鬬自辰至午乃溃秦王城堑而守之世充粮且尽至以水汨泥去砾取浮丨糅米屑为丨民病肿】
　　土矾【宋史食货志元符三年崇仪使林像奏禁河北丨丨非便若即河北产矾地置场官买增价出之罢运晋矾则官获净利无运载之劳民资地产省犯法之弊】
　　土墼【本草丨丨释名煤赭】
　　土消【本草蜣螂转丸释名丨丨】
　　土浆【博物志江南诸山郡中大树断倒经春夏生菌蛇所着之枫树生者啖之令人笑不得止治之饮丨丨即愈　本草地浆释名丨丨景曰此掘黄土地作坎深三尺以新汲水沃入搅浊少顷取清用之故曰地浆亦曰丨丨】
　　土蜜【本草丨丨在土中作之色青白味醶今出晋安檀崖者最胜】
　　土膏【周语见土气下　宋史乐志春融日暖四野瑞烟浮柳菀更桑柔丨丨脉起条风扇宿雪润田畴周谓寅賔出日赋农祥正而丨丨咸动庶绩凝而百度惟贞　梁武帝借田诗千亩丨丨紫万顷陂色缥　李嘉祐送袁员外诗见天诏下　栁宗元种术诗丨丨滋液松露坠繁柯　李贺鼙舞曲健犊春耕丨丨黑菖蒲丛丛沿水脉　刘得仁书事诗丨丨寒麦覆人海书尘蒙　薛能春日江居诗斫春槎枿树消雪丨丨田齐已闲居诗渐觉春光媚尘销作丨丨】
　　土酥【杜甫病后遇王倚饮赠歌长安冬葅酸且緑金城丨丨净如练　苏轼泗州除夜雪中黄师是送酥酒诗关右丨丨黄似酒扬州云液郤如酥】
　　土味【周礼医以甘养肉注甘丨丨土含载四者似肉左传天有六气降生五味注谓金味辛木味酸水味咸火味苦丨丨甘皆由阴阳风雨而生　白虎通丨丨所以甘何中央者中和也故甘犹五味以甘为主也　薛能秋日将离滑台诗僮汲野泉兼丨丨马磨霜树作秋声】
　　土谷【书大禹谟水火金木丨丨惟修正徳利用厚生惟和　周礼大宗伯以血祭祭社稷五祀五岳注社稷丨丨之神有徳者配食焉】
　　土芝【山家清供芋名丨丨大者裹以湿纸用煮酒和糟涂其外以糠皮火煨之香熟取出安防地内去皮温食取其温补名丨丨丹小者煨干入瓮寒月用稻草盫熟色香如栗名土栗】
　　土芋【苏轼冬至日与诸生饮诗黄姜收丨丨苍耳斫霜丛】
　　土栗【山家清供见土芝下】
　　土菜【南史司马申传太清之难父母俱没因此自誓担丨丨食终身】
　　土芥【孟子君之视臣如丨丨　左传国之兴也视民如伤是其福也其亡也以民为丨丨是其祸也】土卤【尔雅杜丨丨注杜衡也似葵而香】
　　土茗【陆游冬夜与溥庵説川物戏作诗何时一饱与子同更煎丨丨浮甘菊】
　　土英【吕览阳华之芸云梦之芹具区之菁浸渊之草名曰丨丨】
　　土苴【庄子道之真以治身其绪余以为国家其丨丨以治天下　元好问新斋赋孰糟糠之弗醇孰丨丨之弗真　戴复古谢和伯见访诗江湖尊白发丨丨视黄金】
　　土瓜【尔雅菲芴注即丨丨也　急就篇逺志续断参丨丨　北户録山橘子冬熟有大如丨丨者次如弹丸者皮薄下气普寜多有之】
　　土菌【尔雅中馗菌注似盖今江东人名为丨丨　又出隧蘧蔬注似丨丨生菰草中今江东啖之】土花【梅尧臣读裴如晦万里集书其后诗古溪蛮铁刀出冢丨丨涩　又古鉴诗古鉴得荒冢丨丨全未磨　王逢游卜将军墓祠诗木叶金甲动丨丨碧血洒】
　　土实【左传晋人徴朝于郑公孙侨对曰寡君尽其丨丨重之以宗器以受齐盟遂帅羣臣随于执事以防嵗终　齐书五行志赞木怪夔魍火为水妃丨丨载物金作明威形声异迹影响同归皆由象应莫不类推】土根【王禹偁商山海棠诗别疑天与态不类丨生丨】
　　土木【晋语知襄子为室美士茁夕焉知伯曰室美夫对曰美则美矣抑臣亦有惧也知伯曰何惧对曰臣以秉笔事君志有之曰髙山峻原不生草木松栢之地其土不肥今丨丨胜臣惧其不安人也　汉书律歴志丨丨相乘而合经纬为三十是为镇星小周小周乘巛防为四千三百二十是为镇星嵗数　后汉书梁冀传冀大起第舍夀亦对街为宅殚极丨丨互相夸竞　魏书韩显宗传在朝诸贵受禄不轻丨丨被锦绮僮妾厌粱肉而复厚赉屡加动以千计若分赐鳏寡赡济实多唐书百官志工部郎中员外郎各一人掌城池丨丨之工役程式为尚书侍郎之贰　韩诗外传不髙台榭非无丨丨也不大钟鼎非无金锡也不沈于酒不贪于色非辟丑也直行情性之所安而制度可以为天下法矣　法言禽兽食人之食丨丨衣人之帛谷人不足于昼丝人不足于夜之谓恶政　中论賔玉之山丨丨必润盛徳之士文艺必众　述异记吴王夫差筑姑苏之台三年乃成周旋诘屈横亘五里崇饰丨丨殚耗人力嵇康太师箴絺褐其裳丨丨其宇　顔延之又释何衡阳书致饰丨丨不发慈愍之心顺时搜狩未根惨虐之性　梁简文帝昭明太子集序丨丨无祶□宫殿靡磨砻　陈后主禁奢诏应镂金银薄及庶物化生丨丨人防花之属及布帛幅尺短狭轻疎者竝伤财废业尤成蠧患　王仲言慈寜殿赋鲁夸灵光而但述丨丨之巧魏称景福而徒为制作之华　应璩百一诗饰巧无穷极丨丨被朱光　贺知章奉和御制春台望诗见天晴下　杜甫寄题江外草堂诗敢谋丨丨丽自觉靣势坚　又赠萧使君诗轮磊衣冠地苍茫丨丨身　章孝标题朱秀城南亭子诗丨丨欲知精洁处社天归燕怯安巢　陆游僧庐诗僧庐丨丨涂金碧四出徴求如羽檄】
　　土桧【老学庵笔记桧有二种海桧夭矫坚痩皆天成又有刻削蟠屈而成者名丨丨海桧絶难致凡人家所有者皆丨丨也】
　　土橿【尔雅杻檍注一名丨丨】
　　土植【宋史地理志川陜四路盖禹贡梁雍荆三州之地而梁州为多南至荆峡北控劒栈西南接蛮夷丨丨宜柘茧丝织文纤丽者穷于天下】
　　土龙【后汉书礼仪志自立春至立夏尽立秋郡国上雨泽若少府郡县各扫除社稷其旱也公卿官长以次行雩礼求雨闭诸阳衣皁兴丨丨立土人舞僮二佾七日一变如故事　蜀志杜微传微自乞老病求归亮又与书答曰曹丕篡弑自立为帝是犹丨丨刍狗之有名也欲与羣贤因其邪伪以正道灭之怪君未有相诲便欲求还于山野　淮南子磁石上飞云母来水丨丨致雨燕雁代飞　盐铁论衣儒衣冠儒冠而不能行其道非真儒也譬若丨丨文章首目具而非龙也　应璩与广川岑文瑜书丨丨矫首于元寺泥人鹤立于阙里梁简文帝明月山铭岂学丨丨讵须石鼓　李峤晚秋喜雨诗服闲云骥屏冗术丨丨修　李羣玊送崔使】
　　【君萧山祷雨诗不假丨丨呈夭矫自然石燕起参差】
　　土枭【尔雅狂茅鸱怪鸱枭鸱疏此别鸱类也枭一名鸱郭云丨丨】
　　土鸭【尔雅鼁蟾诸在水者黾注耿黾也似青蛙大腹一名丨丨　陈旅送项链师还天台诗谷暖金鵞大溪深丨丨肥】
　　土彪【元史世祖纪马八儿国遣使进花牛一水牛丨丨各一】
　　土豹【明一统志丨丨陜西镇番卫出　又寜夏中卫土产丨丨　又陜西行都司土产丨丨　冯时可月赋丨丨殷声天鸡催曙】
　　土牛【礼记月令季冬之月命有司大傩旁磔出丨丨以送寒气注作丨丨者丑为牛牛可牵止也　魏书甄琛传于时赵修盛宠琛倾身事之琛父凝为中散大夫弟僧林为本州别驾皆托修申达至修奸诈事露明当收考今日乃举其罪及监决修鞭犹相隐恻然告人曰赵修小人背如丨丨殊耐鞭杖有识以此非之　元史河渠志其创筑河口前第一重西堤南北长三百三十歩靣广二十五歩底广三十三歩树置桩橛实以丨丨草苇杂稍相兼髙丈有三尺　闗尹子譬如见丨丨木马虽情存牛马之名而心忘牛马之实　孔鱼和六府诗丨丨自知止贞心达毁誉　白居易和微之三月三日诗布泽木龙崔迎春丨丨助　苏轼赠僧诗还君画图君自收不如木人骑丨丨　又戏于潜令毛国华诗更将嘲笑调朋友人道猕猴骑丨丨　又元日过丹阳明日立春寄鲁元翰诗竹马异时寜信老丨丨明日莫辞春　范成大立春日郊行诗竹拥溪桥麦盖坡丨丨行处亦笙歌】
　　土马【张耒女几祠下诗东风古栢吹暖香庙前丨丨荒春草　陆游谒汉昭烈陵及诸葛公祠诗画妓空笙芋丨丨阙羁鞚】
　　土驹【素问土鬰之发岩谷震惊雷殷气交埃昏黄黑化为白气飘骤髙深击石飞空洪水乃从川流漫衍田牧丨丨】
　　土豚【魏志蒋济传车驾即发还到精湖水稍尽尽留船付济船本歴适数百里中济更凿地四五道蹴船令聚豫作丨丨遏断湖水皆引后船一时开遏入淮中】
　　土防【南史蔡道恭传魏围司州潜作伏道以决壍水道恭载丨丨塞之】
　　土狗【北史髙颎传尉迟迥起兵颎为桥于沁水贼于上流纵火栰颎预为丨丨以御之既度焚桥而战大败之　抱朴子谘萍实而言色味询丨丨而识坟羊】
　　土畜【礼记月令立春食麦与羊注羊火畜也疏鸡为木畜羊为火畜牛为丨丨犬为金畜豕为水畜　公羊传注麟者木精疏春秋説云麟生于火游于中土轩辕大角之兽然则麟为丨丨而言木精者正以公羊説云麟者木精一角赤目为火既为火是木之子谓之木精亦何伤旧云木生火火生土麟为丨丨亦受气于火性合人仁故为木精也　魏书礼志羣臣奏以国家继黄帝之后宜为土徳故神兽如牛牛丨丨又黄星显曜其符也】
　　土毛【后汉书马融传其丨丨则牧荐草芳茹甘荼茈萁芸蒩昌本深蒲芝荋堇荁蘘荷芋蕖桂荏鳬葵格韮菹于注毛草也左传曰楚芊尹无宇曰食丨之丨谁非君臣　宋史占城国传今遣专信臣布禄爹地加副使臣除逋麻瑕珈耶判官臣皮霸抵一行人力等部署丨丨逺充嵗贡虽表楚茅之礼实怀鲁酒之忧防望睿明俯寛谴戮　孟浩然送王昌龄之岭南诗丨丨无缟纻乡味有槎头　苏轼次韵得张天觉诗驭风骑气我何劳且要长生作丨丨】
　　土拨【明一统志鞑靼土产丨丨防】
　　土磔【尔雅注见土螽下】
　　土螽【尔雅丨丨蠰谿注似蝗而小今谓之土磔】
　　土蠭【尔雅丨丨木蠭疏此辨蠭在土木之异也其形大在地中作房而啖其子者名丨丨其形差小在树上作房者名木蠭】
　　土虺【汉书田儋传蝮蠚手注俗呼丨丨】
　　土蛇【郝经冠军楼赋丨丨一脊千有余里】
　　土蚌【鲍照登大雷岸与妹书石蟹丨丨燕箕雀蛤之俦】
　　土蛰【鲁语宣公夏滥于泗渊里革断其罟而弃之曰古者大寒降丨丨发水虞于是乎讲罛罶取名鱼登川禽而尝之寝庙行诸国人助宣气也梅尧臣苦雨诗羣虫无丨丨百果就枝坼】
　　土肉【明一统志惠州府土产丨丨色黑大如小儿臂长四五寸有腹无口目有三十足如筓簪出海丰县大海中　苏轼佛日山荣长老方丈诗不堪丨丨埋山骨未放苍龙浴渥洼】
　　土羔【苏轼和陶丙辰八月于下潠田舍获诗黄菘养丨丨老楮生树鸡】
