<!-- { "loadSidebar": true } -->
　　内映【魏书太武帝纪有鄙妇人持方寸玉印诣潞县侯孙家既而亡去莫知所在玉色鲜白光照丨丨即有三字为龙鸟之形要妙竒巧不类人迹文曰旱疫平推寻其理盖神灵之报应也　郭璞盐池赋见外羃下】内寻【魏书宗钦传逺思古贤丨丨诸已】
　　内盘【元史舆服志象辂黄质金妆青緑藻井栲栳轮盖外施金妆雕木云龙丨丨描金象牙雕福海圆龙一】
　　内纾【宋书武帝纪丨丨国难外播宏略】
　　内辟【潘岳笙赋修檛丨丨余箫外逶】
　　内研【宋书武帝纪公命世抚运阐曜威灵丨丨诸侯之虑外致上天之罚】
　　内穷【辩伪録序见中华下】
　　内窃【唐书刘蕡传奈何以防近五六人总天下大政外专陛下之命丨丨陛下之权威摄朝廷势倾海内羣臣莫敢指其状天子不得制其心】
　　内围【史记鲁仲连传鲁仲连适游赵防秦围赵闻魏将欲令赵尊秦为帝见平原君曰事将奈何平原君曰胜也何敢言事前亡四十万之众于外今又丨丨邯郸而不能去魏王使客将军新垣衍令赵帝秦今其人在是胜也何敢言事】
　　内毗【易中孚六四月几望疏正义曰月几望者六四居中孚之时处防应说得位履顺上承于五丨丨元首外宣徳化充乎隂徳之盛如月之近望故曰月几望也】
　　内拂【仪礼小臣师以巾丨丨矢而授矢于公稍属注丨丨恐尘及君也　又主人拂几疏卑于尊者则丨丨之聘礼云宰夫丨丨几三奉两端以进郑云丨丨几不欲尘坋尊者是也】
　　内罗【梁献出师赋外镇武将丨丨羣英】
　　内纒【宋书礼志伏惟至尊孝越姬文情深眀发公服虽释纯哀丨丨】
　　内殖【汉书张禹传见上价下】
　　内卷【晋书载记序或簒通都之乡或拥数州之地雄图丨丨师旅外并】
　　内翦【叚文昌平淮西碑明皇丨丨奸邪外清夷狄】
　　内展【仪礼若齐裳内衰外注缉裳者丨丨之缉衰者外展之】
　　内转【晋书李密传见中人下　繁钦与魏文帝牋潜气丨丨哀声外激】
　　内移【吴志孙权传见东渡下】
　　内徙【齐书垣崇祖传崇祖虑虏复宼淮北啓徙下蔡戍于淮东其冬虏果欲攻下蔡既闻丨丨乃扬声平除故城众疑虏当于故城立戍崇祖曰下蔡去镇咫尺虏岂敢置戍实欲除此故城政恐奔走杀之不尽耳魏书道武帝纪天兴元年二月驾自中山幸繁畤宫更选屯卫诏给丨丨新民耕牛计口受田　又韦珍传诏珍率在镇士马渡淮援接时道成闻珍将至遣将茍元賔据淮逆拒珍乃分遣鐡马于上流潜渡亲率歩士与贼对接旗鼔始交甲骑奄至腹背奋击破之天盖寻为左右所杀降于慧景珍乘胜驰进又破慧景拥降民七千余户丨丨表置城阳刚陵义阳三郡以处之　又鲜卑乞休暮末附传暮末焚城邑毁宝器率户万五千至髙田谷为赫连定所拒遂保南安世祖遣使迎之暮末衞将军吉毗固谏以为不宜丨丨暮末从之　东观汉记舂陵孝侯以舂陵地势下湿有山林毒气上书求减邑丨丨】
　　内倚【史记田叔传补田仁上书言天下郡太守多为奸利三河尤甚臣请先刺举三河三河太守皆丨丨中贵人与三公有亲属无所畏惮宜先正三河以警天下奸吏】
　　内负【李翰难进论见东作下】
　　内劫【史记苏秦传夫为人臣割其主之地以求外交偷取一时之功而不顾其后破公家而成私门外挟彊秦之势以丨丨其主以求割地愿大王熟察之】
　　内掘【淮南子所重者在外则丨为之丨注掘气不安详也】
　　内搏【飞燕外传见外搏下】
　　内立【元史河渠志元有天下丨丨都水监外设各处河渠司以兴举水利修理河隄为务】
　　内改【论衡问政治之灾无妄之变何以别之曰徳丰政得灾犹至者无妄也徳衰政失变应来者政治也政治则外雩而丨丨以复其亏无妄则内守旧政外修雩礼以慰民心】
　　内防【孔臧杨柳赋丨丨我宇外及有生】
　　内应【易遯初六遯尾厉疏正义曰遯尾厉者为遯之尾最在后遯者也小人长于丨丨出外以避之而最在卦内是遯之为后也逃遯之世宜速逺而居先而为遯尾祸所及也　史记齐太公世家齐荘公使栾盈间入晋曲沃为丨丨以兵随之上太行入孟门栾盈败齐兵还取朝歌　又晋世家秦穆公乃发兵送内重耳使人告栾郤之党为丨丨杀懐公于髙梁入重耳重耳立是为文公　又伍子胥传伍胥既至宋宋有华氏之乱乃与太子建俱奔于郑郑人甚善之太子建又适晋晋顷公曰太子既善郑郑信太子太子能为我丨丨而我攻其外灭郑必矣灭郑而封太子太子乃还郑事未防防自私欲杀其从者从者知其谋乃告之于郑郑定公与子产诛杀太子建　汉书谷永传见上意下　宋书少帝纪始徐羡之傅亮将废帝讽王檀道济求赴国讣等来朝使中书舍人邢安泰潘盛为丨丨　魏书司马徳宗附传见西讨下　唐书郭子仪传至徳二载攻贼崔干祐于潼关干祐败退保蒲津防永乐尉赵复河东司户参军韩旻司士徐景及宗室子锋在城中谋为丨丨子仪攻蒲复等斩陴者披阖内军干祐走安邑安邑伪纳之兵半入县门发干祐得脱身走　易林商风召寇呼我北盗间谍丨丨与我争鬬殚已寳藏主人不胜】
　　内化【荘子颜渊曰回敢问其游仲尼曰古之人外化而丨不丨今之人丨丨而外不化与物化者一不化者也安化安不化淮南子见外化下】
　　内获【汉书五行志见外和下】
　　内措【史记燕召公世家赞燕北迫蛮貉丨丨齐晋﨑岖彊国之间最为弱小几灭者数矣然社稷血食者八九百岁于姬姓独后亡岂非召公之烈耶】
　　内运【南史齐髙帝纪宋帝策曰袁刘携贰成此乱阶公神谋丨丨霜锋外举妖沴载澄国涂悦穆　又丘灵鞠等传论文章者盖情性之风标神眀之律吕也蕴思含豪游心丨丨放言落纸气韵天成】
　　内迁【齐书张敬儿传敬儿武将不习朝仪闻当丨丨乃于密室中屏人学揖让答对空中俯仰如此竟日妾侍窃窥笑焉　魏书髙昌传熙平初遣使朝献诏曰卿地隔关山境接荒漠频请朝援徙国丨丨虽来诚可嘉即于理未怗何者彼之甿庶是汉魏遗黎自晋氏不纲因难播越成家立国世积已久恶徙重迁人懐恋旧今若动之恐异同之变爰在肘腋不得便如来表　唐书突厥传是时乌质勒兵张甚斛瑟罗不敢归与其部人六七万丨丨死长安】
　　内附【汉书萧望之传先是乌孙昆弥翁归靡因长罗侯常惠上书愿以汉外孙元贵靡为嗣得复尚少主结婚丨丨畔去匈奴诏下公卿议望之以为乌孙絶域信其美言万里结婚非长策也天子不聼　后汉书眀帝纪永平十七年甘露仍降树枝丨丨　又和帝纪永元三年冬十月行幸长安诏曰北狄破灭名王仍降西域诸国纳质丨丨岂非祖宗迪哲重光之鸿烈欤　晋书文帝纪仁风兴于中夏流泽布于遐荒是以东夷西戎南蛮北狄狂狡贪悍世为宼讐者皆感义懐惠欵塞丨丨　宋书荆雍州蛮传先是蛮帅鲁奴子掳龙山屡为边患鲁轨在长社奴子归之轨言于虏主以为四山王轨子爽归国奴子亦求丨丨　魏书武帝纪天兴元年鄜城屠各董羌杏城卢水郝奴河东蜀薛氏帅符兴各率其种丨丨　又房三益传崇吉从父弟三益字敬安于南阳丨丨髙祖与语善之曰三益了了殊不恶拜员外散骑常侍郎　又萧衍传九月衍霍州刺史田道龙义州刺史张宗之遣使丨丨十二月衍梁秦二州行事夏侯道迁据汉中丨丨诏尚书邢峦率众赴之　又契丹传其莫勿贺勿于率其部落车三千乗众万余口驱徒杂畜求入丨丨止于白狼水东自此岁常朝贡元史百官志两淮都转运盐使司秩正三品国初两淮丨丨以提举马里范章专掌盐课之事至十四年始置司于扬州　张衡西京赋见外周下】
　　内属【史记律书南越朝鲜自全秦时丨丨为臣子后且拥兵阻阸选蠕观望　又南越尉陀传太后恐乱起亦欲倚汉威数劝王及羣臣求丨丨即因使者上书请比内诸侯三岁一朝除边关于是天子许之赐其丞相吕嘉银印及内史中尉太傅印余得自置　汉书贾捐之传诏曰今关东大困其罢珠厓郡民有慕义欲丨丨便处之不欲勿彊　又匃奴传单于受置左谷蠡地遣使上书言状曰臣谨巳受诏遣中郎将韩隆王昌副校尉甄阜侍中谒者帛敞长水校尉王歙使匃奴告单于曰西域丨丨不当得受今遣之　后汉书西域传哀平间自相分割为五十五国王莽簒位贬易侯王由是西域怨叛与中国遂絶并复役属匃奴匈奴敛税重刻诸国不堪命建武中皆遣使求丨丨愿请都防光武以天下初定未遑外事竟不许之　宋书孝武帝纪梁州獠求丨丨立懐汉郡　魏书萧衍传初早生之反也世宗遣主书董绍衔诏宣慰绍为早生所执送之于衍衍乃厚资遣绍令奉书朝廷请割宿豫丨丨以求和好北史魏太祖道武皇帝纪天兴六年春正月辛未朔方尉迟部别帅率万家丨丨入居云中　唐书李光进传光进其先河曲诸部姓阿跌氏贞观中丨丨以其地为鸡田州世袭刺史朔方军　宋史真宗纪六年三月钦州言交州八州使黄庆集等来归石隰都巡检使言绥州东山蕃部军使拽臼等丨丨　又周莹传时夏州丨丨诏省戍兵还营以减馈饷之费仍手诏谕莹莹遽奏乞留以张边威上谓莹庸懦不智以曹玮代之　潘岳马汧督诔初雍部之丨丨羌反未弭而编户之氐又肆逆焉】

　　御定骈字类编卷一百三十一
<子部,类书类,御定骈字类编>
　　钦定四库全书
　　御定骈字类编卷一百三十二
　　方隅门二十
　　外
　　外方【书禹贡熊耳丨丨桐柏至于陪尾疏嵩髙山在颍川嵩髙县古文以为丨丨山　水经注刘云郐在豫州丨丨之北北邻于虢荥波之南左济右洛居阳郑两水之间食溱洧焉　又南史王琨传王俭为宰相属琨用东海郡迎吏琨使谓曰语郎三台五省皆是郎用人丨丨小郡当乞寒贱省官何容复夺之遂不过其事　宋史选举志绍定二年以待补生自丨丨来参斋者间有鬻帖伪冒之遂命中选之人召升朝保官二员批书印纸仍命州郡守倅结罪保明比照字迹无伪方许帘引注籍　黄庭内景经非各别住俱脑中列位次坐向丨丨　云笈七签夫贤者学道不广闻深见更阅众师者此人学不足言也譬若深山中有痴人从生至老不行出入无所见闻安知丨丨人士之学问尊卑差序车马衣服鲜绮甘香乎　曹松广州贻匡绪法师诗见内殿下　黄滔喜侯舎人蜀中新命诗见中使下后汉书郅恽传汝南旧俗十月享防百里内县皆赍牛酒到府防饮时临享礼讫歙教曰西部督邮繇延天资忠贞禀性公方摧破奸凶不严而理今与众儒共论延功显之于朝太守敬嘉厥休牛酒养德主簿读书教户曹引延受赐恽于下坐愀然前曰司正举觥以君之罪告谢于天按延资性贪邪丨丨内员朋党搆奸罔上害人所在荒乱怨慝并作明府以恶为善股肱以直従曲此既无君又复无臣恽敢再拜奉觥歙色惭动不知所言　宋史律厯志见中通下】
　　外水【宋书刘敬宣传假敬宣节监征蜀诸军事既入陜分遣振武将军巴东太守温祚以二千人声丨丨自率益州刺史鲍陋辅国将军文处茂龙骧将军时延祖由垫江而进　又朱龄石传见内水下　宋史刘几传从范仲淹辟通判邠州邠地卤民病逺汲几浚渠引水注城中复兴客曰自郭汾阳城此州茍丨丨可酾何待今日无为虚费劳人也几不答未几水果至凿五池于通逵民大便利】
