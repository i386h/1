<!-- { "loadSidebar": true } -->
　　竹筒【唐书南蛮传妇人美发髻垂于后丨丨三寸斜穿其耳贵者饰以珠珰　孝子传杜孝母喜食鱼孝在成都截丨丨盛鱼二头咒之投中流妇出见筒流异而取有二鱼叹曰此我夫所寄也熟而进之　玉堂杂记灵隠寺冷泉亭临安絶景去城既逺难于频幸乃即宫中凿大池续丨丨数里引西湖水注之其上叠石为山象飞来峰宛然天成　嬾真子録温公之任崇福春夏多在洛秋冬在夏县每日与本县从学者十余人讲书用一大丨丨筒上贮竹签上书学生姓名讲后一日即拈签令讲讲不通则公微数责之　觱栗格革角长五尺形如丨丨卤簿军中皆用之或竹木或皮　种树书凡接矮果及花用好黄泥晒干筛过以小便浸之又晒干筛过再浸之凡十余度以泥封树皮用丨丨破两半根裹之则根立生次年断其皮截根栽之　白居易鸡距笔赋防毫为锋裁丨为丨　钱起有赠裴侍郎湘川回以青丨丨相遗诗　李端题郑少府林园诗丨丨传水逺尘尾坐僧髙】
　　竹筐【左传女承筐疏震为竹丨为丨震变为离离为火火动而上其施不下故筐无实也　吴莱贫女赋拈丨丨之素缕兮箴欲涩而不行】
　　竹篚【周邦彦汴都赋山罍房俎牺樽丨丨践列于两楹】
　　竹簠【仪礼聘礼夫人使下大夫劳以二丨丨方元被纁里有盖注丨丨方者器名也以竹为之状如簋而方如今寒具筥筥者圜此方耳疏王后法有玉案并有丨丨以盛枣栗此诸侯夫人劳卿大夫故无案直有丨丨以盛枣栗】
　　竹篮【木草丨丨释名藏器曰竹器也　云仙杂记陆展郎中见杨梅叹曰此果恐是日精即以丨丝丨贮千枚并茶花蜜送衡山道士　东京梦华録见棣棠下白居易放鱼诗晓日提丨丨家僮买春蔬　梅尧臣诗黄柑似日胜崖蜜带叶初擎翠丨丨　陈与义入邓书事诗孙子白木杖冨子黑油笠我独白丨丨差池复相及　王庭珪诗君不见吕洞賔丨丝丨子乌纱巾】
　　竹筲【唐书南蛮传自夜郎滇池以西皆荘蹻之裔有稻麦粟豆丝麻薤蒜桃李饭用丨丨搏而噉之】竹盖【罗隠送杨錬师却归真诰岩诗久居丨丨知勤苦旧业莲峰相变更】
　　竹伞【陆龟蒙忆袭美诗见藤鞵下】
　　竹扇【晋书王羲之传尝在蕺山见一老姥持六角丨丨卖之羲之书其扇各为五字姥初有愠色因谓姥曰但言是王右军书以求百钱邪姥如其言人竞买之他日姥又持扇来羲之笑而不答　唐书地理志衢州信安郡土贡丨丨　东宫旧事皇太子纳妃单丨丨二十　东臯杂録道州邑人言侏儒皆感猕猴气而生猴畏丨丨声富家妇姙娠每寝必命婢以丨丨鞭其腹则猴不敢近　班固有丨丨赋　岑安卿诗拷山老人头雪白丨丨如箕障炎赫】
　　竹罏【杜甫诗简易髙人意匡牀丨火丨　韩驹夜与疎山清公对语因设果供诗见木牀下　杨万里追和功父病起寄谢诗勤向丨丨温手脚嬾寻铜镜整衣冠　陆游诗紫藤香起丨根丨　林光朝别方次云诗姑苏台上姑苏馆共说南山丨火丨　葛长庚诗一缕青烟纒丨丨】
　　竹甑【玉堂漫笔衡山后生竹最大名曰南丨土人截取其筒以为丨节处可制盥盆然在深山中人迹不到之处】
　　竹篘【北梦言唐杜荀鹤尝吟诗一聨云旧衣灰絮絮新酒丨丨篘或话于韦荘荘曰我道印将金鎻鎻帘用玉钩钩荘后西蜀为相】
　　竹罂【王韶南雍州记辛居士名宣仲家贫春月鬻笋充肠酌截丨为丨用充盛置人问其故宣仲曰我惟爱竹好酒欲令二物常相并耳】
　　竹釡【桂海虞衡志丨丨猺人所用截大竹筒以当铛鼎食物熟而竹不熸】
　　竹杯【梅尧臣和才叔岸傍古庙诗野鸟栖尘坐渔郎奠丨丨　又送张太博通判袁州诗邑人祠鬼拜古树丨丨一仰来烹牛】
　　竹筯【传灯録僧问如何是和尚家风曰瓦椀丨丨　白居易过李生诗白瓯青丨丨俭洁无膻腥　程良规丨丨诗殷问丨丨甘苦尔先甞】
　　竹签【嬾真子録见竹筒下】
　　竹针【东斋记事州有一种小竹曰龙孙丨生山谷间髙不盈尺细仅如丨凡所以为竹无不具前軰诗有小丨如丨能具体即此也　苏轼与王敏仲书闻遂作管引蒲涧水甚善每竿上湏钻一小眼如菉豆大以小丨丨窒之以騐通塞道逺日久无不塞之理若无以騐之则一竿之塞辄累百竿矣仍愿公擘画少钱令嵗入五十余竿竹不住抽换永不废僭言必不讶也】
　　竹杖【左传齐晏桓子卒晏婴麤缞斩苴绖带杖菅屦食鬻居倚庐寝苫枕草注杖丨丨　汉书张骞传骞曰臣在大夏时见邛丨丨蜀布问安得此大夏国人曰吾贾人往市之身毒国身毒国在大夏东南可数千里后汉书费长房传长房辞归翁与一丨丨曰骑此任所之则自至矣　神仙传壶公遣费长房归以一丨丨】
　　【与之骑长房骑杖忽然如睡便到家以杖投葛陂中顾之乃青龙也　捜神记汉陈留考城史姁字威明年少时尝病临死谓母曰我死当复生埋我以丨丨柱于瘗上若杖折掘我及死埋之柱如言七日往视杖果折即掘出之已活走至井上浴平复如故　太平广记苏仙公者桂阳人也汉文帝时曽持一丨丨时人谓曰苏生丨丨固是龙也　笋谱木竹笋今灵隠山中亦出中坚亦通小脉节内若通草中也笋坚可食今人采丨作丨可爱或与同类耳　北户録澄州产方丨体如削成劲梃堪为丨亦不让张骞笻丨丨也其隔州亦出大者数丈更有疎节丨僧道多以为丨　陆游续笔记海南儋崖诸郡出勒丨丨大于干涩竹肤有芒可以剉东坡诗云倦看涩勒暗蛮烟是也　庾信有丨丨赋　程俱松江赋丨丨诡竒蒟酱甘好　骆賔王代女道士王灵妃赠道士李荣诗苹风入驭来应易丨丨成龙去不难　杜甫寒雨朝行视园树诗见藜牀下　又晚晴吴郎见过北舍诗丨丨交头拄柴扉隔径开　白居易游悟真寺诗手拄青丨丨足蹋白石滩　又招萧处士诗请君携丨丨一赴郡斋期　又独行诗闇诵黄庭经在口闲携青丨丨随身　又偶咏诗御热蕉衣健扶羸丨丨轻　皎然实心丨丨诗丨丨裁碧鲜歩林赏髙直王禹偁送笻杖与刘湛然道士诗有客遗丨丨九节共一杖　苏轼答寳觉诗见芒鞵下　又自兴国往筠宿石田驿南廿五里野人舍诗芒鞵丨丨自轻软蒲荐松牀亦香滑　陈师道絶句见芒鞵下　栁贯追饯常大参至樵舍镇饮别后夜宿舟中听雨诗欲与仙人骑丨丨时从老子据胡牀】
　　竹锡【皎然寄李员外纵诗闲持丨丨深看水嬾系麻衣出见人】
　　竹篲【集仙録云华夫人王母第二十三女太真王夫人之妹也名瑶姬受徊风混合万景链神飞化之道尝东海游还过江上有巫山焉峯岩挺防林壑幽丽巨石如坛留连久之其后楚大夫宋玉以其事言于襄王王不能访道要以求长生筑台于髙唐之馆作阳台之宫以祀之宋玉作神仙赋以寓情荒滛秽芜髙真上仙岂可诬而降之也有祠在山下世谓之大仙隔岸有神女之石即所化也复有石天尊神女坛侧有丨垂之若丨有稿叶飞物着坛上者竹则因风扫之终莹洁不为所汚】
　　竹册【五代史楚世家天成二年请建行台明宗封殷楚国王有司言无封国王礼请如二公用丨丨乃遣尚书右丞李序持节以丨丨封之　元史祭祀志至大二年亲祀丨丨长一尺二寸广一寸二分厚三分　又作防马戴山中作屐齿无泥丨丨轻莓苔梯滑夜难行】
　　竹简【书序鲁共王壊孔子旧宅于壁中得先人所藏古文虞夏商周之书皆科斗文字时人无能知者以所闻伏生之书考论文义定其可知者为隶古定更以丨丨写之増多伏生二十五篇　后汉书蔡伦传见麻头下　又张宗传禹军到栒邑赤眉大众且至众人多惮为后拒禹乃书诸将名于丨丨署其前后乱着笥中令各探之宗独不肯探曰死生有命张宗岂辞难就逸乎　晋书武帝纪汲郡人不准掘魏襄王冡得丨丨小篆古书十余万言藏于秘府　又束晳传时有人于嵩髙山下得丨丨一枚上两行科斗书传以相示莫有知者司空张华以问晳晳曰此汉明帝显节陵中策文也检验果然　南史王僧防传文惠太子镇雍州有盗发古冡者相传云是楚王冡大获寳物玉履玉屏风丨丨书青丝纶简广数分长二尺皮节如新有得十余简以示僧防云是科斗书考工记周官所阙文也　窦紃五色笔赋糅松烟以霞驳操丨丨而泪凝　李存早起诗见藜羮下】
　　竹纸【洞天清録北纸用横帘造纸纹必横又其质松而厚谓之侧理纸桓温问王右军求侧理纸是也南纸用帘纹必竪若二王真迹多是防稽竪纹丨丨葢东晋南度后难得北纸又右军父子多在防稽故也　癸辛杂识简椠古无有也陆务观谓始于王荆公其后盛行淳熙末始用丨丨髙数寸阔尺余者简板几废】竹书【晋书束晳传晋太康二年汲县人发塜得丨丨数十车皆简编科斗文字杂冩经史晳为著作随宜分析皆有考证是曰汲书　宋史艺文志丨丨三卷荀朂和峤编　任昉为萧扬州作荐士表岂直鼮防有必对之辩丨丨无落简之谬　杜甫秋野诗掉头纱防侧曝背丨丨光　赵嘏泊枭矶江馆诗三间茅屋东溪上归去生涯丨与丨　皮日休南阳广文欲于荆襄卜居因而有赠诗见术煎下　徐积诗蜡屐何时访丨丨李俊民竹如意诗曽为弹琴指甲伤有时曝背丨丨光　马祖常送毛真人还山诗见苔锦下】
　　竹素【晋书王敦传使天下获安国家有福故是丨丨之事非惟免祸而已　魏书卢昶传见刍菽下　北史许善心传干戈揖让取之也殊功鼎玉符成之也一致革命剏制丨丨之道稍彰纪事记言笔墨之官渐着　隋书列女传序圗像丹青流声丨丨　东观汉记刘向典校书先书丨为易刋定可缮写者以上丨　华阳国后贤志序务在举善不必珍异揆之耆旧丨丨宜阐今更撰次损益足铭后观　谢荘为八座江夏王请封禅表惟皇天崇称大道始行揖让迄于有晋虽聿修前绪而迹沦言废蔑纪于丨丨者焉可单书　刘孝绰昭明太子集序编绨缃于七阁殚丨丨于九流　潘尼扇赋或托形于丨丨或取固于胶漆　江淹赋罄古今之寳賮殚丨丨之琛竒　王仲旉南都赋何毛羽之多竒罄丨丨而莫纪　汪道防墨赋驰骋于文艺之圃翺翔于丨丨之场　张同德读秘阁藏书赋览九流于丨丨瞰万寳之琭琳　李维桢经筵赋牙签雕篆丨丨芸香　栁宗元读书诗竟夕谁与言但与丨丨俱　苏舜钦古庙诗尚应名丨丨不复祭牲豭　陆游诗封侯细事耳所冀垂丨丨　张雨诗醉醒依丨丨晴雨看梅黄】
