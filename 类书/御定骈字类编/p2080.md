<!-- { "loadSidebar": true } -->
　　乌纱【晋书舆服志成帝咸和九年制听二宫直官着丨丨幍　唐书车服志丨丨帽者视朝及燕见賔客之服也　李白答赠丨丨帽诗领得丨丨帽全胜白接防　韩翃寄裵郓州诗丨丨灵寿对秋风怅望浮云济水东　刘威旅怀诗无名无位却无事醉落丨丨卧夕阳　皮日休夏景冲澹偶然作低隈蒲褥岸丨丨味道澄怀景便斜　苏轼诗紫李黄村路香丨丨白葛道衣凉　陈师道九日寄秦观诗淮海少年天下士可能无地落丨丨　唐庚重阳后二日从无尽泛舟游处士台故诗人秦从所居诗要见仙翁头似漆请看醉后落丨丨　陆游初到荆州诗船窗一樽酒半醉落丨丨戴复古渝江绿阴亭九日燕集诗要人看白发不用整丨丨　史旭棃花诗今日传觞似年少一枝香雪上丨丨　杨维桢题陶渊明漉酒图诗酒醒乱发吹骚屑架上丨丨洗糟糵】
　　乌丝【南史梁豫章王综传综在荆州常阴服微行作丨丨布帽夜出无有期度　李肇国史补宋亳间有织成界道绢素谓之丨丨栏　春渚纪闻米元章为书学博士一日上幸后苑春物韶美仪衞严整遽召芾至出丨丨栏一轴宣语曰知卿能大书为朕竟此轴芾拜舞讫即绾袖防笔伸卷神韵可观大书二十言以进曰目九光开云蒸歩起雷不知天近逺亲见玉皇来上大喜锡赉甚渥　苏轼与钱志仲书丨丨当用写道书一篇非久纳上恶诗不足录也　陆游东窗遣兴诗欲写丨丨还嬾去诗名老去判悠悠　林景熙酬合沙徐君寅诗丨丨醉后淋漓墨片月涓涓照砚池　郝经诗翔鸾开粉纸直发引丨丨　杨维桢和蔡彦文题虞伯生张伯雨倡和帖诗旧谱紫霞吹鹤骨新章白雪写丨丨】
　　乌罗【唐书百济传见乌革下】
　　乌布【晋书谢尚传尚为政清简始到官郡府以布四十疋为尚造丨丨帐尚坏之以为军士襦袴　韩翃送夏侯侍郎诗听讼不闻丨丨帐迎賔暂着紫绨裘】
　　乌氊【白居易喜老自嘲诗裘轻被白防靴暖蹋丨丨】
　　乌帽【宋史杜衍传旣退寓南都出入从者十许人丨丨皁履绨袍革带　闻见录康节为隐者之服丨丨缁褐见卿相不易也　杜甫相从行赠严二别驾丨丨拂尘青螺粟紫衣将炙绯衣走　又九日诗为客裁丨丨从儿具绿尊　韩翃送李明府赴滑州诗丨丨背斜晖青骊踏春草　白居易池上闲吟诗非道非僧非俗吏褐裘丨丨闭关居　元稹酬翰林白学士诗绿袍因醉典丨丨逆风遗　刘禹锡挿田歌路旁谁家郎丨丨衫袖长自言上计吏年初离帝乡　李商隐自桂林奉使江陵途中感怀寄献尚书诗白衣居士访丨丨逸人寻　郑嵎津阳门诗主翁移客挑华灯双肩隐膝丨丨欹　陆蒙秋日遣怀诗鹤屛怜掩扇丨丨爱垂檐米芾寄薛郎中绍彭诗风沙涨天丨丨客胡不东来从此荒　张耒夏日诗枣径畦经雨凉白衫丨丨野人装　唐庚送赵安道下第诗与君赌取醉为期明日丨丨风披披　范成大丁酉重九药市呈座客诗丨丨不辞歌短发黄花终是欠东篱　陆游北岩诗丨丨程丈人闭户本好修　戴复古石洲遇陈季申话旧诗緑树挂丨丨清波照白头　台哈布哈送新进士还蜀诗金络丝缰白鼻騧锦衣丨丨小宫花　虞集题秦虢二夫人承召游华清宫图诗道涂先不止行客策蹇奔趋丨丨风】
　　乌巾【法书要録张呉人工书喜戴丨丨人名之曰张丨丨　陈羽送李德舆归穿石洞山居诗丨丨年少归何处一片防霞仙洞中　陆游记梦诗丨丨白纻忆当年抵死寻春不自怜　又醉中作山花信手插不复惜丨丨　郝经闲闲画像诗丨丨鹤发鸢双肩丹砂噀面深两颧　王观莫恼翁篇丨丨紫领银须长白酒满盆翁自酌　郑元祐徐良夫耕渔轩游题诗花落丨丨侧鸟嗁山几空　杨维桢寄张伯雨诗金钟玉几我所爱鹤氅丨丨许卜邻】
　　乌帢【陆游诗疎放抛丨丨歌呼覆绿杯】
　　乌帻【青箱杂记天圣以前丨丨唯用光纱自后始用南纱迨今六十年复稍稍用光纱矣　陆游村饮诗三呌落丨丨倒泻黄金盆　杨维桢莲花防歌使君本是龙门客身脱宫袍岸丨丨】
　　乌笠【陆游兰亭道上诗丨丨游僧云际去白衣醉叟道傍眠】
　　乌袖【道潜送王彦龄承务还河内诗白袍丨丨宜图画不羡襄阳孟浩然】
　　乌袍【陈造柘臯短吟丨丨使者来如烟腾书乞和胡稽首】
　　乌裘【骆賔王春霁早行诗元草终疲汉丨丨几滞秦陈子昂酬李参军崇嗣旅舘见赠诗白璧疑寃楚丨丨似入秦　李白奔亡道中诗素服三川化丨丨十上还】
　　乌鞾【辽史礼志祭山仪皇帝服金文金冠白绫袍綘带悬鱼三山綘垂饰犀玉刀错络缝丨丨皇后御綘帓络缝红袍悬玉佩双结帕络缝丨丨　元史礼乐志宝案中道舆士控鹤十有六人方舆官三十人至殿门则控鹤退方舆官舁案以陞唐巾紫罗窄袖衫金涂铜束带丨丨　曾巩戏呈休文屯田诗丨丨况已踏台省黒绶未得辞州县　黄庭坚诗九衢尘土丨丨底想见沧洲白鸟双　袁桷次韵马伯庸应奉絶句诗丨丨窄窄称宫袍双鬓风翻见二毛】
　　乌旗【刘禹锡送工部张侍郎入蕃吊祭诗毳帐差池见丨丨摇曳前】
　　乌旌【卢思道赠别司马幼之南聘诗拂雾扬龙笻乘风遡丨丨】
　　乌幡【南史萧防理在南兖州侯景使董绍先以武帝手敕召之防理欲身赴京都图之肘腋遂纳绍先入以丨丨麾众遣防理以单马至都】
　　乌幢【丹元子步天歌天街两星毕背旁天节耳下八丨丨】
　　乌号【家语楚共王出游亡丨丨之弓左右请求之王曰止楚王失弓楚人得之又何求焉孔子曰惜乎其不大也亦曰人遗弓人得之而已何必楚也　史记封禅书黄帝采首山铜铸鼎于荆山下鼎旣成有龙垂胡髯下迎黄帝黄帝上骑羣臣后宫从上者七十余人龙乃上去余小臣不得上乃悉持龙髯龙髯拔堕堕黄帝之弓百姓仰望黄帝旣上天乃抱其弓与胡髯号故后世因名其处曰鼎湖其弓曰丨丨　又司马相如传楚王乃驾驯驳之驷乗雕玉之舆靡鱼须之桡防曳明月之珠旗建干将之雄防左丨丨之雕弓右夏服之劲箭淮南子丨丨之弓不能无而射　易林羿张丨丨彀射天狼柱国雄勇鬬死荥阳　水经注庐山匡俗字】
　　【子孝本东里子出周武王时生而神灵屡逃征聘庐于此山时人敬事之俗后仙化空庐犹存弟子覩室悲哀哭之旦暮同丨丨世称庐君故山取号焉　古史考柘树枝长而劲乌集之将飞柘起弹乌乌乃呼号因名丨丨弓　王褒圣主得贤臣颂明明在朝穆穆布列聚精防神相得益章虽伯牙操□钟蓬门子弯丨丨犹未足以喻其意也　嵇含木弓铭丨丨之朴丰条足理弧走括载飞骇止　独孤授汉武帝射蛟赋命舟牧回青翰而止诏弓人奉丨丨以登　柳宗元感遇诗西陆动凉气惊丨丨北林　陈造送刘常父秋试兼简行父诗尺棰政自无坚彊况腰丨丨手鱼肠　泰不华送琼州万司户入京师诗曽把丨丨悲絶域却乗赤拨上神州】乌弓【萧楚材奉和展礼岱宗涂经濮济诗叶箭凌寒矫丨丨望晓惊】
　　乌锤【小学绀珠唐六典甲之制十三明光光要细鳞山文丨丨白布皁绡布背步兵皮木鎻子马甲】乌楯【齐书魏虏传宏自率众至寿阳军中有黒氊行殿铁骑为羣前后相接步军皆丨丨槊缀接以黒虾蟆幡】
　　乌几【张耒东堂初寒创意作竹屛障诗竹幈风下凭丨丨画作柯山居士图】
　　乌杖【晋书五行志元康中天下始相效为丨丨以桂掖其后稍施其镦住则植之】
　　乌笙【南史侯景传景土山成山起芙蓉层楼髙四丈饰以锦罽捍以丨丨】
　　乌船【武陵竞渡略栱辰永安二门及善德山丨丨鳞尾皆乌红船鳞尾皆红　又看船僦楼亦各有域花白诸船人不入丨丨域乌红船人不入花船域】
　　乌榜【朝翃送冷朝阳还上元诗落日澄江丨丨外秋风疎柳白门前　苏轼诗城头月落尚啼乌丨丨红舷早满湖】
　　乌樯【杜甫遣闷诗使尘来驿道城日避丨丨】
　　乌盘【元稹听庾及之弹乌夜啼引诗见乌力下】
　　乌竿【陈师道诗渐渐丨丨五两轻】
　　乌防【宋祁笔记唐吕温作由鹿赋曰由此鹿以致曰由鹿予案说文曰率乌者系生丨以来之名丨防音由吕得其意而不知说文有此防字也】
　　乌膏【唐书五行志元和末妇人为圜鬟垂髻不设鬓饰不施朱粉惟以丨丨注唇】
　　乌饭【本草南烛释名丨丨草藏器曰取汁渍米作丨丨食之健如牛筋　陆蒙四月十五日道室书事寄袭美诗丨丨新炊□臛香道家斋日以为常】
　　乌梅【唐书地理志江陵府江陵郡土贡丨丨　神异经横公鱼长七八尺形状如鲤而目赤昼在湖中夜化为人刺之不入煑之不死以丨丨二七煮之即熟食之治邪病　稽神録广陵有男子行乞于市每见马矢即取食自云常为人饲马慵不能早起其主恒视槽中无草督责之乃取丨丨幷以饲马马齿楚不能食竟以致死后因病见马矢辄流涎欲食食之与丨丨味正同了无秽气　大业杂记先有筹禅师仁寿间常在内供飬造五色饮以扶芳叶为青饮秡褉根为赤饮酪浆为白饮丨丨浆为元饮江茥为黄饮　本草梅实采半黄者以烟熏之为丨丨青者盐淹曝干为白梅】
　　乌李【桂海虞衡志火炭子如丨丨】
　　乌药【本草丨丨释名旁其鳑魮矮樟集解丨丨生岭南邕州容州及江南】
　　乌槎【本草鼠李释名丨丨子乌巢子】
　　乌榄【桂海虞衡志丨丨如橄榄青黒色肉烂而甘　明一统志广州土产素馨茉莉香橼丨丨緑榄　海槎余録青橄榄无仁丨橄丨有仁　山谷题跋游龙水城南帖洞南有乔木似栟榈熟视叶间有实穟生似橄榄问从者盖木威也木威本草经无有宜州诸城砦多有之风俗取豚脍合之为防盘中珍膳也顷有馈余余不能防也佃夫曰广东盖号为丨丨犹邕贵间谓波斯橄榄云　范成大丙午新正书懐诗见鸡防下】乌杨【録异记成都至眞观道士黎元兴龙朔年中于学射山欲创造观宇夜梦神人引升髙山大殿之中谒见中央黄老君身长数丈髭须皎白戴金凤冠着云霞衣侍衞十余人顾谓元兴曰吾近有材木可搆此观无烦忧也如此再梦数日有人于万岁池中乗舟取鱼或见水色清激池底大木极多以告元兴元兴令人取之得丨丨木千余段至有长百尺者以用起观作黄老君殿依梦中像塑之】
　　乌柏【刘禹锡浙西李大夫述梦幷浙东元相公酬和斐然继声诗建节辞丨丨宣风看鹭涛　又游桃源诗起草香生帐坐曹丨集丨】
　　乌木【本草丨丨释名乌樠木乌文木时珍曰丨丨出海南云南南番叶似椶榈其木漆黒体重坚致】乌樠【梦溪笔谈投荒録云琼管多丨丨呿陀皆奇木】
　　乌阶【尔雅欔丨丨注即乌杷也子连相着状如杷齿可以染皁】
　　乌杷【尔雅乌阶注见上】
　　乌椑【汉书地理志梁侯园有丨丨八棱　西京杂记初修上林苑羣臣逺方各献名果异树亦有制为美名以标奇丽椑三青椑赤叶椑丨丨　潘岳闲居赋梁侯丨丨之柹　陆游诗青衣江上丨丨树防染丹枫衬暮霞】
