<!-- { "loadSidebar": true } -->
　　夕曛【韦应物西涧种栁诗延咏留佳赏山水变丨丨戴叔伦晩望诗山气碧氤氲深林带丨丨　刘禹锡晚嵗登武陵城诗丨丨转赤岸浮霭起苍葭　又棼丝瀑诗含晕迎初旭翻光破丨丨　崔涂赤壁懐古诗分明胜败无寻防空听渔歌到丨丨】
　　夕光【梁元帝郢川晋安寺碑铭玉舄宵润金池丨丨】
　　夕曜【唐夕月乐章辞昭茂典光前列丨丨成功表盛明】
　　夕鉴【齐书乐志奕奕閟幄亹亹严闱洁诚丨丨端服晨晖】
　　夕清【韦应物与韩库部防王祠曹宅作闲门防堤栁秋渠含丨丨　孟郊立徳新居诗见晓碧下　倪瓒听弹琴诗蕙帐凝丨丨髙堂流月明】
　　夕爽【谢庄上捜才表陛下膺庆集圗缔防开县丨丨选政昃旦调风采言厮舆观謡仄逺斯实辰阶告平颂声方制　吴鼎诗丨丨山无雨春寒涧有冰】
　　夕飇【宋史朱昂传将使同方姬孔抗迹孙蘧精骛广漠心防太虚纳朝曦兮南荣遡丨丨兮北疏非道之病惟情之舒】

　　夕景【宋史乐志西顾沆砀丨丨已肃　李徳裕金松赋序见晚春下　挚虞思防赋星鸟逝而时反兮丨丨潜而且融　梁元帝览赋负步光之文劒惊汉阳之丨丨　王融法乐辞金容涵丨丨翠鬓佩晨光　薛道衡夏晚诗流火稍西倾丨丨徧曽城　王表赋得花发上林诗晴光来戏蝶丨丨动栖禽　刘得仁宿普济寺诗广陌车音急危楼丨丨通皎然新亭对雨诗见秋空下】
　　夕时【周礼司市见夕市下　汉书东方朔传朔前上夀曰臣闻圣王为政赏不避仇雠诛不择骨肉书曰不偏不党王道荡荡此二者五帝所重三王所难也陛下行之是以四海之内元元之民各得其所天下幸甚臣朔奉觞昧死再拜上万嵗夀上乃起入省中丨丨召让朔曰传曰时然后言人不厌其言今先生上夀时乎】夕中【水经注沅水东迳无阳县南临运水水源出东南岸许山西北迳其县南流注于熊溪熊溪南带移山山本在水北丨丨风雨旦而山移水南故山以移为名】
　　夕闰【汉书律厯志晨闰分万三千六百八丨丨分万五百八十四】
　　夕漏【齐书乐志晨晷促丨丨延太隂极微阳宣　李憕和杨贠外伯成寓直诗双天河近千门丨丨长张文恭七夕诗欢余丨丨尽怨结晓骖归　韦应物效何水部诗见秋隂下】
　　夕晩【礼记礼器为朝夕必放于日月疏为朝谓天子春分之旦朝日于东门之外为夕谓天子秋分之夕祀月于西门之外也日是阳故朝旦用事月为隂故丨丨用事也】
　　夕凉【唐髙宗九日诗凤澄秋色龙闱引丨丨　丁仙芝剡谿馆间笛诗草木生边气城池泛丨丨　孟浩然夏日南亭诗散髪乗丨丨开轩卧闲敞杜甫遣闷诗暑雨留蒸湿江风借丨丨】
　　夕岚【袁桷复庵赋前江右山朝烟丨丨　王维崔濮阳兄季重前山兴诗残两斜日照丨丨飞鸟还　又木兰柴诗彩翠时分明丨丨无防所　孟浩然腊月八日扵剡县石城寺礼拜诗丨丨増气色余照发光辉韦应物答令狐士曹独孤兵曹聨骑暮归望山见寄诗枉书独宿对流水遥羡归时满丨丨　又送章八元秀才擢第往上都应制诗天边宿鸟生归思关外晴山满丨丨　李绅初出淝口入淮诗囘首丨丨山翠逺椘郊烟树隐襄城　又望海亭诗丨丨明灭江帆小烟树苍茫客思迷】
　　夕岑【杜甫云诗收获辞霜渚分明在丨丨】
　　夕岸【孟郊诗素魄衔丨丨緑水生晓浔】
　　夕畦【杜甫孟仓曹步趾领新酒酱二物满器见遗老夫诗椘岸通秋屐胡牀面丨丨】
　　夕水【水经注防稽之山古防山也亦谓之为茅山又曰栋山山海经曰丨丨出焉南流注扵湖　又元稹玉泉道中作早农半华实丨丨含风凉】
　　夕涧【徐蕙小山赋纤尘集兮朝岭峻宵露晞兮丨丨空江淹渡西塞望江上诸山诗潺湲丨丨急嘈噆晨鹍鸣】
　　夕渚【温子升金墉城诗微微丨丨暗肃肃暮风冷王勃夜兴诗野烟含丨丨山月照秋林】夕浦【齐已渚宫江亭寓目诗新鸿喧丨丨逺櫂聚空湾】
　　夕川【韦应物始除尚书郎别善福精舍诗逺峯明丨丨夏雨生众緑】
　　夕波【孟浩然九日龙沙诗歌竟乗流去滔滔任丨丨韦应物送汾城王主簿诗相望东桥别微风起丨丨　张仲素宫中乐竒树留寒翠神池结丨丨】
　　夕涛【袁桷拟剡亭赋兹山兮沃膏阳霏兮丨丨】
　　夕浪【杜甫泊岳阳城下诗岸风翻丨丨舟雪洒寒灯】
　　夕流【孙逖进船泛洛水应制诗兴尽离宫暮烟光起丨丨】
　　夕涨【谢脁七夕赋怅汉渚之丨丨忻河广之既梁】
　　夕市【周礼司市大市日昃而市百族为主朝市朝时而市商贾为主丨丨夕时而市贩夫贩妇为主注市杂聚之防言主者谓其多者也百族必容来去商贾家扵市城贩夫贩妇朝资夕卖因其便而分为三时之市所以了物极众】
　　夕径【陈后主夜亭度雁赋暂逍遥扵丨丨听霜鸿之度声】
　　夕尘【陈羽小苑春望宫池栁色诗弄水滋宵露垂枝染丨丨】
　　夕坞【朱子菩萨蛮词花坞夕阳斜斜阳丨丨花】
　　夕室【左传椘子败黄师于踖陵还及湫有疾夏六月庚中卒鬻拳葬诸丨丨注丨丨地名　又栁宗元栁州东亭记取馆之北宇右辟之以为丨丨取传置之东宇左辟之以为朝室又北辟之以为隂室作屋扵北墉下以为阳室作斯亭扵中以为中室朝室以夕居之丨丨以朝居之中室日中而居之隂室以违温风焉阳室以违凄风焉若无寒暑也则朝夕复其号】
　　夕殿【谢脁玉阶怨乐府丨丨下珠帘流萤飞复息　刘方平班婕妤诗丨丨别君王宫深月似霜　白居易长恨歌丨丨萤飞思悄然孤灯挑尽不成眠】
　　夕扉【韦应物社日诗春风动髙栁芳园掩丨丨】
　　夕君【仪礼士冠礼疏见夕礼下】
　　夕郎【汉官仪黄门郎日暮入对青门拜名曰丨丨沈佺期和中书侍郎杨再思春夜宿直诗烟光章奏里纷向丨丨飞　宋之问和姚给事诗清论满朝阳髙才拜丨丨　王维早朝诗玉漏随铜史天书拜丨丨姚合和卢给事酬裴员外诗丨丨夜直吟仙掖天乐和声下禁楼】
　　夕衣【韦应物七夕诗丨丨清露湿晨驾秋风前】
　　夕枕【梅尧臣诗归心不避危丨丨屡成魇】
　　夕扇【梁元帝纳凉诗金铺掩丨丨玉壶传夜声　又萧昕总章右个赋玉露朝落金风丨丨　许敬宗竹赋见晓结下】
　　夕帐【顔延之为皇太子侍宴饯衡阳南平王应诏诗丨丨亭臯晨仪禁苑】
　　夕香【韦应物夜直省中诗华灯发新焰轻烟浮丨丨】
　　夕炬【吕温药师如来绣像讃丨丨传照晨炉续烟】
　　夕鼓【元稹答姨兄胡灵之诗春郊才烂熳丨丨已砰轰】
　　夕磬【李嘉祐九日诗孤楼闻丨丨塘路向城闉　刘长卿宿北山禅寺兰若诗上方鸣丨丨林下一僧还无可题青龙寺纵公房诗丨丨城霜下寒房竹月圎范成大诗村巷秋舂逺禅房丨丨深　周权逰山寺】
　　【诗丨丨两三声半嵓花雨霁】
　　夕箭【杜甫赠太常张卿诗灵虬传丨丨归马散霜蹄】
　　夕砧【唐书苏颋传今吐蕃遣渠领干犯国令军吏一不胜而陛下屈至尊为之敌虽朝鼎丨丨犹未可以夸四夷安足劳圣躬哉喻凫秋日诗见秋霖下】
　　夕杵【梁武帝衣诗参差丨丨引哀怨秋砧扬】
　　夕辀【宋书傅亮传张邴结晨轨疏董顿丨丨东隅诚以谢西景逝不留】
　　夕轮【骆賔王久戍边城有懐京邑诗葭繁秋色引桂满丨丨虚】
　　夕鸟【梁简文帝与刘孝绰书见晓河下　陶景寻山志丨丨依檐暮兽争来　卢照邻病棃树赋丨丨怨其巢危秋蝉悲其翳窄　沈约直学省愁卧诗网虫垂户织丨丨傍櫩飞　何逊夕望江桥诗丨丨已西度残霞亦半消　栁恽衣诗寒园丨丨集思牖草虫悲上官仪安徳山池宴集诗方惜流觞满丨丨已城闉卢照邻三月曲水宴诗兴防车马散林塘丨丨喧刘懐赠邓茂诗谁言丨丨至空想邓林隈　张九龄赴】
　　【使泷峡诗丨丨聨归翼秋猿断去心　王维诗秋风兮吹衣丨丨兮争返　李白诗故人宿茅宇丨丨栖杨园韦应物送五经赵随登科授广徳尉诗寒原正芜漫丨丨自西东　刘长卿偶然作老农开古地丨丨入寒】
　　【山　郑谷和秀上人长安寺居言懐寄渚宫禅者诗见秋钟下】
　　夕鸿【储光羲华阳诗淅沥入溪树飕飗惊丨丨】
　　夕雁【水经注桑干枝水又东南流津委浪通结两湖东湖西浦渊潭相接水至清深晨鳬丨丨泛滥其上黛甲素鳞潜跃其下俯仰池潭意深鱼鸟】
　　夕鸡【宋史聂冠卿传诏以其弟太常博士世卿通判宣州初世卿监延丰仓掘地得古砖有隶书字半漫灭其可辨者云公先世饵霞栖云髙尚不仕累石扵江濵又云昭王大丞相聂又云水龙夜号丨丨骇飞其年九月十二日卒年五十有五冠卿始见而恶之至是校所卒嵗月及其享年无少异者】
　　夕鹜【何逊七召丨丨东返落日西悬】
　　夕【骆賔王艳情代郭氏答卢照邻诗抱膝当窗防丨丨侧耳空房听晓鸡】
　　夕鱐【王令诗盘蔬罗春青豆脯兼丨丨】
　　夕鳞【虞世南和月夜观星应令诗薄雾销轻縠鲜云卷丨丨】
　　夕虫【韦应物题郑拾遗草堂诗隂井丨丨乱髙林霜果稀】
　　夕牲【诗自堂徂基自羊徂牛鼐鼎及鼒笺绎礼轻使士升门堂视壶濯及笾豆之属降往于基告濯具又视牲从羊之牛反告充已乃举鼎幂告絜疏知使士升门堂视壶濯及笾豆者以特牲虽则士礼而士卑不嫌其礼得同君故准特牲为説特牲先丨陈事主人即位于堂下宗人升自西阶视壶濯及笾豆反降东北面告濯具主人出复外位宗人视丨告充宗人举鼎幂告絜彼先视濯笾豆次视牲次举鼎先后与此羊牛鼐次第正同　汉书丙吉传子显少为诸曹尝従祠髙庙至丨丨日乃使出取斋衣丞相吉大怒谓其夫人曰宗庙至重而显不敬慎亡吾爵者必显也夫人为言然后乃已注师古曰未祭一日其夕展视牲具谓之丨丨　后汉书礼仪志正月天郊丨丨昼漏未尽十八刻初纳夜漏未尽八刻初纳进熟献太祝送旋皆就燎位宰祝举火燔柴火然天子再拜兴有司告事毕也　宋书礼志晋太始七年四月世祖将亲祠扵太庙庚戍车驾丨丨辛亥雨有司行事】
　　夕花【朱子茉莉诗旷然尘虑尽为对丨丨明】
　　夕树【王勃秋日宴山亭序参差丨丨烟侵橘柚之园的沥新荷月照芙蓉之水】
　　夕梧【丘为省试夏日可畏诗落照频空簟余晖卷丨丨】

　　夕草【虞集东臯赋丨丨载路黯然销魂】
　　夕葵【杜甫孟氏诗见秋树下】
　　夕艾【梅尧臣诗见朝爨下】
　　夕房【韦应物种药诗隂颖丨丨敛阳条夏花明】
　　夕丛【丰道生真赏斋赋发朝芳之芬葩谢丨丨之悱瘁】
　　夕秀【陆机文赋见朝华下　宋璟梅花赋艳扵春者望秋先零盛扵夏者未冬已萎或朝苏而速谢或丨丨而遄衰曷若兹卉嵗寒特妍　陆防诗凝神披丨丨尽力取朝英】
　　夕英【范成大诗红皱分霜果黄蔫撚丨丨】
　　夕颖【陆机园葵诗朝荣东北倾丨丨西南晞】
　　夕翠【圗绘宝鉴刘敏善画墨竹有风烟丨丨圗传扵世】
　　夕素【韦应物对杂花诗朝红争景新丨丨含露翻】

　　夕饵【隂铿咏得神仙诗朝逰云暂起丨丨菊恒香】
