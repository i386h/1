<!-- { "loadSidebar": true } -->
　　龙宫【元怪录李靖微时甞射猎灵山中防暮投宿一巨宅有老妇延之中夜叩门甚急妇人曰此非人世乃丨丨也　录异记柳子华为城都令与龙女为匹偶罢秩不知所之云入丨丨得水仙矣　王勃净惠寺碑石壁经文下映丨丨之业　刘长卿下山诗木落众峰出丨丨苍翠间　顾况丨丨操丨丨月明光参差精卫衔石东飞时　刘禹锡福先寺雪中酬白乐天诗龙门賔客防丨丨东去旌旗驻上东　崔元翰题奉敬寺诗鳯吹从上苑丨丨连外城　李绅水寺诗闻道化城方便喻只应从此到丨丨　李商隐听雨梦后作初梦丨丨宝焰然瑞霞明丽满晴天　翁洮春诗鸑抱云霞朝鳯阙鱼翻波浪化丨丨】
　　龙禁【韦承庆寒食应制诗鳯城春色晚丨丨早晖通黄溍送赵宗吉御史诗忆共趋丨丨惊闻正豸冠】龙阙【许敬宗奉和咏雨应诏诗激溜分丨丨斜飞洒鳯楼　张九龄龙门旬宴诗中席傍鱼潭前山倚丨丨　卢纶题郭将军茅堂诗见虎溪下　王约日暖万年枝诗隐映当丨丨氤氲隔鳯池　马戴边馆逢贺秀才诗鹿裘共同为客丨丨将移拟献文杨师道诗云暗苍丨丨沈沈殊未开】
　　龙殿【许景先奉和御制春台望诗秦城连鳯阙汉寝疏丨丨】
　　龙罗【云笈七籖太上大道君诣髙桃属冲丨丨天见虚皇太上道君受观灵元晨隐符】
　　龙寝【王逢故南台御史周公挽辞遂致问丨丨罔或爽鸡候】
　　龙闱【唐髙宗九月九日诗鳯阙澄秋色丨丨引夕凉】
　　龙座【梁元帝内典碑铭集林序髙座擅名预伊师之席道林见重陪飞丨之丨】
　　龙楼【汉书成帝纪出丨丨门不敢絶驰道注门楼上有铜龙若白鹤飞廉之为名也　南史顾越传文宗学府廉洁正人当趋奉丨丨晨游夕论　梁昭明太子答湘东王书陟丨丨而静拱掩鹤关而髙卧　唐髙宗太子纳妃太平公主出降诗丨丨光曙景鲁馆啓朝扉唐享太庙乐章丨丨正啓鹤驾斯举　刘长卿寄李中丞行营诗鳯驾瞻西幸丨丨议北征　皇甫冉天津桥诗晴烟霁景满天津鳯阁丨丨映水濵　姚合和髙谏议入翰苑诗紫殿讲筵邻御座青宫賔榻入丨丨刘禹锡自左冯归洛诗新恩通籍在丨丨分务神都近旧丘　许浑和李相国诗见虎帐下】
　　龙台【水经注平昌县东南角有井与荆水相通昔常有龙出入其中故世亦谓之丨丨城也　司马相如上林赋登丨丨张揖注丨丨观名在丰水西北近渭也姜晞享龙池乐章始见丨丨升鳯阙应如霄汉起神泉】
　　龙邸【元史礼乐志润色洪业游意太平爰从丨丨之潜久敬鳯仪之奏】
　　龙閤【谢偃听歌赋登丨丨而骋目临曲池而游盼】
　　龙室【法苑珠林富阳县人冬凿麓山下为塼侵壊丨丨羣龙共忿作三百日不雨】
　　龙堂【屈原九歌鱼鳞屋兮丨丨紫贝阙兮朱宫】
　　龙亭【萨都拉酌桂芳庭诗一带钟山青未了碧窗云气防丨丨】
　　龙甍【周是修诗廻瞻复道接丨丨都城佳气正氤氲】
　　龙墀【宋史仪衞志丨丨旗队天下太平旗一排仗大将二人夹之五方龙旗各一次金鸾旗一左金鳯旗一右狮子旗二君王万嵗旗一日旗一左月旗一右事文类聚敬宗好游畋刘栖楚曰臣以谏为官使陛下负天下之讥请碎首以谢遂以额叩丨丨血被面　舒元舆中书院记自螭首丨丨南属于文武班则侍御史一人尽得弹举不如法者　郑谷寄职方李员外诗丨丨仗下天街暖共防圭峰并马行　韩偓梦中作紫宸初啓列鸳鸾直向丨丨对揖班　又鹊诗髙处营巢亲鳯阙静时闲语上丨丨】
　　龙桷【王延寿鲁灵光殿赋云楶藻棁丨丨雕镂】
　　龙槛【李商隐吴宫诗丨丨沈沈水殿清禁门深掩断人声】
　　龙攎【王僧孺从子永宁令诔前瞻紫阙傍望白渠髙轩霞被四马丨丨】
　　龙署【隋书百官志左丨丨有左龙局右丨丨有右龙局】
　　龙局【隋书百官志见上】
　　龙廏【通典梁太仆有丨丨唐改丨丨为典廏署令二人丞四人掌系饲马牛及杂畜事】
　　龙圃【拾遗记降露成池蓄丨为丨】
　　龙幕【隋书百官志翊海朔野拓逺威河丨丨为十六班威陇安漠绥边宁寇梯山为十五班凡十号为一品】
　　龙舍【佛国记一白耳龙与众僧作檀越令国内丰熟雨泽以时无诸灾害使众僧得安僧感其惠故为作丨丨敷置坐处】
　　龙馆【庾信歩虚词中天九丨丨倒景八风台】
　　龙刹【徐陵太极殿铭序监军邹于度啓称即日忽有一大梓柱从流来泊在后渚岸嵯峨容与若汉水之仙槎揺漾波涛似新亭之丨丨孤拔灵山允彰天贶】
　　龙垣【王勃浄惠寺碑丨丨浄土连帝道而重光鹤苑崇基脱皇居而首出】
　　龙壁【栁宗元柳州山水近治可游者记有支川东流入于浔水浔水因是北而东尽大壁下其壁曰丨丨其下多秀石可观】
　　龙原【辽史地理志南京八门南曰丨丨】
　　龙坛【唐会要开元二年诏令嗣丨池十六年诏置丨及祠堂】
　　龙庙【卢纶送恒操上人觐省诗持呪过丨丨翻经化海人】
　　龙祠【后汉书祭祀志一曰丨用壬辰位丨之就其类也唐书李嗣业为疏勒镇使城一隅地屡筑輙壊嗣业祝之有白丨见因其处蕝丨以祭城遂不壊陆游雨中泊赵屯诗鱼市人烟横惨淡丨丨箫鼓闹黄昏】
　　龙华【水经注泗水西有丨丨寺是沙门释法显逺出西域浮海东还持丨丨图首创此制　洛阳伽蓝记丨丨寺宿衞羽林虎贲所立也在建春门外阳渠南宣和书谱陆柬之书头陀碑急就章丨丨寺额武丘东山碑最闻于时　刘长卿游支硎山寺诗支公去已久寂寞丨丨防　韩翊题玉山观诗先朝亲与防丨丨紫禁鸣钟白日斜　又花同本草石龙刍一名丨丨】
　　龙昌【白居易代州民问诗丨丨寺底开山路巴子台前种柳林】
　　龙汉【隋书释老志道经者云有元始天尊生于太元之先每至天地初开授人秘道谓之开劫度人故有延康赤明丨丨开皇是其年号　云笈七籖过去有劫名曰丨丨龙汉一运经九万九千九百九十九劫气运终极天沦地崩经一亿劫天地乃开　宇文逌道教实化序无上大道游于空洞之上梵形天尊见于丨丨之劫　郭璞南郊赋倒景望风丨丨企踵　吴筠歩虚词敢问丨丨末如何辟乾坤　来济出玉关诗敛辔遵丨丨衔凄度玉关　袁晖奉和圣制送张尚书廵边诗羽书雄北地丨丨寝南埃】
　　龙君【异闻集唐仪鳯中有儒生柳毅者下第将还湘濵见有妇人牧羊于道畔乃殊色也毅诘之曰妾洞庭丨丨小女也】
　　龙王【北史西域传波知国在鉢和西南大池有丨丨阿育王经难头禾龙得佛髭阿育王闻大嗔怒即勅诸鬼神王作铁网置须弥山下水中欲待取丨丨龙王大惊怖　佛名经南无丨丨徳佛南无日丨奋迅丨佛南无丨自在丨佛　华严经复有无量诸大丨丨所谓毘楼博义丨丨娑竭罗丨丨云音妙幢丨丨焰口海光丨丨普髙云幢丨丨徳义迦丨丨无边歩丨丨清净色丨丨普运大声丨丨无热恼丨丨如是等而为上首其数无量莫不勤力兴云布雨令诸众生热恼消灭郑愔九日登慈恩寺浮图诗雁子乗堂处丨丨起藏初刘禹锡送鸿举游江南诗山州古寺好闲居读尽丨丨宫里书　吴越王钱镠诗语丨丨并水府钱塘借】
　　【与筑钱城】
　　龙公【苏轼聚星堂雪诗窗前暗响鸣枯叶丨丨试手行初雪】
　　龙母【梅尧臣龙女祠祈顺风诗丨丨龙相依风云随所变】
　　龙伯【列子丨丨之国有大人举足不盈数歩而暨五山之所一钓而连六鼇于是岱舆员峤二山流于北极沉于大海帝凭怒侵灭丨丨之国使阨侵小丨丨之民使短至伏羲神农时其国人犹数千丈　河图玉版丨丨国人长三十丈生万八千歳而死　法书要录丨丨挈鼇之勇不能量其力　李白大猎赋丨丨钓其灵鼇任公获其巨鱼　又赠临洺县令皓弟诗终期丨丨国与尔相招寻　李商隐听雨梦后作亦逢毛女无憀极丨丨擎将华岳莲】
　　龙神【佛母出生波罗蜜经佛告帝释天主言防尸迦受持此正法者善男子善女人若见有大光明当知即是诸天丨丨等众来至其所听受正法乃至于未来世星宿劫中当得成佛号丨丨如来应供正等正觉明行足善逝世间解无上士调御丈夫天人师佛世尊出现世间　管子丨生于水被五色而游故丨欲小则化如蚕蠋大则极于天下欲上则凌于云气欲下则入于深泉变化无日上下无时谓之神　班固答賔戏泥蟠而天飞者应丨之丨也　白居易黑龙潭诗不知丨丨享几多林鼠山狐长醉饱　唐庚大水诗寄谢丨丨且安处熟睡深潭不惊汝】
　　龙长【瑞应图黄龙者四丨之丨四方之正色神灵之精也能巨细能幽明能短能长乍存乍亡王者不漉池而渔德达深渊则应和气而游于池沼　又梁简文帝仙客诗穿池听丨丨叱石待羊归】
　　龙种【隋书炀帝纪见马牧下　唐书吐谷浑有青海者周八九百里中有山须氷合游牝马其上明年生驹号丨丨　襄阳记厐公子奂晋太康中为防牱太守去官归乡居白沙里乡人宗敬之相语曰我家池中丨丨归矣　傅亮文殊师利菩萨赞在昔丨丨今也童真　庾信文马是天池之丨丨带乃荆山之玉梁　魏徴文渥洼丨丨丹穴鳯雏　唐太宗咏饮马诗翻似天池里腾波丨丨生　陈子昂修竹篇丨丨生南岳孤翠郁亭亭　杜甫哀王孙诗髙帝子孙尽隆准丨丨自与常人殊　卢纶送史兵曹诗渥洼丨丨防云时千里繁花乍别离　元稹八骏图诗天与八骏马丨丨无凡性李商隐杨本胜说于长安见小儿阿衮诗寄人丨丨瘦失母鳯雏痴】
　　龙族【傅元灵蛇铭嘉兹灵蛇断而能续飞不湏翼行不假足进此明珠预身丨丨】
　　龙类【五代史范延光甞梦大蛇自脐入其腹半入而掣去之以问门下术士张生张生赞曰蛇丨丨也龙入腹中王者之兆也　埤雅鲤里也鲤进乎鱼矣殆亦丨丨　闻见后录厐孝祖言昔提举成都茶马夏日坐后圃堂上一物自小池中出龙形面如猫予读华严合论丨丨最众有如猫者岂孝祖所见乎】龙属【説文蛟丨丨也】
　　龙子【史记吴太伯世家应劭注文身象丨丨故不见害北史西域传波知国三池小者有丨丨　列仙琴髙入涿水中取丨丨　续仙孙思邈甞救一青蛇丨丨也后为龙王召至水府得龙宫药方三千　法苑珠林有国王守园人于池水得一美果献于王王令常送此果园子无由可得龙化人形取好美果着金槃上持与园子告言汝持献王并说我意云我及王昔本共受八关斋各求所愿汝戒完得为国王我戒不全生在龙中今还欲修斋求脱此身愿王为我求八关斋文国王求得送与龙王共五百丨丨勤加奉修八关斋法生忉利天　李贺春坊正字劒子歌先辈匣中三尺水曽入吴潭斩丨丨　米芾詶刘泾诗发狂为报豢丨丨不怕人称米薛刘　又北史卢昌衡昌衡小字丨丨从弟思道小字释奴宗中称英妙昌衡与之俱被推重故幽州语曰卢家千里释奴丨丨　又西京杂记汉文帝良马九匹一名丨丨　古今注蝘蜓一名丨丨善上树捕蝉食之】
　　龙儿【齐书武帝纪世祖武皇帝小讳丨丨生于建康青溪宅其夜陈孝后刘昭后同梦龙据屋上故字焉又刘子翚明王九马图诗开图九骏立突兀摸知是真丨丨　尹鹗女冠子词嬾乗丹鳯子学跨小丨丨】
　　【叵耐天风紧挫腰肢】
