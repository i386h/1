<!-- { "loadSidebar": true } -->
　　春华【花同魏志邢颙传采庶子之丨丨忘家丞之秋实又管辂传注辂别传曰上论五帝如江如汉下论三王如翮如翰其英者若丨丨之俱发其攻者若秋风之落叶听者惑不逹其义言者收声莫不心服晋书应詹传收丨丨于亰辇采秋实于岩薮　宋书乐志幸及良辰曜丨丨齐倡献舞赵女歌　盐铁论文学结髪学语服膺不舍辞若循环转若陶钧文繁于丨丨无効于抱风饰虚言以乱实道古以害今从之则县官用废虚言不可实而行之不从文学以为非也众口嚣嚣不可胜听　顔氏家训夫学者犹种树也丨玩其丨秋登其实讲论文章丨丨也修身利行秋实也　又齐世有辛毗者清干之士官至行台尚书嗤鄙文学嘲刘逖云君辈辞藻譬若荣华须防之翫非宏才也岂比吾徒十丈松树常有风霜不可凋悴矣刘应之曰既有寒木又发丨丨何如也辛笑曰可矣　南方草木状凡草木之华者丨丨者冬秀夏华者春秀秋华者夏秀冬华者秋秀其华竟岁　参同契青然处房六兮丨丨震东郊　班固答賔戏驰辩如涛波摛藻若丨丨　陆倕新漏刻铭譬彼丨丨同夫海枣　梁简文帝重请御讲啓徒美丨丨还怜秋藿　沈约冠子祝文敦以秋实食以丨丨　陶景答虞中书书栖六翮于荆枝望绮云于青汉者有日于兹矣而丨丨来被早石开鲜辞动情端志交衿曲信知邻徳之谈无虚往牍　边让草华赋体迅轻鸿荣曜丨丨进如浮云退如激波　江淹灵丘竹赋郁丨丨于石岸赩夏彩于沙汀　杨慎雁来红赋丨丨红兮杜宇春草碧兮苌　苏武诗努力爱丨丨莫忘欢乐时　石崇赠枣腆诗文藻譬丨丨谈话犹兰芳陆机赠冯文罴迁陞丘令诗及子丨丨后尔秋晖潘尼赠河阳诗流声馥秋兰摛藻艳丨丨　翔风怨诗丨丨谁不美卒伤秋落时　卢照邻寄赠栁九陇诗坐惜丨丨晚徒令客思悬　骆賔王畴昔篇容鬓年年异丨丨岁岁同　张九龄洛城酺宴诗丨丨顿觉早天泽倍知崇　李乂侍宴桃花园咏桃花应制诗莫将秋宴传王母来比丨丨奉圣皇　贺知章望人家桃李花诗莫道丨丨不可树防持仙实荐君王　髙适塞下曲君不见芳树枝丨丨落尽蜂不窥　杜甫入乔口诗残年傍水国落日对丨丨　岑参春半游元处士别业诗胜槩忽相引丨丨今正浓　李益题湛长史旧居诗运转丨丨至岁来山草绿　戴叔伦遇友人隐居诗丨丨正夹岸何必问桃源　刘驾山中有招诗丨丨虽无种枕席芙蓉馨　赵嘏彩凤逐帷低诗丨丨那见照暮色日频欺　温庭筠猎骑辞晚栁未如丝丨丨已如霰　殷尧藩寄许浑秀才诗秋稼连千顷丨丨醉几场　又晋书宣穆张皇后传后讳丨丨河内平臯人也少有德行智识过人生景帝文帝平原王干南阳公主】
　　春蕊【新论暄然而春荣华者不谢凄然而秋凋零者不憾荣凋有命困遇有期故丨丨虽茂假朝露而抽翠秋叶诚危因微风而飘零】
　　春絮【苏轼次韵子由栁湖感物诗见雪阵下】
　　春果【萧子范直坊赋丨丨余英夏条垂实】
　　春梢【杜牧代人寄逺诗绣领任垂蓬髻丁香闲结丨丨】
　　春条【叶襄秋海棠赋薄丨丨之鬭艳乐秋景之婆娑髙适苦雪诗穷巷独无成丨丨秖盈把　李商隐栁枝诗本是丁香树丨丨结始生　欧阳修送友人南下诗河桥十里减丨丨隔浦挐音听已遥　又侍儿小名録南阳张不疑开成四年应宏词寓京师以钱六万置青衣鸦鬟垂耳曰丨丨善书音防清婉有所指使无不惬适不疑素礼门徒尊师者谓不疑曰郎君有邪气不疑令作法丨丨扑然作声视之一朽冥器耳背上题曰丨丨其衣服若蝉殻然】
　　春芽【梅尧臣答建州沈屯田寄新茶诗丨丨研白膏夜火焙紫饼　杨万里见澹庵胡先生舍人诗三岁别公千里见端能解榻瀹丨丨】
　　春葩【新论睇秋月眀而知孀妇思闻林风响而见舟人惊阳气主生物所乐也隂气主杀物所憾也故丨丨含日似笑秋叶露如泣　开元天寳遗事李白有天才俊逸之誉每与人谈论皆成句读如丨丨丽藻粲于齿牙之下时人号曰李白粲花之论　陈思王自序质素也如秋蓬摛藻也如丨丨　欧阳修依韵和圣俞见寄诗文章发丨丨节行凛筠笴】
　　春苞【欧阳修钱相中伏日池亭宴会分韵诗粉箨丨丨解红榴夏实初】
　　春颖【苏轼云龙山观烧诗细雨发丨丨严霜到秋蕡】
　　春蕤【陆云荣启期赞思乐寒泉薄采丨丨鸣弦清泛抚节髙徽】
　　春卉【梁简文帝长沙宣武王北凉州庙碑铭秋条下叶丨丨含芳九微夜火百味朝浆】
　　春芒【王禹偁借田赋时也木德盛阳气充丨丨甲坼青青兮葸葸春土胍起油油兮溶溶】
　　春丛【刘峻广絶交论叙温燠则寒谷成暄论严苦则丨丨零叶　陆蒙郁李花赋试问花翁得郁李之丨丨移来砌下出自山中长霑涧雨回洒岩风　陈子昻秋亭萱草诗昔时幽径里荣耀杂丨丨　许敬宗奉和登陜州城楼应制诗学嚬齐栁嫩妍笑发丨丨　髙适酬秘书弟兼寄幕下诸公诗侍御执邦宪清词焕丨丨　李商隐偶题诗丨丨定是饶栖鸟饮罢莫持红烛行　欧阳修蒙谷诗一径崎岖入谷中翠条红刺罥丨丨】
　　春皇【拾遗记丨丨者庖牺之别号　陈樵垂丝海棠赋惟丨丨之尽艺兮有海上之名姿　邢巨游春诗海岳三峰古丨丨二月寒】
　　春帝【陈陶冬夜吟青旗引丨丨展转城乌啼】
　　春王【公羊隐公元年丨丨正月传元年者何君之始年也丨者何岁之始也丨者孰谓谓文王也曷为先言王而后言正月王正月也何言乎王正月大一统也唐书刘蕡传臣谨按春秋定公元年丨丨不言正月者春秋以为先君不得正其终则后君不得正其始故曰定无正也　后汉书班固传丨丨三朝防同汉京注丨丨犹左传云丨丨正月也三朝元日也　说苑孔子曰文王似元年武王似丨丨周公似正月　陆机答张士然诗逍遥丨丨圃踯躅千亩田　又去声云笈七签木丨丨火夏王金秋王水冬王皆依厯以四立日前夜半为王之始】
　　春官【周礼丨丨宗伯第三疏郑目录云象天所立之官也宗尊也伯长也春者出生万物天子立宗伯使掌邦礼典礼以祀神为上亦所以使天下报本反始又惟王建国辨方正位体国经野设官分职以为民极乃立丨丨宗伯使帅其属而掌邦礼以佐王和邦国汉书百官公卿表见地官下　唐书则天皇后武氏纪万岁通天元年七月辛亥丨丨尚书武三思为榆闗道安抚大使纳言姚璹为副以备契丹　宋史律厯志大中祥符三年丨丨正韩显符上铜浑仪法要　徐陵丹阳上庸路碑文圣人作乐箫韶备以九成喆王尽礼丨丨总于三代　韩愈与凤翔邢尚书书愈也布衣之士也生七岁而读书十三而能文二十五而擢第于丨丨以文名于四方前古之兴亡未尝不经于心也当世之得失未尝不留于意也　唐大社乐章丨丨缉礼宗伯司禋　沈佺期扈从出长安应制诗太史占星应丨丨奏日同　李颀送相里造入京诗丨丨含笑待驱马速前程　杜甫留赠集贤院崔于二学士诗见天老下白居易采诗官诗夕郎所贺皆德音丨丨每奏唯祥瑞刘禹锡和礼部王侍郎放榜后诗一日声名遍天下满城桃李属丨丨　姚合寄孙路秀才诗曽见丨丨语】
　　【年来虚甲科　陈标赠元和十三年登科进士诗丨丨南院粉墙东地色初分月色红　齐已同光岁送人及第东归诗丨丨如白傅内试似文星】
　　春卿【隋书百官志诸卿梁初犹依宋齐皆无卿名天监七年以太常为太常卿加置宗正卿以大司农为司农卿三卿是为丨丨加置太府卿以少府为少府卿加置太仆卿三卿是为夏卿以卫尉为衞尉卿廷尉为廷尉卿将作大匠为大匠卿三卿是为秋卿以光禄勲为光禄卿大鸿胪为鸿胪卿都水使者为大舟卿三卿是为冬卿凡十二卿皆置丞及功曺主簿　梁简文帝何子晳墓志铭位阻桂宫涂乖咫尺不获拥经步至问丨丨之疴徐轮三反入杜夷之舍　栁宗元送元秀才下第东归序才濬而清词简而备工于言理长于应卒从计京师受丙科之荐献艺丨丨当三黜之辱可谓屈抑矣而名益茂艺之周也　孙逖立春日赠韦侍御等诸公诗秋宪府中髙唱入丨丨署里和歌来　李贺送沈亚之歌雄光寳矿献丨丨烟底蓦波乗一叶　又后汉书桓荣传荣字丨丨】
　　春史【庾信华林园马射赋丨丨司职青旗效祥】
　　春司【皎然送李少賔赴举诗丨丨迟尔策方用静妖兵】
　　春职【唐庚诗安排丨丨待新篇】
　　春班【萨都拉诗清元道士骑黄鹤曽问丨丨趁早朝】
　　春鳸【左传九鳸为九农正注鳸有九种也丨丨鳻鶞夏鳸窃秋鳸窃蓝冬鳸窃黄棘鳸窃丹行鳸唶唶霄鳸啧啧桑鳸窃脂老鳸鷃鷃以九鳸为九农之号各随其宜以教民事　晋书食货志昔在金天勤于民事命丨丨以耕稼召夏鳸以耘耡秋鳸以收敛冬鳸于焉盖藏　独断丨丨氏农正趣民耕种注鸪鸟　陆龟蒙村夜诗种以丨丨初获从秋隼下】
　　春牓【宋史哲宗纪绍圣元年三月庚辰诏大学合格上舍生推恩免省试附科塲丨丨　又赵赞传赞七歳诵书二十七巻应神童举明宗曰都尉之子太尉之孙幼能诵书弱不好弄克彰庭训宜锡科名可特赐童子及第仍附长兴三年礼部丨丨　朱元荐忆庾岭梅花赋未问和羮先魁丨丨　姚合寄陜府内兄郭冏端公诗丨丨四散飞数日徧八纮　郑谷贺进士骆用锡登第诗见春晚下　齐已送刘蜕秀才赴举诗都人看丨丨韩字在谁前　宋无送黄晋卿诗秋闱前决胜丨丨后名驰　欧阳修同年秘书丞陈动之挽词青衫照日夸丨丨白首余年哭故人】
　　春骑【黄庭坚送舅氏野夫之宣城诗晚楼眀宛水丨丨簇昭亭】
　　春傩【孙頠丨丨赋我皇尧舜比德夔龙是扶丨丨髙门载驰载驱】
　　春工【杨慎鴈来红赋兹微生兮秋颖乃借荣于丨丨】
　　春人【庾信望美人山铭禁苑斜通丨丨常聚】
　　春神【阎朝隐望春宫应制诗勾芒人面乘两龙道是丨丨卫九重】
　　春申【史记丨丨君传考烈王元年以黄歇为相封为丨丨君赐淮北地十二县后十五岁黄歇言之楚王曰淮北地边齐其事急请以为郡便因并献淮北十二县请封于江东考烈王许之丨丨君因城故呉墟以自为都邑　又货殖传夫吴自阖庐丨丨王濞三人招致天下之喜游子弟东有海盐之饶章山之铜三江五湖之利亦江东一都会也　唐书李德裕传周之衰列国公子有信陵平原孟尝丨丨游谈者以四豪为称首亦各有客三千务以谲诡势利相髙仲尼之徒惟行仁义今议欲以比之罔矣　张祜感丨丨君诗丨丨还道三千客寂寞无人杀李园　杜牧丨丨君诗烈士思酬国士恩丨丨谁与快冤魂　又宋书符瑞志吴孙亮建兴二年十一月大鸟五见于丨丨　黄溍登钱山望菰城诗耸身白云上始见丨丨城】
　　春陵【李白扶风豪士歌原尝丨丨六国时开心写意君所知】
　　春儿【辍耕録张丨丨叶县军士李青之妻也年二十青疾革顾谓春曰吾殆矣汝其善事后人青死春恸垂絶且嘱匠人曰造棺宜极大将以尽纳亡者衣服弓劒之属匠如其言既敛乃自经邻里就用此棺同葬之事奏上于朝旌其墓时至正戊子也】
　　春娃【白居易洛中春游呈诸亲友诗见春马下】
　　春女【淮南子丨丨思秋士悲而知物化矣注丨丨感阳则思秋士见隂而悲　罗邺鸳鸯诗相对若教丨丨见便须防向凤凰台　寒山诗丨丨容仪相将南陌陲】
　　春脸【苏轼送别诗鸭头春水浓如染水面桃花弄丨丨】
