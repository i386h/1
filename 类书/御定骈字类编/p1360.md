<!-- { "loadSidebar": true } -->
　　前言【易大畜象天在山中大畜君子以多识丨丨往行以畜其德　论语丨丨戏之耳　晋语狐偃曰齐侯长矣而欲亲晋管仲没矣多谗在侧谋而无正衷而思始夫必追择丨丨求善以终厌迩逐逺逺人入服不为邮矣防其季牟可也兹可以亲　汉书杜钦传丨丨九女畧陈其祸福甚可悼惧窃恐将军不深留意后妃之制夭寿治乱存亡之端也　又匈奴传夫欵而隙之使有恨心负丨丨縁往辞归怨于汉因以自絶终无北面之心威之不可谕之不能焉得不为大忧乎　隋书李德林传任城王湝遗杨遵彦书云尝见孔文举荐祢衡表云洪水横流帝思俾乂以正平比夫大禹常谓拟论非伦今以德林言之便觉丨丨非大　旧唐书张靖传宪宗欲伐王承宗靖以为不若待淮西平然后悉师河朔宪宗不为之止俄而魏博泽潞悉为承宗所败有诏赏其丨丨　抱朴子甄坟典之渊奥该丨丨以穷理者儒人也　云笈七签丨丨诸教多是长行散说今论讃颂即是句偈结辞　梁昭明太子饮马长城窟丨丨节所爱后言别离久　张说杂诗簮缨非宿好文史弃丨丨】
　　前说【宋书律志序今以班固马彪二志晋宋起居凡诸记注悉加推讨随条辨析使悉该详百官置省备有丨丨寻源讨流于事为易　宋史曽肇传入为吏部侍郎肇在礼院时启亲祠北郊之议是岁当郊肇坚抗丨丨既而合祭天地乃自劾　又史记袁盗传上幸上林皇后愼夫人从其在禁中尝同席坐及坐郎署长布席袁盎引却愼夫人坐上怒起入禁中盎因丨丨曰陛下既已立后愼夫人乃妾妾主岂可与同坐哉】前章【云笈七签元门大论三一诀孟法师云用则分三本则常一第三第四两句者望前两句不知本迹不殊故同三同一其义具显丨丨也】
　　前句【宋书符瑞志刘向防曰上五尽寄致太平草付合成集羣英丨丨则陛下小讳后句则太子讳也】前字【姚合送任畹及第归蜀中觐亲诗神圣题丨丨千人看不休】
　　前形【白居易东山居士写眞诗丨丨与后貎相去三十年】
　　前色【云笈七签天尊告遍通眞士曰一切众生心法如生云何一切众生心法如生一切众生本有生耶若有生者生法何有一切众生本无生耶若无生者见有生身汝众今见身有耶见身无耶遍通答言我等今众见身是无何以故丨丨已灭后色生故天尊曰心法亦尔非有非无念念生灭前心灭故不为后因后心生故不为前果是故我言一切众生心法如生】
　　前果【云笈七签见上】
　　前声【张说山夜闻钟诗丨丨既舂容后声复晃荡　韦应物听莺曲见后声下　白居易竹枝词江畔谁人唱竹枝丨丨断咽后声迟】
　　前光【谢晦悲人道词谓继体其嗣业能增辉于丨丨居遏密之未几越礼度而湎荒】
　　前晖【宋书乐志昔我三后大业是维今我圣皇焜燿丨丨】
　　前物【陆机叹逝赋寻平生于响像覧丨丨而懐之】
　　前象【宋史律厯志晨昏象积置加时象积以丨丨前后度前减后加又以后象前后度前加后减即得所求】
　　前愿【綦毋潜祗园寺诗鴈塔酬丨丨王身更后来】
　　前念【洞元灵宝定观经注见后念下】
　　前志【左传子藏辞曰丨丨有之曰圣达节次守节下失节为君非吾节也　齐书谢朓传矫构风尘妄惑朱紫诋贬朝政疑间亲贤巧言利口见丑丨丨涓流纤孽作戒逺图宜有少正之刑以申去害之义　唐书栁宗元传宗元不得召内闵悼悔念往吝作赋自儆曰惩咎愆以本始兮孰非余心之所求处卑汚以闵世兮固丨丨之为尤　曹植学宫颂由也务学名在丨丨宰予昼寝粪土作诚　刘禹锡游桃源诗渊明着丨丨子骥思逺蹠】
　　前虑【史记苏秦传周书曰緜緜不絶蔓蔓奈何毫牦不伐将用斧柯丨丨不定后有大患将奈之何　隋书梁士彦传见后变下】
　　前思【潘岳夏侯常侍诔丨丨未弭后感仍集】
　　前谋【宋书徐爰传贼之所向本无丨丨兵之所进亦无定所】
　　前闻【北史萧琮传杨钓兄素时为尚书令见琮嫁从父妹于钳耳氏谓曰公帝王之族何乃适妹钳耳氏琮曰前已嫁妹于侯莫陈氏此复何疑素曰钳耳羌也侯莫陈虏也何得相比琮曰以羌异虏未之丨丨　隋书虞世基传讲武赋见北怨下　宋史兵志八阵之法久失其传圣制一新稽之丨丨若合符节　王孝友丰水赋竦屐丨丨侈观后躅　杜甫白帝城放船出瞿塘峡诗丨丨辨陶牧转盼拂宜都　陆蒙和袭美三游诗丨丨富修竹后说纷怪石】
　　前式【宋书律志序司马迁于纪传之外剙立八书片文只字鸿纤备举班氏因之靡违丨丨　乂谢灵运传论正以音律调韵取髙丨丨　齐书髙帝纪王其允执厥中仪刑丨丨以副率土之欣望　又礼志蒋济云汉时奏议谓尧已禅舜不得为汉祖舜亦已禅禹不得为魏之祖今宜以武皇帝配天晋宋因循即为丨丨魏书孝庄帝纪建义元年壬午诏求德行文艺政事强直者县令太守刺史皆叙其志业具以表闻得三人以上县令太守刺史赏一阶举非其人亦黜一阶又以旧叙军勲不过征虏自今以后宜依丨丨以上余阶积而为品其从舆驾北来之徒不在此例悉不听破品受阶破阶请帛　北史魏世宗纪正始四年六月诏有司准丨丨置国子立太学树小学于四门　陶潜江革亷范等赞事亲尽欢其难在色彼养以禄我养以力义在爱敬荣不假饰嗟尔众庶鉴兹丨丨　杨炯奉和上元酺宴应诏诗孝思义罔极易礼光丨丨】
　　前法【云笈七签灵飞散方若头发不落未白但可服散可夀五六百年不白耳白者如丨丨已白服药可至一百一十七年乃落耳　乂眞人常服云母方欲煮云母先须煮五加地榆取浓汁以大瓮盛之用此水旋旋添入釡中依丨丨煮之】
　　前宪【陈书沈文阿传秦烧经典威仪散灭叔孙通定礼尤失丨丨奠贽不珪致享无帛公王同璧鸿胪奏贺若此数事未闻于古　元绛陈升之起复制向钟家疚越解正均稽之师言厥有丨丨】
　　前检【齐书顾宪之传丨丨未穷后巧复滋网辟徒峻犹不能悛　江淹僊阳亭诗劒径羞丨丨岷山慙旧名】
　　前则【后汉书和帝纪赞孝和沉烈率由丨丨　梁元帝元览赋杨王庭之俊选文褎然于丨丨】前号【唐书后妃传序开元时以后下复有四妃非是乃置惠丽华三妃六仪四美人七才人而尚宫尚仪尚服各二参合丨丨】
　　前绪【魏志蒋济传方当恢崇丨丨光济遗业诚未得髙枕而治也　宋书礼志江夏王义恭表惟皇天崇称大道始行揖让迄于有晋虽聿修丨丨而迹沦言废蔑记于竹素者焉　魏书礼志见中夏下　又崔浩传太宗承统光隆丨丨厘正刑典大业维新然荒域之外犹未賔服　又宗钦传绍熙丨丨奕世克隆　隋书李德林传光熙丨丨罔有不服烟云改色钟石变音三灵顾望万物影响　钟防谕蜀檄文圣德钦明绍隆丨丨】前効【唐书路嗣恭传徳宗立隂脙宰相杨炎炎録丨丨更拜兵部尚书东都留守】
　　前鉴【晋书孙楚传韩并魏徙虢灭虞亡此皆丨丨后事之表　齐书张欣泰传昔魏之大武佛狸倾一国之众攻十雉之城死亡大半仅以身返既智屈于金墉亦虽拔而不守皆筭失所为至今为笑丨丨未逺已忘之乎　魏书髙允传见下降下】
　　前功【书盘庚古我先王将多于丨丨疏言古者我之先王将欲多大于丨人之丨是故徙都而适于山险之地　周礼正义序帝曰咎繇汝作士此三官是尧时事舜因禹让述其丨丨　战国防苏秦说韩王曰大王事秦必求宜阳成臯今兹効之明年又益求割地与之即无地以给之不与则弃丨丨而后更受其祸　又苏厉谓白起曰楚有养由基者善射去栁叶者百歩而射之百发百中左右皆曰善有一人过曰善射可教射也矣养由基曰人皆善子乃曰可教射子何不代我射之也客曰我不能教子支左屈右夫射栁叶者百发百中而不以善息少焉气力倦弓拨矢钩一发不中丨丨尽矣　史记穰侯传攻而不拔秦兵必罢陶邑必亡则丨丨必弃矣　又虞卿传今郝曰秦善韩魏而攻赵者必以为韩魏不救赵也而王之军必孤有以王之事秦不如韩魏也是使王歳以六城事秦也即坐而城尽来年秦复求割地王将与之乎弗与是弃丨丨而挑秦祸也与之则无地而给之　宋书倭国传若以帝德覆载摧此彊敌克靖方难无替丨丨窃自假开府仪同三司其余咸假授以劝忠节　唐书褚无量传帝西还徙书丽正殿更以修书学士为丽正殿直学士比京官预朝防复诏无量就丽正纂续丨丨　宋史李纲传见后患下　云笈七签太极眞人曰立三百善功可得长存地仙若一功不全则更从一始而都失丨丨矣　萧缜前望江麴令颂徳诗政绩虽殊道且同无辞买石纪丨丨】前猷【宋书文帝纪永曕丨丨思敷烈】
　　前劳【宋史王全斌传尚念丨丨特从寛贷】
　　前勲【左传君亦悔祸之延而欲徼福于先君献穆使伯车来命我景公曰吾与女同好弃恶复修旧德以追念丨丨言誓未就景公即世我寡君是以有令狐之防　魏书崔模传后假征东将军行岐州事未几击贼入深殁于陈赠抚军将军相州刺史永熙中追録丨丨又赠都督定相冀三州诸军事骠骑大将军仪同三司相州刺史　马戴送狄参军赴杭州诗新官非次受圣主宠丨丨】
　　前封【齐书张敬儿传太祖即位授侍中中军将军以敬儿秩穷五等一仍丨丨】
　　前筹【杜甫哭王彭州抡诗丨丨自多暇隐几接终朝又立秋雨院中有作穷途愧知己暮齿借丨丨杨万里小饮俎豆颇备江西淮浙之品诗满盘山海芳珍未借丨丨已咽津】
　　前料【崔公度感山赋离穴成擒呉祚之丨丨登无难色李氏之深谕　吕大临北郊诗天时地力难丨丨万粒须期一粒生　元好问诗倚伏难丨丨乘除忌早成】
　　前画【屈原九章广遂丨丨兮未改此度也又音话元史舆服志见上层下】
　　前图【宋书前废帝纪朕以眇身夙绍洪业敬御天威钦对灵命仰尊凝绪日鉴丨丨实可以拱黙守成诒风长世】
　　前事【诗赳赳武夫公侯腹心笺此置之人于行攻伐可用为策谋之臣使之虑事疏郑以为此之人贤者若公侯行攻伐时可使之为腹心之计谋虑丨丨　史记秦始皇纪野谚曰丨丨之不忘后事之师也又乐书乐者乐也注正义曰引旧语乐名广证丨丨也丨丨邪正之乐虽异并是其人所乐故名曰乐也】
