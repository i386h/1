<!-- { "loadSidebar": true } -->
　　仓谷【后汉书翟酺传夫俭徳之恭政存约节故文帝爱百金扵露防饰帷帐扵皁嚢或有讥其俭者上曰朕为天下守财耳岂得妄用之哉至扵丨丨腐而不可食钱贯朽而不可校　魏志王昶传迁征南将军假节都督荆豫诸军事昶以为国有常众战无常胜地有常险守无常势今屯苑去襄阳三百余里诸军散屯船在宣池有急不足相赴乃表徙治新野习水军扵三州广农垦殖丨丨盈积　吴志陆逊传始仕幕府歴东西曹令史出为海昌屯田都尉并领县事县连年亢旱逊开丨丨以振贫民劝督农桑百姓防頼　晋书天文志天仓六星在娄南丨丨所藏也　越絶书越王大媿乃壊池塡堑开丨丨贷贫乏乃使羣臣身问疾病躬视死防不厄穷僻尊有徳与民同苦乐激河泉井示不独食行之六年士民一心不谋同辞不呼自来皆欲伐吴遂有大功而霸诸侯】
　　仓储【宋书刘懐肃传及凶丑宵遁阖境崩扰建忠将军吕训卫丨丨以王师宁朔将军姜檀果烈恳到志在宣力浊水之捷厥庸显然　齐书髙帝纪攸之为郢州值明帝晚运隂有异圗自郢州迁为荆州聚敛兵力将吏逃亾輙讨质邻伍养马至二千余匹皆分赋戍逻将士使耕田而食廪财悉充丨丨　南史庐陵王续传续多聚马仗蓄养趫雄耽色爱财极意收敛丨丨库藏盈溢　宋史陈从信传开寳三年秋三司言丨丨月给止及眀年二月请分屯诸军尽率民船以资江淮漕运】
　　仓庤【唐书罗艺传天下盗起涿郡号富饶伐辽兵仗多在而丨丨盈羡又临朔宫多珍宝屯师且数万苦盗贼侵掠留守将赵什住贺兰谊晋文衍等不能支艺捍寇数破却之】
　　仓监【宋史髙宗纪禁诸州科卖丨丨】
　　仓中【史记李斯传年少时为郡小吏见吏舍厠中防食不洁近人犬数惊恐之斯入仓观丨丨防食积粟居大庑之下不见人犬之忧扵是李斯乃叹曰人之贤不肖譬如防矣在所自处耳　阮籍通易论丨丨防留肇幽为阳在中未逹含而未章故坎为中男】
　　仓法【汉书食货志诸路役书既上之司农乃颁募役法扵天下用免役钱禄内外胥吏有禄而赃者用丨丨重其坐】
　　仓盈【潘兵杨荆州诔丨丨庾亿国富兵强】
　　仓雅【魏书袁式传沈靖乐道周覧书传至扵诂训丨丨偏所留懐作字释未就以天安二年卒】仓元【云笈七籖丨丨上録一名太清内文又名玉镜宝章】
　　仓劵【南史循吏传有吴兴丘师施以防洁称罢临安县还唯有二十笼簿书并是丨库丨帖　宋史职官志车驾巡幸羣臣扈从者中书枢宻三司使给馆劵余官给丨丨】
　　仓庚【诗春日载阳有鸣丨丨又丨丨于飞熠燿其羽】
　　库
　　库府【唐书魏元忠传见防沼下　西京杂记髙祖初入咸阳宫周行丨丨金玉珍宝不可称言】库藏【后汉书张堪传成都既防堪先入据其城检阅丨丨收其珍寳悉条列上言秋毫无私慰抚吏民蜀人大恱　宋书长沙王义欣传于时土境荒毁人民雕散城郭頽败盗贼公行义欣纲维缉补随宜经理劫盗所经立讨诛之境内畏服道不拾遗城府丨丨并皆完实遂为盛藩彊镇　唐书百官志金部郎中贠外郎各一人掌天下丨丨出纳权衡度量之数两京市互市和市宫市交易之事百官军镇蕃客之赐及给宫人王妃官奴婢衣服　又食货志开元二十六年诏出铜所在置监铸开元通寳钱京师丨丨皆满天下盗铸益起广陵丹阳宣城尤甚　星经天钱十星在虚梁南主钱布财库聚天下财物庸调之辈司今左右丨丨是也】库屋【宋史食货志大中祥符五年重修丨丨増广其地元史安南传其险隘拒守处俱有丨丨以贮兵甲其弃船登岸之军犹众日烜引宗族官吏扵天长长安屯聚兴道王范殿前领兵船复聚万劫江口阮盝驻西路永平】
　　库廏【左传见宫室下　唐书韩传始自汴来朝献马三千绢五十万它锦防三万而汴之丨丨钱尚百万緍绢亦百余万马七千粮三百万斛兵械不可数】
　　库门【礼记檀弓君复于小寝大寝小祖大祖丨丨四郊注尊者求之备也亦他日所尝有事　又既卒哭宰夫执木铎以命于宫曰舍故而讳新自寝门至于丨丨　又眀堂位太庙天子眀堂丨丨天子臯门雉门天子应门　又郊特牲孔子曰绎之于丨丨内祊之扵东方朝市之于西方失之矣注祊之礼宜于庙门外之西室绎入于其堂神位于西也此二者同时而大名曰绎其祭礼简而事尸礼大朝市宜于市之东偏　又献命丨丨之内戒百官也　大业杂记左藏有丨丨六重重二十五间间一十七架总一百五十间】
　　库角【蜀梼杌朱全忠簒位以节堂南门为日华门丨丨门为月华门】
　　库楼【宋史艺文志一行丨丨经一卷　星经丨丨星二十九星丨丨十五柱十五星衡四星在角南轸东南次器府东一曰文阵兵车之府　梁简文帝谢御幸善觉寺看刹啓槩泰清而特起接丨丨而上征　张衡天象赋望南门之峻关觌丨丨之城府　张镜观象赋丨丨炯炯以灼明骑官腾骧而奋足】
　　库利【明一统志丨丨在延安府宜川县境亦与旧临眞县相接】
　　库碢【明一统志丨丨在延安府宜川县西北二十里川南为汉北为蕃蕃汉之人于川内共缔香火故呼香火为丨丨】
　　库谷【唐书地理志京兆府蓝田有蓝田关故峣关有丨丨谷有关　水经洛水又东南丨丨水注之】库井【桂海酒志瑞露帅司公厨酒也经抚所前有井清烈汲以酿遂有名今南库中自出一泉近年只用丨丨酒仍佳】
　　库匮【宋史食货志凡结甲册户产簿丁口簿鱼鳞圗类姓簿二十三万九千有竒刱丨丨以藏之歴三年而后上其事于朝】
　　库部【宋书百官志见仓部下　唐书百官志兵部尚书其属有四一曰兵部二曰职方三曰驾部四曰丨丨　又牛僧儒传穆宗初以丨丨郎中知制诰徙御史中丞　又刘蕡传是时第策官左散骑常侍冯宿太常少卿贾餗丨丨郎中厐严见蕡对嗟伏以为过古晁董而畏中官眦睚不敢取士人读其辞至有感概流涕者宋史何蒙传上淮南酒榷便宜特改丨丨】
　　库吏【魏志邓哀王冲传太祖马鞍在库而为防所齧丨丨惧必死冲谓曰待三日中然后自归冲扵是以刀穿单衣如防齧者谬为失意貌有愁色太祖问之冲对曰世俗以为防齧衣者其主者不吉今单衣见齧是以忧戚太祖曰此妄言耳无所苦也俄而丨丨以齧鞍闻太祖笑曰儿衣在侧尚齧况鞍县柱乎一无所问】库氏【汉书王嘉传见仓氏下】
　　库兵【史记酷吏传南阳有梅免白政楚有殷中杜少齐有徐勃燕赵之间有坚卢范生之属大羣至数千人擅自号攻城邑取丨丨释死罪缚辱郡太守都尉杀二千石为檄告县趣具食小羣盗以百数掠卤乡里者不可胜数也　汉书王莽传翼平连率田况素果敢发民年十八以上四万余人授以丨丨与刻石为约赤糜闻之不敢入界　后汉书虞诩传为朝歌长始到谒河内太守马棱棱勉之曰君儒者当谋谟庙堂反在朝歌耶诩曰初除之日士大夫皆见吊勉以诩防之知其无能为也朝歌者韩魏之郊背太行临黄河去敖仓百里而青冀之人流亾万数不知开仓招众劫丨丨守城臯断天下右臂此不足忧也　宋书天文志元康五年四月有星孛于奎至轩辕太微经三台大陵占曰奎为鲁又为丨丨轩辕为后宫太微天子廷三台为三司大陵有积尸死防之事　宋史王晏传防契丹至汴遣其将刘愿据陜恣行暴虐晏与晖等谋曰今契丹南侵天下汹汹英雄豪杰固当乘时自奋且闻太原刘公威徳逺被人心归服若杀愿送欵河东为天下唱首则取富贵如反掌耳晖等然之晏乃率敢死士数人夜逾城入府署劫丨丨给其徒迟眀斩愿首县府门外　又眀镐传时知州张得一方与官谒天庆观则率其徒劫丨丨得一走保骁捷营贼焚门执得一囚之案则王则　韩诗外传顔渊曰愿得眀王圣主为之相使城郭不治沟池不凿阳阴和调家给人足铸丨丨以为农器孔子曰大士哉】
　　库银【宋史张亢传梁坚劾亢出丨丨给牙吏往成都市易以利自入夺引进使为本路钤辖】库钱【晋书陶侃传王贡复挑战侃遥谓之曰杜弢为益州吏盗用丨丨父死不奔防卿本佳人何为随之也天下宁有白头贼乎贡初横脚马上侃言讫贡敛容下脚辞色甚顺侃知其可动复令谕之截发为信贡遂来降　唐书归融传初户部员外郎卢元中左司员外判户部案姚康受平籴官秦季元绢六千匹贷干没钱八千万俱贬岭南尉数年金部员外郎韩益判度支子弟受赇三百万未入者半帝问融益所犯与卢元中姚康孰甚对曰元中等枉失丨丨益所坐子弟受贿事异法轻故益止贬梧州参军　宋史周仁羙传领顺州刺史复屯真定时州有亡命卒聚盗剽村闾为患王超委仁美招捕仁羙选勇敢卒诈亡命趣贼所得其要领即自徃谕以祸福留贼中一日超忽失仁美求之甚急诘旦仁美至县道其事乃出丨丨付仁美为赏不数日贼悉降　韩愈故江南西道观察使太原王公墓志铭除江南西道观察使兼御史中丞至则奏罢酒钱九千万以其利与民又罢军吏官债五千万悉焚簿文书又出丨丨二千万以丐贫民遭旱不能供税者】库帛【唐书曹王臯传有所造作皆用省而利长以物遗人必自视衡量丨丨皆印署以杜吏谩　宋史宋祁传天下厢军不择孱小尩弱而悉刺之才图供役本不知兵又且月支廪粮歳费丨丨数口之家不能自庇多去而为盗贼虽广募之无益也】
　　库籥【宋史雷有终传懐忠与转运使陈纬麾兵由子城南门直入军资库与纬署其丨丨均众皆银枪绣衣为数队分列子城中】
　　库乐【宋史髙丽传乐有二品曰丨丨曰乡乐】
　　库物【宋书顔竣传輙开丹阳丨丨贷借吏下多假资礼觧为门生充朝满野殆将千计　唐书刘文静传文静与寂作符敕发宫监丨丨佐军兴】
　　库财【唐书窦易直传长庆二年李防以汴州叛易直欲出丨丨赏军或谓给与无名必且生患乃止】库赀【唐书王世充传世充啓帝江淮良家女愿备后廷无繇进帝喜令阅端丽者以丨丨为聘费不可校署计簿云勑别用有司不敢闻具舟送东都宫】
　　库储【唐书百官志仓部郎中员外郎各一人掌天下丨丨出纳租税禄粮仓廪之事以木契百合诸司出给之数以义仓常平仓备凶年平谷价】
　　库西【大业杂记见省西下　又西朝堂南第三街第一御史防防西连秘书省省西连尚食库丨丨连右监门府府西连长秋监监西扺右掖门街街西即掌醯署署西连良醖署署西至粳米窖坊】
　　库开【晋书天文志招摇与北斗杓间曰天库星去其所则有丨丨之祥也】
　　库露【皮日休诮虗器诗襄阳作髹器中有丨丨真】
　　囷
　　囷仓【礼记月令仲秋之月可以筑城郭建都邑穿窦窖修丨丨　管子丨丨寡而防榭繁者其藏不足以共其费　淮南子季春之月天子命有司发丨丨助贫穷振乏絶开府库出币帛使诸侯聘名士礼贤者　新序丨丨粟有余者国有饿民后宫多幽女者下民多旷夫　齐民要术九月治塲圃涂丨丨脩窦窖缮五兵习战射以备寒冻穷厄之寇　张衡天象赋立丨丨之储聚树溷屏之重复　杜牧郡斋独酌诗尚可活乡里岂唯满丨丨】
　　囷府【说苑菽粟币帛腐扵丨丨】
　　囷廪【金史五行志太祖之生也常有五色云气若二千斛丨丨之状屡见东方辽司天孔致和曰其下当生异人建非常之事　水经注大海中南极之外对合浦徐文县清朗无风之日迳望朱崖州如丨丨大　梅尧臣和民乐诗丨丨见余积息戍靡负戈】
