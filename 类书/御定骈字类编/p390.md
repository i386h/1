<!-- { "loadSidebar": true } -->
　　昆阆【栁宗元谢襄阳李夷简尚书抚问啓伏惟尚书鹗立朝端风行天下入统邦宪出分主忧控此上逰式是南服凡海内奔走之士思欲修容于辕门之外蹑履于油幢之前譬之涉蓬瀛登丨丨不可得而进也黎逢象魏赋岂徒竞丨丨之瑶台象河宫之贝阙　上官昭容逰长宁公主流杯池诗逾丨丨迈蓬瀛　宗楚客奉和幸上阳宫侍宴应制诗似立蓬瀛上疑游丨丨前　刘禹锡和李相公平泉新墅诗业继韦平后家依丨丨间　李羣玉骢马行穆满不再沽无人丨丨骑】
　　昆台【云笈七籖若有元名丨丨当得知七晨君内讳】
　　昆圃【钱惟善昭灵仙迹诗仙驭时随青鸟去定陪丨丨宴羣真】
　　昆璞【黄滔寄同年李侍郎诗丨丨要疑方卓絶大鹏须息始开张】
　　昆琼【梁简文帝唱导文晖同叠璧焕若丨丨】
　　昆炎【许敬宗奉和执契静三边应诏诗挥袂静丨丨开关纳流赭】
　　昆卉【宋书周续之传仁心内发义怀外亮留爱丨丨诚着桃李】
　　昆竹【新论海蚌未剖则明珠不显丨丨未断则鳯音不彰性情未链则神明不发】
　　昆味【清异録落苏本名茄子隋帝縁饰为昆仑紫人间但名丨丨而已】
　　昆体【六一诗话陈舍人从易当时文方盛之际独以醇儒古学见称其诗多类白乐天葢自杨刘唱和西昆集行后进学者争效之风雅一变谓之丨丨繇是唐贤诸诗集防废而不行　石林诗话欧阳文忠公诗始矫丨丨専以气格为主故其言多平易疎畅】
　　嶓
　　嶓冢【书禹贡导丨丨至于荆山注丨丨梁州之山　又丨丨导漾东流为汉　地理通释山南道古荆梁二州之境其名山有丨丨熊耳巫峡铜梁荆山岘山又丨丨在兴元府金牛县东二十里　孟浩然送王大校书诗导漾自丨丨东流为汉川】
　　嶓峡【羊士谔赴资阳经嶓冢山诗今日鸣驺到丨丨还胜博望至河源】
　　峡
　　峡天【白居易西楼夜诗山郭灯火稀丨丨星汉少】
　　峡雨【杜甫晚晴诗江虹明逺饮丨丨落余飞李贺恼公诗蜀烟飞重锦丨丨溅轻容】
　　峡云【杜甫送段功曹归广州诗见湖日下　又独坐诗丨丨常照夜江月会兼风　又雨诗丨丨行清晚烟霜相徘徊】
　　峡风【杜甫十月一日诗见溪日下】
　　峡山【明一统志丨丨在萧山县南六十里其山八面皆向江有鸡笼石红影畧如鸡形俗云金鸡影山】峡口【水经注自黄牛滩东入西陵界至丨丨一百许里山水纡曲而两岸髙山重嶂非日中夜半不见日月　明一统志丨丨山在宁夏卫城西南一百四十里两山相夹黄河经其中一名青铜峡上有古塔一百八座　杜甫丨丨诗丨丨大江间西南控百蛮　又秋兴诗瞿塘丨丨曲江头万里风烟接素秋　无可送杜司马再游蜀中诗日光低丨丨雨势出蛾眉　欧阳修夷陵书事诗黄牛丨丨经新岁白玉京中梦旧游　陈旅毁夷陵曹操庙诗黄牛丨丨滩声急楚女传芭水庙秋】
　　峡里【张籍送友生诗见山头下　杜甫子规诗丨丨云安县江楼翼瓦齐】
　　峡中【杜甫峡隘诗青山各在眼却望丨丨天　又热诗丨丨都似火江上只空雷　又寄韦有夏郎中诗亲知天畔少药味丨丨无　李商隐戏赠任秀才诗丨丨寻觅长逢雨月里依稀更有人】
　　峡内【杜甫溪上诗丨丨淹留客溪边四五家　又从驿次草堂复至东屯诗丨丨归田客江边借马骑又舍弟观赴兰田取妻子到江陵喜寄诗鸿雁影来连丨丨鹡鸰飞急到沙头　又寄刘峡州白华使君诗丨丨多云雨秋来尚郁蒸】
　　峡外【杜甫归诗林中才有地丨丨絶无天】
　　峡北【刘桢鲁都赋山则连冈属岭曀□丨丨】
　　峡西【杜甫黄草诗黄草丨丨船不归赤甲山下行人稀】
　　峡石【唐书髙少逸传出为陜虢观察使中人责丨丨驿吏供饼恶鞭之少逸封饼以闻宣宗怒召使者责曰山谷间是饼岂易具耶谪恭陵中人皆敛手　明一统志丨丨山在泽州城南三十里上有青莲山寺西有掷笔台】
　　峡谿【胡融南塘记有宋南渡之明年吾大父自丨丨翦棘荆刈蓬藋始居此斗指两辰越今二十有四閠矣】
　　峡岸【白居易得微之书有感诗来书子细説通州州在山根丨丨头】
　　峡窟【孟郊峡哀诗月魄髙卓卓丨丨清沉沉】
　　峡坼【杜甫白帝城最髙楼诗丨丨云霾龙虎卧清江日抱鼋鼍游】
　　峡水【杨炯西陵峡诗自古天地辟流为丨中丨　杜甫东屯月夜诗青女霜枫重黄牛丨丨喧　又醉歌行词源倒流三丨丨笔阵独扫千人军　孟郊峡哀诗丨丨剑防狞峡舟霹雳翔　又丨丨声不平碧沲牵清洄　刘禹锡别防州官吏诗巫山暮色常含雨丨丨秋来不恐人　王周戙诗箭飞丨中丨锯立峡中石】峡流【玉壶清话王师伐蜀孟防出兵拒之其势既蹙始自赍表诣王全斌请降奉其母逮官属沿丨丨而下至江陵止遣使厚劳之别赐茶药慰其母】
　　峡城【杜甫巴山诗巴山遇中使云自丨丨来】
　　峡门【杜甫夔州歌借问防州压何处丨丨江腹拥城隅　又柴门诗丨丨自此始最窄容浮查】峡路【庾信奉和赵王途中诗丨丨沙如月山峰石似眉韦应物答令狐侍郎诗呉门冒海雾丨丨凌连矶　戎昱成都送严十五之江东诗丨丨花应发津亭栁正齐　卢纶送朝长史赴荆南幕诗月明三丨丨浪裹九江船　白居易郡斋暇日忆庐山草堂诗渐望庐山逺弥愁丨丨长】
　　峡旅【孟郊峡哀诗丨丨多窜官峡氓多非良】
　　峡纸【欧阳修丨州河中丨説余为县令时有孙文德者本三司人吏也尝劝余多藏丨丨云其在省中见天下帐籍惟峡州不朽损】
　　峡舟【孟郊峡哀诗见峡水下】
　　峡女【欧阳修荷花赋迫而视之靓若星妃临水而脉脉盈盈逺而望之杳如丨丨行云而朝朝暮暮　苏辙昭君村诗丨丨王嫱继屈须入宫曽不媿秦姝】
　　峡氓【孟郊峡哀诗见峡旅下】
　　峡螭【孟郊峡哀诗丨丨老觧语百丈潭底闻】
　　峡猨【白居易和答微之诗丨丨亦何意陇水复何情】
　　峡狖【无可过杏溪寺寄姚员外诗丨丨有时到秦人今日游】
　　峡树【范成大入峡诗峡草如毨毛丨丨多樛枝】
　　峡花【孟郊峡哀诗见峡景下】
　　峡色【刘义入蜀诗丨丨浸天去江声滚地来】
　　峡影【杜甫白帝楼诗楼光去日逺丨丨入山深】
　　峡景【孟郊峡哀诗丨丨滑易堕峡花怪非春】
　　峡草【范成大入峡诗见峡树下】
　　峡哀【孟郊丨丨诗丨丨哭幽魂噭噭风吹来】
　　峡束【周必大题跋欧阳修谓苏子美喜行狎草书今玉山汪季路所藏颇备此体其间丨丨岩排之诗既用杜工部句而又録漫兴惜花二絶其爱杜至矣俱字子美得非相如慕蔺之意乎　杜甫秋日防府咏怀诗丨丨沧江起岩排石树圆　陆游将离江陵诗地险多﨑岖丨丨少平旷】
　　峡怨【孟郊峡哀诗峡哀不可听丨丨其奈何】
　　峡险【欧阳修有美堂记洞庭之广三丨之丨　杜甫江楼夜宴诗丨丨江惊急楼髙月迥明　又从驿次草堂复至东屯诗丨丨风烟僻天寒橘柚垂　又奉汉中王手札诗丨丨通舟过江长注海奔　孟郊峡哀诗峡晖不停午丨丨多饥涎】
　　峡晖【孟郊峡哀诗见上】
　　峡断【马戴巴江夜猿诗秋声巫丨丨夜影楚云连陈与义过下杯渡诗湖平天尽落丨丨海横通】峡近【王泰巫山髙乐府谷深流响咽丨丨猿声悲　许浑朱坡故少保杜公池亭诗髙岫乍疑三丨丨逺波初似五湖通】
　　峡静【杜甫送韩十四江东觐省诗黄牛丨丨滩声转白马江寒树影稀】
　　峡深【杜甫又雪诗冬热鸳鸯病丨丨豺虎骄】
　　峡涨【周繇送人尉黔中诗丨丨三川雪园开四季花】
　　硖
　　硖石【晋书魏浚传浚东郡东阿人也寓居关中为度支校尉有干用永嘉末与流人数百家东保河阴之丨丨　水经见山硖下　明一统志丨丨关在河南府陜州城东旧丨丨县即古崤陵关　又丨丨山在鳯阳府寿州西北二十五里山两岸相对淮水经其中禹凿旧迹犹存山上尝立二城以防津要】
　　硖道【周书晋荡公护传有氐贼一千人断道破桥协遣仪同仇买等行军前击之贼开路协乃领所部前进又有氐贼一千人邀协协乃将兵四百人守丨丨与贼短兵接战贼乃退避】
　　硖路【淮南子丨丨津关大山名塞龙蛇蟠却笠居羊阳道发笱门一人守隘而千人弗敢过也此谓地势崔翘奉和圣制答张説南出雀鼠谷诗丨丨绕河汾晴光拂曙氛】
　　硖断【刘禹锡始至云安寄兵部韩侍郎中书白舍人诗丨丨见孤邑江流见飞甍】
　　硖角【杜甫青阳峡诗林迥丨丨来天窄壁面削】
　　峄
　　峄山【史记封禅书秦始皇即帝位三年东巡郡县祠驺丨丨颂秦功业　地理通释见嵩岱下　又丨丨一名邹山在兖州邹县南二十二里　杜甫李潮八分歌丨丨之碑野火焚枣木传刻肥失真】
　　峄臯【山海经丨丨山臯水出焉东注汝水其中多蜃珧】
　　峄阳【书禹贡丨丨孤桐疏地理志云东海下邳县西有葛丨丨即此山也　西京杂记初修上林苑羣臣逺方各献名果异树栗四侯栗榛栗瑰栗丨丨栗　王仲言慈宁殿赋或倒文漆于卫社或荐孤桐于丨丨】
　　岷
　　岷峨【周书静帝纪静帝越自幼冲绍兹衰绪内相挟孙刘之诈戚藩无齐代之强隋氏因之遂迁龟鼎虽复丨丨投袂翻成陵夺之威漳勤王无救宗周之殒孔稚珪陈通和之防表见浦海下　张渭别韦郎中诗星轺计日赴丨丨云树连天阻笑歌】
　　岷卭【晋书左思传欲赋三都会妹芬入宫移家京师乃诣著作郎张载访丨丨之事遂构思十年门庭藩溷皆着笔纸遇得一句即便疏之】
　　岷陇【晋书莘谭传蜀栖丨丨呉据江表】
　　岷蜀【魏书张衮传方今中夏虽平九域未一西有不賔之羌南有逆命之虏丨丨殊风辽海异教虽天挺明圣拨乱乗时而因机抚会实须经畧　新论昔智伯失言于水灌韩魏蹑其肘足魏武漏语于英雄德遗其匕筯是以头为秽器师驰徐州地分三晋土割丨丨亡败长衅为天下笑不慎言也　李白读诸葛武侯传诗武侯立丨丨壮志吞咸京】
　　岷巴【孔武仲子瞻画枯木诗公今好尚何太癖曽载木车出丨丨】
　　岷益【南史明僧绍传泰始季年丨丨有山崩淮水竭齐郡僧绍窃谓其弟曰夫天地之气不失其序若夫阳伏而不泄阴迫而不蒸于是乎有山崩川竭之变夫有国必依山川而为固山川作变不亡何待　陆机辨亡论魏人据中夏汉氏有丨丨呉制荆扬而奄交广】
　　岷廓【唐书吐蕃传虏法出师必发豪室皆以奴从平居散处耕牧及恐热乱无所归共相啸合数千人以嗢末自号居甘肃沙河渭丨丨疉宕间其近于蕃牙者最为强勇而马尤良云】
　　岷越【何晏景福殿赋惟丨丨之不静寤征行之未宁】
　　岷国【方囘诗鬼王牵骏驵丨丨效文螺】
