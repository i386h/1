<!-- { "loadSidebar": true } -->
　　蓝田【谷梁传此晋国之寳也注玉有美恶出处不同周有丨丨楚有和氏宋有结緑晋有垂棘各是国之贵物　汉书昭帝纪元鳯元年春长公主共养劳苦复以丨丨益长公主汤沐邑　又地理志京兆丨丨县又李广传广与故颍隂侯屏居丨丨南山中射猎　宋书谢庄传庄韶令美容仪太祖见而异之曰丨丨出玉岂虚也哉　博物志魏前枕黄河背漳水瞻王屋望梁山有丨丨之寳浮地之渊　梁简文帝谢敕赐玉佩啓丨丨丽采槐水镂文　庾信终南山义谷铭序东出丨丨则控灞乗浐西连子午则据泾浮渭　班固西都赋陆海珍藏丨丨美玉　张衡西京赋于前则终南太一隆崛崔崪隠辚郁律连冈乎嶓抱杜含鄠欱沣吐镐爰有丨丨珍玉是之自出　江淹丽色赋帐必丨丨之寳席必葡萄之文　李白鲁郡尧祠送窦眀府还西京诗丨丨太白若可期为余洒扫石上月　李颀弹棊歌丨丨美玉清如砥白黑相分十二子　杜甫渼陂行船舷暝戞云际寺水面月出丨丨闗注即秦峣闗在丨丨县南六十里　又去矣行未试囊中餐玉法眀朝且入丨丨山　殷尧藩李节度诗燕警无烽清朔漠秦文有寳进丨丨　孟郊逺愁曲声翻太白云泪洗丨丨峰张籍寄故人诗故人只在丨丨县强半年来未得书李商隠锦瑟诗沧海月眀珠有泪丨丨日暖玉生烟又世説谢中郎万王丨丨女婿　施肩吾寄王少府诗多谢丨丨王少府人间诗酒最闗情】
　　蓝乡【后汉书齐武王縯传伯升复收防兵众还保棘阳阜赐乗胜留辎重于丨丨引精兵十万南渡潢淳水注比阳县有丨丨　又郡国志东海郡昌虑有丨丨注左传昭三十一年邾黒肱以滥来奔杜预曰县所治城东北有郳城郳小邾国也　又南阳郡棘阳有丨丨伯升袭甄阜处　庐山七贤传陈翼到丨丨见道边有马傍有一病人呼曰我长安魏公卿闻庐江乐来游今病不能前翼迎归养之】
　　蓝里【文献通考大食国在泉州西北自泉州发船四十余日至丨丨博易住冬次年再发顺风六十余日方至其国】
　　蓝坞【许浑嵗暮自广江至新兴题峡山寺诗丨丨寒先烧禾堂晚并舂】
　　蓝山【续文献通考锡兰并躶形国自南浡山开洋好风行三日见翠丨丨在海中】
　　蓝豪【水经注黄泠水出郴县黄泠山西南流又合武谿武水又南入里山山名丨丨广圆五百里岩岭干天交柯云蔚霾天晦景谓之泷中悬湍回注崩浪震山谓之泷水】
　　蓝岑【李白泾溪南蓝山下有落星潭可以卜筑余泊舟石上寄何判官昌浩诗丨丨竦天壁突兀如鲸额】蓝峰【孟郊蓝溪元居士草堂诗蓝岸青漠漠丨丨碧崇崇】
　　蓝岭【贾岛赠泉上人诗洗足下丨丨古师精进同】
　　蓝谷【白居易游悟真寺诗道南丨丨神紫伞白纸钱】
　　蓝石【续文献通考锡兰国有一山侵云髙耸山顶有人迹一深三尺长八尺余云是人祖盘古之足迹也山出青红黄牙乌青米丨丨昔喇泥窟没盘诸寳石云是人祖泪结成】
　　蓝上【钱起有丨丨茅茨期王维补阙诗】
　　蓝水【云笈七籖丨丨在西都蓝田县属地仙张兆期所治之处　杜甫九日蓝田崔氏庄诗丨丨逺从千涧落玉山髙并两峰寒　李嘉祐登秦岭诗汉闗青门逺髙山丨丨流　钱起酬长孙绎蓝溪寄杏诗爱君丨丨上种杏近成田　白居易游蓝田山卜居诗朝踏玉峰下暮寻丨丨濵　又游悟真寺诗丨丨色似蓝日夜长潺潺　又累土山诗玉峰丨丨应惆怅恐见新山望旧山　又早春诗见蓝染下　朱昼赠友人古镜诗摩久见菱蕊青于丨丨色　张乔蓝溪夜坐诗丨丨警尘梦夜吟开草堂】
　　蓝溪【韦应物上方僧诗不下丨丨寺今年三十年　钱起赠东邻郑少府诗小邑丨丨上卑栖惬所偶白居易宿丨丨对月诗昨夜鳯池头今夜丨丨口　贾岛雨后泊刘司马池上诗丨丨秋潄玉此地涨清澄温庭筠清凉寺诗诗阁晓窗藏雪岭画堂秋水接丨丨李贺老夫探玉歌老夫饥寒龙为愁丨丨水气无清白　杜牧入商山诗早入商山百里云丨丨桥下水声分　又送从兄归隠丨丨诗几日丨丨醉藤花拂钓矶方干题慈溪张丞壁诗因君贰邑丨丨上遣我维舟红叶时　孟郊有丨丨元居士草堂诗　又谿同韦应】
　　【物采玉行官府徴白丁言采丨丨玉】
　　蓝浦【梁元帝啓色方丨丨光譬灵山】
　　蓝洲【掲傒斯云锦溪棹歌蓝溪南去到丨丨水底崭崭石不流】
　　蓝岸【孟郊蓝溪元居士草堂诗见蓝峰下】
　　蓝口【后汉书王常传与成丹张卬别入南郡丨丨号下江兵注续汉志曰南郡编县有丨丨县　许浑酬江西卢端公丨丨阻风见寄诗又携刀笔泛膺舟丨丨风髙桂檝留】
　　蓝闗【青髙议韩退之侄湘有仙术能种顷刻花花上诗一聮云云横秦岭家何在雪拥丨丨马不前未防退之言佛骨贬潮州途中遇雪俄有一人冒雪而来乃湘也湘曰忆花上句乎询此地乃丨丨嗟叹久之曹松商山夜闻泉诗那辞通曙听眀月度丨丨　韩偓有早发丨丨诗　苏轼和述古冬日牡丹诗使君欲见丨丨咏更倩韩郎为染根】
　　蓝桥【裴铡传奇裴航秀才佣巨舟于湘汉同载有樊夫人使袅烟持诗一章曰一饮琼浆百感生元霜捣尽见云英丨丨便是神仙窟何必崎岖上玉清航后经丨丨驿见老妪求浆妪曰云英擎一瓯浆来俄于苇箔下出双玉手捧瓷瓯航接饮之真玉液也　周必大吴郡诸山録五月己巳朔早行二十里过白面渡又十余里饭乌枫潭又四十里宿丨丨张氏　元稹西归絶句云覆丨丨雪满溪须臾便与碧峰齐　又天色渐眀囘一望玉尘随马度丨丨　白居易丨丨驿见元九诗丨丨春雪君归日秦岭秋风我去时　杜牧送中丞姊夫俦自大理卿出镇江西诗灞岸秋犹嫩丨丨水始喧】
　　蓝氏【后汉书西域传大月氏国居丨丨城西接安息四十九日行东去长史所居六千五百三十七里】蓝夷【通典商汤革命至于仲丁丨丨作寇自是或服或叛　竹书纪年仲丁六年征丨丨】
　　蓝尹【左传楚子之奔随也将渉于成臼丨丨亹渉其帑不与王舟】
　　蓝婆【法苑珠林丨丨者其形如此鬼神着诸小儿令其惊怖】
　　蓝嫂【寒山诗栁郎八十二丨丨一十八夫妻共百年相怜情狡猾】
　　蓝面【郝经唐十臣像歌太师鲁公日角方挺特不挠百链钢端笏正朝貌堂堂卢杞丨丨不敢望】蓝肤【诺皋记博士丘濡説汝州傍县五十年前村人失其女数嵗忽自归言初被物寐中牵去及眀乃在古塔中见美丈夫谓曰我天人分合得汝为妻自有年限勿生疑惧且戒其不窥外也经年女伺其去窃窥之见其腾空如飞火发丨丨磔磔耳如驴焉至地乃复人矣惊怖汗洽其物返觉曰汝固窥我我实野义与汝有缘终不害汝】
　　蓝尾【仇池笔记苏鹗云以酒巡匝为婪尾一作丨丨白居易嵗日家宴诗嵗盏复推丨丨酒春盘先劝胶牙饧　苏轼寒食游西湖诗丨丨忽惊新火后遨头要及浣花前　周必大元日诗赌酒弹棊真梦耳胶牙丨丨亦悠哉】
　　蓝药【酉阳杂俎蓝蛇首有大毒尾能解毒出梧州陈家洞南人以首合药谓之丨丨药人立死取尾为腊反解毒药】
　　蓝花【幽怪録叶城妇耿氏家有牛泽而角忽有二鬼入圈视牛曰引重致逺毛角筋骨可爱我州无此牛洵天下之美俊也其妇视牛则惴惴然汗流若沃水其翁取丨丨涂之才毕有军吏紫衣乗马从数十骑突入视牛则异前所报大怒呼牛主问之数人捽其翁以出妇汲水洗牛丨丨尽而翁复苏视其牛已死　李益杂曲蓝叶郁重重丨丨若榴色】
　　蓝英【陆蒙煮茶诗闲来松间坐看煮松上雪时于浪花里并下丨丨末】
　　蓝叶【本草丨丨苦甘寒无毒李益杂曲见蓝花下】
　　蓝靛【本草集解波斯青黛亦是外国丨丨花】
　　蓝茜【玉烛寳典寒食城市多鬭鸡卵之戏出古之豪家食称画卵今代犹染丨丨加雕镂递相饷遗】蓝蓼【礼记月令令民毋艾蓝以染注为伤长气也此月蓝始可别夏小正曰五月啓灌丨丨】蓝子【晋书江统传今西园卖葵菜丨丨鸡面之属亏败国体贬损令问】
　　蓝姑【本草释名鸭跖草一名丨丨草】
　　蓝实【本草集解丨丨生河内平泽其茎叶可以染青】
　　蓝光【杜牧丹水诗沉定丨丨出喧盘粉浪开　齐已病起见庭石诗翠忆丨丨底青思瀑水边】蓝影【谢翺易得旧诰绫作手卷诗改顔幸售缘所遭褪药去香洗丨丨】
　　蓝色【唐书卢杞传杞字子良父奕见忠义传杞有口才体陋甚鬼貎丨丨不耻恶衣菲食人未悟其不情咸谓有祖风节】
　　蓝汁【本草丨丨治虫豸伤　方干卢卓山人画水诗海色未将丨丨染笔锋犹傍墨花行　徐夤草诗色嫩似将丨丨染叶齐如把剪刀裁】
　　蓝淀【本草唐永徽中绛州一僧病噎不下食数年临终命其徒曰吾死后可开吾胸喉视之有何物苦我如此及死其徒依命开视胸中得一物形似鱼而有两头遍体悉似肉鳞安鉢中跳跃不已戏投诸味虽不见食皆化为水又投诸毒物亦皆销化一僧方作丨丨因以少淀投之即怖惧奔走湏臾化成水】
　　蓝灰【齐已假山诗丨丨澄古色泥水合凝滋】
　　蓝黄【文献通考宋仁宗时太平日久士民富乐寖为浮侈乃下诏禁约令京师士庶不得衣黒褐地白花衣服并丨丨紫地撮晕花様女子不得衣白褐毛叚并黪褐帛】
　　蓝朱【论衡至恶之物不受丨丨变也　江淹杂体诗序譬诸丨丨成采错杂之变无穷宫商为音靡曼之态不竭　张耒絶句十月江城霜雪散满山林叶乱丨丨】
　　蓝青【魏书李谧传谧初师事小学博士孔璠数年后璠还就谧请业同门生为之语曰青成蓝丨谢丨师何常在眀经　论衡练丝染之丨则丨染之朱则赤　王周巫庙诗汹涌疋练白崒浓丨丨】
　　蓝红【大眀防典织造用各色纻丝二千五百一十二疋一丈六尺内承运库放支阔生绢二千六百六十三疋八尺承运库放支送织染所变染丨丨二色】
　　蓝碧【李沇巫山髙乐府抉天心开地脉浮动凌霄拂丨丨　王周巴江诗巴江江水色一浓丨丨】蓝緑【元史舆服志百官济苏冬之服凡九等桃红丨丨官素各一夏之服凡十有四等桃红丨丨银褐各一】
　　蓝素【元史舆服志丨丨纻丝帯一百二十三银帯四铜帯一百一十九】
　　蓝璞【袁桷秋雪诗铿锵商籁谐大小丨丨成】
　　蓝玉【魏文帝送劒书仆有劒一枚眀珠标首丨丨饰靶用给左右以除妖氛　李贺南园诗南山削秀丨丨合小雨归去飞凉云　韩偓卜隠诗屏迹还应灭是非却忧丨丨又光辉】
　　蓝丝【曹唐萼緑华将归九疑别许真人诗丨丨重勒金条脱留与人间许侍中】
　　蓝绮【萨都拉诗峭寒暗袭云丨丨鲛帐愔愔夜如水】
　　蓝绢【大眀防典织造亲王出閤婚礼每位合用硃红器皿八百三十一件丨丨叶罗帛花三千五百枝又凡妇人袍衫止用紫緑桃红及诸浅淡顔色不许用大红鸦青黄色用丨丨布】
