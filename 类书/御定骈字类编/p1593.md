<!-- { "loadSidebar": true } -->
　　被边【侯鲭録文选古诗文彩双鸳鸯裁爲合懽被着以长相思缘以结不解注被中着绵谓之长相思绵绵之意縁丨四丨缀以丝缕结而不解之意余得一古被四边有縁眞此意也　又史记韩王信诏徙韩王信王太原以北备御胡都晋阳信上书曰国丨丨匈奴数入晋阳去塞逺请治冯邑上许之　庾信伤王司徒褎诗拥旄裁甸服垂帷非丨丨】
　　被服【史记武帝纪齐人少翁以鬼神方见上上乃拜少翁爲文成将军赏赐甚多以客礼礼之文成言曰上卽欲与神通宫室丨丨不象神神物不至乃作画云气车及各以胜日驾车辟鬼　又货殖中国人民所喜好謡俗丨丨饮食奉生送死之具故待农而食之虞而出之工而成之商而通之　汉书河间献王丨丨儒术造次必于儒者　后汉书马后纪广平钜鹿乐成王车骑朴素无金银之饰帝以白太后太后卽赐钱各五百万于是内外从化丨丨如一　又钟离意注蔡质汉官仪曰尚书郎入直台中官供新青缣白绫被或锦被昼夜更宿帷帐画通中枕卧旃褥冬夏随时改易太官供食五日一美食下天子一等尚书郎伯使二人女侍史二人皆选端正者伯使从至止车门还女侍史挈丨丨执香炉烧熏从入台中给使护衣服也　南史夏侯亶传见帘衣下　易林丨丨文德升入大麓四门雍肃登入大福　魏文帝与羣臣论丨丨书三世长者知丨丨五世长者知饮食此言丨丨饮食难晓也宋玉神女赋嫷丨丨侻薄装沐兰泽含若芳　古诗不如饮美酒丨丨纨与素　又丨丨罗裳衣当户理清曲　曹植诗寳劒直千金丨丨光且鲜】
　　被褐【后汉书郎顗传臣伏见光禄大夫江夏黄琼耽乐道术清亮自然丨丨怀实含味经籍　晋书苻坚载记桓温入关猛丨丨而见之一面谈当世之事扪虱而言旁若无人　淮南子筦子文锦也虽丑登庙子产练染也美而不尊虚而能满淡而有味丨丨怀玉者故两心不可以得一人一心可以得百人　中论夫听黄钟之声然后知击缶之细视衮龙之文然后知丨丨之陋　嵇康飬生论意足者虽耦耕甽亩丨丨啜菽岂不自得　张协七命林无丨丨山无韦带　潘岳籍田赋丨丨振裾垂髫总髻　左思咏史诗丨丨出闾阖髙歩追许由　何逊秋夕叹白髪诗直是安丨丨非敢慕怀珠】
　　被绣【文心雕龙买臣负薪而衣锦相如涤器而丨丨】
　　被防【北史魏任城王云灵太后颇事妆饰数出游幸元顺面诤之曰礼妇人丧夫自称未亡人首去珠珥衣不丨丨陛下母临天下年垂不惑过修容饰何以示后世】
　　被铠【汉书尹赏传长安中轻薄少年恶子无市籍商贩作移而鲜衣凶服丨丨扞持刀兵者悉记籍之注扞臂衣也　呉志董袭传权讨黄祖袭与凌统爲前部各将敢死百人丨两丨乗大舸船突入蒙冲里　晋书毛寳寳在武昌有军人买得一白养之渐大放之江中邾城之败养人丨丨持刀自投于水中如觉堕一石上视之乃先所养白送至东岸遂得免焉　刘克荘闻募兵诗二石开弓犹恨少双重丨丨尚嫌轻】被练【左传见组甲下　晋书王敦诏曰朕亲御六军丨丨三千组甲三万讨凤之罪】
　　被羽【成公绥天地赋遐方外区絶域殊邻人首蛇躯鸟翼龙身衣毛丨丨或介或鳞栖林浮水若兽若人】被洁【顔延之白鹦鹉赋貌履元而丨丨性旣养而亦温】
　　被山【越絶书子胥闻之卽从横岭上太山北望齐晋谓其舎人曰去此邦堂堂丨丨带河其民重移于是乃南奔吴】
　　被海【沈约郊居赋路萦吴而欵越涂丨丨而通闽】
　　被寇【史记南越南越王胡遣太子婴齐入宿卫谓助曰国新丨丨使者行矣胡方日夜装入见天子】被召【后汉书班超永平五年兄固丨丨诣校书郎超与母随至洛阳家贫常爲官佣书以供养】被代【南史任昉传见裙衫下】
　　被庐【左僖公二十七年冬楚子及诸侯围宋宋公孙固如晋告急先轸曰报施救患取威定霸于是乎在矣狐偃曰楚始得曹而新昏于卫若伐曹卫楚必救之则齐宋免矣于是乎搜于丨丨注丨丨晋地】被衣【髙士丨丨者尧时人也尧之师曰许由许由之师曰齧缺齧缺之师曰王倪王倪之师曰丨丨】被象【宋书宗慤传见衣栉下】
　　被缨【元史顺帝纪见绶带下】

　　御定骈字类编卷一百五十一
　　钦定四库全书
　　御定骈字类编卷一百五十二
　　器物门五
　　几
　　几杖【礼记曲礼防丨丨席盖重素袗絺绤不入公门注丨丨嫌自长老　又进丨丨者拂之注尊者所冯依拂去尘敬　又大夫七十而致仕若不得谢则必赐之丨丨行役以妇人适四方乗安车自称曰老夫又谋于长者必操丨丨以从之　又月令仲秋之月养衰老授丨丨行麋粥饮食　汉书文帝纪賛呉王诈病不朝赐防丨丨　又武帝纪二年冬赐淮南王菑川王丨丨毋朝注师古曰淮南王安菑川王志皆武帝诸父列也故赐丨丨焉　又贾谊传礼不敢齿君之路马蹵其刍者有罚见君之丨丨则起遭君之车乗则下入正门则趋君之宠臣虽或有过刑戮之辠不加其身者尊君之故也　又张敞间者辅臣颛政贵戚太盛君臣之分不眀请罢霍氏三侯皆就第及卫将军张安世宜赐丨丨归休时存问召见　后汉书祭祀志月令有先荐寝庙诗称寝庙奕奕言相通也庙以藏主以四时祭寝有衣冠丨丨象生之具以荐新物　又桓荣传乗舆常幸大常府令荣坐东面设丨丨　又卓茂传光武初即位封褒徳侯食邑二千户赐丨丨车马衣一袭絮五百斤　又胡广年已八十而心力充壮继母在堂朝夕瞻省傍无丨丨言不称老　又包咸永平五年迁大鸿胪每进见锡以丨丨入屏不趋賛事不名　又崔骃传君子福大而愈惧爵隆而益恭逺察近览俯仰有则铭诸丨丨刻诸盘杅矜矜业业无殆无荒　晋书王祥传见簟褥下　又魏舒诏听以剧阳子就第位同】
　　【三司禄赐如前丨丨不朝　南史虞寄传谢病私庭毎诸王为州将下车必造门致礼命释鞭板以丨丨侍坐魏书刁雍皇兴中雍与陇西王源贺及中书监髙允防并以耆年特见优礼锡雍丨丨劔履上殿月致珍】
　　【羞焉　栁宗元哭张后余辞吾见皤皤而童赫赫而辱进袴于丨丨负泥涂于冕服已虽有余人视不足子之迹不负乎其间者幸也　杜甫秋野诗秋风吹丨丨不厌此山　又树间诗交柯低丨丨垂实碍衣裳又锦树行飞书白帝营斗粟琴瑟丨丨柴门幽　刘禹锡画居池上亭诗浩然机已息丨丨复何铭　皮日休酒池诗以此献吾君愿铭于丨丨】
　　几席【史记礼书礼者养也稻梁五味所以养口也椒兰芬所以养鼻也钟鼓管弦所以养耳也刻镂文章所以养目也疏房牀第丨丨所以养体也　后汉书钟离意注见牀首下　宋书庾登之晦为抚军将军荆州刺史请为长史南郡太守仍为衞军长史太守如故登之与晦俱曺氏壻名位本同一旦为之佐意甚不惬到防牋唯云即日恭到初无感谢之言每入觐见备箱囊丨丨之属一物不具不坐晦常优容之　盐铁论常民文杯画案丨丨缉婢妾衣纨履丝匹庶粺饭肉食　杜牧华清宫诗丨丨延尧舜轩墀接禹汤　完顔璹自适诗幽人诵佛书清香萦丨丨】
　　几筵【诗既登乃依乃造其曹执豕于牢酌之用匏笺公刘既登堂负扆而立羣臣适其牧羣搏豕于牢中以为饮酒之殽酌酒以匏为爵言忠敬也疏落室之礼则是公家所为筵几酒豕当是公家之物而云羣臣相使为公刘设丨丨使之升坐者为礼之物实出于公但使掌供办羣臣之职若使心不爱君则苟从而已虽有所掌不必促遽今言羣臣相使见其爱君之意耳　礼记檀弓虞而立尸有丨丨卒哭而讳生事毕而鬼事始已　周礼司丨丨下士二人　左楚公子围聘于郑且娶于公孙段氏既聘将以众逆子产患之使子羽辞曰以敝邑褊小不足以容从者请墠听命令尹命太宰伯州犂对曰君辱贶寡大夫围谓围将使丰氏抚有而室围布丨丨告于荘共之庙而来若野赐之是委君贶于草莽也是寡大夫不得列于诸卿也不寜唯是又使围其先君将不得为寡君老其蔑以复矣唯大夫图之　吴志顾雍注吴书曰族人悌字子通悌每得父书常洒扫整衣服更设丨丨舒书其上拜跪读之毎句应诺毕后再拜　新序君入庙门升自阼阶仰见榱栋俯见丨丨其器存其人亡君以此思哀则哀将安不至矣　潘尼释奠颂丨丨既布钟悬既列　危素存存斋赋乐丨丨之洁清兮陈左图而右书　孙绰表哀诗尘蒙丨丨风生栋宇　皮日休过云居院元福上人旧居诗南宗弟子时时到泣把山花奠丨丨】
　　几案【齐书刘善眀传质素不好声色所居茅斋斧木而已牀榻丨丨不加刬削　又陆澄见巾箱下南史刘勰搦华和墨乃始论文其为文用四十九萹而已既成未为时流所称勰欲取定于沈约无由自逹乃负书约于车前状若货鬻者约取读大重之谓深得文理常陈诸丨丨　宋史郑绮传见衾寝下　顔氏家训刘孝绰当时既有重名无所与让唯服谢朓常以谢诗置丨丨间动静輙讽味　钗小志南唐孙晟官至司空每食不设丨丨使众妓各执一器环立而侍号肉台盘　晁氏客语元祐中客有见伊川先生者丨丨间无他书惟印行唐鉴一部　王粲儒吏论彼刀茟之吏岂生而察刻哉起于丨丨之下长于官曹之间无温裕文雅以自润虽欲无察刻弗能得矣　崔颢结定襄郡狱诗谤书盈丨丨文墨相填委　刘长卿题寃句宋少府防诗壶觞招过客丨丨无留事　元稹开元观闲居诗丨丨随宜设诗书逐便拈　刘禹锡和令狐相公春早朝囘盐铁使院中诗簿书盈丨丨要自有髙情　皮日休苦雨诗□嬴时时上丨丨鼁黾往往跳琴书　贯休水壶子诗一从亲丨丨常恐近皃童】
　　几阁【宋史戚纶既没家无余赀家人于丨丨间得遗戒一萹大率皆诱劝为学　韦应物燕居即事诗丨丨积羣书时来北阅　又南园陪王卿游瞩诗丨丨文墨暇园林春景深　白居易和防之梦逰春诗莓苔上丨丨尘土生琴筑】
　　几榻【应璩与侍郎曹长思书悲风起于闺闱红尘蔽于丨丨　白居易题西亭诗丨丨临池坐轩车冒雨过】
　　几研【元好问云峡诗一堆寒碧丨丨间寳气峥嵘插箕尾】
　　几褥【宋史礼志见幄殿下】
　　几币【宋史礼志请三年亲祠并祫享及有司摄事毎室并用太牢及制币宗庙堂上萧以求阳而有司行事茅香宜易用萧灌鬯于地以求隂宜束茅沃酒以象神之饮丨丨皆埋于西阶东】
　　几衣【宋史舆服志大辇赤质正方中施黄褥上置御坐扶几香炉锦结绶丨丨轮衣络带并绯绣压金银线】
　　几山【水经注风俗记曰丹山在西南丹水所出东入海丹水由朱虚丘阜矣故言朱虚城西有长坂逺峻名为破车岘城东北二十里有丹山世谓之丨丨县在西南非山也丹几字相类音从字变也　明一统志丨丨在莱州府潍县西南八十里山形如几西丹河发源于此　又丨丨在南昌府城东北一百四十里屹立湖中上有石桥钓台又有仙岩】
　　几谷【水经注渭水之右磻溪水注之水出南山兹谷乗髙激流注于谿中谿中有泉谓之兹泉泉潭积自成渊渚即吕氏春秋所谓太公钓于兹泉也今人谓之丨丨】
　　几赋【北史杜铨杜正元弟正藏开皇十六年举秀才时苏威监选试拟贾谊过秦论及尚书汤誓匠人箴连理树赋丨丨弓铭应时并就　西京杂记梁孝王逰于忘忧之馆集诸逰士各使为赋韩安国作丨丨不成邹阳代作】
