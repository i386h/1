<!-- { "loadSidebar": true } -->
　　尘露【晋书琅琊王焕传今琅琊之扵天下国之最大若割损非礼之事务遵古典上以彰圣朝简易之至化下以表万世无穷之规则此刍荛之言有补万一丨丨之微有増山海　宋书谢荘传扵时世祖出行夜还敕开门荘居守以棨信或虗执不奉防须墨诏乃开上后因酒宴从容曰卿欲效郅君章邪对曰臣闻搜巡有度郊祀有节盘扵逰田着之前诫陛下今蒙犯丨丨晨往宵归容恐不逞之徒妄生矫诈臣是以伏须神笔乃开门耳　又黄囬传寻其衅状是宜极法但尝经将帅微有丨丨罪疑从轻事炳前防请在降灭特原余嗣齐书王俭传如使倾宗殒元有益丨丨犹当毕志驱驰仰酬万一岂容稍在形饰以狥常事　魏书房伯玉传卿早蒙萧赜殊常之眷曽不懐恩报以丨丨萧鸾妄言入继道成赜子无孑遗不防建忠扵前君方立节扵逆防卿之罪一　李従逺奉和九日登慈恩寺浮图应制诗愿将丨丨防遥奉光明台】
　　尘日【魏书崔光传昨轩驾频出幸冯翊君任城王第虽渐中秋余热尚蒸衡盖往还圣躬烦倦丰厨嘉醴罄竭时羞上夀弗限一觞方丈甘逾百品旦及日斜接对不憩非谓顺时而逰奉养有度纵云辇崇凉御筵安畅左右仆侍众过千百扶卫跋渉袍钾在身蒙曝丨丨涣汗流离致时饥渴餐饭不赡赁马假乘交费钱帛昔人称陛下甚乐臣等至苦惑其事也】
　　尘烟【张説安乐郡主花烛行五方观者聚中京四合丨丨涨洛城】
　　尘曀【张説东都酺宴诗朱城丨丨灭翠幕景情开】
　　尘宵【拾遗记文帝迎薛灵芸车徒咽路尘起蔽扵星月时人谓为丨丨】
　　尘暑【徐陵麈尾铭拂静丨丨引饰妙词】
　　尘霭【曽巩八月二十九日小饮诗羣山翠相抱丨丨如洗濯】
　　尘氛【杜甫观李固请司马弟山水圗诗此生随万物何路出丨丨　朱子月夜述懐诗抗志絶丨丨何不栖空山】
　　尘火【唐太宗执契静三边诗见烟波下】
　　尘野【庾信麦积崖佛龛铭如斯丨丨还开説法之堂犹彼香山更对安居之佛】
　　尘坱【栁宗元法华寺石门精室诗潜驱委缰锁髙歩谢丨丨　刘因往平定书所见诗太行横絶半九州留在中原几丨丨】
　　尘波【紫微夫人喻作因许示郗诗借问求道子何事坐丨丨】
　　尘泥【孟郊献襄阳于大夫诗谢公领兹郡山水无丨丨苏舜钦吕公初示古诗一编因以短歌答之昔时名价满天下此日塞黙趋丨丨　苏轼与子由同逰寒溪西山诗髙安酒官虽未上两脚垂欲穿丨丨】尘山【魏书张衮传陛下龙飞九五仍参顾问曽无微诚丨丨露海今旧疾弥留力虚顿天罚有罪将填沟壑然犬马恋主敢不尽言】
　　尘域【韩驹次韵参寥诗何当与子超丨丨下视纷纷蚁磨旋】
　　尘寰【苏轼次京师韵送表弟程懿叔赴夔州运判诗仲氏新得道一沤目丨丨】
　　尘界【赵彦昭奉和九日登慈恩寺浮图应制诗皇心满丨丨佛迹现虚空】
　　尘世【王维愚公谷诗寄言丨丨客何处欲归临　杜牧九日齐安登髙诗丨丨难逢开口笑菊花须揷满头归】
　　尘【王安石寄曽子固诗低心収惷友似不让丨丨】
　　尘堁【方囘秀亭秋懐诗亦各适尔适扰扰丨丨中】
　　尘坌【唐书五行志光啓三年四月维州山崩累日不止丨丨亘天壅江水逆流　法苑珠林舍利弗见佛塔中有少丨丨即便扫之　吕岩七言诗药就功成身羽化更抛丨丨出凡流　苏舜钦和邻防登繁防塔诗迥然丨丨隔顿觉襟抱舒　马祖常北行诗丨丨车争出霞舒骑乱分】
　　尘垢【晋书戴逵传以矜尚夺其真主以丨丨翳其天正新序子张见鲁哀公七日而哀公不礼托仆夫而去曰臣闻君好士故不逺千里之外犯霜雪冐丨丨百舍重趼不敢休息以见君七日而君不礼君之好士也有似叶公子髙之好龙也　南岳魏夫人传夫人叩头自搏而言曰华存卑贱枯骨之余自处丨丨久染浊秽不谓天尊下交凡肆　韦应物杂体诗沈沈匣中镜为此丨丨蚀　白居易沐浴诗经年不沐浴丨丨满肌肤　又池上有小舟诗可洗机巧心可荡丨丨肠　苏轼送孔郎中赴陜郊诗见沙走下　又安国寺浴诗丨丨能防何翛然脱羁梏　又和顿敎授见寄诗一生溷丨丨晩以道自盥　苏辙次韵张耒学士病中诗丨丨污人朝复朝病中吟啸夜方遥】
　　尘嚻【韩愈和李相公摄事南郊览物兴懐呈一二知旧诗顾瞻想岩谷兴叹倦丨丨】
　　尘沆【白珽续演雅诗注迤北八珍醍醐丨丨野驼蹄鹿唇驼乳糜天鵞炙紫玉浆玉浆也】尘境【李白春日寄孟浩然诗朱绂遗丨丨青山谒梵筵韦应物庄严精舎游集诗即此丨丨逺忽闻幽鸟殊　朱宿宿慧山寺诗悠然青莲界此地丨丨絶陈光题桃源僧诗定拟辞丨丨依师过晩年　王安中元宵应制诗希夷丨丨防髣髴玉经传　余靖题龙光禅刹诗路盘丨丨断世系祖灯分】
　　尘路【王融谢竟陵王示法制启翔慧烛于昏涂洒法水于丨丨　侯喜涟漪濯明月赋盖乐取乎风景岂同効于丨丨　杜牧逢故人诗丨丨事不尽云岩闲好归　赵嘏过喷玉泉诗两京丨丨一双鬓不见玉泉千万秋　曺唐洛东兰若归诗又归何处去丨丨月苍苍】
　　尘肆【郭璞客傲严平澄漠于丨丨梅真隠沦乎市卒】
　　尘阛【苏轼凌虚防诗聮翩向空坠一笑惊丨丨】
　　尘街【白居易袚褉洛濵诗丨丨从鼓动烟树任鸦栖】
　　尘壁【元稹陪诸公游故江西韦大夫通徳湖旧居诗丨丨暗埋悲旧札风帘吹断落残珠　苏轼开元寺吴道子画佛灭度答子由诗春游古寺拂丨丨遗像久此霾香烟】
　　尘刹【杜牧题孙逸人山居诗长悬青紫与芳枝丨丨无应免别离】
　　尘劫【齐书顾欢传佛经云释迦成佛有丨丨之数出法华无量夀防为国师　元好问龙兴寺阁诗桑海防经丨丨坏江山独恨酒肠干】
　　尘人【朱子择之寄示深卿倡和乌石南湖佳句次韵诗阅世谩劳心悁悁丨丨空得发苍苍】尘吏【李益奉酧崔员外携琴宿使院诗忽闻此夜携琴宿遂叹常时丨丨喧】
　　尘侣【韦应物郡内闲居诗栖息絶丨丨孱钝得自怡】
　　尘俗【晋书索袭传宅不弥亩而志忽九州形居丨丨而栖心天外　山谷题跋缺月挂踈桐漏断人初定时见幽人独往来缥缈孤鸿影东坡在黄州时作语意髙妙非胸中有万卷书笔下无一防丨丨孰防至此任昉王俭集序司徒袁粲有髙世之度脱落丨丨刘潜和钟山觧诗虽穷理逰盛终为丨丨喧　刘希】
　　【夷嵩岳闻笙诗昔去落丨丨愿言闻此曲　刘孝孙逰清都观诗聊袪丨丨累寜希鹤年】
　　尘气【吕览野人之用兵也鼓声则似雷号呼则动地丨丨充天流矢如雨】
　　尘痕【杜牧途中诗镜中丝髪悲来惯衣上丨丨拂渐难】
　　尘面【梁锽代征人诗千日废台还挂镜数年丨丨再新妆　苏辙宋城宰韩秉文惠日铸茶诗溪山去眼丨生丨簿领埋头汗匝肤】
　　尘髪【薛防送赵道士归天目旧山诗土毛珍到越丨丨倦离京】
　　尘眼【罗隐春日叶秀才曲江诗一曲吴歌齐拍手十年丨丨未曽开　苏舜钦过泗水诗机心去国少丨丨向淮明】
　　尘听【孟郊送裴文学诗送君无丨丨舞鹤清瑟音】
　　尘体【李吉甫径山寺大觉禅师碑铭水无动性风止动灭镜非丨丨尘去镜澈】
　　尘相【沈约和王卫军觧诗七花屏丨丨八觧濯芳襟】
　　尘貌【韩驹赠善相陈君歌嗟予丨丨天所付不须强觅封侯处】
　　尘顔【李白望庐山瀑布水诗无论潄琼液还得洗丨丨】
　　尘骨【郑谷华山诗他年洗丨丨香火愿相依袁桷上京诗渐知丨丨换振佩接青冥】
　　尘念【王维与胡居士皆病寄此诗兼示学人诗一兴微丨丨横有朝露身　孟浩然符公兰若诗上人亦何闻丨丨都已舍　元稹酬乐天禁中翫月见寄诗何意枚臯正承诏瞥然丨丨到江隂　包融登翅头山题俨公石壁诗丨丨到门尽逺情对君深】
　　尘想【朱松仙峰庵诗掬寒露井销丨丨撷翠筠篮当药材　傅若金清露轩诗凉扃息丨丨幽琴寄悟】尘心【吕温终南精舎月中闻磬声诗竟夕聼真响丨丨自觧纷　张翚逰栖霞寺诗一从方外逰顿觉丨丨变　许浑纪梦诗丨丨未尽俗縁在十里下山空月明　张乔山中冬夜诗夜坐丨丨定长吟语力微　苏轼生日刘景父以古画松鹤为夀且贶佳篇次韵谢诗丨丨洗长松逺意发孤鹤　周昂宿西蓝诗丨丨厌翻倒一室暂安禅】
　　尘意【杜牧池州送孟迟先辈诗奉披丨丨惊立语平生豁】
　　尘虑【顔真卿夜集联句兹夕无丨丨髙云共片心　吴筠缑山庙诗伊余超浮俗丨丨久已闭　孟贯寄暹上人诗终期息丨丨接话虎溪边　朱子和季野韵诗端居屏丨丨万事付一尊】
　　尘情【王勃七夕赋鄙丨丨扵春念拟仙契扵秋诺】
　　尘襟【张九龄出为豫章郡途次庐山东岩下诗迨兹刺江郡来此涤丨丨　韦应物夜偶诗客操公作诗丨丨一潇洒清夜得禅公　又简寂观西涧瀑布诗丛际松风起飘来洒丨丨　白居易答元八宗简同逰曲江诗頼闻瑶华唱再得丨丨清　谈戭清谿馆诗何必沧浪水庻兹浣丨丨】
　　尘容【孔稚珪北山移文焚芰制而裂荷衣抗丨丨而走俗状　岑参春半与羣公同逰元处士别业诗爱兹清俗虑何事老丨丨　刘长卿栖霞寺东峰寻南齐明徴君故居诗泉源通石径礀户掩丨丨　苏轼逰庐山次韵张传道诗丨丨已似服辕驹野性犹同縦壑鱼】
　　尘状【张説咏镜诗积翳掩菱花虚心蔽丨丨】
　　尘光【司空圗乐府寳马跋丨丨双驰照路旁】
　　尘色【姚合杭州官舎即事诗苔藓踈丨丨梧桐出雨声韩偓草书屛风诗虽多丨丨染犹见墨痕浓杨万里玉山道中诗青山自负无丨丨尽日殷勤照碧溪】
　　尘响【杨衡赠罗浮易链师诗晓籁息丨丨天鸡叱幽声】
　　尘韵【孟郊上包祭酒诗琼音独听得丨丨固不同】
　　尘迹【韦应物答冯鲁秀才诗髣髴谢丨丨逍遥舒道心又慈恩寺南池秋荷诗萧萧逺丨丨飒飒凌秋晓　欧阳詹题严光钓台诗弭棹歴丨丨悄然闗我情】
　　尘躅【歴代名画记李嗣真云顾陆已往郁为冠冕盛称后叶独有僧繇今之学者望其丨丨如周孔焉何寺塔之云乎】
　　尘歩【顾野王艳歌行岂知洛渚罗丨丨讵减天河秋夕渡　卢纶题金吾郭将军石伏茅堂诗终朝息丨丨一醉间华簪】
　　尘影【唐书文苑传谢偃常为丨丨赋二篇　王褒长安道乐府树隂连袖色丨丨杂衣风　虞集谢吴宗师惠墨诗明窗丨丨丹同熟圃云英玉不如】
　　尘梦【曹唐仙子洞中有懐刘阮诗不将清瑟理霓裳丨丨那知鹤梦长】
　　尘像【韩维利渉塔院诗许公读书地丨丨一来拂】
　　尘座【梅尧臣古庙诗野鸟栖丨丨渔郎奠竹杯】
　　尘物【谢灵运述祖徳诗遗情舍丨丨贞观丘壑美】
　　尘涓【宇文融奉和圣制左丞相説右丞相璟太子少乾曜同日上官命宴都堂赐诗誓将同竭力相与効丨丨】
　　尘品【张文成什迦像碑为丨丨之医王作羣生之慈父】
　　尘縁【韦应物春月观省属城始憩东西林精舎诗佳士亦栖息善身絶丨丨】
　　尘鉴【云笈七籖晋茅山真人杨君传许氏九人虽道庆自先数至神发如丨丨凝照挥莹之功并归白君矣】
　　尘教【晋书曹毗传处泛位以核物扇丨丨以自蒙】
　　尘矩【梅尧臣天封观诗弭节叩真居扪萝笑丨丨】
