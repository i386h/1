<!-- { "loadSidebar": true } -->
　　桂水【汉书地理志注见桂阳下　水经溱水过滇阳县出淮浦闗与丨丨合　明一统志丨丨在韶州府城西北四十里源出桂岭下东流百里合武水　萧子良与南郡太守刘景防书见兰山下　陆云喜霁赋戢流波于丨丨兮起芳尘于沈泥　江淹思北归赋跨金峯与翠峦渉丨丨与碧湍　谢观中堂逺千里赋每望恩波如丨丨之流淼淼时瞻德宇若金城之路茫茫范云送沈记室夜别诗丨丨澄夜氛楚山清晓云　王台卿赋得临水诗开筵临丨丨携手望桃源　谢朓将游湘水寻句溪诗方寻丨丨源谒帝苍山垂　又忝役湘州与宣城吏民别诗丨丨日悠悠结言幸相劳　杨炯送杨处士反初卜居曲江诗别怨应无恨门前丨丨斜　孟浩然湖中寄阎九司户防诗丨丨通百越扁舟期晓发　杜甫舟中夜雪有懐诗朔风吹丨丨大雪夜纷纷　刘长卿江楼送太康郭主簿赴岭南诗驿路南随丨丨流猿声不絶到炎州　郎士元送崔侍御往容州宣慰诗见梅雨下　戴叔伦栁花歌送客往桂阳移家深入丨丨源种栁新成花更繁　又泊湘口诗湘山千岭树丨丨九秋波　刘禹锡和窦中丞晩入容江诗丨丨歩秋浪火山凌雾朝　杨万里送林谦之司业出为桂路提刑诗见桂山下　杨维桢丨丨五千里诗丨丨五千里潇湘雨气空】
　　桂海【宋史乐志水天丨丨咸资化成　江淹袁太尉淑从驾诗文轸薄丨丨声教烛冰天　范成大题湘山大施堂诗难寻丨丨山峯梦更了湘山一段竒　郑元祐寄云南萧元帅诗南望元戎玉帐寒炎炎丨丨息狂澜】
　　桂江【宋之问桂州三月三日诗逐伴谁怜合浦叶思归岂食丨丨鱼　栁宗元栁州寄丈人周韶州诗梅岭寒烟藏翡翠丨丨秋水露鰅鳙　又韩漳州书报澈上人亡诗丨丨日夜流千里挥泪何时到甬东】桂湘【湛若水交南赋遥睇乎丨丨兮见二妃之婵娟】
　　桂湖【明一统志丨丨在临江府新淦县治南旧传湖傍有登科第者因名】
　　桂潭【梁元帝泛芜湖诗见菊岸下　到溉饷任新安斑竹杖诗复有冒霜筠寄生丨丨侧】
　　桂溪【唐书地理志忠州丨丨县本清水天寳元年更名明一统志丨丨在韶州府桃溪之西发源旧浛光县之五山与鳯溪俱合于罗溪地多桂树　黄庭坚诗我有丨丨刀聊慿东风去　又洮河绿石砚诗乆闻岷石鸭头绿可磨丨丨龙文刀】
　　桂浦【晋淫豫歌金沙浮转多丨丨忌经过　鲍照采菱歌鹜舲驰丨丨息棹偃椒潭　耿湋岳祠送薛近贬官诗遥思丨丨人空去逺过衡阳雁不随　张籍送海南客归旧岛诗竹船来丨丨山市卖鱼须　苏轼次韵王定国南迁回见寄诗见兰荪下】
　　桂渚【陶景水仙赋浸汤泉于丨丨涌沸壑于金陵沈约郊居赋带修汀于丨丨肇举插于彊秦　鲍照喜雨奉勅作惊雷鸣丨丨回涓流玉堂　王绩游仙诗斜溪横丨丨小径入桃源　刘长卿入丨丨次砂牛石穴诗片帆落丨丨独夜依枫林　贾岛积雪诗南猜飘丨丨北讶雨交河】
　　桂洲【晋书慕容垂载记饮马丨丨悬旌闽防　江淹木莲颂缃丽碧巘红艳丨丨　王勃青苔赋丨丨含润松崖秘液　庾信清晨临泛诗时看青雀舫遥逐丨丨回】
　　桂源【洞天福地记丨丨山在桂州桂阳县】
　　桂府【历代名画记齐皎弟映性雅正好学善山水贞元二年拜中书侍郎平章事三年贬官夔州七年为丨丨观察使　陆游老学庵笔记政和中大傩下丨丨进面具比进到称一副初讶其少乃是八百枚为一副老少妍陋无一相似者乃大惊至今丨丨作此者皆致富】
　　桂州【隋书地理志始安郡梁置丨丨　宋之问有丨丨陪王都督晦日宴逍遥楼诗　曹邺诗贱子生丨丨桂州山水清　郑谷送曹郎中南归诗见兰省下　刘克庄乍归诗惟应诗卷里偷画丨丨山】桂阳【汉书武帝纪元鼎五年秋遣伏波将军路博德出丨丨下湟水　又地理志丨丨郡县丨丨注应劭曰桂水所出东北入湘　后汉书刘表传长沙太守张羡率零陵丨丨三郡畔表表遣兵攻围破羡平之　蜀志刘备传曹公定汉中张鲁遁走巴西先主闻之与权连和分荆州江夏长沙丨丨东属南郡零陵武陵西属引军还江州　呉志孙权传防曹公入汉中备惧失益州使使求和权令诸葛瑾报更寻盟好遂分荆州长沙江夏丨丨以东属权　宋史五行志至道二年二月丨丨监镕银自涌成山峯状　竹书纪年齐田期伐我东鄙战于丨丨　干寳晋纪总论泛舟三峡介马丨丨广州记大庾始安临贺丨丨揭阳是为五岭　荆州记丨丨万嵗山出灵夀草仙方云服之不死　顔氏家训山海经禹益所记而有长沙零陵丨丨诸暨后人所羼非本文也　尔雅翼桂生丨丨是半巻多脂者所谓板桂也　明一统志丨丨县在郴州城东南二百四十里王昌龄送万大归长沙诗丨丨秋水长沙县楚竹离声为君变　耿湋送友贬岭南诗梦成湘浦夜泪尽丨】
　　【丨春　崔峒诗皁葢春风自越溪独寻芳草丨丨西　皎然诗丨丨亦是神仙守】
　　桂陵【史记赵世家成侯二十二年魏恵王防我邯郸齐亦败魏于丨丨注正义曰括地志云故桂城在曹州乗县东北二十一里故老云此即丨丨也　水经注见桂城下】
　　桂管【唐书兵志岭南安南丨丨邕管容管经畧清海军六曰岭南道　又郑裔绰传宣宗初刘潼繇郑州刺史授丨丨观察使裔绰固争潼被责未乆不宜付亷察帝已遣使者颁诏追罢之　五代史前蜀世家防与马殷争容桂殷取丨丨掳士政防取容管逐巨昭】
　　桂平【隋书地理志鬰林郡丨丨　明一统志丨丨县在浔州府附郭】
　　桂娄【后汉书髙句骊传有丨丨部】
　　桂武【庾信呉明彻墓志铭为平南将军开府仪同三司都督湘衡丨丨四州刺史】
　　桂东【元史地理志郴州路丨丨县　明一统志丨丨县在郴州城东二百八十里】
　　桂北【王勃采莲赋沉丨丨之丹藕播荆南之紫根】
　　桂广【五代史王朴传得呉则丨丨皆为内臣岷蜀可飞书而召之　地理通释南汉据四十七州丨丨其都防也】
　　桂城【水经注濮渠之侧有漆城又有丨丨竹书纪年梁恵成王十七年齐田期伐我东鄙战于桂阳我师败逋亦曰桂陵案史记齐威王使田忌击魏败之桂陵齐于是彊自称为王以令天下】
　　桂部【徐陵司空徐州刺史侯安都德政碑后臯丨丨之地四战五逹之郊】
　　桂市【成都古今记正月灯市二月花市三月蚕市四月锦市五月扇市六月香市七月七寳市八月丨丨九月药市十月酒市十一月梅市十二月桃符市】
　　桂宫【汉书成帝纪元帝即位帝为太子壮好经书寛博谨慎初居丨丨上尝急召太子出龙楼门不敢絶驰道西至直城门得絶乃度注丨丨在城中近北宫非太子宫　又平帝纪孝哀皇后傅氏退居丨丨　后汉书刘盆子传九月赤睂复入长安止丨丨注长安记曰丨丨在未央宫北亦曰北宫　宋史乐志见藻仪下三辅黄图丨丨汉武帝太初四年秋起周四十余里在未央宫北　闗辅记丨丨通未央宫北中有明光殿土山复道汉宫中西上城西至建章宫神明台蓬莱山西京杂记武帝为七寳牀杂寳案厠寳屏风列寳帐设于丨丨时人谓之四寳宫　三秦记未央宫渐台西有丨丨中有明光殿皆金玉珠玑为帘箔缀明月珠金砌玉阶昼夜光明　水经注未央殿东有宣室玉堂麒麟含章白虎鳯凰朱雀鹓鸾昭阳诸殿天禄石渠麒麟三阁未央宫北即丨丨也　南部烟花记陈后主为张贵妃丽华造丨丨于光昭殿后作圆门如月障以水晶后庭设素粉罘罳庭中空洞无他物惟植一桂树树下置药杵臼使丽华恒驯一白免丽华被素袿裳梳淩云髻插白通草蘓孕子靸玉华飞头履时独歩于中谓之月宫　庾信周大将军闻喜公栁霞墓志铭监储甲观事重史丹侍讲丨丨名髙张禹　班固西都赋辇路经营修涂飞阁自未央而连丨丨北弥明光而亘长乐　张衡西京赋钩陈之外阁道穹窿属长乐与明光径北通乎丨丨　王棨缀珠为烛赋彩金屋增华丨丨　陈樵瑇瑁赋或青殿授妃丨丨御服縆华擿之陆离搆寳台之采缛　谢灵运日出东南隅行柏梁冠南山丨丨耀北泉　鲍照代白纻舞歌词丨丨柏寝拟天居朱爵文窗韬绮疏　谢朓咏烛诗杏梁賔未散丨丨明欲沈梁简文帝伤离新体诗丨丨夕掩铜龙扉甲馆宵垂云母帷　又上之回乐府前斾拂回中后车临丨丨】
　　【沈约登台望秋月诗丨丨袅袅落桂枝早寒凄凄凝白露　又咏帐诗甲帐垂和璧螭云张丨丨　庾肩吾长安道乐府丨丨连复道黄山开广路　陆瑜独酌謡丨丨非蜀郡当垆也至宵　陈子良讃德上越国公杨素诗丨丨擅鸣佩槐路独飞缨　赵良器郑国夫人挽歌见兰殿下　周彻尚书郎上直闻春漏诗静闻铜史漏暗识丨丨春】
　　桂殿【黄滔馆娃宫赋丨丨中横兰房内创　庾肩吾诗丨丨月偏来留光引上才　唐明皇温泉诗丨丨与山连兰汤涌自然　骆賔王帝京篇丨丨嵚崟对玉楼椒房窈窕连金屋　李德裕歩虚词仙女侍董双成丨丨夜寒吹玉笙　许浑赠萧链师诗丨丨春空晩椒房夜自深　萨都拉诗丨丨且留修月斧银河未许度星轺】
　　桂阙【黄辉日重光赋丨丨轮重榆躔珠紫】
　　桂庭【陶景解官表今便灭影丨丨神交松友】
　　桂邸【韦元旦奉和幸安乐公主山庄应制诗刻鳯蟠螭凌丨丨穿池叠石写蓬壶】
　　桂坊【唐书百官志龙朔二年改司经局曰丨丨罢左春坊领崇贤馆比御史台】
　　桂观【史记孝武帝纪公孙卿曰仙人好楼居于是上令长安则作蜚亷丨丨甘泉则作益夀延夀观使卿持节设具而候神人　苏轼再和曾子开从驾诗丨丨飞楼凌雾起仙幢寳盖拂天来】
　　桂馆【明一统志丨丨在严州府治西北宋建其东为潇洒园池西为杏园桃李庄　靳学顔水晶盏赋瑶宫燕宴丨丨婵娟】
　　桂宇【王勃山亭夜宴诗丨丨幽襟积山亭凉夜永】
　　桂堂【洛阳名园记湖园在唐为裴晋公宅园园中有湖湖中有堂曰百花洲名盖旧堂盖新也湖北之大堂曰四并名盖不足胜盖有余也其四逹而当东西之谿者丨丨也截然出于湖之右者迎晖亭也　许浑赠栁璟冯陶二校书诗见芸阁下　李商隐诗昨夜星辰昨夜风画楼西畔丨丨东　徐夤酬常循州诗早年花县拜潘郎寻忝飞鸣出丨丨　苏轼八月十七日天竺山送桂花分赠元素诗月缺霜浓细蕊干此花原属丨丨仙　楼钥送从弟叔韶尉东阳诗再兴聫丨丨尔祖真不忝】
　　桂室【邢邵广平王碑见芝盖下　张本梁都运新居诗枫堂接丨丨燕处俱逍遥】
　　桂亭【庾信奉和山池诗丨丨花未落桐门叶半疏　李峤王屋山第之侧杂棛小亭暇日与羣公同游诗见兰榭下】
　　桂楼【谢朓奉和随王殿下诗丨丨飞絶限超逺向江岐】
　　桂台【拾遗记见桂树下　谢朓奉和隋王殿下诗浮云西北起飞来下髙堂合散轻帷表飘舞丨丨阳何子朗学谢体诗丨丨清露拂铜陛落花沾】
