<!-- { "loadSidebar": true } -->
　　中孰【汉书食货志善平籴者必谨观歳有上中下孰上孰其收自四余四百石丨丨自三余三百石下孰自倍余百石小饥则收百石中饥七十石大饥三十石故大孰则上籴三而舎一丨丨则籴二下孰则籴一使民适足贾平则止小饥则发小孰之所敛中饥则发丨丨之所敛大饥则发大孰之所敛而粜之故虽遇饥馑水旱籴不贵而民不散取有余以补不足也　朱子诗铚艾无丨丨懽謡阙屡丰　陆游书喜诗歳收俭薄虽丨丨民得蠲除已小苏　又幽懐诗但使身安歳丨丨敢辞老境落樵渔】
　　中盈【宋史律厯志丨丨度以通余减元积七十五展之以四百六十七除为分满交总去之为总数不尽半而进位倍总数百收为分用减之余以元法收为度不满为分命曰丨丨度及分　又丨丨朔虚分日月以防朔为正气序以斗建为中是故气进而盈分存焉置中节两气之防以一月之全策三十减之每至中气即一万七千四十秒十二是为丨丨分朔退而虚分列焉置一月之全策三十以朔策及余减之余一万八千三百七是为朔虚分综丨丨朔虚分而闰余章焉　杜审言春日江津游望诗谷王常不让深可戒丨丨】中参【周礼九嫔注不列夫人于此官者夫人之于后犹三公之于王坐而论妇礼无官职疏案大司徒职云二卿则公一人郑注云三公者内与王论道丨丨六官之事外与六卿之教又案冬官考工记云坐而论道谓之王公注云天子诸侯然则公中合有三公坐而论道无正职故云丨丨外与而已三夫人亦然故云坐而论礼无官职故不列之也　又考工记弓人弓有六材焉维干强之张如流水维体防之引之丨丨　权德舆赠梁国惠康公主挽歌外馆嫔仪贵丨丨睿渥深　羊士谔梁国惠康公主挽歌见上汉下】
　　中覆【汉书冯唐传见南支下　唐书卢坦传累为刑部郎中兼侍御史知杂事赤县尉为台所按京兆尹密救之帝遣中人就释坦白中丞请丨丨中人走以闻帝曰吾固宜先命有司遂下诏乃释　金史珠赫髙琪传诏髙琪曰闻军事皆丨丨得无失机防乎自今当即行之朕但责成功耳】
　　中分【左传五侯九伯女实征之疏周之制每州以一侯为牧二伯佐之九州有九侯十八伯大公为东西大伯丨丨天下者当各统四侯半一侯不可分故言五侯其伯则各有九耳　呉语见中军下　汉书项籍传汉关中兵益出食多羽兵食少汉王使侯公说羽羽乃与汉王约丨丨天下　晋书傅元传旧书持官牛者官得六分士得四分自持私牛者与官丨丨施行来久众心安之今一朝减持官牛者官得八分士得二分持私牛及无牛者官得七分士得三分人失其所必不欢乐宋史礼志隋以青箱奉穜稑唐废其礼青箱旧无其制请用竹木为之而无葢两端设襻饰以青丨丨九隔隔盛一种覆以靑帊穜稑即早晚之种不定谷名请用黍稷秫稻粱大小豆大小麦陈于箱中　又舆服志传信木牌先朝旧制合用坚木朱漆为之长六寸阔三寸腹背刻字而丨丨之字云某路传信牌却置池槽牙缝相合又凿二窍置笔墨上帖纸书所传达事用印印号上以皮系往来军吏之项临阵传言应有取索并以此牌为言写其上　又石普传见上请下　又魏羽传羽上言依唐制天下郡县为十道两京为左右计各署判官领之制三司使二员以羽为左计使董俨为右计使丨丨诸道以隶焉　庄子鲁有兀者王骀从之游者与仲尼相若常季问于仲尼曰王骀兀者也从之游者与夫子丨丨鲁立不教坐不议虚而往实而归固有不言之教无形而心成者耶是何人也仲尼曰夫子圣人也丘也直后而未往耳丘将以为师而况不若丘者乎奚假鲁国丘将引天下而与从之　黄庭坚奕碁诗湘东一目诚甘死天下丨丨尚可持　杨载钱唐懐古诗斜界钩陈通大道丨丨魏阙对层峦　又左传楚子伐郑子驷将及楚平子孔子蟜曰与大国盟口血未干而背之可乎子驷子展曰吾盟固云唯强是从今楚师至晋不我救则楚强矣盟誓之言岂敢背之且要盟无质神弗临也所临唯信信者言之端也善之主也是故临之明神不蠲要盟背之可也乃及楚平公子罢戎入盟同盟于丨丨注丨丨郑城中里名】
　　中断【唐书义阳王琮传琮三子行远行芳行休始琮与二弟同死桂林开元四年行休请身迎柩既至无封树议者谓不可复得行休扫地布席以祈是夜梦至乘舟舟判为二既而适野见东洲丨丨乃悟焉又灵堂锁一夕茎自屈管上有指迹一竒二并使卜人筮之曰屈于文为尸出指者示也一竒二并三殡也先王告之矣乃趣其所发之如言而一节独阙行休号而寝梦琮告曰在洛南州明日直殡南得之于是以三防归陪葬昭陵　水经注赵武灵王既胡服自代并阴山下至髙阙为塞山下有长城长城之际连山防天其山丨丨两岸双阙善能云举望若阙焉节状表目故有髙阙之名也　又溠水侧有断蛇丘隋侯出而见大蛇丨丨因举而药之故谓之断蛇丘后蛇衔明珠报德世谓之隋侯珠亦曰灵虵珠　严忌哀时命弱水汨其为难兮路丨丨而不通　孙逖丹阳行传是东南旧都处金陵丨丨碧江深　李白别中都明府兄诗取醉不辞留夜月雁行丨丨惜离羣　韩愈桃源圗诗大蛇丨丨防前王羣马南渡开新主】
　　中舍【传灯录行道布德无所希望是谓丨丨】
　　中隔【无名氏燕山八景赋惟居庸之难越愤苍翠之丨丨】
　　中停【郭璞南郊赋祝融穆以肃侍兮阳侯澹以丨丨】
　　中止【易讼疏前注云可以获中吉谓获丨丨之吉　晋书成恭杜皇后传后少有姿色然长犹无齿有来求婚者辄丨丨及帝纳采之日一夜齿尽生　魏书穆帝纪帝复与刘琨约期防于平阳会石勒擒王浚国有匈奴杂胡万余家多种类闻勒破幽州乃谋为乱欲以应勒发觉伏诛讨聪之计于是丨丨　北史齐琅邪王俨传俨徒本意唯杀士开及是因逼俨曰事既然不可丨丨俨遂率京畿军士三千余人屯千秋门外　唐书马周传今兹本为避暑行也太上皇留热处而陛下走凉处温凊之道臣所未安然诏书既下业不丨丨愿示还期以开众惑　宋史曹彬传太宗即位加同平章事议征太原召彬问曰周世宗及太祖皆亲征何以不能克彬曰世宗时史彦超败于石岭关人情惊扰故班师太祖顿兵甘草地防岁暑雨军士多疾因是丨丨　元史世祖纪见北还下　淮南子古之真人立于天地之本丨丨优游抱德和而万物杂累焉　易林求索车马道阙丨丨　鲍照舞鹤赋将兴丨丨若往而归】
　　中贯【峡程记峡乃三峡之门两崖并峙丨丨一江灎滪当其口真天险也】
　　中揽【梁武帝游钟山大爱敬寺诗萝短未丨丨葛嫩不任牵】
　　中衔【丘巨源咏七寳画图扇诗表里镂七宝丨丨骇鸡珍】
　　中冲【云笈七签诸家气法心居肺下肝上对鸠尾下一寸色如缟映绛心脉出于丨丨注丨丨左手中指之端去爪甲之二分许舀者之中】
　　中奏【嵇康琴赋初涉緑水丨丨清征】
　　中顾【晋书索靖传作草书状曰或若登髙望其类或若既往而丨丨或若俶傥而不羣或若自检于常度】中览【张九龄酬王履震游园林见贻诗见上徼下】
　　中述【史记孔子世家古者诗三千余篇及至孔子去其重取可施于礼义上采契后稷丨丨殷周之盛至幽厉之缺始于衽席故曰关睢之乱以为风始　又屈原传见上称下　又索隐后序太史公之书既上序轩黄丨丨战国或得之于名山坏宅或取之以旧俗风謡故其残文断句难究详矣　后汉书班固传仰监唐典丨丨祖则】
　　中监【云笈七签见上总下】
　　中诇【汉书淮南王安传王有女陵彗有口王爱陵多予金钱为丨丨长安约结上左右注西方人以反间为诇师古曰诇有所候伺也】
　　中侦【栁宗元南府君睢阳庙碑铭梯冲外舞缶穴丨丨】
　　中眠【王棨琉璃窗赋深窥公子丨丨云母之屏洞见佳人外卷水晶之箔】
　　中谢【史记陈轸传越人庄舄仕楚执珪有顷而病楚王曰舄故越之鄙细人也今仕楚执珪贵富矣亦思越不丨丨对曰凡人之思故在其病也彼思越则越声不思越则楚声使人往听之犹尚越声也　宋史种放传召见赐绯衣象简犀带银鱼御制五言诗宠之赐昭庆坊第一区加帷帐什物银噐五百两钱三十万丨丨日赐食学士院自是屡得召对】
　　中立【中庸丨丨而不倚强哉矫疏丨正独丨而不偏倚志意强哉形貎矫然　战国防楚将伐齐鲁亲之齐王患之张丏曰臣请令鲁丨丨乃为齐见鲁君鲁君以为然乃退师　史记大宛传昆莫收养其民攻旁小邑控数万习攻战单于死昆莫乃率其众逺徙丨丨不肯朝会匈奴　齐书髙祖十二王传论髙宗淸谨同起布衣故韬末命于近亲寄重权于疎戚子弟布列外有强大之势疎亲丨丨可息觊觎之谋表里相维足固家国曽不虑机能运衡寡以制众宗族歼灭一至于此唐书李绛传贤则当任任则当久贤者丨丨而寡助举其类则不肖者怨杜邪径则懐奸者疾一制度则贵戚毁伤正过失则人君疏忌　宋史乐志圣子丨丨臣工四环　又顾临传临资性方正学有根本慷慨丨丨无所囘挠自处东省封驳论议凛然有古人之风侥幸之流侧目畏惮忽去朝廷众所嗟惜　又胡宏传臣下僭逆有明目张胆显为负叛者有协赞乱贼为之羽翰者有依随两端欲以丨丨自免者而陛下顾虑畏惧寛之不敢以为讨　大戴礼成王丨丨而听朝则四圣维之是以虑无失讨举无过事　喻餗仙掌赋吾闻太华丨丨黄河西流有巨灵兮受天之命臂竒峯兮裂帛斯柔　许古访箕和尚岘山诗苍桧四排严法界孤松丨丨殷潮音】
　　中树【谢超宗齐南郊昭夏乐歌金枝丨丨广乐四陈】
　　中出【礼记乐记乐由丨丨礼自外作乐由丨丨故静礼自外作故文　宋史薛季宣传季宣言于孝宗曰左右之人进言者其情不可不察也托正以行邪伪直以售佞荐进人物曾非诵言游扬中伤乃自不意一旦号令虽自丨丨而其权已归私门矣　屈原九章芳与泽其杂糅兮羌芳华自丨丨】
　　中憩【成公绥鸿雁赋过云梦以娯游投淮湘而丨丨】
　　中起【韩补紫阳山赋曽日月之几何矗栋宇之丨丨】
　　中擢【司空图题山赋壮神工之骋竒兮枉一峯而丨丨】
　　中鲠【陈子昂髙君墓志铭穆穆君子绍厥宗兮丨丨察防仕汉宫兮】
　　中据【孟云卿邺城怀古诗伊昔天地屯曹公独丨丨】
　　中巢【李白古意诗见上宿下】
　　中匡【汲冢周书丨丨用均劳故礼新　管子有丨丨篇】
　　中积【宋史律厯志纪元厯求午中丨丨置其气丨丨以午中入气日及余加之为所求日午中丨丨及分秒】
　　中生【白居易东林寺白莲诗东林北塘水湛湛见底淸丨丨白芙蓉菡蓞三百茎】
　　中垂【邢邵新宫赋若密云之乍举似鹏翼之丨丨】
　　中含【周礼太宰前期十日帅执事而卜日遂戒注执事宗伯大卜之属疏云执事宗伯大卜之属者大宗伯职云凡祀大神享大鬼祭大帅执事而卜日谓宗伯莅卜又案大卜云大祭祀视髙命故知执事中有宗伯大卜之属丨丨有小宗伯及卜师故言之属　夏侯嘉正洞庭赋太极之生曰地曰天丨丨五精五精之用而水居一焉　陆防蔷薇诗外布芳菲虽笑日丨丨芒刺欲伤人】
　　中养【白居易病中宴坐诗外安支离体丨丨希夷心】
　　中膏【东坡诗话见中边下】
　　中助【唐书李训传郑注佐昭义府仲言慨然曰当世操权力者皆龊龊吾闻注好士有丨丨可与共事因往见注相得甚欢】
