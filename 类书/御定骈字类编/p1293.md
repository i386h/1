<!-- { "loadSidebar": true } -->
　　上幕【范梈寄福建杜廉访使君诗丨丨刑虽简沧洲道未穷　黄溍送内史府孙知事还京诗緑水芙蓉分丨丨青云騕褭度轻轺】
　　上賔【汉书枚乗传汉既平七国乗由是知名景帝召拜乗为农都尉乗久为大国丨丨与英俊并游得其所好不乐郡吏以病去官　南史范云传齐建元初竟陵王子良为防稽太守云为府主簿王未之知后克日登秦望山乃命云云以山上有秦始皇刻石此文三句一韵人多作两句读之并不得韵又皆大篆人多不识乃取史记读之令上口明日登山子良令賔僚读之皆茫然不识末问云云曰下官尝读史记见此刻石文进乃读之如流子良大悦因以为丨丨自是宠冠府朝魏书闾大肥传尚华隂公主赐爵其思子与其弟并为丨丨入八议　又鲜卑乞伏傉檀传引众而西众皆离散遂降炽盘炽盘待以丨丨之礼用为骠骑大将军宋眞宗御制先天纪叙丨丨之御黙赞于髙旻长发之祥隆兴于丕绪　韦应物军中冬燕诗虎竹谬朝寄】
　　【英贤降丨丨　李端闲园卽事赠考功王员外诗幸接丨丨登郑驿羞为长女似黄家　卢纶浑赞善东斋戏赠陈归诗长裾珠履飒轻尘间以琴书列丨丨　李徳裕赋此兼寄题黄先生旧馆诗后学方成市吾师久丨丨　项斯闻友人防裴明府县楼诗闲阁雨吹尘陶家揖丨丨　杜荀鹤赠友人罢举赴交趾辟命诗如何待取丹霄桂别赴嘉招作丨丨　又酉阳杂爼建中末书生何讽常买得黄纸古书一卷读之卷中得髪卷规四寸如环无端何因絶之断处两头滴水升余烧之作髪气讽尝言于道者吁曰君固俗骨遇此不能羽化命也据仙经曰蠧鱼三食神仙字则化为此物名曰脉望夜以规映当天中星星使立降可求还丹取此水和而服之卽时换骨丨丨因取古书阅之数处蠧漏寻义读之皆神仙字讽方哭伏　云笈七籖有吴裔子孙名游岳字颖达茹术却粒服谷仙丸六七十年顔彩轻润精爽秀洁曁简寂丨丨方旋旧室】
　　上客【战国防蔡泽曰君何不以此时归相印让贤者授之必有伯夷之亷长为应侯世世称孤而有乔松之寿孰与以祸终哉此则君何居焉应侯曰善乃延入坐为丨丨　史记苏秦传赵王曰寡人年少立国日浅未尝得闻社稷之长计也今丨丨有意存天下安诸侯寡人敬以国从　又张仪传燕王曰寡人蛮夷僻处虽大男子裁如婴儿言不足以采正计今丨丨幸教之请西面而事秦献恒山之尾五城　又平原君传平原君已定从而归归至于赵曰胜不敢复相士胜相士多者千人寡者百数自以为不失天下之士今乃于毛先生而失之也毛先生一至楚而使赵重于九鼎大吕毛先生以三寸之舌彊于百万之师胜不敢复相士遂以为丨丨　又信陵君传于是罢酒侯生遂为丨丨　又春申君传赵平原君使人于春申君春申君舎之于上舍赵使欲夸楚为瑇瑁簪刀劒室以珠玉餙之请命春申君客春申君客三千余人其丨丨皆蹑珠履以见赵使赵使大慙　又邹阳传书奏梁孝王使人出之卒为丨丨　汉书爰盎传丞相乃再拜曰嘉鄙人廼不知将军幸教引与入坐为丨丨　又霍光传臣闻客有过主人者见其灶直突傍有积薪客谓主人更为曲突逺徙其薪不者且有火患主人嘿然不应俄而家果失火邻里共救之幸而得息于是杀牛置酒谢其邻人灼烂者在于上行余各以功次坐而不录言曲突者人谓主人曰鄕使聼客之言不费牛酒终亡火患今论功而请賔曲突徙薪亡恩泽焦头烂额为丨丨耶主人廼寤而请之后汉书崔骃传元和中肃宗始修古礼廵狩方岳骃上四廵颂以称汉徳辞甚典美帝雅好文章自见骃颂后常嗟叹之谓侍中窦宪曰卿宁知崔骃乎对曰班固数为臣说之然未见也帝曰公爱班固而忽崔骃此叶公之好龙也试请见之骃由此候宪宪屣履迎门笑谓骃曰亭伯吾受诏交公公何得薄哉遂揖入为丨丨蜀志诸葛亮传亮曰今荆州非少人也而着籍者寡平居发调则人心不恱可语鎭南令国中凡有游戸皆使自实因录以益众可也备从其计故众遂强备由此知亮有英略乃以丨丨礼之　陈书徐陵传近者邵陵王通和此国郢中丨丨云聚都都邺下名卿风驰江浦岂卢龙之径于彼新开铜駞之街于我长闭何彼途甚易非劳于五丁我路为难如登于九折　魏书严棱传严棱冯翊临晋人遇乱避地河南刘裕以为广威将军陈留太守戍仓垣泰常中山阳公奚斤南讨军至颍川棱率文武五百人诣斤降驿送棱朝太宗于冀州嘉其诚款拜平逺将军赐爵郃阳侯假荆州刺史随驾南讨还为丨丨　又唐和传正平元年和诣阙世祖优宠之待以丨丨　唐书康承训传有周重者隠濠泗间号有谋勋迎为丨丨问防所出因敎勋赦囚徒据扬州　宋史喻樗传为人质直好义赵鼎居常山樗徃谒因讽之曰公之事上当使啓沃多而施行少啓沃之际当使诚意多而语言少鼎竒之引为丨丨　荀子随其长子事其便辟举其丨丨□然若终身之虏而不敢有他志是俗儒者也　黄庭外景经中部注金楼玉城丹黄为郭百官宿卫一为丨丨绛宫玉堂眞人宅舎　崔元明红觜乌赋对丨丨之罗荐拂佳人之褧裳　应璩杂诗曲突不见賔焦烂为丨丨　谢朓夜聼妓诗丨丨光四座佳丽值千金　梁简文帝雍州大堤曲炊雕留丨丨贯酒逐神仙　又咏舞诗丨丨何须起啼乌未肯终　又卦名诗丰壶要丨丨鹄鼎命嘉賔　梁元帝登顔园故阁诗先时留丨丨夫婿美容姿　张率对酒诗何时留丨丨为寄掌中人　刘孝绰淇上戏荡子妇诗美人要杂佩丨丨诱明珰　庾肩吾石崇金谷妓诗兰堂丨丨至绮席清抚　又南苑看人还诗中人应有望丨丨莫前还　陆瑜三妇艳诗丨丨何须起为待絶缨时　沈约咏菰诗匹彼露葵羮可以留丨丨　髙爽咏酌酒人诗长筵广未同丨丨娇难逼　王勃三月曲水宴诗凤琴调丨丨龙辔俨羣仙　马懐素夜宴安乐公主宅诗见中宵下　张说客舎观妓诗为君留丨丨欢笑敛双蛾　王维济州过赵叟家宴诗见中厨下　杜甫奉汉中王手札诗主人留丨丨避暑得名园　又夔府咏懐诗髙宴诸侯礼佳人丨丨前　又数陪李梓州泛江有女乐在诸舫诗丨丨廻空骑佳人满近船　又陪王侍御同登东山最髙顶诗邑中丨丨有柱史多暇日陪骢马游　韦应物郡楼春燕诗众乐杂军鞞髙楼邀丨丨又简郡中诸生诗惟当丨丨至论诗一解顔　刘长卿夏口送徐郎中归朝诗见南宫下　徐晶赠温驸马汝阳王诗见南陌下　张南史殷卿宅夜宴诗词人留丨丨妓女出中闺　司空曙送卢彻之太原谒马尚书诗翩翩羽骑双旌后丨丨亲随郭细侯　李端和李舎人直中书对月见寄诗名卿歩月正淹留丨丨裁诗怨别游　戴叔伦酬卢端公饮后赠诸公见示诗绮席昼开留丨丨朱门半掩拟重关　白居易赠谈客诗丨丨清谈何亹亹幽人闲思自寥寥　刘禹锡抛毬乐词丨丨如先起应须赠一船　张籍防客词丨丨不用顾金羁主人有酒君莫违　李贺石门晓诗丨丨留断缨残蛾鬭双绿　樊骧和主司王起诗忝受恩光同丨丨惟将报徳是经营　赵嘏酬段侍郎诗莲花丨丨思闲闲数首新诗到荜关　又岁暮江轩寄卢端公诗万艘俱拥棹丨丨独吟诗　曹唐羽林贾中丞诗鐡马惯牵邀丨丨金鱼多解乞佳人　陆蒙大堤诗请君留丨丨容妾荐雕胡　又和袭美先軰悼鹤诗方添丨丨云眠思忽伴中仙劒解形　顾瑛书画舫诗丨丨日传金帖子美人夜织锦廻文　杨维祯奉谢玉山假僦屋诗驷马一时皆丨丨青娥三日有遗音】
　　上吏【韩翃赠别上元主簿张着诗朝垂绶带迎逺客暮销印囊飞丨丨】
　　上臣【事文类聚丨丨事君以人】
　　上将【诗凉彼武王传凉佐也佐武王者为之丨丨　史记吕后纪太尉绛侯勃不得入军中主兵曲周侯郦商老病其子寄与吕禄善綘侯乃与丞相陈平谋使人刧郦商令其子寄徃绐说吕禄曰髙帝与吕后共定天下刘氏所立九王吕氏立三王皆大臣之议事已布告诸侯诸侯皆以为宜今太后崩帝少而足下佩赵王印不急之国守藩乃为丨丨将兵留此为大臣诸侯所疑足下何不归将印以兵属太尉请梁王归相国印与大臣盟而之国齐兵必罢大臣得安足下髙枕而王千里此万世之利也　又天官书斗魁戴匡六星曰文昌宫一曰丨丨二曰次将三曰贵相四曰司命五曰司中六曰司禄　又陈渉世家陈王使使赐田臧楚令尹印使为丨丨　又秦楚之际月表项羽十二月以秦降都尉翳长史欣为丨丨将秦降军　汉书梅福传陈平起于亡命而为谋主韩信拔于行陈而建丨丨　后汉书梁冀传下邳人吴树为宛令之官辞冀冀賔客布在县界以情托树树对曰小人奸蠧比屋可诛明将军以椒房之重处丨丨之位宜崇贤善以补朝阙宛为大都士之渊薮自侍坐以来未闻称一长者而多托非人诚非敢闻冀嘿然不悦　又皇甫嵩朱隽传论皇甫嵩朱隽并以丨丨之略受脤仓卒之时　蜀志姜维传郤正著论论维曰姜伯约据丨丨之重处羣臣之右宅舍薄资财无余侧室无妾媵之防后庭无声乐之娱衣服取供舆马取备饮食节制不奢不约官给费用随手消尽察其所以然者非以激贪厉浊抑情自割也　晋书苟晞传晞出于孤防位至丨丨志颇盈满奴婢将千人侍妾数十终日累夜不出戸庭　齐书天文志永元八年十一月丁丑月行在太防西蕃丨丨星南五寸为犯魏书髙句丽传髙丽世荷丨丨专制海外　隋书杨元感传元感世荷国恩位居丨丨　五代史晋髙祖皇后李氏传今穹旻震怒中位携离丨丨牵羊六师解甲史岑出师颂桓桓丨丨实天所啓　傅元惟汉行猪屠登丨丨功业信不原　卢从愿奉和圣制送张说廵边诗丨丨发文昌中军静朔方　王维燕支行敎战虽令赴汤火终知丨丨先伐谋　杜甫贺阳城郡王太夫人恩命加邓国太夫人诗济时瞻丨丨锡号戴慈亲　高适同吕员外酬田著作幕门军西宿盘山秋夜诗丨丨顿盘阪诸军徧泉井　刘长卿送徐大夫赴广州诗丨丨坛场拜南荒羽檄招　韦应物送冯着受李广州署为録事诗丨丨翫国士下以报渴饥　卢纶送韩都防还边诗好勇知名早争雄丨丨间　又送彭开府徃云中觐使君兄诗儒者曽修武因贻丨丨篇　司空曙送人归黔府诗油幕晓开飞鸟絶翩翩丨丨独趋风　皇甫曽送李中丞归本道诗丨丨还专席双旌复出秦姚合送邢郎中赴太原诗丨丨得良防恩威作长城姚鹄赠边将诗兵统万人为丨丨威加千里慑西戎张蠙送徐州薛尚书诗丨丨出儒中论诗拟立功　周昙条侯诗丨丨风戈赏罚明矛鋋严闭亚夫营　罗隠定逺楼诗前年丨丨定妖氛曽筑岩城驻大军】
