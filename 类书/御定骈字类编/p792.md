<!-- { "loadSidebar": true } -->
　　一井【北史髙祐传出为西兖州刺史令一家之中自立一碓五家之外共造丨丨以给行客不聼妇人寄舂取水　新论龙车丨丨而云弥九天虎啸一谷而风扇万里　水经河水南对玉门注门东对临河侧岸有土穴魏攻此同州刺史毛徳祖于虎牢战经二百日不尅城惟丨丨井深四十丈山势峻峭不容防捍潜作地道取井　又黄溪东有马岭山髙六百余丈广圆四十许里汉末有苏躭栖游此山桂阳列仙传云躭郴县人少孤养母至孝言语虚无人谓之痴常与众儿共牧牛更直爲帅录牛无散每至躭为帅牛辄徘徊左右不逐自还众儿曰汝直牛何道不走耶躭曰非汝曹所知即面辞母云受性应仙当违供养涕泗又説年将疫疫死者略半穿丨丨饮水可得无恙见躭乗白马还此山中又晋怀帝以永嘉元年分荆州湘中诸郡立湘州治此城之内郡廨西陶侃庙云旧是贾谊宅地中有丨丨是谊所凿极小而深上敛下大其状似壶傍有一脚石牀才容一人坐形流制相承云谊宿所坐牀　嫏嬛记卓文君闺中庭内有丨丨文君手汲则甘香用以沐浴则滑泽鲜好他人汲之与常井等沐浴亦不少异至今尚存即文君井也　黄表卿九疑山赋八井俱涸而丨丨涌泉九峰齐髙而三峰压众　姚合咏盆池诗莫惊池里寻常满丨丨清泉是上源　李涉题招隐寺即戴颙旧宅诗两崖古树千般色丨丨寒泉数丈氷　元好问曲阜纪行诗饘粥聊自供取足惟丨丨　又诗东门之枌序歌舞于市井疏古者二十亩为丨丨因为市交易故称市井然则由夲井田之中交易为市故国都之市亦因名市井　汉书食货志其耕耘下种田器皆有便巧率十二夫为田丨丨一屋故畮五顷用耦犁二牛三人一岁之收过缦田畮一斛防上善者倍之　宋史食货志今本政之制每十六夫为丨丨提封百里为三千四百井率税米五万一千斛钱万二千缗】
　　一泉【诗相彼泉水载清载浊疏我视彼泉水之流尚有丨丨则清丨丨则浊我视彼诸侯之行何为一皆为恶曽无为善乃泉水之不如己　晋书魏该传杜预子尹为农太守屯宜阳界丨丨坞数为贼所抄掠尹要该共距之该遣其将马瞻将三百人赴尹瞻知其无备夜袭尹杀之迎该据坞坞人震惧并服从之　又刘聪载记曜济自盟津将攻河南将军魏该奔于丨丨坞杨君谦金山杂志丨丨在山壁上落下有小石池承之冬夏不竭名曰珍珠泉谓其滴之碎也　曽巩醒心亭记公之乐吾能言之吾君优游而无为于上吾民给足而无憾于下天下之学者皆为材且良夷狄鸟兽草木之生者皆得其宜公乐也一山之隅丨丨之傍岂公乐哉　张公亮齐州景灵岩记石壁下丨丨曰钖杖又东西五步二泉曰白鹤一见一伏又东西二百步丨丨曰甘露门西百步丨丨曰黄龙皆为絶景　李梦阳游辉县记太行山至苏门峰万余数森森若排劒北寺中有三峰独奇有丨丨绕之流乃其泉数里触大石辄入地故不至侯赵川　刘长卿和灵一上人新泉诗东林丨丨出复与逺公期　卢纶登栖岩寺诗万壑应孤磬百花通丨丨　韩翃赠别王侍御赴上都诗朝辞芳草万岁街暮宿春山丨丨坞　李益饮马歌百马饮丨丨一马争上游　白居易香炉峰下新卜山居草堂初成诗最爱丨丨新引得清泠屈曲绕阶流　王建送于丹移家洺州诗防当为尔邻有地容丨丨　邵谒经安容先生旧居诗丨丨岩下水几度换明月　范成大送寿老往云间行化诗留取鉢盂归院洗东岩新出丨丨清】一湾【张説同赵侍御干湖诗丨丨一浦怅邅廻千曲千溠怳迷哉　钱翊江行无题诗丨丨斜照水三板顺风船　黄庭坚即事诗待凿新池引丨丨更窥髙阜敞三间　范成大安乡县西晚泊诗丨丨村县过百折暮江迟　徐照舟上诗小船停桨逐潮还四五人家住丨丨　刘宰过剡溪诗青山疉疉水潺潺路转峰回又丨丨　许衡学题武郎中桃溪归隐图诗万树春红罗锦绮丨丨晴碧卷琉璃　叶颙沙溪清隐诗绕屋丨丨水緑迎轩数朶峰晴　王特起梅花引山之麓河之曲丨丨秀色盘虚谷】
　　一滩【杨万里峡山寺竹枝词丨丨过了丨丨奔一石横来一石蹲　戴复古化成岩诗铿然丨丨水和以万松风　朱德润沙湖晚归诗橹声归去浪痕浅摇动丨丨红蓼花】
　　一汊【李屿过洞庭诗半洪侵楚翼丨丨属吴头】
　　一洼【吴莱深褭江源诗半绕山根但丨丨眞源凿破杳无涯】
　　一津【水经注若水至僰道县又谓之马湖江绳水泸水孙水淹水大渡水随决入而纳通称是以诸书録记羣水或言入若又言注绳亦咸言至僰道入江正是异水防注通为丨丨更无别川可以当之　又湘水又北与宜溪水合水出湘东郡之新宁县西南新平故县东众川泻浪共成丨丨　白居易早春西湖闲游诗云树分三驿烟波限丨丨】
　　一浪【夏侯嘉正洞庭赋其声弥弥若商非商若征非征东凑海门丨丨千里又足畏也】
　　一波【孟郊送别崔寅亮下第诗虬龙未化时鱼鳖同丨丨　范成大寄虎丘范长老诗丨丨不动月空照万无情风自吟　陈基夜泛姚城江诗丨丨不起鱼龙静百谷初登海宇清　又宋史苏舜钦传不幸适在嫌疑之地不能决然早自引去致不测之祸捽去下吏人无敢言友讐丨丨共起谤议被废之后喧然未巳更欲寘之死地然后为快　范成大题清息斋诗冷暖旧雨今雨是非丨丨万波　又王羲之题卫夫人笔阵图毎画丨丨常三过折笔　元好问论诗诗奇外无奇更出奇丨丨才动万波随】
　　一流【汉书食货志朱提银重八两为丨丨直一千五百八十它银丨丨直千是为银货二品　又世説桓大司马问眞长曰闻防稽王语竒进尔耶刘曰极进然故是第二流中人耳桓曰第丨丨复是谁曰正是我辈尔　人物志丨丨之人能识丨丨之善二流之人能识二流之美有诸流则亦能兼达众材】
　　一源【汉书地理志注岷江为大江至九江为中江至秣陵为北江盖丨丨而三目　列子汤问当国之中有山山名壶岭状若甔甀顶有口状若员环名曰滋穴有水涌出名曰神瀵臭过兰椒味过醪醴丨丨分为四埒注于山下经营一国亡不悉徧　苏轼黄河诗帝假丨丨神禹迹世流三患梗尧乡　又隂符经瞽者善聼聋者善视絶利丨丨用师十倍三返昼夜用师万倍申鉴文有磨灭言有楚夏书有先后或学者先意有所借定后进相放弥以滋蔓故丨丨十流天水违行而讼者纷如也　魏征论治道疏君开丨丨下生百端　白居易答崔侍郎钱舍人书问诗应为平生心与我同丨丨　徐介耒阳杜工部祠堂诗流落同千古风骚共丨丨　齐已读隂符经诗絶利丨丨眞有谓空劳万卷是无端】
　　一潮【宋史河渠志勾昌泰言黄岩县东地名东浦绍兴中开凿置常丰牐名为决水入江其实县道欲令舟船取径通过每船纳钱以充官费一日两潮丨丨一淤才遇旱干更无灌溉之备已将此牐筑为平陆乞戒自今永不得开凿放入江湖庶絶后患　西溪丛话海上人云蛤蜊文蛤皆丨丨生一晕】
　　一【桂鼇游齐山记狮子洞东去一百步一石门伛偻入得平地可三数丈泉丨丨出石眼可掬而饮李濂游百家岩记丨丨湛然影沈沈绀寒在佛殿之后者明月池也　朱同云赋丨丨之少一勺之多　夏言侍上奉圣母观玉泉山赋汇丨丨之湛洁兮俨玉渊而金井　李贺梦天诗遥望齐州九防烟丨丨海水杯中泻　赵嘏发栢梯寺诗丨丨秋水千竿竹静得劳生半日身　喻鳬忆友人诗丨丨秋水一轮月今夜故人来不来　方干路支使小池诗丨丨春水无多浪数尺晴天几个星　谭用之寄左先辈诗万卷祖龙坑外物丨丨孙楚耳中泉　韩偓重游曲江诗犹是玉轮曽辗处丨丨秋水涨浮萍　徐夤白酒两瓶送崔侍御诗几夕露珠寒贝齿丨丨银水冷琼杯　又郡侯坐上观琉璃瓶中游鱼诗宝器丨丨银汉水锦鳞才动即先知　程俱白马洞诗丨丨窈而澄百歩清以骛　范成大虎丘新复古石井泉诗落纸云烟堕翠鸾丨丨潭月鬬清寒陆游堂避暑诗砚池湛湛丨丨墨衣焙霏霏半篆香　王恽题香山寺画卷诗丨丨湛碧浮僧鉢几叶秋】
　　【黄打石阑】
　　一派【宋史河渠志淳化二年从河北转运使请自深州新砦镇开新河导胡卢河分为丨丨凡二百里抵常山以通漕运　又食货志大理寺丞周环言临安平江湖秀四州下田多为积水所浸縁溪山诸水并归太湖自太湖分二派东南丨丨由松江入于海东北丨丨由诸浦注之江其松江泄水惟白茅一浦最大今泥沙淤塞宜决浦故道俾水势分派流畅实四州无穷之利刘咸黄河赋惟天河之丨丨独殊类于百川　李端送夏中丞赴宁国任诗楚县入青枫长江丨丨通　包佶酬于侍郎湖南见寄诗桂岭千崖断湘流丨丨通裴説道林寺诗寺分丨丨水僧锁半房山　许浑汴河亭诗广陵花盛帝东游先劈昆仑丨丨流　罗隐上霅川裴郎中诗丨丨水清疑见胆数重山翠欲留人　陆引泉诗灇淙丨丨堕练带横斜牵　陈陶上建溪诗崆峒丨丨泻苍烟长揖丹丘逐水仙　和凝醴泉院诗古柏八株惟翠色灵泉丨丨逗寒声　曽巩趵突泉诗丨丨遥从玉水分暗来都洒歴山尘　徐照石门瀑布诗丨丨从天下曽经李白看　杨载奉题伯父双峰樵隐诗山出双峰秀溪流丨丨清　张昱辇下曲州桥拜伏两珉龙向下天横丨丨通　又图绘宝鉴李昭字晋杰山水学范寛又善画花长于墨竹自云他人以萧疎为能余以重密为巧吾丨丨不让文湖州也尤精篆学三坟记　陆防读襄阳耆旧传诗积渐开词源丨丨分万溜　元好问自题画眞诗丨丨春烟淡不收渔家已许借扁舟　郝经葡萄诗丨丨玛瑙浆倾注百千瓮　耶律楚材赠富察元帅诗主人开宴醉华胥丨丨丝篁拂九衢　刘秉忠读遗山诗诗九天直上无凝滞更看银河丨丨流　又春日效宫体诗六宫帘卷东风輭丨丨仙音翠辇来　史学宫词薰风十里瑶华岛丨丨歌声唱采莲】
　　一勺【礼记中庸今夫水丨丨之多及其不测鼋鼍蛟龙鱼鳖生焉货财殖焉疏言水初时多少唯丨丨耳又学记三王之祭川也皆先河而后海或源也或委也此之谓务夲注源泉所来也委流所聚也始出丨丨】
　　【卒成不测　晋书虞溥传积丨丨以成江河累微尘以崇峻极匪志匪勤理无由济也　呉海游黄岩记憇妙峰小庵直西南古灵水西龙湖诸山帷幛屛列望清溪丨丨可注尊罍澄江带如萦回山右水南邨落人家可辨　陆环曲水桮赋水散循环之势桮浮丨丨之多刘咸黄河赋始滥觞于丨丨终润泽乎八埏　白居易嗟髪落诗银瓶贮寒泉当顶倾丨丨　刘禹锡枸杞诗上品功能甘露味还知丨丨可延龄　孟郊寒溪诗千里氷裂处丨丨暖亦仁　卢仝虾防请客诗愿君借我丨丨水与君昼夜歌徳声　卢肇江陵府初试澄心如水诗莫测千寻底难知丨丨初　皮日休聪明泉诗丨丨如琼液将愚拟望贤　又毛公泉诗五色既錬矣丨丨方铿然　苏轼过文觉显公房诗斓斑碎玉养菖蒲丨丨清泉满石盂　元好问曲阜纪行诗然窥古甃丨丨试甘冷　郑元祐天池诗太湖万顷应凡浊閟此渟丨丨泉　王恽游苍谷口诗丨丨凤凰台下水有时风雨洗天来　张翥登金山吞海亭诗危亭突兀戴鼇头俯视沧溟丨丨浮　栁贯掌寳冷泉诗丨丨曹谿未是甘刺山容易出飞泉】
