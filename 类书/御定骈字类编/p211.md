<!-- { "loadSidebar": true } -->
　　灰铁【宋史郑戬传初兵兴用不足河东行铁钱山多丨丨鼓铸利厚重辟不能止戬乃请三当一】灰帒【酉阳杂俎蜀有道士阳狂俗号为丨丨】
　　灰钉【徐陵陈公九锡文一相居中自折彞鼎五湖小守妄懐同恶公夙驾兼道秉羽杖戈玉斧将挥金钲且戒祅酋震慑遽请丨丨爇榇以表其含焚书以安其反侧　又与杨仆射书若鄙言为戮来旨必通分请丨丨甘从斧镬何但规规黙黙齰舌低头而已防】
　　灰燧【庾信司马裔碑遭太夫人忧苫草坟茔以终丨丨形骸毁瘠逾于丧礼】
　　灰粉【吕温贺大赦表施重丘山感深骨髓阖门丨丨岂足上报】
　　灰汁【十洲记炎洲有火林山山中有火光兽大如防毛长三四寸或赤白山可三百里许晦夜即见此山林乃是此兽光照状如火光相似取其兽毛以缉为布时人号为火浣布此是也国人衣服垢汚以丨丨浣之终无洁净唯火烧此衣服两盘饭间振摆其垢自落洁白如雪　水经注汉献帝初平二年呉长沙桓王立庐陵郡治此豫章水又迳其郡南城中有井其水色半清半黄黄者如丨丨取作饭粥悉皆金色而甚芬香酉阳杂俎赤白柽出凉州大者为炭复入以丨丨可以煮铜为银】
　　灰硷【本草石硷释丨丨花硷】
　　灰末【晋书鸠摩罗什传罗什以五色丝作绳结之烧为丨丨投水中灰出水还成绳】
　　灰藋【尔雅翼苜蓿似丨丨今谓之鹤顶贰师伐宛将种归中国本草丨丨一名灰涤菜】
　　灰□【易林花灯百枝消暗衰防精光讫尽奄有丨丨】
　　灰蝶【李贺感讽诗腰衱佩珠防丨丨生松阴】
　　灰蛾【王起秋霖即事聮句诗地湿丨丨灭池添水马怜】
　　灰律【唐太宗正日临朝诗条风开献节丨丨动初阳】
　　灰色【晋书郭璞传璞既过江宣城太守殷祐引为叅军时有物大如水牛丨丨卑脚脚类象胸前尾上皆白大力而迟钝来到城下众咸异焉祐使人伏而取之令璞作卦遇遯之蛊其卦曰艮体连干其物壮巨山潜之畜匪兕匪虎身与鬼并精见二午法当为禽両翼不许遂被一创还其本墅按卦名之是为驴防卜适了伏者以防刺之深尺余遂去不复见郡纲纪上祠请杀之巫云庙神不悦曰此是防亭驴山君防使诣荆山暂来过我不须触之其精妙如此】
　　灰骨【江淹狱中上建平王书仰惟大王少垂明白则梧丘之魂不愧于沈首鹄亭之鬼无恨于丨丨　张说端午三殿侍宴应制诗合丹同蝘蜓丨丨共蟾蜍】
　　灰身【陈思王改封陈王谢表天恩滂霈润泽横流猥蒙加封茅土既优爵赏必重非臣虚浅所宜奉受非臣丨丨所能报答　晋书凉武昭王暠传义诚着于所天风扇于九壤殉命丨丨陨越慷慨　晋书庾亮传臣丨丨灭族不足以塞四海之责陛下矜而不诛有司纵而不戮自古及今岂有不忠不孝如臣之甚不能伏劒北阙偷存视息虽生之日亦犹死之年朝廷复何理齿臣于人次臣亦何顔自次于人理】
　　灰心【黄庭内景经动静念之道徳行注念则易心而后语忘则丨丨而神全　梁简文帝六根懴文丨丨灭智行拔于三乘风蝉露饮道髙于六度　白居易渭村退居诗泥尾休揺掉丨丨罢激昻　苏轼寄吕穆仲寺丞诗囘首西湖真一梦丨丨霜鬓更休论　又紫团寄王定国诗丨丨寕复然汗喘久已静　又柏堂诗此柏未枯君记取丨丨聊伴小乘禅】
　　灰声【梁昭明太子七契风起龙骧丨丨鸟散】
　　灰洒【周礼秋官赤犮氏掌除墙屋以蜃炭攻之以丨丨毒之　又蝈氏掌去鼃黾焚牡蘜以丨丨之则死刘基聼蛙诗昔闻周公立典教蝈氏専司蘜丨丨】
　　灰聚【后汉书律厯志气之法室中以木为案加律其上以葭莩灰抑其内端案厯而候之气至者灰去其为气所动者其灰散人及风所动者其丨丨　宋书律志气之法为室三重户闭涂隙周宻布缇幔室中以木为案每律各一内庳外髙从其方位加律其上以葭莩灰布其内端案厯而之气至者灰去散人及风所动者其丨丨】
　　灰泯【李翺答皇甫湜书耻丨丨而烬灭又无圣人为之发明故假空言是非一代以传无穷而自光耀于后故防往往有著书者】
　　灰沉【元行恭秋逰昆明池诗衣共秋风冷心学古丨丨】
　　灰弭【周让与徐陵荐方圎书然性灵未能丨丨其间复须友生】
　　灰分【陆云盛徳颂三秦席卷项籍丨丨】
　　灰煮【顾况露青竹杖歌浮沤丁子珠聮聮丨丨蜡揩光烂然】
　　灰冷【王炎用前韵答黄一翁诗百念渐丨丨有牛不须牧　孙访诗句划多丨渐丨坐久席成痕　贞妇韩氏诗不作爝火然愿为死丨丨　苏轼送参寥师诗上人学苦空百念已丨丨　苏辙次韵毛君山房即事诗丨丨铜炉香欲灭牀头一防葛灯防　陆游午寝诗丨丨香烟无复在汤成茶椀径湏持】
　　灰吹【宋史乐志律管丨丨黄钟动阳来复景长时】
　　灰焚【魏书郑道昭传及至战国纷纭干戈递用五籍丨丨羣儒坑殄贼仁义之经贵战争之术遂使天下分崩黔黎荼炭】
　　灰灌【通典挹娄土无盐烧木作丨丨之取汁而食】
　　灰涤【尔雅翼见灰藋下】
　　灰殒【魏书夏侯道迁传臣往日归诚誓尽心力超蒙荣奬丨丨匪报】
　　灰灺【韩愈石鼎聮句诗何当出丨丨无计离缾甖】
　　灰烬【魏书张始均传初大乘贼起于冀瀛之间遣都督元遥讨平之多所杀戮积尸数万始均以郎中为行防忿军士重以首级为功乃令检集人首数千一时焚爇至于丨丨用息侥幸见者莫不伤心及始均之死也始末枉于烟炭之间有焦烂之痛论者防亦推咎焉云仙杂记张籍取杜甫诗一帙焚取丨丨副以膏蜜频饮之曰令我肝肠从此改易　庾信谢滕王集序啓赤轴青箱多从丨丨沈不害上陈髙祖置学书　梁太清季年数钟否剥鸿儒硕学解散甚于坑夷五典九流湮灭逾于丨丨　韩愈择言火旣我灾有水而可伏其焰能使不防于丨丨矣水既我患有土而可遏其流能使不仆于波涛矣　杜甫火诗青林一丨丨云气无处所　顾况行路难睢水英雄多血刃建章宫阙成丨丨白居易寓意诗一朝为丨丨柯叶无孑遗　苏轼沉香石诗早知百和俱丨丨未信人言弱胜刚又夜烧松明火诗坐看十八公俯仰丨丨残】
　　灰布【崖下放言余守许昌时洛中方营西内甚急宋升以押转运使主之其属有季实韩溶二人最用事宫室梁柱防楹窗牖皆用丨丨】
　　灰缺【梁简文帝江南思诗月晕芦丨丨秋还悬炭枯】
　　灰朽【晋书应詹传天门武陵谿蛮并反詹讨防之时政令不一诸蛮怨望并谋背叛詹召蛮酋破铜劵与盟由是懐詹数郡无虞其后天下大乱詹境独全百姓歌之曰乱离既普殆为丨丨】
　　灰炽【抱朴子是犹之炙冰使燥积丨令丨矣】
　　灰烂【夏侯湛抵疑若仆之言皆粪土之説消磨丨丨垢辱招秽适可充卫士之防盈扫除之器】灰灭【晋书温峤传峤等与公并受国恩是致命之日事若克济则臣主同祚如其不捷身虽丨丨不足以谢责扵先帝　宋书废帝纪昱穷凶极暴自取丨丨魏书刁雍传见坑烬下　苏辙黄楼赋葢将问其遗老旣已丨丨而无余矣　崔颢长安道诗莫言炙手手可热须防火尽丨亦丨　白居易别氊帐火炉诗毳帘逐日卷香燎随丨丨　刘因陈氏庄诗浮云南去繁华歇囘首梁园亦丨丨】
　　灰稿【苏轼立春日小集戏李端叔诗衰懐久丨丨习气尚馋贪　又防州景徳寺荣师湛然堂诗卓然精明念不起兀然丨丨照不灭】
　　灰移【梁昭明太子黄钟十一月啓日往月来丨丨火变】
　　灰没【陆机谢平原内史表施重山岳义足丨丨　庾阐檄石虎文百姓受丨丨之酷】
　　灰白【古今注蝇虎形似蜘蛛而色丨丨善捕蝇】
　　灰活【白居易长斋月满携酒先与梦得对酌戏赠诗病心汤沃寒丨丨老面花生朽木春】
　　灰死【骆賔王帝京萹丨丨韩安国罗伤翟廷尉　杜甫忆昔行巾拂香余药尘阶除丨丨烧丹火　白居易雪夜诗丨丨如我心雪白如我发】
　　灰除【宋书律志序阴阳和则景至律气应则丨丨】
　　灰深【陆游独处诗丨丨惟画字灯暗不成花　又杂兴诗丨丨火正熟膏减灯半灭　又秋晩诗丨丨地炉暖日出纸窗明　又戊辰歳除作丨丨火可宿炷小灯耐分　又霜晓诗酒尽尊余滴丨丨火拨星】灰香【陆蒙诗酒滴丨丨似去年】
　　灰动【王起葭灰应律赋律通则气来丨丨则时至　裴度律中黄钟赋竹管之用前知嵗时葭丨之丨罔失毫厘　朱松至节日防詹士元诗客愁随线増归思与丨丨】
　　灰飞【左传六律疏续汉书云气之法为土室三重户闭涂隙必周宻布缇缦于室中以木为案每律各一内庳外髙从其方位加律其上以葭莩灰实其端案厯而候之其月气至则丨丨而管通　宋史乐志丨丨缇室气潜嘘郊见紫坛乃归来赦令楼前下喜气溢寰区　庾信哀江南赋谭劫烬之丨丨辩常星之夜落】
　　埃
　　埃尘【晋书儒林传嬴氏惨虐弃徳任刑坟籍于丨丨填儒林于坑穽严是古之法抵挟书之罪先王徽烈靡有孑遗　魏书彭城王传臣仰籍先资绍飨厚秩思以丨丨用禆山海　宋史沈辽传辽追悔平生不自贵重悉谢弃少习杜门隠几虽笔砚亦丨丨竟日间作为文章雄奇峭丽　左思咏史诗贵者虽自贵视之若丨丨　刘桢赠五官中郎将诗素叶随风起广路丨丨　张潮江风行壻贫如珠玉壻富如丨丨　李白颍阳别元丹丘之淮阳诗所共重山岳所得轻丨丨　杜甫寄薛三郎中璩诗人生无贤愚飘飖若丨丨　刘禹锡酬淮南牛相公述旧见贻诗犹有当时旧冠冕待公三入拂丨丨　李颀送刘四赴夏县诗脱畧势利犹丨丨啸傲时人而已矣　白居易赠侯三郎中诗老爱东都好寄身足泉多竹少丨丨　梅尧臣九月一日诗寒暑更数十应亦同丨丨　苏轼古风云霄难遽返下土多丨丨　又陶骥子骏佚老堂诗试问当时友虎溪已丨丨】
　　埃窞【翟椘贤观铸钟赋归禅闗之清净乱丨丨之堙痊】
　　埃圿【孟郊征蜀聮句蹋翻聚林岭斗起成丨丨】
　　埃郁【素问歳火不及寒乃大行长政不用物荣而下凝惨而甚则阳气不化乃折荣美上应辰星民病胸中痛脇支满两脇痛膺背肩脾间及两臂内痛鬱冒防昧心痛暴瘖胸腹大脇下与背腰相引而痛甚则屈不能伸髋髀如别上应荧惑辰星其谷丹复则丨丨大雨且至黒气乃辱病骛溏腹满食饮不下寒中肠鸣泄注腹痛暴挛痿痹足不任身上应鎭星辰星元谷不成顔延之夏日呈从兄散骑车长沙诗炎天方丨丨暑宴阕尘纷】
　　埃雾【唐书李宻传世充阴索貌类密者使之既両军接丨丨嚣塞世充军江淮士出入若飞宻兵心动世充督众疾战使索类宻者过阵噪曰获宻矣士皆呼万歳宻军乱遂溃】
　　埃云【素问土不及四维有丨丨润泽之化则春有鸣条鼓折之政四维发振拉飘腾之变则秋有肃杀霖之复其眚四维】
　　埃露【齐书刘善明传臣早蒙殊飬志输肝血徒有其诚曾阙丨丨夙宵慙战如坠渊谷不识忌讳谨陈愚管】
