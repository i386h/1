<!-- { "loadSidebar": true } -->
　　旦日【春秋宣公八年夏六月辛巳有事于大庙仲遂卒于垂壬午犹绎万入去籥谷梁传犹者可以已之辞也绎者祭之丨丨之享賔也万入去籥以其为之变讥之也　史记项羽纪沛公丨丨从百余骑来见项王至鸿门谢曰臣与将军戮力而攻秦将军战河北臣战河南然不自意能先入闗破秦得复见将军于此今者有小人之言令将军与臣有郤项王曰此沛公左司马曹无伤言之不然籍何以至此　又陈渉世家间令呉广之次近所旁丛祠中夜篝火狐鸣呼曰大楚兴陈胜王卒皆夜惊恐丨丨卒中往往语皆指目陈胜　后汉书呉汉传丨丨建茂出兵围汉汉选四部精兵黄头呉河等齐鼓而进建军大溃　宋书张邵传及诛刘蕃邵时在西州直庐即夜诫众曹曰大军当大讨可各修舟船仓库及晓取办丨丨帝求诸簿署应时即至怪问其速诸曹答曰昨日受张主簿处分帝曰张邵可谓同我忧虑矣　唐书韦陟传家法修整敕子允就学夜分视之见其勤丨丨问安色必怡稍怠则立堂下不与语又李光顔传素蹇纵隂挟贼自重且恶光顔忠力思有以挠蔑之乃饰名姝遣使以遗光顔光顔约丨丨纳焉乃大合将校置酒引使者以侍姝至光顔徐曰我去室家久以为公忧诚无以报徳然战士皆弃妻子蹈白刃柰何独以女色为乐为我谢公天子于光顔恩厚誓不与贼同生指心曰虽死不贰因呜咽泣下将卒数万皆感激流涕乃厚赂使者还之　宋史王素传京师旱】
　　【素请帝祷于郊帝曰太史言月二日当今将以丨丨出祷素曰臣非太史然度是日必不帝问故曰陛下知其且而祷之应天不以诚故臣知不雨　説苑晋文公出亡周流天下舟之侨去虞而从焉文公返国择可爵而爵之择可禄而禄之舟之侨独不与焉文公酌诸大夫酒酒酣文公曰二三子盍为寡人赋乎舟之侨进曰君子不赋小人请陈其辞辞曰有龙矫矫顷失其所一蛇从之周流天下龙返其渊安宁其处一蛇耆干独不得其所文公瞿然曰子欲爵乎请待丨丨之期子欲禄耶请今命廪人】
　　旦望【宋史礼志一遇丨丨诸节序下降香表荐献行礼仪注一如上仪　又魏志髙柔传成汤仗阿衡之佐文武凴丨丨之力逮至汉初萧曹之俦并以元勲代作心膂此皆明王圣主任臣于上贤相良辅股肱于下也】
　　旦朝【宋书百官志晋西朝入座丞郎朝晡诣都坐朝江左惟丨丨而已　楚史庄王听朝罢燕樊姬下堂而迎之曰何晏也得无饥倦乎庄王曰今日听忠贤之言不知饥倦也樊姬掩口而笑王曰何也姬曰妾得尚汤沐执巾栉振袵席十有一年矣妾未尝不遣人梁郑之间求美人而进于王也今沈令尹相楚数年矣未尝见进贤而退不肖又焉得为忠贤乎庄王丨丨以樊姬之言告令尹令尹避席而进孙叔敖叔敖治楚三年而楚国霸　庾信郑常神道碑郊门致骑先迎内史之宾南宫丨丨独识尚书之履】
　　旦夕【书冏命昔在文武聪明齐圣小大之臣咸懐忠良其侍御仆从防匪正人以丨丨承弼厥辟出入起居防有不钦发号施令防有不臧下民祗若万邦咸休汉书孔光传光恐傅太后与政事不欲令与帝丨丨相近即议以为定陶太后宜改筑宫　魏志王肃传明帝时大司农农董遇等亦厯注经传颇传于世注汉帝委政太祖遇丨丨侍讲为天子所爱信　宋书礼志魏文帝诏曰汉氏不拜日于东郊而丨丨常于殿下东面拜日烦防似家人之事非祀天郊神之道也　王羲之帖想清和士人皆佳彭祖诸人得足下慰丨丨也徐陵梁禅陈诏甘露醴泉丨丨凝涌嘉禾朱草孶植郊甸　韩愈顺宗实録贽复入翰林中外属意丨丨竢其为相窦参深忌之贽亦短参之所为且言其黩货于是与参不能平　江淹陆机羁宦诗驱马遵淮泗丨丨见梁陈　韦应物登髙望洛城诗徘徊讫丨丨聊用写忧烦　元稹秋夕逺懐诗丨丨天气爽风飘叶渐轻　白居易南湖晚秋诗丨丨秋风多衰荷半倾倒　又游石门涧诗独有秋壑声潺湲空丨丨　杜牧冬至日寄小侄阿宜诗今年始读书下口三五行随兄丨丨去敛手整衣裳】
　　旦暮【后汉书班超传超妹同郡曹寿妻昭上书请曰超年最长今且七十衰老被病虽欲竭尽其力以报塞天恩廹于嵗暮犬马齿索蛮夷之性悖逆侮老而超丨丨入地久不见代恐开奸宄之源生逆乱之心　宋书乐志建武功济黄河河水汤汤丨丨有横流波　又鲍照传宣尼称凤鸟不至河不出图传曰俟河之清人寿几何皆伤不可见也然则古人所不见者今殚见之矣孟轲曰千载一圣是丨丨也岂不大哉　魏书杨元让传椿津年过六十并登台鼎而津尝丨丨参问子侄罗列阶下椿不命坐津不敢坐　唐书孔纬传帝避朱玫次陈仓诏拜纬御史大夫令趣百官至行在时羣臣露次盩厔为盗剽胁衣囊畧尽纬谒宰相欲有所论遘与裴澈怨田令孜不欲行辞不见纬召御史曰吾等身被恩谊不辞难今诏羣臣皆不至夫与人布衣游犹缓急相防况于君乎且泣下御史亦辞方寇敓丐衣食请办一日费而行纬曰吾妻疾丨丨尽丈夫岂以家事后国事乎公善自谋吾行决矣　庄子万世之后而一遇大圣知其解者是丨丨遇之也　又孔子曰人心险于山川难于知天天犹有春秋冬夏丨丨之期人有厚貌深情　杜预论水利疏今者宜大坏兖豫州东界诸陂随其所归而宣导之交令饥者尽得水产之饶百姓不出境界之内丨丨野食此目下日给之益也　栁宗元种树郭槖駞传吾居乡见长人者好烦其令若甚怜焉而卒以祸丨丨吏来而呼曰官命促尔耕朂尔植督尔获早缲而绪早织而缕字而幼孩遂而鸡豚鸣鼓而聚之击木而召之吾小人辍飱饔以劳吏者且不得暇又何以蕃吾生而安吾性耶　元稹幽栖诗壶中天地乾坤外梦里身名丨丨中　杜牧春日古道傍诗万古荣华丨丨齐楼台春尽草萋萋　皮日休樵风诗纵横清飇吹丨丨归期同】
　　旦时【礼记月令疏日与星辰四游相反丨丨日极于东去旦中之星逺校十度】
　　旦明【周礼鼓人凡军旅夜鼓鼜注鼜夜戒守鼓也司马法曰昏鼓四通为大鼜夜半三通为晨戒丨丨五通为发昫　仪礼宗人曰丨丨行事主人曰诺乃退注丨丨旦日质明　春秋哀公十有三年冬有星孛于东方范注不书所孛之星而曰东方者旦方见孛众星皆没故疏文十四年有孛星入于北斗昭十七年有星孛于大辰彼皆言所孛之星此不言所孛之星直言东方者彼北斗大辰未没之时有故得言所孛之星此则丨丨之时方乃见孛其东方常见之星竝以没尽故不言所孛之处星也　淮南子日出于旸谷浴于咸池拂于扶桑是谓晨明登于扶桑爰始将行是谓胐明至于曲阿是谓丨丨】
　　旦云【许敬宗和圣制登三台言志应制诗丨丨生玉舄初月上银钩】
　　旦雨【新论天将风也纎尘不动而防自鸣丨且丨也寸云未布而蚁蚓移矣】
　　旦露【洞冥记丨丨池西有灵池方四百歩有连钱荇浮根菱倒枝藻】
　　旦气【钱宰过城南田舍诗泠然丨丨清逍遥散尘绪】
　　旦辉【梁元帝旷野寺碑圆珰丨丨方诸夜朗】
　　旦彩【许敬宗侍宴莎册宫应制诗暖日晨光浅飞烟丨丨轻】
　　旦晴【庾信诗虞旗喜丨丨猎马向山横】
　　旦食【素问黄帝问曰有病心腹满丨丨则不能暮食此为何病岐伯对曰多为鼓腹帝曰治之奈何岐伯曰治之以鸡矢醴一剂知二剂已】
　　旦醉【易林丨丨病酒暮即瘳愈犹不及咎】
　　旦防【齐书礼志秦人以十月旦为嵗首汉初习以大飨防后用夏正飨防犹未废十月丨丨也】旦奭【宋书王传骠骑亲贤之寄地均丨丨还入内辅参赞机务辄敬从所执　曹植求自试表丨丨不让燕鲁之封其功大也　沈约太尉王俭碑瞻丨丨而齐轸轶夔龙而长骛】
　　旦正【新论衣食者民之本也民者国之本也先王知其如此而给民衣食故农祥丨丨晨集娵訾阳气愤盈土木脉发天子亲耕于东郊后妃躬桑于北郊国非无良农也而王者亲耕世非无蚕妾也而后妃躬桑上可以供宗庙下可以劝兆民】
　　旦中【礼记月令疏见旦时下】
　　旦上【庾信赵国公集序熊熊丨丨増城抱日月之光焰焰宵飞南斗触蛟龙之气】
　　旦【刘峻与举法师书丨丨归雁晨凫暮听羁防独鹤】
　　旦至【南史侯景传伪作邺人书求以贞阳侯换景复书曰贞阳丨丨侯景夕反　左思蜀都赋晨凫丨丨候雁衔芦】
　　旦聚【梁简文帝大爱敬寺刹下铭序慧云丨丨浸泽洒于遐外法炬夜明扬光烛于梵顶】
　　旦卷【梁简文帝马宝颂序缙云丨丨南风晚扇】
　　旦绕【梁简文帝大法颂赤熊丨丨素雉朝翔】
　　旦发【晋书茍晞传晞多所交结毎得珍物即贻都下亲贵兖州去洛五百里恐不鲜美募得千里牛毎遣信丨丨暮还　魏书赵郡王干传干贪滛不遵典法御史中尉李彪将纠劾之防遇干于尚书舍下因屏左右而谓干曰殿下比有风闻即欲起弹恐损圣明委托之防若改往修来彪当不言脱不悛改夕闻丨丨而干悠然不以介意彪乃表弹之】
　　旦拱【説苑殷太戊时有桑谷生于庭昬而生比丨而丨史请卜之汤庙太戊从之】
　　旦起【后汉书齐武王縯传王莽素闻其名大震惧购伯升邑五万户黄金十万斤位上公使长安中官署及天下乡亭皆画伯升像于塾丨丨射之庾信行雨山铭翠幔朝开新妆丨丨】
　　旦出【魏书封囘传荥阳郑云謟事长秋卿刘腾货腾紫缬四百匹得为安州刺史除书丨丨暮往诣囘坐未定谓囘曰我为安州卿知之否彼土治生何事为便囘答之曰卿荷国宠灵位至方伯虽不能防园葵去织妇宜思方畧以济百姓如何见造而问治生乎封囘不为商贾何以相示云慙媿失色　宋史易延庆传干德末赟卒葬临淮延庆居防摧毁庐于墓侧手植松柏数百本丨丨守墓夕归侍母紫芝生于墓之西北】旦见【宋史礼志国语太采朝日少采夕月又曰春朝朝日秋夕夕月唐栁宗元论云夕之名者朝拜之偶也古者丨丨曰朝暮见曰夕】
　　旦视【桞宗元种树郭槖驼传丨丨而暮抚已去而复顾】
　　旦睹【大戴礼陨麋角盖阳气丨丨也故记之也】
　　旦拜【陈书蔡景厯传旧式拜官在午后景厯拜日值驾幸武观在位皆侍宴帝恐景厯不豫特令丨丨】旦受【诗岂不夙夜谓行多露疏礼不足而来彊暴故贞女拒之云汝若仲春以礼而来我岂不丨丨尔礼夕受尔迎何故不度时之可否今始来乎既不受其礼亦不受迎故夙夜兼言之】
　　旦执【顔氏家训自丧乱以来见因托风云徼幸富贵丨丨机权夜损坑谷朔欢卓郑晦泣顔原者非十人五人也】
　　旦随【李益送王屋道士常究子诗丨丨三鸟去羽节凌霞光】
　　旦溉【玉海文章有渊源有机杼有关键有本根用其文如老农之用禾丨而丨中而芸深耕而熟耰之】旦号【魏书韩子熙传丨丨白日夕泣星辰叩地寂寥呼天无响】
　　旦刷【顔延之赭白马赋丨丨幽燕昼秣荆楚】
　　旦警【齐书髙帝纪晩世多难奸宄实繁鼖鼓宵闻元戎丨丨】
　　曙
　　曙天【骆賔王海曲书情诗白云炤春海青山横丨丨戴叔伦渐至涪州先寄王员外使君纵诗毒瘴含秋气隂崖蔽丨丨】
　　曙日【王褒诗平湖开丨丨细栁发新春　陈子昻万州晓发放舟乘涨还寄蜀中亲朋诗逺岸孤烟出遥峰丨丨防】
