<!-- { "loadSidebar": true } -->
　　【楼上四更风　袁易春雨漫兴诗春事又当丨丨莫人生那得百年期　丁鹤年奉寄王宣慰兼呈九灵先生诗天上莺花丨丨梦人间风雨五更愁　萨都拉彭城杂咏诗柳絮飞飞丨丨暮楼头犹有卖花声】三旬【周礼朝士见一旬下　左传宋人围曹子鱼曰文王闻崇德乱而伐之军丨丨而不降退修教而复伐之因垒而降注复徃攻备不改前而崇自服　五代史姚顗传唐制吏部分为三铨尚书一人曰尚书铨侍郎二人曰中铨每嵗集以孟冬丨丨而选尽季春之月天成中冯道为相建言天下未选一人岁才数百而吏部三铨分注虽曰故事其实徒繁而无益始诏三铨合为一而尚书侍郎共行选事　宋史律厯志盈则进缩则退躔离九道周合丨丨考其变行自有常数传称人君有疾舒之变未逹月有迟速之常也　春秋繁露何谓天之大经三起而成日三日而成规丨丨而成月三月而成时三时而成功　易林雷车不藏隐隐西行霖雨丨丨流为河江使我忧凶　阮籍咏懐诗炎暑惟兹夏丨丨将欲移　陶渊明拟古诗见一冠下　刘孝威赋得香出衣诗犹贤汉君芳千里尚笑荀令止丨丨乔知之和苏员外寓直诗丨丨登建礼五夜直光明李峤奉使筑朔方六州城诗丨丨无愆期百雉郁相望白居易郡斋旬假始命宴呈座客示郡寮诗公门日两衙公假月丨丨　元稹赋得九月尽诗见一叶下卢纶詶陈翃郎中冬至携柳郎窦郎归河中旧居见寄诗丨丨一休沐清景满林庐　薛能自讽诗千题万咏过丨丨忘食贪魔作痩人　赵抃上天竺寺石岩花诗直将春占丨丨盛谁谓花无十日红　苏轼舶趠风诗丨丨已过黄梅雨万里初来舶趠风】
　　三朔【尚书大传夏以半明为朔殷以鸡鸣为朔周以半夜为朔故言丨丨　玉烛寳典正月一日为元日亦云上日亦云正朔亦云三元亦云丨丨】
　　三日【易蛊元亨利涉大川先甲丨丨后甲丨丨本义先甲丨丨辛也后甲丨丨丁也　又巽九五先庚丨丨后庚丨丨本义先庚丨丨丁也后庚丨丨癸也　论语祭肉不出丨丨出丨丨不食之矣　又齐人归女乐季桓子受之丨丨不朝孔子行　礼记王制用民之力岁不过丨丨　又月令先立春丨丨太史谒之天子曰某日立春盛德在木天子乃齐　又曾子问取妇之家丨丨不举乐思嗣亲也　又内则子生男子设弧于门左女子设帨于门右丨丨始负子男射女否　又五日则燂汤请浴丨丨具沐　又祭义致齐于内散齐于外齐之日思其居处思其笑语思其志意思其所乐思其所嗜齐丨丨乃见其所为齐者　诗如月之恒疏见二次下　左传楚师败绩晋帅丨丨馆谷及癸酉而还注馆舍也食楚军谷丨丨　又僖公二十五年晋侯围原命丨丨之粮　周语先时五日瞽告有协风至王即齐宫百官御事各即其齐丨丨王乃淳濯飨醴及期郁人荐鬯牺人荐醴王祼鬯飨醴乃行百吏庻民毕从　魏志夏侯渊传注魏书曰夏侯渊为将赴急疾常出敌之不意故军中为之语曰典军校尉夏侯渊丨丨五百六日一千　宋书礼志蔡邕章句曰阳气和暖鲔鱼时至将取以荐寝庙故因是乗舟禊于名川也论语暮春浴乎沂自上及下古有此礼今三月上巳祓于水濵盖出此也邕之言然自魏以后但用丨丨不以巳也　齐书礼志太尉从事中郎顾宪之议春秋传以正月上辛郊祀礼记亦云郊之用辛尚书独云丁巳用牲于郊先儒以为先甲丨丨辛后甲丨丨丁可以接事天神之日又三月丨丨曲水防古禊癸也汉礼仪志云季春月上巳官民皆絜濯于东流水上自洗濯祓除去宿疾为大絜不见东流为何水也　南史陈暄传昔周伯仁度江唯丨丨醒吾不以为少郑康成一饮三百杯吾不以为多　北史魏收传见一日下　五代史王彦章传末帝召彦章问破敌之期彦章对曰丨丨左右皆失笑彦章受命而出驰两日至滑州置酒大防隂遣人具舟于杨村命甲士六百人皆持巨斧载冶者具鞴炭乗流而下彦章防饮酒半佯起更衣引精兵数千防河以趋德胜舟兵举锁烧断因以巨斧斩浮桥而彦章引兵急击南城浮桥断南城遂破盖丨丨矣　宋史礼志羣臣朝觐出使宴饯之仪太祖太宗朝藩鎭牧伯沿五代旧制入觐及被召使囘客省赍籖赐酒食节度使十日留后七日观察使五日代还节度使五日留后丨丨观察一日元史巴延传进军淛江之浒潮不至者丨丨人以为天助　管子丨丨不食比岁饥　庄子丨丨而后能外】
　　【天下　又逹生篇必齐以静心齐丨丨而不敢懐庆赏爵禄齐五日不敢懐非誉巧拙齐七日辄然忘吾有四肢形体也　又天运篇孔子见老归丨丨不谈　吕览静郭君来衣威王之服冠其冠带其剑宣王自迎静郭君于郊望之而泣静郭君至因请相之静郭君辞不得已而受十日谢病彊辞丨丨而聼　何法盛晋中兴书王导谓王敦曰王仁徳未着而名位忧轻兄名已振宜有以共相匡举防三月丨丨中宗出禊乗肩辇敦导并骑从纪瞻使人觇之既闻敦导骑从乃大惊自出拜于道左中宗从容谓导曰卿吾之萧何也　挚虞丨丨曲水对汉章帝时平原徐肇以三月初生三女至丨丨俱亡村人以为怪乃招携之水濵洗祓遂因水以泛觞其义起此　束晳丨丨曲水对见二汉下　水经注黄帝时天大雾丨丨帝游洛水之上见大鱼煞五牲以醮之天乃甚雨七日七夜鱼流始得图书今河图视萌篇是也　窦革酒谱晋人周顗过江积年恒日饮酒惟丨丨醒时人谓之丨丨仆射　刘餗隋唐嘉话故事每三月丨丨九月九日赐王宫以下射中鹿赐为第一院赐绫其余布帛有差至开元八年秋舍人许景先以为徒耗国赋而无益于是乃破执之其礼至今遂絶　王巩续闻见近録钱若水因撰昭应宫碑成赐之玉带上令服之而谢丨丨而止至今被赐者閤门以为例　明一统志眞腊国风俗王丨丨一视朝臣阶下三稽首　荀子议兵篇嬴丨丨之粮日中而趋百里　小学绀珠蛊先甲丨丨后甲丨丨防九五先庚丨丨后庚丨丨　金丹参同契分章注丨丨出为爽震庚受西方八日兑受丁上平如绳十五干体就盛满甲东方蟾蜍与魄日月气双明蟾蜍视卦节者吐生光宅八道已讫屈折低下降十六转受统防辛见平明艮直于丙南下二十三坤乙三十日阳终丧其朋节尽相禅与继体复生龙　金丹大要湏知七事丨丨生魄色以大定八日半盈是云上十五对望圆明徧满凡彼人间莫不瞻仰而其光辉圆而复缺乃不长在若人再欲观其光彩湏别索水生魄望　董仲舒士不遇赋惮君子之于行兮诫丨丨而不饭　唐庚南征赋雪盈尺而更繁风丨丨而犹吹　传元和秋胡行秋胡纳令室丨丨宦他乡　潘尼三月丨丨洛水作聊为丨丨游方驾结龙旂萧诠赋得婀娜当轩织诗丨丨五匹未言迟衫长腕弱绕轻丝　杜甫李司马桥了承高使君自成都囘诗向来江上手纷纷丨丨成功事出羣　白居易三月丨丨诗丨丨欢游辞曲水二年愁卧在长沙　王建寒食行丨丨无火烧纸钱纸钱那得到黄泉　王宏从军行儿生丨丨掌上珠燕颔猿肱秾李肤　温庭筠过分水岭诗溪水无情似有情入山丨丨得同行　韦庄中酒诗一醉不知丨丨事任他童穉作渔樵　顾云池阳醉歌诗见一醉下　黄庭坚池口风雨留丨丨诗孤城丨丨风吹雨小市人家只菜蔬　苏轼蜜酒歌丨丨开瓮香满城快泻银瓶不湏拨　陆游闭户诗丨丨不作诗幽禽语撩人　杨万里和王才臣再病诗病过丨丨雨门掩半扉柴　余阙题刘氏聼雪楼诗天寒丨丨卧人道是袁生　戴表元辛丑歳十一月二十六日东归舟中示三子诗节物悠悠不负公江行丨丨雪花风　倪瓒秋容轩诗不用田畴丨丨雨已输防防十分秋　贡师泰重过丹阳寄钱成夫诗见一月下　赵秉文忆橙诗丨丨手香频入梦一年秋好不关身　王恽过沙沟店诗清风破暑连丨丨好雨依时抵万金　又晋书愍帝纪建兴二年春正月辛未辰时日陨于地又有丨丨相承出于西方而东行】
　　三朝【晋书贾充传咸寜三年日食于丨丨充请逊位不许更以沛国之公丘益其封宠幸愈甚朝臣咸侧目焉　庾信哀江南赋赤乌则丨丨夹日苍云则七重围轸　阮籍咏懐诗蜉蝣玩丨丨采采修羽翼　李白上三峡诗丨丨上黄牛三暮行太迟　杨万里山居雪后诗青松根上兰根下犹得丨丨两日防　又礼记文王世子文王之为世子朝于王季日三注丨皆曰丨以其礼同　又玉藻注天子诸侯皆丨丨疏天子丨丨者燕朝朝于路寝之庭一也王日视事于路门外二也外朝在库门之外臯门之内三也诸侯丨丨者公侯朝于内朝路寝朝一也其在外朝司士为之与此视朝于内朝皆谓路寝门外每日视朝二也诸侯三门中门外大门内又有外朝三也　后汉书明帝纪光武皇帝建丨丨之礼注丨丨之礼谓中元元年初起明堂辟雍灵台也　又班固传春王丨丨防同汉京注丨丨元日也齐书乐志晨仪载焕万物咸覩嘉庆丨丨礼乐备举陈书沈不害传诏使制丨丨乐歌八首合二十八曲行之乐府　唐书邢文伟传古者太子既冠则有司过之史亏膳之宰史不书过死之宰不彻膳死之皇帝简料英俊自庻子至司议舍人学士侍读使佐殿下成就圣德比者不甚廷议谒对稀简　丨之后与内人独居何繇发挥天资使濬哲文明哉　宋史仁宗纪明道元年春二月癸卯吕夷简上丨丨寳训　小学绀珠丨丨朝朝暮夕日中又朝　梁肃述初赋肆觐创五月之吉朝宗盛丨丨之防　李纲三黜赋荷丨丨之眷遇辜负明恩　王鳌吴子城赋城规方于八卦门僭儗于丨丨傅元上寿酒歌丨丨献酒万寿是膺　张华食举东西厢乐诗庆元吉宴丨丨播金石咏泠箫奏九夏舞云韶迈德音流英声八纮一六合宁　荀勗食举乐东西厢歌丨丨习吉终然允臧其臧维何总彼万方　鲍照数名诗丨丨国庆毕休沐还旧邦　乔知之定情篇燕居崇丨丨去来历九春　杜甫奉济驿重送严公诗列郡讴歌惜丨丨出入荣　刘长卿送徐大夫赴广州诗逺人来百越元老事丨丨　权德与德宗挽歌词梯航来万国玉帛庆丨丨　又韦賔客宅与诸博士宴集诗佩玉丨丨贵挥金百虑忘　白居易题周皓大夫新亭诗十载歌钟地丨丨节越臣　又赠杨秘书巨源诗清句丨丨谁是敌白须四海半为兄　张祜喜王子载话旧诗见一局下　元稹贞元厯诗半歳光隂在丨丨礼数迁　戎昱观衞尚书九日对中使射破的诗出将丨丨贵弯弓五善齐　李洞出山覩春榜诗见二纪下　羊士谔郡中端居有懐袁州王员外使君诗珥笔金华殿丨丨玉玺书　黄滔詶愈钧诗乡书一忝荐延恩二纪丨丨泣省门　梁补阙赠米都知诗供奉丨丨四十年圣时流落发衰残　耿湋元日早朝诗九陌朝臣满丨丨鼓賖　卢眞七老防诗先时共作丨丨贵今日犹逢七老翁　徐送陈秘监归泉州诗丨丨恩泽冯唐老万里乡关贺监归　苏轼韩康公挽辞再世忠清德丨丨翊赞勲】
　　三晡【南史王藻传召必以丨丨为期遣必以日出为限庾信春赋百丈山头日欲斜丨丨未醉莫还家】三商【诗狂夫瞿瞿疏尚书纬谓刻为商郑作士昬礼目録云日入丨丨为昬】
　　三晨【云笈七籖九元同符司命延迈丨丨齐晖与眞结带　梁元帝咏雾诗丨丨生逺雾五里闇城闉王绩晩年叙志示翟处士诗丨丨宁举火五月鎭披裘范成大□子山又雨诗百日篮舆困局跧丨丨泥坂兀跻攀】
