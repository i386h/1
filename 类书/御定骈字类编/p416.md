<!-- { "loadSidebar": true } -->
　　石矴【明一统志丨丨冈在博罗县东或言罗浮山以冈为碇石】
　　石安【明一统志丨丨原在西安府泾阳县西南七里秦苻坚登此叹曰美哉斯原因怅然有终焉之志】石矶【韩愈送区册序入吾室闻诗书仁义之説欣然喜若有志于其间也与之翳嘉林坐丨丨投竿而渔陶然以乐若能遗外声利而不厌乎贫贱也　席豫江行纪事诗古树崩沙岸新苔覆丨丨　张旭桃花谿诗隐隐飞桥隔野烟丨丨西畔问渔船　元稹送岭南崔侍御诗毒龙蜕骨轰雷鼓野象埋牙劚丨丨　又宿丨丨诗丨丨江水夜潺湲半夜江风引杜鹃　李贺南园诗窗含逺色通书幌鱼拥香钩近丨丨　方干初归镜中寄陈端公诗必知芦笋侵沙井兼被藤花占丨丨洪希文陪东泉郡公作霖料院雨登楫江水亭诗峨峨髙阁临江渚千古惊涛拍丨丨】
　　石碛【水经汉水又东为佷子潭注潭中有丨丨洲长六十丈广八十丈　又夷水自沙渠入县水流浅狭裁得通船东迳难留城南城即山也独立峻絶西靣上里余得石穴把火行百许歩得二大丨丨竝立穴中相去一丈俗名隂阳石　又河南城西北谷水之右有丨丨碛南出为死谷北出为湖沟　又千金堨石人西脇下文云若沟渠久疏深引水者当于河南城北丨丨西更开渠北出　薛道衡诗跳波鸣丨丨溅沫拥沙洲】石磎【李贺髙平县东私路诗丨丨逺荒涩棠实悬辛苦】
　　石矼【皮日休忆洞庭观歩诗上戍看锦蕝登村度丨丨】
　　石磴【后汉书梁冀传飞梁丨丨陵跨水道　水经注汾水出汾阳县北山汉髙帝十一年封靳疆为侯国后立屯农积粟在斯谓之羊膓仓山有羊膓坂在晋阳西北丨丨萦委若羊膓焉故仓坂取名矣　王勃圣泉宴诗披襟乘丨丨列籍俯春泉　李贺潞州张大宅病酒遇江使寄上十四兄诗木窗银迹画丨丨水痕钱林滋春望诗防襟披丨丨韶景自深怜　曹唐送羽人王锡归罗浮诗丨丨倚天行带月铁桥通海入无尘元好问晋溪诗丨丨云松着色屏岸花汀草展江亭又挈家游龙泉诗藤垂丨丨云添润泉潄山根玉有声朱徳润简赵宗吉佥宪诗丨丨红泉翠影揺仙人归隐倩谁招】
　　石穴【后汉书南蛮传巴郡南郡蛮本有五姓巴氏樊氏瞫氏相氏郑氏皆出于武落钟离山其山有赤黒二穴巴氏之子生于赤穴四姓之子皆生黒穴未有君长俱事鬼神乃共掷劒于丨丨约能中者奉以为君巴氏子务相乃独中之众皆叹又令各乗土船约能浮者当以为君余姓悉沈唯务相独浮因共立之是为廪君魏志刘放传注昔武皇帝征南郑取张鲁阳平之役危而后济又自徃拔出夏侯渊军数言南郑直为天狱】
　　【中斜谷道为五百里丨丨耳言其深险喜出渊军之辞也　宋书五行志吴时歴阳县有岩穿似印咸云石印封发天下太平孙皓天玺元年印发又阳羡山有丨丨长十余丈皓初修武昌宫有迁都之意是武昌为离宫班固云离宫与城郭同占饰城郭之谓也　齐书祥瑞志中兴二年正月逻将潘道盖于山丨丨中获毛一头　水经汉水乂左防文水注水即门水也出胡城北山丨丨中长老云杜阳有仙人宫丨丨宫之前门故号其川为门川水为门水　又沔水又东过中卢县东淮水自房陵县淮山东流注之注县即春秋卢戎之国也县故城南有水出西山山有丨丨出马谓之马穴山述异记利州义城郡葭萌县有玉女房盖是一大丨丨也昔有玉女入此丨丨前有竹数茎下有青石坛每因风自埽此坛玉女每遇明月夜即出于坛上闲歩徘徊复入此房　豫章古今记米山在髙安北山有丨丨兵冦生灵避难　马戴下第再过崔邵池阳居诗离云空丨丨芳草偃郊扉】
　　石洞【述异记武陵源在吴中山无他木尽生桃李俗呼为桃李源源上有丨丨洞中有乳水世传秦末丧乱吴中人于此避难食桃李实皆得仙　闻见杂録金州道左有丨丨入洞十里有石门门间有仙人像半掩扉外又有白石龙一条观者必秉炬而入有落烬即旋去之每旱必徃祈请及出洞门必有书字记雨之多少商人或过洞外必森然心动莫不加敬　明一统志丨丨山在贵州宣慰司城东北八里山有丨丨可以容众又丨丨水在汾州府介休县东二十里平地涌出又丨丨在温州府平阳县南二十五里石上有八分书】
　　【似魏晋间人笔迹　又丨丨在肇庆府城东北十里天开岩穴空濶幽邃南北二门上虗通天洞与七星岩相去不逺水泛浸则岩之没者数丈惟峒隆然屹立水中如故世传峒能浮者以此　又南田丨丨在潮州府程乡县西北幽逺深邃人迹罕至竒葩异果多不知名采于山者间遇之甘美可茹或懐归多迷失道后人题曰仙客有灵千古在洞门无钥四时开　又丨丨书院在余干县东五十里今属万年县宋双峰饶鲁讲道之所庾信明月山铭见山根下　曹唐小游仙诗丨丨沙溪二十年向明杭日夜朝天　皮日休樊榭诗丨丨哄】
　　【人笑松声惊鹿眠】
　　石通【明一统志丨丨洞在施州卫城北】
　　石孔【明一统志丨丨山在平阳府城西三十五里姑射山前九孔相通深不可测　白居易游悟真寺诗阶前丨丨在欲雨生白烟】
　　石窍【水经注谿水出太山天门下谷东流昔者帝王升封咸憇此水水上徃徃有丨丨存焉盖古设舍所跨处也　云仙杂记无棣有灰山山南有丨丨其中二麦无数取之不极　薛能短亭岩穴诗风凉津湿共微防隔岸泉冲丨丨飞　陆游诗痩篁穿丨丨古蔓络松身】
　　石窦【水经浮水故渎又东北入东武阳县东入河注曹操为东郡所治也引水自东门丨丨北致于堂池池南故基尚存　録异记庐山西南七十里有涌泉观昔太极仙公葛元炼丹于此感致泉水自丨丨中涌出流百余里入浔阳湖溉田极广　隂铿诗茅檐下乱滴丨丨引环流　江总诗风牎穿丨丨月牖拂霜松　李华云母泉诗见山门下　马戴寄金州姚使君员外诗迸泉疏丨丨残雨发椒香　张乔送韩处士归少室山诗丨丨垂寒乳松枝长别琴　方干秋晩林中寄賔幕诗泉漱玉声冲丨丨橘垂朱实荆扉　刘得仁诗片云生丨丨浅水卧枯松　苏舜钦天平山诗丨丨落玉泉泠泠四时雨　苏轼巫山诗丨丨有洪泉甘滑如流髓　又出峡诗丨丨见天囷瓦棺悲古葬　朱子诗丨丨飞灵液】
　　石隙【小孤山志有石级凡百有十二其级纡曲其半有丨丨可屋　沈约嵗暮愍衰草诗烂漫兮客根攒幽兮丨丨　沈説冯公岭诗野店山腰出林泉丨丨生　袁凯池上诗林隈薄雾起丨丨幽泉度】石罅【岑参酬成少尹骆谷行诗泉绕丨丨坼火入松心枯　韦应物同元锡题琅琊寺诗山中清景多丨丨寒泉洁　白居易和微之分水岭诗悠悠草蔓底溅溅丨丨里　姚合忆山诗泉引窗前过云看丨丨生张蠙华山孤松诗丨丨引根飞土力冒寒犹助岳莲光】
　　石窟【晋书郭瑀传瑀隐于临松薤谷凿丨丨而居服柏实以轻身　魏书李崇传以臣愚量宜罢尚方雕靡之作颇省永寜土木之功并减瑶光材瓦之力兼分丨丨镌琢之劳　北史魏孝文帝纪幸武州山丨丨寺赐贫老衣服　水经注三城水又西迳丨丨南窟内寛广行者依焉　佛国记新城山有丨丨南向佛本于此坐禅西北复有一丨丨阿难于中坐禅　本草古镜发明时珍曰酉阳杂俎云无劳县舞溪丨丨有方镜径丈照人五脏云是始皇照骨镜　湖山胜槩归云庵寜宗时水庵清禅师坐禅丨丨中闻南峯钟鸣遂大悟改永兴庵　明一统志丨丨山在衡州府城东三十里　又丨丨崖在顺天府西北一百十里上有丨丨　又丨丨寒泉在大同府城西三十五里丨丨寺左　观佛三昧海经时彼龙王于其池中出七宝台奉上如来惟愿天尊受我此台尔时世尊告龙王曰不须如此台汝今但以罗刹丨丨持以施我时梵天王无数天子先入窟中时彼龙王以诸杂宝以庄校窟佛告阿难汝教龙王净埽丨丨诸天闻已各脱宝衣竞以拂窟尔时如来还摄身光卷诸化佛来入佛顶　萧子良净住子敬礼易州石经朔州恒安丨丨经像　喻凫诗燕拂沙河柳鸦髙丨丨钟　戴复古诗风林无鸟宿丨丨有龙蟠】
　　石窖【苏轼留题峡州甘泉寺诗清泉不可挹涸尽空丨丨】
　　石川【水经注渭水又东丨丨水南注焉　又沮水絶白渠东迳万年县故城北县西有泾渭北有小河此渭水也其水又南屈更名丨丨水】
　　石水【魏书刘洁传时虏众大乱恭宗欲击之洁执不可停鹿浑谷六日诸将犹不进贼已逺遁追至丨丨不及而还师次漠中粮尽士卒多死　白居易病中赠诸道侣诗右眼昏花左足风金箆丨丨用无功注磁丨治风见外台方　周贺诗山县风光异公门丨丨清刘铣诗琤琤丨丨鸣忽洗人世听　又素问三阳独】
　　【至期在丨丨二隂独至期在盛水　又肾肝并沈为丨丨并浮为风水并虗为死并小欲惊】
　　石涟【宋史食货志丨丨水军海口场十一万五千余石各给本州军】
　　石汶【水经注环水又东南迳南明堂下古引水为璧雍处基渎存焉世谓此水为丨丨】
　　石泉【汉书地理志髙密国县丨丨　旧唐书地理志丨丨汉岷山县地属蜀郡贞观八年置丨丨县也宋史王中正传自丨丨至茂州谓之陇东路土田肥美西羌据有之中正不能讨　元史河渠志见山口下新论荃荪孤植不以岩隐而歇其芳丨丨潜流不以涧幽而不清人在暗密岂以隐翳而回操　水经耒水出桂阳郴县南山注耒水东流沿注不得北过其县西也两岸连山丨丨悬溜行者辄徘徊留念情不极已也又河水又东合汜水注北流车闗水出于嵩渚之山也泉发于层阜之上一源两枝分流防注世谓之丨丨水也　又濡水东合檀山水水出遒县西北檀山西南南流与丨丨水防水出丨丨周东南隅　又潍水又北迳丨丨县故城西地理风俗记曰平昌县东南四十里有丨丨亭故县也　荆州图经昆阳县有柏枝山丨丨名雨穴请祷必雨　煎茶水记无锡县惠山寺丨丨水第二又苏州虎邱寺丨丨水第五　明一统志丨丨在庆阳府环县南五里流入环河　又丨丨在平凉府镇原县治西水从石孔中出四时不涸　又丨丨王府在成都府城内天顺中建　又丨丨碑在九江府葛洪山晋时洪见田有蛭害人乃书符箓于石置之田畔蛭不生石刻见存　又丨丨县在龙安府城西南二十五里又丨丨县在汉中府兴安州西八十里　楚辞九歌山鬼饮丨丨兮荫松柏　谢眺杜若赋搴汀洲以企予怀丨丨于幽情　左思招隐诗丨丨潄琼瑶纤鳞或浮沈岑参太白东溪张老舍即事寄舍弟侄诗丨丨饭香粳酒瓮开新槽　髙适赋得还山诗山间偃仰无不至】
