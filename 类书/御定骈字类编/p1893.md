<!-- { "loadSidebar": true } -->
　　苇笋【元稹詶翰林白学士代书诗丨丨鍼筒束鯾鱼箭羽鬐】
　　苇束【元史河渠志大徳二年五月中书省劄付都水监运粮河隄自杨村至河西务三十五处用丨一万九千一百四十丨军夫二千六百四十九名度三十日毕】
　　苇苕【荀子见苕折下　陈琳檄吴将校部曲文鳯鸣髙冈以逺罻罗贤圣之德也鸋鴂之鸟巢于丨丨苕折子破下愚之惑也今江东之地无异丨丨诸贤处之信亦危矣　葛澧钱塘赋见茅荻下　黄庭坚诗蒙鸠挂丨丨】
　　苇蒲【周礼泽虞凡祭祀賔客共泽物之奠丧纪共其丨丨之事注丨以闉圹丨以为席】
　　苇萧【顾况寄淮上栁十三诗丨丨中辟户相映緑淮流】
　　苇茭【后汉书礼仪志见桃印下　晋书礼志岁旦常设丨丨桃梗磔鸡于宫及百寺之门以禳恶气　又谯刚王逊传逊子闵王承字敬才躬自俭约乗丨丨车而倾心绥抚甚有能名　通典夏后氏初作丨丨今京师人家岁除插芝麻稭于门是丨丨之遗】
　　苇茨【陈书谢贞传今在忧棘晷漏将尽敛手而归何所多念气絶之后若直弃之草野依僧家尸陁林法是吾所愿正恐过为独异耳可用薄板周身载以灵车覆以丨丨坎山而埋之】
　　苇芀【本草集解时珍曰雕胡九月抽茎开花如丨丨结实长寸许霜后采之大如茅针皮黒褐色其米甚白而滑腻作饭香脆】
　　苇竹【李孝光雁宕山记日初出时上山日正中仅可到山顚望见永嘉城下大江如牵一线白东面海气苍苍如夜色山上无膏烛地炉中烧木叶丨丨山鼠来与人相向坐如狐狸大】
　　苇色【郑谷送祠部曹郎中免官南归诗篷声渔叟雨丨丨鹭鸶秋】
　　苇事【周礼稻人旱暵共其雩敛丧纪共其丨丨注苇以闉圹御湿之物】
　　苇类【尔雅葭华蒹薕葭芦菼薍疏葭一名华蒹一名薕葭一名芦菼一名薍李巡曰分别丨丨之异名】苇露【郑谷长安夜坐寄懐湖外嵇处士诗遥思洞庭上丨丨滴渔舟】
　　苇火【隋书萧吉传有回风从艮地鬼门来埽太子坐吉以桃汤丨丨驱之　陆游诗一防丨间丨】苇土【水经注述荒庶土云大河冲塞侵齧金隄以竹笼石葺丨丨而为遏壊隤无已功消亿万请以濵河郡徒疏山采石垒以为鄣功业既就徭役用息】
　　苇山【水经注江水右得常口江浦也浦东有丨丨江水东迳山北】
　　苇泽【明一统志丨丨关在太原府平定州东北八十里隋于此置丨丨县后废】
　　苇浦【温庭筠送北阳袁明府诗丨丨迎船火茶山候吏尘】
　　苇泺【辽史圣宗纪开泰元年二月乙亥如丨丨】
　　苇池【水经注铜鞮水又东南迳女谏水西北好松山东南流北则丨丨水与公主水合而右注之南则榆交水与皇后水合而左入焉乱流东南注于铜鞮】
　　苇泉【水经注栁渚东流丨丨水注之出林虑川北泽中东南流与双泉合水鲁般门东下流入丨丨水明一统志丨丨在彰徳府林县西北林虑山泉傍多苇】
　　苇围【水经注渭水又北迳丨丨西亦谓之仙泽】
　　苇岸【顾况宿湖边山寺诗见蒲团下　李频湖口送友人诗中流欲暮见湘烟丨丨无穷接楚田　谢宗可渔蓑诗见苔矶下　周邦彦塞垣春词暮色平分野傍丨丨征帆卸】
　　苇桥【南史章昭达传大建二年征江陵时梁明帝与周军大蓄舟舰于青泥中昭达分遣偏将钱道戢程文季乗轻舟焚之周又于峡口南岸筑垒名安蜀城于江上横引大索编丨为丨以度军粮】
　　苇村【萤雪丛说张一之举黄元夫诗丨丨风下鸦千防麦陇天垂月一梳】
　　苇郷【郑谷感懐投时相诗孤吟马迹抛槐陌逺梦渔竿掷丨丨】
　　苇屋【宋史舆服志中兴后惟设丨丨盖仿清庙茅屋之制也】
　　苇壁【水经注鴈门水又东北入阳门山谓之羊门水与神泉水出丨丨北水有灵焉】
　　苇庵【秇林伐山丨丨渔父见广异记可对茨檐贱士见晋书】
　　苇姑【熙朝乐事正月十五日妇女召帚姑针姑丨丨筲箕姑以卜问一岁吉凶俗子以上元为天官赐福之辰亦有诵经持斋不御荤酒者】
　　苇笮【五代史义儿孙存进传时进军德胜为南北寨毎以舟兵来往颇以为劳而河北无竹石存进乃以丨丨维大舰为浮梁庄宗大喜解衣以赐之】
　　苇绳【岁华纪丽元日桃板署门而纳庆丨丨罗户以袪灾】
　　苇炬【元史祭祀志执事者实柴于燎坛仍设丨丨于东西执炬者东西各二人皆紫服】
　　苇炭【魏文帝营寿陵诏故吾营此丘墟不食之地欲使易代之后不知其处无施丨丨无藏金银铜铁一以瓦噐合古涂车刍灵之义】
　　苇钱【金史食货志明昌三年司竹监岁采八破竹五十万竿春秋两次输都水监备河防余边刀笋皮等卖钱三千贯丨丨二千贯为额】
　　苇箭【孟郊济源寒食诗栁弓丨丨觑不见髙红逺緑劳相遮】
　　苇防【后汉书礼仪志百官官府各以木面兽能为傩人师讫设桃梗鬰儡苇茭毕执事陛者罢丨丨桃杖以赐公卿将军特侯诸侯云　易林桃弓丨丨除残去恶敌人执服】
　　苇籥【礼记明堂位土鼓蒉桴丨丨伊耆氏之乐也　苏轼诗蒉莩和丨丨天节非人均　杨万里题望韶亭诗见茅茨下】
　　苇管【苏轼孙莘老寄墨诗瓦池研灶煤丨丨书柿叶】
　　苇輤【南齐书鱼复侯子响传伏愿一下天矜爰诏蛸氏使得安兆末郊从窆余麓微列丨丨之容薄申封树之礼】
　　苇航【罗劭权刳木为舟赋见芥叶下】
　　苇屏【王一翥读书镫檠赋丨丨竹舍苦雨老风】
　　苇薄【周书厍莫奚传死者则以丨丨裹尸悬之树上】
　　苇箔【元史河渠志冲破新旧隄七处共长一万二千二百二十八步下广十二步上广四步髙一丈二尺计用夫六千三百四人桩九百九十丨丨一千三百二十草一万六千五束　传奇裴航经蓝桥驿因渇乞浆于茅舎老妪妪曰云英擎一瓯浆来郎君要饮俄于丨丨下出双玉手捧瓷瓯饮之　马祖常都门诗巢橧尚羊裘荜门仍丨丨】
　　苇笥【仪礼士丧礼栉用箪注笥丨丨　后汉书五行志灵帝建宁中京都长者皆以丨方丨为糚具下士尽然时有识者窃言丨方丨郡国谳箧也到光和三年赦令诏书吏民依党禁锢者赦除之有不见文他以类比疑者谳于是诸冇党郡皆谳廷尉人名悉入方笥中魏武帝禁鲜饰令孤不好鲜饰严具用新皮丨丨以黄苇緑中遇乱世无丨丨乃更作方竹严具以皂韦衣之比孤平常之用者也】
　　苇簟【唐书地理志沧州景城郡土贡丝布栁箱丨丨糖蟹鳢鮬】
　　苇席【周礼司几筵凡丧事设丨丨右素几　礼记杂记见蒲席下　仪礼士虞礼素几丨丨在西序下吴志孙权传注干宝晋纪曰魏文帝之在广陵吴人大骇乃临江为疑城自石头至于江乗车以木桢衣以丨丨加采饰焉一夕而成魏人自江西望甚惮之遂退军权令赵达算之曰曹丕走矣　又诸葛恪传见芦苇下宋书吴逵传经荒饥馑系以疾疫逵时病困邻里以丨丨裹之埋于村侧　齐书张融传布衣丨丨弱年所】
　　【安　元史河渠志其用物之凡竹竿六十二万五千丨丨十有七万二千　本草集解颂曰古称种地黄宜黄土今不然大宜肥壤虚地则根大而多汁其法以丨丨围编如车轮径丈余以壤土实丨丨中为坛坛上又以丨丨实土为一级比下坛径减一尺如此数级如浮屠乃以地黄根节多者寸防之莳坛上层层令满逐日水灌令茂盛至春秋分时自上层取之根皆长大而不防折不被斸伤故也　鲍照园葵赋若乃邻老谈稼女妪归桑拂此丨丨炊彼穄粱王僧孺伤乞人诗见菽藿下】
　　苇杖【沈约安陆昭王碑南阳丨丨未足比其仁颍川时雨无以丰其泽　王勃乾元殿颂序筠骖伫信髦士剖竹而相寻丨丨霑仁骀叟攀轮而不下　曹植对酒歌蒲酒丨丨示有刑】
　　苇笔【耶律楚材西域河中诗麻牋聊写字丨丨亦供吟】
　　苇带【王遒渔父诗棹月眠流处处通緑蓑丨丨混元风　罗邺费拾遗书堂诗见蒲轮下】
　　苇器【公羊传髙子执箪食注箪丨丨也圎曰箪方曰笥食即下所致糗也】
　　苇响【沈与求戊申初寒偶作诗萧萧细雨疎丨丨风力渐揺枯栁根】
　　苇鹭【韩偓桃林场客舎之前有池半亩木槿栉比阏水遮山因命仆夫运斤梳沐豁然清朗复覩太虚因作五言八韵以记之诗丨丨怜潇洒泥防畏赫曦】
　　苇间【庄子延縁丨丨　刘蜕渔父篇有置鱼于丨丨仰见鸣鸢集其上乃冠木于噐旁以惧之　苏轼懐西湖寄鼂美叔同年诗应逢古渔父丨丨自延縁　又次韵郑介夫诗海上偶来期汗漫丨丨犹得见延縁陈师道寄邢和叔诗丨丨见渔父谁识王侯孙　钱惟善早发葑门得风直抵皁林泊诗丨丨何限秋萧瑟愁絶胡笳出塞声　张羽晓过淮阴诗行人欲防寒烟外逺烧时明乱丨丨】
　　苇厎【孔平仲还郷展省道中四声诗丨丨解小艇晓起荡两浆】
　　苇外【苏轼城南县尉水亭诗欲知归路处丨丨记风樯】
　　苇杭【诗谁谓河广一丨丨之谁谓宋逺跂予望之】
　　苇涨【许棠哭宣城元徴士诗苔封僧坐石丨丨鹤翘池】
　　苇横【杨万里过眞阳峡诗榕树阴中一丨丨鹧鸪声里数峰青】
　　苇寒【何景明画鹤赋憩夜渚而丨丨食秋塘而蓼苦】
　　苇芦【易林鹯鸠徒来西至平州遭逢雷电损我丨丨　大戴礼雈未秀为菼丨未秀为丨】
　　苇絙【通鉴代王什翼揵以丨丨约流凘俄而河氷合未坚乃散苇其上氷苇相结有如浮梁遂乗以渡】苇洲【郑谷诗应嫌白鹭无仙骨长伴渔翁宿丨丨　李中送庐阜僧归山阳诗鱼行细浪分沙觜雁逆髙风下丨丨】
　　蓼
　　蓼花【宋史乐志风入松丨丨红曳珠佩遵渚鸿　林泉髙致石有怪石坡石松石兼云松者也林石兼之林木秋江怪石怪石之在秋江也江上丨丨蒹葭之致可以映带逺近作一二也　王十朋民事堂赋射的黒而米斛千兮撷丨丨以为粮　栁宗元田家诗丨丨被隄岸陂水寒更渌　杜牧题寿安县甘棠馆御沟诗水殿半倾蟾口涩为谁流下丨丨中　温庭筠东归有懐诗鹭眠茭叶折鱼静丨丨垂　又溪上行见荷叶下许浑朝台送客诗岭北居人莫回首丨丨枫叶万重关方干陆处士别业诗蝉噪丨丨发禽来山果香　刘兼莲塘霁望诗逺岸牧童吹短笛丨丨深处信牛行李咸用登楼值雨诗见松槛下　于鹄寄周恽诗见芹叶下　李中溪边吟诗见苹穗下　王禹偁诗携缾下岸买竹叶挂席背风穿丨丨　孔平仲风雨有秋色率然成小诗呈道济长官竹笋解包堆屋角丨丨抽穗出墙端　杨万里出城途中小憩诗秋风毕竟无多巧只把燕支滴丨丨　赵秉文中秋日郊外遇雨诗惊起鹭鸶眠不得冲烟飞过丨丨滩　郝经甲子岁后园秋色诗见芦花下　刘因南楼懐古诗区区丨丨咏痴计欲何成　黄庚江邨诗十分秋色无人管半属芦花半丨丨　朱徳润沙湖晚归诗橹声归去浪痕浅揺动一滩红丨丨　张宪赋松江渔者诗不尽春光杨栁雨无边秋兴丨丨风　陈基丨丨雪姑圗诗红丨丨开水满洲西风吹梦总成秋】
　　蓼穗【陆龟蒙江南秋懐寄华阳山人诗砚拨萍根洗舟冲丨丨撑　韦庄自孟津舟西上雨中作来时楚岸杨花白去日隋堤丨丨红】
　　蓼芽【苏轼次韵曽仲锡元日见寄诗愁闻塞曲吹芦管喜见春盘得丨丨】
　　蓼芳【梅尧臣寄许主客诗见藕味下】
