<!-- { "loadSidebar": true } -->
　　玉璞【史记楚世家注卞和得丨丨献武王武王示玉人玉人曰石刖其右足复献文王玉人复曰石也刖其左足至成王时卞和抱璞哭于郊乃使玉尹攻之果得宝玉　五代史康福传拜福凉州刺史河西军节度使至青冈峡遇雪福登山望见川谷中烟火有吐蕃数千帐不觉福之至福分其兵为三道出其不意袭之吐蕃大骇弃车帐而走杀之殆尽获其丨丨绫锦羊马甚众　淮南子夫丨丨不厌厚角防不厌薄漆不厌黑粉不厌白此四者相反也所急则均其用一也　盐铁论南越以孔雀珥门戸昆山之傍以丨丨抵鸟鹊　新论周人丨丨其实死鼠楚之凤凰乃是山鸡　蜀梼杌永平二年三月获丨丨于田令孜之第其文曰有徳承天其祚永昌　张衡南都赋其宝利珍怪则金彩丨丨隋珠夜光　余靖桂园早行诗自堪悲丨丨谁复筑金台】玉瑱【诗丨之丨也象之揥也传瑱塞耳也　周礼弁师诸侯之缫斿九就瑉玉三采其余如王之事缫序皆就丨丨玉笄注丨丨塞耳者　淮南子夫函牛之鼎沸而蝇蚋弗敢入昆山之丨丨而尘垢弗能汚也　屈原九歌瑶席兮丨丨盍将把兮琼芳】
　　玉瑵【新论谭谓扬雄曰君之为黄门郎居殿中数见辇舆丨丨华芝及凤凰三盖之属皆元黄五色饰以金玉翠羽锦绣茵席者也】
　　玉珰【王延寿鲁灵光殿骈密石与琅玕齐丨丨与璧英　习嘏长鸣鸡赋朱冠丨丨彤素并施　杜牧自宣州赴官入京诗梅花落径香缭绕雪白丨丨花下行　李商隐春雨诗丨丨缄札何时达万里云罗一鴈飞　又夜思诗寄恨一尺素含情双丨丨　鲍溶旧镜诗见珠粉下　又黄庭内景经天中章注五辰行事诀云眉上直入一寸为丨丨紫阙】
　　玉献【周礼太宰大朝觐防同賛玉币丨丨玉几玉爵注丨丨献国珍异亦执玉以致之　又韩愈答崔立之书仆之丨凡几丨而足凡几刖也】
　　玉璎【王建秋千词徘徘徊徊夺月睛攲攲倾倾献丨丨】
　　玉宝【左传子罕曰我以不贪为宝尔以丨为丨若以与我皆丧宝也　汉书郊祀志宣帝十三年改元为神爵明年正月凤凰集祋祤于所集处得丨丨起万寿宫　宋史乐志嘉泰三年皇后册宝曰瑶册丨丨烂然瑞辉　又舆服志天禧元年十二月召辅臣于滋福殿观新刻五岳圣帝丨丨及皇帝昭受干符之宝命择日迎导赴防灵观奉安　金史太宗纪天舎三年斡鲁献传国宝时获于辽者丨丨四金宝二获于宋者丨丨十五金宝七金涂银宝五丨丨者受命宝一咸阳所得三寸六分文曰受命于天旣夀永昌相传为秦玺也　又礼记一品及王公妃用丨丨　又易林把珠入口蓄为丨丨　又权徳舆灵泉北坞记喷若丨丨泄为瑶池又明一统志丨丨寺在河南府嵩县西洪武中建】
　　玉贝【沈约日出东南隅行宝劒垂丨丨汗马饰金鞍陈赓咏铁拄杖诗童顔鹤发一笻竹何似凌烟功臣丨丨髙搘颐】
　　玉珠【晋书舆服志后汉以来冕前后旒用真白丨丨魏明帝改以瑚珠　魏书李预传疾笃谓妻子曰服玉屏居山林排弃嗜欲或当大有神力而吾酒色不絶自致于死非药过也然吾尸体必当有异勿便速殡令后人知餐服之妙时七月中旬长安毒热预停尸四宿而体色不变其妻常氏以丨丨二枚唅之口闭常谓之曰君自谓餐玉有神騐何故不受唅也言讫齿启纳珠因嘘属其口都无秽气　淮南子见瑶碧下　续文献通考冕板丨丨十二玉簮导朱缨　李绅早梅诗东风报春春未彻紫萼迎风丨丨裂　又琪树诗氷叶万条垂碧实丨丨千日保青春　又南史到防传爱妓陈丨丨明帝遣求不与逼夺之防颇怨】
　　玉琳【明一统志丨丨寺在泸州纳谿县治西其地有青白石似玉因名元大徳间建】
　　玉【唐书车服志太宗制进徳冠以赐贵臣丨丨制如弁服以金饰梁花趺三品以上加金络五品以上附山云】
　　玉瓒【诗瑟彼丨丨黄流在中传丨丨圭瓉也黄金所以饰流鬯也　礼记明堂位尊用黄目灌用丨丨大圭疏以丨饰丨故曰丨丨也　左传昭公十五年冬有星孛于大辰西及汉郑裨灶言于子产曰宋卫陈郑将同日火若我用瓘斝丨丨郑必不火子产弗与　李徳裕上尊号文捧丨丨而一献先灵来格振金石而六变魄宝照临　朱徳润轧赖机酒赋觚棱兕觥设于賔筵丨丨黄流荐之庙祀　袁桷秋泉徳生仲章梅叔章周仪之皆次余韵题庐山圗再次韵以谢诗宣城诗法挺二妙炯若丨丨承黄流】
　　玉瓖【晋书舆服志五辂皆有鸾之饰和铃之响钩膺丨丨龙辀华轙　马融广成颂羽毛纷其髟□扬金防而施丨丨】
　　玉璈【云林王夫人诗九音朗紫空丨丨洞太无】
　　玉碧【郭璞蓬莱山讃蓬莱之山丨丨构林】
　　玉晶【三辅黄圗董偃以丨丨为盘贮氷于膝前丨丨与氷相洁侍者谓氷无盘必融湿席乃拂玉盘坠氷玉俱碎丨丨千涂国所贡也武帝以此赐偃】
　　玉鎭【周礼天府掌祖庙之守藏与其禁令凡国之丨丨大宝器藏焉注丨丨大宝器玉瑞玉器之美者】玉防【左传晋侯伐齐将济河献子以朱丝系丨二丨而祷注双丨曰丨防音角　逸论语注见玉区下】玉瑞【周礼典瑞掌丨丨玉器之藏辨其名物与其用事设其服饰　大戴礼不告朔于诸侯丨丨不行文心雕龙符者孚也征召防伪事资中孚三代丨丨汉世金竹末代从省易以书翰矣　傅嘏请立皇后表金玺未授丨丨先显　员押祭五岳判有虞廵狩丨丨班乎冀州无恤登临宝符并于代郡　崔镇尚书省梧桐赋剪刻为圭琢磨成器龙章凤轸金符丨丨】
　　玉贽【说苑天子以鬯为贽鬯者百草之本也上畅于天下畅于地无所不鬯故天子以鬯为贽诸侯以圭为贽圭者玉也薄而不挠廉而不刿有瑕于中必见于外故诸侯以丨为丨】
　　玉器【周礼典瑞见玉瑞下　礼记学记丨不琢不成丨人不学不知道　毛诗疑字义佩者服用之称佩者丨丨之名称其服用则从人名其器则从玉　新论卫者史子伯素好丨丨　贯休闻赤松舒道士下世诗元闗评兔角丨丨琢鸡冠】
　　玉物【春秋庄公六年冬齐人来归卫宝何休注宝者丨丨凡名是也　十洲记流洲在西海中上多山川积石名为昆吾冶其石成铁作劒光明洞照如水精状割丨丨如泥】
　　玉华【唐书地理志贞观二年置丨丨宫在坊州宜君县北七里凤凰谷永徽二年废为丨丨寺　宋史地理志需云殿旧名丨丨后改琼华熙宁初改今名　又丨丨阁大观初建在宣和殿后　元史世祖纪中统二年命链师王道归于真定筑道观赐名丨丨　明一统志丨丨山在分水县治南下有泉色如玉　又丨丨峰在大同府浑源州南峰峦秀丽形如削玉　又丨丨寺在延安府宜君县西四十里即唐丨丨宫也寺内有肃成殿唐元奘法师谭经于此　蔡京太清楼侍宴记防春阁下有殿曰丨丨玉华之侧有御书殿榜曰三洞琼文之殿　苏舜钦中秋松江新桥对月诗佛氏解为银色界仙家多住丨丨宫　又黄庭内景经云仪丨丨侠耳门　云笈七籖天皇上真者是上清真人之典禁主丨丨仙女之母故号丨丨三元君也　李康成丨丨仙子歌紫阳仙子名丨丨珠盘承露饵丹砂　裴潾前相国賛皇公诗五女乍攲丨丨独踊　张贲白菊诗雪映氷姿号丨丨寄身都是地仙家　陆游自上清延庆归过丈人观少留诗丨丨更控青鸾住要倚阑干待月明又穆天子传七萃丨丨士曰百姓珤富何谋于乐天子嘉之赐以左佩丨丨郭璞注丨丨之佩佩之精也】
　　【郭璞瑾瑜玉賛钟山之宝爰有丨丨　刘向九叹杖丨丨与朱旗兮垂明月之元珠】
　　玉英【宋书符瑞志丨丨五常并修则见　雒书王者不藏金玉则紫玉见于深山服饰不逾祭服则丨丨出　孝经援神契神灵滋液则有丨丨　帝王世纪汉昭灵后名含始游洛池有玉鸡衔赤珠出刻曰丨丨吞此者王含始吞之生髙祖　范子计然曰丨丨出蓝田淮南子铜英青金英黄丨丨白　十洲记长洲一名青丘有仙草灵药甘液丨丨　黄庭内景经闭塞三闗握固停含潄金醴吞丨丨　黄庭外景经工神相得化丨丨上禀天气命益长　法书要录宗炳造画瑞应圗千古卓絶王元长颇加增定乃有虞舜獬廌周穆骏猊汉武神凤卫君舞鹤五城九井螺杯鱼砚金縢丨丨元圭朱草等凡二百一十物　屈原九章吾与重华游兮瑶之圃登昆仑兮食丨丨注重华舜名瑶玉也圃园也言已想侍虞舜游园犹言遇圣帝升清庙也　严忌哀时命愿至昆仑之悬圃兮采钟山之丨丨　王逸九思秉丨丨兮结誓日欲暮兮心悲　梁简文帝镜铭金精丨丨氷辉沼清　扬雄甘泉赋盖天子穆然珍台闲舘璇题丨丨注题头也榱椽之头皆以丨饰丨华相烛也郭璞江赋金精丨丨瑱其里瑶珠怪石綷其表　李华云母泉诗洞澈净金界夤缘流丨丨　王湾奉使登】
　　【终南山诗丨丨时共饭芝草为余拾　李绅别石泉诗桂凝秋露添灵液茗折香芽泛丨丨　元稹予病瘴乐天寄通中散碧腴垂云膏仍题四韵以慰逺怀开坼之间因有詶答诗紫河变链红霞散翠液煎研碧丨丨朱子茉莉诗密叶低层幄氷防乱丨丨　范成大琉璃球灯诗龙综缫氷茧鱼文镂丨丨】
　　玉光【逸论语瑛丨丨也　郭璞文玉玗琪树赞丨丨争焕彩艳火龙　张祜玉潭山居诗发凝泉气静神骇丨丨沈　欧阳修橄榄诗中州众果佳珠圆丨丨瑳又笻竹拄杖诗丨丨莹润锦斓斑霜雪经多节愈坚袁桷忆双谿诗杯凝丨丨明月入幕遮翠影落花留又禁扁丨丨宋殿名在汴　酌中志兔儿山绿渚台】
　　【上七层扁曰丨丨】
　　玉彩【唐书孝敬皇帝传又命賔客许敬宗右庶子许圉师中书侍郎上官仪中舍人杨思俭即文思殿擿采古今文章号揺山丨丨凡五百篇　赵良器冠赋装丨丨而晶耀钿珠华而陆离　唐太宗执契静三边诗丨丨辉闗烛金华流日镜　李峤咏鉴诗丨丨疑氷澈金辉似月开　又咏弩诗机张惊雉雊丨丨耀星芒】玉辉【晖同晋书曹毗传兰生幽涧丨丨千仞　又隐逸传序丨丨氷洁川亭岳峙　马祖常春云诗岚翠含丨丨景采满岩屿　文征明玉兰诗绰约新妆丨有丨素娥千队雪成围】
　　玉形【新论夫丨有定丨而察之不同非好相反瞳睛殊也】
　　玉价【杜甫陈拾遗故宅诗彦昭超丨丨郭振起通泉】
　　玉脂【抱朴子丨丨生玉之山膏流出万年以上则凝而成之鲜明如水精以无心草木和之湏防成水服之一升得千歳　李贺将进酒烹龙炮凤丨丨泣罗屏绣幕围香风　袁桷拟宫词述翰林故事诗清馥香温酒丨丨祝文新撰报都知　许有壬次贾伯坚左司韵诗赐霑炰凤丨丨香大笑轻身服雁肪　又本草白玉髓释名丨丨玉膏玉液】
　　玉髓【杜阳杂编咸通十四年诏迎佛骨于内道塲焚丨丨之香荐琼膏之乳　方舆胜览望海台在阳江登之可望海上有二石室内有悬泉金膏银烛灵芝丨丨之异　皮日休毛公泉诗澄如丨丨洁泛若金精鲜】玉肪【鲍照过铜山掘黄精诗丨丨閟中经水芝韬内籍黄庭坚奉答茂衡惠纸长句诗阳山老藤截丨丨乌田翠竹避寒光　许有壬闲居诗肥截丨丨羮缩项香翻云子饭长腰】
