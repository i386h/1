<!-- { "loadSidebar": true } -->
　　舟力【宋书萧惠间传防稽太守蔡兴宗之郡而惠开自京口请假还都相逄于曲阿惠开先与兴宗名位畧同又经情欵自以负衅摧屈虑兴宗不能诣已戒勤部下蔡防稽部伍若借问慎不得答惠开素严自下莫敢违犯兴宗见惠间丨丨甚盛不知为谁遣人歴舫讯惠开有舫十余事力二三百人皆低头直去无一人答者】
　　舟车【中庸丨丨所至人力所通天之所覆地之所载日月所照霜露所队凡有血气者莫不尊亲故曰配天　左传昔阖庐食不二味居不重席室不崇坛器不彤镂宫室不观丨丨不饰衣服财用择不取费　史记秦始皇纪日月所照丨丨所载皆终其命莫不得意后汉书虞诩传先是运道艰险丨丨不通驴马负载僦五致一诩乃自将吏士案行川谷自沮至下辩数十里皆烧石翦木开漕船道以人僦直雇借佣者于是水运通利歳省四千余万　又西域传孝武愤怒深为久长之计命遣虎臣浮河絶漠穷破虏庭当斯之役黔首陨于狼望之北财币縻于卢山之壑府库单竭杼柚空虚算至丨丨赀及六畜夫岂不怀虑久故也　宋书武帝纪贼既破江豫二鎭战士十余万丨丨百里不絶奔败还者竝声其雄盛　齐书顾欢传虽丨丨均于致逺而有川陆之节佛道齐乎达化而有夷复之别　关尹子譬如屋宇丨丨待人而成彼不自成知彼有待知此无待上不见天下不见地内不见我外不见人　庄子市南宜僚见鲁侯鲁侯有忧色市南子曰南越有邑焉名为建徳之国吾愿君去国捐俗与道相辅而行君曰彼其道逺而险又有江山我无丨丨奈何　淮南子今之裘与蓑孰急见雨则裘不用升堂则蓑不御此代为常者也譬若丨丨揗肆穹庐故有所宜也　大戴礼人之相与也譬如丨丨然相济逹也已先则援之彼先则推之　新序大丨丨饰则赋敛厚赋敛厚则民怨谤谊矣法言深知器械丨丨宫室之为则礼由己　新论规者所以法圆裁局则乖矩者所以象方制铙必背轮者】
　　【所以辗地入水则溺舟者所以涉川施陆必踬何者方圆殊形丨丨异用也　江表志元宗割江南之后金陵对岸即为敌境因迁都豫章丨丨之盛旌旗络绎凡数千里　韩愈送汴州监军俱文珍序今之天下之镇陈留为大屯兵十万连地四州左淮右河抱负齐楚浊流浩浩丨丨所同　王十朋蓬莱闾赋栋宇峥嵘丨丨旁午　沈佺期寄家人诗礼乐移三统丨丨防八方　杜甫有感诗洛下丨丨入天中贡赋均　韦应物同德寺闾集眺诗丨丨满川陆四国靡不通　姚合送右司薛员外赴处州诗远程兼水陆半歳在丨丨　张祐平隂夏日诗西来渐觉细尘红扰扰丨丨路向东】
　　舟轝【柳宗元祭崔简旅榇归上都文日月甚良子姓甚勤具是丨丨寜君之神】
　　舟乗【宋书刘敬宣传敬宣既至江州课集军粮搜召丨丨军戎要用常有储拟　齐书明帝纪见舆辇下南史萧励传徙广州刺史去郡之日吏人悲泣数百里丨丨塡塞各赍粮食以送励励人为纳受随以钱帛】
　　【与之】
　　舟舆【史记司马相如传今封疆之内冠带之伦咸获嘉祉靡有阙遗矣而夷狄殊俗之国辽絶异党之地丨丨不通人迹罕至政教未加流风犹徴　晋书熊远传伏以古今之霸王遭时艰难亦有亲征以隆大勲亦有遣将以平小寇今公亲征文武将吏度支筹量丨丨器械所出若足用者然后可征　管子地辟而国贫者丨丨饰台榭广也　淮南子天之所为禽兽草木人之所为礼节制度搆而为宫室制而为丨丨是也　大戴礼四海之内丨丨所至莫不説夷　道德指归论丨丨万数兵食陵众　柳宗元送萧链登第后南归序始余幼时拜兄于九江郡厥后既升名天官告余东游是将乗商于浮汉池歴郢城下武昌复于我始见之地则朋旧之徒含喜来迎丨丨所畧贺声盈耳离羣之思行益少矣】
　　舟骑【宋书周朗传欲为教者宜二十五家选一长百家置一师男子十三至十七皆令学经十八至二十尽使修武训以书记图律忠孝仁义之礼亷让勤恭之则授以兵经战畧军部丨丨之容挽彊击刺之法】舟驴【宋史食货志淳熙六年敕令所进重修淳法有收丨丨駞马契书之税帝命删之曰恐后世有算及舟车之言】
　　舟鲛【左传泽之萑蒲丨丨守之疏丨是行水之器丨是大鱼之名泽中有水有鱼故以丨丨为官名也】舟牧【礼记月令季春之月命丨丨覆舟五覆五反乃告舟备具于天子焉注丨丨主舟之官也】舟子【诗招招丨丨人渉卬否　蜀梼杌干徳二年八月衍北巡九月驻军巴县自西县还至益昌泛舟寻阆中丨丨皆衣锦綉衍自制水调银汉曲命乐工歌之孟浩然彭蠡湖中望庐山诗太虗生月晕丨丨知天风　杜甫渼陂行主人锦帆相为开丨丨喜甚无氛埃李绅渡西陵诗雁翼看丨丨鱼鳞辨水营　曹唐南游诗尽兴南游卒未廻水上丨丨不湏摧　齐已江行早发诗丨丨相呼起长江未五更　无可行溪水晚次神滩阻风诗惊风山半起丨丨忽停挠　金丹大要诗不过渡口寻丨丨枉诵元元道徳经】
　　舟虞【鲁语诸侯伐秦及泾莫济晋叔向见叔孙穆子曰诸侯谓秦不防而讨之及泾而止于秦何益穆子曰豹之业及匏有苦叶矣不知其他叔向退召丨丨与司马曰夫苦匏不材于人共济而已鲁叔孙赋匏有苦叶必将渉矣具舟除隧不共有法】
　　舟人【诗丨丨之子熊罴是裘传丨丨舟楫之人熊罴是裘言其富也　宋书符瑞志禹南巡狩济江中流有二黄龙负舟丨丨皆惧禹笑曰吾受命于天屈力以养人生性也死命也奚忧龙哉龙于是曵尾而逃　宋史陈从信传从信尝游楚泗知粮运之患良以丨丨之食日歴郡县勘给是以凝滞若自发舟计日徃复并支可以责其程限　庄子夜半于无人之时而与丨丨鬬未始离于岑而足以造于怨也　説苑赵简子游于河而乐之叹曰安得贤士而与防焉丨丨古乗跪而对曰夫珠玉无足去此数千里而所以能来者人好之也今士有足而不来者此是吾君不好之乎　新论睇秋月明而知孀妇思闻林风响而见丨丨惊　又楚荘王轻千乗之国而重申叔一言范献子贱万亩之田以贵丨丨片説　辍耕录吾乡丨丨之老者曰长老长上声盖唐已有人矣杜工部诗云长年三老歌声裹白画摊钱髙浪中　杨万里压波堂赋丨丨之櫂一从而先生飘然若秋空之孤云矣　孟浩然鹦鹉洲送王九之江左诗丨丨牵锦缆浣女结罗裳　杜甫将晓诗军吏囘官烛丨丨自楚歌　又戏题画山水图歌丨丨渔子入浦溆山木尽亚洪涛风　韦应物观澧水涨诗丨丨空敛櫂风波正自奔　李穆寄妻父刘长卿诗丨丨莫道新安近欲上潺湲行自迟　欧阳詹宿建溪中宵即事诗僮仆丨丨空寂寂隔帘微月入中仓　杜牧杜秋娘诗潼闗识旧吏吏髪已如丝却唤呉江渡丨丨得知又郑语秃姓丨丨则周灭之矣注秃姓彭祖之别丨丨国名　吕览氐羌呼唐离水之西僰人野人篇笮之川丨丨送龙突人之郷多无君】
　　舟师【左传楚子为丨丨以伐濮　后汉书光武帝纪建武十一年十二月大司马呉汉率丨丨伐公孙述又献帝纪建安十二年冬十月曹操以丨丨伐孙权权将周瑜败之于乌林赤壁　魏志武帝纪建安十三】
　　【年春正月公还邺作元武池以肄丨丨　呉志吕范传曹休张辽臧霸等来伐范督徐盛全综孙韶等以丨丨拒休等于洞口　晋书温峤传峤闻苏峻之徴也虑必有变求还朝以备不虞不听未几而苏峻果反峤屯寻阳遣督防王愆期西阳太守邓岳鄱阳内史纪瞻等率丨丨赴难　又石季龙防记季龙以桃豹为横海将军王华为渡辽将军统丨丨十万出漂渝津支雄为龙骧大将军姚弋仲为冠军将军统歩骑十万为前锋以伐段辽　唐书王义方传贬吉安丞道南海丨丨持酒脯请福义方酌水誓是时盛夏涛雾蒸涌既祭天云开露人壮其诚　元史何玮传宋丞相贾似道率丨丨拒于丁家洲玮将勇敢士出战夺舟千余艘似道遁去　演繁露晋太和四年桓温自姑熟伐燕引丨丨自清水入河　冮淹北伐诏某官某丨丨五万直出淮淝　徐陵为陈武帝与广陵城主书长江渺渺巨浪汤汤如鬬舰丨丨讵有深利】
　　舟卒【宋书食货志河冬涸丨丨亦还营至春复集名曰放冻】
　　舟兵【宋史王鼎传凡调发纲史度漕路远近定先后为成法于是劳逸均吏不能为重轻官舟禁私载丨丨无以自给则尽盗官米为奸有能居贩自赡者市人持以法不肯偿所逋鼎为移州县督偿之舟人有以自给不为奸而所运米未尝不足也】
　　舟军【呉志全琮传黄武元年魏以丨丨大出洞口权使吕范督诸将拒之军营相望敌数以轻船钞击琮常带甲仗兵伺不休顷之敌数千人出江中琮击破之枭其将军尹卢　晋书华轶传帝承制改易长吏轶不从命于是遣左将军王敦都督甘卓周访宋典赵诱等讨之轶遣别驾陈雄屯彭泽以距敦自为丨丨以为外援　齐书李安民传除寜朔将军冗从仆射戍泗口领丨丨缘淮游防】
　　舟客【韦应物鼋头山神女歌丨丨经过奠椒醑巫女南音歌激楚】
　　舟上【战国防或谓魏王王警四疆之内其从于王者十日之内备不具者死王因取其游之丨丨系之臣为王之楚王咠臣之反而行注咠一作胥】
　　舟中【左传文嬴请三帅公许之先轸朝问秦囚公曰夫人请之吾舍之矣先轸怒曰武夫力而拘诸原妇人暂而免诸国堕军实而长寇讐亡无日矣不顾而唾公使阳处父追之及诸河已在丨丨矣　又中军下军争舟丨丨之指可掬也　史记呉起传武侯浮西河而下中流顾而谓呉起曰美哉乎山河之固此魏国之宝也起对曰在徳不在险昔三苖氏左洞庭右彭蠡德义不修禹防之夏桀之居左河济右泰华伊阙在其南羊肠在其北修政不仁汤放之殷纣之国左孟门右太行常山在其北太河经其南修政不德武王杀之由此观之在德不在险若君不修德丨丨之人尽为敌国也齐书孔稚珪传父灵产泰始中罢晋安太守东出过钱塘北郭辄于丨丨遥拜杜子恭墓　南史刘子舆传天监三年父出守巴西及父卒奉防还乡初发蜀有双鸠巢丨丨及至又栖庐侧　魏书李谐传噪通川而鼎沸矢交射于丨丨　吕览禹南省方济乎江黄龙负舟丨丨之人五色无主禹仰视天而叹曰吾受命于天竭力以养人生性也死命也余何忧于龙焉龙俛耳低尾而逝　春秋纬武王渡河中流白鱼跃入丨丨　柳宗元为裴中丞伐黄贼转牒见席上下　岑参送王昌龄赴江寜诗丨丨饶孤兴湖上多新诗　杜甫遣闷奉呈严公诗白水渔竿客清秋鹤髪翁胡为来幕下祗合在丨丨　卢纶送杨皥东归诗日里扬帆闻戍鼔丨丨酧酒见山祠　包融登翅头山题俨公石壁诗遥见丨丨人时时一囘顾　刘驾江村诗丨丨爱桑麻日午因成宿方干赠山隂崔明府诗笙歌入夜丨丨月花木知春县里山　又送剡县陈永秩满归越诗见镜里下】
　　舟前【隋遗录帝御龙舟萧妃乘鳯舸丨丨为舞台台上垂蔽日帘】
　　舟尾【元史巴尔宻特传世祖时直宿卫扈驾征哈剌章还帝驻跸髙阜见河北有驾舟而来者顾谓左右曰是贼也奈何巴尔宻特进曰臣请御之即解衣径渡挥戈刺死丨丨二人拏其舟就岸舟中之人仓皇失措帝命左右悉擒之】
