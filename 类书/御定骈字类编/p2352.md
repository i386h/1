<!-- { "loadSidebar": true } -->
　　合智【宋史孟珙传四川制置使陈隆之与副使彭大雅不协交章于朝珙曰国事如此丨丨开谋犹惧弗克而两司方勇于私鬭岂不愧亷蔺之风乎驰书责之隆之大雅得书大惭】
　　合信【后汉书光武帝纪受命之符人应为大万里丨丨不议同情周之白鱼曷足比焉】
　　合敬【礼记礼者殊事丨丨者也乐者异文合爱者也又明则有礼乐幽则有鬼神如此则四海之内丨丨同爱矣】
　　合神【闗尹子丨丨不测契道无方　帝王世纪化丨丨者称皇德合天地者称帝仁义合者称王　梦溪笔谈六壬天十二辰亥曰登明为正月将戌曰天魁为二月将古人谓之丨丨】
　　合灵【文子大人与天地合德与日月合明与鬼神丨丨与四时合信　成公绥琵琶赋若夫盘图丨丨太极形也三才判合两仪生也】
　　合心【梁武帝答陶景论书书婉婉暧暧视之不足棱棱凛凛常有生气适眼丨丨便为甲科】合志【易有孚惕出上丨丨也　又允升大吉上丨丨也礼记儒有丨丨同方营道同术　史记邹阳传夫王奢樊于期非新于齐秦而故于燕魏也所以去二国死两君者行丨于丨而慕义无穷也　呉越春秋呉王召大夫被离问曰汝常与子胥同心丨丨并虑一谋寡人兴师伐齐子胥独何言焉】
　　合意【国语师亥曰诗所以丨丨歌所以咏诗也　汉书匡衡传君遵修法度勤劳公家朕嘉与君同心丨丨庶几有成　韩愈王适墓志闻金吾李将军年少喜士乃蹐门告曰天下竒男子王适愿见将军白事一见语丨丨往来门下】
　　合思【梁简文帝筝赋隆杀得宜修短丨丨】
　　合情【礼记乐胜则流礼胜则离丨丨饰貎者礼乐之事也】
　　合愿【韩愈请上尊号表考其所陈中于义理天人丨丨不谋而同】
　　合明【易与日月丨其丨】
　　合宜【释名义宜也裁制事物使丨丨也】
　　合契【蜀志先主传圣王先天而天不违后天而奉天时故应际而生与神丨丨】
　　合事【邓析子夫丨丨有不合者知与未知也　鬼谷子以无形求有声其钓语丨丨得人实也】合揆【梁简文帝南郊颂序龙官弱言之后丨丨于苍昊鸟纪垂衣之君昭格于上帝】
　　合指【汉书儿寛陛下发愤丨丨天地祖立明堂辟雍宗祀泰山】
　　合类【春秋繁露义不义者时之丨丨也而喜怒乃寒暑之别气也】
　　合规【汉书王莽传右司徒典致文瑞考圜丨丨】
　　合程【栁宗元殿中侍御史栁公墓表射防丨丨遂冠首科】
　　合受【书翕受敷施翕合也能丨丨三六之德而用之以布施政教使九德之人皆用事】
　　合真【抱朴子体道丨丨嶷然特立　谭子化书载我者身用我者神用神丨丨可以长存】
　　合通【国语封崇九山决汨九川陂障九泽丰殖九薮汨越九原宅居九隩丨丨四海】
　　合谐【宋玉髙唐赋王乃乗玉舆驷苍螭垂旒旌斾丨丨后汉桓帝时童謡白盖小车何延延河间来丨丨河间来丨丨】
　　合作【诗序闗睢后妃之德也笺沈重云案郑诗谱意大序是子夏作小序是子夏毛公丨丨卜商意有不尽毛公更足成之】
　　合绪【鲍照舞鹤赋离纲别赴丨丨相依注纲绪舞之行列也】
　　合粹【王勃乾元殿颂序紫庭丨丨括宇宙于宸襟丹扆凝尊运陶钧于寳思】
　　合颖【谢庄喜雨诗丨丨行盛茂分穗方盈畴　隂铿闲居对雨诗嘉禾方丨丨秀麦已分岐】合异【庄子太公调曰丘里者合十姓百名而以为风俗也丨丨以为同散同以为异　尔雅翼枞松叶柏身桧柏叶松身从者丨丨而为同防者聚两以为一故二木合松柏之体而取合从胥防之义　杜预春秋左序或依经以辨理或错经以丨丨　任昉王文宪集序沉鬰澹雅之思离坚丨丨之谈】
　　合香【癸辛杂识先君子出宰富春辟县圃凿池建堂适有双莲之瑞因名之曰丨丨】
　　合秀【魏书太武帝纪嘉禾频嵗丨丨于恒农白雉白并见于渤海】
　　合美【张衡东京赋论其迁邑易京则同规乎殷盘改奢即俭则丨丨乎斯千】
　　合华【宋祁贺南郊大赦表纂大丨丨执中布度】
　　合古【汉书刑法志议者或曰法难数变此庸人不达疑塞治道圣智之所常患者也故略举汉兴防来法令稍定而丨丨便今者】
　　合尧【贯休舜颂皇皇大舜丨丨元德】
　　合编【诗南陔白华华黍笺孔子论诗雅颂各得其所时俱在耳篇第当在于此遭战国及秦之世而亡之其义则与众篇之义丨丨故存至毛公为诂训乃分众篇之义各置于其篇端云】
　　合谍【后汉书班固若乃嘉谷灵草竒兽神禽应图丨丨穷祥极瑞者朝夕坰牧日月邦畿　又作牒崔融贺封禅表东鱼西鸟不召而自至元秬黄麰应图而丨丨】
　　合制【杨成象新作南门判当啓塞之从时实始终而丨丨】
　　合史【唐书艺文志萧肃丨丨二十卷又录一卷】
　　合赞【栁宗元尊胜幢赞拔大苦兮升至真灵丨丨兮神而神】
　　合条【王融永明乐灵丘比翼栖芳林丨丨起】
　　合部【后汉书马融防罔丨丨罾弋同曲】
　　合格【宋史选举志初礼部贡举设进士九经五经开元礼三史三礼三学究明经明法等科皆秋取解冬集礼部春考试丨丨及第者列名放榜于尚书省】
　　合科【晋书刑法志秦世旧有廏置乗副车食厨汉初承秦不改后以费广稍省故后汉但设骑置而无车马律犹着其文则为虚设故除廏律取其可用丨丨者以为邮驿令】
　　合仪【王建朝天词私从班里来长跪捧上金杯便丨丨】
　　合迹【孙绰游天台山赋泯色空以丨丨忽即有而得元】
　　合脉【素问心之丨丨也其荣色也其主肾也肺之合皮也其荣毛也其主心也注火气动躁脉类齐同心藏应火故丨丨也】
　　合辞【韩愈滕王阁记其嵗九月人吏浃和公与监军使燕于此阁文武賔士皆与在席酒半丨丨言曰此屋不修且壊前公为从事此邦适理新之公所为文实书在壁今三十年而公来为邦伯适及期月公又来燕于此公乌得无情哉公应曰诺】
　　合句【文心雕龙离章丨丨调有缓急】
　　合议【呉越春秋公子光欲谋杀王僚未有所与丨丨隂求贤乃命善相者为呉市吏　王禹偁乡老献贤能书赋丨丨于众寡定谋于耉老】
　　合论【晋书顾恺之传恺之在桓温府常云恺之体中痴黠各半丨而丨之正得平耳】
　　合说【阮籍达庄论别而言之则须眉异名丨而丨之则体之一毛也】
　　合问【徐夤忆荐福寺南院诗啼猿溪上将归去丨丨升平诣秉钧】
　　合语【礼记凡祭与养老乞言丨丨之礼皆小乐正诏之于东序】
　　合字【世说人饷魏武一杯酪魏武噉少许盖头上题丨丨以示众杨修便噉曰公教人噉一口也复何疑】合韵【魏收祭荆州刺史隂道方文埙箎丨丨琴瑟俱调】
　　合族【礼记旁治昆弟丨丨以食序以昭穆　又子云睦于父母之党可谓孝矣故君子因睦以丨丨　晋书孙旂子弼及弟子髦辅琰四人并有吏材称于当世遂与孙秀丨丨】
　　合姓【国语故异徳丨丨同徳合义】
　　合谱【唐书李敬元凡三娶皆山东旧族又与赵李氏丨丨故台省要职多族属姻家】
　　合媒【叅同契二女共室顔色甚姝苏秦通言张仪丨丨】
　　合缘【李邕楚州淮隂县婆罗树碑与佛丨丨兮荣落同时】
　　合婚【史记甘茂齐使甘茂于楚楚懐王新与秦丨丨而驩】
　　合昏【本草合欢一名丨丨至暮即合故云丨丨　沈佺期闗山月诗丨丨元莵郡中夜白登围　杜甫佳人诗丨丨尚知时鸳鸯不独宿】
　　合亲【左传礼新叙旧禄勲丨丨　姜子文王曰何谓仁义太公曰敬其众丨其丨敬众则和丨丨则喜是谓仁义之纪】
　　合巹【礼记共牢而食丨丨而酳　仪礼士昏礼四爵丨丨注丨丨破匏也四爵两巹凡六为夫妇各三酳一升曰爵】
　　合律【列子顉其颐则歌丨丨捧其手则舞应节　唐无名氏元日观上公献夀赋致君夀日比华封而祝尧献酒福庭与钧天而丨丨】
　　合奏【宋史职官志枢密院凡边防军旅之常务与三省分班禀奏事干国体则宰相执政官丨丨　张衡七辨金石丨丨妖冶邀防　陆云赠顾尚书诗殊音丨丨曲异响连】
　　合声【周礼大胥秋颂学丨丨　庾信灯赋楚妃留客韩娥丨丨　唐太宗月晦诗笑树花分色啼枝鸟丨丨】
　　合音【周礼大师执同律以聼军声而诏吉凶注兵书曰王者行师出军之日授将弓矢士卒振旅将张弓大呼大师吹律丨丨】
　　合响【文心雕龙殊声而丨丨异翮而同飞　王勃乾元殿颂序坐圭台而清俯仰晷纬齐明临鼎邑而重威灵云雷丨丨】
　　合同【礼记流而不息丨丨而化而乐兴焉】
　　合止【书丨丨柷敔传上下丨丨乐各有柷敔】
　　合节【隋书音乐志大合乐者使六律与五声克谐八音与万舞丨丨耳　屈原九歌应律兮丨丨灵之来兮蔽日】
　　合【张籍和左司元郎中秋居诗书客多呈帖琴僧与丨丨】
　　合龠【汉书律厯志丨丨为合十合为升十升为斗十斗为斛而五量嘉矣】
　　合鼓【尉缭子明主战攻日丨丨合角节以兵刃不求胜而胜也注丨丨鼓之而进也合角者一吹而行再吹而聚也】
　　合角【尉缭子见上】
　　合歌【旧唐书音乐志张华博物志云白雪是大帝使素女歌五十瑟曲名又楚大夫宋玉对襄王云有客于郢中歌阳春白雪国中和者数十人是知白雪琴曲本宜丨丨以其调髙人和遂寡】
　　合舞【周礼大胥春入学舍采丨丨　执恭和平凉公观赵郡王妓诗丨丨但飞雪分歌共落尘】合乐【礼记工入升歌三终主人献之笙入三终主人献之间歌三终丨丨三终工告乐备遂出】合形【栁宗元永州新堂记乃作栋宇以为观游凡其物类无不丨丨辅势效伎于堂庑之下】合体【易坤疏盖乾坤丨丨之物故干后次坤　礼记昏义妇至壻揖妇以入共牢而食合巹而酳所以丨丨同尊卑以亲之也　张衡观舞赋同服骈臻丨丨齐声】
　　合骨【急就篇注膊而干者谓之脯丨丨全干谓之腊】
　　合相【梁昭明太子七契千里之驹出自余吾伯乐所选伏波所模通肩丨丨平腹应图】
　　合质【江淹水上神女赋为珪为璧若虚若实绫锦共文瑶贝丨丨】
　　合干【左传曹共公闻其骈胁注骈胁丨丨疏骨相比廹若一骨然　宋书礼志嘉禾积穗于殿甍连理丨丨于围籞　徐陵东阳双林寺傅大士碑擢本相对似双槐于侠门丨丨成隂类双桐于空井】
　　合眼【楞严经丨丨见暗名为身中开眼见明何不见面白居易不如来饮酒诗不如来饮酒丨丨醉昏昏　乂湖上闲望诗闲弄水芳生楚思时时丨丨咏离骚】
　　合手【宋史曹玮玮将兵几四十年未尝少失利唃厮啰闻玮名即望玮所在东向丨丨加颡】合掌【隋炀帝设齐愿疏丨丨安禅端坐示灭于今数载俨然若思　独孤及题思禅寺上方诗攀云到金界丨丨开禅扃】
　　合抃【释名弁如两手相丨丨时也】
　　合抱【老子丨丨之木生于毫末　水经注南昌县西有徐孺子墓太守徐熙于墓隧种松松大丨丨　世说孙绰斋前种一株松恒自手壅治之髙世逺曰松树子非不楚楚可怜但永无栋梁用耳孙曰枫栁虽丨丨亦何所施　白居易杏园中树诗眼看欲丨丨得尽生生理　苏轼赠岭上老人诗鹤骨霜髯心已灰青松丨丨手亲栽】
