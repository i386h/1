<!-- { "loadSidebar": true } -->
　　彤庭【齐书乐志大享歌丨丨烂景丹陛流光　班固西都赋元墀扣砌玉阶丨丨　张衡西京赋金戺玉阶丨丨煇煇　王諲明堂赋莲衔绮井艳窋防以垂珠阶接丨丨影连延而造玉　湛贲日五色赋焕羲车而逾媚映丨丨而转丽　谢朓直中书省诗紫殿肃隂隂丨丨赫猷　唐太宗元日诗见翠幌下　富嘉谟明水篇丨丨赫赫九仪备腰玉煌煌千官事　王翰古娥睂怨诗长乐丨丨宴华寝三千美人曵花锦】彤闱【王勃九成宫颂序见翠掖下　刘孝绰校书秘书省对雪咏懐诗见粉壁下　庾信赠司冦淮南公诗见绛节下　沈佺期诗白来献夀仙吹反丨丨汪元量送传学士归田诗紫阁咲谈为职长丨丨朝谒在班前】
　　彤陛【李东阳诗皁嚢繁出入丨丨俨周旋】
　　彤墀【王起弹冠赋吾方防名于丹阙委质于丨丨顾将尽饰以为美岂薄污而见嗤　皮日休送羊振文先辈往桂阳归觐诗桂阳新命下丨丨彩服行当欲雪时　和凝宫词晓日曈昽瞻玉案丁冬环佩满丨丨】彤堦【窦翚漏赋见丹阁下】
　　彤鱼【国语黄帝之子二十五人唯青阳与夷鼓皆为己姓青阳方雷氏之甥也夷鼓丨丨氏之甥也　史记五帝纪嫘祖为黄帝正妃注索隠曰皇甫谧云次妃丨丨氏女生夷鼔一名苍林按国语夷鼓苍林是二人又按汉书古今人表丨丨氏生夷鼓嫫母生苍林不得如谧所説】
　　彤城【史记夏本纪赞禹为姒姓其后分封用国为姓故有夏后氏有扈氏有男氏斟寻氏丨丨氏裦氏费氏杞氏缯氏辛氏防氏斟氏戈氏注索隠曰系本男作南寻作鄩费作弗而不云丨丨及褎按周有彤伯盖丨丨氏之后】
　　彤伯【书乃同召太保奭芮伯丨丨毕公卫侯毛公传此先后六卿次第宗伯第三丨丨为之】彤毕【书丨伯丨公传召苪丨丨卫毛皆国名入为天子公卿】
　　彤管【诗静女其娈贻我丨丨笺丨丨赤管也必以赤者欲使女史以赤心正人　后汉书后妃纪序颁官分务各有典司女史丨丨记功书过　卢谌理刘司空表入侍翠帷出簪丨丨　张衡天象赋女史掌丨丨之训御宫扬翠娥之色　应璩诗丨丨珥纳言貂珰表武弁　杜甫诗尘生丨丨笔寒腻黒貂裘】
　　彤史【晋书后妃传永言丨丨大练之范逾防缅视青蒲脱珥之猷替矣　唐书后妃传闗雎之风行丨丨之化修】
　　彤襜【刘长卿奉饯元侍郎诗见白雪下】
　　彤珠【潘岳马汧督诔丨丨星流飞矢雨集注丨丨谓冶鐡以灌敌也】
　　彤漆【桓谭新论唯瑚琏觞豆而后雕文丨丨】
　　彤帏【宋之问诗丨丨荷新宠朱黻蒙旧荣】
　　彤几【周礼司筵掌丨丨五席之名物辨其用与其位】
　　彤杖【论衡传曰赵简公杀其臣庄子义而不辜简公将入于桓门庄子义起于道左执丨丨而捶之毙于车下】
　　彤辇【裴守真奉和太子纳妃太平公主出降诗云路移丨丨天津转明镜】
　　彤壶【徐彦伯南郊赋见紫县下】
　　彤弓【书文侯之命王曰父义和其归视尔师寕尔邦用赉尔秬鬯一卣丨丨一彤矢百卢弓一卢矢百传彤赤卢黒也诸侯有大功赐弓矢然后専征伐丨丨以讲徳习射藏示子孙　诗丨丨弨兮受言藏之　又序丨丨矢子锡有功诸侯也　左传僖公二十八年王命尹氏及王子虎内史叔兴父防命晋侯为侯伯赐之大辂之服戎辂之服丨丨一彤矢百玈弓矢千　又文公四年卫甯武子来聘公与之宴为赋湛露及丨丨不辞又不答赋使行人私焉对曰诸侯敌王所忾而献其功王于是乎赐之丨丨一彤矢百玈弓矢千以觉报宴今陪臣来继旧好君辱贶之其敢于大礼以自取戾　又襄公八年晋范宣子来聘賔将出武子赋丨丨宣子曰城濮之役我先君文公献功于衡雍受丨丨于襄王以为子孙藏匄也先君守官之嗣也敢不承命　潘朂册魏公九锡文君龙骧虎视旁眺八维掩讨逆节折冲四海是用锡君丨丨一彤矢百　孟匡明饯王将军赴云中诗势亚丨丨宠时推金印雄　贯休上卢使君诗一领丨丨下赤墀惟将清浄作藩篱】
　　彤弧【班固典引乗其命赐丨丨黄钺之威用讨韦顾黎崇之不恪】
　　彤矢【书文侯之命见彤弓下　诗彤弓传以讲徳习射疏郑云散射谓礼射及习射与此讲徳习射事同则丨丨玈矢当周礼恒矢也】
　　彤玈【书彤弓一彤矢百卢弓一卢矢百疏郑元以此丨弓丨弓为周礼唐弓大弓唐大是弓强弱之名丨丨是弓赤黒之色孔意亦当然也】
　　彤楯【隋书礼仪志左右骑侍立于寝之东西阶并银甲左执罴环右执熊环长刀十二人兼执师子丨丨】彤幢【韩愈陆浑山火和皇甫湜诗见紫纛下】
　　彤竽【王彪之闗中赋缃箬素笋丨丨緑筒】
　　彤车【史记帝尧纪见黄收下】
　　彤幨【沈佺期诗翠帟当郊敞丨丨向野披　王昌龄酬鸿胪裴主簿雨后北楼见赠诗问礼侍丨丨题诗访茅屋　李白宣州九日诗丨丨双白鹿賔从何辉赫刘长卿奉饯元侍御加豫章采访仍赐章服诗花对丨丨发霜和白雪操　钱起送张员外出牧岳州诗见黄阁下　白居易诗朱绂宠光新照地丨丨喜气逺凌云　许浑诗平桥低皁葢曲岸转丨丨　王安石送宋諌议诗见绀幰下】
　　彤驺【禇亮和御史韦大夫喜霁诗白简光朝幰丨丨出禁中　骆賔王乐大夫挽词丨丨朝帝阙丹旐背王畿】
　　彤少【诗序彤弓疏甯武子所言及晋文侯文公所受皆并有玈弓此诗独言彤弓者以二文皆先彤后玈丨丨玈多举重可以包轻故直言彤弓也】
　　彤烁【宋孝武帝逰覆舟山诗松磴含青晖荷源煜丨丨】
　　彤赫【朱灏避暑赋阳精出而煮海兮丨丨仇乎渊客】
　　彤裔【应玚车渠椀赋纷元黄以丨丨晔豹变而龙华】
　　彤辉【鲍照芙蓉赋测滮池之光防烁丨丨之明媚　宋宗庙乐舞歌璇除肃炤釭璧丨丨】
　　赪
　　赪霞【鲍照药匳铭景絶翠虬气隠丨丨　江淹学梁王兔园赋乃有绮云之馆丨丨之台　王融讲武诗见丹羽下】
　　赪黄【张率日出东南隅行施着见朱粉防画示丨丨】
　　赪黛【傅咸镜赋云髻乱于首丨丨渝于色】
　　赪紫【李贺昌谷诗苔絮萦磵砾山实垂丨丨】
　　赪素【张协七命丨丨炳炳枌栱嵳峩】
　　赪文【张缵南征赋标素岭于青壁葺丨丨于翠嶂】
　　赪峤【王勃九成宫东台山池赋见黛壑下】
　　赪壤【李啇隠览古诗见黄旗下】
　　赪石【水经注平山水南流歴鼓钟上峡悬洪五丈飞流注壑夹岸深髙壁立直上经崖秀举百有余丈峯次青松岩悬丨丨于中歴落有翠柏生焉丹青绮分望若图绣矣　陆蒙茶鼎诗曽过丨丨下又住青溪口注丨丨清溪皆江南出茶处】
　　赪砂【江淹空青赋素岸成云丨丨如碛】
　　赪液【郭璞蚍蜉赋出竒胶于九重流丨丨其如血　又盐池赋见翠涂下】
　　赪廊【孟郊逰昭成寺诗见碧殿下】
　　赪壁【水经注见丹山下】
　　赪栏【李白明堂赋丨丨各落偃蹇霄汉翠楹回合蝉聨汗漫】
　　赪楣【谢灵运山居赋见翠椽下】
　　赪发【嵇康答难飬生论见赤斧下】
　　赪顔【新论丨丨理玉眄视巧笑众目之所悦也　李贺送韦仁实兄弟入闗诗送客饮别酒千觞无丨丨】赪颊【苏轼大寒步至东坡赠曺三诗未能丨我丨聊复濡子唇】
　　赪唇【江淹丽色赋见卢瞳下王勃采莲赋见翠发下】
　　赪肤【张载安石榴赋见紫房下】
　　赪膺【摰虞防防赋斑毛丨丨駮羽朱腋】
　　赪羽【谢庄请封禅表见素翮下】
　　赪翼【王勃上已浮江宴序银钩犯浪挂丨丨于丈竿琼辖乗波耀锦鳞于画网　江淹翡翠赋见青羽下】赪足【桓鹦鹉赋红腹丨丨元颔翠顶】
　　赪挝【潘岳射雉赋莺绮翼而丨丨灼绣颈而衮背】
　　赪尾【诗鲂鱼丨丨传丨赤也鱼劳则丨赤　张协七命见红肌下　李咸用赠友弟诗见碧涛下　皮日休诗二月便翠鳞终年必丨丨　罗隠钱塘江上诗至竟朝昏谁主掌好骑丨丨问阳】
　　赪锦【白居易崔湖州赠红石琴荐焕如锦文以诗相谢诗丨丨支緑绮韵同相感深】
　　赪珠【沈佺期蛱蝶赋脉绀缕以元翅防丨丨以缃窠】
　　赪玉【李白幽州胡马客歌妇女马上笑顔如丨丨盘】
　　赪蚪【韩愈逰青龙寺诗秋灰初吹季月管日出卯南晖景短友生招我佛寺行正值万株红叶满光华闪壁见神鬼赫赫炎官张火伞然云烧树火实骈金乌下啄丨丨卵　苏轼初食茘枝诗先生洗盏酌桂醑冰盘荐此丨丨珠】
　　赪蛇【王勃九成宫颂见紫鹓下】
　　赪鳐【鲍照石帆铭衡石丨丨】
　　赪鲤【庐山记山顶有一穷湖出丨丨鬐皆伤剥而又有一故楄槽崇山峻岭逺非舟楫所逰岂非深谷为陵此物不与之而迁乎　周让文仓雁丨丨时流尺素清风朗月俱寄相思　潘岳闲居赋见紫房下　又西征赋弛青鲲于网钜觧丨丨于黏徽　孟郊诗振衣起踯躅丨丨跃天池　白居易诗緑萍散还合丨丨跳复沈】
　　赪鲂【梁锽观王美人海图障子诗白鹭栖脂粉丨丨跃绮罗】
　　赪鱼【庾肩吾上已诗见绛枣下】
　　赪鳞【孟浩然晚春寄张八诗翠羽戏兰苕丨丨动荷柄】
　　赪鼈【江淹赋丨丨胏跃而吐玑文魮磬鸣以孕璆】
　　赪桐【埤雅丨丨夏始花红似火】
　　赪豆【梅尧臣诗拨火乱丨丨】
　　赪兰【江淹丽色赋见绀穂下】
　　赪蔗【温庭筠烧歌吹火向白茅腰防映丨丨】
　　赪子【孟郊和宣州钱判官使院防前石榴树诗见丹艳下】
　　赪萼【张协安石榴赋丨丨挺蔕金芽承防】
　　赪柯【江淹柽颂碧叶庵蔼丨丨翕赩】
　　赪蕊【姚合饯西蜀相公诗见翠茸下】
　　赪茎【顔延之三月三日曲水诗序丨丨素毳并柯共穂之瑞史不絶书】
　　赪糊【元稹春分投简阳明洞天诗见白版下】
　　赪分【傅元鹦鹉赋见丹足下】
　　赭
　　赭晕【古器评啇癸鼎评曰歴观啇周之器或五色凝緑或緑花萍缀或丨丨斓斑或土渍黯沁而此鼎独灿然若精金纹作龙虎殊为美观】
　　赭面【唐书吐蕃传贞观十五年妻以宗女文成公主弄赞自以其先未有昏帝女者乃为公主筑一城以夸后世遂立宫室以居公主恶国人丨丨弄赞下令国中禁之　白居易时世妆乐府圆鬟无鬓堆髻样斜红不晕丨丨状】
　　赭汗【梁简文帝系马诗见緑地下　梁元帝长安道乐府雕鞍承丨丨槐路起红尘　张正见门有车马客行红尘翠毂丨丨染龙媒　虞世南门有车马客诗丨丨千金马绣轴五香车　武平一观打毬诗景就红尘没光随丨丨流】
　　赭黄【北史艺术綦毋懐文传武定初齐军战芒山时齐军旗帜尽赤西军尽黑懐文曰赤火色黒水色水能灭火不宜以赤对黑土胜水宜改为黄神武遂改为丨丨所谓河阳幡者也　唐书车服志隋文帝聼朝之服以丨丨文绫袍乌纱帽折上巾六合鞾与贵臣通服又见赤黄下　宋史乐志斑衣何似丨丨衣此事古今稀　金史舆服志太宗即位始服丨丨　和凝宫词紫燎光销大驾归御楼初见丨丨衣】
