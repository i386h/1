<!-- { "loadSidebar": true } -->
　　磬铎【淮南子禹之时以五音听治悬钟鼓丨丨置鼗以待四方之士爲号曰教寡人以道者击鼓谕寡人以义者击钟告寡人以事者振铎语寡人以忧者击磬有狱讼者摇鼗当此之时一馈而十起一沐而三捉发以劳天下之民此而不能逺善效忠者则才不足也】
　　磬错【书禹贡豫州锡贡丨丨传治玉石曰错谓治丨丨疏诗云他山之石可以攻玉又曰可以爲错磬有】
　　【以玉爲之者故云治玉石曰错谓治丨丨也】
　　磬石【水经又东过吕县南泗水注县对泗水晋太康地记曰水出丨丨书所谓泗滨浮磬者也　明一统志丨丨山在灵壁县北七十里山出丨丨朝廷用则取之民间或有私取者则无磬声　又丨丨山在邳州城西南八十里与泗水相近山有石其声清亮可以为磬】
　　磬口【明一统志丨丨山在顺德府沙河县西南九十八里卢毓曰淇阳丨丨冶铸利器即汉魏时旧铁官也】
　　磬泉【明一统志丨丨在盱眙县古离宫西南杜家山侧有石刻其上曰丨丨】
　　磬师【周礼丨丨中士四人下士八人　乐府杂録见钟师下】
　　磬襄【白居易华原磬新乐府丨丨入海去不归长安市儿爲乐师】
　　磬氏【周礼考工记丨丨爲磬倨句一矩有半其博爲一股爲二鼓爲三参分其股博去一以爲鼓博参分其鼓博以其一爲之厚】
　　磬儿【道山清话周重实爲察官以民间多坏钱爲器物乞行禁止且欲毁弃民间日近所铸者铜器时张天觉爲正言极论其不可恐官司临廹因而坏及前代古器重实之言旣不降出愤懑不平谓同列曰天觉只怕坏了钹儿丨丨】
　　磬工【汉书礼乐志见钟工下】
　　磬声【诗旣和且平依我丨丨笺磬玉磬也堂下诸县与诸管声皆和平不相夺伦又与玉丨之丨相依亦谓和平也　礼记乐记石声磬磬以立辨辨以致死君子听丨丨则思死封疆之臣　齐书刘虬传建武二年诏征国子博士不就其冬虬病正昼有白云徘徊檐户之内又有香气及丨丨其日卒年五十八　唐徳宗题敬章寺诗松院静苔色竹房深丨丨　卢纶宿定陵寺诗古塔荒台出禁墙丨丨初尽漏声长　李绅上家山诗见钟韵下　王建新修道居诗两面有山色六时闻丨丨　薛能送禅僧诗歩揺瓶浪起孟戞丨丨移　张乔题山僧院诗地寒松影里僧老丨丨中　司空图偶书诗丨丨花外逺人影塔前孤　皎然送赟上人还京诗秦原山色近楚寺丨丨微　常建山居诗庭空月色净夜迥丨丨移】
　　磬韵【方干重寄金山寺僧诗风涛匝山寺丨丨达渔船皮日休投龙潭诗丨丨醒闲心茶香凝皓齿韦庄哭同舍崔员外诗登罢泉声急斋余丨丨长】
　　磬音【诗见笙磬下　后汉书礼仪志注乐叶图曰丨丨调则臣道得臣道得则大蔟之律应　淮南子见钟音下　孟郊宿空侄院寄澹公诗丨丨多风飚声韵闻江楚　杜牧题茶山诗丨丨藏叶鸟雪艳照潭梅】磬折【礼记曲礼立则丨丨垂佩　立倚也佩谓玉佩也带佩于两边臣则身宜偻折如磬之背故云丨丨也　周礼考工记一柯有半谓之丨丨注人带以下四尺五寸丨丨立则上俛　唐书李林甫传初三宰相就位二人丨丨趋而林甫在中轩骜无少让喜津津出睂宇间观者窃言一雕挟两兔少选诏书出耀卿九龄以左右丞相罢林甫嘻笑曰尚左右丞相耶　孝经援神契孔子制作孝经使七十二子向北辰丨丨使曽子抱河洛事北向孔子簪缥笔衣绛单衣向北辰而拜　嵇康答难养生论勤诲善诱聚徒三千口勌谈议身疲丨丨】
　　磬接【马戴题静住寺钦用上人房诗丨丨星河曙窗连夏木深】
　　磬控【诗抑丨丨忌朱注骋马曰丨止马曰丨】
　　磬敲【薛能赠无表禅师诗笠戴圆隂楚地椶丨丨清响蜀山铜】
　　磬寒【无可秋夜寄青龙寺空贞二上人诗丨丨彻几里云白已经宵】
　　磬疎【李绅题法华寺诗见钟息下】
　　管【筦同】
　　管箫【礼记月令见钟磬下　淮南子金石有声弗叩弗鸣丨丨有音弗吹无声　又钟鼔丨丨干鏚羽旄所以饰喜也】
　　管磬【礼记礼运见醴醆下　又乐记故钟鼔丨丨羽籥干戚乐之器也屈伸俯仰缀兆舒疾乐之文也宋史乐志祥烟瑞霭杂天香丨丨发声长　盐铁论见琴瑟下　唐太庙乐章乐和丨丨礼备蒸尝　张说封泰山雍和乐章鼓钟丨丨肃唱和鸣　于邵唐释奠武成王乐章丨丨升羶芗集上公进嘉币执】管籥【孟子见鼓乐下　又注丨笙丨箫或曰籥若笛而有三孔　魏书济南王传芳先被敕专造钟律丨丨优劣是其所裁权斛尺度本非其事比前门下索芳尺度而芳牒报云依先朝所班新尺复应下黍更不增损爲造钟律调正分寸而已　庄子今富人耳营钟鼔丨丨之声口嗛于刍豢醪醴之味以感其意遗忘其业可谓乱矣　阎朝隐立春游苑应制诗丨丨周移寰极里乘舆望幸斗城闉　刘禹锡送裴令公自东都畱守再命太原诗山河归旧国丨丨杂离宫】
　　管【史记礼书见几席下　汉书礼乐志见钟石下又张禹传禹性习知音声内奢淫身居大第后堂理丝竹丨丨禹成就弟子尤著者淮阳彭宣至大司空沛郡戴崇至少府九卿宣爲人恭俭有法度而崇恺弟多智二人异行禹心亲爱崇敬宣而疏之崇每候禹常责师宜置酒设乐与弟子相娯禹将崇入后堂饮食妇女相对优人丨丨铿锵极乐昏夜乃罢而宣之来也禹见之于便坐讲论经义日宴赐食不遇一肉巵酒相对宣未尝得至后堂及两人皆闻知各自得也　后汉书和熹邓皇后纪易载羲农而皇德著书述唐虞而帝道崇故虽圣明必书功于竹帛流音于丨丨　北史何妥传臣少好音律畱意丨丨年虽耆老颇皆记忆　唐书艺文志畱进丨丨记十二卷凌秀丨丨志十卷　法书要録隷合文质程君是先乃备风雅如聆丨丨　世说旧注荀绰兖州记闾丘冲好音乐侍婢不释丨丨出入乗四望车　六一诗话京师辇毂之下风物繁富而士大夫牵于事役良辰美景罕或宴游之乐其诗至有卖花担上看桃李拍酒楼头听丨丨之句　三柳轩杂识世谓兰亭不入选以丝竹丨丨爲病天朗气清不当于春时言陵阳韩子苍云春多气昏是时天气清明故可书如杜子美六月风日冷之义丝竹丨丨四字乃班孟坚西汉中语梁已前古文不在选中者尚多何特此序耶　班固答宾戏牙旷清耳于丨丨离娄眇目于豪分王羲之兰亭记见丝竹下　庾信齐王宪神道碑丨丨入耳则溪谷俱调文雅沿心则烟霞并韵　张说虚室赋见樽酒下　王粲公防诗丨丨发清音曲度清且悲　陆机饮酒乐饮酒须饮多人生能几何百年须受乐英厌丨丨歌　张说同刘给事城南宴集诗丨丨髙逐吹歌舞妙含春　又三月三日诏宴定昆池宫庄诗凤皇楼下对天泉鹦鹉洲中匝丨丨　储光羲献髙使君大酺诗花添罗绮色莺乱丨丨声　虞世南飞来双白鹤诗飏影过伊洛流声入丨丨　髙适行路难子孙成行满眼前妻能丨丨妾能舞　薛曜奉和圣制夏日游石淙山诗飞花籍籍迷行路啭鸟遥遥作丨丨　孟浩然岘山送萧员外之荆州诗涧竹生幽兴林风入丨丨　王建寄汴州令狐相公诗秋日梁王池阁好新歌散入丨丨声　刘禹锡酬乐天醉后狂吟诗制诰畱台阁歌词入丨丨　又和令狐相公到鎭改月偶书所怀诗丨丨喧夜景灯烛掩寒蟾　又奉和裴侍中将赴汉南畱别座上诸公诗丨丨席上畱髙韵山水途中入胜游　又湖州崔郎中曹长寄三癖诗诗见旌斾下　又詶太原狄尚书见寄诗幽井侠少趋鞭弭燕赵佳人奉丨丨　元稹献荥阳公诗句句推琼玉声声播丨丨白居易尝酒听歌诗丨丨渐好新教得罗绮虽贫免外求　张籍伤歌行髙堂舞榭锁丨丨美人遥望西南天罗隐寄酬邺王罗令公诗绡从海室夺烟雾乐奏帝宫胜丨丨　曹唐洛东兰若归诗丨丨愁衷老书剑梦中忙　又寄永州萧使君诗竹叶水繁更漏促桐花风软丨丨清　李从善蔷薇诗丨丨朝夕兴组绣千百枝　韦庄汉州诗见旌斾下】
　　管丝【宋书乐志在心曰志发言诗声成于文被丨丨】
　　管键【周礼司门掌授丨丨以啓闭国门注郑司农云键读爲蹇丨谓籥也丨谓牡　管子筑障塞匿一道路博出入审闾闬愼丨丨　盐铁论天子适诸侯升自阼阶诸侯纳丨丨执防而听命示莫爲主也】管钥【晋书陶侃传见舟船下　唐书李光进传光颜先娶而母委以家事及光进娶母已亡弟妇籍赀贮纳丨丨于姒光进命反之曰妇逮事姑且尝命主家事不可改因相持泣乃如初　宋史折克行传擢知府州秦兵讨夏国张世矩将河外军民克行与俱廷议谓守臣难自行诏克行选兵隷世矩克行抗章愿率部落先驱未报即委丨丨而西　亦作籥礼记月令孟冬脩键闭愼丨丨　丨丨搏键器也　史记萧相国世家赞汉兴依日月之末光何谨守丨丨因民之疾奉法顺流与之更始　汉书谷永传平阿侯谭位特进领城门兵永闻之与谭书曰属闻防特进领城门兵是则车骑将军秉政雍容于内而至戚贤舅执丨丨于外也　呉志虞翻传吕蒙举军西上南郡太守糜芳开城出降蒙未据郡城而作乐沙上翻谓蒙曰今区区一心者糜将军也城中之人岂可尽信何不急入城持其丨丨乎蒙即从之时城中有伏计赖翻谋不行　魏书松滋侯苌传孝庄初除齐州刺史先是州境数经反逆邢果之乱人不自保而子华抚集豪右委之丨丨众皆感悦境内帖然又刘模允修国记与俱缉着常令模持丨丨每日同入史阁属述时事　淮南子屈建曰白公胜将爲乱】
　　【石乞曰不然白公胜卑身下士不敢骄贤其家无丨丨之信关揵之固大斗斛以出轻觔两以内而乃论之以不宜也屈建曰此乃所以反也居三年白公胜果爲乱杀令尹子椒司马子期　星经键闭星在房东北主丨丨　何逊七召盖持身之丨丨进德之舟船响如钟而待叩明似镜以长悬　桺宗元祭外甥崔骈文见箧匮下】
　　管音【后汉书礼仪志注乐叶图征曰丨丨调则律厯正律厯正则夷则之律应】
　　管声【诗嘒嘒丨丨传嘒嘒和也】
　　管奏【皮日休樵歌诗此曲太古音由来无丨丨】
　　管咽【戴表元可竹轩赋见钟奔下】
　　管象【礼记仲尼燕居下而丨丨示事也疏象谓武王伐纣之乐事谓王业之大事故下丨丨武示王业之事也】
　　管窥【汉书东方朔传语曰以丨丨天以蠡测海以莛撞钟岂能通其条贯考其文理发其音声哉　后汉书章帝纪朕在弱冠未知稼穑之艰难区区丨丨岂能照一隅哉　蜀志却正传夫人心不同实若其面子虽光丽旣美且艳丨丨筐举守厥所见未可以言八纮之形埒信万事之精练也　北史崔亮传刘毅所云一吏部两郎中而欲究镜人物何异以丨丨天而求其博哉】
　　管闻【宋书礼志臣等生接昌辰肃懋明世束教丨丨未足言道】
　　管说【魏书刘芳传臣学谢全经业乖通古岂可轻荐瞽言妄陈丨丨】
　　管见【齐书礼志内外百司立议已定如更询访终无异说傍儒依史竭其丨丨旣圣旨惟疑羣下所未敢详废置之宜仰由天鉴　魏书元丕传臣虽丨丨肤浅性不昭达终不以恒代之地而拟伊洛之美但以安土重迁物之常性一旦南移惧不乐也　陆云谏呉王起西园第宜遵节俭啓伏见西园大营第室虽未审节度丰俭之制然用工甚严窃惧事不得济愚臣丨丨辄敢瞽言】
　　管妙【白居易听歌诗丨丨清歌入云老人合眼醉醺醺】
　　管淸【刘禹锡歴阳书事诗丨丨疑警鹤巧似娇莺】
　　管彤【后汉书董祀妻传赞区明风烈昭我丨丨注丨丨赤管笔】
