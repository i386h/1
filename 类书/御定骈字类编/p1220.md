<!-- { "loadSidebar": true } -->
　　西社【北史刘芳传尚书逸篇曰太社惟松东社惟柏南社惟梓丨丨惟栗北社惟槐　贯休桐江闲居诗何须结丨丨大道本无生　又题淮南恵照寺律师院诗还须结丨丨来往悉诸侯】
　　西窰【元史百官志丨丨塲大使副使各一员至正四年置】
　　西厰【弇州史料成化十二年命御马监太监立丨丨领敕刺事按此立丨丨之始也虽与东厰侔而势出其上矣十三年革丨丨以御史戴缙言仍复之】
　　西居【穆天子传壬辰祭公饮天子酒乃歌□天子之诗天子命歌南山有□乃绐宴乐丁酉天子作台以为丨丨】
　　西廨【宋书礼志宋文帝元嘉十七年七月壬子元皇后崩兼司徒给事中刘温持节监防神虎门设凶门柏厯至西土閤皇太子于东宫崇正殿及永福省并设庐诸皇子未有府第者于丨丨设庐】
　　西罨【金奎送刘道夫诗丨丨松篁路雪消沙水清】
　　西坛【曹唐小游仙诗夜降丨丨宴已终花残月榭雾朦胧】
　　西祠【明一统志丨丨在池州府城西五里祀梁昭明太子旧祠在秀山唐建宋永泰初始祀于此宋赐额曰文孝又封英济忠显灵佑王今仍曰梁昭明太子之神以中秋日有司致祭】
　　西蓝【周昻宿丨丨诗闻道丨丨好能来定有縁　李俊民有丨丨夜雨诗】
　　西庵【苏轼自普照游二庵诗见东庵下　又杭州故人信至齐安诗更将丨丨茶劝我洗江瘴　徐积和路朝奉新居诗更吟整斗论头句胜却丨丨诗一车】
　　西禅【明一统志丨丨寺在顺庆府南充县治西宋赐额真如】
　　西塔【明一统志丨丨寺在邵武府城西唐建】
　　西龛【谢朓和伏武昌登孙权故城诗北拒溺骖镳丨丨收组练　张祐题苏州益思寺诗凿石丨丨小穿松北坞深】
　　西家【齐书武帝纪祭敬之典本在因心东邻杀牛不如丨丨禴祭我灵上慎勿以牲为祭　吕览见南家下　淮南子见东家下　易林丨丨嫁女借邻送女喜我淑姬宾主俱喜　又东邻丨丨来即我谋中告吉诚使君安宁　邴原别传原逺游学诣安丘孙崧崧辞曰君乡里郑君学者之师模也君乃舍之蹑屣千里所谓以郑为东家丘者也原曰人各有志所规不同君谓仆以郑为东家丘君以仆为丨丨愚夫耶崧辞焉　韩非子见东家下　王巩续闻见近録仁宗将修东华门太史言太嵗在东不可犯也上批太史状曰东家之西即丨丨之东丨丨之东即东家之西太嵗果安在即日修之　萧子显日出东南隅行女本丨丨宿君自上宫要鲍照拟行路难诗阳春妖冶二三月从风荡落丨丨　王维杂诗见东舍下　杜甫夏日李公见访诗隔】
　　【屋唤丨丨借问有酒不　王建春防词新燕新燕何不定东家緑池丨丨井　李贺蝴蝶飞诗东家蝴蝶丨丨飞白骑少年今日归　于濆古离别诗郎本东家儿妾本丨丨女　皎然寻陆鸿渐不遇诗扣门无犬吠欲去问丨丨　梅尧臣缺月诗缺月来照屋角时丨丨狗吠东家疑　陆游呉娘曲闲寻女伴过丨丨鬬草归来日已斜　杨载寓长春道院春雨即事诗多谢丨丨贤太守相招乐饮费千金】
　　西邻【易既济九五见东邻下　左传晋献公筮嫁伯姬于秦遇归妹之暌史苏占之曰不吉其繇曰士刲羊亦无也女承筐亦无贶也丨丨责言不可偿也后汉书卢植传注琴操曰鲁漆室女倚柱悲吟而啸邻人见其心之不乐也进而问之曰有滛心欲嫁之念耶何吟之悲漆室女曰嗟乎嗟乎子无志不知人之甚也昔者楚人得罪于其君走匿吾东家马逸蹈吾园葵使吾终年不懕菜吾丨丨人失羊不还请吾兄追之雾浊水出使吾兄以溺死终身无兄政之所致也吾忧国伤人心悲而啸岂欲嫁哉　晋书束晢传翟璜不能回丨丨之寇平勃不能正如意之立　北史齐帝纪总论神武以雄杰之姿始基霸业文襄以英明之略伐叛柔逺于时丧君有君师出以律河隂之役摧宇文如反掌涡阳之战扫侯景如拉枯故能气慑丨丨威加南服　唐书顔真卿传见北库下　又大勃律传大勃律或曰布露直吐蕃西与小勃律接丨丨北天竺　宋史李纲传见南阳下　易林游居石门禄安身全受福丨丨归饮玉泉　又丨丨孤媪欲寄我室主母骂詈求子不得又丨丨小女未有所许志如委衣不出房戸心无所处傅母何咎　金丹大要金翁本是东家子送向丨丨寄体生认得唤来归舍养配将姹女作亲情　马融樗蒱赋枰则素旃紫罽出乎丨丨縁以缋绣紩以绮文　王粲赠文叔良诗君子于征爰聘丨丨　陆云失题诗我悴丨丨子沈东土　王维春日与裴廸过新昌里访吕逸人不遇诗城上青山如屋里东家流水入丨丨　杜甫又呈吴郎诗堂前朴枣任丨丨无食无儿一妇人元结漫问相里黄州诗见东邻下　权徳舆玉台体诗莫作经时别丨丨是宋家　包佶送日本国聘贺使晁巨卿东归诗上才生下国东海是丨丨　元稹代曲江老人诗轩车隘南陌钟磬满丨丨　白居易松声诗见南陌下　薛能送李殷防京西诗归京稍作意充斥犯丨丨　于濆富农诗丨丨有原宪蓬蒿绕环堵　周昙再吟诗东邻不事事丨丨御物卑和物自亲　吕岩洞庭湖君山诗午夜君山翫月回丨丨小圃碧莲开　梅尧臣黄莺诗丨丨少年今出游东家儿女未识羞　陆游述懐诗是凡是圣谁能识试问丨丨织屦翁　虞集次韵国子监同官诗乞米丨丨晨有粥留家南国暑无绡　宋无墙头杏花诗红杏丨丨树过墙无数花　杨维桢和杨孟载春愁曲东家蝴蜨飞无数丨丨燕子来两个】
　　西舍【宋史刘温叟传太宗在晋邸闻其清介遣吏遗钱五百千温叟受之贮防丨丨中令府吏封署而去明年重午又送角黍防扇所遣吏即遗钱者视丨丨封识宛然还以白太宗太宗曰我钱尚不用况他人乎昔日纳之是不欲拒我也今周嵗不启封其苦节愈见命吏辇归邸　刘向九叹日暾暾其丨丨兮阳焱焱而复顾　崔颢邯郸宫人怨父母愍我曽富贵嫁与丨丨金王孙　李白江夏行东家丨丨同时发北去南来不逾月　白居易效陶潜体诗丨丨有贫者匹妇配匹夫薛能彭门偶题诗淮王丨丨固非夫柳恽偏州未是都贯休春晚书山家屋壁诗前村后垄桑柘深东邻丨丨无相侵　寒山诗东家春雾合丨丨秋风起　又我】
　　【见东家女年可有十八丨丨竞来问愿姻夫妻活　李俊民卜居诗东邻丨丨两三家墙头落枣花　范成大归州竹枝歌东邻男儿得湘累丨丨女儿生汉妃】
　　西人【诗丨丨之子职劳不来　宋书谢晦传道济既至与彦之军合牵盘縁岸晦始见舰数不多轻之不即出战至晚因风帆上前后连咽丨丨离阻无复鬬心陈书周正传见东人下　北史齐髙祖纪天平四年十一月壬辰神武西讨自蒲津济众二十万周文军于沙苑神武以地阨少却丨丨鼓噪而进军大乱弃器甲十有八万　又徒河慕容廆传关中謡曰长鞘马鞭击左股太嵗南行当复虏丨丨呼徒河为白虏冲果据长安乐之忘归　元史世祖纪壬辰敕亡安仓及靖州预储粮五万石以备鸿吉哩新徙部民及丨丨内附者廪给　又阿尔哈雅传汴在南北之交使丨丨得至则江南三省之道不通于畿甸军旅应接何日息乎　独孤申叔资州献白赋皇帝在位十五载丨丨献异于王庭匪青黒以饰体特洁白而成形　张九龄奉和圣制初出洛阳城诗东土淹龙驾丨丨望翠华　崔道融归燕诗海燕频来去丨丨独滞留　韩翃送山隂姚丞携妓之任诗他日如寻始宁墅题诗早晚寄丨丨元稹蛮子朝乐府见南人下　张继詶李书记校书越城秋夜见赠诗见东越下　皎然送潘秀才之舒州诗东道思才子丨丨望客卿　杨维桢崔小燕嫁辞东人丨丨相合离为君欢乐为君悲】
　　西母【宋史乐志帝家来庆东皇夀丨丨共长生　傅元正都赋见东父下　李白大猎赋哂穆王之荒诞歌白云于丨丨　元稹诗斋心谒丨丨暝拜朝东君李贺马诗见东王下　鲍溶懐仙诗丨丨持地圗东来献虞舜　李咸用轻薄怨丨丨青禽轻飘飘分环破璧来往劳　林寛寓兴诗丨丨一杯酒空言浩劫春　边元鼎阅见诗为报阿环休调戏双成丨丨总相猜　呉莱诗东公丨丨权回旌】
　　西帝【战国防苏代遗燕昭王书曰王何不使布衣之人以穷齐之説説秦谓秦王曰秦为丨丨赵为中帝燕为北帝立为三帝而令诸侯韩魏不听则秦伐之齐不听则燕赵伐之天下孰敢不听天下服听因驱韩魏以攻齐曰必反宋地而归楚之淮北秦王闻若説也必如刺心　史记秦本纪十九年王为丨丨齐为东帝皆复去之　又魏世家见东帝下　唐书李轨传见东帝下　又温庭筠蒋侯神歌商风刮水报丨丨庙前古树蟠白虵】
　　西王【左传见东王下　宋书氐胡传定自罢征西将军进平天水略阳郡遂有秦州之地自号丨丨　隋书虞绰传类仙人之骐骥冠羽族之宗长丨丨青鸟东海赤雁岂可同年而语哉　梁简文帝大法颂观玉伯友访道丨丨　任昉咏池边桃诗已谢丨丨苑复揖绥山枝　陆瑜东飞伯劳歌丨丨青鸟秦女鸾姮娥婺女惯相看　薛能桃花诗丨丨潜爱惜东朔盗过从　王逢和张率性推官小游仙词丨丨春宴百娉婷玉碧桃花满洞扃】
　　西皇【屈原离骚麾蛟龙使梁津兮诏丨丨使涉予注丨丨少皥也　又逺游凤凰翼其承旂兮遇蓐收乎丨丨　李峤寳劒篇见东皇下】
　　西妃【曹唐小游仙诗丨丨少女多春思斜倚彤云尽日吟】
