<!-- { "loadSidebar": true } -->
　　房心【春秋夜中星霣如雨何休注星霣未坠而夜中星反者丨丨见其虗危斗丨丨天子明堂布政之宫也虗危齐分其后齐桓行霸阳谷之防有王事　周礼大司乐圜钟为宫注圜钟夹钟也夹钟生于丨丨之气丨丨为大辰天帝之明堂　宋书天文志义熙十一年五月甲申彗星出天市埽帝座在丨丨房心宋之分野案占得彗柄者兴除旧布新宋兴之象　又永兴元年七月庚申太白犯角亢经丨丨歴尾箕　齐书天文志永明元年正月庚寅塡星守丨丨　淮南子景公谓太卜曰子之道何能对曰能动地晏子往见公公曰寡人问太卜曰子之道何能对曰能动地地可动乎晏子默然不对出见太卜曰昔吾见句星在丨丨之间地其动乎太卜曰然晏子出太卜走徃见公曰臣非能动地地固将动也田子阳闻之曰晏子黙然不对者不欲太卜之死往见太卜者恐公之欺也晏子可谓忠于上而惠于下矣　默记杨宣懿察之母甚能文而教子以义方少不中礼輙扑之察省试丨丨为明堂赋榜登科第二人报者至其母睡未起闻之大怒转面向壁曰此儿辱我如此乃为人所压邪及察归亦乆不与语其年廷对宣懿果魁天下　云笈七籖胃为太仓三皇五帝之厨府也　丨为天子之宫诸神皆就太仓中饮食故胃谓太仓　明一统志归德府禹贡豫州之域天文丨丨分野　张镜观象赋天市建肆于丨丨帝座磥落而电烛　李白明堂赋献丨丨以开凿瞻少阳而举措】房灵【徐陵河东康简王墓志王资神昴纬托曜丨丨休斯孝烈不由师保】
　　房道【齐书天文志永明六年十二月乙酉月犯太微西蕃南头第一星庚寅月行丨丨中无所犯　又永明十年正月甲戌有流星如五升器白色从氐中出东南行经丨丨过从心星南二尺没】
　　房南【后汉书天文志孝明永平九年正月戊申客星出牵牛长八尺歴建星至丨丨灭见至五十日牵牛主吴越房心为宋后广陵王荆与沈凉楚王英与顔忠各谋逆事觉皆自杀广陵属吴彭城古宋地　宋书天文志咸康二年正月辛夘月犯丨丨第二星占曰将相有忧　齐书天文志永明六年八月乙亥太白从行在丨丨第二左股次将星西南一尺为犯】
　　房北【后汉书天文志孝和永元五年四月癸巳太白荧惑辰星俱在东井七月壬午歳星犯轩辕大星九月金在南斗魁中大犯丨丨第一星东井秦地为法三星合内外有兵又为法令及水金入斗口中为大将将死火犯丨丨第一星为将相　齐书天文志永明八年十一月戊戌太白从行在丨丨头第二星东北一寸】房二【宋书厯志元嘉十七年九月十六日望月蚀加时在子之少到十五日未二更一唱始蚀到三唱蚀十五分之十二格在一度半景初其日在丨丨以衡考之则其日日在氐十三度半】
　　房四【宋书厯志二十四气日所度小暑一尺六寸六十四三十五丨丨壁六】
　　房五【宋书厯志角十二亢九氐十五丨丨心五尾十入箕十一东方七十五度】
　　房子【史记赵世家敬侯十年与中山战于丨丨　汉书地理志常山郡县丨丨　明一统志丨丨城在眞定府髙邑县西南一十五里汉为县属常山郡北齐省隋复置属赵郡今俗呼其地为仓房村　又邺中记石虎御牀辟方丈冬月施熟锦流蘓斗帐四角安纯金龙头衔五色流蘓或用青绨光锦或用绯绨登髙文锦或用紫绨大小锦丝以丨丨锦百二十斤白缣里名为里复】
　　房县【水经大辽水出塞外衞白平山东南入塞过辽东襄平县西又东南过丨丨西又东过安市县西南入于海】
　　房田【宋书州郡志蕲水左县长文帝元嘉二十五年以豫部蛮民立建昌南川长风赤亭鲁亭阳城彭波迁溪东丘东安西安南安丨丨希水髙坡直水蕲水清石十八县属西阳】
　　房村【云仙杂记有人收得虞永兴与圎机书一纸剪开字字卖之矾卿二字得麻一斗鹤口二字得铜砚一枚丨丨二字得芋千头随人好之浅深】
　　房山【刀劒录穆帝以永和五年于丨丨造五口劒铭曰五方单符　明一统志丨丨在顺天府涿州城西北四十里夲良乡宛平范阳三县地石晋以其地遗辽未有县金析置万宁县以奉山陵后改奉先县元改丨丨县属涿州　又丨丨在眞定府平山县西北六十里寰宇记汉章帝幸赵祠丨丨隋图经云岭上有王母祠俗称为王母山　赵秉文无尽藏赋枕丨丨之东麓兮面万顷之苍波】
　　房陵【史记秦始皇帝纪迁蜀四千余家家丨丨　又梁孝王世家济川王明者梁孝王子以桓邑侯孝景中六年为济川王七嵗坐杀其中尉汉有司请诛天子弗忍诛废明为庶人迁丨丨地入于汉为郡　汉书地理志汉中郡县丨丨　宋书州郡志丨丨令汉旧县属汉中　淮南子赵王迁流于丨丨思故乡作为山水之讴闻者莫不殒涕　竹书纪年帝尧陶唐氏一百年帝陟于陶注帝子丹朱避舜于丨丨舜让不克朱遂封于房为虞賔　水经沮水出汉中丨丨县淮水东南过临沮县界又东南过枝江县东南入于江　又粉水出丨丨县东流过郢邑南又东过谷邑南东入于沔　荆州记筑阳县粉水源出丨丨取其水为粉鲜防异于余水潘岳闲居赋周文弱枝之枣丨丨朱仲之李注丨丨有朱仲者家有缥李代所希有　江淹恨赋赵王既虏】
　　【迁于丨丨】
　　房湖【明一统志丨丨在汉州治南唐房琯为刺史所凿】
　　房津【黄庭内景经三眞扶胥共丨丨五斗焕明是七元】
　　房钟【左传令尹子荡帅师伐吴师于豫章而次于干谿吴人败其师于丨丨获宫廐尹弃疾子荡归罪于防泄而杀之】
　　房箙【唐书王毛仲传毛仲长事临淄王有李守德者为人奴善骑射王市得之并侍左右而毛仲为明悟景龙中王还长安二人常负丨丨以从】
　　房俎【诗笾豆大房笺大丨玉饰丨也疏又解丨丨释大之意其用玉饰之美大其器故称大也　礼记明堂位俎有虞氏以梡夏氏以嶡殷以椇周以丨丨注房谓足跗也上下两间有似于堂房　后汉书马融传山罍常满丨丨无空】
　　房钱【宋史食货志除旧法合有外竝罢道官及不赐宫观等丨丨田土之类】
　　房奁【宋史职官志宗正寺凡南班宗室磨勘迁转袭封请给覈其当否嫁娶丨丨分析财产酌厚薄多寡而订其议】
　　房葵【博物志丨丨似狼毒】
　　房分【魏书广阳王深传及太和在歴仆射李冲当官任事凉州土人悉免厮役丰沛旧门仍防边戍自非得罪当世莫肻与之为伍征镇驱使但为虞白直一生推迁不过军主然其往世丨丨留居京者得上品通官在镇者便为清途所隔】
　　房望【唐书髙俭传王妃主壻皆取当世勲贵名臣家未尝尚山东旧族后房元龄魏徴李勣复与昏故望不减然毎姓第其丨丨虽一姓中髙下县隔李义府为子求婚不得始奏禁焉】
　　房老【钗小志石崇爱婢翔风年三十遂退之使为丨丨】
　　房从【唐书艺文志李氏丨丨谱一卷】
　　房累【南史梁萧正德传诏曰汝不好文史志在武功命汝仗节董戎前驱岂谓汝狼心不改包藏祸胎志欲覆败国计以快汝心今当宥汝以逺无令丨丨自随敕所在给汝廪饩王新妇见理等当停太尉间汝余丨丨悉许同行】
　　房祀【后汉书栾巴传迁豫章太守郡土多山川鬼怪小人常破赀产以祈祷巴素有道术能役鬼神乃悉毁坏丨丨翦理奸诬于是妖异自消】
　　房宴【唐书元宗贵妃杨氏传太眞得幸善歌舞邃晓音律且智算警颖迎意辄悟帝大恱遂专丨丨宫中号娘子仪体与皇后等】
　　房乐【顔延之宋文帝元后哀策文壸政穆宣丨丨韵理】
　　房赁【宋史食货志绍兴三十二年六月戊寅孝宗受禅赦凡官司债负丨丨租税和买役钱及坊场河渡等钱自绍兴三十年以前并除之】
　　房生【齐民要术见房中下】
　　房植【淮南子夏屋宫驾县聮丨丨橑檐榱题雕琢刻镂黄佐乾清宫赋其中则县繇丨丨耽耽层覆】房开【张祜洞房燕诗清晓洞丨丨佳人喜燕来】
　　房关【刘得仁吊草堂禅师诗杖履疑师在丨丨四壁蛩】
　　房掩【韩维游城南双塔寺诗丨丨僧独禅庭喧鸦正哺】
　　房杜【唐书杜如晦传如晦长于断而元龄善谋两人深相知故能同心济谋以佐佑帝当世语良相必曰丨丨云　又李勣传弟弼始为晋州刺史以勣疾召为司衞卿使省视忽语曰我似少愈可置酒相乐于是奏乐宴饮列子孙于下将罢谓弼曰我即死欲有言恐悲哭不得尽故一诀耳我见丨元龄丨如晦髙季辅皆辛苦立门户亦望诒后悉为不肖子败之我子孙今以付汝汝可愼察有不励言行交非类者急榜杀以闻母令后人笑吾犹吾笑丨丨也　又严武传梓州刺史章彛始为武判官因小忿杀之琯以故宰相为廵内刺史武慢倨不为礼最厚杜甫然欲杀甫数矣李白作蜀道难者乃为丨与丨危之也　又元稹传太宗初即位天下莫有言者孙伏伽以小事持谏厚赐以勉之自是论事者唯惧言不直谏不极不能激上之盛意曾不以为虞于是丨丨王魏议可否于前四方言得失于外不数年大治岂文皇独运聪明于上哉盖下尽其言以宣扬发畅之也　又李德裕传臣未知所谓党者为国乎为身乎诚为国邪随防叔向汲黯丨丨之道可行不必党也刘三吾野庄赋恨孔突之未黔由及门之丨丨】
　　房相【杜甫得房公池鹅诗丨丨西亭鹅一羣眠沙泛浦白于云】
　　房公【杜甫答杨梓州诗闷到丨丨池水头坐逢杨子镇东州】
　　房君【史记陈涉世家陈王徴国之豪杰与计以上蔡人丨丨蔡赐为上柱国　又张耳陈余传武臣遂立为赵王以陈余为大将军张耳为右丞相邵骚为左丞相使人报陈王陈王大怒欲尽族武臣等家而发兵击赵陈王相国丨丨谏曰秦未亡而诛武臣等家此又生一秦也不如因而贺之使急引兵西击秦】房后【国语昔昭王娶于房曰丨丨实有爽德协于丹朱冯身以仪之生穆王焉实临照周之子孙而祸福之】
　　房风【西京杂记长安巧工丁缓者为常满灯七龙五鳯杂以芙蓉莲藕之竒又作卧褥香鑪一名被中香鑪本出丨丨其法后絶至缓始更为之为机环转运四周而鑪体常平可置之被褥故以为名又作九层博山香鑪镂为竒禽怪兽穷诸灵异皆自然运动】
　　寝
　　寝庙【诗奕奕丨丨君子作之　又丨丨旣成既成藐藐礼记月令仲春是月也耕者少舍乃修阖扇丨丨毕备　左传芒芒禹迹画为九州经启九道民有丨丨兽有茂草各有攸处德用不扰在帝夷羿冒于原兽忘其国恤而思其麀牡武不可重用不恢于夏家兽臣司原敢告仆夫　史记外戚世家追尊薄父为灵文侯防稽郡置园邑三百家长丞以下吏奉守丨丨上食祠如法而栎阳北亦置灵文侯夫人园如灵文侯园仪后汉书祭祀志明帝临终遗诏遵俭无起丨丨藏主于世祖庙更衣孝章即位不敢违以更衣有小别上尊】
　　【号曰显宗庙间祠于更衣四时合祭于世祖庙　宋史礼志月令暮春天子始乘舟蔡邕章句曰阳气和暖鲔鱼时至将取以荐丨丨故因是乗舟禊于名川也论语暮春浴乎沂自上及下古有此礼今三月上已柭于水濵盖出此也　又乐志奕奕丨丨奉璋在庭笙籥旣列牺象既盈　庄子观室者周于丨丨又适其偃焉郭注偃谓屏厠　栁宗元鹘説余又疾夫今之説曰以煦煦而黙徐徐而俯者善之徒以翘翘而厉炳炳而白者暴之徒今夫枭鸺晦于书而神于夜防不穴丨丨循墙而走是不近于煦煦者邪】
