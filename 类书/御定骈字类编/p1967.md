<!-- { "loadSidebar": true } -->
　　梧竹【北史彭城王勰传见梧桐下　范成大荔枝赋乱丨丨之满庭渺云海之漫慢　羊士谔诗萧条丨丨月秋物映园庐　刘禹锡酬令孤相公使斋初栽桂树诗早晩隂成比丨丨九霄还放防雏来　苏轼送家安国教授归成都诗岷峨有雏鳯丨丨养修翎　黄镇成同御史郑彦昭登丹台韵诗雨洗炎埃净凉风动丨丨　纳新徐伯敬哀诗呜呼徐征君仪表冠丨丨　丁鹤年题方氏丨丨轩诗鸣鸟曾闻此地过至今丨丨满丘阿】
　　梧石【云林遗事见苔藓下】
　　梧月【陈普弟子清夜游赋见兰露下】
　　梧雨【周权秋霁诗丨丨声干爽籁生年华流水鬓星星】
　　梧春【梁简文帝七励芬芳于丨丨之苑灼烁于长洲之中】
　　梧州【元史地理志丨丨路唐改苍梧郡又仍为丨丨宋因之元至元十四年置安抚司十六年改丨丨路明一统志丨丨府禹贡荆州之域天文牛女分野】
　　梧岸【江淹学梁王兔园赋超然左览苍梧右睨邓林崩石丨丨崱屴藏隂】
　　梧丘【尔雅当涂丨丨　南史江淹传丨丨之魂不愧于沉首鹄亭之鬼无恨于灰骨　晏子景公田于丨丨夜犹早公姑坐睡而梦有五丈夫北面韦庐称无罪焉公觉召晏子而告其所梦　梁简文帝昭明太子集序丨丨之首魂沉而靡托射声之鬼曝骨而无归】
　　梧象【唐书刘建锋传马殷收邵衡永道郴连六州进攻桂州执留后刘士政诸城望风奔溃尽得昭贺丨丨柳宜等州】
　　梧蒙【五代史楚世家杨行密袁州刺史吕师周来奔马殷闻师周至大喜曰吾方南图岭表而得此人足矣以为马歩军都指挥使率兵攻岭南取昭贺丨丨龚富等州】
　　梧宫【水经注系水又北迳临淄城西门北而西流迳丨丨南昔楚使聘齐齐王飨之丨丨即是宫矣其地犹名梧台里台甚层秀东西一百余歩南北如减即古丨丨之台台西有石柱碑碑犹存汉灵帝熹平五年立其题云梧台里　谢偃听歌赋于时日下丨丨隂清竹殿　范成大馆娃宫赋惨丨丨之生愁践桐梦之不祥古乐府丨丨秋呉王愁　王粲赠文叔良诗丨丨致辨齐楚搆患】
　　梧殿【王明清玉照新志明清尝于毕少董处覩种明逸手书所作诗一首今録于此楼台缥缈路岐傍共説祈眞白玉堂珠树风髙低绛节灵台香冷醮虚皇名传六合何昭晰事隔三清限渺茫欲识当年汉家意竹宫丨丨更凄凉】
　　梧庭【李峤夏晩九成宫呈同僚诗林引丨丨鳯泉归竹沼龙】
　　梧台【水经注见梧宫下　梁元帝采莲赋见菊泽下韩翃送张儋水路归北海诗柏寝寒芜变丨丨宿雨收】
　　梧鼎【后汉书徐登传徐登者闽中人也本女子化为丈夫善为巫术又赵炳字公阿东阳人能为越方后登物故炳东入章安百姓未之知也炳乃故升茅屋丨丨而爨主人见之惊懅炳笑不应既而爨熟屋无损异】梧丸【包佶抱疾谢李吏部赠诃黎勒叶诗茗饮暂调气丨丨喜伐邪】
　　梧侯【史记吕后本纪太后欲侯诸吕乃先封髙祖之功臣封齐悼惠王子章为朱虚侯以吕禄女妻之齐丞相寿为平定侯少府延为丨丨】
　　梧轊【后汉书马融传窜伏扔轮发作丨丨】
　　梧竦【黄佐北京赋丨丨鳯条槐舒龙爪】
　　梧衰【许谦次韵潘明之秋思诗西风冉冉鬓毛侵鳯老丨丨锁夕隂】
　　梧倾【杨亿小园秋夕诗玉井丨丨犹待鳯金塘柳密更藏鸦】
　　梧落【方澜秋日钱塘纪事诗谁与指新路丨丨故宫垣】
　　梧槁【陆游诗残丨未全丨晩菊有初开】
　　梧制【左传庄公二十有九年城诸及防疏正义曰此言城诸及防文十二年城诸及郓定十四年城莒父及齐襄十年传晋师城丨及丨同时城二邑者皆言及谷梁传曰以大及小也】
　　梧受【仪礼公食大夫礼上介受賔币从者讶受皮注从者府史之属讶迎也今文曰丨丨】
　　梧隂【顾瑛诗髙堂正在玉山南竹色丨丨积翠岚】
　　梧中【水经注朱圉山在丨丨聚有石鼓不击自鸣】
　　梓
　　梓树【后汉书五行志安帝永初三年五月京都大风拔南郊道丨丨九十六枚　晋书后妃传论南风肆狡扇祸稽天初践椒宫逞枭心于长乐方观丨丨颁鸩羽于离明　宋书符瑞志文王之妃曰太姒梦商庭生棘太子发植丨丨于阙间化为松栢棫柞以告文王文王币告羣臣与发并拜告梦　齐书祥瑞志安阳县丨丨连理　宋史五行志熙宁元年英州因雷震一山丨丨尽枯而为龙脑价为之贱至京师一两才直钱一千四百　捜神记秦时武都故道有怒特祠祠上生丨丨秦文公二十七年使人伐之辄有大风雨树创随合经日不断文公乃益发卒持斧者至四十人犹不断士疲还息其一人伤足不能行卧树下闻鬼语树神曰劳乎攻战其一人曰何足为劳又曰秦公将必不休如之何答曰秦公其如予何又曰秦若使三百人被髪以朱丝绕树赭衣灰坌伐汝汝得不困耶神寂无言明日病人语所闻公于是令人皆衣赭随斫创坌以灰树断中有一青牛出走入丰水中其后青牛出丰水中使骑击之不胜有骑堕地复上髻解被髪牛畏之乃入水不敢出故秦自是置旄头骑　南康记昔有丨丨巨围叶广丈余垂柯数亩呉王伐树作船使童男女挽之船自飞下男女皆溺死至今潭中时有歌唱之音　捜神后记呉聂友字文悌豫章新淦人少时贫贱常好射猎夜照见一白鹿射中之明寻踪血既尽不知所在且已饥困便卧一丨丨下仰见射箭着树枝上视之乃是昨所射箭墨娥漫録松树门内有大丨丨髙四十余丈树尽枯死永嘉中一旦忽更荣茂　庾信鸳鸯赋共飞檐瓦全】
　　【开魏宫俱栖丨丨堪是韩冯　倪瓒题屋壁诗丨丨花开破屋东邻墙花信几番风】
　　梓木【捜神记宋舍人韩凭妻美康王夺之凭自杀妻自投台遗书于带曰愿以尸赐凭合葬王怒使冢相望宿昔间便有大丨丨生二冢之端根交于下枝错于上　洞天清録今人多择面不择底纵依法制之琴亦不清盖面以取声底以匮声底木不坚声必散逸法当取五七百年旧丨丨锯开以指甲掐之坚不可入者方是】
　　梓花【倪瓒对梓桐树花诗丨丨如雪不忍看沈吟怀思泪阑干】
　　梓叶【古乐府晨行梓道中丨丨相磨切】
　　梓实【诗椅桐梓漆疏陆玑云梓者楸之疏理白色而生子者为梓丨丨桐皮曰椅】
　　梓材【书康诰序成王既伐管叔蔡叔以殷余民封康叔作康诰酒诰丨丨　又丨丨传告康叔以为政之道亦如丨人治丨　梁书范岫传为长城令时有丨丨巾箱至数十年经贵遂不改易　阎伯璵河桥赋非夫蓄巨川之运回斡地之力则何能抡丨丨以当路临要津而作式　唐郤昂魏缜梁洽王澄俱有丨丨赋】梓腹【宋史乐志夔定瑟之制桐为背丨为丨长九尺九寸首尾各九寸隐间八尺一寸广尺有八寸岳崇寸有八分中施九梁皆象黄钟之数】
　　梓角【齐民要术种梓法秋耕地令熟秋末冬初丨丨熟时摘取曝干打取子耕地作垄漫散即再劳之】梓防【明一统志丨丨山在宁波府定海县治东山下峻石大刻惩忿窒欲四字尚存】
　　梓桐【山海经东山经见菌蒲下　青溪冦轨县境丨丨帮源诸洞皆落山谷幽险处民物繁伙有漆楮松杉之饶　章孝标蜀中上王尚书诗丨丨花幕碧云浮天许文星寄上头】
　　梓棪【齐民要术异物志曰丨丨大十围材贞劲非利刚截不能克堪作船其实类枣着枝叶重曝挽垂刻镂其皮藏味美于诸树】
　　梓棫【张衡西京赋木则枞栝椶楠丨丨楩枫嘉卉灌丛蔚若邓林】
　　梓榆【诗隰有六駮疏陆玑疏云駮马丨丨也其树皮青白駮荦遥视似駮马】
　　梓柏【华阳国志岷山多丨丨大竹頽随水流坐致材木功省用饶】
　　梓桑【山海经中山经大尧之山其木多松柏多丨丨多机其草多竹　又隅阳之山其上多金玉其下多青防其木多丨丨其草多茈　张九龄诗惟益丨丨恭岂禀山川丽】
　　梓檀【山海经中山经丙山其木多丨丨多弞杻】
　　梓柟【山海经南山经见荆下　又东山经余峩之山其上多丨丨其下多荆芑】
　　梓漆【诗树之榛栗椅桐丨丨爰伐琴瑟　后汉书樊宏传尝欲作器物先种丨丨时人嗤之然积以歳月皆得其用向之笑者咸求假焉　顔延之七绎若乃丨丨简声丽容呈才陈舞态开吹台猎悲风遡秋埃】梓楸【齐民要术楸梓亦宜割地一方种之丨丨各别无令和杂　又舍西种丨丨各五根子孙孝顺口舌消灭也】
　　梓桥【呉澄次韵灵兴避暑诗见兰芽下】
　　梓杞【陆机晋平西将军孝侯周处碑琳琅丨丨珪璧栋梁】
　　梓栎【葛澧钱塘赋榆柳枫檀桑柘丨丨】
　　梓櫄【山海经中山经婴防之山其上多松栢其下多丨丨】
　　梓橦【明一统志丨丨山在济南府淄川县东十里上有鬼谷洞　又丨丨观在雅州东北】
　　梓竹【汉书罽賔国传见槐类下】
　　梓属【左传穆姜使择美槚注槚丨之丨疏释木云槐小叶曰槚郭璞曰槐当为楸楸细叶者为槚又云大而皵楸小而皵槚樊光云大老也皵棤皮也皮老而粗棤者为楸小少也少而粗棤者为槚又云椅梓郭璞曰即楸也如彼所云皆槚之小别故云丨之丨也】
　　梓领【史记卫将军传见蒲泥下按领汉书作岭　水经注河水又东迳临河县故城北汉武帝元朔三年封代恭王子刘贤为侯国王莽之监河也汉武帝元朔二年大将军衞青絶丨丨梁北河是也　庾信段永神道碑见榆关下　杜牧请追尊号表北絶丨丨西过榆溪壮中夏起塞之雄夺西戎理弓之地】
　　梓泽【晋书石崇传崇有别馆在河阳之金谷一名丨丨送者倾都帐饮于此焉　王勃滕王阁序兰亭已矣丨丨丘墟　于季子早春洛阳答杜审言诗丨丨年光往复来杜霸游人去不回　无名氏金谷园花发怀古诗春风生丨丨迟景映花林张翥忆闽中诗见草堂下】
　　梓潼【汉书地理志广汉郡县丨丨　后汉书桓帝纪和平元年秋七月丨丨山崩注丨丨县属广汉郡今始州县也有丨丨水　晋书周虓传丨丨太守周虓执心忠烈厉节防庭遂婴祸荒裔痛寘泉壤臣每悲其志以为苏武之贤不复过也　周书司马裔传率所部兵从尉迟回伐蜀与叱罗协破叛兵赵雄杰于槐林平邓朏于丨丨　隋书地理志普安郡丨丨旧曰安寿西魏置潼川郡开皇初郡废大业初县改名焉　五代史前蜀世家衍改元曰咸康是歳十月幸泰州羣臣切谏衍不听行至丨丨大风发屋拔木太史曰此贪狼风也当有败军杀将者　寰宇记负戴山在盐亭县西一里髙二里上有飞龙泉喷下南流入丨丨江水色清冷其味甘美时以为琼浆水　明一统志丨丨县在保宁府剑州南二百五十里　又丨丨观在滁州城内旧名文昌宫宋嘉定三年建　王逢过丘以敬管句呉山别业诗丨丨祠畔敞林扉隐隐鸡声落翠微】
　　梓州【唐书宪宗纪元和元年正月刘辟陷丨丨执李康三月丙子髙崇文克丨丨　又地理志丨丨梓潼郡本新成郡天宝元年更名　杜甫诗五载客蜀郡一年居丨丨　白居易九日寄行简诗下邽田土平如掌何处登髙望丨丨　杨汉公销暑楼诗岧嶤下瞰霅溪流极目烟波望丨丨　贾岛赴长江道中诗策杖驰山驿逢人问丨丨　喻坦之送友人游东川诗风俗同呉地山川拥丨丨】
