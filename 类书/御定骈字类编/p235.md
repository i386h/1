<!-- { "loadSidebar": true } -->
　　【剰水残山异昔游　白居易花非花诗来如丨丨几多时去似朝云无觅处　李贺春懐引寳枕垂云选丨丨钿合碧寒龙脑冻　杜牧帘诗沈沈伴丨丨寂寂侍华堂　姚鹄题终南山隐者居诗见云房下　皮日休病后春思诗牢愁有度应如月丨丨无心秪似云　罗隐江南行细丝揺栁凝晓空吴王台榭丨丨中　苏轼被酒独行徧至子云威徽先觉四黎之舍诗投梭每困东邻女换扇唯逢丨丨婆　又与潘郭二生出郊寻春诗人似秋鸿来有信事如丨丨了无痕　元好问出都诗神仙不到秋风客富贵空悲丨丨婆　杨慎捣练子词丨丨浅夜筹添嬾唱新翻阿鹊盐】
　　春酲【元稹襄阳为卢窦纪事诗犹丨丨嬾相送樱桃花下隔帘看　唐庚春日杂兴诗月团新碾破丨丨赖有归鸿寄好音　陆游春日诗春来日日困丨丨徂岁如驰得我惊　栁永木兰花慢词却明朝永日画堂一枕丨丨】
　　春酣【欧阳修圣俞会饮诗更吟君句胜啖防杏花妍媚丨丨酣】
　　春醒【陆希声茗坡诗丨丨酒病兼销渴惜取新芽旋摘煎】
　　春饥【郑谷咏懐诗溪莺喧午寝山蕨止丨丨】
　　春病【素问见夏病下　王涣惆怅诗夜寒丨丨不胜懐玉痩花啼万事乖　白居易自问诗老慵难发遣丨丨易滋生】
　　春痩【李商隐赠歌妓诗只知解道丨来丨不道春来独自多　陈亚药名诗棊为腊寒呵子下衣因丨丨缩纱裁　宋无客燕雨懐诗客愁万斛添杯量丨丨三分解帯围】
　　春书【张子容除日诗拾樵供岁火帖牖作丨丨】
　　春诗【梁元帝上忠臣传表三握再吐夙奉紫庭之慈丨丨秋礼早蒙丹扆之训】
　　春典【苏颋奉和圣制途次旧居应制诗东陆行丨丨南阳即旧居】
　　春辞【孟郊投赠张端公诗见霜气下】
　　春曲【皎然拟长安春词见春期下】
　　春谱【陆蒙置酒行千筠掷毫丨丨大碧舞红啼相唱和　陈陶竹诗丘壑谁堪话碧鲜静寻丨丨认婵娟】
　　春歌【史记乐书汉家常以正月上辛祠太一甘泉以昬时夜祠到明而终常有流星经于祠坛上使僮男僮女七十人俱歌丨丨青阳夏歌朱明秋歌西皥冬歌冥　杜甫壮游诗丨丨丛台上冬猎青丘旁　皎然拟长安春词丨丨杂鶗鴂春梦绕轘辕】
　　春帖【宋史欧阳修传在翰林日仁宗一日见御阁丨丨子读而爱之问左右对曰欧阳修之辞乃悉取宫中诸帖阅之叹曰举笔不忘规谏真侍从之臣也　迂斋诗话翰苑作丨丨子往往秀丽可喜　袁桷宫词丨丨分裁阁分多宫娥争餽结绡罗】
　　春字【公羊传春者何岁之始也注独在王上故执不知问疏春夏秋冬皆是四时之名而夏秋冬三时常不得配王言之唯有丨丨常在王上故怪问之　又温庭筠春日寄岳州从事李员外诗剪胜裁丨丨开屏见晓江】
　　春题【林泉髙致春有早春云景早春雨景残雪早春雪霁早春雨霁早春烟雨早春寒云欲雨春早春晚景晓日春山春云欲雨早春烟霭春云出谷满溪春溜春雨春风作斜风细雨春山眀丽春云如白鹤皆丨丨也】
　　春试【宋史选举志旧制秋贡丨丨皆置别头场以待举人之避亲者自缌麻以上亲及大功以上婚姻之家皆牒送惟临轩亲试谓之天子门生虽父兄为考官亦不避】
　　春选【旧唐书职官志凡大选终于季春之月有春中下解而后集谓之丨丨　宋史选举志今既罢科举请依元丰法奏举岁终集阙下免试补外舍生赴次年公试其丨丨升补推恩依大观法】
　　春铨【宋史选举志绍兴二年命今岁丨丨太史局试应三全通一粗通合格者并特收取时局生多阙故也】
　　春道【韩非子丨丨生万物荣夏道长万物成】
　　春德【吕览丨之丨风风不信其华不盛华不盛则果实不生】
　　春敎【诗陈师鞠旅疏古者丨丨振旅秋教治兵】
　　春政【书尧典疏见春天下　孝经钩命诀丨丨不失五谷蘖初夏政不失甘雨时季夏政不失地无笛秋政不失人民昌冬政不失少疾丧五政不失百谷稚熟日月光明】
　　春治【淮南子丨丨以规秋治以矩冬治以权夏治以衡是故燥湿寒暑以节至甘雨膏露以时降】春修【说苑子路为蒲令备水灾与民丨丨沟渎为人烦苦故予人一箪食一壶浆孔子闻之使子贡复之】春事【书尧典厥民析鸟兽孳尾传冬寒无事并入室处丨丨既起丁壮就功言其民老壮分析　管子地气发戒丨丨　大戴礼方春三月缓施生育动作百物于时有事享于皇祖皇考朝孤子八人以成丨丨　王勃羁春诗客心千里倦丨丨一朝归　苏颋奉和圣制登太行山中言志应制诗晓岩中警柝丨丨下搜田李白赠崔秋浦诗东臯丨丨起种黍早归田　杜甫曲江陪郑八丈南史饮诗自知白髪非丨丨且尽芳尊恋物华　戴叔伦苏溪亭诗燕子不归丨丨晚一汀烟雨杏花寒　崔护郡斋三月下旬诗丨丨日已歇池塘旷幽寻　苏轼赠江州景德长老诗白足髙僧觧逹观安排丨丨满幽防　陆游游圆觉干明祥符三院至莫诗成都再见丨丨残虽名闲官实不闲】
　　春务【宋书孝武帝纪诏去岁东土多经水灾丨丨已及宜加优课粮种所须以时贷给】
　　春诵【礼记文王世子丨丨夏大师诏之瞽宗　陆倕为豫章王庆太子出宫表冬书秋记夙表睿资丨丨夏幼彰神度】
　　春吟【郑谷自贻诗饮筵博席与心违野眺丨丨更是谁】
　　春咏【李商隐江亭散席循栁路吟丨丨敢轻裁衔辞入半杯】
　　春规【陈栎春先亭赋早占魁于丨丨忘司令之执权】
　　春取【礼记曲礼疏见春田下】
　　春农【后汉书叚颎传颎以丨丨百姓布野羌虽暂降而县官无廪必当复为盗贼不如乗虚放兵势必殄灭　杜甫诸将诗稍喜临边王相国肻销金甲事丨丨又东屯月夜诗丨丨亲异俗岁月在衡门　薛能桃花诗风光新社燕时节旧丨丨　陆游与子坦子聿游明觉诗宿缘忽云尽献供无丨丨】
　　春作【礼记乐记丨丨夏长仁也秋敛冬藏义也仁近于乐义近于礼　又公羊传疏春秋说云哀十四年春西狩获麟作春秋九月书成以其丨丨秋成故云春秋也者非也何者案庄七年经云星霣如雨传云不修春秋曰雨星不及地尺而复君子修之曰星霣如雨何氏云不修春秋谓史记也古者谓史记为春秋以此言之则孔子未修之时已名春秋何言孔子修之丨丨秋成乃名春秋乎】
　　春种【李绅古风丨丨一粒粟秋成万颗子　苏轼和子由记园中草木诗不如种丛篲丨丨秋可倒】春耕【唐书突厥传兵籍于州则易役卒出于边则习险相地分屯丨丨夏蚕以资衣食秋冬严壁以俟防岁遣亷吏视卒之有无则官无餽运吏无牟盗　宋史理宗纪景定五年夏四月乙卯信阳军将领余元友等提兵防护丨丨有功补转两官资　陆玑诗疏禽经云鸤鸠戴胜布谷也亦曰鴶鵴亦曰获谷丨丨候也　云仙杂记见天麻下　晁错论贵粟疏丨丨夏耘秋获冬藏　方岳秀锦楼赋索里党之我与兮散佩犊于丨丨张九龄送十道采访使及朝集使诗行矣当自强丨丨庶秋获　刘长卿送卢侍御赴河北诗千里按图收】
　　【故地三军罢战及丨丨　韦应物送常侍御却使西蕃诗旅宿闗河逢暮雨丨丨亭鄣识遗民　杜甫卜居诗云鄣寛江左丨丨破瀼西　苏轼新城道中诗西崦人家应最乐煮葵烧笋饷丨丨　刘基杂诗铸铁作耡犁丨丨待秋熟】
　　春耨【陈书后主纪诏今阳和在节膏泽润下宜展丨丨以望秋坻　方干山中言事寄赠苏判官诗隔岸鸡鸣丨丨去邻家犬吠夜渔归】
　　春稼【周礼肆师社之日涖卜来岁之稼疏言涖卜来岁之稼者祭社有二时谓春祈秋报报者报其成熟之功今卜者卜来嵗亦如今年宜稼与不但丨丨秋穑不言穑而言稼者秋穑由于丨丨故据稼而言之　韩维南溪诗雨滋丨丨繁风动野花馥】
　　春耜【宋书张永传伏见将士休假多蒙三番程防既促装赴在早故一岁之间四驰遥路或失遽丨丨或违要秋登致使公替常储家阙旧粟考定利害宜加详改】
　　春耡【齐民要术丨丨起地夏为除草故丨丨不用触湿六月以后虽湿亦无嫌　欧阳修诗披蓑帯笠伴丨丨】
　　春馌【髙啓郊墅杂赋诗犬随丨丨女鸡唤晓耕人】
　　春焙【黄庭坚惜余欢词相将扶上金鞍騕褭碾丨丨愿少延欢洽】
　　春钓【郑谷郊园诗见雪屋下】
　　春樵【韦荘过旧宅诗朱槛翠楼为卜肆玉栏僊杏作丨丨】
　　春娶【周礼媒氏中春之月令防男女疏诗易礼传所载咸泰归妹之卦国风行露绸缪有女懐春仓庚于飞熠熠其羽春日迟迟乐与公子同归之歌小雅我行其野蔽芾其樗之叹此丨丨之证也】
　　春祭【礼记凡祭有四时丨丨曰杓夏祭曰禘秋祭曰尝冬祭曰烝　春秋桓公八年春正月乙卯烝范甯注丨丨曰祠荐尚韭卵夏祭曰禴荐尚麦鱼秋祭曰尝荐尚黍肫冬祭曰烝荐尚稻鴈无牲而祭曰荐荐而加牲曰祭礼各异也　管子举丨丨塞乆祷以鱼为牲以糵为酒　越絶书越王句践即得平吴丨丨三江秋祭五湖】
　　春享【周礼大宗伯以祠丨丨先王以禴夏享先王以尝秋享先王以烝冬享先王】
　　春祠【春秋桓公八年夏五月丁丑烝公羊传何以书讥亟也注与上祀同为亟也疏周之三月乃是夏之孟月自有丨丨之礼今周之五月乃夏之三月也犹与上祠同在一时而复为烝故曰与上祀同为亟也　周礼司尊彝丨丨夏禴祼用鸡彝鸟彝皆有舟其朝践用两献尊其再献用两象尊皆有罍诸臣之所昨也　宋书礼志太常丞司马操议寻月令孟春命祀山林川泽牺牲无用牝若如学议丨丨三牲以下便应一时俱改以从月令何以偏在一鸡　韦应物白沙亭上逢吴叟歌冬狩丨丨无一事欢游洽宴多颁赐】
　　春礿【禴同礼记王制天子诸侯宗庙之祭丨曰丨夏曰禘秋曰尝冬曰烝注郑氏曰此盖夏殷之祭名周则改之春曰祠夏曰礿以禘为殷祭】
　　春祀【宋史礼志传曰丨丨司命秋祠厉此所祀之位所祀之时所用之俎也　王儒真菁茅赋丨丨秋尝备供王祭】
　　春禘【礼记郊特牲飨禘有乐而食尝无乐隂阳之义也凡饮养阳气也凡食养隂气也故丨丨而秋尝春飨孤子秋食耆老其义一也疏正义曰依礼三代无丨丨之文周则春曰祠王制夏殷之礼云春曰禴今云丨曰丨故知禘为禴此经所云谓夏殷礼也　齐书礼志右仆射王俭议案礼记王制天子先祫后时祭诸侯先时祭后祫春秋鲁僖二年祫明年丨丨自此以后五年再殷礼纬稽命徴曰三年一祫五年一禘经记所论禘祫与时祭其言详矣】
　　春社【礼记明堂位夏礿秋尝冬烝丨丨秋省而遂大蜡天子之祭也　宋史阎守恭传在并州因丨丨防賔客曰守防太原一贫民尔徒步位刺史老复官乡里逾分多矣　王驾社日诗桑柘影斜丨丨散家家扶得醉人归】
　　春祈【诗周颂谱疏臣既进谋君又求助故次小毖也既谋事求助致敬民神丨丨秋报故次载芟良耜也傅咸驳改社表王景侯之论王社亦谓丨丨籍田秋而报之也】
　　春禊【谢朓侍宴曲水诗西亰蔼蔼东都济济秋祓濯流丨丨浮醴　江总三日侍宴曲水诗上巳娱丨丨芳辰喜月离　王维三日龙池丨丨诗故事修丨丨新宫展豫游】
　　春荐【说苑丨丨韭卵夏荐麦鱼秋荐黍豚冬荐稻鴈许相卿萝补堂赋丨丨芳蕊可方杞菊夏布清隂弗让修竹】
　　春贡【苏轼次韵李公择梅花诗永懐茶山下防妓修丨丨】
