<!-- { "loadSidebar": true } -->
　　省东【大业杂记东朝堂东连门下省丨丨连殿内省丨丨连左掖卫府府东即抵左掖门街街东即西钱坊坊东连东钱坊】
　　省西【大业杂记西朝堂南第三街第一御史台台西连秘书省丨丨连尚食库库西连右监门府府西连长秋监监西抵右掖门街街西即掌醯署署西连良醖署署西至粳米窖坊】
　　省史【唐书郑綮传大顺后王政微綮每以诗謡托讽中人有诵之天子前者昭宗意其有所蕴未尽因有司上班簿遂署其侧曰可礼部侍郎同中书门下平章事丨丨走其家上谒綮笑曰诸君误矣人皆不识字宰相亦不及我史言不妄俄闻制诏下叹曰万一然笑杀天下人固让不听】
　　省郎【南史王韶之传晋自孝武以来以省官一人管诏诰住西省因谓之西丨丨　魏书拓跋思传寻魏书崔琰传晋文阳傅嘏传皆云既为中丞百寮震悚以此而言则中丞不揖丨丨盖已久矣宪台不属都堂亦非今日又寻职令云朝防失时即加弹纠则百官簿帐应送上台灼然明矣　唐书髙元裕传元裕子璩字莹之第进士累佐使府以左拾遗为翰林学士擢諌议大夫近世学士超丨丨进官者惟郑颢以尚主而璩以宠升云　太平广记贞观中尚药求杜若敇下度支有丨丨以谢眺诗云芳洲生杜若乃委坊州贡之本州曹官判云坊州不出杜若应由读谢朓诗误郎官作如此判事岂不畏二十八宿笑人耶太宗闻之大笑改授雍州司户　杜甫诗丨丨京尹必俯拾　李商隐对雪诗寒气先侵玉女扉清光旋透丨丨闱】
　　省官【南史王韶之传见上】
　　省吏【唐书裴坦传故事舍人初诣省视事四丞相送之施一榻堂上压角而坐坦见休重愧谢休勃然曰此令狐丞相之举休何力顾左右索肩舆亟出丨丨眙骇以为唐兴无有此辱人为坦羞之】
　　省符【唐书百官志凡制敕计奏之数丨丨宣告之节以歳终为断】
　　省事【唐书百官志左右仆射各一人从二品掌统理六官为令之贰令阙则总丨丨劾御史纠不当者】省试【文献通考唐开元七年制诸州贡举丨丨不第愿入学者听】
　　署
　　署舍【唐书李祗传是时勲望大臣无职事者皆得待诏于院给餐钱丨丨以厚其礼】
　　署府【宋书后废帝纪即今所悬转多兴用渐广深惧供奉顿阙军器辍功将士饥怨百官骞禄丨丨谢雕丽之器土木停缇紫之容】
　　署寝【唐书王珏传始淮南三节度皆卒于镇人劝易丨丨珏曰上命我守扬州是寔正寝若何去之】署令【唐书选举志凡医术不过尚药奉御隂阳卜筮图画工巧造食音声及天文不过本色局丨丨鸿胪译语不过典客丨丨】
　　署奏【唐书李元谅传李怀让节度镇国丨丨以自副居军十年士心惮服】
　　署位【唐书王璠传左右仆射师长庶官开元时名左右丞相虽去机务然犹总百司丨丨不着姓上日班见百官而中丞御史在廷】
　　署榜【唐书李逢吉传改中书舍人知礼部贡举未巳事拜门下侍郎同中书门下平章事诏礼部尚书王播丨丨】
　　署字【唐书永王璘传防吴郡采访使李希言平牒璘璘因发怒曰寡人上皇子皇帝弟地尊礼絶今希言乃平牒抗威落笔丨丨何邪乃使惟明袭希言　前定録豆卢署本名辅真贞元六年举进士下第将游信安以文谒郡守郑式瞻瞻谓署曰子复姓不宜两字为名将改之何如署因起谢且求其所改式瞻书数字若著者助者署者曰吾虑于宗从中有同者故书数字当自择之其夕宿于馆梦一老人谓署曰闻使君与子更名子当四举成名四者甚佳既寤思之四者丨丨也遂以为名】
　　署书【晋书衞恒传或曰邈所定乃隶字也自秦壊古文有八体一曰大篆二曰小篆三曰刻符四曰虫书五曰摹印六曰丨丨七曰殳书八曰隶书】
　　署置【唐书选举志按前代选用皆州府察举至于齐隋丨丨多由请托故当时议者以为与其率私不若自举与其外滥不若内收是以罢州府之权而归于吏部此矫时惩弊之权法非经国不刋之常典】署西【大业杂记见省西下】
　　署内【宋书顔竣传宜听民铸钱郡县开置钱署乐铸之家皆居丨丨平其杂式去其杂伪官敛轮郭藏之以为永宝去春所禁新品一时施用今铸悉依此格万税三千严检盗铸并禁剪凿数年之间公私丰赡铜尽事息奸伪自止】
　　邸
　　邸阁【晋书文帝纪蜀将姜维又寇陇右扬声欲攻狄道以帝行征西将军次长安雍州刺史陈泰欲先贼据狄道帝曰姜维攻收其质任聚谷作丨丨讫而复转行至此正欲了塞外诸为后年之资耳若寔向狄道安肯宣露令外人知今扬声言出此欲归也维果烧营而去　宋书五行志太康二年六月髙平大风折木发壊丨丨四十余区　唐书裴休传时方镇设丨丨居茶取直因视商人它货横赋之道路苛扰休建言许收邸直毋擅赋商人又收山泽宝冶悉归盐铁　曹植谢赐谷表诏书念臣经用不足以船河丨丨谷五千斛赐臣　庾信慕容宁神道碑授同州刺史衿带闗辅唇齿秦晋编戸殷积丨丨储峙藩篱是任亲贤勿居公建旟作牧褰帷行部六条斯举百城咸劝】
　　邸寺【刘义恭登景阳楼诗丨丨送晖曜槐栁自成行】
　　邸馆【魏书萧寳夤传诏曰萧寳夤深识机运归诚有道冒险履屯投命绛阙微子陈韩亦曷其过也可遣羽林监领主书刘桃符诣彼迎接其资生所须之物及衣冠车马在京丨丨付尚书悉令预备】
　　邸第【史记天官书见宫庙下　又荆燕世家田生如长安不见泽而假大宅令其子求事吕后所幸大谒者张子卿居数月田生子请张卿临亲修具张卿许往田生盛帷帐供具譬如列侯张卿惊酒酣乃屏人说张卿曰臣观诸侯王丨丨百余皆髙祖一切功臣今吕氏雅故本推毂髙帝就天下功至大又亲戚太后之重太后春秋髙诸吕弱太后欲立吕产为吕王王代太后又重发之恐大臣不听今卿最幸大臣所敬何不风大臣以闻太后　后汉书安帝纪帝自在丨丨数有神光照室又有赤蛇盘于牀第之间　又和熹邓皇后纪太后诏征和帝弟济北河间王子男女年五歳以上四十余人又邓氏近亲子孙三十余人并为开丨丨教学经书躬自监试尚幼者使置师保入宫抚循诏导恩爱甚渥宋书阮佃夫传宅舍园池诸王丨丨莫及妓女数十艺貌冠絶当时金玉锦绣之饰宫掖不逮也毎制一衣造一物京邑莫不法效焉　宋史镇王元偓传真宗幸元偓丨丨宴从官官僚毕防试七言诗元偓奉觞上寿赐袭衣金带器币缗钱又与宗室射于西南亭日晡从官退上独以中官从幸元偁元俨宫复宴元偓宫如家人礼夜二鼓而罢　沈佺期龙池乐章丨丨楼台多气色君王鳬雁有光辉　孟浩然同卢明府饯张郎中除义王府司马海园作上国山河列贤王丨丨开】邸园【齐书竟陵王子良传与文惠太子同好释氏甚相友悌子良敬信尤笃数于丨丨营斋戒大集朝臣众僧至于赋食行水或躬亲其事世颇以为失宰相体】
　　邸舍【礼记王制市防而不税注防市物丨丨税其舍不税其物　宋书蔡兴宗传防土全寔民物殷阜王公妃主丨丨相望挠乱在所大为民患子息兹长督责无穷兴宗悉启罢省　齐书豫章王嶷传府州郡丨丨非臣私有今巨细所资皆是公润臣私累不少未知将来罢州之后或当不能不试学营觅以自赡　宋史魏咸信传性吝喜利仁浦所营丨丨悉擅有之　又黄庠传初至京师就举国子监开封府礼部皆为第一比引试崇政殿以疾不时入天子遣内侍即丨丨抚问赐以药剂　说苑史防去卫灵公丨丨三月琴瑟不御待史防之入也而后入　戴复古诗匆匆投丨丨草草共杯盘】
　　邸店【宋史舆服志屋宇非丨丨楼阁临街市之处毋得为四铺作閙鬭八非品官毋得起门屋非宫室寺观毋得防绘栋宇及朱黝漆梁柱窗牖雕镂柱础】
　　邸肆【唐书薛登传僧慧范怙太平公主势夺民丨丨官不能直登将治之或劝以自安答曰宪府直枉朝奏暮黜可矣遂劾奏反为主所构　宋史礼志徙坊市丨丨对列御道百货骈布竞以防幄镂版为饰】邸冶【齐书郁林王纪凡逋三调及众债在今年七月三十日前悉同蠲除其备偿封籍货鬻未售亦皆还主御府诸署池田丨丨兴废沿事本施一时于今无用者详所罢省】
　　邸兵【唐书吕元膺传选拜东都留守都有李师道留邸丨丨与山栅谋窃发事觉元膺擒破之】邸吏【唐书李徳裕传后除浮屠法僧亡命多趣幽州德裕召丨丨戒曰为我谢张仲武刘从諌招纳亡命今视之何益仲武惧以刀授居庸闗吏曰僧敢入者斩】
　　第
　　第城【唐书康日知传承训拔丨丨张行寔奔宿州承训遂围宿州行寔教勋官军尽锐于此西鄙虚单将军直捣宋亳出不意宿围自解勋喜引而西】
　　第馆【后汉书宦者传见府署下　唐书独孤及传师兴不息十年矣人之生产空于杼轴拥兵者丨丨亘街陌奴婢厌酒肉而贫人羸饿就役剥肤及髓长安城中白昼椎剽吏不敢诘】
　　第室【汉书霍光传太夫人显改光时所自造茔制而侈大之起三出阙筑神道北临昭灵南出承恩盛饰祠室辇阁通属永巷而幽良人婢妾守之广治丨丨作乗舆辇加画绣裀冯黄金涂韦絮荐轮侍婢以五采丝挽显游戏第中　唐书赵憬传性清约位台宰而丨丨童获犹儒先生家也得禀入先建家庙而竟不营产宋史杜衍传清介不殖私产既退寓南都凡十年丨丨卑陋才数十楹居之裕如也　陆云諌吴王起西园第宜遵节俭启伏见西园大营丨丨虽未审节度丰俭之制然用工甚严窃惧事不得济愚臣管见辄敢瞽言】第屋【齐书豫章王嶷传臣公家住止率尔可安臣之今启寔无意识亦无言者太子亦不知臣有此屋政以东宫无而臣自处之体不宜尔尔所启允臣便当敢成丨丨安之不疑】
　　第舍【后汉书李固传顺帝览其对多所纳用即时出阿毋还丨丨诸常侍悉叩头谢罪朝廷肃然以固为议郎　宋书五行志永康元年四月张华丨丨飇风折木飞缯轴六七　又竟陵王诞传上性多猜颇相疑惮而诞造立丨丨穷极工巧园池之美冠于一时多聚才力之士寔之第内精甲利器莫非上品上意愈不平唐书刘瞻传瞻为人廉约所得俸以余济亲旧之窭困者家不留储无丨丨四方献馈不及门行已终始完洁又王锷传尝请籍坊以广丨丨作复垣洞穴实金钱其中　宋史丁谓传周懐政事败议再贬凖帝意欲谪】
　　【凖江淮间谓退除道州司马同列不敢言独王曽以帝语质之谓顾曰居停主人勿复言盖指曽以丨丨假准也　小名录孙权末临海罗阳县有神自称王表周旋民间言语饮食与人无异然不见其形有一婢名纺绩权遣中书郎李崇赍辅国将军罗阳王印绶迎表表随崇俱出所歴山川遣纺绩与神相闻崇与表至权立丨丨于苍龙门外数使近臣赍酒往表问水旱小事往往竒中】
　　第宇【齐书豫章王嶷传臣出入荣显礼容优泰丨丨华旷事乖素约虽宋之遗制恩宠有在犹深非服之慙威卫之请仰希曲照　魏书北海王详传建饰丨丨开起山池所费巨万】
　　第宅【后汉书朱穆传宜时易宰守非其人者减省丨丨园池之费拒絶郡国诸所奉送内以自明外解人惑　宋书顔师伯传师伯居权日久天下辐辏游其门者爵位莫不逾分纳货贿家产丰积伎妾声乐尽天下之选园池丨丨冠絶当时　齐书顾欢传见亭池下唐书唐临传俭薄寡欲不好治丨丨性旁通专务掩人过见妻子必正衣冠　杜甫秋兴诗王侯丨丨皆新主文武衣冠异昔时】
