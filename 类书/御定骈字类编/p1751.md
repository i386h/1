<!-- { "loadSidebar": true } -->
　　酒旗【谈苑王介甫有江宁夹口诗云茅屋沧州一丨丨午烟孤起隔林炊江清日暖芦花转却似春风栁絮时人或题之于壁续其后云江南村里老翁子不解吟他富贵诗荆公闻之但笑而已　画学秘诀丨丨则当路髙悬客帆宜遇水低挂　陶岘西塞山下廻舟作从此舍舟何所诣丨丨歌扇正相迎　刘长卿春望诗依微水戍闻钲鼓掩映沙村见丨丨　白居易曲江诗细草岸西东丨丨揺水风　刘禹锡堤上行丨丨相望大堤头堤下连墙堤上楼　又杨栁枝词城外春风吹丨丨行人挥袂日西时　又乐天以愚相访沽酒致懽诗少年曾醉丨丨下同辈黄衣颔亦黄　孟郊送李翺习之诗湖榜轻褭褭丨丨髙寥寥　张籍江南曲长江午日酤春酒髙髙丨丨悬江口　李贺江楼曲鼍吟浦口飞梅雨竿头丨丨换青苎　又酬答诗试问丨丨歌板地今朝谁是抝花人　滕迈杨栁枝词三条陌上拂金羁万里桥边映丨丨　杜牧送沈处士赴苏州李中丞招诗溪桥向吴路丨丨夸酒美　又江南春诗千里莺啼緑映红水村山郭丨丨风　李商隠赠栁诗忍放花如雪青楼扑丨丨　薛逢九日曲池游眺诗陌上秋风动丨丨江头丝竹竞相追　郑嵎津阳门诗津阳门北临通逵雪风猎猎飘丨丨　李羣玉江南诗斜雪北风何处宿江南一路丨丨多　髙骈写懐诗如今暗与心相约不动征旗动丨丨　段成式折杨栁诗只向江南并塞北丨丨相伴惹行人　皮日休送润卿博士还华阳诗雪打蓬舟维丨丨华阳居士半酣归　周繇公子行回望玉楼人不见丨丨深处勒花骢　司空图杨栁枝夀杯词隔城逺岫招行客便与朱楼当丨丨　罗隐送魏校书诗村店丨丨沽竹叶野桥梅雨泊芦花杜荀鹤送陈昈归麻川诗丨丨和栁动僧屋与云齐秦韬玉春游诗春引美人歌遍熟风牵公子丨丨低赵承天探春诗杖藜恰到春生处已有人家揷丨丨又魏志崔琰传太祖性忌有所不堪者鲁国孔融注张璠汉纪曰太祖制酒禁而融书啁之曰天有丨丨之星地列酒泉之郡人有旨酒之德故尧不饮千钟无以成其圣且桀纣以色亡国今令不禁婚姻也　晋书天文志轩辕右角南三星曰丨丨酒官之旗也主飨宴饮食五星守丨丨天下大酺有酒肉财物赐若爵宗室】
　　酒斾【杜牧赠沈学士张歌人诗呉苑春风起河桥丨丨悬　又寄逺诗河桥丨丨风软侯馆梅花雪娇又路逢裴坦判官归宣州因题赠诗萦风丨丨挂朱阁半醉游人闻弄笙　罗隐村桥诗村桥丨丨月明楼偶逐渔舟系叶舟　贺铸诗朝帆占丨丨　顾瑛诗南市津头无丨丨】
　　酒帘【萤雪丛说徽宗政和中建设画学用太学法补试四方画工以古人诗句命题不知抡选几许人也尝试竹鎻桥边卖酒家人皆以为形容无不向酒家上着工夫惟一善画但于桥头竹外挂丨丨书酒字而已便见得酒家在竹内也　魏学洢茅檐赋闉阇之北丨丨之西有扉画扄蛩吟鸟啼　李中江边吟闪闪丨丨招醉客深深緑树隐啼莺　陆游雨中出门闲望有作诗説梅古谓能蠲渴戏出街头望丨丨　方回春半乆雨走笔诗千愁万恨都消处笑指邻楼一丨丨　黄庚约王琴所不来舟中偶成诗丨丨飏渔村笳鼓响军戍】酒幔【顾况送友失意南归诗邻荒收丨丨屋古布苔茵窦叔向夜宿表兄宅话旧诗明朝又是孤舟别愁见河桥丨丨青　王建宫前早春诗丨丨髙楼一百家宫前杨栁寺前花　杜牧句春桥垂丨丨夜栅集茶樯　薛能和杨中丞早春即事诗戍客烽楼逈文君丨丨斜】
　　酒牀【苏轼跋送石昌言引彭任饮酣闻彦国当使愤愤推丨丨拳皮裂遂自请行　马祖常贡仲章待制宠和次韵诗戴慿久负谈经席阮籍唯知近丨丨】
　　酒罏【垆同汉书食货志注如淳曰酒家开肆待客设丨丨故以罏名肆　晋书王戎传尝经黄公丨丨下过顾为后车客曰昔与嵇叔夜阮嗣宗酣畅于此竹林之游亦预其末自嵇阮云亡吾便为时之所羁绁今日】
　　【视之虽近邈若山河　宋书五行志晋司马道子于府北园内为丨丨列肆使姬人酤鬻酒肴如禆饭者数游其中身自买易因醉寓寝动连日夜　南史齐东昏侯纪丹阳尹王志被驱急狼狈步走惟将二门生自随藏朱雀航南丨丨中夜方得羽仪而归　又谢几卿传尝预乐游苑宴不得醉而还因诣道边丨丨停车褰幔与车前三驺对饮观者如堵　庾信答移市教昔张楷硕儒尚移农之市宜官妙篆犹致丨丨之客　刘琨胡姬年十五诗如何十五少含笑丨丨前　庾信咏画屏风诗自可寻丹灶何须忆丨丨　杜甫遣怀诗忆与髙李辈论交入丨丨　刘长卿送李七之莋水谒张相公诗惆怅青山外慇懃浊丨丨　岑参送陈子归陆浑别业诗青门丨丨别日暮东城鸦　杜牧送西川相公兼领相印出镇全蜀诗夺霞红锦烂扑地丨丨香　李商隠送崔珏往西川诗卜肆至今多寂寞丨丨从古擅风流　又梓潼望长卿山至巴西复怀谯秀诗梓潼不见马相如更欲南行问丨丨　温庭筠寄卢生诗他年犹拟金貂换寄与黄公旧丨丨　皮日休晚秋吟火满丨丨诗在口今人无计奈侬何　陆蒙独夜有怀因作呉体寄袭美诗不然快作燕市饮笑抚肉枅眠丨丨罗隠仿玉壶体诗见帘押下　又倚櫂诗倚櫂听邻笛霑衣认丨丨　韩偓村居诗行看旦夕棃霜发犹有山寒伤丨丨　陆游诗青防红灯卖丨丨　戴表元和邓善之秋兴诗西岭栽花屋东风卖丨丨】
　　酒车【班固西都赋陈轻骑以行炰腾丨丨而斟酌　张衡西京赋丨丨酌醴方驾授饔注丨肴皆以丨布之　梅尧臣诗丨丨行处雨毛新】
　　酒船【晋书毕卓传卓尝谓人曰得酒满数百斛船四时甘味置两头右手持酒杯左手持蟹螯拍浮丨丨中便足了一生事矣　玉海元丰中太皇太后皇太后幸金明池豫为百寳丨丨持以上夀　松窗杂记元宗自临淄郡王为潞州别驾乞归京师以观时晦迹尤自卑损防春暮豪家数辈盛酒馔游于昆明池选胜方晏上戎服臂小鹰于野次因疾驱直突防前诸子辈颇露难色忽一少年持丨丨唱令曰宜以门族官品备陈之酒及于上大声曰曾祖天子父相王某临淄郡王也诸少年闻之惊走不敢复视上因连饮三银船尽一卣徐乘马东去　觥记注南海出同鹤顶杯丨丨以金银为之内藏风防十副酒满一分则一防举饮干一分则一帆落真鬼工也　方岳茧窝赋敢问身后之勲鼎孰愈目前之丨丨　李白秋浦歌耐可乘明月看花上丨丨　又重忆诗稽山无贺老却櫂丨丨回　又送殷淑诗俄然浦屿阔岸去丨丨遥　李商隐夜饮诗烛分歌扇泪雨送丨丨香　姚合送殷尧藩侍御赴同州诗吟诗掷丨丨仙掌白楼前　赵嘏东望诗楚江横在草堂前杨栁洲西载丨丨　皮日休胥口即事诗防把丨丨偎荻共君作个生涯　又醉中即席赠润卿博士诗见书簏下　司空图贺翰林侍郎诗见镜湖下　罗隐钱塘见芮逢诗醉思把筯欹歌席狂忆判身入丨丨　郑谷重阳日访元秀上人诗归来童稚争相笑何事无人与丨丨　韦庄泛舟溪中诗嵇阮相将棹丨丨晚风侵浪水侵舷　元好问天涯山诗丨丨何时朝复莫倒卷滹沱浣尘土　赵沨西城观水诗安得丨丨常拍浮四时甘味置两头】
　　酒舠【秦观琵琶梦诗金纹捍面紫檀槽曾把花前送丨丨】
　　酒驾【张协七命肴驷连镳丨丨方轩】
　　酒具【宋书陶潜传江州刺史王欲识之不能致也潜尝往庐山令潜故人厐通之赍丨丨于半道栗里要之潜有脚疾使一门生二男轝篮舆既至欣然使共饮酌俄顷至亦无忤也】
　　酒器【史记刺客传赵襄子最怨智伯漆其头以为饮器注正义曰丨丨也　晋书陶侃传诸参佐或以谈戏废事者乃命取其丨丨蒲博之具悉投之于江　説苑智伯围襄子于晋阳襄子疏队而击之大败智伯漆其首以为丨丨　神仙传壶公诣费长房于楼上曰我有少酒相就饮之酒在楼下长房使人取之不能举盎至数十人莫能得上乃白公公下以一指提上与长房共饮之丨丨如拳许大饮之至暮不竭　急就篇铜钟鼎鋞鋗鉇铫注钟丨丨也　南越志越王鸟状似鸢口勾末可受二升许南人以为丨丨　觥记注大瓮大杓晋诸阮之丨丨也　又緑文测海蠡陈后主之丨丨也云仙杂记李适之有丨丨九品蓬莱盏海川螺舞仙瓠子巵幔卷荷金焦叶玉蟾儿醉刘伶东滇様　莱盏上有山象三岛注酒以山没为限舞仙盏有闗捩酒满则仙人出舞瑞香毬子落盏外　图画见闻志栁公权别贮丨丨杯盂一笥缄縢如故其器皆亡公权哂曰银杯羽化耳　小志见镜儿下　国老谈苑太祖以范质寝疾数幸其家其后虑烦在朝大臣止令内夫人问讯质家迎奉器皿不具内夫人奏知太祖即令翰林司送果子牀丨丨凡十副以赐之　瑞桂堂暇録有士人求见韩魏公说亲丧二女未嫁愿有以周之公退为之戚夫人收丨丨得一大合送之士人对使者曰相公何薄我也叱不受公曰吾固疑甚薄也复裒一合送至士人又怒骂不受使者曰相公实无所有非薄君也士人不顾使者持回公又裒一合以往士人笑以书授使者曰吾事已办不愿受也向来葢欲观公度量耳　王泠然汝州薛家竹亭赋后陈丨丨前开药径　王建送人诗河亭收丨丨语尽各西东　陈羽古意诗雕盘丨丨常不干晓入中防妾先起　张籍和左司元郎中秋夕诗见僧收丨丨迎客换纱巾　又喜王侍御郎放牒诗谁家不借花园看在处多将丨丨行】
　　酒星【孔融与曹操论酒禁书天垂丨丨之耀地列酒泉之郡　李白月下诗天若不爱酒丨丨不在天韦应物拟古诗丨丨非所酌月桂不为食　李益答窦二曹长留酒还榼诗榼小非由榼星郎是丨丨　李贺秦王饮酒诗龙头泻酒邀丨丨金槽琵琶夜枨枨　李羣玉广州重别方处士之封川诗大笑相逢日天邉作丨丨　皮日休爱李翰林白诗吾爱李太白身是丨丨魄　郑谷读李白集诗何事文星与丨丨一时钟在李先生】
　　酒雨【诗话总张文潜在一时中人物最为魁伟故陈无已有诗云张侯魁然腹如鼓雷为饥声丨为丨】酒岛【明一统志山谷寺在安庆府潜山县西北二十里东北有唐僧三祖大师塔前有溪溪傍有二石曰诗崖曰丨丨】
　　酒海【辍耕録劈正斧以苍玉碾造髙二尺有竒广半之徧地文藻粲然或曰自殷时流传至今者如天子登极正旦天夀节御大明殿防朝时则一人执之立于陛下丨丨之前葢所以正人不正之意　白居易就花枝诗就花枝移丨丨今朝不醉明朝悔　谢宗可醉乡诗夜月放船浮丨丨春风扶杖到糟丘　郝经醉歌玉虹髙挂饮丨丨黄流倒卷都淋漓】
