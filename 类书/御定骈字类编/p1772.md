<!-- { "loadSidebar": true } -->
　　绮罗【顔氏家训邺下风俗专以姑持门户争讼曲直造请逢迎车乗填街衢丨丨盈府寺代子求官为夫诉屈此乃恒代之遗风乎　新论见柴荜下　中説子之服俭以挈无长物焉丨丨锦绣不入于室曰君子非黄白不御妇人则有青碧　漫叟诗话杜紫微不遇乃曰我诗无丨丨铅粉宜不用淮海诗亦然人戏谓可入小石调然率多子美句但绮丽太胜尔　后画品録沈粲笔迹调媚专工丨丨屏障所图颇有情趣　宋之问太平公主山池赋厌丨丨与丝竹爱瑶池及赤城　徐干情诗丨丨失常色金翠暗无精　沈佺期剪防诗见刀尺下　袁晖闺情诗有恨离琴瑟无情着丨丨　胡皓奉和圣制同二相以下羣官乐游园宴诗见丝竹下张説温泉客舎观妓诗秀色然红黛娇香发丨丨梁锽观王美人诗白鹭栖脂粉頳鲂跃丨丨　李白少】
　　【年行少年游侠好经过浑身装束皆丨丨　杜甫泛江诗见杯酒下　白居易寄太原李相公诗见组练下刘禹锡夏日寄宣武令狐相公诗近来溽暑侵亭馆应觉清谈胜丨丨　殷尧藩上巳日赠都上人诗丨丨人走马遗落凤凰钗　杜牧重登科诗星汉离宫月出轮满街含笑丨丨春　李商隐咸阳诗咸阳宫阙郁嵯峩六国楼台艳丨丨　李逺悲铜雀台诗雪密疑楼阁花开想丨丨　薛能戏题诗拥头珠翠重萦步丨丨长韩琮题商山店诗佯嗔阿母留宾客暗为王孙换丨丨张蠙赠丘衙推诗见丝竹下　杜荀鹤送人游吴诗夜市卖菱藕春船载丨丨　又送蜀客游维诗青春花柳树临水白日丨丨人上船　韦庄江亭酒醒却寄维扬饯客诗满座丨丨皆不见觉来红树背银屏】
　　绮纻【汉乐府大妇织丨丨中妇织流黄】
　　绮组【晋书武帝纪禁雕文丨丨非法之物　江淹为萧太尉上便宜表见舆马下　温庭筠谢纥干丞相表材谢楩楠文非丨丨　班固西都赋红罗飒纚丨丨缤纷】
　　绮练【吴志陆逊传注机天才丨丨文藻之美独冠于时】
　　绮纨【后汉书王符传京师贵戚衣服饮食车舆庐第奢过王制固亦甚矣且其徒御仆妾皆服文组防牒锦绣丨丨葛子升越筩中女布犀象珠玉虎魄瑇瑁石山隐饰金银错镂穷极丽美转相夸咤　宋书乐志上陵者相追攀被服纎丽振丨丨　刘峻广絶交论弱冠王孙丨丨公子道不挂于通人声未遒于云阁　徐陵为始兴王譲琅邪二郡守表甫离懐袖裁脱丨丨适荷隆私使膺珪组　又司空章昭逺墓志公台辅之量便着丨丨瑚琏之资无待雕琢　庾信慕容宁神道碑岐嶷表羁贯之年通礼称丨丨之歳　李峤罗诗若珍三代服同擅丨丨名　李颀送刘方平诗丨丨游上国多作少年行　白居易观儿戏诗髫龀七八歳丨丨三四儿　刘禹锡送李友路秀才赴举诗见笔砚下】
　　绮缬【韩愈司徒兼侍中中书令赠太尉许国公神道碑铭师道之诛公以兵东下进围考城克之遂进迫曹曹寇乞降郓部旣平公曰吾无事于此其朝京师既至献马三千匹绢五十万匹他锦纨丨丨又三万金银器千而汴之库廐钱以贯数者尚余百万绢亦合百余万匹马七千粮三百万斛兵械多至不可数】绮縠【战国策见罗纨下　史记孟尝君传文承间问其父婴曰子之子为何曰为孙孙之孙为何曰为孙孙之孙为何曰不能知也文曰君用事相齐至今三王矣齐不加广而君私家富累万金门下不见一贤者文闻将门必有将相门必有相今君后宫蹈丨丨而士不得裋褐仆妾余粱肉而士不厌糟糠今君又尚厚积余藏欲以遗所不知何人而忘公家之事日损文窃怪之于是婴乃礼文使主家　汉书髙帝纪贾人毋得衣锦绣丨丨絺纻罽操兵乗骑马　又成帝纪永始四年诏曰方今世俗奢僣罔极靡有厌足公卿列侯亲属近臣四方所则未闻修身遵礼同心忧国者也或廼奢侈逸豫务广第宅治园池多畜奴婢被服丨丨设钟鼓备女乐车服嫁娶葬埋过制吏民慕效濅以成俗而欲望百姓家给人足岂不难哉　又王褒传辞赋大者与古诗同义小者辨丽可喜辟如女工有丨丨音乐有郑卫　又匈奴传见衣被下　后汉书安帝纪元初五年秋七月丙子诏曰比年虽获丰穰尚乏储积而小人无虑不图久长嫁娶送终纷华靡丽至有走卒奴婢被丨丨着珠玑京师尚若斯何以示四逺　又明徳马皇后纪见袍衣下　又和熹邓皇后纪见锦绣下　又王符传裁切丨丨缝紩成幡皆单费百缣用功千倍　晋书石季龙载记起灵风台九殿于显阳殿后选士庶之女以充之后庭服丨丨玩珍奇者万余人内置内官十有八等　南史长沙王子藻传见锦罽下　道德指归论冰纨丨丨靡丽辉光　文心雕龙越昭及宣实继武绩驰骋石渠暇豫文会集雕篆之轶材发丨丨之髙喻于是王褒之伦底禄待诏　梁昭明太子七契丨丨风吹珠玑星耀　王僧孺与何炯书摛丨丨之清文谈希微之道徳】
　　绮币【唐蜡百神乐章丨丨霞舒瑞圭虹起】
　　绮缋【宋玉神女赋其盛饰也则罗纨丨丨盛文章极服妙采照万方】
　　绮缟【后汉书梁鸿传见裘褐下】
　　绮文【纹同晋书天文志宗人四星在宗正东主録亲疎享祀族人有序则如丨丨而明正　旧唐书卢懐慎传懐慎清俭不营产业器用服饰无金玉丨丨之丽谢庄舞马赋卷雄神于丨丨蓄奔容于帷烛　鲍照三日游南苑诗清潭圆翠会花薄縁丨丨】
　　绮云【江总陈宣帝哀策文丨丨舒庆珠星照老　江淹学梁王园赋乃有丨丨之馆頳霞之台其乐足以弃国释位遗死忘归也　陈子良春晚看羣公朝还诗丨丨临舞阁丹霞薄吹台　赵嘏寄裴澜诗见锦席下】
　　绮霞【何逊七召丨丨映水蛾月生天　唐髙宗诗大慈恩寺诗丨丨遥笼帐丛珠细网林　元稹感石榴诗宿露低莲脸朝光借丨丨　李绅入淮至盱眙诗天外丨丨迷海鹤日边红树艳仙桃　唐彦谦玫瑰诗风破丨丨山寺出人歌白雪岛花飞】
　　绮山【明一统志丨丨在常州府江隂县东一十里昔吴王泛舟游赏至此见野花盛开如锦绮因名】绮峦【江淹杨梅颂见镜日下】
　　绮岭【唐太宗春日登陜州城诗碧原开雾隰丨丨峻霞城】
　　绮峰【唐太宗初春登楼诗丨丨含翠雾照日蕊红林】
　　绮川【明一统志丨丨馆在海盐县治旧尉防南】
　　绮源【元史百官志都提举万亿丨丨库掌诸色段匹】
　　绮井【水经注如浑水又南迳借田及药圃西明堂东明堂上圆下方四周十二户九堂而不为重隅也室外柱内丨丨之下施机轮饰缥仰象天状画北通之宿鸟葢天也　曹植七启丨丨含葩金墀玉厢　梁元帝旷野寺碑刻虬龙于洞房倒莲花于丨丨　又郢川晋安寺碑铭虹梁紫柱螭桷丹墙丨丨飞栋华榱碧珰】绮陌【王涯游春词才见春光生丨丨已闻清乐动云韶元稹羡醉诗丨丨髙楼竞醉眠共期顦顇不相怜　郭遵赋得春风扇防和诗霁天轻有霭丨丨尽无尘　黄滔寄懐南北故人诗玉窗挑凤佳人老丨丨啼莺碧树枯】
　　绮碛【余阙施氏西屿书堂诗参差琼峯出澄丨丨周】
　　绮道【王维园诗林端出丨丨殿顶揺华幡】
　　绮宫【唐太宗守歳诗暮景斜芳殿年华丽丨丨】
　　绮殿【江总今日乐相乐乐府丨丨文雅遒玳筵欢趣密唐太宗帝京篇丨丨千寻起离宫百雉余　李绅忆春日太液池亭对诗桥转彩虹当丨丨舰浮花鹢近蓬莱】
　　绮阁【谢偃乐府新歌青楼丨丨已含春凝妆艳粉复如神　陈子良上越国公杨素诗髙门罗虎防丨丨丽雕甍　袁恕己咏屏风诗丨丨云霞满芳林草树新韦应物长安道诗丽人丨丨情飘飖头上鸳钗双翠翘　鲍溶懐仙诗阆峯丨丨几千丈瑶水西流十二城豆卢荣赋得春风扇微和诗迟迟入丨丨习习流芳甸　张祜爱妾换马诗丨丨香销华廏空忍将行雨换追风　温庭筠晓仙謡见网轩下】
　　绮楼【唐明皇春诗佳气满通沟迟步入丨丨　张説赠崔二安平公乐世词十五红妆侍丨丨朝承握槊夜藏钩　崔颢卢姬篇见帘箔下　杜甫哭韦大夫之晋诗丨丨关树顶飞旐泛堂前　韦应物拟古诗丨丨何氛氲朝日正杲杲　皎然游支硎寺诗缭绕彩云合参差丨丨重】
　　绮室【后汉书仲长统传妖童美妾填乎丨丨倡讴妓乐列乎深堂　又宦者传序南金和宝冰纨雾縠之积盈仞珍藏嫱媛侍儿歌童舞女之玩充备丨丨】
　　绮观【宋书后妃传内职稍繁椒庭丨丨千门万户　隋炀帝江都夏乐府飞楼丨丨轩若惊花簟罗帷当夜清　唐明皇游兴庆宫作丨丨连鸡岫朱楼接雁池袁朗登城南坂望京邑诗金凤凌丨丨璇题敞兰宫】绮榭【温庭筠谢公墅歌鸠眠髙柳日方融丨丨飘飖紫庭客　李宗谔诗丨丨凝尘断消息抒情空拟四愁诗】
　　绮寮【左思魏都赋雷雨窈防而未平皦日笼光于丨丨温庭筠池塘七夕诗月出西南露气秋丨丨河汉在针楼】
　　绮构【王勃临髙台乐府瑶轩丨丨何崔嵬鸾歌凤吹清且哀】
　　绮隂【炀帝海山记诏定西苑十六院名景明一迎晖二栖鸾三晨光四明霞五翠华六文安七积珍八影纹九仪凤十仁智十一清修十二宝林十三和明十四丨丨十五降阳十六皆帝自制名】
　　绮闱【陶景吴太极左仙公葛公之碑濯质丨丨凝心黛岭】
　　绮庭【张说安乐郡主花烛行蔼蔼丨丨嫔从列娥娥红粉扇中开】
　　绮户【黄庭外景经修德明逹神之门注心达志通视见神光重楼丨丨金门玉堂　元稹生春诗何处生春早春生丨丨中　温庭筠吴苑行丨丨雕楹长若此韶光歳歳如归来　张宪白苎舞词璚窗丨丨琐风色桃树日长蝴蝶飞】
　　绮窗【吴均食移今足下居则广厦髙堂连间洞房丨丨半卷屏风角张指天地如一指安知故人之可伤髙盖花萼楼赋攅画栱以交映列丨丨以相薄周翰五凤楼赋椒壁涂赭丨丨晕红　陆机拟西北有】
　　【髙楼诗丨丨出尘防飞陛蹑云端　吴少微怨歌行丨丨虫网氛尘色文轩莺对桃李顔　王维扶南曲歌词朝日照丨丨佳人坐临镜　韦应物月夜诗坐念丨丨空翻伤清景好　吕温上官昭容书栖歌风吹花露清旭时丨丨髙挂红绡帷　李商隐巴江柳诗好向金銮殿移隂入丨丨　又瑶池诗瑶池阿母丨丨开黄竹歌声动地来　汪元量幽州除夜醉歌见香烘下】
　　绮缀【崔融嵩山启母庙碑红葩夺目飞累榭于山间丨丨冲风架廻廊于木末　刘宪夜宴安乐公主新宅诗丨丨玲珑河色晓珠帘隐映月华窥　陈去疾踏歌行繁促管升平调丨丨丹莲借月光】绮甍【江总梅花落乐府金谷万株连丨丨梅花密处藏娇莺】
　　绮栱【水经注以太和十八年从髙祖北巡届于阴山之讲武台自台西出南山上山无树木唯童阜耳即广德殿所在也其殿四柱两厦堂宇丨丨图画奇禽异兽之象】
　　绮疎【疏同后汉书梁冀传冀大起第舎而夀亦对街为宅殚极土木互相夸竞堂寝皆有阴阳奥室连房洞户柱壁雕镂加以铜漆窗牖皆有丨丨青琐图以云气仙灵台阁周通更相临望飞梁石蹬陵跨水道　王融曲水诗序镜文虹于丨丨浸兰泉于玉砌　曹组艮岳赋丨丨凝雾天香散风　汪克寛宣文阁赋丨丨镂列钱之玲珑藻井灿芰荷之绘饰　唐太宗帝京篇云日隐层阙风烟出丨丨　苏颋游禁苑遇雪诗写月含珠缀从风薄丨丨　骆宾王登楼思京诗丨丨低晚魄镂槛肃初寒　孙逊登称心寺诗翡翠巢珠网鹍鸡间丨丨　王维清如玉壶冰诗未共销丹日还同照丨丨温庭筠题友人居诗见画图下　史浩宿玉堂直庐诗冰帘映丨丨琼殿中央峙】
