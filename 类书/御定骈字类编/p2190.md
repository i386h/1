<!-- { "loadSidebar": true } -->
　　鲮鲤【魏书髙祐传东郡获一异兽献之京师时人咸无识者诏以问祐祐曰此是三吴所出厥名丨丨余域率无今我获之吴楚之地其有归国乎按一作陵水经注沔水又南与疎水合水中有物如三四岁小儿鳞甲如丨丨射之不可入七八月中好在碛中自曝膝头似虎掌爪常没水中出膝头小儿不知欲取弄戏便杀人　本草丨丨一名龙鲤一名穿山甲形似鼍又似鲤而有足能水能陆尝吐舌诱蚁食之　左思吴都赋丨丨若兽浮石若桴】
　　鲮鳐【郭璞江赋防鯟鲉丨丨鯩鲢】
　　鲮鯥【郭璞江赋丨丨踦于垠隒防獭睒瞲乎厱空】
　　鳀
　　鳀鱼【捜神记孔子厄于陈歌于馆中夜一人长九尺余着皁衣髙冠大咤声动左右子贡进问何人耶便提子贡而挟之子路引出与战于庭有顷未胜孔子察之见其甲车间时时开如掌孔子曰何不探其甲车引而奋登子路引之没手仆于地乃是大丨丨也长九尺余】
　　鳀鱳【葛沣钱塘赋防防鲏防鲩丨丨】
　　鳀海【谢朓永明乐乐府化洽丨丨君恩变龙庭长沈约从军行乐府浮天出丨丨束马渡交河】鳀壑【韦承庆灵台赋赴丨丨而全忠处龙乡而执信】


　　御定骈字类编卷二百十九
<子部,类书类,御定骈字类编>
　　钦定四库全书
　　御定骈字类编卷二百二十
　　虫鱼门三
　　鲤
　　鲤鱼【尔雅鲤注今赤丨丨　家语孔子娶于宋之幵官氏一歳而生伯鱼鱼之生也鲁昭公以丨丨赐孔子荣君之贶故因以名曰鲤而字伯鱼　后汉书甘始注曹植辨道论曰甘始者老而有少容言取丨丨五寸一双令其一着药投沸膏中有药奋尾鼔鳃游行沈浮有若处渊其一者已熟而可噉　又列女传广汉姜诗妻者同郡厐盛之女也诗事母至孝妻奉顺尤笃母好饮江水水去舍六七里妻尝泝流而汲姑嗜鱼脍又不能独食夫妇常力作供鲙呼邻母共之舍侧忽有涌泉味如江水每旦辄出双丨丨常以供二母之膳　晋书南蛮文日南西卷县夷帅范椎奴也尝牧牛涧中获二丨丨化成铁用以为刀刀成乃对大石嶂而祝之曰丨丨变化冶成双刀石嶂破者是有神灵进斫之石即瓦解　隋书杨文思夀阳刘叔仁作乱从清河公宇文神举讨之战于塼井生擒叔仁又别从王谊破贼于丨丨栅累以军功迁果毅右旅下大夫　唐书明皇纪开元十九年正月己卯禁捕丨丨　山海经西山经见鸟翼下　水经河水又南得丨丨注歴涧东入穷溪首便其源也尔雅曰鳣鲔也出巩穴三月则上渡龙门得渡为龙矣否则防额而还　又注赵人有琴高者以善鼓琴为康王舍人行彭涓之术浮游砀郡间二百余年后入砀水中取龙子与弟子期曰皆洁斋待于水旁设屋祠果乗赤丨丨出入坐祠中留月余复入水也捜神记谢允从武当山还在桓宣武座有言及左元放】
　　【为曹公致鲈鱼者允便云此可得尔求大瓮盛水朱书符投水中俄有一丨丨鼔鬐水中　又南州人有遣吏献犀簪于孙权者舟过宫亭庙而乞灵焉神忽下教曰须汝犀簪吏惶遽不敢应俄而犀簪已前列矣神复下教曰俟汝至石头城返汝簪吏不得已遂行自分失簪且得死罪比达石头忽有大丨丨长三尺跃入舟剖之得簪　又谢糺尝食客以朱书符投井中有一双丨丨跳出即命作脍一坐皆得徧　齐民要术以六畞地为池池中有九洲求怀子丨丨长三尺者二十头牡丨丨长三尺者四头以二月上庚日内池中令水无声鱼必生至四月内一神守六月内二神守八月内三神守神守者鼈也所以内鼈者鱼满三百六十则蛟龙为之长而将鱼飞去内鼈则鱼不复去在池中周绕九洲无穷自谓江湖也　提要录九月丨丨风　博异志王昌龄舟行至马当山赍酒脯纸马献于庙及草履献于夫人当市草履时兼市金错刀贮履内忘取之行数里忽有赤丨丨长可三尺跃入舟中既剖腹得金错刀　酉阳杂俎鲤脊中鳞一道毎鳞有小黑防大小皆三十六鳞国朝律取得丨丨即宜放仍不得吃号赤鯶公卖者杖六十言鲤为李也　歳华纪丽贮神水以効祥养丨丨而致富注陶朱公养鱼法取丨丨二十尾以立春后上庚日放之则生子不相食　南唐书诸王传故唐之末民间相传防曰东海丨丨飞上天而烈祖果育于徐氏因信符防　五色线涓子齐人饵术栟食其精至三百年后钓河泽得丨丨风中有符隐于岩能风雨　神农经丨为丨王无大小脊旁鳞皆三十有六鳞上有小黒防文有赤白黄三种　法帖刋误丨丨帖敬字行成帖殷字皆缺　王羲之丨丨帖羲之白送此丨丨征与敬耶不在不乃邑邑不　戚歌沧浪之水白石粲中有丨丨长尺半　古乐府客从逺方来遗我双丨丨呼儿烹丨丨中有尺素书　梁简文帝艳歌篇灯生阳燧火尘散丨丨风　杜甫寄高詹事诗天上多鸿雁池中足丨丨　孟浩然送王大校书诗尺书能不恡时望丨丨传　戴叔伦兰溪櫂歌兰溪三日桃花雨半夜丨丨来上滩　李贺诗丨丨风起芙蓉老　元稹诗留取三行代丨丨　杜牧别怀诗他年寄消息书在丨丨中　温庭筠诗水客夜骑红丨丨　李商隐板桥晓别诗水仙欲上丨丨去一夜芙蓉红泪多　陆蒙江行诗醉帆张数幅惟待丨丨风　陈陶豫章江楼望西山有怀诗桃花谷口春深浅欲访先生赤丨丨　徐铉得浙西郝判官书诗见鸮鸟下　陆游丨丨行丨丨才三尺浅水不覆脊　虞集舟泊安和阮宅诗方驾肯来良马五尺书先寄丨丨双　萨都拉过嘉兴诗芦芽短短穿碧沙船头丨丨吹浪花　又芙蓉曲丨丨吹浪江波白霜落洞庭飞木叶】
　　鲤背【郝经石榴诗冲风倒影丨丨揺金澜滉瀁青环徧】
　　鲤尾【黎遂球槟榔赋集良耦邀上宾进丨丨献猩唇　李贺大堤曲郎食丨鱼丨妾食猩猩唇】鲤质【益部方物畧记二丙之穴厥产嘉鱼丨丨鳟鳞为味珍腴】
　　鲤子【易林临河求鲤燕婉笑弭屏气摄息不得丨丨】
　　鲤鲨【徐干齐都赋罛鳣鮷网丨丨】
　　鲤鲫【桂海虞衡志竹鱼出漓水状似青鱼味如鳜鱼南中鱼品如丨丨辈皆有之而以虾竹二鱼为珍陈世昌南湖赋鲦鰋鳜鯾丨丨鲚鰕】
　　鲤鱮【陈孚石鼔诗丨丨贯柳字斑斑势如雷文斲天斧】
　　鲤【桓驎七说三牲之切丨丨之脍美如麟脂疉似蚋羽　刘梁七举丨丨之脍分毫析厘】鲤鲋【急就篇丨丨蟹鱓鲐鲍鰕注鲤即今之鲤鱼鲋今鰿鱼也亦呼为鲫】
　　鲤鲔【诗鳣鲔发发疏陆玑云鳣身形似龙锐头口在颔下背上腹下皆有甲纵广四五尺鲔鱼形似鳣而青黑头小而尖似铁兜鍪口亦在颔下其甲可以磨姜大者不过七八尺一名鮥今东莱辽东人谓之尉鱼或谓之仲明仲明者乐浪尉也溺死海中化为此鱼如陆之言又以今语验之则丨丨鳣鮥皆异鱼也　又匪鳣匪鲔笺鳣鲤也言雕鸢之高飞丨丨之处渊性自然也非雕鸢能髙飞非丨丨能处渊皆惊骇辟害尔　易林丨丨鲋鰕积福多鱼】
　　鲤鳣【尔雅疏案此经丨丨鰋鮎舍人曰鲤一名鳣孙炎曰鰋一名鮎则是舍人以丨丨为一鱼孙炎以鰋鮎为一鱼郭氏以为四鱼】
　　鲤鲂【洛阳伽蓝记亰师语曰洛丨伊丨贵于牛羊　魏文帝乐府酌桂酒鲙丨丨　韩愈诗囘入潭濑下网截丨与丨】
　　鲤洪【明一统志丨丨溪在广德州城东南一十里其源有二会流于此灌田二万亩】
　　鲤城【明一统志丨丨山在防州府开县废新浦县西四十里四面悬絶东面有城间有浦多鲤鱼因名有常渠水流经此山】
　　鲤堂【明一统志丨丨在登州府宁海州石落村有刘氏于海滨得百丈鱼取其骨构此堂】
　　鲤庭【论语尝独立丨趋而过丨　刘禹锡酬郑州权舍人见寄诗丨丨传事业鸡树遂翺翔　杨汝士宴杨仆射新昌里第诗文章旧价留鸾掖桃李新阴在丨丨　李端慈恩寺怀旧诗丨丨埋玉树那忍见门人李中献汤舍人诗銮殿对时亲舜日丨丨过处着莱衣】
　　鲤脍【枚乗七发薄耆之炙鲜丨之丨】
　　鲤鲊【陆游秋郊有怀诗缕飞绿鲫鲙花簇頳丨丨】
　　鲤素【孔范乐府雁封归飞断丨丨还流絶】
　　鲤化【太平广记大丨登龙门丨为龙不登者防额暴鳃矣】
　　鲤出【明一统志见猪龙下】
　　鲤跳【陆游诗细雨罾头赤丨丨】
　　鲤涌【李白九日登山诗赤丨丨琴髙白道冯夷】
　　鲤去【徐夤春入鲤湖诗湖头丨丨轰雷在树杪猿呼落日低】
　　鲤横【苏轼餽歳诗见兔卧下】
　　鲤沈【黄庭坚寄上叔父夷仲诗关寒塞雪欲嗣音燕雁拂天河丨丨】
　　鲥
　　鲥鱼【本草孙愐云鲥出江东袁逢禽虫述云丨丨罥网而不动防其鳞也其鳞石灰水浸晒干层层起之以作女人花钿甚良　海棠谱刘渊材曰平生死无恨所恨者五事耳人问其故曰第一恨丨丨多骨二恨金橘太酸三恨莼菜性冷四恨海棠无香五恨曽子固不能诗】
　　鲥橘【方囘诗丨丨多骨核乃至肆诋訾】
　　鳗
　　鳗鯬【稽神录村有渔人妻得劳瘦转相传染死者数人或云取病者生钉棺中弃之其病可絶顷之其女病即生钉棺中流之于江至金山有渔人见而异之引之至岸开视之见女子犹活因取置渔舍中多得丨丨鱼以食之久之病愈遂为渔人之妻至今尚无恙】
　　鳗井【梦溪笔谈越州应天寺有丨丨在一大磐石上其髙数丈井才方数寸乃一石窍也其深不可知唐徐浩诗云深泉丨丨开即此也其来亦逺矣鳗将出游人取之置怀袖间了无惊猜如鳗而有鳞两耳甚大尾有刃迹相传云黄巢曽以剑刜之凡鳗出游越中必有水旱疫疠之灾乡人常以此之　明一统志丨丨在鎭江府甘露寺内昔有僧妙机者栖禅于此乏水浚井于山得鳗二因名　又丨丨在绍兴府山井有灵鳗时出见　陆游杂兴诗丨丨初生一缕云鲍郎山下雨昏昏】
　　鲋
　　鲋鱼【山海经北山经见鱼首下　又中山经牛首之山劳水出焉而西流注于潏水是多飞鱼其状如丨丨食之已痔同】
　　鲋鱮【谢灵运山居赋鱼则鳢丨丨鳟鲩鲢鳊鲂鲔魦鳜鲿鲤鲻鳣】
　　鲋鰅【明一统志丨丨山在大名府开州旧顿丘县西北三十里一名广阳山山海经颛顼葬其阳九嫔葬其阴四蛇卫之】
　　鲋鳙【周光镐黄河赋其鳞族则有丨丨鳟鳀】
　　鲋鰕【易林见鲤鲔下】
　　鲋悲【张凤翼喜雨赋赤地熬煎龟坼三千之界土黄埃坱□丨丨百六之封疆】
　　鳝
　　鳝鱼【梦华录见鵞鸭下】
　　鳝鲤【战国防黄鹄因是以游乎江海淹乎大沼俛噣丨丨仰啮陵蘅】
　　鳝溪【明一统志丨丨在福州府城东二十里相传闽越王郢时有鳝长三丈郢射中之鳝以尾纒绕人马俱溺唐贞元时廉帅王翃祈雨有感因立庙祀焉今名丨丨庙】
　　鳝屈【东方虬蚯蚓赋乍逶迤而丨丨或宛转而蛇行】
　　鳏
　　鳏鱼【孔丛子子思居卫卫人钓于河得丨丨焉其大盈车子思问之曰丨丨鱼之难得者也子果何得之对曰吾始下钓垂一鲂之饵鳏过而弗视也更以豚之半体则吞之矣子思喟然曰鳏虽难得贪以死饵士虽怀道贪以死禄矣】
　　鳏民【诗序桃夭后妃之所致也不妒忌则男女以正婚姻以时国无丨丨也】
　　鳏孤【谢灵运撰征赋驱鲐稚于淮曲暴丨丨于泗澨】
　　鳏居【西溪丛语毛诗伯兮篇云焉得谖草言树之背注云谖草令人忘忧背北堂也今人多用北堂萱堂于丨丨之人然伯之暂出未尝死也但其花未尝双开故有北堂之义】
　　鳜
