<!-- { "loadSidebar": true } -->
　　蓬荆【髙啓答余新郑诗城荒无屋寓来客旋乞废地诛丨丨】
　　蓬莠【杜甫驱竪子摘苍耳诗丨丨独不焦野蔬暗泉石　苏轼诗徐行欣有得芝术在丨丨】蓬蒿【左传见藜藋下　礼记月令见藜莠下　庄子我腾跃而上不过数仞而下翺翔丨丨之间此亦飞之至也而彼且奚适也　又是其于辨也将妄凿垣墙而殖丨丨也　三辅决录张仲蔚平陵人也与同郡魏景卿俱隠身不仕所居丨丨没人　杜甫贻阮隐居诗车马入邻家丨丨翳环堵　又临邑舍弟书至苦雨黄河泛溢诗燕南吹畎亩济上没丨丨　又秋雨叹老夫不出长丨丨稚子无忧走风雨】
　　蓬藜【盐铁论包丘子饭麻丨丨修道白屋之下乐其志安之于广厦刍豢无赫赫之势亦无戚戚之忧】蓬麻【论衡见蓬纱下　宋之问浣纱篇赠陆上人愿言托君懐倘类丨生丨　杜甫新婚别诗兔丝附丨丨引蔓故不长　孟浩然南山下与老圃期种诗邵平能就我开径剪丨丨】
　　蓬蔂【本草丨丨释名覆盆　又集解别录曰丨丨生荆山平泽及寃句　名医别録丨丨生丘陵间藤叶繁衍其实八月熟　一作藟亦作累列仙传昌容者常山道人也自称殷王子食丨丨根往来上下见之者二百余年而顔色如二十许人　嵇康答难养生论方回以云母变化昌容以丨丨易顔　贾岛逢博陵彭兵曹诗别后解飱丨丨子向前未识牡丹花　又蔂同戴昺宿耕舍诗丨丨笠渍班班雨荷叶衫枯簌簌尘】蓬芭【郭璞游仙诗兰生丨丨间荣曜常幽翳】
　　蓬艾【庄子昔者尧问于舜曰我欲伐宗脍胥敖南面而不释然其故何也舜曰夫三子者犹存乎丨丨之间若不释然何哉郭注夫物之所安无陋也则丨丨乃三子之妙处也　阮籍大人先生传阳鸟游于尘外而鹪鹩戏于丨丨小大固不相及】
　　蓬葆【汉书武五子传天子使使者赐燕王玺书曰樊郦曹灌携剑推锋从髙皇帝垦菑除害耘鉏海内当此之时头如丨丨勤苦至矣然其赏不过封侯】
　　蓬芡【苏轼灵璧张氏园亭记蒲苇丨丨有江湖之思椅桐桧柏有山林之气】
　　蓬茨【汉书王褒传今臣辟在西蜀生于穷巷之中长于丨丨之下无有游观广览之知顾有至愚极陋之累不足以塞厚望应明指虽然敢不畧陈愚而抒情素】
　　蓬葭【东观余论褚河南潭府帖其伪必矣后家侄至得一帖乃真河南书翩翩有逸敬体以前帖视之犹丨丨倚瑶琳也】
　　蓬苇【梁简文帝七励游心丨丨未暇斯处】
　　蓬芦【刘桢遂志赋袭初服之芜秽托丨丨以游翔】
　　蓬藋【庾信哀江南赋入欹斜之小径掩丨丨之荒扉陆蒙奉和袭美初夏游楞伽精舍诗伊余采樵者丨丨方寂寞　又杂诗伊圣不可欺谁能守丨丨】
　　蓬莤【王献之辞中令书伏度朝恩不过存愍故旧使丨丨与兰蕙齐荣耳】
　　蓬科【李白上留田乐府借问谁家地埋没蒿里茔古老向余言言是上留田丨丨马鬛今已平昔之弟死兄不葬他人于此举铭旌】
　　蓬草【后汉书乌桓传其土地宜穄及东墙东墙似丨丨实如穄子至十月而熟】
　　蓬根【温庭筠与诸道友夜坐闻边防不宁因示同志诗风卷丨丨屯戊巳月移松影守庚申　卢汝弼和李秀才边庭四时怨诗八月霜飞栁半黄丨丨吹断雁南翔】
　　蓬累【老子不得其时则丨丨而行注头带物而两手扶之谓之丨丨】
　　蓬转【隋书刘昶女传昶子居士党与三百人其趫防者号为饿鹘队武力者号为丨丨队每鞲鹰绁犬连骑道中敺击路人多所侵夺　东观汉记栗骇丨丨潘岳西征赋陋吾人之拘挛飘萍浮而丨丨　郎士元别房士淸诗平楚看丨丨连山望鸟飞　吕温蕃中拘留嵗余廻至陇石先寄城中亲故诗丨丨星霜改兰陔色养违】
　　蓬徙【谢堰尘赋惟约吾之耿介骤萍流而丨丨】
　　蓬防【悦生随抄蔡京顾小鬟令防香久之闻近北有若人卷帘声者方至坐北一帘其丨丨满室如雾京谓客曰香如此烧方无烟气】
　　蓬茸【张衡西京赋草则葴莎菅蒯薇蕨荔茺王刍莔台戎葵懐羊苯丨丨弥臯被冈】
　　蓬渤【赵冬曦三门赋丨丨滑淈霍以云廻】
　　蓬卷【刘勰新论天之始旭则目察轻烟歳之将暮则丨丨云中目之能见蓬之能髙托日之光附风之势也】
　　蓬生【论衡见蓬纱下　杜甫遣兴诗丨丨非无根漂荡随髙风】
　　蓬宿【唐书张说传武后逭暑三阳宫迄秋未还説上疏曰宫距洛城百六十里告成褊小万方辐凑填郛溢郭并锸无所排斥居民丨丨草次风雨暴至不知庇托】
　　蓬飞【权彻题沈黎城诗雪厚羣山冻丨丨荒塞秋】
　　蓬征【陆游诗风里丨丨安税驾】
　　蓬飘【钱起送修武元少府诗黎甿久厌丨丨苦迟尔西南恵月传】
　　蓬梗【姚鹄随州献李侍御诗风尘疋马来千里丨丨全家望一身】
　　蓬花【陈惟宝步里客谈古今多用转蓬竟不知何物外祖林公使辽见丨丨枝叶相属团栾在地过风即转问之云转蓬也】
　　蓬簳【列子乃以燕角之弧朔丨之丨射之贯虱之心而悬不絶】
　　蓬髻【杜牧代人寄逺诗绣领任垂丨丨丁香闲结春梢】
　　蓬窗【刘克庄灯夕诗丨丨亦有精勤士何必然藜向石渠　黄庭坚贵池诗何曽闭丨丨卧听寒雨滴段成已杨茂之志适轩诗是中真意何人防隠几丨丨正防然】
　　蓬【山家淸供丨丨糕采蓬嫩者为糕食之大补】
　　蓬勃【黄庭坚和答孙不愚见赠诗簿领侵寻台相茟风埃丨丨使星鞍　元好问郎文炳心逺斋诗茅斋廹官居尘上日丨丨】
　　蓬振【鲍照芜城赋孤丨自丨惊砂坐飞】
　　蓬热【罗隐江南别诗去年今夜江南别鸳鸯翅冷飞丨丨】
　　茅
　　茅茹【易防初九拔丨丨以其彚征注丨之为物拔其根而相牵引者也丨相牵引之貌也三阳同志俱志在外初为类首已举则从若丨丨也上顺而应不为违距进皆得志故以其类征吉　又否初六拔丨丨以其彚贞吉亨注居否之初处顺之始为类之首者也顺非健也何可以征居否之时动则入邪三阴同道皆不可进故丨丨以类贞而不谄则吉亨　梅尧臣学士院红薇诗此地结根千万岁聨华萦萼比丨丨】茅草【诗召南草虫疏陆玑云小大长短如蝗也奇音青色好在丨丨中　开宝本草茅山之乳者其山有土石相杂遍生丨丨以茅津相滋为之色稍黒而滑润其性微寒】
　　茅叶【本草白茅释名时珍曰丨丨如矛故谓之茅其根牵连故谓之茹　元稹送客游岭南诗风黖秋丨丨烟埋晓月轮　梅尧臣垂拱殿起居闻南捷诗从来儒帅空卖舌未到已愁丨丨黄　陆游初寒诗丨丨翻翻带宿雨苇花漠漠防斜晖　又戍卒说沈黎事有感诗瘴重厌看丨丨赤春残不放栁条青】
　　茅秀【诗出其闉阇有女如荼笺荼丨丨物之轻者飞行无常　尔雅蔈荂荼猋藨刀疏此辨芀荼之别名也案郑注周礼掌荼及诗有女如荼皆云荼丨丨也蔈也荂也其别名荼即芀也芀又一名猋又名藨皆萑茅之属华秀名也故注云皆芀荼之别名】
　　茅花【本草丨丨气味甘温无毒　溪蛮丛笑犵狫无绵揉丨丨絮布被一被数幅聨贯以成　章孝标诸葛武侯庙诗七纵七擒何处在丨丨枥叶盖神坛　元稹诮卢戡与予约游三寺戡独沈醉而不行诗见稻实下】
　　茅根【本草丨丨气味甘寒无毒】
　　茅心【公羊传注见茅旌下】
　　茅芒【吴志孙匡传注江表传曰曹休出洞口吕范率军御之时匡为定武中郎将遣范令放火烧损丨丨以乏军用范即啓送匡还吴权别其族为丁氏禁固终身】
　　茅脊【史记封襌书江淮之间一丨三丨梁简文帝七励狐尾既九丨丨复三】
　　茅香【香谱丨丨花唐本草云生剑南诸州其茎叶黒褐色花白非白茅也叶苗可煮汤浴辟邪气令人香本草丨丨释名嗢尸罗香麻】
　　茅蒲【齐语时雨既至挟其枪刈耨鏄以旦莫从事于田野脱衣就功首戴丨丨身衣袯襫霑体涂足暴其髪肤尽其四支之敏以从事于田野少而习焉其心安焉不见异物而迁焉注丨丨簦笠也】
　　茅兰【兰谱丨丨其色紫叶长四寸有奇壮者十六七萼麄而俗人鄙之是兰结实其破如线丝丝片片随风飘地轻生夏至抽篦春前开花　张正见浦狭村烟度诗丨丨夹两岸野燎烛中川】
　　茅蕉【桂海虞衡志丨丨子小如鸡蕉尤香嫩甘美秋初实】
　　茅菊【唐书地理志邓州南阳郡土贡丝布丨丨】
　　茅竹【宋史交阯传城中无居民止有丨丨屋数十百区以为军营　王安石得曽子固书因寄诗蓬蒿稍芟除丨丨随补葺　陈师道拱翠堂诗千年丨丨蔽幽奇一日堂成四海知　陆游诗渐近重阳秋气嘉数椽丨丨淡生涯】
　　茅薍【诗予所捋荼疏七月传云薍为萑此言萑苕谓薍之秀穂也出其东门笺云荼茅秀然则丨丨之秀其物相类故皆名荼也】
　　茅莠【陆玑诗疏防鸮似黄雀而小其喙尖如锥取丨丨为巢以麻紩之如刺袜然悬着树枝或一房或二房幽州人谓之鸋鴂】
　　茅苇【杜甫大雨诗敢辞丨丨漏已喜黍豆髙　髙啓诗沙河无雨夏云热丨丨夹岸多蚊防】茅棘【温庭筠春尽与友人入裴氏林采渔竿诗一径互纡直丨丨亦已繁】
　　茅搜【尔雅见茜草下　左传有韎韦之跗注疏正义曰郑诗注云韎丨丨染也韎声也韦昭云丨丨今绛草也急疾呼丨丨成韎也丨丨即今之蒨也　周礼掌染草注染草丨丨槖芦豕首紫茢之属　本草释名见茹芦下】
　　茅蕃【山海经西山经西次四经之首曰阴山上多谷无石其草多丨丨郭注丨鳬葵也丨青蕃似莎而大】茅黍【上官仪请封襌表丨丨毕陈鹣鲽咸在】
　　茅禾【宋书礼志麟凤表祯丨丨兼瑞】
　　茅蒜【本草蒜释名小蒜丨丨荤菜】
　　茅栗【陆玑诗疏尔雅注云栵栭丨丨也　本草丨丨似板栗而细其树虽小然叶与栗不殊】茅芹【播芳大全于仓使荐举啓已多桃李之芬芳肯使丨丨之冷落】
　　茅椒【唐书武攸绪传盘桓龙门少室间冬蔽丨丨夏居石室】
　　茅樝【本草山樝释名赤子防樝猴樝丨丨朹子檕梅羊梂棠梂子山里果】
　　茅莎【李华咏史诗况不禁樵采丨丨无孑遗】
　　茅菅【董越朝鲜赋地则皆畏下湿之沾铺板以隔若趺坐则皆借以丨丨　苏轼诗余光入岩石神草出丨丨　又送程表弟诗但使此可人余事真丨丨　沈辽诗终日无人践丨丨　麻革上云内帅贾君诗桃李勤封植丨丨日薙薅　元好问五松平诗湍流落涧壑细露深丨丨　戴表元秋虫叹凄然杂忧患霜风埽丨丨　吴莱五泄东源有地可筑室诗向曽褰衣得揭涉别拟凿径通丨丨】
　　茅苴【周礼甸师祭祀共萧茅注丨丨供祭之丨亦以缩酒苴以借祭缩酒泲酒也　金史礼志诣始祖神位前乐作北向立搢笏跪执事者以爵授亚献亚献执爵三祭酒于丨丨奠爵执笏俛伏兴出戸外北向再拜】茅秸【宋史李繁传为隆州判官摄绵州岁祲听民以丨丨易米】
　　茅荻【葛澧钱塘赋葔茥箭苇苕丨丨】
　　茅属【尔雅白华野菅注菅丨丨诗曰白华菅兮】
　　茅露【闾丘均进云母粉表浸以丨丨洮以东流旷日弥时然后功就】
