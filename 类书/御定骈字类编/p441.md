<!-- { "loadSidebar": true } -->
　　水次【蜀志先主传注江表传曰备从鲁肃计进住鄂县之樊口诸葛亮诣吴未还备闻曹公军下恐惧日遣逻吏于丨丨望权军　晋书石季龙载记季龙以租入殷广转输劳烦令中仓嵗入百万斛余皆储之丨丨　唐书石雄传初雄讨稹丨丨见白鹭谓众曰使吾射中其目当成功一发如言　神仙传葛元常从帝行舟遇大风百官船无大小多濡没元船亦沦失所在帝登四望山使人钩船船没已经宿忽见元从水上来既至尚有酒色谢帝曰昨因侍从而伍子胥见彊牵过卒不得舍去烦劳至尊暴露丨丨　又赵充国屯田奏臣前部士入山伐材木大小六万余枚皆在丨丨　杜预论水利疏东南以水田为业人无牛犊今既壊陂可分种牛二万五千头以付二州将吏士庻使及春耕谷登之后万头责三百万斛是为化无用之费得运丨丨成谷七百万斛此又数年后之益也　梅尧臣防灵济重台梅诗梅要山傍丨丨栽非同弱栁近章防】水里【梁元帝答齐国双马书防阳地穴近求未易滇池丨丨逺访犹难　又吴趋行丨丨生葱翅池心恒欲飞　萧慤春日曲水词岩前片石迥如楼丨丨连沙聚作洲】
　　水底【诗汉之广矣不可泳思传潜行为泳疏郭璞曰丨丨行也　南史韦叡传魏中山王元英攻北徐州围刺史昌义之于钟离众兵百万连城四十余武帝遣征北将军曹景宗拒之次邵阳洲筑垒相守未敢进帝怒诏叡防焉景宗虑城中危惧乃募军士言文逹洪骐驎等赍勅入城使固城守潜行丨丨得逹东城城中战守日苦始知有援于是人百其勇　述异记武帝幸瓠子河闻丨丨有弦歌之声置肴膳芬芳于帝前前梁上翁及数人年少綘衣紫帯佩缨皆长八寸一人最长长尺余凌波而出衣不沾湿　云仙杂记白氏履道里宅有池水可泛舟乐天每命賔客绕船以百十油囊悬酒炙沈水中随船而行一物尽则左右又进之蔵盘筵于丨丨也　云笈七籖惟有胎息之法独难所谓胎息者如人未生在胎之中时乆息也习则能息鼻口气如已息鼻口气则可居丨丨积日矣　梁简文帝水中楼影诗丨丨罘罳出萍间反宇浮　何逊晓发诗丨丨见行云天边看逺树　宋之问游禹穴诗丨丨寒云白山边坠叶红　岑参送李卿赋得孤岛石诗丨丨看常倒花边势欲欹　杜甫饮中八仙歌知章骑马似乘船眼花落井丨丨眠　刘禹锡和牛相公游南庄诗丨丨逺山云似雪桥边平岸草如烟　李绅闻里謡效古歌林中无虎山有鹿丨丨无蛟鱼有鲂　罗隐送周大夫自杭州朝贡诗云间阆苑何时见丨丨瑶池触处通　又江州望庐山诗影寒已令丨丨去脚阔欲过湖心来翁卷野望诗闲上山来看野水忽于丨丨见青山】
　　水头【齐书明帝纪巫觋云后湖丨丨经过宫内致帝有疾帝乃自至太官行水沟左右啓太官若无此水则不立帝决意塞之　金丹大要诗察察昭昭我若昏丨丨清处好寻源　姚合辞白賔客归后寄诗千骑红旗不可攀丨丨独立暮方还　孔武仲堤下诗緑榆覆水平如杯前湾旋放丨丨来　又宋史徐的传区希范赶寇衡湘命的招抚之既至再宿防蛮酋相继出降三司以郊祠近宜召还计事既还蛮复叛除度支副使荆湖南路安抚使至桂阳降者复众其钦景石硋华隂丨丨诸洞不降者的皆讨平之】
　　水面【宋史河渠志西湖丨丨唯务深阔不容填溢并引入城内诸井一城汲用尤在涓洁旧招军士止有三十余人今冝増置撩湖军兵　元史李洞传侨居济南有湖山花竹之胜作亭曰天心丨丨文宗尝敕虞集制文以记之　大业杂记发淮南诸州郡兵夫十余万开邗沟自山阳淮至于扬子入江三百余里丨丨阔四十歩　又十二月勅开江南河自京口直余杭郡八百余里丨丨阔十余丈　六一诗话松江新作长桥制度丽前世所未有苏子羙新桥对月诗所谓云头灔灔开金饼丨丨沉沉卧彩虹者是也时谓此桥非此句雄伟不能称也　蟹谱震泽渔者陆氏子举网得蟹其大如斗以剪其网皆防陆氏子怒欲烹之其侣老于渔者遽进曰不可吾尝闻龟蟹之殊类甚者必江湖之使也烹之不祥乃从而释之蟹至丨丨横行里许方没赵彦昭秋朝木芙蓉诗丨丨芙蓉秋已衰繁条偏是着花迟　杜甫渼陂行船舷暝戛云际寺丨丨月出蓝田关　又江阁对雨诗层阁凭雷殷长空丨丨文　韩愈南山诗微澜动丨丨踊跃跳猱狖　元稹詶乐天早春闲游西湖诗见山腰下　又江边诗花甎丨丨鬬鸳瓦玊声敲　白居易早春忆微之诗沙头雨染班班草丨丨风驱瑟瑟波　王建薛二十池亭诗浮萍着岸风吹歇丨丨无尘晚更清　又春日午门西望诗馆松枝重墙头出御栁条长丨丨齐　杜牧南陵道中诗南陵丨丨漫悠悠风云轻欲变秋　李咸用夏日别余秀才诗沙边细栁牵行色丨丨轻烟画别愁　张蠙夏日题老将林亭诗墙头雨细垂纎草丨丨风回聚落花　和凝宫词颟顸丨丨莹池心风刮瑶阶腊雪深　孔武仲江上诗乱霞影照山根寺落日光翻丨丨楼　范成大雪晴诗丨丨小风池欲动雪边浓日瓦如熏　朱子曲池轩诗林间急雨生秋思丨丨微风度晚凉　刘宰寄王甥诗堤间飞盖分垂栁丨丨浮舟约半萍】
　　水口【尔雅瀵大出尾下注今河东汾隂县有丨丨如车轮许濆沸涌出其深无限名之曰瀵　晋书景帝纪吴诸葛恪围新城朝议虑其分兵以冦淮泗欲戍诸丨丨帝曰诸葛恪新得政于吴欲徼一时之利并兵合肥以冀万一不暇复为青徐患也卒如所度　唐书吐蕃传贞元八年寇灵州防丨丨塞营田渠发河东振武兵合神防军击之虏引还　元史河渠志成宗大徳七年六月瓮山等处看牐提领言自闰五月二十九日始尽夜雨不止六月九日夜半山水暴涨漫泛堤上冲决丨丨于是都水监委官督军夫自九月二十一日入役至是月终辍工实役军夫九百九十三人　豫章古今记松门在豫章北二百里江水绕山上有松栢则江西第五六重丨丨也　图绘寳鉴僧超然善作山水其峰峦矾头酷似郭熙至于屋宇林石坡滩丨丨笔法孱弱与巨然殊不相类　明一统志丨丨桥在南雄府保昌县东五里　王逢江边竹枝词侬是小山渔泊户丨丨风门过一生】
　　水眼【曹松诗池塘萦丨丨岭峤结花根】
　　水心【晋书束晳传昔周公成洛邑因流水以泛酒故逸诗云羽觞随波又秦昭王以三日置酒河曲见金人奉丨丨之剑曰令君制有西夏乃霸诸侯因此立为曲水　宋史韩彦直传常摭宋朝事分为类目名丨丨镜为书百六十七卷　明一统志丨丨亭在直隶和州治三老堂前唐张籍有诗　又丨丨亭在嘉兴县治后东北　又丨丨亭在太原府栁溪上　又丨丨阁在惠州府城广福寺前嶅瑭环绕前峰叠秀为此郡登眺胜处　宋之问三月三日诗西夏黄河丨丨剑东周清洛羽觞杯　皎然从军行丨丨龙剑动地肺雁山开　又吊灵均词既丨丨兮皎洁上问天兮胡不闻　叶适丨丨即事诗听唱三更啰里论白旁单桨丨丨村】水脉【后汉书许杨传汝南旧有鸿郤陂成帝时丞相翟方进奏毁败之建武中太守邓晨欲修复其功闻杨晓丨丨召与议之　宋史河渠志比因豪民与湖塘浅岸渐次包占种植菱荷障塞湖水绍兴十八年虽曽检举约束尽罢请佃歳乆菱根蔓延渗塞丨丨致妨蓄水　博物志齐桓公与管仲自炖煌西渉流沙往外国沙石千余里中无水时则有沃流处人莫能知皆乗骆驼骆驼知丨丨遇其处辄停不肯行以足蹋地人于其蹋处掘之辄得水　寰宇记贾耽自记云滑城控白马之津迩斥卤之溢里居者井无良焉相土宜视丨丨因便道求羙泉得之于城濠之右鬬成八隅合为一甃刘孝威咏曲水中烛影诗芙蓉池畔涵停影桃花丨丨引行光　刘孝绰钓竿篇敛桡随丨丨急桨渡江湍　卢照隣巫山高乐府惊涛乱丨丨】
　　水骨【四民月令犂星没丨生丨】
　　水腹【诗二之日凿氷冲冲传氷盛丨丨则命取氷于山林】
　　水尾【明一统志丨丨山在胜冲军民指挥司城南十五里上有丨丨寺　范成大诗肯作山腰丨丨来】

　　御定骈字类编卷四十三
<子部,类书类,御定骈字类编>
　　钦定四库全书
　　御定骈字类编卷四十四
　　山水门九
　　水
　　水府【晋书天文志井西南四星曰丨丨主水之官也宋史礼志诏封江州马当上丨丨福善安江王太平州采石中丨丨顺圣平江王润州金山下丨丨昭信泰江王　元史祭祀志天社矢星水位关丘狼星弧星老人星四渎野鸡军市丨丨孙星子星位于未其数十有三　述异记阖闾搆水精宫尤极珍怪皆出自丨丨公私画史丨丨圗顾恺之画　明一统志丨丨庙在镇江府金山寺内五代史杨氏据江封马当为上丨丨】
　　【采石为中丨丨金山为下丨丨　又丨丨祠在太平府采石山南唐封其神为王舟人将过者必具牲币以祷鲍照河清颂泉室凝淀丨丨清涓　江总芳林园天渊池铭晓川漾璧如日御之在河宿夜浪浮金疑月轮】
　　【之驰丨丨　柳宗元晋问若夫鯋鲿鲔鲤鰋鳢鲂鱮之琐屑蔑裂者夫固不足悉数漏脱纮目养之丨丨　熊曜琅琊台观日赋倾地舆而通丨丨汲天盖而骇长鲸杨师道奉和圣制春日望海诗仙台隐螭驾丨丨泛鼋梁　杜甫太平寺泉眼诗见石间下　又第五弟丰独在江左觅使寄诗楚设关城险吴吞丨丨寛　又陪郑广文逰何将军山林诗见石林下　又苦雨诗徐关深丨丨碣石小秋毫　韦应物鼋头山神女歌丨丨沉沉行路絶蛟龙出没无时节　包佶抱疾诗嵗时经丨丨根本别天涯　刘禹锡武陵观火诗吹焚照丨丨炙浪愁天吴　又和牛相公题姑苏所寄太湖石诗初辞丨丨出犹带龙宫腥　白居易和思黯太湖石诗防从】
　　【丨丨底置向洞庭隈　鲍溶采珠行河伯空忧丨丨贫天吴不敢相惊动　方干途中言事诗震泽风防归橘岸钱塘丨丨抵城根　罗隐甘露寺火后诗犀慙丨丨浑非怪燕说吴宫未是灾　皎然逰太湖至洞庭山诗突兀盘丨丨参差沓天衢】
　　水宫【陈普莲花赋或同榦而双头或千叶而出类是皆丨丨之仙子为赤帝呈祥而献瑞　李商隐利州江潭诗河伯轩通贝阙丨丨帷箔卷氷绡　徐积姚黄诗天与明光常借日丨丨暗脉正通河　又黄庭内景经肾部之宫元阙圆注丨丨也】
　　水殿【宋史礼志咸平元年二月晦赏花宴于后苑帝作中春赏花钓鱼诗儒臣皆赋遂射于丨丨尽欢而罢　水经注武周川水又东转迳灵岩南凿石开山因崖结构真容巨壮世法所缔山堂丨丨烟寺相望林泉锦镜缀目新眺　大业杂记勅王于扬州造府及楼船丨丨航板防板黄篾坊平乗艨艟轻舸等五千余艘八月方得成就　又皇后御次丨丨名翔螭舟其殿脚有九百人又有小丨丨九名浮景舟并三重珠丝网络陈辅之诗话唐人牡丹诗云红开西子妆楼晓翠掲麻姑丨丨春若改春作秋全是莲花诗　陆郁李】
