<!-- { "loadSidebar": true } -->
　　橘仆【橘録油橘皮似以油饰之中坚而外黑盖橘之若柤若柚者擘之而不闻其香食之而不可于口是又丨之丨也奴也　许月卿暮春联句丨丨使令熟竹君家计丰】
　　橘僮【王棨诏遣轩辕先生归隠罗浮旧山赋持青囊兮药使旁随执绛节兮丨丨先遣】
　　橘奴【庾信诗甘丨万头丨　杜甫驱竖子摘卷耳诗加防防间依稀丨丨迹　王珩彦诗霜重丨丨肥蘓轼寄梅宣义园亭诗初期丨为丨渐见桐有孙　郝经橄榄诗见棃儿下】
　　橘弟【五色线槐兄丨丨淮南子曰槐榆合与丨柚为兄丨】
　　橘蠧【新论士有大趣不修容仪不惜小检而谓之弃人是见朱丨一子丨因翦树而弃之覩缛锦一寸防乃全匹而燔之　桂海虞衡志黒蛱蝶大如扇丨丨所化北人云武蝉　陆蒙蠧化丨之丨大如小指首负特角身蹙蹙然类蝤蛴而青翳叶仰齧如饥蚕之速不相上下人或枨触之輙奋角而怒气色桀骜一旦视之凝然弗食弗动眀日复往则蜕为蝴蝶矣　范成大秋日田园杂兴诗丨丨如蚕入化机枝间垂茧似蓑衣】橘蜜【唐书地理志杭州土贡丨丨】
　　橘斗【赵麟玉山草堂赋醒则丨丨梦则华胥其视堕珥遗簪之乐孰若傲物忘世之娱】
　　橘珠【白居易诗江陵丨似丨宜城酒如饧】
　　橘金【孟郊诗橙丨丨盖槛　白居易诗浸月冷波千顷练苞霜新丨万株丨　马祖常诗卢丨团丨颗颗黄】
　　橘颂【屈原有丨丨　宋孝武帝有芳春琴堂丨连理丨蘓轼楚颂帖吾性好种植能手自接果木尤好栽橘阳羡在洞庭上柑橘栽至易得当买一小园种柑橘三百本屈原作丨丨吾园若成当作一亭名之曰丨丨　陈造次韵张司户诗丨丨精灵杂逺游如君信是古诗流　杨维桢大树歌醉歌写入嘉树传窃比丨丨骚人骚】
　　橘赋【魏文帝典论如王粲之初征登楼槐赋征思徐干之猿漏卮圎扇丨丨虽张蔡不过也　曹植有丨丨】
　　橘録【文献通考丨丨一卷知温州延安韩彦直子温撰世忠长子也】
　　橘籍【述异记越多橘柚园越人歳出橘税谓之橙橘户亦曰丨丨吴阚泽表曰请除臣之丨丨】橘贡【旧唐书徳宗纪大厯十四年闰月戊寅诏江南甘丨嵗一丨以供宗庙余贡皆停　唐书薛戎传迁浙东观察使所部丨未丨先鬻者死戎弛其禁】
　　橘税【李商隠文见茶征下】
　　橘服【屈原橘颂后皇嘉树丨徕丨兮受命不迁生南国兮】
　　橘包【后汉书杨由传由为郡文学掾有风吹削哺太守以问由由对曰方当有荐木实者其色黄赤顷之五官掾献丨数丨注哺当作林木片也　梅尧臣刘元忠遗金橘诗南方生美果具体丨丨微　陆游诗丨丨霜后美】
　　橘献【司马光席君从于洛城种金橘诗君从好事不知疲种子成林凡防时丨丨帝师三取二自尝两颗且随宜】
　　橘癖【葛长庚橘隠记道士陈洪范生平于琴书外偏有丨丨酷嗜橘林又多种橘】
　　橘黄【刘彦昺荆门赋见椒红下　李商隠诗楚芝应徧紫邓丨未全丨　马祖常送胡古愚还越诗送客归山天正霜吴江蟹美丨初丨】
　　橘緑【蘓轼赠刘景文诗一年好景君须记最是橙黄丨丨时　杨万里早炊董家店诗不辞雨卧风餐里可惜橙黄丨丨时】
　　橘生【鲍照绍古辞丨丨湘水侧菲陋人莫传逄君金华宴得在玉几前】
　　橘熟【齐书虞愿传见橘树下　唐书栁玭传为岭南节度副使中丨丨既食乃纳直于官　孙逖诗霜多山丨丨　范梈斋居即事诗犹记去年霜丨丨分甘曽得寄来书　马祖常题猿图诗秋髙卢丨丨巴月树连村　郑元祐送毛彦昭归三衢诗碓舂白粲连滩响丨丨黄香压树低　倪瓉诗果园丨丨谁分饷茅屋诗成嬾寄将　谢应芳洞庭胡敬之歳餽新橘诗今年霜落洞庭早丨丨先于葑田稻】
　　橘大【稽神録伪吴兵部贾潭言其所知为岭南节度获一丨其丨如升将表献之监军中使以为非常物不可轻进因取鍼微刺其叶下乃有蠕蠕而动者因破之中有一小赤蛇长数寸】
　　橘小【书禹贡疏见橘柚下】
　　橘破【孙觌诗酒倾白堕杯行玉丨丨黄苞坐饤金】
　　橘肥【虞集白云闲上人度夏诗笋因春雨朝朝吃丨待秋霜颗颗丨】
　　橘美【江淮异人録陈允升好道术抚州危全讽迎寘郡中危夜坐谓之曰丰城丨丨颇思之允升曰方有一船泊丰城港今为取之港去城十五里少迟即还擕一布囊有橘数百枚】
　　橘嫩【韩偓诗手香江丨丨齿软越梅酸蔡襄诗丨丨燕亭秋茶香斋阁午】
　　橘酢【广州志罗浮山有丨夏熟实大如李剥皮噉则丨合食极甘　魏文帝与吴监书南方有丨丨正裂人牙时有甜耳】
　　橘甘【南中八郡志交趾特出好丨大且丨而不可多噉令人下痢】
　　橘酸【陆游诗麴米舂香虽可醉瀼西新丨尚余丨】
　　橘损【橘録丨微丨则去皮以肉瓣安灶间用火薰之曰薰橘置之糖蜜中味亦佳】
　　橘堕【吴志陆绩传绩年六歳于九江见袁术术出橘绩懐三枚去拜辞丨丨术谓曰陆郎作賔客而懐橘乎绩跪答曰欲归遗母术大竒之】
　　橘凋【淮南子丨丨于北徙榴鬰于东移】
　　橘収【杜本防州阻风诗见禾刈下】
　　橘剖【晏子春秋晏子使楚楚王进丨置削晏子并食不丨王曰丨当丨对曰臣闻赐人主前者桃不削丨柚不丨今者万乗无教故不敢剖臣非不知也】
　　柑【甘同】
　　柑树【宋书符瑞志元嘉十二年二月丁卯南郡江陵庾和园丨丨连理荆州刺史临川王义庆以献　水经注晋懐帝以永嘉元年分荆州湘中诸郡立湘州郡西陶侃庙云旧是贾谊宅地中有一井是谊所凿又有大丨丨亦云谊所植也　南方草木状交趾人以席囊贮蚁鬻于市者其窠如薄絮囊皆连枝叶蚁在其中并窠而卖蚁赤黄色大于常蚁南方丨丨若无此蚁则其实皆为羣蠧所伤无复一完者矣今华林园有柑二株遇结实上命羣臣宴饮于旁摘而分赐焉　清异録天寳年内中丨丨结实帝日与贵妃赏御呼为瑞圣奴五行记唐光宅中李崇真为益州刺史防事前有丨丨有柑大如鸡子晚熟微小有孔如针羣官咸异之方】
　　【欲将进久而方罢因剖之得一赤斑蛇长尺余　种树书丨丨为虫所食取螘窠于其上则虫自去　本草集解丨丨畏冰雪橘树畧可此柑橘之异也　刘谨丨丨赋嗟卉华之森秀兮将归美于丨丨　杜甫树间诗岑寂双丨丨婆娑一院香　张籍送从弟戴元往蘓州诗见藕花下】
　　柑实【太真外传开元末江陵进乳丨上以十枚种于蓬莱宫天寳十载九月结丨宣赐宰臣曰朕于宫中种丨子数株今秋结丨一百五十颗乃与江南及蜀道所进无别亦可谓稍异者乃颁赐大臣外有一合欢实上与妃子互相持翫上曰此果似知人意朕与卿固同一体所以合欢于是促坐同食焉因令画图传之于后宰臣贺表云雨露所均混天区而齐被草木有性凭地气而潜通故得兹江外之珍果为禁中之华实云云酉阳杂俎岭南有蚁大于秦中马蚁结窠于甘树丨丨时常循其上故甘皮薄而往往甘实在其窠中冬深取之味数倍于常者　羣芳谱橘实可久留丨丨易腐败　李颀送皇甫曽游襄阳山水诗芦花独戍晚丨丨万家香】
　　柑子【杜阳编罗浮先生轩辕集年过数百顔色不衰宣宗尝赐丨丨曰臣山下者有味逾于此者宣宗曰朕无复得之集遂取御前碧玉瓯以寳盘覆之俄而彻盘即丨丨至矣芬馥满殿其状甚大宣宗食之叹其甘美无匹　南越志开元中有神仙持罗浮丨丨种于南楼寺其后常资进献至幸蜀幸奉天之嵗皆不结实大唐新语益州嵗进丨丨皆以纸裹之他时长吏嫌不敬代以细布既而恐丨丨为布所损每常忧惧俄有御史甘子布至长吏以为推布裹柑事惧曰果为所推及子布到驿长吏叙以布裹丨丨为敬子布初不知之久而方悟闻者莫不大笑　开寳本草柑未经霜时犹酸霜后甚甜故名丨丨　物类相感志藏丨丨以盆盛用干潮沙盖之土同法　燕翼贻谋録承平时温州鼎州广州皆贡丨丨尚方多不过千少或百数其后州郡苞苴权要负担者络绎又以易腐多其数以备拣择重为人害天圣六年四月庚戌诏三州不得以贡余为名饷遗近臣犯者有罚然终不能禁也今惟温有嵗贡嵗餽鼎广二州不复有之矣　眀一统志丨丨岭在徽州府休宁县西七十余里境内无柑惟此有之　又丨丨堂在栁州府城西　杜甫诗白露团丨丨　又丨丨隂凉叶　花蕊夫人宫词种得海丨才结子乞求自进与君王　刘克荘跋小寺旧题诗而今丨丨圆如弹不见浇花供佛人　又蘓轼黄甘陆吉传嵗终吉以疾免更封丨丨为穰侯吉之子为下邳侯】
　　柑皮【本草集解时珍曰柑南方果也而闽广温台蘓抚荆州为盛川蜀虽有不及之其树无异于橘但刺少耳丨丨比橘色黄而稍厚理稍粗而味不苦　通鉴纲目秦桧将诛岳武穆独居书室食丨玩丨以指划之若有思者王氏曰捉虎易放虎难也桧意遂决】
　　柑花【刘克荘防小寺旧题诗禅几曽陪白防巾丨丨似雪鬬芳新】
　　柑蔕【五代新説隋文帝嗜柑蜀中摘黄丨皆以蜡封丨献日久犹鲜　归田録韦臯镇西蜀有黄丨一树方熟众实皆落惟树杪一丨独存其大如椀枝叶滋茂韦曰此竒果也令去蔕尺余折之其实蔕自落有善医咎殷曰凡木实未过时蔕自落乃实之病也请鍼验之乃引鍼就蔕刺之其实应手而转殷则连下一刺血溅盈袖韦大惊披之则两头蛇也】
　　柑颗【刘禹锡代武中丞谢新柑表臣某言中使至奉宣圣防赐臣新丨若干丨猥降殊私再颁名果自逺称贵以新为荣】
　　柑果【世説王丞相俭节帐下丨丨盈溢不散渉春烂败都督白之公令舍去曰慎不可令大郎知　蘓轼戏和正甫一字韵诗故居剑阁隔锦官丨丨姜蕨交荆菅】
　　柑株【栁宗元栁州城西北隅种甘树诗手种黄丨二百丨春来新叶徧城隅】
　　柑橘【文昌杂録国子朱司业言南方丨丨虽多然亦畏霜每霜时亦不甚収惟洞庭霜虽多即无所损询彼人云洞庭四面皆水也水气上腾尤能辟霜所以洞庭丨丨最佳嵗収不耗正谓此耳　异闻録宣宗时董元素自江南来上召见留于翰林中宿夜召与语曰闻公颇有神术今南中丨丨正熟公能致之否对曰请安一合于榻前数刻忽有微风入帘啓合柑满其中奏云此江陵支县柑也他处恐来迟上尝之惊叹　橘録丨丨宜斥卤之地方种时髙者畦垄沟以泄水每株相去七八尺歳四锄之薙尽草冬月以河泥壅其根夏时更溉以粪壤其叶沃而实繁者斯为园丁之良　邵氏闻见后録丨丨二物草木书各为一条安定郡王以黄柑酿酒曰洞庭春色东坡之赋皆用橘事岂以橘条下云其类有朱柑乳柑黄石柑乎夫柑无故事名洞庭春色亦橘也　种树书丨丨橙等于根棘上接者易活　鸡肋编广州可耕之地少民多种丨丨以图利尝患小虫损食其实惟树多螘则虫不能生故园户之家买螘于人遂有収螘而贩者用猪羊脬盛脂其中张口置螘穴旁俟螘入中则持之而去谓之养柑螘　本草集解藏器曰枸橼生岭南丨丨之属也　眀一统志蘓州府土产丨丨洞庭山出　葛澧钱塘赋桃李梅杏丨丨枣栗王安石吴江诗丨丨无千里鱼虾有万金　叶适题栁山人壁诗掩肆花竹秀排门丨丨馨】
　　柑林【杜甫有阻雨不得归瀼西丨丨诗】
