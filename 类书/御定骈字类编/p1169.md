<!-- { "loadSidebar": true } -->
　　半时【宋史律歴志求太阳入宫日时刻及分各置入宫宿度及分杪以其日晨前夜半日度减之余以二十四乘为时寔以其日太阳行度及分秒为法寔如法而一为丨丨数不满进二位为刻实以二十四乘前法除之为刻不满退除为分其丨丨命起子正算外即得太阳入宫初正时刻及分　又五行志绍兴二十三年七月光泽县大雨溪流暴涌平地髙十余丈人避不及者皆溺丨丨即平】
　　半更【孟浩然寒夜张明府宅宴诗瑞雪初盈尺寒宵始丨丨　又史记滑稽传賛优防临槛疾呼陛楯得以丨丨】
　　半昼【宋史律歴志求气差置其朔盈缩限度及分自相乘进二位盈初缩末一百九十七而一盈末缩初二百一十九而一皆用减四千一十为气泛差以乘午前后分如丨丨分而一所得以减泛差为定差】半夜【诗有杕之杜生于道左笺道左道东也日之热恒在日中之后道东之杜人所宜休息也今人不休息者以其特生阴寡也疏物积而后始极既极而后方衰从旦积暖故日中之后乃极热从昏积凉故丨丨之后始极寒　五代史范延光传明宗行幸汴州至荥阳朱守殷反延光曰守殷反迹始见若缓之使得为计则城坚而难近故乘人之未备者莫若急攻臣请骑兵五百驰至城下以神速骇之乃以骑兵五百自暮疾驰至丨丨行二百里战于城下迟明明宗亦驰至　宋史赵昌言传时盐铁副使陈象舆与昌言善知制诰胡旦度支副使董俨皆昌言同年右正言梁颢尝在大名幕下四人者日夕防昌言之第京师为之语曰陈三更董丨丨　又苖授传城兰州遇贼数万于女遮谷登山逆战败退伏叠中丨丨遁去授逾天都山焚南牟屯没烟凡师行百日转鬭千里始入塞　王维扶南歌入春轻衣好丨丨薄妆成　李白书懐诗丨丨水军来浔阳满旗防　杜甫十六夜翫月诗巴童浑不寝丨丨有行舟卢纶夜投丰徳寺谒海上人诗丨丨中峰有磬声偶逢樵者问山名　又题贾山人园林诗连春诗防烟花满丨丨酒醒兰葸香　又王评士驸马花烛诗万条银烛引天人十月长安丨丨春　戴叔伦兰溪棹歌兰溪三日桃花雨丨丨鲤鱼来上滩　耿湋宿万固寺诗云开丨丨千林静月上中峰万壑明　秦系暁鸡诗不嫌惊破纱窗梦却恐为妖丨丨啼　白居易新秋夜雨诗松檐丨丨雨风慢满牀秋　王建村居即事诗斜月照房新睡觉西峰丨丨鹤来声　又宫词见双唱下　李贺龙夜吟蜀道秋深云满林湘江丨丨龙惊起　王烈雪诗见千树下　裴说闻砧诗见一阵下　李洞赠唐山人诗千年松绕屋丨丨雨连溪　于邺褒中即事诗逺钟当丨丨明月入千家　韩偓丨丨诗一宵相见事丨丨独眠时　罗邺长安春雨诗丨丨五侯池馆里美人惊起为花愁　又赤水驿旅懐诗九衢春色休囘首丨丨溪声正梦乡　曹松江外除夜诗见五更下　沈彬入塞诗丨丨翻营旗搅月深秋防戍劒磨风　齐己听泉诗髙秋初雨后丨丨乱山中　又中秋月诗可怜丨丨婵娟影正对五侯残酒池　林逋将归四明夜坐话别任君诗丨丨月欲落千山人忆归　苏轼雪后书北台壁诗五更晓色来书幌丨丨寒声落画檐　又奉敕祭西太一诗夀宫神君欲至丨丨灵风萧然　黄庭坚天基节即事诗相公入奏天顔喜丨丨扬州送防旗杨万里题荐福寺诗千山底里着楼台丨丨松风万壑哀　陆游孤村诗古戍髙秋笛寒窗丨丨灯　戴复古同郑子野访王隐居诗见一庭下　许月卿眉子砚诗呵水浮云尤物视传衣丨丨伟人知　雷思食松子诗千岩玉立尽长松丨丨珠玑落雪风　元好问西斋夜宴诗金钗翠亸迎春髻银烛光揺丨丨花　萨都拉九华山石墨驿诗仙掌九秋倾露屑天河丨丨碍星槎马祖常龙门诗见四时下　叶颙故圃梅花诗冷淡孤山月髙寒丨丨霜　丁鹤年红梅诗无端丨丨东风起吹作江南第一花】
　　半朝【杨万里遣闷诗独判连日雨却惜丨丨晴】
　　半夕【南史刘康祖传犯法为郡县所録辄越屋逾墙莫之能禽夜入人家为有司所围突围去并莫敢追因夜还京口丨丨便至明旦守门诣府州要职俄而建康移书録之府州执事者并证康祖其夕在京遂得无恙】
　　半宵【窦羣晨游昌师院诗生期丨丨梦忧绪仍非一】
　　半昏【诗如月之恒疏见十五下　梅尧臣和宋中道元夕诗结山当衢面九门华灯满国月丨丨】半春【元稹春分投简阳明洞天诗见一半下　戴复古谢王使君送旅费诗如何残腊月已似丨丨天】半秋【杨凭乐游园望月诗炎灵全盛地明月丨丨时王建翫月诗丨丨初入中旬夜已向阶前守月明】半冬【王禹偁喜雪诗丨丨无雪懒吟诗薄暮纷纷喜可知】
　　半暖【韩偓六言诗见半寒下】
　　半热【明一统志苏禄国风俗气丨丨短发纒皂缦】
　　半冷【舆地志见半阳下】
　　半凉【许倪破扇诗蔽日无全影揺风有丨丨】
　　半寒【韩偓六言诗丨卜半暖正好花开花谢相思】
　　半度【齐书天文志永明十年十月二日癸未朔加时在午之丨丨到未初见日始蚀亏起西北角蚀十分之四申光色复还】
　　半次【左传朝觌注春分之中奎星朝见东方疏歴法星去日丨丨则得朝见三统歴春分日在娄四度宿分奎有十六度乃次娄则春分之日奎之初度去日已二十度矣故春分之中则早朝见东方也　唐书歴志汤作殷歴更以十一月甲子合朔冬至为上元周人因之距羲和十祀昏明中星率差丨丨】
　　半周【元史歴志入转一周实二十七日五十五刻四十六分迟疾极差皆五度四十二分旧歴日为一限皆用二十八限今定验得转分进退时各不同今分日为十二共三百三十六限半之为丨丨限析而四之为象限】
　　半统【五代史司天考置朔定分丨丨以上以丨丨减之丨丨以下用减丨丨为距午分十一乘之经法而一丨丨以下减丨丨以上加之朔定分为日食加时定分望以其日晨分与一千六百二十相减余以二百四十五乘之三百一十三而一用减二百四十五余以损益望定分为月食加时定分】
　　半交【宋史律歴志求望中月置朔中月加丨丨盈交正去之余为望中月　元史歴志见一交下】半地【唐书骠传凡属国十八曰迦罗婆提曰摩礼乌特曰迦梨迦曰丨丨曰坤朗曰偈奴曰罗聿曰佛代曰渠论曰婆梨曰偈陀曰多归曰摩曵余即舍卫瞻婆阇婆也】
　　半路【北史齐琅邪王俨传帝幸并州俨恒居守每送驾或丨丨或至晋阳而还　世说孙承公狂士每至一处赏玩累日或面至丨丨却返　江淹与交友论隐书如星殒天促光丨丨　梁简文帝丨丨溪诗相逢丨丨溪隔溪犹不渡　又夜望单飞雁诗早知丨丨应相失不如从来本独飞　庾信咏画屏风诗见一双下韩愈雨中寄张籍侯喜诗放朝还不报丨丨踏泥归白居易庐山草堂夜雨独宿诗终身胶漆心应在丨丨云泥迹不同　又何防难忘酒诗还乡随露布丨丨授旌旄　李洞下第送张霞归觐江南诗恐伤欢觐意丨丨摘愁髭　贯休古出塞曲圣君应入梦丨丨遣封侯】
　　半道【宋书陶潜传江州刺史王欲识之不能致也潜尝往庐山令潜故人厐通之赍酒具于丨丨栗里要之潜有脚疾使一门生二儿轝篮舆既至欣然便共饮酌俄顷至亦无忤也　唐书魏元忠传今度人既多缁衣丨丨不本行业専以重宝附权门皆有定直昔之卖官钱入公府今之卖度钱入私家以兹入道徒为游食　又苏颋传葬日帝游咸宜宫将猎闻之曰颋且葬我忍自娱哉丨丨而还　又安禄山传每乘驿入朝丨丨必易马号大夫换马台不尔马辄仆故马必能负五石驰者乃胜载　又郑畋传畋出境既丨丨内慙负即辞疾　宋史王光祖传吐蕃围茂州光祖领兵三千防王中正破鸡宗闗贼据石鼓村扼其丨丨中正召诸将问计光祖独请行既抵石鼓择锐兵分袭土蕃背出其不意皆惊遁　庾信游昆明池诗丨丨闻荷气中流觉水寒】
　　半国【国语此其党丨丨矣　战国防司空马曰大王裂赵之半以赂秦秦不接刃而得赵之半秦必说赵守丨丨以自存秦衘赂以自强山东必恐亡赵自危诸侯必惧惧而相救则从事可成矣　史记魏世家公孙颀谓韩懿侯曰今魏防得王错挟上党固丨丨也因而除之破魏必矣　后汉书皇甫观传臣先奏郡守孙隽次及属国都尉李翕督军御史张禀凉州刺史郭闳汉阳太守赵熹凡此五臣之党丨丨　唐书阿史那社尒传颉利灭西突厥统叶防又死奚利必咄陆可汗与泥孰争国社尒引兵袭之得其丨丨有众十余万乃自号都布可汗】
　　半城【南史胡藩传遣藩及朱超石等追魏军于丨丨魏骑数万合围藩及超石不盈五千力战大破之水经注东莞县城有三面而不周于南故俗谓之丨丨　庾信咏画屏风诗丨丨斜出树长林直枕河】半郭【方干尚书新创敌楼诗十里水云吞丨丨九秋山月入千门】
　　半州【晋书琅琊王焕传宗庙社稷逺托江表丨丨之地凋残已甚　李徳林天命论彼陈国者盗窃江外民少一郡地减丨丨遇受命之主逢太平之日自可献土衔璧乞同溥天】
　　半市【吴文英瑞龙吟词淡烟半野斜阳丨丨】
　　半野【倪瓉萨仲明为丞相府掾僦居京师名其轩曰丨丨复买宅延陵亦掲是名于轩因宿其下遂为赋诗何意开轩名丨丨身存魏阙思江湖】
　　半里【元史河源附録又四五日水浑浊土人抱革囊骑过之聚落纠木干象舟傅髦革以济仅容两人自是两山峡束广可一里二里或丨丨其深叵测　皮日休访鲁望诗丨丨芳隂到陆家藜牀相对饭胡麻　杨万里清逺峡诗清逺望峡山山脚无丨丨　栁贯东岭秋隂诗丨丨官桥出市闗一团秋色破孱顔】半涂【中庸君子遵道而行丨丨而废吾弗能已矣　唐书韩愈传夫兵不多不足以取胜必胜之师利在速战兵多而战不速则所费必广疆塲之上日相攻刼近贼州县赋役百端小遇水旱百姓愁苦方此时人人异议以惑陛下陛下持之不坚丨丨而罢伤威损费为必深　王微杂诗寒鸦归所从丨丨失凭假　许衡风雨图诗直到丨丨风雨横仓惶何处觅前村】
　　半程【徐铉贬官泰州出城作惟有恋恩终不改丨丨犹自望城楼　杨万里海岸沙行诗海濵丨丨沙上路海风吹起成烟雾】
　　半亩【殷尧藩喜雨诗临岐终日自裴囘干我茅斋丨丨苔　朱子观书有感诗见一鉴下　张昱西湖漫兴诗伤心最是林逋宅丨丨残梅共晩春】
　　半顷【陆蒙和龚美见访诗四邻多是老农家百树鸡桑丨丨麻　刘海蟾诗吴牛买十角溪田耕丨丨元好问曲阜纪行诗近郊无百亩负郭终丨丨】
　　半苏【明一统志丨丨桥在吉安府城南宋苏轼过城隍冈见水木秀发以其半于苏州故名】半楚【后汉书明徳马皇后纪诸子之封裁令丨丨淮阳晋国　玉海祥符八年进封夀春郡王制云丨丨之封尚遵汉牍　明一统志重庆府风俗其人丨丨姿态敦重】
　　半畦【赵师秀送翁卷入山诗见一盏下】
　　半蹊【王循晨风行岸囘分野迳林际成丨丨】
　　半墙【李颀题神力师院诗树色向髙阁昼隂横丨丨】
