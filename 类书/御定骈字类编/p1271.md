<!-- { "loadSidebar": true } -->
　　北徼【唐书天文志见北河下　苏轼登州谢两府启眷此东州平临丨丨俗近齐鲁之厚迹皆秦汉之陈】北纪【唐书天文志丨丨之东至北河之北为邢赵　又见南纪下】
　　北限【元史河渠志洪口渠在奉元路宋至治元年十月陜西屯田府言秦汉至唐宋年例八月差使水戸自泾阳县西仲山下截河筑洪隁改泾水入白渠下至泾阳县北白公斗分为三限并平日限盖五县分水之要所丨丨入三原栎阳云阳中限入髙陵南限入泾阳浇溉官民田七万余畆】
　　北垠【司马相如大人赋廹区中之隘陕兮舒节出乎丨丨　杨雄羽猎赋帝将惟田于灵之囿开丨丨受不周之制以终始颛顼元冥之统　蔡邕述行赋顾大河于丨丨兮瞰洛汭之始并】
　　北纮【汉书司马相如传道尽涂殚廻车而还消□乎襄羊降集乎丨丨注张揖曰淮南子云九州之外曰八泽八泽之外廼有八纮北方之纮曰委羽】
　　北裔【北史贾思伯传弟思同孝文召入令诵五经章句并陈大义帝戏卢昶曰昔流共工于幽州丨丨之地那得忽有此子昶对曰当是才为世生　唐太宗鳯赋见南荒下】
　　北垂【陲同后汉书朱浮传陛下虽兴大业海内未集而独逸豫不顾丨丨百姓遑遑无所系心三河冀州曷足以传后哉　又鲁恭传和帝议击匈奴恭上疏谏曰陛下亲劳圣思日昃不食忧在军旅诚欲以安定丨丨定万世之计　齐书州郡志见西界下　北史彭乐传髙仲密之叛也周文援之神武迎击于芒山候骑言贼去洛州四十里蓐食干飰神武曰自应渴死何待我杀乃勒阵以待之西军至皆喉乐以数千精骑为右甄冲西军丨丨所向奔退遂驰入周文营　又袁翻传凉州土广人稀粮仗素阙炖煌酒泉空虚尤甚若蠕蠕无复竖立命髙车独擅丨丨则西顾之忧匪旦伊夕唐书崔宁传罢宁西川节度改兼京畿观察使灵州大都督单于镇北大都防朔方节度鄜坊丹延州都团练观察等使托言重臣绥静丨丨而毎道置留后使得自奏事　李乂送司马员外逸客孙员外佺北征诗见南寇下　王恽燕城书事诗都防盘盘控丨丨当年宫阙五云飞　杨允孚滦京杂咏南土至今夸鳯髓丨丨异品是黄羊】
　　北畔【杜荀鹤闽中秋思诗丨丨是山南畔海祗堪图画不堪行　周霆震杨柳枝词见南畔下】北际【后汉书公孙瓒传见南垂下　论衡夫取盖倚于地不能运立而树之然后能转今天运转其丨丨不着地者觞碍何以能行由此言之天不若倚盖之状日之出入不随天髙下明矣　许敬宗奉和执契静三边应诏诗地游穷丨丨云崖尽西陆　张雨天柱峰诗铜柱何烦天丨丨蓬山宁在海东边】
　　北间【南史陈昕传七嵗能骑射十二随父入洛遇疾还都诣鸿胪卿朱异异访丨丨事昕聚土画城指麾分别异甚竒之】
　　北边【史记汉兴以来诸侯年表见南边下　又平凖书匈奴数侵盗丨丨屯戍者多边粟不足给食当食者于是募民能输及转粟于边者拜爵爵得至大庶长又恬传赞太史公曰吾适丨丨自直道归行观恬所为秦筑长城亭障壍山堙谷通直道固轻百姓力矣　又匈奴传匈奴其先祖夏后氏之苖裔也曰淳维注张晏曰淳维以殷时奔丨丨　汉书食货志及王恢谋马邑匈奴絶和亲侵扰丨丨兵连而不解　又卜式传拜为齐王太传转为相防吕嘉反式上书曰臣闻主媿臣死羣臣宜尽死节其驽下者宜出财防佐军如是则强国不犯之道也臣愿与子男及临菑习弩博昌习船者请行死之防尽臣节上贤之下诏曰朕闻报徳防徳报怨防直今天下不幸有事郡县诸侯未有奋繇直道者也齐相雅行躬耕随牧蓄番輙分昆弟更造不为利惑日者丨丨有兴上书助官往年西河嵗恶率齐人入粟今又首奋虽未战可谓义形于内矣　又盖寛饶传身为司隶子常步行自戍丨丨　又贡禹传诸官奴婢十万余人戏游亡事税良民防给之嵗费五六钜万宜免为庶人禀食令代闗东戍卒乗丨丨亭塞候望又匈奴传使车骑将军口谕单于曰单于上书愿罢丨丨吏士屯戍子孙世世保塞单于乡慕礼义所防为民计者甚厚此长久之策也朕甚嘉之　又叙传家本丨丨志节慷慨　后汉书朱浮传光武遣呉汉诛更始幽州牧苖曽乃拜浮为大将军幽州牧守蓟城遂讨定丨丨　又皇甫规传在事数嵗丨丨威服　齐书垣崇祖传见南向下　北史魏大武帝纪徙诸种杂人五千余家于丨丨令人北徙畜牧至广汉以饵蠕蠕　又宋史河渠志见南并下】
　　北塞【隋书焬帝纪大业十一年八月乙丑廵丨丨　旧唐书王宗嗣传兼河东节度采访使自朔方至云中縁边数千里当要害地开拓旧城或自创制斥地各数百里自张仁亶之后四十余年宗嗣继之丨丨之人复罢战矣　易林沙漠丨丨纯无水草　水经注鲍丘水出御夷丨丨中南流迳九流庄岭东俗谓之大榆河李峤咏星诗将军临丨丨天子入西秦　按塞先代切与下册异】
　　北秦【宋书文帝纪永初元年封宜都王食邑三千戸进督丨丨并前七州进号镇西将军给鼓吹一部梁简文帝长沙宣武王北凉州庙碑公讳某兰陵人皇帝之长兄也为南梁丨丨二州刺史】
　　北魏【史记郦生传见西河下　陈书何之元传见西魏下　曹植与杨修书徳连发迹于丨丨足下髙视乎上京　又王仲宣诔发轸丨丨逺迄南淮】
　　北宋【孟郊奉报翰林张舍人见遗诗见南谢下】
　　北越【吕岩诗朝游丨丨暮苍梧袖里青蛇胆气麤】
　　北夏【张说郭代公元振诗势倾丨丨门哀靡东平树】
　　北蔡【徐陵进武帝为长城公诏东凉既息丨丨无归代马燕犀气雄天下　赵秉文解朝酲赋见西下】北赵【刘希夷谒汉世祖庙诗长驱过丨丨短兵出南燕　汪遵渑池诗见西秦下】
　　北陈【齐书州郡志豫州丨丨郡】
　　北齐【陈书南康王昙朗传世祖诏曰夫追逺慎终抑闻前诰南康王昙朗明哲懋亲蕃维是属入质丨丨用纾时难皇运北兴未获旋反永言跂子日夜不忘唐书艺文志赵彦深丨丨吉礼七十二卷　又宋景业丨丨天保厯一卷丨丨甲子元厯一卷　五代史李琪传其兄珽太祖幸河北至内黄顾珽曰何谓内黄珽曰河南有外黄下黄故此名内黄太祖曰外黄下黄何在珽曰秦有外黄都尉在今雍丘下黄为丨丨所废在今陈留太祖平生不爱儒者闻珽语大喜　宋史艺文志李百药丨丨书五十卷　李商隠有丨丨诗】北徐【宋书州郡志安帝义熙七年始分淮北为丨丨淮南为徐州　齐书武帝纪见北兖下　又州郡志丨丨州镇钟离宋秦始末年属南兖元徽元年置州割为州治防钟縁淮永明元年省丨丨谯梁魏阳平彭城五郡】
　　北汉【宋史丨丨世家丨丨刘继元并州太原人祖崇汉祖之弟髙勲策为大汉神武皇帝歴四主二十九年而亡】
　　北鲁【宋书礼志李辽表十四年十一月十七日奉被明诏采臣鄙议勅下兖州鲁郡凖旧营饰故尚书令谢石令臣所须列上又出家布薄助兴立故镇北将军谯王恬版臣行丨丨县令赐许供遣二臣薨徂成规不遂】
　　北楚【淮南子丨丨有任侠者其子孙数谏而止之不聼也　可朋句唯陪丨丨三千客多话东林十八贤】北燕【春秋昭公三年丨丨伯欵出奔齐　左传卫人以燕师伐郑疏见南燕下　史记燕召公世家周武王之灭纣封召公于丨丨　晋书齐王冋传孙惠上书曰屈原放斥心存南郢乐毅适赵志恋丨丨　北史魏明元帝纪冯跋弑其主髙云僭号天王国号丨丨　唐书天文志自北河下流南距岱山为三齐夹右碣石为丨丨　又宰相世系表孙敬仁字士和丨丨司功曹曹植七启君子乐奋节以显义烈士甘危躯以成仁是以雄俊之徒交党结伦重气轻命感入遗身故田光仗劒于丨丨公叔毕命于西秦果毅轻断虎步谷风威慴万乗华夏称雄　陆机汉髙祖功臣颂二州肃清四邦咸举乃眷丨丨遂表东海　何胥被使出闗诗绛水通西晋机桥指丨丨　陈后主有所思诗佳人在丨丨相望渭桥边　杨炯有所思诗贱妾当南楚征夫向丨丨　李峤奉和天枢成宴夷夏羣僚应制诗见西下李白赠宣城宇文太守诗懐恩欲报主投佩向丨丨】北平【书禹贡夹右碣石疏碣石山在丨丨骊城县西南是碣石为海畔山也　汉书地理志中山国县丨丨　又律歴志汉兴方纪纲大基庶事草创袭秦正朔防丨丨侯张苍言用颛顼歴比于六歴疏阔中最为微近然正朔服色未覩其真而朔晦月见望满亏多非是　又韩安国传安国为材官将军屯渔阳捕生口虏言匈奴逺去即上言方佃作时请且罢屯罢屯月余匈奴大入上谷渔阳安国壁廼有七百余人出与战安国伤入壁匈奴虏略千余人及畜产去上怒使使责让安国徙益东屯右丨丨　又李广传将军其率师东辕弥节白檀防临右丨丨盛秋　又匈奴传燕亦筑长城自造阳至襄平置上谷渔阳右丨丨辽西辽东郡防备胡元史世祖纪戊午赐丨丨王诺木欢军马一万二千九百九十一羊六万一千五百三十一及诸王塔齐尔】
　　【军币帛　又地理志完州唐为丨丨县定州宋升丨丨军金更为永平县又改完州元至元二年改永平县后复为完州　明一统志丨丨永平府郡名　又丨丨山在眉州彭山县西北三十里上有天柱峰夜见五色神灯莫知其数汉张道陵得道于此　又丨丨观在丨丨山太平广记张道陵闻蜀多名山因携家来游即丨丨居焉唐初为观永乐初重修　又丨丨城在顺天府蓟州相传汉将李广出猎昏暮遇石谓是伏虎射之没羽即此　杜审言送崔融诗坐觉烟尘扫秋风古丨丨呉莱咏龚岩叟小儿髙马图诗丨丨猿臂久不侯伏波矍铄空持矛】
　　北谯【齐书州郡志豫州丨丨郡　南史陈宣帝纪十一年十二月南北兖晋三州及盱台山阳阳平马头秦歴阳沛丨丨南梁等九郡民并自拔向建邺　旧唐书地理志全椒汉旧县名梁丨丨郡又改为临滁郡明一统志丨丨城在滁州全椒县西北二十里】
　　北凉【晋书地理志见西凉下　孙逖送赵大夫防边诗青海连西掖黄河丨丨】
　　北巫【宋书州郡志上庸太守魏明帝太和二年分新城之上庸武陵丨丨为上庸郡　又上庸丨丨令何志晋武帝立按魏所分新城之巫应即是此县然则非晋武立明矣】
　　北蒙【齐书州郡志见北梁下　竹书纪年盘庚十四年自奄迁于丨丨曰殷】
　　北主【明一统志丨丨城在嘉兴府境呉越战争时所筑】
　　北雄【明一统志丨丨闗在思曩日安抚司青州守御千户所并杲杨廸平白水三牢明月马转清平胡空叶棠三路口共十一闗】
　　北娄【明一统志丨丨口在大同府应州东南四十里】
　　北杏【春秋庄公十有三年春齐侯宋人陈人蔡人邾人防于丨丨注丨丨齐地　左传十三年春防于丨丨以平宋乱遂人不至夏齐人灭遂而戍之】
　　北制【左传隠公五年夏四月郑人侵卫牧以报东门之役卫人以燕师伐郑郑祭足原繁泄驾以三军军其前使曼伯与子元潜军军其后燕人畏郑三军而不虞制人六月郑二公子以制人败燕师于丨丨　又贾至燕歌行见东威下】
　　北綘【北史姚僧垣传隋开皇初进爵丨丨郡公　通鉴纲目质实一统志云浍州本春秋时晋绛邑后更新田汉为绛县地后魏置丨丨郡及丨丨县隋初郡废又改为翼城县属绛州】
　　北虢【汉书地理志见东虢下】
　　北亳【水经注见南亳下】
