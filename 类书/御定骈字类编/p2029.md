<!-- { "loadSidebar": true } -->
　　花县【王维送严秀才还蜀诗别路经丨丨还乡入锦城李白赠崔秋浦诗河阳丨作丨秋浦玉为人刘长卿陪王明府泛舟诗丨丨弹琴暇樵风载酒时白居易东林寺学禅偶懐蓝田杨主簿诗丨丨当君行乐夜松房是我坐禅时　李商隠石城诗石城跨窈窕丨丨更风流　徐夤詶常循州诗见桂堂下】花村【李孝光秋逰雁荡记师悬语之曰若行四方当值胜妙山水起塔立寺丨名丨鸟名山则其地也距罗适行至山下问田间老父父所居云何父曰芙蓉村又名山云何曰雁山讵罗曰是吾师所语我者我于此乎老矣　李时勉北京赋虽巨公之学所亦榛莽而沈沦独王郁之钓防犹称名于丨丨　李洞赋得送贾岛谪长江诗见竹寺下】
　　花墅【圗经慈谿有丨丨湖唐刺史任同劝民修筑中有小墅春花明媚因以名之　髙啓别江上故居诗丨丨回看春水外草堂留掩夕阳邉】
　　花家【白珽西湖赋蔼梅坡之緑隂逆丨丨之红霭】
　　花殿【元氏掖庭记大内有徳夀宫兴圣宫翠华宫择胜宫连天楼红鸾殿入霄殿五丨丨殿东设吐霓瓶曰玉华西设七星云板曰金华南设火齐屏风曰珠华北设百蕊龙脉曰木华并中央木莲花紫香琪座千钧案九朶云盖为五华　元万顷奉和春日池台诗日影飞丨丨风文积草池　刘长卿诗见竹房下】花掖【杨慎春兴诗蕙畹兰臯愁晚对竹垣丨丨记春栖】
　　花庭【李峤同赋山居七夕诗丨丨开粉席云岫敞针楼温庭筠春江花月夜词玉树歌阑海云黑丨丨忽作青芜国】
　　花堂【庾信秦州天水郡麦积崖佛龛铭雕轮月殿刻镜丨丨　白居易紫薇花诗何似苏州安置处丨丨栏下月明中】
　　花屋【佛说万佛名经南无丨丨佛　白居易有看丨丨诗　李建勲春雪诗幽榭冻粘丨丨重短檐斜湿燕巢寒　牟巘和刘朔斋海棠诗人物当今第一流以丨为丨玉为舟　戴表元诗西岭栽丨丨东风卖酒垆】花台【不空罥索神变真言经内院当中三十二叶七寳开敷莲华其丨丨上清净莲华明王结跏趺坐三十二叶一一叶上白红开敷莲华一一防上互相间置一天男座一天女座半跏趺座勿令天男天女并在一处天女靣慈輭相执寳莲华天男面瞑畏相把诸器仗印天男天女皆以华鬘寳珠璎珞天诸衣服而荘严身王世懋花疏石竹虽野丨厚培之能作重丨异态他如夜落金钱凤仙花之类皆篱落间物也　江总摄山】
　　【栖霞寺碑昔寳海梵志睡睹丨丨智猛比邱行逢影窟故知神应非逺灵相斯在　宋之问奉和九日登慈防寺浮圗诗萸房陈寳席菊蕊散丨丨　储光羲题应圣观诗合塼起丨丨折草成玉节　沈亚之虎丘山真娘墓诗金钗沦劔壑兹地似丨丨】
　　花楼【天彭牡丹谱玉楼子者白丨起丨髙标逸韵自然是风尘外物　郑愔奉和幸大荐福寺诗见兰圗下　李贺诗丨丨玉凤声娇狞海绡红文香浅清　陈标长安秋思诗金刀玉指裁缝促水殿丨丨管长陆诗白袷行人又逺逰日斜空上暎丨丨　蔡襄诗万枝灯烛度丨丨】
　　花阁【刘威七夕诗防盘丨丨无穷意只在游丝一缕中】
　　花亭【白居易赠韦八诗见竹院下】
　　花榭【许浑州留别李诩诗栁堤惜别春潮落丨丨留欢夜漏分　苏轼虚亭诗水轩丨丨两争妍秋月春风各自偏　毛熙震浣溪沙词丨丨香红烟景迷满庭芳草緑萋萋】
　　花馆【汪元量涿州诗栁亭日射旌旗影丨丨风传鼔角声】
　　花门【何逊南苑诗丨丨辟千扇苑户开万扉　杜甫留丨丨诗丨丨既湏留原野转萧瑟注甘州东北千余里有居延海又北三百里有丨丨山堡　又即事诗闻道丨丨破和亲事却非　又哀王孙诗丨丨面请雪耻慎勿出口他人狙　张翥紫檀筚篥曲黄沙碛里槖驼断丨丨山上浮云生】
　　花户【陆防天彭牡丹谱大家例惜花可就观不敢轻翦盖翦花则次年花絶惟丨丨则多植花以侔利又祥云者千叶浅红花妖艶多态而花叶最多丨丨王氏谓此花如朶云状故谓之祥云　牡丹谱牡丹在中州洛阳为第一在蜀天彭为第一天彭之花皆不详其所自出土人云曩时永宁院有僧种花最盛俗谓之牡丹院春时赏花者多集于此其后花稍衰人亦不复至崇宁中州民宋氏张氏蔡氏宣和中右子滩杨氏皆尝买洛中新花以归自是洛花散于人间丨丨始盛皆以接花为业大家好事者皆竭其力以飬花而天彭之花遂冠两川今惟三并李氏刘村母氏城中苏氏城西李氏花特盛又有余力治亭馆以故最得名至丨丨连畛相望莫得其姓氏也　风俗记予客成都六年歳常得饷然率不能絶佳淳熙丁酉歳成都帅以善价私售于丨丨得数百苞驰骑取之至成都雾犹未晞其大径尺　阎楚封临风舒锦赋晚映丨丨暗临洞房】花宇【李绅龙宫寺诗银地溪邉遇衲师将丨丨指潜知　又开元寺诗十层丨丨真毫相数仭峰峦閟月扉】
　　花院【赏心乐事三月生朝家宴曲水流觞丨丨月丹丨丨桃栁寒食郊逰苍寒堂西绯碧桃满霜亭北棣棠碧宇观笋芳草亭观草鬬春堂牡丹芍药宜雨亭千叶海棠艶香亭林檎丨丨紫牡丹宜雨亭北黄蔷薇现乐堂大花丨丨赏煮酒瀛峦胜处山花经寮鬭茶羣仙绘幅楼芍药　又十一月摘星轩枇杷花冬至节馄饨味空亭腊梅苍寒堂南天竺丨丨水仙羣仙绘幅楼前观雪　又十二月绮互亭檀香腊梅天街阁市南湖赏雪安闲堂试灯湖山探梅丨丨兰花瀛峦胜处观雪二十四夜果食玉照堂看早梅除夜守歳　王勃诗直当丨丨里书斋望晓开　钱起诗丨丨日扶疎江云自巻舒　郑谷诗见竹庄下　元稹古寺诗花时不到有丨丨意在寻僧不在花　白居易和顺之琴者诗隂隂丨丨月耿耿兰房烛　司空圗诗棊声丨丨闭幡影石坛髙　张碧羙人梳头诗玉堂丨丨小枝红绿窗一夜春光晓　贺铸春景青玉案词月楼丨丨绮窗朱户惟有春知处】
　　花苑【李峤露诗见竹丛下　秦观摘星亭诗萤流丨丨飞星乱芜满春城緑发齐】
　　花园【元史百官志丨丨管勾二员掌花卉果木　又河渠志至大四年七月奉防引金水河水注之光天殿西丨丨石山前旧池置闸四以节水　创业起居注开皇初有桃李子歌曰桃李子莫浪语黄鹄绕山飞宛转丨丨里　明一统志丨丨头关在南阳府内乡县西北　古杭梦逰录又有名为园者如城南之丨丨泥路之青果园江下之飬鱼园后市街之柑园是也　唐诗纪事李肇国史补云曲江大防此为下第举人迩来渐侈靡皆为上列所占向之下第举人不复与矣所以逼大防则先牒教坊请奏上御紫云楼垂帘观焉时或拟作乐则为之移日故曹松诗云追游若遇三清乐行从应妨一日春勅下后人置皮袋例以圗章酒器钱绢实其中逢花即饮故张籍诗云无人不借丨丨宿到处皆携酒器行　李适望春宫应制诗玉辇金舆天上来丨丨四望锦屏开　张彪勅移橘栽诗及时望栽种万里绕丨丨　元稹追昔逰诗丨丨欲盛千塲饮水阁初成百度过　又赠吕校书诗共占丨丨争赵璧竞添钱贯定秋娘　白居易和敏中洛下即事诗丨丨到处莺呼入骢马游时客避行　宋无马塍诗至今耕种地一半作丨丨】
　　花圃【宋史河渠志乾道五年建康守臣张孝祥言秦淮之水流入府城别为两派正河自镇淮新桥直注大江其为清溪自天津桥出栅砦门亦入于江縁栅砦门地近为有力者所得遂筑断青溪口剏为丨丨毎水流暴至则泛溢浸荡城内居民尤被其害若访古而求使清溪直道大江则建康永无水患矣　牡丹记朱砂红者多叶红花不知其所出有民门氏子者善接花以为生买地于崇徳寺前治丨丨有此花洛阳豪家尚未有故其名未甚着花叶甚鲜向日视之如猩血　洛阳伽蓝记光寳寺在西阳门外御道北京邑士子至于良辰美日休沐告归征友命朋来游此寺云车接轸羽盖成隂或置酒林泉题诗丨丨折藕浮以为兴适　耿湋防凤翔张少尹南亭诗草檐宜日过丨丨任烟归李咸用题陈处士山居诗丨丨春风邀客醉茅檐秋雨对僧碁　陆和题逹上人药圃诗药味多从逺客赍旋添丨丨渐成畦　欧阳修答端明王尚书见寄诗尚有俸钱沽羙酒自栽丨丨趁新阳刘从益赠南庵老人诗见莲塘下】
　　花囿【王勃夏日诸公见寻访诗序山南丨丨涧北松林】
　　花市【成都古今记正月灯市二月丨丨　南宋市肆记丨丨在官巷口　芍药谱扬之人与西洛不异无贵贱皆喜戴花故开明桥之间方春之月拂旦有丨丨焉州宅旧有芍药防在都防之后聚一州絶品于其中不下新兴朱氏之盛　张昱小传杨左丞镇江淛用才略参谋军府事迁杭省左右司员外郎行枢宻院判官左丞死弃官不出张氏礼致不屈防其必败题蕉叶以寓志居西湖夀安坊今之丨丨也　韦庄诗锦江风防霏霏雨丨丨香飘汉汉尘　陆防诗人归丨丨路客醉酒家楼　又排闷诗猎围丨丨无人问渔艇烟村有梦归　李邴女冠子词帝城三五灯光丨丨盈路天街游处此时方信鳯阙都民奢华豪富　朱淑真元夕生查子词去年元夜时丨丨灯如昼月上柳梢头人约黄昏后　周邦彦元宵解语花词风销焰蜡露浥烘炉丨丨光相射】
　　花桥【明一统志丨丨在广州府城内东西北三渠合流其下宋景徳间建　又丨丨山在永昌府永平县西南二十五里　白居易梦苏州水阁诗扬州驿里梦苏州梦到丨丨水阁头　温庭筠河传词湖上闲望雨萧萧烟浦丨丨路遥】
　　花关【韩翃题荐福衡禅师房诗疎帘看雪卷深户映丨丨　孙光宪浣溪沙词桃杏风香帘幙闲谢家门户约丨丨】
　　花寺【李绅诗丨丨听莺入春湖看雁留】
　　花庵【司马光有丨丨独坐诗】
　　花宫【李白莹上人从弟幼成令问诗玉斗横网户银河耿丨丨　李颀宿莹公禅房闻梵诗丨丨仙梵逺防防月隠髙城钟漏稀　白居易诗应是仙人子丨丨未嫁时　费冠卿酬范中丞诗丨丨栁陌正从行紫袂金鞍问姓名　黄滔题道成上人院诗丨丨城郭内师住亦清凉　处黙题栖霞僧房诗名山不取买山钱任创丨丨近碧巅】
　　花龛【崔颢逰天竺寺诗丨丨瀑布侧青壁石林杪　刘长卿逺公龛诗见松路下　严武题巴州光福寺楠木诗香殿萧条转宻阴丨丨滴沥垂清露】
　　花塔【张说荷亭侍晏诗园林看丨丨坛跸识余封　刘晏诗一磬竹窗外千灯丨丨西　毕干防诗鹦林丨丨啓凤辇顺时逰】
　　花界【元稹早入永夀寺看牡丹诗晓入白莲宫琉璃丨丨浄　罗邺钟陵崔大夫罢镇攀随再经匡庐寺宿诗侯门聚散真如梦丨丨登临转悟空】
　　花梁【南史后妃传论夀昌前兴凤华晚构香柏文柽丨丨绣柱雕金镂寳照烛房帷　魏文帝校猎赋望雀台而增举渉幽壍之丨丨　庾信登州中新阁诗见莲井下　唐太宗登三防诗舞接丨丨燕歌迎鸟路尘】花墙【陆纱巾诗堪窥水槛沈波影好拂丨丨亚蕊香　马祖常诗西南春巷杏丨丨索米长安汉防郎】
　　花砌【吕温三月三日茶宴序乃拨丨丨爱庭阴清风逐人日色留兴　范成大宜春苑诗连昌尚有丨临丨肠断宜春寸草无】
