<!-- { "loadSidebar": true } -->
　　桥髙【贯休夜对雪寄杜使君诗丨丨银防蝀峰峻玉浮图】
　　桥低【沈佺期同李舍人冬日集安乐公主山池诗丨丨乌鹊夜台起鳯皇年】
　　桥阔【魏书松滋侯苌传为北中郎将带河内太守苌以河桥船絙路狭不便行旅又秋水泛涨年常破壊乃为船路遂广空车从京出者率令输石一双累以为岸丨丨往来便利】
　　桥长【刘禹锡同乐天送河南冯尹学士诗崤陵路静寒无雨洛水丨丨昼起雷】
　　桥舌【唐书吴凑传上明睿忧劳四海不以爱所钟而疲民以逞也顾左右钳噤自安耳若反复启寤幸一听之则民受赐为不少丨丨阿防固善有如穷民上诉叵云罪何】
　　桥衡【礼记曲礼奉席如丨丨注横奉之令左昂右低如有首尾然丨井上防橰丨上低昂】桥井【礼记曲礼注见上】
　　桥废【陆游予十许歳即往来云门诸山今复与诸子来追念凄然诗丨丨夕阳空鹤表碑亡春草没龟趺】

　　御定骈字类编卷六十三
<子部,类书类,御定骈字类编>
　　钦定四库全书
　　御定骈字类编卷六十四
　　居处门八
　　仓
　　仓府【史记天官书见宫庙下　魏志和洽传太祖建立洪业奉师徒之费供军赏之用吏士丰于资食丨丨衍于谷帛由乎饬无用之官絶浮华之费　説苑文王问于吕望曰为天下者若何对曰王国富民霸国冨士仅存之国富大夫亡道之国富丨丨是谓上溢而下漏文王曰善对曰宿善不祥是日也发其丨丨以赈鳏寡孤独】
　　仓庾【魏志壮袭传太祖以为西鄂长县濵南境冦贼纵横时长吏皆敛民保城郭不得农业野荒民困丨丨空虚袭自知恩结于民乃遣老弱各分散就田业留丁彊备守吏民欢恱　晋书宣帝纪四年帝督诸军击诸葛恪车驾出津阳门军次于舒恪焚烧积聚弃城而遁帝以灭贼之要在于积谷乃大兴屯守广开淮阳百尺二渠又修诸陂于颍之南北万顷自是淮北丨丨相望夀阳至扵京师农官屯兵连属焉　宋书孔琳之传今括囊天下谷以周天下之食或丨丨充衍或粮靡斗储以相资通则贫者仰富致之之道实假于钱一朝断之便为弃物是有钱无粮之民皆坐而饥困此断钱之立敝也　道徳指归论发丨丨散财币　束晳广农议伏见诏书以仓廪不实关右饥穷欲大兴田农以蕃嘉糓此诚有虞戒大禹尽力之谓然农穰可致所由者三一曰天时不諐二曰地理无失三曰人力咸用若必春无霡霂之润秋繁滂沲之患水旱失中雩禳有请虽使】
　　【羲和平秩后稷亲农理疆畎扵原隰勤藨蓘扵中田犹不足以致丨丨盈亿之积也　杜甫复还东屯诗加餐可扶老丨丨慰飘蓬】
　　仓廪【礼记月令季春之月天子布徳行恵命有司发丨丨赐贫穷振乏絶　战国策韩氏罢于兵丨丨空无以守城吾攻之以饥不过一月必防之　史记五帝纪尧赐舜絺衣与琴为筑丨丨予牛羊瞽叟尚复欲杀之使舜上涂廪瞽叟从下纵火焚廪舜乃以两笠自扞而下去得不死后瞽叟又使舜穿井舜穿井为匿空旁出舜既入深瞽叟与象共下土实井舜从匿空出去又管夷吾传管仲既任政相齐以区区之齐在海濵通货积财冨国强兵与俗同好恶故其称曰丨丨实而知礼节衣食足而知荣辱　又司马相如传于是乃解酒罢猎而命有司曰地可以垦辟悉为农郊以赡萌隶隤墙塡堑使山泽之民得至焉实陂池而勿禁虚宫观而勿仞发丨丨以振贫穷补不足恤鳏寡存孤独出徳号省刑罚改制度易服色更正朔与天下为始　后汉书来歙传陇西虽平而人饥流者相望歙乃倾丨丨转运诸县以赈赡之于是陇右遂安　又度尚传迁文安令遇时疾疫谷贵人饥尚开丨丨给营救疾者百姓其济　蜀志诸葛亮传注袁子曰或问亮好治官府次舍桥梁道路此非急务何也袁子曰小国贤才少故欲其尊严也亮之治蜀田畴辟丨丨实器械利蓄积饶朝防不哗路无醉人夫本立故末治有余力而后及小事此所以劝其功也】
　　仓廥【史记平准书山东被水菑民多饥乏扵是天子遣使者虚郡国丨丨以赈贫民犹不足又募豪冨人相贷假尚不能相救乃徙贫民扵关以西及充朔方以南新秦中七十余万口衣食皆仰给县官数歳假予产业使者分部防之冠葢相望其费以亿万计不可胜数唐书卢从愿传河北饥诏为宣抚处置使发丨丨赈饥民】
　　仓库【史记大夏传上扵是大觳抵出竒戏诸怪物多聚观者行赏赐酒池肉林令外国客徧观名丨丨府藏之积见汉之广大倾骇之及加其者之工而觳抵竒戏歳増变甚盛益兴自此始　后汉书夫余传见宫室下　魏志髙句丽传无大丨丨家室自有小仓名之为桴京　吴志吕岱传孙权统事岱诣幕府出守吴丞权亲防诸县丨丨及囚系长丞皆见岱处法应问甚称权意　齐书魏虏传有悬食瓦屋数十间置尚方作铁及木其袍衣使宫内婢为伪太子别有丨丨　元史文宗纪罢诸建造工役惟城郭桥道丨丨勿禁　宅经丁天仓经曰财耗亡治天仓宜丨丨六畜壮厚髙拓吉蜀梼杌僭即伪位号大蜀改元武成十月下诏改堂宇防舍为宫殿其略曰帝君之居上应辰象朝贡臻集华夷会同宫阙殿阁之深严防省府寺之完壮须分名号以美观瞻况我肈啓丕图类有嘉瑞允协上元之贶式光万世之基至于厨廏之标题丨丨之曹列并宜从革用永惟新　魏文帝策孙权九锡文君务财劝农丨丨盈积是用锡君衮冕之服赤舄副焉】
　　仓厠【宅经未天府髙楼大舍牛羊奴婢居之大孳息丨丨利】
　　仓廏【汉书百官公卿表詹事秦官掌皇后太子家有丞属官有太子率更家令丞仆中盾卫率厨廏长丞又中长秋私府永巷丨丨祠祀食官令长丞诸宦官皆属焉】
　　仓箱【诗乃求千斯丨乃求万斯丨　宋史乐志农夫之庆歳其有禾易长亩盈丨丨　权徳舆贺雨表蓑笠就绪丨丨可期　栁宗元铙歌鼔吹曲富兵戎盈丨丨　皮日休橡媪叹持之纳扵官私室无丨丨　马祖常北行诗井邑连山海丨丨溢陇汾】
　　仓门【宋书袁粲传时齐王使蕴募人已得数百乃狼狈率部曲向石头本期开南门时已暗夜薛渊等据门射之蕴谓粲已败即使散走齐王已报敬则率所领收蕴杀之并诛伯兴又遣军主戴僧静向石头助薛渊自丨丨得入】
　　仓塲【宋史职官志若内外丨丨帐籍供申愆期则以法究治】
　　仓城【考工记匠人囷窌丨丨逆墙六分注逆犹却也筑此四者六分其髙却一分以为閷疏却墙六分者六分其髙去一以为閷假令髙丈二尺下厚四尺则于上去二尺为閷上惟二尺】
　　仓垣【魏书严翊传刘裕以为广威将军陈留太守戍丨丨　晋书茍晞传自奉眀诏三军奋厉卷甲长驱次于丨丨】
　　仓坂【水经注汾水出汾阳县北山汉髙帝十一年封靳彊为侯国后立屯农积粟在斯谓之羊肠仓山有羊肠坂在晋阳西北石磴萦委若羊肠焉故丨丨取名矣】
　　仓口【唐书马燧传恱知燧食乏深壁不战燧令士赍十日粮进营丨丨与恱夹洹而军造三桥逾洹日挑战恱不出隐伏万人将以掩燧】
　　仓山【水经注沭水自阳都县又南会武阳沟水水东出丨丨山上有故城世谓之监官城非也即古有利城矣】
　　仓冒【明一统志丨丨岭在上林长官司治北三里】
　　仓石【水经注漳水又东迳磻阳城北丨丨水入焉水出林虑县之丨丨溪】
　　仓亭【水经河水扵范县东北流为丨丨津】
　　仓部【晋书职官志尚书郎西汉旧置四人以分掌尚书至魏尚书郎有殿中吏部驾部金部虞曹比部南主客祠部度支库部农部水部仪曹三公丨丨民曹二千石中兵外兵都兵别兵考功定课凡二十三郎　宋书百官志度支尚书领度支金部丨丨起部四曹左民尚书领左民驾部二曹都官尚书领都官水部库部功部四曹　南史张绪传绪少知名清简寡欲从伯敷及从父镜从叔畅并贵异之镜比之乐广敷云是我辈人畅言扵武帝用为尚书丨丨郎都令史谘详郡县米事绪萧然直视不以关懐】
　　仓曹【宋书百官志太尉府置掾属二十四人西曹主府吏署用事东曹主二千石长史迁除事户曹主民户祠祀农桑事奏曹主奏议事辞曹主辞讼事法曹主邮驿科程事尉曹主卒徒转运事贼曹主盗贼事决曹主罪法事兵曹主兵事金曹主货币监铁事丨丨主仓谷事　大唐新语秦府丨丨李守素尤谙氏族时人号为肉谱虞世南语人曰昔任彦升善谭经籍称为五经笥今宜改丨丨为人物志　云笈七籖天市星天之丨丨神能致眀月珠】
　　仓驾【唐书毕諴传累官驾部贠外郎中故事要家势以入丨丨二曹为辱諴沛然如处美官无异言】仓案【宋史职官志宣徽院其吏史则有都勾押官勾押官各一人前行三人后行十二人分掌四案一曰兵案二曰骑案三曰丨丨四曰胄案】
　　仓吏【史记货殖传宣曲任氏之先为督道丨丨秦之败也豪杰皆争取金玉而任氏独窖仓粟楚汉相距荥阳也民不得耕种米石至万钱而豪杰金玉尽归任氏任氏以此起富　宋史食货志帝又以丨丨给军食多侵盗诏足其槩量严立诸仓丏取法】
　　仓人【周礼丨丨中士四人下士八人】
　　仓公【史记太史公自序扁鹊言医为方者宗守数精眀后世修序弗能易也而丨丨可谓近之矣作扁鹊丨丨列传第四十五】
　　仓氏【汉书王嘉传孝文时居官者或长子孙以官为氏丨丨库氏则仓库吏之后也】
　　仓唐【説文丨丨锯也　又史记魏世家文侯十七年伐中山使子击守之赵丨丨傅之】
　　仓米【晋书庾翼传大较江东政以伛儛豪强以为民蠧时有行法辄施之寒劣如往年偷石头丨丨一百万斛皆是豪将辈而直打杀仓督监以塞责山遐作余姚半年而为官出二千户政虽不伦公彊官长也而羣共驱之不得安席纪睦徐寜奉王使纠罪人船头到渚桓逸还复而二使免官虽皆前宰之惛谬江东事去实此之由也　宋书孝武帝纪去歳东境偏旱田畞失收使命来者多至乏絶或下穷流穴顿伏街巷朕甚闵之可出丨丨付建康秣陵二县随宜赡恤　南史眀山宾传山宾在州所部平陆县不稔啓出丨丨以赈百姓后刺史检州曹失簿以山宾为耗损有司追责借其宅入官山宾不自理更市地造宅　元史王约传监察御史言通州丨丨三万石因雨而湿约谓必积气所蒸验且堪用释守者罪　韩愈唐襄阳郡王平阳路公神道碑铭迁至宣歙池观察使至则出丨丨下其估半以廪饿人】
　　仓粟【史记髙祖纪汉元年十月沛公兵遂先诸侯至霸上召诸县父老豪杰曰父老苦秦苛法久矣诽谤者族偶语者弃市吾与诸侯约先入关者王之吾当王关中与父老约法三章耳杀人者死伤人及盗扺罪余悉除去秦法诸吏人皆安堵如故凡吾所以来为父老除害非有所侵暴无恐且吾所以还军霸上待诸侯至而定约束耳乃使人与秦吏行县乡邑告谕之秦人大喜争持牛羊酒食献飨军士沛公又让不受曰丨丨多非乏不欲费人人又益喜唯恐沛公不为秦王　又汲黯传河内失火延烧千余家上使黯视之还报曰家人失火屋比延烧不足忧也臣过河南河南贫人伤水旱万余家或父子相食臣谨以便宜持节发河南丨丨以振贫民臣请归节伏矫制之罪上贤而释之　魏书杨逸传时灾俭连歳人多饿死逸欲以丨丨赈给而所司惧罪不敢逸曰国以人为本人以食为命百姓不足君孰与足假令以此获戾吾乃甘心遂出粟然后申表白居易南宾郡斋诗丨丨餧家人黄缣裹妻子】
