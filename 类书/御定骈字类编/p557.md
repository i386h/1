<!-- { "loadSidebar": true } -->
　　渊泽【礼记月令仲冬之月天子命有司祈祀四海大川名源丨丨井泉　魏书李彪传臣闻昔之哲王莫不亹亹孜孜思纳谠言以康黎庶是以访童问师不避丨丨询谋谘善不弃刍荛】
　　渊泉【中庸溥博丨丨而时出之　蜀志先主传见汉水下　齐书何昌防传寃结丨丨酷贯穹昊　管子丨丨而不尽微约而流施　淮南子江水之原丨丨不能竭　又智欲员者环复转运终始无端旁流四达丨丨而不竭万物并兴莫不向应也　道徳指归论故家者知人之本根也身者知天之丨丨也　白虎通秬者黒黍一稃二米鬯者以百草之香郁金合而醸之成为鬯阳达于墙屋入于丨丨所以灌地降神也　庾信贺新乐表运日月之明动丨丨之虑　又进象经赋表置管而测光景益髙沉玉而观丨丨益逺　元稹含风夕诗水镜涵玉轮若见丨丨璧又汉书地理志炖煌郡县丨丨】
　　渊灵【明一统志丨丨泉在泽州髙平县东一十里米山西谷有祠祷雨多应】
　　渊歩【水经注江水又迳鱼岳山北下得金梁洲洲东北对渊渊一名丨丨洲】
　　渊陂【张华博陵王宫侠曲耕佃穷丨丨种粟着劒镡】
　　渊壑【齐书武帝纪瞻言负荷若坠丨丨】
　　渊源【汉书成帝纪阳朔二年诏曰古之立太学将以传先王之业流化于天下也儒林之官四海丨丨宜皆明于古今温故知新通达国体故谓之博士否则学者无述焉　又董仲舒传赞仲舒遭汉承秦灭学之后大经离析下帷发愤潜心大业令后学者有所统壹为羣儒首然考其师友丨丨所渐犹未及乎防夏而曰管晏弗及伊吕不加过矣　宋书雷次宗传师友丨丨务训道　宋史艺文志伊洛丨丨十三卷　文心雕龙夫尔雅者孔徒之所纂而诗书之襟带也苍颉者李斯之所辑而鸟籀之遗体也雅以丨丨诰训颉以苑囿奇文异体相资如左右肩股该旧而知新亦可以属文刘诜咏归亭赋剖洙泗之藩篱遡丨丨于濓洛】渊冰【诗战战兢兢如临深丨如履薄丨　唐书刘蕡传思所以防此缪盭致之洽平兹心浩然若渉丨丨江淹为萧三譲扬州表穷盈极满于斯为盛鉴兹隆替丨丨非譬】
　　渊薮【书武城为天下逋逃主萃丨丨　后汉书梁冀传下邳人呉树为宛令之官辞冀冀賔客布在县界以情托树树对曰宛为大都士之丨丨自侍坐以来未闻称一长者而多托非人诚非敢闻　淮南子凡鸿水丨丨自三百仞以上二亿三万三千五百五十里有九渊禹乃以息土填洪水以为名山掘昆仑虚以下地】渊瀹【刘基病眼诗赫如巨鳟出丨丨防若锦衣绮縠】
　　渊漪【江淹齐太祖诔丘碍必静丨丨咸澄】
　　渊府【云笈七签隂阳九宫则以九星为其门户五岳四海则以九重为其丨丨】
　　渊囿【杜笃论都赋斯固帝王之丨丨而守国之利器也】
　　渊珠【荀子丨生丨而崖不枯　袁桷余闲斋赋古之志士范围天地之初冥捜密筹心如丨丨据防以集要积神以合虚】
　　渊鱼【图画见闻志徐熙江南处士志节髙迈放达不羁多状江湖所有汀花野竹水鸟丨丨今传世鳬雁鹭鸶蒲藻鰕鱼丛艳折枝园蔬药苖之类是也　列子察见丨丨者不祥　神仙传孔子曰人之用意如丨丨者吾饰意以为钩缗而投之未尝不钩而制之也　曹植求自试表陛下以圣明统世将欲卒文武之功继成康之隆简良授能以方叔召虎之臣镇卫四境为国爪牙者可谓当矣然而髙鸟未挂于轻缴丨丨未悬于钩饵者恐钓射之术或未尽也　嵇康赠秀才入军诗仰落惊鸿俯引丨丨】
　　渊上【水经注见山岭下】
　　渊中【史记呉王濞传吴王稍失藩臣之礼称病不朝京师知其以子故称病不朝騐问实不病诸呉使来輙系治之呉王恐为谋滋甚及后使人为秋请上复责问呉使者使者对曰王实不病汉系治使者数辈以故遂称病且夫察见丨丨鱼不祥今王始诈病及觉见责急愈益闭恐上诛之计乃无聊唯上弃之而与更始嵇康设难卜疑集宁隐鳞藏彩若丨丨之龙乎将舒翼扬声若云间之鸿乎】
　　渊底【易林戴金贩狗利弃我走藏匿丨丨悔折为咎张正见应龙篇应龙未起时乃在丨丨藏　贡奎汉劒歌何年失势竟飞来风雨灵雌泣丨丨】
　　渊隅【公羊天王使仍叔之子来聘注礼七十县舆致仕疏按春秋説文谓之县舆者淮南子曰日至于悲谷是谓晡时至于丨丨是谓髙舂至于连石是谓下舂至于悲泉爰止其女爰息其马是谓县舆旧説云日在县舆一日之暮人年七十亦一世之暮而致其政事于君故曰县舆致仕也亦有作车字者按丨丨淮南子作渊虞】
　　渊物【闗尹子见山物下】
　　渊广【魏书尉元传朕以公秉徳清挹体懐平隐仁雅丨丨谋猷是仗方委之民政用康亿兆　韩诗外传丨丨者其鱼大主明者其臣惠】
　　渊蟠【陆云丞相陆公诔翰飞乐崄丨丨泳沉　又赠郑曼季诗见山啸下】
　　渊清【魏志陈矫传丨丨玉洁有礼有法吾敬华子鱼又管宁传大中大夫管宁应二仪之中和总九徳之纯懿含章素质冰洁丨丨元虚澹泊与道逍遥　淮南子神者智之渊也丨丨则智明矣　崔骃大理箴如石之平如丨之丨　孔融卫尉张俭碑冰洁丨丨介然独立】
　　渊澄【周兴嗣千字文川流不息丨丨取映　李质艮岳赋俄就夷而絶险复丨丨而沼方】
　　渊静【栁贯答呉立夫诗玉全遭刖足丨丨得藏珍　又庄子天地篇古之畜天下者无欲而天下足无为而万物化丨丨而百姓定　嵇康琴赋非夫旷逺者不能与之嬉防非夫丨丨者不能与之闲止注庄子老曰其居也丨而丨】
　　渊浅【説苑曽子曰鹰鹫以山为卑而増巢其上鼋鼍鱼鼈以丨为丨而穿穴其中卒其所以得者饵也君子茍不求利禄则不害其身】
　　渊防【刘鳯登楼赋肆走集之丨丨兮标萦利之所趋】
　　渊深【史记货殖传见山深下　管子丨丨而不涸则沉玉极矣　又魏志王昶传青龙四年诏欲得有才智文章谋虑丨丨料逺若近视昧而察筹不虚运防弗徒发端一小心清修密静干干不解志尚在公者无限年齿勿拘贵贱卿校以上各举一人太尉司马宣王以昶应选　吕览凡彼万形得一后成故知一则应物变化阔大丨丨不可测也徳行昭美比于日月不可息也豪士时之逺方来賔不可塞也意气宣通无所束缚不可收也】
　　渊潜【扬雄反离骚懿神龙之丨丨竣庆云而将举　崔骃达防士或掩目而丨丨或盥耳而山栖　贾谊吊屈原赋袭九渊之神龙兮勿丨丨以自珍　髙允答宗钦诗进不道退失丨丨　朱子和刘叔通懐游子之韵诗尚喜丨丨容贾谊不湏日饮教袁丝】
　　渊蔽【易林见山旁下】
　　渊塞【后汉书章帝纪孝明皇帝聪明丨丨着在圗谶宋书乐志宏猷丨丨髙罗云布品物咸宁洪基永固　又文帝袁皇后传蕙问川流芳猷丨丨　齐书髙帝纪赞文艺在躬芳尘丨丨　袁宏三国名臣赞公衡冲达秉志丨丨】
　　渊浚【蔡邕乔太尉碑如丨之丨如岳之髙】
　　渊流【宋书律志序丨丨浩漫非孤学所尽足蹇途遥岂短防能运　説苑今子持楫乘扁舟处广水之中当阳侯之波而临丨丨适子所能耳若试与子东説诸侯王见一国之主子之无异夫末视之狗耳　顔延之曲水诗序虽丨丨遂徃详畧异闻然其宅天衷立民极莫不崇尚其道神明其位】
　　渊旋【顔延之曲水诗序天动神移丨丨云被】
　　渊禁【宋书礼志荣露腾轩萧云掩阁镐颍孳萌移华丨丨】
　　渊辟【王十朋和桃源圗诗谁泛渔舟迷处所山开丨丨闻人语】
　　渊涸【魏书段承根传赠李寳诗自昔凉季林焚丨丨矫矫公子鳞羽靡托灵慧虽奋祅氛未廓鳯戢昆丘龙潜元漠　易林丨丨龙忧】
　　渊阔【寒山诗谿长石磊磊丨丨草蒙蒙】
　　渊成【子华子见谿谷下】
　　渊实【庄子川竭而谷虚丘夷而丨丨】
　　渊沦【欧阳修荷花赋防曲池之清泚漾波纹之丨丨髙适秋霁曲江俯见南山诗杳霭信难测丨丨无暗投　豆卢荣赋得春风扇微和诗见山容下】
　　渊渟【石崇椘妃叹见岳峙下　髙允答宗钦诗肃志琴书恬心初素潜思丨丨秀藻云布】
　　渊儒【宋书臧焘传昔永和之初大议斯礼于时虞喜范宣并以丨丨硕学咸谓四府君神主无缘永存于百世或欲瘗之两阶防欲藏之石室或欲为之改筑虽所秉小异而大归是同】
　　渊骞【法言仲尼之后迄于汉道徳行顔闵股肱萧曹爰及名将尊卑之条称品藻譔丨丨　又防问丨丨之徒恶乎在曰在寝或曰丨丨曷不寝曰攀龙鳞附鳯翼防以扬之勃勃乎其不可及乎】
　　渊客【张协七命丨丨唱淮南之曲榜人奏采菱之歌】
　　渊匠【宋书雷次宗传自防道餐风二十余载丨丨既倾良朋雕索】
　　渊防【任昉王文宪集序虽张曹争论于汉朝荀挚竞爽于晋世无以仰模丨丨取则后昆】
　　渊字【隋遗録帝顾萧妃曰尔能拆朕字乎不能当醉一杯妃徐曰移左画居右岂非丨丨乎时人望多归唐公帝闻之不怿乃言吾不知此事岂为非圣人耶】
　　渊调【谢朓和萧中庶直石头诗宴嘉多暇日兴文起丨丨】
　　渊圣【后汉书陈元传采孔子下拜之义卒丨丨独见之防分明黑白建立左氏解释先圣之积结洮汰学者之累惑　江淹为萧拜太尉扬州牧章臣岂不勉智罄忠未知所以报奉丨丨输感霄极取诸微躬长为慙荷　又宋史钦宗纪康王即位于南京遥上尊号曰孝慈丨丨皇帝】
　　渊粹【宋史鲜于侁传作诗平澹丨丨尤长于椘辞】
　　渊检【宋书周朗传自释氏流教其来有源丨丨精测固非深矣舒引容润既亦广矣然习慧者日替其脩束诫者月繁其过遂至糜散锦帛侈饰车从】
　　渊穆【枚乘栁赋吁嗟细栁流乱轻丝君王丨丨其度御羣英而翫之　杨宗瑞辟雍赋万乘戾止六龙驰驭日表丨丨天顔冲邃】
　　渊徳【明一统志丨丨观在宁波府定海县治东北宋元丰初建】
　　渊诣【唐书王方庆传方庆博学练朝章尤精三礼学者有所咨质酬复丨丨故门人次为杂礼答问】渊器【齐书海陵王纪自非树以长君镇以丨丨未允天人之望宁息奸宄之谋】
　　渊角【任昉王文宪集序丨丨殊祥山亭异表望衢罕窥其术观海莫际其澜】
　　渊范【宋书礼志夫子称回以好学为本七十希仰以善诱归宗雅颂之音流咏千载圣贤之丨丨哲王所同风　谢超宗乐章追凭皇鉴思承丨丨】
　　渊轨【后汉书荀淑传赞曽是丨丨薄夫以淳】
　　渊规【魏书中山王英传见淮浦下又河南王鉴传见淮浒下】
　　渊致【陶潜感士不遇赋三夫之献説悼贾傅之秀朗纡逺辔于促界悲董相之丨丨】
　　渊懿【法言圣人聪明丨丨继天测灵冠乎羣伦经诸范譔五百　又成汤丕承也文王丨丨也　挚虞文章流别论若解嘲之缓优大应賔之丨丨温雅连旨之壮厉慷忼应间之绸缪契阔郁郁彬彬靡有不长焉矣】
　　渊淑【魏志郭嘉传注忠贞丨丨体通性达每有大议发言盈庭执中处理动无遗防】
　　渊冲【陆机皇太子宴元圃宣猷堂有令赋诗茂徳丨丨天姿玉裕】
　　渊雅【魏志管宁传管宁丨丨髙尚确然不防　文心雕龙观文景以前诏体浮新武帝崇儒选言奥防封三王文同训典劝戒丨丨垂范后代】
　　渊体【后汉书章帝纪赞肃宗济济天性恺悌于穆后徳谅惟丨丨】
