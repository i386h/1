<!-- { "loadSidebar": true } -->
　　阳施【后汉书荀爽传愚以为诸非礼聘未曽幸御者一皆遣出使成配合一曰通怨旷和隂阳二曰省财用实府藏三曰修礼制绥眉夀四曰配丨丨祈螽斯五曰寛役赋安黎民此诚国家之利天人之大福也宋书五行志蜀刘禅炎兴元年蜀地震时宦人黄皓专权按司马彪説奄宦无丨丨犹妇人也此皓见任之应又顾凯之传见隂徳下　大戴礼见隂化下　潘岳闲居赋见隂谢下】
　　阳喜【大戴礼民有五性喜怒欲惧忧也喜气内畜虽欲隐之丨丨必见怒气内畜虽欲隠之阳怒必见欲气内畜虽欲隠之阳欲必见惧气内畜虽欲隠之阳惧必见忧悲之气内畜虽欲隠之阳忧必见五气诚于中发形于外民情不隠也】
　　阳怒【大戴礼见上】
　　阳欲【大戴礼见上】
　　阳惧【大戴礼见上】
　　阳忧【大戴礼见上】
　　阳生【素问见隂长下　神仙传丨丨立于寅纯木之精隂生立于申纯金之精　黄庭外景经注见隂生下】
　　阳杀【素问春三月之病曰丨丨隂阳皆絶期在草干　又见隂长下】
　　阳至【越语见隂至下】
　　阳复【宋书礼志太始中合二至之祀于二郊北郊之月古无明文或以夏至或同用丨丨　宋史艺文志窦涂广古今丨丨五行记三十卷　易林隂失丨丨桀失其室相馁不食　髙啓冬至夜喜逢徐七诗雪明窗促曙丨丨座销寒】
　　阳极【素问动复则静丨丨反隂　新论见隂极下】
　　阳返【刘蜕悯祷辞见隂戾下】
　　阳贵【易归妹彖无攸利柔乗刚也疏丨丨而隂贱以妾媵之贱进求殊宠即是以贱凌贵故无施而利也新序见隂贱下】
　　阳竒【宋史舆服志见隂偶下】
　　阳衰【易临彖见隂退下】
　　阳病【史记仓公传诊法曰二隂应外一阳接内者不可以刚药刚药入则动阳隂病益衰丨丨益着邪气流行为重困于俞忿发为疽素问见隂病下　又见隂胜下】
　　阳察【越语范蠡曰古之善用兵者后则用隂先则用阳近则用柔逺则用刚后无隂蔽先无丨丨注后动者泰舒静为隂蔽也先动者泰显露为丨丨也】
　　阳伏【周语见隂遁下　史记周本纪见隂迫下】
　　阳失【史记周本纪见隂迫下后汉书卢植传见隂侵下】
　　阳疾【史记仓公传丨丨处内隂形应外者不加悍药及镵石　又易林隂住丨丨水离其室】阳搏【素问阳加于隂谓之汗隂虚丨丨谓之崩】
　　阳孤【易林丨丨亢极多所恨惑】
　　阳软【易林庭燎夜明追嗣日光丨丨不至隂雄生戾】
　　阳穷【大戴礼见隂穷下】
　　阳变【韩诗外传见隂变下　太极图説丨丨隂合而生水火木金土　庾信象戯赋见隂翻下】阳出【道徳指归论当此之时主如天地民如婴儿饮主之徳食主之和丨丨隂入与道卷舒】阳入【史记扁鹊传见隂支下】
　　阳开【韩愈新修滕王阁记见隂闭下　邵宪祖明堂赋见隂闭下　包佶迎俎酌献章丨丨幽蛰躬奉郁鬯　梅尧臣梦与孺人在官庭谢恩诗见隂防下】
　　阳升【宋书乐志见隂降下　岁华纪丽见隂化下　闾丘冲三月三日应诏诗丨丨土润氷涣川盈　陈通方春风扇微和诗丨丨知改律应喜春归】
　　阳报【魏志何夔传见隂徳下　魏书髙允传见隂徳下説苑夫有隂徳者必有丨丨有隠行者必有昭名　庾信孙叔敖逢蛇讃叔敖朝出容悴还家母氏顾访知埋怪蛇尔有隂徳丨丨将加终为楚相卒有荣华周昙咏孙叔敖诗是知丨丨由隂施天爵昭然契日彰】
　　阳进【白居易动静交相养赋见隂退下】
　　阳退【书洪范疏见隂往下　京氏易传见隂荡下　白居易赋见隂退下】
　　阳仰【春秋繁露见隂俛下】
　　阳倡【唱同易坤彖疏见隂和下　公羊传注礼尊者嫁女于卑者必持风旨为卑者不敢先求亦不可斥与之者申丨丨隂和之道　后汉书荀爽传今汉承秦法设尚主之仪以妻制夫以卑临尊违乾坤之道失丨丨之义】
　　阳育【魏明帝櫂歌行丨丨则隂杀晷景应度移】
　　阳显【魏明帝短歌行见隂匿下　钱起覆釜山诗萦回必中路隂晦丨复丨】
　　阳遁【遯同宋史艺文志丨丨天元局法一卷　京氏易传见隂荡下】
　　阳旱【魏书崔光传今春夏丨丨谷籴稍贵穷窘之家时有菜色　易林丨丨炎炎伤害禾谷穑人无食耕夫叹息　水经注湿水又东北流左防桑干水其水潜承太原汾阳县北燕京山之大池池在山原之上世谓之天池方里余其水丨丨不耗隂霖不滥无能测其渊深也】
　　阳蚀【唐书厯志望而正于黄道是为臣干君明则丨斯丨之矣　酉阳杂俎见阳孛下】
　　阳孛【酉阳杂俎天运三千六百周为丨丨地转三千三百度为阳蚀】
　　阳脇【齐书五行志见隂脇下】
　　阳扰【素问见隂争下】
　　阳厥【素问帝曰有病怒狂者此病安生岐伯曰生于阳也帝曰阳何以使人狂岐伯曰阳气者因暴折而难决故善怒也病名曰丨丨】
　　阳厌【礼记曽子问凡殇与无后者祭于宗子之家当室之白尊于东房是谓丨丨】
　　阳微【汉书杜钦传见隂盛下】
　　阳去【素问五之气丨乃丨寒乃来雨乃降气门乃闭】
　　阳止【诗曰归曰归嵗亦丨丨传阳厯阳月也　又日月丨丨女心伤止征夫遑止笺十月为阳遑暇也妇人思望其君子阳月之时已忧伤矣征夫如今闲暇且归也而尚不得归故序其男女之情以说之　沈约诗羣居既散嵗云丨丨饬农分地民粒惟始陈子昂诗芳嵗防丨丨白日屡徂迁】
　　阳躁【素问故积阳为天积隂为地隂静丨丨阳生隂长阳杀隂蔵阳化气隂化形寒极生热热极生寒寒气生浊热气生清清气在下则生飱泄浊气在上则生防胀此隂阳反作病之逆従也】
　　阳溢【汉书东方朔传见隂损下】
　　阳凝【阮籍大人先生传火冷丨丨寒伤懐阳和微弱隆隂竭】
　　阳浮【周礼考工记见隂沈下】
　　阳剥【朱子读通鉴诗隂凝有戒竦皇鉴丨丨欲尽生泉】
　　阳煦【郭璞款冬賛见隂蒸下】
　　阳淫【左传六气曰隂阳风雨晦明也分为四时序为五节过则为菑隂淫寒疾丨丨热疾风淫末疾雨淫腹疾晦淫惑疾明淫心疾注热过则喘渴】
　　阳刚【易干用九见羣龙无首吉本义丨丨不可为物先故六爻皆变而吉　宋史乐志见隂相下】阳雄【宋书符瑞志元帝王皇后齐田氏之苗裔祖父翁孺自东平陵徙元城元城建公曰昔春秋沙鹿崩晋史卜之隂为丨丨土火相乗故沙鹿崩后六百四十五年宜有圣女兴其齐田乎今翁孺之徙正值其地日月当之元城郭东有五鹿之墟即沙鹿地后八十年当有贵女兴天下翁孺生禁禁妻李氏方妊身梦月入其懐生女是为元后】
　　阳秀【周语五间南吕賛丨丨也注八月曰南吕坤六二也管长五寸三分律长五寸三分寸之一荣而不实曰秀南任也隂任阳事助成万物也　晋书律厯志八月律中南吕卯下生之律长五寸三分寸之一仲秋气至则其律应所以賛丨丨也三分益一上生姑洗】
　　阳坚【嵇绍赠石季伦诗丨丨败楚军长夜倾宗国】
　　阳强【素问见隂平下】
　　阳秘【素问见隂平下】
　　阳回【回同后汉书天文志见隂淳下　陈栎春先亭赋尚此孤根丨丨凝闭偶防宫额岂屑街髻】阳受【素问见隂受下　开河记紫衣人曰上帝赐叔谋金三千两于民间叔谋性贪谓使者曰上帝赐金此何言也使者曰有睢阳百姓献与将军此隂注丨丨也　摭言见隂注下】
　　阳宻【素问凡隂阳之要丨丨乃固】
　　阳散【达奚珣秦客相剑赋丨丨隂漫霜锷雪脊】
　　阳陷【史记天官书见隂兵下】
　　阳竭【后汉书荀爽传见隂隔下】
　　阳实【京房易传丨丨隂虚明暗之象　素问见隂虚下】
　　阳虚【素问见隂虚下又见隂实下】
　　阳专【齐书五行志见隂脇下】
　　阳薄【齐书五行志见隂脇下】
　　阳竟【宋书厯志见隂竟下】
　　阳言【战国防楚围雍氏韩令冷向借救于秦秦为发使公孙昧入韩公仲曰子以秦为将救韩乎其不乎对曰今也其将丨丨救韩而隂善楚公恃秦而动必防与楚战楚隂得秦之不用也必易与公相支也　汉书原涉传更始西屏将军申屠建请涉与相见大重之故茂陵令尹公壊涉舍者为建主簿涉本不怨也涉従建所出尹公故遮拜涉谓曰易世矣宜勿复相怨涉曰尹君何壹鱼肉涉也涉用是怒使客刺杀主簿涉欲亡去申屠建内恨耻之丨丨吾欲与原巨先共镇三辅岂以一吏易之哉賔客通言令涉自系狱谢建许之賔客车数十乗共送涉至狱建遣兵道徼取涉于车上送车分散驰遂斩涉县之长安市　又素问见隂言下】阳味【素问见隂味下】
　　阳惊【汉书陈平传项王使使至汉汉为太牢之具举进见楚使即丨丨曰以为亚夫使乃项王使也复持去以恶草具进楚使　又张汤传河东人李文故尝与汤有隙已而为御史中丞荐数従中文事有可以伤汤者不能为地汤有所爱史鲁谒居知汤弗平使人上飞变告文奸事事下汤汤治论杀文而汤心知谒居为之上问变事従迹安起汤丨丨曰此殆文故人怨之　晋书贾充传谧字长深母贾午充少女也父韩寿南阳堵阳人贾充辟为司空掾充每防賔僚其女辄于青琐窥之见寿而悦焉呼寿夕入家中莫知惟充觉其女悦畅异于常日时西域有贡竒香一着人则经月不歇帝甚贵之惟以赐充其女宻盗以遗寿充僚属闻其芬馥称之于充充意知女与寿通而其门閤严峻不知所由得入乃夜中丨丨有盗因使循墙以观其变左右白曰无余异惟东北角如狐狸行处充乃考问女之左右具以状对充秘之遂以女妻寿　徐陵与杨仆射书夫宫闱秘事并若云霄英俊訏谟宁非帷幄或丨丨以定策或焚稾而奏书朝廷之士犹难参预羁旅之人何阶耳目】阳挤【苏轼荘子祠堂记见隂助下】
　　阳醉【汉书齐悼惠王肥传孝惠二年入朝帝与齐王燕饮太后前置齐王上坐如家人礼太后怒乃令人酌两卮鸩酒置前令齐王为夀齐王起帝亦起欲俱为夀太后恐自起反卮齐王怪之因不敢饮丨丨去问知其鸩乃忧自以为不得脱长安内史士曰太后独有帝与鲁元公主今王有七十余城而公主乃食数城王诚以一郡上太后为公主汤沐邑太后必喜王无患矣于是齐王献城阳郡以尊公主为王太后吕太后喜而许之乃置酒齐邸乐饮遣王归国　吴志虞翻传权既为吴王欢宴之末自起行酒翻伏地丨丨不持权去翻起坐权于是大怒手剑欲击之侍坐者莫不遑遽惟大司农刘基起抱权谏曰大王以三爵之后手杀善士虽翻有罪天下孰知之】
　　阳死【汉书李广传广以卫尉为将军出鴈门击匈奴匈奴兵多破广军生得广单于素闻广贤令曰得李广必生致之胡骑得广广时伤置两马间络而盛之卧行十余里广丨丨睨其傍有一儿骑善马暂腾而上胡儿马因抱儿鞭马南驰数十里得其余军匈奴骑数百追之广行取儿弓射杀追骑以故得脱】
