<!-- { "loadSidebar": true } -->
　　箫鼓【宋书乐志雍门周説孟尝君鼓吹于不测之渊説者云鼔自一物吹自竽籁之属非丨丨合奏别为一乐之名也　又王僧逹传南彭城蕃县人髙阇沙门释昙标道方等共相狂惑自言有鬼神龙鳯之瑞常闻丨丨音与秣陵民蓝宏期等谋为乱　周书文帝纪太祖尝从数骑于野忽闻丨丨之音以问从人皆云莫之闻也　武帝内传七月七日修除宫掖内外寂谧以候云驾到夜二更之候忽见西南如白云起郁然直来迳趋宫庭须臾转近闻云中丨丨之声人马之响半食顷王母至也　陆机吴大帝诔丨丨振响和鸾流声　孔稚珪禇先生伯玉碑鳯吹金阙丨丨玉京　梁元帝南岳衡山九贞馆碑丨丨腾空烟霞相接　王勃采莲赋丨丨发兮龙文动鳞羽喧兮鹢首移　汉武帝秋风辞见棹歌下　唐徳宗九日诗中流丨丨诚堪赏岂假横汾发棹歌　李乂奉和晦日幸昆明池应制诗汀州归棹晚丨丨杂汾讴　萧至忠奉和九日幸临渭亭登髙应制诗见画屏下　司马逸客雅琴篇见笙簧下　杜甫丽人行御防丝络送八珍丨丨哀吟感鬼神　又奉同郭给事汤东灵湫作丨丨荡四溟异香泱漭孚　王昌龄夏月花萼楼酺宴应制诗楼台生海上丨丨出天中　李峤汾隂行棹歌微吟彩鹢浮丨丨哀鸣白云秋李益同崔邠登鹳雀楼诗汉家丨丨空流水魏园山河半夕阳　刘禹锡梁国祠诗梁国三郎威徳尊女巫丨丨走乡村　李商隠武夷山诗只得流霞酒一杯空中丨丨几时囬　郑谷张衡庙诗江烟日午无丨丨直到如今咏四愁】
　　箫瑟【宋史乐志奉迎霞布甘泉仗丨丨振和声】
　　箫笙【帝王世纪黄帝服齐于中官坐于扈洛上乃有大鸟鸡头燕喙颈龙形麟翼鱼尾其状如鹤体信五色三文成字首文曰顺徳背文曰信义膺文曰仁智不食生虫不履生草或止帝之东园或巢阿阁其饮食也必自歌舞音如丨丨　竹谱又有族类爰挺峄阳悬根百仞竦干风生丨丨之选有声四方质清气亮众管莫伉】
　　箫笛【黄庭坚对青竹赋防稽之奇材任矢石蕲春之泽夏簟丨丨】
　　箫笳【宋书乐志武骑卫前后鼔吹丨丨声　唐书仪卫志见角笛下　宋史乐志大礼车驾宿齐所止夜设警用一千二百七十五人奏严用金钲大角大鼔乐用大小横吹觱栗丨丨笛角手取于近畿诸州乐工亦取于军中或追府县乐工备数歌六州十二时每更三奏之　鲍溶妾薄命诗丨丨整部曲幢盖动郊次】箫竽【丰道生眞赏斋赋见钟鼗下】
　　箫管【诗既备乃奏丨丨具举笺丨小竹管如今卖饧者所吹也丨如篴并而吹之　礼记乐记竹声滥滥以立防防以聚众君子听竽笙丨丨之声则思畜聚之臣　汉书刘向传箫韶九成注韶舜乐名举丨丨之属示其备也　宋书礼志夫金石賔飨之礼丨丨警涂之卫实人君之盛典当阳之威饰固亦不可乆废于朝魏书李平传时南徐州表云萧衍堰淮水为患诏公卿议之平以为不假兵力终自毁壊及淮堰破灵太后大悦引羣臣入宴敕平前鸣丨丨肃宗手赐缣布百段水经注休水又东届零星坞水流潜通重源又发侧缑氏原开山图谓之缑氏山也亦云仙者升焉言王子晋控鹤斯阜灵王望而不得近举手谢而去其家得遗屣俗亦谓之抚父堆堆上有晋祠刘向仙传云世有丨丨之声焉　述异记岑华山在西海之西有蔓竹为丨丨吹之若羣鳯之鸣　丹阳记江寜县南慈母山竹可以为丨丨王褒洞箫赋所称即此也　浔阳记庐山西南有康王谷又有北岭城天欲雨輙闻鼓角丨丨之声论衡言语呼吁犹吹箫笙丨笙之丨犹人之口喉也手弄其孔犹人之动舌也　谈賔录天宝中明皇命宫女数百人为棃园子弟皆居宜春北院上素晓音律有马仙期李年贺怀智皆洞知律度安禄山自范阳入觐亦献白玉丨丨数百事皆陈于棃园自是音响殆不类人间　曹植谢鼓吹表许以丨丨之乐荣以田游之嬉陛下仁重有虞恩周旦济世安宗实在圣徳　又七启尔乃御文轩临洞庭琴瑟交挥左箎右笙钟鼔俱振丨丨齐鸣　潘尼释奠颂金石丨丨之音八佾六代之舞铿锵閤般辟俛仰可以澂神涤欲移风易俗者罔不毕奏　郑渎吹笛楼赋执丨丨而宸衷时悦临曲栏而睿思俄生　何承天鼔吹铙歌丨丨激悲音羽毛扬华文　沈佺期安乐宫主满月侍宴诗咏歌麟趾合丨丨鳯雏来　张説侍宴蘘荷亭应制诗山外闻丨丨还如天上逢　马怀素兴庆池侍宴应制诗赏洽犹闻丨丨沸欢留更睹木兰轻　岑参泛渼陂诗闲鹭警丨丨潜虬傍酒樽　孟浩然与崔二十一同集卫明府宅诗座中殊未起丨丨莫相催　杜甫枉裴道州手札诗倾壶丨丨黒白髪舞劒霜雪吹青春　卢纶曲江春望诗丨丨曲长吹未尽花南水北雨蒙蒙　王建元太守同游七泉寺诗晚吹丨丨秋山里引得狝猴上象林　杜牧闺情诗月照石泉金防冷鳯酣丨丨玉声微罗邺春风诗暗添芳草池塘色逺遰髙楼丨丨声】箫籁【王筠昭明哀防文混哀音于丨丨变愁容于天日】
　　箫台【李质艮岳赋为巉妙之絶巘类丨丨之玉京】
　　箫楼【卢藏用奉和幸安乐公主山庄应制诗菊浦香随鹦鹉泛丨丨韵逐鳯凰吟】
　　箫工【汉书礼乐志见钟工下】
　　箫凤【李峤东飞伯劳歌传书青鸟迎丨丨巫岭荆台数通梦】
　　箫曲【明一统志丨丨峯在新城县西南四十里相传有灵禽飞翔其声如箫因名　又郑愔送金城公主适西蕃应制诗笳声岀虏塞丨丨背秦楼】
　　箫音【刘长卿九日题蔡国公主楼诗见镜色下】
　　箫声【梁简文帝劝医论见鼔响下　庾信东宫玉帐山铭长闻鳯曲永听丨丨　又周赵国公夫人纥豆陵氏墓志铭见琴曲下　张甫花萼楼赋掩宫扉则闻丨丨之下汉巻珠箔则覩天人之在楼　张华箫史曲身去长不返丨丨时往还　李峤太平公主南庄应制诗鸾辂已辞乌鹊渚丨丨犹绕鳯凰台　韦承庆凝碧池侍宴诗舞曲依鸾殿丨丨下鳯楼　常建古意诗歌舞临碧云丨丨拂珠箔　李华仙游寺诗日暮松风来丨丨生左右　元稹开元观闲居诗丨丨吟茂竹虹影逗虚檐　刘禹锡题于家公主旧宅诗树绕荒台叶满池丨丨一絶草虫悲　李贺难忘曲见帘影下　李羣玉玉眞观诗一自丨丨飞去后洞宫深掩碧瑶坛　罗邺洛阳春望诗草色花光惹襟袖丨丨歌响隔楼台】
　　箫吟【李白宫中行乐词笛奏龙鸣水丨丨鳯下空】
　　箫吹【上官仪和秋日即日应制诗缇油泛行幔丨丨转浮梁】
　　笛【篴同】
　　笛竹【宋书乐志短丨丨宜受八律之黍也若长短大小不合于此或器用不便声均法度之齐等也然丨丨率上大下小不能均齐必不得已取其声均合　白居易寄蕲州簟与元九诗丨丨出蕲春霜刀擘翠筠】笛体【晋书律厯志凡丨丨用角律其长者八之短者四之宫中实容长者十六三宫二十一变也伏孔四所以便用事也】
　　笛质【贵耳录见笛词下】
　　笛音【唐书宗室瑀传瑀亦知音尝早朝过永兴里闻丨丨顾左右曰是太常工乎曰然他日识之曰何故卧吹笛工惊谢　张廵闻笛诗旦夕更楼上遥闻横丨丨】
　　笛窍【谈录河东伪相赵文度归向朝廷便授华州节度使时同州节度使宋相公移鎭邠州道由华下赵张筵命宋宋以赵自河东来气焰凌之带随使乐官一百人入赵府署庭所使排立于东厢将举盏赵之乐官立于西庑时东厢先品数声赵谓曰于此调吹采莲送盏皆吹不得却令西庑吹之送盏毕东厢之乐由是失次宋亦觉其挫鋭洎中筵起移于便防再坐宋自吹笙送赵一盏赵遂索笛后送一盏声调清越众所惊叹其丨之丨宋之随使乐工手指按之不满洎席阕宋回驿赵又于山亭张夜宴召之不至宋于是宵遯】笛孔【宋书乐志丨后岀丨本正声之商今为下微之徴】
　　笛声【虚谷闲抄余尚书靖庆厯中知桂州府境穷僻处有林木延袤数十里毎月盈之夕輙有丨丨发于林中甚清逺土人云闻之已数十年不详其何怪也公遣人寻之见其声自一大柏中出乃伐取以为枕丨丨如期而发甚宝惜之凡数年公之季弟欲穷其怪命工解视但见木之文理正如人于月下吹笛之像虽善画者不能及重以胶合之则不复有声矣　辍耕录罗景纶大经所着鹤林玉露曰唐子西云倚杖柴门之下则夕阳在山紫绿万状变幻顷刻恍可人目牛背丨丨两两来归而月印前溪矣　玉洞杂书鲁卿得华亭客饷白酒色如潼乳持以饮我旋呼兵以小舟吹笛相尾道傍居人闻丨丨亦有起而相应者　杜甫陪王侍御同登东山最髙顶宴姚通泉晚携酒泛江诗丨丨愤怨哀中流妙舞逶迤夜未休　李益夜上受降城闻笛诗入夜思归切丨丨清更哀　赵嘏遣兴诗读彻残书弄水回暮天何处丨丨哀　胡曽交河塞下曲何处疲兵心最苦夕阳楼上丨丨时　曹唐南游诗芦花寂寂月如练何处丨丨江上来　李咸用庐陵九日诗竟日开门无客至丨丨迢递夕阳中　韦庄三用韵诗丨丨随晚吹松韵激遥砧　皎然塞下曲寒塞无因见落梅胡人吹入丨丨来】
　　笛律【晋书律厯志泰始十年中书监荀勗中书令张华出御府铜竹律二十五具部大乐郎刘秀等校试其三具与杜夔及左延年律法同其二十二具视其铭题尺寸是丨丨也】
　　笛象【啸防见琴象下　荀勗条牒问列和诸律意状奏用十二律造丨丨十二枚声均调和器用便利讲肄弹击必合律吕】
　　笛状【贵耳录见笛词下】
　　笛箫【宋史仪卫志歌工拱宸管箫笳各二十四大横吹一百二十节鼓二丨丨觱篥笳皮觱篥各二十四】
　　笛鼓【宋史占城国传乐器有胡琴丨丨大鼓乐部亦列舞人】
　　笛梅【李峤送骆奉礼从军诗丨丨含晚翠营柳带余香】
　　笛牀【杜甫数陪李梓州泛江有女乐在诸舫戏为艳曲诗白日移歌袖清霄近丨丨】
　　笛工【宋书乐志先师相传吹笛但以作曲相语为某曲当与某指初不知七孔尽应何声也若当作笛其仰尚方丨丨依案旧像讫但吹取鸣者初不复校其诸孔调与不调也　唐书宗室瑀传见笛音下】笛人【贵耳录见笛词下】
　　笛师【輶轩絶代语蠭燕赵间名曰蠓螉其小者蠮螉大而蜜者曰壶蠭注穿竹木作孔有蜜者谓之丨丨】笛家【宋书乐志自和父祖汉世以来丨丨相传不知此法】
　　笛例【宋书乐志宫有七声错综用之故二十一变也诸丨丨皆一也】
　　笛词【贵耳录东坡水龙吟丨丨八字諡楚山修竹如云异材秀出千林表此笛之质也龙防半翦鳯膺微涨玉肌匀绕此笛之状也木落淮南雨晴云梦月明风嫋此笛之时也自中郎不见将军去后知孤负秋多少此笛之事也闻道岭南太守后堂深绿珠娇小此笛之人也绮窗学弄凉州初试霓裳未了此笛之曲也嚼微含宫泛商流羽一声云杪此笛之音也为使君洗尽蛮烟瘴雨作霜天晓此笛之功也】
　　笛曲【贵耳录见上】
　　笛赋【宋书乐志马融丨丨云宓羲造琴世本云神农所造】
　　笛首【宋书乐志作黄钟之笛将求宫孔以姑洗及黄钟律从丨丨下度之尽二律之长而为孔则得宫声也】
　　笛中【白居易杨柳枝词取来歌里唱胜向丨丨吹】
　　笛里【杜甫洗兵马诗三年丨丨关山月万国兵前草木风】
　　笛下【宋书乐志一曰正角出于商上者也二曰倍角近丨丨者也三曰变宫近于宫孔倍令下者也四曰变徴逺于徴孔倍令髙者也或倍或半或四分一取则于琴徽也四者皆不作其孔而取其度以应进退上下之法所以协声均便事用也】
　　笛时【贵耳录见笛词下】
