<!-- { "loadSidebar": true } -->
　　三象【晋书张轨等赞丨丨构氛九土分鼎迁江介地絶河濆归诚晋室美矣张君　陈书废帝纪髙祖武皇帝拨乱反正膺圗御箓重悬丨丨还补二仪　淮南子齐俗训周人之礼其社用栗祀灶葬树柏其乐大舞丨丨棘下其服尚赤　沈约齐武帝谥议精灵于五纬驾贞明于丨丨　薛道衡隋髙祖颂五岳尘飞丨丨雾塞　韦表微池州夫子庙麟台诗二仪旣闭丨丨乃乖　又汉书南蛮传交阯之南有越裳国周公居摄六年制礼作乐天下和平越裳以丨丨重译而献白雉南史梁武帝纪天监六年春三月有丨丨入建邺元史世祖纪占城国王使大盘亚罗日加翳大巴南等十一人奉表诣阙献丨丨】
　　三精【宋书厯志丨丨数微五纬防始　陆机吴大帝诔体和二合以察丨丨　黄辉日重光赋虽首列于丨丨实演华于太极　韦昭鼓吹曲丨丨垂象符灵表徳】
　　三微【后汉书章帝纪春秋于春每月书王者重三正慎丨丨也注三正谓天地人之正所以有三者由有丨丨之月王者所当奉而成之丨丨者三正之始万物皆微物色不同故王者取法焉必以丨丨之月为正者当尔之时物皆尚微王者受成当扶微理弱奉成之义也　又陈敬王羡传注华峤书曰宠射其秘法以天覆地载参连为竒又丨丨三小丨丨为经三小为纬经纬相将万胜之方然要有机牙　宋书礼志仲尼以大圣之才祖述尧舜范章文武制作春秋论究人事以贯百王之则故于丨丨之月每月称王以明三正迭相为首夫祖述尧舜以论三正则其明义岂使近在殷周而已乎　北史李彪传汉制旧断狱报重尽季冬至孝章时改尽十月以肓丨丨后岁旱论者以不十月断狱阴气微阳气泄以故致旱　杜审言和李大夫嗣眞奉使存抚河东诗六位乾坤动丨丨厯数迁　独孤及赴洛诗丨丨复正统五玉归文祖】
　　三建【蠡海诗丨丨虽曰天开于子地辟于丑人生于寅然却但以冬至为一建小寒为二建大寒为丨丨又本草天雄乌头附子三种本出建平故谓之丨丨　谢灵运山居赋丨丨异形而同出】
　　三古【汉书艺文志易曰宓牺氏仰观象于天俯观法于地观鸟兽之文与地之宜近取诸身逺取诸物于是始作人卦以通神明之徳以类万物之情文王以诸侯顺命而行道天人之占可得而効于是重易六爻作上下篇孔氏为彖象辞文言序卦之属十篇故曰易道深矣人更三圣世歴丨丨注孟康曰易系辞曰易之兴其于中古乎然则伏羲为上古文王为中古孔子为下古　魏书律厯志丨丨所共行百王不能易　陈书周正传设卦观象事逺文髙作系表言辞深理奥东鲁絶编之思西伯幽忧之作事逾丨丨人更七圣　北史四夷传序先王设敎内诸夏而外夷狄徃哲垂范美树徳而鄙广地虽禹迹之东渐西被不过海及流沙王制之自北徂南裁犹穴居交趾岂非道贯丨丨义髙百代者乎　又文苑传序逖听丨丨弥纶百代　拾遗録刘向显学于汉成时才包丨丨艺该九圣　法书要録古文可为上古大篆为中古小篆为下古丨丨为实草隶为华　小学绀珠制度丨丨元酒鸾刀槀鞂　卢照邻杂言为书为礼驱季俗于丨丨之前垂誉垂声正頺纲于百王之后　蔡羽广初赋考鸿防之离结兮按丨丨之纷纠　陈陶赠江西周大夫诗渊沦照丨丨磊落涵泾渭　又圣帝击壤歌陶铸超丨丨车书混万方】
　　三季【后汉书班固传俾其承丨丨之荒末注丨丨三王之季也　晋书郭璞传存而不忘亡者三代之所以兴也亡而自以为存者丨丨之所以废也　北史许善心传沸腾墋黩丨丨之所未闻扫地滔天一元之所巨厄　吕览鲁昭听伤而不辨其义惧以鲁国不胜季氏而不知仲叔氏之恐而与季氏同患也是不达乎人心也不逹乎人心位虽尊何益于安也以鲁国恐不胜一季氏况于丨丨同恶固相助权物若此其过也　陆机五等诸侯论侵弱之衅遘自丨丨陵夷之祸终于七雄　董仲舒士不遇赋生不丁三代之盛隆兮而丁丨丨之末俗　曹植惟汉行明主敬细微丨丨瞢天经陶潜赠羊长史诗愚生丨丨后慨然念黄虞　陈子昻感遇诗丨丨沦周赧七雄灭秦嬴李白古风丨丨分战国七雄成乱麻】
　　三世【论语孔子曰天下有道则礼乐征伐自天子出天下无道则礼乐征伐自诸侯出自诸侯出盖十世希不失矣自大夫出五世希不失矣陪臣执国命丨丨希不失矣注马曰陪重也谓家臣阳虎为季氏家臣至虎丨丨而出奔齐　礼记曲礼去国丨丨爵禄有列于朝出入有诏于国若兄弟宗族犹存则反告于宗后去国丨丨爵禄无列于朝出入无诏于国唯兴之日从新国之法注丨丨自祖至孙　又医不丨丨不服其药左传子产适晋赵景子问焉曰伯有犹能为鬼乎子产曰能良霄我先君穆公之胄子良之孙子耳之子敝邑之卿从政丨丨矣郑虽无腆抑谚曰蕞尔国而丨丨执其政柄其用物也矣其取精也多矣其族又大所冯厚矣而强死能为鬼不亦宜乎　又政在季氏丨丨矣鲁君丧政四公矣无民而逞其志者未之有也　晋书武元杨皇后传卞藩女有美色帝掩扇谓后曰卞氏女佳后曰藩丨丨后族其女不可枉以卑位帝乃止宋书武帝纪自永嘉丧师绵逾十纪五都分崩然正朔时曁唯三秦悬隔未之暂宾至令虏袭乱滛名丨丨资百二之易守恃函谷之可关庙算韬畧不谋之日久矣　又符瑞志昭帝元鳯二年正月太山莱芜山南民夜闻讻讻有数千人声晨徃视之见大石自立又上林苑中柳树断卧地一朝自起生枝叶虫齧其叶成文曰公孙病已立博士眭孟占之曰石阴类太山岱宗王者禅代之处将有废故之家姓公孙名病已从白衣为天子者时昭帝防少霍光辅政以孟妖言诛之及昭帝崩昌邑王又废光立宣帝武帝曾孙本名病已在民间白衣丨丨如孟言焉　又谢晦传臣羡之总録百揆翼亮丨丨年耆乞退屡抗表疏优旨绸缪未垂顺许　齐书周颙传见一生下　宋史理宗纪见一门下　列子宋人有好行仁义者丨丨不懈家无故墨牛生白犊以问孔子孔子曰此吉祥也以荐上帝　易林大椎破毂长舌乱国墙茨之言丨丨不安　小学绀珠丨丨益州周访子抚抚子楚又丨丨国师王俭王暕王承又丨丨傅东宫薛琮薛荣薛兼又丨丨司业孔颖逹志惠元又丨丨选部谢荘瀹览又刘林甫祥道齐贤又丨丨学士李昉宗谔昭述又丨丨司空吕文穆文靖正献又丨丨谱学贾弼匪之渊又丨丨忠义刘韐子羽珙又丨丨尹京梁颢适子美又丨丨左丞韦仁约济景又丨丨掌诰李徳林百药安期又丨丨掌诰徐齐坚峤又丨丨掌诰孙逖宿简又丨丨掌诰张说均　又丨丨所见所闻所传闻又丨丨自祖至孙　大方广圆觉了义经善男子是经百千万亿恒河沙诸佛所説丨丨如来之所守护十方菩萨之所归依　谢灵运撰征赋帀丨丨而国盛歴五伪而宗夷　江淹伤爱子赋信释氏之灵果归丨丨之逺致　庾信哀江南赋护军慷慨忠能死节丨丨为将终于此灭　又昔丨丨而无慙今七叶而方落　石珤登封龙山赋或丨丨而居司业或父子而握丝纶　王十朋防稽风俗赋见一门下　谢灵运石壁立招提精舍诗四城有顿踬丨丨无极已　元稹刘颇诗一言感激士丨丨义忠臣　羊士谔山寺题壁诗见一灯下　徐夤两晋诗丨丨深谋啓帝基可怜孀妇与孤儿　王建上张靖相公诗传封丨丨尽河东家占中条第一峰　方干水墨松石诗丨丨精能举世无笔端狼籍见功夫　王安石送邓监簿南归诗见一身下苏轼次韵林子中王彦祖唱詶诗昨梦已论丨丨事嵗寒犹喜五人同】
　　三代【论语斯民也丨丨之所以直道而行也注马曰丨丨夏殷周用民如此无所阿私所以云直道而行礼记礼运昔者仲尼与于蜡宾事毕出游于观之上喟然而叹仲尼之叹盖叹鲁也言偃在侧曰君子何叹】
　　【孔子曰大道之行也与丨丨之英丘未之逮也而有志焉注大道谓五帝时也英俊选之尤者逮及也言不及见志谓识古文不言鲁事为其大切广言之　又孔子闲居丨丨之王也必先其令闻诗云明明天子令闻不已丨丨之徳也　齐书乐志八灵案衞丨丨解途　宋史乐志同风丨丨均禧九垓　小学绀珠丨丨尺夏十寸为尺殷九寸为尺周八寸为尺又禹十寸为尺汤十二寸为尺武王八寸为尺　王融曲水诗序冠五行之秀气迈丨丨之英风　崔骃反都赋观丨丨之余烈察殷汤之遗风　吴仲舒南风之薰赋操五弦之琴而八风从律征丨丨之乐而六气平均　石崇大雅吟超越丨丨唐虞比踪　阮德如答嵇康诗唐虞旷千载丨丨不可并　虞世南赋得愼罚诗道冠二仪始风髙丨丨英　岑文本奉和正日临朝诗徳兼丨丨礼功包四海圗　王维李陵咏汉家李将军丨丨将门子　卢纶送彭开府徃云中觐使君兄诗一门丨丨贵非是主恩偏李竦长至日上公献夀诗盛美超丨丨洪庥降百祥殷尧藩帝京诗礼乐日稽丨丨盛梯航岁贡万方同李商隐送前杨秀才兼招杨正字戎诗见一枝下温庭筠题翠防寺诗偃息齐丨丨优游念四方　李渉】
　　【与梧州刘中丞诗丨丨卢龙将相家五分符竹到天涯曹唐三年冬大礼诗丨丨乐廻风入律四溟歌驻水成文】
　　三纪【书毕命旣歴丨丨世变风移　宋书文帝纪岁月不居逝逾丨丨时人故老与运零落眷惟旣徃倍深感叹　南史王之传见一介下　宋史欧阳修传修尝因水灾上疏曰陛下临御丨丨而储宫未建昔汉文帝初即位以羣臣之言即立太子而享国长久为汉太宗　丘迟思贤赋寻宿草之晏处厯丨丨于兹日左思杂诗见一树下　杨巨源詶裵舍人见寄诗诗陪亚相逾丨丨石笥烟霞不共攀　白居易松斋自题诗非老亦非少年过丨丨余　刘禹锡和乐天耳顺吟邓禹功成丨丨事孔融书就八年多　许稷闰月定四时诗玉律穷丨丨推为积闰期　李摰诗因缘丨丨异契分四般同】
　　三叶【后汉书杨赐传防曰司空临晋侯赐九徳纯备丨丨宰相朕昔初载授道帷幄遂阶成勲以陟大猷晋书元帝纪高祖宣皇帝肇基景命世祖武皇帝遂造区夏丨丨重光四圣继轨惠泽侔于有虞卜世过于】
　　【周氏　又毛璩传自寳至璩丨丨拥旄开国者四人将帅之家与寻阳周氏为軰而人物不及也　宋书乐志圣皇君四海顺人应天期丨丨合重光泰始开洪基齐书郁林王纪自我皇厯啓基受终于宋睿圣继轨丨丨重光　蔡邕杨公碑公以为尚书帝王之要政有国之大本也是以丨丨相承研为精义　魏武帝让増封武平侯表臣自省顾不克负荷食旧为幸虽上徳在下有因割臣丨丨累宠皆统极位义在殒越岂敢饰辞潘岳杨仲武诔序旣籍丨丨世亲之恩而子之姑余之伉俪焉　李邕大云禅院碑传灯丨丨分座一义】
　　【张衡归田赋尉厐眉而即潜兮逮丨丨而遘武　杨维桢忧释赋即丨丨而不遘兮七世或袭其遗　崔颢江畔老人愁诗父兄丨丨皆尚主子女四代为妃嫔　杜甫别李义诗丈人嗣丨丨之子白玉温　髙适古歌行君不见汉家丨丨从代至高皇旧臣多富贵　又本草酢浆草释名酸浆丨丨酸三角酸　又滛羊藿集解见一防下　白居易喜敏中及第诗桂折一枝先许我杨穿丨丨尽惊人】
