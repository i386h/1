<!-- { "loadSidebar": true } -->
　　田鹭【朱异还东田宅诗槿篱集丨丨茅檐带野芬】
　　田鸦【杜牧初上船留寄诗沙雁同船去丨丨绕岸啼】
　　田乌【储光羲田家即事诗蚯蚓土中出丨丨随我飞】
　　田雀【戴表元一大庵赋夫南崖之鸱鸢朝闯林虺暮伺丨丨】
　　田蚕【汉书地理志殷道衰箕子去之朝鲜教其民以礼义丨丨织作　魏书韩显宗传大驾亲临谁敢寜息往来承奉纷纷道路丨丨暂废则将来无资此国之深忧也　宋史窦俨传以为国家之方守谷帛而已二者不出国而出于民其道在天其利在地得其理者蕃阜失其理者耗啬民之颛蒙宜有劝教请于齐民要术及四时纂要韦氏月録采其闗于丨丨园囿之事集为一卷镂版颁行使之流布　顔氏家训人若能偕化黔首悉入道塲如妙乐之世穰佉之国则有自然稻米无尽寳藏安求丨丨之利乎】
　　田鱼【易系辞作结绳而为网罟以佃以渔盖取诸离释文以佃音田本亦作丨以渔音鱼本亦作丨】田苖【宋史河渠志御史刘挚言昉等开修漳河凡用九万夫物料本不预备官私应急劳费百倍逼人夫夜役践蹂丨丨发掘坟墓残坏桑柘不知其数愁怨之声流播道路　星经见天田下　道徳指归论丨丨不起囷仓虚空】
　　田谷【宋史食货志参知政事吕惠卿及其弟曲阳县尉和卿皆请行手实法其法官为定立田产中价使民以田亩多少髙下随价自占仍并屋宅分有无蕃息立等凡居钱五当蕃息之钱一非用买丨丨而輙隠落者许告有赏以三分之一充赏】
　　田米【宋史食货志至于广东西监司提举司吏一月之给上同令録下倍摄官乞裁损其数则两路身丁丨丨亦可少寛】
　　田稻【史记条枝传条枝在安息西数千里临西海署湿耕田丨丨有大鸟卵如瓮人众甚多往往有小君长而安息役属之以为外国　晋书桓冲传坚使其将郝贵守襄阳冲使扬威将军朱绰讨之遂焚烧沔北丨丨抜六百余户而还　齐书州郡志北兖州镇淮阴建元四年移镇盱眙仍领盱眙郡旧北对清泗临淮守险有平阳石鳖丨丨丰饶所领唯平阳一郡】
　　田麦【元史董文炳传时张世杰奉吉王昰据台州而闽中亦为宋守勅文炳进兵所过禁士马无敢履践丨丨曰在仓者吾旣食之在野者汝又践之新邑之民何续命】
　　田稼【诗大丨多丨既种旣戒旣备乃事　吴志陆传苍梧南海歳有旧风瘴气之害风则折木飞砂转石气则雾郁飞鸟不经自至州风气絶息商旅平行民无疾疫丨丨丰稔　魏书髙祖纪京民始业农桑为本丨丨多少课督不具以状言　唐书吐蕃传贞元二年诏仓部郎中赵建往使而虏已犯泾陇邠寜掠人畜败丨丨内州皆闭壁】
　　田穉【诗去其螟螣及其蟊贼无害我丨丨笺此四虫者恒害我丨中之丨禾故明君以正已而去之】田桑【后汉书仇览传选为蒲亭长劝人生业为制科令至于果菜为限鸡豖有数农事旣毕乃令子弟羣居还就黉学其剽轻游恣者皆役以丨丨严设科罚躬助防事赈恤穷寡期年称大化　齐书明帝纪诏所在结课屋宅丨丨可详减旧价】
　　田莱【诗丨卒汚丨　又小序楚茨刺幽王也政烦赋重丨丨多荒饥馑降防民卒流亡祭祀不飨故君子思古焉疏丨废生草谓之丨自然多荒而并言之者周礼以丨易者为丨若使时无苛政则所废年满亦当垦之今乃与不易之田并不艺种故言多荒也　周礼县师掌邦国都鄙稍甸郊里之地域而辨其夫家人民丨丨之数及其六畜车辇之稽注莱休不耕者　魏书李祥传量地画野经国大式邑地相参致治之本井税之兴其来日久丨丨之数制之以限盖欲使土不旷功民罔游力】
　　田草【李白树中草诗鸟衔野丨丨误入枯桑里】
　　田荆【贯休上留田我欲使诸凡草木尽变为丨丨】
　　田种【后汉书东夷传东沃沮在髙句骊盖马大山之东土肥美背山向海宜五谷善丨丨　晋书刘传时流人在荆州十余万戸覊旅贫乏多为盗贼乃给其丨丨粮食擢其贤才随资叙用　宋书文帝纪见地利下　嵇康飬生论夫丨丨者一亩十斛谓之良田此天下通称也不知区种可百余斛丨丨一也至于树养不同则功收相悬谓商无十倍之价农无百斛之望此守常而不变者也　韩愈御史台上论天旱人饥状伏以今年已来京畿诸县夏逢亢旱秋又早霜丨丨所收十不存一　元稹春分投简阳明洞天诗舟船通海峤丨丨绕城隅】
　　田利【欧阳修东斋记河南虽赤县然征赋之民戸才七八千丨丨之入率无一钟之亩人稀土不膏腴则少争讼幸而歳不大凶亦无逋赋】
　　田租【汉书文帝记诏曰农天下之大本也民所恃以生也而民或不务本而事末故生不遂朕忧其然故今兹亲率羣臣农以劝之其赐天下民今年丨丨之半又食货志丨丨口赋盐铁之利二十倍于古　又王莽传汉氏减轻丨丨三十而税一常有更赋罢癃咸出而豪民侵陵分田劫假厥名三十税一实什税五也后汉书皇甫嵩传嵩请奏冀州一年丨丨以赡饥民魏志文帝纪黄初二年壬午复颍川郡一年丨丨　齐书武帝纪氓俗凋弊于兹永久虽年谷时登而歉乏比室凡单丁之身及防独而秩养养孤者并蠲今年丨丨宋史选举志学正増为五人学録増为十人学録参以学生为之岁赐缗钱至二万五千又取州县丨丨屋】
　　【课息钱之类増为学费　元史成宗纪沔阳之玉沙江溢陈州之西华河溢泽州水赈米四千石扬州之泰兴江都淮安之山阳水蠲其丨丨九千余石潭郴衡雷峡滕沂寜海诸郡饥减直粜粮五万一千六百石　髙适东平路中遇大水诗仓廪终尔给丨丨应罢收】
　　田税【周礼冡宰赋贡以驭其用疏采地之民口率出泉为赋有井田之法一夫之丨丨入于官官得之节财用亦是使人入善　又四邑为丘注邑丘之属相连比以出丨丨沟洫为除水害　宋史食货志况今天下丨丨已重固非周礼什一之法更有农具牛皮盐麴鞵钱之类凡十余目谓之杂钱毎夏秋起纳官中更以防绢斛斗低估令民以此杂钱折纳　又诏方田官吏非特妄増丨丨又兼不食之山方之俾出刍草之直民户因时废业失所监司其悉改正毋失其旧　又杨允恭传凡民田之税昔输铜钱之一今输铁钱亦一而吏卒奉旧给铜钱之一今给铁钱五及行用交易则铁钱之十为铜钱之一且民入丨丨以一为十官失其九矣吏卒奉给増一为五官又失其四矣吏卒得五用十复失其半矣】
　　田赋【春秋哀公十有二年春用丨丨公羊传注丨谓一井之田丨者敛取其财物也　鲁语季康子欲以丨丨使冉有访诸仲尼仲尼不对私于冉有曰若子季孙欲其法也则有周公之借矣若欲犯法则茍而赋又何访焉　汉书刑法志二伯之后寖以陵夷至鲁成公作丘甲哀公用丨丨捜狩治兵大阅之事皆失其正元史王构传时南士有陈利便请捜括丨丨者执政欲从之构与平章何荣祖共言其不可　束晳劝农赋青幡禁乎游惰丨丨度乎顷亩】
　　田粮【宋书文帝纪诏曰前所给扬南徐二州百姓丨丨种子兖两豫青徐诸州比年所寛租谷应督入者悉除半今半有不收处都原之　元史王约传先是至大间尚书省用建言者冐献河汴官民地为无主奏立丨丨府嵗输数万石是嵗诏罢之窜建言人于海外命河南行省复其旧业】
　　田输【张説奉和圣制爰因巡省途次旧居应制诗三耆颁命服五稔复丨丨】
　　田产【魏书毕元宾传众敬善持家业尤能督课丨丨大致储积　唐书元稹传拜监察御史按狱东川因劾奏节度使严砺违诏过赋数百万没入涂山甫等八十余家丨丨奴婢时砺已死七刺史皆夺俸　元史成宗纪以军户所弃丨丨嵗入及管军官吏赎罪等钞复输枢宻院　刘驾边军过诗官家自供给畏我丨丨破】田籍【宋史侯可传再调华原主簿富人有不占丨丨而质人田劵至万亩嵗责其租可晨驰至富家发椟出劵归其主】
　　田役【周礼冡宰以八则治都鄙八曰丨丨以驭其众宋史食货志既云百姓乐于应募何以戸降四等必须上二等戸保任任之而逃则勒任者就供丨丨此岂得云乐应也耶】
　　田业【诗见土气下　后汉书和帝纪永元十六年春正月己卯诏贫民有丨丨而以匮乏不能自农者贷种粮　又吴汉传汉尝出征妻子在后买丨丨汉还让之曰军师在外吏士不足何多买田宅乎　又任延传拜武威太守郡北当匈奴南接种羗畏寇钞多废丨丨延到选武畧之士千人明其赏罚令将杂种胡骑休屠黄石屯据要害其有警急逆击追讨虏恒多残伤遂絶不敢出　宋书王惠传兄鉴颇好聚敛广营丨丨惠意甚不同谓鉴曰何用田为鉴怒曰无田何由得食惠又曰亦复何用食为其标寄如此　宋史食货志弓箭手虽名应募实与家居农民无异虽或番上及缓急不免防集实不废丨丨非如州县色役长在官寺则弓箭手之扰可知矣　又张齐贤传民获休息则丨丨増而蚕绩广务农积谷以实边用】
　　田事【诗笺见田中下　礼记月令见原隰下　史记季布传朱家心知是季布廼买而置之田诫其子曰丨丨聼此奴必与同食　汉书赵充国传屯田奏臣前部士入山伐材木大小六万余枚皆在水次愿罢骑兵留弛刑应募及淮阳汝南歩兵与吏士私从者合凡万二百八十一人用谷月二万七千三百六十三斛盐三百八斛分屯要害处氷解漕下缮乡亭浚沟渠治湟陿以西道桥七十所令可至鲜水左右丨丨出赋人二十畮至四月草生发郡骑及属国胡骑伉健各千倅马什二就草为田者游兵以充入金城郡益积蓄省大费宋史食货志毎嵗秋冬丨丨才毕恒数十百为羣持甲兵旗鼔往来防汀漳潮循梅惠广八州之地】田功【书无逸文王卑服即康功丨丨传文王节俭卑其衣服以就其安人之功以就丨丨以知稼穯之艰难　诗疏见田祖下】
　　田法【诗以御田祖疏祭田祖而并祭田畯者以神农始造丨丨　周礼乡师凡四时之田前期出丨丨于州里简其鼔铎旗物兵器修其卒伍　唐书礼乐志皇帝狩田之礼亦以仲冬前期兵部集众庶修丨丨虞部表所田之野建旗于其后】
　　田制【周礼掌节道路用旌节疏道路者主治五沟五涂之官谓乡遂大夫也郷之丨丨与遂同故知旌节是乡遂大夫所授也　宋史食货志上书者言赋役未均丨丨不立因诏限田公卿以下毋过三十顷牙前将吏应复役者毋过十五顷】
　　田秩【宋书孝武帝纪大明二年正月丙辰复郡县丨丨并九亲禄俸　齐书武帝纪往以边虞告警故防时损益今区防寜晏庶绩咸熙念勤简能宜加优奨郡县丞尉可还丨丨　南史何逺传逺在官好开途巷修葺墙屋人居市里城隍廐库所过若营家焉丨丨奉钱并无所取歳暮择人尤穷者充其租调以此为常】田禄【礼记曲礼无丨丨者不设祭器有丨丨者先为祭服　宋书阮长之传时郡县丨丨芒种为断此前去官者则一年秩禄皆入前人此后去官者则一年秩禄皆入后人始以元嘉末改此科计月分禄　宋史顔复传孔宗翰请尊奉孔子祠复因上五议欲専其祠飨优其丨丨蠲其庙干司其法则训其子孙朝廷多从之】田饷【陆江南秋懐寄华阳山人诗公衫白纻卷丨丨緑筲擎】
　　田饩【管子官承吏之无丨丨者几何人注承吏谓摄官无饩而空理事】
