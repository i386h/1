<!-- { "loadSidebar": true } -->
　　菊名【本草崔寔月令云女节女华丨之丨也　事文类聚月令以动植志气候如桃桐华直云始华至菊独曰鞠有黄华岂以其正色独立不伍众草变词而言之欤故名胜之大夫未有不爱菊者至陶渊明尤甚爱之而丨丨益重　羣芳谱丨之丨虽有春菊夏菊秋菊寒菊之异当以开于秋冬者为贵开于夏者为次】菊性【遯斋闲览南方花发较北地常先一月独菊花开最迟丨丨宜冷也　史正志菊谱前序丨丨介烈髙洁不与百卉同其盛衰必待霜降草木黄落而花始开】
　　菊意【灵澈九日和于使君思上京亲故诗山情来逺思丨丨在重阳】
　　菊品【刘蒙菊谱序洛阳风俗大抵好花丨丨比他州为盛刘原孙隐居伊洛广植诸菊朝夕啸咏其侧盖已有意谱之而未暇也崇宁甲申九月余为龙门之游得至君居顾而乐之相与订论因随其名品论序于左以列诸谱之次】
　　菊类【本草集解菊花味苦别録言菊花味甘诸家以甘者为菊苦者为苦薏惟取甘者入药谨案张华博物志言菊有两种苗花如一惟味异苦者不中食范至能谱序言甘菊一种可食仍入药饵其余黄白二花皆味苦虽不可饵皆可入药其治头风则白者尤良据此二説则是丨丨自有甘苦二种食品须用甘菊入药则诸菊皆可但不得用野菊如苦薏者尔故景焕牧竪闲谈云真菊延龄野菊泄人正如黄精益寿钩吻杀人之意】
　　菊节【菊作蘜本草集解见菊花下】
　　菊序【麯瞻诗献觞乘丨丨】
　　菊秋【徐玑送徐炤先回江右诗穷达身将老分携丨正丨　杨万里夜宿房溪饮野人张珦家桂叶鹿蹄酒诗落杯莹滑氷中水过口森严丨底丨】
　　菊谱【本草时珍曰菊之品凡百种宋人刘蒙泉范至能史正志皆有丨丨亦不能尽收】
　　菊图【事文类聚顷见东阳人家丨丨多至七十种淳熙丙午范村所植正得三十六种】
　　菊霜【陈普弟子清夜游赋见兰露下】
　　菊露【陶景授陆敬游十赉文尔澡形洁藏肴粮既去宣导松术实资芳醑今故赉尔杯盘一具可以夕挹桂浆朝承丨丨　黄庭坚松菊亭记于以听隐居之松风裛渊明之丨丨可以无愧矣　李商隐过尹仆射旧宅诗幽泪欲干残丨丨余香犹入败荷风　韩偓别绪诗见梨霜下　范成大诗丨丨壶觞秋色正】菊山【越州图经丨丨在萧山县西三里多甘菊】
　　菊水【陈书徐陵传岂银台之要彼未从师金灶之方吾知其决政恐南阳丨丨竟不延龄东海桑田无由可望　金史地理志归徳府邓州内乡县有黄水丨丨淅水富水　水经注湍水又南丨丨注之水出西北石涧山芳菊溪源傍悉生菊草潭涧滋液极成甘美云此谷之水土餐挹长年　艺文类聚风俗通曰南阳郦县有甘谷谷水甘美云其山有大丨丨从山上流下得其滋液谷中有三十余家不复穿井悉饮此水上寿百二三十中百余下七八十者名之大夭菊花轻身益气令人坚强故也司空王畅太尉刘寛太尉袁隗为南阳太守闻有此事令郦县月送水二十斛用之饮食诸公多患风皆得瘳　又荆州记曰郦县丨花丨太尉胡广久患风羸恒汲饮此水后疾遂瘳年近百岁非惟天寿亦菊延之此菊甘美广后收此菊实播之京师处处传植　元好问新斋赋序予既罢内郷出居县东南白鹿原结茅丨丨之上聚书而读之其久也优柔厌饫若有所得以为平生未尝学而学于是乎始乃名所居为新斋且为赋以自警　庾肩吾侍宣猷堂宴诗桂岩逢暮序丨丨值穷秋　杨万里谢木韫之舍人分送讲筵赐茶诗吴绫缝囊染丨丨蛮砂涂印题进字　元好问长寿新居诗蒲池余老节丨丨引新芽】
　　菊潭【汉书地理志农郡注鞠水即今所谓丨丨也隋书地理志南阳郡丨丨旧曰郦开皇初改焉有东农郡西魏改为武关至是废入有梅溪湍水　唐书髙祖纪御史大夫段确劳朱粲于丨丨　又朱粲传显州首领杨士林田瓒起兵攻粲粲大败挈残士奔丨丨遣使乞降　本草藏器曰白菊生平泽五月花紫白色颂曰处处有之以南阳丨丨者为佳　明一统志丨丨在南阳府内郷县西北源出析谷东石涧山或云出石马峰其水重于诸水傍生甘菊水极甘馨有数十家惟饮此水寿多至百岁之上其菊茎短花大其味甘美异于他菊人多收其种传于四方　史正志菊谱前序南阳郦县有丨丨饮其水者皆寿　周正和庾肩吾入道馆诗丨丨溜余水丹灶起残烟　李白忆崔郎中宗之游南阳遗吾孔子琴抚之澘然感旧诗时过丨丨上纵酒无休歇　苏轼以黄子木拄杖为子由生日之寿诗灵寿扶孔光丨丨饮伯始　陈师道诗丨丨之水甘且洁潭上秋花照山白　杨万里李圣俞郎中求吾家江西黄雀醝法戏作醝经遣之诗见粟玉下　元好问九日读书山诗丨丨秋华满紫稻酿寒泉　又诗思得丨丨酒为公制頽龄　马祖常秋谷平章生日诗君王自养老何羡丨丨东】
　　菊溪【水经注见菊水下】
　　菊磵【刘克庄赠髙九万并寄孙季蕃诗丨丨说花翁飘蓬向浙中　戴复古阅四家诗卷诗石野鹤心相合丨丨花翁道不同】
　　菊泽【梁元帝采莲赋水溅兰桡芦侵罗丨丨未及梧台迥见】
　　菊洲【赵嘏题昭应王明府溪亭诗靖节何须彭泽逢丨丨松岛水悠溶】
　　菊浦【卢藏用奉和幸安乐公主山庄应制诗丨丨香随鹦鹉泛箫楼韵逐凤凰吟　薛曜九城寻山水诗丨丨桃源瞰九城鸾歌凤啸忽相迎】
　　菊泉【庾肩吾答陶隐居赉术煎啓临沅丹井方觉可捐郦县丨丨无劳复汲　庾信谢滕王集序啓南阳宝雉幸足观瞻郦县丨丨差能延寿　刘克庄哭孙季蕃诗自有丨丨供祭享不消麦饭作清明】菊源【元好问送仲梁出山诗见芝岭下】
　　菊坡【癸辛杂识吴兴赵氏丨丨园新安郡王之园也昔为赵氏之莲庄分其半为之前面大溪为修堤画桥芙栁夹岸照影水中如铺锦绣其中亭宇甚多中岛植菊至百种为丨丨】
　　菊岸【梁元帝泛芜湖诗桂潭连丨丨桃李映成蹊　张正见与钱元智泛舟诗叶尽桐门净花秋丨丨明骆賔王在江南赠宋五之问诗见兰坂下】
　　菊圃【吴致尧九疑考古云舂陵旧无菊自元次山始植沈谱云次山作丨丨记云在药品为良药为蔬菜是佳蔬　唐文献秋日悬清光赋丨丨散一丛之金桂苑霏千林之采　孙佺奉和九月九日登慈恩寺浮图应制诗见萸香下】
　　菊洞【月令广义风土记重阳都下赏菊丨有数种酒家缚成丨户】
　　菊院【何景明诗丨丨霜天静枫城海月迟】
　　菊闱【刘怀一赠右台监察邓茂迁左台殿中诗紫署春光早丨丨曙色催】
　　菊径【庾信示封中録诗髙阶既激涧广阁更交柯葛巾久乖角丨丨简经过　杜牧折菊诗篱东丨丨深折得自孤吟　陆蒙村夜诗丨丨月方髙橘斋霜已并　范成大送汪仲嘉待制奉祠归四明诗侍臣想忆松门逺归客还怜丨丨存】
　　菊畦【林寛诗衰藓墙千堵微阳丨半丨　又诗须知不是诗人事空忆泉声丨半丨】
　　菊篱【李郢奉陪裴相公重阳日游安乐池亭诗莲沼昔为王俭府丨丨今作孟嘉杯　黄庭坚奉送公定诗出仕书掣肘归来丨荒丨　戴复古沈庄可号菊花山人诗连岁修茅屋三秋绕丨丨　萧国宝次韵寄梵天方丈古岩诗剖破丨丨花雨散心归莲社色身空】
　　菊衣【杨炯庭菊赋纯黄象于后土故采桑而丨丨轻体御于神仙故登山而菊酒　田锡晓莺赋金袂丨丨新整乎迁乔羽翼歌喉辩舌鬬成乎一片宫商】
　　菊裳【汉昭帝黄鹄歌黄鹄飞兮下建章羽肃肃兮行跄跄金为衣兮丨为丨】
　　菊佩【陆游诗丨丨餻盘节物催　赵从槖陂塘栁词荷衣丨丨寻常事分付两山容与】
　　菊枕【羣芳谱以丨作丨头痛至不可救徳善谱有戒陆游诗头风便丨丨足痹倚藜牀　洪希文枕簟入林僻诗桃笙寄惫懑丨丨便昏花　马祖常有丨丨诗】
　　菊酒【唐书李适传凡天子飨会游豫唯宰相及学士得从春幸梨园并渭水祓除则赐细栁圈辟疠夏宴葡萄园赐朱樱秋登慈恩浮屠献丨花丨称寿冬幸新丰歴白鹿观上骊山赐浴汤池给香粉兰泽从行给翔麟马品官黄衣各一　辽史礼志重九仪引臣僚御前班立所司各赐丨花丨　西京杂记见菊花下　月令广义丨丨香甘黄菊晒干用瓮盛酒一斗菊头二两以生绢袋悬于酒面上约离一指髙密封瓮口经宿去袋其酒有菊香　又宋九日赐羣臣花糕丨丨　张说九日进茱萸山诗见萸囊下　储光羲田家杂兴诗夏来菰米饭秋至丨花丨　权徳舆嘉兴九日寄丹阳亲故诗草露荷衣冷山风丨丨香　卢纶九日奉陪侍中宴后亭诗且倾浮丨丨聊拂染衣尘】
　　菊醴【于经野奉和九日幸临渭亭登髙应制诗桂筵罗玉俎丨丨溢芳樽】
　　菊琖【苏轼诗丨丨萸囊自古传】
　　菊樽【王涯九日勤政楼下观百僚献寿诗丨丨过九日凤歴肇千秋】
　　菊杯【岁华纪丽重阳黍饵丨丨】
　　菊糗【苏轼后杞菊赋人生一世如屈伸肘何者为贫何者为富何者为美何者为陋或糠覈而瓠肥或粱肉而墨瘦何侯方丈庾郎三九较丰约于梦寐卒同归于一朽吾方以杞为粮以丨为丨春食苗夏食叶秋食花实而冬食根庶几乎西河南阳之寿】
　　菊糕【干淳岁时记重九都人是日饮新酒泛萸簪菊且各以丨丨为馈以糖肉秫麫杂物为之上缕肉丝鸭饼缀以榴颗标以防旗又作蛮王狮子于上】
　　菊【山海经中山经岷山之首曰女几之山其上多石涅其木多杻橿其草多丨丨】
　　菊杞【范成大秋日田园杂兴诗见莎丛下】
　　菊莎【范成大东门外观刈熟民间租米船相衔入城喜作丨丨杞棘爨无烟日日文书横索钱　杨万里题张以道上舍寒緑轩诗天随尚自有愁魔愁杞作棘丨作丨】
　　菊婢【花史金凤花张宛丘呼为丨丨　赵麟玉山草堂赋水仙舞霓裳于翠幄丨丨罗绛帻于緑霞】菊儿【元史太祖纪注王汗多杀戮昆弟其叔父丨丨帅兵与王汗战逼于哈拉衮隘败之仅以百余骑脱走奔于烈祖烈祖亲将兵逐丨丨走西夏复夺部众归王汗】
　　菊牛【羣芳谱芒种后四月时有黑殻虫似萤火肚下黄色尾上二钳名曰丨丨又名菊虎或清晨或将暮或雨过晴时忽来伤叶可疾寻杀之】
　　菊虎【羣芳谱见上】
　　菊芳【谢庄月赋丨散丨于山椒鴈流哀于江瀬　吴伯感秋赋覩兰秀兮丨丨怅可怀兮不见　汉武帝秋风辞见兰秀下　广宣与李益重阳夜集兰陵居联句酒巡明刻烛篱丨暗寻丨】
　　菊荣【羣芳谱萧頴士丨丨篇紫英黄蕚照耀丹墀杜荀鹤诗雨匀紫菊藂藂色赵嘏诗紫艶半开篱菊静夏英公诗落尽西风紫菊花韩忠献公诗紫菊披香碎晓霞则紫花定是佳品　杨炯庭菊赋日之贞矣于彼重阳丨之丨矣于彼华芳】
　　菊秀【江淹寄丘三公诗丨丨空应夺兰芳几时坚】
　　菊美【钟会丨有五丨赞圆花髙悬准天极也纯黄不杂后土色也早植晩发君子徳也冒霜吐頴象贞质也杯中体轻神仙食也】
　　菊甘【抱朴子菊花与薏苡花相似直以甘苦别之耳丨丨而薏苦谚所谓苦如薏者也】
