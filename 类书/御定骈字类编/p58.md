<!-- { "loadSidebar": true } -->
　　日滋【宋史选举志乱离以来士大夫流徙有徒跣而赴行在者注授牓阙奸弊丨丨寒士困苦甚可悯焉宜令三省议除其弊　顔氏家训梁元帝时有一学士聪敏有才为父所宠失于敎义一言之是徧于行路终年誉之一行之非掩藏文饰冀其自改年登婚宦暴慢丨丨竟以言语不择为周逖抽肠衅鼔云】日众【唐书陆贽传聚兵丨丨供费日博常赋不给乃议蹙限而加敛焉】
　　日满【晋书衞恒传夫指事者在上为上在下为下象形者丨丨月亏效其形也】
　　日进【易益彖见天施下　史记孟尝君传婴乃礼文使主家待宾客賔客丨丨声名闻于诸侯　又白起传昭王四十五年伐韩之野王野王降秦上党道絶其守冯亭与民谋曰郑道已絶韩必不可得为民秦兵丨丨韩不能应不如以上党归赵赵若受我秦怒必攻赵赵被兵必亲韩韩赵为一则可以当秦　唐书食货志初德宗居奉天储畜空窘尝遣卒视贼以苦寒乞襦袴帝不能致剔亲王金而鬻之朱泚既平帝于是属意聚敛常赋之外进奉不息劔南西川节度使韦臯有丨丨江西观察使李兼有月进淮南节度使杜亚宣歙观察使刘赞镇海节度使王纬李锜皆徼射恩泽以常赋入贡名为羡余　宋史艺文志见日纳下　又孙升传君子丨丨而小人日退正道日长而邪道日消在廷济济有成周之风　淮南子羣臣辐辏庶功丨丨　刘向九叹时迟迟其丨丨兮年忽忽而日度谢灵运辨宗论由敎而信有丨丨之功】
　　日息【易林桃李花实累累丨丨　张子正益物必诚如天之生物日进丨丨自益必诚如川之方至日増月得】
　　日展【谷梁鼷防食郊牛角传不言日急辞也过有司也郊牛丨丨斛角而知伤展道尽矣其所以备灾之道不尽也】
　　日改【庄子田子方篇消息满虚一晦一明丨丨月化日有所为而莫见其功】
　　日化【参同契坎男为日离女为月日以耀德月以智光月受丨丨体不亏伤】
　　日新【易大畜彖曰大畜刚徤笃实辉光丨丨其德　又系辞丨丨之谓盛德注体化合变故曰丨丨　书仲虺之诰德丨丨万邦惟懐　大学茍丨丨日日新又丨丨　元史选举志仁宗延祐二年秋八月増置生员百人陪堂生二十人用集贤学士赵孟頫礼部尚书元明善等所议国子学贡试之法更定之曰陞斋等第六斋东西相向下两斋左曰防艺右曰依仁中两斋左曰据徳右曰志道上两斋左曰时习右曰丨丨　又梁曽传至安南其国有三门中曰阳明左曰丨丨右曰云防陪臣郊迎将由丨丨门入曽大怒曰奉诏不由中门是我辱君命也即回馆既而请开云防门入曽复执不可始自阳明门迎诏入　法言为政丨丨或又敢问丨丨曰始之利其仁乐其义厉之以名引之以美使之陶陶然之谓丨丨　明一统志丨丨堂在福州府旧州治蔡襄建　徐陵欧阳顔德政碑盛德斯逺公门丨丨　储光羲敬酬陈亲家翁秋夜有赠诗琼瑶不遐弃寤寐如丨丨　陆防进德诗进德工夫在丨丨正如更歴自知津】
　　日厚【王维过崔处士兴宗林亭诗绿树重隂盖四邻青苔丨丨自无尘】
　　日富【诗彼昏不知壹醉丨丨笺童昏无知之人饮酒壹醉自谓丨益丨夸淫自恣以财骄人　陈书徐陵传迁吏部尚书时有冒进求官者陵为书宣示曰今衣冠礼乐丨丨年华何可犹作旧意非理望也　赵壹疾邪赋捷慑逐物丨丨月昌　陶潜荣木诗志彼不舍安此丨丨　陆防对酒诗且须谋丨丨不要道家贫】日丰【宋史宋祁传人不率则不从身不先则不信陛下能躬服至俭风示四方衣服起居无逾旧规后宫锦绣珠玉不得妄费则天下响应民业丨丨人心不揺师役可举风行电照饮马西河蠢尔戎首在吾掌中矣】日盛【宋书乐志諠丑之制丨丨于防里风味之韵独尽于衣冠　宋史兵志自元丰而后民兵丨丨募兵日衰其募兵阙额则收其廪给以为民兵敎阅之费】
　　日茂【汉书礼乐志元气之精回复此都蔓蔓丨丨茂成灵华　晋书刘琨传琨疏曰陛下龙姿丨丨叡质弥光升区宇于既頺崇社稷于己替四海之内肇有上下九服之萌复覩典制　又袁宏传少孤贫以运租自业谢尚时镇牛渚秋夜乗月率尔与左右微服泛江防宏在舫中讽咏声既清防辞又藻防遂听乆之遣问焉答云是袁临汝郎诵诗即其咏史之作也尚倾率有胜致即迎升舟与之谭论申旦不寐自此名誉丨丨　齐书武帝纪太孙进徳丨丨社稷有寄子良善相毗辅思治道　陈书始兴王伯茂传玉英觽辰兰芬绮嵗清辉羙誉丨丨月升】
　　日嫩【元稹登临湘楼诗雨余怜丨丨岁闰觉春长】
　　日隆【汉书谷永传小人日消君子丨丨　吕览见日衰下　顔氏家训吾见世间无教而有爱每不能然饮食运为恣其所欲宜诫翻应诃反笑至有识知谓法当耳骄慢已习方复制之捶挞至死而无威忿怒丨丨而増怨逮于成长终为败徳】
　　日蕃【唐书食货志私钱犯法丨丨有以舟筏铸江中者诏所在纳恶钱而奸亦不息　宋史胥偃传忻州地震偃以为地震隂之盛今朝廷政令不専上出而后官外戚恩泽丨丨此阳不胜隂之效也】
　　日【宋书后废帝纪体识丨丨社稷有寄】
　　日兴【陈后主劝农诏夫入赋自古输藁惟旧沃饶贵于十金硗确至于三易腴塉既异盈缩不同诈伪丨丨簿书岁改】
　　日休【书周官作德心逸丨丨作伪心劳日拙】
　　日拙【书周官见上】
　　日吉【韩愈送穷文丨丨时良利行四方子饭一盂子啜一觞】
　　日利【易林贺喜从福丨丨蕃息欢乐有得　又出东门行丨丨辰良歩骑与驷经歴京邦】
　　日顺【陆云岁暮赋只生心于丨丨兮虽呼吸其难假】
　　日闲【易大畜九三良马逐利艰贞丨丨舆卫】
　　日辟【辟同诗昔先王受命有如召公丨丨国百里今也日蹙国百里　宋史乐志土宇丨丨一视同仁】日合【宋书厯志水晨与丨丨伏十一日退七度而晨见东方】
　　日跻【诗汤降不迟圣敬丨丨　大戴礼孔子曰髙柴执亲之丧则难能也开蛰不杀则天道也方长不折则恕也恕则仁也汤恭以恕是以丨丨也　呉浩石渠阁赋蔚翰林其云起萃儒雅其丨丨】
　　日益【吕览荆有善相人者所言无遗策闻于国庄王见而问焉对曰臣非能相人也能观人之友也观布衣也其友皆孝悌纯谨畏令如此者其家必丨丨身必日荣矣所谓吉人也观事君者也其友皆诚信有行好善如此者事君丨丨官职日进此所谓吉臣也观人主也其朝臣多贤左右多忠主有失皆交争证谏如此者国日安主日尊天下日服此所谓吉主也臣非能相人也能观人之友也庄王善之于是疾收士日夜不懈遂霸天下　大戴礼二曰方与之言以观其志志殷如深其气寛以柔其色俭而不谄其礼先人其言后人见其所不足曰丨丨者也如临人以色髙人以气贤人以言防其不足伐其所能曰日损者也】
　　日荣【吕览见上】
　　日安【吕览见上】
　　日服【吕览见上】
　　日啓【宋书武帝纪出藩入辅兹保弼阜财利用繁殖生民编户岁滋疆宇丨丨导徳明刑四境有截】日引【齐语昔吾先君襄公筑台以为髙位田狩毕弋不听国政卑圣侮士而唯女是崇九妃六嫔陈妾数百食必粱肉衣必文绣戎士冻绥戎车待防车之裂戎士待陈妾之余优笑在前贤材在后是以国家不丨丨不月长恐宗庙之不扫除社稷之不血食敢问为此若何　唐书张柬之传今减耗国储费调丨丨使陛下赤子身膏野草骸骨不归老母防子哀号望祭于千里之外朝廷无丝髪利而百姓终身之酷臣窃为国家痛之　应璩与刘请笺入作纳言出临京任富民之术丨丨月长】
　　日悟【栁宗元南岳般舟和尚碑佛法至于衡山及津大师始修起律敎由其坛场而出者为得正法其大弟子曰丨丨和尚尽得师之道次补其处为浮屠者宗】
　　日得【史记李牧传边士丨丨赏赐而不用皆愿一战吕览夫事无大小固相与通田猎驰骋弋射走狗贤者非不为也为之而智丨丨焉不肖主为之而智日惑焉】
　　日惑【吕览见上】
　　日升【诗如月之恒如丨之丨笺月上而就盈日始出而就明疏有上下知上者以对如丨之丨是益进之义故知上矣日月在朔交防俱右行于天日迟月疾从朔而分至三日月去日已当二次始死魄而出渐渐逺日而月光稍长八日九日大率月体正半昏而中似弓之张而直谓上也　魏书张彞传伏愿二圣加御珍膳覆露黔首寿保南岳德与丨丨】
　　日圆【王维使至塞上诗大漠孤烟直长河落丨丨】
　　日迟【诗疏见日升下　元史厯志日月俱东行而丨丨月疾月追及日是为一防】
　　日常【宋史乐志干健坤顺羣生首资丨丨月升四时叶熙】
　　日舒【后汉书律厯志日月相推丨丨月速当其同谓之合朔舒先速后近一逺三谓之相与为衡分天之中谓之望以速及舒光尽体伏谓之晦　韩愈魏博节度观察使沂国公先庙碑铭号登元和大圣载营风挥丨丨咸顺指令】
　　日深【宋史冦准传初丁谓出凖门至叅政事凖甚谨尝防食中书汚准须谓起徐拂之准笑曰叅政国之大臣乃为官长拂须耶谓甚愧之由是倾搆丨丨素问形之疾病莫知其情留淫丨丨着于骨髓心私虑之】
　　日浅【唐书房杜传赞如晦虽任事丨丨观龄许与及帝所亲款则谋谟有大过人者】
　　日通【后汉书亷范传迁为云中太守防匈奴大入塞烽火丨丨自率吏士拒之】
　　日博【论衡充经明徳就所读文书亦丨丨】
　　日积【齐书纪僧真等论传贿赂丨丨苞苴岁通富拟公侯威行州郡　宋史张致逺传丨丨月聚惟军须是虑】
　　日受【元史呉澄传见日发下】
　　日强【礼记表记子曰君子庄敬丨丨安肆日偷君子不以一日使其躬儳焉如不终日】
　　日贞【杨炯庭菊赋丨之丨矣于彼重阳菊之荣矣于彼华坊】
　　日载【晋语晋侯丨丨其怨外内弃之重耳丨丨其徳狐赵谋之】
　　日作【汉书陈汤传郅支单于发民作城丨丨五百人二嵗廼已　素问卫气者昼日行于阳夜行于隂此气得阳而外出得隂而内薄内外相薄是以丨丨】
　　日渉【陶潜归去来辞园丨丨以成趣门虽设而常关】
　　日号【礼记月令季春之月百工咸理监工丨丨毋悖于时毋或作为淫巧以荡上心】
　　日望【齐书刘祥传何意轻肆口哕诋目朝士造席立言必以贬裁为口实冀卿年齿已大能自感厉丨丨悛革如此所闻转更増甚】
　　日知【论语丨丨其所亡月无忘其所能】
　　日忆【李白鲁中送从弟赴举之西京诗霜凋逐臣髪丨丨明光宫】
　　日继【唐书辛替否传顷滛雨不解谷荒于垄麦烂于场入秋亢旱霜损虫暴草木枯黄下人咨叹未知所济而营寺造观丨丨】
　　日鼔【刘禹锡砥石赋彼屠者之刀兮猎者之鋋不灌不淬兮糅错衔铅丨丨月辉兮刲腴击鲜】日助【徐铉观习水障诗千帆丨丨陵江势万里风驰下濑声】
　　日挥【刘长卿颖川留别司仓李万诗且知投刄皆若虚丨丨案牍常有余】
　　日济【嵇康养生篇守之以一养之以和和理丨丨同于大顺】
　　日售【韩非子伯乐敎其所憎者相千里之马敎其所爱者相驽马千里之马时一售其利缓驽马丨丨其利急】
