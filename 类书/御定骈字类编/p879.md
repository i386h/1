<!-- { "loadSidebar": true } -->
　　二级【汉书惠帝纪赐民爵一级中郎郎中满六歳爵三级四歳丨丨外郎满六歳丨丨　又食货志武功爵注丨丨曰闲舆卫　宋书武帝纪改晋元熙二年爲永初元年赐民爵丨丨鳏寡孤独不能自存者人谷五斛逋租宿债勿复收　又法苑珠林譬如重楼四级次第不由初级至丨丨者无有是处不由丨丨至于三级不由三级至于四级亦无是处】
　　二榜【元史选举志考校旣定收掌试卷官于号簿内标写分数知贡举官同试官监察御史弥封官公同取上元巻对号开拆知贡举于试巻家状上亲书省试第几名拆号既毕应有试巻并付礼部架阁贡举诸官出院中书省以中选举人分爲丨丨揭于省门之左右】











　　衘定骈字编卷八十六
<子部,类书类,御定骈字类编>
　　钦定四库全书
　　御定骈字类编巻八十七
　　数目门十
　　二
　　二经【周易正义子夏传云虽分为上下二萹未有经字经字是后人所加不知起自谁始案前汉孟喜易本云分上下丨丨是孟喜之前已题经字其萹题经字虽起于后其称经之理则久在于前故礼记经解云絜静精微易教也既在经解之萹是易有称经之理　何休公羊传序此二学者圣人之极致疏二学者春秋孝经也极者尽也致之言至也言圣人在此丨丨之时尽已至诚而作之故曰圣人之极致也　唐书选举志见一经下　宋史哲宗纪绍圣元年五月甲辰罢进士习试诗赋令専丨丨立宏词科　云笈七籖释太上大道君洞贞金元八景玉箓中央黄老君南极元君藏丨丨于太素瑶防元云羽室封以鬱林之笈玉清三元之章项斯送刘道士之成都严真观诗严君名不朽道出丨丨中】
　　二卦【易履象曰上天下泽履疏此象之所言取上下丨丨卑承尊之义故云上天下泽履　诗殷其靁传靁出地奋震惊百里疏雷出地奋豫卦象辞也震惊百里震卦彖辞也此丨丨皆有靁字义相接故并引之以证　左传衞襄公夫人姜氏无子嬖人婤姶生孟絷晋韩宣子为政聘于诸侯之嵗婤姶生子名之曰元孟絷之足不良弱行孔成子以周易筮之曰元尚享衞国主其社稷遇屯又曰余尚立絷尚克嘉之遇屯之比以示史朝史朝曰元亨又何疑焉成子曰非长之谓乎对曰康叔名之可谓长矣孟非人也将不列于宗不可谓长】
　　【且其繇曰利建侯嗣吉何建建非嗣也丨丨皆云子其建之康叔命之丨丨告之弗从何为】
　　二爻【易徳博而化疏徳博而化者言徳能广博而变化于世俗初爻则全隠遯避世丨丨则渐见徳行以化于俗也若舜渔于雷泽陶于河濵以器不窳民渐化之是也】
　　二系【陈书周正传正啓梁武帝周易疑义五十条又请释乾坤丨丨　南史顾欢传注王弼易丨丨学者传之】
　　二画【易乾元亨利贞疏正义曰干者此卦之名谓之卦者易纬云卦者挂也言悬挂物象以示于人故谓之卦但丨丨之体虽象隂阳之气未成万物之象未得成卦必三画以象三才写天地雷风水火山泽之象乃谓之卦也　又去声宣和画谱周昉字景元长安人寓意丹青驰誉当代郭子仪壻赵纵尝令韩干写照众谓逼似及令昉画又复过之一日子仪具列丨丨于壁竢其女归宁訽所画为谁女曰赵郎也问干所写曰此得形似问昉所画曰此兼得精神姿制尔于是优劣显然】
　　二象【易文言疏君子行此四徳各量力而为多少各有其分但乾卦象人故以此四徳皆为天徳但隂阳合防丨丨相成皆能有徳非独干之一卦是以诸卦之中亦有四徳　诗日有食之亦孔之丑传丑恶也疏月食日为隂侵阳臣侵君之象其日又是辛卯辛是金卯是木金常胜木今木反侵金亦臣侵君之象臣侵君逆之大者一食而冇丨丨故为亦甚恶也　晋书王坦之传乾道确然示人易矣坤道隤然示人简矣丨丨显于万物两徳彰于羣生　齐书文惠太子传賛丨丨垂则三星丽天树嫡惟长义匪求贤　北史江式传古史仓颉览丨丨之爻观鸟兽之迹别剏文字以代结防用书契以维事宣之王迹则百工以叙载之方册则万品以明　云笈七籖丨丨廻周九精洞灵皇老应符腾虚入清　傅亮安成太守傅府君铭承世徳之芳流荡丨丨之淑灵　刘义恭嘉禾颂丨丨攸分三灵乐主】
　　二典【宋史太祖纪晩好读书尝读丨丨叹曰尧舜之罪四凶止从投窜何近代法网之宻乎　贾至授房琯刑部尚书制采人望于旧臣举国桢于元老俾掌丨丨以弼五教　曾巩祭欧阳少师文紫微玉堂独当大笔丨丨三谟生藏明室　周必大辞免脩日厯转官奏状舜受尧禅光华丨丨之中武承文谟度越三王之上陆游杂感诗士生诵丨丨怳若生唐虞】
　　二诗【左传衞侯如晋晋人执而囚之于士弱氏秋七月齐侯郑伯为衞侯如晋晋侯兼享之晋侯赋嘉乐国子相齐侯赋蓼萧子展相郑伯赋缁衣叔向命晋侯拜二君曰敢拜齐君之安我先君之宗祧也敢拜郑君之不贰也注蓼萧缁衣丨丨所趣各不同故拜二君辞异】
　　二雅【诗序政有小大故有小雅焉有大雅焉疏又解有丨丨之意王者政教有小大诗人述之亦有小大故有小雅焉有大雅焉　又小大雅谱文王受命武王遂定天下盛徳之隆大雅之初起自文王至于文王有声据盛隆而推原天命上述祖考之羙小雅自鹿鸣至于鱼丽先其文所以治内后其武所以治外此丨丨逆顺之次　汉书叙传盖惴惴之临深兮乃丨丨之所祗注诗小雅小宛之萹曰惴惴小心如临于谷小旻萹曰战战兢兢如临深渊故曰丨丨之所祗也　韩愈石鼔歌陋儒编诗不収入丨丨廹无委蛇　许棠送刘校书诗才偏精丨丨分合遇诸侯　曹邺寄监察从兄诗因为丨丨诗出语有性灵　杜荀鹤诗只道诗人无佛性长将丨丨入三乘　李中览友人卷诗自此寰区内喧驣丨丨名　耶律楚材和冀先生韵诗九成合古奏丨丨咏新萹】
　　二颂【诗序政有小大故有小雅焉有大雅焉疏风述诸侯之政非无小大但化止一国不容有别颂则功成乃作归羙报神皆是大事无复别体故不分为二风丨丨也】
　　二礼【诗既齐既稷笺齐减取也嘏之礼祝徧取黍稷牢肉鱼擩于醢以授尸孝孙前就尸受之天子使宰夫受之以筐祝则释嘏辞以敕之疏此言嘏之事参之以特牲少牢而事有似故説为嘏之礼也少牢礼是大夫受嘏之礼特牲礼是士受嘏之礼丨丨皆取黍而已此言徧取黍稷牢肉鱼者以齐者是减取诸物故知徧减取也　礼记陆徳眀音义曰此记丨丨之遗关故名礼记　又祭义二端既立报以丨丨注二端既立谓气也魄也丨丨谓朝事与荐黍稷也　左传见一动下宋史选举志绍圣四年诏礼部凡试优取丨丨两经许占全额之半而以其半及他经　又艺文志胡铨丨丨讲义一卷　又李至传至判国子监上言五经书记既已板行惟二传丨丨孝经论语尔雅七经疏未修岂副仁君垂训之意望令重加讐校以备刋刻　小学绀珠丨丨朝事荐黍稷　又左传衞人将伐邢礼至曰不得其守国不可得也我请昆弟仕焉乃往得仕衞人伐邢丨丨从国子廵城掖以赴外杀之衞侯燬灭邢礼至为铭曰余掖杀国子莫余敢止】
　　二乐【小学绀珠丨丨缦乐燕乐　又音洛孟子仰不愧于天俯不怍于人丨丨也　列子男女之别男尊女卑故以男为贵吾既得为男矣是丨丨也　明一统志丨丨榭在汉中府洋县旧郡圃宋文同二苏鲜于侁皆有诗故刘光祖云同登丨丨榭拟读四贤诗　元好问王敦夫祥止庵诗三乐人推丨丨全有亲可事子能传】
　　二传【春秋序専修丘明之传以释经经之条贯必出于传传之义例总归诸凡推变例以正褒贬简丨丨而去异端盖丘明之志也　又记事者以事系日以日系月疏月与不月传本无义公羊谷梁之书道聴涂説之学或日或月妄生褒贬先儒溺于丨丨横为左氏造日月褒贬之例故杜氏于大夫卒例备详説之】二笺【诗左旋右抽中军作好笺左左人谓御者右车右也中军为将也兵车之法将居鼓下故御者在左疏此谓将之所乗车耳若士卒兵车则閟宫笺所云兵车之法左人持弓右人持矛中人御御车不在左也此丨丨皆言兵车之法则平常乘车不然矣】
　　二注【诗言告师氏传古者女师教以妇徳妇言妇容妇功疏皆昏义文也彼注云妇徳贞顺妇言辞令妇容婉娩妇功丝枲天官九嫔职注亦然丨丨皆以婉娩为妇容】
　　二训【诗寺人孟子作为此诗笺作起也孟子起而为此诗疏定本笺有作起也作为也丨丨自与经相乖非也】
　　二说【周易正义周易系辞凡有丨丨一説以卦辞爻辞并是文王所作二以为騐爻辞多是文王后事诗悠悠苍天疏尔雅释天以四时异名此传言天各用所宜为称郑君和合丨丨故异　宋史礼志公羊传曰五年而再盛祭礼纬云三年一祫五年一禘而又分为丨丨郑氏则曰前三后二谓禘后四十二月而祫祫后十八月而禘徐邈则曰前二后三谓二祭相去各三十月　孟郊投所知诗见一説下】
　　二解【左传百雉注侯伯之城方五里三百雉故其大都不过百雉疏侯伯之城方五里亦无正文周礼考工记云匠人营国方九里谓天子之城天子之城方九里诸侯礼当降杀则知公七里侯伯五里子男三里但春官典命职乃称上公九命侯伯七命子男五命其国家宫室车旗衣服礼仪皆以命数为莭郑以为国家国之所居为城方也如典命之言则公当九里侯伯七里子男五里今杜无丨丨以侯伯五里为正者盖以典命所云国家者自谓国家所为之法礼仪之度未必以为城居也】
　　二诘【唐书黎干传见一诘下】
　　二问【春秋序曰然则春秋何始于鲁隠公疏不言或问而直言曰者以荅前未了须更起此问若言问者犹是前人且既絶笔即因问初起以此不复言或欲示丨丨共是一人故也　元史选举志汉人南人苐一塲明经经疑丨丨大学论语孟子中庸内出题并用朱氏章句集注复以己意结之限三百字以上】二答【诗西南其户笺天子之寝有左右房西其戸者异于一房者之室户也又云南其戸者宗庙及路寝制如眀堂每室四户是室一南户尔疏宣王都在镐京此考室当是西都宫室顾命説陈器物于路寝云之舞衣大贝鼖鼓在西房兊之戈和之弓垂之竹矢在东房若路寝制如眀堂则五室皆在四角与中央而得左右房者郑志荅赵商云成王崩之时在西都文王迁丰作灵防辟廱而已其余犹诸侯制度故丧礼设衣服之处寝者夹室与东西房也周公乃立明堂于王城如郑此言则西都宗庙路寝依先王制不似眀堂此言如眀堂者郑志荅张逸云周公制礼建国土中洛诰王入太室祼是也顾命成王崩于镐京承先王宫室耳宣王承乱未必如周公之制以此丨丨言之则郑意以文王未作眀堂其庙寝如诸侯制度乃周公制礼建国土中以洛邑为正都其眀堂庙寝天子制度皆在王城为之其镐京则别都耳先王之宫室尚新周公不复改作故成王之崩有二房之位由承先王之室故耳及厉王之乱宫室毁壊宣王别更修造自然依天子之法不复作诸侯之制故知宣王虽在西都其宗庙路寝皆制如眀堂不复如诸侯也】
