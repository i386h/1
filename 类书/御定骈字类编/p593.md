<!-- { "loadSidebar": true } -->
　　台柏【刘长卿州驿奉饯张侍御公拜膳部郎中却复宪台充贺兰大夫留后使之岭南诗劲直随丨丨芳香动省兰　刘禹锡和州送钱侍御自宣州幕拜官便于华州觐省诗御街草泛滟丨丨烟含凝】台乌【张谓道林寺送莫侍御诗霜引丨丨集风惊塔雁飞】
　　台骢【王湾秋夜寓直即事怀赠萧令公裴侍郎兼通简南省诸友人诗隼当朝立丨丨发郡乘】台东【大业杂记东朝堂南第三街第一司隶台丨丨连光禄寺寺东连左监门府府东连大府寺寺东抵左掖门街街东即少府监连南监监东至城】
　　台西【大业杂记西朝堂南第三街第一御史台丨丨连秘书省省西连尚食库库西连右监门府府西连长秋监监西抵右掖门街街西即掌醯署署西连良醖署署西至粳米窖坊】
　　台上【左传晋灵公不君厚敛以雕墙从丨丨弹人而观其辟丸也　谷梁传季孙行父秃晋郤克卫孙良夫跛曹公子手偻同时而聘于齐齐使秃者御秃者使者御者使跛者御跛者使偻者御偻者萧同侄子处丨丨而笑之闻于客　史记孙武传以兵法见于吴王阖庐阖庐曰可试以妇人乎对曰可于是许之出宫中美女得百八十人孙子分为二队以王之宠姫二人各为队长乃设鉄钺即三令五申之于是鼓之右妇人大笑孙子复三令五申而鼓之左妇人复大笑孙子欲斩左右队长吴王从丨丨观见且斩爱姫大骇趣使使下令曰寡人非此二姫食不甘味愿勿斩也孙子曰将在军君命有所不受遂斩队长二人以徇　后汉书黄香传召诣安福殿言政事拜尚书郎数陈得失赏赉増加尝独止宿丨丨昼夜不离省闼帝闻善之　説苑夫专诸刺王僚彗星袭月奔星昼出要离刺王子庆忌苍隼撃于丨丨聂政刺韩王之季父白虹贯日此三人皆夫布衣韦带之士怒矣与臣将四士　马第伯封禅仪记早食上晡后到天门东北百余歩得封所二十余歩得北垂圆台髙九尺方圆三丈所有两陛人不得从上从东陛上丨丨有坛方一丈二尺所上有方石四维有距石四面有阙乡坛再拜谒人多置钱物坛上亦不扫除　水经注谷水又迳灵台北望云物也汉光武所筑髙六丈方二十歩世祖尝燕于此台得走鼠于丨丨　刘禹锡秋日书怀寄河南王尹诗况有丨丨月如闻云外笙　又和思黯忆南庄见示诗丨丨看山徐举酒潭中见月慢囘舟　皮日休和鲁望上元日道室焚修诗明真丨丨下仙官元藻初吟万籁寒】
　　台中【后汉书钟离意传注蔡质汉官仪曰尚书郎入直丨丨官供新青缣白绫被或锦被昼夜更宿帷帐画通中枕卧防褥冬夏随时改易太官供食五日一美食下天子一等尚书郎伯使二人女侍史二人皆选端正者伯使从至止车门还女侍史挈被服执香炉烧熏从入丨丨给使防衣服也　魏志曹爽传注丁谧字彦靖爽辅政拔谧为散骑常侍遂转尚书谧为人外似疎略而内多忌其在台阁有所弹駮丨丨患之事不得行又其意轻贵多所忽略虽与何晏邓飏等同位而皆少之唯以势屈于爽爽亦敬之言无不从故于时谤书谓丨丨有三狗二狗崖柴不可当一狗凭黙作疽囊三狗谓何邓丁也黙者爽小字也其意言三狗皆欲啮人而谧尤甚也　国史补谏院以章疏之故忧患略同丨丨则务苛礼省中多事防趣不一故言遗补相惜御史相憎郎官相轻　韩愈言箴幕中之辩人反以汝为叛丨丨之评人反以汝为倾汝不惩邪而呶呶以害其生邪又吴志张昭传权于武昌临钓台饮酒大醉权使人以水洒羣臣曰今日酣饮惟醉堕丨丨乃当止耳昭正】
　　【色不言出外车中坐　南史曹景宗传先是旱甚诏祈蒋帝神求雨十旬不降帝怒命载荻欲焚蒋庙并神影尔日开朗欲起火当神上忽有云如繖倐忽骤雨如泻丨丨宫殿皆自振动　元史王思诚传察罕特穆尔提轻兵五千倍道来援思诚犒军于凤凰山还定守御九事夜宿丨丨未尝解衣同官潜送妻子过渭北思诚止之】
　　台下【春秋文公十有八年春王二月丁丑公薨于丨丨谷梁传丨丨非正也　晋书戴洋传祖约在历阳问洋丨丨及此气候何如洋曰此当复有反者丨丨来年三月当太平江州当大防后南方复有军事去此千里　韩诗外传顔渊侍坐鲁定公于台东野毕御马乎丨丨定公曰善哉东野毕之御也顔渊曰善则善矣其马将佚矣定公不説以告左右曰闻君子不谮人君子亦谮人乎顔渊退俄而廐人以东野毕马败闻矣】台前【沈佺期和洛州康士曹庭芝望月有怀诗丨丨疑挂镜帘外似悬钩　李贺有所思诗帘外花开二月风丨丨泪滴千行竹】
　　台内【齐书崔慧景传帝遣右卫将军左兴盛率丨丨三万人拒慧景于北离门望风退走　徐陵双林寺传大士碑帝于华林园重云殿自开讲三慧般若经令大士独榻对扬天扆并遣传诏及宣传左右四人接受言论尔时纳揆之于丨丨司隶之在殿中杜预还朝马防亲贵旧仪悬席皆等庶僚以大士絶世通人故加其殊礼矣】
　　台侧【家语孔子使季氏宰仲由堕三都叔孙不得意于季氏因费宰公山弗扰率费人以袭鲁孔子以公与季孙叔孙孟孙入于费氏之宫登武子之台费人攻之及丨丨孔子命申句须乐颀勒士众下伐之费人北遂堕三都之城】
　　台趾【新序魏王将起中天台令曰敢谏者死许绾负操锸入曰闻大王将起中天台臣愿加一力王曰子何力有加绾曰虽无力能商台王曰若何曰臣闻天与地相去万五千里今王因而半之当起七千五百里之台髙既如是其趾须方八千里尽王之地不足以为丨丨古者尧舜建诸侯地方五千里王必起此台先以兵伐诸侯尽有其地犹不足又伐四夷得方八千里乃足以为丨丨林木之积人徒之众仓廪之储数以万亿度八千里之外当定农亩之地足以奉给王之台者台具巳备乃可以作魏王黙然无以应乃罢起台】台边【罗隐望思台诗芳草丨丨魂不归野烟乔木弄残晖】
　　台畔【牛峤杨桞枝诗章华丨丨隋堤上傍得春风尔许多】
　　台所【齐书王俭传诏卫军文武及丨丨兵仗可悉停待葬】
　　台端【唐书百官志殿中监察职掌进名迁改及令史考第台内事颛决亦号丨丨　宋史董敦逸传陛下本以皇城狱出于近习故使丨丨録问冀以取信中外今谪敦逸何以解天下后世之谤　翦胜野闻太祖尝防行里市间遇国子监生某者入酒坊帝因与之入与生对席帝举翣几小木命生赋诗因喻已意辞曰寸木原从斧削成每于低处立功名他时若得丨丨用要向人间治不平帝私喜因探钱偿酒家而去明日忽移诏召生入谒既至上笑曰秀才忆昨与天子对席乎生惶恐谢罪又曰尔欲登丨丨乎遂命为按察使　又洞冥记帝升望月台时暝望南端有三青鸭羣飞俄而止于台上帝恱之至夕鸭宿于丨丨日色已暗帝求海肺之膏以为灯焉取灵□布为纒火光甚防而光色无幽不入青鸭化为三小童皆着青□文繻各握鲸文大钱五枚置帝几前身止影动因名轻影钱】
　　台尚【南史杜京产传齐建元中武陵王晔为防稽齐髙帝遣儒士刘瓛入东为晔讲瓛故往与之游曰杜生当今之丨丨也京产请瓛至山舍讲书倾资供待子栖躬自屣履为瓛主徒下食】
　　台髙【应璩百一诗室广致凝隂丨丨来积阳　又水经注若水又迳防无县县有骏马河水出县东髙山又有孙水焉水出丨丨即台登县也】
　　台迥【无可寄和蔡州田郎中诗门深荒径在丨丨数峰遥】
　　台妙【孙逖和左司张员外自洛使入京中路先赴长安逢立春日赠韦侍御等诸公诗丨丨时相许皇华徳弥称】
　　台倾【宋书孝武帝纪诏曰昔匹妇含怨山燋北鄙孀妻哀恸丨丨东国良以诚之所动在防必着感之所震虽厚必崩】
　　台陨【淮南子庶女叫天雷电下击景公丨丨支体伤折海水大出】
　　台寒【岑参送裴侍御赴岁入京诗丨丨柏树緑江暖桞条黄】
　　台贮【杜甫承闻河北诸道节度入朝欢喜诗紫气闗临天地阔黄金丨丨俊贤多】
　　台子【明一统志丨丨山在凤阳府盱眙县治东刘宋将臧质守盱眙以拒魏师魏造弩台于山以射城子因名】
　　台湖【明一统志丨丨山在龙泉县西南八十里相传梁时邑人丘鼓采樵入山忽遇澄湖橘林杳非人间见二叟对奕及还已期年矣】
　　台渟【水经注小心水出北山丨丨渊南流为丨丨水】
　　台邑【云笈七籖宣帝好道术命太平周法师往取此经未展三顷朝云暗野晓雾昏山师拜礼进趋天光开朗乃命从人数十齐心运力前跪取函函遂不得开法师敛气开之乃见此经请还丨丨】
　　台县【水经济水又东北过丨丨北】
　　台乡【汉书地理志齐郡县丨丨】
　　台登【汉书地理志越嶲郡县丨丨　宋书州郡志丨丨汉旧县　唐书韦臯传东蛮断泸水桥攻吐蕃请臯济师臯遣精卒二千与蛮共破吐蕃于丨丨　又李德裕传复卭崃闗徙嶲州治丨丨以夺蛮险　水经注见台髙下】
　　台头【明一统志丨丨堡在大名府南大门外有髙台相传魏惠王拜郊台今称村曰丨丨堡】台骀【左传昔金天氏有裔子曰昧为元冥师生允格丨丨台骀能业其官宣汾洮障大泽以处太原帝用嘉之封诸汾川沈姒蓐黄实守其祀今晋主汾而灭之矣由是观之则丨丨汾神也　明一统志丨丨泽在大原县南即晋泽也源出晋水产蒲鱼　又丨丨庙在平阳府石楼县南三十里翠金山上丨丨金天氏之子导汾西有功　刘禹锡酬令狐相公秋怀见寄诗秋风怜越絶朔气想丨丨】
　　台卿【后汉书赵岐传初名嘉生于御史台因名丨丨】
　　台产【晋书枣据传弟嵩字丨丨才艺尤美为太子中庶子散骑常侍】
　　府
　　府朝【晋书魏舒传舒转相国叅军封剧阳子丨丨碎务未尝见是非至于废兴大事众人莫能断者舒徐为筹之多出众议之表　又刘琨传见府寺下　又夏统传统雅善谈论宗族劝之仕谓之曰卿清亮质直可作郡纲纪与丨丨接自当显至如何甘辛苦于山林毕性命于海滨也统勃然作色曰诸君待我乃至此乎闻君之谈不觉寒毛尽战白汗四匝顔如渥丹心热如炭舌缩口张两耳壁塞也言者大慙】
　　府寺【后汉书南蛮传拜祝良为九真太守张乔为交阯刺史乔至开示慰诱并皆降散良到九真单车入贼中设方略招以威信降者数万人皆为良筑起丨丨由是岭外复平　晋书刘琨传时东嬴公腾自晋阳镇邺并土饥荒百姓随腾南下余户不满二万寇贼纵横道路断塞琨募得千余人转鬭至晋阳丨丨焚毁僵尸蔽地其有存者饥羸无复人色荆棘成林豺狼满道琨翦除荆棘收葬枯骸造府朝建市狱寇盗互来掩袭恒以城门为战场百姓负楯以耕属鞬而耨琨抚循劳来甚得物情　宋书武帝纪制诸署敕吏四品以下又府署所得辄罚者听统丨丨行四十杖　魏书拓拔思传按御史今云中尉督司百寮治书侍御史纠察禁内又云中尉出行车辐前驱除道一里王公百辟避路时经四帝前后中尉二十许人奉以周旋未曽暂废丨丨台省并从此令　又李崇传丨丨初营颇亦壮美然一造至今更不修缮防宇凋朽墙垣頽坏皆非所谓追隆堂构仪刑万国者也　又陆叡传见台省下　唐书薛登传汉世求士必观其行故士有自脩为闾里推举然后丨丨交辟魏取放逹晋先门阀梁陈荐士特尚词赋顔氏家训邺下风俗专以妇持门户争讼曲直造请送迎车乘填街衢绮罗盈丨丨代子求官为夫诉屈此乃恒代之遗风乎　蜀梼杌见殿阁下】
　　府閤【齐书王思逺传顾暠之字士明少孤好学有义行初举秀才厯宦丨丨】
