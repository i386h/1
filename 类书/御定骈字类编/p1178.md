<!-- { "loadSidebar": true } -->
　　东北【易坤见西南下　又蹇见西南下　又説卦艮丨丨之卦也万物之所成终而所成始也　礼记天地温厚之气始于丨丨而盛于东南　史记封禅书新垣平以望气见上言长安丨丨有神气成五采若人冠絻焉或曰丨丨神明之舍西方神明之墓也注神明日也日出东方没于西　汉书西南夷自嶲以丨丨君长以十数徙莋都最大自莋以丨丨君长以十数冉駹最大　淮南子从中处欲知南北极逺近从西南表参望日日夏至始出与北表参则是东与丨丨表等鲍照河清颂陇首西南渤防丨丨　江淹遂古篇沃沮肃慎丨丨边兮　刘孝绰望月有所思诗玊羊丨丨上金虎西南昃　刘允济经庐岳诗丨丨疏艮象西南距坤络　李白白头吟锦水丨丨流波荡双鸳鸯　又游泰山诗日观丨丨倾两崖夹双石　柳宗元寄韦珩诗愿言未果身益老起望丨丨心滔滔　孟郊魏博田兴尚书听嫂命不立非夫人诗昨闻敬嫂言掣心丨丨流贯休送人之渤海诗国之丨丨角有国每朝天白居易登乐游园望诗丨丨何蔼蔼宫阙入烟云】
　　东天【灯録嵩神谓元珪禅师曰我神通亚佛师曰汝神通十句五能五不能佛则十句七能三不能神悚然曰可得闻乎师曰汝能捩上帝丨丨行而西天曜乎曰不能曰汝能夺地祗融五岳而结四海乎曰不能曰是谓五不能佛能空一切相成万法智而不能灭空业佛能度无量有情而不能尽众生界佛能知群有性而穷亿劫事而不能化导无縁是谓三不能也空业亦不牢久无縁亦谓无明众生界本无増减】东日【宋书鲁爽爽遣秀还夀阳奉辞于南平王铄曰兄弟阖门沦防伪授殒命不可还国无因追系南云倾属丨丨盖犹痿人思歩盲者愿明】
　　东榑【王僧孺礼佛唱导发愿文丨丨才吐西崦已仄】
　　东乌【韩偓踪迹诗丨丨西似车轮劫火桑田不复论】
　　东晨【紫微夫人诗朝啓丨丨晖飞軿越沧溟】
　　东暾【王僧孺礼佛唱导发愿文夫茂实英声道周徳广秉珪锡衮之贵坐槐憩棠之尊犹应共惜丨丨俱吝西】
　　东旭【谢朓王昭文墓铭西光已谢丨丨又凉王僧孺衣诗下机鹜西眺鸣砧遽丨丨】
　　东照【杨纉诗半窗花影明丨丨】
　　东杲【胡翰京口纪行诗衡运已朔阳曜灵忽丨丨】
　　东秀【陆机演连珠飞辔西顿则离珠与蒙瞍收察悬景丨丨则夜光与斌玞匿耀】
　　东斗【云笈七籖丨丨主击君西斗主伐君中斗伏逆君】
　　东井【诗维南有箕疏参傍有玊井则井星在参东故称丨丨　礼记月令仲夏之月日在丨丨昏亢中旦危中　史记天官书丨丨为水事注元命苞云丨丨八星主水衡也　汉书髙帝纪元年冬十月五星聚于丨丨注应劭曰丨丨秦之分野五星所在其下当有圣人以义取天下　又李寻月太白入丨丨犯积水缺天渊注张晏曰犯丨丨有水灾　晋书天文志丨丨八星天之南门黄道所经天之亭候　唐书天文志丨丨据百川上流故鹑首为秦蜀墟得两界山河之首　春秋元命苞丨丨鬼星散为雍州分为秦国　班固西都赋大汉受命而都之也仰悟丨丨之精俯协河图之灵张衡西京赋五纬相什以旅于丨丨　郭璞赋岷精垂曜于丨丨阳侯遯形乎大波竒相得道而宅神乃协灵爽于湘娥　姚逖五星同色赋列位有恒皆向北辰为拱偶运则聚宁惟丨丨见　郭璞岷山诗岷山之精上络丨丨　陈子昂喜遇冀侍御珪崔司议泰之二使诗使星入丨丨云是故交亲　董思恭咏星诗歴歴丨丨舍昭昭左掖垣　孟浩然长安早春诗关戍惟丨丨城池起北辰　顾况金珰王佩歌丨丨沐浴辰巳毕先进洞房上奔日】
　　东壁【礼记月令仲冬之月日在斗昏丨丨中旦轸中按礼记壁作辟　尔雅娵訾之口营室丨丨也　史记天官书营室至丨丨并州　汉书天文志嵗星正月辰出东方太初歴在营室丨丨　又地理志卫地营室丨丨之分野　晋书天文志丨丨二星主文章图书之秘府也　淮南子西北方曰幽天其星曰丨丨奎娄说苑东方曰角亢氐房心尾箕北方曰斗牛女虚危营室丨丨西方曰奎娄胃昴毕觜参南方曰东井舆鬼柳七星张翼轸　陈旸礼书天文丨丨为文府西奎为武库　张华杂诗丨丨正昏中涸隂寒节升　杜审言和李嗣真存抚河东诗西河偃风俗丨丨挂星躔　张说恩制赐食于丽正殿书院宴赋得林字诗丨丨图书府西园翰墨林　刘升和圣制送张说上集贤学士诗台曜临丨丨干光自北辰　又仪礼士冠礼冠者奠觯于荐东降筵北面坐取脯降自西阶适丨丨北面见于母又乡射礼俎由丨丨自西阶升　李白陈情赠友人诗愿假丨丨辉余光照贫女　又寄上吴王诗去时无一物丨丨挂胡牀　杜甫韦偃画马歌戏拈秃笔埽骅骝歘见骐驎出丨丨　李敬方题黄山汤院诗已防丨丨石名姓寄无垠　元稹月诗西园筵瑇瑁丨丨射蛜蝛　梅尧臣河南王尉西斋诗青山露南墙落日明丨丨】
　　东垣【史记天官书注大微宫垣其丨丨北左执法上相两星间名曰左掖门其西垣右执法上相间名曰右掖门　汉书李寻传天官上相上将皆颛面正朝忧责甚重要在得人得人之效成败之机不可不勉也注孟康曰朝大微宫垣也西垣为上将丨丨为上相各専一面而正天之朝事也　星经天柱五星在紫微宫内近丨丨主建教等二十四气也　又战国策今赵之攻燕也发号出令不至十日而数十万之众军于丨丨矣史记髙祖纪八年髙祖东击韩王信余反寇于丨丨注地理志曰丨丨髙帝更名曰真定　汉书陈余传上】
　　【从丨丨过贯髙等乃壁人柏人要之置厠　又晋书羊祜传祜年五嵗令乳母取所弄金环乳母曰汝先无此物祜即诣邻人李氏丨丨桑树中探得之　令狐楚南宫夜直宿诗北极丝纶句丨丨翰墨踪　皎然舂陵登望诗西底空流水丨丨但聚云　又白居易代书寄微之诗丨丨君谏诤西邑我驱驰　韩偓同年前虞部李郎中自长沙赴行在余以紫石砚赠之赋诗代书诗不向丨丨修直疏即须西掖草妍词】
　　东肆【仪礼乡饮酒礼设棐于禁南丨丨加二勺于两壶又星经丨丨二星在宫门垣左星之西主市易价直之官】
　　东蕃【晋书天文志紫宫垣十五星其西蕃七丨丨八宋史天文志丨丨四星南第一曰上相其北东太阳门也第二曰次相其北中华东门也第三曰次将其北东太阴门也第四曰上将所谓四辅也】东咸【晋书天文志亢丨丨西咸各四星在房心北日月星之道也星明则信吉　星经丨丨四星在房东主防淫佚】
　　东端【晋书天文志织女星在天纪丨丨天女也主果蓏丝帛珍寳也】
　　东宿【抱朴子春日居丨丨天髙一万五千里故春潮渐起也秋日居西宿天卑一万五千里故秋潮渐减也　庾信周大将军司马裔神道碑铭五马南浮三星丨丨】
　　东苍【云笈七籖北帝激电南帝火陈丨丨啓烛赫赫雷震西流双抃鸣音唱钧】
　　东嵎【陆云赠顾彦先诗幽幽丨丨恋彼西归】
　　东欧【张衡天象赋天稷播五稼之勤丨丨表三彛之类】
　　东风【礼记月令孟春之月丨丨解冻蛰虫始振　尔雅丨丨谓之谷风　素问丨方生丨风生木　十洲记丨丨入律百旬不休青云干吕连月不散　唐徳宗中和节赐群臣诗丨丨变梅柳万彚生春光　刘宪苑中遇雪应制诗龙骖晓日望春宫正逄春雪舞丨丨张子容除日诗柳觉丨丨至花疑小雪余　李白春日独酌诗丨丨扇淑气水木荣春晖　张继金谷园诗老尽名花春不管年年啼鸟怨丨丨　元稹生春诗逺林横返照髙树亚丨丨　纪元臯鱼上氷诗乍喜丨丨至来观曲浦初　杜牧赤壁诗丨丨不与周郎便铜雀春深鎻二乔　刘威早春诗一夜丨丨起万山春色归方干春日诗虽将细雨催芦笋却用丨丨染柳丝　李九龄小桃花诗一树繁英夺眼红开时先合占丨丨又北户録按广之菜有掉丨丨蕋□之类注掉辛菜也丨丨菜置肥肉作羮味如酪香气似马兰蕋音戢蜀人所谓葅香也□音晶茨苗也　又左思吴都赋丨丨扶留注丨丨草也出九真】
　　东云【宋书袁豹遡诚南凯延首丨丨卢照邻登封歌丨丨干吕南风入】
　　东霞【真灵位业图玉清三元宫第二左位太微丨丨扶桑丹林大帝上道君】
　　东雷【造化权舆丨方之气丨南方之气电　汪藻同张昌时宿髙明寺诗丨丨亦已鸣百草苕颖舒】东陆【后汉书律歴志日行北陆谓之冬丨丨谓之春南陆谓之夏西陆谓之秋　宋史乐志日在丨丨维时上辛肇开阳舒恭礼尊神　易通统图春日行东方青道曰丨丨　李峤日诗丨丨苍龙驾南郊赤羽驰赵彦昭和人日清晖阁宴群臣诗出震乗丨丨凭髙御北辰　王储花发上林诗丨丨和风至先开上苑花】东旦【支遁四月八日賛佛诗圆光朗丨丨金姿艳春精】
　　东律【黄滔出京别崔学士诗命竒未便乗丨丨言重终期雪北军】
　　东正【唐书天文志十一月一阳生而云汉渐降退及艮维始下接于地至斗建间复与列舍气通逾析木津阴气益降追及大辰升阳之气究而云汉沈潜于丨丨之中　又自北正达于丨丨得云汉降气为山川下流】
　　东卯【公羊传西狩获麟注西狩获之者从东方王于西也丨丨西金象也　参同契青龙处房六兮春华震丨丨　又子从右转来丨丨午从东旋来西酉皆越九转也如此则龙从火里出虎向水中生荧惑守西而制金太白经天而昼见矣】
　　东节【张协咏春诗太昊啓丨丨春郊礼青祗】
　　东作【书尧典平秩丨丨嵗起于东而始就耕谓之丨丨东方之官敬道出日平均次序丨丨之事以务农也　汉书成帝纪阳朔四年诏曰方丨丨时其令二千石勉劝农桑出入阡陌致劳来之　又五行志虫食本与丨丨争兹谓不时　庾信华林园马射赋序西郊不雨即动皇情丨丨未登弥廻天眷　李翰难进论外恃位以凌物内自负而轻士譬犹废丨丨而待嵗驰北辕适越　韩愈为宰相贺雪表丨丨可期南亩有望唐徳宗中和节日诗嵗华今载阳丨丨方肆勤　鲜于枢诗区区吏何时无及早还乡事丨丨　韦应物晚出沣上诗首起趣丨丨已看耘夏田　陆游诗袯襫行当丨丨时】
　　东秩【梁元帝课耕令时惟星鸟表年祥于丨丨春纪宿龙歌嵗取于南亩】
　　东地【战国策楚立昭常为大司马使守丨丨齐使人以甲受丨丨昭常应齐使曰我典主丨丨且与死生五尺至六尺悉三十余万敝甲钝兵愿承下尘　汉书沟洫志遮害亭西十八里至淇水口乃有金隄髙一丈自是丨丨稍下隄稍髙至遮害亭髙四五丈】
　　东土【书康诰乃寡兄朂肆汝小子封在兹丨丨　史记自叙天下已平亲属既寡悼惠先壮实镇丨丨作齐悼王世家　晋书防稽文孝王道子传孙恩为乱丨丨涂地编户饥馑公私不赡　陈书虞茘传髙祖遗荔书曰当今朝廷维新广求英隽岂可栖迟丨丨独善其身　穆天子予归丨丨和治诸夏　吕览禹疏河决江为彭蠡之障干丨丨所活者千八百国　钱起送马使君至郑州诗丨丨忽无事専城复任贤　又送李九归河北诗南州初卧鼓丨丨复维城　严维书情上李苏州诗丨丨苗人尚有残皇皇亚相出朝端】东甸【徐勉咏春幡诗青珪秾丨丨髙旗表治粟　贾岛寄丘儒诗长安秋风髙子在丨丨县　李洞送卢少府之任巩洛诗从知丨丨尉铨注似恩除】
