<!-- { "loadSidebar": true } -->
　　雪液【陆游雪后煎茶诗丨丨清甘涨井泉自携茶灶就烹煎】
　　雪海【唐书西域传勃达岭水南流者经中国入于海北流者经胡入于海北三日行度丨丨春夏常雨雪张九龄谢赐香药面脂表捧日月之光寒移丨丨沐云雨之泽春入花门　岑参首秋轮台诗异域隂山外】
　　【孤城雪海边　刘禹锡客有为余话登天坛遇雨之状因以赋之诗滉瀁丨丨翻槎牙玉山碎】
　　雪浦【李贺南园诗栁花惊丨丨麦雨涨溪田】
　　雪滩【陆游感旧诗见云岫下】
　　雪泽【大戴礼十月农及丨丨言丨丨之无髙下也】
　　雪洲【苏轼郁台诗望断岭南峤魂飞咤丨丨】
　　雪渚【倪瓉懐归诗鸿迹偶曾留丨丨鹤情原只在芝田】
　　雪溪【王建塞上诗断雁逢冰碛囘车占丨丨　赵嘏赠李秘书诗杉松韵冷丨丨暗鸾鹤势髙天路春】雪涧【陆游幽事絶句烟畦朝劚药丨丨夜淘丹】
　　雪濑【陆游迓使客出郊夜归过市楼诗二年丨丨饶羇思万里冰河歇壮心　薛瑄泊舟贻溪诗鱼梁截奔流丨丨漱寒玉】
　　雪瀑【萨都拉过岭至崇安方命棹至建溪诗丨丨挂冰林风响天籁】
　　雪井【明一统志丨丨在苏州府虞山宋元祐中海陵徐神翁弟子申将南游神翁曰逢虞则止无雪则开申至虞山始悟其防遂插竹为庵山峭无水一日大雪惟山防不积申凿之果得美泉】
　　雪潭【陆游仲夏小旱方致祷忽大雨连日江水为涨喜而有作诗江翻窟连云泽雷挟龙腥起丨丨】雪泉【朱徳润题子明丨丨诗见露华下】
　　雪涛【胡曾五湖诗东上髙山望五湖丨丨烟浪起天隅】
　　雪浪【云林石谱中山府中出石炭墨燥而无声温然成质其纹多白脉笼络如麻丝旋绕委曲之势东坡帅中山置一石于燕处目之为丨丨石　元稹遭风诗俄惊四面云屏合坐见千峰丨丨堆　殷尧藩襄口阻风诗丨丨排空接海门孤舟三日阻龙津　杜牧题池州贵池亭诗蜀江丨丨西江满强半春寒去却来　李商隐送崔珏徃西川诗一条丨丨吼巫峡千里火云烧益州　温庭筠送卢处士游吴越诗试逐渔舟看丨丨防多江燕荇花开　罗邺登凌歊台诗槎翘独鸟沙汀畔风遰连桥丨丨间　苏轼将至涡口遇风留宿诗今朝丨丨满始觉平野隘　赵孟頫送杜伯玉四川行省都事诗见日长下　吴澄息窝道人诗见月华下】雪溜【魏收乐府丨丨添春浦花水足新流　周贺送表兄东南游诗丨丨悬衡岳江云盖秣陵】雪波【刘禹锡韩十八侍御见示岳阳楼别窦司直诗丨丨西山来隠若长城起】
　　雪卤【惟则上海舟中即事诗夜潮已落岸痕髙风卷浪花翻丨丨】
　　雪岸【江总永阳王斋后山亭铭丨丨难消花园易落庾肩吾四城门聮句无因丨丨草虑及□山穴杜甫陪裴使君登岳阳楼诗丨丨丛梅发春泥百草生元稹送东川马逢侍御使囘诗丨丨犹封草春江欲满槽】
　　雪城【苏轼雨中过淮诗霁雾开寒谷饥鸦舞丨丨】
　　雪塞【欧阳修送魏主簿诗穷冬丨丨空千里至我门】
　　雪店【杨万里晓起探梅诗梦破青灯天欲白犹疑丨丨聼鸡初】
　　雪街【赵嘏寄归诗马过丨丨天未曙客迷闗路泪空频】
　　雪篱【杜甫将别巫峡赠南卿兄瀼西果园诗见风榭下】
　　雪园【宋史乐志盛徳好生网开三面明视标竒昌辰乃见育质丨丨沦精月殿着于乐章色含江练】雪圃【韦庄立春诗丨丨乍开红菜甲防幡新剪绿杨丝】
　　雪斋【宋史艺文志王咨丨丨文集四十卷】
　　雪寺【司空曙过钱员外诗野园随客醉丨丨伴僧归】
　　雪宫【孟子齐宣王见孟子于丨丨　明一统志丨丨在靑州府城内城隍庙西遗址存焉齐宣王见孟子于丨丨即此　梁元帝旷野寺碑月殿朗而相晖丨丨穆以华壮　又梁安寺刹下铭见月殿下　王僧孺太常敬子任府君传见云殿下　谢惠连雪赋臣闻丨丨建于东国雪山峙于西域　陈樵月庭赋饰桂户以银铺兮易兰房为丨丨　罗邺览陈丕卷诗丨丨辞客燕宫游一轴烟花象外捜】
　　雪房【唐无名氏句山盘樵径上人到丨丨迟】
　　雪屋【郑谷郊园诗烟蓑春钓静丨丨夜棊深　无可寄靑龙寺原上人诗见风枝下　吴澄寄题无波亭诗长江逺壑防飇回丨丨银山巨浪摧】
　　雪庐【陆游岁晚杂兴诗泥巷有人寻杜甫丨丨无吏问袁安】
　　雪巢【宋史艺文志林宪丨丨小集二卷】
　　雪堂【苏轼后赤壁赋是岁十月之望歩自丨丨将归于临臯二客从予过黄泥之坂　洪希糖霜诗输与丨丨老居士牙盘玛瑙妙称扬】
　　雪台【明一统志丨丨在睂州逺景楼前宋郡守黎希声筑】
　　雪楼【雍陶题寳应县诗丨丨当日动晴寒渭水梁山鸟外看】
　　雪阁【贯休桐江闲居诗水激冰溪滑钟撞丨丨危】
　　雪牖【姚鹄题终南山隠者居诗见云房下】
　　雪栏【明一统志丨丨山在松潘司城东三十里山势蟠蜓四时积雪】
　　雪窗【郑谷送太学顔明经及第东归诗闲来思学馆犹梦丨丨明　黄滔题友人山斋诗句成苔石茗吟弄丨丨棊】
　　雪户【姚合寄李余卧疾诗丨丨掩复明风卷还落】
　　雪幌【马祖常姚左司墨竹诗见风櫺下】
　　雪檐【孟郊宿空侄院寄澹公诗丨丨晴滴滴茗椀华举举】
　　雪壁【陆游自雪堂登四望亭因歴访苏公遗迹至安国院诗向来龙蛇满丨丨雷电下取何时还】雪龛【方干初归镜中寄陈端公诗见云岛下】
　　雪牀【陆游雪夜诗衰迟自笑壮心在喜聼北风吹丨丨】
　　雪儿【钗小志丨丨者李密爱姬每賔朋文章有竒丽者付丨丨协律歌之】
　　雪子【庄子温伯丨丨适齐舍于鲁鲁人有请见之者温伯丨丨曰不可吾闻中国之君子明乎礼义而陋于知人心吾不欲见也　陈樵胡氏铁心亭赋温伯丨丨之朋徒藐姑射山之神君】
　　雪客【圗画见闻志李文正尝于私第之后园育五禽以寓目皆以客名之后命画人写以为图鹤曰仙客孔雀曰南客鹦鹉曰陇客白鹇曰闲客鹭鸶曰丨丨】
　　雪友【梅尧臣读吴正重台梅花诗见霜媒下】
　　雪侣【陈陶和韦中丞白燕白鼠六眸嘉莲诗回翔丨丨窥檐处照映红巢出水时】
　　雪顔【苏轼次韵和刘京兆石林亭诗尽从尘埃中来对冰丨丨】
　　雪貌【庾信就蒲州使君乞酒诗萧瑟风声惨苍茫丨丨愁　施肩吾赠仙子诗欲令丨丨带红芳更取金瓶泻玉浆　黄滔旅懐诗丨丨潜雕雪鬓生故园魂断弟兼兄】
　　雪容【杜甫丈人山诗扫除白髪黄精在君看他时冰丨丨】
　　雪面【杨炎赠元载歌妓诗丨丨淡眉天上女凤箫鸾翅朝飞去　白居易咏柘枝妓诗带垂钿胯花腰重帽转金铃丨丨回】
　　雪颔【陆游梦有饷地黄者味甘如蜜戏作数语记之诗儿穉喜语翁丨丨生黑丝】
　　雪顶【许浑重经四皓庙诗峩峩商岭采芝人丨丨霜髯虎豹茵】
　　雪领【苏轼地炉诗衰鬓镊残欹丨丨壮心降尽倒风旌】
　　雪鬓【何逊学古诗十年事河外丨丨别闗中　刘禹锡泰娘歌朱顔已絶为知音丨丨未秋私自惜　白居易秋寒诗丨丨年顔老霜庭景气秋　郑嵎津阳门诗笑云鲐老不为礼飘萧丨丨双垂颐　司空图山下吴村看杏花诗镜留丨丨暖消无春到棃花日又晡罗隐酬章处士见寄诗见霜鳞下　罗邺宿武安山有懐诗逺别只愁添丨丨此生何计隐云峰　杨万里夜坐诗春后春前双丨丨江南江北一茅庐】雪髯【白居易寒亭留客诗冷落若为留客住氷池霜竹丨丨翁】
　　雪发【司空曙长林令卫象饧丝结歌丨丨羞垂倭堕鬟绣囊畏并茱茰结　杜牧还俗老僧诗丨丨不长寸秋寒力更微　又鹭鸶诗霜衣丨丨靑玉觜羣捕鱼儿溪影中】
　　雪睂【苏轼游径山诗丨丨老人朝叩门愿为弟子长叅禅　杨维桢霜台诗露下金茎仙掌白光生玉兔丨丨苍】
　　雪眼【李咸用赠友弟诗萤焰烧心丨丨劳未逢佳梦见三刀】
　　雪涕【晋书刘隗传及敦尅石头隗攻之不拔入宫告辞帝丨丨与之别隗至淮隂为刘遐所袭携妻子及亲信二百余人奔于石勒勒以为从事中郎太子太傅唐书刘蕡传樊哙排闼而丨丨袁盎当车而抗辞京房发愤以殒身窦武不顾而毕命此皆陛下明知之矣南唐近事兵部尚书杜业任枢密有权变足机防兵赋民籍指之掌中其妻张氏妒悍尤急室絶婢妾业惮之如事严亲烈祖尝命元皇后召张至内庭诫之曰业位望通显得置妾媵何拘忌如此岂妇道所宜邪张丨丨而言曰业本狂生遭逢始运多垒之初陛下所借者驽马未竭耳而又早衰多病纵之必贻其患将悮于任使耳烈祖闻之大加奬叹以银盆防缎赏之　晁补之北渚亭赋认而有之来不可持所翫无故去何必悲此齐侯之所丨丨而晏子之所窃嗤也　杜甫哀严武诗不知万乘出丨丨风悲鸣　李端逢王泌自东京至诗逢君自乡至丨丨问田园　孟郊江邑春霖诗天涯多逺恨丨丨盈芳辰　皮日休旅舍除夜诗晚来辞逆旅丨丨野槐天】
　　雪泣【史记韩安国传索隐述赞丨丨悟主臣节可亮】
　　雪胸【韩偓余作探使以缭绫手帛子寄贺因而有诗缏处直应心共紧砑时兼恐汗先融帝台春尽还东去却系裙腰伴丨丨】
　　雪腕【温庭筠湖隂辞羽书如电入靑琐丨丨如槌催画鞞　又舞衣曲管含兰气娇语悲胡槽丨丨鸳鸯丝】
　　雪肌【夏侯嘉正洞庭赋由是渍阳辉沐芳泽覩一异人于岩之际霞为裾云为袂冰肤丨丨金玦玉佩浮丘羡门斯实其对】
　　雪肤【白居易长恨歌中有一人字太真丨丨玉貌参差似　贯休律师诗薝卜花红经字靑丨丨冰骨歩轻轻】
　　雪襟【李白白鸠辞见霜衣下】
　　雪乳【苏轼白鹤山新居凿井诗晨瓶得丨丨暮瓮停冰湍　周权春日诗枕书睡足午窗明丨丨浮浮翻兔褐】
　　雪髓【吴莱寳掌冷泉诗天从白石云根出地带靑泥丨丨来】
　　雪脊【无名氏秦客相劒赋阳散隂漫霜锷丨丨　孙觌横山堂诗波间指防见靑红丨丨嶒崚倚半空】雪颈【白居易代鵞赠鹤诗丨丨霜毛红网掌请看何处不如君】
　　雪骨【魏朴悼鹤诗丨丨夜封苍藓冷练衣寒在碧塘轻扬万里诗一别髙人又十年霜筋丨丨健依然又雪诗相传南风为丨丨此言未试吾不晓方岳素馨诗丨丨冰肌合耐寒怕寒却不离家山】
　　雪毛【元稹有鸟诗有鸟有鸟谓白鹇丨丨皓白红觜殷章孝标鹰诗见星眸下　李逺过旧游见双鹤诗朱顶防岏荒草上丨丨零落小池头】
　　雪毫【可止赠樊川长老诗痩顔颧骨见满面丨丨垂　栁贯和伯庸诗见霜驿下】
　　雪胫【范成大雪中闻墙外鬻鱼菜者求售之声甚苦有感诗饭箩驱出敢偷闲丨丨冰须惯忍寒】雪足【史记朱建传初沛公引兵过陈留郦生踵军门上谒曰髙阳贱民郦食其窃闻沛公暴露将兵助楚讨不义敬劳从者愿得望见口画天下便事使者入通沛公方洗问使者曰何如人也使者对曰状貌类大儒衣儒衣冠侧注沛公曰为我谢之言我方以天下为事未暇见儒人也使者出谢曰沛公敬谢先生方以天下为事未暇见儒人也郦生瞠目案劒叱使者曰走复入言沛公吾髙阳酒徒也非儒人也使者惧而失谒跪拾谒还走复入报曰客天下壮士也叱臣臣恐至失谒曰走复入言而公髙阳酒徒也沛公遽丨丨杖矛曰延客入】
　　雪趾【宋书礼志丨丨靑毳文朱防日月郊甸择木弄音】
