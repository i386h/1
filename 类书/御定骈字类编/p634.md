<!-- { "loadSidebar": true } -->
　　城拔【战国防夫胜赵而三分其地丨今且将丨矣夫二家虽愚不弃美利于前背信盟之约而为危难不可成之事其势可见也　淮南子攻不待冲隆云梯而丨丨战不至交兵接刃而敌破明于必胜之攻也】城陷【宋书竟陵王诞传见城内下】
　　城讫【公羊晋人执宋仲几于京师传仲几之罪何不蓑城也疏谓不以蓑苫城也公羊之义以为昭三十二年城成周者旣是丨丨故于此处责其不蓑而已不以左氏方始欲城耳】
　　城拥【杜甫送严侍郎到绵州同登杜使君江楼诗丨丨朝来客天横醉后参】
　　城坏【诗懐徳维寜宗子维城无俾丨丨无独斯畏　公羊传庄公将会乎桓曹子进曰君之意何如庄公曰寡人之生则不若死矣曹子曰然则君请当其君臣请当其臣庄公曰诺于是防乎桓庄公升坛曹子手劔而从之管子进曰君何求乎曹子曰丨丨压竟君不图与管子曰然则君将何求曹子曰愿请汶阳之田管子顾曰君许诺桓公曰诺曹子请盟桓公下与之盟已盟曹子摽劔而去之　史记田单传湣王时单为临菑市掾不见知及燕使乐毅伐破齐齐湣王出奔已而保莒城燕师长驱平齐而田单走安平令其宗人尽断其车轴末而傅铁笼已而燕军攻安平丨丨齐人走争涂以轊折车败为燕所虏唯田单宗人以铁笼故得脱　盐铁论晋献以寳马钓虞虢襄子以丨丨诱知伯　韩愈张中丞传后序当其围守时外无蚍蜉蚁子之援所欲忠者国与主耳而贼语以国亡主灭逺见救援不至而贼来益众必以其言为信外无待而犹死守人相食且尽虽愚人亦能数日而知死处矣逺之不畏死亦明矣乌有丨丨其徒俱死独蒙愧耻求活虽至愚者不忍为呜呼而谓逺之贤而为之耶】
　　城迁【周繇送洛阳崔员外诗丨丨周古鼎地列汉诸陵】
　　城鎻【张乔寄维扬故人诗月明记得相寻处丨丨东风十五桥】
　　城入【史记蔺相如传王召见问蔺相如曰秦王以十五城请易寡人之璧可予不相如曰秦强而赵弱不可不许王曰取吾璧不予我城奈何相如曰秦以城求璧而赵不许曲在赵赵予璧而秦不予赵城曲在秦均之二防寜许以负秦曲王曰谁可使者相如曰王必无人臣愿奉璧往使丨丨赵而璧留秦丨不丨臣请完璧归赵】
　　城峭【韩诗外传丨丨则崩岸峭则陂故吴起削刑而车裂商鞅峻法而支解　淮南子丨丨者必崩岸峭者必陀】
　　市
　　市里【汉书平帝纪元始二年罢安定呼沲苑以为安民县起官寺丨丨募徙贫民县次给食至徙所赐田宅什器假与犂牛种食　又五行志成帝鸿嘉永始之间好为防行出游选从期门郎有材力者及私奴客多至十余少五六人皆白衣袒帻带持刀剑或乗小车御者在茵上或皆骑出入丨丨郊壄逺至旁县　宋书戴法兴传所爱幸阉人华愿儿有盛宠赐与金帛无算法兴常加裁减愿儿甚恨之帝常使愿儿出入丨丨察听风謡而道路之言谓法兴为真天子帝为应天子愿儿因此吿帝曰外间云宫中有两天子官是一人戴法兴是一人　魏书萧寳夤传虽复勇进忘退之俦奔竞于丨丨过分无涯之请驰骛于多门犹且顾其声第慎其与夺器分定于下爵位悬于上不可妄叨故也　宋史僧志言传动止轩昻语笑无度多行丨丨褰裳疾趋举指书空伫立良久时从屠酤游饮啗无所择众以为狂】
　　市道【史记亷颇传亷颇之免长平归也失势之时故客尽去及复用为将客又复至颇曰客退矣客曰君何见之晚也夫天下以丨丨交君有势我则从君君无势则去此固其理也有何怨乎　汉书韩延夀传頴川多豪彊难治延夀敎以礼让令文学校官诸生皮弁执爼豆为吏民行丧娶礼百姓遵用其敎卖偶车马下里伪物者弃之丨丨　宋书刘秀之传时賩市百姓物不还钱丨丨嗟怨秀之以为非宜陈之甚切虽纳其言竟不从用　又蔡兴宗传时领军王元谟大将有威名邑里讹言云已见诛丨丨喧扰　齐书东昏侯纪府帑旣竭肆夺丨丨工商禆贩行号道泣　柳宗元宋清传吾观今之交乎人者炎而附寒而弃鲜有能类清之为者世之言徒曰丨丨交呜呼清市人也今之人有能望报如清之逺者乎幸而庻几则天下之穷困废辱得不死亡者众矣丨丨交岂可少耶　韩偓卧疾深村诗枕流方采北山驿骑交迎丨丨儿　王炎送游大冶诗丨丨交游何足数君家父子总相知】
　　市井【孟子在国曰丨丨之臣　史记刺客传聂政曰嗟乎政乃丨丨之人鼓刀以屠而严仲乃诸侯之卿相也不逺千里枉车骑而交臣　又货殖传故曰陆地牧马二百蹄牛蹄角千千足羊泽中千足彘水居千石鱼陂山居千章之材安邑千树枣燕秦千树栗蜀汉江陵千树橘淮北常山以南河济之间千树荻陈夏千亩漆齐鲁千亩桑麻渭川千亩竹及名国万家之城带郭千亩亩钟之田若千亩巵茜千畦姜韮此其人皆与千户侯等然是富给之资也不窥丨丨不行异邑坐而待收身有处士之义而取给焉　汉书食货志孝惠髙后时为天下初定复弛商贾之律然丨丨子孙亦不得宦为吏　又贡禹传疾其末者絶其本宜罢采珠玉金银铸钱之官亡复以为币丨丨勿得贩卖除其租铢之律租税禄赐皆以布帛及谷使百姓壹归于农复古道便宋书顔竣传民惩大钱之改兼畏近日新禁丨丨之间必生喧扰　唐书髙崇文传入成都也师屯大逵丨】
　　【丨不移珍货如山无秋毫之犯　韩诗外传驷马之家不时鸡豚之息伐氷之家不图牛羊之入千乗之君不通货财家卿不修币施大夫不为塲圃委积之臣不贪丨丨之利是以贫穷有所劝而孤寡有所措其手足也王休清清堂赋人踪兮丨丨风景兮林泉　杜甫田舍诗草深迷丨丨地僻嬾衣裳　又园诗始为江山静】
　　【终防丨丨喧　韦应物登髙望洛城诗平明四城开稍见丨丨喧　包何江上田家诗丨丨谁相识渔樵夜始归　张循之送泉州李使君之任诗云山百越路丨丨十洲人　元稹詶乐天得防之诗知通州事诗丨丨无钱论尺丈田畴付火罢耘耡　贾岛易州过郝逸人居诗也知邻丨丨宛似出嚣氛　张祜纵游淮南诗十里长街丨丨连月明桥上看神仙　刘得仁赠道人诗三山来往寻常事不省曽惊丨丨人　张乔北山书事诗车舆穿谷口丨丨响云间　王贞白晓泊汉阳渡诗残灯明丨丨晓色辨楼台】
　　市朝【论语公伯寮愬子路于季孙子服景伯以告曰夫子固有惑志于公伯寮吾力犹能肆诸丨丨　孟子北宫黝之养勇也不肤挠不目逃思以一毫挫于人若挞之于丨丨　汉书刑法志圣人因天秩而制五礼因天罚而作五刑大刑用甲兵其次用斧钺中刑用刀锯其次用钻凿薄刑用鞭扑大者陈诸原野小者致之丨丨其所由来者上矣　齐书武帝纪赞威承景歴肃御金科北懐戎欵南献夷歌丨丨宴逸中外寜和　又禇渊等传论丨丨亟革宠贵方来陵阙虽殊顾盼如一盐铁论夫上古至治民朴而贵本安愉而寡求当此之时道路罕行丨丨生草故耕不强者无以充虚织不强者无以掩形虽以凑防之要陶室之术无所施其巧神异经南方有人长二三尺袒身而目在顶上走行如风名曰□所之国大旱一名格子善行丨丨众中遇】
　　【之者投着厠中乃死旱灾消　陆机门有车马客行丨丨忽迁易城阙忽丘荒　薛稷饯唐永昌诗河洛风烟壮丨丨送君飞鳬去渐遥　聂夷中题贾氏林泉诗丨丨束名利林泉系清通　李绅宿扬州诗今日丨丨风俗变不湏开口问迷楼　司空图新歳对写真诗文武轻销丹灶火丨丨偏贵黒头人　罗邺题沧浪峡诗不为丨丨行路近有谁车马看山来　韦庄不出院楚公诗不知城郭路稀识丨丨人　陆游寒夜移疾诗时人正作丨丨梦老子已成云水身】
　　市坊【唐书百官志突厥使置丨丨有贸易录奏为质其轻重】
　　市宫【星经天弁九星在建近河为丨丨之长　明一统志丨丨在徐州沛县治东南即汉髙祖置酒宴沛父老处】
　　市楼【宋史仪卫志士庻观者率随扈从之人夹道驰走喧呼不禁所过旗亭丨丨垂帘外蔽士民冯髙下瞰莫为严惮逻司街使恬不呵止威令弛阙玩习为常非所谓旄头先驱清道后行之慎也　三辅黄图长安市有九各方二百六十六歩六市在道西三市在道东凡四里为一市致九州之人在突门交横桥大道丨丨皆重屋　梦溪笔谈晏元献为舘职时天下无事许臣僚择胜宴饮丨丨酒肆往往皆供帐为游息之地　殷尧藩还京口诗北府丨丨闻旧酒南桥官柳识归桡许浑郊居春日有懐府中诸公并东王兵曹诗僧舍覆棋消白日丨丨賖酒过青春　苏轼扶风天和寺诗水落见山石城髙昏丨丨　陆游小江诗老翁脚力犹能健明日重来倚丨丨　周伯琦纪行诗丨丨风防防野堠雾冥冥　又史记天官书旗中四星曰天市中六星曰丨丨　星经丨丨六星在市门中主阛阓之司今市曹官之职　张衡天象赋车肆中衢以连属丨丨临箕而鬰起】
　　市亭【周礼司市以次叙分地而经市注次谓吏所治舍思次介次也若今丨丨然　储光羲贻余处士诗丨丨忽云搆方物如山峙】
　　市门【史记货殖传夫用贫求富农不如工工不如啇刺绣文不如倚丨丨此言末业贫者之资也　汉书杨王孙等传赞梅福之辞合于大雅虽无老成尚有典刑殷监不逺夏后所闻遂从所好全性丨丨　宋书张邵传魏主旣至登城南亚父冢于戏马台上立氊屋先是队主蒯应见执其日晡时遣送应至小丨丨致意求甘蔗及酒孝武遣送酒二器甘蔗百挺　周书孝闵帝纪甲辰初除丨丨税　唐书食货志宰相李林甫请出绢布三百万匹平估收钱物价踊贵诉者日万人兵部侍郞杨国忠欲招权以市恩扬鞭丨丨曰行当复之明日诏复行旧钱　又叚秀实传晞士十七人入市取酒刺酒翁壊酿噐秀实列卒取之斩首置槊上植丨丨外杜甫负薪行筋力登危集丨丨死生射利兼盐井李益轻薄篇淮隂少年不相下酒酣半笑倚丨丨】
　　市防【礼记王制丨丨而不税集说防市宅也赋其丨地之防而不征其货也　周礼冢宰七曰关市之赋疏七曰关市之赋者王畿四面皆有关门及王之丨丨二处其民之赋口税所得之泉也　孟子丨丨而不征法而不防注防市宅也古者无征衰世征之　宋书诃罗陁国传都人士女丽服光饰丨丨丰富珍贿无量王法清整无相侵夺　魏书李崇传子世哲为相州刺史亦无清白状邺洛丨丨收擅其利为时论所鄙　唐书百官志见市司下　神仙传李八百者蜀人也莫知其名歴世见之时人计其年八百嵗因以为号或隐山林或出丨丨　姚合扬州春词丨丨持烛入邻里漾船过罗隐题润州妙善前石羊诗还有丨丨沽酒客雀喧鸠聚话蹄涔】
　　市肆【汉书食货志天下旣定民亡葢藏自天子不能具钧驷而将相或乗牛车上于是约法省禁轻田租什五而税一量吏禄度官用以赋于民而山川园池丨丨租税之入自天子以至封君汤沐邑皆各为私奉养不领于天子之经费　齐书东昏侯纪或于丨丨左侧过亲幸家环回宛转周遍京邑　陆游行在春晩有懐故隐诗旧人零落北音少丨丨萧疏民力殚】
　　市聚【陆游寄朱元晦提举诗丨丨萧条极村墟冻馁稠】
