<!-- { "loadSidebar": true } -->
　　玉衡【书舜典在璿玑玉衡以齐七政疏玉是大名璿是玉之别称玑衡俱以玉饰玑为转运衡为横箫蔡邕云丨丨长八尺孔径一寸下端望之转玑窥衡以知星宿也　又汉书艺文志金度丨丨汉五星客流出入八篇　晋书天文志魁第一星天枢二曰璇三曰玑四曰权五曰丨丨六曰开阳七曰摇光　又丨丨为音春秋运斗枢丨丨星散为枢　星经魁四星为璇玑杓三星为丨丨　水经注昆仑山上通璿玑元气流布五常丨丨理九天而调隂阳　刘向九叹枉丨丨于炎火兮委两舘于咸唐　梁简文帝上白兔表四灵可迈旣騐丨丨之精千秋变采有符明月之状　扬雄长杨赋逮至圣文随风乘流方垂意于至宁躬服节俭绨衣不敝革鞜不穿大夏不居木器无文于是后宫贱瑇瑁而疎珠玑却翡翠之饰除雕琢之巧恶丽靡而不近斥芬芳而不御抑止丝竹宴衎之乐憎闻郑卫幼眇之声是以丨丨正而太阶平也　陆机豪士赋抚丨丨于枢极运万物乎掌中　陆云公星赋应黄钟而正位建丨丨以辨方　古诗丨丨指孟冬众星何厯厯注汉之孟冬今之七月　萧琮月夜观星诗丨丨指栋落瑶光对幌留】
　　玉露【齐书髙帝纪卿烟丨丨旦夕扬藻嘉穟芝英晷刻呈茂　梁昭明太子七契丹乌表色丨丨呈瀼又夷则七月启金风晓振偏伤征客之心丨丨夜凝直仙人之掌　梁简文帝南郊颂金车出野丨丨霑墀赵蕃月中桂树赋望丨丨之初垂遥疑滴沥听金风之乍起逺若飕飗　江淹临秋怨别诗四时煎日夜丨】
　　【丨催紫荣　唐太宗秋日诗菊散金风起荷疎丨丨圆许敬宗奉和秋日应制诗丨丨交珠网金风度绮钱刘挺之捣衣篇秋天瑟瑟夜漫漫月白风清丨丨漙韦安石九日登髙应制诗金风飘菊蕊丨丨茰枝沈佺期行入郴州诗金风吹緑梢丨丨洗红箨　杜甫江月诗丨丨团清影银河没半轮　又赠虞十五司】
　　【马诗爽气金天豁清谈丨丨繁　又秋兴诗丨丨凋伤枫树林巫山巫峡气萧森　卢纶九日陪令公登白楼同咏菊诗金英分蕊细丨丨结房稠　李绅南庭竹诗烟惹翠梢含丨丨粉开春箨耸琅玕　裴夷直和大梁相公重九日宴集诗酒清欺丨丨菊盛愧金风　姚合和髙谏议入翰苑诗钟声迢逓银河在林色葱茏丨丨秋　王建霓裳词朝元阁上山风起夜听霓裳丨丨寒顾非熊月夜登王屋仙坛诗身去银河近衣霑丨丨寒　秦观鹊桥仙词金风丨丨一相逢便胜却人间无数　又明一统志岩峝山有五峯曰华盖罗帽庆云丨丨景星　又酒小史刘拾遗丨丨春　又罗大经山居志兴到则吟小诗或草丨丨一两　按所草谓鹤林丨丨即大经所自著书名也】
　　玉雪【栖霞洞志雨壁石液凝冱丨丨晶莹　天中记歙绩溪有地名天防出嘉纸如丨丨　梁昭明太子黄钟十一月啓彤云垂四面之叶丨丨开六出之花韩愈殿中少监马君墓志始余初冠应进士贡在京师穷不自存以故人稚弟拜北平王于马前王问而怜之因得见于安邑里第王轸其寒饥赐食与衣召二子使为之主其季遇我特厚少府监赠太子少傅者也姆抱幼子立侧眉眼如画发漆黒肌肉丨丨可念殿中君也刘克庄楮知白诏功用敏于竹帛材质清于丨丨王安石白鸥诗江鸥好羽毛丨丨无尘垢　苏轼壑源】
　　【茶诗要知丨丨心肠好不是膏油首面新　朱子次秀野沧波馆刈麦诗知君兴有江湖迥顾我诗无丨丨清范成大夏日田园杂兴诗紫青莼菜卷荷香丨丨芹芽防薤长　又连夕大风凌寒梅已零落殆尽诗丨丨】
　　【飘零残似泥惜花还记赏花时　李左思武夷山诗溪流丨丨三三曲山镇烟霞六六峰　杜本秋兴诗七闽茘子丹砂颗五岭梅花丨丨标】
　　玉霙【苏轼夜雪独宿柏山庵诗晚雨纎纎变丨丨小庵髙卧有余清】
　　玉霜【黄庭经子丹进馔肴正黄乃曰琅膏及丨丨　梁简文帝与刘孝绰书丨丨夜下旅雁晨飞　白居易射中正鹄赋丨丨降而弓力调金气劲而声急王徳真奉和圣制过温汤诗丨丨鸣凤野金阵藻龙川乔知之从军行丨丨冻珠履金吹薄罗衣　徐凝汉宫曲水色帘前流丨丨汉家飞燕侍昭阳】
　　玉电【刘彦冲山壁偶题诗最怜晓日浮波影满壁煌煌丨丨摇】
　　玉霞【空洞灵章经紫微焕七台骞树秀丨丨】
　　玉烟【李贺溪晚凉诗丨丨青温白如幢银湾晓转流天东　李商隐锦瑟诗沧海月明珠有泪蓝田日暖丨生丨　杨维桢湖光山色楼诗象田耕丨丨龙气生珠雨】
　　玉火【物类相感志丨丨唐东夷所贡积之可以燃鼎置之室不复挟纩】
　　玉雾【戴澳游雁荡山记削崖伛立孤影连霓坠空无依素丝自卷到地不及丨丨回飞】
　　玉云【广韵藻呉王亮夫人洛珍有栉名丨丨】
　　玉虹【苏辙次韵道潜南康见寄诗请君先入开先寺待濯清溪看丨丨】
　　玉籁【云笈七籖流风鼓空祠丨丨乗虚鸣又禁扁丨丨宋时楼名在杭州】
　　玉雨【清异録司空圗菩萨蛮谓梨花为瀛州丨丨】
　　玉纪【顔真卿象魏赋青阳戒节丨丨廻天万戸闻漏以传响百僚执贽而献年】
　　玉烛【尔雅四时和谓之丨丨　后汉书西域传论其国则殷乎中土丨丨和气灵圣之所降集贤懿之所挺生　周书明帝纪丁未幸同州过故宅赋诗曰丨丨调秋气金舆厯旧宫还如过白水更似入新丰　王融为竟陵王与隐士刘虬书丨丨登年金商在律　梁昭明太子七契铜律应度丨丨调和　王融防秀才文庶令日月休征风雨丨丨　庾信为杞公让宗师骠骑表当今丨丨调和旣非金革之世璇玑七政岂忘松槚之余　栁宗元与卫淮南石琴荐启艺深攫醳将成丨丨之调思叶歌謡足助薫风之化　李程众星拱北赋天宇廓清元纬交映若万物之调丨丨犹圣人之握金镜无名氏庆云抱日赋丹甑丨丨蓂荚芝房　崔淙五星同色赋丨丨常明霜天若镜　束晳华黍诗丨丨阳明显猷翼翼　骆賔王和孙长史秋日卧病诗调神和丨丨掞藻握珠胎　刘禹锡大和戊申歳大有年诏赐百寮观秋稼诗丨丨调寒暑金风报顺成　李羣玉凉公从叔春祭广利王庙诗从此华夷封域静潜熏丨丨奉尧年　花蕊夫人宫词昭仪侍宴足精神丨丨抽看记饮巡　徐奉和宫傅相公怀旧见寄四十韵诗丨丨调时钧轴正台阶平处徳星悬　又南史循吏传序孝武承统制度滋长追陋前规更造正光丨丨紫极诸殿　明一统志丨丨殿在台城内刘宋孝武追陋前规更造正光丨丨紫极诸殿内有含章殿即寿阳公主人日卧檐下梅花防额处　桑恱南都赋金华赤乌丨丨重云　又唐书艺文志杜台卿丨丨宝典十二卷　诗话唐僖宗朝自内制袍干领赐塞外吏士神防将军马直于袍中得金锁一枝诗一首云丨丨制袍夜金刀呵手裁锁情寄千里鎻心终不开　刘兼有丨丨花诗】玉沙【宋史地理志复州县二景陵丨丨　元史成宗纪沔阳之丨丨江溢陈州之西华河溢　又沈约弥陀佛铭瀢沱丨丨乍来乍往　杨谏月映清淮流赋皓鹤夺彩丨丨迷明　李暠奉和圣制送张说上集贤学士诗云散明金阙池开照丨丨　耿韦甘泉诗修绠悬氷甃新梧防丨丨　王建夜看美人宫棊诗巡拾丨丨天汉晓犹残织女两三星　李贺蜀国诗凉月生秋浦丨丨粼粼光　曹唐仙子洞中有怀刘阮诗丨丨瑶草连溪碧流水桃花满涧香　皮日休鸳鸯诗翠浪万回同过影丨丨千处共栖痕　曽巩凝香斋诗云水醒心鸣好鸟丨丨清耳漱寒流　苏轼示王定国诗天风淅淅飞丨丨诏恩归沐休早衙　杨万里雪冻未解散防郡圃诗独往独来银粟地一行一步丨丨声　又作砂丁鹤年红梅诗姑射仙人链丨丨丹光晴贯洞中霞无端半夜东风起吹作江南第一花按此谓丹砂也】
　　玉尘【列仙传有巴邛人不知姓家有橘霜后诸橘尽牧余二大橘如三四斗盎巴人割开每橘有二老叟相对象戏一叟曰君输我瀛洲丨丨九斛　何逊七召寻丨丨于万里守金灶于千年　谢庄月赋绿苔生阁丨丨凝榭　樊铸明光殿粉壁赋焕北极而开琼室激南风而生丨丨　白居易詶皇甫十早春对雪诗漠漠复雰雰东风散丨丨　张籍玉蕊花诗千枝花里丨丨飞阿母宫中见亦稀　李衢都堂试贡士日庆春雪诗绕砌封琼屑依阶喷丨丨　王贞白春日咏梅花诗靓妆才罢粉痕新迨晓风回散丨丨　秦韬玉春雪诗云里寒空思寂寥丨丨如糁满春潮　陆游雪后寻梅诗定知谪堕不容久万斛丨丨来聘归　又午睡诗聊呼蠏眼汤防我丨色丨】
　　玉泥【刘歆甘泉宫赋黄龙游而蜿蟺兮神龟沈于丨丨鲍溶闻国家将行封禅诗云雨由来随六龙丨丨瑶检不干封】
　　玉地【卢照邻哭金部韦郎中诗金曹初受拜丨丨始含香】
　　玉田【旧唐书地理志丨丨汉无终县万歳通天二年改为丨丨县　捜神记杨公雍伯作义浆于坂头行者皆饮之三年有一人就饮以一斗石子与之云玉当生其中后以得妇北平徐氏女甚有行公试求焉徐氏云得白璧一双来当为婚公至所种石中得五双以聘徐氏遂以女妻之天子异之拜为大夫于种玉处名曰丨丨　水经鲍丘水又南至雍奴县注灅水又东南迳无终山山有阳翁伯丨丨在县西北有阳公坛社即阳公之故居也　明一统志丨丨县在蓟州城东八十里因汉杨雍伯种石得玉故名　又丨丨在崇仁县南三十里丨丨观即萧子云种玉处　王筠东南射山诗琼浆泛金鼎瑶池漑丨丨　上官昭容驾幸温泉宫诗遥看电跃龙为马回瞩霜原丨作丨　常建仙谷遇毛女知是秦宫人诗常以耕丨丨龙鸣西顶中　李绅登禹庙降雪诗丨丨千畞合琼室万家开　王建送唐大夫罢节归山诗不堪腰下悬金印已向云西寄丨丨　罗虬比红儿诗定知不及红儿貌枉却工夫漑丨丨　王安石白诗水晶为宫丨为丨姮娥缟衣洗朱铅　张翥西湖氷合诗风吹盐地结隂卤日射丨丨生暖烟栁贯送叶道士归天台诗石井劒花飞夜气丨丨芝草艳春晖】
　　玉堤【王建春日午门西望诗百官朝下五门西尘起春风过丨丨】
　　玉崖【皮日休太湖诗倏忽雷阵吼须防丨丨拆】
　　玉岸【鲍照冬至诗长河结瓓玕层氷如丨丨】
　　玉堑【范成大诗插天千丈两碧城中有丨丨穿岩扃】
