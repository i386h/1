<!-- { "loadSidebar": true } -->
　　北咨【宋书张邵传穆之卒朝廷恇惧便欲发诏以司马徐羡之代之邵对曰今诚急病任终在徐且世子无专命宜须丨丨信反方使世子出命曰朝廷及大府事悉咨徐司马】
　　北跳【元史五行志至元五年八月京师童謡云白雁望南飞马札望丨丨】
　　北拜【杜甫送王信州崟北归诗尉佗虽丨丨太史尚南留】
　　北乗【韩愈平淮西碑三方分攻五万其师大兵丨丨厥数倍之　胡曽咏史诗丨丨羸马到燕然此地何人复礼贤】
　　北寻【杜甫忆昔行忆昔丨丨小有洞洪河怒涛过轻舸王安石次韵酬龚深甫诗丨丨五柞固乗憖东挽三杨仍有樛　陈旅送王致道代祠北岳北海济渎南镇诗丨丨海渎瞻恒岳南渉江淮上防稽】北卜【后汉书李固传时冲帝将丨丨山陵固乃议曰今处处寇贼军兴用费加倍新创宪陵赋发非一帝尚防小可起陵于宪陵茔内依康陵制度其于役费三分减一乃从固议】
　　北栖【张衡西京赋见南翔下】
　　北贫【孟郊秋懐诗见南逸下】
　　北揭【汉书司马相如传东驰土山兮丨丨石濑】
　　北兴【易林陈妫敬仲丨丨齐姜营丘立适八世大昌】
　　北飞【宋书五行志蜀刘禅建兴九年十月江阳至江州有鸟从江南飞渡江北不能逹堕水死者以千余是时诸葛亮连年动众志吞中夏而终死渭南所圗不遂又诸将分争颇防徒旅鸟丨丨不能达堕水死皆有其象也　又乐志昔有娀氏有二女居九成之台天帝使鷰夜徃二女覆以玉筐既而发视之鷰遗二卵五色丨丨不反二女作歌始为北音　陈书徐陵传见南偃下　子夜四时歌鸿雁骞南去乳燕指丨丨征人难为思愿逐秋风归　江总东飞伯劳歌见南飞下　李白醉题王汉阳防诗见南迁下　于武陵早春山行诗江草暖初绿雁行皆丨丨　贾岛寄逺诗门前南流水中有丨丨鱼】
　　北悬【元史祭祀志设晋鼓于悬内通街之东稍南北向置雷鼓单鼗双鼗各二柄于丨丨之内通街之左右植四楹雷鼓于四隅左鼙右应】
　　北生【魏书郑巨伦传葛荣闻其才名欲用为黄门侍郎巨伦心恶之五月五日防集官僚令巨伦赋诗巨伦乃曰五月五日时天气已大热狗便咬欲死牛复吐出舌以此自晦未几潜结死士数人夜中南走逄贼游骑数百俱恐不济巨伦曰宁南死一寸岂丨丨一尺也便欺贼曰吾受敕而行贼不信共爇火观敕火未然巨伦手刃贼帅余人因与奋击杀伤数十人贼乃四溃得马数匹而去】
　　北指【隋书文帝纪论见南迈下　汲冢周书惟一月斗柄建子始昏丨丨阳气亏草木萌荡　苏轼飓风赋见南翔下　王仲旉南都赋见南曜下梁武帝邯郸歌回顾灞陵上丨丨邯郸道】
　　北期【皎然送吴冯游京诗丨丨何意促蕙草夜来繁】
　　北笑【尚顔紫阁隐者诗丨丨长安道埃尘古到今】
　　北向【乡同礼记曲礼见东乡下　又疏见南乡下　又月令季冬之月鴈丨丨　仪礼士相见礼主人与賔三揖至于阶三譲主人升賔升主人阼阶上当楣北面再拜賔西阶上当楣北面答拜疏案公食礼云公升二等賔升公当楣丨丨至再拜　史记秦始皇纪东至海暨朝鲜西至临洮羌中南至丨丨戸注吴都赋曰开北户以向日刘逵曰日南之北戸犹日北之南户也又项羽纪沛公旦日从百余骑来见项王至鸿门谢项王即日因留沛公与饮项王项伯东向坐亚父南向坐亚父者范增也沛公丨丨坐张良西向侍　又黥布传随何曰窃怪大王与楚何亲也淮南王曰寡人丨丨而臣事之随何曰大王与项王俱列为诸侯丨丨而臣事之必以楚为强可以托国也　又匈奴传其坐长左而丨丨注正义曰其座丨丨长者在左以左为尊也　夏小正正月鴈丨丨先言鴈而后言乡者见鴈而后数其乡也乡者何其居也鴈以北方为居何以谓其居生且长耳　陆游野歩至近村诗风吹鴈丨丨云带月东行又作向战国策秦并赵丨丨迎燕燕王闻之使人贺秦王使者过赵赵王系之使者曰秦赵为一而天下服矣燕之所以受命于赵者为秦也今臣使秦而赵系之是秦赵有隙秦赵有隙天下必不服而燕不受命矣宋书符瑞志孔子作春秋制孝经既成使七十二弟子向北辰星磬折而立使曽子抱河洛事丨丨孔子齐戒向北辰而拜告备于天曰孝经四卷春秋河洛凡八十一卷谨已备　齐书礼志见南向下　魏书律厯志大寒雁丨丨　北史裴叔业传见南归下　宋史礼志圣节皇帝率皇太子及文武百僚诣德寿宫上寿前期仪鸾司陈设德寿宫殿门之内外设御坐于殿上当中南向设大次于德寿宫门内南向小次于殿东廊西向设皇帝褥位二一于御坐东南西向一于御坐之南丨丨云笈七籖诵黄庭内景经法入户丨丨四拜长跪叩齿二通　白居易赠朱道士诗见东开下　薛能边城】
　　【作丨丨秦何在西来蜀已无】
　　北背【元和郡县志衡州府东傍湘江丨丨烝水　圗经九江府南面庐山丨丨九江】
　　北拥【李白豫章行胡风吹代马丨丨鲁阳关】
　　北枕【汉书严助传拜为防稽太守数年不闻问赐书曰制诏防稽太守君厌承明之庐劳侍从之事懐故土出为郡吏防稽东接于海南近诸越丨丨大江间者阔焉久不闻问具防春秋对毋以苏秦从横　齐书髙帝纪见南接下　谢灵运佛影铭丨丨峻岭南映滮涧崔颢行经华阴诗河山丨丨秦关险驿路西连汉畤平】
　　北低【元史河渠志见南髙下】
　　北倚【韦元旦早朝诗丨丨苍龙阙西临紫凤垣　杨夔题甘露寺诗见南窥下】
　　北绕【汉书扬雄传见南山下　淮南子见东裹下　李德裕知止赋伊水陆浑丨丨皇居】
　　北负【何逊七召丨丨连闼南注长廊】
　　北对【齐书州郡志北兖州鎭淮阴建元四年移鎭盱眙仍领盱眙郡旧丨丨清泗临淮守险有平阳石鳖田稻丰饶所领惟平阳一郡杜甫凤凰台诗见西康下】
　　北峭【卢仝除夜诗见东生下】
　　北盘【马祖常送王参政上京奏选诗天路丨丨三十六归时秋月满京华】
　　北濒【唐书波斯传又有陀拔斯单者或曰陀拔萨惮其国三面阻山丨丨小海居婆里城世为波斯东大将】
　　北播【书禹贡又丨丨为九河　栁贯登徐州城上黄楼北望河流作见南行下】
　　北进【魏书崔浩传裕西入函谷则进退路穷腹背受敌北上岸则姚军必不出关助我扬声西行意在丨丨其势然也】
　　北注【韩愈岳阳楼别窦司直诗见南汇下】
　　北控【北史周太祖明帝纪论见南清下】
　　北抵【史记李斯传始皇三十七年十月行出游防稽并海上丨丨琅琊　唐书元载传徙子仪大军在泾以为根本分兵守石门木峡陇山之关丨丨于河皆连山峻险寇不可越】
　　北会【书禹贡见东迆下】
　　北属【唐书贾循传以功擢游击将军榆关守捉使地南负海丨丨长城林琅岑翳寇所蔽伏循调士斩木开道贼遁去　谢灵运撰征赋视冶城而丨丨懐文献之牧扬匪元首之康哉孰股肱之惟良】
　　北俗【魏书序传黄帝以土德王丨丨谓土为托谓后为跋故以为氏】
　　北彻【唐书元结传徃年逆贼东穷海南淮汉西抵函秦丨丨幽都丑徒狼扈在四方者几百万当时之祸可谓剧而人心危矣】
　　北距【齐书州郡志寿春淮南一都之会地方千余里有陂田之饶汉魏以来扬州刺史所治丨丨淮水禹贡云淮海惟扬州也宋史李纲传见南阳下】
　　北接【宋书序传见北捍下　成公绥蜘蛛赋南连大庑丨丨华堂】
　　北凑【刘禹锡道州鼓角楼记南控百越丨丨三湘】
　　北近【马戴离夜诗东征辽水迥丨丨单于台】
　　北止【隋书突厥传皇王旧迹丨丨幽都荒遐之表文轨所弃得其地不可而居得其人不忍皆杀无劳兵革逺规溟海】
　　北转【齐书天文志建元六年八月十四日荧惑应伏在昴三度前先厯在毕度二十一日始逆行丨丨垂及元冬荧惑囚死之时而形色渐大于常　北史袁翻传见西北下　张子容自乐城赴永嘉枉路泛白湖诗见西行下　元好问鎭州与文举百一饮诗见西沉下刘秉忠黄河诗积石西边才丨丨太行南下已东流王恽辞长乐先垅诗气随天丨丨人与雁南翔】
　　北卤【扬子东沟大河南阻髙山西采雍梁丨丨泾垠】
　　北峙【丁鹤年劳劳诗燕代地髙山丨丨荆扬天阔水东流】
　　北渡【史记越王勾践世家勾践已平吴乃以兵丨丨淮与齐晋诸侯会于徐州致贡于周周元王使人赐勾践胙命为伯　后汉书邓禹传闻光武安集河北即杖防丨丨追及于邺光武见之甚欢　晋书郄鉴传以寝疾上疏逊位曰臣所统错杂率多北人或逼迁徙或是新附百姓懐土皆有归本之心臣宣国恩示以好恶处与田宅渐得少安闻臣疾笃众情骇动若当丨丨必啓寇心太常臣谟平简贞正素望所归谓可以为都督徐州刺史　齐书崔慧景传慧景众情离懐乃将腹心数人潜去欲丨丨江城北诸军不知犹为拒战城内出荡杀数百人义军渡北岸慧景余众皆奔　魏书安颉传刘义隆遣将到彦之率众寇河南以援赫连定世祖以兵少乃摄河南三鎭丨丨彦之遂列守南岸至于衡关　北史魏明帝纪晋刘裕溯河伐姚遣部将王仲德从陆道至梁城兖州刺史尉建畏懦弃守丨丨仲德遂入滑台　唐书李石传大和中为行军司马听以兵丨丨河令石入奏占对华敏文宗异之　宋史王德传俊议分军守南岸德曰淮者江之蔽也弃淮不守是谓唇亡齿寒也敌数千里逺来饷道决不继及其未济急击之可以夺气若迟之使稍安则淮非吾有矣俊犹豫未许德请益坚曰愿父子先越江俟和州下然后宣抚丨丨俊乃许　元史察罕特穆尔传十五年贼势滋蔓由汴以南陷邓许嵩洛察罕特穆尔兵日益盛转战而北遂戍虎牢以遏贼锋贼乃丨丨盟津焚掠至覃懐河北震动察罕帖木儿进战大败之余党栅河洲殱之无遗类河北遂定　扬雄兖州箴盘庚丨丨牧野是宅谢灵运拟魏太子邺中集诗见南登下　李白独漉篇见南来下】
　　北疏【宋史朱昻传见南荣下】
　　北决【元史河渠志见北侵下】
　　北筑【杜甫渔阳诗禄山丨丨雄武城旧防败走归其营】
　　北泝【崔颢晚入汴水诗昨晚南行楚今朝丨丨河】
　　北洒【木华海赋见南澰下】
　　北泛【宋书索虏传见南溢下　齐已看水诗范蠡东浮阔灵均丨丨长】
　　北济【陈书南康王昙朗传髙祖丨丨江围广陵宿预人东方光据乡建义乃遣昙朗与杜僧明自淮入泗应赴之　吕览周昭王亲将征荆辛余靡长且多力为王右还反涉汉梁败王及蔡公抎于汉中辛余靡振王丨丨又反振蔡公周公乃侯之于西翟实为长公殷整甲徙宅西河犹思故处实始作为西音】
　　北髙【书洪范日月之行疏见南下下　元史天文志见南下下　又明一统志丨丨在杭州府城西北二十三里上有塔髙七层】
　　北拱【杜甫舟中苦热遣懐诗见南国下　罗隐湘妃庙诗八族未来谁丨丨四凶犹在莫南巡　陆游夜歩庭下有感诗星辰丨丨疎还密河汉西流纵复横】
　　北光【魏书尉元传见南曜下】
　　北鉴【张渊观象赋尔乃纵目逺览傍极四维丨丨机衡南覩太微】
　　北照【杜甫江陵望幸诗地利西通蜀天文丨丨秦】
　　北熿【扬雄甘泉赋见西曜下】
　　北晦【晋书明帝纪賛琅琊之子仁义归来龚行赵璧命棰荆台云瞻丨丨江望南开】













　　御定骈字类编卷一百二十一
