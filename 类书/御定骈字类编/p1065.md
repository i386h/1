<!-- { "loadSidebar": true } -->
　　八棒【传灯録僧问闽山令含禅师明明不防乞师指示师曰丨丨十三禅】
　　八防【齐书舆服志舆车栋梁下施丨丨　又江夏王寳元传慧景将渡江寳元密与相应开门纳慧景使长史沈佚之咨议柳憕分部军众乘丨丨舆手执绛麾幡随慧景至京师】
　　八札【杜牧郡斋独酌诗白羽丨丨弓防压緑檀枪】
　　八艣【老学庵笔记建炎中平江造战船丨丨战船长八丈四艣海鹘船长四丈八尺】
　　八桨【同文算指见二艘下】
　　八【北史李元忠传子搔有才艺曽采诸声别造一噐号曰丨丨时人称有思理　吕览瞽叟乃拌五弦之琴作以为十五弦之瑟命之曰大章以祭上帝舜立仰延乃拌瞽叟之所为瑟益之丨丨以为二十三弦之瑟　黄庭坚奉和文潜赠无咎篇末多见及诗安得丨丨罝以道猎众智】
　　八鼓【元史礼乐志见一鼓下】
　　八律【庾信羽调曲既浮干吕之气还吹丨丨之风】
　　八音【书舜典丨丨克谐无相夺伦神人以和　又益稷见五言下　又传金石丝竹匏土革木八物各出其音谓之丨丨　周礼大司乐见六律下　左传考仲子之宫将万焉公问羽数于众仲对曰天子用八诸侯用六大夫四士二夫舞所以节丨丨而行八风故自八以下　史记礼书耳乐钟磬为之调谐丨丨以荡其心汉书叙传丨丨七始五声六律度量权衡歴算逌出后汉书明帝纪礼备法物乐和丨丨　文心雕龙丨】
　　【丨繁防使以噭吹囋声而人悦之则不及瞽师侏儒之美　小学绀珠丨丨乐噐镈钟编钟歌钟錞铙镯铎大磬编磬歌磬壎雷鼓灵鼓路鼓建鼓鼗鼓县鼓节鼓拊鼓琴瑟颂瑟阮咸筑柷敔雅应笙竽巢和箫管箎笛舂牍　歳华纪丽冬至梁园而已飞六出汉殿而曽奏丨丨　王褒上新定钟表丨丨七始之奏五声六律之和斟酌繁简分析节度　张华上已篇丨丨硼磕奏肴俎从横陈　支遁四月八日赞佛诗舍和总丨丨吐纳流芳馨　陈后主上已元圃宣猷堂禊饮诗百戏堦庭满丨丨弦调清　唐淳先蚕乐章丨丨调鳯厯三献奉鸾觞　岑文本奉和正日临朝诗拂蜺九旗暎仪鳯丨丨殊　令狐楚和仆射相公酬忠武李相公见寄诗丽藻飞来自相庭五文相错丨丨清　马异送皇甫湜赴举诗见一腹下　窦庠于阗钟歌见一声下　许浑赠萧链师诗露草争三秀风篁共丨丨　翁承赞使册闽王诗鸾奏丨丨谐律吕鳯衔五色显丝纶　黄镇成送涧泉上人游十方诗空中更上藏云洞水乐泠泠奏丨丨】
　　八声【梁昭明太子谢敕赉制防大集经讲疏啓见四辩下】
　　八曲【宋书乐志见二曲下　齐书乐志古辞俳歌丨丨今侏儒所歌擿取之也】
　　八和【陆云喜霁赋振仙车之鸣鸾兮吐玉衡之丨丨】
　　八羽【王绍之开封府君歌堂献六瑚庭舞丨丨谢超宗齐明堂登歌六瑚贲室丨丨华庭】
　　八晖【宗史乐志见二声下】
　　八佾【论语孔子谓季氏丨丨舞于庭注佾列也天子丨丨诸侯六卿大夫四士二八人为列八八六十四人鲁以周公故受王者礼乐有丨丨之舞季桓子僭于其家庙舞之故孔子讥之　后汉书明帝纪丨丨具修万舞于庭　博物志上公备物九锡一大辂各一元牡二驷二衮冕之服赤舄副之三轩悬之乐丨丨之舞四朱戸以居五纳陛以登六虎贲之士三百人七鈇钺各一八彤弓一彤矢百玈弓十玈矢千九秬鬯一卣珪瓒副之　杨维桢镐京赋舞掉丨丨歌洋九功　成公绥正旦大防行礼歌纵丨丨巴渝舞　张说唐封泰山乐章见六钟下】
　　八溢【汉书礼乐志千童罗舞成丨丨】
　　八舞【刘贶太乐令壁记立部伎八部安乐一太平乐二破阵乐三庆善乐四大定乐五上元乐六圣寿乐七光夀乐八破阵等丨丨声乐皆立奏之乐府谓之立部伎　陈太庙凯容辞九章停列丨丨回墀】八阕【吕览昔葛天氏之乐三人掺牛尾投足以歌丨丨一曰载民二曰元鸟三曰遂草木四曰奋五谷五曰敬天常六曰达帝功七曰依地徳八曰总万物之极海山记帝多泛东湖因制湖上曲望江南丨丨云】八拍【蔡琰胡笳十八拍制兹丨丨兮拟徘徊何知曲成兮心转愁】
　　八列【汉书扬雄传拮隔鸣球掉丨丨之舞注丨丨八佾也　宋书乐志四县庭响美勲英丨丨陛倡贵人声　齐书礼志晋永和中中丞啓雩制在国之南为坛祈上帝百辟舞童丨丨六十四人歌云汉诗皆以孟夏庾信贺新乐表见六舞下】
　　八变【周礼大司乐若乐丨丨则地祗皆出可得而礼矣金史乐志乐成丨丨灵祗格思　沈约梁雅乐歌丨丨有序三献已终　韩思复祭汾隂乐章一降通感丨丨必臻】
　　八味【宋书诃罗陀国传处雪山隂雪水流注百川洋溢丨丨清浄周匝屈曲顺趣大海一切众生咸得受用　佛说阿阇世王经其水之沙者悉金其水有丨丨众华悉生其中　持人菩萨所问经一一池水各有五百浴池从之又其浴池皆七寳成生七寳莲华青红黄白满其池中其华大如车轮斯池中水自然丨丨　法苑珠林佛以神德即变火坑成七寳池丨丨具足饮饭天甘食者充悦】
　　八珍【周礼食医见六食下　晋书葛洪传藜藿有丨丨之甘蓬荜有藻棁之乐　清异録醤丨丨主人也小学绀珠丨丨淳熬淳母炮豚炮牂捣珍渍熬肝膋癸辛雑识驼峰之隽列于丨丨　辍耕録丨丨殽龙】
　　【鳯此出龙鳯外荔枝配江防徒夸有风味者谓迤北丨丨也所谓丨丨则醍醐麆沆野驼蹄鹿唇驼乳糜天鵞炙紫玉浆元玉浆也　梁昭明太子陶靖节集序齐讴赵女之娯丨丨九鼎之食　梁简文帝六根懴文见五黄下　张蕴古大寳箴罗丨丨于前所食不过适口郭璞游仙诗见五石下　鲍照数名诗丨丨盈雕俎绮肴纷错重　梁武帝喻幻诗兰园种五果雕案出丨丨杜甫丽人诗黄门飞鞚不动尘御厨络绎送丨丨元稹西京伎乐府哥舒开府设髙宴丨丨九醖当前头白居易和梦游春诗九醖备圣贤丨丨穷水陆　韩偓无题诗麟脯随重酿霜华间丨丨　韦荘感事诗丨丨罗膳府五采鬬筐牀　蘓轼次韵述古过周长官夜饮诗见二更下　陆游闲中自适诗烹野丨丨邀老父烧穷四和伴儿童　又自咏诗薄酒如重醖寒蔬抵丨丨】
　　八色【观佛三昧海经自有众生乐观如来赤铜爪其爪丨丨了了分明】
　　八采【彩防俱同唐书骠传舞人服南诏衣裙襦画鸟兽草木文以丨丨杂华　孔丛子昔尧身修十尺眉分丨丨实圣舜身修八尺有竒面颔无毛亦圣　春秋元命苞尧眉丨丨舜目重瞳　沈约内典序龙章丨丨琼花九色　刘峻相经序若乃生而神睿弱而能言丨丨光眉四瞳丽目斯实天姿之特达圣人之符表　和凝宫词日和风暖御楼时万姓齐瞻丨丨眉】
　　八素【云笈七籖太上大道君初乘一景之舆驾丨丨紫云摄希防仓帝名録丰子俱东行诣鬰悦那林昌玉台天见玉清紫道虚皇上君受九晖大晨隠符　又丨丨经云丨丨真经元文生于太空之内见于西之山元圃之上积石之隂丨丨髙元羽章灵文鬰乎洞标紫字焕乎琼枝　又晋武皇帝时任城魏华存字贤安自少为女性好至道清虚真人王君乃命侍女华散条李明允等使披云蕴开玉笈出太上寳文丨丨隠书大洞真经灵书紫文八道紫度炎光石精玉马神真虎文髙仙羽元等经三十一卷是王君昔于阳洛山遇南极真人西城王君所授者也今于汲郡修武县中授夫人焉】
　　八马【唐书百官志见三花下　元稹八骏图诗序见三神下　又望云骓马歌序德宗皇帝以丨丨幸蜀七马道毙惟望云骓来往不顿贞元中老死天廐作歌以记之　李商隠浑河中诗九庙无尘丨丨囘奉天城垒长春苔　蘓轼戚氏词争解绣勒香鞯鸾辂驻跸丨丨戏芝田】
　　八骢【李贺洛姝真珠诗丨丨笼晃脸差移日丝繁散曛罗洞】
　　八驷【水经注古文瓒语曰晋平公与齐景公乘至于浍上见乘白骖丨丨以来有犬貍身而狐尾随平公之车公问师旷旷对首阳之神有犬貍身狐尾其名曰者饮酒得福则徼之】
　　八驺【南史王融传融躁于名利自恃人地三十内望为公辅行遇朱雀桁开路人填塞乃捶车壁曰车中乃可无七尺车前岂可乏丨丨　陆游致仕后即事诗多事车前要丨丨老人惟与一藤游　顾瑛金粟冢中七日燕集诗大印佩六国散金驰丨丨】
　　八騄【郭璞南郊赋扬六辔齐丨丨】
　　八骥【梁简文帝南郊颂序丨丨扬衡双龙翼盖】
　　八骏【列子穆王肆意逺游命驾丨丨之乘右服骝而左緑耳右骖赤骥而左白主车则造父为御□□为右次车之乘右服渠黄而左逾轮左骖盗骊而右山子柏夭主车叄百为御奔戎为右驰驱千里　賔退録穆天子传书丨丨之名一曰赤骥二曰盗骊三曰白义四曰逾轮五曰山子六曰渠黄七曰骅駋八曰緑耳王子年拾遗记载穆王丨丨驭八龙之骏一名絶地二名翻羽三名本霄四名起影五名逾辉六名超光七名腾雾八名挟翼二说不同　王融曲水诗序夏后两龙载驱璿台之上穆王丨丨如舞瑶水之隂　刘潜谢豫章王赐马啓儛越两骖驱同丨丨　王勃九成宫颂两龙齐骛抗琼闼而同嬉丨丨髙骧指瑶池而结兴　庾信三月三日华林园马射赋夏后瑶台之上或防二龙周王元圃之前犹骖丨丨　马逢西郊迎秋赋驰六飞以啓道腾丨丨以夹辀　范仲淹天骥呈才赋日驭如亲合亚六龙之列瑶池若去请登丨丨之先　刘孝威曲水宴诗二龙廵夏代丨丨驭周朝　许敬宗奉和宴中山应制诗见五牛下　宋之问三阳宫侍宴应制诗防臣昔忝方明御今日还陪丨丨游　苖晋卿奉和圣制早登太行山中言志诗不似劳车辙空留丨丨名杜甫骢马行见四蹄下　李颀谒张果先生诗见三山下　元稹丨丨图诗神驭四来归天与丨丨马　白居易丨丨图诗穆王丨丨天马驹后人爱之写为图　虞集丨丨图诗瑶池积雪与天平西极空闻丨丨名　贡师泰画马诗九图妙入将军笔丨丨神空阿母家王逢后无题诗驾骖丨丨非忘镐台置千金旧慕燕】八乘【后汉书张衡传仆夫俨其正防兮丨丨摅而超骧注丨丨八龙也　又平声同文算指除法若有不足则将首位所除量减数以为次位之地如九乘不足则减而用八丨丨不足则减而用七用六之类】八牛【宋书礼志犊车軿车之流也汉诸侯贫者乃乘之其后转见贵孙权云车中丨丨即犊车也】八鳯【沈约拟风赋拂九层之羽盖转丨丨之珠旗】
　　八鹤【梁简文帝七励见二鷰下】
　　八雀【宋书礼志汉制皇后谒庙服绀上皂下亲蚕青上缥下首餙假髻歩揺丨丨九华加以翡翠】八雉【隋书礼仪志见三防下】
　　八鸭【宣和画谱徐崇嗣画御府所藏有丨丨图】
　　八雏【易林三鸡啄粟丨丨从食饥鹰卒击失亡两叔】
　　八【小学绀珠丨丨北斗南辰五星八风二十八宿日月九州王注史记防传凡丨名丨】八螟【宋史五行志永宁元年十二月郡国丨丨】
　　八蝉【顔延之寒蝉赋餐霞之气神驭乎九仙禀露之清气精于丨丨】
