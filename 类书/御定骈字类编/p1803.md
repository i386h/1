<!-- { "loadSidebar": true } -->
　　匏【谢朓雩祭歌礼充玉帛乐被丨丨】
　　瓠
　　瓠子【史记河渠书今天子元光之中而河决于丨丨东南注钜野通于淮泗　汉书沟洫志自河决丨丨后二十余岁岁因数不登而梁楚之地尤甚上乃使汲仁郭昌发卒数万人塞丨丨决河于是上防用事万里沙则还自临决河湛白马玉璧令羣臣从官自将军防下皆负薪寘决河上既临河决悼功之不成廼作歌曰丨丨决兮将奈何浩浩洋洋虑殚为河　水经河水又东北过濮阳县北丨丨河出焉　又丨丨河出东郡濮阳县北河　述异记汉武帝幸丨丨河闻水厎有歌之声　李攀龙送皇甫别驾往开州诗人家夜雨黎阳树客渡秋风丨丨河】
　　瓠菜【齐民要术作丨丨羮法用瓠叶五觔羊肉三觔葱二升盐五合】
　　瓠芦【南史萧琛传为宣城太守时有北僧南度唯赍一丨丨中有汉书序传僧云三辅旧书相传以为班固真本琛固求得之其书多有异今者而纸墨亦古文字多如龙举之例非隶非篆琛甚秘之　又徐熙传好黄老隠于秦望山有道士过饮留一丨丨与之曰君子孙宜以道术救世开之乃扁鹊镜经　北齐书武成皇后胡氏传其母范阳卢道约女初懐孕有胡僧诣门曰此宅丨丨中有月既而生后　旧唐书髙宗纪燕山道总管李谨行破髙丽党于丨丨河之西　又刘仁轨传咸亨元年东伐新罗仁轨率兵径度丨丨河破其北方大镇七重城　水经注泡水上承潍水于下邑县界东北注一水上承潍水于杼秋县界之北流世又谓之丨丨沟水】
　　瓠叶【诗幡幡丨丨采之亨之传幡幡丨丨貌庶人之菜也　左传夏四月赵孟叔孙豹曹大夫入于郑郑伯兼享之子皮戒赵孟礼终赵孟赋丨丨子皮遂戒穆叔且告之穆叔曰赵伯欲一献子其从之子皮曰敢乎穆叔曰夫人之所欲也又何不敢注受所戒礼毕而赋诗丨丨诗小雅义取古人不以微薄废礼虽丨丨首犹与賔客享之　后汉书刘昆传见蒿矢下　苏轼和董传留别诗厌伴老儒烹丨丨强随举子踏槐花】瓠种【荘子惠子谓荘子曰魏王遗我大丨之丨我树之成而实五石】
　　瓠实【易林见花下】
　　瓠腹【栁宗元东海若文涌吾沫不足以发其窒旋吾波不足以穴丨之丨也】
　　瓠犀【诗齿如丨丨传丨丨瓠瓣疏释草云瓠栖瓣也孙炎曰栖瓠中瓣也栖与犀字异音同　白敏中息夫人不言赋翠羽常低多值敛眉之日丨丨难见少逢启齿之时　宋濓奉制譔蟠桃核赋鄙丨丨之脆薄并玉质之坚贞】
　　瓠瓣【诗传见上】
　　瓠栖【尔雅丨丨瓣注瓠中瓣也诗云齿如丨丨疏瓣瓠中瓣也一名丨丨人之齿美者似之故诗卫风硕人美庄姜云齿如丨丨是也今诗作犀】
　　瓠丘【左传襄公元年春己亥围宋彭城非宋地追书也于是为宋讨鱼石故称宋且不登叛人也谓之宋志彭城降晋晋人以宋五大夫在彭城者归寘诸丨丨注丨丨晋地河东东垣县东南有壶丘】
　　瓠谷【班彪北征赋朝发轫于长都兮夕宿丨丨之元宫】
　　瓠水【徐陵长干寺众食碑假使桑林不雨丨丨波犹厌稻粱永无饥乏】
　　瓠河【水经河水东北流而迳濮阳县北为濮阳津注故城在南与卫县分水城北十里有丨丨口有金隄宣房塸　梁元帝登隄望水诗枣野良知叹丨丨今可俦】
　　瓠渎【水经注东郡濮阳县有瓠子故渎丨丨又东南迳清丘北】
　　瓠口【宋史河渠志郑渠元引泾水自仲山西扺丨丨并北山东注洛三百余里溉田四万顷亩收一钟】瓠中【诗整居焦获疏周有焦获今扶风池阳丨丨是也后汉书南蛮传注魏略曰髙辛氏有老妇居王室得耳疾挑之乃得物大如茧妇人盛丨丨覆之以盘俄顷化为犬其文五色因名槃瓠】
　　瓠脯【晋书祖逖传甞置酒大防耆老中坐流涕曰吾等老矣更得父母死将何恨乃歌曰幸哉遗黎免俘虏三辰既朗遇慈父元酒忘劳甘丨丨何以咏恩歌且舞】
　　瓠羮【齐民要术见瓠菜下　东京梦华录相国寺桥西贾家丨丨　枫窗小牍汴京如徐家丨丨王家乳酪之类皆有名】
　　瓠歌【水经注汉孝文时河决酸枣东溃金隄大发卒塞之故班固云文堙枣野武作丨丨谓断此口也】瓠壶【蜀志张裔传张府君如丨丨外虽泽而内实粗齐书卞彬传彬性饮酒以丨丨瓢勺杬皮为肴着帛冠十二年不改易以大瓢为火笼什物多诸脆异博古图汉丨丨公刘之诗曰酌之用匏则丨丨之制盖取诸此　雄酒箴防夷滑稽腹如丨丨　苏轼诗问田不归舍屡为丨丨绕　黄庭坚次韵答秦少章乞酒诗斗酒得醉否枵腹如丨丨　又奉和文潜赠旡咎诗虽肥如丨丨胸中殊不粗　陆游诗身如椰子腹丨丨三亩荒园常荷锄　贡师泰学圃吟见豆荚下】
　　瓠蠡【周礼凡祭祀社壝用大罍禜门用瓢赍注大罍瓦罍瓢谓丨丨也取甘瓠割去柢以齐为尊疏取质略之意】
　　瓠瓢【宋史黎峒传妇人服缌绠绩木皮为布陶土为釡器用丨丨】
　　瓠尊【苏轼哭刁景纯诗我欲江东去丨丨酌行潦】
　　瓠老【徐贲菜迈诗蔩繁微瓞绵丨丨枯瓣折】
　　瓠破【周书艺术传强练好言未然之事所至人皆敬信之宇文护未诛之前曽手持一大瓠到护第门外抵而破之乃大言曰丨丨子苦未几而护诛诸子并死】
　　瓠累【诗南有樛木甘丨丨之传累蔓也】
　　瓠肥【苏轼后菊赋或糠覈而丨丨或梁肉而墨瘦刘克庄赠徐相师诗使君岂必如椰大丞相元来要丨丨】
　　瓠系【晋书杜预传初攻江陵吴人知预病瘿惮其智巧以丨丨狗颈示之】
　　葫
　　葫芦【五代史四夷附录牛蹄突厥其地尤寒水曰丨丨河夏秋氷厚二尺春冬氷彻厎常烧器销氷乃得饮　宋史河渠志丨丨河源于西山始自冀州新河镇入深州武彊县与滹沱河合流　又地理志萧闗崇宁四年建筑东去丨丨河一十五里　又郑文宝传文宝言威州水甘土沃约丨丨临洮二河压鸣沙萧闗两戍足以襟帯西凉咽喉灵武　又宋昌言传熙宁初河决枣强而北昌言议于二股河口障使东出丨丨下流以除恩冀深瀛水患诏从之　又夏国传昌祚遇夏人于磨脐隘夏之拒者二三万人昌祚乃分兵渡丨丨河夺其隘　明一统志丨丨河在真定府宁晋县东南来自顺德府流经任县至此汇为泽即大陆泽亦名广阿泽又丨丨河在大同府蔚州城北其水上槽狭下流阔有似丨丨　又丨丨山在嘉兴府海盐县西南三十五】
　　【里海中潮汐消长此山如丨丨出没之状　董谷龙眼潭记白塔之左为秦驻峰大浮之右为丨丨湾绵亘围绕隠居金城而瞰之形胜尽矣　皇甫冉怨回纥歌收兵颉利国饮马丨丨河　郑谷江宿闻芦管诗须知风月千樯下亦有丨丨河畔人　又本草醍醐性滑物盛皆透惟鸡子殻及丨丨盛之乃不出也　云仙杂记王筠好弄丨丨每吟咏则注水于丨丨倾已复注若掷之于地则诗成矣　酉阳杂俎有人善翻丨丨云翻丨丨易于翻鞠　杂记胡广以恶月生父母恶之藏之丨丨弃之河流岸侧人收养之及长以为背其所生则害义背其所养则背恩乃托丨丨而生乃姓胡名广　卢氏杂记郑余庆清俭一日召亲朋防食众凌晨诣之至日髙余庆呼左右曰烂蒸去毛莫拗折项诸人以为必蒸鹅鸭良久就餐乃每人前下粟饭一椀蒸丨丨一枚相国餐美诸人强进而罢　茹草纪事唐卢懐慎为相召客食曰烂蒸去毛莫拗折项客以为非鹅即鸭也已而下粟米饭惟丨丨一枚而已　续僊传卖药翁莫知其姓名常提一大丨丨卖药后于长安卖药方买药者多抖擞丨丨已空内只有一丸出极大光明安于掌中谓人曰百余年人间卖药过却亿兆之人无一人肯把钱买药吃深可哀哉令之自吃却药才入口足下五色云生风起飘飘飞腾而去　东轩笔录陶谷文翰为一时冠人或荐之太祖笑曰颇闻翰林草制皆检前人旧本改换词语此俗所谓依様画丨丨尔谷乃作诗曰堪笑翰林陶学士年年依様画丨丨　原化记嵩山少杯寺元和中常因风歇有一老人杖防扣门求宿寺人以闗门讫更不可开乃指寺外空室二间请自止宿亦无牀席老人即入屋二更后僧人因起忽见寺门外大明怪而视之见老人所宿屋内设茵褥翠幕异常华盛又见陈列肴馔老人饮噉自若左右亦无仆从讶其所以又不敢开门省问俱众伺之至五更后老人睡起自盥洗讫懐中取一丨丨子大如拳遂取牀席帐幕凡是用度悉纳其中无所不受收讫以丨丨子内懐中空屋如故五灯防元月里走金乌谁云一物无赵州东壁上挂个大丨丨　竹坡诗话东坡在黄州时甞赴何秀才防食油果甚酥因问主人此名为何主人对以无名东坡又问为甚酥坐客皆曰是可以为名矣又潘长官以东坡不能饮每为设醴坡笑曰此必错着水也他日忽思油果作小诗求之云野饮花前百事无腰间唯系一丨丨已倾潘子错着水更觅君家为甚酥李端叔甞为余言东坡云街谈市语皆可入诗但要人镕化耳此诗虽一时戏言观此亦可以知其镕化之功也　溪蛮丛笑潘安仁笙赋曲沃悬匏汶阳匏篠皆笙之材蛮所吹丨丨笙亦匏瓠余意但列管六与说文十三簧不同耳徐夤赠东方道士诗丨丨窗畔挂是物在其间　吕岩诗拄杖两头担日月丨丨一个隠山川　贯休遇道者诗身帯烟霞游汗漫药兼神鬼在丨丨　谢宗可诗瓢诗雨蔓霜藤老翠壶吟边不是酒丨丨　又原化记宰相李藩甞漂寓东洛往候丨丨生生曰郎君贵人也唐逸史丨丨生善卜好饮酒人诣之必携一壶故谓为丨丨生　续幽怪录李程遇鹤病创云三世人血可疗今洛中丨丨生三世人也　蒲录纪事李固言初未第时过洛有丨丨先生者知神灵间事诣而问命先生曰纱笼中人固言竟出入将相　又欧阳修啼鸟诗独有花上提丨丨劝我沽酒花前倾　又画史仁宗书画旁一印丨丨王素字画奇甚　又诗评丨丨韵谓前韵少后韵多】
　　葫荽【茹草纪事晋书曰石崇奴胜白奴常种罗勒丨丨不亲不疎　范梈百丈春日纪懐诗草上丨丨偏挺特花间芦菔故髙长】
　　葫茯【西吴枝乗吴兴槎头鳊为海内佳味束门外之丨丨与之齐名土人称大头菜小头鱼云】
　　薇
　　薇菜【诗采薇采薇薇亦作止曰归曰归岁亦莫止靡室靡家玁狁之故不遑启居玁狁之故笺靡无遑暇启跪也古者师出不逾时今丨丨生而行歳晚乃得归使女无室家夫妇之道不暇跪居者有玁狁之难故晓之也】
　　薇草【本草白微释名丨丨白幕春草葞骨美时珍曰微细也其根细而白也】
　　薇英【晏殊诗红白丨丨落朱黄槿艶残】
