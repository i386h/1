<!-- { "loadSidebar": true } -->
　　牛鹿【齐民要术食经曰苞防法用丨丨头肫蹄白煮柳叶细切择去耳口鼻舌又去恶者蒸之】牛马【书费誓今惟淫舍牿丨丨　周礼职方氏正西曰雍州其山鎭曰岳山其泽薮曰蒲其川泾汭其浸渭洛其利玉石其民三男二女其畜宜丨丨其谷宜黍稷　又均人掌均地政均地守均地职均人民丨丨车辇之力政　战国防呉干之剑肉试则断丨丨金试则截盘匜　史记秦始皇纪功盖五帝泽及丨丨　山海经西山经石脆之山灌水出焉而北流注于禺水其中有流赭以涂丨丨无病　庄子秋水时至百川灌河泾流之大两涘渚崖之间不辨丨丨　録异记水星之精坠于张掖郡柳谷中化为黑石广一丈余髙三尺后汉之末渐有文彩未甚分明魏青龙年忽如雷声闻百余里其石自立白色为文有丨丨仙人之状及玉环玉玦兼备文字果应司马氏为晋以符金徳焉　庾信文山积器械谷量丨丨　杜甫雨诗丨丨行无色蛟龙鬭不开　孟云卿汴河阻风诗白雾鱼龙气黒云丨丨形莫宣卿荅问读书居诗书屋倚麒麟不同丨丨路又司马迁报任少卿书太史公丨丨走司马迁再拜言少卿足下】
　　牛驴【白居易诗丨丨走纭纭】
　　牛羊【诗济济跄跄絜尔丨丨以徃烝尝　又诞寘之隘巷丨丨腓字之　又敦彼行苇丨丨勿践履　周礼职方氏河内曰冀州其山镇曰霍山其泽薮曰杨纡其川漳其浸汾潞其利松柏其民五男三女其畜宜丨丨其谷宜黍稷　后汉书马援传帝以玺书劳之赐丨丨数千头援尽颁诸賔客　又孔融传操讨乌桓融嘲之曰大将军逺征萧条海外昔肃慎氏不贡楛矢丁零盗苏武丨丨可并案也　穆天子传□奴献白鹄之血以饮天子因具丨丨之湩以洗天子之足　洛阳伽蓝记见鱼味下　苏辙黄楼赋放田渔于江浦散丨丨于烟际　谢灵运拟魏太子邺中集诗朝游丨丨下暮坐括揭鸣　张仲素王昭君诗剑防归田尽丨丨绕塞多杜甫秦中杂诗烟火军中幕丨丨岭上村　又日暮诗丨丨下来久各已闭柴门　钱起赠邻居齐六司仓】
　　【诗坐惜丨丨迳芳荪白露滋　许浑与韩郑二秀才同舟东下洛中亲友送至景陵寺诗丨丨晚食铺平地雕鹗晴飞摩逺天　郑谷奔问三峰寓止迎墅诗见鹓鹭下　朱松赠僧诗杖藜同觅丨丨路濯足来分鸥鹭波陆游秋晚诗丨丨下残照鼓角动髙城黄公度冬日诗嵗熟丨丨饱村寒鸟雀呼】
　　牛鱼【金史礼志天徳二年命有司议荐新礼正月鲔明昌间用丨丨代　赵秉文解朝酲赋丨丨之醢鹿尾之浆　又博物志东海中丨丨形如牛剥其皮悬之潮水至则毛起潮去则毛复】
　　牛鸡【苏轼两桥诗使君饮我言妙割无丨丨】
　　牛翁【太平御览万毕术云丨丨十四可以强弩注取丨丨十四枚曲蟮白颈者二十以三尺新布裹之活涂布着之无令人见用之弩令温引之校半力也　又作螉陆龟蒙幽居赋序况有布绹纶帽尚足朝昏羽扇貂裘犹堪寒暑得以书抽虎仆射用丨丨自理茶租闲披钓褐　梁简文帝艶歌行见鹊血下】
　　牛蝱【郑樵尔雅注强蚚注音祈丨丨也蝇类噉牛马血　本草见鹿蝱下】
　　牛虱【齐民要术治丨丨方以胡麻油涂之即愈猪脂亦得】
　　牛蚁【范成大耳鸣诗丨丨谁知牀下鬭鸡蝇任向梦中看】
　　牛种【元史世祖纪赐哈宻里贫民及哈喇和州民丨丨张翥杂诗流亡使复业丨丨当及春安得百龚召错落为拊循】
　　牛寿【唐书天竺国传有稍割牛黑色角细长四尺许十日一割人饮其血寿五百嵗丨丨如之】牛车【史记越世家朱公乃装黄金千镒置褐器中载以一丨丨　又平准书自天子不能具钧驷而将相或乗丨丨齐民无藏盖于是为秦钱重难用更令民铸钱一黄金一斤　又酷吏传张汤死昆弟诸子欲厚葬汤汤母曰汤为天子大臣被污恶言而死何厚葬乎载以丨丨有棺无椁天子闻之曰非此母不能生此子汉书货殖传大邑通都轺车百乗丨丨千两　又外戚传宣帝求得外祖母王媪媪男无故无故弟武皆随使者诣阙时乗黄丨丨故百姓谓之黄牛妪　又儿寛传寛收租税与民相假贷租多不入后有军发左内史以负租课殿当免民闻之大家丨丨小家担负课更以最晋书舆服志古之贵者不乗丨丨　南史顔延之传子竣权倾一朝凡所资供延之一无所受器服不改宅宇如旧常乗羸丨丨逢竣卤薄即屏徃道侧　北史常景传齐神武以景清贫特给丨丨四乗　法华经汝等所可玩好希有难得汝若不取后必忧悔如此种种羊车鹿车丨丨今在门外可以游戏汝等于此火宅宜速出来随汝所欲皆当与汝　又若有众生从佛世尊闻法信受勤修精进求一切智佛智自然智无师智如来知见力无所畏愍念安乐无量众生利益天人度脱一切是名大乗菩萨求此乗故名为摩诃萨如彼诸子为求丨丨出于火宅　传灯録法达念法华经问六祖经説三车大白丨丨如何区别祖曰不如坐却白丨丨更于门外觅三车　陆龟蒙幽居赋见马磨下　梁元帝歌曲名诗暂借青骢马来送黄丨丨　陈陶题居上人法华新院诗一尘多寳塔千佛大丨丨　李商隐题白石莲花寄楚宫诗谩夸鹙子真罗汉不防丨丨是上乗】
　　牛驾【随书礼仪志犊车案魏武书赠杨彪七香车二乗用丨丨之盖犊车也　薛道衡老氏碑颂青丨已丨紫气先浮】
　　牛軶【王冕虾蟇山诗春风吹船着丨丨扶桑直上山之脊注丨丨泽在虾蟇山下】
　　牛犂【苏轼秧马歌笑我一生蹋丨丨不知自有木駃騠】
　　牛弩【李商隐赠四同舎诗横行阔视倚公怜狂来笔力如丨丨　苏轼诗莫将丨丨射羊羣】牛刀【论语割鸡焉用丨丨　孟浩然赠萧少府诗鸿渐升仪羽丨丨列下班　许浑广陵送剡县薛明府赴任诗寻仙在仙骨不用废丨丨　苏轼诗读徧牙籖三万轴欲来小邑试丨丨】
　　牛鞞【汉书地理志犍为郡县丨丨　蜀志董和传和字幼宰益州牧刘璋以为丨丨江原长成都令　明一统志丨丨井在成都府简州城内县即古丨丨县因名】
　　牛秋【蜀志诸葛亮传注见牛头下】
　　牛铎【晋书荀朂传初朂于路逢赵贾人丨丨识其声及掌乐音韵未调乃曰得赵之丨丨则谐矣遂下郡国悉送丨丨果得谐者　胡曽谢赐钱启自叹龙钟谁知丨丨　顾云谢徐学士启樵歌俗韵丨丨凡音　王庭珪翠樾堂中雪诗又如丨丨应黄钟水中跃出防賔鐡　黄庭坚再答元舆诗偶然樽酒相劳苦丨丨调与黄钟同　马祖常都门一百韵用韩文公防合聨句诗韵诗声名惜马缨音律辨丨丨】
　　牛几【陈樵八咏楼赋磔鸾凤于鼋鼎屠飞龙于丨丨】
　　牛鼓【文同石姥赋吾闻懐泽之与符阳兮亦有石为丨丨彼民衅而击之兮常以旱而取雨】牛衣【汉书王章传章为诸生学长安疾病无被卧丨丨中与妻诀涕泣后为京兆尹欲上封事妻曰人当知足独不念丨丨中涕泣时耶注丨丨编乱麻为之即今俗呼为龙具者　晋书刘寔传寔少贫甚卖丨丨以自给然好学手约绳口诵书　梁昭明太子应钟十月啓见犊鼻下　皇甫松大隐赋一丨丨以温体五羊皮以易身　刘禹锡谪居惮徃诗丨丨独自眠谁哀仲卿泣　温庭筠和友人题壁诗见鹤寝下】
　　牛衾【李羣玉将离澧浦置酒野屿奉懐沈正字昆弟三人聮登髙第诗无镫假贫女有泪沾丨丨】牛旗【隋书礼仪志五丨丨左青赤右白黒黄居中盖古之五时副车也】
　　牛饵【独孤授北溟有鱼赋不吞龙舟以作暴岂贪丨丨而自残】
　　牛爼【诗采菽疏王飨賔客则有丨丨谓以鼎煮牛取其骨体置之于爼其汁则芼之以藿调以咸酸乃盛之于铏谓之铏羮　礼记疏丨丨南鱼爼鱼爼东腊爼国语子期祀平王祭以丨丨于王注致丨丨于昭王】牛铏【宋史礼志铏三设于豆之南南陈丨丨居北羊铏在丨丨之南豕铏在羊铏之南】
　　牛鼎【史记驺衍传伊尹负鼎而勉汤以王百里奚饭牛车下而缪公用伯驺衍其言虽不轨倘亦有丨丨之意乎　又陈造谢朱宰借船诗函丨之丨着鸡肋涓滴渠须瓠五石】
　　牛饭【柳宗元同刘院长述旧言懐感时书事寄张员外诗东门丨屡丨中散虱空】
　　牛酥【唐书地理志见麝蜡下　华阳国志兴古郡有桄榔木可以作麪以丨丨酪食之人民资以为粮】牛米【北史崔宏传帝幸邺歴问故事宏应对若流帝善之还次恒岭适遇宏扶老母登岭赐以丨丨　陆游村兴诗园丁上丨丨村婢博蚕盐】
　　牛租【元史台哈布哈传除绍兴路总管革吏除没官丨丨令民自实田以均赋役　陈造次韵杨宰述懐诗賔筵阙鵞防劵负有丨丨】
　　牛牲【周礼大司徒之职祀五帝奉丨丨羞其肆　又小司徒之职凡小祭祀奉丨丨羞其肆　又乡师之职大祭祀羞丨丨共茅蒩　又封人凡祭祀饰其丨丨设其楅衡置其絼共其水稾凡丧纪賔客军旅大盟则饰其丨丨　又牛人凡祭祀共其丨丨之互与其盆簝以待事　又司门祭祀之丨丨系焉监门养之】牛酒【史记文帝纪赐民爵一级女子百户丨丨　又司马相如传相如为中郎将建节至蜀太守以下郊迎县令负弩矢先驱于是卓王孙临卭诸公皆因门下献丨丨以交驩　汉书公孙宏传宏病甚上书愿归侯乞骸骨因赐告丨丨杂帛居数月有瘳视事　后汉书冯异传诏异归家上冢使大中大夫赍丨丨令二百里内太守都尉以下及宗族防焉　又臧宫传十一年将兵至中卢屯骆越越人谋畔从蜀宫兵少不能制防属县送委输至宫使锯断城门限令车声回转出入至旦越人以汉兵大至其渠帅乃奉丨丨以劳军　又寇恂传光武拜恂为偏将军号承义侯从破羣贼数与邓禹谋议禹竒之因奉丨丨共交欢　魏志程昱传中夏渐平太祖抚昱背曰兖州之败不用君言何以至此宗人奉丨丨大防昱曰知足不辱吾可以退矣乃自表归兵阖门不出　吕令问驾幸天安宫赋君之徳兮徳无有路旁劳赉皆丨丨　杜甫八哀诗西郊丨丨再原庙丹青明】
　　牛汁【诗采菽疏毛以为言古之明王待诸侯使人采此菽藿得菽藿则筐盛之莒盛之以为丨丨之芼】牛胾【礼记内则膳膷臐膮醢牛炙醢丨丨醢牛脍羊炙羊胾醢豕炙醢豕胾芥酱鱼脍雉兔鹑鷃　仪礼公食大夫礼膷以东臐膮牛炙炙南醢以西丨丨醢牛鮨　曽巩诗洪涛入座行酒杯丨丨羊蒸委若灰】牛脍【礼记内则见上】
　　牛鮨【仪礼公食大夫礼见牛胾下】
　　牛臛【仪礼膷臐膮注膷音香丨丨也臐许云反羊臛也膮许尧反豕臛也　崔骃博徒论见鸡寒下】牛脔【刘克庄观射诗各自分丨丨何曽贯虱心】
　　牛炙【礼记内则见牛胾下　唐书杜甫传甫客耒阳游岳祠大水遽至渉旬不得食县令具舟迎之乃得还令馈丨丨白酒大醉一夕卒　杨亿别墅诗武子丨探丨梁家兔刻毛】
　　牛脩【礼记内则见麋脯下】
　　牛脯【豫章记陈蕃拌饭以鹿脯芼羮以丨丨未尝为异馔】
　　牛藿【仪礼公食大夫礼铏芼丨丨羊苦豕薇皆有滑注藿豆叶也】
　　牛饩【后汉书张衡传髙以丨丨退敌墨翟以萦带全城】
　　牛享【楚语见羊馈下】
　　牛饲【陆游嵗晚幽兴诗眼暗观书如棘沥齿疎嘬饭似丨丨】
　　牛饮【史记殷本纪以酒为池注纣为酒池廻船糟邱而丨丨者三千人为辈　梅尧臣和韵三和戏示诗将学时人鬭丨丨还从上客舞娥杯】
　　牛啮【党懐英途中诗林回鸟始喧麦短丨已丨】
　　牛蕉【桂海虞衡志见鸡蕉下】
　　牛薻【尔雅莙丨丨疏莙一名丨丨江东呼为马薻】
