<!-- { "loadSidebar": true } -->
　　黄枢【梁书萧昱传迁给事黄门侍郎上表曰臣愚短不可试用岂容久居显禁徒秽丨丨　徐陵欧阳顔徳政碑帝啓丨丨神亡赤伏　唐中宗授韦嗣立黄门侍郎制俾迁荣于皂盖宜袭宠于丨丨　贾至授张孚给事中制宜擢拜于青琐俾驳议于丨丨　权徳舆昭文馆大学士壁记按六典帝令给事中一人判官事毎二府爰立则统于丨丨而或署或否不为恒制后二十年间斯职阙焉　卢湛宣徽赋郑山潜于谷口朝隐于丨丨注扬雄为黄门郎三叶不徙官　沈佺期移禁司刑诗何功游画省何徳理丨丨　钱起蓝溪休沐寄赵八给事诗侍臣丨丨宠鸣玉青云间　崔璐览皮先軰盛制诗吾知上帝意将使居丨丨】
　　黄散【晋书陈夀传杜预荐夀于帝宜补丨丨由是授御史治书按晋官志散骑常侍与黄门侍郎共平尚书奏事　又王敦传以丨丨为参军晋魏以来未有此比　南史蔡嶷传宣帝欲以义兴主壻钱肃为黄门侍郎嶷曰帝乡旧戚恩由圣防若格以佥议丨丨之职故须人门兼美帝黙然而止　翰苑新书名参丨丨之班任极清华之选　苏轼诗那堪丨丨付子度注宋蔡廓字子度为吏部　又宋书符瑞志帝患手创积年沙门出懐中丨丨一里与帝曰此创难治非此药不能瘳也以散傅创即愈　刘峻金华山栖志见紫丸下】黄颡【张宪泛湖诗泛舟丨丨湖望见梅仙山】
　　黄头【史记佞幸传见黄帽下　汉书枚乘传汉知吴之有吞天下之心也赫然加怒遣羽林丨丨循江而下注羽林丨丨郎习水战者也　唐书王式传忠武戍卒服短后褐以黄冒首南方号丨丨军天下锐卒也杜甫悲青坂诗丨丨奚儿日向西数骑弯弓敢驰突戎昱赠别张驸马诗华堂金屋别赐人细眼丨丨总何在　唐球题友人寓居诗丨丨卷席宾初散白鼻嘶风日欲斜　又北史游雅传字伯度小名丨丨髙允将婚于邢氏雅劝允娶其族允不从雅曰人自弃伯度我自敬丨丨】
　　黄角【杨炯浑天赋赤角犯我城丨丨天之争】
　　黄面【唐书贾餗传迁京兆尹百官防曲江故事尹自门步入揖御史餗自矜大不彻扇盖骑而入御史杨俭苏特固争餗曰丨丨儿敢尔俭曰公为御史能嘿嘿耶　杨万里蜡梅诗渠独小参丨丨老额间艶艶发金光】
　　黄眉【西京杂记东方朔游蒙鸿之泽忽遇丨丨翁告朔曰吾却食吞气已九千余嵗三千年一反骨洗髓三千年一刻骨伐毛吾生三洗髓五伐毛矣】
　　黄目【礼记明堂位郁尊用丨丨注郁尊盛郁鬯酒之尊也丨丨黄彞也　又周以丨丨　周礼司尊彞祼用斚彞黄彞注黄彞丨丨尊也　小学绀珠三代尊夏鸡夷殷斚周丨丨　李程丨丨尊赋彞器之美丨丨是尚丨者取黄理而中孚丨者象清明而外畅】
　　黄眸【西京杂记茂陵少年李亨以鹰鹞逐雉皆为之佳名鹰则有青翅丨丨青防金距之属　齐已寄湘中诸友诗碧云诸友尽丨丨石防花飞更说无】
　　黄耳【易鼎六五鼎丨丨金利贞象曰鼎丨丨中以为实也　又尔雅盗骊疏魏时西卑献千里马白色而两耳黄因名丨丨　又晋书陆机传机有骏犬名丨丨甚爱之机寓京师久无家问笑语犬曰汝能赍书取消息否犬揺尾作声机乃为书以竹桶盛之而系其颈犬寻路南走至其家得报还洛　常徳志兄弟论常恐丨丨萧条白驹超忽　元稹友封体诗桦烛焰髙丨丨吠栁堤风静紫骝声　张翥余伯畴归浙东简郡守王居敬诗家信十年丨丨犬乡心一夜白头乌】
　　黄颊【张孟兼游禹门记新丰南曰通化里即文中子讲学处东臯子文中子弟子也以琴酒自娱隠丨丨山　王绩有丨丨山诗　张翥浮山道中诗一溪春水浮丨丨满树暄风呌画眉】
　　黄牙【卢肇谪后再书一絶诗见赤鼠下　段成式赠周繇诗姹女不愁难管领斩新铅里得丨丨　吕严忆江南词王阳术得秘是丨丨　又林逋寄傅霖诗丨丨稚子跨牛种白眼山人识剑形】
　　黄口【唐书百官志凡反逆相坐没其家配官曹长役为官奴婢毎嵗孟春上其籍自丨丨以上印臂仲冬送于都官条其生息而按比之　淮南子古之伐国不斩丨丨不获二毛　古乐府上慙苍浪之天下愧丨丨小儿　东门行上用仓浪天故下当用此丨丨儿　又説苑孔子见罗者其所得者皆丨丨也孔子曰丨丨尽得大爵独不得何也罗者曰丨丨从大爵者不得大爵从丨丨者可得　谢朓咏竹诗见青扈下　韩翃题张逸人园林诗春深丨丨传窥树雨后青苔散防墙　白居易燕诗见青虫下　陈陶空城雀诗近村红栗香压枝嗷嗷丨丨诉朝饥　徐夤润屋诗百禽罗得皆丨丨四皓山居始白头　又明神宗实录二十五年春正月壬寅河决丨堌丨总督漕运尚书褚鈇言丨丨宜塞否则全河南徙害将立见】
　　黄颔【齐书虞悰传悰善为滋味和齐皆有方法豫章王盛馔享賔谓曰今日肴羞宁有所遗否悰曰恨无丨丨臛何曽食疏所载也　又北史崔防传神武葬后防又窃言丨丨小儿堪当重任不暹外兄李慎以告暹暹啓文襄絶防朝谒防要拜道左文襄发怒曰丨丨儿何足拜也】
　　黄吻【世説后来年少多有道深公者深公谓曰丨丨年少勿为评论宿士　曹植魏徳论丨丨之龀含哺而怡鲐背之老击壤而嬉　左思娇女诗浓朱衍丹唇丨丨烂漫赤】
　　黄发【书秦誓尚猷询兹丨丨则罔所愆　诗丨丨台背寿胥与试　又丨丨儿齿　礼记曲礼故君子式丨丨下卿位　尔雅丨丨鲐背耉老夀也　史记自序番番丨丨爰飨营丘　汉书叙传吉困于贺湼而不缁禹既丨丨以徳来仕按吉王吉禹贡禹也　韩诗外传越裳氏重九译而至献白雉于周公译曰吾受命国之丨丨曰久矣天之不疾风迅雨也海不波溢也三年于兹矣意者中国殆有圣人盍往朝之于是来也　顔延之白鹦鹉赋思受命于丨丨独含辞而采言　曹植赠白马王彪诗王其爱玉体慎享丨丨期　何劭赠张华诗私愿偕丨丨逍遥综琴书　王维晚春严少尹与诸公见过诗自怜丨丨暮一倍惜年华　杜甫玉台观诗更有红顔生羽翼便应丨丨老渔樵　刘长卿詶灵澈公诗如今渐欲生丨丨愿脱头冠与白云】黄防【魏志任城王彰传彰征乌丸所向皆破北方悉平见归功诸将太祖喜持彰防曰丨丨儿竟大竒也魏略太祖在汉中刘备栖山头使刘封下挑战太祖骂曰卖履舍儿长使假子拒乃公乎待我呼丨丨来击】
　　【之　世説王大将军至姑孰明帝着戎服骑巴賨马隂察军形势敦卧心动曰此必丨丨鲜卑奴来　王维老将行射杀山中白额虎不数邺下丨丨儿　李端赠康洽诗丨丨康兄酒泉客平生出入王侯宅　温庭筠湖隂词祖龙丨丨瑚鞭铁骢金靣青连钱　曹松塞上行上将拥丨丨安西逐指呼　辛弃疾词背人翠羽偷鱼去抱蕊丨丨趂蝶来】
　　黄身【周弼诗竹挂丨丨虺】
　　黄皮【语林桓宣武与殷刘谈不如意唤左右取丨丨袴褶上马持矟数廻或向刘或拟殷以示武勇】黄肩【汉书李广传以大黄射其禆将注服防曰丨丨弩也晋灼曰丨丨即黄间也大黄其大者】黄卵【苏轼程公密子石砚铭引公密采石岩下获丨丨剖之得紫砚铭曰孰形无情石亦卵生黄胞白络孕此黝赪】
　　黄胞【苏轼程公密子石砚铭引见上】
　　黄肉【太元经唫于体丨丨毁　岭表录异秦吉了脑有丨丨冠】
　　黄脊【尔雅駵马丨丨騝骊马丨丨騽】
　　黄腰【史记司马相如传注郭璞曰豰似鼬而大腰以后黄一名丨丨食猕猴　隂符经丨丨啖虎飞鼠断猿　酉阳杂俎丨丨一名唐已相传食虎】
　　黄肠【汉书霍光传赐便房丨丨题凑各一具注苏林曰以栢木黄心致累棺外故曰丨丨　庾信崔沈神道碑诸侯地裂邉将星亡轻车骑士元甲丨丨　寒山诗冡破压丨丨棺穿露白骨】
　　黄心【汉书霍光传注见上　又白居易木莲树诗序木莲树一呼丨丨树大者髙五丈涉冬不凋身如青杨叶如桂花如莲香色艶腻】
　　黄腹【尔雅羳羊丨丨注腹下黄　韦琳蛆表逺厠玳筵猥颁象箸泽覃紫防恩加丨丨】
　　黄距【桂海虞衡志秦吉了如鸜鹆绀黒色丹咮丨丨目下连项有深黄文顶毛有缝如人分发能人言】黄脉【黄庭内景经注黄云带者肺中之丨丨】
　　黄尾【太平广记卢求牓防云裴头丨丨三求六李】
　　黄迹【吴船録见黒迹下】
　　黄足【魏彦深鹰赋见赤睛下】
　　黄防【孔平仲送从道诗丨丨半醉舌若蜚它日尊前无此客】
　　黄膜【东医宝鉴黒睛从下生丨丨上衔疼痛甚至闭涩难开此脾受风食毒而作】
　　黄绛【齐书天文志永明八年六月戊寅日于苍白云中南北各生一珥青丨丨杂色泽润并长三尺许至己午消】
　　黄赤【史记封禅书见黒帝下　后汉书舆服志乘舆丨丨绶四采丨丨绀缥】
　　黄朱【书康王之诰王出在应门之内太保率西方诸侯入应门左毕公率东方诸侯入应门右皆布乘丨丨传诸侯皆陈四黄马朱鬛为庭实　诗朱芾斯皇笺芾者天子纯朱诸侯丨丨　韩愈题炭谷湫祠堂诗妍英杂艶实星琐丨丨斑　陆游雨后极凉料简箧中旧书有感诗十年灯前手自校行间颠倒丨与丨】黄白【诗裳裳者华或丨或丨　周礼考工记防氏见黑浊下　史记天官书格泽星者如炎火之状丨丨起地而上下大上兑　吕览相剑者曰白所以为坚也黄所以为牣也丨丨杂则不坚且不牣也　风俗通淮南王安招募方伎怪迂之人述神仙丨丨之事　荀悦申鉴或问丨丨之俦曰傅毅论之当也燔埴为瓦则可烁瓦为铜则不可以自然騐于不然诡哉　神仙传淮南王作中篇言神仙丨丨之事名为鸿寳　文心雕龙雅咏棠华或丨或丨骚述秋兰緑叶紫茎　中説君子非丨丨不御妇人则有青碧　品茶要录君谟论色则以青白胜丨丨余论味则以丨丨胜青白　又诗有驈有皇朱注丨丨曰皇　仙传拾遗吉光毛裘丨丨盖神马也】
　　黄骍【诗有骊有黄传丨丨曰黄正义曰尔雅黄白皇谓黄而杂白者名之为皇则黄而赤色者直知为黄明矣故知丨丨曰黄骍者赤色谓黄而杂赤者也】
　　黄紫【唐书马周传品官旧服止丨丨于是三品服紫韩愈杏花诗山榴踯躅少意思照耀丨丨徒为丛】黄黑【尔雅蜉蝣渠畧注似蛣蜣身狭而长有角丨丨色丛生粪土中朝生暮死猪好啖之　又豦迅头注今建平山中有豦大如狗似猕猴丨丨色多防鬛好奋迅其头能举石擿人貜类也】
　　黄緑【唐书柳公绰传比馆递匮乏驿置多阙敕使衣绯紫者所乘至三四十骑丨丨者不下十数吏不得视劵随口輙供驿马尽乃掠夺民马请着定限以息其】
　　黄素【唐书经籍志晋诏书丨丨制五卷又医术类有丨丨方十五卷　云笈七籖太上丨丨四十四方皆九天之上书八防之隐文也　神仙传隂君裂丨丨写丹经　黄庭坚戏答赵伯充劝莫学书及为席子泽解嘲诗家人骂笑宁有道汚染丨丨败粉墙　朱子游武夷诗下有云一壑仙人久相招授我丨丨书赠我英琼瑶】
　　黄蓝【博物志丨丨张骞得种于西域也　本草丨丨其花红色叶颇似蓝故有蓝名】
　　黄红【文献通考孝宗乾道中中宫常服背子用红罗衫子用丨丨纱裆袴以白纱裙以明黄】黄缥【隋书礼仪志三品绀紫绶四采紫绀丨丨纯紫质绀文织之】
　　黄斑【隋书五行志陈初有童謡曰丨丨青骢马发自夀阳涘来时冬气末去日春风始其后陈主果为韩擒所败擒本名擒虎丨丨之谓也　髙启逢铁冠先生诗铁冠先生有道者往往人见骑丨丨】
