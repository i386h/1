<!-- { "loadSidebar": true } -->
　　双鹤【晋书陶侃传见二客下　又吴隐之传事母孝谨及其执丧哀毁过礼家贫无人鸣鼔毎至哭临之时恒有丨丨警叫　南史徐羡之传拜司空守闗将入彗星辰见危南又当拜时丨丨集太极殿东鸱尾鸣唤竟以凶终　又庾域传为懐寕太守罢任还家妻子犹事井臼而域所衣大布余俸专充供养母好鹤涙域在位营求孜孜不怠一旦丨丨来下论者以为孝感所致捜神记营阳县南百余里有兰岩山峭拔千丈常有丨丨素羽皦然日夕偶影翔集相传云昔有夫妇隐此山数百年化为丨丨不絶徃来忽一旦一鹤为人所害其一鹤岁常哀鸣至今响动岩谷莫知其年岁也　湘山野録淳化甲午李顺乱蜀张乖崖镇之伪蜀僭侈其宫室规模皆王建孟知祥乗其弊而为之公至则尽损之如列郡之式郡有西楼楼前有堂堂之屏乃黄筌画丨丨花竹恠石众名曰丨丨防　卧游録支公好鹤住剡东山有人遗其丨丨少时翅长欲飞支意惜之乃锻其翮鹤轩翥不复能飞乃反顾翅垂头视之如有懊丧意林曰既有凌霄之姿何肯为人作耳目近翫养令翮成置使飞去　曹植失题诗丨丨俱遨游相失东海旁　何晏拟古诗丨丨比翼游群飞戏太清　鲍照代别鹤操丨丨俱起时徘徊沧海间　赵彦昭奉和送金城公主适西蕃应制诗六龙今出饯丨丨愿为歌　贾至江南送李卿诗丨丨南飞度楚山楚南相见忆秦闗祖咏赠苗发员外诗见一蝉下　卢纶和裴延龄尚书寄题果州谢舍人仙居诗紫盖回标丨丨上语音犹在五云中　又和太常李主簿秋中山下别墅即事诗葺桥丨丨赴收果众猿随　裴度白二十二侍郎丨丨诗闻君有丨丨羁旅洛城东　白居易觧印出公府诗百吏放尔散丨丨随我归　又池上诗华亭丨丨白矫矫太湖四石青岑岑　戎昱开元观陪杜大夫中元日观乐诗盘空丨丨惊凡劎洒砌三花度管　张籍别鹤诗丨丨出云谿分飞各自迷　刘沧题敬亭山庙诗三江入海声长在丨丨啼天影未回　赵嘏出试日独游曲江诗丨丨绕空来又去不知临水有愁人　曹唐小游仙诗天上邀来不肯来人间丨丨又空囘　戴叔伦崇徳道中诗废塔巢丨丨长波漾白鸥　皮日休华山李链师所居诗孤云尽日方离洞丨丨移时只有苔又润卿遗青防饭诗见五云下　欧阳修戏书诗纵使开门佳节晩未妨丨丨舞霜翰　陆游闲中戏赋村落景物诗抟饭迎丨丨聮縚系小猿　黄溍宿寳积观赋诗丨丨冲天岁月多至今香火压嵯峨　又明一统志丨丨桥在大理府城南桥柱立二铜鹤】双鹄【宋书符瑞志孝武帝孝建元年正月庚申凤凰见丹徒愒贤亭丨丨为引众鸟陪从　曹植芙蓉池诗南阳栖丨丨北栁有鸣鸠　徐干为挽船士与新娶妻别诗愿为丨黄丨比翼戏清池　苏轼连与王忠玉张全翁游西湖访北山清顺道潜二诗僧忠玉有诗次韵答之诗故应千顷池飬此一丨丨】
　　双鹘【成式三阶院聮句丨丨摧孔雀一矢陨贪狼】
　　双雕【杨侃王畿赋落孤鴈于马首贯丨丨于云里　卢纶观咸寕王部曲娑勒擒豹歌潜形踠伏草不动丨丨旋转群鸦鸣　陆游遣兴诗见一箭下　高啓送宿卫将出守诗旧射丨丨落新乗五马行】双鸧【汉书司马相如传弋白鹄连鴽鹅丨丨下元鹤加注鸧鹄也今闗西呼为鸹鹿山东通谓之鸧　列子蒲且氏之弋也弱弓纎缴乗风振之连丨丨于青云之际用心专动手均也　李白行行游且猎篇弓弯满月不虚发丨丨迸落连飞髇　刘禹锡詶郑州权舍人见寄诗见一箭下】
　　双鹳【南史刘霁传霁有至性家贫勤学母明氏亡哀恸过礼尝有丨白丨循翔庐侧】
　　双鸱【魏书神元诸帝子孙传干善弓马太宗出游于白登之东北干以骑从有丨丨飞鸣于上太宗命左右射之莫能中干以二箭下丨丨】
　　双鸢【李白赠宣城宇文太守兼呈崔侍御诗回旋若流光转背落丨丨】
　　双鴈【晋书乐志雍雍丨丨游戏田畔　宋书乐志转盻遗精艳煇光将流将引丨丨翔　五代史朱汉宾传朱瑾募军中骁勇者黥丨丨于颊号雁子都　水经注江水又经官仓仓即日南太守虞国旧宅号曰西虞以其兄先居县东故也是地即其丨丨故地　杜甫上汉中王诗云里不闻丨丨过掌中贪见一珠新　唐庚闻郑二对吏五羊诗见五羊下】
　　双鸿【古今乐録琴调有艶歌何尝行艳歌福钟行艳歌丨丨行　徐陵紫骝马诗角弓连两珠弹落丨丨　张说相州前池别许郑二判官景先神力诗数歩圆塘水丨丨戢羽仪】
　　双鹖【后汉书舆服志武冠环缨无緌以青丝为绲加丨丨尾竖左右为鹖冠云】
　　双鹢【赵彦昭奉和幸安乐公主山庄应制诗六龙齐轸御朝曦丨丨维舟下緑池】
　　双鸳【庾信彭城夫人尒朱氏墓志偃松千古长无寡偶之悲文梓百寻还见丨丨之集　虞世基秋日赠王中舍诗丨丨难可赠别鹤不相闻　元稹张旧蚊帱诗施张合欢榻展卷丨丨翼　周昙周都妻诗緑水丨丨一已沈皇天更欲配何禽　萨都剌明皇击梧图诗羯腔打彻西凉州锦茵踏蹴丨丨钩】
　　双鸥【何逊咏白鸥兼嘲别者诗可怜丨白丨朝夕水上游　李嘉祐寄从弟纾承恩量移宰江邑临鄱江怅然之作丨丨为厎无心狎白发从他绕髩生　张端答秦仲感秋诗见十亩下　黄溍雨诗江波靑满眼万里付丨丨　元好问颍亭诗春风碧水丨丨静落日青山万马来】
　　双鹭【隋书音乐志越王勾践击大鼓于雷门以厌吴晋时移于建康有丨丨哾鼓而飞入云　姚合题大理崔少卿驸马林亭诗台榭栖丨丨松篁隔四邻　林逋山村冬暮诗丨丨有时起横飞过野塘　苏轼溪阴堂诗见一蝉下　又次韵秦少章和钱仲诗二子有如丨白丨隔江相照雪衣明　陆游门外野望诗见万鵶下　又闻西师复华州诗丨丨斜飞敷水緑孤云横度华山青　陈深题秋塘图诗絶怜丨白丨飞去似知几】
　　双鶒【吴文英词花下淩波入梦引春雏丨丨】
　　双鳬【汉书扬雄传觧嘲见四鴈下　后汉书王乔传见一只下　魏书贺拔胜诗自梁还闗中从宴昆明池有丨丨游池上一发俱中　五代史唐庄宗纪克用尤善骑射能仰中丨丨　易林丨丨俱飞以归稻池经渉雚泽为矢所伤损我胸臆　齐民要术白马黒毛不利人肩肉欲宁丨丨欲大而上　卢思道劳生论一叶从风无损邓林之攅植丨丨退飞不亏渤澥之游泳庾信哀江南赋见一鴈下　张率舞马赋睨两镜蹙丨丨　鲍照拟行路难宁作野中之丨丨不愿云间之别鹤　何逊日夕出冨阳浦口和朗公诗独鹤凌空逝丨丨出浪飞　钱起送马明府赴江陵诗万室遥方犬不鸣丨丨下处人皆静　李益长杜窦明府宅夜送王屋道士常究子诗暮与丨丨宿云车下紫阳　权徳舆送上虞丞诗见一苇下　刘禹锡武陵观火诗市人委百货邑令遗丨丨　施肩吾杂古诗揺荡木兰舟丨丨不成浴　徐凝送李补阙归朝诗驷马归咸秦丨丨出海门　苏轼寒食未明至湖上太守未来两县令先在诗见五马下　又送乔同寄贺君诗秋风西来下丨丨得枣如分我无　陆游行饭至潮桑堰东小市诗芒鞋也似丨丨快渔艇真如一叶浮　又春晴自云门归三山诗桞塘水满丨丨戏稻陇泥深一犊行　杨维桢寄秋渊沈錬师诗见一虎下　又明一统志丨丨观在南阳府叶县治东北祀汉王乔】
　　双鹥【梅尧臣依韵李密学合流河口见懐诗已浮画舸遥遥去更爱丨丨泛泛来】
　　双莺【鲍溶莺雏诗丨丨衔野蝶枝上教雏飞】
　　双燕【罗浮国志鲍靘访葛洪不见车从人密伺之但见丨丨飞至网之得双履　摭言王谢航海遇风抵一洲其王以女妻之女曰此乌衣国也后谢思归王命取飞云车送还至家见梁上丨丨呢喃乃悟燕子国也续古録宋胥浦郷有名喜姑尝救活二燕雏于蛇螫明年女卒燕来哀鸣家人告以女墓所在燕即飞徃死】
　　【于墓前时惟正禅师寓普照寺为作丨丨碑留寺中太平广记后魏元道康居林虑山累征不出斋前尝有丨丨为巢一日燕曰景恬景恬乐以终身道康曰尔禽而语何也燕曰我为上帝所罪暂为禽耳来日昼时徃前溪相报道康徃见二燕一化为青衣童子一化为青衣女子谓道康曰卿幽隐见嘉夀更四十以此相报言讫复为丨丨飞去　洞防志有术士于腕间出弹子三丸皆五色叱令变即化丨丨飞腾上下又令变即化二小剑交击须臾化为丸入腕　鲍照咏丨丨诗丨丨戏云崖羽翰始差池　甄固奉和世子春情诗昨晩褰帘望初逢丨丨归　谢朓和王主簿李哲怨情诗花丛乱数蝶风帘入丨丨　梁简文帝丨丨离诗愿得长如此无令丨丨离　萧子显燕歌行桐生井底叶交枝今看无端丨丨离　无名氏杨白花杂歌秋去春还丨丨子愿衔杨花入窠里　卢照邻长安古意诗丨丨双飞绕画梁罗帏翠被郁金香　崔湜同李员外春闺诗卷帘丨丨入披幌百花惊　李白丨丨离诗丨丨复丨丨双飞令人羡　王维杂诗见五桃下　李益赋得早燕送别诗碧草缦如线去来丨丨飞　权徳舆杂言诗檐前晓色惊丨丨户外春风舞百花　韩愈戏题牡丹诗丨丨无机还拂掠游蜂多思正经营　刘方平新春词见一花下　鲍溶秋懐诗丨丨不巢树浮萍不出山　欧阳澥咏燕上主司郑愚诗翩翩丨丨画堂开送古迎今几万回　余靖寄题广州田谏议颐堂诗帘开丨丨影吏散百花隂　范成大丨丨诗厎处飞丨丨衔泥上药栏　陆游偶作夜雨诗明日读而自笑别赋一首诗残蝉不防知秋近丨丨归来伴昼长　戴复古萍乡客舎诗檐楹丨丨语风雨百花残　又访慧林寺僧因有诗丨丨护雏更出入群鸦攫肉鬭飞鸣　真山民春晓图中诗见一鸠下　李俊民卜居诗惭愧画梁丨丨子笑人今日又天涯　赵秉文燕诗不防无情丨丨子南来北去为谁忙】
　　双雉【水经注闗水又西南迳雉县故城南昔秦文公之世有阳伯者逄二童曰舀曰彼两童二雉也得雌者霸雄者王二童翻飞化为丨丨光武获雉于此山以为中兴之祥故置县以名焉　韦应物射雉诗野田丨丨起翻射斗回鞭　元稹雉媒诗丨丨在野时可怜同嗜欲　王建赠离曲收取头边蛟龙枕留着箱中丨丨裳　温庭筠光风亭夜宴妓有醉殴者诗拂巾丨丨叫飘瓦两鸳飞　范成大晩歩吴故城下诗见一雕下朱徳润雪竹丨丨图诗雪压林梢竹倒垂石边丨丨欲惊飞　又宋史李继隆传至道三年春继迁以蕃部从顺者众遣其军主史癿遇率兵屯槖駞口西北丨丨以遏絶之】
　　双翟【庾信入彭城馆诗水流浮磬动山喧丨丨飞　钱起送马明府赴江陵诗清风高兴得湖山门桞萧条丨丨闲】
　　双鹊【李绅法华寺大光师碑昔如来丨丨巢顶而定惠坚明大师群鸟摩首而烦疑解脱　贯休秋末入匡山船行诗黄桑丨丨喜白日有谁来　皮日休喜鹊诗弃羶在庭际丨丨来揺尾　陆游连日治圃至山亭又作五字诗高树鸣丨丨清池下两鳬　又夏日感旧诗桐隂忽见翻丨丨石罅时闻落细泉　范成大次韵边公辨诗见一蛩下】
　　双雅【苏轼四时诗起来呵手画丨丨醉脸轻匀衬眼霞】
