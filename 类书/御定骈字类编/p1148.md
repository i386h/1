<!-- { "loadSidebar": true } -->
　　两城【齐书刘善明传擢吾为首佐授吾为大郡付吾闗中委吾留任既不辨有抽劒丨丨之用横槊搴旗之能徒以絜瓶小智名参佐命常恐朝露一下深恩不酬忧深责重转不可据　五代史符存审传从战胡栁陂晋军晨败亡周德威存审与其子彦图力战暮复败梁军于土山遂取德胜筑河南北为丨丨晋人谓之夹寨　元史河渠志至治三年三月大都河道提举司言海子南岸东西道路当丨丨要冲金水河浸润于其上海子风浪冲啮于其下且道狭不时溃陷泥泞车马艰于往来如以石砌之实永乆之计也　吕览赵襄子攻翟胜老人中人使使者来谒之襄子方食抟饭有忧色左右曰一朝而丨丨下此人之所以喜也今君有忧色何襄子曰江河之大也不过三日飘风暴雨日中不湏臾今赵氏之德行无所于积一朝而丨丨下亡其及我乎　赵抃再登亭偶作见一水下　又明一统志丨丨山在兖州府济宁州南六十里】
　　两乡【长孙佐辅杭州秋日别故友诗见一世下　王勃秋江送别诗见一水下　王昌龄送柴侍御诗见一道下　戴叔伦赴抚州对酬崔法曹夜雨滴空堦诗丨丨同夜雨旅馆又无灯　卢纶与从弟瑾同下第后出闗诗对酒已成千里客望山空寄丨丨心　张登冬至夜郡斋宴别诗相逢一尊酒共结丨丨愁　白居易除官赴阙留赠微之诗见一水下】
　　两村【徐夤酒醒诗天暖天寒三月暮溪南溪北丨丨名】
　　两街【唐书李德裕传拜中书门下平章事封赞皇县伯罢京兆筑沙堤丨丨上朝卫兵　五代史孙德昭传太祖至华州德昭以军礼迎谒道旁太祖至京师表同州留后将行京师民复请留遂留为丨丨制置使李洞赠三恵大师诗诏落五天开夏丨丨人竞礼长眉　杨万里迓使客夜归诗见一轮下】
　　两市【唐书田令孜传令孜语内园小儿尹希复王士成等劝帝籍京师丨丨蕃旅华商寳货举送内库使者监閟柜坊茶阁有来诉者皆杖死京兆府　又秦宗权传全忠以槛车上送京师两神防兵縻防昭宗御延喜楼受俘京兆尹曵以组练徇丨丨引颈视车外呼曰宗权岂反者耶顾输忠不効耳观者大笑】两驿【大业杂记自山阳淮至于杨子入江三百余里水靣阔四十歩造龙舟两岸为大道种榆栁自东都至江都二千余里树荫相交每丨丨置一宫为停顿之所自京师至江都离宫四十余所　白居易权摄昭应早秋书事诗邮传拥丨丨簿书堆六曹】
　　两程【黄庭坚衡永道中诗见一舍下　杨万里南雄解舟诗顺流更借江风便此去韶州只丨丨】两戍【宋史郑文寳传文寳言威州在清逺军西北八十里乐山之西约葫卢临洮二河压明沙萧门丨丨东控五原北固峡口】
　　两寨【砦同五代史房知温传卢台戍军夹水东西为丨丨　元史成宗纪云南省臣额森布哈征乞蓝防瓦农开阳丨丨其党答剌率诸蛮来降乞蓝悉平以其地为云逺路军民总管府　又邸顺传金末盗起顺防诸族集乡人豪壮数百人与其弟常筑丨丨于石城元保分据以守】
　　两路【宋史真宗纪景德二年春正月癸丑罢诸路行营合镇定丨丨都部署为一　又选举志累朝以广南逺利入不足以资正官故使举人两与荐选者试刑法于漕司以合格者注摄丨丨谓之待次摄官　又河渠志宜专防上约及二股堤岸若今歳东流止添二分则此去河势自东近者二三年逺者四五年候及八分以上河流冲刷已阔沧德堤埽已固自然北流日减可以闭塞丨丨俱无害矣　元史世祖纪诏平阳京兆丨丨宣抚司佥兵七千人于延安等处守隘以万户郑鼎实喇蒙古岱领之贫不能应役者官为资给　又齐书袁彖等传论刑开二门法有丨丨】
　　两道【书洪范日月之行疏有月行之道与日道相近交路而过半在日道之里半在日道之表其当交则丨丨相合交去极逺处丨丨相去六度　陈书文帝纪天嘉五年六月丁未夜有白气丨丨出于北斗东南属地　王阮瀑布诗见一双下　又汉书赵充国传充国及长史董通年以为武贤欲轻引万骑分为丨丨出张掖回逺千里以一马自佗负三十日食为米二斛四斗麦八斛又有衣装兵噐难以追逐　宋史韩世忠传太子贝勒军江北乌珠军江南世忠以海舰进泊金山下预以鐡绠贯大钩授骁健者明旦敌舟噪而前世忠分海舟为丨丨出其背每缒一绠则曵一舟沈之乌珠穷蹙求防语祈请甚哀　又北史百济国传妇人不知粉黛女辫髪垂后已出嫁则分为丨丨盘于头上】
　　两界【唐书天文志隂纬单环皆准阳经与阳经相衔各半内外俱齐面平上为天下为地平上为丨丨内外为周天百刻　宋史职官志崇宁三年诏文思院丨丨监官立定文臣一员武臣二员并朝廷选差　元史选举志都监同监四界陞副使又四界陞大使又三界陞提领又三界资品钱谷官并杂职内迁用行省差设人员各添丨丨陞转　黄庭坚答李泉州元善诗见一壁下　栁贯垂虹亭晩眺诗丨丨星河防倒景千家楼阁载浮萍】
　　两部【汉书尹翁归传田延年为河东太守除补卒史徙署督邮河东二十八县分为丨丨闳孺部汾北翁归部汾南所举应法得其罪辜　南史孔珪传门庭之内草莱不剪中有蛙鸣曰我以此当丨丨鼔吹　苏轼赠王子直秀才诗见千头下　又次韵述古过周长官夜饮诗已遣乱蛙成丨丨更邀明月作三人　又约公择饮是日大风诗紫衫玉带丨丨全琵琶一抹四十弦叶颙序山家幽寂之趣诗云舒山色千峯秀雨过蛙声丨丨鸣　又黄庭内景经丨丨水玉对生门使人长生升九天】
　　两蕃【藩同宋书谢晦传申二台之匪辜明丨丨之无罪罗隐钱塘府亭诗见九牧下　又唐书裴懐古传转幽州都督绥懐丨丨将举落内属　又安禄山传为互市郎张守珪节度幽州禄山盗羊而获守珪将杀之呼曰公不欲灭丨丨邪何杀我守珪壮其语又见伟而晢释之　杜甫后出塞诗献凯日继踵丨丨静无虞】两境【北史李崇传为荆州刺史镇上洛邉戍掠得齐人者悉令还之南人感德仍道荆州口二百许人丨丨交和无复烽燧之警】
　　两徼【范成大入分宜诗孰云丨丨吏贤否已判然】
　　两区【宋史礼志张浚等言雨泽稍愆乞祷上曰朕患不知四方水旱之实宫中种稻丨丨其一地下其一地髙髙者其苗有稿意矣湏精加祈祷以救旱暵】
　　两顷【白居易咏懐诗如何办得归山计丨丨村田一畆宫】
　　两间【宋书郭世道传子原平父丧既终自起丨丨小屋以为祠堂每至节嵗蒸尝于此　宋史礼志所司预设次于敦化堂后又于堂上稍北当中丨丨设次南向设御座　李廓赠商山东于岭僧诗见一溪下　又宋史胡安国传愿疆于为善益新厥德使信于诸夏闻于夷狄者无曲可议则至刚可以塞丨丨一怒可以安天下矣】
　　两汉【尚书正义序汉氏大济区宇广求遗逸采古人于金石得今书于齐鲁其文则欧阳夏侯二家之所説蔡邕碑石刻之古文则丨丨亦所不行安国注之实遭巫蛊遂寝而不用歴及魏晋方始稍兴故马郑诸儒莫覩其学所注经传时或异同　齐书孔稚珪传匃奴为患自古而然虽三代智勇丨丨权竒筭畧之要二涂而已　北史袁翻传丨丨警于西北魏晋备在东南顔氏家训上书陈事起自战国逮于丨丨风流弥广文中子三国何其孜孜多虞乎吾观桓灵伤之舍丨丨将安取制乎　髙适同观陈十六史兴碑诗东周既削弱丨丨更沦没　王周游仙都观诗丨丨真仙在何处廵香行绕蕊珠宫】
　　两晋【陈书沈不害传古者王世子之贵犹与国子齿降及汉储兹礼不坠暨乎丨丨斯事弥隆所以见师严而道尊者也　罗隐送蕲州裴员外诗丨丨家声湏有主六朝文雅别无人】
　　两周【战国防见一攻下　晋书束晳传时欲广农晳上议云丨丨争东西之流史起惜漳渠之侵明地利之重也　北史文苑传序见八儒下　吕览秦虽大胜于长平三年然后决士民倦粮食当此时也丨丨全其北存魏举陶削卫地方六百有之势是而入大蚤奚待于魏敬之説也　又陈书周正传见二陆下】两楚【陈基游狼山寺诗淮海北来吞丨丨江湖南去控三呉】
　　两韩【战国防成午从赵来谓申不害于韩曰子以韩重我于赵请以赵重子于韩是子有丨丨而我有两赵也】
　　两赵【战国防见丄】
　　两江【宋书索虏传彼谓我攻城日当掘堑围守欲出来斫营我亦不近城围彼止筑堤引水灌城取之彼扬州城南北门有丨丨水此二水引用自可如人意也宋史髙宗纪建炎元年冬十月辛巳以光世为滁和濠州江宁府界招捉盗贼制置使御营统制官苖傅为使司都统制朝请郎李棫提举广西左右丨丨峒丁公事　又光宗纪绍熙四年秋七月癸未禁邕州左右丨丨贩鬻生口　又兵志兵威既振先胁右江右江既附复胁左江丨丨附则诸蛮无不附者　元史世祖纪丁卯建都王乌防及金齿一十二处俱降建都先为缅所制欲降未能时诸王桑阿克达尔及行省右丞泰布参知政事伊克徳济分道征缅于阿昔阿禾丨丨造船二百艘顺流攻之防江头城令都元帅袁世安戍之遂遣使诏谕缅王不应建都太公城乃其巢穴遂水陆并进攻太公城防之故至是皆降　谢灵运游岭梅山诗威催三山峭瀄汩丨丨驶　鲍照还都至三山望石头城诗丨丨皎平迥三山鬰骈罗　庾信上益州上柱国赵王诗见双峯下　齐已寄欧阳侍郎诗大象影和山面落丨丨声合郡前流　杨万里过招贤渡诗见一江下】
　　两淮【宋史髙宗纪绍兴五年十二月癸丑命丨丨川陜荆襄荆南诸帅府参谋官各一员提防屯田　又绍兴二十年夏四月癸酉置力田科募江浙福建民耕丨丨闲田　牟融沈存尚林亭夜宴诗松菊寒香三径晩桑榆烟景丨丨秋　宋无扬州即事诗丨丨先按堵孤注独横筹　呉莱风雨度杨子江诗三楚畸民类鱼鼈丨丨大将犹熊虎】
　　两河【孔頴逹毛诗正义序齐魏丨丨之间兹风不坠周书静帝纪丨丨妖孽一朝清荡　宋史聂昌传防金人再议和割丨丨湏大臣报聘诏耿南仲及昌往昌言丨丨之人忠义勇劲万一不从必为所执死不瞑目矣傥和议不遂臣当分遣官属促勤王之师入卫许之　元史巴哩珠阿勒坦徳济传先世居辉和尔之地有和林山二水出马曰图呼勒曰锡尔格一夕有神光降于树在丨丨之间人即其所而候之树乃生瘿若懐妊状自是光常见越九月又十日而树瘿裂得婴儿者五土人收飬之其最稚者曰巴噶罕既壮遂有其民人土田而为之君长　吕览河汉之间为豫州周也丨丨之间为冀州晋也　杨素赠薛播州诗见八水下　沈佺期登瀛州南城楼寄逺诗见七郡下　杨巨源元日丹鳯楼门下宣赦诗从此登封资庙略丨丨连海一时清　白居易寄献北都留守裴令公诗丨丨土宇四海定波涛　王建上李吉甫相公诗丨丨门地山川正四海休兵造化仁　景池秋夜宿淮口诗风帆防处客天地丨丨星　灵一酧陈明府舟中见赠诗稻花千顷外莲叶丨丨间　苏轼次韵朱光庭喜雨诗坐知千里足初觉丨丨深　张翥郡城晩望诗千嶂晩云原上合丨丨秋色雁邉来】
