<!-- { "loadSidebar": true } -->
　　前茅【左传丨丨虑无　宋史贾昌朝传古者守封疆出师旅居则有行人之觇国战则有丨丨之虑无其谨如此　谢庄从驾顿上诗见中权下　孟匡明饯王将军赴云中诗日转丨丨影春生细柳风】前部【后汉书西域传见后部下　又后王居务涂谷去长史所居五百里去洛阳九千六百二十里领户四千余口万五千余胜兵三千余人丨后丨及东且弥卑陆蒲类移支是为车师六国北与匈奴接丨丨西通焉耆北道后部西通乌孙　宋书武帝纪天子复申前命授太傅扬州牧劒履上殿入朝不趋赞拜不名加丨丨羽葆鼓吹置左右长史司马从事中郎四人　又礼志车驾出驺讃陛者再拜皇太子入守车驾将至威仪倡引先置丨丨从官就位再拜车驾至行殿前囘箪正直侍中跪奏降辇次直侍中称制曰可正直侍中俛伏起皇帝降辇登御坐　又王鎭恶传为青州治中从事史行参中军太尉军事署丨丨贼曹拒卢循于查浦屡战有功　魏书西域传车师国一名丨丨其王居交河城去代万五千里　北史百济国传见上部下　唐书髙丽传见西部下】
　　前拒【左传见左角下　史记郦商传从髙帝击黥布攻其丨丨防两陈得以破布军更食曲周五千一百户】
　　前队【唐书魏元忠传见后队下　元史舆服志诸卫马丨丨舍人二人四品服骑导左右卫郎将二人交角幞头绯纥绣抹紫绣瑞马裲裆红锦衬袍金帯锦螣蛇乌鞾　又二十八宿丨丨舍人二人四品服骑导领军将军二人紫罗绣白泽裲档　又后汉书光武帝纪王莽置六队郡置大夫一人职如太守南阳为丨丨河内为后队颍川为左队农为右队河东为北队荥阳为析队　水经注淯水乂南迳宛城东其地故申伯之郡楚文王灭申以为县也秦昭襄王使白起为将伐楚取郢即以此地为南阳郡改县曰宛王莽更名郡曰丨丨县曰南阳】
　　前阵【宋史呉璘传初仲自德顺至原由九龙泉上北岭令诸军持满引行以卢士敏兵为丨丨所统军六千为四阵姚仲兵为后拒随地便利以列与敌鏖战开合数十防辎重队随阵乱行敌兵冲之军遂大溃】前卫【元史舆服志丨丨赤甲队丨丨指挥使二人骑服佩同左卫指挥使帅骑士凡四十有八人　又百官志丨丨秩正三品至元十六年以侍卫亲军剙置前后二卫掌宿卫扈从兼营屯田国有大事则调度之】前徒【书武城丨丨倒戈攻于后以北】
　　前竿【梦溪笔谈古荷辇十二人前二人曰丨丨次二人曰前条又次曰前胁后二人曰后胁】前绦【梦溪笔谈见上】
　　前胁【梦溪笔谈见前竿下】
　　前冲【握竒经虎翼赞天地丨丨变为虎翼伏虎将搏盛其威力　摭言周缄为角觝赋云丨丨后敌无非有力之人左攫右拏尽是用拳之手】
　　前锋【史记黥布传项王伐齐身负版筑以为士卒先大王宜悉淮南之众身自将之为楚军丨丨　宋书孝武帝纪元嘉三十年四月辛酉上次溧洲癸亥冠军将军栁元景丨丨至新亭修建营垒　又王鎭恶传鎭恶弟康留闗中及髙祖北伐鎭恶为丨丨康逃匿田舍鎭恶次潼闗康将家奔之　齐书孔稚珪传卫霍出闗千队不反贰师入汉百旅顿降李广败于丨丨李陵殁于后阵其余奔北不可胜数　魏书乙瓌传从驾南征除使持节都督丨丨诸军事每战身先士卒勇冠三军又司马德宗传王恭遣刘牢之为丨丨次于竹里唐书呉武陵传今天子英武任贤同符太宗寛仁厚物有元宗之度罸无贷罪赏无遗功诸侯豢齐赵以稔其衅羣帅筑室砺兵进窥房蔡屯田继漕丨丨扼喉后阵抚背左排右掖其几何而不踣耶　元史太祖纪王汗谋既不成即议举兵来侵圉人竒尔萨闻其事密与弟巴尔岱告帝帝即驰军阿兰塞悉移辎重于他所遣哲哩木为丨丨俟王汗至整兵出战杨万里诗雪花遣霰作丨丨】
　　前寇【北史邢峦传诏峦使持节假鎭南将军都督南讨诸军事中山王英南讨三闗亦次县瓠以后军未至丨丨稍多惮不敢进】
　　前导【齐书萧谌传谌兄诞字彦伟初为殿中将军永明中为建康令与秣陵令司马廸之同乘行车丨丨四卒左丞沈昭畧奏凡有卤簿官共乘不得兼列驺寺请免诞等官诏赎论　五代史冯行袭传唐末山南盗孙喜以众千人袭均州刺史吕不能御行袭为州校乃隂选勇士伏江南独乘小舟逆喜告曰州人闻公至皆欲归矣然知公兵多民惧虏掠恐其惊扰请留兵江北独与腹心数人从行愿为丨丨以慰安州民事可立定喜以为然乃留其兵江北独与行袭渡江军更前谒行袭击喜仆地斩之伏兵发尽杀从行者　宋史乐志绛节丨丨瑞光上浮　又仪卫志宫中导从太宗太平兴国初复増司簿一人内省一人司仪一人司给一人皆分左右丨丨　又毬杖金涂银裹以供奉官骑执之分左右丨丨大礼用百人花脚幞头紫绣防袍袄常出三十人公服皆骑导　元史祭祀志享前一日质明三献官以下及诸执事官各具公服六品以下官皆借紫服诣崇天门下太常礼仪院官一员奉御香一员奉酒一员奉马湩自内出监祭监礼奉礼郎太祝分两班丨丨控鹤五人一人执繖从者四人执仪仗在前行至大明门由正门出　云笈七签丨丨赤帝后从六丁来见招延得□之名　又丨丨白帝后从六庚来下见迎北登墉宫　又丨丨黄帝六己卫轩来下见迎上登天闗　白石郎曲白石郎临江居丨丨江伯后从鱼　姑恩曲丨丨陆离兽后从朱鸟麟凤凰　陆防江湖散人歌见后圣下】
　　前马【周礼齐右凡有牲事则丨丨注王见牲则拱而式居马前却行备惊奔也　又道右王式则下丨丨王下则以盖从　越语句践卑事夫差宦士三百人于呉其身亲为夫差丨丨　唐书齐映传映为人白晳长大言音鸿爽故帝令侍左右或丨丨胪传诏防进中书舍人　梁简文帝泛舟横大江诗见后兵下　苏轼游卢山次韵章传道诗虽无窈窕驱丨丨还有鸱夷挂后车】
　　前驱【诗伯也执殳为王丨丨　周礼大仆见左驭下又内小臣后出入则丨丨疏此小臣是奄人与后导道是其常也　又士师王燕出入则丨丨而辟注道王且辟行人　又乡士三公若有邦事则为之丨丨而辟疏释曰三公有邦事须亲自入乡则乡士为公作丨丨引道而辟止行人　又讶士邦有賔客则与行人送逆之入于国则为之丨丨而辟野亦如之　左传卫侯先期入甯子先长牂守门以为使也与之乘而入公子歂犬华仲丨丨叔武将沐闻公至喜捉发走出丨丨射而杀之公知其无罪也枕股而哭之歂犬走出公使杀之　后汉书寇恂传帝谓恂曰颍川迫近京师当以时定独卿能平之耳恂对曰臣愿执锐丨丨　晋书天文志昴毕间为天□天子出旄头罕毕以丨丨此其义也又职官志始置二卫有丨丨养由之弩及设三部有熊渠佽飞之众　又唐彬传与王濬共伐呉彬屯据冲要为众军丨丨毎设疑兵应机制胜　宋书武帝纪召王仲德请还为丨丨留辅国将军孟懐玉守雷池　又礼志后汉祠天郊用法驾祠宗庙用小驾小驾减损副车也丨丨有九游云防皮轩　魏书明帝纪孝昌元年十二月壬午诏曰今茅毂扼腕爪牙叹愤并欲摧挫封豕勦截长蛇使人神两泰幽明献吉朕将躬驭六师扫荡逋秽其配衣六军分熊虎丨丨后队左翼右师必令将帅雄果军吏明济粮仗车马速度时须其有失律亡军兵戍逃叛盗贼劫掠伏窜山泽者免其往咎録其后効　又韦珍传车驾南讨珍上便宜并自陈在边岁久悉其要害愿为丨丨　又司马椘之传江淮以北闻王师南首无不抃舞思奉德化而逼于寇逆无由自致臣因民之欲请率慕义为国丨丨今皆白衣无以制服人望若蒙偏裨之号假王威以倡义则莫不率从　北史齐髙祖纪元象元年七月壬午行台侯景司徒髙昻围西魏将独孤信于金墉西魏帝及周文并来赴救大都督库狄干帅诸将丨丨神武总众继进　又崔暹传迁御史中尉文襄与诸公出之东山遇暹在道丨丨为赤棒所击文襄囘马避之　五代史安重荣传使人为大铁鞭以献诳其民曰鞭有神指人人輙死号铁鞭郎君出则以为丨丨　宋史仪卫志幰弩汉京尹司丨丨持弓以射窥者宋制每弩加箭二有靫画云气仗内弩皆同　玉海天子之出旄头丨丨豹尾后殿　陆机辨亡论舳舻千里丨丨不过百舰　张衡西京赋华盖承辰天毕丨丨　梁献出师赋见后殿下　乔琳大傩赋将丨丨以戒道必启行而分逐　张华游猎篇武骑列重围丨丨抗修旃　石崇王明君辞我本汉家子将适单于庭辞诀未及终丨丨已抗旌　梁简文帝伤离新体诗丨丨经御宿后骑歴河漘　刘孝绰春日从驾新亭应制诗见后乘下　孔焘往虎窟山寺诗丨丨闻凤管后乘跃龙骖　骆賔王久戍边城有懐京邑诗懐铅慙后进投笔愿丨丨　韦嗣立自汤还都经龙门北溪诗树接丨丨拥岩传后骑喧　李峤扈从还洛诗后队咽笳箫丨丨严防睾　杜甫送蔡希曾都尉还陇右诗见上公下　又倍章留后惠义寺饯嘉州崔都督赴州诗见中军下　韦应物酬郑户曹骊山感懐诗小臣职丨丨驰道出灞亭　王初送叶秀才诗汉廷狗监深知已有日丨丨负弩归　皮日休陪江西裴公游襄州延庆寺诗不署丨丨惊野鸟唯将后乘载诗人　苏轼次韵蒋颍叔扈从景灵宫诗风伯丨丨清宿雾祝融参乘破朝寒　又奉敕祭西太一诗礼罢祝融参乘丨丨已过衡湘　陈造次韵杨宰次郎裴诗前滩起鸥鹭为我作丨丨　杨万里寒食相将诸子游翟园诗未委前头花好否且令蜂蝶作丨丨呉莱歳晚有懐诗见后乘下】
　　前驺【厚德録李翰林宗谔其父文正公昉秉政时避嫌逺势出入仆马与寒士无辨一日中途逢文正公丨丨不知其为公子而遽呵辱之是后每见斯人必自隐蔽恐其自愧也　无可书事寄万年厉员外诗丨丨潘岳贵故里邵平穷　徐奉和宫相公懐旧见寄四十韵诗不遣丨丨妨野逸别寻逋客互招延　韩琦过故闗诗丨丨疆弩过别境荷戈还　蔡襄十八日陪提刑郎中吉祥院看牡丹诗丨丨不用传呼急待与游人一路归】
　　前骑【六韬防其丨丨击其左右敌人必走】
