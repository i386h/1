<!-- { "loadSidebar": true } -->
　　青艾【宋史外国传髙丽上巳日以丨丨染饼为盘羞之冠】
　　青菰【李端诗紫葛垂苔壁丨丨映栁条　王维辋川闲居诗丨丨临水拔白鸟向山翻　刘禹锡诗更説扁舟动乡思丨丨已熟奈秋何　又乐天少傅五月长斋广延缁徒谢絶文友坐成暌间因以戏之诗黍用丨丨角葵承玉露烹　又伤马诗丨丨寒寂非适口病闻北风犹举首　白居易东南行喘牛犂紫芋羸马放丨丨　苏轼诗乌菱白芡不论钱乱系丨丨裹緑盐陆游重五诗盘中共解丨丨粽衰甚将簪艾一枝】青蒲【汉书史丹传丹以亲密臣得侍视疾候上间独寝直入卧内顿首伏丨丨上应劭注以青规地曰丨丨　卢照邻中和乐章丨丨翼翼丹地翘翘　杜甫寄岳州贾司马六丈巴州严八使君两阁老五十韵诗丨丨甘受戮白发竟谁怜　钱起送王谏议任东都居守诗暂以丨丨隔还看紫禁同　白居易东南行议髙通白虎谏切伏丨丨　畅当宿潭上诗丨丨野陂水白露明月天】
　　青叶【王建饭僧诗蒲鲊除丨丨芹虀带紫芽】
　　青芦【拾遗记糜竺家马廐旁有古冢见一妇云君应遭火厄今以丨丨杖一枚报君之惠后竺家火起见青气如云覆火上即灭】
　　青荻【卢纶送申屠正字徃湖南迎亲诗千艘财货朱桥下一曲闾阎丨丨间】
　　青葭【王僧孺至牛渚忆卫少英诗緑草闲游蜂丨丨集轻鸨　司空曙送乔广下第归淮南诗戍旗标白浪罟网入丨丨　温庭筠送淮隂县令之官诗故老丨丨岸先知虙子贤】
　　青蓱【萍同陈琳答东阿王牋君侯体髙俗之材秉丨丨干将之器拂钟无声应机立断　李白上韩荆州书丨丨结緑长价于薛卞之门　又邺中赠王大诗紫燕枥下嘶丨丨匣中鸣　吕温道州酬送何山人之容州诗匣有丨丨笥有书何门不可曳长裾　李陟送杨敬之倅湖南诗久嗟尘匣掩丨丨见説除书试一听李中海上从事秋日书懐诗壶倾浊酒终难醉匣鎻丨丨久不开】
　　青苹【宋玉风赋夫风生于地起于丨丨之末　梁昭明太子东斋听讲诗霏云出翠岭凉风起丨丨　杜甫赠王侍御契诗名园当翠巘野棹没丨丨　刘长卿诗秦台悲白首楚泽怨丨丨　吕温风咏微风生丨丨习习出金塘　张津景风扇物诗何处丨丨末呈祥起逺空　许浑送客南归诗緑水暖丨丨湘潭万里春】青薠【司马相如子虚赋其髙燥则生葴菥苞荔薜莎丨丨注丨丨似莎而大】
　　青葑【胡铨诗丨丨分骆田】
　　青芹【苏轼浚井诗上除青丨丨下洗凿凿石】
　　青蓼【本草三茅君传有作白蓼医方白蓼疑即丨丨也】
　　青藤【唐求赠着上人诗自有闲行伴丨丨杖上枝】
　　青薜【白居易题西亭诗烟蔓嫋丨丨水花披白蕖】
　　青萝【冷斋夜话东吴僧惠诠诗句清婉尝书湖上一山寺壁曰落日寒蝉鸣独归林下寺柴扉夜未掩片月随云履唯闻犬吠声又入丨丨去　江淹江上之山赋挂丨丨兮万仞竪丹石兮百重　谢万兰亭集诗丨丨翳袖修竹冠岑　王昌龄游招隐寺诗山馆人已空丨丨换风雨　李白下终南山过斛斯山人宿置酒诗緑竹入幽轩丨丨拂行衣　又赠宣城宇文太守兼呈崔侍御诗楼髙碧海出树古丨丨悬　又和卢侍御通塘曲丨丨嫋嫋挂烟树白鹇处处聚沙堤　许浑送叚觉归杜曲闲居诗红叶髙斋雨丨丨曲槛烟　刘沧送友人游蜀诗丨丨拂水花留影翠霭隔岩猿有声　陆蒙袭美题郊居十首次韵诗白石堪为饭丨丨好作冠　寒山诗丨丨疎麓麓碧涧响联聨　丨丨帐女题碧花牋诗珠露素中书缱绻丨丨帐里寄鸳鸯自怜孤影清秋夕洒泪裴回滴冷光　陆游梦游山水奇丽处有古宫观云观台也诗曲廊下瞰白莲沼小阁正对丨丨峰】
　　青苔【淮南子水之性淖以清穷谷之污生以丨丨不治其性也　名山记石篑山縁崖而上髙百丈许悉丨丨无别草木　江淹丨丨赋余凿山楹爲室有丨丨焉意之所之故为是作嗟丨丨之依依兮无色类而可方　又别赋春宫閟此丨丨色秋帐含兹明月光　沈约有咏丨丨诗　孙逖途中口号无复新妆艳红粉空余故垄满丨丨　李白长相思相思黄叶落白露湿丨丨　又襄阳曲上有堕泪碑丨丨久磨灭　李益哭柏岩禅师诗白日钟边晚丨丨鉢上秋　羊士谔山寺题壁诗山果丨丨上寒蝉落叶中】
　　青藓【姚鹄野寺寓居即事诗伴僧丨丨榻对雨白云窻项斯山友赠藓冠诗尘汗出华髪惭君丨丨冠徐铉和印先辈及第后献座主朱舎人郊居之作诗积雨暗封丨丨径好风轻透白綀衣】
　　青苕【江淹杂体张黄门协苦雨诗丨丨日夜黄芳蕤成宿楚】
　　青莎【汉书司马相如传薜莎青苹注莎即今丨丨草卢照邻文郁金楫兮木兰舟丨丨裳兮白羽裘皇甫嵩大隐赋白鸥两岸丨丨一牀　江淹杂体陆东海谯山集诗丨丨被海月朱华冒水松　王融钱谢文学离夜诗离轩思黄鸟分渚爱丨丨　李白同王昌龄送族弟归襄阳诗尔家何在潇湘川丨丨白石长江边卢仝客赠石诗竹下丨丨中细长三四片　白居易池上闲咏诗丨丨台上起书楼緑藻潭中系钓舟　温】
　　【庭筠斋宫诗逺水斜如剪丨丨緑似裁　许浑村舎诗自剪丨丨织雨衣南村烟火是柴扉　朱庆余题章正字道正新居诗近来渐觉丨丨巷车马过从已有尘吕岩六言诗独携玉律丹诀闲踏丨丨碧苔　谢宗可萤灯诗银粟无烟栖碧藓玉虫留影缀丨丨】
　　青蓑【苏辙诗红饭白醪供醉饱丨丨黄篛可纒包】
　　青葌【皮日休登初阳楼寄懐北平郎中诗危楼新制号初阳白粉丨丨射沼光】
　　青科【本草蓬类不一有雕蓬即菰草也有黍蓬即丨丨也】
　　青芜【杜甫诗整履歩丨丨　司空曙送严使君游山诗赤烧兼山逺丨丨与浪连　白居易东坡秋意诗啼蛩隐红蓼痩马踏丨丨　又喜晴联句碧树凉先落丨丨湿更滋　温庭筠春江花月夜词玉树歌防海云黒花庭忽作丨丨国】
　　青刍【杜甫入奏行赠窦侍御为君酤酒满眼酤与奴白饭马丨丨　又秋日阮隐居致防诗束比丨丨色圆齐玉箸头　李羣玉骢马诗丨丨与白水空笑驽骀肥　贯休书陈处士屋壁诗丨丨生堦除撷之束成束】青草【左传室如悬磬野无丨丨何恃而不恐　刘长卿送独孤判官赴岭诗苍梧云里夕丨丨嶂中春章孝标送陈校书赴蔡州幕诗丨丨袍襟翻日脚黄金马镫照旄头　徐夤经故翰林杨左丞池亭诗八角红亭映緑池一朝丨丨盖遗基】
　　青蔓【杜甫除架诗幸结白花了寜辞丨丨除蔡襄诗旧树络丨丨虚坛生紫苔】
　　青芽【刘言史题茅山仙坛药院诗愿得丨丨散长年驻此身　皎然顾渚行寄裴方舟女宫露涩丨丨老尧市人稀紫笋多】
　　青秀【管子壏土之次曰五剽五剽之状华然如芬以脤其种大秬细秬黑茎丨丨】
　　青刺【苏辙食鸡头诗紫苞丨丨攅猬毛水面放花波底熟】
　　青壳【菊谱玉毬出陈州蕊中小叶如剪茸初开时有丨丨久乃退去　梅尧臣蟹诗满腹红膏肥似髓贮盘丨丨大于杯】
　　青敷【杨方合欢诗丨丨罗翠采綘葩象赤云】
　　青芳【宋之问送赵六贞固诗怨别此何时丨丨来已久】
　　青圜【史记天官书五星色丨丨为忧水】
　　青圆【宋祭告乐章云旗飞扬神光肃然当驾飇歘来乎丨丨　袁桷天寿节致语仰天门之葱郁审云阙之丨丨　刘克庄获砚诗马肝紫润尤宜沐鹆眼丨丨宛似生】
　　青缭【孙觌诗丨丨竹谿湾翠防石苔路】
　　青归【杜甫诗红入桃花嫩丨丨栁色新】
　　青熨【李咸用庐山诗对犹丨丨眼到必冷凝魂】
　　青出【荀子丨丨于蓝而青于蓝　杜甫晦日寻崔戢李封诗草茅既丨丨蜂声亦暖游】
　　青耸【韩偓感事三十四韵诗山岳还丨丨穹苍旧碧鲜】
　　青干【白居易杜陵叟诗九月霜降秋早寒禾穗未熟皆丨丨】
　　青杳【王渐逹游罗浮赋歴崆峒之崇阿依丨丨之修途】
　　青旷【骆賔王题七级诗悠悠丨丨里荡荡白云前】
　　青葱【尔雅丨谓之丨　黄庭经五色云气纷丨丨　扬雄甘泉赋翠玉树之丨丨兮璧马犀之璘防　张衡南都赋章陵郁以丨丨清庙肃以微微　傅元紫花赋蔚丨丨以增茂　江淹赤虹赋耀萎蕤而在草映丨丨而结树　沈约桐赋龙门之桐逺望丨丨专岩擅岭或孤或丛　王俭髙松赋山有乔松峻极丨丨既抽荣于岱岳亦擢颖于荆峰　曹植苦思行郁郁西岳颠石室丨丨与天连　韦应物游溪诗縁源不可极逺树但丨丨　权徳舆酬崔千牛早秋诗凤文已彪炳琼树何丨丨　元稹咏新竹诗新篁才解箨寒色已丨丨】青莹【砚谱济源坑凡三坑并立曰碧里坑在山上色理丨丨　云笈七签黄帝讨蚩尤王母以符授帝符广三寸长一尺丨丨如玉丹血为文　白居易荷珠赋乱防的皪分规丨丨　张余庆青玉案赋丨丨自乎天产追琢资于匠人　白行简五色露赋丨丨玉缀灿烂珠吐　李白改九子山为九华山聨句丨丨玉树色缥缈羽人家】
　　青尖【王安石望九华山诗萧条烟岚上缥缈浮丨丨范成大病中絶句最是青山奇絶处白云堆絮拥丨丨】
　　青纤【齐已春日感懐诗落苔红小樱桃熟侵井丨丨燕麦长】
　　青茁【郑元祐渡江诗桃叶翠颦杨子渡麦苗丨丨蒜山矶】
　　青皴【贯休赠抱麻刘舎人诗玉寒方重涩松古更丨丨】
　　青噉【范成大梅谱消梅花实多液无滓多液则不耐日干故不入煎造惟堪丨丨】
　　青袅【王恽紫藤花歌依依丨丨厨烟起好命庖人办新美】
　　青褭【韩琮公子行控罗丨丨辔镂象碧熏葩】
　　青斜【贯休寒月送元士入天台诗相见惟谈海上山碧侧丨丨冷相沓】
　　青凝【李白夜坐吟氷合井泉月入闺金缸丨丨照悲啼】
　　青萦【樊宗师绛守居园池记行旦艮间逺冈丨丨】
　　青湿【李贺晚溪凉诗玉烟丨丨白如幢银湾晓转流天东】
　　青裂【郝经秋桐诗黄雕晚风吹丨丨饥乌啄】
　　青上【晋书舆服志皇后谒庙其服皁上皁下亲蚕则丨丨缥下】
　　青南【齐已迥雁峰诗影北鸿声乱丨丨客道难】
　　青徽【权徳舆文油素斯在丨丨未冺】
　　青泼【舒逺庄居述懐诗春山丨丨雨初收人倚衡门独自愁】
　　青滑【齐民要术临贺谢休县东山有大竹数十围长数丈有小竹生旁皆四五尺围下有盘石径四五丈极髙方正丨丨如弹碁局两竹曲垂拂扫其上初无尘秽】
　　青异【水经注巴陵西对长洲北对养口咸湘浦也水色丨丨东北入于大江有清浊之别】青生【元史礼乐志执旌二人平冕前后各九旒五就丨丨色鸾袍黄绫带黄绢袴白绢韈赤革履】青浮【苏轼访詹使君食槐叶冷淘诗丨丨卵盌槐芽饼红防氷盘藿叶鱼】



　　御定骈字类编卷一百三十四
<子部,类书类,御定骈字类编>
　　钦定四库全书
　　御定骈字类编卷一百三十五
　　采色门二
　　黄
