<!-- { "loadSidebar": true } -->
　　汉陵【李华含元殿赋靡迤秦山陂陀丨丨　刘禹锡秋萤引丨丨秦苑遥苍苍陈根腐叶秋萤光　杜牧偶游石盎僧舍诗见江汀下】
　　汉冢【元史地理志和曲州蛮名叵簉甸僰诸种蛮所居地多丨丨或谓汉人曽居】
　　汉中【战国策苏秦始将连横説秦惠王曰大王之国西有巴蜀丨丨之利北有胡貉代马之用南有巫山黔中之限东有殽函之固田肥美民殷富战车万乗奋撃百万沃野千里蓄积饶多地势形便此所谓天府天下之雄国也　又蜀地之甲轻舟浮于汶乗夏水下江五日而至郢丨丨之甲轻舟出于巴乗夏水下汉四日而至五渚　史记秦本纪楚自丨丨南有巴黔中　又惠文君十三年攻楚丨丨取地六百里置丨丨郡　又封禅书自华以西名川四曰河祠临晋沔祠丨丨湫渊祠朝那江水祠蜀　又留侯世家汉元年正月沛公为汉王王巴蜀汉王赐良金百镒珠二斗良具以献项伯汉王亦因令良厚遗项伯使请丨丨地　又屈原传懐王怒大兴师伐秦秦发兵撃之大破楚师于丹淅斩首八万虏楚将屈匄遂取楚之丨丨地　又秦割丨丨地与楚以和楚王曰不愿得地愿得张仪而甘心焉张仪闻乃曰以一仪而当丨丨地臣请往如楚　又淮阴侯传上曰若所追者谁何曰韩信也上复骂曰诸将亡者以十数公无所追追信诈也何曰诸将易得耳至如信者国士无防王必欲长王丨丨无所事信必欲争天下非信无所与计事者顾王策安所决耳　又大宛传大宛之迹见自张骞张骞丨丨人建元中为郎　汉书地理志丨丨郡秦置莽曰新城属益州　又扬雄传上将大夸胡人以多禽兽命右扶风发民入南山西自褒斜东至宏农南敺丨丨张罗网罝罘捕熊罴豪猪虎豹狖玃狐莬麋鹿载以槛车输长扬射熊舘　后汉书光武帝纪更始二年梁王刘永擅命睢阳公孙述称王巴蜀李宪自立为淮南王秦丰自号楚黎王张布起琅邪董宪起东海延岑起丨丨田戎起夷陵并置将帅侵略郡县　元史地理志兴元路唐为梁州又改丨丨郡又为兴元府宋仍旧名元立兴元路总管府久之以凤金洋三州隶焉　越絶书巴郡丨丨陇西定防太原安邑东井也　吕览周昭王亲将征荆辛余靡长且多力为王右还反渉汉梁败王及蔡公抎于丨丨辛余靡振王北济又反振蔡公周公乃侯之于西翟　述异记丨丨山有虎生角道家云虎千年则牙蜕而角生　水经注孔安国曰漾水东流为沔盖与沔合也至丨丨为汉水是互相通称矣　地理通释丨丨故城在今梁州南郑县东北　明一统志丨丨府禹贡梁雍二州之域天文井鬼翼轸分野　贾谊过秦论秦孝公既没惠王武王故业因遗册南兼丨丨西举巴蜀东割膏腴之地收要害之郡诸侯恐惧防盟而谋弱秦　李益汉宫词君王昨日移仙仗玉辇将迎入丨丨】
　　汉上【诗汉有游女不可求思传丨丨游女无求思者宋史艺文志段成式丨丨题襟十卷　元史世祖纪秋七月甲寅次汝南命大将拔都儿等前行备粮丨丨戒诸将毋妄杀　博物志卫南跨于河北得洪水南过丨丨左通鲁泽右指黎山　宋鼎赠张丞相诗丨丨登飞幰荆南歴旧居　王维送赵都督赴代州诗天官动将星丨丨栁条青　李端荆门歌夷陵已逺半成烧丨丨游倡始濯衣　元稹奉和权相公行次临阙驿逄郑仆射相公归朝俄顷分途因以奉赠诗丨丨坛仍筑褒西阵再图　刘禹锡送令狐相公镇南梁诗云树褒中路风烟丨丨城】
　　汉东【左传桓公六年楚武王侵随使防章求成焉军于瑕以待之随人使少师董成鬪伯比言于楚子曰吾不得志于丨丨也我则使然我张吾三军而被吾甲兵以武临之彼则惧而协以谋我故难间也丨丨之国随为大随张必弃小国小国离楚之利也少师侈请羸师以张之　周书晋荡公护传魏恭帝二年加车骑将军大都督通直散骑常侍镇樊城防拜丨丨郡守　元史地理志随州唐初为随州又改丨丨郡又复为随州宋为崇信军又为枣阳军元至元十三年即黄仙洞为州治】
　　汉南【魏志贾诩传建安十二年太祖破荆州欲顺江东下诩谏曰明公昔破袁氏今收丨丨威名逺着军势既大若乗旧楚之饶以飨吏士抚安百姓使安土乐业则可不劳众而江东稽服矣太祖不从军遂无利又乌丸等传序鲜卑大人轲比能数犯塞寇边幽并苦之青龙中帝遣劔客刺之由是边陲差安丨丨少事蜀志诸葛亮传时权拥军在柴桑观望成败亮説权曰海内大乱将军起兵据有江东刘豫州亦收众丨丨与曹操并争天下今操芟夷大难略已平矣遂破荆州威震四海英雄无所用武故豫州遁逃至此将军量力而处之　齐书豫章王嶷传见江介下　又王奂传方隅克殄丨丨肃清　唐书于頔传贞元十四年拜山南东道节度使是时呉少诚叛頔率兵自唐州战呉房朗山取之禽其将李璨又胜之濯神沟于是请升防州为大都督府广募战士储良械然有专丨丨意　元史宪宗纪王安国将四千户渡丨丨深入而还　説苑丨丨曰荆州　新序汤见祝网者置四面其祝曰从天坠者从地出者从四方来者皆罹吾网汤曰嘻尽之矣非桀其孰为此汤乃解其三面置其一面更教之祝曰昔蛛蝥作网今之人循序欲左者左欲右者右欲髙者髙欲下者下吾取其犯命者丨丨之国闻之曰汤之德及禽兽矣四十国归之人置四面未必得鸟汤去三面置其一面以网四十国非徒网鸟也　曹植与杨德祖书见海隅下　庾信栁霞墓志铭岳阳王承制硖左当璧丨丨天网所顿英贤毕集　又枯树赋昔年移栁依依丨丨今看揺落凄怆江潭　刘禹锡奉和淮南李相公早秋即事诗丨丨趋节制赵北赐山川　杜牧栁诗灞上丨丨千万树几人游宦别离中】
　　汉北【左传注见汉阳下　魏志曹仁传孙权遣将陈邵据襄阳诏仁讨之仁与徐晃攻破邵遂入防阳使将军髙迁等徙汉南附化民于丨丨　呉志歩骘传方今王化未被于丨丨河洛之濵尚有僭逆之丑诚擥英雄拔俊任贤之时也　南史张拔防传建武末与兄胄从武帝宿酒酣移席星下语及时事帝曰天下方乱舅知之乎冬下魏军方动则亡丨丨王敬则猜嫌已久当乗间而作　水经注涔水出西南而东北入海左谷水出西南而东北入汉左谷水出丨丨即智水也　杜甫王命诗丨丨豺狼满巴西路道难】
　　汉右【谢庄七夕应制诗璇居照丨丨芝驾肃河阴】
　　汉坌【周邦彦汴都赋蜀险丨丨荆惑闽鄙】
　　汉阳【礼记祭统故卫孔悝之鼎铭曰六月丁亥公假于大庙公曰叔舅乃祖荘叔左右成公成公乃命庄叔随难于丨丨即宫于宗周奔走无射　左传庄公二十八年夏四月戊辰晋侯宋公齐国归父崔夭秦小子憗次于城濮楚师背酅而舍晋侯患之聼舆人之诵曰原田毎毎舍其旧而新是谋公疑焉子犯曰战也战而捷必得诸侯若其不捷表里山河必无害也公曰若楚惠何栾贞子曰丨丨诸姬楚实尽之思小惠而忘大耻不如战也注水北曰阳姬姓之国在汉北者尽楚灭之汉书地理志天水郡武帝元鼎三年置莽曰填戎明帝改曰丨丨　又犍为郡县丨丨　后汉书赵壹传光和元年举郡上计到京师是时司徒袁逄受计其计吏数百人皆拜伏庭中莫敢仰视壹独长揖而已逄望而异之令左右往譲之曰下郡计吏而揖三公何也对曰昔郦食其长揖汉王今揖三公何遽怪哉逄即敛衽下堂执其手延置上坐因问西方事大悦顾谓坐中曰此人丨丨赵元叔也　又厐参桥传论任棠姜岐世着其清结瓮牖而辞三命殆丨丨之幽人乎　宋书武帝纪见江湘下　唐书李贞素传性和裕衣服喜鲜明丨丨公主妻以女累迁宗正少卿　元史地理志丨丨府唐初为沔州又改沔阳郡宋为丨丨军咸淳十年郡守孟琦以城来归元至元十四年升丨丨府　水经汉水又东迳直城南注又东迳千渡而至虾蟇厯丨丨潕口而届于彭溪龙灶矣并溪涧滩碛之名也　庾信周上柱国齐王宪神道碑成都有文翁之祀非谓生前丨丨有诸葛之碑止论身后　又周柱国大将军长孙俭神道碑丨丨郡前非徒武侯之庙临淄城下岂独栾公之社　张衡天象赋遂耸睇于丨丨乃攸窥于织女岑参送费子归武昌诗丨丨归客悲秋草旅舍叶飞愁不扫】
　　汉阴【宋书隐逸传序见河上下　庄子子贡南游于楚反于晋过丨丨见一丈人方将为圃畦凿隧而入井抱瓮而出灌搰搰然用力甚多而见功寡子贡曰有械于此一日浸百畦用力甚寡而见功多夫子不欲乎为圃者仰而视之曰奈何曰凿木为机后重前轻挈水若抽数如泆汤其名为槹为圃者忿然作色而笑曰吾闻之吾师有机械者必有机事有机事者必有机心机心存于胸中则纯白不备纯白不备则神生不定神生不定者道之所不载也吾非不知羞而不为也　水经汉水又南过南郑县南注汉中郡南郑县治也自齐宋魏咸相仍焉水南即丨丨城也　又溪水自湖两分北渠即溪水所导也北迳丨丨台西临流望逺按眺农圃情邈灌蔬意寄丨丨故因名台　明一统志丨丨县在汉中府兴安州西一百五十里　江淹为建平王聘隠逸敎吾税驾旧楚憩乗汀潭挹于陵之操想丨丨之髙而山川遐久流风无沫养志数人并未征采　徐陵答周处士书昔楚国两龚同时纡组丨丨二老相携抱瓮庾信长孙俭神道碑丨丨民望荆南杞梓并皆上书诣阙连名乞留　李俊民醉棃赋以举世为桔槹邪则丨丨之瓮不以用拙而不抱以举世为防夷邪则井湄之瓶不以近危而不居　张説防州景空寺题融上人兰若诗高名出丨丨禅阁跨香岑　杜甫喜晴诗丨丨有鹿门沧海有灵查　戴叔伦汉南遇方评事诗移家住丨丨不复问华簪】
　　汉曲【梁昭明太子陶潜集序鼓枻清潭弃机丨丨　江总七夕诗丨丨天榆冷河边月桂秋　窦庠酬韩愈见赠诗夜光疑丨丨寒韵辨湘灵　杜牧梁秀才以早春旅次大梁将归郊扉言怀兼别示亦见赠走笔依韵诗渭阳连丨丨京口接漳濵】
　　汉州【元史地理志丨丨唐为德阳郡又为丨丨自唐至宋苦于兵革民不聊生元中统元年复立丨丨蜀录李夀传汉兴六年分宁州干右永昌云南朱提越隽河阳六郡为丨丨　蜀梼杌建至东川敬瑄遣人止之建怒进攻鹿头入据丨丨进攻成都　李端送友人游蜀诗帆影缘巴字钟声出丨丨】
　　汉劔【宋史田绍斌传讨蜀大将刘延譲麾下防全师雄寇神泉绍斌率所部败其党数千时丨丨道梗因頼以寕　又卢照邻明月引见胡鞍之似链知丨丨之如霜　李贺出城寄权璩杨敬之诗自言丨丨当飞去何事还车载病身】
　　汉巴【苏轼是日至下马碛憩于北山僧舍有阁曰懐贤南直斜谷西临五丈原诸葛孔明所从出师防也诗有怀诸葛公万骑出丨丨】
　　汉葭【宋书州郡志建安六年刘璋改永寕为巴东郡以涪陵县分立丹兴丨丨二县】
　　汉嘉【宋书州郡志丨丨令前汉青衣县属蜀郡顺帝阳嘉二年更名刘氏立为丨丨郡晋江右犹为郡江左省为县】
　　汉复【晋书地理志涪陵郡统县丨丨】
　　汉寿【蜀志关羽传羽解白马围曹公即表封羽为丨丨亭侯　晋书地理志刘备据蜀分广汉之葭萌涪城梓潼白水四县改葭萌曰丨丨　齐书州郡志武陵郡县丨丨　刘禹锡丨丨城春望诗丨丨城边野草春荒祠古墓对荆榛】
　　汉原【宋书州郡志晋原太守李雄分蜀郡为丨丨晋穆帝更名】
