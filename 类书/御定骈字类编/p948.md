<!-- { "loadSidebar": true } -->
　　三让【论语子曰泰伯其可谓至徳也已矣丨以天下丨民无得而称焉注王曰泰伯周大王之长子次弟仲雍少弟季歴贤又生圣子文王昌昌必有天下故泰伯以天下丨丨于王季其让隠故无得而称言之者所以为至徳也疏郑元注云泰伯周大王之长子次子仲雍次子季歴大王见季歴贤又生文王有圣人表故欲立之而未有命大王疾泰伯因适吴越采药大王殁而不返季歴为丧主一让也季歴赴之不来奔丧二让也免丧之后遂断髪文身丨丨也丨丨之美皆隠蔽不着故人无得而称焉　礼记燕义丨丨而后传命丨丨而后入门三揖而后至阶丨丨而后升所以致尊让也周礼司救凡民之有衺恶者丨丨而罚三罚而士加明刑耻诸嘉石役诸司空　周语襄王使大宰文公及内史兴赐晋文公命内史兴归以告王曰晋不可不善也其君必霸逆王敬命奉礼义成注谓丨丨宾飨之属皆如礼　史记髙祖纪诸侯及将相相与共请尊汉王为皇帝汉王丨丨不得已乃即皇帝位汜水之阳　又晋世家悼公曰自吾用魏綘九合诸侯和戎翟魏子之力也赐之乐丨丨乃受之　齐书谢朓传迁尚书吏部郎朓上表丨丨　汲冡周书丨丨一近市二贱粥三施资春秋繁露礼丨丨而成一节官三人而成一选　吴越春秋古公病将卒令季歴譲国于泰伯而丨丨不受】
　　【故云泰伯丨以天下丨　张仲素玉钩赋从丨丨而载吐表四序之克协　骆宾王夕次旧吴诗盛徳丨丨雄围枕九围　徐安贞送丹阳采访诗旧俗吴丨丨遗风汉六条　萨都拉纪事诗祗知奉玺传丨丨岂料游魂隔九重】
　　三仆【唐书来俊臣传是时左史江融有美名周兴指融与徐敬业同谋斩于市临刑请得召见兴不许融叱曰吾死无状不赦汝遂斩之尸奋而行刑者蹴之丨丨三作】
　　三夺【唐书百官志凡朝晩入失仪御史録名夺俸丨丨者奏弹　谢荘黄门侍郎刘琨之诔魂终朝而丨丨心一夜而九飞　江淹哀千里赋见一夜下】
　　三举【周礼膳夫王齐日丨丨　五代史敬翔等传论盖自髙骈死唐以梁兼统淮南遂与孙杨争矣凡三十年间丨丨而三败以至彊遭至弱而如此此其不可以理得也　又宋史选举志诸州所荐士数益多乃约周显徳之制定诸州贡举条法及殿罚之式进士文理纰缪者殿五举诸科初塲十不殿五举第二第三塲十不殿丨丨第一至第三塲九不并殿一举殿举之数朱书于试卷送中书门下　金史章宗纪眀昌五年正月辛巳前中都路都转运使王寂荐丨丨终塲人蔡州文商经明行修足备顾问】
　　三荐【唐明皇祀圜丘乐章六成既关丨丨云终　又宋史钱勰传哲宗涖政翰林缺学士丨丨林希帝以命勰仍兼侍读】
　　三筑【宋书五行志吴孙皓时尝嵗无水旱苖稼丰美而实不成百姓以饥按刘向春秋説曰水旱当书水旱而曰大无麦禾者土气不养稼穑不成此其义也皓初迁都武昌寻还建业又起新馆缀饰珠玉壮丽过甚破壊诸宫増修苑囿犯暑妨农官民疲怠月令季夏不可以兴土功皓皆冒之此治宫室饰台榭之罚与春秋鲁荘公丨丨台同应也】
　　三征【隋书刘炫传开皇之末国家殷盛朝野皆以辽东为意以为辽东不可伐作抚夷论以讽焉当时莫有悟者及大业之季丨丨不克炫言方验　又小学绀珠丨丨布缕粟米力役】
　　三登【齐书郁林王纪顷嵗多稼无爽遗秉如积而丨丨之美未臻万斯之基尚逺　水经钟水又北过便县之西注县界有温泉水在彬县之西北左右有田数十亩资之以溉常以十二月下种明年三月谷熟度此水冷不能生苖温水所溉年可丨丨　小学绀珠丨丨进业者登再登者平丨丨曰太平　明一统志丨丨桥在肇庆府四会县西北二里　又李白忆旧游赠江夏韦太守良宰诗见一忝下　白居易垂钓诗丨丨甲乙第一入承明庐】
　　三复【汉书律厯志律长九寸百七十一分而终复丨丨而得甲子】
　　三发【周礼大司马车丨丨徒三刺乃鼓退鸣铙且郤及表乃止　又左传季孙欲以田赋使冉有访于仲尼仲尼曰丘不识也丨丨卒曰子为国老待子而行若之何子之不言也　又孔悝载孔姬于平阳而行及西门使贰车反祏于西圃子伯季子初为孔氏臣新登于公请追之遇载祏者杀之而乘其车许公为反祏遇之曰与不仁人争眀无不胜必使先射射丨丨皆逺许为许为射之殪　又后汉书陈忠传见一发下】三合【左传子相晋国以为盟主于今七年矣再合诸侯丨丨大夫服齐狄宁东夏平秦乱城淳于子之力也　史记项羽纪汉有善骑射者楼烦楚挑战丨丨楼烦辄射杀之　宋书大且渠蒙逊传茂防奉表献方物并献皇帝王厯丨丨纪一卷赵传并甲寅元厯一卷北史王春传齐神武引为馆客韩陵之战四面受敌从寅至午丨丨三离将士皆惧神武将退军春叩马諌曰比至未时必当大防遽防其子诣军门为质若不胜请斩之贼果大败　神异经西方深山有兽面目手足毛色如防皆雌无雄名绸顺人丨丨而有子　水经注滱水东迳嘉牙川川有一水南来注之水出恒山北麓蜼川丨丨迳嘉牙亭东而北流注于滱水水之北山行即广昌县界　云笈七签夫道得三乃成故言丨丨成徳自不满三诸事不成　明一统志丨丨山在顺庆府蓬州西五十里　又丨丨岩在泉州府惠安县北连延万叠三峰耸起峭絶不可攀縁上有灵湫仙迹　又丨丨水在庆阳府城西南一百三十里东流至合水县入马莲河　范梈有过丨丨驿诗】
　　三离【北史王春传见上刘桢赋见一浮下】
　　三适【汉书武帝纪见九钖下　易林夀考不忘驾驷东行丨丨陈宋南贾楚荆】
　　三索【易説卦传艮丨丨而得男故谓之少男兊丨丨而得女故谓之少女　敬括八卦赋表丨丨于永终瞻万物于资始　又眀一统志丨丨桥在归徳州治西南】
　　三约【后汉书律厯志十二律之得十七万七千一百四十七是为黄钟之实又以二乗而丨丨之是为下生林钟之实　唐书吐蕃传见一木下】
　　三歴【宋书薛安都传谭金丨丨贼陈乘其隙纵骑突之诸将系进】
　　三陟【魏书常景传栁下三黜不愠其色子文丨丨不喜其情　顔延之秋胡行嗟余怨行役丨丨穷晨暮】三入【考工记钟氏见五入下　左传顔鸣丨丨齐师呼曰林雍乗　又齐侯免求丑父丨丨三出　宋之问景龙四年春祠海诗丨丨文史林两拜神仙署　陈傅良送辛卿幼安帅闽诗长才自惜恨平时丨丨修门两鬓丝】
　　三出【周语晋孙谈之子周适周事单襄公襄公有疾召顷公而告之曰成公之归也吾闻晋之筮之也遇干之否曰配而不终君丨丨焉一既往矣后之不知其次必此　汉书五行志蜺丨丨三已三辰除除则日出且雨　吕览晋文公反国赏从亡者而陶狐不与左右曰君反国家爵禄丨丨而陶狐不与敢问其说文公曰辅我以义导我以礼者吾以为上赏教我以善彊我以贤者吾以为次赏拂吾所欲数举吾过者吾以为末赏三者所以赏有功之臣也若赏唐国之劳徒则陶狐将为首矣　又宋史礼志燎坛方一丈髙一丈二尺开上南出户方六尺丨丨陛在坛南二十歩丙地】
　　三作【唐书来俊臣传见三仆下　陈栎感应经可有怪鱼乃名为鹗其身若豹其齿丨丨】
　　三奉【宋史食货志三省吏犹有人受丨丨而不改者故孙升傅尧俞皆以为言】
　　三蛰【杜甫秋日荆南述懐诗九钻巴噀火丨丨楚祠雷】
　　三愆【论语孔子曰侍于君子有丨丨言未及之而言谓之躁言及之而不言谓之隠未见顔色而言谓之瞽】
　　三疾【论语子曰古者民有丨丨今也或是之亡也古之狂也肆今之狂也荡古之矜也亷今之矜也忿戾古之愚也直今之愚也诈而已矣】
　　三风【书伊训见十愆下】
　　三障【观佛三昧海经佛坐此座消除丨丨成菩提道】
　　三殃【周语敬王十年刘文公与苌宏欲城成周卫彪傒曰夫天道道可而省不苌叔反是以诳刘子必有丨丨违天一也反道二也诳人三也周若无咎苌叔必为戮】
　　三罪【左传歩毅御晋厉公栾鍼为右栾范以其族夹公行公陷于淖栾书将载晋侯鍼曰书退国有大任焉得专之且侵官冒也失官慢也离局奸也有丨丨焉不可犯也乃掀公以出于淖　又丨丨而民服注丨丨颠颉祁瞒舟之侨又见两牡下】
　　三刑【唐书吕才传鲁桓公六年七月子同生是为荘公按厯嵗在乙亥月建申然则值禄空亡据法应穷贱又触句绞六害皆驿马身尅驿马丨丨法无官命火也生当病乡法曰为人尫弱矬陋而诗言荘公曰猗嗟昌兮颀而长兮美目扬兮巧趋跄兮唯向命一物法当夀而公薨止四十五一不验】
　　三怨【左传里克将杀奚齐先告荀息曰丨丨将作秦晋辅之子将何如荀息曰将死之　又先轸曰楚有三施我有丨丨怨讐已多将何以战　周语单子曰今却伯之语犯叔迃季伐犯则陵人迃则诬人伐则揜人有是宠也而益之以丨丨其谁能忍之　唐书辛替否传公主陛下爱子也选贤嫁之设官辅之倾府库以赐之壮第观以居之广池籞以嬉之可谓至重至怜也然用不合古义行不根人心将变爱成憎转福为祸何者竭人之力费人之财夺人之家怨也爱一女取丨丨于天下使边疆士不尽力朝廷士不尽忠人心败矣　列子孤丘丈人谓孙叔敖曰人有丨丨子知之乎孙叔敖曰何谓也对曰爵髙者人妬之官大者主恶之禄厚者怨逮之孙叔敖曰吾爵益髙吾志益下吾官益大吾心益小吾禄益厚吾施益博以是逺于丨丨可乎　元好问感事诗血讐此日逢丨丨风鉴生平备九流】
　　三毒【楞伽经譬如羣鹿为渴所逼见春时焰而作水想迷乱驰趣不知非水如是愚夫无始虚伪妄想所熏习丨丨烧心乐色境界见生住灭】
　　三患【礼记杂记君子有丨丨未之闻患弗得闻也既闻之患弗得学也既学之患弗得行也】三辟【左传夏有乱政而作禹刑商有乱政而作汤刑周有乱政而作九刑丨丨之兴皆叔世也注丨丨即禹刑汤刑九刑也　谢朓三日侍宴曲水应诏诗九畴式叙丨丨载清】
　　三病【圗绘寳鉴画有丨丨皆系用笔一曰板二曰刻三曰结板者腕弱笔痴全亏取与物状平褊不能圎混也刻者运笔中疑心手相戾勾画之际妄生圭角也结者欲行不行当散不散似物凝碍不能流畅也】三衅【齐语桓公自莒反于齐使鲍叔为宰辞曰若必治国家者则非臣之所能也若必治国家者则管夷吾乎桓公曰若何鲍子对曰请诸鲁桓公使请诸鲁严公使束防以予齐使齐使受而以退比至丨丨三浴之】三灾【云笈七签七元经落下死籍注上生名脱免丨丨拔散九横】
　　三犯【齐书天文志建元五年五月庚子太白丨丨毕左股第一星西南一尺　唐书食货志盐铁使裴休着条约私鬻茶丨丨皆三百斤论死四犯至千斤者皆死　又突厥传贺鲁举十姓兵十万骑来拒定方以万人当之虏见兵少以骑绕唐军定方令歩卒据原攒矟外注自以骑陈于北贺鲁先击原上军丨丨军不动定方纵骑乘之虏大溃　元史太宗纪诸公事非当言而言者拳其耳再犯笞丨丨杖四犯论死　又张炎乐府指迷周邦彦诸人移宫换羽为丨丨四犯之曲】
　　三弊【宋史张亢传见一弊下】
　　三惑【法苑珠林财色与酒名为丨丨】
