<!-- { "loadSidebar": true } -->
　　塘陂【宋史河渠志天禧元年知升州丁谓言城北有后湖往时嵗旱水竭给为民田凡七十六顷出租钱数百万防溉之利遂废今欲改田除租迹旧制复治岸畔疏为丨丨以蓄水使负郭无旱嵗广植蒲芡养鱼鼈纵贫民渔采　李白赠闾丘处士诗贤人有素业乃在沙丨丨】
　　塘池【水经注汉水西流谓之肥川川之北石卢塘丨丨八顷其深不测】
　　塘涧【宋史杜传谊性至孝以父性刚严失爱每伺顔色而后进止及丧既葬徒跣负土为坟防渉丨丨几至没骭非大雨雪不少休】
　　塘浦【宋史食货志浙西低田恃堤为固若堤岸髙厚则水不能入乞于苏湖常秀诸州水田丨丨要处官以钱米贷田主乘此农隙作堰増令髙濶则堤成而水不为患　郏亶治田书松江丨丨五七十条并当松江之上流皆是阔其丨丨髙其堤岸以固田也久不浚治遂至堕壊议者不知此丨丨原有大岸以固田乃谓古人浚此大浦只欲泄水此不知治田之本也】
　　塘渎【齐书东昏侯纪见塘埭下】
　　塘堰【唐书王起传以检校尚书右仆射为山南东道节度使濵汉丨丨聨属吏弗完治起至部先修复与民约为水令遂无凶年　宋史河渠志诏沧州干寜军谨视斗门水石壅潮水入御河东丨丨以广溉防】塘濵【明一统志丨丨山在向武州故富劳县西五里山势萦纡耸秀下有丨丨泉】
　　塘泊【隣几杂志防坝沿邉丨丨冬月载蒲苇悉用凌牀官员亦乗之】
　　塘淀【宋史河渠志庆厯五年七月初与契丹约罢广两界丨丨约既定朝廷重生事自是每邉臣言利害虽听许必戒之以毋张皇使契丹有词】
　　塘泺【宋史河渠志枢密院官言程昉放滹沱水大惧填淤丨丨失险固之利安石谓滹沱旧入邉吴淀新入洪城淀均丨丨也何昔不言而今言乎　又作泊宋史兵志其募于河北者旧给丨丨河淤之田力不足以耕重苦蕃敎应募者寡熙寜七年罢之】
　　塘埭【宋书孔顗传永退还延陵就休若诸将帅咸劝退保破冈其日大寒风雪甚猛丨丨决壊众无固心南齐书东昏侯纪下南徐二州桥桁丨丨丁计功为直敛取见钱供太乐主衣杂费由是所在塘渎多有】
　　【隳废】
　　塘遏【齐书竟陵王子良传子良为丹阳尹上表曰京都千里古塘非一而民贫业废地利久芜近启遣五官殷濔典籖刘僧瑗到诸县循履得丹阳溧阳永世等四县解堪垦之田合计荒熟有八千五百五十四顷修治丨丨可用十一万八千余夫一春就功便可成立】
　　塘州【周书魏废帝三年改肆州为丨丨】
　　塘道【宋书孔顗传贼连栅周亘丨丨廹狭将士力不得展亮乃负楯而进直入重栅众军因之即皆摧破】塘路【齐书王敬则传今郡通课此直悉以还台租赋之外更生一调致令丨丨崩芜湖源泄散害民损政实此为剧　杜甫陪郑广文游何将军山林诗不识南丨丨今知第五桥　李嘉祐九日诗孤楼闻夕磬丨丨向城闉】
　　塘园【盐鐡论今陛下哀怜百姓寛力役之政二十三始赋五十六而免所以辅耆壮而息老艾也丁者治其田里老者修其丨丨俭力趋时无饥寒之患不治其家而讼县官亦悖矣】
　　塘丁【齐书王敬则传臣昔沗会稽粗闲物俗丨丨所上本不入官良田陂湖宜壅桥路湏通均夫订直民自为用若甲分毁壊则年一修改若乙限坚完则终嵗无欲】
　　塘役【齐书王敬则传防土邉帯湖海民丁无士庶皆保丨丨敬则以功力有余悉评敛为钱送台库以为便宜上许之】
　　塘防【杜甫茅屋为风雨所破歌茅飞渡江洒江郊髙者挂罥长林梢下者低转沈丨丨　陆游题斋壁诗隔叶晚莺啼谷口唼花雏鸭聚丨丨】
　　塘堨【方岳排门夫诗吏呼劝农今几日典衣已供丨丨册】
　　塘草【元稹会真诗羃羃临丨丨飘飘思渚蓬】
　　塘蒲【李贺还自会稽歌吴霜防归鬓身与丨丨晩】
　　塘边【孟郊塘下行丨丨日欲斜年少早还家　皎然同袁髙使君送李判官使廻诗为出丨丨栁荣归府中花　黄庭坚次韵寅庵诗大若丨丨独网鱼小桃源口带经鉏】
　　塘上【南史刘璡传与友人防稽孔逷同舟入东于丨丨遇一女子逷目送曰美而艶璡曰斯岂君子所宜言乎非吾友也于是解裳自隔　魏甄皇后有丨丨行　梅尧臣杂诗絶句丨丨挽船人塘泥深及胫】塘下【庄子孔子观于吕梁县水三千仞流沫四十里鼋鼍之所不能游也见一丈夫游之数百歩而出被髪行歌而游于丨丨】
　　塘平【皮日休夏日平声诗丨丨芙蓉低庭闲梧桐髙】
　　塘深【韦应物陪王卿郎中游南池诗林髙初上月丨丨未转舟】
　　塘漏【淮南子夫爝火在缥烟之中也一指之所能息也丨丨若鼷穴一墣之所能塞也及至火之燔孟诸而炎云台水决九江而渐荆州虽起三军之众弗能救也】
　　塘黑【贯休春晩书山家屋壁诗水香丨丨蒲森森鸳鸯鸂如家禽】
　　堰
　　堰水【南史梁宗室萧明传武帝既纳侯景大举北侵使南康王会理总兵明乃拜表求行固请乃许之防理已至宿预诏改以明代为都督水陆诸军明师次吕梁十八里作寒山堰以灌彭城水及于堞不没者三板魏遣将慕容绍宗赴救明谋畧不出号令莫行绍宗至决丨丨明命将救之莫肯出】
　　堰埭【唐书食货志张滂复置江淮巡院及浙西观察使李锜领使江淮丨丨隶浙西者増私路小堰之税宋史河渠志大川沟渎浅塞荒秽合行濬导及陂塘丨丨可以取水灌溉若废可兴治者各述所见编为图】
　　【籍上之有司　王禹偁州寒食赠张员外吴博士桞丞诗狴牢未空歇丨丨劳修营】
　　堰河【唐书地理志同州冯翊郡朝邑北四里有通灵陂开元七年刺史姜师度引洛丨丨以溉田百余顷】堰石【水经颍水又东南过阳翟县北注县西有故堰丨丨崩禠頽基尚存】
　　堰南【齐书垣崇祖传见日晡下】
　　堰牐【宋史苏轼传轼知杭州见茅山一河専受江潮盐桥一河専受湖水遂浚二河以通漕复造丨丨以为湖水蓄泄之利】
　　堰遏【曽巩本朝政要防自史起溉田以后王景理芍陂马臻筑鉴湖至晋疏荆兖之水宋人引渒魏人引河唐疏雷陂筑句城除丨丨之害】
　　堰限【白居易和微之春日投简阳明洞天诗丨丨舟航路堤通车马途】
　　堰护【白居易重修香山寺诗波翻八滩雪丨丨一潭油】
　　堰成【南史韦叡传进讨合肥先是右军司马胡景畧至合肥久未能下叡按行山川曰吾闻汾水可以灌平阳即此是也乃堰肥水顷之丨丨水通舟舰继至】
　　坳
　　坳堂【庄子覆杯水于丨丨之上则芥为之舟置杯焉则胶水浅而舟大也　苏轼和参寥诗芥舟只合在丨丨纸帐心期老孟光】
　　坳中【韩愈咏雪赠张籍诗丨丨初葢底垤处遂成堆贡父诗话欧阳永叔江邻几论韩雪诗以随车翻缟带逐马散银杯为不工谓丨丨初葢底垤处遂成堆为胜未知真得韩意否也】
　　坳下【元稹松鹤诗渚宫本丨丨佛庙有台阁】
　　坳窊【苏轼丙子重九诗惟有黄苑浪堆垅生丨丨】
　　坳【韩愈孟郊城南聫句诗掘云破嵽嵲采月漉丨丨】
　　堤【隄同】
　　堤堰【宋书张邵传转征虏将军领宁蛮校尉雝州刺史加都督初王华与邵有隙及华参要亲旧为之危心邵曰子陵方至公必不以私讐害正义是任也华实举之及至襄阳筑长围修立丨丨开田数千顷郡人赖之富赡　唐书百官志水部郎中员外郎各一人掌津济船舻渠梁丨丨沟洫渔捕运漕碾硙之事　又地理志徳阳郡雒县刺史卢士珵立丨丨溉田四百余顷宋史河渠志陈损之言髙邮楚州之间陂湖漫茭葑弥满宜创立丨丨以为潴泄　又乾道九年命华亭县作监牐官招收土军五十人巡逻丨丨専一禁戢又职官志都水监使者掌中外川泽河渠津梁丨丨疏凿浚治之事　又范仲淹传每嵗预下诸路风吏民言农田利害丨丨渠塘州县选官治之定劝课之法以兴农利减漕运江南之圩田浙西之河塘隳废者可兴矣又王安石传调知鄞县起丨丨决陂塘为水陆之利又张守约传守约知泾州泾水善暴城每春必増治】
　　【丨丨费不赀适嵗饥罢其役或曰如水害何守约曰俭嵗劳民甚于河患吾且徐图之】
　　堤埒【宋史河渠志开治工毕按行新旧广深丈尺以校工力以所出土于沟河岸一歩外筑为丨丨七】堤埭【宋史河渠志营筑丨丨开决陂塘昨縁霖潦之余大为衍溢之患既非疏导当稍缮防岂蕴猜嫌以亏信睦】
　　隄阏【唐书于頔传出为湖州刺史部有湖陂异时溉田三千顷久廞废頔行县命修复丨丨嵗获秔稻蒲鱼无虑万计　又李吉甫传漕渠庳下不能居水乃筑丨丨以防不足泄有余名曰平津堰　宋史河渠志宣和元年二月臣僚言江淮荆汉间荒瘠弥望率古人一亩十钟之地其丨丨水门沟浍之迹犹存近绛州民吕平等诣御史防诉乞开濬熙宁旧渠以广浸灌愿加税一等则是近世陂池之利且废矣何暇复古哉】堤堨【宋书长沙王义欣传芍陂良田万余顷丨丨久壊秋夏常苦旱义欣遣咨议参军殷肃循行修理有旧沟引渒水入陂不治积久树木榛塞肃伐木开榛水得通注旱患由是得除　魏书崔楷传至若量其逶迤穿凿涓浍分立丨丨所在疏通预决其路令无停蹙随其髙下必得地形土木参功务従便省　宋史崔峄传嘉陵江嵗调民丁治丨丨峄更用州兵代其役】
　　堤障【宋史滕元发传河北地大震命元发为安抚使时城舍多圮吏民惧压皆幄寝茇舍元发独处屋下曰屋摧民死吾当以身同之瘗死食饥除田租修丨丨察贪残督盗贼北道遂安　韩愈岳阳楼诗朝过宜春口极北缺丨丨　方夔夜坐苦蚊诗端坐缺丨丨各各磨牙龈】
　　堤庸【唐书髙瑀传州比水旱无年瑀相地宜筑丨丨百八十里时其钟泄民赖不饥】
　　堤岸【元史文宗纪山南道廉访副使图沁栋阿劾荆湖北道宣慰使伯勒齐尔图尝贷内府钱威逼部民代偿不足则以宣慰司公帑钞偿之又副使罗矩以修治松江丨丨纵家奴掊敛民财二人罪虽遇赦宜从黜退韩愈此日足可惜一首赠张籍诗下马歩丨丨上船拜吾兄　栁宗元田家诗蓼花被丨丨陂水寒更渌】
　　【元稹茅舍诗邉縁丨丨斜诘屈檐楹亚　白居易水堂醉卧问杜三十一诗为问魏王丨丨下何如同德寺门前】
　　堤塘【汉书髙祖纪母媪尝息大泽之陂注师古曰蓄水曰陂葢于泽陂丨丨之上休息而寝寐也】堤墆【道徳指归论开导如阳闭塞如隂丨丨如地运动如天】
　　堤湖【宋书周朗传使其受食者悉令就佃淮南多其长帅给其粮种凡公私游手嵗发佐农令丨丨尽修原陆竝起】
　　堤坂【晋书天文志凡军胜之气如丨如丨】
　　堤沙【王鬰春日行小铃犊车防丨丨凤箫惊落琼英花陆防城南上原陈翁卖花为业诗亦不知天子殿前宣白麻亦不知相公门前筑丨丨　又秋晩散步门外诗门前秋潦退也拟筑丨丨】
　　堤路【李端襄阳曲襄阳丨丨长草碧栁枝黄】
　　堤道【宋史河渠志御河丨丨仅如蔡河之类若欲吞纳河水湏如汴岸増修犹恐不能制畜　又河北沿邉安抚司上制置沿邉浚陂塘筑丨丨条式图请付邉郡屯田司　又李允则传架石桥构亭榭列丨丨以通安肃广信顺安军】
　　隄势【朱仲晦答王无功问故园诗栁行随丨丨茅斋看地形】
　　隄形【元稹春分投简阳明洞天诗丨丨弯熨斗峯势踊香炉】
　　隄梁【庾信明月山铭丨丨似堰野路疑村】
