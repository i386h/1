<!-- { "loadSidebar": true } -->
　　旂节【韩愈袁氏先庙碑袁公滋既成庙明歳二月自荆南以丨丨朝京师留六日得壬子春分率宗亲子属用少牢于三室】
　　旂鸾【汉书郊祀志美阳得鼎献之下有司议张敞好古文字按鼎铭勒而上议曰臣闻周祖始乎后稷后稷封于斄公刘发迹于豳太王建国于梁文武兴于酆鄗由此言之则梁酆鄗之间周旧居也固宜有宗庙坛塲祭祀之臧今鼎出于郊东中有刻书曰王命尸臣官此栒邑赐尔丨丨黼黻雕戈尸臣拜手稽首曰敢对扬天子丕显休命臣愚不足防迹古文窃防传记言之此鼎殆周之所防裦赐大臣大臣子孙刻铭其先功臧之于宗庙也】
　　旂竿【刘禹锡和乐天洛下雪中宴集寄汴州李尚书诗遥想兔围今日防琼林满眼映丨丨】旂旒【公羊传注故溴梁之盟徧刺天下之大夫疏曷为徧刺天下之大夫君若赘旒然何氏云旒丨丨赘系属之辞以丨丨喻者为下所执持东西是矣　应玚文质论火龙黼黻暐鞾于廊庙衮冕丨丨舄奕乎朝廷】旂裳【韦庄和拾遗秋日感事诗文风销劔楯礼物换丨丨】
　　旂章【列代名画记丨丨明则昭轨度而备国制　桞宗元道州文宣王庙碑夫子之祀爰自京师太学徧于州邑遐阔僻陋咸用斯时致奠展诚宿燎设悬罇俎丨丨粲穆布列周天之下】
　　旂常【唐书杨收传召为监察御史收因建言汉制总羣官而听曰省分务而专治曰寺太常分务专治者也所以藏天子之丨丨今丨丨因车饰隶太仆非是枫窗小牍志奬王室绩冠侯藩溢于丨丨流在丹素谢朓为宣城拜章铭彼丨丨勒斯钟鼎　桞宗元送严公贶下第归觐省诗序恭惟相国冯翊公有大勲力盈于丨丨极人臣之尊分天子之忧殿邦坤隅柄是文武杨维桢麒麟阁赋见鼎钟下　陈子昂奉和皇帝上礼抚事述怀诗云陛丨丨满天庭玉帛陈　赵彦昭奉和幸韦嗣立山庄侍宴诗六龙驻旌防四牲耀丨丨王邱奉和圣制答张説扈从南出防雀谷诗襟三秦接丨丨万乗过　后唐宗庙乐舞词名髙阃域功着丨丨】
　　旂折【庾信哀江南赋遂乃韩分赵裂鼔卧丨丨】
　　旂身【左传明日或斾以防注继旐曰斾疏继旐曰斾释天文也郭璞曰帛续旐末为燕尾然则旒谓丨丨斾谓旂尾晋令贱人建此羽旄施其旒斾于下执之以从其防】
　　旂尾【左传疏见上】
　　旂上【诗和铃央央传和在轼前铃在丨丨】
　　旂文【江淹为始安王拜征虏将军南兖州刺史章见环章下】
　　斾
　　斾旌【诗萧萧马鸣悠悠丨丨　唐太宗饮马长城窟行悠悠卷丨丨饮马出长城　李百药和正日临朝应诏诗百灵警朝禁三辰扬丨丨　沈佺期被试出塞诗寒日生戈劔阴云拂丨丨　杜甫送郭中丞兼太仆卿充陇右节度使诗斜日当轩盖髙风卷丨丨　刘禹锡歴阳书事诗露冕观原野前驱抗丨丨　白居易送冯学士赴任诗漫夸河北操旄钺莫羡江西拥丨丨杜牧崔常侍诗对客犹褒博塡门已丨丨　李商隐述德抒情诗故事留台阁前驱且丨丨　罗邺秋日留题蒋亭诗二年芳思随云雨九日离歌恋丨丨　罗隐秋江诗秋江待晚潮客思丨丨揺】
　　斾海【卢照邻歌东军丨丨凯入耀辉震震】
　　斾照【杜牧和宣州沈大夫登北楼书怀诗见帐开下】
　　旟
　　旟旐【诗彼丨丨斯胡不斾斾　扬雄甘泉赋腾清霄而轶浮景兮夫何丨丨郅偈之旖旎也　桞道伦进善旌赋宁同丨丨之翩翩奚贵干旄之孑孑】
　　旟旞【桞宗元岭南节度使飨军堂记十月甲子公命飨于新堂幢牙茸纛金节析羽旂旗丨丨咸饰于下鼓以鼖晋金以铎铙】
　　旃
　　旃旌【左传分康叔以大路少帛綪茷丨丨大吕注通帛为旃析羽为旌　庾信郑常墓志铭文轨既同丨丨已偃司勲行赏军吏举功乃授使持节上开府增邑五百戸】
　　旃斾【后汉书袁绍传初闻此问尚谓不然定闻信来乃知阏伯实沈之忿已成弃亲即讐之计已决丨丨交于中原尸累于城下闻之哽咽若存若亡】
　　旃旝【后汉书马融传丨丨掺其如林错五色以摛光】
　　旃冕【礼记冠义疏冠礼起早晚书传既无正文案略说周公对成王云古人冒而句领注云古人谓三皇时以冒覆头句领绕颈至黄帝时则有冕也故世本云黄帝造火食丨丨是冕起于黄帝也】
　　旃裘【史记匈奴传自君王以下咸食畜肉衣其皮革被丨丨壮者食肥美老者食其余贵壮健贱老弱又见缯絮下　韩诗外传闵子骞始见于夫子有菜色后有刍豢之色子贡问曰子始有菜色今有刍豢之色何也闵子曰吾出蒹葭之中入夫子之门夫子内切磋以学外为之陈王法心窃乐之出见羽盖龙旂丨丨相随心又乐之二者相攻胸中而不能任是以有菜色也今被夫子之教浸深又頼二三子切磋而进之内明于去就之义出见羽盖龙旂丨丨相随视之如坛土矣是以有刍豢之色　盐铁论陇蜀之丹漆旄羽荆扬之皮革骨象江南之柟梓竹箭燕齐之鱼盐丨丨兖豫之漆丝絺纻养生送死之具也待商而通待工而成　扬雄羽猎赋仁声惠于北狄武义动于南邻是防丨丨之王胡貉之长移珍来享抗手称臣前入围口后陈卢山张説荆州亭入朝诗丨丨吴地尽髫荐楚言多】
　　旃衣【西京杂记娄敬始因虞将军请见髙祖衣丨丨披羊裘虞将军脱其身上衣服以衣之敬曰敬本衣帛则衣帛见敬本衣旃则衣旃见今舍旃褐假鲜华是矫常也不敢脱羊裘而衣丨丨以见髙祖】旃褐【西京杂记见上】
　　旃布【周礼师氏使其属帅四夷之隶各以其兵服守王之门外且跸注兵服丨丨弓劒不同也疏兵服丨丨及弓劔者东方南方其服布其兵劔西方北方其服旃其兵弓】
　　旃席【盐铁论同牀丨丨侍御满侧者不知负辂挽船登髙絶流者之难也】
　　旃褥【汉官仪见帷帐下】
　　旃罽【晋书食货志辽西丨丨之乡葱右蒲梢之骏殖物怪错于何不有　盐铁论驘驴之用不中牛马之功鼲鼦丨丨不益锦绨之实】
　　旃墙【汉书西域传乌孙使使献马愿得尚汉公主为昆弟元封中遣江都王建女细君为公主防妻焉公主至其国自治宫室居歳时一再与昆莫防毘莫年老语言不通公主悲愁自为作歌曰吾家嫁我兮天一方逺托异国兮乌孙王穹庐为室兮丨为丨防肉为食兮酪为浆居常土思兮心内伤愿为黄鹄兮归故乡天子闻而怜之】
　　旃檀【京洛寺塔记靖恭坊大庆善寺寺取大兴两字坊各一字为名新记云优塡像总章初为火所烧据梁时西域优塡在荆州言隋自台城移来此寺非也今又有丨丨像开目其工颇拙犹差谬矣　梁元帝扬州梁安寺碑序丨丨散馥无复圆觉之风地涌神翕皆成多寳之塔　孟浩然题云门诗舍舟入香界登阁憩丨丨　桞宗元戏题石门长老东轩诗石门长老身如梦丨丨成林手所种】
　　旃茵【韩诗外传天子居广厦之下帷帐之内丨丨之上被躧舄视不出阃莽然而知天下者以其贤左右也　盐铁论坐丨丨之上按图籍之言若易易然亦不知歩渉者之难也】
　　旃蒻【盐铁论古者皮毛草蓐无茵席之加丨丨之美】
　　旃毛【汉书苏武传律知武终不可胁白单于单于愈益欲降之乃幽武置大窖中絶不饮食天雨雪武卧齧雪与丨丨并咽之数日不死】
　　旃蒙【淮南子单阏之歳歳和稻菽麦蚕昌民食五升卯在乙曰丨丨】
　　旍
　　旍旗【宋书武帝纪封晋帝为零陵王令食一郡载天子丨丨乗五时副车行晋正朔郊祀天地礼乐制度皆用晋典　家语兵车丨丨不粥于市　又子路进曰由愿得白羽若月赤羽若日钟鼔之音上震于天丨丨缤纷下蟠于地由当一队而敌之必也攘地千里搴旗执馘唯由能之使二子者从我焉夫子曰勇哉　名画录房从眞者成都人也王蜀先主于浣花龙兴寺修圣夫人堂合水津起通波侯庙请从眞画甲马丨丨从官鬼神授翰林待诏赐紫金鱼袋】
　　旍旄【史记孔子世家定公十年春及齐平夏防齐侯夹谷为坛位土阶三等以防遇之礼相见揖让而登献酬之礼毕齐有司趋而进曰请奏四方之乐景公曰诺于是丨丨羽祓矛防劒拨鼓噪而至孔子趋而进歴阶而登不尽一等举袂而言曰吾两君为好防夷狄之乐何为于此请命有司有司却之不去则左右视晏子与景公景公心怍麾而去之】
　　旍旂【宋书谢晦传晦率军二万发自江陵舟舰列自江津至于破冢丨丨相照蔽夺日光】
　　旍斾【陆机赠弟士龙诗王事靡盬丨丨屡振】
　　旍旐【陆云太尉王公以九锡命大将军让公将还京邑祖饯赠此诗丨丨泱泱轺轩蔼蔼】
　　旍麾【蜀志后主传注诸葛亮集载禅三月下诏夫王者之兵有征无战尊而且义莫敢抗也故鸣条之役军不血刃牧野之师商人倒戈今丨丨首路其所经至亦不欲穷兵极武有能弃邪从正箪食壶浆以迎王师者国有常典封宠大小各有品限】
　　旍轸【徐陵与杨仆射书见冠盖下】
　　旍币【齐书明僧绍传太祖为太傅教辟僧绍及顾欢臧荣绪以丨丨之礼征为记室参军不至】旍葆【西京杂记昆明池中有戈船船上建戈矛四角悉垂幡旄丨丨麾盖】
　　旍拂【宋书武帝纪卢循妖凶伺隙五岭乗虚肆逆侵覆江豫丨丨寰内矢及王城朝野丧沮莫有固志家献徙卜之计国议迁都之规】
　　旍贲【齐书顾欢传欢近已加丨丨思効可付选铨序以显谠言】
　　幢
　　幢棨【汉书韩延寿传延寿在东郡时试骑士治饰兵车画龙虎朱爵延寿衣黄纨方领驾四马传总建丨丨植羽葆鼓车歌车功曹引车皆驾四马载棨防五骑为伍分左右部军假司马千人持幢旁毂注晋灼曰丨旌幢也丨防也师古曰丨麾也丨有衣之防也其衣以赤黒缯为之】
　　幢节【唐书郑余庆传自至德后方镇除拜必遣内使持丨丨就第至则多馈金帛且以媚天子唯恐不厚又韦昭度传阆州刺史王建攻陈敬瑄于成都以昭度为西川节度使敬瑄不内诏东川顾彦朗与建合兵】
　　【以讨拜昭度兼行营招抚使乃建丨丨行城下谕其众曰毋久闭垒敬瑄遣人詈曰铁劵先帝所命若何违之又李蔚传咸通初香舆前后系道缀珠瑟瑟幡盖残防以为丨丨费无赀限　槁简赘笔吴兴武康县延真】
　　【观唐碧落观也沈休文故宅有唐县令胡传美题诗云仙宫碧落应征书遗迹依然掩故居丨丨不归天杳邈烟霞空鎻日幽虚不逢金简投云洞可惜瑶台叠藓除欲脱儒衣陪羽客伤心齿髪已雕疎熙宁中孙莘老为湖州守集境内东晋以来诗为吴兴集刋行偶遗此诗】
　　幢盖【晋书李矩传太尉荀藩承制建行台假矩荥阳太守石勒亲率大众袭矩矩大破之藩表元帝加矩冠军将军轺车丨丨进封阳武县侯领河东平阳太守益部方物记楠蜀地最宜者童童若丨丨然　桞宗元曹溪第六祖赐諡大鉴禅师碑扶风公亷问岭南三年以佛氏第六祖未有称号疏闻于上诏谥大鉴禅师塔曰灵照之塔元和十年十月十三日下尚书祠部符到都府公命部吏洎州司功掾告于其祠丨丨钟鼔增山盈谷万人咸会　刘长卿酬滁州李使君诗丨丨方临郡柴荆忝作邻　元稹投简阳明洞天诗丨丨迎三洞烟霞贮一壶　刘禹锡酬杨庶子喜韩吴兴与余同迁见赠诗丨丨今虽贵弓旌防见招】
　　幢麾【后汉书班超传拜超为将兵长史假鼔吹丨丨以徐干为军司马　宋书礼志见轮舆下　魏书刘库仁传苻坚进库仁广武将军给丨丨鼓盖仪比诸侯处衞辰在库仁之下】
　　幢旟【桞宗元起废答丨丨前罗杠盖后随千夫翼衞当道上驰】
