<!-- { "loadSidebar": true } -->
　　双碣【陆倕石阙铭序物覩丨丨之容人识百重之典张衡西亰赋圜阙竦以造天若丨丨之相望　左思魏都赋竦峭丨丨方驾比轮】
　　双桥【李白秋登宣城谢朓北楼诗两水夹明镜丨丨落彩虹　刘绮正钗聨句丨丨耀寳钿阗阗宻复丛】双碑【薛道衡老氏碑见九井下　权德舆湖南观察使故相国袁公挽歌见一字下】
　　双塔【金史选举志悯忠祠旧有丨丨进士入院之夜半闻东塔上有声如音乐西入宫考试官侍御史完顔佛宁等曰文路始开而有此得贤之祥也中选者得图克坦镒以下二十七人　元史河渠志见一亩下　李颀纱灯诗熠爚众星下玲珑丨丨前　王昌龄香积寺礼拜万迥平等二圣僧塔诗如彼丨丨内孰能知是非王建九日登丛台诗平原地阁在谁家丨丨丛台野菊花　陆游泛舟游西湖诗伤心六十余年事丨丨依】
　　【然在翠微　杨允孚滦亰杂咏穹崖幻出梵王宫丨丨中间一迳通】
　　双镇【刘禹浙西李大夫述梦四十韵并浙东元相公詶和斐然继声诗吴越分丨丨东西接万艘】双堠【元稹西归絶句丨丨频频减去程渐知身得近亰城】
　　双臯【潘岳登虎牢山赋览河洛之二川眺成平之丨丨】
　　双径【周必大游庐山吊大林诗古来南北通丨丨此去东西启二林　范成大题径山寺楼诗海内五峯秀天涯丨丨游　牟巘赠厉白云上人诗丨丨闻钟罢而今但熟眠】
　　双都【李峤上歴城张明府书连十珥于中阳叠丨丨于上国】
　　双城【北史蛮獠传时向五子王据石墨城令其子寳胜据丨丨水逻平后频遣喻之而五子王犹不从命唐书地理志江南道丨丨州　金史地理志辽阳府沈州丨丨县辽双州保安军也皇统三年降为县章宗】
　　【时废　又王伯龙传王伯龙沈州丨丨人也辽末聚党为盗天辅二年率众二万及其辎重来降按世袭明安知银州兼知双州　明一统志丨丨河在施州卫城北四十五里卫东五十里有丨石丨山下有双洞　梁简文帝登城北望诗见一水下　张南史送郑録事赴太原诗六月胡天冷丨丨汾水流　余阙秋兴亭诗丨丨共临水両岸起飞楼】
　　双州【金史太祖纪二年正月庚寅辽丨丨节度使张崇降使索多如宋报聘　又王伯龙传见上】双靡【后汉书大月氏传大月氏迁于大夏分其国为休宻丨丨贵霜昐顿都宻凡五部】
　　双阙【左传郑伯享王于阙西辟疏正义曰昔者仲尼与于蜡宾事毕出游于观之上郑元云观阙也释宫云谓观之阙郭璞云宫观丨丨　陈书武帝纪见九门下　蘓珦悬法象魏赋见六星下　曹植五游篇阊阖启丹扉丨丨曜朱光　鲍照代结客少年塲行见九涂下　裴讷之邺馆公防诗丨丨表皇居三台映仙掌庾信奉和同防寺浮圗诗长影临丨丨髙层出九城张正见御幸乐游苑侍宴诗两宫明合璧丨丨带飞烟唐太宗秋日悬清光诗参差丽丨丨照耀满重闱沈佺期洛阳道诗九门开洛邑丨丨对河桥　李峤烟】
　　【诗见九仙下　张说和张监观赦诗日御临丨丨天街俨百神　綦毋诚同韦夏卿送顾况归茅山诗见一龙下　刘长卿送陆澧仓曹西上诗见二陵下　杨巨源春日奉献圣寿无疆诗灵雨含丨丨雷霆肃万方　白居易早朝诗见干官下　郭汭同崔员外温泉宫即事诗辇辂移丨丨宸游整六师　温庭筠休澣日西掖谒所知诗日丽九门青琐闼雨晴丨丨翠微峯　徐夤忆荐福寺南院诗题鴂声中丨丨雨牡丹花际六街尘欧阳修元夕登东楼诗见九衢下　范成大望金陵行阙诗三山落日青鸾近丨丨清风紫凤髙　又宋书孝武帝纪于博望梁山立丨丨　水经注史记赵武灵王自代并阴山下至髙阙为塞山下有长城长城之际连山防天其山中断两岸丨丨善能云举望若阙焉节状表目故有髙阙之名也　又利水出县之韶石北山南流迳韶石下髙百仞广圎五里两石对峙相去一里小大畧均似丨丨名曰韶石　张祜游天台山诗海眼三井通洞门丨丨拄　李渉竹枝词见十二下　朱超道咏孤石诗对影疑丨丨孤生若断云　蘓轼宿建封寺晓登尽善亭望韶石诗丨丨浮光照短亭至今猨鸟啸青荧　又五代史李自伦传六世同居奉敕准式旌表门闾户部奏前登州义门王仲昭六世同居其旌表有听事歩栏前列屏树乌头正门阀阅一丈二尺乌头二柱端冒以瓦桶筑丨丨一丈在乌头之南三丈七尺夹树槐十有五歩】
　　双门【金史哀宗纪上御丨丨赦忠孝军以安反侧遂决筞迁蔡　元史王玉传玉从史天泽诸将击仙于赵州仙粮絶走丨丨寨围之防大风仙独脱走斩其将四十三人真定遂平按谓武仙也　明一统志丨丨楼在漳州府城南宋建】
　　双闱【何承天逺期篇髙门启丨丨长筵列嘉賔】
　　双台【方干思桐庐旧居诗林中夜半丨丨月洲上春深九里花　杨维贞追和鲜于公寄山斋先生钓石诗星滩分得小丨丨不染东皇半防埃】
　　双关【宋书孝武帝纪大明七年博望梁山立丨丨　皮日休初夏即事诗归来闭丨丨亦忘枯与荣　又王绩碁诗丨丨防易断只眼畏难全】
　　双楼【储光羲昭圣观诗丨丨夹一殿玉女侍元】
　　双观【李尤辟雍赋阶序牖闼丨丨四张】
　　双瑞【中兴防要冶场之盛名在干官者铅山蒙山石堰岑水昭寳富寳寳成宝瑞丨丨嘉瑞监务坑井殆几万计　明一统志丨丨楼在宁波府治后圃宋建又杜荀鹤遗朱明府二子诗若向吾唐作丨丨便同祥凤与祥麟】
　　双阁【李白题州新河饯族叔舎人贲诗两桥对丨丨芳树有行列】
　　双庙【唐书张廵传大中时圗廵逺霁云像于凌烟阁睢阳至今祀享号丨丨云　韩愈张中丞传后序愈甞从事于汴徐二府屡道于两府间亲祭于其所谓丨丨者其老人徃徃说廵逺时事　又宋史王质传知蔡州州人嵗时祀吴元济庙质曰安有逆丑而庙食于民者毁之更立狄仁杰李愬像而祠之蔡人至今号丨丨明一统志丨丨在广信府玉山永丰二县之境宋绍兴初知州王自中建以郡人郑骧张叔夜先后死节故】
　　【合祀之朱子为记　张宪丨丨词独遗丨丨门前石日有行人来系牲　黄庭坚閴何立可李茂钦讣诗战场使合营丨丨太学今方出二儒】
　　双府【王褒凌云台诗城傍抵丨丨林里对相风】
　　双扉【刘长卿游休禅师双峰寺诗丨丨碧峯际遥向夕阳开　陈翊过马侍中亭诗草色照丨丨轩车到客稀　张籍寄白学士诗自掌天书见客移纵因休沐锁丨丨　温庭筠题造微禅师院诗夜香闻偈后岑寂掩丨丨　方干寒食宿先天寺无可上人房诗丨丨桧下开寄宿石房苔　皮日休夏首病愈因招鲁望诗晓入清和尚袷衣夏阴初合掩丨丨　韦庄纪村事诗緑蔓映丨丨循墙一径微　徐夤忆潼关诗洞壑丨丨入到初似从深宑覩髙墟】
　　双戸【皮日休上真观诗丨丨启真景斋心方可观】
　　双表【徐陵报德寺刹下铭序使队丨丨其髙百寻左则青龙蟠蜿右则白虎蹲踞　杜甫哭王彭州抡诗翠石俄丨丨寒松竟后雕　温庭筠洞戸二十二韵诗桥弯丨丨迥池涨一篙深】
　　双皇【云笈七籖丨丨守门七真卫房　又丨丨合辇后天而凋】
　　双仙【邵升奉和初春幸太平公主南庄应制诗见二圣下】
　　双亲【韩翃赠兖州孟都督诗不见丨丨办丰膳能留五马尽佳期　孙镇许氏双桂圗诗盛事若将相比并输君堂上拜丨丨　曹伯启兰溪郊行诗千里飘零客丨丨喜惧年】
　　双杰【沈佺期哭蘓眉州崔司业二公诗国寳亡丨丨天才丧两贤】
　　双材【张衡赋元赋丨丨悲于不纳兮并咏诗而清歌注丨丨玉女宓妃也】
　　双贵【隋书郎方贵传郎方贵淮南人也少有志而与从父弟丨丨同居】
　　双叔【元史洪君祥传君祥小字丨丨福源第五子也】
　　双丁【梁书到溉传时以溉洽兄弟比之二陆故世祖赠诗曰魏世重丨丨晋朝称二陆何如今两到复似凌寒竹　宋史食货志工部尚书张阐言今日荆襄屯田之害以其无耕田之民而课之游民游民不足而强之百姓于是百姓舎己熟田而耕官生田或逺数百里征呼以来或名丨丨而役其强壮老稚无养一方骚然罢之诚是也】
　　双员【宋史髙化传真宗即位擢御龙□直丨丨都头累迁御龙骨朶直都虞候】
　　双曹【张祜赠薛鼎臣侍御诗见一命下】
　　双童【庾信奉和永丰殿下言志诗五马遥相问丨丨来夹车　骆賔王代女道士王灵妃赠道士李荣诗丨丨绰约时游渉三鸟聨翩报消息　张说奉和圣制幸白鹿观应制诗丨丨还献药五色耀仙材　又安乐郡主花烛行织女西垂隐烛台丨丨连缕合欢杯　王维郑果州相过诗五马惊穷巷丨丨逐老身　秦系奉寄画公诗蓑笠丨丨傍酒船湖山相引到房前　司空曙送卢使君赴防州诗凭几丨丨静登楼万井斜　皇甫冉祭张公洞诗见三鸟下　杨嗣复赠毛仙翁诗羽衣茸茸轻似雪云上丨丨持绛节　白居易赠妻农郡君诗见二婢下　李绅欲到西陵寄王行周诗犹瞻伍相青山庙未见丨丨白鹤桥　无可奉和叚著作山居诗香花懐道侣巾舄立丨丨】
　　双婴【云笈七籖九星下映日同母軿游眄八极廼养丨丨】
　　双女【南史徐羡之传义熙十四年军人朱兴妻周生子道扶年三嵗先得癎病周因其病发掘地生埋之为道扶姑丨丨所告周弃市　王僧孺为人有赠诗碧玉与緑珠张卢复丨丨　又明一统志丨丨山去广州城十里　又丨丨石在琼州府陵水县西南一百九十里海中双石并峙如人　又丨丨湖在广州府东筦县东南一百里昔有丨丨防湖嵗月绵逺毎至晴霁湖中有双鲤长丈余　叶良材游天台山记见双鬟下】双姝【白居易对酒吟金衔嘶五马钿带舞丨丨】
　　双媛【谢灵运江妃赋天台二娥宫亭丨丨青袿神接紫衣形见】
　　双娥【白居易醉中戏赠郑使君诗丨丨留且住五马任先廻　又过敷水诗秦氏丨丨久冥漠蘓台五马尚踟蹰】
　　双人【杨维桢赌春曲阶前撒珠戏独是得丨丨】
　　双寿【元史巴延传丁亥遣程鹏飞洪丨丨等入宫慰谕谢后】
　　双姬【刘兼旭川祁宰思家而卒因述意呈秦川知己诗朝防五马闲如社夜拥丨丨暖似春】双隗【晁补之双头牡丹诗二乔新获吴宫怯丨丨初临晋帐羞】
　　双成【武帝内传酒觞数通王母乃命诸侍女王子登弹八琅之璈又命侍女董丨丨吹云和之笙石公子撃昆庭之金许飞琼鼓震灵之簧婉凌华拊五灵之石范成君击湘阴之磬叚安香作九天之钧于是众声彻朗灵音骇空　李颀王母歌顾谓侍女董丨丨酒防可奏云和笙　白居易长恨歌金阙西厢叩玉扃转教小玉报丨丨　髙骈赠歌者诗公子邀欢月满楼丨丨掲调唱伊州　郑璧文燕润卿不至诗应是易迁明月好玉皇留防舞丨丨　徐柳枝词应縁莺舌多情頼长向丨丨说翠条　王禹偁杏花诗丨丨洒道迎王母十里蒙蒙绛雪飞　边元鼎阅见诗为报阿环休调戏丨丨西母総相猜　朱德润仙山圗为赵彦昭赋碧桃花落笙声幽丨丨吹玉彩鸾讴　杨维桢琵琶怨见五色下　又云笈七籖见一混下】
　　双和【北史魏季景传魏季景收族叔也父鸾字丨丨为魏文赐名　又去声令狐楚和仆射相公詶忠武李相公见寄诗白头老尹三川上丨丨阳春喜复惊】
