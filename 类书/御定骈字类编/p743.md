<!-- { "loadSidebar": true } -->
　　银瓯【颜氏家训梁元帝年始十一便已好学时患疥张葛帏避蝇独坐丨丨贮山隂甜酒时复进之以自寛痛率意自读史书　徐夤牡丹花诗万万花中第一流浅霞轻染嫩丨丨】
　　银船【白居易早春西湖闲游诗画舫牵徐转丨丨酌慢廵　曹唐长安客舍叙邵陵旧宴寄永州萧使君诗百分打散丨丨溢十指寛催玉筯轻】
　　银樽【旧唐书曹确传懿宗以伶官李可及为威卫将军可及善音律能转喉为新声尝为子娶妇帝赐酒二丨丨启之非酒乃金翠也】
　　银含【白居易寄献北都留守裴令公诗见金屑下】
　　银榼【唐书曹确传帝昵宠优人李可及家尝娶妇帝曰第去吾当赐酒俄而使者负二丨丨与之皆珠珍也　郑余庆左仆射贾躭碑公撰国圗赐马两匹银器数事绵防五百疋又内出丨丨二　白居易西楼喜雪命宴诗丨丨擕桑落金炉上丽醮　又自咏诗金章未佩虽非贵丨丨常携亦不贫　又自賔客迁太子少傅分司诗何言家尚贫丨丨提绿醪　无名氏宴李家宅诗丨丨酒倾鱼尾倒金炉灰满鸭心香　张昱宫中词便去房中还赌赛黄封丨丨酒如渑　陈孚安南卽事诗注交人惟啖輭槟榔取新采嫩者以蒌叶二寸涂蜺灰裹而食贵者以黄丨丨僮携之不离左右终日咀嚼不少休】
　　银罂【甖同杜甫腊日诗口脂面药随恩泽翠管丨丨下九霄　杨巨源石水词丨丨深鏁贮清光无限来人不得尝　白居易洛桥寒食日诗连钱嚼金勒凿落写丨丨　又池上清晨候皇甫郎中诗玉柄鹤翎扇丨丨云母浆　李贺公莫舞歌方花古础排九楹刺豹淋血盛丨丨　王恽糟鱼诗见玉腴下】
　　银瓶【杜甫少年行不通姓字麤豪甚指防丨丨索酒尝白居易琵琶行丨丨乍破水浆迸鐡骑突出刀枪鸣　又井底引丨丨诗井底引丨丨银瓶欲上丝防絶　王涯宫词丨丨防水欲朝妆烛熖红高粉壁光张籍楚妃怨美人初起天未明手拂丨丨秋水冷　刘复夏日诗丨丨绠转桐花井沉水烟销金博山　梅尧臣问答诗丨丨况有宜城醪及取春风花照灼苏轼地炉诗细声蚯蚓发丨丨拥褐横眠天未明】银瓮【孝经援神契神灵滋液有丨丨不汲自满　洛阳伽蓝记河间王琛有金瓶丨丨百余口　梁简文帝七励金船漾寳丨丨呈甘　又南郊颂珠树素禽越火枝之地丨丨卭杖逾沉羽之涘　张说雪诗山如丨作丨宫见璧成台　杜甫洗兵马行不知何国致白环复道诸山出丨丨】
　　银盎【问奇录陆居呉中时有内官经长洲于水濵见一花鸭弹之而毙守者告之乃乘小舟修表章告内官曰某养此鸭能人言方欲上进君何杀之乃将表示之内官惊而且慙酬之丨丨临行询之竟解何言语陆曰教来数嵗能自呼名耳　苏辙饮酒过量肺疾复作诗雕盘贮霜实丨丨荐秋糯】
　　银筒【梁昭明太子昭眞寺碑见玉匣下】
　　银筐【梁简文帝江南行紫荷擎钓鲤丨丨挿短莲】
　　银器【南史萧頴胄传预曲宴丨丨满席頴胄曰陛下前欲壊酒鎗恐宜移在此器也　唐书郭子仪传帝谓曰河东事一以委卿子仪呜咽流涕赐御马丨丨杂防别赐绢布九万　五代史西蜀孟氏世家欧阳回尝拟白居易讽谏诗五十篇以献昶手诏嘉美赉以丨丨绵防　宋史聂崇义传建隆三年五月崇义取三圗考正上之赐紫袍犀丨丨缯帛　顾况李供奉弹箜篌歌丨丨胡瓶马上防瑞锦轻罗满车送】
　　银裹【宋史仪衞志毬杖金涂丨丨以供奉官骑执之分左右前导】
　　银笙【李羣玉腊夜雪霁月彩交光命家仆吹笙诗桂酒寒无醉丨丨冻不流　花蕊夫人宫词旋炙丨丨先按拍海棠花下合梁州】
　　银箫【王翰明星玉女坛诗江妃玉佩留为念嬴女丨丨空自怜】
　　银筝【戴叔伦白苎词回鸾转鳯意自娇丨丨锦瑟声相调　王涯秋夜曲丨丨夜久殷勤弄心怯空房不忍归　刘禹锡伤秦姝行长安二月花满城揷花女儿弹丨丨】
　　银簧【王翰飞燕篇红妆寳镜珊瑚台青丨丨云母扇韩维寄秦川马从事诗宴洽翠娥连象榻夜寒娇鳯泥丨丨　黄庭坚诗傅粉未归啼玉筯吹笙无伴涩丨丨】
　　银涂【呉均酬萧新浦王洗马诗见玉具下】
　　银鼓【梁简文帝荅湘东王书见金轮下】
　　银宝【金史太宗纪见玉寳下】
　　银印【汉书百官公卿表御史大夫秦官位上卿丨丨青绶　又凡吏秩比二千石以上皆丨丨青绶　元稹授崔蔇充河东判官制峩峩铁冠皛皛丨丨　杜甫奉酬薛判官见赠诗我叹黑头白君看丨丨青　白居易重寄荔枝与杨使君诗映我绯衫浑不见对公丨丨最相鲜　又初着刺史绯荅友人诗丨丨可怜将底用只堪归舍吓妻儿　朱徳润简赵宗吉佥宪诗见玉骢下】
　　银窠【旧唐书徳宗纪赐南诏异牟寻金印丨丨其文曰贞元册南诏印】
　　银菟【唐书车服志髙祖颁丨丨符后改铜鱼符东方诸州给青龙符南方诸州朱雀符西方诸州驺虞符北方诸州元武符　又兔同隋炀帝望江南词清露冷浸丨丨影西风吹落桂枝花开宴思无涯】银章【汉官仪二千石以上丨印组文曰丨刻曰某官之章　常衮谢赐绯表丨丨雪明朱绂霞映　李百药笙赋佩丨丨于东洛分竹使于南荆　李白赠刘都使诗一鸣即朱绂五十佩丨丨　杜甫春日江村诗赤管随王命丨丨付老翁　白居易荅贺客诗丨丨暂假为专城贺客来多嬾起迎】
　　银鼎【云笈七籖鼎者有五一曰金鼎二曰丨丨三曰铜鼎四曰鐡鼎五曰土鼎】
　　银囊【白居易青氊帐诗铁檠移灯背丨丨带火悬又东林寺白莲诗泄香丨丨破泻露玉盘倾】银笼【萧放冬夜咏妓诗丨丨衔烛焰金凤起炉烟　又上声温庭筠朱樱诗露圆霞赤数千枝丨丨谁家寄所思】
　　银龛【王勃益州緜竹县武都山浄寺碑丨丨佛影遥承雁塔之花石壁经文下映龙宫之业】银纶【梁简文帝南湖曲丨丨翡翠钩玉轴芙蓉舟】
　　银梭【李璟逰后湖赏莲花诗蓼花蘸水火不灭水鸟惊鱼丨丨投】
　　银丸【梦溪茟谈月本无光犹丨丨之耀日乃光耳　梁简文帝劝医论见金液下】
　　银毬【袁桷天鹅曲初如风轮舞长竿末若丨丨下平坂】
　　银钉【唐书天文志南北科两极上下循规各三十四度表里画周天度其一面加之丨丨　宋史天文志旧法规环一面刻周天度一面加丨丨所以施丨丨者夜天晦不可目察则以手切之也　庾信谢赵王赉马并繖唘奉教垂赉紫骝马并丨丨乗具紫防繖一张上天降雨特垂深泽若木流光偏私照　贯休山居诗见玉粉下　栁贯次韵伯庸待制上京寓直书事因以为寄诗金掌擎秋调玉屑铜浑窥夜约丨丨】银纒【齐书长沙王晃传世祖尝幸钟山晃从驾以马矟刺道边枯蘖上令左右数人引之丨丨皆卷聚而矟不出乃令晃复驰马防之应手便去北史奚康生传赐细御丨丨槊一张】
　　银棨【王褒入朝守门开诗铁符行警曙丨丨未开闉】
　　银枪【五代史房知温传天成元年拜泰寕军节度使明年为北面招讨使屯于卢台明宗遣乌震徃代知温还镇其戍卒效节军将龙晊等攻震杀之效节魏州军也魏州自罗绍威诛衙军杨师厚为节度使复置丨丨效节军】
　　银铎【异苑虞道施乗车出行忽有一人着乌衣径来寄载临别语道施曰我是驱除大将军感汝相容因赠丨丨一双而灭】
　　银钲【杨万里咏氷诗稚子金盆照晓新緑丝穿取当丨丨　又中秋月诗丨丨退尽向来黄乾坤镕入冰壶里】
　　银鞘【元史哈喇岱传从丞相巴延渡江改管军百戸赏甲胄丨丨刀】
　　银铃【中阿含经见金舌下】
　　银镝【白居易射中正鹄赋雕弓乍满当昼而明月弯弯丨丨忽飞不夜而流星熠熠　刘孝威结客少年塲行鸷羽装丨丨犀胶饰象弧　骆賔王送郑少府入辽诗栁叶开丨丨桃花照玉鞍　薛逢猎诗金鞍俯鞚尘开处丨丨离中处声】
　　银刀【张籍贺秘书王丞南郊摄将军诗见玉辂下　苏轼戱作放鱼诗见玉花下　又赠孙莘老诗今日骆驼桥下泊恣看修网出丨丨　范成大灶渚诗白鱼出水卧丨丨紫笋堆盘脱锦袍　杨万里垂虹亭看打鱼斫鲙诗一声磔磔鸣榔起惊出丨丨跃玉泉】
　　银甲【唐书礼乐志太宗制舞图命吕才以图教乐工百二十八人披丨丨执防而舞凡三变每变为四阵曰秦王破阵乐　又隋炀帝望江南诗檀板轻声丨丨缓醅浮香米玉蛆寒　杜甫逰何将军山林诗丨丨弹筝用金鱼换酒来　刘禹锡伤秦姝行诗侍儿掩泣悲丨丨鹦鹉不言愁玉笼　李商隠无题诗十二学弹筝丨丨不曾卸　蔡襄八月九日诗香脂揩尽暗成云丨丨试初未直】
　　银旌【李益过马嵬诗金甲丨丨尽已回苍茫罗袖隔风埃】
　　银轮【契经若丨丨王自徃彼土威近至彼方臣伏　贯休夀春节进诗见玉沼下】
　　银毂【宋史舆服志见银鳯下】
　　银车【梁简文帝七励见玉防下】
　　银珂【于鹄长安逰诗绣帘朱毂逢花住锦幨丨丨触雨逰】
　　银衔【白居易赠杨使君诗丨丨叱拨欺风雪金屑琵琶费酒浆】
　　银鞍【宋史隐逸传许琼开封鄢陵人开寳五年子永罢卢氏县尉诣匦上言臣年七十五父琼年九十九长兄年八十一次兄年七十九欲乞近地一官就养上召永讯之即命迎其父赴阙琼对于讲武殿言唐末以来事歴歴可听上悦其父子俱享遐夀赐袭衣犀丨丨勒马授永郾城令　王僧辩奏凯表飞舻巨舰竟水浮川铁马丨丨陵山跨谷　顾野王阳春歌丨丨侠客至柘弹婉童归　李白少年行见金市下　又白鼻騧诗丨丨白鼻騧绿地锦障泥　杜甫骢马行赤汗微生白雪毛丨丨却覆香罗帕　李益金吾子诗绣帐博山鑪丨丨冯子都　元稹望云骓歌丨丨绣韂不复施空尽天年御槽活　崔液上元夜诗金勒丨丨控紫骝玉轮珠幰驾青牛】
　　银鞯【郭厪骢马朝天赋锦鞍青丝络丨丨碧玉雕　李贺马诗内马赐宫人丨丨刺骐驎】
　　银勒【白居易武丘寺路诗丨丨牵骄马花载丽人】
　　银镫【南史齐庐陵王子卿传子卿在镇营造服饰多违制度作瑇瑁乗具诏责之令速送都又作丨丨金薄裹箭脚亦使速壊去　王志坚诗席帽长衫浑不辨只教丨丨露防弓】
　　银秋【杜牧街西诗丨丨騕褭嘶宛马绣鞅璁珑走钿车】
　　银舟【梁昭明太子讲席诗见金轴下】
　　银槎【张以寕和礼部王尚书本中二十韵诗金掌新卿月丨丨旧客星】
　　银樯【王勃采莲赋锦防翻洒丨丨照烂】
　　银棺【王勃四分律宗记序见金杖下】
　　银鸟【萧子范七诱见金鸎下】
　　银鳯【宋史舆服志玉辂青画轮辕银毂乗叶三辕银龙头横木上有丨丨十二　曹松夜饮诗云金龙衔画烛星罗丨丨泻琼浆呉澄雪诗见玉龙下】
　　银鸾【李贺唐児歌竹马捎捎摇緑尾丨丨睒光踏半臂李逺观廉女真葬女真善隷书常为内中学士诗玉窻抛翠管轻袖掩丨丨】
　　银鹅【王建宫词见金鳯下】
　　银鸭【李白襄阳歌谁能忧彼身后事金鳬丨丨葬寒灰温庭筠生禖屏风歌绣屏丨丨香蓊蒙天上梦归花绕丛　陈陶将进酒诗丨丨金鹅言待谁隋家岳渎皇家有　秦韬玉咏手诗见金杯下　汪元量诗丨丨香烘云女屏绮窻绣阁临芳馨】
　　银鹘【唐书土番传见金箭下】
　　银鸥【李绅忆东湖诗菱歌唱罢鹢舟廻雪露丨丨左右来】
　　银兽【金史仪卫志东宫视事朱髹饰涂金丨丨衔红绒縧结明金团花接背】
