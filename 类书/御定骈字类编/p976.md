<!-- { "loadSidebar": true } -->
　　四黜【李渤桂林叹鴈诗三朝丨丨倦遐征往复皆愁万里程】
　　四削【吕览见四至下】
　　四放【汉书刘向传自古明圣未有无诛而治者也故舜有丨丨之罚而孔子有两观之诛然后圣化可得而行也　陆机连珠丨族丨而唐劭二臣诛而楚宁】
　　四弃【纪谈録丨丨饼子以荔枝殻甘蔗滓干柏叶枣核和焚一用松毬】
　　四戒【北史封轨传轨以务德慎言修身之本奸回防佞世之巨害乃爲务德愼言逺佞防奸丨丨　小学绀珠丨丨酒味色髙台陂池】
　　四禁【晋书苻坚载记中外丨丨一衡四军长上将士皆令修学　管子丨丨者何也春无杀法无割大陵倮大衍伐大木斩大山行大火诛大臣收谷赋夏无遏水达名川塞大谷动土功射鸟兽秋母赦过释罪缓刑冬无赋爵赏禄伤伐五谷　职官分纪唐故事漏泄稽缓违失妄误谓之丨丨】
　　四断【宋书萧惠开传今水陆丨丨表啓路絶宝首或相诬陷谓我不奉朝旨我之欲战本在通使使若得通则诚心达矣乃作啓事具陈事情　张融海赋见九絶下】
　　四絶【小学绀珠丨丨李华爲元德秀碑顔眞卿书李阳冰篆额　又丨丨诗楚辞草书画　明一统志丨丨在永平府一名石峪有泉西流至莲花池而絶一名五星塔有泉自狼家峪西流至道东而絶一名白望有泉自双子山流至石砂崖青石头而絶一名杜台西谷有泉自部落馆阳岛峪出与肥水合至杜坛西而絶故名丨丨俱在府境内　黄滔天王寺诗见三公下齐已送人自蜀回南游诗烟月几般爲客路林泉丨丨是吾乡】
　　四顾【宋史陆九龄传吕祖谦常称之曰所志者大所据者实有肯綮之阻虽积九仞之功不敢遂有毫厘之偏虽立万夫之表不敢安公听并观却立丨丨弗造于至平至粹之地弗措也　又解元传时刘忠据白面山凭险筑垒世忠讨之距贼营三十里而阵元独跨马涉水薄贼砦丨丨周览贼因山设望楼从髙瞰下以兵守之屯壮锐于四山视其指呼而出战元旣得其形势归告世忠曰易与尔若夺据其望楼则技穷矣　庄子爲之丨丨爲之踌躇满志　夏侯嘉正洞庭赋丨丨一色黯然氤氲　杨方杂诗徬徨丨丨望白日入西山杜甫冬到金华山观诗丨丨俯层巅澹然川谷开　元槇酬乐天登乐游园见忆诗丨丨皆豁达我眉今日伸白居易西原晚望诗原上晚无人因髙聊丨丨　孟賔于晚眺诗倚杖残秋里吟中丨丨频　皮日休平去】
　　【声诗怡神时髙吟快意乍丨丨　杨万里雾中见灵山诗东来两眼不曽寒丨丨千峰掠晓鬟】
　　四视【宋史英玠传金分军爲二乌珠阵于东韩常阵于西璘率锐卒介其间左萦右绕随机而发战久璘军少惫急屯第二隘金生兵踵至人被重铠铁钩相连鱼贯而上璘以驻队矢迭射矢下如雨死者层积敌践而登萨里罕驻马丨丨曰吾得之矣】
　　四见【史记梁孝王世家诸侯王朝见天子汉法凡当丨丨耳始到入小见到正月朔旦奉皮荐璧玉贺正月法见后三日爲王置酒赐金钱财物后二日复入小见辞去　明一统志丨丨亭在福州府越山上】四览【张衡天象赋垂万象乎列星仰丨丨乎中极】
　　四眺【陆佃适南亭记又其风俗洁雅嬉游皆乘画舫平湖清浅晴天浮动及登是亭丨丨无路风轻日永若在蓬莱之上可谓奇矣　袁峤之兰亭诗丨丨华林茂俯仰晴川涣　鲍照登翻车岘诗升岑望原陆丨丨极川梁】
　　四瞩【李长民广汴赋仰重瞳之丨丨耸羣目而动心】
　　四睇【法苑珠林奘师传屈屈吃播陀山状如鸡足奘往山礼拜乃缚竹爲梯相连而上达山顶者三千余人丨丨欣然转增喜踊具覩石罅散花供养　江淹拟谢光禄郊游诗静黙镜緜野丨丨乱层岑】四拜【唐书崔传见四入下　宋史礼志皇帝双日御延和殿垂帘日参官起居太皇太后移班少西起居皇帝并再拜三省枢密院奏事三日以上丨丨不舞蹈　金史礼志若除官出使之类皆通班入见辞谢除官于殿门外见谢班皆舞蹈七拜辞班丨丨门见谢辞并再拜　黄庭内景经十读丨丨朝太上先谒太帝后北向　集仙录谢自然言凡礼尊像丨丨爲重三拜爲轻　张养浩拟春归田乐诗向来悭一际今者幸丨丨】四揖【云笈七签诵黄庭经诀东诵经十过爲一过便还北向丨丨东向丨丨不须复啓】
　　四卧【齐民要术见三卧下】
　　四局【元稹望云骓马歌见三山下】
　　四酌【元好问此日不足惜诗三酌动髙兴丨丨色敷腴】
　　四听【后汉书列女传班昭上疏曰伏惟皇太后陛下躬盛德之美隆唐虞之政辟四门而开丨丨　王季友杂诗斧声出岩壑丨丨无知音　韩愈洞庭湖阻风赠张十一署诗犬鸡断丨丨粮絶谁与谋】四聪【书舜典见四岳下　魏志诸葛诞传注世语曰是时当世俊士夏侯元诸葛诞邓飏之徒共相题目以元畴四人爲丨丨诞备八人爲八逹　宋书文帝纪夫哲王宰世广逹丨丨犹廵岳省方采风观政所以情僞必审幽遐罔王泽无拥九臯有闻者也　杨巨源圣寿无疆词见三事下】
　　四察【汲冢周书丨丨一目察维极二耳察维声三口察维言四心察维念　于邵爲崔仆射谢恩赐表临万物而含不测明丨丨而英断非常】
　　四说【周易正义重卦之人诸儒不同凡有丨丨王辅嗣等以爲伏牺画卦郑元之徒以爲神农重卦孙盛以爲夏禹重卦史迁等以爲文王重卦　宋史张齐贤传太祖幸西都齐贤以布衣献防马前召至行宫齐贤以手画地条陈十事内丨丨称旨齐贤坚执以爲皆善上怒令武士拽出之及还语太宗曰我幸西都唯得一张齐贤耳我不欲爵之以官异时可使辅汝爲相也太宗擢进士欲置齐贤髙第有司偶失抡选上不恱一榜尽与京官　庾信农郡五张寺经藏碑七处八防三清丨丨　盂郊投所知诗见三说下】
　　四论【宋史范仲淹传见四战下】
　　四诘【唐书黎干传见一诘下】
　　四辩【齐书禇伯玉等传见一音下　梁昭明太子谢勅赉制旨大集经讲疏啓丨丨言而未极□声阐而莫穷　沈约谢齐竟陵王示华严璎珞啓见三逺下　江总修心赋见三乗下】
　　四问【庄子齧缺问于王倪丨丨而四不知】
　　四训【谢庄皇太子妃册文五叶衍藻丨丨抽光】
　　四诫【后汉书秦彭传见六亲下】
　　四稽【鹖冠子道凡丨丨一曰天二曰地三曰人四曰命】
　　四乐【白居易琴酒诗若使啓期兼解醉应言丨丨不言三】
　　四喜【曹植谢入觐表臣得出幽屏之城获觐百官之美此一喜也背茅茨之陋登阊阖之闼此二喜也必以有腼之容见穆穆之顔此三喜也将以梼杌之质禀受崇圣之训此丨丨也】
　　四旋【云笈七签一老人巾苍巾着苍衣拄苍杖带郁眞箫凤之符乃北方辰星之天神也以苍华之芝见赐出苍元上箓北斗眞经中命丨丨经四巻见授】
　　四益【汉书艺文志见一谦下　吕览宋在三大万乘之间子罕之时无所相侵边境丨丨相平公元公景公以终其身其惟仁且节欤　小学绀珠丨丨无益之言勿听无益之事勿爲无益之文勿观无益之友勿亲明一统志丨丨堂在袁州府治宋郡守张枃建刻其父浚所书丨丨碑于其中】
　　四助【韩非子是以诸侯不因则事不应故敌国爲之讼百官不因则业不进故羣臣爲之用郎中不因则不得近主故左右爲之匿学士不因则养禄薄礼卑故学士爲之谈也此丨丨者邪臣之所以自饰也】四贵【战国防范雎曰夫擅国之谓王能专利害之谓王制杀生之威之谓王今太后擅行不顾穰侯出使不报泾阳华阳击断无讳髙陵进退不请丨丨备而国不危者未之有也　齐书髙帝纪太祖与袁粲褚渊刘秉引咎解职不许迁散骑常侍中领军都督南兖徐兖青冀五州军事鎭军将军南兖州刺史持节如故进爵爲公増邑二千戸太祖欲分其功请益粲等戸更日入直决事号爲丨丨秦时有太后穰侯泾阳髙陵君称爲丨丨至是乃复有焉　又王敬则传敬则随太祖入殿明旦丨丨集议敬则拔白刄在牀侧跳跃曰官应处分谁敢作同异者　北史孙腾传腾早依神武神武深信待之置于魏朝寄以心腹遂志气骄盈与夺自己与髙岳髙隆之司马子如号丨丨　隋书观德王雄传雄宠冠一时与髙颎虞庆则苏威称爲丨丨　尹义尚与徐仆射书賔尧仕舜犹是八才纬武经文方俦丨丨】
　　四富【易林天覆地载日月运照阴阳允作方内丨丨】
　　四萃【左传见二郤下】
　　四美【王勃滕王阁序丨丨具二难并　柳宗元天爵论仁义忠信犹春秋冬夏也举明离之用运恒久之道所以成四时而行阴阳也宣无隐之明着不息之用所以备丨丨而富道德也　刘琨答卢谌诗音以赏奏味以殊珍文以明言言以畅神之子之往丨丨不臻刘孝绰酬陆长史倕诗一朝丨丨废方见百忧侵　虞世基赠王中舍诗思君在一方无由同丨丨　韩愈赠别元协律诗子今丨丨具实大华亦荣　曹伯啓清明沅州郊行诗见二难下】
　　四善【旧唐书职官志吏部凡考课之法有丨丨一曰德善有闻二曰清愼明着三曰公平可称四曰恪勤匪懈　金史百官志泰和四年定考课法准唐令作丨丨十七最之制　钱珝授卢光啓守中书舍人制励精不怠处黙有伦定志而静专其谋好古而敏求其要总是丨丨谨于一心】
　　四福【易林五利丨丨俱田髙邑黍稷盛茂多获藁稻】
　　四瑞【宋史乐志和防请取今朝祥瑞之殊尤者作爲丨丨乐章备郊庙奠献　又和岘传尝言依旧典宗庙殿廷设宫县三十六架加鼓吹熊罴十二案朝防登歌用五瑞郊庙奠献用丨丨回仗至楼前奏采茨之曲御楼奏隆安之曲各用乐章　小学绀珠丨丨景星庆云爲大瑞白狼赤兔爲上瑞苍鸟朱鴈爲中瑞嘉禾芝草爲下瑞　明一统志丨丨堂在保宁府南部县宋县令李辛午爲政清亷一载间人产三男牛生三犊禾登九穗麦秀两岐邑人请刻其祥于庭因名　林仲节四灵赋洪惟圣神御四方而振四国张四维而立四极居四大而顺四时敷丨丨而体四德　梁简文帝霹雳引飞轮走丨丨绕电发时祥　陈陶题瑞亭白燕白防六眸嘉莲诗伏波恩信动南夷交趾喧传丨丨诗】
　　四荣【沈佺期登瀛州南楼诗丨丨摩鹳鹤百拱厉风飇】
　　四休【牟巘仲实韶父过访有诗奉和诗何用摅孤愤惟宜号丨丨】
　　四显【晋书谢万传见四隐下】
　　四知【后汉书杨震传赞杨氏载德仍世柱国震畏丨丨秉知三惑　明一统志丨丨庙在莱州府昌邑县治东北后汉杨震之任东莱太守道经昌邑故所举茂才王密爲昌邑令懐金遗震震却之密曰暮夜无知者震曰天知地知我知子知何谓无知密惭而去庙因以名　又丨丨堂在东昌府堂邑县治元张养浩尹县时建　无名氏天赋名旣入于丨丨光鎭临于八极　王融净行颂阴墙虽两密幽夜有丨丨　江总升德施山斋三宿决定罪福忏悔诗见二施下　陈子良上越国公杨素诗见三杰下　杜甫风疾舟中伏枕书懐诗应过数粒食得近丨丨金　杜牧分司东都诗丨丨台上镜三惑井中瓶　张宇送马德新诗见六戒下】四无【小学绀珠丨丨毋意毋必毋固毋我】
　　四勿【朱子斋居感兴诗见三省下】
　　四短【阮瑀文质论质士以丨丨违人必有四安之报】
　　四直【青乌子相地骨经三横丨丨官职弥崇九曲委蛇准拟沙堤】
　　四圉【周礼校人见三乘下】
