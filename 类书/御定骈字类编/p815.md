<!-- { "loadSidebar": true } -->
　　一米【晋书乐志阮咸妙逹八音常心讥荀朂新律不合中和朂以为己所治鼔钟金石丝竹皆短校丨丨扵此服咸之妙　彦周诗话饶徳操佛米赞一佛丨丨为米三升自升而斗自斗而斛念之无穷太仓不足苏轼行琼儋间诗茫茫太仓中丨丨谁雌雄】
　　一糠【北史燕荣传时元嗣除幽州长史惧辱固辞上知之敕荣曰嗣杖十已上罪皆奏闻荣忿曰防子何敢弄我及遣嗣监纳仓粟飏得丨丨一粃罚之毎笞不满十然一日中或至三数】
　　一粃【北史燕荣传见上】
　　一浆【唐书李师道传师道纳三州遣子方入侍宿既还师道中悔召诸将议皆曰蔡数州战三四年乃克公今十二州何所虞大将崔承度独进曰公初不示诸将腹心而今委以兵此皆嗜利者朝廷以丨丨十饼诱之去矣】
　　一缣【南史何逺传轻财好义周人之急言不虚妄盖天性也毎戯语人云卿能得我一妄语则谢卿以丨丨众共伺之不能记也　唐书权徳舆传大厯中丨丨值钱四千今止八百税入如旧则出扵民者五倍　随手杂记江表志云江南李氏进贡中国无虚月十数年间经费将匮建隆初始申铜禁铸泉货当十又铸唐国通寳钱两文当开元钱一文又用韩熈载法变铸钱其后丨丨约卖三十索银一两二十五索余物称是】一葛【韩愈送石处士序冬一裘夏丨丨食朝夕饭一盂蔬一盘　王炎夏日郊行赋一裘丨丨日饭一盂】一褐【杜牧池州送孟迟先軰诗僧炉风雪夜相对眠丨丨　陆防夜兴诗鬓毛饱受雪霜侵丨丨萧条寄故邻　元好问望王李归程诗丨丨霜寒晚思孤眼中行李见归途】
　　一缕【唐书刘从谏传谷纳邯郸人李严女为侍人号新声当从谏潜圗窥胁新声谏谷曰始天子以从谏为节度非有战野攻城之功直以其父挈齐十二州还天子去就间未能夺其嗣耳自有凙潞未闻以丨丨一蹄为天子夀左右皆无赖章武朝数镇颠覆皆雄才杰器尚不能固天子恩况从谏擢自儿女手中茍不以法得亦宜以不法终君当脱族西去大丈夫勿顾一饭恩以骨肉腥健儿食　孔丛子夫以丨丨之任系千钧之重上县之扵无极之髙下垂之扵不测之深旁人皆哀其絶而造之者不知其危　白居易风雨晚泊诗此生飘荡何时定丨丨鸿毛天地中　牟融题竹诗数防渭川雨丨丨湘江烟　孔平仲晚出诗披豁向青天望销云丨丨　陈师道山口阻风诗九泽不满眼五丈方丨丨　刘子翚吴传朋游丝帖歌勿轻漠漠丨丨浮力遒可罣千钧石　刘宰北固山望扬州诗北固城髙万象秋烟竿丨丨认扬州　史肃杂诗春江日暖舞清涟客舍萧萧丨丨烟　谢宗可防丝诗见半痕下　又茶烟诗老鹤归迟无俗侣白云丨丨在遥岑　刘因往平定早发土门宿故闗诗土门丨丨汉时天万古行人为谁仰　牟巘独姥山诗维址呀洞戸云气丨丨烟　宋无逰三茅华阳渚洞诗数声金磬秋坛霁敲碎遥天丨丨云　吴澄画坐诗只有道人无燕坐清香丨丨起鑪心】一织【戴复古白苎歌雪为纬玉为经丨丨三涤手织成一片冰】
　　一茧【神异经东北有桑树髙八十丈其上自冇蚕作茧长三尺缲丨丨得丝一觔　王筠行路难已缲丨丨催衣缕复捣百和薰衣香　范成大雪巢诗堂燕防番炎热冰蚕丨丨绸缪】
　　一组【左传衡紞纮綖疏纮缨皆以组为之所以结冠于人首也缨用两组属之扵两旁结之于颔下垂其余也纮用丨丨从下而上属之于两旁垂其余也】
　　一丝【后汉书舆服志凡先合单纺为丨丨四丝为一扶五扶为一首一首为一文文采淳为一圭首多者丝细少者丝麤皆广尺六寸　又乐羊子妻传见一饼下　王尚防风穴赋吹滩上之丨丨兮系九鼎扵汉邦沈干浙江赋海门喧万鼔之声江面直丨丨之力苏轼赠防州慈云寺鉴老诗徧界难藏真薄相丨丨不】
　　【挂且逢塲　叶适赠胜上人诗遣腊冰千筯勾春柳丨丨　赵秉文题刘徳温画湖山丰夏诗六月凉生青蒻底钓鱼船上丨丨风　元好问松上幽人圗诗秋风谡谡松树枝仙人骨轻云丨丨　王恽春江独钓圗诗渺渺春江碧若空丨丨斜袅钓坛风　张翥露坐诗随地丨丨和露湿青虫县在月明中　顾瑛咏虎丘小吴轩诗冯虚俯城郭隐见丨丨烟】
　　一絇【隋唐嘉话张昌仪兄弟恃易之昌宗之宠所居奢溢逾扵王主末年冇人题其门曰丨丨丝能得防日络昌仪见之遽下笔书其下曰一日即足】
　　一线【闻见近录庾岭险絶闻天下予尝至岭上仰视青天如丨丨然既过岭即青松夹道以达南雄州明一统志丨丨泉在延安府中部县治西南酌之可以疗疾　周必大逰庐山录紫宵峰剑立众山之间鐡塔堪如丨丨　髙诲逰泰山记延伫四望沧溟东坼河流天倾而汶水汤汤仅环丨丨西南万山伏地殆如米撮惟徂徕尼父仅露脊可指耳　王叔承逰仙女潭记有水犀洞伛偻跣足穿入度水而入两崖中空上未合者丨丨命曰丨丨天　丁椿尊经阁赋吞涟川之丨丨合清流之防曲　杜甫至日遣兴诗何人错忆穷愁日愁日愁随丨丨长　盖郊秋懐诗见千刀下　刘禹锡歴阳书事诗柳长千丝宛田塍丨丨絣　皮口休鲁望以轮钩相示诗丨丨飘然下碧塘溪翁无语逺相望　和凝宫词才经冬至阳生后今日工夫丨丨多　苏轼望海楼晚景诗海上涛头丨丨来楼前指顾雪成堆　又百嵗防诗水师絶呌鳬鴈起乱石丨丨争磋磨　王令纸鸢诗才乘丨丨凭风去便有愚儿仰面防　王庭珪暮春诗雨余山鸟百般啼烟隔桃谿丨丨微　范成大倦绣诗槐隂忽到帘旌上迟却寻常丨丨花　又题天平夀老方文诗时人不用怜衰病天与丹房丨丨泉陆游喜雨诗万家歌舞丰年乐未费乌龙丨丨云　杨万里除夕前一日诗雪留逺岭半尖白云漏斜阳丨丨黄　文天祥吾山圗诗乌猿白鹤无根树淡月疎星丨丨天　李俊民过云防诗连山断树瞰平野丨丨黄流掌上来　赵秉文晚登太史台诗云镂残阳丨丨金西风吹雨破层隂　元好问自题写真诗东涂西抹窃时名丨丨微官误半生　刘秉忠闲书诗书成得得秋风夜丨丨防鸿独倚楼　张飬浩直省诗怒虎九闗天日逺冥鸿丨丨海云深　萨都拉鹦鹉曲觉来粉汗湿香脸丨丨柔红枕痕浅　周权接竹引泉诗引兹丨丨秋髙下穿林梢　黄溍金华山赠同逰者诗夫容峰前问行路宛宛丨丨随潺湲】
　　一绢【杜甫忆昔诗岂闻丨丨直万钱有田种谷今流血】
　　一缇【陆龟彼农诗有繻丨丨不襟不袪】
　　一练【陆龟照夜白诗雪蚪轻骏歩如飞丨丨腾光透月旗】
　　一纬【西京杂记见一经下】
　　一纶【沈恺真率园记石下有滩曰烟水渔矶秋水时至闲鸥上下丨丨垂钓而江湖之体具矣　黄镇成题秋江把钓图诗独载防舠过碧川丨丨牵动楚秋天】
　　一缗【羣碎录缗钱缗丝也以贯钱钱一百曰丨丨】
　　一扶【后汉书舆服志见一丝下】
　　一络【史记仓公传肝丨丨连属结絶乳下阳明故络絶开阳明脉阳明脉伤即当狂走　又见一番下】一戎【书武成丨丨衣天下大定　中庸武王缵太王王季文王之绪丨丨衣而有天下　晋书乐志魏武挟天子而令诸侯思丨丨而匡九服时逢吞灭宪章咸荡及削平刘表始获杜防扬鼙总干式遵前记　周书晋荡公防传神若轩皇尚云三战圣如姬武且曰丨丨弧矢之威干戈之用帝王大器谁能去兵　宋史乐志丨丨聊杖钺九土尽输金】
　　一冠【诗突而弁兮传弁冠也疏士冠礼及冠义记士之冠云始加缁布冠次加皮弁次加爵弁三加而后字之成人之道也然则士有三加冠此言突而弁兮指言童子成人加冠而已不主斥其丨丨也　南史梁武帝纪身衣布衣木绵皁帐丨丨三载一被二年　陶潜拟古诗三句九遇食十年着丨丨】
　　一帽【北史宋世景传发奸摘伏有若神明尝有一吏休满还郡食人难豚又有一干受人丨丨世景叱而告之吏干叩头服罪】
　　一巾【诗疏见一衣下】
　　一簪【史记邓道传长公主赐邓通吏輙随没入之丨丨不得着身扵是长公主乃令假衣食竟不得名一钱寄死人家　卢思道劳生论邓通失路丨丨之贿无余梁冀就诛五侯之贵将起　陆龟防和袭羙寄题镜岩周尊师所居诗十洞飞精应徧吸丨丨秋髪未曾梳苏轼台头寺歩月诗回首旧逰真是梦丨丨华髪岸纶巾　陆防道室诗丨丨残雪寄林亭手把黄庭两卷经】
　　一袍【晋书苻坚载记慕容冲进逼长安坚遣使送锦袍一领称诏曰今送丨丨以明夲懐朕扵卿恩分何如而扵一朝忽为此变冲命詹事答之亦称皇太弟有令孤今心在天下岂顾丨丨小惠　卞彬蚤虱赋序余居贫布衣十年不制丨丨之緼有生所托资其寒暑无与易之】
　　一裘【左传见一佩下　白居易狂言诗丨丨暖过冬一饭饱终日　温庭筠题韦筹博士草堂诗元卿谢免开三径平仲朝归卧丨丨　陆防闲味诗庾郎三韭不妨饱晏子丨丨何恨贫　又寄子虡兼示子遒诗丨丨三十年破裂不受绽】
　　一衣【诗缟衣綦巾聊乐我员传缟衣男服也綦巾女服也疏知缟衣男服綦巾女服者以作者既言非我思存故愿其自相配合故知丨丨一巾有男有女先男后女文之次也　宋书阮佃夫传宅舍园池诸王邸第莫及妓女数十艺貎冠絶当时金玉锦绣之餙宫掖不逮也每制丨丨造一物京邑莫不法效焉　吕览子产治郑邓柝务难之与民之冇狱者约大狱丨丨小狱襦袴民之献衣襦袴而学讼者不可胜数　白居易夏日诗见一防下】
　　一衲【白居易自逺禅师诗自出家来常自在缘身丨丨一防牀　曹唐洛东兰若归诗丨丨老禅牀吾生半异乡　杜荀鹤夏日题悟空上人院诗三伏闭门披丨丨兼无松竹防房廊　罗隠寄无相禅师诗何如丨丨尘埃外日日香烟夜夜灯　伍乔逰西禅诗逺岫当轩列翠光髙僧丨丨万缘忘　陈陶酬元亨上人诗丨丨净居云梦合秋来诗思祝融髙　陆游杂书诗身似匡庐老病僧闭门丨丨坐腾腾】
　　一襦【寒山诗我今有丨丨非罗复非绮　陆防晚秋农家诗西邻女受聘贺之以丨丨】
　　一襟【徐仲雅赠齐已诗骨痩神清风丨丨松老霜天鹤病深　杨万里中秋后一夕登清心阁诗吹髙半轮月正赖丨丨风　王良臣句休饮诗千文归心诗卷里丨丨豪气酒杯间　张养浩防别乡里诸友诗丨丨离恨东州路莫讶羸骖不肯前　郭钰题郭伯澄西崦山居诗西崦山人开晓闗丨丨暖翠浓如染　尹廷髙思乡诗转目桑田又海波丨丨豪气半消磨周权元上人诗元淡落松风洒我丨丨雪】
　　一袖【翁巻赠陈管辖诗一拂清风丨丨雪紫阳容貌鹤精神】
　　一佩【左传蔡昭侯为两佩与两裘以如楚献丨丨一裘扵昭王昭王服之以享蔡侯蔡侯亦服其一子常欲之弗与三年止之　荀子兰茝藁本渐于蜜醴丨丨易之】
　　一襜【诗终朝采蓝不盈丨丨】
　　一袜【王筠行路难乐府裲裆防心共丨丨袙复两边作八襊】
　　一笠【吴志吕防传防袭南郡约令军中不得干歴人家有所取求防麾下士是汝南人取民家丨丨以覆官铠遂垂涕斩之　黄庚渔隠诗丨丨戴春雨扁舟寄此情】
