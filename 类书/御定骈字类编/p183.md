<!-- { "loadSidebar": true } -->
　　陇下【云仙杂记乌重葬先世掘得石碑有云牛领冈前红箫丨丨葬用丙日手板相亚重依而用之】陇外【唐书髙郢传间者昆吾孔炽荐食生人百姓懔懔无日不惕遣将攘却亡尺寸功丨丨壤地委诸豺狼　杜甫寄岳州贾司马巴州严使君两阁老诗丨丨翻投迹渔阳复控】
　　陇左【荀防拟青青河畔草诗荧荧山上火苕苕隔丨丨】
　　陇右【晋书宣帝纪从讨张鲁言于魏武曰刘备以诈力虏刘璋蜀人未附而逺争江陵此机不可失也今若曜威汉中益州震动兵临之势必瓦觧因此势易为功力圣人不能违时亦不失时矣魏武曰人苦无足既得丨丨复欲得蜀言竟不従　宋书符瑞志光武之初兴也隗嚣拥众丨丨招集英俊而公孙述称帝于蜀天下云扰大者连州郡小者据县邑　周书明帝纪冬十月乙丑遣柱国尉迟迥镇丨丨　唐书地理志太宗元年因山川形便分天下为十道一曰闗内二曰河南三曰河东四曰河北五曰山南六曰丨丨七曰淮南八曰江南九曰劒南十曰岭南　杜甫送郭中丞兼太仆卿充丨丨节度使诗诏发西山将秋屯丨丨兵】陇曲【袁桷舟中杂书诗丨丨沙成雪吴歌水拍天】
　　陇篴【刘筠大酺赋南音变楚丨丨明　韩愈和崔舍人咏月诗郡楼何处望丨丨此时听】陇长【武帝内传诸仙玉女聚居沧防其名难测其实分明乃因山源之规矩覩河岳之盘曲陵廻阜转山髙丨丨周旋逶迤形似书字是故因象制名定实之号书形秘于台而出为灵真之信诸仙佩之皆如传章道士执之经行山川百神羣灵尊奉亲近】
　　陇西【史记秦本纪昭襄王二十七年错攻楚赦罪人迁之南阳白起攻赵取代光狼城又使司马错发丨丨因蜀攻楚黔中拔之　又秦始皇纪二十七年始皇廵丨丨北地　又髙祖纪二年汉王东畧地塞王欣翟王翳河南王申阳皆降韩王昌不听使韩信击破之于是置丨丨北地上郡渭南河上中地郡闗外置河南郡汉书地理志丨丨郡注秦置应劭曰有陇坻在其西也师古曰陇坻谓陇坂即今之陇山也此郡在丨之丨】
　　【故曰丨丨坻音丁计反又音底　越絶书赵故治邯郸今辽东丨丨北地上郡雁门北郡清河参也　明一统志丨丨本汉丨丨郡之襄武县唐为丨丨县宋立古渭寨元祐中复立丨丨县金元仍　韩愈送权秀才序相国丨丨公既平汴州天子命御史大夫吴县男为军司马门下之士权生实从之来　李白初出金门寻王侍御咏壁上鹦鹉诗能言终见弃还向丨丨飞　又送外甥郑灌从军诗丈八蛇矛出丨丨弯弧拂箭白猨啼赵嘏昔昔盐诗驿使何时度还将赠丨丨】
　　陇北【江淹从军行从军出丨丨长望隂山云　王褒饮马长城窟行屯兵戍丨丨饮马傍城阿】陇东【晋书宣帝纪时军师杜袭督军薛悌皆言明年麦熟亮必为冦陇右无谷宜及冬豫运帝曰亮再出祁山一攻陈仓挫衂而反纵其后出不复攻城当求野战必在丨丨不在西也】
　　陇色【贾岛寄武功姚主簿诗丨丨澄秋月邉声入战鼙】
　　陇寺【项斯送殷中丞游邉诗丨丨门多闭楼酒不赊】
　　陇云【卢照邻送郑司仓入蜀诗丨丨朝结阵江月夜临空　温庭筠过潼闗诗十里晓鸡闗树暗一行寒雁丨丨愁　李山甫山中早秋作山思更清人影絶丨丨飞入草堂中　苏轼次韵子由书王晋卿画山水诗丨丨寄我山中信雪月追君溪上舟】
　　垅日【庾肩吾登城北望诗霜戈曜丨丨哀笳断塞风】
　　陇月【唐寅惜梅赋侵小雪而更繁得丨丨而益竒　张九龄酬赵二侍御使西军赠两省旧僚诗使车经丨丨征斾绕河风　杜甫宿赞公房诗相逢成夜宿丨丨向人圆　薛能春日书懐诗丨丨正当寒食夜春隂初过海棠时　许谦暮过东津馆诗渔灯互明灭丨丨时隠见　崔涂湖外送友人游边诗雨暗江花老笳愁丨丨曛】
　　陇寒【李白过四皓墓诗丨丨惟有月松古渐无烟】
　　陇昏【庾信郑伟墓志铭丨丨云暝山深路晚】
　　陇树【孔稚珪白马篇丨丨枯无色沙草不常青　文矩诗鸟鸣春昼岷江白鹘没天低丨丨青　梁锽崔驸马宅咏画山水扇诗揜作山云暮摇成丨丨秋　刘长卿哭魏兼遂诗丨丨随人古山门对日曛　元稹大觜乌诗丨丨巢鹦鹉言语好光仪　秦韬玉鹦鹉诗见云漫下　护国伤蔡防士诗晨光不借泉门晓暝色惟添丨丨寒】
　　陇草【杜甫寄彭州髙三十五使君适虢州岑二十七长史参诗丨丨萧萧白洮云片片黄　曹唐羽林贾中丞诗风悲鼓角榆闗暮日暖旌旗丨丨春】
　　陇花【黄滔河梁诗丨丨开不豓笛静犹悲】
　　陇柏【包佶昭徳皇后诗嵗华唯丨丨春事罢公桑】
　　陇麦【虞世南发营逢雨应诏诗丨丨霑逾翠山花湿更然】
　　陇瓜【萧颖士山庄月夜诗丨丨香早熟庭果落初繁】
　　陇叶【梁简文帝圃讲颂鸟弄翅于琼音树葳蕤于丨丨】
　　陇鸟【李端杂歌山鸡锦翼岂凤凰丨丨人言止鹦鹉李商隠述徳抒情诗丨丨悲丹觜湘兰怨紫茎李洞寄懐曺秀才诗巴猿学导引丨丨解吟诗　苏轼大老寺竹间阁子诗树髙倾丨丨池浚落河鲂　刘因赋孙仲诚席上四杯诗丨丨回头意若何刳肠欲我鉴红螺】
　　陇雊【张协杂诗泽雉登丨丨寒猿拥条吟】
　　陇禽【罗邺赠东川梓潼县韦徳孙长官诗蜀醖天寒留客醉丨丨山晓隔帘呼】
　　陇雁【杨炯百泉县令李君碑关云断絶丨丨飞鸣　张说张司马集序时复江莺迁树丨丨出云　江淹恨赋丨丨少飞岱云寡色　沈佺期陇头水乐府陇山飞落叶丨丨度寒云　岑参送四镇薛侍御东归诗梦去湖山阔书停丨丨稀　黄滔夏州道中诗丨丨南飞河水流秦城千里忍回头】
　　陇狐【张蠙过萧闗诗丨丨来试客沙鹘下欺人】
　　陇兵【唐书吐蕃传又入丰仪围华亭絶汲道守将王仙鹤请救于陇州刺史蘓清沔合太平兵赴之虏逆战太平不胜引还虏日千骑四掠丨丨不敢出】
　　陇贼【魏书毕祖晖传正光五年豳州民反招引丨丨攻逼州城以祖晖前在州日得民情和复授平西将军豳州刺史假安西将军为别将以讨之】
　　陇汧【宋书傅之传晋室播迁来宅越关朔遥阻丨丨遐荒区甸分其内外山河判其表里而戎杂合久絶声敎固宜待以荒服羁縻而已也】
　　陇冀【周书文帝纪运距孝昌屯沴屡起丨丨骚动燕河狼顾】
　　陇俗【杜甫秦州见勅目薛三璩授司议郎毕四曜除监察与二子有故逺喜迁官兼述索居诗丨丨轻鹦鹉原情类鹡鸰】
　　垄断【亦作龙孟子有私龙断焉注龙断冈丨之丨而髙也】
　　陇迥【元稹生春诗丨丨声怨江遥客思融】
　　陇阻【崔骃西征赋陟丨丨之峻坂升天梯以髙翔】
　　陇卧【虞集蒙庵诗门当星斗髙丨丨风雨湿】
　　陇种【新序仁人之兵铤则若莫邪之利刃婴之者断鋭则若莫邪之利锋当之者溃圆居而方正若盘石然触之者丨丨而退耳】
　　垅生【顔延之拜陵庙作松风遵路急山烟冒丨丨】
　　坰
　　坰囿【王勃九成宫颂序龙章鳯彩舄奕于郊墟黄铉紫玉磊砢于丨丨】
　　坰野【诗小序駉颂僖公也僖公能遵伯禽之法俭以足用寛以爱民务农重谷牧于丨丨鲁人尊之于是季孙行父请命于周而史克作是颂　左思魏都赋腜腜丨丨奕奕菑亩甘荼伊蠢芒种斯阜注腜音媒美也】坰疆【何晏瑞颂麒麟依于圃籍甝虎类于丨丨】
　　坰林【谢恵连西陵遇风献康乐诗哲兄感仳别相送越丨丨】
　　垠
　　垠崖【韩愈调张籍诗丨丨划崩豁乾坤摆雷硠】
　　垠岸【水经注温水出新阳县东泽中丨丨重沙端净可爱　栁贯龙门诗沙浪深尺许湾洄触丨丨】垠堮【淮南子有始者繁愤未发萌兆牙蘖未有形埒丨丨无无蝡蝡将欲生兴而未成物类　杜甫万丈潭诗局歩凌丨丨侧身下烟霭　朱子行视武夷精舍作崭岩露丨丨突兀倚霄汉】
　　垠隒【郭璞江赋鳞鯥防局于丨丨防獭睒瞲乎厱空】
　　垠外【张华鹪鹩赋或陵赤霄之际或托絶丨之丨】
　　壤
　　壤土【诗捄之陾陾度之薨薨笺捄桴也度犹投也筑墙者桴聚丨丨盛之以蔂而投诸版中　説苑有龙矫矫顷失其所五蛇从之周徧天下龙饥无食一蛇割股龙返其渊安其丨丨四蛇入穴皆有处所一蛇无穴号于中野　又舜耕歴山而陶于河畔立为天子则其遇尧也傅説负丨丨释版筑而立佐天子则其遇武丁也　道徳指归论故不在于道也利心常起贪人丨丨欲人财宝兼并不休増加不已者追患之大数而得咎之至要也】
　　壤地【孟子夫滕丨丨小将为君子焉将为野人焉书康王之诰一二臣衞敢执壤奠传一二见非一也为蕃衞故曰臣衞来朝而遇国丧因见新王敢执丨丨所出而奠贽也　左传吴将伐齐越子率其众以朝焉王及列士皆有馈赂子胥谏曰越在我心腹之疾也丨丨同而有欲于我夫其柔服求济其欲也不如早従事焉得志于齐犹获石田也无所用之越不为沼吴其冺矣　韩愈荆潭唱和诗序今仆射裴公开镇蛮荆统郡惟九常侍杨公领湖之南丨丨千里徳刑之政竝勤爵禄之报两崇乃能存志乎诗书寓辞乎咏歌徃复循环有唱斯和】
　　壤乡【汉书曹参传击章平军于好畤南破之围好畤取丨丨注壤地名也】
　　壤石【说苑夫太山不辞丨丨江海不逆小流所以成大也　谢灵运还园见顔范二中书诗果木有旧行丨丨无逺延　张九龄林亭诗偶懐因丨丨真意在蓬瀛】
　　壤界【史记楚世家秦昭王遗楚王书曰寡人与楚接境丨丨故为婚姻所从相亲久矣而今秦楚不驩则无以令诸侯寡人愿与君王会武关面相约结盟而去寡人之愿也】
　　壤坟【后汉书明帝纪今既筑隄理渠絶水立门河汴分流复其旧迹陶丘之北渐就丨丨故荐嘉玉絜牲以礼河神】
　　壤块【元稹乐府尽令区中击丨丨燕及海外覃恩波】
　　壤室【孔丛子子夏曰商退而穷居河济之间深山之中作丨丨编蓬户常于此弹琴以歌先王之道】壤户【卢柟水亭赋丨丨壤父此焉托处】
　　壤屋【家语孔子厄于陈蔡从者七日不食子贡以所赍货窃犯围而出告籴于野人得米一石焉顔回仲由炊之于丨丨之下有埃墨堕饭中顔回取而食之子贡自井望见之不说以为窃食也入问孔子曰仁人亷士穷改节乎孔子曰改节何称于仁亷哉子贡曰若回也其不改节乎子曰然子贡以所饭告孔子子曰吾信回之为仁久矣虽汝有云弗以疑也其或者必有故乎】
　　壤中【韩愈祭河南张员外文铭君之绩纳石丨丨爰及祖考纪徳事功】
　　壤隙【元稹解秋诗丨丨漏江海忽防成网罗】
　　壤父【髙士传丨丨者尧时人也帝尧之世天下太和百姓无事丨丨年八十余而击壤于道中观者曰大哉帝之徳也丨丨曰吾日出而作日入而息凿井而饮耕田而食帝何徳于我哉】
　　壤奠【书康王之诰见壤地下　唐书礼乐志户部导贡物入刺史前首之金次之丹漆丝纩四海九州之美物重行陈执者退就东西文武前侧立通事舍人导刺史一人解劒脱舄执贽升前北向跪奏官封臣姓名等敢献丨丨遂奠贽舍人跪举以东授所司刺史劒舄复位】
　　壤歌【杜甫送王信州崟北归诗丨丨唯海甸画角自山楼】
　　壤画【韩愈送李尚书赴襄阳诗丨丨星揺动旗分兽簸】
