<!-- { "loadSidebar": true } -->
　　时务【楚语先君庄王为匏居之室髙不过望国氛大不过容宴豆木不妨守备用不烦官府民不废丨丨官不易朝常先君是以除乱克敌而无恶于诸侯　汉书昭帝纪賛光知丨丨之要轻繇薄赋与民休息　后汉书杜林传林前于西州得漆书古文尚书一卷常宝爱之出以示宏等曰古文虽不合丨丨然愿诸生无悔所学　蜀志诸葛亮传注刘备访世事于司马德操德操曰儒生俗士岂识丨丨识丨丨者在乎俊杰此间自有伏龙凤雏备问是谁曰诸葛孔明厐士元也　晋书范之传古之贤辅大则以道事君侃侃终日次则厉身奉国夙夜无怠下则爱人惜力以济丨丨此可以免惟尘之讥塞素餐之责矣　又袁宏传仰揖　流俯丨丨　又庾氷传既当重任经纶丨丨不舍昼夜賔礼朝贤升擢后进由是朝野注心咸曰贤相　宋书文帝纪今方隅乂寕戎夏慕向广训胄子实维丨丨便可式遵成规阐扬景业　唐书百官志凡流外九品取其书计丨丨其校试铨注与流内略同谓之小选　又艺文志杨伟丨丨论十二卷　宋史刘一止传除秘书省校书郎考两浙类试以科举方变欲得通丨丨者同列皆患无其人一止出一卷曰是宜为首啓号乃张九成也众皆厌服　班固答賔戏商鞅挟三术以鑚孝公李斯奋丨丨而要始皇　陶潜癸卯嵗始春怀古田舍诗秉耒欢丨丨觧顔劝农人　髙允答宗钦诗匡賛西藩拯厥丨丨　杜荀鹤秋日山中寄李处士诗言论关丨丨篇章见国风】
　　时势【战国防蘓子説齐闵王曰臣闻用兵而喜先天下者忧约结而喜主怨者孤夫后起者借也而逺怨者时也是以圣人从事必借于权而务兴于时夫权借者万物之率也而丨丨者百事之长也故无权借倍丨丨而能事成者寡矣　唐书陆贽传务所难勉所短劳费百倍终无成功虽果成之不挫则废诚以越天授违地产亏丨丨以反物宜者也】
　　时权【战国防故刚平之残也中牟之堕也黄城之队也棘蒲之烧也此皆非赵魏之欲也然二国劝行之者何也卫明于丨丨之借也】
　　时要【后汉书崔寔传论当世便事数十条名曰论政指切丨丨言辨而确当世称之　魏志应璩传注曹爽秉政璩为诗以讽其言虽颇谐合多切丨丨世共传之　魏书毕义畅传倾巧无士业善通丨丨　崔融瓦松赋用匪适于丨丨必滥闻于俗传】
　　时教【礼记学记丨丨必有正业疏言学之道当以时习之】
　　时术【礼记学记记曰蛾子丨丨之其此之谓乎】
　　时功【韩愈刘统军碑隐卒崇终有都督之诏日事丨丨以着不可诬有太史之状】
　　时泽【韦应物宴别幼遐与君贶兄弟诗羣水含丨丨野雉鸣朝阳　又和吴舍人早春归沐西亭言志诗阳春美丨丨旭霁望山晖】
　　时制【礼记王制七十丨丨疏丨丨谓一时可办是衣物之难得者是年转老所须办转切也】时修【苏轼表忠观碑见嵗度下】
　　时利【晋书石苞传苞徙邺典农中郎将时魏世王侯多居邺下尚书丁谧并较丨丨苞列其事由是益见称　北史魏文成帝纪诏曰刺史牧人为万里之表自顷毎因发调逼人假贷大商富贾要射丨丨为政之弊莫过于此　列子吾闻天有时地有利吾盗天地之丨丨　韩愈答孟郊诗规模背丨丨文字覻天巧】时柄【后汉书邓隲传论委逺丨丨忠劳王室而终莫之免此乐生所以泣而辞燕也　王周峡船梢诗有如提笔吏有如执丨丨】
　　时训【汲冢周书周公正三统之义作周月辨二十四气之应以明天时作丨丨　王融三月三日曲水诗序去肃表乎丨丨行庆动于天瞩载怀平圃乃睠芳林注去肃去秋肃而就春温也　僧皎然陪裴使君集诗推往知丨丨书祥辨政和】
　　时议【王勃别卢主簿序吾侪服其精博丨丨称其典要杜甫赠韦左丞丈诗丨丨归前烈天伦恨莫俱刘长卿送薛据宰渉县诗雄辞变文名髙价喧丨丨】
　　时论【杜甫吾宗诗耕凿安丨丨衣冠与世同　又赠韦七賛善诗尔家最近魁三象丨丨同归尺五天】时説【史记袁盎传徙为吴相辞行种谓盎曰吴王骄日久国多奸今茍欲劾治彼不上书吿君即利劒刺君矣南方卑湿君能日饮毋苛丨丨王曰毋反而已如此幸得脱盎用种之计吴王厚遇盎】
　　时讳【晋书周嵩传臣干犯丨丨触忤龙鳞者诚念社稷之忧欲报之于陛下也】
　　时调【孟郊劝善吟顾余昧丨丨举止多疎慵】
　　时俗【宋书萧惠开传惠开意趣与人多不同比肩或三年不共语外祖光禄大夫沛郡刘成戒之曰汝恩戚家子当应将迎丨丨缉外内之欢如汝自业将无小伤多异以取天下之疾患邪　陆机七征弃丨丨而弗狥甘渔钓于一壑　杜甫骢马行见云雾下】
　　时态【赵嘏自遣诗久客转谙丨丨薄多情只共酒淹留郑谷次韵张补阙寒食见寄诗丨丨懒随人上下花心日被蝶分张】
　　时力【史记苏秦传天下之强弓劲弩皆从韩出谿子少府丨丨距来者皆射六百歩之外注丨丨者为作之得丨丨倍于常故名丨丨也】
　　时观【礼记学记丨丨而弗语存其心也疏丨丨谓教者丨时丨之而弗丁寕告语所以然者欲使学者存其心也既不告语学者则心愤愤口悱悱然后啓之学者则存其心也】
　　时瞬【徐陵与李那书铿锵并奏能惊赵鞅之魂辉焕相华丨丨安丰之眼】
　　时听【蔡邕朱公叔諡议惧礼废日久将诡丨丨　陆游新治暖室诗从此过冬那复事夜深丨丨雪来声】时歩【杜牧池州送孟迟先辈诗丨丨郭西南缭径苔圎折】
　　时谒【李商隐偶成转韵赠四同舍诗忆昔公为防昌宰我丨入丨虚怀待】
　　时揖【周礼司仪诏王仪南乡见诸侯土揖庶姓丨丨异姓天揖同姓】
　　时言【论语夫子丨然后言人不厌其言　论衡夫公叔文子实丨丨乐笑义取人传説称之言其不言不笑不取俗言竟増之也】
　　时笑【杜甫九日诗他丨一丨后今日防人存】
　　时齅【苏轼次韵子由所居六咏诗何以娱醉客丨丨砌下花】
　　时醉【世説山季伦为荆州时出酣畅人为之歌曰山公丨一丨径造髙阳池日暮倒载归酩酊无所知】时唱【白居易看采菱诗丨丨一声新水调谩人道是采菱歌】
　　时舞【天问于协丨丨何以怀之注舞务也言少康幼小复能求得时务调和百姓使之归已何以怀来也】时耕【齐语见时雨下】
　　时游【孙逖进船泛洛水应制诗禁园纡睿览仙櫂叶丨丨　毕干泰奉和九月九日登慈恩寺浮圗诗鹦林花塔啓凤辇顺丨丨】
　　时宿【梁简文帝南郊颂序露禽乍聚望比翼之翶翔归飞丨丨闻同心之夜响】
　　时御【唐书刘蕡传陛下何不听朝之余丨丨便殿召当世贤相老臣访持变扶危之谋求定倾捄乱之术塞隂邪之路屏防狎之臣制侵陵迫胁之心复门户扫除之役戒其所宜戒忧其所宜忧】
　　时幸【宋书谢晦传臣昔因丨丨过蒙天眷内闻政事外经戎旅　北史宇文恺传论其起仁夀宫营建洛邑要求丨丨穷侈极丽】
　　时巡【书周官六年五服一朝又六年王乃丨丨考制度于四岳诸侯各朝于方岳大明黜陟传周制十二年一巡守春东夏南秋西冬北故曰丨丨考正制度礼法于四岳之下如虞帝巡守然　无名氏望春宫赋乃发惠和式遵夫月令无劳辙迹自表于丨丨　储光羲秋庭贻马九诗大君幸东岳世哲扈丨丨】时朝【春秋郑伯以璧假许田公羊传许田者何鲁朝宿之邑也诸侯丨丨乎天子天子之郊诸侯皆有朝宿之邑焉注丨丨者顺四时而朝也】
　　时聘【周礼大行人丨丨以结诸侯之好】
　　时宴【周语丨丨不淫注一时之间必有宴礼不至于淫湎】
　　时赏【张九龄通化门外送别诗薄宦无丨丨劳生有事机　李商隐漫成诗此丨谁最丨沈范两尚书】时颁【周礼典枲掌布缌缕纻之麻草之物以待丨丨功而授赍及献功】
　　时赐【韩愈与鄂州柳中丞书计已与裴中丞相见行营事宜不惜丨丨示及】
　　时献【蜀志却正传蒙冒瞽説丨有攸丨　张九龄宴东阁序旨酒丨丨清谈间发歌沧浪以放言咏蟋蟀而伤俭】
　　时享【周语见歳贡下　楚语百姓夫妇帅其子姓从其丨丨防其宗祝道其顺辞以昭祀其先祖　汉书韦成传歆以为礼事有杀故春秋外传曰日祭月祀丨丨歳贡终王祖襧则日祭曽髙则月祀二祧则丨丨坛墠则歳贡大禘则终王徳盛而游广亲亲之杀也南史宋文帝纪诏奉圣之速议承袭及令脩庙丨丨】时雩【春秋桓公五年秋大雩谷梁注雩者旱祭请雨之名传例曰雩得雨曰雩不得雨曰旱月雩正也丨丨不正也礼月令曰仲冬行夏令则其国乃旱】
　　时祭【礼记曽子问曽子问曰宗子去在他国庶子无爵而居者可以祭乎孔子曰祭哉请问其祭如之何孔子曰望墓而为坛以丨丨　春秋大事于太庙跻僖公公羊传大事者何疏欲言大祭无禘祫之文欲言丨丨而经书大故执不知问　周礼丨丨注丨丨于二祧汉书韦元成传园中各有寝便殿日祭于寝月祭于庙丨丨于便殿寝日四上食庙歳二十五祠便殿歳四祠　元史王约传见歳时下】
　　时祀【吕览昔者神农氏之治天下也丨丨尽敬而不祈福也其于人也忠信尽治而无求焉】时赛【王维送宇文太守赴宣城诗丨丨敬亭神复觧罟师网】
　　时命【晋书杜夷传皇太子三至夷第执经问义夷虽逼丨丨亦未尝朝谒国有大政恒就夷谘访焉　中説杜淹问隐子曰非伏其身而不见也丨丨大谬则隐其德矣惟有道者能之故谓之退藏于密　王羲之报殷浩书若蒙驱使关陇巴蜀皆所不辞吾虽无专对之能直谨守丨丨宣国家威德固当不同于凡使　陆机猛虎行整驾肃丨丨杖策将逺寻　岑参陪狄员外早秋登府西楼因呈院中诸公诗丨丨难自知功业岂暂忘　白居易嵗暮诗已往丨丨去亦从嵗月除】
　　时选【杨炯王勃集序咸亨之初乃叅丨丨三府交辟遇疾辞焉　宋之问郡宅中斋诗瑶水执仙羁金闺负丨丨　髙适酬别薛三诗薛侯怀直道德业应丨丨】
　　时考【淮南子见歳终下】
　　时察【礼记乡饮酒义秋之为言愁也愁之以丨丨守义者也注愁读为揫揫敛也察犹察察严杀之貌也】时荣【晋中兴书卞壶表曰岂敢干禄位以邀丨丨乎　张骏东门行嘉苗布原野百卉敷丨丨】时膺【宋书武帝纪王其允答神人君临万国丨丨灵祉酬于上天之眷命】
　　时趋【白居易议婚诗贫为时所弃富为丨所丨】
　　时趣【晋书范之传比干处三仁之中箕子为名贤之首后人用舍参差不同各信所见率应而至或荣名显赫或祸败系踵此皆不量丨丨以身尝祸虽有硁硁之称而非大雅之致此亦下官所不为也】时望【晋书杨珧传珧字文琚歴位尚书令卫将军素有名称得幸于武帝丨丨在骏前　又王谧传谧从弟谌少骁果轻侠欲诱谧还吴起兵为乱乃説谧曰王绥无罪而义旗诛之是除丨丨也兄少立名誉加位地如此欲不危得乎谧惧而出奔　魏书郭祚传祚达于政事凡所经履咸为称职毎有断决多为故事名器既重丨丨亦深　唐书李峤传神龙二年代韦安石为中书令峤在吏部时隂欲借丨丨复宰相乃奏置员外官数千　又崔涣传迁吏部侍郎集贤院待制简淡自处丨丨尤重　又姚南仲传今国人皆曰后陵在迩陛下将日省而丨丨焉斯有损圣徳无益先后杜甫覆舟诗竹宫丨丨拜桂馆或求仙】
