<!-- { "loadSidebar": true } -->
　　【木之长柯兮援丨丨之修茎　崔融瓦松赋髙宁我慕无丨丨之五寻卑以自安类石蒲之九节　栁宗元诗披山穷丨丨驾海逾蟠桃】
　　木稷【本草蜀黍释名蜀芦穄芦粟丨丨荻粱髙粱】
　　木粟【本草苜蓿释名丨丨纲目光风草时珍曰苜蓿郭璞作牧宿谓其宿根自生可饲牛马也又罗愿尔雅翼作丨丨言其米可炊饭也】
　　木稻【昜林黍稷丨丨垂亩方好】
　　木麻【本草集解藏器曰丨丨生江南山谷林泽叶似胡麻相对山人取以酿酒饮　又元史王英传行省平章李世安遣英迓江浙平章张闾所领军于闽境至丨丨坑擒蔡五九又追贼至上虎嶂遇贼三千余人尽歼之】
　　木绵【梁书武帝纪身衣布衣丨丨皁帐一冠三载一被二年常克俭于身　元史世祖纪置淛东江东江西湖广福建丨丨提举司责民岁输丨丨十万匹以都提举司总之　又赐皇子奥鲁赤脱欢诸王朮伯也不干等币帛毳段丨丨三千二百八十八匹　呉録交州永昌丨丨树高过屋有十余年不换者实大如酒杯中有绵如絮色正白破一实得数斤可为緼絮及毛布罗浮山记丨丨正月开花大如芙蓉花落结子　桂海虞衡志黎单黎人所织青红间道丨丨布也桂林人悉买以为卧具　遯斋闲览闽领已南多丨丨土人竞植之有至数千株者采其花为布号吉贝布　辍耕録闽广多种丨丨纺绩为布名曰吉贝松江府东五十里许曰乌泥泾田硗瘠民食不给遂觅种于彼国初有一妪自崖州来教以纺绩之具　本草丨丨有草木二种交广者似木江淮所种丨丨髙者三四尺叶如枫花黄如葵花而小亦有红紫者结实如桃中有白绵亦有紫绵谓之绵花此似草者也种出南番宋末始入江南不蚕而绵不麻而布利被天下其益大哉　又释名思仲思仙丨丨檰注时珍曰其皮中有银丝如绵故曰丨丨其子名逐折与厚朴子同名　翻译名义刦贝即丨丨也罽賔国大者成树此形小状如土葵有壳剖以出花如栁絮可纫为布　又屈眴此云大细布缉丨丨华心织成色青黑即达磨所传袈裟　明一统志丨丨庵在漳州府城南　闽部疏丨丨花者髙树丹花若茶吐实蓬蓬吴中所谓攀枝花也　徐献忠布赋见葵藜下　元稹诗火布垢尘湏火浣丨丨温软当绵衣　张籍诗蜀客南行过碧溪丨丨花发锦江西　又昆仑儿诗自爱肌肤黑如漆行时半脱丨丨裘　李商隐李卫公诗今日致身歌舞地丨丨花暖鹧鸪飞　又春诗蜀魂寂寞有伴未防夜瘴花开丨丨　皇甫松竹枝词丨丨花尽荔支垂千花万花待郎归　黄滔寄罗浮山道者诗泉石暮朱槿昼烟霞冬闭丨丨温　苏轼金山梦中作江东贾客丨丨裘防散金山月满楼　又海南上巳诗记取南城上巳日丨丨花落刺桐开　杨万里感兴诗见梅岭下　又三月一日雨寒诗却是南中春色别满城都是丨丨花　刘克庄潮惠道中诗几树半天红似染居人云是丨丨花　汤益贾氏南园诗丨丨庵外尤愁絶月黑夜深闻鬼车　张翥送释无外归髙丽诗只恐故林云卧后一镫秋老丨丨衣】
　　木桃【诗投我以丨丨报之以琼瑶　述异记桃之大者名丨丨诗云投我以丨丨是也　本草樝子释名丨丨和圆子时珍曰木酸香而性脆丨丨酢涩而多渣故谓之樝雷公炮炙论和圆子即此也　钱起诗能迂驺驭寻蜗舍不惜瑶华报丨丨】
　　木李【诗投我以丨丨报之以琼玖　本草榠樝释名蛮樝瘙樝丨丨木梨时珍曰丨丨生于呉越故郑樵通志谓之蛮樝云俗呼为木梨则榠樝盖蛮樝之讹也耶律楚材和张学士敏之见赠诗和我新诗使予起却得琼瑰酬丨丨】
　　木杏【图经本草金杏熟最早其扁而青黄者名丨丨】
　　木棃【神异经东方有树焉髙百丈敷张自辅叶长一丈广六尺其名曰梨如今之樝棃但树大耳其子径三尺剖之少瓤白如素和食之为地仙衣服不敝辟谷可以食水火注一名丨丨　本草见木李下】木栗【神异经丨丨出东北荒中有木髙四十丈叶长五尺广三寸其实径三尺二寸其壳赤其肉白其味甜】
　　木柑【橘录丨丨类洞庭少不慧耳肤理坚顽瓣大而乏膏外彊中干故得名以木】
　　木【诗投我以丨丨报之以琼琚序丨丨美齐桓公也卫国有狄人之败出处于漕齐桓公救而封之卫人思之欲厚报之而作是诗也　周礼考工记见柘檍下　左传二年春晋侯使韩宣子来聘宣子遂如齐纳币自齐聘于卫卫侯享之北宫文子赋淇澳宣子赋丨丨注丨丨亦卫风取义于欲厚报以为好　尔雅楙丨丨疏丨丨一名楙郭云实如小酢可食　隋书眞腊传有毗野树花似丨丨叶似杏实似楮婆　唐书五行志太和三年成都李树生丨丨空中不实　孔丛子于丨丨见苞苴之礼行于缁衣见好贤之至　山海经西山经巾曲之山有木焉其状如棠而员叶赤实实大如丨丨名曰櫰木食之多力　广志丨丨枝一尺有百二十节　水经注故陵谿地多丨丨树有子大如甒白黄实甚芬香尔雅之所谓楙也　栁氏旧闻元献皇后思食酸宗以告张说说每进辄袖丨丨以献　清异録段文昌微时贫几不能自存旣贵遂竭财奉身晚年尤甚以丨丨益脚膝银棱丨丨胡様桶濯足盖用丨丨树解合爲桶也　又丨丨性益下部若脚膝筋骨有疾者必用焉故万家号为鐡脚棃　方舆胜览天台山石罅有丨丨花时有盘蛇纠至实落供大士乃去号为护圣　本草集解颂曰丨丨处处有之而宣城者为佳木状如柰春末开花深红色其实大者如小者如拳上黄似着粉宣人种莳尤谨遍满山谷始实成则镞纸花粘于上夜露日烘渐变红花色其文如生本州以充土贡故有宣城花丨丨之称榠樝酷类丨丨但看蒂间别有重蒂如乳者爲丨丨无者为榠樝也　又丨丨最疗转筋呼其名及书土作丨丨字皆愈　颂古聨珠通集口念丨丨医脚气低画钟馗驱鬼祟一生若解和罗槌日日吃酒日日醉　感应类从志丨丨翻鱼注以丨丨灰和麦饭糠及米投水中鱼皆翻目矣　何承天有丨丨赋　庾信竹杖赋见莲花下　王资深思归赋鸭脚受彩乎微核丨丨镂丹而成质　张九龄诗丨丨诚有报玉楮论无实　贾岛投张太祝诗欲买双琼瑶慙无一丨丨　段成式柔卿解籍诗良人为渍丨丨粉遮却红腮交午痕　无名氏诗风吹榆荚叶雨打丨丨花欧阳修送荥阳魏主簿诗礼有来必往丨丨报琅玕苏轼将之湖州戏赠莘老诗见茶芽下　又答西掖诸公见和诗金奏不知江海丨丨屡费琼瑶重　范成大诗雷电已将金薤取琼瑶唯报丨丨投　耶律楚材赠富察元帅诗品茶春色批金橘受用秋香割丨丨宋濓上江表诗红线毯方软丨丨醖新篘　又唐书地理志夏州朔方郡朔方有丨丨岭　又盐州土贡盐山丨丨□牛　宋史地理志丨丨堡东至宁羗砦二十五里　辽史太祖纪太祖以骑兵七万防克用于云州宴酣克用借兵以报刘仁恭丨丨涧之役太祖许之　元史地理志丨丨犵狫蛮夷军民长官　又李守贤传子彀从太师达海甘布征蜀汉进攻成都由广元出葭萌度丨丨坡蜀之余孽潜为伏以待彀谍知之令众衔枚疾进出其不意长驱至成都破之　明一统志丨丨山在常徳府城东七里唐李白谪夜郎过此有诗　又丨丨水在太原府榆次县东南六十里发源辽州旧平城县界合八砖水西流入洞涡水　又丨丨涧在大同府广昌县唐干宁间李克用讨燕师刘仁恭遇战于此又丨丨长官司在安抚司东一百里　李白诗客心正酸楚况对丨丨山】
　　木子【宋史五行志见桂子下　谢灵运山居赋杨胜所结秋冬□获自注杨杨桃也山间谓之丨丨　又湘山野録张晦之景以古学尚气义走河朔与冀州一侠少游后侠者不轨事败景亦连继捕之甚急遂改姓名李田遁窜四海所至即题曰我非东方儿丨丨也不是牛耕土田也欲识我踪迹一气万物母盖景尝撰河东栁先生集序破题曰一气万物之母也】
　　木核【本草丨丨别録曰疗肠澼花疗不足子疗伤中根疗心腹逆气止渴十月采】
　　木犀【亦作樨物类相感志丨丨蛀者用芝蔴梗带壳束悬树上　罗湖野録太史黄公鲁直元祐间丁家艰馆黄龙山从晦堂和尚游而与死心新老灵源清老尤笃方外契晦堂因语次举孔子谓弟子以我为隐乎吾无隐乎尔吾无行而不与二三子者是丘也于是请公诠释而至于再晦堂不然其说公怒形于色沈黙久之时当暑退凉生秋香满院晦堂乃曰闻丨丨香乎公曰闻晦堂曰吾无隐乎尔公欣然解领　话腴明之象山士子史本有丨丨忽变红色异香因接本献阙下髙庙雅爱之画为扇面仍制诗以赐从臣云月宫移就日宫栽引得轻红入面来好向烟霄承雨露丹心一防爲君开又云秋入幽岩桂影团香深粟粟照林丹应随王母瑶池宴染得朝霞下广寒自是四方争传其本岁接数百史氏由此昌焉　杨万里花赋顾而见丨丨之始花宛其若天上之所覩　又丨丨芙蓉盛开诗也被闲人知去处芙蓉庵里丨丨门　范成大岩桂诗病着幽窗知几日瓶花两见丨丨开　赵师秀池上诗见菊花下　方防有丨丨诗　张约冬青词山矾风味丨丨魂郭钰秋夜宴集诗杨栁舞低牙板促丨丨香满羽觞飞　张宪宋宫观潮图诗丨丨花发秋可数紞紞灵鼍】
　　【振天鼓　赵元甫相思引昨宵风雨凉到丨丨屏】
　　木西【桂海虞衡志丨丨花叶如萱草花黄夏开】
　　木通【本草通草释名丨丨附支丁翁万年藤子名燕覆时珍曰有细孔两头皆通故名通草即今所谓丨丨也今之通草乃古之通脱木也】
　　木草【史记天官书栁爲鸟注主丨丨】
　　木莲【旧唐书白居易传南賔郡当峡路之深险处也花木多奇居易在郡写丨丨荔枝图寄朝中亲友宋史仪卫志见蕉盘下　花木志丨丨叶似辛夷花类莲　本草丨丨释名薜荔木馒头鬼馒头时珍曰丨丨馒头象其实形也　又木芙蓉释名拒霜时珍曰此花艳如荷花故有芙蓉丨丨之名　又木兰释名杜兰林兰丨丨　益部方物志丨丨花生峨嵋山中诸谷状若芙蓉香亦类之木榦花夏开枝条茂蔚不为园囿所莳书蕉白乐天有忠州丨丨诗予游临卭白鹤山寺佛殿前有两枝其髙数丈叶坚厚如桂以中夏发花状如】
　　【芙蕖香亦酷似寺僧云花折时有声如破竹然一郡止此二枝不知何自至也成都多奇花亦未尝见世有木芙蓉而不知有丨丨花也　桂海虞衡志丨丨子如胡桃紫色　明一统志大理府土产丨丨花树髙大叶如枇杷花如莲有青黄红白四种　白居易丨丨树图诗序丨丨花生巴峡山谷间大者髙五丈渉冬不凋身如青杨有白文叶如桂厚大无脊花如莲花香色艳腻皆同独房蕊有异四月初始开惜其遐僻因题三絶句又诗水莲花谢丨丨开　又吴中好风景诗水荇叶仍香丨丨花未歇】
　　木芝【抱朴子丨丨者松柏脂沦地千岁化为茯苓万岁其上生小木状如莲花名曰木威喜芝夜视有光持之甚滑烧之不燋带之辟兵以带鸡而杂以鸡十二头笼之去其处十二歩射十二箭他鸡皆伤带威喜芝者终不伤也　本草集解葛洪抱朴子云芝有石芝丨丨肉芝菌芝凡数百种也　江淹拟郭璞游仙诗傲睨摘丨丨陵波采水碧】
