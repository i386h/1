<!-- { "loadSidebar": true } -->
　　水徳【诗疏见水木下　史记秦夲纪索隐述赞金祠白帝龙祚丨丨　又孝文帝纪鲁人公孙臣上书陈终始传五徳事言方今土徳时土徳应黄龙见当改正服色制度天子下其事与丞相议丞相推以为丨丨始明正十月上黒事以为其言非是请罢之　又张丞相传张苍为计相时绪正律歴以髙祖十月始至霸上因故秦时本以十月为嵗首弗革推五徳之运以为汉当丨丨之时尚黒如故吹律调乐入之音声及以比定律令若百工天下作程品至于为丞相卒就之故汉家言律歴者本之张苍　汉书郊祀志今秦变周丨丨之时昔文公出猎获黑龙此其丨丨之瑞于是秦更名河曰徳水　后汉书礼仪志殷人丨丨以螺首慎其闭塞使如螺也　晋书石勒载记侍中任播等参议以赵承金为丨丨旗帜尚元牲牡尚白子社丑腊勒从之　又石季龙载记长城徙人韩彊获黒玉玺方四寸七分纽金文诣邺献之蘷安等又劝进曰臣等谨案大赵丨丨元者水之精也玉者石之寳也分之数以象七政寸之纪以凖四极昊天成命不可乆违　洞冥记帝寝灵荘殿召东方朔于青绮窓不隔绨纨重幕问朔曰汉承庚运火徳以何精瑞为祥应朔跪而对曰臣常过吴明之墟是长安东过扶桑七万里有及云山山顶有井云起井中若土徳王黄云出火徳王赤云出丨丨王黒云出金徳王白云出木徳王青云出此皆应瑞徳也帝曰善　汉官仪司空骑吏以下皂袴因秦丨丨今汉家火徳宜着绛袴　周髀算经二十蔀为一遂遂千五百二十嵗注次壬子蔀七十六嵗次辛夘蔀七十六嵗次庚午蔀七十六嵗次己酉蔀七十六嵗凡三百四嵗丨丨也主冬藏　明一统志丨丨江在思南府治东源出乌江下通彭水　曹植颛顼赞昌意之子祖自轩辕始诛九黎丨丨统天　庾信拟连珠金性虽质处剑则凶丨丨虽平经风即险　杨炯老人星赋配神山之呼万嵗符丨丨之兆千龄　无名氏明月照积雪赋配金精而可久禀丨丨而为常】
　　水纪【左传共工以丨丨故为水师而水名注共工以诸侯霸有九州者在神农前大皥后亦受水瑞以水名官】
　　水名【左传晋赵鞅卜救郑遇水适火史墨曰盈丨丨也子水位也名位敌不可干也炎帝为火师姜姓其后也伐姜则可注赵鞅姓盈宋姓子水盈坎乃行子姓又得北方水位　王建南中诗见山村下】水号【杜甫秦州杂诗山头南郭寺丨丨北流泉】
　　水祥【左传昭十七年冬有星孛于大辰西及汉梓慎曰往年吾见之是其征也火出而见必火入今兹火出而章必火入而伏其居火也久矣其与不然乎若火作其四国当之在宋卫陈郑乎宋大辰之虗也陈大皥之虗也郑祝融之虚也皆火房也星孛天汉汉丨丨也卫颛顼之虚也故为帝丘其星为大水水火之牡也其以丙子若壬午作乎水火所以合也若火入而伏必以壬午不过其见之月注丙午火壬子水水火合而相薄水少而火多故水不胜火　家语齐有一足之鸟飞集于宫朝下止于殿前舒翅而跳齐侯大怪之使使聘鲁问孔子孔子曰此鸟名曰商羊丨丨也昔童儿有屈其一脚振讯两眉而跳且謡曰天将大雨商羊鼓舞今齐有之其应至矣急告民趋治沟渠修隄防将有大水为灾顷之大霖雨水溢泛诸国伤害民人唯齐有备不败景公曰圣人之言信而征矣】
　　水瑞【左传注见水纪下　权徳舆贺黄河清表钟土德之道开丨丨之华符我上圣祥于下土】水丰【魏志邓艾传陈蔡之间上下田良可省许昌左右诸稲田并水东下令淮北屯二万人淮南三万人十二分休常有四万人且田且守丨丨常收三倍于西计除众费嵗完五百万斛以为军资六七年间可积三千万斛于淮上此则十万之众五年食也】
　　水思【李那奉和重适阳闗诗方池含丨丨芳树结风哀赵嘏赠女仙诗丨丨云情小鳯仙月涵花态语如弦】
　　水淫【南史何佟之传性好洁一日之中洗涤者十余徧犹恨不足时人称为丨丨】
　　水因【传灯録我等于俗僧时忽悟丨丨既不洗尘亦不洗体中间安得无所有】
　　水誓【韩琮春愁诗见岭雁下】
　　水讼【宋史赵瞻传知永昌县筑六堰灌田嵗省科敛数十万丨丨咸息民以比召杜】
　　水宴【魏书李谐传座有清谈之客门交好事之车或林嬉于月夜或丨丨于景斜】
　　水乐【明一统志丨丨亭在金华府东阳县西南八里两山对峙有飞泉数丈界山而落泠然有声宋知县王防作亭涧上取元结丨丨之説为名　又丨丨台在平凉府城外郡人能水戏宋太守王素筑台观之　元好问诗漫翁丨丨无宫征自是云山韶濩音】
　　水嬉【史记司马相如传奄息葱极汜滥丨丨兮使灵娲鼓琴而舞冯夷　宋书礼志刘桢鲁都赋素秋二七天汉指隅人胥祓除国子丨丨又是用七月十四日也　述异记吴王夫差筑姑苏之台三年乃成周旋诘屈横亘五里崇饰土木殚耗人力宫妓数千人上别立春宵宫为长夜之饮造千石酒钟夫差作天池池中造青龙舟舟中盛陈妓乐日与西施为丨丨吴王于宫中作海灵馆馆娃阁铜沟玉构宫之楹槛珠玉饰之　韩愈汴州东西水门记贞元十四年正月戊子陇西公命作东西水门越三月辛巳朔水门成三日癸未大合乐设丨丨防监军军司马賔佐僚属将校熊罴之士肃四方之賔客以落之　张衡天象赋龟曵尾而波泳鱼张鳞而丨丨　鲍照芙蓉赋防春陂乎夕张搴芙蓉而丨丨　宋之问太平公主山池赋见山花下　李乂侍宴长宁公主东庄应制诗紫禁乗宵动青门访丨丨　储光羲望幸亭诗疎屏宜朝享方塘堪丨丨　刘禹锡三月三日与乐天及河南李尹奉陪裴令公泛洛禊饮各赋诗丨丨如鹭振歌响杂莺啼　白居易和裴晋公集贤林泉诗解缆始登泛山游仍丨丨　王禹偁谪居感事诗琼院观云稼金明阅丨丨】
　　水戏【蜀志郤正传注丨丨则舫龙舟建羽旗鼓镯乎不测之渊　马祖常都门诗见山搜下】水居【淮南子见山处下】
　　水处【淮南子见山处下】
　　水行【宋书厯志张苍虽是汉臣生与周接司秦柱下备覩图书且秦虽灭学不废术数则有周遗文虽不毕在据汉丨丨事非虚作　齐书髙帝纪论岂其天厌丨丨固已人希木徳　又易说卦坎为沟渎疏为沟渎取其丨丨无所不通也　韩偓诗空坡路细见骑过逺田人静闻丨丨　王阮瀑布诗云中雨降自应尔山上丨丨谁激之　又史记夏本纪陆行乗车丨丨乗船泥行乗橇山行乗　汉书枚乗传夫汉并二十四郡十七诸侯方输错出运行数千里不絶于道其珍怪不如东山之府转粟西乡陆行不絶丨丨满河不如海陵之仓　魏志倭人传倭人在带方东南大海之中依山岛为国邑旧百余国汉时有朝见者今使译所通三十国从郡至倭循海岸丨丨歴韩国乍南乍东到其北岸狗邪韩国七千余里　魏书张济传蛮贼互起丨丨甚难魏之军马已据滑台于此而还从北道东下乃更便直唐书食货志初江淮漕租米至东都输含嘉仓以车或防陆运至陜而丨丨来逺多风波覆没之患其失常十七八　宋史注辇国传自古不通中国丨丨至广州约四十一万一千四百里　庄子夫丨丨莫如用舟而陆行莫如用车以舟之可行于水也而求推之于陆则没世不行寻常古今非水陆与周鲁非舟车与今蕲行周于鲁是犹推舟于陆也　荀子丨丨者表深表不明则陥　越絶书见山处下　栁宗元袁家渇记由冉溪西南丨丨十里山水之可取者五莫若钴鉧潭由溪口而西陆行可取者八九莫若西山由朝阳岩东南丨丨至芜江可取者三莫若袁家渇　沈佺期初逹驩州诗丨丨儋耳国陆有雕题薮】
　　水征【沈与求钱塘赋水母诗江天八月霜叶鸣罟师得鰕供丨丨】
　　水涉【谢灵运诗溯溪终丨丨登岭始山行　又山行穷登顿丨丨尽洄防　梁元帝兽名诗丨丨黄牛浦山过白马津　戎昱诗孤舟大江上丨丨无昏曙　欧阳修诗丨丨愁蜮射林行忧虎猛】
　　水坐【崔泰之冬日述懐诗见山行下】
　　水泊【元史河渠志仁宗延祐元年八月河南等处行中书省言黄河涸露旧丨丨污池多为势家所据忽遇泛溢水无所归遂致为害由此观之非河犯人人自犯之】
　　水耕【宋史薛奎传知并州改秦州州宿重兵经费常不足奎务为俭约敎民丨丨谨商算嵗中积粟三百万征算余三千万　杜甫铜官渚守风诗丨丨先浸草春火更烧山　王阮诗丨丨荣菶菶陆种茂芊芊】水耨【史记平凖书江南火耕丨丨注烧草下水种稻草与稲并生髙七八寸因悉芟去复下水灌之草死独稲长所谓火耕而丨丨也　又货殖传总之楚越之地地广人稀饭稲羮鱼或火畊而丨丨果陏蠃蛤不待贾而足地势饶食无饥馑之患以故啙窳偷生无积聚而多贫　盐鐡论见陵阳下　杜预论水利疏诸欲修水田者皆以火耕丨丨为便非不尔也然此事施于新田草莱与百姓相絶离者耳往者东南草创人稀故得水田之利百顷户口日増而陂堨嵗决良田变生蒲苇人居沮泽之际水陆失宜放牧絶种树木立枯皆陂之害也　徐陵欧阳頠徳政碑公乃务是民天敦其分地火耕丨丨弥亘原野】
　　水种【魏书崔楷传髙下营田因于水陆丨丨秔稲陆艺桑麻必使室有久储门丰余积其实上叶御灾之方亦为中古井田之制　戴表元耕寛堂赋冰耕露劚丨丨火耘】
　　水饮【礼记丧大记大夫之丧主人室老子姓皆食粥众士疏食丨丨妻妾疏食丨丨亦如之　后汉书祭祀志注封禅仪曰百官以下露卧丨丨　宋书礼志陛下以万乗之尊履布衣之礼服粗席藁丨丨疏食慇忧内盈毁悴外表而躬勤万机坐而待旦降心接下仄不遑食　北史窦炽传为泾州刺史城北有泉炽常酌丨自丨曰吾在此州惟当饮水而已　唐书宗室涵传寳应初河朔平涵方母丧夺哀持节宣慰所至州县非公事未尝言蔬饭丨丨席地以瞑使还固请终制代宗见其癯毁许之　庄子见岩居下　孔丛子君若饮渴待贤纳用其谋虽蔬食丨丨伋亦愿在下风　癸辛杂识丙子北师自苏入杭道由东迁有道人结茅岸傍备丨丨以施行者】
　　水食【无用闲谈草食者多力而愚肉食者勇敢而悍丨丨者耐寒而浮土食者无心而惠气食者神明而夀谷食者智慧而夭】
　　水奠【皮日休包山祠诗村祭足茗粣丨丨多浆】
　　水数【书洪范一曰水二曰火疏数之所起起于隂阳隂阳往来在于日道十一月冬至日南极阳来而隂往冬水位也以一阳生为丨丨五月夏至日北极隂进而阳退夏火位也当以一隂生为火数但隂不名竒数必以偶故以六月二隂生为火数也　宋书五行志晋武帝太康六年南阳送两足虎此毛虫之孽也干寳曰虎者隂精而居阳金兽也南阳火名也金精入火而失其形王室乱之妖也六丨丨言丨丨既极火慝得作而金受其败也　齐书乐志明堂歌辞祠五帝汉郊祀歌皆四言宋孝武使谢庄造辞庄依五行数木数用三火数用七土数用五金数用九丨丨用六　黄庭内景经五行相推反归一注反归一者丨丨也】
　　水一【齐书乐志纳音数一言得土三言得火五言得水七言得金九言得木若依鸿范木数用三则应丨丨火二金四也若依月令金九水六则应木八火七也当以鸿范一二之数言不成文故有取舍而使两义并违未详以数立言为何依据也】
　　水六【齐书乐志见上】
