<!-- { "loadSidebar": true } -->
　　秋溜【熊鉌越州道中诗野田丨丨正潺潺新翠乔林绕舍环】
　　秋浪【刘禹锡和窦中丞晚入容江诗桂水歩丨丨火山凌雾朝　杜牧张好好诗龙沙看丨丨明月游朱湖　又即事诗莫笑一麾东下计满江丨丨碧参差沈亚之汴州船行赋岸傍所见诗丨丨时回沫惊鳞乍触航　又皎然劳劳山居寄呈吴处士诗寒园埽绽栗丨丨拾干薪注楚人呼养柴为丨丨　李中舟次彭泽诗无人丨丨晚一岸蓼花风】
　　秋波【元稹酬郑从事四年九月宴望海亭次用旧韵诗雪花徧布稲陇白日脚插入丨丨红　李绅回望馆娃故宫诗江云断续草绵连云隔丨丨树覆烟　杜牧吴宫词茱茰垂晓露菡萏落丨丨　李商隐天津西望诗天津西望肠眞断满眼丨丨出苑墙　秦韬玉吹笙歌弯弯狂月压丨丨两条黄金□黄雾】秋液【黄庚东山玩月图诗主人领客登东山踏碎寒光看丨丨】
　　秋涝【唐书李靖传萧铣据江陵诏靖安辑拜靖行军总管兼摄孝恭行军长史武德四年八月大阅兵防州时丨丨涛濑涨恶铣以靖未能下不设备靖曰兵机事以速为神若承水传垒是震雷不及塞耳此必擒也孝恭从之】
　　秋潦【鲍照与妹书丨丨浩汗山溪猥至】
　　秋泚【汪广洋北游奉简诸阁老诗放意恣陶写援书洒丨丨】
　　秋氷【岑参早发焉耆懐终南别业诗晓笛别乡涙丨丨鸣马蹄】
　　秋瘴【张九龄夏日奉使南海诗丨丨宁我毒夏水胡不夷　元稹诗若待更遭丨丨后便愁平地有重泉白居易诗春畬烟勃勃丨丨露冥冥】
　　秋岛【周贺京口赠崔因诗宿馆横丨丨归帆涨逺田】
　　秋矶【苏瓌奉和九日临渭亭登髙应制诗重阳早露晞睿赏瞰丨丨】
　　秋城【刘歆甘泉宫赋轶陵隂之地室过阳谷之丨丨王维与卢象集朱家诗栁条疎客舍槐叶下丨丨髙适酬鸿胪裴主簿见赠诗逺水对丨丨长天向乔木　韦应物楼中阅清管诗响迥凭髙阁曲怨绕丨丨卢纶酬李叔度秋宫喜相遇诗寒月照丨丨秋风泉涧鸣　无可秋日寄厉元先辈诗夜吟残烛丨丨忆】
　　【逺山　栖白送禅师宗极归玉峯诗夜戍经霜月丨丨过雨钟】
　　秋县【王融侍游方山诗廵躅望登年帐饮临丨丨】
　　秋殿【曹植古诗还行丨丨入侍君王　岑参宿仙游寺诗廻廊映密竹丨丨隐深松　李华长门怨鸦鸣丨丨晓人静禁门深　钱起贞懿皇后挽诗晓月孤丨丨寒山出夜台　韦庄尹喜宅诗荒原丨丨柏萧萧何代风烟占寂寥】
　　秋宫【南齐书皇后传賛丨丨亦遽轩景前亏】
　　秋观【刘得仁昊天观新栽竹诗根别古沟岸影生丨丨苔】
　　秋阁【韦应物简郡中诸生诗守郡卧丨丨四面尽荒山王建和武门下伤韦令孔雀诗孤号丨丨隂韦令在时禽】
　　秋闱【黄溍试院作右辖升庸日丨丨献艺初】
　　秋坊【王褒皇太子箴丨丨通梦春宫养德】
　　秋馆【李绅姑苏台诗野寺经过惧悔尤公程廹蹙悲丨丨　赵嘏江亭晚望诗丨丨池亭荷叶歇野人篱落豆花初】
　　秋院【许浑朗上人院晨坐诗山果落丨丨水花开晓庭喻鳬游北山诗蓝峯露丨丨灞水入春池　陆游诗见春郊下　吴师道中秋次同院人韵诗禁钥锁深丨丨月天香吹湿露华风】
　　秋台【朱景元望莲台诗丨丨好登望菡萏发清池】
　　秋亭【梁元帝答劝进羣下令方欲追延陵之逸轨继子臧之髙让岂资丨丨之坛安与繁阳之石　李节赠释疏言还道林寺诗见春苑下　丘为寻庐山崔徴君诗夜竹深茅宇丨丨冷石牀】
　　秋斋【韦应物郡斋赠王卿诗丨丨雨成滞山药寒始华又独游西斋诗丨丨正萧散烟水易昏夕　李商隐偶成转韵诗战功髙后数文章怜我丨丨梦蝴蝶皎然周长史昉画毘沙门天王歌丨丨清寂无外物盥手焚香聊自展】
　　秋室【李贺緑章封事诗金家香衖千轮鸣扬雄丨丨无俗声】
　　秋房【庾信秦州天水郡麦积崖佛龛铭见春乳下】
　　秋堂【刘禹锡听琴诗丨丨境寂夜方半云去苍梧湘水深　元稹含风夕诗夏服稍轻清丨丨已岑寂李绅南梁行故箧嵗深开断简丨丨月曙掩遗题　王建送司空神童诗丨丨白发先生别古巷青襟旧伴归鲍溶秋夜对月诗援琴怅独立髙月对丨丨　聂夷中秋夕诗日往无复见丨丨暮仍学　无可寄羽林卢】
　　【大夫诗旧国无归思丨丨梦战时　又宋史漳泉留从效传每嵗取进士明经谓之丨丨】
　　秋庭【杜甫小园诗丨丨风落果瀼岸雨颓沙　刘禹锡和武中丞秋日寄懐诸僚友诗吏散丨丨寂鸟啼烟树深　李商隐临发崇让宅紫薇诗一树浓姿独看来丨丨暮雨类轻埃　周贺山居秋思诗落木孤猿在丨丨积雾深　薛能闗中秋夕诗簟湿丨丨岳在烟露光明滑竹苍然　罗邺途中寄友人诗丨丨怅望别君初折栁分襟十载余】
　　秋墀【杨衡送彻公诗败蕉依晓日孤鹤立丨丨】
　　秋牕【王僧孺太常敬子任府君传时乃髙辟雪宫广开云殿丨丨春户冬燠夏清九醖斯浮百羞并荐张协武舘赋阳扉南啓隂轩北达春牖左开丨丨右豁　杜甫客亭诗丨丨犹曙色落木更天风　又季秋苏五弟缨江楼夜宴诗听歌惊白鬓笑舞拓丨丨　孟郊和令狐侍郎郭郎中题项羽庙诗碧草凌古庙清尘锁丨丨　鲍溶秋晚铜山道中宿隐者诗丨丨照疎萤寒犬吠落木】
　　秋户【王易从临髙台诗见春幌下】
　　秋槛【许浑献鄜坊丘常侍诗丨丨鼓鼙惊朔雪晓堦旗纛起边风　朱子诗芭蕉植丨丨】
　　秋檐【韦应物赠令狐士曹同使蓝田诗丨丨滴滴对牀寝山路迢迢聨骑行　薛能水帘吟豪客每来清夏葛愁人才见认丨丨】
　　秋屏【明一统志丨丨阁在南昌府城北一十五里】
　　秋径【李嘉祐呈严维诗潘生丨丨草严子意如何　钱起新雨喜得王卿书问诗苦雨暗丨丨寒花垂紫苔　郑巢送僧归富春诗古房闗藓色丨丨埽潮痕罗邺萤诗裵回无烛冷无烟丨丨莎庭入夜天　王安石蒙亭诗春樊乱梅桞丨丨深松菊】
　　秋栅【唐书德宗纪贞元十五年十一月山南东道节度使于頔及吴少诚战于呉房败之十二月夀州刺史王宗又败之于丨丨】
　　秋市【庾信终南山义谷铭序见春门下】
　　秋廪【司马光喜雨诗直可忧丨丨非徒病夏畦】
　　秋庾【宋史夏国传夏人李讹哆以书移其国统军粱哆防曰我居汉二十年毎见春廪既虚丨丨未积粮草转输例给空募方春未秋士有饥色若卷甲而趋径捣定逺唾手可取】
　　秋社【元稹有鸟诗春风吹送廊庑间丨丨驱将嵌孔里韩偓不见诗此身愿作君家燕丨丨归时也不归　髙啓江村乐诗丨丨未开緑醖夜炊初碓红秔】
　　秋庙【温庭筠题萧山庙诗客奠晓莎湿马嘶丨丨空】
　　秋寺【赵嘏题僧壁诗晓望疎林露满巾碧山丨丨属闲人】
　　秋苑【储光羲贻余处士诗丨丨故池田宫门新栁杞】
　　秋圃【李白诗竹实满丨丨凤来何苦饥】
　　秋园【韦应物题郑拾遗草堂诗丨丨中緑幽居尘事违】
　　秋官【周礼丨丨司寇第五疏郑目録云象丨所立之丨寇害也秋者遒也如秋义杀害收聚敛藏于万物也　又惟王建国辨方正位体国经野设官分职以为民极乃立丨丨司寇使帅其属而掌邦禁以佐王刑邦国　刘禹锡和令狐相公春日寻花有懐白侍郎阁老诗共忆丨丨处余霞曲水头】
　　秋卿【刘禹锡答白刑部闻新蝉诗何事丨丨咏逢时亦悄然】
　　秋伯【羣辅録见夏伯下】
　　秋苴【汉书朝鲜传元封三年夏尼谿相参乃使人杀朝鲜王右渠来降王险城未下故右渠之大臣成已又反复攻吏左将军使右渠子长降相路人子最告谕其民诛成已故遂定朝鲜为真番临屯乐浪莬四郡封参为澅清侯陶为丨丨侯唊为平州侯长为几侯最以父死颇有功为泹阳侯】
　　秋宪【贾至授宋晦屯田员外郎制俾回丨丨之威以佐冬官之属　孙逖和左司张员外立春日赠韦侍御等诸公诗丨丨府中髙唱入春卿署里和歌来】
　　秋曹【张蠙赠水军都将诗平生为有安邦术便别丨丨最上阶】
　　秋士【淮南子春女思丨丨悲注春女感阳则思丨丨见隂而悲】
　　秋胡【列女传鲁秋胡洁妇丨丨子之妻丨丨子纳之五日去宦于陈五年乃归未至家见路旁有美妇人方采桑丨丨子恱之下车谓曰吾有金愿以与夫人妇人曰嘻吾采桑奉二亲不愿人之金丨丨子遂去妇至家其母使人呼其妇乃向采桑者也丨丨子见之而惭妇曰辞亲往仕五年得还乃恱路旁妇人以金与之是忘母不孝也妾不忍见不孝之人遂去自投河而死西京杂记汉杜陵丨丨者能通尚书善为古隶字为翟公所礼欲以兄女妻之或曰丨丨已经娶而失礼不可妻也曰今之丨丨非昔之丨丨也　琴曲谱録丨丨行中古琴弄名】
　　秋娘【侍児小名録唐杜丨丨金陵女子也年十五为浙西观察使李锜妾尝为锜辞云劝君莫惜金缕衣劝君莫惜少年时有花堪折君须折莫待花残空折枝乐府杂録望江南始自朱崖李太尉镇浙日为亡妓谢丨丨所撰本名谢丨丨后改此名亦曰梦江南　杜牧集有杜丨丨诗】
　　秋娥【李商隐无愁果有愁曲北齐歌丨丨防滴不成泪十二玉楼无故钉】
　　秋妇【沈佺期杂诗落叶惊丨丨髙砧促暝机】
　　秋女【傅明月篇皎皎明月光灼灼朝日晖昔为春蚕丝今为丨丨衣　苏轼中饮酒诗唤船渡口逢丨丨骑马桥边问泰娘】
　　秋蛮【梁益州记嶲州嶲山其地接诸蛮部有乌蛮丨丨】
　　秋鬼【僧鸾赠李粲秀才诗哀古乐清人耳月露激寒哭丨丨】
　　秋睂【李贺浩歌看见丨丨换新緑二十男児那刺促】
　　秋眼【白居易诗老心欢乐少丨丨感伤多】
　　秋眸【李商隐河阳诗可惜丨丨一脔光汉陵走马黄尘起】
　　秋顔【李白春日独酌诗但恐光景晩宿昔成丨丨　又秋日錬药院镊白发诗丨丨入晓镜壮发凋危冠】秋发【李白诗春容舎我去丨丨已衰改　孟郊济源寒食诗见春发下　陆防和袭美寄题镜岩周尊师所居诗十洞飞精应徧吸一簪丨丨未曾梳】
　　秋鬓【刘禹锡闻董评事疾诗攲枕昼眠静折巾丨丨疎陆防京口与友生话别诗别离犹得在丨丨未鬖鬖　李存昔年诗云鸿不飞音信断宝镜尘昏丨丨乱】
　　秋骨【杜甫画鹘行髙堂见生鹘飒爽动丨丨　李绅赠毛仙翁诗今朝稽首拜仙兄愿赠丹砂化丨丨】秋肌【李贺贝宫夫人诗丨丨稍觉玉衣寒空光帖妥水如天】
　　秋肺【旧唐书职官志尚食局奉御掌谨其储供辨名数直长为之贰若进御必辨其时禁春肝夏心丨丨冬肾四季之月脾王皆不可食】
　　秋泪【杜甫耳聋诗猨鸣丨丨缺雀噪晩愁空】
