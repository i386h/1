<!-- { "loadSidebar": true } -->
　　衣渉【诗深则厉浅则揭传以丨丨水为厉谓由带以上也揭褰衣也疏揭衣褰裳也丨丨濡裈也】衣蒸【物类相感志夏月丨丨以冬汁浸洗其迹自去】
　　衣尘【赵嘏经无锡县醉后诗京洛丨丨在江湖酒病深】
　　裘
　　裘褐【后汉书梁鸿全县孟氏有女状肥丑而黒力举石臼择对不嫁至年三十父母问其故女曰欲得贤如梁伯鸾者鸿闻而聘之女求作布衣麻履织作筐缉绩之具及嫁始以装饰入门七日而鸿不荅妻乃跪牀下请曰窃闻夫子髙义简斥数妇妾亦偃蹇数夫矣今而见择敢不请罪鸿曰吾欲丨丨之人可与俱隠深山者尔今乃衣绮缟傅粉墨岂鸿所愿哉妻曰以观夫子之志耳妾自有隠居之服乃更为椎髻着布衣操作而前鸿大喜曰此真梁鸿妻也能奉我矣　晋书郄超传超进防于温曰清水入河无通运理若宼不战运道又难因资无所实为深虑也今盛夏悉力径造邺城彼伏公威略必望阵而走退还幽朔矣若能决战呼吸可定设欲城邺难为功力百姓布野尽为官有易水以南必交臂请命但恐此计轻决公必务其持重耳若此计不从便当顿兵河济控引粮运令资储充备足及来夏虽如賖迟终亦济尅若舎此二防而连军西进进不速决退必愆乏贼因此势日月相引僶俛秋冬船道涩滞且北土早寒三军丨丨者少恐不可以渉冬此大限阂非惟无食而已温不从果有枋头之败　荘子墨子称道曰禹大圣也而形劳天下也如此使后世之墨者以丨丨为衣以跂蹻为服日夜不休以自苦为极曰不能如此非禹之道也不足谓墨　説苑鲁有恭士名曰机记行年七十其恭益甚见衣丨丨之士则为之礼道徳指归论虮虱藏于丨丨不知都邑之多人】裘葛【公羊己卯烝常事不书此何以书讥何讥尔讥亟也亟则黩黩则不敬君子之祭也敬而不黩疏则怠怠则忘士不及兹四者冬不丨夏不丨注丨丨者御寒暑之美服士有公事不得及此四时祭者则不敢美其衣服盖思念亲之至也　道徳指归论水草为稸积丨丨为盛服】
　　裘罽【淮南子唐子短陈骈子于齐威王陈骈子与其属出奔薛孟尝君闻之使人以车迎之至而养以刍豢黍梁五味之膳日三至冬日被丨丨夏日服絺纻出则乘牢车驾良马孟尝君问之曰夫子亦何思于齐对曰臣思夫唐子者孟尝君曰子何为思之对曰臣之处于齐也粝粢之饭藜藿之羮冬日则寒冻夏日则暑伤自唐子之短臣也以身归君食刍豢饭黍粢服轻暖乘牢良臣故思之】
　　裘狐【吕览人主之不通主道者则不然自为人则不能任贤者则恶之与不肖者议之此功名之所以伤国家之所以危枣棘之有丨丨之有也食棘之枣衣狐之皮先王固用非其有而已有之】
　　裘冕【宋史舆服志天子之服一曰大丨丨二曰衮冕三曰通天冠绛纱袍四曰履袍五曰衫袍六曰窄袍天子祀享朝防亲耕及视事燕居之服也　博物志上公备物九锡一大辂各一元牡二驷二丨丨之服赤舄副之三轩悬之乐六佾之舞四朱戸以居五纳陛以登六虎贲之士三百人七鈇钺各一八彤弓一彤矢百玈弓十玈矢千九秬鬯一卣珪瓉副之　梁武帝祠南郊恩诏临竹宫而登泰坛服丨丨而奉苍璧　贺知章太和乐章丨丨而祀陟降在斯】
　　裘帽【宋史王全斌全斌之入蜀也适属冬暮京城大雪太祖设氊帷于讲武殿衣紫貂丨丨以视事忽谓左右曰我被服若此体尚觉寒念西征将冲犯霜雪何以堪处即解丨丨遣中黄门驰赐全斌仍谕诸将以不徧及也全斌拜赐感泣】
　　裘衮【宋史舆服志诸儒或言临燔柴脱衮冕着大裘或云脱丨服丨盖丨丨无同冕兼服之理今乃以二服合为一可乎】
　　裘带【元史李邦寜帝尝奉皇太后燕大安阁阁中有故箧问邦寜曰此何箧也对曰此世祖贮丨丨者臣闻有圣训曰藏此以遗子孙使见吾朴俭可为华侈之戒帝命发箧视之叹曰非卿言朕安知之】裘裳【礼记曲礼童子不衣丨丨注裘大温消隂气使不堪苦不衣丨丨便易　魏收祭荆州刺史隂道方文昔犹肢体与子丨丨今其往也生死殊方】
　　裘衾【礼记内则见衣服下】
　　裘马【范云赠张徐州谡诗傧从皆珠玳丨丨悉轻肥杜甫丨丨诗放荡齐赵回丨丨颇轻狂　白居易对酒闲吟诗声妓放郑卫丨丨脱轻肥】
　　裘亭【金史地理志通许宋名咸平大定二十九年以兴咸平府重更有牛首城丨丨】
　　裘温【白居易新沐浴诗见帽暖下】
　　裘茸【苏轼雪中过淮诗氷崖落屐齿风叶乱丨丨】

　　御定骈字类编卷一百四十八
<子部,类书类,御定骈字类编>
　　钦定四库全书
　　御定骈字类编卷一百四十九
　　器物门二
　　衮
　　衮冕【周礼节服氏掌祭祀朝觐丨丨六人维王之大常又司服王之吉服享先王则丨丨注衮卷龙衣也　左传丨丨黻珽带裳幅舄衡紞纮綖昭其度也家语子路问于孔子曰有人于此披褐而怀玉何如子曰国无道隠之可也国有道则丨丨而执玉　又哀公问曰绅委章甫有益于仁乎孔子作色而对曰君胡然焉衰麻苴杖志不存乎乐非耳无闻服使然也黼黻丨丨者容不袭慢非性矜庄服使然也介胄执戈者无退懦之气非体纯猛服使然也　晋书陈骞骞既位极人臣年逾致仕思欲退身咸寕三年求入朝因乞骸骨赐丨丨之服　宋书礼志至汉明帝始采周官礼记尚书诸儒説还备丨丨之服魏明帝以公卿衮衣黼黻之文拟于至尊复损略之　南史陆澄传泰始六年诏皇太子朝服丨丨九章澄与仪曺郎丘仲起议服冕以朝实着经文秦除六冕汉明还备魏晋以来不欲令臣下服丨丨故位公者加侍官今皇太子礼絶羣后宜遵圣王盛典革近代之制】
　　衮旒【胡皓奉和圣制送张尚书廵边诗见缨防下】
　　衮衣【诗九罭之鱼鳟鲂我觏之子丨丨绣裳传丨丨卷龙也　宋书乐志思悲公怀丨丨东国何悲公西归　刘禹奉送李戸部侍郎自河南尹再除夲官归阙诗宫女犹传洞箫赋国人先咏丨丨诗】
　　衮黼【诗见黼黻下】
　　衮服【白居易闻庾七左降诗丨丨相天下傥来非我通布衣委草莽偶去非我穷】
　　衮舄【江淹萧相国让进爵爲王表燕藩懿亲裁防丨丨之荣梁国戚属方忝旌旗之贵】
　　衮鷩【诗毳衣如菼笺毳衣之属衣缋而裳绣皆有五色焉其青者如鵻疏言毳衣之属者自毳以上当有衮冕鷩冕与毳冕之服其衣皆用缋也若絺冕则衣刺粉米惟用绣元冕则衣无文不复用绣明毳衣之属正谓丨丨耳】
　　衮龙【李华含元殿赋皇帝御丨丨之法服佩苍璧之纯精】
　　衮职【诗丨丨有阙维仲山甫补之传有衮冕者君之上服也仲山甫补之善补过也　晋书宣五王文六王传论紞勗陈蔓草之邪谋武皇深翼子之滞爱遂乃褫龙章于丨丨徙侯服于下藩　宋书吐谷浑传论辫髪称贺非尚簪冕言语不通宁敷丨丨虽复苞篚岁臻事惟贾道金罽毡眊非用斯急送迓烦扰获不如亡王褒爲梁元帝祭王僧辩母贞敬太夫人文补兹丨丨奄有防】
　　黼
　　黼冕【后汉书鲍昱传子德修志节有名称累官爲南阳太守时嵗多荒灾唯南阳丰穰吏人爱悦号爲神父时郡学乆废德乃修起横舍备俎豆丨丨行礼奏乐又尊飨国老宴防诸儒百姓观者莫不劝服】黼冔【诗殷士肤敏祼将于京厥作祼将常服丨丨传丨白与黒也丨殷冠也】
　　黼衣【汉书韦贤传肃肃我祖国自豕韦丨丨朱绂四牡龙旂　江淹无爲论有奕叶公子者聮蝉七代冠冕组望多素纨丨丨绣裳负长劒而耿耿佩鸣玉而锵锵时游稷下或客于梁间】
　　黼裳【大戴礼黄帝黼黻衣大带丨丨乗龙扆云以顺天地之纪幽明之故死生之説存亡之难】黼黻【书益稷予欲观古人之象日月星辰山龙华虫作防宗彞藻火粉米丨丨絺绣以五采彰施于五色作服传丨若斧形丨爲两已相背　诗又何予之衮及黼笺黼丨丨谓絺衣也　礼记月令季夏之月命妇官染采丨丨文章必以法故无或差贷　左传火龙丨丨昭其文也　家语轩辕始垂衣裳作爲丨丨　后汉书张衡传士或解短褐而袭丨丨或委臿筑而据文轩者度徳拜爵量绩受禄也　淮南子清之美始于耒耜丨丨之美在于杼轴　文心雕龙五色杂而成丨丨五音比而成韶夏　席预奉和圣制答张説南出雀鼠谷诗风送箫韶曲花铺丨丨文　贯休陪冯使君逰诗对花语合希夷境坐石苔黏丨丨衣】
　　黼藻【新论夫樟木盘根钩枝瘿节蠧支轮菌雍肿则众眼不顾匠者采焉制爲殿堂以丹漆画爲丨丨则百辟卿士莫不顾盼仰视木性犹是也而昔贱今贵良工爲之容也　王仲言慈寕殿赋寳琲象栱列星间梁橑桷栾楶丨丨铅黄】
　　黼纯【书顾命牖间南向敷重篾席丨丨华玉仍几　唐书礼乐志见黼依下】
　　黼锦【陈琳神武赋丨丨缋组罽毼皮服】
　　黼绣【汉书礼乐志防承禋祀緼豫爲纷丨丨周张承神至尊　又贾谊传白縠之表薄纨之里緁以偏诸美者丨丨是古天子之服今富人大贾嘉防召客者以被墙　晋书舆服志金鹍车斜注旂旗于车之左又加棨防于车之右皆槖而施之棨防韬以丨丨上爲□字宋史乐志光烛丨丨和流笙镛　盐铁论古者无杠樠之寝牀栘之案及其后世庶人即采木之杠叶华之樠士不斤成大夫苇莞而已今富者丨丨帏幄涂屏错跗中者锦绨髙张采画丹漆　潘尼安身论故寝蓬室隠陋巷披短褐茹藜藿环堵而居易衣而出苟存乎道非不安也虽坐华殿载文轩服丨丨御方丈重门而处成列而行不得与之齐荣　张率绣赋嗟莫先于丨丨自帝虞而观风】
　　黼领【尔雅丨丨谓之襮防绣刺丨文以褗丨　隋书礼仪志祭服冕皆簪导青纩充耳元衣纁裳白纱内单丨丨】
　　黼帟【宋书乐志丨丨神凝玉堂严馨圜火夕燿方水朝清】
　　黼依【扆同周礼司几筵凡大朝觐大飨射凡封国命诸侯王位设丨丨依前南郷设莞筵纷纯加缫席画纯加次席黼纯左右玉几　汉书严助传玩心神明秉执圣道负丨丨冯玉几南面而听断号令天下四海之内莫不向应　又西域传赞广开上林穿昆明池营千门万户之宫立神明通天之台兴造甲乙之帐落以随珠和璧天子负丨丨袭翠被冯玉几而处其中设酒池肉林以飨四夷之客　唐书礼乐志每坐丨丨莞席纷纯藻席画纯次席黼纯左右几　文心雕龙皇帝御防其言也神渊黙丨丨而响盈四表唯诏防乎　汪克寛宣文阁赋列儒绅而进读对丨丨之严威】
　　黼帷【班固东都赋祛丨丨镜清流　唐彦谦汉代诗丨丨翘防雉波扇画文鳐】
　　黼幌【新论堂珠丨丨缀以金魄碧流光霞耀烂目而醉者眸转呼爲焰火非丨丨状移自改变也】黼帐【宋史乐志寳楹丨丨承神贶万夀永无期　沈约爲南郡王舍身疏兰池紫燕之乗扰于外闲丨丨翠帷之饰光于中寝　沈佺期人日重宴大明宫赐防缕人胜应制诗千官丨丨杯前夀百福香奁胜里人温庭筠洞户诗丨丨回瑶席华灯对锦衾】
　　黼座【费宏赐同逰西苑赋前丨丨而造厀兮聼玉音之雍雍】
　　黼文【尔雅黼黻彰也注丨丨如斧　五经析疑诸侯黼表以誓田杂羔狐为丨丨也】
　　黼表【五经析疑见上】
　　黼筵【宋书袁皇后传悲丨丨之移御痛翚防之重晦】
　　黼构【谢超宗乐章芬枝扬烈丨丨周张】
　　黻
