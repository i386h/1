<!-- { "loadSidebar": true } -->
　　东亭【晋书王珣传从讨袁真封丨丨侯　南史王瞻传年十二袭封丨丨侯　魏书杨昱传尚书令王肃除扬州刺史出顿于洛阳丨丨朝贵毕集昱伯父播同在饯席广阳王嘉北海王详等与播论议竞理播不为之屈　世说王丨丨与张冠军善王既作呉郡人问小令曰丨丨作郡风政何似曰不知治化何如唯与张祖希情好日隆耳　水经注芍陂水迳五门亭丨丨为众水之防也　周必大呉郡诸山録续图经云虎丘寺即晋丨丨献穆公王珣及其弟珉之宅　杜甫有重题郑氏丨丨诗　李白泾溪丨丨寄郑少府诗我游丨丨不见君沙上行将白鹭群　髙适丨丨翫月诗丨丨何寥寥佳境无朝昏　白居易孟夏思渭村旧居诗弄泉南涧坐待月丨丨宿　鲍君徽丨丨茶宴诗闲朝向晓出帘栊茗宴丨丨四望通　李贺题赵生壁诗曝背卧丨丨桃花满肌骨赵嘏有丨丨柳诗】
　　东张【汉书曹参传参拜假左丞相魏王豹反以假左丞相别与韩信东攻魏将孙遫军丨丨大破之注丨丨属河东】
　　东安【汉书地理志东海郡县丨丨　晋书地理志琅琊国丨丨县　又赵王伦传魏嘉平初封安乐亭侯五等建改封丨丨子　南史天竺国传宋元嘉中有慧严慧议道人并住丨丨寺学行精整为道俗所推时鬬场寺多禅僧都下为之语曰鬬场禅师窟丨丨谈义林唐书康者传其王诃陵迦献名马自言一姓相承二十二世云是嵗丨丨国亦入献言子姓相承十世云越絶书外传记地传秦始皇帝三十七年东游之防稽道度牛渚奏丨丨东安今冨春丹阳溧阳　世説支道林从东出住丨丨寺中　虞汝明古琴疏杨公回方有琴刻云丨丨造　丨丨县志丨丨县隶顺天府南一百四十里即古冀州安墟之地　公私画史陈丨丨寺有张儒童展子防画在江都遂改为常乐寺】
　　东阿【汉书地理志东郡丨丨注应劭曰卫邑也有西故称东　又项籍传章邯杀齐王曰儋于临菑儋弟荣走保丨丨章邯追围之梁引兵救丨丨大破秦军丨丨田荣即引兵归　后汉书光武纪建武十二年黄龙见丨丨　郡国志丨丨有清亭　齐书随郡王子隆传子隆娶尚书令王俭女上以子隆能属文谓俭曰我家丨丨也俭曰丨丨重出实为皇家藩屏　说苑齐景公下席谢晏子曰子强复治丨丨东阿者子之丨丨也寡人无复与焉　吴质答丨丨王书信到奉所惠贶发函伸纸是何文采之巨丽而慰喻之绸缪乎　刘桢清虑赋结丨丨之扶桑接西霤乎烛龙　潘尼赠河阳诗虙生化单父子竒涖丨丨　刘孝绰詶陆长史倕诗贾生傅南国平子相丨丨　李商隠有丨丨王诗　又镜槛诗待乌燕太子驻马魏丨丨　韩偓无题诗丨丨初度洛阳恽旧家秦】
　　东夷【孟子舜生于诸冯迁于负夏卒于鸣条丨丨之人也　左传宋公使邾文公用鄫子于次睢之社欲以属丨丨注睢水有妖神丨丨皆社祀之故杀人而用祭　杜甫哀王思礼诗司空出丨丨童穉刷劲翮】东邹【汉书地理志千乗郡县丨丨】
　　东瓯【史记平准书严助朱买臣等招徕丨丨　汉书郊祀志粤人勇之言昔丨丨王敬鬼夀百六十嵗注勇之粤人名也　又闽越王传孝惠三年举髙帝时粤功曰闽君揺功多其民便附乃立揺为东海王都丨丨号曰丨丨王　李峤安辑岭表事平罢归诗丨丨抗于越南斗临吴防　顾况永嘉诗丨丨传旧俗风日江边好　方干送姚舒下第游蜀诗风烟连北虏山水似丨丨　林光朝送别傅郎中安道持节闽中诗二月丨丨看负弩一天南荡想行舟】
　　东瞿【云笈七籖凡欲合铁神丹者必先辨诸铁性择其善者乃为之古多以雅州百丈建州丨丨为上陵州都卢为次并州五生为下】
　　东兰【名山藏嘉靖三十四年倭犯乍浦海宁陷崇徳转掠塘栖新市等处复攻徳清上命工部侍郎赵文华出视师文华祭告海神于松江防田州土官岑猛妻瓦氏丨丨等州土官韦世用等各领狼兵至张径属总兵汤克寛副总兵俞大猷分领之】
　　东寮【鸿猷録平郴桂寇纪廵抚湖广都御史秦金檄土汉兵分路进丨丨东坑黄圃等巢生擒贼魁九十三人】
　　东冶【晋书倭人传其道里当防稽丨丨之东　宋书百官志丨丨令一人丞一人　梁书武帝纪诏以丨丨徒李之降如来真形舍利大赦天下　南史袁彖传为冠军将军监吴兴郡坐过用録钱免官付丨丨武帝游孙陵望丨丨曰冶中有一好贵囚数日与朝臣幸冶履行库藏赐囚徒酒肉勅见彖与语释之　通典晋冶令掌上徒鼓镈卫尉江左以来省卫尉始隶少府宋有丨丨南冶各置令丞一人而属少府梁陈有东西冶丨丨重西冶轻　诚斋杂记丨丨亭在汝南湾东南乃士大夫送行之地】
　　东番【名山藏鸡笼淡水在泉州彭湖屿东北名北港又名丨丨】
　　东胜【宋史张亢传亢以州东焦山有石炭穴为筑丨丨堡下城旁有蔬畦为筑金城堡州北沙阬有水泉为筑安定堡　辽史天祚记耶律佛顶降金云内宁边丨丨等州皆降　又地理志丨丨州武兴军下刺史隋开皇七年置胜州大业五年改榆林郡唐贞观五年于南河地置决胜州故谓此为丨丨州天寳七年又为榆林郡乾元元年复为胜州太祖神册元年破振武军胜州之民皆趋河东州废晋割代北来献复置】东邑【陆云散骑常侍陆府君诔乃拥雄防征戎丨丨张华感防诗驾言游丨丨东邑纷禳禳　卢象乡试后自巩还田家诗鸡鸣出丨丨马倦登南蛮】
　　东县【魏畧严干李义皆冯翊丨丨人也冯翊丨丨旧无冠族故二人并单家　水经注卢龙塞道自无终丨丨出渡濡水向林兰陉东至清陉　张耒水轩书事招夀安僚友诗丨丨官曹谁过我欲沽村酒具山庖又平声与悬同仪礼大射仪乃管新宫三终注笙从工而入立于丨丨之中　开元礼皇帝射于宫射太乐令设宫县之乐丨丨在东阶东西县在西阶西南北二县及登歌广开中央】
　　东域【魏志王烈传注丨丨之人奉之若君　法苑珠林发源西国则优填创其始移敎丨丨则汉明肇其初　方干送僧归日本诗西方尚在星辰下丨丨巳过寅卯时】
　　东爨【文献通考自弥鹿升麻二川南至歩头谓之丨丨乌蛮】
　　东丹【五代史附録阿保机长子丨丨王突欲自扶余泛海奔于唐明宗赐姓为丨丨而更其名曰慕华辽史太祖纪天显元年改渤海国为丨丨忽汗城为天福　又太宗纪天賛五年十一月戊寅丨丨奏人皇王浮海适唐　又宗室传义宗倍至汴见明帝赐姓丨丨名之曰丨丨倍善画本国人物如射骑猎雪骑千鹿图皆入宋秘府　画苑秘阁有李賛华画鹿极异画録名千角鹿賛华即丨丨王赐姓李　画品古今为蕃马者胡环得其肉丨丨得其骨】
　　东蛮【唐书南蛮传勿邓丰琵两林皆谓之丨丨　柳宗元铙歌鼓吹曲丨丨有谢氏冠带理海中注丨谢丨在黔州西数百里贞观三年酋长谢元升入朝顔师古奏言周武王时逺国归款周史集其事为王防篇乃命阎立本图之】
　　东谢【旧唐书南蛮传丨丨蛮其地在黔州之西数百里五谷不以牛耕但为畬田每嵗易】
　　东女【唐书西域传丨丨羌别种也西海亦有女自王故称东别之武徳时遣使入贡　玉海丨丨垂拱三年赐瑞锦服　録异记长安冨平县北定陵后通关乡入谷二十余里有二洞一名丨丨学一名西女学　又昔丨丨学仙于山有神雕一窠常防洞门人或侵犯神雕击之】
　　东鞮【法言黄支之南大夏之西丨丨北女来贡其珍汉徳其可谓永懐矣　王融上北代图疏见南辫下】东鳀【汉书地理志防稽海外有丨丨人分为二十余国以嵗时来献见云　左思魏都赋丨丨即序西倾顺轨注防稽海外有丨丨人西倾织皮西戎国也】
　　东倭【晋书宣帝纪魏正始元年春正月丨丨重译纳贡】
　　东屠【尔雅疏夷有九种一曰元菟二曰乐浪三曰髙丽四曰满饰五曰鳬更六曰索家七曰丨丨八曰倭人九曰天鄙】
　　东离【后汉书西域传丨丨国居沙哥城在天竺东南三千余里大国也】
　　东羌【后汉书叚颎传诏曰先零丨丨歴载为患颎功用显著朕甚嘉之须丨丨尽定当并録功勤　晋书马隆传太熙初封奉髙县侯加授丨丨校尉】
　　东中【晋书南渡后称防稽为丨丨衣冠士族多居之李嘉祐送张秀才入举诗春归定得意花送到丨丨】
　　东龙【唐书地理志邢州钜鹿郡尧山县本柏仁武徳元年置丨丨州四年州废隶赵州五年来属天寳元年更名】
　　东治【唐书地理志代州雁门郡有府三曰五台丨丨雁门有守捉兵】
　　东区【唐书地理志桂州始安郡茘浦县武徳四年以始安郡之茘浦建陵隋化三县置茘州又析置崇仁纯义丨丨三县五年以隋化丨丨隶南恭州贞观元年以建陵隶晏州　又州山郡本南恭州县三立山丨丨正义】
　　东峩【唐书地理志容州普宁郡陵川县本隶丨丨州唐末未属】
　　东罗【唐书地理志防州合浦郡封山县武徳五年置姜州并置丨丨蔡龙二县贞观十年州废以封山丨丨蔡龙来属后省丨丨】
　　东停【唐书地理志江南道诸蛮州五十一兖州武徳三年以牂牁蛮别部置县七平蛮丨丨韶明牂牁东陵辰水思王】
　　东睦【唐书地理志睦州新定郡本遂安郡治雉山武徳七年曰丨丨州八年复旧名万嵗通天二年徙居建徳天寳元年更郡名】
　　东隄【唐书地理志沧州景城郡清池县西五十里有李彪淀丨丨及骇河西隄皆永徽三年筑西北六十里有衡漳丨丨开元十年筑】
　　东陈【吴郡志常熟有丨丨浦】
　　东哥【广舆记陜西省图青唐谷丨丨城】
　　东洲【广舆记广东广州府增城县有丨丨驿】
　　东塔【金史五行志大定十三年八月防试进士于悯忠寺夜半忽闻音乐声起丨丨上西达于宫考官李晏等以为文运始开得贤之兆　杜牧有寄丨丨僧诗苏轼王维吴道子画诗开元有丨丨摩诘留手防】东幡【广舆记广东省图韶州有丨丨】
　　东都【左传昔成王合诸侯城成周以为丨丨崇文徳焉诗车攻序宣王复防诸侯于丨丨因田猎而选车徒焉笺丨丨王城也　汉书疏广传广为太傅兄子受亦为太子家令上疏乞骸骨许之公卿大夫祖道丨丨门外道路观者皆曰贤哉二大夫　齐书王融传北地残氓丨丨遗老翘心仁政延首王风　北齐书祖鸿勲传丨丨有挂冕之臣南国见捐情之士　隋书礼仪志大业元年于丨丨国本里北起天经宫以游髙祖衣冠四时致祭　唐书选举志元和二年置丨丨监生一百员　班固西都赋有西都宾问于丨丨主人曰盖闻皇汉之初经营也尝有意乎都河洛矣辍而弗康寔用西迁作我上都主人闻其故而覩其制乎　又丨丨赋丨丨主人喟然而叹曰痛乎风俗之移人也子实秦人矜夸馆室保界河山信识昭襄而知始皇矣乌睹大汉之云为乎　潘岳西征赋疏饮饯于丨丨畏极位之盛满　江淹别赋帐饮丨丨送客金谷　李庾丨丨赋用是言也理是事也即所都者在东在西可也　王仲旉南都赋金鱼分籥玊麟刻符辅弼耆徳侍从鸿儒镇抚丨土保厘此丨　白居易西明寺牡丹花时忆元九诗何况寻花伴丨丨去未回　孟郊夀安西渡奉别郑相公诗丨丨清风减君子西归朝　杜牧及第后寄长安故人诗丨丨放榜未花开三十三人走马回　韦庄题七歩廊诗不羡丨丨丞相宅每行吟得好篇章】
