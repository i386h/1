<!-- { "loadSidebar": true } -->
　　钱引【宋史赵开传法成都府法于秦州置丨丨务兴州鼓铸铜钱官买银绢听民以丨丨或铜钱买之】钱本【宋史食货志嘉熙三年臣僚言今官司以官价买物行铺以时值计之什不得二三重以迁延嵗月而不偿胥卒并縁之无艺积日既久类成白着至有迁居以避其扰改业以逃其害者甚而蔬菜鱼肉日用所需琐琐之物贩夫贩妇所资锥刀以营斗升者亦皆以官价强取之终日营营而丨丨俱成干没商旅不行衣食路絶望特降睿防凡诸路州县官司买物并以时直不许辄用官价】
　　钱式【宋书顔竣传见铜少下】
　　钱面【铁围山丛谈南俗尚鬼狄武襄征侬智髙时大兵始出桂林之南道旁有一大庙人谓其神甚灵武襄遽为驻节而祷之因祝曰胜负无以为据乃取百钱自持之且与神约果大捷则投此期尽丨丨也左右諌止倘不如意恐沮师武襄不听万众方耸视已挥手倏一掷则百钱尽红矣于是举军欢呼声震林野武襄亦大喜顾左右取百钉来即随钱疎密布地面钉帖之加诸青纱笼覆手自封焉曰伺凯旋当谢神取钱其后破昆仑关败智髙平邕管及师还如言取钱与幕府士大夫共视之两字钱也】
　　钱眼【蚕书为版长过鼎面广三寸厚七黍中其厚插大钱一出其端横之鼎耳后镇以石绪总丨丨而上之谓之丨丨　画梅谱花有重犯枝分后先花分丨丨须是虎髯】
　　钱力【白居易诗丨丨日已重农力日已殚】
　　钱雇【宋史食货志苏辙又言雇役前改为招募既非明以丨丨必无肯就招者势须差拨不知嵗收坊场河渡缗钱四百二十余万额于何地用之】
　　钱还【宋书武帝纪初髙祖家贫尝负刁逵社钱三万经时无以还逵执录甚严王谧造逵见之密以丨代丨由是得释】
　　钱散【申鉴或问货曰五铢之制宜矣曰今废如之何曰海内既平行之而已曰丨丨矣京畿虚矣其势必积于逺方若果行之则彼以无用之钱易吾有用之物是匮近而丰逺也曰事势有不得官之所急者谷也牛马之禁不得出百里之外若其他物彼以其钱取之于左用之于右贸迁有无周而通之海内一家何患焉曰钱寡矣曰钱寡民易矣若钱既通而不周于用然后官铸而补之】
　　钱恶【唐书食货志铸钱不杂铅铁则无利杂则丨丨今塞私铸之路人犹冒死况设陷穽诱之】钱荒【宋史食货志江淮之南民间乏钱谓之丨丨　又司马光传吕恵卿曰籴米百万斛则省东南之漕以其钱供京师光曰东南丨丨而粒米狼戾今不籴米而漕钱弃其有余取其所无农末皆病矣】钱贱【唐书食货志铜贵丨丨有铸以为器者】
　　钱贵【萧子良谏敛塘役钱啓顷丨丨物贱殆欲兼倍凡在触类莫不如兹】
　　钱重【唐书食货志夫丨丨繇人日滋于前而炉不加旧公钱与铜价颇等故破重钱为轻钱铜之不赡在采用者众也】
　　钱轻【汉书食货志周景王时患丨丨将更铸大钱单穆公曰不可　唐书食货志物贱伤农丨丨伤贾物重则丨丨钱轻由乎物多多则作法收之使少物少则作法布之使轻奈何假人】
　　钱大【北史髙谦之传以谦之为铸钱都将长史上表曰政兴不以丨丨政衰不以钱小唯贵公私得所政化无亏】
　　钱小【北史髙谦之传见上　李商隠诗蔷薇泣幽素翠带花丨丨　范梈晚香堂诗烂锦照天朗繁丨承露丨】
　　钱多【五代史李守贞传郭威击守贞过冯道家问防道曰凡博者丨丨则多胜钱少则多败今合诸将之兵以攻一城较其多少胜败可知　鲁褒钱神论丨丨者处前钱少者居后处前者为君长在后者为臣仆陆游卜居诗供家米少因添鹤买宅丨丨为见山】
　　钱少【史记平准书车骑马乏絶县官丨丨买马难得乃着令畜防马嵗课息　唐书李若初传时天下丨丨货轻州县禁钱不出境商贾不通若初始奏纵钱以起万货　五代史李守贞传见上　鲁褒钱神论见上】钱圜【汉书食货志太公为周立九府圜法黄金方寸而重一觔丨丨函方轻重以铢】
　　钱流【唐书刘晏传诸道廵院皆募驶足置驿相望四方货殖低昻及它利害虽甚逺不数日即知是能权万货重轻使天下无甚贵贱而物常平自言如见丨丨地上每朝谒马上以鞭算】
　　钱戏【资暇录丨丨有每以四文为一列者即史传云云意钱是也俗谓之摊钱亦曰摊铺】
　　铅
　　铅锡【汉书食货志凡寳货五物六名二十八品铸作钱布皆用铜殽以连锡注李竒曰丨丨璞名曰连后汉书西南夷传出铜铁丨丨金银光珠虎魄水精瑠璃轲虫蚌珠孔雀翡翠犀象猩猩貊兽　宋书顔竣传铸钱形或薄小轮郭不成于是民间盗铸者云起杂以丨丨并不牢固　宋史食货志见鐡矿下　急就篇锻铸丨丨镫锭鐎注丨青金也丨一名鈏在银铅之间即今白镴也　博物志积艾草三年后烧津液下流成丨丨已试有騐　述异记河间有雨钱城汉世天雨丨丨于此　贵耳録二广三十八郡或供丨丨或供银或供钱嵗计四五万缗　聂厚载慧山泉记兹山当周秦间大产丨丨岂非假其余味乎　杜甫嵗晏行往日用钱捉私铸今许丨丨和青铜】
　　铅铁【汉书食货志顾租铸铜锡为钱敢杂以丨丨为他巧者其罪黥　唐书食货志铸钱不杂丨丨则无利杂则钱恶　又大厯以前淄青太原魏博杂丨丨以通时用】
　　铅汞【宋史艺文志丨丨指真诀一卷　金丹大要序释氏修定坐禅以土制铅以铅制汞丨丨归鼎身心不动是云修禅入定　邹选金马门赋匪链乎丨丨之仙无借乎火剂之良　白居易赠别郭链师诗専心在丨丨余力工琴碁】
　　铅垩【江淹横吹赋吐哀也则琼瑕失防衔乐也则丨丨生润】
　　铅锴【唐书张廷珪传若以桑蚕所宜而加别税则陇右羊马山南椒漆山之铜锡丨丨海之蜃蛤鱼盐水旱皆免宁独河南北外于王度哉】
　　铅刀【史记贾谊传世谓伯夷贪兮谓盗跖亷莫邪为顿兮丨丨为铦　后汉书班超传建初三年超率疏勒康居于窴拘弥兵一万人攻姑墨石城破之斩首七百级超欲因此防平诸国乃上疏请兵曰昔魏绛列国大夫尚能和辑诸戎况臣奉大汉之威而无丨丨一割之用乎　魏书甄琛传今河南郡是陛下天山之坚木盘根错节乱植其中六部里尉即攻坚之利器非真刚精鋭无以治之今择尹既非南金里尉丨丨而割欲望清肃都邑不可得也　盐铁论今仲由冉求无檀柘之材隋和之璞而强文之譬若雕朽木而砺丨丨饰嫫母而画土人也被以五色斐然成章及遭行潦流波则沮矣　易林丨丨攻玉坚不可得尽我筋力眠茧为疾班固答賔戏当此之时搦朽摩钝丨丨皆能壹断是故鲁连飞一矢而蹶千金虞卿以顾盻而捐相印也　窦臮述书赋肩吾通塞并乏天性工归文华拙见草正徒闻师阮何至辽夐使丨丨之均锋称并利而则佞　白居易写懐寄三相公诗丨丨磨欲尽银印换何频　马戴詶李景章先辈诗金镝自宜先中鹄丨丨甘且学雕虫　韦庄寄献虢州崔郎中诗未知劒匣何时跃但恐丨丨不再铦】
　　铅镞【孙樵出蜀赋彀弱弓而满丨丨兮即泽宫而睨盻】
　　铅锷【李峤刘侍读见和山邸十篇重申此赠诗见瑇簮下】
　　铅黄【陶翰赠郑员外诗终年事丨丨同时献赋客卢纶皇帝感词丨丨艳河汉笑语合笙镛】铅黛【文心雕龙夫丨丨所以饰容而盻倩生于淑姿文采所以饰言而辨丽本于情性　王融学徒乐府闺中屏丨丨阙下挂缨簪　刘孝绰冬晓诗临妆罢丨丨含泪剪绫纨　白居易青冢诗传是昭君墓埋闭蛾眉久凝脂化为泥丨丨复何有　吴澄秋闱诗妍媸属镜鉴蹖驳混丨丨】
　　铅素【翰苑新书人拾青紫家懐丨丨求古文于孔壁收竹书于汲冢】
　　铅华【后画品录沈标虽无偏擅触类皆渉性尚丨丨甚能留意　儒林公议马亮尚书典金陵于牙城艮隅掘地得汞数百斤鬻之以备供帐其地乃伪国德昌宫遗址丨丨之灰积也　刘长卿戏赠干越尼子歌北客相逄疑姓秦丨丨抛却仍青春　李贺诗井汲丨丨水扇织鸳鸯纹　郑史赠妓行云诗最爱丨丨薄薄妆更兼衣着又鹅黄　谢翺岛上曲郤买丨丨采珠母防榔露下月中调　又本草见铅粉下】
　　铅丹【谭子化书术有火链丨丨以代谷食者其必然也然嵗丰则能饱嵗俭则能饥是非丹之恩盖由人之诚也　又本草丨丨释名黄丹丹粉朱粉】
　　铅霜【本草丨丨释名丨白丨】
　　铅粉【急就篇芬薰脂粉膏泽筩注粉谓丨丨及米粉皆以傅面取光洁也　漫叟诗话杜紫微不遇乃曰我诗无绮罗丨丨宜不用　桂海虞衡志丨丨桂州所作最有名谓之桂粉其粉以黒铅着糟瓮罨化之　杜顗集贤院山池赋对石渠之丨丨防金马之衣簪　沈约木兰诗易却纨绮裳洗却丨丨妆　徐彦伯拟古诗自伤琼草绿讵惜丨丨红　李白代美人愁镜诗丨丨坐相误照来空凄然　刘禹锡庭竹诗露涤丨丨节风揺青玉枝　薛能吴姬诗冠剪黄销帔紫罗薄施丨丨画青蛾　又本草粉锡释名解粉丨丨铅华胡粉定粉瓦粉白粉水粉光粉宫粉】
　　铅膏【苏轼正月十八日蔡州道上遇雪次子由韵诗丨丨染髭防旋露霜雪根】
　　铅鼎【苏轼赠龙丘子词龙丘新洞府丨丨养丹砂】
　　铅火【云笈七籖丨丨者符也汞火者砂中抽出之液故云丨丨制汞火】
　　铅母【金丹龙虎经银为丨丨母隠铅中铅者银子子藏银胞】
　　铅容【戴表元碧桃花赋突焉阶除见此粲者矫焉若凌虚猝坠翕然若离羣独至淡焉若丨丨素腻将颦将蹙吊予厄而悲焉】
　　铅液【翟楚贤观铸钟赋聚徒侣走匠石煎金膏炼丨丨】
　　铅砌【汪克寛宣文阁赋朱楣诘曲而萦廻丨丨晶荧而炜燡】
　　铅坑【唐书地理志宣州宣城郡有丨丨一】
　　铅冶【宋史食货志淮西湖南广东福建浙东江西丨丨五十二废者十五】
　　铅山【唐书食货志见铁山下　研北杂志辛幼安墓在丨丨州南十五里阳原山中　明一统志丨丨县在广信府城南八十里丨丨在南七里其山产铜铅南唐常置铅场于此　又丨丨王府在临洮府】铅场【明一统志见上】
　　铅松【书禹贡岱畎丝枲丨丨怪石】
　　铅椠【江总皇太子太学讲碑紫台秘典绿帙竒文羽陵蠧迹嵩山落简外史所掌广内所司靡不饰以丨丨雕以缃素此文教之修也　杜牧长安杂题诗自笑苦无楼防智可怜丨丨竟何功　陆游嵗晚诗穷犹可勉圣贤事老岂遽忘丨丨劳】
　　铅笔【东观汉记曹褒寝则懐丨丨行则诵读书　任昉为范始兴求为太宰立碑表人蓄油素家懐丨丨苏颋授贺知章起居郎制宜廻职于版图竚擅声于丨丨】
　　铅简【王湾晚春诣苏州敬赠武员外诗陋学叨丨丨弱龄许翰长　周权诗俛首事丨丨流光暗中度】铅墨【江总陶贞白先生集序文集缺亡未有编録门人补辑若逢辽东之本好事研搜如诵河西之箧奉敇校之丨丨缄以缇缃藏彼鸿都副在延阁】
　　铅摘【梁元帝览赋先丨丨于鱼鲁乃纷定于陶隂】
　　铅置【史记荆轲传秦始皇召见髙渐离惜其善击筑重赦之乃臛其目使击筑未尝不称善稍益近之髙渐离乃以丨丨筑中复进得近举筑扑秦皇帝不中于是遂诛髙渐离终身不复近诸侯之人】
