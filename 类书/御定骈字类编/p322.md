<!-- { "loadSidebar": true } -->
　　热焰【独孤及梦逺游赋序刍狗土梗丨丨聚沬　蔡襄庭前小澜花木诗闰夏天气丨丨烘崇朝快雨随清风　法杲诗东皐寒可怜丨丨揺春木】
　　热处【唐书马周传今兹本为避暑行也太上皇留丨丨而陛下走凉处温凊之道臣所未安诏书既下业不中止愿示还期以开众惑】
　　热谿【王裦温汤碑迁陵丨丨沉鱼涌浪炎洲烧地穴防含烟】
　　热坂【沈约佛记序像教云末经记东流丨丨艰长寒山峻阻】
　　热水【眀一统志丨丨山在西寜衞城南五百里山南出暖水流入青海北有泉即西宁河源】热海【唐书西域传繇勃达岭北行赢千里得细叶川东曰丨丨地寒不冻　岑参武威送刘单判官赴安西行营便呈髙开府诗丨丨亘铁门火山赫金方】
　　热府【素问厥隂所至为风府为璺啓少隂所至为大火府为舒荣太隂所至为雨府为员盈少阳所至为丨丨为行出阳眀所至为司杀为唐苍太阳所至为寒府为归蔵司化之常也】
　　热铁【黄庭坚发愿文设后食肉当堕地狱吞丨丨丸经无量劫】
　　热衣【白居易偶咏诗御丨蕉丨健扶羸竹杖轻】
　　热饭【杨万里竹枝歌要把緑荷包丨丨前头不怕上髙滩】
　　热汤【本草丨丨释名百沸汤麻沸汤太和汤白居易竹窗诗是时三伏天天气丨如丨】
　　热饮【白居易冬日平泉路晚归诗夜归不到应闲事丨丨三杯即是家】
　　热食【素问病在肾愈在春春不愈甚于长夏长夏不死持于秋起于冬禁犯焠防丨丨温炙衣　说苑见朝寒下】
　　热物【白居易思旧诗饥来吞丨丨渴来饮寒泉】
　　热耘【孔子家语孔子弟子冇宓子贱者仕于鲁为单父宰齐人攻鲁道由单父单父之老请曰麦已熟矣今齐寇至不及人人自收其麦请放民出皆获傅郭之麦可以益粮且不资于寇三请而宓子不听俄而齐寇逮于麦季孙闻之怒使人以让宓子曰民寒耕丨丨曽不得食岂不哀哉不知犹可以告者而子不听非所以为民也宓子蹵然曰今兹无麦眀年可树使不耕者获是使民乐有寇且得单父一嵗之麦于鲁不加强防之不加弱若使民有自取之心其创必数世不息季孙闻之赧然而愧曰地若可入吾岂忍见宓子哉】热耨【李商隠赛茘浦县城隍文嗟我疲民每虞艰食寒耕丨丨始望于秋成铄石流金防伤于嵗事】热肠【杜甫赠衞八处士诗访旧半为鬼惊呼丨中丨又上后园山脚诗肺萎属久战骨出丨中丨】热脇【素问少阳之厥则暴聋颊肿而丨丨痛胻不可以运】
　　热肘【素问疠者有荣卫丨丨其气不清故使鼻柱壊而色败皮肤疡溃注此则风入于经脉之中也荣行脉中故风入脉中内攻于血与荣气合合丨而血丨壊也】
　　热俞【素问丨丨五十九穴水俞五十七穴】
　　热血【宋无战城南乐府军中七日不火食手杀降人吞丨丨】
　　热中【孟子仕则慕君不得于君则丨丨　素问粗大者阴不足阳有余为丨丨也　又帝曰夫子数言丨丨消中不可服膏梁芳草石药石药发瘨芳草发狂夫丨丨消中者皆冨贵人也今禁膏是不合其心禁芳草石药是病不愈愿闻其说】
　　热戏【张祜丨丨乐丨丨争心剧火烧铜锤暗热不相饶注明皇在藩邸有散乐一部及即位且羁縻之凡戏辄分两朋以判优劣人心竞勇谓之丨丨】
　　热剧【符载寄南海王尚书书逺离浔阳不畏道路时伸贺礼属船隘丨丨饮食江水渡庐陵百余里防防无术痁疾动作　司马光首夏诗莎径丨未丨晨昏来往宜】
　　热论【素问岐伯曰人所以汗出者皆生于谷谷生于精今邪气交争于骨肉而得汗者是邪却而精胜也精胜则当能食而不复热复热者邪气也汗者精气也今汗出而辄复热者是邪胜也不能食者精无禆也病而留者其寿可立而顷也且夫丨丨曰汗出而脉尚躁盛者死今脉不与汗相应此不胜其病也其死明矣注丨丨谓上古丨丨也】
　　热谩【元好问诗法秀昔年太丨丨笑谈真作劝淫看】
　　热势【晋书王沉传仆少长于孔顔之门久处于清寒之路不谓丨丨自共遮锢敬承明诲服我初素弹琴咏典以保年祚伯成延陵髙节可慕】
　　热喘【相牛经见昼耕下　唐庚昼寝效鲁直诗雨余丨丨殊喊呀坐翻故纸腰足麻】
　　热蹶【史记仓公传济北王阿母自言足热而懑臣意告曰丨丨也则刺其足心各三所病旋已】热厥【素问黄帝问曰厥之寒热者何也岐伯对曰阳气衰于下则为寒厥阴气衰于下则为丨丨】热疾【左传见寒疾下　贾岛翫日诗目常有丨丨久视无烦炎】
　　热痹【素问厥阴有余病阴痹不足病生丨丨】
　　热烁【韩愈送穷文子迁南荒丨丨湿蒸我非其乡百鬼欺陵】
　　热甚【神仙传诸书生请作可以戏者元时患热方仰卧使人以粉粉身未及结衣答曰丨丨不能起作戏元因徐徐以腹指屋栋数十过还复牀上及下冉冉如云气腹粉着屋栋连日尚在】
　　热盛【素问帝曰其弃衣欲走者何也岐伯曰丨丨于身故弃衣欲走也】
　　热胜【素问风胜则动丨丨则肿】
　　热斗【淮南子糟丘生乎象箸炮烙生乎丨丨】
　　热多【素问足少阴之疟令人呕吐甚多寒热丨丨寒少欲闭户牖而处其病难已】
　　热至【素问不逺热则丨丨不逺寒则寒至】
　　热极【素问故积阳为天积隂为地阴静阳躁阳生阴长阳杀阴藏阳化气阴化形寒极生热丨丨生寒寒气生浊浊气生清清气在下则生餐泄浊气在上则生防胀此隂阳反作病之逆从也】
　　热恼【华严经以白梅檀涂身能除一切丨丨而得清净白居易赠韦处士六年夏热旱诗脱无白栴檀何以除丨丨　苏轼再和潜师诗见春瘴下】
　　热生【素问厥阴所至为风生终为肃少阴所至为丨丨中为寒太阴所至为湿生终为注雨少阳所至为火生终为蒸溽阳明所至为躁生终为凉太阳所至为寒生中为温徳化之常也】
　　热淫【素问少阴在泉丨丨所胜则焰浮川泽阴处反明】
　　热行【程晓嘲热客诗传戒诸髙明丨丨宜见呵】
　　热争【素问丨丨则腰痛不可用俯仰腹满泄两颔痛】
　　热闹【白居易夏日与闲禅师坐牀下避暑诗丨丨渐知随念尽清凉常愿与人同】
　　热化【素问少阴司天为丨丨在泉为苦化】
　　热去【素问足阳明之疟令人先寒洒淅洒淅寒甚久乃热丨丨汗出喜见日月光火气乃快然刺足阳明跗上　方干感时诗见夜雨下】
　　热毕【白居易天竺寺七叶堂避暑诗郁郁复郁郁伏丨何时丨】
　　热散【白居易销暑诗丨丨由心静凉生为室空】
　　热过【左传注见阳淫下】
　　热挂【括异志朱师古得疾不能食闻荤腥即呕史载之曰君之疾正在素问经中名丨丨凡人肺六叶舒张如盖下覆一脾一或有戾则肺不舒脾为之蔽故不嗜食素问曰肺叶焦丨丨遂授一方服之而愈】热婴【杜甫上后园山脚诗朱夏丨所丨清旭步北林】
　　热间【素问肺疟者令人心寒寒甚热丨丨善惊如有所见者刺手太阴阳明】
　　热汗【通典突厥谓酒为匐你丨丨热汗掌监察非为厘定班次】
　　热懑【史记仓公传见热蹶下】
　　热官【陆游感遇诗仕宦五十年终不慕丨丨】
　　热客【程晓嘲丨丨诗今世褦襶子触丨到人家主人闻丨来颦蹙奈此何】
　　热啜【史记张仪传昔赵襄子尝以其姊为代王妻欲并代约与代王遇于句注之塞乃令工人作为金斗长其尾令可以击人与代王饮阴告防人曰即酒酣乐进丨丨反斗以击之于是酒酣乐进丨丨防人进斟因反斗以击代王杀之王脑涂地】
　　热者【白居易赠别崔五诗劳者念息肩丨丨思濯身】
　　热同【杨万里夏夜追凉诗见午热下】
　　冻
　　冻雨【梁简文帝元圃纳凉诗飞流如丨丨夜月似秋霜杜甫廻櫂诗火云滋垢腻丨丨裛沈緜　陈师道和王子安至日诗丨丨能妨梦朝霜故作寒　朱子观雪诗丨丨不流渊飞花舞妍姿　冻本作涷】冻云【曹唐小游仙诗水满桑田白日沉丨丨干霰湿重阴　方干冬日诗丨丨愁暮色寒日淡斜晖】冻雷【欧阳修答丁元珍诗残雪压枝犹有橘丨丨惊笋欲抽芽】
　　冻风【宋璟梅花赋见朝滋下】
　　冻影【韩驹冬日书事诗倦鹊绕枝翻丨丨飞鸿摩月堕孤音】
　　冻寒【淮南子北方之极自九泽穷夏晦之极北至令正之谷有丨丨积氷雪雹霜霰漂润羣水之野颛顼冥之所司者万二千里】
　　冻暍【淮南子见宵夜下】
　　冻夜【宋璟梅花赋爱日烘晴明蟾丨丨又如神人来自姑射】
　　冻岫【吕子羽诗丨丨新诗句寒林古画圗】
　　冻石【郑损艺堂诗堂开丨丨千年翠艺讲秋胶百步威】
　　冻水【郑愔人日重宴大明宫恩赐防缕人胜应制诗见寒花下】
　　冻河【杜荀鹤送李先辈从知塞上诗洒碛雪黏旗力重丨丨风揭角声长　郑谷咸阳诗丨丨孤櫂涩老树疉巢危】
　　冻浦【庾信周柱国大将军拓防俭神道碑铭见寒林下孟浩然登万歳楼诗曲引古堤临丨丨斜分逺岸近枯杨】
　　冻瀑【谢宗可无弦琴诗落星留晕绳光断丨丨无声结影收】
　　冻浪【王安石赠冲卿雪诗滔天有丨丨匝地无荒陇】
　　冻井【髙啓咏夏氷诗寒收疑丨丨晩荐纳凉宫】
　　冻泉【杜甫谒真谛寺禅师诗丨丨依细石晴雪落长松】
　　冻壁【李商隠燕台冬诗丨丨霜华交隠起芳根中断香心死】
　　冻砚【研同尚顔夷陵即事诗暑衣经雪着丨丨向阳呵唐庚夜坐感懐诗破窗灯焰走丨丨笔锋迟陆游縦笔诗丨丨笑臞儒雕弓隠猎徒】
　　冻墨【白居易青毡帐诗砚温融丨丨缾缓变春泉】
　　冻笔【范成大南塘冬夜倡和诗寒釭欲暗吟方冷丨丨难驱字更遒】
　　冻屐【宋无答无住诗雨苔黏丨丨廊叶覆闲枰】
　　冻香【罗邺早梅诗丨丨飘处宜春早素艳开时混月明】
　　冻酒【苏轼诗脱衣裹丨丨每醉念此生】
　　冻醪【梅尧臣依韵和韩子华陪王舅道损宴集诗丨丨倾白浊干果列紫赤】
　　冻醴【左思魏都赋丨丨流澌温酎跃波　孙觌两日复往次前韵诗寒蔬离离银线乱丨丨滟滟玉井深】冻饮【楚辞挫糟丨丨酎清凉些】
　　冻枭【施肩吾壮士行丨丨残虿我不取污我匣里青蛇鳞】
　　冻蝶【刘仲尹诗晩芳留丨丨疎木立饥禽】
　　冻龟【苏轼江上值雪效欧阳体诗缩颈夜眠如丨丨雪来唯有客先知】
　　冻螘【苏轼诗春风百日吹不消五月行人如丨丨恵洪诗盘空路作惊蛇去落日人如丨丨行】冻翅【白居易乌夜啼啼涩饥喉咽飞低丨丨垂】
　　冻树【齐民要术种黍穄常记十月十一月十二月丨丨日种之万不失一注丨丨者凝霜封着木条也】冻木【韩琦广陵大雪诗风力轩号助其势摆撼琳琅摧丨丨】
　　冻梅【罗邺冬夕江上言事诗风栁欲生阳面叶丨丨先绽岭头枝】
　　冻栁【梅尧臣送乐职方知泗州诗长安丨丨不堪折穷腊使君单骑行　周昻诗丨丨僵榆未改容狐裘貂帽尚宜风】
　　冻橘【橘谱延安韩彦直橘録丨丨其颗如常橘之半歳八月人日为小春枝头时作细白花既而橘已黄千林已尽乃始傲然氷雪中着子甚繁春二三月始采之亦可爱】
　　冻樾【范成大诗丨丨午影圎静极成痴坐】
　　冻蕾【赵伯成蜡梅诗丨丨含香蜡防匀古来幽谷有佳人】
