<!-- { "loadSidebar": true } -->
　　寳帐【唐书王琚传侍儿数十丨丨备具　观佛三昧海经魔有三女长名恱彼中名喜心小名多媚时魔三女至父王前长跪叉手为父作礼啓言父王今日何故愁悴乃尔其父答言沙门瞿昙结誓深重今坐道树要壊我民是故愁耳女白父言我能徃乱愿父莫愁即自庄饰着杂寳冠容媚挺特过逾魔后百千万倍眄目作姿现诸妖冶璎珞晃曜光翳六天乗羽葆车安施丨丨垂诸天华　又一光照东北方令东北方地纯金刚色金刚地上生华七寳合成华上生幢阎浮金色幢头有华其华无量百千寳色有无数华一一华叶化为无量百千丨丨一一帐角有七寳幢一一幢头有七寳盖其盖弥覆东北方地一切世界　韦应物长安道诗中有流蘓合欢之丨丨一百二十鳯皇罗列含明珠章孝标都观栽桃诗丨丨重遮日妖金遍累空】寳幄【梁简文帝慈觉寺碑一诀椒慈长违丨丨　沈约为齐竟陵王发讲疏星罗丨丨云开梵筵　李白捣衣篇横垂丨丨同心结半拂琼筵蘓合香葛长庚明堂礼成诗丨丨燃红炬璇霄降紫皇】
　　寳牀【金史礼志见寳盝下　宣和书谱李白好击剑落落不覊束贺知章一见荐之明皇以布衣召见金銮殿论世务荅蕃书笔不停缀帝嘉之以丨丨赐食于前手为和羮　观佛三昧海经时彼龙王从龙池出献七丨丨手擎敷置白佛世尊惟愿救我莫使力士伤害我身尔时如来以梵音声犹如慈母抚恤婴儿令彼龙王及罗刹女受法王化请佛就座】
　　寳簟【韦应物横塘行玉盘的歴防白鱼丨丨玲珑透象牀　杨维桢诗五花丨丨芙蓉屏】
　　寳枕【墨庄冗録郭翰乗月卧庭中空中一少女冉冉下曰吾天上织女也帝命游人间愿乞神契乃升堂共枕至晓辞去后复来至七夕忽不来数夜方至曰帝命有期便当永诀以丨丨留赠而去　李贺春懐引丨丨垂云选春梦钿合碧寒龙脑冻】
　　寳案【元史舆服志丨丨中道舆士控鹤十有六人香案舆士方舆官三十人夹香案丨丨分左右而趍至殿门则控鹤退方舆官舁案以升】
　　寳几【苏轼古风见金牀下】
　　寳屏【杜甫防州歌巫峡曽经丨丨见楚宫犹对碧峰疑】
　　寳扇【唐书窦懐贞传中宗夜宴近臣谓曰闻卿丧妻今欲继室可乎懐贞唯唯俄而禁中丨丨障卫有衣翟衣出者乃韦后乳媪王所谓莒国夫人者故蛮婢也懐贞纳之不辞　何仲谊七夕诗凌风丨丨遥临月映水仙车逺渡河　沈佺期寿阳王花烛诗烛送香车入花临丨丨开　王维洛阳女儿行罗帏送上七香车丨丨迎归九华帐　虞集诗翠盖重重丨丨斜从官穿柳散慈鸦】
　　寳箑【玉海弥纶丨丨泛溢神毫】
　　寳局【田锡杨花赋当弈客以凝情飞来丨丨值嘉賔之举白吹过金觞】
　　寳架【观佛三昧海经尔时世尊化作丨丨寳架两头有十四珠一一明珠有千光明一一光明化成化佛作十八变住立空中世尊现化倒住空中脚在架上时佛二足出千莲华一一莲花万亿光明一一光明有百亿寳台一一台中无数化佛一一化佛各摄一脚犹如卷锁令脚不现一切化佛及释迦文悉悬一脚倒住空中】
　　寳鑪【唐书安乐公主传尝请昆明池为私沼帝曰先帝未有以与人者主不恱自凿定昆池延袤数里司农卿赵履温为缮治累石肖华山隥彴横邪回渊九折以石瀵水又为丨丨镂怪兽神禽间以璖贝瑚不可涯计　司空圗歩虚词见瑶瑟下】
　　寳铛【鐡围山丛谈见鐡铛下】
　　寳鸭【徐彦伯春闺诗见金屏下　孙鲂夜坐诗坐乆烟销丨丨香　贡性之诗珠帘卷雨听春昼丨丨含烟散夕阴　李准诗城头夜咽铜龙水帐里春销丨丨香】
　　寳龛【皇甫曽赠鉴上人诗丨丨经末劫画壁见南朝】
　　寳笥【梁书刘孝绰传临淄词赋悉与杨修未殚丨丨顾慙先哲　许敬宗麦秋赋却氷纨于丨丨屏珍簟于披香　卢照隣同崔少监作防槿树赋见金铭下田锡杨花赋乃命左史记言而右史録之藏之丨丨以为柳花之词　李商隠李肱画松诗丨丨十八九香缇千万重】
　　寳箧【徐陵为贞阳侯与大尉王僧辩书夏钟夷羿周厄犬戎汉委珠囊秦亡丨丨彰于史籍可得而闻王棨缀珠为烛赋出丨丨以规圆呈姿璀璨入雕笼而艳发香照荧煌　呉浩石渠阁赋丨丨储珍舆图閟文方夔七夕织女歌重来指防昔游处香匳丨丨虫丝满】
　　寳匣【李暇东飞伯劳歌秦王龙剑燕后琴珊瑚丨丨镂防心　孟浩然寒夜诗理琴开丨丨就枕卧重帏刘禹锡詶杨司业巨源见寄诗见琼枝下　鲍溶风筝诗秦姬収丨丨搔首不成功　朱子斋居感兴诗见】
　　【瑶琴下】
　　寳箱【翁承賛御命归乡赐锦衣诗中使擎来三殿晓丨丨开处五云飞】
　　寳笼【文同朱樱歌上幸离宫促荐新藤篮丨丨貂珰发】
　　寳盝【金史礼志宣徽使奏皇帝搢圭跪捧授太尉太尉搢笏跪受讫执笏少东立宣徽使奏请执圭俛伏兴寳官捧丨丨门下侍郎奉置于寳牀　马祖常芍药诗霞缯襞积云千叠丨丨凝脂蜜半香】寳盘【宋史乐志异域朝天队衣锦袄系银束带冠夷冠执丨丨】
　　寳瓮【东方朔丨丨铭注黄帝玛瑙瓮甘露不竭谓之寳露舜迁丨丨于衡山故山有寳露坛又迁丨丨于零陵之上秦始皇通汨罗之流从长沙至零陵得赤玉瓮可容八斗在舜庙之堂前不知年月至汉东方朔识之乃作丨丨铭】
　　寳缶【董逌太公丨丨铭跋太公丨丨秦之庙也】
　　寳瓶【文献通考唐腰带之制恩赐有金涂天玉八仙犀牛丨丨　观佛三昧海经长者遣婢持满瓶金摩尼珠盖助王家供养众僧告言可徃汝持此物贡上王家婢闻是语欢喜踊跃持丨丨走末利夫人见彼婢来此邪见人佛当教化　王勃广州寳庄严寺舎利墖碑丨丨宵注则雨露通轩玉柄朝防则风霜满席　顾况诗丨丨无破响道树有低枝　李沇方响歌丨丨下井辘轳急小娃弄索伤清氷】
　　寳冶【唐书裴休传时方镇设邸阁居茶取直因视商人它货横赋之道路苛扰休建言许收邸直毋擅赋商人又収山泽丨丨悉归盐鐡】
　　寳斚【陈孚安南即事诗丨丨罗鹦鹉名香屑鹧鸪】
　　寳杯【崔湜梨园亭观打毬应制诗丨丨承露酌仙管杂风流】
　　寳樽【刘潜谢鄱阳王赐鉢啓用贵丨丨文包龙鼎】
　　寳盏【干淳起居注淳熙九年八月十五日曽觌恭上壶中天慢一首上皇赐金束带紫番罗水晶注椀一副上亦赐丨丨古香至一更五防还内】
　　寳盌【椀同徐陵与杨仆射书晋熙等郡皆入贵朝去我浔阳经涂何几至于铛铛晓漏的的宵烽隔溆浦而相闻临髙台而可望泉流丨丨遥忆湓城峰号香炉依然庐岳　庾信伤心赋对丨丨而痛心抚元经而流恸】
　　寳灯【江总灯賛丨丨夜开光遍花台　崔液上元夜诗鳷鹊楼前新月满鳯皇台上丨丨然　李商隠无题诗紫府仙人号丨丨云浆未饮结成氷　丁复寳鸭曲丨丨夜县瑠璃光恍若澹在沧浪里】
　　寳炬【冯子振十八公赋见金鼒下　罗隠台城诗宴罢明堂烂诗成丨丨残　又周书文帝纪魏永熙三年十二月太祖与羣公定防尊立魏南阳王丨丨为嗣是为文皇帝　杜弼为东魏檄梁文丨丨定君臣之分黑獭结兄弟之亲】
　　寳炷【马祖常诗内香开丨丨制币出元纁】
　　寳镈【晋语悼公十二年公伐郑军于萧鱼郑伯嘉来纳女工妾三十人女乐二八歌钟二肆及丨丨辂车十五乗注镈小钟也宝郑所宝】
　　寳琴【西京杂记赵后有丨丨曰鳯皇皆以金玉隠起为龙鳯螭鸾古贤列女之象亦善为归风送逺之操又庆安世五岁能鼓琴后为成帝侍中其所丨丨一曰秋梧疎雨一曰白鹄　古琴疏范静妇沈满愿有丨】
　　【丨蛇腹防纹铭曰深松候月　王勃采莲赋鸳鸯绣防之文履瑇瑁琼华之丨丨　谢脁烛诗暧色轻帷里低光照丨丨　徐彦伯拟古诗纎指调丨丨泠泠哀且柔岑参春遇南使贻知音诗网丝结丨丨尘埃被空樽温庭筠洞戸诗唳鹤调蛮鼓惊蝉应丨丨】
　　寳瑟【汉书金日防传上行幸林光宫日防小疾卧庐何罗与通及小弟安成矫制夜出共杀使者发兵明旦上未起何罗亡何从外入日防奏厠心动立入坐内户下须防何罗褏白刃从东箱上见日防色变走趋卧内欲入行触丨丨僵日防得抱何罗因传曰莾何罗反上惊起左右拔刄欲格之上恐并中日防止勿格日防捽胡投何罗殿下得禽缚之穷治皆伏辜繇是着忠孝节　宋史曹辅传昔者仁祖视民如子悯然惟恐或伤一旦宫围不禁卫士輙逾禁城几触丨丨荷天之休帝躬保佑俚语有之盗憎主人主人何负于盗哉　梁简文帝七励绿绮丽琴丹山丨丨　又南郊颂序銮旂徐动弃千里而弗乗丨丨无虞捐百金而不服　王勃七夕赋见瑶筐下　陈子昂鹿尾赋承主人之嘉庆对象筵与丨丨　何逊诗罗帐雀钗影丨丨鳯雏声　陶翰燕歌行见玉篸下　王翰赠唐祖二子诗见瑶觞下卢象有江东止田园移庄庆防未几归汶上小弟防妹尤嗟其别诗已能持丨丨自解掩罗巾　李白登峨眉山诗云间吟琼箫石上弄丨丨　王邕湘灵鼓瑟诗丨丨和琴韵灵妃应乐章　元稹何满子歌见玉箫下白居易寿安路西歇马诗已念纱窗下应生丨丨尘贾岛题郑常侍防前竹诗疎影纱窗外清音丨丨中李商隠诗薰琴调大舜丨丨和神农　罗隠息夫人庙诗虫网翠环终缥风吹丨丨助微　韦庄岁晏诗丨丨湘灵怨清砧杜魄啼　皎然春夜与诸公同宴诗丨丨絙余怨琼枝不让春】
　　寳柱【刘禹锡伤秦姝行青牛文梓赤金簧玫瑰丨丨秋雁行　温庭筠猎骑辞丨丨惜离流黄悲赤县张翥诗松调丨丨笙咽炙银簧】
　　寳筝【元稹生春诗殿阶龙斾日漏阁丨丨风　李绅忆被牛相留醉州中夜出真珠辈数人诗见银烛下陆游记夜夣诗和风微度丨丨响永日徐转帘栊移】
　　寳拨【虞世南琵琶赋开丨丨以更运带文绶而旁垂】
　　寳笙【梁元帝兆名诗见金炉下】
　　寳磬【华阳国志犍为郡绥和三年上丨丨十六刘向以为美化所降用立辟雍　明一统志汉水在犍为县东北一百八十里汉成帝时得古磬十六枚于水濵亦名丨丨川　荀恱汉纪序凡祥瑞丨丨神光见此一也　葛长庚龙沙仙防阁记横经午案丨丨传风】
　　寳铎【洛阳伽蓝记永宁寺绣柱金铺骇人心目髙风永夜丨丨和鸣铿锵之音闻及十余里　又景明寺金盘丨丨焕烂霞表　刘潜平等刹下铭丨丨夜响银地朝鲜　梁昭明太子讲席诗丨丨旦参差名香晩芬郁　梁简文帝望同泰寺浮圗诗烛银逾汉汝丨丨迈昆吾　刘孝绰诗月殿曜朱旙风轮和丨丨　萧至忠奉和九月九日登慈恩寺浮图应制诗丨丨含飇响仙轮带日红　宋之问游韶州广界寺诗丨丨揺初霁金池映晩沙　张耒休日诣法云诗金猊散香雾丨丨韵天风】
　　寳铃【观佛三昧海经化成寳缦树叶金色华白寳色华上有光百千宝色诸天寳光不得为譬果白寳色夜摩天上微妙白寳不得为比其果光明化摩尼网弥覆树上于其网间犹若白霓宛转下垂化成丨丨铃四角头有大寳台其防髙妙过于上方无量世界　大方便佛报恩经尔时大众瞻仰如来目不暂舍如来尔时三昧宴黙一切大众亦皆黙然于大众中有七寳墖从地踊出住在空中无数幢幡而悬其上百千丨丨不鼓自鸣微风吹动出微妙音　梁简文帝大爱敬寺刹下铭珠幡转曜丨丨韵响　梁元帝旷野寺碑金盘曜色丨丨成响　又钟山飞流寺碑清梵夜闻风传百常之观丨丨朝响声扬千秋之宫】
