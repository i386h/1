<!-- { "loadSidebar": true } -->
　　蛟螭【扬雄羽猎赋探岩排碕薄索丨丨　左思蜀都赋水物殊品鳞介异族或藏丨丨或隐碧玉　邢邵新宫赋土成黼黻木化丨丨　张鼎霹雳赋迫鲸鲵使蹭蹬怛丨丨使躨跜　沈约上已华光殿诗河宗海若生丨丨浮梁径度跨回漪　又和刘雍州绘博山香炉诗赤松游其上敛足御轻鸿丨丨盘其下骧首盻层空杜甫赠集贤院崔于二学士诗竟与丨丨杂空闻燕雀喧　又孟冬诗终然减滩濑暂喜息丨丨　韩愈赤】
　　【藤杖诗空堂昼眠倚户牖飞电着壁捜丨丨　孟郊峡哀诗巴谷丨丨心巴乡魍魉亲　杜牧杜秋娘诗椒壁悬锦幕镜奁蟠丨丨　吴融太湖石诗想得沈潜水府时兴云出雨蟠丨丨　陈陶避世翁诗石窦閟雷雨金潭养丨丨　曹唐勗劒诗暗临黒水丨丨泣潜倚空山鬼魅愁　陆蒙自遣诗云拥根株抱石危斵来文似瘦丨丨　王全生宫体十忆诗宫样梳儿金镂犀钗梁水玉刻丨丨　梅尧臣途中寄上尚书晏相公诗浮言近意不历口直欲海窟拏丨丨　又观拽龙舟诗春风吹花入行□红锦百尺争丨丨　苏轼诗大鼎千石烹丨丨　陈造长芦寺诗向来梵呗所倐为丨丨据　欧阳元祭初祖墓秘书适有佳句见劳奉酬诗故山虎豹多文采白水丨丨有屈蟠　吴莱射的山龙瑞宫问阳明洞天洞盖是禹穴诗岳渎通脉络丨丨被拘挛　卢琦龙江山平逺楼诗霜晴鳬雁浴月白丨丨泣　宋无送金华黄晋卿之诸暨州判官诗词源倾渤澥笔阵偃丨丨】
　　蛟鲸【关尹子得道之清者物莫能累身轻矣可以骑凤鹤得道之浑者物莫能溺身冥矣可以席丨丨元稹蚁子诗攻穿漏江海噆食困丨丨　陆游寄太湖隐者诗有时跨丨丨指为雷雨犇】
　　蛟鳄【陆游寜徳县重修城隍庙记寜徳为邑带山负海双岩白鹤之岭其髙摩天其崄立壁负者股栗乘者心掉飞鸾关井之水涛澜汹涌丨丨出没登舟者涕泣与父母妻子别已济者同舟更相贺又有气雾之毒鼃蛇蚕守宫之蛊邮亭逆旅往往大署墙壁以道出寜徳为戒然邑之吏民独不得避则惟神之归是以城隍祠比他邑尤盛　邹鲁戮双虎赋丨丨产于溪潭兮镻蝁丛于荆菅　屠隆溟海波恬赋鲸鲵吹腥丨丨鼓浪　苏轼次韵答杨康功诗顷年三韩使几为丨丨吞张元干发垂虹亭诗扁舟莫浪发丨丨正垂涎　元好问观浙江涨诗佽飞鬬丨丨然犀出鳞介　吴莱观隋王度古镜诗嗟吾愿渡海丨丨恐并迎　栁贯故相东平忠献王挽歌影射无丨丨磨牙甚豹防】
　　蛟鳞【名画记见蛟根下】
　　蛟鱼【南史陈武帝纪丨丨并见讴歌攸属　任昉禅梁册钟石毕变事表于迁虞丨丨并出义彰于事夏李徳林禅隋册文近者赤雀降社元效灵钟石变音丨丨出穴布新之贶焕焉在下　江淹渡泉峤出诸】
　　【山之顶诗鹰隼既厉翼丨丨亦曝鳃】
　　蛟鼋【范仲淹淮上遇风诗舟楫倾危甚丨丨出没多黄庭坚诗破桂取丨丨　吴莱送俞观光学正赴调京师诗大江有路通淮洲汴河急下丨丨愁】
　　蛟鼍【史记司马相如传其西则有涌泉清池激水推移外发芙蓉蔆华内隐钜石白沙其中则有神丨丨瑇瑁鼈鼋　岁华纪丽九月伐丨丨取鼋　马融广成颂左挈夔龙右提丨丨　陈造送龙辞仙真迎兮排空丨丨骈罗兮而在下　江淹水上神女赋硉矹木石洪漭丨丨　狄遵度凿二江赋丨丨鱼鼈呀以相濡兮何允蠢而缘延　程俱松江赋麟凤之所憩丨丨之所渊　韩愈石鼓歌年深岂免有缺画快劒斫断生丨丨　卢仝观放鱼歌见龙饵下　卢肇汉隄诗灶登丨丨堂集鳣鲔　苏轼张安道见示近诗诗遗声落淮泗丨丨为悲吟　陈造春雨寒甚诗丨丨冻蛰大木拔更问娇红并媚白　袁桷诗流光閟星斗怪影窥丨丨周权夜泊吴江诗啮堤骇浪飞晴雨晦冥白昼丨丨舞　陈基徐州诗初疑鲸鲵鬬复恐丨丨跃】蛟蜃【五代史南汉世家刘防性苛酷每视杀人则不胜其喜不觉朶颐垂涎呀呷人以为真丨丨也　十二真君传许真君逊遇一少年自称慎郎许君知是丨丨之精先是潭州史贾玉有女端丽蜃精获为伉俪真君往谓贾公闻有贵壻略请见之慎郎托疾潜藏真君厉声曰老魅焉敢遁形于是复变本形为吏兵所杀又将其二子出以水噀之即化为小蜃　顾况行路难诗吕梁之水挂飞流鼋鼍丨丨不敢游　陆蒙呉中苦雨诗又疑伍胥涛丨丨相蹙桚　石介蜀道自勉诗丨丨作怪变时时攀船舷　苏轼送李公恕赴阙诗愿随壮士斩丨丨不愿腰间纒臂绦】
　　蛟蛇【张衡西京赋惊蝄蜽惮丨丨　韩愈读东方朔事诗方朔闻不喜褫身络丨丨　梅尧臣冬雷诗丨丨虫厄鳞裂口块吐　苏轼石鼔歌旧闻石鼓今见之文字郁律丨丨走　陈与义诗兴移三里亭木影杂丨丨】
　　蛟螈【汉武故事西王母曰东方朔为太上仙官太上使至方丈敕三天司命朔但务山水游戏擅弄雷电激波风致令丨丨陆行山倾海竭太上摘斥使在人间】
　　蛟【张衡南都赋其水虫则有蠳鸣虵潜龙伏螭鱏鳣鰅鳙鼋鼍丨丨】
　　蛟凤【晋书罗含传论君章耀湘中之宝挺荆楚之材梦鸟发乎精诚岂独日者之丨丨】
　　蛟鸿【张协七命岂徒水截丨丨陆洒奔驷断浮翮以为工絶重甲而称利云尔而已哉】
　　蛟虎【水经注智水北发聼山山下有穴水穴水东南流历平川中谓之智乡水曰智水川有唐公祠唐君字公房城固人也学道得仙入云台山合丹服之白日升天公房升仙之日壻之行未还不获同阶云路约以此川为居言无繁霜丨丨之患】
　　蛟兕【孔丛子楚王张繁弱之弓载忘归之矢以射丨丨于云梦之间】
　　蛟羊【述异记丨丨似羊而无角啖之毒】
　　蛟电【王勃乾元殿颂序虹星湛色开宝胄于金壶丨丨凝阴发皇明于石纽】
　　蛟山【明一统志丨丨在常州府城西一名穿石山相传有蛟处其下】
　　蛟川【陆机孝侯周处碑南瞻荆岳崇峻极之巍峩北睇丨丨濬清流之澄澈　梁元帝元览赋泝丨丨于汇泽沿鹄塞于浔阳　薛季宣周将军庙观岳侯石像诗沈碑千古丨丨恨留与无穷客断魂】
　　蛟湖【名胜志丨丨在丰城县西十五里旧有蛟穴其中积水四时不竭许真君以符呪逐之遁去】蛟潭【明一统志丨丨在建寜府城东昔有樵者见潭面浮楂有金环如指大涉而取之为蛟所害　又丨丨在郴州桂东县北二十里潭中有蛟岁旱祷雨多应】
　　蛟溪【明一统志丨丨在惠州府海丰县东流入海　刘基有丨丨诗】
　　蛟浦【沈佺期少游荆湘诗岘北焚丨丨巴东射雉田孟浩然送元公之鄂渚诗岘首辞丨丨江边问鹤楼　惠崇送迁客诗浪经丨丨阔山入鬼门寒】
　　蛟濑【骆賔王畴昔篇仙镝流音鸣鹤岭宝劒分辉落丨丨】
　　蛟浪【欧阳修答梅圣俞见寄诗楚峡聼猿鸣荆江畏丨丨】
　　蛟井【明一统志丨丨在南昌府上蓝院一名横泉即许真君逐蛟之所　陈陶题僧院紫竹诗喜游丨丨寺复见炎州竹】
　　蛟塘【明一统志丨丨在汀州武平县相传定光大师所凿】
　　蛟门【宋史谢翺传西入鄞过丨丨所至欷歔流涕　明一统志丨丨山在寜波定海县东四十里一名嘉门山出此即大海洋古人称丨丨虎蹲天设之险即此地　吴莱还舍后人来问海上事诗以答之初从丨丨入极是险与恶】
　　蛟穴【明一统志丨丨在南昌府有二一在丰城县东二里一在丰城县治西其中积水四时不竭旧传蛟精尝蛰于此许真君以符呪逐之蛟遂遁去】
　　蛟窟【庚寅奏事録登妙髙台上絶顶观东坡及晁无咎题字转至头陀崖头陀姓裴唐贞元中获金于山而得名者闻此崖旧乃丨丨也　周权金山龙游寺诗钟声薄暮来蜃楼灯影晴宵入丨丨】
　　蛟室【元弼鱼跃龙门赋背丨丨而大集指龙门而逺过王起蜃楼赋见鼇山下　孟浩然永嘉上浦馆逢张八子容诗廨宇邻丨丨人烟接岛夷　杜甫舟泛洞庭诗丨丨围青草龙堆拥白沙　戴叔伦送东阳顾明府罢归诗祖帐临丨丨黎人拥鹢舟　陆蒙初入太湖诗异拔龙湫喧如破丨丨　皮日休投龙潭诗见龙巢下　丁鹤年海巢诗丨丨夜光晴烛户蜃楼秋影冷涵窗】
　　蛟劒【栁贯防稽怀古诗夹舟丨丨神先化掊鼎龙文字既泯】
　　蛟瑟【陆蒙问吴宫辞鸾之箫兮丨之丨骈筠参差兮界丝宻】
　　蛟鑪【顾况髙祖受命造唐赋袭丨丨之馥馥叠鼍鼓之镗镗】
　　蛟篆【博古图昔张怀瓘在翰林时见古钟纪夏禹之绩皆紫金钿以丨丨　钟鼎款识丨丨壶铭一月字鹄首蛟足全类夏雕戈也】
　　蛟文【王筠咏轻利舟应敎诗凌波漾鹢彩泛舟涣丨丨】
　　蛟鲊【拾遗记汉昭帝常游渭水使羣臣渔钓为乐时有大夫任绪钓得白丨长三丈若大蛇无鳞甲头有一角长二尺牙出唇外帝曰此鱼防之类非珍祥也乃命大官为丨骨青肉紫味甚美帝后思之使罾者复觅终不得也　埤雅古有丨丨又有龙醢】
　　蛟根【名画记潜蓄岚籁遮藏洞泉丨丨束鳞危干凌碧】
　　蛟鸣【刘因白马篇袖中老丨丨走击秦防之】
　　蛟舞【李贺李凭箜篌引梦入神山敎神妪老鱼跳波瘦丨丨　汪元量石头城诗健鱼奋鬛随丨丨快鹘翻身猎雁回　袁桷月海歌贝宫楼台珠结户穹前驱老丨丨　叶颙题松雪斋诗丨丨散清影利爪挐髙穹】
　　蛟蹑【苏轼云龙山观烧得云字诗穷蛇上乔木潜丨丨浮云】
　　蛟跧【宋无咏石得天字诗骨攅狞鬼竦脊凸老丨丨】
　　蛟蟠【许相卿萝补堂赋冬雪积而玉丨结丨秋风振而氷弦断续　苏轼氷池诗记取义之洗研处碧琉璃下黑丨丨】
　　蛟喷【谢灵运宋武帝诔妖横乘隟丨丨鲸跃】
　　蛟腾【魏收为东魏檄梁文内外齐心上下同徳丨丨虎啸风生云起】
　　蛟走【刘咸嵩山赋见马驶下】
　　蛟奋【韩诗外传子路曰由愿奋长防荡三军乳虎在后仇敌在前蠡跃丨丨进救两国之患孔子曰勇士哉】
　　蛟寒【孙觌蒙亭诗鸟倦犹闻语丨丨正可罾】
　　蛟泣【苏轼次韵舒尧文祈雪雾猪泉诗晓来泉上东风急防上氷珠老丨丨】
　　蛟怒【杜甫观打鱼歌潜龙无声老丨丨回风飒飒吹沙尘】
　　蛟翳【陆机白云赋见龙鸿下】
　　蛟藏【杨巨源酬于驸马诗见骥鎻下】
　　蛟眠【范梈送别周仪之推官赴钱塘并简李四秘书诗山驿丨丨星满洞水乡雁起月迷津】蛟长【说文蛟龙属也鱼满三千六百丨为之丨率鱼而飞去】
　　蛟挟【水经注昔澹台子羽赍千金之璧渡河阳侯波起两丨丨舟子羽曰吾可以义求不可以威劫操劒斩蛟蛟死波休乃投璧于河三投而辄跃出乃毁璧而去示无恡意】
　　蛟害【水经注赭要下即杨子洲在大江中二洲之间常苦丨丨者荆佽飞济此遇两蛟斩之自后罕有所患矣　又沔水中常苦丨丨襄阳太守邓遐负其气果拔劒入水蛟绕其足遐挥劒斩蛟流血丹水自后患除无复蛟难矣】
　　蛟断【张说送岳州李十从军桂州诗劒拔丨随丨弓张鸟自摧】
　　蛟没【庾信哀江南赋是以蛰熊伤马浮丨丨船】
　　蛟分【许敬宗尉迟防碑铭长戈参捷雄防双挥丨丨承影鴈落忘归】
　　蛟氷【沈佺期奉和立春游苑迎春诗风射丨丨千片断气冲鱼钥九关开】
　　螭
