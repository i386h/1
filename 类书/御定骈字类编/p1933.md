<!-- { "loadSidebar": true } -->
　　橘柚【山海经作櫾他书皆作柚书禹贡扬州厥包丨丨锡贡传小曰橘大曰柚其所包裹而致者锡命乃贡言不常疏正义曰丨丨二果其种本别以实相比则柚大橘小故云小曰丨大曰丨犹诗传云大曰鸿小曰雁亦别种也此物必须裹送故云其所包裹而送之以须之有时故待锡命乃贡言不常也　史记蘓秦传燕必致旃裘狗马之地齐必致鱼盐之海楚必致丨丨之园韩魏中山皆可使致汤沐之奉　汉书司马相如传见桂椒下　晋书赵至传殖丨丨于元朔荣华藕于修陵表龙章于祼壤奏韶武于聋俗固难以取贵矣　宋书沈攸之传拥旄蕃伯便无北面之礼受督志屏即有专征之衅丨丨不荐璆琳罕入　荘子樝棃丨丨其味相反而皆可于口　韩非子夫树丨丨者食之则美嗅之则香　淮南子丨丨有乡　山海经中山经荆山其隂多铁其阳多赤金其中多牛多豹虎其木多松柏其草多竹多丨丨　又见柤栗下　又铜山其上多金银铁其木多谷柞柤栗丨丨其兽多豹　易林北方多枣丨丨所聚荷囊载香盈我筐筥　神异经东方裔外有建山其上多丨丨　盐铁论匹夫莫乗坚良而民厌丨丨　崔寔政论丨丨之实尧舜不常御　世説桓问刘太常曰我何如谢太傅刘答曰功髙太傅深又曰何如贤舅子敬答曰樝棃丨丨各有其美　水经注夷道县北有湖里渊渊上丨丨蔽野桑麻闇日西望俍山诸岭重峯叠秀青翠相临　物类相感志丨丨树浇肥春分后多死　橘録楚屈原作离骚其橘颂一章有曰后皇嘉树橘徕服受命不迁生南国宋谢恵连橘赋亦曰园有嘉树丨丨煌煌以是知橘实佳物昔人所爱慕若此孔安国曰小曰丨大曰丨郭璞亦云柚似橙而大于橘温无柚而种橙者少非土所宜也本草载丨丨味辛温无毒主去胷中瘕热利水谷止呕欬久服通神轻身长年　石林诗话顷见晁无咎举鲁直诗人家围丨丨秋色老梧桐张文斜日两竿眠犊晚春波一顷去凫寒皆自以为莫能及　东方朔七谏斩伐丨丨兮列树苦桃　郭璞丨丨賛厥包丨丨竒者维甘　周让答王褒书江南燠丨丨冬青渭北沍寒杨榆晚叶土风气候各集所安餐卫适时寝兴多福甚善甚善　王勃绵州北亭宴序见芙蓉下　孙觌华山天池记松江笠泽莼鲈之乡洞庭林屋丨丨之林靡不游山中草木鱼鸟往往知名与夫仙翁释子渔樵隠逸亦如旧识李尤徳阳殿赋丨丨含桃百果成丛　左思蜀都赋家有盐泉之井户有丨丨之园　李徳裕金松赋殊丨丨之不迁同甘棠之可惜　李曽伯闻雁赋见苹蓼下何克眀云梦赋见菁茅下　古诗丨丨垂垂实乃在深山侧　崔湜襄阳作见菱荷下　张九龄别乡人南还诗丨丨南中暖桑榆北地隂　李白诗人烟寒丨丨秋色老梧桐　杜甫放诗青惜峯峦过黄知丨丨来又从驿次草堂复至东屯诗峡险风烟僻天寒丨丨垂又禹庙诗荒庭垂丨丨古屋画龙蛇　李颀送卢少府赴延陵诗见菰蒲下　又送张諲入蜀诗梦里蒹葭渚天边丨丨林　顾况游子吟丨丨在南国鸿雁遗秋音　卢纶送浑别驾赴舒州诗鳣鲂宜入贡丨丨亦成蹊　又送防州班使君诗万岭岷峨雪千家丨丨川刘长卿送孙逸归庐山诗彭蠡湖边香丨丨浔阳郭外暗枫杉　刘禹锡龙阳县歌鹧鸪惊鸣绕篱落丨丨垂芳照窗户　又窦朗州见示沣州元郎中早秋诗秋风门外旌旗动晓露庭中丨丨香　又武陵书懐诗见蒹葭下　栁宗元南中荣丨丨诗丨丨懐贞质受命此炎方　方干送许温诗翳烛蒹葭雨吹帆丨丨风　齐已湖西逸人诗丨丨园林熟蒹葭径路迷　梅尧臣送马廷评之余姚诗晓日鱼虾市新霜丨丨桥　又嵗日旅泊家人相与为夀诗盘中多丨丨未咀齿已酸　司马光黄柑诗采助杯盘胜羞将丨丨偕　蘓轼再和诗东冈松柏老西岭丨丨秋　又送表弟程六知楚州诗醴泉寺古垂丨丨石头山髙暗松栎　又次韵僧见赠诗秋风吹梦过淮水想见丨丨垂空庭　曽巩诗入苞岂数丨丨贱芼鼎始足盐梅和　黄庭坚眀因寺僧作静照堂诗市门晓日鱼虾白隣舍秋风丨丨黄　又晓放汴州诗霜青鱼下流丨丨入包贡　韩驹客居临川诗官居四合峯峦雨驿路千林丨丨霜　又送赵承之秘监出守南阳诗见蒲莲下　陆游自扁门归诗丨丨累累未着霜陂塘渺渺度秋光　范成大清湘县郊外杂花盛开有懐石湖诗丨丨走珍贡何如系匏　陈傅良晩移舟塘次值风而囘诗见蒲荷下　尹廷髙耕云即事诗休笑生涯薄疎篱丨丨黄　虞集送朱生南归诗见蒹葭下　黄溍有感诗丨丨青黄照眼垂秋风篱落自纷披】
　　橘柑【袁袠游西洞庭山记见茶竹下】
　　橘橙【列仙传郑交甫常游汉江见二女皆丽服华装佩两眀珠大如鸡卵交甫见而悦之不知其神人也谓其仆曰吾欲下请其佩仆曰此间之人皆习于辞不得恐惧悔焉交甫不听遂下与之言曰二女劳矣二女答曰客子有劳妾何劳之有交甫曰丨是丨也吾盛之以筥令附汉水将流而下我遵其旁搴之知吾为不逊也愿请子佩二女曰丨是丨也盛之以筥令附汉水将流而下我遵其旁卷其芝而茹之手觧佩以与交甫交甫受而懐之既趋而去行数十步视懐空无珠二女忽不见　梅尧臣诗野色连葭菼秋香荐丨丨】橘术【唐书艺文志田琦画洪崖子丨丨图　歴代名画记田琦善写貌人物官至汝南太守尤善八分小篆写洪崖子丨丨图传于代】
　　橘中【张翰赠石徳固诗西湖之水清无尘丨丨之乐犹避秦　范成大橘园诗丨丨有佳人招客果下游杨万里贺皇太子生辰诗见处下刘克荘象奕诗君防丨丨戏妙不出局外】
　　橘下【三呉志孔安国闲宅忽有二人来云自帝庭来一衣緑曰藤子一衣黄曰黄子语吴大帝时事歴歴可听及去遣人寻之入未央官庭中衣緑者入于藤下衣黄者入于丨丨】
　　橘露【谢荘山夜忧骚体诗见蕙烟下　宋之问下桂江县黎壁诗潭旷竹烟尽洲香丨丨团　范成大诗清絶仍香如丨丨】
　　橘如【尔雅二月为如疏二月得乙则爲丨丨　尔雅翼乙卯为丨丨丁卯为圉如己卯为则如辛夘为塞如癸卯为极如】
　　橘山【明一统志丨丨在严州府城南一十里相传絶顶有罗浮橘一株遇橘熟时风飘坠地得者诧为仙人橘】
　　橘岛【方干许员外新阳别墅诗兰汀丨丨映亭台不是经心即手栽】
　　橘坞【髙唘题张静居画诗人家连丨丨水庙映枫林】
　　橘洞【名山记福宁州洪山其絶顶势凌青苍盖州南第一山也西有石马峯卧龙潭钓鱼石桃坑丨丨丹泉】
　　橘陂【韩驹送曽宏父诗见梅谷下】
　　橘堤【朱子次韵吕季充丨丨诗君家池上几时栽千树玲珑亦富哉荷尽菊残秋欲老一年佳处眼中来】橘岸【方干送镜空上人游江南诗见莲塘下　又途中言事寄居逺上人诗震泽风帆归丨丨钱塘水府抵城根　司空图武陵路诗见茶坡下】
　　橘水【金史地理志平阳府襄陵县有浮山汾水丨丨】
　　橘洲【南史梁萧栋传河东王誉累迁南中郎将湘州刺史侯景寇建邺台城没元帝遣谘议周直至誉所督其粮众誉不从元帝大怒令信州刺史鲍泉讨誉并陈示祸福誉谓曰欲前即前无所多説泉军于石椁寺誉逆击不利而还泉进军丨丨誉攻之又见败于是遂围之　水经注湘水又北迳南津城西西对丨丨或作古字为南津洲尾水西有丨丨子戍故郭尚存　长沙府志丨丨在善化县产橘　眀一统志丨丨在常徳府龙阳县西北五十里本名泛洲长二十里即吴李衡种橘之所　画继张舜民能自作山水有自题扇诗云忽忽南迁不记年二妃祠外丨丨前昏昏笔战谁能画无奈霜纨似月圆　徐陵广州刺史欧阳頠徳政碑得性于丨丨之间披书于杏坛之上　黄庭坚仁上座丨丨图防防稽仁上座作丨丨圗余方自尘埃中来观此已有余清然古人作画若不作小李将军真山真水草木楼台人物皆令如本则湏若荆浩关仝李成木石瘦硬烟云逺近一以色取之乃为毕其能事　张九龄诗两边枫作岸数处丨为丨　杜甫诗桃源人家易制度丨丨田土仍甘腴　又酬郭十五受判官诗桥口丨丨风浪促系帆何惜片时程　韩翃送山隂姚丞擕妓之任诗夜簟眠丨丨春衫傍枫屿　李屿过洞庭诗逺脉滋衡岳微凉散丨丨　赵嘏诗松岛鹤归书信絶丨丨风起梦魂香　陆蒙和夏景冲澹诗见芝畹下　贯休闻尚顔上人创居诗麓山南面丨丨西别构新斋与竹齐　蘓轼防守霍大夫监郡许朝奉见和复次前韵诗见莼鲙下　杨万里诗丨丨各自分马首湘水更曽烹鲤鱼　恵洪效李白湘中体诗荒寒数苇丨丨岸领畧半窗萧寺钟　又往湘隂马上和季长见寄小春诗残岸连孤屿依稀似丨丨】
　　橘渚【何梦桂和王樵隠阻雨诗茫茫世路风波恶留得湘潭丨丨无】
　　橘浦【江淹山中楚辞入丨丨兮容与心惘兮迷所识】
　　橘汀【赵长卿词苹渚冷丨丨黄断魂残梦更斜阳】
　　橘井【眀一统志丨丨在郴州东蘓耽宅耽将仙去谓母曰眀年郡大疫母取丨叶投丨水饮之如期疫果作郡人忆前言竞诣饮水下咽即愈　杜甫奉送二十三舅録事之摄郴州诗郴州颇凉冷丨丨尚凄清　又入衡州诗丨丨旧地宅仙山引舟航　元结丨丨诗灵丨无根丨有泉世间如梦又千年】
　　橘园【宋史食货志见莲藕下　元怪録有巴卭人不知姓家有丨丨因霜后诸橘尽収余有二大橘如三四斗盎巴人异之即令摘橘轻重亦如常橘剖开每橘有二老叟防睂皤然肌肤红润相对象戏身仅尺余谈笑自若剖开后亦不惊怖一叟曰橘中之乐不减商山但不得深根固蔕为摘下耳　行都纪事丨丨亭在今丰乐橘投北自棚前直穿即是盖向来未建都之时此地皆种橘髙宗欲亲廵就此乗舟创亭其上前临大河故至今此街市传为丨丨亭　吕温道州途中即事诗光翻沙濑日香散丨丨风　范成大秋日田园杂兴诗新霜彻晓报秋深染尽青林作缬林惟有丨丨风景异碧丛丛里万黄金】
　　橘圃【水经注常璩曰水道有东阳下瞿数滩山有大小石城灵夀木及丨丨也故地理志曰县有橘官有民市　孙觌洞庭善庆堂置酒诗莲房骈百子丨丨聚千奴】
　　橘村【姚合诗丨丨篱落香濳度】
　　橘市【李徳裕诗鱼虾集丨丨】
　　橘宫【王孝友丰水赋睎濠上之游鯈亚洞庭之丨丨】
　　橘斋【宋史孙光宪传所着荆台集三十卷巩湖编三卷笔佣集三卷丨丨集二卷　陆蒙村夜诗见菊径下】
　　橘堂【党懐英题大理评事王元老双丨丨诗朱丨复朱橘传芬包贡实煌煌中丨榜竒画照公堂前蘐草碧】
　　橘官【唐书地理志金州汉隂郡有丨丨　水经注刘先主时巴郡结舫水居者五百家县有丨丨夏至则熟二千石常设防膳命士大夫共防树下　南方草木状橘白华赤实皮馨香有美味自汉武帝交趾有丨丨长一人秩二百石主贡御橘吴黄武中交趾太守士燮献橘十七实同一蔕以为瑞异羣臣毕贺】橘仙【杨万里咏蜜金橘诗风餐露饮丨中丨胷次清于月样圆仙客偶移金弹子蜂王撚作菊花钿】橘叟【元怪録见橘园下　汤原登瀛洲赋方涵泳乎古今天人之学而无爱乎丨丨麒麟之脯　王庭扬登瀛洲赋见梅仙下　王世贞元岳太和山赋磐陀之石丨丨所奕削脯角飞盘拏现迹】
　　橘隠【橘録牛僧孺幽怪録有生于橘者摘剖之有四老人焉其一曰橘中之乐不减商山恨不能深根固蔕耳由是有丨丨名】
