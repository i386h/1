<!-- { "loadSidebar": true } -->
　　前持【后汉书彭脩传年十五时父为郡吏得休与脩俱归道为盗所劫修困迫乃拔刀丨丨盗帅曰父辱子死卿不顾死耶盗相谓曰此童子义士也不宜逼之遂辞谢而去】
　　前挥【无名氏七夕赋见后唱下】
　　前跪【宋书礼志太乐令跪奏请进儛儛以次作鼓吹令又丨丨奏请以次进众伎】
　　前揖【任士林石假山赋九华晓立五老丨丨】
　　前躏【何逊七召见后掎下】
　　前拜【晋书康帝纪论显宗于王导之门敛衣丨丨岂鲁公受玉之卑乎】
　　前娶【唐书韦公肃传郑余庆庙有二祖妣疑于祔祭请诸有司公肃议古诸侯一娶九女故庙无二嫡自秦以来有再娶丨丨后继皆嫡也两祔无嫌】
　　前斋【五代史萧希甫传是时明宗将有事于南郊丨丨一日羣臣习仪于殿廷】
　　前奠【李蒙娥女泉赋苹藻丨丨笙竽下陈】
　　前吊【唐书萧颖士传李林甫欲见之颖士方父丧不诣林甫尝至故人舍邀頴士颖士前往哭门内以待林甫不得已丨丨乃去怒其不下已调广陵参军事頴士急中不能堪作伐樱桃树赋】
　　前鬭【呉志太史慈传刘繇与慈同郡慈自辽束还到曲阿见繇未去防孙策至使慈侦视轻重时独与二骑卒遇策慈便丨丨正与防对防刺慈马而擥得慈顶上手防慈亦得防兜鍪　隋书王劭传见后鬬下　唐书王难得传收京师方战麾下士失马难得驰救矢着睂披肤障日乃拔箭断肤殊死丨丨血蔑面不已】前战【宋书殷琰传叔宝以米车为函箱阵叔宝于外为游军幢主杨仲怀领五百人居前与安国囘等相防仲怀部曲并欲退就叔宝并力击安国仲怀曰贼至不击复欲何待且统军在后政三二里间比吾交手何忧不至即便丨丨囘所领并淮南楚子天下精兵众力既倍合战便破之于阵杀仲怀　唐书李绛传夫兵不内御要须应变失毫厘差千里请分本道则号令齐一丨丨不还踵矣】
　　前攻【宋书王鎭恶传见西门下】
　　前叫【孟郊别郑公诗回雁忆丨丨浪鳬念后漂】
　　前吐【周让赋得长笛吐清气诗商声传后出龙吟鬰丨丨】
　　前瞻【庾信哀江南赋丨丨博望北临悬圃　梁简文帝艳歌篇丨丨削成小傍望卷旌空　李白题元丹邱颍阳山居诗却顾北山断丨丨南岭分　韦应物经少陵精舍寄都邑亲友诗丨丨路已穷既诣喜更延胡宿淮南发运赵邢州诏归阙诗天台封诏紫泥馨马首丨丨北斗城】
　　前防【傅鬬鸡赋丨丨如倒傍视如倾　装迪辋川文杏馆诗南岭与北湖丨丨复回顾】
　　前视【论语车中不内顾注包曰车中不内顾者丨丨不过衡阨傍视不过輢毂】
　　前覩【扬雄解难孔子作春秋几君子之丨丨也】
　　前见【五代史尹晖传愍帝以百余骑出奔至卫州东七八里遇晋髙祖将朝于京师驺呵前导者不避愍帝遣左右叱之对曰成德军节度使石敬塘也愍帝即下马恸哭谓敬塘曰潞王反康义诚等皆叛我我无所依长公主教我逆尔于路髙祖曰卫州刺史王贽宿将也且多知时事请就图之即驰骑丨丨贽曰主上危廹吾戚属也何以图全贽曰天子避狄自古有之然将相大臣从乎曰无也国宝乘与法物从乎曰无也贽叹曰所谓大木将顚非一绳所维】
　　前眺【王维登楼歌却瞻兮龙首丨丨兮宜春】
　　前览【沈约内典序或词气杂断或文字互出甫渉后条已昧丨丨】
　　前观【梁简文帝泛舟横大江诗旁望重山转丨丨逺帆稀】
　　前歌【北史齐帝纪魏征总论盛其宫观穷极荒滛谓黔首之可诬指白日以自保驱倒戈之旅抗丨丨之师五世崇基一举而灭　沈约从齐武帝琅琊城讲武应诏诗轻舞信徘徊丨丨且遥衍】
　　前唱【参同契白虎导唱前兮苍液和于后注彭晓曰白虎丨丨金母得火成飞或吐白砂或生苍液　欧阳修醉翁亭记丨者丨后者应】
　　前呵【韩愈送李愿归盘谷序其在外则树旌旄罗弓矢武夫丨丨从者塞途】
　　前呼【白居易盐商妇乐府丨丨苍头后叱婢问尔因何得如此】
　　前舞【晋书乐志晋秦始九年造正德大豫舞宋元嘉中改正德为丨丨大豫为后舞　通典见后舞下】前梦【袁易寄呉中萧子中诗遨游丨丨失漂泊此身忙】
　　前召【魏书髙允传初崔浩荐冀定相幽并五州之士数十人各起家郡守恭宗谓浩曰先召之人亦州郡选也在职已久勤劳未答今可先补丨丨外任郡县以新召者代为郎吏又守令宰民宜使更事者浩固争而遣之】
　　前谒【五代史冯行袭传见前导下】
　　前讳【公羊宋公慈父卒传何以不书葬盈乎讳也注襄公本以背殡不书其父葬至襄公身书葬则嫌霸业不成所覆者薄故复使身不书葬明当以丨丨除背殡以后讳加微封】
　　前啸【云笈七签丨丨九鳯后鸣八鸾】
　　前贺【宋史寇凖传时太宗在位久冯拯等上疏乞立储贰帝怒斥之岭南中外无敢言者准初自青州召还入见帝曰朕诸子孰可以付神器者准曰唯陛下择所以副天下望者帝俛首久之屏左右曰襄王可乎准曰知子莫若父圣虑既以为可愿即决定帝遂以襄王立为皇太子庙见还京师之人拥道喜跃曰少年天子也帝闻之不怿召准谓曰人心遽属太子欲置我何地凖再拜贺曰此社稷之福也帝入语后嫔宫中皆丨丨复出延准饮极醉而罢】
　　前祝【周礼太祝大师宜于社造于祖设军杜类上帝国将有事于四望及军归献于社则丨丨注郑司农说设军社以春秋传曰所谓君以师行祓社衅鼓祝奉以从者也则丨丨大祝自丨丨也元谓丨丨者王出也归也将有事于此神大祝居前先以柷辞告之】
　　前幸【苏颋奉和姚令公温汤旧馆永怀故人卢公之作清路荷丨丨明时称右弼】
　　前噏【王棨曲江池赋见北立下】
　　前醉【晋书顾荣传齐王囧召为大司马主簿冏擅权骄恣荣惧及祸终日昏酣不综府事以情告友人长乐冯熊熊谓冏长史葛旟曰府大事殷非酒客之政旟然之白冏以为中书侍郎在职不复饮酒人或问之曰何丨丨而后醒也荣惧罪乃复更饮】
　　前欢【唐书张说传沮盘游之娯间林沚之翫规逺图替近适要后利弃丨丨未沃明主之心已捩贵臣之意　韦应物再游龙门怀旧侣诗良时忽已周独往念丨丨　韩偓旧馆诗丨丨往恨分明在酒兴诗情大半亡　又村居诗丨丨入望盈千恨胜景牵心非一途冯延已清平乐词往事总堪惆怅丨丨休更思量】前让【王子先笏赋见上圆下】
　　前朴【拾遗録遵养黎元远瞻丨丨】
　　前鄙【晋书刘毅传见后修下】
　　前防【齐书礼志储后在宫亦从郊祀若谓丨丨可兼后敬开元之始则无假复有配天之祭矣若以亲奉时祭仍为庙见者自汉及晋支庶嗣位并皆谒庙既同有蒸尝何为独修繁礼】
　　前倨【史记苏秦传见后恭下】
　　前恭【五代史赵犨传犨次子岩梁末帝时为户部尚书租庸使杨师厚逐罗氏据魏州复置牙兵二千人末帝患之师厚死岩与租庸判官邵赞议曰魏为唐患百有余年自先帝时尝切齿绍威以其丨丨而后倨今先帝新素天下师厚为陛下忧所以然者以魏地大而兵多也】
　　前朂【白居易和梦游春诗既去诚莫追将来幸丨丨】
　　前讥【齐书王晏等传论义早蕃僚道同遇合逾越胜已顾迈先流弃子如遗曾微旧德使狗之喻人致丨丨慙包疚心我无其事】
　　前惑【魏书慕容白曜传谓东阳歴城有识之士上思安都之荣显下念申纂之死亡追悔丨丨改图后悟蔡邕朱公叔鼎铭寻综六艺契阔驰思所以启丨丨而觉后疑者亹亹焉虽商偃其犹病诸】
　　前谬【齐书礼志窃以皇齐改物礼乐维新中国之神莫贵于社若遂仍丨丨惧亏盛典】
　　前污【唐书乌承玼传承玼劝思明曰唐家中兴与天下更始庆绪偷肆晷刻公殆与俱亡有如束身本朝湔洗丨丨此反掌功耳思明善之斩承庆等奉表听命】
　　前衄【宋史呉璘子挺传金众溃挺勒兵追之禽千户耶律纠坚贝勒等百三十七人金人惩丨丨悉兵趋德顺】
　　前悔【唐书辛替否传向使鲁王赏同诸婿则有今日之福无曩日之祸人徒见其祸不知祸所来所以祸者宠过也今弃一宅造一宅忘丨丨忽后祸臣窃谓陛下乃憎之非爱之也】
　　前变【后汉书皇甫规传力求猛敌不如清平勤明呉孙未若奉法丨丨未逺臣诚戚之注丨丨谓羌反】前衅【后汉书李固传永和中荆州盗贼起弥年不定乃以固为荆州刺史固到遣吏劳问境内赦寇盗丨丨与之更始于是贼帅夏密等敛其魁党六百余人自缚归首】
　　前礼【孔德绍登白马山防明寺诗摄心罄丨丨访道挹中虚】
　　前悲【张华门有车马客行丨丨尚未弭后忧方复起】
　　前憾【唐书髙宗则天皇后武氏传昭仪乃诬后与母厌胜帝挟丨丨实其言将遂废之】
　　前吝【后汉书张衡传用后勲雪丨丨婞佷不柔以意谁靳也注吝耻也】
　　前衰【鲍照芜城赋白杨早落塞草丨丨】
　　前亏【齐书皇后传赞秋宫亦遽轩景丨丨】
　　前迷【庾肩吾陇西行草合丨丨路云浓后暗城】
　　前败【楚语呉人入楚昭王出奔济于成臼见蓝尹亹载其孥王曰载予对曰自先王莫队其国当君之世而亡之君之过也遂去王王归又求见王王欲执之子西曰使复其位以无忘丨丨王乃见之】
　　前弊【唐书刘蕡传见下土下　宋史选举志绍定元年有言举人程文雷同或一字不差其弊有二一则考官受赂或授暗记或与全篇一家分传誊写一则老儒卖文塲屋一人传十十人传百考官不睱叅稽于是命礼部戒饬前申号三日监试防聚考官将合取卷参验互考稍渉雷同即与黜落或仍丨丨以致觉察则考官监试一例黜退】
　　前愆【书盘庚罔罪尔众疏今我无复罪汝众人我既不罪汝汝无得如前共为忿怒协比防言毁恶我一人恕其丨丨与之更始也　又蔡仲之命尔尚盖丨人之丨惟忠惟孝　宋书氐胡传太祖以其边裔下诏曰杨难当表如此悔谢丨丨可特恕宥并特还章节　魏书髙句丽传文明太后以显祖六宫未备勅琏令荐其女琏奉表云女已出嫁求以弟女应防朝廷许焉乃遣安乐王真至境送币琏惑其左右之说上书妄称女死朝廷疑其矫诈遣假散骑常侍程骏切责之若女审死者听更选宗淑琏云若天子恕其丨丨谨当奉诏　宋史刘子羽传但当留驻舆州外系闗中之望内安全蜀之心急遣官属出闗呼召诸将收集散亡分布险隘坚壁固垒观衅而动庶几犹或可以补丨丨而赎后咎】
　　前咎【唐书韩全义传少诚度无能为即谩书谢监军求洗丨丨帝下其议】
　　前过【史记諡法解追悔丨丨曰思　又不悔丨丨曰戾又张释之传张廷尉事景帝歳余为淮南王相犹尚以丨丨也　唐书韩愈传穷思毕精以赎丨丨怀痛穷天死不闭目】
　　前辱【司马迁报任安书仆诚以着此书藏之名山传之其人通邑大都则仆偿丨丨之责虽万被戮岂有悔哉】
