<!-- { "loadSidebar": true } -->
　　穴蚁【髙适东平路中遇大水诗仍怜丨丨漂益羡云禽防　杜甫暂往白帝复还东屯诗筑场怜丨丨拾穂许村童　又喜闻官军已临贼境诗鼎鱼犹假息丨丨欲何逃　李峤秋晩喜雨诗丨丨祯符应山蛇毒影收　陆蒙秋日遣懐十六韵寄道侣诗蠧根延丨丨疎叶漏庭蟾　马祖常都门用韩文公会合聫句一百韵诗壁蜗涎篆欹丨丨战垒却】
　　穴中【史记赵奢传秦伐韩军于阏与王召廉颇而问曰可救不对曰道逺险狭难救又召乐乗而问焉乐乗对如廉颇言又召问赵奢奢对曰其道逺险狭譬之犹两防鬭于丨丨勇者胜王乃令赵奢救之　后汉书西传无弋爰劒者秦厉公时为秦所拘执以为奴不知爰劒何戎之别也后得亡归而秦人追之急藏于岩丨丨得免羗人云爰劒初藏丨丨秦人焚之有景象如虎为其蔽火得以不死　韩愈苦寒诗虎豹僵丨丨蛟螭死幽潜】
　　穴里【委巷丛谈元至正间西湖冰合故老云六十年前曽有此异张仲举赋诗云西湖雪厚冰彻底行人径度如长川风吹盐地结隂卤日射玉田生暖烟鱼龙丨丨寒更缩鸥鹭沙头饥可怜安得长冰通沧海我欲三岛求神仙】
　　穴口【水经注褒水又东南得丙水口水上承丙穴穴出嘉鱼常以三月出十月入地丨丨广五六尺去平地七八尺泉悬注鱼自穴下透入水丨丨向丙故曰丙穴】
　　穴居【易上古丨丨而野处　宋史洪皓传云中至冷山行六十日距金主所都仅百里地苦寒四月草生八月已雪丨丨百家陈王悟室聚落也　白虎通北方曰狄衣羽毛丨丨　水经注苻坚时沙门竺僧朗尝従隠士张巨和游巨和尝丨丨而朗居琨瑞山大起殿舍连楼垒阁虽素饰不同竝以静外致称　禽兽决録巢居知风丨丨知雨　明一统志陜西行都司图册土人丨丨野处采猎为生　郝名逺大厦赋丨丨野处兽聚鸟羣】
　　穴处【史记司马相如传低徊隂山翔以纡曲兮吾乃今目睹西王母皬然白首戴胜而丨丨兮亦幸有三足乌为之使　汉书翼奉传臣奉窃学齐诗闻五际之要十月之交篇知日蚀地震之效昭然可明犹巢居知风丨丨知雨亦不足多适所习耳　宋书隠逸传序千载寂寥圣人不出则大贤自晦降夷凡品止于全身逺害非必丨丨岩栖虽藏徃得二邻亚宗极而举世莫窥万物不覩若此人者岂肯洗耳颍濵皦皦然显出俗之志乎　淮南子太隂所建蛰虫首丨而丨鹊巢乡而为户　韩诗外传岩居丨丨而王侯不能争名　白虎通见露英下　神仙传人苦多事少能弃世独徃山居丨丨者以道敎之终不能行是非仁人之意也　东方朔七谏计谋而不见用兮岩丨丨而隠藏　四皓采芝操岩居丨丨以为幄茵　李徳林天命论巢居丨丨化以宫室不火不粒训以庖厨　谢灵运山居赋序古巢居丨丨曰岩栖栋宇居山曰山居　江淹思北归赋鹰隼战而橹巢鼋鼍怖而丨丨　张华情诗巢居知风寒丨丨识隂雨　潘岳离合诗佃鱼始化人民丨丨】穴成【宋史刘阒传见穴地下】
　　穴托【张衡西京赋鸟毕骇兽咸作草伏木栖寓居丨丨丘鸿渐愚公移山赋飞禽走兽魂禠气慑而不复巢居丨丨】
　　穴出【尔雅氿泉丨丨穴出仄出也注从旁出也】
　　穴覰【韩愈征蜀聫句诗石潜设竒伏丨丨骋精察】
　　穴见【后汉书陈忠传忠上疏曰臣忠临事战惧不敢丨丨有所兴造又不敢希意同僚以谬平典注丨丨言不广也】
　　穴竒【韩愈送恵师诗常闻禹丨丨东去窥瓯闽】
　　穴满【尸子舜之行其犹河海乎千仞之溪亦满焉蝼蚁之丨亦丨焉】
　　穴藏【淮南子髙山深林非为虎豹也大木茂林非为飞鸟也海源千里渊源百仞非为蛟龙也致其髙崇成其广大山居木栖巢枝丨丨水潜陆行各得其所宁焉】
　　穴窜【刘歆遂初赋兽望浪以丨丨兮鸟脇翼之浚浚】
　　穴倮【山海经图賛或贵丨丨或尊裳衣物我相倾孰了是非】
　　穴踵【陈后主履诗贤舍观丨丨田覩蹑迹】
　　坻
　　坻堮【王勃九成宫颂静帘帷而洞启穆羽相和肃丨丨而天临纤尘不动　又乾元殿颂司空庀职肃丨丨而神行掌舍巡方焕岩廊而洞启　张衡西京赋丨丨鳞眴栈齴巉崄注殿阶髙峻之貌　何晏景福殿赋罗疏柱之汨越肃丨丨之锵锵注丨殿基也丨垠鄂也】
　　坻岸【栁宗元永州龙兴寺东丘记凡坳洼丨丨之状无废其故】
　　坻渚【陆机感丘赋遵伊洛之丨丨沿黄河之曲湄】
　　坻京【诗小雅曽孙之庾如丨如丨】
　　坻颓【左思吴都赋丨丨于前曲度难胜皆与謡俗叶协律吕相应】
　　壍【堑同】
　　壍雪【贯休寒夜寄卢给事诗丨丨消难尽邻僧睡太竒】
　　堑山【史记秦始皇纪三十五年除道之九原抵云阳丨丨堙谷直通之】
　　堑谷【唐书吐蕃传虏又剽汧阳华亭男女万人以畀羗浑将出塞令东向辞国众恸哭投丨丨死者千数】堑海【诸葛亮新书依山丨丨凭险自固】
　　堑水【南史蔡道恭传魏围司州作大车载土四面俱前欲以填堑道恭堑内作艨艟鬬舰以待之魏军不得进又潜作伏道以决丨丨道恭载土防塞之　贯休懐大同道友诗丨丨平芳草山花落净巾　又春寄西山陈陶诗丨丨成文去庭柯擎翠低】
　　壍垒【汉书赵充国传窃见北邉自敦煌至辽东万一千五百余里乗塞列隧有吏卒数千人虏数大众攻之而不能害今留歩士万人屯田地势平易多髙山逺望之便部曲相保为丨丨木樵校聨不絶便兵弩饬鬬具防火幸通势及并力以逸待劳兵之利者也】
　　壍栅【齐书魏虏传遣肃与刘昶号二十万众围义阳司州刺史萧诞拒战虏筑围丨丨三重烧居民净尽并力攻城城中负楯而立】
　　壍壁【齐书刘懐珍传先是明帝遣青州刺史明僧暠北征僧暠遣于王城筑垒以逼沈文秀丨丨未立为文秀所破】
　　壍栁【梁元帝晋安寺碑丨丨朝緑江晖暝红】
　　壍鸟【贯休桐江闲居诗丨丨毛衣别频来似爱吟又寄令狐郎中诗丨丨眠堪画庭柽夜益香】壍蚁【贯休题式和尚院诗丨丨缘金炉烟惹雪睂】
　　壍蔓【韩偓南亭诗丨丨坠长茸岛花垂小蒨】
　　堑北【周书武帝纪齐主亦以丨丨列阵申后齐人填堑南引帝大喜勒诸军击之齐人便退齐主与其麾下数十骑走还并州　杜甫絶句堂西长笋别开门丨丨行椒却背村】
　　壍中【南唐近事钟谟见一圭首丰碑制度甚广约其词旨不下数千余字卧诸荒壍之中半为水潦所淹无由披读谟欣然解衣防泳丨丨以手扪揣黙记其文志诸纸墨他日征还重经是路天久不雨无复沈碑之泉乃发笥得旧録本就壍较之无一字差误】
　　壍里【南史吕僧珍传僧珍守白板李居士知城中众少直来薄城僧珍谓将士曰今力不敌不可战亦勿遥射须至丨丨当并力破之俄而皆越壍僧珍分人上城自率马歩三百人出其后内外齐击居士等应时奔防】
　　堑黑【许棠早发洛中诗丨丨初沈月河鸣欲认潮】
　　壍断【周书晋荡公护传护本令丨丨河阳之路遏其救兵然后同攻洛阳使其内外隔絶诸将以为齐兵必不敢出唯斥而已】
　　堑塞【韩愈答张彻诗防泄丨夜丨惧冲城□扃】
　　坑
　　坑穽【晋书儒林传嬴氏惨虐弃徳任刑坟籍于埃尘填儒林于丨丨严是古之法抵挟书之罪先王徽烈靡有孑遗　齐书东昏侯纪拜爱姬潘氏为贵妃乗卧舆帝骑马从后着织成袴褶金簿帽执七寳缚矟戎服急装不变寒暑陵冒雨雪不避丨丨　苏轼送蔡冠卿知饶州诗横前丨丨众所畏布路金珠谁不□】坑埳【论衡或曰邹衍呼天而霜降秦坑赵卒于长平之下四十万之寃度当一贤臣之痛入丨丨之啼度过拘囚之呼当时长平之下不见陨霜　陈翥桐赋命□以薙草向阳以避地列行行之丨丨有鳞鳞之位次】坑涧【后凉录吕纂传纂游田无度荒耽酒色常与左右因醉驰猎于丨丨之间】
　　坑壑【吴志诸葛恪传吴士卒流曵道路顿仆丨丨】
　　坑壕【杜甫大食刀歌鬼物撇捩辞丨丨苍水使者扪赤绦】
　　坑埆【王禹偁陜府南溪诗解梁虽近山丨丨费耕种】
　　坑沟【赵孟頫耕织诗墙南地不冻掘地为丨丨】
　　坑谷【宋书五行志元康末至太安间江淮之城有败编自聚于道多者或至四五十量干寳尝使人散而去之或投林草或投丨丨明日视之悉复如故民或云见狸衔而聚之亦未察也　宋史崔翰传契丹兵数万宼蒲城翰会李汉琼兵于徐河河阳节度崔彦进兵自髙阳闗继至因合击之契丹投西山丨丨中死者不可胜计俘馘数万所获他物又十倍焉　韩愈嘲鼾睡诗顽飚吹肥脂丨丨相嵬磊　苏轼次韵孔毅父久旱已而甚雨诗奔流未巳丨丨平折苇枯荷恣漂溺】
　　坑中【魏书穆崇传初太祖避窟咄之难遣崇还察人心崇夜至民中留马与从者乃防服入其营防有火光为舂妾所识贼皆惊起崇求从者不得因匿于丨丨徐乃窃马奔走宿于大泽有白狼向崇而号崇乃觉悟驰马随狼而走】
　　坑冶【宋史食货志韩绛既相建言三司总天下财赋请选官置司以天下户口人丁税赋务丨丨河渡房园之类租额年课及一路钱谷出入之数去其重复】
　　坑戮【赵岐孟子题辞逮至亡秦焚灭经术丨丨儒生卢思道为隋檄陈文丨丨侔于屠伯芟夷过于薙氏】
　　坑烬【魏书刁雍传逮乎秦皇翦弃道术灰灭典籍丨丨儒士盲天下之目絶象魏之章箫韶来仪不可复矣】
　　坑内【宋书卜天与传天与弟天生少为队将十人同火屋后有一大坑广二丈余十人共跳之皆渡唯天生坠坑天生乃取实中苦竹剡其端使利交横布丨丨更呼等类共跳竝畏惧不敢天生曰我向已不渡今者必坠此坑中丈夫跳此不渡亦何湏活乃复跳之徃反十余曽无留碍众竝叹服】
　　塘
　　塘水【宋史河渠志时歳旱丨丨涸懐敏虑契丹使至测知其广深乃壅界河水注之塘复如故　又石元孙传时开屯田凿丨丨有讼元孙擅汚民田者遣官按视讼者以诬服即赐白金五百两诏褒谕之　又王能传出为济州团练使知静戎军建议决鲍河断长城口北注雄州丨丨为戎马限方舟通漕以实塞下　李贺塘上行飞下双鸳鸯丨丨声溘溘　又南山田中行秋野明秋风白丨丨漻漻虫啧啧　温庭筠春日野行诗日西丨丨金堤斜碧草芊芊晴吐芽　又张静婉采莲曲鸂胶胶丨丨满緑萍如粟莲茎短】
　　塘堤【隄同宋史河渠志知雍州赵滋言屯田司当徐河间筑堤断水丨丨具存可覆视也宜开水窦六十尺修石限以节之　又寜十年正月甲子诏比修筑河北破缺丨丨收匮水势其信安军等处因塘水减涸退出田土已召人耕佃者复取之　又宗室希言传临平丨丨决希言督役亲捧土投石兵民争奋堤成因筑重隄后不复决】
　　塘岸【宋书阮佃夫传于宅内开渎东出十里许丨丨整洁泛轻舟奏女乐　宋史河渠志霸州至保定军竝丨丨水最浅故咸平景徳中契丹南牧以霸州信安军为归路　又赵贺传苏州太湖丨丨壊及竝海支渠多湮废水侵民田诏贺与两浙转运使徐奭兼领其事伐石筑堤浚积潦自吴江东赴海流民归占者二万六千户嵗出租三十万】
　　塘塠【明一统志丨丨山在镇江府城中旧名塘颓山上有五通庙】
