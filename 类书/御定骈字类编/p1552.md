<!-- { "loadSidebar": true } -->
　　朱书【史记赵世家襄子奔晋阳原过从后见三人与原过竹二节曰为我以是遗赵母恤原过至襄子斋三日亲自剖竹有丨丨　五色线进士慈恩塔题名他时有将相则丨丨之　陆敬游清都观寻沈道士诗缥袠桐君録丨丨王母符　苏轼囘先生过湖州东林沈氏饮醉以石榴皮书其家东老庵之壁次其韵诗忽见黄庭丹篆句犹传青纸小丨丨】
　　朱函【蔡襄观宋中道家藏书画诗丨丨青锦囊寳轴红牙籖】
　　朱版【李商隠赠庾十二丨丨诗固漆投胶不可开赠君珍重抵琼瑰君王晓坐金銮殿只待相如草诏来自注时庾在翰林丨书丨也】
　　朱字【宋史礼志旧郊丘神位板皆有司题署命王钦若改造之钦若奉板便殿坛上四位涂以朱漆金字余皆黒漆第一等金字第二等黄字第三等以降丨丨悉置漆匣覆以黄缣帝降阶观之　神仙传宫嵩师事仙人于吉随吉于曲阳泉上遇天仙授吉青缣丨丨太平经十部吉行之得道以付嵩　神仙感遇传卢二舅引李生北亭置酒一女子极丽视箜篌有丨书十丨云天际识归舟云间辨江树后汴州行军陆长源以女嫁之箜篌仍有丨丨视之果天际之句也　卢纶题天华观诗见苍髯下】
　　朱钧【汉旧仪诏书以丨丨施行】
　　朱画【北史髙车传见赤扇下韩非子见黒漆下】
　　朱篆【诗约軧错衡八鸾鸧鸧疏所乗之车以丨丨约其长毂之軧以防饰错置于衡之上　薛能送浙东王大夫诗香奁扃鳯诏丨丨进龙坑　和凝宫词欲封丹诏紫泥香丨丨龙文御印光】
　　朱墨【魏志王肃传注董遇善左氏传更为作丨丨别异人有从学者遇云必先读百遍而义自见从学者云苦渴无日遇言当以三余冬者嵗之余夜者日之余隂雨者时之余也由是诸生少从遇学无传其丨丨者北史苏绰传绰始制文案程式丨出丨入及计帐户籍之法　宋史范冲传冲之修神宗实録也为考异一】
　　【书明示去取旧文以墨书删去者以黄书新修者以朱书世号丨丨书　刘禹锡古词吾观苏令绰丨丨一何工　欧阳修答谢景山遗古瓦砚歌嗟余夺得何所用簿领丨丨徒纷淆　韩维鲁恭太师庙诗岂知文俗士丨丨坐浮沉　黄庭坚诗夜堂丨丨小灯笼惜无纎纎来捧椀】
　　朱砚【砚史花蕊石作小丨丨】
　　朱笔【魏牧为侯景移梁朝文骢马将出丨丨且行】
　　朱毫【陆游诗露防丨丨勘玉书】
　　朱籖【元稹开元观闲居诗见黄简下】
　　朱管【江淹镜论语巡青史之残诰览丨丨之遗册惟鲁濵之一叟信衘道而探寂】
　　朱鼓【后汉书礼仪志其旱也公卿官长以次行雩礼求雨反拘朱索社伐丨丨　晋书礼志雨多则荣祭赤帻朱衣闭诸隂朱索萦社伐丨丨焉】
　　朱鼙【张昱辇下曲见绯服下】
　　朱弦【礼记乐记清庙之瑟丨丨而疏越壹倡而三叹有遗音者矣　陆机文赋阙太羮之遗味同丨丨之清汜　江总咏采甘露应诏诗风亭翠斾开云殿丨丨响　唐太宗宴羣臣诗盈尊浮緑醑雅曲韵丨丨　卢纶宴集赋得姚美人搊筝歌见红袖下　王諲夜坐看搊筝诗丨丨一一声不同玉柱连连影相似　杨巨源题表丈王大夫书斋诗见素卷下　朱庆余题崔驸马林亭诗见白练下　温庭筠诗此意欲传传不得玫瑰作柱丨丨琴　王仁裕荆南席上咏胡琴妓诗见紫檀下】
　　朱籁【狄遵度诗忆吹丨丨鳯轩上更采紫芝灵峤陬　右英夫人诗九鳯唱丨丨】
　　朱扇【梁简文帝檐栁诗潭沲青帷闭玲珑丨丨开】
　　朱牌【王建赠胡证将军诗丨丨面上分官契黄纸头边押敕符】
　　朱符【防昌解颐録见黒符下】
　　朱盖【王鉴诗绛旗若吐电丨丨如振霞　易思题袁州龙兴寺诗百尺古松松下寺寳幡丨丨昼】朱綅【诗公徒三万贝胄丨丨传贝胄贝饰也丨丨以丨丨缀之　王安石送郓州知府诗见紫艾下】朱英【诗公车千乗丨丨緑縢传丨丨矛饰也　又王续石竹咏见緑板下】
　　朱縢【唐书仪卫志黄麾仗第八行金花丨丨络楯刀赤地云花冒】
　　朱羽【仪礼乡射礼旌各以其物无物则以白羽与丨丨糅扛长三仞以鸿脰韬上二寻　吴语见赤旟下】朱竿【扬雄羽猎赋靡日月之丨丨曳彗星之飞旗　栁贯次伯长待制韵送王继学修撰马伯庸应奉扈从上京诗嵗嵗八州人望幸钩陈旗尾认丨丨】
　　朱旗【汉书叙传皇矣汉祖断蛇奋旅神母告符丨丨乃举　班固燕然山铭元甲耀日丨丨绛天　梁元帝讨侯景檄丨丨夕建如赤城之霞起戈船夜动若沧海之奔流　张衡东京赋髙祖膺箓受圗仗丨丨而建大号　张説乐章黄钺诛羣盗丨丨扫多罪　骆賔王军中诗绛节丨丨分白羽丹心白刄酬明主　李端诗壶中开白日雾里卷丨丨　张彤奉和白太守拣橘诗凌霜逺渉太湖深双卷丨丨望橘林】
　　朱斾【元晦除浙东留题桂郡林亭诗紫泥逺自金銮降丨丨翻驰镜水头　许浑酬杜补阙初春雨中舟次横江喜裴郎中相迎见寄诗见红樯下　司马光送谢都官诗青緺出阊阖丨丨指沧浪】
　　朱旛【列仙传崔文子赞丨丨电麾神药捷到　刘孝绰酬陆长史倕诗月殿曜丨丨风轮和寳铎　李益诗灵鸡鼔舞承天教髙翔百尺垂丨丨】
　　朱旄【张衡东京赋见青屋下】
　　朱幢【隋书礼仪志戎服临朝大仗绛引幡丨丨为持钑前队】
　　朱辇【曽巩和史馆相公上元观灯诗法曲世人听未足却迎丨丨下端闱　赵秉文五月牡丹应制诗见翠华下】
　　朱路【礼记月令孟夏之月天子居明堂左个乗丨丨驾赤駵　何承天鼔吹铙歌丨丨扬和鸾翠盖耀金华】
　　朱辂【隋书礼仪志十二辂三曰丨丨以祀南方上帝及朝日　王维徐公挽歌犹思御丨丨不惜污车茵】朱车【王昌龄乌栖曲白马逐丨丨黄昏入狭邪刘复春游曲裁衫催白纻迎客走丨丨】
　　朱总【周礼巾车王后之五路重翟锡面丨丨】
　　朱軿【云笈七籖纵心空洞津竦辔防丨丨　王勃乾元殿颂烟揺墨绶电转丨丨　李庾西都赋程郑之家白闼丨丨崇基峻砌待驷髙门　王翰奉和圣制送张尚书巡边诗见紫绶下】
　　朱传【褚亮奉和禁苑饯别应令诗见緑车下】
　　朱幩【诗四牡有骄丨丨镳镳　苏轼云龙山观烧诗奔腾井陉口万马皆丨丨】
　　朱轮【汉书刘向传王氏一姓乗丨丨华毂者三十三人杨恽报孙防宗书恽家方隆盛时乗丨丨者十人位在列卿爵为通侯　王勃临髙台诗见翠盖下李白门有车马客行门有车马賔金鞍耀丨丨　羊士谔早春对雨诗轻寒消玉斚幽赏丨丨　王建送薛蔓应举诗出门见宫阙献赋得丨丨　张籍闲居诗东城南陌尘紫幰与丨丨　姚合咏贵游诗红杏花开连锦障緑杨隂合拂丨丨　周昙灵辙诗丨丨未染酬恩血公子何由见赤诚】
　　朱毂【刘桢大暑赋其为暑也羲和总驾发扶木太阳为舆达炎烛灵威参乗歩丨丨　于鹄长安游诗绣帘丨丨逢花住锦襜银珂触雨游　陆蒙销夏湾诗愿狎寒水怪不封丨丨侯　梅尧臣诗瘦马青袍三十载故人丨丨防多违】
　　朱翟【王勃益州夫子庙碑太宗文皇帝以丨丨承天穆玉衡而正区宇】
　　朱橑【晋书舆服志天子之法车皆朱班漆轮画为文三十辐法月之数金华施橑丨丨二十八以象宿】朱饰【玉海象辂丨丨建大赤七斿】
　　朱鞹【诗载驱薄薄簟茀丨丨】
　　朱牙【隋书礼仪志四望车重叠青质金饰诸末朱轮金根丨丨】
　　朱幰【唐书车服志安车者临幸所乗也金饰重舆曲壁紫油纁丨里通丨四望车制如安车青油纁丨里通丨　又一品乗白铜饰犊车青油纁丨里通丨朱丝络网二品以下去油纁络网四品以青偏幰　卢纶奉陪侍中游石笋溪诗欹松倚丨丨广石屯油幕】
　　朱轓【后汉书舆服志中二千石二千石皆皁盖丨两丨其千石六百石丨左丨　江淹为萧领军拜侍中刺史章红骖耸服丨丨伫盖　王勃九成宫颂序丨丨缉化泣故老于中溪墨绶宣风绕春童于上陌　顔真卿登岘山观李左相石尊聮句旌麾间翠幄箫鼓来丨丨　刘长卿饯王相公出牧括州诗城对寒山开画防路飞秋叶转丨丨　羊士谔赴资阳经嶓山诗宁辞旧路驾丨丨重使疲人感汉恩　李绅闾里謡莫令太守驰丨丨悬鼓一鸣卢鹊喧　苏轼诗共挽丨丨留半日强揉青蕊作重阳】
　　朱幡【杜甫送卢十四弟侍御防韦尚书灵榇归上都二十韵诗见素幕下　卢纶送信州姚使君诗丨丨徐转候羣官猿鸟无声郡守寛　李敬方题黄山汤院诗披榛通白道束马置丨丨】
　　朱航【南史王僧辩传僧辩进师寻阳军人多梦周何二庙神云吾助天子讨贼自称征讨大将军并乗丨丨俄而反曰已杀景】
　　朱舫【陆游诗镜湖烟水揺丨丨　又荆州歌楚江鳞鳞緑如酿衔尾江边系丨丨】
　　朱櫂【王融采菱曲丨丨泊安流金华妆翠羽】
　　朱骑【韩濬诗丨丨传红烛天厨赐近臣】
　　朱骖【沈约为晋安王谢南兖州章徙斾淮区迁金济服丨丨出邸青组临方】
　　朱勒【周礼象路朱樊缨七就注象路以象饰诸末象路无钩以丨饰丨而已】
　　朱镳【后汉书舆服志王公列侯镂锡义髦丨丨朱鹿朱文绛扇汗青翅燕尾　潘岳北芒送别王世胄诗丨丨既扬四辔既整】
　　朱兼【后汉书舆服志乗舆金根安车立车驾六马丨丨樊缨赤罽易茸金就十有二】
　　朱鞅【薛昭蕴喜迁莺词花色融人竞赏尽是绣鞍丨丨】
　　朱鞚【梅尧臣志来上人寄示酴醿花并压砖茶有感诗东陌西池走钿车芳林广囿飞丨丨】朱甲【五代史周徳威传梁有骁将陈章者号陈野义常乗白马披丨丨以自异出入阵中求周阳五欲必生致之晋王戒徳威曰陈野又欲得汝以求刺史见白马丨丨者宜善备之】
　　朱干【礼记眀堂位丨丨玉戚冕而舞大武　魏徴郊庙乐章千里温风飘绛羽十枝炎景媵丨丨】朱弓【韩愈衢州徐偃王庙碑四方诸侯之争辨者咸賔祭于徐贽玉帛死生之物于徐之庭者三十六国得丨丨赤矢之瑞穆王闻之恐遂称受命命造父御长驱而归　张祜华清宫诗下箭丨丨满鸣鞭皓腕攘】朱钺【汉书王莽传左建丨丨右建金戚】
　　朱室【后汉书舆服志佩刀小黄门雌黄室中黄门丨丨童子皆虎爪文虎贲黄室虎文】
　　朱防【常衮华州刺史李懐让志丨丨在门黄金横帯命掌师旅化成公侯　钱起送李四擢第归觐省诗梁城下熊轼丨丨何暐耀　杨衡送公孙器自桂林归蜀诗蜀乡异青眼蓬户髙丨丨　于鹄出塞诗空山丨丨影寒碛铁衣声】
　　朱弹【徐夤荔枝诗丨丨星丸灿日光緑琼披散小香囊陆游梦至洛中观牡丹繁丽溢目觉而有赋诗妖魂艳骨千年在丨丨金鞭一笑哗】
　　朱夀【后汉书梁商传赐以东园丨丨之器银镂黄肠玉匣什物二十八种】
　　朱塔【范成大横塘诗南浦春来绿一川石桥丨丨两依然】
　　朱鹿【后汉书舆服志见朱镳下】
　　朱髦【瑞应图王者不诛戮则龙马乗黄泽马丨丨并集】
　　朱鲤【宣城记临城县南四十里有盖山登百许歩有舒姑泉昔有舒氏女与其父析薪于此泉女因坐牵挽不动乃还告家比还唯见清泉湛然女母曰吾女好音乐乃作歌泉涌洄流有丨丨一双今人作乐嬉戏泉辄涌出】
