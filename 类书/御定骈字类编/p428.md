<!-- { "loadSidebar": true } -->
　　石鲸【三辅黄图昆明池中有豫章台及丨丨刻丨为丨鱼长三丈毎至雷雨常鸣吼鬛尾皆动　李华含元殿赋丨丨拖首于堂庑状出云而撑鬐　杜甫秋兴诗织女机丝虚夜月丨丨鳞甲动秋风　储光羲同诸公秋日游昆明池思古诗丨丨既蹭蹬牛女亦流离朱庆余诗戯鸟随兰棹空波荡丨丨　温庭筠昆明池水战词雷吼涛惊白石山丨丨眼裂蟠蛟死】
　　石鲫【本草黔中一种重唇丨丨鱼味美亦鲫之类也柳宗元柳州山水近治可游者记有洄在石涧因伏无所见多緑青之鱼及丨丨】
　　石鱼【水经注涟水东入衡阳湘乡县歴丨丨山下多元石山髙八十余丈广十里石色黒而理若云母开发一重辄有鱼形鳞鳍首尾宛若刻画　茅亭客话青城县渔者李克明钓归倾其鱼于竹器中有一鱼化为石渔人妇见而爱之将与竖子为戯其竖子将丨丨于椀水中揺鬛振鳞浮泳而活渔者惊异取出置土甖中在水则活离水则为石率以为常　云仙杂记南康有狂人周可大见鱼必置数十头食余弃于几上人谓随郎臭腐可大以手摩之皆为丨丨后年余友人访之见其纸裹丨丨煨以啖客新香不异常鱼　明一统志江心丨丨在重庆府涪州鉴湖上流江心有石刻双鱼皆三十六鳞一衔萱草一衔莲花有石秤石斗在傍鱼现则年丰　又丨丨山在柳州府城西南山小而髙形如立鱼　又丨丨山在南宁府之左江滩下有石壁壁间有鱼形　又丨丨桥在保宁府南部县西三十里　柳宗元柳州山水近治可游者记见山小下　郑嵎津阳门诗丨丨岩底百寻井银牀下卷红绠迟】
　　石獭【贯休秋末入匡山船行诗丨丨衔鱼白汀茅浸浪黄】
　　石虾【桂海金石志石梅根所附着如覆菌或云本质为海水所化如石蟹丨丨之类】
　　石拒【岭表録异记丨丨乃章举之类也身小而足长入盐干烧食极羙】
　　石蜐【酉阳杂俎乌头殻外有毛丨丨应节生花　江淹丨丨赋序海人有食丨丨一名紫防蚌蛤类也春而发花有足异者　郭璞江赋丨丨应节而扬葩　王维送元中丞转运江淮诗去问珠官俗来经丨丨春】石精【淮南子日夏至而流黄泽丨丨出　神仙传戴孟本姓燕名济字仲微汉明帝时人也入华山及受丨丨金光符　武帝内传六已丨丨金光藏景化形之方　云笈七签丨丨者妙铁也石者铁之质精者石之津治之为剑而发金光】
　　石栉【述异记兴安县水边有平石其上有丨丨石履各一其俗云越王渡溪脱履堕栉于此】石盘【明一统志丨丨山在沁州武乡县西一百里以形似名　又丨丨山在衡州府城西南一百二十里山有丨丨　又丨丨山在汝宁府光山县南九十里山势盘旋险峻山顶平整旧有寨栅可屯千兵　郑损泛香亭诗山溜穿云来几里丨丨和藓凿何年】
　　石盎【杜牧有偶游丨丨旧舍诗】
　　石盆【杜牧川守大夫刘公早歳寓居敦行里肆有题壁十韵今之置第乃获旧居诗錬药藏金鼎疏泉陷丨丨　又石池诗通竹引泉脉澄深丨丨　皮日休重元寺元达年逾八十好种名药诗丨丨换水捞松叶竹径穿牀避笋芽】
　　石笾【神异经西北荒中有玉馈之酒酒泉注焉广一丈长深三丈酒羙如肉澄清如镜上有玉尊玉笾取一尊一尊复生焉与天同休无干时丨丨有脯焉味如麞鹿脯饮此酒人不生死一名遗酒其脯名曰追复食一片复一片】
　　石杯【宋史艺文志叶模丨丨过庭録三十七卷　明一统志丨丨山在南阳府浙川县南顺阳旧县北一峰雄壮上有隋丨丨太子庙】
　　石灶【陶景华阳类附颂树盖徒低防丨丨未尝烟张简诗丨丨茯苓和雪煮云根流水似冰清　王穉登过方丈园亭诗见山沼下】
　　石锅【明一统志丨丨在袁州府万载县南七十里巨石中有泉天欲雨则云气自水中起如炊烟故名拾得诗鑪灶丨丨频煮沸土甑久烝气味珍】
　　石釡【晋书张忠传立道坛于窟上每旦朝拜之食用瓦器凿丨为丨左右居人馈之衣食一无所受　水经注王莽更允吾为修逺县河水迳其南南有湟水出塞外东径西王母石室丨丨西海盐池北】石甑【东阳记昆仑山顶有一孤石可髙三十丈其形如甑人谓之丨丨　明一统志丨丨山在杭州府城南三里上有丨如丨又名巨石山】
　　石鼎【宋书符瑞志见山岸下　庾信周柱国大将军长孙俭神道碑居常服玩或以布被松牀槃案之间不过桑杯丨丨　韩愈丨丨聮句诗序元和七年十二月四日衡山道士轩辕弥明自衡下来旧与刘师服进士衡湘中相识将过太白知师服在京夜抵其居宿有校书郎侯喜新有能诗声夜与刘说诗弥明在其侧貌极丑白须黒面长颈而髙结防中又作楚语喜视之若无人弥明忽轩衣张眉指鑪中丨丨谓喜曰子云能诗能与我赋此乎　陈时中碧澜堂赋汲丨丨以烹茶则泉洁而茶香　皮日休冬晓章上人院诗松扉欲启如鸣鹤丨丨初煎若聚蚊　朱徳润题子明雪泉诗丨丨茶温风味冽玉壶冰皎露华干　倪瓒寄张徳常诗丨丨煮云听夜雨玉笙吹月和松声】
　　石镬【明一统志丨丨潭在南雄府城东五十里】
　　石铫【苏轼试院煎茶诗且学公家作茗饮博炉丨丨行相随　方岳复雪诗一夜东风天万里并归丨丨小博炉　宋无诗丨丨青精饭风炉紫术烟】
　　石瓮【郑嵎津阳门诗庆山污潴丨丨毁红楼緑阁皆支离　元好问黄华峪诗团团丨丨琢青瑶仰面看云觉动揺　郦权逰丨丨诗上连丨丨口谽谺愁猱猿】
　　石罂【甖同明一统志丨丨山在处州府松阳县西四十五里山有圆石髙四丈状如丨丨　皮日休诗链药成丹鼎尝茶试丨丨】
　　石囤【元史地理志海寜东南皆濵巨海自唐宋常有水患大徳延祐间亦尝被其害泰定四年春其害尤甚命都水少监张仲仁往治之沿海三十余里下丨丨四十四万三千三百有竒木柜四百七十余工役万人文宗即位水势治平乃罢役故改曰海宁云】
　　石囷【晋书刘驎之传尝采药至衡山深入忘反见有一涧水水南有二丨丨一囷闭一囷开水深广不得过欲还失道遇伐弓人问径仅得还家　宋之问自衡阳至韶州诗湘岸竹泉幽衡峰丨丨闭】
　　石槽【魏志华佗传注佗别传曰有妇人长病经年世谓寒热注病者冬十一月中佗令坐丨丨中平旦用寒水汲灌云当满百始七八灌防战欲死灌者惧欲止佗令满数将至八十灌热气乃蒸出嚣嚣髙二三尺满百灌佗乃使然火温牀厚覆良久汗洽出着粉汗燥便愈　洛阳伽蓝记景乐寺太传清河文献王怿所立也门外有丛树数株枝条繁茂下有甘井一所丨丨铁罐供给行人饮水庇廕多有憇者　明一统志丨丨在永平府城东五里大石盘礴上低陷如槽相传唐张果饲驴之器　元好问石岭闗书所见诗轧轧旃车转丨丨故闗犹复戍弓刀】
　　石架【神仙传王烈者入河东抱犊山中见一石室室中有丨丨架上有素书两卷莫识其文字不敢收取却着架上暗书得数十字形体以示嵇康康尽识乃与康俱往及至失所在烈私语弟子曰叔夜未合得道故也　王绩赠李征君大寿诗有书横丨丨无氊坐土牀】
　　石梯【明一统志丨丨山在兴化府城西四十里峻峭如梯　又丨丨山在辰州府麻阳县西一百十里丨磴如丨　又丨丨桥在衢州府开化县北五里叠石为梯七十余级　温庭筠清凉寺诗松飘晚吹摐金铎竹防寒苔上丨丨　薛能凌云寺诗像阁与山齐何人致丨丨　马戴寄西岳白石僧诗挂锡中峰上经行踏丨丨　李羣玉广州陪凉公从叔越台防集诗一迳松梢踏丨丨歩穷身在白云西　可止雪诗见岩穴下】石箭【云林石谱临江军新涂县地名白羊角凌云岭顶上平如掌皆古时寨台地中往往获丨丨　杨炯孔子庙碑按东海之金刀飞北斗之丨丨】
　　石矢【宋史张俊传俊引兵渡江至黄梅县亲与成战成惩奉新失险之败据丨丨坡慿山以木石投人】石镞【北史勿吉国传自拂涅以东矢皆丨丨即古肃愼氏也　李贺诗雀歩蹙沙声促促四尺角弓青丨丨】
　　石砮【鲁语仲尼在陈有隼集于陈侯之庭而死楛矢贯之丨丨其长尺有咫陈公使人以隼如仲尼之馆问之仲尼曰隼之来也逺矣此肃愼氏之矢也昔武王克商通道于九夷百蛮使各以其方贿来贡使无忘职业于是肃愼氏贡楛矢丨丨其长尺有咫以分大姬配虞胡公而封诸陈君若使有司求诸故府其可得也使求得之金椟如之　魏志陈留王奂纪景元三年夏四月辽东郡言肃愼遣使重译入贡献其国弓三十张长三尺五寸楛矢长一尺八寸丨丨三百枚皮骨铁杂铠二十领貂皮四百枚　晋书文帝纪三年夏四月肃愼来献楛矢丨丨弓甲貂皮等天子命归于大将军府宋书孝武帝纪大明三年十一月己巳髙丽国遣使献方物肃愼国重译献楛矢丨丨西域献舞马　本草砭石附録丨丨时珍曰丨丨出肃愼国人以枯木为矢青石为镞施毒中人即死石生山中禹贡荆州梁州皆贡砮即此石也又南方藤州以青石为刀剑如铜铁妇人用作环玦琉璃国人垦田以石为刀长尺余皆此类也　辽东志畧史记虞舜本纪北山戎发息愼郑元曰息愼五百里北与沃沮相接自周武王至魏髙贵乡公东晋元帝及石季龙时皆贡楛矢丨丨其国东北山出石其利如铁取以为镞即丨丨　明一统志女直土产丨丨　沈炯太尉始兴昭烈王碑若夫妫水遥源丨丨遐集五丝作而咏南风八世兴而和鸣凤籍帝王之基居正卿之族有由来矣】
　　石刃【北史流求国传凡田先以火烧而引水灌持一锸以丨为丨长尺余阔数寸而垦之】
　　石剑【韩愈诗泉绅拖修白丨丨攒髙青　又地遐物竒怪水镜涵丨丨　孟郊峡哀诗丨丨相劈斫石波怒蛟虬】
　　石斧【唐书五行志上元二年楚州献宝玉十三曰元黄天符形如笏长八寸有孔云辟兵疫曰玉鸡毛白玉也曰谷壁亦白玉也粟粒自然无雕镌迹曰西王母白环二曰如意宝珠大如鸡卵曰红靺鞨大如巨粟曰琅玕珠二形如玉环四分缺一曰玉印大如半手理如鹿陷入印中曰皇后采桑钩如箸屈其末曰雷公丨丨无孔其一阙凡十三寘之日中白气连天　云仙杂记元针子得丨丨铭曰天雷斧速文歩敲石柱子如其言诗如蒸云千歩千首】
　　石凿【水经注北登孟门九河之蹬孟门即龙门之上口也实为黄河之巨阨兼孟津之名矣此石经始禹凿河中漱广夹岸崇深倾崖返捍巨石临危若坠复倚古之人有言水非丨丨而能入石信哉　丘鸿渐愚公移山赋一之日土垦丨丨二之日崩崖陨防三之日夷峰弥壑】
　　石锉【明一统志丨丨山在汉中府洋县县北六十里山最髙顶丨如丨】
　　石钻【汉书枚乗传泰山之霤穿石单极之防断干水非丨之丨索非木之锯渐靡使之然也】石锥【魏书杨侃传稚令其子彦等领骑与侃于农北渡所领悉是骑士习于野战未可攻城便据丨丨壁】
　　石炮【元史世祖纪回回亦思马因创作巨丨丨来献用力省而所击甚逺命送襄阳军前用之】石兵【越絶书轩辕神农赫胥之时以丨为丨断树木为宫室】
　　石铠【梁简文帝南郊颂序丨丨犀衣之士连七萃而云屯珠旗日羽之兵亘五营而星列】
　　石船【元史河渠志治隄一也有创筑修筑补筑之名有刺水隄有截河隄有防岸隄有缕水隄有丨丨隄明一统志丨丨在顺庆府大竹县西南一百里溪中有巨石长三丈许宛如丨丨　又丨丨山在广州府东】
　　【筦县西三十里上有大白石如船故老云有村妇浴于丨丨后石为雷击作三段】
