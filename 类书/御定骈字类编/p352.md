<!-- { "loadSidebar": true } -->
　　山阜【诗如丨如丨如冈如陵传言广厚也髙平曰陆大陆曰阜大阜曰陵　后汉书光武帝纪初王莽末天下旱蝗黄金一斤易粟一斛至是野谷旅生麻尗尤盛野蚕成茧被于丨丨人收其利焉　又循吏王景传夏发卒数十万遣景与王吴修渠渠堤自荥阳东至千乗海口千余里景乃商度地势凿丨丨破砥碛直截沟涧防遏冲要踈决壅积十里立一水门令更相洄注无复溃漏之患　南史吕僧珍传武帝颇招武猛士庶响从防者万余人因命按行城西空地将起数千间屋为止舍多伐材竹沈于檀溪积茅盖若丨丨皆未之用宋史河渠志或曰有兵将在契丹来云无所事塘自邉吴淀西望长城口尚百余里皆丨丨髙仰水不能至契丹骑驰突得此路足矣塘虽距海亦无所用　盐铁论土积而成丨丨水积而成江海行积而成君子　水经注汾津名也在介休县之西南俗谓之雀鼠谷数十里间道隘水左右悉结偏梁阁道累石就路萦带岩侧或去一丈或髙六丈上戴丨丨下临絶涧俗谓之鲁般桥又谷水又东迳缺门山丨丨之不接者里余故得是名　又巨洋又北防建徳水水西发逢丨丨而东流入巨洋水也　又一水东北出为汝水厯黄柏谷左右岫壑争深丨丨竞髙夹水层松茂柏倾山防渚故世人以名也　又沽水又西南迳赤城东赵建武年并州刺史王霸为燕所败退保此城城在丨丨之上下抗深隍谿水之名借以变称故河有赤城之号矣】
　　山崦【朗寅智度寺记寺在邑东五十里丨丨中松簧蔽亏涧壑舂撞人境佳处也　暇日记彭泽县在江东岸丨丨中必无东日但有西照　姚合题山寺诗千重丨丨里楼阁影参差　姚鹄送李潜归绵州诗雪封丨丨白鸟拂栈梁飞　许浑题峡山寺诗树随丨丨合泉到石棱分　又晓过郁林寺诗丨丨登楼寺谿湾泊晚船　戴复古夜宿田家诗雨行丨丨黄泥坂夜扣田家白板扉　许有壬荻港早行诗炊烟青不断丨丨有人家】
　　山嵌【韦庄李氏小池亭诗引泉疏地脉埽絮积丨丨】
　　山峤【江淹拟谢灵运诗江海经邅回丨丨备盈缺】
　　山岑【尔雅丨小而髙丨注言岑崟疏言丨形虽小而髙嵚崟者名丨也　晋书束晳传谓丨丨之林为芳谷底之莽为守分任性惟天所授　水经注徐水屈东北迳郎山又屈径其山南岑丨丨竞举若竖鸟翅立石崭岩亦如劔杪极地崄之崇峭】
　　山硖【水经淮水又北迳丨丨中谓之硖石　常衮授柏贞节夔忠等州防御使制丨丨雄镇江关要冲实借兼才俾膺兹任】
　　山峡【淮南子逍遥乎广泽之中而彷洋乎丨丨之旁此齐民之所为形植黎累忧悲而不得志也　水经汉水又东迳石门滩注丨丨也　又云泉水又北注邵陵水谓之邵陵水口自下东北出益阳县其间迳流丨丨名之为茱茰江　叶梦得仙都观记迂折行丨丨中两旁壁立溪水贯其下多滩濑遵溪而行峻厉悍激与雪相乱山木搀天每闻谷中号声风辄自上下雪横至击面仆夫却立几不得前　陈造房陵诗底消丨丨三分瘴争课卢仝七椀茶】
　　山冈【诗梧桐生矣于彼朝阳传梧桐柔木也山东曰朝阳梧桐不生丨丨太平而后生朝阳　宋史艺文志丨丨机要赋一卷丨丨气象杂占赋一卷　辩疑志周士龙者婺州东阳人能辩丨丨择坟墓之地与叔父齐名每至岁月大通门庭车马如市人之夀天官位吉凶利害一切以地断　田沉明赋明珠不混于江浦羙玉无韫于丨丨　王粲七哀诗丨丨有余映岩阿增重阴　嵇康赠秀才入军诗我友焉之隔兹丨丨　韩愈条山苍诗条山苍河水黄浪波沄沄去松柏在丨丨冯延登隆安道中诗丨丨重复三竿日溪路萦廻一席天】
　　山丘【晋书谢安传安素重名士羊昙及卒后昙辍弥年行不由西州路为与安故所熟游处也一日偶大醉石头扶路唱乐而归不觉至州门左右白曰此西州门昙悲感不已乃以马防叩扉诵曹子建诗曰生存华屋处零落归丨丨恸哭而去　南齐书祥瑞志益州齐后山父老相传其名亦不知所起升明三年有沙门畅于丨丨立精舎　何晏景福殿赋丰侔淮海富赈丨丨　李白江上吟屈平词赋悬日月楚王台榭空丨丨髙适古大梁行白璧黄金万户侯宝刀骏马填丨丨岑参送顔平原诗置酒防前殿赐钱若丨丨　聂夷】
　　【中古兴诗片玉一尘轻粒粟丨丨重　温庭筠题裴晋公林亭诗谢傅林亭暑气微丨丨零落閟音徽　元好问横波亭为青口帅赋诗万里风涛接瀛海千年豪杰壮丨丨　又醉后诗身后丨丨几春草醉来日月两秋萤　刘因外家西园李花诗人与丨丨属零落天教草树记芳菲】
　　山崖【书说命序髙宗梦得说使百工营求诸野得诸傅岩传使百官以所梦之形象经营求之于外野得之于傅岩之谿疏释水云水注川曰谿李廵曰水出于山入于川曰谿然则谿是水流之处岩是丨丨之名晋书祈嘉传年二十余夜忽窗中有声呼曰祈孔賔祈孔賔隐去来隐去来修饰人世甚苦不可谐所得未毛铢所丧如丨丨　宋史赵自然传秦州民家子赵抱一者常牧羊田间一夕有叩门召之者以杖引行杖端有气如烟其香可悦俄至丨丨絶顶见数人防饮音乐交奏与人间无异抱一骇而不测防廵检司过其下闻乐声疑羣盗欢聚集邨民梯崖而上至则无所覩抱一独在援以下之具言其故凡经夕若俄顷自是不喜熟食凡火化者未尝歴口　又荆嗣传辽将大鹏翼率众复至重进阵压东偏数战不胜命嗣出西偏麾兵薄丨丨以短兵接战辽兵败投崖下手斩百余级散卒千余在野嗣呵止之悉断折筈来降追至河槽复击退余众屯土岭　又李显忠传显忠憩髙原望追骑益多乃与撒里曷折箭为誓不得杀同州人不得害我骨肉皆许之遂推之下丨丨追兵争救得免　水经注廪君乘土舟下及夷城夷城石岸曲其水亦曲廪君望之而叹丨丨为崩　王羲之司州帖得司州书转佳此庆慰可言云与君数数或采药丨丨可愿乐遥想而已　庾信枯树赋根柢盘魄丨丨表里】
　　山嶨【李孝光游灵峰硐记道傍有石潭方丈而深莫可测仰视潭上有山孤起如偃芝北上有山离立平地如騈笋稍入殆见两石相倚如掌入天数千丈从合掌根入两傍植石阑直上千步乃至掌中望见丨丨中青天如悬一片氷】
　　山岬【水经江水又东南迳赤岬西注是公孙述所造因山据势周廻七里一百四十步东髙二百丈西北髙一千丈南连基白帝山甚髙大不生树木其土悉赤土人云如人袒胛故谓之赤岬山淮南子曰傍偟于丨丨之旁注曰岬山胁也郭仲产曰斯名将因此而兴矣】
　　山【水经河水又西迳罽賔国北注月氏之破塞王南君罽賔治循鲜城土地平和无所不有金银珍宝异畜竒物逾于中夏大国也丨丨有大头痛小头痛之山赤土身热之阪人畜同然】
　　山陵【礼记月令季春之月行夏令则民多疾疫时雨不降丨丨不收注髙者暵于热也　又王制方百里者为田九十亿亩丨丨林麓川泽沟渎城郭宫室涂巷三分去一其余六十亿畞　左传郑皇耳帅师侵卫孙文子卜追之献兆于定姜姜氏问繇曰兆如丨丨有夫出征而丧其雄姜氏曰征者丧雄御宼之利也大夫图之卫人追之孙蒯获皇耳于犬丘　史记淮隂侯传诸将効首虏休毕贺因问信曰兵法右倍丨丨前左水泽今者将军令臣等反背水陈曰破赵防食臣等不服然竟以胜此何术也　又司马相如传千人唱万人和丨丨为之震动川谷为之荡波　汉书武帝纪元光元年五月诏贤良曰朕闻昔在唐虞画象而民不犯日月所烛莫不率俾周之成康刑错不用德及鸟兽教通四海海外肃眘北发渠捜氐羌徕服星辰不孛日月不蚀丨丨不崩川谷不塞麟凤在郊薮河洛出图书呜虖何施而臻此与　魏志牵招传出为雁门太守郡所治广武井水咸苦民皆担辇逺汲流水徃反七里招准望地势因丨丨之宜凿原开渠注水城内民赖其益　吴志甘宁传南荆之地丨丨形便江川流通诚是国之西势也宋书州郡志永初二年郡国志又有南沛南下邳广平广陵盱眙钟离八郡南沛广陵海陵丨丨盱眙钟离割属南兖　唐书令狐绹传大中初宣宗谓宰相白敏中曰宪宗葬道遇风雨六宫百官皆避独见颀而髯者奉梓宫不去果谁邪敏中言丨丨使令狐楚帝曰有子乎对曰绪少风痹不胜用绹今守湖州因曰其为人宰相器也　管子宙合丨丨岑岩渊泉闳流泉逾瀷而不尽薄承瀷而不满髙下肥硗物有所宜故曰地不一利淮南子地形者所以穷南北之修极东西之广经丨丨之形区川谷之居明万物之主知生类之众列山渊之数规逺近之路使人通廻周备不可动以物不可惊以怪者也　又季春行夏令则民多疾疫时雨不降丨丨不登　水经注秦用李斯议分天下为三十六郡凡郡或以列国陈齐鲁吴是也或以旧邑长沙丹阳是也或以丨丨太山山阳是也　又昔禹治洪水丨丨当水者凿之故破山以通河河水分流包山而过山见水中若柱然故曰砥柱也　盐铁论古者为国必察土地丨丨阻险天时地利然后可以王伯故制城郭饰沟垒以御寇固国　韩诗外传天设其髙而日月成明地设其厚而丨丨成名上设其道而百事得序　文心雕龙汉代丨丨哀防流文周丧盛姬内史埶防然则防夲书赠因哀而为文也　道徳指归论飘风隆盛发屋折木石铁飞扬丨丨崩弛而人血脉不为之伤者以其暴大也又丨丨之滞风雨以行　易林丨丨西塞遏我迳路何承天上安邉表丨丨川陆之行寒暑温凉之势各】
　　【繇夲性易则害生　庾信周柱国大将军长孙俭神道碑遗令丨丨一无所用　又周大将军陇东郡公侯莫陈君夫人窦氏墓志铭有子从政犹无逸豫之心有夫出征自识丨丨之兆　傅唐尧曲致逺由近始覆篑成丨丨】
　　山岊【左思吴都赋布护臯泽蝉聫陵丘夤缘丨岳之丨幂歴江海之流注许氏记字曰岊陬隅如山之节也】
　　山谷【战国防伐楚道涉丨丨行三千里而攻危隘之塞所行者甚逺而所攻者甚难秦又弗为也若道河外背大梁而右上蔡召陵以与楚兵决于陈郊秦又不敢也　史记韩王信传今仆亡匿丨丨间旦暮乞贷蛮夷仆之思归如痿人不忘起盲者不忘视也势不可耳又司马相如传无是公言天子上林广大丨丨水泉万物及子虚言楚云梦所有甚众侈靡过其实且非义理所尚故删取其要归正道而论之　汉书李陵传单于召左右地兵八万余骑攻陵陵且战且引南行数日抵丨丨中连战士卒中矢伤三创者载辇两创者将车一创者持兵战　又严助传今方内无狗吠之警而使陛下甲卒死亡暴露中原霑渍丨丨邉境之民为之早闭晏开鼂不及夕臣安窃为陛下重之　又孙宝传鸿嘉中广汉羣盗起选为益州刺史广汉太守扈商者大司马车骑将军王音姊子软弱不任职宝到部亲入丨丨谕告羣盗非夲造意渠率皆得悔过自出遣归田里后汉书五行志顺帝建康元年正月凉州都郡六地震从去年九月以来至四月凡百八十日震丨丨坼裂】
