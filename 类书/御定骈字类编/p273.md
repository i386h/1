<!-- { "loadSidebar": true } -->
　　寒声【朱邺扶桑赋巨影倒空而漠漠丨丨吹夜以飇飇刘长卿同诸公登楼诗千家同霁色一雁报丨丨　韦应物鼙鼓行丨丨坎坎风动邉忽似孤城万里絶　髙适燕歌行杀气三时作阵云丨丨一夜传刁斗李白留别金陵崔侍御诗旧国见秋月长江流丨丨周彻尚书郎上直闻春漏诗丨丨临雁沼疎韵应鸡】
　　【人　方干晓角诗画角吹残月丨丨发戍楼　崔涂泉诗可惜丨丨留不得旋添波浪向人间　郑谷木向荣诗园林青气动众木散丨丨　皎然陇头水诗碎影摇枪垒丨丨咽幔军】
　　寒信【新论冬之得寒丨不丨则水土不坚水土不坚则安静之徳废】
　　寒色【温公诗话先朝春月多召两府两制三馆于后苑赏花钓鱼赋诗自赵元昊背诞西陲用兵废缺甚久嘉祐末仁宗始复修故事羣臣和御制诗是日微隂寒韩魏公时为首相卒章云轻云阁雨迎天仗丨丨留春入夀杯　江淹闽中草木颂木贵冬荣柽实丨丨庾信周谯国夫人歩陆孤氏墓志铭树树秋声山山丨丨　李颀望秦川诗秋声万户竹丨丨五陵松　杜甫初冬诗垂老戎衣窄归休丨丨深　孟郊逰石龙涡诗见春气下　元稹新竹诗新篁才解箨丨丨已青葱刘禹锡嵗杪将发楚州呈乐天诗清淮变丨丨逺树含清晖　唐彦谦早行遇雪诗鸡犬寂无声曙光射丨丨张蠙野泉诗清声萦乱石丨丨入长空　秦韬玉桧树诗唯堆丨丨资琴兴不放秋声染俗尘　方干越州使院竹诗月送緑隂斜上砌露凝丨丨湿遮门　皎然咏敭上人座右画松诗翠隂疑背日丨丨欲生风无可送李骑曹之武寜诗新鸿引丨丨回目满京城】寒勒【刘得仁春暮对雨诗气防杨栁重丨丨牡丹迟】
　　寒透【李中宫词金波丨丨水精帘烧尽沈檀手自添】
　　寒发【白居易病中书事诗气因丨丨风痰欲雨生】
　　寒上【杜牧冬日题智门寺北楼诗不为寻山试筋力岂能丨丨背云楼】
　　寒插【文同巫山髙诗巫山髙髙凝烟十二碧簮丨丨天】
　　寒刮【杜甫前苦寒行冻埋蛟龙南浦缩丨丨肌肤北风利　苏舜钦大寒有感诗不知百万师丨丨肤革裂　杨万里宣歙道中诗诗家丨丨少陵骨宫様髙梳西子鬟】
　　寒销【孟浩然除夜有懐诗见春逼下　欧阳修月夕诗丨丨觉春尽漏永送筹稀】
　　寒压【陆防闷极有感诗新丨丨酒夜微雨种花时】
　　寒若【书洪范曰肃时雨若曰乂时旸若曰哲时燠若曰谋时丨丨曰圣时风若　唐书厯志急极而丨丨舒极而燠若　韩维和子华兄宴王道损公宇诗方冬气常温是日丨始丨】
　　寒泛【许郴寻白石山人防诗隂洞长鸣磬石泉丨丨花】
　　寒新【庾信至仁山铭三秋云薄九日丨丨】
　　寒淡【程俱过毛达可友给事览壁间旧诗诗黄华非不佳丨丨每见少】
　　寒凝【齐书魏虏传平城南有干水出定襄界流入海去城五十里世号为索干都土气丨丨风沙恒起六月雨雪　孙欣冷井诗色湛青苔里丨丨紫绠邉】
　　寒吹【水经注西谿水导源火山南岸下有风穴厥大容人其深不测而穴中肃肃常微风虽三伏盛暑犹须袭裘丨丨凌人不可暂停】
　　寒革【梅尧臣和李廷老家防饮诗四序岂常停丨丨春寖和】
　　寒化【素问太阳司天为丨丨在泉为咸化司气为元化间气为藏化】
　　寒耿【张祜洲闻晓角诗丨丨稀星照碧霄月楼吹角夜江遥】
　　寒熟【刘潜谢始兴王赐柰启太冲嗟其夏成子建畅其丨丨】
　　寒辞【卢照隣首春贻京邑文士诗见春满下】
　　寒始【素问初之气地气迁燥将去丨乃丨蛰复藏水乃冰霜复降风乃至】
　　寒胜【诗如彼雨雪先集维霰笺将大雨雪始必微温雪自上下遇温气而抟谓之霰久而丨丨则大雪矣素问燥胜则地干暑胜则地热风胜则地动湿胜则地泥丨丨则地裂火胜则地固】
　　寒稳【陆游遣兴诗鸦栖丨自丨鸥没逺难驯】
　　寒深【水经注见夏结下　庾信长孙俭神道碑铭陵田野寂松径丨丨】
　　寒坚【素问燥以干之暑以蒸之风以动之湿以润之丨以丨之火以温之】
　　寒盛【谷梁传终无冰矣加之寒之辞也疏加之寒之辞也谓于此月书者以此月是常寒之月加甚之辞麋信徐邈亦云十二月最是丨丨之时故特于此月书之是也　魏书赵遐传时仲冬丨丨兵士冻死者朐山至于郯城二百里间僵尸相属　素问帝曰人伤于寒而传为热何也岐伯曰夫丨丨则生热也】寒甚【晋语公使太子伐东山太子遂行狐突御戎先友为右衣偏衣而佩金玦出而告先友曰君与我此何也先友曰中分而金玦之权在此行也孺子勉之狐突叹曰以尨衣纯而玦之以金铣者丨丨矣胡可恃也虽勉之敌其可尽乎　史记仓公传齐中御府长信病臣意入诊其脉告曰热病气也然暑汗脉少衰不死曰此病得之当浴流水而丨丨已则热信曰唯然往冬时为王使于楚至莒县周水而莒桥梁颇壊信则擥车辕未欲渡也马惊即堕信身入水中防死吏即来救信出之水中衣尽濡有间而身寒已热如火至今不可见寒魏书成淹传时显祖于仲冬之月欲巡漠北朝臣以丨丨固谏并不纳　素问帝曰人有身汤火不能热厚】
　　【衣不能温然不冻栗是为何病岐伯曰是人者素肾气胜以水为事太阳气衰肾脂枯不长一水不能胜两火肾者水也而生于骨肾不生则髓不能满故丨丨至骨也　鲍照从拜陵登京岘诗风烈无劲草丨丨有雕松】寒泚【陈旅安福李氏临溪亭诗涤砚弄丨丨鸣琴泻潺湲　赵长卿东坡引词茅斋无客至冰砚冻丨丨】寒注【李山甫月诗玉桂影揺乌鹊动金波丨丨鬼神惊】
　　寒助【刘得仁听夜泉诗丨丨空山月清兼此夜心】
　　寒待【杜甫有感诗日闻红粟腐丨丨翠华春】
　　寒近【白居易西楼喜雪命宴诗光迎舞妓动丨丨醉人销】
　　寒往【易系辞丨丨则暑来暑往则寒来寒暑相推而歳成焉　陆倕石阙铭暑来丨丨地久天长　潘岳闲居赋凛秋暑退熙春丨丨　谢灵运善哉行凉来温谢丨丨暑却】
　　寒来【易系辞见上　礼记月令季秋霜始降则百工休疏从此霜始降至习吹论霜降丨丨人皆入室素问初之气地气迁风胜乃揺寒乃去乃大温草木早荣丨丨不杀温病乃起　周兴嗣千字文丨丨暑往秋收冬藏　韦应物赠王侍御诗见秋晩下　王建晚秋病中诗霜下野花浑着地丨丨溪鸟不成羣　白居易晏起诗老去慵转极丨丨起犹迟　无可送僧归中条诗夜叶动飘飘丨丨话数宵　苏轼岐亭诗知我犯丨丨呼酒意颇急】
　　寒出【江淹横吹赋云遥遥而孤去风时时而丨丨】
　　寒入【郑刚中感雪竹赋郑子夜半闻风过庭竹细响淅沥丨丨茵被光在窗壁晨兴唘户四顾皓然乃堦除之雪积也　欧阳修过钱文僖公白莲荘诗野水丨犹丨余花晩自开】
　　寒归【白居易郭虚舟相访诗朝暖就南轩暮丨丨后屋】
　　寒重【卢思道为髙仆射与司马消难书嵗暮丨丨想比胜宜羁泊水乡无乃勤悴】
　　寒轻【白行简五色露赋夜静而空知警鹤丨丨而犹未为霜　唐太宗初秋夜坐诗露结林疎叶丨丨菊吐滋　张说东都酺宴诗乐来嫌景遽酒着讶丨丨杜甫十二月一日诗丨丨市上山烟碧日满楼前江雾黄　元稹杂忆诗丨丨夜浅绕廻廊不辨花业暗辨香杜牧朱坡诗烟深苔巷唱樵儿花落丨丨倦客归方干寜国寺诗海中日出山先晓世上丨丨谷未春】
　　寒多【孟浩然送洗然弟进士举诗昏定须温席丨丨未授衣　李咸用和友人喜相遇诗松桂丨丨众木分轻浮如叶自纷纭】
　　寒少【素问足少隂之疟令人呕吐甚多寒热热多丨丨欲闭户牖而处其病难已】
　　寒生【素问三阳俱虚则隂气胜隂气胜则骨寒而痛丨丨于内故中外皆寒　庾信周太子太保歩陆逞神道碑铭忠泉暗漏孝笋丨丨　又纥干神道碑子恭等孝惟纯深居防过礼对其苫寝则梓树丨丨闻其悲泣则巢禽夜下　许敬宗竹赋雪覆层台丨丨复殿陈樵胡氏鐡心亭赋火齐丨丨烛银焰灭　韦应物观早朝诗丨丨千门里日照双阙间　皇甫曽送杜侍御诗见春入下　白居易题喷玉泉诗溜滴三秋雨丨丨六月风】
　　寒至【素问岐伯曰不逺热则热至不逺寒则丨丨则坚否腹满痛急下利之病生矣　无名氏落叶赋觉絶漠之丨丨聆洞庭之波起】
　　寒到【皮日休初夏章上人院诗丨丨无妨睡僧吟不废禅】
　　寒收【韦应物对雪赠徐秀才诗靡靡丨欲丨霭霭隂还结】
　　寒闭【素问风者善行而数变腠理开则洒然丨丨则热而闷】
　　寒在【魏朴和皮日休悼鹤诗雪骨夜封苔藓冷练衣丨丨碧塘轻】
　　寒早【宋史乐志上林丨丨仙仗转郊圻笳鼓入云悲逶迤辇路过西池楼阁鎻参差】
　　寒浮【沈约髙松赋于时风急垄首丨丨塞天流蓬不息明月孤悬】
　　寒漱【贾岛送僧归太白山诗夜禅临虎穴丨丨撇龙泉徐夤和尚书咏泉山瀑布诗丨丨緑隂仙桂老碎流红艳野桃夭】
　　寒交【新论盛暑炎蒸必借凉风丨丨冰结必处温室】
　　寒侵【欧阳修和梅公仪甞茶诗丨丨病骨惟思睡花落春愁未解酲　苏辙中秋夜絶句明入庭隂白丨丨酒气微　又和强至大博小饮诗霜棃冰脆丨丨齿未尽一杯先已醉】
　　寒变【张说奉和圣制途次旧居诗阳乐丨初丨春恩蛰更苏】
　　寒逺【唐书崔郾传迁吏部员外郎下不敢欺每拟吏亲挟格褒黜必当丨丨无留才】
　　寒退【左传火中丨暑乃丨注心以季夏昏中而暑退季冬旦中而丨丨】
　　寒尽【禽经以山言自南而北注音雁中春丨丨雁始北向　庾信梁东宫行雨山铭开年丨丨正月逰春俱除锦帔并脱红轮　张叔卿空灵岸诗丨丨鸿先去江回客未归】
　　寒极【宋史司马光传论凡新法之为民害者次第取而更张之不数月之间刬革殆尽海内之民如丨丨而春旱极而雨如解倒悬如脱桎梏如出之水火之中也　郑谷访题表兄王藻渭上别业诗幽槛静来渔唱远暝天丨丨雁行低　韩维霜月诗丨丨金难辟忧多酒漫销】
　　寒徧【陆防初冬出扁门归湖上诗稻垅受犂丨欲丨渔船入市晚争回】
　　寒薄【左传虽知其寒恶不可取子其死之杜注丨丨也林注虽知君心丨丨然而不孝不忠之恶名不可取　李公昂兰陵王词单衣试龙沫旋熏又怕东风晓丨丨】
　　寒浊【李尤雍城门铭盲风丨丨燕归山阜】
　　寒防【温庭筠走马楼三更曲帘间清唱报丨丨丙舍无人遗烬香】
　　寒歩【郑谷折得梅诗丨丨江村折得梅孤香不肯待春催】
　　寒絶【陈樵蔗庵赋恐白云之丨丨望青防而微歩】
　　寒倾【傅若金铜雀砚歌月砌丨丨古台暮雨犂耕出断钗时】
　　寒覆【庾信司马裔墓志铭嗟我遗嗣崎岖赵武丨丨鸟翼饥吞兽乳】
　　寒送【陆倕为豫章王拜后赦教夫议狱缓死着在令图疑罪惟轻闻之雅诰是以虞经恻隠流涕冬决钟意垂仁哀矜丨丨　髙道素上元赋见春逢下】
　　寒拂【曹唐三年冬大礼诗禁火曙然烟焰褭宫衣丨丨雪花轻】
　　寒过【左传隂淫寒疾注丨丨则为冷】
　　寒切【王羲之谢司马帖得十四十八日二书知问为慰丨丨此各佳不】
　　寒者【左传丨丨衣之饥者食之】
　　寒烬【刘禹锡新修福成寺记髙门修廊委为丨丨　韦应物对残灯诗独照碧窗久欲随丨丨灭　朱子诗温酒正思敲石火偶逢丨丨得倾杯】
