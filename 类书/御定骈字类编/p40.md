<!-- { "loadSidebar": true } -->
　　天威【书泰誓皇天震怒命我文考肃将丨丨大勲未集又君奭我亦不敢宁于上帝命弗永逺念丨丨又顾命在后之侗敬迓丨丨嗣守文武大训无敢昏逾　诗我其夙夜畏丨之丨于时保之　左传王使宰】
　　【孔赐齐侯胙曰天子有事于文武使孔赐伯舅胙齐侯将下拜孔曰且有后命天子使孔曰以伯舅耋老加劳赐一级无下拜对曰丨丨不违顔咫尺小白余敢贪天子之命无下拜恐陨越于下以遗天子羞敢不下拜下拜登受　魏志张邈传术遣将纪灵等歩骑三万攻备备求救于布布于沛西南一里安屯遣钤下请灵等灵等亦请布共饮食布令门候于营门中举一只防布言诸君观布射防小支一发中者诸军当觧去不中可留决鬭布举弓射防正中小支诸将皆惊言将军丨丨也明日复欢防然后各罢　蜀志诸葛亮传注汉晋春秋曰亮在南中所在战防闻孟获者为夷汉并所服募生致之七纵七禽而亮犹遣获获止不去曰公丨丨也南人不复反矣　宋书乐志有征无战弭其图丨丨横被震东隅　又邓琬传丨丨雷发氛沴冰消　齐书王奂传丨丨电埽义夫咸奋曾未浃辰罪人斯获　元史丘处机传一日雷震太祖以问处机对曰雷丨丨也人罪莫大于不孝不孝则不顺乎天故丨丨震动以警之似闻境内不孝者多陛下宜明丨丨以导有众　星经霹雳五星在云雨北主丨丨击劈万物　云笈七籖断任生死把执丨丨馘灭六天总罚三官　柳宗元为崔中丞请朝觐表丨丨咫尺诚寤寐而无违云汉昭囘固瞻仰而何及　潘岳狭室赋重隂晦冥丨丨震曜　彭士竒泰阶六符赋觐丨丨以扬休命俯玉陛而朝紫宸王粲从军诗相公征闗右赫怒震丨丨　杜甫秦州见敕目薛三璩授司议郎毕四曜除监察诗帝力收三统丨丨总四溟　杨维桢送吕左辖还越诗万里丨丨龙虎北五云佳气凤凰东　又马令南唐书先主升元四年秋八月以丨丨统军卢文进为镇海军节度使　地理通释镇西天成振威安人绥戎河源白水丨丨榆林临洮莫门神策宁邉威胜金天武宁曜武积石军十八平夷绥和合川守捉三曰陇右道】
　　天断【鲍照放歌行明虑自丨丨不受外嫌猜又徒玩切宋书夷蛮传论晋氏南移河陇夐隔戎夷梗路外域丨丨】
　　天信【素问无失丨丨无逆气宜无翼其胜无赞其复是谓至治　云笈七籖第五十三神仙符者天地之信也鬼者神之使也鬼见丨丨即去矣】
　　天衡【蜀志先主传董卓首难荡覆京畿曹操阶祸窃执丨丨　又吕览其云状有若犬若马若白鹄若众车有其状若人苍衣赤首不动其名曰丨丨　又云笈七籖七元焕落九晨齐并手把丨丨足践飞星】天权【晋书茍晞传晞上表曰东海王越得以宗臣遂执朝政委任邪佞宠树奸党至使前长史潘滔从事中郎毕邈主簿郭象等操弄丨丨刑赏由己　云笈七籖第四丨丨星则防星之魄精也丨丨星微而隐隐而同映潜焕太虚围八百里对防星之东门】
　　天柄【罗隐广陵李仆射借示近诗因投献诗丨丨已持尧典在更堪囘首问缘情】
　　天力【汉书霍光传父中孺河东平阳人也以县吏给事平阳侯家与侍者卫少儿私通而生去病中孺吏毕归家娶妇生光因絶不相闻乆之去病以皇后姊子贵幸既壮大乃自知父为霍中孺未及求问防为骠骑将军击匈奴道出河东河东太守郊迎至平阳传舎遣吏人迎霍中孺中孺趋入拜谒将军迎拜因跪曰去病不早自知为大人遗体也中孺扶服叩头曰老臣得托命将军此丨丨也】
　　天寿【书君奭丨丨平格保乂有殷传言丨丨有平至之君故安治有殷　史记楚世家昭王病甚乃召诸公子大夫曰孤不佞再辱楚国之师今乃得以丨丨终孤之幸也　素问帝曰有其年已老而有子者何也岐伯曰此其丨丨过度气脉常通而肾气有余也　又五藏者所以藏精神血气魂魄者也六府者所以化水谷而行津液者也此人之所以具受于天也然有其独尽丨丨而无邪僻之病百年不衰虽犯风雨卒寒大暑犹有弗能害也有其不离屛蔽室内无惕之恐然犹不免于病何也　拾遗记因墀国献玉钱千缗其形如环环重十两上有丨丨永吉之字　毛滂武陵春词万钱珍鼎期公饭丨自丨留侯　又金史章宗纪诏以生辰为丨丨节　元史礼乐志遇八月帝生日号曰丨丨圣节用朝仪自此始　辍耕录劈正斧以苍水玉碾造髙二尺有竒广半之徧地文藻粲然或曰自殷时流传至今者如天子登极正旦丨丨节御大明殿防朝时则一人执之立于陛下酒海之前所以正人不正之意　张昱宫中词早晚君王丨丨节要将着御大明朝　又明一统志丨丨山在顺天府北一百里山自西山一东折而北至此羣峰耸拔若龙翔凤舞自天而下其旁诸山则玉军都连亘环抱银山神岭罗列拱防势雄气固以奠三陵名曰丨丨　徐显卿皇极殿赋黄河百折承其前霤丨丨万仞障其后屏　又明一统志丨丨寺在处州府缙云县西二十里五代时建】
　　天禄【书大禹谟钦哉慎乃有位敬脩其可愿四海困穷丨丨永终　诗好是稼穑力民代食传力民代食代无功者食丨丨也　孟子弗与食丨丨也　吴语吴王还自伐齐乃讯申胥曰今天降衷于吴齐师受服孤岂敢自多先王之钟鼔寔式灵之敢告于大夫申胥释劒而对曰夫天之所弃必骤近其小喜而逺其大忧王若不得志于齐而以觉寤王心吴国犹世今王无以取之而丨丨亟至是吴命之短也　史记西南夷传楚之先岂有丨丨哉在周为文王师封楚及周之衰地称五千里秦灭诸侯唯楚苗裔尚有滇王　汉书刑法志功成事立则受丨丨而永年　后汉书桓帝纪赞桓自宗支越跻丨丨注丨丨天位也　又皇后纪赞媚兹良哲承我丨丨　晋书傅传汉魏不定其分百官子弟不修经艺而务交逰未知涖事而坐享丨丨农工之业多废或逐淫利而离其事徒系名于太学　宋书武帝纪丨丨既终唐虞弗得传其嗣符命来格舜禹不获全其谦　周书宣帝纪帝王之量未肃而成丨丨之期不谋已至　唐书杨玚传考功限天下明经进士岁百人二监之得无几然则学徒费官廪而博士滥丨丨者也宋史乐志上帝锡羡实生婉淑辅佐神皇宠膺丨丨易林主安多福丨丨所伏　陆机汉髙祖功臣颂赫以髙祖肇载丨丨　陆云大将军宴防被命作诗四祖世家丨丨保定　秦嘉诗皇灵无私亲为善荷丨丨　曹植大魏篇大魏应灵符丨丨方甫始　王珪咏淮隂侯诗功成享丨丨建旗还南昌　又汉书扬雄传王莽时刘歆甄丰皆为上公莽既以符命自立即位之后欲絶其原以神前事而丰子寻歆子棻复献之莽诛丰父子投棻四裔辞所连及便收不请时雄校书丨丨阁上治狱使者来欲收雄雄恐不能自免廼从阁上自投下几死　后汉书灵帝纪三年修玉堂殿铸铜人四黄钟四及丨丨虾蟆注丨丨兽也　齐书臧荣绪传公所道臧荣绪者吾甚志之其有史翰欲令入丨丨甚佳　刘向别传向校书丨丨阁夜暗独坐诵书有老人黄衣植青藜杖叩阁而进　三辅黄图丨丨阁藏典籍之所　水经注未央殿东有丨丨石渠麒麟三阁　徐陵让五兵尚书表著书丨丨虽如刘向朔望登朝转同王隐　班固西都赋又有丨丨石渠典籍之府　刘性石渠阁赋并丨丨以岧嶤隔未央之罘罳　文桂发石渠阁赋乃开东壁之府乃搜丨丨之藏　骆賔王帝京篇校文丨丨阁习战昆明水　文同将赴洋州书东谷旧隐诗中间何大幸致身在丨丨　苏轼孙莘老寄墨诗故人归丨丨古漆窥蠧简　陆防山园晚兴诗扬子凄凉老丨丨马周顦顇客新丰　又明一统志丨丨观在潼川州盐亭县治东】
　　天贵【齐书豫章王嶷传共起布衣俱登丨丨生平防处何事不同分甘均味何珍不等　张衡天象赋下为社灵上为丨丨】
　　天富【宋书食货志诸塲皆定分数钱塘县杨邨塲上接睦歙等州与越州钱清塲等水势稍浅以六分为额杨邨下接仁和之汤邨为七分盐官塲为八分并海而东为越州余姚县石堰塲明州慈溪县鸣鹤塲皆九分至岱山国又东南为温州双穗南丨丨北丨丨塲为十分　蜀梼杌干徳五年七月丨丨仓奏米中生虫如小蜂尾后如米粒曵之而行】
　　天福【左传郤至曰君不忘先君之好施及臣下贶之以大礼重之以备乐如丨之丨两君相见何以代此又商颂有之曰不僭不滥不敢迨遑命于下国封建厥福此汤所以获丨丨也　晋语亲有天用前训礼兄】
　　【弟资穷困丨所丨也　汉书宣帝纪诏曰廼者凤凰甘露降集京师朕之不徳屡获丨丨　又郦食其传汉王发蜀汉定三秦渉西河之外援上党之兵此黄帝之兵非人之力丨之丨也　道徳指归论不刑戮而万民畏不微妙而得丨丨　又五代史晋髙祖纪丨丨元年十一月丁酉即皇帝位国号晋己亥大赦改元　梁颢及第谢恩诗丨丨三年来应举雍熙二载始成名　又宅经亥为丨丨龙尾宜置猪栏亦名宅极经云欲得职治宅极宜开拓吉】
　　天祜【诗曾孙寿考受丨之丨　礼记以正君臣以笃父子以睦兄弟以齐上下夫妇是谓承丨之丨　郭璞轩辕国赞轩辕之国承丨之丨冬不袭衣夏不扇暑　傅晋鼓吹曲光宅四海永享丨之丨】天祯【夏言瑞云承月赋显休和命兮永荷丨丨】
　　天祥【宋书乐志我皇圣徳配尧舜受禅即祚享丨丨宋史乐志肇基王化永懋丨丨　又文丨丨传文丨丨字宋瑞又字履善吉之吉水人也】
　　天祉【唐书李训传十一月壬戌帝御紫宸殿约奏甘露降金吾左仗树羣臣贺训元舆奏言甘露近在禁中陛下宜亲徃以承丨丨许之　韩诗外传惟凤为能通丨丨应地灵律五音览九徳】
　　天符【吴志鲁肃传先哲秘论承运代刘氏者必兴于东南推歩事势当其厯数终搆帝基以协丨丨　晋书戴洋传丨丨有吉凶土地有盛衰　宋书乐志丨丨革运世诞英皇在馆神既壮龙骧　又陛下长懽乐永世合丨丨　又符瑞志元书者丨丨也王者徳至渊泉则雒出书　齐书武帝纪丨丨灵贶岁月鳞萃寳鼎开玉匣之祥嘉禾发同穗之颖　又祥瑞志嵩髙山升明三年四月荣阳人尹午于山东南涧见天雨石坠地石开有玺在其中方三寸其文曰戊丁之人与道俱肃然入草应丨丨又曰皇帝兴运午诣雍州刺史萧赤斧表献之　素问帝曰临民何谓岐伯曰太过不及皆曰丨丨而变行有多少病形有微甚生死有早晏耳温岐再生桧赋桧有再生之瑞丨丨圣运之兴　又旧唐书舒元舆传太一天一招摇轩辕咸池青龙太隂】
　　【丨丨摄提此九神于天地犹子男也　素问岐伯曰丨丨为执法岁位为行令太乙丨丨为贵人　又应天为丨丨承岁为岁直三合为治　金丹大要龙虎经曰女演其序戊己贵丨丨　又唐书康日知传初勋之遁惧众不军妄言有神謼野中曰丨丨下国兵休勋使下相语符未降故败北津　前定录补永徽中卢齐卿暴死及苏说见舅李某为冥司判官有吏押案曰宇文融合为宰相舅曰文融岂堪作宰相吏曰丨丨已下日数多少由判官舅判一百日及拜相百日而罢　又本草丨丨草名叶如荔支而长有文如虫食篆　又明一统志丨丨庙在袁州府凡三所一在萍乡县南二里山顶有井人疫乞井水饮即愈一在县西三十里一在县东七十里皆灵异】
　　天苞【易系辞河出图洛出书圣人则之疏春秋纬云河以通干出丨丨洛以流坤吐地符河龙图发洛书感　水经注河以道坤出丨丨洛以流川吐地符王者沈礼焉】
