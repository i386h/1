<!-- { "loadSidebar": true } -->
　　径小【梁元帝赋得登山马诗登山马丨丨径小马才通徐夤廻文诗桥对寺门松丨丨槛当泉眼石波清　徐和钟郎中送朱先辈还京垂寄诗苍藓满庭行丨丨髙梧临槛雨声多　叶梦得送模归卞山并示僧宗义诗莫言羊肠险丨丨烦屡转　方岳唐律诗猿猱三丨丨虎豹九关深　李祁和咏海棠韵诗歩入锦帷香丨丨醉扶银烛画堂深】
　　径窄【寒山诗丨丨衣难进苔黏履不全】
　　径狭【张乔送李道士归南岳诗洞虚悬溜滴丨丨长松围】
　　径斜【杜牧山行诗逺上寒山石丨丨白云深处有人家王安石初晴诗幅巾慵整露苍华度陇深寻一丨丨】
　　径危【齐已再游匡山诗丨丨云母滑岸旱瀑流干】
　　径迷【谢灵运登石门最髙顶诗连岩觉路塞密竹使丨丨】
　　径断【册府元李苖为冠军军西南道慰劳大使朱荣从弟世隆屯据河南桥还偪都邑孝庄幸大夏门集羣臣博议苖独奋衣而起曰臣请以一旅之众为陛下丨丨河梁荘帝壮而许焉　唐太宗过旧宅诗园荒一丨丨苔古半阶斜】
　　径絶【沈约游沈道士观诗都令人丨丨唯使云路通】
　　径侍【屈原逺游左雨师使丨丨兮右雷公以为卫】
　　径诣【晋书愍帝纪诏右丞相宜帅秦凉梁雍武旅三十万丨丨长安】
　　径滑【白居易献留守裴相公诗丨丨苔黏屐潭深水没篙】
　　径冷【刘子翚途中诗雨余榕丨丨春晚苎田青　张翥忆姑苏诗台上麋游香丨丨陵头虎去劒池荒】径隠【杜甫秋野诗丨丨千重石防留一片云】
　　径入【卢谌览古诗奉辞驰出境伏轼丨丨闗】
　　径到【魏志邓艾传艾拒蜀偏将军姜维维退艾谓诸将曰维军卒还吾军人少维必自东袭取洮城洮城在白水北去艾屯六十里艾即夜潜军丨丨维果来渡而艾先至据城得以不败　扬基邀方员外看花诗春风防酒看花去骑马丨丨山人家】
　　径幽【刘禹锡过鸿法师寺院诗看画长廊徧寻僧一丨丨　刘沧过沧浪峡诗山疉云重一丨丨苍苔古石濑清流　李咸用和殷衙推春霖即事诗花惨闲庭晚兰深曲丨丨　崔道融郊居友人相访诗柴门深掩古城秋背郭缘溪一丨丨　巴延十华观诗香浮碧素云房静日落青林石丨丨】
　　径曲【梁元帝后园作廻文诗斜峯绕丨丨耸石带山连】
　　径绕【梁元帝后园作廻文诗连山带石耸曲丨丨峯斜】
　　径寸【左思咏史诗以彼丨丨茎防此百尺条】
　　隧
　　隧道【晋书杜预传预先为遗令曰吾徃为台郎尝以公事使过密县之邢山其造居山之顶其丨丨唯塞其后而空其前不填之示藏无珍寳不取于重深也水经注濮渠又东迳韦城南城西出而不方城中有六大井皆丨丨下】
　　隧路【淮南子丨丨亟行辎治赋丈均处军辑井灶通此司空之官也】
　　隧中【左传公入而赋大丨之丨其乐也融融姜出而赋大隧之外其乐也泄泄遂为母子如初】隧外【左传见上】
　　隧国【水经注汶水又西南迳遂城东地里志曰蛇丘隧乡故丨丨也春秋荘公十三年齐灭隧而戍之者也】
　　隧乡【水经注见上】
　　隧穴【魏志髙句丽传其国东有大穴名丨丨十月国中大会迎隧神还于国东上祭之置木隧于神坐】隧神【魏志见上】
　　隧正【左传襄公七年南遗为费宰叔仲昭伯为丨丨欲善季氏而求媚于南遗谓遗请城费吾多与而役故季氏城费注丨丨主役徒】
　　隍
　　隍涧【水经注淇水出沮如山水出山侧頽波漰注冲激横山山上合下开可减六七十歩巨石砢交积丨丨】
　　隍中【水经清水出河内修武县之北黑山注上承诸陂散泉积以成川南流西南屈瀑布垂岩悬河注壑二十余丈雷扑之声震动山谷左右石壁层深兽迹不交丨丨散水雾合视不见底】
　　隍鹿【马臻述懐诗梦疑丨丨在机息海鸥眠】
　　隍□【韩愈孟郊征蜀聨句诗投奅閙防防填丨丨防□】
　　圻
　　圻鄂【周礼瑑珪璋璧琮缫皆二采一就以覜聘注郑司农云瑑有丨丨瑑起　道徳指归论夫易姓而王封于泰山禅于梁父者七十有二君其有形兆丨丨髣髴不可识者不可称言　又人物皆愚归于寂寞动无形质静无丨丨　又一清一浊与和俱存天人所始未有形朕丨丨】
　　圻口【南唐书刘旻乞师于契丹以冦潞州天子亲征大败之休兵潞州大飨将士斩败将樊爱能等七十余人军威大振进围太原遣符彦卿史彦超等北控丨丨以断契丹援路彦卿等败绩彦超战殁】圻岸【谢灵运入彭蠡湖口诗洲岛骤回合丨丨屡崩奔】
　　圻父【诗丨丨予王之爪牙丨丨予王之爪士书丨丨薄违农父若保宏父定辟】
　　窟
　　窟窡【丁刮切又丁滑切韩愈孟郊征蜀聨句诗跧梁排郁缩闯窦揳丨丨】
　　窟穴【史记天官书幽厉以往尚矣所见天变皆国殊丨丨家占物怪以合时应其文图籍禨祥不法　汉书赵广汉传郡中盗贼闾里轻侠其根株丨丨所在及吏受取请求铢两之奸皆知之　又萧望之传丨丨黎庶莫不欢喜　吴志陆逊传备干天常不守丨丨而敢自送臣虽不材凭奉威灵以顺讨逆破壊在近　江淹论隠书海濵丨丨弋钓为伍　晋书王鉴传六军既赡战士思奋尔乃乗隙骋竒□其丨丨显示大信开以生涂杜弢之固以锁于麾下矣　周书武帝纪晋州本髙欢所起之地镇摄要重今徃攻之彼必来援吾严军以待击之必克然后乗破竹之势鼓行而东足以穷其丨丨混同文轨　唐书李吉甫传改郴饶二州防前刺史继死咸言牙城有物怪不敢居吉甫命菑除其署以视事吏由是安诛破奸盗丨丨治称流闻　又裴度传朱克融执赐衣使者杨文端诡言慢已并诉所赐滥恶又匄假度支帛三十万匹不者军必有变且请遣工五千助治东都湏天子东巡帝怒患之欲遣重臣临慰度曰克融无恚而悖是将亡譬猛虎自哮跃山林凭丨丨则然势不得离其处人亦不为惧陛下无庸遣重使第以诏书言中人倨骄湏还我自责谴春服不谨方诘有司所上工宜即遣已诏在所供拟此则贼谋穷矣　陆蒙蟹志丨丨于沮洳中秋冬交必大出　杜甫观打鱼歌日暮蛟龙改丨丨山根鳣鲔随云雷　元稹蛒蜂诗巴蛇蟠丨丨穴下有巢蜂　苏舜钦猎狐篇不知丨丨处草木但掩蔼　苏轼遇雪诗踪迹尚可寻丨丨何足掀】
　　窟宅【黄庭内景经烧香接手玉华前注玉华即华葢之前谓睂间天庭也百神之宗元真人之丨丨従面而存之也　杜甫瞿塘两崕诗猱玃防髯古蛟龙丨丨尊　又白水县崔少府髙斋诗吏隠道性情兹焉其丨丨　又奉同郭给事汤东灵湫作中夜丨丨改移因风雨秋　苏轼风水洞和李节推诗冯夷丨丨非梁栋御防车舆谢辔衔】
　　窟室【晋书张忠传忠字巨和永嘉之乱隠于泰山无琴书之适不修经典劝教但以至道虚无为宗其居依崇岩幽谷凿池为丨丨弟子亦以窟居　水经注武周川水又东南流水侧有石祗洹舍并诸丨丨比丘尼所居也　庾信小园赋见露落下】
　　窟栖【曹操歩出东西门行鹍鸡晨鸣鸿雁南飞鸷鸟潜藏熊罴丨丨】
　　窟居【晋书张忠传见窟室下】
　　窟山【王羲之谢仁祖帖入月共至丨丨看甘橘思君宜深想鐡已还旦夕展也】
　　窟岩【水经注庐山山川明净风泽清旷气爽节和土沃民逸嘉遯之士继响丨丨龙潜鳯采之贤徃者忘归矣秦始皇汉武帝及太史公司马迁延升其岩望九江而眺钟彭焉】
　　窟水【栁宗元游黄溪记丨丨之中皆小石平布】
　　窟泉【郭璞客傲且夫丨丨之潜不思云翚熙氷之采不羡旭晞混光耀于埃蔼者亦曷愿沧浪之深秋阳之映乎】
　　窟龙【明一统志丨丨闗在平阳府石楼县东北六十里】
　　窟郎【杜牧冬至日寄小侄阿宜诗崔昭生崔芸李兼生丨丨】
　　窟内【水经注三城水又西迳石窟南丨丨寛广行者依焉】
　　窟压【杜甫万丈潭诗龙依积水蟠丨丨万丈内】
　　穴
　　穴地【宋史刘閴传议者欲穿地道入閴曰丨丨积土贼且知之城濒河若尽囊土而夜投诸河宜无知者彦博以为然穴成閴持短兵先入众始从遂登陴引绳而上迟明师毕入　又药元福传元福营栅皆就又丨丨及筑土山百道攻其城会周祖亲征元福以所部先入羊马城诸军鼓噪角进防之】
　　穴山【水经注西丹自丨丨北流迳剧县故城东　琴操献玉退怨歌中有神玉灼明明丨丨采玉难成功】穴岫【王勃平原郡开国公行状公鼎门疏照丨丨翔辉分岳秀于樊侯禀辰精于傅说】
　　穴嵓【陆机七徴防黄于榛险凭丨丨而放言】
　　穴埳【论衡能斲削柱梁谓之木匠能穿凿丨丨谓之土匠能雕琢文章谓之史匠】
　　穴水【水经注左谷水北出听山山下有丨丨穴水东南流歴平川中谓之智乡水曰智水川有唐公祠唐君字公房城固人也学道得仙】
　　穴川【新论后稷善播植不能使禾稼冬生逆天时也禹善治水凿丨丨不能廻水西流逆地势也人虽才艺卓絶不能悖理成行逆人道也】
　　穴城【宋书索虏传徳祖于城内丨丨入七丈二道出城外又分作六道出虏阵后募敢死之士四百人参军范道基率二百人为前驱参军郭王符刘规等以二百人为后系出贼围外掩袭其后】
　　穴野【戴表元耕寛堂赋丨丨而渠粪山而畬弓培寸垦嵗无赢储】
　　穴流【孟郊石淙诗丨丨恣廻转窍景忘东西】
　　穴幽【韩愈刘生诗遂凌大江极东陬洪涛舂天禹丨丨】
　　穴室【后汉书矫慎传少学黄老隠遁山谷因丨为丨荘子盗跖从卒九千人横行天下侵暴诸侯丨丨枢户驱人牛马取人妇女】
　　穴门【宋史艺文志五兆丨丨术三卷】
　　穴灶【欧阳修送朱职方提举运盐诗丨丨如蜂房熬波消海水】
　　穴坟【唐书姚朂传自作夀藏于万安山南原崇茔之旁署兆曰寂居丨丨曰复真堂中剟土为牀曰化台而刻石告后世】
　　穴垣【贡父诗话汪白为平籴诗刺时病云丨丨补墙隙墙成垣已堕断屦补穿履履成屦亦亏】穴牖【大戴礼记布衣不完蔬食不饱蓬户丨丨日孜孜上仁知我吾无防防不知我吾无悒悒】穴隙【孟子鑚丨丨相窥逾墙相从则父母国人皆贱之】
　　穴孔【孛术鲁翀刘侯民爱铭豢吏蠧法丨丨纷出】
　　穴窦【宋史艺文志山水丨丨图一卷】
　　穴氏【周礼司防丨丨掌攻蛰兽各以其物火之】
　　穴诀【宋史艺文志地理捜破丨丨一卷】
　　穴枕【唐明皇端午宴羣臣诗丨丨通灵气长丝续命人】
　　穴管【宋书庾炳之传陛下岂可坐损皇家之重迷一凡人事若复在可否之间亦不敢茍陈丨丨】穴纸【苏轼次韵定慧钦长老见寄诗钩帘归乳燕丨丨出痴蝇】
　　穴械【陆蒙怪松图赞松生防隘岩岳丨丨病乎不怪卒以为怪】
　　穴乳【尔雅鸀山乌注似乌而小赤觜丨丨出西方】
　　穴胃【栁宗元骂尸虫文修蛕恙心短蛲丨丨】
　　穴胷【唐书李密传伯当曰昔萧何举宗从汉今不昆季尽行以为愧岂公一失利轻去就哉虽陨首丨丨所甘已】
　　穴貍【韩愈城南聨句诗桑蠖见虚指丨丨闻鬬狞】
　　穴防【王褒温汤碑炎州饶地丨丨含烟】
　　穴蚓【梅尧臣雨中宿谢胥裴三君草堂诗丨丨声苦长流响入孤枕】
