<!-- { "loadSidebar": true } -->
　　宫居【战国策赵王曰先王之时奉阳君相专权擅势蔽晦先王独制官事寡人丨丨属于师傅不得与国谋先王弃羣臣寡人年少奉祠祭之日浅私心固窃疑焉以为一从不事秦非国之长利也　魏书公孙叡传时显祖于苑内立殿敕中秘羣官制名叡曰臣闻至尊至贵莫崇于帝王天人挹损莫大于谦光伏惟陛下躬唐虞之德存道颐神逍遥物外丨丨之名当协叡防臣愚以为宜曰崇光奏可】
　　宫所【宋史乐志宝章奕奕祲宫俣俣帝用将之于彼丨丨】
　　宫形【诗疏见宫制下】
　　宫事【大戴礼执养丨丨　又丨丨必量六畜蕃于宫中】
　　宫业【齐书宣孝陈皇后传论髙宗仗数矫情外行俭陋内奉丨丨曽莫云改】
　　宫教【后汉书皇后纪序汉法常因八月算人遣中大夫与掖庭丞及相工于洛阳乡中阅视良家童女年十三以上二十以下姿色端丽合法相者载还后宫择视可否乃用登御所以明愼聘纳详求淑喆明帝聿遵先防丨丨颇修登建嫔后必先令徳内无出阃之言权无私溺之授可谓矫其敝矣】
　　宫极【魏书髙道悦传兼御史中尉留守洛京时丨丨初基庙库未构车驾将水路幸邺已诏都水回营构之材以造舟檝】
　　宫罚【书吕刑丨丨之属三百】
　　宫刑【周礼小宰之职掌建邦之丨丨以治王宫之政令凡宫之纠禁　司马迁报任安书祸莫憯于欲利悲莫痛于伤心行莫丑于辱先而诟莫大于丨丨】
　　宫罪【周礼司刑掌五刑之法以丽万民之罪墨罪五百劓罪五百丨丨五百刖罪五百杀罪五百】宫割【魏志钟繇传太祖下令使平议死刑可丨丨者繇以为古之刑更歴圣人宜复施行以代死刑议者以为非悦民之道遂寝】
　　宫辟【书吕刑丨丨疑赦其罚六百锾阅实其罪】
　　宫离【唐书让皇帝宪传凉州献新曲帝御便坐召诸王观之宪曰曲虽佳然丨丨而不属商乱而暴君卑逼下臣僭犯上发于忽微形于音声播之咏歌见于人事臣恐一日有播迁之祸帝黙然及安史乱世乃思宪审音云】
　　宫备【左传哀公三年夏五月辛夘司铎火火逾公宫桓僖灾子服景伯至命宰人出礼书以待命命不共有常刑校人乘马巾车脂辖百官丨丨府库愼守官人肃给济濡帷幕郁攸从之葺公屋自太庙始外内以悛助所不给有不用命则有常刑无赦】
　　宫成【韩诗外传衣成则必缺袵丨丨则必缺隅屋成则必加拙示不成者天道然也】
　　宫深【李商隐谢往桂林至彤庭窃咏诗城禁将开晚丨丨欲曙难】
　　宫乱【礼记乐记丨丨则荒其君骄疏荒犹散也若丨音之丨则其声荒散由其君骄溢故也】宫沉【栁宗元乞巧文耀为文琐碎排偶抽黄对白啽哢飞走骈四俪六锦心绣口丨丨羽振笙簧触手观者舞悦夸谈雷吼】
　　宫生【宋书乐志丨丨徴黄钟生林钟也】
　　宫动【庄子或者若鲁遽者邪其弟子曰我得夫子之道矣吾能冬防鼎而夏造氷矣鲁遽曰是直以阳召阳以隂召隂非吾所谓道也吾示子乎吾道于是乎为之调瑟废一于堂废一于室鼓宫丨丨鼓角角动音律仝矣】
　　宫应【淮南子今夫调者叩宫丨丨弹角角动此同声相和者也】
　　宫申【邹阳酒赋右曰丨丨旁亦徴扬】
　　殿
　　殿省【后汉书宦者传汉兴仍袭秦制置中常侍官然亦引用士人以参其选皆银铛左貂给事丨丨　宋书百官志二台奏劾则符光禄加禁止解禁止亦如之禁止身不得入丨丨光禄主殿门故也　徐陵太极殿铭城隅有勒丨丨皆铭　常衮谢毎日赐食状入趋丨丨常奉忧人之防出在庙堂每思克已之功　裴子野游华林园赋谅无庸于丨丨且栖迟而不事譬笼鸟与池鱼本山川而有思】
　　殿庭【吴志吴范刘惇赵逹传注葛洪神仙传曰仙人介象字元则防稽人吴主共论鲙鱼何者最美象曰鲻鱼为上吴主曰论近道鱼耳此出海中安可得邪象曰可得耳乃令人于丨丨中作方埳汲水满之并求钩象起饵之垂纶于埳中须臾果得鲻鱼　宋书乐志江左初有拂舞旧云拂舞吴舞检其歌非吴词也皆于丨丨　齐书髙帝纪太祖戎服出丨丨槐树下召四贵集议太祖谓刘秉曰丹阳国家重戚今日之事属有所归秉让不当太祖次让袁粲粲又不受太祖乃下议备法驾诣东城迎立顺帝　唐书礼乐志致斋之日质明诸卫勒所部屯门列仗昼漏上水一刻侍中版奏请中严诸卫之属各督其队入陈于丨丨通事舍人引文武五品以上袴褶陪位诸侍卫之官服其器服诸侍臣斋者结佩诣阁奉迎　大业杂记丨丨左右各有大井井靣阔二十尺庭东南西南各有重楼一悬钟一悬鼔刻漏即在楼下　明皇杂录上在东都遇正月望夜移仗上阳宫大陈灯影设庭燎自禁中至于丨丨皆设蜡炬连属不絶　鼔吹格列于丨丨者为鼓吹　刘禹锡和令狐相公初归京国诗丨丨捧日彯缨入阁道看山曳履回】
　　殿陛【杨维桢麒麟阁赋何列序之特卑兮曽未谂其丨丨】
　　殿堂【魏志钟毓传防贵庙胜功尚帷幄不下丨丨之上而决胜千里之外　齐书文惠太子长懋传风韵甚和而性颇奢丽宫中丨丨皆雕饰精绮过于上宫新论夫樟木盘根钩枝瘿节蠧皮轮菌拥肿则众贩不顾匠者采焉制为丨丨涂以丹漆画为黼藻则百辟卿士莫不顾盻仰视木性犹是也而昔贱今贵良工为之容也　荀勗条牒问列和诸律意状奏按周礼调乐金石有一定之声是故造钟磬者先依律调之然后施于厢悬作乐之时诸音皆受钟磬之均即为悉应律也至于飨宴丨丨之上无厢悬钟磬以笛有一定调故诸歌皆从笛为是为笛犹钟磬宜必合于律吕　邵宪祖明堂赋阶级周廻而等凡圣丨丨嵌岩而挹苍璧】殿宇【宋史职官志中太乙宫建隆观等各置提防所掌丨丨斋宫器用仪物陈设钱币之事　元史顺帝纪帝于内苑造龙船委内官供奉少监塔尔斯布哈监工帝自制其样船首尾长一百二十尺广二十尺前瓦帘棚穿廊两暖阁后吾殿楼子龙身并丨丨用五彩金妆前有两爪上用水手二十四人身衣紫衫金荔枝带四带头巾于船两旁下各执篙一自后宫至前宫山下海子内往来游戏行时其龙首眼口爪尾皆动　又百官志秪应司秩从五品掌内府诸王邸第异巧工作修禳应办寺观营缮领工匠七百户大使一员从五品副使一员正七品直长三员正八品吏目一员司吏二人国初建两京丨丨始置司以备工役　韦应物春月观省属城始憇东西林精舍诗丨丨余丹绀磴阁峭欹悬杜荀鹤题厯山舜祠诗丨丨秋霖坏朽松野火烧】殿屋【史记秦始皇本纪自雍门以东至泾渭丨丨复道周阁相属所得诸侯美人钟鼓以充入之　又陈渉世家已为王王陈其故人尝与佣畊者闻之之陈扣宫门曰吾欲见渉宫门令欲缚之自辨数乃置不肯为通陈王出遮道而呼渉陈王闻之乃召见载与俱归入宫见丨丨帷帐客曰伙颐渉之为王沈沈者　汉书张敞传敞起亡命复奉使典州既到部而广川王国羣辈不道贼连发不得敞防耳目发起贼主名区处诛其渠帅广川王姬昆弟及王同族宗室刘调等通行为之囊槖吏逐捕穷窘踪迹皆入王宫敞自将郡国吏车数百两围守王宫捜索调等果得之丨丨重轑中敞传吏皆捕格断头县其头王宫门外　后汉书何敞传异鸟翔于丨丨怪草生于庭际不可不察　宋书礼志百司捜材简工权置起部尚书将作大匠量物商程克今秋缮立乃依頠议但作大丨丨雕画而已无古三十六户七十二牖之制　又丨丨之为员渊方井兼植荷花者以厌火祥也　南史侯景传所居丨丨常有鸺鹠鸟鸣呼景恶之每使人穷山野捕鸟　越絶书今宫者春申君子假君宫也前丨丨盖地东西十七丈五尺南北十五丈七尺堂髙四丈十霤髙丈八尺丨丨盖地东西十五丈南北十丈二尺七寸户霤髙丈二尺】
　　殿闼【陆云从事中郎张彦明为中护军诗形违丨丨景附华房】
　　殿寝【齐书王敬则等传赞纠纠敬则临难不惑功成丨丨诛我蝥贼　唐书王徽传兴复丨丨裁制有宜即奉表请帝东还】
　　殿庐【宋史昭成太子元僖传雍熙三年十一月己亥元僖早入朝方坐丨丨中觉体中不佳径归府　袁桷诗丨丨龙光动琐窗驹影催】
　　殿舍【魏志衞臻传帝方隆意于丨丨臻数切諌及殿中监擅收兰台令史臻奏案之诏曰丨丨不成吾所留心卿推之何臻上疏曰古制侵官之法非恶其勤事也诚以所益者小所堕者大也臣每察校事类皆如此惧羣司将遂越职以至陵迟矣　水经注苻坚时沙门竺僧朗尝从隐士张巨和游巨和尝穴居而朗居琨瑞山大起丨丨连楼疉阁虽素饰不同并以静外致称栁宗元南岳般舟和尚第二碑肃宗制天下名山置大德七人兹岳尤重推择居首师乃即崇岭是作精室辟林莽刳岩峦丨丨宏大廊庑修直不命而献力不祈而荐货凡南方人颛念佛三昧者必由于是命曰般舟台焉】
　　殿院【宋史职官志御史台掌纠察官肃正纲纪大事则廷辨小事则奏弹其属有三院一曰台院侍御史隶焉二曰丨丨殿中侍御史隶焉三曰察院监察御史隶焉　王涯宫词见宫城下】
　　殿阁【汉书王莽传夏蝗从东方来蜚蔽天至长安入未央宫縁丨丨莽发吏民设购赏捕击　唐书栁公权传文宗尝召与联句帝曰人皆苦炎热我爱夏日长公权属曰薰风自南来丨丨生微凉它学士亦属继帝独讽公权者以为词情皆足命题于殿壁字率径五寸帝叹曰钟王无以尚也　宋史韩通传太祖奉诏北征至陈桥为诸军推戴通在丨丨闻有变惶遽而归军校王彦升遇通于路防马逐之通驰入其第未及阖门为彦升所害　元史百官志器备库秩从五品掌丨丨金银宝器二千余事至元二十七年置　蜀梼杌光化七年僭即位号大蜀改元武成十月下诏改堂宇防舍为宫殿其略曰帝君之居上应辰象朝贡臻集华夷防同宫阙丨丨之深严台省府寺之完壮须分名号以美观瞻　中黄眞经丨丨穹崇何杳隗夀永衣轻人体大元稹春分投简阳明洞天诗荣光飘丨丨虚籁合笙竽】
　　殿甍【谢庄为八座江夏王请封禅表嘉禾积穗于丨丨连理合干于园籞】
　　殿庑【元史百官志大都留守司秩正二品掌守卫宫阙都城调度本路供亿诸务兼理营缮内府诸邸都宫原庙尚方车服丨丨供帐内苑花木及行幸汤沐宴游之所门禁闗钥啓闭之事　李东阳奎文阁赋序治己未庙灾而阁存工既就绪丨丨闳丽皆加于旧】
　　殿廊【宋史礼志咸平五年御史台言大宴起居舍人司谏正言三院使御史并坐于丨丨望自今移升朶殿自余依旧　又绍兴十一年十一月金国遣审议使来入见乃设黄麾仗千五百人于丨丨蔽以帟幙班立彻帷】
　　殿壁【汉书元帝纪初元二年二月戊午地震于陇西郡毁落太上皇庙丨丨木饰坏败豲道县城郭官寺及民室屋压杀人众　宋史李恕传恕每便殿奏事太宗或未深察必形诮让恕敛板踧缩退至丨丨负立若无所容俟意稍解复进慤执前奏终不改易如是或至三四太宗以其忠多从之　又鲁宗道传宗道风闻多所论列帝意颇厌其数后因对自讼曰陛下用臣岂欲徒事纳谏之虚名耶臣窃耻尸禄请得罢去帝抚谕良久他日书丨丨曰鲁直盖思念之也　开河记时游木兰庭命袁宝儿歌栁枝词因观丨丨上有广陵图帝瞪目视之移时不能举歩】
