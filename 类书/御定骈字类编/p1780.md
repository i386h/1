<!-- { "loadSidebar": true } -->
　　【记平津侯自以丨丨为宰相乃开东阁营客馆以招天下之士　髙士小臣稷者齐人也抗厉希古桓公凡三徃而不得见公叹曰吾闻丨丨之士不轻爵禄则无以助万乗之主万乗之主不好仁义则无以下丨丨之士于是五徃乃得见焉桓公以此能致士为五霸之长博物志有一国亦在海中纯女无男又説得一丨丨从海浮出其身如中国人衣两袖长二丈　中説薛收游于馆陶适与魏征归告子曰征顔冉之器也征宿子之家言六经逾月不出及去谓薛收曰眀王不出而夫子生是三才九畴属丨丨也　庾信段永神道碑见席卷下　又萧太墓志铭楚顷襄之爱子既丨丨而戍谷魏安厘之母弟亦羁旅于邯郸　韩愈唐故相权公墓碑十八年以中书舍人典贡士拜尚书礼部侍郎荐士于公者其言可信不以其人丨丨不用即不可信虽大官势人交言一不以缀意　又争臣论夫阳子本以丨丨隐于蓬蒿之下主上嘉其行谊擢在此位官以谏为名诚宜有以奉其职　栁宗元沛国汉原庙铭登丨丨于万乗而子孙得以缵其绪化环堵为四海而黎元得以安其业　庾信哀江南赋岂知灞陵夜猎犹是故时将军咸阳丨丨非独思归王子　杨浚赠李郎中诗荣兼朱绂贵交乃丨丨存　骆賔王帝京篇红顔宿昔白头新脱粟丨丨轻故人　髙适同羣公十月朝宴李太守宅诗仍怜门下客不作丨丨看　又送蔡山人诗东山丨丨眀古今自言独未逢知音　杨贲时兴诗及自登枢要何曽问丨丨　杜甫自京赴奉先县咏怀诗杜陵有丨丨老大意转拙　又今夕行君莫笑刘毅从来丨丨愿家无儋石输百万　又秋雨叹长安丨丨谁比数反鏁衡门守环堵　李嘉祐送从弟归河朔诗诸将矜旄节何人重丨丨　戴叔伦赠康老人洽诗酒泉丨丨旧才子少小知名帝城里　李端赠康洽诗尔来七十遂无机空是咸阳一丨丨　温庭筠中书令裴公挽歌词丹阳丨丨客莲渚白头人　刘得仁上姚谏议诗名因诗句大家似丨丨贫　刘驾上马叹君当未贵日岂不常屯蹇如何见丨丨忽若尘入眼丨丨岂长贱世事车轮转　皮日休爱元鲁山徳秀诗尽日一菜食穷年一丨丨　罗隐东归途中诗买臣严助精灵在应笑无成一丨丨　戴昺小畦诗俗客忽相访妨人洗丨丨】
　　布裳【左左司马戍及息而还败吴师于雍澨伤初司马臣阖庐故耻为禽焉谓其臣曰谁能免吾首吴句卑曰臣贱可乎司马曰我实失子可哉三战皆伤曰吾不可用也已句卑丨丨刭而裹之藏其身而以其首免　史记礼书大路越席皮弁丨丨朱弦洞越大羮酒所以防其淫侈救其雕敝　宋书刘穆之髙祖克京城问何无忌曰急须一主簿何由得之无忌曰无过刘道民髙祖曰吾亦识之即驰信召焉穆之视不言者乆之既而反室壊丨丨为绔往见髙祖髙祖谓之曰我始举大义方造艰难须一军吏甚急卿谓谁堪其选穆之曰贵府始建军吏实须其才仓卒之际当略无见逾者髙祖笑曰卿能自屈吾事济矣】
　　布服【汉书外戚妾夸丨丨粝食加以防稚愚惑不眀义理幸得免离茅屋之下备后宫埽除蒙过误之宠居非命所当托洿秽不修旷职尸官数逆至法逾越制度当伏放流之诛不足以塞责　北史魏髙阳王雍雍表请王公已下贱妾不听用织成锦绣金玉珠玑违者以违防论奴婢则丨丨并不得以金银为钗带犯者鞭一百】
　　布衫【唐书仪衞志大辇一主辇二百人平巾帻黄丝丨丨大口绔紫防带紫行藤鞋韈　宋史礼志见布巾下　东京梦华録车驾登宣徳楼下赦罪人皆绯缝黄丨丨狱吏皆簪花鲜洁闻鼓声疎枷放去　灯録僧问赵州万法归一一归何处赵州云我在青州作一领丨丨重七斤　五灯防元越州姜山方禅师僧问如何是不动尊师曰单着丨丨穿布过　白居易王夫子诗吾观九品至一品其间气味却相似紫绶朱绂青丨丨顔色不同而已矣　苏轼诗欲脱丨丨携素手试开病眼点黄连　杨万里侧溪觧缆诗蓬莱云气君休望且向严滩濯丨丨】
　　布裘【宣和书谱山人蒲云有方外趣丨丨笻杖游山野间　图画见闻志道士厉归眞善画牛虎兼工鸷禽雀竹绰有奇思惟着一丨丨入酒肆娼家毎有人问其所以辄大张口茹其拳而不言　韦庄宜君县比卜居不遂留题王秀才别墅诗本期同此卧林丘榾柮炉前拥丨丨　陆游诗丨丨絮帽出柴荆】
　　布袍【后汉书马韩传大率皆魁头露紒丨丨草履　南史沈约恒服丨丨芒屩以麻绳为带　北史周武帝纪凡布怀立行皆欲逾越古人身衣丨丨寝布被无金宝之饰　宋史礼志见鞾袍下　又杜生时盛寒丨丨草屩室中枵然而气韵闲旷言词精简葢有道之士也　神仙孙登者不知何许人也杨骏为太傅使迎之问讯不答骏遗以一丨丨亦受之出门就人借刀断袍上下异处置于骏门下又复斫碎之时人谓为狂后乃知骏当诛斩故为其象也　唐彦谦早行过雪诗荒村絶烟火髯冻丨丨湿】
　　布襦【北史萧宝夤传梁武克建业以兵守之将加害焉其家阉人顔文智与左右麻拱黄神密计穿墙夜出宝夤具小船于江岸脱本衣服着乌丨丨腰系千许钱潜赴江畔蹑屩徒步脚无全皮】
　　布襴【宋史礼志礼官言羣臣当服布斜巾四脚直领丨丨腰绖命妇布帕首裙帔】
　　布褐【晋书何琦琦善养性老而不衰丨丨蔬食恒以述作为事　宋史陶谷契丹主北归胁縠令从行谷逃匿僧舍中衣丨丨阳为行者状　又苏云卿身长七尺美须髯寡言笑丨丨草履终嵗不易　盐铁论古者采椽不斵茅屋不翦衣丨丨饭土硎铸金为鉏埏埴为器不造奇巧世不宝不可衣食之物各安其居乐其俗甘其食便其器是逺方之物不交而昆山之玉不至　王维献始兴公诗鄙哉匹夫节丨丨将白头白居易丘中有一士诗藜藿不充肠丨丨不蔽形　周贺赠神遘上人诗行斋罢讲仍香气丨丨离牀带雨痕王禹偁诗楮符丨丨皂纱巾曾奉西垣寓直人】
　　布领【韩偓雨诗饷妇寥翘丨丨塞牧童拥肿蓑衣湿】
　　布袖【耶律楚材和正卿待制韵诗丨丨龙钟两眼尘丹诚如旧白头新】
　　布衿【礼记丧大记见布绞下】
　　布袂【陆游诗但得老亲供养足不羞丨丨与蒿簪】
　　布衲【委巷丛谈杭人以冬夏二至后数九以纪寒暑云冬至后一九二九招呼不出手三九二十七篱头吹觱栗四九三十六夜眠如鹭宿五九四十五太阳开门户六九五十四贫儿争意气七九六十三丨丨两头担八九七十二猫狗寻隂地九九八十一犁耙一齐出　又桂海果志丨丨子似李而黄】
　　布巾【宋书礼志魏时防丧及使者吊祭用博士杜希议皆去冠加以丨丨　宋史礼志毎御延和殿止服白丨折上丨布衫还宫则衰绖而杖　神仙董奉还豫章庐山下居有一人中有疠疾垂死载以诣奉奉使病人坐一房中以五重丨丨葢之使勿动病者初闻一物来防身痛不可忍无处不匝量此舌广一尺许气息如牛不知何物也良乆物去奉乃往池中以水浴之遣去病者二十日皮生即愈身如凝脂】
　　布冠【战国策梁君伐楚胜齐制韩赵之兵驱十二诸侯以朝天子于孟津后子死身丨丨而拘于秦　宋书礼志礼记冠义曰冠者礼之始事之重者也太古丨丨齐则缁之夏曰毋追殷曰章甫周曰委貎　宋史礼志皇弟皇子文武二品以上加丨丨斜巾帽首绖大袖裙袴竹杖】
　　布帻【后汉书礼仪志既葬释服无禁嫁娶祠祀佐吏以下布衣冠帻绖带无过三寸临庭中武吏丨丨大冠　唐书萧铣率官属细衰丨丨诣军门谢曰当死者铣尔百姓非罪也请无杀掠孝防受之防送京师】布褠【宋书礼志衞士墨丨丨却敌冠】
　　布袴【魏志阎温注赵息从父岐为皮氏长闻有家祸因从官舍逃走之河间变姓字又转诣北海着絮巾丨丨常于市中贩胡饼　南史周正刘显将之寻阳朝贤毕祖道显县帛一匹约曰险衣来者以赏之众人兢改常服不过长短之间显曰将有甚于此矣既而正绿丝丨丨绣假种轩昂而至折标取帛　广州先贤钟翔宇元游为九真郡尉常衣丨丨乡邑叹慕陆游赠柯山老人诗百川千结一丨丨得酒一吸辄百壶　又梁栋四禽言诗脱却丨丨贫家能有防尺布】
　　布裙【后汉书王良时司徒史鲍恢以事到东海过其家而良妻丨丨曳柴从田中归恢告曰我司徒史也故来受书欲见夫人妻曰妾是也苦掾无书恢乃拜叹息而还　魏志管宁诏问青州刺史程喜宁为守节髙乎审老疾尫顿邪喜言宁族人管贡为州吏与寜邻比臣常使经营消息贡説寜常着皁帽布襦袴丨丨随时单复出入闺庭能自任杖不须扶持　吴志蒋钦见锦被下　南史王藻如臣素流家贫业寡年近将冠皆已有室荆钗丨丨足得成礼　北史髙昂神武至信都开门奉迎昂时在外略地闻之以干为妇人遗以丨丨神武使世子澄以子孙礼见之　又卢叔彪齐文襄降辟书辞疾不到天保初复征不得已丨丨露车至邺　宋史礼志皇太后皇后内外命妇丨丨衫帔帕头首绖绢衬服宫人无帔　本事诗朱滔括兵不择士族悉令赴军自阅于毬场有士子容止可观进趋淹雅滔令作寄内诗援笔立成又令代妻作诗答曰蓬鬓荆钗世所稀丨丨犹是嫁时衣胡麻好种无人种合是归时底不归滔遗以束帛放归　白居易赠内诗梁鸿不肯仕孟光甘丨丨】
　　布韤【陆游跋李庄简公家书李文参政罢政归乡里一日来共饭谓先君曰闻赵相过岭悲忧出涕仆不然谪命下青鞋丨丨行矣岂能作儿女态耶　杜甫奉先刘少府新画山水障歌若耶溪云门寺吾独胡为在泥滓青鞵丨丨从此始　苏轼诗我游兰谿访清泉已办丨丨青行纒　王庭珪从叔君冕见访山间自云平生躬耕钓无求于人中有至乐令某作诗冩其萧散之状为赋此篇诗青鞋丨丨绿蓑衣满目秋江白鸟飞杨万里题王季安佚志堂诗丨丨青鞋已嬾行不如晏坐听啼莺】
　　布屩【齐书豫章王嶷传臣拙知自处闇于疑访常见素姓扶诏或着丨丨不意为异】
　　布帐【晋书元帝纪论丨丨练帷详刑简化抑前轨光啓中兴】
　　布幕【礼记檀弓穆公之母卒使人问于曽子曰如之何对曰申也闻诸申之父曰哭泣之哀齐斩之服饘粥之食自天子达丨丨衞也縿幕鲁也注幕所以覆棺上也】
　　布幔【通典丨丨复布为之以弱竿悬挂于女墙八尺酉阳杂俎北朝婚礼青丨丨为屋在门内外谓之青庐于此交拜】
