<!-- { "loadSidebar": true } -->
　　岳室【刘得仁和厉元侍御题户部相公庐山草堂诗石溪盘鹤外丨丨闭猿前】
　　岳馆【张九龄奉和圣制次琼岳韵诗丨丨逢朝霁关门解宿阴】
　　岳寺【宋之问有幸丨丨应制诗　朱庆余送僧往台岳诗天寒丨丨出日晚岛泉清　刘得仁和段校书冬夕寄题庐山诗烟梯縁薜荔丨丨步欹危　李逺赠南岳僧诗曽住衡阳丨丨边门开江水与云连　温庭筠赠楚云上人诗丨丨蕙兰晚防时幽鸟还　刘沧题马太尉华山庄诗竹色拂云连丨丨泉声带雨出溪林李山甫寄卫别驾诗晓屐归来丨丨深尝思道侣会东林　杜荀鹤献郑给事诗秋登丨丨云随步夜宴江】
　　【楼月满身　苏辙送道士杨见素南游诗湖风送客那论驿丨丨留人暗度秋】
　　岳庙【水经注霍太山有丨丨庙甚灵鸟雀不栖其林猛虎常守其庭　司空图陈疾诗残阳暂照乡关近逺鸟因投丨丨过】
　　岳祠【唐书地理志华州华阴郡华阴有丨丨　张翥三生藏诗见山掩下】
　　岳磬【喻鳬早秋寺居酬张侍御诗清韵丨丨逺佳音湖水澄】
　　岳钟【杜荀鹤将游湘湖有作诗丨丨思冷梦湘月少残篇】
　　岳牧【史记伯夷传尧将逊位让于虞舜舜禹之间丨丨咸荐乃试之于位典职数十年功用既兴然后授政示天下重器王者大统传天下若斯之难也　班固典引于是三事丨丨之寮佥尔而进曰陛下仰监唐典中述祖则　传亮为刘毅自解表况可重荷丨丨之任复当推毂之重　庾信普屯威碑陇右贵臣河西鼎族公侯踵武丨丨连镳　潘岳关中诗丨丨虑殊威懐理二　杜甫送陵州路使君赴任诗幽燕通使者丨丨用词人】
　　岳客【黄滔经安州感故郑郎中诗丨丨出来寻古剑野猿相聚呌孤茔　周繇送江州薛尚书诗郡斋多丨丨乡户半渔翁】
　　岳僧【李咸用友生携修睦上人诗见访诗雪中敲竹户袖出丨丨诗　张乔题湖上友人居诗见潮客下黄滔寄湘中郑明府诗丨丨同夜坐江月看秋圆】
　　岳丈【黄溍笔记见山岳下】
　　岳宗【郭璞太室山赞见华岱下】
　　岳神【诗疏见岳降下　唐书顾少连传以防萃补登封主簿邑有虎孽民患之少连命塞陷穽独移文丨丨虎不为害】
　　岳灵【沈珣授崔珙节度使制禀粹丨丨挺生国戚　沈约逰钟山应西阳王教诗灵山纪地德地险资丨丨　李益华山逢道者诗遂逢五老人一谓西丨丨贯休山居诗闲行不觉过天井长啸深能动丨丨】岳树【李商隐寄贺水部马郎中题兴德驿时昭义已平诗更想逢归马悠悠丨丨阴】
　　岳莲【杜甫诗见云断下】
　　岳狩【韩愈平淮西碑外多失朝旷不丨丨百隷怠官事忘其旧】
　　岳力【韩愈孟郊城南联句诗蜀雄李杜防丨丨雷车轰】
　　岳响【周贺出关诗伊流偕行客丨丨答啼猿】
　　岳礼【崔骃东廵颂唯斯丨丨久而不修此神人之所庆幸海内之所想思】
　　岳信【宇文虚中诗丨丨僧传去】
　　岳立【魏书李骞传既云扰而海沸亦丨丨而棊峙　王褒四渎祠碑铭灵祠丨丨贝阙云浮　沈炯劝进梁元帝第二表臣闻星囘日薄击雷鞭电者之谓天丨丨川流吐雾蒸云者之谓地苞天地之混成洞阴阳之不测而以财成万物者其圣人乎　顔真卿象魏赋巍巍双阙兮丨丨云跱　李白叙旧赠江阳宰陆调诗夫子特峻秀丨丨冠人曹】
　　岳峙【跱同晋书隐逸传玉辉冰洁川亭丨丨修至乐之道固无疆之休　魏书刘文传时慕容白曜以臣父居全齐之要水陆道冲青冀二城往来要路三城丨丨并拒王师白曜知臣母子先在代京表请臣母子慰劳臣即被先帝诏遣乘传诣军又赐亡父官爵　郝名逺大厦赋麟次翼张岑立丨丨　石崇楚妃叹矫矫庄王渊渟丨丨】
　　岳突【张嵩云中古城赋既云和而星繁亦丘连而丨丨】
　　岳起【张融海赋见山隤下】
　　岳峻【潘岳郑司空碑操丨丨宇量深旷】
　　岳廻【冯子振十八公赋河卷丨丨川吟谷呻】
　　岳降【诗嵩髙维岳骏极于天维丨丨神生甫及申疏传言四岳言四方之岳也独言申甫者丨丨神灵和气以生申伯甫侯二人有德能成大功是岳神生申甫之大功故特言申甫也　苏轼潮州韩文公庙碑匹夫而为百世师一言而为天下法是皆有以参天地之化关盛衰之运其生也有自来其逝也有所为故申吕自丨丨傅説为列星古今所传不可诬也瞿景淳览辉楼赋贤由丨丨地以人灵】
　　岳合【苏颋大唐封禅颂见山峻下】
　　岳断【庾信齐王宪碑中丨丨半海鹏垂】
　　岳坠【庾阐渉江赋回连波以丨丨壑后土而川窅】
　　岳动【戴表元静轩赋时然后出不得已于出则山摇而丨丨】
　　岳摇【胡曽贺髙相公除荆南节度啓见山动下】
　　岳静【韦庄和薛先辈见寄诗丨丨云堆翠楼髙日半沉】
　　岳运【王勃九成宫颂序天旋雾散丨丨川回】
　　岳燿【宋书符瑞志颁趾推功登徽叡诏恩覃隐显赏延荒徼河溓海夷山华丨丨　江淹为建平王庆江皇后正位章丨丨静德式怀谦顺】
　　岳祥【江淹宋光防大夫孙夐墓铭川祗効镜丨丨献明】
　　岳茂【刘义恭嘉禾甘露颂生知夙叡丨丨渊虚】
　　岳秀【陆云丞相陆公诔闳网苞荒景灵渥耀山林丨丨天光乃照　沈约齐临川王行状云虚景暖丨丨川渟兰桂不逾其质珪璋未究其美　王勃平原郡公行状分丨丨于樊侯禀辰精于傅説　李峤懿德太子册文实惟天族载挺人英川寳丨丨虹辉电精　李白与诸公送陈郎将诗气清丨丨有如此郎将一家拖金紫　王湾秋夜寓直即事诗古灵传丨丨宏量禀川澄】
　　岳将【刘仁本诗向南古木何人墓丨丨忠魂黯未消】
　　岳湛【文心雕龙晋虽不文人才实盛茂先揺笔而散珠太冲动墨而横锦丨丨曜联璧之华机云标二俊之采应傅三张之徒孙挚成公之属并结藻清英流韵绮靡前史以为运涉季世人未尽才诚哉斯谈可为叹息按丨丨谓潘丨夏侯丨也】
　　岳轸【洞天清録琴足宜用枣木黄杨及乌木丨丨焦尾亦宜用此三等木】
　　岳翼【阎随侯西岳望幸赋大康兆人兮丨丨化淳四海兮岳布有冲和无疵疠兮岳奨定礼乐谐人神兮岳听】
　　岳布【阎随侯西岳望幸赋见上】
　　岳奬【阎随侯西岳望幸赋见岳翼下】
　　岳听【阎随侯西岳望幸赋见岳翼下】
　　华
