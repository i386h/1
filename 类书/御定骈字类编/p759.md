<!-- { "loadSidebar": true } -->
　　寳贝【元史百官志诸路金玉人匠总管府秩正三品掌造丨丨金玉冠帽系腰束带金银器皿并总管司局事　云仙杂记李徳裕奢侈毎食一杯羮其费约钱三万杂珠玉丨丨雄黄朱砂煎汁为之过三煎即去其滓　宅经申玉堂置牛马屋主丨丨金玉之事壮实开拓吉　木华海赋岂徒积太巅之丨丨与隋侯之眀珠】寳珠【战国策夫骄主必不好计而亡国之臣贪于财王诚能母爱宠子母弟以为质丨丨玉帛以事其左右彼且徳燕而轻亡宋则齐可亡已　又张丑为质于燕燕王欲杀之走且出境境吏得丑丑曰燕王所为将杀我者人有言我有丨丨也今子且致我我且言子之夺我珠而吞之燕王必当杀子刳子腹及子之肠矣晋书食货志序永宁之初洛中尚有锦帛四百万丨丨金银百余斛　南史虞寄传大同中尝骤雨殿前徃徃有杂色丨丨梁武观之甚有喜色寄因上瑞雨颂帝谓寄兄荔曰此颂典裁清防卿之士龙也　元史文宗纪赐雅克特穆尔太平王黄金印并降制书及赐玉盘龙衣珠衣丨丨金腰带海东白鹘青鹘各一　又苏布特传扈从征囬鹘其主弃国去苏布特率众追之囘鹘竟走其帑藏之积尽入内府赐丨丨一银罂　荀子处女婴丨丨　吕览宋桓司马有丨丨抵罪出亡王使人问珠之所在曰投之池中于是竭池而求之无得鱼死焉此言祸福之相及也　说苑丹漆不文白玉不雕丨丨不餙何也质有余者不受餙也　维摩经当知一切烦恼为如来种智譬如不下日月丨丨光焰烛山河　修行道经本失于丨丨堕之于大海即时执取器抒海求珠寳精进以不懈执心而不移海神见此是即出珠还之譬喻经王舍国人欲作寺钱不足入海得名丨丨洛阳伽蓝记石桥南道有景兴尼寺有金像辇去地三尺施寳盖四面垂金铃七丨丨飞天伎乐望之云表作工甚精难可扬　佛国记僧尼罗国王以金等身铸佛像髻装丨丨有盗者以梯取之像渐髙而不及盗叹佛不救众生像俯首与之后盗被擒言其事视像尚俯王重赎其珠而更装之　南越志端谿俚人岑班入山遇一丨丨径五寸取还夜光眀照烛俚人甚惧以火烧之虽小损犹照一室　文心雕龙夫麟鳯与麏雉悬絶珠玉与砾石超殊白日垂其照青眸写其形然鲁臣以麟为麏楚人以雉为鳯魏氏以夜光为怪石宋客以燕砾为丨丨形器易徴谬乃若是文情难鉴谁曰易分南岳记东为赐剑防断而复起如小儿擎拳状者大小丨丨也　金丹大要图像归源卷丨丨一颗初产于蚌胎之中养护于骊龙之颔世尊得之号曰牟尼天尊得之号曰黍米　黙记小说载伐江南大将获李后主宠姬夜见灯輙闭目云烟气易以蜡灯亦闭目云烟气愈甚曰然则宫中未尝防烛耶云宫中本閤每至夜则悬大丨丨光照一室如日中也　眀一统志丨丨山在安庆府望江县北五十里诸山皆低伏此山独突出圆眀如珠　又丨丨岭在瑞州府上髙县南三十里世传道眀禅师自庾岭来卓锡夜以丨丨光照十方故名　又丨丨峰在顺庆府渠县治西　梁简文帝六根懴文愿舍此画瓶得彼金色浄丨丨之法餙煦瑠璃之慧体长归五分永等十身　沈约内典序安忍与金石同固戒行与丨丨等色　徐陵防林寺传大士碑以大乗方等灵药丨丨眷言山谷希得传写龙乡思其晓照象驾乏其流通　梁昭眀太子同泰僧正讲诗丨丨分水相湏弥防色形　杜甫哀李邕诗萧萧白杨路洞彻丨丨惠蘓轼祥符寺九曲观灯诗金鼎转丹光吐夜丨丨穿蚁閙连朝　陈师道樱桃诗出袖荧煌得丨丨　杨载】
　　【钱塘懐古诗翠石文章书日月丨丨光焰烛山河】
　　寳璐【屈原九章被眀月兮佩丨丨注丨丨美玉也　归有光氷崖草堂赋佩眀月之丨丨兮然犹思乎褐裳　沈遘天台山送僧象微归山诗岩足多丹石光华灿丨丨】
　　寳珪【圭同左传昭公二十有四年十月癸酉王子朝用成周之丨丨于河甲戌津人得诸河上阴不佞以温人南侵拘得玊者取其玊将卖之则为石王定而献之与之东訾　名山记勾漏山在北流县东北石峰千百皆矗立特起山有丨丨洞有石室葛洪即此炼丹焉江淹齐太祖诔丨丨黛壌俾王于东　陈襄缫借赋嘉丨丨之致用资缫借以成仪】
　　寳璞【晋书赫连勃勃载记勃勃以宫殿大成刻石都南颂其功徳曰莹以丨丨餙以珍竒　拾遗记有兽名嗅石其状如麒麟不食生卉不饮浊水嗅石则知有金玊吹石则开金沙丨丨灿然而可用】
　　寳琲【王仲言慈宁殿赋丨丨象拱列星间梁橑桷栾楶黼藻铅黄】
　　寳珞【郭翼游女曲麝衣丨丨花氤氲芙蓉小钗金鹅裙】
　　寳瑛【刘诜芳草赋捐幽谷之丨丨兮横芊绵之青钿】
　　寳屑【杜阳杂编见瑶楹下】
　　寳石【魏志管宁传青龙四年辛亥诏书张掖郡元川溢涌激波奋荡丨丨负图状像灵宅于川西嶷然磐峙仓质素章麟鳯龙马焕炳成形文字告命粲然着眀　五代史十国世家年谱呉越荆楚常行中国年号然予闻于故老谓呉越亦尝称帝改元而求其事迹不可得独得其封落星石为丨丨山制书称寳正六年辛邜则知其尝改元矣　眀一统志锡兰山国土产丨丨又丨丨山在韶州府城南一十里一名伏虎山　元好问云嵒诗防稽禹穴深无底丨丨偷来定山鬼】
　　寳母【原化记魏王得一美石有胡人曰此丨丨也每月望设坛置石其上可集诸寳】
　　寳子【太真外传明皇曰朕得杨贵妃如得至寳也乃制曲子曰得丨丨又曰得□子　眀一统志丨丨岭在浔州府城南三十里山势磊落如聚寳玉】
　　寳镇【周礼天府上春衅丨丨及寳器　李觏鲁公碑诗安得同丨丨収藏在天府】
　　寳金【茅亭客话凡有金之处旁熏树木皆悉黄色若要辨之其石乌润以水银揩之自然黏着石上以秤秤有金者重于常石数倍若敲磕及磓击终不能碎须以大火烹煆得真金矣其金号曰丨丨】
　　寳钱【蘓轼西新桥诗探囊頼故侯丨丨出金闺】
　　寳賮【江淹赋罄古今之丨丨殚竹素之琛竒】
　　寳鐡【张耒寄答参寥诗见瑶琼下】
　　寳钞【元史世祖纪三月甲午更造至元丨丨颁行天下中统钞通行如故以至元丨丨一贯文当中统交钞五贯文　又百官志诸路丨丨提举司达鲁花赤一员都提举一员副达鲁花赤一员提举一员同提举一员副提举一员】
　　寳沙【无上依经见金银下】
　　寳源【金史乐志丨丨流光流光惟逺　元史世祖纪分万亿库为丨丨赋源绮源广源四库　又百官志都提举万亿丨丨库掌寳钞玊器至元二十五年始置】
　　寳劵【金史食货志见珍货下】
　　寳泉【金史食货志见珍货下　又眀一统志丨丨在济南府新泰县东北二十里其水澄清若镜故名又丨丨在庆阳府合水县北二十里丨丨寺中　又丨丨山在南阳府裕州北六十里上有甘泉　又丨丨山在巩昌府西和县北二十里上有湫池　又丨丨岩在金华府武义县南三十里上有方池甚旱不竭泉甘美宜瀹茗　又丨丨寺在巩昌府漳县治西】
　　寳防【金史食货志见珍货下】
　　寳曜【云笈七籖上皇真人皆项负丨丨体映圆光气合三寳　又髙元紫阙中有五神丨丨敷晖放光冲门　南岳夫人传今视子之质实霄景髙焕圆精重照鳯骨龙姿脑色丨丨五藏紫络心有羽文形栖晨霞神友灵肆天人之任良不虗矣】
　　寳纬【齐书蘓侃传太祖在淮乆见疑于时乃作塞客吟曰丨丨紊宗神经越序　谢庄上封禅仪注奏丨丨初基厌灵命歴　王勃九成宫颂序建铜仪而测曜丨丨齐悬按璿玑而书云祯氛叠举】
　　寳婺【薛稷奉和送金城公主适西畨应制诗见琼娥下李商隠七夕偶题诗丨丨揺珠佩常娥照玉轮又眀一统志丨丨金华府郡名丨丨观在府治东】
　　寳月【金丹大要湏知七事章维摩经云游诸四衢饶益众生入诸滛房示欲之道此之谓也色无定色其义云何如彼丨丨岁十二度朔望晦无定之中而有大定　眀一统志丨丨台在肇庆府治西北土阜髙平望之若云　呉筠碎珠赋丨丨生焉越浦随川标魏之美擅楚之贤　鲍溶懐惠眀禅师诗雪山世界此凉夜丨丨独照瑠璃宫　裴守真奉和太子纳妃太平公主出降诗仙珠照乘归丨丨重轮映　李山甫答刘书记诗丨丨当秋空髙洁无纎埃】
　　寳露【拾遗记髙辛时丹丘之国献玛瑙瓮以盛露至尧时犹存舜迁于衡山之上故衡山有丨丨坛　又尧以丨丨赐羣臣　江淹齐太祖诔山吐石青野降丨丨　杨炯叶园诗序九茎仙草摇八卦之祥风四照灵葩三危之丨丨】
　　寳云【云仙杂记丨丨溪有僧舎盛冬若客至则燃薪火暖香一炷满室如春人归更取余烬　云笈七籖上清玉房生七丨之丨云色七重其气九扇以童子辟非童女宣弥得乗此丨丨上入玉清之天也　明一统志丨丨山在瑞州府上髙县南二十五里　又丨丨寺在松江府城东南三十五里顾亭林即顾野王读书处又丨丨寺在常州府东二十七里旧名摄山　梁简文帝菩提树颂序彷佛丨丨仪刑等觉　蘓轼雪中西】
　　【湖诗丨丨楼阁閙千门林静初无一鸟喧戴昺诗舣舟来访丨丨寺快上山顶寻山松】
　　寳晕【蔡襄诗云中丨丨万重髙付与轻绡藏氷麝】
　　寳焰【李商隠诗初夣龙宫丨丨然瑞霞眀丽满晴天朱子山北纪行诗金波従地涌丨丨穿林飞　元好问寳岩纪行诗遥遥金门寺丨丨出岩窦】
　　寳辉【云笈七籖见玉经下】
　　寳光【洛阳伽蓝记丨丨寺有三层浮图一所以石为基形制甚古赵逸曰晋朝石塔寺今为丨丨寺也又五色线太山北有桂树七十株天神玉女守之其实赤如橘常有五色飞鳯丨丨珠雀鸣集于此　云笈七籖三清上境妙化难思九色丨丨不假日月无有昼夜亦无去来　又西京杂记霍光妻遗淳于衍蒲桃锦二十四匹散花绫二十五匹绫出钜鹿陈丨丨家匹直万钱窦臮述书赋丨丨楷之同调合韵差池去就羽翮齐振注顾丨丨呉郡人齐司徒左西掾胡楷之南昌人齐度支尚书】
　　寳精【云笈七籖七童欣斗法曜灵童子吐瑠璃之光丨丨童子吐白银之光　龙虎经混沌终一九丨丨更相持】
　　寳气【望气经如藤蔓挂树者丨丨也紫氛如楼者玉气也　眀一统志丨丨亭在南昌府丰城县西北瞰大江有二碑刻李徳裕剑池赋黄长善石提记黄庭坚赴泰和宰尝登此赋诗　刘禹锡游桃源诗丨丨浮鼎耳神光生剑脊】
　　寳烟【谢一鲁荆山璞赋温其瑞霭之眀润无乃荆山竒璞之丨丨乎】
　　寳年【梁简文帝七励昌运天啓握歴丨丨风猷驾层汉道徳漏重泉】
