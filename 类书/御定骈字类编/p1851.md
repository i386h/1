<!-- { "loadSidebar": true } -->
　　蕉书【黄庭坚诗更展芭丨看学丨　范成大次韵宗伟温伯诗雨滋岩桂重堆粟风拆丨又献丨】蕉盘【宋史仪衞志宋卤薄以象居先设木莲花坐金丨丨紫罗绣襜络脑当胸后秋并设铜铃杏叶红犛牛毛拂拔尘】
　　蕉扇【杨巨源胡姬词香渡传丨丨妆成上竹楼　陆蒙寄琼州杨舍人诗见椰杯下　又开元寺避暑诗烟重回丨丨风轻拂桂帷】
　　蕉箑【米防西园雅集记团巾茧衣手秉丨丨而熟视者为黄鲁直】
　　蕉底【曹伯啓咏怀寄赵君诗知命岂争丨丨鹿兴宗要逺梦中牛】
　　蕉黄【韩愈罗池庙碑荔子丹兮丨丨杂肴蔬兮进侯堂王安石送李宣叔倅漳州诗丨丨荔子丹又胜楂棃酢　王翰挽迭漳州诗丨丨荔丹酒满壶千载漳人酹呜咽】
　　蕉红【益部方物记红蕉花于芭蕉盖自一种叶小而花鲜明可喜蜀人语染深红者谓之丨丨盖仿其殷丽云】
　　蕉睡【朱灏逃暑赋弄轻纨之蝉翼兮引丨丨于初寤】
　　蕉迷【淸异录南汉贵珰赵纯节性喜芭蕉轩几窗馆咸种之时称纯节为丨丨】
　　蕉毒【感应经丨丨草如芋巨状如蕉头置干地则润置湿地则干炊饭时种于灶上比饭熟即着花结子人食之立死】
　　蕉熟【唐庚诗西邻丨向丨时致一梳黄】
　　蕉苎【黄佐粤防赋丨丨云浮绸氷空】
　　茝
　　茝兰【宋史乐志钦惟令宫承神至尊只戒专精俨然若存奠兹嘉觞丨丨其芬发祉隤祥以子以孙　张华鹪鹩赋匪陋荆棘匪荣丨丨　李翺释怀赋见蒿蔚下　陈傅良送鲍淸卿敎授莆中诗岂有服丨丨佩之以琼琚】
　　茝若【汉书班固传西都赋见兰林下　刘基述志赋制杜蘅以为衣兮借丨丨之菲菲　张华杂诗微风揺丨丨増波动芰荷】
　　茝蕙【宋玉髙唐赋秋兰丨丨江蓠载菁　李邕石赋匪徒夹植桃李因芳丨丨降神女之徜徉拂仙衣之容曵　邹鲁戮双虎赋见药蘅下】
　　茝药【王禹偁酬种放征君诗田衣剪荷芰野饭烹丨丨】
　　茝香【司马相如长门赋抟芬若以为枕兮席荃兰而丨丨】
　　茝涯【髙似孙水仙花后赋尔乃释镳乎丨丨进秣乎芝防周旋乎荆浒骋望乎湘渊】
　　茝函【段成式张希复僧房聮句香字消芝印金经发丨丨】
　　芍【诗作勺余俱作芍】
　　芍药【诗维士与女伊其相谑赠之以丨丨传丨丨香草周礼疾医疏五药草木虫石谷也草谓麻黄丨丨之类是也　南史王筠传年十六为丨丨赋其辞甚美　宋史宪圣慈烈吴皇后传父近尝梦至一亭扁曰侍康傍植丨丨独放一花殊妍丽可爱花下白羊一近寤而异之后以乙未歳生方产时红光彻户外年十四髙宗为康王被选入宫人谓侍康之徴　山海经北山经绣山其上有玉青碧其木多栒其草多丨丨芎防郭注丨丨一名辛怡　又中山经见槐桐下　范子丨丨出三辅韩诗外传丨丨离草也　古今注牛亨问曰将离相赠以丨丨何也董子答曰丨丨一名将离将别故赠之亦犹相招赠之以文无故文无名当归　晋宫阁名晖章殿前丨丨花六畦　建康记建康出丨丨极精好　郑防胡本草丨丨一名没骨花　唐语林禹锡曰丨丨和物之名也此药之性能调和物或因着略语讹也绚时献赋用此丨丨字以烟兮雾兮气兮霭兮言四物调和为云也公曰甚善因以解之　天宝遗事明皇与贵妃幸华清宫因宿酒初醒凭妃子肩同看木丨丨上亲折一枝与妃子逓嗅其艳帝曰不惟萱草忘忧此花香艳尤能醒酒　淸异录胡嵪诗缾里数枝婪尾春时人防喻其意桑维翰曰唐末文人有谓丨丨为婪尾春者婪尾酒乃最后之杯丨丨殿春亦得是名　摭异记开元中禁中初重木丨丨得四本植于兴庆池东沉香亭前　通志略丨丨着于三代之际风雅所流咏也今人贵牡丹而贱丨丨不知牡丹初无名依丨丨得名故其初曰木丨丨亦如木芙蓉之依芙蓉以为名也牡丹晩出唐始有闻贵游竞趋遂使丨丨为落谱衰宗云　埤雅丨丨荣于仲春华于孟夏传曰惊蛰之节后二十有五日丨丨荣是也华有至千叶者俗呼小牡丹渔隐丛话东坡云扬州丨丨为天下冠蔡繁卿为守始作万花防用花千万余枝既残诸园又吏因缘为奸民大病之余始至问民疾苦以此为首遂罢之　丨丨谱昔有猎于中条山见白犬入地中掘得一草根携归植之明年花开乃丨丨也故谓丨丨为白犬　洛阳花木记分丨丨处暑为上时八月为中时九月为下时遯斋闲览扬州丨丨名著天下郡园最其盛处仁宗朝韩魏公以副枢出镇维初夏丨丨盛开忽于丛中得黄绿棱者四朶土人呼为金带围云数十年间或有一二朶不常见也魏公开宴召三人者同赏时王禹玉作监郡王荆公为幕官陈秀公初授卫尉寺丞为过客其后四人皆相继登台辅盖花瑞也　松漠纪闻白丨丨花皆野生絶无红者好事之家采其芽为菜以面煎之三柳轩杂识丨丨为娇客　中呉纪闻张敏叔以丨丨为近客　古琴疏帝相时条谷贡桐丨丨帝命羿植】
　　【桐于云和命武罗伯植丨丨于后　种树书丨丨牡丹摘下烧其柄插瓶中后用其柄以蜡封之尤妙　又牡丹丨丨不可置木檞中不耐久须要避风处　本草丨丨释名将离犂食白术余容鋋白者名金丨丨赤者名木丨丨时珍曰丨丨犹婥约也婥约美好貌此草花容婥约故以为名　花史文渊阁丨丨三本天顺二年盛开八花李贤遂设宴邀吕原刘定之等八学士共赏惟黄谏以足疾不赴明日复开一花众谓諌足以当之贤赋诗官僚咸和以为盛事　羣芳谱明宣宗幸文渊阁命于阁右筑石台植淡红丨丨一本景泰初増植二本左纯白右深红后学士李贤命之曰醉仙顔澹红也曰玉带白纯白也曰宫锦红深红也与众赋诗名曰玉堂赏花集　瓶史丨丨以冠羣芳御衣黄寳装为上又丨丨花以鸎粟昌防为婢　析津日记丨丨之盛旧数州刘贡父谱三十一品孔常父谱三十三品王通叟谱三十九品亦云瑰丽之观矣今州遗种絶少而京师丰台连畦接畛倚担市者万余茎惜无好事者图而谱之　枚乗七发熊蹯之臑丨丨之醤　王禹偁丨丨诗序丨丨之义见之郑诗百花之中其名最古谢公直中书省诗云红药当阶翻自后词臣引为故事白少傅知制诰有草词毕咏丨丨诗词采甚为该备然自天后以来牡丹始盛而丨丨之艳衰矣考其实牡丹初号木丨丨盖本同而末异也　欧阳修与梅圣俞书去年夏中因饮滁水甚甘问之有一土泉在城东百步许遂引其泉为石池甚清甘作亭其上号丰乐亭又于州东五里许灵溪上有二怪石乃冯延鲁家旧物因移至亭前广陵韩公闻之以细丨丨十株见遗亦置于其侧苏轼玉盘盂诗序东武旧俗毎歳四月大防于南禅资福两寺以丨丨供佛而今歳最盛凡七千余朶皆重跗累蕚繁丽丰硕中有白花正圎如覆盂其下十余叶稍大承之如盘姿格絶异独出于七千朶之上云得之于城北苏氏园中周宰相莒公之别业也而其名俚甚乃为易之　刘攽丨丨谱序丨丨始开时可留七八日自广陵南至姑苏北入射阳东至通州海上西至滁和州数百里间人人厌观矣广陵至京师千五百里骏马疾走可六七日至也上不以耳目之玩勤逺人而富商大贾逐利纤啬不顾又无好事有力者招致之故丨丨不得至京师而洛阳牡丹独擅其名其移根北方者六年以往则不及初年自是歳加劣矣故北方之见丨丨者皆其下者也然种丨丨为生者犹得厚价重利云　孔武仲丨丨谱序郑诗引丨丨以明土风说者曰香草也司马长卿子虚赋曰丨丨之和具而后御之説者曰丨丨主和五脏又辟毒气也谢省中诗曰红药当堦翻説者曰草色红者也其义皆与今所谓丨丨者合俱未有专言州者唐之诗人最以摹冩风物自喜如卢仝杜牧张祜之徒皆居日久亦未有一语及之是花品未有若今日之盛者也余官于扬学讲习之暇常裁而定之盖可纪者三十有三种乃具列其名从而释之　王观扬州丨丨谱序花品旧传龙兴寺山子罗汉观音弥陀之四院冠于此州其后民间稍稍厚赂以丐其本培壅治莳遂过于龙兴之四院今则有朱氏之园最为冠絶南北二圃所种几于五六万株意其自古种花之盛未之有也朱氏当其花之盛开饰庭宇以待来游者逾月不絶而朱氏未尝厌也之人与西洛不异无贵贱者喜戴花故开明桥之间方春之月拂旦有花市焉州宅旧有丨丨防在都防之后聚一州絶品于其中不下龙兴朱氏之盛往歳郡将召移新守未至监防不宻悉为人盗去易以凡品自是丨丨防徒有其名尔　杨允孚滦京杂咏诗注内园丨丨迷望亭亭直上数尺许花大如斗州丨丨称第一终不及上京也　张衡南都赋黄稻鱻鱼以为丨丨　王勃采莲赋茱萸歌兮轸妾思丨丨曲兮伤人心　骆賔王荡子从军赋蘼芜旧曲终难赠丨丨新诗岂易题　江总宛转歌欲题丨丨诗不成来采芙蓉花已散　许景先阳春怨诗见菖蒲下乔知之下山逄故夫诗庭前厌丨丨山上采蘼芜王维奉和圣制重阳节应制诗丨丨和金鼎茱萸插玳】
