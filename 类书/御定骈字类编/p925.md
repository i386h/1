<!-- { "loadSidebar": true } -->
　　三矢【左传子越将攻王王以三王之子为质焉弗受师于漳澨秋七月戊戌楚子与若敖氏战于臯浒伯棼射王汰辀及鼔跗着于丁宁又射汰辀以贯笠毂师惧退王使廵师曰吾先君文王克息获丨丨焉伯棼窃其二尽于是矣　唐书薛仁贵传时九姓众十余万令骁骑数十来挑战仁贵发丨丨辄杀三人于是虏气慑皆降仁贵虑为后患悉坑之转讨碛北余众禽伪叶获兄弟三人以归军中歌曰将军三箭定天山壮士长歌入汉关　五代史伶官传序世言晋王之将终也以丨丨赐庄宗而告之曰梁吾仇也燕王吾所立契丹与吾约为兄弟而皆背晋以归梁此三者吾遗恨也与尔丨丨尔其无忘乃父之志庄宗受而藏之于庙其后用兵则遣从事以一少牢告庙请其矢盛以锦囊负而前驱及凯旋而纳之　徐晋卿春秋经传类对赋狐毛设其二斾文王获其丨丨】
　　三垸【周礼考工记冶氏为杀矢刃长寸围寸铤十之重丨丨】
　　三棒【张保嗣戏示诸妓诗緑罗裙上标丨丨红粉腮边泪两行】
　　三镢【宋史王旭传见一鎌下】
　　三皁【周礼校人丨丨为系系一驭夫】
　　三玉【白虎通天子之纯玉尺有二寸公侯九寸四玉一石也伯子男俱丨丨二石也　又辍耕録漳州龙溪县澳里人陈端才之妻蔡氏丨丨后至元间本处冦起掠其里里媪集里中妇女同舟避难冦追及丨丨亟以水渍衣冦视丨丨有姿色欲先污之丨丨绐曰衣湿更求衣间冦取衣投水死】
　　三璧【苏轼梦僧出二镜求诗与作月下合丨丨日月跳明珠】
　　三币【小学绀珠丨丨珠玉为上币黄金为中币刀布为下币】
　　三旒【宋史舆服志见二旒下】
　　三斿【宋史舆服志成周上公九命车旗以九为节故建常九斿侯伯七命车旗以七为节故建常七斿子男五命车旗以五为节故建常五斿其卿六命其大夫四命车旗亦各眂其命之数则卿之建旃当用六斿大夫建物当用四斿至于丨丨则上士所建也】
　　三辂【齐书舆服志太尉左长史王俭议宜用金辂九旒时乗黄无副借用五辂大朝临轩权列丨丨】三盆【礼记祭义岁既单矣世妇卒蚕奉茧以示于君遂献茧于夫人夫人曰此所以为君服与遂副袆而授之因少牢以礼之古之献茧者其率用此与及良日夫人缫丨丨手遂布于三宫夫人世妇之吉者使缫遂朱緑之元黄之以为黼黻文章服既成君服以祀先王先公敬之至也注丨丨手者三淹也疏丨丨手者犹三淹也每淹以手振出其绪故云丨丨手　杨防茧馆赋缫所献之毫芒手丨丨而奚足　刘闻茧馆赋后翼翼以只承兮曰丨丨之有常】
　　三针【本草见二针下】
　　三获【周礼射人见三侯下】
　　三容【周礼射人见三侯下】
　　三乏【周礼车仆大射共丨丨注王之大射必张三侯每侯之后必有一乏使持旌告获者借以自蔽也张衡东京赋制五正设丨丨】
　　三辕【金史舆服志明逺车制如屋锐顶重檐勾栏顶上有金四角垂铎上层四面垂帘下层周以花板丨丨】
　　三轴【王逸机赋丨丨列布上法台星两骥齐首俨若将征】
　　三仗【唐书韩全诲张彦忠传天子入全忠军全忠泥首素服待罪客省传呼彻丨丨有诏释全忠罪使朝服见】
　　三旃【麻九畴和伯玉食蒿酱韵诗正如谢丨丨甘心作羊屠】
　　三襜【宋史仪衞志肩擎辇官四十八人幞头绯罗单衫金涂海防腰带紫罗表夹丨丨绯罗看带】三幢【宋书刘懐慎传世祖分麾下以为丨丨道隆与中兵参军王谦之马文恭各领其一】
　　三觯【傅与砺郊祀赋丨丨迭进八音不淆】
　　三巵【全唐诗话杜牧为御史分务洛阳时李司徒愿罢镇闲居声妓豪侈洛中名士咸谒之李髙防朝客以杜持宪不敢邀致杜遣座客达意愿预斯防李不得已邀之杜独坐南向瞪目注视引满丨丨问李云闻有紫云者孰是李指之杜凝睇良久曰名不虚得宜以见恵李俯而笑诸妓亦回首破顔】
　　三扇【歴代名画记论见三纸下】
　　三钲【元史天文志一人当门内常以手指其刻数下四隅钟鼔钲铙各一人一刻鸣钟二刻鼔丨丨四铙初正皆如是其机发隐于柜中以水激之】
　　三笼【吴融萧县道中诗戍火丨丨滞晩程枯桑系马上寒城】
　　三篚【元史何实传丁酉太宗数召入见实贡金币纹绮丨丨】
　　三梭【明一统志松江府土产丨丨布】
　　三冠【易林一衣丨丨冠无所绊衣服不成为身灾患】
　　三弁【小学绀珠丨丨韦弁皮弁冠弁】
　　三砚【黄庭坚再获一砚自和诗丨丨聮翩买劵成絶胜玉杵聘云英】
　　三笙【仪礼丨丨一和而成声注三人吹笙一人吹和尔雅云笙小者谓之和疏案尔雅云大笙谓之巢巢髙大又云小者谓之和注云和小笙是也】
　　三锋【云笈七籖东王父者青阳之元气也衣五色珠衣冠丨丨之冠上有太清云曜五色治于东方在蓬莱山】
　　三箔【齐民要术蚕初生以毛扫调火令冷热得所比至在眠常须丨丨中箔上安蚕上下空置】三桅【同文算指问大船丨丨六桨小船一桅八桨今望见桅五十七桨二百零四其大小船各几艘法先求大船置六桨为首率五十七桅为次率大小共二艘为三率二三相乗以减总桨余以首率除之得大船十五数除大桅十五余四十二桅属小船三除之得数】
　　三缗【元史河渠志有司以故事岁治隄防凡一百三十有三所役兵民多者万余人少者千人其下犹数百人役凡七十日不及七十日虽事治不得休息不役者日出丨丨为庸钱由是富者屈于赀贫者屈于力上下交病防其费岁不下七万缗】
　　三髽【陆游诗丨丨初得牧牛童两扇新成钓舸篷】
　　三符【论衡韩用申不害行其丨丨兵不侵境】
　　三笴【仪礼乡射礼弟子相工如初入降自西阶阼阶下之东南堂前丨丨西面北上坐】
　　三箧【汉书张安世传上行幸河东尝亡书丨丨诏问莫能知惟安世识之具记其事后购求得书以相校无所遗失　隋书崔廓传足下博闻强记钩深致逺视汉臣之丨丨似渉山对梁相之五车若吞云梦　梁元帝萧琛墓志学类五行书倅丨丨　杨炯百泉县李令君碑雄才壮思首九奏而和八音殚见洽闻披五车而接丨丨　唐太宗圣教序见一乗下　李商隐奏状丨丨能知五车尽究　罗隐投王大夫啓丨丨亡羊幸无偏略一枝仙桂尝欲觊觎　李端送耿拾遗湋使江南括图书诗汉使收丨丨周诗采百篇　范成大除夜书懐诗昨梦书丨丨平生酒一杯　元好问过三乡懐辛敬之诗笔端有口传丨丨石上无禾养伯龄　又定斋兄写真诗朱黄笔底丨丨白黑胸中两碁杨载赠郭集贤诗记忆逾丨丨吟哦过百篇】
　　三犁【齐民要术崔寔政论曰武帝以赵过为捜粟都尉教民耕殖其法丨丨共一牛一人将之下种挽耧皆取备焉日种一顷至今三辅犹赖其利】
　　三衾【冯道句朝披四袄専藏手夜覆丨丨怕露头　范成大枕上诗一枕经春似宿酲丨丨投晓尚凄清】三烽【南史竟陵王诞传见二烽下　北史长孙晟传见二烽下　唐书郇王祎传叔良不恤士损粮以渔利下皆怨仁杲知之阳言食尽去遣髙墌人诡降叔良遣骠骑刘感受之未至城丨丨发仁杲兵自南原噪而还大战百里细川感为贼执】
　　三采【防同礼记圭公九寸侯伯七寸子男五寸博三寸厚半寸剡上左右各寸半玉也藻丨丨六等　周礼春官典瑞掌玉瑞玉器之藏公执桓圭侯执信圭伯执躬圭缫皆丨丨三就子执谷璧男执蒲璧缫皆二采再就注丨丨朱白苍二采朱緑也　又夏官弁师诸侯之缫斿九就瑉玉丨丨其余如王之事缫斿皆就玉瑱玉笄　汉书舆服志诸国贵人相国皆绿绶丨丨九卿中二千石二千石青绶丨丨千石六百石黑绶丨丨后汉书舆服志诸国贵人相国皆緑绶丨丨緑紫绀宋书礼志以肃冕丨丨缫朱衣裳乗革路征伐不賔讲武校猎　齐书舆服志太子朱绶诸王纁朱绶皆赤黄缥绀四采六妃同相国緑綟绶丨丨緑紫绀　宋史舆服志见二采下　小学绀珠地理丨丨家邑大夫之采地小都卿之采地大都公之采地王子弟所食邑】三色【诗充耳以素乎而笺我视君子则以素为充耳谓所以悬瑱者或名为紞织之人君五色臣则丨丨而已此言素者自所先见而云　周礼考工记角长二尺有五寸丨丨不失理谓之牛戴牛注丨丨本白中青末丰　宋书礼志易通卦验曰王者必改正朔易服色以应天地三气丨丨　宋史舆服志大绶织以六采青黄黑白缥緑下垂青丝网上有结垂玉环三小绶制如大绶惟丨丨　又食货志余路即用新敕厘为丨丨旧有戸等已尝受差者曾有战鬭劳效应留者愿雇人代己者立此丨丨所冀新旧相兼渐习御捕　又职官志绍兴元年改称行在皇城司掌皇城宫殿门给丨丨牌号稽验出入　韩诗外传齐桓公独以管仲谋伐莒而国人知之桓公谓管仲曰寡人独为仲父言而国人知之何也管仲曰意若国中有圣人乎今东郭牙安在桓公顾曰在此管仲曰子有言乎东郭牙曰然管仲曰子何以知之曰臣闻君子有丨丨是以知之管仲曰何谓丨丨曰欢忻爱说钟鼔之色也愁悴哀忧衰绖之色也猛厉充实兵革之色也是以知之　酉阳杂俎衡山石柟花有紫碧白丨丨花大如牡丹亦有无花者　云笈七籖吐出一气为黑色名之尸气次吐二气为白色名之故气次吐三气为苍色名之死气凡此丨丨合吐六气也　傅元李赋河沂黄建房陵缥清一树丨丨异味殊名　梁元帝赋丨丨黄甘千戸朱橘】
　　三素【黄庭内景经四气所合列宿分紫烟上下丨丨云注丨丨者紫素白素黄素也　又见一整下　云笈七籖太上大道君次乗六景之舆驾丨丨緑云摄灵微中帝名秉巨文俱东南行诣具谓邪渠初黙天见玉清始元虚皇太霄君受合晖晨命隐符　又若能存雌一于夙夜诵洞章以万遍者则太微小童负五图于帝侧綘宫真人承五符于胎尊合变于丨丨之气得形于晨灯之光则人无哭兆终身不亡　又立春清明日北望有紫緑白云为三元君丨丨云也　鲍溶萧史图歌仙路迢遥烟几重女衣清净云丨丨　李商隐和韩録事送宫人入道诗九枝灯下朝金殿丨丨云中侍玉楼徐歩虚词整服乗丨丨旋纲蹑九星　顾瑛新安梅和张师夔诗山僧分得维摩供丨丨云中别有春熊孺登日暮天无云诗但见收丨丨何能测上元】三白【闻见録冦忠愍为执政尚少上尝语人曰冦准好宰相但太少耳忠愍乃服何首乌而食丨丨须髪遂变于是拜相　廖道南瑞应河清赋序顾兹一阳之时豫占丨丨之兆　苏轼喜雪诗行当见丨丨拜舞讙万岁　又章钱二君见和复次韵诗来牟有信迎丨丨薝卜无香散六花　杨万里上元前大雪即晴诗腊前丨丨已竒絶年后六花仍作团　陆游种麦诗嘉平得丨丨吾饱岂无期　陈与义春雪诗连夜抛回丨丨瑞及时惊动五辛盘　范成大雪复大作诗酿成送腊丨丨功在迎年九秋　又五代史张筠传筠弟籛当筠为京兆尹时以为牙内指挥使丨丨渠营田制直使　宋史仁宗纪景祐三年二月丁卯修陜西丨丨渠　又叶清臣传知永兴军浚丨丨渠溉田逾六千顷　又守防国界主陀罗尼经食丨丨食所谓乳酪及白粳米】三緑【辍耕録采绘法栁黄用粉入丨丨标并少藤黄合湖水褐用粉入丨丨合秋茶褐用土黄入丨丨槐花合蓝青用三青入髙丨丨合葡萄褐用粉入丨丨紫花合】
　　三青【辍耕録见二青下】
