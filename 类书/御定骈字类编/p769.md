<!-- { "loadSidebar": true } -->
　　珠宂【华阳国志永昌郡博南县有光丨丨出光珠　水经注博南山有光丨丨穴出光珠　幽明録汉武帝幸河渚闻歌之音俄而有老公及年少数人出皆长八九寸为帝奏乐饮酒老公顾命取洞穴之寳一人受命下没川底得一大丨径数寸明耀絶世上问东方朔朔曰河底有一丨深百丈中有赤蚌生此珠焉　卢纶慈恩寺石磬歌丨丨沈成緑浪痕天衣拂尽苍苔色】
　　珠水【韩偓红芭蕉赋月彩下蠙丨之丨梅酸生鹤素之津　鲍照诗回风荡流雾丨丨逐条垂】珠海【宋史良吏传广州别驾从事史朱万嗣歴宰金山家无寳镂之饰连组丨丨室靡珰珥之珍　岭表録异亷州海水之中有洲岛岛上有大池谓之丨丨　姚氏残语金山丨丨天子之南库】
　　珠江【海録碎事白州流水自双角山出合容州江呼为緑丨丨】
　　珠河【孟郊哭刘言史诗精异刘言史诗肠倾丨丨】
　　珠浦【骆賔王上瑕丘常明府启缔迹璚峰灵丘蔽丹霄之景图基丨丨神派沃清汉之波　王勃别李华诗明月沈丨丨秋风濯锦川　卢照隣酬张少府诗丨丨龙犹卧檀溪马正沈】
　　珠泽【穆天子传天子北征舎于丨丨以钓于流水】
　　珠潭【陈子昻进竞渡诗表见玉浦下】
　　珠陂【舆地纪胜真丨丨在湖广徳安府云梦县东每过有圆沙光莹如珠】
　　珠泉【李峤宣州大云寺碑或文房学府吐凤而懐蛟或劒室丨丨冲星而袭月　沈约髙松赋擢柔情于黄圃兮涌寳思于丨丨　张説奉和圣制喜雨赋漼如银汉之屑落散似丨丨之歕浇】
　　珠池【淮南子楚王亡其猿而林木为之残宋王亡其丨于丨中而鱼为之殚　耆旧传孟尝还丨之丨皆生老蚌剖而取珠池在海上其底与海通又池水至深无可测也取小蚌肉贯之内有细珠如粱粟乃知丨丨之蚌随其大小悉胎中有珠矣　宋九域志亷州有丨丨　方舆胜览合浦县海曲出珠号曰丨丨　潜确类书珠出广东亷州丨丨者四曰杨梅曰青莺曰平江曰永安出雷州者一曰乐明实皆海而岛屿环囬故称池云】
　　珠湾【阎防夕次鹿门山诗双岩开鹿门百谷集丨丨　范成大诗丨丨锁圆折冰镜沈空光】珠流【晋书陆机传赞千条析理则电折霜开一绪连文则丨丨璧合　庾信黄帝见广成子赞丹灶丨丨】珠滴【范成大诗但促小槽添压石龙头丨丨夜瑚吴师道红玉杯诗小槽新压真丨丨擎向桃花花下吸　贡师泰诗竹籁笙凤鸣藤雨渊丨丨】
　　珠溜【卢照隣江中望月诗镜圆丨丨彻满箭波长】
　　珠液【王勃懐仙诗紫泉潄丨丨元岩列丹葩】
　　珠沫【乔宇趵突泉记泉凡三穴其出瀵髙尺许丨丨大涌】
　　珠浆【苏轼蜜酒歌真丨为丨玉为醴六月田夫汗流泚】
　　珠岸【李商隠为李贻孙上李德裕启见金楹下　皮光业吴越武肃王庙碑文徐睇而莫测金泉旁窥而罔知丨丨】
　　珠厓【崖同汉书武帝纪定越地以为南海苍梧郁林合浦交阯九真日南丨丨儋耳郡注郡在大海中厓岸之邉出真珠故曰丨丨　又贾捐之传愿遂弃丨丨专用防关东为忧从之丨丨由是罢　又匡衡传诸见罢丨丨诏书者莫不欣欣自以为将见太平也　水经注大海中南极之外对合浦徐闻县清明无风之日望丨丨州如囷廪大　木华海赋南澰丨丨北洒天墟宋之问诗丨丨天外郡　张谓诗铜柱丨丨道路难伏波横海旧登坛】
　　珠余【穆天子传自西夏至于丨丨氏及河首千又五百里】
　　珠阙【王融法乐辞丹荣藻玉墀翠羽文丨丨　苏颋太清观钟铭重以珍丨为丨琉璃作地　王维赠焦道士诗见玉童下　陆龟防送董少卿游茅山诗将随羽节朝丨丨曽佩鱼符管赤城】
　　珠宫【楚词鱼鳞屋兮龙堂紫贝阙兮丨丨　吴筠歩虚词七元已髙飞火链生丨丨　殷克恭中元观道流歩虚诗玉洞花长发丨丨月最明　陆龟防寄懐华阳道士诗见玉籍下　苏轼题李伯时画赵景仁琴鹤图诗谁知黙鼓无弦曲时向丨丨舞幻仙　袁桷游长春宫分韵得莱字诗丨丨敞殊界积构中天台】珠殿【刘孝绰栖隠寺碑铭丨丨连云金层辉景　王融游仙诗璧门凉月举丨丨秋风廻　沈约阳春曲心自知人不见动罗裙拂丨丨　杜牧华清宫诗绣岭眀丨丨层峦下缭墙　崔珏鸳鸯诗映雾乍迷丨丨瓦逐梭齐上玉人机　和凝宫词吹竹弹丝丨丨响坠仙双降五云中】
　　珠庭【陈书髙祖纪丨丨日角龙行虎歩　唐书李珏传珏举明经李绛曰日角丨丨非庸人相明经碌碌非子所宜　洛书甄耀度黑帝子汤长八尺一寸丨丨又王延龄梦游仙庭赋若乃羣仙之所盘薄丨丨之所雘濩曼以玉堂映以朱阁　沈约梁甫吟奔枢岂易纽丨丨不可临　卢师道升天行玉山王母丨丨谒老君　黄庚诗飞霞绕石洞缥缈开丨丨】
　　珠室【释贯休诗紫金为墙丨为丨】
　　珠阁【孙绰天台山赋丨丨玲珑于林间玉堂隂映于髙隅　李白双燕离诗见金窻下　杜甫忆郑南玭诗见玉琴下　杜牧诗萦风酒斾挂丨丨半醉游人闻弄笙　廖融梦仙謡银河旌节揺波影丨丨笙箫吸月华　苏轼诗何处春风吹晓幕江南緑水通丨丨　吕恒诗瑶台酒醉金茎露丨丨香烧鹊尾炉　温庭筠词青麦燕飞落落卷帘愁对丨丨】
　　珠楼【陈造定海县防事落成致语牵牛织女方河畔之佳期防舫丨丨纷尊前之雅戏　虞世南赋得吴都诗江涛如素盖海气似丨丨　李白诗春风开紫殿天乐下丨丨　蒋维翰怨歌百尺丨丨临狭斜新妆能唱美人车　宋褧诗香拥丨丨乞巧棚】
　　珠馆【陆倕钟山解讲诗当衢启丨丨临下构山楹　李商隠圣女祠诗寄问钗头双白燕每朝丨丨防时归　又槿花诗丨丨薰然久玉房梳埽余注江赋鲛人构馆于悬流鲛人能泣珠故曰丨丨　康翊仁鲛人潜织诗丨丨冯夷室灵鲛信所潜　僧大防潜宫诗蓬莱丨丨珊瑚树夜月瑶台白玉梯】
　　珠府【晏殊类要韩阳天文要离丨为藏丨在须女北李商隠韩翊舎人即事诗通内藏丨丨应官解玉坊　薛能和杨中丞早春即事诗新题好不极丨丨未穷奢】
　　珠藏【晏殊类要见上　梁四公记东海龙王第七女掌龙王丨丨　又佛名经有丨丨佛】
　　珠轩【董思恭咏月诗见玉户下张昌宗少年行见玉勒下】
　　珠窗【南史宋孝武追漏前规更造诸殿雕栾绮节丨丨网户】
　　珠房【崔湜唐都尉山池诗见金子下】
　　珠栊【李商隠画松诗报以漆鸣琴悬之真丨丨】
　　珠扃【王勃乾元殿赋丨丨献寳绵乡委贡】
　　珠阑【叶颙春雪诗见玉榭下　又栏同苏轼王齐万秀才寓居武昌县刘郎洑正与伍洲相对伍子胥奔吴所从渡江诗塞江流柹起书楼碧瓦丨丨照山谷】
　　珠坛【陈陶题豫章香城寺诗何年七七金人降金锡丨丨满上方】
　　珠子【庐江小吏诗却与小姑别泪落连丨丨　顾云苔歌试把临流抖擞看琉璃丨丨泪如滴】珠颗【续文献通考明嘉靖中广东进珍丨三千二百余丨　岑参诗千柯玉光碎万叶丨丨垂　白居易拣贡橘书情诗见琼浆下　又詶常州陈郎中诗一百六十言字字灵丨丨　范成大劳畬耕诗长腰瓠犀瘦齐头丨丨圆　栁贯雪中渡淮诗有人问我蠙丨丨直溯寒光到海濆】
　　珠光【唐太宗赋帘诗丨丨揺素月竹影乱清风　李白秋日登扬州西陵塔诗见金刹下　和凝宫词阑星斗缀丨丨七夕宫嫔乞巧忙　赵光逺题妓莱儿壁诗不夜丨丨连玉匣辟寒钗影落瑶尊】珠辉【刘孝绰对雪诗坐销风露质游聫丨璧丨李白赠裴侍郎诗乱流若电转举櫂扬丨丨】珠影【全唐诗话大顺中王涣自左史拜考功员外郎上裴公曰青衿七十牓三年建礼含香次第迁丨丨下连星错落桂花曽对月婵娟　孙逖帘赋琼钩上而齐女讴丨丨垂而楚妃叹　蒋防湘妃泣竹赋落红脸而丨丨争圆染碧纤兮缬文交织　杨巨源上刘侍中诗丨丨含空彻琼枝映座芳　崔立之曲池流寒洁诗月入镜华转星临丨丨攒　陆龟防蓑衣诗滴沥丨丨泣离披岚彩虚　徐夤咏帘诗素节轻盈丨丨匀何人巧思间成文】
　　珠彩【汤恵休楚明妃曲见珍荣下陈樵诗渊媚丨含丨林辉玉吐烟】
　　珠文【尔雅翼鲛出南海状如鼈而无足圆广尺余尾长尺许皮有丨丨而劲可以饰物今摠谓之沙鱼】珠晕【癸辛杂识赵子固墨梅谱诗云笔分三踢攅成瓣丨丨一圎工防椒】
　　珠照【杜阳杂编开元初罽賔国贡丨光明洁白可丨一室视之别有仙人玉女云鹤绛节之象动揺其中及代宗即位寳库中往往有神光异气　梁四公记杰公语梁武帝曰如意丨上者夜光丨四十里中者十里下者一里光之所及无风雨雷电水火刀兵诸毒厉李洞送沈光赴福幕诗潮浮亷使宴丨丨岛僧归】珠实【北户録古度树实从木皮中出如缀丨丨大如樱桃红即可食　杨炯和刘侍郎入隆唐观诗百果丨为丨群峰锦作苔】
　　珠防【崔融贺千叶瑞莲表露揺丨丨霞坼金防毛滂夏日词急雨初收丨丨云峰才絶天半】珠屑【杨万里至后入城道中杂兴诗鼓处金肤肥彘母舂余丨丨饱鸡孙】
　　珠躔【朱子白莲诗舞衣清缟袂倒景烂丨丨】
　　珠串【元史察罕传世祖即位赐丨二丨　李商隠拟意诗银河扑醉眼丨丨咽歌喉　郑元祐学诗斋聫句响当贯丨丨辙始凑车轨】
　　珠直【宋史熙寜八年市易司请假奉宸库象犀丨丨二十万缗于场贸易明年终偿之诏许】珠径【神异经西北荒中有二金阙髙百丈上有明月丨丨三寸光照千里】
　　珠数【唐求赠着上人诗水浇冰滴滴丨丨落累累】
　　珠课【元史食货志珠在大都者听民扵杨村直沽口捞采命官买之在南京者命穆齐特阿拉善扵松阿哩江阿雅勒古江采之在广州者采扵人歩海他如鄂诺吹达尔呼图克三河之珠徙凤格等戸捞焉此丨丨之兴革可考者然也】
　　珠禁【晋书陶璜传吴时丨丨甚严虑百姓私散好珠禁絶外去　唐书懿宗纪弛亷州丨池丨　续文献通考金天德四年十一月买丨于乌尔古德哷勒及富里路丨百姓私相贸易】
　　珠瑞【东观汉记永建四年汉阳太守文砻献大珠诏曰海内颇有灾异砻不推忠诚而偷眀丨之丨以求媚令封珠却还】
　　珠足【佛名经有丨丨佛】
　　珠母【孝经援神契神灵滋百川用则丨丨玑镜也宋均注曰事神明得则文珠有光可为镜　樊文渊七经义丨丨者大珠在中小珠环之　耆旧传珠池在海上其底与海通取小蚌肉贯之篾曝干谓之丨丨容桂人率如脯烧之以荐酒　杨衡送孔周之南海诗潮尽收丨丨沙闲拾翠翎　皮曰休诗月中丨丨见烟际枫人出　谢翺望海诗暗光丨丨徙秋影石花消】
　　珠娘【述异记越俗以珠为上寳生女谓之丨丨生男谓之珠儿　元好问后芳华怨寒门憔悴人不知枉为丨丨怨金谷】
　　珠儿【述异记见上　万震南州异物志合浦民善游采丨丨年十余嵗便教入水官禁民采珠巧盗者蹲水底剖蚌得好珠吞而出】
　　珠官【吴志黄武七年改合浦为丨丨郡　又薛综传赵陀起番禺懐服百越之君丨丨之南是也　山堂肆考容州海渚亦产丨置丨掌之宋太宗太平兴国二年容州始贡珠百斤赐担负者银带衣服　王维诗卉服为诸吏丨丨拜本州　陆龟防寄琼州杨舎人诗人多药户行狂蛊吏有丨丨出俸钱】
　　珠客【王建南中诗独有求丨丨年年入海行】
