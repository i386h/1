<!-- { "loadSidebar": true } -->
　　绮错【新论若子贡始事孔子一年自谓胜之二年以为同徳三年方知不及以子贡之才犹不识圣人之徳望风相崇奚况世人而能推胜己耶是以真伪丨丨贤愚杂糅自非明哲莫能辨也　应璩与满炳书繁俎丨丨羽爵蜚腾牙旷髙徽义渠哀激　何晏景福殿赋星居宿陈丨丨鳞比　陈樵八咏楼赋得之者不丨丨而雕丽值之者不涂泽而改度　宋之问龙门应制诗东城宫阙拟昭囘南陌沟塍如丨丨】
　　绮靡【文心雕龙见机云下　陆机文赋诗縁情而丨丨赋体物而浏亮　张说一柱观诗空山结云阁丨丨随风囘　杜牧感懐诗至于贞元末风流恣丨丨】
　　绮丽【文心雕龙庄周云辩雕万物谓藻饰也韩非云艳采辩説谓丨丨也丨丨以艳説藻饰以辩雕文辞之变于斯极矣　续齐谐记阳羡许彦于绥安山行遇一书生年十七八卧路侧云脚痛求寄鹅笼中前行息树下书生乃出笼谓彦曰欲为君薄设酒数行于口中吐一女子年可十五六衣服丨丨容貌殊絶　漫叟诗话见绮罗下　刘桢公防诗投翰长叹息丨丨不可忘　杜甫哀故右仆射相国张公九龄诗见牋诔下】绮媚【王粲神女赋婉约丨丨举动多宜梁简文帝筝赋矩制端平雕锼丨丨】
　　绮结【朱德润题飞霞楼诗丨丨飞霞散满空阑干髙倚夕阳中】
　　绮绾【柳宗元邕州马退山茅亭记见绣错下】
　　绮甲【秦观正仲左丞生日诗丨丨双朱服腰横万宝钉】
　　绮捷【齐书刘绘传见机悟下】
　　绮纷【卢柟水亭赋氛緼郁律霞駮丨丨】
　　绮散【张协七命尔乃命支离飞霜锷红肌丨丨素肤雪落娄子之毫不能厠其细秋蝉之翼不足拟其薄】绮映【顾绍芳雝肃殿赋宝砌琼窗霞流丨丨】
　　绮分【水经注孟门东南有平山壁立直上经崖秀举百有余丈峯顶青松岩悬頳石于中歴落有翠柏生焉丹青丨丨望若图绣矣】
　　纱
　　纱罗【宋史食货志令转运司以所输钱金银遇蚕丝多兼市丨丨防绢上供　又南唐李氏世家遣户部尚书冯谧来贡金器二千两银器二万两丨丨缯防三万匹且奉表陈绍袭之意　元史百官志丨丨提举司秩从五品至元十二年改局置提举司提举同提举副提举各一员】
　　纱绢【宋史孙沔传在并州私役使吏卒与往来青州麟州市卖丨丨绵纸药物】
　　纱布【南史王僧孺传僧孺幼贫其母鬻丨丨以自业】
　　纱绵【后山谈丛见韈袴下】
　　纱縠【汉书江充传初充召见犬台宫自请愿以所常被服冠见上上许之充衣丨丨襌衣曲裾后垂交输冠襌纚步揺冠飞翮之缨　宋史职官志见鞋席下　汉官仪虎贲中郎将衣丨丨单衣虎绵袴】纱帽【北史齐平秦王归彦传齐制宫内唯天子丨丨臣下皆戎帽特赐归彦丨丨以宠之　又长孙俭传见裙襦下　宋史魏野传野不喜巾帻无贵贱皆丨丨白衣以见　隣几杂志近日都下裁翠丨丨直一千至于下俚耻戴京丨丨御帽倒用京纱未尝改易也　玉匣记世人画韩退之小面而美髯着丨丨此乃江南韩熙载耳　王维故人张諲以诗见赠聊获酬之诗不逐城东游侠儿隐囊丨丨坐弹碁　杜甫秋野诗掉头丨丨仄曝背竹书光　又秋日防府咏懐诗见锦袍下又双枫浦诗见锦苔下　李嘉祐寄王舎人竹楼诗南风不用蒲葵扇丨丨闲眠对水鸥　白居易夏日诗葛衣疎且单丨丨轻且寛　皮日休吴中苦雨诗着处纻衣裂戴次丨丨醭　方干赠钱塘湖上唐处士诗常共酒杯为伴侣复闻丨丨见公卿　陈与义先寄邢子友诗山川好处欹丨丨桃李香中度笋舆】
　　纱冠【宋史吴奎传奉使契丹会其主加称号要入贺奎以使事有职为不往归遇契丹使于涂契丹以金冠为重丨丨次之故事使者相见其衣服重轻必相当至是使者服丨丨而要奎盛服奎杀其仪以见坐是出知夀州】
　　纱巾【刘长卿赠秦系诗向风长啸戴丨丨野鹤由来不可亲　孟郊憩淮上观公法堂诗孤烛让清画丨丨敛辉光　白居易新昌闲居诗丨丨角枕病眠翁忙少闲多谁与同　姚合竹里径诗丨丨灵夀杖行乐复相宜　周贺送石协律归吴诗幕府罢来无药价丨丨带去有山情　章孝标答友人惠牙簮诗好是丨丨下纎纎锥出囊　贯休和毛学士舎人早春诗竹杖无斑防丨丨不着簮　陆游堂初暑诗沦漪一曲绕茆堂葛帔丨丨喜日长　陈与义寓居刘仓廨中晚步过郑仓台上诗丨丨竹杖过荒陂满面春风二月时】纱袍【北史周宣帝纪受朝于路门帝服通天冠绛丨丨羣臣皆服汉魏衣冠】
　　纱袴【白居易寄生衣与防之因题封上诗浅色縠衫轻似雾纺花丨丨薄于云】
　　纱带【王建寒食诗丨丨生难结铜钗重欲垂】
　　纱帐【南史齐髙帝纪内殿施黄丨丨宫人着紫皮履储光羲秋庭贻马九诗绛衣朝圣主丨丨延才子元稹送东川马逢侍御使回诗见锦袍下　雍陶和河南白尹西池北新葺水斋招赏诗见锦屏下】
　　纱幔【晋书韦逞母宋氏传博士卢壸对曰废学既久书传零落比年缀撰正经粗集惟周官礼注未有其师窃见太常韦逞母宋氏世学家女传其父业得周官音义今年八十视听无阙自非此母无可以传授后生于是就宋氏家立讲堂置生员百二十人隔綘丨丨而受业】
　　纱帷【北史卢思道传道防又娶司马氏有子昌裕后司马氏见出更聘元氏甚聪悟常升髙座讲老子道防从弟元明隔丨丨以听焉按道防元之曽孙】
　　纱幌【邺中记石虎太武殿西有昆华殿阁上辄开大窗皆施以绛丨丨　元稹浮尘子诗宁论隔丨丨并解透绵衣】
　　纱帩【皮日休夏初访鲁望偶题小斋诗踟蹰未放闲人去半岸丨丨待月华】
　　纱幍【晋书舆服志又二宫直官着乌丨丨】
　　纱灯【韦应物寄璨师诗林院生夜色西廊上丨丨　贺朝宿香山阁诗朱网防栖鸽丨丨护夕虫　刘禹锡和牛相公雨后寓懐见示诗见纨扇下　李绅忆栖霞寺峰诗丨丨耿晨焰释子安襌居　张乔题诠律师院诗丨丨留火细石井灌缾清】
　　纱笼【原化记宰相李藩尝漂寓东洛妻即庶子崔谦女年近三十未有名宦时胡芦生在中桥李患足疮欲挈家居州与崔氏兄弟同往之生方箕踞在幕屋倚蒲团已半酣矣崔兄弟至不为之起李生至级下芦生笑迎执手而入曰郎君贵人也何问李公曰某且老矣复病又欲以家住数千里外何有如此贵人也曰更逺亦可公在两丨丨中岂畏此阨李公询丨丨之由终不复言遂往州居参佐桥左近有髙员外素相善时李疾不出髙已来谒至晚又报髙至李甚怪及见云朝来看公归到家困甚就寝梦有人召出城荆棘中行见旧使庄客亡已十数年矣谓某曰员外不合列此某送员外去遂即行至城门某谓曰汝安得在此曰为隂吏蒙差当直李三郎某曰李三郎安得如此曰是丨丨中人诘之不肯言遂觉特奉报此好消息李公笑而谢之心异丨丨之説后数年张建封镇徐州奏李为巡官校书郎会有新罗僧能相人言张公不得为宰相甚不快因令使院看诸判官有得为宰相否及至曰并无张尤不快因更问曰莫有判官未入院否报李巡官便令促召至僧降堦迎谓张公曰判官是丨丨中人仆射不及张大喜因问丨丨事曰宰相防司必潜以丨丨护之恐为异物所扰余官不得也方悟芦生及髙公所説李公竟为相　摭言王播少孤贫客州木兰院随僧斋食僧厌之后出镇是邦访旧游向之题句皆以碧丨丨之矣播继以诗有三十年来尘扑靣而今始得碧丨丨之句　青箱记魏野与寇莱公同游陜郭僧寺留题后复同游莱公诗已用碧丨丨而野诗尘昏满壁从行官伎以袖拂之野题诗云但得时将红袖拂也应胜似碧丨丨　白居易宿东亭晓兴诗温温土垆火耿耿丨丨烛　苏轼行香子词暂留红袖少却丨丨　刘过沁园春词记东坡赋好丨丨旧壁西山句妙帘卷晴虚】纱窗【庾信荡子赋见罗帐下　乔知之从军行丨丨白云宿罗幌月光栖　王维从岐王夜宴卫家山池应教诗积翠丨丨暗飞泉绣户凉　蔡希周奉和扈从温泉宫承恩赐浴诗见香溜下　雀护晚鸡诗不嫌惊破丨丨梦却恐为妖半夜啼　张仲素宫中乐网户交如绮丨丨薄似烟　刘禹锡懐妓诗丨丨遥想春相忆书幌谁怜夜独吟　贾岛题郑常侍厅前竹诗疎影丨丨外清音宝瑟中　李商隐日射诗日射丨丨风撼扉香罗拭手春事违　温庭筠咏晓诗虫歇丨丨静鸦散碧梧寒　李羣玉感兴诗美人抱云和斜倚丨丨月罗虬比红儿诗争知画卧丨丨里不见神人覆玉衣花蕊夫人宫词晓钟声断严妆罢院院丨丨海日红】纱防【司空图王宫诗尽日无人只髙卧一双白鸟隔丨丨　陆游新凉示子遹诗竹簟丨丨事已非秋清初换熟缣衣】
　　纱院【司马光阮郎归词绮窗丨丨映朱顔相逢醉梦间】
　　纱隙【孙蕡秋情诗蜡炬摇红丨丨冻沈香帐底鸳鸯梦】
　　纱碧【司空图赠信美寺岑上人诗丨丨笼名画灯寒照净襌】
　　绫
　　绫锦【后汉书西南夷传见毲下　魏志夏侯尚传见罗绮下　唐书南诏传妇人不粉黛以苏泽髪贵者丨丨裙襦上施锦一幅　宋史礼志绍兴二年占城国王遣使贡沈香犀象玳瑁等答以丨丨银绢　又职官志丨丨院掌织絍锦绣以供乗舆凡服饰之用　元史百官志丨丨提举司秩从五品　建康宝録见丝竹下　又明一统志丨丨山在江津县西八十里　又丨丨墩在松江府城东一十里元钱庆余种桑之所庆余尝于此修郡志并韵书】
　　绫绮【魏书髙阳王雍传雍表请王公以下贱妾悉不听用织成锦绣金玉珠玑违者以违防论奴婢悉不得衣丨丨缬止于缦缯而已奴则布服并不得以金银为钗带　北史隋文帝纪开皇仁夀之间丈夫不衣丨丨而无金玉之饰常服率多布帛装带不过以铜铁骨角而已　元史后妃传世祖后鸿吉哩氏率宫人亲执女工拘诸旧弓练之缉为防以为衣其韧宻比丨丨江淹杂体张司空华离情诗延伫整丨丨万里赠所思】
　　绫纨【后汉书桓帝纪賛注帝王纪曰纣多发美女以充倾宫之室妇人衣丨丨者三百余人　韩诗外传丨丨绮縠靡丽于堂从风雨弊士曽不得以为缘】
　　绫绣【唐书韦坚传若广陵则锦铜器官端丨丨】
　　绫縠【急就篇青绮丨丨靡润鲜注丨今之杂小绫也丨今梁州白縠】
　　绫绢【魏书崔光韶传始光韶在都同里人王蔓于夜遇盗害其二子孝庄诏黄门髙道穆令加检捕一坊之内家别捜索至光韶宅丨丨钱布匮箧充积议者讥其矫啬　唐书王播传自淮南还献玉带十有三银盌数千丨丨四十万遂再得相云　宋史张洞传河北东路民富蚕桑契丹谓之丨丨州　燕翼贻谋録祥符四年六月诏宫院苑囿等止用丹白装饰不得用五防皇亲士庶之家亦不得用春幡胜除宣赐外许用丨丨不得用罗诸般花用通草不得用缣帛】
　　绫絁【唐书食货志凡授田者丁歳输粟二斛稻二斛谓之租丁随乡所出歳输绢二匹丨丨二丈布加五之一绵三两蔴三斤】
　　绫纻【宋史地理志江陵府江陵郡贡丨丨】
　　绫罗【宋史食货志时江浙湖北夔路歳额防三十九万匹江南川广湖南两浙绢二百七十三万匹东川湖南丨丨絁七万匹西川广西布七十七万匹成都锦绮千八百余匹皆有奇　又明道中减两蜀歳输锦绮丨丨透背花纱三之二命改织防绢以助军　急就篇见锦绣下　钗小志见袴褶下　卢氏杂说见巾服下傅咸上禁奢书古者后妃乃有殊饰今之婢妾被服丨丨　张华轻薄篇童仆余梁肉婢妾蹈丨丨　又水】
