<!-- { "loadSidebar": true } -->
　　瓶罄【诗丨之丨矣维罍之耻传瓶小而罍大罄尽也笺瓶小而尽罍大而盈言为罍耻者刺王不使富分贫众恤寡】
　　瓶小【诗见上】
　　瓶开【包佶答窦拾遗诗见鼎链下】
　　瓶汲【贾岛处州李使君改任遂州因寄赠诗钥开原上髙楼锁丨丨池东古井泉】
　　瓶识【李绅题法华寺诗丨丨先罗汉衣存旧福田】
　　罐
　　罐子【酉阳杂俎椰子树亦类海椶实名椰子大如瓯盂外有粗皮如大腹子次有硬殻圆而且坚厚二三分有圆好者即截开头砂石磨之去皴皮其斓斑锦文以白金装之以为水丨丨珍竒可爱】
　　罐香【陆蒙和袭美江南书情二十韵寄秘阁韦校书贻之商洛宋先辈垂文二同年次韵诗丨丨杉蠧腻山信药苗缄】
　　釡
　　釡山【史记黄帝纪东至于海登凤山及岱宗西至于空同登鸡头南至于江登熊湘北逐浑粥合符丨丨而邑于涿鹿之阿　古琴疏黄帝合符于丨丨归大鸿鼓清角之琴以娯帝】
　　釡歴【明一统志丨丨山在永康县南三十五里旧名歴山孤峯屹立望之如覆釡然】
　　釡丘【水经注禹贡定陶西南有陶丘陶丘亭在南墨子以为丨丨也】
　　釡砾【髙似孙幽兰赋彼丨丨之自珍兮有瓒罍之独刓】
　　釡濑【水经注夷水又东迳丨丨其石大者如釡小者如刁斗形色乱真杂石中耳】
　　釡汤【恱生随抄唐传载云时有鬻茶之家陶为陆羽之像置于炀器之间云宜茶足利也因目曰茶神有交易则以茶祭之无则以丨丨沃之】
　　釡灶【新序骅骝騄骥天下之骏马也使之与貍鼬试于丨丨之间其疾未必能过貍鼬也　仇池笔记有道士讲经茅山听者数百人中讲有自外入者长大肥黒大骂曰道士奴天正热聚众造妖何为道士起谢曰居山养徒资用乏不得不尔骂者怒少解曰须钱不难何至作此乃取丨丨杵臼之类得百余以少药锻之皆为银乃去　曹唐赠南岳冯处士诗夜静着灰封丨丨自添文武养丹砂】
　　釡烟【冯子振十八公赋丨丨半缁化之煤炱案馔寡鲜尝之蓏核】
　　釡庾【论语子华使于齐冉子为其母请粟子曰与之丨请益曰与之丨　魏志管宁王烈者字彦方注先贤行状曰烈器业过人道成德立还归旧庐遇歳饥馑路有饿莩烈乃分丨丨之储以救邑里之命　晋书翟汤传人有餽赠虽丨丨一无所受】
　　釡鬵【诗谁能烹鱼溉之丨丨传溉涤也鬵釡属　后汉书和帝纪永元五年二月丁未诏曰往者郡国上贫民以衣履丨丨为赀而豪右得其饶利诏书实覈欲有以益之而长吏不能躬亲反更征召会聚令失农作愁扰百姓若复有犯者二千石先坐　南史康绚传十四年堰将合淮水漂疾复决溃众患之或谓江淮多蛟能乗风雨决坏崖岸其性恶铁因是引东西二冶铁器大则丨丨小则银鋘数千万斤沈于堰所　柳宗元段太尉逸事状太尉始为泾州刺史时汾阳王以副元帅居蒲王子晞为尚书领行营节度使寓军邠州纵士卒无赖邠人偷嗜暴恶者率以货窜名军伍中则肆志吏不得问日羣行丏取于市不嗛辄奋击折人手足椎丨丨瓮盎盈道上把臂徐去至撞杀孕妇人】
　　釡鬲【战国策蔡泽见逐于赵而入韩魏遇夺丨丨于涂闻应侯任郑安平王稽皆负重罪应侯内慙乃西入秦　吕览君之不令民父之不孝子兄之不悌弟皆乡里之所丨丨者而逐之惮耕稼采薪之劳不肯官人事而祈美衣侈食之乐智巧穷屈无以为之于是乎聚羣多之徒以深山广泽林薮朴击遏夺又视名丘大墓葬之厚者来舍便居以微抇之日夜不休必得所利相与分之】
　　釡鼎【魏志钟繇传注魏畧曰繇为相国以五熟丨丨范因太子铸之釡成太子与繇书曰昔有黄帝三鼎周之九宝咸以一体使调一味岂若斯釡五味时芳盖鼎之烹饪以飨上帝以养圣贤昭德祈福莫斯之美故非大人莫之能造故非斯器莫宜盛德今之嘉釡有逾兹美执事寅亮大魏以隆圣化堂堂之德于斯为盛诚太常之所宜铭彝器之所宜勒故作斯铭勒之釡口庶可赞扬洪美垂之不朽　又明一统志丨丨山在镇江府城之东南与京岘山相连】
　　釡瓮【杜预奏事见铫槃下】
　　釡甑【孟子许子以丨丨爨以铁耕乎曰然自为之与曰否以粟易之　史记项羽纪项羽已杀卿子冠军威震楚国名闻诸侯乃遣当阳君蒲将军将卒二万渡河救钜鹿战少利陈余复请兵项羽乃悉引兵渡河皆沈船破丨丨烧庐舍持三日粮以示士卒必死无一还心　后汉书齐武王王莽纳言将军严尤秩宗将军陈茂闻阜赐军败引欲据宛伯升乃陈兵誓众焚积聚破丨丨鼓行而前与尤茂遇育阳下战大破之　宋书五行志晋元帝永昌元年民忽讹言宁州人大食人家小儿亲有见其蒸煑满丨丨中者　韩诗外传楚狂接舆躬耕以食其妻之市未返楚王使使者赍金百镒造门曰大王使臣奉金百镒愿请先生治河南接舆笑而不应使者遂不得辞而去妻从市而来曰先生少而为义岂将老而遗之哉门外车轶何其深也接舆曰今者王使使者赍金百镒欲使我治河南其妻曰岂许之乎曰未也妻曰君使不从非忠也从之是遗义也不如去之乃夫负丨丨妻戴织器变易姓名莫知所之　淮南子太王亶父处邠狄人攻之杖策而去百姓携幼扶老负丨丨逾梁山而国乎岐周非令之所能召也　说苑见船车下　贡父诗话见瓮堤下】
　　釡钟【左传陈氏虽无大德而有施于民豆区丨丨之数其取之公也薄其施之民也厚公厚敛焉陈氏厚施焉民归之矣　柳宗元尚书户部郎中魏府君墓志既敛家宰庀其政视廪唯丨丨视藏唯束帛无余积焉】釡鼓【管子丨丨满则人概之】
　　釡脐【本草丨丨墨释名釡月中墨铛墨釡煤釡炲锅底墨】
　　釡煤【本草释名见上】
　　釡炲【本草释名见釡脐下】
　　釡蕨【冯子振十八公赋见舆薪下】
　　釡口【魏志钟繇传注见釡鼎下】
　　釡底【春渚纪闻见鎌刃下】
　　釡成【魏志钟繇传注见釡鼎下】
　　釡鸣【元史富珠哩翀传父居谦用翀贵封南阳郡公初居谦辟掾江西以家自随生翀赣江舟中丨丨者三人以为异】
　　釡十【左传齐有四量豆区釡钟四升为豆各自其四以登于釡丨丨则钟陈氏三量皆登一焉钟乃大矣以家量贷而以公量收之】
　　釡中【汉书楚元王交初髙祖微时常避事时时与宾客过其丘嫂食嫂厌叔与客来阳为羹尽轑釡客防故去已而视丨丨有羹繇是怨嫂及立齐代王而伯子独不得侯太上皇以为言髙祖曰某非敢封之也为其母不长者七年十月封其子信为羹颉侯　后汉书张纲传时广陵贼张婴等众数万人杀刺史二千石寇乱扬徐间积十余年朝廷不能讨冀乃讽尚书以纲为广陵太守欲因事以中之纲单车之职既到乃将吏卒十余人径造婴垒以慰安之婴闻泣下曰荒裔愚人不能自通朝廷不堪侵枉遂相聚偷生若鱼游丨丨喘息须防耳今闻明府之言乃婴等更生之辰也　又范丹传所止单陋有时絶粒穷居自若言貎无改闾里歌之曰甑中生尘范史云丨丨生鱼范莱芜　元史黄荣祖移稹髙丽平壤帝遣使谕之曰彼小国负险自守丨丨之鱼非久自死缓急可否卿当熟思荣祖乃募民屯戍辟地千里尽得诸岛屿城垒　曹植七步诗煑豆燃豆萁豆在丨丨泣本是同根生相煎何太急】
　　瓮
　　瓮天【黄庭坚诗醯鸡守丨丨　陆游诗马能龙作友蜗乃丨为丨】
　　瓮城【元史顺帝纪诏京师十一门皆筑丨丨造吊桥】
　　瓮堤【贡父诗话史着赫连勃勃之暴烝土筑城意谓釡甑熟之然不知北方土工用春首聚土阳气烝发用筑则坚牢特甚故尔近有献策筑呉江为丨丨土人欲以巨瓮实土稍稍下之不思土实则瓮重不可致虚致水中则泛泛曷可止虽执政亦惑之然治河皆有丨丨形似瓮耳不用陶器也】
　　瓮侣【明一统志丨丨桥在卫城东】
　　瓮肚【开天信记华岳云台观中方之上有山崛起半瓮之状名曰丨丨峯上赏望嘉其髙迥欲于峯腹大凿开元二字填以白石令百余里望见谏官上言乃止】
　　瓮状【开天传信记见上】
　　瓮门【宋史李全传官军见贼突鬭而前亦不知其为全也范麾军并进葵亲搏战诸军争奋贼始疑非前日军欲走入土城李虎军已塞其丨丨全窘从数十骑北走】
　　瓮牖【礼记儒行儒有一畞之宫环堵之室荜门圭窬蓬户丨丨易衣而出并日而食上答之不敢以疑上不答不敢以謟其仕有如此者　后汉书厐参桥传论任棠姜岐世着其清结丨丨而辞三命殆汉阳之幽人乎　齐书刘悛车驾数幸悛宅宅盛治山池造丨丨世祖着鹿皮冠被悛菟皮衾于牖中宴乐以冠赐悛至夜乃去　庄子见环堵下　盐铁论昔李斯与包丘子俱事荀卿既而李斯入秦遂取三公据万乗以制海内功侔伊望名巨太山而包丘子不免于丨丨蒿庐如潦歳之鼃口非不众也然卒死于沟壑而已　新论克已类出丨丨之氓决命必在吞气之士　嬾真子录洛中邵康节先生术数既髙如心术亦自过人所居有圭窦瓦丨丨圭窦者墙上凿门上锐下方如圭之状丨丨者以败瓮口安于室之东西用赤白纸糊之象日月也陆云九愍见绳枢下　方孝孺友筠轩赋世上有玉堂之贵此岂无丨丨之安　陆云答孙显世诗见防枢】
　　【下　白居易效陶潜体诗北里有髙士丨丨绳为枢】
　　瓮盎【蜃说又移时或立如人或散如兽或列若旌旗之饰丨丨之器诡计万千日近晡冉冉漫灭向之有者安在而海自若也　徐陵与王呉郡僧智书本应埋魂赵魏析骨幽并岂意余年复反乡国仰属伊公在亳渭老师周旌贲丘园采拾衡巷遂以哀骀不弃丨丨无遗还顾庸虚未应偕此　柳宗元段太尉逸事状见釡鬵下　苏轼答吕梁仲屯田诗夜闻沙岸鸣丨丨晓看雪浪浮鹏鹍】
　　瓮瓴【淮南子见盆盂下】
　　瓮榼【贯休上缙云段使君诗见旌旗下】
　　瓮醤【杜甫孟仓曹步趾领新酒醤二物满器见遗老夫诗借糟分汁滓丨丨落提携】
　　瓮鉴【糖霜谱凡霜一瓮中品色亦自不同堆疉如假山者为上团枝次之丨丨次之大颗块次之沙脚为下紫为上深琥珀次之浅黄又次之浅白为下】
　　瓮器【春渚纪闻陈秀公丞相曰某病中梦至一所金碧焕目室间罗列丨丨甚多上皆以青帛羃之具题曰元参政香饭也某问其故有守者谓某曰元公自少至老每食度不尽则分减别器未尝残一食此瓮所着皆其余也】
　　瓮头【法书要录萧翼至越州日暮入寺过辩才院寒温既毕语议便合因延入内房便留夜宿设堈面药酒茶果等江东云堈面犹河北称丨丨谓初熟酒也谈圃见壶头下　岑参喜韩樽相过诗丨丨春酒黄花脂禄米只充沽酒资　刘禹锡酬乐天偶题酒瓮见寄诗门外红尘人自走丨丨新酒我初开　白居易答皇甫郎中秋深酒熟见忆诗为思池上酌先觉丨丨香　姚合寄贾岛诗丨丨寒絶酒灶额晓无烟】瓮口【盐铁论河决若丨丨而破千里况礼决乎其所害必多矣】
