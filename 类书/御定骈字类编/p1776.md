<!-- { "loadSidebar": true } -->
　　缯裹【宋史舆服志建炎三年改铸虎符其制以铜为之长六寸阔三寸刻篆而中分之以左契给诸路右契藏之门符制以丨丨纸版谓之号皇城司掌之】
　　缯贩【江淹为萧重让州表丨丨之士无荐管库之家寂寞　又诣竟陵王笺至如民者葢不是算所志不出丨丨所学不遗祝筮】
　　纻
　　纻绮【庾肩吾答饷绫纹启洁同雪霜华逾丨丨】
　　纻罗【齐书孝义传诸暨东洿里屠氏女父失明母痼疾亲戚相弃乡里不容女移父母逺住丨丨昼采樵夜纺绩以供养按南史罗作含】
　　纻丝【元史舆服志辂之前额金行龙二奉一水精珠后额亦如之前两柱绯绒铃索五贴金鸾和大响铜铃十金涂鍮石双鱼五下朱漆轼柜一柜上金香毬一金香宝一金香合银灰盘一并黄丨丨绶带　金志见彩裳下　同文算指问丨丨一千匹卖银三千六百两若原买价多六两即毎百两折一两欲知原价几何此因百两内已折一十两以九十两为一率以一百两为二率以三千六百两为三率】
　　纻麻【汉书地理志自合浦徐闻南入海得大州东西南北方千里武帝元封元年畧以为儋耳珠厓郡民皆服布如单被穿中央为贯头男子耕农种禾稻丨丨女子桑蚕织绩亡马与虎民有五畜山多麈麖兵则矛盾刀木弓弩竹矢或骨为镞】
　　纻衣【战国防见盐车下　冯子振十八公赋壬辰之秋金莲顿稀菊有黄花凄其丨丨　韦应物题从侄成绪西林精舎书斋诗丨丨岂寒御蔬食非饥疗　翁承賛擢探花使诗毎到黄昏醉归去丨丨惹得牡丹香皮日休吴中苦雨诗见纱帽下】
　　纻布【南史林邑国传古贝树花如鵞毳抽其绪纺之作布与丨丨不殊亦染成五色织为斑布　唐书地理志郢州富水郡上土贡丨丨葛蕉春酒麴枣节米开州盛山郡下土贡白丨丨柑芣苢实贵州懐泽郡下土贡金银铅器丨丨】
　　纻罽【汉书髙帝纪见绮縠下】
　　纻絺【说苑吴赤市使于智氏假道于卫甯文子具丨丨三百制将以送之大夫豹曰吴虽大国也不壤交假之道则亦敬矣又何礼焉】
　　纻葛【陆游诗薄饭蕨薇端可饱短衫丨丨亦新裁刘克庄诗征夫去时着丨丨征夫来回天雨雪】纻絮【史记张释之传从行至霸陵居北临厠是时慎夫人从上指示慎夫人新丰道曰此走邯郸道也使慎夫人鼔瑟上自倚瑟而歌意惨凄悲懐顾谓羣臣曰嗟乎以北山石为椁用丨丨斮陈蕠漆其间岂可动哉左右皆曰善释之前进曰使其中有可欲者虽锢南山犹有郄使其中无可欲者虽无石椁又何戚焉文帝称善　法言多闻则守之以约多见则守之以卓寡闻则无约也寡见则无卓也緑衣三百色如之何矣丨丨三千寒如之何矣】
　　纻缟【史记司马相如传于是郑女曼姬被阿锡揄丨丨杂纎罗垂雾縠　魏书胡叟传初叟一见髙允曰吴郑之交以丨丨为美谈吾之于子以韦为幽贽以此言之彼可无愧也】
　　纻器【盐铁论今富者银口黄耳金罍玉钟中者舒玉丨丨金错蜀杯夫一文杯得铜杯十贾贱而用不殊箕子之讥始在天子今在匹夫】
　　纻表【韩诗外传晏子之妻使人布衣丨丨田无宇讥之曰出于室何为者也晏子曰家臣也田无宇曰位为中卿食田七十万何用是人为畜之晏子曰弃老取少谓之瞽贵而忘贱谓之乱见色而説谓之逆吾岂以逆乱瞽之道哉】
　　纻屿【神仙传陈长在丨丨山上已六百余歳丨丨山中人为架屋毎四时烹杀以祭之长亦不饮食顔色如六十歳人诸奉事者毎有疾病即以器诣长乞祭水饮之皆愈丨丨山上累世相承事之莫知其所来　又宫嵩者琅邪人也服云母数百歳有童子之色后出入丨丨山仙去丨丨山在东海中　吴莱夕泛海东诗丨丨尚余聚蓬山宁尔神】
　　纻林【述异记今交州麻林一名丨丨】
　　纻中【宋书五行志晋元帝太兴四年吴郡民讹言有大虫在丨丨及樗树上啮人即死】
　　练
　　练衣【礼记檀弓练丨丨黄里縓缘疏练小祥也丨丨者丨丨为中衣　魏朴和皮日休悼鹤诗雪骨夜封苍藓冷丨丨寒在碧塘轻】
　　练衫【魏志钟繇传注繇常数月不朝防或问其故云常有好妇来问者曰必是鬼物可杀之妇人复往繇斫之伤髀妇人即出以新绵拭血竟路明日使人寻迹之至一大冢木中有好妇人着白丨丨丹绣裲裆伤左髀以裲裆中绵拭血】
　　练服【谢庄明堂登歌雍台辨朔泽宫丨丨】
　　练布【晋书王导传时帑藏空竭库中惟有练数千端鬻之不售导患之乃与朝贤俱制丨丨单衣于是士人翕然竞服之练遂踊贵】
　　练褐【陆游幽居诗丨丨藤冠物外装下帘留住欲残香】
　　练带【李贺春坊正字劒子歌隙月斜明刮露寒丨丨平铺吹不起　陆引泉诗防漴一堕丨丨横斜牵】
　　练褥【白帖卢湛云凡临祭坐以蒲荐青布丨丨其事从约也】
　　练帐【吴志蒋钦传见锦被下】
　　练紫【说苑齐桓公谓管仲曰吾国甚小而财用甚少而羣臣衣服舆马甚汰吾欲禁之可乎管仲曰臣闻之君尝之臣食之君好之臣服之今君之食也必桂之浆衣丨丨之衣狐白之裘此羣臣之所奢大也诗云不躬不亲庶民不信君欲禁之胡不自亲乎桓公曰善于是更制练帛之衣太白之冠朝一年而齐国俭也】练杵【萨都剌诗丨丨捣寒月香炉生画薫】
　　练杖【李洞感知上刑部郑侍郎诗丨丨虫声切过门马足迟】
　　练防【后汉书舆服志特进列侯以上锦缯防十二色六百石以上重丨丨九色】
　　练税【方囘喜雨诗凄清传古调忧闷豁烦襟拭汗纰丨丨搔头断玉簮】
　　练素【论衡清受尘白取垢青蝇所汚常在丨丨　黄庭内景经使形如是不当汚注使形轻净如悬丨丨于空中又云身中虚空使如器之丨丨虚净当然汚谓有其事也　刘迎诗玉堂曽见郭熙画拂拭丨丨尘埃间】
　　练文【皎然赋得石梁泉送崔逵诗天晴虹影度风细丨丨斜　又纹同杨慎诗岩前水落秋纷纷楼前澄江静丨丨】
　　练影【无可中秋台望月诗水光笼草树丨丨挂楼台】
　　练色【白居易草堂记堂东有瀑布水泻阶渠晓如丨丨夜中如环佩琴筑声】
　　练彩【姚合月诗丨丨凝葭菼霜容静杳防】
　　练鹊【图画见闻志李后主有织成大囘鸾小囘鸾云鹤丨丨墨锦褾饰　元好问新居诗先生爱画如惜玉丨丨翔鸾余百轴】
　　练尾【薛能白野鹊诗轻毛疉雪翅开霜红嘴能深丨丨长】
　　练表【陈造离富池诗人家积苏间山影横丨丨】
　　练浦【水经江水又东左得子练口注北通丨丨又东合练口江浦也】
　　练口【水经见上】
　　练湖【京口记丨丨在丹阳县一名练塘　李华复练塘颂序丨丨幅员四十里京兆韦公损为润州増理故塘缭而合之广湖为八十里象月之规俦金之固】
　　练渎【皮日休太湖丨丨诗空阔缣太湖崎岖开丨丨】
　　练塘【越絶书丨丨者勾践时采锡山为炭称炭聚载从炭渎至丨丨各因事名之去县五十里】练挂【王琢久雨诗丨丨遮檐直麻悬到地齐】
　　练染【后汉书百官志平准令一人掌知物贾主丨丨作采色】
　　练字【葛常之诗话作诗在于丨丨如老杜飞星过水白落月动沙虚是丨中间一丨地坼江帆稳天清木叶闻是丨末后一丨　瑚钩诗话诗以意为主又须篇中练句句中丨丨乃为工】
　　练句【瑚钩诗话见上】
　　练兵【崔禹锡奉和圣制送张说廵边诗丨丨宜雨洗卧鼓候风凉】
　　练物【江淹建平王让右将军荆州刺史表铸才式丨丨惟逺】
　　练士【道徳指归论吾欲选将丨丨砥砺甲兵积粮髙垒营而自守百姓靡弊国家空虚是战之所为作也】练丹【嵇康答难养生论故赤斧以丨丨頳髪滑子以术精久延】
　　练桧【图画见闻志唐张璪员外画山水松石名重于世有一士人家曽请璪画林石一障士人云亡有兵部李约员外好画成癖知而购之其家弱妻已练为衣里矣惟得两幅双柏一石在焉李嗟惋久之作丨丨记】练戒【陈书江总传弱歳归心释教暮齿深悟苦空更复丨丨运善于心行慈于物】
　　练精【史记扁鹊传潄涤五藏丨丨易形】
　　练锐【吴子此五者军之丨丨也有此三千人内出可以溃围外出可以屠城矣】
　　练性【孟郊小隐吟丨丨静栖白洗情深寄】
　　练识【晋书孔衍传于时庶事草创衍经学深博又丨丨旧典朝仪轨制多取正焉】
　　练真【晋书曹毘传不追林栖之迹不希抱鳞之龙不营丨丨之术不慕内听之聪】
　　练旅【柳宗元兴州江运记选徙丨丨有众孔武】
　　练响【谢庄月赋丝桐丨丨音容选和　张仲素玉磬赋丨丨而鸣球可谐还和而浮石非匹】练漉【唐彦谦韦曲诗欲写愁肠愧不才多情丨丨已抵摧】
　　练究【宋书自叙传璞字道真林子少子也年十许歳智度便有大成之姿好书不倦尤丨丨万事经耳过目人莫能欺之】
　　练业【刘勰新论学者出于心心为身之主如欲丨丨必先正心而后理义入焉】
　　绢
　　绢素【唐书裴行俭传见笔墨下　歴代名画记今之画人笔墨混于埃尘丹青和其泥滓徒污丨丨岂曰绘画　画鉴李伯时宋人物第一专师吴生照映千古者也画马师韩干不为着色独用澄心纸为之惟临摹古画用丨丨着色笔法如云行水流有起倒　李白诗牋麻丨丨排数箱　王懐素草书歌或粉壁或防牋蒲葵丨丨何相鲜　窦冀懐素草书歌鱼牋丨丨岂不贵只嫌局促儿童戏　杜甫丹青引诏谓将军拂丨丨意匠惨澹经营中　苏轼诗不须临池更苦学完取丨丨充衾裯】
　　绢絁【唐书地理志河南道葢古豫兖青徐四州之域厥赋丨丨绵布】
　　绢绵【唐书地理志见弓刀下　宋史兵志见防布下又鲜于侁传二税输丨丨侁奏听民以畸零纳直】绢帛【魏志武宣卞皇后传注魏书曰太后毎随军征行见髙年白首辄住车呼问赐与丨丨对之涕泣曰恨父母不及我时也　南史梁昭明太子传见襦袴下】
　　绢布【周礼司市凡万民之期于市者辟布者量度者刑戮者各于其地之叙注量度者若今处斗斛及丈尺也疏云谓斗斛处置于米粟之肆丈尺处置于丨丨之肆　晋书安平王孚传秦始八年薨帝于大极东堂举哀三日诏以东园温明秘器朝服一具衣一袭绯练百匹丨丨各五百匹钱百万谷千斛以供防事诸所施行皆依汉东平献王苍故事　齐书王敬则传昔晋氏初迁江左草创丨丨所直十倍于今赋调多少因时增减　魏书韩麒麟传臣所统宥州租粟才可给俸畧无入仓虽于民为利而不可长久脱有戎役或遭天灾恐供给之方无所取济可减丨丨増益谷租　又杨椿传赐以丨丨给羽林卫送羣公百僚饯于城西张方桥行路观者莫不称叹　唐书食货志宜令有司覆初定两税之歳丨丨定估为布帛之数　法苑珠林晋永嘉中有天竺胡人来渡江南有幻术尝取丨丨与人各执一头中断之已而取两段合祝之丨丨还连续故一体也】绢匹【魏书杨津传见杯酒下】
　　绢钱【宋史食货志右正言李常言广渊以陈汝羲所进羡余钱五十万缗随和买丨丨分配于常税折科放买外更取二十五万缗】
　　绢米【宋史哲宗纪诏以四川宣抚使司降赐丨丨一百万石均减对籴】
　　绢茶【宋史夏国传凡歳赐银绮丨丨二十五万五千乞如常数】
