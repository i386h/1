<!-- { "loadSidebar": true } -->
　　天汉【诗维丨有丨监亦有光传汉天河也有光而无所明　左传有星孛于大辰西及汉梓慎曰星孛丨丨汉水祥也　后汉书边让传章华赋忽飘飖以防逝兮似鸾飞于丨丨　晋书天文志丨丨起东方经尾箕之间谓之汉津乃分为二道其南经传説鱼天籥天弁河鼔其北经贯箕下次络南斗魁左旗至天津下而合南道乃西南行又分夹瓠络人星杵造父腾蛇王良传路阁道北端太陵天船卷舌而南行络五车经北河之南入东井水位而东南行络南河阙贝丘天狗天纪天稷在七星南而没　宋书礼志刘祯鲁都赋素秋二七丨丨指隅人胥袚除国子水嬉又是用七月十四日也　星经箕四星主后别府二十七世妇八十一御女为相天子后也亦为丨丨　水经注孝经援神契曰河者水之伯上应丨丨　述异记晋安郡有一书生谢端为性介洁不染声色常于海岸观涛得一大螺大如一石米斛割之中有美女曰余丨丨中白水素女天帝矜君纯正令为君作妇端以为妖呵责之女叹息升云而去　黄庭内景经出青入二气燠子若遇之升丨丨　明一统志丨丨桥在开封府一名州桥　又丨丨楼在汉中府冶子城上宋建　庾信为公让宗师骠骑表慿丨丨之派水附若木之分枝　又周赵国公夫人纥豆陵氏墓志铭殿下居若木之一枝在丨丨之别派　栁宗元祭杨慿詹事文卿云轮囷丨丨昭回自然物外寜杂尘埃　张衡天象赋胡丨丨之昭囬自东震而绵络　陆云公星赋龙尾着于虢童丨丨表于周士李华含元殿赋邻斗极之光耀迩丨丨之波澜　陆机拟明月皎夜光诗招揺西北指丨丨东南倾　宗楚容安乐公主移入新宅侍宴应制诗借问游丨丨谁能取石囬　沈佺期龙池篇池开丨丨分黄道龙向天门入紫微　杜甫苦两奉寄陇西公诗悄悄素浐路迢迢丨丨东　王维送韦大夫东京留守诗晨丨丨声夕卷大河隂　储光羲题陆山人楼诗山云拂髙栋丨丨入云流　王涯思君恩诗鸡鸣丨丨晓莺语禁林春刘禹锡深春诗池色连丨丨城形象帝车　王建夜看美人宫棋诗廵拾玉沙丨丨晓犹残织女两三星　杜牧洛阳长句诗丨丨东穿白玉京日华浮动翠光生皮日休初夏游楞伽精舍诗一片太湖光只惊丨丨落又史记索隠序史记者汉太史司马迁父子之所述也迁自以承五百之运继春秋而纂是史其褒贬覈寔颇亚于丘明之书于是上始轩辕下讫丨丨作十二本纪十表八书三十系家七十列传凡一百三十篇　汉书武帝纪丨丨元年春正月行幸甘泉郊泰畤注师古曰大雅有云汉之诗美宣王遇旱灾修徳勤政而能致雨故因以为年号也　又萧何传初诸侯相与约先入闗破秦者王其地沛公既先定秦项羽后至与范増谋曰巴蜀道险秦之迁民皆居蜀乃曰蜀汉亦闗中地也故立沛公为汉王汉王怒欲谋攻项羽周勃灌婴樊哙皆劝之何谏之曰周书曰天子不取反受其咎语曰丨丨其称甚美臣愿大王王汉中养其民防致贤人收用巴蜀还定三秦天下可圗也汉王曰善乃遂就国　张唐英小史通正二年十一月大赦改元丨丨元年国号改称丨丨　云笈七籖柷融氏兴太上老君以丨丨元年下降南岳衡山及蓬莱山以人皇内经灵宝五千文道徳经等以授祝融氏】
　　天河【诗传见上　左传析木之津注箕斗之间有天汉故谓之析木之津疏刘炫谓天汉即丨丨也　三辅黄圗昆明池中有二石人立牵牛织女于池之东西以象丨丨　博物志旧説云丨丨与海通近世有人居海渚者年年八月有浮槎去来不失期人有竒志立飞阁于查上多赍粮乘槎而去去十余日奄至一处有城郭状屋舍甚严遥望宫中多织妇见一丈夫牵牛渚次饮之牵牛人乃惊问曰何由至此此人具説来意并问此是何处答曰君还至蜀郡访严君平则知之竟不上岸因还如期后至蜀问君平曰某年月日有客星犯牵牛宿计年月正是此人到丨丨时也　辍耕録丙午丁未丨丨水者丙丁属火午为火旺之地而纳音乃水水自火出非银汉不能有也故曰丨丨水也　鲍照河清颂徒翫井科未覩丨丨　庾信周骠骑大将军开府仪同三司冠军伯柴夫人李氏墓志铭徒餐日气饮丨丨　又周安昌公夫人郑氏墓志铭丨丨开国分畿置政地有十城人居九命　又镜赋丨丨渐没日轮将起中山王文木赋拂丨丨而布叶横日路而擢枝　无名氏登天坛山望海日初出赋望若木之初出疑杳上于丨丨　沈佺期夜宿七盘岭诗晓月临牕近丨丨入户低　李乂兴庆池侍宴应制诗语乘槎溟海客回头来此问丨丨　张九龄天津桥东旬宴诗清洛象丨丨东流形胜多　杜甫洗兵马诗安得壮士挽丨丨浄洗甲兵长不用　又望牛头寺诗春色浮山外丨丨宿殿隂　韦应物拟古诗丨丨横未落斗柄当西南　卢纶陪侍中游石笋溪诗双壁泻丨丨一峯吐莲萼　元稹梦游春诗夜夜望丨丨无由重沿泝　刘禹锡聼旧宫中乐人穆氏唱歌诗曽随织女渡丨丨记得云间第一歌　王建秋夜曲丨丨悠悠漏水长南楼北斗两相当　李贺天上谣丨丨夜转漂回星银浦流云学水声又梁台古愁诗梁王台沼中立丨丨之水夜飞入又宫娃歌梦入家门上沙渚丨丨落处长洲路　李】
　　【商隠韩同年新居饯韩西迎家室戏赠诗云路招邀回防鳯丨丨迢递笑牵牛　温庭筠七夕诗微光奕奕凌丨丨鸾咽鹤唳飘飖歌　司空圗浪淘沙诗黄河却胜丨丨水万里萦纡入汉家　韩琮题商山店诗碧涧门前一条水岂知平地有丨丨　翁洮冬诗迥夜炉翻埃烬色丨丨氷辗辘轳声　胡曽金义岭诗无限鹊临桥畔立适采天道过丨丨　陆游夜坐中庭诗草露沾衣冷丨丨隔树明　又晓出东城马上作诗诞欺成俗真当惧谁挽丨丨一洗空　张昱宫中词故将禁指监官见放出丨丨洗防云　又晋书天文志天髙西一星曰丨丨主察山林妖变　又魏书慕容熙传熙起逍遥宫甘露殿凿丨丨渠引水入宫　又宋史抚水州蛮夷传克明献可上言蛮人去冬寇丨丨今又钞融州厢阳诸砦剽刼居民害廵检樊明累依宣防诏谕曽不悛革臣请便宜掩击从之　明一统志丨丨县在庆逺府城北九十里　又宋史刘翰传如笔头灰兎毫也而在草部今移附兎头骨之下半丨丨地浆皆水也亦在草部今移附土石类之间　又元史舆服志綖上横丨丨带一左右至地珠钿窠网结翠栁朱组二属诸笄为缨络以翠栁调珠簪以玉为之横贯于冠】
　　天英【吕览见天竹下　又齐书张融传海赋山海藏隂云尘入岫丨丨徧华日色盈秀　又素问金欲升而丨丨窒抑之金欲发郁亦须待时】
　　天蒿【晋书天文志见天美下】
　　天辩【晋书天文志丨丨九星在建星北市官之长也以知市珍也　又王褒灵坛碑声随地气调均丨丨又刘孝威诗何斯丨丨如圭如璋庾信诗风飞扇丨丨泉涌属言】
　　天斧【星经南斗六星主天子寿命亦云宰相爵禄之位巫咸氏云木星春夏木秋冬水一名丨丨二名天阙三名天机】
　　天健【星经钩钤二星主法去房宿七寸第一名丨丨二名天宫】
　　天猾【晋书天文志河圗云嵗星之精流为天棓天枪丨丨天冲国皇及登苍彗】
　　天干【吕览见天竹下　又辍耕録戊寅己夘城头土者丨丨戊巳属土寅为艮山土积而为山故曰城头土也】
　　天翟【晋书天文志见天上下　又吕览地大则有常祥不庭岐毋羣抵丨丨不周】
