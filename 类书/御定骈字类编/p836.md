<!-- { "loadSidebar": true } -->
　　一辞【或作词礼记表记子曰事君难进而易退则位有序易进而难退则乱也故君子三揖而进丨丨而退以逺乱也　史记孔子世家至于为春秋笔则笔削则削子夏之徒不能赞丨丨　唐书杨国忠传国忠既以宰相领选始建罢长名于铨日即定留放故事嵗掲版南院为选式选者自通丨丨不如式辄不得调故有十年不官者国忠创押例无贤不肖用选深者先补官牒文谬缺得再通众议翕然美之　又陆希声传迁殿中侍御史凤阁舍人尝命草诏殿上恐惧不能得丨丨降左司郎中　宋史叶清臣传茍用章之状果虚守懃之罪果白用章更寘重科物论亦允无容偏聼丨丨以亏王道无党之义　又真徳秀传更化之初羣贤皆得自奋未防傅伯成以谏官论事去蔡幼学以词臣论事去邹应龙许奕又继以封驳事论去是数人者非能大有所矫拂已皆不容于朝故人务自全丨丨不措设有大安危大利害羣臣喑嘿如此岂不殆哉　李端下第上薛侍郎诗明镜方重照微诚寄丨丨　元稹酬叚丞与诸棊流防宿弊居见赠诗乗胜同三防扶颠望丨丨　又萧钧晚景逰泛懐友诗丨丨金谷苑空想竹林逰　呉融叶落诗红影飘来翠影微丨丨林表不如归】一字【诗闗防五章章四句疏句者聮字以为言则丨丨不制也以诗者申志丨丨则言蹇而不防故诗之见句少不减二即析父肇禋之类也　春秋正义序丨丨所嘉有同华衮之赠　史记吕不韦传不韦乃使其客人人着所闻集论以为八览六论十二纪二十余万言以为偹天地万物古今之事号曰吕氏春秋布咸阳市门悬千金其上延诸侯游士賔客有能増损丨丨者予千金　魏志陈思王植传注植与杨修书曰昔尼父之文辞与人通流至于制春秋防夏之徒不能错丨丨过此而言不病者吾未之见也　又王粲传初粲与人共行读道邉碑人问曰卿能闇诵乎曰能因使背而诵之不失丨丨　晋书卫恒传灵帝好书时多能者而师宜官为最大则丨丨径丈小则方寸千言甚矜其能又蔡谟传父克擢东曹掾初克未仕时河内山简尝与琅邪王衍书曰蔡子尼今之正人衍以书示众曰山子以丨丨防人然未易可称后衍闻克在选官曰山子正人之言验于今矣　魏书高祖纪帝才藻富赡好为文章诗赋铭颂任兴而作有大文笔马上口授及其成也不改丨丨　北史李浑传与梁人泛言世族袁狎曰未若我本出自黄帝姓在十四之限绘曰兄所出虽逺当共车千秋分丨丨耳一坐皆笑　唐书欧阳询传褚遂良亦以书自名尝问虞世南曰吾书何如智永答曰吾闻彼丨丨直五万君岂得此曰孰与询曰吾闻询不择纸笔皆得如志君岂得此遂良曰然则何如世南曰君若手和笔调固可贵尚遂良大喜　又王勃传勃属文初不精思先磨墨数升则酣饮引被覆面卧及寤援笔成萹不易丨丨时人谓勃为腹藁　又蒋乂传帝尝登凌烟阁视左壁頽剥题文漫缺行才数字命録以问宰相无能知者遽召乂至答曰此圣厯中侍臣圗赞帝前口以诵补不失丨丨　又骠传毎丨丨曲三叠名为五成　宋史食货志初艺祖尝欲积缣帛二百万易敌人首乂别储于景福殿元丰初乃更景福殿库名自制诗以揭之曰五季失圗玁狁孔炽艺祖造邦思有惩艾爰设内府基以募士曽孙保之敢忘厥志丨丨一库以号之凡三十二库后积羡□为二十库　又乐志黄钟用合字大吕太簇用四字夹钟姑洗用丨丨夷则南吕用工字无射应钟用凡字　又余靖传使契丹辞日以所奏书书笏各举丨丨为目凡数十事帝顾见之命悉条奏　防昃乃罢　金史百官志亲王母妻封丨丨王者旧封王妃为正从一品次室封王夫人承安二年勅王妃止封王夫人次室封孺人　武帝内传孝武皇帝景帝子也至三嵗景帝抱于膝上他日复抱之几前试问儿悦习何书为朕言之乃诵伏羲以来羣臣所録隂阳诊及龙圗防数万言无丨丨遗落至七嵗圣彻过人景帝令改名彻　白虎通不以姓为号何姓者丨丨之称也尊卑所同也诸侯各称一国之号而有百姓矣天子至尊即备有天下之号而兼万国矣　文心雕龙意少丨丨则义阙句长一言则辞妨　楞迦经大慧一切言説堕于文字义则不堕离性非性故无受生亦无身大慧如来不説堕文字法文字有无不可得故除不堕文字大慧若有説言如来説堕文字法者此则妄説法离文字故是故大慧我等诸佛及诸菩萨不説丨丨不答丨丨所以者何法离文字故　守防国界主陁罗尼经复次善男子云何名为无尽宝箧陁罗尼门善男子谓丨丨中説一切法皆无穷尽　老子中经吾常使司命教鬼守汝勿妄増减吾文丨丨不具吾即知之释氏通鉴三藏无畏尝过龙河一馲驼负经没水畏恐失经随之入水龙王邀入宫讲法留三宿而出所载梵夹不湿丨丨　又沙门一行优于记诵明皇命出宫籍示之行阅毕令内侍执本复之不差丨丨　司空图诗品不着丨丨尽得风流　老学庵茟记尹少稷强记日能诵麻沙版本厚一寸尝于吕居仁舍人坐上记厯日酒一行记两月不差丨丨　甲申杂记李定资深鞫苏子瞻狱一日于崇政殿门忽谓诸人曰苏轼诚竒才也众莫敢对已而曰虽二三十年所作文字诗句引证经传随问即答无丨丨差舛诚天下之竒才也　沧浪诗话有古诗有近体有絶句有杂言有三五七言有半五六言有丨丨至七字　扪虱新话世传欧阳公平昔为文章毎就纸上净讫即粘挂斋壁卧兴看之屡思屡改至有终萹不留丨丨者　葆化録李建州频与方处士干为吟友频有题四皓庙诗自言竒絶云东西南北人髙迹此相亲天下已归汉山中犹避秦龙楼曽作客鹤不为臣独有千年后青松庙木春示于干干笑而言善则善已然内有二字未穏作字太粗而难换为字甚不当干闻率土之濵莫非王臣请改作称字频遂拜为丨丨之师　鼠璞南唐野史载张迥寄逺诗蝉鬓雕将尽虬髭白也无齐已改为虬髭黑在无迥拜为丨丨师陶岳五代史补齐已携诗诣郑谷咏早梅云前邨深雪里昨夜数枝开谷曰数枝非早也未若一枝齐已拜谷为丨丨师陈辅之诗话云萧楚材知溧阳乖崕作牧有一絶云独恨太平无一事江南闲杀老尚书萧改恨作幸丨丨师也此却用前故事　闲中今古録萨天锡常有一诗送濬天渊入朝地湿厌闻天竺雨月明来聼景阳钟闻者无不脍炙惟山东有一叟鄙之公以素惬意特歩访问其故叟曰此聮措词固善但闻字与聼字一合耳公曰当以何字易之叟徐曰看天竺雨公诘其看字叟曰唐人有林下老僧来看雨公俯首拜为丨丨师刘后村诗话谢康乐丨丨百炼乃出冶元晖尤丽宻澄懐録有人収得虞永兴与圆机书一纸剪开字字卖之矾卿丨丨得麻一斗鹤口丨丨得铜镜一枚房村】
　　【丨丨芋千头　韩愈张中丞传后序廵曰吾于书读不过三遍终身不忘也因诵嵩所读书尽巻不错丨丨黄庭坚题东坡字后东坡居士极不惜书然不可乞有乞书者正色诘责之或终不与丨丨　无名氏太学壁经赋欲昭明于六书先褒贬于丨丨　张説奉和圣制过宁王宅应制诗大风将小雅丨丨尽千金　刘言史放萤怨架中科斗万余卷丨丨千囘重照见　杜甫元使君诗两章对秋月丨丨偕华星　又题省中院壁诗衮职曽无丨丨补许身媿比双南金　又寄张山人彪诗数萹吟可老丨丨买堪贫　又登岳阳楼诗亲朋无丨丨老病有孤舟　又李潮八分小篆歌八分丨丨直百金蛟龙盘拏肉屈强　包佶尚书宗兄使过诗以奉献诗雨散三秋别风传丨丨书　权徳舆湖南观察使袁公挽歌表墓双碑立尊名丨丨褒　又马秀才草书歌变化纵横出新意眼看丨丨千金贵　卢仝赠金鹅山人沈师鲁诗君到头来忆我时金简为吾镌丨丨元稹酬乐天得微之诗知通州事诗南歌未有东西分敢唱沧浪丨丨歌　白居易阳城驿诗丨丨未忍道况兼姓呼之　又见尹公亮新诗诗如何持此将干谒不及公卿丨丨书　王建昭应官舍诗文案把来看未防虽书丨丨甚慙顔　李商隠献寄旧府开封公诗幕府三年逺春秋丨丨褒　又赠送前刘五经映诗片辞褒有徳丨丨贬无良　方干酬孙发诗从来丨丨为褒贬二十八言犹太多　李谑廷裕诗曽随风水化凡鳞安上门前丨丨新　薛能赠歌者诗丨丨新声一颗珠转喉疑是击瑚　皎然同李著作縦题尘外上人院诗百縁唯有什公缾万法但看丨丨经　齐已谢人寄新诗集诗千萹著述诚难得丨丨知音不易求　又赠孙生诗道出千途外功争丨丨新　又送呉先辈赴京诗千萹未聼常徒口丨丨湏防作者心　徐铉寄饶州王郎中诗银钩无丨丨何以缓离愁　黄庭坚访梅诗先人嵗晚被人疑梅畔浑无丨丨诗　又送项使君季约诗两年案头笔丨丨不容　陈与义邓州西轩诗事诗易求苏子六国印难得河桥丨丨书　陈傅良送郑少卿景望知建寜诗相望无丨丨不是古情踈　杨万里和周仲容春日诗诗非丨丨苦句岂十分清　陆游六经诗谆谆布方防丨丨不汝欺　戴表元赠范氏诗清风百世希文老丨丨流传今是宝　杨允孚泺京杂咏丨丨成时笔如铁不如载酒画楼西　范梈秋日诗题桥丨丨终何益卖赋千金竟或无　又元史宪宗纪辛巳攻丨丨城　白居易二月二日诗轻衫细马春年少十字津头丨丨行　温庭筠送僧诗因行恋烧归来晚窗下犹残丨丨香　呉融新鴈诗数声飘去和秋色丨丨横来背晚晖　黄滔成名后呈同年诗丨丨连镳廵甲族千般唱罚赏皇都　贯休怀白阁道侣诗香然丨丨火磬过数潭冰　黄庚闺情效香奁体诗金鸭烟销丨丨香满懐春恨强梳妆】
　　一画【温庭筠塞寒行彩毫丨丨竟何荣空使青楼泪成血　陆游读易诗无端凿破乾坤秘祸始羲皇丨丨时　谢宗可鴈字诗丨丨写开湘水碧半行草破楚天青】
　　一句【易干用九见羣龙无首吉疏正义曰用九见羣龙者此丨丨説乾元能用天徳也　诗周南闗睢詀训传疏名萹之义既无定凖或偏举两字或全取丨丨又闗睢五章章四句疏句则古者谓之为言论语云诗三百一言以蔽之曰思无邪则以思无邪丨丨为一言　春秋序絶笔于获麟之丨丨者所感而起固所以为终也　晋书左思传欲赋三都防妹芬入宫移家京师乃诣著作郎张载访岷卬之事遂构思十年门庭藩溷皆着纸茟遇得丨丨即便疏之　宋书厯志夫甄耀测象者必料分析度考往验来凖以实见据以经史曲辩碎説类多浮诡甘石之书互为矛盾今以丨丨之经误一字之谬坚执偏论以防正理此愚情之所未厌也宋史廖徳明传尝语人以仕学之要曰徳明自始仕以至为郡唯用三代直道而行丨丨而已　嵗华纪丽】
