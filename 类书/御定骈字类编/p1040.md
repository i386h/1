<!-- { "loadSidebar": true } -->
　　六衡【隋书礼仪志有大楼辇车龙舟十二加以玉饰四毂丨丨方舆圗盖】
　　六辇【事文类聚后汉有乗舆丨丨又隋有丨丨大礼皆乗之】
　　六萌【古青骢白马乐府问君可怜丨丨车迎取窈窕西曲娘】
　　六剑【史记卫绾传上赐之剑绾曰先帝赐臣剑凡六不敢奉诏上曰剑人之所施易独至今乎绾曰具在上使取丨丨剑尚盛未尝服也　小学绀珠丨丨白虹紫电辟邪流星青冥百里　孙楚谢赐鄣日牋昔卫绾锡丨丨珍而不用楚虽不敏且受而藏之】
　　六矢【诗四矢反兮笺射必四矢者象其能御四方之乱也疏内则云男子生以桑弧蓬矢六射天地四方注云天地四方男子所有事彼于初生之时以上下四方男子皆当有事故用之以示意故用丨丨以示意射礼则象能御乱上下无乱不复湏象之故也　唐书雷万春传事廵为偏将令狐潮围雍丘万春立城上与潮语伏弩发丨丨着面万春不动潮疑刻木人谍得其实乃大惊】
　　六箭【齐书武陵王曅传于华林赌射上敕曅叠破凡放丨丨五破一皮赐钱五万　金史兵志见三石下】六弓【周礼司弓矢见四弩下　小学绀珠丨丨王弧夹庾唐大　又丨丨天子雕弓诸侯彤弓大夫黒弓又丨丨天子雕弓诸侯彤弓大夫婴弓士卢弓】
　　六札【吕览昔者秦缪公乗马而车为败右服失而埜人取之见埜人方将食之于岐山之阳缪公叹曰食骏马之肉而不还饮酒余恐其伤女也于是徧饮而去处一年为韩原之战晋人已环缪公之车矣晋梁由靡已扣缪公之左骖矣晋惠公之右路石奋投而击缪公之甲中之者已丨丨矣埜人之尝食马肉于岐山之阳者三百有余人毕力于缪公疾鬬于车下遂大克晋反获惠公以归】
　　六幡【北史蠕蠕传见二张下】
　　六纛【唐书百官志节度使诣兵部辞见辞日赐双旌双节行则建节树丨丨　宋史舆服志旌节唐天寳中置节度使受命日赐之得以专制军事行即建节府树丨丨　演繁露御览三百三十九曰纛六口大将中营建出引六军古者天子六军诸侯三军今天子十二诸侯六军故有丨丨以总军众按此即凡今词人语建节者云植丨丨皆本此也　元稹和权相公行次临阙驿逢郑仆射相公归朝诗万人东道送丨丨北风驱白居易送令狐相公赴太原诗丨丨双旌万铁衣并汾旧路满光辉】
　　六旗【宋史仪卫志次左右厢殳各一百五十人并分前后在歩队仪仗外马队内前接丨丨后尽卤簿曲折至门每厢各司御率府果毅都尉一员检校各一人从每厢各帅兵官七人】
　　六斿【周礼考工记熊旗丨丨以象伐也注伐属白虎宿与连体而丨丨　宋史舆服志革辂朱质凡制度装缀名物并同金辂饰以金涂铜鍮石左右建太常大白及轮衣络带等色皆以浅黄大白绣熊虎丨丨如周官革辂建大白之制驾马以赭白饰樊缨五就】
　　六辔【诗丨丨如濡　又丨丨如丝　又丨丨沃若　又丨丨既均　又驷铁孔阜丨丨在手笺四马丨丨六辔在手言马之良也　汉书韦元成传绎绎丨丨是列是理　晋书张华传善御者必识丨丨盈缩之善政者必审官方控之宜　北史黎景熙传古之善为政者贯鱼以次任必以能爵人于朝不以私爱简才以授其官量能以任其用官得其才任当其用丨丨既调坐致千里　宋史徐传夫八卦既画万象既分则文字为之大辂载籍为之丨丨先王教化所以行于百代及物之功与造化均不可忽也　陆机七征见八宇下刘潜为安成王让江州表丨丨沃若不防黄之马九成轮奂无求拥肿之材　郭璞南郊赋扬丨丨齐八】
　　【騄　范仲淹天骥呈才赋方驰丨丨且殊归岳之流傥驾皇舆曷如负图之辈　张来懐知赋遵常度以夷行正丨丨而安驰　何承天雍离篇冉冉丨丨柔奕奕金华晖　隋阳帝泛龙舟乐府丨丨聊停御百丈暂离开山歌棹讴　萧至忠奉和九日幸临渭亭登髙应制诗见三乗下　权徳舆和阁老酬淮南崔端公诗八音皆雅乐丨丨骋康衢　李贺相劝酒乐府羲和骋丨丨昼夕不曽闲　陆寄懐华阳道士诗丨丨未收千里马一囊空负九秋萤　苏轼韦偃牧马图诗八銮丨丨非马谋古来西山与东丘　廼贤送杨季子赴徳庆知事诗见一官下】
　　六綍【周礼遂人见六遂下】
　　六筐【礼记丧大记熬君四种八筐大夫三种丨丨士二种四筐加鱼腊焉】
　　六耜【北史赵温传子琰遣人买耜刃得剰丨丨即命送还刃主刃主髙之义而不受琰命委之而去】六翣【礼记礼器天子八翣诸侯丨丨大夫四翣】
　　六齍【周礼小宗伯辨丨丨之名物与其用使六宫之人共奉之注齍读为粢丨丨谓六谷黍稷稲粱麦苽】六清【周礼膳夫见六谷下　唐书韦縚传见四笾下张载成都登白菟楼诗芳茶冠丨丨溢味播九区】六醴【后汉书冯衍传饮丨丨之清液兮食五芝之茂英注丨丨盖六气也楚词云餐六气而饮沆瀣】六味【梁简文帝六根忏文餐禅悦之丨丨服法喜之三徳】
　　六甜【阿含经见五淡下】
　　六膳【周礼食医见六食下　沈佺期嵩山石淙侍宴应制诗见三浆下　小学绀珠丨丨牛宜稌羊宜黍豕宜稷犬宜粱雁宜麦鱼宜苽】
　　六食【周礼食医掌和王之丨丨六饮六膳百羞百醤八珍之齐】
　　六饮【周礼浆人浆人掌共王之丨丨水浆醴凉医酏入于酒府　小学绀珠丨丨醴酏浆水醷滥】六和【礼记礼运见五味下　又宋史河渠志知杭州李偃言汤村岩门白石等处并钱塘江通大海日受两潮渐至侵囓乞依丨丨寺岸用石砌叠乃命刘既济修治】
　　六奇【史记太史公自序丨丨既用诸侯宾从于汉吕氏之事平为本谋终安宗庙定社稷作陈丞相世家后汉书胡广传盖选举因才无拘定制丨丨之防不出经学郑阿之政非必章奏注前书陈平设丨丨防以】
　　【佐髙祖　晋书石苞传宣帝闻苞好色薄行以让景帝帝荅曰苞虽细行不足而有经国才略齐桓忘管仲之奢僭而録其匡合之大谋汉髙舍陈平之汚行而取其丨丨之妙算苞虽未可以上俦二子亦今日之选也陈书武帝纪见三略下　又蔡景歴传见三河下　北史齐帝纪料甲兵之众寡校帑藏之虚实折冲千里之将帷幄丨丨之士比二方之优劣无等级以寄言　宋史刘鋹传是知大朝之力难测也万里之境难保也十战而九胜亦一败可忧丨丨而五中则一失何补　新论见二主下　又陈平之弃楚归汉魏无知识其善谋韩信之亡于黒水萧何知其能将岂待吐丨丨而后明破赵魏而方识哉　传元江夏太守任君墓志铭见五教下　梁昭明太子文选序仲连之却秦军食其之下齐国留侯之发八难曲逆之吐丨丨盖乃事羙一时语流千载槩见坟籍旁出子史　江淹拟刘太尉琨伤乱诗虽无丨丨术冀与张韩遇　沈约出重围和傅昭诗鲁连扬一防陈平出丨丨　苏颋饯赵尚书摄御史大夫赴朔方军诗见三杰下　韩愈李正封晚秋郾城夜防聫句见五白下　黄滔鄜畤李相公诗见三略下耶律楚材和武川严亚之诗羡君笔下挥千字知子胸中蕴丨丨　又音基周易干本义此卦丨画皆丨上下皆干则阳之纯而健之至也】
　　六让【晋书元帝纪论陶士行拥三州之旅郢外以安王茂为分陜之计江东可立或髙旌未拂而遐心斯偃回首朝阳仰希干栋帝犹丨丨不居七辞而不免也】
　　六奋【陆机汉髙祖功臣颂奇谋丨丨嘉虑四回】
　　六守【小学绀珠丨丨仁义忠信勇谋】
　　六戒【张宇送马徳新诗四知虽自畏丨丨得师传】
　　六罚【汉书谷永传传曰六沴作见若不共御丨丨既侵六极其下】
　　六疾【左传天有六气降生五味发为五色征为五声淫生丨丨六气曰隂阳风雨晦明也分为四时序为五节过则为菑隂淫寒疾阳淫热疾风淫末疾雨淫腹疾晦淫惑疾明淫心疾　后汉书刘瑜传劳散精神生长丨丨　宋书文帝纪元嘉十年春正月己未大赦天下孤老丨丨不能自存者人赐谷五斛　南史文惠太子传太子与竟陵王子良俱好释氏立丨丨馆以飬穷人　又虞玩之传停私而云隶役身强而称丨丨　易林丨丨生狂痴走妄行北入患门与祸为邻　刘知防思慎赋长无丨丨永固百龄　宋濓萝山杂言见五懿下】
　　六疠【周礼大祝注见六祈下】
　　六瘼【北史黎景熙传字季明少以孝行闻于世周文征之拜著作郎上书曰顷者亢旱逾时人懐望岁陛下爰发明诏广求丨丨同汤禹之罪已髙宋景之守正澍雨应时年谷斯稔】
　　六亡【汉书鲍宣传见二亡下】
　　六死【汉书鲍宣传见四死下】
　　六生【荀子公生明偏生闇端慤生通诈伪生塞诚信生神夸诞生惑此丨丨者君子慎之而禹桀所以分也　金丹诸真元奥巽艮还坤阳往隂来明消生暗明消者九尽也九尽则阳光渐亮神符藏辉光耀隐明灵砂伏体生暗者丨丨也丨丨为隂符之始】
　　六害【唐书吕才传鲁桓公六年七月子同生是为庄公按歴岁在乙亥月建申然则值禄空亡据法应穷贱又触句绞丨丨皆驿马身尅驿马三刑法无官命火也生当病乡法曰为人尫弱矬陋而诗言庄公曰猗嗟昌兮颀而长兮美目扬兮巧趋跄兮唯向命一物法当夀而公薨止四十五一不验　云笈七签固三寳出丨丨隐六隂入六纪】
　　六遁【云笈七签第三星中名眞元宫宫中有帝君丨丨七隐上元丹母名太一虚夷字仲双兆着青锦帔绣羽华飞羣颓云髻】
　　六顺【左传君义臣行父慈子孝兄爱弟敬所谓丨丨也北史尉元传元言曰自天地分判五行施则人之所崇莫重于孝顺然五孝丨丨天下之所先愿陛下重之以纪四方臣既年衰不究逺趣心耳所及敢不尽诚】
　　六逆【左传贱妨贵少陵长逺间亲新间旧小加大淫破义所谓丨丨也】
　　六达【尔雅见五达下】
　　六反【佛説阿阇世王经是所过刹土皆为丨丨震动寳如来三昧经佛説菩萨四事品时三千大千刹土丨丨震动其光明无所不明诸天飞在其上以亿百千种妓乐而娱乐供飬】
　　六过【云笈七签见二过下　又丨丨魔王伏诺胃管生津】
　　六发【北史长孙晟传以染干为意弥且启人可汗赐射于武安殿选善射者十二人分为两朋启人曰臣由长孙大史得见天子今日赐射愿入其朋许之给箭丨丨皆入鹿启人之朋竟胜】
　　六接【欧阳詹泉州六曹新都堂记飞梁五道而通负连楣丨丨以都豁】
　　六践【元载故定襄王郭英乂碑丨丨柏台南宪是张】
　　六入【左传日月之行也分同道也至相过也疏日之行天一日一周月之行天二十九日有余已得一周日月异道互相交错月之一周必半在日道表从外而入内也半在日道里从内而出外也或丨丨七出或七入六出凡十三出入而与日一防歴家谓之交道通而计之一百七十三日有余而有一交交在望前朔则日食望则月食交在望后望则月食后月朔则日食此自然之常数也　持世经如是持世何谓诸菩萨摩诃萨正观择内丨丨外丨丨所谓是十二入皆虚妄从众缘生颠倒相应以二相故有内外用】
　　六用【楞严经反流全一丨丨不行　苏轼明日南禅和诗不到重赋数珠篇以督之诗不如袖手坐丨丨都懐卷】
　　六迁【唐书韦凑传丨丨司农少卿】
　　六罢【易林见三瀛下】
　　六游【白居易再授宾客分司诗见五看下】
　　六运【刘潜为临川王解扬州表臣自驰传斗牛作牧淮海政刑两空璿玑丨丨既昧弛张之要犹慙大小之狱】
