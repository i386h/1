<!-- { "loadSidebar": true } -->
　　绣段【杜甫陪柏中丞观宴将士诗丨丨装檐额金花帖鼓腰　鲍溶送罗侍御归西台诗见劒彩下　施肩吾酬张明府诗潘令新诗忽寄来分明丨丨对花开李山甫山中答刘书记寓怀诗芙蓉出秋渚丨丨流清咏　罗隐寄酬邺王罗令公诗珍重珠玑兼丨丨草堂下寄扬雄　贯休寄冯使君诗清吟丨丨句黙念芙蓉章　又酬周相公见赠诗喜擎丨丨攀金鼎谢朓余霞始是霞】
　　绣背【宋史舆服志景祐元年诏禁锦背丨丨徧地密花透背采段其稀花窠斜窠杂花不相连者非】绣绘【文同莲赋彼芳莲之纷敷兮乃横湖之丨丨】
　　绣文【纹通史记货殖传夫用贫求富农不如工工不如商刺丨丨不如倚市门此言末业贫者之资也孙樵乞巧对见锦幅下　杜甫冬至诗刺丨五丨添弱线吹葭六管动飞灰】
　　绣彩【王勃采莲赋鸳鸯丨丨之文履瑇瑁琼华之宝琴】
　　绣画【杜牧长安杂题诗祥云辉映汉宫紫春光丨丨秦川明　李山甫寒食诗万井楼台疑丨丨九原珠翠似烟霞】
　　绣妆【吴融和韩致光侍郎无题诗万峰酥防白五色丨丨匀】
　　绣黛【刘禹锡题眞娘墓诗薝卜林中黄土堆罗丨丨已成灰】
　　绣质【王勃观画障序尔其龙编丨丨贸锦分花隠映楼台比窗帘之在旦参差花叶若桃李之恒春　陈琳武军赋象引丨丨哲拊文身　吴淑弓赋六材七干之妙参钧九和之美丨丨良材乌号径理】绣山【山海经丨丨其上有玉青碧其木多栒】
　　绣岭【明一统志丨丨官在河南府陜州城西南朱家原唐显庆初置　郑渎吹笛楼赋绮窗萧索以将毁丨丨连延而若故　李玖白衣叟途中吟丨丨宫前鹤发翁犹唱开元太平曲　杜牧洛阳诗连昌丨丨行官在玉辇何时父老迎　又华清宫诗丨丨明珠殿层峦下缭墙】
　　绣谷【明一统志丨丨山在靖安县北五里一名幽谷山有瀑布与幽谷亭相对　又丨丨在盱眙县普济院南白虎坡其石岩多花木春日如锦绣又有丨丨亭在旧崇福寺凡五亭曰托根曰竹庄曰香雪曰杏村因其有梅竹荼防红杏而榜之也　苏轼诗丨丨只应花自朶镜潭长与月相磨　陆防西园诗半掩朱门藓径斜翠屏丨丨忽谽谺　惠洪清修寺诗湘山也学庐山好落瀑声飞丨丨风】
　　绣江【明一统志丨丨亭在济南府章丘县丨丨之濵】
　　绣川【明一统志丨丨湖在义乌县治西广数百顷羣峰环列粲如组绣】
　　绣溪【明一统志丨丨在庐州府庐江县西五十里发源马槽山下西日映之纹如锦绣其水绕城而下经升仙桥汇为黄陂湖又东流入于江】
　　绣壑【江淹杨梅颂见镜日下】
　　绣浍【何景明沱西别业记其地膏埸丨丨可以稼穑】
　　绣浪【刘兼春宴河亭诗舞防逐风翻丨丨歌尘随燕下雕梁　范成大诗落花流水浅深红尽日帆飞丨丨中】
　　绣地【江总永阳王斋后山亭铭见锦墙下】
　　绣田【杜荀鹤维扬春日再遇孙侍御诗路岸栁丝悬细雨丨丨花朶弄残春】
　　绣壤【孙蕡西庵记事诗丨丨遮苏小钩阑锁阿甄】
　　绣堞【卢照邻梓州南亭诗序云窗绮阁负丨丨之逶迤涧户山楼带金隍之缭绕】
　　绣市【元氏掖庭记淑妃龙瑞娇贪而且妒帝常赏赐金帛以巨万数娇乃开市于左掖门内发卖诸色锦段歳得银数万时呼爲丨丨又号丽色多春之市】
　　绣苑【薛稷奉和圣制春日幸望春宫应制诗花镂黄山丨作丨革图灞锦为川】
　　绣阁【汪元量幽州除夜醉歌见香烘下】
　　绣闼【王勃滕王阁序披丨丨俯雕甍川原旷其盈视山泽訏其骇瞩　贯休行路难乐府云飞雨散今如此丨丨雕甍作荒谷】
　　绣户【新论今处丨丨洞房则蓑不如裘被雪沐雨则裘不及蓑　敬括花萼楼赋开丨丨之银销卷朱帘之玉钩　王勃临髙台诗复有青楼大道中丨丨文窗雕绮栊　张柬之东飞伯劳歌窈窕玉堂褰翠幙参差丨丨悬珠箔　沈佺期古歌璇闺窈窕秋夜长丨丨徘徊明月光　袁晖正月闺情诗正月金闺里防风丨丨间　马怀素奉和幸安乐公主山荘应制诗掩映雕窗交极浦参差丨丨绕回塘　张九防咏燕诗丨丨时双入华轩日几回　王琚美女篇桂楼椒阁木兰堂丨丨雕轩文杏梁　李白宫中行乐词丨丨香风暖纱窗曙色新　又阳春歌披香殿前花娇红流芳发色丨丨中王维从岐王夜宴卫家山池应教诗见纱窗下　李益代人乞花诗丨丨朝眠起开帘满地花　又汉宫词汉室长陵小市东珠丨丨对春风　元稹青云驿诗谓言青云驿丨丨芙蓉闺　刘禹锡鹦鹉诗养来鹦鹉觜初红宜在朱楼丨丨中　陈羽宴杨驸马山亭诗垂杨拂岸草茸茸丨丨窗前花影重　李商隠蝶诗飞来丨丨隂穿过画楼深　温庭筠长安寺诗丨丨香焚象珠网玉盘龙　段成式折杨柳词防黄才绽未成隂丨丨珠相映深　赵嘏风月守空闺诗丨丨流宵月罗帏坐晩风　陆扆禁林闻晓莺诗丨丨惊残梦瑶池啭好音　司空图白菊诗却笑谁家扃丨丨正薰龙麝暖鸳衾　韦荘陪金陵府相中堂夜宴诗丨丨夜攅红烛市舞衣晴曳碧天霞　黄滔河梁诗丨丨新夫妇河梁生别离　李觏燕雀诗丨丨珠见最频暖来寒去但安身】
　　绣闺【张祜爱妾换马诗乍牵玉勒辞金栈催整花钿出丨丨　皮日休醉中先起李谷戯赠走笔奉酬诗麝烟苒苒生银兔蜡泪涟涟滴丨丨】
　　绣房【萨都拉鹦鹉曲香魂不逐马尘飞犹记深闺丨丨女】
　　绣院【辽史耶律章努传章努北走降虏阿固察率兵追败之杀其将耶律宻拉齐擒贵族二百余人其妻子配役丨丨或散诸近侍为婢】
　　绣窗【韩偓春闷偶成诗丨丨携手约芳草踏青期】
　　绣陛【髙啓诗丨丨花惊飘艳雪文梁风动委芳尘】
　　绣础【王勃乾元殿颂序神光夜烛镜麟趾于文除仙渰晨华委鸾章于丨丨】
　　绣楹【宋史乐志新宫翼翼钜丽冠神京金虬蟠丨丨都人瞻望洪纷处陆海涌蓬瀛　李程华清宫望幸赋霞駮丹槛云攅丨丨可以召通仙之降止安皇祚之永贞　李白春日行深宫髙楼入紫清金作蛟龙盘丨丨】
　　绣柱【南史后妃论见香柏下　江淹灯赋照锦地之文席映丨丨之鸿筝　王勃采莲赋加丨丨之光彩文井之华滋　江总侍宴曲水诗丨丨击飞阁雕轩傍曲池　唐太宗冬宵诗珠烛焰动丨丨月光浮杨师道阙题诗桂户雕窗连绮翼虹梁丨丨映丹楹骆賔王帝京篇寳盖雕鞍金络马兰窗丨丨玉盘龙杜甫秋兴诗见锦防下】
　　绣栭【王筠上太极殿表丨丨镂槛延曜光辉虬柱虹梁杳冥云雾】
　　绣棁【王僧孺中寺碑万楹百栱合沓相持丨丨玉题分光争映】
　　绣题【唐彦谦春雨诗入户侵罗幌梢檐润丨丨】
　　绣栊【元稹防真诗珠莹光文履花明隠丨丨】
　　绣槛【温庭筠遐方怨词凭丨丨解罗帏】
　　绣桷【洛阳伽蓝记景林寺讲殿叠起房庑连属丹槛炫日丨丨迎风实为胜地】
　　绣栋【王勃采莲赋丨丨曛兮翠羽帐瑶塘曙兮青翰舟】
　　绣甍【鲍照代陆平原君子有所思行丨丨结飞霞璇题纳行月】
　　绣瓦【张以宁题饶良卿所藏界画黄楼圗诗绮疏丨丨细毫末雕栱朱甍盘鬰纡】
　　绣扃【徐夤蜀葵诗烂熳红兼紫飘香入丨丨】
　　绣佛【杜甫饮中八仙歌苏晋长齐丨丨前醉中往往爱逃禅注苏晋学浮屠术尝得胡僧丨弥勒丨一本寳之曰是佛好饮米汁正与吾性合　陆游观音院读壁间苏任廷少郷两小诗次韵诗世间商略无归处只合长斋丨丨前】
　　绣妇【白居易有丨丨叹诗】
　　绣妾【贯休洛阳尘诗乐如天乐日夜闻锦姝丨丨何纷纷】
　　绣女【图画见闻志周文矩有贵戚游春捣衣熨帛丨丨等图于世】
　　绣衣【左传闵公二年冬狄人伐衞衞懿公好鹤鹤有乗轩者将战国人受甲者皆曰使鹤鹤实有禄位余焉能战公与石祁子玦与荘子矢使守曰以此赞国择利而为之与夫人丨丨曰听于二子　史记杨仆传使光禄大夫范昆诸辅都尉及故九卿张徳等衣丨丨持节虎符发兵以兴击斩首大部或至万余级　汉书武帝纪天汉二年泰山琅琊羣盗徐防等阻山攻城道路不通遣直指使者暴胜之等衣丨丨杖斧分部逐捕刺史郡守以下皆伏诛　又百官公卿表御史中丞更名御史长史侍御史有丨丨直指注师古曰衣以绣者尊宠之也　又贾谊见丝履下　又赵充国时羌降者万余人矣充国度其必壊欲罢骑兵屯田防待其敝作奏未上防得进兵玺书中郎将卬惧使客谏充国诚令兵出破军杀将防倾国家将军守之可也即利与病又何足争一旦不合上意遣丨丨来贵将军将军之身不能自保何国家之安充国叹曰是何言之不忠也本用吾言羌虏得至是邪　后汉书伏湛传成帝时以父任为博士弟子五迁至王莽时为丨丨执法　又谯元元始四年选明达政事能班化风俗者八人时并举元为丨丨使者持节与太仆任恽等分行天下观覧风俗所至专行诛赏　北史髙道穆传臣虽愚短守不假器丨丨所指冀以清肃　又裴敬宪传裴骏从弟安祖曽天热舍于树下有鸷鸟逐雉雉急投之遂触树而死安祖愍之乃取置隂地徐徐防视良乆得苏喜而放之后夜忽梦一丈夫衣冠甚伟着丨丨曲领向安祖再拜安祖怪问之此人云感君前日见放故来谢徳闻者异焉　唐书礼乐志登歌四人分立堂上下童子五人丨丨执金以导舞者三百人　宋史仪卫志见画衣下説苑晋平公使叔向聘于呉呉人拭舟以逆之左五百人右五百人有丨丨而豹裘者有锦衣而狐裘者叔】
　　【向归以告平公平公曰呉其亡乎　明一统志丨丨亭在大茅峰之半昔三天使者衣绣执金册以召大茅君故名　滕潜鳯归云乐府五陵公子怜文防画与佳人刺丨丨　苏味道赠封御史入台诗盛府持清槖殊章动丨丨　孙逖送赵评事摄御史监军岭南诗篁竹迎金鼓楼船引丨丨　髙适饯宋八诗见幕府下　杜甫赠西山监察使窦侍御诗丨丨春当霄汉立防服日向庭闱趋　又送长孙侍御赴武威判官诗骢马新凿蹄银鞍被来好丨丨黄白郎骑向交河道　又邀髙三十五使君同到诗丨丨屡许携家醖皁盖能忘折野梅韦应物送张侍御秘书江左觐省诗丨丨犹在箧芸阁已观书　李嘉祐送评事十九叔入秦诗北阙见端冕南台当丨丨　白居易和春深诗絮萦骢马尾蝶绕丨丨花　李讷命妓盛小丛歌饯崔侍御还阙诗丨丨奔命去情多南国佳人敛翠娥　殷尧藩潭州席上赠舞柘枝妓诗坐满丨丨皆不识可怜红脸泪双垂　杜牧寄赠许侍御弃官东归江南诗天子丨丨吏东呉美退居　赵嘏句梁王旧馆已秋色珠履少年轻丨丨　方干送郑端公诗骢马将离江浦月丨丨却照禁中花罗隠淮南送卢端公归台诗朱绂两参王俭府丨丨三领杜林官　韦荘题裴端公郊居诗莫夺野人樵牧兴白云不识丨丨郎　章碣浙西送杜晦侍御入关诗紫诏徴贤发帝聪丨丨行处扑香风　蜀太妃徐氏游丈人观诗见罗袂下　皎然和邢福公登台春望诗春日丨丨轻春台别有情　清江月夜有懐王端公诗四科弟子称文学五马诸侯是丨丨　贯休送郑侍郎骞赴阙诗彩笔秪宜天上用丨丨偏称雪中看】
