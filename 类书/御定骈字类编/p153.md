<!-- { "loadSidebar": true } -->
　　地肺【地理通释十道山川攷商山在商州上洛县南十四里亦名丨丨山亦名楚山四皓所隐　陶景许长史旧馆坛碑宅南一井即长史所穿井南大塘乃郭朝遗制源出田公之泉路通姜巴之轨旁枕雷平前瞰下泊东际连冈北横长岭柳汧阳谷俱会西垂四域之内皆谓之金陵丨丨者也　庾信望美人山铭见天柱下　上官昭容游长宁公主流杯池诗懒歩天台路惟登丨丨山　杨炯和辅先入昊天观星占诗玉槛昆仑侧金枢丨丨东　皮日休和鲁望招润卿博士诗瘿木樽前丨丨图为君偏辍俗功夫　皎然从军行水心龙劒动丨丨雁山开　陆游幽事诗见天台下　又道室述怀诗丨丨终嫌近朝市明年泝峡上青城　又次韵范参政书懐诗蹑屩未成游丨丨掩扉聊欲稳天台】
　　地乳【易林生宜丨丨上皇大喜　洛书甄耀度见地门下　王勃九成宫颂峰横丨丨景戴天麋】地脂【云仙杂记髙展为并门判官一日见砌间沫出以手撮之试涂一老吏面上皱皮顿改如少年色展以谓必神药问承天道士答曰此名丨丨食之不死展乃发轨已无所覩】
　　地血【陆玑诗疏茹藘茅搜蒨草也一名丨丨齐人谓之茜徐州人谓之牛蔓　尔雅翼説文曰茹芦人血所生故一名丨丨　本草茜根可以染绛一名丨丨　又紫草释名丨丨】
　　地髓【尔雅注见地黄下　本草地黄一名丨丨　刘峻金华山栖志丨丨抗茎山筋抽节　皮日休初夏即事寄鲁望诗具区包丨丨震泽含天英】
　　地筋【本草白茅释名根名茹根兰根丨丨】
　　地魄【云笈七签木精天魂金液丨丨　金丹大要见天魂下　金丹诸真奥诗见天魂下　吕岩敲爻歌十二宫中蟾魄现时时丨丨降天魂　又五言诗虎啸天魂在龙吟丨丨来　又天魂生白虎丨丨产青龙葛长庚赠雷怡真诗丨丨天魂日月精夺来鼎内及时烹】
　　地溲【本草石脑油附録丨丨时珍曰沟间流水及引水灌田之次多有之形状如油又有泥色如黄金甚腥烈冬月收取以柔铁烧赤投之二三次刚可切玉】
　　地脚【水经注汨水又西迳玉笥山罗含湘中记云屈潭之左有玉笥山道士遗言此福地也一曰丨丨山】地关【黄庭内景经见天庭下　又注见天关下吴迈逺棹歌行西南穷天险东北毕丨丨】
　　地尾【李商隠和郑愚赠汝阳王孙家筝妓诗长彴压河心白道连丨丨】
　　地毛【本草莎草香附子释名雀头香草附子水香棱水巴防水莎侯莎莎结夫须续根草地藾根丨丨】地山【周易卦歌丨丨谦】
　　地雌【梁简文帝神山寺碑铭见天井下】
　　地岊【樊铸檄曲江水伯文今歴视尔自昔为过之所或天涯或丨丨】
　　地水【周易卦歌丨丨师　净住子风火性殊丨丨异质苏轼赠月长老诗天形倚一笠丨丨转两轮】地河【云笈七签朱雀丹液天海丨丨愿求不死服食天和】
　　地泽【周易卦歌丨丨临　周礼遂师廵其稼穑而移用其民以救其时事注四时耕耨敛艾芟地之宜晚早不同而有天期丨丨风雨之急　汉书百官公卿表少府秦官掌山海丨丨之税以给共养】
　　地斤【宋史夏国传继捧之归宋时年二十留居银州及使至召缌麻亲赴阙乃诈言乳母死出葬于郊遂与其党数十人奔入丨丨泽泽距夏州东北三百里】
　　地池【晋书庾龢传修丨丨立垒壁勤耕农练兵甲】
　　地泉【宋史苏轼传杭本近海丨丨咸苦民居稀少唐刺史李泌始引西湖水作六井民足于水　葛洪枕中书仰吸天气俯饮丨丨复经二劫忽生太元】
　　地源【云笈七签中国直下极大风泽去地五百二十亿万里纲维丨丨制使不落土色如金之精】地沟【水经河水注水出山而流入海者命曰经水引他水入于大水及海者命曰枝水出于丨丨流于大水及于海者又命曰川水也】
　　地坎【子丨丨而天严月遄而日湛】
　　地井【梁简文帝大同哀辞验天兰之所受知丨丨之可映】
　　地浆【宋史刘翰传见天河下　避暑録话四明温台间山谷多产菌食之间有中毒往往杀人者有僧教掘地以冷水搅之令浊少顷取饮皆全活此方见本草陶隐居注谓之丨丨　本草丨丨释名土浆】地涯【郑日中有王字赋霁氛雾扫烟虹丨丨静天宇空】
　　地府【中黄真经丨丨除籍天録名坐察隂司役神明宅经丨丨青龙左手主三元宜子孙恒令清净吉】地房【宋史张齐贤传先是江南诸州小民居官地者有丨丨钱吉州缘江地虽沦没犹纳勾栏地钱编木而浮居者名水塲钱皆前代政齐贤悉论免之】
　　地户【越絶书见天运下　又谨司八谷初见入于地者是谓丨丨闭隂阳俱会八谷大成其嵗大贱来年大饥此地变见端也　神异经东南有石井其方百丈上有二石阙侠东南上有蹲熊有榜着阙曰丨丨　张祜游天台山诗见天门下　又黄庭内景经帝郷天中丨丨端注鼻为上部之丨丨　云笈七签修飞歩之道当于天关星上左手抚心右手指丨丨闭气一息叩齿三通　金丹学见天关下　又辍耕録日家一书専解海中炉中之类曰丙申丁酉山下火者申为丨丨酉为日入之门日至此时而藏光故曰山下火也】地门【洛书甄耀度嶓冡山上为狼星武开山为丨丨上为天髙星主囹圄荆山为地雌上为轩辕星大别为地理以天合地以通三危山在鸟防之西南上为天苑星政山在昆仑东南为地乳上为天糜星汶山之地为井络帝以会昌神以建福上为天井星桐柏为地穴鸟鼠同穴山之干也上为掩毕星熊耳山丨丨也精上为毕附星耳　徐陵陈文帝哀防文力折天柱才倾丨丨　李白明堂赋见天阃下】
　　地庐【左思魏都赋延广乐奏九成冠韶夏冒五茎嘈响起疑雷霆天宇骇丨丨惊】
　　地室【左传晋却至如楚聘且涖盟楚子享之子反相为丨丨而县焉　刘歆甘泉宫赋轶凌隂之丨丨过阳谷之秋城】
　　地馆【黄庭坚赠张仲谋诗去天尺五张公子官居城南丨丨好】
　　地牖【鲍照从庾中郎游园山石室诗幽隅秉昼烛丨丨窥朝日】
　　地柱【庾信陜州农郡五张寺经藏碑风倾丨丨火及天元】
　　地狱【魏志蒋济传黄初三年与大司马曹仁征吴济别袭羡溪仁欲攻濡须洲中济曰贼据西岸列船上流而兵入洲中是谓自内丨丨危亡之道也　宋书天竺迦毘黎国传见天堂下　又见天堂下　云笈七籖五道者神入泥黎泥黎丨丨名也　萤雪丛説见天堂下　梅尧臣景徳寺避暑诗廊壁画丨丨狱具镬锯舂】地牢【魏书杨津传津长史李裔引贼逾城贼入转众津苦战不敌遂见拘执洛周脱津衣服置丨丨下数日欲将烹之诸贼还相谏止遂得免害】
　　地市【魏书高允传秦始皇作为丨丨下固三泉金玉寳货不可计数　蜀本志始皇陵有银金雀以多奇物故俗云秦皇丨丨　庾信歩陆逞神道碑铭见天星下　又周赵国公夫人纥豆陵氏墓志铭山回丨丨路没秦城　又哀江南赋渭水贯于天门骊山回于丨丨】
　　地道【昜坤隂虽有美含之以从王事弗敢成也丨丨也妻道也臣道也丨丨无成而代有终也　又六二象曰六二之动直以方也不习无不利丨丨光也疏言所以不假修习物无不利犹丨丨光大故也　又谦象丨丨卑而上行　又丨丨变盈而流谦　又系辞见天道下　又説卦坤为均疏以丨丨均平也　礼记中庸人道敏政丨丨敏树　又王制执左道以乱政疏卢云左道谓邪道丨丨遵右右为贵故正道为右不正道为左　公羊传见天道下　汉书杜钦传见天道下　淮南子见天道下　又见天道下　博物志见天道下中説见天道下　苏颂歴者天地之大纪赋见天运下又后汉书光武帝纪严尤説王邑曰昆阳城小而坚今假号者在宛亟进大兵彼必奔走宛败昆阳自服邑曰吾昔以虎牙将军围翟义坐不生得以见责让今将百万之众遇城而不能下何谓邪遂围之数十重列营百数云车十余丈瞰临城中旗帜蔽野埃尘连天钲鼓之声闻数百里或为丨丨冲輣撞城积弩乱发矢下如雨城中负户而汲王鳯等乞降不许　魏志武帝纪绍复进临官度起土山丨丨公亦于内作之以相应　南史羊侃传贼又东西起二土山临城城中震骇侃命为丨丨潜引其土山不能立　魏书杨津传贼帅薛修礼杜洛周残掠州境孤城独立在两冦之间津贮积柴粟修理战具又扵城中去城十歩掘地至泉作丨丨潜兵涌出置炉铸铁持以灌贼贼遂相语曰不畏利槊坚城唯畏杨公铁星　唐书刘昌传昌以兵三千守宁陵希烈众五万攻之昌掘壍以遏丨丨相拒凡四十余日贼数败乃解围去　庾信哀江南赋云梯可拒丨丨能防缪袭魏鼓吹曲土山丨丨不可当卒胜大捷震冀方沈约游金华山诗天倪临紫阙丨丨通丹窍　戴暠从军行通泉开丨丨败敌竪云梯　又宋书州郡志今】
　　【以班固马彪二志太康元康定户王隐丨丨晋世起居永初郡国何徐州郡及地理杂书互相考覆】地纬【子立天之经曰隂与阳形丨之丨曰从与横　徐陵为贞阳侯与陈司空书见天经下】地极【庾信齐王宪神道碑铭见天经下　徐浩谒禹庙诗见天遥下】
　　地纽【温子升寒陵山寺碑见天纲下　庾信赵广墓志铭见天镜下　谢荘明堂歌丨丨谧干枢回华盖动紫微开】
　　地统【礼记檀弓殷人尚白注以建丑之月为正物牙色白疏建丑之月为丨丨者以其物已吐牙不为天气始动物又未出不得为人所施功唯在地中含养萌牙故为丨丨　宋书礼志历志曰天统之正在子物萌而赤丨丨之正在丑物化而白人统之正在寅物成而黒但含生气以微成著故太极运三辰五星于上元气转三统五星于下登降周旋终则又始言天地与人所以相通也】
　　地纪【唐书天文志夫云汉自坤抵艮为丨丨北斗自干携巽为天纲其分野与帝王相值皆五帝墟也荘子天子之劒直之无前举之无上案之无下运之无旁上决浮云下絶丨丨　诸葛亮梁父吟力能排南山文能絶丨丨　傅天郊飨歌胙京邑行四海保天年穷丨丨　庾信宫调曲握衡平丨丨观象正天枢　唐太宗望海诗积流横丨丨疏派引天潢】
　　地纲【宋书乐志辍耕总丨丨解褐衿天维　又明一统志丨丨在巩昌府奉州西南旧天水长道二县近边地势平衍骑兵纵横无碍宋宣抚使吴璘乃创丨丨扵平田间纵横凿为渠每渠阔八尺深丈余连绵不断如纲其后金人来犯骑兵始不得肆】
　　地络【后汉书隗嚣分裂郡国断截丨丨注络犹经络也谓莽分坼郡县断割疆界也　何承天白鸠颂洽惠和扵丨丨烛皇明于天区　王褒上庸公陆腾勒功碑御六气于天枢顿八纮于丨丨　宋孝武帝游覆舟山诗层峰亘天维旷绪绵丨丨　李义府在嶲州遥叙封禅诗飞声总丨丨腾化抚干维】
