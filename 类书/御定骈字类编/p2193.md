<!-- { "loadSidebar": true } -->
　　【熟菜有味不尝于口歳余梦母曰汝噉生菜遇丨丨毒灵前有三丸药可取服之杰惊起果得药服之下科斗子数升　又张畅传弟牧为猘犬所伤医云宜食丨丨牧难之畅含笑先尝牧因食创亦即愈　辽史地理志过鹿儿峡舘至丨丨岭　淮南子夫丨丨为鹑水虿为莣皆生非其类惟圣人知其化　又鼔造辟兵许慎注鼔造盖谓枭一曰丨丨　易林坎中丨丨乍盈乍虚三夕二朝形消无余　捜神记葛元字孝先从左元放受九丹液仙经指丨丨及诸行虫燕雀之属使舞应节如人　水经注见龙灶下　又瓦亭水又西南迳显亲县故城东南自石宕次得丨丨溪水得金黒水又得宜都溪水咸出左右参差相入瓦亭水　又晋中州记曰惠帝为太子出闻丨丨声问人为是官丨丨私丨丨侍臣贾对曰在官地为官丨丨在私地为私丨丨令曰若官丨丨可给廪先是有防云丨丨当贵　又大江右迳丨丨山北而东会海口水南通大湖北达于江　酉阳杂俎灶无故自湿润者赤丨丨名钩注居之去则止又蔡中郎以反舌为丨丨　又瓠子曰犀胡桃人曰丨丨　又长庆中有人翫八月十五夜月光属于林中如匹布其人寻视之见一金背丨丨疑是月中者工部贠外郎周封常说此事忘人姓名　又丨丨防南山下有乌名丨丨防多在田中头有冠色苍足赤形似鹭国史补董仲舒墓门人过皆下马谓之下马陵后语譌为丨丨陵　续博物志古玉器有竒特非雕琢人工】
　　【者多是昆吾刀及丨丨肪所刻　本草车前一名丨丨衣　东亰梦华录寳津楼之南有宴殿南过画桥水心有大撮焦亭子方池柳歩围绕谓之丨丨亭　辍耕录余在杭州见一人蓄丨丨九枚先置小墩于席中其最大者乃踞坐之余左右对列大者作一声众亦一声大者作数声众亦数声既而小者一一至大者前防首作声如作礼状而退谓之丨丨说法　明一统志丨丨石在绍兴府城东南一十五里以形似名　又丨丨石在汉中府畧阳县南嘉陵江中　张又新水记峡州扇子峡石中突而泄水独清冷石状如头俗谓丨丨碚其水煎茶为第一　陆游入蜀记登丨丨碚水品所载第四泉是也丨丨在山麓临江头鼻吻颔絶类而背脊疱处尤逼真造物之巧有如此者自背上深入得一洞穴石色绿润泉泠泠有声自洞出至丨丨口鼻间成水帘入江　柳宗元同刘院长述旧言怀感时书事寄张贠外诗衰荣困蓂荚盈缺防丨丨　白居易琵琶行自言本是亰城女家在丨丨陵下住　卢仝诗传闻古老说月蚀丨丨精　贾岛寄令狐绹相公诗不妨圆魄里人亦指丨丨　温庭筠诗水田叫噪官丨丨　杨牢诗丨丨欲吃月保防常教圆　陈陶鸡鸣曲鸡声春晓上林中一声惊落丨丨宫　梅尧臣诗月暗丨丨蚀尘昏魑魅过　陆游有丨丨碚诗　虞集诗偶为传宣到东阁就牀夺得玉丨丨】
　　蚌
　　蚌殻【演繁露问卜于神有器名杯珓以两丨丨投空掷地观其俯仰以断休咎后人或用竹或用木斲如蛤形而中分为二亦名杯珓野庙之巫未必力能用玉当是择丨丨莹白者为之因附玉为名　南方记珠丨丨长三寸在涨海中　续癸辛杂志邻邸有客人持一丨丨求售其中俨然一蛇身累累若贯珠　薛季宣宿大城寺诗垒壁讵销埋丨丨劫灰宁烬斩鵞头】
　　蚌胎【梁昭明太子中吕四月启见鹊抵下　韦充东风解冻赋未分苹末疑冯夷之剖丨丨稍辨波心若荆山之流玉液　熊曜琅邪台观日赋见蜃氛下　髙适和贺兰判官望北海诗日出见鱼目月圎知丨丨李商隐诗丨丨未满思新桂琥珀初成忆旧松　马戴中秋月诗冷捜骊颔重寒彻丨丨深　李羣玉中秋越台看月诗见鲸目下　徐夤笋鞭诗累累节转苍龙骨寸寸珠聨巨丨丨　丁鹤年诗石润生龙气川光媚丨丨】
　　蚌腹【龙女传蚌珠生于丨丨与月盈亏　徐夤茘枝诗灵鸦啄破琼津滴寳器盛来丨丨圆】蚌泪【诗话南海有丨丨和色着物昼见夜隐】
　　蚌类【晋语雀入于海为蛤雉入于淮为蜃注小曰蛤大曰蜃皆介物丨丨也】
　　蚌质【法书要录士衡以下时然合作蹖杂不伦或类丨丨珠胎乍比金沙银砾】
　　蚌鹬【战国防赵且伐燕苏代为燕谓惠王曰今者臣来过易水丨方出曝而丨啄其肉蚌合而箝其喙鹬曰今日不雨明日不雨即有死蚌蚌亦谓鹬曰今日不出明日不出即有死鹬两者不肯相舍渔者得而并擒之　郗昂有丨丨相持赋】
　　蚌蜃【墨子周之灵珪出于土石楚之明月出于丨丨】
　　蚌蠃【韩愈别赵子诗丨丨鱼鼈虫瞿瞿以狙狙　苏轼堂成诗四邻无声布被麤氊身非丨丨一睡经年呉激夜泛龙潭诗深宫照珠贝颇费丨与丨】
　　蚌蛤【周礼掌蜃掌敛互物注互物丨丨之属　呉语今呉民既罢而大荒荐饥市无赤米而囷鹿空虚其民必移就蒲蠃于东海之滨注嬴丨丨之属　大戴礼丨丨珠与月盈虚　吕览月也者羣阴之本也月望则丨丨实羣阴盈月晦则丨丨虚羣阴亏　三国典畧周天和元年齐冀州人于丨丨中得瑶环一双　文昌杂录少监孙华老庄居髙邮湖边忽见丨丨如芦席大一殻浮水上一殻如张帆状其疾如风既逺乃没　班固答宾戏宾又不闻和氏之璧韫于荆石隋侯之珠藏于丨丨乎歴世莫眡不知其将含景曜吐英精旷千载而流光也　何逊七召珠玑产于丨丨珪璧出于山渊杨炯浑天赋裁盈丨丨则虏骑先侵适鬬麒麟则暗虎潜值　欧阳修红鹦鹉赋丨丨之胎犛牛之尾　曹植盘石篇丨丨被滨涯光彩如锦虹　张说赠崔公诗见蛟龙下　韩愈送郑尚书赴南海诗风静鶢鶋去官防丨丨回　陈陶海昌望月诗丨丨乗大运含珠相对醻】
　　蚌津【项斯浊水求珠诗沙寻龙窟逺泥访丨丨幽】
　　蚌浦【呉融无题诗戏应过丨丨飞合入蟾轮】
　　蚌江【小学绀珠九江乌白江丨丨乌江嘉靡江畎江源江廪江提江箘江】
　　蚌泥【蔡邕青衣赋金生沙砾珠出丨丨】
　　蚌城【荆州记马牧城东三百里有丨丨相传云饥年民结侣采蚌止憩其中故因为名又云城随州势上大尖其形似蚌故有蚌号】
　　蚌台【北史魏明元帝纪神瑞二年帝临去畿陂观渔次于濡源立丨丨遂射白熊于頽牛山获之】蚌人【许彦周诗话作诗压韵是一巧中秋夜月诗押尖字数首之后一妇人诗云丨丨光透殻犀角晕盈尖】
　　蚌砚【南史庾易传易以文义自乐安西长史袁彖钦其风赠以鹿角书格蚌盘丨丨白象牙笔】蚌徽【洞天清录古人所以不用金玉而贵丨丨者盖蚌有光采得月光相射则愈焕发了然分明此正谓对月及膝上横琴设若金玉则否今人少知此理然当用海产珠蚌更多光采】
　　蚌节【鲍照望孤石诗丨丨流绮藻辉石乱烟虹】
　　蚌盘【南史陈武帝纪帝雅尚俭素私飨曲宴皆瓦器丨丨肴核不为虚费　又庾易传见蚌砚下】蚌珠【后汉书西南夷传哀牢夷出铜铁铅锡金银光珠虎魄水精瑠璃轲虫丨丨注徐衷南方草物状曰凡采珠常三月用五牲祈祷若祠祭有失则风搅海水或有大鱼在蚌左右丨丨长三寸半凡二品珠也　幽明录汉武帝幸河渚闻弦歌之音俄而有老公及年少数人出皆长八九寸为帝奏乐饮酒老公顾命取洞穴之寳一人受命下没川底得一大珠径数寸明耀絶世上问东方朔朔曰河底有一穴深数百丈中有赤丨生此丨焉　岭表录异珠池之丨随其大小悉胎中有丨岳阳风土记御池在湖南出丨丨有甚大者　张衡南都赋巨丨含丨　左思蜀都赋丨含丨而擘裂　庾信诗聊欣丨得丨　元稹饮致用神麴酒诗丨丨悬皎皛桂魄倒瀴溟　周必大和仲宁中秋赴宴庄宅诗莫问丨丨圆合浦且听羯鼔打西凉】
　　蚌脯【苏轼鳆鱼行磨沙防沈成大胾剖丨作丨分余波】
　　蚌帖【广川书跋李后主丨丨下属州责蚌醤犹有古义知以宗庙为重】
　　蚌酱【广川书跋见上】
　　蚌老【令狐楚珠还合浦赋隐见谅符乎龙跃亏全非系乎丨丨】
　　蚌守【马吉甫蜗牛赋见鸱吓下】
　　蚌曝【战国防见蚌鹬下】
　　蚌合【战国防见蚌鹬下】
　　蚶
　　蚶蛎【南史何传初侈于味食必方丈后稍去其甚者犹食白鱼防脯糖蟹以为非见生物疑食丨丨使门人议之学生钟岏曰鮔之就脯骤于屈伸蟹之将糖躁扰弥甚仁人用意深怀如怛至于车螯丨丨睂目内阙慙浑沌之奇犷殻外缄非金人之慎不悴不荣曾草木之不若无馨无臭与瓦砾其何算故宜长充庖厨永为口实】
　　蚶蛤【唐书孔戣传明州歳贡淡菜丨丨役四十三万人戣奏罢之防岭南节度使死帝谓裴度曰尝论罢蚶菜者谁欤即拜岭南节度使】
　　蚶菜【陆游曽文清公墓志平生取与一断以义三仕岭外家无南物或求沈水香者虽权富人不与守台州以属县竝海产丨丨比去官终不食】
　　蚶田【明一统志丨丨在兴化府城东北六十里旧志莆田有丨丨百顷号大蚶山】
　　蚶殻【茘枝谱丨丨者殻为深渠如瓦屋焉】
　　蛎
　　蛎房【泉南杂志牡蛎丽石而生肉各为房剖房取肉故曰丨丨泉无石灰烧丨丨为之坚白细腻经久不脱　明一统志泉州土产丨丨晋江县洛阳江出　刘子翚诗丨丨生海壖坚頽宛如石】
　　蛎奴【尔雅翼蟹类甚多在蛎殻中为蛎取食者名丨丨　郑明选蟹赋石蜠竭扑黄甲丨丨】蛎黄【海味索隐牡蛎出海岛杨升庵赞云海曲蛎房或名□山睂渠磊砢牡牝异斑肉曰丨丨醰味海蛮】蛎蠯【周光镐黄河赋见蜃蠙下】
　　蟹
　　蟹螯【晋书毕卓传卓尝谓人曰得酒满数百斛船四时甘味置两头右手持酒杯左手持丨丨拍浮酒船中便足了一生矣　权子淮北蜂毒能杀人江南丨雄丨堪敌虎然取蜂子者不论鬬而捕蟹者未闻血指也古今注螯蜞小丨生海边泥中食土一名长唧其一有丨偏大者名拥剑一名执火其螯赤故谓之执火云洞防记百足丨长九寸四丨　元中记天下之大物有北海之丨焉举一丨能加于山上身故在水中　刘】
　　【潜北使还与永丰侯书见虾椀下　洪咨夔老圃赋荻生而河豚上橙熟而丨丨肥　髙适同河南李小尹毕员外宅夜饮时洛阳告捷作春酒歌髙谈正可挥麈毛半醉忽然持丨丨　李白月下独酌诗丨丨即金液糟丘是蓬莱　又送当涂赵少府赴长芦诗揺扇对酒楼持袂把丨丨　韩翃题张逸人园林诗麈尾手中毛已脱丨丨尊上味初香　陆蒙酬袭美见寄海蟹诗药杯应阻丨丨香却乞江边采捕郎　又和袭美钓侣诗相逄便倚蒹葭泊更唱菱歌擘丨丨　林逋秋日湖西晚归舟中书事诗水痕秋落丨丨肥闲过黄公酒舍归孔平仲寄从道诗围炉奏美酒思子持丨丨　孔文仲次钱穆父新凉可喜诗左手持丨丨平昔固所愿】
