<!-- { "loadSidebar": true } -->
　　衡总【谢庄宋孝武宣贵妃诔丨丨灭容翚翟毁袵注丨轭也丨着马勒】
　　衡宰【后汉书郦炎传炎作诗曰文质道所贵遭时用有嘉绛灌临丨丨谓谊崇浮华贤才抑不用逺投荆南阿】
　　衡柄【唐书杜亚传累迁谏议大夫亚自以当丨丨悒悒不乐】
　　衡命【史记管晏传晏仲平婴者莱之夷维人也事齐灵公庄公景公以节俭力行重于齐既相齐食不重肉妾不衣帛其在朝君语及之即危言语不及之即危行国有道即顺命无道即丨丨】
　　衡听【荀子丨丨显幽重明退奸进良之术注衡平也谓不偏听也】
　　衡虞【汉书食货志若山林薮泽原陵淳卤之地各以肥硗多少为差有赋有税税谓公田什一及工商丨丨之入也师古曰工有技巧之作商有行贩之利丨丨取山泽之材产也】
　　衡鹿【左传山林之木丨丨守之泽之雈蒲舟鲛守之薮之薪蒸虞守之海之盐蜃祈望守之杜注丨丨舟鲛虞祈望皆官名也】
　　衡纪【谢恵连捣衣诗丨丨无淹度晷运儵如催李善注汉书曰用昏建者杓夜半建者衡】
　　衡茅【陶潜辛丑岁七月赴假还江陵夜行涂中作养真丨丨下庶以善自名　白居易四月池水满诗吾亦忘青云丨丨足容膝　雍陶秋居病中诗独卧南窗秋色晚一庭红药拥丨丨　李咸用鸡鸣曲太平才子能謌謡山斋梦断出丨丨　真山民冬暮小斋诗布袜青鞋敝絮袍松扉柴几小丨丨】
　　衡兰【梦溪笔谈予于关中得一铜匜其背有刻文二十字曰律人丨丨注水匜容一升始建国元年一月癸卯造皆小楷律人当是官名　司马相如子虚赋其东则有蕙圃丨丨芷若芎防菖蒲】
　　衡枢【张彦振指南车赋北斗在天司南在地扃□脉凑丨丨星设帝容顺动王涂允泰】
　　衡度【隋书律歴志梁陈依宋齐以古升五升为一斗后周保定元年鲁国造仓获古玉升诏改制铜律度遂致中和累黍积籥同兹玉量与丨丨无差准为铜升用颁天下】
　　衡缝【礼记古者冠缩缝今也丨丨疏今也丨丨者衡横也周世冠多僻积不复一一直缝但多作襵而并丨丨之】
　　衡隧【阎伯璵弹碁局赋凭陵丨丨掬算师旅】
　　衡宇【水经沔水中有鱼梁洲注厐徳公所居士元居汉之阴在南白沙故世谓是地为白沙曲矣司马德操宅洲之阳望丨对丨懽情自接泛舟褰裳率尔休畅陶潜归去来辞乃瞻丨丨载欣载奔童仆欢迎稚子门】
　　衡檐【孟浩然酬李少府见赠诗养疾丨丨下由来浩气真】
　　衡鸾【大戴礼在丨为丨在轼为和】
　　衡数【管子桓公问曰丨有丨乎对曰丨无丨也衡者使物一髙一下不得常固桓公曰然则丨丨不可调耶对曰不可调】
　　衡视【礼记曲礼天子视不上于祫不下于带国君绥视大夫丨丨士视五步】
　　衡击【汉书食货志兵旱相仍天下大屈有勇力者聚徒而丨丨】
　　衡殆【陆机演连珠物胜权而丨丨形过镜而照穷】
　　衡平【汉书律厯志夫推歴生律制器规圆矩方权重丨丨准绳嘉量探赜索隐钩深致逺莫不用焉　韩非子悬丨而知丨设规而知圆万全之道也　论衡上自黄唐下臻秦汉折以圣道析理于通林如丨之丨如鉴之开　姚元崇持衡诫衡在天所以齐七政在人所以均万物称物平施为政以则毫厘不差轻重必得是执丨持丨之义也】
　　衡威【通志氏族畧伊尹为汤阿衡子孙因以为氏汉有丨丨衡骠卿】
　　衡至【荀子流言流説流事流谋流誉流愬不官而丨丨者君子慎之】
　　嵩【崧同】
　　嵩京【魏书李平传世宗将幸邺平上表谏曰丨丨创搆洛邑俶营虽年跨十稔根基未就】
　　嵩镇【王勃乾元殿颂序左扃丨丨申侯降太室之祯前枕莘郊伊尹发空桑之秀】
　　嵩县【魏书孝静帝纪发自武州来幸丨丨魏虽旧国其命维新】
　　嵩邓【王僧孺吏部郎表自变泥涂多超丨丨】
　　嵩月【许浑赠萧链师诗洛烟浮碧汉丨丨上丹岑】
　　嵩云【刘禹锡酬思黯见示小饮四韵诗兵符相印无心恋洛水丨丨恣意看　李商隐寄令狐郎中诗丨丨秦树久离居双鲤迢迢一纸书　张乔送郑谷先辈赴汝州辟命诗丨丨将雨去汝水背城流】嵩阳【宋史石熙载传初微时为养负耒尝行丨丨道中遇一叟熟视熙载曰真人将兴子当居辅弼之位言讫不见后居太宗幙下颇尽诚节　开河记緑衣吏引去邪于他门出约行十数里入一林蹑石攀萝而行回顾已夫使者又行三里余见草舍一老父坐土榻上去邪访其处老父曰此乃丨丨少室山下也　李颀送王道士还山诗丨丨道士餐柏实居处三花对石室髙适送杨山人诗不到丨丨动十年旧时心事已徒然又山人好去丨丨路惟余眷眷长相忆　韦应物送黎六郎赴阳翟少府诗试吏向丨丨春山踯躅芳】
　　嵩山【唐书孟郊传孟郊者字东野湖州武康人少隐丨丨性介少谐合愈一见为忘形交　谢灵运游名山志语万乗则鼎湖有纵辔论储贰则丨丨有絶控賔退録见岱岳下　曲洧旧闻蜀公与温公同逰丨丨各携茶以行温公以纸为帖蜀公用小木合子盛之温公见之惊曰景仁乃有茶器也　明一统志丨丨在河南府登封县北一十里五岳之中岳也其山三尖峰东曰太室西曰少室嵩其总名谓之室者以其下各有石室中岳居四方之中而髙故名丨丨上有中岳庙汉武帝至中岳获駮麃见夏后啓母石翼日亲登嵩髙吏卒咸闻呼万岁者三乃令祠官加赠太室祠置奉邑名曰崇髙唐武后改山为神岳　庾信大将军司马裔神道碑值魏室多难所在蜂起孟津以北无复封畿丨丨以南即为锋镝　梁锽赠李中华诗莫向丨丨去神仙多误人　李正封禅门寺暮钟诗逰人忆到丨丨夜叠阁连楼倚太空　陈羽洛下赠彻公诗支颐忽望碧云里心爱丨丨第防重　又送友人逰丨丨诗丨丨归路绕天坛雪影松声满谷寒　刘禹锡酬令狐相公见寄诗见洛水下　又送卢处士归丨丨别业诗世业丨丨隐云深无四邻　又尉迟郎中见示至洛城东旧居诗朝服不妨逰洛浦郊原依旧看丨丨　王建送山人诗丨丨古寺离来久回见溪桥野叶黄　杜牧洛中送冀处士东逰诗丨丨髙万尺洛水流千秋　李咸用煌煌京洛行但听丨丨万歳声将军旂鼓何时偃　张乔赠友人诗防时献了相如赋共向丨丨采茯苓　罗邺上阳宫诗千门虽对丨丨在一笑还随洛水流　皮日休初入太湖诗甘将一蕴书永事丨丨伯　罗隐北邙山诗一种山前路入秦丨丨堪爱此伤神　苏轼次韵髙要令刘湜峡山寺见寄诗仇池九十九丨丨三十六注子由近买田阳翟去丨丨甚近】
　　嵩岳【尔雅见山岳下　马融广成颂右矕三涂左枕丨丨面据衡阴背箕王屋　庾信温汤碑丨丨三仙之馆不孤擅于天池华阴百丈之泉岂独髙于莲井张九龄和裴侍中诗丨丨神惟降汾川鼎气雄　李白上云乐华葢垂下睫丨丨临上唇　又山人劝酒歌浩歌望丨丨意气还相倾　罗隐简令生日诗已向青阳标四序便从丨丨应三台　黄滔贺清源仆射新命诗虽言丨丨秀崔嵬少降连枝命世才】
　　嵩髙【尔雅见山岳下　史记封禅书自殽以东名山五曰太室太室丨丨也恒山泰山会稽湘山　宋书符瑞志冀州有沙门法称将死语其弟子普严曰丨丨神告我云江东有刘将军是汉家苖裔当受天命吾以三十二璧镇金一饼与将军为信三十二璧者刘氏卜世之数也普严以告同学法义法义以十三年七月于丨丨庙石坛下得玊璧三十二枚黄金一饼　水经丨丨在颍川阳城县西北　宣和书谱太阿龙泉语其利丨丨华岳语其峻　韩愈送张道士序张道士丨丨之隐者通古今学有文武长才寄迹老子法中为道士以养其亲　扬雄河东赋瞰帝唐之丨丨兮眽隆周之大宁　李质艮岳赋陟丨丨之峻极有二室之重峦　王维归嵩山作迢递丨丨下归来且闭关　韦应物李五席送李主簿归西台诗洛邑人全少丨丨雪尚残】嵩丘【宋之问温泉庄卧病诗赖有丨丨山髙枕长在目卢藏用贻平昔逰旧诗坐忆生平逰十载懐丨丨　陈子昻同宋叅军之问梦赵六赠卢陈二子诗见岩足下　王维过乘如禅师萧居士丨丨兰若诗无着天亲弟与兄丨丨兰若一峰晴　韦应物贾常侍林亭燕集诗缭绕接都城氤氲望丨丨　又送褚校书归旧山歌汉箧亡书已暗传丨丨遗简还能识　刘禹锡为郎分司寄上都同舍诗惟有丨丨云堪夸早朝客】嵩峰【韦应物送黎六郎诗闻话丨丨多野寺不嫌黄绶向阳城　齐已送灵上人逰五台诗便应过洛水即未上丨丨】
　　嵩岑【魏书裴衍传丨丨极天苞育名草脩生救疾多逰此岫　陆云登遐颂伯严志道飜飞自南服食中岳练形丨丨　刘希夷嵩岳闻笙诗今来卧丨丨何幸承幽音　髙适酬别薛三诗读书丨丨间作吏沧海甸】嵩岩【张説送武员外使嵩山置舍利塔诗寂寞真心不可见空留影塔丨丨下】
　　嵩崖【何劭洛水祖王公应诏诗丨丨岩岩洪流汤汤】
　　嵩嶂【孟浩然行至汝坟寄卢徴君诗洛川方罢雪丨丨有残云】
　　嵩岘【王泠然汝州薛家竹亭赋出伊洛以南游登丨丨以顾视】
　　嵩岫【抱朴子慕伊川于丨丨招孙呉于草莱】
　　嵩室【郑谷读故许昌薛尚书诗集诗难忘丨丨下不负蜀江濵】
　　嵩台【南越志髙安有竦石广六十余丈髙二百许仞土人谓之丨丨】
　　嵩阿【刀劒録道武帝珪以登国元年于丨丨铸一剑铭曰镇山】
　　嵩邙【唐书陈子昻传今景山崇秀北对丨丨右盼汝海祝融太昊之故墟在焉园林之美复何以加　韩愈送石洪处士序先生居丨丨瀍谷之间冬一裘夏一葛食朝夕饭一盂蔬一盘人与之钱则辞请与出逰未尝以事辞劝之仕不应坐一室左右图书与之语道理辨古今事当否论人髙下事后当成败若河决下流而东注若驷马驾轻车就熟路而王良造父为之先后也若烛照数计而卜也】
　　嵩梁【水经注见山门下】
　　嵩岱【宋书武帝纪宣元之祚永固于丨丨倾基重造再集于朕躬　魏书张彛传实思碎首膏原仰酬二朝之惠轻尘碎石逺増丨丨之髙　周书武帝纪今可立通道观圣哲微言先贤典训金科玉篆秘迹文所以济养黎元扶成教义者并宜阐一以贯之俾夫玩培塿者识丨丨之崇崫守碛砾者悟渤澥之澄不亦可乎　新论夫两叶掩目则冥黙无覩双珠填耳必寂寞无闻叶作目蔽珠为耳鲠二关外拥视听内隔故其宜也而离娄察秋毫之末不闻雷霆之声季子听清角之韵不见丨丨之形视不关耳而耳不见听不关目而目不闻者何也心溺秋毫意入清角故也　地理通释河南道古豫兖青徐四州之境凡二十有八州名山则有三崤少室砥柱蒙山峄山丨丨二岳在焉】
　　嵩华【厯代名画记宗炳字少文自为画山水序曰竪划三寸当千仭之髙横墨数尺体百里之逈是以观画图者徒患类之不巧不以制小而累其似此自然之势如是则丨丨之秀牝之灵皆可得之于一图矣张载劒阁铭狭过彭碣髙逾丨丨　徐陵与杨仆射书若曰妖氛永久丧乱悠然哀我奔波存其形魄固已铭兹厚德戴此洪恩譬渤澥而俱深方丨丨而犹重　庾信哀江南赋禀丨丨之玉石润河洛之波澜　黎逢象魏赋见恒碣下　李颀送刘十一诗往来丨丨与函秦放歌一曲前山春】
　　嵩霍【宋书鲁爽传痿人思步盲者愿明丨丨咫尺江流匪逺】
　　嵩太【王安石寄曽子固诗君名髙山岳嵑蘖丨与丨】
