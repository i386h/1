<!-- { "loadSidebar": true } -->
　　茄子【酉阳杂俎丨丨熟者食之厚肠胃动气发疾根能治灶瘃欲其子繁待其花时取叶布于过路以灰规之人践之子必繁也俗谓之嫁丨丨　又丨丨本莲茎名革遐反今呼茄未知所自成式因就节下食有丨丨数蔕偶问张周封故事张云一名落苏事具本草岭南丨丨宿根成树髙五六尺姚向曾为南选使亲见之清异録落苏本名丨丨隋帝縁饰为昆仑紫人间但名昆味而已　物类相感志丨丨以炉灰藏之可】
　　【至四五月　种树书种丨丨时初见根处擘开纳硫黄一星以泥培之结子倍多其大如盏味甘而益人　本草集解见菜茹下　又鹿茸以色如紫茄者为上名丨丨茸　羣居解颐岭南地暖草莱经冬不衰故蔬圃之中栽种丨丨有宿根二三年者渐长枝干乃成大树毎夏秋熟时梯树摘之三年后树老子稀即伐去别栽嫩者又其俗入冬好食馄饨往往稍暄食须用扇至十月旦率以扇一柄相遗书中以吃馄饨为题故俗云踏梯摘丨丨把扇吃馄饨　羣芳谱丨丨一名落苏一名小菰一名昆仑有紫青白三种老则黄如金来自暹罗紫者又名紫膨脝白者又名银茄又一种白者名渤海茄形圆有蔕有萼大者如瓯又一种白花青色稍扁一种白而扁谓之番茄　白獭髓赵希仓倅绍兴日令庖人造燥子丨丨欲书判食单问防吏茄字吏曰草头下着加即援笔书草下用家字乃蒙字郡人目曰燥子蒙张舜民丨丨颂身累百赘颈附千疣采之不勤茹之颇柔　又晋书郗鉴传陶侃为盟主进鉴都督扬州八郡军事率众渡江与侃会于丨丨浦　水经注石头对西蔡浦长百里上有大荻浦下有丨丨浦】
　　茄树【南方草木状丨丨交广草木经冬不衰故蔬圃之中种茄宿根有三五年者　本草苦丨野生岭南丨小有刺主治瘴气　真腊风土记丨丨有经数年不除者木绵花树髙可过屋有十余年不换者】茄叶【种树书丨着五丨因雨栽之】
　　茄花【务本新书丨开丨斟酌窠数削去枝叶再长晚茄　刘基久雨诗瓠实正累离丨丨亦争吐】茄蔕【滇南杂记缅丨出缅甸大而色紫丨圆整蜡色者佳今会城絶不可得多以小者于蔕上刻人物鸟兽之形殊杀风景过滇中者多市之而滇中人亦以此赠逺】
　　茄房【胡直弹子洞记小洞当门有横石负小方石小方石又负一巨石其上若覆荷又若丨丨咸如人所置】
　　茄瓤【本草丨中有丨瓤中有子子如脂麻其茄有团如栝楼者】
　　茄科【老圃常谈种丨二十丨粪壅得所可供一人食】
　　茄菜【本草释名颂曰按段成式云茄音加乃莲茎之名今呼丨丨其音若伽未知所自也】
　　茄色【羣芳谱糟茄天晴日停午摘嫩茄去蔕用沸汤焯过冷以软帛拭干每十斤用盐二十两飞过白矾末秤一两法糟十斤抺匀入坛泥封久而丨丨愈黄透不黒　黄庭坚谢杨履道送银茄诗君家水丨白银丨殊胜埧里紫彭亨蜀人生疎不下箸君与北人俱眼明】
　　茄蔤【何晏景福殿赋丨丨倒植吐被芙蕖】
　　茄芦【宋书氐胡传遣文徳伐啖提氐不克梁州刺史刘秀之执送荆州使文徳从祖兄头戍丨丨　齐书河南氐羌传氐王杨难当从兄子文徳聚众丨丨宋世加以爵位】
　　茄藤【方回治圃杂诗丨丨宜硬地豆荚恶肥田】
　　茄匏【东京梦华録是月丨丨初出上市东华门争先供进一对可直三五十千者】
　　茄【李时勉北京赋芜菁莙荙芸薹丨丨　陈献章答送丨丨诗口腹累人都未免丨丨篮里又诗还】茄莎【陈世昌南湖赋见芋下】
　　茄莲【明一统志陜西行都指挥使司土产丨丨叶似蓝根似萝卜味甘脆甘州出】
　　茄荷【史公奕古采莲曲田田青丨丨艳艳红芙蕖】
　　茄下【古乐府鹭何食食丨丨】
　　茄紫【容斋随笔浙西常丨皆皮丨其白者为水茄江西常茄皆皮白其紫者为水茄亦一异也】茄白【容斋随笔见上】
　　茄稀【徐贲菜薖诗秋丨采更丨夜韭剪仍殖】
　　茄甘【羣芳谱丹溪谓丨属土丨而降火】
　　莴
　　莴苣【本草丨丨释名莴菜千金菜时珍曰按彭乗墨客挥犀云莴菜自呙国来故名　野防品丨丨菜采取去叶去皮寸切以滚汤泡之加姜油糖醋拌之　羣芳谱丨丨有毒百虫不敢近蛇虺触之则目瞑不见物人中其毒姜汁解之　学□余疏丨丨絶盛于京口咸食脆美即旋摘烹之亦佳　蓼花洲闲録五代时有僧某卓庵道边艺蔬丏钱一日昼寝梦一金色龙食所艺丨丨数畦僧寤惊且曰必有异人至已而见一伟丈夫于所梦之处取丨丨食之僧视其状貌凛然遂摄衣延之餽食甚勤顷刻告去僧属之曰富贵无相忘因以所梦告且曰公他日得志愿为老僧于此地建一大寺伟丈夫乃艺祖也既即位求其僧尚存遂命建寺赐名普安　杜甫种丨丨诗序既雨已秋堂下理小畦隔种一两席许丨丨向二旬矣而苣不甲坼独野苋青青伤时君子或晚得微禄轗轲不进因作此诗徐贲菜薖诗决明才一方丨丨连数席】
　　莴菜【本草释名见上】
　　莴蔓【卢仝自咏诗骨肉清成瘦丨丨老觉羶】
　　芸
　　芸薹【本草丨丨释名寒菜胡菜薹菜薹芥油菜】
　　芸辉【杜阳杂编元载末年造丨丨堂于私第丨丨者香草名也出于阗国其香洁白如玉入土不朽烂舂之为屑以涂其壁故号丨丨堂焉】
　　薹
　　薹菜【本草释名见芸薹下】
　　薹芥【本草释名见芸薹下　又注时珍曰此菜易起薹须采其薹食则分枝必多故名芸薹而淮人谓之丨丨即今油菜为其子可榨油也】
　　薹叶【本草附方手足瘭疽注用芸丨丨煮汁服一升并食干熟菜数顿少与盐醤冬月用子研水服　又豌豆斑疮注芸丨丨煎汤洗之　又肠风下血注用芸丨丨甘草煎洗】
　　薹子【本草发明时珍曰芸丨菜丨叶同功　又附方芸薹散注治产后诸疾用芸丨丨炒当归桂心赤芍药等分每酒服二钱】
　　薹心【本草集解注冬春采丨丨为茹三月老不可食】
　　菘
　　菘菜【本草丨释名白丨正误机曰蔓菁丨丨恐是一种但在南土叶髙而大者谓菘秋冬有之在北土叶小而短者谓蔓菁春夏有之　苏辙同王适曹焕游清居院步还所居诗游从乏车骑饮食厌丨丨】菘叶【本草集解宗奭曰丨丨如蔓菁緑色差淡其味微苦叶嫩稍阔颂曰扬州一种丨丨圆而大或若箑啖之无渣絶胜他土者疑即牛肚菘也】
　　菘根【木草正误丨丨坚小不可食　又紫丨丨似蔓菁而叶不同种类亦别】
　　菘性【本草释名按陆佃埤雅云丨丨凌冬晚凋四时常见有松之操故曰菘】
　　菘种【本草集解景曰丨有数丨犹是一类时珍曰丨即今人呼为白菜者有二丨一种茎圆厚微青一种茎扁薄而白其叶皆淡青白色】
　　苋
　　苋陆【易夬九五丨丨夬夬中行无咎注丨丨草之柔脆者也决之至易故曰夬夬也夬之为义以刚决柔以君子除小人者也而五处尊位最比小人躬自决者也以至尊而敌至贱虽其克胜未足多也处中而行足以免咎而已未足光也　又正义曰马融郑王肃皆云丨丨一名商陆皆以丨丨为一董遇云丨人苋也丨商陆也以丨丨为二案注直云草之柔脆者亦以为一同于子夏等也】
　　苋草【易夬九五疏正义曰五处尊位为夬之主亲决上六决之至易也如决丨丨然故曰苋陆夬夬也】苋苇【阮籍元父赋原壤不辟树艺希疏丨丨弥臯蚊蝱噆肤】
　　苋茄【晏殊中园赋钟山之菘韭早晚吴郡之丨丨紫白】
　　苋藿【危素别友赋旋轻辀于汝濵兮将同采乎丨丨】
　　苋菜【尔雅蒉赤苋注赤苋一名蒉今丨丨之赤茎者本草取鼈肉如豆大以丨丨封裹置土坑内以土盖之一宿尽变成小鼈也】
　　苋根【南齐书王智深传家贫无人事尝饿五日不得食掘丨丨食之司空王僧防及子志分其衣食】苋叶【陆游秋近诗石榴萱草并成空又见墙隂丨丨红】
　　苋实【本草苋别録曰丨丨一名莫实细苋亦同生淮阳川泽及田中叶如蓝十一月采　又丨丨主明日久服益气力不饥轻身】
　　苋譆【吕氏春秋荆文王曰丨丨数犯我以义违我以礼与处则不安旷之而不谷得焉不以吾身爵之后世有圣人将以我为非于是爵之五大夫】
　　荠
　　荠菜【杨载到京师诗城雪初消丨丨生角门深巷少人行】
　　荠根【宋九嘉途中书事诗饥民羸卒如流水掘尽原头野丨丨】
　　荠花【司空图华下诗闗外风昏欲雨天丨丨耕倒枕河壖　张耒晚春诗楼边緑树飞红尽春色墙隂老丨丨　刘克庄豫章沟诗丨丨满地无人见惟有山蜂度短墙】
　　荠叶【尔雅菥蓂大荠注丨丨细俗呼之曰老荠】
　　荠实【尔雅蒫丨丨注荠子味甘疏本草云荠味廿人取其叶作菹及羮亦佳诗谷风云谁谓荼苦其甘如荠其子别名蒫】
　　荠子【尔雅注见上】
　　荠蒫【尔雅疏见荠实下急就篇见荠芥下】
　　荠苨【尔雅苨菧苨防苨一名菧苨郭云丨丨也本草丨丨陶注云根茎都似人参而叶小异根味甜又别本注云根似桔梗以无心为异者是也　本草释名时珍曰丨丨多汁有济之状故以名之济浓露也其根沙参而叶如杏故河南人呼为杏叶沙参苏颂图经杏参即此也俗谓之甜桔梗尔雅云菧苨也郭璞云即丨丨也　又集解藏器曰羊乳根如丨丨而圆大小如拳上有角节人取根当丨丨苗】
　　荠芥【急就篇芸蒜丨丨茱萸香注荠甘菜也其实名蒫芥亦有大小二种】
　　荠麦【淮南子隂生于午故五月为小刑丨丨亭歴枯冬生草木必死　盐铁论金生于己刑罚小加故丨丨夏死　白虎通闾阖风至生丨丨　西京杂记建巳之月为纯阳丨丨枯由隂杀也建亥之月为纯隂丨丨始生由阳升也　庾信谢周明帝赐丝布等啓舟檝无岸海若为之反风丨丨将枯山灵为之出雨　傅董逃行丨与丨兮夏零兰桂践霜逾馨　韩愈猗兰操雪霜贸贸丨丨之茂子如不伤我不尔觏丨丨之茂丨丨之有君子之伤君子之守　苏轼访张山人诗丨丨余春雪樱桃落晚风　又送鲁元翰少卿知卫州诗桃花忽成隂丨丨秀已繁】
　　荠荼【宋书顾恺之传松栁异质丨丨殊性】
　　荠羮【张耒有丨丨诗】
　　荠菹【尔雅疏见荠实下】
　　荠味【尔雅疏见荠实下】
　　荠成【春秋繁露丨丨告之甘芬成告之苦】
　　荠甘【晁补之七述见薤淡下】
　　芑
　　芑菜【诗薄言采芑防陆玑疏云丨丨似苦菜也茎青白色摘其叶白汁出肥可生食亦可蒸为茹】芑苣【山海经大荒南经驩头人面鸟喙有翼食海中鱼杖翼而行维宜丨丨穋杨是食】
　　芑黍【本草纲目薏苡叶似蠡实而解散又似丨丨之苗故有解蠡芑实之名】
　　芑实【本草薏苡仁释名解蠡丨丨□米囘囘米薏珠子】
　　菲
　　菲草【尔雅菲蒠菜注丨丨生下湿地似芜菁华紫赤色可食】
　　菲羮【尔雅菲芴疏丨似葍茎粗叶厚蒸鬻为茹甘美可作丨】
　　菲质【沈约为六宫拜章蓬闺丨丨嘉淑无算越自幽衡登躯宸汉　谢恵连塘上行芳萱秀陵阿丨丨不足营　唐太庙乐章顾惟丨丨忝位椒宫】
　　菲食【论语丨饮丨而致孝乎鬼神　陆机辨亡论卑宫丨丨丰臣之赏　梁武帝禁奢令丨丨薄衣请自孤始　庾信华林园马射赋加以卑宫丨丨皁帐绨衣百姓为心四海为念　无名氏骄阳赋日中而御丨丨昧爽而陇绣衣】
