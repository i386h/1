<!-- { "loadSidebar": true } -->
　　八蚕【南史到溉传为建安太守任昉以诗赠之求二衫段云铁钱两当一百易代名实为恵当及时无待凉秋日溉答云予衣本百结闽中徒丨丨假令金如粟讵使廉夫贪　宋史陈尧叟传咸平初诏诸路课民种桑枣尧叟上言曰臣所部诸州土风本异田多山石地少桑蚕昔云丨丨之绵谅非五岭之俗度其所产恐在安南今其民除耕水田外地利之博者惟麻苎尔　沈约究竟慈悲论一歳丨丨已惊其骤终朝未肉尽室惊嗟　梁简文帝内人作卧具诗针用双缝缕絮用丨丨绵　王涣惆怅诗丨丨薄絮鸳鸯绮半夜佳期并枕眠陆蒙京口与友生话别诗乞食羞孤鳯无衣羡丨丨　蘓轼和子由寄题孔平仲草庵诗见三火下】
　　八蠒【李贺南园诗长腰健妇偷攀折将餧呉王丨丨蚕】
　　八梢【明一统志朝鲜国土产丨丨鱼】
　　八桂【明一统志丨丨桂林府郡名　又丨丨堂在桂林府治宋范成大建　又丨丨岭在台州府天台县北五十里　梁昭明太子七契三春蔓戸丨丨攒檐沈约齐司空柳世隆行状临姑蘓而想丨丨登衡山而望九疑　徐陵欧阳頠德政碑文丨丨之土蛮夷不賔九疑之阳兵凶歳积　孙绰游天台山赋丨丨森挺以陵霜五芝含秀而晨敷　葛长庚鹤林赋见五芝下沈约望海思归诗见三桑下　庾肩吾侍宴饯湘州刺史张续诗九歌扬妙曲丨丨动芳枝　张昌宗奉和圣制夏日游石淙山诗云车遥裔三珠树帐殿交隂丨丨丛　韩翃送端州冯使君诗三峰亭暗橘边宿丨丨林香节下趋　常衮早秋望华清宫树诗玉檀标丨丨金井识双桐　权德舆数名诗丨丨挺竒姿森森照初旭雍陶四松诗根倍双桐植花分丨丨开　韩愈送桂州严大夫诗苍苍森丨丨兹地在湘南　杨万里赠刘景明来访诗来从丨丨三湘外忆折双松十载前　黄镇成送涧泉上人诗丨丨山川临鸟道九疑风雨湿龙堆】
　　八枳【小学绀珠丨丨德枳维大人大人枳维公公枳维卿卿枳维大夫大夫枳维士国枳维都都枳维邑邑枳维家】
　　八桧【太清记亳州太清宫有丨丨根枝左纽　欧阳修题跋熙宁元年二月余率僚属谒太清诸殿裴囘两阙之下周视丨丨之异窥九井禹歩之竒酌其水以烹茶而归　王令丨丨图诗客有要我丨丨吟手擕丨丨图来悬】
　　八谷【晋书天文志五车西八星曰丨丨主候歳丨丨一星亡一谷不登　宋史天文志大中祥符二年四月丙申有星出丨丨有尾迹速流而西至五车迸为数星没　越絶书见三表下　呉越春秋计曰春种丨丨夏长而养秋成而聚冬蓄而藏　小学绀珠丨丨黍稷稻梁禾麻菽麦　又丨丨稻黍大麦小麦大豆小豆粟麻　张衡天象赋荐秋成于丨丨务春采于扶筐　又二老堂诗话见二犬下】
　　八【宋书符瑞志汉安帝元初三年二月东平陵有异处共生丨丨同蔕】
　　八树【法苑珠林玉京山七寳树一株弥覆一天丨丨弥覆八方罗天矣　云笈七籖月中树名骞树一名药王凡有丨丨在月中得食其叶者为玉仙玉仙之身洞彻如水精琉璃焉　梁元帝青谿山馆碑云盖三层如在帝台之侧桂林丨丨非异景山之傍　李邕婆罗树碑净虑一乘追攀丨丨叹徒植而多感惟化生而永懐　范云咏桂树诗南中有丨丨繁华无四时　雍裕之山中桂树诗丨丨拂丹霄四时青不凋　又唐书舆服志内外命妇第二品花钿丨丨第三品花钿七树第四品花钿六树第五品花钿五树】
　　八干【陶渊明读山海经诗亭亭凌风桂丨丨共成林】
　　八植【陆蒙小桂诗见一枝下】
　　八株【宋史舆服志第二品花钗丨丨翟八等　又和凝醴泉院诗见一派下】
　　八花【五灯防元僧问慧颙禅师曰如何是无缝塔师曰丨丨九裂　韩偓感事诗见三岛下】八穂【宋史五行志见五穂下】
　　八头【郭琪天呉赞耽耽水伯号曰谷神丨丨十尾人面虎身　鲍照井字谜诗见一八下】
　　八首【山海经天呉水神也丨丨十尾】
　　八眉【王勣游北山赋见四乳下】
　　八目【新论见四面下】
　　八眼【宋书符瑞志泰始六年九月己巳丨丨见呉兴明一统志丨丨井在平阳府襄阳县西南十里八井相连因名】
　　八口【孟子百亩之田匹夫耕之丨丨之家可以无饥矣】
　　八孔【诗仲氏吹箎疏释乐文云大箎谓之沂郭璞曰箎以竹为之长尺四寸围三寸一孔上出即引广雅云丨丨　后汉书明帝纪注世本曰暴辛公作箎以竹为之长尺四寸有丨丨】
　　八窍【荘子九窍者胎生丨丨者卵生　酉阳杂俎龁吞者丨丨而卵生　韩愈毛颍传秦始皇时将军恬南伐楚次中山将大猎以惧楚召左右庶长与军尉以连山筮之得天与人文之兆筮者贺曰今日之获不角不牙衣褐之徒缺口而长须丨丨而趺居独取其髦简牍是资天下其同书秦其遂兼诸侯乎】八臂【法苑珠林修罗道者棱层可畏拥耸惊人并出三头重安丨丨跨山蹈海把日擎云天上求餐海中酿酒　梁简文帝唱导文见三目下又大爱敬寺刹下铭序见四将下】
　　八尾【山海经朝阳之谷神曰天呉是为水伯八首人面八足丨丨皆青黄　李卫公兵法阵数有九中心零者大将握之四头丨丨触处为首敌冲其中两头皆救　王禹偁大阅赋摇干荡坤飞霆走雹丨丨四头千化万变】
　　八足【晋书五行志元帝建武元年有豕生丨丨此听不聪之罚又所任邪也是后有刘隗之变　北史真腊国传海有浮胡鱼形似防觜如鹦鹉有丨丨多大鱼半身出望之如山　拾遗记员峤山有星池千里池中有神丨丨六眼背负七星日月八方之图腹有五岳四渎之象　郑明选蟹赋见二螯下】
　　八脚【观佛三昧海经地劫成时光音诸天飞行世间在水澡浴以澡浴故四大精气即入身中身触乐故精流水中八风吹去堕淤泥中自然成卵经八千歳其卵乃开生一女人其形青黑犹如淤泥有九百九十九头头有千眼九百九十九口一口四牙牙上出火状如霹雳二十四手手中皆捉一切武器其身髙大如须弥山入大海中拍水自乐有旋岚风吹大海水水精入体即便懐姙经八千歳然后生男其儿身体髙大四倍倍胜于母儿有九头头有千眼口中出火有九百九十九手丨丨海中出声号毘摩质多罗阿修罗王此鬼食法唯噉淤泥及蕖藕根】
　　八趾【刘禹锡游桃源诗唯余歩纲势丨丨在沙砾】
　　八胶【史记货殖传马蹄躈千注徐广曰躈若吊反马丨丨音料索隠曰埤苍云尻骨谓丨丨一曰夜蹄】八蹄【李贺许公子郑姬歌两马丨丨踏兰苑情如合竹谁能见】
　　八爪【白居易画雕诗钩缀丨丨劒挿六翎】
　　八翅【拾遗记岱舆山萤火大如蜂声如雀丨丨六足】
　　八翼【晋书陶侃传侃梦生丨丨飞而上天见天门九重已登其八唯一门不得入阍者以杖击之因坠地折其左翼及寤左腋犹痛】
　　八肉【张率舞马赋见三毛下】
　　八脉【史记仓公传注正义曰八十一难云竒经丨丨者有阳维有隂维有阳蹻有隂蹻有冲有督有任有之脉凡此八者不拘于经故曰竒经丨丨也　黄庭内景经隠龙遁芝云琅英注仙经云肝胆为青龙故曰隠龙五藏九孔丨丨为内芝故曰遁芝云琅英脾气之津液　金丹元学正宗腹居下而中虚丨丨之所归坤地之象也故易以坤为腹】
　　八里【辍耕録见七表下】
　　八面【宋书乐志见六面下　易林丨丨九口长舌为斧斵破瑚琏殷商絶后　风俗通按周礼六鼓雷鼓丨丨路鼓四面睾鼓晋鼓皆二面　画鉴呉道子笔法超妙为百代画圣人物有丨丨生意活动方圆平正髙下曲直折算停分莫不如意　明一统志丨丨楼在延安府中部县面面可以望逺极云山之处　白居易代书诗双声聫律句丨丨对宫棊　陈陶巫山髙诗花宫磊砢楚宫外列星丨丨星斗垂　黄滔壶公山诗丨丨峰峦秀孤髙可偶然　赵抃次韵程给事郡齐秋暑诗见三秋下　秦观游龙门山诗溪傍五云清逗玉松分丨丨翠成宫　杨万里过百家渡诗见四方下范成太平云阁诗火云六月应竒絶青玲珑丨丨风马熙开窗防雨诗洞房编药屋编荷丨丨玲珑得月多　郑震虎丘尹和靖书院示开讲诗和靖书堂丨丨】
　　【开新分半席在山隈　又再登南楼诗客中重上倚层台天阔云收丨丨开】
　　八七【汉书外戚传八子七子注见八子下】
　　八九【公羊传大雩传疏春秋说文冠者七八人童子丨丨人者盖是天子雩也　史记司马相如传且齐东有巨海南有琅琊观乎成山射乎之罘浮勃澥游孟诸邪与肃慎为邻右以汤谷为界秋田乎青丘徬徨乎海外吞若云梦者丨丨其于胸中曽不芥　南史梁元帝纪帝姑义兴昭长公主子王铨兄弟丨丨人有盛名帝妬害其美遂改宠姬王氏兄王珩名琳以同其父名　隋书宇文恺传见二九下　宋史乐志垂鸿纪号光前古迈丨丨为君　又食货志天下生齿益蕃辟田益广独京西唐邓间尚多旷土入草莽者十丨丨　又艺文志丨丨变一卷　元史杨朶儿只传御史纳璘言事忤防帝怒叵测朶儿只救之一日至丨丨奏曰臣非爱纳璘不愿陛下有杀御史之名帝曰为卿宥之　庾信小园赋犹得欹侧丨丨丈纵横数十歩　孟简白乌呈瑞赋见三千下　陈经邦圣驾临雍赋斥丨丨之荒谈兮慕三五之令规　苏志干岱山赋握震旦于弹丸吞云梦者丨丨　顾野王艳歌行调丨丨弄度曲两三章　晋子夜秋歌初寒丨丨月独纒自络丝　王褒咏定林寺桂树诗见三五下　杜甫防府咏懐诗甘子隂凉叶茅斋丨丨掾　又为农诗锦里烟尘外江村丨丨家　白居易古冢狐诗忽然一笑千万态见者十人丨丨迷　又六十六诗鬓丝千万白池草丨丨緑　又题王处士郊居诗负郭田园丨丨顷向阳茅屋两三间又西原晚望诗见五六下　又草堂前新开一池养鱼种荷日有幽趣诗红鲤二三寸白莲丨丨枝　元稹寄隐客诗我年三十二鬓有丨丨丝　又酬乐天书懐见寄诗拆书丨丨读泪落千万行　韩愈月蚀诗尧呼大水浸十日不惜万国赤子鱼头生女于此时若食日虽食丨丨无馋名　髙瑾三月三日宴王明府山亭诗暮春元已春服初裁童冠丨丨于洛之隈　李羣玉新荷诗田田丨丨叶散防緑池初　恵洪秋晚诗紫梨红枣丨丨树竹屋柴门三四家　苏轼赠李兕彦威秀才诗如今惟有谈天口云梦胸中吞丨丨　黄庭坚题小室诗见四三下　戴复古山中即目诗见七五下　戴表元次韵焦治中云洞纪游诗骊珠百四十模写已丨丨　真山民宋道士同游白云关诗丨丨峰如画两三人倚栏　杨维桢乌夜啼诗啼乌夜夜丨丨子莫使君家髙树移】
