<!-- { "loadSidebar": true } -->
　　寳幢【顔氏家训世有祝师及诸幻术犹能履火蹈刄种移井倐忽之间十变五化人力所为尚能如此何况神通感应不可思量千里丨丨百由旬座化成净土踊出妙塔乎　又明一统志丨丨山在兴化府仙游县西有东西二峰一名金貂一名玉幢】
　　寳幡【李颀题鹤林寺诗珊丨丨挂焰焰明灯烧　皮日休开元寺客省早景即事诗鹤静时来珠像侧鸽驯多在丨丨中】
　　寳纛【梁潜诗玉气浮天随丨丨虹光拂地护龙旌】
　　寳斾【齐书乐志丨丨转旒驾旋溢素景郁紫躔】
　　寳仗【李峤上应天神龙皇帝册文丨丨似亿千之卫天威成丈六之容　李存滦京诗露透地椒清丨丨风生天棘满旍旗　金防孜元夕赐午门观灯诗春散炉烟浮树暖月移丨丨映花妍】
　　寳盖【宋书符瑞志太始七年四月戊申夜京邑崇虚舘堂前有黄气状如丨丨髙十许丈渐有五色道士陆修静以闻　元史礼乐志次十队妇女八人冠翠花唐巾服锦绣衣执丨丨舞唱前曲　明一统志丨丨山在郴州城东四十里与寳云山近　又丨丨山在巩昌府清水县北一百五十里　又丨丨洲在建宁府建阳县北相传闽王审知有一叛将败亡以其所窃丨丨弃此因名　梁简文帝菩提树颂五百丨丨腾光自合十千缨络悬空下坠　梁元帝简文帝法寳聨璧序昔转轮获法南宫有金龙之瑞梵天请道东朝开丨丨之祥王曽矮松赋逺而望之蔚兮若搏鹏之出沧海廹而察之黕兮若方舆之承丨丨　卢照隣长安古意龙衔】
　　【丨丨承朝日鳯吐流苏带晩霞　阎朝隐三日曲水侍宴应制诗荷叶珠盘净莲花丨丨新　韦庄耒阳县浮山神庙诗绕坐香风吹丨丨傍檐烟雨湿岩扃】
　　寳刀【谷梁僖公二年冬十月壬午公子友帅师败莒师于丽获莒挐传公子友谓莒挐曰吾二人不相说士卒何罪屏左右而相搏公子友处下左右曰孟劳孟劳者鲁之丨丨也公子友以杀之　蜀志费袆传注孙权以手中常所执丨丨赠之袆答曰刀所以讨不庭禁暴乱者也但愿大王勉建功业同奬汉室臣虽闇弱终不负东顾　南史陈世祖纪为临川王夣梁武帝以丨丨授已　中华古今注呉大帝有丨丨三其一曰百錬二曰青犊三曰漏影　魏文帝典论丕造百辟丨丨其一文似灵名曰灵寳其二彩似丹霞名曰含章其三锋似崩霜刀身剑铗名曰素质　曹植丨丨铭造兹丨丨既砻既砺匪以尚武予身是卫麟角是触鸾距匪蹶张恊文身刀铭丨丨既成穷理尽妙繁文波回流光电照　梁昭明太子谢敕赉水犀如意啓熊饰丨丨子】
　　【桓恧其大赉犛牛轻拂张敞惭其旧仪　庾信诗电焰驰龙马山精镂丨丨　崔颢辽西作露重丨丨湿沙虚金鼓鸣　髙适送柴司戸诗别恨随流水交情脱丨丨又送浑将军诗城头画角三四声匣里丨丨昼夜鸣岑参陜州月城楼送辛判官入奏诗谒帝向金殿随身唯丨丨　王昌龄宿灞上寄侍御璵弟诗良马足尚】
　　【踠丨丨光未淬　李白诗丨丨裁流水无有防絶时王涯塞上曲天骄逺塞行出鞘丨丨鸣　白居易和春深诗戎装拜春设左握丨丨斜　贾岛赠王将军诗见金镞下　朱冲和遗临平监吏诗今日丨丨无杀气只縁君处受恩多　马戴陇上独望诗谁为立勲者可惜丨丨闲　罗隠秋日有詶诗旧业传家有丨丨近闻余力更挥毫】
　　寳劒【战国防盂尝君出行国至楚献象牀郢之登徒直使送之不欲行见孟尝君门人公孙戌曰臣郢之登徒也直送象牀足下能使仆无行先人有丨丨愿得献之　史记呉世家季札之初使北过徐君徐君好季札劒口弗敢言季札心知之为使上国未献还至徐徐君已死于是乃解其丨丨繋之徐君冢树而去　又陆贾传贾有五男乃出所使越得槖中装卖千金分其子子二百金令为生产陆生常安车驷马从歌舞鼓琴瑟侍者十人丨丨直百金谓其子曰与汝约过汝汝给吾人马酒食极欲十日而更所死家得丨丨车骑侍从者一岁中徃来过他客率不过再三过数见不鲜无乆慁公为也　汉书广陵厉王胥传昭帝初立益封胥万三千戸元鳯中入朝复益万戸赐钱二千万黄金二千斤安车驷马丨丨　又王莽传见玉具下　后汉书齐武王传见玉玦下　又刘盆子传樊崇将盆子及丞相徐宣以下三十余人肉袒降上所得传国玺绶更始七尺丨丨及玉璧各一　又韩棱传肃宗常赐诸尚书劒唯三人特以丨丨自手署其名曰韩棱楚龙渊郅寿蜀汉文陈宠济南椎成　又循吏传序建武十三年异国有献名马者日行千里又进丨丨价兼百金诏以马驾鼓车劒赐骑士　晋书张华传初呉之未灭也斗牛之间常有紫气呉平之后紫气愈明华闻豫章人雷焕妙达纬象乃要焕宿屏人曰可共寻天文知将来吉凶因登楼仰观焕曰仆察之乆矣惟斗牛之间颇有异气华曰是何祥也焕曰丨丨之精上彻于天耳华曰吾少时有相者言吾年出六十位登三事当得丨丨佩之斯言岂效与因问曰在何郡焕曰在豫章丰城华即补焕为丰城令焕到县掘狱屋基入地四丈余得一石函中有防劒并刻题一曰龙泉一曰太阿其夕斗牛间气不复见焉　唐书李愬传以玉带丨丨遗牛元翼曰此劒吾先人尝以揃大盗吾又以平蔡奸今镇人逆天公宜用此夷之也元翼感动谢曰敢有不承而爱其死力乃下令军中勒兵以俟　元史张宗演传见玉印下　越絶书子贡去而行越王送之金百镒丨丨一良马二子贡不受遂行　又昔者越王勾践有丨丨五闻于天下客有能相劒者名薛烛王召而问之曰吾有丨丨五请以示之薛烛对曰愚理不足以言大王请不得已乃召掌者王使取毫曹薛烛对曰毫曹非丨丨也夫丨丨五色并见莫能相胜毫曹已擅名矣非丨丨也王曰取巨阙薛烛曰非丨丨也丨丨者金锡和铜而不离今巨阙已离矣非丨丨也　吕览今有丨丨良马于此玩之不厌视之无倦宝行良道一而弗复欲身之安也名之章也不亦难乎　又有次非者得丨丨于干遂还反渉江至于中流有两蛟夹绕其船次非谓舟人曰子尝见两蛟绕船能两活者乎船人曰未之见也次非攘臂袪衣拔丨丨曰此江中之腐肉朽骨也弃劒以全已余奚爱焉于是赴江刺蛟杀之而复上船舟中之人皆得活　世说钟防是荀济北从舅荀有丨丨可直百万常在母钟夫人许防善书学荀手迹作书与母取劒窃去不还荀朂知是钟而无由得　呉地记始皇东廵至虎丘求呉王丨丨白虎当坟而踞始皇以劒撃之不及误中于石稽神録寿春屠者郑就家至贫尝梦一人自称廉颇谓就曰可于里东掘地取吾丨丨当令汝富然不得改旧业就如其言果获之逾年遂富后泄其事于是失劒歴代名畵记钟防尝诈作荀朂书就朂母取丨丨防于时方造宅勗潜画防祖父形于壁防兄弟入门见之感恸乃废宅　林下清録山僧可以伴行可以同旅丨丨可以辟解邪魅可以代当健仆　沈约为东宫谢勅赐孟尝君剑啓田文重气狥名四豪莫及丨丨雄身故能威陵秦楚人髙事逺遗物足竒谨加玩服以深存古之懐　温子升为安丰王延明让国子祭酒表丨丨未砥犹乏切玉之功美箭阙羽尚无衡石之势　徐陵与杨仆射书此叚賔游通无货殖忝非韩起聘郑私买玉环呉札过徐躬要丨丨由来宴锡凡厥囊装行役淹留皆已虚罄散有限之微财供无期之乆客斯可知矣　庾信柳霞墓志铭鸣琴在膝或对故人丨丨自随时遇稚子　又延陵季子遇徐君讃长松虽合丨丨犹悬　雍陶千金裘赋何劳丨丨侔赀岂要骊珠同价　杨炯诗丨丨丰城气明珠魏国珍　陈子昂诗丨丨千金买平生未许人　王维老将行见鐡衣下　韦应物广陵行归来视丨丨功名岂一朝　王涯塞下曲年少辞家从冠军金装丨丨去邀勲　李绅赠韦金吾诗见金吾下杜牧寄沈褒秀才诗雄如丨丨冲牛斗丽似鸳鸯养羽毛　李商隐拟意诗见金瓯下　马戴留别定襄卢】
　　【军事诗见金堤下】
　　寳钺【源乾曜奉和圣制送张尚书巡边诗流星下阊阖丨丨専公辅】
　　寳锷【顾云谢列学士啓六律五音固应难审灵锋丨丨或未易知　李峤寳劒篇呉山开越谿涸三金合冶成丨丨】
　　寳刄【刘长卿古剑诗鐡衣今正涩丨丨犹可试】
　　寳楯【唐书吐蕃传以大理卿刘元鼎为防盟使至糜谷就馆臧河之北川賛普之夏牙也中有髙防环以丨丨賛普坐帐中以黄金饰蛟螭虎豹身被素褐结朝霞冒首佩金镂剑鉢掣逋立于右宰相列防下】寳戈【徐彦伯温泉宫应制诗风揺花眊彩雪艳丨丨芒】
　　寳杖【蔡孚打毬篇见玉蓥下】
　　寳弓【史记楚世家若王之于弋诚好而不厌则出丨丨碆新缴射噣鸟于东海还盖长城以为防朝射东莒夕发浿丘夜加即墨顾据午道则长城之东収而太山之北举矣】
　　寳箭【秦观游龙瑞宫诗鹤衔丨丨排烟去龙防金书带雨来】
　　寳网【苏轼诗泉流逢石缺脉散成丨丨　范成大耳鸣诗东极空歌下始青西方丨丨奏韶英　傅若金龙翔寺诗见琅函下】
　　寳辇【李商隐正月十五夜闻京有灯恨不得观诗月色灯光满帝都香车丨丨隘通衢　广宣驾幸圣容院应制诗深殿防心随丨丨广庭徐歩引金轮】
　　寳乗【梁简文帝呉郡石像碑铭乍动慈舟时延丨丨又平声李邕婆罗树碑政化之理兮甘棠犹存丨丨之妙兮婆罗是敦】
　　寳辂【独孤及鳯翔出师颂天子方齐丨丨讲金匮之书】
　　寳车【北史隋文献皇后传上以后不好华丽时齐七丨丨及镜防絶巧丽使毁车而以镜台赐后　观佛三昧海经尔时世尊化作五百丨丨佛处车中分身五百尔时丨丨住虚空中逥旋自在车毂辋间百千光明一一光明无数化佛不动不转到迦毗罗城坐师子座如入三昧一毛孔中有一佛出一毛孔中一佛还入如是出入满虚空中无量化佛结跏趺坐是名如来坐云笈七籖金仙内法行之十五年太一遣丨丨来迎上登太霄游宴紫极　徐陵防林寺傅大士碑夫以陈蕃静室犹懐天下之心伊尹躬耕思圣王之道况我有慧日明炬如风丨丨济是沈舟能升彼岸固宜光宣正法影响人王者乎　江总建初寺琼法师碑御丨丨之迹面香城之路　黄滔奉和翁文尧员外经过七林书堂见寄诗驷马丨丨行锡礼金章紫绶带天香】寳轩【李峤车诗丹鳯栖金辖非熊载丨丨】
　　寳轮【乐府杂録宫悬四面每面五架每架列钟十二所依律编之四角安鼓四座一曰应鼓二曰腰鼓三曰警鼓四曰雷鼓皆彩画上各安丨丨珠翠妆之　云笈七籖太上大道君次乗八景之舆驾一素灵云诣单緑察丨丨法天见玉清八观髙元虚皇淳景君受髙上龙烟隐符　明一统志丨丨寺在保宁府昭化县西二十里元大德间建　王佐乾清宫赋啓榣山之碧镂蹠菞丘之丨丨　唐明皇千秋节赐镜诗瑞露垂花绶寒冰彻丨丨　许玫题雁塔诗丨丨金地压人寰独坐苍冥啓玉关　宋褧洗车雨诗雄雷雌电倾河来丨丨濯濯无纎埃】
　　寳舆【元史祭祀志见金伞下　又舆服志丨丨方案绯罗销金云龙案衣绯罗销金衬复案榜有金涂鐡鞠四龙头竿结绶二副之　卢纶送静居法师诗五色香幢重复重丨丨升座发神钟】
　　寳轪【牛大射登歌銮旗郁云动丨丨俨天行】
　　寳幰【乐府杂録其熊罴者有十二皆以木雕之悉髙丈余其上安板牀复施丨丨皆金彩妆之于其上奏雅乐含元殿方奏此乐也】
