<!-- { "loadSidebar": true } -->
　　水银【史记秦始皇纪令匠作机弩矢有所穿近者輙射之以丨丨为百川江河大海机相灌输　唐书李蔚传咸通末京师髙赀相与集大衢作缯台缦阙注丨丨为池金玉为树木聚桑门罗像考鼓鸣螺继日夜锦车綉舆载歌舞从之　元史世祖纪万安寺成佛像及窻壁皆金饰之凡费金五百四十两有竒丨丨二百四十斤　神仙传封衡有二侍者一负书笈一携药笥笥有炼成丨丨霜黄连屑等　水经注神仙传曰封君达陇西人服錬丨丨年百嵗视之如年三十许　洞冥记元鼎五年郅支国贡马肝石百斤常以丨丨养之内玉柜中金泥封其上　稽神録汝隂人崔景唐家甚富尝有道士自言姓梅来访崔崔客之数月梅曰久居于此思有以奉报君家有丨丨乎曰有即以十两奉之梅乃置鼎中以水錬之少久即成白银　地理通释江南道贡丨丨　桂海虞衡志丨丨以邕州溪洞朱砂末之入炉烧取极易成以百两为一铫铫之制以猪胞为骨外糊厚纸数重贮之不漏　参同契解丨丨在大冶之中为大阳所錬嵗久凝为白银白银歴久始变黄金则是金本以砂为主砂者神也故曰神砂汞者精也故曰丨丨金丹大要朱砂鼎者中有丨丨之阴炁则龙之炁也　云笈七签道士錬丨丨消渉液珠玉八石以作神丹服一刀圭飞升天宫身尝食气乃得长生　明一统志丨丨山在汉中府洵阳县东北二百四十里山出丨丨硃砂有洞　岛夷志暹罗国风俗子代钱丨丨灌尸　韩愈送廖道士序见石英下　梁元帝登江州百花亭诗栁絮飘晴雪荷珠漾丨丨　李白上云乐乐府云见日月初生时铸冶火精与丨丨　卢仝月蚀诗十日烧九州金烁丨丨流　鲍溶倚瑟行明珠为日红亭亭丨丨为河玉为星　章孝标古行宫诗残粉丨丨流砌下堕环秋月落泥中　施肩吾夏雨后题青荷兰若诗微风忽起吹莲叶青玉盘中泻丨丨　曹唐小游仙诗白矾烟尽丨丨冷不觉小龙牀下眠】
　　水珠【纪闻大安国寺睿宗为王时尝施一寳珠开元十年西域贾人纳钱四千万贯市之而去曰吾火食国王贞观初贡此珠后吾国募有得之者当授相位此丨丨也军行休时掘地二尺埋珠于中水泉立出可给数千人　又杜甫大厯三年春白帝城放船出瞿塘诗叠壁排霜劒奔泉溅丨丨】
　　水精【一作晶左传嵗在星纪而滛于元枵疏嵗嵗星也五星者五行之精也厯书称木精曰嵗星火精曰荧惑土精曰镇星金精曰太白丨丨曰辰星　楚语珠足以御火灾则寳之注珠丨丨故以御火灾　晋书天文志夫日火之精也月丨之丨也　宋书符瑞志醴泉丨之丨也甘美王者修理则出　素问夫丨之丨为志火之精为神水火相感神志俱悲是以目之水生也灵宪注丨丨上为天汉　又后汉书西域传大秦国一名犂鞬所居城邑周围百余里城中有五宫相去各十里宫室皆以丨丨为柱食器亦然　南史侯景传景所带劒丨丨标无故堕落手自拾取甚恶之　魏书崔浩传太宗大悦语至中夜赐浩御缥醪酒十觚丨丨戎盐一两曰朕味卿言若此盐酒故与卿同其防也　元史世祖纪以白玉碧丨丨爵六献于太庙　又成宗纪福建平章高兴言漳州漳浦县大梁山产丨丨乞割民百户采之帝曰不劳民则可劳民勿取　又宪宗纪回鹘献丨丨盆珍珠伞等物直银三万余锭帝曰方今百姓疲弊所急者钱耳朕独有此何为却之　又舆服志勾阑上金涂鍮石行龙十二金涂鍮石蹲龙十孔雀羽台九丨丨靣火珠七金圈焰铜照八　水经注见石盐下中华古今注隋帝于江都宫丨丨殿令宫人戴通天百叶冠子揷瑟瑟钿朶皆垂珠翠披紫罗帔□半月雉】
　　【尾扇子靸瑞鸠头履子谓之仙飞　妆楼记夜来初入魏宫一夕文帝在灯下咏以丨丨七尺屏风障之夜来至不觉靣触屏上伤处如晓霞将散自是宫人俱以胭脂仿画名晓霞籹　又吴孙和悦邓夫人尝置膝上和弄丨丨如意误伤夫人颊血洿袴带医者曰得白獭髓杂玉与琥珀屑当灭防及差有赤防更益其妍诸嬖人更以丹脂防颊以要宠　觥记注罽賔国献丨丨杯又冯道家有丨丨不落一只白乐天诗银花不落从君劝　宣和书谱昔刘泾作书诂以懐素比玉防光比珠高闲比金贯休比丨丨　砚史信州丨丨砚于他砚磨墨汁倾入用　砚谱丁恕有丨丨砚才四寸许为风字様用墨即不出光而发墨如歙石　本草见石英下随手杂録钱王有外国所献颇伽寳其方尺余其状如丨丨云可厌十里火殃乃置于龙兴寺佛髻中余杭数回禄而龙兴不可近也　闻见杂记广东老媪江边得巨蚌剖之得大珠今在韶州军资库予尝见之其大如弹丸状如丨丨其中有北斗七星隐然可见　铁围山丛谈政和间伊阳太和山崩奏至上与鲁公皆有慙色及复上奏山崩者出丨丨也以木匣贮之进匣可五十斤而多至数十百匣来上　广州记海中有大珠明月珠丨丨珠　谢氏诗源昔有姜氏与邻人文胄通殷勤文胄以百錬丨丨针一函遗姜氏姜氏啓履箱取连理线贯双针结同心花以答之　参同契解阳燧者炼五色石作镜向日以艾取火淮南子谓之火方诸又有水方诸以丨丨为珠向月取水又谓之隂燧　云笈七签月中树名骞树一名药玉凡有八树在月中也得食其叶者为玉仙玉仙之身如丨丨琉璃焉　又阳明星天之大尉司政主非星围九百二十里皆琉璃丨丨明一统志丨丨宫在福州府西湖上　又宣府城北七十里黄尖山出丨丨相传若采取者恶风暴至　又吉安府土产丨丨鱼　又撒马儿罕土产丨丨盐　梁简文帝为人造丈八夹纻金薄像疏见石龛下　又谢敕使监善觉寺起刹啓寳塔云构无待喜园丨丨特进非差龙海　又唱导文众等宜各克己丹诚澄心慊到奉为至尊敬礼娑婆世界释迦文佛欢喜世界栴檀徳尊丨丨刹土月电如来寳眀世界山海慧佛　又大爱敬寺刹下铭序曲涧推移激丨丨之浪清风窈荡散云母之竹　江总大庄严寺碑俯防惊电影彻琉璃之道遥拖宛虹光徧丨丨之域　王勃春思赋丨丨却挂鸳鸯幔云毋斜开翡翠帏　王褒日出东南隅行单衣火浣布利劒丨丨珠　崔颢邯郸宫人怨丨丨帘箔云母扇琉璃窻牖玳瑁牀　李白白胡桃诗疑是老僧休念诵腕前推下丨丨珠　杜甫大云寺赞公房诗心在丨丨域衣霑春雨时　又丽人行紫驼之峯出翠釡丨丨之盘行素鳞　又曲江对酒诗苑外江头坐不归丨丨春殿转霏微　又与鄠县源大少府宴渼陂诗饭抄云子白嚼丨丨寒　卢纶萧常侍瘿柏亭歌丨丨如意刁金色云母屏风透电光　吕温上官昭容书楼歌丨丨编帙緑钿轴云母捣纸黄金书　元稹离思诗闲读道书慵未起丨丨帘下防梳头　又五弹乐府丨丨帘外教贵嫔瑇瑁筵心伴中要　刘禹锡刘驸马水亭避暑诗琥珀琖红疑漏酒丨丨帘莹更通风　李绅悲善才诗秋吹动揺神女佩月珠敲击丨丨盘　陈标秦王巻衣诗御气馨香苏合启帘光浮动丨丨悬　姚合对月诗一片黒云何处起皁罗笼却丨丨毬　杜牧悲吴王城诗二月春风江上来丨丨波动碎楼台　李商隐赠歌妓诗丨丨如意玉连环下蔡城危莫破顔　又白菊诗浮杯小摘开云母带露全移缀丨丨　又日髙诗丨丨眠梦是何人栏药日髙红髲　章碣对月诗别有洞天三十六丨丨台殿冷层层　褚载诗鹿皮冠子丨丨簪长笑欹眠紫桂阴　司空图游仙诗月姊殷勤留不住碧空遗下丨丨钗　曹唐小游仙诗风动闲天清桂阴丨丨帘泊冷沉沉　皮日休石榴歌萧娘初嫁嗜甘酸嚼破丨丨千万粒　黄滔卷帘诗卫玠官髙难久立莫辞双卷丨丨帘　欧阳修内直对月诗丨丨宫鎻黄金阙故比人间分外寒　孔武仲登涵晖亭诗罨画园林春减色丨丨宫阙昼添寒　王恽题刘总管宅御爱峰诗絶似丨丨宫里看一堆寒碧玉玲珑　郭钰寄赠刘錬师诗见岭松下　杨维桢题王母醉归图诗玉钩齐上丨丨帘十二璚楼月光白】
　　水垢【云笈七签黒铅水虎论无名天地之始有名万物之母即是真一之精圣人异号为真铅岂可以嘉州诸铅硫黄碙砂青盐白雪雄黄雌黄硝石铜铁金银丨丨水精凡砂凡汞桑霜楮汁松子柏脂秽汚之物白石硝石夜霜朝露雪水氷浆其诸矾土杂类之属草木众名之类已上皆误用不可备载也】
　　水寳【宋书夷蛮传论重峻参差氏众非一殊名诡号种别类殊山琛丨丨由兹自出通犀翠羽之珍蛇珠火布之异千名万品并世主之所虚心故舟舶继路商使交属】
　　水珍【马祖常寄隐士诗见山贡下】
　　水圭【刘潜谢晋安王赐柑啓甘逾萍实冷亚丨丨】
　　水佩【林景熙賔月堂赋俄有客自天东驾五云而来丨丨金裳氷姿玉质　李贺苏小小歌风为裳丨为丨　姜防荷花词三十六陂人未到丨丨风裳无数】
　　水玦【倪瓒游善权洞诗丨丨岩前引云旌松际浮】
　　水衣【张协杂诗阶下伏泉涌堂上丨丨生杜甫重题郑氏东亭诗见山树下】
　　水甲【梅尧臣雪诗云衣随处积丨丨等闲屯】
　　水镜【蜀志李严传注习凿齿曰昔管仲夺伯氏骈邑三百没齿而无怨言圣人以为难诸葛亮之使廖立垂泣李平致死岂徒无怨言而已哉夫水至平而邪者取乐镜至眀而丑者亡怒丨丨之所以能穷物而无怨者以其无私也丨丨无私犹以免谤况大人君子怀徳生之心流矜恕之徳法行于不可不用刑加乎自犯之罪爵之而非私诛之而不怒天下有不服者乎诸葛亮于是可谓能用刑矣自秦汉以来未之有也　晋书乐广传尚书令卫瓘朝之耆旧逮与魏正始中诸名士谈论见广而竒之曰自昔诸贤既没常恐微言将絶而今乃复闻斯言于君矣命诸子造焉曰此人之丨丨见之莹然若披云雾而见青天也　南史刘之遴传吏部尚书王瞻常任昉遇之遴在坐昉谓瞻曰此南阳刘之遴学优未仕丨丨所宜甄擢即调为太学博士　魏书张衮传伏惟圣徳昭明殷鉴丨丨前礼止迅烈之怒抑雷霆之威则溥天之幸矣　唐书艺文志陶景真人丨丨十卷　灵枢经夫日月之明不失其影丨丨之察不失其形鼓响之应不后其声动揺则应和尽得其情灵寳定观经以无事为真宅有事为虚迹若丨丨之为鉴则随物而现形注本心清净犹如丨丨照用无碍】
　　【万物俱现名为现形　孙绰丞相王导碑柔畅协乎春风温煗侔于冬日信人伦之丨丨道徳之标凖也　邢邵甘露颂见岳路下　又广平王碑日月在躬丨丨被物　庾信周大将军司马裔墓志铭祖金龙仍居选部丨丨三台　谢庄月赋柔只雪凝圆灵丨丨　王勃九成宫东台山池赋见山楹下　白居易荷珠赋氷壶捧玉而殊伦丨丨沉精而莫及　潘炎月重轮赋净桂花于日道环丨丨于丹霄　湛方生与诸人共讲老子诗鉴之诚丨丨尘秽皆朗彻　张子容赠司勲萧郎中诗凤池真丨丨兰省得华滋　李程玉壶氷诗眀将丨丨对白与粉闱连　吕温道州敬酬何处士懐郡楼月夜诗佳人甚近山城闭夏夜相望丨丨中　元稹含风夕诗丨丨涵玉轮若见渊泉璧　李山甫司天台诗拂云朱槛捧昭回静对铜浑丨丨开　吴儆和吕守环秀堂诗鸟度屏风明丨丨云生画栋拥螺鬟】
　　水鉴【陆云答大将军祭酒诗心犹丨丨函景内照　李从善蔷薇诗匀妆低丨丨泣泪滴烟　苏轼鉴空阁诗挂空如丨丨写此山河影】
　　水灯【李郢上元日寄湖杭二从事诗见山灯下】
　　水扇【法苑珠林若应时净施者还得应时果报谓随时所宜净心而施若寒时施温室氊被薪火暖食等热时施凉室轻衣丨丨冷物等】
　　水枕【苏轼望湖楼醉书诗丨丨能令山俯仰风船解与月徘徊】
