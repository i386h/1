<!-- { "loadSidebar": true } -->
　　柏屋【南史齐豫章王嶷传嶷啓曰臣往岁作小眠斋柽柏之华一时新净东府又有此斋亦为华屋臣顿有二处住止下情窃所未安讯访东宫圃乃有丨丨制甚古拙臣乃欲壊取以奉太子】
　　柏厯【晋书礼志成帝咸康七年皇后杜氏崩有司奏大行皇后陵所作凶门丨丨门号显阳端门诏曰门如所处凶门丨丨大为烦费停之】
　　柏门【江淹齐太祖诔恻丨丨之黯黯泣松帐之茫茫】
　　柏柱【南齐书五行志巴州城西鼓楼脚丨丨数百年忽生花　易林丨丨载梁坚固不倾】
　　柏栋【李长民广汴赋见兰栭下】
　　柏益【汉书地理志秦之先曰丨丨出自帝颛顼尧时助禹治水为舜朕虞养育草木鸟兽赐姓嬴氏】柏黄【易系辞包牺氏没疏包牺氏没女娲氏代立为女皇亦风姓也女娲氏没次有大庭氏丨丨氏中央氏栗陆氏骊连氏尊卢氏混沌氏皥英氏有巢氏朱襄氏葛天氏阴康氏无怀氏凡十五世皆包牺氏之号也】柏皇【急就篇柏杜阳注古帝有丨丨氏其后为柏氏焉一曰晋伯宗伯州犂之后古通用字柏与伯同故为柏氏魏有柏直汉有柏至　干宝晋纪论古之有天下者丨丨栗陆以前为而不有应而不求　独孤及庆鸿名颂丨丨尊卢万代一时　鲍照喜雨诗关市欣九赋京廪开万箱无谢尧为君何用知丨丨】柏髙【山海经海内经流沙之东黒水之间有山名不死之山华山青水之东有山名曰肇山有人名曰丨丨柏髙上下于此至于天】
　　柏夭【列子次车之乗右服渠黄而左逾轮左骖盗骊而右山子丨丨主车参百为御奔戎为右】柏招【汉书古今人表丨丨帝喾师　晋书景帝纪上书训于天子曰仰观黄轩五代之主莫不有所禀则颛顼受学于緑圗髙帝问道于丨丨逮至周成旦望作辅故能离经辩志安道乐业】
　　柏直【汉书髙帝纪汉王如荥阳谓郦食其曰缓颊往说魏王豹能下之防魏地万户封生食其往豹不听食其还汉王问魏大将谁也曰丨丨曰是口尚乳臭不能当韩信】
　　柏植【南史梁元帝徐妃传帝左右曁季江有姿容每叹曰丨丨狗虽老犹能猎萧溧阳马虽老犹骏徐娘虽老犹尚多情】
　　柏先【晋语胥籍狐箕栾却丨丨羊舌董韩寔掌近官注十一族晋之旧姓】
　　柏梯【齐已宜春寄湘西诸友诗幸无名利路相迷双履寻山上丨丨　贯休寄中条道者诗丨丨杉影里头白药山孙】
　　柏席【周礼司几筵凡丧事设苇席右素几其丨丨用萑黼纯诸侯则纷纯每敦一几】
　　柏牀【稽神録见柏木下】
　　柏车【周礼考工记丨丨毂长一柯其围二柯其辐一柯其渠二柯者三五分其轮崇以其一为之牙围】柏舟【诗泛彼丨丨亦泛其流序丨丨言仁而不遇也卫顷公之时仁人不遇小人在侧传柏木所以宜为舟也　又泛彼丨丨在彼中河序丨丨共姜自誓也易林泛泛丨丨流行不休　丁廙蔡伯喈女赋慙丨丨于千祀负冤魄于黄泉　梁元帝采莲赋泛丨丨而容与歌采莲于枉渚　王安石哭梅圣俞诗诗行于世先春秋国风变衰始丨丨　苏轼诗丨丨髙节冠乡邻绛帐清风耸搢绅】
　　柏墙【隋书杨素传素大举伐陈陈吕仲肃据荆门之延洲素遣巴蜑卒千人乗五牙四艘以丨丨碎贼十余舰遂大破之】
　　柏杵【白居易新昌新居书事诗丨丨舂灵药铜瓶漱暖泉】
　　柏椁【礼记檀弓丨丨以端长六尺　徐晋卿春秋经传类对赋郑邓析用其竹刑晋魏舒去其丨丨】柏装【南史孔琳之传凶门丨丨不出礼典起自末代积习生常遂成旧俗】
　　柏酒【杜审言守岁侍宴应制诗弹奏节梅风入对局探钩丨丨传　孟浩然除夜防张少府宅诗见梅花下　杜甫元日示宗武诗见藜杖下】
　　柏乌【资暇録御史台有丨及丨固在朱博之前也汉书叙朱博请罢大司空复置御史大夫云是时御史府吏舍百余区井水皆竭又府中列柏树常有野乌数千栖宿其上晨去暮来号曰朝夕乌乌去不来者数月长老异之盖史言御史大夫之职休废也井竭乌去后二年朱博为大司空虑久废御史大夫职业无以典正法度固请罢所任大司空得为大夫愿尽力为百僚率哀帝从之正史甚明今多以为柏自博栽乌至博集职由蒙求朱博乌集而复白家六帖注引不尽然也】
　　柏麝【刘筠夜防诗齿犀融嵰雪丨丨荐荀香】
　　柏马【韩愈招扬之罘诗我令之罘归失得丨与丨之罘别我去计出丨丨下】
　　柏封【晁迈纪谈録松封大夫人知为秦始皇事不知丨亦丨大夫出武后】
　　柏贡【吴师道禹柏图诗丨丨荆州任上风汉阳遗树尚葱茏】
　　柏外【袁淑鸡贺表伏惟君徳着朝野勲如鹓鷟故天王凤皇特锡位封今凤鹊等在丨丨愿时拜受不胜欣豫之情谨诣栖下以闻】
　　柏下【陶潜诸人共游丨丨诗今日天气佳清吹与鸣弹感此丨丨人安得不为欢】
　　柏老【韩镃乌巢大理寺狱户赋中台丨丨顾栖息而难安念室扃闲每飞鸣而自遂】
　　柏大【史记晋世家重耳谓其妻曰待我二十五年不来乃嫁其妻笑曰犂二十五年吾冢上丨丨矣虽然妾待子重耳居狄凡二十二年而去】
　　柏指【本草释名陆佃埤雅云丨之丨西犹鍼之指南也柏有数种入药惟取叶扁而侧生者故曰侧柏】柏熏【庾肩吾和刘明府观湘东王书诗松椠芳帙气丨丨起防文】
　　柏馥【李峤牀诗桂筵含丨丨兰席拂沈香】
　　柏密【陆游诗壤沃黄犊耕丨丨幽鸟哢】
　　柏惨【李瀚防求王褒丨丨闵损衣单】
　　柏竦【郭璞三珠树图賛翘叶丨丨美状若彗】
　　柏枯【宋无大涤山道士诗琴古靣无漆丨丨身有香】
　　柏恱【陆机叹逝赋见蕙叹下　王起弹冠赋同松茂而丨丨将龙翔而凤举】
　　枫
　　枫天【朝野佥载江东江西山中多有枫木人于丨丨下生似人形长三四尺夜雷雨即长与树齐见人即缩依旧旱时欲雨以竹束其头楔之即雨人取以为式盘极神騐丨丨枣地是也】
　　枫屿【李颀送山阴姚丞诗夜簟眠橘洲春衫傍丨丨】
　　枫江【骆賔王赠李八骑曹序山芳袭吹坐疑兰室之中水树含春宛似丨丨之上　又夏初饯宋少府之丰城序帝里天津槐衢分黑龙之水巴陵地道丨丨连白马之门】
　　枫浦【杜甫双丨丨诗辍棹青丨丨双枫旧已摧　许浑诗丨丨客来烟未散竹窗僧去月犹明　陆龟防篛笠诗朝携下丨丨晚戴出烟艇】
　　枫汀【陆龟防寄懐华阳道士诗蟾魄几应临蕙帐鱼竿犹尚枕丨丨】
　　枫岸【杜甫风疾舟中伏枕书懐诗水乡霾白屋丨丨叠青岑　张继郢城西楼吟沙洲丨丨无来客草緑花开山鸟鸣　贾至初至巴陵与李十二裴九同之洞庭湖诗丨丨纷纷落叶多洞庭秋水晚来波　雍裕之江上闻猨诗丨丨月斜明猨啼旅梦惊】
　　枫桥【明一统志丨丨在苏州府城西七里靣山临水可以游息南北往来必经于此唐张继丨丨夜泊诗月落乌啼霜满天江枫渔火对愁眠　张祜丨丨诗惟有别时今不忘暮烟疎雨过丨丨】
　　枫宸【本草集解说文解字云枫本厚叶弱枝善揺汉宫殿中多植之至霜后叶丹可爱故称丨丨】枫墀【王逢诗棕殿三呼岁丨丨九奏箫】
　　枫人【南方草木状五岭之间多枫木岁久则生瘤瘿遇暴雷骤雨其树赘暗长三五尺谓之丨丨越巫取之作术有神通之騐　舆地纪胜建昌红屏山有丨丨生树下似人形长三四尺夜雷雨骤长与树齐见人輙缩依旧古人取以为式盘极神验　十道记丨树数千年者有丨形眼鼻口臂而无脚或有斫之者皆出血元稹诗丨丨夜长吼春雷　白居易送客游岭南诗天黄生飓母雨黒长丨丨　皮日休投龙潭诗烟际丨丨出生犀不敢烧】
　　枫胶【陆龟蒙邺宫诗魏武平生不爱香丨丨蕙炷洁宫房】
　　枫香【尔雅枫欇欇注枫树似白杨叶圆而岐有脂而香今之丨丨是疏山海经枫木注云即今丨丨树也魏志倭人传见柟杼下　南方草木状丨丨树子大如鸭卵二月华发乃连着实八九月熟曝干可烧惟九】
　　【真郡有之　本草丨丨脂释名胶香集解苏恭曰丨丨脂所在大山中皆有之　晋宫殿名华林园丨丨三株乐府杂録贞元中长安大旱诏移两市祈雨街东有康昆仑琵琶号为第一手谓街西必无已敌也遂登楼】
　　【弹一曲新翻调緑腰街西亦建一楼东市大诮之及昆仑度曲毕西楼出一女郎抱乐噐亦弹此曲移在丨丨调中妙絶入神昆仑惊骇请以为师女郎遂更衣出乃庄严寺师善本也　杜甫寄韩谏议诗色难腥腐餐丨丨　又南池诗独叹丨丨林春时好顔色李贺蜀乐府丨丨晚华静锦水南山影】
　　枫实【本草集解南方草木状云丨丨惟九真有之用之有神乃难得之物其脂为白胶香五月斫为坎十一月采之】
　　枫脂【本草见枫香下　金楼子丨丨千岁化为琥珀】
　　枫骨【杨万里城上野步诗叶飞丨丨立萍尽沼奁开】
　　枫影【皮日休鲁望悯承吉之孤为诗序邀予属和诗见稗花下】
　　枫缬【苏轼诗短日明丨丨清霜暗菊毬　范成大上方寺诗丨丨醉晴日橘黄明早霜】
　　枫锦【李孝光诗晃衣丨丨飘阶叶吹佩松涛度曲风】
　　枫林【明一统志丨丨山在铜陵县东一十里山多枫木杜甫寄柏学士林居诗赤叶丨丨百舌鸣黄泥野岸天鸡舞　刘长卿送侯中丞流康州诗长江极目带丨丨匹马孤云不可寻　李嘉祐送裴员外徃江南诗丨丨縁楚塞水驿到湓城　郎士元送长沙韦明府诗烟波连桂水官舍映丨丨　鲍溶湘妃列女操秋夜露寒蜀帝飞丨丨月斜楚臣宿　朱庆余与真上人一二禅师题玢寺主院诗归时亦取湖邉路晚映丨丨共上船　杜牧山行诗停车坐爱丨丨晚霜叶红于二月花】
　　枫树【尔雅枫欇欇注见枫香下　齐书祥瑞志建元二年有司奏上虞县丨丨连理两根相去九尺双侏均耸合成一干　北史周武帝纪梁州上言凤皇集丨丨羣鸟列侍以万数　杜甫秋兴诗见萧森下　又奉先刘少府新檐山水障歌堂上不合生丨丨怪厎江山起烟雾　刘长卿夕次担石湖诗江气和楚云秋声乱丨丨　郎士元月洲歌苦竹林香丨丨　姚合丨丨堰诗森森丨丨林护此石门堰　张祜送客归湘楚诗桂花山庙冷丨丨水楼阴】
　　枫木【尔雅枫欇欇疏山海南荒经云有宋山者木生山上名曰丨丨枫木蚩尤所弃其桎梏是谓丨丨尔雅翼黄帝杀蚩尤于黎山之上掷其械于大荒之中朱山之上化为丨丨之林　拾遗记频斯国有大丨丨成林髙六七十里树东有大石室可容万人坐壁上刻为三皇之像　本草丨丨枝干修耸大者连数围其木甚坚有赤有白白者细腻其实成毬有柔刺】
　　枫枝【李咸用秋晚诗栁叶飘干翠丨丨撼碎红】
