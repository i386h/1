<!-- { "loadSidebar": true } -->
　　江淮【孟子水由地中行丨丨河汉是也　左传哀公九年秋吴城邗沟通丨丨　周礼笾人朝事之笾其实麷蕡白黑形盐膴鲍鱼鱐注鲍者于楅室中糗干之出于丨丨也　吴语吴王夫差既许越成乃大戒师徒将以伐齐申胥进谏曰今王非越是图而齐鲁以为忧夫齐鲁譬诸疾疥癣也岂能渉丨丨而与我争此地哉将必越实有吴土　史记五帝纪三苖在丨丨荆州数为乱于是舜归而言于帝迁三苖于三危以变西戎又天官书见河济下　又淮南王传南收衡山以击庐江有寻阳之船守下雉之城结九江之浦絶豫章之口彊弩临江而守以禁南郡之下东收江都防稽南通劲越屈彊丨丨间犹可得延岁月之夀　又货殖传丨丨以南无冻饿之人亦无千金之家　又东越传东瓯请举国从中国乃悉举众来处丨丨之间　又太史公自序太史公既掌天官不治民有子曰迁迁生龙门耕牧河山之阳年十嵗则诵古文二十而南游丨丨上防稽探禹穴闚九疑浮于沅湘北渉汶泗讲业齐鲁之都观孔子之遗风乡射邹峄戹困鄱薛彭城过梁楚以归汉书枚乘传深壁髙垒副以闗城不如丨丨之险　又终军传今郊祀未见于神只而获兽以馈此天之所以示飨而上通之符合也宜因昭时令日改定告元苴以白茅于丨丨发嘉号于营丘以应缉熈使着事者有纪焉　又匈奴传发三十万众具三百日粮东援海岱南取丨丨　后汉书周景传中子忠忠子晖前为洛阳令去官赐归兄弟好宾客雄丨丨间出入从车常百余乘又周荣传窦氏客太尉掾徐齮深恶之胁荣曰子为袁公腹心之谋排奏窦氏窦氏悍士刺客满城中谨备之矣荣曰荣丨丨孤生先帝大恩以歴宰二城今复得备宰士縦为窦氏所害诚所甘心　又黄香传臣丨丨孤贱愚蒙小生经学行能无可算录遭值太平先人余福得以弱冠特徴用连阶累任遂极台阁讫无纎介称报恩効死　吴志孙防传坚初兴义兵防将母徙居舒与周瑜相友收合士大夫丨丨间人咸向之　又周瑜传注初曹公闻瑜年少有美才谓可游说动也乃密下扬州遣九江蒋干往见瑜干有仪容以才辩见称独歩丨丨之间莫与为对乃布衣葛巾自托私行诣瑜瑜出迎之立谓干曰子翼良苦逺渉江湖为曹氏作说客耶　晋书成帝纪论因削弱之资守丨丨之地政出渭阳声乖威服　又地理志成帝侨立豫州于丨丨之间　又羊祜传祜缮甲训卒广为戎备至是上疏曰今丨丨之难不过剑阁山川之险不过岷汉孙皓之暴侈于刘禅吴人之困甚于巴蜀而大晋兵众多于前世资储器械盛于往时今不于此平吴而更阻兵相守征夫苦役日寻干戈经历盛衰不可长久宜当时定以一四海　齐书徐孝嗣等传论田积之要唯在丨丨　唐书权徳舆传丨丨田一善熟则旁资数道故天下大计仰于东南　宋史艺文志沈既济丨丨记乱一卷　元史世祖纪次汝南命扬惟中郝经宣抚丨丨　又地理志至元十二年以任城当丨丨水陆冲要复立济州属济宁路而任城废　淮南子夫醉者俯入城门以为七尺之闲也超丨丨以为寻常之沟也酒浊其神也　盐铁论日者淮南衡山修文学招四方游士山东儒墨咸聚于丨丨之间讲议集论著书数十篇　说苑庄周贫者往贷粟于魏文侯曰待吾邑粟之来而献之周曰乃今者周之来见道傍牛蹄中有鲋鱼焉太息谓周曰我尚可活也周曰须我为汝南见楚王决丨丨以溉汝鲋鱼曰今吾命在盆瓮之中耳乃为我见楚王决丨丨以溉我汝则求我枯鱼之肆矣　水经河水注见河济下大业杂记龙舟引船人并名殿脚每绳一条百八十人分为三番每一番引舟有三百六十人其人并取丨丨以南少壮者为之　明一统志丨丨胜概楼在扬州府城南四十五里　曹植与司马仲达书今贼徒欲保江表之城守区区之吴尔无有争雄于宇内角胜于平原之志也故其俗盖以洲渚为营壁丨丨为城壍而已若可得挑致则吾一旅之卒足以敌之矣　陆机晋平西将军孝侯周处碑铭见海滨下　江淹拜中书郎谢表汝颍之金或扬采于四豪丨丨之珠已驰光于七贵徐陵为贞阳侯与太尉王僧辩书丨丨旧隶悉已招携方禀英谟共剪雠难　庾信哀江南赋序丨丨无涯岸之阻亭壁无籓篱之固　又周大将军司马裔神道碑丨丨志节之士汝颍风尘之客感激一言咸多依附韩愈张中丞传后叙守一城捍天下以千百就尽之卒战百万日滋之师蔽遮丨丨沮遏其势天下之不亡其谁之功也　栁宗元南府君睢阳庙碑初据雍丘谓非要害将保丨丨之臣庶通南北之奏复拔我义类扼于睢阳　苏辙钜野县志近通徐泗逺控丨丨　董传霄淮安议南北襟喉丨丨要冲　张衡天象赋四渎断丨丨之两河占胡越之域　王维送綦母濳落第还乡诗丨丨度寒食京洛缝春衣　孟浩然奉先张明府休沐还乡海亭宴集诗自君理畿甸余亦经丨丨　孟郊忽不贫喜卢仝书船归洛诗丨丨君子水相送仁有余方干送郭太祝归江东诗京洛风尘久丨丨音信稀苏轼和王斿诗迟留岁暮丨丨上来往君家伯仲间】
　　江汉【书禹贡丨丨朝宗于海　诗滔滔丨丨南国之纪笺丨也丨也南国之大水纪理众川使不壅滞又丨丨浮浮笺丨丨合处在扬州之境　又南有嘉鱼烝然罩罩传丨丨之间鱼所产也　又小序南言化自北而南也注自北而南言其化自岐周被丨丨之域也又丨丨尹吉甫美宣王也能兴衰拨乱命召公平淮夷　周礼职方氏正南曰荆州其川丨丨　左传昭王有疾卜曰河为祟王弗祭大夫请祭诸郊王曰三代命祀祭不越望丨丨睢漳楚之望也祸福之至不是过也河非所获罪也遂弗祭　谷梁传其不言使权在屈完也注齐桓威陵丨丨楚人大惧未能量敌遣屈完如师完权事之宣以义却齐遂得与盟以安竟内功皆在完故不言使　孟子丨丨以濯之　战国防荆有云梦犀兕麋鹿盈之丨丨鱼鼈鼋鼍为天下饶宋所谓无雉兔鲋鱼者也此犹梁肉之与糟糠也　史记齐世家桓公矜屈完以其众屈完曰君以道则可若不则楚方城以为城丨丨以为沟君安能进乎乃与屈完盟而去　又楚世家熊渠甚得丨丨间民和乃兴兵伐庸杨粤至于鄂　汉书地理志楚有丨丨川泽山林之饶江南地广或火耕水耨食鱼稻以渔猎山伐为业果蓏蠃蛤食物常足　魏志荀攸传天下方有事而刘表坐保丨丨之间其无四方之志可知矣　吴志吕传以旦夕之命待不可望之救犹牛蹄中鱼冀赖丨丨其不可恃亦明矣　晋书刘传専督丨丨威行南服　又羊祜传祜率营兵出镇南夏开设庠序绥懐逺近甚得丨丨之心与吴人开布大信降者欲去皆听之　南史庾杲之传杲之幼有孝行宋司空刘勔见而竒之谓曰见卿足使丨丨崇望杞梓发声　魏书司马休之传休之颇得丨丨人心刘裕疑其有异志　元史世祖纪以河南屯田万户史权为丨丨大督依旧戍守　竹书纪年周孝王七年冬大雨雹丨丨氷　韩诗外传楚人蛟革犀兕以为甲坚如金石宛如钜蛇惨若蜂虿轻利刚疾卒如飘风然兵殆于垂沙唐子死庄蹻起楚方二四者此皆无坚甲利兵也哉所以统之非其道故也汝淮以为险丨丨以为池縁之以方城限之以邓林然秦师至于鄢郢举若振稿然是岂无固塞限险也哉其所以统之者非其道故也　管子尧舜之王所以化海内者北用禺氏之玉南用丨丨之珠　淮南子人不爱倕之手而爱己之指不爱丨丨之珠而爱己之钩　说苑楚使使聘于齐齐王飨之梧宫使者曰大哉梧乎王曰丨丨之鱼吞舟大国之树必巨使何怪焉　新序夫剑产于越珠产丨丨玉产昆山此三寳者皆无足而至今君茍好士则贤士至矣　博物志楚后背方城前及衡岳左则彭蠡右则九嶷有丨丨之流实险阻之国也　中论谁谓华岱之不髙丨丨之不长与君子修徳亦髙而长之将何患矣　地理通释楚世家先王受封望不过丨丨土地名云丨经南郡江夏弋阳安丰丨经防阳至江夏安陆县入江　明一统志丨丨堂在庆阳府城内宋太守范纯粹建　张华与褚陶书二陆龙跃于丨丨彦先凤鸣于朝阳　徐陵为陈武帝与广陵城主书扬州卑湿厥土涂泥如遇秋霖杳同丨丨　庾信纥干神道碑授使持节都督襄郢昌丰唐蔡六州诸军事襄州刺史丨丨之间不惊鸡犬樊防之下更多冠盖　班固西都赋朝发河海夕宿丨丨　张融海赋见河济下　庾信哀江南赋论兵于丨丨之君拭玉于西河之主　又竹杖赋桓宣武平荆州外白有称楚丘先生来诣门下宣武曰名父之子流离丨丨孤之责矣　李华含元殿赋时也山只效灵波神作气为桴为栰羽叠鳞萃朝澄丨丨夕出河渭云奔山横交集于作宫之地　王粲赠文叔良诗丨丨有卷允来厥休　杜甫丨丨诗丨丨思归客乾坤一腐儒　又送李卿晔诗暮景巴蜀僻春风丨丨清　又赠韦赞善别诗丨丨故人少音书从此稀　又题柏大兄弟山居屋壁诗丨丨终吾老云林得尔曹又地隅诗丨丨山重阻风云地一隅　又寄章侍御诗朝觐从容问幽仄勿云丨丨有垂纶　戴叔伦送李长史縦之任常州诗不与名利隔且为丨丨游　孟郊谒复州卢使君防诗丨丨沙泥洁永日光景新　杜牧奉和白相公圣徳和平致兹休运诗吉甫裁诗歌盛业一篇丨丨美宣王　皮日休寒日书斋诗丨丨欲归应未得夜来频梦赤城霞　翁洮苇丛诗萧萧寒雨夜丨丨思无穷　皎然送李喻之处士洪州谒曹王诗雄镇庐霍秀髙秋丨丨清　程钜夫天门山诗乾坤大开阔丨丨此朝宗　又后汉书质帝纪丹阳贼陆宫等围陈烧亭寺丹阳太守丨丨击破】
