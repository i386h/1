<!-- { "loadSidebar": true } -->
　　西潞【十三州记通州城西三十里有丨丨河源出北山南流　名胜志沽水有二即东丨丨水也源自塞北丹花岭来合九泉水南迳安乐县西南与螺山水合为丨丨又南迳狐奴城西与鲍丘水合为东潞河】西川【唐书李德裕传太和三年召拜兵部侍郎裴度荐材堪宰相而李宗闵以中人助先秉政且得君出徳裕为郑滑节度使逾年徙劒南丨丨　又髙崇文传进检校司空丨丨节度副大使南平郡王实封三百户刻石纪功于鹿头山　五代史董璋传明宗遣丨丨进奏官苏愿东川将军刘澄西归谕璋等使改过知祥遣人告璋欲与俱谢过自归璋曰唐不杀孟公家族于丨丨恩厚矣我子孙何在何谢之有璋由此疑知祥卖已宋史地理志成都府本益州蜀郡劒南丨丨节度太平兴国六年降为州端拱元年复为劒南丨丨成都府金史礼志见西岳下　元史百官志丨丨行枢宻院中统四年始置　呉越春秋越王无余外传鲧娶有莘】
　　【氏之女名曰女嬉年壮未孳嬉于砥山得薏苡而吞之若为人所感因而姙孕剖胁而产髙宻家于西羌地曰石纽石纽者在蜀丨丨也　李纲荔支后赋汉贡南海唐驿丨丨皆荔支之下驷乃并骛于中原　杜甫诗不成向南国复作游丨丨　又题新津北桥楼诗丨丨供客眼惟有此江郊　又杜鹃诗丨丨有杜鹃东川无杜鹃　薛能望蜀亭诗前轩一望无他处从此丨丨只在心　又题褒城驿池诗丨丨吟吏偏思葺只恐归寻水亦枯　又牡丹诗晓光如曲水顔色似丨丨　杜荀鹤送蜀客游维扬诗见説丨丨景物繁维扬景物胜丨丨罗隐移住别友诗自到丨丨住惟君别有情　陆游泛舟观桃花诗自别丨丨海棠后初将烂醉答春风】
　　【文天祥送人往湖南诗云隔酒尊横北海风吹诗史落丨丨　又宋书乐志丨丨无潜鳞北渚有奔鲸　庾信文王见吕尚赞言归养老垂钓丨丨】
　　西洛【宋史选举志诏承天节恩例所防子孙不许以他亲及已食禄者特许西京分司官郊禋奏廕一子自是分务丨丨者得以为例　又王晏传守丨丨日白重赞镇河阳时世宗征淮南重赞虑并人乘间为冦因葺城垒且约晏为援晏意欲兼有三城即与汉伦同率兵赴之重赞闻其来拒不纳遣人语之曰公在陜州已立大功河阳小城不烦枉驾慙不能对遂引兵还　明一统志丨丨水在南昌府七十里自盱汝东北入武阳水　苏辙贺文太师致仕啓得谢中朝归老丨丨位极师保望隆古今　王初送叶秀才诗行想北山清梦断重游丨丨故人稀】
　　西九【名胜志常州府宜兴县西溪一名丨丨在县西关外】
　　西湘【晋书赵诱传与甘卓周访共讨华轶破之又击杜弢于丨丨太兴初复与卓攻弢灭之】西渭【石延平张氏园亭诗窗迎丨丨封侯竹池接东陵隐士家】
　　西泇【禹贡汇疏泇水有二一曰东泇河源出费县迳沂水西北箕山南流过卞庄东分一支入芙蓉湖一曰丨丨河出沂州西南抱犊下东南流与东泇河合贯四湖又南合峄县沧浪渊同为武河谓之泇口南流至邳州境会于沂水入于河】
　　西源【禹贡汇疏济水重源出温城西北平地水有二源东源出原城东北俗谓济源城其水南流与丨丨合丨丨出原城西济水于温县西南歴虢公台南流注于河】
　　西沙【元史地理志丨丨在宁州东宁部蛮世居之其裔孙丨丨筑城于此因名丨丨笼宪宗四年其酋普提内附就居此城为万户至元十三年立为丨丨县二十六年以宁州】
　　西泠【陈旅题扇面诗一段寒香吹不尽丨丨残月角声中　周权徐仲晦作书水墨梅圗有和靖题纪嵗月绢素蠧败余字不存作诗归之诗丨丨桥畔黄昏景船头鹤梦风吹醒　倪瓉竹枝词丨丨桥邉春草緑飞来头乌夜啼】
　　西泸【唐书南诏传赞普死新君立臯揣虏未敢动乃劝异牟寻缓举万全愈于速而无功今境上兵十倍徃嵗且行营皆在嶲州扼丨丨吐蕃路昆明弄栋可以无虞】
　　西洋【明一统志丨丨古异国土产丨丨布　又丨丨山在潮州府程乡县东南四十里峦周匝　又丨丨江在广南府城南八十里】
　　西洼【周伯琦天马行川珍岳贡皆贞符神驹跃出丨丨水】
　　西洱【唐书睿宗纪天寳十载四月壬午劒南节度使鲜于仲通及云南蛮战于丨丨河大败绩　又韩思彦传廵察劒南至丨丨河诱叛蛮降之　明一统志蒙化府形胜北距防苍襟带丨丨】
　　西沮【刘孝绰登阳云楼诗丨丨水潦收昭丘霜露积】
　　西蠡【明一统志丨丨河在常州府城南一名浦阳溪南经陈渡桥北接运河相传范蠡所凿】西添【明一统志丨丨河在顺宁府城西北五十里源出喻甸都瓮村】
　　西丹【明一统志丨丨河在莱州府一名西于河源发潍县北山经昌乐县西下流合东丹河东北入海】西溪【宋书荆雍洲蛮传居武陵者有雄溪樠溪辰溪丨丨舞溪谓之五溪蛮　唐书孙儒传儒营广徳乘胜至东淮人大恐行密遣台蒙屯丨丨自引军逆战儒军围之数重　明一统志丨丨在辰州府麻阳县东北四十里源出古富州东北流入辰水　又丨丨在杭州府武林山西　又丨丨水在顺庆府西充县治西因名又丨丨馆在安庆府潜山县唐刺史吕渭建带山夹沼为一郡胜景　又丨丨书院在真定府龙首西唐】
　　【隐士姚敬栖遁之所　蔡邕述行赋济丨丨而容与兮息巩都而后逝　白居易池上诗丨丨风生竹森森南潭萍开水沉沉　李商隐丨丨诗近郭丨丨好谁堪共酒壶　又丨丨诗怅望丨丨水潺湲奈尔何　又夜出丨丨诗东府忧春尽丨丨许日曛　温庭筠雨中与李先生期埀钓先后相失因作疉韵诗隔石觅屐迹丨丨迷鸡啼　又题卢处士山居诗丨丨问樵客遥识楚人家　又送李生归旧居诗莫却严滩意丨丨有钓矶赵嘏下第诗丨丨抱瓮客失意自怀羞　郑谷同牟司封员外从翁许共游丨丨久违前契戏成寄赠诗北渚牵吟兴丨丨爽共游　皎然赠乌程李明府伯宜沈兵曹仲昌诗昨夜丨丨涨扁舟入檐庑　范成大题山水横看诗尽是丨丨肠断处凭君将与故人看　陆游足疾诗东坞闲看竹丨丨独钓鱼　又山居叠韵诗跻梯栖丨丨筑屋宿北谷　赵秉文袭香亭诗黄堂公退吏人稀露下丨丨鹤未知　元好问题张彦寳陵川丨丨圗诗不到丨丨四十年溪光流影想依然　又寄丨丨相禅师诗拂衣明日丨丨去且放云山入浩歌　又浑源望湖川见百叶杏花诗儿时忆向丨丨庙丹杏曽开百叶花　许衡晚步丨丨诗拉友丨丨徃步聮丨丨佳景丽秋天　赵沨留题丨丨诗总道丨丨画不如岂知造物用工夫　杨维桢长洲曲昨夜丨丨买防鲤恐有郎椷寄连理】
　　西浦【宋书州郡志梓橦丨丨令徐志义熙九年立　又五行志太元十七年六月甲寅涛水入石头毁大航漂船舫有死者京口丨丨亦涛入杀人　吴苑记晋阮明泊舟丨丨见一青衣女子弯弓射之女郎轩云而去明寻被害　明一统志丨丨在镇江府城西　又丨丨在江宁府南一名顷口昔桂阳张硕遇神女杜兰香于此　杜甫梅雨诗南京丨丨道四月熟黄梅　张籍宿江店诗野店临丨丨门前有橘花　僧惠洪观烟雨芦鸿诗今日髙堂素壁间忽见西湖丨丨】
　　西泺【马祖常西方泺诗鲁郊秋已深丨丨多蒲鱼】
　　西濒【元史河渠志泺河源出金莲川中由松亭北经迁安东平洲丨丨滦州入海也】
　　西潭【储光羲游茅山诗南极见朝采丨丨闻夜渔】
　　西泽【齐书周盘龙传建元二年虏冦寿春以盘龙为军主假节助豫州刺史垣崇祖决水漂渍盘龙率辅国将军张倪马步军于丨丨中奋击杀伤数万人　金史礼志见西岳下】
　　西壑【沈约东武吟见东枝下　綦母潜春泛若耶溪诗际夜转丨丨隔山望南斗　王恽游霖落山杂诗东山削出翠天宫丨丨防砑贮雪风】
　　西洲【古丨丨曲鸿飞满丨丨望望上青楼楼髙望不见尽日阑干头】
　　西渊【张説禅堂观诗见东厰下】
　　西防【江广泽有入宜兴丨丨诗】
　　西湾【张潮江南行茨菰叶烂别丨丨莲子花开犹未还苏舜钦杨子江观风浪诗晚至洲渡系舟泊丨丨】
　　西汜【包佶昭德皇后挽歌词丨丨驰晖过东园别路长】
　　西渚【南史柳世隆传升明元年冬沈攸之反既至郢以郢城弱小不足攻攸之将去世隆遣军于丨丨挑战攸之果怒昼夜攻战世隆随宜拒应众皆披却　陈基次韵叔方寄沈仲説诗公子嵗成江上宅更依丨丨结幽亭】
　　西浒【诗古公亶父来朝走马率丨水丨至于岐下　叶向髙万寳告成赋隐隆砰礚以泛滥兮亘东臯与丨丨】
　　西淙【明一统志丨丨瀑布泉在兴化府城南悬崖百丈飞流如线】
　　西浔【韩上桂采莲曲将归东岸隔丨丨欲往汀南限溪北】
　　西津【宋书索虏传尚书禇湛之先行京陵仍守丨丨元史世祖纪阿珠集行省诸翼万户兵船于州安塔哈董文炳集行院诸翼万户兵船于丨丨渡宋沿江制置使赵溍枢宻都承旨张世杰知泰州孙虎臣等陈舟师于焦山南北　又塔尔楚传时扬州未附谍告扬州人将夜袭丹徒守将乞援塔尔楚设伏以待扬州军果夜至塔尔楚扼丨丨邀击之杀获溺死者甚众　明一统志丨丨渡在镇江府城西九里　又丨丨桥在归徳府虞城旧县西　朱徳润游朱方赋丨丨喧兮归渡晩步隔兮风帆轻　江淹陆平原机羁宦诗流念辞南澨衔怨别丨丨　王勃采莲曲不惜丨丨交佩解还羞北海雁书迟　许浑京口津亭送张崔二侍御诗爱树满丨丨津亭堕泪频　秦观金山晚眺诗丨丨江口月初水气昏昏上接天　王浚从幸洛水饯王公归国诗长流无舎逝白日入丨丨　王恽润州诗望空北顾无防寺行入丨丨第一州　朱徳润送郝道诗长江日夜向东流送子丨丨晓渡头】
　　西涧【挥麈后録太祖乘月夜取道于清流关侧芦子□浮丨丨入自北门直郡治　明一统志丨丨在滁州城西俗名乌土河　又丨丨在南康治西十八里宋刘涣尝乘黄犊徃来其地山僧结茅以待之因号丨丨居士朱子守郡时作亭其上　韦应物嵗日寄京师诸李端武等诗听松南岩寺见月丨丨泉　又丨丨种柳诗聊将休暇日种柳丨丨濵　白居易诗东涧水流丨丨水南山云起北山云　张祜涢川寺诗日沉丨丨隂逺驱愁突兀　呉融中夜闻啼禽诗若非丨丨囘波触即是南塘急雨惊　陈樵跳银溪诗云气长连丨丨石春寒犹在北枝梅】
　　西洫【张衡西京赋珍台蹇产以极北墱道逦倚以正东似阆风之遐坂横丨丨而絶金墉】
　　西港【金华游録客有问金华胜游者以诗叙其槩云赤松上下雨霏微八咏楼头重拂衣丨丨晴来汀草长北岩幽处洞泉飞】
　　西澨【屈原九歌朝驰余马兮江臯夕济兮丨丨　髙似孙水仙花后赋或济丨丨或临北渚　朱子宿石岊馆诗扬帆指丨丨两岸青山多】
