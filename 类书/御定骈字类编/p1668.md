<!-- { "loadSidebar": true } -->
　　砚池【明一统志丨丨在常州府武进县邹浩墓侧世传浩洗砚扵此　杜荀鹤题弟侄书堂诗窗竹影揺书案上野泉声入丨丨中　史肃复斋诗雨添窗下丨丨满风掲牀头书卷开】
　　砚溪【砚谱永嘉郡记云丨丨一源多石砚】
　　砚川【水经河水又东得野亭南注又东北流历丨丨谓之丨丨水】
　　砚沼【皮日休馆娃怀古诗丨丨只留溪鸟浴屧廊空信野花埋】
　　砚波【黄庭坚诗檀栾倒影丨丨清　呉文英水龙吟词杜陵竹栁狂吟丨丨尚湿红衣露】
　　砚水【李白自汉阳病酒归寄王明府诗去嵗左迁夜郎道琉璃丨丨长枯槁　岑参走马川行奉送出师西征诗幕中草檄丨丨凝虏骑闻之应胆慑　白居易和春深诗凤池添丨丨鸡树落衣花　李逺赠写御容李长史诗玊座尘消丨丨清龙髯不动防毫轻　温庭筠雪诗丨丨池先冻窗风酒易消】
　　砚氷【贾岛重与彭兵曹诗丨丨催腊日山雀到贫居周贺冬日山居思乡诗背日收窗雪开炉释丨丨】砚笔【唐书栁公权传见杯盂下　宋史刘正夫徙节安静军起充中太一宫使封康国公将行赐之诗及丨丨图画药饵香茶之属甚厚正夫献诗谢帝又属和以荣其归】
　　砚滴【睦州古迹记见笔格下　续明道杂志尝见张去华说一道人能诗一聮云窗风枯丨丨山雨慢琴亦颇幽竒　皎然送裴秀才往防稽山读书诗见书衣下】
　　砚史【国史经籍志米芾丨丨一卷】
　　砚录【宋史唐询好畜砚客至辄出而玩之有丨丨三卷】
　　砚图【宋史艺文志唐绩丨丨谱一卷】
　　砚铭【南史陆琼子从典字由仪幼聪敏年八歳读沈约集见回文丨丨援笔拟之便有佳致】砚谱【敛砚说唐侍读丨丨云二十年前颇见人用龙尾石砚昔李后主龙尾砚爲天下冠当时贵之】砚书【梁元帝忠臣刘沛国人也寓居洛阳与晋武帝同年少同丨丨】
　　砚席【北史元晖少得美名扵京下周王礼之命与诸子游处每同丨丨情契甚厚　开元天寳遗事见笔架下　摭言刘虚白与太平裴公早同丨丨及公主文虚白犹举进士帘前献诗曰三十年前此夜中一般灯火一般风不知歳月能多少犹着麻衣待至公　刘禹锡谢柳子厚寄叠石砚诗常时同丨丨寄砚感离羣刘得仁答韦先辈春雨后见寄诗轩窗透初日丨丨絶纤尘】
　　砚屏【洞天清录古有丨丨或铭砚多镌扵砚之底与侧自东坡山谷始作丨丨既勒铭于砚又刻扵屏以表而出之山谷有乌石丨石丨今在婺州义乌一士大夫家南康军乌石盖乌石坚耐它石不可用也】砚瓦【画史古书画皆圜盖有助扵器晋唐皆凤池砚中心如瓦凹故曰丨丨】
　　砚台【司空图偶诗夕阳照个新红叶似要题诗落丨丨】
　　砚匣【玉堂杂记见笔格下　徐陵玉台新咏序琉璃丨丨终日随身翡翠笔牀无时离手　柳宗元柳州寄丈人周韶州诗印文生緑经旬合丨丨留尘尽日封】
　　砚槽【物类相感志冬月令水不氷以杨花铺丨丨名文房春风膏砚】
　　砚心【画史见砚瓦下】
　　砚盖【南史梁武帝记天监四年有司奏吴令唐镛铸盘龙火炉翔凤丨丨诏禁锢终身】
　　砚底【洞天清录见砚屏下】
　　砚格【酒谱魏正始中郑公谷避暑歴城之北林取大莲叶置丨丨上贮酒三升以簪通其柄屈茎如象鼻传噏之名爲碧筒】
　　砚板【潜确类书緑端松磬砚长七八寸盖丨丨也其上刻松枝石磬而以半磬爲砚池细润发墨赵子昻铭其隂】
　　砚神【致虚杂俎丨丨曰淬妃　吕温上官昭容书楼歌见书肆下】
　　砚官【歙砚谱婺源砚在唐开元中猎人叶氏逐兽至长城里见叠石莹洁可爱因携以归刋成砚温润大过端溪由是山下始传至南唐李后主精意翰墨歙守又献砚并荐砚工李少防国主嘉之擢爲丨丨】砚工【歙砚谱见上】
　　砚蟾【陆游诗氷冷丨丨初薄冻火残香鸭尚防烟　又自烧熟火添香兽旋把寒泉注丨丨　方防木犀诗褐凤风朝紫极丨丨滴露泻清秋】
　　砚功【江淹爲建平王谢赐石砚等启臣言奉勅赐石砚及法书五卷天防又以臣书小进更使勤习敬阅籕篆侧观丨丨张卫慙竒金琼羞丽】
　　砚痕【贾岛送乌行中石淙别业诗草通石淙脉丨帯海潮丨】
　　砚磨【张乔隐岩陪郑少师夜坐诗丨丨清涧石厨爨白云樵】
　　砚静【唐庚家藏古砚铭笔最动墨次之丨丨者也岂非静者夀而动者夭乎吾扵是得养生焉】砚温【白居易咏青氊帐诗见瓶暖下】
　　砚前【白居易和裴令公一日日一年年杂言见赠诗山客丨丨吟待月野人楼前醉送春】
　　纸
　　纸笔【周礼考工记筑氏爲削长尺博寸合六而成规注今之书刀疏郑云汉时蔡伦造丨蒙恬造丨古者未有丨丨则以削刻字至汉虽有丨丨仍有书刀是古之遗法也　后汉书董祀妻蔡文姬传祀为屯田都尉犯法当死文姬诣曹操请之时且寒赐以头巾履袜操因问曰闻夫人家先多坟籍犹能忆识之否文姬曰昔亡父赐书四千许卷流离涂炭罔有存者今所诵忆裁四百余篇耳操曰今当使十吏就夫人写之文姬曰妾闻男女之别礼不亲授乞给丨丨眞草唯命于是缮书送之文无遗误　呉志阚泽传家世农夫至泽好学居贫无资常为人佣书以供丨丨所写既毕诵读亦遍晋书葛洪传洪少家贫自伐薪以贸丨丨夜辄写书诵习遂以儒学知名　又裴楷传骏诛楷以婚亲收付廷尉将加法是日事起仓卒诛戮纵横众人为之震恐楷容色不变举动自若索丨丨与亲故书頼侍中傅祗救防得免犹坐去官　南史谢晦传帝于彭城大防命丨丨赋诗　唐书欧阳询传见笔调下　又奚陟传先是右省杂给眡职田禀主事与拾遗等陟以奉稍为率由是吏官有差中书令李晟有丨丨猥料积于省它日以遗舎人而杂事舎人常私有之陟均舎寮无厚薄　宋史选举志翰林学士李昉知贡举取宋准以下十一人而进士武济川三传刘睿材貭最陋对问失次上黜之济川昉乡人也防有诉昉用情取舎帝乃籍终场下第人姓名得三百六十人皆召见择其一百九十五人并准以下乃御殿给丨丨别试诗赋　又李廸传帝问闗右兵几何对曰臣向在陜西以方寸小册书兵粮数备调发今犹置佩囊中帝令自探取目黄门取丨丨其疏某处当留兵若干余悉付塞下帝顾曰眞所谓颇牧在禁中矣　前秦録苻坚传三年九月凤皇集于东阙大赦其境内初将为赦与左仆射猛右仆射融宻议于露堂悉屏左右坚自为赦文猛融进丨丨有一大苍蝇入自牖间鸣声甚大集于笔端驱而复来坚所听之久而乃去俄而长安街巷市里民相告曰官今大赦有司以闻坚惊谓融猛曰事何从而泄于是敇外推穷之咸言有一小人衣黒大呼扵市曰官今大赦须防不见坚叹曰其向苍蝇乎　顔氏家训见鍼缕下　南唐近事处士史虚白尝对客奕棋旁令学徒四五軰各秉丨丨先定题目或爲书啓表章或诗赋碑颂随口而书握管者畧不停缀数食之间众制皆就　道山清话苏子瞻一日在学士院闲坐忽命左右取丨丨写平畴交逺风良苗亦怀新两句大书小楷行草书凡写七八纸掷笔太息曰好好散其纸扵左右给事者　后山谈丛善书不择丨丨妙在心手不在物也古之至人耳目更用惟心而已　王羲之笔精帖丨丨精要深念儿至一物而无所出　陶景十赉文尔敬事经诰遵尚楷模翰墨之用扵是乎在今故赉尔大砚一面丨丨副之可以临文写字对眞受言　庾信柴夫人李氏墓志铭弄其丨丨惧失诸兄之意剪其龆龄畏伤王母之心　韩愈张中丞传后序爲文章操丨丨立书未尝起草　又祭张彻文苞黄甘而致贻获丨丨之双贸　张谓过从弟制疑官舎竹斋诗野猨偷丨丨山鸟汚图书　岑参逢入京使诗马上相逢无丨丨凭君传语报平安　杜甫舂陵行呼儿具丨丨隐几临轩楹】
　　纸墨【后汉书邓皇后纪是时方国贡献竞求珍丽之物自后即位悉令禁絶嵗时但供丨丨而已　晋书苻坚载记见笔端下　宋书谢庄传诏文不得委悉故复丨丨具陈　齐书刘祥传摄祥门生孙狼儿列祥顷来饮酒无度言语防逸道说朝廷亦有不逊之语实不避左右非可称丨丨　南唐近事钟谟见一圭首丰碑制度甚广约其词防不下数千余字卧诸荒壍之中半爲水潦所淹无由披读谟欣然解衣游泳壍中以手扪揣黙记其文志诸丨丨他日徴还重经是路天久不雨无复沈碑之泉乃发笥得旧録本就壍较之无一字差误　宣和书谱陶景工草隶而行书尤妙苦心笃志未尝懈倦无丨丨则至扵以荻画灰苦恨无书以爲楷式则愿作主书吏】
　　纸砚【避暑録话见笔墨下】
　　纸札【南史齐江夏王锋传母张氏有容徳宋苍梧王逼取之又欲害锋髙帝甚惧不敢使居旧宅匿扵张氏舎时年四嵗性方整好学书张家无丨丨乃倚井栏爲书书满则洗之已复更书如此者累月　宋史石普传帝爲制传信牌漆木长六寸阔三寸腹背刻字而中分之置凿柄令可合又穿二窍容笔墨上施丨丨每临阵则分持或传令则书其言系军令之颈至彼爲合契梁简文帝答湘东王和受试诗书握瑜怀玉之士瞻郑邦而知退章甫翠履之人望闽乡而叹息诗既若此笔又如之徒以烟墨不言受其驱染丨丨无情任其揺襞甚矣哉文章横流一至扵此】
　　纸本【宣和画谱余家收丨丨曹不兴画如意轮一轴范成大题张希顔丨丨牡丹花诗生绡多俗格丨丨有眞艳】
　　纸书【魏武帝掾属进得失令自令诸掾属侍中别驾常以月朔各进得失丨丨函封主者朝常给纸函各一】
　　纸翰【宋书自序传璞尝作旧宫赋乆而未毕濬与璞疏曰卿尝有速藻旧宫何其淹耶想行就尔璞因事陈答辞义可观濬重教曰卿沈思淹日尚聊相敦还白斐然遂兼丨丨昔曹植有言下笔成章良谓逸才赡藻夸其辞说以今况之方知其信执省踌躇三复不已　魏书任城王传见牀几下】
　　纸函【魏武帝掾属进得失令见纸书下】
　　纸签【天寳遗事都下上元日造面蠒饀中置丨丨或削木书官品人自探取以卜异日官品髙下】纸囊【茶经丨丨以剡藤纸白厚者夹缝之以贮所炙茶使不泄其香也】
　　纸版【宋史舆服志见缯裹下】
