<!-- { "loadSidebar": true } -->
　　白首【诗有斯首笺斯白也俗语斯作鲜疏斯为首之色故言斯白也今俗斯白之字作鲜以鲜明是洁白之义也齐鲁间语鲜斯声相近故变而作斯耳畜兽小则毛恱长则色重故言有丨丨之小者明微薄也　史记万石君传长子建为郎中令建老丨丨万石君尚无恙　又范雎蔡泽传賛范雎蔡泽世所谓一切辩士然游说诸侯王丨丨无所遇者非计防之拙所谓说力少也　后汉书伏湛传髫髪厉志丨丨不衰实足以先后王室名足以光示逺人　又刘宠传山民愿朴乃有丨丨不入市井者颇为官吏所扰　南史徐伯珍传家甚贫窭兄弟四人皆丨丨相对时人呼为四皓北史王劭传论劭爰自幼童讫于丨丨好学不倦防极羣书　孝经援神契德至鸟兽则凤凰来鸾鸟舞麒麟臻白虎动狐九尾雉丨丨　荀恱汉纪冯唐丨丨屈于郎署　班固奏纪东平王仓京兆祭酒晋冯结髪修身丨丨无违　薛道衡老子碑含灵在孕七十余年生而丨丨因以老子为号　王勃滕王阁序老当益壮寜知丨丨之心穷且益坚不坠青云之志　潘岳金谷集诗投分寄石友丨丨同所归　李峤乌诗丨丨何年改清琴此夜弹　杜甫示宗武诗见青衿下】白头【史记邹阳传谚曰丨丨如新倾盖如故何则知与不知也　汉书鼂错传吴王即山铸钱煮海为盐诱天下豪桀丨丨举事此其计不百全岂发虖　西京杂记相如将聘茂陵人女为妾卓文君作丨丨吟以自絶　曹丕与吴质书年已长大所懐万端时有所虑至乃通夜不瞑志意何时复类昔日已成老翁但未丨丨耳　李峤上雍州髙长史书见丹慊下　骆賔王帝京篇红顔宿昔丨丨新脱粟布衣轻故人　杜甫徒歩归行青袍朝士最困者丨丨拾遗徒歩归　又寓居同谷县歌有客有客字子美丨丨乱髪垂两耳　刘长卿送宇文迁赴洪州诗傥见主人论谪宦尔来空有丨丨吟又览镜诗朝来明镜里不忍丨丨人　司空曙寄天台秀师诗天台瀑布寺传有丨丨师　元稹岁日赠拒非诗同入新年两行泪丨丨翁坐说城中　张籍丨丨吟请君膝上琴弹我丨丨吟　又后汉书朱浮传往时辽东有豕生子丨丨异而献之行至河东见羣豕皆白懐慙而还　江表传曽有丨丨鸟集殿前权曰此何鸟也恪曰丨丨翁也张昭自以座中最老疑恪以鸟戏之因曰恪欺陛下未尝闻鸟名丨丨翁者试使恪复求丨丨母恪曰鸟名鹦母未必有对试使辅吴复求鹦父昭不能荅坐中皆叹笑　欧阳修荷花赋已见防鱼能比目应笑鸳鸯防丨丨　钱琍江行无题诗风晚冷飕飕芦花已丨丨　又北史卢景裕传景裕小字丨丨　又卢勇传勇字季礼与景裕俱在学其叔同曰丨丨必以文通季礼当以武逹兴吾门者二子也】
　　白发【汉书五行志建平四年夏京师郡国民聚防里巷阡陌设祭张博具歌舞祠西王母又传书曰母告百姓佩此书者不死不信我言视门枢下当有丨丨南史郁林王纪年五嵗牀前戏髙帝方令左右拔丨丨问之曰儿言我谁耶荅曰太翁髙帝笑谓左右曰岂有为人曽祖而拔丨丨者乎即掷镜镊　又范缜传缜年二十九发白皓然乃作伤暮诗丨丨咏以自嗟　论衡丨丨复黒齿落更生　飞燕外传宣帝时披香博士淖方成丨丨教授宫中号淖夫人　骆賔王帝京篇不应丨丨顿成丝直为黄沙暗如漆　李峤倡妇行红妆楼上歇丨丨陇头新　韦承庆直中书省诗丨丨随年改丹心为主披　杜甫乐游园歌数茎丨丨那抛得百罚深杯亦不辞　卢纶九日同司直九叔崔侍御登寳鸡南楼诗短长新丨丨重叠旧青山　贾岛荅王建袐书诗丨丨无心镊青山去意多　李商隠春日寄懐诗青袍似草年年定丨丨如丝日日新　杜荀鹤寄同人诗丨丨生闲事新诗出数聮　欧阳修千叶红棃花诗红棃千叶爱者谁丨丨郎官心好奇】
　　白鬓【杜甫戏题寄上汉中王诗百年双丨丨一别五秋萤　又江楼夜宴诗听歌惊丨丨笑舞拓秋窗白居易赠江州李十使君员外十四韵诗中年俱丨丨仕宦各朱轮　陈陶豫章江楼望西山有懐诗终日章江催丨丨何年丹灶见红蕖　韩偓李太舍池上玩红薇醉题诗酩酊不能羞丨丨顚狂犹自睠红英】白额【晋书周处传膂力絶人纵情肆欲自知为人所恶谓父老曰今时和嵗丰何苦而不乐耶父老叹曰三害未除处曰何谓也荅曰南山丨丨猛兽长桥下蛟并子为三矣处乃入山射杀猛兽投水杀蛟而返遂励志好学　唐书吉温传温尝曰若遇知已南山丨丨虎不足缚　王维老将行见黄防下　李白送舍弟诗吾家丨丨驹逺别临东道　独孤及和李尚书画射虎圗诗时和年丰五兵已丨丨未诛壮士耻　李绅虎不食人诗南山丨丨同驯扰亦变仁心去杀机】
　　白颡【庄子解之以牛之丨丨者与豚之亢鼻者与人有痔病者不可以适河此皆巫祝以知之矣所以为不祥也此乃神人之所以为大祥也】
　　白顚【束晳元居释丹墀歩纨袴之童东野遗丨丨之叟又诗有马丨丨传丨丨的颡也　却昂八马坊碑序文臂花肩阴唇丨丨】
　　白角【穆天子传见白血下　刘孝威谢南康王饟牛啓虽复蜀守神牛秦公怒特穆王丨丨何氏莹蹄无以逾其劲力迈其致逺　孟郊荅卢仝诗独自奋异骨将骑丨丨翔　韩翃送王侍御赴江西诗垂帘丨丨簟下筯鲈鱼鲙　又赠别华隂道士诗青青百草云台春烟驾霓衣丨丨巾　白居易池上早春即事招梦得诗丨丨三升榼红茵六尺牀　王建送从侄诗沙头欲买红螺盏渡口多呈丨丨盘　罗隐有丨丨篦诗　罗邺有丨丨簟诗　胡宿感旧诗坞中横笛偏多感一涕防干丨丨巾　欧阳修寄渭州王仲仪龙圗诗弓劲秋风鸣丨丨帐寒春雪压青毡　梅尧臣观画诗曲眉浅脸鵶发盘丨丨莹薄垂肩冠】
　　白面【晋书谢石传石少患面疮疗之莫愈乃自匿夜有物防其疮随防随差防处甚白故世呼为谢丨丨南史沈庆之传时丹阳尹徐湛之吏部尚书江湛并在坐上使湛之等难庆之庆之曰为国譬如家耕当问】
　　【奴织当问婢陛下今欲伐国而与丨丨书生谋之事何由济　徐陵河东康简王志常讥庾翼使丨丨之非才深慕曹彰叹黄防之为可　杜甫少年行马上谁家丨丨郎临堦下马坐人牀　又暮秋枉裴道州手札诗忆子初尉永嘉去红顔丨丨花映肉　髙适送郭处士诗少年词赋皆可听秀眉丨丨风清泠　韩翃送张渚赴越州诗丨丨谁家郎青骊照地光　许浑途经敷水诗修蛾颦翠倚柔桑遥谢春风丨丨郎　王继勲赠和龙妙空禅师诗丨丨山南灵庆院茅斋道者雪峰禅　皮日休以纱巾寄鲁望诗周家新様替三梁裹发偏宜丨丨郎　又周必大吴郡诸山録五月己巳朔早行二十里过丨丨渡】
　　白貌【卢照邻行路难诗不见朱唇将丨丨唯闻素棘与黄泉】
　　白眉【蜀志马良传良字季常兄弟五人并有才名郷里为之谚曰马氏五常丨丨最良良眉中有白毛故以称之　北史孙灵晖传马子结者其先扶风人及兄子廉子尚三人皆渉文学阳休之牧西兖子廉子尚子结与诸朝士各有赠诗阳总为一篇詶荅诗云三马皆丨丨者也　陈子昂合州津口别舍弟诗思积芳庭树心断丨丨人　杜甫狄明府诗在汝更用文章为长兄丨丨复天啓　皇甫冉送从弟豫贬逺州诗见黄绶下崔泰之同光禄弟冬日述懐诗吾族丨丨良才华辄继阳　姚合送家兄赴任昭义诗早得丨丨名之官濠】
　　【上城　元稹月诗丨丨惊半隠虹势讶全微　李洞送卢郎中金州诗出军青壁鑪话道丨丨毫　张祜扬州法云寺双桧诗朱顶鹤知深盖偃丨丨僧见小枝生罗隠和禅月大师诗髙僧惠我七言诗顿豁尘心展丨丨】
　　白眼【晋书阮籍传见青眼下　唐书张允伸传诏张公素为节度使进同中书门下平章事性暴厉眸子多白燕人号丨丨相公　杜甫饮中八仙歌宗之潇洒羙少年举觞丨丨望青天皎如玉树临风前　王维与卢员外象过崔处士兴宗林亭诗科头箕踞长松下丨丨看他世上人　戴叔伦行路难诗丨丨向人多意气宰牛烹羊如折葵】
　　白目【山海经见青身下】
　　白睛【五代史汉纪知逺弱不好弄严重寡言面紫色目多丨丨凛如也】
　　白精【齐书褚渊传渊眼多丨丨谓之白虹贯日　酉阳杂俎鹰代都赤者紫背黒防丨丨白毛生代川赤岩里】
　　白耳【山海经防山有兽状如禺而丨丨　陆蒙开元寺佛鉢诗光寒好照金毛鹿响静堪降丨丨龙张翥次韵刘伯贞与金山即休了长老唱和诗蹋花佛驭红牙象献寳神骑丨丨龙　又酉阳杂俎郭代公山居中夜有人面如盘瞚目出于灯下公了无惧色题其颊曰久戍人偏老长征马不肥其物遂灭数日公闲歩见巨木上有丨丨大如斗题句在焉】
　　白鼻【杜甫雕赋见青骹下　温子升有丨丨騧诗　李白丨丨騧诗银鞍丨丨騧緑地障泥锦　韩翃赠别崔司直诗苏小逐青骢江家驱丨丨　李益紫骝马诗争塲看鬬鸡丨丨紫骝嘶　姚合丨丨騧诗为厎胡姬酒长来丨丨騧　杜牧偶见诗朔风髙紧掠河楼丨丨騧郎白罽裘　朱孝亷髙阳乐人歌可怜丨丨騧相将入酒家】
　　白须【晋书王彪之传字叔武年二十须鬓皓白时人谓之王丨丨　北齐书崔伯谦传除南钜鹿守事无巨细必自亲览民有贫弱未理者皆曰我自有丨丨公不虑不决　元稹西归诗寒窗风雪拥深炉彼此相伤指丨丨　白居易江夜舟行诗只应催北客早作丨丨翁　又九老防诗七人五百八十四拖紫纡朱垂丨丨姚合送王建秘书徃渭南庄诗丨丨芸阁吏羸马月中行　朱庆余贺张水部员外拜命诗丨丨吟丽句红】
　　【叶吐朝阳　李商隠即日诗小鼎煎茶面曲池丨丨道士竹间棋　司空圗寓居有感诗黒须寄在丨丨生一度秋风减几茎】
　　白髭【李嘉祐元日无衣冠入朝诗丨丨空受嵗丹陛不朝天　白居易喜见刘同州梦得诗喜见丨丨须同年二老夫　周贺寄海寜李明府诗从来爱知道何虑丨丨生　韩偓见别离者诗丨丨兄弟中年后瘴海程途万里长　齐已赴郑谷郎中招游龙兴观诗眺逺凝清眄吟髙动丨丨　徐铉春尽日游后湖赠刘起居诗今朝潮上送春归万顷澄波照丨丨　王禹偁贺毕翰林新入诗银台晓入披丹诏铜镜秋开镊丨丨】白髯【韦应物送秦系诗近作新婚镊丨丨长懐旧卷映蓝衫　耿湋春寻栁先生诗丨丨垂防短乌防据梧偏　白居易喜照密闲实四上人见过诗紫袍朝士丨丨翁与俗乖疎与道通　王建闲居即事诗小婢偷红纸娇儿弄丨丨　许浑泛五云溪诗此溪何处路遥问丨丨翁　苏轼庆源宣义王丈以累举得官为洪雅主簿诗邑中之黔相指似丨丨红带老不癯陆游诗我亦倚笻桑竹下丨丨萧飒满斜晖】
　　白口【水经注赫连之世有骏马名曰丨丨骝】
　　白喙【博物志见赤足下　齐民要术黄马丨丨不利人】
　　白齿【易林洁身丨丨衰老复起　苏轼戏赠莘老诗顾渚茶芽丨于丨梅溪木红胜颊】
　　白婴【山海经郭璞注蛟似龙蛇而小头细颈颈有丨丨抱朴子昆仑图云鸾鸟似凤而丨丨闻乐则蹈节而舞至则国安乐】
　　白牙【隋书礼仪志簮导所以建冠于髪也天子独得用玉降此通用玳瑁及犀唯弁用丨丨笄导焉　唐六典集库书緑牙轴朱带丨丨籖　梁元帝有谢东宫赐丨丨镂管笔啓　苏轼与参寥师行园中得黄耳蕈诗老楮忽生黄耳故人兼致丨丨姜】
　　白唾【刘说小松诗林深带宿润湑湑垂丨丨】
　　白颊【急就篇貍兔飞鼯狼麋防注补曰说文狼似犬锐头丨丨髙前广后贪猛之兽】
