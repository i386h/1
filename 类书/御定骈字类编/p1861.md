<!-- { "loadSidebar": true } -->
　　芭蕉【宋史五行志政和五年五月禁中丨丨连理　又乐志只有丨丨叶依旧倚晴晖　又蓬莱邃馆金碧照三山真境胜人间秋风又见丨丨长遗迹在人寰异物志丨丨茎如芋煮之如丝可纺绩为絺绤　南方草木状甘蕉一名丨丨　晋宫阁名华林园有丨丨二株　清异録懐素居零陵庵东郊治丨丨亘带几数万取叶代纸而书号其所曰緑天庵曰种纸厥后道州刺史追作緑天铭　又余在翰苑以油衣渐故遣吏市新者回云马行油作铺目録入朝避雨衫丨丨袴一副二贯　梦溪笔谈予家所藏摩诘画袁安卧雪图有雪中丨丨此乃得心应手意到便成故其理入神迥得天意　志林身如丨丨心如莲花百节疎通万窍玲珑来时一去时八万四千此义出楞严世未有知之者也桂海虞衡志丨丨性凉去客热以梅汁渍暴干按令扁味甘酸有微霜名丨丨干　玉照新志蹙破眉峰碧纎手还重执镇日相看未足时便忍使鸳鸯只薄暮投村驿风而愁通夕窗外丨丨窗里人分明叶上心头滴裕陵亲书其后云此词甚佳不知何人作奏来盖以诏曹组者今宸翰尚藏其家　星槎胜览南番阿鲁诸国无米谷唯种丨丨椰子取实代粮　五灯防元僧问丨丨山惠清禅师曰如何是丨丨水师曰冬温夏凉　又丨丨闻雷开葵花随日转　本草甘蕉丨丨天苴芭苴集解宗奭曰丨丨三年已上即有花自心中抽出一茎止一花全如莲花瓣亦相似但色微黄緑中心无蕊悉是花叶也　海槎余録见蕉子下　杨慎云南山川志卧狮山在法寳山之南五里其下有洞曰丨丨广二寻髙称之入深百五十步其中石乳灿烂有如莲如钟如伞之异故又名石花　花疏丨丨惟福州美人蕉最可爱歴冬春不凋常吐朱莲如簇　明一统志丨丨山在饶州府浮梁县东八十里翠巘插空望之如蕉林　又丨丨闗在普安州城东南八十五里　又湾甸州土产丨丨开花结实味甘可食　羣芳谱菊不落花蕉不落叶一叶生一叶蕉故谓之丨丨　谢灵运维摩经十譬賛生分本多端丨丨知不一含蕚不结核敷华何由实张说戏题草树诗戏问丨丨叶何愁心不开　岑参寻阳七郎中宅即事诗雨滴丨丨赤霜催橘子黄　韦应物闲居寄诸弚诗尽日髙斋无一事丨丨叶上坐题诗戴叔伦赠鹤林上人诗归来挂衲髙林下自翦丨丨写佛经　卢纶题念济寺晕上人诗浮生亦无着况乃是丨丨　韩愈山石诗见蕉叶下　元稹春月诗视身琉璃莹谕指丨丨黄　白居易连雨诗碎声笼苦竹冷翠落丨丨　刘禹禅客见问诗身是丨丨喻行须笻竹扶　姚合丨丨屏诗丨丨丛丛生日照参差影数叶大如墙作我门之屏　张籍送李余及第后归蜀诗见芋草下　杜牧丨丨诗丨丨为雨移故向窗前种　又咏雨诗一夜不眠孤客耳主人窗外有丨丨　李商隠诗丨丨不展丁香结同向春风各自愁　又骄儿诗丨丨斜卷笺辛夷低过笔　徐凝宿列上人房诗觉后始知身是梦更闻寒雨滴丨丨　又红蕉诗红蕉曽到岭南看校小丨丨几一般　朱放诗风吹丨丨坼乌啄梧桐落　何扶送阆州妓人归老诗丨丨半卷西池雨日暮门前双白鸥　郑谷短褐诗坐睡觉来清夜半丨丨影动道塲灯　顾甄逺惆怅诗独坐吟愁暗断魂满窗风动丨丨影　王遒诗秋宵睡足丨丨雨又是江湖入梦来　林逋宿洞霄宫诗此夜丨丨雨何人枕上闻王安石诗丨丨一枕西风雨　苏辙新种丨丨诗丨丨移种未多时濯濯芳茎已数围　黄庭坚诗见蕉书下乂秋懐诗雨开丨丨新间旧风撼筼筜宫应商　贺铸题丨丨叶诗隔窗赖有丨丨叶未负潇湘夜雨声王十朋丨丨诗草木一般雨丨丨声独多　朱子丨丨诗丨丨植秋槛勿云憔悴姿与君降夏日羽扇寜复持张棫诗退食北窗凉意满卧听急雨打丨丨　杨万里丨丨雨诗丨丨自喜人自愁不如西风收却雨即休又过陂子迳五十余里乔木蔽天遣闷诗见兰蕙下陆游诗丨丨緑润偏宜墨戏就明窗学草书　又客意诗蝴蝶梦魂常是客丨丨身世不禁秋　又诗茅檐】
　　【三日潇潇雨又展丨丨数尺隂　吕本中诗梦断添惆怅更长转寂寥如何今夜雨只是滴丨丨　谢翺诗棊局雨生苔藓文袈裟晴挂丨丨树　完顔璹枕上听雨诗卧听羯鼔打凉州元是丨丨细雨秋　刘秉忠睡起诗雪花乱打西窗急总是丨丨夜雨声　郭钰寄李亨衢诗见薜荔下　许有壬圭塘独坐诗晚风收防萏秋雨长丨丨　袁士元暮雨诗数声捎入丨丨上不道愁人独倚阑　范梈县下凿池种树成聚诗防榔池上丨丨雨更种垂杨十六株　又即事诗折风疏防萏移雨近丨丨　尹廷髙秋夜旅懐诗见菊丛下　陈樵临花亭诗满树琉璃间碧瑶当归叶长映丨丨　袁桷寄开元奎律师诗双塔亭亭透夕阳丨丨深处碧窗凉　倪瓉题孙氏雪林小隠图诗杜门我自无干请闲写丨丨入画中　顾瑛西湖诗风流得佀贞期子添个丨丨画作图　张昱春日诗一阵春风一阵寒丨丨长过石阑干　李后主长相思词秋风多雨如和帘外丨丨三两窠夜长人奈何　欧阳修生查子词深院鎻黄昏阵阵丨丨雨】
　　芭苴【本草见上　又作巴且汉书司马相如传诸柘丨丨注丨丨草一名巴蕉师古曰文说丨丨是也】芭芒【本草芒释名杜荣丨丨芭茅时珍曰芒尔雅作莣今俗谓之芭茅可以为篱巴故也】
　　芭茅【本草见上】
　　芭叶【段成式赠诸上人诗乘兴书丨丨闲来入豆房】
　　芭树【群芳谱建安草木状云丨丨子房相连味甘美可蜜藏根堪脯发时分其勾萌可别植小者以油簮横穿其根二眼则不长大可作盆景】
　　芭榄【耶律楚材谢飞卿饭再用韵纪西游事诗亲尝丨丨寜论价自酿葡萄不纳官　又西域河中诗蒲萄新酿酒丨丨看开花　又赠蒲察元帅诗花开丨丨芙蕖淡酒泛葡萄琥珀浓】
　　芭舞【屈原九歌成礼兮防鼔传丨兮代丨注芭巫所持香草名也言祠祀作乐而歌巫持丨而丨讫以复传与他人更用之芭一作巴】
　　茨
　　茨草【宋书乐志丨丨秽堂阶埽截不得生】
　　茨竹【陈造再次韵谢惠诗小家丨丨即为堂暇访深林索豫章】
　　茨茅【陈书冯枢传鄱阳王为南徐州刺史钦其髙尚鄙不能致乃卑辞厚意令使者邀之前后数反枢不得已乃行王别筑室以处之枢恶其崇丽乃于竹林间自营丨丨而居焉】
　　茨棘【诗楚楚者丨言抽其丨传楚楚丨丨貌抽除也后汉书仲长统传清洁之士徒自苦于丨丨之间无所损益于风俗也　魏志髙堂潜传伤害农功地繁丨丨　苏轼种茶诗丨丨尚未容翳争交构　又枸诗越俗不好事过眼等丨丨】
　　茨菰【南方草木状绰莱夏生于池沼间叶类丨丨根如藕条　张潮江南行丨丨叶烂别西湾莲子花犹未还　陈与义诗三尺盆池窗外开丨丨叶厎戏鱼回】
　　茨藿【魏略吉茂修行从少至长冬则被裘夏则短褐行则步涉食则丨丨】
　　茨墙【周礼圉师射则充椹质丨丨则翦阖】
　　茨阶【周谊葛峄山棘赋见藓壁下】
　　茨屋【唐书宋璟传广州人以竹茅丨丨多火璟为刺史教之陶瓦筑堵列邸肆　又髙丽传居依山谷以草丨丨惟王宫官府佛庐以瓦　陆游书壁诗稻草髙丨丨绳枢窄作门】
　　茨室【赵彦昭奉和幸长安故城未央宫应制诗丨丨留皇鉴熏歌盛有虞】
　　茨宇【任昉求为刘瓛立馆啓薄艺桑麻粗创丨丨】
　　茨堂【梁简文帝大法颂序卑躬菲食丨丨土陛】
　　茨梁【诗曽孙之稼如丨如丨　晏殊表掩兰菊于汉篇越丨丨于周雅　张鳯翼喜雨赋介我黍稷如丨丨兮】
　　茨门【许有壬新秋即事诗莫踏苍苔破丨丨画亦关】
　　茨檐【晋书韦忠传张华辟之辞疾不起人问其故忠曰吾丨丨贱士本无宦情且茂先华而不实裴頠欲而无厌弃典礼而附贼后若此岂大丈夫之所宜行邪】
　　茨甍【水经注温水殷源波于川左泉上华宇连防丨丨交池石沼错落其间】
　　茨萁【酉阳杂俎见薲草下】
　　茨盖【书梓材惟其涂塈茨传如人为室家已勤立垣墙惟其当涂塈丨丨之】
　　茨决【淮南子水之性淖以清穷谷之污生以青苔不治其性也掘其所流而深之丨其所丨而髙之使得循势而行乗衰而流虽有腐髊流澌弗能污也】
　　茨野【范梈万竹亭诗乃家正在蚕丨丨束束琅玕绕茅屋】
　　苹
　　苹藾【王安石诗呦呦林间鹿争出噬丨丨】
　　苹叶【陆玑诗疏丨丨青白色茎似箸而轻肥始生可食又可蒸食】
　　萍泽【穆天子传天子游黄台之丘猎于丨丨有隂雨乃休】
　　萍鹿【谢灵运诗交交止栩黄呦呦食丨丨　萧頴士仰荅韦司业垂访诗呦呦食丨丨常饮清泠川　罗隠箧中得王郎中书诗丨丨未能移海曲县花寻已落河阳　又送章碣赴举诗丨丨歌中别酒催粉闱星彩动昭回】
　　苹车【周礼车仆掌戎路之萃广车之萃阙车之萃丨丨之萃轻车之萃注苹犹屏也所用对敌自蔽隠之车也】
　　苹萦【马融长笛赋争湍丨丨汨活澎濞注丨丨回旋之貌】
　　莪
　　莪蒿【诗蓼蓼者莪匪丨伊丨　尔雅莪萝疏舎人云莪一名萝郭云今丨丨也亦曰防蒿诗小雅云菁菁者莪陆玑云丨丨也一名萝蒿生泽田渐洳之处叶似邪蒿而细科生三月中茎可生食又可蒸香美味颇似蒌蒿是也　本草见萝蒿下司马光诗蓼蓼难分丨与丨】
　　莪萝【尔雅见上】
　　莪茎【尔雅疏见莪蒿下】
　　藾
　　藾萧【诗呦呦鹿鸣食野之苹笺苹丨丨也　尔雅苹丨丨注今藾蒿也初生亦可食　木草集解曰丨曰丨曰荻皆老蒿之通名象秋气肃杀之意】
　　藾蒿【尔雅注见上】
　　苌
　　苌楚【诗隰有丨丨猗傩其枝天之沃沃乐子之无知传丨丨铫弋也　谢灵运庐山慧逺法师诔粳粮虽御为丨丨】
　　苌蒲【王令藏芝赋序见薇蕨下】
　　苌寿【宋书州郡志丨丨令明帝泰始六年立】
　　苌【左传刘氏范氏世为昏姻丨丨事刘文公故周与范氏赵鞅以为讨周人杀丨丨　汉书艺文志丨丨十五篇周史　大戴礼孔子适周访礼于老聃学乐于丨丨　庄子丨丨死于蜀藏其血三年化为碧　淮南子丨丨知天道而不知人事　梁简文帝啓周发上圣问五行于箕子宣尼照极访六舞于丨丨】
　　蔹
　　蔹蔓【诗葛生楚丨丨于野传葛生延而蒙楚丨生丨于野喻妇人外成于他家】
　　蔹生【诗传见上】
　　蒨【茜同】
　　蒨草【尔雅茹芦茅搜注今之蒨也可以染绛疏今染绛蒨也一名茹芦一名茅搜诗郑风云茹芦在阪陆玑云一名地血齐人谓之茜徐州人谓之牛蔓即今之丨丨是也　明一统志见茜溪下】
　　茜溪【明一统志丨丨嘉兴府嘉善县北十二里旧传其地尝出茜草故名】
　　茜袍【梅尧臣观韩玉汝夷人贡奉图诗丨丨白马韩公子从何得此来秘珍】
　　茜衫【白居易城东闲行因题尉迟司业水阁诗病乗篮舆出老着丨丨行】
　　茜袖【李商隠和郑愚赠汝阳王孙家筝妓诗丨丨捧琼姿皎日丹霞起】
　　茜袂【苏轼郊行步月诗怪我夜不归丨丨窥紫荆　刘克庄田舍即事诗古来观社见春秋茜袂银钗尽出游】
　　茜绶【白居易待漏入阁书事奉赠元九学士阁老诗笑我青袍故饶君丨丨殷】
　　茜裙【李群玉黄陵庙诗黄陵庙前莎草春黄陵女儿丨丨新】
