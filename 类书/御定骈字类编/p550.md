<!-- { "loadSidebar": true } -->
　　港口【宋史河渠志以两浙转运司并常州守臣言塡筑五泻上下两牐及修筑牐里隄岸仍于郭渎丨丨舜郎庙侧水聚防处筑捺硬坝以防走泄运水委无锡知县主掌钥匣遇水深六尺方许开牐通放客舟　又绍兴四年诏烧毁杨州湾头丨丨牐泰州姜堰通州白莆堰　又兵志江南西路隆兴府七砦都廵邬子松门丨丨定江杉甫管界】
　　港中【宋史岳飞传见港汊下】
　　港面【宋史河渠志新泾旧堰廹近大海潮势湍急其丨丨阔难以施工设或筑捺决不经久】港东【宋史河渠志乾道六年三月又命两浙运副刘敏士淛西提举芮辉于新泾塘置牐堰以捍海潮杨家丨丨开河置牐通行盐船】
　　港北【王安石予求守江隂未得酬昌叔忆江隂见及之作诗黄田丨丨水如天万里风樯看贾船】港小【赵师秀借居湖上诗丨丨只通闲客棹树低多碍故人车】
　　港断【戴良游东湖诗漾舟疑丨丨进防喜湖广】
　　湫
　　湫渊【史记封禅书自华以西名山七名川四曰华山薄山薄山者襄山也岳山岐山吴岳鸿冢渎山渎山蜀之汶山水曰河祠临晋沔祠汉中丨丨祠朝那江水祠蜀亦春秋泮涸祷赛如东方名山川而牲牛犊牢具珪币各异　水经注见山原下】
　　湫泉【眀一统志丨丨在西宁卫治西一十里其深莫测涌喷有声歳旱祷雨辄应】
　　湫水【眀一统志丨丨在太原府临县南三里西南流入黄河】
　　湫泺【泊同宋史礼志景德三年五月旱又以画龙祈雨法付有司刋行其法择潭洞或丨丨林木深邃之所以庚辛壬癸日刺史守令帅耆老斋洁先以酒脯告社令讫筑方坛坛外二十歩界以白绳坛上植竹枝张画龙其图以缣素上画黑鱼左顾环以天鼋十星中为白龙吐云黑色下画水波有左顾吐黑气如线和金银朱丹饰龙形又设皂幡刎鵞颈血置槃中杨枝洒水龙上俟雨足三日祭以一猪取画龙投水中　尚书故实牛僧孺镇襄州久旱有处士豢龙者公请致雨处士曰江汉间无龙独一丨丨中有之黑龙也强驱逐必虑为灾公固命之果有大雨汉水泛涨漂溺万戸】
　　湫竭【唐书王璵传夫湫者龙所托耳今丨丨已久龙安所在不宜崇去龙之穴破生人之产】湫勺【刘筠愆亢致祷诗遽俾送丨丨撤役勤茧丝】
　　津
　　津川【水经注清水又屈而北流至青口泽七虎涧水注之水出毕城南冈一源两丨丨趣别西入黄崖沟东为七虎谿】
　　津河【晋书天文志见江星下】
　　津洛【应玚灵河赋渉丨丨之版泉播九道之中州】
　　津汉【梁简文帝鬪鸡诗龙尾横丨丨车箱起戍楼】
　　津期【眀一统志丨丨河在东昌府恩县南二十里溢涸无常不通舟楫或曰即旧永济渠也　又丨丨桥在东昌府恩县南丨丨河上今名永长桥】
　　津濑【李颀送东阳王太守诗素沙静丨丨青壁带川坻】
　　津渎【星经天津九星在虗北河中主丨丨津梁知穷危通济度之官】
　　津渠【大业杂记车驾往洛阳发河南道诸州郡兵夫五十余万开通丨丨自河起荥泽入淮千余里】津流【杜甫遣意诗檐影微微落丨丨脉脉斜】
　　津济【唐书百官志水部郎中员外郎各一人掌丨丨船舻渠梁堤堰沟洫渔捕运漕碾硙之事　宋史李邴传淮北遗民来归者令淮南州郡给以行由差船丨丨量差地分人防送毋得邀阻】
　　津渡【汉书赵充国传见山间下　魏志贾逵传从至黎阳丨丨者乱行逵斩之乃整　宋史天文志天潢五星在五车中主河梁丨丨星不见则丨丨不通　又河渠志窃以为南北丨丨务在利渉不容简忽　孟浩然夜泊宣城界诗湖平丨丨阔风止客防收　贾岛送李余及第归蜀诗丨丨逢清夜程途尽翠微　秦观郴州旅舍词雾失楼台月迷丨丨桃源望断无寻处】
　　津涯【书微子今殷其沦防若渉大水其无丨丨传沦没也言殷将没亡如渉大水无涯际无所依就　方干路支使小池诗儿童戏穿凿咫尺见丨丨】
　　津渚【周书萧詧传窥觎丨丨防扈江湄　张九龄候使登石头驿楼诗万井縁丨丨千艘咽渡头】津涘【刘禹锡韩十八侍御见示岳阳楼别窦司直诗北风忽震荡惊浪迷丨丨】
　　津谷【卢照邻晚渡滹沱敬赠魏大诗丨丨朝行逺冰川夕望曛】
　　津石【眀一统志丨丨陂在常德府城北一百九十里】
　　津城【李尤丨丨门铭津名自定位月在未温风郁暑鹰鸟习鸷】
　　津关【史记秦始皇本纪赞秦并兼诸侯山东三十余郡缮丨丨据险塞修甲兵而守之　又孝景帝纪四年后九月更弋阳为阳陵复置丨丨用传出入　淮南子申包胥赢粮跣走防渉谷行上峭山赴深谿游川水犯丨丨躐蒙笼蹷沙石蹠绕膝曽茧重胝七日七夜至于秦庭　又硖路丨丨大山名塞龙蛇蟠却笠居羊肠道发笋门一人守隘而千人弗敢过也此谓地势】
　　津驿【钱起送陆贽擢第还苏州诗夜火临丨丨晨钟隔浦城】
　　津市【李郢送李判官诗丨丨停桡送别难荧荧蜡炬照更阑】
　　津岸【魏志公孙渊传注周贺浮舟百艘沉滞丨丨贸迁有无既不疑拒又使宿胥随贺通好】津埭【齐书竟陵王子良传朱鼓裁完铍槊微具顾盼左右叱咤自专擿宗断族排轻斥重脇遏丨丨恐喝传邮】
　　津桥【隋书百官志都水台管诸丨丨使者二人参事十人　白居易早入皇城诗丨丨残月晓沉沉风露凄清禁署深　李绅移九江诗丨丨归吏竹巷开门户　王建汴路即事诗见海商下　姚合游河桥晓望诗闲立丨丨上天涯一望间　雍陶天津桥望春诗丨丨春水浸红霞烟柳风丝拂岸斜】
　　津戍【宋书王镇恶传见江津下】
　　津坑【周书武帝记天和二年秋七月戊寅筑武公郿斜谷武都留谷丨丨诸城以置军人】
　　津里【宋书符瑞志孝武大眀元年五月癸亥黑龙见晋陵占石邨改邨为丨丨　眀一统志丨丨山在常州府城东南八十里即秦履山以秦始皇尝登此故名后讹为丨丨】
　　津陌【韦述晚渡伊水诗见洲屿下】
　　津道【魏书皮喜传喜军于覆津文度将强大黑固守丨丨悬崖险絶偏阁单行喜部分将士攀崖渉水冲击大黑大黑溃走】
　　津径【齐书李安民传虏荆亭戍主升乞奴弃城归降安民率水军攻前破荆亭絶其丨丨　魏书河南王鉴传萧衍角城戍主柴庆宗以城内附鉴遣淮阳太守吴秦生率兵千余赴之衍淮隂援军已来断路秦生屡战破之乘胜而进遂尅角城世宗诏鉴曰知摧角城威谋展称良以欣然此城襟带淮浒川路冲要自昔经算未能尅之蚁固积纪每成邉害将军渊规潜运妙畧克宣辟境尅城功着不日据要扼防丨丨势阻可谓勲髙三防朕甚嘉焉　水经注应邵曰东武城东北三十里有阳乡故县也又东散絶无复丨丨】
　　津途【魏书尉元传夏水虽盛无丨丨可因冬路虽通无髙城可固如此则淮北自举暂劳永逸　席豫江行纪事诗丨丨赏无限征客蹔忘归　李行言秋晚度废关诗物色来无限丨丨去不迷】
　　津路【南史张畅传畅遣门生荀僧寳下都因顔竣陈义宣亹状僧寳有私货停巴陵不时下防义宣起兵丨丨断絶僧寳遂不得去　北史奚康生传从驾征钟离驾旋济淮五将未渡齐将据渚断丨丨孝文募破中渚贼者以为直阁将军康生应募】
　　津梧【宋书州郡志丨丨长晋武帝分移风立　齐书州郡志九真郡丨丨】
　　津头【杜甫春水生诗南市丨丨有船卖无钱即买系篱旁　司空图浙川诗从教烟棹更南去休向丨丨问去程　又杨柳枝夀杯词日暖丨丨絮已飞看看还是送君归】
　　津口【杜甫过丨丨诗回首过丨丨而多枫树林】
　　津际【江淹遣大使巡诏朕以輶薄昧于大道因璿玑之歴遵三德之运鉴前哲寤寐永叹思所以辟访治蠧询求民瘼才寡务殷若无丨丨故以情深危薄心疚夙夜矣】
　　津歩【水经注赣水又迳郡北为丨丨歩有故守贾萌庙萌与安侯张普争地为普所害即日灵见津渚故民为立庙焉】
　　津处【论语是知津矣朱注知津言数周流是知丨丨】
　　津南【吴志贺齐传注权征合肥还为张辽所掩袭于津北防至危殆齐时率三千兵在丨丨迎权权既入大船防诸将饮宴齐下席涕泣而言曰至尊人主常当持重今日之事防致祸败羣下震怖若无天地愿以此为终身诫权自前收其泪曰大慙谨以尅心非但书诸绅也】
　　津北【吴志蒋钦传从征合肥魏将张辽袭权于丨丨钦力战有功迁荡防将军领濡胥督后召还都拜津右防军典领辞讼】
　　津门【魏志曹爽传注初爽出司马鲁芝留在府闻有事将营骑斫丨丨出赴爽爽诛擢为御史中丞　宋书礼志汉东海王防薨眀帝出幸丨丨亭发哀　周书武帝纪保定三年秋七月丁丑幸丨丨问百年赐以钱帛又赐髙年板职各有差　中黄真经膀胱两府合丨丨气海循环为要路　庾信眀月山铭船横埭下树夹丨丨　徐安贞奉和圣制早渡蒲津关诗路得丨丨要时称古戍闲】
　　津梁【左传析木之津注箕斗之间有天汉故谓之析木之津疏刘谓是天汉即天河也天河在箕斗二星之间箕在东方木位斗在北方水位分析水木以箕星为隔隔河须丨丨以渡故谓此次为析木之津也尔雅箕斗之间汉津也注箕斗天汉之丨丨　后汉书盖延传厐萌反攻杀楚郡太守引军袭败延延走北度泗水破舟楫坏丨丨仅而得免　宋书礼志化正俗存乎礼教辅性成德必资于学先王所以陶铸天下丨丨万物闲邪纳善潜被于日用者也　又乐志麒麟歩郊野黄龙游丨丨白虎依山林凤凰鸣髙冈　又雷次宗传及今耋未至惛衰不及顿尚可厉志于所期縦心于所托栖诚来生之丨丨专气莫年之摄养玩歳日于良辰偷余乐于将除在心所期尽于此矣　魏书封轨传初轨深为郭祚所知祚常谓子景尚曰封轨髙绰二人并干国之木必应逺至吾平生不妄进举而每荐此二公非直为国进贤亦为汝等将来之丨丨也　南史梁安成王秀传夏水汛长丨丨断絶外司请依旧僦度收其价秀敎曰刺史不德水潦为患可利之乎　唐书百官志凡丨丨道路治以九月　说苑景差相郑郑人有冬渉水者出而胫寒后景差过之下陪乘而载之覆以上袵晋叔向闻之曰景子为人国相岂不固哉吾闻良吏居之三月而沟渠修十月而丨丨成六畜且不濡足而况人乎　顔氏家训汝曹若观俗计树立门戸不弃妻子未能出家但当兼修戒行留心诵读以为来世丨丨人身难得勿虚过也　云笈七签夫十二部者盖是通三乘之妙训贯七部之鸿规寻之者知真翫之者悟理实出生死之丨丨入大道之途经　庾信谢赵王赉息丝布启关尹丨丨之织邺地双丝扶风彩文之机仙园独蠒　又陜州农郡五张寺藏经碑法水丨丨得无砥柱之难香山辙迹非复终南之险　元稹有鸟诗池塘潜狎不鸣鴈丨丨暗引无用鹈　杜牧赴京初入汴口晓景即事先寄兵部李郎中诗什伍持丨丨澒涌争追讨】
　　津阳【宋书文帝纪夏四月乙巳新作阊阖广莫二门改先广莫门曰承眀开阳曰丨丨　张镜观象赋傅说登天而乘尾奚仲托精于丨丨　郑嵎丨丨门诗丨丨门北临通逵雪风猎猎飘酒旗】
