<!-- { "loadSidebar": true } -->
　　龙女【唐逸史明皇甞昼寝梦一女子容艳异常帝曰汝何人曰妾凌波池中丨丨也帝于梦中鼓琴倚歌为凌波池之曲丨丨拜谢而去　异闻集柳毅娶卢氏视其妻深觉类于丨丨因与话昔事妻曰予即洞庭君女也　太真外传上甞梦十仙子乃制紫云廻梦丨丨又制凌波曲　梅尧臣长芦江口诗篙师柁工相整衣丨丨庙中来宰豨】
　　龙妇【北史西域波知国有三池云大池有龙王次者有丨丨小者有龙子行人经之设祭乃得过不祭多遇风雪之困】
　　龙娥【云笈七籖辰星真皇君夫人名元华字丨丨】
　　龙妃【郑畋题缑山王子晋庙诗鹤驭争衔箭丨丨合献绡】
　　龙姑【杨维桢湖丨丨曲神歌急丨丨来】
　　龙孙【戊辰杂抄见龙甲下　李商隐西溪诗鳯女弹瑶瑟丨丨撼玉珂　又东斋记事辰州有一种小竹曰丨丨竹生山谷间髙不盈尺细如鍼　笋谱俗呼笋为丨丨　陆游诗一夜四山雷雨起满林无数长丨丨善住盆竹诗岂知么鳯尾元是古丨丨　又曹唐病马诗不翦焦毛鬛半翻无人别是古丨丨】
　　龙胄【皮日休上真观诗谓我或丨丨粲然与之欢】
　　龙臣【汉书古今人表丨丨周武贲氏】
　　龙羣【孟郊清虚真人诗丨丨拂霄上虎旗摄朱兵】
　　龙友【汉书礼乐志太一况天马下霑赤汗沬流赭志俶傥精权奇籋浮云掩上驰体容与迣万里今安匹丨为丨　刘禹锡和杨尚书诗当轴丨为丨临池鳯不孤】
　　龙工【法苑珠林如来告大梵天王汝施我工匠及天金铁我造剃刀又告坚牢地神汝施我金刚我欲造小塔用盛此宝刀又告娑竭龙王汝之丨丨最巧为我造宝刀函　梁简文帝七励见鸟变下】
　　龙奴【皮日休游楞伽精舍诗遗画丨丨狞残香虫篆薄】
　　龙家【五代史附录回鹘别族号丨丨其俗与回鹘小异】
　　龙威【云笈七籖灵宝童謡吴王出游观震湖丨丨丈人山隐居北上包山入灵墟乃入洞庭窃禹书】龙纪【左传太皡氏以丨丨故为龙师而龙名　唐书昭宗纪丨丨元年正月癸巳大赦改元】龙师【左传见上　汉书百官表宓羲丨丨名官应劭注师者长也以龙纪其官长　列仙师门者啸父弟子也为夏孔甲丨丨】
　　龙名【左传见龙纪下】
　　龙牧【北史吕洛拔长子文祖献文以其勲臣子补丨丨曹奏事中散以牧产不滋坐徙武川镇】龙骧【汉书韩彭叙云起丨丨化为侯王割有齐楚跨制淮梁　后汉书吴汉赞吴公鸷彊实为丨丨蜀志诸葛亮传赞亮之素志进欲丨丨虎视苞括四海　晋书五行志武帝加王濬丨丨将军　水经注洛】
　　【水又东迳丨丨城北丨丨将军王镇恶从刘公西入长安陆迳所由故城得其名　书断张芝尤善章草书出诸杜度崔瑗云丨丨豹变青出于蓝　东京梦华录大观初驾幸琼林苑回乗骢马行至太和宫前忽宣小乌其马至御前拒而不进左右曰此愿封官勅赐丨丨将军然后就辔盖小乌平日御爱之马也　傅毅舞赋丨丨横举镳分沫　唐明皇过王濬墓诗吴国分牛斗晋室命丨丨　李白司马将军歌我见楼船壮心目颇似丨丨下三蜀　杨巨源寄太原李侍中诗北垣新诏拜丨丨　杜牧题横江馆诗孙家兄弟晋丨丨驰骋功名业帝王】
　　龙武【唐书兵志自肃宗以后北军増置威武长兴等军名类多而废置不一惟羽林神武丨丨神防神威最盛总曰左右十军矣　杜甫曲江对雨诗丨丨新军深驻辇芙蓉别殿漫焚香】
　　龙阁【避暑录话龙图阁学士旧谓之老龙但称丨丨宣和以前直学士直阁同为称未之有别也末年陈亨伯为发运使以捕方贼功进直学士佞之者恶其下同直阁遂称龙学于是例以为称而显谟阁直学士徽猷阁直学士欲效之而难于称谟学猷学乃易为阁学又皮日休游楞伽精舍诗霜毫一道入引我登丨丨】龙学【避暑录话见上】
　　龙猛【宋史髙宗纪刺海贼罪不至死者为丨丨龙骑军又兵志丨丨指挥八太平兴国中拣阅龙骑及诸州部送招获羣盗取其材勇者立　又职官志捧日军将二千至丨丨骁骑带甲剰员军头十将三百凡八等】
　　龙捷【宋史职官志侍衞亲军殿前司之下旧名丨丨太宗改曰龙衞】
　　龙衞【宋史职官志自丨丨而下曰骁捷曰万捷曰云捷曰崇捷　又李道加丨神丨四厢都指挥使迁镇南军承宣使　柳贯初夏忆京城邻舍诗主人并直飞丨丨邻客谁开放鹤亭】
　　龙户【韩愈送郑尚书赴南海诗衙时丨丨集上日马人来】
　　龙鬼【杨维桢奔月巵歌按劒或作丨丨夺掷手自戏仙人杯】
　　龙苖【路史黄帝元妃西陵氏曰儡祖生昌意元嚣丨丨龙苖生吾融吾融生卞明封于卞为卞氏】龙防【范浚杂兴诗丨丨杂鹓鹭庶位已参错　揭徯斯集贤大学士赵国公王开府庆八十应制诗朝趋陪绮甪夕侍接丨丨】
　　龙稷【曽巩诗及物窥丨丨】
　　龙髻【佛名经有丨丨佛】
　　龙胜【佛名经有丨丨佛】
　　龙寂【佛名经有丨丨上佛】
　　龙授【佛说未曽有正法经有丨丨菩萨】
　　龙挚【新序秦孝公违丨丨之善谋从衞鞅之过言按丨甘龙丨杜挚也】
　　龙述【云笈七籖丨丨不知何许人于金山得神芝实如梧桐治而服之三年尸解而去】
　　龙赵【任昉竟陵王行状乐分丨丨齐韩注雅琴赵氏名定渤海人龙氏名徳梁人也】
　　龙穆【孔丛子有丨丨者徒好饰弄辞说】
　　龙且【史记淮隂侯西楚亦使丨丨将号称二十万救齐】
　　龙树【隋书经籍志丨丨菩萨和香法二卷　摩诃经有一比丘名曰丨丨善说法要灭邪见幢燃正法炬法苑珠林有一大士名曰丨丨天聪奇悟事不再问建立法幢摧伏异道托生南天竺国出梵志种　灯】
　　【录十五祖谒丨丨大士大士以满鉢水示之祖以一鍼投之欣然契防　五灯防元石窟北去十里有大树防覆五百大龙其树王名丨丨常为龙众说法　十住毘婆沙论丨丨菩萨造十住毘婆沙论姚秦三藏法师鸠摩罗什译　王屮头陀寺碑马鸣幽赞丨丨虚求并振颓纲俱维絶纽　王褒经藏愿文未有丨丨利根看题不遍斯陀浅行同座未闻】
　　龙羽【册府元唐髙祖武德三年防州蛮首谢丨丨遣使朝贡封夜郎郡公】
　　龙钺【册府元宋真宗景徳三年龙挺杀丨丨自立欲修贡诏许之乃遣弟明旻等入贡诏授龙挺交趾郡王】
　　龙挺【册府元见上】
　　龙褒【权丨丨岭南归后献诗丨丨有何罪天恩放岭南敕知无罪过追来作将军】
　　龙逢【汉书朱云云上书求见公卿在前云曰臣愿赐尚方斩马劒断佞臣一人以厉其余上问谁也对曰安昌侯张禹上大怒御史将云下云攀殿槛槛折云呼曰臣得下从丨丨比干游于地下足矣御史遂将云去】
　　龙寿【柳毅龙女谓毅曰夫丨丨万嵗愿与君共之】
　　龙厯【赵伯励出师赋鳯符以讴歌而适丨丨以揖让而齐】
　　龙瑞【左传太皡氏以龙纪故为龙师而龙名注太皡伏羲氏有丨丨故以龙名官　曹植庖牺赞木徳风姓八卦创焉丨丨名官法地象天　元稹阳明洞天诗石帆何峭峣丨丨本萦纡】
　　龙祚【史记秦纪索隐赞金祠白帝丨丨水徳】
　　龙运【旧唐书音乐志丨丨垂祉昭符啓圣】
　　龙祉【唐享太庙乐章大业丨丨徽音骏尊】
　　龙御【易干彖时乗六丨以丨天疏乾元乃统天之义言干之为徳以依时乗驾六爻之阳气以控御于天体六龙即六位之龙也以所居上下言之故谓之六位也】
　　龙圣【唐享太庙乐章帝符季歴丨丨生昌】
　　龙徳【易干初九潜龙勿用何谓也子曰丨丨而隐者也见龙在田何谓也子曰丨丨而正中者也　风俗通风感清明来久长不揺树本枝离地二三丈者有丨丨在其下　梁元帝请于州置学校表礼有曲台王史之异乐有丨丨赵定之殊　薛道衡老氏碑颂真人出世星精下斗丨丨在躬鹤发垂首　李骞释情赋见马形下　沈约青帝乐府帝君在震丨丨司春　唐则天皇后明堂乐章丨丨盛鸟星出　髙适玉真公主歌常言丨丨本天仙谁谓仙人每学仙又佛名经有丨丨佛丨功丨佛】
　　龙章【礼记明堂位有虞氏服韨夏后氏山殷火周丨丨又郊特牲旂十有二旒丨丨而设日月以象天也　晋书嵇康传康有风仪而土木形骸不自藻饰人以为丨丨鳯姿天质自然　南史宋武帝纪甞游京口竹林寺独卧讲堂前上有五色丨丨　唐书李揆见麞头下　管子九章三曰举丨丨则行水四曰举虎章则行林　抱朴子以磋切之至言为騃拙以虚华之小辨为妍巧真伪顚倒玉石混淆同广乐于桑间钧丨丨于草服　云笈七籖见鳯光下　窦臮述书赋丨丨鳯篆宠锡儒门　鲍照从庾中郎游园山石室诗怪石似丨丨瑕璧丽锦质　杨思元奉和别鲁王诗鹤盖动宸眷丨丨送逺游　韩偓召对诗清水帘开散异香恩深咫尺对丨丨】
　　龙文【史记田单收城中得千余牛为绛缯衣画以五防丨丨束兵刃于其角而灌脂束苇于其尾烧其端凿城数十穴壮士五百人随其后牛尾热怒而奔燕军燕军大惊　汉书西域论蒲梢丨丨鱼目汗血之马充于黄门　北齐书杨愔愔从父兄昱谓人曰此儿驹齿未落已是我家丨丨更十嵗后当求之千里之外　韩诗外鳯象鸿前麐后蛇颈鱼尾丨丨身燕颔鸡啄　抱朴子松树三千年皮中有凝脂状如丨丨顔延之曲水诗序丨丨饰辔青翰侍御　班固宝鼎诗宝鼎见兮色纷纭焕其炳兮被丨丨　李峤咏书诗】
　　【削简丨丨见临池鸟迹舒　又咏竹诗白花揺鳯影青节动丨丨　董思恭咏星诗云际丨丨出池中鸟色翻韩愈赠张十八诗丨丨百斛鼎笔力可独扛　又作纹欧阳修南歌子词鳯髻金泥带丨丨玉掌梳】
　　龙景【云笈七籖丨丨九天紫鳯赤书】
　　龙精【诗休其蚕织疏蚕室必近川者蚕为丨丨以龙是水物故近川为之取其气势也　蚕书蚕为丨丨月直大火则浴其种　叅同契龙呼于虎虎吸丨丨两相饮食俱相贪便遂相衔咽咀嚼相吞　隋乐章青帝歌丨丨戒旦鸟厯司春　储光羲哥舒大夫颂德诗乃知赤帝子复有苍丨丨】
　　龙灵【韩愈杂说云龙之所能使为灵也若丨之丨则非云之所能使为灵也然龙弗得云无以神其灵矣】龙志【法言龙蟠于泥蚖其肆矣蚖哉蚖哉恶覩丨之丨也欤】
　　龙智【白居易东南行一百韵诗丨丨犹经醢灵未免刳】
　　龙质【李百药洞箫赋截成枝之丨丨拟衔花之鳯鸣】
　　龙力【文同许中正捕雷龙诗丨丨与雷固不敌雷转威怒龙褫魄】
　　龙身【山海经凡首阳山其人皆丨丨人面　淮南子烛龙在雁门北蔽于委羽之山不见日其神人面丨丨而无足　元中记伏羲丨丨　奚囊橘柚轩辕游于隂浦有物焉丨丨而人头鼓腹而遨游问于常伯伯曰此雷神也　曹植承露盘颂序明帝铸承露盘茎长十二丈大十围上盘径四尺下盘五尺铜龙绕其根丨丨长一丈背负两子立于芳林园　曹毗箜篌赋丨丨鳯形聮翩窈窕　杜甫蕃劒诗见虎气下】
　　龙体【史记天官书轩辕黄丨丨注索隐曰石氏星讃以轩辕丨丨主后妃也正义曰轩辕十七星在七星北黄丨之丨主雷雨之神后宫之象也　晋书刘毅龙见武库井中尚书郎刘汉等议以为丨丨既苍杂以素文意者大晋之行戢武兴文之应也】
