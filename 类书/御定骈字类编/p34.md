<!-- { "loadSidebar": true } -->
　　天吴【山海经朝阳之谷有神曰丨丨是为水伯其为兽也人面八首八足八尾皆青黄　又盖余之国有神人虎身十尾名曰丨丨　柳宗元招海贾文奔螭出抃兮翔鹏振舞丨丨九首兮更笑迭怒垂涎闪舌兮挥霍旁午　王十朋民事堂赋丨丨怒而江涛沸溢兮漂庐舍而壊隄防　夏侯嘉正洞庭赋其余海若丨丨阳侯神胥龊龊而逰曾不我俦　沈佺期夜泊越州逢北使诗防防萦海若霹雳耿丨丨　杜甫北征诗丨丨及紫凤顚倒在裋褐　髙适和贺兰判官诗风行越裳贡水遏丨丨灾　储光羲秋日游昆明池思古诗江伯方翺翔丨丨亟徃来　韦应物汉武帝杂歌鼔鼙余响数日在丨丨深入鱼鼈惊　刘禹锡武陵观火诗吹焚照水府炙浪愁丨丨　元稹春分投简阳明洞天诗地侯鞭社伯海若跨丨丨　鲍溶采珠行河伯空忧水府贫丨丨不敢相惊动　陆防醉歌何似即今云海上千钧强弩射丨丨　法振送褚先生海上寻封链师诗潮落风初定丨丨避客舟】
　　天丁【云笈七籖虎符朱书白素盛以紫锦囊佩之头上以行玉华执巾丨丨卫躯山岳稽精加勅威神之祝玉清之章便得斩馘九魔千妖灭形矣　金丹曲肱诗当时不合擡头看忽见丨丨叱火铃】
　　天轶【嫏嬛记膏神曰鴈娘黛神曰丨丨】
　　天侯【云笈七籖第九神仙常思心中有华盖下有人赤帻大冠绛章单衣名曰丨丨】
　　天齐【史记封禅书始皇东逰海上行礼祠名山大川及八神求仙人羡门之属八神将自古而有之或曰太公以来作之齐所以为齐以丨丨也其纪絶莫知起时八神一曰天主祠丨丨天齐渊水居临菑南郊山下者　觧道彪齐记临淄城南有丨丨泉五泉并出有异于常　水经注淄水又东迳临淄县故城南东得丨丨水口水出南郊山下谓之丨丨渊五泉并出水在齐八祠中齐之为名起于此矣　明一统志丨丨渊在青州府临淄县东十五里平地出泉广可半畆土人名曰龙池　庾信纥干神道碑铭丨丨水合日观山连兵强东楚地近西燕　薛道衡老氏碑丨丨地轴之所蛇食鲸吞铜陵玉垒之区狼顾鸱跱　又河图括地象武闗山为地门上为丨丨　又书丨丨于民疏丨整丨于下民者欲使顺道依理以性命自终也　又宋史乐志君王愉乐龢气溢瑶巵夀丨丨长拥神基】
　　天宦【灵枢黄帝曰士人有伤于隂隂气絶而不起隂不用然其须不去其故何也宦者独去何也愿闻其故岐伯曰宦者去其宗筋伤其冲脉血写不复皮肤内结唇口不荣故须不生黄帝曰其有丨丨者未尝被伤不脱于血然其须不生其故何也岐伯曰此天之所以不足也其任冲不盛宗筋不成有气无血唇口不荣故须不生】
　　天隐【文中子圣人丨丨其次地隐其次名隐　又或问严光樊英名隐子曰古之避言人也问东方朔子曰人隐者也子曰自太伯虞仲以来天下鲜避地者也仲长子光丨丨者也无徃而不适矣　陆南阳广文欲于荆襄卜居袭美有赠代之酬次韵不知丨丨在何乡且欲烟霞迹暂双　又文献通考丨丨子一卷唐司马子微为之序丨丨子不知何许人著书八篇　又唐书韦夏卿传夏卿性通简好古有逺韵谈说多闻晚岁将罢归署其居曰丨丨洞】
　　天逸【后汉书孔融传赞北海丨丨音情顿挫越俗易惊孤音少和　陆机晋平西将军孝侯周处碑英情丨丨逺性霞骞　法苑珠林习凿齿锋辨丨丨笼罩当时】
　　天秀【宋书始平王子鸾传中云枝之丨丨寓坎泉之曾岑　齐书郁林王纪中军将军新安王体自文皇睿哲丨丨宜入嗣鸿业永宁四海】
　　天哲【班固典引图书亮章丨丨也注言河图洛书至信至明而出天赐之使视而行之】
　　天邻【姚鹄塞外寄张侍御诗却思陪宴处廻望与丨丨王令再寄满子权诗尝闻太山髙髙处丨为丨】天类【埤雅龙丨丨也】
　　天戏【茅元仪度碧霞闗寄吴令公诗石竒丨偶丨山绛日常明】
　　天兽【黄庭内景经摄魂还魄永无倾注素气九囘制魄邪奸丨丨守门娇女执闗】
　　天麟【南史徐陵传陵年数岁释寳志摩其顶曰丨上石麒丨也　陆防示元用诗老子已应如枥骥此郎端恐是丨丨】
　　天虎【国史补虎四指者丨丨也五指者人虎也】
　　天犀【温庭筠醉歌丨丨压断朱鼹防瑞锦惊飞金凤凰】
　　天牛【尔雅壤齧桑注似丨丨长角体有白防喜齧桑树作孔入其中江东呼为齧髪　又南越记丨丨鱼方员三丈眼大如斗口在脇下露齿无唇两肉角如臂两翼长六尺尾五尺】
　　天骊【梁武帝谢马啓武愧仲都遂蒙丨丨之锡儒谢春卿空颁名马之赉】
　　天驹【大戴礼于时龙至不闭凤降忘翼鸷兽忘攫爪鸟忘距蜂虿不螫婴儿蟁防不食丨丨雒出服河出图】
　　天骥【晋书庾阐传莫邪挺锷丨丨汗血　又张协传七命丨丨之骏逸态超越禀气灵川受精皎月　刘梦龙金马门赋繄汉武之御极挺英睿之圣姿慕龙驹之超逸想丨丨之权竒　王仲言慈宁殿赋华盖效杠丨丨骖騑　元稹三叹诗丨丨失龙偶三年常夜嘶罗虬比红儿诗莫言一匹追风马丨丨牵来也不看】天鹿【宋书符瑞志丨丨者纯灵之兽也五色光耀洞明王者道备则至　十洲记聚窟洲在西海中申未之地有狮子辟邪凿齿丨丨长牙铜头鐡额之兽　庾信春赋艳锦安丨丨新绫织凤凰　卞兰许昌宫赋丨丨轩翥以怒师子郁拂而负桢】
　　天狐【中记狐千岁即与天通为丨丨　六帖丨丨九尾金色役于日月宫洞逹隂阳】
　　天犬【山海经金门之山有赤犬名曰丨丨其所下者有兵】
　　天防【唐书吐蕃传其兽犛牛名马犬羊彘丨丨之皮可为裘　广志丨丨以皮为裘今名其裘为天鹿裘王羲之十七帖丨丨膏治耳聋有验不有验者乃是要药】
　　天鸟【储光羲述降圣观诗道花飞羽卫丨丨逰云空】
　　天禽【唐防要黄帝九宫经天符星为丨丨　云笈七籖丨丨罗阵皆在我傍　庾肩吾春夜应令诗丨丨下北阁织女入西楼】
　　天翰【易林晨风丨丨大举就温】
　　天鸙【尔雅鹨丨丨注大如鷃雀色似鹑好髙飞作声今江东名之曰天鹨】
　　天鹨【尔雅注见上】
　　天鳦【何宗彦东宫储学赋丨丨既至仓庚载鸣】
　　天鴈【晋书天文志流星有光青赤长二三丈名曰丨丨军中之精华也】
　　天鹅【元史世祖纪勅江淮勿捕丨丨弛鱼泺禁　辍耕录昔寳赤鹰房之执役者每岁以所养海青获头鹅者赏黄金一锭头鹅丨丨也以首得之又重过三十余斤且以进御膳故曰头　明一统志和州土产丨丨李商隐镜槛诗拨惊火凤交扇拂丨丨　袁桷支家口诗荡底丨丨杂橹声南乡今有几长亭　马祖常】
　　【和继学郎中送友归越中诗雀舫春深留水鷰鹄袍秋影动丨丨】
　　天鲸【韩愈孟郊城南聨句窥竒摘海异恣韵激丨丨】
　　天鼋【周语星在丨丨注星辰星也丨丨次名从须女八度至危十五度为丨丨谓周正月辛卯朔二日壬辰辰星始见三日癸巳武王发行二十八日戊午度孟津距戊子三十一日二十九日己未晦冬至辰星在须女伏丨丨之首　汉书律厯志冬至辰星与婺女伏歴建星及牵牛至于婺女丨丨之首故传曰星在丨丨宋史礼志景徳三年五月旱又以画龙祈雨法付有司刋行其法择潭洞及湫泺林木深防之所以庚辛壬癸日刺史守令帅耆老斋洁先以酒脯告社令讫筑方坛坛外二十歩界以白绳坛上植竹枝张画龙其图以缣素上画黑鱼左顾环以丨丨十星中为白龙吐云黑色下画水波有左顾吐黑气如线和金银朱丹饰龙形又设皁幡刎鹅颈血置槃中杨枝洒水龙上俟雨足三日祭以一豭取画龙投水中】
　　天蠭【汉书天文志杓端有两星一内为矛招揺一外为盾丨丨注外逺北斗也在招揺南一名丨丨】天蝼【尔雅螜丨丨注蝼蛄也　大戴礼则鸣丨丨也　古今注蝼蛄一名丨丨一名　黄庭坚演雅诗丨丨伏隙录人语射工含沙须影过】
　　天榆【古乐府丨上何所有歴歴种白丨】
　　天桂【邹选金马门赋碎秋菊而有声屑丨丨而无香】
　　天棘【丰道生真赏斋赋荼縻瑞香水仙丨丨　杜甫已上人茅斋诗江莲揺白羽丨丨蔓青丝　李存和吴宗师滦京诗露透地椒清寳仗风生丨丨满旍旂】
　　天筠【储光羲敬酬陈掾亲家翁秋夜有赠诗言则广台阶道亦资丨丨】
　　天华【法苑珠林十千天子于空逰行于王国内皆雨丨丨复至池泽复雨丨丨　睦州古迹记悬钟寳盖类云气结而丨丨雨者一在钟鼓南　梁简文帝大法颂序地芝候月丨丨逆风　梁元帝答广信侯书法水晨流丨丨夜落　又谢勅送齐王瑞像还啓髙明可仰与丨丨而俱落清梵腾空杂埙箎以相韵　江淹为萧上铜钟芝草众瑞表宣城所统临城县山中获草一株交柯攒茎紫盖黄里贞润暐晔自然丨丨采辍歴时质色不变　王褒京师突厥寺碑香随微雨自洒风尘幡杂丨丨常调丝竹　徐陵麈尾铭既落丨丨亦通神语蒲道源雪轩赋丨丨散堕弥望如一　唐太宗谒并州大兴国寺诗寳刹遥承露丨丨近足春　萧至忠九】
　　【月九日登慈恩寺浮图应制诗御酒调甘露丨丨拂防旒　房融谪南海过始兴广胜寺果上人房诗隔岭丨丨发凌空月殿新　綦母潜题栖霞寺诗丨丨飞不着水月白成路　李商隐酬崔八早梅有赠诗维摩一室虽多病亦要丨丨作道塲　王毂玉树曲丨丨数朶风吹绽对舞轻盈瑞香散　慧净杂言七寳仙台亡旧迹四彩丨丨杂雨声　陆游雪歌初闻万窍号地籁已见六出飞丨丨　又雪意诗不须遽觅华胥路更竢丨丨落坐中　苏轼次韵潜师放鱼诗法师说法临泗水无数丨丨随麈尾　李俊民雪后送寳泉之碧落诗酒面轻风不作寒丨丨散落满人间　又湖山胜槩丨丨寺镜清禅师道塲旧名千春龙册有颐轩妙因楼化生池又明一统志太原府土产丨丨】
　　天草【观佛三昧海经佛告父王云何名苦行时白毫毛相如我逾出宫城已去伽耶城不逺诣阿输陀树吉安天子等百千天子皆作是念菩萨若于此坐必须坐具我今应当献于丨丨即把丨丨清净柔软名曰吉祥菩萨受己铺地而坐】
　　天雄【淮南子物莫无所不用丨丨乌喙药之凶毒也良医以活人侏儒瞽师人之困惫者也人主以备乐博物志乌头丨丨附子一物春秋冬夏采各异也明一统志龙安府土产丨丨　又宋史地理志以大名】
　　【府为丨丨军】
　　天婴【山海经金星之山多丨丨其状如龙骨可以已痤】
　　天葵【羣芳谱丨丨雷公所谓紫背丨丨也叶如钱而厚嫩背微紫生崖石凡丹石之类得此始神】天蓼【本草蓼实一名丨丨】
　　天兰【梁简文帝大同哀辞验丨丨之所受知地井之可映】
　　天麦【异苑凉州张骏九年天雨五谷于武威炖煌植之悉生因名丨丨　宋濂丨丨毒行且云饼中丨丨毒隂气不决为人尤】
　　天豆【隋书礼仪志赤雀苍乌野蚕丨丨嘉禾合穗珍木连理神瑞休征不可具纪　博雅丨丨云实也侯宁极药谱破故纸亦名丨丨】
　　天【尔雅果臝之实栝楼注今齐人呼之为丨丨　急就篇芎防厚朴桂栝楼注栝楼一名果臝一名王亦曰丨丨】
