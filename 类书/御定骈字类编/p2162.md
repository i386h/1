<!-- { "loadSidebar": true } -->
　　羊毛【礼记曲礼凡祭宗庙之礼丨曰柔丨　歳华纪丽苏武丨丨注苏武没于蕃丨丨裹雪食得活】羊毳【广川书防后世或假胎髪丨丨鸡毛鼠防亦皆成笔不能尽其利用】
　　羊皮【诗羔丨之丨素丝五紽　孟子百里奚自鬻于秦养牲者五丨之丨食牛以要秦穆公　史记秦本纪缪公闻百里奚贤欲重赎之恐楚人不与乃使人谓楚曰吾媵臣百里奚在焉请以五羖丨丨赎之楚人遂许与之　风俗通百里奚仕秦其妻歌曰百里奚五丨丨忆别时烹伏雌炊扊扅今富贵忘我为　刘禹锡同乐天和微之深树诗见犊颔下张耒诗琬琰非世珍昔以丨丨换】
　　羊鞹【李峤豹诗见虎矦下　王逢蠒纸诗丨丨代白麻遂尔混区域】
　　羊肉【庄子丨丨不慕蚁蚁慕丨丨羊肉羶也　老学庵笔记建炎以来尚苏氏文章学者翕然从之而蜀士盛亦有语曰苏文熟吃丨丨苏文生吃菜羮　挥麈后録富郑公晩居西都尝防客于第中邵康节与焉因食丨丨郑公顾康节云煮羊惟堂中为胜尧夫所未知也康节云野人岂识堂食之味但林下蔬笋则常吃耳郑公赧然曰弼失言】
　　羊韦【周礼笙师雅注雅状如漆筩而弇口大二围长五尺六寸以丨丨鞔之有两纽疏画】
　　羊革【诗羔丨之丨素丝五緎　酉阳杂俎永泰初丰州烽子暮出为党项缚入西蕃易马蕃将令穴肩骨贯以皮索以马数百蹄配之经半歳马息一倍蕃将赏以丨丨数百】
　　羊胫【周礼考工记参分其股围去其一以为骹围注人胫近足者细于股谓之骹丨丨细者亦谓骹】羊衁【左传士刲丨亦无丨也女承筐亦无贶也林注衁血也】
　　羊脚【东京夣华録见獐巴下　陆游菊方盛开小饮诗传方那解烹丨丨破戒犹慙擘蟹脐】羊蹄【齐民要术悬丨丨着户上辟盗贼　又作丨丨臛法丨丨七具羊肉十五斤葱三升防汁五升米一升口调其味生姜十两橘皮三叶　又诗言采其蓫疏见牛下　尔雅须薞芜注薞芜似丨丨叶细味酢可食　山海经北山经景山南望盐贩之泽北望少泽其上多草藷藇注根似丨丨可食　本草丨丨释名大黄】羊粪【録异记新康县西百二十里有清潭在漳浦溪源极清常有白龙藏此中天旱令人取猪丨丨掷潭中即有洪雨大水至今有騐】
　　羊矢【北史蠕蠕传无文记将帅以丨丨粗计兵数后颇知刻木为记　又屎同尔雅遵羊枣注实小而圜紫黒色今俗呼之为丨丨枣　本草丨丨柴时珍曰一名牛屎柴生山野叶类鹤虱四月开白花亦有红花者结子如丨丨状】
　　羊羣【诗谁谓尔无丨三百维丨笺三百头为一羣　淮南子目数千丨之丨耳分八调之风　五色线朝野佥载张文成曰选人冗冗甚于丨丨吏部喧喧多于蚁聚】
　　羊质【后汉书刘焉传论丨丨虎皮见豺则恐　魏志陈思王传疏曰臣闻丨丨虎皮见草则悦见豺则战忘其皮之虎也　南史羊侃传见虎状下　法言见虎皮下　益部方物略记龙羊丨丨而大角缭于首　薛士隆鸢赋彼目狼以竞战蒙虎皮而丨丨　何耕苦樱赋鸷翰假于鳯鸣丨丨混于虎皮　枣据杂诗见鳯翔下　刘兼简竖儒诗近日氷壶多晦昧虎皮丨丨也观光】
　　羊身【山海经西山经凡西次三经之首崇吾之山至于翼望之山凡二十三山六千七百四十四里其神状皆丨丨人面其祠之礼用一吉玉瘗糈用稷米】
　　羊形【闻见前録开寳末差内臣祷名山大川俄有黄门于洞穴采得怪石有类丨丨以为异而献之上曰此是坟墓中物何用献为命碎其石仍杖其黄门逐之不受】
　　羊羔【魏书灵征志太和二十三年三月阳曲县丨生丨一头二身一牝一牡三耳八足又正始元年七月鄯善镇丨丨一头两身八脚又延昌四年五月薄骨律镇丨丨一头六足两尾　齐民要术丨丨腊月正月生者留以作种余月生者剰而卖之　事文类聚陶谷得党家姬冬日取雪水煎茶谓姬曰党家识此风味否姬曰彼粗人安有此但能销金帐厎浅斟低唱饮丨丨羙酒耳　酒小史汾州干和酒山西丨丨酒　陈琏歳寒轩赋醉飞觞而饮丨丨坐清谈而挥麈尾】
　　羊牛【诗见鸡埘下　又见鸡桀下　萨都拉诗村墟杂鸡犬门巷出丨丨】
　　羊马【北史突厥传啓人可汗上表陈谢曰千世万世长与大隋典丨丨也　魏书髙昌传国中丨丨牧在隠僻处以避冦非贵人不知其处　五代史康福传康福以骑射事晋王为偏将庄宗尝曰吾家以丨丨为生福状貌类胡人而丰厚胡宜丨丨乃令牧马于相州为小马坊使　齐民要术金日防降虏之煨烬卜式编户齐民以丨丨之肥位登宰相　刘驾田西邉诗高秋禾黍多无地放丨丨】
　　羊豕【仪礼聘礼六铏继之牛以西丨丨豕南牛以东丨丨　又少牢馈食礼少牢馈食之礼注礼将祭祀必先择牲系于牢而刍之丨丨曰少牢　史记封禅书髙祖十年有司请令县常以春三月及时腊祀社稷以丨丨　汉书公孙卜式儿寛传賛皆以鸿渐之翼困于燕爵逺迹丨丨之间　宋史乐志祗祓禖坛洁蠲丨丨　十六国春秋王育少孤贫为人佣牧丨丨每过小学必欷流涕　小学绀珠五鼎丨丨肠胃鱼腊聘礼众介行五鼎】
　　羊豚【后汉书仲长统传豺狼牧丨丨盗跖主征税　李席铭直时所有何必丨丨】
　　羊彘【史记武帝纪祭日以牛祭月以丨丨特　又封禅书诏御史令丰谨治枌榆社常以四时春以丨丨祠之】
　　羊狼【扬子见狼愈下】
　　羊鹿【甄元成车赋旣涉用于牛马亦受名于丨丨】
　　羊犊【齐民要术炙法用鹅鸭丨丨麞鹿猪肉肥者赤白半细研熬之以酸葅笋姜椒橘皮葱胡芹细切合和肉丸之手搦为寸半方以羊猪胳肚□裹之两岐簇两条簇炙之簇两脔令极熟奠四脔】
　　羊羫【黄庭坚送彦孚主事诗野人甘芹味敢馈厌丨丨】
　　羊雁【晋书礼志婚礼可依周礼改璧用璋其丨丨酒采元纁如故】
　　羊鹤【云笈七籖左元放为丨令威为丨斯并一时之迹耳非永为丨丨也】
　　羊鱼【礼记少仪牛与丨丨之腥聂而切之为脍】
　　羊蛇【易林丨丨叔虎野心善怒黩货无厌以灭其身】
　　羊山【后汉书郡国志益州郡丨丨出银铅在县西　述异记丨丨上有燃石其色黄而文理疎以水沃之便如煎沸其上可炊烹稍冷即复以水沃之　名山记丨丨在岳池县北山下有洞樵牧每见羊自洞中出叱之复回世传梁天监中有居士于此栖隠讲诵二羊跪听故名　地理通释分流出夷中入中国以附于江者有三曰青衣曰丨丨曰马湖青衣出来山径严道洪雅夹江而下丨丨出鐡豹岭迳汉源出嘉定之南与青衣水合入于江】
　　羊岭【明一统志丨丨山在泉州府永春县北地名黄羊故山名丨丨】
　　羊岫【周谊葛峄山赋对丨丨之闲云瞻蛤湖之落日】
　　羊岘【张雨碧浪湖懐呉兴公诗重来丨丨谁沾泪却顾龙门不见人】
　　羊盘【明一统志丨丨山在龙安府城东北六十里有石迳九曲如羊肠】
　　羊街【明一统志丨丨山在永昌军民府永平县北四十里山半涌泉周围五尺名曰一椀水】羊濑【水经注漓水又东南流入熙平县迳丨丨山山临水石间有色类羊】
　　羊沟【庄子见鸡株下　古今注长安御沟一曰丨丨谓羊喜抵触故为沟以隔之】
　　羊摩【华阳国志犀牛二头一在府市市桥门今所谓石牛门是也一在渊中乃自前堰上分穿丨丨江灌江西】
　　羊防【明一统志丨丨山在汀州府上杭县西南一百余里髙岩怪石千态万状据汀潮二州界】羊官【水经注见乌栊下】
　　羊灌【唐书髙霞寓传从击刘辟追战七盘城有功禽辟于丨丨　地理通释陇右道威戎安夷昆明宁逺洪源通化松当平戎天保威逺军十丨丨田等守捉十五】
　　羊城【髙适送柴司户充刘卿判官之岭外诗海对丨丨阔山连象郡髙按明一统志寰宇记云五丨丨在南海县城周十里初有五仙人骑五色羊执六穗秬而至今呼五羊初赵陀筑之呉交州刺史歩骘修之后为黄巢所焚】
　　羊门【张祜容儿鉢头诗两边角子丨丨里犹学容儿弄鉢头】
　　羊牧【晋书职官志典牧又别置丨丨丞】
　　羊屠【马祖常都门一百韵用韩文公防合联句诗韵邻饥马通防市醉丨丨醵】
　　羊碑【徐陵报尹义尚书悲闻帝瑟泣望丨丨】
　　羊肆【左传伯有死于丨丨注丨丨市列　周礼小子掌祭祀羞丨丨注丨丨谓体荐全蒸也　庄子屠羊説曰夫三旌之位吾知其贵于屠丨之丨也万钟之禄吾知其富于屠羊之利也　韩诗外传呉伐楚昭王去国国有屠羊说从行昭王反国赏説説辞三公之位而反乎屠丨之丨　梁武帝用贤诏虽复牛监丨丨寒品后门并随才试吏勿有遗隔　皇甫松大隠赋序口无二价居卖药之流身抗三旌入屠丨之丨　赵汸游黄山诗误返屠丨丨空忧漆室葵】
　　羊栈【陆游诗丨要髙为丨鸡当细织笼　刘弇诗丨丨鸡埘接】
　　羊栅【溪蛮丛笑犵狫所居不着地以巨木排比如省民丨丨杉叶覆屋名羊楼】
　　羊楼【溪蛮丛笑见上】
　　羊栏【齐民要术家政法云养羊法当以瓦器盛一升盐悬丨丨中羊喜盐自数还啖之不劳人收】羊所【汉书卜式传式既为郎布衣草蹻而牧羊歳余羊肥息上过其丨丨善之式曰非独羊也治民亦犹是矣】
　　羊车【周礼考工记丨丨二柯有参分柯之一注羊善也善车若今定张车宫中所用　晋书舆服志丨丨一名辇车　又衞玠传少时乗丨丨于洛阳市见者以为玉人　法华经若有众生内有智性从佛世尊闻法信受慇勤精进欲速出三界自求涅槃是名声闻乗如彼诸子为求丨丨出于火宅　卢思道后园宴诗竹殿遥闻鳯管声虹桥别有丨丨路　戴叔伦宫词见鸾镜下　武元衡至栎阳崇道寺闻严十少府趋侍诗闻説丨丨趋盛府何言琼树在东林　刘禹锡马大夫见示浙江王侍御赠答诗因命同作忆逐丨丨凡几时今来旧府统戎师　黄庭坚次韵张仲谋过酺池寺斋诗只今将弟妺嬉戏牵丨丨　陆游梦至洛中观牡丹繁丽溢目觉而有赋诗两京初驾小丨丨顦顇江湖歳月賖萨都拉宫词正宫夜半丨丨过别院秋声鹤驾遥】羊镬【仪礼少牢馈食礼羮定雍人陈鼎五三鼎在丨丨之西二鼎在豕镬之西】
　　羊鼎【仪礼有司彻司马举丨丨司士举豕鼎举鱼鼎以入陈鼎如初　广川书防丨丨五斗天子饰以黄金诸侯白金大夫以铜】
　　羊俎【仪礼少牢馈食礼俎皆设于鼎西西肆折俎在丨丨之北亦西肆又司士进一敦黍于上佐食又进一敦黍于下佐食皆右之于席上资黍于丨丨两端两下是馂　牛明堂议加以簠簋笾豆牛丨之丨】羊铏【仪礼少牢馈食礼上佐食羞两铏取一丨丨于房中坐设于韭菹之南下佐食又取一豕铏于房中以从上佐食受坐设于丨丨之南皆芼皆有柶尸扱以柶祭丨丨遂以祭豕铏尝丨丨　又有司彻主妇取一丨丨坐奠于韭菹西】
