<!-- { "loadSidebar": true } -->
　　山实【李贺昌谷诗苔絮萦涧砾丨丨垂赪紫　陆防青櫺子诗丨丨号靑櫺环冈次第生】山叶【杜甫贻华阳栁少府诗相去四五里径防丨丨繁又负薪行至老防鬟只垂鬓野花丨丨银钗并岑参自潘陵尖还少室诗九月丨丨赤谿云淡秋容刘禹锡江陵道中诗沙村好处多逄寺丨丨红时胜】
　　【觉春　王建乌栖曲夜深宫殿门不闭白露满山丨丨堕　温庭筠雨诗沼萍开更敛丨丨动还鸣　薛能赠隐者诗月潭云影断丨丨雨声齐　张耒冬日杂兴诗野防穿丨丨寒乌啄草根　郑渥塞上诗到此客头潜觉白未秋丨丨已飘红　郭钰凉夜诗竹外凉风留晓坐惊断蛩声丨丨堕　陶安秋夜诗乍冷壁虫响向风丨丨零】
　　山松【岑参题云际南眼上人读经堂诗云间独坐卧祗是对丨丨】
　　山柏【墨薮真行书薛稷如风惊苑花雪惹丨丨　江淹为萧太傅谢追赠父祖表大荣集身尚惊异施宠洽丨丨特振殊造　沈佺期从驩州廨宅移住山间水亭赠苏使君诗丨丨张青盖江蕉巻緑油】山梅【画梅谱十种其法有枯梅新梅繁梅丨丨疎梅野梅宫梅江梅园梅盘梅其木不同不可无别也诗曰十种梅花木须慿墨色分莫令无辨别写作一般春崔颢舟行入剡诗丨丨犹作雨谿橘未知霜　喻鳬元日即事诗水栁烟中重丨丨雪后真　邢羣郡中有懐寄上睦州员外杜十三兄诗经冬野菜青青色未腊丨丨处处花　陈师道湖上晚归诗江月深留雪丨丨借探春】
　　山桃【尔雅旄冬桃榹桃丨丨疏桃子冬熟者名旄生山中者名榹桃　大戴礼梅杏杝桃则华杝桃丨丨也　又煮桃桃也者杝桃也杝桃也者丨丨也煮以为豆寔也　平泉山居杂记茆山之丨丨侧柏南烛　浔阳记庐山顶上有湖广数顷有杨梅丨丨止得于上饱噉不得将去　齐民要术广州记曰庐山有丨丨大如防榔形色黒而味甘酢　谢灵运詶从弟惠连诗丨丨发红萼野蕨渐青苞　吕温戏赠诗无事闭门教日晚丨丨落尽不胜情　刘禹锡竹枝词丨丨红花满上头蜀江春水拍山流　雍陶过旧宅看花诗丨丨野杏两三栽树树繁花去复闭　欧阳修丰乐亭小饮诗见溪杏下　范成大寒食郊行诗陇麦欣欣緑丨丨寂寂红陆游东篱诗丨丨溪杏栽俱活药锸渔竿动自随梁特胜海棠诗野杏丨丨委路尘芳华都属锦城春】
　　【李延兴春日郊行诗岸栁含烟碧丨丨喷火红】
　　山杏【圗经夲草金杏熟最早其扁而青者名丨丨咋酢不及之丨丨不堪入药　白居易西省对花忆忠州东坡新花树诗最忆东坡红烂熳野桃丨丨水林檎温庭筠碧涧驿晓思诗月落子规歇满庭丨丨花韦庄春日诗忽觉东风景渐迟野梅丨丨暗芳菲　赵璜正月诗水芹寒不食丨丨雨应开　苏轼和王晋卿送梅花诗江梅丨丨为谁容独笑依依临野水　张耒牡丹诗明年一笑东风里丨丨江桃不当春　陆游杂咏园中果子诗丨丨溪桃夲看花累累成寔亦堪夸】
　　山桂【酉阳杂俎丨丨叶如麻细花紫色黄叶簇生如愼火草出丹阳山中　平泉山居杂记曲房之丨丨温树金陵之珠柏栾荆　宋之问为太平公主五郎设斋叹佛文丨丨含芳而逼人阶兰吐秀而惊俗　杨万里雪巢赋斧辛夷以为柱刈丨丨以为栋　纥干俞玉钩赋上迷丨丨之丛稍应阶蓂之荚　李峤晚景怅然诗梧桐稍下叶丨丨欲开花　许浑月夜期友人不至诗风过渚蒲动露含丨丨幽】
　　山棃【郑愔汝州广城驿诗岸苇新花白丨丨晚叶丹杜甫雨晴诗塞栁行疎翠丨丨结小红　白居易神照禅师同宿诗八年三月晦丨丨花满枝】
　　山杨【宋史兵志吉州十六砦注富田走马塍永和镇观山眀德沙溪西平丨丨宅栗传禾山胜乡造口秀洲新砦北乡黄茅峡】
　　山棠【隂行先和张燕公湘中九日登髙诗丨丨红叶下岸菊紫花开】
　　山樱【平泉山居杂记宜春之栁柏红豆丨丨　刘攽泰州玩芳亭记海陵郡城西偏多乔木大者六七寻杂花桃李丨丨丁香椒棣数十种萱菊薜荔莎芦芭蕉丛植□生负城地尤良　谈薮梁奉朝请呉均有才器尝为劔骑诗云何当见天子画地取闗西髙祖谓曰天子今见闗西安在焉均黙然无答均又为诗曰秋风泷白水雁足印黄沙沈隐侯约语之曰印黄沙语太险均曰亦见公诗云丨丨发欲然约曰我始欲然即已印讫萧瑱春日贻刘孝绰诗涧水初流碧丨丨早发红江总春诗水苔宜溜色丨丨助落晖　王维送钱少府】
　　【归蓝田诗每候丨丨发时同海燕归　又游感化寺诗绕篱生野蕨空舘发丨丨　吕温衡州游合江亭见丨丨蕊未坼因赋含彩恡惊春诗丨丨先春发红蕊满霜枝　又衡州早春游黄溪诗偶寻黄溪日欲没早梅未尽丨丨发　白居易移山樱桃诗亦知官舍非吾宅且斸丨丨满院栽　李商隐晚起诗隔箔丨丨熟褰帷桂烛残　李咸用题王氏山居诗径栁拂云緑丨丨带雪红　皮日休病中书情诗殷勤莫怪求医切只为丨丨欲放红　苏轼蜀冈送李孝博诗归来春酒熟共看丨丨然　范成大初见山花诗湘东二月春才到恰见丨丨一树花】
　　山榴【何逊七召河栁垂叶丨丨发英　刘禹锡愚溪诗隔帘惟见中庭草一树丨丨依旧开　元稹杂忆诗丨丨似大叶相兼亚拂甎街半拂檐　白居易题孤山寺山石榴诗丨丨花似结红巾客艳新妍占断春又早春游宴诗丨丨艳似火玉蕊飘如霰　杜牧山石榴诗似火丨丨映小山繁中能薄艳中闲　李商隐偶题诗小亭闲眠防醉消丨丨海柏枝相交　雍陶闻杜鹃诗髙处已应闻滴血丨丨一夜几枝红　陆游山斋书事诗丨丨子结又重开巢燕雏飞却续回】
　　山桑【诗攘之剔之其檿其柘传檿丨丨也　尔雅檿桑丨丨疏丨丨一名檿桑　庾信郑常墓志铭滞穗遗秉有利疲人丨丨野蚕足充贡赋　李贺野歌鵶翎羽箭丨丨弓仰天射落衔芦鸿　皮日休茶籯诗筤篣晓携去蓦个丨丨坞　又汉书地理志沛郡县丨丨后汉书郡国志汝南郡丨丨侯国　又王常传建武二年常将妻子诣洛阳光武见常甚欢劳之特加赏赐拜为左曹封丨丨侯注丨丨县属沛郡今亳州县　宋书州郡志丨丨令前汉属沛后汉属汝南晋太康地志属谯　水经注濄水又东左合北肥水肥水出山桑县西北泽薮东南流左右翼佩数源异出同归盖防脉涓注耳东南流迳丨丨邑南俗谓之北平城昔文钦之封丨丨侯疑食邑于此城东南有一碑碑文悉破无騐惟碑背故吏姓名尚存　明一统志丨丨城在鳯阳府防城县北三十七里汉县属沛郡光武封王常为丨丨侯即此】
　　山橘【北户録丨丨子冬熟有大如土者次如弹丸者皮薄下气普寕多有之　孙逖江行有懐诗霜多丨丨熟寒至浦禽稀】
　　山橙【宋祁诗漂泊江南春过尽丨丨彷佛慰人心】
　　山栗【山家清供丨丨橄榄薄切同食有梅花风韵名梅花脯　欧阳修新营小斋凿地炉輙成诗晨灰暖余杯夜火爆丨丨　苏辙将移绩溪令诗丨丨似拳应自饱蜂糖如土不须悭　陆游夜食炒栗有感诗齿根浮动叹吾衰丨丨炮燔疗夜饥】
　　山枣【夲草丨丨出广西肇庆府叶似梅果似荔枝九月熟可食　又酸枣释名丨丨别録云酸枣生河东川泽八月采实隂干四十日成景曰今出山东山间云即丨丨树子似武昌枣而味极酸东人噉之以醒睡南越志初宁县里有石榆子一名丨丨又时呼为韶子也　何拾白云山纪游序由丨丨冈不半里过小涧】
　　【登黄坞凸凸峻甚　易林北丨有丨使叔夀考　贯休寄天台叶道士诗飕槭松风丨丨落间闗溪鸟术花开】山荔【记荔枝中元红荔枝将絶方熟以晚重于时吾泉中荔欲过时輙有丨丨山荔者荔之闰位也按记荔枝书名呉载鳌撰】
　　山樝【夲草时珍曰丨丨味似樝子故亦名樝世俗皆作查字误矣查音槎乃水中浮木与樝何闗郭璞注尔雅云朹音求树如梅其子大如指头赤色似小柰可食此即丨丨也世俗作梂字亦误矣梂乃栎实于朹何闗樝朹之名见于尔雅自晋宋以来不知其原但用查梂耳此物生于山原茅林中猴防喜食之故又有诸名】
　　【也又名鼻涕团】
　　山柰【夲草丨丨释名山辣三柰时珍曰丨丨俗讹为三柰又讹为三赖皆土音也或云夲名山辣南人舌音呼山为三呼辣如赖故致讹误又丨丨生广中人家根叶皆如生姜】
　　山柿【刘三吾野庄赋岸兰汀芷馥郁雨余之日园棃丨丨红白霜后之天　陈樵巴雨洞诗石棱近水依崕长丨丨着霜连叶红】
　　山樆【急就篇棃柿柰桃待霜露注棃一名丨丨】
　　山楸【镏崧秋日过汶溪塾诗汶溪新制小茅堂也种丨丨间水杨】
　　山桐【淮南子丨丨之琴涧梓之腹虽鸣防修营唐牙莫之鼓也】
　　山樗【诗山有栲隰有杻传栲丨丨杻檍也　尔雅栲丨丨注栲似樗色白生山中因名云亦类漆树】山枿【李建勲宿友人山居诗地炉僧坐暖丨丨火声肥】
　　山草【后汉书李固传诏问当世之敝为政所宜固对曰臣伏从丨丨痛心伤臆实以汉兴以来三百余年贤圣相继十有八主岂无阿乳之恩岂忘爵赏之宠然上畏天威俯案经典知义不可故不封也　呉志孙策传注江表传曰策时年少虽有位号而士民皆呼为孙郎百姓闻孙郎至皆失魂魄长吏委城郭窜伏丨丨又周鲂传今此郡民虽外名降首而故在丨丨看伺空隙　晋书郭文传文曰丨丨之人安能佐世　宋书自序传外廹国网内畏彊讐沈伏丨丨无非投厝　李益和丘员外题湛长史旧居诗运转春华至岁来丨丨緑贯休间居拟齐梁诗夜雨丨丨滋爽籁生古木周朴赠念经僧诗月皎海霞防露浓丨丨垂】
　　山櫐【尔雅诸虑丨丨注今江东呼櫐为藤似葛而麤大】
　　山蕲【尔雅薜丨丨注广雅曰丨丨当归当归今似蕲而粗大疏説文云蕲草也生山中者一名薜一名丨丨色白者名白蕲下文薜白蕲是也生平地即名蕲案广雅张揖撰以广尔雅之阙漏也曰丨丨当归者言即今药草当归案夲草当归不言名薜及丨丨是即以时騐而言也故郭云今似蕲而粗大言似平地蕲而差粗大耳】
　　山蓟【尔雅术丨丨注夲草云术一名丨丨今术似蓟而生山中】
　　山榎【尔雅槄丨丨注今之山楸疏李廵云丨丨一名槄郭云今之山楸秦风云终南何有有条有梅陆玑疏云槄今山楸也亦如下田楸耳皮叶白色亦白材理好宜为车板】
　　山枢【诗丨有丨隰有榆子有衣裳弗曵弗娄子有车马弗驰弗驱】
　　山檞【宣和画谱易元吉丨丨雀鹿一】
　　山漆【夲草三七释名丨丨金不换】
　　山榛【诗丨有丨隰冇苓　方回涌金门城望诗天廻地转事云轮湖葑丨丨色渐陈】
　　山竹【白居易庐山草堂记前冇平地轮广十丈中有平台半平地台南有方池阔倍乎台环池多丨丨野卉池中生白莲白鱼　杜甫都坛歌子规夜啼丨丨裂王母昼下云旗翻　张谓道林寺送莫侍御诗薜萝通驿骑丨丨挂朝衣　杨万里过眞阳峡诗只惊白昼丨丨裂杜宇初闻第一声　虞集赋程氏竹雨山房诗春雨过丨丨幽泉绕涧鸣】
　　山笋【方回春晩杂兴诗溪鱼丨丨佐新篘大胜长安上酒楼】
　　山莱【大戴礼使益行火以辟丨丨】
　　山藻【任昉齐竟陵文宣王行状华衮与緼□同归丨丨与蓬茨俱逸】
　　山莓【尔雅葥丨丨注今之木莓也实似藨莓而大亦可食疏丨丨一名葥郭云今之木莓也实似藨莓而大亦可食藨莓説在下按夲草作苺】
