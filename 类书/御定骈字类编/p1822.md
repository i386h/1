<!-- { "loadSidebar": true } -->
　　药砺【吴少微哭富嘉谟诗丨丨其可畏皇穹故匪仁按砺或作厉】
　　药物【左传尽心力以事君舍丨丨可也　晋书裴頠传荀朂之修律度也检得古尺短世所用四分有余頠上言宜改诸度量若未能悉革可先改大医权衡此若差违遂失神农岐伯之正丨丨轻重分两乖互所可伤夭为害尤深　北史张景仁传景仁多疾帝每遣徐之范等疗之给丨丨珍羞中使问疾相望于道　唐书李石传天下非丨丨茗果他贡悉禁　张华归田赋用天道以取资行丨丨以为娱　杜甫江村诗多病所须惟丨丨微躯此外复何求　又赠崔于二学士诗故山多丨丨胜槩忆桃源　韩愈别元十八协律诗遗我数幅书继以丨丨珍丨丨防瘴疠书劝养形神　李商隠送阿归华诗因汝华阳求丨丨碧松根下茯苓多陆游新晴诗丨丨屏除知病减梦魂安穏觉心平】
　　药材【魏志赵俨传注魏畧曰旧故四征有官防财籍迁转之际无不因縁而俨义手上车发到霸上忘持其常所服药雍州闻之乃追送杂丨丨数箱俨笑曰人言语殊不易我偶问所服药耳何用是为邪遂不取葛长庚金丹赋丨丨斤两东西南北以归中火城池二八九三而为一】
　　药膳【后汉书列女传汉中陈文矩妻者同郡李法之姊也前妻子兴遇疾困笃母亲调丨丨恩情笃密北史外戚胡国珍传灵太后亲视丨丨　宋史张观传观父居业尝过洛观蚤起奉丨丨然后出视事未尝一日废也】
　　药饵【尔雅翼枯犀之角能辟邪恶宁心神散风热良于丨丨　唐书王丘传丘更履华剧而所守清约未尝通馈遗既老丨丨不给　宋史苏轼传昌化故儋耳地非人所居丨丨皆无有　李峤为王及善让内史表西河退老非翫经书东海归闲空求丨丨　谢灵运游南亭诗丨丨情所止衰疾忽在斯　江总借刘太常説文诗幽居服丨丨山宇生虚白　杜甫赠郑贲诗水陆迷畏途丨丨驻修轸　又秋日荆南送石首薛明府辞满告别寄薛尚书颂徳叙懐裴然之作三十韵诗十年婴丨丨万里狎樵渔　苏轼答张天觉诗聪明不在根尘里丨丨空为婢仆忧】
　　药脯【谷梁传君田而不在丽姬以酖为酒丨丨以毒献公田来丽姬曰世子已祠故致福于君君将食丽姬跪曰食自外来者不可不试也覆酒于地而地坟以脯与犬犬死】
　　药米【金史李庆嗣传岁大疫贫者往往阖门卧病庆嗣携丨与丨分遗之】
　　药菜【白居易山居诗朝餐唯丨丨夜伴只纱灯】
　　药食【旧唐书经籍志神化丨丨经一卷　贾谊新书丨丨尝于卑然后至于贵药言献于贵然后闻于卑】药剂【史记孝武帝纪于是天子始亲祠灶而遣方士入海求蓬莱安期生之属而事化丹砂诸丨丨为黄金矣　唐书裴潾传丨丨者所以御疾岂常进之饵哉又杨行密传初成及之执行密阅其室唯图书丨丨将辟为行军司马固辞引刀欲自刺行密乃止　顔延之陶徴士诔视化如归临凶若吉丨丨弗尝祷祠非恤左思魏都赋膳夫有官丨丨有司　赵忭次韵江钺都官凉轩诗丨丨矜有灵神明助无恙】
　　药裹【水经注段元章善与津吏诤击伤其头开药筒曰破头者可以此丨丨之生乃叹服还卒业焉　王维酬黎居士浙川作见茶臼下　杜甫酬郭判官诗丨丨关心诗总废花枝照眼句还成　李商隠微先生诗丨丨丹山凤碁函白石郎　李郢宿潾上人房诗丨丨关身病经函寄道情　范成大重午诗小儿造物亦难料丨丨有时生网丝　陆游小室诗诗囊逢厄运丨丨少新功　刘因即事诗晒罢空庭丨丨收闭门无睡却梳头】
　　药丸【许浑湖州韦长史山居诗琴曲少声重勘谱丨丨多忌更寻方　髙啓送叶山人诗山瓢行负知何有半是诗丸与丨丨】
　　药酒【吴志诸葛恪传孙峻因民之多怨众之所嫌搆恪欲为变与亮谋置酒请恪未出路门逢太常滕恪曰卒腹痛不任入不知峻隂计谓恪曰君自行旋未见今上置酒请君君已至门宜当力进恪踌躇而还劎履上殿谢亮还坐设酒恪疑未饮峻因曰使君病未善平当有常服丨丨自可取之恪意乃安　张籍题韦郎中新亭诗丨丨欲开期好客朝衣暂脱见闲身　朱庆余镜湖西岛诗偶因丨丨欺梅雨却着寒衣过麦秋】药醖【殷文珪题郑山人郊居诗渔舟下钓乗风去丨丨留賔待月开】
　　药汤【张籍祭退之诗公疾浸日加孺人视丨丨】
　　药糜【黄庭坚诗举杯引丨丨】
　　药糖【宋史兵志每嵗京坊盐油丨丨九万五千余斤石】
　　药鱼【陆有丨丨诗】
　　药虫【周礼以五味五谷五药养其病注五丨草木丨石谷也疏虫谓蜈蚣嬴鼈之属】
　　药犬【方干题鱼尊师旧院诗早识吾师频到此芝童丨丨亦相迎】
　　药器【神仙传时人传八公刘安临去时余丨丨置在中庭鸡犬防啄之尽得升天故鸡鸣天上犬吠云中也　録异记淮南王安好神仙之道八公诣之取鼎煮药使王服之骨肉近三百余人同日升天鸡犬防丨丨者亦同飞去】
　　药鼎【鼎録平帝元始五年铸一鼎受二斗其文曰丨丨三足八分书　释觉范龙尾砚赋泮紫金于丨丨锵清声于书幌　许浑姑熟官舍寄汝洛友人诗丨丨初寒火书龛欲夜灯　陆龟防秋日遣懐诗丨丨髙低铸云庵早晚苫　范成大诗鸡犬尔何如偶防丨丨余又除夜诗寂歴罗门亚温黁丨丨煨　又甲辰人日病中吟六言以自嘲诗笔牀久已均伏丨丨何时丐闲陆游诗缥缈香云散飕飗丨丨鸣　又新作火阁诗中安煮丨膨脝丨傍设安禅曲录牀】
　　药铛【陆游秋夜诗山童睡熟青灯暗自拨残炉丨丨　髙啓煮药诗叶燥井泉青山窗丨在丨】药铫【隂铿游始兴道馆诗坛边逢丨丨洞里阅仙书　白居易诗丨丨夜倾残酒暖】
　　药镵【陆游秋霁遣懐诗正令不遇亦何慊丨丨丹炉老青嶂　又初夏出游诗丨丨钓竿緑已熟海村山寺眼偏明】
　　药炉【白居易寻郭道士不遇诗丨丨有火丹应伏云碓无人水自舂　张籍寄元员外诗外郎直罢无余事扫洒书堂试丨丨　赵嘏诗早游门馆一樵夫只爱吟书傍丨丨　髙骈闻河中王铎加都统诗錬汞烧铅四十年至今犹在丨丨前　苏轼赠黄山人诗东坡若肯三年住亲与先生看丨丨　陆游八月四日夜梦中作山深乳洞丨丨冷花发云房醅瓮香　赵师秀诗诗卷呈看疏客丨丨留借共僧房】
　　药臼【卢仝月蚀诗丨成满丨不中度委任白兎夫何为白居易和微之春日投简阳明洞天五十韵诗石凹仙丨丨峰峭佛香炉　陆防和袭美入林屋洞诗中深剧苔井傍坎才丨丨　黄溍闻子践卧疾诗水声和丨丨春色闭松关】
　　药杵【杜预奏事丨丨臼澡槃熨斗釜瓮铫槃钨鋗皆亦民间之急用也　刘子翚闻丨丨赋丨丨兮晨舂重扃静兮隠珑　薛士陆鴈荡山赋见茶炉下　李洞赠曹郎中崇贤所居诗见茶铛下　刘筠刘校理属疾诗风烟鸱啸防烟絶月树鸟惊丨丨喧】
　　药鉢【韩翃题玉山观诗朝持丨丨千家近暮倚绳牀一室空】
　　药椀【岑参春寻河阳陶处士别业诗丨丨揺山影鱼竿水痕】
　　药杯【陆龟防诗丨丨应佐蟹匡香却乞江边采捕郎】
　　药壶【谢翺自岩麓寻泉至三石洞记自岩麓止十日散发空翠行且唫顾谓方君得流泉防防潄石齿吾二人以耳枕之以洗吾悲何如方君指田间流泉故道皆达麓而来谓其源自丨丨山出山之愚民辟田其背尽激之过颡以故枯为陆者不知其几年无有能复之者】
　　药囊【战国防侍医夏无且以其所奉丨丨提荆轲　五代史晋家人传开运三年十二月耶律徳光已降晋兵遣张彦泽先犯京师以书遗太后具道已降晋军且曰吾有梳头妮子窃一丨丨以奔于晋今皆在否列仙传刘商游广陵逢一道士卖药出小丨丨赠商开囊视之得九粒药　春渚纪闻东坡先生自海外还至赣上寓居水南日过郡城携一丨丨遇有疾者必为发药并疏方示之　皇甫松大隠赋露湿书笈尘生丨丨杜甫西郊诗傍架齐书帙看题减丨丨　卢纶代员将军罢战后寄友人诗雄劎依尘槖隂符寄丨丨　元】
　　【稹诗丨丨堆小案书卷塞空斋　孟郊赠城郭道士诗松枝休防云丨丨翻贮钱　刘威赠道者诗时向人间深夜坐鬼神常在丨丨边　皮日休和鲁望秋日遣懐诗丨丨除紫蠧丹灶拂红盐　倪瓒寄顾仲瑛诗知君静习观诸妄林下清斋理丨丨】
　　药箧【五代史伶官传皇后刘氏素微其父刘叟卖药善卜号刘山人刘氏性悍方与诸姬争宠常自耻其世家而特讳其事庄宗乃为刘叟衣服自负蓍囊丨丨使其子继岌提破帽而随之造其卧内曰刘山人来省女刘氏大怒笞继岌而逐之宫中以此为笑乐】
　　药柜【明一统志丨丨山在懐庆府济源县西一百五十里山多药草】
　　药篮【括异志三山曽陟寓居七载有道人谓之曰子思乡之切何不少归翦纸为马令合眼上马须防到家妻令入浴易新衣陟曰我便去上马而行马足折惊寤衣皆新制道人不见惟留一丨丨】
　　药笈【王安石游土山示蔡天啓秘校诗敛书付衣囊裹饭随丨丨】
　　药奁【鲍照有丨丨铭　姚合和舍人秋日卧疾言懐诗丨丨开静室书阁出藂篁】
　　药笼【唐书元行冲传行冲谓狄仁杰曰下之事上譬如富家储积以自资也脯腊膎胰以供滋膳参术芝桂以防疾疢门下充为防味者多矣愿以小人备一药石可乎仁杰曰君正吾丨丨中物不可一日无也　元好问贺徳卿王太医生子诗并州金马君知否丨丨隂功是故家】
　　药筒【后汉书方术传段翳有一生来学数年辞归翳以膏丨并简书封于丨中谓曰有急发视之生到葭萌津吏挝破其头开筒视之如其言以膏裹之即愈就翳卒业】
　　药牀【张籍夏日闲居诗闲对临书案看移晒丨丨】
　　药架【宋史仪卫志见药童下】
　　药厨【杜牧秋日诗烟起丨丨晚杵声松院深】
　　药镜【陈佑衡诚悬赋此良工之度木同丨丨之照胆】
　　药箭【桂海虞衡志丨丨化外诸蛮所用弩虽小弱而以毒药濡箭锋中者立死药以蛇毒草为之　张宪伥魂啼血行呜呼猎师心力巧丨丨无功机发早】
　　药鉏【陆游幽居诗摘蔬盘小霑清露斸丨丨轻湿云】
　　药钱【白居易自咏老身示诸家属诗走笔还诗债抽衣当丨丨　又酬元郎中同制加朝散大夫书懐见赠诗终身拟作卧云伴逐月须收烧丨丨　项斯送华隂隠者诗往往到城市得非征丨丨】
　　药褚【陆游幽事诗丨丨藏难见棊枰算未成】
　　药録【隋书经籍志桐君有丨丨三卷　崔融瓦松赋不载于仙经靡题于丨丨　晏殊中园赋或山经之号着或丨丨之名传　庾信卧疾穷愁诗稚川求丨丨君平问卜林】
　　药劵【陆游诗宋清丨丨贫来积　马臻诗丨丨如山总不论　倪瓒诗兄病每书赊丨丨】
　　药债【白居易酬梦得贫居咏懐诗病添庄舄吟声苦贫欠韩康丨丨多】
　　药科【陆和冬晓章上人院诗闲临静案修茶品独傍深溪记丨丨】
　　药课【元史食货志见姜课下】
　　药部【周书百济传内官有前内部谷部肉部内掠部外掠部刀部功徳部丨丨木部法部后官部外官有司军部司徒部司空部司寇部防口部客部外舍部绸部日官部】
　　药图【唐书艺文志张鼎本草二十卷目録一卷丨丨二十卷】
　　药目【唐书艺文志僧行智丨丨要用二卷】
　　药律【隋书经籍志梁有李譡之丨丨三卷】
