<!-- { "loadSidebar": true } -->
　　旌礼【左传昭公九年晋侯饮酒饍宰屠蒯趋入酌以饮工又饮外嬖嬖叔曰女为君目将司明也服以丨丨礼以行事事有其物物有其容今君之容非其物也而女不见是不明也】
　　旌忠【明一统志丨丨庙在直隷和州含山县西北尉子桥宋绍兴间金主亮犯江统制姚兴死之事闻为立庙战所赐额丨丨　又丨丨庙在扬州府治东宋绍兴中统制王方魏全战死为之立庙】
　　旌义【唐书刘昌传初城平凉当劫盟后将士骸骨不藏昌始命瘗之夕梦若诣昌厚谢者昌具以闻徳宗下诏哀痛出衣数百称官为赛具敛以棺槥分建二冢大将曰丨丨冢士曰怀忠冢葬浅水原诏翰林学士为铭识其所昌盛陈兵卫具牢醴率诸将素服临之邉兵莫不感泣】
　　旌智【中论艺者所以丨丨饰能统事御羣也圣人之所不能已也】
　　旌信【刘峻广絶交论援青松以示心指白水而丨丨】
　　旌直【桞宗元国子司业阳城遗爱碣四年五月皇帝以银印赤绂即隐所起阳公为谏议大夫后七年廷诤恳至累日不解帝尤嘉异迁为国子司业丨丨优贤道光师儒】
　　旌庸【庾信请功臣袭封表伏惟皇帝崇徳丨丨兴亡继絶】
　　旌书【常衮授张谓左庶子制丨丨课第之目叅相春坊之重】
　　旌录【颜延之阳给事诔光昭茂绪丨丨旧勲】
　　旌表【隋唐嘉话朱正谏敬则代着孝义自宇文周至国家并令丨丨门标六阙　中华古今注旌者施也丨丨贤人之徳】
　　旌宠【后汉书朱穆传禄仕数十年蔬食布衣家无余财公卿共表穆立节忠清防恭机密守死善道宜防丨丨防诏褒述追赠益州太守】
　　旌命【后汉书陈纪传子羣为魏司空弟谌字季方与纪齐徳同行父子并着髙名时号三君毎宰府辟召常同时丨丨羔雁成羣当世者靡不称之　魏书卢元传赞元绪业着闻首应丨丨子孙继迹为世盛门其文武功烈殆无足纪而见重于时声髙冠带盖徳业儒素有过人者　陆机辨亡论束帛旅于丘园丨丨交于涂巷　阮籍与晋王荐卢播书见鼎下】
　　旌赏【宋书孝武帝纪下四方丨丨茂异其有懐眞抱素志行清白恬退自守不交当世或识通古今才经军国奉公廉直髙誉在民具以名奏】
　　旌显【后汉书公孙述传初常少张隆劝述降不从并以忧死帝下诏追赠少为太常隆为光禄勲以礼改葬之其忠节志义之士并蒙丨丨】
　　旌举【宋书前废帝纪可甄访郡国招聘闾部其有孝性忠节幽居遯栖信诚义行廉正表俗文敏传识干事治民务加丨丨随才引擢】
　　旌延【宋书孝武帝纪方今息警夷嶂恬波河渚栈山航海乡风慕义化民成俗兹时笃矣来歳可修葺庠序丨丨国胄　又礼志匡饰坟序引无题之外丨丨寳臣尽盛徳之范】
　　旌别【书毕命丨丨淑慝表厥宅里彰善瘅恶树之风声传言当识别顽民之善恶表异其居里明其为善病其为恶立其善风扬其善声】
　　旌叙【宋书刘怀肃传事着屯险感于子怀宜丨丨荣慰存亡　孙绰喻道论若圣王御世百司明达则向之罪人必见穷测无逃形之地矣使奸恶者不得容其私则国无违民而贤善之流必见丨丨矣】旌引【宋书戴颙传宋国初建令曰前太尉参军戴颙辟士韦元秉操幽遁守志不渝宜加丨丨以止退并可散骑侍郎】
　　旄
　　旄旌【史记秦始皇纪始皇推终始五徳之传以为周得火徳秦代周徳从所不胜方今水徳之始改年始朝贺皆自十月朔衣服丨丨节旗皆上黒数以六为纪符法冠皆六寸而舆六尺六尺为歩乗六马更名河曰徳水以为水徳之始】
　　旄狄【礼记乐记为人君者谨其所好恶而已矣君好之则臣为之上行之则民从之然后圣人作为鞉鼔椌楬壎箎此六者徳音之音也然后钟磬竽瑟以和之干戚丨丨以舞之此所以祭先王之庙也所以献酧酳酢也所以官序贵贱各得其宜也所以示后世有尊卑长幼之序也】
　　旄羽【盐鐡论陇蜀之丹漆丨丨荆阳之皮革骨象江南之楠梓竹箭燕齐之鱼盐防裘兖豫之漆丝絺纻飬生送死之具也待商而通待工而成】
　　旄竿【皎然塞下曲丨丨瀚海扫云出氊骑天山踏雪归】
　　旄旛【汉书王莽传使节之丨丨皆纯黄其署曰新使五威节】
　　旄麾【韩愈南海神庙碑阖庙旋舻祥飇送颿旗纛丨丨飞扬晻蔼铙鼓嘲轰髙管噭噪】
　　旄钺【蜀志后主传丞相亮出屯汉中营沔北阳平石马注诸葛丞相毅忠壮忘身忧国先帝托以天下以勗朕躬今授之以丨丨之重付之以专命之权统领歩骑二十万众董督元戎龚行天伐除患宁乱克复旧都在此行也　宋书臧质传丨丨临涂云驱齐引　唐书贾耽传徳宗在梁耽使司马樊泽奏事泽还耽大置酒防诸将俄有急诏至以泽代耽召为工部尚书大将张献甫曰天子播越而行军以公命问行在乃规丨丨利公土地可谓事人不忠矣军中不平请为公杀之耽曰是何谓邪朝廷有命即为帅矣　薛道衡老氏碑应搀抢而扫除仗丨丨而斩伐　刘禹锡寄和东川杨尚书慕巢兼寄西川继之诗各抛笔砚夸丨丨莫遣文星让将星　又和令狐相公九日对黄白二菊花见怀诗繁华照丨丨荣盛对银黄】
　　旄车【左传赵盾请以括为公族曰君姬氏之爱子也微君姬氏则臣狄人也公许之冬赵盾为丨丨之族使屏季以其故族为公族大夫注丨丨公行之官】
　　旄节【唐书杨汝士传初由兵部侍郎为东川节度使时嗣复鎭西川乃族昆弟对拥丨丨世荣其门　桞宗元为裴中丞贺克东平赦表激其效顺特加丨丨之荣注谓以刘悟为义成节度使　王维送王尊师归嵩山诗仙官欲徃九龙潭丨丨朱旛倚石龛　李嘉祐诗诸将矜丨丨何人重布衣　韦应物骊山行羽旗丨丨憩瑶台清丝妙管从空来　刘禹锡南海马大夫逺示著述诗汉家丨丨付雄才百越南溟统外台　元稹开元观闲居酬吴士矩侍御诗登坛拥丨丨趋殿礼胡髯皮日休南阳润卿将归雷平诗东卿丨丨看看至静啓茅斋慎扫除】
　　旄氊【后汉书西南夷传冉龙夷者其人能作丨丨班罽青顿□毲羊羧之属】
　　旄头【汉书梁丘贺传防八月饮酎行祠孝昭庙先敺丨丨劒挺堕坠首垂泥中刄卿乗舆车马惊于是召贺筮之有兵谋不吉　又王莽传公孙戎位在充郎选繇丨丨台明樊哙封二千戸　后汉书光武帝纪建武二十八年春正月己巳赐东海王疆虎贲丨丨钟鼓之乐　魏志公孙度传立汉二祖庙承制设坛墠于襄平城南郊祀天地籍田治兵乗鸾路九旒丨丨羽骑　晋书文帝纪五月天子命帝冕十有二旒建天子旌旗出警入跸乗金根车驾六马备五时副车置丨丨云罕乐舞八佾设钟虞宫悬位在燕王上进王妃为王后世子为太子王女王孙爵命之号皆如帝者之仪　杜甫寄岳州贾司马六丈巴州严八使君两阁老诗画角吹秦晋丨丨俯涧瀍　王涯从军词丨丨夜落防书飞来奏金门着赐衣　章孝标送陈校书赴蔡州幕诗青草袍襟翻日脚黄金马镫照丨丨　皮日休寄滑州李副使员外诗军前草奏丨丨下城上封书箭簳中　又晋书天文志昴七星天之耳也主西方主狱事又为丨丨胡星也　张衡天象赋建丨丨而肃引毕罕车而迅驱储光羲哥舒大夫颂徳诗戢戈丨丨落牧马昆仑平又送邱健至州敕放诗太史登观台天街耀丨丨　李咸用和彭进士感怀诗若向云衢陪骥尾直须天畔落丨丨　又和友人喜相遇诗丨丨影莫侵黄道傅説星终近紫微】
　　旄星【储光羲观范阳递俘诗北河丨丨陨鬼方狝林胡】
　　旄上【诗孑孑千旄在浚之郊传注旄于千首大夫之旃也疏谓之干旄者以注旄于干首故释天云注旄首曰旌李巡曰旄牛尾着干首孙炎曰析五采羽注丨丨也其下亦有旒縿郭璞云载旄于竿头如今之幢亦有旒也如是则干之首有旄有羽也故周礼序官夏采注云夏采夏翟羽色禹贡徐州贡夏翟之羽有虞氏以为绥后世或无故染鸟羽象而用之谓之夏采其职注云绥以旄牛尾为之缀于幢上所谓注旄于干首也】旄端【刘峻广絶交论附骐骥之丨丨轶归鸿于碣石】
　　旄牛【诗疏见旄上下　汉书西南夷传已蜀民或窃出商贾取其莋马僰僮丨丨以此巴蜀殷富　又地理志蜀郡县丨丨　宋书州郡志丨丨令前汉属蜀郡后汉属蜀郡属国都尉晋太康地志属汉嘉　水经沫水出广柔徼外东南过丨丨县北】
　　旄人【周礼丨丨下士四人注旄旄牛尾舞者所持以指麾】
　　旄骑【后汉书公孙述传少为郎习汉家制度出入法驾銮旗丨丨陈置陛防然后辇出房　又马援传述为援制都布单衣交让冠防百官于宗庙中立旧交之位述鸾旗丨丨警跸就车罄折而入】
　　旄象【吕览由之美者猩猩之唇貛貛之炙隽觾之翠述荡之掔丨丨之象流沙之西丹山之南有凤之丸沃民所食　淮南子富人则车与衣纂锦马饰传丨丨帷幕茵席绮绣条组青黄相错不可为象贫人则夏被葛带索唅菽饮水以充肠以支暑热冬则羊裘解札短褐不掩形而炀灶口故其为编戸齐民无以异】旄舞【周礼乐师凡舞有帗舞有羽舞有皇舞有丨丨有干舞有人舞注丨丨者牦牛之尾】
　　旄敦【汉书叙传答賔戏今子处皇世而论战国耀所闻而疑所觌欲从丨丨而度髙虖泰山怀泛滥而测深虖重渊亦未至也】
　　旄丘【诗丨丨之葛兮何诞之节兮传前髙后下曰丨丨又小序丨丨责卫伯也狄人迫逐黎侯寓于卫卫不能脩方伯连帅之职黎之臣子以责于卫也　明一统志丨丨在大名府开州城东北】
　　旄尽【杨维桢苏武牧羊图诗丨丨风霜节心悬日月光】
　　旗
