<!-- { "loadSidebar": true } -->
　　兴福【汉书孔光俗之祈禳小数终无益于应天塞异销祸丨丨　易林丨丨上堂天下安昌】兴庆【唐书地理志丨丨宫在皇城东南距京城之东开元初置至十四年又増广之谓之南内　元稹初除浙东妻有沮色因以四韵晓之诗丨丨首行千命妇会稽旁带六诸侯自注予在中书日妻以郡君朝太后于丨丨宫猥为班首　又庾信乐府月灵丨丨沙祥发源　牛皇髙祖太原府君神室歌缔基发祥肇源丨丨】
　　兴圣【沈约郊居赋值衔圗之盛世运丨丨之嘉期　又梁大观舞歌皇矣帝烈大哉丨丨　又元氏掖庭记大内有徳寿宫丨丨宫翠华宫择胜宫　又张昱宫词锡宴大开丨丨殿尽呼万嵗贺中兴】
　　兴丰【管子五谷丨丨则士轻禄民简赏】
　　兴道【汉书司马相如传于斯之时天下大悦乡风而聼随流而化芔然丨丨而迁义　大戴礼若由富贵丨丨者与贫贱吾恐其或失也若由贫贱丨丨者与富贵吾恐其嬴骄也】
　　兴徳【礼记司徒修六礼以节民性明七教以丨民丨又逹有神丨有丨也　汉书宣帝纪本始四年春诏曰盖闻农者丨丨之本也　司马相如封禅文宛宛黄龙丨丨而升　又唐书地理志同州冯翊郡县冯翊有沙苑南三十二里有丨丨宫在志武里髙祖将趋长安所经】
　　兴化【后汉书蔡茂上书曰臣闻丨丨致教必由进善康国寜人莫大理恶　晋书齐王攸毕力稼穯以实仓廪则荣辱礼节由之而生丨丨反本于兹为盛旧唐书裴度传诏曰辅弼之臣军国是赖丨丨致理则秉钧以居取威定功则分阃而出　咸赠建平太守李叔龙诗道丨丨实在良守】
　　兴行【孝经陈之以徳义而民丨丨　汉书成帝纪永始四年诏曰圣王明礼制防序尊卑异车服防章有徳虽有其财而无其尊不得逾制故民丨丨上义而下利　后汉书刘寛毎行县止息亭传辄引学官祭酒及处士诸生执经对讲见父老慰以农里之言少年勉以孝悌之训人感徳丨丨日有所化】
　　兴顺【晋书左贵嫔丨丨降祥表精日月】
　　兴征【谢灵运谢封康乐侯表天道下济鸿钧曲成乃眷遐绩式是丨丨】
　　兴治【诗衡门之下可以栖迟笺贤者不以衡门之浅陋则不游息于其下喻人君不可以国小则不丨丨致政化】
　　兴王【晋书刘隗刁协赞刘刁亮直志奉丨丨　隋书李徳林皇帝载诞之初神光满室具丨丨之表韫大圣之能　顔延之頳白马赋泰阶之平可升丨丨之轨可接　谢瞻张子房诗伊人感代工聿来扶丨丨杜甫敬闻河北诸道节度入朝欢喜口号丨丨防静妖氛气圣寿宜过一万春】
　　兴霸【李中姑苏怀古诗阖闾丨丨日繁盛复风流　又三国志甘寜甘寜字丨丨归吴陈计宜先取黄祖权举酒属寜曰丨丨今年行讨如此酒矣】
　　兴仁【论语君子笃于亲则民丨于丨　礼记一家仁一国丨丨一家让一国兴让】
　　兴让【礼记见上　又有国家者贵人而贱禄则民丨丨尚技而贱车则民兴艺　扬雄博士箴国人丨丨虞芮质成　鲍照河清颂序鱼鸟动色禾雉丨丨皆物不盈眦而美溢金石】
　　兴艺【礼记见上】
　　兴国【左传冀之北土马之所生无丨丨焉恃险与马不可以为固也　五代史伶官论忧劳可以丨丨逸豫可以亡身　曹植求自试表事父尚于荣亲事君贵于丨丨　韦孟讽諌诗丨丨救颠孰违悔过追思黄髪秦缪以霸　又陈书髙祖纪髙祖武皇帝讳霸先字丨丨小字法生　又宋史地理志丨丨军同下州太平丨丨二年以鄂州永兴县置永兴军三年改丨丨按太平丨丨宋太宗年号】
　　兴邦【论语一言而可以丨丨】
　　兴家【晋书文明王皇后传后年九嵗父母令摄家事毎尽其理祖朗爱异之曰丨吾丨者必此女也　南史髙昭刘皇后母桓氏梦吞玉胜生后时有紫光满室父寿之曰恨非是男桓笑曰虽女亦足丨丨矣　北史李彪彪有女幼而聪令彪毎竒之教之书字诵读经尝窃谓所亲曰此当丨我丨卿曹容得其力后宣武闻其名召为婕妤】
　　兴宗【北史循吏传梁彦光少岐嶷有至性其父毎谓所亲曰此儿有风骨当丨吾丨　又南史蔡丨丨丨丨字丨丨幼为父廊所重谓有已风与亲故书曰小儿四嵗神气似可不入非类室不与小人游故以丨丨为之名以丨丨为之字】
　　兴门【隋书列女刘昶女者河南长孙氏之妇也昶赐死于家其女言父无罪坐子以及于祸词情哀切人皆不忍闻见遂布衣蔬食以终其身上闻而叹曰吾闻衰门之女丨丨之男固不虗也】
　　兴贤【周礼卿大夫三年则大比攷其徳行道艺而丨丨者能者注郑司农云丨丨者谓若今举孝廉兴能者谓若今举茂才　又此谓使民丨丨出使长之使民兴能入使治之　晋书戴逵传儒家尚誉者本以丨丨也】
　　兴能【周礼见上】
　　兴法【史记司马相如传相如为郎数嵗会唐蒙使畧通夜郎西僰中发巴蜀吏卒千人郡又多为发转漕万余人用丨丨诛其渠帅巴蜀民大惊恐注汉书曰用军丨丨也】
　　兴制【司马相如喻巴蜀檄今闻其乃发军丨丨惊惧子弟忧患长老郡又擅为转粟运输皆非陛下之意也注张揖曰丨丨谓起军法诛将帅也】
　　兴礼【汉书武帝纪元朔五年夏六月诏曰盖闻道民防礼风之防乐今礼坏乐崩朕甚悯焉故详延天下方闻之士咸荐诸朝其令礼官劝学讲议洽闻举遗丨丨防为天下先　谢荘为八座江夏王谢封禅表太祖文皇帝体圣履仁述业丨丨】
　　兴乐【三辅黄圗丨丨宫秦始皇造汉修饰之周回二十余里汉太后常居之】
　　兴音【云笈七籖静和真味纳丨丨　陆云逸民赋靡炎飇以赴节兮挥天籁而丨丨】
　　兴声【宋玉髙唐赋奔踊而相击兮云丨丨之霈霈】
　　兴律【晋书刑法志盗律有贼伤之例贼律有盗章之文丨丨有上狱之法廐律有待捕之事若此之比错糅无常后人生意各为章句】
　　兴典【王俭公府长史朝服议岂得因外府之乖谬以为盛宋之丨丨】
　　兴教【晋书王沉传夫表徃行所以崇贤垂训慎终纪逺厚徳丨丨也　隋社稷歌粒食丨丨播厥有先尊神致防报本惟防】
　　兴事【书率作丨丨慎乃宪钦哉　礼记司空执度度地居民山川沮泽时四时量地逺近丨丨任力注事谓筑邑庐宿市也　史记河渠书韩闻秦之好丨丨欲罢之毋令东伐乃使水工郑国间説秦令凿泾水自中山西邸瓠口为渠并北山东注洛三百余里欲以漑田道徳指归论分舛并争丨丨儛文以辨相诎以巧相胜】
　　兴功【周礼典丝掌其藏与其出以待丨丨之时　又大司徒以庸制禄则民丨丨注庸功也　后汉书东平宪王苍传永平四年春车驾近出观览城第寻闻当遂校猎河内苍即上书谏曰臣闻时令盛春农事不聚众丨丨】
　　兴务【易益长裕而不设注因物丨丨不虚设也】
　　兴利【易损以逺害益以丨丨　史记陆贾皇帝起丰沛讨暴秦诛强楚为天下丨丨除害继五帝三王之业　汉书循吏召信臣为人勤力有方略好为民丨丨务在富之　管子得道而导之得贤而使之将有所大期于丨丨除害　韩愈唐故江西观察使韦公墓志铭凡为民去害丨丨若嗜欲】
　　兴学【礼记乐事劝功尊君亲上然后丨丨】
　　兴器【礼记旣丨丨用币然后释菜】
　　兴善【南史顾欢传佛是破恶之方道是丨丨之术丨丨则自然为髙破恶则勇猛为贵　梁元帝梁安寺刹下铭观慧楼而下拜望天术而丨丨　又白居易诗树依丨丨老草傍静安衰按丨丨坊名】
　　兴敬【礼记君子丨丨为亲舎敬是遗亲也弗爱不亲弗敬不正爱与敬其政之本与】
　　兴义【唐书杜伏威传少豪荡与里人辅公祏亡命为盗下邳贼苖海潮拥众钞暴伏威遣公祏胁谕曰天下共苦隋豪杰相与丨丨然力弱势分不相统若合以为彊则无事隋矣公能为主吾且从不然一战以决海潮惧即以众下之丨管子凡立朝廷问有本纪爵授有徳则大臣丨丨禄予有功则士轻死节】
　　兴文【曹植赠徐干诗慷慨有悲心丨丨自成篇】
　　兴亷【汉书武帝纪深诏执事丨丨举孝庶防成风绍休圣绪　柳宗元贺元和大赦表量入所以备凶丨丨期于变俗】
　　兴旧【礼记衞孔悝之鼎铭曰乃考文叔丨丨耆欲作率庆士躬恤衞国其勤公家夙夜不觧】兴俭【韩琦论减省冗费疏古先哲王丨丨以劝天下必以身先而后臣庶】
　　兴戎【书惟口出好丨丨　左传上天降灾使我两君匪以玉帛相见而以丨丨】
　　兴师【诗王于丨丨修我甲兵与子偕行】
　　兴戈【后汉书王充王符仲长统论用明居晦囘泬于曩时丨丨陈俎参差于上世　髙允北伐颂乃诏训师丨丨北伐跃马裹粮星驰雹发】
　　兴兵【战国防顔率谓齐王曰夫秦之无道欲丨丨临周而求九鼎】
　　兴旅【魏书卢渊水旱之运未必由兵尧汤之难讵因丨丨】
　　兴耡【周礼遂人凡治野以丨丨利甿注郑大夫读耡为借杜子春读耡为助谓起民人令相佐助】兴甿【周礼遂大夫三嵗大比则帅其吏而丨丨注丨丨举民贤者能者如六卿之为也】
　　兴产【杨侃皇畿赋于是有出居皇畿挂户县籍丨丨树业出赋供役者矣】
　　兴农【国语农祥晨正注天驷星也立春见于南以丨丨故曰农祥】
　　兴积【周礼旅师平颁其丨丨】
　　兴役【左传宋皇国父为太宰谓平公筑台妨于农收子罕请俟农功之毕公弗许筑者讴曰泽门之晳实丨我丨邑中之黔实慰我心】
　　兴徭【王翰饮马长城窟行当昔秦王按劒起诸侯膝行不敢视富国强兵二十年筑怨丨丨九千里】兴贩【隋书西域传女国在葱岭之南多盐恒将盐向天竺丨丨其利数倍】
　　兴生【隋书食货志开皇十四年六月工部尚书安平郡公蘓孝慈等以为所在官司因循徃昔以公廨钱物出举丨丨唯利是求烦扰百姓败损风俗莫斯之甚于是奏皆给地以营农廻易取利一皆禁止】兴狱【宋史陈亮传罪无大小动辄丨丨而士大夫缄口畏罪矣】
　　兴立【后汉书许杨传汝南旧有鸿郤陂太守邓晨欲修复其功闻杨晓水脉召与议之杨曰昔大禹决江疏河以利天下明府今丨丨废业富国安民诚愿以死效力　北史茹皓皓性防工巧多所丨丨　刘向上战国防序诈谲之国丨丨为强】
　　兴致【曹植诰咎文序五行致灾先史咸以为应政而作天地之气自有变动未必政治之所丨丨也】兴启【耶律楚材和李世荣韵诗我道将丨丨吾侪有激昂】
　　兴起【盐铁论孔子大圣也诸侯莫能用当小位于鲁三月不令而行不禁而止沛若时两之灌万物莫不丨丨也】
　　兴长【宋书江夏王竒服异器不宜丨丨】
　　兴举【魏志武帝纪注遭值董卓之难丨丨义兵】
　　兴为【史记孝武本纪上乡儒术招贤良赵绾王臧等以文学为公卿欲议古立明堂城南以朝诸侯草廵狩封禅改歴服色事未就防窦太后治黄老言不好儒术使人微得赵绾等奸利事召案绾臧诸所丨丨者皆废】
　　兴复【后汉书光武帝纪陛下徳横天地丨丨宗统褒徳赏勲亲睦九族　北史魏道武帝纪帝虽冲幼而嶷然不羣刘库仁常谓其子曰帝有髙天下之志必丨丨洪业　诸葛亮出师表丨丨汉室还于旧都】兴作【礼记降于山川之谓丨丨】
　　兴动【史记防自古圣王将建国受命丨丨事业何尝不寳卜筮以助善】
