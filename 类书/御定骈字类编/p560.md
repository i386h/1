<!-- { "loadSidebar": true } -->
　　汤隂【明一统志丨丨县在归徳府城南四十五里古羑里地战国为魏荡隂地汉置荡隂县属河内郡后魏省隋于县东十七里置丨丨县属汲郡寻省入安阳后复分安阳置汤源县大业初省唐初复置汤源县属衞州贞观初改丨丨县属相州宋宣和初改属濬州后仍旧属金属彰徳府】
　　汤源【明一统志见上】
　　汤溪【明一统志丨丨县在金华府城西南五十五里本龙防县东鄙金华西鄙兰溪南鄙遂昌北鄙】汤邑【岑士贵凌烟阁赋列茅土之子姓分丨丨之妃主】
　　汤村【宋史食货志盐官丨丨用铁盘故盐色青白杨村及钱清塲织竹为盘涂以石灰为色少黄石堰以东近海水咸故虽用竹盘而盐色尤白】
　　汤殿【王建华清宫诗公主妆楼金锁贵妃丨丨玉莲开　温庭筠题翠微寺诗火云如沃雪丨丨似含霜】
　　汤院【豫章古今记辅山今庐山也有泉二其一常热今为丨丨】
　　汤沐【礼记王制方伯为朝天子皆有丨丨之邑于天子之县内视元士注浴用丨丨用潘　公羊郑伯使宛来归邴传宛者何郑之微者也邴者何郑丨丨之邑也天子有事于泰山诸侯皆从泰山之下诸侯皆有丨丨之邑焉　战国防大王诚能聼臣燕必致氊裘狗马之地齐必致海隅鱼盐之地椘必致橘柚云梦之地韩魏皆可使致封地丨丨之邑贵戚父兄皆可以受封侯又张仪为秦破从连横説椘王曰大王诚能聼臣臣请秦太子入质于椘椘太子入质于秦请以秦女为大王箕帚之妾効万家之都以为丨丨之邑长为昆弟之国终身无相攻击臣以谓计无便于此者　史记髙祖纪十二年十月髙祖击布军防甀布走令别将追之髙祖还归过沛留置酒谓沛父兄曰游子悲故乡吾虽都闗中万歳后吾魂魄犹乐思沛且朕自沛公以诛暴逆遂有天下其以沛为朕丨丨邑复其民世世无有所与又平准书孝惠髙后时为天下初定复弛商贾之律然市井之子孙亦不得仕宧为吏量吏禄度官用以赋于民而山川园池市井租税之入自天子以至于封君丨丨邑皆各为私奉养焉　又梁孝王世家孝王慈孝毎闻太后病口不能食居不安寝常欲留长安侍太后太后亦爱之及闻梁王薨窦太后哭极哀不食曰帝果杀吾子景帝哀惧不知所为与长公主计之乃分梁为五国尽立孝王男五人为王女五人皆食丨丨邑于是奏之太后太后乃説　汉书齐悼惠王肥传孝惠二年入朝帝与齐王燕饮太后前置齐王上坐如家人礼太后怒乃令人酌两巵鸩酒置前令齐王为夀齐王起帝亦起欲俱为夀太后恐自起反巵齐王怪之因不敢饮阳醉去问知其鸩廼忧自以为不得脱长安内史士曰太后独有帝与鲁元公主今王有七十余城而公主乃食数城王诚以一郡上太后为公主丨丨邑太后必喜王无患矣于是齐王献城阳郡尊公主为王太后吕太后喜而许之廼置酒齐邸乐饮遣王归国　韩诗外传楚庄王聼朝罢晏樊姬下堂而迎之曰何罢之晏也得无饥倦乎庄王曰今日聼忠贤之言不知饥倦也樊姬曰王之所谓忠贤者诸侯之客欤中国之士欤庄王曰则沈令尹也樊姬掩口而笑王曰姬之所笑何也姬曰妾得于王尚丨丨执巾栉振袵席十有一年矣然妾未尝不遣人之梁郑之间求美人而进之于王也与妾同列者十人贤于妾者二人妾岂不欲擅王之宠哉不敢私愿蔽众美欲王之多见则娱今沈令尹相椘数年矣未尝见进贤而退不肖也又焉得为忠贤乎　淮南子丨丨具而虮虱相吊大厦成而燕雀相贺忧乐别也水经注白渠水又东迳敬武县故城北汉元帝封女敬武公主为丨丨邑　谢朓临海公主墓铭既肃簮珥亦崇丨丨　王僧儒礼佛唱导发愿文长享丨丨与山河而同固永服缇绮贯寒暑而无穷　韩愈毛頴传秦始皇时蒙将军恬将伐楚次中山将大猎以惧楚召左右庶长与军尉以连山筮之得天与人文之兆遂猎围毛氏之族拔其毫载頴而归献俘于章台宫聚其族而加束缚焉秦皇帝使恬赐之丨丨而封诸管城号曰管城子　李乂淮阳公主挽歌玉顔生汉渚丨丨乐天女】
　　汤官【宋书百官志尚书郎入直大官供食物丨丨供饼饵及五熟果实之属】
　　汤火【史记律书文帝时防天下新去丨丨人民乐业因其欲然能不扰乱故百姓遂安　又货殖传壮士在军攻城先登防阵却敌斩将搴旗前蒙矢石不避丨丨之难者为重赏使也　宋史刑法志其用兵刃丨丨情状酷毒及污辱良家或入州县镇砦行劫若驱虏官吏廵防人等不以伤与不伤凡情不可贷者皆处以死刑　素问帝曰人有身丨丨不能热厚衣不能温然不冻栗是为何病　韩诗外传亷洁直方疾乱不治恶邪不匡虽居乡里若坐涂炭命入朝廷如赴丨丨非其民不使非其食勿尝疾乱世而轻死勿顾兄弟以法度之比于不祥是磏仁者也　新序理师旅整兵戍以当强敌提枹鼓以动百万之众所使趋丨丨蹈白刃出万死不顾一生之难司马子反在此　王羲之方轨帖贼势可见此云方轨万万如志但守之尚足令智者劳心此回书恒懐丨丨处世不易岂惟公道　苏轼系御史台狱遗子由诗梦绕云山心似鹿魂飞丨丨命如鸡】汤炭【魏书田益宗传机之所在圣贤弗之疑兼弱攻昧前王莫之舍皆拯羣生于丨丨盛武功于方来又邢峦传宋鲁之民犹罹丨丨】
　　汤饼【防同唐书元宗皇后王氏传后以爱弛不自安承间泣曰陛下独不念阿忠脱紫半臂易斗麫为生日丨丨耶帝悯然动容阿忠后呼其父仁晈云　世説何平叔羙姿仪面至白魏明帝疑其傅粉正夏月与热丨丨既噉大汗出以朱衣自拭色转皎然　荆楚歳时记六月伏日并作丨丨名为辟恶　云仙杂记羣公对雪尚隆之曰麫堆金井谁调丨丨呉永素曰玉满天山难刻佩环　归田録丨丨唐人谓之不托今俗谓之馎饦矣　倦游杂録今人呼煮面为丨丨唐人呼馒头为笼饼岂非水瀹而食者皆可呼丨丨笼蒸而食者皆可呼笼饼市井有粥胡饼者不晓名之所谓得非熟于炉而食者呼为炉饼宜矣　李颀九月九日刘十八东堂集诗菊花辟恶酒丨丨茱茰香　刘禹锡翠微寺有感诗丨丨赐都尉寒冰颁上才　又送张盥赴举诗引箸举丨丨祝词天麒麟　梅尧臣得雷太简自制顶茶诗比来唯建溪团片敌丨丨　苏轼贺陈述古弟章生子诗甚欲去为丨丨客只愁错写弄麞书】
　　汤药【汉书袁盎传陛下居代时太后尝病三年陛下不交睫解衣丨丨非陛下口所尝弗进夫曽参以布衣犹难之今陛下亲以王者修之过曽参逺矣　晋书王祥传父母有疾衣不解带丨丨必亲尝　又贾充传及疾笃上印绶逊位帝遣侍臣谕防问疾殿中太医致丨丨赐牀帐钱帛　魏书房景先传兄曽寝疾景先侍丨丨衣冠不解形容毁瘁亲友见者莫不哀之　顔氏家训凡人不能教子女者亦非欲防其罪恶但重于诃怒伤其顔色不忍楚挞惨其肌肤耳当以疾病为谕安得不用丨丨针艾救之哉　国老谈苑仁宗既即位毎朝退多防翰墨一日学书适遇江陵王钦若奏章上达因飞白大书王钦若三字既罢左右取之呈于太后是时钦若有再命相之议太后遂令中使合其字缄为丨丨驰驿以赐钦若即口宣召之钦若至阙下故寂无知者】
　　汤剂【唐书王珪传珪孙焘性至孝为徐州司马母有疾弥年不废带视絮丨丨数从髙医逰遂穷其术因以所学作书号外台秘要讨绎精明世寳焉　又呉凑传诏侍医敦进丨丨　宋史王懐隐传懐隐初为道士住京城建隆观善医诊太宗尹京懐隐以丨丨只事皮日休友人以人参见惠诗从今丨丨如相续不用金山灶上茶】
　　汤方【灵枢经伯髙曰其丨丨以流水千里以外者八升扬之万遍取其清五升煮之炊以苇薪火沸置秫米一升治半夏五合徐炊令竭为一升半去其滓饮汁一小杯日三稍益以和为度故其病新发者覆杯则卧汗出则已矣久者三饮而已也】
　　汤酒【王献之丨丨帖得书为慰吾先夜遂大得服丨丨诸治渐折故顿极难劳知足下便去不得面别怏恨深保爱临书増怀】
　　汤膳【李商隐文遂擢尧防仍调丨丨】
　　汤菜【魏书源延伯传子雍之向东夏留延伯城守付以后事延伯与兵士共分丨丨防固城隍及子雍为胡所执合城忧惧延伯乃人人晓谕曰吾父吉凶不测方寸焦烂实难裁割但奉命守城所为处重若以私害公诚孝并阙诸君幸得此心无亏所寄于是众感其义莫不励愤】
　　汤食【宋书衡阳王义季传义季素嗜酒遂以成疾上诏之曰今遣孙道就杨佛等今晨久视汝并进止丨丨可开懐虚受慎勿隐避】
　　汤物【呉莱宜蒙子解渴水歌向来暑殿评丨丨沉木紫苏闻第一】
　　汤液【史记扁鹊传上古之时医有俞跗病不以丨丨汉书艺文志丨丨经法三十二卷　唐书刘澭传刘澭卢龙节度使怦之次子济母弟也怦得幽州不三月病且死澭侍丨丨未尝离辄以父命召济于莫州素问疾形已成乃欲微鍼治其外丨丨治其内麤工凶凶以为可攻故病未已新病复起】
　　汤熨【史记扁鹊传疾之居腠理也丨丨之所及也在血脉鍼石之所及也其在肠胃酒醪之所及也其在骨髓虽司命无奈之何　素问风者百病之长也今风寒客于人使人毫毛毕直皮肤闭而为热当是之时可汗而发也或痹不仁肿痛当是之时可丨丨及火灸刺而去之】
　　汤茗【宋史李继隆传尝命诸王诣第候谒继隆不设丨丨第假王府从行茶炉烹饮焉】
　　汤罂【博古圗汉丨丨盖温水器也状如匏圎而纯素有一耳若屈巵举而置之炉灶间以烹水也】汤鼎【续仙传聂师道寻蔡眞人遥望见草舍三间有一人青白色似农者见师道到许入其舍复指师道令近火炉边牀上坐火侧有丨丨复有数个黄甆合主人曰合内物皆堪吃任意取之乃揭一合是茶主人以汤泼及吃气味颇异于常茶　范成大刺濆淖诗突如丨丨沸翕作茶磨旋　陆防诗松鸣丨丨茶初熟雪积炉灰火渐低　又贺知章奉和圣制送张説上集贤学士赐宴诗三叹承丨丨千欢接舜壶　温庭筠感旧陈情五十韵献淮南李仆射诗书迹临丨丨吟声接舜弦】
　　汤镬【史记范雎传湏贾大惊自知见卖乃肉袒膝行因门下人谢罪于是范睢盛帷帐侍者甚众见之湏贾顿首言死罪曰贾不意君能自致于青云之上贾不敢复读天下之书不敢复与天下之事贾有丨丨之罪请自屏于胡貉之地唯君死生之　汉书谷永传疏贱之臣至敢直陈天意斥讥帷幄之私欲间离贵后盛妾自知忤心逆耳必不免于丨丨之诛此天保佑汉家使臣敢直言也　齐书崔慧景传臣所言毕矣乞就丨丨新序臣事君犹子事父也子为父死无所恨守节不移虽有鈇钺丨丨之诛而不惧也尊官显位而不荣也】
　　汤响【渔隐丛话鲁直茶词云丨丨松风早减二分酒病于石净居院诗梦回寒月吐层崖丨丨松风聼煮茶】
　　汤热【汉书五行志盛阳雨水温暖而丨丨隂气胁之不相入则转而为雹】
　　汤熏【刘长卿温汤客舍诗丨丨仗里千旗暖雪照山边万井寒】
　　汤防【毛滂侑茶词丨丨缾心未洗乳堆盏面初肥】
　　汤泼【续仙传见汤鼎下】
　　汤沸【韩愈送侯叅谋诗陆浑桃花间有丨丨如烝　陆游晨起诗粥鼎丨初丨香篝火半残　翟佑暮春书事诗煮茶丨丨风声转梦草诗成日影斜　谢应芳煮茗轩诗午梦觉来丨欲丨松风初响竹林边】汤熟【陆防睡起遣懐诗摩挲困睫喜丨丨小瓶自拆山茶香】
