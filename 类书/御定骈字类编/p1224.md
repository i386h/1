<!-- { "loadSidebar": true } -->
　　西虎【金丹叅同契解白虎在下为发火之枢机青龙居上起腾云之风浪其间真汞变化流珠是则东龙与丨丨相交隂魄与阳魂相制运神功于金鼎煆圣药于玉炉　李商隠元结文集序南斗北斗东龙丨丨方向物色歘何从生　黄滔秋色赋鱼美东鲈兽狞丨丨】
　　西马【元史色尔勒部传勒部率敢死二十人摄云梯先登众蚁附而上遂拔之赐丨丨西锦锡名巴图尔明一统志祖法儿国土产丨丨】
　　西兔【韩偓踪迹诗见东乌下】
　　西龙【明一统志丨丨山在滁州来安县东二十里与六合界东龙山对峙势颇髙峻上有龙王庙　又丨丨门在汝宁府光定城废县西南二百三十里　杨维桢鸿门防诗天迷关地迷戸东龙白日丨丨雨】西龟【周礼龟人掌六龟之属各有名物天龟曰灵属地龟曰绎属东龟曰果属丨丨曰靁属南龟曰猎属北龟曰若属各以其方之色与其体辨之注色谓天龟元地龟黄东龟青丨丨白南龟赤北龟黒东龟南龟长前后在阳象经也丨丨北龟长左右在隂象纬也天龟俯地龟仰东龟前南龟却丨丨左北龟右各从其耦也又云笈七籖三景垂映七精翼轩五云交带四司结篇丨丨定録名题髙晨故位登南极上元之君此道髙】
　　【妙非庸夫狭学所可言论　又八素真经元文生于大空之内见于丨丨之山　呉筠游仙诗丨丨初定箓东华已校名】
　　西乌【宋书乐志随王诞在襄阳造襄阳乐南平穆王为豫州造夀阳乐荆州刺史沈攸之又造丨丨飞哥曲并列于乐官】
　　西爵【鲍照河清颂序见内府下】
　　西鹣【谢荘为八座江夏王请封禅表江淮鄙上之使结轨于壁门丨丨北采之译相望于道路】西抑【汉书冯唐传见南支下】
　　西据【宋史王彦传初桑仲既败还襄阳乃鸠集散亡陷邓州凶焰复炽南攻徳安丨丨均阳　元史地理志应理州与防州接境东阻大河丨丨沙山考之圗志乃唐灵武郡地】
　　西辑【北史周太祖纪帝谓岳曰髙欢岂人臣邪逆谋未发者惮公兄弟耳今若移军近陇扼其要害示之以威懐之以徳即可收其士马以资吾军丨丨氐羌北抚沙塞还军长安匡辅魏室此桓文之举也】西屠【后汉书马援传赞见南静下　左思吴都赋命官帅而拥铎将校猎乎具区乌浒狼防夫南丨丨儋耳黑齿之酋金邻象郡之渠骉飍矞靸霅惊捷先驱前途俞骑骋路指南司方出车□□被练锵锵】西收【王粲从军诗丨丨边地贼忽若俯拾遗】
　　西擒【于寳晋纪总论见东举下】
　　西驾【北史李孝贞传冋字道度太和二十一年孝文幸长安冋以咸阳山河险固秦汉旧都劝帝去洛阳都之后孝文引见冋笑谓曰昔娄敬一説汉祖即日丨丨尚书今以西京説朕使朕不废东辕当是献可理殊所以今古相反耳　綦毋潜题灵隠寺山顶禅院诗且驻丨来丨人天日未曛　韦应物经函谷关诗炎灵讵丨丨娄子非经国】
　　西狩【亦作守书舜典八月丨巡丨至于西岳　春秋哀公十四年春丨丨获麟　史记秦纪穆王丨廵丨乐而归　又儒林传仲尼于七十余君无所遇曰苟有用我者期月而已矣丨丨获麟曰吾道穷矣　后汉书何敞传夫瑞应依徳而至灾异縁政而生故鸜鹆来巢昭公有干侯之戹丨丨获麟孔子有两楹之殡　晋书挚虞传思防赋曰孔挥涕于丨丨兮臧考祥于娄句北史周太祖纪天统十一年十月大阅于白水遂丨丨岐阳　唐书艺文志张读建中丨丨録十卷　班固答賔戏顔潜乐于箪瓢孔终篇于丨丨　刘琨赠卢谌诗宣尼悲获麟丨丨涕孔丘　唐明皇幸凤泉汤诗丨丨观周俗南山厯汉宫　李峤麟诗汉祀应祥开鲁郊丨丨囘　刘禹锡和李侍御文宣王庙释奠诗丨丨非其应中都安足施】
　　西幸【晋书河间王颙传论见北廵下　唐书肃宗废后张氏传元宗丨丨娣与太子从度渭民鄣道乞留复长安太子不听中人李辅国密启娣又赞其谋遂定计北趣灵武　李白上皇西廵南京歌谁道君王行路难六龙丨丨万人欢　罗邺驾蜀囘诗上皇丨丨却归秦花木依然满禁春】
　　西出【隋书李密传柴孝和曰大军既未可丨丨请间行观隙密从之　岑参乐府凯歌官军丨丨过楼兰营幕傍临月窟寒　许棠五原书事诗丨丨黄云外东懐白浪遥　又文献通考见西凉下】
　　西入【隋书李密传关中四塞天府之国有卫文升不足为意今宜率众经城勿攻轻赍鼓行务早丨丨云笈七籖黄庭内景经琼室章注言鼻中之气丨丨下与肾连周绕藏府心居赤城存想内外　袁瓘鸿门行学剑丨丨秦结交北游魏　刘沧秋日寓懐诗如何未尽此行役丨丨潼关云木秋】
　　西包【北史齐帝纪总论见东尽下　张衡东京赋丨丨大秦东过乐浪】
　　西卷【周邦彦汴都赋东包蟠木丨丨流沙北绕幽陵南裹交趾】
　　西吞【宋书索虏传论丨丨河右东举龙碣总括戎荒地兼万里】
　　西践【卢谌赠刘琨诗见东顾下】
　　西击【元史穆呼哩传渡河拔同州下蒲城径趍长安金京兆行省完顔哈逹拥兵二十万固守不下乃分麾下乌尔呼纳台哈布哈兵六千屯守之遣阿齐将兵三千断潼关遂丨丨凤翔月余不下】西图【隋书杨元感传防华隂诸杨请为乡导元感遂释洛阳丨丨关中宣言曰我已破东都取关西矣】西取【五伏史郭崇韬传康延孝自梁奔唐言梁方召诸镇兵欲大举唐诸将皆忧惑以谓成败未可知荘宗患之以问诸将诸将皆曰唐得郓州隔河难守不若弃郓与梁而丨丨卫州黎阳以河为界与梁约罢兵毋相攻庶几以为后圗荘宗不悦】
　　西伐【齐语桓公曰吾欲丨丨何主管子对曰以卫为主反其防地台原姑与漆里　战国防五国约而攻秦楚王为从长不能伤秦兵罢而留于成臯魏顺南见楚王曰王约五国而丨丨秦不能伤秦天下且以是轻王而重秦故王何不卜交乎　史记齐太公世家齐为中国防盟而桓公能宣其徳故诸侯宾防于是齐桓公称曰寡人南伐至召陵望熊山北伐山戎离枝孤竹丨丨大夏渉流沙束马悬车登太行至卑耳山而还诸侯莫违寡人寡人兵车之防三乗车之防六九合诸侯一匡天下昔三代受命有何以异于此乎　又越王句践世家王无彊时越兴师北伐齐丨丨楚与中国争彊后汉书公孙述传自更始败后光武方事山东未遑丨丨关中豪杰吕鲔等往往拥众以万数莫知所属多往归述皆拜为将军　宋书王镇恶传王师丨丨有事中原长驱洛阳肃清湖陜入渭之捷指麾无前　北史魏大武帝纪始光四年春正月乙酉车驾至自丨丨赐留台文武各有差　吕览吴阖庐与荆战五战五胜遂有郢东征至于庳庐丨丨至于巴蜀北迫齐晋令行中国】西讨【礼记檀弓邾娄考公之丧徐君使容居来吊含曰寡君使容居坐含进侯玉其使容居以含有司曰诸侯之来辱敝邑者易则易于则于易于杂者未之有也容居对曰事君不敢其君亦不敢遗其祖昔我先君驹王丨丨济于河无所不用斯言也容居鲁人也不敢其祖　宋书武帝纪义熙十一年正月率众军丨丨复加黄钺领荆州刺史　又谢晦传诏道济入朝授之以众委之丨丨　魏书司马徳宗附传庾楷密使自结于元显説朝廷用兵已当内应元显得书大喜遣张法顺谋于刘牢之牢之同许焉于是征兵装舰将谋丨丨　又以尚之为豫州刺史率弟恢之允之丨丨楷等皆执白虎幡居前　五代史王珂传珙瑶连兵攻珂河中珂求援于晋晋兵丨丨三镇行下绛州斩瑶而过至于渭北撃破行瑜昭宗卒以珂为河中节度使　元史穆呼哩传三月渡河还闻喜县疾笃召其弟岱逊曰我为国家助成大业擐甲执鋭垂四十年东征丨丨无复遗恨苐恨汴京未下耳汝其勉之　李白豫章行呉兵照海雪丨丨何时还】
　　西定【宋书索虏传焘丨丨陇右东灭黄龙海东诸国并遣朝贡　唐书李靖传帝将伐辽召靖入谓曰公南平呉北破突厥丨丨吐谷浑惟髙丽未服亦有意乎对曰往慿天威得効尺寸功今疾虽衰陛下诚不弃病且瘳矣帝悯其老不许】
　　西焚【胡曽赤壁诗烈火丨丨魏帝旗周郎开国虎争时】
　　西抚【晋书宣帝纪见东事下　石崇楚妃歌丨丨巴蜀东被海涘】
　　西破【陈书傅縡传昔髙祖南平百越北诛逆虏世祖东定吴防丨丨王琳髙宗克复淮南辟地千里】西増【北史伊娄谦传武帝将伐齐使谦与小司寇拓跋伟先济观衅帝寻发兵齐王知之令其仆射阳休之责谦曰贵朝盛夏征兵马首何向答曰仆拭玉之始未闻兴师设复丨丨白帝之城东益巴丘之戍岂足怪哉】
　　西拂【崔橹华清宫诗障掩金鸡蓄祸机翠华丨丨蜀云飞】
　　西献【丘迟与陈伯之书见东来下】
　　西嗕【汉书匈奴传其秋匈奴前所得丨丨居左地者其君长以下数千人皆驱畜产行与瓯脱战】西劋【宋书孟懐玉传故龙骧将军广川太守孟龙符投袂义初前驱効命摧锋三捷每为众先及丨丨桓歆北殄索虏朝议爵赏未及施行】
　　西御【唐书郭子仪传朔方国北门丨丨犬戎北虞猃狁五城相去三千里　胡曽咏史诗何事三千珠履客不能丨丨武安君】
　　西支【宋书大且渠逊传歆伐逊至建康逊拒之歆退走追到丨丨间逊大败死者四千余人】西降【唐书厯志僖公五年晋侯伐虢卜偃曰克之童謡云丙之辰龙尾伏辰袀服振振取虢之旂鹑之贲贲天防焞焞火中成军其九月十月之交乎丙子旦日在尾月在防鹑火中必是时防入尾十二度新厯是嵗十月丙子定朔日月合尾十四度于黄道日在古厯尾而月在防故曰龙尾伏辰于古距张中而曙直鹑火之末始将丨丨故曰贲贲　李觏诗簟卷麟绞帐系纱六龙丨丨树隂斜】
　　西陷【元史察罕特穆尔传继而贼丨丨陜州断殽函势欲趍秦晋知枢密院事达实巴图噜方节制河南军调察罕特穆尔与李思齐往攻之察罕特穆尔即鼓行而西夜拔殽陵交口】
　　西荡【王恽御骠出廐圗诗东封与丨丨嵗用不可胜】
　　西敌【崔融寒垣行见东拒下】
　　西寇【陈书武帝纪诏丨丨自王琳以下并许返迷一无所问】
　　西围【战国防苏子説齐闵王曰昔智伯瑶攻范中行氏杀其君灭其国又丨丨晋阳吞并二国而忧一主此用兵之盛也然而智伯卒身死国亡为天下笑者何谓也兵先战攻而灭二子之患也　北史姚苌传兴从汾西北下凭壑为垒以自固兴又将数千骑乗西桥官军钩取以为薪蒸兴还垒道武度其必攻丨丨乃命修堑増广之至夜兴果来攻梯短不及弃之壍中而还】
　　西救【唐书李泌传随禄山者独阿史那承庆耳使子仪毋取华令贼得通关中则北守范阳丨丨长安奔命数千里其精卒劲骑不逾年而敝】
　　西抗【明一统志成都府形胜丨丨吐蕃南抚蛮獠】
　　西匿【沈佺期和杜麟台元志春情诗青春坐南移白日忽丨丨】
　　西叛【北史齐髙祖纪武定元年二月壬申北豫州刺史髙慎据武牢丨丨】
　　西结【宋书索虏传彼往日北通芮芮丨丨赫连逊吐谷浑东连冯髙丽凡此数国我皆灭之以此而观彼岂能独立　陈书周廸传日者王琳始贰萧勃未夷丨丨三湘南通五岭衡广勘定既安反侧江郢纷梗复生携背　元史阿尔哈雅传见西兵下】
　　西附【战国防见南附下　宋书鲜卑吐谷浑传浑谓其部落曰我兄弟子孙并应昌盛廆当传子及曽孙元孙其间可百余年我乃元孙间始当显耳于是遂丨丨隂山遭晋乱遂得上陇】
　　西约【史记荆轲传见南连下】
　　西忧【唐书哥舒翰传见东虑下】
