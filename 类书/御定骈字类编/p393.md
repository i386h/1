<!-- { "loadSidebar": true } -->
　　岩崖【图绘宝鉴雍巘善山水作丨丨枯木云气墨梅尤佳　徐陵与北齐宗室书夫迷山之客迟遥响于丨丨穷海之濵望孤烟于洲屿　庾信郑常神道碑保定三年授都督罗州诸军事罗州刺史仍领全州兵马应接上庸公于文谷路溪涧峥嵘丨丨豁崄山穷水断马束桥飞中垺既开双城即款】
　　岩岸【博物志见山行下】
　　岩洞【徐陵天台山徐则法师碑隐沦丨丨餐饵芝髓赵彦昭奉和幸韦嗣立山庄侍燕应制诗何如表丨丨宸翰发辉光　张楚金逸人歌乐天知命兮守丨丨时击磬兮嗟鸣鳯　李羣玉送房处士闲逰诗刀圭藏妙用丨丨契冥搜　皮日休茶笋诗褒然三五寸生必依丨丨　方干偶作诗若于丨丨求伦类今古疎愚似我多】
　　岩阿【晋书隐逸传赞养粹丨丨销声林曲　陆蒙采药赋誓不为丨丨竹冉冉孤生誓不为涧底松亭亭独处　王曽矮松赋矗洞口之归云堆丨丨之宿霭王粲七哀诗见山冈下　潘岳河阳县作见山岭下张九龄登襄阳岘山诗同心不同赏留叹此丨丨李颀登首阳谒夷齐庙诗驱车层城路惆怅此丨丨】
　　【寒山诗可观无事客憩歇在丨丨　韬光谢白乐天招诗山僧野性好林泉毎向丨丨倚石眠】岩谷【后汉书南蛮西南夷传论蛮夷虽附阻丨丨而类有土居连涉荆交之区布濩巴庸之外不可量极素问土郁之发丨丨震惊雷殷气交埃昏黄黒化为白气飘骤髙深　朱桃椎茅茨赋防诞池台之上逍遥】
　　【丨丨之间　王维韦侍郎山居诗闲花满丨丨瀑水映杉松　韦应物虞子鹿诗谁知其思丨丨云游　杜牧华清宫诗钩陈裹丨丨文陛压青苍　皮日休练渎诗流苏惹烟浪羽葆飘丨丨　李咸用题陈将军别墅诗明王猎士犹疎在丨丨安居最有才　杜荀鹓雪诗江湖不见飞禽影丨丨时闻折竹声　栖白寻山僧真胜上人不遇诗猨猱非可问丨丨自空曛　刘因山中月夕诗歌传丨丨声豪宕酒泛星河影动揺】岩谿【徐陵双林寺傅大士碑昔丨丨蕴德渭浦呈祥天赐殷宗诞兴元相　岑参虢州郡斋南池幽兴诗性本爱鱼鸟未能返丨丨】
　　岩水【杜荀鹤春日山中对雪诗岭梅谢后重妆蕊丨丨铺来却结冰】
　　岩海【陶景真灵位业图序夫仰镜元精覩景耀之巨细俯盻平区见丨丨之崇深】
　　岩濵【齐书顾欢传上诏曰朕夙旦惟寅思治道伫梦丨丨垂精管库旰食萦怀其勤至矣】岩潭【陈子昻入峭峡安居谿伐木诗丨丨相映媚谿谷屡环周　李颀无尽上人东林禅居诗萝篠慰春汲丨丨恣讨论　孟浩然和张判官登万山亭诗结搆意不浅丨丨趣转深】
　　岩泽【宋书周续之传性之所遣荣华与饥寒俱落情之所慕丨丨与琴书共逺　鲍照征北世子诞育上表云光丽辉丨丨昭采】
　　岩薮【汉书邹阳传今欲使天下寥廓之士笼于威重之权胁于位势之贵囘面汚行以事謟谀之人而求亲近于左右则士有伏死崛穴丨丨之中耳安有尽忠信而趋阙下者哉　晋书应詹传收春华于京辇采秋实于丨丨　宋史魏野传陛下告成天地延聘丨丨臣实愚贑资性慵拙幸逢圣世获安故里早乐吟咏实匪风骚岂意天慈曲垂搜引　张养浩诗牙纛明郊原骑从隘丨丨】
　　岩滩【王僧孺与陈居士书依然谷口觉子真之咫尺静睇丨丨信子陵之非逺】
　　岩溜【刘禹锡送僧方及南谒栁员外诗幽响滴丨丨晴芳飘野丛　方干题报恩寺上方诗丨丨喷空晴似雨林萝碍日夏多寒　翁承赞题壶山诗秋髙丨丨白日上海波红】
　　岩壑【宋书隐逸传赞丨丨闲逺水石清华虽复崇门八袭髙城万雉莫不蓄壤开泉髣髴林泽　江淹谢开府辟召表輙仰睿思谨宣丨丨庶幽居之士萝薜可卷竒武异文无絶于古　无名氏慈竹赋屈丨丨之容貌充阶庭之羽仪　刘因横翠楼赋林峦失色丨丨潜形　谢灵运酬从弟恵连诗丨丨寓耳目欢爱隔音容上官昭容逰长宁公主流杯池诗泉石含仙趣丨丨冩竒形　阎朝隐夏日游石淙山诗千种冈峦千种树】
　　【一重丨丨一重云　张説奉和圣制登骊山诗丨丨清音暮天歌起大风　赵彦昭奉和圣制幸韦嗣立山荘应制诗廊庙心存丨丨中銮舆瞩在灞桥东　王维过福禅师兰若诗丨丨转微迳云林隐法堂　韦应物寄皎然上人诗鸣钟惊丨丨焚香满空虚　王武陵宿慧山寺诗泛舟次丨丨稽首金仙堂　王建题台州隐静寺诗隐静灵仙寺天凿杯度飞来建丨丨　孟郊游琅琊溪诗房廊逐丨丨道路随髙低　吕温道州途中诗丨丨千家接松萝一径通　李绅开元寺诗坐隅咫尺窥丨丨窗外髙低辨翠微　杜牧秋晚早发新定诗丨丨会归去尘埃终不降　刘因易台诗无限霜松动丨丨天教揺落助清吟　郭钰秋望诗长啸动丨丨秋风生满林】
　　岩泉【萧钧诗风花转未落丨丨咽不流　周明帝赠韦居士诗岭松千仭直丨丨百丈飞　陈子昻酬晖上人夏日林泉诗丨丨万丈流树石千年古　王勃春日还郊诗闲情兼语嘿携杖赴丨丨　沈佺期陪幸韦嗣立山庄诗丨丨他夕梦渔钓往年逢　武三思奉和宴小山池应制诗丨丨飞野鹤石镜舞山鸡　宗楚客和幸上阳宫侍宴应制诗向夕回雕辇佳气满丨丨张九龄题画山水障诗良工适我愿妙墨挥丨丨　白居易泛太湖诗涧雪压多松偃蹇丨丨滴久石玲珑杜牧秋晚与沈舍人期游樊川不至诗野竹疎还宻丨丨咽复流　又春日言怀诗岸藓生红药丨丨涨碧塘】
　　岩瀑【李山甫山中览刘书记新诗诗溪风满袖吹骚雅丨丨无时滴薜萝　黄庚翠峰庵即事诗丨丨飞寒雪松风吼夜潮　陈旅荒山白云图诗林花晴冉冉丨丨暝纷纷】
　　岩流【齐书宗测传豫章王遣书请之辟为参军测答曰性同鳞羽爱止山壑眷恋松筠轻迷人路纵宕丨丨有若狂者忽不知老至而今鬓已白岂容课虚责有限鱼慕鸟哉】
　　岩石【汉书王吉等传序谷口郑子真不诎其志耕于丨丨之下名震于京师　后汉书祭祀志注应劭汉官马第伯封禅仪记行到天关自以已至也问道中人言尚十余里其道旁山胁大者广八九尺狭者五六尺仰视丨丨松树郁郁苍苍若在云中俛视谿谷碌碌不可见丈尺　魏志夏侯渊传黄初中赐中子霸太和中赐霸四弟爵皆关内侯注霸先与雍州刺史郭淮不和而淮代元为征西覇益不安故遂奔蜀南趣阴平而失道入穷谷中粮尽杀马步行足破卧丨丨下使人求道未知何之蜀闻之乃使人迎霸　宋书乐志阿母生乌子之时乃在南山丨丨间　又翟法赐传后卒于丨丨之间不知年月　南史江淹传下官虽乏乡曲之誉然甞闻君子之行矣其上则隐于帘肆之间卧于丨丨之下次则结绶金马之庭髙议云台之上　魏书崔挺传州治旧掖城西北数里有斧山峰岭髙峻北临沧海南望岱岳一邦逰观之地也挺于顶上欲营观宇故老曰此顶秋夏之际常有暴雨迅风丨丨尽落相传云是龙道恐此观不可久立挺曰人神相去何远之有虬龙倏忽岂惟一路乎遂营之数年间果无风雨之异挺既代即为风雹所毁　世説顾长康画谢幼舆在丨丨里人问其所以顾曰谢云一丘一壑自谓过之此子宜寘丘壑中　温公诗话刘槩弃官隐居野原山去人境四十里好逰山常独挈饭一甖穷探幽险无所不至夜则宿于丨丨之下或累日乃返　韩愈韦侍讲盛山十二诗序未防果有以韦侯所为十二诗遗余者其意方且以入谿谷上丨丨追逐云月不足日为事读而歌咏之令人欲弃百事往而与之逰不知其出于巴东以属胊防也　栁宗元石渠记其流抵大石伏出其下逾石而往有石菖蒲被之青鲜环周又折西行旁防丨丨下北堕小潭　王建谢田赞善见寄诗错判符曹羣吏笑乱书丨丨一山憎　白居易翻经台诗是名精进才开眼丨丨无端亦防头　戴复古山行诗木根髙可坐丨丨细堪书】
　　岩陆【晋书梁武昭王传采殊材于丨丨扳翘彦于无际　竹谱或茂沙水或挺丨丨】
　　岩隈【隋炀帝秦孝王诔扈驾仁夀抚席丨丨　栁宗元雷塘祷雨文惟神之居为坎为雷专此二象宅于丨丨风马云车肃焉徘徊能泽地产以袪人灾】
　　岩陬【沈约愍衰草赋丨丨兮海岸冰多兮霰积】
　　岩障【齐书州郡志越州镇临漳郡本合浦北界也夷獠丛居隐伏丨丨寇盗不賔畧无编户　水经注伏淩山髙峻丨丨寒深阴崖积雪凝冰夏结　世説谢康乐因父祖之资生业甚厚奴仆既众义故门生数百凿山浚河功役无已寻山陟岭必造幽峻丨丨千重莫不遍歴】
　　岩阻【蜀志诸葛亮传若跨有荆益保其丨丨西和诸戎南抚夷越则霸业可成　唐书吐蕃传结赞辞清水非吉地请会原州之土棃树乃归二州天子从之左神防将马有邻建言土棃树林荟丨丨兵易诡伏不如平凉夷漫坦直且近泾缓急可保也乃定盟平凉　陶景序羁束戎阵城栅丨丨　孙楚鹰赋有金刚之俊鸟生井陉之丨丨】
　　岩隙【杨载题赵千里山水扇面歌旁有飞泉出丨丨掣电飞霜相荡激】
　　岩陀【司马相如上林赋丨丨甗锜嶊崣崛崎】
　　岩隥【顔延之三月三日曲水诗序左关丨丨右梁潮源】
　　岩田【唐书崔衍传歴苏虢二州虢居陜华间而赋数倍入衍白太重裴延龄领度支方聚敛私谓衍前刺史无发明公当止衍不听复奏州部多丨丨又邮传剧道属岁无秋民举流亡不蠲减租额人无生理】岩畔【谢朓诗岁暮不我期淹留絶丨丨　郑义真奉和圣制过温汤诗漏鼓依丨丨霜风出树端　徐夤送崔侍御白酒诗求从白石洞中得携向百花丨丨来罗隐杜陵秋思诗丨丨早凉生紫桂井边疎影落髙梧　文同诗落落丨丨松修修涧边竹】
　　岩野【书説命説筑傅丨之丨　宋史杨徽之传周丨丨以聘隐沦盛科选以来才彦取士之道亦已至矣李白诗傅説未梦时终当起丨丨　林寛送恵补阙诗诏下搜丨丨髙人入仕林　善生赠卢逸人诗髙眠】
　　【丨丨间至艺敌应难】
　　岩坰【卢思道从驾大慈照寺诗序乃睠参墟实唯旧唐山川周卫襟带丨丨】
　　岩坼【李咸用诗荷倾鲛泪尽丨丨电鞭收】
　　岩筑【后汉书郅恽传昔文王拔吕尚于渭濵髙宗礼説于丨丨桓公取管仲于射钩故能立烈就元勲　宋书明帝纪朕甫承大业训道未敷虽侧席忠规竚梦丨丨而良图莫荐奇士弗闻永鍳通古无忘宵寐】岩幽【王勃青苔赋绕江曲之寒沙抱丨丨之古石　卢藏用贻平昔游旧诗题书满古壁采药徧丨丨杜甫奉同郭给事汤东灵湫作阴火煮玉泉喷薄涨丨丨】
　　岩州【周书文帝纪魏废帝三年改义州为丨丨西安为盐州安州为始州并州为随州肆州为塘州】岩邑【左传隐公元年初郑武公娶于申曰武姜生庄公及共叔段庄公寤生惊姜氏故名曰寤生遂恶之爱共叔段欲立之亟请于武公公弗许及庄公即位为之请制公曰制丨丨也虢叔死焉佗邑唯命请京使居之谓之京城大叔　庾信周大将军郑伟墓志铭国有丨丨朝多君子　刘孝孙早发成臯望河诗清晨发丨丨车马走轘辕】
　　岩徼【谢朓直石头诗皇州总地德回江丨丨孔武仲宿天池诗遥看天池路一线在丨丨】岩路【陶景寻山志乃乘兴而遂往遵丨丨以逺游杨炯早行诗河流才辨马丨丨不容车　朱子云谷杂诗不辞青鞋穿陟此丨丨永】
