<!-- { "loadSidebar": true } -->
　　管智【张镜观象赋序夫机象冥渺至理幽岂伊丨丨所能究畅】
　　管笔【南史纪少瑜少瑜尝梦陆倕以一束靑镂丨丨授之云我以此笔犹可用卿自择其善者其文因此遒进】
　　管色【白居易南园试小乐诗髙调丨丨吹银字慢拽歌词唱渭城】
　　管裂【白居易小童薛阳陶吹觱栗歌翕然声作疑丨丨诎然声尽疑刀截】
　　管急【白居易听六么絶句丨丨繁拍渐稠緑腰宛转曲终头】
　　管端【宋书乐志匏笙也竽也笙随所造不知何代人列管匏内施簧丨丨宫管在中央三十六簧曰竽宫管在左傍十九簧至十三簧曰笙其他皆相似也】
　　管上【唐书宗室琮传琮三子行逺行芳行休始琮与二弟同死桂林开元四年行休请身迎柩旣至无封树议者谓不可复得行休扫地布席以祈是夜梦王乗舟舟判爲二旣而适野见东洲中断乃悟焉又灵堂锁一夕茎自屈丨丨有指迹一奇二并使卜人筮之曰屈于文爲尸出指者示也一奇二并三殡也先王告之矣乃趋其所发之如言而一节独阙行休号而寝梦琮告曰在洛南洲明日直殡南得之于是以三丧归陪葬昭陵】
　　管槀【新序辟闾巨阙天下之利器也击石不阙刺石不锉使之与丨丨决目出眯其便未能过丨丨也】管涩【白居易答苏庶子闻家僮奏乐诗不敢邀君无别意生丨丨未堪听】
　　管手【笔经汉时诸郡献兔毫出鸿都惟有赵国毫中用时人咸言兔毫无优劣丨丨有巧拙】管库【礼记檀弓文子其中退然如不胜衣其言呐呐然如不出诸其口所举于晋国丨丨之士七十有余家生不交利死不属其子注管键也库物所藏　宋书文帝纪朕寐寤乐贤为日已久而俊哲难阶明莫效用令遗才在野丨丨虚朝永怀前载惭德深矣　南史马枢传见席上下　陆倕拜吏部郎表自非李重清识李毅恬正则何以区分丨丨式鉴胥史　江淹爲萧重让扬州表缯贩之士无荐丨丨之家寂寞　沈约奏弹王源文岂有六卿之胄纳女于丨丨之人宋子河鲂同穴于舆台之鬼】
　　筦【宋史毕士安传开宝四年歴济州团练推官专掌丨丨嵗课增羡　刘禹锡武陵书怀诗校缗资丨丨复土奉山园】
　　管辖【孙绰爲功曹参军驳事牋纲纪居丨丨之任以糺司外内驳议弹射诚无所拘然亦有所以献可替否举直违枉者也　李白草创大还赠桺官廸诗执枢相丨丨摧伏伤羽翮】
　　管领【道德指归论上仁之君性醇粹而清明皓白而博通心意虚静神气和顺丨丨天地无不包裹观微得要以有知无养生处德爱民如子昭物遭变响应影随】
　　筦执【汉书刘向传大将军秉事用权五侯骄奢僭盛并作威福击断自恣行汚而寄治身私而托公依东宫之尊假甥舅之亲以爲威重尚书九卿州牧郡守皆出其门丨丨枢机朋党比周称誉者登进忤恨者诛伤游谈者助之说执政者爲之言排摈宗室孤弱公族】
　　管术【天机经夫律厯之妙动则能知体旣虚无莫得施其丨丨】
　　管记【唐书王孝杰传初进军平州白鼠昼入营顿伏皆谓鼠坎精胡象也白质归命天亡之兆及战乃孝杰覆焉时张说以丨丨还白状后问之说具陈孝杰乃心国家敢深入以少当众虽败功可録也乃赠夏官尚书耿国公】
　　筦冥【汉书顔安乐传始贡禹事嬴公成于眭孟至御史大夫疏广事孟卿至太子太傅广授琅邪筦路路爲御史中丞禹授颍川堂谿惠惠授泰山冥都都爲丞相史都与路又事颜安乐故颜氏复有丨丨之学】管葛【晋书殷浩传屏居十年于时拟之丨丨　南史刘湛传湛弱年便有宰物情常自比丨丨不爲文章不喜谈议　李白驾去温泉后赠杨山人诗自言丨丨竟谁许长吁莫错还闭关　杜甫别张十三建封湖南观察使韦之晋辟参谋诗君臣各有分丨丨本时须杨万里诗丨丨诸人端解事也曾遭我笑渠来】管蔡【汉书刘向传内有丨丨之萌外假周公之论兄弟据重宗族磐互】
　　管乐【晋书袁宏传孔明盘桓俟时而动遐想丨丨逺明风流　孟浩然与黄侍御北津泛舟诗自顾躬耕者才非丨丨俦　李商隐筹笔驿诗丨丨有才终不沗关张无命复何如】
　　管晏【文心雕龙丨丨属篇事覈而言练　鹿门隐书古之奢也吾不奢古之俭也吾不俭适丨丨之中或可矣　应璩与董仲连书夫挟丨丨之智者不有厮役之劳怀陶朱之虑者不居贫贱之地出蒙讥于恤防入见谪于嫔息忽便邑愤不知处世之爲乐也】
　　管望【应玚文质论今子弃五典之文闇礼义之大信丨丨之小寻老氏之蔽所谓循规常趋未能释连环之结也】
　　管鲍【宋书沈攸之传攸之与谭金童太壹等并受宠任朝爲牙爪同功共体世号三侯当时亲昵情过丨丨遭仰革运囚党惧戮攸之狡猾用数图全卖祸　傅何当行丨丨不世出结交安可爲　杜甫贫交行君不见丨丨贫时交此道今人弃如土】
　　管萧【陆长源詶孟十二新居见寄诗将必继丨丨岂惟蹑应徐】
　　管仲【左传齐桓公置射钩而使丨丨相】
　　管子【汉书艺文志丨丨八十六篇】
　　管翰【晋书曹毘传朝菌不可逾晦朔蟪蛄无以观大年固非丨丨之所述聊敬对以终篇】
　　管商【吕览昭王曰孟尝君之好士何如公孙对曰义不臣乎天子不友乎诸侯得意则惭爲人君不得意则不肖爲人臣如此者三人能治可爲丨丨之师说义听行其能致主霸王如此者五人万乘之严主辱其使者退而自刎也必以其血污其衣有如臣者七人】
　　管穴【晋书孙惠传窃慕墨翟申包之诚跋渉荆棘重茧而至栉风沐雨来承祸难思以丨丨毘佐大猷道险时吝未敢自显伏在川泥系情宸极谨先白笺以啓天虑】
　　管山【明一统志丨丨河在慈谿县东五里宋呉濳开浚以通水利】
　　管城【晋书桓石防传苻坚荆州刺史梁成襄阳太守阎震率众入寇竟陵石防与弟石民距之贼阻滶水屯丨丨石防设计夜渡水旣济贼始觉力战破之进尅丨丨擒震斩首七千级俘获万人马数百匹牛羊千头具装铠三百领成以轻骑走保襄阳　水经注渠水又东钱家沟水注之出京县东南梅山北谿其水自谿东北流迳丨丨西故管国也周公以封管叔矣俗又谓之爲管水　韩愈毛颖传秦始皇时蒙将军恬南伐楚次中山将大猎以惧楚召左右庶长与军尉以连山筮之得天与人文之兆遂猎围毛氏之族拔其豪载颖而归献俘于章台宫聚其族而加束缚焉秦皇帝使恬赐之汤沐而封诸丨丨号曰丨丨子】
　　管水【水经注见上】
　　管国【左传管蔡郕霍鲁卫毛聃郜雍曹滕毕原酆郇文之昭也杜注十六国皆文王之子也丨丨在荣阳京县东北雍国在河内山阳县西毕国在长安县西北酆国在始鄠县东】
　　管涔【水经汾水出太原汾阳县北丨丨山　大业杂记大业二年七月自江都还洛阳敕于汾州西北四十里临汾水起汾阳宫即丨丨山河源所出之处当盛暑月临河盥潄即凉风凛然如八九月】
　　柷
　　柷敔【书益稷传见钟籥下　礼记月令见钟磬下　陆机演连珠丨丨希声以谐金石之和鼙鼓疏击以节繁之契】
　　柷将【礼记王制天子赐诸侯乐则以丨丨之赐伯子男乐则以鼗将之注将谓执以致命柷鼗皆所以进乐】
　　柷鼗【礼记王制注见上】
　　柷节【礼记王制柷将集说丨丨一曲之始其事寛故以将诸侯之命】
　　钲
　　钲钺【晋书武帝纪仓兕甫训则许郑风偃丨丨未指则瀍洛雾披】
　　钲鼓【诗笺见钲人下　汉书平帝纪使谒者大司马掾四十四人持节行边兵遣执金吾候陈茂假以丨丨　又东方朔传朔初来上书曰臣朔少失父母长养兄嫂年十三学书三冬文史足用十五学击剑十六学诗书诵二十二万言十九学孙吴兵法战阵之具丨丨之教亦诵二十二万言凡臣朔固已诵四十四万言后汉书光武帝纪严尤说王邑曰昆阳城小而坚今假号者在宛亟进大兵彼必奔走宛败昆阳自服邑曰将百万之众遇城而不能下何谓邪遂围之数十重列营百数云车十余丈瞰临城下旗帜蔽野埃尘连天丨丨之声闻数百里或爲地道冲輣撞城积弩乱发矢下如雨城中负户而汲王凤等乞降不许　宋书乐志雷霆震威燿进退由丨丨　又五行志晋孝武帝太元十年四月谢安出镇广陵始发石头金鼓无故自破此木沴金之异也天意若曰安徒扬经畧之声终无其实丨丨不用之象也　又周朗传教以搜狩之礼习以丨丨之节若假勇以进务黜其身老至而罢赏延于嗣　宋史乐志比者郊庙行事率代以丨丨取诸殿司夫军旅祭祀事旣异宜乐声清浊用以殊尚丨丨鸣角列于卤簿中所以示观德之盛宜诏有司更制　又舆服志交龙丨丨舆各一皆刻木爲二青龙相交下有木台长竿一挂画鼓一挂金钲上皆有绯葢亦绣交龙】钲鼙【刘峻五等诸侯论丨丨震于阃宇】
　　钲人【诗方叔率止丨丨伐鼓陈师鞠旅传伐击也钲以静之鼓以动之鞠告也笺云钲也鼓也各有人焉言丨丨伐鼓互言尔】
　　钲上【周礼考工记见鼓上下】
　　铎
　　铎刅【酉阳杂俎南蛮有毒槊无刅状如朽铁中人无血而死言从天雨下入地丈余祭地方掘入蛮中呼爲丨丨】
　　铎舞【宋书乐志晋丨丨歌一篇】
　　铎吟【唐武后从驾幸少林寺诗丨丨轻吹发幡揺薄雾霏】
　　铎鸣【北史长孙绍逺传尝经韩使君佛寺闻浮图三层上丨丨其音雅合宫调因取而配奏方始克谐】铎声【唐书李嗣眞传太常缺黄钟铸不能成嗣眞居崇业里疑土中有之弗得其所道上逄一车有丨丨甚厉嗣眞曰宫声也市以归振于空地若有应者掘之得钟众乐遂和　中论见旌色下】
　　铎椒【史记十二诸侯年表丨丨爲楚威王傅爲王不能尽观春秋采取成败卒四十章爲铎氏微】铎氏【史记十二诸侯年表见上】
　　铎刺【张昱辇下曲马潼饮轮金丨丨顶宁割鬓不相饶】
　　铙
　　铙钹【宋史食货志绍兴二十八年出御府铜器千五百事付泉司大索民间铜器得铜二百余万斤寺观钟磬丨丨旣籍定投税外不得添铸】
　　铙鼓【宋史仪衞志太常前部鼔吹令二人防鼓十二在左金钲十二在右大鼓百二十长鸣百二十丨丨十二歌二十四拱宸管二十四箫二十四笳二十四大横吹百二十节鼓二笛二十四箫二十四觱篥二十四笳二十四桃皮觱篥二十四　桂海器志丨丨猺人乐状如腰鼓腔长倍之上锐下侈亦以皮鞔植于地坐拊之　韩愈南海神庙碑见旄麾下　桺宗元唐铙歌鼓吹曲东蛮歌诗丨丨间以壮我元戎】
　　铙歌【南史昭明太子寻傍絶之义义在去服服虽可夺情岂无悲丨丨辍奏良亦爲此　中华古今注短箫丨丨军乐也黄帝岐伯所作以建武扬德风动战士也汉乐有黄门鼓吹天子所以宴乐羣臣短箫丨丨鼔吹之一章耳亦以赐有功诸侯也　鼔吹格汉有鼓吹短箫丨丨皆军中马上道路所奏通谓之鼓吹　研北杂志周公谨云姜尧章丨丨鼓吹曲乃歩骤尹师鲁皇雅越九歌乃规模鲜于子骏九诵然言词峻洁意度髙逺颇有超越骅骝之意　何承天鼔吹铙歌三军且莫喧听我奏丨丨】
　　铙吹【南史王琳传齐孝昭赐琳玺书令鎭寿阳其部下将帅悉听以从乃除琳骠骑大将军开府仪同三司扬州刺史封会稽郡公又增兵秩兼给丨丨琳水陆戒严将观衅而动】
　　铙挽【文心雕龙斩伎鼔吹汉世丨丨虽戎丧殊事而并总入乐府缪袭所致亦有可算焉】
