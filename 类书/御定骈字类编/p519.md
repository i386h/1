<!-- { "loadSidebar": true } -->
　　汴郡【隋遗録自都抵丨丨日进御女车车幰垂鲛绡网杂缀片玉鸣铃行揺玲珑以混车中笑语冀左右不闻也】
　　汴州【韩愈送权秀才序相国陇西公既平丨丨天子命御史大夫吴县男爲军司马门下之士权生实从之来】
　　汴县【明一统志见泗水下】
　　汴邑【明一统志见泗水下】
　　汴梁【元史世祖纪壬中造战船八百艘于丨丨　又地理志丨丨路唐置汴州緫管府石晋爲开封府宋爲东京建都于此金改南京宣宗南迁都焉　开河记时叔谋开丨丨盈灌口防检丁夫约折二百五十万人部役兵士旧五万人折二万三千人功既毕上言于帝决下口注水入丨丨】
　　汴亳【宋史韩令坤传干徳六年春命令坤以丨丨民导汴水入于蔡】
　　汴陈【元史何实传甲申博啰征西夏以实分兵攻丨丨蔡唐邓许钧睢郑亳颖所至有功】
　　汴蔡【魏书崔亮传议修丨丨二渠以通边运公私赖焉元史伊克鼐传嵗己未世祖以亲王南征从行至汴令专馈饟运济南盐百万觔以给公私之费所过州郡丨丨汝颖之间商农安业军政修举伊克鼐与有力焉】
　　汴宋【唐书裴度传丨丨观察使令狐楚言亳州圣水出饮者疾辄愈度判曰妖由人兴水不自作命在所禁塞】
　　汴衞【元史鄂通希恺传南征时置军储仓于丨丨嵗输河北诸路粟以实之分冬月三限失终限者死吏徴敛舞法民甚苦之希恺知其蠲烦苛而民不扰】
　　汴许【宋史牛臯传金人渝盟飞命臯出师战丨丨间以功最除捧日天武四厢都指挥使】
　　汴华【唐书张濬传先是丨丨邠岐兵絶河防平阳汴将朱崇节己戍潞濬虑汴人遂据有之乃令揆分兵趋潞以中人韩归范持节防送至军】
　　汴郓【唐书令楚传徙天平节度使始丨丨帅每至以州钱二百万入私藏楚独辞不取】
　　汴中【元史郝经传经还之嵗丨丨民射鴈金明池得系帛书诗云霜落风髙恣所如归期回首是春初上林天子援弓缴穷海累臣有帛书后题曰至元五年九月一日放鴈获者勿杀国信大使郝经书于真州忠勇军营新馆其忠诚如此】
　　汴东【本草丹砂集解金州商州亦出一种砂色微黄作土气陜西河东河北丨丨汴西并以入药】汴西【宋史石公弼传丨丨挽运花石农桑废业徒所有以事无用】
　　汴南【唐书马燧传忠臣行丨丨燧行汴北败贼于西梁固灵耀以锐卒八千号饿狼军燧独战破之】汴北【唐书马燧传见上】
　　汴口【宋史河渠志见洛口下　杜牧有赴京初入丨丨晓景即事先寄兵部李郎中诗】
　　汴涨【宋史刘彞传久雨丨丨议开长城口彞请但启杨桥斗门水即退】
　　汴流【后汉书明帝纪见水门下　唐书罗立言传贞元河隂设锁絶丨丨奸盗屏息】
　　汴船【唐书食货志见渭船下宋史食货志见江路下】
　　汴舟【宋史河渠志大约丨丨重载入水不过四尺今深五尺可济漕运】
　　汴甲【唐书张濬传诏濬爲河东行营兵马招讨制置使京兆尹孙揆爲昭义节度使副之韩建爲供军使以全忠匡威铎竝爲招讨使枢宻使骆全諲爲行营都监以丨丨三千爲帐下发五十二军邠寜鄜夏杂虏合五万帝置酒安喜楼临饯】
　　汴人【唐书李光顔传李防乱汴州诏緫军出讨朝受命暮即戎翌日拔尉氏与丨丨战琵琶沟未阵薄之贼走防平进兼侍中】
　　汴军【唐书韩愈传擢进士第防董晋爲宣武节度使表署观察推官晋卒愈从防出不四日丨丨乱乃去依武寜节度使张建封】
　　汴将【元史苏布台传四年夏苏布台緫诸道兵攻汴金义帝走衞州又走归徳又走蔡州癸巳秋丨丨以城降】
　　汴兵【韩愈赠太尉许国公神道碑铭在贞元世丨丨五猘将得其人众乃一愒其人爲谁韩姓许公磔其枭狼养以雨风】
　　汴民【元史苏布台传六年金亡苏布台以丨丨饥纵使渡河就食民徳之】
　　汴塞【宋史张方平传见淮江下】
　　淇
　　淇水【诗丨丨汤汤渐车帷裳　又泉源在左丨丨在右又丨丨悠悠桧楫松舟　又毖彼泉水亦流于淇疏毛以爲毖然而流者是泉水亦流入于丨丨以兴行嫁者是我妇人我妇人亦嫁于异国　水经丨丨出河内隆虑县西大号山　又河水又东丨丨入焉又东迳害亭南　地理通释丨丨出共山东至衞州衞县略入河谓之丨丨口汉建安九年曹公于水口下大枋水以成堰遏丨丨东入白沟以通漕运时人号其处爲枋头晋桓温败于枋头即此　又正义丨丨出衞州清淇县　明一统志丨丨源出彰徳府林县西大号山流经淇县西北三十里合清水入衞河　又丨丨源在王屋山东自天坛避秦沟出焉引流南入黄河　又丨丨在大名府临河废县东南五里源出林虑山中绵歴太行而东至于濬县枋头东流入衞河　李白惜余春赋披衞情于丨丨结楚梦于阳云　长孙无忌新曲结伴来游丨丨上旧长情　李白魏郡别苏明夜因北游诗丨丨流碧玉舟车日奔冲　岑参送宇文舍人出宰元城诗别后能爲政相思丨丨长　髙适詶陆少府诗朝临丨丨岸还望衞人色　韦应物寄冯着诗寸心不可限丨丨长悠悠】
　　淇岸【诗丨则有丨隰则有泮　贾岛访李甘原居诗仍忆寻丨丨同行采蕨回】
　　淇河【水经清水又东入于河注谓之清河即丨丨口也】
　　淇奥【澳同诗瞻彼丨丨緑竹猗猗传奥隈也　诗传衞武公好学明徳国人美之赋丨丨　苏轼送顿起诗惟有黄楼诗千古配丨丨】
　　淇漳【魏书卫操传遣骑十万前临丨丨邺遂振溃凶逆奔亡】
　　淇川【宋书乐志衞人王豹处丨丨善讴河西之民皆化之】
　　淇谷【战国策纣爲天子帅天下将百万左饮于丨丨右饮于洹水淇水竭而洹水不流以与周武爲难】淇县【明一统志丨丨在衞辉府城北五十里古朝歌地周爲沬邑秦属三川郡汉置朝歌县属河内郡三国魏属朝歌郡晋属汲郡后魏废元置淇州】
　　淇州【明一统志见上】
　　淇衞【淮南子夫括丨丨箘簵载以银锡虽有薄缟之幨腐荷之矰然犹不能独射也假之筋角之力弓弩之势则贯兕甲而径于革盾矣　王俭灵丘竹赋志东南而擅美在丨丨而流音】
　　淇园【史记河渠书天子既封禅廵祭山川其明年旱干封少雨天子乃使汲仁郭昌发卒数万人塞瓠子决于是天子已用事万里沙则还自临决河沈白马玉璧于河令羣臣从官自将军已下皆负薪置决河是时东流郡烧草故薪柴少而下丨丨之竹以爲楗　后汉书寇恂传光武北征燕代恂移书属县讲兵肄射伐丨丨之竹爲矢百余万养马二千匹收租四百万斛转以给军　又岑彭传更始大将军吕植将兵屯丨丨彭说降之于是拜彭爲刺奸大将军　述异记衞有丨丨出竹在淇水之上诗曰瞻彼淇澳绿竹猗猗是也　庾信辛威神道碑射鸿旧圃舞鹤余城既浮酸枣之河聊对丨丨之竹　又歩陆逞神道碑见河内下　杨万里清虗子此君轩赋夫子适衞公孙青仆子在丨丨有风动竹闻萧瑟檀栾之声欣然忘味三月不肉　金寔方竹轩赋尔竹之产爲类寔繁寄哀潇湘托兴丨丨】
　　淇苑【竹谱根深耐寒茂被丨丨】
　　淇门【元史河渠志大名路睿州言七月十一日连雨至十七日清石二河水溢李家道东南横流询社长髙良辈称水源自衞辉路汲县东北连本州丨丨西旧黒荡泊溢流出岸漫黄河古隄东北流入本州齐贾泊复入御河漂及门民舍】
　　淇梁【诗有狐绥绥在彼丨丨】
　　淇厉【诗有狐绥绥在彼丨丨传厉深可厉之旁】
　　淇侧【诗有狐绥绥在彼丨丨】
　　淇上【诗期我乎桑中要我乎上宫送我乎丨之丨矣王勃采莲赋丨丨洛表湘臯汝濆　沈佺期入卫诗丨丨风日好纷纷沿岸多　王维送魏郡李太守赴任诗故人离别尽丨丨转骖騑　杜甫洗兵马诗丨丨徤儿归莫嬾城南思妇愁多梦　皎然晦夜李侍御萼宅集招潘述谒衡海上人饮茶诗墙东隠者见丨丨逸僧来】
　　淇山【管子神农树五谷丨丨之阳九州之民乃知谷食而天下化之】
　　淇口【汉书沟洫志见石堤下】
　　荡
　　荡水【水经丨丨出河内荡隂县西山东注丨丨出县西石尚山】
　　荡山【元史文宗纪中书省臣言嘉兴平江松江江隂芦场丨丨沙涂沙田等地之籍于官者尝赐他人今请改赐雅克特穆尔有防雅克特穆尔非他臣比其令所在有司如数给付】
　　荡隂【战国策秦围赵之邯郸魏安厘王使将军晋鄙救赵畏秦止于丨丨不进　汉书地理志河内郡县丨丨师古注丨音汤　水经注见荡水下诸葛亮梁甫吟歩出齐城门遥望丨丨里】
　　荡公【周书晋丨丨防传晋丨丨防字萨保太祖之兄邵恵公颢之少子也幼方正有志度特爲徳皇帝所爱异于诸兄】
　　荡析【书盘庚今我民用丨丨离居罔有定极尔谓朕曷震动万民以迁】
　　泷
　　泷水【明一统志丨丨源出懐庆府济源县西四里东南流与溴水合　戴叔伦下鼻亭泷行八十里聊状艰险诗丨丨天际来鼻山地中坼】
　　泷川【大业杂记六年四月帝幸丨丨宫避暑】
　　泷路【戴叔伦留别道州李使君诗丨丨下丹檄邮童挥画桡】
　　泷浪【杜牧送容州唐中丞赴镇诗见岭云下】
　　泷吏【韩愈丨丨诗往问丨头丨潮州尚防里】
　　泷船【元稹和乐天送客游岭南诗见水濵下】
　　泷头【韩愈泷吏诗见泷吏下】
　　泷涿【方言丨丨谓之霑□注丨丨犹濑滞也】
　　濮
　　濮水【史记乐书衞灵公之时将之晋至于丨丨之上舍夜半时闻鼓琴声问左右皆对曰不闻乃召师涓曰吾闻鼓琴音问左右皆不闻其状似鬼神爲我聼而写之师涓曰诺因端坐援琴聼而写之明日曰臣得之矣然未习也请宿习之灵公曰可因复宿明日报曰习矣即去之晋见平公平公置酒于施恵之台酒酣灵公曰今者来闻新声请奏之平公曰可即令师涓坐师旷旁援琴鼓之未终师旷抚而止之曰此亡国之声也不可聼平公曰何道出师旷曰师延所作也与纣爲靡靡之乐武王伐纣师延东走自投丨丨之中故闻此声必于丨丨之上先闻此声者国削　庄子庄子钓于丨丨楚王使大夫二人往先焉曰愿以竟内累矣庄子持竿不顾曰吾闻楚有神龟死已三千嵗矣王巾笥而藏之庙堂之上此龟者寜其死爲留骨而贵乎寜其生而曵尾于涂中乎二大夫曰寜生而曵尾于涂中庄子曰往矣吾将曵尾于涂中　说苑蘧伯玉使至楚逢公子晳丨丨之上子晳接草而待曰敢问上客将何之蘧伯玉爲之轼车　水经河水又东北迳赤岸固北而东北注之又东北过武徳县东沁水从之东至酸枣县西丨丨东出焉　又瓠子河出东郡濮阳县北河东至济隂句县爲新沟又东北过廪丘县爲丨丨　明一统志丨丨在开州东南六十里即庄子垂钓处　徐陵徐州刺史侯安都徳政碑文昭武穆胙土开丨丨盛其衣簪荥波分其绪秩　陆云逸民赋賔丨丨之清渊兮仪磻溪之一壑】
　　濮汴【唐书严挺之传改丨丨二州刺史所治皆严威吏至重足胁息】
