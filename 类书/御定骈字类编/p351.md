<!-- { "loadSidebar": true } -->
　　山岳【岳同诗陟其髙山嶞丨乔丨　左传姜大岳之后也丨丨则配天物莫能两大陈衰此其昌乎　尔雅泰丨为东丨华丨为西丨霍丨为南丨恒丨为北丨嵩髙为中岳　后汉书刘恺传三公上则台阶下象丨丨　魏志管辂传尚书何晏谓辂曰闻君着爻神妙试为作一卦知位当至三公不辂曰君侯位重丨丨势若雷电而怀德者鲜畏威者众殆非小心翼翼多福之仁蜀志秦宓传观严文章冠冒天下由夷逸操丨丨不移使扬子不叹固自昭明案严谓君平　宋书礼志霜毫文素翮頳羽泉河丨丨之瑞草木金石之祥方畿憬涂之谒抗驿絶祖之奏彪炳杂沓不可胜言　又乐志云起丨丨祥气万里防　魏书崔光传侧躬耸诚惟新圣道节夜饮之忻彊朝御之膳养方富之年保金玉之性则魏祚可以永隆皇夀等于丨丨　周书晋荡公防传夫有义则存无信不立丨丨犹轻兵食非重故言誓勿违重耳所以享国祝史无媿随防所以为盟水经注韩王听讼观台髙一十五仞虽楼观泯灭然广基似于丨丨　盐鐡论丨丨有饶然后百姓澹焉河海有润然后民取足焉　武帝内传夫人谓帝曰汝好道乎闻数招方术祭丨丨祠灵神祷河川亦为勤矣勤而不获实有由也　玉堂杂记御制诗挺挺松栢姿巉巉丨丨峙　黄溍笔记俗呼人之妇翁曰岳丈曰泰山说者以为泰山有丈人峰故有是称然古者通谓尊长曰丈人非特妇翁也或又以为张说因东封而其壻躐迁五品故称之曰泰山其说尤凿按汉郊祀志大山川有岳山小山川有岳壻丨丨而有壻则岳可以谓之妇翁矣世俗之称谓未必不以是又因岳山而转为泰山耳云笈七籖太上老君开天经混沌以来始有识名混沌号生二子大者胡臣小者胡灵胡臣死为丨丨神胡灵死为水神因即名为五岳四渎　又释太上金篇虎符大微天帝君以传金阙帝君朱书白素盛以紫锦囊佩之头上以行则制命天地羣灵神仙敬伏玉华执巾天丁卫躬丨丨稽精加勅威神之祝玉清之章便得斩馘九魔千妖灭形矣此上清禁符不传于世得佩之者飞升上清　陆机谢平原内史表施重丨丨义足灰没江淹为萧骠骑録尚书事到省表况臣徒竭弱质忠贞未对犹叨今恩丨丨非重故慙属交丧频烦表疏鲍照谢赐药啓同丨丨防灵药之赐惠非河间谬仙使之屈　傅赠扶风马钧序其后人有上百戏者能设而不能动也帝以问先生可动否对曰可动帝曰其巧可益否对曰可益受诏作之以大木雕构使其形若轮平地施之潜以水发焉设为女乐舞象至令木人击鼔吹箫作丨丨使木人跳丸掷劔縁絙倒立出入自在百官行署春磨鬬鸡变巧百端　孙绰游天台山赋序天台山者盖丨丨之神秀者也　王勃感兴奉送王少府序丨丨藏其迹川泽隐其形一旦睹风云千年想光景　刘煇平水庙记夫丨丨河海能生货毓材吐云吁雨以利民者国家则防以王号宠在祀典　范仲淹岳阳楼记隂风怒号浊浪排空日星隐曜丨丨潜形　庾信周大将军崔訦神道碑公特秉英灵偏钟丨丨　徐陵为陈主与周冡宰宇文防论邉境事书朕若弃其仁义务广封疆宁容延岁并贡周朝今者和亲已固丨丨而方谋尺寸之土用益蒹葭之地哉　又为陈武帝与广陵城主书叱咤而起风雷吹嘘而倒丨丨　韩愈上兵部李侍郎书凡自唐虞以来编简所存大之为河海髙之为丨丨明之为日月幽之为鬼神纤之为珠玑华实变之为雷霆风雨竒辞奥防靡不通达　唐宗西岳太华山碑天有四序星辰辨其分地有五方丨丨镇其域　罗隐防叟遗志上帝既刮混沌氏以支节为丨丨以肠胃为江河　庾信哀江南赋岂知丨丨闇然江湖潜沸渔阳有闾左戍卒离石有将兵都尉　成公绥天地赋川渎浩汗而分流丨丨磊落而罗峙　范仲淹明堂赋进丨丨之圭当云龙之轩　傅失题诗零露濬江海飞尘崇丨丨　李白赠张相镐诗秀骨象丨丨英谋合鬼神　又赠崔侍郎诗但仰丨丨秀不知江海深　王维苦热诗赤日满天地火云成丨丨　杜甫奉卫王诗西北楼成雄楚都逺开丨丨散江湖　髙适奉酬北海诗天子股肱守丈人丨丨灵　孟郊送从叔校书简南归诗北骑达丨丨南防指江湖　又上河阳李大夫诗试登丨丨髙方见草木微丨丨恩既广草木心皆归　鲍溶怀逺人诗常恐丨丨游不反鸾凤羣　贯休上卢使君诗马卿丨丨金相似张绪风情栁不如梅尧臣和王景彞正月十四日夜有感诗驰道横头起丨丨露台周匝簇车轮　苏轼次韵景仁留别诗临行一杯酒此意重丨丨　李俊民读五代史诗中原丨丨河分断塞上牛羊草引来　元好问答晁公宪世契诗一诺知君重丨丨车行五日是并门】
　　山峰【南史侯景传景土山成城内土山亦成以太府卿韦黯守西土山左卫将军栁津守东土山山起芙蓉层楼髙四丈饰以锦罽捍以乌笙丨丨相近莫敢死士衣袍铠名曰僧腾客配二山交矟以战鼔叫沸腾昏旦不息　水经注河北有层山山甚灵秀丨丨之上立石数百丈峰磴险峻人迹罕及岭南有大道顺山而下有若画焉传云匡先生所通至江道岩上有宫殿故基者三以次而上最上者极于丨丨　又沂水又南迳爆山西丨有二丨相去一里双峦齐秀员峙若一　春明退朝録孟州汜水县有武牢闗城城内有丨数丨一峰上有唐昭武庙　羯鼔録璟又谓上曰头如青丨丨手如白雨防按此即羯鼔之能事丨丨取不动雨防取其急　李贤赐游西苑记东望丨丨倒蘸于太液波光之中黛色岚光可掬可挹烟霭云涛朝暮万状　元稹开元观闲居诗松笠新偏翠丨丨逺更尖　姚合送殷尧藩侍御游山南诗人家连水影驿路在丨丨　李端逢王泌自东京至诗丨丨横二室水色映千门　周霆震北山口号天岳东回纳贑川丨丨断处是青天】山峦【王建送严大夫赴桂州诗水驿门旗出丨丨洞主防】
　　山岭【宋书鲜卑吐谷浑传屈真川有盐池甘谷岭北有雀鼠同穴或在丨丨或在平地雀色白鼠色黄地生黄紫花草便有雀鼠穴　魏书王洛儿传元绍之逆太宗左右惟洛儿与车路头而已昼居丨丨夜还洛儿家洛儿邻人李道潜相奉给晨昏徃复众庶颇知喜而相告绍闻收道斩之洛儿犹冒难徃返京都通问于大臣大臣遂出奉迎百姓奔赴太宗还宫社稷获全洛儿有功焉　宋史河渠志元丰元年五月西头供奉官张从惠复言汴口岁开闭修隄防通漕才二百余日徃时数有建议引洛水入汴患黄河啮广武山须凿丨丨十数丈以通汴渠功大不可为　元史地理志南安州州在路东南丨丨稠叠内一峰竦秀林麓四周其顶有泉昔黒防蛮祖瓦晟吴立栅居其上子孙渐盛不隶他部至髙氏封威楚方隶焉　水经注宜都郡治在县东四百步故城吴丞相陆逊所筑也为二江之防也北有湖里渊渊上橘柚蔽野桑麻闇日西望佷丨诸丨重峰叠秀青翠相临时有丹霞白云游曳其上　又夷水又东迳石室在层岩之上石室南向其下悬崖千仭自水上迳望见每见陟丨丨者攀木侧足而行莫知其谁邨人骆都小时到此室　贾氏谈録骊山之华清宫殿废已久今所存惟缭垣而已天宝所植松柏徧满崖谷望之郁然朝元阁在北丨丨之上基址最为崭絶次界即长生殿故基　后耳目志脩禊序崇山峻领汉书张耳传南有五领之戍领字不从山与岭同黄长睿挍真诰中云领云丨丨也凡山有长脊有路可越如马之项领故古但作领字　地理通释齐记云齐宣王乘丨丨之上筑长城东至海西至济州千余里以备楚　续神仙传朱孺子永嘉安国人也幼而事道士王元真居大箬岩深慕仙道常登丨丨采黄精服饵　慧逺庐山记其丨大丨凡有七重圆基周回垂五百里风雨之所摅江山之所带髙岩仄宇峭壁万寻幽岫穹崖人兽两絶天将雨则有白气先搏而缨络于丨丨下及至触石吐云则倏忽而集或大风振岩逸响动谷羣籁竞奏其声骇人张载白兎楼诗西瞻岷丨丨嵯峨似荆巫　潘岳河阳县作川气冒丨丨惊湍激岩阿　陆希声偃月岭诗丨丨依稀偃月形数层倚石叠空青　胡曾金牛驿诗丨丨千重拥蜀门成都别是一乾坤】
　　山岫【尔雅丨有穴为丨注谓岩穴疏谓丨有穴者为丨也　水经注闗在沮阳城东南六十里居庸界故闗名矣使者入上谷耿况迎之于居庸闗即是闗也其水导源闗山南流厯故闗下谿之东岸有石室三层其户牖扇扉悉石也盖古闗之防矣南则絶谷累石为闗址崇墉峻壁非轻功可举丨丨层深侧道褊峡林嶂险路才容轨晓禽暮兽寒鸣相和羇官游子聆之者莫不伤思矣　曹植七啓出丨丨之潜穴倚峻崖而嬉游　江淹杂词立孤台兮丨丨架半室兮江汀　张协招隐诗荒庭寂以闲丨丨峭且深　傅答程晓诗洪崖歌丨丨许由嗟水濵　骆賔王艳情诗也知京洛多佳丽也知丨丨遥亏蔽　元稹酬翰林白学士代书诗丨丨当街翠墙花拂面枝】
　　山竁【陶宗仪南邨杂赋诗瘗笔营丨丨横琴布石床】
　　山岩【诗伐木丁丁鸟鸣嘤嘤笺丁丁嘤嘤相切直也言昔日未居位在农之时与友生于丨丨伐木为勤苦之事犹以道徳相切正也　魏志刘放传注武皇帝圣于用兵察蜀贼栖于丨丨视吴虏窜于江湖皆挠而避之不责将士之力不争一朝之忿诚所谓见胜而战知难而退者也　又东沃沮传挹娄喜乗船宼钞北沃沮畏之夏月恒在丨丨深穴中为守备冬月氷冻船道不通乃下居邨落　西京杂记淮南王好方士方士皆以术见遂有画地成江河撮土为丨丨嘘吸为寒暑喷嗽为云雾王亦卒与诸方士俱去　夲草丨丨泉水释名时珍曰此丨丨土石间所出泉流为溪涧者也　瑞桂堂暇録周礼遭秦藏于丨丨屋壁得不亡　庾信谢赵王示新诗啓藏之丨丨可使云雾郁起济之江浦必当蛟龙绕船　摰虞贤良对防河濵丨丨岂或有怀道钓筑而不感于梦兆者乎　苏轼赠写真何充秀才诗黄冠野服山家容意欲置我丨丨中】
　　山岛【魏志倭人传倭人在带方东南大海之中依丨丨为国邑旧百余国汉时有朝见者　晋书乐志东临碣石以观沧海水河淡淡丨丨竦峙　汪彦章金山龙游寺记周洪道杂记云山在京口江心上有龙游寺登妙髙峰望焦山海门皆歴歴此山大江环绕每风四起势欲飞动故南朝谓之浮玉山别有丨丨相传为郭璞墓大水不能没】
