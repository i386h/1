<!-- { "loadSidebar": true } -->
　　竹帛【公羊传序传春秋者非一疏戴宏序云子夏传与公羊髙髙传与其子平平传与其子地地传与其子敢敢传与其子夀至汉景帝时夀乃共弟子齐人胡母子都着于丨丨与董仲舒皆见于圗谶是也　又是以治古学贵文章者谓之俗儒疏左氏先着丨丨故汉时谓之古学公羊汉世乃兴故谓之今学乃以许慎作五经异义云古者春秋左氏说今者春秋公羊说是也史记孝文帝纪孝景皇帝元年十月丞相臣嘉等议曰功莫大于髙皇帝德莫盛于孝文皇帝髙皇庙宜为帝者太祖之庙孝文皇帝宜为帝者太宗之庙天子宜世世献祖宗之庙请着之丨丨宣布天下制曰可　汉书东方朔传今子大夫修先王之术慕圣人之义讽诵诗书百家之言不可胜数着于丨丨唇腐齿落服膺而不释　后汉书和熹邓皇后纪平望侯刘毅以太后多德政欲令早有注纪上书安帝曰臣闻易载羲农而皇德著书述唐虞而帝道崇故虽圣明必书功于丨丨流音于管　又袁绍传刘表以书諌谭曰夫欲立丨丨于当时全宗祀于一世岂宜同生分谤争校得失乎又吕布传袁术怒布杀韩遣其大将张勲桥蕤等与韩暹杨奉连埶步骑数万七道攻布布与暹奉书曰二将军亲扶大驾而布手杀董卓俱立功名当垂丨丨今袁术造逆宜共诛讨奈何与贼还来伐布　晋书左贵嫔传顾问女史咨询丨丨思媚皇姑防恭朝夕　又嵇绍等传论伟元耻臣晋室延祖甘赴危亡所由之理虽同所趣之涂即异而并见称当世垂芳丨丨　宋书沮渠蒙逊传茂防上表曰臣闻功以济物为髙非丨丨无以述德名以当实为美非諡号无以休终　元史石抺明安传既长叹曰士生于世当立功名书丨丨以传无穷寜肯碌碌无闻与草木同腐耶　梁武帝与陈庆之手诏开朱门而待賔扬声名于丨丨岂非大丈夫哉刘知几思慎赋思擅宠于邦家誓传名于丨丨　潘炎童謡赋岂徒采于茅茨空用书于丨丨　封希顔六艺赋垂露霑于缃绮飞花散于丨丨　鲍照拟行路难乐府功名丨丨非吾事存亾贵贱付皇天　张俨谒先主庙诗雄名垂丨丨荒陵压阡陌　崔曙酬中书相公诗勲共山河列名同丨丨垂】
　　竹砚【砚谱异物志云广南以丨为丨】
　　竹笔【嬾真子録蒙恬造笔古非无笔但用兔毛自恬始耳古笔多以竹如今木匠所用木斗丨丨故字从竹又或以毛但能染墨成字至恬乃以兎毫故毛頴传备载之】
　　竹椠【王勃乾元殿颂序金门献纳纵麟笔于苔牋石馆论思覈章于丨丨】
　　竹符【后汉书百官志符节令一人六百石本注曰为符节台率主符节事凡遣使掌授节尚符玺郎中四人本注曰旧二人在中主玺及虎符丨丨之半者　陈元光太母魏氏半径题石诗丨丨忠介凛桐杖孝思凄】竹管【尚书序王又升孔子堂闻金石丝竹之音乃不壊宅疏汉景帝之子名余封于鲁为王死谥曰共存日以居于鲁近孔子宅好治宫室故欲裒益乃壊孔子旧宅以増广其居于所壊壁内得安国先人所藏古文虞夏商周之书及传论语孝经皆是科斗文字王虽得此书犹壊不止又升孔子庙堂闻金钟石磬丝琴丨丨之音以惧其神异乃止不复敢壊宅也　又益稷下管鼗鼔疏又于堂下吹丨丨击鼗鼔合乐用柷止乐用敔吹笙击钟以次迭作　诗既备乃奏箫管备举笺箫编小丨丨如今卖饧者所吹也管如篴并而吹之　后汉书甘始传注汉武帝内传曰封君达陇西人闻有病死者识与不识便以腰间丨丨中药与服或下针应手皆愈　元史礼乐志见芦叶下　王羲之笔经有人以緑沈漆丨丨及镂管见遗録之多年斯亦可爱玩讵必金宝雕琢然后为寳也　广东志清逺县五十里曰峡山相传黄帝二庶子南采阮俞丨为黄钟之丨与二臣俱隠此山祠在广庆寺东庑今山上小竹节间长九寸圆径三分疑此山即阮俞旧志误为昆仑耳　王褒山池落照诗丨丨掩金扉池光晦晚晖】
　　竹律【后汉书律厯志殿中用玉律十二惟二至乃候灵防用丨丨六十日如其厯】
　　竹琴【唐书南蛮骠国传骠国进乐有大匏琴二覆以半匏皆彩画之上加铜瓯以丨为丨作虺文横其上长三尺余头曲如姑洗】
　　竹簧【魏书獠传用丨为丨羣聚鼓之以为音节　唐书南蛮传骠王献其国乐有大匏笙二皆十二管左右各八形如凤翼大管长四尺八寸五分余管参差相次制如笙管形亦类凤翼丨为丨穿匏达本上古八音皆以木漆代之用金为簧无匏音惟骠国得古制　元史地理志兴隆笙制以楠木形如夹屏上锐而面平中统间回回国所进以丨为丨有声而无律玉宸乐院判官郑秀乃考音律分定清浊增改如今制】竹【隋书附国传弓长六尺以丨为丨　宋史黎峒传弓刀未尝去手弓以丨为丨　惠子惠子曰今有人于此而不知弹者曰弹之状何若应曰弹之状如弹则谕乎王曰未谕也于是更应曰弹之状如弓而以丨为丨则知乎王曰可知矣】
　　竹爆【嵗华纪丽丨丨广庭松标髙户　薛能除夜诗兰萎残此夜丨丨和诸邻】
　　竹甲【资暇録今弹琴或削丨为丨以助食指之声者亦因汧公也】
　　竹弓【唐书南蛮传见藤铠下　桂海虞衡志丨丨以熏竹为之觔胶之制一如角弓惟揭箭不甚力　韩驹送子飞弟归荆南诗见木枪下　危素诗酒酣丨丨抨野鸭】
　　竹弩【后汉书板楯蛮夷传秦昭襄王时有一白乕常从羣虎数游秦蜀巴汉之境伤害千余人昭王乃重募国中有能杀虎者赏邑万家金百镒时有巴郡阆中夷人能作白丨之丨乃登楼射杀白虎　晋书陶璜传孟干爨能李松等至建邺皓将杀之或劝皓干等忠于所事宜宥之以劝边将皓从其言将徙之临海干等志欲北归虑东徙转逺以吴人爱蜀侧丨丨言能作之皓留付作部　唐书南蛮传西北属国曰叁半武德八年使者来道明者亦属国无衣服见衣服者共笑之无盐铁以丨丨射兽自给】
　　竹矢【书顾命兑之戈和之弓垂之丨丨在东房传兑和古之巧人垂舜共工所为皆中法故传亦寳之疏正义曰戈弓丨丨巧人所作垂是巧人知兑和亦古人之巧人也垂舜共工舜典文若不中法即不足可寳知所为皆中法故亦传宝之垂是舜之共工丨丨葢舜时之物其兑和之所作则不知寳来几何世也　汉书地理志自合浦徐闻南入海得大州东西南北方千里武帝元封元年畧以为儋耳珠崖郡兵则矛盾刀木弓弩丨丨或骨为镞　后汉书倭传见木弓下　唐书南蛮传见藤铠下　辽史太宗纪防同四年秋八月庚子晋遣使进犀弓丨丨　西京杂记武帝时郭舍人善投壶以丨为丨不钩棘也】
　　竹箙【周礼司弓矢田弋充笼箙矢注笼丨丨也】
　　竹朴【李尤弹铭以丸为矢合丨为丨】
　　竹兵【韩愈征蜀聨句丨丨彼皴脆铁刃我鎗防】
　　竹刀【酉阳杂俎见芦刀下　齐民要术缹茄子法用子未成者以丨丨骨刀四破之　广州记石麻之丨劲而利削以为刀切象皮如切芋　梅尧臣送胥平叔寺丞赴洛诗试采上阳何首乌刮切仍致苦丨丨】竹鞘【贯休懐武夷红石子诗丨丨畬刀缺松枝猎箭牢】
　　竹筳【汉书王莽传翟义党王孙庆捕得莽使太医尚方与巧屠共刳剥之量度五臧以丨丨导其脉知所终始云可以治病】
　　竹标【宋史兵志元丰五年诏广南保甲如戎泸故事自置裹头无刃枪丨丨棑木弓刀蒿矢等习武技遇捕盗则官给器械】
　　竹枪【宋史交阯传见木牌下　元史魏中立传见木杷下　杨万里早炊董家店诗羊角豆纒松叶架鸡冠花隔丨丨篱】
　　竹钉【种树书橄榄将熟以丨丨钉之或纳少许盐于皮下其实尽落】
　　竹笵【通俗文以木曰模以丨曰丨】
　　竹算【纪闻邢先生名和璞善方术常携丨丨数计算长六寸人有请者到则布算为卦纵横布列动用算数百布之满牀布数已乃告家之休咎言其人年命长短及官禄如神】
　　竹引【汉书律厯志用丨为丨髙一分广六分长十丈其方法矩髙广之数阴阳之象也　元史食货志印造竹监丨丨一万道凡发卖皆给引　孟浩然宴荣山人池亭诗丨丨携琴入花邀载酒过　呉融即席诗丨丨丝随褭翠树满筵惊动玉关秋】
　　竹筊【陈造房陵诗城中丨丨今年贵盐茗新来免阙供注卖枯竹供爨曰丨丨】
　　竹签【北户録蚺蛇大者长十余丈围可七八尺多在树上候麞鹿过者吸而吞之至鹿消即纒大树上出其头角乃不复动夷人伺之以丨丨签杀之取其胆也故南裔异物志曰蚺蛇牙长六七寸土人尤重之云辟不祥利逺行卖一枚直牛数头】
　　竹担【云仙杂记凌倚隠衡山往来自负书劒削丨为丨裹以乌氊倚既死山僧取以供事　剧谈録李汧公镇凤翔有编甿得金一瓮送于县署信宿则皆土块矣时袁相公滋在幕因俾移狱府中按问阅瓮间得三十五块遂于列肆索金镕写与块形相等始秤其半已及三百斤矣询其负担人力二农工舁至县境计其负金大数非二人以丨丨可举明其即路之时金已化为土矣】
　　竹舆【汉书严助传今发兵行数千里资衣粮入越地舆轿而隃领注服防曰舆车也臣瓒曰今丨丨车也江表作丨丨以行是也　唐书裴玢传以病辞位入朝不事驺仗妻乗丨丨二侍婢黄碧缣服　宋史舆服志旧制舆檐有禁中兴东征西伐以道路阻险诏许百官乗轿王公以下通乘之其制正方饰有黄黒二等品盖无梁以篾席为障左右设牖前施帘舁以长竿二名曰竹轿子亦曰丨丨　黄庭坚雕陂诗丨丨呕哑山径凉仆姑呼妇声相倚　范成大诗丨丨伊轧走长街掠面风清醉梦回　又诗丨丨乱清溪飞葢入岚光　楼钥求仲抑招游山归途遇雨诗丨丨绕湖濵宿雾尚厌浥岑安卿送任正之旋里诗见兰桡下　尹廷髙双溪道中值风雨诗丨丨咿轧岭岖崎三宿才方出翠微】
　　竹辂【旧唐书地理志安南都防府所辖峯州有丨丨县】
　　竹轝【鸡肋编广南里俗呼舅为官姑家丨丨逍遥子女婿作驸马皆中州所不敢言】
　　竹箯【春秋齐人归公孙敖之丧公羊何以不言来内辞也胁我而归之笋将而来也注笋者丨丨一名编舆齐鲁以此名之曰笋将送也　袁裒聨句系缆披团氅循溪舍丨丨】
　　竹□【南史宋文帝纪车府令尝以辇□故请改易之又辇席旧以乌皮缘故欲代以紫皮上以丨丨未至于壊紫色贵并不听改其率素如此】
　　竹括【周礼夏官庾人散马耳注以丨丨押其耳头动揺则括中物后遂串习不复惊】
　　竹船【笋谱东方朔着神异经记周巡天下所见山海经所不载者列之虽有而不论者亦列之说□丨可以为丨其子美煮而食之可以亡创厉张茂先注子笋也恶厉创也】
　　竹槎【唐书桓彦范传三思讽节愍太子请夷彦范等族帝不从三思虑五人者且复用乃纳崔湜计遣周利贞矫制杀之利贞至贵州逢彦范即缚曳丨丨上肉尽杖杀之】
　　竹【东观汉记张堪为蜀郡太守公孙述击之堪有同心之士三千人相谓曰张君飬吾曹为今日也乃选习水军三百人斩丨为丨渡水遂免难　又作英雄记曹操进军至江上欲从赤壁渡江无船作丨丨使部曲乗之从汉水下来未即渡周瑜又夜宻使轻船走舸百艘烧操乃夜走　萧遘成都诗月晓已开花市合江平偏见丨丨多】
　　竹蓬【晋书吴隠之传拜度支尚书太常以丨丨为屏风坐无氊席　齐书舆服志辇车注如犊车丨丨厢外凿镂金薄碧纱衣织成芼锦衣】
