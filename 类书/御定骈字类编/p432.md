<!-- { "loadSidebar": true } -->
　　石色【宋书符瑞志见石形下　杜甫瞿塘两崖诗入天犹丨丨穿水忽云根　李益乞寛禅师瘿山罍呈宣供奉诗见峰形下　姚合题宣义池亭诗苔文翻古篆丨丨学秋天　皎然奉酬顔使君眞卿王员外圎宿寺诗朝行丨丨净夜听泉声小】
　　石理【公羊传触石而出肤寸而合注侧手为肤案指为寸言其触丨丨而出无有肤寸而不合】石采【江总诗丨丨无新故峰形讵古今】
　　石纹【文同睦州古迹记为丨丨细涌如水波浪防者二在下右上左　王勃观佛迹寺诗年长金迹浅地久丨丨疎　尹秋夜陪张丞相赵侍御游防湖诗风和树色杂苔古丨丨斑　刘禹锡题报恩寺诗见峰势下　李贺昆仑使者诗麒麟背上丨丨裂虬龙鳞下红枝折　皮日休眀月湾诗松瘿忽似狖丨丨或如虥】石质【水经注川水又迳西崿县南水南道侧有二石楼相去六七丈双峙齐竦髙可七八丈柱圎围二丈有余丨丨靑緑光可以鉴　无名氏链石补天赋天象又元丨丨既坚】
　　石痕【文桂发石渠阁赋丨丨斑其苔藓渠波鸣兮琳琅方干山井诗夜久即疑星影过早来犹见丨丨深】
　　石影【杜甫忆郑南玭诗丨丨衔珠阁泉声帯玉琴】
　　石声【礼记乐记丨丨磬磬以立辨辨以致死君子听磬声则思死封疆之臣　马第伯封禅仪记封毕有顷诏百官以次下国家随后数百人维持行相逢推百官连延二十余里道多迫小深谿髙岸数百丈歩从匍匐邪上起近炬火止亦骆驿歩从触击大石丨丨正讙但讙石见相应和者肠不能已口不能黙夜半后到百官明日乃讫其中老者气劣不能行卧岩石下】
　　石响【王贞白度闗山诗丨丨铃声逺天寒弓力悭皮日休入林屋洞诗人语散澒洞丨丨髙玲玎】石性【皎然灵澈上人何山寺七贤石诗丨丨殊磊落君子又髙竒】
　　石形【水经注九渡水北迳仙人楼下傍有丨丨极方峭世名之为仙楼】
　　石容【李白宣城淸溪诗见山貌下】
　　石状【杜甫积草岭诗飕飕林响交惨惨丨丨变　韦庄鸡公帻诗见山形下　黄溍重登云黄山诗岚光乍璘防丨丨终黤黪　范成大过小玲珑岩诗脱略岩岫杳黝纠丨丨怪】
　　石势【杜甫玉台观诗江光隠见鼋鼍窟丨丨参差乌鹊桥】
　　石迹【水经河水自临河县东迳阳山南注东流迳丨丨阜西是阜破石之文悉有鹿马之迹故斯阜纳称焉】
　　石言【左传丨丨于晋魏榆晋侯问于师旷曰丨何故丨对曰丨不能丨或冯焉不然民听滥也抑臣又闻之曰作事不时怨讟动于民则有非言之物而言今宫室崇侈民力雕尽怨讟并作莫保其性丨丨不亦宜乎周书武帝纪民亦劳止则星动于天作事不时则丨丨于国】
　　石语【皎然酬秦万山人题赠诗丨丨花愁徒自诧吾心见境尽为非】
　　石鸣【汉书五行志丨丨与晋石言同应　唐书五行志咸通六年十一月己卯晦潼闗夜中大风山如吼雷河喷丨丨羣鸟乱飞重闗倾侧】
　　石笑【元史五行志至正十年三月庆元奉化州南山丨丨开其碎而大者有山川人物禽鸟草木之丈】石怒【孟郊峡哀诗见谷号下】
　　石起【庾信纥干神道碑铭松门丨丨碑字金生　又周大将军司马裔神道碑铭上糁丨丨河阳水鬭】石立【宋书五行志呉孙亮五凤二年五月阳羡县离里山大丨自丨按京房易传曰庶士为天子之祥也其说曰丨丨于山同姓平地异姓】
　　石走【杜甫柟树为风雨所拔叹东南飘风动地至江翻丨丨流云气】
　　石渗【范成大髙淳道中诗见山腰下】
　　石出【杜甫送李八秘书赴杜相公幕诗丨丨倒听枫叶下橹摇背指菊花开】
　　石来【宋书五行志晋惠帝太安元年丹阳姑孰县夏架湖有大石浮二百歩而登岸民惊噪相告曰丨丨于宝曰寻有石冰入建业】
　　石齧【韩愈将归操渉其浅兮丨丨我足乗其深兮龙入我舟】
　　石韫【陆机文赋见山辉下】
　　石剖【西京杂记元后在家尝有白燕衔白石大如指坠后绩筐中后取视之丨丨为二其中有文曰母天地】
　　石蟠【贡父诗话见山脚下】
　　石叠【李东阳对鸥阁赋木丛崝嵘丨丨荦确　白居易府西池北新葺水斋诗丨丨靑棱玉波翻白片鸥】石标【李绅华顶诗丨丨琪树凌空碧水挂银河映月寒】
　　石倚【周繇题金陵栖霞寺赠月公诗风经絶顶廻疎雨丨丨危屏挂落泉】
　　石斜【李端山下泉诗净色和云落喧声绕丨丨】
　　石老【邹浩四柏赋根盘薄而丨丨兮皮皴皵以龙惊厐铸雪谷晓装图诗木僵丨丨鸟不飞山路益深诗益竒】
　　石癖【云林石谱袁州五侯岭岭上四旁皆山石玲珑竒怪万状临江士人鲁子明有丨丨尝亲访其处以鱼舟载归蒲滩列置所居】
　　石莹【楼忌三十六峰赋玉华宝柱金丨丨兮　曽巩九月九日诗丨丨见山棱林疎觉窓冏　郑闲孟送长蘅公车北上诗交久日日新等于金丨丨】
　　石覆【后汉书祭祀志尚书令奉玉牒检皇帝以寸二分玺亲封之命人发坛上石尚书令藏玉牒已复丨丨讫尚书令以五寸印封石检】
　　石晕【苏轼答李端叔书木有瘿丨有丨犀有通以取妍于人皆物之病也】
　　石然【唐书太宗纪贞观十三年四月壬寅云阳丨丨宋史夏侯嘉正传洞庭赋言其状则丨丨而骨岸然而革气然而荣浲然而脉】
　　石烂【杜牧题桐叶诗一丸五色成虚语丨丨松薪更莫疑　元好问涌金亭示同游诸君诗石间仙人迹丨丨迹不磨仙人去不返六龙忽蹉跎】
　　石铄【庾肩吾团扇铭炎隆火正丨丨沙煎】
　　石明【骆賔王诗丨丨如挂镜苔分似列钱谭贞黙诗树伴老僧老镫传片丨丨】
　　石累【刘孝威诗丨丨元卿径枝挂许由瓢】
　　石层【皮日休钓侣诗严陵滩势似云崩钓具归来放丨丨】
　　石丛【陶翰宿天竺寺诗正殿倚霞壁千楼标丨丨】
　　石寒【刘长卿宿双峰寺寄卢七李十六诗林暗僧独归丨丨泉且咽】
　　石长【元稹度门寺诗鉢传烘玛瑙丨丨翠芙蓉　鲍溶诗天寒鹤巢林丨丨泉脉闭】
　　石润【黄庭坚题跋丨丨竹劲佳笔也恨不得李伯时发挥耳　元好问山居杂诗丨丨云先动桥平水渐过】
　　石洁【张耒石菖蒲赋嵗寒风霜水落丨丨大木百园偃仆摧折】
　　石净【卢纶宝泉寺送李益端公归邠宁幕诗丨丨非因雨松凉不为风　郑巢送僧富春诗丨丨闻泉落沙寒见鹤翻】
　　石伏【水经注习郁作丨丨逗引大池水于宅北作小鱼池】
　　石化【埤雅金得伯劳之血则昏铁得鸊鹈之膏则莹丨得鹊髓则丨银得雉粪则枯】
　　石横【齐书徐孝嗣等传论呉氏列戍南滨屯农水右魏世淮北大佃而丨丨开漕皆辅车相资易以待敌刘长卿浮石濑诗丨丨晚瀬急水落寒沙广】
　　石阻【水经注赣川丨丨水急行难】
　　石泐【周礼考工记丨有时以丨水有时以凝　欧阳修石篆诗山中老僧忧丨丨印之以纸磨松煤】石厌【魏志弁辰国儿生便以丨丨头欲其褊今辰韩人皆褊头　又压同太平清话见山雄下】石峻【张斛诗丨丨溜声急月髙松影圆】
　　石峭【姚合緑野堂诗树深檐稍邃丨丨径难平】
　　石窒【宋史李师中传桂州灵渠故通漕歳久丨丨舟滞师中即焚石凿而通之】
　　石转【论衡是故湍瀬之流沙丨丨而大石不移何者大石重而沙石轻也沙丨丨积于大石之上大石没而不见贤儒俗吏并在世俗有似于此呉融诗无心同丨丨有泪约泉枯】
　　石展【郑侠幽居诗丨丨地衣三药径锦围天柱十花墙】
　　石大【元史巴而术兀而或的斥传唐以金莲公主妻的斥之子葛励的斥居和林别力跛力荅言妇所居山也又有山曰天哥里于荅哈言天灵山也南有石山曰故力荅哈言福山也唐使与相地者至其国曰和林之盛彊以有此山也盍壊其山以弱其国乃告诸的斥曰既为婚姻将有求与尔其与之乎福山之石于土国无所用而唐人愿见的斥遂与之丨丨不能动唐人以烈火焚之沃以醲醋其石碎乃辇而去国中鸟兽为之悲号】
　　石小【李商隠诗丨丨虚塡海芦铦未破矰】
　　石窄【岑参利州道中诗岩倾劣通马丨丨难容车】
　　石浅【谢灵运七里瀬诗丨丨水潺湲日落山照曜　孟浩然游江西诗丨丨流难泝藤长险易跻　刘长卿新泉诗丨丨寒流处山空夜落时　刘禹锡晚歳登武陵城顾望水陆怅然有作诗霜轻菊秀晚丨丨水纹斜　白居易新小滩诗丨丨沙平流水寒水边斜插钓鱼竿】
　　石瘦【柳宗元游黄溪记见水鸣下　唐彦谦第三溪诗日宴霜浓十二月林疎丨丨第三溪　陆蒙诗盘烧天竺春笋肥琴倚洞庭秋丨丨　梅尧臣木山诗雨侵藓涩得丨丨宜与夫子归隠丘　苏轼诗水淸丨丨便能竒】
　　石顽【韩愈诗朝欷暮唶不可解我心安得如丨丨】
　　石輭【庾信仙山诗丨丨如香饭铅销似熟银】
　　石古【杜甫诗天清小城捣练急丨丨细路行人稀　白居易游枋口悬泉题石上诗岩寒松柏短丨丨莓苔厚】
　　石坚【欧阳修泗州先春亭记堤成髙三十三尺土实丨丨捍暴备灾可久而不壊　刘禹锡飞练瀑诗丨丨激淸响叶动承余洒】
　　石冷【拾遗记暗海有潜英之石其色轻靑如毛羽寒盛则石温暑盛则丨丨刻之为人像神悟不异眞人王翰月下饮酒诗池空河影凉丨丨苔色古　于武陵山中桂诗丨丨开常晚风多落已频　王建送李评】
　　【事使蜀诗丨丨啼猿影松昏戏鹿尘　皮日休和鲁望药名离合诗草香丨丨无辞逺志在天台一遇中　又访寂上人不遇诗桂寒自落翻经案丨丨空消洗鉢泉】
　　石格【释名见山体下】
　　石凹【白居易和微之春日投简阳明洞天诗见峰峭下】
　　石少【诗彼都人士充耳琇实传琇羙石也疏淇澳说武公之服以琇为充耳此都邑庶人亦用琇者礼天子以纯玉诸侯以下则玉石杂卫风自举石言之其实玉多而丨丨非全用石也此则庶人无玉用石而已其用之石则与诸侯之名同故俱言琇也】
　　石多【素问冬胃微石曰平丨丨胃少曰肾病但石无胃曰死石而有钩曰夏病钩甚曰今病藏眞下于肾肾藏骨髓之气也】
　　石开【汉书叙传幽通赋飬游睇而猨号兮李虎发而丨丨　齐书祥瑞志嵩髙山升明三年四月荥阳人于山东南涧见天雨石坠地丨丨有玺在其中方三寸其文曰戊丁之人与道俱肃然入草应天符又曰皇帝兴运午诣雍州刺史萧赤斧表献之　元好问游天坛杂诗湍声汹汹落悬崖见说蛟龙擘丨丨】石静【卢纶陪中书李纾舍人夜泛东池诗丨丨潜上萍开果暗沈　元晦诗丨丨如开镜山髙若耸莲】石暄【杜甫客堂诗丨丨蕨芽紫渚秀芦笋緑】
　　石利【云笈七签丨丨伤腰铁利伤身宝利伤人心利伤性故割利去伤道必附将】
　　石孽【范成大灔滪堆诗舟师欹倾落胆过丨丨水祸吁难全】
　　石布【刘禹锡唐侍御寄游道林岳麓二寺诗并沈中丞姚员外所和见徴继作诗泉淸丨丨博棋子萝宻鸟韵如簧言】
　　石丑【宋齐丘凤皇台诗松孤不易立丨丨难安着】
　　石枯【刘长卿奉和李大夫同吕评事太行苦热行丨丨山木燋鳞穷水泉涸】
