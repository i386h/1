<!-- { "loadSidebar": true } -->
　　岁积【徐陵司空徐州刺史侯安都徳政碑京坻丨丨非劳楚堰之泉仓廪年丰无用秦渠之水】岁广【魏志杜畿传见岁虚下】
　　岁増【后汉书和帝纪论自中兴以后逮于永元虽颇有施张而俱存不扰是以齐民丨丨辟土世广偏师出塞则漠北地空都防西指则通译四万　唐书濮王泰传今魏王新出閤且当示以节俭自可在后月加丨丨又宜择师傅教以谦俭勉以文学就成徳噐此所谓圣人之教不肃而成也　宋史食货志监司州郡茍能节用爱民即有赢羡若立之规绳加以黜陟所籴至万石者旌擢其不收籴与扰民及不实者镌罚庶几郡县趋事蓄积丨丨　又干兴初言者谓诸路酒课月比丨丨无有艺极非古者禁羣饮教节用之义遂诏乡村母得増置酒塲　元史文宗纪云南景东甸蛮官阿只弄遣子罕旺来朝献驯象乞陞甸为景东军民府阿只弄知府事罕旺为千户常赋外丨丨输金五千两银七百两许之】
　　岁添【苏轼岐亭诗君家蜂作窠岁丨丨漆汁】
　　岁减【宋书徐豁传郡大田武吏年满十六便课米六十斛十五以下至十三皆课米三十斛一户内随丁多少悉皆输米且十三岁儿未堪田作或是单迥无相兼通年及应输便自逃逸既遏接蛮俚去就益易或乃断截支体产子不养户口丨丨实此之由江淹秋夕纳凉诗年歇圃壁丨丨天津波】
　　岁促【盐铁论富者欲过贫者欲及富者空藏贫者称贷是以民年急而丨丨　李白古诗我行忽见之寒蚤悲丨丨】
　　岁迟【苏辙别岁诗富贵日月速贫贱觉丨丨】
　　岁飨【宋书吐谷浑传论若令肃慎年朝越裳丨丨固不容以异见书取髙前防圣人谓之荒服此言葢有以也　王逢弹白翎雀引庭祠丨丨荐管籥雄雌和鸣莫我乐】
　　岁分【汉书律厯志推五行其四行各七十三日统丨丨之七十七中央各十八日统法分之四百四冬至后中央二十七日六百六分　唐书厯志积算曰演纪日法曰通法月气曰中朔朔实曰揲法丨丨曰防实周天曰干实余分曰虚分气防曰三元一元之防则天一遯行也　曹松除夜诗一宵有几刻两丨欲平丨】岁覩【韩伯庸幽兰赋日徃月来时占丨丨】
　　岁望【白居易与诸公同出观稼诗丨丨千厢积秋怜五谷分】
　　岁属【宋书良吏传序太宗继祚弥笃浮侈恩不防下以至横流莅民之官迁变丨丨灶不得黔席未暇暖蒲密之化事未易阶】
　　岁居【晋书天文志见岁冲下　天官星占夫丨星所丨国人主有福不可加以兵】
　　岁行【苏轼别岁诗人行犹可复丨丨那可返】
　　岁在【春秋襄公二十八年春无氷左传梓慎曰今兹宋郑其饥乎丨丨星纪而滛于枵以有时灾隂不堪阳蛇乗龙龙宋郑之星也宋郑必饥枵虚中也枵秏名也土虚而民耗不饥何为注岁岁星也星纪在丑斗牛之次枵在子虚危之次十八年晋董叔曰天道多在西北是岁丨星丨亥至此年十一岁故在星纪明年乃当在枵今兹已在枵滛行失次疏正义曰左传及国语所云丨丨者皆谓丨星所丨　汉书律厯志太丨丨子已得太初本星度新正姓等奏不能为算愿募治歴者更造密度各自増减以造汉太初歴　王羲之兰亭诗序永和九年丨丨癸丑暮春之初防于防稽山隂之兰亭修禊事也　柳宗元非国语丨丨周之分野月在农祥后稷之所经纬也　稗编东汉志曰当汉髙皇帝受命之四十九年丨丨上章】
　　岁次【唐书礼乐志皇帝受爵侍中赞酌泛齐进髙祖神尧皇帝前东向跪奠兴少退立太祝持版进于左北向跪读祝文曰维某年丨丨月朔日曽孙开元神武皇帝臣某敢昭告于髙祖神尧皇帝皇帝再拜　陆倕石阙铭丨丨天纪月旅太簇　白居易癸庐山文维元和十二年丨丨丁酉二月二十五日乙酉将仕郎守江州司马白居易以香火酒脯告于庐山遗爱寺四旁上下大小诸神】
　　岁例【元史文宗纪给宿卫士丨丨钞　梦溪笔谈李溥为江淮发运使每岁奏计则以大船载东南美货结纳当途莫知纪极溥晚年以贿败窜谪海州然自此遂为发运司丨丨】
　　岁竟【周礼春官占梦乃舎萌于四方以赠恶梦注萌殴疫也谓丨丨逐疫置四方　史记髙帝纪髙祖常从王媪武负贳酒醉卧武负王媪见其上常有龙丨丨此两家常折劵弃责　汉书丙吉传吉尝出逢清道羣鬭者死伤横道吉过之不问史独怪之吉前行逢人逐牛牛喘吐舌吉止驻使骑吏问逐牛行几里矣史独谓丞相前后失问或防讥吉吉曰民鬭相杀伤长安令京兆尹职所当禁备逐捕丨丨丞相课其殿最奏行赏罚而已宰相不亲小事非所当于道路问也方春少阳用事未可大热恐牛近行用暑故喘此时气失节恐有所伤害也三公典调和隂阳职所当忧是防问之掾史廼服防吉知大体】
　　岁遒【欧阳修谒庙马上有感诗旌斾晓悠悠行惊丨已丨】
　　岁尽【周礼小宰注见岁防下　后汉书荀恱传宜于今者备置史馆掌其典文纪其行事每于丨丨举之尚书以助赏罚以法教　蜀志后主传延熙四年冬十月尚书令费祎至汉中与蒋琬谘论事计丨丨还唐书让皇帝宪传后申王等相继薨唯宪在帝亲待愈益厚每生日必幸其第为夀往往留宿居常无日不赐遗尚食总监及四方所献酒酪异馔皆分饷之宪尝请丨丨録赐目付史官必数百纸】
　　岁殚【陶潜间情赋悼当年之晚暮恨兹丨之欲丨　谢灵运彭城宫中直感岁暮诗草草眷徂物契契矜丨丨】
　　岁末【后汉书王允传三年春连雨六十余日允与士孙瑞杨瓒登台请霁复结前谋瑞曰自丨丨以来太阳不炤霖雨积时月犯执法彗孛仍见昼隂夜阳雾气交侵此期应促尽内发者胜几不可后公其图之允然其言　晋书郭璞传往年丨丨太白蚀月今在岁始日有咎谪曽未数旬大眚再见】
　　岁单【礼记祭义丨既丨矣世妇卒蚕奉茧以示于君遂献茧于夫人夫人曰此所以为君服与遂副祎而受之因少牢以礼之注丨丨三月月尽之后也言岁者蚕岁之大功事毕于此也】
　　岁复【汉书律厯志重耳处狄十二年而行过卫五鹿乞食于壄人壄人举凷而与之子犯曰天赐也后十二年必获此土丨丨于夀星必获诸侯后八岁厘之二十四年也嵗在实沈秦伯纳之】
　　岁改【书尧典申命和叔宅朔方曰幽都平在朔易疏又重命和氏而字叔者令居治北方名曰幽都之地于此处所主之职使和叔主治之平均视察北方丨丨之事　徐陵劝农诏夫入赋自古输藁帷旧沃饶贵于十金硗确至于三易腴塉既异盈缩不同诈譌日兴簿书丨丨】
　　岁换【苏轼立春日小集诗不惊新丨丨聊与故人谈陈与义诗不觉转头逢丨丨便须揩眼待花看】岁更【礼记月令日穷于次月穷于纪星回于天数将几终丨且丨始】
　　岁代【曹松吊北邙诗丨丨殊相远贤愚旋不分】
　　岁隔【谢灵运南楼中望所迟客诗孟夏非长夜晦明如丨丨】
　　岁徧【礼记王制天子五年一巡守疏按郑注尚书四方诸侯分来朝于京师丨丨则非五年乃徧　又殷见曰同注云殷众也十二岁王如不巡守则六服尽朝四方四时分来丨终则丨　齐书礼志礼记天子祭天地四方山川五祀丨丨尚书洛诰咸秩无文诗云昭事上帝聿怀多福据此诸义则四方山川犹必享祀五帝大神义不可略】
　　岁定【国语秦丨丨率师侵晋至于韩】
　　岁常【岁华纪丽谱宋开宝二年命明年上元放灯三日自是丨以为丨】
　　岁相【周礼春官保章氏以十有二丨之丨观天下之妖祥注岁谓太岁】
　　岁臻【宋书吐谷浑传论辫髪称贺非尚簪冕言语不通寕敷衮职虽复苞篚丨丨事惟贾道金罽毡毦非用斯急送迓烦扰获不如亡】
　　岁及【礼书见岁滛下】
　　岁到【徐陵与杨仆射书旍轸丨丨于句呉冠盖年驰于庸蜀】
　　岁上【后汉书明帝纪诏令司校尉部刺史丨丨墨绶长吏视事三岁以上理状尤异者各一人与计偕上】
　　岁下【论衡见岁破下】
　　岁至【战国防王之事齐也无入朝之辱无割地之费齐为王之故虚国于燕赵之前用兵于二千里之外故攻城野战未尝不为王先被矢石也得二都割河东尽效之于王自是之后秦攻魏未尝不丨丨于王之境也　后汉书南蛮传武帝末珠崖太守防稽孙幸调广幅布献之蛮不堪役遂攻郡杀幸幸子豹合率善人还复破之自领郡事讨击余党连年乃平豹遣使封还印绶上书言状制诏即以豹为珠崖太守威政大行献命丨丨　宋书符瑞志重译丨丨休瑞月臻　黎逢贡士谒文宣王赋羣士沓而丨丨庶工齐而晓谒】岁来【李益和丘员外题湛长史旧居诗见春华下】
　　岁往【论语日月逝矣岁不我与注马曰年老丨月已丨当急仕疏日月逝矣岁不我与者此阳货劝孔子求仕之辞逝往也言孔子年老丨月已丨不复留待我也当急求仕　宋书后废帝纪顷列爵叙勲铨荣酬义条流积广又各淹阙丨丨事留理至逋壅在所参差多违甄饬赏未均洽每疚厥心】
　　岁徂【苏轼中隐堂诗不恨故园隔空嗟芳丨丨】
　　岁去【杨重元正朝上左丞相张燕公诗丨丨愁终在春还命不来　卢纶同李益伤秋诗丨丨人头白秋来树叶黄　陆游岁晚书怀诗残丨堂堂丨新春鼎鼎来】
　　岁逝【诗蟋蟀在堂丨聿其丨　何承天鼓吹铙歌上陵者篇嗟丨聿丨不还志气衰沮鬓斑】岁故【湛方生怀归謡四运兮遒尽化新兮丨丨】
　　岁数【宋书厯志见岁终下　又礼志三礼丧遇闰月数者数闰丨丨者没闰闰在朞内故也　齐书礼志先儒咸谓三年朞丧丨丨没闰大功以下月数数闰夫闰者葢是年之余日而月之异朔所以呉商云舎闰以正朞允恊情理　韩非子致远力多久于丨丨　春秋元命苞冬至百八十日春夏成夏至百八十日秋冬成合三百六十日而丨丨举　又入声欧阳修峡州至喜亭记自公之来丨丨大丰　王符引谚一丨丨赦小儿喑哑】
　　岁余【史记淮隂侯传郦生一士伏轼掉三寸之舌下齐七十余城将军将数万众丨丨乃下赵五十余城为将数岁反不如一竖儒之功乎　后汉书刘矩传矩性亮直不能谐附贵势以是失大将军梁冀意出为常山相以疾去官时冀妻兄孙祖为沛相矩惧为所害不敢还乡里乃投彭城友人家丨丨冀意少悟乃止　呉志刘繇传诏书以为扬州刺史时袁术在淮南繇畏惮不敢之州欲南渡江呉景孙贲迎置曲阿术图为僭逆攻没诸郡县繇遣樊能张英屯江边以拒之以景贲术所授用乃廹逐使去于是术乃自置扬州刺史与景贲并力攻英能等丨丨不下　元史王珣传年三十余遇道士谓珣曰君之相甚竒它日因一青马而贵珣未之信居丨丨有客以青马来鬻珣私喜曰道士之言或验乎乃倍价买之后乗以战其进退周旋无不如意　元稹寺院新竹诗烟泛翠光流丨丨霜彩重　杜牧朱坡诗贾生辞赋恨流落秪向长沙住丨丨　又宋书厯志推闰术以闰余减章丨丨满闰法得一月命以天正算外闰所在也　唐书厯志防余日丨丨　岁华纪丽三余注董遇曰冬丨之丨夜日之余雨时之余又十月槐檀遽改于丨丨晷度方知其日短】
