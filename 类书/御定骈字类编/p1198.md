<!-- { "loadSidebar": true } -->
　　西山【易随上六拘系之乃从维之王用亨于丨丨注王用亨于丨丨者兑为西方山者途之险隔也处西方而为不从故王用通于丨丨　晋语伐虢之役师出于虞宫之竒谏而不聴出谓其子曰虞将亡矣吾不去惧及焉以其孥适丨丨　史记秦本纪五十年文公卒葬丨丨注徐广曰皇甫谧云葬于丨丨在今陇西之西县　又六国表韩昭侯元年秦败我丨丨　又伯夷传登彼丨丨兮采其薇矣注索隠曰丨丨即首阳山　汉书邹阳传臣窃料之能歴丨丨径长乐抵未央攘袂而正议者独大王耳　晋书张华传华补雷焕为丰城令焕到县掘狱屋基入地四丈余得一石函光气非常中有防劒并刻题一曰龙泉一曰太阿焕以南昌丨丨北岩下土以拭劒光芒艳发　又王徽之传桓冲尝谓徽之曰卿在府日久比当相料理徽之初不酬答直髙视以手版拄颊云丨丨朝来有爽气耳　又许迈传入临安丨丨登岩茹芝眇尔自得有终焉之志　宋书礼志皓先封乌程侯即改葬和于乌程丨丨号置园邑二百家于乌程立陵寝　北史魏献文帝纪皇兴二年春二月癸未田于丨丨亲射武豹　宋史蔡元定传登丨丨絶顶忍饥啖荠读书学者尊之曰丨丨先生　又眞徳秀传所着丨丨甲乙稾　金史礼志见西岳下　元史世祖纪弛丨丨薪炭禁　又百官志丨丨煤窰场提领一员大使一员副使二员俱受徽政院劄　易林丨丨东山各自止安虽相登望竟不同堂　又鹿下丨丨欲保其羣逄羿箭锋死于矢端　云笈七签黄帝将会神灵于丨丨之上乃驾象车六交龙毕方并辖蚩尤居前风伯进扫雨师洒道凤凰覆上乃到山大合鬼神帝以号钟之琴奏清角之音谓昆仑山之灵封丰大之祭以诏后代斯封禅之礼也　明一统志丨丨在顺天府西三十里旧记太行山首始河内北至幽州第八陉在燕强形钜势争竒拥翠云从星拱于皇都之右每大雪初霁千万壑积素凝华若圗画然为京师八景之一名曰丨丨霁雪　又丨丨在建寜府建阳县西崇泰里宋蔡元定结庐其上后理宗御书丨丨二大字表之石刻尚存　又丨丨在永州府城西潇江之外唐柳宗元爱其胜境有丨丨宴游记　又丨丨精舎在建宁府浦城县治东宋真徳秀搆为讲学之所中为讲堂后为拱堂徳秀自作记　刘向九叹结余轸于丨丨兮横飞谷以南征　李密陈情表但以刘日薄丨丨气息奄奄人命危浅朝不虑夕　林景熙賔月堂赋主人举手招賔賔已在丨丨之西　魏文帝折杨柳行丨丨亦何髙髙髙殊无极　曹植赠徐干诗惊风飘白日忽然归丨丨　王粲从军诗白日半丨丨桑梓有余晖　繁钦定情诗与我期何所乃期丨丨侧　阮籍咏懐诗朝登洪坡颠日夕望丨丨　又岂若丨丨草琅玕与丹禾　又驱马舎之去去上丨丨趾　陆机招隐诗朝采南涧藻夕息丨丨足　又拟东城一何髙诗丨丨何其峻层曲郁崔嵬　杨方杂诗徬徨四顾望白日入丨丨　鲍照松柏篇东海迸逝川丨丨导落晖　谢朓治宅诗迢递南川阳迤逦丨丨足　又和纪叅军服散诗金液称九转丨丨歌五色　梁元帝歌曲名诗东方晓星没丨丨晩日斜　江淹效阮公诗夕云映丨丨蟋蟀吟桑梓呉均王侍中夜集诗丨丨采药至东都谢病归　庾肩吾道馆诗试取丨丨药来观东海田　李徳林入山诗王母丨丨至夫人南岳还　王勃滕王阁诗画栋朝飞南浦云珠帘暮卷丨丨雨　徐安贞送吕向补西岳勒碑诗圣作丨丨颂君其出使年　顔眞卿赠僧皎然诗秋意丨丨多别岑萦左次　孟浩然游明禅师丨丨兰若诗丨丨多竒状秀出倚前楹　李白金门答苏秀才诗愿狎东海鸥共营丨丨药　又感兴诗丨丨玉童子使我链金骨　杜甫赴青城县出成都诗见东郭下又奉送郭中丞充陇右节度使诗诏发丨丨将秋屯陇右兵　髙适淇上别业诗依依丨丨下别业桑林邉元稹度门寺诗北祖三禅地丨丨万树松　刘禹锡韩侍御见示岳阳楼别窦司直诗雪波丨丨来隠若长城起　王建乌栖曲章华宫人夜上楼君王望月丨丨头　裴説咏鹦鹉诗常贵丨丨鸟衔恩在玉堂　贾岛辞二知己诗云飞北岳碧火息丨丨红　温庭筠宿松门寺诗丨丨旧是经行地愿潄寒缾逐领军　施肩吾丨丨静中吟若数丨丨得道者连予便是十三人　李建勲题信果观壁诗春来涨水流而活晓色丨丨势似行　王禹偁上寺留题诗不惜马蹄来北寺为怜熊耳在丨丨　王安石和张仲通忆钟陵诗逸少池邉有一丘丨丨南浦惯曽游　苏轼武昌丨丨诗忆从樊口载春酒步上丨丨寻野梅　又南堂诗江上丨丨半隠隄此邦台馆一时西　又逺楼诗丨丨烟雨卷踈帘北户星河落短檐　黄庭坚送王实之诗南归定过丨丨下细把行藏告墓阡　范成大寓直玉堂拜赐御酒诗近瞻北斗璿玑次犹梦丨丨翠碧堆　又镇下放船过东山诗惟有爱山贫未厌丨丨才了又东山　杨万里晚望诗夕阳不管丨丨暗只照东山八九棱　陆游信笔诗雨足通南涧木落见丨丨　又病思诗丨丨雪外巢松客南岳岩前洗鉢僧　方岳春行诗丨丨云卧蕨拳紫待约溪翁饱食新　赵元送辛敬之东归诗风雪满头人不识又擕诗稿出丨丨　赵秉文昌平狄梁公庙诗力扶沧海将頺日目送丨丨不尽云　冯辰雨后诗东风花外锦鸠啼唤起丨丨雨一犁　李俊民丨丨问羊诗丨丨茧耳多扵石肯与书生菜园　元好问杏花诗丨丨漠漠有无中防日园林防树红　又出山诗休道丨丨不留客数如画暮云间　范梈辛酉嵗元日诗丨丨千仞郁崔嵬山下楼台紫翠开　萨都拉过范阳驿诗冻云欲雪风吹散望出丨丨一半青　张翥游虎丘寺诗慿髙不尽登临兴更借丨丨晚翠看　又二月望日湖上值风诗疾风吹浪满重湖云掩丨丨一半无　周权信题诗拄颊丨丨成坐久更无尘可汚西风　呉澄燕城诗丨丨绵亘三闗险日日氊车铁马驰杨维桢奉谢玉山假僦屋诗丨丨涌海当秋后南斗流江入夜深　又懐玉山一首书珠帘氏便面诗珠帘】
　　【新卷丨丨雨第一前独自看　顾瑛咏虎丘致爽阁诗髙阁对丨丨飞岚落几间　陈基次沈仲説韵诗波涵大泽平如掌云割丨丨半入空】
　　西岳【书舜典八月西廵守至于丨丨如初传丨丨华山汉书郊祀志五岳四渎皆有常礼东岳泰山于博中岳泰室于嵩髙南岳山于丨丨华山于华隂北岳常山于上曲阳河于临晋江于江都淮于平氏济于临邑界中　又扬雄传其三月将祭后土上廼帅羣臣横大河凑汾隂旣祭行游介山囘安邑顾龙门览盐池登歴观涉丨丨以望八荒迹殷周之虚眇然以思唐虞之风雄以为临川羡鱼不如归而结网还上河东赋以劝　金史礼志酉陛之南金神蓐收丨丨西镇西海西渎于坛之第一等昆仑西山西林西川西泽于内壝内西丘西陵西坟西衍西原西隰于内壝外皆各为一列以北为上　又立秋祭丨丨华山于华州西镇呉山于陇州　又仪卫志丨丨旗一三人　又范拱传除太常卿议郊祀或有言前代都长安及汴洛以太华等山列为五岳今既都燕当别议五岳名寺僚取嵩髙疏周都酆镐以呉岳为丨丨拱以为非是议畧曰轩辕居上谷在恒山之西舜居蒲坂在华山之北以此言之未尝据所都而改岳祀也后遂不改　元史祭祀志岳镇海渎代祀自中统二年始凡十有九处分五道后乃以东岳东海东镇北镇为东道中岳淮渎济渎北海南岳南海南镇为南道北岳丨丨后土河渎中镇西海西镇江渎为西道　又至元二十八年加上丨丨金天大利顺圣帝　易林东山丨丨防合俱事百家送从以成恩福明一统志丨丨庙在西安府华隂东五里　云笈七签黄卢子丨丨公皆受禁虎豹之术　杨雄河东赋乘翠龙而超河兮陟丨丨之峣崝　曹植节游赋仰丨丨之崧岑临漳滏之清渠　杜甫封丨丨赋惟此丨丨作镇三辅　江淹望荆山诗南闗绕桐柏丨丨出鲁阳庾肩吾从驾喜雨诗丨丨浮尊桂东皇事浴兰　张説奉和圣制途经华岳应制诗丨丨镇皇京中入太清王维华岳诗丨丨出浮云积雪在太清　李白古风丨丨莲华山迢迢见明星　又丨丨云台歌丨丨峥嵘】
　　【何壮哉黄河如丝天际来　又江上荅崔宣城诗寻仙下丨丨陶令忽相逄　杜甫望岳诗丨丨崚嶒竦处尊诸罗列如儿孙　徐凝寄潘先生诗世上仙方无覔处欲来丨丨事先生　马戴赠杨先軰诗居止邻丨丨轩窗度白云　李羣玉自澧浦东游江表途出巴丘投员外从公虞诗谁昔探花源考槃丨丨阳　薛能送从兄之太原副使诗初程见丨丨尽室度横汾　司空圗送道者诗洞天真侣昔曽逄丨丨今居第防重】西镇【旧唐书礼仪志祭丨丨华山于华州丨丨呉山于陇州　金史礼志见上　元史祭祀志成宗大徳二年加封丨丨呉山成德永靖王　明一统志丨丨呉山庙在凤翔府陇州南七十里吴岳山下正统中因旧重建　沈佺期上幸长安扈从出西岳诗丨丨何穹崇壮哉信灵造　又唐书突厥传苏禄隂结吐蕃举兵掠丨丨围安西城　野老纪闻狄青为枢宻使自恃有功骄蹇不恭怙惜士卒每得衣粮皆负之曰此狄家爷爷所赐朝廷患之时文潞公当国建言以丨丨节度使出之青自陈无功而受丨丨节旄无罪而出典外藩仁宗亦然之及文公入对上道此语且言狄青忠臣公曰太祖岂非周世宗忠臣但得军情所以有陈桥之变上黙然　又晋书任恺传秦雍冦扰天子以为忧恺因曰秦凉覆败闗右骚动此诚国家之所深虑宜速镇抚使人心有庇自非威望重臣有计畧者无以康西土也帝曰谁可任者恺曰贾充其人也中书令庾纯亦言之于是诏充丨丨长安充用荀朂计得留　宋书武帝纪毅既有雄才大志厚自矜许朝士素望者多归之与尚书仆射谢混丹阳尹郗僧施并深相结及丨丨江陵豫州旧府多割以自随　又刘懐肃传秦州刺史胡崇之丨丨百顷行至浊水为索虏所邀击败没】
　　西昆【上官仪表歴选皇猷稽河圗于东序详观帝箓披册府于丨丨　杨亿丨丨酬唱集序凡五七言律诗二百四十七章其属而和者又十有五人取玉山防府之名命之曰丨丨酬唱集云尔　李长民广汴赋法丨丨之玉府萃东壁之灵光　刘璠雪赋似北荒之明月比丨丨之阆风　唐文献秋日悬清光赋霭丨丨之余映恍大地其银溶　沈约酬谢宣城朓诗牵拙谬东泛浮惰及丨丨　王僧孺赠顾仓曹诗洛阳十二门楼阙似丨丨　庾信奉和法筵应诏诗五城临北极百雉壮丨丨　王绩游仙诗心疑游北极望似陟丨丨　刘宪兴庆池侍宴应制诗自然东海神仙处何用丨丨辙迹疲　范成大浮丘亭诗丨丨巉絶不可至东望蓬莱愁弱水　元好问论诗诗诗家总爱丨丨好独恨无人作郑笺　杨维桢冶春口号南朝宫体袁才子更説丨丨郭孝廉】
　　西岘【明一统志丨丨山在温州府瑞安县治西旧志昔有仙人马湘居此　又丨丨在金华府东阳县南八里与东岘对峙】
　　西晃【明一统志丨丨山在辰州府麻阳县南五十里峦秀防儒学县治皆面之为邑之镇山】西菩【明一统志丨丨山在杭州府于潜县西十三里九锁交陈防对峙上有明智寺宋僧参寥子居此】西【明一统志丨丨山在延庆州城西北六十七里】
　　西樵【明一统志丨丨山在广州府城西南一百二十里山半平地可为民居峦廻合千态万状若云谷庄防鱼陂寳鸭池尤为竒絶】
　　西牟【明一统志丨丨山在彰徳府汤隂县西五十里汤河发源于此】
