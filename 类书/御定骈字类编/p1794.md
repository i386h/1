<!-- { "loadSidebar": true } -->
　　粟玉【杨万里李圣俞郎中求吾家江西黄雀醝法戏作醝经遗之诗渴饮南阳菊潭水饥啄蓝田丨丨芝】粟饭【宋书宗慤传乡人庾业家甚豪富方丈之膳以待賔客而慤至设以菜葅丨丨谓客曰慤军人惯噉麤食慤至饱而去　阚泽九章丨丨五十　杜兰香传神女降张硕常食丨丨并有非时果品亦不甘但一食可七八日不饥　李华无畏三藏碑僧有达摩鞠多和尚奉爲本师鉢中非国食示一禅僧华人也见油饵尚温丨丨余暖愕而叹曰中国此去十万八千里是彼朝热而午时至此何神速也防中尽骇而和尚黙然　方夔和府尹虗谷先生和徐子英韵并寄徐子英诗岩幽得似铜驼陌丨丨蔾羮却易来】
　　粟粥【世说许允爲吏部多用其乡里魏明帝遣虎贲收之举家号哭阮新妇云勿忧寻还作丨丨待顷之允至】
　　粟麴【本草集解见米酒下】
　　粟泔【本草丨丨汁主治霍乱卒热心烦渇饮数升立瘥臭泔止消渇尤良】
　　粟汁【本草见上】
　　粟浆【南史陆襄传襄母尝卒患心痛医方须三升丨丨时冬月日又逼暮求索无所忽有老人诣门货浆量如方剂始欲酬直无何失之时以襄孝感所致　尔雅翼红蓝一名黄蓝杵碓水淘绞去黄汁更以清酸丨丨淘之绞如初即收取染红陆游诗老便藜粥美病喜丨丨酸】
　　粟奴【本草丨丨主治利小肠除烦懑】
　　粟马【杜甫早发诗薇蕨饿首阳丨丨资歴聘】
　　粟蛊【述异记荆州久雨丨化爲丨】
　　粟类【本草集解恭曰丨丨多种而并细于诸梁北土常食与粱有别】
　　粟秩【説晋咎犯曰民有饥色而马有丨丨　顔延之赭白马赋处以濯龙之奥委以红丨之丨】粟文【纹同周礼典瑞注见谷圭下　本草犀角俱有丨丨观纹之麤细爲贵贱　茶品要録见茶芽下】粟许【洞防记元鼎元年起招仙阁阁上烧荃靡香屑烧丨丨其气三月不絶　又都夷香如枣核食一片则歴月不饥以粒如丨米丨投水中俄而满大盂也】
　　粟赤【贯休夀春节诗丨丨千千窖军雄万万儿】
　　粟聚【张雨燕山亭词鹤顶珠圆猬肌丨丨宝叶揉蓝初洗】
　　粟脱【杨万里舟中小雨诗漠漠轻寒丨丨肤酴醿半落牡丹初】
　　粟入【周礼仓人掌丨丨之藏注九谷尽藏焉以粟爲主】
　　粟塞【韩愈元和圣德诗帛堆其家丨丨其庾】
　　粟行【管子丨丨三百里则国无一年之积】
　　粟缺【大戴礼禾实于野而丨丨于仓】
　　粟尽【管子丨丨则有生货散则有聚】
　　粟稔【吴越春秋吴王与越粟万石二年越王丨丨拣择精粟而蒸还于吴】
　　麦
　　麦穗【后汉书张堪传于狐奴开稻田八千余顷劝民耕种以致殷富百姓歌曰桑无附枝丨丨两岐张君爲政乐不可支　宇文逌庾开府集序出爲农郡守职实剖符寄深分竹佩犊带牛有侔龚遂桑枝丨丨无谢张堪　崔融瓦松赋绳悬丨丨戸刻菱花　张谓别睢阳故人诗夏雨桑条緑秋风丨丨黄　戴叔伦崇德道中诗见菜心下　陆和腊后送内大德从朂游天台诗铜缾净贮桃花雨金策闲揺丨丨风　花蕊夫人宫词纱幔薄垂金丨丨帘钩斜挂玉葱条　欧阳修诗桑隂蔽日交垂路丨丨含风秀满田　张耒屋东诗苍鸠呼雨屋东啼丨丨初长燕子飞　又悯农诗南风吹麦丨丨好饥儿道上扶其老　范成大劳畬耕诗丨丨黄剪剪豆苗緑芊芊　杨万里观小儿戏打春牛诗见稻米下　陆游村居初夏诗压车丨丨黄云卷食叶蚕声白雨来　苏轼和赵郎中捕蝗诗丨丨人许长谷苗牛可没　又穟同徐陵陈公九锡文宋防子丨丨之歌周大夫黍离之叹方之于斯未足爲悲矣】
　　麦芽【元史胡长孺传羣妪聚浮屠庵诵佛书爲禳祈一妪失其衣适长孺出乡妪讼之长孺以牟麦寘羣妪合掌中命绕佛诵书如初长孺闭目叩齿作集神状且曰吾使神监之矣盗衣者行数周丨当丨一妪屡开掌视长孺指缚之还所窃衣】
　　麦芒【栁宗元闻黄鹂诗目极千里无山河丨丨际天摇青波　李贺章和二年中歌云萧索风拂拂丨丨如篲黍如粟　薛逢题白马驿诗晚丨丨干风似秋旅人方作蜀门游　苏轼诗二年黄茅下一一攅丨丨又游博罗香积寺诗二年流落鼃鱼乡朝来初见丨吐丨　又赠眼医王生彦若诗鍼头如丨丨气出如车轴方夔初夏杂兴诗肥梅贴晕丨摇丨四月山居取次凉　钱惟善述怀诗花信欲阑莺百啭丨丨初长雉双】
　　【飞】
　　麦花【范成大初夏诗永日屋头槐影暗微风扇里丨丨香　又夏日田园杂兴诗梅子金黄杏子肥丨丨雪白菜花稀　刘从益北园诗宴坐不知红日晚笋舆归路丨丨香】
　　麦根【后汉书鲁恭传三辅并凉少雨丨丨枯焦牛死日甚此其不合天心之効也】
　　麦节【涌幢小品国初四明人王桓与二儒者同赴召见太祖于便殿上问二儒者在家何业一对曰臣业农上曰卿业农亦知禾丨之丨有不同乎对曰知之禾三节丨四丨是不同也上曰禾麦类耳节之不同何也对曰禾播种于春至秋而获凡歴三时故三节麦则歴四时始成故四节】
　　麦梢【东京梦华録大内前州桥之东临汴河大街街西南至横街西去通御街曰丨丨巷】
　　麦粒【南方草木状山姜花茎叶即姜也根不堪食于叶间吐花作穗如丨丨软红色　范成大致一斋述事诗今朝丨丨黄堪面几日秧田緑似针　陆游农舍诗雨畏禾头蒸耳出润忧丨丨化蛾飞】
　　麦颗【梦溪笔谈见茶芽下】
　　麦须【范成大余杭道中诗桑眼迷离应欠雨丨丨骚杀已禁风】
　　麦胎【杨万里桑茶坑道中诗桑眼未开先着椹丨丨才出便生须】
　　麦头【苏轼五禽言陇上丨丨昂林间桑子落　孙觌再过天长寺诗尚怜桃靥小已见丨丨昂　范成大刈麦诗丨丨熟颗已如珠小阨惟忧积雨余　又五月闻莺诗桑隂净尽丨丨齐江上闻鶑毎歳迟】麦稭【元史河渠志见麻搭下　东京梦华録出朱雀门东壁亦人家东去大街丨丨巷状元楼余皆妓馆】麦秸【唐书安禄山传贼婴邺自固城中粮尽易口以食屑松饲马隤墙取丨丨濯粪取刍】
　　麦苗【春秋庄公七年秋大水无丨丨公羊传注水旱螟皆以伤二谷乃书然不书谷名至丨丨独书者民食最重　又谷梁传丨丨同时也注麦与黍稷之苗同时死　宋史食货志自冬及春雨雪及时丨丨滋盛元史泰定帝纪监察御史博迪约苏言陜西等处饥馑荐臻饿莩枕藉加以冬春之交雪雨愆期丨丨槁死】
　　【秋田未种民庶遑遑流移者众　竹坡诗话东坡诗云君欲富饼饵防须纵牛羊殊不可晓河朔土人言河朔地广丨丨弥望方其盛时须使人纵牧其间践蹂令稍疎则其收倍多是纵牛羊所以富饼饵也　田家五行鼠咬丨丨主不见收咬稻苗亦然　谢灵运入东道路诗鷕鷕翚方雊纤纤丨垂丨　韩愈赛神诗丨丨含穟桑生椹共向田头乐社神　刘商射雉歌鸾凤参差阻上行丨丨萦陇雉初鸣　许顗传青天露下丨丨湿古道月寒人迹稀　杜荀鹤春日山居寄友人诗髙下丨丨新雨后浅深山色晚晴时　韩维登城楼呈子华诗丨丨黄熟稻苗青饷妇耘夫笑语声　黄庭坚按田诗丨丨不爲稻诚恐非民瘼　范成大诗丨丨剪剪尝新面梅子双双带折枝　又大了隘诗见豆苗下　陆游诗土膏动后丨丨长桑眼绽来蚕事兴　杨万里麦诗此是农家眞富贵雪花销尽丨丨肥　又过平望诗丨丨染不就茅屋画来眞　方夔感兴诗鼓翅飞不逺山田丨丨肥　史肃春雪诗谩説春来膏泽好其如垄上丨丨稀】
　　麦麨【皮日休开元寺佛鉢诗乳麋味断中天觉丨丨香消大劫知　戴复古花山张老家诗丨丨朝充食松明夜当灯】
　　麦麸【防同本草丨丨主治时疾热疮汤火疮烂扑损伤折瘀血醋炒罯贴之　晋京口谣昔年食白饭今年食丨丨】
　　麦糠【闻见后録油绢纸石灰丨丨马矢粪草皆能出火】
　　麦查【薛能西县途中诗黄鸟当蚕候稀蒿杂丨丨】
　　麦人【苏轼过汤隂市得豌豆大麦粥示三儿子诗秋霖暗豆荚夏旱臞丨丨注丨之心曰丨　陆游诗瓦盎盛茧蛹沙煮丨丨】
　　麦奴【陆游村居书事诗春深水暖多鱼婢雨足年丰少丨丨】
　　麦香【程敏政松萝山游序北过石羊干崇冈复垄丨丨袭人桐花盛开如雪而红紫则不可得见矣】麦光【苏轼和人求笔迹诗丨丨铺几净无暇入夜青灯照眼花王注丨丨纸名盖南中竹纸之流今成都以麻屑竞爲之　王逢赠别浙省黑黑左丞国寳自常州移镇徽州三十韵诗忧君尚有疏傥寄丨丨笺】麦气【锦带书梅风拂戸牖之内丨丨拥宫阙之前　何逊车中见新林分别诗于时春未歇丨丨始淸和骆賔王夏日游目诗浦夏荷香满田秋丨丨清　王安石初夏即事诗晴日暖风生丨丨緑隂幽草胜花时贡师泰寄静庵上人诗细雨桐花晚防风丨丨秋】
　　麦隂【曹邺霁后作微照露花影轻云浮丨丨】
　　麦行【王安石后元丰行丨丨千里不见土连山没云皆种黍】
　　麦浪【苏轼新年诗茶枪烧后有丨丨水前空】
　　麦丛【范成大刈麦行菊花开时我种麦桃李花飞丨丨碧】
　　麦麰【广雅大丨丨小麦麳　欧阳修答梅圣俞莫登楼诗安得四野隂云油甘泽以时丰丨丨】麦麳【广雅见上】
　　麦禾【春秋庄公二十有八年大无丨丨臧孙辰告籴于齐公羊传冬既见无丨丨矣曷爲先言筑微而后书无丨丨讳以凶年造邑也注讳使若造邑而后无丨丨者恶愈也此盖秋水所伤就筑防下俱举水则嫌冬水惟秋无丨丨若使冬水所伤者但言无丨丨则嫌秋自不成不能起秋水因疾庄公行类同故加大明有秋水也　又谷梁传大者有顾之辞也疏释曰经言大无丨丨者谓一灾不书待冬无禾然后并録无麦故经称大而传云有顾之辞也顾犹待也徐邈云至冬无禾于是顾録无麦其意亦谓待无禾然后顾録无麦故云大是也　汉书食货志董仲舒说上曰春秋它谷不书至于丨丨不成则书之以此见圣人于五谷最重丨与丨也　晋书五行志刘向春秋说曰水旱当书不书水旱而曰大无丨丨者土气养稼穑不成此其义也　元史世祖纪己丑汴梁大霖雨河决襄邑漂丨丨　苏轼次韵范淳父送秦少章诗十年淮海人初见一丨丨　泰不华陪幸西湖诗丨丨连野迥桑柘出林长】
　　麦黍【韩愈元和圣德诗天锡皇帝多丨与丨】
　　麦豆【战国策张仪爲秦连衡说韩王曰韩地险恶山居五谷所生非丨而丨　北史麦铁杖传考功郎窦威嘲之曰麦是何姓铁杖应声曰丨丨不殊何忽相怪威赧然无以应时人以爲敏】
　　麦菽【淮南子大火中则种丨丨　苏轼赠眼医王生诗目翳苟二物易分如丨丨】
　　麦簟【菌谱丨丨多生溪边沙壤松土中俗名丨丹丨　本草集解丨丨味殊美絶类蘑菰】
　　麦橡【博物志人啖丨丨令人多力健行】
　　麦李【尔雅座接虑李疏座接虑李郭云今之丨丨与麦同熟因名云　本草集解景曰李类甚多京口有丨丨麦秀时熟小而肥甜核不入药药圃同春丨丨色粉红花亦森秀微香】
　　麦樱【本草见李桃下】
　　麦【歳华纪丽伏日荐丨丨注月令曰初伏荐丨丨于祖祢】
　　麦天【六一诗话龙图赵学士师民诗思尤精如丨丨晨气润槐雨晚隂凉前世名流皆所未到也】麦云【李俊民席上戏李防之诗薰风原上丨连丨箫鼓家家乐社神】
