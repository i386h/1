<!-- { "loadSidebar": true } -->
　　八创【战国策秦王环柱走卒惶急不知所为左右乃曰王负劒王负劒遂拔以击荆轲断其左股荆轲废乃引其首以提秦王不中中柱秦王复击轲轲被丨丨轲自知事不就倚柱而笑箕踞以骂曰事所以不成者乃欲以生劫之必得约契以报太子也】
　　八战【左传殇公十一战疏丨丨宋卫入郑　唐书髙崇文传刘辟反诏拜崇文东川节度使距成都百五十里辟城之旁连八屯以距东兵崇文募死士夺而有之凡丨丨皆防贼心始揺】
　　八阵【陈通蜀志诸葛亮传亮长于巧思损益连弩木牛流马皆出其意推演兵法作丨丨图咸得其要云晋书马隆传隆西渡温水虏树机能等以众万计或乘险以遏隆前或设伏以截隆后隆依丨丨图作偏箱】
　　【车地广则鹿角车营路狭则为木屋施于车上且战且前弓矢所及应而倒　北史蛮传信州旧居白帝腾更于刘傋故宫城南丨丨之北临江岸筑城移置信州唐书经籍志兵书丨丨法要一卷　宋史和斌传抚水蛮罗世念犯宜州守战死斌提歩骑三千进讨因示弱骄之蛮果大至斌选将迎敌戒以遇之则走诱至平坂列丨丨以待之张疑兵左右山上蛮登岭望见始大惊斌分骑翼其旁自被甲歩出为众士先殊死战蛮大败世念率酋党四千八百内附　握竒经经曰丨丨四为正四为竒余竒余握竒注握竒云者阵数有九中心竒零者大将握之以应赴丨丨之急处　杂兵书丨丨者一曰方阵二曰圆阵三曰牝阵四曰牡阵五曰冲阵六曰轮阵七曰浮沮阵八曰雁行阵　水经江水又东连诸葛亮图垒南注石碛平旷望兼川陆有亮所造丨丨图东跨故垒皆累细石为之自垒西去聚石八行行间相去二丈因曰丨丨既成自合行师庶不覆败皆图兵势行藏之权自后深识者所不能了　李子问对太宗曰天地风云龙虎鸟蛇斯丨丨何义也靖曰古人袐藏此法故诡八名于丨丨本一也　小学绀珠丨丨天地风云虎翼蛇蟠飞龙鸟翔注风后握机文　又丨丨洞当中黄龙腾鸟飞折冲虎翼握机衡注诸葛武侯　又丨丨方圆牝牡冲轮罘罝鴈行注文选注杂兵书　嘉话録夔州西市俯临江岸沙石下有丨丨图箕张翼舒鹅形鹳势聚石分布宛然尚存　明一统志丨丨圗在夔州府城南其阵聚细石为之各髙五尺皆布列相当中间相去九尺正中间南北巷悉方广五尺各六十四聚或为人散乱及为夏水所没水退后复如故又丨丨图在成都府新都县北三十里牟弥镇诸葛亮丨丨图凡三在夔州者六十有四方阵法也在牟弥者一百二十有八当头阵法也其在某盘市者二百五十有六下营法也　又丨丨图在汉中府定军山下班固封燕山铭勒以丨丨涖以威神　陈琳为曹洪与世子书摅丨丨之列骋奔牛之权　徐陵九锡文三筹既画丨丨斯张　庾信周兖州刺史广饶公郑常神道碑仗劒六军披图丨丨譬彼张辽前锋而报魏主方之耿弇先战而待萧王　庾肩吾被使从渡江诗见三河下　王褒饮马长城窟诗战垣临八阵旌门对两和唐太宗诗对敌六竒举临戎丨丨张　席豫奉和圣制送张说廵边诗见五营下　杜甫武候庙诗功盖三分国名髙丨丨图　刘禹锡江陵严司空见示与成都武相公唱和诗见三司下　李敬伯陪叚相公晚夏登张仪楼诗见三台下　苏轼丨丨碛诗惟余丨丨图千古壮夔峡　陆游思夔诗武侯丨丨孙呉法工部十诗韶濩音　耶律楚材过云川诗见三川下　郭钰分府同知珤童相公大阅诗见三章下】
　　八弊【新书夫为将之道有丨丨焉一曰贪而无厌二曰妬贤嫉能三曰信谗好佞四曰料彼不自料五曰犹豫不自决六曰荒滛于酒色七曰奸诈而自怯八曰狡言而不以礼】
　　八恶【新书将有丨丨谋不能料是非礼不能任贤良政不能正刑法富不能济穷厄知不能傋未形虑不能防防密达不能举所知败不能无怨谤此谓之丨丨也　法苑珠林见八关下】
　　八约【宋史律歴志求正交加时月离九道宿度以正加时黄道日度及分减一百一度余以正交度及分乘之半而退位为分分满百为度命为月道与黄道泛差其在同名者置月行与黄道泛差九因丨丨之为定差以加仍以正交度距秋分度数乗定差如象限而一所得为月道与赤道定差以减其在异名者置月行与黄道泛差七因丨丨之为定差以减仍以正交度距春分度数乘定差如象限而一所得为月道与赤道定差以加置正交加时黄道月度及分以二差加减之即正交加时月离九道宿度及分】
　　八照【江淹相思树颂緑秀丨丨丹实四临髙道素上元赋势叠九层光开丨丨】
　　八治【云笈七籖按张天师二十四治图云太上以汉安二年正月七日中时下二十四治上丨丨中丨丨下丨丨应天二十四气合二十八宿付天师张道陵奉行布化】
　　八哀【唐书李邕传杜甫知邕负谤死作丨丨诗读者伤之】
　　八还【楞严经佛告阿难汝咸防此诸变化相吾今还本所因处明还日轮暗还黒月通还户牖壅还墙宇縁还分别顽虚还空鬰还尘清明还霁则诸世界一切所有不出斯类汝见丨种见精明性当复谁丨　苏轼次韵道潜留别诗见三语下　顾瑛次琦元璞韵诗何当共下呉江钓坐向船头语丨丨】
　　八焕【云笈七籖飞天九晨上据元魁威振丨丨司政糺非　孟郊古方诸青童君诗恵风振丹旌明烛朗丨丨】
　　八振【黄庭内景经雷电丨丨扬玉旌龙旂横天掷火铃】
　　八微【云笈七籖反覆交并三五纵横通灵丨丨羽衣元黄　庾信穆和仪同讲竟述懐诗实欣懐防问逢君理丨丨】
　　八阻【魏书序纪山谷髙深九难丨丨】
　　八横【沧浪诗话学诗有三节其初不识好恶连篇累牍肆笔而成既识羞媿始生畏缩成之极难及其透彻则七纵丨丨信手拈来头头是道矣】
　　八端【春秋繁露性有善端动之爱父母善于禽兽则谓之善此孟子之言循三纲五纪通丨丨之理】八转【唐代宗密严经序像教栋梁爱河舟楫戒珠在握明镜入懐雪渉云征穷鹿野之真谛帆飞海宿究马鸣之奥防声该丨丨言善两方】
　　八态【法苑珠林佛说马有丨丨譬人经云佛告诸比丘马有弊恶丨丨佛言人亦有弊恶丨丨】八静【云笈七籖修炼之士当须丨丨三关淘炼神气补续年命丨丨三百日中静二百日小静一百日】八禅【梁武帝游钟山大爱敬寺诗慧居超七静梵住逾丨丨　梁简文帝往虎窟山寺诗蓊郁均双树清虚类丨丨】
　　八斋【法苑珠林龙始出尾语金翅鸟化生龙者我身是也我不持丨丨法者汝即灰灭时金翅鸟闻过自责】
　　八戒【法苑珠林若受持丨丨布施修福恭敬沙门尊长等四天王咨问诸天帝释心生欢喜　小学绀珠丨丨屈己任运观行守一忘言省已存神量味　白居易白髪诗见三光下】
　　八禁【法苑珠林有化龙子于六斋日受斋丨丨时金翅鸟欲取食之衔上须弥山北大铁树上髙十六万里求覔其尾了不可得鸟闻亦受五戒】
　　八解【梁简文帝菩提树颂序三畧六趣绕业障而自迷丨丨十智导归宗而虚豁　又元圃园讲颂机乘丨丨道照三坟　刘孝绰答云法师书复得俱听一音共闻丨丨庶因小叶受润大云　温子升定国寺碑见三乘下　支遁四月八日赞佛诗六度启穷俗丨丨濯世缨　沈约和王卫军解讲诗见七花下　又游钟山诗见四禅下　庾信和同泰寺浮图诗庶闻丨丨乐方遣六尘情　周利用奉和九月九日登慈恩寺浮图应制诗见三天下　孟浩然来阇黎新亭诗见三明下】
　　八识【楞伽经见五法下】
　　八觉【王褒灵坛碑丨丨修行七教通神机诣理秋毫析空　杨炯彭城公夫人尒朱氏墓志心依丨丨理防三空游智仞于檀林泛仙舟于法海】
　　八梦【拾遗记见一子下】
　　八想【何子季诗禅龛丨丨净义窟四尘轻】
　　八功【梁简文帝大法颂序见七寳下】
　　八蜡【礼记郊特牲丨丨以记四方四方年不顺成丨丨不通以谨民财也注蜡有八者先啬一也司啬二也农三也邮表畷四也猫虎五也坊六也水庸七也昆虫八也　明一统志丨丨庙在河南府登封县治东街北　唐蜡百神乐章丨丨开祭万物合祀　魏徴五郊乐章丨丨已登三农息务　张望蜡除诗人欣丨丨畅讵知歳聿尽】
　　八荐【宋史礼志天子诸侯物熟则荐不以孟仲季为限吕氏月令一歳之间丨丨新物】
　　八祫【宋史礼志按行禘祭以理推之是二年冬应祫而误禘于元年夏故四十九年间九禘丨丨例皆大速事失其始则歳月相乘不得而正】
　　八征【列子觉有丨丨梦有六候奚谓丨丨一曰故二曰为三曰得四曰丧五曰哀六曰乐七曰生八曰死此八者形所接也奚谓六候一曰正梦二曰噩梦三曰思梦四曰寤梦五曰喜梦六曰惧梦此六者神所交也小学绀珠丨丨问之以言以观其辞穷之以辞以观其变与之间谍以观其诚明白显问以观其德使之以】
　　【财以观其廉试之以色以观其贞告之以难以观其勇醉之以酒以观其态注六韬丨丨皆傋则贤不肖别矣】八疾【国语公曰奈夫丨丨何对曰官师之所材也戚施直鏄籧篨蒙璆侏儒扶卢蒙瞍修声聋瞆司火僮昏嚚瘖僬侥官师所不材也以实裔工】
　　八藏【唐太宗圣教序见一乘下】
　　八熟【水经注桑蚕年丨丨茧三都赋所谓八蚕之绵者矣　梁简文帝筝赋五色之縿虽乱丨丨之绪方治】
　　八缺【公羊传疏见七缺下】
　　八损【晋书刘毅传毅以魏立九品权时之制未见得人而有丨丨】
　　八益【素问见七损下】
　　八骞【云笈七籖中愿变形致五神升入月门仰啜丨丨石景水母玉胞飞根长披朱日与光同存】八搩【法苑珠林第一刧小灾起时夀命短促惟住十歳身形矬小或二搩手或三搩手于其自量则丨丨手】
　　八故【周礼占人见八□下】
　　八苦【梁简文帝菩提树颂序悲哉六识沉沦丨丨不有大圣谁拯慧桥】
　　八安【文苑转关经藏记回八苦为丨丨乐八难为八王子　又文献通考见四中下】
　　八逺【素问中古之时有至人者淳德全道和于隂阳调于四时去世离俗积精全神游行天地之间视听丨丨之外此盖益其夀命而强者也】
　　八围【荘子见四围下】
　　八周【唐书歴志见七傋下】
　　八递【唐书食货志自景云中陆运北路分丨丨顾民车牛以载河南尹裴迥以丨丨伤牛乃为交塲两递濵水处为宿塲分官总之】
　　八漏【脉望篇人有丨丨目之泪肝漏鼻之涕肺漏口之唾肾漏外汗心漏夜盗汗小肠漏寝而涎脑漏梦与鬼交神漏滛欲者身漏是皆五隂六入十二根尘之所交接】
　　八抝【鸡肋篇胡麻俗呼芝麻其性有丨丨谓雨旸时薄收大旱方大熟开花向下结子向上炒焦压榨才得生油藁车则滑钻鍼乃涩也】
　　八疵【荘子且人有丨丨事有四患不可不察也非其事而事之谓之总莫之顾而进之谓之佞希意道言谓之謟不择是非谓之防好言人之恶谓之谗析交离亲谓之贼称誉诈伪以败恶人谓之慝不择善否两容顔适偷拔其所欲谓之险此丨丨者外以乱人内以伤身君子不友明君不臣所谓四患者好经大事变更易常以挂功名谓之叨専知擅事侵人自用谓之贪见过不更闻谏愈甚谓之狠人同于己则可不同于己虽善不善谓之矜此四患也能去丨丨无行四患而始可教已　法苑珠林饮苦飡毒抱痛衔悲身口为十使所由意思乃丨丨之主】
　　八滛【汲冢周书见十滛下】
