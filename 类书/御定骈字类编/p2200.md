<!-- { "loadSidebar": true } -->
　　鱼氏【左传宋襄公即位以公子目夷为仁使为左师以聴政于是聴治故丨丨世为左师　地理通释顔氏曰鱼豢云汉火行忌水故去洛水而加佳如丨丨説则光武以后改为雒字】
　　鱼丘【周公谨逰秘书省记别有朱漆巨匣五十余皆古今法书名画也其佳者有董源画孔子笑丨丨子图唐摹顾恺之洗经图此二图絶髙古】
　　鱼郑【唐书郑注传注夲姓鱼冒为郑故当时号丨丨及用事人廋谓水族】
　　鱼龙【周礼大司徒二曰川泽其动物宜鳞物注鳞物丨丨之属　汉书西域传赞作曼衍丨丨角觝之戏防观视之注丨丨者谓舍利兽先戏于庭及毕乃入殿前激水化成比目鱼跳跃潄水作雾障日化成黄龙八丈遨戏于庭炫燿日光　乐动声仪风雨感丨丨仁义动君子　水经注汧水出小陇山注以成渊出五色鱼俗以为灵因谓是水为丨丨水自下亦通谓之丨丨川録异记岐府西陇州路七十余里有丨丨洞中有石或大或小随水流出破而看之石中皆有丨丨形人过洞前并不敢言言者便闻风雷之声立致惊惧奔走但诸人不闻耳　明一统志丨丨川在鳯翔府源出小陇山东北流中有五色鱼人不敢取因谓之丨丨川　苏轼伏波将军庙碑铭至崄莫测海与风至幽不仁此丨丨　庾信哀江南赋草木之遇阳春丨丨之逢风雨蒋防登天坛山望海日初出赋惊丨丨之蛰销昧谷之寒　嵇康赠秀才入军诗丨丨瀺灂山鸟羣飞　唐明皇酺宴诗伐鼓丨丨杂撞钟角觝陈　宋之问夜渡吴松江懐古诗櫂发丨丨气舟冲鸿雁羣　陈子昻洛阳观酺应制诗云凤休徴满丨丨杂戏来　张説羽林恩召观御书王太尉碑诗丨丨生意态钩劒动铓辉　杜甫秦州诗水落丨丨夜山空鸟防秋　又秋兴诗丨丨寂寞秋江冷故国平居有所思注丨丨以秋日为夜刘长卿龙门诗独见丨丨气长令烟雨寒　元稹代曲江老人诗丨丨华外戏歌舞洛中嫔　李翺广庆寺诗丨丨晴自戏猨狖晚成羣　李商隠宫妓诗不须看尽丨丨戏终遣君王怒偃师　朱庆余看涛诗风雨驱寒玉丨丨迸上波　温庭筠休浣日谒西掖所知因成长句诗荀令鳯池春晼晚好将余润变丨丨　曺松江西逢僧省文诗风生碧涧丨丨跃威振金楼燕雀飞　李中秋江夜泊诗丨丨不动澄江逺云雾皆收皎月髙方干陪王大夫泛湖诗白波潭上丨丨气玉树林中鸡犬声　陈造龙湾看初日诗曾穹敛氛曀幽壑舞丨丨范成大爱雪歌夜深冻合随处泊歌呼逹晓丨丨愁元好问寄希顔诗水落丨丨失归宿天长鸿雁独哀】
　　【劳　刘从益次韵李公度诗春闱看决丨丨阵未必尖椎胜钝锤　赵孟頫登飞英防诗丨丨衮衮危舟檝鸿雁冥冥避网罗　范梈福州杂诗虎豹几曾惊石鼓丨丨独觧隠金沙　宋无雨篷为吟友题诗丨丨窟宅同春夣鸡犬圗书当夜船　吴澄浔阳舟中诗风波接棹丨丨冷烟草迷津雁鹜秋　袁易过长安堰诗三更灯火丨丨动千里星河雁鹜鸣】
　　鱼蛟【拾遗记至亿万之年山一轮海一竭丨丨陆居有赤乌如鹏以翼覆蛟鱼之上蛟以尾叩天求雨鱼吸日之光冥然则暗如薄蚀　鲍照登大雷岸与妹书繁化殊育诡质怪章则有江鵞海鸭丨丨水虎之类豚首象鼻芒防针尾之族】
　　鱼鼇【郭翼昆山謡丨丨作道虹作梁龙堂贝阙髙中央】
　　鱼鲂【易林豕生丨丨防舞庭空　陆云盛徳颂仰翰云禽俯跃丨丨】
　　鱼鲤【陆玑诗疏见鱼兽下】
　　鱼鲔【礼记礼运龙以为畜故丨丨不淰凤以为畜故鸟不獝麟以为畜故兽不狘以为畜故人情不失诗潜有多鱼序潜季冬荐丨春献丨也疏经总言冬春杂陈丨丨皆是荐献之事也　方夔立冬前后大雷】
　　【电诗雨下如注翻四溟黒风吹落丨丨腥】
　　鱼防【山海经海外西经女祭女戚在其北居两水间戚操丨丨祭操俎】
　　鱼鲍【水经注焦泉次东得丨丨泉次东得张波泉次东得三渊泉梗柯叅连女宿相属】
　　鱼防【易林咸阳辰巳长安戌亥丘陵生止非丨丨市不可避阻终无悔咎　陆防诗丨丨羣出天将雨鼃黾争鸣草满庭】
　　鱼鼋【班固答賔戏应龙潜于潢污丨丨媟之不覩其能奋灵徳合风云超忽荒而躆昊苍也　韩愈陆浑山火诗水龙鼍丨与丨　陆防风云昼晦夜遂大雪诗山云如马牛水云如丨丨　又入瞿塘登白帝庙诗天不生斯人人皆化丨丨　刘基墨圗诗云防缥缈向何处波浪澒洞骄丨丨　又钱塘懐古诗秔稻来吴防丨丨出具区】
　　鱼鼈【书伊训古有夏先后方懋厥徳罔有天灾山川鬼神亦莫不宁暨鸟兽丨丨咸若　礼记月令水潦降不献丨丨疏天降下水潦丨丨难得　又礼器见鹿豕下　又乐记土敝则草木不长水烦则丨丨不大周礼鼈人以时簎丨丨蜃凡貍物注簎谓以杈刺泥中搏取之貍物丨丨之属　国语鸟兽孕水虫成兽虞于是乎禁罝罗矠丨丨以为夏槁　汉书贾捐之传骆越之人父子同川而浴其民譬犹丨丨何足贪也　后汉书夫余国传东明南至掩防水以弓击水丨丨皆聚水上东明乘之得度因至夫余而王之焉　贾谊新书文王之泽下被禽兽洽于丨丨咸若攸乐而况士民乎淮南子秋风下霜到生挫伤鹰雕搏鸷昆虫蛰蔵草木注根丨丨凑渊莫见其为者灭而无形　论衡丨丨匿渊捕鱼者知其源禽兽蔵山畋猎者见其脉　维摩经以四大海水入一毛孔中不挠丨丨等而彼大海本相如故　起世经瑜伽论云由大海中有丨丨等影现月轮故有其内有黒相现　洛阳伽蓝记孝义里东即是洛阳小寺北有车骑将军张景仁宅民间号为吴人坊南来投化者多居其内近伊洛二水任其习御里三千余家自立巷寺市所卖口味多是水族时人谓为丨丨寺也　宋徽宗大观茶论水以清轻甘洁为羙虽曰中泠惠山为上然不常得但当服山泉之清洁者次则井水之常汲者为可用若江河之水则丨丨之腥泥泞之污虽甘无取　张説岳州诗器留丨丨腥衣防蚊防血　杜甫江涨诗丨丨为人得蛟龙不自谋　韦应物汉武帝杂歌天呉深入丨丨惊　独孤及代书寄上李广州诗推诚丨丨信持正魑魅怛　温庭筠鸿胪寺诗画鹢照丨丨鸣驺乱鹙鸧　冯道放鱼书所钥户诗池中丨丨应相贺从此方知有主人　苏舜钦松江观鱼诗鸣榔莫触蛟龙睡举时闻丨丨腥　苏轼望湖楼诗放生丨丨逐人来无主荷花两岸开　袁桷同子唯赋水车诗何人尝巧抉天机河伯逡廵丨丨舞昻昻长身卧塍岸卷地翻涛敌骄暑】
　　鱼【图尽见闻志滕昌祐有四时花鸟丨丨猴兔及梅花鵞茴香下睡鵞又有羣鵞泛莲沼等图传于世】鱼蟹【左传山林川泽之实疏山林之实谓材木樵薪之类川泽之实谓菱芡丨丨之属　北史魏宗室传咸阳王坦性好畋渔秋冬猎雉春夏捕丨丨鹰犬常百数头自言宁三日不食不能一日不猎　宋史乔维岳传维岳体肥年衰难于拜趋上特授海州刺史咸平中知苏州素病风上以吴中多丨丨乃徙夀州　顔氏家训异物志云拥劒状如蟹但一偏大尔何逊诗云跃鱼如拥劒是不分丨丨也　宣和画谱袁嶷丨丨圗御府所藏　吕祖谦卧逰録苏子瞻曰彭城佳山水丨丨争讼寂然盗贼衰少聊可藏拙寓居去江无十步风涛烟雨晓夕百变江南诸山在几席此幸未始有也韩愈南海神庙碑人厌丨丨五谷胥熟　苏轼与秦太虚书到黄所居对岸武昌山水佳絶柑橘椑柿极多大芋长尺余米斗二十有水路可致羊肉如北方猪牛麞鹿如土丨丨不论钱　陆防水国诗直至葮菼少敢言丨丨肥　欧阳修戏书示黎教授诗若无颍水肥丨丨终老仙乡作醉乡　王安石酬昌叔忆江隂诗海外珠犀常入市人间丨丨不论钱　陆防戒杀诗既畜鸡鹜羣复利丨丨贱暴殄非所安击鲜况亲见】
　　鱼虾【清异録吴越功徳判官毛胜多雅戏以地产丨丨海物四方所无因造水族加恩簿　老学庵笔记北户録云岭南俗家富者妇产三日或匝月洗儿作团油饭以煎丨丨鸡鵞猪羊灌肠蕉子姜桂盐豉为之据此即东坡先生所记盘游饭也二字语相近必传者之误　东京梦华録见鳖蟹下　图书见闻志唐陔善画野禽生菜水族诸物世称精妙有柘棘野禽十种生菜丨丨海物等图传于世　蘓轼赤壁赋见麋鹿下　韩愈送河南李正字归诗风土稍殊音丨丨日异饭　杨牢赠舍弟诗早驱风雨知龙圣饿食丨丨虎羞　陆防和袭羙首夏所居有作次韵诗亦以丨丨供熟鹭近縁樱笋识隣翁　王安石吴江诗柑橘无千里丨丨有万金　梅尧臣范饶州坐中客语食河豚鱼诗河豚当是时贵不数丨丨　又送马廷评之余姚诗晓日丨丨市新霜橘柚桥　苏轼次韵张安道读杜诗诗粉黛迷真色丨丨易豢牢　又鱼蛮子诗丨丨以为粮不耕自有余　黄庭坚演雅诗鸬鷀密伺丨丨便白鹭不禁尘土涴　陈造圩上诗生儿了门户馔客有丨丨　陆防大风雨雷电诗岂独丨丨天际落真成盖屐舍中行又病思诗江上秋风芦荻声丨丨日日厌煎烹　杨万里诗上市丨丨村店酒带花秋芥晚春蔬　刘克庄懐安道中诗大屋书旗夸酒米小舟鸣橹竞丨丨　叶适宿石门诗结庐防昌侧势落丨丨丛　洪希文溪行触目诗短堑揷篱防鹿豕小舟牵截丨丨　李节渔父诗稚乳满生事简丨丨到市利源轻　黄庚渔隠诗不羡丨丨利惟寻鸥鹭盟　萨都拉题淮安壁间诗丨丨泼泼初出梅杏青青已着枝】
　　鱼蛙【孔平仲诗余阴过盆池喜跃见丨丨蘓轼诗吴兴连月雨釡甑生丨丨】
　　鱼蚌【汝南先贤传周爕好潜养靖志唯典籍是乐有先人草庐在于东坑其下有陂丨丨生焉非身所耕食则不食也　蔡襄胡雁诗春江沙平净丨丨不可数】
　　鱼蠃【水经注泚水西南流迳湖阳县故城南东城中有二碑似是樊仲碑悉载故吏人名司马彪曰仲山甫封于樊因氏国焉爰自宅阳徙居湖阳能治田殖至三百顷起庐舍髙楼连阁波陂灌注竹木成林六畜放牧丨丨梨果檀桑麻闭门成市兵弩器械赀至百万】
　　鱼蚕【苏轼入峡诗遗民悲昶衍旧俗接丨丨注丨鳬丨丛先为蜀主】
　　鱼物【周礼人辨丨丨为鱻薧以供王膳羞】
　　鱼蛇【金史秋冬亦衣牛马猪羊猫犬丨丨之皮　易林丨丨之怪大人忧惧　益州记丨丨水东北自陵州界入青神县界　明一统志丨丨水在眉州青神县南二十里源出仁夀县木梓山流经县境合导江以水中有丨似丨因名　陆游有过丨丨市小寺诗】
　　鱼虫【海山记诏天下境内所有鸟兽草木驿至京师天下共进花木鸟兽丨丨莫知其数　梁昭明太子文选序若其纪一事咏一物风云草木之兴丨丨禽兽之流推而广之不可胜载矣　陈师道谢寇十一惠端砚诗敢书细字注丨丨要传华严八千偈　栁贯僧传古涌雾出波龙图歌阳晖焰焰隂魄动左右给侍皆丨丨】
　　鱼虱【苏轼物类相感志丨瘦而生白防者名丨用枫树皮投水中则愈　周履靖羣物奇制金丨生丨者用新砖入粪桶中浸一日取出令干投水中】
　　鱼鳬【华阳国志蜀先称王有蜀侯蚕丛次王曰柏灌次王曰丨丨鱼鳬王田于湔山忽得仙道蜀人思之为立祠　李白蜀道难乐府见蚕丛下　又王逢题垂虹桥亭诗葑田连沮洳鲛室乱丨丨】
