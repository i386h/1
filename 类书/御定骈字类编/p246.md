<!-- { "loadSidebar": true } -->
　　夏门【后汉书灵帝纪建寜元年春正月壬午城门校尉窦武为大将军己亥帝到丨丨亭使窦武持节以王青盖车迎入殿中庚子即皇帝位年十二改元建寜】
　　夏牙【唐书吐蕃传以大理卿刘元鼎为防盟使至糜谷就馆臧河之北川賛普之丨丨也周以枪累率十歩植百长槊中剚大帜为三门相距皆百歩甲士持门巫祝鸟冠虎带击鼓凡入者捜索乃进】
　　夏楹【庾信赵广墓志铭丨丨舍爵殷阶啓殡】
　　夏校【孟子丨曰丨殷曰序周曰庠　刘孝绰为东宫奉经啓业光丨丨徳茂周庠】
　　夏序【礼记明堂位米廪有虞氏之庠也序丨后氏之丨也瞽宗殷学也頖宫周学也】
　　夏鼎【宋书范泰传铜之为器在用也博矣钟律所通者逺机衡所揆者大丨丨负图实冠众瑞晋铎呈象亦启休徴器有要用则贵贱同资物有适宜则家国共急　繁钦砚颂钩三趾于丨丨兮象辰宿之相扶　左思吴都赋名载于山经形镂于丨丨　梁昭明太子铜博山香炉赋方丨丨之瓌异类山经之俶诡　欧阳修读山海经图诗丨丨象九州山经有遗载又劒聫句初疑丨丨成魑魅世所识】
　　夏爵【礼记礼运醆斝及尸君非礼也是谓僭君疏醆是丨丨斝是殷爵若是夏殷之后祭祀之时得以醆斝及于尸君其余诸侯于礼不合今者诸侯等祭祀之时乃以醆斝及于尸君非礼也此诸侯乃是僭礼之君】夏尊【礼记明堂位泰有虞氏之尊也山罍丨后氏之丨也着殷尊也牺象周尊也　觥记注罍者象云雷施不穷也受二石金罍容一斛山罍丨丨也】
　　夏俎【礼记明堂位俎用梡嶡疏丨丨名嶡嶡亦如梡而横柱四足中央如距也】
　　夏籥【礼记仲尼燕居两君相见揖让而入门入门而县兴揖让而升堂升堂而乐阕下管象武丨丨序兴陈其荐俎序其礼乐备其百官如此而后君子知仁焉疏丨丨谓大夏文舞之乐以象式次序更递而兴　吕览勤劳天下日夜不懈通大川决壅塞凿龙门降通漻水以导河疏三江五湖注之东海以利黔首于是命臯陶作为丨丨九成以昭其功　淮南子夏后氏其乐丨丨九成六佾六列六英】
　　夏箭【庾信华林园马射赋序见春胶下　张说侍射诗序唐弓在手丨丨斯发　沈约讲武诗飒沓佩吴戈参差腰丨丨　贺敳奉和九月九日应制诗带星飞丨丨映月上轩弧】
　　夏缦【周礼巾车见夏篆下】
　　夏练【王褎周太保尉迟纲墓铭旌卷丨丨棺陈卫墓】
　　夏羊【尔雅丨丨牡羭牝羖疏丨丨者里羖防也其牡者名羭即黑羝其牝者名羖郭云今人便以牂羖为白黒羊名其实白羊牝者名牂黒羊牝者名羖　急就篇牂羖羯羠防羝羭注牂吴羊之牝也羖丨丨之牡也】夏马【宋书符瑞志丨丨駵黒身白鬛尾殷马骆白身黒鬛尾周马骍赤身黒鬛尾】
　　夏年【文心雕龙商周篇什丽于丨丨　又诗颂大体以四言为正唯祈父肇禋以二言为句寻二言肇于黄世竹弹之謡是也三言兴于虞时元首之诗是也四言广于丨丨洛汭之歌是也五言见于周代行露之章是也六言七言杂出诗骚而体之篇成于两汉情数运周随时代用矣】
　　夏正【书咸有一德惟尹躬曁汤咸有一徳克享天心受天明命以有九有之师爰革丨丨传爰于也于得九有之众遂伐夏胜之改其正　礼记郊之祭也迎长日之至也注三王之郊一用丨丨夏正建寅之月也此言迎长日者建夘而昼夜分分而日长也　公羊传郊用正月上辛注三王之郊一用丨丨言正月者春秋之制也疏三王之郊一用丨丨者易说文也旣用丨丨而此传特言用正月上辛者但春秋之制也春秋因鲁以制法令自今以后之郊皆用周之正月故也　史记厯书见日辰下　汉书律厯志武帝时太中大夫公孙卿壶遂太史令司马迁等用儿寛议以为宜用丨丨乃诏卿等造太初厯　又谷永传有黒龙见东莱上使尚书问永受所欲言永对曰汉家行丨丨夏正色黒黒龙同姓之象也龙阳徳由小之大故为王者瑞应未知同姓有见本朝无继嗣之庆多危殆之隙欲因扰乱举兵而起者邪将动心冀为后者残贼不仁若广陵昌邑之类臣愚不能处也　齐书礼志马融云郊天之祀咸以丨丨五气用事有休有王各以其时兆于方郊四时合嵗功作相成亦以此月总旅明堂是则南郊明堂各日之证也　陈章艾人赋类宗则之初来一朝而获顺丨丨之聚蓄久要不忘　李百药和正月临朝应诏诗化厯昭唐典承天顺丨丨】
　　夏厯【后汉书律厯志永元四年待诏太史霍融上言官漏刻率九日増减一刻不与天相应或时差至二刻半不如丨丨密　宋书厯志丨丨七曜西行特违众法刘向以为后人所造此可疑之据二也】夏道【礼记礼运孔子曰我欲观丨丨是故之杞而不足征也吾得夏时焉　又表记子曰丨丨尊命事鬼敬神而逺之近人而忠焉先禄而后威先赏而后罚亲而不尊　宋史乐志涂山生啓丨丨以兴】夏礼【礼记中庸吾说丨丨不足徴也　论语子曰丨丨吾能言之不足徴也　宋书厯志至于中星见防记籍每以审时者盖以厯数难详而天验易显各据一代所合以为简易之政也亦犹丨丨未通商典濩容岂袭韶节诚天人之道同差则艺之兴因代而推移矣　法言或问其有继周者虽百世可知也秦已继周矣不待丨丨而治者其不验乎曰圣人之言天也天妄乎】
　　夏书【左传郑子华之弟子臧出奔宋好聚鹬冠郑伯恶而从之使盗诱之八月盗杀之于陈宋之间君子曰服之不衷身之灾也诗曰彼其之子不称其服子臧之服不称也夫诗曰自诒伊慼其子臧之谓矣丨丨曰地平天成称也杜注丨丨逸书　栁宗元终南山祠堂碑惟终南据天下之中在都之南西至于褎斜又西至陇首以临于戎东至于育顔又东至于太华以距于关实能作固以屏王室其物产之厚器用之出则璆琳琅玕丨丨载焉纪堂条枚秦风咏焉　谢朓髙松赋丨丨称其岱畎周篇咏其徂来】
　　夏典【宋书厯志唐篇丨丨莫不揆量周正汉朔咸加该验　魏书张传询于刍荛着之周什舆人献箴流于丨丨　路荡拔茅赋用之锡命旣着之丨丨将以缩酒又荐于周室】
　　夏图【虞世南和幸江都应诏诗南国行周化稽山袐丨丨】
　　夏防【唐无名氏橘奴判详窥丨丨珍味犹错于苞贡式遵周礼物生必载于版图】
　　夏谚【孟子丨丨曰吾王不游吾何以休吾王不豫吾何以助一游一豫为诸侯度】
　　夏占【宋史艺文志周易子丨丨一卷】
　　夏【汉书艺文志丨丨二十六卷】
　　夏篆【周礼巾车服车五乗孤乗丨丨卿乗夏缦大夫乗墨车士乗栈车庶人乗役车　宋史舆服志丨丨者篆其车而五采画之也夏缦则五采画之而不篆墨车则漆之而不画】
　　夏乐【诗陈常于时夏疏陈其久常之功于是丨丨而歌之言后稷功为常久永在歌乐故所以配天共食也　徐浩谒禹庙诗不复闻丨丨唯余奏楚幽】
　　夏器【论语瑚琏也注见夏琏下　洞天清録夏尚忠商尚质周尚文其制器亦然商器质素无文周器雕篆细密此固一定不易之论而丨丨独不然】
　　夏物【贺知章送张说廵边诗诏旂分丨丨专土锡唐弓】
　　夏璜【左传昔武王克啇成王定之选建明徳以藩屏周分鲁公以大路大旂丨后氏之丨封父之繁弱刘峻辩命论明月之珠不能无纇丨后之丨不能无考　张仲素信圭赋比椘玉之无瑕哂丨丨之有考】夏瑚【论语瑚琏也注包曰瑚琏黍稷之器丨曰丨殷曰琏周曰簠簋宗庙器之贵者又注见夏琏下】夏琏【礼记明堂位有虞氏之两敦丨后氏之四丨殷之六瑚周之八簋　论语瑚琏也注案明堂位说四代之器则丨器名丨殷器名瑚而包咸郑等说此论语贾服杜等注左传皆云夏曰瑚或别有所据或相从而误也】
　　夏琖【盏同礼记明堂位爵丨后氏以丨殷以斝周以爵疏丨后氏以丨者夏爵名也以玉饰之故前云爵用玉琖仍雕是也】
　　夏勺【礼记明堂位丨后氏以龙丨殷以疏勺周以蒲勺疏丨后氏以龙丨者勺为龙头】夏鼓【礼记明堂位丨后氏之丨足殷楹鼓周县鼓】
　　夏嶡【礼记明堂位俎有虞氏以梡丨后氏以丨殷以椇周以房俎　又爼用梡嶡疏见夏爼下】夏翟【书禹贡羽畎丨丨传丨丨翟雉名疏正义曰释鸟云翟山雉此云丨丨则丨丨共为雉名周礼立夏采之官取此名也按传下小注夏行雅反　又周礼见夏采下】

　　御定骈字类编卷二十四
<子部,类书类,御定骈字类编>
　　钦定四库全书
　　御定騈字类编巻二十五
　　时令门四
　　秋
　　秋天【周礼大宗伯以禋祀祀昊天上帝疏异义天号等六今尚书欧阳説曰春曰昊天夏曰苍天秋曰旻天冬曰上天总为皇天尔雅亦然谨案尚书尧命羲和钦若昊天总勅四时知昊天不独春春秋左氏曰夏四月己丑孔子卒称旻天不吊时非丨丨之闻也尔雅者孔子门人作以释六艺之文言盖不误矣　庾信小园赋非夏日而可畏异丨丨而可悲　王维送綦毋袐书还江东诗丨丨万里净日暮澄江空　髙适河西送李十七诗出门看落日驱马向丨丨　又送李少府诗青枫江上丨丨逺白帝城边古木疎　又途中寄徐録事诗落日风至丨丨鸿雁初　杜甫赠严八阁老诗蛟龙得云雕鹗在丨丨　又送陵州路使君赴任诗丨丨正揺落回首大江濵　韦应物秋夜诗暗窗凉叶动丨丨寝席单　卢纶集贤院即事诗洞门开旭日清禁肃丨丨　元稹酬乐天江楼夜吟稹诗诗猿羞啼月峡鹤让警丨丨　栁宗元龟背戏诗玉盘滴沥黄金钱皎如文龟丽丨丨　王建织锦曲回花侧叶与人别唯恐丨丨丝线干　又题诜法师院诗丨丨盆底新荷色夜地房前小竹声　姚合题宣义池亭诗苔文翻古篆石色学丨丨　李羣玉九日越台诗旭日髙山上丨丨大海隅　曹唐题子侄书院双松诗自种防松费几钱顿令院落似丨丨　杜荀鹤夏日登友人书斋林亭诗暑天长似丨丨冷带郭林亭画不如　皎然岘山送崔子向之宣州诗丨丨水西寺古木宛陵城　又秋居法】
　　【华寺下院望髙顶诗峰色丨丨见松声静夜闻】
　　秋旻【李东阳见南轩赋倚丨丨而长啸惊落叶之方短】
