<!-- { "loadSidebar": true } -->
　　外倚【史记伍子胥传且嚭使人微伺之其使于齐也乃属其子于齐之鲍氏夫为人臣内不得意丨丨诸侯自以为先王之谋臣今不见用常鞅鞅怨望愿王早图之】
　　外恃【李翰难进论见东作下】
　　外牣【齐书武帝纪可以开春发岁敬简元辰鸣青鸾于东郊冕朱纮而莅事仰荐宗禋俯勗黔皂将使囷庾内充遗秉丨丨既富而教兹焉攸在】
　　外籴【宋史食货志鄜延经畧使钱即言劝籴非可以久行均籴先入其斛斗乃给其直于有斛斗之家未有害也坊郭之人素无斛斗必须丨丨转有烦费】
　　外挑【宋史宁宗纪赞见中更下】
　　外迫【宋书序传时生业已尽老弱甚多东土饥荒易子而食丨丨国网内畏彊雠沈伏山草无所投厝唐书孟浩然传今丨丨军旅内劳賔客牵耗岁时或有未遑诚令好事者乘而有之负公夙志矣　又张濬传见内偪下】
　　外假【晋书元帝明帝纪论威权嫌隙内兴丨丨　魏书释老志且人心不同善恶亦异或有栖心真趣道业清逺者或丨丨法服内懐悖德者如此之徒宜辩泾渭若雷同一贯何以劝善　钱起诗天璞非丨丨】外蔽【明一统志见内连下】
　　外滛【公羊蔡人杀陈佗传陈佗者何陈君也陈君则曷为谓之陈佗絶也曷为絶之贱也其贱奈何丨丨也恶乎滛滛乎蔡蔡人杀之　又东方朔七谏邪气入而感内兮施玉色而丨丨　司马相如长门赋登兰台而遥望兮神怳怳而丨丨】
　　外烻【何晏景福殿赋皎皎白间离离列钱晃光内照流景丨丨注白间青琐侧以白涂之列钱金缸也】外熏【白居易和梦游春诗见内战下】
　　外搏【宋史刘拯等传论见内狙下　鹖冠子中虚丨丨虽博必虚　飞燕外传后所通宫奴燕赤鳯者雄健能超观阁兼通昭仪赤凤始出少嫔馆后适来幸时十月五日宫中故事上灵安庙是日吹埙击鼔歌连臂踏地歌赤凤来曲后谓昭仪曰赤凤为谁来昭仪曰赤凤自为姊来宁为他人乎后怒以杯抵昭仪裙曰鼠子能囓人乎昭仪曰穿其衣见其私足矣安在囓人乎昭仪素卑事后不虞见答之暴熟视不复言樊嬺脱簪叩头出血扶昭仪为拜后昭仪拜乃泣曰姊宁忘共被夜长苦寒不成寐使合德拥姊背邪今日垂得贵皆胜人且无丨丨我姊弟其忍内相搏乎后亦泣持昭仪手抽紫玉九雏钗为昭仪簪髻乃罢】
　　外挟【史记苏秦传见内劫下】
　　外握【李绅忆夜直金銮殿诗墨宣丨丨催飞诏草布深恩促换题】
　　外附【汉书王嘉传嘉封还益董贤户事上乃发怒召嘉诣尚书责问以相等前坐在位不尽忠诚丨丨诸侯操持两心背人臣之义今所称相等材美足以相计除罪君以道德位在三公以总方畧一统万类分明善恶为职知相等罪恶陈列着闻天下时辄以自劾今又称誉相等云为朝廷惜之大臣举错恣心自在迷国罔上近由君始谓逺者何】
　　外转【赵良器印赋文缭绕而丨丨字连绵而内逼】
　　外振【隋书潘徽传大隋之受命也追踪三五并曜参辰丨丨武功内修文德飞英声而勒嵩岱彰大定而铭钟鼎】
　　外揺【曽巩序越州鉴湖圗见内溃下】
　　外携【唐书契苾何力传见内判下】
　　外寻【张说岳州九日宴道观西阁诗大道由中悟逍遥匪丨丨　洪恩诗氤氲细细灵香散识得诸天莫丨丨】
　　外绕【楞严经彼人以手循体丨丨彼虽不见头足一辨知觉是同　明一统志北胜州形胜一江丨丨三闗内固】
　　外归【北史齐髙祖纪后从荣徙据并州抵扬州邑人厐苍鹰止团焦中每从丨丨主人遥闻行响动地苍鹰母数见团焦上赤气赫然属天又苍鹰尝夜欲入有青衣人拔刀叱曰何故触王言讫不见始以为异密觇之唯见赤蛇蟠牀上乃益惊异】
　　外奔【宋书薛安都传论安都勤王之畧义阙于藩屏以地丨丨罪同于三叛　魏书武帝纪天赐五年秋七月慕容支属百余家谋欲丨丨发觉伏诛死者三百余人】
　　外至【礼记祭统夫祭者非物自丨丨者也自中出生于心者也　公羊传郊则曷必祭稷王者必以其祖配王者则曷为必以其祖配必以其祖配自内出者无匹不行自丨丨者无主不止　孟子其兄自丨丨　李益城西竹园送裴佶王达诗见中肠下】
　　外止【京房易传见内健下】
　　外骛【苏轼天庆观乳泉赋凡水之在人者为汗为涕为洟为血为溲为泪为涎为沫此数者皆水之去人而丨丨】
　　外驰【薛道衡老氏碑见内断下】
　　外徙【唐书徐坚传出为绛州刺史数丨丨久乃迁秘书监左散骑常侍　宋史曽巩传徙明亳沧三州巩负才名久丨丨世颇谓偃蹇不偶一时后生辈锋出巩视之泊如也】
　　外走【宋史谢绛传近岁不逞之徒托言数术以先生处士自名秃巾短褐内结权幸丨丨州邑甚者矫诬诏书傲忽官吏请严禁止尝以墨敕赐封号者追还之】
　　外继【隋书刘子翊传时永宁令李公孝四岁丧母九岁丨丨其后父更别娶后妻至是而亡河间刘以无抚育之恩议不解任】
　　外救【战国策兵出无功诸侯生心丨丨必至臣见其害未覩其利　吴志朱然传魏攻江陵文帝自往宛为其势援连屯围城权遣将军孙盛督万人备州上立围坞为然丨丨】
　　外覆【王褒四子讲德论圣德隆盛威灵丨丨日逐举国而归德单于称臣而朝贺】
　　外着【宋书吴逵传乌程潘综守死孝道全亲济难乌程吴逵义行纯至列坟成行咸精诚内淳休声丨丨可并察孝廉】
　　外出【宋书礼志见中诏下　齐书徐孝嗣沈文季传论江左以来不暇逺策王旅丨丨未尝宿饱　南史江湛传义康之盛人竞求自昵惟湛自疎固求丨丨乃以为武陵内史】
　　外还【南史沈道防传有人窃其园菜者丨丨见之乃自逃隠待窃者去后乃出】
　　外入【史记乐书赞见内出下　齐书明帝纪论疑怯既深猜似丨丨　又天文志论见内出下】外来【易无妄彖辞元妄刚自丨丨而为主于内动而健刚中而应大亨以正天之命也　史记孟尝君传孟尝君将入秦賔客莫欲其行諌不聴苏代谓曰今旦代从丨丨见木偶人与土偶人相与语木偶人曰天雨子将败矣土偶人曰我生于土败则归土今天雨流子而行未知所止息也今秦虎狼之国也而君欲往如有不得还君得无为土偶人所笑乎孟尝君乃止　宋史律厯志其空径三分围九分长九十分积实八百一十分非丨丨者也皆起于律也】
　　外积【宋书武帝纪丨丨全国之勲内累戡黎之伐芟夷彊妖之始蕴崇姧猾之源显仁藏用之道六府孔修之绩莫不云行雨施能事必举谅已方轨于三五不容于典策者焉】
　　外减【宋史律厯志见内加下】
　　外透【崔膺金镜赋见中漏下】
　　外袭【韩伯庸幽兰赋嫩叶旁开浮香丨丨】
　　外加【宋史律厯志见内减下　又见内减下】
　　外拒【韩非子木枝丨丨将逼主处注枝之旁生者】
　　外韄【庄子见内韄下】
　　外揵【庄子见内韄下】
　　外系【宋史刘子羽传见前愆下】
　　外闭【礼记祭义古者天子诸侯必有公桑蚕室近川而为之筑宫仞有三尺棘墙而丨丨之疏丨丨谓扇在户丨丨也　又月令律中应钟疏注云应钟应其种类律厯志应钟言隂气应无射该藏万物而杂阳阂种晋灼曰丨丨曰阂以此言之云应其种类正谓应无射也】
　　外掩【无名氏华山为城赋絶壑中抱重峦丨丨】
　　外卷【王綮瑠璃窗赋见中眠下】
　　外欑【宋史礼志真宗景德三年正月画日乙卯孟享太庙其日以郓王丨丨改用辛酉】
　　外散【唐书突厥传序纤丽丨丨则戎羯之心生戎羯之心生则侵盗之本也　庾阐孙登居诗潜真内全飞荣丨丨】
　　外反【史记髙祖纪大臣内叛诸侯丨丨亡可翘足而待也】
　　外向【史记李广传匈奴左贤王将四万骑围广广军士皆恐广乃使其子敢往驰之敢独与数十骑驰直贯胡骑出其左右而还吿广曰胡虏易与耳军士乃安广为圜陈丨丨胡急击之矢下如雨汉兵死者过半汉矢且尽按广传汉书作乡同　又匈奴传髙帝乃使使间厚遗阏氏阏氏乃谓冒顿曰两主不相困今得汉地单于终非能居之且汉主有神单于察之冒顿与韩信将王黄赵利期而兵久不来疑其与汉有谋亦取阏氏之言乃开围一角于是髙帝令士皆持满傅矢丨丨从解角直出得与大军合而冒顿遂引兵去汉亦引兵罢使刘敬结亲和之约注师古曰言满引弓弩注矢外捍从解围之隅直角以出去　唐书苏烈传擢定方伊丽道行军大总管复征贺鲁进至曳咥河贺鲁率十姓兵十万拒战轻定方兵少舒左右翼包之定方令步卒据髙攒矟丨丨亲引劲骑阵北原贼三突步阵不能入定方因其乱击之鏖战三十里斩首数万级　宋史查道传徙知杲州时寇党尚有伏岩谷依险为栅者其酋何彦惠集其徒二百余止西充之大木槽彀弓露刃诏书招谕之未下咸请发兵殄之道曰彼愚人也以惧罪欲延命须尔其党岂无诖误邪遂微服单马数仆不持尺刃间闗林壑百里许直趋贼所初悉惊畏持满丨丨道神色自若踞胡牀而坐谕以诏意或识之曰郡守也尝闻其仁是宁害我者即相率投顺罗拜号呼请罪悉给劵归农】
　　外扞【后汉书宋意传见西遁下　又南匈奴传论见南北下　又捍同史记匈奴传注见上】外侮【左传周之有懿德也犹曰莫如兄弟故封建之其懐柔天下也犹惧有丨丨扞御侮者莫如亲亲故以亲屏周召穆公亦云今周德既衰于是乎又渝周召以从诸奸无乃不可乎　汉书五行志春秋桓公十四年八月壬申御廪灾董仲舒防为先是四国共伐鲁大破之于龙门百姓伤者未瘳怨咎未复而君臣俱惰内怠政事丨丨四邻非能保守宗庙终其天年者也故天灾御廪防戒之　宋书孔文仲传虞夏商周之盛未尝无丨丨然懐柔制御之要不在彼而在此也　又汤汉传舎此不务而徒以九重之深一笑之适以为乐乐极而思之吾有朝廷而不能治也吾有黎民而无与保之也起视四境而丨丨又至矣　潘岳离合诗嫣然以憙焉惧丨丨　又作务诗见内防下】
　　外屯【唐书朱泚传朱希彩为节度使颇委信之大厯七年希彩为下所杀众未有属泚方丨丨而滔主牙兵尤狡谲乃潜谂数十人大呼军门曰帅非朱公莫可众愕眙因共诣泚推知留后】
　　外攘【诗小序见内修下　史记秦始皇纪天下已定丨丨四夷以安边境　汉书董仲舒传仲舒为人亷直是时方丨丨四夷公孙治春秋不如仲舒而希世用事位至公卿仲舒以为从防嫉之胶西王亦上兄也尤縦恣数害吏二千石乃言于上曰独董仲舒可使相胶西王胶西王闻仲舒大儒善待之仲舒恐久获辠病免　后汉书西羌传赞见内谋下　唐书囘鹘传北狄贪没唯利是视比进马规直再岁不至岂厌缯帛利哉殆欲风髙马肥而肆侵轶故丨丨内备必烦朝廷　宋史秦桧传吕颐浩再相桧同秉政谋夺其柄风其党建言周宣王内修丨丨故能中兴今二相宜分任内外颐浩遂建都督府于镇江帝曰颐浩专治军旅桧专理庶务如种蠡之分职可也】
　　外包【刘基龙虎台赋杰彼神灵在京之郊金城内阻灵闗丨丨】
　　外阻【唐书郭子仪传赞见西走下】
