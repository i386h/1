<!-- { "loadSidebar": true } -->
　　两厢【仪礼乡射礼县于洗东北西面疏诸侯之卿大夫判县者分一肆于丨丨东县磬西县钟　南史武穆裴皇后传永明中无太后皇后羊贵嫔居昭阳殿东宠姬荀昭华居鳯华柏殿宫内御所居夀昌画殿南阁置白鹭鼓吹二部干光殿东西头置钟磬丨丨皆宴乐处也　韩愈李正封晩秋郾城夜防聫句见五鼎下白居易渭村退居诗仙仗环双阙神兵辟丨丨　又北史百济国传朝拜祭祀其冠丨丨加翅戎事则不】两庑【宋史选举志几防士即殿丨丨张帟列几席标姓名其上先一日表其次序揭示阙外翌日拜阙下乃入就席　元史祭祀志以象尊实醴齐有上尊加羃有勺设于丨丨近北盥洗位在阶下近南】两夏【厦同汉书张敞传重轑注苏林曰轑椽也重轑重棼中师古曰重棼即今之廊舍也一邉虚为丨丨者也　宋史舆服志见四铺下】
　　两房【宋史礼志元丰中诏景灵宫绘像旧臣推恩本支下丨丨以上取不食禄者均有无取齿长者若子孙亦绘像本房不食禄更不取别房　又童贯传请进筑夏国横山以太尉为陜西河东河北宣抚使俄开府仪同三司签书枢密院河西北丨丨　又贾炎传童贯签书枢密院河西北丨丨侍从邀炎俱往贺炎曰故事无签书丨丨者彼非执政何贺为】
　　两舍【宋史郑文寳传环州至伯鱼伯鱼抵青冈青冈拒清逺皆丨丨　杨万里见周子充舍人叙懐诗见一番下】
　　两仓【元史选举志至大四年部议上都丨丨二周嵗为满于应得资品上陞一等历过月日今后比例通理】
　　两库【宋史职官志左藏东西库掌受四方财赋之入以待邦国之经费给官吏单兵奉禄赐予旧分南北丨丨政和六年修建新库以东西库为名】
　　两灶【后汉书虞诩传邓太后以诩有将帅之畧迁武都太守引见嘉德殿厚加赏赐羌乃率众数千遮诩于陈仓崤谷诩即停军不进而宣言上书请兵湏到当发羌闻之乃分钞傍县诩因其兵散日夜进道兼行百余里令吏士各作丨丨日倍增之羌不敢逼】
　　两阶【书大禹模帝乃诞敷文德舞干羽于丨丨　诗厌厌夜饮不醉无归笺燕饮之礼宵则丨丨及庭门皆设大烛焉　宋书礼志絙青帷于丨丨象紫极之峥嵘　宋史礼志徽宗以十月十日为天宁节定上夀仪皇帝御垂拱殿羣臣通班起居毕分班知引进司官一员读奏目知东上閤门官一员奏进夀酒由东阶升舍人通教坊使以下赞再拜奏圣躬万福又再拜复位次看醆人稍前舍人赞再拜上殿祗候分东西丨丨立候进酒升殿　元史礼乐志见一洗下　刘知防坤仪庙乐章见七德下　范成大小峨眉诗告成归来丨丨舞泗濵锡贡备九韵】
　　两楹【礼记檀弓予畴昔之夜梦坐奠于丨丨之间　又投壶已拜受矢进即丨丨间退反位揖賔就筵刘向九叹戚宋万于丨丨兮废周邵于遐夷　潘尼释奠颂投樽篚于丨丨之间陈罍洗于阼阶之左　邢邵甘露颂宸居丨丨恭己万国　挚虞思游赋夏像韬尘于市北兮瓶罍抗方于丨丨　曹植闺情诗揽衣出中闺逍遥歩丨丨　孔欣置酒髙楼上诗广乐充堂宇丝竹横丨丨　王维赠房卢氏绾诗见十室下　顾况酬本部韦左司诗况与二三子列坐分丨丨陈志荐氷诗色静澄三酒光寒肃丨丨】
　　两栋【北史齐文宣帝纪三台构木髙二十七丈丨丨相距二百余尺工匠危怯皆系绳自防帝登脊疾走都无怖畏时复雅舞折旋中节傍人见者莫不寒心】
　　两柱【南史刘德愿传德愿善御车尝立丨丨使其中劣通车轴乃于百余歩上振辔长驱未至数尺打牛奔从柱间直过其精如此　宋史舆服志每新轮成载鐡万斤试之左建太常右建龙旂插于辂后丨丨之金环前驾青马六　苏轼欧阳晦夫遗接防琴枕诗羽衣鹤氅古仙伯岌岌丨丨扶霜纨　又隋书食货志梁末有丨丨钱及鹅眼钱于时人杂用其价同但丨丨重而鹅眼轻】
　　两椽【宋史髙丽传民居皆茅茨大止丨丨覆以瓦者才十二　白居易燕诗见一巢下】
　　两瓦【五色线魏文帝梦丨丨落地为鸳鸯】
　　两壁【宋史舆服志县令乗辂车黒质丨丨纱窗一辕金铜饰紫幰衣络带并绣雉衔瑞草驾二马驾士十八人　杜甫万丈潭诗山色一径尽崖絶丨丨对】
　　两门【周礼考工记路门不容乗车之五个注乗车广六尺六寸五个则三丈三尺也言不容者是丨丨乃容之则此门半之谓丈六尺五寸耳　宋书五行志呉孙权太元元年八月朔大风江海涌溢平地水深八尺防髙陵树二株石碑蹉动呉城丨丨飞落按华覈对役繁赋重区瞀不叡之罚也　北史牛传今造明堂湏以礼经为本其五室九阶上圆下方四阿重屋四旁丨丨依考工记】
　　两扉【黄庭内景经见七防下　白居易新构亭台诗东西疏二牖南北开丨丨】
　　两牖【宋史李觏传大戴礼盛德记明堂凡九室室四户八牖共三十六戸七十二牖八个之室并太室而九室四面各有户户旁夹丨丨也　李谧明堂制度论五室之制傍有夹房面各有户户有丨丨此乃因事立则非拘异术户牖之数固然矣】
　　两窗【诗西南其户疏见一户下　宋史李觏传白虎通明堂上圆下方八窗四闼九室十二坐四太庙前名为一门出于堂上门旁夹丨丨也　白居易秋斋诗见一庭下　杨万里夜泊平望终夕不寐诗不分丨丨窗外月如何不为别人明】
　　两栅【五代史王景仁传梁大祖遣子友宁攻王师范以兵背城为丨丨友宁夜击其一栅栅中告急趣景仁岀战景仁按兵不动友宁已破一栅连战不已迟明景仁度友宁兵已困乃出战大败之遂斩友宁】两社【左传成季之将生也桓公使卜楚丘之父卜之曰男也其名曰友在公之右间于丨丨为公室辅注丨丨周社亳社丨丨之间朝廷执政所在　庾信齐王宪碑铭照于四国充于丨丨　徐晋卿春秋经传类对赋毕氏后占名冠万民之数成季先卜位参丨丨之间　苏轼游杭州山诗行招丨丨僧共歩青山月】两序【北史牛传汉司徒马宫议云夏后氏代室室显于堂故命以室殷人重屋屋显于堂故命以屋周人明堂堂大于夏室故命以堂夏后氏益其堂之广百四十四尺周人明堂以为丨丨间大夏后氏七十二尺若据郑元之説则夏室大于周堂如以马宫之言则周堂大于夏室　唐书杨嗣复传嗣复领贡举时于陵自洛入朝乃率门生出迎置酒第中于陵坐堂上嗣复与诸生坐丨丨始于陵在考功擢浙东观察使李师稷及第时亦在焉人谓杨氏上下门生世以为美　何梦桂和郦签事见寄韵诗诗书无用戏侏儒丨丨今犹见壁图　李梦阳功德寺诗笙镛沸丨丨星斗宿岩廊】
　　两学【晋书潘岳传丨丨齐列双宇如一右延国胄左纳良逸祁祁生徒济济儒术　北史邢邵传杨愔与魏元又及邵请置学奏曰二黉丨丨盛自虞殷所以宗配上帝以着莫大之严宣布十二以彰则天之轨飬黄发以询哲言肓青衿而敷典教用能享国长乆风徽万祀者也　宋史王俊义传灵素设讲席寳箓宫诏丨丨选士问道车驾将临视推恩司成以俊义及曹伟应诏俊义辞焉　又呉时传时敏于为文未尝属槀落笔已就丨丨目之曰立地书厨】
　　两塾【苏轼游城东学舍作摄衣造丨丨窥戸无一人】
　　两德【晋书王坦之传见二象下】
　　两名【诗鳣鲔发发传鳣鲤也鲔鮥也疏鲤贿鳣鮥皆异鱼也故郭璞曰先儒及毛诗训传皆谓北鱼有丨丨今此鱼种类形状有殊无缘强合之为一物是郭谓毛诗为误也　左传见一地下　蔡邕朱公叔諡议忠以为实文以彰之事通议合丨丨一致】
　　两号【北史冯熙传有司奏諡诏曰案諡法主善行德曰元柔克有光曰懿昔贞恵兼美受三諡之荣忠武双辉锡丨丨之茂式准前训宜契具瞻既自少绸缪知之惟朕案行定名諡曰元懿】
　　两教【齐书禇伯玉传论见一极下　宋史兵志元祐元年四月右司谏苏辙上言诸道禁军自置将以来日夜按习武艺将兵皆早晩丨丨新募之士或终日不得休息今平居无事朝夕虐之以教阅使无遗力以治生事衣食殚尽憔悴无聊缓急安得其死力请使禁军除新募未习之人其余月止一教　江淹为萧重让扬州表窃闻周夏异章元素各礼儒道二宗名墨丨丨】
　　两信【罗隐寄杨秘书诗丨丨海潮书不达数峯稽岭眼长明】
　　两义【后汉书来歙传论世称来君叔天下信士夫专使乎二国之间岂厌诈谋哉而能独以信称者良其诚心在乎使丨丨俱安而已不私其功也　齐书乐志若以洪范木数用三则应水一火二金四也若依月令金九水六则应木八火七也当以洪范一二之数言不成文故有取舍而使丨丨并违未详以数立言为何依据也】
　　两政【左传子克有宠于桓王桓王属诸周公辛伯谏曰并后匹嫡丨丨耦国乱之本也】
　　两事【诗序狼防美周公也周公摄政逺则四国流言近则王不知周大夫美其不失其圣也疏传言进退有难湏丨丨充之明四国流言为进有难王不知为退有难　又设此旐矣建彼旄矣疏言此旐彼旄者凡丨丨者一言彼一言此便文　宋史选举志见五种下　韩愈从仕诗见一生下】
　　两业【宋史兵志义勇湏隐括丁数若因团集保甲即一动而丨丨就令既遣官隐括义勇又别遣官团练保甲即分为两事恐民不能无扰　云笈七籖闻尊所説道品中善恶丨丨必由于神以是言之识有何罪唐无名氏防问工商丨丨在俗何先文武二柄适时何急】
　　两例【文心雕龙辅嗣之丨丨平叔之二论并师心所见锋頴精密盖人伦之英也】
　　两念【王建送人诗与君俱絶迹丨丨无因由】
　　两意【宋书乐志晴如山上云皎若云间月闻君有丨丨故来相决絶　宋史选举志臣僚言屋之文专尚偶丽题虽丨丨必欲厘而为二以就对偶其超诣理趣者反指以为淡泊请择考官而戒饬之】两计【史记鲁仲连传此丨丨者显名厚实也愿公详计而审处一焉　又宋史食货志凡嵗赋谷以石计钱以緍计帛以疋计金银丝帛以丨丨藁秸新蒸以围计他物各以其数计】
　　两密【王融浄行颂见四知下】
　　两情【晋书贺循传时江东草创盗贼多有帝思所以防之循曰寇劫彊多不能独制者可指其踪迹言所在都督寻当致讨今不明部分使所在百姓与军家杂其徼备丨丨俱堕莫适任负故所以徒有备名而不能为益者也　权德舆古离别丨丨不得已念此欲何为元稹酬窦校书诗音徽千里断魂梦丨丨偏　白居易感秋寄逺诗惆怅时节晩丨丨千里同　张籍白头吟忆昔君前娇笑语丨丨宛转如萦素　武帝七夕诗见双念下】
　　两懐【唐书裴守真传出为汴州司马累迁成州刺史政不务威严吏民丨丨之徙宁州送者千数出境尚不止　许敬宗奉和七夕宴悬圃应制诗丨丨萦别绪一宿庆停梭】
　　两献【晋书文六王传论见八王下　宋书临川王道规传化被江汉勲髙防管逺猷侔于二南英雄迈于丨丨　小学绀珠汉丨丨河间献王沛献王】
　　两愚【晋书陆机传并贤居政则功有厚薄丨丨处乱则过有浅深】
　　两介【元史张懋传巴延命懋往谕淮西夏贵副以丨丨将骑士直趋合肥贵出迎设賔礼懋示以逆顺祸福辞防雅厉贵受命顿首上地图降书驰还报巴延大喜】
　　两表【晋书琅邪悼王焕传今天台所居王公百寮聚在都辇凡有丧事皆当供给材木百数竹薄千计凶门丨丨衣以细竹及材价值既贵又非表凶哀之宜如此过饰宜从麤简】
