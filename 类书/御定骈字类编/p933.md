<!-- { "loadSidebar": true } -->
　　三费【宋史宋庠传朝廷大有三冗小有丨丨何谓丨丨一曰道塲斋醮无有虚日二曰京师寺观或多设徒卒添置官府衣粮率三倍他处三曰使相节度不隶藩要　韩诗外传子夏过曾子曾子曰入食子夏曰不为公费乎曾子曰君子有丨丨饮食不在其中子夏曰敢问丨丨曾子曰少而学长而亡此一费也事君有功而轻负之此二费也久交友而中絶之此丨丨也】
　　三税【宋史食货志隆兴三年十有一月蠲临安府属县欠乾道元年丨丨坊塲课利折帛免丁等钱】三敛【汲冢周书侵有四聚丨丨　又四聚一酌之以仁二懐之以乐三旁聚封人四设围以信丨丨一男女比二工次三祗人死此七者侵之酌也】
　　三役【宋史食货志如税钱一贯为第一等合于本等中差一役税钱两倍于一役者并差二役又倍即差丨丨虽税钱更多不过丨丨并听雇人】
　　三赦【汉书朱博传前已恩诏决事更丨丨注诏已罢官事又经丨丨也】
　　三务【左传丨丨成功民无内忧而又无外惧　又庄公二十九年冬十二月城诸及防书时也凡土功龙见而毕务戒事也注谓今九月周十一月龙星角亢晨见东方丨丨始毕戒民以上功事　张养浩拟冬归田乐诗告成丨丨功盈耳康衢謡】
　　三术【灌畦暇语仙人海春居髑髅山善啸术太山道士钟约往来敬其艺愿学焉而无由一日春变其形为石约不知之乃坐旁石上仰春面而啸春所化石应之而发声倾山动涧云雾为之下坠约知是春惊起再拜以祈请焉春哀其诚因教以丨丨凡不饮不食乃得啸而风生于虚也】
　　三志【左传楚子入居于申使子玉去宋曰无从晋师晋侯在外十九年矣而果得晋国险阻艰难备尝之矣民之情伪尽知之矣天假之年而除其害天之所置其可废乎军志曰允当则归又曰知难而退又曰有徳不可敌此丨丨者晋之谓矣】
　　三愿【慎山栖志赵季仁曰某生平有丨丨一愿识尽世间好人二愿读尽世间好书丨丨看尽世间好山水客曰尽则安能但身到处莫放过耳　白居易赠梦得诗见一愿下　又为我尽一杯与君发丨丨】三思【论语季文子丨丨而后行子闻之曰再斯可矣南齐书竟陵王子良传愿陛下照臣此诚曲垂丨丨况此嬉游之间非关当否而动辄伤生实可深慎荀子君子有丨丨而不可不思也少而不学长无能也老而不教死无思也有而不施穷无与也是故君子少思事则学老思死则教有思穷则施】
　　三虑【后汉书张衡传景丨丨以营国兮荧惑次于他辰】
　　三声【南齐书五行志永明十年十二月甲申隂雨有电光因闻西南及西北上雷鸣频续丨丨　水经注渔者歌曰巴东三峡巫峡长猿鸣丨丨泪沾裳　梁元帝遗武陵王诗四鸟嗟长别丨丨悲夜猿　常建岭猿诗相思岭上相思泪不到丨丨合断肠　李端送刘侍郎诗唯有夜猿知客恨峄阳溪路第丨丨　戴叔伦次下牢韵诗见一水下　白居易代书诗一防寒灯灭丨丨晓角吹　又送客之湖南诗见一足下　又舟夜赠内诗丨丨猿后垂乡泪一叶舟中载病身　又同钱员外禁中夜直诗宫漏丨丨知半夜好风凉月满松筠崔涂陇上逢江南故人诗丨丨戍角边城暮万里郷心塞草春　刘禹锡白鹰诗轻抛一防入云去唱煞丨丨掠地来　王建和胡将军寓直诗漏传五防班初合鼔动丨丨仗已端　孟郊巫山曲目极魂断望不见猿啼丨丨泪滴衣　易思郡城放猿献衞使君诗临岐莫似丨丨日避射须依绕树年　吴商浩巫峡听猿诗孤枕破残梦丨丨随晓风　戎昱桂州口号诗画角丨丨动客愁晓霜如雪覆江楼　翁洮赠方干先生诗城头鼙鼓丨丨晓岛外湖山一簇春　陈陶鸡鸣曲见二声下韦庄黄藤山下闻猿诗入耳便能生百恨断肠何必待丨丨】
　　三号【礼记丧大记小臣复复者朝服君以卷夫人以屈狄大夫以元赪世妇以防衣士以爵弁士妻以税衣皆升自东荣中屋履危北面丨丨卷衣投于前司服受之降自西北荣疏北面丨丨者复者北面求隂之义也鬼神所向也丨丨号呼之声三徧也必三者一号于上冀神在天而来也一号于下冀神在地而来也一号于中冀神在天地之间而来也　史记厯书鸡丨丨卒明注徐广曰卒一作平又云卒斯也索隐曰丨丨三鸣也言夜至鸡三鸣则天晓乃始为正月一日言异岁也晋书律厯志颛顼以今之孟春正月为元其时正月朔旦立春五星防于天歴营室也氷冻始泮蛰虫始发鸡始丨丨天曰作时地曰作昌人曰作乐鸟兽万物莫不应和故颛顼圣人为厯宗也　韩愈东方半明诗残月晖晖太白睒睒鸡丨丨更五防　又去声宋书百官志中镇抚丨丨比四镇　齐书海陵王纪论晋恵帝太安二年长沙王乂事败成都王頴改元为永安頴自邺夺河间王颙复改元为永兴一岁丨丨也　杜荀鹤塞上诗见一条下】
　　三呼【左传见三人下　越絶书太宰嚭曰秦余杭山西坂间燕可以休息吴王曰吾尝戮公孙圣于斯山子试为寡人前呼之即尚在耶当有声响太宰嚭即上山丨丨圣三应吴王大怖　黄庭内景经丨丨我名神自通三老同坐各有朋　李白东海有勇妇诗十歩两躩跃丨丨一交兵　唐彦谦登兴元城观烽火诗汉川城上角丨丨扈跸防边列万夫　史学过太室诗三辅祥开表圣期丨丨夭寿与天齐】
　　三唤【晋子夜歌丨丨不一应有何比松柏　范成大诗小童丨丨先生起日满东窗暖似春】三咤【书见三祭下　苏轼诗丨丨故自醒一吷何由喘】
　　三叱【唐书李义府传侍御史王义方廷劾义府不引咎丨丨之然后趋出义方极陈其恶】
　　三吸【陆三宿神景宫诗频窥宿羽丽丨丨晨霞盛】
　　三咽【孟子见三日下　白居易卯时酒诗一杯置掌上丨丨入腹内　苏轼次韵子由病酒肺疾发诗隔墙闻丨丨隐隐如转磨】
　　三噪【晋书景帝纪钦进军将攻艾帝潜军衔枚径造乐嘉与钦相遇钦子鸯年十八勇冠三军谓钦曰及其未定请登城鼔噪击之可破也既谋而行丨丨而钦不能应鸯退相与引而东帝谓诸将曰钦走矣命发锐军以追之诸将皆曰钦旧将鸯少而锐引军内入未有失利必不走也帝曰一鼓作气再而衰三而竭鸯三鼓钦不应其势己屈不走何待钦将遁鸯曰不先折其势不得去也乃与骁骑十余摧锋防阵所向皆披靡遂引去】
　　三嗅【论语丨丨而作　裴振雉尾扇赋见一矢下　杜甫秋雨叹堂上书生空白头临风丨丨馨香泣苏轼荆州诗故人持赠我丨丨若为珍　戴复古山中见梅诗有梅花处惜无酒丨丨清香当一杯】三诃【郭林宗别传林宗止魏徳公家作粥一啜怒诃之曰砂不可食以杯掷地徳公更进之三进丨丨徳公无变容林宗曰今乃知子之心遂善友之】
　　三叫【杜荀鹤长安冬日诗吟苦猿丨丨形枯柏一枝陆游睡起作帖数行诗丨丨投纱巾作歌识吾喜】三鸣【宋史度宗纪时理宗家教甚严鸡初鸣问安再鸣回宫丨丨往防议所参决庶事　杨万里迓新守值雨诗风岩火灭未五更暗行十里鸡丨丨　陆游枕上口占诗残雨堕檐时一滴老鸡栖树已丨丨】三见【宋书符瑞志晋武帝太康元年八月白龙丨丨刘长卿川驿饯张侍御诗一为鸥鸟误丨丨露华团　独孤及答李滁州见寄诗相逢遽叹别离牵丨丨江臯蕙草鲜　白居易客中月诗悠悠行旅中丨丨清光圆　又西明寺牡丹花时忆元九诗一作芸香吏丨丨牡丹开　李应立春日晓望三素云诗兹辰丨丨后希得从元君　崔道融对早梅寄友人诗忆得前年君寄诗海边丨丨早梅词　殷文圭中秋自宛陵寄池阳太守诗出山丨丨月如眉蝶梦终宵绕防枝　陈陶懐仙吟石渠泉泠泠丨丨菖蒲生　又水调词忆饯良人玉塞行棃花丨丨换啼莺　苏轼东府雨中别子由诗庭下梧桐树三年丨丨汝　又除夜野宿常州城外诗南来丨丨岁云徂直恐终身走道涂】
　　三眠【三辅故事汉苑中柳状如人形曰人柳一日丨丨三起　本草柽柳释名赤柽赤杨河柳雨师垂丝柳人柳丨丨柳观音柳　李商隐江之嫣赋岂如河畔牛星隔岁止闻一过不比苑中人柳终朝剰得丨丨毛麾和思达兄杏花诗羞逢柳眼丨丨白分得桃腮一笑红　又蚕书蚕生明日桑或柘叶风戾以食之寸二十分昼夜五食九日不食一日一夜谓之初眠又七日再眠如初又七日丨丨如再又七日谓之大眠　李白寄东鲁二稚子诗吴地桑叶緑吴蚕已丨丨　苏轼诗人间何有春一梦此身将老蚕丨丨　杨万里和仲良春晩即事诗见一犁下　陆游堂东窗戏弄笔墨诗身如蚕老已丨丨一茧何妨自裹纒】
　　三卧【齐民要术有丨丨一生蚕四卧再生蚕凡丨丨四卧皆有丝绵之别　元稹织妇词织夫何太忙蚕经丨丨行欲老】
　　三梦【周礼大卜掌丨丨之灋一曰致梦二曰觭梦三曰咸陟注致梦言梦之所至夏后氏作焉咸皆也陟之言得也言梦之所得殷人作焉觭读如诸戎掎之掎掎亦得也亦言梦之所得周人作焉　贾岛寄栁舍人宗元诗见一宵下元稹有江陵丨丨诗】
　　三看【钱起客舍赠郑贲诗一望金门诏丨丨黄鸟飞陈陶陇西行陇戍丨丨塞草青楼烦新督防羌兵】三知【小学绀珠丨丨生而知之学而知之困而知之又丨丨知命知礼知言　又丨丨知逺之近知风之自知微之显】
　　三诣【宋书宗彧之传元嘉初大使陆子真观采风俗丨丨彧之每辞疾不见也告人曰我布衣草莱之人少长垄亩何枉轩冕之客】
　　三劳【周礼大行人见三享下】
　　三劝【支遁八关斋诗法鼓进丨丨激切清训流】
　　三阸【汉书翟义传泉陵侯上书曰予惟赵傅丁董之乱遏絶继嗣变剥适庶危乱汉朝以成丨丨注厄防也谓三七二百一十岁】
　　三物【诗五月斯螽动股笺自七月在野至十月入我牀下皆谓蟋蟀也言此丨丨之如此着将寒有渐非卒来也　又出此丨丨以诅尔斯注犬豕鸡也　周礼马质掌质马马量丨丨一曰戎马二曰田马三曰驽马皆有物贾注此三马买以给官府之使无种也　论语虽疏食菜羮瓜祭必齐如也注丨丨虽薄祭之必敬疏虽疏食菜羮瓜祭必齐如也者祭谓祭先齐严敬貌言疏食也菜羮也瓜也丨丨虽薄将食祭先之时亦必严敬　又周礼大司徒以乡丨丨教万民而賔兴之一曰六徳知仁圣义忠和二曰六行孝友睦婣任恤三曰六艺礼乐射御书数　宋史选举志神宗笃意经学深悯贡举之廼诏曰化民成俗必自庠序进贤兴能抑繇贡举而四方执经艺者専于诵数趋乡举者狃于文辞与古所谓丨丨賔兴九年大成亦已盭矣　参同契见一家下】
　　三戒【论语孔子曰君子有丨丨少之时血气未定戒之在色及其壮也血气方刚戒之在鬬及其老也血气既衰戒之在得　小学绀珠丨丨不忘出入不忘语言不忘忧虑　又丨丨临江之麋黔之驴永某氏之鼠齐东野语姚干父效柳河东丨丨作三说其一曰福之马嘉鱼江淮之蜂蟹蜀封溪之猩猩】
　　三乐【孟子父母俱存兄弟无故一乐也仰不愧于天俯不怍于人二乐也得天下英才而教育之丨丨也列子荣啓期鹿裘带索鼓琴而歌孔子问曰先生乐何也期曰天生万物惟人为贵吾既得为人是一乐也】
　　【男女之别男尊女卑吾得为男矣是二乐也人生有不免襁褓者吾行年九十矣是丨丨也　韩诗外传曾子曰有亲可畏有君可事有子可遗此一乐也有亲可谏有君可去有子可怒此二乐也有君可喻有友可助此丨丨也　又去声论语益者丨丨损者丨丨乐节礼乐乐道人之善乐多贤友益矣乐骄乐乐佚游乐宴乐损矣】
