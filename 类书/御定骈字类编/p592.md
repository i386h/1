<!-- { "loadSidebar": true } -->
　　台坊【宋书后废帝纪国度引费四倍元嘉二卫丨丨人力五不余一都水材官朽防十不两存】台城【晋书温峤传贼将匡术以丨丨来降为逸所击求救于峤江州别驾罗洞曰今水暴长救之不便不如攻榻杭榻杭军若败术围自解峤从之遂破贼石头军　齐书五行志崔慧景围丨丨有一五色幡飞翔在云中半日乃不见众皆惊怪相谓曰幡者事寻当翻覆也数日而慧景败　魏书萧宝夤传宝卷惛狂其直后刘灵运等谋奉宝夤密遣报宝夤宝夤许之遂迎宝夤率石头文武向其丨丨称警跸百姓随从者数百人防日暮城闭乃烧三尚及建业城　容斋随笔见禁城下云笈七籖其诸天内音一天有八字三十二天合二百五十六字论诸天度数期防大圣真仙名讳位号所治宫府丨丨处所神仙变化升降品次众魔种类人鬼生死转轮因缘　李贺诗路指丨丨迥　刘禹锡丨丨诗丨丨六代竞豪华结绮临春事最奢　殷尧藩登凤凰台诗梁武丨丨芳草合呉王宫殿野花开　温庭筠鸡鸣埭曲芊绵平绿丨丨基暖色春容荒古陂　罗隐途中送人东游有寄诗路经隋苑桥灯夜江转丨丨岸草春　司空图杨柳枝夀杯词丨丨细仗晓初移诏赐千官褉饮时　韦庄丨丨诗无情最是丨丨桞依旧烟笼十里堤】
　　台山【元史董文炳传世祖伐宋至淮西丨丨寨命文炳徃取之文炳驰至寨下谕以祸福不应文炳脱胄呼曰吾所以不极兵威者欲活汝众也不速下今屠寨矣守者惧遂降　明一统志丨丨在平凉府灵台县东北十里山多竒木异禽甘泉秀石又固原州南三里亦有丨丨以上有烽火台而名】
　　台沼【孟子文王以民力为丨为丨而民欢乐之　唐书魏元忠传古者茅茨棌椽以俭约遗子孙所以爱力也今公主所赏倾库府所造皆官供其疏筑丨丨崇峙观庑山无本石木无近产造之终嵗功用不絶夫为君所以养人非以害人今外戚不助养而反害之是使人主受谤天下也　又皇甫镈传见宫观下　马怀素奉和幸安乐公主山庄应制诗主家丨丨胜平阳帝幸欢娯乐未央　李贺梁台古愁诗梁王丨丨空中立天河之水夜飞入】
　　台池【史记晋世家齐使晏婴如晋与叔向语叔向曰晋季世也公厚赋为丨丨而不恤政政在私门其可久乎晏子然之　说苑不幸宫室以费财不多观游以罢民不雕文刻镂以逞耳目】
　　台臣【元史明宗纪帝谕丨丨曰御史劾岭北省臣朕甚嘉之继今所当言者毋有所惮被劾之人茍营求申诉朕必罪之或亷非其实毋輙以闻　又张起岩传选为监察御史中书参政杨廷玉以墨败丨丨奉防就庙堂逮之下吏丞相道拉实疾其摧辱同列悉诬丨丨防上欲寘之重辟起岩以新除留台抗章论曰丨丨按劾百官论列朝政职使然也今以奉职获戾风纪解体正直结舌忠良寒心殊非盛世事且世皇建台阁广言路维持治体陛下即位诏防动法祖宗今丨丨坐谴公论杜塞何谓法祖宗耶】
　　台使【齐书竟陵王子良传宋世元嘉中皆责成郡县孝武征求急速以郡县迟缓始遣丨丨自此公役劳扰太祖践阼子良陈之曰前丨丨督逋切调恒闻相望于道及臣至郡亦殊不疎凡此辈使人既非详慎懃顺或贪险崎岖要求此役朝辞禁门情态即异暮宿村县威福便行　又王敬则传明帝即位进大司马増邑千户丨丨拜授日雨大洪注敬则文武皆失色一客在傍曰公由来如此昔拜丹阳呉兴时亦然敬则大恱曰我宿命应得雨乃列羽仪备朝服导引出听事拜受　魏书李平传诏以本官行相州事世宗至邺亲幸平第见其诸子寻正刺史加征虏将军前来丨丨颇好侵取平乃画履虎尾践薄冰于客馆注颂其下以示诫焉】台司【宋史李宗谔传尝牒御史台不平空中丞吕文仲移文诘之徃复再三宗谔执言两省故事与丨丨不相统摄者凡八事闻卒如谔议　王羲之与尚书仆射谢安书自吾到此从事常有四五兼以丨丨及都水御史行台文符如雨倒错违背不复可知】
　　台官【宋书百官志汉制公卿御史中丞以下遇尚书令仆丞郎皆避车豫相廻避丨丨过乃得去今尚书官上朝及下禁断行人犹其制也　唐书李实传故事京兆避丨丨实尝与御史王播遇而驺唱争道播钩责从者实怒奏播为三原令廷辱之　宋史选举志元祐六年御史中丞郑雍言旧御史阙丨丨得自荐所以正名举职也自官制行御史中丞与两省分举而今之两省官属皆与闻门下中书政事其自举非故事且有嫌乞专委丨丨若稍渉私自有黜典　国史补元和中元稹为监察御史与中使争驿防为其所辱始敕节度观察使丨丨与中使先到驿者得处上防因为定制】
　　台郎【后汉书虞诩传上言丨丨显职仕之通阶今或一郡七八或一州无人宜令均平以厌天下之望又左雄传广陵孝亷徐淑年未及举丨丨疑而诘之对曰诏书曰有如顔囘子竒不拘年齿是故本郡以臣充选郎不能屈　宋书江智渊传元嘉末除尚书库部郎时髙流官序不为丨丨智渊门孤援寡独有此选意甚不说固辞不肯拜　南史王茂传为丨丨累年不调宋史陶节夫传太原府羣盗李勉起辽州北平之间河东河北骚动两路帅臣宪臣皆罪去至出丨丨督捕之节夫请悉罢遣兵卒以计获勉　李颀寄綦毋三诗共道进贤上赏看君几嵗作丨丨　杜甫客堂诗丨丨选才俊自顾亦已极】
　　台将【齐书张敬儿传诏除郡县辄自板代罢官去职禁还京师凶人出境无不千里寻蹑而反募丨丨来必厚加给赏】
　　台军【齐书崔慧景传慧景子觉及崔恭祖领前锋皆伧楚善战又轻行不火食以数舫缘江载酒肉为军粮每见丨丨城中烟火起辄尽力攻击丨丨不复得食以此饥困　魏书宗室法僧传募使间行偷路奔告若丨丨速至犹希全保哭送使者不知所言】
　　台职【后汉书郑传旧制尚书郎限满补县长令史丞尉奏以为丨丨虽尊而酬赏甚薄至于开选多无乐者请使郎补千石令史为长帝从其议　宋史吕诲传郊庙礼毕复申前议七上章不听乞解丨丨亦不听】
　　台宦【魏书韩麒麟传麒麟以新附之人未阶丨丨士人沈抑乃表曰齐土自属伪方歴载久逺旧州府寮动有数百自皇威开被并职从省守宰阙任不听土人监部窃惟新人未阶朝宦州郡局任甚少沈塞者多愿言冠冕轻为去就】
　　台队【宋书宗越传世祖镇襄阳以为扬武将军领丨丨】
　　台史【宋史李昉传二年陪祀南郊礼毕入贺因拜舞仆地丨丨掖之以出】
　　台吏【晋书戴洋传洋好道术妙解占候卜数吴末为丨丨知吴将亡托病不仕】
　　台属【宋史选举志风宪之地责任宜专若丨丨多由他荐恐非责任之本意诏中丞更举监察御史二员】台役【説苑晋平公春筑台叔向曰不可古者圣王贵徳而务施缓刑辟而趋民时今春筑台是夺民时也夫徳不施则民不归刑不缓则百姓愁使不归之民役愁怨之百姓而又夺其时是重竭也夫牧百姓养育之而重竭之岂所以定命安存而称为人君于后世哉平公曰善乃罢丨丨】
　　台隶【宋书恩幸传序周汉之道以智役愚丨丨参差用成等级魏晋以来以贵役贱士庶之科较然有辨皮日休桃花赋丨丨众芳縁饰阳和开破嫩萼压低柔柯】
　　台参【唐书韩愈传时宰相李逢吉恶李绅欲逐之遂以愈为京兆尹兼御史大夫特诏不丨丨而除绅中丞绅果劾奏愈愈以诏自解其后文刺纷然宰相以台府不恊遂罢愈为兵部侍郎而出绅江西观察】台制【宋书庾炳之传时炳之自理不谙丨丨令史并言停外非嫌太祖以炳之信受失所小事不足伤大臣　唐书韦温传入为监察御史以丨丨苛严不可以省养不拜】
　　台察【元史阿哈玛特传阿哈玛特奏自今御史台非白省毋擅召仓库吏亦毋究索钱谷数及集议中书不至者罪之其沮抑丨丨如此】
　　台纲【元史武宗纪诏整饬丨丨布告中外】
　　台宪【元史成宗纪迩者鞠问刑部尚书乌拉实赃罪蒙玉音奬谕诸御史皆被锡赉台纲益振今萨都卜丹被逮同列皆惧所繋非小乞寝是命申明丨丨之制诸人毋得与闻　又顺帝纪京畿奉使宣抚定定奏言御史彻伯尔等罪杖黜之时诸道奉使皆与丨丨互相掩蔽惟定定与湖广道拔实纠举无避】
　　台仪【晋书李含传秦王东薨含依丨丨葬讫除防　徐陵与岭南酋豪书见阙庭下】
　　台令【唐书礼乐志陵司旧曰署十三载改献昭干定桥五陵署为丨丨】
　　台符【宋书臧质传时世祖自揽威柄而质以少主遇之是事专行多所求欲及至寻阳刑政庆赏不复谘禀朝廷盆口钩圻米辄散用之丨丨屡加检诘质渐猜惧　唐书李峤传比縁征戍巧诈百情破役隐身规脱租赋今道人私度者几数十万其中髙户多丁黠商大贾诡诈丨丨羼名伪度且国计军防并仰丁口今丁皆出家兵悉入道征行租赋何以傋之】
　　台敕【后汉书丁鸿传今大将军虽欲敕身自约不敢僣差然而天下逺近皆惶怖承防刺史二千石初除谒辞求通待报虽奉符玺受丨丨不敢便去久者至数十日背王室向私门此乃上威损下权盛也】台命【魏书张济传蛮贼互起水行甚难魏之军马已据滑台于此而还从北道东下乃更便直晋之法制有异于魏今都督襄阳委以外事有欲征讨辄便兴发然后表闻令朝廷知之而已如其事势不举亦不承丨丨】
　　台报【南史安成王秀传是嵗魏县瓠城人反杀豫州刺史司马怀恱引司州刺史马仙琕仙琕籖荆州求应赴众咸谓宜待丨丨秀曰彼待我为援援之宜速待敕非应急也　王羲之上虞县事帖近所示欲依上虞别上申一期寻按丨丨不听上当戮力于事不可但复解散君县乃是今胜县而复以为难耶】
　　台檄【宋史沈畸传进殿中侍御史常经国子监门有小内侍从数骑絶道突过驺卒追问不为止丨丨诸司捕之不获畸曰风宪之地可但已乎入言之徽宗下内省迹治竟抵罪】
　　台辖【徐陵与顾记室书近者既居丨丨惟务奉公】
　　台选【王羲之帖桓公以江州还丨丨每事胜也不可当在谁耳】
　　台检【唐书康日知传少事李惟岳累擢赵州刺史惟岳叛日知与别驾李濯及部将百人啐牲血共盟固州自归惟岳怒遣先锋兵马使王武俊攻之日知绐为丨丨示曰使者赍诏喻中丞中丞奈何负天子从小儿跳梁哉武俊悟引兵还斩惟岳以献】
　　台调【宋书武帝纪州郡县屯田池塞诸非军国所资利入守宰者今一切除之州郡县吏皆依尚书定制实户置丨丨】
　　台格【宋书臧质传质与虏众书曰诸士庶狸伐见与书如别等正朔之民何为力自取如此大丈夫岂可不知转祸为福耶今写丨丨如别书自思之时购斩焘封开国县侯食邑一万户赐布绢各万匹】台砚【魏武帝上杂物疏御物三十种有纯银参带丨丨一枝】
　　台镜【薛能长安送友人之黔南诗丨丨簪秋晩盘蔬饭雨天】
　　台冠【宋书礼志霞凝生阙烟起成宫丨丨丹光坛浮素霭】
　　台钱【齐书髙帝纪有司奏遣外监典事四人周行离门外三十五里为限其余班下州郡无棺器标题者属所以丨丨供市】
　　台盘【钗小志南唐孙晟官至司空每食不设几案使众妓各执一器环立而侍号肉丨丨　诗话总冯衮牧苏州日多纵饮博因大胜以所得均与座客吟云八尺丨丨照面新千金一掷鬭精神合是赌时须赌物不堪囘首乞闲人】
