<!-- { "loadSidebar": true } -->
　　西汉【晋书顾荣等传论循位登保傅朝望特隆遂使銮跸降临承明下拜虽丨丨之防崇张禹东都之礼重桓荣弗是过也　宋书天文志序扬雄法言云或人问浑天于雄雄曰落下闳营之鲜于妄人度之耿中丞象之防防乎莫之违也则知此三人制造浑仪以圗晷纬以此而推则丨丨长安已有其器矣　唐书魏徴传帝宴羣臣积翠池酣乐赋诗徴赋丨丨其卒章曰终借叔孙礼方知皇帝尊帝曰徴言未尝不约我以礼　又艺文志柳宗直丨丨文类四十卷　野老记闻丨丨自王褒以下文字专事词藻不复简古而谷永等书杂引经传无复已见而古学逺矣　孟泌凌烟阁赋彼丨丨之麒麟既着明于甘露而东汉之云台又发挥于永平庾信小园赋緑墀青琐丨丨王根之宅　梁武帝阊阖篇丨丨本佳妍金马望甘泉　张正见煌煌京洛行】
　　【千门俨丨丨万户擅东京　张说赠崔公诗我闻丨丨日四老南山幽　刘禹锡武陵书懐诗丨丨开支部南朝号戚藩　白居易读汉书诗奈何丨丨末忠邪并信之　常衮晚秋集贤院即事诗北朝荣庾薛丨丨盛严徐　翁绶行路难君看丨丨翟丞相凤沼朝辞暮雀罗赵嘏泗上奉送相公诗语堪铭座黙含春丨丨公卿絶比伦　苏轼次韵钱穆父诗大笔推君丨丨手一言置我二刘间　又葛洪枕中书元始君经一刼乃一施太元母生天皇十三头治三万六千嵗书为扶桑大帝东王公号曰元阳父又生九光元女号曰太真西王母是丨丨夫人　又丨丨九光夫人始隂之气治西方曹唐小游仙诗丨丨夫人下太虚九霞裙幅五云舆又明一统志丨丨水在巩昌府西和县西南源出嶓山西流与马池水合有诸葛亮垒　杜甫醉歌行赠公安顔少府请顾八题壁君不见东呉顾文学君不见丨丨杜陵老诗家笔势君不嫌词翰升堂为君埽　又戏寄上汉中王诗丨丨亲王子成都老客星又王勃七夕诗月还丨丨霞临东海】
　　西晋【晋书汝南王亮等传序丨丨之政乱朝危虽由时主然而煽其风速其祸者咎在八王　宋书礼志文帝元嘉初追尊所生胡婕妤为章皇太后立庙丨丨宣太后地孝武昭太后明帝宣太后并祔章太后庙隋书经籍志鲁诗亡于丨丨而小学有一字石经鲁诗六卷　唐书宰相世系表永安周氏亦出自决曹掾燕九世孙防防十三世孙灵超其先避丨丨之乱南徙居永安黄冈　李庾两都赋晋始三世乱兴永嘉萧墙搆兵沉阏称戈浩浩逆流天下垫波八王既分五马南奔此丨丨之失都也　刘禹锡西塞山懐古诗丨丨楼船下益州金陵王气黯然收　廖匡圗松诗曽于丨丨封中又向东呉作大夫　罗隐上江州陈员外诗人自中台方贵盛地从丨丨即风流　灵一林公诗丨丨尚虚无南朝久沦悮　黄庭坚自勉诗元咏易流丨丨学苦吟不脱晚唐诗　邓文原诗东林萧散开莲社丨丨风流棹酒船　张养浩读史有感诗东京党锢迷臧否丨丨元谈混是非　何胥被使出关诗见北燕下】
　　西魏【史记项羽本纪徙魏王豹为丨丨王王河东都平阳　又郦生传破北魏注索隐曰北魏谓魏豹在河北故也亦谓之丨丨以大梁在河南故也　陈书沈众传元帝以为太子中庶子本州大中正寻迁司徒左长史江陵防为丨丨所虏寻而逃还　又何之元传猃狁孔炽鲠我中原始自一君终为二主事有相涉言成混漫今以未分之前为北魏既分之后髙氏所辅为东魏宇文所挟为丨丨所以相分别也　南史侯景传髙澄嗣事为渤海王遣其将慕容绍宗围景于长社景急乃求割鲁阳长社东荆北兖请救于丨丨　地理通释见东魏下】
　　西郑【左传先君桓公命我先人典司宗祏疏正义曰桓公初封丨丨盖其畿内之国周礼王子母弟有功者得立祖王之庙故桓公始封为君即命臣使典宗祏又楚子围郑疏见东郑下　竹书纪年自武王至穆王享国百年穆王以下都于丨丨】
　　西蜀【书牧誓千夫长百夫长及庸蜀羌髳微卢彭濮人传羌在丨丨叟髳微在巴蜀　史记李斯传江南金锡不为用丨丨丹青不为采　汉书王褒传夫荷旃被毳者难与道纯绵之丽宻羮藜唅糗者不足与论太牢之滋味今臣僻在丨丨生于穷巷之中长于蓬茨之下无有游观广覧之知顾有至愚极陋之累不足以塞厚望应明指虽然敢不畧陈愚而抒情素　晋书乐志丨丨猾夏僭号方域命将致讨委国稽服　又周访传论周访器兼文武任在折冲戡定湘罗尅清江汉谋孙翼子杖节拥旄丨丨仰其威风中兴推为名将功成名立不亦美乎　宋书氐胡传梁州刺史甄法防诬臣遣司马飞龙扰乱丨丨诸所谮引言非一事长途万里无路自明风尘之声日有滋甚　宋史曹翰传太祖亲征丨丨涧谷深险翰令凿石通道师旋以济　元史宪宗纪帝猎于也里海牙之地师南征次于河适冰合以土覆之而渡帝自将伐宋由丨丨以入　明一统志四川行都指挥司形胜南接中庆北邻丨丨　又雅州形胜丨丨之襟带南诏之咽喉　左思蜀都赋有丨丨公子者言于东呉王孙曰盖闻天以日月为纲地以四海为纪九土星分万国错跱崤函有帝皇之宅河洛为王者之里吾子岂亦曽闻蜀都之事欤请为左右扬防而陈之　赵麟玉山草堂赋盖将追草元于丨丨轶浣花于南杜者也　卢思道蜀国乐府丨丨称天府由来擅沃饶　张说岳阳早霁南楼诗见东武下　沈佺期哭苏眉山崔司业二公诗铭旌丨丨路骑吹北邙田杜甫上水遣懐诗一纪出丨丨于今向南斗　又野人送朱樱诗丨丨樱桃也自红野人相赠满筠笼　又诸将诗丨丨地形天下险安危须仗出羣材　又大雨诗丨丨冬不雪春农尚嗸嗸　刘禹锡江陵严司空见示与成都武相公唱和诗南荆丨丨大行台幕府旌门相对开　薛能西县诗三年丨丨去如沈西县西来出万岑　皮日休贱贡士诗南越贡珠玑丨丨进罗绮　陆游斋中杂题诗闲将丨丨团窠锦自背南唐落墨花又纵游归泊湖桥有作诗丨丨东呉到处游千岩万壑独吾州　又晚春感事诗见东坡下　掲傒斯云锦溪棹歌丨丨锦江那得似西湖緑水更须怜　杨维桢题赵仲穆临黄筌秋山圗诗李升笔法最称神万里云山出丨丨】
　　西吴【齐语西服流沙丨丨　李存送始和尚之天竺诗杨柳湖边天未晓偶随孤棹落丨丨】西鲁【张衡大司农鲍德诔济济京河实为丨丨】
　　西隋【宋书州郡志梁水丨丨令汉曰县属防牱晋太康地志属兴古并作随】
　　西虢【书禹贡导河积石至于龙门南至于华隂东至于底柱注底柱山名河水分流包山而过山见水中若柱然在丨丨之界　左传虢叔死焉疏正义曰虢国有二而经传不言东西者于时东虢已灭故丨丨不称西　周语注贾侍中云文公文王母弟虢仲之后为王卿士昭谓虢叔之后丨丨也　晋语咨于二虢注见东虢下　唐书宰相世系表郭氏出自姬姓周武王封文王弟虢叔于丨丨封虢仲于东虢丨丨地在虞郑之间平王东迁夺虢叔之地与郑武公楚庄王起陆浑之师伐周责王灭虢于是平王求虢叔裔孙序封于阳曲号曰郭公虢谓之郭声之转也因以为氏　苏轼诏令分往属县减决囚禁受命出府归作五百言寄子由诗囘趋丨丨道却渡小河洲】
　　西梁【汉书地理志信都国县丨丨　唐书李忠臣传讨李灵耀也战丨丨固败之复与马燧军合败贼于汴州　録异记宣州下流采石山之西岸有丨丨山焉与东梁隔水相对丨丨居民捕为业生解其板以为灼之货　揭傒斯大信晚泊诗千家杨柳江当门东梁丨丨两岸蹲】
　　西陜【周宏譲答王褒书分袂丨丨言反东区虽保周陵还依蒋径】
　　西巴【张华轻薄篇美女兴齐赵妍唱出丨丨】
　　西豫【齐书州郡志见南豫下　又永明四年冠军长史沈宪啓二豫分置以桑堁子亭为防颍川汝阳在南谯歴阳界内悉属丨丨庐江居晋熙汝隂之中属南豫求以颍川汝阳属南豫庐江还丨丨　又鱼复侯子响传子响少好武在丨丨时自选带仗左右六十人皆有胆干至镇数在内斋杀牛置酒与之聚乐】西鄂【史记楚世家注括地志云邓州向城南二十里丨丨故城是楚丨丨　又鼂错传注索隐曰案鼂氏出南阳今丨丨鼂氏自谓子鼂之后也　汉书地理志南阳郡县丨丨注应劭曰江夏有鄂故加西云　后汉书朱隽传贼余帅韩忠复据宛拒隽隽击大破之乘胜逐北数十里斩首万余级忠等遂降而秦颉积忿忠遂杀之余众惧不自安复以孙夏为帅还屯宛中隽急攻之夏走追至丨丨精山又破之　晋书罗宪传卒赠使持节安南将军武陵太守追封丨丨侯　宋书州郡志南阳太守秦立属荆州永初郡国有比阳鲁阳赭阳丨丨犨叶雉博望八县　北史张保洛传保洛自云本出南阳丨丨家世好賔客尚气侠颇为北士所知　司马彪九州春秋建安六年刘表攻丨丨西鄂长杜子绪率县男女婴城而守时南阳功曹伯孝长亦在城中闻兵攻声恐惧入室闭户牵被覆头相攻半日稍敢出面明一统志丨丨城在南阳府城北五十里　鼎録张衡制地动圗记之于鼎沉于丨丨水中　庾信刺史慕容宁碑文智士石折贤人星殒丨丨芝枯南阳菊尽　袁宏东征赋过武昌以逍遥登樊山以流眄访遗老以证往乃丨丨之旧县　骆賔王过张平子墓诗丨丨该通理南阳擅徳音】
　　西邯【后汉书西羌传永平元年复遣中郎将窦固捕虏将军马武等击滇吾于丨丨大破之】西荆【魏书李崇传东荆州蛮樊安聚众于龙山僭称大号萧衍共为唇齿遣兵应之诸将击讨不利乃以崇为使持莭散骑常侍都督征蛮诸军事进号镇南将军率步骑以讨之崇分遣诸将攻击贼垒连战尅防生擒樊安进讨丨丨诸蛮悉降　张衡南都赋结九秋之増伤怨丨丨之折盘　陶潜辛丑嵗七月赴假还江陵夏行涂口作如何忍此去遥遥至丨丨按丨丨一作南荆】
　　西兖【魏书王衍传衍笃于交旧有故人竺虩于丨丨为仲达所害其妻子饥寒衍置之于家累年赡恤世人称其敦厚　北史于义传明帝世歴丨丨邵三州刺史数从征伐进位开府】
