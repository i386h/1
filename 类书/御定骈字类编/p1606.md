<!-- { "loadSidebar": true } -->
　　棊子【宋书张畅传焘又遣就二王借箜篌琵琶筝笛等器及丨丨义恭答曰受任戎行不赍乐具在此燕防政使鎭府命妓有百条是江南之美今以相致唐书地理志沙州炖煌郡土贡丨丨黄矾石膏　宋史吴越钱俶传见棊局下　王羲之鄿茶帖石首鮝食之消成水此鱼脑中有石如丨丨野鸭亦有云此鱼所化　张世南高盖山记徐木牧儿饭牛山椒一日闻乐声出林杪縁崖造观至则有二人奕拱立良久遗徐一丨丨叱令归归即精觧手谈　刘禹锡道林岳麓二寺诗泉清石布博丨丨萝密鸟韵如簧言　张祜秋霁诗暗灯丨丨落残语酒缾空　贯休将入匡山宿韩判官宅诗帘卷茶烟萦堕叶月明丨丨落空苔】棊石【地理通释陇右道古雍梁二州之境厥贡麸金砺石丨丨蜜蜡蜡烛毛□麝香白防及鸟兽之角羽毛皮革】
　　棊局【晋书天文志天员如张盖地方如丨丨　又葛洪传性寡欲无所爱翫不知丨丨防道樗蒲齿名南史武陵昭王传少时又无丨丨乃破荻为片纵横以为丨丨指防行势遂至名品　唐书李泌传方若丨丨圆若棊子动若棊生静若棊死　宋史吴越钱俶传上遣中使赐俶大楸丨丨水精棊子乃谕防曰朕机务之余颇曽留意以卿在假可用此遣日　急就篇丨丨博戯相易轻　虞喜志林信安山有石室王质入其室见二童子方对丨看之丨未终视其所执伐薪斧柯已烂朽遽归郷里已非矣　河东记马举鎭淮南有一叟谒之称南山木强人能论兵法验之乃一丨丨耳　岑参喜华阴王少府使到南池宴集诗竹影拂丨丨荷香随酒杯　王维春园即事诗草际成丨丨林端举桔橰杜甫江村诗老妻画纸为丨丨稚子敲针作钓钩　又奉寄江宁旻上人诗丨丨动随寻涧竹袈裟忆上泛湖船　元稹觧秋诗酿酒并毓蔬人来有丨丨　章孝标元都观栽桃诗丨丨阴长合箫声秘不通　李羣玉送人隐居诗丨丨茅亭幽涧濵竹寒江静逺无人　秦韬玉题竹诗斜对酒缸偏觉好静笼丨丨最多情　司空图杂题诗丨丨长携上钓船杀中棊杀胜丝牵　皮日休吴中苦雨诗行谭弄书籖卧话枕丨丨　又夏初访鲁望偶题小斋诗林间度宿抛丨丨壁上经旬挂钓竿灵一妙乐观诗松间石上有丨丨能使樵人烂斧柯贯休陪冯使君游诗古桂林边丨丨湿白云堆里茗】
　　【烟青　又语林刘眞长见王丞相时盛夏王公以腹熨弹丨丨曰乃渹刘旣出人问见王公如何对曰未见他惟作吴语耳　白居易诗弹丨丨上事最妙是长斜　李商隐诗莫近弹丨丨中心最不平】
　　棊盘【画史章友直字伯益能以篆笔画丨丨笔笔相似图绘寳鉴章友直女名煎能如其父篆笔画丨丨　地理通释八阵凡三在防者六十有四方阵法也在弥牟者一百二十有八当头阵法也在丨丨市者二百五十有六下营法也　明一统志丨丨山在顺天府西三十五里上有丨丨石俗传金章宗尝奕于此　又丨丨山在南阳府泌阳县东北八十里上有石丨丨与截军山并峙　王柏长啸山游记杖履穿确硗而上力惫息喘至一聚落纵横十余家皆汪姓生涯随足无甚贫者一老馈浆而辞余问其屋后最高之山曰丨丨山而不识其命名之意　韦应物假中枉卢二十二书亦称卧疾兼讶李二久不访问以诗答书因以戏李二诗见枕边下】
　　棊枰【宋史王继恩传继恩握重兵久留成都转饷不给専以宴饮为务毎出入前后奏音乐又令骑兵执博局丨丨自随威振郡县　云仙杂记元颐本丨丨声与律吕相应盖用响玉为盘非有异术也　拊掌録叶涛好奕棊王介甫作诗切责之终不肯已奕者多废事不以贵贱嗜之率皆失业故人目丨丨为木野狐言其媚惑人如狐也　明一统志丨丨山在严州府城南一十五里山顶有石丨丨下有石壁】
　　棊奁【南史范晔传见袍段下】
　　棊函【李商隐诗药裹丹山凤丨丨白石郎】
　　棊丸【淮南子尧之治天下也舜为司徒契为司马禹为司空后稷为大田师奚仲为工其导万民也水处者渔山处者木谷处者牧陆处者农地冝其事事冝其械械冝其用用冝其人泽臯织网陵阪耕田得以所有易所无以所工易所拙是故离叛者寡而听从者众譬若播丨丨于地员者走泽方者处高各从其所安】棊槊【陈樵蔗庵赋琴樽命客丨丨交午】
　　棊奕【魏志邴原传注原别曰原欲归乡里止于三山孔融书曰顷知来至近在三山今遣五官掾奉问榜人舟楫之劳祸福动静告慰乱阶未已阻兵之雄若丨丨争枭原于是遂复反还　宋史刁衎传善谈笑喜丨丨交道敦笃士大夫多推重之】
　　棊图【唐书艺文志韦珽丨丨一卷宋史艺文志唐续丨丨五卷】
　　棊阵【温庭筠洞户诗醉乡高窈窈丨丨静愔愔　贯休和韦相公见示闲卧诗丨丨连残月僧交似大顚】棊书【南史朱异传年二十出都诣尚书令沈约面试之因戯异曰卿年少何乃不亷异逡廵未逹其防约乃曰天下惟有文义丨丨卿一时将去可谓不亷也】
　　棊经【宋史艺文志张学士丨丨一卷　云仙杂记王积薪梦青龙吐丨丨九部授己其艺颇精】棊评【唐书艺文志梁武帝丨丨一卷棊势六卷】
　　棊説【宋史潘愼修传善奕棊太宗屡召对奕因作一丨丨以献大抵谓棊之道在乎恬黙而取舎为急仁则能全义则能守礼则能变智则能兼信则能克君子知此五者庶防可以言棊矣因举十要以明其义太宗览而称善】
　　棊谱【南史栁恽传梁武帝好奕棊使恽品定丨丨登格者二百七十八人第其优劣为棊品三卷恽为第二焉】
　　棊诀【宋史艺文志王积薪等丨丨三卷棊势论井图一卷】
　　棊仙【云仙杂记卞子京遇丨丨束带拜金铸紫堂仙仍坐于席上胜克之利万不失一】
　　棊童【江行杂録见鍼线下】
　　棊品【宋书羊元保传入为黄门侍郎善奕棊丨丨第三太祖与赌郡戏胜以补宣城　南史栁恽传见棊谱下　又陆琼传大同末云公受梁武帝诏校定丨丨到漑朱异以下并集琼时年八嵗于客前覆局由是都下号曰神童　唐书艺文志范汪等注丨丨五卷　司空图三月晦诗牛夸丨丨无勍敌谢占诗家作上流】棊法【明道杂志沈存中博学多能天文歴数钟律壬遁皆极其妙尤善用筭然甚好奕棊终不能髙尝著书论丨丨谓连书万字五十二而尽棊局之变而余见世工棊者岂尽能用筭知此数比有不分菽麦临局便用智特妙而括欲以筭数学之可见其迂矣】
　　棊势【唐书艺文志见棊评下　宋史艺文志见棊诀下　云仙杂记人能尽数天星则徧知丨丨】棊声【深雪偶谈在儋耳作观棊诗记庐山白鹤观观中人皆阖戸昼睡独闻丨丨云五老前白鹤遗址长松防庭风日清美我时独逰不闻一士谁与棊者户外履二不闻人声惟闻落子其寂寒冷落之味可以想见】
　　棊围【皮日休江南道中懐茅山广文南阳博士诗将开丹灶那防鹤欲筭丨丨却望云】
　　棊酒【李羣玉别尹链师诗一罢丨丨欢离情满寥泬】
　　棊灯【杜牧寄赠许侍御弃官东归江南诗睡雨髙梧密丨丨小阁虚】
　　棊处【唐书韩愈传自天寳以后政治少懈文致未优武克不刚孽臣奸蠧居丨丨揺毒自防外顺内悖父死子代以祖以孙如古诸侯自擅其地不朝不贡六七十年　又去声皮日休鲁望春日多寻野景日休抱疾杜门因有是寄诗数卷蠧书丨丨展防升菰米钓前炊】
　　棊跱【峙同吴志陆逊权以兄防女配逊数访世务逊建议曰方今英雄丨丨豺狼闚望克敌宁乱非众不济而山寇旧恶依阻深地夫腹心未平难以图逺可大整部伍取其精鋭权纳其防以为帐下右都督　魏书李骞传既云扰而海沸亦岳立而丨丨】
　　棊布【宋史河渠志杭州于潜县令郏亶言苏州环湖地卑多水沿海地高多旱故古人治水之迹纵则有浦横则有塘又有门堰泾沥而丨丨之今总二百六十余所　关尹子道虽丝纷事则丨丨　陈涟皆山亭赋羣圉牧监星列丨丨　卢从愿祭汾阴乐章列俎丨丨方坛砥平　杜牧郡斋独酌诗中画一万国角角丨丨方】
　　棊散【杜牧齐安郡晚秋诗雨暗残灯丨丨后酒醒孤枕雁来初】
　　棊翻【杜牧早春寄岳州李使君诗丨丨小局势垆拨冻醪醅】
　　棊敌【黄庭坚雨中花词西州纵有舞帬歌扇谁共茗邀丨丨】
　　骰
　　骰子【朝野佥载咸亨中贝州潘彦好双陆毎有所诣局不离身曾泛海遇风船破彦右手挟一板左手抱双陆局口衔双陆丨丨二日一夜至岸两手见骨局终不舍丨丨亦在口　后山谈丛澶渊之役眞宗使候莱公曰相公饮酒矣唱曲子矣掷丨丨矣鼾睡矣　又丁晋公逐莱公张乖崖知祸必及己乃延三大户于便坐与之博袖间出彩丨丨胜其一坐乃买田宅为归计以自污晋公闻之亦不害也　有宋佳话丁谓参政或率杨文公贺公曰丨丨选耳亦何足道哉　事始声诺曰博陆采名也六只丨丨皆六　张祜诗丨丨廵抛裹手拈无因得见玉纤纤】
　　骰钱【白顀髓嘉定丁丑九月臣僚奏孔炜罢知高安孔本三衢人乙亥生仕至都官以女为门人郑复礼盗去遂有此玷复礼乃永嘉士人因善医而为孔门馆賔与诸子逰惟馆于民家先数日前因见行都博鸡者复礼博之以丨丨祝之得纯成欲盗此女随手得纯字更借取一祝再博而又纯漫遂因孔君奉祭牙斋坛是夜复礼遂盗此女令弟孝礼携徃姑苏】
　　骰盘【白居易酬微之夸镜湖诗酒醆省陪波卷白丨丨思共彩呼卢】
　　局
　　局上【杜牧送国棊王逢诗浮生七十更万日与子期于丨丨消】
　　局室【艺林伐山戴延之西记丨丨芦帘丨丨室如棊局也】
　　炉【鑪罏并通】
　　炉烟【宋史礼志皇帝出西閤乘辇协律郎俛伏跪举麾兴工鼔柷奏干安之乐殿上扇合礼直官太常博士引礼仪使导皇帝出降辇即坐帘卷扇开鞭鸣乐止丨丨升符寳郎奉寳陈于御坐左右　香谱卢氏杂説杨牧尝召崔安石食盘前置香一炉烟出如楼台之状崔别闻一香非似丨丨崔思之杨顾左右取白角楪子盛一漆毬子呈崔曰此罽賔国香所闻即此香也　庾信陜州农郡五张寺经藏碑见鼎气下　杨万里长庆寺十八罗汉记经行者四人渊黙者四人纳衲者一人杖植者二人或挥麈欲谈或长眉曵地或佛齿在手或清水挈瓶玩丨丨者其意逺扰龙虎者其色暇　沈佺期再入道场纪事应制诗行随香辇登仙路坐近丨丨讲法筵　张景原奉和九月九日登慈恩寺浮图应制诗祥氛与佳色相伴杂丨丨　杜甫宣政殿退朝晚出左掖诗芳草霏霏承委佩丨丨细细驻游丝　又至日遣兴奉寄北省旧阁老两院故人诗麒麟不动丨丨上孔雀徐开扇影还　皇甫曾早朝日寄所知诗丨丨乍起开仙仗玉佩才成引上公　韦应物燕李录事诗与君十五侍皇闱晓拂丨丨上赤墀　卢纶和常舎人晚秋集贤院即事诗揺珰陪羽扇端弁入丨丨　白居易遏萧九彻话长安旧逰诗丨丨凝麝气酒色驻鹅黄姚合寄裴起居诗千官晓立丨丨里立近丹墀是起居　方干送王侍郎浙东入朝诗宻奏无非经济术从容防刻在丨丨　贯休寿春进祝圣诗旰食丨丨细宵衣隙月明　又题式和尚院兼呈杜使君诗壍蚁縁金锡丨丨惹雪眉　又送僧入石霜诗撩舎新罗瘦丨丨榾柮粗】
