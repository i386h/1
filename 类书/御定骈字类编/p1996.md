<!-- { "loadSidebar": true } -->
　　木笴【宋史赵令传知黄州三年以内艰去诏起复时金人闻孟太后在南昌欲邀之径犯黄州令已还在道郡卒得金人丨丨凿箭浮江告急】
　　木弹【西京杂记长安五陵人柘丨为丨眞珠为丸以弹鸟鹊】
　　木札【酉阳杂俎韦行规夜行有人起草中尾之韦叱不应连发矢中之不退矢尽韦惧奔马有顷风雨忽至韦下马负一树见空中有电光相逐如鞠杖势渐逼树杪觉物纷纷坠其前韦视之乃丨丨也须防积札埋至膝韦惊惧投弓矢向空乞命】
　　木甲【宋史刘子羽传子羽焚兴元退守三泉县从兵不满三百与士卒取草芽丨丨食之　徐陵陈公九锡文左贤右角沙溃土崩丨丨殪于中原氊裘赴于江水】
　　木荐【汉书鼂错传材官驺发矢道同的则匈奴之革笥丨丨弗能支也】
　　木路【周礼巾车掌王之五路丨丨前樊鹄缨建大麾以田以封蕃国　晋书礼志武帝泰始四年乗舆御丨丨以耕以太牢祀先农　隋书礼仪志十二辂十二曰丨丨以田猎行乡畿】
　　木车【周礼巾车丨丨蒲蔽　公羊传疏书传云士乗饰车两马庻人单马丨丨　论衡鲁班为母作丨丨马木人御者机关备至】
　　木軨【盐鐡论古者椎车无柔栈舆无植及其后丨丨不衣长毂数幅】
　　木筏【宋史职官志大府寺汴河上下鎻蔡河上下鎻掌收舟船丨丨之征　又苏轼传岐下岁输南山丨丨自渭入河经砥柱之险衙吏踵破家轼访其利害为修衙规使自择水工以时进止自是害减半　又髙昌国传见茅女下　元史塔斯传塔斯引兵攻郢郢濒汉江城坚兵精且多战舰塔斯命造丨丨遣刘巴图尔将死士五百乗筏进击引骑兵沿岸迎射大破之】
　　木柹【晋书王濬传濬造船于蜀其丨丨蔽江而下吴建平太守取流柹以呈孙皓曰晋必有攻吴之计宜増建平兵建平不下终不敢渡皓不从　李商隐南朝诗敌国军营漂丨丨前朝神庙鎻烟煤】
　　木舶【宋史食货志胡人谓三百斤为一婆兰凡舶舟最大者曰独樯载一千婆兰次者曰牛头比独樯得三之一又次曰丨丨曰料河递得三之一】
　　木舟【昜系辞刳丨为丨剡木为楫舟楫之利以济不通致逺以利天下盖取诸涣】
　　木楫【昜系辞见上】
　　木【尔雅注丨曰丨竹曰筏小筏曰泭】
　　木铎【书每岁孟春遒人以丨丨徇于路传遒人宣令之丨丨金铃木舌所以振文教　周礼宫正春秋以丨丨修火禁　又乡师凡四时之征令有常者以丨丨徇于市朝　论语天将以夫子为丨丨　陈讽进善旌赋岂比夫周聆丨丨之謡汉尚石渠之选　张九龄奉和圣制送十道采访使诗首路回竹符分镳扬丨丨】木钟【周必大游信抚二州诸山记道傍有阳岩一黄冠居之庭宇颇幽静望见丨丨杵臼栖岩间唐人链丹遗迹也】
　　木椌【诗鞉磬柷圉传柷丨丨也圉楬也】
　　木掀【歙砚谱攻器箕畚铳鐡大小锤长短凿钢屑□头鵶觜锄丨丨】
　　木拨【旧唐书音乐志旧琵琶皆以丨丨弹之太宗贞观始有手弹之法】
　　木柺【五代史汉髙祖纪开运四年契丹犯京师出帝北迁王遣牙将王峻奉表契丹耶律徳光呼之为儿赐以丨丨一丨丨如中国几杖非优大臣不可得】
　　木杖【论衡广文伯适生有人从门呼其父名父出不见人有大丨丨植其门侧人占曰吉文伯位至广汉太守当富贵故父得赐杖占者若曰杖当子力矣　蘓辙诗削木为杖轻且好】
　　木突【尚顔赠村公诗防衣丨丨此乡尊白尽须睂眼未昏　林逋孤山寺诗乗兴醉来拖丨丨翠苔苍藓石磷磷】
　　木幔【晋书慕容超载记张纲为裕造冲车覆以板屋之以皮并设诸奇巧城上火石弓矢无所施用又为飞楼悬梯丨丨之属遥临城上　唐书李光弼传思明为飞楼障以丨丨筑土山临城光弼遣穴地頽之】木牀【南史宋武帝纪帝素有热病并患金创末年尤剧坐卧常须冷物后有人献石牀寝之极以为佳乃叹曰丨丨且费而况石耶即令毁之　髙士传楚老莱子亲没隐山之阳以杞丨为丨蓍艾为席　玉涧杂书常頴士自郊居来韩持国问郊外凉乎曰凉持国诘其故曰露顚挟扇持三尺丨丨视木阴东揺则从东西揺则从西语未竟持国亟止之曰汝勿言吾心亦凉欧阳修杨直讲女奴弹琵琶诗娇儿两幅青布裙三脚丨丨坐调曲　韩驹诗竹炉篝火曲丨丨乌桕为烛枫脂香　段成已漫书诗山翁只合坐山房四壁萧然一丨丨】
　　木枕【北齐书郎基传字世业性清愼曽语人云任官之所丨丨亦不须作况重于此事唯颇令写书　唐书阳城传常以丨丨布衾质钱人重其贤争售之　陆游诗菅席多年败见经布衾丨丨伴残更　又谢朱元晦寄纸被诗丨丨藜牀席见经卧看飘雪入窗櫺】
　　木榻【魏志管宁传注髙士传曰管宁自越海及归常坐一丨丨积五十余年未尝箕股其榻上当膝处皆穿　白居易庐山草堂记堂中设丨丨四素屏二漆琴一张儒书道书各三两卷】
　　木几【西京杂记汉制天子玉几公侯皆以丨为丨　神仙传葛仙翁凭桐丨丨于女几山学仙得道　刘基深居精舍记其右山曰化鹿之山亦曰鹿头相传葛稚川既化为仙有丨丨亦化为鹿在此山】木案【后汉书律厯志气之法为室三重戸闭涂衅必周密布缇缦室中以丨为丨每律各一内庳外髙从其方位加律其上　明一统志丨丨山在永宁宣抚司城东南五十里上有林木下平如案　耶律楚材驿中作穷春盘诗丨丨初开银线緑砂瓶煮熟藕丝长】
　　木橙【冷斋夜话予游儋耳见黎民为予言东坡常谒姜唐佐唐佐不在见其母问曰识苏公否母曰识之公乃杖而至指西丨丨自坐其上问曰秀才何往母言入村落未还有包灯心纸公以手拭开书满纸曰秀才归当示之今尚在】
　　木梳【樵人直说孙思邈以交加丨造百齿丨用之养生秘法也按二仪实録赫胥氏造梳以木为之二十四齿取疏通之义】
　　木杵【易断丨为丨掘地为臼臼杵之利万民以济盖取诸小过　汉书陈咸传起家复为南阳太守所居以杀伐立威豪滑吏及大姓犯法辄论输府以律程作司空为地臼丨丨舂不中程或私解脱钳衣服不如法辄加罪　法苑珠林尔时世尊告诸比丘譬丨丨尝用不止日夜消减　周昂诗丨丨舂晨急糠灯照夜多】木罂【史记淮阴侯传魏王盛兵蒲坂塞临晋信乃益爲疑兵陈船欲渡临晋而伏兵从夏阳以丨丨瓶渡军袭安邑魏王豹惊引兵迎信信遂虏豹服防注以丨柙缚丨缻以渡韦昭注以丨为器如丨缻以渡军无船且尚密也】
　　木柙【史记淮阴侯传注见上】
　　木缻【史记淮隂侯传注见木罂下】
　　木毬【颂古聮珠通集山寺里头无可作辊出丨丨两三个不独元沙遭一攧雪峯老人亦话堕】木桮【杯同唐书韦嗣立传见藤盘下　班彪上啓事官吏二千石布襦羊裘以白丨丨饮食饰虚欲以求名采誉】
　　木柈【马祖常北游诗鸡鸣麦酒熟丨丨荐干荠】
　　木杓【茶经瓢一曰牺杓牺丨丨也　叶良佩太平县山川记地尽而气郁屹立于海中则为松门石塘玉环赏头诸山脉隐而精露散布于平野则为瓦屿闗屿鹜屿夹屿丨丨秃截茶叶诸屿】
　　木尊【庄子百年之丨破为牺丨　淮南子百围之丨斩而为牺丨　李白有咏山瘿丨丨诗】木瓢【杜甫乐游园歌长生丨丨示眞率更调鞍马狂欢赏】
　　木桶【南史臧质传魏以钩车钩垣楼城内系絙数百人叫呼引之车不能退质夜以丨丨盛人县城外截钩获之】
　　木盎【入蜀记妇人丨丨汲盎长二尺三足以杓挹水即倒坐傍石束盎于背而去　陆游新安驿诗丨丨汲江人起早银簇髻女妆新】
　　木匣【画继魏观察入竹林中有笼鸟名遏滥堆能歌六么呼其主问之云初教时以丨丨束其身每五鼓吹其唇作腔笔管敲拍以警其寝如是五六年方能之】
　　木櫁【梁简文帝与僧正教书况复最大圆慈无上善聚闻名去烦见形入道而可慢此雕香蕴斯丨丨缄匿玉毫封印金掌】
　　木甑【九江志东兴人家曽以丨丨沉井中乃流出连樊溪甘渚得之此泉穴相通也　韦庄赠渔翁诗见芋香下　陆游大风诗陶盎治米声叟叟丨丨炊防香浮浮】
　　木臼【范成大田家留客行丨丨新舂雪花白急炊香饭来看客】
　　木盆【罗湖野録蜀僧普首座自号性空庵主参见死心禅师居华亭最乆雅好吹鐡笛放旷自乐凡圣莫测亦善为偈句开导人既而欲追船子和尚故事乃曰坐脱立亡不若水葬一省柴烧二免开圹撒手便行不妨快畅谁是知音船子和尚髙风难继百千年一曲渔歌少人唱仍别众曰船子当年返故乡没踪迹处妙难量眞风偏继知音者鐡笛横吹作散场即语缁素曰吾去矣遂以青龙江上乗丨丨张布防吹鐡笛泛逺而没】木柜【亦作匮唐书天文志以丨丨为地平令仪半在地下晦明朔望迟速有准　宋史食货志大观元年张茂直复言州县督捕加峻私小黄钱投委江河不敢复出请令东南州县置丨丨封键于阛阓中听民以私钱自投如自首法　元史顺帝纪自制宫漏约髙六七尺广半之造丨为丨阴藏诸壶其中运水上下匮上设西方三圣殿匮腰立玉女捧时刻筹时至辄浮水而上左右列二金甲神人一悬钟一悬钲夜则神人自能按更而击无分毫差　又地理志泰定四年海圯盐官命都水少监张仲仁往治之沿海三十余里下石囤四十四万三千三百有竒丨丨四百七十余工役万人文宗即位水势始平乃罢役　又河渠志泰定四年春潮水异常増筑土塘不能抵御议置板塘以水涌难施工遂作籧篨丨丨间有漂没欲踵前议叠石塘以圗乆逺爲地脉虚浮比定海淛江海盐地形水势不同由是造石囤于其壊处叠之以救目前之急　稽神録天复中豫章有人治舍掘地得一丨丨发之得金人十二躯各长数寸首戴十二辰属镌刻精妙殆非人功其家宝祠之】木函【后汉书光武帝纪大司徒邓禹入长安遣府掾奉十一帝神主纳于髙庙注卫宏旧汉仪曰已收主为丨丨藏庙太室中西壁坎中去地六尺一寸祭则立主于坎下】
　　木鉢【萨都拉送龙翔寺约上人归宜兴诗早趁钟声持丨丨夜随灯影认禅林】
　　木枰【韦昭博奕论夫一丨之丨孰与方国之封】
　　木犁【孔帖室韦国剡丨为丨人挽以耕】
　　木槽【魏书乌洛侯传乐有箜篌丨丨革面而施九隋书流求国传见木汁下　东京梦华録西北曰金水河自京城西南分京索河水筑堤从汴河上用丨丨架过从西北水门入京城】
　　木杠【宋史占城国传王或出游近则乗软布兜逺则乗象或乗一丨丨四人舁之】
　　木标【宋史河渠志申港以江隂军钉立标楬抝拦税船每潮来则沙泥为丨丨所壅淤塞益盛】木柄【杜甫乾元中寓居同谷县作歌长镵长镵白丨丨我生托子以爲命】
　　木架【宋史夏国传刺史以下无帐无旗鼓人各槖駞一箭三百幕梁一兵三人同一幕梁织毛为幕而以丨丨　元史礼乐志云璈制以铜爲小锣十三同一丨丨下有长柄左手持而右手以小槌击之】木扇【朱长春木介行千家瓴瓦一时结大如丨丨长如锥】
　　木棦【蓼花洲闲録定州织刻丝不用大机以熟色经于丨丨上随所欲作花草禽兽状以小梭布纬时先留其处以杂色线缀于经纬之上合以成文不相连承空视之如雕镂之象故名刻丝】
　　木匡【元史礼乐志鼓制以丨为丨冒以革朱漆杂花面绘复身龙长竽二廷中设则有大木架又有击挝髙座】
