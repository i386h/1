<!-- { "loadSidebar": true } -->
　　崖堑【宋史任福传追奔至龙竿城北遇夏军循川行出六盘山下距羊牧隆城五里结阵诸将方知堕敌计势不可留遂前格战怿驰犯其锋福阵未成列贼纵铁骑突之自辰至午阵动众傅山欲据胜地俄伏发自山背下击士卒多坠丨丨相覆压怿肃战死　陆游姚平仲传平仲年八十余紫髯郁然长数尺面奕奕有光行不择丨丨荆棘其速若奔马　周伯琦诗栁榆环丨丨瓞拥篱樊】
　　崖穴【后汉书儒林传至有分争王庭树朋私里繁其章条穿求丨丨以合一家之説　徐陵为陈武帝作相时与岭南酋豪书今者王猷帝载化被无垠浮海穷山罔不咸格投竿负鼎驰步苍龙丨丨丘园争趋金马】崖穽【宋史秦桧传桧险刻如丨丨深阻竟叵测】
　　崖岸【南史康绚传天监十四年四月堰将合淮水漂疾复决溃众患之或谓江淮多蛟能乗风雨决坏丨丨其性恶铁因是引东西二冶铁器大则釡鬲小则鋘锄数千万斤沈于堰所　唐书石洪传有李珙者世儒家珙独尚材武有丨丨尝至泽潞见李抱真欲署牙将闻其使酒不用都将王防休曰珙竒士不能用即杀之无为他人得也抱真不纳　水经注释法显曰度葱岭已入天竺境于此顺岭西南行十五日其道艰阻丨丨险絶其山唯石壁立千仞临之目欲进则投足无所顔氏家训人足所履不过数寸然而咫尺之途必颠蹷于丨丨拱抱之梁毎沈溺于川谷者何哉为其傍无余地故也　庾信答移市教石苞贩铁之所翻临丨丨】崖磴【李适答宋十一崖口五渡见赠诗崿嶂传彩翠丨丨互欹缺】
　　崖谷【明一统志汉中形胜丨丨峻絶十里百折　韩愈送髙闲上人序往时张旭善草书不治他伎喜怒窘穷忧悲愉佚怨恨思慕酣醉无聊不平有动于心必于草书焉发之观于物见山水丨丨鸟兽虫鱼草木之花实日月列星风雨水火雷霆霹雳歌舞战鬬天地事物之变可喜可愕一寓于书故旭之书变动犹鬼神不可端倪以此终其身而名后世　栁宗元石渠记其侧皆诡石怪木竒卉美箭可列坐而庥焉风揺其颠韵动丨丨视之既静其听始逺　又陪永州崔使君游防南池序零陵城南环以羣山延以林麓其丨丨之委会则然为池湾然为溪　髙适真定即事诗江山澄气象丨丨倚冰壶　杜甫自京赴奉先县咏怀诗蚩尤塞寒空蹴蹋丨丨滑　又秦州杂诗东柯好丨丨不与众峰羣　刘禹锡虎丘寺路宴诗虎啸丨丨寒猿鸣杉木暮张贾和太原山亭怀古诗中庭起丨丨潄玉下涟漪皮日休呉中苦雨诗倏忽腥杳须臾坼丨丨　又】
　　【网诗下处若烟雨牵时似丨丨　罗隐汉江上诗云生丨丨秋阴合树接防樯晚思来】
　　崖阴【唐太宗诗烟生遥岸隠月落半丨丨　朱子诗寒泉添涧底积雪尚丨丨　陈旅送赵子期使交趾诗露入珠盘鲛室白苔生铜柱象丨丨】
　　崖涘【庄子秋水篇今尔出于丨丨观于大海乃知尔丑将可与语大理矣】
　　崖澨【潘岳秋兴赋泉涌湍于石间兮菊扬芳于丨丨】
　　崖溜【江总栖霞寺碑铭涧风长防丨丨悬抽花台似雪夏室疑秋　王周诗静意丨穿丨孤愁笛破空】崖石【元史周全传至元十五年盗据贑州丨丨山寨全率兵讨平之焚其寨　明一统志澂江府形胜﨑岖丨丨地鲜平夷　欧阳修峡州至喜亭记岷江之来合蜀众水出三峡为荆江倾折囘直悍怒鬭激束之为湍触之为旋顺流之舟顷刻数百里不及顾视一失毫厘与丨丨遇则糜溃漂没不见踪迹　杜甫晚登瀼上堂诗故跻瀼岸髙颇免丨丨拥】
　　崖州【唐书韦执谊传始未显时不喜人言岭南州县既为郎尝诣职方观图至岭南輙暝目命左右撤去及为相所坐堂有图不就省既易旬试观之丨丨图也以为不祥恶之果贬死　明一统志丨丨在琼州府城南一千一百十里】
　　崖振【唐书宋庆礼传庆礼为岭南采访使时丨丨五州首领更相掠民苦于兵使者至輙苦瘴疠莫敢往庆礼身到其境谕首领大谊皆释仇相亲州兵以安】
　　崖儋【唐书冯盎传武德五年始以地降髙祖析为髙罗春白丨丨林振八州授盎上柱国髙州总管封越国公】
　　崖寺【杜甫法镜寺诗神伤山行深愁破丨丨古】
　　崖屋【王安石呉长文新得顔公坏碑诗荒坛坏冢朽丨丨剥落风雨埋煨尘】
　　崖广【韩愈诗剖竹走泉源开廊架丨丨　黄溍金华山诗剨观丨丨架寥泬双龙绕霤蟠蜿蜿】崖壁【宋史赵遹传晏州酋卜漏反据轮缚大囤其山崛起数百仭遹军不能进间从巡检种友直田祐恭按视其旁山丨丨特峭絶贼恃之无守备　朱子云谷记其四面而登皆缘丨丨援萝葛﨑岖数里非雅意林泉不惮劳苦者则亦不能至也　李德裕金松赋植根此地似在丨丨　杜甫郑典设自施州归诗孟冬方首路强饭取丨丨】
　　崖下【宋史窦舜卿传帅师取富州蛮将万年州据石狗崖舜卿选卒奋击蛮矢石交下卒盾直前发强弩射万年州毙于丨丨遂防之　又王贞妇传见山石下】
　　崖侧【夏侯湛浮萍赋有纒薄于丨丨兮或回滞乎湍中】
　　崖面【王逢诗兴酣俯丨丨三酹大江月】
　　崖顶【云笈七籖聂师道与道侣上百丈山采松脂夜宿于丨丨松下天清月朗忽闻仙乐起自东南紫云上遥遥而来迟缓过于石金山】
　　崖畔【郭遐卿赠嵇康诗譬彼造化抗无丨丨　欧阳炯诗案前卧象低垂鼻丨丨戏猿斜展臂　齐书周颙传纵而勿裁将无丨丨】
　　崖口【岑参题华严寺瓌公禅房诗朝从老僧饭昨日丨丨宿　又终南山双峰草堂诗丨丨上新月石门破苍霭　又终南云际精舍防法澄上人不遇归髙冠东潭石淙望秦岭微雨作贻友人诗丨丨悬瀑流半空白皑皑　杜甫奉汉中王手札诗淹薄俱丨丨东西异日根】
　　崖阶【梁简文帝神山寺碑铭石砌危横丨丨斜竪】
　　崖颠【宋史赵遹传友直所部多思黔土丁习山险而山多生猱遹遣土丁捕之得猱数十头束麻作炬灌以膏蜡缚于猱背暮夜复遣土丁负绳梯登丨丨廼缒梯引下人人衔枚挈猱蚁附而上比鸡鸣友直祐恭与其众悉登拥刀斧穽箐入及贼栅出火然炬猱热狂跳贼庐舍皆茅竹猱窜其上火輙发贼号呼奔扑猱益惊火益炽官军鼓噪破栅】
　　崖角【萨都拉道中谩兴诗曲栈钩丨丨垂虹挂岭腰】
　　崖趾【夏侯湛江上泛歌防芜纷兮被臯陆修竹鬰兮翳丨丨】
　　崖背【严武诗楚江长流对楚寺楠木幽生赤丨丨】
　　崖根【虞集东臯赋见岑隅下】
　　崖棱【江总摄山栖霞寺碑见山情下】
　　崖气【论衡坏屋所压崩崖所坠非屋精丨丨杀此人也屋老崖沮命凶之人遭居适履　汪广洋诗丨丨凌空青松花坠堦白】
　　崖骨【周权诗长松防层峦黛色入丨丨】
　　崖盐【本草丨丨阶成鳯川所出生于土崖之间状如白矾】
　　崖蜜【南方草木状杨梅青时极酸既红味如丨丨　演繁露丨丨者蜂之酿蜜即峻岩悬壁其窠不可攀取人伺其窠蜜成熟用长杆系木桶度可相及则以杆刺窠窠破蜜注桶中　本草丨丨在髙山岩石间色青味小酸食之心烦其蜂黒色似防出于潜怀安诸县杜甫发秦州诗充肠多薯蓣丨丨亦易求　又闻惠子过东溪诗见山杯下　李商隐蜂诗红壁寂寥丨丨尽碧檐迢递露巢空　韩偓荔支诗巧裁霞片裹神浆丨丨天然有异香　贯休深山违老僧诗山童貌顽名乞乞放火烧畬采丨丨　苏轼橄榄诗待得微甘囘齿颊已输丨丨十分甜　晁冲之蜡梅诗丨丨已成蜂去尽夜寒惟有露房垂　元好问空山何巨川虚白庵诗露菊霜茱荐枕囊石泉丨丨破松黄】
　　崖树【僧道潜庐山诗玲珑辨丨丨宛转照庭柯】
　　崖柏【司马光山头春色诗翠色添丨丨寒声拆涧冰】
　　崖菊【周权诗携朋作重九秋髙丨丨细】
　　崖藤【马祖常北行诗见岩树下】
　　崖药【贯休商山道者诗多傍松风流緑髪只烧丨丨防黄金】
　　崖緑【李峤夏晚九成宫呈同僚诗树红山果熟丨丨水苔浓】
　　崖喷【宋之问诗峰攒入云树丨丨落江泉】
　　崖沮【论衡见崖气下】
　　崖坼【栁宗元晋问见谷裂下　皮日休初入太湖诗倐忽雷阵吼须防玉丨丨】
　　崖深【水经注见岩层下】
　　崖险【宋史范恪传元昊数寇边擢庆州北路都巡检使与攻白豹城破之既还夏人遣骑袭其后恪伏丨丨敌半渡邀击之　又徐照石门庵诗苍丨从古丨白石少人登】
　　崖旱【齐已再游匡山诗径危云母滑丨丨瀑流干】
　　崖倾【谢灵运石门新营诗丨丨光难留林深响易奔丘迟诗藤垂岛易陟丨丨屿难傍　韦应物蓝岭精舍诗见谷转下　李白安陆诗树杂日易隐丨丨月难延】
　　崖絶【杜甫万丈潭诗山色一径尽丨丨两壁对】
　　崖戾【刘向上关尹子序浑质丨丨汪洋大肆】
　　崖断【仲子陵幽兰赋丨丨坂折蹊分石裂山有木而转深径无人而自絶　谢朓诗叶低知露密丨丨识云重　杜甫诗苍山入百里丨丨如杵臼范成大蛇倒退诗山前壁如削山后丨复丨】
　　崖检【宋书朱龄石传少好武事颇轻佻不治丨丨　唐书韩琬传喜交酒徒落魄少丨丨　韩愈诗落魄少丨丨】
　　崖蹙【周繇白石潭秋霁诗丨丨盘涡翻蜃窟滩吹白石上渔矶】
　　崖隤【道德指归论千仞之岸万丈之崖物类登之丨丨下颠蚊防蝼蚁适足以游翔而犀象虎豹之糜骸者以其形重也】
　　崖拔【薛能申湖诗淋舟色暗丨丨木形枯】
　　崖异【宋史吕祖谦传祖谦学以关洛为宗心平气和不立丨丨一时英伟卓荦之士皆归心焉　又张康国传康国自外官为郎不三岁至尚书左丞寻知枢密院事始因蔡京进及得志寖为丨丨　庄子行不丨丨之谓寛　朱子江清卿墓志持守践行造次必以规矩而不务过为丨丨斩絶之行　黄庭坚诗过人不丨丨顺物无瑕疵】
　　崖横【庾信秦州天水郡麦积崖佛龛铭百仞丨丨千寻松直】
　　崖分【唐书刘幽求传姚崇素忌之奏幽求鬰怏防职有怨言诏有司鞠治宰相卢怀慎等奏言幽求轻肆不恭失大臣体乖丨丨之节翌日贬睦州刺史】
　　崖略【唐书郝处俊传及长好学嗜汉书丨丨暗诵】
　　崖转【刘禹锡游桃源诗丨丨对翠屛水穷留画鹢】
　　崖峭【唐书令狐绹传髙邮丨丨水狭若使荻艚火其前劲兵乘其后一举可覆】
　　峰
　　峰岭【魏书崔挺传州治旧掖城西北数里有斧山丨丨髙峻北临沧海南望岱岳一邦游观之地也　避暑録话明皇幸蜀图李思训画藏宗室汝南郡王仲忽家余尝见其摹本方广不满二尺而山川云物车辇人畜草木禽兽无一不具丨丨重复径路隐显渺然有数百里之势想见为天下名笔　陈子昻与东方左史虬修竹篇丨丨上崇崒烟下防冥　薛道衡和许给事善心戏塲转韵诗丨丨既崔嵬林丛亦青翠】峰崿【宋书刘穆之传初穆之尝梦与髙祖俱泛海忽值大风惊惧俯视船下见有二白龙夹舫既而至一山丨丨耸秀林树繁密意甚悦之　庾肩吾书品论丨丨间起琼山慙其敛雾漪澜递扶碧海媿其下风　皮日休诗遗庙屹丨丨功名纷组绣】
