<!-- { "loadSidebar": true } -->
　　沟堑【诗思乐泮水传泮水泮宫之水也笺泮之言半也盖东西门以南通水北无也疏北无水者下天子耳亦当为其限禁故云东西门以南通水眀门北亦有丨丨但水不通耳　礼记月令疏见沟树下　元史顺帝纪山东河东河南闗东等处蝗飞蔽天人马不能行所落丨丨尽平民大饥】
　　沟岸【刘得仁昊天观新栽竹诗恨别古丨丨影生秋观苔　吴师道合欢木诗淮土产特多葱茏防丨丨】沟畎【宋书龚頴等传论若夫孝立闺庭忠被史防多发丨丨之中非出衣簪之下以此而言声教不亦卿大夫之耻乎　子华子耒耜从其宜丨丨以其便　杨侃皇畿赋屈曲丨丨髙低稲畦　汪藻避地函亭野歩诗丨丨戏鳬鹜新蒲映浮沈　杨基春风行极目郊原草树空那得鉏犁到丨丨　又作甽子华子虽复野死以寘丨丨其敢忘主君之赐】
　　沟壤【王僧孺谢除吏部郎啓一遇休眀多逢渥泽出斯丨丨置之霄汉】
　　沟塍【柳宗元晋问猗氏之盐晋寳之大也人之赖之与谷同化若神造非人力之功也但至其所则见丨丨畦畹之交错轮囷若稼若圃敞兮匀匀涣兮鳞鳞逦弥纷属不知其垠　班固西都赋原隰绮错丨丨相连李华含元殿赋直闾闬井画丨丨　宋之问龙门应制诗东城宫阙拟昭回南陌丨丨如绮错　苏味道】
　　【奉怀台中诸侍御诗场圃通圭甸丨丨碍石林　王湾秋夜寓直诗还家新长幼廵垅旧丨丨　戴叔伦女耕田行疏通畦陇防乱苗整顿丨丨待时雨】
　　沟宫【左传梁亡不书其主自取之也初梁伯好土功亟城而弗处民罢而弗堪则曰某寇将至丨公丨曰秦将袭我民惧而溃秦遂取梁】
　　沟道【蒋氏日録北碑刻深谓之丨丨】
　　沟路【宋史食货志若瘠卤不毛及众所食利山林陂塘丨丨坟墓皆不立税】
　　沟脉【韦应物使云阳寄府曺诗周旋渉涂潦侧峭縁丨丨】
　　沟木【秦观代谢中书舍人啓曾非踊跃冶金偶就于莫邪惟是青黄丨丨遂成于牺象】
　　沟树【礼记月令孟冬之月固封疆注固封疆谓使有司循其丨丨及其众庻之守法也疏丨丨谓掘沟堑而种树也　周礼掌固若造都邑则治其固与其守法凡国都之竟有丨丨之固郊亦如之民皆有职焉　又遂人掌邦之野以土地之图经田野造县鄙形体之法五家为邻五邻为里四里为酂五酂为鄙五鄙为县五县为遂皆有地域丨丨之防云皆有地域丨丨之者从五家以下据地境界四邉营域为沟沟上而树之也】沟植【淮南子夫井植生梓而不容瓮丨丨生条而不容舟不过三月必死所以然者何也皆狂生而无其本者也】
　　沟丛【韦应物荅重阳诗城郭连榛岭鸟雀噪丨丨】
　　沟上【周礼遂人十夫有沟丨丨有畛　宋书郭世道传宅上种少竹春月有盗其笋者原平偶起见之盗者奔走坠沟原平自以不能广施至使此人颠沛乃于所植竹处丨丨立小桥令足通行又采笋置篱外邻曲慙愧无复取者　王维寳圣寺送甘二诗不觉御丨丨衔悲执桮酒】
　　沟中【孟子匹夫匹妇有不被尧舜之泽者若已推而内之丨丨　后汉书虞延传从女弟年在孩乳其母不能活之弃之丨丨延闻其号声哀而収之养至成人唐书李光顔传见沟下下　庄子百年之木破为牺樽青黄而文之其断在丨丨比牺樽于丨丨之断则羙恶有间矣其于失性一也　说苑召忽者人臣之材也不死则三军之虏也死之则名闻天下夫何为不死哉管子者天子之佐诸侯之相也死之则不免为丨丨之瘠不死则功复用于天下夫何为死之哉　柳宗元段太尉逸事状太尉始为泾州刺史时汾阳王以副元帅居蒲王子晞为尚书领行营节度使寓军邠州纵士卒无赖邠宁节度使白孝德以王故戚不敢言太尉自州以状白府愿计事至则曰某为泾州甚适少事今不忍人无防暴死以乱天子邉事公诚以都虞候命某者能为公已乱使公之人不得害孝德曰幸甚如太尉请既署一月晞军士十七人入市取酒又以刃刺酒翁坏酿器酒流丨丨太尉列卒取十七人皆断头注槊上植市门外】
　　沟下【唐书李光顔传裴度筑赫连城于池口率轻骑观之贼以奇兵自五沟至大呼薄战城为震坏度危甚光顔力战却之先是光顔防贼必至密遣田布伏精骑丨丨扼其归贼败弃骑去顚死沟中者千余由是贼悉鋭士当光顔而李愬得乘虚入蔡矣】
　　沟间【齐书丘巨源传宜其余赐存在少沾饮龁遂乃弃之丨丨如蜉如蚁掷之言外如土如灰　江淹被黜为吴兴令辞建平王牋淹本迁徙之徒非有儒墨之能亦以转命丨丨待殡岩下误得歩修榥循髙轩伏层槛坐曲池承翠河之润防璇日之光载笔奉后盛餙立朝于山东百姓亦已殊甚】
　　沟纵【考工记匠人为沟洫疏井田之法畎纵遂横丨丨洫横浍纵自然川横其夫间纵者分夫间之界耳无遂其遂注沟沟注入洫洫注入浍浍自然入川此图畧举一成于一角以三隅反之一同可见矣】沟浊【韩愈题张籍所居诗君居泥沟上丨丨萍青青】
　　沟曲【戴叔伦泊鴈诗壑危通细路丨丨绕平田】
　　沟并【谢灵运山居赋导渠引流脉散丨丨】
　　沟犹【荀子按往旧造说案餙其辞而只敬之曰此眞先君子之言也子思唱之孟轲和之世俗之丨丨瞀儒嚾嚾然不知其所非也注丨渎为拘愚也丨犹豫不定之意】
　　沟瞀【荀子志不免于曲私而冀人之以已为公也行不免于污漫而冀人之以已为修也其愚陋丨丨而冀人之以已为知也是众人也注丨丨无知也】
　　沟絶【左传季孙将沟焉注欲丨丨其兆域不使与先君同　汉书王莽传文母皇太后塟渭陵与元帝合而丨丨之注如淳曰葬于司马门内作丨丨之】
　　沟量【淮南子秦之时髙为台榭大为苑囿逺为驰道铸金人发适戍入蜀槀头会箕赋输于少府丁壮丈夫西至临洮狄道东至会稽浮石南至豫章桂林北至飞狐阳原道路死人以丨丨】
　　沟封【周礼大司徒以天下土地之图周知九州之地域辨其山林川泽丘陵坟衍原隰之名物而辨其邦国都鄙之数制其畿疆而丨丨之】
　　洫
　　洫上【周礼遂人百夫有洫丨丨有涂】
　　洫横【考工记匠人疏见沟纵下】
　　澳
　　澳牐【宋史河渠志曾孝蕴献丨丨利害因命孝蕴提举兴修仍相度立啓闭日限之法】
　　澳釜【晋书石崇传崇与贵戚王恺羊琇之徒以奢靡相尚恺以丨丨崇以蜡代薪恺作紫丝布歩障四十里崇作锦歩障五十里以敌之】

　　御定骈字类编卷五十四
<子部,类书类,御定骈字类编>
　　钦定四库全书
　　御定骈字类编卷五十五
　　山水门二十
　　池
　　池水【诗滮池北流浸彼稻田笺丨丨之泽浸润稻田使之生殖　宋书沈庆之传庆之连营山中开门相通又命诸军各穿池于营内朝夕不外汲兼以防蛮之火顷之风甚蛮夜下山人提一炬以烧营营内多幔屋及草庵火至輙以丨丨灌灭诸军多出弓弩夹射之蛮散走　齐书东昏侯纪跨丨丨立紫阁　宋史食货志引池为盐曰解州解县安邑两池垦地为畦引丨丨沃之谓之种盐　三辅黄图渐台在未央宫太液池中髙十丈渐浸也言为丨丨所渐　四十二章经佛言吾视大千界如一诃子视阿耨丨丨如涂足油　王羲之与人书张芝临池学书丨丨尽黑使人耽之若是未必后之也　江淹灵丘竹赋夹丨丨而檀栾绕园塘而橚矗傅元秋兰篇秋兰防玉池丨丨且芳香　沈佺期春闺诗丨丨琉璃净园花玳瑁斑　杜甫题新津北桥楼】
　　【诗丨丨观为政防烟觉逺庖　又秋兴诗昆明丨丨汉时功武帝旌旗在眼中　又答杨梓州诗闷到房公丨丨头坐逢杨子镇东州　韦应物郡斋感秋诗髙阁收烟雾丨丨晚澄清　吕温戏赠灵澈上人诗君看丨丨湛然时何曽不受花枝影　元稹奉和窦容州诗禁林闻道长倾鳯丨丨那能久滞龙　又忆事诗明月满庭丨丨渌桐花垂在翠帘前】
　　池塘【南史谢惠连传族兄灵运尝于永嘉西堂思诗竟日不就忽梦见惠连即得丨丨生春草大以为工图绘寳鉴吕拙画屋木絶妙又能映带丨丨　白居易荷珠赋熠熠有光映空水而焕若累累无数徧丨丨】
　　【而炯然　杨师道春朝闲歩诗丨丨借芳草兰芷袭幽衿　杜甫夔府咏怀诗衾枕成芜没丨丨作弃捐　刘长卿登迁仁楼酬子婿李穆诗赖有东牀客丨丨免寂寥　戴叔伦袁太祝长卿小湖村山居书懐见寄诗见山果下　又潘处士宅防别诗邻里疎林在丨丨野水通　刘禹锡河南王少尹宅燕张常侍白舍人诗卷帘松竹雪初霁满院丨丨春欲回　又奉和裴令公新成绿野堂即事诗丨丨鱼拔剌竹径鸟绵蛮　元稹酬白太傅诗三径丨丨静六街车马忙　陈羽春日晴原野望诗渐变丨丨色欲生杨栁烟　雍陶和刘补阙秋园寓兴诗水木多隂冷丨丨秋意多　姚合送李传秀才归宣州诗丨丨无复见春草野中生　周贺长安送人诗雁度丨丨月山连井邑春　章孝标长安秋夜诗丨丨烟未起桑柘雨初晴　杜牧华清宫诗望贤余故老花萼旧丨丨　李商隠韦蟾诗却忆短亭回首处夜来烟雨满丨丨　温庭筠湘宫人歌丨丨芳草湿夜半东风起　司空图桞诗谁家按舞傍丨丨已见繁枝嫩眼黄　方干山中言事诗丨丨月撼芙蓉浪窗户凉生薜荔风　周繇咏萤诗熠熠与娟娟丨丨竹树边　又经故宅有感诗丨丨凿就方通水桃杏栽成未见花　翁承赞书斋漫兴诗丨丨四五尺深水篱落两三般様花黄滔书崔少府居诗夕阳明岛屿秋水浅丨丨　又贻李山人诗松竹寒时雨丨丨胜处春　又断酒诗丝管合时思索马丨丨晴后独留僧　韦庄李氏小池亭诗见海雨下】
　　池沼【隋书礼仪志仁夀元年冬至祠南郊加封禅礼板曰野鵞降天仍注丨丨神鹿入苑频赐引导　新序周文王作灵台及为丨丨掘地得死人之骨吏以闻文王文王曰更之　荆楚歳时记见江渚下　南方草木状绰菜夏生于丨丨间南海人食之云令人思睡图画见闻志易元吉尝于长沙所居舍后疏凿丨丨间以乱石丛花疎篁折苇以资笔墨之妙　嵇康答难飬生论平原则有枣栗之属丨丨则有菱芡之类　石崇思归引序余肥遯于河阳别业有观阁丨丨多飬鱼鸟　潘岳闲居赋序丨丨足以渔钓春税足以代耕栁宗元逰南亭诗埜蔬盈倾筐颇杂丨丨芼　刘禹锡和思黯忆南庄诗化成丨丨无防迹奔走清波不自由张文规呉兴三絶诗苹洲湏觉丨丨俗苎布直胜罗纨轻　殷尧藩访许浑诗浅緑垣墙绵薛茘淡红丨丨】
　　【映芙蕖　欧阳修雪诗铺平失丨丨飘急响空轩杨万里诗深深丨丨轻轻雨独倚防干防水纹】池河【明一统志丨丨自庐州府界流入歴定逺县南境一百四十里北流入于淮】
　　池湖【刘峻东阳金华山栖志□蒋逼侧于丨丨菅蒯骈塡于原隰】
　　池江【罗隐下第寄张坤诗思量不及张公子经歳丨丨倚酒楼】
　　池溪【宋书张进之传进之为太守王味之吏味之有罪当见收逃避投进之家供奉经时尽其诚力以本村浅近移入丨丨味之堕水沈没进之投水拯救相与沈沦危而得免】
