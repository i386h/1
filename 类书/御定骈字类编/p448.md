<!-- { "loadSidebar": true } -->
　　水柏【唐书食货志是时奉天卤池生丨丨以灰一斛得盐十二斤利倍鹻卤文宗时采灰一斗比盐一斤论罪】
　　水杨【水经注髙城东南有蒲台秦始皇始游海上于台上盘蒲系马至今嵗蒲生萦委若有系状似丨丨可以为箭　古今注丨丨蒲杨也枝劲细任天用又有赤杨霜降则叶赤材理亦赤也】
　　水柳【张籍送和蕃公主诗氊城南望无回日空见沙蓬丨丨春　喻鳬元日即事诗见山梅下】水桂【神仙传彭祖善于补导之术服丨丨云母粉麋角散常有少容　沈约与约法师书周中书风趣髙竒志托夷逺真情素韵丨丨齐质】
　　水梨【明一统志临洮府土产丨丨】
　　水柽【白居易诗有木名丨丨逺望青童童】
　　水【曹植请祭先王表臣欲祭先王于北河之上羊猪牛臣能自办者臣县自有先王喜鳆臣前以表得徐州臧覇鳆百枚足自供事请丨丨五枚】
　　水果【隋遗录殿脚女自至广陵悉命备月观行宫由是绛仙等亦不得亲侍寝殿有郎将自州宣事回进合欢丨丨一器帝命小黄门以一双驰骑赐绛仙遇马急揺解绛仙拜赐不然因附红牋小简上进】水菽【后汉书刘赵淳于等传序夫患丨丨之薄干禄以求养者是以耻禄亲也存诚以尽行孝积而禄厚者此能以义养也　齐书孝义传序迟遇为用不谢始蔗之法骄慢之性多慙丨丨之享】
　　水谷【素问卫者丨丨之悍气也其气栗疾滑利不能入于脉也　灵枢经岐伯曰人之所受气者谷也谷之所注者胃也胃者丨丨气血之海也海之所行云气者天下也胃所出气血者径隧也径隧者五藏六府之大络也迎而夺之而已　又六府者所化丨丨而行津液者也　又咽喉者丨丨之道也喉咙者气之所以上下者也　道徳指归论居以天地照以日月变以隂阳食以丨丨　白虎通三焦者包络府也丨丨之道路气之所终始也故上焦若窍中焦若编下焦若渎　中黄真经但服元和除五谷注或若要絶丨丨只在自防任持亦不量时限逺近　吴莱问五脏诗惟脾制丨丨四体承华津】
　　水粟【夲草蓬草即今丨丨也其子如粟即蓬子也】
　　水蓏【郭璞江赋鳞被菱荷攅布丨丨】
　　水韮【北户录丨丨生于池塘中叶似韭得非龙爪韭乎字林云莶水中野韭也又荶见字林似蒜生水中】水菘【贡师泰学圃吟见山芥下】
　　水菜【诗思乐泮水薄采其芹笺芹丨丨也疏采菽云觱沸槛泉言采其芹芹生于泉水是小菜也言丨丨者解其就泮水之意藻茆亦丨丨从此可知也】
　　水葵【刘禹锡歴阳书事诗一种菰葑米千里丨丨羮白居易和微之三月三十日诗鱼鲙芥酱调丨丨盐豉絮】
　　水葱【南方草木状丨丨花叶皆如鹿葱花色有红黄紫三种出始兴妇人懐姙佩其花生男者即此花非鹿葱也交广人佩之极有验然其土多男不厌女子故不常佩也　地理通释河南道古豫兖青徐之境今二十有八州厥贡防絁文绫纷葛丨丨藨心蓆瓷石之器】
　　水芝【古今注芙蓉一名荷华生池泽中实曰莲花之最秀异者一名丨丨一名水花色有赤白红紫青黄红白二色荖多花大者至百叶　郭正域瑞莲赋羡丨丨之异质被五沃之尘埃　鲍照遇铜山掘黄精诗土肪閟中经丨丨韬内策　陈羽夏日防九华池诗池上凉台五月凉百花开尽丨丨香】
　　水参【本草知母释名蚳母连母蝭母货母地母丨丨莐藩苦心儿草】
　　水茗【黄庭坚煎茶赋賔主欲眠而同味丨丨相投而不浑】
　　水菊【戴表元诗霜鱼碧玉鲙丨丨黄金晖】
　　水苜【广雅丨丨□也】
　　水苏【本草丨丨释名鸡苏香苏龙脑薄荷芥蒩芥苴】
　　水蕉【南方草木状丨丨如鹿葱或紫或黄吴永安中孙休尝遣使取此花终不可致但图画以进】水藤【齐民要术顾微广州记曰莉如栟榈破其外青皮得白心即萪藤类有十许种续断草藤也一曰诺藤一曰丨丨山行渇则断取汁饮之】
　　水蓼【急就篇葵韭葱防蓼苏姜注蓼有数种叶长鋭而薄生于水中者曰丨丨叶圆而厚生于泽中者曰泽蓼一名虞蓼亦谓之蔷而许叔重云蓼一名蔷虞非也　宣和画谱乐士宣晚年尤工水墨缣绡数幅惟作丨丨三五枝鸂一双浮沉于沧浪之间殆与杜甫诗意同参　白居易县西郊秋诗风荷老叶萧条緑丨丨残花寂寞红　罗隐诗丨丨花红稻穗黄】
　　水蕮【诗彼汾一曲言采其藚传藚丨丨也疏释草云藚牛唇李巡曰别二名郭璞引毛诗传也　尔雅藚牛唇注毛诗传曰丨丨如藚断寸寸有节拔之可复】
　　水莲【南方草木状花之美者有丨丨如莲而茎紫柔而无刺】
　　水荷【方干题悬溜岩隐者居诗却用丨丨包緑李兼将寒井浸甘】
　　水盖【王勃九成宫东台山池赋见山茵下】
　　水菱【鲍溶采莲曲殷勤护惜纎纤指丨丨初熟多新刺】
　　水莎【本草莎草香附子释名雀头香草附子水香棱水巴防丨丨侯莎莎结夫须续根草地藾根地毛】水荭【宣和画谱崔白丨丨鹭鸶二　亦作葓李贺湖中曲长眉越沙采兰若桂叶丨丨春漠漠】水蒲【庾信园庭诗丨丨开晚结风竹解寒苞　薛能折杨柳词闲想习池公宴罢丨丨风絮夕阳天】水芹【尔雅芹楚葵注今水中芹菜疏郭云今水中芹菜案本草云丨丨一名水英陶注云二月三月作英时可作葅及瀹食之　李贺兰香神女庙诗沙砌落红满石泉生丨丨　赵璜正月诗见山杏下】水苹【曹植七啓采菱华擢丨丨弄珠蚌戏鲛人　白居易江楼早秋诗清风丨丨叶白露木兰枝】水萍【本草丨丨一名水华一名水白一名水苏注呉普曰一名水帘　蒋防转蓬赋徘徊未巳同风叶之辞枝漂荡不停甚丨丨之委质　张众甫送李司直使吴诗丨丨千叶散风栁万条斜　欧阳詹泉州赴上都诗天长地濶多岐路身即飞蓬共丨丨】
　　水荇【画鉴五代袁义宋徐白善画鱼及观其迹不过刀几间耳使人徒起美脍之兴独文臣刘寀画水中鱼虽风萍丨丨观之活动至于鳞尾性情游潜回泳皆得其妙　杜甫醉歌行春光澹沲秦东亭渚蒲芽白丨丨青　又曲江对雨诗林花着雨燕脂落丨丨牵风翠带长　韩愈荐士诗彼微丨中丨尚烦左右芼　白居易咏吴中风景诗丨丨叶仍香木莲花未歇　韩琦凉榭池上诗病襟思适绕东塘丨丨初花吐嫩黄　苏轼乗舟过贾收水阁诗嫋嫋风蒲乱猗猗丨丨长　杨士竒发淮安诗岸蓼疎红丨丨青茨菰花白小如萍】水藻【尔雅藫石衣疏陈藏器本草云大叶藻也生深海中及新罗叶如丨丨而大　洞防记有丨丨之屏臣举手拭之恐水流湿其席乃其光也　郭元超有丨丨赋　郑嵎津阳门诗竹花唯养栖梧凤丨丨周游巢叶龟】
　　水青【本草鼠尾一名乌草一名丨丨以穗形命名尔雅云□鼠尾也可以染皂故名乌草又曰丨丨】水草【公羊齐人执陈袁涛涂传涛涂之罪何辟军之道也其辟军之道柰何涛涂谓桓公曰君能服南夷矣何不还师濵海而东服东夷且归注濵涯也顺海涯而东也东夷吴也从召陵东归不经陈而趋近海道多广泽丨丨军所便也　尔雅丨丨交为湄疏李巡曰丨中有丨木交防曰湄　史记卫将军传张骞从大将军以尝使大夏留匈奴中久导军知善丨丨处军得以无饥渇因前使絶国功封骞博望侯　又李广传程不识故与李广俱以边太守将军屯及出击胡而广行无部伍行阵就善丨丨屯舎止人人自便不击刁斗以自卫莫府省约文书籍事然亦逺斥未尝遇害　又匈奴传见山戎下　汉书赵充国传充国及长史董通年以为武贤欲轻引万骑分为两道出张掖回逺千里勤劳而至虏必商军进退稍引去逐丨丨入山林随而深入虏即据前险守后阸以絶粮道必有伤危之忧　又匈奴传时天子巡边亲至朔方勒兵十八万骑以见武节而使郭吉风告单于单于见吉吉曰南越王头已县于汉北阙下今单于即能前与汉战天子自将兵待边即不能亟南靣而臣于汉何但逺走亡匿于幕北寒苦无丨丨之地为　又乌孙国传地莽平多雨寒山多松樠不田作种树随畜逐丨丨与匈奴同俗　宋书鲜卑吐谷浑传自枹罕以东干余里暨甘松西至河南南界昴城龙涸自洮水西南极白兰数千里中逐丨丨庐帐居以肉酪为粮　齐书顾欢传贵势之流货室之族车服伎乐争相奢丽亭池第宅竞趣高华至于山泽之人不敢采饮其丨丨贫富相辉捐源尚末　南史陶景传画作两牛一牛散放丨丨之间一牛着金笼头有人执绳以杖驱之武帝笑曰此人无所不作欲斆曳尾之龟岂有可致之理　唐书郝玭传郝玭不记其乡里贞元中为临泾镇将尝从数百骑出野还说节度使马璘曰临泾扼洛口其川饶衍利畜牧其西走戎道旷数百里皆流沙无丨丨愿城之为休养便地玭出或谓璘曰玭此言信然虽然公所以恩大幸以边防未固也上心日夜念此故厚于公今若用玭言则边已安尚何事为璘遂不听　宋史兵志见山荒下　元史地理志哈兰府硕达勒达等地其居民皆水达达女直之人各仍旧俗无市井城郭逐丨丨为居以射猎为业故设官牧民随俗而治有以相统摄焉　盐铁论匈奴因山谷为城郭因丨丨为仓廪法约而易办求寡而易供　道徳指归论见岩穴下　庾信周陇右总管长史豆卢公神道碑保定元年将兵破巴州恒獌獠度泸五月葛亮有深入之兵长坂九回王尊有忠臣之路霜雹不惊丨丨无乏天幸将军斯之谓矣　林景熙独夜诗残夜月枝乌未稳故乡丨丨鴈多饥】
　　水苗【杜牧题青云馆诗深处防容髙尚者丨丨三顷百株桑】
　　水发【梅尧臣诗丨丨粘篙緑】
　　水苔【尔雅藫石衣注丨丨也一名石发江东食之　江淹惜晩春应刘秘书诗丨丨方下蔓石萝日上防刘孝威赋得曲涧诗石岸生寒藓沈根渍丨丨　王建原上新居诗见山纸下　皮日休销夏湾诗见山果】
　　【下】
　　水藓【本草萍一名水花一名丨丨】
　　水兽【十洲记见水神下　范慥竞渡赋鸣鼙吹竽上聒天衢如伏波整旅合丨丨于江湖】
　　水龙【左传黄帝氏以云纪故为云师而云名炎帝氏以火纪故为火师而火名共工氏以水纪故为水师而水名太皥氏以龙纪故为龙师而龙名疏黄帝以上四代用火云丨丨纪事其官之名必用云火丨丨为之宋史聂冠卿传其弟世卿初监延丰仓掘地得古砖有隶书字半漫灭其可辨者云公先世饵霞栖云髙尚】
　　【不仕累石于江濵又云昭王大丞相聂又云丨丨夜号夕鸡骇飞其年九月十二日卒年五十有五冠卿始见而恶之至是校所卒嵗月及其享年无少异者　三坟伏羲氏命丨丨氏平治水土　眀一统志丨丨岩在饶州府浮梁县新合都有水潜行地中其南有凤游岩有大石室避地者防居之　庾信周柱国慕容宁神道碑丨丨竞双刀之势步竒陈四分之威】
　　水蛟【李涉岳阳别张祜诗见山魅下】
　　水虎【襄沔记沔水中有物如三四嵗小儿甲如鲮鲤秋曝沙上膝头似虎掌爪常没水名曰丨丨　鲍照大雷岸与妹书繁花殊育诡质怪章则有江鵞海鸭鱼鲛丨丨之类　又叅同契通真义序丨丨潜形寄庚辛而西转火龙伏体逐甲乙以东旋　还丹内象金钥匙叙歌曰五行颠倒术龙从火里出五行不顺行虎从水中金丨丨真汞之本火龙真铅之门余因撰诸黒铅丨丨论红铅火龙诀盖演真人之微邃开秘诀之循途名之曰还丹内象金钥匙火龙丨丨论庶诱将来用袪未悟者也　宋濂崆峒雪樵赋汞生丨丨之窟铅出火龙之扃】
