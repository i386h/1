<!-- { "loadSidebar": true } -->
　　山石【易渐六二鸿渐于磐注磐丨丨之安者也　诗渐渐之石维其髙矣传渐渐丨丨髙峻　又取厉取鍜笺鍜石所以为鍜质也疏言鍜金之时须丨丨为碪质故取之也　又允犹翕河疏九河之名骇太史马颊覆釜胡苏简洁钩盘鬲津洁者言河水多丨丨之苦故洁洁苦也　汉书郊祀志谷永说上曰诸背仁义之正道不遵五经之法言而盛称竒怪鬼神广崇祭祀之方求报无福之祠及言世有仙人服食不终之药防兴轻举登遐倒景览观县圃浮游蓬莱耕耘五德朝种暮获与丨丨无极黄冶变化坚冰淖溺化色五仓之术者皆奸人惑众挟左道怀诈伪以欺罔世主听其言洋洋满耳若将可遇求之荡荡如系风捕景终不可得　齐书东昏侯纪于阅武堂起芳乐苑丨丨皆涂以五采宋史陈尧叟传咸平初诏诸路课民种桑枣尧叟上言曰臣所部诸州土风夲异田多丨丨地少桑蚕地利之博者惟麻苎尔　又王贞妇传挈行至嵊青枫岭下临絶壑妇待守者少懈囓指出血书字丨丨上南望恸哭自投崖下而死郡守立石祠岭上易名曰清风岭　国史补李舟好事尝得邨舍烟竹截为笛坚如石以遗李謩謩吹笛天下第一月夜泛江与同舟人吹寥亮逸发俄有客于岸呼舟请载既至请笛而吹甚为精妙丨丨可裂　淮南子镌丨丨防金玉挝蚌蜃消铜铁而万物不滋　水经注西行极崦嵫之山在西海郡北丨有丨赤白色以两石相打则水润打之不已润尽则火出丨丨皆然炎起数丈迳日不灭有大黒风自流沙出奄之乃灭其石如初　又洛水之侧有石墨山丨丨尽黒可以书疏故以石墨名山矣　盐铁论雕素朴而尚珍怪钻丨丨而求金银　图画见闻志画丨丨者多作矾头亦为凌面落笔便见坚重之性皴淡即生窊凸之形每留素以成云或借地而为雪其破墨之功尤为难也画鉴徽宗性嗜画作花鸟丨丨人物入妙品　名画录孙位者东越人也僖宗皇帝车驾在蜀自京入蜀号防稽山人光啓年应天寺无智禅师请画丨丨两堵　袁采鴈山图序唐一行禅师所言南戒盖至鴈荡山而尽丨丨象物赋形步移即换岩瀑喷溅飞沫俄倾百态且限以重罔复岭不可模写　栁宗元永州新堂记将为穹谷嵁岩渊池于郊邑之中则必辇丨丨沟涧壑凌絶崄阻疲极人力乃可以有为也　又钴鉧潭记其始盖冉水自南奔注抵丨丨屈折东流其颠委势峻荡击益暴齧其涯故旁广而中深毕至石乃止流沫成轮然后徐行其清而平者且十畞　洪迈石井记其丨丨碧鲜其草木幽茂如庐山间佳处　江淹知己赋拟余才兮前华比余文兮后彦余结袂于丨丨君凭神于寒霰张衡天象赋若丨丨之旌处士谷风之应驺虞　张鼎霹雳赋波涛翻而海水激树防根而丨丨摧　杜甫信行逺修水筒诗云端水筒坼林表丨丨碎　韩愈丨丨诗丨丨荦确行迳微黄昏到寺蝙蝠飞　王建薛二十池亭诗斜竪小桥看岛势逺移丨丨作泉声　欧阳修盘车图诗丨丨硗声车碌碌山势盘旋随涧谷　苏轼种松诗孤根裂丨丨直榦排云雷　陆游丨头丨诗惟有丨头丨岁月浩莫测　元好问论诗诗拈出退之丨丨句始知渠是女郎诗】
　　山土【髙啓菜薖诗桔橰倚树长不用江南雨多丨丨肥】
　　山川【论语虽欲勿用丨丨其舍诸　易坎彖传地险丨丨丘陵也　又系辞俯以察于地理疏地有丨丨原隰各有条理故称理也　书舜典望于丨丨徧于羣神　又伊训古有夏先后方懋厥德罔有天灾丨丨鬼神亦莫不宁暨鸟兽鱼鼈咸若　诗丨丨悠逺维其劳矣　又旱既太甚涤涤丨丨　又乃命鲁公俾侯于东锡之丨丨土田附庸　礼记曲礼天子祭天地祭四方祭丨丨　又名子者不以国不以日月不以隐疾不以丨丨　又王制四渎视诸侯疏此言四渎视诸侯夏传视诸侯之下云其余丨丨视伯小者视子男则此诸侯谓是侯爵者不得总为五等诸侯　又礼运降于丨丨之谓兴作注丨丨有草木禽兽可作器物共国事　又礼器社稷丨丨之事鬼神之祭体也　又聘义精神见于丨丨地也　周礼大祝掌六祈以同鬼神示四曰禜注禜日月星辰丨丨之祭也　又大祝大防同造于庙宜于社过大丨丨则用事焉反行舍奠　左传丨丨之神则水旱疠疫之灾于是乎禜之日月星辰之神则雪霜风雨之不时于是乎禜之　公羊祭公来传注天子置三公九卿二十七大夫八十一元士凡百二十官下应十二次疏宋氏云十二次上为星下为丨丨也　又传三望者何望祭也然则曷祭祭大山河海曷为祭大山河海丨丨有能润于百里者天子秩而祭之　周语规方千里以为甸服以供上帝丨丨百神之祀　又民之有口也犹土之有丨丨也　孔子家语地降于祖庙之谓仁义降于丨丨之谓兴　史记夏夲纪天下皆宗禹之明度数声乐为丨丨神主　又孔子世家丨丨之神足以纲纪天下其守为神社稷为公侯皆属于王者又天官书云气各象其丨丨人民所聚积　又司马相如传南夷之君西僰之长常效贡职不敢怠惰延颈举踵喁喁然皆争归义欲为臣妾道里辽逺丨丨阻深不能自致　又太史公自序诗纪丨丨谿谷鸟兽草木牝牡雌雄故长于风　汉书武帝纪建元元年五月诏曰河海润千里其令祠官为岁事曲加礼修丨丨之祠又陈汤传汤为人沈勇有大虑多防谋喜竒功每过城邑丨丨常登望　又张安世传初安世长子千秋与霍光子禹俱为中郎将将兵随度辽将军范明友击乌桓还谒大将军光问千秋战鬬方略丨丨形埶千秋口对兵事画地成图无所忘失　后汉书仲长统传论世非胥庭人乖鷇饮化迹万肇情故萌生虽周物之智不能研其推变丨丨之奥未足况其纡险　又南蛮传交阯之南有越裳国周公居摄六年制礼作乐天下和平越裳以三象重译而献白雉曰道路悠逺丨丨阻深音使不通故重译而朝　吴志薛综传丨丨长逺习俗不齐　晋书石崇传论春畦靡列于凝沍之晨锦障逶迤亘以丨丨之外　宋书天竺迦毘黎国传伏闻彼国据江傍海丨丨周固众妙悉备庄严清净犹如化城唐书贾耽传耽嗜观书老益勤尤悉地理四方之人与使夷狄者见之必从询风俗故天下地土区产丨丨夷岨必究知之　庄子人心险于丨丨　论衡山犹人之有骨节也水犹人之有血脉也故人食肠满则骨节与血脉因以盛矣今祭天地则丨丨随天地而饱今别祭丨丨以为异神是人食已更食骨节与血脉也　中说夫天者统元气焉非止荡荡苍苍之谓也地者统元形焉非止丨丨丘陵之谓也　韩诗外传动以雷电润以风雨节以丨丨均以寒暑　白虎通天虽至神必因日月之光地虽至灵必有丨丨之化　文心雕龙吟讽者衔其丨丨童者拾其香草　十洲记流洲在西海中上多丨丨积石名为昆吾　水经江水迳安汉县北注县虽廹丨丨土地特羙蚕桑鱼盐家有焉　又河图帝王之阶图载江河丨丨州界之分野　世説顾长康从防稽还人问丨丨之羙顾云千岩竞秀万壑争妍草木茏其上若云蒸霞蔚　刀劔録夏禹子啓在位十年以庚戌八年铸一铜劔长三尺九寸后藏之秦望山腹上刻二十八宿文有背面面文为星辰背记丨丨日月杜阳杂编新罗国献五色氍毹及万佛山可髙一丈上置于佛室以氍毹借其地即有歌舞之乐列国丨丨】
　　【之状　玉壶清话太祖生于西京夹马营至九年西幸还其庐驻驆爱丨丨形胜乐其土风有迁都之意李怀忠諌遂寝议　清异録云者丨丨之气今秦陇邨民称为天公絮　明一统志丨丨坛在顺天府正阳门之南天地坛之西缭以垣墙周回六里中为殿宇以祀太岁风雷云雨岳镇海渎东西二庑以祀丨丨月将城隍之神　歴代名画记孙权尝叹魏蜀未平思得善画者图丨丨地形夫人乃进所写江湖九州山岳之势　后品画録萧贲尝画团扇上为丨丨咫尺之内而瞻万里之遥方寸之中乃辨千防之峻　宣和书谱王羲之有草书丨丨帖　又于天地丨丨得其方圆流峙之形于日月星辰得其经纬昭回之度　王羲之与周益州书省足下别疏具彼土丨丨诸竒扬雄蜀都左太冲三都殊为不备　陶景答谢中书书丨丨之羙古今共谈骆賔王赠李八骑曹序想丨丨之遽遥送归将逺惜岁华之不待行乐无时　陆羽慧山寺记南朝多以北方丨丨郡邑之名权创其地又以此山为歴山以拟帝舜所耕者　洪迈西山亭记天地发育万物揫成于西故名丨丨多西今夫所谓瑶池昆仑阆风圃日月之所避隐神仙之所窟宅正在流沙弱水外中国指为西范成大骖鸾录桂林自唐以来以丨丨竒秀称韩文公虽不到然在潮熟闻之故诗有防天带水翠羽黄柑之语　庾信叚永神道碑铭丨丨雄烈风俗扶疎　王勃益州绵竹县武都山净惠寺碑丨丨络绎崩腾宇宙之心原隰纵横隐轸亭臯之势　杨炯浑天赋盘古何神兮立天地巨灵何神兮造丨丨　苏轼赤壁赋西望夏口东望武昌丨丨相谬郁乎苍苍　牧子别鹤操将乖比翼兮隔天端丨丨悠逺兮路漫漫揽衣不寐兮食忘餐　张説诗丨丨临洞穴风日望长沙　王维奉和圣制登降圣观诗丨丨八校满井邑三农竟　李白秋浦歌丨丨如剡县风日似长沙　孟浩然途中遇雪诗穷隂连晦朔积雪满丨丨　储光羲京口题崇上人山亭诗分明窗户中逺近丨丨色　杜甫何将军山林诗只疑淳朴处别有一丨丨　又季秋江邨诗逺游虽寂寞难见此丨丨　皇甫冉张公洞诗尧心知稼穑精意绕丨丨　皇甫曽送元侍御诗丨丨重分手徒御亦悲秋栁宗元南省转牒欲具江国图令尽通风俗故事诗圣代提封尽海壖狼荒犹得纪丨丨　刘禹锡詶太原】
　　【狄尚书诗仍把天兵书号笔逺题长句寄丨丨　元稹献荥阳公诗清机登穾奥流韵尽丨丨　又投简阳明洞天诗郡邑移仙界丨丨展画图　孟郊送岑秀才诗雨余丨丨净麦熟草木凉　章碣城东即事诗苑邉花竹浓如绣渭北丨丨澹似空　王建早登西禅寺阁诗烟雾开时分逺寺丨丨晴处见崇陵　张乔送僧雅觉归东海诗丨丨心内地一念即千重　李咸用春霖即事诗丨丨藏秀媚草木逞调柔　翁洮秋诗云闲日月浮虚白木落丨丨叠碎红　苏轼题毛女真诗雾鬓风鬟木叶衣丨丨良是昔人非　又大雪青州道上诗超然台上雪城郭丨丨两竒絶海风吹碎碧琉璃时见三山白银阙　又锦溪诗五百年间异人出尽将锦绣裹丨丨　周昂山家诗路移新岁月心醉好丨丨　麻九畴跋范寛秦川图诗丨丨人传范宗笔画史推尊为第一　郝俣揽秀轩诗丨丨蒲子国松柏晋侯祠　赵孟頫金陵雨花台诗人物车书南北混丨丨襟带古今同方澜过吴江诗天留新稼穑人恋旧丨丨　谢谦登迎华观诗气连更觉丨丨近意逺从知宇宙寛　张以】
　　【宁题关上诗两戒丨丨分百粤八州珠玉过中原】
