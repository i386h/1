<!-- { "loadSidebar": true } -->
　　【丨丨人不能到固无可奈何若在地上以今之兵力到即平矣上壮其言　元史太祖纪允济嗣位有诏至国传言当拜受帝问金使曰新君为谁金使曰衞王也帝遽南面唾曰我谓中原皇帝是丨丨人做此等庸懦亦为之耶何以拜为　説苑下士得官以死上士得官以生祸福非从地中出非从丨丨来已自生之　神仙传白石先生不肻修升天之道但取不死而已彭祖问之曰何不服升天之药答曰丨丨复能乐比人间乎但莫使老死耳丨丨多至尊相奉事更若于人间　又时人传八公安临去时余药器置在中庭鸡犬舐啄之尽得升天故鸡鸣丨丨犬吠云中也　捜神记济北超夜梦神女从之自称丨丨玉女姓成公字智琼早失母天帝哀其孤苦令得下嫁从夫　水经注智水川有唐公祠唐君字公房城固人也学道得仙入云台山合丹服之白日升天鸡鸣丨丨狗吠云中唯以鼠恶留之防乃感激月晦日吐肠胃更生故时人谓之唐防也　辍耕録日家一书专解海中炉中之类戊午己未丨丨火者午为火旺之地未中之木又复生之火性炎上及逢生地故曰丨丨火也　徐陵丹阳上庸路碑彭老之教终没爱河儒墨之宗方难火宅岂如五诗八防之殊文丨丨人中之妙典　孙翊仁朝元阁赋岌业兮初谓涌于山巅崔嵬兮又谓居于丨丨　卢照邻结客少年塲行将军下丨丨虏骑入云中　沈佺期钓竿篇人疑丨丨坐鱼似镜中悬　又兴庆池侍宴应制诗汉家城阙疑丨丨秦地山川似镜中　杜甫赠花卿诗此曲祗应丨丨有人间能得防回闻　又小寒食舟中作春水船如丨丨坐老年花似雾中看　王维送张道士归山诗人问若剩住丨丨复离羣　又赠裴旻将军诗见説云中擒□虏始知丨丨有将军　张仲素宫中乐乐吹丨丨曲人是月中仙　戴叔伦聼韩使君美人歌嫁与将军丨丨住人间可得再相过　又汉宫人入道诗回首吹箫丨丨伴上阳花落共谁言　元稹酬乐天东南行诗月中分桂树丨丨识菖蒲　杜牧道一大尹存之庭羙二学士简于圣明自致霄汉皆与舍弟昔年还往诗斗问紫气龙埋狱丨丨红炉帝铸顔　张乔间仰山禅师往曹溪因赠诗异花丨丨堕灵草雪中春　曹唐小游仙诗丨丨鸡鸣海日红青腰侍女埽朱宫　罗邺行次诗路傍君子莫相笑丨丨由来有客星　皮日休爱李翰林白诗口吐丨丨文迹作人间客　黄滔寄越从事林嵩侍御诗路归丨丨行方别道在人间久便香　杨维□送玉笥生往呉大府之聘诗丨丨琼花囬后土江南杜宇到天津】
　　天髙【易系辞崇效天注极知之崇象丨丨而统物　诗谓丨盖丨不敢不局　礼记乐记丨丨地下万物散殊而礼制行矣　又大戴礼记不升髙山不知丨之丨也不临深溪不知地之厚也　孟子丨之丨也星辰之逺也茍求其故千嵗之日至可坐而致也　史记宋世家荧惑守心心宋之分野也景公忧之司星子韦曰可移于相景公曰相吾之股肱曰可移于民景公曰君者待民曰可移于嵗景公曰嵗饥民困吾谁为君子韦曰丨丨聼卑君有君人之言三荧惑宜有动于是之果徙三度　魏志陈思王植传丨丨聼卑皇肯照微晋书天文志坐旗西四星曰丨丨台榭之髙主逺望气象　又庾翼传丨丨聼邈未垂察照朝议纷纭遂令微诚不畅　宋书天文志防稽虞喜造安天论以为丨丨穷于无穷地深测于不测地有居静之体天有常安之形论其大体当相覆冐方则俱方圆则俱圆不同之义也　齐书王融传皇鉴烛幽丨丨聼下赏片言之或善矜一物之失时　道徳指归论上知丨丨下知地厚文心雕龙丨丨气清隂沈之志逺霰雪无根矜肃之虑深　桞宗元钴鉧潭记崇其台延其槛行其泉于髙者而坠之潭有声潨然尤与中秋观月为宜于以见丨之丨气之迥孰使余乐居夷而防故土者非兹潭也欤王十朋蓬莱阁赋丨丨气肃秋色平分　张协杂诗龙蛰暄气凝丨丨万物肃　沈佺期七夕诗秋近鴈行稀丨丨鹊夜飞　又自昌乐郡泝流至白石岭下行入郴州诗嵗杪应流火丨丨云物薄　赵彦昭奉和幸韦嗣立山荘侍宴应制诗丨丨羽翼近主圣股肱良　储光羲新丰主人诗云散丨丨秋月明东家少女觧秦筝王维奉寄韦太守陟诗丨丨秋日迥嘹唳闻归鸿　杜甫陪李七司马皁江上观造竹桥诗丨丨云去尽江迥月来迟　又赠别何邕诗地阔峩眉晚丨丨岘首春又夜诗露下丨丨秋水清空山独夜旅魂惊　又登髙诗风急丨丨猿啸哀渚清沙白鸟飞回　髙适赋得还山诗还山吟丨丨日暮寒山深　梁锽七夕泛舟诗夜久应揺佩丨丨响不来　韦应物登髙望洛城作丨丨水流逺日晏城郭昏　戴叔伦次下牢诗丨丨呉塞阔日落楚山空　又冬日有懐李贺长吉诗月冷猿啼惨丨丨鴈去迟　元稹防真诗海阔诚难度丨丨不易冲栁宗元旦携谢山人至愚池诗霞散众山迥丨丨数鴈鸣　张祜华清宫和杜舍人诗月锁千门静丨丨一笛凉　无可中秋月彩如画诗海静丨丨景气殊鲸晴失彩蚌潜珠】
　　天极【史记天官书中宫丨丨星其一明者太一常居也又秦始皇纪作信宫渭南已更命信宫为极庙象丨丨　又始皇以为咸阳人多先王之宫庭小吾闻周文王都丰武王都镐丰镐之间帝王之都也乃营作朝宫渭南上林苑中先作前殿阿房周驰为阁道自殿下直抵南山表南山之颠以为阙为复道自阿房渡渭属之咸阳以象丨丨阁道絶汉抵营室也　孙绰谏移都洛阳疏反皇居于中土正玉衡于丨丨　又越语范蠡曰臣闻古之善用兵者赢缩以为常四时以为纪无过丨丨究数而止注极至也无过天道之所至穷其数而止也　又宋书礼志谨择元日登坛柴燎即皇帝位唯尔有神飨之左右有呉永绥丨丨　又黄囬僭侮无厌罔顾丨丨　又倭国传驱率所统归崇丨丨　江淹为萧让劒履殊礼表劒履升陛赞鸣异仪殆为对越神体抗礼丨丨汉魏旧载唯斯称重】
　　天枢【论语为政以徳譬如北辰居其所而众星共之注北辰北极丨之丨也　后汉书崔骃窦太后临朝宪以重戚出内诏命骃献书诫之曰重侯累将建丨丨执斗柄其所以获讥于时垂愆于后者何也盖在满而不挹位有余而仁不足也　晋书天文志魁第一星曰丨丨二曰璇三曰玑四曰权五曰玉衡六曰开阳七曰摇光　隋书天文志北极辰也其纽星丨之丨也元史郭守敬傅守敬以为丨丨附极而动昔人尝展管望之未得其的作候极仪　吕览极星与天俱游而丨丨不移　星经北斗星谓之七政第一名丨丨为土星主阳徳亦曰政星也　文心雕龙夫正位北辰向明南面所以运丨丨毓黎献者何尝不经道纬徳以勤皇迹者哉　文献通考北极五星在紫微宫中第五星为丨丨　司空图诗品荒荒坤轴悠悠丨丨　庾信贺平邺都表伏惟陛下握丨丨秉地轴驾驭风云驱驰龙虎王褒善行寺碑盖闻在天成象羣星仰于北辰在地成形百川起于东海是知璿玑盈缩并运丨丨江汉所宗争环地轴　又上庸公陆腾勒功碑我大周开辟宇宙混同文轨御六气于丨丨顿八纮于地络　李程日五色赋浩浩丨丨洋洋圣谟徳之交感瑞必相符　赵蕃众星环北极赋惟极丨之丨惟星日之余日散精而外布丨丨要以髙居　又唐书则天皇后武氏传延载二年武三思率蕃夷诸酋及耆老请作丨丨纪太后功徳以黜唐兴周制可使纳言姚璹防作乃大裒铜铁合冶之署曰大周万国颂徳丨丨置端门外　寇坦咏铜柱诗天门街里倒丨丨火急先须卸火珠　素问帝曰何谓气交岐伯曰上下之位气交之中人之居也故曰丨丨之上天气主之丨丨之下地气主之气交之分人气从之万物由之此之谓也　又帝曰气之上下何谓也岐伯曰身半以上其气三矣天之分也天气主之身半以下其气三矣地之分也地气主之以名命气以气命处而言其病半所谓丨丨也】
　　天根【尔雅丨丨氐也　周语丨丨见而水涸注丨丨氐亢之间也　史记天官书氐为丨丨主疫　晋书张协七命逾丨丨越地隔　储光羲同诸公秋日游毘明池思古诗太隂连晦朔两与丨丨违　又魏志管辂传辂曰吾额上无生骨眼中无守精鼻无梁柱脚无丨丨背无三甲腹无三壬此皆不夀之騐　金丹大要精气神説气之呼接于丨丨吸接于地根　又邵子观物吟耳目聪明男子身洪钧赋与不为贫因探月窟方知物未蹑丨丨岂识人干遇防时观月窟地逢雷处看丨丨天根月窟时来往三十六宫都是春　荘子丨丨游于殷阳至蓼水之上适遭无名人而问焉】
