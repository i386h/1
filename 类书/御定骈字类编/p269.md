<!-- { "loadSidebar": true } -->
　　寒叶【鲍照过铜山掘黄精诗蹀蹀丨丨离灇灇秋水积李百药王师渡汉水经襄阳诗乔木下丨丨亭林落晓霜　张乔山中值冬夜诗丨丨风揺尽空林鸟宿稀　白居易首夏同诸校正逰开元观因宿玩月诗风清丨丨响鸟恋残花枝】
　　寒刺【杜甫愁坐诗采菱丨丨上蹋藕野泥中】
　　寒梢【郑刚中感雪竹赋色姢娟其复浄节落落以难合丨丨一伸所谓此君之风流自不可夺也】寒条【陶潜归鸟诗翼翼归鸟戢羽丨丨　戴叔伦登楼望月诗陌上凉风槐叶雕夕阳清露湿丨丨　章孝标春雪诗六出花飞处处飘黏着砌上丨丨　崔涂秋夕与王处士话别诗虫声移暗壁月色动丨丨皎然宿李军道所居诗朮花生野径柏实满丨丨】
　　寒蕊【刘禹锡白菊花谢诗丨丨差池落清香防续来】
　　寒芽【雍陶和刘补阙秋园寓兴诗疎篁抽晩笋幽药吐丨丨】
　　寒苞【庾信园亭诗水蒲开晩结风竹解丨丨　皮日休早春以橘子寄鲁望诗知君多病仍中圣尽送丨丨向枕邉】
　　寒茁【苏轼春菜诗岂如吾蜀富冬蔬霜叶露芽丨更丨苏辙赠浄因诗南山采菌软未干西园撷菜丨方丨】
　　寒卉【左思蜀都赋百药灌丛丨丨冬馥】
　　寒棘【易林丨丨为疾何所不足】
　　寒棱【刘禹锡令狐相公使宅别斋初栽桂树诗根留本土依江润叶起丨丨映月开】
　　寒林【宋书始平敬王子鸾传文七星于霜野旗二燿于丨丨中云枝之天秀寓坎泉之曽岑　庾信大将军长孙俭神道碑铭冻浦鱼惊丨丨笋出　范仲淹秋香亭赋秋风起兮寥寥丨丨脱兮萧萧　刘铄拟孟冬寒气至诗迨及凉风起行见丨丨疎　王维过李楫宅诗客来深巷中犬吠丨丨下　刘长卿长沙过贾谊宅诗秋草独寻人去后丨丨空见日斜时　韦应物山耕叟诗独放丨丨烧多寻虎迹行　杜牧冬日五湖馆水亭懐别诗丨丨叶落鸟巢出古渡风髙渔艇稀　朱庆余送僧往太原诗中时过野店后夜宿丨丨　司空图山中诗逃难人多分隙地放生麋大出丨丨皎然寄崔万芳防诗气杀髙隼击惜芳歩丨丨】
　　寒麓【朱子和野秀韵诗西山一何髙云气出丨丨】
　　寒丛【杨思元奉和圣制过温汤诗远岫凝氛重丨丨对影疎】
　　寒松【吴志陆绩注姚信集曰王蠋建丨丨之节而齐王表其里义始立殊俗之操而鲁侯髙其门　晋书庾阐传兰生而芳玉产而防阳葩熙氷丨丨负雪又应詹等传论匪石为心丨丨比操贞轨皆没亮迹双升　水经注沅水又东迳平山西南临沅水丨丨上防清泉下注栖托者不能自絶于其侧　琴曲谱録丨丨操上古琴弄名　骆賔王浮槎诗真心临晚桂劲节掩丨丨　刘长卿寻盛禅师兰若诗山僧独在山中老唯有丨丨见少年　李华云母泉诗晨登元石岭岭上丨丨声　包佶朝拜元陵诗不见露盘迎晓日唯闻木斧扣丨丨　李益郊居寓目诗独有月中髙兴尽雪峯明处见丨丨　孟郊古意诗鉴独是明月识志为丨丨白居易题王处士郊居诗丨丨纵老风标在野鹤虽饥饮啄闲　李商隐西溪诗野鹤随君子丨丨揖大夫又述徳抒情诗恶草虽当路丨丨实挺生　王叡松诗丨丨纵拔倚苍岑緑叶扶疎自结隂　皎然荅苏州韦应物郎中诗格将丨丨髙气与秋江清】
　　寒柏【李徳裕金松赋不受命于严霜谅同心于丨丨修睦题田道者院诗古岩丨丨对流水落花随】寒梧【李白登单父陶少府半月台诗置酒望白云商飇起丨丨】
　　寒梅【曹组艮岳赋白雪照夜则丨丨盛开红云娇春则仙桃极目　张谓早梅诗一树丨丨白玉条迥临村路傍溪桥　刘禹锡咏栀子花诗佳人如拟咏何必待丨丨　又松滋渡望峡中诗渡头轻雨洒丨丨云际溶溶雪水来　李绅忆东湖诗淮口值春偏怅望数株临水是丨丨　白居易和薛秀才寻梅花同饮见赠诗忽惊林下发丨丨便试花前饮冷杯　李商隐忆梅诗丨丨最堪恨常作去年花　又酬崔八早梅有赠诗知访丨丨过野塘久留金勒为廻肠　温庭筠和道溪君别业诗风飘弱栁平桥晩雪防丨丨小苑春　又河中陪帅游亭诗添得五湖多少恨栁花飘荡似丨丨　崔涂初识梅花诗胭脂桃頬棃花粉共作丨丨一面妆罗隐夏口阻风登孙权城诗危怜壊堞犹遮水狂爱丨丨欲傍人　苏轼再和潜师诗化工未议苏羣稿先向丨丨一倾倒】
　　寒栁【贾岛送人适越诗晴湖胜镜碧丨丨似金黄】
　　寒桧【裴说哭处黙上人诗鬭老输丨丨留闲与白云林逋无为军诗残笛逺砧闻野墅老苔丨丨看僧房】
　　寒樗【庾信奉和永丰殿下言志诗崩堤压故栁衰社临丨丨】
　　寒棃【皎然早秋桐庐思归诗猨来触浄水鸟下啄丨丨】
　　寒樱【白居易早冬诗老柘叶黄如嫩树丨丨枝白是狂花】
　　寒棠【庾信大将军赵广墓志铭言寻听讼犹见丨丨还顾空营惟余衰栁】
　　寒槿【孟郊哀孟云卿嵩阳荒居诗秋芜上空堂丨丨落枯渠】
　　寒竹【卢仝赠徐希仁石砚别诗青松火錬翠烟凝丨丨风揺逺天碧　孟郊游枋口栁溪诗见春桃下元稹解秋诗见秋雨下　郑谷舟次通泉精舍诗一径入丨丨小桥穿野花　无可寄青龙寺原上人诗敛屦入丨丨安禅过漏声】
　　寒笋【司空曙送李嘉祐觐省诗归来喜调膳丨丨出林中】
　　寒箨【杜甫法镜寺诗婵姢碧藓浄萧摵丨丨聚　刘基过东昌有感诗但见荆棘丛白骨翳丨丨】寒篠【栁宗元与崔防登西山诗驰景泛頺波遥风逓丨丨】
　　寒篁【欧阳修书懐感事寄梅圣俞诗丨丨暖鳯觜银甲调雁弦】
　　寒荷【洞冥记钩影山有紫河万里深十丈中有丨丨霜下方香盛】
　　寒菊【宣和画谱赵昌拒霜丨丨二木丨丨花一　梁简文帝长沙宣武王碑铭春藤络户丨丨临池韦应物奉和圣制重阳日赐宴诗丨丨生池苑髙树出宫城　又荅杨奉礼诗髙天池阁静丨丨霜露频　杜甫长沙送李十一诗李杜齐名真忝窃朔云丨丨倍离忧　罗邺秋蝶诗似厌栖丨丨翩翩占晩阳　薛逢送司徒相公赴阙诗丞相衔恩赴阙时锦城丨丨始离披张贲奉和袭美题禇家林亭诗百本败荷鱼不动一枝丨丨蝶空迷】
　　寒菜【庾信小园赋燋麦两瓮丨丨一畦　岑参宿东谿王屋李者诗霜畦吐丨丨沙雁噪河田　刘禹锡登司马错古城诗废井抽丨丨毁台生鲁谷苏轼寒食雨诗空庖煮丨丨破灶烧湿苇】
　　寒蔬【贾岛送天台僧诗丨丨修浄食夜浪动禅牀　齐已过陈处士旧居诗逺烧来篱下丨丨簇石根苏轼泗州南山监仓萧渊东轩诗溪中乱石墙垣古山下丨丨匕筯香　陆游农家秋晩戏咏诗丨丨种罢醉且歌只鸡短纸赛园婆】
　　寒瓜【礼记礼器故天不生疏天不生谓非时之物若丨丨夏橘及李梅冬实之属也　神异经东南荒中有邪木二百嵗落叶而生花复二百嵗落尽而生萼萼下生子子形如丨丨　南方草木状椰树叶如栟榈髙七丈无枝条其实大如丨丨外有麤皮次有殻圎而且坚剖之有白肤厚半寸味似胡桃而极肥美　李白寻鲁城北范居士失道落苍耳中见范置酒摘苍耳作酸枣垂北郭丨丨蔓东篱　栁宗元言懐诗风枝散陈叶霜蔓綖丨丨】
　　寒匏【庾信小园赋连珠细菌长柄丨丨可以疗饥可以栖迟】
　　寒蔓【郝经云梦诗荒荘自池台丨丨相挂罥】
　　寒蕨【洞冥记帝于望鹄台西起俯月台酌云葅酒葅以草黒蕨金蒲甜蓼果以青樱龙白芋紫茎丨丨地花气葛】
　　寒荠【陆游秋晩诗秋菰出水白于玉丨丨绕墙甜若饴李献能赠王飞伯诗晓雪没丨丨无食充朝饥】寒茭【隋炀帝敬灵龛疏旱穂丨丨尽沾甘露】
　　寒草【齐书苏侃传秋风起丨丨衰雕鸿思邉马悲注寒北雍本作塞　王维送孙二诗祖席依丨丨行车起暮尘　李颀赠张旭诗下舍风萧条丨丨满户庭孟郊赠裴处士诗丨丨不藏径灵蜂知有人　皎然送薛居士移家安吉诗丨丨心易折闲云性常真】
　　寒芒【苏轼王仲至见恵穉栝种之蔚然有生意喜而有作诗谁知积雨后丨丨晓森森】
　　寒荄【沈约愍衰草赋愍衰草衰草无容色顦顇荒径中丨丨不可识】
　　寒芜【皇甫曽送郑秀才贡举诗晚色丨丨逺秋声候雁多　戴叔伦送校书兄归江南诗古戍隂传火丨丨晓帯霜　李商隠梓潼望长鄊山至巴西复懐谯秀诗行到巴西覔谯秀巴西惟是有丨丨　罗隠倚棹诗直应齐始了倾酌向丨丨　方干中路寄喻鳬先軰诗丨丨随楚尽落叶渡淮稀】
　　寒椶【李白独不见乐府风摧丨丨响月入霜闺悲】
　　寒藤【李知微松竹林赋古栁欲偃丨丨未僵　庾信奉报穷秋寄隐士诗秋水牵沙落丨丨抱树踈】寒蓬【刘峻相经序手无春荑之柔发有丨丨之悴】
　　寒苔【温庭筠清凉寺诗松飘晚吹摐金铎竹防丨丨上石梯】
　　寒藓【刘孝威赋得曲涧诗石岸生丨丨沈根渍水苔】
　　寒蒲【杜甫过南岳入洞庭湖诗翠牙穿裛桨碧节上丨丨　杜牧鹤诗清音迎晓月愁思立丨丨】寒苇【李颀送刘昱诗八月丨丨花秋江浪头白　周贺送耿山人归湖南诗夜涛鸣栅鏁丨丨露船灯郑谷鹭鸶诗见春塘下】
　　寒莎【方干题故人废宅诗丨丨野树入荒庭风雨萧萧不掩扃　齐已访自牧上人不遇诗髙房度江雨经月长丨丨】
　　寒麦【刘得仁书事诗土膏丨丨覆人海昼尘防　喻坦之长安雪后诗野渡滋丨丨髙泉涨禁池】寒兽【王昌龄途中作惊禽栖不定丨丨相因依】
　　寒熊【陆游秋雨渐凉有懐兴元诗遥知南郑风霜早已有丨丨犯猎场】
　　寒鹿【卢纶送赵真长归夏县旧山依阳徴君读书诗幽僧曝山果丨丨守冰泉】
　　寒狐【李益野田行丨丨啸青鬼火烧白杨】
　　寒狸【周贺送僧归江南诗饥防縁危壁丨丨出壊坟】
　　寒猨【通作猿张协杂诗泽雉登垄雊丨丨拥条吟　窦冀懐素歌枯藤劲鐡媿三舍骤雨丨丨惊一时王懐素歌丨丨饮水撼枯藤壮士拔山伸劲鐡　鲍溶山中冬思诗唤人空谷应开火丨丨至　段成式题谷隠兰若诗丹成道士过门数叶尽丨丨下岭稀　李咸用修睦上人山居诗丨丨断后云为槛宿鸟惊时月满庭　方干与桐庐郑明府诗映林顾停琴望隔水丨丨驻笔听　郑谷石门山泉诗云邉野客穷来处石上丨丨见落时】
　　寒狖【栁宗元荅刘连州邦字诗负弩啼丨丨鸣枹惊夜狵】
　　寒【孟浩然南归阻雪诗积雪覆平臯饥鹰捉丨丨李贺李凭箜篌引吴质不眠倚桂树露脚斜飞湿丨丨　杜牧洛阳诗侯门草满置丨丨洛浦沙深下塞鸿】
　　寒驴【郑谷赠宗人前公安宰君诗风中夜犬惊槐巷月下丨丨囓槿篱】
　　寒犬【鲍溶秋晩铜山道中宿隐者诗秋窓照疎萤丨丨吠落木】
　　寒禽【梁元帝纂要见寒鸟下　谢灵运苦寒行浮阳减清晖丨丨叫悲壑　元稹酬乐天雪中见寄诗敲扶宻竹枝犹亚煦暖丨丨气渐苏】
