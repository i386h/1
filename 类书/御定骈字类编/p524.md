<!-- { "loadSidebar": true } -->
　　济阳【战国策见河内下　又王休甲息众二年然后复之又取蒲衍首垣以临仁平丘小黄丨丨婴城而魏氏服矣　汉书地理志陈留郡县丨丨　竹书纪年周显王二十八年城丨丨　水经济水又东迳丨丨县故城南注光武生丨丨宫光明照室即其处也　顔氏家训丨丨江禄读书未竟虽有急速必待卷束整齐然后得起故无损败人不厌其求假焉　地理通释苏代曰外黄丨丨正义丨丨故城在曹州冤句县西南三十五里　明一统志丨丨城在兖州府曹县西南五十里汉置县光武诞生于此　又丨丨县在济南府城北九十里本北齐长乐县地隋改曰髙苑县属齐州唐析置丨丨县以在济水北故名　庾信哀江南赋丨丨忠壮身参末将兄弟三人义声俱唱】
　　济隂【诗曹谱疏见汶南下　史记梁孝王世家丨丨哀王不识者梁孝王子以孝景中六年爲丨丨王一嵗卒无子国除地入于汉爲丨丨郡　又彭越传汉元年秋齐王田荣畔项王汉乃使人赐彭越将军印使下丨丨以击楚　汉书地理志丨丨郡故梁景帝六年别爲丨丨国宣帝甘露二年更名定陶　后汉书祭祀志章帝元和二年三月上东巡狩将至泰山道使使者奉一太牢祠帝尧于丨丨成汤灵台上　晋书文立传前在丨丨政事修明后于东宫尽辅导之节　元史地理志曹州唐初爲曹州后改丨丨郡　越絶书梁古治今丨丨山阳济北东郡毕也　水经见濮水下】
　　济上【公羊公观鱼于棠传棠者何丨丨之邑　战国策以天之道先王之灵河北之地随先王而举之丨丨济上之军受命击齐大败齐人轻卒锐兵长驱至国齐王遁而走莒仅以身免　吕览昌国君将五国之兵以攻齐齐王使触子将以迎天下之兵于丨丨齐王欲战使人赴触子耻而訾之曰不战必刬若类掘若垄触子苦之欲齐君之败于是以天下兵战战合击金而却之卒北天下兵乘之触子因以一乘去之莫知其所不闻其声】
　　济岸【萧楚材奉和展礼岱宗涂经濮济诗林戈咽丨丨兽鼔震河庭】
　　济隄【水经注王隠曰河决爲荥济水受焉故有丨丨矣爲北济也】
　　济桥【说苑见雒路下】
　　济清【战国策见河浊下】
　　沇
　　沇水【书禹贡导丨丨东流爲济入于河溢爲荥东出于陶丘北又东至于菏又东北会于汶又北东入于海传泉源为沇流去为济在温西北平地　水经济水出河东垣县东王屋山爲丨丨注孔安国曰泉源为沇流去爲济　避暑录话禹贡水之正名而不可单举者则以水足之黒水弱水澧水之类是也非水之正名而因以爲名则以水别之沧浪之水是也丨丨伏流至济而始见沇亦地名可名以济不可名以沇故亦谓之丨丨乃知圣贤一字未尝无法也　地理通释济职方兖州川泲出绛州垣曲县王屋山东南始发源曰丨丨既见而伏东出于孟州济源县二源东源周回七百歩西源周回六百八十五歩合流至温县是爲济水西南入于河】
　　沇州【史记夏本纪济河惟丨丨郑元曰言丨丨之界在此两水之间】
　　沇洑【元好问古桧诗丨丨地中久骇浪思一鼔】
　　沇渎【元好问游承天镇悬泉诗不知承天此水何所本乃与丨丨争雄尊】
　　淄
　　淄水【水经丨丨出泰山莱芜县原山又东北过临淄县东又东过利县东又东北入于海　明一统志丨丨在青州府城西五十里源出泰安州莱芜县原山流逹临淄至夀光县入济水　沈约譲五兵尚书表丑貎悴容不借鉴于丨丨驽足蹇步终取踬于盐车　庾信谢滕王赉猪启孙牧于丨丨惟以求钱卜式养于上林岂知其味】
　　淄渑【战国策田单问鲁仲子曰先生谓单不能下狄请问其说鲁仲子曰当今将军东有夜邑之奉西有菑上之虞黄金横帯而驰乎丨丨之间有生之乐无死之心所以不胜者也　又国子曰秦破马服君之师围邯郸齐魏亦佐秦伐邯郸齐取丨丨魏取伊氏公子无忌爲天下循便计杀晋鄙率魏兵以救邯郸之围使秦弗有而失天下是齐入于魏而救邯郸之功也　吕览白公问于孔子曰人可与微言乎孔子不应白公曰若以石投水奚若孔子曰没人能取之白公曰若以水投水奚若孔子曰丨丨之合者易牙尝而知之白公曰然则人不可与微言乎孔子曰胡爲不可唯知言之谓者爲可耳　说苑见雒路下　新论丨丨共川色味异质又丨丨殊源同归于海宫商异声俱会于乐　庾信哀江南赋浑然千里丨丨一乱　冯子振十八公赋建】
　　【章緫于门户沧海跨于丨丨　王湾秋夜寓直即事懐赠萧令公裴侍郎诗遥懐及賔友计曲辨丨丨】淄州【元史地理志见淄陵下】
　　淄川【明一统志丨丨县在济南府城东二百三十里本汉般阳县属济南郡东汉属齐国晋省刘宋置东清河郡及贝丘县北齐罢郡以县属齐州隋置淄州改贝州爲丨丨县】
　　淄陵【元史地理志济南路元初改济南路緫管府旧领丨丨二州至元二年淄州割入淄莱路陵州割入河间路又割临邑县河间路长清县入泰安州禹城县曹州齐河县入徳州割淄州之邹平县来属置緫管府】
　　淄青【唐书张宿传元和末持节至丨丨李师道愿割地遣子入侍既而悔复遣宿往暴卒于道】淄右【庾信萧太墓志铭见淮东下　江淹别赋君居丨丨妾家河阳　吴融倒次元韵诗身近从丨丨家元接观津】
　　淄上【战国防孟尝君将入秦苏代谓孟尝君曰今臣来过于丨丨有土偶人与桃梗相与语桃梗谓土偶人曰子西岸之土也挺子以爲人至嵗八月降雨下淄水至则汝残矣土偶曰不然吾西岸之土也土则复西岸耳今子东国之桃梗也刻削子以爲人降雨下淄水至流子而去则子漂漂者将如何耳　说苑今将军东有掖邑之封西有丨丨之宝金银黄带驰骋乎淄渑之间是以乐生而恶死也】
　　淄渭【拾遗録见泾濮下】
　　淄许【唐书狄光嗣传歴丨丨贝三州刺史】
　　淄衢【唐书鄜王憬传长庆元年始王与琼沔婺茂丨丨澶七王同封】
　　淄莱【元史地理志般阳府路唐淄州宋属河南道金属山东东路元初太宗在潜置新城县中统四年割濵州之蒲台来属先是淄州济南路緫管府五年升淄州路置緫管府是嵗改元至元割邹平属济南路髙苑属益都路二年改淄州路爲丨丨路　又登州唐初爲牟州复改登州宋属河南道元初属益都路中统五年别置丨丨路以登州之　又张晋亨传至元八年改懐逺大将军丨丨路緫管】
　　淄垢【王令诗镕金出丨丨】
　　淄涅【皎然寄顔武康士骋诗仗义冒险难持操去丨丨】
　　潍
　　潍水【史记淮隂侯传龙且与信夹丨丨陈韩信乃夜令人爲万余囊满盛沙壅水上流引军半渡击龙且佯不胜还走龙且果喜曰固知信怯也遂追渡水信使人决壅囊水大至龙且军大半不得渡即急击杀龙且龙且水东军散走齐王广亡去信遂追北至城阳皆虏楚卒　水经丨丨出琅琊箕县东北过东武城县西又北过平昌县东又北过髙宻县西又北过淳于县东又东北迳都昌县东又东北入于海　明一统志丨丨源出箕屋山东北达宻州汉韩信与楚龙且战夹丨丨即此　又丨丨自宻州诸城县界流入髙宻县境经昌邑潍县界东北入海　党懐英潍宻道中懐古诗见山断下】
　　潍淄【书禹贡丨丨其道传丨丨二水复其故道疏地理志云潍水出琅邪箕屋山北至都昌县入海】潍州【元史地理志丨丨唐初爲丨丨后废宋爲北海军复升丨丨】
　　潍县【明一统志丨丨在莱州府平度州西一百八十里本汉下宻县属胶东国隋改北海县唐置潍州治北海县寻废州以县属青州宋建北海军寻复爲潍州金属山东东路元属益都路本朝省县入州又改州爲县属莱州府后改属平度州】
　　潍河【明一统志丨丨桥在青州府诸城县北五里】
　　沂
　　沂水【书禹贡淮沂其又疏丨丨出泰山盖县临乐子山南至下邳入泗过郡五行六百里　唐书地理志沂州琅邪郡丨丨县注武徳六年以丨丨新泰莒置莒州贞观八年州废以莒宻州丨丨新泰来属　水经丨丨出泰山盖县艾山南过琅邪临沂县东又南过开阳县东又东过襄贲县东屈从县南西流又屈南过剡县西又南过良城县西又南过下邳县西南入于泗地理通释沂出沂州丨丨县艾山南至下邳西南入泗郦道元谓水出尼丘山西北径鲁之云门亦谓之丨丨水出泰山武阳之冠石山亦谓之丨丨　明一统志丨丨源发尼山之麓西流入泗水论语浴乎沂即此又沂州东南亦有丨丨其源发自青州府丨丨县南流至沂州与祊水合禹贡淮沂其乂是也　又丨丨源出雕厓山流经本县南二里入沂州　又丨丨县在青州府莒州城西北七十里周爲郓邑汉爲东莞县后魏改爲新泰县隋初改曰东安县后于古盖城别置东安县而此县改名丨丨唐宋属沂州金元属莒州　又丨丨桥在曲阜县治南八里跨丨丨　陈栎风雩亭赋不此焉以爲足上泝丨丨之曽　范云古意赠王中书诗岱山饶灵异丨丨富英竒】
　　沂河【明一统志丨丨在淮安府邳州城西自山东沂州西流至下邳西南入泗河达于淮】
　　沂川【南史王琳传故吏朱玚致书徐陵求琳首曰梁故建寜公琳洛濵余胄丨丨旧族立功代邸效绩中朝】
　　沂泗【史记货殖传丨丨水以北宜五谷桑麻六畜地小人众数被水旱之害民好蓄藏故秦夏梁鲁好农而重民　后汉书吕布传曹操堑围之壅丨丨以灌其城　魏志荀攸传太祖自宛征吕布至下邳布败退固守攻之不防连战士卒疲太祖欲还攸与郭嘉说曰吕布勇而无谋今三战皆北其锐气衰矣三军以将爲主主衰则军无奋意夫陈宫有智而迟今及布气之未复宫谋之未定进急攻之布可抜也乃引丨丨灌城城溃生擒布　地理通释见淮济下　刘诜咏归亭赋宛城南之丨丨用建亭而象诸　石崇赠枣腆诗携手丨丨间遂登舞雩堂】
　　沂泽【古今注走马引樗里牧恭所作也爲父报冤杀人而亡藏于山谷之下有天马夜降围其室而鸣夜觉闻其声以爲吏追乃奔而亡去明视之马迹也乃然大悟曰岂吾所居之处将危乎遂荷衣粮而去入于丨丨援琴鼔之爲天马之声号曰走马引焉】
　　沂汶【周伯琦释奠孔子庙诗歴歴由丨丨行行望泗洙】
　　沂渚【宋书武帝纪见江湘下】
　　沂沭【元史五行志至元五年七月沂州丨丨二河暴涨决隄防害田稼】
　　沂州【元史地理志丨丨唐初改爲琅邪郡后仍爲丨丨宋属京东东路金属山东东路元属益都路】沂莒【元史顺帝纪丨丨二州民饥发粮赈粜之　又叛臣传宋人今日西无掣肘宜得幷力而东若以水路缀涟而遣舟师遵海以北捣胶莱之虗然后帅歩骑直指丨丨滕峄则山东非我有矣】
　　沂兖【唐书王遂传于时析齐爲三镇即拜遂丨丨海观察使】
　　沂宻【唐书髙承简传保北两城数与贼确防徐州救至岕爲李质所执兵遂溃拜兖海丨丨节度使迁义成军检校尚书左仆射】
　　沂剡【元史齐齐克传从诸王塔齐尔率蒙古军二千攻荆山破之赐马二匹与万户鼐济以兵守丨丨略涟海　又张均传至元十二年赐金符授忠翊校尉丨丨翼千户】
　　沂鄂【礼记车不雕防疏防谓丨丨也谓不雕画漆饰以爲丨丨　攷工记辀人良辀环灂注环灂谓漆丨丨如环】
