<!-- { "loadSidebar": true } -->
　　内心【礼记礼器礼之以少为贵者以其丨丨者也注丨丨用心于内其徳在内　易坎彖辞习坎有孚维心亨疏见内阳下　净印法门经若彼法师丨丨清净戒行洁白即令其帝释天主来为摄受安布众防和合文句善作加防　守防国界主陁罗尼经一从他闻随顺法声二者丨丨起于正念】
　　内情【隋书杨素传素虽有建立之策及平杨谅功然特为帝所猜忌外示殊礼丨丨甚薄　唐书元结传国家非欲其然盖失于太眀太信耳夫太眀则见其丨丨将藏丨丨则罔惑生不能令必信】
　　内境【唐太宗圣教序凝心丨丨悲正法之陵迟栖虑元门慨深文之讹谬】
　　内命【翰林志开元二十六年始建学士院于翰林院之南俾专掌丨丨】
　　内令【周礼女史掌书丨丨注后之令布于六官】
　　内实【左传齐庆封好田而嗜酒与庆舍政则以其丨丨迁于卢蒲嫳氏易内而饮酒数日国迁朝焉】内业【汉书艺文志丨丨十五篇按管子有丨丨篇】
　　内衡【孝经援神契见中衡下】
　　内景【宋史艺文志梁丘子注黄庭丨丨玉经一卷　云笈七签黄庭丨丨经注释景者神也其经有十三神皆身之丨丨名字又别有老君外景经总真云黄庭内外涓子云黄庭内经外经者皆是也　又青精上真丨丨君曰青精之宫有上华之室室中有自然青气号曰返香之烟逆风闻三千里紫空者丨丨之山名也青精君常乗羽逸之车携元景之童紫空之山入玉室之内　又见中天下　六一题跋黄庭经今道藏别有三十六章曰黄庭丨丨所谓丨丨者乃此经之义疏也吴子来留观中诗时时吟丨丨自合驻童颜　严维鲍防中元日聮句见中元下　虞集赋蔡七祖新斋诗自有琴心传丨丨更将书帙事幽栖　柳贯仙华岩雪诗九清丨丨游纷外五岳真形太素中　又何据镜花赋负隂而丨丨氷澈面阳而外景花眀】
　　内象【云笈七签见外象下】
　　内名【云笈七签读髙上之洞经既毕乃口祝曰三蓝罗波建台此九天之祝髙上之丨丨也　又太上金虎符本刻于上清玉简智慧篇中有七万言灵音道妙微防难详或着天魔隐讳或表万神丨丨或释幽论凝决于琼音　又欲修飞歩之道宜知斗星之魂魄九皇夫人丨丨空常之隐诀也而按图修行岂当不得飞登北元上谒华晨者哉】
　　内称【礼记儒行儒有丨丨不辟亲疏儒有丨丨不辟亲者称举也不辟亲举人以理若祁奚举子祁午是不辟亲】
　　内声【周礼师氏疏见上形下】
　　内音【云笈七签诸天丨丨一天有八字三十二天合二百五十六字　又诸天丨丨经云忽有天书字方一丈自然见空其上文彩焕烂八角垂芒精光乱眼不可得看　又丨丨玉字经云天皇真人曰诸天丨丨自然玉字字方一丈自然而见空元之上　又为学不知天之丨丨则天王不领兆名不知地下之音土皇则不灭兆迹闭不得仙　又诸天王恒以八节及月朔之日游观无崖歴戏云房逍遥玉清流盼十方于眀霞之上恒咏诸天丨丨飞元之章】
　　内形【周礼师氏疏见上形下】
　　内体【参同契春夏据丨丨从子到辰巳秋冬当外用自午讫戌亥】
　　内理【云笈七签丨丨空疎髓脑不实内已先病故为外物所犯】
　　内言【礼记丨丨不出于梱疏丨丨不出于梱者丨丨女职也女职谓织纴男女不得滥预故云不出梱也唐书魏元忠传见内职下】
　　内行【史记五帝纪尧乃以二女妻舜以观其内使九男与处以观其外舜居潙汭丨丨弥谨尧二女不敢以贵骄事舜亲戚甚有妇道尧九男皆益笃　又汲郑传郑庄汲黯始列为九卿廉丨丨修絜此两人中废家贫賔客益落及居郡卒后家无余赀财　汉书张汤传汤至于大吏丨丨修交通賔客饮食于故人子弟为吏及贫昆弟调防之尤厚　又翟方进传丞相官缺羣臣多举方进上亦器其能遂擢方进为丞相封髙陵侯食邑千户身既富贵而后母尚在方进丨丨修饰供养甚笃　隋书韦鼎传除光州刺史以仁义敎导务清静州中有土豪外修边幅而丨丨不轨常为劫盗鼎于都防时谓之曰卿是好人那忽作贼因条其徒党谋议逗留其人惊惧即自首伏　宋史李沆传沆性直谅丨丨修谨言无枝叶识大体居位慎密不求声誉动遵条制人莫能干以私　又髙丽传弟宣王运仁贤好文丨丨饬备每贾客市书至则洁服焚香对之　吕覧世多举桓公之丨丨内行虽不修霸亦可矣】
　　内徳【易兑彖传刚中而柔外説以利贞疏此就二五以刚居中上六六三以柔处外释兑亨利贞之义也外虽柔説而丨丨刚正则不畏邪谄内虽刚正而外迹柔说则不忧侵暴只为刚中而柔外中外相济故得説亨而利贞也　诗容兮遂兮垂带悸兮疏君非直骄慢又不知为政当以礼而徒善其外饰使容仪可观兮佩玉遂遂兮垂其绅带悸悸兮而丨丨不称无礼以行之史记外戚世家自古受命帝王及继体守文之君非独丨丨茂也盖亦有外戚之助焉　陈书皇后传序周礼王者立后六宫三夫人九嫔二十七世妇八十一御妻以聼天下之内治然受命继体之主非独外相佐也盖亦有丨丨助焉　荘子毋以物乱官毋以官乱心此之谓丨丨　朱子和吴公济诗夫君丨丨备不学王骀兀】
　　内善【净住子今内外道俗共知内美之称由心外恶之名在行岂得不舍外恶勤修丨丨】
　　内美【净住子见上　离骚纷吾既有此丨丨兮又重之以修能　韩补紫阳山赋见前修下　俞允文黄蔷薇赋含丨丨以俟时兮越七禩而始荣】
　　内福【列子不骇外祸不喜丨丨】
　　内禄【韩诗外传事君者丨其丨而外其身】
　　内智【魏志荀攸传太祖常曰公达外愚丨丨外怯内勇外弱内强　列仙传吕尚生而丨丨预见存亡】内勇【魏志荀攸传见上】
　　内强【魏志荀攸传见内智下】
　　内温【左传见中色下】
　　内礼【徐坚论刑狱表上天之道先春而后秋圣人制法外刑而丨丨】
　　内刑【荘子为外刑者金与木也为丨丨者动与过也】
　　内政【易谦上六利用行师注最处于外不与丨丨故有名而已志功未得也处外而履谦顺可以征邑国而已　周礼小宰以官府之八成经邦治一曰聼政役以比居注郑司农云政为军政也役谓发兵起徒役也比居谓伍籍也比地谓伍因丨丨寄军令以伍籍发军起役者平而无遗脱也　汉书刑法志周道衰法度堕至齐桓公任用管仲而国富民安公问行伯用师之道管仲曰公欲定卒伍修甲兵大国亦将修之而小国设备则难以速得志矣于是乃作丨丨而寓军令焉　后汉书陈蕃传臣闻齐桓修霸务为丨丨春秋于鲁小恶必书宜先自整敕后以及人今宼贼在外四支之疾丨丨不理心腹之患臣寝不能寐食不能饱实忧左右日亲忠言以疎内患渐积外难方深陛下超从列侯继承天位小家畜产百万之资子孙尚耻愧失其先业况乃产兼天下受之先帝而欲懈怠以自轻忽乎】
　　内事【礼记曲礼丨丨以柔日疏丨丨以柔日者丨丨郊内之事乙丁己辛癸五偶为柔也　又疏丨丨指宗庙之祭者　周礼凡丨丨有达于外官者世妇掌之诗小序关雎后妃之徳也疏曲礼曰天子之妃曰后注云后之言后也执理丨丨在夫之后也　国语祁奚曰公族之不公公室之不回丨丨之邪大夫之贪是吾罪也　汉书五行志説曰土中央生万物者也其于王者为丨丨　又楚元王传交与卢绾常侍上出入卧内传言语诸丨丨隐谋　晋书郭璞传臣术学庸近不练丨丨　魏书许彦传彦质厚慎密与人言不及丨丨世祖以此益亲待之进爵武昌公拜安东将军相州刺史说苑齐人王满生见周公曰言丨丨者于内言外事者于外今言丨丨乎言外事乎　又汉书王莽传莽外交英俊丨丨诸父曲有礼意　后汉书隗嚣传嚣闻刘永彭宠皆已破灭乃遣长子恂随歙诣阙以为胡骑校尉封镌羌侯而嚣将王元王防常以为天下成败不可知不愿专心丨丨】
　　内务【公羊公防戎于潜注见外好下　宋书戴法兴传上即位为南台侍御史同兼中书通事舍人法兴等专管丨丨权重当时　魏书于忠传诏曰自比股肱褫落心膂无寄方任虽重比此为轻故辍兹外任委以丨丨当勤夙无怠称朕所寄也　南史循吏传序宋武起自匹庶知人事艰难及登庸作宰留心吏职而王略外举未遑丨丨　又史记秦本纪见外劝下】
　　内术【隋书经籍志兵法丨丨二卷　云笈七签后遇陈留黄泰告君曰子少知还阳精髓不泄又知导引服炁吞景咽浆不复须隂丹丨丨补胎之益也】
　　内法【云笈七签见上道下】
　　内治【礼记昏义古者天子后立六宫三夫人九嫔二十七世妇八十一御妻以聼天下之丨丨以眀章妇顺故天下内和而家理注丨丨妇学之法也　周礼女史掌王后之礼职掌丨丨之贰以诏后治内政逆内宫书内令凡后之事以礼从　汉书张安世传夫人自纺绩家人七百人皆有手技作事丨丨产业累积纎微是以能殖其货富于大将军光　宋史礼志子举酒兴即坐饮食讫降再拜进立父位前命之曰厘尔丨丨徃求尔匹子再拜曰敢不奉命　又乐志壸政穆宜以聼丨丨　管子豪杰材人不务竭能则丨丨不别矣　云笈七签星宿治二十有八名上治一名丨丨又名大治又名正治】
　　内具【周礼内司服共有衣服及丨丨之物】
　　内质【説苑君子虽舛文必不离丨丨矣】
　　内则【礼记有丨丨篇　后汉书皇后纪论述宣隂化修成丨丨　南史司马筠传丧服经云君子子为庶母慈己者传曰君子子者贵人子也郑元引丨丨三母止施于卿大夫以此为推则慈母之服上不在五等之嗣下不逮三士之息傥其服者止卿大夫寻诸侯之子尚无此服况乃施之皇子谓宜依礼刋除以反前代之惑　宋史乐志乃敷隂教乃眀丨丨翼翼鱼贯罔不承式　世説东海家丨丨郝夫人之法京陵家内范钟夫人之礼　扬雄元后诔见后烈下　潘岳南阳长公主诔母仪不忒丨丨靡疚　庾信宇文显和墓志铭箴训有仪言容以徳肃恭中兴贤才丨丨　杨炯魏哲神道碑三周按礼无亏丨丨之风四徳扬防载阐中闺之训皮日休九原歌出有嘉谋入有丨丨】
　　内律【魏书释老志尚书令髙肇奏言谨案沙门统昙曜昔于承眀元年奏凉州军户赵茍子等二百家为僧祗户立课积粟拟济饥年不限道俗皆以拯施又依丨丨僧只户不得别属一寺而都维那僧暹僧频等进违成防退乖内法肆意任情奏求逼召致使吁嗟之怨盈于道弃子伤生自缢溺死五十余人岂是仰赞圣眀慈育之意深失陛下归依之心】
　　内佐【齐书栁世隆张瓌传论世道清宁出牧丨丨体之以风素居之以雅徳固兴家之盛美也】内助【魏志郭后传在昔帝王之治天下不惟外辅亦有丨丨治乱所由盛衰从之　宋史乐志弥千万年丨丨圣眀　又孟后传宣仁太后语帝曰得贤丨丨非细事也　又王岩叟传哲宗选后既定太皇太后曰帝得贤后有丨丨功不是小事岩叟对曰丨丨虽后事其正家须在皇帝圣人言正家而天下定当慎之于始太皇太后以是语哲宗者再　曽巩列女传序世皆知文王之所以兴能得丨丨而不知其所以然者盖本于文王之躬化】
　　内赞【诗小序桃夭后妃之所致也疏此虽文王化使之然亦由后妃丨丨之致故因上螽斯后妃不妬忌后言其所致也】
