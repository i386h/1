<!-- { "loadSidebar": true } -->
　　九纬【周礼考工记见九经下　梁元帝元览赋兼三河及三辅总丨丨乎九经　又云笈七籖歩空观丨丨八网皆已游　又太上丹灵元光飚焕丨丨启璇晖气澄散】
　　九缕【刘言史初下东周赠益郊诗十髪丨丨丝悠然东周城】
　　九丝【谢恵连琴賛体兼丨丨声备五音】
　　九丹【晋书葛洪传论防竒册府总百代之遗编纪化仙都穷丨丨之秘术　宋史艺文志太清真人丨丨神秘经一卷　云笈七籖人禀九天之气降隂阳之精名曰丨丨合成人身既得为人便应返其本真通理五藏解散脆根防防死气自然成仙　梁昭明太子谢勅参解讲启挟八威之防则神物莫干服丨丨之华则仙徒为役　沈约桐柏山金庭舘碑将三芝而延伫飞丨丨而宴息　葛长庚鹤林赋黄元真人兮乗太霞羽铃之佩紫虚元君兮控夜光丨丨之　梁简文帝述志诗终无千月命安用丨丨金　庾肩吾赠周处士诗丨丨开石室三径没荒林　苏味道嵩山石淙侍宴应制诗雕舆藻卫拥千官仙洞灵谿访丨丨　李赤灵墟山诗见五云下　李绅华顶诗欲向仙炼丨丨独瞻华顶礼仙坛　清画还丹可成诗见八石下】九筹【晋书刘聪载记聪引帝入防谓帝曰卿为豫章王时朕尝与王武子相造卿引朕射于皇堂朕得十二筹卿与武子俱丨丨卿颇忆否】
　　九锁【易林一中丨丨更相牵挛　又鏁同苏轼洞霄宫诗青山丨丨不易到作者七人相对闲】九籥【鲍照代升天行见五图下】
　　九丸【丸经序楚荘王偃兵宋都得市南勇士熊宜僚者工于丸士众称之以当五百人乗以剑而不动捶丨丨于手一军停战而观之荘王免于敌而覇】
　　九鍼【素问帝曰余闻丨丨于夫子众多博大不可胜数余愿闻要道以属子孙传之后世着之骨髄藏之肝肺歃血而受不敢妄泄　又帝问曰愿闻丨丨之解虚实之道岐伯对曰刺卢则实之者鍼下热也气实乃热也满而泄之者鍼下寒也气虚乃寒也菀陈则除之者出血也】
　　九幄【左传疏见九张下】
　　九幕【左传疏见九张下】
　　九几【柳宗元晋问则有五筵之堂丨丨之室大小定位左右有秩】
　　九架【唐书礼乐志庙之制三品以上丨丨厦两旁三庙者五间中为三室左右厦一间前后虚之无重栱藻井】
　　九车【左传大逵疏道方九轨也正义曰冬官考工记匠人营国经途九轨谓王城之内道广并丨丨也】九轨【周礼考工记见九经下　又注经纬之涂皆容方丨丨　又见七轨下　梁元帝元览赋见三条下丘迟望雪诗见四区下　苏轼赠眼医王生彦若诗如行丨丨道并驱无击毂】
　　九船【齐东野语见十船下】
　　九罭【诗丨丨之鱼鳟鲂传丨丨緵罟小鱼之网也疏释器云緵罟谓之丨丨孙炎曰丨丨谓鱼之所入有九囊也　陈书文帝纪丨丨既设八纮斯掩梁简文帝吴郡石像碑布斯丨丨常待六鼇】
　　九嚢【诗疏见上】
　　九旗【周礼司常掌丨丨之物名各有属以待国事日月为常交龙为旂通帛为旜杂帛为物熊虎为旗鸟隼为旟蛇为旐全羽为旞析羽为旌　唐书艺文志李淳风注郑元丨丨飞变一卷　宋史乐志朝防俨威仪司常建丨丨　张敞东宫旧事皇太子初拜有石山安车一建丨丨青色四马　潘岳籍田赋见五辂下岑文夲奉和正日临朝诗见八音下　于季子奉和圣制夏日游石淙山诗丨丨云布临嵩室万骑星陈集颖川】
　　九斿【亦作旒周礼大行人见三享下　又考工记龙旗丨丨以象大火也注大火苍龙宿之星其属有尾尾有九星　战国防卫鞅见魏王曰大王不如先行王服然后图齐楚魏王说于卫鞅之言也故身广公宫制丹衣柱建丨丨従七星之旟　史记礼书龙旗丨丨天子之旌也　汉书扬雄传撞鸣钟建丨丨六白虎载灵舆　宋史舆服志诸臣祭服唐制有衮冕丨丨鷩冕八旒毳冕七旒絺冕六旒元旒五旒　荀子龙旗丨丨所以养信也　王融曲水诗序七萃连镳丨丨齐轨　杨炯浑天赋大陵积尸之肃杀参旗丨丨之部伍　杨元梓郊禋赋总七萃以连镳兮齐丨丨而按防　曹植圣皇萹龙旗垂丨丨羽盖班轮　卢照邻中和乐龙驾四牡鸾旗丨丨】
　　九饭【陶潜有防而作惄如亚丨丨当暑着寒衣】
　　九醖【魏武帝上丨丨酒法奏臣县故令南阳郭芝有丨丨春酒法用麯三十觔流水五石腊月二日清麯正月冻解用好稻米漉去麯滓便醸法饮曰譬诸虫虽乆多完三日一醸满九石米止臣得法醸之常善其上清滓亦可饮若以丨丨苦难饮増为十醸差甘易饮不病　梁昭明太子七契酒则苍梧丨丨中山千日取譬湛露拟之饴蜜　梁元帝南岳衡山九贞馆碑杯传丨丨隠沦之车晨至堂开四靣西楹之钟夜响　刘潜谢东宫赉酒啓异五齐之甘非丨丨之法　葛长庚鹤林赋见三花下　何景明夀毋赋荐五丝之文履举丨丨之芬觞　张华轻薄萹苍梧竹叶清宜城丨丨醝　鲍照拟行路难但愿尊中丨丨满莫惜床头百个钱　刘端和初春宴东堂应令诗八罗玉俎丨丨湛金觞韦安石梁王宅侍宴应制诗丨丨倾钟石百兽协丝桐卢纶感懐诗丨丨贮弥洁三花寒转馨　韩翃送崔秀才赴上元诗楚县丨丨醸掦州百花好　白居易和】
　　【梦游春诗见八下　汪遵咏酒诗丨丨松醪一曲歌本图闲放飬天和　陆游与子聿读经诗似获连城璧如倾丨丨觞】
　　九醴【张华上巳萹春体逾丨丨冬清过十旬】
　　九酘【梅尧臣依韵四和正仲诗见四和下】
　　九一【孟子耕者丨丨　又请野丨丨而助　左传祭仲曰先王之制大都不过参国之一中五之一小丨之丨今京不度非制也　金丹参同契解如闭目内视而思五脏之精光歩斗而行以取天罡之正炁按日辰而祭甲厌丨丨以行隂吐正气以吸邪浊元脆而服炁昼夜不卧晦朔无休身体日疲精神恍愡或立坛而祠鬼或感梦以祈神诸术虽多皆非正法　徐显卿皇极殿赋巩河山百二以定鼎环畿甸丨丨以卜年】九二【易干丨丨疏正义曰隂处二位故曰丨丨　又案文言云丨丨徳博而化又云君徳也王辅嗣注云虽非君位君之徳也是丨丨有人君之徳所以称大人也】
　　九三【易干丨丨君子终日干干夕惕若厉无咎疏案此卦丨丨所居之处实有危厉　又金丹元奥集成见七六下　又金丹大要夫金液还丹之精姓金唤丨丨郎讳元晶号曰金华商夫君居玉池之西出入跨虎乳名婴儿晚则唤为金公凡到邻家便称主人其情嗜交梨此乃先天地之精却为人之至寳】
　　九四【易干丨丨或跃在渊无咎疏云上不在天下不在田中不在人者易之为体三与四为人道人近在下不近于上故丨丨云中不在人异于九三也　又丨丨重刚而不中】
　　九五【易干丨丨飞龙在天利见大人疏正义曰言丨丨阳气盛至于天故云飞龙在天此自然之象犹若圣人有龙徳飞腾而居天位徳备天下为万物所瞻睹故天下利见此居王位之大人　又系辞崇髙莫大乎冨贵疏以王者居丨丨冨贵之位力能齐一天下之动而道济万物是崇髙之极故曰莫大乎富贵　宋书武帝纪或跃在渊者终飨丨丨之位勲格天地者必膺大寳之业　李峤上雍州髙长史书利见丨丨差踪二八周必大辞免少保表该辅无功际丨丨御天之始谢观上阳宫望幸赋宁劳百二之势足居丨丨之尊】
　　【杨士竒甘露赋圣人膺干符御丨丨溥帝泽肃皇度白居易百链镜诗人间臣妾不合照背有丨丨飞天龙李绅趋翰苑诗丨丨当干徳三千应瑞符　耶律椘材和冀先生韵诗运出三爻兊龙飞丨丨干　明宣宗】
　　【喜雪歌嗟予菲徳临丨丨爕理功能寄丞辅　又齐书荀伯玉传初大祖在淮南伯玉假还广陵夣上广陵城南楼上有二青衣小儿语伯玉云草中肃丨丨相追逐伯玉视城下人头上皆有草　又清异録刘鋹自结珠龙丨丨鞍献下颇甚勤劳】
　　九六【周易正义八卦序六十四卦转成三百八十四爻运机布度其气转易故称经也但纬文鄙伪不可全信其八卦方位之所六爻上下之次七八丨丨之数内外承乗之象入经别释此未具论也　左传穆姜薨于东宫始徃而筮之遇艮之八注周礼太卜掌三易然则杂用连山归藏周易二易皆以七八为占故言遇艮之八疏周易之交唯有丨丨乃言遇艮之八二易皆以七八为占故此筮遇八谓艮之第二爻不变者是八也汉书律厯志夫律隂阳丨丨爻象所従出也　又五声之本生于黄钟之律九寸为宫或损或益以定商角】
　　【徴羽丨丨相生隂阳之应也　宋书律志班氏所志未能通律吕本源推丨丨欲符刘歆三统之数假托非类以餙其说皆孟坚之妄矣　唐书厯志见五六下　陆希声道徳经传序文王观太易之动贵刚尚变而要之以中老氏亦察太易七八之正致柔守静而统之以大此与文王通其宗也　郑刚中大易赋见七八下】九七【传咸喜雨赋昔洪水滔天于唐尧之朝亢旱为灾于殷汤之世下民其咨莫能俾乂歴稔丨丨仅免斯害】
　　九十【礼记曲礼见八十下　又王制见一坐下　又丨丨饮食不离寝　又丨丨日修　又丨丨虽得人不暖矣　又丨丨者天子欲有问焉则就其室以従又丨丨日有秩　宋书严世期传同县俞阳妻荘年丨丨荘女兰七十并各老病单孤无所依世期衣饴之二十余年　荀子见八十下　李白赠何七判官昌浩诗羞作济南生丨丨诵古文　白居易春亱宴席上戏赠裴淄州诗见六旬下　皮日休鲁望以花翁之什见招诗丨丨携鉏伛偻翁小园幽事尽能通　周繇往京寄同志诗试问丨丨翁吾今尚如此　贯休天台老僧诗僧中丨丨腊云外一生心　虞集赋洛川老人丨丨诗洛川老人年丨丨须眉如画身玉立　马祖常饮酒诗幸兹有祖母丨丨康强身　又刘克荘真州北山诗遥怜钟阜诸好闲锁行宫丨丨年　又傀谦早春赋想春光之丨丨兮塞宇宙之冲融　廖凝中秋月诗丨丨日秋色今宵已半分　陈陶春归去诗丨丨春光在何处古人今人不住　梅尧臣十五日雪诗见一半下　许有壬闲居杂诗丨丨日春朝暮雨两三间屋古今书　又诗谁谓尔无牛丨丨其犉笺谁谓女无牛今乃犉者丨丨头　又史记恵景问侯者年表外国归义封者丨丨有余　又水经注美沟水出朝歌西北大岭下更出迳骆驼谷于中逶迤丨丨曲故俗有美沟之目矣　又诗亲结其缡丨丨其仪传丨丨其仪言多仪也疏其母亲自结其衣之缡丨种丨种其威仪多也】九百【论语原思为之宰与之粟丨丨辞注孔曰丨丨九百斗　礼记王制方一里者为田丨丨亩疏按论语云歩百为亩是长一百歩濶一歩亩百为夫是一顷也长濶一百歩夫三为屋是三顷也濶二百歩长一百歩屋三为井是丨丨亩也长濶一里　周礼小司徒四丘为甸注甸方八里旁加一里则方十里为一成积百井丨丨夫其中六十四井五百七十六夫出田税三十六井三百二十四夫治洫　左传见九县下　又都城过百雉疏百雉是大都定制因而三之则侯伯之城当三百雉计五里积千五百歩歩长六尺是丨丨丈也汉书艺文志虞初周说丨丨四十三篇注应劭曰其说以周说为本师古曰史记云虞初洛阳人即张衡西京赋小说丨丨夲自虞初者也　归田録冯道和凝同在中书和问冯曰公靴新买其直防何冯举左足示和曰丨丨和性褊急遽回顾小吏云吾靴何得用一千八百冯徐举其右足曰此亦丨丨于是烘堂大笑　鸡肋编俗谓神气不足为丨丨或以干为九数又以盛呼之亦重阳之义耳】
