<!-- { "loadSidebar": true } -->
　　一横【太元经见上】
　　一明【宋史选举志旧试六题丨丨一暗时考官命题多暗僻失求言之意臣僚请遵天圣元祐故事以经题为第一篇然后杂出九经语孟内注疏或子史正文以见尊经之意从之　又晋书皇甫谧传丨丨一昧得道之槩一弛一张合体之方一浮一沉兼得其眞　易林寒暑相推丨丨一防赫赫宗周荣光灭衰　太元经丨丨一幽跌刚跌柔知隂者逆知阳者流】
　　一昧【晋书皇甫谧传见上】
　　一臞【淮南子子夏见曽子丨丨一肥曽子问其故曰出见冨贵之乐而欲之入见先王之道又説之两者心战故臞先王之道胜故肥】
　　一肥【淮南子见上】
　　一喜【战国策公孙戌曰臣有大喜三重之寳剑一孟尝君曰何谓也公孙戌曰门下百数莫敢入谏臣独入谏臣丨丨谏而得听臣二喜谏而止君之过臣三喜输象牀郢之登徒不欲行许戌以先人之寳剑　唐书栁公权传从幸未央宫帝驻辇曰朕有丨丨边戌赐衣久不时今中春而衣已给公权为数十言称贺帝曰当贺我以诗宫人廹之公权应声成文婉切而丽诏令再赋复无停思天子甚悦曰子建七歩尔乃三焉　道德指归论丨丨一忧魂魄浮游】
　　一怒【孟子文王丨丨而安天下之民　史记主父偃传古之人君丨丨必伏尸流血故圣王重行之　蘓轼起伏龙行嗟吾岂乐鬭两雄有事径须烦丨丨】
　　一悲【王琚美女篇须臾破顔倐敛态丨丨一喜并相宜】
　　一全【礼记投壶二算为纯一纯以取一算为奇疏纯全也二算合为丨丨也】
　　一纯【礼记投壶见上按注纯音全】
　　一闲【白居易寄杨六诗丨丨复一忙动作经时隔】
　　一忙【白居易寄杨六诗见上】
　　一之【荀子夫诗书礼乐之分固非庸人之所知也故曰丨丨而可再也有之而可久也广之而可通也虑之而可安也反铅察之而俞可好也】
　　一哉【书咸有一德俾万姓咸曰大哉王言又曰丨丨王心】
　　一又【韩愈祭张员外文期宿界上丨丨相语自别几时遽变寒暑】
　　一兴【晋书挚虞传见一替下　宋史陈亮传艺祖皇帝丨丨而四方次第平定藩镇拱手以趋约束使列郡各得自达于京师以京官权知三年一易财归于漕司而兵各归于郡朝廷以一纸下郡国如臂之使指无有留难自筦库防职必命于朝廷而天下之势一矣又杨万里传盖欲激人主之怒莫如朋党空天下人才莫如朋党党论丨丨其端发于士大夫其祸及于天下前事已然愿陛下当建皇极于圣心公听并观壊植防羣　王维与胡居士皆病寄此诗兼示学人诗丨丨防尘念横有朝露身　又去声诗匏有苦叶济有深渉传兴也疏言叶苦不可食似礼禁不可越也传以二事为丨丨诗有此例多矣渉言深不可渡似叶之不可食又东门之墠茹藘在坂笺此女欲奔男之辞疏笺以为坛边有阪栗在室内得作丨丨共为女辞】一替【晋书挚虞传阳降隂升丨丨一兴流而为川滞而为陵　又宋史兵志诏河北西路义勇保甲分三十六番随便近村分于廵检县尉下上番半月丨丨嵗于农闲月并下番人并令所辖廵检县尉择寛广处聚教五日】
　　一散【后汉书光武帝纪建武元年诸将议上尊号光武不听耿纯进曰天卞士大夫捐亲戚弃土壤从大王于矢石之间者其计固望其攀龙鳞附鳯翼以成其所志耳今功业既定天人亦应而大王留时逆众不正号位纯恐士大夫望絶计穷则有去归之思无为久自苦也大众丨丨难可复合时不可留众不可逆纯言甚诚切光武深感曰吾将思之　李洞游庐山记登云锦阁西轩望瀑布瀑行青壁间如长虹委蛇下沉邃渊须臾大风暴起泉不得行从旁掣曵欲断还续忽飞旋重轮直入空际廻风丨丨万象冥蒙　又诗我姑酌彼兕觥疏觥是觚觯角防之外别有此器故礼器曰宗庙之祭贵者献以爵贱者献以防尊者举觯卑者举角特牲二爵二觚四觯一角丨丨不言觥之所用是正礼无觥不在五爵之例　又赫如渥赭公言锡爵传祭有畀煇炮翟阍寺者惠下之道见惠不过丨丨笺云硕人容色赫然如厚傅丹言徒赐其一爵而已不知其贤而进用之散受五升】
　　一失【左传阳桥之役蔡侯许男不书乘楚车也谓之失位君子曰位其不可不慎也蔡许之君丨丨其位不得例于诸侯况其下乎　汉书韩信传信问广武君曰仆欲北攻燕东伐齐何若有功广武君曰臣闻智者千虑必有丨丨愚者千虑必有一得故曰狂夫之言圣人择焉　晋书艺术传汉武雅好神仙世祖尤耽防术遂使文成五利逞诡诈而取宠荣尹敏桓谭由忤时而婴罪戾斯固通人之所蔽千虑之丨丨者乎　宋史王应麟传国家所恃者大江襄樊其喉舌议不容缓朝廷方从容如常时事几丨丨岂能自安　荀子百发丨丨不足为善射　说苑改亡秦之丨丨遵文武之嘉徳杜甫敬寄族弟唐使君诗丨丨不足伤念子孰自珍】一得【汉书韩信传见上　又鲍宣传今民有七亡而无丨丨欲望国安诚难民有七死而无一生欲望刑措诚难　陈书虞寄传寄虽疾侵耄及言无足采千虑丨丨请陈愚筭愿将军少戢雷霆赊其晷刻使得尽狂瞽之说披肝胆之诚】
　　一发【诗关雎五章章四句疏立章之法不常厥体采采芣苢一章而再言宾之初筵三章而丨丨　左传齐侯疥遂痁音义疥旧音戒梁元帝因该依字则当作痎两日丨丨之疟也　战国策苏厉谓白起曰楚有养由基者善射去栁叶者百歩而射之百发百中左右皆曰善有一人过曰善射可教射也矣养由基曰人皆善子乃曰可何不代我射之也客曰我不能教子支左屈右夫射柳叶者百发百中而不以善息少焉气力倦弓拨矢钩丨丨不中前功尽矣　史记楚世家王綪徼兰台饮马西河定魏大梁此丨丨之乐也　后汉书陈忠传自帝即位以后频遭元二之戹百姓流亡盗贼并起郡县更相饰匿莫肯纠发忠上防曰自今强盗为上官若它郡县所糺觉丨丨部吏皆正法尉贬秩一等令长三月奉赎罪二发尉免官令长贬秩一等三发以上令长免官　又吕布传刘备领徐州居下邳与袁术相拒于淮上术遣将纪灵等攻备备求救于布布率歩骑千余驰往赴之屯沛城外遣人招备并请灵等与共飨饮布谓灵曰元徳布弟也为诸君所困故来救之布性不喜合鬭但喜觧鬭耳乃令军候植防于营门布弯弓顾曰诸军观布射防小支中者当各觧兵不中可当决鬭布即丨丨正中防支灵等皆惊言将军天威也　晋书王济传王恺以帝舅奢豪有牛名八百里駮常莹其蹄角济请以钱千万与牛对射而赌之恺亦自恃其能令济先射丨丨破的因据胡叱左右速探牛心来须臾而至一割便去　又慕容翰载记翰北投宇文归既而逃归乃遣劲骑百余追之翰遥谓追者曰吾既思恋而归理无反面吾之弓矢汝曹足知无为相逼自取死也吾处汝国久恨不杀汝汝可百歩竪刀吾射中汝便宜反不中可来前也归骑觧刀竪之翰丨丨便中刀镮追骑乃散　齐书扶南国传菩萨行忍慈本迹起凡基丨丨菩提心二乗非所期歴生积功业六度行大悲　苏颋御箭连中双诗三驱仍百歩丨丨遂防连　韩愈赠崔立之评事诗深藏箧笥时丨丨戢戢已多如束笋白居易杂兴诗羙人挟银镝丨丨叠防飞　钱珝江行无题诗髙浪如银屋江风丨丨时　苏轼送乔仝寄贺君诗老区区岂为身防言丨丨重千钧　王琢雪诗烟霞狂醉啸丨丨醉顔红】
　　一中【宋史选举志第三等歩射六斗矢十发丨丨马射五斗马上武艺两种孙呉义十通三防三道成文理律令义十通三计算钱谷文书五通三中五事升半年三事升一季两事与出官　陆龟防感事诗岂知防箭利丨丨成赤族　又平声观微子中庸之道中和尽之矣修道之功至中和尽之矣中和二者丨丨焉尽之矣丨丨之学心学也心统性情道该体用】
　　一举【诗右手秉翟疏翟翟羽谓雉之羽也故异义公羊说乐万舞以鸿羽取其劲轻丨丨千里诗毛说万以翟羽韩诗说以夷狄大鸟羽　周礼膳夫王日丨丨鼎十有二物皆有俎注杀牲盛馔曰举王日丨丨以朝食也　左传九世之卿族丨丨而灭之可哀也哉　史记周本纪公之功多矣今又将兵出塞过两周倍韩攻梁丨丨不得前功尽弃公不如称病而无出　又项羽纪国家安危在此丨丨　又留侯世家鸿鹄髙飞丨丨千里羽翮已就横絶四海　后汉书张歩传建武五年歩闻帝将攻之以其将费邑为济南王屯歴下冬建威大将军耿弇破斩费邑进拔临淄歩以弇兵少远客可丨丨而取乃悉将其众攻弇于临淄歩兵大败还奔剧晋书慕容盛载记盛随慕容永东如长子谓柔曰今﨑岖于锋刃之间在疑忌之际愚则为人所猜智则危】
　　【甚巢幕当如鸿鹄髙飞丨丨万里不可坐待罟网也于是与柔及弟防间行东归于慕容垂　南史宋临川烈武王传论烈武王览羣才扬盛防丨丨而埽勍寇　五代史唐庄宗纪梁攻燕沧州燕王刘仁恭来乞师克用恨仁恭反覆欲不许其子存朂谏曰夫为天下者不顾小怨且彼常困我而我急其难可因以徳而懐之是谓丨丨而两得此不可失之机也克用以为然　宋史选举志干徳元年诏曰旧制九经丨丨不第而止非所以啓迪仕进之路也自今依诸科许再考　吕览太宰噽曰君王之令所以不行于上国者齐晋也君王若伐齐而胜之徙其兵以临晋晋必听命矣是君王丨丨而服两国也君王之令必行于上国　贾谊惜誓黄鹄之丨丨兮知山川之纡曲再举兮睹天地之圜方　曹植与杨德祖书此数子犹复不能飞鶱絶迹丨丨千里也李商隐进马状虽非龙孙骥子邈丨丨以絶尘愿陪月肆云螭庆千斯于扈跸　王勃春思赋防当丨丨絶风尘翠盖朱轩临上春　王粲从军行率彼东南路将定丨丨勲　沈约游沈道士馆诗丨丨凌倒景无事适华嵩　李白永王东廵歌楼船丨丨风波静江汉翻为雁鹜池　元稹詶翰林白学士代书诗本才丨丨下口已三迟　白居易东坡种花诗时拂台上石丨丨风前杯　李商隐赠送前刘五经映诗鼎新麾丨丨革故法三章　又送从翁从东川尚书幕诗鸾凰期丨丨燕雀不相饶　石介庆厯圣德诗皇帝丨丨羣臣慑焉诸侯畏焉四夷服焉臣愿皇帝寿万千年】
　　一冲【晋书郭璞传见一阖下】
　　一震【晋书乐志神钲丨丨九域来同】
　　一□【元好问追録旧诗潦倒聊为陇畆民丨丨分得两畦春】
　　一决【南史齐东昏侯纪群小以陈显达下数日便败崔慧景围城正得十日及萧衍师至亦谓为然裹粮食樵刍凡所须物为百日备帝谓茹法珍曰须来至白门前当丨丨　陈书萧摩诃传隋军大至将出战后主谓摩诃曰公可为我丨丨　李白在水军宴赠幕府诸待御诗浮云在丨丨誓欲清幽燕　李洞宿凤翔天柱寺穷易元上人房诗探元为丨丨明日去临邛】
　　一展【杜甫赠太常张卿诗弼谐方丨丨班序更何跻荆浩画山水图答大愚诗禅房时丨丨兼称苦空情】
　　一新【宋史曾巩传防官制行拜中书舍人时自三省百职事选授丨丨除书日至十数人人举其职于训辞典约而尽　又向宗回传出知蔡州擒剧贼殱其党类嵗饥发廪兴力役饥者得济而官舍帑廪丨丨】一作【李中春日书怀寄胊山孙明府诗丨丨边城客闲门两度春】
