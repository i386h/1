<!-- { "loadSidebar": true } -->
　　昏定【礼记曲礼凡为人子之礼冬温而夏凊丨丨而晨省　孟浩然送洗然弟进士举诗丨丨须温席寒多未授衣　又诗文定厥祥疏谓使人纳币则礼成丨丨也】
　　昏望【徐陵与杨仆射书晨看旅雁心赴江淮丨丨牵牛情驰杨越】
　　昏生【吕览成汤之时有谷生于庭丨而丨比旦其大拱其吏请卜其故汤退卜者曰吾闻祥者福之先者也见祥而为不善则福不至妖者祸之先者也见妖而为善则祸不至于是早朝晏退问疾吊丧务镇抚百姓三日而谷止】
　　昏晦【唐书厯志汉编诉李梵等又以晦犹月见欲令蔀首先大贾逵曰春秋书朔晦者朔必有朔晦必有晦晦朔必在其月前也先大则一月再朔后月无朔是朔不可必也诉梵等欲谐偶十六日月朓丨丨当灭而已又晦与合朔同时不得异日考逵等所言盖知之矣　马臻徳清夜泊诗逺色变丨丨卸帆依浅沙】昏行【新论蘧瑗不以丨丨变节顔囘不以夜浴改容】
　　昏鸣【宋书符瑞志凤凰者仁鸟也其鸟雄曰节节雌曰足足晨鸣曰发明昼鸣曰上朔夕鸣曰归昌丨丨曰固常夜鸣曰保长其乐也徘徘徊徊雍雍喈喈】
　　昏出【史记天官书察日行以处位太白出西方昏而出隂隂兵彊暮食出小弱夜半出中弱鸡鸣出大弱是谓隂陷于阳其在东方乘明而出阳阳兵彊鸡鸣出小弱夜半出中弱丨丨大弱是谓阳陷于隂】昏傅【左传秋秦晋伐鄀楚鬭克屈御寇以申息之师戍商密秦人过析隈入而系舆人以围商密丨而丨焉注系缚舆人诈为克析得其囚俘者丨而丨城不欲令商密知囚非析人】
　　昏燎【晋书明帝纪赞莽首晨悬董脐丨丨】
　　昏黑【宋史王继恩传髙品王文寿者继恩麾下继恩遣领虎翼卒二千分遂州路追讨文寿御下严急士卒皆怨一夕卧帐中指挥使张嶙遣卒排闼入斩文寿首以出防夜丨丨嶙犹疑其非然炬照之曰是也杜甫涪城县香积寺官阁诗诸天合在藤萝外丨丨应须到上头　又茅屋为秋风所破歌俄顷风定云墨色秋天漠漠向丨丨】
　　朝
　　朝日【宋书乐志臣譬列星景君配丨丨晖　齐书髙帝纪公受命宗祊精贯丨丨拥节和门气逾霄汉拾遗记筑圆丘以祀丨丨饰瑶堦以楫夜光　袁豹伐蜀檄士子百姓列肆安堵审择吉凶自求多祜大信之明皦若丨丨　江淹闽中草木颂同衔夕露共炯丨丨栁宗元答问西子毛嫱之蹈后宫也皦丨丨焕浮云而无盐逐于乡里　徐陵与李那书山川缅邈河渭像于经星顾望风流长安逺于丨丨　何晏景福殿赋清风萃而成响丨丨曜而増鲜　王勃临髙台诗赤城映丨丨緑树临春风　沈佺期钓竿篇丨丨敛江烟垂竿向緑川　又折杨栁诗玉窗丨丨暎罗帐春风吹　薛令之自悼诗丨丨上圆照见先生盘　王维晓行巴峡诗晴江一女浣丨丨众鸡鸣　储光羲猛虎行防章耀丨丨牙爪雄武臣　韦应物射雉诗走马上东冈丨丨照野田　又听莺曲须防风暖丨丨暾流音变作百鸟喧　刘禹锡洞庭秋月行天鸡相呼曙霞出敛影含光让丨丨　又百舌吟东方丨丨迟迟升迎风弄景如自矜　吕温山樱诗似夺丨丨照疑畏暖风吹】朝阳【诗梧桐生矣于彼丨丨　尔雅山东曰丨丨　宋书武帝纪雕顔卉服之乡龙荒朔漠之长莫不回首丨丨沐浴元泽　又潘综传防丛出类景行丨丨又州郡志丨丨令汉旧县　宋史乐志成文调露乐奉圣拱辰星舞佾方更进丨丨上楚萍　庾信思旧铭丨丨落凤大野伤麟　王炎林霏赋丨丨不出微霰既零声如跳珠淅淅可听　刘眘虚江南曲歌声随緑水怨色起丨丨　崔颢游天竺寺诗晨登天竺山山殿丨丨晓　韦应物宴别幼遐诗羣水含时泽野雉鸣丨丨刘禹锡武陵书懐诗晓烛罗驰道丨丨辟帝阍　吕温冬日即事诗背喜丨丨满心怜暮鸟还　皮日休海石榴花诗火齐满枝烧夜月金津含蕊滴丨丨】朝晷【秦观诗广除庇夏隂飞栋明丨丨】
　　朝暾【呉少微陇头水诗严霜敛曙色大明辞丨丨　王维过韦给事东山别业诗鸣玉满春山列筵先丨丨　韦应物登髙望洛城作帝宅夹清洛丹霞捧丨丨　李咸用庐山诗黒岩藏昼电紫雾泛丨丨】朝旭【冯子振十八公赋午曦斜而东箔撤蔽丨丨警而西櫺透明　韦承庆灵台赋怒则烈火扇于衡飇喜则春露融于丨丨杜甫诗丨丨射芳甸】
　　朝曦【宋史朱昻传将使同方姬孔抗迹孙蘧精骛广漠心游太虚傲丨丨兮南荣遡夕飇兮北疏非道之病惟情之舒　李徳裕栁柏赋含轻烟于夕景零露于丨丨　赵彦昭奉和幸安乐公主山庄应制诗六龙齐轸御丨丨双鹢维舟下緑池】
　　朝云【法书要録王右军飞白如松岩防黛蓊郁而起丨丨　宋玊髙唐赋昔者先王尝游髙唐怠而昼寝梦见一妇人曰妾巫山之女也为髙唐之客闻君游髙唐愿荐枕席王因幸之去而辞曰妾在巫山之阳髙丘之岨旦为丨丨暮为行雨朝朝莫莫阳台之下旦朝视之如言故为立庙号曰丨丨　郭遵初日见朝元阁赋阳彩舒文昭然可分晞拂檐之夜霰辨出栋之丨丨田锡杨花赋思夕宿之江馆望丨丨之水楼　应玚报赵淑丽诗丨丨不归夕结成隂　郑世翼巫山髙乐府霏霏暮雨合霭霭丨丨生　崔颢行路难艳彩朝含四宝宫香风旦入丨丨殿　髙适别张少府诗归客留不住丨丨纵复横　李白邯郸才人嫁为厮养卒妇乐府一辞玉堦下去若丨丨没　杜甫奉送崔都水翁下峡诗白狗黄牛峡丨丨暮雨祠　常建古意诗含笑竟不语化作丨丨飞　李嘉祐送上官侍御诗树隔丨丨合猿窥晓月啼　戴叔伦经巴东岭诗旧栈欹难度丨丨湿未开　元稹白衣裳诗闲倚屏风笑周昉枉抛心力画丨丨　又酬乐天赴江州路上见寄诗烛随花艳来骑送丨丨去　刘禹锡窦夔州见寄忆故姬小红诗忽惊暮雨飘零尽惟有丨丨梦想期　李应立春日晓望三素云诗冰容朝上界玉辇拥丨丨　李商隐牡丹诗我是梦中传防笔欲书花叶寄丨丨　温庭筠答段柯古见嘲诗尾生桥下未为痴暮雨丨丨世间少　李山甫惜花诗尊前恨无语应解作丨丨　罗隐姥山诗为逐丨丨来此地因随暮雨不归天　又钗小志河间王侍儿丨丨善吹箎诸羌叛王令丨丨假为老妪吹箎羌皆流涕复降语曰快马健儿不如老妪吹箎　苏轼丨丨诗序予家有数妾相继辞去独丨丨随予南迁丨丨姓王氏杭州人　又悼丨丨诗序丨丨始不识字晚忽学书颇有楷法常从泗上比丘尼义冲学佛亦畧闻大义且死诵金刚经四句偈而絶】
　　朝霞【史记司马相如传呼吸沆瀣飱丨丨兮噍咀芝英兮叽琼华　晋书赵至传丨丨啓晖则身疲而遄征太阳戢曜则情劬而夕惕　又唐书吐蕃传以大理卿刘元鼎为防盟使至糜谷就馆臧河之北川赞普之夏牙也中有髙台环以寳楯赞普坐帐中以黄金饰蛟螭虎豹身被素褐结丨丨冒首佩金镂劒鉢掣逋立于右宰相列台下　水经注潜山水东南流名为紫谿中道挟水有紫色磐石石长百余丈望之如丨丨　大业杂记芳夏池之右三曰丨丨宫　宋玉神女赋逺而望之皎若太阳升丨丨迫而察之灼若芙蕖出渌波　江总木槿赋丨丨暎日殊未妍瑚照水定非鲜　江淹杂词暮云兮十里丨丨兮千尺　沈佺期七夕曝衣篇丨丨散彩羞衣架晩月分光劣镜台　刘希夷江南曲落花舞袖红纷纷丨丨髙阁洗晴云　杜甫花底诗忽疑行暮雨何事入丨丨　李嘉祐仲夏诗丨丨晴作雨湿气晩生寒　又游徐城诗丨丨映日同归处暝栁揺风欲别秋　韦应物马明生遇神女歌大元枣冷如冰海上摘来丨丨凝　刘禹锡武陵书懐诗髙岸丨丨合惊湍激箭奔　李贺南园诗谁遣虞卿裁道帔轻绡一匹染丨丨　崔恭和张相公太原山亭懐古诗丨丨铺座右虚白贮清风】
　　朝露【史记商君传君之危若丨丨　汉书苏武传人生如丨丨何久自苦如此　后汉书王符传为丨丨之行而思传世之功　宋书毛修之传臣闻在生所以重生实有生理可保臣之情地生途已竭所以未沦于泉壤借命于丨丨者以日月贞照有兼暎之辉庶凭天威诛夷讐逆　又王僧逹传奉卫之日不觉捐身单躯弱嗣千里共气继罹凶涂动临危尽生微丨丨不察如丝信顺所扶得获全济再见天地重覩三光　新论春蕊虽茂假丨丨而抽翠秋叶诚危因微风而飘零　庾信丘乃敦崇传方欲讨论国耻申雪家寃横尸原野是所甘心时不我与先从丨丨　繁钦栁赋浸丨丨之清晖华采之猗猗　魏武帝短歌行对酒当歌人生几何譬如丨丨去日苦多　王维与胡居士皆病寄此诗兼示学人诗一兴微尘念横有丨丨身　卢纶春日过李侍御诗折花丨丨滴潄石野泉清　元稹献荥阳公诗篆垂丨丨滴诗缀夜珠聨　唐彦谦贫士诗薤菘郁丨丨桑柘浮春烟　广宣菊花诗爽气浮丨丨浓姿带夜霜】
　　朝雨【岑参诗草色带丨丨滩声兼夜钟　王昌龄送欧阳防稽之任诗万室霁丨丨千峰迎夕阳　王维渭城曲渭城丨丨浥轻尘客舍青青栁色新　韦应物简卢陟诗涧树含丨丨山鸟弄余春　刘禹锡早秋诗夜云起河汉丨丨洒髙林　许彬黔中书事诗独狖啼丨丨羣牛向暮滩　归仁题贾岛吟诗台诗天悲丨丨色岳哭夜猿声　皎然忆天台诗箬溪丨丨散云色似天台】
　　朝沆【徐陵傅大士碑修禅逺壑絶粒长斋非服流霞即餐丨丨】
　　朝液【云笈七籖服吸丨丨悬粮絶粒】
　　朝雾【隋遗録乃建迷楼择下俚稚女居之爇名香于四隅霏霏常若丨丨未散　唐太宗冬日临昆明池诗寒野凝丨丨霜天散夕霞】
　　朝雪【张九龄庭梅咏丨丨那相妬隂风已屡吹　李颀无尽上人东林禅居诗禅户积丨丨花龛来暮猿】朝霜【卢纶清如玉壶冰诗气若丨丨动形随夜月盈】
　　朝烟【袁桷复庵赋前江右山丨丨夕岚　唐太宗咏诗新流添旧涧宿雾足丨丨　王维田园乐桃红复含宿雨栁緑更带丨丨】
　　朝气【萧慤诗画栱浮丨丨飞梁照晩虹　沈佺期岳馆诗空蒙丨丨合窈窕夕阳开】
　　朝氛【卢照隣巫山髙乐府巫山望不极望望下丨丨】
　　朝晴【杜甫水槛诗蜀天常夜江槛已丨丨】
　　朝霁【王勃采莲赋或暑兮丨丨乍凉飇兮暮起　李乂奉和春日游苑喜雨应制诗叶向丨丨密花含宿润开】
　　朝景【宋书符瑞志于赫有皇先天配命丨丨升躔八维同映　梁洽水彰五色赋状暮山而翠叠法丨丨而霞駮　韦应物金谷园歌东风吹花雪满川紫气凝阁丨丨妍　又西亭诗亭宇丽丨丨帘牖散暄风　元稹表夏诗烟花云幕重榴艳丨丨侵　王逢积斋居诗积雨生夏寒盛隂失丨丨】
　　朝影【寒山诗白云丨丨静明月夜光浮】
　　朝晖【范仲淹岳阳楼记予观夫巴陵胜状在洞庭一湖衔逺山吞长江浩浩汤汤横无际涯丨丨夕隂气象万千此则岳阳楼之大观也前人之述备矣　韦应物台上迟客诗髙台一悄望逺树间丨丨　又神静师院诗憩树爱岚岭听禽悦丨丨　元稹早归诗逺山笼宿雾髙树影丨丨　杜牧杜秋娘诗眉宇俨图画神秀射丨丨　皎然答豆卢次方诗贤士胜丨丨温温无冬春】
　　朝光【宋史律厯志鸡唱词丨丨发　栁宗元礼部贺甘露表丨丨初烛方湛湛而不晞畏景转炎更瀼瀼而未巳　唐太宗正日临朝诗组练辉霞色霜戟耀丨丨　储光羲题陆山人楼诗不惜丨丨满其如千里游王维早入荥阳界诗秋野田畴盛丨丨市井喧　杜甫晦日寻崔戢李封诗丨丨入瓮牖尸寝惊敝裘　又】
