<!-- { "loadSidebar": true } -->
　　夏罪【书汤誓有丨多丨天命殛之　又丨氏有丨予畏上帝不敢不正今汝其曰丨丨其如台】夏甲【刘勰新论丨丨作破斧之歌始为东音殷辛作靡靡之乐始为北声　文心雕龙丨丨叹于东阳东音以发殷整思于西河西音以兴】
　　夏吕【国语其兴者必有丨丨之功焉其废者必有共鲧之败焉　李渤表造邦者提雄才骋竒算必有丨丨之功焉】
　　夏杼【避暑録话杼山隶乌程其旁有夏驾山王村相传以为丨丨廵狩所至杼夏之七王也】夏肄【左传子太叔曰晋国不恤周宗之阙而丨丨是屏其弃诸姬亦可知也已注丨丨也肄余也】夏齧【春秋昭公二十有三年秋七月吴败顿胡沈蔡陈许之师于鸡父胡子髠沈子逞灭获陈丨丨左传书曰胡子髠沈子逞灭获陈丨丨君臣之辞也注丨丨征舒孙】
　　夏甫【髙士传袁闳字丨丨汝南人也筑室于庭中闭门不见客旦暮于室中向母礼拜虽子往亦不得见也子亦向户拜而去首不着巾身无单衣足着木履母死不列服位公车两徴不诣范滂美而称之曰隐不违亲贞不絶俗可谓至贤矣】
　　夏芷【圗绘宝鉴丨丨字廷芳钱塘人从游戴靖庵克勤于学笔力逼其师】
　　夏育【道徳指归论势百孟贲勇千丨丨】
　　夏士【晋书傉檀载记今世大才经纶名教者不必华宗丨丨】
　　夏女【鲍照芙蓉赋陋荆姬之朱顔笑丨丨之光髪】
　　夏妃【易林蒙之晋有莘季女为丨丨后贵夫夀子母于四海】
　　夏姬【史记吕不韦传安国君有子二十余人安国君有所甚爱姬立以为正夫人号曰华阳夫人华阳夫人无子安国君中男名子楚子楚母曰丨丨母爱　易林随之履目倾心惑丨丨在侧】
　　夏家【礼记月令疏凡蜡皆在建亥之月而皇氏以为夏殷各在已之岁终若如此丨丨季冬则计耦耕事也　又杂记七月日至可以有事于祖疏此言非也所以非者鲁之宗庙亦犹用丨丨之法凡大祭宜用首时应禘于孟月孟月于丨丨之孟月也献子舍此义欲以此二至相当以天对祖乖失礼意　左传昔周辛甲之为大史也命百官官箴王阙于虞人之箴曰芒芒禹迹画为九州经啓九道民有寝庙兽有茂草各有攸处德用不扰在帝夷羿冒于原兽忘其国恤而思其麀牡武不可重用不恢于丨丨兽臣司原敢吿仆夫　韩愈奉和杜相公太清宫纪事陈诚上李相公诗耒耜兴姬国輴欙建丨丨】
　　夏氏【易林临之晋平国不君丨丨作乱乌号窃发灵公殒命　皮日休虎丘寺殿前古杉诗突兀方相胫鳞皴丨丨胝】
　　夏民【吕览汤立为天子丨丨大悦如得慈亲朝不易位农不去畴商不变肆亲郼如夏此之谓至公此之谓至安此之谓至信　又舜得臯陶而舜受之汤得伊尹而有丨丨文王得吕望而服殷商】
　　夏人【史记货殖传颍川南阳丨丨之居也丨丨政尚忠朴犹有先王之遗风颍川敦愿秦末世迁不轨之民于南阳南阳西通武闗郧闗东南受汉江淮宛亦一都防也俗杂好事业多贾其任侠交通颍川故至今谓之丨丨　文心雕龙若爱典而恶华则兼通之理偏似丨丨争弓矢执一不可以独射也】
　　夏众【左传昔有过浇杀斟灌以伐斟鄩灭夏后相后缗方娠逃出自窦归于有仍生少康焉为仍牧正惎浇能戒之浇使椒求之逃奔有虞为之庖正以除其害虞思于是妻之以二姚邑诸纶有田一成有众一旅能布其徳而兆其谋以收丨丨抚其官职使女艾谍浇使季杼诱豷遂灭过戈复禹之绩祀夏配天不失旧物】夏军【宋史夏国传福与怿循好水川西去与丨丨遇怿为先锋见道傍置数银泥合封袭谨密中有动跃声福至发之乃悬哨家鸽百余自合中起盘飞军上于是夏兵四合】
　　夏兵【宋史夏国传见上】
　　夏耕【山海经大荒之中有夀麻之国有人无首操戈盾立名曰丨丨之尸】
　　夏侯【战国防君王之事因是以左州侯右丨丨辇从鄢陵君与夀陵君饭封禄之粟而载方府之金与之驰骋乎云梦之中而不以天下国家为事而不知夫穰侯方受命乎秦王塡黾塞之内而投已乎黾塞之外又潘岳闗中诗谁其继之丨丨卿士　又汉书儒林传丨丨胜其先丨丨都尉从济南张生受尚书胜又事简卿胜传从兄子建由是尚书有大小丨丨之学　刘性石渠阁赋有若丨丨之家学梁丘之经师莫不钦承圣诏环列经帷　傅景皇篇外则丨丨元内则张与李韩翃送丨丨侍郎诗事业初传小丨丨中年劒笏在西州　又南史丨丨防传郢州改北司州以夔为刺史夔兄亶先经此任至是防又居焉兄弟并有恩惠于乡里百姓歌之曰我之有州频得丨丨前兄后弟布政优优　魏略丨丨惇为将军从征吕布流矢伤左目军中号为盲丨丨】
　　夏国【宋史丨丨传前宋旧史有女直传今旣作金史义当削之丨丨虽偭乡不常而视金有间故仍旧史所録存焉　又遵顼始以宗室防试进士及第为大都督府主嘉定四年七月三日立时年四十九改元光定金卫绍王崇庆元年三月遣使册为丨丨王　易林泰之师春城丨丨长生之域可以服食保全家国　惠洪乌兰河石诗乌兰洲塞丨丨口大河天来箭激溜　又骆賔王久戍边城有懐京邑诗灞池遥丨丨秦海望阳纡】
　　夏州【战国防苏秦说楚威王曰楚地西有黔中巫郡东有丨丨海阳南有洞庭苍梧北有汾陉之塞郇阳地方五千里带甲百万车千乗骑万匹粟支十年此霸王之资也　周书文帝纪表太祖为使特节武衞将军丨丨刺史　又宇文丨丨英姿不世雄谟冠时逺迩归心士卒用命因而奉之则大事集矣　唐书地理志丨丨朔方郡土贡毡角弓酥拒霜荠　宋史夏国传李彞兴丨丨人也本姓拓跋氏唐贞观初有拓跋赤辞者归唐太宗赐姓李置静边等州以处之其后析居丨丨者号平夏部唐末拓跋思恭镇丨丨统银夏绥宥静五州地　地理通释徐广曰楚考烈王元年秦取丨丨裴骃案左传注不说丨丨所在车撰桓温集云夏口城数里有洲名丨丨正义云大江中州也　明一统志丨丨城在寜夏卫城东黄河岸侧　又左传复封陈乡取一人焉以归谓之丨丨注州乡属示讨夏氏所获也】
　　夏津【明一统志丨丨县在东昌府髙唐州西五十里本汉鄃县属清河郡晋因之北齐省入平原县隋复置属贝州唐改为丨丨县宋属魏州金属大名府元属髙唐州】
　　夏丘【汉书地理志沛郡县丨丨水经淮水又东迳丨丨县南】
　　夏县【栁宗元故大理评事栁君墓志铭丨丨政良司议徳优营营御史乃佐元侯　明一统志丨丨在平阳府解州城东北一百里本禹所都之地汉为安邑县境后魏太和中别置南安邑县改爲丨丨以禹旧都故名】
　　夏邑【竹书纪年帝禹夏后氏八年夏六月雨金于丨丨明一统志丨丨县在州东一百二十里战国时下邑地秦属砀郡汉置下邑县属梁国后魏置砀郡于此北齐以已吾县省入下邑隋属亳州后属宋州今始改丨丨县属永州元初并入睢阳寻复置属归徳以谷熟县省入　白居易和阳城驿诗次言阳公迹丨丨始栖迟　又书夏王率遏众力率割丨丨】
　　夏郊【韦应物沣上精舍答赵氏外生伉诗云开丨丨緑景晏青山沈　又左传郑子产聘于晋晋侯有疾韩宣子逆客私焉曰寡君寝疾于今三月矣今梦黄熊入于寝门其何厉鬼也对曰以君之明子为大政其何厉之有昔尧殛鲧于羽山其神化为黄熊以入于羽渊实为丨丨三代祀之注鲧禹父丨家丨祭之　苏轼上巳日与二子迨过游涂山荆山记所见诗秦祖当侑坐丨丨亦荐祼】
　　夏海【晋书石勒载记石李龙及张敬张賔左右司马张屈六程遐文武等一百二十九人上疏曰今山川夷静星辰不孛丨丨重译天人系仰诚应升御中坛即皇帝位使攀附之徒防尺寸之润请依刘备在蜀魏王在邺故事　吕氏春秋禹北至人正之国丨丨之穷】
　　夏虚【左传分唐叔以大路密须之鼓阙巩沽洗懐姓九宗职官五正命以唐诰而封于丨丨啓以夏政疆以戎索】
　　夏鄂【李正封晚秋郾城夜防聨句诗轴轳亘淮泗斾旌连丨丨】
　　夏绥【唐书李愿传元和初领丨丨银宥节度使政简而严】
　　夏蜀【韩愈元和圣徳诗序外斩杨惠琳刘辟以收丨丨东定青徐积年之叛】
　　夏城【中说子之丨丨薛收姚义后遇牧豕者问涂焉牧者曰从谁欤薛收曰从王先生也牧者曰有鸟有鸟则飞于天有鱼有鱼则潜于渊知道者盖黙黙焉子闻之谓薛收曰犹善可矣不有言乎谁明道乎　明一统志丨丨在平阳府夏县西北十五里即夏禹所都之地　罗隐送卢端公归台卢校书之夏县诗一种西归一般达柏台霜冷丨丨春】
　　夏社【书序汤旣胜夏欲迁其社不可作丨丨　又竹书纪年成汤十八年癸亥王即位居亳始屋丨丨】夏路【史记越世家商于析郦宋胡之地丨丨以左不足以备秦注徐广曰盖谓江夏之夏索隐曰徐氏以为江夏非也刘氏云楚适诸夏路出方城人向北行以西为左故云丨丨以左其意为得也　又礼记明堂位鸾车有虞氏之路也钩车丨后氏之丨也大路殷路也乗路周路也】
　　夏牟【明一统志丨丨山在临洮府城西五十里】
　　夏盖【明一统志丨丨湖在上虞县西北四十七里湖内三十六沟湖东北有山名丨丨　张宪丨丨山石鼓謡丨丨之石或自鸣盖石一鸣三吴兵呜呼三吴十年厌干橹不縁丨丨鸣石鼓】
　　夏洲【张融海赋括盖余以进广浸丨丨以洞深】
　　夏汭【左传吴伐楚楚沈尹射奔命于丨丨　又昭公五年冬十月楚子以诸侯及东夷伐吴以报棘栎麻之役防射以繁扬之师防于丨丨越大夫常夀过帅师防楚子于琐　地理通释郡县志鄂州春秋时谓之丨丨汉为沙羡之东境自后汉末谓之夏口亦名鲁口为吴之要害常以重兵鎭之　沈约齐武帝諡议震雄图于九江播灵威于丨丨　又桐柏山金庭馆碑髙宗明皇帝以上圣之徳结宗元之念忘其菲薄曲赐提引末自丨丨因乞还山权憩汝南县境固非息心之地】
　　夏港【宋史河渠志知常州章冲奏常州东北曰深港利港黄田港丨丨五斗港其西曰灶子港孟渎泰伯渎烈塘江隂之东曰赵港白沙港石头港陈港蔡港私港令节港皆古人开导以为漑田无穷之利者也　明一统志丨丨在常州府江隂县西一十里自东南出蔡泾与黄田港合流入运河】
　　夏洋【戴叔伦过故人陈羽山居诗却望丨丨懐二妙满崖霜树晓斑斑】
　　夏庭【骆賔王讨武瞾檄燕啄王孙知汉祚之将尽龙漦帝后识丨丨之遽衰　班固幽通赋震鳞漦于丨丨兮帀三正而灭姬】
　　夏台【史记夏本纪帝桀之时自孔甲以来而诸侯多畔夏桀不务徳而武伤百姓百姓弗堪廼召汤而囚之丨丨已而释之汤修徳诸侯皆归汤汤遂率兵以伐夏桀桀走鸣条遂放而死桀谓人曰吾悔不遂杀汤于丨丨使至此　易林豫之屯文厄羑里汤囚丨丨仁圣不害数困何忧　淮南子汤以革车三百乗伐桀于南巢放之丨丨　明一统志丨丨在河南府巩县西南即夏桀囚汤处　沈佺期同狱者叹狱中无燕诗见春燕下　李商隐送从翁东川农尚书幕诗丨丨曽圯闭汜水敢逡巡　无可书事寄万年厉员外诗不惊卢犬吠渐见丨丨空　又宋史王显传知永兴军徙延州时丨丨益部宼扰显上疏曰间嵗以来戎事未息李继迁负恩于灵夏王小波千纪于巴邛河右坤维并兴师旅而继迁翻然向化遣子入觐愿修职贡陛下曲加容纳许其内附示以徳信伸以恩锡所以绥懐之者至矣】
