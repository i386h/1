<!-- { "loadSidebar": true } -->
　　沙涨【晋书郭璞传璞以母忧去职卜葬地于暨阳去水百歩许人以近水为言璞曰当即为陆矣其后丨丨去墓数十里皆为桑田　元史河渠志平章特尔格奏太湖淀山湖昨尝奏过先帝差倩民夫二十万疏握已毕今诸河日受两潮渐致丨丨若不依旧宋例令军屯守必致坐隳成功　水经漯水又东北过杨墟县东商河出焉注商河首受河亦漯水及泽水所潭水也渊而不流世谓之清水自此虽丨丨填塞厥迹尚存　王褒和庾司水修渭桥诗波生从故舶丨丨涌新洲　张乔寄绩溪陈明府诗见岸移下】
　　沙罗【孙穆鸡林类事方言丨丨曰戍罗亦曰敖耶】
　　沙金【元史地理志丽江路军民宣抚司路因江为名谓金沙江出丨丨故云源出吐蕃界今丽江即古丽水两汉至隋唐皆为越嶲郡西徼地昔麽蛮些蛮居之遂为越析诏二部皆乌蛮种居铁桥　又百官志丨丨顔料总库秩从九品中统二年置　白居易赠能七伦诗能生学为文气高功亦深手中一百篇句句披丨丨】沙钱【宋史哲宗孟皇后传时虔州府库皆空卫军所给惟得丨丨市买不售与百姓交鬭纵火肆掠】沙锣【宋史西南溪洞蛮传雍熙元年黔南言溪峒夷獠疾病击铜鼔丨丨以祀神鬼诏释其铜禁】沙缾【苏轼豆粥诗见地碓下】
　　沙鉢【旧唐书太宗纪西蕃丨丨罗叶防率众归附　又阿史那杜尔传阿史那苏尼失者杜尔叔祖也其父始毕可汗以为丨丨罗设督部落五万家骁雄有恩恵甚淂种落之心】
　　沙锅【询刍録尝见人相诘必曰打破丨丨问到底不知其説后知问乃璺字器瑕也丨丨力薄损则其璺到底故怪问者借此以言】
　　沙【陆游埭西小聚诗瓦盎盛蚕蛹丨丨煮麦人】
　　沙筥【丁复江村小景诗野篷忘世寒罾下丨丨牵儿早饷迟】
　　沙板【明一统志丨丨石在宣化府青邉村出　宋玉招魂红壁丨丨玉之梁些　何逊七召丨丨金铺紫柱玉□】
　　沙甲【南方草木状薰陆香出大秦在海邉有大树枝叶正如古松生于丨丨盛夏树胶流出沙上方采】沙炮【杨维桢龙王嫁女词小龙啼春大龙恼海田雨落成丨丨】
　　沙碓【杨万里宿查濑诗江车自转非人踏丨丨长舂彻夜鸣】
　　沙砖【唐书髙宗纪显庆五年五月戊辰定襄都督阿史徳枢賔为丨丨道行军縂管以伐契丹】沙袋【辽史刑法志凡杖五十以上者以丨丨决之丨丨者穆宗时制】
　　沙囊【吴志歩隲传注吴书云隲表言曰北降人王潜等説北相部伍圗以东向多作布囊欲以盛沙塞江以大向荆州夫备不豫设难以应卒宜为之防权曰此曹衰弱何能有圗必不敢来若不如孤言当以牛千头为君作主人后有吕范诸葛恪为説隲所言云每读歩隲表辄失笑此江与开辟俱生寕有可以丨丨塞理也梁简文帝七励前锋纷其易帜后骑决其丨丨　韩愈晩秋郾城夜防聫句诗红尘羽书靖大水丨丨涸】
　　沙米【成廷珪送潘仲明之秦兴诗年丰丨丨贱江近网鱼鲜】
　　沙黍【宋史郭恩传恩及武戡走马承受公事内侍黄道元等以廵边为名往按视之防诇者言敌兵盛屯丨丨浪防欲止不行道元怒以言胁恩夜率歩骑一千四百余人不甲者半循屈野河北而行】
　　沙饧【张衡七辨丨丨石蜜逺国储珍】
　　沙糖【宋史三佛齐国传开寳七年又贡象牙乳香蔷薇水万嵗枣桃白丨丨水晶指环瑠璃瓶瑚树】沙醅【酒名记玉友邢州丨丨】
　　沙咸【宋史河渠志阳武县民邢晏等三百六十四户言田丨丨瘠薄乞淤漑淤深一尺计输钱以助兴修诏与淤漑勿输钱】
　　沙橘【橘谱丨丨取细而甘美之称曰种之沙洲之上地虚而宜于橘故其味特珍然邦人称物之小而甘美者必曰沙如沙沙密沙糖之类特方言耳】
　　沙禽【张说奉酧韦祭酒自汤还都经龙门北溪荘见贻诗繁弄水族娇吹狎丨丨　孟浩然登鹿门山诗丨丨近方识浦树遥莫辨　刘长卿却归睦州至七里滩下作江树临洲晩丨丨对水寒　李商隠城上诗丨丨失侣逺江树着阴轻　郑谷水轩诗日日狎丨丨偷安且放吟　皮日休销夏湾诗但有水云见更余丨丨知　又和鲁望新夏东郊闲泛诗共君莫问当时事一防丨丨胜五侯　黄滔赠明州霍员外诗海日旗邉出丨丨角外归　赵沨留题西溪诗日落丨丨犹未散也知受用藕花香】
　　沙翅【法苑珠林迦叶遣目连共行弟子棃婆提长老罗汉汝往三十三天呼提那罗汉那罗汉闻佛涅槃不忍见佛行处已入灭度后遣至尸利丨丨宫唤防梵波提罗汉乃至毘沙门天宫】
　　沙羽【礼记尊用牺象注牺尊以丨丨为画饰象骨饰之郁鬯之器也】
　　沙鸟【王禹偁黄冈竹楼记余公退之暇被鹤氅衣戴华阳巾手执周易一卷消遣世虑江山之外苐见风帆丨丨烟云竹树而巳　李颀送王昌龄诗举酒林月上觧衣丨丨鸣　岑参过王判官西津所居诗丨丨上笔牀谿花篲帘钩　钱起江行无题诗棹惊丨丨迅飞溅夕阳波　戴叔伦春江独钓诗见野航下　元稹江邉诗晒篆看丨丨磨刀绽海鲛　刘沧经龙门废寺诗杨栁覆滩清濑响暮天丨丨自西东　郑谷登杭州城诗丨丨晴飞逺渔人夜唱闲　司空圗王官谷诗风荷似醉和花舞丨丨无情伴客闲　张乔题广信寺诗野云来影逺丨丨去行低　方干桐庐江阁诗卷箔槛前丨丨散垂钩床下锦鳞沈　又题睦州郡中千峯榭诗见露蝉下　皮日休钓矶诗多逢丨丨汚爱彼潭云触罗隠西塞山诗岭梅乍暖残妆恨丨丨初晴小队闲罗邺仆射陂晩望诗却羡无愁是丨丨双双相趁下斜阳　翁洮苇丛诗倒影翘丨丨幽根立水虫　杜荀】
　　【鹤题仁山寺诗丨丨多翘足岩僧半露肩　皎然送赟上人还京诗丨丨窥中食江云入净衣　贯休春晩桐江上闲望诗见雨中下】
　　沙鸥【江行杂録光尧圣夀太上皇帝渔父词青草开时已过船锦鳞跃处浪痕圆竹叶酒栁花氊有意丨丨伴我眠　近峰闻畧苏郡守杨贡以民间多隠田于是为丈量之法有投杨守诗者曰量尽山田与水田只留沧海与青天如今那有闲洲渚寄语丨丨莫浪眼杨为废法　范仲淹岳阳楼记丨丨翔集锦鳞游泳　庄南杰阳春曲丨丨白羽剪晴碧野桃红艳烧春空　髙适自淇渉黄河途中诗念兹川路阔羡尔丨丨闲　杜甫李秋苏五弟缨江楼亱宴诗尊蚁添相续丨丨并一双　又旅夜书懐诗飘飘何所似天地一丨丨　刘长卿喜李翰自越至诗羡尔无羇束丨丨独不猜　戴叔伦宿灌阳滩诗今朝未遇髙风便还与丨丨宿水湄白居易答防之见寄诗摆尘野鹤春毛暖拍水丨丨湿翅低　杜牧西江懐古诗千秋钓艇歌明月万里丨丨弄夕阳　郑谷同年司封员外从翁许共逰西溪久违前契戏成寄赠诗指期乗禁马无暇狎丨丨　张乔江上逢进士许棠诗且了髫年志丨丨未可羣　褚载鹤诗丨丨浦雁应惊讶一举扶揺直上天　皎然酬郑判官湖上见赠诗丨丨惯识无心客今日逢君不觧惊张咏郊居寄朝中知己诗汀苇乱揺寒夜雨丨丨闲弄夕阳天　苏轼次韵答邦直子由诗闻道鹓鸿满台阁网罗应不到丨丨　陆防夏日湖上诗乌防笻枝散客愁不妨胥史杂丨丨】
　　沙鹭【祖咏泗上冯使君南楼作望滩丨丨起寻岸浴童歌　萧颖士晩次沙垫西岸诗苍苍前洲日的的囘丨丨　畅当自平阳馆赴郡诗溶溶山雾披肃肃丨丨起　杜牧题吴□消暑楼诗椘鸿行尽直丨丨立偏翘】
　　沙鹘【杜甫寄贾严二阁老诗浦鸥防碎首丨丨不空拳张蠙过萧闗诗见陇狐下　呉莱寄栁博士诗遡风丨丨健冲雪野驼驯】
　　沙鹤【白居易仙逰寺独宿诗丨丨上堦立潭月当户开雍陶送人归吴诗吟诗好向月中宿一呌水天丨丨孤　方干送王侍郎浙东入朝诗鱼池菊岛还公署丨丨松栽入画船　无则鹭鸶诗愿掲金笼放归去却随丨丨鬭轻丝】
　　沙雁【萧统七契幕鷰北反丨丨南征　谢朓髙松赋星囘穷纪丨丨相飞　吴桂芳木芙蓉赋丨丨齐飞水天相接　李商隠念逺诗北思惊丨丨南情属海禽杜牧初上船留寄诗丨丨同船去田鸦绕岸啼　唐彦谦晩秋逰中溪诗淡竹冈前丨丨飞小花尖下柘丸肥　陆游寄子虡诗淮天丨丨过江村雪云低　又夜闻湖中渔歌诗峡猿失侣方独宿丨丨垂翅犹遐征马祖常鄢陵别南客诗行人北上随丨丨孤客南还对渚鳬】
　　沙鸡【李贺潞州张大宅病酒诗莎老丨丨泣松干瓦兽残】
　　沙马【栁贯滦水秋风词旃庐小泊成都署丨丨野驼连数羣】
　　沙牛【宋史层檀国传有绵羊山羊丨丨水牛槖驼马犀象】
　　沙羊【杨万里至后入城诗畦蔬甘似卧丨丨正为新经防夜霜　马祖常河西歌丨丨氷脂蜜脾白个中饮酒声澌澌　又车簇簇行细肋丨丨成体荐共讶髙门食三县】
　　沙防【宋史夏国传知麟州武戡筑堡于河西以为堡障役既兴戡率将吏往按视遇夏人于丨丨浪　又髙昌国传丨丨大如防鸷禽捕食之　李益登夏州城观送行人歌六州胡儿六蕃语十嵗骑羊学丨丨】沙濑【顾非熊题求福寺临淮亭诗路逢丨丨上船值海人停】
　　沙鱼【元史实喇巴图尔传帝尝命放海青曰能获新者赏之实喇巴图尔即援弓射一兔二禽以献赏丨丨皮杂及貂裘　明一统志丨丨皮青州府境内出】
　　沙瑶【老学庵笔记明州江瑶柱有二种大者江瑶小者丨丨然丨丨可种逾年则成江瑶矣】沙蝉【方干题长洲陈明府小亭诗松鹤认名呼得下丨丨飞处聼犹闻　又秋晩林中寄賔幕诗八月萧条九月时丨丨海燕各分飞】
　　沙虱【登渉符箓又有丨丨水陆皆有其新雨后及暑暮前跋渉必着人唯烈日草燥时差稀耳其大如毛发之端初着人便入其皮里其所在如芒刺之状小犯大痛可以针挑取之正赤如丹着爪上行动也若不挑之虫鑚至骨便周行走入身　元稹酬乐天得微之诗知通州事诗满身丨丨无防处独脚山魈不奈何】沙虫【李白古风君子变猿鹤小人为丨丨】
　　沙木【桂海草木志丨丨与杉同类尤髙大叶尖成丛穂少与杉异】
　　沙树【徐彦伯胡无人行暗碛埋丨丨冲飇卷塞蓬　杜甫雨诗晴飞半岭鹤风乱平丨丨】
　　沙栁【钱珝江行无题诗旅吟还有伴丨丨数枝蝉】
