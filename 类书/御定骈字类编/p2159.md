<!-- { "loadSidebar": true } -->
　　马乏【汉书食货志车骑丨丨县官钱少买马难得　法显神僧传郭黒畧征长安北山羌堕羌伏中澄令众僧咒愿又自咒愿曰若东南出者活后黒畧还说羌围中东南走丨丨正遇帐下人推马与之获免】马困【苏轼自磻溪往阳平憇于麻田青峰寺之下院翠麓亭诗丨丨嘶青草僧留荐晩餐】
　　马慢【诗叔丨丨忌叔发罕忌笺田事既毕则其马行迟发矢希】
　　马迟【南史刘瑀传见牛骏下】
　　马怯【卢纶送万巨诗人愁荒村路细丨丨寒溪水深喻鳬晩次临泾诗丨丨奔浑水雕沉莽苍云】马退【明一统志丨丨山在南宁府城北一十五里状如丨丨旧有茅亭唐栁宗元记云是山崒然起于莽苍之中驰奔云矗且数十百里尾盘荒陬首注大溪诸山来朝势若星拱苍翠诡状绮绾绣错盖天钟秀于是不限于遐裔也】
　　马止【晋书五行志恵帝元康八年十二月皇太子将释奠太傅赵王伦骖乗至南城门丨丨力士推之不能动伦入轺车乃进此马祸也】
　　马惊【左传见鱼里下　史记袁盎传文帝从霸陵上欲西驰下峻阪盎曰圣主不乗危而徼幸今陛下骋六騑驰下峻山如有丨丨车败陛下纵自轻奈髙庙太后何上乃止】
　　马踠【班固东都赋丨丨余足士怒未□】
　　马盘【杨巨源赠浑钜中允诗丨丨旷野开月雁落寒原箭在云】
　　马坠【萧頴士与从弟评事书丨丨所伤全未平复方恐便废自是弃人才既不足采而加此疾苦更不复力强耳　杜甫有醉为丨丨诸公携酒相防诗】
　　马散【礼记乐记济河而西丨丨之华山之阳而弗复乘牛散之桃林之野而弗复服】
　　马放【韩诗外传见牛放下　杜牧边上晩秋诗黒山南面更无州丨丨平沙夜不收】
　　马倒【张说裴行俭神道碑公在礼闱敇赐美马及宝鞍令史奔驰丨丨鞍破惧而逃罪公使诏之曰知汝悮耳　郝经白沟行西风易水长城道老泞查牙丨频丨】
　　马动【王应麟诗攷驷驖鸾在衡和在轼升车则丨丨马动则鸾鸣鸾鸣则和应】
　　马调【张说奉和圣制寒食诗鬬敌鸡殊胜争毬丨絶丨】
　　马跌【易林十登九陟丨丨不前　赵瞻渑池县新沟记车踣丨丨寃啧载路】
　　马走【贾岛上邠宁邢司徒诗丨丨千蹄朝万乗地分三郡拥双旌】
　　马系【卢照邻陇头水诗丨丨千年树旌悬九月霜苏轼秀州僧本莹静照堂诗见鸟囚下】马偾【虞集诗笳鸣残夕月丨丨四交衢】
　　马奔【孔丛子丨丨车覆六辔不禁　庾信拟连珠一丨之丨无一毛而不动】
　　马辞【韩愈张彻防合聨句丨丨虎豹怒舟出蛟鼍恐】
　　马损【宋史孔维传维上书请禁原蚕以利国马直史馆乐史驳之维复抗疏曰月令仲春祭马祖季春祭先蚕皆为天驷房星也是蚕与马同其类耳蚕重则丨丨气感之而然也】
　　马腾【魏志太祖纪注太祖常出军行经麦中令士卒无败麦犯者死骑士皆下马持麦以相付于是太祖丨丨入麦中敇主簿议罪主簿对以春秋之义罚不加于尊太祖曰制法而自犯之何以帅下然孤为军帅不可自杀请自刑因援剑割髪以置地】
　　马失【闻见前录太祖猎近郊所御丨丨帝跃以下且曰吾能服天下矣一马独不驯耶即以佩刀刺之既而悔曰吾为天子数出游猎丨丨又杀之其过矣自此终身不复猎】
　　马烦【曹植洛神赋日既西倾车殆丨丨　苏味道军行遇风诗丨丨莫敢进人急未遑食　祖咏夕次圃田店诗丨丨时欲歇客归程未巳】
　　马鬬【晋书西戎吐谷浑传吐谷浑慕容廆之庶长兄也二部丨丨廆怒曰先公分建有别奈何不相离逺而令丨丨吐谷浑曰马为畜耳鬬其常性何怒于人乖别甚易当去汝于万里之外矣于是遂行】马渴【董绍诗走马山之阿丨丨饮黄河　王贞白送韩从事归本道诗丨丨黄河冻雁囘青冢春】马毙【周昙又吟丨丨廐人欲就刑百年临尽一言生】
　　马生【齐民要术丨丨堕地无毛行千里溺举一脚行五百里】
　　马化【捜神记见猳□下　王逢秋感诗丨丨一龙犹王晋楚存三户未亡秦】
　　马度【江总赋得谒帝承明庐诗轮停绀幰引丨丨红尘余　杜甫舍弟观赴蓝田取妻子到江陵诗丨丨秦闗雪正深北来肌骨苦寒侵按度一作瘦】
　　马渡【徐陵与杨仆射书河桥丨丨宁非宋典之奸闗路鸡鸣皆曰田文之客　庾信哀江南赋河无冰而丨丨闗未晓而鸡鸣　虞世南拟饮马长城窟诗驰马渡河干流深丨丨难　刘得仁早行诗丨丨横流广人行湛露寒　髙啓南溪晓归诗丨丨知长浅鱼行见不浑】
　　马换【钗小志后魏曹彰性倜傥偶逢骏丨爱之其主所惜也彰曰彰有美妾可丨惟君所择马主因指一妓彰遂换之　李白诗千金骏丨丨小妾笑坐雕鞍歌落梅】
　　马出【仪礼聘礼宾降出公侧授宰币丨丨疏云公侧授宰币不言出言丨丨者以庙中宜清洁出就廐币不言出与上皮币同皆以东入藏之宾之币惟丨丨其余皆东】
　　马归【雍陶送徐使君赴岳州诗丨丨云梦晩猿叫洞庭秋　刘驾望归马诗东人望归马丨丨莲峰下】马来【杜甫秋日夔府咏懐诗丨丨皆汗血鹤泪必青田】
　　马徂【诗思无邪思丨斯丨】
　　马去【宋史湖南周氏传初朗州人谓刘言为刘齩牙马氏将乱湘中童謡云丨丨不用鞭齩牙过今年骆宾王过故宋诗丨丨遥奔郑蛇分近带丰】
　　马过【温庭筠走马楼三更曲丨丨平桥通画堂虎幡龙防风飘扬　李洞寄淮海恵泽上人诗竹里桥鸣知丨丨塔中灯露见鸿飞】
　　马逐【易大畜九三良丨丨利艰贞曰闲舆衞利有攸往黄庭坚次韵公秉子由十六夜忆清虚诗车驰丨丨灯方閙地静人闲月自妍】
　　马逝【战国策齐王求九鼎顔率曰夫鼎者非效鸟集乌飞兎兴丨丨漓然止于齐者】
　　马骋【诗执辔如组疏见马辔下】
　　骥
　　骥騄【南史阮孝绪传见麏麚下　魏文帝典论咸以自骋丨丨于千里仰齐足而并驰　陆机荐戴渊笺若得托迹康衢则能结轨丨丨曜质廊庙必能垂光璵璠矣　王起辟四门赋鸿鸾接翼而毕萃丨丨齐足而咸过　李朝端天马赋贲育羽获不得为之羁丨丨骐驎不得并其伟】
　　骥駬【韩非子乗丨丨而分驰相去逺矣】
　　骥子【北史裴延儁传延儁从父兄宣明位华州刺史二子景鸾景鸿并有逸才河东呼景鸾为丨丨景鸿为龙文　易林三人北行大见光明道逢淑女与我丨丨　徐陵移齐文所获龙驹丨丨百千其羣　阙名骥伏盐车赋有丨丨兮维之朽索伏盐车兮困于絶漠杨慎药市赋却公程郑之伦丨丨鱼文之服　张说阙题诗亲迎丨丨跃吉兆凤雏飞　杜甫忆防子诗丨丨春犹隔莺歌暖正緐自注子丨丨时隔絶在鄜州　李纯甫灞陵风雪诗见熊儿下】
　　骥种【苏轼阅世亭诗赠任仲敬象贤真丨丨号诉甘百谪　髙至诗丨丨虽难匹鹓雏已作行】骥首【曹植懐亲赋囘丨丨而永游赴修涂以寻逺】
　　骥齿【战国策汗明见春申君曰君亦闻夫骥乎夫丨之丨至矣】
　　骥毛【淮南子见虎一文不知其武见丨一丨不知善走】
　　骥髦【刘禹锡浙西李大夫述梦并浙东元相公酬和斐然继声诗海浪扶鹏翅天风引丨丨】骥足【蜀志厐统传吴将鲁肃遗先主书曰厐士元非百里才也使处治中别驾之任始当展其丨丨耳晋书王接传论才调秀出见赏知音惜其夭枉未申丨丨　北史张华源传周文帝据雍州神武使华原入闗说焉周文曰若能屈丨丨于此当共享富贵不尔命悬今日华原曰殒首而已不敢闻命　宇文逌庾信集序为郢州别驾刺史之半丨丨斯展　杨巨源赠从弟茂卿诗吾从丨丨杨茂卿性灵且奇才甚清　贡师泰诗万里云烟随丨丨】
　　骥尾【史记伯夷传伯夷叔齐虽贤得孔子而名益彰顔渊虽笃学附丨丨而行益显　后汉书光武纪苍蝇之飞不过数歩附于骐丨之丨乃腾千里之路　王褒四子讲徳论见鸿翮下　陆倕赠任昉感知已赋附苍蝇于丨丨托明镜于朝光　张曙诗千里江山陪丨丨五更风水失龙鳞】
　　骥旅【中山王文木赋见雉羣下】
　　骥歩【李维桢日方升赋见鳬飞下】
　　骥力【论语子曰丨不称其丨称其徳也】
　　骥徳【论语见上　傅元驰射马赋岂丨丨之足慕晞万里之清尘　王起万年县试金马式赋永作镜于域中比悬衡于天下则称丨丨颂駉牧者未若似是而非常以马而喻马】
　　骥坂【阙名时赋时乏良工龙泉掩彩时逢伯乐丨丨长鸣】
　　骥途【段成已诗丨丨千里防须展小邦未足劳驰驱】
　　骥程【叶适送谢希逸诗未放鹏舒翼应须丨敛丨】
　　骥乗【法言晞骥之马亦丨之丨也晞顔之人亦顔之徒也】
　　骥络【苏轼叶公秉王仲至见和次韵答之诗君如老丨初遭丨我似枯桑不受条】
　　骥皁【隋书隠逸传崔廓子赜答豫章王书曰谬齿鸿仪虚班丨丨】
　　骥枥【魏武帝虽夀乐府老丨伏丨志在千里】
　　骥中【栁宗元同刘院长述旧言懐感时书事寄张员外诗世惟材足梓人仰丨丨骅】
　　骥鎻【杨巨源酬于驸马诗蛟藏秋月一片水丨丨晴空千尺云】
　　骥穷【易林丨丨盐车困于衔御】
　　骥老【苏轼次韵贾耘老诗可怜老丨真丨矣无心更秣天山禾】
　　骥瘠【潜夫论易曰圣人养贤以及万民君以臣为基然后髙可崇也马肥然后逺可致也人君不务此而欲致太平此犹薄址而望髙墙丨丨而责逺道其不可得也必矣】
　　骥愤【韩维雪诗鹏鶱海水飞丨丨盐车覂】
　　骥病【赵孟頫投赠刑部尚书不忽木公诗丨丨思丰草鸿冥羡逺天】
　　骥逸【范成大诗羊羶螘登俎丨丨蝱附】
　　骥骏【阎寛温汤御毬赋宛驹丨丨体佶心闲】
　　骆
　　骆驼【后汉书南匈奴传入居云中遣使上书献丨丨二头文马十匹　南齐书乐志俳歌辞丨丨无角奋迅两耳　南史夷貊猾国传猾国者车师之别种其兽有师子两脚丨丨　北史刘昼传昼言甚古拙制一首赋以六合为名以示邢子才子才曰君此赋正似疥丨丨伏而无娬媚　唐书五行志见乌鹊下　牟子谚云少所见多所怪覩丨丨言马肿背　水经注美沟水出朝歌西北大岭下更出迳丨丨谷于中逶迤九十曲故俗有美沟之目矣　异域志石丨丨腹下出水饮之令人身白西南夷诸国有之　异苑西域苟夷国有石丨丨腹下出水以金铁及手承取即便对过惟瓠芦盛者则得　国史补善和坊旧御井故老云非可饮之水地卑水柔宜用盥澣开元中日以丨丨数十防入内以给六宫　癸辛杂识西域有雪山有飞丨丨　王氏见闻蜀地无丨丨蜀将亡王公大人及贵近权幸出入宫省者竞执丨丨杖以为礼内外效之识者以为不祥明年北军至丨丨塞剑栈而来至是方验　明一统志丨丨山在平乐府脩仁县西一十五里以形似名　又见鹧鸪下　又丨丨冈在河南府嵩县西一里以形似名又丨丨桥在湖州府治东唐建旧有顔真卿所书丨丨桥三字后传刻失其真　阎朝隠鹦鹉猫儿篇髙视七头金丨丨平懐五尺铜狮子　韩愈石鼓歌氊包席裹可立致十鼔只载数丨丨　苏轼诗今日丨丨桥下泊恣看脩网出银刀　张翥后出军诗行行铁兜牟队队金丨丨】
