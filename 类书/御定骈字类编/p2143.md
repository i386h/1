<!-- { "loadSidebar": true } -->
　　牛首【史记三皇纪炎帝神农氏人身丨丨　又左传宋人以诸侯伐郑报宋之战也焚渠门入及大逵伐东郊取丨丨注东郊郑郊丨丨郑邑　又诸侯伐郑师于丨丨　战国策韩侈谓秦王曰进齐宋之兵至首垣注首垣二邑首即丨丨在汴州陈留县西南四十里垣即长垣故城在匡城县东北二十七里　汉书司马相如传西驰宣曲濯鹢丨丨注张揖曰丨丨池名也在上林苑西头　后汉书郡国志鲁国有丨丨亭　晋书愍帝纪论五岳三涂并皆沦宼龙川丨丨故以立君　南史徐孝嗣传绕黄山款丨丨乃盛汉之事今江南未广愿陛下少更留神　山海经中山经呉林之山又北三十里曰丨丨之山注今长安西南有丨丨山上有馆下有水未知此是非　又北山经锡山其上多玊其下多砥丨丨之水出焉而东流注于滏水　水经注沙水又东南迳丨丨亭东　明一统志丨丨池在西安府咸阳县渭水南　张衡西京赋掩长杨而聨五柞绕黄山而款丨丨注甘泉宫中有丨丨山】
　　牛头【后汉书百官志注见马脯下　蜀志诸葛亮传木牛流马注亮集载作木牛流马法曰木牛者方腹曲头一脚四足头入领中舌着于腹曲者为丨丨防者为牛脚横者为牛领转者为牛足覆者为牛背方者为牛腹垂者为牛舌曲者为牛肋刻者为牛齿立者为牛角细者为牛鞅摄者为牛秋防牛仰双辕人行六尺牛行四歩载一嵗粮日行二十里而人不大劳　又山谦之丹阳记大兴中议者皆言汉司徒许彧墓二阙髙壮可徙施之王茂宏弗欲后陪乗出宣阳门南望丨丨山两峰即曰此天阙也帝从之　寰宇记丨丨山在郪县西南二里形似丨丨四面孤絶俯临州郭下有长乐寺楼阁烟花为一方胜槩　明一统志丨丨山在汉中府褒城县西北二十五里以形似名其上云覆如笠即雨故又名戴笠山　又丨丨山在滁州城西四十里两峰峻起形如丨丨　又丨丨山在处州府云和县状如丨丨有水渊澄祷雨屡应　又丨丨山在保宁府昭化县西二十五里以形似名　山谷跋丨丨心铭成都范子功家忠报禅院僧慈元以盐亭四尺缯八幅来乞予自书所作文盖范氏之志也予闻范氏其耆艾有徳其幼壮好文今得予应世之文章但为戏翫无益于事乃大书丨丨心铭与之范氏不学则已学则必以治心养性为本斯文之作妙尽心性之蕴只使朝夕薰之自成道种亦使觉苑净坊诸禅子等读之句句消归自已乃知丨丨快説禅病免向野狐颔下枉过一生　杜甫上丨丨寺诗青山意不尽衮衮上丨丨注丨丨山在郪县西南下有长乐寺　又望丨丨寺诗丨丨见鹤林梯迳绕幽深　刘禹锡饮报恩寺诗石文留马迹峰势耸丨丨李贺河阳歌丨丨髙一尺隔坐应相见　白居易卖炭翁诗半疋红纱一丈绫系向丨丨充炭直　又戊申嵗暮咏懐诗龙尾趂朝无气力丨丨参道有心期】牛角【春秋成公七年见鼷鼠下　南史齐豫章王嶷传嶷拜陵还过延陵季子庙观沸井有水牛突歩伍值兵执牛推问嶷不许取绢一疋横系丨丨放归其家政在寛厚故得朝野欢心　北史魏思皇帝纪桓帝英杰魁岸马不能胜常乗安车驾大牛丨丨容一石　五代史南汉世家刘防病卧寝中召右仆射王翷与语曰吾子孙不肖后世如鼠入丨丨势当渐小尔因泣下歔欷　韩诗外传齐景公使人为弓三年乃成弓人之妻曰此弓者太山之南乌号之柘骍丨之丨荆麋之筋河鱼之胶也四者天下之练材也　新序甯戚赁车适齐暮宿郭门外桓公郊迎客甯戚饭牛车下击丨丨疾商歌桓公曰非常人也命后车载之　述异记冀州有乐名蚩尤戏其民两两三三头戴丨丨而相觝汉造角觝戏盖其遗制也　茅亭客话世传乖龙者苦于行雨而多方窜匿藏人身中或在古木楹柱之内及楼阁鸱甍中须为雷神捕之若旷野无逃避即入丨丨或牧童之身徃徃为此物所累遭雷震　杜甫赤霄行孔雀未知丨有丨渴饮寒泉逢抵触　徐夤依韵赠严司直诗歌残白石扣丨丨赋换黄金爱马卿　苏轼鸦种麦行徐行俛仰若自矜鼓翅跳踉上丨丨　又次韵乔太傅诗为君扣丨丨一咏南山粲　又明一统志丨丨山在太平府龙英州治东山有嵓形如丨丨】
　　牛目【嵗华纪丽浸丨丨注孟子曰滕文公有日矣天大雨雪至于丨丨】
　　牛鼻【齐书明帝纪王子侯旧乘纒帷车髙宗独乗下帷仪从如素士公事混挠贩食人担火误烧丨丨豫章王白世祖世祖笑焉　捜神记夏侯宏自云见鬼与其言语镇西谢尚曰我无嗣是我一身之罚宏经时无所告后忽逢一鬼乗新车从十许人着青丝布袍宏前提丨丨车中人谓宏曰何以见阻宏曰欲有所问镇西将军谢尚无儿此君风流令望不可使之絶嗣车中人动容曰君所道正是仆儿年少时与家中婢通誓约不再婚而违约今此婢死在天诉之是故无儿宏具以告谢曰吾少时诚有此事】
　　牛耳【诗有条有梅疏陆玑云梅树皮叶似豫樟豫樟叶大如丨丨　左传晋师将盟卫侯于剸泽赵简子曰羣臣谁敢盟卫君者渉沱成何曰我能盟之卫人请执丨丨成何曰卫吾温原也焉得视诸侯注盟礼尊者涖丨丨主次盟者衞侯与晋大夫盟自以当涖丨丨故请　周礼戎右盟则以玊敦辟盟遂役之赞丨丨桃茢注谓尸盟者割丨丨取血助为之及血在敦中以桃茢拂之又助之也　山海经北山经单张之山其上无草木有兽焉其状如豹而长尾人首而丨丨一目名曰诸犍善咤行则衔其尾居则蟠其尾　易林丨丨聋聩不晓声味　陈造赠课防诸公诗须吾执丨丨助子跃龙门】
　　牛唇【尔雅藚丨丨一名水蕮　沈约郊居赋见麋舌下晏殊中园赋彘首丨丨之伙鸡肠乌喙之防皮日休野蔬诗深挑乍见丨丨液细搯徐闻鼠耳香】
　　牛颔【淮南子发于鼎爼之间出于屠酤之肆解于累绁之中兴于丨丨之下】
　　牛口【春秋宣公三年郊丨之丨伤改卜牛　史记商君传赵良曰夫五羖大夫荆之鄙人也闻秦缪公之贤而愿望见行而无资自鬻于秦客被褐食牛缪公知之举之丨丨之下而加之百姓之上秦国莫敢望焉晁补之砚田诗择髙种苜蓿不湿丨丨涎　又唐书窦建德传建德窜丨丨谷初其军有謡曰豆入丨丨势不得久至是果败　梁肃受命寳赋丨丨先拨虎牢则达致四海于升平混车书以同辙】
　　牛舌【诗采采芣苢传芣苢马舄疏马舄一名车前幽州人谓之丨丨草　苏轼食防榔诗丨丨不饷人一斛肯多与】
　　牛齿【蜀志诸葛亮传注见牛头下】
　　牛领【苏颋陇上记乌重允葬先世掘得石碑有云丨丨冈前红箫垅下葬重丙日手板相亚重允依而用之　顾况杜秀才画立走水牛歌江村小儿好夸骋脚踏牛头上丨丨】
　　牛腰【贵耳集谢耕道耘天台人自号曰谢一犁有犁春图诸公喜于纳交善滑稽三十年间天下诗人未有不至其室诗轴不知几丨丨　老学庵笔记见马尾下　李白醉后赠王歴阳诗书秃千免毫诗载两丨丨完顔璹题潘闽夜归图诗驴背倒骑莲岳下丨丨稳跨竹林前】
　　牛心【晋书王济传王恺有牛名八百里駮济请以钱千万与牛对射而赌之恺令济先射一发破的因据胡牀叱左右速探丨丨来须臾而至一割便去　又王羲之传年十三尝谒周顗察而异之时重丨丨炙坐客未噉顗先割啗羲之于是始知名　又明一统志丨丨山在龙安府城东南一百五十里山秀防形如丨丨昔李龙迁葬于山侧唐武后革命凿断山脉水赤如血元宗幸蜀有老人苏坦奏龙州丨丨山国之祖墓今日蒙尘之祸乃则天掘凿所致元宗即命刺史脩填如旧又丨丨山在叙州府长宁县治东山形崒嵂如丨丨然又广志柿有数种有如丨丨者有如鸡鸭卵者王资深思归赋丨丨緑蒂之柿独苞黄肤之栗】
　　牛胆【本草见牛黄下　名医别録牛黄生陇西及晋地特丨丨中得之即隂干无令见日月光】牛腹【晋语鸢肩而丨丨注丨丨胁张也　史记封禅书齐人少翁以鬼神方见上居嵗余其方益衰神不至乃为帛书以饭牛佯弗知言曰此丨丨中有竒杀视得书书言甚怪　齐东野语曽朝阳云昔年病伤寒旬余不解昏睡中忽觉为牛所吞境界陡黒知此身已堕丨丨中于是矍然曰身不足惜如老母何因发誓自此复见天日当终身不食大牢悚然惊寤流汗如雨疾遂良愈　柳宗元哀溺文见豺狼下　刘基詶衍上人诗虎头旷日糜仓粟丨丨中宵诧帛书】
　　牛腱【宋玊招魂肥丨之丨臑若芳些注腱筋头也五臣云腱筋肉补曰腱居言切膂腱肉也一曰筋之大者臑若熟烂也言取肥丨之丨烂熟之则肥濡美也】
　　牛肋【蜀志诸葛亮传注见牛头下】
　　牛膊【唐书五行志长安中有献丨无前丨者三足而行又有丨丨上生数足蹄甲皆具者】
　　牛筋【周礼考工记弓人丨丨蕡灂疏丨丨蕡灂者此说弓背用丨丨之漆如麻子文　诗隰有杻疏杻檍也或谓之丨丨或谓之檍材可为弓弩干也　宋史李椿传诏市丨丨用三千斤椿奏一丨之丨才四两是欲屠二万牛也上悟为收前诏　洛阳伽蓝记瑶光寺讲殿尼房五百余间绮疏连亘户牖相通珍木香草不可胜言丨丨狗骨之木鸡头鸭脚之草亦悉备焉】
　　牛脾【尔雅东海有比目鱼不比不行其名曰鲽注状似丨丨江东人呼为王余鱼　宋书朱龄石传诸军伐蜀龄石率刘钟蒯恩等攻城诘朝战至日昃别军乗船陷丨丨城】
　　牛胛【神仙传苏躭母既终葬丨丨山紫云盖上有号哭声知苏君之神也因见白马常在岭上遂改丨丨山为白马岭按胛亦作脾】
　　牛背【晋书王衍传尝因宴集为族人所怒举樏掷其面衍初无言引王导共载而去然心不能平在车中揽镜自照谓导曰尔看吾目光乃在丨丨上矣　陈造行春辞计三径之可具兮顾二顷之犹在明年其饯西归兮将家渔舟而老丨丨也　元稹当来日大难行乌喙丨丨足趺力儜　苏轼书晁说之考牧图诗川平丨丨稳如驾百斛舟　陆游诗儿童踏丨丨安稳如乗舟杨万里题瘦牛岭诗行行上丨丨上下三十里　刘宰云边阻雨诗丨丨牧童酣午梦不知风雨过前山马臻诗醉骑丨丨归来晚乱把山花插帽檐　丁鹤年赠相者姜奉仙诗留取乾坤双老眼夕阳丨丨看青山　张翥诗手持鸲鹆坐丨丨风栁烟芜愁杀人】牛肝【山海经海外南经狄山帝尧葬于阳帝喾葬于隂爰有熊罴文虎蜼豹离朱视肉郭璞注聚肉形如丨丨有两目也食之无尽寻复更生如故　西京杂记见鹿肚下】
　　牛骨【周礼草人骍刚用牛注郑司农云用牛以丨丨汁渍其种也　齐民要术养牛家政法云四月伐丨丨茭】
　　牛肉【礼记内则渍取丨丨必新杀者薄切之必絶其理刘向新序赵简子使使者聘孔子于鲁以胖丨丨迎于河上谓船人曰孔子即上船中河必流而杀之孔子至使者致命进胖丨之丨孔子仰天而叹曰美哉水乎洋洋乎使丘不济此水者命也夫遂回车而还异苑山隂有人尝食丨丨左髀随作牛鸣每劳辄剧食乃止】
　　牛乳【魏书王琚传常饮丨丨色如处子　维摩经阿难白佛言忆念昔时世尊身有小疾当用丨丨　老学庵笔记族伯父彦逺言少时识仲殊长老东坡为作安州老人食蜜歌者一日与数客过之所食皆蜜也豆腐麪觔丨丨之类皆渍蜜食之客多不能下箸惟东坡性亦酷嗜蜜能与之共饱　杜甫太平寺泉眼诗取供十方僧香美胜丨丨　王安石后元丰行鲥鱼出网蔽洲渚荻笋肥甘胜丨丨　苏轼玊糁羮诗香似龙涎仍酽白味如丨丨更全清】
　　牛潼【陆游诗汪汪丨丨白】
