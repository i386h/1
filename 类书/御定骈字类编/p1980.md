<!-- { "loadSidebar": true } -->
　　榴花【酉阳杂俎衡山祝融峯下法华寺有石丨丨春秋皆发　桂海虞衡志石丨丨南中一种四季常开夏中既实之后秋深忽又大发花且实枝头硕果罅裂而其旁红英粲然并花实折饤盘筵极可玩　野客丛谈高齐诗话王昌龄诗云落落莫莫路不分梦中唤作棃花云梦云又有丨丨一事栁子厚海石榴诗曰月寒空阶曙幽梦防云生　海録碎事邵武郡庭有石榴一株士人视所实之数以为登科之信熙寜庚戌歳有双实于木末者又有附枝而双实者是歳叶祖洽上官均名在一二何与京兄弟同榜祖洽有诗曰已分桂叶争云路不负丨丨结露枝盖谓此也　方舆胜览崖州妇人以安石丨丨着釜中经旬即成酒其味香美　又闽县东山有丨丨洞唐永泰中樵者蓝超遇白鹿逐之渡水入石门始极窄忽豁然有鸡犬人家主翁谓曰吾避秦人也留卿可乎超曰欲与亲旧诀乃来与丨丨一枝而出恍然若梦中再往竟不知所在　又合肥浮槎山俗传自海上浮来梁武帝女为尼于此山建道林寺寺有丨丨根干伟茂即帝女手植　居家宜忌病目者以红绢盛丨丨拭目弃之谓代其病　王勃夏日登龙门楼寓望序见葛蔓下　骆賔王秋日饯陆道士陈文林序维舟锦水借兰若以开筵絏骑金堤泛丨丨于祖道王褒长安有狭斜行涂歌杨栁曲巷饮丨丨樽　李峤甘露殿侍宴诗见桂醑下　万楚五日观妓诗眉黛夺将萱草色红裙妒杀石丨丨　孙逖咏楼前海石榴诗传君妓楼好初落海丨丨　王翰奉和圣制送张尚书巡边诗寜如凿空使逺致石丨丨　刘长卿题裴式微余干东斋诗藜枝全吾道丨丨养太和　钱起过长孙宅与朗上人茶会诗谈兼藻思緑茗代丨丨　皇甫曽韦使君宅海榴诗淮阳卧理有清风腊月丨丨带雪红　皇甫冉韦中丞西防海榴诗海花争让候丨丨犯雪先开内史家　又有兴寜寺经藏院海石丨丨诗韩愈丨丨诗五月丨丨照眼明枝间时见子初成元稹诗儿歌杨栁叶妾拂石丨丨　又有酒诗笋才成竹冒霜雪丨丨落地还销歇　又感石榴诗何年安石国万里贡丨丨　白居易山石榴寄元九诗商山秦岭愁杀君山石丨丨红夹路　又武关南见元九题山石丨丨见寄诗行过关门三四里丨丨不见见君诗　刘禹锡和乐天闲园独赏诗丨丨裙色好桐子药丸成李贺緑章封事诗石丨丨发满溪津溪女洗花染白云沈颂卫中作见萱草下　李商隐茂陵诗见蒲梢下又回中牡丹为雨所败诗浪笑丨丨不及春先期零落更愁人　欧阳修诗犹胜张骞为汉使辛勤西域】
　　【丨丨　又书懐感事寄梅圣俞诗东堂丨丨好防缀裙腰鲜　又緑竹堂独饮诗丨丨最晚今又折红緑防缀如裙腰　又西园石榴盛开诗荒台野径共跻攀正见丨丨出短垣　苏轼西斋诗见桑枣下　又首夏官舍即事诗安石丨丨开最迟绛裙深树出幽扉　陆游初见石丨丨诗老子真成兴不浅丨丨折得一枝春　晁冲之诗丨丨不得春风力顔色何如桃杏深　陈造早夏诗安石丨丨腥血鲜凉荷髙叶碧田田　杨万里驾幸聚景晚归有旨诗竹叶劝人行乐事丨丨为我遣春寒　朱子丨丨诗窈窕安丨丨乃是西邻树坠萼可怜人风吹落幽户　刘克荘十月丨丨诗炎州气序异十月丨始丨　惠洪与忠子晚步登台诗芦叶带酸春去后丨丨出叶雨晴时　元好问续阳平十爱诗色笑丨丨重香兼竹叶醇　袁士元谢樊天民朱以仁谢徳清见访诗荷叶池塘疎雨歇丨丨庭院晚晴初　袁易题扇诗入舟山色羞眉黛隔岸丨丨避舞裙　李存次髙元博韵诗置酒对丨丨誓将徙华屋　张宪端午词丨丨照鬟云髻热蝉翼轻绡香叠雪　张昱题鹦鹉士女圗诗只有旧时鹦鹉见春衫曽似石丨丨　陈基喜王季野府判南归诗海丨丨放客南归乔木参云总十围】榴蕊【无名氏南歌子词紫陌寻春去红尘拂面来无人不道看花回惟见石丨新丨一枝开】榴实【宋书符瑞志晋安帝隆安三年武陵临沅献安石丨一蔕六丨　洛阳伽蓝记白马寺在西阳门外三里京师语曰白马甜丨一丨直牛　广雅若榴石丨也丹丨垂垂若赘瘤也　北戸録郑防云石丨堪作胭脂睿宗女代国公主常为之弃其丨于禁中丛生成林羣芳谱丨丨圆如毬顶有尖瓣大者如杯皮赤色有黒斑防皮中如蜂窠有黄膜隔之　江总诗庭丨剖朱丨　刘子翚石榴诗庭丨结丨垫芳丛一夜飞霜染茜容】
　　榴颗【干淳歳时记见菊糕下】
　　榴丛【王直方诗话王荆公作内相翰苑有石丨一丨枝叶繁茂只发一花时荆公有诗云万緑丛中红一防动人春色不须多予每以不见全篇为恨遯斋闲览以为唐人诗非也】
　　榴子【北史魏收传安徳王延宗纳赵郡李祖收女为妃后帝幸李宅宴而妃母宋氏荐二石榴于帝前问诸人莫知其意帝投之收曰石丨房中多丨王新婚妃母欲子孙众多帝大喜诏收卿还将来仍赐收美锦二疋　邺中记石虎中有安石丨丨大如盂椀其味不酸　酉阳杂俎梁大同中东州后堂石丨皆生双丨种树书河阴石丨名三十八者其中只有三十八粒丨　陆游诗半吐山丨看着丨新来梁燕见将雏】榴房【北史魏收传见上　欧阳修诗黄金仙杏粉赤玉海丨丨　陆游诗露重丨丨初拆罅　又风拆安丨子满丨　王谷祥题石榴诗丨丨拆锦囊瑚何齿齿试展画圗看慿将颂多子】
　　榴膜【李商隐石榴诗丨丨轻明榴子鲜】
　　榴靥【方回次韵志归诗苔纹深翠毯丨丨竞红妆】
　　榴皮【志雅堂杂抄凡碾工描玉用石丨丨汁则见水不脱　羣芳谱凡使丨丨根叶勿犯铁器不计干湿皆以水浆浸一夜取出用之水如墨汁　苏轼诗序回先生过湖州东林沈氏饮醉以石丨丨书其家东老庵之壁云西邻已富忧不足东老虽贫乐有余白酒酿来因好客黄金散尽为收书西蜀和仲闻而次其韵三首东老沈氏之老自谓也　又诗至用丨丨縁底事中书君岂不中书　杨维桢霜台诗道人醉写丨丨字仙客饥分宝屑粮】
　　榴香【皮日休石榴歌蝉噪秋枝槐叶黄石丨丨老愁寒霜】
　　榴锦【殷尧藩诗鬓丝日日添头白丨丨年年照眼明】
　　榴火【马祖常求赵伯显画家山图诗园红丨丨链沼緑芡盘铺　曹伯啓谢朱鹤臯招饮诗满院竹风吹酒面两株丨丨发诗愁　赵师使词露宿风餐何所赋石泉丨丨知何处】
　　榴葵【杨基诗高花发丨丨】
　　榴洞【葛长庚懐仙楼赋楼之东鹿径就荒丨丨犹存】
　　榴裙【白居易山石榴寄元九诗题诗报我何所云苦云色似石丨丨　李贺謡俗诗飞向南城去误落石丨丨　罗虬比红儿诗青丝高绾石丨丨肠断当筵酒半醺　元淮春词绣被春寒掩翠屏家常只系石丨丨王逢听郑廷美弹琴诗见蕙带下】
　　榴婢【瓶史石丨以紫薇大红千叶木槿为丨】
　　榴羮【皮日休雨中游包山精舍诗渇兴石丨丨饥惬胡麻饭】
　　榴熟【剧谈録武宗朝术士金陵许元长善变幻武宗谓之曰先朝明崇俨取罗浮山甘子万里往来止于旬日东都当进石丨时已丨矣卿今日当致十颗元长奉诏而出及旦寝殿始开金盘贮石榴致于御榻俄有使奉进亦以所失之数上闻】
　　榴拆【谢脁诗珠丨丨且红　梁简文帝诗安丨丨晚红王维田家诗见芋肥下　韦庄诗谁家树压红丨丨　欧阳修诗晴林紫丨丨】
　　榴开【张说诗丨丨带酒红　白居易诗醉为海丨丨　晁说之诗映戸丹丨故后丨】
　　榴甜【酉阳杂俎石丨丨者谓之天浆能已乳石毒】
　　榴绽【元稹诗海丨红丨锦窠匀韦荘诗红丨初丨拂檐低】
　　榴然【陈师道咏榴花诗春去花随尽红丨暖欲丨】
　　榴吐【苏轼贺新郞词石丨半丨红巾蹙待浮花浪蕊都尽伴君幽独】
　　榴艳【萧慤初秋西园诗渠开千叶影丨丨百枝燃元稹表夏诗烟花云幕重丨丨朝景侵】榴殷【李洞诗官亭池碧海丨丨】
　　榴红【李商隐无题诗曽是寂寥金烬暗断无消息石丨丨　戴复古诗短墙半露石丨丨】
　　榴新【李嘉祐送卢员外往饶州诗见芦叶下】
　　榴残【陆游诗丨丨续续红】
　　榴罅【邵雍诗久雨丨自丨黄庭坚诗红丨丨玉房】
　　榴重【酉阳杂俎大食勿斯离国石丨丨五六十斤】
　　柰【一作防】
　　柰树【魏书灵征志延昌四年闰十月辛亥京师丨丨花北史杨愔传一门四世同居家甚隆盛昆季就学者三十余人学亭前有丨丨实落地羣儿咸争之愔颓然独坐其季父暐适入学馆见之大用嗟异顾谓賔客曰此儿恬裕有我家风】
　　柰林【洛阳伽蓝记白马寺浮图前丨丨蒲桃异于余处枝叶繁衍子实甚大丨丨实重七斤蒲桃实伟于枣味并殊美冠于中京】
　　柰花【魏书灵徴志见柰树下　容斋四笔窦叔向诗命妇羞苹叶都人插丨丨所用丨丨事出晋史云成帝时三吴女子相与簪白花望之如素柰传言天公织女死为之着服　九华眞妃安郁诗俯漱云瓶津仰掇碧丨丨　李峤鹿诗见萍叶下　王建故梁国公主池亭诗素丨丨开西子面緑榆枝散沈郞钱　罗虬比红儿诗丨丨似雪簪云髻今日天容是后身】
　　柰子【本草凉州有冬丨冬熟丨带碧色　燕都韦园记去园里许有丨丨古树婆娑数亩春时花盛开望之如雪三夏叶特繁宻列坐其下微雨烈日俱不到被荫若夏屋公安袁宏道尝谓戒坛老松显灵宫柏城南丨丨可称卉木中三絶云】
　　柰蔕【宋书符瑞志晋武帝泰始二年六月嘉丨一丨十实生酒泉　晋起居注嘉丨一丨十五实或七实生于酒泉　温庭筠经西坞诗微红丨丨惹蜂粉洁白芹芽穿燕泥】
　　柰香【杜甫诗小子幽园至轻笼熟丨丨】
　　柰色【魏明帝诏此丨从凉州来道里既逺又东来转暖故中变丨不佳耳　潘岳闲居赋二丨曜丹白之丨】
　　柰枝【梅尧臣深夏忽见柰树上犹存一颗实诗累累后堂丨落尽风雨丨行乐偶散歩倚杖聊纵窥林叶隐孤实山鸟曽未知物亦以晦存悟兹身世为】
　　柰汁【洞冥记有紫丨大如斗甜如蜜核紫花青研之有丨如漆可染衣其汁着衣不可湔浣亦名闇衣柰本草今关西人以赤丨楸子取丨涂器中曝干名果单味甘酸可以馈逺】
　　柰味【洛阳伽蓝记报徳寺高祖孝文皇帝所立也有梨如承光寺亦多果木丨丨甚美冠于京师　朝野佥载贞观中顿丘有人于黄河渚上拾菜得一树栽子大如指持归莳之三年乃结子五颗味如丨又似林檎多汁异常酸美进县县上州以其奇丨乃进之后树长成渐至三百颗毎年进之号曰朱柰】
　　柰李【洛阳伽蓝记河间王琛造迎风馆于后园窗户之上列钱青玉鳯衔铃金龙吐佩素丨朱丨枝条入檐妓女楼上坐而摘食　朱灏逃暑赋晶盘赪而浮兮丨丨流其丹乳】
　　柰防【洛阳花木记见杏防下】
　　柰祗【酉阳杂俎丨丨草出拂菻国苗长三四尺根大如鸭卵叶似蒜叶中心抽条甚长茎端有花六出红白色花心黄赤不结子其草冬生夏死与荠麦相类取其花压以为油涂身除风气拂菻国王及国内贵人用之】
　　柰油【羣芳谱丨丨捣柰实和以涂绘上燥取而发之形如油也】
　　柰脯【广志西方多丨家家收切曝干作丨十百斛以为蓄积谓之频婆粮　羣芳谱丨丨切丨曝干之如丨也】
　　柰干【广志取熟丨纳瓮中勿令蝇入六七日待烂以酒腌搅如粥下水再搅滤去皮子良久去清汁倾布上以灰在下引汁尽日丨为末调食物甘酸可食】
