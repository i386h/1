<!-- { "loadSidebar": true } -->
　　酒租【南史东昏侯纪都下丨丨皆折输金以供杂用宋史张九成传谪守邵州既至仓库虚乏僚属请督丨丨宿负苗绢未输者九成曰纵未能惠民其敢困民耶】
　　酒税【悦生随钞子由监筠州丨丨子瞻尝就见之子由戒以口舌之祸及饯之郊外不交一谈唯指口以示之】
　　酒课【宋史食货志天禧四年转运副使方仲荀言本道丨丨旧额十四万贯遗利尚多乃嵗增课九万八千贯】
　　酒额【宋史食货志见酒法下】
　　酒利【汉书王莽传见酒士下】
　　酒酤【汉书武帝纪初丨丨注韦昭曰以木渡水曰谓禁民酤酿独官开置如道路设木为独取利也　又西域传赞见车船下宋史食货志见香矾下】
　　酒【汉书食货志昭帝即位六年诏郡国举贤良文学之士问以民所疾苦教化之要皆对愿罢盐鐡丨丨均输官毋与天下争利视以俭节然后教化可兴又循吏传始元元鳯之间匈奴乡化百姓益富举贤良之学问民所疾苦于是罢丨丨而议盐铁矣　宋史食货志景德二年诏毋增自后制置使不得兼领丨丨又何蒙传上淮南丨丨便宜特改库部　盐铁论见盐铁下　燕翼贻谋淳化五年三月戊申诏曰天下丨】
　　【丨先遣使者监筦宜募民掌之减常课之十二使其易辨吏勿复预】
　　酒禁【后汉书孔融传时年饥兵兴操表制丨丨融频书争之多侮慢之辞　晋书孝武帝纪太元八年开丨丨始増万姓税米口五石　唐书食货志唐初无丨丨　乂薛戎传累迁浙东观察使所部州触丨丨者罪当死橘未贡先鬻者死　宋史食货志绍兴十五年弛夔路丨丨以南北十一库并充赡军激赏酒库左右司　辽史耶律制心传守上京时丨丨方严有捕获私醖者一饮而尽笑而不诘　抱朴子年荒谷贵人有醉者相杀牧伯因此辄有丨丨　通典文成帝太安四年始设丨丨　善谑集三国时先主在蜀严丨丨　苏轼上神宗皇帝书夔路深山当行丨丨　呉师道野中莫归有懐诗丨丨未开诗侣散菊花时节自登临】酒贜【后凉録吕光传帛纯宫室壮丽焕若神居胡人奢侈富于生养家有蒲萄酒至千斛经十年不败士卒沦没丨丨者相继诸国贡欵属路】
　　酒息【宋史职官志曰课利掌诸军酒课比较增亏知通等职位姓名人户买扑盐塲酒务租额丨丨卖田报纳牙契】
　　酒赀【白居易自城东至以诗代书戏招李六拾遗崔二十六先辈诗尚残半月芸香俸不作归粮作丨丨】酒沽【李端杂歌丨丨千日人不醉琴弄一弦心己悲】
　　酒贳【罗隠送程尊师之晋陵诗溪含句曲清连底丨丨余杭渌满罇】
　　酒价【宋史食货志靖康元年两浙路丨丨屡増较熙丰几倍而嵗稔米麴直贱民规利轻冒法遂令罢所増价　酒谱元始五年官卖酒毎升四钱丨丨始此四朝宝训眞宗尝问近臣唐时丨丨皆不能对丁晋公云一斗三百上问何以知之对曰杜甫诗云速宜相就饮一斗恰有三百青铜钱上称善乆之信乎杜诗为诗史也　杜甫屏迹诗年荒丨丨乏日并园蔬课　郑谷辇下冬暮咏怀诗烟含紫禁花期近雪满长安丨丨髙】酒债【苍梧杂志见酒缗下　孔融失题诗归家丨丨多门客粲几行　杜甫曲江诗丨丨寻常行处有人生七十古来稀　岑参送崔主簿赴夏阳诗地近行程少家贫丨丨多　张谓防郑伯璵宅诗俸钱供丨丨行子未须归　髙适赠别王十七诗堂中皆食客门外多丨丨　玉建寄上韩愈侍郎诗清俸探将还丨丨黄金旋得起书楼　白居易悲哉行平封还丨丨堆金选蛾睂　于鹄过张老园林诗不愁还丨丨腰下有丹砂皮日休寄鲁望诗从此问君还丨丨顔延之送几钱来范成大赎带作醮诗不是典来还丨丨亦非将去换蓑衣　陆游舟中诗诗人无复同盟在丨丨何时一洗空　王逢古怀诗忍贳緼袍偿丨丨时人将谓独醒狂髙啓临顿里诗丨丨应多处诗名自一家】
　　酒赊【司空曙过长林湖西酒家诗迁人到处惟求醉闻説渔翁有丨丨】
　　酒气【谢承后汉书穉诸公所辟虽不就有死丧负笈赴吊常于家豫炙鸡一只以一两绵絮渍酒中暴干以裹鸡径到所起冢外以水渍绵使有丨丨斗米饭白茅为借以鸡置前酾酒毕留谒则去不见丧主　黄帝素问夫丨丨盛而慓悍肾气日衰阳气独胜故手足为之热也　神仙传见酒容下　髙道传袁起者后汉时湘中人在乡忽醉三日始醒起吐皆闻丨丨自云与天人共饮　林下清録子瞻云吾酒后乗兴作数千字觉丨丨拂拂从十指上出去也　栁宗元裴府君墓碣喜博奕知声音饮酒甚少而工于糺谪謡舞击咢纎屑促密皆曲中节度而终身不以丨丨加人　沈佺期春日幸望春宫诗林香丨丨元相入鸟啭歌声各自成李白白马篇归来使丨丨未肯拜萧曹　姚合送任尊师归蜀觐亲诗锦文江一色丨丨雨相连　贯休送胡处士诗头巾多丨丨竹杖有苔文】
　　酒味【水经河水又东入塞过敦煌酒泉注地理风俗记曰敦煌酒泉其水甘若丨丨故也　嵇康声无哀乐论肌液肉汗踧笮便出无主于哀乐犹簁酒之囊漉虽笮具不同而丨丨不变也　杜甫羌村诗苦辞丨丨薄黍地无人耕　白居易寒食洛下宴游诗米价贱如土丨丨浓于饧　姚合春日游青龙寺僧院诗髙人丨丨多和药自古风光只属诗　张祜乐静诗见琴徽下韩偓李波小妹歌谁教牵引知丨丨因令怅望成春慵　郑谷叙事感恩上狄右丞诗岚光莲岳逼丨丨菊花浓】
　　酒色【呉志诸葛恪传命恪行酒至张昭前昭先有丨丨不肯饮曰此非养老之礼也权曰卿其能令张公辞屈乃当饮之耳恪难昭曰昔师尚父九十秉旄仗钺犹未告老也今军旅之事将军在后酒食之事将军在先何谓不养老也昭卒无辞遂为尽爵　南史梁长沙王子猷传性倜傥与楚王庙神交饮至一斛每酹祀欢极醉神影亦有丨丨所祷必从　神仙传葛常从帝行舟遇大风百官船无大小多濡没元船亦沦失所在帝登四望山使人船钩船没已经宿忽见元从水上来既至尚有丨丨谢帝曰昨因侍从而伍子胥见彊牵过卒不得舍去烦劳至尊露水次　岑参虢州西亭陪端公宴集诗开瓶丨丨嫰踏地叶声干　白居易逢萧九彻话长安旧游诗炉烟凝麝气丨丨注鵞黄　卢仝除夜诗傩声方去病丨丨已迎春　李贺花游曲舞裙香不暖丨丨上来迟　姚合游春诗见琴弦下　欧阳修诗丨丨风前緑莲香水上浮　又史记髙帝纪好丨及丨不事家人生产作业　汉书朱博传博为人亷俭不好丨丨游宴自微贱至富贵食不重味案上不过三桮夜寝早起妻希见其面　晋书郭璞传吾所受有本限用之恒恐不得尽卿乃忧丨丨之为患乎　宋书殷孝祖传少诞节好丨丨有气干　神仙传经脉损伤血气不足内理空疎髓□不实体已先病故为外物所犯因气寒丨丨以发之耳若本充实岂有病也　韩愈答张籍书吾子又讥吾与人人为无实駮杂之説此吾所以为戏耳比之丨丨不有间乎吾子讥之似同浴而讥裸裎也　嵇康秋胡行丨丨何物今自不辜歌以言之丨丨令人枯】
　　酒痕【岑参奉送贾侍御使江外诗荆南渭北难相见莫惜衫襟着丨丨　白居易咏故衫诗袖中呉郡新诗本襟上杭州旧丨丨　元好问送周师梦卿之关中诗狼藉麻衣见丨丨忆君醉别栁边村　纳新有懐江南诗花底开尊待月圆罗衫半浥丨丨鲜】
　　酒影【元稹酧乐天诗暗蛊有时迷丨丨浮尘向日似波流　姚合宴光禄田卿宅诗春风丨丨动晴日乐声长】
　　酒光【岑参与鲜于庶子泛汉江诗丨丨红琥珀江色碧琉璃　苏舜钦升阳殿故址诗丨丨射锦幄上下花防】
　　酒晕【妆台记美人妆面旣傅粉复以胭脂调匀掌中施之两颊浓者为丨丨妆浅者为桃花妆薄薄施朱以粉罩之为飞霞妆　许谦放櫂行梅花照眼送寒色丨丨着脸生春和】
　　酒纹【薛能泛觞池诗净看筹见影轻动丨生丨】
　　酒声【孟郊夷门雪诗丨丨欢闲入雪销雪声激切悲枯杇】
　　酒成【宋史职官志若祭祀朝防宴享则同光禄寺官视其善否丨丨则尝而后进】
　　酒孰【同熟礼记月令仲冬之月乃命大酋注丨丨曰酋大酋者酒官之长也于周则为酒人　宋书陶潜传郡将候潜值其丨丨取头上葛巾漉酒毕还复着之储光羲蓝上茅茨期王维补阙诗丨丨思才子谿头望玉珂　杜甫寄卭州崔録事诗浩荡风尘外谁知丨丨香　殷尧藩郊行逢社日诗丨丨送迎便村村庆有年　姚合武功县中诗吏来山鸟散丨丨野人过　温庭筠常林欢歌宜城丨丨花覆桥沙晴緑鸭鸣咬咬郑谷寄赠杨夔处士诗见瓮边下　欧阳修风吹沙诗揽鞍鞭马行勿迟丨丨花开二月时】
　　酒緑【杜甫独酌诗见灯花下　李正封清明日雨霁诗丨丨河桥春漏闲宫殿午　韦庄题酒家诗丨丨花红客爱诗落花春岸酒家旗】
　　酒红【豹隐纪谈阮郎中赠妓词云东风稔就腰肢纎细系的粉裙儿不起从来只惯掌中看忍教在烛花影里更阑应是丨丨微褪暗蹙损睂儿娇翠夜深着防小鞋儿靠那个屏风立地】
　　酒香【韩愈南海神庙碑见罇爵下　刘长卿过邬三湖上书斋诗丨丨开瓮老湖色对门寒　岑参行军雪后月夜宴王卿家诗丨丨薰枕席炉气暖轩除　白居易寒食日过枣团店诗丨丨留客住莺语和人诗姚合寄华州崔中丞诗丨丨和药熟山峭过云登　曹唐小游仙诗方士飞轩驻碧霞丨丨风冷月初斜　唐彦谦赠孟德茂诗见船上下】
　　酒清【诗尔丨既丨尔殽既馨　礼记聘义丨丨人渴而不敢饮也　裴夷直重九日宴集诗丨丨欺玉露菊盛愧金风　方千山中寄呉磻诗更拟教诗苦何曽待丨丨】
　　酒冽【欧阳修醉翁亭记临溪而鱼溪深而鱼肥酿泉为酒泉香而丨丨山殽野簌杂然而前陈者太守宴也　赵冬曦饮酎用礼乐赋非时和而年丰兮何泉香而丨丨】
　　酒美【诗鱼丽于罶鲿鲨君子有酒旨且多笺丨丨而此鱼又多也　庾信春赋移戚里而家富入新丰而丨丨】
　　酒好【白居易春见刘梦得诗丨丨携来否诗多记得无】
　　酒肥【皮日休初夏即事诗茗脆不禁炙丨丨或难倾】
　　酒腻【皮日休酒牀诗糟牀带松节丨丨肥如羜】
　　酒酽【曹唐小游仙诗丨丨春浓琼草齐眞公饮散醉如泥】
　　酒浓【姚合西亭秋日即事诗丨丨杯稍重诗冷语多尖韦庄上春词五陵年少惜花落丨丨歌极翻如哀】
　　酒重【杜甫狂歌行今年思我来嘉州嘉州丨丨花绕楼】
　　酒懦【醉乡日月丨丨为旷官酒猛为苛政】
　　酒猛【醉乡日月见上】
　　酒薄【淮南子鲁丨丨而邯郸围羊羮不堪而宋国危新序墙薄则亟坏缯薄则亟裂器薄则亟毁丨丨则亟酸夫薄而可以旷日持乆者殆未有也　白居易长安春诗街东丨丨醉易醒满眼春愁销不得　李商隐访秋诗丨丨吹还醒楼危望已穷】
　　酒腐【唐书魏征传昔齐桓公问管仲曰吾欲使丨丨于爵肉腐于俎得无害霸乎管仲曰此固非其善者然无害霸也】
　　酒毒【王绩食后诗葛花消丨丨萸蔕发羮香】
　　酒酸【汉书任敖封为广阿侯食邑千八百戸嗣子至曾孙越人坐为太常庙丨丨不敬国除　后汉书孔融传或矜执者欲以取胜为荣不念宋人待四海之客大鑪不欲令丨丨也　韩诗外传有市酒而甚美者置表甚长然至丨丨而不售问里人其故里人曰公之狗甚猛而人有持器而欲往者狗辄迎而齧之是以丨丨不售也】
　　酒【吕览见幄中下】
