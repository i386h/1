<!-- { "loadSidebar": true } -->
　　鹊山【山海经南山经南山经之首曰丨丨其首曰招摇之山临于西海之上多桂多金玉按经作防　捜神记仲子隐于丨丨　述异记迷谷出招摇山亦名丨丨其树如谷又如楮其花四照名曰迷谷　明一统志丨丨在顺德府城西北一百三十里山中有穴出云母又丨丨在汝宁府罗山县南九里山水清秀为一县奇观俗传昔有羣丨栖此丨遇风雨鹊必先羣噪故名又丨丨在太平府平定州西北五里山下有平地泉元好问济南行纪凡北渚亭所见西北孤峰五曰匡山济河路出其下世传李白尝读书于此曰粟山曰药】
　　【山以阳起石得名曰丨丨山之民有云每岁七八月鸟鹊羣聚其下　李白陪从祖济南太守泛丨丨湖诗初谓丨丨近宁知湖水遥　孔平仲常父寄半夏诗齐州多半夏采自丨丨阳　又送梦锡往齐州诗先驰魂梦往迎子丨丨头　陈师道登丨丨诗终年聊一快吾病失医卢自注山因扁鹊而得名】
　　鹊华【清河书画舫子昂丨丨秋色一卷今藏宜兴吴氏张飬浩翠隂亭落成诗无奈诗魔未肯降顿兵坚壁丨丨邦】
　　鹊陵【庾信哀江南赋雷池栅浦丨丨焚戍旅舍无烟巢禽无树】
　　鹊谷【水经注沽水又东南与丨丨水合有二源南即阳乐水也】
　　鹊岸【左传昭公五年楚伐吴吴人败诸丨丨杜注即舒县之鹊尾渚也　图经丨丨在南直庐州府舒城县　张纉南征赋近睇赭岑遥瞻丨丨】
　　鹊州【浔阳记见鹊尾下】
　　鹊城【水经注甘陵郡东南十七里有清河故城世谓之丨丨】
　　鹊门【罗隐辞令狐相公啓委病丨丨之下窥光龙烛之前】
　　鹊户【戴表元顿寒懐单祥卿教谕时新开酒禁诗留枝遮丨丨存蜜补蜂粮】
　　鹊园【梁元帝内典碑铭集林序丨丨善诱马苑宣】
　　鹊桥【岁华纪丽七夕丨丨已成织女将渡注风俗通云织女七夕当渡河使丨为丨　谢偃明河赋度龙驾而容曳搆丨丨而迤逦　李白拟古诗银河无丨丨非时将安适　权德舆七夕诗今日云軿渡丨丨应非脉脉与迢迢　陆游新秋诗天河渐近丨丨时一夜风吹斗柄移　虞集赠星上人归湘中诗宝月夜寒龙在鉢银河秋近丨成丨　何景明诗丨丨崔嵬河宛转织女牵牛夜相见】
　　鹊梁【陆玑诗疏俗说丨丨蔽形鹳石归酒　尔雅翼七月七日鹊无故皆髠相传是日河鼔与织女防于汉东役丨为丨以渡故毛皆脱去　杨慎凤赋苍麟白驺可系而羁鸟巢丨丨可俯而窥】
　　鹊巢【诗维丨有丨维鸠居之之子于归百两御之序丨丨夫人之德也　又防有丨丨卭有旨苕序防有丨丨忧谗贼也宣公多信谗君子忧惧焉　又小序见羔羊下　又驺虞丨丨之应也　礼记月令见雉雊下仪礼乡饮酒礼乃合乐周南关睢葛覃卷耳召南丨丨采蘩采苹　左传郑伯享赵孟穆叔赋丨丨赵孟曰】
　　【武不堪也　汲冢周书小寒之日雁北乡又五日丨始丨鹊不始巢国不宁　庄子丨上髙城危而丨于髙枝之巅城坏巢折凌风而起故君子之居世也得时则义行失时则鹊起　荀子古之王者其政好生恶杀乌丨之丨可俯而窥　淮南子丨丨知风之所起　易林丨丨百两以成嘉福　博物志丨丨避太岁此非才智任自然也　芝田録贾躭精于术数有一叟失牛诣桑国师占师曰尔牛在贾相公帽筒中叟迎公马首诉之公笑取筒中展盘据鞍作卦曰尔牛在安国观三间后大槐丨丨中叟往探不见傍有系牛乃获盗牛者　小学绀珠古琴五曲鹿鸣伐檀驺虞丨丨白驹　地理通释以逺近言之则周之化自北而南为逺故关睢丨丨之诗分为二南　传灯録佛于雪山入定有野丨于佛顶置丨时去时来　庾信小园赋藏狸并窟乳丨重丨黄滔陈皇后因赋复宠赋丨丨入构翻成别鹤之悲马首虚瞻不识牵羊之防　王维晦日游城南别业诗丨丨结空林雉雊响幽谷　元稹生春诗丨丨移旧岁防羽旋髙风　蒋冽山行见丨丨诗丨丨性本髙更在西山木　黄庭坚奉和王世弼寄上七兄先生诗诗书丨丨翻帷幕珠丝罥】
　　鹊窠【酉阳杂俎丨搆丨取在树杪枝不取堕地者又纒枝受卵端午日午时焚其窠灸病者疾立愈　周贺宿李主簿诗去年今夜还来此坐见西风褭丨丨】
　　鹊竹【苏轼与客游道场何山得鸟字诗十年画丨丨益以诗自绕】
　　鹊枝【补禽经说鸳鸯交颈野丨传丨】
　　鹊玉【天元主物簿鹊啄槐实结玉于脑谓之丨丨此鹊终岁不复鸣噪虽巢无胎卵】
　　鹊衣【王勃常州刺史平原郡开国公状台阶侧席方膺雉冕之尊玉女停机俄逢丨丨之变】鹊裳【赵秉文陈州进黄鹦鹉应制诗九重城里骈莺舌百子池边借丨丨】
　　鹊印【王勃上绛州髙长史书鳞轩羽殿瑶台降卿相之荣丨丨蝉簪金社发公侯之始　王昌龄诗大夫丨丨摇边月上将龙旗掣海云】
　　鹊枕【投荒杂録番禺人逢端午日采鹊巢中获两小石号丨丨此日得之者佳妇人遇之有抽金簪解耳珰而偿其直者】
　　鹊镜【王勃上皇甫常伯啓龙镳就路驽骏相悬丨丨临春妍自逺　吴均闺怨诗愿为飞丨丨翩翩照离别　王维清如玉壶氷诗晓凌飞丨丨宵映聚萤书　李白诗明明金丨丨了了玉台前】
　　鹊鉴【李峤月诗清晖飞丨丨新影学蛾眉】
　　鹊駮【淮南子人性各有所修短若鱼之跃若丨之丨此自然者不可损益】
　　鹊白【晋书五行志见鹊体下　孔丛子申叔问曰犬马之名皆因其形色惟韩卢宋鹊则否何也子顺答曰卢黒色丨丨色非色而何】
　　鹊谶【王勃七夕赋若夫干灵丨丨之端地辅龙骖之始凭紫都而授厯按元丘而命纪】
　　鹊瑞【名画记髙平公有丨丨二字同为一印】
　　鹊飞【隋唐嘉话髙宗承贞观之后天下无事上官侍郎仪独持国政尝凌晨入朝廵洛水堤歩月徐辔咏诗云脉脉广川流驱马历长洲丨丨山月晓蝉噪野风秋音韵清亮羣公望之犹神仙焉　桯史余尝见王卢溪作宣和殿双鹊图诗曰宣和殿后新雨晴两丨丨来东向鸣人间画工貌不成君王笔下春风生　庾信哀江南赋见蛇生下　魏武帝短歌行月明星稀乌丨南丨绕树三匝何枝可依　刘孝威侍宴赋得龙沙宵明月诗丨丨空绕树月轮殊未圆　元稹卢头陀诗见螺髻下　汪元量画溪酒边诗丨丨月树无依所龙入风江谩作波】
　　鹊翻【苏轼用王巩韵送其侄震知蔡州诗夜走清虚宿扣门惊丨丨　陆游诗丨丨清影移枝宿萤弄孤光拂簟流　吴莱秋夜效梁简文宫体诗丨丨金殿宿萤近玉阶流】
　　鹊鸣【本草释名丨丨唶唶故谓之鹊　补禽经说丨俯丨则阴仰鸣则晴　范成大诗尤怜小儿女时报丨丨檐】
　　鹊噪【宋史孙守荣传守荣谒丞相史嵩之嵩之大喜一日庭丨丨令占之曰来日晡时当有宝物至及期李全献玉柱斧　西京杂记目瞤得酒食灯火花得钱财干丨丨而行人至蜘蛛集而百事喜　田家杂占丨丨早报晴明曰干鹊　又丨丨檐前主有佳客至及有喜事　宋齐丘羯鼓诗掌底轻憁孤丨丨杖头干快乱蝉吟　张耒柯山杂诗黄叶满山乌丨丨江城秋日少人行　戴良诗庭寒无丨丨春近有梅知】鹊翪【尔雅丨鵙丑其飞也丨】
　　鹊呼【唐庚鸣鹊行檐前羣丨鸣相丨法当有客或逺书】
　　鹊啅【陈造和陶渊明归田园诗昨日丨丨余雁书忽堕前】
　　鹊浴【田家杂占谚云鸦浴风丨丨雨八八儿洗浴断风雨】
　　鹊知【淮南子干丨丨来而不知往此修短之分也　说文丨丨太岁之所在　埤雅丨丨人喜作巢取木杪枝不取堕地者皆传枝受卵故曰干鹊】
　　鹊顾【庾信谢赵王示新诗啓见鸾回下　髙适观李九少府翥树宓子贱神祠碑诗龙盘色丝外丨丨偃波中】
　　鹊孺【埤雅乌丨丨鱼传沫注孺交尾也乌鹊交尾而化鱼相濡以沫而生子】
　　鹊衔【洞冥记帝解鸣鸿之刀以赐东方朔刀长三尺朔曰此刀采首阳之金铸为此刀雄者以飞雌者独在金出九阳清溪有丨丨火于清溪之上　刘禹锡吐绶鸟词鹤吐明珠暂报恩丨丨金印空为瑞　梅尧臣诗丨丨髙树蝉危脇缲车响　张耒田家诗新见丨丨廷树枝黄口出巢今已飞】
　　鹊行【陆游诗人静丨羣丨】
　　鹊立【五色线东方朔传曰孝武坐未央前殿天新雨止东方朔屈指独语上问之对曰殿后柏上有丨丨于枯枝上东向而鸣视之果然问何以知之曰风从东来鹊尾长傍风则倾倍则厥足必当顺风而立是以知也】
　　鹊袅【陆游戏咏闲适诗半颗鸦残墙外杏一枝丨丨涧边藤】
　　鹊起【庄子见鹊巢下　顔氏家训庄生有乗时丨丨之说故谢朓诗曰丨丨登吴台吾有一亲表作七夕诗云今夜呉台鹊亦共往塡河　杜甫夜宿西阁晓呈元二十一曹长诗门丨晨光丨樯乌宿处飞　陆游诗木末有风栖丨丨亭臯无月乱萤流】
　　鹊止【朝野佥载贞观末南康黎景逸居空青山常有鹊巢其侧每饮食辄以餧之后邻近失盗诬景逸系南康狱一日有丨丨于狱楼向景逸欢喜似传语之状其日传赦至官司诘其由来云道逢缁衣素襟人所说三日而赦至景逸还山乃知缁衣素襟者鹊也】
　　鹊栖【丁居晦翰林壁记学士院有双丨尝丨于西轩海棠枝上每学士防食必徘徊翔集于玉堂之上略无惊畏因谓之灵鹊或鸣噪必有大诏令或宣召之事】
　　鹊集【南史齐建平王宏传子景素在藩甚得人心而谤声日积当废帝时深怀忧惧常与故吏刘璡独处曲台有丨丨于承尘上飞鸣相逐景素然曰若斯鸟者游则参乎风烟之上止则隐于林木之下饥则啄渴则饮形体无累于物得失不关于心一何乐哉】
　　鹊惊【钱起裵廸南门秋夜对月诗丨丨随叶散萤逺入烟流　王涯秋思诗月度天河光转湿丨丨秋树叶频飞　徐放奉和武相公中秋景楼翫月诗丨丨初泛滥鸿思共裵回　周昂对月诗清风殊未发树稳丨休丨】
　　鹊鬭【梅尧臣离芜湖至观头桥诗争雏洲丨丨遗子浦鱼跳　晁冲之决道念八弟得小金印诗池静游罢庭闲丨丨余】
　　鹊传【赵嘏恒敛千金笑诗从军人更逺报喜丨空丨张翰万宁宫朝回诗丨丨喜语留鞘尾泉打空山辊鞠场】
　　鹊举【易林见乌飞下】
　　鹊送【苏轼异鹊诗序熙宁中柯侯仲尝通守漳州以救饥得民有二鹊栖其防事讫侯之去丨亦丨之漳人异焉为赋此诗】
　　鹊化【白帖张灏为梁相有山丨飞丨圆石灏椎破之得一金印　韦琮月明星稀赋且共叹于阴灵因悲丨丨如欲观其分野岂辨天文】
　　鹊是【薛士隆信乌赋见乌非下】
　　鹊反【庾肩吾谢东宫示古迹啓芝英云气之巧未殒松铅丨丨鸾惊之势不侵蒲竹】
　　鹊交【补禽经说鹤以声交丨以音丨防防以睛交而孕】
　　鹊警【羊士谔郡中翫月诗丨丨银河断蛩悲翠幕幽】
　　鹊避【感应经丨丨太岁注鹊知太岁之所在】
　　鹊熟【陆游初冬杂咏诗丨从丨后频分食鹿渐驯来不避人】
　　鹊绕【梁昭明太子锦带书秋风振响鹑惊子夏之衣夜月光辉丨丨将军之树　王起弋不射宿赋岂以窥城上之乌栖殒月中之丨丨】
　　鹊踏【苏轼留题石经院诗夭矫庭中桧枯枝丨丨消】
　　鹊秃【本草集解丨至秋则毛毨头丨】
　　鹊髠【尔雅翼见鹊梁下】
　　鹊报【开元天宝遗事见鹊声下　元稹诗鼄悬丝缭绕丨丨语詀諵】
　　鹊懒【叶适宿华严寺诗丨丨附枝静鼯饥嗅牀穿】
