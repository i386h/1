<!-- { "loadSidebar": true } -->
　　【诗见上牢下　又春夜峡州田侍御长史津亭留宴诗始知云雨峡忽尽丨丨邉　又秋日夔府咏怀诗音徽一柱数道里丨丨千　李商风诗楚色分西塞夷音接丨丨】
　　下梁【南史梁武帝纪帝欲大振威略谓诸将曰今屯丨丨之城塞凿岘之险守雉脚之路据贤首之山以通西关以临贼垒三方掎角出其不备破贼必矣】
　　下落【汉书地理志上吞郡县丨丨】
　　下桑【水经注澺水自葛陂东南迳新蔡县故城东而东南流注于汝水又东南迳丨丨里左迤为横塘陂又东为北清陂者也】
　　下灌【水经注沟水又西南迳遂城东又西迳丨丨城西而入汶水　蘓轼诗当连青竹竿丨丨黄精圃】下杜【汉书宣帝纪喜游侠周徧三辅常困于莲勺卤中尤乐杜鄠之间率常在丨丨注孟康曰丨丨即今之杜城　三辅黄圗长乐宫在城中近东直杜门其南有丨丨城汉书集注云故杜陵之下聚落也故曰下门又曰端门北对长乐宫　杜牧朱坡诗丨丨乡园古泉声绕舎啼】
　　下门【三辅黄圗见上】
　　下蔡【书蔡仲之命叔卒乃命诸王邦之蔡疏武王封叔度于汝南上蔡至平侯徙新蔡昭侯徙居九江丨丨　史记甘茂传甘茂者丨丨人也事丨丨史举先生学百家之说　汉书地理志沛郡县丨丨故州来国为楚所灭后吴取之至夫差迁昭侯于此　宋书州郡志义成太守晋孝武立治襄阳今治均永初郡国又有丨丨晋孝武大明元年省丨丨始亦流寓立也　魏书灵徴志正光元年五月戊戌南兖州丨丨郡有大人迹见行七歩迹长一尺八寸广七寸五分　又萧道成传道成豫州刺史垣崇祖宼丨丨昌黎王冯熈击破之　水经注见上蔡下　明一统志丨丨城在凤阳府寿州北三十里　宋玉登徒子好色赋嫣然一笑惑阳城迷丨丨　阮籍咏懐诗见中肠下　王融阳翟新声诗怀春发丨丨含笑向阳城　沈约登髙望云诗淹留宿丨丨置酒过上阑　陆厥南郡歌双珠惑汉臯蛾眉迷丨丨徐陵春情诗欲知迷丨丨先将过上兰　李商赠歌妓诗水晶如意玉连环丨丨城危莫破顔　温庭筠春暮宴罢寄宋夀先辈诗苏小丰姿迷丨丨马卿才调似临邛　韩偓偶见诗千金莫惜旱莲生一笑从教丨丨倾　吴融即席诗城堪迷丨丨台合工姑蘓】下礚【魏书李璨传刘彧将张永沈攸之等率众先屯丨丨尉元令璨与中书郎髙闾入彭城说安都安都即与俱载赴军元等入城收管籥其夜永攻南门不尅退还时永辎重在武原璨劝元乗永之失据攻永米船大破之于是遂定淮北　北史尉元传天安元年薛安都以徐州内附献文以元为持节都督东道诸军事与城阳公孔伯恭赴之长驱而进宋遣将张永沈攸之等屯于丨丨　岑参招北客文复有髙崖坠石兮声如雷之砰轰上敲丨丨似火迸兮满山流星】
　　下鄩【水经注洛水又北迳偃师城东东北歴鄩中水南谓之南鄩中水之南鄩亦曰上鄩也京相璠曰今巩洛渡北有水鄩谷东入洛谓之丨丨故有上鄩丨丨之名亦谓之北鄩于是有南鄩北鄩之称矣】下蒲【宋史州郡志巴渠丨丨令】
　　下桃【齐书髙帝纪薛健退屯丨丨城立柴营皇考引军与对垒相去二里】
　　下隽【汉书地理志长沙国县丨丨　后汉书马援传初军次丨丨有两道可入从壶头则路近而水崄从充则涂夷而运逺帝初以为疑及军至耿舒欲从充道援以为弃日费粮不如进壶头搤其喉咽充贼自破以事上之帝从援策注丨丨故城今辰州沅陵县　晋书刘传张昌窜于丨丨山遣军讨昌斩之悉降其众宋书州郡志湘州刺史晋惠帝元康九年分长沙东北丨丨诸县立　山海经海内东经沅水出象郡镡城】
　　【西入东注江入丨丨西合洞庭中　水经江水又东至长沙丨丨县北沣水沅水资水合东流注之】下博【汉书地理志信都国县丨丨注应劭曰博水入中山望都入河　唐书淮阳王道元传黒□再乱道元率史万寳战丨丨越泞驰约万寳继进万寳素少之不肯前】
　　下溪【宋史神宗纪熙宁九年七月壬戌筑丨丨州改名防溪城】
　　下雷【明一统志丨丨州在南宁府万歴中新设】
　　下雉【汉书地理志江夏郡县丨丨　吴志孙权传权自公安都鄂改名武昌以武昌丨丨寻阳阳新柴桑沙羡六县为武昌郡　水经江水又东过丨丨县北刋水从东陵西南注之】
　　下黄【史记灌婴传王武魏公申徒反从击破之攻丨丨西收兵军于荥阳　五代史李琪传见北齐下】下琼【明一统志见上琼下】
　　下辩【史记曹相国世家从还定三秦初攻丨丨故道雍斄击章平军于好畤南破之注括地志云成州同谷县本汉丨丨道　魏志曹眞传见中坚下　又张既传与曹洪破吴兰于丨丨　宋书州郡志武都丨丨令汉旧县　又氏胡传难当释保宗遣鎭童亭保宗奔索虏主拓拔焘以为都督陇西诸军事征西大将军开府仪同三司平羌校尉南秦王遣袭上邽难当子顺失守退以为雍州刺史守丨丨　魏书氏传茂捜死子难敌统位与弟坚头分部曲难敌自号左贤王屯丨丨坚头号右贤王屯河池】
　　下邽【史记封禅书西有数十祠于湖有周天子祠于丨丨有天神　汉书地理志京兆尹县丨丨注应劭曰秦武公伐邽戎置有上故加下　宋史地理志华州县丨丨　水经注渭水又东迳丨丨县故城南　韩愈孔戣墓志铭丨丨令笞外按小儿系御史狱公上疏理之注按唐会要每歳冬以鹰犬出近畿习狩谓之外按使领徒数百恃恩恣横郡邑烦扰元和九年裴寰为丨丨令但据文供馈使者归乃谮寰有慢言上大怒宰相武元衡中丞裴度恳救甚切即此事也　白居易寒食江畔诗忽见紫桐花怅望丨丨明日是清明　又九日寄行简诗丨丨田地平知掌何处登髙望梓州】
　　下邳【春秋僖公三年徐人取舒注徐国在丨丨僮县东南　史记留侯世家见上邳下　又淮隂侯传汉五年正月徙齐王信为楚王都丨丨　汉书地理志东海郡县丨丨　后汉书梁冀传见上将下　魏志武帝纪建安三年九月公东征布冬十月屠彭城获其相侯谐进至丨丨布自将骑逆大破之　又张邈传刘备东击袁术吕布袭取丨丨备还归布布遣备屯小沛布自称徐州刺史　晋书元帝纪东海王越之收兵丨丨也假帝辅国将军寻加平东将军监徐州诸军事鎭丨丨又丨丨献王晃传诏曰南中郎将丨丨王晃清亮中正体行明洁才周政理有文武防识　宋书武帝纪僞燕主鲜卑慕容徳僭号于青州徳死兄子超袭位前后屡为邉患五年三月公抗表北讨以丹阳尹孟昶监中军留府事四月舟师发京都泝淮入泗五月至丨丨又州郡志临淮太守汉武帝元狩六年立光武以并东海明帝永平十五年复分临淮之故地为丨丨郡晋武帝太康元年复分丨丨之淮南为临淮郡治盱眙　魏书尉元传彧复遣沈攸之吴憘公领卒数万从沂清而进欲援丨丨元遣孔伯恭率歩骑一万以拒之　又薛虎子传沛郡太守邵安丨丨太守张攀咸以贜汚虎子案之于法安等遣子弟上书诬虎子南通贼虏髙祖曰此其妄矣朕度虎子必不然也推案果虚　南史江革传为鎭北豫章王长史广陵太守时魏徐州刺史元法僧降附革被敕随府主鎭彭城城旣失守革素不便马泛舟而还途经丨丨为魏人所执魏徐州刺史安丰王延明闻革才名厚加接待　金史地理志东平府邳州丨丨有峄阳山磬石山艾水沂水泗水冰水睢水　水经泗水又东南过丨丨县西注应邵曰奚仲自薛徙居之故曰丨丨也　明一统志丨丨城在淮安府邳州治东曹操征吕布于丨丨决泗水以灌其城即此　王维送髙适弟耽归临淮诗少年客淮泗落魄居丨丨　李白经丨丨圯桥懐张子房诗潜匿游丨丨岂曰非智勇又酬张卿夜宿南陵见赠诗身为丨丨客家有圯桥书　胡曽圯桥诗庙算张良独有余少年逃难丨丨初】
　　下郦【史记建元以来侯者年表丨丨注索曰汉表作鄜】
　　下郢【齐书豫章王嶷传义阳劫帅张羣亡命积年鼓行为贼义阳武陵天门南平四郡界被其残破沈攸之连讨不能禽乃首用之攸之起事羣从丨丨于路先叛结寨于三溪依据深险嶷遣中兵参军虞欣祖为义阳太守使降意诱纳之厚为礼遣于坐斩首其党数百人皆散】
　　下递【水经注见上递下】
　　下相【史记项羽纪项籍者丨丨人也字羽　汉书地理志临淮郡县丨丨注莽曰从徳应劭曰相水出沛国故加下　又灌婴传入攻博阳前至丨丨自东南僮取虑徐度淮尽降其城邑至广陵　宋书州郡志淮陵太守本淮陵县前汉属临淮后汉属下邳晋属临淮惠帝永宁九年以为淮陵国永初郡国又有丨丨广阳二县　水经注睢水又东南流迳丨丨县故城南丨丨水出沛国相县故加此下也然则丨丨亦睢水之别名也明一统志丨丨城在淮安府邳州城西南一名项城相传项羽所生之处汉末曹操攻徐州屠男女四十万】
　　【泗水为之不流即此　梁简文帝悔赋丨丨项籍才气过人拔山靡类扛鼎絶伦声驾盛汉势压余秦钜鹿有动天之卒辕门有屈膝之賔】
　　下阳【春秋僖公二年夏五月虞师晋师灭丨丨注丨丨虢邑在河东大阳县　左传夏晋里克荀息帅师防虞师伐虢灭丨丨先书虞贿故也　元史察罕特穆尔传贼渡河陷平陆掠安邑蹂晋南鄙察罕特穆尔追袭之防之以鐡骑贼回扼丨丨津赴水死者甚众】
　　下麾【史记建元以来侯者年表丨丨注索曰表在猗氏麾音防】
　　下密【汉书地理志胶东国县丨丨注应劭曰密水出髙宻　又郊祀志祠太室山于即墨三戸山于丨丨注即墨丨丨皆胶东之县　又五行志见上乡下　后汉书贾复传十三年封胶东侯食郁秩壮武丨丨即墨挺胡观阳凡六县注丨丨在今青州北海县东北　宋书州郡志北海丨丨令前汉属胶东后汉晋太康地志属北海　齐书州郡志青州北海郡县丨丨　水经注胶水又东北迳丨丨县故城东又东北迳胶东县】下殷【诗驷騵彭彭传见上周下】
　　下武【诗丨丨维周世有哲王传武继也笺下犹后也哲知也后人能继先祖者维有周家最大世世益有明知之王谓大王王季文王稍就盛也　又小序丨丨继文也武王有圣徳复受天命能昭光先人之功焉宋书明帝纪髙祖武皇帝徳洞四瀛化绵九服太祖文皇帝以大明定基世祖孝武皇帝以丨丨宁乱日月所照梯山航海风雨所均削衽袭带所以业固盛汉声溢隆周　陈书宣帝纪见上圣下　魏书孝明帝纪孝昌元年壬午诏曰髙祖以大明定功世宗以丨丨寜乱声溢朔南化清中宇业盛隆周祚延七百　又乐志见上皇下　隋书宇文恺传咸五登三复上皇之化流凶去暴丕丨丨之绪　王融曲水诗序见上圣下】下眞【云笈七签景生于遯遯为白色而成洞元化应声天下生三天丨丨三品之位　又见中眞下】下帝【云笈七签太上大道君次乗七景之舆驾二素紫云摄宣微丨丨名宏肤子俱西南行诣冲容育郁离沙天见玉清七观无生虚皇金灵君受齐晖晨元符】
　　下仙【云笈七签夫上清所崇中仙以丹术为本丨丨以药术为首　又炎生于演演为乌色而成无想无结无爱天下生三天丨丨三品之位　又中岳道士潘先生名师正以永淳元年告化时年八十九弟子十八人并皆殊秀然鸾姿凤态眇映云松者有韦法昭司马子微郭崇眞皆禀训瑶庭密受琼室专玉清之业遗丨丨之俦矣】
　　下主【汉书谷永传见上主下】
　　下叟【应璩三叟诗见中叟下】
