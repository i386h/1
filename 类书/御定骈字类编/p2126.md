<!-- { "loadSidebar": true } -->
　　豺牙【庾信哀江南赋丨丨宓厉虺毒潜吹】
　　豺发【埤雅见狮首下】
　　豺离【史记周本纪尚桓桓如虎如罴如丨如丨注离即螭也】
　　豺獏【左思呉都赋仰攀鵕防俯蹴丨丨】
　　豺兕【盛恩北固山赋虎豹丨丨鹏鹗鹰鹞栁宗元唐铙歌鼓吹曲驱丨丨投我疆】
　　豺虎【诗取彼谮人投畀丨丨豺虎不食投畀有北有北不受投畀有昊　汉谚语郭君围堑董将不许几令狐狸化为丨丨　刘峻广絶交论比黔首以鹰鹯嫓人灵扵丨丨　谢灵运山居赋见麕麖下　沈佺期从驩州廨移住山间水亭赠苏使君诗鹰鹯遭悮逐丨丨怯真投　李白宣城送刘副使入秦诗统兵捍呉越丨丨不敢窥　杜甫返照诗不可久留丨丨乱南方应有未招魂　又久客诗狐狸何足道丨丨正纵横　钱起送时暹避难适荆南诗云天愁逺别丨丨拥前程　苏轼送邓宗古还乡诗广汉有姜子孝弟行里闾赤眉虽丨丨弛兵过其墟】
　　豺狼【左传初楚司马子良生子越椒子文曰必杀之是子也熊虎之状而丨丨之声弗杀必灭若敖氏矣谚曰狼子野心是乃狼也其可畜乎　又惠公蠲其大徳赐我南鄙之田狐狸所居丨丨所嘷我诸戎除剪其荆棘驱其狐狸丨丨以为先君不侵不叛之臣至于今不贰　孟子嫂溺不援是丨丨也　公羊西狩获麟疏见狐狸下　汉书王莽传见鸱目下　后汉书张纲传汉安元年选遣八使徇行风俗余人受命之部而纲独埋其车轮于洛阳都亭曰丨丨当路安问狐狸遂奏曰大将军冀河南尹不疑甘心好货纵恣无底多树謟防以害忠良诚天威所不赦大辟所宜加也　又阳球传愿假臣一月必令丨丨防枭悉伏其辜　蜀志诸葛亮传注亮出祁山陇西南安二郡应时降围天水拔冀城虏姜维驱畧士女数千人还蜀人皆贺亮亮顔色愀然谢曰普天之下莫非汉民国家威力未举使百姓困扵丨丨之吻一夫有死皆亮之罪以此相贺能不为媿韩非子丨丨在牢其羊不繁　捜神记王业字子香汉和帝时为荆州刺史在州七年惠风大行苛慝不作山无丨丨　元稹进双鸡等状浚郊初启可以大剪丨丨鸷鸟自来可以助清枭獍　宋玉招魂丨丨从目徃来侁侁些注言天上有丨丨之兽其目皆从　栁宗元哀溺文丨丨死而犹饿兮牛腹尸而不盈　曹植赠白马王彪诗防鸮鸣衡轭丨丨当路隅　张説岳州行郡竹篱诗预絶丨丨忧知免牛羊恐　杜甫王命诗汉北丨丨满巴西道路难　元稹捉捕歌狐兔藏窟穴丨丨妨道路　孟郊感懐诗丨丨日已多草木日已霜】豺豕【黄庭坚金刀坑迎将家待追浆坑十余户山农不至因题其壁诗遂令五百里化为丨丨墟】豺狗【本草豺俗名丨丨形似狗而颇白前矮后髙而长尾细瘦猛健羣行虎亦畏之喜食羊其声似犬世传狗为豺之舅见狗輙跪亦相制耳】
　　豺狸【刘孝绰和湘东王理讼诗禁奸摘铢两驭黠震丨丨】
　　豺貉【李白大猎赋攫麏麚之咆哮蹂丨丨以挂格】
　　豺貀【説文汉律能捕丨丨购百钱】
　　豺獭【汉书货殖传草木未落斧斤不入扵山林丨丨未祭罝网不布扵壄泽　后汉书祭祀志丨丨知祭祀而况人乎　法言孝子之于齐见父母之存也是以祭不賔人而不祭丨丨乎　唐中宗拜南郊制丨丨有祭下不隔扵微品牺牲毕陈上以先扵严配　刘弇元符南郊大礼赋粤若溟涬鸿蒙之始登鱼奠兽肇丨丨之知圎颅方趾厥协精纯肃专扵是乎有祭】
　　豺獌【栁宗元诗泥沙潜虺蜮榛莽鬭丨丨】
　　豺羣【栁宗元诗见枭族下】
　　豺羮【楚辞大招内鸧鸽鹄味丨丨只】
　　豺祭【礼记王制獭祭鱼然后虞人入泽梁丨丨兽然后田猎　夏小正丨丨兽谓之祭獭祭鱼谓之献小学绀珠七十二霜降丨丨兽草木黄落蛰虫咸俯魏徴肃和乐府见隼击下　徐夤霜诗应节谁穷造化端菊黄丨丨问应难】
　　豺飞【易林丨丨门启患忧大解修福行善不为身祸】
　　豺虺【张载平呉颂肆虐播毒而作丨丨】
　　豺舅【本草见豺狗下】
　　豺子【庾信演连珠敬而逺之丨有五丨吁可畏也鬼有一车】
　　豺气【阮籍元父赋尔之近阻则鸣鸠廕其前曲城发其后防枭羣翔狐狸万口故其人民狼风丨丨电无厚】
　　豺声【左传是人也蠭目而丨丨　史记秦始皇纪见蜂准下　俞徳邻荽茗赋伊丨丨而蜂目岂削与植鬐】
　　狼
　　狼牙【周礼医师聚毒药疏药中有毒者谓巴豆丨丨之类　南史西南蛮传丨丨修国在南海中　宋史兵志天定中始造箭曰丨丨曰鸭觜　急就篇欵东贝母姜丨丨注丨丨一名牙子一名狼齿又名犬牙　本草丨丨一名狼子　东京梦华録烟火大起有假面披髪口吐丨丨烟火如鬼神状者上场着青帖金花短后之衣帖金皂袴跣足携大铜锣随身步舞而进退谓之抱锣　元稹酬叚丞与诸棊流防宿弊居见赠诗丨丨当必碎虎口祸难移】
　　狼角【史记天官书参为白虎其东有大星曰狼丨丨变色多盗贼　王逢帖侯歌天南弧矢夜掩光丨丨赭赤云元黄】
　　狼额【京房易传麐麕身牛尾丨丨马蹄】
　　狼头【北史突厥传其先居西海之右后为邻国所破尽灭其族有一儿弃草泽中有牝狼以肉饵之及长与狼交合遂有孕焉其后阿史那最贤遂为君长故牙门建丨丨纛不忘本也　髙适部落曲雕戈防豹尾红斾插丨丨　王涯从军词燕颔多竒相丨丨敢犯边　皮日休古杉诗丨丨防窣竖虿尾掘挛垂】狼心【宋言斆鸡鸣度闗赋念秦闗之百二难逞丨丨笑齐客之三千不如鸡口】
　　狼乳【明一统志丨丨沟在西安府邠州南二里世传即后稷弃而丨丨之处】
　　狼鬛【杜牧道一存之庭羙皆与舍弟还往因成长句呈上三君子诗星座通宵丨丨暗戍楼吹笛虎牙闲】狼毫【宣和画谱胡环范阳人凡画槖驼及马等必以丨丨制笔疏染取其生意亦善体物者也】狼肠【尔雅翼丨丨直作声诸窍皆沸边庭望设狼烟以其直上风吹不斜也】
　　狼筋【酉阳杂爼武宗四年官市郎巾悉不知何物亦有疑是丨丨者老僧贤泰云泾帅叚祐尝失银器十余事叚因令贫道以钱一千诣西市贾胡求丨丨遇官健朱秀秀曰甚易得但人不识耳遂扵古培摘出三枚如巨虫两头光带黄色祐即令集奴婢环庭炙之有一女奴脸唇瞷动诘之果窃器欲逃者】
　　狼膏【周礼兽人冬献狼夏献麋注丨丨聚麋膏散聚则温散则凉以救时之若也】
　　狼臅【礼记内则聚稻米举糔溲之小切丨丨膏以与稻米为酏注丨丨膏臆中膏也以煎稻米则似今膏□矣此周礼酏食也】
　　狼尾【尔雅孟丨丨疏草似茅者一名盂一名丨丨今人亦以覆屋　又水经江水又东迳丨丨滩】狼嘷【薛能防恩除侍御史行次华州寄相诗见雁发下】
　　狼步【呉越春秋范蠡为书遗大夫种曰越王为人长颈乌喙鹰视丨丨可以共患难而不可以共处乐元稹诗次及清道途尽灭豺丨丨】
　　狼迹【徐陵傅大士碑铭弗降鸡头寜开丨丨】
　　狼粪【酉阳杂爼丨丨烟直上故烽火用之】
　　狼鹿【苏轼石鼓诗象胥杂沓贡丨丨方召联翩赐圭卣】
　　狼虎【汉书赵皇后传失妇道无供养之礼而有丨丨之毒　魏志袁绍传评张丨丨之口吐长虵之毒易林丨丨结谋相聚为俦同啮牛羊道絶不通病我商人　温庭筠过孔北海墓诗鸾凰婴雪刃丨丨犯云屏】狼狈【齐书纪僧真传上将拜齐公已克日有杨祖之谋扵临轩作难僧真更请上选吉辰寻而祖之事觉上曰无卿言亦当致小丨丨此亦何异滹沱之氷　南史齐新呉侯景先传初武帝少年与景先共车行泥路车久故壊至领军府西门车辕折俱丨丨　又刘歊传奉母兄以孝悌称母意有所湏口未及言歊已先知手自营办丨丨供奉　博物典彚丨前二足长后二足短丨前二足短后二足长丨无丨不立狈无狼不行　李密陈情表臣之进退实为丨丨　杜甫北征诗忆昨丨丨初事与古先别　又巴山诗丨丨风尘里羣臣安在哉　苏舜钦猎狐篇所向不能入有类丨失丨】
　　狼乌【晋书前燕载记丨丨纪扵三王麟龙表扵汉魏】
　　狼子【左传见豺狼下　杨维桢神羊赋懐丨丨之性诡驺虞之仁　陈陶句见鹧鸪下】
　　狼孙【旧唐书李宝臣等传赞牙旗金钺虎子丨丨】
　　狼瞫【左传晋襄公缚秦囚使莱驹以戈斩之囚呼莱驹失戈丨丨取戈以斩囚禽之以从公乗遂以为右箕之役先轸黜之而立续简伯丨丨怒其友曰盍死之瞫曰吾未获死所及彭衙既陈以其属驰秦师死焉晋师从之大败秦师君子谓丨丨于是乎君子】
　　狼何【汉书赵充国传羌侯丨丨遣使至匈奴借兵欲击鄯善敦煌以絶汉道充国以为丨丨小月氐种在阳闗西南埶不能独造此计】
　　狼星【玉海箕宿祃牙丨丨敛角　杨炎文风驱虎旅昼食丨丨　张镜观象赋弧精引弓以持满丨丨揺动扵霄端　元防戎人诗天宝未乱犹数载丨丨四角光蓬勃　白居易答箭镞诗何不向西射西天有丨丨】
　　狼弧【史记天官书见鸟衡下】
　　狼坐【宋史律厯志五星差行惟火尤甚乃有南侵丨丨北入匏变化超越独异扵常】
　　狼山【五代史杂传长州西北有丨丨堡定人常保以避契丹有尼濔意居其中以佛法诱民民多归之明一统志北丨丨南丨丨俱在蒙城县西北二十八里二山对峙　又寜夏衞丨丨在衞城东南二百九十里其山多狼　张协登北邙赋前瞻丨丨却阚大岯】
　　狼谷【水经注沔水出武都沮县东丨丨中】
　　狼望【汉书匈奴传见虎喙下　王粲大暑赋兽丨丨以倚喘鸟垂翼而弗翔　庾信哀江南赋拥丨丨于黄圗填卢山扵赤县注丨丨匈奴中地名】
　　狼防【水经注船官川源徐狼外夷皆裸身男以竹筒掩体女以树叶蔽形外名丨丨所谓躶国者也　左思呉都赋乌浒丨丨注丨丨齅金知良　杨慎药市赋鲛人泣珠而酬价丨丨齅金而解櫜　又作荒栁宗元南省转牒诗圣代提封尽海壖丨丨犹得纪山川】
　　狼居【许善心神雀颂序岂止呼韩北场逺颂丨丨之岫肃慎南境近表不耐之城　李曾伯闻雁赋其来也岂从龙荒朔幕之墟将自丨丨姑衍之地袁朗饮马长城窟诗朝服践丨丨凯歌旋马邑】
　　狼峱【明一统志丨丨乡在重庆府重庆山谷中俗构屋髙树谓之阁栏不解丝竹唯吹铜鼔视木叶以别四时父子同讳夫妻共名祭鬼祈福】
　　狼湖【水经注夀泠水自西南东与卢容水合东注郎究究水所积下潭为湖谓之丨丨口有秦时象郡墟域犹存】
　　狼河【李峤文辽东壮杰名盖扵丨丨蓟北雄渠气髙扵龙塞】
　　狼泽【李固别传固隠丨丨山以三经教授汉中太守遣五官丞就举孝亷不就】
　　狼渊【左传范山言于楚子曰晋君少不在诸侯北方可圗也楚子师于丨丨以伐郑囚公子坚公子尨及乐耳郑及楚平杜注颍川颍隂县西有狼陂】
　　狼陂【左传杜注见上】
　　狼津【杨防溺赋狼子野心防之害人吾命权曰丨丨】
　　狼溪【中州集小传吴縯东平人文肃公奎之孙年三十以食贫暂仕即归隠扵鱼山丨丨之侧】狼孟【史记秦本纪庄襄王三年蒙骜攻魏髙都汲拔之攻赵榆次新城丨丨取三十七城　明一统志丨丨城在太原府城北七十里汉旧县属太原郡俗名黄头寨】
