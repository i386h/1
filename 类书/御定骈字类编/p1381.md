<!-- { "loadSidebar": true } -->
　　左神【黄庭内景经丨丨公子发神语右有白元并立处陆入林屋洞诗知名十小天林屋当第九题之以丨丨礼之以天后注林屋洞为丨丨幽居之天即天后真君之便阙】
　　左媵【公羊传立适以长不以贤立子以贵不以长注见右媵下】
　　左姬【陈书刘师知传堂室之内亲賔具来齐斩麻缌差池哭次元冠不吊莫非素服见门生故吏绡縠间趋丨丨右姜红紫相揉】
　　左男【黄庭内景经肾部章注元阳子曰寒暑相生男女相形肾中二神常衣青丨丨戴日右女戴月存想见之则充无灾患者也】
　　左儒【说苑丨丨友于杜伯皆臣周宣王宣王将杀杜伯而非其罪也丨丨争之于王九复之而王弗许也王曰别君而异友斯汝也丨丨对曰臣闻之君道友逆则顺君以诛友友道君逆则率友以违君王怒曰易而言则生不易而言则死丨丨对曰臣闻古之士不枉义以从死不易言以求生故臣能眀君之过以死杜伯之无罪王杀杜伯丨丨死之】
　　左氏【汉书艺文志春秋丨丨传三十卷　又五行志宣帝地节元年十二月癸亥晦日有食之在营室十五度五凤元年十二月乙酉朔日有食之在婺女十度四年四月辛丑朔日有食之在毕十九度是为正月朔慝未作丨丨防为重异　又河间献王徳传其学举六艺立毛诗丨丨春秋博士　又司马迁传賛司马迁据丨丨国语采世本战国策述楚汉春秋接其后事讫于大汉其言秦汉详矣至于采经摭传分散数家之事甚多疏略或有抵捂　又翟方进传方进虽受谷梁然好丨丨传天文星厯其丨丨则国师刘歆星厯则长安令田终术师也　又刘歆传初丨丨传多古学古言学者传训故而已及歆治丨丨引传文以解经转相发眀由是章句义备焉歆以为左丘眀好恶与圣人同亲见夫子而公羊谷梁在七十子后传闻之与亲见之其详略不同歆数以难向向不能非间也然犹自扶其谷梁义及歆亲近欲建立丨丨春秋及毛诗逸礼古文尚书皆列于学官哀帝与五经博士讲论其义诸博士或不肯置对歆因移书太常博士责譲之　后汉书班彪传唐虞三代诗书所及世有史官以司典籍曁于诸侯国自有史故孟子曰楚之梼杌晋之乗鲁之春秋其事一也定哀之间鲁君子左丘明论集其文作丨丨传三十篇又撰异同号曰国语二十篇由是乗梼杌之事遂闇而丨丨国语独章　又延笃传少从颍川唐溪典受丨丨传旬日能讽诵之典深敬焉　又郑传时任城令何休好公羊学遂着公羊墨守丨丨膏肓谷梁废疾元乃发墨守鍼膏肓起废疾休见而叹曰康成入吾室操吾矛以伐我乎注说文曰肓膈也心下为膏喻丨丨之疾不可为也　桓谭新论刘子政子骏伯玉三人尤珍重丨丨教子孙　孔安国尚书序春秋丨丨传曰楚左史倚相能读三坟五典八索九丘即谓上世帝王遗书也何休公羊传序讲诵师言至于百万犹有不解时加醸嘲辞防引他经失其句读以无为有甚可闵笑者不】
　　【可胜记也是以古学贵文章者谓之俗儒至使贾逵縁隙奋笔以为公羊可夺丨丨可兴疏贾逵者即汉章帝时卫士令也言縁隙奋笔者荘顔之徒说义不足故使贾逵得縁其隙漏奋笔而夺之遂作长义四十一条云公羊理短丨丨理长意望夺去公羊而兴丨丨矣　范谷梁传序丨丨艳而富其失也巫谷梁清而婉其失也短　唐明皇道徳经序今兹絶笔是询于众公卿臣庶道释二门有能起予类于卜商鍼疾同于丨丨渴于纳善朕所虚懐苟副斯言必加厚赏　司马贞补史记序网络古今叙述惩劝异丨丨之微婉有南史之典实所以扬雄班固等咸称其有良史之才盖信乎其然也贾邕送萧颖士赴东府诗序昔丨丨失于烦谷梁失于短公羊失于俗而夫子为其折　韩愈进学解春秋谨严丨丨浮夸　陆和袭美吴中言情见寄诗徒爱右军遗防画闲披丨丨得膏肓　又战国防卫嗣君时胥靡逃之魏卫赎之百金不与乃请以丨丨群臣谏曰一百金之地赎一胥靡无乃不可乎君曰治无小乱无大教化喻于民三百之城足以为治民无防耻虽有十丨丨将何以用之　又汉书陈遵传初遵为河南太守而弟级为荆州牧当之官俱过长安冨人故淮阳王外家丨丨饮食作乐后司直陈崇闻之劾奏遵兄弟幸得恩超等历位遵爵列侯备郡守级州牧奉使皆以举直察枉宣扬圣化为职不正身自慎始遵初除乗藩车入闾巷过寡妇左阿君置酒謌讴遵起舞跳梁顿仆坐上暮因留宿为侍婢扶卧遵知饮酒饫宴有节礼不入寡妇之门而湛酒溷肴乱男女之别轻辱爵位羞污印韨恶不可忍闻臣请皆免　陈辅之诗话子美夜宴丨丨庄检书烧烛短烛正不宜观书检阅时暂可也退之短檠二尺便且光可谓灯窗人中语】
　　左丘【论语巧言令色足恭丨丨明耻之丘亦耻之匿怨而友其人丨丨明耻之丘亦耻之　汉书司马迁传盖西伯拘而演周易仲尼戹而作春秋屈原放逐乃赋离骚丨丨失眀厥有国语孙子髌脚兵法修列不韦迁蜀世传吕览韩非囚秦说难孤愤诗三百篇大氐贤圣发愤之所为作也　虞集代石答诗冠依子夏制居切丨丨邻】
　　左伯【三辅决録韦诞奏蔡邕自矜能书兼眀斯喜之法非得纨素不妄下笔工欲善其事必先利其器用张芝笔丨丨纸及臣墨皆古法兼此三具又得臣手然后可以尽径丈之势方寸之言】
　　左雄【后汉书丨丨传见后福下】
　　左慈【神仙传孙讨逆怒丨丨使行于马前欲自后刺之慈着木屐挂竹杖徐行讨逆鞭马逐之终不能及云笈七籖太上老君命李仲甫出神仙之都以法授江南丨丨　卢纶寻贾尊师诗新传丨丨诀曾与右军】
　　【鹅　徐夤郡侯坐上观琉璃瓶中游鱼诗文翁未得沈香饵拟置金盘召丨丨】
　　左思【白居易赋赋其工者究精微穷旨趣何惭两京于班固其妙者抽秘思骋妍词岂谢三都于丨丨李峤砚诗丨丨裁赋日王充作论年　黄滔喜侯舍人蜀中新命诗贾谊才承宣室召丨丨唯预秘书流】左悺【后汉书赵岐传见西归下】
　　左牓【欧阳元诗序泰定丁卯八月十二日崇天门传胪赐进士右牓第一人阿察赤丨丨第一人李黼皆肄业国学日新斋余西防授业生也是日京尹备鼔乐旗帜麾盖导二状元入学谢师拜余明伦堂榜眼刘思诚探花郎徐容常从子逰亦拜其侧圜桥门而观者万计都人以为斯文盛事昔未有也】
　　左车【史记淮隂侯传广武君李丨丨说成安君曰闻汉将韩信渉西河虏魏王禽夏说新喋血阏与今乃辅以张耳议欲下赵此乗胜而去国逺鬭其锋不可当臣闻千里餽粮士有饥色樵苏后爨师不宿饱今井陉之道车不得方轨骑不得成列行数百里其势粮食必在其后愿足下假臣竒兵三万从间路絶其辎重足下深沟髙垒坚营勿与战彼前不得鬭退不得还吾竒兵絶其后使野无所掠不至十日而两将之头可致于戯下　吴质在元城与魏太子牋都人士女服习礼教皆懐慷慨之节包丨丨之计而质闇弱无以莅之　石珤登封龙山赋料敌机危痛丨丨之不遇烧丹火讶隋女之登仙　李白闻李太尉大举秦兵百万出征东南懦夫请缨冀申一割之用半道病还留别金陵崔侍御诗恨无丨丨略多愧鲁连生　胡曽泜水诗犹疑转战逢勍敌更向军中问丨丨　耶律楚材和裴子法见寄诗淮隂正虚襟丨丨宜筹画　又卢纶送刘判官赴丰州诗余亦祈勲者如何别丨丨　李洞冬日送凉州刺史诗见右藏下　又唐书哥舒翰传翰有奴曰丨丨年十六以旅力闻翰工用枪追及贼拟枪于肩叱之贼反顾翰刺其防剔而腾之髙五尺许乃堕丨丨即下马斩其首以为常　又尺遮反韩愈与崔羣书丨丨第二牙无故脱去】
　　左卿【云笈七籖眞人许翽父穆晋防军长史眞位上清丨丨】
　　左琼【杨维桢元夕与妇饮诗见右蛮下】
　　左愿【魏志杜防传尝令防与丨丨等于賔客之中吹笙鼓琴防有难色】
　　左阴【后汉书郭玉传见右阳下　春秋繁露见右阴下云笈七籖二十四神回元经丨丨右阳神名扶流起字道圭形长二寸三分青黄白色在男存为左阳在女存为丨丨】
　　左阳【春秋繁露见右阳下云笈七籖见上】
　　左光【王讃三月三日诗右载元首丨丨储副】
　　左焕【太上飞行九神玉经埽除不祥正眞明分丨丨火铃右辉灵幡】
　　左鼎【水经注见中鼎下】
　　左布【汉书食货志货布长二寸五分广一寸首长八分有竒其文右曰货丨曰丨】
　　左符【唐书车服志铜鱼符畿内则左三右一畿外则左五右一左者进内右者在外用始第一周而复始宫殿门城门亦丨丨进内右符监门掌之　宋史兵志康定元年颁铜符木契传信牌铜符上篆刻曰某处发兵符下铸虎豹为饰而中分之右符五左旁作虎豹头四丨丨五右旁为四窍令可勘合又以篆文相向侧刻十干字为号一甲己二乙庚三丙辛四丁壬五戊癸丨丨刻十干半字右符止刻甲己等两半字右五符留京师丨丨降总管钤辖知州军官髙者掌之　苏轼送吕昌朝知嘉州诗横空好作修眉色头白犹堪乞丨丨杨万里跋剑南诗稾诗剑外归来使者车浙东新得丨鱼丨　陆游衰病诗桐江久客无奇句孤负君王乞丨丨】
　　左契【宋史舆服志神宗熙宁五年诏西作坊铸造诸铜符三十四副令三司给丨丨付诸门右契付大内钥匙库　又髙宗建炎三年改铸虎符枢宻院主之其制以铜为之长六寸阔三寸刻篆而中分之以丨丨给诸路右契藏之门　老子和大怨必有余怨安可以为善是以圣人执丨丨而不责于人有徳司契无徳司彻天道无亲常与善人　金丹大要和大怨章诗丨丨犹如般若舟人能执此任西流　陆和谏议罢郡叙懐诗已报东吴政初捐丨丨归】
　　左劵【史记田敬仲世家见上劵下　商子以丨丨予吏之问法令者主法令之吏谨藏其右劵　陆游禽言诗人生为农最可愿得饱正如持丨丨又戏作贫诗丨丨频称贷西成少盖藏】
　　左鱼【宋史兵志见中剖下　杨万里跋剑南诗稾诗见左符下】
　　左襦【吴越春秋越王范蠡趋入石室越王服犊鼻着樵头夫人衣无縁之裳施丨关之丨夫斫剉养马妻给水除粪洒埽三年不愠面无恨色】
