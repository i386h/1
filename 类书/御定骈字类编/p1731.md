<!-- { "loadSidebar": true } -->
　　香萁【枚乗七发丨丨为饭杂以粳菰散如细蚁丽似凝肤　栁宗元起废答防今刺史以御史中丞来莅吾邦屏弃羣驷舟以泝江将至无以为乗廐人咸曰病颡驹大而不尨可秣饰焉于是众牵驹上燥土大庑下荐之席縻之丝浴剔蚤鬋刮恶除洟莝以雕胡秣以丨丨错贝鳞纕凿金文羁络以和铃缨以朱緌或膏其鬛或劘其脽御夫尽饰然后敢持　李叔达祀社诗椒兰平酒酌簠簋撤丨丨　又作芗礼记曲礼梁曰丨丨疏梁曰丨丨者粱谓白粱黄梁也萁语助也】
　　香荃【洞防记波斯国献神精香草亦名荃靡一名春芜亦名丨丨握一片满室皆香妇人带之弥月芬馥袁裒与伯长族兄东湖聨句情懐同黍醴臭味比丨丨】
　　香葛【刘基诗甘蕉木绵丨丨兜罗柔暖轻凉寒暑攸宜】
　　香麻【本草茅香释名嗢尸罗丨丨】
　　香茶【宋史职官志金部郎中员外郎参掌天下给纳之泉币计其嵗之所输归于受藏之府以待邦国之用勾考平准市舶榷易商税丨丨盐矾之数以周知其登耗视嵗额増亏而为之赏罚　又刘正夫传见砚笔下　图绘寳鉴江参形貌清癯嗜丨丨以为生居霅川深得湖天之景平逺旷荡尽在方寸长于山水　李嘉祐与从弟诗竹窗松户有佳期美酒丨丨慰所思又秋晓诗幸有丨丨留穉子不堪秋草送王孙】香茗【茶经鲍昭妹令晖着丨丨赋　皇甫曽送陆鸿渐诗千峰待逋客丨丨复丛生　白居易晚起诗融雪煎丨丨调酥煮乳糜　眞山民孤标上人留宿诗丨丨半瓯雪寒虀一筯氷】
　　香米【隋炀帝湖上酒乐府檀板轻声银甲暖醅浮丨丨玉蛆寒】
　　香稻【宋史胡仲尧传除本州助教许每嵗以丨丨时果贡于内东门　李颀渔父歌緑水饭丨丨青荷包紫鳞　杜甫秋兴诗丨丨啄余鹦鹉粒碧梧栖老鳯凰枝　白居易盐商妇乐府何况江头鱼米贱红鲙黄橙丨丨饭】
　　香糯【文同新霜诗何当共佳客对此酌丨丨　秦观诗沙觜渔舟来个个霜鳞入脍炊丨丨】香秔【唐书地理志苏州吴郡贡大小丨丨　巽七诲孟冬丨丨上秋膏梁　张衡南都赋若其厨膳则有华芗重秬滍皋丨丨　李颀赠张旭诗荷叶裹江鱼白瓯贮丨丨　孙逖登越州城诗山风吹美箭田雨润丨丨　杜甫雨诗柴扉临野碓半湿捣丨丨　韩愈孟郊城南聨句庖霜脍鲫淅玉炊丨丨　皮日休诗水喧揌紫芡村响睇丨丨　苏轼渼陂鱼诗坐客相看为觧颐丨丨饱送如塡堑　又稉同岑参宿太白东溪张老舍即事寄弟侄诗石泉饭丨丨酒瓮开新糟】
　　香稌【苏舜钦喜雨诗焦心闵疲农虚口待丨丨】
　　香穱【韩愈纳凉诗扫寛延鲜飇吸冷渍丨丨】
　　香兽【宋史礼志见帷帟下　香谱丨丨以涂金为狻猊空中以然香使烟自口出以为玩好】香象【宋史薛向传三司判官董沔议改河北便籴行钞请向曰如此则都内之钱不继茶盐丨丨将益不售矣　大方便佛报恩经复次提婆达多虽复随佛出家嫉妬情深窥望利养虽复能多读诵六万丨丨经典而不能免阿鼻狱罪　湼盘经如彼駚河能漂丨丨徐陵丹阳上庸路碑雪山罗漠争造论门鹫岭名僧俱传经藏丨丨之力持所未胜秋兎之毫书而莫尽　王勃益州净惠寺碑抚丨丨而髙视鸣法螺而再唱　王维游天长寺诗积水浮丨丨深山鸣白鸡　皇甫冉游法华寺诗丨丨随僧久祥乌报客先　顾况寄石氷上人诗定力超丨丨眞言摄毒龙　葛长庚诗丨丨截河流冻蝇透窗纸】
　　香騣【李白赠逺诗胡马西北驰丨丨揺绿丝】
　　香麝【眞君茅盈传盈门前数顷地忽自平治无复寸芥皆青缣幄屋屋下铺数重白氊容数百人但见金槃玉杯自至人前竒肴异果不可名字酒又美好又有妓乐丝竹金石声动天地丨丨之芳达于数里饮食遂益六百余人莫不醉饱　刘遵繁华应令诗腕动飘丨丨衣轻任好风　韩翃送李中丞赴商州诗丨丨松隂里寒猿黛色中】
　　香貍【物类相感志丨丨生四个外肾明一统志丨丨宁国府境出】
　　香貂【江总赋得谒帝承明庐诗丨丨拜黻衮花绶拂元除　王维诗座客丨丨满】
　　香兎【温庭筠猎骑辞丨丨抱微烟重鳞叠轻扇】
　　香鼠【桂海兽志丨丨至小仅如指擘大穴于柱中行地中疾如急箭】
　　香茧【贡师泰剪灯诗夜暖拈丨丨春寒落剪刀】
　　香蛾【戎昱送零陵妓诗寳钿丨丨翡翠裠装成掩泣欲行云　欧阳修渔家傲词河鼔无言西北眄丨丨有恨东南逺】
　　香神【十洲记丨丨起妖残之死疾猛兽却百邪之魅鬼】
　　香尉【述异记汉雍仲子进南海香物拜为涪阳尉时谓之丨丨】
　　香骑【沈佺期幸棃园亭观打毬应制诗见画毬下　孟浩然自穰县还途中遇雪诗宛转随丨丨轻盈伴玉人　权徳舆诗陌头丨丨动春心　白居易春来诗金谷蹋花丨丨入曲江碾草钿车行】
　　香乞【元稹生春诗何处生春早春生梅树中蕊排难犯雪丨丨拟来风】
　　香转【窦洵直鸟散余花落诗风外淸丨丨林边艳影疎】
　　香在【王安石诗残红已落丨犹丨羁客多伤涕自挥辛弃疾水龙吟词有怒涛声远落花丨丨人疑是桃源路】
　　香燕【宋史燕瑛传时瑛在岭峤七年括南海犀珠香药奉宰相内侍人目之为丨丨　又江行杂录花蕊夫人宫词静甃玉堦横水岸御炉丨丨扑龙牀】
　　香隂【翻译名义干闼婆此云丨丨不噉酒肉惟丨资丨是天主幢倒乐神在须弥山南金刚窟住天欲作乐时其身自现异相飞行至于天界】
　　香严【首楞严经丨丨童子白佛言见诸比丘烧沈水香香气来入鼻中我观此气非木非空非烟非火去无所着来无所从由是意销发无明漏如来印我得丨丨号尘气倐灭妙香蜜圆我从丨丨得阿罗汉　传灯录邓州丨丨智闲禅师在方丈时问一答十问十答百叅潙山被一问茫然一日芟除草木偶抛瓦砾击竹在声忽然省悟　明一綂志丨丨寺在太原府岢岚州城内肃穆街南　黄庭坚诗但印丨丨本寂不必丛林徧叅】
　　香梵【崔日用九日登慈恩寺浮图诗咸英调正乐丨丨徧秋空】
　　香癖【黄庭坚贾天锡惠寳薫诗天资喜文字如我有丨丨　惠洪送元老住清修诗书痴喜借人丨丨出天性】
　　香名【卢思道卢记室诔善价斯待丨丨允集　苏颋饯荆州崔司马诗茂礼雕龙昔丨丨展骥初　刘长卿客舍赠别韦建赴任河南韦造赴任郑县就便觐省诗丨丨冠二陆精鉴逢山涛　岑参送许子擢第归江宁拜亲诗青春登甲科动地闻丨丨　李嘉祐广陵送林宰诗清政过前哲丨丨达至尊】
　　香脸【程垓词瘦从丨丨薄愁到翠眉残　高观国齐天乐词载酒春情吹箫夜约犹忆玉娇丨丨】香额【无名氏小苏家诗流苏斗帐悬髙壁防凤盘龙缴丨丨】
　　香喉【崔珏美人尝茶诗朱唇啜破绿云时咽入丨丨爽红玉】
　　香眼【华严经所谓净庄严幢道塲神须弥寳光道塲神雷音幢相道塲神雨花妙眼道塲神华缨光髻道塲神雨寳庄严道塲神勇猛丨丨道塲神金刚防云道塲神莲华光明道塲神妙光照耀道塲神如是等而为上首】
　　香颈【李商隠蝶诗为问翠钗钗上凤不知丨丨为谁回韩偓席上有赠诗鬓垂丨丨云遮藕粉着兰胸雪压梅】
　　香鬟【李贺美人梳头歌西施晓梦绡帐寒丨丨堕防半沈檀】
　　香唾【萨都剌杨妃病齿图诗一防春寒入瓠犀雪色鲛绡湿丨丨】
　　香魂【沈佺期崔侍郎夫人卢氏挽歌偕老言何谬丨丨事永违　李商隠眞娘墓诗一自丨丨招不得只应江上独婵娟　孟迟宫人斜诗茂陵不是同归处空寄丨丨着野花　韦庄旧居诗皓质留残雪丨丨逐断霞　罗虬比红儿诗花落尘中玉堕泥丨丨应上窈娘隄】
　　香腰【权德舆杂兴诗巫山云雨洛川神珠襻丨丨穏称身】
　　香心【明一綂志丨丨庙在宁国府泾县西南六十里唐末黄巢之乱邑人冯可妻梅氏为寇所掠欲汚之梅毅然不从死之里人以其心香不朽称为丨丨五娘即其死所立庙嵗时祀之　庾信正昌上司宪府诗短笋犹埋竹丨丨未起兰　李商隠燕台冬诗冻壁霜华交隠起芳根中断丨丨死】
　　香骨【楚小志章台柳旁土城故址云是灵王细腰宫也舞榭歌台烟消烬灭美人丨丨化作车尘唯留得破寺钟声共白杨萧萧相和耳　杜甫石镜诗寞怜丨丨提携近玉顔　李贺官衔鼔诗汉城黄栁映新帘柏陵飞燕埋丨丨　李商隠与同年李定言曲水闲话戏作莫惊五胜埋丨丨地下伤春亦白头　温庭筠故城曲自从丨丨化飞作马蹄尘　曹松哭李频员外诗定是浮丨丨东归就故乡】
　　香肤【张翰周小史诗丨丨柔泽素质参红】
　　香毛【华严经丨丨发光主地神】
　　香态【罗虬比红儿诗醉和丨丨浓春睡一树繁花偃绣帏】
　　香汗【青田志谢灵运游石门洞入沐鹤溪见二女浣纱以诗嘲之曰浣纱谁氏女丨丨湿新雨　梁简文帝咏内人昼眠诗簟纹生玉腕丨丨浸红纱　杜甫白丝行丨丨清尘污顔色开新合故置何许　李贺竹诗织可承丨丨裁堪钓锦鳞　薛能吴姬诗褪红丨丨湿轻纱髙卷蚊厨独卧斜　贡师泰咏尘诗落絮游丝共无赖半粘丨丨半罗衣】
　　香步【徐摛壊桥诗岸曲斜梁阻何时丨丨归　温庭筠照影曲景阳妆罢琼窗暖欲照澄明丨丨懒　又咏春幡诗玉钗风不定丨丨独徘徊】
　　香梦【武元衡春兴诗春风一夜吹丨丨梦逐春风到洛城　温庭筠郭处士击瓯歌莫沾丨丨绿杨丝千里春风正无力　李蓘诗兰棹漾晴波花林暖丨丨】
　　香表【宋史礼志宣和元年礼部奏太常寺参酌立到诸州府有祖宗御容所在朔日诸节序奉丨丨行礼仪注】
　　香谱【宋史艺文志沈立丨丨一卷　又侯氏萱堂丨丨一卷　洪刍有丨丨】
　　香录【宋史艺文志叶廷珪南蕃丨丨一卷】
　　香传【高启郊墅杂赋诗静里修丨丨闲中录酒方　又平声于邵送王少府序秀出士林丨丨国誉　杜甫遣意诗云掩初月丨丨小树花　喻鳬王母祠前冩望诗丨丨一座暗栁匝万家闲】
　　香字【王融出三界外颂灯只开逺照丨丨荐嘉薫　张希复僧房诗丨丨消芝印金茎发茝圅　黄庭坚诗隙光斜斗帐丨丨冷薫笼　又栁枝瘦龙印丨丨十袭一日三摩挲　范成大诗天长睡起枕痕暖日晚慵来丨丨寒】
　　香音【云笈七签风纒空洞宇丨丨触节生】
　　香吹【骆賔王秋日山行诗丨丨分岩桂鲜云抱石莲　张乔古松诗瘦根盘地逺丨丨入云清】香瘴【郑谷荔支树诗夜郎城近含丨丨杜宇巢低起暝风】
　　香阵【贯休再游东林寺作玉像珠龛丨丨横锦霞多傍石墙生】
　　香气【齐书刘虬传建武二年诏征国子博士不就其冬虬病正昼有白云徘徊檐户之内又有丨丨及磬声其日卒　南史刘歊传歊字士光生夕有丨丨氤氲满室幼有识慧　北史薛憕传文帝又造二欹器一为二仙人共持一鉢同处一盘鉢葢有山山有丨丨一仙人又持金瓶以临器上倾水灌山而注乎器烟气通发山中谓之仙人欹器　十洲记惊精香或名之为振灵丸或名之为反生香或名之为振檀香或名之为人岛精或名之为却死香一种六名斯灵物也丨丨闻数百里死者在地闻丨丨乃活不复亡也　武帝内传王母自设天厨眞妙非常丰珍上果芳华百味紫芝萎防芬芳塡樏清香之酒非地上所有丨丨殊絶帝不能名也水经注刘表墓太康中为人所发见表夫妻其尸俨然顔色不异犹如生平墓中丨丨逺闻三四里中经月】
