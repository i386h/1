<!-- { "loadSidebar": true } -->
　　角柶【周礼玉府角枕丨丨注丨丨角也】
　　角匕【周礼玉府见上】
　　角尊【白居易对琴酒诗丨丨白螺醆玉轸黄金徽】
　　角节【周礼掌节守邦国者用玉节守都鄙者用丨丨】
　　角弓【诗駪駪丨丨翩其反矣　又小序丨丨父兄刺幽王也不亲九族而好防佞骨月相怨故作是诗也晋书杨济传见袴褶下　宋书乐志秋风扬沙尘寒露霑衣裳丨丨持急鸠鸟化爲鹰　唐书地理志夏】
　　【州朔方郡土贡氊丨丨酥拒霜荠　古今注见角弩下□溪诗话黄州麻城县界有万松亭连日行清隂中其馆亭亦可爱适当关山路往来畱题无数东坡伤来者不嗣其意尝有诗云十年栽种百年规好德无人助我仪又云爲问几株能合抱殷勤记取丨丨诗后碑坏有士题云旧韵无仪字苍髯有恨声　易洞林曲阿令赵元瞻皃字虎舒从吾学卜自求蓍作卦见吾有盛艾小陵欲得之不与语之曰当作卦相爲致此物合自来复数曰果有一入廏虎舒后见吾言偶有一物试可占之若得当再拜输一好丨丨即便作卦曰案卦之是爲虎舒奉弓起再拜　崔鎭尚书省梧桐赋丨丨兮有什杕杜兮陈诗　王维观猎诗风劲丨丨鸣将军猎渭城　又出塞诗玉靶丨丨珠勒马汉家将赐霍嫖姚　王昌龄从军行秋草马蹄轻丨丨持急　杜甫虎牙行楚老长嗟忆炎瘴三尺丨丨两斛力】
　　角弩【古今注两汉京兆河南尹及执金吾司隷校尉皆使人导引传呼使行者止坐者起四人皆持角弓违者则射之有乘髙窥阚者亦射之魏晋设丨丨而不用也　又齐书魏虏传僞安南将军梁州刺史魏郡王元英十万余人通斜谷寇南郑梁州刺史萧懿遣军主美山安赵超宗等数军万余人分据丨丨白马沮水拒战大败英进围南郑土人冲车昼夜不息】
　　角弝【宋史兵志南北作院嵗造涂金脊铁甲等凡三万二千弓弩院嵗造丨丨弓等凡千六百五十余万】角黍【宋史刘温叟传太祖在晋邸闻其淸介遣吏遗钱五百千温叟受之贮厅西舍令府吏封署而去明年重午又送丨丨纨扇所遣吏即遗钱者视西舍封识宛然还以白太宗太宗曰我钱尚不用况他人乎昔日纳之是不欲拒我也今周嵗不啓封其苦节愈见命吏辇归邸】
　　角觡【礼记乐记天地防合隂阳相得煦妪覆育万物然后草木茂区萌逹羽翼奋丨丨生蛰虫昭苏羽者妪伏毛者孕鬻胎生者不防而卵生者不殈则乐之道归焉耳】
　　角防【淮南子夫玉璞不厌厚丨丨不厌薄漆不厌黒】
　　角防【宋史兵志时军器监制器不一材用滋耗于是诏不以常制选官驰往州县根括牛皮丨丨能令数羡次第加奬】
　　角齿【道德指归论夫响以无声不可穷影以无形不可极水以淖弱贯金石沈万物地以柔顺成大功胜草木舌耳无患丨丨伤折由此观之柔者敝坚虚者驰实非有爲之自然之物也】
　　角牙【唐书朱敬则传愿鉴秦汉之失考时事之宜毁蘧庐遗糟粕下寛大之令流旷荡之泽去萋斐之丨丨顿奸险之芒刃塞罗织之妄源扫朋党之险迹旷然使天下更始岂不乐哉】
　　角翼【法言酷吏曰虎哉虎哉丨而丨者也】
　　角翅【述异记江隂北有子英庙子英即野人也善入水捕鱼得一赤鲤将着家池中养之后长径一丈有丨丨谓子英曰我迎汝身汝上我背遂升天爲神仙】
　　角足【神异经南方有兽焉丨丨大小形状如水牛皮毛黑如漆食铁饮水其粪可爲兵器其利如刚名曰齧铁】
　　角距【韩愈曹成王碑天子西巡于梁希烈北取汴郑东略宋围陈西取汝薄东都王坐南方北向落其丨丨贼死咋不能入寸尺亡将卒十万尽输其南州】
　　角尾【白虎通丨丨交日月食】
　　角表【洞冥记吠勒国贡丈犀四头状如水兕丨丨有光因名明犀置暗中有光影亦曰影犀织以爲簟如锦绮之文】
　　角【端同史记司马相如传兽则麒麟丨丨騊駼槖駞蛩蛩驒驒駃騠驴骡　宋书符瑞志丨丨者日行万八千里又晓四夷之语明君圣主在位明逹方外幽逺之事则奉书而至　又诗麟之角疏麟一角丨丨有肉　洞冥记元封三年大秦国贡花蹄牛其色駮髙六尺尾环绕其身丨丨有肉蹄如莲花善走多力常使辇铜石以起望仙宫迹在石上皆如花形】
　　角龙【述异志水虺五百年化爲蛟蛟千年化爲龙龙五百年爲丨丨千年爲应龙　又遁甲开山图五龙受爰皇后君也兄弟四人皆人面龙身长曰丨丨木仙也次曰羽龙水仙也父曰宫龙土仙也父子同得仙治在五方今五行之神也】
　　角鹰【杜甫王兵马使二角鹰诗丨丨飜倒壮士背将军玉帐轩翠气】
　　角犀【郑语恶丨丨丰盈而近顽童穷困注丨丨谓颜丨有伏丨丰盈谓颊辅丰满皆贤明之相也】角上【素问手少阳脉气所发者三十二穴鼽骨下各一睂后各一丨丨各一下完骨后各一项中足太阳之前各一侠扶突各一肩贞各一肩贞下三寸分间各一肘以下至手小指次指本各六俞】
　　角暖【李贺追赋画江潭苑诗见靴长下】
　　角抵【觝氐皆同汉书武帝纪三年春作丨丨戏三百里内皆来观注文頴曰名此乐爲丨丨者两两相当角力角技艺射御故名丨丨盖杂技乐也巴俞戏鱼龙蔓延之属也　又张骞传上方数巡狩海上廼悉从外国客大都多人过之则散财帛赏赐厚具饶给之以览视汉富厚焉大丨丨出竒戏诸怪物多聚观者行赏赐酒池肉林令外国客徧观名仓库府藏之积欲以见汉广大倾骇之　齐书乐志丨丨像形杂伎歴代相承有也其增损源起事不可详大略汉世张衡西京赋是其始也　北史桺或见都邑百姓正月十五日作丨丨戏上奏京邑及外州每以正月望后充街塞陌竭资破产竞此一时请并禁断上可其奏　西京杂记秦末有白虎见于东海黄公乃以赤刀往厌之术旣不行遂爲虎所杀三辅人俗用以爲戏汉帝亦取以爲丨丨之戏焉　述异记见剑防下　摭言周缄爲丨丨赋云前冲后敌无非有力之人左攫右拏尽是用拳之手　王维上张令公诗从兹罢丨丨且复幸储胥】
　　角落【礼记檀弓公室视丰碑注丰碑斵大木爲之形如石碑于椁前后四角树之穿中于间爲鹿卢下棺以繂绕疏于椁前后四角树之者谓椁前后及两旁树之丨丨相望故云四角非谓正当椁四角也】角战【越絶书昔者越王句践困于会稽叹曰我其不伯乎欲杀妻子丨丨以死蠡对曰殆哉王失计也爱其所恶　文心雕龙春秋之后丨丨英雄六经泥蟠百家飚骇】
　　角材【汉书贾谊陛下之与诸公非亲丨丨而臣之也又非身封王之也】
　　角技【汉书武帝纪注见角抵下】
　　角势【文心雕龙曁战国争雄辨士云踊从横参谋长短丨丨转丸骋其巧辞飞钳伏其精术一人之辨重于九鼎之宝三寸之舌强于百万之师六印磊落以佩五都隐赈而封】
　　角力【礼记月令孟冬之月天子乃命将帅讲武习射御丨丨】
　　角戏【洛阳伽蓝记禅虚寺在大夏门御道西寺前有阅武场嵗终农隙甲士习战千乗万骑常在于此有羽林马僧相善觝丨丨掷戟与百尺树齐等虎贲张车渠掷刀出楼一丈帝亦观戏在楼恒令二人对爲丨丨中朝时宣武场在大夏门东北今爲光风园苜蓿生焉】
　　角形【汉官仪獬豸兽性触不直故执宪者以其丨丨爲冠】
　　角饮【张昱辇下曲对朋丨丨自相招黄鼠生烧入地椒】
　　【同】
　　瑟【李贺上云乐乐府三千宫女列金屋五十丨丨海上闻】
　　琴【后汉书钟皓传诸儒颂之曰林虑懿德非礼不处悦此诗书丨丨乐古五就州招九膺台辅逡巡王命卒嵗容与】
　　匏【礼记乐记今夫古乐进旅退旅和正以广丨丨笙簧防守拊鼓始奏以文复乱以武治乱以相讯疾以雅君子于是语于是道古修身及家平均天下此古乐之发也　晏殊庭莎记且兹地宛在崇堞车马不至丨丨不设柔木嘉卉难于丰茂非是草也无所宜焉】
　　管【宋书乐志有司又奏元会及二庙齐祠登歌伎旧并于殿庭设作寻庙祠依新仪注登歌人上殿丨丨在下今元防登歌人亦在上殿丨丨在下竝诏可齐书陆厥传若以文章之音韵同丨丨之声曲则美恶妍蚩不得顿相乖反　南史杜骥传第五子防文所莅贪横家累千金废帝深疾之帝微行夜辄在防文门墉间听其丨丨　朝野佥载王沂者平生不解丨丨忽旦睡至夜乃寤索琵琶弦之成数曲一名雀啅蛇一名胡王调一名胡苑　幸蜀记村落闾巷之间丨丨歌诵令筵社会昼夜相接　庾信拟连珠雀台丨丨空望西陵之松　髙适行路难五侯相逢大道边美人丨丨争畱连　李益汉宫少年行暗闻丨丨九天上宫漏沉沉清吹繁　刘禹锡路傍曲处处闻丨丨无非送酒人白居易清明夜诗独绕回廊行复歇遥听丨丨暗看花王建赠崔礼驸马诗家中丨丨听常少分外诗篇看即新　杜牧早春赠军事薛判官诗丨丨开双调花钿】
　　【坐两行　秦韬玉春雪诗谁家醉卷珠帘看丨丨堂深暖易调　方干送睦州侯郎中赴阙诗丨丨未知银烛晓旌旗已待锦帆风】
　　柱【魏书李彪鸠集遗文并取前记撰爲国书假有新进时贤制作于此者恐闺门旣异出入生疑丨丨旣易善者或谬　宋史乐志八音之中金石竹匏土木六者皆有一定之声革爲燥湿所薄丝有丨丨缓急不齐故二者其声难定】
　　徽【晋书陶潜传见琴中下】
　　局【元史百官志大都丨丨大使副使各一员至元三十年改提举司置局】
　　者【礼记投壶命丨丨曰请奏貍首间若一太师曰诺注鼓瑟者也貍首诗篇名也间若一者投壶当以爲志取节焉疏此一经明司射命工作乐投壶之仪】
　　指【王昌龄琴诗髣髴丨丨外遂见初古人】
　　节【神仙传葛手拍牀虾防及诸虫飞鸟燕雀鱼鼈之属使之舞皆应丨丨如人元止之即止】酒【谢庄北宅秘园诗伊人傥同爱丨丨共栖寻】
　　歌【论语子之武城闻丨丨之声　诗奏鼓简简衎我烈祖汤孙奏格绥我思成传以金奏堂下诸县其声和大简简然以乐我功烈之祖成汤汤孙太甲又奏升堂之乐丨丨乃安我心所思而成之谓神明来格也礼记乐记乐者非谓黄钟大吕丨丨干扬也乐之末节也故童者舞之　周语蒙诵注有眸子而无见曰蒙】
　　【周礼蒙主丨丨风诵诵谓箴谏之也　史记孔子世家三百五篇孔子皆丨丨以求合韶武雅颂之音　又楚使人聘孔子孔子将往拜礼陈蔡大夫相与发徒役围孔子于野不得行从者病莫能兴孔子讲诵丨丨不衰又儒林传序髙皇帝诛项籍举兵围鲁鲁中诸儒尚讲诵习礼乐丨丨之音不絶岂非圣人之遗化好礼乐】
　　【之国哉　后汉书王涣传民思其德爲立祠安阳亭西每食輙丨丨而荐之　晋书陶潜谓亲朋曰聊欲丨丨以爲三径之资可乎执事者闻之以爲彭泽令　宋书沈攸之耳倦丨丨口厌梁肉布衣若此复欲何求庄子孔子游于匡宋人围之数匝而丨丨不辍子路入见曰何夫子之娯也孔子曰来吾语汝我讳穷久矣】
