<!-- { "loadSidebar": true } -->
　　巫女【汉书黄霸传始覇少为阳夏逰徼与善相人者共载出见一妇人相者言此妇人当富贵不然相书不可用也覇推问之乃其乡里丨家丨也霸即娶为妻刘蜕悯祷辞役丨丨兮鼍鼓坎坎风笛揺空兮舞袖衫衫】
　　巫步【法言或问黄帝终始曰托也昔者姒氏治水土而丨丨多禹扁鹊卢人也而医多卢夫欲讐伪者必假真禹乎卢乎终始乎　续博物志鸂能勅水故宿水而物不害鸩能丨丨禁蛇啄木遇蠧以嘴画字成符而蠧自出】
　　巫里【越絶外传记地丨丨句践所徙巫为一里去县二十五里其亭祠今为和公郡社稷墟】巫门【越絶外传记呉地丨丨外麋湖西城越宋王城也时与揺城王周宋君战于语招杀周宋君母头骑归至武里死亡葬武里南城午日死也　又丨丨外冢者阖庐冰室也　又丨丨外大冢呉王客齐孙武冢也】巫咸【书君奭丨丨乂王家　离骚经丨丨将夕降兮怀椒糈而要之　越絶外传记呉地虞山者丨丨所出也虞故神出竒怪去县百五里】
　　巫贤【书君奭在祖乙时则有若丨丨蔡注丨丨巫咸之子】
　　巫阳【苏轼潮州韩文公庙碑讴吟下招遣丨丨犦牲鸡卜羞我觞】
　　嵎
　　嵎夷【书尧典分命羲仲宅丨丨曰旸谷传宅居也东表之地称丨丨旸明也日出于谷而天下明故称旸谷旸谷丨丨一也羲仲居治东方之官】
　　嵎角【法苑珠林波罗奈臣有一长者遗失铜鉢时乞人于粪聚中得铜鉢挂于杖头从此丨丨口唱铜鉢是谁之物求觅其主了不能得即往至付梵德王】
　　嵎谷【列子夸父不量力欲追日景逐之于丨丨之际道渇而死】
　　岘
　　岘山【晋书羊祜传祜乐山水毎风景必造丨丨置酒言咏终日不倦尝慨然叹息顾谓从事中郎邹湛等曰自有宇宙便有此山由来贤达胜士登此逺望如我与卿者多矣皆湮灭无闻使人悲伤如百岁后有知魂魄犹应登此也　地理通释丨丨在襄阳府襄阳县东南九里　明一统志丨丨在汝州伊阳县南四十里昔唐文宗经此以其危峰独见遂名　孟浩然初春汉中漾舟诗羊公丨丨下神女汉臯曲　杜牧再宿芜湖感旧诗丨丨云影畔棠叶水声前　胡曽丨丨诗晓日登临感晋臣古碑零落丨丨春　翁承赞寄舍弟承裕员外诗何事斜阳再回首休愁离别丨丨西　贯休经孟浩然鹿门旧居诗空余丨丨色千古共嵯峨】岘岑【陆龟蒙和伤史拱山人诗唯君独在江云外谁诔孤贞置丨丨】
　　岘岭【皮日休寄答鲁望诗檀溪试戈船丨丨屯贝胄】
　　岘头【汉书陈胜传周文走出关止屯曹阳师古注曹水之阳也其水出陜县西南丨丨而北流入河】岘首【孟浩然送韩使君除洪州都曹诗丨丨晨风送江陵夜火迎　杜甫赠别何邕诗地阔峩眉晚天髙丨丨春　刘禹锡奉和裴侍中将赴汉南留别座上诸公诗丨丨风烟看未足便应重拜富民侯　李咸用送河南韦主簿归京诗舟维晚雨湘川暗袖拂晴岚丨丨寒　马戴诗白云登丨丨碧树醉铜鞮　郑谷诗薄宦因循抛丨丨故人流落向天涯　罗隐送朗州张员外诗旗飘丨丨岚光重酒奠湘江杜魄哀　邹浩诗天宇霜来丨丨髙】
　　岘顶【元稹诗酣歌离丨丨负气入江陵】
　　岘南【酉阳杂爼长白山相传古肃然山也丨丨有钟鸣燕世桑门释惠霄者自广固至此岘听钟声稍前忽见一寺门宇炳焕遂求中食一沙弥摘一桃与霄须防又与一桃语霄曰至此已淹留可去矣霄出回顾失寺至广固见弟子言失和尚已二十年矣】
　　岘北【宋之问秋莲赋江南兮丨丨汀洲兮不极　李白惜余春赋想逰女于丨丨愁帝子于湘南　沈佺期诗丨丨焚蛟浦巴东射雉田】
　　岘亭【崔涂初过江汉诗襄阳好向丨丨看人物萧条值岁阑　方干哭王大夫诗丨丨惋咽知无极渭曲馨香莫计年】
　　碣
　　碣山【明一统志丨丨在顺天府平谷县东五十里峰峦峭峻林谷深邃】
　　碣石【书禹贡夹右丨丨入于河　史记秦始皇纪三十二年始皇之丨丨使燕人卢生求羡门髙誓刻丨丨门坏城郭决通隄防　又孟子荀卿传驺衍如燕昭王筑丨丨宫身往师之注丨丨宫在幽州西三十里宁台之东　汉书武帝纪复东巡海上至丨丨注文颖曰在辽西絫县絫县今罢属临榆此石着海旁师古曰碣碣然特立之貌也　又沟洫志昔大禹治水山陵当路者毁之故凿龙门辟伊阙析底柱破丨丨堕断天地之性此廼人功所造何足言也　又地理志夹右丨丨注丨丨海边山名也言禹夹行此山之右而入于河逆下也　晋书宣帝纪景初二年帅牛金胡遵等步骑四万发自京都车驾送出西门诏弟孚子师送过温赐以谷帛牛酒敕郡守典农以下皆往会焉遂进师经孤竹越丨丨次于辽水　新序见昆仑下　水经注濡水又东南至絫县丨丨山　又丨丨山在辽西临渝县南水中也　明一统志丨丨山在永平府昌黎县西北二十里禹贡注云丨丨在北平郡骊城县西南河口之北今平州之南也郦道元言骊城县枕海有石如甬道数十里当山顶有大石如柱石韦昭以为丨丨旧在河口海濵歴世既久为水所渐沦入海已去岸百余里矣今丨丨在平州东离海三十里逺望其山穹窿似有石特出山顶其形如柱疑即禹贡冀州之丨丨　江总庐陵王德政碑文睢阳肇构丨丨初开　宋玉髙唐赋崪中怒而特髙兮若浮海而望丨丨　班固西都赋扬波涛于丨丨激神岳之嶈嶈　魏武帝诗东临丨丨以观沧海杨师道奉和圣制春日望海诗丨丨朝烟灭之罘归鴈翔　髙适燕歌行摐金伐鼓下榆关旌旗逶迤丨丨间　杜甫哀右仆射张公九龄诗丨丨岁峥嵘天地日蛙黾　韦应物石鼓歌秦家祖龙还刻石丨丨之罘李斯迹　白居易诗海神移丨丨画嶂簇天台　李商隐戏题枢言草阁诗夜归丨丨馆朝上黄金台　又作掲汉书地理志右北平郡骊成大丨丨山在县西南莽曰丨丨师古曰掲音桀】
　　碣馆【唐明皇石桥铭梁园胜躅丨丨佳逰　陈子昻送崔著作入都序云台与丨丨天殊亭障共衣冠地隔　李峤九成宫呈同寮诗丨丨分襄野平台架射峰】
　　岩
　　岩云【戴叔伦山居即事诗丨丨掩竹扉去鸟带余晖】
　　岩电【晋书王戎传戎幼而頴悟神彩秀彻视日不裴楷见而目之曰戎眼烂烂如丨下丨　史子玉枸杞赋于以安神于以轻体至于莹秋水之神而烂丨丨之光则又其效验之细者也】
　　岩雨【陈子昻万州晓发诗空蒙丨丨霁烂熳晓云归李益华山南庙诗丨丨神降时囘飇入松柏】岩雪【席预奉和圣制送张説巡边诗春冬见丨丨朝夕烽烟　陈乘游九里湖诗洞莓黏屐重丨丨溅衣轻　灵澈宿东林寺诗天寒猛虎呌丨丨林下无人空有月】
　　岩霰【孟郊奉报翰林张舍人诗丨丨不知午磵澌镇含曛】
　　岩霭【张祜诗暮草深丨丨幽花坠径香皇甫濓诗丨丨山头薄溪云水上行】
　　岩风【陆龟防李花赋移来砌下出自山中长霑涧雨迥洒丨丨　杜牧宿东横山诗溪雨滩声急丨丨树势斜　李咸用送韦主簿归京诗丨丨爱日泪阑干去住情途各万端】
　　岩烟【呉筠竹赋蓄水雾之沉沉揺丨丨之漠漠　唐太宗望终南山诗出红扶岭日入翠贮丨丨　李正封夏游招隐寺暴雨晚晴诗鹤去丨丨碧鹿鸣涧草香若虚怀庐山旧隐诗九叠嵯峨倚着天悔随寒瀑下丨丨】
　　岩暄【储光羲苏十三瞻登玉泉寺峰入寺中见赠诗涧浄緑萝深丨丨新鸟啭】
　　岩寒【韦应物春游南亭诗川明气已变丨丨云尚拥白居易游枋口悬泉题石上诗丨丨松柏短石古莓苔厚】
　　岩山【宋书蔡兴宗传初元谟旧部曲犹有三千人废帝颇疑之彻配监者元谟太息深怨啓留五百人丨丨营墓事犹未毕少帝欲猎又悉唤还城岩兵在中堂兴宗劝以此众举事曰当今以领军威名率此为朝廷唱始事便立尅　明一统志丨丨在江寜府南三十里宋武帝改名龙山　又丨丨在衢州府城西一十里四面壁立絶顶平旷可数十里】
　　岩嶂【李羣玉长沙陪裴大夫登北楼诗丨丨随髙步琴尊奉胜游　拾得诗云从丨丨起瀑布水潺潺】岩防【刘因横翠楼赋序云间日出虹消丨丨霮防若拂岚扑黛霭霭然有可喜而翫之者朝来之爽气也武三思宴龙诗丨丨萦纡上澄潭屈曲流　章八元天台道中诗八重丨丨疉晴空九色烟霞绕洞宫】
　　【白居易游悟真寺诗丨丨无撮土树木多瘦坚皮日休晓次神景宫诗静径侵泬寥仙扉傍丨丨】岩峿【赵冬曦和燕公别防湖诗湾澳陪临泛丨丨共浅窥】
　　岩峝【明一统志丨丨山在寿昌县东南三十里有五峰曰华盖罗帽玉露庆云景星】
　　岩防【栁宗元游南亭夜还叙志诗重疉间浦溆逦迤驱丨丨】
　　岩屿【马祖常春云诗岚翠含玉晖景采满丨丨】
　　岩峤【戴叔伦听霜钟诗髣髴烟岚隔依稀丨丨重】
　　岩孔【明一统志丨丨山在安顺州城东四十五里山髙峻盘亘傍有丨丨寨】
　　岩巅【白居易游悟真寺诗谁知中有路盘折通丨丨】
　　岩磴【王勃九成宫东台山池赋覆篑而萦丨丨浮芥而环洲防　孙逖奉和登会昌山应制诗丨丨列云旗吾君访道时　皮日休销夏湾诗木阴厚若瓦丨丨滑如饴】
　　岩坑【明一统志丨丨山在浦江县西北五十里上有水二东曰丨丨北曰湖溪】
　　岩岭【歴代名画记李思训画山水树石笔格遒劲湍濑潺湲云霞缥缈时睹神仙之事窅然丨丨之幽时人谓之大李将军　崔融啓母庙碑紫云合沓于溪涧白露氛氲于丨丨　韦表微翰林院新楼记梧桐髙则可以栖灵鳯丨丨秀则可以韫美玉　栁宗元送崔羣序贞松产于丨丨髙直耸秀条畅硕茂粹然立于千仭之表和气之发也　无名氏登天坛山望海日初出赋才涌出于溟渤之底已见尽乎丨丨之巅】岩峰【贾岛延寿里精舍寓居诗耳目乃井肺腑即丨丨】
　　岩峡【艮岳记艮岳支流为山庄为囘溪自山蹊石罅搴条下平陆中立而四顾则丨丨洞穴亭阁楼观乔木茂草或髙或下或远或近】
　　岩岫【晋书张忠传见山栖下　素问龙吟髙山虎啸丨丨　周兴嗣千字文旷逺绵邈丨丨杳冥　嵇康幽愤诗见山阿下　闾丘冲招隐诗嗟哉丨丨士归来从所钦　李绅忆题惠山寺书堂诗白云生依丨丨青桂荣枯托薜萝　范传正谢真人还旧山诗望路烟霞外回舆丨丨间　寒山诗丨丨深嶂中云雷竟日下又见山花下】
　　岩峦【栁宗元南岳般舟和尚第二碑肃宗制天下名山置大德七人兹岳尤重推择居首师乃即崇岭是作精室辟林莽刳丨丨殿舍宏大廊庑修直不命而献力不祈而荐货凡南方人颛念佛三昧者必由于是命曰般舟台焉　蒋防湘妃泣竹赋懿乎丨丨满目今古含情事难迁于岁月理不昧于坚贞　卢柟嘉禾楼赋镂太华之岳岳兮丨丨郁防峆崉而嶙嶟　李白蜀道难青泥何盘盘百步九折萦丨丨　髙适使青夷军入居庸诗丨丨鸟不过冰雪马堪迟　又赴彭州山行诗且恱丨丨胜宁嗟意绪违　贾岛北岳庙诗丨丨叠万重诡怪浩难测　栁宗元行路难突兀豁空丨丨韦庄信州仙人城下月岩山诗丨丨互吞吐岭岫相追随　寒山诗千仭丨丨深可遯万重谿涧石楼台】
