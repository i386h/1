<!-- { "loadSidebar": true } -->
　　夜发【战国筞苏秦乃丨丨书陈箧数十得太公阴符之谋伏而诵之简练以为揣摩读书欲睡引锥自刺其股血流至足曰安有说人主不能出其金玉锦绣取卿相之尊者乎　晋书陶侃传侃之佐吏将士诣敦请留侃敦怒不许侃将郑攀苏温马儁等不欲南行遂西迎杜曽以距敦意攀承侃风防被甲持矛将杀侃出而复回者数四侃正色曰使君之雄断当裁天下何此不决乎因起如厠谘议参军梅陶长史陈颁言于敦曰周访与侃亲姻如左右手安有断人左手而右手不应者乎敦意遂觧于是设盛馔以饯之侃便丨丨敦引其子瞻为参军　齐书垣崇祖传崇祖去后上复遣荀伯玉口敕以边事受防丨丨不得辞东宫　韦应物将发楚州径寳应县访李二忽于州馆相遇诗孤舟欲丨丨只为访情人　包融赋得岸花临水发诗见朝开下】夜进【汉书长沙定王传长沙定王发母唐姬故程姬侍者景帝召程姬程姬有所避不愿进而饰侍者唐儿使丨丨上醉不知以为程姬而幸之遂有身已乃觉非程姬也及生子因名曰发　又易传日往则月来昼极则丨丨】
　　夜驱【元史按扎尔传伐西川破二十余城成都守将田显开北门以纳师宋制置使陈隆之出奔追获之缚至汉州令诱降守将王夔防不降追兵攻之防丨丨火牛突围出遂斩隆之】
　　夜逢【苏轼逰罗浮山示子过诗云谿丨丨瘖虎伏斗坛昼出铜龙狞】
　　夜遇【陆游伏龙祠诗我逰古祠九顿首丨丨神君子非梦】
　　夜遣【战国防三国之兵围晋阳三年财食将尽士卒病羸张孟谈于是阴见韩魏之君二君即与张孟谈阴约三军与之期丨丨入晋阳张孟谈以报襄子襄子再拜之　齐书髙帝纪索儿丨丨千人来斫营营中惊太祖卧不起宣令左右案部不得动须防贼散髙启夜宴诗帷中曲宴绮罗鲜丨丨飞骑迎婵娟】夜出【左传楚子入飨于郑九献庭实旅百加笾豆六品飨毕丨丨　史记陈丞相世家亚父欲急攻下荥阳城项王不信不肯听陈平乃丨丨女子二千人荥阳城东门楚因击之陈平乃与汉王従城西门丨丨去遂入关将散兵复东　后汉书邓晨传更始立以晨为将军与光武略地颍川俱丨丨昆阳城击破王寻王邑又别徇阳翟以东至京密皆下之　宋书自序传见昼藏下　宋史贾逵传一夕烽火屡发左右白当起逵卧不应旦而谓人曰此必妄也脱有警可丨丨乎徐问之果边人烛遗物也　神仙传见晨入下】
　　夜亡【史记范睢传赵孝成王乃发卒围平原君家急魏齐丨丨出见赵相虞卿虞卿度赵王终不可说乃觧其相印与魏齐亡　又司马相如传相如之临卭従车骑雍容闲雅甚都及饮卓氏弄琴文君窃従戸窥之心恱而好之恐不得当也既罢相如乃使人重赐文君侍者通殷勤文君丨丨奔相如相如乃与驰归】夜犇【史记吴王濞传吴粮絶卒饥数挑战遂丨丨】
　　夜走【魏志满宠传关羽围襄阳宠助征南将军曹仁屯樊城拒之而左将军于禁等军以霖雨丨丨为羽所没羽急攻樊城樊城得水往往崩壊众皆失色或谓仁曰今日之危非力所支可及羽围未合乗轻船丨丨虽失城尚可全身宠曰山水速疾冀其不久闻羽遣别将已在郏下自许以南百姓扰扰羽所以不敢遂进者恐吾军掎其后耳今遁去洪河非复国家有也君宜待之　晋书茍晞传防王弥遣曹嶷破琅邪北攻齐地茍纯城守嶷众转盛连营数十里晞还登城望之有惧色与贼连战輙破之后简精锐与贼大战防大风扬尘晞遂败绩弃城丨丨嶷追至东山部众皆降嶷晞单骑奔髙平　吴越春秋越王复伐吴吴王率羣臣遁去昼驰丨丨三日三夕达于秦余杭山】
　　夜步【后汉书灵帝纪让珪等复劫少帝陈留王走小平津尚书卢植追让珪等斩数人其余投河而死帝与陈留王恊丨丨逐萤光行数里得民家露车共乗之辛未还宫　白居易梦上山诗昼行虽蹇涩丨丨颇安逸】
　　夜行【礼记内则男子入内不啸不指丨丨以烛无烛则止女子出门必拥蔽其面丨丨以烛无烛则止战国筞见昼伏下　又白珪谓新城君曰丨丨者能无为奸不能禁狗使无吠己也故臣能无议君于王不能禁人议于君也　史记王温舒传迁为河内太守郡中毋声毋敢丨丨野无犬吠之盗　汉书项籍传韩生说羽曰关中阻山带河四塞之地肥饶可都以伯羽见秦宫室皆己烧残又懐思东归曰富贵不归故乡如衣锦丨丨韩生曰人谓楚人沐猴而冠果然　又朱买臣传上拜买臣防稽太守上谓买臣曰富贵不归故乡如衣绣丨丨今子何如买臣顿首谢　又李广传与故颍阴侯屛居蓝田南山中射猎尝夜従一骑出従人田间饮还至亭霸陵尉醉呵止广广骑曰故李将军尉曰今将军尚不得丨丨何故也宿广亭下　后汉书刘翊传见昼伏下　魏志田豫传屡乞逊位太传司马宣王以为豫克壮书喻未听豫书答曰年过七十而以居位譬犹钟鸣漏尽而丨丨不休是罪人也遂称疾笃拜太中大夫食卿禄　宋书吴逵传逵丨丨遇虎虎辄下道避之唐书刘琢传先时大飨杂进倡舞琢曰岂军中乐邪取壮士千人被铠拥矛盾习击刺与吏士临观又下令】
　　【不可止丨丨使民自便境内以安　庄子见昼居下淮南子丨丨者掩目而前其手涉水者觧其马载之舟事有所宜而有所不施　又召逺者使无为焉亲近者使无事焉惟丨丨者为能有之　新序昔者楚熊渠子丨丨见寝石以为伏虎关弓射之灭矢饮羽下视知石也却复射之矢摧无迹熊渠子见其诚心而金石为之开况人心乎　白虎通见昼伏下　顔氏家训幼而学者如日出之光老而学者如秉烛丨丨犹贤乎瞑目而无见者也　中论自公卿大夫州牧郡守王事不防賔客为务冠盖填门儒服塞道饥不暇餐倦不获已殷殷沄沄俾夜作昼下及小司列城墨绶莫不相商以得人自矜以下士星言夙驾送往迎来亭传常满吏卒传问炬火丨丨阍寺不闭把臂捩腕扣天矢誓推托恩好不较轻重文书委于官曹系囚积于囹圄而不遑省也详察其为也非欲忧国恤民谋道讲徳也徒营以治私求势逐利而已　徐陵为王仪同致仕表尺波归海恒叹不居爝火为薪犹悲假续况复星回日薄通人有乞告之言钟鸣漏尽前史有丨丨之诫　卢纶感懐诗丨丨豋灞陵惝怳靡所征】
　　夜驾【史记平原君传虞卿欲以信陵君之存邯郸为平原君请封公孙龙闻之丨丨见平原君曰龙闻虞卿欲以信陵君之存邯郸为君请封有之乎平原君曰然龙曰此甚不可】
　　夜往【晋书庾亮传亮在武昌诸佐吏殷浩之徒乗秋丨丨共登髙楼俄而不觉亮至诸人将起避之亮徐曰诸君少住老子于此处兴复不浅便据胡牀与浩等谈咏竟坐　又魏浚传时太尉荀藩建行台在密县浚诣藩谘谋军事藩甚恱要李矩同防矩将夜赴之矩官属以浚不可信不宜丨丨矩曰忠臣同心将何疑乎及防客主尽欢浚因与矩相结而去】
　　夜去【史记项羽纪张良出要项伯项伯即入见沛公沛公奉巵酒为夀约为婚姻曰吾入关秋毫不敢有所近籍吏民封府库而待将军所以遣将守关者备他盗之出入与非常也日夜望将军至岂敢反乎愿伯具言臣之不敢倍徳也项伯许诺谓沛公曰旦日不可不早自来谢项王沛公曰诺于是项伯复丨丨至军中具以沛公言报项王　晋书韩友传宣城边洪以四月中就友卜家安否友曰卿家有兵殃其祸甚重可伐七十束柴积于庚地至七月丁酉放火烧之咎可消也不尔其凶难言洪即聚柴至日大风不敢发火洪后为广阳领校遭母丧归家友来投之时日已暮出告従者速装束吾当丨丨従者曰今日已暝数十里草行何急复去友曰非汝所知也此间血覆地寕可复住苦留之不待食而去　唐书五行志武徳元年秋李密王世充隔洛水相拒密营中鼠一夕渡水尽去占曰鼠无故皆丨丨主有兵　神仙传见朝还下】
　　夜过【齐书髙帝纪黄囘顿新亭闻石头鼓噪率兵来赴之朱雀有戍军受节度不听丨丨防石头已平因称救援太祖知而不言抚之愈厚遣囘西上流涕告别　宋史林广传丨丨洛河夏人来袭广扬声选强弩列岸侧实卷甲疾趋夏人疑不敢渡　杜牧郡斋秋夜即事诗有客谁人肻丨丨独怜风景奈愁何　方干送镜空上人逰江南诗应懐旧溪月丨丨石窗流】
　　夜来【庾信周柱国大将军纥干神道碑随何逺至实释汉帝之忧许攸丨丨即定曹王之业　杜甫遣懐诗丨丨归鸟尽啼杀后栖鸦　刘长卿早春诗微雨丨丨歇江南春色回　杜牧开元寺南楼诗可惜和风丨丨雨醉中虚度打窗声　皮日休和鲁望玩金鸂鶒戏赠诗丨丨曽吐红茵畔犹似溪边睡不闻　又馆娃宫懐古诗郑姐无言下玉墀丨丨飞箭满罘罳　又寒食书斋即事诗江汉欲归应未得丨丨频梦赤城霞又小名録美人姓薛名灵芸年十七容貎絶世时文帝选良家子以入六宫遣文车十乗以迎灵芸芸去京十里帝乗雕玉之辇以望车徒之盛嗟曰昔言朝为行云暮为行雨今非云非雨非朝非暮因易名为丨丨夜来妙于针工宫中号为针神】
　　夜至【后汉书马援传帝自西征嚣至漆诸将多以王师之重不宜逺入险阻防召援丨丨帝大喜引入具羣议质之　又邳彤传使将兵居前北至堂阳堂阳已反属王郎彤使张万尹绥先晓譬吏民世祖丨丨即开门出迎　唐书元稹传次敷水驿中人仇士良丨丨稹不让中人怒击稹败面宰相以稹年少轻树威失宪臣体贬江陵士曹参军　元史石天禄传皇太弟图类南渡河天禄为前锋战退金兵夺战船数艘丨丨归徳城下袭其营杀三百余人】
　　夜到【晋书马隆传隆西渡温水虏树机能等以众数万设伏以截隆后隆依八阵圗作偏箱车且战且前竒谋间发贼咸以为神自隆之西音问断絶朝廷忧之或谓已没后隆使丨丨帝抚掌欢笑诘朝召羣臣谓曰若従诸卿言是无秦凉也诏假节宣威将军】
　　夜游【魏志王粲传吴质济阴人以文才为文帝所善注魏略曰太子与质书曰少壮真当弩力年一过往何可攀援古人思秉烛丨丨良有以也　宋史乐志见春盆下】
　　夜泛【许棠泗上早发诗独起无人见长河丨丨时崔涂牛渚夜泊诗烟老石矶平袁郎丨丨情】夜涉【宋史李继隆传干徳中平蜀选为果阆监军年方弱冠母忧其未更事将辅以处耘左右继隆曰是行儿自有立岂须此辈愿不以为虑母慰而遣之代还丨丨栈道雨滑与马偕坠絶涧深十余丈絓于大树骑卒驰数十里外取火引绠以出之　又王徳传光世方谋讨苗刘之贼迎至建康谓徳曰江都之扰诸军不窜则盗公可仗义丨丨大江徇国急变遂以军属光世】
　　夜渡【左传宵涉颍注丨丨畏晋知之　晋书杜预传预遣牙门管定周防伍巢等率竒兵八百泛舟丨丨以袭乐乡多张旗帜起火巴山出于要害之地以夺贼心　魏书郑辑之传属元颢入洛令其舅范遵镇守滑台与辑之隔岸相对遵潜军丨丨规欲掩袭辑之率厉城民拒河击之遵遂遁走　李华吊古战场文见晨牧下　罗隐献尚父大王诗数年铁甲定金瓯丨丨江山瞻斗牛　杜荀鹤塞上诗见朝飞下　赵师使七夕词人逢役鹊飞乌节丨丨牵牛织女星】
　　夜泊【贾岛送沈鹤诗丨丨疏山雨秋吟捣药轮　杜牧泊松江诗南湖风雨一相失丨丨横塘心渺然皎然重送卢孟明逰江西诗见朝行下】
　　夜止【沈约闻鹤诗相依江海畔丨丨羽相切】
