<!-- { "loadSidebar": true } -->
　　白雀【晋书慕容盛载记有雀素身绿首集于端门栖翔东园二旬而去改东园为丨丨园　南史宋孝武帝纪祀梁山大阅水师于中江有丨丨二集华盖有司奏改元神雀诏不许　又齐武帝纪帝避难掲阳山有丨丨来集　又刘潜第六弟孝威气调英爽风仪俊举大同中丨丨集东宫孝威上颂甚羙　又甄恬传恬居防庐于墓侧有白鸠丨丨栖宿其庐　又徐伯珍传伯珍少孤贫早防妻晚不复重娶丨丨一双栖其户牖论者以为隠徳之感焉　酉阳杂俎张坚尝张罗得一丨丨爱而飬之梦天刘翁责怒每欲杀之丨丨輙报坚坚设诸方待之终莫能害天翁遂下观之坚盛设賔主乃窃骑天翁车乗白龙振防登天到元宫易百官封丨丨为上卿侯改丨丨之不产于下土　稽神録徐仲寳为乐平令于厠厨鼠穴中得钱率人掘之深数尺有一丨丨飞出止于庭树其下获钱至百万钱尽丨丨乃去不知所之　晋拂舞歌丨丨呈瑞素羽明鲜　令狐楚南宫夜直宿诗青编书丨丨黄纸降苍龙注其日鄜州奏丨丨宜付史馆　贯休上卢使君诗嘉树丨丨来祥甘露坠】
　　白燕【史记三代世表黄帝终始传曰汉兴百有余年有人不短不长出丨丨之乡持天下之政时有婴儿主却行车霍将军者本居平阳丨丨　吴志孙休传注见赤雀下　南史马枢传有丨丨一双巢庭树驯狎櫩庑时至几案春来秋去几三十年　西京杂记元后在家尝有丨丨衔白石大如指坠后绩筐中后取之石自剖为二中有文曰母天地后乃合之遂复还合后为皇后置玺笥中谓为天玺也　拾遗记魏传晋之歳北阙下有白光如鸟雀之状罗得一丨丨以为神物论者云金德之瑞昔师旷时有丨丨来巢检瑞应圗果如所论述异记汉武帝元鼎元年起招灵阁有一神女留一玉钗与帝帝以赐赵婕妤至昭帝元凤中宫人见此钗】
　　【光莹甚异共谋欲碎之明视钗匣唯见丨丨直升天去后宫人常作玉钗因名玉燕钗　酉阳杂俎妾媵有制则丨丨来巢　夲草燕生髙山平谷有两种若窠北向而尾屈色丨者是数百嵗丨　易占山见丨丨其君宜得贵女　段龙凉州记吕光太安三年丨丨游酒泉郡黒燕列从　宋元嘉起居注元年七月有丨丨集于齐郡游翔庭宇经九月乃去众燕翼随恒有数千　宣城记侍中纪昌睦初生有丨丨一双出屋既表素质宦途亦通　骊珠杂录时大本赋丨丨诗呈杨铁厓铁厓极称珠帘玉剪之句袁景文在座曰诗虽佳未尽体物之妙防夫不以为然景文归作诗翌日呈之铁厓击节叹赏连书数纸尽散坐客一时呼为袁丨丨以此得名庾信华林园马射赋兵革无防非有待于丹乌宫观不移故无烦于丨丨　权徳舆诗青乌灵兆乆丨丨瑞】
　　【书频　张萧逺乳石洞玉女词双双丨丨入祠堂　李商隠圣女祠诗寄问钗头双丨丨每朝珠舘几时归张祜吴宫曲玉钗斜丨丨罗带防青虫　陈陶有和容南韦中丞题瑞亭丨丨白防六眸嘉莲诗　时大夲有丨丨诗　袁凯有丨丨诗】
　　白乙【左传秦穆公召孟明西乞丨丨使出师于东门之外注丨丨白乙丙　白居易和寄乐天诗近闻屈指数元某与丨丨】
　　白鸽【皮日休开元寺避暑聮句见青下　徐夤有丨丨诗　叶夣得琵琶诗丨丨飞来入紫槽朱鸾飞去唳青霄】
　　白鹑【梦溪笔谈天文家朱鸟取象于鹑故南方朱鸟七宿曰鹑首鹑火鹑尾是也鹑有两种有丹鹑有丨丨】
　　白鶂【荘子丨丨之相视眸子不运而风化　又鹢同本草释名丨丨相睨而孕防防睛交而孕】白防【玉篇丨丨鸟群飞尾如雌鸡】
　　白鹂【白居易詶令狐防守见赠诗离声双丨丨行色一篮轝】
　　白鸠【吴志吴主传注吴录曰八月癸丑丨丨见于章安防稽典录郑迁临淮太守郡人徐宪在防致哀丨丨巢户侧举为孝廉朝廷称为丨丨郎　夲草鸠有丨丨緑鸠　扬雄剧秦美新丨丨丹乌素鱼断蛇沈演之丨丨颂有哲其仪时惟皓鸠性勰五教名编素丘　李白夷则格上丨丨拂舞辞铿鸣钟考朗鼔歌】
　　【丨丨引拂舞丨丨之白谁与邻霜衣雪襟诚可珍　朱孝防梁拂舞歌翩翩丨丨再飞再鸣】
　　白翟【山海经盂山鸟多白雉丨丨　权徳舆贺兴庆池白鸬鷀赋昔周致丨丨徒歌遐迩汉歌赤鴈亦荐郊庙　又杜氏通典北狄以畜牧为业随逐水草唐虞则山戎夏则獯鬻周则猃狁其后山戎越燕伐齐后又伐燕襄王时侵盗尤甚晋文公乃兴师攘却居于西河圁洛之间号日赤翟丨丨　杜甫夔府书懐诗贼壕连丨丨战瓦落丹墀】
　　白雉【后汉书光武帝纪见白兔下　魏志文帝纪延康元年饶安县言丨丨见　唐书曰夲传永徽初其王孝德即位改元曰丨丨献虎魄大如斗码碯若五升器　春秋感精符王者旁流四表则丨丨见　孝经援神契周成王时越裳献丨丨去京师三万里王者祭祀不相逾宴食袍服有节则至　易林丨丨群雊慕徳贡朝　典畧丨丨岱宗之精　世说既开青云覩丨丨何不张弓挟尔矢　吴质荅东阿王书北慑肃慎使贡其楛矢南震百越使献其丨丨　许善心神雀颂丹乌流火丨丨从风　左思蜀都赋丨丨朝雊猩猩夜啼　班固丨丨诗见素乌下　李峤雉诗丨丨振朝声飞来表太平　李白雉朝飞操麦陇青青三月时丨丨朝飞挟两雌　又摴蒱经凡一子悉为两面一面涂黒黒之上画牛犊一面涂白丨之上画丨投子者五皆现黒则其名卢四黒一白则其名雉用以比卢降一等矣】
　　白唐【酉阳杂俎丨丨唐者黒色也谓斑上有黒色　又丨丨一变为青鴘而微带灰色】
　　白鵞【宋书符瑞志晋成帝咸和九年五月丨丨见吴国钱塘内史虞潭以献　肘后方人家飬丨丨白鸭可辟射工　南部新书李群玉善草书性喜飬丨丨夲草丨丨不食虫止渴为胜　扬州记新城县东有俱山山上有湖湖中有丨丨十只时时飞来不可常见法苑珠林尔时菩萨于菩提树下取草时忽有五百青雀五百丨丨五百孔雀五百拘翅罗鸟等从十方来右绕菩萨三帀讫已随菩萨行　韦庄序何知黒丨之丨强识淄渑之味　李白送贺宾客归越诗山隂道士如相见应写黄庭换丨丨　又送温处士归黄山丨丨峯旧居诗归休丨丨岭渴饮丹砂井　卢纶赋得白鸥歌似君换得丨丨时独凭阑干雪满池　韩愈石鼔歌羲之俗书逞姿媚数纸尚可博丨丨　黄冠野夫授马氏女诗女是寄生枝男是冬青木冬青驾丨丨寄生跨黄鹿注黄鹿真人马氏女者防好道有黄冠野夫年逾七十顔如渥丹传铅汞符篆要术易其名为道兴授诗而行后结庵于庐江之东复遇野夫与镇坛金银为黄鹿丨丨之精天祐末盗欲取之遂骖驾黄鹿丨丨前引腾空而逝如所授诗之言　陆游醉中歌黄雀万里行头颅丨丨作鲊天下无　贡师泰题子固所藏鲜于墨迹诗黄鹄夜深随落月丨丨秋冷化孤云　虞集寄子山尚书诗丨丨翻墨沼紫燕入书林　又韩偓信笔诗春风狂似虎春浪丨于丨】
　　白鸭【夲草鸭水禽也治虚劳热毒宜用乌骨丨丨取金水寒肃之象　刘基题富好礼村乐图诗黄鸡长大丨丨重瓦瓮琥珀香新篘】
　　白鸡【地镜见白犬下　王维和宋中丞防福贤观天长寺诗积水浮香象深山鸣丨丨　李白东山吟丨丨梦后三百嵗洒酒浇君同所欢　顾况望简寂观诗青嶂青溪直复斜丨丨白犬到人家　施肩吾句遗却丨丨呼喌喌　曹唐题武陵洞诗丨丨黄犬不将去且寄桃花深洞中　王安石游齐安诗老值丨丨能不死复随春色破寒来】
　　白羽【仪礼郷射礼君国中射则皮树中以翿旌获丨丨与朱羽糅注皮树兽名　孟子丨丨之白　吴语吴王陈士卒百万人以为方陈皆白常白旂素甲丨丨之矰望之如荼注矰矢名以丨丨为卫　语林诸葛武侯以丨丨扇指麾三军　骆宾王上防察使唘丨丨书生自铭恩于食稲黄衣童子将赛德于餐花　司马相如上林赋弯蕃弱满丨丨　谢恵连雪赋丨丨虽白质以轻兮　刘孝威苦暑诗丨丨徒垂握緑水自周堂杨炯紫骝马诗见赤茸下　骆宾王从军中行路难绛节朱旗分丨丨丹心白刃酬明主　又宿温城诗丨丨揺如月青山断若云　宋之问松山岭诗丨丨揺丹壑天营逼翠微　陈子昂和陆明府赠将军重出塞诗黄金装战马丨丨集神兵　贾至咏冯昭仪当熊诗丨丨插雕弓蜺旌动朔风　杜甫已上人茅斋诗见青丝下又椶拂子诗不堪代丨丨有足除苍蝇　又前苦寒行元冥祝融气或交手持丨丨未敢释　王维送李太】
　　【守赴上洛诗丹泉通虢略丨丨抵荆岑　张巡守睢阳作屡厌黄尘起时将丨丨挥　李绅渡西陵诗及郊挥丨丨入里卷红旌　又到宣武诗见红缨下　孟郊塘下行徒将丨丨扇调妾木兰花　杜牧郡斋独酌诗丨丨八札弓防压緑檀枪　李山甫赠宿将诗校猎燕山经防春雕弓丨丨不离身　法震赠袁将军诗丨丨三千驻萧萧万里行　又春秋许迁于丨丨　左传楚子使王子胜迁许于柝实丨丨注时丨丨改为柝】白翼【山海经单张之山有鸟焉其状如雉而文首丨丨黄足名曰白鵺】
　　白翎【辍耕录丨丨雀者国朝教坊大曲也雀生于乌桓朔漠之地雌雄和鸣自得其乐世皇命伶人硕德闾制曲张宪作歌咏之曰摩诃不作兜勒声听奏筵前丨丨雀　白居易灵鹤赞见丹脑下　雍陶和河南白尹西池北新葺水斋招赏诗鱼戏揺红尾鸥闲退丨丨李贺长平箭头歌丨丨金簳雨中尽直余三脊残狼牙　杨维桢吴下竹枝歌丨丨雀操手双弹舞罢胡笳十八拍　杨允孚滦京杂咏诗芳草撩人香扑面丨丨随马呌晴空　张昱丨丨雀歌乌桓城下丨丨雀雄鸣雌随求饮啄】
　　白翮【秘要诀法鼻灵帝君带日御月乗丨丨之车在白光之中】
　　白毳【晋书孝友传序乌驯丹羽巢叔和之室鹿呈丨丨扰功文之庐　唐书王绩传绩仕以醉失职乡人靳之托无心子以见趣曰子闻蜚廉氏马乎一者朱鬛丨丨龙骼凤臆骤驰如舞终日不释辔而以热死一者重头昂尾踶齧善蹶弃诸野终年而肥】
　　白龙【宋史太宗纪太平兴国二年六月辛夘朔丨丨见邠州要防池中　说苑吴王欲从民饮酒子胥諌曰昔者丨丨化为鱼渔者豫且射中其目丨丨上诉天帝天帝曰当是之时若安置而形对曰我化为鱼帝曰鱼固人之所射也豫且何罪今君弃万乗之位而从民饮臣恐猝有豫且之患王乃止　列仙传陵阳子明好钓于溪得丨丨子明放之后得白鱼腹中有书教子明服食遂采五石脂服之三年丨丨来迎止陵阳山上邺中记石虎正防殿前有丨丨樽作金龙于东厢西向龙口金樽受五十斛　神仙传太真王夫人王母小女乗一丨丨周游四海　吴地记昔齐景公女聘吴太子终累阖闾长子夫差兄也齐女防夫每思家国因号齐门后常熟隅山东南岭毕化丨丨冲天而去　录异记清潭在新康县西百里源极深常有丨丨藏其中张衡东京赋丨丨鱼服见困豫且　东方虬昭君怨揜泪辞丹凤衔悲向丨丨　崔湜大漠行近见行人畏】
　　【丨丨遥闻公主愁黄鹤　李白防别曽南群官之江南诗我昔钓丨丨放龙溪水旁　又在水军宴赠幕府诸侍御诗月化五丨丨翻飞凌九天　白居易和集贤学士早朝诗吐丨丨头宛转扇开青雉尾参差　孟郊寒溪诗一曲一直水丨丨何鳞鳞　徐夤献内翰杨侍郎诗见丹凤下　苏轼开先潄玉亭诗擘开青玉峡飞出两丨丨　朱子观瀑诗快防苍厓一道泉丨丨飞下蔚蓝天　又五代史南汉世家刘防干亨九年丨丨见南宫三清殿改元丨丨】
