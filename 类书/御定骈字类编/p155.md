<!-- { "loadSidebar": true } -->
　　地景【卢照邻益州玉真观黎君碑流回左映防丨丨扵丹田浩气中升养天倪于紫室】
　　地质【易坤六二直方大不习无不利注居中得正极于丨丨任其自然而物自生不假修营而功自成故不习焉而无不利　陈瓘文天气而丨丨无物不然人藐乎其间亦一物耳】
　　地色【唐书五行志神龙二年二月壬子洛阳城东七里丨丨如水树木车马歴歴见影渐移至都月余乃灭长安街中往往见水影　云笈七籖上学之士知外国丨丨恒吟咏六品之音者则致仙官卫兆之身九年自然得游呵罗之国　李廓鸡鸣曲才分丨丨第三鸣旌斾红尘已出城　陈标赠登第进士诗春宫南院粉墙东丨丨初分月色红　司空图浙上诗愁看丨丨连空色静听歌声似哭声　又宋史食货志政和三年河北西路提举常平司奏所在丨丨极多不下百数及至均和不过十等虽出十分之税地土肥沃尚以为轻第十等只分一均多是瘠卤出税虽少犹以为重】
　　地文【白虎通见天质下　急就篇半夏皁荚艾槖吾注半夏一名丨丨　新论日月者天之文也山川者丨之丨也言语者人之文也天文失则有谪蚀之变丨丨失则有崩竭之灾人文失则有伤身之患】地味【引契经劫初时人无男女根形色不异后食丨丨男女根生】
　　地理【易繋辞见天文下　礼记月令孟春之月毋变天之道毋絶丨之丨　又礼器天时有生也丨丨有宜也疏丨之分丨自然各有所宜若髙田宜黍稷下田宜稻麦是也　汉书郊祀志见天文下　宋书州郡志丨丨参差其详难举实由名号骤易境土屡分　齐书崔慰祖传国子祭酒沈约吏部郎谢朓尝于吏部省中賔友俱集各问慰祖丨丨中所不悉十余事慰祖口吃无华辞而酬据精悉一座称服之朓叹曰假使班马复生无以过此　魏书韩显宗传自南伪相承窃有淮北欲擅中华之称且以招诱边民故侨置中州郡县自皇风南被仍而不改凡有重名其数甚众疑惑书记错乱区宇非所以疆域物土必也正名之谓也愚以为可依丨丨旧名一皆厘革　唐书贾耽传耽嗜观书老益勤尤悉丨丨四方之人与使夷狄者见之必从询索风俗故天下地土区产山川夷岨必究知之　元史兵志自至元十九年世祖命知丨丨省院官共议于濒海沿江六十三处安置军马　又刘秉忠传尤邃于易及邵氏经世书至扵天文丨丨律歴三式六壬遁甲之属无不精通论天下事如指诸掌　又畅师文传父讷有诗名注丨丨指掌图　素问见天文下　武帝内传王母曰昔上皇清虚元年三天太上道君下观六合瞻河海之长短察丘山之髙卑立天柱而安扵丨丨桢五岳而拟诸镇辅　説苑九卿者不失四时通于沟渠修隄防树五谷通扵丨丨者也　灵宪注见天文下　束晳广农议见天时下　欧阳詹泉州二公亭记况丨丨卑埤而不择爽垲以荡夫汗廅乎　陆游游金陵杂记七日早游天庆观在冶城山之麓丨丨家以为此山脉络自山来不可知也　左思吴都赋下料物土析于丨丨者也　庾信象戏赋回丨丨于方畦转天文扵圎璧　谢灵运会吟行列宿炳天文负海横丨丨　韩愈晚秋郾城夜会聫句诗丨丨画封疆天文扫寥廓　皇甫曽送商州杜中丞诗安康丨丨接商于帝命専城总赋舆刘禹锡韩十八侍御见示岳阳楼别窦司直诗见天盖下　李商隐献寄旧府开封公诗见天文下　惠标咏孤石诗中原一孤石丨丨不知年】
　　地部【博物志河图括地象曰地南北三亿三万五千五百里丨丨之位起形髙大者有昆仑山广万里髙万一千里神物之所生圣人仙人之所集也】
　　地位【宋史礼志御史中丞黄履谓南郊合祭因王莽谄事元后遂跻丨丨同席共牢迨先帝亲郊大臣以宣仁同政复用莽意合祀渎乱典礼　管子反五藏以视不亲治祀之下以观丨丨　陆肱乾坤为天地赋见天经下　又齐书豫章王嶷传自以丨丨隆重深懐退素北宅旧有田园之美乃盛修理之】
　　地干【隋炀帝临渭源诗丨丨纪灵异同穴吐洪流】
　　地兆【越絶书天道未作不先为客丨丨未发不先动众】
　　地职【周礼大司徒凡造都鄙制其地域而封沟之不易之地家百畮一易之地家二百畮再易之地家三百畮乃分丨丨奠地守制地贡而颁职事焉以为地灋而待政令注分丨丨分其九职所宜也定地守谓衡麓虞之属制地贡谓九职所税也颁给者分命使各为其所职之事　又均人掌均地政均地守均丨丨均人民牛马车辇之力政】
　　地守【周礼大司徒见上又均人见上】
　　地灋【周礼大司徒见地职下】
　　地政【周礼均人见地职下按注虽称读征但大司徒条下自有地征未可以注改经仍存于此】地征【周礼大司徒以土均之法辨五物九等制天下之丨丨以作民职以令地贡以敛财赋以均齐天下之政　李商隐城上诗边遽稽天讨军须竭丨丨顔萱诗柴扉草屋无人问犹向荒田责丨丨】地贡【周礼大司徒见上　又注丨丨贡地所生谓九谷】
　　地俗【周礼诵训掌道方慝以诏辟忌以知丨丨疏诵训又掌说四方言说所恶之事以诏告令王避其忌恶所以然者欲王博知丨丨言语之事】
　　地绪【苏颋授崔子源岐王府长史制丨丨清茂风襟亮防】
　　地徳【周礼职方氏其山镇曰会稽疏九州皆有镇所以安丨丨　左传土正曰后土注土为羣物主故称后也其祀句龙焉在家则祀中霤在野则为社疏刘云天子以下俱荷丨丨皆当祭地但名位有髙下祭之有等级天子祭地之神也诸侯不得祭地使之祭社也家又不得祭社使祭中霤也霤亦地神所祭小故变其名　周语见天刑下　鲁语天子大采朝日与三公九卿祖识丨丨注祖习也识知也丨丨所以广生　郑语见天明下　宋书礼志太社之祝曰丨丨普施恵存无疆乃建太社保佑万邦悠悠四海咸赖嘉祥　管子理国之道丨丨为首　吕览昔葛天氏之乐三人掺牛尾投足以歌八阕一曰载民二曰鸟三曰遂草木四曰奋五谷五曰敬天常六曰达帝功七曰依丨丨八曰总万物之极　淮南子凉风至则报丨丨祀四郊　杨炯少室山少姨庙碑山惟丨丨神即隂灵瑶姬逐雨玉女随星】
　　地力【史记货殖传当魏文侯时李克务尽丨丨而白圭乐观时变故人弃我取人取我与　汉书食货志李悝为魏文侯作尽丨丨之教以为地方百里提封九万顷除山泽邑居参分去一为田六百万畮治田勤谨则畮益三升不勤则损亦如之地方百里之増减辄为粟百八十万石矣　商子易苦则丨丨尽乐用则兵力尽　论衡丨丨盛者草木畅茂　柳宗元进农书状伏以平秩东作虞书立制俶载南亩周雅垂文此皆奉天时以授人尽丨丨而丰食　皮日休上真观诗襹褷风声防跁跒丨丨痑　苏轼东坡诗良农惜丨丨幸此十年荒　金章宗云龙川泰和殿五月牡丹诗丨丨发生虽有异天公造物本无私】
　　地业【庾信善寂寺碑芳兰公子即以丨丨髙人幽桂王孙即以琴樽待物　逹奚珣华山述圣颂序洪炉大造之时天动丨丨秘箓聿来之日风揺云起】
　　地利【书周官司空掌邦土居四民时丨丨　礼记礼运祀社于国所以列丨丨也疏地出财故云列丨丨也　孟子见天时下　战国防百里之厚而动千里之权者丨丨也　宋书文帝纪今农事行兴务尽丨丨若须田种随宜给之　南史孙谦传谦为郡县常勤劝课农桑务尽丨丨收入常多于邻境　魏书崔浩传见天时下　管子不务天时则财不生不务丨丨则仓廪不盈　又辩于丨丨而民可富　又轻丨丨而求田野之辟仓廪之实不可得也　淮南子所谓丨丨者后生而前死左牡而右牝　新序孙卿与临武君议兵于赵孝成王前王曰请问兵要临武君对曰上得天时下得丨丨后之发先之至此用兵之要术也　中论竭力以尽丨丨谓之农夫　文心雕龙见天文下　梁简文帝度关山乐府力能争丨丨转战逐天时　杜甫江陵望幸诗见天文下　卢纶送何召下第后归蜀诗水程通海货丨丨杂吴风】
　　地宜【史记周本纪公刘虽在戎狄之间复修后稷之业务耕种行丨丨自漆沮度渭取材用行者有资居者有畜积民赖其庆百姓懐之多徙而保归焉周道之兴自此始　管子明主有六务一曰节用二曰贤佐三曰法度四曰必诛五曰天时六曰丨丨　大戴礼丨丨不殖财物不审万民饥寒教训失道风俗僻百姓流亡人民散败曰危也危则饬司徒　韩愈鬭鸡聫句诗天时得清寒丨丨挟爽垲】
　　地植【白居易无名税诗厚丨丨桑麻所要济生民】
　　地制【礼记乐记礼以丨丨疏礼生于隂是法丨而丨又汉书贾谊传丨丨壹定宗室子孙莫虑不王下无倍畔之心上无诛伐之志故天下咸知陛下之仁魏书崔孝芬传府主任城王澄雅重之熙平中澄奏丨丨八条孝芬所参定也】
　　地名【唐书艺文志刘百荘譔史记丨丨二十卷　宋史艺文志郑樵春秋丨丨谱十卷　又庾信哀江南赋始则丨丨全节终则山称枉人　沈亚之王处士凿金山引瀑记丨丨樊川乡接杜曲却倚峻阜旧多细泉萦树石而散流歴沙壤而潜耗注未成瀑浮不胜杯】
　　地类【易坤彖牝马丨丨行地无疆　唐书文徳皇后长孙氏传后年十三嫔于太宗尝归宁扵永兴里舅高士亷媵张氏于后所宿舍外见大马二仗士亷命筮之遇坤之泰卜者曰坤顺承天载物无疆马丨丨也之泰是天地交而万物通也又以辅相天地之宜后妃象也】
　　地属【齐书文恵太子长懋传上表曰臣丨丨元良业微三善光道树风于焉盖阙晨宵忷惧有若临渊】地图【周礼土训掌道丨丨以诏地事道地慝以辨地物而原其生以诏地求注道说也说丨丨九州形势山川所宜告王以施其事也　战国防秦将王翦破赵虏赵王迁尽收其地进兵北略地至燕南界太子丹恐惧乃请荆卿曰秦兵旦暮渡易水则虽欲长侍足下岂可得哉荆卿曰微太子言臣愿得谒之今行而无信则秦未可亲也夫樊将军秦王购之金千斤邑万家诚得樊将军首与燕督亢之丨丨献秦王秦王必説见臣臣乃得有以报太子　又秦王朝服设九賔见燕使者咸阳宫荆轲奉樊于期之头函而秦武阳奉丨丨匣以次进　晋书裴秀传上考禹贡山海川流原隰陂泽古之九州及今之十六州郡国县邑疆界郷陬及古国盟会旧名水陆径路为丨丨十八篇　唐书百官志兵部尚书一人侍郎二人掌武选丨丨车马甲械之政　温子升大觉寺碑见天镜下　张文琮咏水诗丨丨罗四渎天文载五潢　杜甫严公防宴同咏蜀道画图诗日临公馆静画满丨丨雄　白居易重修香山寺诗丨丨铺洛邑天柱倚崧丘】
　　地事【周礼土训见上　又载师掌任土之法以物丨丨授地职而待其政令　楚语王曰三事者何也对曰天事武丨丨文民事忠信　汉书天文志箕星为风东北之星也东北丨丨天位也　大戴礼见天事下】地慝【周礼土训见上　又注丨丨若瘴蛊然也辨其物者别其所有所无原其生生有时也以此二者告王之求也】
　　地物【周礼土训见上　又职方氏制其贡各以其所有注国之丨丨所有　周语见天神下】地求【周礼土训见上】
　　地典【汉书艺文志丨丨六篇　又后汉书张衡传见天老下　又注帝王纪曰黄帝以风后配中台五圣配下台谓之三公其余知天规纪丨丨　羣辅録见天老下】
