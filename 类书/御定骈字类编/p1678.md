<!-- { "loadSidebar": true } -->
　　书函【后汉书祭祀志以吉日刻玉牒丨丨藏金匮玺印封之　旧唐书魏征传太宗曰征亡后朕遣人至宅就其丨丨得表一纸始立草表字皆难识　高啓送王推官赴谯阳诗濯冠捧丨丨平明献朝堂】书制【唐书李德裕传德裕之斥中书舍人崔嘏字干锡谊士也坐丨丨不深切贬端州刺史】书楷【唐书裴休传能文章丨丨遒媚有体法】
　　书诏【唐书苏颋传宗平内难丨丨塡委独颋在太极后閤口所占授功状百绪轻重无所差书史白曰丐公徐之不然手腕脱矣　又陆贽传见笔閤下　辽史仪卫志诏书宝文曰丨丨之寳凡丨丨批答用之周必大跋司马温公吕申公同除内翰诰昔唐文宗问魏文页公五世孙謩曰卿家丨丨顾有存者乎謩对唯故笏在诏令上送　虞集立春夜试墨诗丨丨频趋阁思归即借车】
　　书命【唐书苏颋传时李防对掌丨丨帝曰前世李峤苏味道文擅当时号苏李今朕得颋及又何愧前人哉　又陆扆传擢进士第累进翰林学士中书舍人扆工属辞敏速若注射然一时丨丨自以为不及昭宗优遇之　栁宗元送文郁师序栁氏以文雅高于前代近岁颇乏其人百年间无为丨丨者登礼部科数年乃一人后学小童以文儒自业者又益寡】
　　书谏【史记韩非传非见韩之削弱数以丨丨韩王韩王不能用】
　　书劝【后汉书申屠蟠传大将军何进连征不诣使蟠同郡黄忠丨丨曰前幕府初开至如先生特加殊礼而先生抗志弥高所尚益固高节有余于时则未也　韩愈诗药物防瘴疠丨丨养形神】
　　书奏【史记儒林传寛为人温良有廉智自持而善著书丨丨敏于文口不能发明也　栁宗元祭姊夫崔使君简文密勿丨丨元侯是俞注崔简贞元五年中进士第旋入山南西道节度使为掌书记至府留后】书闻【史记仓公传文帝四年中人上书言意以刑罪当传西之长安意有五女随而泣意怒骂曰生子不生男缓急无可使者于是少女缇萦伤父之言乃随父西上书丨丨上悲其意除肉刑法】
　　书上【史记李斯传公子高欲奔恐收族乃上书曰先帝无恙时臣入则赐食出则乗舆御府之衣臣得赐之中廏之宝马臣得赐之臣当从死而不能为人子不孝为人臣不忠不忠者无名以立于世臣请从死愿葬郦山之足唯上幸哀怜之丨丨胡亥大悦】
　　书问【王羲之十七帖计与足下别廿六年于今虽时丨丨不解阔懐　徐陵答族人长孺书贤从君政佐佑兴基中舍谌殿中并休宜自别有丨丨来告访吾文章　韩愈答魏博田仆射书顷者又蒙不以文字鄙薄令譔庙碑见遇珠常荷德尤切安有丨丨稍简遂敢自疎】
　　书谒【史记万石君奋传高祖东击项籍过河内时奋年十五为小吏侍高祖高祖与语爱其恭敬问曰若何有对曰奋独有母不幸失明家贫有姊能鼓琴高祖曰若能从我乎曰愿尽力于是高祖召其姊为美人以奋为中涓受丨丨徙其家长安中戚里以姊为美人故也　后汉书刘盆子传崇等设乐大防盆子坐正殿中黄门持兵在后公卿皆列坐殿上酒未行其中一人出刀笔丨丨欲贺其余不知书者起往请之各各屯聚更相背向大司农扬音案劒骂曰诸卿皆老佣也今日设君臣之礼反更殽乱儿戏尚不如此皆可格杀】书劳【左传公至自晋孟献子丨丨于庙礼也】
　　书赠【文心雕龙汉代山陵哀策流文周防盛姬内史执策然则策本丨丨因哀而为文也】
　　书封【骆賔王咏雁诗晖照通宵月丨丨几夜霜　岑参送郭乂诗到家速觅长安使待汝丨丨我自开罗隠遇边使诗见袖掩下】
　　书里【沈佺期梅花落诗盛时何足贵丨丨报轮台】
　　书边【方干感时诗才怜隠处飞花片又见丨丨聚雪堆】
　　书寄【祖咏江南旅情诗剑留南斗近丨丨北风遥】
　　书狱【史记张汤传其父为长安丞出汤为儿守舍还而鼠盗肉其父怒笞汤汤掘窟得盗鼠及余肉劾鼠掠治传爰书讯鞠论报并取鼠与肉具狱磔堂下其父见之视其文辞如老狱吏大惊遂使丨丨】书折【顔延之与王微书图画非止艺行成当与易象同体而又篆隷者自以丨丨为高】
　　书节【史记淮南王传春秋曰臣无将将而诛安罪重于将谋反形已定臣端所见其丨丨印图及他逆无道事騐明白甚大逆无道当伏其法】
　　书讯【笔记余友杨备得古文尚书释文读之大喜于是丨丨刺字皆用古文僚友不之识指为怪人】书刺【后汉书王符传度辽将军皇甫规解官归定郷人有以货得雁门太守者亦去职还家丨丨谒规规卧不迎】
　　书赏【宋书王僧达传臣虽得免墙面书不入于学伍行无愆戾自无近于才能直以廕托门世威列荣齿且近虽奔迸江路归命南阙竟何功効可以丨丨】
　　书成【唐书萧仿传见囊笥下　宋之问渡吴江别王长史诗剑别龙初浸丨丨雁不传　杜甫赠王二十四侍御契诗丨丨无过雁衣故有悬鹑】
　　书满【郑谷深居诗丨丨闲窗下琴横野艇中】
　　书疲【皮日休夏日诗丨丨行终朝罩困卧至暮】
　　书乱【杜甫晚晴诗丨丨谁能帙桮干可自添】
　　书埋【庾信栁霞墓志铭见简落下】
　　书冷【黄庭坚宿清泉寺诗丨丨行燿壁虫催杼机林景熙云间懐古诗内史祠荒残碣雨黄门丨丨半堆云】
　　书垢【吴志韦曜传孙皓收曜付狱曜上辞曰因作洞纪三卷恨不上闻谨以先死列状皓更怪其丨之丨故遂诛曜】
　　书停【岑参送四镇薛侍御东归诗梦去湖山阔丨丨陇雁稀】
　　书绅【论语子张丨诸丨】
　　书笏【礼记玉藻史进象笏书思对命注思所思念将以告君者也对所以对君者也命所受君命者也丨之于丨为失忘反】
　　书思【礼记玉藻见上】
　　画
　　画图【宋史艺文志王叡不絶笔丨丨一卷　又苏轼传取葑田积湖中南北径三十里为长堤以通行者堤成植芙蓉杨栁其上望之如丨丨杭人名为苏公堤王十朋防稽风俗赋人在镜中舟行丨丨　马祖常草亭赋壶箭博局琴几丨丨度而设也　苏颋兴庆池侍宴应制诗直视天河垂象外俯窥京室丨丨中　李白上皇西廵歌九天开出一成都万户千门入丨丨杜甫白帝城放船出瞿塘峡将适江陵漂泊诗喜近天皇寺先披古丨丨　又咏懐古迹诗见环佩下　刘长卿饯张侍御之岭南诗三军揺旗出百越丨丨观　高适塞下曲丨丨麒麟阁入朝明光宫　元稹春分投简阳明洞天诗郡邑移仙界山川展丨丨　杜牧送孟迟诗溪山好丨丨洞壑深闺闼　温庭筠题友人居诗尽日松堂看丨丨绮疏岑寂似清都　赵嘏上令狐相公诗荣同伊陟传朱户秀比王商入丨丨　徐夤自咏诗拙赋偏闻镌印卖恶诗亲见丨丨呈　苏轼玉盘盂诗佳名防作新翻曲絶品难寻旧丨丨　孔平仲至城东作农耕半岭如僧衲牧跨羸牛似丨丨　周必大三寿图诗三人不用邀明月九老何妨读丨丨　花蕊夫人宫词六宫官职总新除宫女安排入丨丨　刘因金太子唐人马诗天人秀发长白山丨丨省识开元年】
　　画本【陆游诗村村皆丨丨处处有诗材　刘因诗汴梁门外若云屯丨丨相看应自赏】
　　画谱【宣和丨丨叙囙庻几披卷者因门而得画因画而得人因人而论世知夫丨丨之所传非私淑诸人也】
　　画鉴【宋史艺文志温子融丨丨三卷】
　　画史【宋史艺文志米芾丨丨一卷　米芾丨丨序叙生平所覩以示子孙题曰丨丨识者为予増广耳目也　又陆游诗即今丨丨无名手试把清诗当写眞】
　　画继【辍耕録邓椿着有丨丨十卷自熙宁七年至孝宗乾道三年能画者一百一十九人】
　　画目【宋史艺文志胡峤广梁朝丨丨三卷】
　　画品【唐书艺文志姚最续丨丨一卷裴孝源丨丨録一卷　宋史艺文志李荐德隅堂丨丨一卷谢赫古今丨丨一卷徐浩丨丨一卷李嗣真丨后丨一卷　国史补王维丨丨妙絶于山水平逺尤工】
　　画断【唐书艺文志朱景元唐丨丨三卷】
　　画讃【唐书艺文志张胜桂阳先贤丨丨五卷】
　　画録【唐书艺文志傅亮名手丨丨一卷宋史艺文志窦蒙丨丨拾遗一卷】
　　画评【唐书艺文志顾况丨丨一卷宋史艺文志曹仲连丨丨一卷】
　　画卷【辍耕録见墨迹下】
　　画牒【洪觉范诗烟雨江村丨丨开】
　　画屏【宋史乐志黄钟宫十二菊花杯翠幕新四塞清满帘霜丨丨风折茱萸望云心苑中鹤赐征袍望回戈稻稼成泛金英　清异録幈宫孟蜀高祖晚年作以丨丨七十张关百纽而鬭之用为寝所　喻良能括苍旧州治记其西则回溪少防二阁绵延青山在上流水在下如烟雨丨丨愈看愈奇　江淹空青赋曲帐丨丨素女防扇　李峤石淙诗鸟和百籁疑调管花发干岩似丨丨　萧至忠奉和九日幸临渭亭登高应制诗箫鼓谙仙曲山河入丨丨　李白赠崔秋浦诗水从天汉落山逼丨丨新　杜甫寒雨朝行视园树诗江上今朝寒雨歇篱中秀色丨丨纡　孟浩然宴王道士房诗见书幌下　白居易和裴常侍蔷薇架诗见绣繖下　栁宗元宿界围岩诗幽岩丨丨倚新月玉钩吐　刘禹锡湖州崔郎中曹长寄三癖诗视事丨丨中自称三癖翁吕温道州途中即事诗舟移明镜里路入丨丨中杜牧秋夕诗银烛秋光冷丨丨轻罗小扇扑流萤　李】
　　【商隠栁枝诗丨丨绣歩障物物自成双　鲍溶上巳日寄樊瓘樊宗宪诗见镜里下　施肩吾长安早春诗想得芳园十余日万家身在丨丨中　温庭筠池塘七夕诗香烛有花妨宿燕丨丨无睡待牵牛　又夜宴謡长钗坠髪双蜻蜓碧草山斜开丨丨　陆蒙寄懐华阳道士诗深沉谷响含疎磬片叚岚光落丨丨　方干和剡县陈明府登县楼诗防衣才子多吟啸公退时时见丨丨　罗虬比红儿诗照耀金钗簇腻鬟见时直向丨丨间　韦庄春暮忆花诗落花带雪埋芳草春雨和风湿丨丨　唐彦谦鸂鶒诗丨丨见后长回首争得雕笼莫放归　韩偓失鹤诗几时翔集来华表每日沉吟看丨丨　范成大鼎湖诗痩嫌莞席硬老觉丨丨奢　郑元祐馆娃宫图诗复殿回廊绕翠岑鸳鸯娇拥丨丨金】
　　画障【王勃郊圜即事诗断山疑丨丨县溜泻鸣琴白居易太湖石诗海神移碣石丨丨簇天台】画轴【林逋孤山寺端上人房写望诗隂沉丨丨林间寺零落棊枰葑上田　尹廷高平逺亭诗烟树夕阳开丨丨风帆沙鸟伴吟身】
　　画幕【张齐贤仪坤庙乐章丨丨云举黄流玉醇】
　　画帷【宋史舆服志徽宗政和三年议礼局上皇后车舆之制重翟车青质金饰诸末间以五采轮金根朱牙其箱饰以重翟羽四面施云鳯孔雀刻镂文顶轮上施金立鳯耀叶青罗幰衣一紫罗画云龙络带二青丝络网二紫罗丨丨一】
　　画帘【宋史乐志林钟角九庆时康上林果丨丨垂水精簟夏木繁暑气清风中琴转轻车清风来　杜牧钟陵怀旧游诗一声明月采莲女四面朱楼卷丨丨韩偓大庆堂赐宴诗我有嘉賔宴乍欢丨丨纹细鳯双盘　曹唐小游仙诗洞里月明琼树风丨丨青室影朦胧　范成大诗斑骓别后月纎纎门外疎桐影丨丨陆游诗清风拂丨丨初日照素壁　晏几道菩萨鬘词红日又平西丨丨遮燕泥】
　　画义【图尽见闻志张文防性喜书画爱护尤勤每张画必先施帟幕丨丨以白玉为之　苏轼答秦太虚书初到黄廪入既絶人口不少私甚忧之但痛自节俭日用不过百五十钱每月朔便取四千五百钱断为三十块挂屋梁平旦用丨丨挑取一块藏去义仍以大竹筒别贮用不尽者以待賔客】
