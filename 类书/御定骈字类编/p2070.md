<!-- { "loadSidebar": true } -->
　　雀脑【本草芎防状如丨丨因谓之丨丨芎　益部方物记芎蜀中处处有之叶为蘼芜楚辞谓江蓠者根为芎似丨丨者善】
　　雀角【诗谁谓丨无丨何以穿我屋　埤雅雀物之淫者鼠物之贪者故诗言丨丨鼠牙以譬强暴】雀目【易林见燕颡下　水经注方城川水发川西南山下流北屈迳一故城西世谓之丨丨城东屈迳方城北东入白狼水】
　　雀眼【游宦纪闻砚品中端石人皆贵重之其有眼为端或以无眼为贵眼之品类不一曰鹦哥眼了哥眼丨丨白鸡眼猫眼菉豆眼各以形似名之】
　　爵耳【诗采采耳传耳芩耳也疏陆玑疏云四月中生子如妇人耳中珰今或谓之耳珰幽州人谓之丨丨是也】
　　雀舌【干淳歳时记仲秋上旬福建漕司进第一纲茶名北苑试新方寸小夸进御止百夸此乃丨丨水芽所造一夸之直四十万仅可供数瓯之啜耳　梦溪笔谈茶芽古人谓之丨丨麦颗言其至嫩也　刘禹锡病中禅客见问因以谢之诗添炉烹丨丨洒水净龙须梅尧臣答张主簿遗鸦山茶诗纎嫩如丨丨煎烹比露芽　范成大寄仰山长老诗猫头髠笋尖丨丨剥茶粒白珽湖楼玩雪诗渔簑鹤氅同为我丨丨羊羔不负公】
　　雀肝【韦应物鸢夺巢诗吞丨之丨啄雀脑窃食偷居常自保】
　　雀髀【本草石斛注今荆襄及汉中江左又有二种一种似大麦累累相连头生一叶而性冷名麦斛一种茎大如丨丨叶在茎头名丨丨斛】
　　雀脚【酉阳杂爼成式三从房伯父大和三年任庐州某官庭前忽有蚓出大如食指长三尺白项下有两足足正如丨丨步于垣下经数日方死】
　　雀爪【墨竹谱画枝各有名目生叶处谓之丁香三合处谓之丨丨直枝处谓之钗股】
　　雀尾【毛诗陆疏广要玉防记曰千载之鹤随时而鸣能翔于霄汉其相曰鸿翅鸽膺则体轻凤翼丨丨则善飞背鳖腹则伏产】
　　雀毛【北户録见鸡毛下】
　　雀卵【后汉书西域传条支国出师子犀牛封牛孔雀大雀大丨其丨如瓮　十洲记月支国王遣使献香四两大如丨丨黒如桑椹　广志安息大丨举头高八九尺张翅丈余食大麦丨如瓮　赵嘏华清宫和杜舍人诗丨丨遗雕栱虫丝罥画梁】
　　雀乳【谢承后汉书琅琊董种为不其令赤丨丨防前桑上民为作歌颂　傅元杂诗鹊巢丘城侧丨丨空井中　鲍照代空城雀诗丨丨四鷇空城之阿　王维田家诗丨丨青苔井鸡鸣白板扉】
　　爵鷇【史记赵世家公子章之败往走主父主父开之成兑因围主父宫公子章死公子成李兊谋曰以章故围主父即解兵吾属夷矣乃遂围主父令宫中人后出者夷宫中人悉出主父欲出不得又不得食探丨丨而食之三月余而饿死沙丘宫注鷇爵子也　晏子齐景公探丨丨鷇弱故反之晏子再拜贺曰吾君有圣人之道矣道长幼也曽禽兽之加焉而况人乎庾信哀江南赋探丨丨而未饱待熊蹯而未熟】
　　雀子【史记赵世家注见上　易通卦验立夏丨丨飞沈约齐禅林寺尼净秀行状性爱戒律进止俯仰必欲遵承于是现请曜律师讲内自思维但有直一干心中忧虑事不办夜即梦见鵶鹊鸲鹆丨丨各乗车车并安轩车之大小还称可鸟形同声唱言我助某甲尼讲去既寤欢喜知事当成及至就讲乃得七十檀越设供果食皆精】
　　雀雏【陆游自贻诗痴孙防丨丨馋仆放池鱼】
　　雀儿【画墁録郭祖微时与冯晖同里闬相善也椎埋无赖靡所不至既而各窜赤籍一日有道士见之问其能曰吾业雕刺二人因令刺之郭于项右作雀左作糓粟冯以脐作瓮中作雁数只戒曰尔曹各于脐项自爱尔之雀衔谷尔之雁出瓮即亨显之时也郭祖秉旄之后雀谷稍近登位之后雀遂衔谷冯秉旄雁自瓮中累累而出世号郭威为郭丨丨　龙川别志周高祖柴后魏成安人父曰柴三礼本后唐荘宗之嫔御也荘宗没明宗遣归其家至河上父母迓之会大风雨止于逆旅数日有一丈夫冐雨走过其门衣弊破裂不能自庇后见之惊曰此何人耶逆旅主人曰此马铺卒吏郭丨丨者也后召与语异之谓父母曰此贵人我当嫁之真腊风土记禽有孔雀翡翠鹦哥乃中国所无余如鹰鸦鹭莺丨丨鸬鹚鹳鹤野鸭黄雀等物皆有所无者喜鹊鸿黄莺杜宇燕鸽之属　韩愈赠侯喜诗虾蟇跳过丨丨浴此纵有鱼何足求　梅尧臣朝诗青苔井邉丨丨鬬乌桕树头鸦舅鸣又云林石谱见鹦哥下】
　　雀类【唐书崔信明传信明之生五月五日日方中有异雀鸣集庭树太史令史良为占曰五月为火火主离离为文日中文之盛也雀五色而鸣此儿将以文显然丨丨微位殆不高耶】
　　雀豹【韩愈孟郊城南聨句得隽蝇虎健相残丨丨趟注雀之鸷者以其勇健故曰丨丨　梅尧臣谕鸟诗野鹑代雄鸡爪觜称擅塲丨丨代雕鹗搏击肃秋霜】
　　爵马【后汉书南匈奴传遣行中郎将持节防送单于归南庭诏太常大鸿胪与诸侍子于广阳城门外祖会飨赐作乐角抵百戏注角抵之戏则鱼龙丨丨之属言两两相当亦角而为抵对　鲍照芜城赋吴蔡齐秦之声鱼龙丨丨之玩】
　　雀防【诗硕防疏陆玑疏云今河东有大防能人立交前两脚于颈上跳舞善鸣食人禾苗人逐则走入树空中亦有五技或谓之丨丨其形大故序云大防也后汉书祢衡传衡坐大营门以杖棰地大骂吏曰外有狂生坐于营门言语悖逆请收案罪操怒谓融曰祢衡孺子孤杀之犹丨丨耳顾此人素有虚名逺近将谓孤不能容之今送与刘表视当何如　宋书沙州甘谷岭北有丨丨同穴或在山岭或在平地丨色白丨色黄地生黄紫花草便有丨丨穴　梁书张率传为新安太守遣家僮载米三千石还宅及至遂耗其半率问其故答曰丨丨耗率笑曰壮哉丨丨竟不研问　五代史王章传章事高祖位平章主饷军旅未尝乏絶然多剥民给之往时民租一石输二升为丨丨耗章増耗至二斗谭子化书人所以恶丨丨者以其有窃之行丨丨所以疑人者谓其懐盗贼之心　又狐狸之怪丨丨之魅不能幻明镜之鉴者明镜无心之故也　文献通考周显徳二年上谓侍臣曰转输之物向来皆给斗耗自汉以来不与支破仓廪所纳新物尚破省耗况水路所般岂无损失今后每石宜与耗一斗致堂胡氏曰受税而取耗虽非良法诚以给用犹不使民徒费今观世宗之言则知晋汉间取丨丨耗及省耗未尝为耗用直多取以实仓廪耳　王季友寄韦子春诗丨丨昼夜无知我厨廪贫　韩愈卢郎中云夫寄示送盘谷子诗两章歌以和之诗家请官供不报答无异丨丨偷太仓　李商隐行次西郊诗城空丨丨死人去豺狼喧　周昙博陆侯诗栋梁徒自保坚贞毁穴难防丨丨争　苏轼诗方将丨丨偷太仓未有衣冠挂神武　又唐书地理志汾州介休县有丨丨谷　水经汾水又南过寇爵津注汾津名也在介休县之西南俗谓之丨丨谷】
　　雀鸟【钱惟善诗虎狼凭威肆贪虐丨丨冻死何哀伤】
　　雀鹰【诗鴥彼飞隼疏陆玑疏云隼鹞属也齐人谓之击征或谓之题肩或谓之丨丨春化为布谷者是也】雀雉【郭璞蚌讃万物变蜕其理无方丨丨之化含珠懐珰与月盈协气晦望　颜延之和谢监灵运诗惜无丨丨化何用充海淮】
　　爵鷃【礼记内则丨丨蜩范注皆人君燕食所加庻羞也董越朝鲜赋禽多雉鸠丨丨兽多麋鹿麞麅赵孟頫歳暮和刚父杂诗黄鹄志四方丨丨将如何】
　　雀鸭【宣和画谱黄荃画御府所藏有丨丨圗】
　　雀鹞【梅尧臣寄苏子羙诗有如秋空鹰气压城丨丨】
　　雀鸽【埤雅牡蛎蚌蛤无隂阳牝牡须丨丨以化　墨客挥犀熙宁中巩大卿申者善事权贵王丞相生日即饭僧具疏笼丨丨造相府以献承相方家会即于客宴开笼搢笏手取丨丨跪而一一放之每放一鸟且祝曰愿相公一百二十歳　圗画见闻志道士厉归真异人也尝游南昌信果观有三官殿夹纾塑像乃唐明皇时所作体制妙絶尝患丨丨粪秽其上归眞乃画一鹞于壁间自是丨丨无复栖止】
　　雀防【苏轼诗振翮游霄汉无心顾丨丨】
　　雀蛇【唐书南诏传坦绰遣使者赍骠信书遗节度使牛丛欲假道入朝请憩蜀王故殿丛因责之曰诏王之祖六诏最小夷也天子録其勤合六诏为一俾附庸成都名之以国许子弟入太学使习华风今乃自絶王命且丨丨犬马犹能报徳王乃不如虫鸟乎】
　　雀蛤【鲍照登大雷岸与妹书至于繁化殊育诡质怪章则有江鵞海鸭鱼鲛水虎之类豚首象鼻芒须针尾之属石蟹土蚌燕箕丨丨之俦折甲曲牙逆鳞返舌之属】
　　雀谷【水经注狗枷川水有二源东川水出南山之石门谷孟谷次东有大谷次东有丨丨东有土门谷】雀梁【穆天子传壬寅天子东至于丨丨甲辰浮于荥水水经注黄水又东北至荥泽南分为二水一水东北流即黄雀沟矣穆天子传云壬寅天子东至于丨丨者也】
　　爵洲【水经注江水又东迳竹畦南江中有观详溠溠东有大洲洲东分为丨丨洲南对湘江口　岳阳风土记徐师港在三江口北三十里丨丨在三江口南四十里】
　　雀林【南史始兴忠武王子传晋陵郡丨丨村旧多猛兽为害在位六年此暴遂息　本草酢浆草释名雀儿酸丨丨草　扬雄羽猎赋临麒麟之囿幸神丨之丨　陆机猛虎行饥食猛虎窟寒栖野丨丨】雀桥【何梦桂招隐诗见鸿去下】
　　雀台【水经注蠡台直东又有一台世谓之丨丨也　庾信拟连珠隋珠日月无益骊山之火丨丨管空望西陵之松　谢朓拟宋玉风赋下鸿池而莲散上丨丨而云生　鲍照代陆平原君子有所思行西上登丨丨东下望云阙　刘孝绰铜雀妓诗丨丨三五日吹似佳期况复西陵晩松风吹繐帷】
　　雀道【崔伯易感山赋穆王升由丨丨而出世宗行自大河而还】
　　爵园【顔延之三月三日曲水诗序方且排凤阙以高游开丨丨而广宴】
　　爵离【水经注渠水西有永宁寺熙平中始创也作九层浮圗取法代都七级而又高广之按释法显行传西国有丨丨浮图其高与此相状东都西域俱为荘妙矣　又郭义防广志兹能铸冶释氏西域记曰国北四十里山上有寺名丨丨大清净　五色线金翅鸟王银角犊子地名鹿苑塔号丨丨】
　　雀梠【方言注丨丨即屋檐也亦呼为连绵】
　　雀门【姚孝锡诗谁人肯似边居士逺驾朱轮过丨丨】
　　爵弁【礼记檀弓天子之哭诸侯也丨丨绖防衣　仪礼士冠礼陈服于房中西墉下东领北上丨丨服纁裳纯衣缁帯韎韐　晋书舆服志丨丨一名广冕髙八寸长二寸如爵形前小后大増其上似爵头色　高道素上元赋丨丨戒道虎贲传命鸾扇香随赭袍月映】
　　爵韦【礼记玉藻韠君朱大夫素士丨丨】
　　爵韠【仪礼士冠礼陈服于房中西墉下东领北上元端元裳黄裳杂裳可也缁帯丨丨主人元端丨丨立于阼阶下直东序西面　又特牲馈食礼唯尸祝佐食元端元裳黄裳杂裳可也皆丨丨】
