<!-- { "loadSidebar": true } -->
　　洛鹿【明一统志丨丨涧在河南府偃师县南三十五里王子晋学道处】
　　洛波【杜牧寄沈褒秀才诗仙桂茂时金镜晓丨丨飞处玉容髙　温庭筠寄分司元庶子诗缑岭参差残晓雪丨丨清浅露晴沙】
　　洛涘【魏书李骞传闲居同丨丨归身款武城陆倕石阙铭周营丨丨汉启岐梁】
　　洛濵【南史王琳传故吏朱玚致书徐陵求琳首曰梁故建寜公琳丨丨余胄沂川旧族立功代邸効绩中朝　魏书南安王传昔李斯忆上蔡黄犬陆机想华亭鹤唳岂不以恍惚无际一去不还者乎今欲对秋月临春风借芳草防花树广召名胜赋诗丨丨其可得乎　皇甫谧释劝君平因蓍以道着四皓潜徳于丨丨　江緫元圃石室铭曲河停游丨丨息往　庾信安昌公夫人郑氏墓志铭丨丨无月荆台失云　李尤平乐观赋南切丨丨北陵仓山　成公绥洛禊赋考吉日简良辰祓除解褉同防丨丨　曹植灵芝篇灵芝生玉池朱草被丨丨　许敬宗安徳山池宴集诗台榭疑巫峡荷蕖似丨丨　上官仪八咏应制诗丨丨春雪廻巫峡暮云来骆賔王代女道士王灵妃赠道士李荣诗见淮浦下刘希夷洛川懐古诗晋家都丨丨朝廷多近臣　苏】
　　【味道奉和受圗温洛应制诗绿绮膺河检青坛俯丨丨】
　　洛湄【潘尼三月三日洛川作朱轩防兰臯翠幙映丨丨】
　　洛澨【水经注九山庙有九显灵府君者太华之元子阳九列名号曰九山府君也南据松岳北带丨丨】洛口【唐书李宻传密建号魏公城丨丨周四十里居之又郝玭传贞元中爲临泾镇将尝从数百骑出野还说节度使马璘曰临泾扼丨丨其川饶衍利畜牧其西走戎道旷数百里皆流沙无水草愿城之爲休养便地　宋史河渠志元丰二年七月甲子闭汴口徙官吏河清卒于新丨丨　大业杂记行次丨丨御龙舟皇后御朔螭舟　地理通释史记正义洛汭丨丨在河南府巩县丨水之丨入河　高适自淇渉黄河途中诗传檄举敖仓拥兵屯丨丨】
　　洛京【魏志张邈传注英雄记曰时有东海萧建爲琅琊相治莒保城自守不与布通布与建书曰天下举兵本以诛董卓尔布杀卓来诣关东欲求兵西迎大驾光复丨丨诸将自还相攻莫肻念国布五原人也去徐州五千余里乃在天西北角今不来共争天东南之地莒与下邳相去不逺宜当共通君如自遂以爲郡郡作帝县县自王也　晋书王浚传诏进浚爲大司马加侍中大都督督幽冀诸军事使者未及发防丨丨倾覆浚大树威令专征伐　魏书任城王澄传驾还丨丨复兼右仆射　五代史职方考洛阳梁唐晋汉周常以爲都后唐爲丨丨晋爲西京后周因之　韩愈汴州东西水门记时维陇西公受命作藩爰自丨丨单车来临遂拯其危遂去其疵　邵宪祖明堂赋夫汉唐之兴也虎视关右龙位丨丨　苏颋广达楼下夜侍酺宴应制诗东岳封廻宴丨丨西墉通晚防公卿　孟浩然自洛之越诗山水寻吴越风尘厌丨丨　韦应物饯雍聿之潞州谒李中丞诗驱马涉大河日暮懐丨丨】
　　洛都【汉书地理志上郡县丨丨　萧子范直坊赋见汉室下　韦应物答河南李士防题香山寺诗丨丨游宦日少年携手行　又赠别河南李功曹诗丨丨游燕地千里及芳菲】
　　洛州【唐书选举志太宗时以嵗旱谷贵东人选者集于丨丨谓之东选　大业杂记大业元年敇有司于洛阳故王城东营建东京以越国公杨素爲东京大监安徳公宇文恺爲副废三崤旧道令开葼栅道时有术人章仇太翼表奏云陛下是木命人雍州是破木之冲不可久住开皇之初有童謡云修治洛阳还晋家陛下曽封晋王此其騐也帝览表怆然有迁都之意即日驾往洛阳改丨丨爲豫州　张乔送郑谷先辈赴汝州辟命诗载笔离秦甸从军过丨丨】
　　洛县【晋书文帝纪邓艾帅万余人自隂平逾絶险至江油破蜀将诸葛瞻于緜竹斩瞻首进军丨丨刘禅降】
　　洛邑【书序成王在丰欲宅丨丨使召公先相宅作召诰诗小序清庙祀文王也周公既成丨丨朝诸侯率以祀文王焉音义洛音雒本亦作骆水名字从水后汉都洛阳以火徳爲水尅火故改爲各旁佳　史记周本纪成王在丰使召公复营丨丨如武王之意周公复卜申视卒营筑居九鼎焉曰此天下之中四方入贡道里均作召诰洛诰　又六国表太史公读秦记至犬戎败幽王周东徙丨丨秦襄公始爲诸侯作西畤用事上帝僭端见矣　竹书纪年周成王五年迁殷民于丨丨遂营成周　水经注见洛阳下　沈佺期洛阳道诗见河桥下　韦应物李五席送李主簿归西台诗见嵩髙下】
　　洛阳【诗小序音义见洛邑下　左传疏见江东下　史记留侯世家汉六年上已封大功臣二十余人其余日夜争功不决未得行封上在丨丨南宫从复道望见诸将往往相与坐沙中语　又苏秦传苏秦爲从约长并相六国北报赵王乃行过丨丨周显王闻之恐惧除道使人郊劳苏秦之昆弟妻嫂侧目不敢仰视俯伏侍取食苏秦喟然叹曰此一人之身富贵则亲戚畏惧之贫贱则轻易之况众人乎且使我有丨丨负郭田二顷吾岂能佩六国相印乎　又吕不韦传庄襄王元年以吕不韦爲丞相封爲文信侯食河南丨丨十万户又贾谊传天子议以爲贾生任公卿之位绛灌东阳侯冯敬之属尽害之乃短贾生曰丨丨之人年少初学专欲擅权纷乱诸事于是天子后亦疏之不用其议　又货殖传丨丨东贾齐鲁南贾梁楚故泰山之阳则鲁其隂则齐齐带山海膏壤千里宜桑麻人民多文防布帛鱼盐　又游侠传田仲已死而丨丨有剧孟周人以商贾爲资而剧孟以任侠显诸侯　汉书地理志河南郡县丨丨　后汉书灵帝纪光和二年十二月丨丨女子生儿两头四臂　又王充传家贫无书常游丨丨市肆阅所卖书一见辄能诵忆　又王符传今察丨丨资末业者什于农夫虗僞游手什于末业是则一夫耕百人食之一妇桑百人衣之以一奉百孰能供之　又岑晊传晊父豫爲南郡太守以贪叨诛死晊年少未知名往同郡宗慈慈方以有道见徴賔客满门以晊非良家子不肻见晊留门下数日晚乃引入慈与语大竒之遂将俱至丨丨　晋书左思传字太冲造齐都赋一年乃成复赋三都司空张华见而叹曰班张之流也使读者尽而有余久而更新于是豪贵之家竞相传写丨丨爲之纸贵　又陈训传时钱塘湖开或言天下当太平青盖入丨丨皓以问训训曰臣止能望气不能达湖之开塞　法言或问吕不韦其智矣乎以人易货谁谓不韦智者欤以国易宗吕不韦之盗穿窬之雄乎穿窬也者吾见担石矣未见丨丨也　水经河水又东迳丨丨县北　又伊水东北过伊阙中又东北至丨丨县南北入于洛　又洛水又东过丨丨县南伊水从西来注之注周公所营洛邑也　琴曲谱录丨丨道中古琴弄名吴均饼说安定噎鸠之麦丨丨董徳之磨　明一统志河南府丨丨县附郭本成周地居洛水之北故曰丨丨秦属三川郡汉爲河南郡治东汉改雒阳魏复爲丨丨唐神龙初改丨丨爲永昌寻复旧宋初河南丨丨二县并置熙寜中省丨丨入河南县元祐初复置金以河南县省入　徐陵欧阳頠徳政碑见江右下　李濯广逹楼赋开罪丨丨之狱望气大庭之库　贾登上阳宫赋丨丨下客东鲁余风辞官北部对问南宫　唐明皇初入秦川路逢寒食诗丨丨芳树映天津灞岸垂杨窣地新　崔泰之同光禄弟冬日述懐诗吾族白睂良才华动丨丨　韦嗣立詶崔光禄冬日述懐诗丨丨推贾谊江夏贵黄琼　髙适别韦参军诗归来丨丨无负郭东过梁宋非吾土　又赠别褚山人诗丨丨无二价犹是慕风声　又古歌行田舍老翁不出门丨丨少年莫论事　杜甫至后诗冬至至后日初长逺在剑南思丨丨又闻官军収河南河北诗见巫峡下　刘元淑妾薄命乐府莫道红妆燕地少家家还似丨丨城　黄麟郡中客舍诗魂归洞庭夜霜卧丨丨秋　杜俨客中作书劒催人不暂闲丨丨羁旅复秦关　包何同阎伯均宿诗南国佳人去不廻丨丨才子更湏媒　戴叔伦过贾谊宅诗凄凉回首处不见丨丨人　李益上洛阳桥诗何堪好风景独上丨丨桥　元稹送友封诗心断丨丨三两处窈娘堤抱古天津　刘禹锡鹤叹诗故巢吴苑树深院丨丨城　杜牧早春寄岳州李使君诗分符颖川政吊屈丨丨才　李商隠漫成诗逺把龙山千里雪将来拟并丨丨花　李羣玉人日梅花诗丨丨桃李渐撩乱回首行宫春景长　又明一统志丨丨川在寜夏中衞城西二十五里】
　　洛隂【水经河水又南洛水自猎山枝分东派东南注于河注昔魏文侯筑舘丨丨指谓是水也　明一统志丨丨水在太原府城北三十里出新兴郡南流经丨丨城合宜谷水流至盂县北故城南入汾】洛嵩【陆游八月二十日嘉州大阅诗草间鼠辈何劳磔要挽天河洗丨丨】
　　洛磁【元史地理志宪宗二年改邢洛路爲丨丨路】
　　洛邺【魏志杜袭传随太祖到汉中讨张鲁太祖还拜袭驸马都尉留督汉中军事绥懐开导百姓自乐出徙丨丨者八万余口】
　　洛瀛【魏书髙翻传元象中赠假黄钺使持节侍中都督冀定丨丨并肆燕恒云朔十州诸军事大将军】洛汝【韩愈与鄂州栁中丞书见淮江下】
　　雒伊【史记周本纪见岳鄙下】
　　洛沬【郭璞江赋聿经始于丨丨拢万州乎巴梁注丨丨二水名】
　　洛姑【春秋闵公元年秋八月公及齐侯盟于丨丨范甯注丨丨齐地　公羊季子来归传其称季子何贤也注嫌季子不探诛庆父有甚恶故复于托君安国贤之所以轻归狱显所当任达其功不称季友者明齐继鲁本感丨丨之托故今与髙子俱称子起其事】
　　洛交【唐书地理志鄜州丨丨郡本上郡天宝元年更名元史地理志鄜州唐初爲鄜州又改丨丨郡又复爲鄜州宋金因之旧领丨丨洛川鄜城直罗四县元至元四年并鄜城入洛川又并丨丨直罗入州】洛陵【元史地理志广安府唐属宕渠巴西丨丨三郡宋置广安军又改寜西军元至元十五年废寜西军二十年升爲广安府】
　　洛原【唐书地理志庆州顺化郡丨丨贞观元年置四年北永州五年徙州来治八年州废来属】洛源【唐书地理志商州上洛郡有丨丨监钱官】
　　雒田【水经注交趾昔未有郡县之时土地有丨丨其田从潮水上下民垦食其田因名爲雒民设雒王雒侯主诸郡县】
　　洛盘【唐书地理志延州延安郡敷政本因城武徳二年徙治金城镇更名金城又东境置永州并置丨丨新昌土塠三县贞观四年徙州治洛源及州废省丨丨新昌土塠入金城天宝元年曰敷政】
　　洛浪【张载酃酒赋中山冬启醇酎秋发长安春御丨丨夏设】
　　洛师【书洛诰予惟乙夘朝至于丨丨我卜河朔黎水我乃卜涧水东瀍水西惟洛食我又卜瀍水东亦惟洛食伻来以圗及献卜　明道杂志潞公以太尉镇丨丨遇生日僚史皆献诗多云五福全者潞公不恱曰遽使我考终命邪有一客诗云绰约肌肤如处子盖用庄子姑射仙人事也洛人笑之曰愿尔得妇色若此潞公色黔也　韩愈赠张童子序童子请于其官之长随父而寜嵗八月自京师道陜南至虢东及丨丨北过大河之阳九月始来及郑　栁宗元爲韦京兆祭太常崔少卿文夙嵗同道从容丨丨接袂交襟以遨以嬉策驾嵩少泝舟瀍伊笑咏周星其乐熙熙丹霄可望青云可期洛中十友谈者荣之　唐明皇轩游宫十五夜诗行迈离秦国巡方赴丨丨　储光羲望幸亭诗天意知如此星言归丨丨】
　　洛昌【唐书地理志鄜州洛交郡有府十一曰丨丨龙交苇川五交大同安光洛安银方杏林修武安吉】洛安【唐书地理志见上】
