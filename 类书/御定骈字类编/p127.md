<!-- { "loadSidebar": true } -->
　　雷奔【王僧孺礼佛唱道发愿文夫三相丨丨八苦电激或方火宅乍拟驶河　徐陵陈公九锡文公坐挥三畧遥制六奇义勇同心貔貅骋力丨丨电击谷静山空列郡无犬吠之惊丛祠罢狐鸣之盗　班固西都赋震震爚爚丨丨电激　张融海赋见电战下　李白送王屋山人诗白马走素车丨丨骇心顔　李羣玉竞渡诗丨丨电逝三千儿彩舟画檝射初晖】
　　雷变【宋史邹浩傅顷年冬妃从享景灵宫是日丨丨甚异今宣制之后霖雨飞雹自奏告天地宗庙以来隂滛不止上天之意岂不昭然】
　　雷起【史记司马相如传鼓严簿纵獠者江河为阹泰山为橹车骑丨丨隐天动地先后陆离离别追滛滛裔裔縁陵流泽云布雨施　后汉书班固传千乗丨丨万骑纷纭】
　　雷止【南唐近事女冠耿先生鸟爪玉貌甚有道术获宠于元宗将诞前三日谓左右曰我子非常产之夕当有异及他夕果震雷绕室大雨河倾半夜丨丨耿身不复孕左右莫知所产将子亦随失矣】
　　雷同【礼记曲礼毋勦説毋丨丨注雷之发声无不同时应者人之言当各由已不当然也　后汉书任延传拜武威太守帝亲见戒之曰善事上官无失名誉延对曰臣闻忠臣不私私臣不忠履正奉公臣子之节上下丨丨非陛下之福善事上官臣不敢奉诏　文心雕龙魏文以为古今文人类不防细行韦诞所评又歴诋羣才后人丨丨混之一贯吁可悲矣　杜甫前出塞诗众人贵茍得欲语羞丨丨】
　　雷震【左传为刑罸威狱使民畏忌以象其震曜杀戮注丨丨电曜天之威也圣人作刑戮以象类之　汉书叙传骠骑冠军猋勇纷纭长驱大举电击丨丨　后汉书蔡顺传太守韩崇召为东阁祭酒母平生畏雷自亡后每有丨丨顺輙环冢泣曰顺在此崇闻之每雷輙为差车马到墓所　蜀志刘备传先主方食失箸注华阳国志云于时正当丨丨备因谓操曰圣人云迅雷风烈必变良有以也一震之威乃何至于此也　元史丘处机传见天威下　法言见风薄下　窦臮述书赋小王风范骨秀灵运快利不拘威仪或摈犹飞湍激矢电注丨丨　徐陵劝进梁元帝表见星躔下　隋炀帝亲征髙丽诏掩渤澥而丨丨歴夫余以电扫　班固东都赋霆发昆阳凭怒丨丨】
　　雷逝【宋史田况传士出无防为彼之所为亦当霆发丨丨往来轻速以掩其不备】
　　雷转【新论买臣忍饥而行歌王章苦寒而坐泣苏秦握锥而愤懑班超执笔而慷慨当彼四子势屈之时容色黧黒神情阻忸言为瓦砾行成狂狷发露心忧影销貌悴引叹而丨丨喷气则云涌如骐骥之伏于盐车猿之束于笼圈非无千里之驶万仞之揵然而不异羸钝者无所肆其巧也何异防穴而望声彻入井而欲睇博哉　水经注澒澜奔荡势同丨丨　韦应物听嘉陵江水声寄深上人诗如何两相激丨丨空山惊】雷徙【陈后主七夕诗丨丨闻车度霞上见妆开】
　　雷出【易豫见雷奋下　礼记月令仲春之月雷乃发声疏雷乃发声者雷是阳气之声将上与隂相冲以丨丨有渐故言乃　齐书五行志传曰雷于天地为长子以其首长万物与之出入故丨丨万物出雷入万物入　庾信贺新乐表见风行下】
　　雷入【齐书五行志见上】
　　雷腾【栁宗元兴州江运记见云奔下　李白古风精光射天地丨丨不可冲】
　　雷击【蜀志张嶷传注益部耆旧传曰嶷受兵马三百人随马忠讨叛羗嶷别督数营在先至他里邑所在髙峻嶷随山立上四五里于要厄作石门扵门上施牀积石扵其上过者下石捶击之无不糜烂嶷度不可得攻乃使译告之曰汝汶山诸种反叛伤害良善天子命将讨灭恶类汝等若稽颡过军资给粮费福禄永隆其报百倍若终不従大兵致诛丨丨电下虽追悔之亦无益也耆帅得命即出诣嶷给粮过军　韩诗外传何谓暴察之威曰礼乐则不脩分义则不眀举错则不时爱利则不刑然而其禁非也暴其诛不服也繁审其刑罸而信其诛杀猛而必闇如丨丨之如墙压之百姓劫则致畏怠则傲上执拘则聚逺闻则非劫之以刑势振之以诛杀则无以有其下是暴察之威也　张衡天象赋见天乳下】
　　雷破【李华灵涛赞丨丨天动山捶地移　李白流夜郎诗胡兵出月窟丨丨关之东】
　　雷轰【墨客挥犀一书生谒范文正公自言饥寒时盛称欧阳率更书荐福寺碑一本直数金范爲打千本纸墨已具一夕丨丨其碑语曰有客打碑来荐福无人骑鹤上州　陆游晚行湖塘雷雨大作诗电火丨丨下九关我行暮出郊原间　刘因城楼待雨诗雨入江楼势欲吞丨丨何止语难闻】
　　雷毁【淮南子见风吹下】
　　雷怒【姚合苦雨诗丨丨疑山破池浑似上流】
　　雷发【礼记见日夜下　宋书五行志升平五年十月庚午丨丨东南　又邓琬传冠军将军雍州刺史袁顗不谋同契丨丨汉南　新语星不昼见日不夜照丨不冬丨霜不夏降　英雄记绍自往征瓒合战扵界桥南二十里瓒歩兵二万余人为方阵骑为两翼左右各五千余匹白马义从为中坚亦分作两校左射右右射左旌旗铠甲光照天地绍令麴义以八百兵为先登彊弩千张夹承之绍自以歩兵数万结阵于后义久在凉州晓集鬭兵皆骁鋭瓒见其兵少便放骑欲陵蹈之义兵皆伏楯下不动未至数十歩乃同时俱起扬尘大叫直前冲突彊弩丨丨所中必倒临阵斩瓒所署冀州刺史严纲甲首千余级瓒军败绩歩骑奔走不复还营】雷渀【水经注见云泄下】
　　雷响【魏书李谐传王畧恢而庙胜车徒发而丨丨　虞世南狮子赋瞠目电曜发声丨丨　卢纶遇雨诗丨丨风仍急人归鸟亦还　杨亿宣曲诗丨丨金车度梅残玉管清　陆游估客乐帆席云垂大堤外缆索丨丨髙城边】
　　雷惊【庾信拟连珠见风驱下　元稹夜诗丨丨空屋柱电照满牀书　又有鸟诗见云压下】雷骇【王融三月三日曲水诗序虎视龙超丨丨电逝沈约丞相长沙宣武王墓铭迅锋丨丨霜戈电断刘峻广絶交论素交尽利交兴天下蚩蚩鸟惊丨丨郭璞井赋气雾集以杳霭兮声丨丨而漰灂　潘岳】
　　【闲居赋礟石丨丨激矢防飞】
　　雷厉【唐书韩愈传见天戈下　雄羽猎赋虓虎之陈从横胶轕猋泣丨丨驞駍駖磕】
　　雷行【易无妄象天下丨丨物与无妄先王以茂对时育万物　易林丨丨相逐无有攸息　徐陵为陈武帝与岭南酋豪书如闻彼虏稍是危亡寻命熊罴欲就征讨方可以丨丨赵魏电扫幽并混一车书势在朝暮枚乗七发弭节伍子之山通厉骨母之凌赤岸篲扶桑横奔似丨丨】
　　雷隐【马祖常上京书懐诗六月椒香驼贡乳九秋丨丨菌收钉】
　　雷解【后汉书郎觊传见雨润下　杨炯奉和上元酺宴应诏诗丨丨初开出星空即便元　赵良器三月三日曲江诗见云需下　苏轼诗舞于盘涡冰折丨丨】
　　雷驰【栁宗元晋问河鱼之大上迎涛波壅津涯千里丨丨重马轻车　贾至燕歌行千营万队连旌旗望之如火忽丨丨】
　　雷奋【易丨出地丨豫　吕温政防颂丨丨电越天衢八达　窦臮述书赋豁其流以冰开殷其响而丨丨梁周翰五凤楼赋成天下之大务若丨丨而风驱李峤扈从还洛呈侍从羣官诗丨丨六合开天行万乗】
　　【出　李徳裕项王亭赋大咤丨丨重瞳电注】
　　雷收【述异记玉门西南有一国国中有山石防千枚名为霹雳防从春雷而噆减至秋防尽丨丨复生年年如此　郑刚中山斋赋见风静下】
　　雷干【贯休苦热寄赤松道者诗蝉喘丨丨冰井融些子清风有何益】
　　雷屯【晋书陶侃传论元规以戚里之崇挹其膺而下拜茂宏以保衡之贵服其言而动色望隆分陜理则宜然至于时属丨丨富逾天府潜有包蔵之志顾思折翼之祥悖矣】
　　雷茁【程嘉燧縆云诗丨丨玉尖梳底出雪堆煤黛画中眀】
　　雷鸣【晋书戴洋传三年五月大风雷雨西北来城内晦暝洋谓约曰丨丨人上眀使君当逺佞近直爱下振贫昔秦有此变致乱亡约大怒收洋系之遣部将李槩将兵到庐江其众尽　黄庭内景经昼夜不寐乃成真丨丨电激神泯泯　屈原卜居黄钟毁弃瓦釜丨丨　郭璞驳赞腾髦骧首嘘天丨丨　栁宗元栁州山水近治可游者记灵泉在东趾下有麓环之泉大类毂丨丨西奔二十尺有洞在石涧因伏无所见多緑青之鱼及石鲫多鯈　李质艮岳赋见电掣下　贯休夀春进祝圣诗隆隆如谷响合合似丨丨　王安石九井诗飞虫凌兢走兽栗霜雪夏落丨冬丨　苏轼初别子山诗眀日无晨炊倒牀作丨丨　陆游美睡诗漫道布衾如铁冷未妨鼻息似丨丨】
　　雷吼【刘峻东阳金华山栖志观下有石井耸峙中侧雕琢刻削颇类人工跃流□泻渀涌决咽电击丨丨骇目惊魂　栁宗元乞巧文耀爲文琐碎排偶抽黄对白啽哢飞走骈四俪六锦心绣口宫沉羽振笙簧触手观者舞悦夸谈丨丨　苏轼题清逺峡山寺若于淙碧轩之北作一小阑潴为澄潭使人过闸上丨丨雪溅为往来之竒观　张九龄入庐山仰望瀑布水诗丨丨何喷薄箭驰入窈窕　杜甫遣兴诗丨丨徒咆哮枝撑已在脚　又将适吴楚留别章使君留后诗波涛未足畏三峡徒丨丨　温庭筠昆眀池水战诗丨丨涛惊白石山石鲸眼裂蟠蛟死　周鍼羿射九日赋一发而上霆激再发而空中丨丨　黄庭坚以小团龙及半挺赠无咎诗肥如瓠壶鼻丨丨幸君饮此勿饮酒陆游悲歌行风埃蹭蹬不自振宝劒牀头作丨丨】雷砰【元稹观马射赋冲冠发怒鞭气逸引满丨丨腾陵飇疾　又乐府声若丨丨目流电醉舞翻环身转】
　　雷烧【李羣玉洞庭风雨诗浪泼巴陵树丨丨鹿角田】
　　雷哭【常楚老江上蚊子诗飘揺挟翅亚红腹江边夜起如丨丨】
　　雷愤【元稹祭淮渎文眇尔吴顽蔑然蟊贼防张蔡郊蚁聚淮侧天子命我涤除妖慝电淬爪牙丨丨胷臆】雷雊【郭璞江赋圆渊九回以悬腾湓流丨丨而电激顔之推观我生赋乘龙门之一曲歴砥柱之双岑冰夷风薄而丨丨阳侯山载而谷沈】
　　雷噪【唐书李晟传大兵分道进丨丨震地令言庭芝希倩等殊死鬭晟令唐良臣等歩骑奔突贼阵成輙北十余遇皆不胜】
　　雷叹【梁昭眀太子有所思诗见雨泪下】
　　雷呼【符载蕲州新城门颂烝徒丨丨万锤星飞】
　　雷殷【素问土郁之发岩谷震惊丨丨气交埃昏黄黒化爲白气飘骤髙深】
　　雷厄【沈周七星桧诗知遭防丨丨还屡兵火难】
　　雷安【魏书灵徴志鸿范论曰丨丨万物安雷害万物害不当雷而雷皆失节也】
　　雷害【魏书见上】
　　雷谤【栁宗元祭姊夫崔使君简文丨丨爰兴按验増诬注简自连州徙永州未至而连州人诉简御史按章具狱坐流驩州】
　　雷劈【白居易和微之古社诗风拔树根出丨丨社坛开】
　　雷捶【白居易和汴州令狐令公诗丨丨柘枝鼓雪摆鹘腾衫】
　　雷溃【刘桢驰射赋旝动鼓震噪声丨丨】
　　雷掣【元稹马射赋挥弓丨丨激矢风追】
　　雷沉【鲍照石帆铭崩涛山坠郁浪丨丨】
　　雷填【屈原九歌山鬼篇丨丨填兮雨冥猿啾啾兮狖夜鸣　陶安孔庙赋晓锸云合昼杵丨丨】雷落【沈佺期自昌乐郡泝流至白石岭下行入郴州诗驰波如电腾激石似丨丨】
　　雷藏【番禺杂记村民凿山为穴多品供雷冀雷享之名丨丨】
　　雷蛰【元稹蛒蜂诗丨丨吞噬止枯焚巢穴余】
　　雷苏【李绅趋翰苑遭诬搆诗见雨润下】
　　雷触【张蠙送人归南中诗烧惊山象出丨丨海鼇沉】
