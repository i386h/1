<!-- { "loadSidebar": true } -->
　　菖阳【王世贞元岳太和山赋三暴之链鸡格九节之辨丨丨紫茎之贵牛膝参之字鹿肠】菖歜【左传冬王使周公阅来聘飨有丨丨白黒形盐注丨丨菖蒲葅疏正义曰丨丨飨之所设必是笾豆之实】
　　菖本【周礼醢人见茆菹下】
　　菖花【乔知之定情篇丨丨多艶姿寒竹有贞叶　欧阳修端午帖子词共荐丨丨酒君王寿万春　范成大玻瓈江戏效陆务观诗乌头可白我可去丨丨易青君易寻】
　　菖叶【王融永明九年策秀才文将使杏花丨丨耕获不愆清甽泠风述遵无废　李峤田诗杏花开凤轸丨丨布龙鳞　赵秉文题右丞画荷蓧图诗杏花丨丨雨声春甘作明时荷蓧身】
　　菖艾【嵗时杂记端午刻丨丨为小人子或葫芦形带之辟邪】
　　菖盘【陈造重午吊古诗明日丨丨荐急觞容我客间先坐寐】
　　菖渌【范成大重午诗已孤丨丨十分劝却要艾黄千壮医】
　　苎
　　苎麻【竹坡诗话钱塘闗子东为余言熙寜中有长老重喜防稽人少以捕鱼为生然日诵观世音菩萨不少休旧不识字一日辄能书而又能作偈颂尝作颂云地炉无火一囊空雪似杨花落嵗穷乞得丨丨缝败衲不知身在寂寥中　本草丨丨作纻可以积贮故谓之纻】
　　苎萝【越絶书美人宫周五百九十歩今北坛利里丘土城句践所习教美女西施郑旦宫台也女出于丨丨山欲献于吴自谓东垂僻陋恐女朴鄙故近大道居明一统志丨丨山在绍兴府诸暨县南五里下有方石旧经西施晒纱处　徐寅勾践进西施赋丨丨之山越水之湾恐是神仙之化忽生桃李之顔　王阮馆娃宫赋此士不遭杀夫差不可愚丨丨之姝适足为我娱宋之问浣纱篇山薮半潜匿丨丨更蒙遮　李颀采莲诗薄暮归去来丨丨生碧烟　李白诗西施越溪女出自丨丨山　李绅过吴门诗丨丨妖覆灭荆棘鬼包羞　施肩吾送僧游越诗此去若逢花柳月栖禅莫向丨丨山　韦庄残花诗十日笙歌一宵梦丨丨因雨失西施　崔道融西施诗丨丨山下如花女占得姑苏台上春　靖天民西子放瓢图诗髻鬟萧飒丨丨秋千古香溪水自流　郝经野莲诗西子出丨丨原思老蒿蓬张翥题赵仲穆江浦归帆图诗西施浦头鸿雁声丨丨山下于菟行　贡师防姑苏台诗当时何事太情多不悟危机出丨丨】
　　苎蒿【鲍照登大雷岸与妹书北则波池潜演湖脉通连丨丨攸积菰芦所繁】
　　苎皮【羣芳谱刮苎之刀煅铁为之长三寸许卷成小槽内插短柄两刃向上以绳为用仰置手中将所割丨丨横覆刃上以大指就按刮之苎肤即脱　又苎绩麻也一种白丨出荆扬闽蜀江浙今中州亦有之丨可绩布苖髙七八尺叶如楮叶而无叉面】
　　苎肤【羣芳谱见上】
　　苎叶【本草集解时珍曰苎家苎也又有山苎野苎也有紫丨丨面紫白丨丨面青其背皆白可刮洗煮食味甘美】
　　苎根【羣芳谱丨丨味甘刮洗去皮切片浸去恶水煮极熟食之甜美　又丨丨忌见星月堂屋内收藏若露地须用苫盖使见星月即变野苎】
　　苎屿【陆龟幽居赋闲游广泽愿学弋于蒲且终蹈沧溟更移家于丨丨】
　　苎溪【明一统志丨丨水在汉中府洋县西北七里东流入汉溪多野苎　又丨丨在防州府万县治西春夏涨潦则并舟为筏以百丈双拽济人】
　　苎衣【韩偓卜隐诗世间华美无心问藜藿充肠丨作丨】
　　苎布【宋史地理志连州贡丨丨　明一统志苏州府土产丨丨　庐陵记成芳隐麦林山剥丨织丨为短襴寛袖之衣着以酤酒自称隐士衫　张文规吴兴三絶诗苹洲湏觉池沼俗丨丨直胜罗纨轻】苎姑【真腊风土记为儒者呼为班诘为僧者呼为丨丨为道者呼为八思惟】
　　苎束【南史甄法崇传法崇孙彬尝以一束苎就州长沙寺库质钱后赎苎还于丨丨中得五两金送还寺库道人以金半仰酬往复十余彬坚然不受因谓曰五月披羊裘而负薪岂拾遗金者耶】
　　苎盛【羣芳谱丨已丨时宜于周围掘取新科如法移栽则本科长茂新栽又多】
　　枲
　　枲麻【左传鲁于是乎始髽疏髽之形制礼无明文先世儒者各以意说郑众以为丨丨与髪相半结之马融以为屈布为巾髙四寸着于颡上郑以为去纚而紒】
　　枲实【尔雅黂丨丨疏枲麻也黂即麻子名也故云黂丨丨也】
　　枲漆【扬雄豫州牧箴荣播丨丨惟用攸成】
　　枲耳【诗采采卷耳不盈顷筐疏卷耳苓耳释草文郭璞曰广雅云丨丨亦云胡枲江东呼常枲】枲緼【急就篇绤纻丨丨裹约纒注言贫乏之人无好绵帛但以此物自包褁纒束而为衣被也】枲表【盐铁论贤良曰古者庶人耋老而后衣丝其余则麻枲而已故命曰布衣及其后则丝里丨丨直领无袆袍合不縁】
　　葛
　　葛花【王绩诗见萸蔕下　韩翃送王少府归杭州诗丨丨满地能消酒栀子同心好赠人　孟郊过分水岭诗客衣飘飖秋丨丨零落风　李贺黄家洞诗防巾纒□幅半斜溪头簇队映丨丨　皮日休夏日即事诗桂叶似茸含露紫丨丨如绶蘸溪黄　梅尧臣防胜院沃洲亭诗丨丨葛蔓无断时女萝莫剪连古枝　马祖常寄隐士诗见藤蔓下】
　　葛叶【晋书文帝纪吴将朱异帅兵万余人留辎重于都陆轻兵至黎监军石苞兖州刺史州泰御之异退泰山太守胡烈以竒兵袭都陆焚其粮运苞泰复进撃异大破之异之余卒馁甚食丨丨而遁　项斯宿胡氏溪亭诗鹤睡松枝定萤归丨丨垂】
　　葛根【北史李迁哲传信州初无仓储军粮匮乏迁哲乃收丨丨造粉兼米以给之迁哲亦自取供食　本草集解丨丨生汶山山谷五月采根曝干　古乐府黄葛生烂缦谁能断丨丨】
　　葛节【诗旄丘之丨兮何诞之丨兮疏诞阔也谓丨丨之间长阔故得异葛延蔓而相连也】
　　葛苗【刘商移居深山谢别亲故诗不食黄精不采薇丨丨为带草为衣】
　　葛脰【本草集解葛虽毒除其根入土五六寸已上者名丨丨脰者颈也服之令人吐以有微毒也本经葛谷即是其实也】
　　葛汁【捜神后记乐安刘池苟家在夏口忽有一鬼来住刘家喜偷食有人语刘此鬼偷食乃食尽必有形之物可以毒药中之刘即于他家煮治丨取二升丨密赍还家向夜举家作粥糜食余一瓯因泻丨丨着中置于几上以盆覆之人定后闻鬼从外来发盆啖糜既讫便掷破瓯走去须防间在屋头吐嗔怒非常便棒打窗户刘先已防备与鬭亦不敢入至四更中然后遂絶】
　　葛乳【本草葛花菜释名丨丨　潘之恒广菌谱丨丨诸名山皆有之惟太和山采取乃葛之精华秋霜浮空如芝菌涌生地上其色赤质脆　谭子化书踯躅之酒乌喙之哺莨菪之膏野丨之丨初噉之若芥再噉之若黍复哺之若丸又噉之若脯】
　　葛藟【易困上六困于丨丨于臲卼　诗南有樛木丨丨累之　又绵绵丨丨在河之漘　又莫莫丨丨施于条枚　左传照公将去羣公子乐豫曰不可公族公室之枝叶也若去之则本根无所庇廕矣丨丨犹能庇其本根故君子以为比况国君乎此谚所谓庇焉而纵寻斧焉者也注丨之能丨蔓滋者以本枝廕庥之多汉书叙传防丨丨而授余兮眷峻谷曰勿隧注师古曰言入峻谷者当攀丨丨可以免于颠坠　易林丨丨棘花不得实　陆机赋见椒聊下　陆云逸民赋丛木振颖丨丨垂隂　潘岳寡妇赋顾丨丨之蔓延兮托微茎于樛木　孙绰天台赋揽樛木之长萝援丨丨之飞茎　喻餗仙掌赋莓苔剥緑如盈握丨丨骈青而绕指　徐晋卿春秋经传类对赋葑菲不遗于下体丨丨能庇其本根　阮籍咏懐诗丨丨延幽谷绵绵瓞生杜审言都尉山亭诗紫藤萦丨丨録刺蔷薇　李华杂诗丨丨附柔木繁隂蔽曽原　元稹代曲江老人】
　　【诗琳琅铺柱础丨丨茂河漘　李羣玉哭小女痴儿诗条蔓縦横输丨丨子孙蕃育羡螽斯　丁复诗葺衣牵丨丨煮饭拾松】
　　葛蔓【水经注丨丨谷水自南山流注洛水　王勃夏日登龙门楼寓望序榴花浮酌对文章而无忧丨丨调弦抚钟期而有遇】
　　葛越【书禹贡扬州岛夷卉服传南海岛夷草服丨丨疏释草云卉草舍人曰凡百草一名卉知卉服是草服丨丨也丨丨南方布名用葛为之左思吴都赋云蕉丨升丨弱于罗纨是也　孙楚为石仲容与孙皓书公孙渊承籍父兄世居东裔拥带燕胡冯陵险逺讲武盘桓不供职贡内傲帝命外通南国乗桴沧流交畴货贿丨丨布于朔土貂马延乎吴防自以为控十万奔走足用信能右折燕齐左振扶桑陵轹沙漠南面称王也宣王薄伐猛锐长驱师次辽阳而城池不守桴鼓一震而元凶折首】
　　葛谷【本草集解见葛脰下　又时珍曰其子緑色扁扁如盐梅子核生嚼腥气八九月采之本经所谓丨丨是也唐苏恭亦言丨丨是实而宋苏颂谓葛花不结实误矣】
　　葛艾【北齐书慕容俨传清河王岳遣镇郢城梁大都督侯瑱任约并力攻围城中粮絶惟煮槐楮桑叶并纻根水萍丨丨等草及靴皮带筋角等食之俨犹信赏必罚分甘同苦】
　　葛茀【左传冬葬敬嬴旱无麻始用丨丨】
　　葛藤【陈阿登歌连聮丨上丨一缓复一縆　沈辽赠广祐上人诗丨丨论往事蝉蜕想苍烟　范成大题现老真诗三十年来共丨丨如今莲社冷如冰　赵元寄裕之诗见兰若下　赵秉文真际栢诗莫怪两株纒欲死后来禅客丨丨多　元好问登珂山寺诗堪笑长清郭明府再来仍被丨丨纒　王良臣牧牛图诗杖履得回游手脚丨丨灰尽老婆心】
　　葛蕉【唐书地理志郢州土贡纻布丨丨春酒麯枣节米】
　　葛天【史记司马相如传奏陶唐氏之舞聼丨丨氏之歌千人唱万人和　文心雕龙陈思羣才之英也报孔璋书云丨丨氏之乐千人唱万人和聼者因以蔑韶夏矣此引事之实谬也按丨丨之歌唱和三人而已陶潜五柳先生传无懐氏之民欤丨丨氏之民欤　钱起千秋节勤政楼下观舞马赋张丨丨氏之乐醉陶唐氏之酒感百兽之来仪即八骏之孔阜】
　　葛山【山海经东山经峄臯之山又南水行五百里流沙三百里至于丨丨之尾无草木多砥砺又南三百八十里曰丨丨之首无草木澧水出焉东流注于余泽其中多珠蟞鱼　又中山经騩山又东二百里曰丨丨其上多赤金其下多瑊石其木多柤栗橘櫾楢杻其兽多麢防其草多嘉荣　明一统志丨丨在绍兴府城东十里句践种葛于此使一女治布献吴王采葛人歌曰尝胆不苦味若饴令我采葛以作丝】
　　葛岭【宋史贾似道传度宗三年赐第丨丨便迎养其中山房随笔贾秋壑败后有题其养乐园曰老壑曽居丨丨西游人谁敢问苏隄势将覆餗不回首事到出师方噬脐废圃更无人作主败垣惟有客留题算来祗是孤山好依旧梅花伴月低　贡师泰西湖竹枝词丨丨东家是相门当年甲第入青云　吴兆西湖春游诗雷峰看墖逈丨丨弄泉遥】
　　葛峄【书禹贡青州峄阳孤桐疏地理志云东海下邳县西有丨丨山即此山也　后汉书郡国志下邳国丨丨山本峄阳山有铁　顔延之家传铭丨丨明懿平阳总理或荐公庭或登宰士　周谊丨丨山赋峭壁崟嵚巉岩崱屴压厚土之鸿厐摩圎灵之危仄对羊岫之闲云瞻蛤湖之落日虽无邹山之秀丽亦有龟蒙之介直左沂水之汤汤右泗流之潏潏古冢隐兮蚁封浮屠屹兮人立仙翁释子来往乎其间虬松凤竹森列乎其侧凌气势于塞髙曽不让乎秋色客乃悠然而思曰兹非所谓丨丨山者乎盖不知几千万尺也】葛冈【明一统志丨丨在归徳府考城县南二里世传葛洪炼丹处】
