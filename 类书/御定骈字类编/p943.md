<!-- { "loadSidebar": true } -->
　　三座【齐书礼志魏权汉社社稷同营共门稷坛在社坛北非古制后移宫南自当加静此言乃是显汉社失周法见汉世旧事尔时祭社南向未审出何史籍就如议者静所言是祭社位向仍汉旧法汉又袭周成规因而不改者则社稷丨丨并应南向今何改帝社南向泰社及稷并东向邪】
　　三宅【小学绀珠丨丨宅行事宅行牧宅行准】
　　三义【坌同金史李仲略传泰和三年春上将幸长乐川愈切谏曰方今戍卒贫弱百姓骚然丨丨尤近北陲恒防外患兼闻泰和宫在两山间地形狭隘雨潦遄集固不若北宫池台之胜优游闲适也上不从　眀一统志丨丨堡在巩昌府城北二十五里宋熙宁中置又丨丨口关在曲靖军民府马龙州东三十五里　苏轼纵笔诗溪边古路丨丨口独立斜阳数过人　陆游初晴野歩诗入市路丨丨縁山港半斜　又游散关渭水之间诗但恨征轮无四角不愁归路有丨丨　又西路口山店诗店当古路丨丨处山似孤云两角边　戴表元过鄮山祠塾作沧江城阙丨丨口白日歌数亩宫】
　　三方【书旅獒惟克商遂通道于九夷八蛮传四夷慕化疏释地云九夷八狄七戎六蛮谓之四海又云八蛮在南方六戎在西方五狄在北方上下二文丨丨数目不同　晋书宣帝纪论逮乎魏室丨丨鼎峙干戈不息氛雾交飞宣皇以天挺之姿应期佐命文以缵治武以棱威　又眀帝纪赞丨丨驰骛百蛮从响寳命还昌金辉载朗　宋书殷琰传今皇威逺申丨丨蹙弱胜败之势皎然可览　陈书徐陵传及丨丨之霸也孙甘言以娬媚曹屈诈以羁縻旍轸嵗到于句吴冠盖年驰于庸蜀则客嘲殊险宾戏已深共尽游谈谁云猜忤　吴越春秋勾践归国外传见一圎下　小学绀珠丨丨西南夷发于唐司马相如两粤起于严助朱买臣朝鲜由渉河　韩愈平淮西碑丨丨分攻五万其师大兵北乘厥数倍之　齐前舞阶歩歌天挺圣哲丨丨维纲李百药赋得魏都诗帝里丨丨盛王庭万国来　李贺北中寒诗见一方下】
　　三仓【南史陈伯之传邓缮説伯之云台家府库空竭无复器仗丨丨无米此万世一时机不可失】三口【水经注涪陵县西溪夹侧盐井丨丨相去各数十歩】
　　三觜【眀一统志丨丨山在河南府陜州城东五十里山有三故名】
　　三须【癸辛杂识凡松叶皆双股故世以为松钗独栝松每穗丨丨而髙丽所产毎穗乃五鬛焉】三耳【眀一统志丨丨山在大理府赵州治西三髙耸如耳】
　　三肉【沈约究竟慈悲论槃东度丨丨罢縁】
　　三手【齐书五行志见二胸下　易林见一身下　郭璞瞿如赞瞿如丨丨厥状似防】
　　三指【北史李士谦传今之赃重者死是酷而不惩也语曰人不畏死不可以死恐之愚谓此罪宜从肉刑刖其一趾再犯者断其左腕流刑刖去右手丨丨又犯者下其腕小盗宜黥又犯刖落其所用丨丨又不悛则下其腕无不止也　五代史史肇传肇出兵警察务行杀戮罪无大小皆死是时太白昼见民有仰观者辄腰斩于市市有醉者忤一军卒军卒诬其讹言坐弃市凡民抵罪吏以白肇但以丨丨示之吏即腰斩之素问帝曰有病身热解堕汗出如浴恶风少气此为何病岐伯曰病名曰酒风帝曰治之奈何岐伯曰以泽】
　　【泻术各十分麋衔五分合以丨丨撮为后饭　顔氏家训鱓鱼长者不过三尺大者不过丨丨　昆仑奴传唐大厯中有崔生往省一品疾一品命红绡妓送生出院妓立丨丨又反掌者三以示生】
　　三焦【史记扁鹊仓公传夫以阳入隂中动胃繵縁中径维络别下于丨丨膀胱　黄庭经罗列五藏生玉浆上合丨丨道饮浆我神魂魄在中央　又六腑五藏神体精注心肝肺肾脾为五藏胆胃大肠小肠膀胱丨丨为六腑言丨丨者多矣而未的言其所在盖心肝肺三藏之上系管之中为丨丨中黄经云肺首为丨丨当指其所也】
　　三椎【素问见四椎下】
　　三魂【黄庭内景经摄魂还魄永无倾注每月三日十三日二十三日夕丨丨弃身游外摄之者当仰眠去枕伸足交手心上瞑目闭气三息叩齿三通存心中有赤气如鸡子内出于咽中赤气转大覆身变成火以烧身使帀觉体中小热　又注叙黄庭内景者当清斋九十日诵之万遍使调和丨丨制链七魄除去三尸安和六腑五藏生华色反孩童其时当有黄庭真人中华玉女教子神仙焉此不死之道也】
　　三乳【唐书髙祖纪仁公生髙祖于长安体有丨丨性寛仁袭封唐公　元史世祖纪真定民刘驴儿有丨丨自以为异谋不轨事觉磔裂以狥】
　　三脊【史记封禅书古之封禅鄗上之黍北里之禾所以为盛江淮之间一茅丨丨所以为籍也　南史宋江夏王义恭传大眀元年有丨丨茅生石头西岸又劝封禅上甚恱　宋史真宗纪大中祥符元年九月戊午岳州进丨丨茅　本草白茅集解时珍曰香茅一名菁茅一名璚茅生湖南及江淮间叶有丨丨其气香芬可以包借及缩酒禹贡所谓荆州苞匦菁茅是也　郑辕指佞草赋茅丨丨之可封芝九茎而延夀　独孤授江淮献丨丨茅赋茅有众灵名之为盛虽百代以呈质终丨丨以居正　苏志干岱山赋祥洽五云之太甲茅开丨丨之丰茸　沈约嵗暮愍衰草诗雕芳卉之九衢霣灵茅之丨丨　萧只香茅诗擢本同丨丨流芳有四时李贺长平箭头歌白翎金簳雨中尽直余丨丨残狼牙】
　　三毛【晋书顾恺之传尝圗裴楷象颊上加丨丨观者觉神明殊胜　急就篇六畜蕃息豚豕猪注豕之丨丨聚者曰猪　张率舞马赋十形五观之姿丨丨八肉之势　苏轼赠李道士诗腰间大羽何足道颊上丨丨自有神】
　　三毫【宋史律厯志见二称下】
　　三股【酉阳杂俎仙人绦出衡岳无根蔕生石上状如同心带丨丨色緑亦不常有　陈造泊慈湖北岸诗坐觉江流平漶漫裂丨丨】
　　三髻【元史礼乐志次六队童子五人丨丨素衣各执香花舞蹈而进　陆游诗邻叟一樽迎谷口蛮童丨丨拜溪傍　又记梦诗丨丨山童喜欲颠下山迎我拜溪边】
　　三眼【元史五行志至正十五年京师童謡云一阵黄风一阵沙千里万里无人家囬头雪消不堪看丨丨和尚弄瞎马　山谷题跋余常评书字中有笔如禅家句中有眼至如右军书涅槃经説伊家具丨丨也　眀一统志丨丨泉在岷州卫西固城北流注白水江】
　　三目【汲冢周书王防解权扶丨丨　宋玉招魂参目虎首其身若牛些注言土伯之头其貌如虎而有丨丨身又肥大状牛矣　刘勰辨骚康囬倾地夷羿弊日木夫九首土伯丨丨谲怪之谈也　梁简文帝唱导文乃至修罗八臂摩醯丨丨尽为敬礼尊经正典　又汉书地理志注见一源下】
　　三头【左传郑子产作丘赋注十六井当出马一匹牛丨丨今子产别赋其田如鲁之田赋　宋书五行志宋顺帝升明元年象丨丨度蔡洲暴稻谷及园野　又易林丨丨六目道畏难宿寒苦之国利不可得　郭璞獂兽鵸防鸟赞见三尾下　又章孝标钱塘赠武翊黄诗花锦文章开四面天人科第上丨丨】
　　三首【山海经丨丨国其为人一身丨丨一曰在凿齿东易林见六身下　又丨丨六目政多烦惑臯陶瘖聋乱不可从　眀一统志丨丨山在辽东宁逺卫东二里三峰相峙状若人首　郭璞有丨丨国赞　又晋书礼志古者婚冠皆有醮郑氏醮文丨丨具存　罗隠广陵秋夜读进士常修三篇因题诗入蜀归吴丨丨诗蔵于笥箧重于师】
　　三颅【王延夀梦赋撞纵目打丨丨】
　　三趾【班固幽通赋嬴取威于百仪兮姜本支乎丨丨阎随侯西岳望幸赋莫赤匪狐九尾而自扰莫黒匪乌丨丨而来驯　李云卿亰兆府献三足乌赋歩芳草而丨丨徐来遡祥风而六翮徴舞　谢脁咏乌皮隠几诗取则龙文鼎丨丨献光仪　陶潜述酒诗双陆甫云育丨丨显奇文】
　　三角【诗跂彼织女传跂隅貌疏孙毓云织女三星跂然如隅然则三星鼎足而成丨丨望之跂然故云隅貌　宋书符瑞志丨丨兽先王法度修则至　又五行志宋孝武帝大眀七年永平郡献丨丨羊　唐书骠传见一簧下　又史思眀传敕朝义筑丨丨城居粮终日毕未塓而思眀至怒不如约辞曰士疲少息耳思眀曰汝惜士而违我令邪据鞍毕塓乃去顾曰朝下陜夕斩是贼　宋史折克行传米脂之役与夏人战丨丨岭得级多又败之于蒲桃谷　金史五行志皇统七年十一月完顔秉徳进丨丨牛　元史宪宗纪帝驻跸翁吉地命宗王雅勒呼与洪福源同领军征髙丽攻拔禾山东州春州丨丨山杨根天龙等城　又舆服志丨丨兽旗赤质赤火熖脚绘兽其首类白泽緑髪丨丨青质白腹跋尾緑色　太元经见一尾下　十洲记昆仑山方广万里形似偃盖下狭上广上有丨丨　山海经注犀似水牛丨丨一在顶上一在额上一在鼻上在鼻上者小而不堕食角也　本草丨丨风时珍曰一名丨丨尖取石上者尤良　又骐驎竭释名血竭集解今南番诸国及广州皆出之木髙数丈婆娑可爱叶似樱桃而有丨丨眀一统志丨丨山在庐州府舒城县西一百二十里峰有丨丨故名　又丨丨淀在顺天府武清县南周逥二百余里　梁简文帝南郊颂序金人泽马丹甑玉鸡丨丨九尾四眉六足抽铺地之九茎发端门之连理李白上元夫人诗嵯峨丨丨髻余髪散垂腰　温庭筠戏髙侍御诗七尺髪有丨丨梳玳牛独驾长檐车　陆游放言诗囬顾丨丨童吾与汝忘年　马祖常雪中登郡城西亭诗更怜丨丨湖澄彻莹寒碧　张宪游黄公洞诗枰遗商皓棊丨丨剑缺黄巢石半边　又宋史乐志见二商下】
