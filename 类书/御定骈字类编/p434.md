<!-- { "loadSidebar": true } -->
　　水雨【汉书谷永传陛下不深察愚臣之言忽于天地之戒咎根不除丨丨之灾山石之异将发不乆发则灾异已极天变成形臣虽欲捐身关防不及事已　后汉书陈龟传桓帝以龟世谙边俗拜度辽将军龟临行上疏曰往歳并州丨丨灾螟互生稼穑荒耗租更空阙老者虑不终年少壮惧于困戹陛下以百姓为子品庶以陛下为父焉可不日昃劳神垂抚循之恩哉　魏志田畴传随军次无终时方夏丨丨而滨海洿下泞滞不通虏亦遮守蹊要军不得进乃引军还而署大木表于水侧路傍曰方今暑夏道路不通且俟秋冬乃复进军虏骑见之诚以为大军去也太祖令畴将其众为乡导上徐无山出卢龙歴平冈登白狼堆去栁城二百余里虏乃惊觉单于身自临阵太祖与交战遂大斩获追奔逐北至桞城　宋书乐志龙精初见大火中朱光北至圭景同帝在南离实司衡丨丨方降木槿荣庶物盛长咸殷阜恩覃四被九有　齐书武帝纪顷丨丨频降潮流荐满二岸居民多所淹渍遣中书舍人与两县官长优量赈防　魏书李冲传高祖曰一同之意前已具论卿等正以丨丨为难然天时颇亦可知何者夏既炎旱秋故雨多元冬之初必当开爽比后月十间若雨不已此乃天也脱于此而晴行则无害　杜预论水利防陂多则土薄水浅潦不下润故毎有丨丨辄复横流延及陆田　王羲之白牒帖顷丨丨未之有不审尊体如何得疾除也】
　　水露【晋书衞恒传或轻笔内投微本浓末若絶若连似丨丨縁丝凝垂下端】
　　水雪【礼记月令仲冬行秋令则天时雨汁注雨汁丨丨杂下也】
　　水雾【新论故防邪之蔽善人也犹朝日洞明雾甚则不见天沙石至浄流浊则不见地虽有明净之质而不发明者丨丨蔽之也　吴筠竹赋蓄丨丨之沉沉揺岩烟之漠漠　伏挺行舟值早雾诗丨丨杂山烟不见天　陈后主春色禊辰尽当曲宴诗丨丨遥混杂山云逺相似　孙万夀早发扬州还望郷邑诗山烟蔽钟阜丨丨隐江津　陈子良入蜀秋夜宿江渚诗丨丨一边起风林两岸秋　储光羲泊舟贻潘少府诗苍苍丨丨起落落踈星没　又题应圣观诗池光揺丨丨灯色连松月　李颀送卢少府赴延陵诗滩沙映村火丨丨敛樯乌　白居易早祭风伯诗见山火下】
　　水霰【钱惟演春雪赋丨丨杂下温寒相搏】
　　水烟【江淹为萧重譲扬州表不能青苹引风阳燧要景复降纶册徽采兼明影迹交战丨丨相薄　岑参江行夜宿龙吼滩临眺诗见山火下　杜甫移居公安诗丨丨通径草秋露接园葵　白居易望江州诗犹去孤舟三四里丨丨沙雨欲黄昏　陈羽吴城览古诗吴王旧国丨丨空香径无人兰叶红　周贺送韩评事诗门枕平湖秋景好丨丨松色逺相依】
　　水焰【李郢上元日寄湖杭二从事诗见山灯下】
　　水火【易革彖革丨丨相息二女同居其志不相得曰革注革者生变之谓也火欲上而泽欲下丨丨相战而后生变者也　又説卦天地定位山泽通雷风相薄丨丨不相射　又丨丨相逮　书大禹谟丨丨金木土谷惟修　周礼亨人掌共鼎镬以给丨丨之齐　又挈壶氏凡军事县壶以序聚凡丧县壶以代哭者皆以丨丨守之分以日夜注以水守壶者为沃漏也以火守壶者夜则火视刻数也　左传弃疾使蔓成然走告子干子晳曰王至矣国人杀君司马将来矣君若早自图也可以无辱众怒如丨丨焉不可为谋　谷梁传子既生不免乎丨丨母之罪也　论语民之于仁也甚于丨丨　孟子圣人治天下使有菽粟如丨丨　史记孙子传孙子用其次为队长于是复鼔之妇人左右前后跪起皆中规矩绳墨无敢出声于是孙子使使报王曰兵既整齐王可试下观之惟王所欲用之虽赴之丨丨犹可也　汉书郊祀志易卦六子之尊所谓六宗也星辰丨丨沟渎皆六宗之属也　又孙寳传征为京兆尹故吏侯文以刚直不茍合常称疾不肯仕寳以恩礼请文欲为布衣友日设酒食妻子相对文求受署为掾进见如宾礼数月以立秋日署文东部督邮入见勅曰今日鹰隼始击当顺天取奸恶以成严霜之诛掾部渠有其人乎文卬曰无其人不敢空受职寳曰谁也文曰霸陵杜穉季寳曰其次文曰豺狼横道不宜复问狐貍寳黙然穉季耳目长闻知之杜门不通丨丨穿舍后墙为小户但持鉏自治园因文所厚自陈如此文曰我与穉季幸同土壌素无睚眦顾受将命分当相直诚能自改严将不治前事即不更心但更门户适趣祸耳穉季遂不敢犯法　后汉书郑众传显宗遣众持节使匈奴众至北庭虏欲令拜众不为屈单于大怒围守闭之不与丨丨欲胁服众众防刀自誓单于恐而止　蜀志厐统传注备曰今指与我为丨丨者曹操也操以急吾以寛操以暴吾以仁操以谲吾以忠每与操反事乃可成耳　又魏延传延性矜高当时皆避下之惟杨仪不假借延延以为至忿有如丨丨　宋书厯志臣以为辰极居中而列曜贞观羣像殊体而隂阳区别故羽介咸陈则丨丨有位苍素齐设则东西可准非以日之所在定其名号也　南史始兴王憺传诏征以本号还朝人歌曰始兴王人之爹赴人急如丨丨何时复来哺乳我荆土方言谓父为爹故云　越絶书金木丨丨更相胜此天之三表者也　京氏易传兑积隂为泽上六隂生与民为合土木入兑丨丨应之二隂合体积于西郊冲艮入干类隂也配象为羊物同类也　淮南子夫阳燧取火于日方诸取露于月天地之间巧厯不能举其数手征忽恍不能览其光然以掌握之中引类于太极之上而丨丨可立致者隂阳同相动也　说苑君子欲和人譬犹丨丨不能相然也而鼎在其间丨丨不乱乃和百味　法言圣人之言似于丨丨或问丨丨曰丨测之而益深穷之而益逺丨用之而弥明宿之而弥壮韩诗外传传曰在天者莫明乎日月在地者莫明于丨丨在人者莫明乎礼义日月不高则所照不逺丨丨】
　　【不积则光炎不博礼义不加乎国家则功名不白　古三坟金木丨丨土石羽毛必有济　新论情出于性而情违性欲出于情而欲害情情之伤性性之妨情犹烟氷之与丨丨也　文心雕龙王朗杂箴乃寘巾履得其戒慎而失其所施观其约文举要宪章戒铭而丨丨井灶繁辞不已志有偏也　图画见闻志孙遇画水张南本画火丨丨之形本无定质惟于二子冠絶古今　金丹大要夫天一生水在人曰精地二生火在人曰神人之精神荣卫一身运隂阳合呼吸以呼吸用神炁以神炁取丨丨以丨丨炼胎息胎息緜緜游泳坎离坎离交感而生金液金液还而丹成也　金丹大要诗一防灵光君未识却将丨丨煮空铛　云笈七籖晋茅山真人扬君扬君渊沈应感虚抱自得若燥湿之引丨丨冥黙幽歘相袭无朕矣　王俭史条例议洪范九畴一曰五行五行之本先乎丨丨之精是为日月五行之宗也庾信长孙俭神道碑直心于物丨丨恬然无负于天雷霆不惧　李乔神龙厯序建元高而不竞沿丨丨而无讥　韩愈送高闲上人序徃时张旭善草书不治他伎喜怒窘穷忧悲愉佚怨恨思慕酣醉无聊不平有动于心必于草书焉发之观于物见山水崖谷鸟兽虫鱼草木之花实日月列星风雨丨丨雷霆霹雳歌舞战鬬天地事物之变可喜可愕一寓于书故旭之书变动犹鬼神不可端倪以此终其身而名后世　栁宗元贺进士王参元失火书凡人之言皆曰盈虚倚伏去来之不可常或将大有为也乃始厄困震悸于是有丨丨之孽有羣小之愠劳苦变动而后能光明古之人皆然斯道辽阔诞漫虽圣人不能以是必信是故中而疑也　又唐故万年令裴府君墓碣始公以唯诺闻长安中奔人危急轻出财力如索丨丨　吴师道防摄提着纪出震登皇循丨丨而相承用骊騵而继作　庾信哀江南赋小人则将及丨丨君子则方成猿鹤　戴表元静轩赋世有欲静者问于其师其师教之以学坐盖屏居乆之能安于足而不能安于饥穷之丨丨　陆龟蒙诗谁背如丨丨谁同如埙篪　米黻寄绍彭诗妙迹固通神丨丨土更劫　马祖常诗襁褓免丨丨少长俾知伦】
　　水氷【礼记月令孟冬之月丨始丨地始冻雉入大水为蜃虹藏不见　后汉书鲁防传易曰潜龙勿用言十一月十二月阳潜藏未得用事虽煦嘘万物养其根荄而犹盛隂在上地冻丨丨阳气否隔闭而成冬宋史周王元俨传庆歴三年冬大雪丨丨陈楚之地尤甚占者曰忧在大臣既而元俨病甚上忧形于色素问冬三月此谓闭藏丨丨地坼无扰乎阳早卧晚起必待日光使志若伏若匪若有私意若已有得去寒就温无泄皮肤使亟夺此冬之应养藏之道也　又初之地气迁隂始凝始肃丨廼丨寒雨化　又终之寒大举湿大化霜乃积隂乃凝丨坚丨阳光不治】
　　水彗【唐书髙釴传弟铢太和时擢累给事中文宗得李训骤拜侍讲学士铢率諌官伏閤言训素行憸邪不可任必乱天下帝遣使者谕曰朕留训时时讲绎前命不可改当是时已旱而丨丨变未息郑注权震赫人情危骇既铢等弗见省群臣失色】
　　水晕【宋史天文志月晕女主恶之在正月为赦晕一车赦小罪五车俱晕赦殊罪四七十月晕之为丨丨梅尧臣答李仲求寄茶诗末品无丨丨六品无沈柤　蔡防诗风下平池丨丨开】
　　水夜【何逊赠韦记室黯别诗丨丨看初月江晚泝归风】
　　水夕【王勃采莲赋去复去兮丨色丨采复采兮荷叶秋江淹赤亭渚诗丨丨潮波黒日暮精红　韦应物诗云淡丨容丨微荷气凉】
　　水时【礼记礼运用水火金木饮食必时防用水火金木饮食必时者举动皆顺故必时也丨丨者谓虞人入泽梁及出入水之属也】
　　水隂【左传水正曰元注丨丨而幽其祀修及熙焉汉书外戚传见陵邑下　素问丨为丨火为阳阳为隂为味　白虎通火阳君之象也丨丨臣之义也】
　　水寒【白虎通五行之性火热丨丨有温水无寒火何明臣可以为君君不可更为臣　道徳指归论火以之热丨以之丨草木以柔金石以刚　陈琳饮马长城窟行饮马长城窟丨丨伤马骨　庾信和炅法师游昆明池诗半道闻荷气中流觉丨丨　杜甫鐡塘峡诗丨丨长氷横我马骨正折　杜牧寝夜诗蛩唱如波咽更深似丨丨　罗隐秋日有寄姑苏曹使君诗丨丨不见双鱼信风便惟闻五袴讴　无可寄华州马戴诗见山逺下　楼钥次韵赵子野石城钓月图诗想君一叶方掀舞夜静丨丨谁与语　谢翺雪后湖堤歩归诗山碧眼花乱丨丨毛孔生】
　　水热【易革彖水火相息疏息生也火本干燥泽本润湿燥湿殊性不可共处若其共处必相侵尅旣相侵尅其变乃生变生则本性改矣丨丨而成汤火灭而气冷是谓革也】
　　水温【南史何远传武昌俗皆汲江水盛夏逺患丨丨毎以钱买人井寒水不取钱者则摙水还之　明一统志卫辉府形胜峰麓竒峻地当冲要泉甘丨丨】
　　水凉【刘孝威奉和逐凉诗倚岩欣石冷临池爱丨丨祖咏家园夜坐诗月出夜方浅丨丨池更深　岑参与鄠县源少府泛渼陂诗载酒入天色丨丨难醉人欧阳詹荆南夏夜水楼懐昭邱直上人云梦李莘诗云尽月如练丨丨风似秋　王逢杂题诗丨丨风搅一池荷睡眼醒来手自摩】
