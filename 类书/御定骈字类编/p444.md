<!-- { "loadSidebar": true } -->
　　水丘【后汉书董宣传迁北海相到官以大姓公孙丹为五官掾丹新造居宅而卜工以为当有死者丹乃令其子杀道行人置尸舍内以塞其咎宣知即收丹父子杀之丹宗族亲党三十余人操兵诣府称寃叫号宣以丹前附王莽虑交通海贼乃悉收系剧狱使门下书佐丨丨岑尽杀之注姓丨丨名岑也】
　　水户【宋史河渠志兴元府褒斜谷口古有六堰浇溉民田顷亩浩瀚每春首随食丨丨田亩多寡均出夫力修葺　元史河渠志洪口渠在奉元路英宗至治元年十月陜西屯田府言自秦汉至唐宋年例八月差使丨丨自泾阳县西仲山下截河筑洪隁改泾水入白渠又白居易张常侍相访诗丨丨帘不卷风牀席自翻】水手【宋史河渠志京东转运司言清河与江浙淮南诸路相通因徐州吕梁百步两洪湍浅险恶多坏舟楫由是丨丨牛驴撁户盘剥人等邀阻百端商贾不行又沈与求传闻料角水势湍险必得沙上丨丨方能转运宜于石港料角等处拘收丨丨优给钱粮而存养之以备缓急　元史世祖纪御史中丞崔彧言江南盗贼相继而起皆縁拘丨丨造海船民不聊生日本之役宜姑止之江南四省应办军需宜量民力勿强以土产所无凡给物价及民者必以实召募丨丨当从所欲伺民之气稍苏我之力粗备三二年后东征未晩　又河渠志又西关丨丨佐聚称七月十二日卯时御河水骤涨三尺十八日复添四尺其水逆流明是下流涨水壅逆拟差官巡治　大业杂记龙舟下一重长秋内侍及乗舟丨丨以青丝大绦绳六条两岸引进　苏轼诗便合与官充丨丨此生何止略知津】
　　水工【史记河渠书韩闻秦之好兴事欲罢之毋令东伐乃使丨丨郑国间説秦令凿泾水自中山西邸瓠口为渠并北山东注洛三百余里欲以溉田注韦昭曰郑国能治水故曰丨丨　汉书李广利传宛城中无井汲城外流水于是遣丨丨徙其城下水空以穴其城南史康绚传时魏降人王足陈计求堰淮水以灌夀阳足引北方童謡曰荆山为上格浮山为下格潼沱为激沟并灌钜野泽帝以为然使丨丨陈承伯材官将军祖暅视地形咸谓淮内沙土漂轻不坚实其功不可就帝不纳发徐扬人率二十户取五丁以筑之　宋史河渠志令自今溉田既毕命丨丨拆堰木置于岸侧可充二三嵗修堰之用　又髙丽传靖等自东牟趣八角海口得思柔所乗海船及髙丽丨丨即登舟自芝冈岛顺风泛大海再宿抵瓮津口登陆行百六十里抵髙丽之境元史世祖纪赦囚徒黥其靣及招宋时贩私盐军习海道者为丨丨以征日本　又河渠志鲁尝有言丨丨】
　　【之功视土工之功为难中流之功视河濵之功为难决河口视中流又难北岸之功视南岸为难　张籍贾客乐丨丨持檝防暗滩直过山边及前侣　曹唐南游诗尽兴南游卒未回丨丨舟子不须催　徐积大河上天章公顾子敦诗当时募丨丨无一人应书】
　　水匠【水经注荥口石门有故碑云比率百姓议之于臣伐石山谷丨丨致治立激岸侧以捍鸿波】水贼【宋史王徳传绍兴元年平秀州丨丨邵青初徳与战于崇明沙亲执旗麾兵拔栅以入青军大溃他日余党复索战谍言将用火牛德笑曰是古法也可一不可再今不知变此成擒耳】
　　水盗【宋史朱夀昌传权知岳州州濵重湖多丨丨夀昌籍民船刻著名氏使相伺察出入必以告盗发验船所向穷讨之盗为少弭　列子天有时地有利吾盗天地之时利云雨之滂润山泽之产育以生吾禾植吾稼筑吾垣建吾舍陆盗禽兽丨丨鱼鼈亡非盗也】
　　水神【礼记王制天子将出类乎上帝注帝谓五徳之帝疏木神仁金神义火神礼丨丨知土神信是五徳也　左传禳火于回禄元冥注元防丨丨回禄火神史记秦始皇纪始皇梦与海神战如人状问占梦博士曰丨丨不可见以大鱼蛟龙为今上祷祠备谨而有此恶神当除去而善神可致　汉书王尊传迁东郡太守久之河水盛溢泛浸瓠子金堤老弱奔走恐水大决为害尊躬率吏民投沈白马祀丨丨河伯尊亲执圭璧使巫策祝请以身填金堤因止宿庐居堤上吏民数千万人争叩头救止尊尊终不肯去　后汉书王梁传世祖即位议选大司空而赤伏符曰王梁主卫作元武帝以野王卫之所徙元武丨丨之名司空水土之官也于是擢拜为大司空封武彊侯　宋史礼志丨丨元冥北岳于坛第一龛北镇海渎于第二龛北山林川泽于坛下北　十洲记方丈洲在东海中心西南东北岸正等方丈方靣各五千里有金玉琉璃之宫亦有玉石泉上有九源丈人宫主领天下丨丨及龙蛇巨鲸隂精水兽之辈　说苑诸发曰彼越亦天子之封也不得冀兖之州乃处海垂之际屏外藩以为居而蛟龙又与我争焉是以剪发文身烂然成章以象龙子者将避丨丨也武帝内传安丨丨于极阴之源栖太帝于扶桑之墟神仙传见山官下　吴地志见石神下　韩愈黄陵庙碑秦博士对始皇帝云湘君者尧之二女舜妃者也刘向郑元亦皆以二女为湘君而离骚九歌既有湘君又有湘夫人王逸之解以为湘君者自其丨丨而谓湘夫人乃二妃也　庾信哀江南赋丨丨遭箭山灵见鞭柳宗元柳州峒氓诗见山罽下】
　　水只【沈炯从驾送军诗抚鼓山灵应诏跸丨丨惊】
　　水宗【礼记祭法见山宗下　又素问悲哀则泣下泣下水所由生丨丨者积水也注新校正云按甲乙经云丨丨作众精】
　　水伯【博物志援神契曰五岳之神圣四渎之精仁河者丨之丨上应天汉　梁简文帝祭灰人文当令金光小史侍使玉童奏云师于执法力丨丨于天宫锧星诛于电女贯索囚于雷公】
　　水仙【越絶书吴王将杀子胥使冯同徴之胥见冯同知为吴王来也泄言曰王不亲辅弼之臣而亲众豕之言是吾命短也髙置吾头必见越人入吴也我王亲为禽哉捐我深江则亦已矣胥死之后吴王闻以为妖言甚咎子胥王使人捐于大江口勇士执之乃有遗响发愤驰腾气若奔马威凌万物归神大海彷佛之间音兆常在后世称之盖子胥丨丨也　神仙传璞得兵解之道今为丨丨伯　拾遗记屈原隐于沅湘被逐乃赴清泠之水楚人思慕谓之丨丨　天隐子在人谓之人仙在天曰天仙在地曰地仙在水曰丨丨能变通之曰神仙　琴曲谱録丨丨操上古琴弄名　王褒四渎祠碑铭丨丨遗操津吏余杯　赵麟玉山草堂赋丨丨舞霓裳于翠幄菊婢罗绛帻于緑霞　杜甫桃竹杖引江妃丨丨惜不得梓潼帝君开一束　又舟中诗飘泊南庭老祗应学丨丨　白居易江上吟元八絶句作应有丨丨潜出听翻将唱作步虚词　雍陶题君山诗应是丨丨梳洗处一螺青黛镜中心　李商隐板桥晓别诗丨丨欲上鲤鱼去一夜芙蓉红泪多　项斯梦游仙诗鹦鹉隔帘呼再拜丨丨移镜嬾梳头　李咸用丨丨操琴心不喜亦不惊安缓爪何泠泠丨丨飘渺来相迎伯牙从此留嘉名　皮日休鱼牋诗欲写恐成河伯诏试裁疑是丨丨衣　王安石小姑诗初学丨丨骑赤鲤竟防山鬼从文貍　苏轼饮湖上诗此意自佳君不防一杯当属丨丨王　杨维桢五湖游诗鸱夷湖上丨丨舟舟中仙人十二楼　张昱惆怅诗苏小楼前防洗马丨丨祠畔坐闻莺　又本草丨丨释名金盏银台　辍耕録赵彛斋宋宗室子讳孟坚字子固酷嗜古法书名画能作墨花于丨丨尤长　张问琼花赋惟丨丨可并其幽闲而江梅似同其清淑　陈傅良丨丨花诗丨丨谁强名相宜未相知　谢翺梅花诗丨丨冷落琼花死秪有江梅尚返魂　王逢杂题诗藻池岸匝丨丨开满靣香飘玉蝶梅】
　　水灵【十洲记见丘陵下　储光羲同张侍御宴北楼诗丨丨慷慨行泣珠游女飘飖思解佩　李绅涉沅潇诗丨丨江暗扬波涛鼋鼍动荡风骚骚】
　　水鬼【李咸用小松歌金精丨丨欺不得长与东皇逞顔色】
　　水儡【范成大上元纪吴下节物诗旱船遥似泛丨丨近如生】
　　水妖【孟郊寄义兴小女子诗见山怪下】
　　水怪【鲁语季桓子穿井获如土缶其中有羊焉使问之仲尼曰吾穿井而获狗何也对曰以丘之所闻羊也丘闻之木石之怪曰夔蝄蜽丨之丨曰龙罔象土之怪曰坟羊　晋书温峤传牛渚矶丨深世云下多丨物峤燃犀角照之见水族竒形异状　五代史雷满传满尝凿深池于府中宴客池上指其水曰蛟龙丨丨皆窟于此盖水府也酒酣取座上器掷池中裸而入取器嬉水上久之乃出治衣复坐意气自若　西京杂记哀帝为董贤起大第于北阙下重五殿洞六门柱壁皆画云气华蘤山灵丨丨或衣以绨锦或饰以金玉　木华海赋天琛丨丨鲛人之室瑕石诡晖鳞甲异质　邢邵新宫赋木神丨丨海若山只千变万化殊形异宜　杜甫防府咏懐诗风期终破浪丨丨莫飞涎　元稹夜雨诗丨丨潜幽草江云拥废居　皮日休投龙潭诗生犀不敢烧丨丨恐摧捽　又吴中苦雨诗海物竞骈罗丨丨争渗漉　孔武仲蕃刀诗路危或恐逢丨丨尾眷崔崒当吾舟　萨都拉过岭至建溪诗槎牙激頺波出没如丨丨】
　　水胎【姚称摄生月令立秋水没秋分丨丨】
　　水俞【素问热俞五十九穴丨丨五十七穴】
　　水藏【急就篇脾肾五藏膍齐乳注脾土藏也肾丨丨也】
　　水血【素问不发不泄则湿气外溢肉溃皮拆而丨丨交流　又人物志木骨金筋火气土肌丨丨五物之象也】
　　水液【素问帝曰诸水皆生于肾乎岐伯曰肾者牝藏也地气上者属于肾而生丨丨也】
　　水胫【梅尧臣淮隂诗丨丨多长短林枝有直横】
　　水脚【宋史食货志贑饶二监新额钱四十万缗提防官赵伯瑜以为得不偿费罢鼓铸尽取木炭铜铅本钱及官吏阙额衣粮丨丨之属凑为年计　又赵开传奏罢宣和六年所増上供认额纲布十万匹减绵州下户支移利州丨丨钱十分之三又减蒲江六井元符至宣和所増盐额　元史食货志又如所设三十五纲监运纲司专掌召募船户照依随塲日煎月办课额官给丨丨钱就塲支装所煎盐袋每引元额四百斤又加折耗等盐十斤装为二袋纲官押运前赴所拨之仓而交纳焉客人到仓支盐如自二月至于十月河氷冻时以运足为度】
　　水玉【史记司马相如传明月珠子玓瓅江靡蜀石黄碝丨丨磊砢　本草玻瓈释名颇黎丨丨时珍曰其莹如水其坚如玉故名丨丨　云笈七签食元根之气使人体中清朗神明八聪道要于金液事妙于丨丨所谓吐纳自然之太和御九精之灵气者也　又圣人销珠贤人丨丨销珠丨丨其道同法销珠者服日之精左目日也丨丨者食月之精右目月也　云仙杂记房次律弟子金图十二嵗时次律徴问葛洪仙箓中事以丨丨数珠手节之凡两遍近二百事琅琅诵之不止次律赏以转枝梨　嵇康答难养生论赤松以丨丨乗烟务光以蒲韮长耳　郭璞丨丨赞丨丨沐浴潜映洞渊鲍照药奁铭丨丨出烟灵飞生光　庾信秦州天水部麦积崖佛龛铭序大都督李允信者籍于宿植深悟法门乃于壁之南崖梯云凿道奉为亡父造七佛龛似刻浮檀如攻丨丨　庾阐游仙诗见石髓下　杜甫园人送诗沈浮乱丨丨爱惜如芝草　李贺听颖师琴歌暗佩清臣敲丨丨渡海蛾眉牵白鹿　鲍溶玉山謡丨丨丁东不可闻氷华皎防应如待　韩琮公子行带装盘丨丨鞍綉坐云霞】
　　水苍【礼记玉藻天子佩白玉而元组绶公侯佩山元玉而朱组绶大夫佩丨丨玉而纯组绶注玉有山元丨丨者视玉之文色所似也】
　　水瑛【云笈七签北极星天之太常星围七百七十里亦皆琉璃水精中有黒树白子金翅之所栖自生元芝丨丨食之一口夀五万年】
