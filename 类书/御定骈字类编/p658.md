<!-- { "loadSidebar": true } -->
　　瓦甑【后汉书礼仪志见瓦灶下　鼎录汉孝景帝铸一鼎名食鼎髙二尺铜金银杂为之形若丨丨无足中元二年造其文曰五熟是滋君王膳之　録异记庐山九天使者眞君庙门外有石如丨丨光滑莹洁人尝翫之颇有灵异　苏辙牛尾狸诗蓄租分散身为羞松薪丨丨烝浮浮　陆防诗土铛茶七椀丨丨稷三升】瓦槃【后汉书礼仪志见瓦灶下】
　　瓦盆【嬾眞子録温公先陇在鸣条山坟所有余庆寺公一日省坟止寺中有父老五六辈上谒云欲献薄礼乃用丨丨盛粟米饭瓦罐盛菜羮真饭土簋啜土铏也公享之如太牢　杨万里压波堂赋笔牀茶灶丨丨藤尊　杜甫少年行莫笑田家老丨丨自从盛酒长儿孙】
　　瓦罐【嬾眞子録见上】
　　瓦瓯【杜荀鹤溪兴诗山雨溪风卷钓丝丨丨篷底独斟时】
　　瓦瓶【贾岛题皇甫荀蓝田防诗竹笼拾山果丨丨担石泉　杜荀鹤登灵山水阁贻钓者诗丨丨盛酒瓷瓯酌荻浦芦湾是要津】
　　瓦盘【礼记防大记君设大盘造冰焉大夫设夷盘造冰焉士并丨丨无冰疏士并丨丨无冰者丨丨旣小故并盘士卑故无冰】
　　瓦瓮【国史补渑池道中有车载丨丨塞扵隘路属天寒冰雪峻滑进退不得日向暮官私客旅罗拥在后有刘颇者扬鞭而至问曰车中瓮直防钱答曰七八千颇开囊取缣偿之命僮仆登车断其结络悉推瓮扵崖下湏臾车轻得进羣噪而前】
　　瓦缶【易坎六四樽酒簋贰用缶纳约自牖终无咎注处重险而履正以柔居柔履得其位以承扵五五亦得位刚柔各得其所不相犯位皆无余应以相承比眀信显著不存外饰处坎以斯虽一樽之酒二簋之食丨丨之器纳此至约自进扵牖乃可羞之扵王公荐之扵宗庙故终无咎也　宋史赵淮妾传聚薪焚淮骨置丨丨中自抱持操小舟至急流仰天恸哭跃水而死　元史胡长孺传所著书有丨丨编南昌集宁海漫钞顔乐斋藁行于世　李商隐行次西郊诗浊酒盈丨丨烂谷堆荆囷】
　　瓦棺【礼记檀弓有虞氏丨丨注始不用薪也有虞氏上陶　南史梁世子方等传人生处世如白驹过隙耳一壶之酒足以养性一簟之食足以怡形生扵蒿蓬死沟壑丨丨石椁何以异兹　元史塔拜传癸卯之春日宴羣僚归而疾作遂卒是夕星陨隐隐有声遗命以纸衣丨丨　盐铁论古者丨丨容尸木板堲周足以收形骸藏发齿而已及其后桐棺不衣采棺不斵白虎通有虞氏丨丨今以木何虞尚质故用瓦夏后氏益文故易之以堲周谓堲木相周无胶漆之用也　又雁门野说建康丨丨寺阁晋哀帝时造逶迤精巧甲扵江左年代寖逺而南角久已欹侧唐眀皇开元九年七月十一日江淮大风拔木是夜因风雨自正】瓦器【礼记儒行疏见瓦合下　汉书文帝纪賛治霸陵皆丨丨不得防金银铜锡为饰因其山不起坟又鲍宣传唐尊衣敝履空防丨丨饮食　后汉书光武帝纪建武二十五年初作寿陵将作大匠窦融上言园陵广袤无虑所用帝曰古者帝王之皆陶人丨丨木车茅马使后世之人不知其处太宗识终始之义景帝能述遵孝道遭天下反复而霸陵独完受其福岂不羙哉今所制地不过二三顷无为山陵陂池裁令流水而已　又东海王彊传帝追惟彊深执谦俭不欲厚葬以违其意扵是特诏中常侍杜岑及东海傅相曰王恭谦好礼以徳自终遣送之物务从约省衣足敛形茅车丨丨物减扵制以彰王卓尔独行之志　又宣秉传秉性节约常服布被蔬食丨丨帝尝幸其府舍见而叹曰楚国二龚不如云阳宣巨公即赐布帛帐帷什物　魏志裴潜传遗令俭墓中惟置一坐丨丨数枚其余一无所设　晋书单道开传年百余嵗卒扵山舍勅弟子以尸置石穴中弟子乃移入石室袁宏为南海太守登罗浮山至石室见道开形骸如生丨丨犹存宏曰法师业行殊羣正当如蝉脱耳　宋书五行志钱凤复攻京阻水而守相持月余日焚烧城邑井堙木刋矣凤等败退沈充将其党还吴兴官军踵之蹈籍郡县充父子授首党与诛者以百数所谓扬州破换败吴兴覆瓿甊瓿甊丨丨　南史沈瑀传为余姚令初至富吏皆鲜衣美服以自彰别瑀怒曰汝等下县吏何得自拟贵人悉使着芒履粗布侍立终日足有蹉跌輙加榜棰瑀防时尝至此鬻丨丨为富人所辱故因以报焉　宋史食货志贾物自泉福两浙湖广至者皆金银物帛直或至万余缗自髙化至者惟米包丨丨牛畜之类直才百一而槩收以丈尺故髙化商人不至海内遂乏牛米　白虎通竹器不成用木器不成斵丨丨不成沫琴瑟张而不平竽笙备而不和有钟磬而无簴簴县示备物而不可用也　觥记注甒者纣臣昆吾作丨丨也受五斗】瓦粉【夲草粉锡释名解粉铅粉铅华胡粉定粉丨丨光粉白粉水粉官粉】
　　瓦兽【唐书车服志常参官施悬鱼对凤丨丨通栿乳梁宋史舆服志凡宫宇栋施丨丨门设梐枑诸州正衙门及城门并施鸱尾不得施拒鹊六品以上宅舍许作乌头门父祖宅舍有者子孙许仍之　李贺潞州张大宅病酒遇江使寄上十四兄诗莎老沙鸡泣松干丨丨残】
　　瓦狗【潜夫论或作泥车丨丨诸戏弄之具以巧诈小儿此皆无益也】
　　瓦木【唐书太宗皇后长孙氏传器以丨丨约费送终又张元素传臣闻东都始平太上皇诏宫室过度者焚之陛下谓丨丨可用请赐贫人事虽不从天下称为盛徳今复度而宫之是隋役又兴不五六年间一舍一取天下谓何　宋史食货志淮南三转般仓不可不复乞自泗州为始次及眞楚既有丨丨顺流而下不甚劳费俟歳丰计置储蓄立法转般　又石守信传累任节镇专务聚敛积财钜万尤信奉释氏在西京建崇徳寺募民丨丨驱廹甚急而佣值不给人多苦之】
　　瓦松【李华尚书都堂丨丨诗华省秘仙踪髙堂露丨丨】
　　瓦竹【苏辙诗道人遇物心有得丨丨相敲縁自扫】
　　瓦花【皮日休夏景冲澹诗茗炉尽日烧松子书案经时剥丨丨　又和鲁望秋赋有期诗应带丨丨经汴水更携云实出包山】
　　瓦藓【本草屋逰一名丨丨】
　　瓦卜【杜甫遣闷诗丨丨传神语畬田费火声】
　　瓦兆【周礼大卜掌三兆之法一曰玉兆二曰丨丨三曰原兆注兆者灼发扵火其形可占者其象似玉瓦原之璺罅是以名之焉】
　　瓦间【齐书祥瑞志永眀九年十一月宁蜀广汉县田所恳地八尺四寸获古钟一枚更扵陶所丨丨见有白光窥寻无物自后夜夜輙复有光既经旬日村民张庆宣瓦作屋又扵屋间见光照内外发视获玉玺一钮璧方八分上有鼻文曰帝眞】
　　瓦缝【杜牧阿房宫赋丨丨参差多扵周身之帛缕】
　　瓦凹【画史古书画皆圜葢有助扵器晋唐皆凤池研中心如丨丨故曰研瓦】
　　瓦覆【宋史夏国传俗皆土屋惟有命者得以丨丨之王泠然汝州薛家竹亭赋泥含椒气丨丨苔青】瓦疉【徐雪诗长廊丨丨行行密晩院风髙寸寸増】
　　瓦影【朱松寄题叔父池亭诗方塘荫丨丨净见鲂鲤行】
　　瓦靣【刘子翚铜爵诗金碧销磨丨丨星乱山依旧绕宫城　张宪夜坐吟蜻蜓头落灯花黑丨丨寒蟾弄山色】
　　瓦片【物类相感志脚跟生厚皮者用有布纹丨丨磨之】
　　瓦合【礼记儒行毁方而丨丨疏方谓物之方正有圭角锋铓也丨丨谓丨器破而相丨也言儒者身虽方正毁屈已之方正下同凡众如破圭角与丨器相丨也史记儒林传序陈渉起匹夫驱丨丨适戍旬月以王楚不满半歳竟灭亡其事至微浅然而缙绅先生之徒负孔子礼器徃委质为臣者何也以秦焚其业积怨而发愤扵陈王也　汉书郦食其传沛公至髙阳传舍使人召食其食其至入谒沛公因言六国从横时沛公喜赐食其食问曰计安出食其曰足下起丨丨之卒收散乱之兵不满万人欲以径入彊秦此所谓探虎口者也夫陈留天下之冲四通五达之郊也今其城中人多积粟臣知其令今使令下足下即不听足下举兵攻之臣为内应　又陈汤传西域都护段会宗为乌孙兵所围驿骑上书愿发城郭敦煌兵防自救上召汤示防会宗奏汤曰兵法曰客倍而主人半然后敌今围防宗者人众不足防胜防宗惟陛下勿忧上曰柰何其解可必乎度何时解汤知乌孙丨丨不能久攻故事不过数日因对曰已解矣诎指计其日曰不出五日当有吉语闻居四日军书到言已解】
　　瓦解【史记货殖传富无经业则货无常主能者辐凑不肖者丨丨　汉书徐乐传臣闻天下之患在扵土崩不在丨丨古今一也　又匃奴传其攻战斩首虏赐一巵酒而所得卤获因以予之得人以为奴婢故其战人人自为趋利善为诱兵以包敌故其逐利如鸟之集其困败丨丨云散矣　晋书宣帝纪寻转主簿从讨张鲁言扵魏武曰刘偹以诈力虏刘璋蜀人未附而逺争江陵此机不可失也今若曜威汉中益州震动进兵临之势必丨丨因此之势昜为功力圣人不能违时亦不失时矣　南史虞寄传夫以王琳之强侯瑱之力进足以揺荡中原争衡天下退足以屈彊江外雄张偏隅然或命一旅之师或资一士之说琳即丨丨冰泮投身异域瑱则厥角稽颡委命阙庭　盐铁论初贰师不克宛而还也议者故使人主不遂忿则西域皆丨丨而附扵胡胡得众国而益强先帝絶奇听行武威还袭宛宛举国以降效其器物致其寳马乌孙之属骇胆请为臣妾新论秦之季叶土崩丨丨汉祖躬提三尺之剑为黔首请命当斯之时冠章甫衣缝掖未若戴金胄而擐犀】
　　【甲也　潘尼安身论握权则赴者鳞集失宠则散者丨丨　庾信哀江南赋丨丨冰泮风飞雹散】瓦裂【宋史贾昌朝传宜度西方诸国如沙州唃厮眀珠灭臧之族迎近北如黑水女贞髙丽新罗之属旧通国中募人徃使诱之使归我则势分而衅生体觧而丨丨矣　任昉宣德太后再敦劝梁王令白羽一麾黄鸟底定甲既鳞下车亦丨丨　庾信小园赋山崩川竭冰碎丨丨　又枯树赋文斜者百围冰碎理正者千寻丨丨】
　　瓦散【魏书杨昱传长安关中基本今大军顿在泾豳与贼相对若使长安不守大军自然丨丨此军虽徃有何益也】
　　瓦振【史记赵奢传秦军军武安西秦军鼔噪勒兵武安屋丨尽丨　又作震周书宇文护传若令迭争尺寸两竞锥刀丨丨长平则赵分为二兵出函谷则韩裂为三安得犹全谓无损益】
　　瓦注【庄子以丨丨者巧以钩注者惮以黄金注者殙一作殶吕览庄子曰以丨丨者翔以钩殶者战以黄金殶者殆其祥一也而有所殆者必外有所重者也又作鉒淮南子以丨丨者全以金鉒者防以玉鉒者发】
　　瓦埴【荀子陶人埏埴而生瓦然则丨丨岂陶人之性也哉】
　　础
　　础花【陈樵胡氏铁心亭赋丨丨承柱井藻垂枌】
　　础润【骆宾王上张司马啓云浮丨丨霜落钟鸣　苏洵辨奸论月晕而风丨丨而雨人人知之　谢庄喜雨诗燕起知风舞丨丨识云流　魏收喜雨诗霞辉染刻栋丨丨上雕楹　杜甫朝诗丨丨休全湿云晴欲半回】
　　础汗【范成大次韵汉卿舅即事诗晚来丨丨南风壮防有溪云载雨过】
　　御定骈字类编卷六十四
<子部,类书类,御定骈字类编>
　　钦定四库全书
　　御定骈字类编卷六十五
　　居处门九
　　梁
