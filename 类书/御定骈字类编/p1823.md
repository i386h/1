<!-- { "loadSidebar": true } -->
　　药对【陶景本草序丨丨四卷论其佐使相须又二家丨丨广其主治按二家谓雷公桐君】药中【齐已与聂尊师话道诗丨丨迷九转心外覔长生】
　　药方【后汉书百官志太医药丞主丨丨　李白飞龙引紫皇乃赐白兎所之丨丨后天而老凋三光徐夤山中忆友诗近日丨丨多缮写旧来诗草半烧焚苏轼病中游祖塔院诗因病得闲殊不恶安心是丨更无丨　范成大病中絶句化儿幻我知何用只与人间试丨丨】
　　药术【唐书栁仲郢传有栁习者以丨丨进诏署盐官仲郢以为医有本色官若委钱谷名分不正帝悟乃赐缣遣还　郑谷前寄左省张起居一百言寻防唱酬见举过实却用旧韵重答诗钓朋蓑叟在丨丨衲僧传】药经【淮南毕万术见术草下】
　　药诀【韩偓频访卢秀才诗丨丨棊经思致论栁腰莲脸本忘情】
　　药言【贾谊新书见药食下説苑见药石下】
　　药炧【沈与求灯花赋縁桐君之丨丨兮诧微光于邻壁之余】
　　药价【杜甫魏十四侍御就敝庐相别诗逺寻留丨丨惜别到文塲】
　　药溉【白居易诗丨丨分窠数篱裁备幼冲】
　　药种【吴融和韩侍郎无题诗茗煎云沫聚丨丨玉苗匀】
　　药毒【书説命若药弗瞑厥疾弗瘳疏其沃我心须切至若服药不使人瞑愤乱则其疾不得瘳愈言丨丨乃得除病言切乃得去惑也　诗心之忧矣其毒太苦笺忧之甚心中如有丨丨也　周礼医师聚毒药以共医事注丨之物恒多丨】
　　药疗【易无妄九五勿药有喜疏勿药有喜者若疾自己招或寒暑饮食所致当须治疗若其自然之疾非己所致疾当自损勿须丨丨而有喜也】
　　药行【书说命疏药之攻病先使人瞑愤乱病乃得瘳传言瞑极者言闷极丨乃丨也　论衡夫方犹术病犹乱医犹吏药犹教也方施而丨丨药行而病愈术设而教从教从而乱止】
　　药养【顔延之自陈表乞解所职随就丨丨】
　　药妙【张説岳阳石门墨山二山相连诗丨丨灵仙寳境华岩壑选】
　　药验【谢灵运辨宗论譬如丨丨者疾易痊理妙者吝见洗】
　　药密【范成大诗年増气血减丨丨饮食稀】
　　药销【白居易早服云母散诗丨丨日晏三匙饭酒渴春深一椀茶　皮日休卧病感春寄鲁望诗丨丨美禄应天折医过芳辰定鬼憎】
　　药麤【陆游甲子秋八月偶思出游往往累日不能归或逺至傍县凡得絶句十有二首丨丨野老偏称效诗浅山僧妄谓工】
　　药熟【姚合酬薛奉礼见寄诗诗成客见书墙和丨丨僧来就鼎分】
　　药成【叅同契彭晓曰丨丨之后服食三年轻举逺游李白朗月行白兎丨丨问言与谁餐　方干赠李支使诗丨丨平地是寥天三十人中最少年　罗隐题元同先生草堂诗石桥春暖后勾漏丨丨初　陆游立春前二日诗韭菘饤饾春盘好芝术簁和腊丨丨】
　　药试【易无妄九五象无妄之药不可试也注药攻有妄者也而反攻无妄故不可试也疏正义曰解勿药有喜之义若有妄致疾其药可用若身既无妄自然致疾其丨不可丨也若其试之恐更益疾也　髙骈和王昭符进士赠洞庭赵先生诗丨将鸡犬云间丨琴许鱼龙月下聴】
　　药防【佛説大摩里支菩萨经见药义下】
　　药含【佛説大摩里攴菩萨经见药义下】
　　药之【左传不如吾闻而丨丨也】
　　药转【李商隠有丨丨诗】
　　药分【陆游过林黄中食柑子有感学宛陵先生体诗丨丨腊剂香茶泛春芽白】
　　药抽【范梈寄甄氏访山亭二十二韵诗大槛花周映虚阶丨竟丨】












　　御定骈字类编卷一百七十九
<子部,类书类,御定骈字类编>
　　钦定四库全书
　　御定骈字类编卷一百八十
　　草木门五
　　兰
　　兰华【花同尔雅连异翘疏案今本草连翘一名丨丨一名折根一名轵一名三廉不同者所见本异也本草集解兰有数种兰草泽兰生水旁山兰即兰草之生山中者丨丨亦生山中与三兰迥别丨丨生近处者叶如麦门冬而春花生福建者叶如菅茅而秋花黄山谷所谓一干一花为兰一干数花为蕙者盖因不识兰草蕙草遂以丨丨强生分别也　草花谱瓯丨丨惟杭城有之花如建兰香甚一枝一花有紫花黄心有白花黄心者紫若胭脂白似羊脂花甚可爱出法华山　佩楚轩客谈安溪山多竹鸡山中人云春食丨丨　泉南杂志九节丨丨易植不若吴中所钦静宇中虽若棊列亦不甚香　内观日疏晁采阁中丨丨始发其姑命目之应声目曰隐于谷里显于沣浔贵比于白玉重匹于黄金既入燕姬之梦还鸣宋玉之琴其惠敏如此　元好问中州集传冯内翰璧字叔献兴定末以同知集庆军节度使致仕居崧山龙潭者十余年山中多丨毎中春作丨山僧野客人持数本诣公以香韵清絶为胜少劣则有罚谓之鬬兰　张衡思赋纗幽丨之秋丨兮又缀之以江蓠　梁武帝答任殿中宗记室王中书别诗问我去何节光风正悠悠丨丨时未晏举袂徒离忧李德裕忆平泉草木杂咏蕙草春已碧丨丨秋更红杜牧兰溪诗兰溪春尽碧泱泱映水丨丨雨发香】
　　【髙啓送袁宪史调福建诗椰子美如浆丨丨多似草】
　　兰草【诗士与女方秉蕳兮疏士与女方适野田执芳香之丨丨兮旣感春气记采香草期于田野共为淫佚　左传季兰尸之疏诗言季女而此言季兰谓季女服丨丨也案宣三年传曰兰有国香人服媚之知是女之服兰也　宋书礼志韩诗曰郑国之俗三月上巳之日溱洧两水之上招魂续魄秉丨丨拂不祥此则其来甚久非起郭虞之遗风　水经注都梁县西有小山其中悉生丨丨绿叶紫茎芳风藻川兰馨逺馥俗谓兰为都梁山因以号县受名焉　本草丨丨释名蕳水香香水兰女兰香草燕尾香大泽兰兰泽草煎泽草省头草都梁香孩儿菊千金草志曰叶似马兰故名丨丨其叶有岐俗呼燕尾香时人煑水以浴风故又名香水兰藏器曰盛之荆州记云都梁有山下有水清浅其中生丨丨因名都梁香　又时珍曰近世但知兰花不知丨丨惟虚谷方回考订极言古之丨丨即今之千金草俗名孩儿菊者　赵防祭七祀判何荆州之包茅独供王祭有卢家之丨丨不入国香　古乐府丨丨自然香生于大道旁　孟郊与王员外涯游枋口柳溪诗宴位席丨丨滥觞惊鳬鹥　薛季宣谷里章诗松风飕飗丨丨香与君夀考终不忘】
　　兰葩【郭璞客傲玉以兼城为质士以知名为贤明月不妄映丨丨岂虚鲜　张协游仙诗丨丨盖岭披清风缘隟啸】
　　兰蕊【麻不期佩赋丨丨驰馨于楚客象环腾誉于宣尼刘禹钖送春词丨丨残妆露泣柳条长袖向风挥　齐已怀巴陵诗丨丨蔫菸骚客庙烟波晴阔钓师】
　　兰芽【嵗华纪丽丨丨吐玉柳眼挑金　苏轼志林清泉寺在蕲水郭门外二里许有王逸少洗笔泉水极甘下兰溪溪水西流余作歌云山下丨丨短浸溪松间沙路净无泥萧萧暮雨子规啼谁道人生无再少君看流水尚能西休将白发唱黄鸡　韩愈殿中少监马君墓志见兰茁下　李商隐谢赐冬衣状绫裁飞鹄絮裛仙蚕白分椒壁之光紫夺丨丨之色　徐木兰赋许蒲茸之窃比听丨丨之并列　王棨牛羊勿践行苇赋霏靡而争芳荇叶参差而竞秀丨丨　刘孝绰答何记室诗丨丨隐陈叶荻苖抽故丛　钱起春谷幽居诗扫迳丨丨出添池山影深　李端杂歌兰生当门燕巢幙丨丨未吐燕泥落　白居易诗浇畦引泉脉扫径避丨丨　温庭筠晚归曲青丝系向江木丨丨出土吴江曲　罗隐题凿石山僧院诗怜师好事无人见不把丨丨染褐衣　张耒福昌官舍后诗不扫竹根藏笋茁旋培残雪拥丨丨　黄庭坚呻吟斋睡起诗丨丨依客土柳色过邻墙　李献能昆阳元夜南寺小集诗春臯短短生丨丨东风嫋嫋吹芳华　元好问德华小女五嵗能诵予诗数首以此诗为赠好个通家女兄弟海棠红防紫丨丨　呉澄次韵灵兴避暑诗梦云丨茁丨惊见梓附桥　黄溍晓行湖上诗沙暄丨丨动春逺川华乱】
　　兰荑【郭璞客傲昆吾挺锋骕骦轩髦梓竞敷丨丨争翘】
　　兰英【枚乗七发丨丨之酒酌以涤口　王勃春思赋新年柏叶之樽上巳丨丨之斚　杨炯幽兰赋度清夜之未艾酌丨丨以奉君　魏文帝秋胡行俯折丨丨仰结桂枝　王筠和呉主簿游望诗徒设露葵羮谁酌丨丨酒　崔日用奉和圣制春日幸望春宫应制诗光风揺动丨丨紫淑气依迟柳色青　上官昭容驾幸新丰温泉宫诗翠幙珠帏敞月营金罍玉斚泛丨丨　元稹哭女樊四十韵诗撩风妒鹦舌凌露触丨丨　李婴满江红词荆楚风烟寂寞近中秋时候露下冷丨丨将谢苇花初秀　又齐书后妃传呉郡韩丨丨妇人有文辞宋孝武世献中兴赋被赏入宫宋明帝世用为宫中职僚世祖以为博士敎六宫书学】
　　兰叶【诗芄丨之丨童子佩韘　钗小志柳恽书请以一小丨丨载桃叶小姬以往　梁简文帝答湘东王书暮春美景风云韶丽丨丨堪把沂川可浴　庾信周大将军豳国公赵广墓志铭金版玉防之记枕籍忘疲丨丨芝花之图膏映必举　王勃春思赋桃花万骑喧长薄丨丨千旗照平浦　杨炯幽兰赋昔闻丨丨据龙图复道兰林引凤雏　阙名燕山八景赋芙蓉露夕以不凋丨丨风晨而自媚　子夜春歌丨丨始满池榴花已落枝　张说奉和御制与宋璟源乾曜同日上官命宴东堂赐诗应制诗菊花吹御酒丨丨捧天词　张九龄感遇诗丨丨春葳防桂华秋皎洁　李白鹦鹉洲诗烟开丨丨香风暖夹岸桃花锦浪生　李贺李夫人歌玉蟾滴水鸡人唱露华丨丨参差光　柳道伦赋得春风扇微和诗稍抽丨丨紫微吐杏花红　陈羽西蜀送许中庸归秦赴举诗桂条攀偃蹇丨丨借参差　许浑钱塘青山李隐居新斋诗丨丨露光秋月上芦花风起夜潮来　陆防和袭美初夏游楞伽精舎次韵诗飘然丨丨舟旋倚烟霞泊　又江南秋怀寄华阳山人诗丨丨骚人佩莼丝内史羮　刘迎题刘德文戏防堂诗映堦萱草弄晴色循陔丨丨荣朝雨　虞集寄子昂画诗春风动丨丨庭户光陆离　马祖常上京书怀诗燕子泥融丨丨短叠叠荷钱水初满　倪瓒徐氏南园对雨诗弱蔓滋野楥丨丨长芳畦髙啓诗丨丨春风带苔花暮雨知】
　　兰根【史记天官书冬至短极县土炭炭动鹿解角丨丨出泉水跃　本草白茅释名见茹根下　沈约休沐寄懐诗园禽与时变丨丨应节抽　杨万里山居雪后诗青松根上丨丨下犹得三朝两日看　刘基节妇吟绿萍初生池水竭丨丨压霜芽不茁　又北史魏丨丨传丨丨道冠时英功参霸业亦一代之伟人也】兰枝【庾信北园新斋成应赵王敎诗虹枌跂鸟翼山节拱丨丨】
　　兰茎【江淹青苔赋春禽悲兮丨丨紫秋虫吟兮蕙实黄】
　　兰萌【梁武帝紫丨始丨诗种兰玉台下气暖丨始丨　檀约阳春歌丨丨犹自短栁叶本能长】兰甲【毛麾魏城马南瑞以异香见贻且索诗为赋二首诗梅心丨丨类元同气压荀家百和功】兰苖【伍乔僻居秋思诗门巷秋归更寂寥雨余闲砌委丨丨】
