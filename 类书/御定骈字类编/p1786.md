<!-- { "loadSidebar": true } -->
　　绵絮【汉书匈奴匈奴处北地寒杀气早降故诏吏遗单于秫蘖金帛丨丨它物各有数　后汉书徐穉传注有死丧负笈赴吊常于家豫炙鸡一只以一两丨丨渍酒中暴干以裹鸡到所起冢隧外以水渍绵使有酒气以鸡置前酾酒毕则去不见丧主酉阳杂俎婚礼纳采有丨丨取其调柔也】
　　绵麻【魏书于忠传忠既擅权欲恵泽自固乃悉归所减之禄职人进位一级旧制天下之民绢一匹之外各输丨丨八两忠悉以与之】
　　绵纸【宋史孙沔传见纱帽下　李商隐河阳诗楚丝微觉竹枝髙半曲新辞写丨丨】
　　绵珠【物类相感志伏中装绵布衣无丨丨秋冬则有以灯心少许置丨上则无丨也】
　　绵室【庾信周安昌公夫人郑氏墓志铭桑图蚕绩丨丨鸾飞】
　　绵手【崔珏有赠诗莫道妆成断客肠粉胸丨丨白莲香】
　　绵索【续文献通考洪武十六年令造甲每副领叶三十片身叶三百九分心叶十七肢窝叶二十但用石灰淹裹软熟皮穿浙江沿海并广东衞所用黑漆铁叶丨丨穿成其余借造明甲】
　　绵帽【南史释宝志宝志虽剃须发而常冠下裙帽纳袍故俗呼为志公髙丽闻之遣使赍丨丨供养云仙杂记沈休文多病六月犹丨丨温炉食姜椒饭不尔则委顿】
　　绵帢【梁有誉喜归述怀诗士奔丨丨破胡舞粉题妍】
　　绵衣【魏志倭人见帛布下　释常谈着丨丨谓之挟纩史记楚与齐战楚既众时值切寒楚王抚慰将士甘言勉之三军皆如挟纩不觉寒也　元稹浮尘子诗见纱幌下】
　　绵里【南史孝义江泌衣弊虱多丨丨置壁上恐虱饥死乃复置衣中】
　　绵袍【白居易闲居诗丨丨拥两膝竹几支双臂】
　　绵褥【元稹台中鞫狱忆开元劝旧事呈损之兼赠周兄四十韵诗坐卧摩丨丨捧拥綟丝鬟】绵粟【北史杨庆传庆居母忧哀毁骨立负土成坟齐文宣表其门闾赐帛及丨丨各有差】
　　绵好【南史郭原平髙阳许瑶之罢建安郡丞还家以绵一觔遗之不受瑶之乃自往曰今嵗过寒而建安丨丨以此奉尊上下耳原平乃拜而受之】
　　绵云【汪元量湖州歌见丝雨下】
　　绵山【水经注绵水出介休县之丨丨北流迳石桐寺西即介子推之祠也　眀一统志丨丨在太原府平定州东九十里一名紫金泽水出焉　又丨丨在顺天府昌平州东一十二里一名冝山】
　　绵谷【唐书地理志利州益昌郡县丨丨葭萌益昌景谷五代史前蜀世家衍幸秦州羣臣切谏衍不听至丨丨而唐师入其境　栁宗元永州万石亭记丨丨跨谿皆大石林立涣若奔云错若置碁　杜甫赠别何邕诗丨丨元通汉沱江不入秦】
　　绵水【汉书地理志注见绵竹下　水经注汾水又南与石桐水合即丨丨也】
　　绵曼【汉书地理志真定国县丨丨　后汉书耿纯传真定王刘造作防记云赤九之后瘿为主扬病瘿欲以惑众与丨丨贼交通　又作蔓水经注斯洨水首受大白渠大白渠首受丨丨水丨丨水上承桃水出乐平郡之上艾县　眀一统志丨丨河在真定府井陉县南门外源发西山平定州流至县界与甘淘河合】绵川【卢照邻大剑送别刘右史诗地咽丨丨冷云凝劒阁寒】
　　绵上【左晋侯赏从亡者介子推不言禄禄亦弗及遂隐而死晋侯求之不获以丨丨为之田曰以志吾过且旌善人注西河介休县南有地名丨丨】
　　绵竹【汉书地理志广汉郡县丨丨注紫岩山绵水所出东至新都北入雒　晋书文帝纪邓艾帅万余人自阴平逾絶险至江油破蜀将诸葛瞻于丨丨轩瞻传首进军雒县刘禅降　蜀李特录特兄弟既怨廞引兵归丨丨廞恐朝廷讨己遣长史费逺等督万余人断北道次丨丨之石亭宻收合得七千余人夜袭逺军逺军大溃　水经注湆水又东南迳丨丨县北　宦游记闻四川丨丨县有吞道观毎嵗一道士修善至期有白云载之而去名曰升天江西一真人过而见之曰此物乃在此为祟宜除之即弯弓仰射怪堕落巢穴人踪迹其处乃蟒成精也】
　　绵州【茅亭客话大中祥符六年丨丨彰眀县崇仙观栢柱上有木纹如画天尊状毛发眉目衣服履舄纎缕悉备知州比部员外郎刘公宗言遂给事奏闻奉圣防令津置赴阙送玉清昭应宫今其民皆图画供养之薛能送崔学士赴东川诗见劒阁下】
　　绵虒【汉书地理志蜀郡县丨丨】
　　绵诸【汉书地理志天水郡县丨丨】
　　绵洛【华阳国志蜀王杜宇称帝号曰望帝以褒斜为前门熊耳灵闗为后户玉垒岷峨为城郭江潜丨丨为池泽　又蜀人称郫繁曰膏腴丨丨为浸沃】
　　绵介【晋书石勒载记去年禁寒食有司奏子推歴代攸尊请普复寒食韦謏驳曰子推尊贤令丨丨之间奉之为允于天下则不通矣勒从之】
　　绵羊【宋史层檀国畜有丨丨山羊沙牛水牛橐驼马犀象】
　　绵羽【杜牧春思诗丨丨啼来久锦鳞书未】
　　绵棃【眀一统志丨丨出顺天府遵化县元耶律楚材诗石门九月西风髙丨丨万树金垂梢清溪千里携赠我藤筐初发香盈包】
　　绵桧【梅尧臣有丨丨诗】
　　绵天【徐陵侯安都徳政碑铭郁郁三象茫茫九州丨丨渗沴浃地防刘】
　　绵地【春秋文公十有四年晋人纳防菑于邾弗克纳谷梁是郤克也其曰人何也微之也何为微之也长毂五百乗丨丨千里过宋郑滕薛夐入千乗之国欲变人之主至城下然后知何知之晚也】
　　绵野【江淹刘光禄庄郊游诗静黙镜丨丨四睇乱层岑】
　　绵区【李乂陪幸临渭亭遇雪应制诗浃壤流天霈丨丨洒帝辉】
　　绵代【晋书天文志唐尧即位羲和立浑仪此则仪象之设其来逺矣丨丨相史官禁宻学者不覩故宣夜沸腾　隋书礼仪志竹冠是髙祖为亭长时所服安可丨丨为祭服哉　江淹为萧太傅让扬州表宠冠上台丨丨谁易　唐太宗咏司马彪续汉志诗丨丨更膺期芳图无辍记】
　　绵载【水经注青州城阳水又东北流石井水注之余生长东齐极游其下于中濶絶乃积丨丨　则天皇后臣范序遐想丨丨眇鉴前修】
　　绵瓞【续文献通考金郊祀乐歌瑶源垂裕丨丨重熈】
　　绵宵【许敬宗奉和春雪应制诗连山分掩翠丨丨逺韬碧】
　　绵界【王叔之游罗浮山诗庵蔼灵岳开景神封丨丨盘址中天举】
　　绵绪【谢朓侍宴西堂落日望乡诗沉病已丨丨负官别乡忧】
　　绵调【鲍溶风筝诗彩非触指丨丨忽闻风】
　　绵力【汉书严助越人丨丨薄材不能陆战又无车骑弓弩之用　江总为沈君理让仆射领吏部表辛香以来安石以后遵其轨躅必大厦之栋梁总其寄任亦巨川之舟楫未有丨丨薄材轻膺此举　李刘谢徐阁学知潭州表纶言已布丨丨奚堪　江总辞行李赋进学慙于枝叶丨丨谢于康衢】
　　绵乐【齐书乐志肆礼伫夜丨丨望晨】
　　绵视【梁简文帝舞赋既相看而丨丨亦含姿而俱立】
　　绵黙【江淹齐太祖诔身居防外遥栖丨丨】
　　绵叹【鲍照采桑乐府丨丨对回涂歌弄藿孟郊姑蔑城诗兴亡意何在丨丨空踌躇】
　　绵羃【卢鸿一羃翠庭词草树丨丨兮翠蒙笼当其无兮庭在中】
　　绵蒙【水经汶水出太山莱芜县原山注汶水出县西流又言自入莱芜谷夹路连山数百里水隍多行石涧中出草药饶松栢林藿丨丨崖壁相望】
　　绵蛮【诗丨丨黄鸟止于丘阿　卢照邻绵州官池赠别同赋诗欲叙他乡别幽谷有丨丨　杜牧中秋日拜起居表晨渡天津桥即事献居守相国崔公兼呈工部刘公诗龙门君夭矫莺谷我丨丨　欧阳修李留后家闻筝坐上诗丨丨巧啭花间舌呜咽交流冰下泉】
　　绵邈【晋书天文志唐虞则羲和继轨有夏则昆吾绍徳年代丨丨文籍靡　文心雕龙夫宇宙丨丨黎献纷杂拔萃出类智术而已　又开辟草昧嵗纪丨丨居今识古其载籍乎　鲍照河清颂巢风寂寥羲埃丨丨　何劭游仙诗长懐慕仙类眇然心丨丨　韩性和张仲实秋夜感旧诗古道日丨丨何由探羲轩】绵暧【文心雕龙皇世三坟帝代五典重以八索申以九丘嵗歴丨丨条流纷糅自夫子删述而大宝咸耀于是易张十翼书标七观诗列四始礼正五经春秋五例义既极乎性情辞亦匠于文理】
　　绵茂【魏书元熙皇基丨丨九叶承光】
　　绵永【续文献通考金郊祀乐歌垂光丨丨成帝之孚】
　　绵剧【李白卧病寄赵蕤诗良图俄弃捐衰疾乃丨丨】
　　绵笃【周书宇文颖初广母李氏以广患弥年忧而成疾因此致没广既居丧更加丨丨乃以毁甍世称母为广病广为母亡慈孝之道极于一门】
　　绵顿【刘潜为南平王譲徐州表臣丨丨枕蓆动移旬晦恒恐尺波易流寸隂难保宁可复冒此宠膺兹恩荣】
　　绵亘【谢灵运山居赋自注南山是开创卜居之处也从江楼步路跨越山岭丨丨田野或陞或降当三里许】
　　绵映【谢庄上封禅仪注奏爰洎姬汉风流尚存遗芬余荣丨丨纪纬】
　　绵惫【东观奏记大中十二年元日含元受贺太子少师栁公权年八十矣自乐悬南步至殿下力已丨丨称贺之后上尊号圣敬文思和武光孝皇帝误曰光武和孝御史弹出之罚一季俸料】
　　绵絶【谢庄为八座江夏王请封禅表钟律之先旷世丨丨难得而闻】
　　绵张【齐书乐志絜诚底孝孝感烟霜夤仪饰序肃礼丨丨】
　　绵括【陶景云上之仙风赋丨丨宇宙包络天维周流八极回环四时】
　　绵痼【齐书庾杲之臣昨夜及旦更増气疾自省丨丨顷刻危殆无容复卧任居隆显玷尘眀世乞觧所忝待终私庭】
　　绵蕞【史记叔孙通传叔孙通使征鲁诸生三十余人鲁有两生不肯行遂与所征三十人西及上左右为学者与其弟子百余人为丨丨野外习之月余叔孙通曰上可试观既观行礼曰吾能为此】
　　绵臣【竹书纪年帝泄十六年殷侯微以河伯之师伐有易杀其君丨丨注殷侯子亥賔于有易而滛焉有易之君丨丨杀而放之故殷上甲微假师于河伯以伐有易灭之遂杀其君丨丨】
　　线
　　线鞾【唐书车服志武徳间妇人曳履及丨丨开元中初有线鞋侍儿则着履奴婢服襴衫】
　　线鞋【唐书车服志见上】
　　线纩【礼记内则妇事舅姑如事父母鸡初鸣咸盥潄栉縰笄总衣绅左佩纷帨刀砺小觿金燧右佩箴管丨丨施縏袠大觿木燧衿缨綦屦　庾信周仪同松滋公夫人尉迟氏墓志铭姆习言公宫教业箴管丨丨佩帨茝兰】
　　线缕【杜甫龙门阁诗危途中萦盘仰望垂丨丨　白居易绣妇叹见针头下】
　　线车【图画见闻志郭忠恕善画有富人主官酒酤其子喜画日给醇酎设几案绢素及好纸数轴屡以情言忠恕俄取纸一轴凡数十番首画一双角小童持丨丨纸穷处作风鸢中引一线长数丈富家子不以为奇遂谢絶】
　　线香【蓬天别记于节庵以兵部侍郎巡抚河南山西迁大理寺卿前后防二十年其赴京独不挟土物贿当路汴人尝诵其诗曰绢帕蘑菇共丨丨本资民用反为殃清风满袖朝金阙免得闾阎议短长】线路【苏轼诗丨丨不容足又与牛羊牵】
　　线图【韩诗外黄帝学乎大坟颛顼学乎丨丨】
　　线去【朝野佥载洛州昭成佛寺有安乐公主造百宝香炉髙三尺开四门绛桥勾栏花草飞禽走兽诸天妓乐麒麟鸾鳯白鹤飞仙丝来丨丨鬼出神入隐屈钑镂窈窕便娟真珠玛瑙瑠璃琥珀玻瓈瑚璖琬一切宝贝用钱三百万府库之物尽于是矣】
