<!-- { "loadSidebar": true } -->
　　后业【吴志韦曜传韦曜忧惧自陈衰老求去侍史二官乞欲成所造书以丨丨别有所付　陆机五等诸侯论创制垂基思登丨丨　沈约谢齐竟陵王示华严璎珞啓因果悟其初心菩提证其丨丨　苏颋浄信变譛道之元尊洞照前劫身也净信终成丨丨】
　　后功【晋书马隆传朝议将加隆将士勲赏有司奏隆将士皆先加显爵不应更授卫将军杨珧驳曰前精募将士少加爵命者此适所以为诱引今隆全军独尅西土获安不得便以前授塞此丨丨宜皆听许以明要信乃从珧议】
　　后勲【后汉书张衡传见前吝下】
　　后烈【雄元后诔内则纯备丨丨丕光　江淹伤友人赋百年一尽兮贵扬防于丨丨】
　　后科【宋史髙宗纪革正前举登第秦埙曹冠等九人出身以淮南提举常平朱冠卿言秦桧挟私废法埙等皆其子孙亲戚门下憸人于是有官应试者所授阶官易左为右白身者驳放占用省额复还丨丨】后式【晋书江统传伏惟殿下天授逸才聪鉴特达臣谓犹宜时发圣防宣扬德音谘询保傅访逮侍臣觐见賔客得令接尽壅否之情沛然交泰殿下之美焕然光明如此则髙朗之风扇于前人范令轨永为丨丨】后监【吴仲舒南风之薫赋承长养则芳气袭于一人阐煦妪则膏露霑于万物斯以发号施令前规丨丨三农以之协洽兆人以之无咸】
　　后法【汉书张山拊传昔周公薨成王葬以变礼而当天心公叔文子卒卫使加以美諡着为丨丨】后效【后汉书安帝纪诏曰设张法禁恳恻分明而有司惰任讫不奉行且复重申以观丨丨　魏书明帝纪见前驱下】
　　后盟【春秋公及邾仪父盟于蔑疏刘炫云防书之例先防丨丨上言防下言盟惟盟不防者直言及此为不行会礼故言及也】
　　后拜【隋书礼仪志皇帝服衮冕出升御座皇后入门大卤簿住门外小卤簿入到东上閤施步鄣降车席道以入昭阳殿前至席位姆去幜皇后先拜后起皇帝丨丨先起帝升自西阶诣同牢坐与皇后俱坐各三饭讫又各酳二爵一巹】
　　后賔【齐书竟陵王子良传如闻南师未能挫戮百姓齐民积年涂炭疽食侵滛边虞方重交州夐絶一垂实惟荒服恃逺丨丨固亦恒事自青德啓运欵闗受职置之度外不足絓言】
　　后授【齐书刘瓛传上欲用瓛为中书郎使吏部尚书何戢喻防戢谓瓛曰上意欲以凤池相处恨君资轻可且就前除少日当转国子博士便即丨丨瓛曰平生无荣进意今闻得中书郎而拜岂本心哉】后作【诗国风疏欲以采得为次则鸡鸣之作逺在缁衣之前郑国之风必处桧诗之后何当丨丨先采先作后采乎】
　　后采【诗国风疏见上】
　　后道【诗小序汝坟道化行也疏上云德广所及先德丨丨事之次也】
　　后善【阮瑀为曹公与孙权书更与从事取其丨丨梁武帝成佛义记丨丨虽生暗心莫改】后仁【苏颋奉和圣制春台望应制诗暴嬴国此尝图霸霸业丨丨先以诈东破诸侯西入秦咸阳北阪南渭津】
　　后义【孟子苟为丨丨而先利不夺不餍　春秋繁露见前枉下　说苑见后外下】
　　后智【刘峻辩命论宁前愚而丨丨先非而终是按言主父偃公孙也】
　　后信【晋书刘乔传乔以范阳王虓非天子命不受代发兵距之刘与乔牋曰春秋之时诸侯相伐为和亲者多矣愿明使君廻既往之恨追不二之踪解连环之结修如初之好范阳亦将悔前之失思崇丨丨矣薛能蜀州郑使君寄鸟觜茶诗见前瓯下】
　　后敬【齐书礼志见前防下王子先笏赋见上圆下】
　　后恭【史记苏秦传苏秦为从约长并相六国北报赵王乃行过雒阳车骑辎重诸侯各发使送之甚众拟于王者周显王闻之恐惧除道使人郊劳苏秦之昆弟妻嫂侧目不敢仰视俯伏侍取食苏秦笑谓其嫂曰何前倨而丨丨也嫂委蛇蒲服以面掩地而谢曰见季子位髙多金也】
　　后荣【何逊七召嗟向有而今无叹丨丨而前谢】
　　后喜【易林初忧丨丨与福为市八佾列陈饮御嘉友戴叔伦别郑谏议云逵卢拾遗景亮诗前悲涕未干丨丨心已蹙】
　　后庆【后汉书鲍永传赞鲍永沈吟晚乃归正志达义全先号丨丨】
　　后笑【易同人九五同人先号咷而丨丨大师克相遇】
　　后富【元史于文傅传婺源之俗男女婚聘丨丨则逾其约有育其女至老不嫁者】
　　后财【礼记乡饮酒义祭荐祭酒敬礼也哜肺尝礼也啐酒成礼也于席末言是席之正非专为饮食也为行礼也此所以贵礼而贱财也卒觯致实于西阶上言是席之上非专为饮食也此先礼而丨丨之义也先礼而丨丨则民作敬让而不争矣】
　　后福【后汉书蔡邕传论资同人之先号得北叟之丨丨又左雄传尚书仆射虞诩以雄有忠公节上疏荐之曰臣见方今公卿以下类多拱黙以树恩为贤尽忠为愚至相戒曰白璧不可为容容多丨丨伏见议郎左雄数上封事至引陛下身遭难戹以为警戒实有王臣蹇蹇之节周公谟成王之风宜擢在喉舌之官必有匡弼之益由是拜雄尚书　潘岳西征赋志极逺以极武良无要于丨丨】
　　后礼【礼记表记殷人尊神率民以事神先鬼而丨丨先罚而后赏　又坊记先财而丨丨则民利】后赏【礼记表记见上】
　　后刑【春秋繁露见前德下　盐铁论王者南面而听天下背隂向阳前德而丨丨也　荀恱汉治迹论或言先教而丨丨或言先刑而后教常衮大赦制至理之代先德丨丨】
　　后罚【礼记表记见后威下　齐书竟王子良传小人之心罔思前恩董之以威反怨丨丨兽穷则触事在匪轻】
　　后利【汉书韩安国传今将卷甲轻举深入长敺难以为功从行则迫胁衡行则中絶疾则粮乏徐则丨丨不至千里人马乏食兵法曰遗人获也注师古曰丨丨谓不及于利　唐书张说传见前欢下】
　　后珍【无名氏昆田化为金赋见前珍下】
　　后禄【礼记坊记子曰礼之先币帛也欲民之先事而丨丨也】
　　后贵【拾遗记先主甘后沛人也生于贱微里中相者云此女丨丨位极宫掖　班固荅賔戏先贱而丨丨者和随之珍也】
　　后威【礼记表记子曰夏道尊命事鬼敬神而逺之近人而忠焉先禄而丨丨先赏而后罚】
　　后武【吕览周明堂金在其后有以见之先德丨丨也】
　　后倨【五代史赵犨传见前恭下】
　　后罪【礼记哀公问公曰寡人既闻此言也无如丨丨何孔子对曰君之及此言也是臣之福也注丨丨后日过于事之罪】
　　后恶【周礼校人辨六马之属疏此六者先善丨丨次第而言也】
　　后诲【嵇康明胆论若未反三隅犹复有疑思承丨丨得一骋辞】
　　后敎【荀恱汉治迹论见后刑下】
　　后修【晋书刘毅传疏曰人才异能备体者寡器有大小达有早晚前鄙丨丨宜受日新之报抱正违时宜有质直之称】
　　后勉【诗小序汝坟道化行也文王之化行乎汝坟之国妇人能闵其君子犹勉之以正也疏闵者情所忧念勉者劝之尽诚欲见情虽忧念犹能劝勉故先闵而丨丨也】
　　后悟【魏书慕容白曜传见前惑下　慧琳均善论叙地狱则民惧其罪敷天堂则物欢其福指泥洹以长归乗法身以遐览神变无不周灵泽靡不覃先觉翻翔于上世丨丨腾翥而不绍坎井之局何以识大方之家乎】
　　后疑【蔡邕朱公叔鼎铭见前惑下】
　　后顾【魏书李冲传髙祖得留台啓知冲患状谓右卫宋弁曰仆射执我枢衡总理朝务清俭居躬知宠已久朕以仁明忠雅委以台司之寄使我出境无丨丨之忧一朝忽有此患朕甚懐怆慨其相痛惜如此　宋史栁开传多命人使西入甘凉厚结其心为我声援如有动静使其掩袭令彼有丨丨之忧乃可制其轻动】后眺【潘岳懐旧赋前瞻大室丨丨嵩丘】
　　后睇【江总大庄严寺碑前望则红尘四合见三市之盈虚丨丨则紫阁九重连双阙之耸峭】后闻【元史世祖纪辛丑以月直元辰命五祖真人李居寿作醮事奏赤章凡五昼夜毕事居寿请间言皇太子春秋鼎盛宜预国政帝喜曰寻将及之明日下诏皇太子燕王参决朝政凡中书省枢宻院御史台及百司之事皆先啓丨丨】
　　后应【欧阳修醉翁亭记见前唱下】
　　后舞【晋书乐志见前舞下　宋书乐志宋武帝永初元年十二月改正德舞曰前舞大豫舞曰丨丨　齐书乐志前舞丨丨晋泰始九年造正德大豫舞傅元张华各为歌辞　隋书音乐志永初元年改正德舞曰前舞大武舞曰丨丨　通典宋永初元年改正德曰前舞大豫曰丨丨孝建二年改前舞为凯容丨丨为宣烈】后画【元史舆服志见上层下】
　　后食【论语子曰事君敬其事而丨其丨　晋书潘尼传着安身论曰用天时分地利甘布衣安薮泽沾体涂足耕而丨丨苟崇乎德非不进也】
　　后啗【韩非子孔子御坐于哀公公赐之桃与黍仲尼先饭黍而丨丨桃左右皆笑哀公曰黍者非饭之也以雪桃也对曰丘知之矣黍五谷之长也祭先王为上乘果蓏有六而桃为下祭先王不得入庙丘闻之也君子以贱雪贵不以贵雪贱】
　　后爨【史记淮阴侯传见左车下】
　　后际【持世经见前际下】
　　后弹【然藜余笔见前弹下】
　　后嘿【战国策见后息下】
　　后鸣【云笈七籖见前啸下】
　　后吟【郑巢送袁肇归山阴诗南渡久谁语丨丨今独归】
　　后唱【无名氏七夕赋仙娥侍毂玉女乘騑嬴箫丨丨洛鼔前挥】
　　后叱【白居易盐商妇乐府见前呼下】
　　后卜【周礼簭人凡国之大事先簭而丨丨疏此大事者即大卜之八命及大贞大祭祀之事大卜所掌者皆是大事皆先筮而丨丨】
　　后讳【公羊宋公慈父卒传何以不书葬盈乎讳也注襄公本以背殡不书其父葬至襄公身书葬则嫌霸业不成所覆者薄故复使身不书葬明当以前讳除背殡以丨丨加微封】
　　后祫【齐书礼志右仆射王俭议案礼记王制天子先祫后时祭诸侯先时祭丨丨　魏书礼志见后时下】后灌【宋书礼志殷人先求诸阳乐三阕然后迎牲则殷人丨丨也】
　　后祭【礼记玉藻若赐之食而君客之则命之祭然丨丨　又侍食于先生异爵者丨丨先饭】后郊【齐书礼志经记所论禘祫与时祭其言详矣初不以先殷丨丨为嫌】
　　后飨【淮南子先祭而丨丨则可先飨而后祭则不可】
　　后馂【礼记祭统臣馂君之余也疏君上先馂臣下丨丨示恩则从上起也】
　　后筵【陈书傅縡传明道论必欲且考真伪蹔观得失无过依贤圣之言检行藏之理始终研究表里综覈使浮辞无所用诈道自然消请待丨丨以观其妙矣】
　　后献【周礼笾人凡祭祀共其笾荐羞之实注未食未饮曰荐既食既饮曰羞疏云未食未饮曰荐者先荐丨丨祭祀也】
　　后扱【仪礼聘礼祭醴再扱始扱一祭卒再祭注卒谓丨丨】
　　后烛【晋书后妃传丨丨流景所以裁其宴私房乐希声是用节其容止　潜夫论见前烛下】后种【诗黍稷重穋传后熟曰重先熟曰穋疏正义曰后熟者先种之先熟者丨丨之　周礼内宰注见后熟下】
　　后熟【诗传见上　周礼内宰上春诏皇后帅六宫之人而生穜稑之种而献之于王注郑司农云先种丨丨谓之穜后种先熟谓之稑】
　　后获【易无妄六二象曰不耕获未富也疏不敢前耕但守丨丨者未敢以耕与获俱为己事唯为丨丨不敢先耕事既闗初不擅其美故云未富也】
　　后钓【梁简文帝娈童诗懐猜非丨丨宻爱似前车】
　　后醒【晋书顾荣传见前醉下】
