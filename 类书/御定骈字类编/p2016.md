<!-- { "loadSidebar": true } -->
　　竹使【史记孝文帝纪二年九月初与郡国守相为铜虎符丨丨符　后汉书杜诗传臣闻兵者国之凶器圣人所慎旧制发兵皆以虎符其余徴调丨丨而已吴志孙权传注江表传载权诏曰故魏使持节车骑将军辽东太守平乐侯今以幽青二州十七郡七十县封君为燕王使持节守太常张弥授君玺绶防书金虎符第一至第五丨丨符第一至第十锡君元土苴以白茅爰契尔用锡冡社方有戎事典统兵马以大将军曲盖麾幢督幽州青州牧辽东太守如故今加君九锡其敬听后命　晋书职官志符节御史秦符玺令之职也汉因之位次御史中丞至魏别为一台位次御史中丞掌授节铜武符丨丨符泰始九年武帝省并兰台置符节御史掌其事焉　梁元帝侍中新渝侯墓志铭三分丨丨再徙建旟朱帷自举白鹿随车　李商隠为濮阳公陈情表旋带银章俄分丨丨　李百药笙赋佩银章于东洛分丨丨于南荆　刘袆之酬郑沁州诗芸书暂辍载丨丨方临俗　韦应物郡内闲居诗腰悬丨丨符心与庐山缁　韩翃送江陵元司録诗江城丨丨待山路橘官扶　严维陪皇甫冉大夫谒禹庙诗丨丨羞殷荐松龛拜夏祠　羊士谔诗迹似桃源客身婴丨丨符房孺复诗名惭丨丨宦情少路隔桃源归思迷　皎然送阁侍御归台诗柏台今上客丨丨旧朝班　苏轼】
　　【送程六表弟诗丨丨犹分刺史符尚方行赐尚书舄　又送保倅翟安常赴阙诗见蒲鞭下】
　　竹方【桂苑丛谈唐润州甘露寺有僧道行孤髙李德裕镇浙右以方竹杖赠焉方竹杖出大宛国坚实方正节眼须牙四面对出及德裕再镇浙右问僧丨丨兄无恙否僧对曰已规圎而漆之矣公嗟惋累日】竹襟【陆蒙和夏景冲澹偶作次韵诗见箨冠下】
　　竹课【元史世祖纪至元三年减辉州丨丨先是官取十之六至是咸其二　又马亨传亨既至拘系之穷治百端竟无所得惟以支丨丨分例钱充公用及僦公廨辇运脚价为不应勒偿其直而已世祖知其诬更赐银三十铤】
　　竹税【元史尚文传十九年进户部郎中奏罢懐卫丨丨提举司民便之】
　　竹绥【杨维桢乞巧赋舆峻几荐洁巵列果插丨丨】
　　竹簿【晋书琅琊王焕传天台所居王公百寮聚在都辇凡有丧事皆当供给材木百数丨丨千计凶门两表衣以细竹及材价直既贵又非表凶哀之宜如此过饰宜从麤简】
　　竹禁【元史世祖纪至元三年申严陕西河南丨丨】
　　竹派【吴僧莲儒有丨丨】
　　竹谱【隋书经籍志丨丨一卷　唐书艺文志戴凯之丨丨一卷　酉阳杂俎丨丨竹类有三十九　笋谱戴凯之作丨丨捜括竹类言有六十一焉】
　　竹赋【陈书沈众传梁武帝制千字诗众为之注觧与陈郡谢景同时召见于文德殿帝令众为丨丨赋成奏之帝手敕答曰卿文体翩翩可谓无忝尔祖笋谱江逌作丨丨云望春擢笋应秋发坚】
　　竹歌【刘禹锡阳山庙赛神诗日落风生庙门外几人连蹋丨丨还】
　　竹卜【王宏卜记丨丨者荆楚嵗时记曰秋分以牲祠社具供帐盛于仲春之月社之余胙悉贡馈乡里周于族社余之防其在兹乎此其防也掷茭于社神以占来嵗丰歉或折竹以卜楚词曰索琼茅以筳篿人折竹结草以卜谓为筹也】
　　竹刑【徐晋卿春秋经传类对赋见柏椁下】
　　竹酒【梁简文帝九日侍皇太子乐游苑诗见兰羞下】
　　竹食【王令诗凤凰偶出即为瑞亦曰丨丨梧桐栖】
　　竹阵【杜牧诗森严丨丨齐】
　　竹练【洞冥记簟竹叶疎而大一节相去六七尺出九真彼人取嫩者磓浸纺绩为布谓之丨丨布　马祖常秋意诗银牀坠露下髙桐丨丨含氷留麝笼】
　　竹布【旧唐书地理志岭南赋以蕉苎落麻贡以金银孔翠犀象防藤丨丨】
　　竹薪【周贺诗茶疾丨丨干】
　　竹器【急就篇丨丨簦笠簟籧篨注丨丨总言织丨为丨也】
　　竹帘【金史舆服志红罗明金缘红丨丨二　西京杂记汉诸陵寝皆以丨为丨皆为水纹及龙凤之像白居易庐山草堂记墄阶用石羃窗用纸丨丨纻帏率称是焉　宋读曲歌自从近日来了不相寻博丨丨裲裆题知子心情薄　姚合题李频新居诗盖地花如毯当门丨胜丨　熊鉌客里书事诗清髙鸣雁低云海漂泊流萤傍丨丨　黄庚江上客懐诗见梅花下】
　　竹梯【皮日休寄题镜岩周尊师所居诗序处州仙都山山之半有洞口下望之如鉴目之曰镜岩下去地二百尺上者以丨丨为级中如方丈内有乳泉滴沥嵌罅黄君徒周君景复居焉迨八十年不食乎粟日惟焚降真香一炷读灵寳度人经而已】
　　竹牀【志林至和二年成都人有费孝先者始来眉山云近游青城山访老人村坏其一丨丨孝先谢不敏且欲偿其直老人笑曰子视其下字云此牀以某年月日某造某年月日为费孝先所壊成壊自有数子何以偿为孝先知其异乃留师事之老人授以易轨革卦影之术前此未知有此学者后五六年孝先以致冨　韩愈题秀禅师房诗桥夹水松行百歩丨丨莞席到僧家白居易村居寄张殷衡诗药铫夜倾残酒暖丨丨寒取旧氊铺　张籍答元八遗纱防诗黒纱方帽君边得称对山前坐丨丨　王建原上新居诗见藤箧下　许浑病中诗见藤簟下　陆和袭美卧疾感春见寄诗见蒲椅下　又道室书事诗可中值着雷平信为觅闲眠苦丨丨　叶梦得忆朱氏西涧诗忆向中流置丨丨万钱无处买清凉　杨万里初秋戯作山居杂兴诗丨丨移徧两头冷瓦枕翻来四面香　又新暑追凉诗朝慵午倦谁相伴猫枕桃笙苦丨丨　萧国宝九日风雨诗闲就丨丨成一梦小儿偷为整頽冠　周权春初宿湖山僧舍诗丨丨纸阁净无尘僧芋闲边偶共分】竹簟【唐书地理志沣州沣阳郡土贡纹绫纻綀缚巾犀角丨丨光粉柑橘恒山蜀漆　淮南子镜便于照形承食不如丨丨　黄帝授宅经吉经曰青龙壮髙富贵雄豪外巽之位宜作园池丨丨设有舍屋宜平而薄外　欧阳修赋华榱广厦丨丨方牀　韩翃诗淮风生丨丨楚雨移茶灶　白居易新构亭防示诸弟侄诗见芦帘下　薛能秋日将离滑台酬所知诗见蔬餐下苏轼诗丨丨暑风招我老王堂花蕊为谁春　文同睡起诗丨丨屡移枕石盘频浸花　范成大诗蕲州丨丨清如氷饥蚊倔彊犹鸣声　陆游幽居诗松棚香带露丨丨冷生秋　又夏夜诗月侵丨丨清无暑风度衣篝润有香　又新凉示子遹诗丨丨纱防事已非秋清初换熟缣衣　赵檝初夏诗见葛巾下　虞集送欧阳元功谒告还浏阳诗见茶烟下　又次韵杜德常博士万嵗山诗山中丨丨凉如水应共钧天九奏时】
　　竹席【梁简文帝七励夏则桃笙丨丨冬则青筦金须】
　　竹枕【刘威冬夜旅懐诗寒窗危丨丨月过半牀阴　李建勲诗窗阴连丨丨药气染茶瓯　杨万里诗午梦昏昏不肯醒倦投丨丨睡难成】
　　竹几【宋史苏云卿传延入室土锉丨丨地无纤尘　白居易诗绵袍拥两膝丨丨支双臂　苏轼干窗坐睡诗见蒲团下　又次韵栁子玉地炉诗闻道牀头唯丨丨夫人应不觧卿卿　朱子诗蒲团丨丨睡瞢腾客问君今几折肱　又山人方丈诗蒲团丨丨通宵坐扫地焚香白昼眠　陆游诗翛然一丨丨饱受北窗凉】竹架【陆游初夏昼眠诗书横丨丨上冠堕素屏前】
　　竹椅【东巡记御坐一丨丨寺僧今别造以黄之】
　　竹座【周权秋霁诗欹树带蝉侵丨丨断云和雁落芦汀】
　　竹帽【明一统志孟定府风俗男戴丨丨女衣文绣　吴社编广兵皆卖香人为之丨丨氊裳镔刀藤弩廼其土服沙兵则城中之淘金户猛憨多力是真尝杀倭者也】
　　竹笄【宛委余编女娲氏以丨为丨】
　　竹箆【松窗杂録有异丨丨长二百余丈　禅宗颂古聮珠通集首山拈丨丨示众曰汝诸人若唤作丨丨则触不唤作丨丨则背汝诸人且道唤作甚麽速道速道　又大慧后来留古云门庵学者云集久之入闽结茅于长乐洋屿室中举丨丨子问学者唤作丨丨则触不唤作丨丨则背不得下语不得无语从之得法者十有三人】
　　竹兜【成廷珪诗洁以兰为佩轻堪丨作丨】
　　竹笠【名画録姜道隠蜀州绵竹人年才龆龀尽日不归父母寻之多于神佛庙中画处才见及长为人木讷不务农桑唯画是好不畜妻孥孑然一身常戴一丨丨布衣草履笔墨而已虽父母兄弟亦罕测其行止人皆呼为木柔头　梅尧臣僧可真东归因谒范苏州诗松门正投宿丨丨带余晖】
　　竹笏【礼记大夫以鱼湏文竹士竹本象可也注大夫士饰丨以为丨不敢与君并用纯物也　又搢本去珽荼佩士笏也注士以丨为丨　仪礼士防礼褖衣缁带韎韐丨丨　徐夤诗酒壶棋局似闲人丨丨蓝衫老此身　杜荀鹤贺顾云与子弟奏官敕下时年三嵗诗戏把蓝衫包果子娇将丨丨恼先生】
　　竹鞋【白居易游丰乐招提佛光三寺诗丨丨葵扇白绡巾林野为家云是身】
　　竹拂【张祜题灵隠寺诗朗吟挥丨丨髙揖曵芒鞋】
　　竹夹【茶经丨丨或以桃栁蒲葵木为之或以柿心木为之长一尺银裹两头】
　　竹笥【后汉书戴良传见木屐下　唐书李少良传大厯八年有晋州男子郇谟以麻总发持丨丨苇席行哭长安东市人问之曰我有字三十欲以献上字言一事即不中以笥贮尸席裹而弃之京兆以闻帝召见赐以衣馆内客省问状多讥切载其言团者愿罢诸州团练使其言监者请罪诸道监军大抵类此　鲍照临川王服竟还田里诗道经盈丨丨农书满尘阁　皮日休临顿宅将有于归之日鲁望以诗见贶因抒懐詶之诗几枚丨丨送德曜一乗柴车迎少君苏轼诗丨丨与练帬随时毕婚嫁】
　　竹箧【殷文圭送道者朝见后归山诗松坛月作尊前伴丨丨书为敎外欢】
　　竹簏【书断智永甞居永欣寺阁上临书所退笔头置之于大丨丨簏受一石余而五簏满】
　　竹笼【陈书章昭达传欧阳纥据有岭南反诏昭达都督众军讨之昭达倍道兼行达于始兴纥闻昭达奄至恇扰不知所为乃出顔洭口多聚沙石盛以丨丨置于水栅之外用遏舟舰　宋史河渠志大中祥符五年杭州言淛江击西北岸益坏稍逼州城居民危之即遣使者同知杭州戚纶转运使陈尧佐画防捍之防纶等率兵力籍梢楗以防其冲七年纶等既罢去发运使李溥内供奉官卢守懃经度以为非便请复用钱氏旧法实石于丨丨倚叠为岸固以椿木环亘可七里斩材役工凡数百万逾年乃成　皇明通纪天顺中刑部尚书轩輗致仕陛辞上劳之曰昔浙江防使考满家仅二丨丨是汝耶輗顿首赐白金防帛遣之　酉阳杂俎张芬曽为韦南康亲随行军曲艺过人力举七尺碑定双轮水硙常于福感寺趯鞠及半塔弹力五斗常拣向阳巨笋织丨丨之随长旋培常留寸许度丨丨髙四尺然后放长秋深方去笼伐之一尺十节其色如金每涂墙方丈弹成天下太平四字　沈氏满愿有咏丨火丨诗贾岛题皇甫荀蓝田防诗丨丨拾山果瓦瓶担石泉赵师秀送薛子舒赴华亭船官诗丨丨盛书去遥知官事闲】
　　竹筩【晋书律厯志传云十二律黄帝之所作也使伶伦自大夏之西乃之昆仑之隂取竹之嶰谷生其窍厚均者断两节间长三寸九分而吹之以为黄钟之宫曰含少次制十二丨丨写凤之鸣雄鸣为六雌鸣亦六以比黄钟之宫皆可以生之以定律吕　又陆机传初机有骏犬名曰黄耳甚爱之既而羁寓京师久无家问笑语犬曰我家絶无书信汝能赍书取消息否犬揺尾作声机乃为书以丨丨盛之而系其颈犬寻路南走遂至其家得报还洛】
