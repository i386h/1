<!-- { "loadSidebar": true } -->
　　李核【搜神记南顿张助于田中种禾见丨丨欲持去顾见空桑中有土因植种以余浆漑灌后人见桑中反覆生李转相告语有病目痛者息隂下言李君令我目愈谢以一豚目痛小疾亦行自愈众犬吠声盲者得视远近翕赫其下车骑常数千百酒肉滂沱间一嵗余张助远出来还见之惊云此有何神乃我所种耳因就斫之　古今注貍豆名貍沙叶似葛而实大如丨丨可防食也　世説王戎有好丨卖之恐人得其种恒钻其丨　范成大夏至诗丨丨垂腰祝饐粽丝系背扶羸】
　　李味【本草嘉庆子释名见李子下】
　　李类【本草集解景曰丨丨甚多京口有麦李麦秀时熟小而肥甜核不入药姑熟有南居李解核如杏子形者入药爲佳】
　　李桃【本草山婴桃释名朱桃麦樱英豆丨丨诜曰此婴桃俗名丨丨又名奈桃前樱桃名樱非桃也】李梅【春秋僖公三十有三年冬陨霜不杀草丨丨实易林丨丨零坠心思积愦　又丨丨冬实国多盗贼　苏轼惜花诗夜来雨雹如丨丨红残緑暗吁可哀】
　　李薁【庾信小园赋枣酸棃酢桃椃丨丨落叶半牀狂花满屋】
　　李螬【何逊作百一体诗灵辙困桑下于陵拾丨丨】
　　李谷【晁补之七述茫洋以爲柳溪盘旋以爲丨丨】
　　李陂【水经注李城西南爲陂水淹地百许顷蒹葭萑苇生焉号曰丨丨】
　　李径【梁昭明太子夹钟二月啓走野马于桃源飞少女于丨丨　裴度嵗寒知松栢后凋赋见桃蹊下杜甫寒雨朝行视园树诗见桃蹊下　陆希声有丨丨诗　李商隐诗丨丨独来繁】
　　李泽【水经注济水出荥阳城西南丨丨泽中有水即古冯池也】
　　李城【后汉书郡国志河内郡州平睾有丨丨注史记曰邯郸李同却秦兵赵封其父李侯徐广曰即此城水经注济水故渎东南合奉沟水水上承朱沟于野王城西东南迳阳乡城北又东南流迳阳乡城北又东】
　　【南迳丨丨西】
　　李门【杜正伦冬日宴于庶子宅诗丨丨余妄进徐榻君恒设】
　　李园【述异记房陵定山有朱仲丨丨三十六所潘岳闲居赋云房陵朱仲之李李尤果赋云三十六园朱李是也　庾信谢赵王赉丝布等啓杨池掘荷丨丨移树　又战国策赵人丨丨求事春申君爲舍人乃进其女弟　汉书蒯通等传赞丨丨进妹春申毙】
　　李帛【战国策五国伐秦义渠君因起兵袭秦大败秦人于丨丨之下注平原传注河内成臯有李城】李下【北史袁聿修传见瓜田下　通典唐李至逺迁天官侍郎请谒不行语曰丨丨无蹊径　徐陵谢儿报坐事付治中啓夫拾金樵路髙士所羞整冠丨丨君子斯愼　古君子行乐府见瓜田下】
　　李君【后汉书孔融传时河南尹李膺以简重自居不妄接士賔客敕外自非当世名人及与通家皆不得白融造膺门语门者曰我是丨丨通家子弟门者言之膺请融问曰髙明祖父尝与仆有防旧乎融曰然先君孔子与君先人李老君同德比义而相师友则融与君累世通家众坐莫不叹息】
　　李父【黄庭坚书磨崖碑后诗内间张后色可否外间丨丨颐指挥】
　　李姥【水经注江水左得广武口江之右岸有丨丨浦浦中偏无蚊蚋之患矣】
　　李侯【史记平原君传李同战死封其父爲丨丨　崔宗之诗丨丨忽来仪把袂苦不早　杜甫赠李白诗丨丨金闿彦脱身事幽讨】
　　李伯【后汉书西羌传义渠败秦师于丨丨】
　　李家【旧唐书突厥传圣歴元年黙啜表言有女请和亲则天令武延秀就纳其女爲妃遣阎知防等送赴北庭黙啜谓知微等曰我女拟嫁与丨丨天子儿尔今将武家儿来此是天子儿否】
　　李老【晋书皇甫谧传支伯以幽疾距唐丨丨寄迹于西邻颜氏安陋以成名原思好道于至贫荣期以三乐感尼父黔娄定谧于布衾干木偃息以存魏荆莱志迈于江岑君平因蓍以道着四皓潜德于洛濵郑眞躬耕以致誉防安发令乎今人】
　　李氏【左传之宗十一族疏或曰羊舌氏姓李名果有人盗羊而遗其头不敢不受而埋之后盗羊事发辞连李氏丨丨掘羊头示之以明已不食唯识其舌存故号曰羊舌氏】
　　李姬【后汉书列女传论如马邓梁后别见前纪梁嫕丨丨各附家传若斯之类并不兼书】
　　李鬟【陈造泛湖诗桃叶相逢交臂去丨丨何许费凝眸】
　　李仙【明一统志丨丨墓在柳州府融县西十里乃丨丨贱子之墓　杨万里筠庵诗故老谈丨丨昔日上寥廓随身无长物止跨一只鹤】
　　李乙【魏武帝与王修书孤之精诚足以达君君之察孑足以不疑但恐傍人浅见以蠡测海爲蛇画足将言前后百选輙不用之而使此君沉滞冶官长甲丨丨尚犹先之此主人意待之不优之效也】
　　李四【埤雅谚曰白头种桃又曰桃三丨丨梅子十二言桃生三嵗便放花果早于梅李故首虽已白其花子之利可待也】
　　李赤【柳宗元丨丨传丨丨江湖浪人也尝曰吾善爲歌诗类李白故自号曰丨丨】
　　李白【苏颋长相思诗见桃红下　髙宇春日田园杂兴词桃红丨丨新秧緑问着东风总不知　又苏轼六一居士集序词赋似丨丨　杜甫送孔巢父谢病归游江东兼呈丨丨诗南防禹穴见丨丨道甫问讯今何如　又苏端薛复筵简薛华醉歌近来海内爲长句汝与山东丨丨好　又饮中八仙歌丨丨斗酒诗百篇长安市上酒家眠天子呼来不上船自称臣是酒中仙丨丨襄阳歌舒州杓力士铛丨丨与尔同死生　又赠内诗虽爲丨丨妇何异太常妻　欧阳修奉呈原父舎人圣俞直讲诗尝闻丨丨好饮酒欲与铛杓同生死】李逺【陈与义碁诗长日无公事间围丨丨碁按丨丨诗长日惟消一局碁】
　　李成【画史王诜学丨丨皴法以金碌爲之似古今观音寳陀山状　梅尧臣观邵不疑学士所藏名书古画诗巨然丨丨者落笔愈奇异】
　　李謩【国史补李舟好事尝得村舎烟竹截爲笛坚如铁石以遗丨丨謩吹笛天下第一月夜泛江与同舟人吹寥亮逸发俄有客于岸呼舟请载旣至请笛而吹甚爲精妙山石可裂謩平生未尝见及入破呼吸盘擗应指粉碎客散不知所之舟人着记疑其蛟龙也　元稹连昌宫词丨丨擪笛傍宫墙偷得新翻数般曲自注宗于上阳宫夜后按新翻一曲属明夕正月十五日潜游灯下忽闻酒楼上奏前夕新曲大骇之明日密遣捕捉笛者诘騐之自云其夕窃于天津桥玩月闻宫中度曲遂于桥柱上插谱记之臣即长安少年丨丨也巡宗异而遣之　张祐诗无奈丨丨偷曲谱酒楼吹笛是新声】
　　李郭【杨维桢磨崖碑赋咨丨丨之谋猷兮狥廵逺之大节】
　　李叚【元史地里志建水州故建水城唐元和间氏所筑右称歩头亦云巴甸每秋夏溪水涨溢如海夷谓海爲惠爲大故名惠汉语曰建水歴赵杨丨丨数姓皆仍旧名些麽徒蛮所居】
　　李杜【后汉书李固杜乔传赞丨丨司职朋心合力致主文宣抗情伊稷　又杜密传党事旣起免归本郡与李膺俱坐而名行相次故时人亦称丨丨焉　又范滂传母曰汝今得与丨丨齐名死亦何恨旣有令名复求夀考可兼得乎　旧唐书杜甫传天寳末诗人甫与李白齐名元和中词人元稹论丨丨之优劣自后属文者以稹论爲是　唐书杜甫传少与李白齐名时号丨丨尝从白及髙适过汴州酒酣登吹台慷慨懐古人莫测也　又赞昌黎韩愈于文章愼许可至歌诗独推曰丨丨文章在光熖万丈长诚可信云　容齐随笔白马令李云露布上书下北寺狱五官掾杜众上书愿与云同日死下廷尉皆死狱中其后襄楷上言亦称爲丨丨遯斋闲览或问王荆公曰唐人之呼何以李加杜而语云丨丨岂当时之论有所未当欤公笑曰名姓先后】
　　【之呼岂足以优劣人哉盖汉之时有李固杜乔者世号丨丨又有李膺杜密亦谓之丨丨当时复以甫白能诗齐名因亦谓之丨丨取其称呼之便耳　沧浪诗话丨丨数公如金鳷擘海香象渡河下视郊岛辈直虫吟草间耳　杜甫诗丨丨齐名眞忝窃朔云寒菊倍离忧王禹偁简孙何兄弟诗篇章取丨丨讲贯本姬孔　欧阳脩感二子诗昔时丨丨争横行麒麟凤皇世所惊】
　　杏
　　杏华【花同金史哀宗纪天兴元年八月己酉朔合喜屯丨丨营　汜胜之书丨始丨荣輙耕轻土弱土望丨丨落复耕之輙蔺之此谓一耕而五获　四民月令丨丨盛桑叶白　志林仆在徐州王子立子敏皆馆于官舎而蜀人张师厚来过二王方年少吹洞箫饮酒丨丨下明年余谪黄州对月独饮尝有诗云去年花落在徐州对月酣歌美清夜今日黄州见花发小院闭门风露下盖忆与二王饮时也　野客丛谈前辈谓深苑无人丨丨雨之句极佳此句正祖南唐潘佑之意佑有诗曰谁家旧宅春无主深院帘垂丨丨雨佑两句意此作一句言耳　扪虱新话子与林邦翰论诗及四雨字句邦翰云棃花一枝春带雨句虽佳不免有脂粉气不似珠帘暮西山雨多少豪杰予因谓乐天句似茉莉花王勃句似含笑花李长吉桃花乱落如红雨似檐卜花而王荆公以爲总不似院落深沉丨丨雨乃似阇提花邦翰抚掌曰吾子此论不独诗评乃花谱也　钗小志阮文姬插鬓用丨丨陶溥公呼曰二花　荻楼杂钞扬州太守圃中有丨丨数十株每至烂开张大宴一株令一妓倚其傍立馆曰争春宴罢夜阑人云花有叹声明一统志丨丨山在南阳府鎭平县西北五十里地宜杏上有龙潭　又丨丨台在大名府大伾山西浮丘东髙二丈周百歩盖金时富家所筑植丨丨以备游赏名胜志青山在濮州城东三十里东北冈阜连属其丨丨冈者昔人尝于此种杏游赏竞集故名　王融策秀才文见菖叶下　梁元帝览赋时季春之上已临祓禊乎沼沚丨丨发于露寒棘实浮于蒙汜　阙名观农赋见蒲叶下　庾信诗兴云榆荚晚烧薙丨丨初　柳淡寒食诗丨丨香麦粥柳絮伴秋千　李峤田诗见菖叶下　张继上清词春风不肯停仙驭却向蓬莱防丨丨　刘长卿题王少府尧山隠处简陆鄱阳诗对酒春日长山村丨丨落　钱起暮春归故山草堂诗谷口春残黄鸟稀辛夷花尽丨丨飞　李嘉祐春日淇上作清明桑叶小度雨丨丨稀　戴叔伦苏溪亭诗燕子不归春事晚一汀烟雨丨丨寒　韩翊汉宫曲归来何太晚日照丨丨西　韩愈丨丨诗居邻北郭古寺空丨丨两株能白红　元稹题李十一修竹里诗云阙朝回尘骑合丨丨春尽曲江闲　又同醉诗柏树台中推事人丨丨坛上练眞形　张籍古苑丨丨诗废院丨丨在行人愁到时　又寻仙诗溪头一径入青崖处处仙居隔丨丨　李贺冯小怜诗裙垂竹叶带鬓湿丨丨烟　又恼公诗歌声春草露门掩丨丨丛　窦常之任武陵寒食日途次松滋渡诗丨丨榆荚晓风前云际离离上峡船柳道伦赋得春风扇微和诗见兰叶下　喻坦之诗误入丨丨尘晴江一看春　杜牧咏柳诗莫将榆荚共】
