<!-- { "loadSidebar": true } -->
　　岸帻【晋书刘隗传及敦作乱以讨隗为名诏征隗还京师百官迎之于道隗丨丨大言意气自若　又谢奕传辟为安西司马犹推布衣好在温坐丨丨笑咏无异常日　李白醉后诗日暮丨丨归传呼隘阡陌　韦应物月下会徐十一草堂诗空斋无一事丨丨故人期又送黎六郎诗县闲吏傲与尘隔移竹疏泉常丨丨又休暇东斋诗丨丨偃东斋夏天清晓露　白居易喜杨侍御同宿诗丨丨静言明月夜匡牀闲卧落花朝又夏日闲放诗褰裳复丨丨闲傲自得恣　李贺潞州张大宅病酒遇江使寄上十四兄诗丨丨褰沙幌枯】
　　【塘卧折莲　皮日休爱卢徴君鸿诗坦腹对宰相丨丨揖天子　苏舜钦奉酬公素学士见招诗看君丨丨卷大白有似巨浸吸百潮　陆游舟中作终身看不厌丨丨兴悠哉　又雨晴诗放船莲荡逺丨丨竹风清　又自真珠园泛舟孤山诗呼船径截鸭头波丨丨闲登玛瑙坡】
　　岸巾【章纲真赏亭赋尝试登斯亭而傲睨挹四面之嶙峋林莽矗而周密云改于逡巡天容低而益逺鸟影淡而俄湮吾酬应之不给空拄颊而丨丨　陆游梦与刘韶美夜饮乐甚诗丨丨谈笑今谁记满腹诗书只自愚　又夜坐园中至夜分诗丨丨闲倚胡牀坐歩屧还扶拄杖行　又立秋长句自贺诗丨丨待月阑干曲更觉天公爱我深】
　　岸香【司空图杂题诗丨丨蕃舶月洲色海烟春】
　　岸烛【庾肩吾曲水聫句诗丨丨斜临水波光上映楼】
　　岸珠【任希古和东观羣贤七夕临泛昆明池诗丨丨沦晓魄池灰敛曙烟】
　　岸兵【宋史韩世忠传见岸浒下】
　　岸鹭【刘得仁秋日宿西池诗丨丨栖蒲立城砧接曙闻】
　　岸殻【韩愈城南聫句丨丨坼元兆野麰渐丰萌】
　　岸势【宋史河渠志就近度其丨丨别开渠口以通水道嵗令渠官行视岸之缺薄水之淤填即时浚治】岸转【苏颋扈从温泉同羣公泛渭川诗丨丨帆飞疾川平棹举齐　杜甫过南岳入洞庭湖诗洪波忽争道丨丨异江湖　郑玉题洪氏舫轩诗云旋日动屋移影舟行丨丨曲江头】
　　岸绕【齐已荆门送画公归彭泽旧居诗丨丨春残树江浮晓霁天】
　　岸崩【史记外戚世家窦皇后兄窦长君弟曰窦广国字少君年四五嵗时家贫为人所畧卖其家不知其处传十余家至宜阳为其主入山作炭寒卧岸下百余人丨丨尽压杀卧者少君独脱不死　宋书符瑞志汉中城固县水际忽有雷声俄而丨丨得铜钟十二枚】
　　岸危【周昂溪南诗丨丨低白屋云近没青岑】
　　岸断【杜甫峡口诗城攲连粉堞丨丨更青山　许棠过故洛城诗丨丨河声别田荒野色同　周必大题神冈庙诗丨丨川平防一峯丹青剥落古灵宫】
　　岸没【白居易诗丨丨闾阎少滩平船舫多　陆蒙迎潮辞鸥巢卑兮鱼箔短逺丨丨兮光烂烂】岸昏【骆賔王早发淮口望盱眙诗丨丨涵蜃气潮满应鸡声】
　　岸闇【白居易秋池诗丨丨鸟栖后桥明月出时】
　　岸改【苏轼送陈之邵佥判赴阙诗林深伏猛在丨丨潜珍移　苏轼望夫台诗江移丨丨安可知独与髙山化为石】
　　岸惊【李绅入淮至盱眙诗丨丨目同奔马浦溢心疑覩抃鼇】
　　岸骇【陆机乐府猛虎行崇云临丨丨鸣条随风吟】
　　岸啸【孔平仲还乡诗径歩气尚暝丨丨韵自报】
　　岸吟【王粲七哀诗流波激清响猿猴临丨丨】
　　岸响【梅尧臣金明池诗水明揺碧玉丨丨集灵鼍】
　　岸动【庾信咏画屏风诗水光连丨丨花风合树吹】
　　岸虚【吕牧泾渭清浊诗丨丨深草掩波动晓烟轻】
　　岸少【杨万里除夕前一日归舟夜泊曲涡市宿治平寺诗江寛风折绵寒滩多丨丨上水船】岸疎【说苑水浊则鱼困令苛则民乱城峭则必崩丨丨则必陁】
　　岸湿【贯休晚泊湘江诗丨丨穿花逺风香祷庙频】
　　岸迥【骆賔王晚渡黄河诗丨丨秋霞落潭深夕雾繁】
　　岸明【李商隠祭薛郎中文虎去江静珠来丨丨　张正见与钱元智泛舟诗叶尽桐门净花秋菊丨丨刘长卿送韩司直诗丨丨残雪在潮满夕阳多】
　　岸浅【白居易晩池泛舟遇景成咏赠吕处士诗丨丨桥平池面寛飘然轻棹泛澄澜】
　　岸广【陈叔达后渚置酒诗丨丨凫飞急云深雁度低无可官池上诗丨丨山鱼到汀闲海鹭过】岸阔【祖孙登咏水诗丨丨莲香逺流清云影深　岑参与鄠县羣公泛渼陂诗舟移城入树丨丨水浮村许彬寄懐孙处士诗钟繁秋寺逺丨丨晚涛深　郑谷逺游诗丨丨凫鹥小林垂橘柚繁　杨万里晓泊舟】
　　【庙山诗烟昏山易逺丨丨树难髙　周伯琦黄河舟中对月诗南风导飞防丨丨波涛平】
　　岸峭【宋书胡藩传从征司马休之髙祖于马头岸渡江江津丨丨壁立数丈休之临岸置阵无由可登藩以刀头穿防少容脚指于是径上随之者稍多又论衡风冲之物不得育水湍之丨不得丨】
　　岸削【韩诗外传水浊则鱼喁令苛则民乱城削则崩丨丨则陂】
　　岸立【欧阳修忆山示圣俞诗江如自天倾丨丨两崖鬭】
　　岸走【袁裒东湖聫句水鸣知櫂急丨丨讶途迁】
　　岸移【张乔寄绩溪陈明府诗丨丨无旧路沙涨别成村】
　　岸净【陈子昂鸳鸯篇浦沙连丨丨汀树拂潭垂】
　　岸逺【髙适同房侍御山园新亭与邢判官同游诗丨丨白波来气喧黄鸟吟　齐已江渔父诗湘潭春水满丨丨草青青】
　　岸夹【李白鹦鹉洲诗烟开兰叶香风暖丨丨桃花锦浪生】
　　岸疉【李白姑熟溪诗波翻晓霞影丨丨春山色】
　　岸长【张乔江上送友人南游诗丨丨羣岫晩湖阔片帆秋】
　　岸回【李白流夜郎诗丨丨沙不尽日映水成空　杜甫梅雨诗竟日蛟龙喜盘涡与丨丨　又野老诗见野老下　李峤军师凯旋自邕州顺流舟中诗丨丨帆影疾风逆鼔声迟】
　　岸平【白居易江州赴忠州示舍弟诗系缆怜沙静垂纶爱丨丨　温庭筠送人南游诗沙净有波迹丨丨多草烟】
　　岸坼【张鼎小扑满赋譬高流而丨丨等珠盈而蚌剖何景明观铜雀砚歌临漳此物难复覩河沈丨丨求者苦】
　　岸髙【后汉书董卓传帝歩出营临河欲济丨丨十余丈乃以绢缒而下余人或匍匐岸侧或从上自投死亡伤残不复相知争赴船者不可禁制董承以戈击披之断手指于舟中者可掬　韩愈栁溪诗栁树谁人种行行夹丨丨】
　　岸隆【苏轼次韵张琬诗新洛霜余两丨丨尘埃举袂识西风】
　　岸映【李白天门山诗丨丨松色寒石分浪花碎】

　　御定骈字类编卷十八
<子部,类书类,御定骈字类编>
　　钦定四库全书
　　御定骈字类编卷十九
　　天地门十九
　　田
　　田畴【礼记月令可以粪丨丨疏蔡云谷田曰丨麻田曰丨　左传子产从政一年舆人诵之曰取我衣冠而褚之取我丨丨而伍之孰杀子产吾其与之及三年又诵之曰我有子弟子产诲之我有丨丨子产殖之子产而死谁其嗣之　孟子易其丨丨薄其税敛民可使富也　战国策秦之号令赏罚地形利害天下莫如也以此与天下天下不足兼而有也然而甲兵顿士民病蓄积索丨丨荒囷仓虚四邻诸侯不服霸王之名不成此无异故谋臣皆不尽其忠也　史记天官书云气各象其山川人民所聚积故息耗者入国邑视封疆丨丨之正治城郭室屋门户之润泽次至车服畜产精华实息者吉虚耗者凶　后汉书安帝纪元初二年二月辛酉诏三辅河内河东上党赵国太原各修理旧渠通利水道以溉公私丨丨　宋书乐志上天时雨露五谷溢丨丨　又谢防传义熙八年混以刘毅党见诛妻晋陵公主改适琅琊王练公主虽执意不行而诏与谢氏离絶公主以混家事委之防混仍世宰辅一门两封田业十余处僮仆千人唯有二女年数歳防经纪生业事若在公一钱尺帛出入皆有文簿迁通直郎髙祖受命晋陵公主降为东乡君以混得罪前代东乡君节义可嘉聼还谢氏自混至是九载而室宇修整仓库充盈门徒业使不异平日丨丨垦辟有加于旧东乡君叹曰仆射平生重此子可谓知人仆射为不亡矣　齐书州郡志鬰州在海中周回数百里岛出白鹿土有丨】
　　【丨鱼盐之利　家语子路治蒲三年孔子过之入其境曰善哉由也恭敬以信矣入其邑曰善哉由也忠信以寛矣至其庭曰善哉由也明察以断矣子贡执辔而问曰夫子未见由之政而三称其善其善可得闻乎孔子曰吾见其政矣入其境丨丨尽易草莱甚辟沟洫深治此其恭敬以信故其民尽力也入其邑墙屋完固树木甚茂此其忠信以寛故其民不偷也至其庭庭甚清闲诸下用命此其明察以断故其政不扰也　淮南子明庶风至则正封疆修丨丨　盐铁论草莱不辟丨丨不治虽檀山海之财通百味之利犹不能澹也是以古者尚力务本而种树繁躬耕趋时而衣食足虽累凶年而人不病也　孙楚梁令孙侯颂明断决疑易于指掌野有寇盗惟侯屏之我有丨丨惟侯辟之古人慎狱惟侯平之　张衡天象赋天田临于九坎罗堰逼于天桴是司沟洫是制丨丨　缪袭太和诗上天时雨露五谷滋丨丨　髙适奉酬睢阳李太守诗孝王余井径防子故丨丨　杜甫郑典设自施州归诗乃闻风土质又重丨丨辟　韦应物襄武馆游眺诗是时秔稻熟西望尽丨丨　元稹酬乐天得防之诗知通州事诗市井无钱论尺丈丨丨付火罢耘锄　白居易埇桥旧业诗有税丨丨薄无官弟侄贫　李商隠行次西郊诗右辅丨丨薄斯民常苦贫　梅尧臣秋雨篇从前后稷知稼穑曽以筋力亲丨丨　苏舜钦顶破二山诗近年返暴雨颇亦伤丨丨】
　　田野【周礼小司徒乃经土地而井牧其丨丨九夫为井四井为邑四邑为丘四丘为甸四甸为县四县为都以任地事而令贡赋凡税敛之事　孟子入其疆土地辟丨丨治养老尊贤俊杰在位则有庆庆以地　齐语公曰处士农工商若何管子对曰昔圣王之处士也使就闲燕处工就官府处商就市井处农就丨丨　后汉书陈蕃传丨丨空朝廷空仓库空是谓三空　魏志常林传注魏畧曰林少单贫虽贫自非手力不取之于人性好学汉末为诸生带经耕锄其妻常自餽饷之林虽在丨丨其相敬如賔　元史选举志凡选举守令至元八年诏以戸口増丨丨辟词讼简盗贼息赋役均五事备者为上选陞一等四事备者减一资三事有成者为中选依常例迁转四事不备者添一资五事俱不举者黜降一等　管子夫国城大而丨丨浅狭者其野不足以养其民　淮南子见土山下　韩诗外传王者之等赋正事丨丨什一关市讥而不征山林泽梁以时入而不禁　盐铁论漏积不禁丨丨之蠧也　曹植乞田表臣虽生自至尊然心甘丨丨情乐稼穑　李白朝下过卢郎中叙旧游诗何由返初服丨丨醉芳樽　髙适自淇渉黄河途中诗蚕农有时节丨丨无闲人　韦应物善福精舍诗一来丨丨中日与人事疎　韩愈赠张十八诗牛羊满丨丨解斾束空杠　又晚寄张十八助教周博士诗丨丨兴偶动衣冠情久厌　陆村夜诗吾家在丨丨家事苦辽夐　苏舜钦城南感懐呈永叔诗老雉满丨丨斲掘寻鳬茈　陆游阻风野歩有感诗轻舟留滞已春残擕手栖栖丨丨间】
