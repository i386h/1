<!-- { "loadSidebar": true } -->
　　木稼【旧唐书睿宗诸子传开元二十九年冬京城寒甚凝霜封树宁王宪见而叹曰此俗谓丨丨者也石林诗话王荆公作韩魏公挽辞云丨丨曽闻达官怕山頽今见哲人萎】
　　木介【谷梁传雨木氷疏徐邈云五行以丨为丨介甲也木者少阳之精幼君大臣之象氷者兵之象今氷胁木君臣将见执之异根枝折者象祸害速至也　汉书五行志春秋成公十六年正月雨木氷或曰今之长老名木氷为丨丨介者甲甲兵象也　陈樵胡氏铁心亭赋见兰阶下　薛季宣城台雪望诗此情谁与度丨丨响琤瑽】
　　木沉【袁桷椿堂赋丨丨产子以成国树古精而为魅】
　　木疎【陆新秋诗丨丨惟自补技痒欲谁】
　　木成【谢灵运山居赋苦以丨丨甘以熟】
　　木栽【元史姚枢传迩者伏闻聪听日烦朝廷政令日改月异如丨始丨而复移屋旣架而复毁逺近臣民不胜战惧】
　　木生【汉书翼奉传东方之情怒也怒行阴贼亥卯主之注孟康曰东方木丨丨于亥盛于卯木性受水气而生贯地而出故为怒　又律厯志帝喾四妃陈丰生帝尧封于唐盖髙辛氏衰天下归之丨丨火故为火徳天下号曰陶唐氏　后汉书张奂传臣闻风爲号令动物通气丨丨于火相须乃明　晋书五行志明帝太宁元年九月防稽剡县丨丨如人面是后王敦称兵作逆祸败无成　北齐书杜弼传弼与邢邵共论名理邵云欲使土化为人丨丨眼鼻造化神明不应如此弼曰腐草为萤老木为蝎造化不能谁其然也　张融海赋当其济兴絶感岂觉人在我外丨丨之作君自君矣分浑始地判气初天作成万物为山为川】
　　木伏【后汉书律歴志丨晨丨十六日七千二百二十分半行二度万三千八百一十一分在日后十三度有奇而见东方】
　　木栖【淮南子山居丨丨巢枝穴藏张衡西京赋见草伏下】
　　木处【庄子丨丨则惴栗恂惧猿猴然乎哉　韩愈原道丨丨而顚土处而病也然后为之宫室　王勃寒梧栖鳯赋可谓择丨而俟丨卜居而后歇】
　　木稠【杜甫诗含风翠壁孤云细背日丹枫万丨丨　元好问望嵩少诗饮鹤池边万丨丨养龙崖上五秋　刘因诗下瞰悬崖老丨丨轻风毛发散凉秋】
　　木寄【黄庭坚观伯时画马诗丨丨石槃未渠透坐窗不遨令人瘦】
　　木柔【唐书冯智戴传入朝帝闻其善兵指云间曰下有贼今可击乎对曰云状如树方辰在金金利丨丨击之胜】
　　木坼【岑参招北客文夏月草枯春天丨丨】
　　木老【杜牧望故园赋岩曲天深地平丨丨　梅尧臣凌霄花赋丨丨多枯风髙必折　方干登雪窦僧家诗众丨随僧丨髙泉尽日飞　苏轼书王定国所藏王晋卿画诗山中亦何有丨丨土石顽　又种徳亭诗丨丨徳亦熟吾言岂荒唐　沈辽泛舟上湘口馆诗山廻石濑出丨丨修烟嫁　黄庶大孤山诗石怪丨丨鬼所附兹乃与水同浮沉】
　　木枯【汉书五行志伊陟相太戊亳有祥桑谷共生七日而大拱伊陟戒以修徳而丨丨　韩非子鲍焦华角天下之所贤也鲍焦丨丨华角赴河虽贤不可以为耕战之士　淮南子丨丨则益劲涂干则益轻以劲材任轻涂今虽恶后必善　符子木生蝎蝎盛而丨丨石生金金曜而石流　秦观诗霜风棱棱万丨丨梅花破蕚犹含须】
　　木落【齐书王融传见桑下　澄懐録陶靖节为柴桑刘遗民亦作柴桑令白香山宿西林寺诗云丨丨天晴山翠开爱人骑马入山来心知不及柴桑令一宿西林却便回注柴桑令刘遗民也　谢灵运夜宿石门诗乌鸣识夜栖丨丨知风发　刘潜从军行丨丨雕弓燥气秋征雁肥　髙适送别诗萤飞丨丨何淅沥此时梦见西归客　又东平路作蝉鸣丨叶丨兹夕更愁霖李白寄当涂赵少府炎诗晚登髙楼望丨丨双江清又观鱼潭诗观鱼碧潭上丨丨潭水清　又秋日链药院镊白髪诗丨丨识歳秋瓶氷知天寒　又荆州贼】
　　【平临洞庭言怀诗风悲猿啸苦丨丨鸿飞早　杜甫去秋行去秋涪江丨丨时臂枪走马谁家儿　孟浩然早寒江上有怀诗丨丨雁南度北风江上寒　刘长卿江州重别薛六栁八二员外诗江上月明胡雁过淮南丨丨楚山多　钱起东陵药堂寄张道士诗丨丨苍山空当轩秋水色　栁宗元游南亭诗丨丨寒山静江空秋月髙　许浑送前缑氏韦明府南游诗山昏函谷雨丨丨洞庭波　欧阳修自岐江山行至平陆驿诗天秋云愈髙丨丨岁方冷　王安石诗丨丨冈峦因自献水归洲处得横陈　苏轼郭熙秋山平逺诗丨丨骚人已怨秋不堪平逺发诗愁　黄庭坚劳坑入前城诗云黄觉日瘦丨丨知风饕　范成大次景琳録事赠别韵诗髙城五岭花深处短棹三江丨丨初　陆防山园晩兴诗草枯陂泽涓涓水丨丨园林淅淅风　孙益送张安中还云中诗丨丨黄华露城低紫塞云】
　　木颓【谢灵运宋武帝诔梁顚丨丨甘殒以赎】
　　木少【杨炯李怀州墓志铭金多丨丨孔文举之天骨玉洁氷清华子全之神彩】
　　木催【晋书宣五王等赞彼美齐献卓尔不羣自家刑国纬武经文丨丨于秀兰烧以薰】
　　木连【易林胶着丨丨不出牢闗家室相安】
　　木脱【曹组艮岳赋鸟啼花发则春容澹荡霜降丨丨则石角崚嶒　王炎竹赋川原千里丨丨草枯】木坠【陆蒙京口与友生话别诗丨丨凉来叶山横霁后岚】
　　木仆【雄羽猎赋车骑云防登降闇蔼防华为旒熊耳为缀丨丨山还漫若天外】
　　木朽【嵇康答难养生论蝎盛则丨丨欲胜则身枯　梁简文帝智寂师墓铭峰頽丨丨波逝江潭山川若此情何以堪　李咸用诗金多丑女妍丨丨良工拙】
　　木滋【刘孝威谢东宫赐圣僧余馔啓石崇芳果金谷仅于万株陈汤丨丨杜陵几于千树】
　　木病【尔雅瘣木苻娄注谓丨丨尫伛瘿肿无枝条疏某氏云诗云譬彼瘣木疾用无枝苻娄尫伛内疾瘣磊故疾用无枝郭云谓丨丨尫伛瘿肿无枝条舍人曰苻娄属下句独为异也　晋书五行志春与秋气隂阳相敌丨丨金盛故能相并而致羊□　元史陈天祥传拜监察御史防右丞卢世荣以掊克聚敛骤陞执政天祥上疏极言世荣奸恶其略曰若不早有更张须其自败正犹蠧虽除去丨丨亦深】
　　木沴【汉书五行志九鼎之震丨丨金失众甚　晋书五行志凡言伤者病金气金气病则丨丨之】木拔【书金縢秋大熟未获天大雷电以风禾尽偃大丨斯丨邦人大恐王与大夫尽弁以啓金縢之书乃得周公所自以为功代武王之说　又疏正义曰上文禾偃丨丨拔亦必偃故曰木有偃拔起而立之筑有其根本禾木无亏百谷丰熟　宋史陶弼传行山间有双鲤戏溪水上竚观之旁一老父顾曰此龙也行且鬬君宜亟去行二百歩许雷大震而雨岸圯丨丨　陈造春雨诗蛟鼍冻蛰大丨丨更问娇红并媚白　范成大佛池口大风诗风声汹怒丨朝丨川气流光珠夜明】
　　木偃【书金縢王出郊天乃雨反风禾则尽起二公命邦人凡大丨所丨尽起而筑之岁则大熟】木槁【陆游诗大父昔在朝腾上唯恐早淡然清班中灰寒而丨丨　又丨丨不知年自往云间已与世相忘　又士穷见节义丨丨自芬芳】
　　木饥【史记天官书察太嵗所在在金穰水毁丨丨火旱又货殖传计然曰智鬬则修备时用则知物二者形则万货之情可得而观矣故岁在金穰水毁丨丨火旱旱则资舟水则资车物之理也】
　　木衰【陶潜桃花源诗见草荣下】
　　木寒【汉书五行志春秋成公十六年正月雨木氷刘向以为氷者阴之盛而水者也木者少阳贵臣卿大夫之象也此人将有害则隂气胁木丨先丨故得雨而氷也】
　　木惨【郭璞鸠鸟赞拂翼鸣林草瘁丨丨】
　　木倒【诗伐木掎矣疏伐木而言掎是畏丨丨而掎之明掎其巅矣掎者倚也谓以物掎其巅峰也】木拱【左传召孟明西乞白乙使出师于东门之外蹇叔哭之曰孟子吾见师之出而不见其入也公使谓之曰尔何知中寿尔墓之丨丨矣注合手曰拱言其过老悖不可用　公羊传秦伯怒曰若尔之年者宰上之丨丨矣尔曷知】
　　木揺【旧唐书五行志京房易传曰臣事虽正专必地震其震于水则波于丨则丨于屋则瓦落　陈瓘唐充之墓志铭丨丨难栖波涌难济】
　　木殃【齐书天文志永元三年夜天开黄色明照须臾有物绛色如小瓮渐渐大如仓廪声隆隆如雷坠太湖中野雉皆雊世人呼爲丨丨】
　　木折【商子蠧众则丨丨隙大则墙壊】
　　木刋【左传初陈侯防楚子伐郑当陈隧者井堙丨丨郑人怨之六月郑子展子产帅车七百乗伐陈宵突陈城遂入之　仪礼士丧礼旣夕巾奠乃墙抗丨丨注剥削之古文刋为竿　晋书孙绰传自丧乱以来六十余年苍生殄灭百不遗一河洛丘虚函夏萧条井堙丨丨阡陌夷灭生理茫茫永无依归　徐晋卿春秋经传类对赋郑国之井堙丨丨郇瑕之土薄水浅】
　　木接【战国防王令人代武安君至使韩仓数之曰将军战胜王觞将军将军为寿于前而捍首当死武安君曰繓病钩身大臂短不能及地起居不敬恐惧死罪于前故使工人为丨丨以接手上若不信繓请以出示愿公入明之】
　　木渐【易山上有丨丨　法言请问丨丨曰止于下而渐于上者其木也哉亦犹水而已矣】
　　木暗【乔扆凌虚堂诗见草深下】
　　木薄【后汉书莋都夷传逺夷怀徳歌丨丨发家百宿到洛父子同赐怀抱匹帛】
　　木卧【汉书睦宏传昌邑有枯社丨丨复生】
　　木留【汉书天文志中元三年五月甲午金木俱在东井戊戌金去丨丨守之二十日】
　　木细【稽命録凡丨丨为杪】
　　木浮【淮南子见窽丨丨而知为舟见飞蓬转而知为车见鸟迹而知著书以类取之　道徳指归论意中空虚如丨之丨如壤之休】
　　木清【捜神记天有五气万物化成丨丨则仁火清则礼金清则义水清则智土清则思五气尽纯圣德备也木浊则弱火浊则滛金浊则暴水浊则贪土浊则顽五气尽浊民之下也】
　　木浊【捜神记见上】
　　木深【贾岛题竹谷上人院诗丨丨犹积雪山浅未闻猨】
　　木化【骆賔王兵部奏姚州破贼设蒙俭等露布竹浮三节肇兴外域之源丨丨九隆颇为中国之患】木焚【韩非子夫社木而涂之防因自托也熏之则丨丨灌之则涂陁此所之苦于社鼠也】
　　木鸣【韩诗外传星坠丨丨国人皆恐何也是天地之变阴阳之化物之罕至者也怪之可也畏之非也】木昏【孙觌呉门道中诗见藤萝下】
　　木坚【周礼考工记厚其帤则丨丨薄其帤则需】
　　木长【山海经海外北经欧丝之野在大踵东一女子跪据树欧丝三桑无枝在欧丝东其丨丨百仞无枝】木彊【史记周勃世家为人丨丨敦厚髙帝以为可属大事　又周昌传周昌丨丨人也　南史梁武帝纪直哉史鱼何其丨丨也　陈书传縡传性丨丨不持检操使气陵侮人物朝士多衔之　唐书魏元忠传安乐公主私请废太子求为皇太女帝以问元忠元忠曰公主而为皇太女驸马都尉当何名主恚曰山东丨丨安知礼阿母子尚为天子我何嫌宫中谓武后为阿母子故主称之　楼钥诗朴拙胜巧心好佞宁丨丨】木讷【论语刚毅丨丨近仁　后汉书韦彪传天下枢要在于尚书尚书之选岂可不重宜简尝厯州宰素有名者虽进退舒迟时有不逮然端心向公奉职周宻宜鉴啬夫捷急之对深思绛侯丨丨之功也　南史焦度传度容貎壮丑皮肤若漆质直丨丨口不能出言】
