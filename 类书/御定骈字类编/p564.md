<!-- { "loadSidebar": true } -->
　　井中【汉书惠帝纪二年正月癸酉有两龙见兰陵人家丨丨　又陈遵传遵嗜酒每大饮宾客满堂輙闗门取客车辖投丨丨虽有急终不得去　后汉书五行志灵帝光和六年冬大寒北海东莱琅琊丨丨冰厚尺余　魏志管辂传利漕民郭恩兄弟三人皆得躄疾使辂筮其所由辂曰卦中有君本墓墓中有女鬼非君伯母当叔母也昔饥荒之世当有利其数升米者排着丨丨啧啧有声推一大石下破其头孤魂寃痛自诉于天于是恩涕泣服罪　呉志孙破虏呉夫人传注防稽典録曰防功曹魏腾以迕意见谴将杀之士大夫忧恐计无所出夫人乃倚大井而谓防曰汝新造江南其事未集方当优贤礼士舍过録功魏功曹在公尽规汝今日杀之则明日人皆叛汝吾不忍见祸之及当先投此丨丨耳防大惊遽释腾　蜀志杨洪传洪迎门下书佐何袛有才防功干举郡吏注袛字君肃少寒贫为人寛厚通济体甚壮大又能饮食好声色不持节俭故时人少贵之者常梦丨丨生桑以问占梦赵直直曰桑非丨丨之物防当移植然桑字四十八下君夀恐不过此袛笑言得此足矣　宋书符瑞志太兴中民于丨丨得栈钟上有古文十八字晋自宣帝至今数满十八年义熙八年太社生桑明尤著者也　南史徐孝克传祯明元年入为都官尚书自晋以来尚书官僚皆携家属居省省在台城内下舍门中有阁道东西跨路通于朝堂其第一即都官省西抵阁道年代久逺多有鬼怪每夜昏之际无故有声光或见人着衣冠从丨丨出须防复没或门阁自然开闭居多死亡尚书周确卒于此省克孝代确便即居之经两载袄变皆息时人咸以为贞正所致家语季桓子穿井获如土缶其中有羊焉使问之孔子曰吾穿井于费而于丨丨得一狗何屯孔子曰丘之所闻者羊也丘闻之木石之怪防蝄蜽水之怪龙罔象土之怪羵羊也　吕览室中之无泽陂也丨丨之无大鱼也新林之无长木也凡谋物之成也必由广大众多长久信也　子华子昔宋有丁氏家故无井而出溉汲焉常一日而一人居外惩其如是也鸠工而穿井于其家相与语曰今吾之穿井得一人矣有闻而传之者曰丁氏穿井而得一人也国人更相道之语彻于宋君宋君召其人而质之丁氏对曰自臣穿井家获一人之力非得一人于井也是故黄帝之铸神鼎是丨丨人之譬也　拾遗记炎帝采峻锾之铜以为器峻锾山名也下有金井气冠其上人升于其间雷霆之声在于地下丨丨之金柔弱可以缄縢也　隋遗録帝请丽华舞玉树后庭花丽华目后主辞以抛掷岁久自丨丨出来腰肢旅拒无复往时姿态帝再三索之乃徐起终一曲　苏轼老翁井诗丨丨老翁悮年华白沙翠石公之家　又齐书天文志永元十一年十一月辛酉月行在东井星南八寸又在东井南辕西头第一星南五寸并为犯进入丨丨】
　　井上【易井上六象曰元吉在上大成也疏上六所以能获元吉者只为居丨之丨井功大成者也　礼记曲礼奉席如桥衡注横奉之令左昂右低如有首尾然桥丨丨防橰衡上低昂　孟子见井李下　韩愈顺宗实録贞元末五坊小儿张捕鸟雀于里闾皆为暴横以取钱物至有张罗网于门不许人出入者或有张丨丨者使不得汲水近之輙曰汝惊供奉鸟雀痛殴之出钱物求谢乃去　江总木槿赋丨丨桃虫难可杂庭中桂蠧岂见怜　梁元帝藩难未静述懐诗楼前飘密栁丨丨落疎桐　唐文徳皇后春逰曲丨丨新桃偷面色檐边嫩栁学身轻　髙适宋中遇陈二诗篱根长花草丨丨生莓苔　温庭筠生禖屏风歌玉墀暗接昆仑井丨丨无人金索冷　罗隐莺声诗丨丨梧桐暗花间雾露晞】
　　井傍【魏志管宁传注皇甫谧髙士传曰宁所居屯落防井汲者或男女杂错或争井鬬防宁患之乃多买器分置丨丨汲以待之又不使知来者得而怪之问知宁所为乃各相责不复鬬讼　冯着燕衔泥诗丨丨泻水泥自足衔泥上屋随尔欲】
　　井间【礼记郊特牲飨农及邮表畷禽兽注邮表畷谓田畯所以督约百姓于丨丨之处也疏邮表畷者是田畯于丨丨所舍之处邮若邮亭屋宇处所表田畔畷者谓井畔相连畷于此田畔相连畷之所造此邮食田畯处焉　考工记九夫为井丨丨广四尺深四尺谓之沟】
　　井边【沈亚之春词黄莺啼时春日髙红芳发尽丨丨桃罗隐杜陵秋思诗岩畔早凉生紫桂丨丨疎影落髙梧】
　　井南【陶景许长史旧馆坛碑宅南一井即长史所穿丨丨大塘乃郭朝遗制　贾岛寄魏少府诗音信如相惠移居古丨丨】
　　井际【水经注阳水入东北流石井水注之水出南山顶洞间望若门焉其水北流注井丨丨广城东侧三面积石髙深一丈有余】
　　井头【李商隐富平少侯诗不收金弹抛林外却惜银牀在丨丨】
　　井面【大业杂记殿庭左右各有大井丨丨阔二十尺梅尧臣道次灵井诗丨丨水不动傍分龙鳞激苏轼老翁井诗公来无踪去无迹丨丨圎生水花陆防逰湖中诸山诗须防日穿林丨丨光炯炯】井口【易井卦汔至亦未繘井羸其瓶凶疏汔防也防近也繘绠也虽汲水以至井上然绠出犹未离丨丨而钩羸其瓶而覆之也　宋史杨佐传为陵州推官州有盐井深五十丈皆石也底用柏木为榦上出丨丨垂绠而下方能及水岁久榦摧败欲易之而隂气腾上入者輙死惟天有雨则气随以下稍能施工晴则亟止佐教工人以木盘贮水穴窍洒之如雨滴然谓之雨盘如是累月井榦一新利复其旧　辍耕录辨古器则有所谓欵识腊茶色朱雀斑眞青緑丨丨之类方为眞古卢纶晚到盩厔耆老家诗乱藤穿丨丨流水到篱根贾岛原上秋居诗鸟从丨丨出人自岳阳过　杨发南溪书院诗草生垂丨丨花发接篱根　梅尧臣南邻萧寺丞夜访别诗壁里射灯光篱根分丨丨】
　　井底【易井初六注见井泥下　后汉书马援传见井蛙下宋书天竺迦毘黎国传若不示以来生之欲何以权其当生之滞物情不能顿至积渐以诱之夺此俄顷要彼无穷若弗勤春稼秋穑何期端坐丨丨而息意庶虑者常沦于九泉之下矣　淮南子夫据除而窥丨丨虽达视犹不能见其睛借明于鉴以照之则寸分可得而察也　叅同契丨丨寒泉午为蕤賔　常建古意诗丨丨玉冰洞地明琥珀辘轳青丝索　白居易丨丨引银缾乐府丨丨引银缾银缾欲上丝绳絶　王建寄逺曲千回相见不分明丨丨看星梦中语　黄滔故山诗水从丨丨通沧海山在窗中倚逺天】
　　井下【易井初六象曰井泥不食下也疏下也者以其最在丨丨故为井泥也　又九二井谷射鲋注夫处上宜下处下宜上丨已丨矣而复下注其道不交则莫之与也】
　　井畔【礼记郊特牲见井间下　梅尧臣诗青苔丨丨雀儿鬬乌桕树头鸦舅吹】
　　井脉【宋史郑文寳传威州隔城东隅坚石盘互不可浚池城中旧乏丨丨又飞乌泉去城尚千余歩一旦缘边警急贼引平夏胜兵三千据清逺之冲乘髙守险数百人守环州甜水谷独家原传箭野貍十族脇从山中熟户党项孰敢不从　方干书呉道隐林亭诗橘枝亚路黄苞重丨丨牵湖碧甃深】
　　井居【书毕命传见井疆下】
　　井生【淮南子夫雌雄相接隂阳相薄羽者为雏毛者为驹犊柔者为皮肉坚者为齿角人弗怪也水生蠬蜄山生金玉人弗怪也老槐生火久血为燐人弗怪也山出嘄阳水生罔象木生毕方丨丨坟羊人怪之闻见鲜而识物浅也】
　　井饮【唐书曹玉臯传繇荆抵乐乡二百里其间墟聚凡数十不丨丨臯始命凿井以便人　庄子夫人以已为冇以异于人以贱其亲齐人之丨丨者相捽也淮南子积壤而丘处粪田而种谷掘地而丨丨疏川而为利筑城而为固拘兽以为畜　栁宗元井铭始州之人各以甖甈负江水莫克丨丨崖岸峻厚旱则水益逺人渉降大艰雨多涂则滑而颠恒惟咨嗟怨惑讹言终不能就】
　　井气【张乔赠和上人诗丨丨春来歇庭枝雪后低　梅尧臣大庆殿雪中诗鑪烟静斋幄丨丨冻宫缾翁卷诗梅花分地落丨丨隔帘生　谢翺海亭夜坐诗坐凉依丨丨眠湿动星文】
　　井防【张乔书梅福殿壁诗丨丨平野水坛级上春芜】
　　井味【耿湋过王山人旧居诗汲少丨丨变开稀户枢方干赠玛瑙山禅者诗丨丨兼松粉云根着净瓶　郑巢题崔中丞北斋诗寒潮添丨丨逺漏帯松声梅尧臣诗蜀冈丨丨人犹品隋帝宫基阙尚双　翁卷送薛子舒赴华亭诗县图山色少丨丨海潮并】
　　井【苏轼酒经酿者必瓮按而丨丨之三日而井溢此吾酒之萌也】
　　井冽【易井九五丨丨寒泉食注冽洁也居中得正体刚不挠不食不义中正髙洁故丨丨寒泉然后乃食也疏九五居中得正而体刚直体既刚直则不食汚秽必湏井洁而寒泉然后乃食　陶景华阳区别颂土懐北邙色丨丨鳯门泉】
　　井洁【易井九五疏见上】
　　井沫【苏轼郭明父府推颍川西斋诗脱辖已应生丨丨解衣聊复起庖烟】
　　井沸【晋书郭璞传时元帝初镇建业导令璞筮之遇咸之井璞曰东北郡县有武名者当出铎以着受命之符西南郡县有阳名者丨当丨其后晋陵武进县人于田中得铜铎五枚歴阳县中丨丨经日乃止】井漏【杜甫哭王彭州抡诗丨丨泉谁汲烽疎火不烧】
　　井溢【后汉书桓帝纪郡国地裂水涌丨丨　唐书中宗纪景龙四年三月庚申雨水冰丨丨　梁元帝与刘智藏书清台炭重北宫丨丨】
　　井堙【左传初陈侯防椘子伐郑当陈隧者丨丨木刋郑人怨之六月郑子展子产帅车七百乘伐陈宵突陈城遂入之　宋书五行志钱鳯复攻京阻水而守相持月余日焚烧城邑丨丨木刋】
　　井眢【皮日休上眞观诗罅处似天裂朽中如丨丨】
　　井隘【云笈七籖游海悟丨丨履真觉世秽】
　　井坏【易井六四注见井甃下】
　　井汲【水经注长安城北有平原广数百里民丨丨巢居井深五十丈　莫宣卿答问读书居诗丨丨冽寒泉桂花香玉露】
　　井画【李华含元殿赋直闾闬丨丨沟塍】
　　井税【周礼小司徒四丘为甸注甸方八里旁加一里则方十里为一成积百井九百夫其中六十四丨五百七十六夫出田丨三十六井二百二十四夫治洫疏云其中六十四井五百七十六夫出田税者此就甸方八里而言八里之内开方之八八六十四故云六十四井井有九夫故五百七十六夫丨丨一夫故云出田税魏书李祥传量地画野经国大式邑地相参致治之本丨丨之兴其来日久田莱之数制之以限盖欲使士】
　　【不旷功民罔防力　王维赠刘蓝田诗歳晏输丨丨山村人夜归　髙适苦雨诗曽是力丨丨曷为无斗储杜甫诗丨丨有常期　刘长卿行营酬吕侍御诗丨丨鹑衣乐壶浆鹤发迎　陆防诗比邻通有无丨丨先期足】
　　井赋【文心雕龙周礼丨丨旧有疋马而应劭释疋或量首数蹄斯岂辨物之要哉原夫古之正名车辆而马疋疋两称目以并耦为用盖车贰佐乘马俪骖服服乘不只故名号必双名号一正则虽单为匹矣　李峤晚秋喜雨诗济窘邦储发蠲穷丨丨优】
　　井近【李嘉祐晚春诗丨丨时浇圃城低下见河】
　　井一【周礼小司徒注司马法曰六尺为歩歩百为畮畮百为夫夫三为属属三为井丨丨为通】井在【方干再题龙泉寺上方诗路盘砌下兼穿竹丨丨岩头亦统潮】
　　井甘【贾岛慈恩寺上座院诗丨丨源起异泉涌渍苔封无可宿安国简公院诗丨丨桐有露竹迸地多苔】
