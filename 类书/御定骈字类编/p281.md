<!-- { "loadSidebar": true } -->
　　朝菌【庄子丨丨不知晦朔蟪蛄不知春秋　説苑夫以秦楚之强而报讐于弱薛譬之犹摩萧斧而伐丨丨也　潘尼丨丨赋序世谓之木槿或谓之日及诗人以为舜华宣尼以为丨丨　韩愈诗忽闻王师讨西蜀霜风冽冽摧丨丨　韩偓诗灵椿丨丨由来事却笑庄生始欲齐】
　　朝华【花同魏志王昶传夫物速成则疾亡晩成则善终丨丨之草夕而零落松柏之茂隆寒不衰是以大雅君子恶速成戒阙党也　陆机文赋谢丨丨于已披啓夕秀于未振　夏侯湛丨丨赋皎日升而丨丨景逝而夕零　吕温道州夏日早访荀参军林园诗松窗宿翠含风薄槿院丨丨带露繁】
　　朝蕊【陈后主诗风岩丨丨落雾岭夜猿吟】
　　朝萼【韩愈咏雪诗纬繣观丨丨冥茫瞩晚埃】
　　朝红【韦应物对杂花诗丨丨争景新夕素含露翻】
　　朝艳【白居易惜郁李花诗丨丨霭霏霏夕凋纷漠漠】
　　朝鴈【应玚侍五官中郎将建章台集诗丨丨鸣云中音响一何哀】
　　朝雉【刘禹锡荆州歌渚宫杨栁暗麦城丨丨飞可怜踏青伴垂暖着轻衣】
　　朝鹭【张説岳州别梁六诗近洲丨丨集古戍夜猿哀】
　　朝莺【韩愈诗丨丨雪里新雪树眼前春　呉鼎芳栁枝词緑隂如雨万条斜啼罢丨丨又晚鸦】朝翅【王涯宫词时向春檐瓦沟上散开丨丨占朝光】
　　朝麟【冯子振十八公赋捋怒须于昼虎晞冲发于丨丨】
　　朝蜃【骆賔王诗别岛笼丨丨连州拥夕涨】
　　朝巾【薛逢老去也诗丨丨暮栉不自省老皮皴皱文纵横】
　　朝幌【张説诗夜楼江月入丨丨山云卷　李贺恼公诗细管吟丨丨芳醪落夜枫】
　　朝盖【宋书谢庄传耸丨丨兮泛景霞灵之来兮云汉华】
　　朝镜【王融诗嚬容入丨丨思泪防春衣　昭明太子晨妆诗北窗向丨丨锦帐复斜萦　沈佺期览镜诗恍忽夜川里蹉跎丨丨前　李白诗萝月挂丨丨松风鸣夜弦　高适诗秋庭一片叶丨丨数茎丝　元积春诗馆娃丨丨晩太液晓冰融　罗隐抚州别院兵曹诗十年别鬓疑丨丨千里归心着晚钟】
　　朝磬【公乘亿魏州故禅大德奬公塔碑响亮丨丨清泠夜钟　唐宣宗百丈山诗更有上方人罕到暮钟丨丨碧云端　李嘉祐蒋山开善寺诗客寻丨丨至僧背夕阳归　呉师道诗暮房深榻静丨丨小楼重】朝钟【李咸用山中诗丨丨暮鼓不到耳明月孤云长挂情】
　　朝锁【白居易诗铃阁开丨丨】
　　朝鼎【唐书苏颋传今吐蕃遣渠领犯国令军吏一不胜而陛下屈至尊为之敌虽丨丨夕砧犹未可以夸四夷安足劳圣躬哉】
　　朝案【韩维诗丨丨每共饮夜牀仍抵蹠】
　　朝刷【张説陇右监牧颂丨丨阆风夕洗天泉】
　　朝盘【戴叔伦寄禅师寺华上人诗丨丨香积饭夜瓮落花泉】
　　朝甑【陆游杂题诗丨丨米空烹芋粥夜缸油尽防松明】
　　朝艣【呉莱渡杨子江诗吟倚金山有莫钟望穷采石无丨丨】
　　朝烛【杜甫诗地下无丨丨人间有赐金】
　　朝粉【温庭筠诗蝶翎丨丨尽鸦背夕阳多】
　　朝兵【庾信周车骑将军贺娄公神道碑铭受脤河阳偏师洛浦置阵成臯连旗广武丨丨减灶夜营多鼓箭起六麋锋摧九虎】
　　朝劒【陈植金马门赋丨丨迎花春旂拂栁】
　　朝饔【孟子饔飱而治朱注丨曰丨夕曰飱　李东阳后东山草堂赋吾侪细人丨丨夕飱观山而不穷其巅望海而不极其源以皦皦为能以孑孑为难】
　　朝餐【宋书自序传吾闻泾阳梗棘伊滑荐遁鸟集弦絶患深自古承知廼昔寇苦城境胜胄丨丨伍甲宵舍烽鼓交警羽镝骤合　任昉丞相长沙宣武王碑斧松晨析易子丨丨　李端长安书事寄薛戴诗贵者已丨丨岂能敦宿诺】
　　朝食【诗驾我乘马説于株野乘我乘驹丨丨于株　韩诗外传晋平公曰吾食客门左千人门右千人丨丨不足夕收市赋暮食不足朝收市赋吾可谓不好士乎】
　　朝膳【皮日休游包山精舍诗施稀无夏屋境僻乏丨丨梅尧臣龙女祠祈顺风诗长芦江口发平明白鹭洲前已丨丨　苏辙诗防清葵芥充丨丨嵗晚风霜断菜根】
　　朝爨【梅尧臣诗屋头丨丨作饮食枕底夕艾驱蚊虫　陆游诗扫叶供丨丨和泥补漏船】
　　朝饷【黄庭坚觉范师种竹颂听风听雨看成龙牛羊折角入丨丨　张耒西华道中诗主人扫土塌秣马具丨丨】
　　朝茹【韦应物晓坐西斋诗寝斋有单祶灵药为丨丨】
　　朝吞【神异经东南方有人焉周行天下身长七丈腹围如其长头戴鸡父魌头朱衣缟带以赤蛇绕额尾合于头不饮不食丨丨恶鬼三千暮吞三百此人以鬼为饭以露为浆名曰尺郭一名食邪】
　　朝饫【刘子翚谕俗诗稲畦褭连顚挼穗给丨丨】
　　朝饵【魏书李骞传援巢父以戏颍追许子而升箕供暮餐于沆瀣给丨丨于琼芝】
　　朝饤【王鏊寄韩司空诗丨丨具三韭夕设或脯脡】
　　朝饭【后汉书贾复传迁都防将军从击青犊于射犬大战至日中陈坚不却光武传召复曰吏士皆饥可且丨丨复曰先破之然后食耳于是被羽先登所向皆靡贼乃败走诸将咸服其勇】
　　朝虀【韩愈送穷文太学四年丨丨暮盐惟我保汝人皆汝嫌】
　　朝饮【新序孔子将为鲁司寇沈犹氏不敢丨丨其羊　韩愈双鸟诗丨丨河生尘暮饮海絶流】朝醉【郑谷巴江诗丨丨暮醉雪开霁一枝两枝梅探春张咏诗山程丨丨过雪屋夜眠迟　何中读晋史诗嗟哉嵇阮辈酒乡为隐沦丨丨既及暮暮醉还及晨】
　　朝酲【汉书礼乐志泰尊柘浆析丨丨应劭注取甘柘汁以为饮言柘浆可以解丨丨也　西京杂记邹阳酒赋于是锡名饵祛夕醉遣丨丨吾君寿亿万嵗常与日月争光　梁元帝诗菊花连夜饮竹叶解丨丨　苏舜钦诗别院帘昏掩竹扉丨丨未解接春晖陆游诗米粣解供午饷瓶虀傍枕析丨丨】
　　朝吟【李颀送康洽入京进乐府歌丨丨左氏娇女篇夜诵相如美人赋　李商隐酬令狐郎中诗丨丨榰客枕夜读潄僧瓶　崔涂苦吟诗丨丨复暮吟只此望知音】
　　朝赋【张説廵边应制诗天文日月丽丨丨管歌新陆游自嘲诗夜作看花梦丨丨饮酒诗】朝誓【袁淑咏冬至诗司瑞记夜晞书云掌丨丨】
　　朝闻【论语丨丨道夕死可矣　晋书桓彞等传论首阳髙节求仁而得仁泗上微言丨丨而夕死】朝思【徐陵在吏部尚书答诸求官人书仆七十三嵗丨丨夕计并愿与诸贤为眞善知识曽无嫌隙差可周旋非欲令君作此怨诉但既忝衡流应须粉墨庶其允当无负朝寄耳】
　　朝想【潘岳诗丨丨庆云兴夕迟白日移】
　　朝忆【陆蒙诗题诗丨丨复暮忆见月上还下】
　　朝梵【王维蓝田山石门精舍诗丨丨林未曙夜禅山更寂】
　　朝读【墨子周公丨丨百篇书夕见七十士】
　　朝课【白居易丨丨诗蕊珠讽数篇秋思弹一遍从容丨丨毕方与客相见　陆游晨起诗年耄停丨丨家贫省小飱】
　　朝讲【无可送契公自桂阳赴南海诗中餐湘鸟下丨丨海人来】
　　朝射【史记楚世家丨丨东莒夕发浿丘夜加即墨顾据午道则长城之东收而泰山之北举矣　苏轼诗惊麏丨丨猛狶夜逐】
　　朝考【鲁语卿大夫丨丨其职昼讲其庶政夕序其业夜庀其家事而后即安】
　　朝修【鲁语诸侯丨丨天子之业命昼考其国职夕省其典刑夜儆百工使无慆淫而后即安】朝奏【史记主父偃传孝武元光元年中以为诸侯莫足游者乃西入闗见卫将军衞将军数言上上不召资用乏留久诸公賔客多厌之乃上书阙下丨丨暮召入见所言九事其八事为律令一事諌伐匈奴　唐书魏元忠传布衣之人懐竒抱策而望丨丨夕召岂易得哉　又薛登传僧慧范怙太平公主势夺民邸肆官不能直登将治之或劝以自安答曰宪府直枉丨丨暮黜可矣遂劾奏反为主所搆　宋史苏轼传神宗手札移轼汝州有曰苏轼黜居思咎阅嵗滋深人材实难不忍终弃轼未至汝上书自言饥寒有田在常愿得居之丨丨入夕报可　陈植金马门赋公孙大廷之对相如词赋之材主父严徐之雄辨少儒曼倩之诙谐或丨丨而暮召或徒歩而鼎台】
　　朝座【宇文昶陪驾幸终南山诗东枣羞丨丨西桃献夜宫】
　　朝憩【傅咸斑鸠赋丨丨椒涂夕宿兰房时连翩于庭柯见飞燕之颉颃】
　　朝游【宋书乐志丨丨髙台观夕宴华池隂大酋奉甘醪狩人献嘉禽　新序鸿鹄嬉游乎江汉息留乎大沼俛啄鰋鲤仰奋陵衡修其六翮而陵清风麃揺髙翔一举千里自以为无患与民无争也不知弋者选其弓弩修其防翳加缯缴其颈投乎百仞之上引纎缴扬微波折清风而殒故丨丨乎江河而暮调乎鼎俎　束晳元居释丨丨巍峩之宫夕坠峥嵘之壑　杨炯庭菊赋丨丨夕处徘徊顾慕　韦应物送洛阳韩丞东游诗丨丨尚同啄夕息当异林】
　　朝渉【书泰誓斮丨丨之胫　李白诗丨丨白水源楼頴伊水门诗丨丨伊水门伊水入门流】朝歩【书武成越翼日癸巳王丨丨自周于征伐商　李白赠胡公求白鹇诗夜栖寒月静丨丨落花闲】朝蹀【邹选金马门赋丨丨乎阆风夕次乎咸池】
　　朝驾【鲁语以鲁之密迩于齐而又小国也齐丨丨则夕极于鲁国不敢惮其患而与晋共其忧亦曰庶几有益于鲁国乎今信蛮夷而弃之夫诸侯之勉于君者将安劝矣　唐书杜牧传黎阳距白马津三十里新乡距盟津一百五十里陴垒相望丨丨暮战】
　　朝眠【皮日休练渎诗白鸟都不知丨丨还暮浴】
　　朝妆【张正见衰桃赋譬兰釭之夜炷似明镜之丨丨】
　　朝栽【齐书东昏侯纪种好树美竹天时盛暑未及经日便就萎枯于是徴求民家望树便取毁彻墙屋以移致之丨丨暮防道路相继花药杂草亦复皆然】
　　朝培【任士林吉祥草赋丨丨夕溉十有五朞春风秋露日以披滋】
　　朝溉【李冶观主人植槐诗丨丨复夕溉乳井几成枯】
　　朝耕【辍耕録延祐七年三月初卖衣买得犂与鉏丨丨暮耘受辛苦要还私债输官租】
　　朝屯【徐陵陈文帝哀防文甘泉夜照细栁丨丨韦元甫木兰歌丨丨雪山下暮宿青海傍】
　　朝种【汉书郊祀志谷永説上曰诸背仁义之正道不遵五经之法言而盛称竒怪鬼神广崇祭祀之方求报无福之祠及言世有僊人服食不终之药遥兴轻举登遐倒景览观县圃浮游蓬莱耕耘五徳丨丨暮获与山石无极黄冶变化坚冰淖溺化色五仓之术者皆奸人惑众挟左道懐诈伪以欺防世主听其言洋洋满耳若将可遇求之荡荡如系风捕影终不可得　晋书祖纳传见月旦下　博物志陈葵子微火炒令爆咤散着熟地遍蹋之丨丨暮生逺不过经宿耳】
　　朝祥【礼记檀弓鲁人有丨丨而莫歌者子路笑之夫子曰由尔责于人终无已夫三年之防亦已久矣夫晋书刘隗传庐江太守梁龛明日当除父服今日请客奏伎隗奏曰夫嫡妻长子皆杖居庐故周景王有三】
　　【年之防既除而晏春秋犹讥况龛匹夫莫晏丨丨慢服之愆宜肃防纪之礼请免龛官削侯爵】
　　朝哭【鲁语公父文伯之母丨丨穆伯而莫哭文伯仲尼闻之曰季氏之妇可谓知礼矣爱而无私上下有章】
　　朝欷【韩愈雪后寄崔丞诗丨丨暮唶不可解我心安得如石顽】
　　朝奠【礼记檀弓丨丨日出夕奠逮日注隂阳交接庶几遇之】
　　朝登【后汉书孔融传昔赵宣子丨丨韩厥夕被其戮喜而求贺】
