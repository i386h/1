<!-- { "loadSidebar": true } -->
　　天市【史记天官书东北曲十二星曰旗旗中四星曰丨丨　后汉书灵帝纪光和元年八月有星孛于丨丨　又天文志孝明永平元年四月丁酉流星大如斗起丨丨楼西南行光照地　又襄楷传天官宦者星不在紫宫而在丨丨明当给使主市里也　晋书天文志丨丨垣二十二星在房心东北主权衡主聚众　又参十星一曰参伐一曰大辰一曰丨丨一曰鈇钺　周书武帝纪天和三年秋七月己未客星见房渐东行入丨丨犯营室至奎四十余日乃灭　易林火之井谷杨芒生角犯歴丨丨闚观太极　庾信周陇右縂管长史赠少保豆卢公神道碑自丨丨星妖连津兵覆尚书府君改姓豆卢筮仕于魏　张衡天象赋中有崇垣厥名丨丨车肆中衢以连属市楼临箕而郁起　张渊观象赋丨丨建肆于房心帝座磥落而电烛　皮日休懐华阳润卿博士诗先生一向事虚皇丨丨坛西与世防】
　　天街【史记天官书昴毕间为丨丨其隂隂国其阳阳国注索隠曰元命苞云毕为天阶　后汉书苏竟传五星失晷天时谬错辰星久而不效太白出入过度荧惑进退见态填星绕带丨丨嵗星不舍氐房　晋书天文志毕间为丨丨天子出旄头罕毕以前驱此其义也王道之所经也　又西二星曰丨丨三先之道主伺候关梁中外之境　薛道衡隋髙祖颂丨丨之表地脉之外　韩愈请上尊号表析木丨丨星宿清润北岳医闾神鬼受职　张衡天象赋丨丨画于戎野天阿察于山林　张渊观象赋丨丨分中外之境四七列九土之异　李华含元殿赋捧帝座于三辰冲丨丨于九达薛逄天上种白榆赋夹帝坐以分行直丨丨而互对髙适酬裴员外诗自从拜郎官列宿焕丨丨　储光羲送丘健至州勅放作时任下邽县诗太史登观台丨】
　　【丨耀旄头　袁桷次韵王寅甫侍读莅醮长春宫诗丨丨正候三能色云所疑呼万嵗声　又宋史河渠志真宗大中祥符二年九月诏供备库使谢徳权决金水自天波门并皇城至乾元门歴丨丨东转缭太庙入后庙皆甃以砻甓植以芳木车马所经又累石为间梁作方井官寺民舍皆得汲用　梁元帝梁安寺刹下铭观慧楼而下拜望丨丨而兴善　裴夷直和周侍御洛城雪诗丨丨飞辔蹋琼英四顾全疑在玉京　李贺马诗腊月草根甜丨丨雪似盐　罗邺流水诗丨丨带雨淹芳草玉洞漂花下白云　罗隠雪霁诗愁见丨丨草青青又欲生　李俊民中秋诗露下丨丨一气凉月明不复被云妨　王逢秋词香静丨丨散玉珂露台风殿夜如何　杨维桢无题效商隠体诗丨丨如水夜初凉照室铜盘璧月光　又明皇按乐圗诗沈香亭前花蕚下丨丨一阵催花雨】
　　天桥【晋书天文志王良五星亦曰梁为丨丨主御风雨水道　星经天驷旁一星名王良为丨丨主急兵也　又宋史陈规传李横围城造丨丨填壕鼓噪临城规帅军民御之炮伤足神色不变　水经注濡水又东南至絫县碣石山汉武帝亦尝登之以望巨海而勒其石于此今枕海有石如埇道数十里当山顶有大石如柱形徃徃而是立于巨海之中潮水大至及潮波退不动不没不知深浅世名之为丨丨柱也　又昔慕容元明自邺率众南徙滑台既无舟楫将保黎阳昏而流澌氷合于夜中济讫旦而氷泮燕民谓是处为丨丨津明一统志丨丨柱在永平府昌黎县境废石城县　杜牧洛阳秋夕诗泠泠寒水带霜风更在丨丨夜景中】天庙【晋书天文志张南一星曰丨丨天子之祖庙也又北方南斗六星丨丨也丞相太宰之位主褒贤进士禀授爵禄　宋书礼志景集丨丨脉壤祥农　张衡天象赋丨丨严祠而毓粹】
　　天社【周礼大司乐圅钟为宫注圅钟林钟也林钟生于未之气未坤之位或曰丨丨在东井舆鬼之外丨丨地神也疏丨丨坤位是皆地神故以林钟为地宫也史记封禅书梁巫祠天地丨丨天水房中堂上之属晋书天文志弧南六星曰丨丨昔共工氏之子句龙熊平水土故祀以配杜其精为星　张衡天象赋惟丨】
　　【丨之赫若实句龙之神焉　张渊观象赋于前则老人丨丨清庙所居】
　　天府【晋书天文志危三星主丨丨天市架屋余同虚占星经亢四星名丨丨一名天庭縂领四海名火星　又房四星名丨丨管四方一名天旗二名天驷三名天龙四名天马五名天衡六为明堂　宅经外天仓与丨丨之位不厌髙壮楼舍安门仓库牛舍及奴婢车屋并大吉　汪克寛紫微垣赋传舍庖丁之密迩内阶丨丨之相逼　又周礼丨丨上士一人中士二人注府物所藏言天者尊此所藏若天物然　又乡大夫乡老及乡大夫羣吏献贤能之书于王王再拜受之登于丨丨内史贰之注丨丨掌祖庙之寳藏者　又大司寇凡邦国之大盟约莅其盟书而登之于丨丨　又小司寇嵗终则令羣士计狱弊讼登中于丨丨　晋书武帝纪张掖太守焦胜言氐池县大栁谷口有石一所白画成文实大晋之休祥圗之以献诏以制币告于太庙藏之丨丨　又陶侃媵妾数十家僮千余珍竒寳货富于丨丨　宋书后废帝纪丨丨虚散垂三十年江荆诸州税调本少自顷以来军募多乏　南史梁宗室萧励传广州前后刺史皆营私蓄方物之贡少登丨丨自励在州嵗中数献军国所需相继不絶武帝叹曰朝廷便是更有广州　唐书牛僧孺夫范阳自安史后国家无所系休戚前日刘总挈境归国荒财耗力且百万终不得范阳尺帛斗粟入丨丨俄复失之　元史兵志凡站陆则以马以牛或以驴或以车而水则以舟其给驿传玺书谓之铺马圣防遇军务之急则又以金字圆符为信银字者次之内则掌之丨丨外则国人之为长官者主之　水经河水又与邓里渠水上承大河于东阿县西注大城北门内西侧臯上有大井其巨若轮深六七丈嵗尝煮胶以贡丨丨本草所谓阿胶也　陆云呉故丞相陆公诔舍爵明堂册勲丨丨　顾清文渊阁赋则有太官供帐丨丨竒珍湛恩渥礼眷我儒绅　岑参登千福寺梵金禅师法华院多寳塔诗既泰山木亦罄丨丨赀　王维送元中丞转运江淮诗薄赋归丨丨防徭赖使臣　刘长卿洛阳主薄叔知和驿承恩赴选仗辞诗丨丨留香名铨闱就明试　姚合寄马戴诗丨丨鹿鸣客幽山秋未归　皎然岘山送裴秀才赴举诗丨丨登名后回看楚水清　又战国策苏秦始将连横説秦恵王曰大王之国西有巴蜀汉中之利北有胡貉代马之用南有巫山黔中之限东有殽函之固田肥羙民殷富沃野千里蓄积饶多地势形便此所谓丨丨天下之雄国也　又苏秦将为从北説燕文侯曰燕东有朝鲜辽东北有林胡楼烦西有云中九原南有呼沲易水地方二千里带甲数十万粟支十年南有碣石鴈门之饶北有枣栗之利此所谓丨丨也　史记留侯世家夫闗中左殽函右陇蜀沃野千里南有巴蜀之饶北有胡苑之利阻三面而守独以一面东制诸侯诸侯安定河渭漕挽天下西给京师诸侯有变顺流而下足以委输此所谓金城千里丨丨之国也　蜀志诸葛亮传益州险塞沃野千里丨丨之土髙祖因之以成帝业　杜牧题青云馆诗虬蟠千仭剧羊肠丨丨由来百二强又素问丨丨絶死不治丨丨在肘后内侧上掖下同身寸之三寸动脉应手肺之气也火胜而金脉絶故死又荘子孰知不言之辨不道之道若有能知此之谓丨丨郭注浩然都任之也　又云笈七籖按正一经云太上亲授天师太元经有二百七十卷推检是汉安元年七月得是经尔来世乃至今日但其零落阙遗亦是运还丨丨耳】
　　天厨【晋书天文志紫宫东北维外六星曰丨丨主盛馔又张六星主丨丨饮食赏赉之事星明则王者行五礼得天之中　周书宣帝纪大象二年夏四月乙丑有星大如斗出丨丨流入紫宫抵钩阵乃灭　星经丨丨六星在紫微宫东北维近舍北百官厨今光禄厨像之　张衡天象赋丨丨敞兮供百宰舎开兮通四方　又神仙传王逺谓蔡经家人曰吾欲赐汝辈美酒此酒方出丨丨其味醇醲非俗人所宜饮乃以斗水合升酒搅之以赐经家人人饮一升许皆醉　武帝内传王母自设丨丨其妙非常　胎藏论至于霞衣羽服玉馆丨丨盖为志士顕言聊泄天戒　又宋史艺文志僧恵洪丨丨禁脔三卷　梁元帝谢赉功徳食一头啓丨丨浄馔庵罗法果　何承天重答顔永嘉书遗彼丨丨甘此刍豢　栁宗元为武中丞谢赐樱桃表伏以含桃之羞时令攸贵况今采因御苑分自丨丨使发九霄集繁星而积耀味调六气承湛露而不晞　蒲绍简登瀛州赋登以清都之幽邃给以丨丨之竒珍　萧至忠送张亶赴朔方应制诗推食丨丨至投醪御酒　李暠奉和圣制送张説上集贤学士赐宴诗丨丨千品降御酒百壶催　韩濬清明日赐百寮新火诗朱骑红烛丨丨赐近臣　陆游题宣律师画像诗平生一瓦鉢何处有丨丨】
