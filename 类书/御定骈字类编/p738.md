<!-- { "loadSidebar": true } -->
　　金麦【杜阳杂编咸通九年同昌公主出降赐丨丨银米数斛　庾信梦入堂内诗幔绳丨丨穗帘钩银蒜条　花蕊夫人宫词见玉葱下　杨万里题吴梦古乐府诗丨丨褰帷银蒜钩水光殿后月华楼】金芝【汉书宣帝纪丨丨九茎产于函徳殿铜池中注服虔曰丨丨色像金也　宋史徽宗纪宣和元年九月癸亥幸道徳院观丨丨六年九月庚寅以丨丨产于艮岳万夀峰改名夀岳　抱朴子丨丨生于金石之中以秋取治食令人身有光夀万岁　谢脁曲水宴诗银华晨散丨丨暮揺　王融游仙诗丨丨浮水翠玉斚挹泉珠　曹唐小游仙诗洞里烟霞无歇时洞中天地足丨丨　皮日休鹿亭诗见玉涧下】
　　金防【拾遗记武帝为抚军时府内后堂砌下忽生草三株茎黄叶緑若揔金抽翠花条苒弱状似丨丨时人未知是何祥草有一羌人姓姚名馥字世芬充廐养马妙解隂阳之术云此草以应金徳之瑞后以府地赐张华犹有草在故茂先丨丨赋云擢九茎于汉庭美三株于兹馆贵表祥乎金徳比名类乎相乱】金兰【易二人同心其利断丨同心之言其臭如丨　抱朴子丨丨芝生于名山之隂金石之间　刘峻广絶交论自昔把臂之英丨丨之友曽无羊舌下泣之仁宁慕郈成分宅之徳　晋子夜歌果欲结丨丨但看松柏林　鲍照乐府璿闺玉墀上椒阁文窗绣户垂罗幕中有一人字丨丨被服纎罗采芳藿　王融秋胡诗且协丨丨好方愉琴瑟情　岑文本冬日宴于庶子宅诗丨丨笃惠好尊酒畅生平　李咸用秋日访同人诗忽忆丨丨友携琴去自由　吴融训僧诗双林不见丨丨久丹楚空翻组绣材】
　　金菊【杜甫佐还山后寄诗味岂同丨丨香宜配緑葵苏彦秋夜长诗贞松隆冬以擢秀丨丨吐翘以凌霜　赵氏古兴诗丨丨延清霜玉壶多美酒王贞白九日长安诗无从泛丨丨登髙但忆秋】
　　金莲【南史东昏侯凿丨为丨花以贴地令潘妃行其上曰此歩歩生莲花也　唐书令狐绹传为翰林承旨夜对禁中烛尽帝以乗舆丨丨华炬送还吏望见以为天子来及绹至皆惊　宋史苏轼传轼尝锁宿禁中宣仁后命坐赐茶彻御前丨丨烛送归院　辽史营衞志道宗每岁先幸黒山拜陵赏丨丨乃幸子河避暑金史世宗纪大定八年五月庚寅改旺国崖曰静宁山哈勒珲东川曰丨丨川十二年六月甲寅如丨丨川九月丙子至自丨丨川　又梁襄传逺幸丨丨至于松漠名为坐夏打围实欲服劳讲武　后赵録石虎冬月施蜀锦流苏斗帐安丨丨花以冠帐顶　佛说给孤长者女得度因縁经复次尊者满慈子化丨丨华其华千叶叶如车轮琉璃为茎金刚为须如是荘严色光晃耀而此尊者处莲华上　本草防诗作荇江东谓之丨丨子陈子昂杨公碑相铁围而写容描丨丨而得象　晋青阳度曲碧玉捣衣砧七宝丨丨杵　鲍照陈思王京】
　　【洛篇绣桷丨丨花桂柱玉龙盘　杨炯诗晩庭摧玉树寒帐委丨丨　李商隐诗昭阳第一倾城客不踏丨丨不肯来　元好问台山杂咏佛土休将人境比谁家随歩得丨丨】
　　金蕖【汴兰美人赋丨丨承华足孙蕡诗呼龙画江种丨丨】
　　金荷【范成大诗留连银烛照丨丨　辛弃疾词明画烛洗丨丨主人起舞客髙歌】
　　金藕【梁简文帝对烛诗铜芝抱帯复纒柯丨丨相萦共吐荷　石延年灯诗见玉荷下】
　　金菂【元氏掖庭记菱舟进鲜紫角玉心之竒山耸而至莲艇奉实绛房丨丨之异陵疉而来】金菱【天中记齐晏子娶吴王女筑城于吴兴安吉州西北二十里后耕者每得黄丨如四角丨中有齐字名晏子金故其地曰晏子城乡名晏子乡　杜阳杂编见珠帐下】
　　金菜【海録碎事始皇遣徐福入海求丨丨玉蔬】
　　金苣【吴均古意诗见玉鞭下】
　　金薤【韩愈调张籍诗平生千万篇丨丨垂琳琅　张雨和坡仙寒食诗发箧但余丨丨墨攷年正在玉堂编　王恽鹦鹉螺杯诗鹧斑渍粉垂丨丨鹦喙嫌寒缩翠窠】
　　金齑【同志林见玉糁下　南部烟花録南人鱼鲙细缕金橙拌之号为丨丨玉鲙　皮日休新秋即事诗共君无事堪相贺又到丨丨玉鲙时　梅尧臣答持国遗鯋鱼皮鲙诗海鱼沙玉皮剪脍丨丨酽　苏轼过子忽出新意以山芋作玉糁羮色香味皆竒絶天上酥陀则不可知人间决无此味也诗莫将北海丨丨鲙轻比东坡玉糁羮　又和蒋夔寄茶诗丨丨玉鲙饭炊雪海螯江柱初脱泉　陆游思蜀诗玉食峨嵋栮丨丨丙舍鱼　又橙黄出臼丨丨美】
　　金莎【明一统志丨丨岭在怀庆府济源县治南上有园亭　王拱辰诗丨丨里闬还邻比】
　　金沸【尔雅蕧盗庚疏蕧一名丨丨草】
　　金苔【拾遗记晋泰始十年祖梁国献蔓丨丨色如黄金若萦聚之大如鸡卵投于水中蔓延于波澜之上光出照日皆如火生水上也宫人有幸者以丨丨赐之置漆盘中照耀满室名曰夜明苔　杨炯青苔赋乌韭兮緑钱丨丨兮石发】
　　金藓【刘孝威雀乳空城中诗辘轳丝绠絶桔橰丨丨稠】
　　金草【崔融启母庙碑丨丨生而五色贝树长而三花】
　　金芽【卢仝谢孟谏议寄新茶诗天子须尝阳羡茶百草不敢先开花仁风暗结珠琲瓃先春抽出黄丨丨】金藟【陆游诗宿露滋丨丨防霜防缬林】
　　金蓓【锦绣万花谷咏蜡梅句丨丨锁春寒恼人香未展】
　　金蕾【清虚子论茶见玉涛下】
　　金苞【新论丨性丨水木性藏火故链金则水出鑚木而火生　贯休庭橘诗蚁踏丨丨四五株洞庭山上味何如】
　　金翘【金楼子星悬玉李云展丨丨　陆机白云赋红蕊发而菡蓞丨丨援而合葩　骆賔王秋菊诗丨丨徒可泛玉斚竟谁同　毛熙震词緑鬟云散袅丨丨】
　　金蕚【杨炯庭菊赋珉枝丨丨翠叶红芒　徐彦伯南郊赋芸房菌蠢而玉英景云璀璨而丨丨】金蕊【本草菊一名丨丨　梁昭明太子七契玉树始落丨丨初荣　元稹红芍药诗繁丝蹙丨丨髙焰当炉火　章碣长安春日诗暖着柳丝丨丨重冷开山翠雪棱稀　秦韬玉牡丹诗压枝丨丨香如扑逐朶檀心体胜裁　周繇看牡丹诗丨丨霞英疉彩香初疑少女出兰房　罗邺槐花诗欲到清秋近时节争开丨丨向关河　韦庄残花诗和烟和露雪离披丨丨红须尚满枝　李建勲残牡丹诗风飘丨丨看全落露滴檀英又暂苏　欧阳修希真堂菊花诗君看丨丨正芳敷晓日浮霜相照耀】
　　金穗【许浑新柳诗緑隂未覆长隄水丨丨先迎上苑春温庭筠诗杨柳千条拂面丝緑烟丨丨不胜吹刘兼诗风飘柳线丨成丨雨洗棃花玉有香　孙鲂柳诗千树隂隂盖御沟雪花丨丨思悠悠　曹松诗柳】
　　【成丨丨草如茵载酒寻花共赏春　韩偓嬾卸头诗时复见残灯和烟坠丨丨】
　　金花【南史鱼传有眠牀一张皆是蹙柏四面周匝无一有异通用银镂丨丨夀福两重为脚　北史赤土国传王居僧只城有门三重毎门悬丨丨铃旄妇人数十人或奏乐或捧丨丨　又衣服霞布丨丨冠　隋书礼仪志金鹍车两箱之里衣以红锦丨丨帖钉上又平巾黒帻玉冠枝丨丨犀簪导侍从田狩则服之又翊卫以都督领行各二人执丨丨师子楯　金史舆服志皇家小功以上太皇太后大功以上皇后期亲以上并一品官及官职俱至三品以上者障泥许用丨丨汉武故事日本献麒麟锦十端丨丨人眼目　独断凡乗舆车皆羽盖丨丨　西京杂记赵飞燕为皇后其女弟上襚三十五条一曰丨丨紫纶帽二曰丨丨紫罗面衣　修道经佛面光如丨丨　杜阳杂编上迎佛骨入内道场即设丨丨帐温凊牀龙鳞之席凤毛之褥焚玉髓之香荐琼膏之乳皆九年诃陵国所贡献也国史补纸则有蜀之麻面屑末滑石丨丨长麻鱼子十色笺　翰林志凡将相告身用丨丨五色绫纸　容斋续笔唐进士登科有丨丨帖子相传已久而世不多见予家藏咸平元年孙仅榜盛京所得小録犹用唐制以素绫为轴贴以丨丨　左嫔菊花颂春茂翠叶秋耀丨丨　庾肩吾玉帐山铭玉蕊难徙丨丨不落　萧子显燕台行明月丨丨徒照妾浮云玉叶君不知　梁简文帝新成安乐宫诗珠帘通晓日丨丨拂夜风　沈炯六府诗丨丨散黄蕊蕙草杂芳荪　唐太宗咏琵琶诗半月无双影丨丨有四时　李白髙句骊诗丨丨折风帽白马小迟回　杜甫陪柏中丞观宴将士诗绣段装檐额丨丨帖鼓腰　又人日诗尊前柏叶休随酒胜里丨丨巧耐寒　又赤霄行赤霄悬圃须往来翠尾丨丨不辞辱　贾至春思诗红粉当垆弱柳垂丨丨腊酒解酴醿　王建宫诗内中人识从来去结得丨丨上贵妃白居易杨尚书授东川节度代妻贺兄嫂诗丨丨银椀饶兄用罨画罗衣尽嫂裁　花蕊夫人宫词归到院】
　　【中重洗靣丨丨盆里泼银泥】
　　金英【吴越春秋干将作劔采五山之铁精六合之丨丨海録碎事禹封五符秘以丨丨之函检以元都之印　老学庵笔记辽相李俨作黄菊赋献其主邪律基基作诗题其后以赐之曰昨日得卿黄菊赋碎剪丨丨填作句袖中犹觉有余香冷落西风吹不去萧子范七诱收苖山之挺采耶溪之铜丨丨内曜银精外通　江緫云堂赋见玉琇下　王筠摘园菊赠谢仆射诗菊花徧可憙碧叶媚丨丨　唐徳宗重阳日赐宴曲江诗曲池洁寒流芳菊舒丨丨　卢藏用九日登慈恩寺应制诗宝叶擎千座丨丨渍百盂　卢纶九日陪令公登白楼同咏菊诗见玉露下　白居易玩迎春花诗丨丨翠萼带春寒黄色花中有几般　方千漳州寄于使君诗谢守登城对逺峰丨丨泛泛满金钟　郑谷九日偶怀左省张起居诗见玉笋下　韩维谢尧夫寄新酒诗定将琼液都无色疑有丨丨密借香】
　　金葩【韩愈和杜相公太清宫纪事诗殿阶铺水碧庭炬折丨丨】
　　金荣【梁元帝谢东宫赉启见琼蕊下　陆机赋见玉实下】
　　金实【钱起九日宴浙江西亭诗木奴向熟悬丨丨桑落新开泻玉缸　李商隐移白菊诗陶诗只采黄丨丨郢曲新传白雪英】
　　金果【本草无漏子一名丨丨　五灯防元僧问同安忽遇客来将何只待同安曰丨丨早朝猿摘去玉华晩后凤衔来】
　　金蕡【谢朓墙北栀子树诗丨丨发朱采映日以离离】
　　金颗【罗隐秋日富春江行诗紫鳞仙客驭丨丨李衡奴】
　　金饭【食经越国公碎丨丨】
　　金枝【古今注见玉叶下　谢超宗南郊乐歌丨丨中树广乐四陈　张正见赋得白云临酒诗菊泛丨丨下峰断玉山前　唐太宗含云诗玉叶依岩聚丨丨触石分　又贯休尧铭旣玉其叶亦丨其丨】金桢【沈炯太尉始兴昭烈王碑见玉干下】
　　金柯【陆机浮云赋丨丨分玉叶散　徐陵与宗室书丨丨玉叶霞振云从　卢照邻释疾文绍丨丨而玉秀穆兰馨而菊滋　徐彦伯夜宴安乐公主新宅应制诗欲知帝女薫天贵丨丨玉柱夜成行　李绅华山庆云见诗丨丨初缭绕玉叶渐氛氲】
　　金蔓【张泌词檀画荔枝红丨丨蜻蜓软】
　　金茎【后汉书班固传抗仙掌以承露擢双立之丨丨注孝武作柏梁铜柱承露仙人掌之属丨丨铜柱也杜阳杂编沧浪洲去中国数万里有丨丨花如蝶每微风至则揺荡如飞妇人竞采之以为首饰且冇语曰】
