<!-- { "loadSidebar": true } -->
　　东古【周必大庐山后録舟中望山色不胜眷眷再以小艇入西草湖过丨丨山下观钓鱼台】东觉【明一统志丨丨山在汉州东上有古井深数十丈】
　　东峤【水经注合水出南康县凉热山连谿山即大庾岭也五岭之最东矣故曰丨丨山】
　　东抹【明一统志丨丨山在湖州府城西南五十四里突兀如在菰蒲溪泊之中峦蓊秀上有浮图　又元好问论诗诗世间丨丨西涂手枉著书生待鲁连】
　　东岑【庾阐临曲水诗髙泉吐丨丨洄澜自净泶　朱景元望天都山诗目望浮山丘梯云上丨丨　沈颂早发诗娟娟丨丨月照耀独归虑】
　　东岩【泰山记西岩为仙人石闾丨丨为介丘东南岩名日观　王勃送卢主簿诗丨丨冨松竹嵗暮本同归　宋之问题张老松树诗嵗晩丨丨下周顾何凄恻陈子昂入东阳峡诗丨丨初解缆南浦遂离群　李乂陪幸韦嗣立山庄应制诗地隠丨丨室天回北斗车李峤奉和幸韦嗣立山庄应制诗南洛师臣契丨丨王佐居　钱起忆山中寄旧友诗更忆丨丨趣残阳破翠微　鲍溶庐山石镜诗丨丨采薇人岩际朝见月李建勲游宋兴寺丨丨诗几年不到丨丨下旧住僧亡屋亦无】
　　东峰【华山志南峰一名岱顶登之则丨西两丨仅当腰膝之间　常建髙楼夜筝诗曲度犹未终丨丨霞半生　韦应物寄皎然诗想兹栖禅夜见月丨丨初袁傪喜陆侍御破石埭草寇丨丨亭诗古寺丨丨上登临兴有余　柳宗元法华寺石门精舍诗愿言懐名缁丨丨旦夕仰　张籍太白老人诗日观丨丨幽客住竹巾藤亦逄迎　温庭筠宿秦僧山斋诗衡巫路不同结室在丨丨　曹松乱后入洪州西山诗丨丨道士如相问县令而今不姓梅　又吴筠有登庐山丨丨观九江合彭蠡湖诗　冯宿有兰谿县灵隠寺丨丨新亭记鲍溶有东髙峰诗一作丨丨亭】
　　东岭【陈书欧阳頠传王琳据有中流頠自海道及丨丨奉使不絶　又袁泌传侯景围台城泌率所领赴援京师陷退保东阳景使兵追之乃自会稽丨丨出湓城依于鄱阳嗣王萧范　陶潜杂记白日沦西河素月出丨丨　张説防湖山寺诗云间丨丨千寻出树里南湖一片明　储光羲崔山人别业诗丨丨或舒啸北窗时讨诗　皇甫冉湖山歌丨丨西峰兮同白云鸡鸣犬吠兮时相寻　李渉鹧鸪词何处鹧鸪啼夕烟丨丨归苏轼过庐山诗鴈没失丨丨龙腾见西龛　又次韵惠循二守诗丨丨近开松菊径南堂初絶斧斤音】
　　东冈【后汉书周燮传安帝聘燮宗族劝之曰自先世以来勲宠相承君独何为守丨丨之陂乎燮曰夫修道者度其时而动动而不时焉得亨乎　谢惠连祭古冢文序命城者改埋于丨丨祭之以豚酒　韦应物射雉诗走马上丨丨朝日照野田　王安石道人北山来诗道人北山来问松我丨丨　苏轼诗我昔少年日种松满丨丨　陆游夏夜诗夏夜忽已半丨丨月初生】
　　东坡【苏颋新昌小园诗寂寞丨丨叟呼北里人　白居易种花诗丨丨春向暮树木今何如　又歩丨丨诗朝上丨丨歩夕上丨丨歩丨丨何所爱爱此新成树　秦韬玊隋隄诗西日至今悲苑丨丨终不返龙舟　灵一妙乐观诗自言家处在丨丨白犬相随邀我过　苏轼丨丨诗雨洗丨丨月色清市人行尽野人行唐庚闻丨丨贬惠州诗丨丨未离人岂比元气大陆游晚春感事诗酿成西蜀鹅雏酒煮就丨丨玊糁羮】
　　东桓【越絶书外传记吴地传阊门外髙颈山丨丨石人古者名石公去县二十里】
　　东麓【唐书李白传渡牛渚矶至姑孰恱谢家青山欲终焉及卒丨丨　谢惠连祭古冢文仰羡古风为君改卜轮移北隍窀穸丨丨　苏轼送王伯守虢诗华山丨丨秦遗民当时依山来避秦　又题卢鸿学士堂图诗昔为太室花卢岩在丨丨　范成大诗太行丨丨照邢州万烟螺紫翠浮】
　　东陵【书禹贡岷山导江东别为沱又东至于澧过九江至于丨丨传丨丨地名疏导江过歴九江之处非别有九江之水　史记萧相国世家召平者故秦丨丨侯秦破为布衣贫种于长安城东羙故世俗谓之丨丨　后汉书地理志广陵郡有丨丨亭注博物记曰女子杜姜左道通神县以为妖闭狱桎梏卒变形莫知所极以状上因以其处为庙祠号曰丨丨圣母　梁昭明太子七契丨丨之北燕之栗　任昉王俭集序一言之誉丨丨侔于西山　陶潜饮酒诗邵生田中宁似丨丨时　庾信拟咏懐诗昔日丨丨侯唯见园在　李峤诗欲识丨丨味青门五色　杜甫园人送诗丨丨迹芜絶楚汉休征讨　许浑有丨丨赴京道病东归寓居开元寺诗　李商隠柳枝诗丨丨虽五色不忍值牙香　又晋书天文志轩辕十七里一曰丨丨】
　　东穴【崔伯易感山赋引轻军发羌夏之丨丨出竒道斩匈奴之右臂】
　　东谷【北史封子绘传累迁平阳太守晋州北界霍山旧号千里径者山坂髙峻每大军往来士马劳苦子绘请于旧径丨丨别开一路神武从之仍令子绘修开旬日而就　唐书吐蕃传恐热攻鄯州婢婢兵分五道拒守恐热保丨丨山坚壁不出　水经注圣水又东与挟河合水出良乡县西甘泉原丨丨　张载安石榴赋仰映清霄俯烛兰堂似西极之若木譬丨丨之扶桑张协杂诗见南岑下　王维田园乐南园露葵朝折丨丨黄粱夜春　马戴题卢山寺诗丨丨笑言西谷响下方云雨上方晴】
　　东柯【杜甫秦州杂诗丨丨好崖谷不与众峰群　又传道丨丨谷深藏数十家　陈旅谢征君松巢诗南荣北郭井里近西枝丨丨村谷幽　又丨丨院妖谑杜令诗注陇城县有丨丨僧院甚有幽致游人如市忽一日有妖异空中掷下瓦砾扇扬灰尘人莫敢正立院僧召道士诵咒衣褫解狼狈而窜县令杜延范自往观之曰安有此事妖于空中掷小书帖多成絶句凌谑杜令觉之亦遽还】
　　东岛【白居易和裴晋公集贤林亭诗丨丨号晨光泉曜迎朝曦　陈傅良曲廊诗昭回际南极镇抚及丨丨】
　　东狼【汉书地理志注沮水出丨丨谷南至沙羡南入海后汉书岑彭传注沔水源出武都丨丨谷中即汉水之源也　水经注沔水出丨丨谷迳沮县入汉】
　　东嶂【耶律楚材过金山诗萝月团团上丨丨翠屏髙挂水精毬】
　　东崖【汉书息夫躬如使狂夫嘄謼于丨丨匈奴饮马于渭水注师古曰丨丨谓东海之边也　陶潜杂诗驱役无停息轩裳逝丨丨　武元衡詶陆三与邹十八侍御诗莫恨殷勤留此地丨丨桂树昔同攀　白居易游悟真寺诗丨丨绕怪石积甃苍琅玕】
　　东陉【唐书郭子仪传为卫尉卿灵武郡太守充朔方节度使率本军东讨子仪收静边军斩贼将周万顷击髙秀岩河曲败之遂收云中马邑开丨丨如御史大夫　水经注天井水出丨丨山西南北有长岭岭上东西有通道即钘隥也】
　　东孔【无锡志丨丨山在唐山西去县二十里】
　　东凹【陆龟诗北洞树形如曲盖丨丨山色似重炉】
　　东碕【戴叔伦宿城南盛本道懐皇甫冉诗丨丨不可见矫首若为情】
　　东礁【海防图略丨丨觜西礁觜此处无风有浪不可泊船下面有乱石】
　　东壖【唐书地理志甘州张掖郡删丹北渡张掖河西北行出合黎山峡口傍河丨丨屈曲东北行千里有宁寇军故同城守捉也　又安乐戍在河西壖其丨丨有古大同城今大同城故永济栅也】
　　东那【广舆记南直图丨丨山在海中】
　　东水【左传共工氏以水纪疏共工以水名官春官为丨丨夏官为南水秋官为西水冬官为北水中官为中水　钱起送薛八谪居诗丨丨将孤客南行路几千】
　　东海【左传羙哉洋洋乎大风也哉表丨丨者其太公乎礼记王制见东河下　又东不尽丨丨　孟子太公辟纣居丨丨之濵　史记齐世家太公佐周实秉隂谋既表丨丨乃居营丘　又东越传闵越王无诸及越丨丨王揺者其先皆越王句践之后也　又地理志丨丨郡髙帝置属徐州　后汉书郡国志徐州刺史部郡国五丨丨琅琊彭城广陵下邳　隋书地理志旧置广饶县及丨丨郡后齐分广饶置丨丨县隋开皇初废郡及县仁夀元年改广饶曰丨丨　唐书礼乐志祭丨丨于莱州　山海经丨丨之外大荒之中有大人之国庄子车辙中有鲋鱼周问之曰鲋鱼来子何为者邪对曰我丨丨之波臣也君岂有斗升之水而活我哉】
　　【吕览孔子行道而息马逸食人之稼野人取其马子贡往说之不听有鄙人往说之曰子不耕于丨丨吾不耕于西海也吾马何得不食子之禾野人大恱　扬雄解嘲今大汉左丨丨右渠捜前番禺后椒涂　又徐州牧箴海岱伊淮丨丨是猪　曹植与吴质书愿举泰山以为肉倾丨丨以为酒　崔知贤三月三日宴王明府山亭诗序尚平逺迹寻五药于西山仲连髙蹈让千金于丨丨　郭璞游仙诗丨丨犹蹄涔昆仑蝼蚁堆　阎朝隠曲水应制诗圣泽如丨丨天文似北辰　李白古风丨丨沈碧水西关乗紫云　白居易梦仙诗丨丨一片白列岳五防青　张籍求仙行汉皇欲作飞仙子年年采药丨丨里　李商隠赠同舍诗旧山万仞青霞外望见扶桑出丨丨　唐彦谦梅亭诗丨丨穷诗客西风古驿亭】
　　东溟【顔延之车驾幸京口侍游蒜山作元天髙北列日观临丨丨　王维华岳诗天地忽开坼大河注丨丨　李白古风黄河走丨丨白日落西海　又上云乐西海栽若木丨丨植扶桑　髙适诗盛列播南史雄词豁丨丨　皇甫冉送钱塘路少府赴制举诗丨丨道路通秦塞北阙威仪识汉官　独孤及题思禅寺诗逺山喷百谷缭绕驰丨丨　韩愈诗三秋端正月今夜出丨丨　白居易詶郑侍御多雨春空过诗已望丨丨祷仍封北户禳　元稹渡汉江诗鲸鲵归穴丨丨溢又作波涛随伍员　钱惟演汉武帝诗立候丨丨邀鹤驾穷兵西极待龙媒　欧阳詹和严长官西山童子上方玩月诗西寺碧云端丨丨白雪团　张祜游天台山诗丨丨子时月却孕元化母　方干和剡县陈明府登县楼诗驿路古今通北阙仙溪日夜入丨丨　曹唐小游仙诗丨丨两度作尘飞一万年来防面稀】
　　东瀛【王融净行颂咄嗟失道尔回驾沔彼流水趋丨丨梁简文帝谢赉貂褥啓丨丨羙毳不着马彪之仪　杜光庭诗序字圣宾括苍人隠青城山白云溪自称丨丨子蜀主王建赐号广成先生　宋濓文南桂北瀚丨丨西溟　刘禹锡汉夀城春望诗不知何日丨丨变此地还成要路津　卢肇和主司王起诗凤诏伫归専北极骊珠捜得尽丨丨】
　　东洋【孙公谈圃宋杨康国钱勰使髙丽丰稷为杨掌牋表言丨海丨龙宫之寳藏所也气如厚雾虽无风亦有巨浪使人卧木匣中虽荡而身不揺食物尽吐唯饮少浆　名山藏哇唐呵陵国也四乡冨饶澹溢闽粤西番人至久贾长子孙地广人稠为丨丨诸番冠又娑罗国丨丨尽处西洋所自起也国有东西二王】东汜【陆云髙冈诗声播丨丨响溢南云】
　　东阬【汉书扬雄传陈众车于丨丨兮肆玉轪而下驰注阬大阜也】
　　东壑【卢照邻乐府序司晨风之鴪北林似秋水之归丨丨　李白安陆白兆山桃花岩寄刘侍御绾诗两岑抱丨丨一嶂亘西天】
