<!-- { "loadSidebar": true } -->
　　囷窖【唐书杜亚传以检校吏部尚书留守东都先是苑地可耕者皆留司中人及屯士占假亚计窘更举军帑钱与甸人至秋取菽粟偿息输军中贫不能偿者发丨丨略尽流亡过半】
　　帑
　　帑库【迷楼记费用金玉丨丨为之一虚】
　　帑藏【后汉书桓帝纪建和二年夏四月嘉禾生大司农丨丨　唐书戴胄传七月以来霖潦未止滨河南北田正洿下年之有无未可知壮者尽行赋调不给则丨丨虚矣　又髙崇文传崇文恃功而侈举蜀丨丨百工之巧者皆自随又不晓朝廷仪惮于觐谒有诏听便道之屯　皮日休七爱李太尉晟诗丹劵入丨丨青史传子孙】
　　帑廥【唐书张文瓘传时髙宗造蓬莱上阳合璧等宫复征讨四夷京师养廏马万匹丨丨寖虗　又李绛传拜河中节度使会廸简以丨丨匮竭稍简罢士之疲老者人情不安廸简亦危绛请斥禁帑绢十万以济事机】
　　帑舍【唐书杜羔传初度支度六官餐钱移司农司农季一出付吏大吏尽举所给于人权其子钱以给之既不以时黄门来督责慢骂中立取钱丨丨舍率五日一出吏不得为奸】
　　帑廪【唐书王防休传性恪敏节用度既没所部丨丨皆可支数岁】
　　帑帛【唐书陆长源传董晋卒长源总留后事大言曰将士久慢吾且以法治之众始惧军中请出丨丨为晋制服不许固请止给其直叔度希望又偿直以盐乃髙盐直贱帛估人得盐二斤举军大怒】
　　帑绢【唐书李绛传见帑廥下】
　　帑簿【唐书隐太子建成传洛阳平帝遣诸妃驰阅后宫见府库服玩皆私有求索为兄弟请官秦王已封丨丨及官爵非有功不封妃媛曹怨之】
　　廥
　　廥廪【唐书顔真卿传出为太原太守安禄山逆状牙孽真卿度必反阳托霖雨増陴濬隍料才壮储丨丨日与宾客泛舟饮酒以纾禄山之疑以为书生不虞也】
　　廥钱【唐书崔彦曾传勋陷宿州发丨丨募兵亡命者从乱如归船千艘与骑夹岸噪而进】
　　廥储【唐书殷侑传初州兵三万仰禀度支侑始至一歳自以赋入赡其半二歳则周用乃奏罢度支所赐户口滋饶丨丨盈腐上下便安请立石纪政以劳加检校吏部尚书】
　　廥聚【唐书朱粲传所克州县皆发藏粟以食迁徙无常去辄燔丨丨毁城郭不务稼穑专以劫为资】廥藏【唐书牛徽传张濬伐太原引为判官敕在所敦遣徽太息曰王室方复丨丨殚耗当协和诸侯以为藩屏而又济以兵诸侯离心必有后忧不肯起濬果败】
　　廥蓄【唐书浑镐传镐引兵压镇境而屯距贼三十里鼔角声相闻贼始亦畏见镐无斥乃潜师入定境焚丨丨屠乡聚镐军遂揺】
　　廥中【后汉书苏不韦传不韦字公先父谦初为郡督邮时魏郡李暠为美阳令与中常侍具瑗交通贪暴为民患谦至案得其臧论输左校暠为司校尉收谦诘掠死狱中暠又因刑其尸以报昔怨不韦时年十八征诣公车防谦见杀不韦载防归乡里遂变名姓尽以家财募剑客邀暠扵诸陵间不尅防暠迁大司农时右校刍廥在北垣下不韦与亲从兄弟入丨丨夜则凿地昼则逃伏如此经月遂得旁达暠之寝室出其牀下值暠在厠因杀其妻并小儿留书而去】
　　廪
　　廪仓【汉书东方朔传客难夫苏秦张仪之时周室大壊诸侯不朝力政争权相禽防兵并为十二国未有雌雄得士者彊失士者亡故谈说行焉身处尊位珍寳充内外有丨丨泽及后世子孙长享　后汉书五行志光武帝建武十七年二月乙未晦日有蚀之在胃九度胃为丨丨时诸郡新坐租之后天下忧怖以谷为言故示象】
　　廪庾【史记平凖书今上即位数歳汉兴七十余年之间国家无事非遇水旱之灾民则人给家足都鄙丨丨皆满而府库余货财京师之钱累巨万贯朽而不可校太仓之粟陈陈相因充溢露积扵外至腐败不可食唐书刘禹锡传言者谓天下少士而不知养材之道郁堙不扬非天不生材也是不耕而叹丨丨之无敛可】
　　【乎】
　　廪帑【唐书韦嗣立传今丨丨耗竭无一岁之储假遇水旱人须赈给不时军兴士待资装陛下何以具之】廪廏【唐书张忠孝传王承宗叛诏河东河中振武义武合军为恒州北道招讨茂昭治丨丨列亭平易道路以待西平军】
　　廪吏【韩非子黍稷贵而丨丨覆】
　　廪人【周礼丨丨下大夫二人上士四人中士八人下士十有六人注藏米曰廪丨丨舎人仓人司禄之长孟子其后丨丨继粟庖人继肉】
　　廪奉【南史严植之传植之自疾后便不受丨丨妻子困乏】
　　廪禄【史子玉枸杞赋岂不鱼熊之兼得又何必空糜乎丨丨】
　　廪粮【晋书庾龢传若穷寇虑逼送死一决东西互出首尾俱进则丨丨有钞截之患逺略乏率然之势】廪粟【宋史真宗纪诏苏湖秀州民饥贷以丨丨　韩愈进学觧今先生学虽勤而不繇其统言虽多而不要其中文虽竒而不济扵用行虽修而不显扵众犹且月费俸钱嵗糜丨丨子不知耕妇不知织乘马从徒安坐而食　皮日休苦雨杂言寄鲁望诗府金丨丨虚请来忆着先生便知媿　又暇日独处诗园蔬预遣分僧料丨丨先敎算鹤粮　马祖常室妇叹咄哉室妇尔何为卉衣丨丨充冻饥】
　　廪米【韩愈处州孔子庙碑处州刺史邺侯李繁至官既新作孔子庙选博士弟子必皆其人又为置讲堂敎之行礼肄习其中置本钱丨丨令可继处以守】
　　廪麴【唐书刘昌传史朝义兵围宋州城中食尽且降昌说刺史李岑曰李光弼在河阳江淮足兵势必来援今丨丨尚多若屑以食可支二十日则救至】
　　廪饩【南史梁宗室正徳传今当宥汝以逺无令房累自随敕所在给汝丨丨】
　　廪牺【汉书谷永传臣愿陛下勿许加赋之奏益减大官导官中御府均官掌畜丨丨用度止尚方织室京师郡国工服官发输造作防助大司农流恩广施振赡困乏开关梁内流民恣所欲之防救其急　晋书温峤传峤奏曰古者亲耕籍田以供粢盛旧制籍田丨丨之官今临时市求既上黩至敬下费生灵非所以防奉宗庙蒸尝之旨宜如旧制立此二官】
　　廪食【史记淮南王传长有大死罪陛下不忍致法幸赦废勿王臣请处蜀郡严道卭邮遣其子子母从居县为筑葢家室皆丨丨给薪菜盐豉炊食器席蓐　汉书贡禹传禹上疏曰臣禹年老贫穷家訾不满万钱妻子穅豆不赡裋褐不完有田百三十亩陛下过意征臣臣卖田百亩防供车马至拜为谏大夫秩八百石奉钱月九千二百丨丨太官又赏赐四时杂缯緜絮衣服酒肉诸果物徳厚甚深】
　　廪缣【后汉书杜茂传坐防兵丨丨使军吏杀人免官】
　　廪籍【张华大司农箴见庐井下】
　　廪给【柳宗元贺平淄青后肆赦状战死之骨増以赏延怜刃伤之肌存其丨丨】
　　廪振【魏志刘馥传封符指期无流连之吏鳏寡孤独丨丨之实】
　　廪蓄【唐书刘蕡传臣前所谓国廪罕蓄本乎冗食尚繁者臣谨案春秋臧孙辰告籴扵齐春秋讥其无九年之蓄一年不登而百姓饥臣愿斥防惰之人以笃耕殖省不急之费以赡黎元则丨丨不乏矣】廪铠【唐书吐蕃传崔宁破虏故洪节度氐蛮党项等兵斩首万级禽酋领千人牛羊丨丨甚众献之朝】廪虚【宋书王传顷年以来斯务废田芜丨丨实亦由此】
　　廪空【皮日休贫居秋日诗见门小下】
　　廪丘【史记赵世家敬侯三年救魏于丨丨大败齐人汉书地理志东郡县丨丨　晋书刘琨传虓领冀州遣琨诣幽州乞师扵王浚得突骑八百人与虓济河共破东平王楙扵丨丨　说苑孔子见齐景公致丨丨以为养孔子辞不受出谓弟子曰吾闻君子当功以受禄今説景公景未之行而赐我丨丨其不知丘亦甚矣遂辞而行　水经瓠子河又东北过丨丨县为濮水明一统志丨丨在东昌府范县义东保春秋齐乌余以丨丨奔晋又曹魏移兖州扵丨丨即此】
　　廪山【明一统志丨丨在安吉州东二十五里江表传吴长沙桓王攻刘繇尽得邸阁粮谷贮扵此山舆地志吴大帝尝扵此山起仓廪后人因名　又丨丨在建昌府城西六十里髙百余丈上有大石如禾廪】廪江【书禹贡九江孔殷疏九江浔阳地记云一曰乌白江二曰蚌源江三曰乌江四曰嘉靡江五曰畎江六曰源江七曰丨丨八曰提江九曰箘江】
　　廪延【左传大叔又收贰以为已邑至扵丨丨注前两属者今皆取以为已邑言转侵多也丨丨郑邑陈留酸枣县北有延津　又公孙滑出奔卫卫人为之伐郑取丨丨　庾信哀江南赋荆门遭丨丨之戮夏口滥逵泉之诛】
　　廪秋【冯子振十八公赋未丨丨而絮缯聊卒嵗而防防】
　　廪辛【史记殷本纪帝甲崩子帝丨丨立】
　　廪君【后汉书南蛮传巴郡南郡蛮本有五姓巴氏樊氏瞫氏相氏郑氏皆出扵武落钟离山未有君长俱事鬼神乃共掷剑扵石穴约能中者奉以为君巴氏子务相乃独中之众皆难又令各乘土船约能浮者当以为君余姓悉沈唯务相独浮因共立之是为丨丨　后蜀李特録李特字元休巴西宕渠人其先丨丨之苖裔秦并天下以为黔中郡薄赋敛之口嵗出钱四十巴人谓赋为賨因谓之賨人焉】
　　廪竹【徐陵与杨仆射书吾奉违温凊仍属乱离寇虏猖狂公私播越萧轩靡御王舫谁持瞻望乡关何心天地自非生凭丨丨源出空桑行路含情犹其相愍】
　　庖
　　庖厨【孟子是以君子逺丨丨也　公羊传三曰充君之庖注充备也丨丨也三者第三之杀也自左膘射之达扵右中肠汚泡死迟故以充君之丨丨　谷梁传四时之田用三焉一为干豆二为宾客三为充君之庖注先宗庙次宾客后丨丨尊神敬客之义　汉书扬雄传见苑囿下　后汉书仲长统传使饿狼守丨丨饿虎牧牢豕　又马融传营傅说扵胥靡求伊尹扵丨丨　齐书到防传才调流赡善纳交逰丨丨丰腆多致宾客　唐书徐有功传起为左肃政防侍御史辞曰糜鹿走山林而命系丨丨者势固自然陛下以法官用臣臣守正行法必坐此死矣后固授之　新论伊尹夏之丨丨傅说殷之胥靡百里奚虞之亾虏段干木魏之大驵此四子者非不贤也而其迹不免汚也　夏侯湛抵疑伊尹起丨丨而登阿衡甯戚出车下而阶大夫　梁元帝请扵州置学校表若非六经丨丨百家异馔三坟为瑚琏五典为笙簧岂能暴以秋旸纡就望之景濯以江汉播垂天之泽　庾信拟连珠忠信为琴瑟仁义为丨丨　李徳林天命论巢居穴处化以宫室不火不粒训以丨丨　杜甫江阁卧病走笔寄呈崔卢两侍御诗客子丨丨薄江楼枕席清】
　　庖爨【宋史吴师礼传兄师仁笃学厉志不事科举防亲庐墓下日倩旁寺僧造饭一鉢以充饥不复置丨丨及蓄僮仆】
　　庖鼎【宋书前废帝纪朕位御三极风澄万防资□电断正夘斯戮思所以仰宣遗烈俯景祚每结梦丨丨瞻言板筑有劬日昃无防昧旦】
　　庖膳【晋书石崇传财产丰积室宇宏丽后房百数皆曵纨绣珥金翠丝竹尽当时之选丨丨穷水陆之珍】庖脍【王维晦日逰大理韦卿城南别业诗雕胡先晨炊丨丨亦云至】
　　庖人【周礼丨丨中士四人下士八人　庄子丨丨虽不治庖尸祝不越樽俎而代之矣　新论智伯丨丨亡炙一筪而即知之韩魏将反而不能知邯郸子阳园亡一桃而即觉之其自亾也而不能知斯皆锐情于小而忘大者也】
