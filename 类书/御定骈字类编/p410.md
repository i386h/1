<!-- { "loadSidebar": true } -->
　　谷身【洞天清録东坡有小洞天石石下作一座子座中藏香炉引数窍正对岩岫间每焚香则烟云满岫今在豫章郡山谷家其珍重常与丨丨同置一匣】
　　谷背【郑凖寄进士崔鲁范诗山髙鴈断音书絶丨丨莺寒变化迟】
　　谷中【易井九二井谷射鲋疏井谷射鲋者井之为徳以下汲上九二上无其应反下比初施之于事正以丨丨之水下注彻鲋井而似谷故曰井谷射鲋也鲋谓初也　诗葛之覃兮施于中谷传中谷丨丨也笺葛延蔓于丨丨喻女在父母之家形体浸浸日长大也　史记韩安国传单于穿塞将十余万骑入武州塞汉伏兵车骑材官三十余万匿马邑旁丨丨　宋史石保兴传李继迁入钞徙银夏绥府都廵检使甞廵按罨子砦并黒水河趣丨丨夏人知之以数千骑据险渡河求战保兴所部不满二千人乃分短兵伏于河浒俟其半渡急击之斩首百余级追北数十里】
　　谷里【朱桃椎茅茨赋丨丨徧觉鸟声髙鸟声髙韵尽相调　李嘉祐与从弟诗檐前花落春深后丨丨莺啼日暮时】
　　谷处【管子南方之萌者山居丨丨　淮南子齐俗训故老子曰其导万民也水处者渔山处者木丨丨者牧陆处者农地宜其事事宜其械械宜其用用宜其人盐鐡论文学曰邉郡山居丨丨隂阳不和寒冻裂地冲风飘卤沙石凝积地势无所宜】
　　谷间【宋书乐志晨上散闗山此道当何难牛顿不起车堕丨丨】
　　谷邉【宋书符瑞志金雌诗又曰云出而两渐欲举短如之何乃相岨交哉乱也当何所唯有隠岩殖禾黍西南之朋困桓父两云元字也短者云胙短也岩隠不见唯应见谷殖禾丨丨则圣讳炳明也易曰西南得朋故能困桓父也】
　　谷旁【宋史厐籍传金明西北有浑州川土沃衍川尾曰桥子谷防出入之隘道使部将狄青将万余人筑招安砦于丨丨】
　　谷东【吴地志海盐东北二百里有长谷昔陆逊陆凯居此丨丨二十里有昆山父祖焉】
　　谷北【张说扈从南出雀鼠谷诗山南栁半密丨丨草全稀】
　　谷底【马第伯封禅仪记上山骑行徃徃道峻峭不骑歩牵马乍歩乍骑且相半至中观留马去平地二十里南向极望无不覩仰望天闗如从丨丨仰观抗峰其为髙也如视浮云其峻也石壁窅窱如无道径遥望其人端如行朽兀或为白石或雪乆之白者移过树乃知是人也　束晳元居释见山岑下　王勃采莲赋察丨丨穷览地维】
　　谷风【诗习习丨丨以隂以雨　诗传良妇弃于夫赋丨丨　诗说丨丨之良妇见弃于夫而作是诗又丨丨朋友相怨之诗　晋书郭璞传荡除瑕衅赞阳布恵使幽毙之人应苍生以悦育否滞之气随丨丨而纾散　宋书乐志雉雊山鸡鸣虎啸丨丨起　籁记明庶风一曰丨丨起自界天开明之门从东方来　陆机演连珠啇飚漂山不兴盈尺之云丨丨乗条必降弥天之润　张衡天象赋见山石下　郭遐周赠稽中散诗同气自相求虎啸丨丨凉　李山甫陪郑先辈华山罗谷访张隠者诗丨丨闻鼓吹苔石见文章】谷云【韦荘鄠杜旧居诗却到山阳事事非丨丨溪鸟尚相依】
　　谷雷【李咸用庐山诗秋枫红叶散春石丨丨奔】
　　谷雨【裴廸临湖亭诗丨丨猿声发风传入户来】
　　谷雪【倪瓒聼琴诗郎官调緑绮丨丨赏初晴】
　　谷气【素问天气通于肺地气通于嗌风气通于肝雷气通于心丨丨通于脾雨气通于肾　淮南子丨丨多痹丘气多狂】
　　谷水【后汉书岑彭传彭引兵从车驾破天水与吴汉围隗嚣于西城彭遂壅丨丨灌西城城未没丈余嚣将行廵周宗将蜀救兵到嚣得出还冀　晋书祖逖传李头之讨樊雅也力战有勲逖时获雅骏马头甚欲之而不敢言逖知其意遂与之头感逖恩遇每叹曰若得此人为主吾死无恨川闻而怒遂杀头头亲党冯宠率其属四百人归于逖川益怒遣将魏硕掠豫州诸郡大获子女车马逖遣将军卫防邀击于丨丨尽获所掠者皆令归本军无私焉川大惧遂以众附石勒　管子食丨丨巷凿井塲圃接树木茂宫墙毁壊门户不闭外内交通则男女之别无自正矣　水经注涔水出西南而东北入汉左丨丨出西南而东北入汉右丨丨出汉北即聓水也　又淄水又西北转迳城西又东北流与一水合水出县东南俗谓之家桑丨丨　辍耕録潮逢丨丨难兴浪月到云间便不明松江古有此语丨丨云间皆松江别名也　陆机赠从兄车骑诗见昆山下】谷河【明一统志丨丨在汝寜府息县东南四十里水自防扶堰东流入淮】
　　谷龙【明一统志丨丨河在安顺州西堡长官司北五十里下流合乌江】
　　谷寳【眀一统志丨丨江在威逺州自遮遇甸流至州境下流合澜沧江】
　　谷堑【杜牧题武闗诗见山墙下】
　　谷壑【释清越新兴寺佛殿石阶记兹寺钜殿石砌始台杰河东公定而崇之乃丹其甍乃赭其楹林池丨丨煜爚煇变遂以修甓务周其功】
　　谷陂【魏书李传正光二年南荆州刺史桓叔兴驱掠城民叛入萧衍衍资以兵粮令筑丨丨】谷定【明一统志丨丨山在新添卫城西北五里】
　　谷阻【明一统志丨丨山在新添卫小平伐长官司东五里】
　　谷井【宋史吴挺传郡东北有二丨丨挺作二堤以捍之绍兴二年水暴发入城挺既赈被水者复増筑长隄民頼以安】
　　谷帘【明一统志丨丨泉在南康府西十里其水如帘布岩而下者三十余】
　　谷道【水经汉水又东迳晋昌郡之寜都县南注县治松溪口又东迳魏兴郡广城县治王谷丨丨南出巴獠有盐井食之令人瘿疾】
　　谷路【韦荘诗门当丨丨多樵客地带河声足水禽】
　　谷石【酒谱公子牟身在江湖心逰魏阙郑子真耕于丨丨名动京师】
　　谷畔【罗隠诗丨丨气浓髙蔽日蛰邉声暖乍闻雷】
　　谷田【王恽游王官谷记见山隩下】
　　谷忙【明一统志丨丨关在新添卫城东十五里】
　　谷府【宋史折徳扆等传论折氏据有丨丨与李彞兴之居夏州初无以异太祖嘉其向化许以世袭虽不无世卿之嫌自从阮而下继生名将世笃忠贞足为西北之杆可谓无负于宋者矣】
　　谷鹿【豫章古今记丨丨州在州城西南百歩有一大桥】
　　谷阳【宋书州郡志丹徒令本属晋陵古名朱方后名丨丨秦改曰丹徒孙权嘉禾三年改曰武进晋武帝太康三年复曰丹徒　陆机赠从兄车骑诗孤兽思故薮离鸟悲旧林翩翩游宦子辛苦谁为心髣髴丨水丨婉娈昆山隂】
　　谷寺【韦荘诗雾气渔灯冷钟声丨丨深】
　　谷门【张融海赋空居无俗素馆何尘丨丨风道林路云真】
　　谷笔【梁昭明太子谢赉制防大集经讲疏启张奏丨丨岂足陈心　徐陵报尹义尚书丨永之丨无惭古人盖延之功髙视前彦】
　　谷锦【岳珂诗丨丨未廻晴日照衣绡聊借淡烟笼】
　　谷硙【孟郊石淙诗丨丨有余力溪舂亦多机】
　　谷树【崔涂宿庐山絶顶诗丨丨云埋老僧窻瀑影寒朱子观雪诗渐看丨丨变稍觉丛篁低　范梈诗丨丨行行暝川云冉冉轻】
　　谷松【敬括豫章赋见山苗下】
　　谷黍【李峤和同府李祭酒休沐田居诗迎秋丨丨黄露园葵緑】
　　谷鸟【宋之问宿云门寺诗丨丨啭尚澁桃源惊未红又泛镜湖诗岩花冬发丨丨作春啼　李乂兴庆池侍宴应制诗潭鱼在藻供游咏丨丨含樱入赋歌孙逖奉和崔司马游云门寺诗见山童下　李白诗丨丨吟晴日　王维诗野花丛发好丨丨一声幽　杜甫上白帝城诗丨丨鸣还过林花落又开　又彭衙诗参差丨丨吟不见游子还　韦应物春日郊居诗丨丨时一啭田园春雨余　严维诗道具门人捧斋粮丨丨衔　姚合扬州春词丨丨鸣还艳山夫到更狂　方干经旷禅师旧院诗丨丨散啼如有恨庭花含笑似无情又题悬溜岩隠者居诗丨丨暮蝉声四散修篁灌木势交加　李山甫春日商山道中诗丨丨衔枝去巴人】
　　【负笈归　徐诗游人过去知香逺丨丨飞来见影揺　孙觌诗野花浑少态丨丨自忘言】
　　谷莺【杜荀鹤御沟栁诗丨丨栖未穏宫女画难真　贯休经孟浩然鹿门旧居诗花落丨丨啼精灵安在哉　朱徳润落花诗丨丨啼老稚桑新粉褪红消只数晨】
　　谷神【宋史艺文志丨丨赋一卷　又丨丨子注经诸家道徳经疏二卷　老子丨丨不死是谓牝　公私画史朝阳丨丨风水图戴勃画　髙彪清诫智虑赫赫尽丨丨绵绵存　梁简文帝徴君何子晳先生墓志铭气髙琼岳心虚丨丨　庾信段永神道碑树为枥社陵成丨丨　张说奉和圣制经河上公庙应制诗元州为天下清虚用丨丨　储光羲终南幽居诗中嵗上防道始知将丨丨　李颀谒张果老先生诗先生丨丨者甲子焉能计　牡牧梁秀才早春旅次见赠依韵诗敛迹愁山鬼遗形慕丨丨　皮日休留友小饮以眼病初平不敢饮酒诗久断杯盂华葢喜忽闻歌吹丨丨惊金丹大要诗丨丨无始立天根上圣强名牝门】谷魅【徐陵陈文帝哀策文丨丨山鬼横流塞源】
　　谷蛰【苏轼观烧诗见山妖下】
　　谷杜【丘迟为王博士谢表疎达谢于丨丨决洽乖夫刘扬按丨丨谓丨永丨钦也】
　　谷名【李洞诗野人陪赏増诗价太尉因居着丨丨】
　　谷声【籁记丨丨者虚谷接物之声也王泰巫山髙乐府见峡近下】
　　谷浴【白虎通见山居下】
　　谷汲【汉书地理志郑桓公寄帑与贿虢防受之后三年幽王败威公死其子武公与平王东迁卒定虢防之地右雒左泲食溱洧焉土陿而险山居丨丨男女亟聚防故其俗滛　陶潜自祭文含欢丨丨行歌负薪】谷饮【宋书雷次宗传与汝曹归耕垄畆山居丨丨人理乆絶日月不处忽复十年　淮南子单豹倍世离俗岩居丨丨不衣丝麻不食五谷行年七十犹有童子之顔色率而遇饥虎杀而食之　嵇康卜疑集见山居下　王勃九成宫颂见山村下】
　　谷寒【庾信司马裔神道碑铭丨丨无日山空足云】
　　谷暄【韦应物与幼遐君贶兄弟同游白家竹潭诗春鸟依丨丨紫兰含幽色】
　　谷赤【刘基艶歌行捜求到栎朴丨丨山城垓】
　　谷翠【客越志山巅保叔塔丘丹丨丨人家如棊布鸡鸣犬吠皆在云中】
　　谷幽【谢灵运从斤竹涧越岭溪行诗猿鸣诚知曙丨丨光未显】
　　谷动【宋书礼志天降祥锡夀固皇根丨丨神音山传称响　皮日休潺湲洞诗响髙吹丨丨势急歕云旋】谷静【后汉书皇甫规等传賛见山空下　陈书武帝纪义勇同心貅骋力雷奔电击丨丨山空　徐陵与王僧辩书夏首西浮云行电迈彭波东滙丨丨山空庾信司马裔墓志铭除始州刺史都督始州诸军事蛮夷恃险狼顾鸱张髙山寻云深谷无景九地纵横三门起伏峰危马束水险桥飞遂得丨丨山空氷消雾散张説清逺江峡山寺诗猿鸣知丨丨鱼戏辨江空王维奉和圣制幸玉真公主山荘应制诗见山深下】
　　【王昌龄东谿翫月诗丨丨秋泉响岩深青霭残　姚合送殷尧藩侍御逰山南诗丨丨云生石天寒雪覆松胡皓大汉行火絶烟沉左西极丨丨山空右北平】
　　谷盈【老子天得一以清地得一以寜神得一以灵丨得一以丨】
　　谷利【庾信谢赵王赉丝布等啓杨池掘荷李园移树既欣丨丨弥思青林】
　　谷虚【齐书武帝纪见丘夷下　荘子见丘夷下　杜甫暮春题瀼西新赁草屋诗丨丨云气薄波乱日华迟】
　　谷塞【曹植七启磎填丨丨榛薮平夷縁山置罝弥野张罘】
　　谷堙【陆游懐昔诗见山堑下】
