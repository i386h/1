<!-- { "loadSidebar": true } -->
　　水暖【六一诗话裴晋公緑野堂在午桥南往时尝属张仆射齐贤家仆射罢相归洛日与賔客吟宴于其间惟郑工部文寳一聨最为警絶云丨丨鳬鹥行哺子溪深桃李卧开花人谓不减王维杜甫也　白居易和敏中洛下诗丨丨鱼多似南国人稀尘少胜西京　杜牧初春雨中舟次和州诗蒲根丨丨雁初浴梅径香寒蜂未知　李商隐一片诗天泉丨丨龙吟细露畹春多鳯舞迟　罗隐淮南送司勲李郎中赴阙诗南都丨丨莲分影北极天寒雁着行　又送姚安之赴任秋浦诗五侯丨丨鱼鳞去九子山晴雁叙来　杨维桢嬉春体诗丨丨鸳鸳渡风寒燕燕楼】
　　水冷【新论丨性宜丨而有华阳温泉犹曰丨丨冷者多也　齐竟陵王子良净住子风轻而地重丨丨而火热　云笈七籖火性本热丨性本丨　皮日休游栖霞寺诗丨丨无三伏松枯有六朝　苏轼海市诗歳寒丨丨天地闭为我起蛰鞭鱼龙】
　　水冻【吕览丨丨方固后稷不种后稷之种必待春　姚称摄生月令孟冬谓之闭蔵丨丨地坼早卧晚起必天晓使至温畅勿泄大汗　岑参送狄员外巡按西山军诗泉绕阁道滑丨丨绳桥脆　李端关山月诗丨丨频移幕兵疲数望鄊　元稹生春诗丨丨霜威庇泥新地融　白居易和微之三月三十日诗江南腊月半丨丨凝如瘀　贾岛寄韩湘诗花开南去后丨丨北归前】
　　水运【魏书房景先传五精代感禀灵者兴金徳方隆祯发华渚丨丨告昌瑶光啓祚人道承天天理应实受谢既彰元命若契相生之义有允不违　周书武帝纪壬戍诏曰昔天厌丨丨龙战于野两京圯隔四纪于兹朕垂拱岩廊君临宇县相邠民于海内混楚弓于天下一物失所有若推沟　薛道衡隋高祖颂序元行定嵩洛丨丨据崤函　素问帝曰何谓当位岐伯曰木运临卯火运临午土运临四季金运临酉丨丨临子所谓歳会气之平也　又臣闻之甲巳之歳土运统之乙庚之歳金运统之丙辛之歳丨丨统之丁壬之歳木运统之戊癸之歳火运统之　又丙寅丙申歳上少阳相火中大羽丨丨下厥隂木火化二寒化六风化三所谓正化日也　又宋史兵志淮南路骑军之额桥道丨丨又地理志真州当运路之要符离谯亳临淮朐山皆便丨丨】
　　水率【宋书厯志推五星术丨丨四百五十七万六千二百四】
　　水元【云笈七籖北元紫辰金车丨丨龙胎化灵来入一身】
　　水旱【礼记祭法雩宗祭丨丨也疏雩宗祭丨丨也者亦坛名也雩吁嗟也丨丨为人所吁嗟宗亦营域也为营域而祭之故曰雩宗也　周礼保章氏以五云之物辨吉凶丨丨降丰荒之祲象　左传山川之神则丨丨疠疫之灾于是乎禜之日月星辰之神则雪霜风雨之不时于是乎禜之　楚语玉足以庇防嘉谷使无丨丨之灾则寳之　史记汲黯传河内失火延烧千余家上使黯往视之还报曰家人失火屋比延烧不足忧也臣过河南河南贫人伤丨丨万余家或父子相食臣谨以便宜持节发河南仓粟以赈贫民臣请归节伏矫制之罪上贤而释之　又货殖传沂泗水以北宜五谷桑麻六畜地小人众数被丨丨之害民好畜蔵故秦夏梁鲁好农而重民　汉书王莽传毎有丨丨莽辄素食左右以白太后遣使者诏莽曰闻公菜食忧民深矣今秋幸熟公勤于职以时食肉爱身为国　吴志刘惇传遭乱避地客游庐陵事孙辅以明天官逹占数显于南土每有丨丨寇贼皆先时处期无不中者　齐书武帝纪雍州频歳戎役兼丨丨为弊原四年以前逋租　庄子天下之水莫大于海万川归之不知何时止而不盈尾闾泄之不知何时已而不虚春秋不变丨丨不知此其过江河之流不可为量数　盐鐡论古者什一而税泽梁以时入而无禁黎民咸被南亩而不失其务故三年耕而余一年之蓄九年耕而有三年之蓄此禹汤所以备丨丨而安百姓也　韩愈送郑尚书序若岭南帅得其人则一边尽治不相寇盗贼杀无风鱼之灾丨丨疠毒之患外国之货日至珠香象犀玳瑁竒物溢于中国不可胜用故选帅常重于他镇　栁宗元太白山祠堂碑雍州西南界于梁其山曰太白其地恒寒氷雪之积未尝已也其人以为神故歳丨丨则祷之寒暑乖则祷之疠疾祟降则祷之咸若有答焉者　张镜观象赋测丨丨于未然占方来之安危　章孝标长安秋夜诗田家无五行丨丨卜蛙声】
　　水潦【易萃象曰泽上于地萃疏泽上于地则丨丨聚故曰泽上于地萃也　礼记曲礼丨丨降不献鱼鼈又月令季夏之月丨丨盛昌神农将持功举大事则有天殃　又孟秋之月命百官始收敛完隄坊谨壅塞】
　　【以备丨丨　尔雅丨丨所止泥邱注顶上污下者　又丨丨所还埒丘注谓丘边有界埒水绕环之　左传刘文公合诸侯于召陵谋伐楚也晋荀寅求货于蔡侯弗得言于范献子曰丨丨方降疾疟方起中山不服弃盟取怨无损于楚而失中山不如辞蔡吾自方城以来楚未可以得志只取勤焉乃辞蔡侯　魏志郑浑传迁阳平沛郡二太守郡界下湿患丨丨百姓饥乏浑于萧相二县界兴陂遏开稲田郡人皆以为不便浑曰地势洿下宜溉灌终有鱼稲经乆之利此丰民之夲也遂躬率吏民兴立功夫一冬间皆成比年大收顷畆歳増租入倍常民赖其利刻石颂之号曰郑陂　晋书杜预传时众军防议或曰百年之寇未可尽尅今向暑丨丨方降疾疫将起宜俟来冬更为大举预曰昔乐毅借济西一战以并强齐今兵威已振譬如破竹数节之后皆迎刃而觧无复着手处也　宋书王懿传苻氏之败仲徳年十七与兄叡同起义兵与慕容垂战败仲徳被重创走与家属相失路经大泽不能前困卧林中忽有青衣童儿骑牛行见仲徳问曰食未仲徳告饥儿去顷之复来携食与之仲徳食毕欲行防丨丨暴至莫知所如有一白狼至前仰天而号号讫衔仲徳衣因渡水仲徳随之获济　齐书武帝纪丨丨为患星纬乖序京都囚系可尅日讯决诸逺狱委刺史以时察判　南史梁安成王秀传秀为江州刺史时夏水泛长津梁防絶外司请依旧僦度收其价秀教曰刺史不徳丨丨为患可利之乎北史齐武成帝纪诏给遭丨丨之处贫下戸粟各有差　管子导丨丨利陂沟此谓遗之以利　又治人如】
　　【治丨丨养人如养六畜用人如用草木　列子天倾西北日月星辰就焉地不满东南故百川丨丨归焉　淮南子夫地势水东流人必事焉然后丨丨得谷行禾稼春生人必加功焉故五谷得遂长　又天受日月星辰地受丨丨尘埃　又海不让丨丨以成其大山不譲土石以成其高　说苑夫逺而有光者饰也近而愈明者学也譬之如汚池丨丨注焉菅蒲生之从上观之知其非源也　博物志太姒梦见商之庭产棘乃小子发取周庭梓树树之阙间梓化为松柏棫柞觉惊以告文王文王曰慎勿言冬日之阳夏日之隂不召而万物自来天道尚左日月西移地道尚右丨丨东流天不享于殷自发之未生于今十年商羊在牧丨丨东流天下飞蝗满野日之出地无遗照乎　杜预论水利疏臣又按豫州界二度支所领佃者州郡大军杂士凡用水田七千五百余顷耳计三年之储不过二万余顷以常理言之无为多积无用之水况于今者丨丨瓮溢大为灾害臣以为与其失当宁泻之不滀宜发明诏敕刺史二千石其汉氏旧陂旧堨及山谷私家小陂皆当修缮以积水其诸魏氏以来所造立及诸因雨决溢蒲苇马肠陂之类皆决防之　秦观寄老庵赋丨丨之所集防鱼鼈之所充斥　髙适苦雨诗泥涂拥城郭丨丨盘丘墟】
　　水山【宋史艺文志丨丨记一卷】
　　水岩【明一统志丨丨山在永平府昌黎县北一十五里一名西岩山中有深洞石壁间出泉夏冬不竭又丨丨山在庆逺府荔波县西十里】
　　水峪【明一统志丨丨山在延庆州城西南五十里　又丨丨观在延庆州城西南四十里宣徳八年改建】水嶡【歙砚谱丨丨坑在罗纹山西北地属王十五景祐中发今废四十年自水舷至坑五丈五尺濶一丈三尺穿笼取之乆废不可得盖石工不知攻取法石里如浪纹】
　　水石【宋书隐逸传赞岩壑闲远丨丨清华虽复崇门八袭髙城万雉莫不蓄壌开泉髣髴林泽　齐书明僧绍传僧绍弟庆符为青州僧绍乏粮食随庆符之鬰洲住弇榆山栖云精舎欣玩丨丨竟不一入州城　宋史苏舜钦传在苏州买丨丨作沧浪亭益读书　博物志丨丨之怪为龙罔象木之怪为躨防两土之怪为豮羊火之怪为宋无忌　栁宗元袁家渴记见石楠下高适赠别王十七诗自言爱丨丨本欲亲兰蕙　王泠然古木卧平沙诗有根横丨丨无叶拂烟霞　姚合题贞女祠诗丨丨生异状杉松无病枝　又送杨尚书祭西岳诗衣拂云霞湿诗通丨丨灵　朱庆余赠道者诗地多临丨丨行不惹尘埃　周贺送张諲之睦州诗浅深看丨丨来往逐云山　又秋懐少室旧居诗扶病半年离丨丨思归一夜隔风雷　又寄宁海李明府诗山县风光异公门丨丨清　朱景元逺闻本郡行春到旧山诗清风借响松筠外画隼停晖丨丨间　段成式呈轮上人诗东林丨丨未胜此要假逺公方有名　李咸用游寺诗幽情怜丨丨野性任萍蓬　高蟾即事诗三年离丨丨一旦隐樵渔　罗隐南园题诗丨丨心逾切烟霄分已暌　张蠙送缙云尉诗去程惟丨丨公署在云萝　无可奉和段著作山居诗觧印鸳鸿内抽毫丨丨中　又送僧归中条诗旧长松杉大难行丨丨遥常逹山居诗心闲怜丨丨身老怯霜风　王令金山寺诗楼防影落鱼龙骇钟磬声来丨丨寒　苏轼与毛令方尉游西菩提寺诗尚书清节衣冠后处士风流丨丨间　朱子假山诗眼中丨丨今成趣物外烟霞旧所眈王恽午憇阳城北龙泉寺诗寺古松杉老山空丨丨寒　陈泰梅花五友歌生绡数幅画丨丨独立寒梅妙】
　　【难识】
　　水洞【张耒遣兴诗见山空下】
　　水谷【管子临山坑不待钩梯歴丨丨不须舟楫】
　　水堑【陈后主乐府霜枝嫩栁发丨丨薄苔生张籍诗幽光落丨丨浄色在霜枝】
　　水坡【明一统志丨丨湫在庆阳府宁州城南五十里其上有庙祷雨多应】
　　水海【越絶书阖庐伐齐大克取齐王女为质子为造齐门置于丨丨虚其防在车道左丨丨右去县七十里】
　　水河【魏武帝歩出东西门行丨丨澹澹山岛竦峙按古诗纪作水何澹澹兹据晋书宋书乐志并作丨丨淡淡存考】
　　水洛【宋史兵志泾原路丨丨城十九族总兵马一千三百五十四为十九甲三十八队　又刘沪传破穆宁生氐西南去洛阳二百里中有城曰丨丨川平土沃又有水轮银铜之利环城数万帐汉民之逋逃者归之教其百工商贾自成完国　又王益柔传尹洙与刘沪争城丨丨事自泾原贬庆州益柔讼之曰丨丨一障耳不足以拒贼沪禆将洙为将军以天子命呼之不至戮之不为过顾不敢专执之以聼命是洙不伸将军之职而上尊朝廷未见其有罪也　水经注川水又西南得丨丨口水源东导陇山西迳丨丨亭　明一统志丨丨川在平凉府静宁州南一百五十里源出陇山西南流合椟奴水又经石门峡流入秦州界】
　　水渊【韩诗外传丨丨深广则龙鱼生之山林茂盛则禽兽归之礼义修明则君子懐之】
　　水溪【孟郊听蓝溪僧说维摩经诗浩然丨丨昼寒物生光辉】
