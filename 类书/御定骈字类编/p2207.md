<!-- { "loadSidebar": true } -->
　　鱼泛【河圗挺辅佐黄老召天老而问焉余夣见两龙挺白圗以受余于河之都天老曰天其授帝圗乎黄帝乃祓斋七日至于翠妫之川大鲈鱼折溜而至乃与天老迎之五色毕具丨丨白圗兰叶朱文以授黄帝名曰録图】
　　鱼发【方夔初夏杂兴诗楝花零落丨初丨梅子青黄雨不干】
　　鱼拥【李贺南园八诗含逺色通书幌丨丨香钩近石矶】
　　鱼流【帝王世纪黄帝出逰洛水之上见大鱼杀五牲以醮之天乃甚雨七日七夜丨丨始得图书今河图帝视萌之篇是也　又明一统志丨丨山在南宁府永淳县西六十里中有溪毎至水潦泛涨水流甚急丨自溪顺丨而下】
　　鱼藏【淮南子见鸟翔下】
　　鱼潜【诗丨丨在渊或在于渚疏丨有能丨在渊者或在于渚者小鱼不能入渊而在渚良鱼则能逃处于深渊以兴人有能深于隠者或出于世者小人不能自隠而处世君子则能逃遯而隠居　刘峻金华山栖志鸟居山上层巢木末丨丨渊下窟穴泥沙　薛道衡秋日游昆明池诗丨丨疑刻石沙暗似沈灰】鱼伏【髙啓水盥手诗沄沄细浪起杳杳惊丨丨】
　　鱼敛【江淹丽色赋见鸟封下】
　　鱼隠【五灯防元汝州风穴延沼禅师僧问丨丨深潭时如何曰荡荡火烧】
　　鱼沉【淮南子见鸟下　庾信五月披裘负薪賛禽巢欲逺丨丨唯深　许浑忆长洲诗丨丨秋水静鸟宿暮山空　杜荀鹤题岳麓寺诗见鹤隠下】
　　鱼下【庄子咸池九韶之乐张之洞庭之野鸟闻之而飞兽闻之而走丨闻之而丨入人卒闻之相与还而观之】
　　鱼退【方夔秋夜诗蛾飞争堕水丨丨急投梁　又杂兴诗雁髙孤月临空塞丨丨残星过曲梁】鱼落【元稹献荥阳公诗见凤攅下】
　　鱼出【史记秦始皇纪乃令入海者赍捕巨鱼具而自以连弩大丨丨射之　汉书天文志有星守三渊天下大水地动海丨丨　后汉书左慈传求铜盘贮水以竹竿饵钓于盘中须臾引一鲈丨丨　刘孝绰钓竿篇交桡影合浦深丨丨迟　陈后主七夕诗丝调聴丨丨吹响间蝉声　杜甫诗灯前往往大丨丨聴曲低昻如有求　许有壬次贾伯坚左司寄来韵诗酒来宛国注红香丨丨凉亭荐雪肪】
　　鱼留【苏轼次韵周开祖长官见寄诗犀首正縁无事饮冯驩应为有丨丨】
　　鱼去【韩愈独钓诗鸟下见人寂丨丨闻饵馨　吴融诗马颊浪髙丨丨少鸡鸣闗险雁来稀】鱼来【骆賔王忆蜀地佳人诗东西吴蜀闗山逺丨丨鴈去两难闻　马祖常石田山居诗秫熟何论酒丨丨不计　　栁贯洪州歌旧坊马龁误惊眠新水丨丨聴卖鲜　钱惟善渔村意诗丙穴丨丨江尽头元真卜筑更深幽】
　　鱼至【本草勒鱼集解时珍曰勒丨出东南海中以四月丨渔人设之聴水中有声则丨丨矣】鱼入【裴説题岳州僧舎诗见鹭衔下】
　　鱼归【李贺仙人诗鹿饮寒涧下丨丨清海濵】
　　鱼守【李白古风众鸟集荣柯穷丨丨枯池】
　　鱼在【诗丨丨于渚或潜在渊　又丨丨于沼亦匪克乐刘禹锡懐妓诗玉钗重合两无縁丨丨深潭鹤在天】
　　鱼依【诗丨在在藻丨于其蒲尔雅翼见鹳巢下】
　　鱼过【张耒夏日诗见鸟哺下　又去声陆防秋日懐东湖诗青苹叶动知丨丨朱阁开看燕归】鱼聚【芥隠笔记见鸟乐下　贵耳录丨丨北道鍼浮南指葵知向日菊知陨霜此物之灵也　范云四色诗瀺灂丹丨丨聮翩血鸟飞　孟浩然来阇黎新亭诗戏丨闻法丨闲鸟诵经来　陆防溪上小酌诗丨丨忽千百鸟鸣时一再】
　　鱼集【三秦记江海丨丨龙门下登者化龙不登者防额暴腮】
　　鱼散【储光羲钓鱼湾诗潭清疑水浅荷动知丨丨郑巢陈氏园林诗蝉鸣槐叶雨丨丨芰荷风】鱼静【温庭筠东归有懐诗鹭眠茭叶折丨丨蓼花垂】
　　鱼动【淮南子鸟飞而髙丨丨而下　梁元帝谢东宫赉陆探防画唘试映玉池即看丨丨还傍金屏复疑蝇集　苏轼次韵赵景贶春思且懐吴越山水诗见鸟落下】
　　鱼寒【诗潜有多鱼传潜椮也疏积柴养鱼曰椮郭璞曰今之作椮者聚积柴木于水中丨得丨入其里藏隠因以薄围捕取之　隋炀帝悲秋诗见鸟击下　梅尧臣十一月十二日赛昭亭神诗冷雨凝雪未成雪潭空丨丨归石穴　陆防雨诗丨丨抛饵去鸦湿就檐栖　范成大阊门初泛诗丨丨犹作阵雁逺更闻声】鱼冷【苏轼上堵吟江水冬更深鳊丨丨难渡】
　　鱼暖【陆防诗见鸦昏下】
　　鱼逃【说苑屋漏者民去之水浅者丨丨之树髙者鸟宿之徳厚者士趋之有礼者民畏之忠信者士死之】鱼窜【张衡南都赋俯贯鲂鱮仰落双鸧丨不及丨鸟不及翔　张华防猎篇游丨未暇丨归雁不得还】鱼遯【水经注昔齐懿公逰申池邴戎庸职二人害公于竹中今池无复髣髴然水侧尚有小小竹木以时遗生也炎夏火流非逺逰之辰懿公见弑盖是白龙丨丨见困近郊矣】
　　鱼挠【淮南子使叶落者风揺之使水浊者丨丨之】
　　鱼扰【老子宰大邑者如烹小鲜人扰则疲丨丨则碎】
　　鱼鬭【陈书五行志陈则蒋山之鸟呼曰奈何周则阳武之丨乗空而丨　録异记南海中有山髙数千尺两山相去十余里有巨丨相丨鬐鬛挂山半山为之摧折　亘史闽人洪仲韦林敬甫陈臯父乙巳夏过余庚阜从防闽防言闽中此时坐榕树下啖荔支观闘鱼足以忘暑余笑曰丨果以夏丨耶三君曰然惟夏鼓气秋则靡矣　宋濓文余客建业见有畜波斯丨者俗讹为师婆鱼其大如指鬐鬛具五采两顋有小防如黛性矫悍善丨人以二缶畜之折藕叶覆水面饲以蚓若蝇及蚊伺鱼吐泡叶畔知其勇可用乃贮水大缶合之各扬鬐鬛相鼓视怒气所乗体拳曲如弓鳞甲变黒乆之忽作秋隼击水泙然鸣溅珠上人衣连数合复分当合如矢激絶不可遏已而相纠纒盘旋弗解其或负则胜者奋威逐之负者惧自掷缶外视其身纯白云】鱼阵【皮日休南池联句坐来丨丨变】
　　鱼揺【赵秉文诗见燕蹴下】
　　鱼俪【后汉书袁绍刘表传賛丨丨汉轴云屯冀马注丨丨犹相次比也】
　　鱼肥【诗鲂鱼赪尾疏鲂鱼之尾不赤故知劳则尾赤哀十七年左传曰如鱼赪尾衡流而彷徉郑氏云丨丨则尾赤以喻蒯聩淫纵不同者此自鲂鱼尾本不赤赤故知鱼劳也　欧阳修醉翁亭记临溪而渔溪深而丨丨　韩偓卜隠诗桑梢出舍蚕初老栁絮盖溪丨正丨自注丨食杨花而丨　王庭珪题郭秀才钓亭诗野濶天寒一雁飞碧芦花老鳜丨丨　陆防送范西叔赴召诗杜陵雁下悲徂嵗笠泽丨丨梦故乡　戴表元招子昻饮歌我去何为被花恼江头丨丨新酒好　贡奎舟中偶成诗稻花水落正丨丨湖上孤云带雨归　王逢卜隠鸿山诗伯鸾吾所慕梅里况丨丨　王沂孙齐天乐词故里丨丨初寒雁落孤艇将归时节】鱼腴【王安石题友人郊居水轩诗坐说丨丨美功名挽不来】
　　鱼甜【白珽西湖赋丨丨蟹香笋鲜芹脍】
　　鱼香【白居易残酌晩餐诗丨丨肥泼火饭细滑流匙　宋祁诗见蟹羙下】
　　鱼羙【杜甫将赴成都草堂先寄严郑公诗丨知丙穴由来丨酒忆郫筒不用酤　张籍寄徐晦诗鄠陂丨丨酒偏浓不出琴斋见雪峰　杜荀鹤冬末同友人泛潇湘诗就船买得丨偏丨踏雪沽来酒倍香　孙元晏武昌诗武昌丨丨应难恋歴数须归建业来　蘓轼初到黄州诗长江绕郭知丨丨好竹连山觉笋香】鱼好【范成大鄂州南楼诗却笑鲈江垂钓手武昌丨丨便淹留】
　　鱼贵【三国志注任嘏乐安博昌人年十四始学疑不再问三年中诵五经皆究其义兼包羣言无不覧于是学者之神童遂遇荒乱家贫卖鱼防官税鱼丨丨数倍嘏取直如常】
　　鱼贱【三辅故事武帝作昆明池学水战法昭帝不能征讨于池中养鱼以给诸陵祠余给长安市中丨乃丨】
　　鱼大【淮南子水广者丨丨山髙者木修　抱朴子卉茂者土必沃丨丨者水必广　梅尧臣诗丨丨钓丝防牵随碧潭回】
　　鱼小【宋景文公笔记鼎大丨丨糜于数搅】
　　鱼长【鲁语今鱼方别孕不教丨丨又行网罟贪无蓺也沈野秋日田家诗暮雨溪丨丨秋风树果新又本草鲤鱼集解景曰鲤为诸丨之丨形既可爱又能神变乃至飞越江湖所以仙人琴髙乗之也】鱼寸【唐书南诏传见鵞阙下】
　　鱼困【说苑水浊则丨丨令苛则民乱　王阮代胡仓进圣徳惠民诗兽穷思旷野丨丨想清泉】鱼涸【道生旨变瓦砾于金丹改容仪于玉液造化由已修行在身丨纵丨而从波骨虽枯而再肉】鱼泣【后汉书郡国志犍为郡南安有丨丨津　古枯丨过河丨乐府枯丨过河丨何时悔复及】鱼枯【后汉书周举传夫河伯以水为城国鱼鼈为民庶水尽丨丨岂不欲雨自是不能致也　太平御覧肉腐出虫丨丨生蠧　刘基燕歌行丨丨雁死星芒消沉沉思君不自憀】
　　鱼烂【公羊传直言梁亡何自亡也丨丨而亡注梁峻法百姓俱去故若丨丨然　论语朱注丨丨曰馁越絶书石买为将行至浙江上斩杀无罪欲专威服士众丨丨而买不知尚犹峻法隆刑　贾谊新书晋文公出畋前驱还白前有大蛇髙若堤横道而处文公乃退而修政居三日而梦天诛大蛇曰尔何敢当明君之路文公觉使人视之蛇已丨丨矣　荀恱列侯传百姓一乱则丨丨土崩莫之匡救　陈琳为曹洪与魏文帝书若乃距阳平据石门摅八阵之列骋奔牛之权焉有土崩丨丨哉　隋炀帝遗陈尚书江总檄见乌惊下　皇甫松大隠赋借丨丨之势兴变化之机】
　　鱼馁【论语丨丨而肉败不食释文本或作鮾】
　　鱼臭【吴越春秋吴王闻三帅将至治鱼为鲙将到之日过时不至丨丨　急就篇肌防脯腊丨丨腥注腥者丨之丨】
　　鱼败【易林低头窃视有所畏避行者不至酒酸丨丨众莫贪嗜】
　　鱼毙【易林见狐济下】
　　鱼乱【庄子钩饵罟罾笱之知多则丨丨于水矣　李商隠思归诗丨丨书何托猿哀梦易惊　杨维桢于立聮句鹤舞竹防褷丨丨萍喋啑】
　　鱼溃【后汉书刘陶传八方分析中夏丨丨　南史宋武帝纪番禺之功俘级万数左里之防鸟散丨丨隋书杨素兵刃暂交丨丨鸟散　旧唐书侯君集传若顿兵于吾城下二十日食必尽自然丨丨乃接而虏之何足忧也　梁武帝净业赋序犹欲避位以俟能者若其逊让必复丨丨　又与萧寳夤书亡兄忠勇奋发旋师大岘重围累日一鼓丨丨先定慧景功逾桓文】
　　鱼捕【束晳广农议又如汲郡之吴泽良田数千顷贮水停洿人不垦植闻其国人皆谓通泄之功不足为难舄卤成原其利甚重而富强大族惜其丨丨之饶构説官长终于不破】
　　鱼禁【国语见麑防下】
　　鱼淰【礼记见鱼鲔下　王安石秋夜泛舟诗深寻畏丨丨中路且回桡　又次韵詶徐仲元诗縁源静翳无丨丨度谷深追有鸟颃　栁贯饯钱正傅之官池阳诗马惊连轴折丨丨尺波浑　张雨吴兴舟中诗船头濯足畏丨丨港口卸帆惊鸟呼】
　　鱼熟【袁桷安山晓泊诗隔艇茶香知楚客连罾丨丨縂吴侬】
　　鱼多【牡牧诗丨丨知海熟药少觉山贫　王禹偁回襄阳周奉礼同年因题纸尾诗扶头酒好无辞醉缩项丨丨且放嚵　元好问东山诗丨丨只说牛家汇何处秋风有钓】
　　鱼众【论衡玉少石多多者不为珍龙少丨丨少者固为神】
