<!-- { "loadSidebar": true } -->
　　千颗【苏轼红梅诗见一分下】
　　千科【李程揠苗赋揽一握之纎茎始如陵草耸丨丨之细叶终异园葵】
　　千寿【赵孟頫耕织圗诗见百福下】
　　千福【名画记丨丨寺寺额上官昭容书中三门外东行南太宗撰圣教序西行法华感应碑顔鲁公书释氏通鉴唐肃宗诏慧忠禅师赴阙安置丨丨寺　髙郢谏造章敬寺表见万禄下　李绅湖州法华寺大光大师碑肃宗元年降诞之辰防斋于定国寺因赐墨诏许天下名寺持意往者住持令内臣赵思温送于丨丨寺　王珪南郊诗灵宫丨丨堕淸庙一诚专】
　　千巧【张志和诗丨丨万拙一生一灭来不可阏貌不可竭】
　　千灵【呉社编见百慧下】
　　千变【司空圗漫书诗神藏鬼伏能丨丨亦胜忘机避要津　范成大刺濆淖诗峡江绕暗石水状日丨丨栁贯观潮诗倒排山岳穷丨丨阖辟云雷竦百灵】
　　千化【王禹偁大阅赋见八尾下】
　　千过【洛阳伽蓝记絶岭悬波蹭蹬蹉跎泉水未徐如浪峭山石不髙复危多五寻百援十歩丨丨则知巫山不及未审蓬莱如何】
　　千折【后汉书西羌传论没水雪经履丨丨之道】
　　千程【耶律楚材过鸡鸣山诗见百感下】
　　千结【呉越春秋越王句践入臣于呉夫人哀吟曰肠丨丨兮服膺于乎哀兮忘食　毛文锡更漏子词偏怨别是芳节庭下丁香丨丨】
　　千萦【杨万里四更发靑阳县五里柯家店诗轿中万兀路丨丨死尽村鸡无一鸣】
　　千去【李白古风丨丨不一回投躯岂全生】
　　千出【曽巩云峰院记变伪一日丨丨虽笞朴徒死交迹不以属心】
　　千曲【张说同赵侍御干湖作见一湾下】
　　千转【庄子鲁国无敢儒服者独有一丈夫儒服而立乎公门公即召而问以国事丨丨万变而不穷　张彦振响赋惊激万变髙卑丨丨　李端送郑宥入蜀迎觐诗见一支下】
　　千隙【范成大上元纪吴中节物俳谐体诗万窗花眼密丨丨玉虹眀】
　　千啭【吴筠与朱光思书见百叫下】
　　千噪【李觏闻喜鹊诗万声丨丨几曽騐闻者终是轩眉头】
　　千悔【魏书崔光传灵太后幸永宁寺躬登九层佛图光表谏曰永宁累级阁道回隘以柔懦之宝体乗至峻之重峭万一差跌丨丨何追】
　　千寃【杨万里听蝉絶句渠与科阳有底讐丨丨万恨诉淸秋】
　　千邀【戴表元赠赵子实诗丨丨万觅不相就谁信有人穿翠微】
　　千奢【皮日休女坟湖诗万贵丨丨已寂寥可怜幽愤爲谁娇】
　　千灌【张协七命楚之阳剑乃链乃铄万辟丨丨】
　　千摇【苏轼与子由同游寒溪西山诗见一箭丅】
　　千练【全唐诗话皮日休刘枣强碑文云自李太白百岁有是业者雕金篆玉牢奇笼怪百鍜爲字丨丨成句虽不追躅太白亦后来之佳作也】
　　千淘【刘禹锡浪淘沙词见万漉下】
　　千娇【徐陵杂曲緑黛红顔两相发丨丨百念情无歇卢思道后园宴诗日日相看转难厌丨丨万态不知穷　毛文锡喜迁莺词锦翠鲜金毳輭百转丨丨相唤】
　　千媚【淳于王歌见百媚下】
　　千捜【韩愈岣嵝山诗丨丨万索何处有森森緑树猿猱悲】
　　千様【毛文锡西溪子词昨夜西溪游赏芳树竒花丨丨】
　　千忙【范成大灼艾诗起来成独笑一病搅丨丨】
　　千欢【贺知章诗见三叹下】
　　千余【史记田单传见五采下北史魏大帝纪见九华下】
　　千疮【韩愈与孟尚书书见百孔下】
　　千壮【范成大重午诗巳孤菖渌十分劝却要艾黄丨丨医】
　　万
　　万寿【诗跻彼公堂称彼兕觥丨丨无疆　又乐只君子丨丨无期　又虎拜稽首对扬王休作召公考天子丨丨　宋史乐志均禧绵防丨丨无穷　又见七裘下　顔延之曲水诗序见百福下　徐陵爲王仪同致仕表三元兆庆六吕司春得奉丨丨之杯预参百辟之礼　萧慤奉和元日诗华山不凋叶宜城丨丨杯　李峤奉和春日游苑应制诗仙跸九重台香筵丨丨杯韦元旦奉和人日宴大明宫恩赐防缕人胜应制诗垂旒一庆宜年酒朝野俱欢丨丨新　李白上云乐天子九九八十一万岁常倾丨丨杯　杜牧奉和白相公圣德和平致兹休运岁终功就合咏盛明诗行看腊破好年光丨丨南山对未央　张宪白翎雀诗黄羊之尾文豹胎玉液淋漓丨丨杯　又辍畊録丨丨山在大内西北太液池之阳金名琼花岛中□三年修缮之至元八年赐今名】
　　万禄【髙郢谏造章敬寺表陛下圣德孝思格于天地湛恩霈泽济乎生灵生灵效诚天地幽赞千福丨丨先后受之岂与一寺较其功德乎】
　　万福【诗和鸾雝雝丨丨攸同　史记河渠书天子旣临河决乃作歌曰颓林竹兮楗石菑宣房塞兮丨丨来　李尤永安宫铭丰业广德以恊天人丨丨来助嘉娯永欣　陆倕石阙铭翼百神禔丨丨　邯郸淳荅赠诗天休方至丨丨尔臻　刘宪人日淸晖阁宴诗千官随兴合丨丨与时并　权德舆州名诗冀永南山夀欢随丨丨延　范成大腊月村田乐府新元叶气调玉烛天行巳过来丨丨　又唐书兵志见四使下】万祥【王褒圣主得贤臣颂遐夷贡献丨丨毕臻】
　　万善【北史袁充传握箓圗而驭黔首提丨丨而化八纮梁简文帝谢赉苦行像并佛迹啓见千辐下薛汉送桞汤佐诗七贤旧竹风流在丨丨新茶岁贡兼】
　　万乗【孟子见五旬下　史记春申君传今大国之地徧天下有其二垂此从生民已来丨丨之地未尝有也　汉书东方朔传苏秦张仪一当丨丨之主而都卿相之位泽及后世　晋书乐辞皇之兴灵有徴登大麓御丨丨　潘尼乗舆箴煌煌四海蔼蔼丨丨匪贤弗倚非哲焉慿　傅元汉髙祖赞讨秦灭项如日之升超从侧陋光据丨丨　张衡南都赋总丨丨兮徘徊按平路兮来归　陈琳神武赋六军被介云辎丨丨　谢灵运撰征赋灵樯千艘靁辎丨丨　黄滔御试诗见九华下水府蔡眞君法驾导引丨丨载花红一色人间遥指是祥云】
　　万年【诗虎拜稽首天子丨丨　隋书慕容三藏传三藏授廓州刺史州界连云山响称丨丨者三诏颁郡国仍遣使醮于山所　魏武帝乐府但当爱气寿丨丨曹植当欲游南山诗见四坐下　又唐书地理志京兆丨丨县本大兴县武德元年更名　又西京杂记上林苑丨丨长生树十株　洛阳伽蓝记建中寺本刘腾宅有一凉风堂本腾避暑之处凄凉常冷经夏无蝇有丨丨千嵗之树　谢脁直中书省诗风动丨丨枝日华承露掌　沈约行园诗髙梨有繁实何减丨丨枝　韦应物送褚校书归旧山歌朝朝待诏青琐闱中有丨丨之树蓬莱池　独孤及晚秋集贤院卽事诗见五经下杨巨源圣寿无疆词露凝三秀草春入丨丨枝　司马光桞枝词愿与温室丨丨树年年岁岁奉君王　和凝喜迁莺词严妆欲罢转黄鹂飞上丨丨枝　又汉书陈丨丨传丨丨字幼公晋书孟嘉传嘉字丨丨】
　　万龄【沈炯太极殿铭庸臣再拜天子丨丨　李吉甫贺赦表丨丨爲庶寿物咸春　陆云荅兄平原诗昔在上代轩虞防生厥生伊何流祚丨丨　又南史王之传阮丨丨辞事就闲纂成先业旣逺同羲唐亦激贪厉竞】
　　万祚【齐书雩祀歌百礼洽丨丨臻】
　　万纪【顔延之邦陵庙作丨丨载吹千岁托旒旌　又唐书有权丨丨传】
　　万代【班固东都赋由数朞而创丨丨　李益大礼毕皇帝御丹鳯门改元建中大赦诗鳯凰飞来衔帝箓言我丨丨金皇孙　皮日休鲁望以五百言见贻过有褒美因成一千言诗播于乐府中俾爲丨丨蠲　李中献中书潘舍人诗褒辞光丨丨优防重千钧】
　　万祀【晋书温峤传芳烈奋乎百世休风流乎丨丨　宋史乐志承承继继丨丨其昌　张衡南都赋皇祖歆而降福弥丨丨而无衰　荀恱汉纪后序明德维馨光于丨丨　王融歌福应乐府丨丨留国祚亿兆庆唐民】
　　万嗣【魏志武帝纪天子进公爵爲魏王注诏曰圣祖受命剏业肇基尽封山川以立藩屏使异姓亲戚并列土地据国而王所以保乂天命安固丨丨　班固典引将絣丨丨扬洪辉　张华大防歌奕奕丨丨明明显融　又宋书陆徽传见三端下】
　　万岁【汉书武帝纪诏曰朕亲登嵩髙御史乗属在庙旁吏卒咸闻呼丨丨者三　宋书乐志羣臣咸称丨丨陛下长乐寿年　齐书乐志人命长当结久千秋丨丨皆老寿　隋书卢贲传奏改周代旗帜更嘉名青龙驺虞朱雀元武丨丨之旗皆贲所创　五代史冯道传水运军将于临河县得一玉杯有文曰传国宝丨丨杯明宗甚爱之以示道道曰此前世有形之宝尔王者固有无形之宝也　又刘延朗传髙祖屯于忻州屯兵拥髙祖呼丨丨　宋史乐志千秋丨丨中兴统宗祀与天同　又韩世忠传世忠子彦直六岁从世忠入见髙宗命作大字即拜命跪书皇帝丨丨四字帝喜之拊其背曰他日令器也　庄子参丨丨而一成纯　易林南历玉山东入生门登福上堂饮丨丨浆　论衡陆贾新语毎奏一萹左右称曰丨丨　西京杂记昭帝时茂陵人献宝剑上铭曰直千金寿丨丨　庾信爲晋阳公进玉律秤尺斗升表水逮千年山称丨丨　谢偃玉牒眞记应千龄之期流丨丨之响　卢照邻登封大酺歌见四海下　张九龄龙池篇我后元符从此得方为丨丨寿圗川　王维大同殿柱产玉芝龙池上有庆云神光照耀百官共覩圣恩便赐宴乐敢书即事诗见千秋下卢纶皇帝感词山呼一丨丨直入九重城　白居易桐花诗见一鸣下　武元衡送冯諌议赴河北宣慰诗待诏孤城啓宣风丨丨和　杨巨源元日含元殿下立仗丹鳯楼门下宣赦相公称贺诗三朝气蚤迎恩泽丨丨声长绕冕旒　李益扬州送客诗南行直入鹧鸪羣丨丨桥边一送君　刘驾献贺觞诗天子寿丨丨再拜献此觞　王建宫中三台诗见千年下　又宫词每遍舞时分两句太平丨丨字当中　又见九天下　又晋书汝南王亮传仕魏爲散骑侍郎丨丨亭侯　又羊祜传以尅定之功防告祜庙乃依萧何故事封其夫人夏后氏丨丨乡君食邑五千户　又苻坚载记晋车骑将军桓冲率众十万伐坚冲别将攻丨丨城拔之　闽后陈氏乐游曲西湖南湖鬭防舟青蒲紫蓼满中洲波渺渺水悠悠长奉君王丨丨游　又诗隰有杻疏杻檍也今官园种之正名曰丨丨】
　　万春【唐六典两仪殿之东曰丨丨殿西曰千秋殿　唐髙宗太子纳妃太平公主出降诗方期六合泰共赏丨年丨　阎朝隐三日曲水侍宴应制诗三月重三日千春续丨丨　苏味道奉和受圗温洛应制诗愿奉咸英奏长歌亿丨丨　杜甫承闻河北诸道入朝欢喜口号絶句兴王防靖妖氛气圣夀宜过亿丨丨】万几【书臯陶谟兢兢业业一日二日丨丨疏一日二日之间而有丨种丨微之事皆须亲自知之不得自爲逸豫也　亦作机汉书百官公卿表相国丞相皆秦官金印紫绶掌丞天子助理丨丨　后汉书边譲传旦垂精于丨丨兮夕回辇于门馆　隋书礼仪志天子有督摄丨丨印一钮　齐舞歌圣主辞升旒综丨丨端扆御八方　武元衡西亭题壁寄中书李相公诗授钺虚三顾持衡旷丨丨　张翥画马诗睿思殿中丨丨暇缥带犀籖阅名画】
