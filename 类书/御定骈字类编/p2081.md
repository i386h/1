<!-- { "loadSidebar": true } -->
　　乌臼【一作桕亦作舅齐民要术元中记曰荆阳有丨丨其实如鸡头迮之如胡麻子其汁味如猪脂　清异録江南烈祖素俭寝殿烛不用脂防灌但以丨丨子油俱呼丨丨　闽部疏闽山所产松杉而外有竹茶丨丨之饶竹可纸茶可油丨丨可烛也　本草释名丨丨木时珍曰丨丨乌喜食其子因以名之　张祜句杜鹃花发杜鹃呌丨丨花生丨丨啼　杨万里秋山诗丨丨平生老染工错将铁皁作猩红　陆游醉归诗丨丨隂中把酒杯山园处处熟杨梅　黄镇成东阳道中诗前村丨丨熟疑是早梅花】
　　乌樟【本草钓樟释名丨丨时珍曰根似乌药香故又名丨丨】
　　乌柹【本草集解日干者谓之白柹火干者谓之丨丨】
　　乌漆【南史蔡道恭传道恭用四石丨丨大弓所中皆洞甲饮羽一发或贯两人　唐书礼乐志合卺器皆丨丨　又邓景山传景山清约子弟馔不过草具用器止丨丨待上賔惟豚鱼而已　燕翼贻谋録鞍辔之别亦始于太宗时太平兴国七年正月诏常参官银装鞍丝绦六品以下不得闹装仍不得用刺绣金皮饰韀未仕者丨丨素鞍】
　　乌桲【大业杂记出元靖门横街西行百步有阊阖重门门西即入宝城城内有仪鸾殿殿南有丨丨林栗林有葡萄架四行行长百余步】
　　乌赖【本草合欢释名丨丨树时珍曰丨丨树又金光明经谓之尸利洒树】
　　乌节【唐书地理志扬州广陵郡土贡黄稑米丨丨米】
　　乌草【本草丨丨一名防尾草】
　　乌麦【本草荞麦一名丨丨时珍曰荞麦之茎弱而翘然易长易收磨面如麦故曰荞曰荍而与麦同名也俗亦呼为甜荞以别苦荞杨慎丹铅録指丨丨为燕麦盖未读日用本草也】
　　乌豆【齐书王敬则传敬则少时于草中射猎有虫如丨丨集其身擿去乃脱其处皆流血敬则恶之诣道士卜道士曰不须忧此封侯之瑞也　陆游南唐书杂艺传吴廷绍为太医令冯延已苦脑中痛廷绍密诘厨人曰相公平日嗜何等对曰多食山鸡鹧鸪廷绍曰吾得之矣投以甘豆汤愈或扣之答曰山鸡鹧鸪皆食丨丨半夏故以甘豆汤解其毒耳　齐民要术作酱法用春种丨丨于大甑中燥蒸之　酉阳杂俎二十八宿虚姓同翼形如鸟祭用丨丨汁　孔武仲憎蝇赋有曰蝇者或形小于丨丨或衣蓝而冠赭】
　　乌芋【本草见鳬茈下】
　　乌麻【酉阳杂俎二十八宿星属火形如河岸姓賔伽耶尼祭用丨丨　杜甫寄彭州髙三十五使君诗丨丨蒸续晒丹橘露应尝】
　　乌葛【博雅女青丨丨也　白珽诗丨丨唐巾白苎裘埽庭终日共淹留】
　　乌藤【本草刘寄奴草释名丨丨菜时珍曰江东人谓之丨丨菜　苏轼碣石庵戏赠湛庵主诗莫把山林笑朝市老夫手里有丨丨　孔武仲登齐山诗路出南堤思洒然丨丨防防破苔圆　又城上亭上诗更无人迹逐攀跻庐岳丨丨手自携　孙觌游金沙寺寺有陆希声侍郎读书堂在颐山上诗说似鸿盘读书处试寻幽伴拄丨丨　陆游诗归来闲指丨丨说个是人间耐久朋　又东园晩兴诗老夫东行复西行丨丨瘦劲青鞵轻　眞山民夏晩江行诗萧散丨丨杖轻松白苎衣　杨万里诗诚斋老子不奈静偶拄丨丨出苔径】乌蓬【酉阳杂俎丨丨叶如鸟翅俗呼为仙人花】
　　乌薞【郑樵尔雅注泽丨丨即前蘾也】
　　乌蒲【本草射干一名丨丨】
　　乌菱【苏轼六月二十七日望湖楼醉书诗丨丨白芡不论钱乱系青菰裹緑盘　苏辙食菱诗野沼涨清泉丨丨不值钱】
　　乌郁【广雅蒋菰亦谓之茭白菰之有首者名緑节菰心中黒防名丨丨】
　　乌蔹【本草丨丨苺蔓生平泽叶似白蔹茎端五叶开花青白色夏采苖用】
　　乌服【诗蔹蔓于野疏陆玑云蔹似栝楼叶盛而细其子正黒如燕薁不可食也幽州人谓之丨丨其茎叶煮以哺牛除热】
　　乌藨【本草覆盆子释名丨丨子时珍曰子熟其色乌赤故俗名丨丨】
　　乌【广志之所出以辽东庐江炖煌之种为美有丨丨鱼貍头密筩女臂龙蹄羊髓缣】
　　乌爹【本草丨丨泥释名乌垒泥孩儿茶集解时珍曰丨丨泥出南番哇暹罗诸国】
　　乌丁【本草乌爹泥乌爹或作丨丨皆番语】
　　乌扇【本草射干释名丨丨乌翣乌吹乌蒲时珍曰其叶丛生横铺一面如鸟翅及扇之状故有丨丨乌翣诸名】
　　乌翣【本草射干一名丨丨陈藏器曰丨丨根黄色庭台多种之】
　　乌茶【唐书天竺国传髙宗时庐伽逸多者东天竺丨丨人亦以术进拜怀化大将军　又摩揭它传丨丨者一曰乌伏那亦曰乌苌直天竺南地广五千里东距勃律六百里西罽賔四百里山谷相属　明一统志天全六番招讨使司土产氊氁麝麂蜡丨丨嘉鱼锦鸡】
　　乌韭【山海经西山经小华之山其草有草茘状如丨丨而生于石上亦缘木而生食之已心痛郭注丨丨在屋者曰昔邪在墙者曰垣衣　本草集解丨丨生山谷石上　杨炯青苔赋丨丨兮緑钱金苔兮石发　崔融瓦松赋慙魏宫之丨丨恧汉宫之红莲】
　　乌蒜【本草石蒜释名丨丨集解时珍曰石蒜处处下湿地有之古谓之丨丨俗谓之鸦蒜一枝箭是也】乌酸【郭璞丨丨草赞丨丨之叶三成黄华】
　　乌薪【范成大雪中送炭与龚养正诗谁与幽人暖直身筠笼冲雪送丨丨】
　　乌字【墨池编夫字有缓急一字之中何者有缓急止如丨丨下手一防须急横直即须迟欲乌之脚急斯乃取形势也】
　　乌防【鸡林类事方言今日曰丨丨】
　　乌没【鸡林类事方言井曰丨丨】
　　乌黑【诗莫赤匪狐莫黒匪乌传狐赤丨丨莫能别也疏狐色皆赤乌色皆黒以喻衞之君臣皆恶也】乌红【武陵竞渡略见乌船下】
　　乌白【宋史太祖纪至道二年九月乙卯夏州延州行营言破李继迁于丨丨池　小学绀珠见乌江下鲍照代白纻舞歌洁城洗志期暮年丨丨马角宁足言　梁简文帝妾薄命转山犹可遂丨丨望难期】乌色【诗传见乌黑下】
　　乌【孔稚珪奏王奂罪王奂使狱吏来报刘兴祖家道兴祖于狱自经死尸出家人共洗浴之见兴祖颈下有伤肩胛丨丨阴下破碎实非兴祖自经死】
　　乌腻【范成大上元纪吴下节物俳谐体诗宝糖珍粔籹丨丨美饴饧】
　　乌焉【董逌除正字谢啓丨丨混淆鱼鲁杂糅　古谚书经三写丨丨成马　王庭筠诗汉儒传注学未为世所得秦火少寛书岂免丨丨惑】
　　乌有【史记司马相如传相如以子虚虚言也为楚称丨丨先生者丨丨此事也为齐难无是公者无是人也明天子之义故空借此三人为辞以推天子诸侯之苑囿其卒章归之于节俭因以讽諌　苏轼送酒六壶书至而酒不达戏作小诗问之诗岂意青州六从事化为丨丨一先生　陆游六言诗丨丨翁边贳酒无何乡里寻花　袁桷次韵陈海阴诗梦当好处成丨丨歌到狂时近自然】
　　乌灵【王褒漏刻铭序二分同道丨丨正其昏夕两至相遇表圭测其长短】
　　乌瑞【诗贻我来牟传武王渡孟津白鱼跃入于舟出涘以燎后五日火流为乌五至以谷俱来疏书说曰乌有孝名武王卒父业故丨丨臻赤周之正谷记后稷之德　成公绥乌赋夫丨之为丨久矣以其反哺识养故为吉鸟是以周书神其流变诗人寻其所集望富者瞻其爰止爱屋者及其増叹兹盖古人所以为称】乌文【古今注翳木出交州色黑而有文亦谓之丨丨木也　扶南土俗丨丨国昔混滇初载贾人大舶所成此国】
　　乌曲【刘孝绰夜听妓赋得乌夜啼诗别有啼丨丨东西相背飞】
　　乌啼【王棨离人怨长夜赋逺林而未有丨丨偏嫌耿耿幽壁而徒闻蛩响顿觉漫漫　陆琼元圃宴各咏一物得筝诗见鹤别下　李白丨夜丨诗黄云城边丨欲栖归飞哑哑枝上丨　杜甫暮归诗霜黄碧梧白鹤栖城上击柝复丨丨　李端乌栖曲东房少妇壻从军每听丨丨知夜分　又送从兄赴洪州别驾兄善琴诗鹤舞月将下丨丨霜正繁　卢纶送朝邑张明府诗不知琴月夜谁得听丨丨　张继枫桥夜泊诗月落丨丨霜满天江枫渔火对愁眠　元稹听庾及之弹丨夜丨引诗后人写作丨丨引呉调哀弦声楚楚　刘禹锡踏歌词月落丨丨云雨散游童陌上拾花钿　崔峒宿江西窦主簿防诗月满关山道丨丨霜树枝　陆游寒夜枕上诗丨丨林外月初上犬吠水边船夜行】
　　乌鸣【范浚杂兴诗鹊噪得欢喜丨丨得憎嗔】
　　乌噪【陆游南唐书何敬洙传何敬洙广陵人幼遇乱吴将楚州刺史李简得之给事左右与其伍戏小防下有持简所宝砚过焉顾曰孰敢毁此者敬洙时被酒夺砚掷石阶上碎之简闻砚毁诘主者具以实对即命擒至简妻素奇敬洙匿之堂奥旬日简谓已逃去亦置不问防有丨逐简而丨避之亦随至大怒曰恨何敬洙不在此敬洙善射命中无所遗故思之语未毕敬洙挟朱弹铁丸拜于前拜起一发毙之简大喜不复诘毁砚事　罗隐衡阳泊木居士庙下作丨丨残阳草满庭此中枯木似人形】
　　乌衔【水经注见乌口下　苏轼诗无人可诉丨丨肉有弟难凭犬寄书　又寒食雨诗那知是寒食但见丨丨纸】
　　乌啄【梦溪笔谈陆蒙作药名诗云丨丨蠧根回乃是乌喙非丨丨也　杜甫瘦马行天寒逺放雁为伴日暮不收丨丨疮　范成大寒食郊行书事诗鹭窥芦箔水丨丨纸钱风　宋无玉津园弃景钟歌蜗涎乌篆银泥剥丨丨蒲牢戏左角】
　　乌哺【汉书东方朔传上曰隐云何朔曰夫口无毛者狗窦也声謷謷者丨丨鷇也凥益髙者鹤俛啄也注韦昭曰凡丨丨子而活者为鷇生而自啄曰雏　束晳补亡南陔诗嗷嗷林丨受丨于子　苏辙次韵宋构朝请归守彭城诗马迟未觉西南逺丨丨何辞日夜飞】
　　乌攫【汉书循吏传黄霸为颍川太守尝欲有所伺察择长年廉吏遣行属令周密吏出不敢舍邮亭食于道旁丨丨其肉民有欲诣府口言事者适见之霸与语道此后日吏还谒霸霸见迎劳之曰甚苦食于道旁乃为乌所盗肉吏大惊所问毫厘不敢隐　苏轼诗使君不复怜丨丨属国方将掘鼠余】
　　乌踆【柳贯题瀛洲仙防图诗茅龙飞去杳无迹丨丨兔走双跳丸】
　　乌立【论衡日者天之火也天火之中何故有乌火中无生物生物入火中焦烂而死焉丨安得丨】乌行【薛士隆信乌赋在人则难丨丨则易】
　　乌栖【汉书朱博传博为御史大夫断狱如神府中列柏树常有野丨数千丨止其上晨去暮来号曰朝夕乌　乐録丨丨曲者鸟兽二十一曲之一也　髙士传巢父丨丨弗营栋宇　太平广记贺知章见太白丨丨曲叹赏曰此诗可以泣鬼神矣　梁简文帝晩景纳凉诗丨丨星欲见河净月应来　李白丨丨曲姑苏城上丨丨时吴王宫里醉西施　吕温题石勒城诗建业丨丨何足问然归去王中州】
　　乌腾【史记司马相如传大人赋舒阆风而遥集兮亢丨丨而一止低回阴山翔以纡曲兮吾乃今目睹西王母皬然白首戴胜而穴处兮亦幸有三足乌为之使必长生若此而不死兮虽济万世不足以喜】乌扬【淮南子击舟水中鱼沉而丨丨同闻而殊事其情一也】
　　乌起【刘禹锡令狐相公俯赠篇章斐然仰谢诗城晓丨频丨池春雁欲回】
