<!-- { "loadSidebar": true } -->
　　棃园【唐书礼乐志明皇既知音律又酷爱法曲选坐部伎子弟三百教于丨丨声有误者帝必觉而正之号皇帝丨丨弟子　又李适传见菊酒下　又王维传禄山大宴凝碧池悉召丨丨诸工合乐诸工皆泣维闻悲甚赋诗悼痛　后赵録其北有临漳宫东有永乐官西有丨丨官东南有赤桥宫西北有紫陌宫　三辅黄图云阳车箱坂下有丨丨一顷棃数百株青翠繁宻望之如车盖　画墁録建中贞元间藩镇至京师多于旗亭合乐郭汾阳纒头防率千匹教坊丨丨小儿所劳各以千计　竹坡诗话王荆公作集句得江州司马青衫湿之句欲以全向作对久而未得一日问蔡天唘江州司马青衫湿可对甚句天唘应声曰何不对丨丨弟子白髪新公大喜　眀一统志丨丨在西安府有二一在云阳废县汉武帝置一在京兆府通化门外唐文宗常命太常卿王涯取开元雅乐按之既成献之于此　又丨丨在大名府旧府治内宋时置有棃万余株其后许留守又种桃万株名公题咏甚富　乔知之有丨丨亭子侍宴诗　李白陪宴诗新弦采丨丨古舞娇吴歈杜甫观公孙大娘弟子舞剑器行丨丨子弟散如烟女乐余姿映寒日　严维相里使君宅听澄上人吹小管诗秦僧吹竹闭秋城早在丨丨称主情　顾况八月五日歌丨丨弟子传法曲张果先生进仙药　元稹春诗见桃径下　又代曲江老人诗丨丨明月夜花萼艳阳晨　李徳裕述梦诗夕阅丨丨骑宵闻禁仗璈　孟迟过骊山诗霓裳一曲千门锁白尽丨丨弟子头　章孝标诗疏讲青龙归禁苑歌抄白雪乞丨丨　杜牧诗闲吹玉殿昭华管醉折丨丨缥蔕花　季肱霓裳羽衣曲丨丨进旧曲玉座流新制　花蕊夫人宫词丨丨子弟簇池头小乐擕来燕游　刘筠眀皇诗丨丨法部兼胡部玉辇长亭复短亭　赵孟頫题钱舜举着色棃花诗素罗衣裳照青春眼中若有丨丨人　马祖常骊山诗可怜绣岭嗁春鸟犹似丨丨弟子歌　宋无宫词髙皇尚爱丨丨舞宣索当年曲部头　马臻西湖春日诗新腔翻得丨丨谱喜入王孙喝采声】
　　棃车【水经注阿难从摩竭国向毘舍离欲般泥洹诸天告阿□世王王追至河上毘舍离诸丨丨闻阿难来亦复来迎俱到河上阿难思维前则阿□世王致恨却则丨丨复怨即于中河入火光三昧烧身而般泥洹身二分分各在一岸二王各持半舍利还起二塔】
　　棃条【东京梦华録有托小盘卖干果子乃旋炒银杏栗子河北鵞梨丨丨棃干棃肉胶枣枣圏棃圈桃圏核桃肉】
　　棃干【东京梦华録见上】
　　棃肉【东京梦华録见棃条下】
　　棃圏【东京梦华録见梨条下】
　　棃胶【游仙记老子西游太真王母供以紫轻丨千年一花冬月乃煎丨食之身轻如太虚】
　　棃酿【癸辛杂识有山棃者味极佳意颇惜之漫用大瓮储数百枚以缶葢而泥其口半嵗后唘观则化为水清冷可爱湛然甘美真佳醖也始知丨可丨前此所未闻】
　　棃主【元史许衡传尝暑中过河阳暍甚道有棃众争取啖之衡独危坐树下自若或问之曰非其有而取之不可也人曰世乱此无主曰丨无丨吾心独无主乎】
　　棃儿【郝经橄榄诗始觉众果俗橘奴复丨丨】
　　棃腮【韩愈独钓诗风能坼芡觜露亦染丨丨】
　　棃颊【杜甫诗色好丨胜丨穰多栗过拳　王周诗兰芽行嫩叶丨丨抺生红　陈师道家山晚立诗绕舍苔衣积倚墙丨丨红】
　　棃笑【元稹诗丨丨清都日蜂游紫殿春自注京师开元观多棃花蜂】
　　棃艳【李建勲春雪诗散漫不容丨丨去轻眀应笑玉华干】
　　棃红【庾肩吾寻周处士让诗见桂白下】
　　棃紫【庾肩吾诗御丨寒更丨仙桃秋转红　萧贡诗霜添老叶山丨丨雨浥寒花野菊香】
　　棃酢【庾信小园赋见李薁下】
　　棃醉【李俊民醉棃赋然则是丨之丨也其中有趣虽父不能传之子宜其樝之不如】
　　棃熟【张庭玉即事诗乌鸢绕树山丨丨蝴蝶穿花木槿开】
　　棃疎【王勃冬郊行望诗见桂宻下】
　　棃凡【王元之商山海棠诗蕙陋虚侵迳丨丨浪占园】
　　棃美【尔雅檖萝注今杨檖也实似棃而小酢可食疏诗秦风云隰有树檖陆玑疏云檖一名赤萝一名山棃也今人谓之杨檖实如棃但小耳一名鹿棃一名鼠棃今人亦种之极有脆美者亦如丨之丨者】
　　枣
　　枣树【汉书王吉传吉少时学问居长安东家有大丨丨垂吉庭中吉妇取枣以啖吉吉后知之乃去妇东家闻而欲伐其树隣里共止之因固请吉令还妇里中为之语曰东家有树王阳妇去东家枣完去妇复还又广陵王传胥宫园中丨丨生十余茎茎正赤叶白如素池水变赤鱼死有鼠昼立舞王后庭中胥谓姬南等曰枣水鱼鼠之怪甚可恶也　魏志胡昭传注晋宣帝为布衣时与昭有旧同郡周生谋害帝昭闻而止生生不肯昭泣与结诚生感其义乃止昭因与斫丨丨共盟而别昭虽有隂徳于帝口终不言人莫知之　吴志孙皓传有鬼目菜生工人黄耉家依縁丨丨长丈余茎广四寸厚三分东观案圗名鬼目作芝草遂以耉为侍芝郎　南方草木状海丨丨身无闲枝直耸三四十丈树顶四面共生十余枝叶如栟栏五年一实实甚大如柸盌核两头不尖双卷而圆其味极甘美安邑御枣无以加也　酉阳杂俎单雄信幼时学堂前植一丨丨至年十八伐为鎗长丈七尺拱围不合刃重七十斤号为寒骨白常与秦王卒相遇秦王以大白羽射中刃火出因为尉迟敬徳拉折　戴叔伦赴抚州酬崔法曹诗见莲社下　蘓轼诗居人防番老丨丨未成槎】枣木【唐书五行志元和八年六月富平大风防丨丨千余株　庚溪诗话集古目録云秦峄山碑非真杜甫直谓丨丨传刻耳　辍耕録宋太宗留意翰墨中出御府所藏命侍书王着临榻以丨丨镂刻厘为一十巻杜甫李潮八分小篆歌峄山之碑野火焚丨丨传刻肥失真】
　　枣实【汉书恵帝纪见李花下　王仲旉南都赋桑成隂而春繁丨结丨而秋美　欧阳修戏书示黎教授诗乌衔丨丨园林熟蜂采桧花村落香　程俱许主簿见和过有推借再作奉呈松栽咫尺传卢老丨丨方将访许君　张九成杂兴诗西塘荷已花北户丨亦丨张宇秋日出郭诗离离禾黍满郊垆丨丨红殷接野闾】枣子【尔雅疏见樲枣下】
　　枣儿【东京梦华録八月秋社人家妇女皆归外家晩归即外公姨舅皆以新葫芦儿丨丨为遗】枣花【晏子春秋景公谓晏子曰东海之中有水而赤有丨丨而不实何也　黄文仲大都赋栁暗而始莳丨丨而犹播谷　梁简文帝金乐歌鐡镬种梁子铜枢生丨丨　庾信步虚词见桃核下　李颀诗四月南风大麦黄丨丨未落桐隂长　李贺诗长鎗江米熟小树丨丨春　皮日休茶瓯诗见苹沫下　沈辽丨丨寒诗数日隂霖复未畅不知更作丨丨寒　郭邦彦村行诗丨丨初落路尘香　李俊民卜居诗东邻西舍两三家簌簌墙头落丨丨】
　　枣叶【梁肃云门寺诗序万累如洗百骸坐空视松乔为弱桑轻世界于丨丨　蘓轼洞庭春色赋举丨丨之有余纳芥子其何艰　温庭筠诗菊花眀欲迷丨丨光如湿】
　　枣枝【包佶宿庐山赠白鹤观刘尊师诗手护昆仑象牙简心推霹雳丨丨盘】
　　枣林【辽史太宗纪防同九年九月壬辰阅诸道兵于渔阳西丨丨淀　元史河渠志师家店牐南至丨丨牐一十五里大徳二年二月三日兴工五月二十三日工毕　眀一统志丨丨在汝州伊阳县城西　庾信咏树诗见桃种下　蘓轼答陈述古诗见桑泊下　黄庭坚奉和王子弼寄上七兄先生诗丨丨蔽天日交隂不容繖】
　　枣核【后汉书方术传王真郝孟节者皆上党人也真能行胎息孟节能含丨丨不食可至五年十年　水经注信安县有县室坂晋中朝时有民王质伐木至石室中见童子四人弹琴而歌质因留倚柯听之童子以一物如丨丨与质质含之便不复饥俄顷童子曰其归承声而去斧柯漼然烂尽既归去家已数十年亲情雕落无复向时比矣　佛説大摩里支菩萨经复有成就法用莲华优鉢罗花雌黄铜粖白芥子鉢罗阁火粆糖水合和为丸如丨丨子大诵真言八十徧加持如天旱时送药七丸入龙池之内即降甘雨经七昼夜而不暂歇　酉阳杂俎晋时大仓南有翟泉泉西有华林园园有仙人枣长五寸丨丨细如针　黄庭坚防东坡论笔东坡平生喜用宣城诸葛家笔以为诸葛之下者犹胜它处工者平生书字每得诸葛笔则宛转可意自以为笔论穷于此见几研间有丨丨笔必嗤诮以为今人但好竒尚异而无入用之实然东坡不善用双钩悬腕故书家亦不伏此论　又林为之送笔戏赠诗巧将希栗尾拙廼成丨丨】
　　枣本【刘克荘答杨双诗丨丨留传容有伪笺家穿凿苦求奇】
　　枣下【潘岳笙赋咏园桃之夭夭歌丨丨之纂纂歌曰丨丨纂纂朱实离离宛其死矣化为枯枝　古咄唶歌丨丨何攅攅荣华各有时　谢朓秋竹曲欲求丨丨吹别有江南秋　沈约笙诗鹍鸡已啁唽丨丨复淋离刘孝绰发建兴渚示到陆二黄门诗见杏间下　黄庭坚奉送公定诗去年君渡河丨丨实离离　又戏作】
　　【欸乃歌花上盈盈人不归丨丨纂纂实已垂】
　　枣节【酉阳杂俎蜀将尹偃膂力絶人常戏左右以丨丨杖击其胫随击筋胀拥肿初无痕挞】枣形【尔雅枣壶枣疏壶枣者丨丨似壶也】
　　枣味【魏文帝与羣臣诏南方龙眼茘枝宁比西国蒲萄石蜜乎酢且不如中国凡丨丨莫若安邑御枣也】枣香【贾氏説林昔有人得安期大丨在天河之南煮三日始熟丨闻十里死者生病者起其人食之白日上升故地名煮枣　王训诗散黄分黛色熏衣杂丨丨】
　　枣心【洞天清録琴足宜用丨丨黄杨及乌木盖取其坚实　歙砚説丨丨清润可爱中有小斑纹中广上下皆鋭形若枣核然　曽棨赠笔工陆继翁诗丨丨兰蕊动光彩栗尾鸡距争竒雄】
　　枣颊【黄文雷诗又见平林丨丨頳】
