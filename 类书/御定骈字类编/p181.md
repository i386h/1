<!-- { "loadSidebar": true } -->
　　原隰【易系辞俯以察于地理疏地有山川丨丨各有条理故称理也　诗皇皇者华于彼丨丨传髙平曰丨下湿曰丨忠臣奉使能光君命无逺无近如华不以髙下易其色　又畇畇丨丨曽孙田之　又丨丨既平泉流既清　又诗豳谱今属右扶风栒邑其封域在禹贡雍州岐山之北丨丨之野　礼记月令孟春王命布农事命田舍东郊皆修封疆审端径术善相丘陵阪险丨丨土地所宜五谷所殖以敎道民必躬亲之　周礼大司徒以天下土地之图周知九州之地域广轮之数辨其山林川泽丘陵坟衍丨丨之名物　又□师掌四方之地名辨其丘陵坟衍丨丨之名□原同　汉书货殖传昔先王之制自天子公侯卿大夫士至于皂抱闗击橛者其爵禄奉养宫室车服棺椁祭祀死生之制各有差品小不得僭大贱不得逾贵夫然故上下序而民志定于是辨其土地川泽丘陵衍沃丨丨之宜教民种树畜养五谷六畜及至鱼鼈鸟兽蒲材干噐械之资所以养生送终之具靡不皆育　后汉书马融传今年五月以来雨露时澍祥应将至方渉冬节农事闲隙宜幸广成览丨丨观宿麦劝收藏因讲武校猎　宋史礼志木神勾芒东岳于坛第一龛东镇海渎于第二龛东山林川泽于坛下东丘陵坟衍丨丨于内壝之内皆在卯阶之北以南为上　潘岳哀永逝文谓丨丨兮无畔谓川流兮无岸　谢灵运从游京口北固应诏诗丨丨荑緑栁墟囿散红桃　顔延之秋胡诗丨丨多悲凉回飇卷髙树　李敬元和别鲁王诗一朝限丨丨千里间风烟　刘希夷将军行劒气射云天鼓声振丨丨张九龄奉和送燕国公赴朔方诗山川动逺畧丨丨轸皇情　袁朗饮马长城窟行日落寒云起惊沙被丨丨王湾奉使登终南山诗常爱南山游因而尽丨丨髙适酬陆少府诗别意在山河征途背丨丨　孟郊酬】
　　【友人见寄新文诗见郊陌下】
　　原衍【李徳裕忆龙门山居诗嗟余有林壑兹夕念丨丨】
　　原泽【魏书安定王传冯翊面华渭包丨丨井浅地平樵牧饶广采材华隂陆运七十伐木龙门顺流而下宋书乐志雉子游丨丨初懐耿介心】
　　原泉【孟子丨丨混混不舍昼夜　史记司马相如传大汉之徳防涌丨丨沕潏漫衍旁魄四塞云尃雾散上畅九垓下泝八埏水经注见原山下】
　　原陵【汉书食货志山林薮泽丨丨淳卤之地各以肥硗多少为差有赋有税　梁元帝幽逼诗丨丨五树杏空得动耕人】
　　原谷【韦应物徃云门郊居途经回流诗丨丨经途涩春阳草木敷】
　　原林【张九龄登襄阳岘山诗地本丨丨秀朝来烟景和】
　　原墅【后汉书马融传于是流览徧照殚变极态上下究竟山谷萧条丨丨愀】
　　原舍【惠洪夏日西园诗归来西屋斜阳在丨丨尚闻春簸声】
　　原庙【史记髙祖纪十二年令郡国诸侯各立髙祖庙以嵗时祠及孝惠五年思髙祖之悲乐沛以沛宫为髙祖丨丨髙祖所教歌儿二十人皆令为吹乐后有缺辄补之　唐彦谦长陵诗丰上旧居无故里沛中丨丨对荒丘　苏轼慈圣皇太后挽词丨丨故应祠百世先王何止活千人】
　　原上【诗隰桑有阿其叶有难笺隰中之桑其叶阿阿然长美其叶又茂盛可以庇防人兴者喻时贤人君子不用而野处有覆飬之徳也正以隰桑兴者反求此义则丨丨之桑枝不能然以兴小人在位无徳于民元稹聼庾及之弹乌夜啼诗当时为我赛乌人死葬咸阳丨丨地　杜牧长安雪后诗车马满城丨丨去岂知惆怅有闲人】
　　原头【岑参丨丨送范侍御诗百尺丨丨酒色殷路傍骢马汗斑斑　韩愈雉箭诗丨丨火烧静兀兀野雉畏鹰出复没　陆游岳池农家诗春深农家耕未足丨丨叱叱両黄犊】
　　原兽【左传在帝夷羿冒于丨丨　又昔有夏氏之方衰也后羿自鉏迁于穷石因夏民以代夏政恃其射也不修民事而滛于丨丨】
　　原鸟【禽经山鸟岩栖丨丨地处】
　　原卉【夏侯湛春可乐赋泽苖翳渚丨丨耀阜】
　　原茅【栁宗元万年令裴府君墓碣刺金州决髙防隟去人水祸渚茭丨丨辟成稻梁】
　　原火【梁元帝览赋结愤风而炎上燎丨丨于惊飔】
　　原燎【齐书禇渊传勍寇穷凶势过丨丨衅逆仓卒终古未闻　陈琳檄吴将校文云散丨丨罔有孑遗左思魏都赋巢焚丨丨变为煨烬故荆棘旅庭　元稹答姨兄胡灵之见寄五十韵诗丨丨逄氷井鸿流值木罂　王賔卫真道中诗草色唤回丨丨黑氷凘消入水痕清】
　　原流【淮南子人道者覆天载地廓四方祈八极髙不可际深不可测包裹天地禀授无形丨丨泉浡冲而徐盈】
　　原州【周书文帝纪迁征西将军金紫光禄大夫増邑三百户加直阁将军行丨丨事　唐书地理志丨丨平凉郡广徳元年没吐蕃节度使马璘表置行丨丨于灵台之百里城贞元十九年徙治平凉元和三年又徙治临泾大中三年收复关陇归治平髙广明后复没吐蕃又侨治临泾　元史地理志开成州唐丨丨宋为镇戎军金升镇戎州元初仍为丨丨　元稹西凉伎乐府开逺门前万里堠今来蹙到行丨丨注平时开逺门外立堠云去安西九千九百里以示戎人不为万里行其就盈数矣】
　　原县【左传子产为丰施归州田于韩宣子宣子为初言病有之以易丨丨于乐大心注原晋邑】原信【北史贺若谊传谊性刚果有干畧周闵帝受禅封霸城县子加开府厯丨丨二州总管】原丰【宋书州郡志丨丨令晋武帝太康三年省建安典船校尉立】
　　原停【水经胶水又北过夷安县东注县王莽更名之曰丨丨也】
　　原武【汉书地理志河南郡丨丨莽曰原桓　宋史兵志诏取丨丨监马赴京师移河北孳生马牧于丨丨】原桓【汉书见上】
　　原乡【宋书州郡志丨丨令汉灵帝中平二年分故鄣立】
　　原城【明一统志丨丨在懐庆府济源县西北一十五里晋文公伐原示信即此】
　　原情【杜甫秦州见敕目薛三璩授司议郎毕四曜除监察诗陇俗轻鹦鹉丨丨类鹡鸰】
　　原命【书序大戊赞于伊陟作伊陟丨丨传原臣名丨丨伊陟二篇亡疏大戊赞于伊陟告陟不告原也史录作二篇则大戊告陟亦告原俱以桑谷事告故序总以为文　史记殷纪帝大戊赞伊陟于庙言弗臣伊陟让作丨丨注原臣名也命原以禹汤之道我所修也】
　　原守【左传晋侯问丨丨于寺人勃鞮对曰昔赵衰以壶飱从经馁而弗食故使处原】
　　原同【左传狄人归季隗于晋而请其二子文公妻赵衰生丨丨屏栝楼婴】
　　原屏【左传丨丨咎之徒也】
　　原伯【左传荘公二十一年春胥命于弭夏同伐王城郑伯将王自圉门入虢叔自北门入杀王子頽及五大夫郑伯享王于阙西辟乐备王与之武功之畧自虎牢以东丨丨曰郑伯效尤其亦将有咎　又见原降下】原仲【春秋荘公二十七年秋公子友如陈葬丨丨左传秋公子友如陈葬丨丨非礼也丨丨季友之旧也】原轸【左传晋丨丨曰秦违蹇叔而以贪勤民天奉我也按丨丨即先轸晋大夫】
　　原宪【杜甫寄李白诗处士祢衡俊诸生丨丨贫　皮日休晓次神景宫诗毎嗟丨丨□常苦齐侯疟】原褚【汉书赵广汉传广汉迁颍川太守郡大姓丨丨宗族横恣賔客犯为盗贼前二千石莫能禽制广汉既至数月诛丨丨首恶郡中震栗注丨丨二姓也】
　　原寇【魏志钟毓传干戚可以服有苖退舍可以纳丨丨不必纵吴汉于江关聘韩信于井陉也】原人【新序晋文公伐原与大夫期五日五日而原不降文公令去之吏曰原不过三日将降矣君不如待之公曰得原失信吾不为也丨丨闻之曰有君义若此不可不降也遂降温人闻之亦请降故曰伐原而温降此之谓也】
　　原兆【周礼太卜掌三兆之法一曰玉兆二曰瓦兆三曰丨丨注丨丨有周之兆】
　　原黒【刘禹锡连州腊日观莫猺猎西山诗林红叶尽变丨丨草初烧】
　　原本【大戴礼子曰夫易之生人禽兽万物昆虫各有以生或奇或偶或飞或行而莫知其情惟逹道徳者能丨丨之矣】
　　原测【淮南子丨丨淑清之道而逐万物之祖也】
　　原塞【汉书刘向传臣愚以为宜退防显以章蔽善之罸进望之等以通贤者之路如此太平之门开灾异之丨丨矣】
　　原大【史记货殖传丨丨则饶原小则鲜】
　　原降【左传晋侯围原命三日之粮丨不丨命去之谍出曰丨将丨矣军吏曰请待之公曰信国之寳也民之所庇也得原失信何以庇之所亡滋多退一舍而丨丨迁原伯贯于冀】
　　隰
　　隰原【诗其军三单度其丨丨彻田为粮】
　　隰臯【左传楚蒍掩为司马子木使庀赋数甲兵甲午蒍掩书土田度山林鸠薮泽辨京陵表淳卤数疆潦规偃猪町原防牧丨丨井衍沃量入修赋赋车籍马赋车兵徒兵甲楯之数既成以授子木礼也】隰壤【左思魏都赋丨丨瀸漏而沮洳林薮石留而芜秽】
　　隰坰【王粲从军诗泛舟盖长川陈卒被丨丨】
　　隰郕【左传隠公十一年王取乌刘蒍防之田于郑而与郑人苏忿生之田温原絺樊丨丨攅茅向盟州陉隤懐君子是以知桓王之失郑也恕而行之徳之则也礼之经也已弗能有而以与人人之不至不亦宜乎】隰中【诗山有扶苏隰有荷华不见子都乃见狂且疏山上有扶苏之木丨丨有荷华之草木生于山草生于隰上下各得其宜以喻君子在上小人在下亦是其宜今忽置小人于上位置君子于下位是山隰之不如也】
　　隰桑【诗见野处下】
　　隰杻【诗山有栲丨有丨】
　　隰朋【左传齐丨丨帅师防秦师纳晋惠公注丨丨齐大夫　吕览丨丨之为人也上志而下求丑不若黄帝而哀不已若者其于国也有不闻也其于物也有不知也其于人也有不见也　新序登降揖让进退闲习臣不如丨丨请置以为大行】
　　隰叔【左传在周为唐杜氏注唐杜二国名殷末豕韦国于唐周成王灭唐迁之于杜为杜伯杜伯之子丨丨奔晋四世及士防食邑于范】

　　御定骈字类编卷十七
<子部,类书类,御定骈字类编>
　　钦定四库全书
　　御定骈字类编卷十八
　　天地门十八
　　臯
　　臯壤【南史谢朓传丨丨揺落对之惆怅岐路东西或以呜咽　庄子山林与丨丨与使我欣欣然而乐与孙绰喻道论鳞甲之物不达丨丨之事　郭璞客傲丨丨为欣悲之府蝴蝶为物化之器　江总栖霞寺碑】
　　【歩林壑陟丨丨　郑谷咸通十四年府试木向荣诗山川应物丨丨起农情　王安石寄吴氏女子诗山泉丨丨间适志多所经　杨载诗亟谋树丨丨翦茅覆小堂】
　　臯陆【夏侯湛江上泛歌防芜纷兮被丨丨修竹郁兮翳崖趾　储光羲射雉词原田遥一色丨丨旷千里】臯垅【梅尧臣川上田家诗丨丨生麦苖青青尚堪把】
　　臯圃【陆蒙奉酬袭羙先辈初夏见寄次韵诗积雨晦丨丨门前烟水平】
　　臯区【韩愈孟郊城南联句诗丨丨扶帝壤瓌蕴郁天京】
　　臯渚【张载招隠诗鹳鹭遵丨丨数为矰所系】
　　臯亭【明一统志丨丨山在杭州府城东北二十五里髙百余丈云出则雨山半有桃花坞　王世贞满江红词痛他年降表出丨丨鸱夷目】
　　臯库【唐书礼乐志门有丨丨岂得施于郊野谓宜近在宫中】
　　臯门【诗乃立丨丨臯门有伉毛传王之郭门曰丨丨郑笺诸侯之宫外门曰丨丨　潘岳西征赋尔乃越平乐过街邮秣马丨丨税驾西周　郑曼季答陆士龙诗丨丨重辟资尔启扉】
