<!-- { "loadSidebar": true } -->
　　铁劒【史记范雎传昭王临朝叹息应侯进曰臣闻主忧臣辱主辱臣死今大王中朝而忧臣敢请其罪昭王曰吾闻楚之丨丨利而倡优拙夫丨丨利则士勇倡优拙则思虑逺夫以逺思虑而御勇士吾恐椘之图秦也　越絶书楚王召风胡子而问之曰寡人闻呉有干将越有欧冶子此二子者甲世而生天下未常有精诚通天下为烈士寡人愿赍邦之重寳皆以奉子因吴王请此二人作丨丨可乎　刀劒录前汉刘季在位十二年以始皇三十四年于南山得一丨丨长三尺铭曰赤霄大篆书及贵常服之此即斩蛇劒也　刘长卿赠贾侍郎自防稽使回诗见金闺下】
　　铁刀【齐书刘悛传邓通南安人汉文帝赐严道县铜山铸钱今蒙山近青衣水南青衣在侧竝是故秦之严道地青衣县又改名汉嘉且蒙山去南安二百里案此必是通所铸近唤山獠出云甚可经略此议若立润利无极并献山铜一片又铜石一片平州丨丨一口上从之　宋史日本国传进奉金银莳绘砚一筥一合纳金砚一鹿毛笔松烟墨金铜水瓶丨丨　贾岛赠僧诗青松雪悬铜锡白发如霜落丨丨　又唐书吐蕃传以大理卿刘元鼎为防盟使元鼎与论讷罗就盟其国过石堡城崖壁峭竪道囘屈虏曰丨丨城】铁斧【説苑干将镆鎁拂钟不铮试物不知扬刃离金斩羽契丨丨此至利也然以之补履曽不如两钱之锥　古今注金斧黄钺也丨丨元钺也】
　　铁锧【后汉书董卓传卓与司徒黄琬司空杨彪俱丨丨诣阙上书追理陈蕃窦武及诸党人以从人望于是悉复蕃等爵位擢用子孙又星经丨丨三星在八魁西北】
　　铁鈇【急就篇丨丨鑚锥釜鍑鍪注丨丨以铁为茎刀也一曰以铁为椹也】
　　鐡钺【古今注锽秦改丨丨作锽始皇制也】
　　铁椹【急就篇注见铁鈇下】
　　铁兵【越絶书当此之时作丨丨威服三军天下闻之莫敢不服此亦丨丨之神　江淹铜劒賛序铸铜既难求铁甚易是故铜兵转少丨丨转多】
　　铁物【嫏嬛记郭抚凿池得一空棺中有丨丨洗而视之乃琴也　雷斆炮炙论序折劒遇鸾血而如初注以鸾血烧作胶粘折处丨丨永不防】
　　铁戈【呉志贺齐传建安十三年迁威武中郎将讨丹阳黟歙黟帅陈仆祖山等二万户屯林歴山临高下石不可得攻军住经日将吏患之齐隂募轻捷士为作丨丨密于隂险贼所不备处以戈拓斩山为缘道夜令潜上乃多县布以援下人得上数百人四面流布俱鸣鼓角齐大军因是直上大破仆等其余皆降凡斩首七千】
　　铁防【唐书宗室齐物传天寳初累擢陜州刺史开砥柱通漕路发重石下得古丨丨若铧然铭曰平陆上之诏因以名县　画梅谱捎如丨丨花无十全】
　　铁盾【史记樊哙传项羽在戯下欲攻沛公沛公从百余骑因项伯面见项羽谢无有闭关事项羽既飨军士中酒亚夫谋欲杀沛公令项庄防劒舞坐中欲击沛公时独沛公与张良得入坐樊哙在营外闻事急乃持丨丨入到营营卫止哙哙直撞入立帐下项羽目之问为谁张良曰沛公参乗樊哙　梁书元帝纪突骑短兵犀函丨丨结队千羣持防百万　晋阳秋王平子左右有二十人甚徤皆持丨丨马鞭　虞世基讲武赋冲冠耸劒丨丨铜头】
　　铁镵【宋书臧质传焘大怒乃作铁牀于其上施丨丨云破城得质当座之此上】
　　铁鎗【五代史王彦章传为人骁勇有力持一丨丨骑而驰突奋疾如飞而他人莫能举也军中号曰王丨丨　宋史兵志天圣四年诏作坊造丨丨一万五千给秦渭环庆延州镇戎军　又岳飞传战于太行山擒金将托卜雅尔乌居数日复遇敌飞单骑持文八丨丨刺杀哈芬大王敌众败走　元史王珍传金末丧乱所在盗起南乐人杨丨丨聚众保乡里太祖遣兵攻破河朔丨丨以兵应之行营帅安扎署珍军前都弹压　又史天泽传武仙骁将葛丨丨者拥众万人来拒战天泽迎击之身先士卒勇气百倍贼退阻派河乗夜而遁天泽追及之生擒葛丨丨　湖山胜槩褒忠演福院元系智果观音院后充岳鄂王香火岳云所用丨丨犹在】铁箭【钱塘遗事钱王射潮后以丨铸成丨样其大如杵作亭路旁埋箭亭中出土犹七尺许以示镇压之义　杨维桢杵歌射得潮头向东去钱王丨丨太山牢】
　　铁矢【蜀志诸葛亮传注魏氏春秋曰亮损益连弩谓之元戎以丨为丨矢长八寸一弩十矢俱发】铁简【宋史兵志庆厯元年知州杨偕遣曲阳县主簿杨拯献龙虎八阵圗及所制神盾劈阵刀手刀铁连槌丨丨　又任福传挥四两丨丨挺身决鬭枪中左颊絶其喉而死　又张玉传夏兵有驰铁骑挑战者玉单持丨丨出鬭军中号曰张丨丨　欧阳修桑怿传怿善劒刃丨丨力过数人而有谋畧】
　　铁鞭【五代史安重荣传使人为大丨丨以献诳其民曰鞭有神指人人輙死号丨丨郎君出则为前驱镇之　宋史王珪传少拳勇善骑射能用铁杵丨丨　麻姑仙坛记王方平降蔡经家召麻姑至指爪长数寸经意其可爬痒忽有丨丨鞭其背　李昌符咏铁马鞭诗汉将临流得丨丨鄂侯名字旧雕镌】
　　铁杵【宋史郭遵传元昊冦延州遵以禆将属刘平遇敌驰马入敌阵杀伤数十人敌出骁将杨言当遵遵挥丨丨破其脑两军皆大呼复持铁鎗进所向披靡世説卫玠问乐令梦乐云是想卫曰形神所不接而梦岂是想耶乐曰因也未尝梦乗车入鼠穴韲噉丨丨皆无想无因故也　稽神録杜鲁賔以卖药为事有客自称豫章人恒来市药未尝还直久之乃赠杜山木棒十条委之而去莫知所之杜不以介意转遗亲友所存三条偶命工人剖之其中得小丨丨二具可五六寸臼有八足间作兽头制作精巧不类人力】
　　铁挝【五代史李存孝传存孝猿臂善射身披重铠槖刀坐矟手舞丨丨出入阵中以两骑自从战酣易骑上下如飞　宋史卫融传融被擒太祖责之曰汝何故劝刘钧起兵助李筠反耶融曰犬吠非其主臣四十口受刘氏丰衣美食不忍负之陛下纵不杀臣臣亦不为陛下用终当间道走河东尔太祖怒令左右以丨丨击其首曵出将戮之融大呼曰大丈夫死或重于泰山或轻于鸿毛今之死正当其所尔太祖闻之曰此忠臣也遽命释之】
　　铁锤【唐书严武传幼豪爽母裴不为挺之所答独厚其妾英武始八嵗怪问其母母语之故武奋然以丨丨就英寝碎其首左右惊白挺之曰郎戱杀英武辞曰安有大臣厚妾而薄妻者儿故杀之非戱也父竒之曰真严挺之子　五代史周徳威传梁军围晋太原令军中曰能生得周阳五者为刺史有骁将陈章者号陈野义常乗白马披朱甲以自异出入阵中求周阳五欲必生致之徳威戒其部兵曰见白马朱甲者当佯走避之两军皆阵徳威防服杂卒伍中陈章出挑战兵始交徳威部下见白马朱甲者因退走章果奋矟急追之徳威伺章已过挥丨丨击之中章堕马遂生擒之　宋史胡铨传时大雪河氷皆合铨先持丨丨锤氷士皆用命金人遂退　十洲记炎洲在南海中上有风生兽似豹青色大如貍张网取之积薪数车以烧之薪尽而兽不然灰中而立毛亦不焦斫刺不入打之如灰嚢以丨丨鍜其头数十下乃死而张口向风须防复活】铁椎【史记留侯世家良尝学礼淮阳东见沧海君得力士为丨丨重百二十斤秦皇帝东游良与客狙击秦皇帝博浪沙中误中副车　又信陵君传公子至邺矫魏王令代晋鄙晋鄙合符疑之欲无聼朱亥袖四十斤丨丨椎杀晋鄙　又淮南王传厉王有材力力能扛鼎乃徃诣辟阳侯辟阳侯出见之即自袖丨丨椎辟阳侯令从者魏敬刭之厉王乃驰走阙下肉袒谢曰臣母不当坐赵事其时辟阳侯力能得之吕后弗争罪一也赵王如意子母无罪吕后杀之辟阳侯弗争罪二也吕后王诸吕欲以危刘氏辟阳侯弗争罪三也臣谨为天下诛贼臣辟阳侯报母之仇谨伏阙下请罪孝文伤其志为亲故弗治赦厉王　宋史岳云传每战以手握两丨丨重八十斤先诸军豋城　元史彻辰巴图尔传蔡州破金守将佩虎符立城上彻辰巴图尔以丨丨击杀之取虎符以献帝嘉其能命从皇子攻枣阳】
　　铁棰【锤同宋史傅潜传契丹大入縁边城堡悉飞书告急潜麾下歩骑凡八万余咸自置铁挝丨丨争欲奋击潜畏懦无方畧闭门自守　急就篇丨丨挝杖棁柲杸注丨丨以丨为丨若今之称锤亦可以击人故从兵器之例张良所用击秦副车即此物也　又八綋译史见金刚下】
　　铁凿【白居易开龙门八节石滩诗见金锤下】
　　铁锯【南越志锯鱼左右如丨丨】
　　铁剉【宋史舆服志亡金国寳其法物有销金盘龙红纻丝袍一透碾云龙玉一内方八胯结连一塌尾一并玉涂金结头一涂金小结攀一头珠环玉束一垂头里拓上有金龙上玉事件大小一十八又玉靶丨丨一销金玉事件二皮茄袋一玉事件三天纲称上项国言谓兔鹘皆其故主完顔守绪常服之物也】铁钻【宋史舆服志凡命节度使有司给门旗二龙虎各一旌一节一麾枪二旗以红缯九幅上设耀箆丨丨髹杠绯纛】
　　鐡刃【宋史仪卫志枪矟也唐羽林所执制同矟而丨丨上缀朱丝拂　孟郊征蜀聮句竹兵彼皴脆丨丨我鎗防】
　　铁镞【魏志倭人传兵用矛楯木弓木弓短下长上竹箭或丨丨或骨镞　南史羊侃传时贼为尖项木驴攻城矢石所不能制侃作雉尾炬施丨丨以油灌之掷驴上焚之俄尽】
　　铁铦【战国防苏秦为赵王使于秦反三日不得见谓赵王曰秦乃者过柱山有两木焉一盖呼侣一盖哭问其故对曰吾苦夫匠人且以绳墨案规矩刻镂我一盖曰吾所苦夫丨丨然自入而出夫人者今秦使于秦而三日不见无有为臣为丨丨者乎】
　　铁铗【庾信对烛赋铜荷承泪蜡丨丨染浮烟】
　　铁鍱【正法念处经阿鼻地狱第五丨丨】
　　铁琴【嫏嬛记见铁物下】
　　铁笛【宋史孙守荣传生七嵗病瞽遇异人教以风角鸟占之术其法以音律推五数播五行测度万物始终盛衰之理凡问者一语顷輙知休咎守荣既悟异人授以丨丨遂去不复见　闻见近録张元每夜逰山林则吹丨丨而行声闻数里羣盗皆避　霏雪録杨亷夫先生之母夫人尝梦神人授金钱一枚吞之遂娠先生先生文章事业为一代伟人岂偶然哉先生卒钱君思复尝作挽诗云生前母应金钱梦死后人称丨丨仙明一统志丨丨亭武夷山中宋时建胡寅尝与刘兼道逰此兼道善吹丨丨有穿云裂石之声　陆防客谈荆渚武昌慨然有作诗戯拈丨丨吹出塞水涌月落鱼龙愁】
　　铁鼓【宋史河渠志洛水贯西京多暴涨漂壊桥梁建隆二年留守向拱重修天津桥成甃巨石为脚高数丈鋭其前以疏水势石纵缝以丨丨络之其制甚固四月具图来上降诏褒美　李白从军行城头丨丨声犹震匣里金刀血未干】
　　铁钟【姚合送文着上人逰越诗越中多有前朝寺处处丨丨石磬声】
　　铁磬【齐书百官志卫尉府置丞一人掌宫城管钥宫城诸却敌楼上本施鼓持夜者以应更唱太祖以鼓多惊眠改以丨丨　名山记修真四坛在九疑山上第二坛有齐永明中所铸丨丨十二枚】
　　铁钲【王恽日蚀诗始似昏晕镜久乃挂丨丨】
　　铁镫【唐书车服志未有官者乗蜀马丨丨】
　　铁镳【盐铁论古者庶人贱骑绳控革鞮皮荐而已及其后革鞍牦成丨丨不饰今富者□耳银镊防黄金琅勒罽绣弇汗垂珥胡鲜中者染韦绍系采画暴干】
　　铁鞍【晋陇上歌爱将养士同心肝騄骢骏马丨鍜丨】
