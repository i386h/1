<!-- { "loadSidebar": true } -->
　　天泉【史记天官书嵗隂在子星居卯以十一月与氐房心晨出曰丨丨　星经丨丨十星在鳖东一曰大海主灌漑沟渠之事也　又晋书礼志陆机云丨丨池南石沟引御沟水池西积石为禊堂本水流杯饮酒亦不言曲水　明一统志丨丨山在武康县西北三十五里山有长流水谓之丨丨　栁宗元为王京兆贺嘉莲表香激大王之风影耀丨丨之水　宋之问秋莲赋移植丨丨飘香列仙娇紫台之月露舍玉宇之风烟　刘诜瑞莲赋记同榦于丨丨歌合欢于西内　李濋华月照方池赋丨丨合而益空毫芒鉴而必具　卢纶王评事驸马花烛诗平明却入丨丨里日气曈昽五色光李商隠一片诗丨丨水暖龙吟细露畹春多鳯舞迟】天江【晋书天文志丨丨四星在尾北主太阴江星不具天下津河闗道不通明若动摇大水出大兵起　宋书天文志永和十一年八月己未太白犯丨丨占曰河津不通齐书天文志永明元年八月乙丑荧惑从行犯丨丨　张衡天象赋丨丨为太隂之主傅説奉中闱之祠　储光羲贻王侍御出台掾丹阳诗时等青游若从丨丨度李贺上云乐丨丨碎碎银沙路嬴女机中断烟素】
　　天海【晋书天文志见天池下　星经丨丨十星在壁西南五星及客守之水涌溢浸溺人邑　孔稚珪褚先生伯玉碑子晋笙歌驭鳯于丨丨王乔云举控鹤于都　李商隠栁枝诗序作丨丨风涛之曲幽咽怨断之音　王仲言慈寜殿赋丨丨相际造化溟蒙雕题贯膂大艑艨　髙适赠别王十七诗云沙自迥合丨丨空迢递　白居易读谢灵运诗大必笼丨丨细不遗草树　刘禹锡送华隂尉张苕赴邕府使幕诗从此孤舟去悠悠丨丨春　裴夷直忆家诗丨丨相逢无尽处梦魂来往尚应难】
　　天渊【张衡天象赋丨丨委输于南海狗国分疆于北幽张渊观象赋其列星之表五车之间乃有咸池鸿沼玉井丨丨建树百果竹林在焉　又宋书符瑞志有霭景阳丨丨之涘清暑爽立云堂特起　齐书礼志赵王伦簒位三日防丨丨池诛张林懐帝亦防丨丨池赋诗　水经注池水又东流于洛阳县之南池池即故狄泉也后遂为东宫池其一水自大夏门东迳宣武观凭城结构不更増墉左右夹列歩廊参差翼跂南望丨丨池北瞩宣武塲　明一统志丨丨池在江寜府华林园中刘宋元嘉中凿沈约八咏有云先泛丨丨池　陆机又与弟云书丨丨池南角有果各作一株无处不有又齐书乐志义满丨丨礼昭地轴　栁宗元答问蛟龙之腾于丨丨也弥六合泽万物而虾与蛭不离尺水储光羲同诸公送李云南伐蛮诗回溪深丨丨掲厉逾舟梁　张表超然台赋何喜恶之足较兮固丨丨之异区　陆游读书示子遹诗望古虽丨丨视俗亦氷炭】天池【晋书天文志九坎间十星曰丨丨一曰三池一曰天海主灌溉田畴事　又齐书乐志沔彼流水朝宗丨丨洋洋贡职抑抑威仪　唐书太宗纪贞观十八年十月己巳猎于丨丨　宋史郭逵传契丹来求丨丨庙地逵访得太平兴国中故牍证为王土檄报之契丹愧伏　荘子鹏之背不知其防千里也怒而飞其翼若垂天之云是鸟也海运则将徒于南南防者丨丨也述异记夫差作丨丨池中造青龙舟舟中盛陈妓乐日与西施为水嬉　水经注湿水又东北流左防桑干水其水潜承太原汾阳县北燕京山之大池池在山原之上世谓之丨丨　地理通释丨丨在岚州静乐县北燕京山上周迥八里阳旱不耗隂霖不溢故老言尝有人乘车风飘堕池有获车轮于桑干泉本朝欧阳公云寜化军丨丨　睦州古迹记为石梁一在丨丨左可数十文　明一统志丨丨在巩昌府文县西北一百六十里一名大□湫合众山凹为大壑环一百五十里水积其中不见畔岸　又丨丨在江寜府茅山絶顶又有碧玉池　又丨丨山在汉中府城固县南三十里上有大池四时不涸　又丨丨峯在九江府城西南六十里尝有神灯之异　又丨丨原在庆阳府环县南九十里又丨丨城在太原府静乐县唐龙纪中李克用表置丨丨县宋熙寜中省　庾信温汤碑嵩岳三仙之馆不孤擅于丨丨华隂百尺之泉岂独髙于莲井　又春赋马是丨丨之龙种带乃荆山之玉梁　韩愈应科目时与人书丨丨之濵大江之濆曰有怪物焉盖非常鳞凡介之品彚匹俦也　真徳秀鱼计亭后赋大则述鲲化于丨丨小则翫鯈游于濠上　沈佺期黄鹤诗遥忆君轩上来下丨丨间　虑象赠张均员外诗翰苑飞鹦鹉丨丨待鳯凰　杜甫丨丨诗丨丨马不到岚壁鸟才通储光羲敬酬陈掾亲家翁秋夜有赠诗云汉一矫翼丨丨三振鳞　李华寄赵七侍御诗淩滩出极浦旷若丨丨通　元稹青云驿诗丨丨光灔灔瑶草緑萋萋　白居易咏涧中鱼诗海水桑田欲变时风涛翻覆沸丨丨孟郊将见故人诗振衣起踯躅頳鲤跃丨丨　陆希声寄防光上人诗笔下龙蛇似有神丨丨雷雨变逡巡章孝标初及第归酬孟元翌见赠诗六年衣破帝城尘一日丨丨水脱鳞　李商隠东下三旬苦于风土马上戏作诗丨丨辽阔谁相待日日虚乘九万风　杜牧长安杂题诗洪河清渭丨丨濬太白终南地轴横　陆游自述诗链丹留日观采药上丨丨　马祖常都门一百韵诗丨丨漾文波海岛通潜壑】
　　天潢【史记天官书王良旁有八星絶汉曰丨丨　晋书天文志五车五星三柱九星其中五星曰丨丨天潢南三星曰咸池鱼囿也月五星入丨丨兵起道不通天下乱　张衡天象赋丨丨利渉以沦涟咸池浮中而渺漫　又后汉书张衡传思赋乘丨丨之泛泛兮浮云汉之扬扬　卢照邻七夕泛舟诗丨丨殊漫漫日暮独悠哉　刘禹锡墙隂歌白日左右浮丨丨朝晡影入东西墙　张昱辇下曲州桥拜伏两珉龙向下丨丨一派通　又宋史艺文志李匡文丨丨源派谱説一卷庾信周大将军萧太墓志铭派别丨丨支分若木】天津【后汉书天文志孝和永元元年三月丙辰流星起丨丨　晋书天文志丨丨九星横河中一曰天汉一曰天江主四渎津梁所以度神通四方也一星不偹津闗道不通　又箕四星后宫妃后之府亦曰丨丨一曰天鸡主八风凡日月宿在箕东壁翼轸者风起　齐书乐志排阊阖渡丨丨　周书武帝纪天和四年二月庚午有流星大如斗出左摄提流至丨丨灭后有声如雷　元史天文志顺帝元统二年七月乙酉夜流星如酒杯大色赤尾迹约长五尺余光明烛地起自丨丨之侧没于离宫之南　又祭祀志虚宿牛宿织女人星司命司非司危司禄丨丨离珠罗堰天桴奚仲左旗河鼓右旗位于子　陆云九愍朝总辔于扶桑夕饮马于丨丨　郭璞客傲夫攀骊龙之髯抚翠禽之毛而不得絶霞肆跨丨丨者未之前闻也　栁宗元乞巧文今闻天孙不乐其独得贞卜于元将蹈石梁欵丨丨俪于神夫于汉之濵　张衡天象赋丨丨横汉以摛光奚仲临津而泛影　张渊观象赋于后则有车府传舍匏丨丨　杨炯浑天赋华盖岩岩俯临于帝生离宫奕奕旁絶于丨丨　林益五星同色赋映丨丨乍疑于流火写汉浦更类于沉珠　沈叔安七夕诗皎皎宵月丽秋光耿耿丨丨横复长　又沈佺期和上巳连寒食有懐京洛诗丨丨御栁碧遥遥轩骑相从半下朝　李嘉祐送侍御四叔诗更接丨丨近余花映绶新　元稹送友封诗心断洛阳三两处窈娘提抱古丨丨　刘禹锡酬思黯代书见戏诗官冷如浆病满身凌寒不易过丨丨李绅重入洛阳东门诗连野碧流通御苑满阶秋草过丨丨　李商隠寄成都髙苗二从事诗今日问君能寄否二江风雨接丨丨　陆游车中作诗断云飞苑路髙栁暗丨丨　又唐书肃宗纪广平王入东京陈兵丨丨桥南士庶欢呼路侧　宋史河渠志秦淮之水流入府城别为两派正河自镇淮新桥直注大江其为青溪自丨丨桥出栅砦门亦入于江縁栅砦门地近为有力者所得遂筑断青溪水口创为花圃毎水流暴至则泛溢浸荡城内居民尤被其害　元和志丨丨桥在河南县北　邵氏闻见録康节在洛阳丨丨桥闻杜鹃　明一统志丨丨桥在河南府城外西南架洛水隋炀帝建用大船连以铁锁南北夹起四楼唐贞观中始甃石为岸即宋邵雍闻杜鹃处　刘希夷诗丨丨桥下东流水丨丨桥上繁华子　李白诗忆昔洛阳董糟丘为余丨丨桥南造酒楼　皮日休洛中寒食诗逺近垂杨映钿车丨丨桥影压神霞　陆游还家诗丨丨桥上醉骑驴一锦嚢诗一束书　刘因海南鸟诗精衞有情衔太华杜鹃无血到丨丨　又大业杂记东都大城南临洛水开大道对端门街一名丨丨街阔一百歩道旁植樱桃石榴两行至端门　又明一统志丨丨闗在顺天府良乡县北西至大龙门凡十五闗口其中差大者曰丨丨闗又丨丨水在嘉定州峩嵋县西南出徼外入洣水】
