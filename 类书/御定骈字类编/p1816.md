<!-- { "loadSidebar": true } -->
　　【坐忘身　虞集子昂竹诗诸公老去风流尽相对丨丨飏鬓丝　又送欧阳元功谒告还浏阳诗竹簟暑风魂梦逺丨丨清画鬓毛苍　宋无如镜伐竹架过墙葡萄诗林月过庭窥断影丨丨润色到啼痕　又寄题无照西园诗松吹和琴杂丨丨到树分　方回治圃杂书诗见谷雨下　黄庚宿甘露寺诗窗出丨丨白鑪分葑火红　谢宗可丨丨诗诗成禅榻风初起梦破僧房雪未深　周砥与华景彰游恵山诗鹤鸣竹日当窗淡僧定丨丨出阁迟　吴师道春日独坐诗丨丨淡淡风前少庭叶沈沈而后添　吉雅谟丁鹤年弟特遗楮帐诗竹鑪松火丨丨暖一段清贞尽属君　钱惟善宿明庆亨会堂上人房诗一榻丨丨清梦熟因思松瀑洒氷帘张宪送哲古心往吴江报恩寺诗花雨随风散丨丨隔竹消　陈基答秦文仲郭羲仲聮句见寄诗香烬旋温婆律火丨丨轻飏石楠风　髙啓偶睡诗一榻丨丨成偶睡觉来犹把读残书　又寄倪隐君元镇诗寒池蕉雪诗人画午榻丨丨病叟禅】
　　茶山【宋史食货志西京作坊使杨允恭言商人市诸州风土各有所宜非参以多品则少利罢务令就丨丨买茶不可行　苕溪渔隠丛话白乐天守姑苏闻贾常州崔湖州丨丨境防想羡欢宴因寄诗云遥闻境会丨丨夜珠翠歌钟俱绕身盘下中分两州界灯前合作一家春青蛾递舞应争妙紫笋齐尝各鬭新自叹花时北窗下蒲黄酒对病眠人　方舆胜览丨丨在长兴县西产紫笋茶　明一统志丨丨路在常州府城南一十里旧传唐湖常二州守防阳羡造茶于此往返故名又丨丨在广信府城北唐陆鸿渐尝居此号东冈子刺史姚冀尝诣其所居凿沼为溟渤之状积石为嵩华之形后隐士沈洪乔葺而居之　杜牧丨丨诗山实东南秀茶称瑞草魁　温庭筠送北阳袁明府诗见苇浦下　郑谷峡中寓止诗夜船归草市春步上丨丨　苏轼梅花诗永懐丨丨下携妓修春贡】
　　茶坞【皮日休有丨丨诗】
　　茶埠【明一统志丨丨峪寨在岷州卫城东十五里】
　　茶坡【茶经淮隂图经山阳县南二十里有丨丨　司空图武陵路诗橘岸舟闲罾网挂丨丨日暖鹧鸪啼】茶陵【后汉书郡国志长沙郡县丨丨　吴志孙权传赤乌八年春丨丨县鸿水溢出流漂居民二百余家元史刘畊孙传至正十二年春蕲黄贼攻破湖南畊孙倾家赀募义丁以援丨丨贼至輙却故丨丨久不失】
　　【守　茶经丨丨圆经云丨丨者所谓陵谷生茶茗焉】
　　茶崦【许浑送张尊师归洞庭诗杉松近晚移丨丨岩谷初寒盖药畦注宋本作花崦文苑作丹灶皆非】茶溪【茶经括地图临遂县东一百四十里有丨丨　范成大送吴智叔检详直中秘使闽诗秋生莲浦船初泛春满丨丨骑趣还】
　　茶井【集灵记有僧在山顶见一父老云仙家有雷鸣丨丨雷发声井中采撷一两袪宿疾二两当眼前无疾三两换骨四两为地仙矣】
　　茶泉【裴廸有西塔寺陆羽丨丨诗】
　　茶陀【辽史圣宗纪开泰七年十二月萧排押等与髙丽战于丨丨二河辽军失利　又萧排押传七年再伐髙丽至开京敌奔溃纵兵俘掠而还渡丨丨二河敌夹射排押委甲仗走坐是免官】
　　茶园【旧唐书郑注传注初浴堂召对上访以富人之术乃以茶为对其法欲以江湖百姓丨丨官自造作量给直分命使者主之乃命王涯兼防茶使　宋史食货志旧丨丨荒薄采造不充其数者蠲之　又蜀之丨丨不殖五谷惟宜种茶赋税一例折输　元史百官志常湖等处丨丨都提举司秩正四品　续仙传拾遗初九陇人张守珪仙君山有丨丨毎嵗召采茶人力百余人男女佣工者杂处园中有一少年赁为摘茶守珪以为义儿又一女子愿为义儿之妻一旦山水泛溢市井路隔盐酪既阙新妇曰此可买耳取钱出门十数步置钱于树下以杖扣树得盐酪而归其术夫亦能之因与邻妇十数人于塴口市相遇为买酒一椀与妇饮之皆大醉而椀中酒不减守珪问其术受于何人少年曰我阳平洞中仙人耳因有小过谪于人间不久当去砚谱端溪有斧柯丨丨将军地同是一溪惟斧柯出者大不过三四指一两呵津汗滴沥直难得之物丨丨次之将军又次之　周必大游西山録次度牛栏岭丨丨岭最后度汤家岭回望生米洲　白居易香炉峰下新置草堂即事咏懐题于石上诗架岩结茅宇斵壁开丨丨　陆游石帆夏日诗短棹飘然信所之丨丨渔市到无时】
　　茶囿【苏轼凤咮砚铭帝规武作丨丨山为孤凤翔且噢下集芝田啄琼玖玉乳金沙发灵窦残璋断璧泽而黝治为书砚美无有】
　　茶圃【余靖游水南寺诗松溪千盖雨丨丨一旗风】
　　茶邸【刘克庄戏孙季蕃诗常过丨丨租船出或在禅林借枕欹】
　　茶塲【宋史仁宗纪天圣四年闰月除舒州太湖等九丨丨民逋钱十三万缗　元史世祖纪立西蜀四川监丨丨使司　又百官志建宁北苑武夷丨丨提领所提领一员】
　　茶库【宋史职官志丨丨掌受江浙荆湖建劎茶茗以给翰林诸司及赏赉出鬻】
　　茶社【月令广义和凝与同列日以茶相饮劣者有罚号丨丨】
　　茶村【陆游诗鱼市樵风口丨丨谷雨前】
　　茶寮【许次忬茶疏小斋之外别置丨丨髙燥明爽勿令闭塞壁边列置两炉炉以小雪洞覆之止开一面用省灰尘腾散寮前置一几以顿茶注茶防为临时供具　何格白云山纪游序复行数百武至丨丨】茶屋【髙启诗丨丨香台树几重】
　　茶房【张籍和左司元郎中秋居诗菊地才通履丨丨不垒阶】
　　茶舍【皮日休有丨丨诗　陆游春晚杂兴诗儿童葺丨丨妇女赛蚕官】
　　茶楼【戴复古临江小泊诗舣舟杨栁下一笑上丨丨】
　　茶堂【张籍和陆司业习静寄所知诗山开登竹闾僧到出丨丨】
　　茶肆【闻见前録范鲁公一日坐封丘巷丨丨中有人貌怪陋前揖曰相公无虑时暑中公所执扇偶书大暑去酷吏清风来故人诗二句其人曰世之酷吏寃狱何止如大暑也公他日当深究此弊因携其扇去公惘然久之后至祅庙后门见一土偶短鬼其貌肖丨丨中见者扇亦在其手中公心异焉　玉照新志绍兴辛酉冬仲信兄客临安尝观是嵗南郊仪状于龙山丨丨忽一长须伟男子衣青巾袍于稠人中叹息云吾元丰五年游京师一见之后不曽再覩今日之盛始于昔时无异焉仲信知其异人也亟下拜俛兴已失之矣　叶梦得石林记余绍圣间春官下第归道灵璧县世以为出奇石余时病卧舟中闻丨丨多有求售公私未之贵人亦不甚重】
　　茶市【宋史赵开传政和二年东京都茶务所剙条约印给茶引使茶商执引与茶戸自相贸易改成都旧买卖茶塲为合同塲买引所仍于合同场置丨丨交易者必由市引与茶必相随茶户十或十五共为一保并籍定茶铺姓名互察影贩鬻者　陆游兰亭道上诗丨丨纷纷趂雨前　髙啓过建平县诗丨丨逢山客枫祠祭石郎】
　　茶铺【宋史食货志凡在京茶户擅磨末茶者有禁并许赴官请买而丨丨入米豆杂物揉和者募人告一两赏三千及一斤十千至五十千止　又赵开传见上】
　　茶坊【南宋市肆记清乐丨丨八仙丨丨潘家丨丨连三丨丨连二丨丨　古杭梦游録大约丨丨张挂名人书画在京师只熟食店挂画所以消遣久时也今丨丨皆然】
　　茶户【宋史赵开传如谓茶未可遽罢亦宜并归转运司痛减额以苏丨丨轻立价以恵茶商　元史食货志存留茶引二三千本以丨丨消之为名转卖与新兴之户每据又多取中统钞二十五两上下分派各为己私　苏轼诗细雨足时丨丨喜乱山深处长官清　陆游诗蚕家忌客门门闭丨丨供官处处忙】茶官【欧阳修次韵再作诗丨丨贡余偶分寄地逺物新来意嘉】
　　茶司【宋史食货志议者请鬻建茶于临安移丨丨事于建州买发明年以失陷引钱复令通商自是上供龙凤京铤茶料凡制作之费篚笥之式令漕司専之】
　　茶使【唐书食货志见茶树下】
　　茶人【茶经籝一曰篮一曰笼一曰筥以竹织之受五升或一防二防三防者丨丨负以采茶也　皮日休有丨丨诗】
　　茶神【唐书陆羽传时鬻茶者至陶羽形置突间祀为丨丨　悦生随抄唐传载云时有鬻茶之家陶为陆羽之像置于器之间云宜茶足利也因目曰丨丨有交易则以茶祭之无则以釡汤沃之　周必大送陆务观赴七闽提举常平茶事诗今有云孙持使节好因贡焙祀丨丨　陆游诗桑苎家风君勿笑他年犹得作丨丨】
　　茶仙【明一统志丨丨亭在滁州琅琊山宋绍圣中僧永起建取唐杜牧谁知病太守犹得作丨丨之句以名】
　　茶商【唐书食货志武宗即位盐铁转运使又増江淮茶税是时丨丨所过州县有重税或掠夺舟车露积雨中诸道置邸以收税谓之搨地钱故私贩益起　宋史食货志景徳二年命盐铁副使林特崇仪副使李溥等就三司悉索旧制详定而召丨丨论议别为新法燕翼贻谋録国初沿江置务收茶名曰货务给卖客旅如盐货然人不以为便淳化四年二月癸亥诏废沿江八处应丨丨并许于出茶处市之未几有司恐课额有亏复请于上六月戊戌诏复旧制六飞南渡后官不能运致茶货而货务只卖茶引矣　王建寄汴州令狐相公诗水门向晚丨丨閙桥市通宵酒客行】
　　茶工【大观茶论见茶天下】
　　茶匠【清异録生成盏馔茶而幻出物象于汤面者丨丨通神之艺也沙门福全生于金乡长于茶海能注汤幻茶成一句诗共防四瓯成一絶句泛乎汤表小小物类唾手办耳】
　　茶姥【墉城集仙録广陵丨丨者不知姓氏乡里常如七十嵗人而轻健有力耳聪目明发鬓滋黒耆旧相传云晋元南渡后见之数百年顔状不改每旦将一器茶卖于市市人争买自旦至暮而器中茶常如新熟未尝减少吏系之于狱姥持所卖茶器自牖中飞去】
　　茶僧【方岳丨丨赋序林子仁名茶瓢曰丨丨子为之赋】
　　茶颠【茶録陆羽嗜茶人曰丨丨】
　　茶兵【宋史赵开传承平时蜀茶之入秦者十几八九犹患积压难售今关陇悉遭焚荡仍拘旧额竟何所用丨丨官吏坐縻衣粮未免科配州县为五害】
　　茶寇【宋史孝宗纪淳熙二年六月丨丨自湖南犯广东】
　　茶伦【元史拜特穆尔传巴雅尔叛拜特穆尔即移兵致讨擒其党巴延以献帝深加奨谕以所得巴延女丨丨赐之】
　　茶迦【佛説毘沙门天王经南方世界有鸠摩拏主名尾噜丨丨具大威徳身有光明如日照世亦如大海深广无边彼诸凡夫不可测度统领眷属鸠槃拏众恭敬围绕歌舞作唱而受快乐有九十一子同名帝释有大势力勇猛暴恶见佛世尊归依顶礼尊重恭敬观此非人而能礼敬】
　　茶毗【翻译名义天竺第九祖入灭众以旃檀香油屠维真体屠维即丨丨焚烧也　白居易东都十律大徳长圣善寺鉢塔院主智如和尚丨丨幢记浮图教有丨丨威仪事具湼槃经陁罗尼门有佛顶咒功徳事具尊胜经经文甚详此记不载今但载大师僧行佛事兴建幢义趣而已　孙邦杰烧笋诗未放锦防开束缚已看玉版证丨丨】
