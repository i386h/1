<!-- { "loadSidebar": true } -->
　　铁石【后汉书卫飒传来阳县出丨丨他郡民庻常依因聚防私为冶铸遂招来亡命多致奸盗飒乃上起铁官罢斥私铸嵗所增入五百余万　晋书忠义传序守丨丨之深厉松筠之雅操　唐书唐临传自述其考曰形如死灰心若丨丨云　宋史窦卞传通判汝州秦悼王葬汝宗室来汝者众得兵三千郡守林潍以汝与其乡近因使辇薪刍丨丨致其家众怨愤谋杀潍防日暮门闭不果遂挟大校叛卞啓关招谕之　新书有猛于熊虎捷若腾猿刚如丨丨利若龙泉此一时之防可引为中賔　宣和画谱王献之有草书丨丨帖　冯子振十八公赋丨丨可裂意气不折　皮日休苦雨杂言寄鲁望诗知君志气如丨丨瓯冶虽神销不得　贯休贺郑使君诗义为土地精灵伏仁作金汤丨丨卑又明一统志丨丨山在四川行指挥司盐井卫城西北七十里山有砮石烧之成铁为劒防极刚利　又宋史张俊传贼党商元据草山挟险设伏俊遣歩兵从间道直趋山椒杀伏夺险乗胜追至江州贼势廹絶江而遁号俊为张丨丨】
　　铁嶂【徐夤春入鲤湖诗丨丨有楼霾欲堕石门无鎻路还迷】
　　铁岘【拾遗记见金辋下】
　　铁溪【明一统志丨丨在成都府新津县西十三里流入白木水诸葛亮于此烹铁因名】
　　铁沟【明一统志丨丨水在施州卫城东　苏轼丨丨行赠太傅诗城东病守无所为走马来寻丨丨水丨丨水浅不容辀恰似当年韩与侯】
　　铁池【傅元砚赋见金池下】
　　铁泽【云笈七籖金粟泽下二十亿万里得金刚丨丨金刚丨丨下二十亿万里得水泽】
　　铁井【明一统志丨丨在淳安县治西水极清冽官民汲取宋政和间防以铁栏故名】
　　铁赤【明一统志丨丨河在澂江府路南州西四十里】
　　铁里【明一统志丨丨河在开封府杞县西南三十五里】
　　铁州【宋史高防传诵卒弟询权知国事先是契丹既袭高丽遂筑六城曰兴州曰丨丨曰通州曰龙州曰州曰郭州于境上契丹以为贰已遣使来求六城询不许遂举兵奄至城下】
　　铁勒【唐书太宗纪二十年秋八月幸灵州次泾阳顿丨丨回纥等十一姓各遣朝贡诏遣防灵州于是北荒悉平　元史天文志当时四海测景之所凡二十有七东望高防西至滇池南逾朱崖北尽丨丨　沈佺期塞北诗紫塞金河里葱山丨丨隈】
　　铁城【宋书萧思话传氐帅杨难当焚掠汉中引众西还留其辅国将军梁秦二州刺史赵温守梁州魏兴太守薛健据黄金萧承之进屯磝头遣隂平太守萧坦赴黄金薛健副姜寳据丨丨铁城与黄金相对去一里斫树塞道坦进攻二戍防之　唐书宪宗纪元和十一年六月甲辰唐邓节度使高霞寓及吴元济战于丨丨败绩　宋史王君万传讨西山丨丨有功复故官职水经汉水又东迳小大黄金南注山有黄金峭水北对黄金谷有黄金戍傍山依峭崄折七里氐掠汉中岨此为戍与丨丨相对昔杨难当令魏兴太守薛健据黄金姜寳据丨丨宋遣秦州刺史萧思话话令隂平太守萧坦攻防之　明一统志丨丨在庆逺府城北三里宋寳佑间筑黄应徳作记颂　又浄住子丨丨四周表里火彻铜狗黑虵哮吼嚼咋】
　　铁郭【易林金城丨丨上下同力又金城丨丨以铜为关】
　　铁关【岑参宿丨丨西舘诗那知故园月也到丨丨西崔液上元夜诗见银壶下　张宣明使至三侄咽面诗玉塞已遐廓丨丨方阻修】
　　铁罗【明一统志丨丨在平阳府永和县西南七十里路通陜西宜川】
　　铁寨【明一统志铜关丨丨山在黎平府潭溪长官司西南其山髙峻上颇平广可容千人三面据险惟南可登】
　　铁市【汉书百官公卿表治粟内史属官有太仓均输平准都内籍田五令丞干官丨丨两长丞　徐陵长干寺众食碑其外丨丨铜街青楼紫陌辛家黒白之里甲第王侯之门莫不供施相高资储转众　庾信周冠军公夫人乌石兰氏墓志铭扶风旧城犹存丨丨河南故墅尚余金谷】
　　铁桥【唐书吐蕃传当是时韦臯功最多破堡壁五十余所败其南道元帅论莽热没笼乞悉箆又与南诏破之于神川于丨丨臯俘馘三万降首领论乞髯汤没藏悉诺硉　曹唐送羽人王锡归罗浮诗石磴倚天行月丨丨通海入无尘　苏轼次韵定慧钦长老见寄诗丨丨本无柱石楼岂有门】
　　铁岸【明一统志丨丨在懐庆府济源县北济庙东夹济河岸如丨石丨因名　元好问题济南庙中古桧诗青余玉川润根入丨丨古】
　　铁界【梁简文帝神山寺碑虽丨丨铜围如影如幻补石擎金随生焰灭】
　　铁路【宋史岳飞传师次丨丨歩遇贼张用至六合遇李成与战皆败之】
　　铁坑【地理通释绍兴末丨丨兴者三百七十七　明一统志丨丨山在肇庆府阳春县东南二十里　又丨丨冈在肇庆府阳春县北出铅银砂鑛因名】
　　铁墓【苏轼和子由栁湖久涸忽有水开元寺山茶旧无花今嵗盛开诗太昊祠东丨丨西一樽曾与子同携】
　　铁碣【宋史钱若水传上言绥州顷为内地民赋登集尚须旁郡转饷自赐地赵保忠以来人户凋残若复城之即须増戍刍粮之给全仰河东其地隔越黄河丨丨二山无定河在其城下缓急用兵输送艰阻】铁矿【宋史食货志梧州以铅锡易得万州以多丨丨皆置监】
　　铁窟【明一统志丨丨山在巩昌府文县北八十里】
　　铁穴【郝经居庸行巉巉丨丨六十里塞口一喷来氷霜】
　　铁堂【明一统志丨丨峡在巩昌府秦州天水废县东五里峡有石笋青翠长者至丈余小者可为砺郡志蜀汉姜维居此峡有丨丨庄四山环抱对面有古塜相传维祖茔也】
　　铁室【魏文帝典论余少晓持复自谓无对俗名防防为坐丨丨镶楯为蔽木戸后从袁敏学以单攻复每为若神对家不知所出告曰若逢敏于狭路直诀耳皮日休虎丘寺殿前有古杉一本诗漆书明古本丨丨抗全师】
　　铁牢【禇载长城诗秦筑长城比丨丨蕃戎不敢过临洮】
　　铁局【亢史百官志大都丨丨秩从五品掌鄂尔多上下徃来造作妆钉房车大使一员副使一员直长一员至元十二年置　又上都丨丨大使一员副使一员至元十六年置】
　　铁作【宋史兵志船坊丨丨】
　　铁刹【周伯琦逰上京西山诗海气腾空摇丨丨山风卷雾浄金城】
　　铁门【魏志公孙瓉传注瓉作丨丨居楼上屏去左右婢妾侍侧汲上文书　又岑参武威送刘判官赴安西行营诗热海至丨丨火山赫金方　贯休遇五天僧入五防诗一月行沙碛三更到丨丨　又明一统志丨丨峡在萨玛尔堪渴石城西悬崖絶壁髙数十仞径路﨑岖深二三里夷人守此名丨丨关】
　　铁枢【李贺公莫舞歌丨丨铁楗重束关大旗五丈撞防镮】
　　铁栅【刘基促织诗小児侧足潜听声雕笼丨丨闭尔形】
　　铁栏【明一统志见铁井下　又丨井丨在六和寺南昔有蛟龙自井而出攻损江岸钱氏铸丨井丨镇之刻八卦于上以象八方】
　　铁楯【苏轼出峡诗丨丨横半空俯瞰不计丈】
　　铁柱【后汉书刘传二年二月更始自洛阳而西初发李松奉引马惊奔触北宫丨丨门三马皆死　水经注淇水又南歴枋堰旧淇水南东流迳黎阳界南入河汉建安九年魏武王于水口下大石枋木以成堰遏淇水东入白沟以通漕运自后遂废熙平中复通之故渠歴阳城北东出今渎破故堰其堰悉丨丨木石叅用开河记见铜汁下　明一统志丨丨在南昌府城南许旌阳既斩蛟蜃谓贑江百怪丛居虑为后患乃铸丨】
　　【丨二一在子城南縻以铁索以镇蜃穴　又丨丨冈在淮安府塩城县北二里海岸故老相传秦王系马柱也苏轼李氏山园潜珍阁赋岌飞檐与丨丨插清江之奫沦　储光羲晚次东亭献郑州宋使君诗丨丨厉风】
　　【威锦轴含光辉　温庭筠病中书懐诗豸冠簮丨丨螭首对金铺　黄防钟陵故人诗唯爱金笼贮鹦鹉谁论丨丨鎻蛟龙　又防中记汉官曰侍御史周官为柱下史冠法冠一名柱后以丨为丨言其审固不挠】铁圄【贯休书匡山老僧庵诗香烟蒙蒙依上聚冥心缥缈入丨丨】
　　铁墙【法苑珠林丨丨纵广八万由旬】
　　铁壁【罗湖野録荐福本禅师有偈示聪上座曰毒蛇猛虎当前立丨丨银山在后横　徐积和倪复诗金城不可破丨丨不可夺　杨维桢逰虎丘与句曲张贞居遂昌郑明徳毘陵倪元镇各追和东坡留题石壁韵诗花凝丨丨坚木根山骨冷】
　　铁瓦【明一统志庐山天池寺洪武间勅建殿皆丨丨顔萱送圆载上人诗见金桃下　李梦阳诗庐山絶顶天池寺丨丨为堂石为柱】
　　铁塔【明一统志丨丨寺在江寕府西北冈上刘宋时建名延祚前有二丨丨宋干兴初建】
　　铁人【明一统志丨丨在河南府陜州治南史记秦始皇铸金人十二董卓毁其九为钱所存者三石勒取置邺苻坚又徙之未至而乱其一百姓推入河中今鼓楼下二人或其所遗者】
　　铁汉【骇闻録李遵懿仕伪蜀有妇态蜀平太祖曰有此态即以氊头箭射之正中其腹李不动太祖曰外柔内劲授供奉官后握兵江淮号丨丨】
　　铁君【苏轼铁拄杖诗问我丨丨无恙否取出摩挲向公説】
　　铁官【史记张汤传赵国以冶铸为业王数讼丨丨事汤常排赵王赵王求汤隂事并上书告汤大臣也史谒居有病汤至为摩足疑为大奸　汉书五行志征和二年春涿郡丨丨铸铁铁销皆飞上去此火为变使之然也　又贡禹传禹言古者不以金钱为币专意于农故一夫不耕必有受其饥者今汉家铸及诸丨丨皆置吏卒徒攻山取铜铁一岁功十万人已上中农食七人是七十万人常受其饥也　后汉书百官志郡国盐官丨丨本属司农中兴皆属郡县　又公孙述传是时废铜钱置丨丨钱百姓货币不行蜀中童謡言曰黄牛白腹五铢当复好事者窃言王莽称黄述自号白五铢钱汉货也言天下当并还刘氏　魏书崔挺传先是州内少铁器用皆求之他境挺表复丨丨公私有頼　塩铁论先帝建丨丨以澹农用开均输以足民财塩铁均输万民所戴仰而取给者罢之不便也　水经潕水又东过西平县北注县出名金古有丨丨　明一统志丨丨山在登州府文登县西一百四十里汉治丨丨冶铸遗迹尚存】
　　铁佛【明一统志丨丨山在淮安府邳州城北一百五十里上有三丨丨】
　　铁仙【杨维桢呉咏十章用韵复正宗架阁诗曾侍虚皇第二筵丨丨轻脱故依然】
　　铁崖【辍耕録杨维桢别号丨丨】
　　铁史【辍耕録杨维桢自称丨丨】
　　铁工【江淹铜劒賛序见铜工下】
