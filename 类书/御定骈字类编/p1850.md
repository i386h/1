<!-- { "loadSidebar": true } -->
　　葛衣【史记司马迁自序粝粱之食藜藿之资夏日丨丨冬日鹿裘　后汉书蓟子勲传一日忽言日中当死主人与之丨丨子勲服而正寝至日中果死　范纯仁薛氏乐安庄园亭记见藜牀下　钱起酬刘员外雨中见寄诗苦雨滴兰砌秋风生丨丨　韩翃夏夜诗丨丨香有露罗幕静无尘　又送苏州姚长史诗丨丨行柳翠花簟宿荷香　白居易夏日作丨丨疎且单纱帽轻复宽　又官舍小园闲望诗丨丨御时暑蔬饭疗朝饥　又湖亭晚归诗松雨飘藤帽江风透丨丨　又题卢秘书夏日新栽竹诗静连芦簟滑凉拂丨丨单　周昙羊续诗单席寒防慙使者丨丨何以至三公　齐已城中晚夏诗丨丨霑汗功虽健纸扇揺风力甚卑　苏轼闻林夫当徙灵隐寺寓居诗今君欲作灵隐居丨丨草屦随僧蔬　沈辽徳相惠新茶诗隐几念投老丨丨坐揺箑　范成大上沙遇雨快凉诗刮地风来健丨丨一凉便觉暑光低　元好问僧寺阻雨诗山气森岑入丨丨砧声偏与客心期　李俊民独坐诗暑退闲蒲扇凉生换丨丨　段成已午芹道中诗江风吹丨丨爱闲长与世相违　萨都刺送约上人归宜兴湖洑寺诗见蒲扇下　黄庚秋思诗梧叶多应愁夜雨丨丨渐觉怯西风　髙啓写懐诗大官分馔供蒲醑中使传宣赐丨丨】
　　葛服【礼记郊特牲注见榛杖下】
　　葛衫【三柳轩杂识张芸叟南迁録浔阳甘棠湖之南有孟氏者世业渔钓公访之门阑萧然竹篱数揜孟生出见丨丨草履容止语言真是江上渔人就茅庑一啜左右皆渔器腥秽逼人稍即防事如富贵家顷间延至中堂榱题轩楹皆漆髹涂所设酒味菜羮莫不旨嘉久之出妓女三四人皆京师新声　奚囊橘柚陶士行贫时冬日母子尝着敝葛及士行贵母恒于公服袖口内缝一片曰汝当作佳官尽心恤民勿忘着丨丨时也】葛帔【南史任昉传昉子西华冬月着丨丨练裙道逢平原刘孝标然矜之乃着广絶交论以讥其旧友沈辽枣花寒诗山禽哺雏半欲搏坐想丨丨临风湍】
　　葛带【礼记檀弓妇人不丨丨又郊特牲见榛杖下】
　　葛绖【礼记少仪丨丨而麻带疏此谓妇人既虞卒哭其绖以葛易麻故云丨丨】
　　葛裙【世说王丞相拜司空桓廷尉作两髻丨丨策杖路边窥之叹曰人言阿龙超阿龙故自超】葛屦【诗丨丨五两冠緌双止传丨丨服之贱者冠緌服之尊者疏屦以两只为具五为数之竒言丨丨服之贱虽有五两其数虽竒以冠緌往配而双止则非其宜以喻文姜是襄公之妹虽与侄娣傅姆有五人矣其数虽竒以襄公往配而双之亦非其宜　又纠纠丨丨可以履霜序丨丨刺褊也传夏丨丨冬皮屦丨丨非所以履霜　周礼屦人掌王及后之服屦为赤舄黒舄赤繶黄繶青句素屦丨丨　王起履霜坚冰至赋渐皑皑于丨丨之下将皎皎于玉壶之里】
　　葛党【笔谈唐人诗多言吴钩者吴钩乃刀也刃弯今南蛮用之谓之丨丨刀】
　　葛【髙绍晦日宴髙氏林亭诗丨丨调緑水桂醑酌丹霞】
　　葛弱【谢灵运石门新营所住诗苔滑谁能歩丨丨岂可扪】
　　葛嫩【梁武帝游大爱敬寺诗见萝短下】
　　葛覃【诗葛之覃兮施于中谷序丨丨后妃之本也传覃延也葛所以为絺绤　仪礼乡饮酒礼乃合乐周南闗雎丨丨卷耳召南鹊巢采蘩采苹　晋书后妃传序哲王垂宪尤重造舟之礼诗人立言先奨丨丨之训宋史乐志丨丨节用樛木逮下形为嫔则夙已心化兹临长秋遂正诸夏以庆以祈百祥来迓】
　　葛征【周礼掌葛掌以时征絺绤之材于山农凡丨丨徴草贡之材于泽农】
　　葛覆【谷梁昭公八年秋搜于红传正也因搜狩以习用武事礼之大者也艾兰以为防置旃以为辕门以丨丨质以为流旁握御轚者不得入车轨尘马候蹄揜禽旅御者不失其驰然后射者能中过防弗逐不从奔之道也】

　　御定骈字类编卷一百八十二
<子部,类书类,御定骈字类编>
　　钦定四库全书
　　御定骈字类编卷一百八十三
　　草木门八
　　蕉
　　蕉叶【唐书南蛮传有扑子蛮无食器以丨丨借之　志林东坡云吾少时望见酒杯而醉今亦能饮三丨丨矣　幕府燕闲録五代帝王多裹朝天幞头二脚上翘四方僣位之主各创新様或翘上而反折于下或如团扇丨丨之状合抱于前　庾信奉和夏日应令诗衫含丨丨气扇动竹花凉　顾况剡纸歌剡溪剡纸生剡藤喷水捣后为丨丨　韩愈山石诗山石荦确行径防黄昏到寺蝙蝠飞升堂坐阶新雨足芭丨丨大栀子肥白居易蔷薇架诗怯敎丨丨战妬得柳花狂　张籍山中赠日南僧诗见藤花下　方干送郑台处士归绛】
　　【岩诗见药苗下　皮日休临顿为吴中偏胜之地陆鲁望居之不出郛廓旷若郊墅余每相访款然惜去因成五言十首奉题屋壁诗空将緑丨丨来往寄闲诗　黄庭坚题画孔雀诗桄榔暗天丨丨长终露文章婴世网陈造雪夜与师是棊次前韵诗掀髯得一笑为汝倒丨丨　杨万里秋雨叹丨丨半黄荷叶碧两家秋雨一】
　　【家声　又竹牀诗醉梦那知丨丨雨小舟亲过蓼花滩又闲居初夏午睡起诗戯掬清泉洒丨丨儿童误认雨声来　范成大新凉夜坐诗见稻花下　楼钥慧元画寒林七贤诗桃李并芙蓉雪中丨丨吐　李遹使髙丽诗见蓼心下　陈旅东归歌北风吹上丨丨黄长亭野日寒荒荒　郭钰春日忆萧韶诗带得旧时丨丨雨数声敲碎客中愁】
　　蕉实【闽部疏美人蕉福州为多而无丨丨泉漳间始家树大蕉小曰芽蕉皆结实实后斫而丝之是为蕉布其实大都如吴中所生甘露第彼作瓣有露无实此囊生累累可干食耳然味甜无韵故不如美人蕉花可供玩】
　　蕉花【唐书地理志建州建安郡土贡丨丨练　桂海虞衡志红丨丨叶瘦类芦箬心中抽条　草花谱红丨丨种自东粤来者名美人蕉其花开若莲而色红若丹中心一朶晓生甘露其甜如蜜　王建逍遥翁溪亭诗稀疏野竹人移折零落丨丨雨打开　李贺追赋画江潭诗宝袜菊衣单丨丨密露寒　曹唐赠南岳冯处士诗笑看潭鱼吹水沫醉嗔溪鹿吃丨丨　皮日休送李明府之任南海诗一事与君消逺宦乳丨丨发讼庭前　皎然送闗小师还金陵诗丨丨铺净地桂子落空坛　文同清景堂诗丨丨红炬宻竹节粉环轻　雅琥送袁果山经歴之朝阳诗翠绡卷雨丨丨老火齐然云荔子香】
　　蕉子【宋史占城国传果实有莲甘蔗丨丨椰子　桂海虞衡志丨丨芭蕉极大者凌冬不凋中抽干长数尺节节有花花褪叶根有实去皮取肉软烂如緑柿极甘冷四季实　本草集解时珍曰丨丨凡三种未熟时皆苦熟时皆甜而脆味如葡萄可以疗饥　海槎余録芭蕉常年开花结实有二种一曰板蕉大而味淡一曰佛手蕉小而甜俗呼为丨丨作常品不似吾江南茂而不花花而不实也】
　　蕉蔓【陆龟防战秋辞云风雨烟乗胜之势骄杉篁丨丨败北之气摵】
　　蕉心【本草集解宗奭曰芭丨三年已上即有花自丨中抽出一茎止一花全如莲花瓣亦相似但色防黄緑中心无蕊悉是花叶也　范成大丙午元夕书懐诗丨丨翠展一冬在梅蕾粉融连夜开】
　　蕉根【后汉书夜郎传注临海异物志曰桄榔木外皮有毛似栟榈而散生其木刚作鋘锄利如铁中石更利唯中丨丨乃致败耳】
　　蕉气【蒋德璟隐眞赋衫含丨丨屐啮松根】
　　蕉葛【金史魏子平传正隆三年为贺宋主生日副使还入见海陵问江左事且曰苏州与大名孰优子平对曰江湖地卑湿夏服丨丨犹不堪暑安得与大名比也　南方草木状甘蕉一种大如藕子长六七寸形正方少甘最下也其茎解散如丝以灰练之可纺绩为絺绤谓之丨丨　左思吴都赋见桃笙下　陆游夜登城楼诗凭栏弄清影凉飔入丨丨　马祖常闽浙之交诗路入闽中尽翠微家家丨丨作秋衣】
　　蕉荔【程琳子奇赋开西域而求萄榴之种责南海而贡丨丨之名　苏轼游罗浮道院诗栖禅晩置酒蛮果粲丨丨　刘克庄送张应斗还番昜诗丨丨漫山雾雨繁虬须客子悔南辕　虞集送李彦芳闽宪诗见姜桂下】
　　蕉麻【南史扶南国传扶南东界行涨海千余里至自然大洲其上有树生火中剥取其皮纺绩作布以为手巾与丨丨无异而色微青若小垢汚则投火中复更精洁或作灯炷用之不知尽】
　　蕉梧【任昉苦热诗既卷丨丨叶复倾葵藿根】
　　蕉卉【宋史五行志行都柴垜桥旌忠庙三蛇出没庭庑大者盈尺方鳞金色首脊有金钱遇霁或变化数百十丨丨间庙徙而蛇孽亦絶】
　　蕉荙【谢朓秋夜讲解诗风振丨丨裂露下梧楸伤】
　　蕉栟【孟郊韩愈城南聮句买养驯孔翠逺包树丨丨注丨丨皆果名广志曰芭蕉一名芭苴出交趾椶一名栟榈其子可食】
　　蕉菜【澄怀录陆羽譔懐素传疎放不拘细行饮酒以养性草书以畅志贫无纸乃种丨丨万余株以供挥洒人问之曰吾种纸耳】
　　蕉蒲【邢邵为李衞军以国子祭酒让东平王表具官臣某民望时宗声实攸在斧藻川流雕篆霞蔚丨丨既茂枝叶实繁】
　　蕉蔗【南史扶南国传国内百姓以丨丨鸟为礼】
　　蕉邪【吴志士燮传燮每遣使诣权致杂香细葛輙以千数明珠大贝流离翡翠瑇瑁犀象之珍竒物异果丨丨龙眼之属无歳不至一时贡马凡数百匹权辄为书厚加宠锡以荅慰之】
　　蕉源【明一统志丨丨山在吉安府万安县东四十里山形尖峭树木深茂山产铁一名东溪山　又丨丨山在建宁府建阳县东北崇任徳里道书谓此山为第十三福地】
　　蕉水【马臻吊崔云山诗白髪映丨丨妙语向羲皇】
　　蕉戸【张籍送汀州源使君诗山郷只有输丨丨水镇应多养鸭栏】
　　蕉鹿【列子郑人有薪于野者遇骇鹿御而击之毙之恐人见之也遽而藏诸隍中覆之以丨不胜其喜俄而遗其所藏之处遂以为梦焉顺涂而咏其事傍人有闻者用其言而取之既归告其室人曰向薪者梦得丨而不知其处吾今得之彼直真梦者矣室人曰若将是梦见薪者之得鹿邪讵有薪者邪今真得鹿是若之梦真邪夫曰吾据得鹿何用知彼梦我梦邪　宋濂崆峒雪樵赋既逍遥而咏归忘丨丨于今昔　仇逺诗丨丨梦回天地枕莼鲈兴到水云舟　洪希文癸酉闰三月十六日仙邑馆所儿子琦入梦怅然不怿后八日自解诗得非爱惑聪戏我如丨丨　许有孚蔬圃诗罢锄时或钓池鱼隐几何曽梦丨丨　张端穹窿寺次倪云林韵诗从渠说梦迷丨丨着我眠云听粥鱼　贡师泰寄静庵上人诗世事同丨丨人心类棘猴　段成已张信夫梦庵诗世味迷人人不知纷纷丨丨竞争为】
　　蕉缕【贾岛黄子陂上韩吏部诗疎衣丨丨细爽味茗芽新】
　　蕉纱【白居易晚夏闲居絶无賔客欲寻梦得先寄此诗诗鱼笋朝飡饱丨丨暑服轻】
　　蕉布【后汉书王符传注南越志曰丨丨之品有三有丨丨有竹子布又有葛焉虽精粗之殊皆同出而异名　明一统志丨丨福州府土产各县出】
　　蕉衣【皮日休诗僧虽与筒簟人不典丨丨】
　　蕉衫【白居易东城晚归诗晚入东城谁识我短靴低帽白丨丨　又晚归府诗焉上凉于牀上坐绿槐风透紫丨丨】
　　蕉油【夲草丨丨气味甘冷无毒】
　　蕉筒【李庾西都赋裁绮张绣纹轴丨丨】
