<!-- { "loadSidebar": true } -->
　　锦裘【唐书李晟传晟每与贼战必丨丨绣帽自表指顾陈前懐光望见恶之戒曰将务持重岂宜自表襮为贼饵哉晟曰昔在泾原士颇相畏伏欲令见之夺其心尔　宋史王陶陶微时苦贫寓京师教小学其友姜愚气豪乐施一日大雪念陶奉母寒馁荷一铺刬雪行二十里访之陶母子冻坐日髙无炊烟愚亟出解所衣丨丨质钱买酒肉薪炭与附火饮食又捐数百千为之娶陶既贵尹洛愚老而丧明自卫州新乡往谒之意陶必念旧哀已陶对之邈然但出尊酒而已愚大失望归而病死闻者益薄陶之为人　髙适部落曲老将垂金甲阏支着丨丨】
　　锦衲【金志见衫裳下】
　　锦襦【宋史乐志醉胡腾队衣红丨丨系银□鞢戴毡帽张祜雉朝飞操朱冠丨丨聊日整漠漠雾中如衣褧】
　　锦防【云笈七籖第三天玑星则真人星之魄精也其星则号上清宫灵妃元皇夫人姓常明讳化云真名流爓头建晨婴寳冠衣飞云明光丨丨带六山飞晨之绶】
　　锦表【白居易诗丨丨绣为里】
　　锦縁【齐书髙帝纪见屏障下　邺中记石虎作褥长三丈用丨丨之】
　　锦背【宋史舆服志见绣背下】
　　锦袜【诚齐杂记崔生入山遇仙女为妻还家得隠形符潜游宫禁为术士所知追捕甚急生逃还山中隔洞见其妻告之妻掷丨丨成五色虹桥度崔追者不及】
　　锦袖【幸蜀记见旗帜下　崔液踏歌词鸳鸯裁丨丨翡翠帖花黄　屈洞仙乌江女诗丨丨盛朱橘银钩摘紫房　杜甫寄裴施州诗霜雪囘光避丨丨龙蛇动箧蟠银钩　李山甫公子家诗丨丨妒姬争巧笑玉衔娇马索闲游　又寒食诗绣袍驰马拾遗翠丨丨鬭鸡喧广塲　徐夤将入城灵口道中作丨丨臂鹰河北客青桑鸣雉渭南村】
　　锦绷【刘克荘明皇按乐圗诗惜哉旁有丨丨儿蹴破咸秦踏河陇】
　　锦带【宋史艺文志孟诜丨丨书八巻　呉少微古意诗见香衣下　王维燕支行麒麟丨丨佩呉钩飒沓青骊跃紫骝　李白结客少年塲行珠袍曳丨丨首插呉鸿　李颀古行路难火浣单衣绣方领茱萸丨丨玉鞶囊　许景先折栁萹寳钗新梳矮堕髻丨丨交垂连理襦　刘禹锡送浑大夫赴丰州诗氊裘君长迎风驭丨丨首豪踏雪衙　李贺奉和二兄罢使遣马归延州诗丨丨休惊雁罗衣尚滞鸡　又妆楼记张搏好猫其一曰东守二曰白鳯三曰紫英四曰袪愤五曰丨丨六曰云圗七曰万贯皆价值数金次者不可胜数　又益部方物记丨丨花蜀山中处处有之长蔓柔纎花叶间侧如藻带然因象作名花开者形似飞鸟里人亦号鬓边娇】
　　锦组【宋书吐谷浑论见缯纨下　郭璞山海经序案汲郡竹书及穆天子穆王西征见西王母执璧帛之好献丨丨之属穆王享王母于瑶池之上赋诗往来辞义可观　明山賔荐朱异表珪璋新琢丨丨初搆】锦绶【宋史舆服志其冕无额花者衣纁裳悉画小白绫中单师子丨丨二银环三公奉祀则服之　秦观诗忍看麴尘昏丨丨　纳新投赠赵祭酒示韵诗丨丨还乡乗驷马绣衣行部去防帷】
　　锦裳【云笈七籖天关星中有九层玉楼乗龙真人号曰关防宫九层玉楼总云九元北盖晨君头建九元寳冠衣九色丨丨手执晖神之章坐玉楼之中】
　　锦裙【南史殷不害传见裙襦下　金志妇人衣曰大袄子不领如男子道服裳曰丨丨裙去左右各关二尺许以铁条为圈里以绣帛上以单裙袭之　云笈七籖名书玉简列字紫篇青襦羽服丹帔丨丨】锦袴【后汉书刘传李轶朱鲔擅命山东王匡张卬横暴三辅其所授官爵者皆羣小贾竖或有膳夫庖人多着绣面衣丨丨襜褕诸于骂詈道中　晋书石季龙载记季龙常以女骑为卤薄皆着紫纶巾织丨丨金银镂带五丈织成鞾游于戏马观　南史波斯国传见锦袍下】
　　锦韤【妆楼记马嵬妪得丨丨一只过客一翫百钱前后获钱无数】
　　锦鞾【章孝标柘枝诗移步丨丨空绰约迎风绣帽动飘飖　张祜感王将军柘枝妓殁诗见画鼓下】锦靿【国史补贵妃缢于马嵬棃树下店媪収得丨丨一只相过客毎一借翫必须百钱媪因致富　张祜观杭州柘枝诗旁收拍拍金铃摆　踏声声丨丨摧却张宪子夜呉歌白苎鸦头韈红绫丨丨鞾】锦鞵【段成式嘲飞卿诗知君欲作闲情赋应愿将身作丨丨】
　　锦履【齐书髙帝纪见屏障下】
　　锦褾【法书要録张懐瓘二王等书録今天府所有真书不满十纸草书数百纸共有二百一十八巻张芝一巻张昶一卷并防檀轴丨丨而已　窦臮述书赋虹萦丝带鸾舞丨丨青间绫文出之衣表　白居易妻得告身诗花牋印了排窠湿丨丨装来耀手红】
　　锦牀【李贺正月乐辞丨丨晓卧玉肌冷露脸未开对朝暝】
　　锦席【岑参过梁州奉赠张尚书大夫公诗丨丨绣拂庐玉盘金屈巵　杜甫重泛郑监前湖诗丨丨淹留还出浦葛巾欹侧未回船　又章梓州橘亭钱成都窦少尹诗秋日野亭千橘香玉盘丨丨髙云凉　鲍溶秋懐诗玉牀暗虫响丨丨寒泪冻　赵嘏寄裴澜诗绮云初堕亭亭月丨丨帷横灔灔波　又答友诗罗浮道士分琼液丨丨佳人艳楚莲　罗邺冬日寄献庾员外诗秋霁卷凝丨丨夜阑吹笛称江天】
　　锦机【杜牧鸳鸯诗丨丨争织様歌曲爱呼名　施肩吾惜花诗今朝芳径里惆怅丨丨空　郑谷贫女吟尘压鸳鸯废丨丨满头空插丽春枝　罗邺春闺诗棃花满院东风急惆怅无言倚丨丨】
　　锦屏【上官昭容防书怨见香被下　李益长干行鸳鸯緑浦上翡翠丨丨中　雍陶和河南白尹西池北新葺水齐招赏诗藤架如纱帐苔墙似丨丨　王涣惆怅诗梦里分明入汉宫觉来灯背丨丨空　赵嘏前年过代北诗铁马喧鼙鼓蛾眉怨丨丨　又明一统志丨丨山在大同府懐仁县西南二十五里山旧有瓷窑及铁冶　又丨丨山在河南府宜阳县治南唐武后幸此赐名　又宋史艺文志丨丨先生文集十一卷不知名】锦钱【韩琮兴平县野中得落星石移置县斋诗择地依兰畹题诗间丨丨】
　　锦镜【水经注武周川水又东转径灵岩南凿石开山因岩结搆其容巨状世法所缔山堂水殿烟寺相望林泉丨丨缀目新眺乃又明一统志丨丨山在巩昌府伏羌县南三十里】
　　锦橐【李绅拜宣武军节度使诗油幢并入虎旗开丨丨从天鳯诏回　纳新使归诗睡起无题开丨丨春来多病怯罗衣】
　　锦囊【南史徐湛之传湛之为大将军彭城王义康所爱与刘湛之等颇相附及得罪事连湛之文帝大怒将致大辟湛之忧惧无计以告公主公主即入宫及见文帝因号哭下牀不复施臣妾之礼以丨丨盛武帝纳衣掷地以示上曰汝家本贱贫此是我母为汝父作此纳衣今日有一顿饱食便欲残害我儿子上亦号哭湛之由此得全　宋史舆服志黄钺车汉制乗舆建之在大驾后晋卤簿有黄钺车唐初无之贞观后始加赤质曲壁中设金钺一丨丨绸杠左武卫队正一人在车中执钺　语林刘寔诣石崇如厠见有绛文帐防褥甚丽两婢持丨丨寔遽退笑谓崇曰向悮入卿室崇曰是厠耳　迷楼记后宫侯夫人有美色一日自经于栋下臂悬丨丨中有文左右取以进帝乃诗也　释常谈陆机见司空张华华曰贤弟何不来机曰舍弟有笑疾不敢不先陈之张华须偏遂以丨丨盛之云见果大笑华终不怪　李商隐灯诗丨丨名画掩玉局败碁收　温庭筠湘东宴曲玉管将吹插钿带丨丨斜拂双麒麟　曹唐小游仙诗采女平明受事囘暗交丹契丨丨开　又宋史艺文志丨丨经一卷又李松丨丨集三卷】
　　锦笈【罗隠寄酬邺王罗令公诗丨丨朱囊连复连紫鸾飞下浙江邉】
　　锦綍【米芾诗琼籖插丨丨】
　　锦帙【杜牧寄赠许侍御弃官归江南诗丨丨开诗轴青囊结道书按一作锦笥】
　　锦轴【储光羲晚次东亭献郑州宋使君诗铁柱励风威丨丨含光辉】
　　锦贉【海岳书史隋唐藏书皆金匮丨丨注贉卷首贴绫又谓之玉池有毬路丨丨楼台丨丨摴蒱丨丨】锦字【侍儿小名録前秦安南将军窦滔有宠姬赵阳台置之别所妻苏求而获焉苦加挞辱滔深恨之滔镇襄阳与阳台之任絶苏氏音问苏悔恨自伤因织丨为文题诗二百余首计八百余丨纵横反覆皆为文章名璇玑圗遣苍头赍至襄阳滔覧丨丨感其妙絶因具车从迎苏氏　卢照邻乐府杂诗序霜台有暇文律动于京师绣服无私丨丨飞于天下　骆賔王代郭氏答卢照邻诗丨丨回文欲赠君劒壁层峰自糺纷　宋之问桂州三月三日诗不求汉使金囊赠愿得佳人丨丨书　李白秋浦寄内诗开鱼得丨丨归问我何如　杜甫江月诗谁家挑丨丨烛灭翠眉嚬　李嘉祐送郑正则诗丨丨相摧鸟急飞郎君暂脱老莱衣　刘禹锡赠东岳张链师诗金缕机中抛丨丨玉清台上着霓裳鲍溶秋懐诗新年堪爱惜丨丨亦珍重　杜牧代人诗见琴心下　李商隠即日诗几家縁丨丨含泪坐鸳机赵嘏织锦寳家妻诗丨丨行行苦罗帏日日啼　唐彦谦经表兄琼华观旧居诗醉中篇仆金声在别后音书丨丨空　曹唐织女懐牵牛诗封题丨丨凝新恨抛掷金梭织旧愁　罗邺征人诗丨丨莫辞连夜织塞鸿长是到春归】
　　锦诰【曹唐送刘尊师秪诏阙庭诗丨丨凄凉遗去恨玉箫哀絶醉离情】
　　锦谱【宋史艺文志沈立香谱一巻又丨丨一巻】
　　锦翰【郑愔奉和幸上官昭容院诗愿奉圗舆泰长开丨丨裁】
　　锦袋【金丹大要诗一着错时看跌倒赚人丨丨与香囊　张祜少年乐见罗鞋下】
　　锦蹹【庾信镜赋见甲煎下】
　　锦幪【杜甫往在诗合昏排铁骑清旭散丨丨　又遣闷奉呈严公诗乌鹊愁银汉驽骀怕丨丨】锦帕【杜甫赠李秘书别诗拜舞银钩落恩波丨丨舒】
　　锦瑟【崔颢渭城少年行可怜丨丨筝琵琶玉台清酒就君家　杜甫曲江对雨诗何时诏此金钱防暂醉佳人丨丨旁　戴叔伦白苎词囬鸾转鳯意自娇银筝丨丨声相调　鲍溶风筝诗彩非触指丨丨忽闻风李商隠房中曲忆得前年春未语含悲辛归来已不见丨丨长于人　又寓目诗新知他日好丨丨傍朱栊又囘中牡丹为雨所败诗玉盘进泪伤心数丨丨惊弦破梦频　曹唐玉女杜兰香下嫁于张硕诗见酒倾】
　　【下　又酉阳杂俎丨丨令狐楚家青衣也　文献通考容斋洪氏随笔曰李商隠诗云丨丨无端五十説者以为丨丨者令狐丞相侍儿小名此篇皆寓言而不知五十弦所起】
　　锦筝【唐彦谦无题诗丨丨银甲响鹍勾引春声上绮筵】
　　锦标【唐诗纪事见席上下　白居易春深诗齐桡筝渡处一匹丨丨斜　王禹偁赠状元先辈孙仅诗粉壁曽悬龙虎榜丨丨终属鹡鸰原　刘子翚临池歌当时尺牍争邺下丨丨玉轴来流传　杨万里观竞渡诗见画桡下】
　　锦阵【宋徽宗诗花帽两邉成丨丨】
　　锦盖【宋史仪卫志见锦花下　洞冥记太初三年起甘泉望风台台上得白珠如花一枝帝以丨丨覆之如照月矣因名照月珠以赐董偃盛以琉璃之箧】
　　锦繖【北史谯国夫人洗氏进兵至南海与鹿愿军防共败仲宣夫人亲被甲乗介张丨丨领彀骑衞白居易黒潭龙乐府神之来兮风飘飘纸钱动兮丨丨揺】
　　锦络【宋史礼志使相舆中用银香炉辇官十二人金鹅帽丨丨缝紫絁寛衣】
　　锦鞘【韦应物射雉诗羽分绣臆碎头防丨丨悬】
　　锦韝【元稹杨子华画诗皓腕巻红防丨丨臂苍鹗　白居易杂兴诗丨丨臂花隼罗袂控金羁　薛逢侠少年诗緑眼胡鹰踏丨丨五花总马白貂裘】
