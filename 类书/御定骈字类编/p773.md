<!-- { "loadSidebar": true } -->
　　珠陨【傅咸感凉赋见玉体下　又羽扇赋汗丨丨以外流气郁结而内沈】
　　珠旋【论衡日之出近也其入逺不复见故谓之入何以验之系明月之珠于车盖之橑转而旋之明月之丨丨耶】
　　珠起【管子玉起于禺山丨丨于赤野】
　　珠映【刘子翚题跋伯仲竞爽璧聨丨丨】
　　珠灭【上官仪江王太妃挽歌银消风烛尽丨丨夜轮虚】
　　珠明【孙逖樱桃诗香从花绶转色绕佩丨丨　韩偓赠吴颠尊师诗笑雷冬蛰震岩电夜丨丨　杜荀鹤诗丨丨玉润尽惊人不称寒门不称贫　梅尧臣咏芡诗吴鸡鬬败绛帻碎海蚌抉出真丨丨　韩维诗木叶吟风千籁作菊丛含雨万丨丨】
　　珠潜【裴潾诗丨丨巨海玉蕴昆峤】
　　珠随【李白诗拣珠去沙砾但有丨相丨】
　　珠彻【杨巨源襄阳乐碑沈楚山石丨丨汉江秋】
　　珠散【张载安石榴赋剖之则丨丨含之则冰释　上官仪咏雪诗花明栖凤阁丨丨影娥池　李白登庐山观瀑布诗飞丨丨轻霞流沫沸穹石】
　　珠繁【韦庄聨锦杂体肠断欲何言帘断真丨丨】
　　珠干【戴察月夜梧桐叶上见寒露诗见玉坠下】
　　珠润【梁简文帝王规墓志铭见玉挺下】
　　珠还【陈陶闽中送任畹端公还京诗汉庭凤进鹓行喜隋国丨丨水府贫　苏轼次辩才韵诗来如丨丨浦鱼鼈争骈头】
　　珠销【韩愈义鱼诗中鳞怜锦碎当目讶丨丨】
　　珠湛【李峤咏露诗见玉垂下】
　　珠浮【周必大元宵煮浮圆子诗星灿乌云里丨丨浊水中】
　　珠戒【元稹和李德裕诗见玉叨下】
　　珠报【捜神记隋侯行见大蛇伤救而治之后蛇衔丨以丨之径盈寸纯白而夜光可以烛百里故歴世称焉　又有元鹤为弋人所射穷而归哙参参收养疗治疮愈而放之后鹤夜到门外参执烛视之鹤雌雄双至各衔明丨以丨参焉　三秦记昆明池昔有人钓鱼纶絶而去遂通梦于汉武帝求去钓帝明日戏于池见大鱼衔索帝曰岂梦所见邪取而放之间三日池邉得明丨一双帝曰岂非鱼之丨邪】
　　贝
　　贝玉【书盘庚兹予有乱政同位具乃丨丨传乱治也此我有治政之臣同位于祖父不念尽忠但念丨丨而已言其贪　谷梁隠公元年秋七月天王使宰咺来归恵公仲子之赗传赗者何也乗马曰赗衣衾曰襚丨丨曰含钱财曰赙】
　　贝货【汉书食货志大贝四寸八分以上二枚为一朋直二百一十六壮贝三寸六分以上二枚为一朋直五十幺贝二寸四分以上二枚为一朋直三十小贝一寸二分以上二枚为一朋直十不盈寸二分漏度不得为朋率枚直钱三是为丨丨五品】
　　贝锦【诗萋兮菲兮成是丨丨传丨丨锦文也笺锦文者文如余泉余蚳之贝文也疏释鱼説贝文状云余蚳黄白文余泉白黄文舎人曰水中虫也李巡曰余蚳贝甲黄为质白为文彩余泉贝甲以白为质黄为文彩　陆云九愍悼天朝之遂晦构丨丨于繁文　左思蜀都赋丨丨斐成濯色江波　谢灵运初发石首城诗虽抱中孚爻犹劳丨丨诗】
　　贝带【史记佞幸传至汉兴髙祖至暴抗也然籍孺以佞幸孝恵时有闳孺此两人非有材能徒以婉佞贵幸与上卧起公卿皆因关説故孝恵时郎侍中皆冠鵕防丨丨傅脂粉化闳籍之属也　穆天子传天子乃赐赤乌之人黄金四十镒丨丨五十朱三百裹丌乃膜拜而受】
　　贝甲【诗疏见贝锦下】
　　贝劒【后汉书冯异传赤眉延岑暴乱三辅郡县大姓各拥兵众邓禹不能定遣异代禹讨之车驾送至河南赐以乗舆七尺丨丨】
　　贝胄【诗公徒三万丨丨朱綅传丨丨贝饰也　徐陵陈公九锡文犀渠丨丨顾蔑雷霆髙舰层楼仰扪霄汉　皮日休鲁望读襄阳耆旧传诗檀溪试戈船岘岭屯丨丨】
　　贝饰【诗传见贝胄下　仪礼疏见贝勒下　周礼注见贝面下　穆天子传黄金之环三五朱带丨丨三十】
　　贝辂【隋书礼乐志诸公之辂九方辂碧辂金辂皆锡面鞶缨九就金钩象辂犀辂丨丨革辂篆辂木辂皆疏面鞶缨九就】
　　贝勒【仪礼荐乗车鹿浅幦于笮革靾载擅载皮弁服缨辔丨丨县于衡疏丨丨贝饰勒者贝水物故以饰勒云】
　　贝面【周礼巾车王后之五辂翟车丨丨组总有握注丨丨贝饰勒之当面也】
　　贝树【宋之问奉敕游九龙潭序三花丨丨影入山窗九节菖蒲光揺砌水　李峤宣州大云寺碑名衣上服资丨丨之经行重溢全装衬莲花之法防　崔融请封中岳表石芝生而五色可以为盛丨丨长而三花可以为籍】
　　贝叶【郑刚中山斋赋问迷途于丨丨窥奥义于羲经李适奉和九日登慈恩寺浮图应制诗天文丨丨写圣泽菊花浮　孟浩然与张折冲游耆阇寺诗丨丨传金口山楼作赋开　卢纶寳泉寺送李益端公归邠宁幕诗莲花国何限丨丨字无穷　皇甫曽锡杖歌口翻丨丨右字经手持金防声泠泠　杨郇伯送妓人出家诗丨丨欲翻迷锦字梵声初学悮梁尘】
　　贝多【大业杂记左掖门东二里有承福门即东城南门南洛水有翊津桥通翻经道场新翻经本从外国来用丨丨树叶形似枇杷叶而厚大横作行书约经多少缀其一邉牒然今呼为梵夹道塲　述异记周成王元年丨丨国人献舞雀周公命返之　又少室山有丨丨树与众木有异一年三放花其花白色香美　齐民要术嵩山记曰嵩寺中忽有思惟树即丨丨也有人坐丨丨树下思惟因以名焉　王褒周经藏愿文尽天竺之音穷丨丨之叶】
　　贝母【诗言采其蝱传蝱丨丨也　尔雅丨丨注根如小贝圎而白华叶似韭疏药草丨丨一名本草一名空草注云形似聚贝子故云丨丨也　唐书地理志江陵府土贡丨丨】
　　贝子【尔雅疏见上】
　　贝色【陆龟防诗皓齿还如丨丨含】
　　贝文【诗笺见贝锦下】
　　贝经【怪日斋藂抄师旷有禽经浮丘伯有鹤经虽六畜亦有牛经马经狗经下至虫有龟经鱼经惟朱仲所传丨丨竒爱岂即相丨丨与】
　　贝编【酉阳杂俎丨丨一卷按丨丨皆録释典中事　袁桷七观微粲丨丨飞英露溥】
　　贝水【楚语昔齐驺马繻以胡公入于丨丨注丨丨水名胡公虐马繻马繻杀胡公纳之丨丨】贝州【周书武帝纪宣政元年春正月癸酉吐谷浑伪赵王他娄屯来降壬午行幸邺宫分相州广平郡置洺州清河郡置丨丨黎阳郡置黎州汲郡置卫州分定州常山郡置恒州分并州上党郡置潞州】贝城【马懐素兴庆池侍宴诗积水逶迤绕丨丨含虚皎镜有余清】
　　贝丘【左传庄公八年齐侯游于姑棼遂田于丨丨注姑棼丨丨皆齐地乐安博昌县南有地名丨丨　汉书地理志清河郡县丨丨　魏志明帝纪注魏略载司徒军议椽河东董寻上书谏曰黄龙凤皇九龙承露盘土山渊池此皆圣明之所不兴也帝曰董寻不畏死耶主者奏收寻有诏勿问后为丨丨令清省得民心　水经注绳水西歴丨丨京相璠曰博昌县南近绳水有地名丨丨在齐西北四十里春秋庄公八年齐侯田于丨丨见公子彭生豕立而泣齐侯坠车伤足即是处也岑参冀州客舍酒酣贻王绮寄题南楼诗忆昨始相值值君客丨丨　王昌龄淇上詶薛据兼寄郭防诗东驰眇丨丨西顾弥虢略】
　　贝魏【杜甫遣懐诗昔我游宋中惟梁孝王都名今陈留亚剧则丨丨俱】
　　贝宫【述异记丨丨夫人庙在太一山下】
　　贝阙【王褒四渎祠碑铭灵祠岳立丨丨云浮　薛逢天上种白榆赋攅柯于丨丨之前圆光霭霭倒影于瑶池之上寒彩沈沈　汪莘月赋衬珠阁而露镇丨丨而含风　苏轼李氏山园潜珍阁赋疑丨丨与珠宫有玉函之老人　刘禹锡和韩十八侍御见示岳阳楼别窦司直诗鲛人弄机杼丨丨骈红紫】
　　贝错【吴莱诗海宫鳞纕商舶丰丨丨】
　　钱
　　钱府【汉书食货志民欲祭祀防纪而无用者丨丨以所入工商之贡但賖之　又工商能采金银铜连锡登龟取贝者皆自占司市丨丨顺时气而取之注师古曰各以其所采取之物自隠实于司市丨丨也】钱署【宋书文帝纪冬十月庚午立丨丨铸四铢钱　又顔竣传宜听民铸钱郡县宜置丨丨乐铸之家皆居署内】
　　钱帛【汉书成帝纪赐诸侯王丞相将军列侯王太后公主王主吏二千石黄金宗室诸官吏千石以下至二百石及宗室子有属籍者三老孝弟力田鳏寡孤独丨丨各有差　又韩延夀传延夀在东郡时取官丨丨私假繇使吏及治饰车甲三百万防上　后汉书东平宪王苍传六年冬上疏求朝明年正月帝许之帝以苍冒渉寒露遣谒者赐貂裘及大官食物珍果使大鸿胪窦固持节郊迎帝乃亲自循行邸第豫设帷牀其丨丨器物无不充备　又冯异传异朝京师帝使中黄门赐防珍寳衣服丨丨诏曰仓卒芜蒌亭豆粥虖沱河麦饭厚意久不报　又王景传永平十二年议修汴渠乃引见景问以理水形便以尝修筑浚仪功业有成乃赐景山海经河渠书禹贡图及丨丨衣物　又郑均传兄为县吏颇受礼遗均数谏止不听即脱身为佣嵗余得丨丨归以与兄曰物尽可复得为吏坐赃终身捐弃兄感其言遂为亷洁　魏志武宣卞皇后传注魏略曰初卞后弟秉当建安时得为别部司马后常对太祖怨言太祖答言但得与我作妇弟不为多邪后欲太祖给其丨丨太祖又曰但汝盗与不为足邪　宋书刘敬宣传髙祖数引与游宴恩欵周洽所赐丨丨车马及器物玩好莫与比焉　齐书髙帝纪荆州作部嵗送数千人仗攸之割留簿上供讨四山蛮装治战舰数百千艘沈之灵溪里丨丨器械巨积朝廷畏之　魏书王慧龙传刘义隆将王元模冦滑台诏假慧龙楚兵将军与安颉等同讨之相持五十余日诸将以贼盛莫敢先慧龙设竒兵大破之世祖赐以劒马丨丨授龙骧将军　南史萧励传徙广州刺史去郡之日吏人悲泣数百里中舟乗填塞各赍粮食以送励励人为纳受随以丨丨与之　神仙传张道陵得黄帝九鼎丹法欲合之用药皆糜费丨丨陵家素贫欲治生营田牧畜非己所长乃不就　庐江小吏诗受母丨丨多不堪母驱使　白居易渭村退居诗尘埃常满甑丨丨少盈囊】
　　钱布【后汉书东平宪王苍传有司奏遣苍许之于是车驾祖送流涕而诀复赐乗舆服御珍寳舆马丨丨又张禹传安帝即位数上疾乞身诏遣小黄门问疾赐牛一头酒十斛劝令就第其丨丨刀劒衣物前后累】
　　【至　晋书桓冲传时诏赙温丨丨漆蜡等物而不及大殓冲上疏陈温素懐每存清俭且私物足举凶事求还官库诏不许　宋书张兴世传贼众渐饥刘胡乃遣顗安北府司马伪右军沈仲玉领千人歩取南陵迎接粮运仲玉至南陵领米三十万斛丨丨数十舫防榜为城规欲突过至贵口不敢进　魏书崔光韶传始光韶在都同里人王蔓于夜遇盗害其二子孝庄诏黄门髙道穆令加捡捕一坊之内家别搜索至光韶宅绫绢丨丨匮箧充积议者讥其矫啬　宋史食货志河东察访使李承之言太原路二税外有和籴粮草官虽量予丨丨而所得细微民无所济遇嵗凶不蠲最为弊法继而知太原韩绛复请和籴于元数省三分罢支丨丨乞精选才臣讲求利害　新序魏文侯出游见路人反裘而负刍文侯曰胡为反裘而负刍对曰臣爱其毛文侯曰若不知其里尽而毛无所恃邪明年东阳上计丨丨十倍大夫毕贺文侯曰此非所以贺我也譬无异夫路人反裘而负刍也将爱其毛不知其里尽毛无所恃也】
