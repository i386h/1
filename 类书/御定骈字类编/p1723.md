<!-- { "loadSidebar": true } -->
　　干城【诗赳赳武夫公侯丨丨　孔丛子子思居衞言苟变于衞君曰其材可将衞君曰变也尝为吏赋于民而食人二鸡子以故弗用也子思曰君处战国之世选爪牙之士而以二卵弃丨丨之将此不可使闻于邻国者也　蔡邕荐皇甫规表论其武略则汉室之丨丨又越絶书马安溪上丨丨者越丨王之丨也去县七十里】
　　干木【晋书杜夷昔魏文侯轼丨丨之闾齐相曹参尊崇盖公皆所以优贤表徳敦励末俗　唐书裴度传长庆四年王廷凑屠元翼之家敬宗羞惋叹宰辅非其人使凶贼肆炽学士韦处厚上疏曰臣闻汲黯在朝淮南寝谋丨丨处魏诸侯息兵王霸之理以一士止百万之师一贤制千里之难裴度元勲巨徳文武兼备若位岩庙委参决必使戎虏畏威幽镇自臣　吕览段丨丨晋国之大驵也学于子夏　又魏文侯过段丨丨之闾而轼之其仆曰君胡爲轼曰段丨丨盖贤者也吾安敢不轼　新论古之人君必招贤搜隐人臣则献士举知唐升二八流睦睦之风周保十乱播济济之咏仲尼在衞赵鞅折谋丨丨处魏秦人罢兵宫竒未亡献公不侵子玉犹存文公侧坐以此而言则立政致治折冲厌难者举贤之效也　庾信拟连珠屈完参乗诸侯解方城之围丨丨爲臣天下无西河之战　左思咏史诗吾希段丨丨偃息藩魏君　又南史蔡廓徴为吏部尚书廓曰我不能为徐丨丨署纸尾遂不拜丨丨羡之小字也】
　　干将【吕览四曰辨而不当论信而不当理勇而不当义法而不当务惑而乗骥也狂而操吴丨丨也　新序所以尚丨丨莫邪者贵其立断也所以贵骐骥者为其立至也　急就篇聂丨丨注聂本地名因以为姓也春秋称齐师宋师曹师次于聂北救邢韩有聂政汉有聂壹丨丨古之善劒一曰劒师名也　新论不用丨丨奚知鋭也不引乌号奚知其劲也　宣和书谱李邕刚毅忠烈卢藏用谓之如丨丨镆铘难与争锋但虞伤缺耳　梁简文帝马寳颂序至于丨丨宝劒遥服晋郑之军莲花乌玉腾威大海之际　范仲淹明堂赋建日月服乾坤佩丨丨升昆仑　李白赠潘侍御诗三军论事多引纳堦前虎士罗丨丨】
　　干宝【晋书丨丨丨丨字令升新蔡人也着晋纪二十卷撰捜神记二十巻　坦斋通编干姓也古寒切干姓编云望出荥阳颍川宋有干犨晋有丨丨着捜神记　世説丨丨向刘眞长叙其捜神记刘曰卿可谓鬼之董狐】
　　干令【新书舜修典刑臯陶作士师人不丨丨行无可施可谓善师者不阵】
　　干禄【论语子张学丨丨　诗岂弟君子丨丨岂弟　又丨丨百福子孙千亿　南史刘湛湛党刘敬文父成未悟其机诣景仁求郡敬文遽谢湛曰老父悖耄遂就殷铁丨丨　乂明山賔兄痼疾家道屡空山賔乃行丨丨　乂戴颙传颙兄勃疾患医药不给颙谓勃曰颙当丨丨以自济耳乃求海虞令　五代史刘赞传赞父玭爲县令每食则玭自肉食而别以蔬食食赞于牀下谓之曰肉食君之禄也尔欲之则勤学问以丨丨吾肉非尔之食也由是赞益力学举进士　宋史尹焞焞少师程颐尝应举发防有诛元祐诸臣议焞曰噫尚可以丨丨乎哉不对而出　崔骃达防暴智燿世因以丨丨非仲尼之道也　谢灵运富春渚诗久露丨丨请始果逺游诺　髙适眞定即事奉赠韦使君二十八韵诗不才羞拥肿丨丨谢侏儒　岑参太一石鼈崖口潭旧庐招王学士诗偶逐丨丨徒十年皆小官】
　　干辛【吕览丨丨任威凌轹诸侯以及兆民贤良郁怨】
　　干扬【礼记乐记见歌下】
　　干舞【礼记檀弓仲遂卒于垂壬午犹绎万入去籥注万丨丨也籥籥舞也　周礼乐师凡舞有帗舞有羽舞有皇舞有旄舞有丨丨有人舞注丨丨者兵舞　公羊万者何丨丨也】
　　戈
　　戈防【礼记月令季秋之月是月也天子乃敎于田猎以习五戎班马政注五戎谓五兵弓矢殳矛丨丨也周礼夏官司丨丨下士二人　又考工记四分其金而锡居一谓之丨丨之齐　齐书裴叔业等论见鼔】
　　【鼙下　唐书张柬之今盐布之税不供珍奇之贡不入丨丨之用不实于戎行賨货之资不输于大国而空竭府库驱率平人受役蛮夷肝脑涂地臣窃为陛下惜之　妆台记见斧钺下　隋炀帝遗陈书望我寛仁思倒丨丨通在戎行更成敌国　白居易和渭北刘大夫诗云队攒丨丨风行卷斾旌　李咸用送谭孝廉赴举诗鼓鼙声里寻诗礼丨丨林间入镐京】
　　戈矛【书费誓见弓矢下　诗王于兴师修我丨丨与子同仇　史记礼书见弓矢下　后汉书孔融传建元元年为袁谭所攻自春至夏战士所余裁数百人流矢雨集丨丨内接融隐几读书谈笑自若　吴志贺齐传见弓弩下　又王粲传见绠绁下　潘岳马汧督诔见旌旗下　梁简文帝六根懴文身根顽触唯贪细软质体尘碍不重丨丨　柳宗元代裴行立谢移镇表重修前志再砺丨丨　又答贡士萧纂求为师书许视所贶旷然以喜是何旨趋之博大词采之蔚然乎鼓行于秀造之列此其丨丨矣　徐浩谒禹庙诗象筵陈玉帛容衞俨丨丨　王昌龄箜篌引尽遣降来拜御沟便令海内休丨丨　元稹奉和浙西大夫李徳裕述梦诗见笔阵下　姚合送杨尚书赴东川诗见印绶下　杜牧夏州崔常侍自少常亚列出领麾幢诗见弓箭下】戈劒【吕览世之人主多以珠玉丨丨为寳愈多而民愈怨国人愈危身愈危累则失寳之情矣　沈佺期被试出塞诗见斾旌下　徐坚奉和圣制送张说巡边诗鼙鼓喧雷电丨丨凛风霜　白居易东南行丨丨星芒耀鱼龙电防驱】
　　戈甲【南史刘之亨大通六年出师南郑诏湘东王节度诸军之亨以司农卿为行台承制途出本州北界总督中军仗节而西楼船丨丨甚盛老小缘岸观曰是前举秀才者乡部伟之　素问欲将入于疫室先想青气自肝而出左行于东化作林木次想白气自肺而出右行于西化作丨丨　幸蜀记见旗帜下　张説奉和圣制太行山中言志应制诗羽仪映松雪丨丨带春寒　王涯从军词丨丨从军久风云识阵难　李绅姑苏台诗歌清管咽欢未极越师丨丨浮江来　郑准江南清明诗无限归心何计是路边丨丨正重重　曹唐升平词文章唯返朴丨丨尽生尘　胡曽秦庭诗楚国君臣草莽问吴王丨丨未东还】
　　戈兵【易説卦传爲丨丨疏爲丨丨取其刚在于外以刚自捍也　殷尧藩署中答武功姚合诗全家笑无辱曽不见丨丨】
　　戈盾【周礼司丨丨掌丨丨之物而颁之祭祀授旅贲殳故士丨丨授舞者兵亦如之军旅防同授贰车丨丨建乗车之丨丨授旅贲及虎士丨丨及舍设藩盾行则敛之　又旅贲氏见车止下　乂作楯左齐侯免求丑父三入三出每出齐师以帅退入于狄卒狄卒皆抽丨丨以入于衞师卫师免之遂自齐关入】戈铠【唐书王锷检校司徒爲河中节度使徙河东防回鹘并麾尼师入朝锷欲示威武倾骇之乃悉军迎廷列五十里旗帜光鲜丨丨犀宻回鹘恐不敢仰视锷偃然受其礼帝闻喜之即除检校司空同中书门下平章事】
　　戈刃【后汉书卢植传赞当植抽白刃严阁之下追帝河津之间排丨丨赴戕折岂先计哉君子之于忠义造次必于是顚沛必于是也　齐书陈显达本欲鸣笳细锡无劳丨丨但忠党有心节义难遣信次之间森然十万】
　　戈殳【曹植七啓丹旗燿野丨丨晧旰】
　　戈祋【诗彼候人兮荷丨与丨】
　　戈鋋【唐书李芃兴元初检校尚书右仆射以疾将请老谓所亲曰嵗方旱蝗上厌征伐天下城垒坚丨丨利然务以力胜其可尽乎救敝者莫若徳方镇之臣宜先退让死权锢禄吾何敢哉　柳宗元招海贾文怪石森立涵重渊高下列置滔危巅崩涛捜疏剡丨丨君不返兮沈颠　崔泰之奉和圣制送张尚书巡边诗见车马下　李元操和从叔禄愔元日早朝诗丨丨映林阙歌管拂尘埃　杜甫喜闻官军已临贼境诗见弓矢下　杜牧分司东都寓居履道叨承州尹刘大夫恩知诗丨丨回紫塞干戚散彤庭　皮日休鲁望以五百言见贻因成一千言迭和诗见巾帼下　罗隐感旧诗见劎佩下　鲍文姬奉和麟德殿宴百寮应制诗丨丨清外垒文物盛中朝】
　　戈秘【周礼者工记车轸四尺谓之一等丨丨六尺有六寸旣建而迤崇于轸四尺谓之二等　又庐人爲庐器丨丨六尺有六寸】
　　戈槛【杜牧羊栏浦夜陪宴防诗丨丨营中夜未央雨霑云惹侍襄王】
　　戈羽【淮南子见钟磬下】
　　戈旗【齐书氐传此府器械山积丨丨林耸士卒剽劲蓄鋭积威除难勦冦岂俟征习】
　　戈船【史记南越传元鼎五年秋衞尉路博徳爲伏波将军出桂阳下汇水主爵都尉杨仆为楼船将军出豫章下横浦故归义越侯二人为丨丨下厉将军出零陵或下离水或抵苍梧使驰义侯因巴蜀罪人发夜郎兵下牂牁江咸防番禺　又东越天子遣横海将军韩説出句章浮海从东方往楼船将军杨仆出武林中尉王温舒出梅岭越侯为丨丨下濑将军出若邪白沙元封元年冬咸入东越　汉书武帝纪归义越侯严为丨丨将军注臣瓒曰吴子胥书有丨丨以载干戈因谓之丨丨也　宋书谢晦传檀道济统劲鋭武卒三万丨丨蔽江星言继发千防俱举万棹遄征　越絶书句践伐吴覇关东从琅琊起观台台周七里以望东海死士八千人丨丨三百艘　三辅皇图见旛旌下　梁武帝移京邑檄长史冠军将军襄阳太守王茂率三十军主丨丨七万乘流电激摧锋扼险斜趋白城　梁元帝讨侯景檄朱旗夕建如赤城之霞起丨丨夜动若沧海之奔流　江淹萧相国譲进爵为王表见席卷下　徐陵司空章昭逺基志齐人无信将谋郢藩鬬舰丨丨窥江渡汉公才闻羽檄遽禀师期驰袭荆郧应时烧荡　庾信崔訦神道碑铁马有河桥之战丨丨有汾水之兵又哀江南赋戎车屯于石城丨丨掩乎淮泗　李百药昆明池诗年深平馆宇道秦偃丨丨　王昌龄别陶副使归南海诗寳刀留赠长相忆当取丨丨万户侯　刘长卿鄂渚送池州程使君诗江潮通廨舍楚老拜丨丨皮日休鲁望读襄阳耆旧诗檀溪试丨丨岘岭屯贝冑】
　　戈霜【虞世南结客少年场行焰焰丨丨动耿耿劒虹浮】
　　戈罗【明一统志丨丨山在河源县北一百三十里】
　　戈城【皎然从军行万里丨丨合三边羽檄分】
　　戈脚【宣和书谱释智永善羲之书而虞世南师之颇得其体太宗乃以书师世南然尝丨丨不工偶作戬字遂空其落戈令世南足之以示魏徴徴曰今观圣作惟戬字戈法逼真太宗叹其髙于藻识然自是益加工焉】
　　戈法【宣和书谱见上】
　　戈氏【史记夏本纪赞禹为姒姓其后分封用同姓故有夏后氏有扈氏有男氏斟寻氏彤城氏褎氏费氏杞氏缯氏辛氏冥氏斟氏丨丨】
　　戈影【骆賔王从车行埜日分丨丨天星合劒文】
　　戈击【左传中行献子将伐齐梦与厉公讼弗胜公以丨丨之首堕于前跪而戴之奉之以走见梗阳之巫臯】
　　枪【鎗同】
　　枪缨【温庭筠昆明池水战词见箭羽下】
　　枪楯【玉海熙宁九年五月诏诸保甲可依新降队法结队并印新结队图付兵部每一都保给与一图结队之法三人为一小队三小队为一中队五十队爲一大队并引战一人居前拥队一人执刀居后兼二人居左右执旗一人居中凡五十人皆选士也有马人与无马人各为队队中兵械或纯用一色或杂用弓弩刀斧丨丨皆于结队时商定取旨】
　　枪槊【宋史兵志金枪班左右班二旧名内直太平兴国初改选诸军中善用丨丨者补之】
