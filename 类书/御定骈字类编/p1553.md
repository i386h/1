<!-- { "loadSidebar": true } -->
　　朱鸟【史记天官书南宫丨丨　淮南子南方火也其兽丨丨　文耀钩南宫赤帝其精为丨丨也　梦溪笔谈见白鹑下　又礼记曲礼见白虎下　又汉书王莽传十月戊辰王路丨丨门鸣昼夜不絶崔发等曰虞帝辟四门通四聪门鸣者明当修先圣之礼招四方之士也　博物志王母降于九华殿东方朔从殿南厢丨丨牖中窥母母谓帝曰此窥牖小儿常三来盗我桃徐陵玉台新咏序青牛帐里余曲未终丨丨窗前新妆已竟　张衡西京赋麒麟丨丨龙兴含章注皆殿名王延夀鲁灵光殿赋丨丨舒翼以峙衡　庾信诗鳯凰新管箫史吹丨丨窗前玉女窥】
　　朱鹗【云笈七籖天墉城面方千里金台玉楼西王母之所治上生金银之树琼柯丹寳之林垂苏瑚以为枝结玉精以为实其树悉刻题三十六国音诸天玉文上栖紫鷰鳯鸾白雀丨丨鹍鸡灵鹄赤鸟青鹊下则飞禽游兽与昆仑同生】
　　朱鳯【庾信进赤雀表光同丨丨色类丹乌　杜甫丨丨行君不见潇湘之山衡山髙山颠丨丨声嗷嗷徐歩虚词蔽景乗丨丨排虚驾紫烟】
　　朱鸾【潘岳为贾谧作赠陆机诗储皇之选实简惟良英英丨丨来自南冈】
　　朱雀【爵同晋书成帝纪咸康二年新作丨丨浮桁　南史宋孝武帝纪丙申初立驰道自阊阖门至于丨丨门　隋书音乐志丨丨降黄玉表九尾驯三足扰淮南子太防主丨丨紫宫执斗而左旋日行一度以周于天　易林丨丨导引灵鸟载游　三辅黄图苍龙白虎丨丨元武天之四灵以正四方王者制宫阙殿阁取法焉　叅同契丨丨为火精艺平调胜负　神仙传天门子曰我行青龙彼行白虎取彼丨丨煎我元武不死之道也　刘向九叹曳彗星之晧旰兮抚丨丨与鵕防宋之问宴韦曲庄序却倚城阙丨丨起而为门斜枕冈峦黒龙卧而周宅　鲍照代白纻歌舞词桂宫柏寝拟天居丨丨文窗韬绮疏　李白宿白鹭洲寄杨江宁诗朝别丨丨门暮栖白鹭洲　刘禹锡乌衣巷诗丨丨桥边野草花乌衣巷口夕阳斜　白居易诗不思丨丨街东鼓不忆青龙寺后钟】
　　朱乌【抱朴子荧惑火精生丨丨　班固典引昔姬有素雉丨丨元秬黄之事注孝经援神契曰周成王时越裳来献白雉丨丨谓赤乌也】
　　朱雉【沈约郡县名诗髙阙连丨丨方渠渐游殿】
　　朱防【鸢同汉书地理志交阯郡有丨丨县　禽经丨丨不攫肉朱鹭不吞鲤　徐陵别庾正员诗青雀离帆逺丨丨别路遥　权徳舆送安南裴都防诗廻转丨丨路连飞翠羽羣】
　　朱鹭【尔雅疏楚威王时有赤鹭合沓飞翔而来舞旧鼓吹丨丨曲是也　隋书音乐志鼔吹宋齐并用汉曲又充庭用十六曲梁髙祖乃去四曲留其十二更制新歌以述功徳其第一汉曲丨丨改为木纪谢言齐谢梁升也　宋史乐志汉有丨丨等曲魏晋以下莫不沿尚　古今乐録汉鼓吹十八曲一曰丨丨　陆蒙和寄毘陵魏处士朴诗溪濑自吟丨丨曲沙云逺作白鸥媒　又南史刘遵传鹢舟乍动丨丨徐鸣　隋书卢思道传孤鸿赋望元鹄而为侣比丨丨而相依　梁元帝赴荆州泊三江口诗叠鼓随丨丨长箫应紫骝　庾肩吾和药名诗见赤帷下　张正见丨丨诗金堤有丨丨刷羽望沧瀛　虞世南门有车马客行白鹤随飞盖丨丨入鸣笳　顾况送使君诗他日思丨丨知从小苑飞李徳裕寒食日三殿侍宴诗见紫骍下　张籍丨丨诗翩翩兮丨丨来泛春塘栖緑树　温庭筠题西平王旧赐屏风诗丨丨已随新卤簿黄鹂犹识旧池台　皮日休舟诗短好随丨丨轻堪倚白莲】
　　朱燕【范云四色诗见赤鴈下】
　　朱来【杜阳杂编见红觜下】
　　朱豹【王令答束徽之索诗诗文章内丨丨外袭一以皂】
　　朱貉【盐铁论贤良曰嫁娶之服表布内丝骨笄象珥而已今富者皮衣丨丨繁露环佩】
　　朱厌【山海经小次之山有兽焉其状如猿而白首赤足名曰丨丨见则大兵】
　　朱獳【山海经耿山有兽名丨丨　骈雅丨丨乗黄狐属也　事物绀珠丨丨似狐鱼翼】
　　朱龙【晋书载记冉闵所乗马曰丨丨日行千里】
　　朱螭【王勃乾元殿颂序见苍鹏下】
　　朱骐【王融眀王曲乐府丨丨歩踯躅元鹤舞蹉跎】
　　朱騣【寰宇记蘷州府龙马溪产龙驹曰丨丨】
　　朱鼈【吕览醴水之鱼名曰丨丨六足有珠百碧　本草大如钱腹赤如血者名丨丨生南海中　庾信谢赵王赉干鱼啓醴水朝浮光疑丨丨　阮籍咏懐诗丨丨跃飞泉夜飞过吴洲　张九龄诗青鸟跂不至丨丨谁云浮　梅尧臣还栁瑾诗诗吴洲逢丨丨腹有百碧遗】
　　朱駮【博雅飞黄驺吾吉量丨丨　谢庄舞马赋方叠镕于丹镐亦聮规于丨丨】
　　朱樱【唐书李适传凡天子飨防游豫唯宰相及学士得从夏宴葡萄园赐丨丨　唐本草见紫樱下　庾肩吾有谢蒙赉丨丨啓　景龙文馆记唐太宗与侍臣于树上摘樱桃恣其食至晚每人赐丨丨两笼　左思蜀都赋见素柰下　梁简文帝有奉答南平王赉丨丨诗　王维敕赐百官樱桃诗见紫禁下　杜甫诗丨丨此日垂朱实郭外谁家负郭田　又有野人饷丨丨诗戴叔伦春日早朝应制诗丹荔来金阙丨丨贡玉盘白居易三月三十日诗丨丨新结实临风独长叹　陆游诗小醉未应风味减满盘青杏伴丨丨】
　　朱柰【孙楚井赋沉黄李浮丨丨】
　　朱梅【西京杂记见紫梅下】
　　朱李【西京杂记见紫李下　杜甫热诗丨丨沈不冷雕胡炊屡新　严维五月诗进膳甘丨丨续命芳兰防丝】
　　朱仲【述异记房陵定山有丨丨李园三十六所　潘岳闲居赋周文弱枝之枣房陵丨丨之李　贾嵩夏日可畏赋赫尔阳精当丨丨兮厥状难眀　潘炎李树连理赋青房表异丨丨称竒　孟浩然韩大使东斋防岳上人诸学士诗徒攀丨丨李更荐和羮梅】
　　朱橘【唐书地理志抚州临川郡土贡金丝布葛竹箭丨丨　何逊七召见白柰下　傅元菊赋诗人覩黄睢而咏后妃之徳屈平见丨丨而申忠臣之志　梁元帝元览赋三色黄柑千户丨丨　杜甫峡隘诗白鱼如切玉丨丨不论钱　卢纶酬赵少尹诗归时每爱懐丨丨戏处常闻佩赤囊　屈同仙乌江女诗锦袖盛丨丨银钩摘紫房】
　　朱柑【苏轼与毛令方尉游西菩提寺诗见黒黍下】
　　朱橙【庾阐扬都赋果则黄甘丨丨杨桃枇杷林蔚八桂之丛色曜三珠之华】
　　朱栾【花木考橙之别有五一曰丨丨】
　　朱柿【本草柿南北皆有之红柿所在皆有黄柿生汴洛诸州丨丨出华山味更珍】
　　朱杨【汉书司马相如传桂椒木兰檗离丨丨顔师古注丨丨赤茎栁也　梁元帝归来寺碑铭丹桂无枝丨丨自剪　孙楚登楼赋俯依青川仰翳丨丨】
　　朱桂【王延夀鲁灵光殿赋见黝儵下】
　　朱槿【酉阳杂俎重台丨丨似桑南中呼为桑槿　王维园诗黄鹂啭深木丨丨照中园　白居易种白莲花诗万里归尔知否红蕉丨丨不将来　李商隠诗鹧鸪声苦晓惊眠丨丨花娇晚相伴　蔡环夏日闺怨诗见緑苹下】
　　朱蕣【徐几诗急景凋丨丨】
　　朱藤【白居易丨丨杖紫骢行见紫骢下　赵氏寄情诗重寻绣帯丨丨合却忍罗裠碧草长】朱草【汉书王莽传莽率羣臣奏言间者风雨时甘露降神芝生蓂荚丨丨嘉禾休徴同时并至臣莽等不胜大愿　李徳裕柏诗瑚不生叶丨丨又无丛　陆引泉诗曽闻瑶池溜亦灌丨丨田】
　　朱嬴【初学记菊花一名丨丨】
　　朱姑【本草山慈姑一名丨丨根状如水慈姑花状如灯笼而朱色故名】
　　朱蕉【袁桷戏题桦皮诗褐裳新脱玉层层红叶丨丨谢不能】
　　朱兰【兰谱丨丨色黄多者十一萼花头倒向一隅榦叶长而瘦】
　　朱荷【韩翃家兄自山南罢归献诗叙事诗丨丨江女院青稻楚人田】
　　朱苇【酉阳杂俎婚礼纳采有合驩嘉禾阿胶九子蒲丨丨双石绵絮长命缕干漆九事】
　　朱柯【张衡西京赋浸石囷于重涯濯灵芝以丨丨注丨丨芝草茎赤色也　韦模当朱草合朔赋见赤叶下】
　　朱果【李白北山独酌寄韦六诗于焉摘丨丨兼得养元牝】
　　朱实【晋书刘琨传见素秋下　陶潜读山海经诗见黄花下　江总今日乐相乐乐府金罍送缥觞玉井沉丨丨　陈子昂感遇诗碧华映丨丨攀折青春时杜甫诗叶心丨丨看时落阶面青苔先自生　李白天台晓望诗攀条摘丨丨服药链金骨　刘禹锡诗赐氷满盌沉丨丨　周元范和白太守拣贡橘诗见绿丛下李商隠嘲樱桃诗丨丨鸟含尽青楼人未归】
　　朱防【左思吴都赋见白蔕下】
　　朱颗【林杰咏荔枝诗见红殻下】
　　朱华【郭璞山海经若木圗赞丨丨电照碧叶玉津　王勃滕王阁序睢园緑竹气凌彭泽之樽邺水丨丨光照临川之笔　潘尼石榴赋披緑叶于修条缀丨丨兮弱榦　敬括豫章赋绀叶烟緑丨丨日眀　曹植公防诗秋兰被长坂丨丨冒緑池　江淹杂体诗南中气候殊丨丨凌白雪　又花同骆賔王秋月诗裛露丨丨冷凌霜桂影寒】
　　朱荣【曹植七啓见緑叶下　司马相如上林赋发红华垂丨丨　傅石榴赋发丨丨于緑叶时从风而飘　栁恽芳林萹芳林霭兮发丨丨时既晚兮随风零】
　　朱彩【谢庄封禅仪注奏见青毳下】
　　朱葩【上元夫人曲渌景清飇起云盖映丨丨】
　　朱芳【潘尼石榴赋丨丨赫奕红萼参差　鲍照喜雨诗见翠条下】
　　朱萼【王勃上眀贠外啓趋庭洽训共歌丨丨之萹避席承欢犹守青箱之业　宋之问太平公主山池赋采丨丨兮山之侧歩兰庭兮候顔色　束晳补亡诗见白华下　陈璀风光草际浮诗澹荡依丨丨防飏帯玉沟　邵楚长题马侍中燧木香亭诗淋漓玉露滴紫防绵蛮黄鸟窥丨丨】
　　朱房【潘岳安石榴赋见红须下】
　　朱茎【温庭筠洞户诗见丹桂下】
　　朱苞【张九龄荔枝赋丨丨剖眀珰出冋然数寸犹不可匹】
　　朱翘【沈约奉和竟陵王药名诗丹草秀丨丨重台架危岊　刘禹锡踏潮歌介鲸得性方逍遥仰鼻嘘吸扬丨丨】
　　朱染【诗二矛重英疏鲁颂説矛之饰谓之朱英则以丨丨为英饰】
　　朱研【吕温青出蓝诗物有无穷好蓝青又出青丨丨方比徳白受始成形】
　　朱喷【谢观清明日赐百官新火赋振香炉以丨丨和晓日而焰飞】
　　朱糁【沈周药臼诗携过砂牀剰丨丨炼余石髓腻青痕】
　　朱靡【鲍照与妹书弱草丨丨洪涟陇蹙】
　　朱晃【何承天上白鸠赋虽丨丨瑰玮于运衡荣光圗灵于河纪蔑以尚兹】
　　朱跃【令狐楚贺白鸟表见丹觜下】
　　朱妍【杨夔送张相公出征诗从来称玉洁此更比丨丨】
　　朱公【史记越世家范蠡浮海出齐齐人闻其贤以为相范蠡喟然叹曰居家则致千金居官则至卿相此布衣之极也久受尊名不祥乃归相印尽散其财以分与知友乡党而懐其重货间行以去止于陶以为此天下之中交易有无之路通为生可以致富矣于是自谓陶丨丨　又货殖传范蠡既雪防稽之耻乃乗扁舟浮于江湖变名易姓适齐为鸱夷子皮之陶为丨丨注正义曰括地志云陶即陶山南五里有丨丨又云曹州济阳县东南三里有陶丨丨冡又云在南郡华容县西未详也】
　　蓝
　　蓝云【吴文英声声慢词丨丨笼晓玉树悬秋交加金钏霞枝】
