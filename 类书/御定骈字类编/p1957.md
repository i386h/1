<!-- { "loadSidebar": true } -->
　　桑炭【韩非子晋平公觞客少庶子进炙而发绕之平公趣杀炮人炮人呼天曰臣刀三利风靡骨断而发不断是臣之一死也丨丨炙之肉红白而发不焦是臣之二死也炙熟又重睫而视之发绕炙而臣不见是臣之三死也】
　　桑灰【本草采炼松脂法并在服食方中以丨丨汁或酒煮软挼纳寒水中数十过白滑则可用　又目赤肿痛丨丨一两黄连半两为末每以一钱泡汤澄清洗之】
　　桑落【诗丨之丨矣其黄而陨　书禹贡九江孔殷释文九江参差随水长短或百里或五十里始于鄂陵终于江口防于丨丨洲　后汉书孔融传案表跋扈擅诛列侯遏絶诏命断盗贡篚招呼元恶以自营卫专为羣逆主萃渊薮郜鼎在庙章孰甚焉丨丨瓦解其埶可见　晋书刘毅传毅次于丨丨洲与贼战败绩　南史胡藩传丨丨之败藩舰被烧并铠入水潜行三十余歩方得登岸乃还家　北史汝南王悦传清河王怿为元乂所害悦了无讐恨之意乃以丨丨酒候伺之尽其私佞乂大喜　唐书百官志良醖署掌供五齐三酒享太庙则供郁鬯以实六彞进御则供春暴秋清酴醿丨丨之酒　霏雪录河东丨丨坊有井每至丨丨时取水酿酒甚美故名丨丨酒　水经注魏秦州刺史治太平迁都罢州置河东郡郡多流离谓之徙民民有姓刘名堕者宿擅工酿采挹河流醖成芳酎悬食同枯枝之年排于丨丨之辰故酒得其名矣　瑚钩诗话酒有烧春劒南也丨丨陜右也　碧湖杂记杜诗云坐开丨丨酒来把菊花枝按贾思勰齐民要术造酒门有丨丨酒神麯酒其名不一又云丨欲丨时造黍米酒可得永年造神麯酒春秋二时造者皆得过夏然丨丨时作者乃胜于春天有造丨丨酒麯法老杜或本诸此所谓丨丨酒者恐未必然　明一统志丨丨洲在安庆府宿松县南一百九十里九江口晋刘毅与卢循战于丨丨洲即此又丨丨洲在九江府城东北过江五十里昔江水泛涨流一桑于此因名　魏收加齐王九锡策文淮楚连城漼然丨丨　庾信就蒲州使君乞酒诗见蒲城下张谓诗不醉郎中丨丨酒教人无奈别离何　白居易西楼喜雪命宴诗银榼携丨丨金炉上丽谯　又房家夜宴喜雪诗丨丨气薰珠翠暖柘枝声引管髙　刘禹锡秋日书怀寄河南王尹诗不知丨丨酒今歳与谁倾　刘敞诗四海栖栖一旅人絶粮丨丨死生邻　王安石招约之职方诗忆初丨丨时要我岂非夙　范成大阅番乐诗见槐安下　范徳机诗丨丨洲前秋兴孤白云远见近还无　袁桷题髙彦敬丨丨洲望庐山图诗见苹花下】
　　桑君【郡国志汉末有丨丨者养犬数年不吠孙文台微时经此犬忽吠之桑谓文台曰君其异相乎及贵欲报桑桑无所好惟好张箄捕鱼文台为作九里箄以赠之文台坚字也】
　　桑公【卢纶诗丨丨富灵术按谓长桑君也】
　　桑主【周语襄王使大宰文公及内史兴赐晋文公命上卿逆于境晋侯郊劳馆诸宗庙馈九牢设庭燎及期命于武宫设丨丨布几筵大宰莅之晋侯端委以入大宰以王命命冕服内史赞之三命而后即冕服　山海经中山经见桑封下】
　　桑霍【汉书张延寿传延寿薨子勃嗣勃薨子临嗣临亦谦俭每登阁殿常叹曰丨丨为我戒岂不厚哉注师古曰丨桑羊也丨霍禹也言以骄奢致祸　傅亮演愼论平仲辞邑殷鉴于崔庆张临挹满灼戒乎丨丨】桑姓【山海经大荒南经有蜮山者有蜮民之国丨丨食黍射蜮是食】
　　桑妇【魏书孝文帝纪太和元年辛亥诏曰今牧民者与朕共治天下也宜简以徭役先之劝奬相其水陆务尽地利使农夫外布丨丨内勤若轻有征发致夺民时以侵擅论　列子晋文公欲伐卫公子锄笑曰臣之邻人有送其妻适私家者道见丨丨悦而与言顾视其妻亦有招之者矣公寤其言引师而还未至而有伐其北鄙者矣　沈约齐故安陆昭王碑遘疾弥留欻焉大渐耕夫释耒丨丨下机参请门衢并走羣望】桑妾【晋书刘毅传丨丨之讼祸及呉楚鬬鸡之变难兴鲁邦况乃人伦交争而部党兴刑狱滋生而祸根结】
　　桑女【梁简文帝采菱曲菱花落复含丨丨罢新蚕　王翰子夜春歌丨丨淮南曲金鞍塞北　温庭筠病中书怀诗机杼非丨丨林园异木奴】
　　桑者【诗十亩之间兮丨丨闲闲兮行与子还兮十亩之外兮丨丨泄泄兮行与子逝兮　呉梦旸中□燕集歌君何为兮衡门下偃卧中园号丨丨】
　　桑藕【后汉书哀牢夷传注见柳承下】
　　桑门【北史阳固传絶谈虚穷微之论简丨丨无用之费陈书陈详传详字文几少出家为丨丨善书记谈论清雅　梁元帝内典碑铭集林序亦有息心应供是曰丨丨或谓智囊或称印手　王褒谢赉马啓汉时乐府偏爱权竒晋世丨丨特怜神骏　王安石泛舟诗画舸幽寻北果园应将陈迹问丨丨】
　　桑扈【诗交交丨丨率场啄粟疏丨丨窃脂郭璞曰俗呼青雀嘴曲食肉喜盗脂膏食之因以名云　又交交丨丨有莺其羽序丨丨刺幽王也　春秋谷梁传序父子之恩缺则小弁之刺作君臣之礼废则丨丨之讽兴　左传公孙段赋丨丨赵孟曰匪交匪敖福禄焉往若保是言也欲辞福禄得乎注丨丨诗小雅义取君子有礼文故能受天之祜　又九扈为九农正注丨丨窃脂疏尔雅樊光注云九扈者春扈夏扈秋扈冬扈棘扈行扈霄扈丨丨老扈贾逵云丨丨窃脂为蚕驱雀者也易林丨丨窃脂啄粟不宜　鱼明书今三四月间采桑之时见有小鸟灰色眼下正白俗呼白鵊鸟是也以其采桑时来故谓之丨丨　呉均赠杜容成诗今来夏欲晚丨丨薄树飞　马祖常用乐天韵因效其题咏□意诗村北村南丨丨叫家前家后竹鸡飞】桑鹅【黄庭坚谢张寛夫送椶栮颂张子羞我助贫餐丨丨楮鸡不足云　又答永新宗令寄石耳诗见楮鸡下】
　　桑鸠【尔雅鴶鵴疏今梁宋之间谓布谷为鴶鵴一名击谷一名丨丨　禽经鸤鸠戴胜布谷也月令曰戴胜降于桑一名丨丨仲春鹰所化也】
　　桑飞【诗豳风鸱鸮疏鸱鸮鸋鴂释鸟文方言云自关而东谓丨丨曰鸋鴂　尔雅鸱鸮鸋鴂疏关东谓之过臝关西谓之丨丨方言丨丨谓鹪鹩也】
　　桑虫【诗蜎蜎者蠋传蜎蜎蠋貌丨丨也　又螟蛉有子蜾蠃负之传螟蛉丨丨也蜾蠃蒲卢也笺云蒲卢取丨丨之子负持而去煦妪养之以成其子　欧阳修螟赋爰有丨丨实曰螟与夫蜾蠃异类殊形　白居易禽虫诗水中科斗长成蛙林下丨丨老作蛾】
　　桑雍【战国防客曰燕郭之法有所谓丨丨者王知之乎注正曰桑中有蠧以膏液流于外如痈溃然】桑蠧【诗领如蝤蛴疏释虫云蟦蛴螬蝤蛴蝎又曰蝎蝎丨丨孙炎曰即蛣也】
　　桑蟃【诗螟蛉有子传螟蛉桑虫也疏桑虫俗谓之丨丨亦呼为戎女】
　　桑蝎【论衡桂有蠧丨有丨桂中药而桑给蚕其用亦急与谷无异】
　　桑蚕【书禹贡桑土既蚕是降邱宅土传地髙曰丘大水去民下丘居平土就丨丨疏降　宅土与既蚕连文知下丘居平土就丨丨也　汉书五行志建昭四年三月雨雪谷永对曰皇后丨丨以治祭服正以是日宜斋戒辟寝以深自责令皇天说喜　隋书食货志自春及秋男二十五已上皆布田亩丨丨之月妇女十五已上皆营蚕桑　唐书西域传初无丨丨丐邻国不肯出其王即求婚许之将迎乃告曰国无帛可持蚕自为衣女闻置蚕帽絮中关守不敢验自是始有蚕女刻石约无杀蚕蛾飞尽得治茧　宋史食货志治平四年诏曰今春时雨农民丨丨谷麦众作勤劳一歳之功并在此时其委安抚转运使敕戒州县吏省事息民　元史食货志至元六年以济南益都等处丨丨灾伤量免丝料淮南子召公以丨丨耕种之时弛狱出拘使百姓皆得反业修职　捜神记园客者济隂人也貌美邑人多欲妻之客终不娶尝种五色香草积数十年服食其实忽有五色神蛾止香草之上客收而荐之以布生丨丨焉至蚕时有神女夜至助客养蚕亦以香草食蚕得茧百二十头大如瓮每一茧缫六七日乃尽缫讫女与客俱仙去莫知所如　武王衣铭丨丨苦女工难得新捐故后必寒　晋七日夜女郎歌丨丨不作茧昼夜长悬丝　张正见前有一樽酒行为吏当髙选贾市得万倍丨丨当大得主人宜子孙　邵谒春日有感诗谁知苦寒女力尽为丨丨　李频寄辛明府诗不任啼鸟思乡社欲丨丨　黄庭坚演雅丨丨作茧自纒裹珠蝥结网工遮逻　范成大上元纪呉下节物诗丨丨春茧劝花蝶夜蛾迎】
　　桑茧【尔雅蟓丨丨疏食桑叶作茧者名蟓即今蚕也】
　　桑律【梁昭明太子防賔五月啓麦陇移秋丨丨渐暮】
　　桑曲【晋书左贵嫔传亦既青阳鸣鸠告时躬执丨丨率导媵姬修成蚕蔟分茧理丝】
　　桑日【晋书礼志先桑二日蚕宫生蚕着簿上丨丨皇后未到太祝令质明以一太牢告祠谒者一人监祠祠毕彻馔班余胙于从桑及奉祠者皇后至西郊升坛公主以下陪列坛东皇后东面供桑采三条】桑时【齐书竟陵王子良传田月向登丨丨告至士女呼嗟易生噂议】
　　桑位【隋书礼仪志季春上已皇后服鞠衣乗重翟率三夫人九嫔内外命妇以一太牢制币祭先蚕于坛上用一献礼祭讫就丨丨于坛南东面】
　　桑业【晋书石季龙载记石季龙如长乐卫国有田畴不辟丨丨不修者贬其守宰而还】
　　桑产【唐武宗南郊赦文诸州县逃戸经二百日不归复者其丨丨居业便招收承佃戸输纳】桑价【涌幢小品湖州有章姓者豫占丨丨占贱即畜至百余斤二十年无爽白手厚获生计遂饶】桑稼【后汉书明帝纪诏百姓勉务丨丨以备灾害　唐书萧定传迁袁润等六州刺史大厯中有司差天下刺史治最定与常州萧复豪州张镒为第一而助丨丨均赋税业徕游口在镒复右　元史世祖纪禁野狐岭行营民父母南北口纵畜牧损践丨丨　陈傅良送宋国博叅议江东诗君恩岂必闲湖海家事姑惟问丨丨】
　　桑耕【薛能诗察应均赋敛逃必复丨丨】
　　桑织【道徳指归论衣食耕获丨丨有余福积祸消人给家赡】
　　桑上【史记晋世家重耳爱齐女毋去心赵衰咎犯乃于桑下谋行齐女侍者在丨丨闻之以告其主其主乃杀侍者劝重耳趣行】
　　桑间【礼记乐记郑卫之音乱世之音也比于慢矣丨丨濮上之音亡国之音也其政散其民流诬上行私而不可止也注濮水之上地有丨丨者亡国之音于此之水出也昔殷纣使师延作靡靡之乐已而自沉于濮水后师涓过焉夜闻而写之为晋平公鼓之是之谓也丨丨在濮阳南　于濆村居晏起诗起来花满地戴胜鸣丨丨　蘓轼自净土歩至功臣寺诗长逢跨下辱屡乞丨丨饭　张耒诗丨丨椹熟麦齐腰　范成大入崇宁界诗丨丨三宿尚回头何况三年濯锦游　陆游诗丨丨椹紫蚕齐老】
　　桑中【诗爰采唐矣沫之乡矣云谁之思美孟姜矣期我乎丨丨要我乎上宫送我乎淇之上矣序丨丨刺奔也　汉书地理志常山郡县丨丨　齐书武帝纪丹屏之北为酤鬻之所青圃之上开丨丨之肆　穆天子传见桑虞下　水经注桃水南迳蒲吾县故城西又东南流迳丨丨县故城北世谓之石勒城　徐陵徐州刺史侯安都徳政碑陌上成隂丨丨可咏　江淹别赋丨丨卫女上宫陈娥　梅尧臣和长文禖祀郊外见寄诗鹁鸪知雨在丨丨雄逐雌飞自不同　张翥题汪防语邨隐居诗丨丨豚穽晩芹外燕泥晴】
　　桑东【北史裴侠传侠年十三遭父忧哀毁若成人将择葬空中有人曰童子何悲葬于丨丨封公侯侠宅侧有大桑林因葬焉后进爵为公】
