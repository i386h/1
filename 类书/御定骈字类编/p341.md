<!-- { "loadSidebar": true } -->
　　阴善【战国防楚围雍氏韩令冷向借救于秦秦为发使公孙昧入韩公仲曰子以秦为将救韩乎其不乎对曰今也其将阳言救韩而丨丨楚公恃秦而劲必轻与楚战楚阴得秦之不用也必易与公相支也】阴附【战国防宫他谓周君曰宛恃秦而轻晋秦饥而宛亡郑恃魏而轻韩魏攻秦而郑亡邾莒亡于齐陈蔡亡于楚此皆恃援国而轻近敌也今君恃韩魏而轻秦国恐伤矣君不如使周最丨丨于赵以备秦则不毁】阴交【战国策齐人或言轵深井里聂政勇敢士也避仇隐于屠者之间严遂丨丨于聂政以意厚之　宋史崔鶠传包苴满门私谒踵路丨丨不逞密结禁廷谓之奸可也】
　　阴辞【战国防赵使仇赫之秦请相魏冉宋突谓仇赫曰秦不听楼缓必怨公不若丨丨楼子请无急秦王秦王见赵之相魏冉之不急且不听公言也是事而不成以徳楼子事成魏冉固徳公矣】
　　阴亡【战国防臣闻魏氏悉其百县胜兵以止戍大梁臣以为不下三十万以三十万之众守十仞之城臣以为虽汤武复生弗易攻也攻而不能拔秦兵必罢丨必丨则功必弃矣】
　　阴执【唐书吐蕃传将盟结赞伏精骑三万于西纵逻骑出入瑊军瑊将梁奉贞亦駷马入虏军营丨丨之而瑊不知也】
　　阴脱【史记游侠传鲁朱家者与髙祖同时鲁人皆以儒敎而朱家用侠闻所藏活豪士以百数其余庸人不可胜言然终不伐其能歆其徳既丨丨季布将军之阨及布尊贵终身不见也自关以东莫不延颈愿交焉】阴鬻【战国防今之伐秦也以救李子之死也今赵留天下之甲于成臯而丨丨之于秦已讲则令秦攻魏以成其私封王之事赵也何得矣】
　　阴肆【宋史贾黯传防从中出不因臣下弹奏恐自此贵幸近习言一得入则将丨丨防毁害及善良不可不察】
　　阴导【唐书杜佑传党项丨丨吐蕃为乱诸将邀功请讨之佑以为无良边臣有为而叛即上疏帝嘉纳之】阴成【刘禹锡诗蕙草芳未歇緑槐丨已丨　白居易诗春条长足夏丨丨　李商隐武侯庙古柏诗丨丨外江畔老向惠陵东　薛能晚春诗丨丨杏叶才通日雨着杨花已污尘　又战国防王尝济于漳而身朝于邯郸抱丨丨负蒿葛蘖为赵蔽而赵无为王行也今又以河阳姑密封其子而乃令秦攻王以便取阴人比然而后知贤不如王若以事赵之半收齐天下有敢谋王者乎】
　　阴责【唐书刘禹锡传张九龄为宰相建言放臣不宜与善地悉徙五谿不毛处然九龄自内职出始安有瘴疠之叹罢政事守荆州有拘囚之思身出遐陬一失意不能堪矧华人仕族必致丑地然后快意哉议者以为开元良臣而卒无嗣岂忮心失恕丨丨最大虽他美莫赎耶　于邵为柳州郑郎中谢上表纵漏严科必贻丨丨】
　　阴奉【史记张仪传张仪之来也自以为故人求益反见辱怒念诸侯莫可事独秦能苦赵乃遂入秦苏秦已而告其舍人曰张仪天下贤士吾殆弗如也今我幸先用而能用秦柄者独张仪可耳然贫无因以进吾恐其乐小利而不遂故召辱之以激其意子为我丨丨之乃言赵王发金币车马使人防随张仪与同宿舍稍稍近就之奉以车马金钱所欲用为取给而弗告张仪遂得以见秦惠王】
　　阴固【呉越春秋越王召五大夫而告之扶同曰大王宜亲于齐深结于晋丨丨于楚而厚事于呉】阴佐【唐书皇甫鏄传帝以天下略平亦欲崇台沼宫观自娯乐镈与程异知帝意故数贡羡财丨丨所欲】阴止【鬼谷子阳动而行丨丨而藏阳动而出阴随而入】
　　阴随【鬼谷子见上】
　　阴移【蔡襄慈竹赋日迟留兮檐外丨丨人凄悄兮屏间籁起　李商隐子初郊墅诗丨丨竹柏浓还淡歌杂渔樵断更闻　翁绶折杨柳词丨丨古戍迷荒草花带残阳落逺波】
　　阴入【史记扁鹊传见阴支下】
　　阴劾【唐书刘伯刍传伯刍召拜右补阙迁主客员外郎数过友家饮噱为韦执谊丨丨贬防州参军】阴聚【史记淮南王传臣仓臣敬臣逸臣福臣贺昧死言臣谨与列侯吏二千石臣婴等四十三人议皆曰长不奉法度不聼天子诏乃丨丨徒党及谋反者厚养亡命欲以有为臣等议论如法】
　　阴出【汉书髙五王传章使人丨丨告其兄齐王欲令发兵西朱虚侯东牟侯欲从中与大臣为内应以诛诸吕】
　　阴失【唐书陆贽传言事无所回讳丨丨帝意久之不得宰相还京但为中书舍人】
　　阴疎【战国防见阴结下】
　　阴疾【后汉书梁冀传冀弟不疑好经书善待士冀丨丨之】
　　阴斥【宋史林希传时方推明绍述尽黜元祐羣臣希皆密豫其议自司马光吕公着大防刘挚苏轼等数十人之制皆希为之词极其丑诋至以老奸擅国之语丨丨宣仁读者无不愤叹一日希草制罢掷笔于地曰壊了名节矣】
　　阴涂【宋史陈襄传民有失物者贼曹捕偷儿至数辈相撑拄襄语之曰某庙钟能辨盗犯者扪之輙有声余则否乃遣吏先引以行自率同列诣钟所祭祷丨丨以墨而以帷蔽之命羣盗往扪少焉呼出独一人手无所汚扣之乃为盗者盖畏钟有声故不敢触遂服罪】
　　阴顿【江休复重修县志记吏便文诿事不克自振官寺丨丨寝堂听事至敝漏不可居其他可知矣】阴挤【宋史薛季宣传季宣进言曰臣所深忧左右近侍丨丨正士而阳称道之陛下傥因貌言而听之臣恐石显王鳯郑注之智中也　又曽布传章惇兴大狱陷正人流贬镌废略无虚日多布丨丨之】阴害【后汉书皇甫规传自永初以来将出不少覆军有五动资巨亿有旋车完封写之权门而名成功立厚加爵封今臣还督本土糺举诸郡絶交离亲戮辱旧牧众谤丨丨固其宜也　魏书崔浩传岂鸟尽弓藏民恶其上将器盈必槩丨丨贻祸何斯人而遭斯酷悲夫宋史沈括传蔡确论括首鼠乖剌丨丨司农法以集贤院学士知宣州　说苑上无淫慝下不丨丨】
　　阴谪【刘禹锡读张曲江集诗良时难久恃丨丨岂无因】
　　阴憎【王向公黙先生传闻善于彼阳誉丨丨】
　　阴喝【后汉书窦宪传宪恃宫掖声势遂以贱直请夺沁水公主园田主逼畏不敢计后肃宗驾出过园指以问宪宪丨丨不得对后发觉帝大怒召宪切责曰深思前过夺主田园时何用愈赵髙指鹿为马久念使人惊怖】
　　阴求【史记伍子胥传伍子胥初所与俱亡故太子建之子胜者在于呉呉王夫差之时楚惠王欲召胜归楚叶公谏曰胜好勇而丨丨死士殆有私乎惠王不听遂召胜使居楚之边邑鄢号曰白公　又佞幸传孝文帝梦欲上天不能有一黄头郎从后推之上天顾见其衣裻带后穿觉而之渐台以梦中丨自丨推者郎即见邓通其衣后穿梦中所见也召问其名姓姓邓氏名通文帝恱焉】
　　阴规【蜀志诸葛亮传刘表长子琦亦深器亮表受后妻之言爱少子琮不恱于琦琦每欲与亮谋自安之术亮輙拒塞未与处画琦乃将亮游观后园共上髙楼饮宴之间令人去梯因谓亮曰今日上不至天下不至地言出子口入于吾耳可以言未亮答曰君不见申生在内而危重耳在外而安乎琦意感悟丨丨出计会黄祖死得出遂为江夏太守】
　　阴考【淮南子言事者必究于法而为行者必治于官上操其名以责其实臣守其业以效其功言不得过其实行不得逾于法羣臣辐辏莫敢专君事不在法律中而可以便国佐治必参五行之丨丨以观其归并用周听以察其化不偏一曲不党一事是以中立而徧运照海内羣臣公正莫敢为邪百官述职务致其公迹也】阴配【宋史食货志赁牛物力以其有资民用不忍科配酒坊盐亭户以其尝趂官课难令再配至于防江落海之田壊地漂没僧道寺观之产或奉诏蠲免而省额未除不免丨丨民戸此暗科之弊也】阴赐【欧阳修回吕内翰啓岂止典谟润色朝廷遂变于斯文固已朝夕论思天下获受其丨丨】阴佑【宋史范宗尹传州守臣晁公为储峙丰备论者以为扰民宗尹丨丨之】









　　御定骈字类编卷三十四
　　钦定四库全书
　　御定骈字类编卷三十五
　　时令门十四
　　阳
　　阳春【后汉书仲长统传豪杰之心既絶士民之志已定贵有常家尊在一人当此之时虽下愚之才居之犹能使恩同天地威侔鬼神暴风疾霆不足以方其怒丨丨时雨不足以喻其泽周孔数千无所复角其圣贲育百万无所复奋其勇矣　晋书荀勗传令之所施必使人易听视愿之如丨丨畏之如雷震　宋书乐志丨丨白日风花香趋步明玉舞瑶珰　又周朗传且草树既死皮叶皆枯是其粱肉尽矣氷霜已厚苫盖难资是其衣裘败矣比至丨丨生其余防　开元天寳遗事宋璟爱民恤物朝野归美时人咸谓璟为有脚丨丨言所至之处如丨丨煦物也　司空图诗品絶伫灵素少回清真如觅花影如冩丨丨　李白春夜宴桃李园序丨丨召我以烟景大块假我以文章　应玚杨栁赋赴丨丨之和节植纎栁以承凉　庾信哀江南赋草木之借丨丨鱼龙之逢风雨　程詧东天竺赋卿云甘露之所濡白日丨丨之所曜　刘性石渠阁赋乾坤清兮莹玉宇宙郁兮丨丨　虞集东臯赋煦煦丨丨英英凉秋古诗丨丨布徳泽万物生光辉　刘桢赠五官中郎将诗追问何时防要我以丨丨　沈佺期夜宴安乐公主宅诗自有金杯迎甲夜还将绮席代丨丨　吴少微古意诗丨丨白日不少留红荣碧树无顔色　髙适和窦侍御登凉州诗始知丨丨后具物皆筌蹄　李白梁甫吟长啸梁甫吟何时见丨丨　又淮海对雪诗海树成丨丨江沙浩明月　韦应物送刘评事诗声华满京洛】
　　【藻翰发丨丨　又和吴舍人早春归沐西亭言志诗丨丨羙时泽旭霁望山晖　又西涧种栁诗封壤自人力生条在丨丨　吕温孟冬蒲津关河亭作严冬不肃杀何以见丨丨　欧阳詹述徳上兴元严仆射诗心合云雷清祸乱力回天地作丨丨　章孝标赠陆鬯浙西进诗除官诗帝城云物得丨丨水国烟花失主人　髙蟾春诗丨丨发处无根蔕凭仗东风分外吹　司空图詶张芬赦后见寄诗紫凤朝衔五色书丨丨忽布网罗除贯休送崔尚书朝觐诗澄渟消宿蠧煦爱剧丨丨又后汉书黄琼传丨丨之曲和者必寡盛名之下其实】
　　【难副　新序见阳陵下　庾信赵国公集序曲变丨丨光回白日　又春赋丨丨渌水之曲对凤回鸾之舞田锡杨花赋欣丽藻之无敌若丨丨之寡和　许敬宗安徳山池宴集诗山庭带芳杜歌吹叶丨丨　骆賔王在江南赠宋之问诗不惜劳歌尽谁为聴丨丨　岑参早朝大明宫诗独有凤凰池上客丨丨一曲和皆难陈羽和王中丞中和日诗汉家分剌诸侯贵一曲丨丨江水清　欧阳衮听郢客歌丨丨白雪诗临风飘白雪向日奏丨丨　李商隠戱题枢言草阁诗我有苦寒调君抱丨丨才】
　　阳天【汉书郊祀志九天巫祀九天师古注九天者谓中央钧天东方苍天东北旻天北方天西北幽天西方昊天西南朱天南方炎天东南丨丨也　吕览东南曰丨丨其星张翼轸　籁记清明风起自丨丨波母之门从东南来】
　　阳日【史记天官书中国于四海内则在东南为阳丨则丨嵗星荧惑填星占于街南毕主之　黄庭遁甲缘身经奏表上谒贵人皆书符持懐中三呼直日之神与我同行入疾病家死生家置符于懐中遇隂日右畔丨丨左邉】
　　阳星【史记天官书见隂间下】
　　阳云【司马相如子虚赋于是楚王乃登丨丨之台泊乎无为澹乎自持勺药之和具而后御之】阳霞【真人裴君传君后登太华山入西洞石室见五老人来一老人巾青巾着青衣拄青杖带通光丨丨之符乃东方嵗星之大神也】
