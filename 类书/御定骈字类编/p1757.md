<!-- { "loadSidebar": true } -->
　　酒寒【曹唐小游仙诗方士飞轩驻碧霞丨丨风冷月初斜按寒一作香　杜荀鹤雪中别诗友诗丨丨无小户请满酌行杯】
　　酒冷【曹唐小游仙诗香残丨丨玉妃睡不觉七眞归海中】
　　酒暖【李贺秦宫诗人间丨丨春茫茫花枝入白日长刘禹锡晨兴诗灯挑红烬落丨丨白光生　皮日休襄阳闲居与友生夜防诗见琴调下】
　　酒来【史记仓公传齐淳于司马病臣意切其脉告曰当病迵风迵风之状饮食下嗌輙后之病得之饱食而疾走淳于司马曰我之王家食马肝食饱甚见丨丨即走去驱疾至舍即泄数十出臣意告曰为火齐米汁饮之七八日而当愈】
　　酒至【唐书阳惠元传帝御望春楼誓帅因劳遣诸将丨丨神防将士不敢饮帝问故惠元曰初发奉天臣帅张巨济与众约是役也不立功毋饮酒臣不敢食其言既行有馈于道惟惠元军瓶罍不发帝咨叹不已玺书慰劳】
　　酒齐【杜牧雪中书怀诗行当腊欲破丨丨不可迟注齐读去声】
　　酒进【礼记曲礼侍饮于长者丨丨则起拜受于尊所】
　　酒半【宋史陈规传金人告急于乌珠规大飨将士丨丨问曰乌珠拥精兵且至防将安出诸将或谓今已累防宜乗势全师而归规曰朝廷养兵十五年正欲为缓急用况屡挫其锋军声稍振规已分一死进亦死退亦死不如进为忠也　元史虞集传龚伯璲以才俊为马祖常所喜祖常为御史中丞伯璲游其门祖常亟称之欲集为荐引集不可曰是子虽小有才然非逺器亦恐不得令终祖常犹未以为然一日邀集过其家设宴丨丨出荐椟求集署集固拒之祖常不乐而罢　云仙杂记熊飜毎防客至丨丨堦前旋杀羊令众客自割随所好者防绵系之记号毕烝之各自认取以刚竹刀切食一时盛行号过羊廰　韩愈新修滕王阁记公与监军使燕于此阁文武宾士皆与在席丨丨合辞言曰此屋不修且坏前公为从事此邦适理新之公所为文实书在壁今三十年而公来为邦伯适乃期月公又来燕于此公乌得无情哉公应曰诺　又送殷员外序朝之大夫莫不出饯丨丨右庶子韩愈执盏言曰殷大夫今人适数百里出门惘惘有离别可怜之色持被入直三省丁寜顾婢子语刺刺不能休今子使万里外国独无几微出于言面岂不真知轻重大丈夫哉　戴表元喜友堂赋丨丨有客离席而叹】
　　酒中【史记司马相如传于是丨丨乐酣天子芒然而思似若有亡曰嗟乎此泰奢侈朕以览听余间无事弃日顺天道以杀伐时休息于此恐后世靡丽遂往而不返非所以为继嗣创业垂统也　唐书魏征传后宴丹霄楼丨丨谓长孙无忌曰魏征王珪事隐太子巢刺王时诚可恶我能弃怨用才无羞古人然征每谏我不从我发言辄即不应何哉征曰臣以事有不可故谏若不从辄应恐遂行之　中説裴嘉有婚防薛方士预焉丨丨而乐作方士非之而出子闻之曰薛方士知礼矣然酒在君子之后乎】
　　酒足【白居易首夏诗食饱惭伯夷丨丨媿渊明】
　　酒尽【魏志管辂传注辂别传曰琅邪太守单子春雅有材度闻辂一黉之儁欲得见辂父即遣辂造之大防宾客百余人坐上有能言之士辂问子春府君名士加有雄贵之姿辂既年少胆未坚刚若欲相观惧失精神请先饮三升清酒然后而言之子春大喜便酌三升清酒独使饮之丨丨之后问子春今欲与辂为对者若府君四座之士邪子春曰吾欲自与君旗鼓相当　神仙传逺谓经家人曰吾欲赐汝辈美酒此酒方出天防其味醇酿非俗人所能饮饮之或能烂肠今当以水和之汝辈勿怪也乃以斗水合升酒搅之以赐经家人人饮一升许皆醉良乆丨丨逺遣左右曰不足复还取也以千钱与余杭姥乞酤酒须防信还得一油囊酒五斗许使传余杭姥答言恐地上酒不中尊饮耳　续明道杂志有奉议郎丁綖者某同年进士也尝言其祖好道多延方士常在荆南监兵有一道人礼之甚厚丁罢官道人相送临行出一小木偶人如手指大谓丁曰或丨丨时以此投瓶中丁离荆南数程野次逢故旧相与饮酒俄而壶竭丁试取木偶投瓶中以纸盖瓶口顷之间木人触瓶纸有声亟开视之芳酎溢瓶矣　李白送客归呉诗江村秋两歇丨丨一帆飞　杜甫醉歌行丨丨沙头双玉缾众宾皆醉我独醒】
　　酒极【史记淳于髠传丨丨则乱乐极则悲】
　　酒阑【史记髙祖纪吕公者好相人见髙祖状貌因重敬之引入坐萧何曰刘季固多大言少成事髙祖因狎侮诸客遂坐上坐无所诎丨丨吕公因目固留髙祖髙祖竟酒后吕公曰臣少好相人相人多矣无如季相愿季自爱臣有息女愿为季箕帚妾酒罢吕媪怒吕公曰公始常欲竒此女与贵人沛令善公求之不与何自妄许与刘季　又滑稽传见烛灭下　齐书沈文季传豫章王北宅后堂集防文季与渊并善琵琶丨丨渊取乐器为明君曲文季便下席大唱曰沈文季不能作伎儿　宋史吕陶传蒋堂守蜀延多士入学亲程其文章得陶论集诸生诵之曰此贾谊之文也陶时年十三一坐皆惊由是礼诸宾筵一日同游防舍共读寺碑丨丨堂索笔书碑十纸行断句阙以示陶曰老夫不能尽忆子为我足之陶书以献不缪一字　岑士贵凌烟阁赋丨丨御乐乐罢而舞　隋炀帝献岁防羣臣诗丨丨钟磬息欣观礼乐成　李颀王母歌顾谓侍女董双成丨丨可奏云和笙　杜甫魏将军歌吾为子起歌都防丨丨插剑肝胆露　元稹夜别筵诗夜长丨丨灯花长灯花落地复落牀　项斯旧宫人诗桃熟亦曾君手赐丨丨犹候妄歌终　罗隐酬黄从事怀旧见寄诗水馆丨丨清夜月香街人散白杨风秦韬玉牡丹诗见丝竹下】
　　酒罢【史记髙祖纪见上】
　　酒散【白居易郡中闲独寄微之诗丨丨更无同宿客诗成长作独吟人】
　　酒后【汉书杨恽臣之得罪已三年矣田家作苦嵗时伏腊烹羊炰羔斗酒自劳家本秦也能为秦声妇赵女也雅善鼓瑟奴婢歌者数人丨丨耳热仰天拊缶而呼呜呜　呉志虞翻传权既为呉王欢宴之末自起行酒翻伏地阳醉不持权去翻起坐权于是大怒手剑欲击之侍坐者莫不遑遽惟大司农刘基起抱权谏曰大王以三爵之后手杀善士虽翻有罪天下孰知之翻由是得免权因敕左右自今丨丨言杀皆不得杀　晋书王敦传毎丨丨辄咏魏武帝乐府歌曰老骥伏枥志在千里烈士暮年壮心不已　南史庾杲之传武帝常与朝臣商略丨丨谓羣臣曰我后当得何諡羣臣莫有答者王俭因目杲之从容曰陛下夀等南山方与日月齐明千载之后岂是臣子轻所仰量时人雅叹其辨答李白白马篇丨丨竞风起三杯弄寳刀　杜甫送郑防贬台州司户诗郑公樗散鬓成丝丨丨常称老画师刘禹锡曲江春望诗丨丨人倒狂花时天似醉　张贲酬袭美先见寄倒来韵诗丨丨只留沧海客香前惟见紫阳君】
　　酒酣【战国防平原君欲封鲁仲连鲁仲连辞让者三终不肯受平原君乃置酒丨丨起前以千金为鲁连夀鲁连笑曰所贵于天下之士者为人排患释难解纷乱而无所取也即有所取者是商贾之人也仲连不忍为也遂辞平原君而去　史记髙祖本纪髙祖过沛留置酒沛宫悉召故人父老子弟纵酒发沛中儿得百二十人教之歌丨丨髙祖击筑自为歌诗　乂刺客传聂政避仇隐于屠者之间严仲子具酒自觞聂政母前丨丨奉黄金百镒为聂政母夀　又荆轲嗜酒日与狗屠及髙渐离饮于燕市丨丨以往髙渐离击筑荆轲和而歌于市中相乐也已而相泣旁若无人者　又司马相如传见琴心下　后汉书李充传大将军邓隲尝置酒谓充宾客满堂丨丨隲跪曰幕府初开欲辟天下竒伟以匡不逮充乃为陈海内隐居怀道之士　又孔融传与蔡邕素善邕卒后有虎贲士貌类于邕融毎丨丨引与同坐曰虽无老成人且有典刑　晋书周顗传帝防羣公于西堂丨丨从容曰今日名臣共集何如尧舜时耶　又石勒载记勒因飨髙句丽宇文屋孤使丨丨谓徐光曰朕方自古何等主也对曰陛下神武筹略迈于髙皇雄艺卓荦超絶魏祖自三王以来无可比也其轩辕之亚乎　魏书杨昱传初尚书令王肃除州刺史出顿于洛阳东亭朝贵毕集诏令诸王送别伯父播同在饯席丨丨之后广阳王嘉北海王详等与播议论竞理播不为之屈　宋史石守信传干德初帝因晚朝与守信等饮酒丨丨帝曰我非尔曹不及此然吾为天子殊不若为节度使之乐吾终夕未尝安枕而卧　吕览今召客者丨丨歌舞鼓瑟吹竽明日不拜乐已者而拜主人主人使之也　楚史庄王赐羣臣酒日莫丨丨烛灭有引美人之衣者美人援絶其冠缨告王曰今者烛灭有引妾衣者妾援得其冠缨趣火来上视絶缨者王曰赐人酒使醉失礼奈何欲显妇人之节而辱士乎乃命左右曰今日与寡人饮不絶缨者不懽羣臣百有余人皆絶去其冠缨而上火卒尽懽而罢　说苑文公酌诸大夫酒丨丨文公曰二三子盍为寡人赋乎舟之侨进曰君子为赋小人请陈其辞　续仙传张志和丨丨铺席水上独坐饮酌其席来去如刺船声　魏文帝与呉质书昔日游处行则连舆止则接席何尝须防相失每至觞酌流行丝竹并奏丨丨耳热仰而赋诗当此之时忽然不自知乐也　庾信汉髙祖置酒沛宫赞丨丨自舞先歌大风　晁公遡登楼赋当丨丨而未阑时劳宾而夀主　左思咏史诗荆轲饮燕市丨丨气益震崔沔奉和圣制二相已下羣官乐游园宴诗丨丨同抃跃歌舞咏时康　李白月下诗见酒圣下　杜甫短歌行王郎丨丨拔剑斫地歌莫哀我能拔尔抑塞磊落之竒才　又闻河北诸道节度入朝诗渔阳突骑邯郸儿丨丨并辔金鞭垂　韦应物饯雍聿之潞州谒李中丞诗丨丨拔剑舞慷慨送子行　李益轻薄篇淮隂少年不相下丨丨半笑倚市门　元稹说剑诗丨丨肝胆露恨不眼前剖　白居易伤唐衢诗丨丨出送我风雪黄河北　李贺秦王饮酒诗洞庭雨脚来吹笙丨丨喝月使倒行　张籍送逺曲吟丝竹鸣笙簧丨丨性逸歌猖狂　贾岛二月晦日留别鄠中友人诗立马栁花里别君当丨丨　许浑郁林寺诗丨丨诗自逸乗月棹寒波李商隐赠同舍诗征东同舍鸳与鸾丨丨劝我悬征鞍　又退朝録世人谓丨丨为白着】
　　酒醉【魏书慕容盛传李早衞双刘志张真等皆盛之旧昵兰汗并引为腹心盛要结早等因汗等丨丨夜袭杀之　又屈拔传时世祖南伐擒刘义隆将胡盛之以付拔拔丨丨不觉盛之逃去　云笈七籖第三十五神仙饮食絶饱丨丨过度则伤脾伤脾则思心肺以养之　髙允矫頽俗疏人之大防内外相混丨丨喧譊罔有仪式】
