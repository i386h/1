<!-- { "loadSidebar": true } -->
　　汶南【诗曹谱武王既定天下封弟叔振铎于曹今日济隂定陶是也疏地理志云济隂定陶诗风曹国是郑所引之文也曹都虽在济隂其地则逾济北春秋僖三十一年取济西田左传曰济西田分曹地也案禹贡济自陶丘之北又东至于菏又东北会于汶曹在丨丨济东据鲁而言是济西是曹地在济北也　吕览齐桓公伐鲁鲁人不敢轻战去鲁国五十里而封之鲁请比关内侯以聼桓公许之曹翽谓鲁庄公曰君寜死而又死乎其寜生而又生乎庄公曰何谓也曹翽曰聼臣之言国必广大身必安乐是生而又生也不聼臣之言国必灭亡身必危辱是死而又死也庄公曰请从于是明日将盟庄公与曹翽皆懐劔至于坛上庄公左抟桓公右抽劒以自承曰鲁国去境数百里今去境五十里亦无生矣钧其死也戮于君前管仲鲍叔进曹翽按劔当两陛之间曰且二君将改圗毋或进者庄公曰封于汶则可不则请死管仲曰以地卫君非以君卫地君其许之乃遂封于丨丨与之盟】
　　汶浊【论衡光武皇帝草车茅马爲明器者不奸何世书俗言不载信死之语丨丨之也】
　　济
　　济水【书禹贡导沇水东流爲济疏地理志云丨丨在河东垣县王屋山东南至河内武徳县入河　山海经支离之水丨丨出焉南流注于汉　淮南子汾水蒙浊而宜麻丨丨通和而宜麦　水经河水又东迳燕县故城北则有丨丨自北来注之注亦谓之济津故南津也　博物志见汶水下　地理通释职方兖州川泲出绛州垣曲县王屋山东南始发源曰沇水既见而伏东出于孟州济源县东源周廻七百歩西源周廻六百八十五歩合流至温县是为丨丨西南入于河　元好问济南行记丨丨所行道障于太行限于大河终能独达于海　李颀与诸公游济渎泛舟诗丨丨出王屋其源来不穷】
　　济源【元史地理志唐置河阳军又升孟州宋河北道河源丨丨王屋温四县焉　歙砚谱丨丨坑在县之正北凡三坑并列曰碧里坑在山上色理青莹及半里有水歩石大雨防白晕次十里入里山石青细有金纹花晕厥状不常　明一统志丨丨县在懐庆府城西七十里周爲原地后更名轵东周爲畿内地春秋属晋战国属魏秦汉皆爲轵县地隋析置丨丨县以济水发源故名　黄庭坚寄题钦之草堂诗公家丨丨上太行正当门　元好问涌金亭示同游诸君诗丨丨盘谷非不佳烟景独觉苏门多】
　　济渭【汉中士女志张猛字子游骞孙也师事光禄勲周堪以光禄大夫给事中侍元帝帝当庙祭丨丨欲御楼船御史大夫薛广徳当车免冠乞颈血汚车轮陛下不得庙祭矣帝不恱猛进曰主圣则臣直今乘船危就桥安圣主不乘危故大夫言之帝曰晓人不当如是也】
　　济泗【魏书慕容如意传天府纳六州之贡丨丨息烽警之虞】
　　济漯【书禹贡兖州厥贡漆丝厥篚织文浮于丨丨逹于河传丨丨两水名　孟子见淮泗下　史记河渠书见河渠下　地理通释正义云丨丨二水上承黄河并淄青之北流入海　庾信吴明彻墓志铭祖尚南谯太守父树右军将军抗拒淮沂平夷丨丨代爲名将见于斯矣　又郑常神道碑铭建旟丨丨拥节龟既蚕桑土寔抚梧桐】
　　济沛【宋书徐爰传防御议曰蠢尔遗烬虽不敢深入丨丨或能草窃边塞】
　　济汉【庾信赵广墓志铭番冢导漾乃丨丨之东流蔡蒙旅平寔华阳之西极】
　　济濮【水经注瓠河自运城东北迳范县与丨丨枝渠合故渠上承济渎于乘氏县北迳范县左纳瓠渎故经有济渠之称】
　　济汝【史记河渠书九州既疏九泽既洒诸夏艾安功施于三代自是之后荥水下引河东南爲鸿沟以通宋郑陈蔡曹卫与丨丨淮泗会于楚】
　　济洛【郑语见河颍下】
　　济河【书禹贡丨丨惟兖州　诗定之方中作于楚宫传楚宫楚丘之宫也疏郑志张逸问楚宫今何地荅曰楚丘在丨丨间疑在今东郡界中卫本河北至懿公灭乃东徙渡河野处曹邑则在河南明矣故疑在东郡界中杜公楚丘济隂成武县西南属济隂郡犹在济北故云丨丨间也但汉之郡境己不同郑疑在东郡杜云济隂也　又允犹翕河疏郑志赵商谓河在兖州之北已分爲九河分而复合于大陆之北又分爲九故问之曰禹贡导河至于大陆又北播爲九河然则大陆以南固未播也在于兖州安得有九至于何时复得合而爲一然后从大陆以北复播爲九也荅曰兖州以丨丨爲界河流分兖州界文自明矣复合为一乃在下头子走南北何所求乎观子所云似徙见今兖州之界不及九河而青冀州公之故疑之耳既知今亦当知古　尔雅丨丨间曰兖州注河东至济　宋书符瑞志孝武帝孝建三年九月丨丨清冀州刺史垣防之以闻　明一统志丨丨在兖州府汶上县北一名大清河禹贡济水东出于陶丘北又东至于菏又东北会于汶又东北入于海　庾信郑常神道碑见海岱下　又郑伟墓志铭见海岱下　元好问济南行记凡北渚亭所见西北孤峰五曰匡山丨丨路出其下世传李白尝读书于此】
　　济川【史记吕后纪丨丨王太淮阳王武常山王朝名爲少帝弟及鲁元王吕后外甥皆年少未之国居长安　又梁孝王世家丨丨王明者梁孝王子以桓邑侯孝景中六年爲丨丨王　晋书裴秀传秀议五等之爵自骑督已上六百余人皆封于是秀封丨丨侯地方六十里邑千四百户以髙苑县丨丨爲侯国　明一统志丨丨桥在济南府淄川县北门外】
　　济渎【宋史礼志立冬祀北岳恒山北镇医巫闾山并于定州北镇就北岳庙望祭北海丨丨并于孟州北海就丨丨庙望祭　元史世祖纪令僧罗卜藏等逓作佛事坐静于圣寿万安涿州寺等所凡五十度遣真人张志仙持香诣东北海岳丨丨致祷　又祭祀志见淮渎下　又舆服志丨丨旗青质赤火焰脚　水经丨丨又东迳酸枣县之乌巢泽北　又济水又东至乘氏县西分爲二南爲菏水北爲丨丨　明一统志丨丨在懐庆府济源县西北三里　又丨丨庙在北海庙南祀北渎大济之神天下有四渎而丨丨最着　耶律楚材过济源诗覃懐游胜地丨丨垂名乆】
　　济渠【水经瓠子河出东郡濮阳县北河东至济隂句县爲新沟又东北过廪丘县爲濮水又北过东郡范县东北爲丨丨与将渠合　江淹遂古篇魏开丨丨螺蚌坚子】
　　济津【水经注见济水下】
　　济浦【薛克搆奉和展礼岱宗涂经濮济诗非烟泛丨丨緑字啓河汀】
　　济泽【左传爲宋之盟故公及宋公陈侯郑伯许男如楚公过郑郑伯不在伯有廷劳于黄崖不敬穆叔曰伯有无戾于郑郑必有大咎敬民之主也而弃之何以承守郑人不讨必受其辜丨丨之阿行潦之苹藻寘诸宗室季兰尸之敬也敬可弃乎】
　　济溪【明一统志丨丨在曲沃县南源出紫金山麓澄澈细流民引以溉园圃】
　　济口【宋书垣防之传思话将引还诳防之云沈庆之救军垂至可急于丨丨立桥防之揣知其意即分遣白丁】
　　济岷【宋书州郡志济南太守汉文帝十六年分齐立晋世丨丨郡云魏平蜀徙蜀豪将家于济河故立此郡】
　　济郓【宋史杨戬传见山泺下　欧阳修释秘演诗集序十年之间秘演北渡河东之丨丨无所合困而归曼卿已死秘演亦老病】
　　济岱【王粲赠蔡子笃诗见江行下】
　　济寜【元史地理志丨丨路唐麟州周于此置济州元太宗七年割属东平府至元六年以济州还治钜野仍析郓城之四乡来属　明一统志丨丨州在兖州府城西六十里古徐州之域晋爲髙平及任城国地刘宋属济北郡后魏置济州于碻磝城隋改爲济北郡唐初复爲济州后废五代周复置济州治钜野金徙治任城元初还治钜野后陞爲丨丨路而于任城置济州】
　　济州【元史世祖纪癸未升丨丨爲济寜府　又已未升任城县爲丨丨　又地理志丨丨唐以前爲济北郡治单父唐初爲丨丨又爲济阳郡仍改丨丨周濒济水立丨丨宋因之金迁州治任城以河水湮没故也又河渠志丨丨河者新开以通漕运也世祖至元十七年七月取参政阿里尚书奏爲姚演言开河事令阿哈玛特与诸臣集议以钞万锭爲佣直仍给粮食世祖从之　又淮南子正北丨丨曰成土】
　　济东【诗曹谱疏见汶南下　尔雅济河间曰兖州丨丨曰徐州郭注自丨丨至海　战国防燕封宋人荣蚠髙阳君使将而攻赵赵王因割丨丨三城合卢髙唐平原陵地城市邑五十七命以与齐而以求安平君而将之　史记景帝纪中六年立梁孝王子明为济川王子彭离爲丨丨王子定爲山阳王子不识爲济隂王】济西【春秋桓公十有八年夏公追戎于丨丨注戎来侵鲁公逐之于丨水之丨　又僖公三十一年春取丨丨田　左传公追戎于丨丨不言其来讳之也　又昔晋人伐卫齐爲卫故伐晋冠氏丧车五百因与卫地自丨以丨禚媚杏以南书社五百　战国策兵困于林中重燕赵以胶东委于燕以丨丨委于赵已得讲于魏质公子延因犀首攻赵】
　　济南【史记鼂错传孝文帝时天下无治尚书者独闻丨丨伏生故秦博士治尚书年九十余老不可徴乃语太常使人往受之太常遣错受尚书伏生所　又儒林传序言尚书自丨丨伏生　汉书地理志丨丨郡故齐文帝十六年别爲丨丨国景帝二年爲郡　后汉书五行志安帝延光三年二月戊子有五色大鸟集丨丨台　又韩棱传肃宗尝赐诸尚书劔唯此三人特以宝劔自手署其名曰韩棱楚龙渊郅寿蜀汉文陈宠丨丨椎成　晋书徐苖传弱冠与弟贾就博士丨丨宋钧受业遂爲儒宗　周书宣帝纪大象元年五月辛亥以齐州丨丨郡爲陈国　元史地理志丨丨路唐济州又改临淄郡又改丨丨郡又爲青州宋爲丨丨府金因之元初改丨丨路緫管府　说苑丨丨曰兖州济东曰徐州明一统志丨丨府春秋战国并爲齐地秦属齐郡汉初属齐国文帝分置丨丨国景帝改爲丨丨郡唐天宝初改爲临淄郡寻改爲丨丨郡宋升爲丨丨府元改爲丨丨路　元好问丨丨行纪大槩承平时丨丨楼观天下莫与爲比　杜甫陪李北海宴歴下亭诗见海内下】济北【诗曹谱疏见汶南下　战国策楚攻南阳魏攻平陆齐无南面之心以爲亡南阳之害不若得丨丨之利故定计而坚守之　史记留侯世家五日良夜未半往有顷父亦来喜曰当如是出一编书曰读此则爲王者师矣后十年兴十三年孺子见我丨丨谷城山下黄石即我矣遂去无他言不复见旦日视其书乃太公兵法也　又淮南王传吴使者至衡山衡山王坚守无二心孝景四年吴楚已破衡山王朝上以爲贞信乃劳苦之曰南方卑湿徙衡山王王丨丨所以褒之　后汉书和帝纪永元元年夏五月庚戌分太山爲丨丨国分乐城涿郡勃海爲河间国丙辰封皇弟夀爲丨丨王开爲河间王淑爲城阳王故淮阳王昞子侧爲常山王唐书地理志同州冯翊郡有府曰丨丨庾信谢滕王集序启丨丨顔渊关西孔子】
