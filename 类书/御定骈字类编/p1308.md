<!-- { "loadSidebar": true } -->
　　上掩【唐无名氏防子判禽栖入噪络青琑于傍喧蛛网交丝架朱窗而丨丨】
　　上进【宋史理宗纪淳祐十一年六月乙巳诏求遗书并山林之士有著述者许丨丨】
　　上运【宋史李纲传见下接下　王勃乾元殿颂序吞九重而丨丨控八圣而遐征】
　　上动【淮南子见上唱下】
　　上受【白居易有木诗丨丨顾盼防下勤浇溉力】
　　上借【张说舞马词天鹿遥征卫叔日龙丨丨羲和】
　　上翳【傅元诗有女殊代生渉江采菱花丨丨青云景下鉴緑水波】
　　上亘【葛长庚罗浮山庆云记醮坛之西北隅有五彩光华出焉丨丨霄昊是谓庆云】
　　上回【任公叔通天台赋既玉女之下视复金乌之丨丨】
　　上赴【晋书王浑传诏曰浑督率所统遂逼秣陵令贼孙皓救死自卫不得分兵丨丨以成西军之功】上接【史记封禅书天子既闻公孙卿及方士之言黄帝以上封禅皆致怪物与神通欲放黄帝以丨丨神仙人蓬莱士髙世比德于九皇而颇采儒术以文之元史河渠志海子岸丨丨龙玉堂以石甃其四周海子一名积水潭聚西北诸泉之水流行入都城而汇于此汪洋如海都人因名焉　虞集张道士蜀山图诗松风丨丨空歌外萝月长悬合景间】
　　上扪【房元洛仙掌赋丨丨星汉左控虞虢南耸群岭北临广陌】
　　上逼【隋书礼仪志衮冕之服章玉虽差一日而观颇欲相类臣子之道义无丨丨故晋武帝太始三年诏太宰安平王孚着内侍之服】
　　上累【宋史李纲传顾臣区区进退何足少多然数年之间亟奋亟踬丨丨陛下知人任使之明实有系于国体　又丰稷传元祐八年帝亲政召内侍居外者乐士宣等数人稷言陛下初亲万机未闻登进忠良而首召近幸恐丨丨大德】
　　上负【北史陈元康传侯景反文襄逼于诸将欲杀崔暹以谢之元康谏曰今枉杀无辜亏废刑典岂直丨丨天神何以下安黎庶元史舆服志见上插下】
　　上测【魏书窦瑗传圣主有作明贤賛成光国寕民厥用为大非下走顽蔽所能丨丨】
　　上稽【宋史律厯志今定新厯以三万九千为日法六百二十四万为度母九千五百为斗分二万六百九十三为朔余可以丨丨于古下騐于今反覆推求若应绳准】
　　上载【公羊楚公子结陈公子陀人帅师灭顿以顿子抢归注不别以归何国者明楚陈以灭人为重顿子以不死位为重疏解云正以上四年灭沈以沈子嘉归六年以许男斯归之属其上文皆直一国大夫而已是以其经直言以归不假分别今此经丨丨二国其下直言以归而已似非详备之义】
　　上降【宋书礼志见下协下】
　　上蟠【李益罢秩后入华山采茯苓逢道者诗丨丨千年枝隂虬负青冥】
　　上冲【战国策荆轲至易水上既祖取道髙渐离击筑荆轲和而歌为变征之声士皆垂泪涕泣又前而为歌曰风萧萧兮易水寒壮士一去兮不复还复为羽声忼慷士皆瞠目髪尽丨丨冠　卢谌览古诗见下霑下段成式圣柱聨句丨丨挟防蝀不动束银铛】
　　上参【宋书乐志丨丨天与地至化无内外　齐书祥瑞志见下立下　汉武帝求贤良诏丨丨尧舜下配三王　刘向九叹余辞丨丨于天墬兮旁引之于四时】
　　上希【黄庭外景经中部注天七地三槖籥缩鼻引地气即丨丨也故廻相守】
　　上靡【宋史苏轼传官吏苟且顺从真谓陛下有意兴作丨丨帑廪下夺农时隄防一开水失故道虽食议者之肉何补于民】
　　上输【五代史赵在礼等传论见下困下】
　　上攒【张祜游天台诗穹崇丨丨三突兀傍耸五】
　　上干【战国策见下牟下　宋史苏绅传不妄赏人非爱财也盖赏非其人则徼幸者众非特如此而已则又败国伤政纳侮贻患丨丨天气下戾人心灾异既兴妖孽乃见　王粲鹦鹉赋登衡干以丨丨噭哀鸣而舒忧　谢朓游敬亭山诗丨丨蔽白日下属带廻谿　又宋之问下桂江县黎壁诗放溜觌前溆连山分丨丨】上凌【司马彪赠山涛诗丨丨青云霓下临千仞谷】
　　上寻【淮南子譬如水之下流之丨丨也夫有孰推之者】
　　上兴【易贲六二贲其湏象曰贲其湏与丨丨也】
　　上争【史记扁鹊传夫以阳入阴中动胃繵縁中经维络别下于三焦膀胱是以阳脉下遂阴脉丨丨防气闭而不通阴上而阳内行下内鼓而不起上外絶而不为使上有絶阳之络下有破隂之纽破阴絶阳之色已废脉乱故形静如死状　汉书货殖传至于蜀卓宛孔齐之刁间公擅山川铜铁鱼盐市井之入运其筹策丨丨王者之利下锢齐民之业皆陷不轨奢僣之恶】
　　上征【呉语越灭呉丨丨上国宋郑鲁卫陈蔡执玉之君皆入朝　屈原离骚驷玉虬以乗鹥兮溘埃风余丨丨　又逺游载营魄而登霞兮掩浮云而丨丨　王裦九懐乗日月兮丨丨顾游心兮鄗酆　魏收枕中篇九陔方集故眇然而迅举五纪当定想窅乎而丨丨阮修大鹏賛海运水击扶揺丨丨　王延夀鲁灵光殿赋飞陛揭孽縁云丨丨　冯衍显志赋浮江河而入海兮泝淮济而丨丨　张衡思赋渉清霄而升遐兮浮蔑而丨丨　张载蒙汜池赋见下观下王僧孺送殷何两记室诗见南浦下】
　　上咽【元史河渠志夫治水者行其所无事盖以顺其性也牐闭滹沱河口截河筑堤一千余歩开掘故河老岸阔六十歩长三十余里改水东南行流霖雨之时水拍两岸截河隄隁阻逆水性新开故河止阔六十歩焉能吞授千歩之势丨丨下滞必致溃决徒靡官钱空劳民力】
　　上翔【谢朓七夕赋轼帝车而捐玦凌天津而丨丨】
　　上鸣【马戴广陵曲丨丨间关鸟下醉游侠儿】
　　上羾【元结思元极思假翼兮鸾凤乗长风兮丨丨】
　　上飞【无名氏风赋下振方舆丨丨圆盖　吕岩六么令词偃月炉中运坎离灵砂且丨丨】
　　上苞【徐献忠品惠泉赋走竒芬于鼻观参春灵之丨丨】
　　上隠【淮南子善用兵者丨丨之天下隐之地中隐之人】
　　上荫【水经注石帆山北临太湖水深不测传与海通何次道作郡常于此水中得乌贼鱼南对精庐丨丨修水下瞰寒泉西连稽山皆一山也　嵇康秋胡赋丨丨华盖下采若英　闾丘冲三月三日应诏诗见下籍下】
　　上叶【隋书薛道衡传下凭赤壌丨丨紫微】
　　上律【中庸见下袭下　沈约绣像题賛亦有淑人含芳丨丨】
　　上范【云笈七籖丨丨虚漠理微大幽道达重元气冠神霄】
　　上禀【晋书王浑王濬传论浑既献防横江濬亦尅清建邺于时讨吴之役将帅虽多定吴之功此焉为最向使范文之不伐慕阳夏之推功丨丨庙堂下凭将士岂非懋勲懋德善始善终者欤　宋史石保吉传帝谓继隆等曰自古北邉为患今其畏威服义息战安民卿等力也保吉进曰臣受命御患丨丨成算至于布列行阵指授方略皆出于继隆】
　　上布【卫恒书势云委蛇而丨丨星离离以舒光】
　　上敷【晋书干寳传见上圣下】
　　上驰【齐书乐志敬如在礼将周神之驾不少留蹑龙镳转金盖纷丨丨云之外】
　　上环【礼记玉藻祭丨丨食中弃所操注丨丨头忖也疏祭丨丨者食亦祭先也环者横防形如环也防则有丨下丨也丨丨是疐间下环是脱华处也祭时取丨丨祭之也】
　　上露【后汉书窦融传刘钧口陈肝胆自以厎里丨丨长无纎介注厎里皆露言无藏隐】
　　上推【魏书律厯志夫造厯者节之与朔贯穿于千年之间闰余斗分推之于毫厘之内必使盈缩得衷间限数合周日小分不殊锱铢阳厯阴厯纎介无爽损益之数騐之交防日所居度考之月蚀丨丨下减先定众条然后厯元可求又崔浩传见下尽下】
　　上大【周礼典同髙声防注元谓髙钟形大上丨丨也髙则声上藏衮然旋如里】
　　上屈【唐书南诏传永昌之西野桑生石上其材丨丨两向而下植取以为弓不筯漆而利名曰瞑弓】上博【唐书南蛮骠传有三面鼓二形如酒缸髙二尺首广下锐丨丨七寸厎博四寸腹广不过首】上广【诗赤芾在股笺芾以韦为之其制丨丨一尺下广二尺长三尺其颈五寸肩革带博二寸】上阔【宋史天文志治平四年六月癸亥夜白云起东北方长五丈丨丨下狭贯天船阁道传舎紫微垣天棓　元史祭祀志其方坛之制汉去都城四里为坛四陛唐去宫城北十四里为方坛八角三成每髙四尺丨丨十六歩】
　　上撱【元史舆服志大雉扇制稍长下方而丨丨】
　　上竪【元史世祖纪兴隆笙制以楠木形如夹屏丨丨紫竹管九十管端实以木莲苞柜外出小橛十五丨丨小管管端实以铜杏叶】
　　上圆【礼记明堂位疏淳于登说云明堂在国之阳三里之外七里之内丙巳之地就阳位丨丨下方八窗四闼布政之宫故称明堂　宋书五行志吴孙晧天纪三年八月有荬菜生于吴平家髙四尺如枇杷形丨丨径一尺八寸茎广五寸两边生叶緑色　宋史舆服志徽宗崇寕五年有以玉印献者印方寸以龟为钮工作精巧文曰承天福延万亿永无极徽宗因次其文仿李斯虫鱼篆作寳文其方四寸有竒螭钮方盘丨丨下方名为镇国寳　水经注获水又东迳同孝山北山隂有楚元王冡丨丨下方累石为之髙十余丈广百许歩陆倕石阙铭见下矩下　谢观周公朝诸侯于明堂赋左个右个为季孟之处分丨丨下方法天地之竒偶王子先笏赋取其前譲后敬则丨丨而下方】
　　上剡【仪礼聘礼所以朝天子圭与缫皆九寸剡上疏下不剡象地方丨丨象天圆】
　　上仄【孟郊峡哀诗三峡一线天三峡万绳泉丨丨碎日月下掣狂漪涟】
　　上减【宋史律厯志日食者视泛余如半法已下为中前列半法于下以丨丨下余以乗上如一万九百三十五而一所得为差以减泛余为食甚定余用减半法为午前分如此余在半法已上减去半法为中后列半法于下以丨丨下余以乗上如日法而一所得为差以加泛余为食甚定余乃减去半法为午后分】上齐【礼记乐记地气丨丨疏地气丨丨者齐升也谓地气上升天　魏书律厯志厯者数之用探灵测化穷微极幽之术也所以丨丨七政下授万方自轩辕以还迄于三代推元革统厥事不一也　又周礼考工记攻金之工筑氏执下齐冶氏执丨丨鳬氏为声防氏为量段氏为镈器桃氏为刃注少锅为丨丨钟鼎斧斤戈防也】




　　御定骈字类编卷一百二十三
<子部,类书类,御定骈字类编>
　　钦定四库全书
　　御定骈字类编卷一百二十四
　　方隅门十二
　　中
