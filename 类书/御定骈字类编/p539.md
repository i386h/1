<!-- { "loadSidebar": true } -->
　　泽腹【礼记月令季冬之月氷方盛水丨丨坚　虞集枯木图诗明堂清庙要梁栋朔风吹沙丨丨冻】泽中【易随象丨丨有雷随　又萃象丨丨有火萃君子以治歴明时　诗鸿雁于飞集于中泽传中泽丨丨也笺鸿雁之性安居丨丨今飞又集于丨丨犹民去其居而离散今见还定安宅　周礼大司乐灵鼓灵鼗丝竹之管空桑之琴瑟咸池之舞夏日至于丨丨之方丘奏之　尔雅丨丨有丘都丘注在池丨丨　史记项羽纪秦二世元年七月陈渉等起大丨丨其九月防稽守通谓梁曰江西皆反此亦天亡秦之时也吾闻先即制人后即为人所制吾欲发兵使公及桓楚将是时桓楚亡在丨丨梁曰桓楚亡人莫知其处独籍知之耳梁乃出诫籍持劒居外待梁复入与守坐曰请召籍使受命召桓楚　又髙祖纪髙祖以亭长为县送徒郦山徒多道亡自度比至皆亡之到丰西丨丨止夜饮乃解纵所送徒曰公等皆去吾亦从此逝矣徒中壮士愿从之者十余人　又楚世家夫虎肉臊其兵利身人犹攻之也若使丨丨之麋蒙虎之皮人之攻之必万之于虎又封禅书天好阴祠之必于髙山之下小山之上命曰畤地贵阳祭之必于丨丨圆丘云　又货殖传丨丨千足彘此其人与千戸侯等　汉书王尊传尊字子赣涿郡髙阳人也少孤归诸父使牧羊丨丨　后汉书严光传帝思其贤乃令以物色访之后齐国上言有一男子披羊裘钓丨丨帝疑其光乃备安车元纁遣使聘之三反而后至　又任光传世祖与光等投暮入堂阳界使骑各持炬火弥满丨丨光炎烛天地举城莫不震惊惶怖其夜即降　又呉祐传常牧豕于长垣丨丨行吟经书遇父故人谓曰卿二千石子而自业贱事纵子无耻奈先君何祐辞谢而已守志如初　南史曹景宗传景宗防善骑射好田猎常与少年数十人丨丨逐麋鹿每众骑赴鹿鹿马相乱景宗于中射之以此为乐】
　　泽上【易临象丨丨有地临　又萃象丨丨于地萃君子以除戎器戒不虞】
　　泽畔【诗疏见泽陂下　史记屈原传见江濵下　齐书祥瑞志永明八年延陵县前丨丨获毫一枚庄子孔子游乎缁帷之林休坐乎杏坛之上弟子读书孔子歌鼓琴奏曲未半有渔父者下船而来指孔子曰彼何为者也子路对曰鲁之君子也客问其族子路对曰族孔氏客乃笑而还行言曰仁则仁矣恐不免其身苦心劳形以危其真呜呼逺哉其分于道也子贡还报孔子孔子推琴而起曰其圣人欤乃下求之至于丨丨方将杖挐而引其船顾见孔子还乡而立孔子反走再拜而进窃待于下风幸闻咳唾之音以卒相丘也李纲含笑花赋采杜若于洲中搴芙蓉于丨丨】
　　泽行【盐铁论禹蹙洪水身亲其劳丨丨路宿过门不入当此之时簪堕不掇冠挂不顾而暇耕乎】泽处【盐铁论语曰百工居肆以成其事农商交易以利本末山居丨丨蓬蒿墝确财物流通有以均之是以多者不独衍少者不独馑若各居其处食其食则是橘柚不鬻朐卤之盐不出防罽不事而呉唐之材不用也　道德指归论见水居下】
　　泽【桞宗元武冈铭见山畋下】
　　泽助【皮日休添渔具诗序古之人或有溺于渔者行其术而不能言用其器而不能状此与丨丨之者又何异哉】
　　泽洽【晋书李充传丨丨雨濡化流风散　新书德渥丨丨调和大畅则天青澈地富煴　蔡邕胡公碑勲格皇天丨丨后土　杜琨驾幸温泉宫赋丨丨羣臣恩遍区宇】
　　泽丰【陆云呉故丞相陆公诔丨丨泉丘润博云林】
　　泽漏【梁武帝诏丨丨川泉仁被动植】
　　泽覆【説苑晏子方食君之使者至分食而食之晏子不饱使者返言之景公景公曰嬉夫子之家若是其贫也寡人不知也是寡人之过也令吏致千家之县一于晏子晏子再拜而辞曰婴之家不贫以君之赐丨丨三族延及交游以振百姓君之赐也厚矣婴之家不贫也】
　　泽卑【易损象山下有泽损疏丨丨泽在山下丨丨山髙似泽之自损以崇山之象也】
　　泽广【荀子积厚者流丨丨积薄者流泽狭　李绅诗丨丨豚鱼洽恩宜岂弟生　许棠题甘露寺诗见山孤下】
　　泽逺【宋书沈攸之传升明肇歴恩深丨丨申其父子之情矜其骨肉之恩驰遣元琰衔使西归并加崇授宠贵重叠元琰达西便应反命攸之得此集聚蒙谁之恩不荷盛德反生讐衅】
　　泽普【梁简文帝大法颂丨丨三界恩均八方】
　　泽溥【李观邠寜节度飨军记申号而惠周升堂而丨丨】
　　泽湛【新书天子德厚焉丨丨焉而后称帝又加羙焉而后称皇】
　　泽流【史记惠景间侯者年表昔高祖定天下功臣非同姓疆土而王者八国至孝惠时惟独长沙全禅五世以无嗣絶竟无过为藩守职信矣故丨丨枝庶无功而侯者数人　又太史公自序汉兴以来获符瑞封禅改正朔易服色受命于穆清丨丨罔极海外殊俗重译款塞请来献见者不可胜道　韩诗外传道德则丨丨羣生而福归王公丨丨羣生则下安而和福归王公则上尊而荣　道德指归论德盛丨丨洋溢万方　潘尼益州刺史杨恭侯碑丨丨河朔勲着王庭】
　　泽厚【史记聂政传政所以蒙汚辱自弃于市贩之间者为老母幸无恙妾未嫁也亲既以天年下世妾已嫁夫严仲子乃察举吾弟困汚之中而交之丨丨矣可奈何士固为知己者死今乃以妾尚在之故重自刑以絶从妾其奈何畏殁身之诛终灭贤弟之名　宋史乐志仁深丨丨厥光已延　道德指归论无为而恩流不仁而丨丨】
　　泽芬【江淹莲花赋见江澹下】
　　泽柔【齐书乐志灵之圣之歳殷丨丨】
　　泽缔【道德指归论德流万物而不可复恩结丨丨而不可归】
　　泽浸【张衡东京赋丨丨昆虫威振八防　鲍照河清颂序夫四皇六帝树声长世大寳也丨丨羣生国富刑清鸿德也】
　　泽燥【素问有喜有怒有忧有丧有丨有丨此象之常也必谨察之】
　　泽茔【洞天清録硬黄纸唐人用以书经染以黄蘖丨丨而滑】
　　泽媚【朱子诗珠藏丨自丨玉韫山含晖】
　　泽浃【江淹赐赦交州诏原刑四裔丨丨中畿】
　　泽润【书道洽政治丨丨民生　淮南子辨解连环丨丨玉石】
　　泽阔【杜牧赴京晓景即事诗丨丨鸟来迟村饥人语早】
　　泽竭【史记天官书见水澹下】
　　泽涸【潜虚见山童下】
　　泽阅【鲍照观圃人艺植诗丨丨既繁髙山营又登熟】
　　泽秽【嵇康答难飬生论涤垢丨丨志凌青云】
　　泽牣【宋书乐志丨丨九有化浮八瀛】
　　泽手【礼记共食不饱共饭不丨丨　元稹诗近鞘先丨丨】
　　泽吻【唐书酷吏传序索元礼来俊臣之徒丨丨磨牙噬绅缨若狗豚然】
　　泽发【李丘封诗丨丨解兠牟颜倾凿落　秦观马诗防瞳夹镜权协月尾巤萧森丨于丨】泽瑊【唐书王式传余姚民徐泽专鱼盐之利慈溪民陈瑊冐名仕至县令皆豪纵州不能制式曰有窃发不足畏若丨丨乃巨猾也穷治其奸皆榜死】
　　薮
　　薮泽【诗叔在薮火烈具举疏叔之在于丨丨也火有行列俱时举之言得众之心故同时举火　史记司马相如传鹪明已翔乎寥廓而罗者犹视乎丨丨　汉书掦雄传昔在二帝三王宫馆台榭沼池苑囿林麓丨丨财足以奉郊庙御賔客充庖防而已　后汉书郎顗传贤者出处翔而后集爵以德进则其情不苟然后使君子耻贫贱而乐富贵矣若有德不报有言不醻来无所乐进无所趋则皆怀归丨丨修其固志矣　元史王义传寜晋东有丨丨周回百余里中有小堡曰沥城义曰沥城虽小而完且有鱼藕菱芡之利不可失也留偏将李直守寜晋身率众保沥城由是全活者众　穆天子传天子筮猎苹泽其卦遇讼逄公占之曰讼之繇丨丨苍苍其中□宜其正公戎事则从祭祀则憙畋猎则获□饮逄公酒赐之骏马十六絺纻三十箧逄公再拜稽首】
　　薮牧【周礼冢宰以九职任万民四曰丨丨飬蕃鸟兽注泽无水曰丨丨牧田在逺郊皆畜牧之地】
　　壑
　　壑谷【左传郑伯有耆酒为窟室而夜饮酒击钟焉朝至未已朝者曰公焉在曰在丨丨皆自朝布路而罢杨万里雪巢赋丨丨奥渫蜗庐褊小】
　　壑水【水经淮水又东右合丨丨】
　　壑源【东溪试茶録建安郡东望北苑之南山丛然而秀髙峙数百丈山起丨丨口而西周抱北苑之羣山迤南絶其尾岿然山阜髙者为丨丨头言丨丨岭山自此首也丨丨口者在北苑之东北南径数里有僧居曰承天有园陇北税官山其茶甘香特胜　米芾诗防尽丨丨茶】
　　壑冷【髙啓月林清影诗流藻舞波寒惊虬翔丨丨】
　　壑利【晋书陆机传制曰兰植中涂必无经时之翠桂生幽壑终保弥年之丹非兰怨而桂亲岂涂害而丨丨而生灭有殊者隠显之势异也】
　　壑炁【髙似孙水仙花赋际丨丨之无畔壮英心之自仙】
　　壑风【贯休秋望寄王使君诗无端求句苦永日丨丨吹】
　　泺
　　泺水【山海经岳山丨丨出焉东流注于泽　水经注丨丨出歴县故城西南泉源上旧水涌若轮俗谓之为娥姜水也以泉源有舜妃娥英庙故也　又济水又东北丨丨出焉　曽巩齐州二堂记齐濵丨丨而初无使客之馆使客至则常发民调材木为舍以寓去则彻之既费且陋乃为徙官之废屋为二堂于丨丨之上以舍客】
　　泺源【明一统志丨丨堂在济南府歴山之阴泺水之上宋曽巩守齐州建二堂以舍客】
　　浦
　　浦水【齐书州郡志见江涛下　又咸和四年祖约以城降胡复以庾亮为刺史治芜湖芜湖丨丨南入亦为险奥　王勃采莲赋望洲草兮翡翠色动丨丨兮骊龙文】
　　浦海【孔稚珪陈通和之策表今宜早发大军广张兵势徴犀甲于岷峩命楼船于丨丨使自青徂豫骑星罗沿江入汉云阵万里】
　　浦江【明一统志丨丨县在金华府城东北一百二十里】
　　浦溆【杨炯青苔赋桂舟横兮兰枻触丨丨邅回兮心断续　王维曲江侍晏诗画旗揺丨丨春服满汀洲储光羲夜到洛口诗丨丨既清旷沿洄非阻修　王昌龄沙苑南渡头诗秋雾连云白归心丨丨县　杜甫】
　　【戏题王宰画山水图歌见山木下　桞宗元游南亭夜还叙志诗重叠间丨丨逦迤驱岩防　皎然泛阮元公溪诗早凉生丨丨秋意满髙低　又溪上月诗蟾光散丨丨素影动沦涟　梅尧臣诗口头沙蹙浪如山丨丨排舟鱼贯桞　陈造诗林庐桃李月丨丨蕙兰风　陆游诗酒斾村塲近罾船丨丨通】
　　浦溪【明一统志丨丨山在郴州兴寜县东南六十里】
　　浦洛【宋史张鉴传关辅之民数年以来并有科役畜产荡尽室庐顿空加以丨丨之行曽经剽刼原州之役又至迁延非独令之勿从实縁力所未逮】
　　浦涯【诗率土之濵莫非王臣传濵厓也疏释水云浒水涯孙炎曰涯水邉説文云浦水濵广雅云丨丨然则浒濵涯浦皆水畔之地同物而异名也】
　　浦泽【宋书索虏传众军就临将令南海北泛江湖南溢髙岸垫为丨丨深谷积为丘陵】
　　浦沙【陈子昻鸳鸯篇丨丨连岸净汀树拂潭垂　张説诗差池截丨丨缭绕縁隈陇　李颀渔父歌丨丨明濯足山月静垂纶　杜甫陪王侍御宴通泉东山野亭诗见山水下　刘长卿送顾长诗晨装林月在野饭丨丨寒】
　　浦湾【邓陟珠还合浦诗至寳含冲粹清虚映丨丨】
　　浦浪【杜甫登舟将适汉阳诗庭蔬尚在眼丨丨已沾衣】
