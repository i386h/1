<!-- { "loadSidebar": true } -->
　　蝼蚁【史记伍子胥传向使伍子胥从奢俱死何异丨丨弃小义雪大耻名垂于后世悲夫　后汉书班固私以丨丨窃观国政　又黄香传累迁尚书令后以为东郡太守香上疏让曰愿乞余恩留备冗官赐以督责小职任之宫台烦事以毕臣香丨丨小志　庄子东郭子问庄子曰道安在曰在丨丨　又在上为乌鸢食在下为丨丨食夺彼与此何其偏也　谭子化书丨丨之有君也一拳之宫与众处之一块之台与众临之一粒之食与众蓄之一虫之肉与众之一罪无疑与众戮之故得心相通而后神相通神相通而后气相通气相通而后形相通故我病则众病我痛则众痛怨何由起叛何由始斯太古之化也　牡丹荣辱志花小人丨丨　枚乗七发蚑蟜丨丨闻之柱喙而不能前　司马迁报任少卿书假令仆伏法受诛若九牛亡一毛与丨丨何以异　贾谊吊屈原赋横江湖之鳣鲸兮固将制于丨丨　王起雨不破块赋滋丨丨之穴何患沾濡带蚯蚓之形亦怀膏润　杜甫朱凤行愿分竹实及丨丨尽使鸱枭相怒号　李白枮鱼过河泣诗涛落归泥沙翻遭丨丨噬　栁宗元跂乌词还顾泥涂备丨丨仰看栋梁防燕雀　陈陶冬夜吟八埏丨丨厌寒栖早晩青旗引春帝　李中捧宣头许归侍养诗丨丨至微宁足数未知何处答穹旻　李旭及第后呈朝中知己诗真珠每被尘泥陷病鹤多遭丨丨侵　无可诗丘山恩忽被丨丨力难任　孔平仲晩集城楼诗下视黄埃浊波起车马纷纷只丨丨　郑侠次韵张老见赠诗乌鸦丨丨有君臣此义如何易世尘　陈造次韵余司理路监岳诗地上丨丨臣渠敢贪天功　汪藻避地函亭野步诗龙移丨丨窥月晦蟾蜍侵】
　　蝼蛄【尔雅疏一名天蝼一名硕鼠即今之丨丨也刘向别録邹衍言黄帝土徳有丨丨如牛以应之捜神记晋庐陵太守厐企其祖坐系狱忽见丨丨行其左右因投食与之食饭尽而去有顷复来形体稍大】
　　【意异之复投食与之数日间其大如豚将及刑之夜掘壁为大穴破械得从之出亡后遇赦免故企世祀丨丨焉　中华古今注丨丨有五能而不成伎术　阮籍清思赋彭蚌防吟丨丨徐鸣】
　　蝼蝈【礼记月令孟夏之月丨丨鸣蚯蚓出王生苦菜秀　小学绀珠七十二候立夏丨丨鸣】蝼蚓【云笈七籖所以割心断意取同丨丨　张耒芦藩赋丨丨出入羊牛觇窥　韩愈赠崔立之评事诗才豪气猛易语言往往蛟螭杂丨丨】
　　蝼螾【法言申韩之术不仁之至矣若何牛羊之用人也若牛羊用人则狐貍丨丨不膢腊也欤】蝼蜮【广雅丨丨蝼蛅也】
　　蚯
　　蚯蚓【礼记月令孟夏之月丨丨出　又仲冬之月丨丨结　后汉书隗嚣王元说嚣曰鱼不可脱于渊神龙失势即还与丨丨同　文子丨丨无筋骨之强爪牙之利上食晞堁下饮黄泉　易林丨丨冬行解我无忧　崔豹古今注丨丨善长吟于地中江东谓之歌女或谓之鸣砌　论衡天旦雨蝼蚁徙丨丨出　可谈琼管夷人食动物凡蝇蚋草虫丨丨尽捕之入截竹中炊熟破竹而食　续明道杂志黄州有小蛇首尾相类因谓两头蛇余视之其尾端盖类首而非也土人言此蛇老丨丨所化无甚大者　牡丹荣辱志花小人丨丨王起雨不破块赋见蝼蚁下　欧阳修鸣蝉赋彼虾蟇固若有欲而丨丨又何求兮　储光羲田家诗丨丨土中出田乌随我飞　杜甫秦州杂诗鸬鷀窥浅井丨丨上深堂　韩愈石鼎聮句诗见蚓窍下　卢仝夏夜闻丨丨吟诗夏夜雨欲作傍砌丨丨吟　梅尧臣和欧阳永叔啼鸟诗口中调簧定何益下啄丨丨孰曰清】蚯螾【苏轼李氏山园潜珍阁赋予南征其万里友鱼虾与丨丨】
　　蚯化【化书老枫化为羽人朽木化为蝴蝶自无情而之有情也贤女化为贞石山丨丨为百合自有情而之无情也】
　　蠖
　　蠖蛇【王勃龙怀寺碑回丨丨以腾飞起雷霆于指顾】
　　蠖步【王勃惠普寺碑波流虹起雷奔丨丨】
　　蠖丝【埤雅蚇丨屈伸虫也一名螂食叶老亦吐丨作室】
　　蠖室【埤雅见上】
　　蠖屈【易系辞尺丨之丨以求信也　晋书庾阐出补零陵太守入湘川吊贾谊及造长沙观其遗像喟然有感乃吊之云道隐则丨丨数感则凤覩若栖不择木翔非九五虽曰玉折隽才何补　刘峻广絶交论龙骧丨丨从道污隆　徐陵玉台新咏序三台妙迹龙伸丨丨之书五色花牋河北胶东之纸　髙无际汉武帝后庭秋千赋乍龙伸而丨丨将欲上而复低　徐显卿皇极殿赋见鹏掀下　潘尼赠侍御史王贶诗丨丨固小徃龙翔廼大来　卢照邻酬张少府柬之诗鹏飞俱望昔丨丨共悲今　李绅灵蛇见少林寺诗琐文结绶灵蛇降丨丨螭盘顾视闲　苏舜钦寒夜答子履诗劒埋犹有气丨丨尚能伸　陈造次儿辈喜雨韵呈太守诗君恩如天不遗物龙伯岂应甘丨丨　纳新诗几时嗟丨丨后日看莺迁】
　　蠖伸【元稹四皓庙诗见虬盘下】
　　蠖轩【晁补之丨丨诗畏暑经旬不渉街丨丨孤坐壁生苔】
　　蠖略【司马相如大人赋驾应龙象舆之丨丨逶逦兮骖赤螭青虬之蚴蟉蜿蜒　雄甘泉赋丨丨蕤绥注龙行之貌也　顔延之赭白马赋耸擢以鸿惊时丨丨而龙翥　杜甫有事于南郊赋降帷宫之綝缡屏玉轪以丨丨　刘禹锡望赋扇交翟兮葳蕤旗升龙兮丨丨　敬括内人马赋鸿蹇龙翥却丨丨以骁腾左旋右抽突绚练而驰鬬】
　　蠖濩【陆游贺谢丞相除少保啓协天心于昆仑旁魄之际动必有成隆主眷于蜵蜎丨丨之中言无不纳雄甘泉赋盖天子穆然珍台闲馆璇题玉英蜵蜎丨丨之中惟夫所以澄心清魂储精垂恩感动天地逆】
　　【厘三神者】
　　蜗
　　蜗虫【南史卞彬忤防摈废数年不得仕进乃拟赵壹穷鸟为枯鱼赋以喻意后为南康郡丞彬颇饮酒摈弃形骸仕既不遂乃着蚤虱丨丨虾蟇等赋皆大有指斥】
　　蜗角【后汉书西域论好大不经竒谲无巳虽邹衍谈天之辨庄周丨丨之论尚未足以槩其万一　庄子有国于丨之左丨者曰触氏有国于丨之右丨者曰蛮氏时相与争地而战伏尸数万逐北旬有五日而后反　庾信小园赋见蚊睫下　孔平仲战彭城赋此古人之所以致论丨丨而轻视轩冕吾与夫庄生之徒王十朋归去来赋食盐而无味兮悟丨丨之真非沈约细言应令诗丨丨列州县毫端建朝市　陈造病中书懐诗世路从今丨两丨灯窗姑置兎千毫　范成大浣花诗丨丨虚名人尚爱锦标安得笑渠争　陆游初春遣兴诗人方得意矜丨丨天岂使予为鼠肝　袁桷草堂诗坏墙雨透丨生丨旧灶泥深菌露钉　傅若金凭髙诗国蟠丨丨小地接犬牙深　刘基钱塘懐古诗丨丨乾坤大鼇头气势殊】
　　蜗殻【古今注见蜗牛下　尚书故实李汧公取桐孙之精者杂缀为之谓之百衲琴用丨丨为徽其间三面尤絶异通谓之响泉韵磬一上可十年不断　柳宗元乞巧文蚁适乎垤丨休于丨鼋螺蜯皆有所伏方岳茧窝赋天其以吾蜕鹤骨之寒而仙乎抑亦知吾隘丨丨之凡而遄乎　许浑灞上逢元处士东归诗】
　　【江上蟹沙渺渺坞中丨丨雪漫漫】
　　蜗涎【白居易诗湿泥印鹤迹漏壁络丨丨　杜牧华清宫诗鸟啄摧寒木丨丨蠧画梁　赵秉文七金山寺诗刳檐篆额□丨丨像设尘埃阅百年】
　　蜗牛【山海经中山经青要之山实维帝之宻都北望河曲是多驾鸟南望墠渚禹父之所化是多仆累蒲卢郭注仆累丨丨也　古今注丨丨陵螺也形如螔蝓殻如小螺热则自悬叶下野人结圆舍如丨丨故曰蜗舍亦曰丨丨之舍也蜗殻婉转有文章绞缚为结似螺殻文故曰螺缚童子结发亦曰螺髻亦谓其形似螺殻也　谭子化书虫之无足蛇能屈曲蛭能掬蹙丨丨能蓄缩小人所以见其机由是得其师可以坐致万里而不驰　马吉甫丨丨赋观丨丨之蕃育何诡错之殊形殷钧细言应令诗泛舟毛滴海为政丨丨国　范云建除诗收名弃车马平步反丨丨　李商隐自喜诗自喜丨丨舍兼容燕子巢　徐夤溪隐诗丨丨殻漏宁同舍榆荚花开不是钱　陈造薄薄酒诗彼骄其有殆醯鸡之撇天豪其取如丨丨之交战　又次韵何符山人诗喜鹊啅人真作意丨丨屏迹似知时　陆游寄秀才斯逺诗西风萧萧吹稿叶秋光正满丨丨庐】蜗螺【本草丨丨生江夏溪水中小于田螺上有棱】
　　蜗蚁【刘禹有和乐天闲园独赏八韵前以蜂鹤拙句寄呈今辱丨丨妍词见答因成小巧以取大咍诗】蜗蚓【贾至议贡举疏以丨丨之饵杂垂沧海而望吞舟之鱼至不亦难乎】
　　蜗蠯【张衡东京赋见鱼下】
　　蜗溪【贵阳山泉志丨丨叠岩在府西一百二十里峻壁间有一石门泉从中出嵗旱祷之风雨骤作】蜗国【吴莱深褭江源诗积雨冲隄丨自丨防烟羃渚鹭专沙】
　　蜗庐【魏畧焦先自作一牛庐裴松之注当作蜗蜗螺虫之有角者也俗或呼为黄犊先等作圜舍形如蜗牛蔽故谓之丨牛丨　骆宾王寒夜独坐诗见鹑服下　钱起玉山东溪题李叟屋壁诗野老采薇暇丨丨招幽客　陆游读赵昌甫诗卷诗丨丨溽暑不可过把卷一读赵子诗　又丨丨诗小葺丨丨便着家槿篱莎径任欹斜　又幽居杂兴诗儿曹看翁嬾切勿厌丨丨】
　　蜗舍【古今注见蜗牛下　温庭筠上宰相啓梓柱云楣独居丨丨　敬括蒲卢赋负以蛸飞之势寘诸丨丨之中　何逊仰赠从兄兴宁寘南诗栖息同丨丨出入共荆扉　许浑送处士武君归章洪山居诗却望乌台春树老独归丨丨暮云深　方干归睦州路寄侯郎中诗却容鹤发还丨丨犹梦鱼竿从隼旟　陈造泊慈湖北防诗渔翁家苇间丨丨无邻伍陆游夏雨叹丨丨入门楣触额】
　　蜗室【陈陶避世翁诗直钩不营鱼丨丨无妻儿】
　　蜗房【张说咏瓢诗丨丨卷堕首鹤颈抽长柄】
　　蜗迹【酉阳杂俎睿宗为冀王时寝壁上丨丨成天字遽埽之经数日如初及即位雕玉铸黄金为蜗形分置于释道像前　胡天游无笔叹一庭老叶埽西风袖手空堦看丨丨】
　　蜗形【酉阳杂俎见上】
　　蜗篆【王禹偁寄题陜府南溪兼简孙何兄弟诗鲤翻自跃金丨丨烧余汞　范成大积雨作寒诗婢喜蚊僵露帐儿嗔丨丨风櫺　毛滂玉楼春词泥银四壁盘丨丨明月一庭秋满院】
　　蜗醢【礼记内则见雉羮下　仪礼聘礼堂上八豆疏案公食下大夫六豆韭葅醓醢昌本麋臡菁菹鹿臡郑注云上大夫异于下大夫之豆数加葵菹丨丨以充八豆】
　　蜗行【王逢西夏诗见鸱卧下】
　　蜗病【皮日休小松诗先愁被鹦抢预恐遭丨丨】
　　蜗跧【孙觌疎山寺诗螘鬬已空遗垤在丨丨终恋故庐深】
　　蜗粘【真山民三峰寺诗见蜂恋下】
　　蠧
　　蠧鱼【周礼翦氏掌除蠧物注蠧物穿食人器物者丨丨亦是也　李白感兴诗委之在深箧丨丨坏其题徐积和路朝奉新居诗趁日开箱曝丨丨呼童解袂扪饥虱　陈造次韵答节推司理诗笑我丨丨尘简中】
　　【口角儒墨纷异同　又虎丘诗长日萧斋类丨丨出门春事半消除　又谢程帅袁副使诗不辞丨丨诮不贻牢豕羞　陆游箜篌謡卷书置箧中宁使饱丨丨　又冬夜读书示子聿诗絶胜锁向朱门里整整牙籖饱丨丨　又读摩诘诗诗诗篇今虽存亦复饱丨丨】
　　蠧虫【诗及其蟊贼疏陆玑疏云贼似桃李中丨丨赤头身长而细耳　朱湾题段上人院壁画古松诗一面死皮生丨丨风霜未必来到此　曹邺贺雪寄本府尚书诗碧树香尽发丨丨声渐退】
　　蠧蟫【苏辙东湖诗鼈圆如新荷鱼细如丨丨】
