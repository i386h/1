<!-- { "loadSidebar": true } -->
　　荆山【书禹贡导岍及岐至于丨丨疏地理志云禹贡北条丨丨在冯翊怀德县南南条丨丨在南郡临沮县东北是旧有三条之说也　又导嶓至于丨丨疏正义曰下云嶓导漾梁州云岷嶓既艺是嶓在梁州也荆州以丨丨爲名知丨丨在荆州也　左传四岳三涂阳城大室丨丨中南九州之险也是不一姓注在始平武功县南　又昔我先王熊绎辟在丨丨筚路蓝缕以处草莽　史记封禅书黄帝采首山铜铸鼎于丨丨下　晋书武帝纪泰始二年秋七月辛巳营太庙致丨丨之木采华山之石铸铜柱十二涂以黄金镂以百物缀以明珠　宋史理宗纪宝祐五年四月丁卯城丨丨置怀远军丨丨路　山海经中山经见杼檀下　蔡邕琴操卞和者楚野民得玉献怀王怀王使乐正子占之言石王以爲欺慢斩其一足怀王死子平王立和复献之平王又以爲欺斩其一足平王死子立爲荆王和复欲献之恐复见害乃抱其玉而哭昼夜不止涕尽续之以血荆王遣问之于是和随使献王王使剖之中果有玉乃封和爲陵阳侯卞和辞不受而去作退怨之歌曰悠悠沂水经丨丨精气郁浃谷岩中中有神宝灼明明穴山采玉难爲功于乎献之楚先王遇王闇昧信谗言断絶两足离余身俯仰嗟叹心摧伤紫之乱朱粉墨同空山歔欷涕龙钟天鉴孔明竟以彰沂水滂沛流于汶进宝得刑体离分断者不续岂不怨　文士传刘桢尝预魏文帝座见甄后不伏武帝大怒收付作部使磨石武帝尝辇至尚方观作者见桢磨石不仰帝问曰石何如桢因得喻已自理跪对曰石出自丨丨外有五色之章内含和氏之珍磨之不加莹雕之不増文禀气坚贞受兹自然顾其理枉屈纡绕犹不得申武帝顾左右大笑赦桢复署吏　明一统志丨丨在凤阳府怀远县治西南城经其上山之西北有玉坑乃卞和采玉之所白石异常其他处石皆青黑东有卞和洞又名抱璞岩又丨丨在河南府阌乡县南二十五里昔轩辕采首阳之铜铸鼎于此　又丨丨在西安府富平县西南十里禹贡荆岐旣旅即此又帝王世纪禹铸鼎于丨丨又丨丨在汉中府洵阳县东南五十里有深洞及石池池畔有石莲　又丨丨在开封府禹州城西北五十里洛阳记齐武帝于此采玉　又丨丨在徐州城东北苏轼云山下可以沟畎积水　又丨丨在太原府乐平县东五十里平原村　又丨丨城在凤阳府钟离废县西八十三里梁魏战争时筑　又丨丨堰在凤阳府旧钟离县西八十里　曹植与杨德祖书昔仲宣独步于汉南孔璋鹰扬于河朔伟长擅名于青土公干振藻于海隅德琏发迹于北魏足下高视于上京当此之时人人自谓握灵蛇之珠家家自谓抱丨丨之玉吾王于是设天网以该之蝢八纮以掩之今悉集兹国矣　梁元帝中书令庾肩吾墓志丨丨万重地产卞和之玉隋流千仞水出灵蛇之珠　阮籍清思赋昔黄帝登仙于丨丨之上振咸池于南岳之冈鬼神其幽而防牙不闻其章庾信哀江南赋丨丨鹊飞而玉碎隋岸生而珠死杨炯老人星赋比秋草之一萤状丨丨之片玉　曹】
　　【毘诗铸鼎丨丨滨　梁北方童謡丨丨爲上格浮山爲下格　李白飞龙引黄帝铸鼎于丨丨炼丹砂丹砂成黄金骑龙飞上太清家云愁海思令人嗟　元稹诗方础丨丨采修椽郢匠铇】
　　荆岳【陆机晋平西将军孝侯周处碑南瞻丨丨崇峻极之巍峩北睇蚊川濬清流之澄澈】
　　荆峡【宋史地理志川陜四路南至丨丨北控剑栈　又康延泽传时荆南高保融卒其子继冲嗣领军事命延泽赍书币先往抚之及还尽得其机事因前导大军入境遂下丨丨以劳授正使　玉海欲保江左必都建康欲守建康必有丨丨　苏辙诗忆同泝丨丨终夜愁石首】
　　荆峰【王俭和竟陵王髙松赋旣抽荣于岱岳亦擢颖于丨丨】
　　荆屿【明一统志丨丨在漳州府城东海中屿上多荆草故名】
　　荆丘【明一统志丨丨在东昌府城东南二十五里】
　　荆谷【隋书礼仪志见杨树下】
　　荆坟【何逊行经孙氏陵诗苔石疑文字丨丨失是非】
　　荆岐【书丨丨旣旅注丨丨二山名旅祭也】
　　荆巫【史记封禅书丨丨祠堂下巫先司命施糜之属张载诗西瞻岷山岭嵯峩似丨丨　刘禹锡诗丨丨脉脉传神语　杜甫诗丨丨非苦寒　白居易和微之阳明洞天诗江清敌伊洛山翠胜丨丨　许浑诗丨丨夜隔巴西月】
　　荆蓝【晋书华谭传明珠文贝生于江汉之滨夜光之璞生于丨丨之下】
　　荆岘【唐书地理志山南道其名山嶓熊耳铜梁巫丨丨】
　　荆水【水经注潍水又北迳平昌县故城东丨丨注之水出县南荆山阜东北流迳平昌县故城东城之东南角有台台下有井与丨丨通物坠于井则取之丨丨　刘麟瑞诗丨丨滔滔百尺浑】
　　荆江【晋书五行志安帝元兴三年丨丨二州界竹生实如麦　鲍照呉歌人言丨丨狭丨丨定自阔五两了无闻风声那得逹　许浑诗殷勤楼下水几日到丨丨　欧阳修诗弯弓或拟射石虎又欲醉斩丨丨蛟又松门诗因游始觉南来远行尽丨丨见蜀江】
　　荆湘【晋书周馥传馥上书言臣谨檄北中郎将裴宪风驰即路丨丨江各先运四年米租十五万斛布绢各十四万匹以供大驾　又甘卓传使大将军平刘隗还武昌増石城之守絶丨丨之粟将军安归乎　梁书武帝纪郢州控带丨丨西注汉沔　宋史兵志北戍及川峡丨丨岭峤间多不便习水土故议者欲益募土兵爲就粮　徐陵檄周文大都督吴明彻台司上将德茂勲高威着丨丨化闻庸蜀　韦遵题施璘画竹图诗堪珍仲宝穷幽笔留得丨丨一片秋李频诗云水入丨丨古来鱼鸟乡】
　　荆湖【宋史神宗纪熙宁五年十二月丙子赦亡命丨丨溪洞者　又郑起传有马应者薄有文艺开宝初仿元结中兴颂作勃兴颂以述太祖下丨丨之功　元史世祖纪以参知政事程鹏飞行丨丨北道宣慰使张耒感事诗蹉跎流落已华顚又见丨丨一歳迁】
　　荆河【书丨丨惟豫州　任彦升百辟劝进牋世哲继轨先德在民经纶草昧叹深微管加以朱方之役丨丨是依班师振旅大造王室虽累茧救宋重胝存楚以今观古曽何足云　呉均八公山赋若夫神基巨鎭而卓荦丨丨箕风毕雨育岭生峩】
　　荆淮【周书庾信传大象初以疾去职卒隋文帝深悼之赠本官加丨丨二州刺史】
　　荆浦【郑东白婺州纪游小序若双溪玉泉丨丨绣湖澄滢灎碧涌澜激湍萦纡百折转入兰江盖浙东之胜也】
　　荆溪【宋史艺文志蒋之竒丨丨集八十九卷邵缉丨丨集八卷姚辟丨丨唱和八卷杨万里丨丨集十卷水经注霸水又北长水注之水出杜县白鹿源其水西北流谓之丨丨　常州志丨丨在荆南山北汉地理】
　　【志云中江出芜湖之西南东至阳羡入海即此溪也盖丨丨上通芜湖下注震泽达松江而入于海溪流旣远澄澈可鉴溪南峯峦相映如画各贤多取此爲隐处之胜　倪瓒丨丨图序苏子瞻曰一入丨丨便觉意思豁然欲买田其间种橘作小亭　王安石韩持国从富并州辟诗丨丨最所爱映烛多庙塔】
　　荆渚【胡安国设险论魏人都许不恃方城而守襄阳蜀人都益不恃剑门而守汉中呉人都秣陵不恃大江而守丨丨　李白诗所思采芳兰欲赠隔丨丨　范成大连日风作洞庭不可渡出赤沙湖诗汨罗水饱动丨丨岳麓雨来昏洞庭】
　　荆沔【晋书宗室传论谯闵沈雄壮勇作鎭南服属奸囘肆乱称兵内侮怀忠愤发建义湘川丨丨响应羣才致力虽元勲不立而诚节克彰】
　　荆濮【颜延之宋武帝諡议河华海岱负固相望丨丨燕亳侯服交侵】
　　荆浒【髙似孙水仙花后赋见茝涯下】
　　荆流【鲍照上浔阳还都道中诗登舻眺淮甸掩泣望丨丨】
　　荆蛮【谷梁传屈完曰昭王南征不反我将问诸江疏吕氏春秋云周昭王新征丨丨反渉汉梁败陨于汉中辛余靡振王北济高诱注引左传云昭王不复君其问诸水滨则昭王没于汉不得振王北济也故旧说皆云汉滨之人以胶胶坏昭王溺焉则昭王没汉此云问诸江边者江汉水之相近者楚人不服罪不指王之死处而云问诸江也　晋语宋之盟楚人固请先歃叔向谓赵文子曰昔成王盟诸侯于岐阳楚爲丨丨置毛蕝设望表与鲜牟守燎故不与盟今将与狎主诸侯之盟惟有德也子务德无争先务德所以服楚也乃先楚人　晋书杜预传旧水道惟沔汉逹江陵千数百里北无通路又巴丘湖沅湘之会表里山川实爲险固丨丨之所恃也预乃开杨口起夏水逹巴陵千余里内泻长江之险外通零桂之漕南土歌之曰后世无叛由杜翁孰识智名与勇功　梁武帝孝思赋限职丨丨致阙晨昏　欧阳修新营小斋凿地炉诗丨丨苦卑陋气候常壹郁】
　　荆楚【诗挞彼殷武奋伐丨丨　后汉书谢该传仕爲公车司马令以父母老托疾去官欲归乡里会荆州道断不得去少府孔融上书荐之曰隽不疑定北阙之前夏侯胜辨常隂之验然后朝士益重儒术今该实卓然比迹前列间以父母老疾弃官欲归道路险塞无由自致猥使良才抱璞而逃逾越山河沉沦丨丨所谓往而不反者也　魏志贾诩传注旣新平江汉威慑扬越资刘表水战之具借丨丨檝櫂之手实震荡之良会廓定之大机不乘此取呉将安俟哉　晋书殷仲堪传仲堪都督荆益宁三州军事假节鎭江陵将之任诏曰卿去有日使人酸然常谓永爲廊庙之宝而忽爲丨丨之珍良以慨恨　元史来阿巴齐传舒苏和哩言于帝曰俟冬水涸瞿塘三峡不日可下出丨丨与鄂州渡江诸军合势如此则东南之事一举可定　王粲诗迁于丨丨在漳之湄　杜甫诗江上日多雨萧萧丨丨秋　又浩荡前后间佳期付丨丨　苏辙初发嘉州诗放沫江滨往忆念丨丨】
　　荆吴【汉书诸侯王表东带江湖薄会稽爲丨丨　呉志凌统传注孙盛曰观孙权之养士也倾心竭思以求其死力泣周泰之夷殉陈武之妾请吕防之命育凌统之孤卑曲苦志如此之勤也是故虽令德无闻仁泽内着而能屈彊丨丨僭儗年歳者抑有由也　晋书孝武帝纪论于时西逾剑岫而跨灵山北振长河而临清洛丨丨战旅啸叱成云名贤间出旧德斯在　陆机辨亡论遂割据山河跨制丨丨　司马相如上林赋丨丨郑衞之声韶濩武象之乐阴淫案衍之音　李白悲清秋赋余以鸟道计于故乡兮不知去丨丨之几千　薛涛赋白波分去绕丨丨】
　　荆扬【书禹贡冀州旣载疏雍州髙于豫州豫州髙于青徐雍豫之水从青徐而入海也梁髙于荆丨髙于丨梁荆之水从扬而入海也　后汉书桓帝纪建和元年二月丨丨二州人多饿死遣四府掾分行赈给　又皇甫嵩传初钜鹿张角自称大贤良师奉事黄老道遣弟子八人使于四方以善道教化天下转相诳惑十余年间众徒数十万连结郡国自青徐幽冀丨丨兖豫八州之人莫不毕应　又南蛮传永和二年日南象林徼外蛮夷区怜等数千人攻象林县烧城寺杀长吏帝召公卿百官及四府掾属问其方畧皆议遣大将发丨丨兖豫四万人赴之　晋书愍帝纪论李辰石冰倾之于丨丨元海王弥挠之于青冀　宋史天文志上台上星主兖豫下星主丨丨中台上星主梁雍下星主冀下台上星主青下星主徐　曹植谏伐辽东表东有待衅之吴西有伺隙之蜀吴起东南则丨丨骚动蜀应西境则雍凉三分　刘彦昺荆门赋思揽辔于昭丘爰弭节于丨丨】
