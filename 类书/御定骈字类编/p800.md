<!-- { "loadSidebar": true } -->
　　一姬【史记郅都传尝从入上林贾姬如厠野彘卒入厠上目都都不行上欲自持兵救贾姬都伏上前曰亡丨丨复丨丨进天下所少宁贾姬等乎上还彘亦去太后闻之赐都金百斤由此重郅都】
　　一姜【春秋僖公元年夫人氏之丧至自齐疏公羊传曰夫人何以不称姜氏贬何为贬与弑公也谷梁传曰其不言姜以其杀二子贬之也或曰为齐桓讳杀同姓也贾逵云杀子轻故但贬姜然则姜氏者夫人之姓二字或为一义不得去姜存氏去氏存姜若其必有所贬自可替其尊号去丨丨字复何所明于薨于葬未尝有贬何故丧至独去丨丨杜以经无姜字真是阙文公羊谷梁见其文阙妄为之説耳】
　　一姝【孟郊和宣州钱判官使院防前石楠树诗雨洗新妆色一枝如丨丨】
　　一妾【孟子见一妻下　盐铁论见一男下　独断见一妻下　周必大游玉女潭及诸岩洞录过湖洑西行三里至孙仲益坟庵修竹流水门径幽深自其胸次丘壑也潭形如濶不盈丈有亭曰酌潦而庵名千息对祠堂创一龛华甚设四儿案为其二室丨丨且留自待也】
　　一婢【晋书宣穆张皇后传宣帝初辞魏武之命托以风痹尝暴书遇暴雨不觉自起收之家惟有丨丨见之后乃恐事泄致祸遂手杀之以灭口　又贾充传韩夀美姿貌善容止贾充辟为司空掾充每防賔僚其女辄于青璅中窥之见夀而悦焉问其左右识此人不有丨丨说寿姓字云是故主人女大感想发于寤寐婢后徃夀家具说女意并言其女光丽艳逸端美絶伦夀闻而心动便令为通殷勤婢以白女女遂潜修音好厚相赠结呼夀夕入寿劲捷过人逾垣而至家中莫知　又周顗母李氏传字络秀汝南人也少时在室顗父浚为安东将军时常出猎遇雨过止络秀家防其父兄不在络秀闻浚至与丨丨于内宰猪羊具数十人之馔甚精办而不闻人声浚怪使觇之独见一女子甚美浚因求为妾其父兄不许络秀曰门户殄瘁何惜一女若连姻贵族将来庻有大益矣父兄许之遂生顗及嵩谟　齐东野语陈了翁之父尚书与潘良贵义荣之父情好甚密潘一日谓陈曰吾二人官职年齿种种相似独有事不如公甚以为恨陈问之潘曰公有三子我乃无之陈曰吾有丨丨已生子矣当以奉借他日生子即见还既而遣至即了翁之母也未几生良贵后其母遂徃来两家焉一母生二名儒亦前所未有　冯衍与任武逹书唯丨丨头无钗珥面无脂泽　韩愈寄卢仝诗见一奴下　林逋春暮寄懐曹南通守任寺丞诗赤脚我犹无丨丨黒头君合作三公】
　　一力【南史陶潜传为彭泽令不以家累自随送丨丨给其子书曰汝旦夕之费自给为难今遣此力助汝薪水之劳此亦人子也汝善遇之　又唐书吐蕃传吐蕃居寒露之野物产寡薄乌海之阴盛夏积雪暑毼冬裘随水草以牧寒则城处施庐帐器用不当中国万分一但上下丨丨议事自下因人所利而行是防乆而彊也　宋史李邴传关陜为进取之地淮南为保固之地关陜虽利于进取然不用师于京东以牵制其势则彼得丨丨以拒我　吕览勇者不得先惧者不得后所以丨丨也　梁元帝与武陵王书经营四方专资丨丨】一兵【战国防当此之时天下之大万民之众王侯之威谋臣之权皆欲决于苏秦之策不费斗粮未烦丨丨未战一士未絶一未折一矢诸侯相亲贤于兄弟史记田敬仲世家是王不烦丨丨不伤一士无事而割安邑也】
　　一卒【左传其君之戎分为二广广有丨丨卒偏之两注十五乘为一广司马法百人为卒二十五人为两车十五乗为大偏今广十五乘亦用旧偏法复以二十五人为承副　晋语见一旅下　战国防虞卿曰不鬭丨丨不顿一防而解二国患者平原君之力　又莫敖子华曰昔吴与楚战于柏举三战入郢寡君身出大夫悉属百姓离散棼冒勃苏曰吾被坚执鋭赴强敌而死此犹丨丨也不若奔诸侯于是赢粮潜行上峥山逾深溪蹠穿膝暴七日而薄秦王之朝　史记田单传单令城中人食必祭其先祖于庭飞鸟翔舞下食燕人怪之单因宣言曰神来下教我乃令城中人曰当有神人为我师有丨丨曰臣可以为师乎因反走田单乃起引还东坐师事之卒曰臣欺君诚无防也田单曰子勿言也因师之　汉书严助传越人名为藩臣贡酎之奉不输大内丨丨之用不给上事自相攻击而陛下发兵救之是防中国而劳蛮夷也　后汉书张宗传大司徒邓禹征定河东军到栒邑赤眉大众且至禹以栒邑不足守欲引师进就坚城而众人多畏贼追惮为后拒禹乃书诸将名于竹简署其前后乱着笥中令各探之宗独不肯探曰死生有命张宗岂辞难就逸乎禹叹息谓曰将军有亲弱在营奈何不顾宗曰愚闻丨丨毕力百人不当万夫致死可以横行宗今拥兵数千以承大威何遽其必败乎遂留为后拒　唐书田頵传頵遣李臯诒书神福曰公家在此茍从我当分地以王答曰吾以丨丨从吴王任上将终不以妻子易意乃斩臯破頵兵于曷山　又吐蕃传羣臣奏言王者建功立业必有以光表于世者今不勤丨丨血一刃而河湟自归请上天子尊号　五代史刘景岩传见七户下　杜笃论都赋丨丨举礧千夫沈滞一人奋防三军沮败　陆幽居赋鲁仲孙衣止七升之布栾武子食无丨丨之田　胡曽番禺诗重冈复岭势崔巍丨丨当关万卒回　柳贯晨度居庸至南关门诗当时苦诧天下险丨丨前临强万兵】
　　一民【易系辞见一君下　诗氓之蚩蚩抱布贸丝传氓民也疏此妇人言已本见诱之时有丨丨之善蚩蚩然顔色敦厚抱布而来云当买丝　后汉书王符传孔子曰听讼吾犹人也从此言之中才以上足议曲直乡亭部吏亦有任决防者而类多枉曲盖有故焉夫理直则恃正而不挠事曲则谄意以行赇不挠故无恩于吏行赇故见私于法若事有反覆吏应坐之吏以应坐之故不得不枉之于庭以羸民之少党而与豪吏对讼其势得无屈乎县承吏言故与之同若事有反覆县亦应坐之县以应坐之故而排之于郡以丨丨之轻而与一县为讼其理岂得申乎事有反覆郡亦坐郡以共坐之故而排之于州以丨丨之轻与一郡为讼其事岂获胜乎　宋史王禹偁传见五民下　又王祖道传祖道在桂四年厚以官爵金帛挑诸夷建城邑调兵镇戍辇输内地钱布盐粟无复齐限地瘴疠戍者嵗亡什五六实无尺地丨丨益于县官蔡京皆自以为功】一役【宋史食货志如税钱一贯为第一等合于本等中差丨丨税钱两倍于丨丨者并差二役又倍即差三役虽税钱更多不过三役并听雇人】
　　一僧【唐书李叔明传今僧道士不耕而食不织而衣丨丨衣食岁无虑三万五夫所不防致举丨丨以计天下其费不赀　方舆胜览瓦棺寺之名起自西晋长兴年中长沙城河陆地生青莲两朶民间闻之官司掘得一瓦棺开见丨丨形貌俨然其花从舌根顶颅生出所司具奏朝廷乃赐建莲华寺　汪泽民游黄山记登横岭陟小丘道左竹杉阴森中小径萦纡才屋数间丨丨竒厐近八十煮茗进果自言结搆力田闲则持经翫空歴二十闰矣　许有壬林虑记入山观水帘丨丨前导山民十余辈持斧锸剪椔翳缀碎石仅防掇足　陈沂游海上鳌山记巨峰下数石百仞壁立梯穷径絶有两石若劈劈处见一窍上闻人声丨丨垂木梯下请升遂援之而上　常建题法院诗皓月殿中三度磬水晶宫里丨丨禅　秦系秋日送僧志幽山寺诗禅室绳牀在翠防松间荷笠丨丨归　刘长卿宿北山禅寺兰若诗上方鸣夕磬林下丨丨还　卢纶送恒操上人归江外觐省诗问安双树晓求膳丨丨贫　李端送皎然上人归山诗古寺山中几日到髙松月下丨丨行　白居易灵岩寺诗闻说春来更惆怅百花深处丨丨归　孟郊与二三友秋宵防话清上人院诗丨丨敲一磬七子吟秋月　唐彦谦过三山寺诗丨丨归晚日羣鹭宿寒潮　吴融山僧诗石臼山头有丨丨朝无香积夜无灯皎然送僧游宣州诗楚山千里丨丨行念尔初縁道未成　徐照石门庵诗庵是何年作其中住丨丨　张】
　　【宪题画诗最爱夕阳烟里寺千株古木丨丨闲　胡炳文题治平寺诗花因百五有孤注寺过十三无丨丨又北寺昏钟诗众鸟栖定树头云丨丨归蹈松间月】
　　一髠【铁围山丛谈艺祖始受命阴计释氏何神灵而患苦天下今我抑甞之不然废其教矣日且暮则微行出徐入大相国寺将昏黒俄至一小院户傍望见丨丨大醉吐秽于道左右方恶骂不可闻艺祖阴怒适从旁过忽不觉为醉髠拦胸腹抱定曰莫发恶心且夜矣惧有人害汝汝宜归内可亟去也艺祖黙心动以手加额而礼焉髠乃舎之去艺祖还内密召忠谨小珰尔行徃某所觇此髠在否且以其所吐物状来及至则已不见小珰独爬取地上所吐狼籍至御前视之悉御香也释氏教因不废】
　　一丁【晋书慕容儁载记儁复图入宼兼欲经略关西乃令州郡校阅见丁精覆隐漏率户留丨丨余悉发之　宋书孝武帝纪孝建三年夏五月辛酉制荆徐兖豫雍青冀七州统内家有马一匹者蠲复丨丨　金史食货志凡官地明安穆昆及贫民请射者寛乡丨丨百亩狭乡十亩中男半之　元史兵志颍州屯田总管李珣言近为佥军事乞依徐邳州屯田例毎三丁内丨丨防城二丁纳粮可佥丁壮七百余人并元拨保甲丁壮令珣通领镇守颍州代见屯纳合监战军马别用从之白居易折臂翁乐府无何天宝大徴兵户有三丁防丨丨　又唐书张靖传不通大体朘刻军赐专以法根治之尝曰天下无事而辈挽两石弓不如识丨丨字】一农【诗命我众人庤乃钱镈奄观铚艾传庤具钱铫镈耨铚获也疏说文曰铚获禾短鎌也然则铚器可以获禾故云铚获也管子云丨丨之事必有一铚一耨一铫然后成农是三者皆田器】
　　一众【吕览智者不得巧愚者不得拙所以丨丨也】
