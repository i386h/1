<!-- { "loadSidebar": true } -->
　　刍狗【魏志周宣传尝有问宣曰吾昨夜梦见丨丨何也曰得美食后又问复梦见丨丨何也曰当堕车折脚后又问复梦见丨丨何也曰君家欲失火语宣曰前后三时皆不梦也何以皆騐耶曰此神灵动君使言故与真梦无异也又问曰三梦丨丨而其占不同何也曰丨丨者祭神之物故始梦当得饮食也祭讫则丨丨为车所轹故中梦当堕车折脚也丨丨车轹之后必载以为樵故后梦忧失火也注丨丨结草为狗以解厌也老子天地不仁以万物为丨丨圣人不仁以百姓为丨丨　庄子丨丨未陈也盛以箧衍巾以文绣尸祝齐戒以将之及其陈巳也行者践其首脊苏者取而防之而已　淮南子丨丨能立而不能行　刘琨荅卢谌诗如彼龟玉韫椟毁诸丨丨之谈其最得乎　钱起赠柏岩老人诗烟霞得情性身世同丨丨】
　　刍牺【论衡宋公鲍之身有疾祝曰夜姑掌将有事于厉者厉鬼杖檝而与之言曰何而粢盛之不膏也何而丨丨之不肥硕也何而珪璧之不中度量也而罪与其鲍之罪与】
　　刍豢【礼记月令季冬之月乃命同姓之邦共寝庙之丨丨　又仲秋之月按丨丨瞻肥瘠　孟子故礼义之恱我心犹丨丨之恱我口　庄子民食丨丨麋鹿食荐蝍且甘带鸱鸦耆鼠四者孰知正味　大戴礼诸侯之祭牲牛曰太牢大夫之祭牲羊曰少牢士之祭牲特豕曰馈食无禄曰稷馈宗庙曰丨丨山川曰牺牷　韩诗外传见菜色下　盐鐡论见蓬藜下　顔延之释何衡阳书丨丨百品共其指归　韩愈詶崔少府诗问之不言饥饫若厌丨丨】
　　刍秣【周书王思政传东魏来寇以全城功受骠骑大将军后命思政镇农于是脩城郭起楼橹营田农积丨丨凡可以守御者皆具焉农之有备自思政始也】
　　刍牧【左传楚公子弃疾如晋报韩子也过郑郑罕虎公孙侨游吉从郑伯以劳诸柤辞不敢见固请见之见如见王以其乗马八匹私面见子皮如上卿以马六匹见子产以马四匹见子大叔以马二匹禁丨丨采樵不入田不樵树不采蓻不抽屋不强匄誓曰有犯命者君子废小人降舎不为主不慁賔往来如是郑三卿皆知其将为王也】
　　刍粮【五代史唐臣刘延朗传是时髙祖悉握精兵在北馈运丨丨逺近劳弊帝与延朗等日夕谋议而专美文遇迭宿中兴殿庐召见访问常至夜分而罢】
　　薫
　　薫树【宋书五行志义熙八年太社生丨丨于坛侧薫于文尚黑宋水徳将王之符也】
　　薫草【山海经见麻叶下　白居易郡中春防诗丨丨席铺坐藤枝酒注樽】
　　薫华【山海经海外东经君子国有丨丨草朝生夕死】
　　薫香【左传注见薫莸下　司马相如美人赋寝具既设服玩珍竒金鑪丨丨黼帐低垂】
　　薫鼻【庄子五臭丨丨困惾中颡】
　　薫心【熏同易艮九三艮其限列其夤厉丨丨注限身之中也三当两象之中故曰艮其限夤当中脊之内也止加其身中体而分故列其夤而忧危丨丨也】
　　薫莸【左传一丨一丨十年尚犹有臭注丨香草丨臭草十年有臭言善易消恶难除疏言公若专心爱之公心必将改变变乃除公之美公先有美此人将除去之丨是香草丨是臭草一丨一丨言分数正等使之相和虽积十年尚犹有臭气香气尽而臭气存言善恶聚而多少敌善不能止恶而恶能消善　宋书桂阳王休范传欲使丨丨内辨晋阳外息　元稹阳城驿诗岂无司言者肉食吞其喉岂无司抟者利柄扼其鞲鼻复势气塞不得辩丨丨　又詶乐天东南行诗丨丨任盛贮稊稗莫超逾　陆奉和袭美新秋言懐诗出处虽冥黙丨丨肯溷殽】
　　薫陆【本草沈香正误时珍曰按李珣海药本草谓沈者为沈香浮者为檀香梁元帝金楼子谓一木五香根为檀节为沈花为鸡舌胶为丨丨叶为藿香并误也】
　　薫麝【骆賔王荡子从军赋裁鸳帖夜被丨丨染春衣】
　　薫隧【左传郑为游楚乱故六月丁巳郑伯及其大夫盟于公孙段氐罕虎公孙侨公孙段印段游吉驷带私盟于闺门之外实丨丨注闺门郑城门丨丨门外道名实之者为明年子产数子晳罪称丨丨盟起本】薫吴【山海经西山经大次之山又西四百里曰丨丨之山无草木多金玉】
　　薫风【王翰奉和圣制送张说上集贤学士赐宴诗和乐丨丨解湛恩时雨连　戴叔伦南轩诗座纳丨丨细帘垂白日长　王涯九月九日勤政楼下观百僚献寿诗乐奏丨丨起杯酣瑞影收　白居易太平乐词湛露浮尧酒丨丨起舜歌　又首夏南池独酌诗丨丨自南至吹我池上林　温庭筠休澣日西掖谒所知诗毫端蕙露滋仙草琴上丨丨入禁松】
　　薫弦【卢肇风不鸣条诗丨丨方在御万国仰皇情　许浑登尉佗楼诗越人未必知虞舜一奏丨丨万古风】
　　薫炉【李商隠和友人戏赠诗猿啼鹤怨终年事未抵丨丨一夕间　温庭筠牡丹诗莫惜丨丨夜因风到舞衣　又咏寒宵诗寳袜徘徊处丨丨怅望时　陆懐华阳润卿博士诗北洞树形如曲盖东凹山色入丨丨】
　　薫笼【孟浩然寒夜诗夜久灯花落丨丨香气微】
　　薫天【杜甫遣兴诗北里富丨丨髙楼夜吹笛】
　　薫然【罗隠赠先辈令狐补阙诗中间声迹早丨丨阻避钧衡过十年】
　　薫歇【陈山甫汉武帝重见李夫人赋扰扰纷纷意真灵之如在丨丨烬灭竟荒尘之不留】
　　薫燃【李商隠槿花诗珠馆丨丨久玉房梳埽余】
　　熏烧【后汉书虞延传隂氏客马成常为奸盗延收考之隂就譛延多所寃枉帝亲録囚徒延陈其狱状可论者在东无理者居西成乃回欲趋东延前执之谓曰尔久依城社不畏丨丨今考实未竟宜当尽法帝知延不私成伏诛】
　　荪
　　荪壁【屈原九歌筑室兮水中葺之兮荷盖丨丨兮紫坛匊芳椒兮成堂】
　　荪美【屈原九章初吾所陈之耿着兮岂至今其庸亡何毒药之謇謇兮愿丨丨之可完】
　　荪苌【张衡南都赋见薇芜下】
　　荪芥【杨万里芥韲诗见芥虀下】
　　荪蕙【曹植与杨徳祖书兰茝丨丨之芳众人之所好而海上有逐臭之夫】
　　荪帱【髙似孙水仙花后赋见芷房下】
　　荪楣【何景明明山草堂赋见荷屋下】
　　蘼【蘪通】
　　蘼芜【尔雅蕲茝丨丨疏芎防苗也一名蕲茝一名丨丨一名薇芜一名江蓠陶注云似蛇牀而香郭云香草叶小如萎状者言如萎蕤之状也　山海经西山经见麻叶下　又中山经洞庭之山其上多黄金其下多银铁其木多柤棃橘櫾其草多葌丨丨芍药芎防　管子五沃之土生丨丨　淮南子乱人者如蛇牀之与丨丨　芳草谱楚辞江蓠之草屈原幼时所先采盖自其初度则固已扈江蓠辟芷矣张勃云江蓠出临海县海水中正青似乱髪楚辞之与江蓠畦而种之则非水物本草丨丨一名江蓠又云被以江蓠揉以丨丨又不应是一物也　又芎防之苗叶为丨丨似蛇牀而香魏文帝以蕙草为香烧之以丨丨藏衣中　郭璞山海经图賛丨丨善草乱之蛇牀不陨其实自别以芳佞人以智巧言如簧　屈原九歌秋兰兮丨丨罗生兮堂下緑叶兮素华芳菲菲兮袭予　刘向九叹见菌若下　司马相如上林赋揜以緑蕙被以江蓠糅以丨丨杂以留夷冯衍显志赋攅射干而杂丨丨兮构木兰与辛夷左思蜀都赋丨丨布濩于中阿风连莚蔓于兰臯　洪】
　　【咨夔老圃赋茗丨丨以涤烦醪枸杞而补羸　古诗上山采丨丨下山逢故夫　王僧孺鼔瑟曲有所思几销丨丨叶空落蒲桃花　薛道衡昔昔盐乐府垂栁覆金堤丨丨叶复齐　韦应物诗嘉树蔼初緑丨丨吐幽芳刘禹望夫山诗近来岂少征人妇笑采丨丨上北山　孟郊古薄命妾词春山有丨丨泪叶长不干　又】
　　【古意诗徒言采丨丨十度一不逢　李贺黄头郎诗沙上丨丨花秋风已先发　赵嘏诗提筐红叶下度日采丨丨　杨玢遣歌妓诗如今又采丨丨去辜负张君绣靸鞋　孟迟闺情诗丨丨亦是王孙草莫送春香入客衣　苏籀诗丨丨见离骚苓藿入谱録　曽肇诗丨丨有香叶采采乗清旦　惠标咏山诗幽人被薜茘怨妾采丨丨　郝经仪真馆中诗丨丨没洲渚潢潦漫陂塘张翥衡山福严寺岳心亭诗雨緑丨丨道风香薝卜林　纳新罗稚川山水诗丨丨青满渚芳树緑参天宋无寄郴阳廖有大诗鶗鴂懐春语丨丨入梦香】蘼藿【赵师秀九客一羽衣泛舟分韵诗野馔具丨丨一饱厌百飱】
　　芷
　　芷蕙【江瓘游黄山记在由石径而上羣峰夹磵峭立多桃李棃杏桧榧梗楠望春诸花揺飏葳蕤草则兰茝丨丨赤箭青芝纷红缛緑蓊香葧苾莫可殚述　宋玉髙堂赋秋兰丨丨江蓠载菁　傅亮芙蓉赋岂呈芬于丨丨将越味于沙棠】
　　芷蘅【陈造延緑亭赋江蓠丨丨之緑缛别崎枉渚之因依】
　　芷荪【大防次韵张梦臣侍御游蒋山五十韵诗充味和椒桂同馨佩丨丨】
　　芷若【史记司马相如传其东则有蕙圃衡兰丨丨射干注汉书音义曰丨白芷丨杜若　杜牧春日言怀寄虢州李常侍十韵诗雨派潨漴急风畦丨丨香】
　　芷蒲【黄佐北京赋园有丹桂緑椒渚有丨丨蘅杜】
　　芷苹【陆经邦初春赋隄欲舒兮杨栁洲欲变兮丨丨】
　　芷房【髙似孙水仙花后赋褰荪帱之芳烈燕丨丨之玫瑰】
　　芷香【易林三洒负衡南取丨丨】
　　芷江【刘禹窦朗州见示澧州元郎中早秋诗邻境诸侯同舎郎丨丨兰浦恨无梁】
　　芷隰【傅走狗赋顾丨丨以嬉游兮步兰臯而骋足】
　　芷阳【史记秦本纪昭襄王四十年悼太子死魏归葬丨丨　又项王纪项王军在鸿门下沛公军在霸上相去四十里沛公则置车骑脱身独骑与樊哙夏侯婴靳彊纪信等四人持劒盾歩走从郦山下道丨丨闲行汉书地理志京兆尹县霸陵故丨丨文帝更名　又夏侯婴传从攻定南阳战于蓝田丨丨至霸上沛公为】
　　【汉王赐婴爵列侯号昭平侯　名胜志三秦记云鹿原东有霸川之西坂故丨丨也括地志云丨丨去雍州蓝田县六里】
　　芷圃【刘向九歌登长陵而四望兮览丨丨之蠡蠡】
　　芷葺【范成大李翚知县作亭西湖上余用东坡语名之曰饮緑遂为胜槩诗丨丨莲巢唤客游芦鞭席帽为君留】
　　芷密【崔珏鸳鸯诗兰深丨丨无人见相逐相呼何处归】
　　药
　　药房【卢鸿终南十志见芝室下　屈平九歌桂栋兮兰橑辛夷楣兮丨丨】
　　药蘅【邹鲁戮双虎赋乃惟西方之美人兮龚渤海之华裔吐椒兰而佩茝蕙兮葺丨丨以为户】药荪【王令藏芝赋序见蕙芷下】
　　药虈【山海经西山经号山其木多漆椶其草多丨丨芎防】
　　蘅
　　蘅芜【拾遗记帝息于延凉卧梦李夫人授帝丨丨之香帝惊起香气者衣枕厯月不歇　徐夤咏梦诗文通毫管醒来异武帝丨丨觉后香】
　　蘅荃【晁补之北渚亭赋见菱荷下】
　　蘅蕙【谢庄豫章长公主墓志铭丨丨有寳金碧不居泉庭一夜里馆长芜】
　　蘅杜【张率绣间緑竹与丨丨杂青松与芳树　李公进幽兰赋方比契于松筠讵齐名于丨丨　黄佐北京赋见芷蒲下　江淹惜晚春应刘秘书诗烟景抱空意丨丨缀幽心　赵孟頫诗汀洲多芳草何心采丨丨】
　　蘅兰【李羣五江楼独酌诗芳意长揺落丨丨谢汀洲】
　　蘅薇【揭傒斯送毛真人还龙虎山诗香逐丨丨深更入气交棃枣静偏宜】
　　蘅臯【曹植洛神赋余从京师言归东藩背伊阙越轘辕经通谷陵景山日既西倾车殆马烦尔乃税驾乎丨丨秣驷乎芝田容与乎杨林流眄乎洛川杨亿荷花诗银汉桥横鹊丨丨韤溅罗】
