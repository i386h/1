<!-- { "loadSidebar": true } -->
　　一水【宋书袁粲传尝谓周旋人曰昔有一国国中丨丨号曰狂泉国人饮此水无不狂唯国君穿井而汲独得无恙国人既并狂谓国主之不狂为狂于是聚谋共执国主疗其狂疾火艾针药莫不毕具国主不任其苦于是到泉所酌水饮之饮毕便狂君臣大小其狂若一众乃欢然我既不狂难以独立比亦欲试饮此水五代史周徳威传德威谓监军张承业曰王怒老兵不速战者非怯也且吾兵少而临贼营门所恃者丨丨隔耳使梁得舟栰渡河吾无类矣不如退军鄗邑诱敌出营扰而劳之可以策胜也　又王建及传梁将贺瓌攻其南城以竹窄维战舰于河晋兵不得渡南城危甚庄宗积金帛于军门募能破梁战舰者至于吐火禁呪莫不皆有建及重铠执矟呼曰梁晋丨丨间尔何必巧为吾今破之矣即以大瓮积薪自上流纵火焚梁战舰建及以二舟载甲士随之斧其竹窄梁兵皆走　茶録建安鬬茶以水痕耐久者为胜负之説相去丨丨两水苏颂灵香阁记羣峰回环丨丨萦带　董廷珪卫源游览记山曰苏门水曰百泉亦竒观也东有老子石洞西有邵康节安乐窝诚古迹也然其胜壮则在百泉之丨丨焉　李□游济源池记山海经曰王屋之山防水出焉而地理志亦曰王屋山沇水所出防沇声相近盖丨丨也　华钥吴中胜记石湖方数里深不盈仞丨丨北自横塘达湖之南直抵太湖曰越来溪　刘三吾野庄赋序姑射山之麓曰芹溪丨丨溉田可四五邨畽侯筑室其上游以地之出幽蔚而旷适也宜田舍而不沮洳也谓之野庄赋曰龙门之西姑射之东丨丨芹香界出其中　独孤及汉光武滹沱氷合赋故得舟楫不设衣裳不濡避地以往乗氷以趋丨丨之上两军相殊使后人视水则有求氷则无　古诗盈盈丨丨间脉脉不得语　梁简文帝登城北望诗丨丨斜开岸双城遥共云萧子云东郊望春诗相去能几许丨丨终疎索　王勃秋江送别诗谁谓波澜才丨丨已觉山川是两乡】
　　【崔湜登总持寺阁诗纡余丨丨合寥落五陵平　张九龄彭蠡湖上诗丨丨云际飞数峰湖心出　李白赠宣城宇文太守兼呈崔侍御诗何言丨丨浅似隔九重天又横江词横江欲渡风波恶丨丨牵愁万里长　杜甫涪江泛舟送韦班归京诗追饯同舟日伤春丨丨间又数陪李梓州泛江有女乐在诸舫诗立马千山暮回舟丨丨香　刘长卿京口怀洛阳旧居诗丨丨阻佳期相望空脉脉　又宿怀仁县南湖寄东海荀处士诗丨丨不相见千峰随客船　戴叔伦次下牢韵诗猿叫三声断江流丨丨通　又京口怀古诗三方归汉鼎丨丨限吴州　张抃题衡阳泗州寺诗丨丨悠悠百粤通片防无耐信秋风　权徳舆七夕诗东西丨丨隔迢遰两年愁　白居易雪中即事答微之诗莫道烟波丨丨隔何妨气候两乡殊　又除官赴阙留赠微之诗两乡黙黙心相别丨丨盈盈路不通　刘禹钖韩侍御见示岳阳楼别窦司直诗诗积涨在三秋混成非丨丨　李翺广庆寺诗丨丨逺赴海两山髙入云　孟郊戏赠陆大夫诗渌萍与荷叶同此丨丨中　裴説般若寺诗丨丨涌兽迹五峰排凤仪　徐凝观钓台画图诗丨丨寂寥青霭合两崖崔崒白云残　温庭筠偶游诗曲巷斜临丨丨间小门终日不开闗　又秋日旅舍寄义山李侍御诗丨丨悠悠隔渭城渭城风物近柴荆　方干君不来诗舟随丨丨逺路出万山分　吴融御沟诗丨丨终南下何年派作沟　司空图自河西归山诗丨丨悠悠一叶危往来长恨阻归期　曹唐黄初平将入金华山诗丨丨暗鸣闲绕涧五云长往不还家　又织女怀牵牛诗桂树三春烟漠漠银河丨丨夜悠悠　陆防秋荷诗盈盈丨丨不得渡冷翠遗香愁向人　伍乔寄史处士诗长羡幽居丨丨湄吟情髙古有谁知　沈彬句地隈丨丨廵城转天约羣山附郭来　赵抃再登亭偶作河源丨丨下青嶂人物两城如画屛　王安石书湖隂先生壁诗丨丨防田将緑绕两山排闼送青来又游钟山诗两山松栎暗朱藤丨丨中间胜武陵　苏轼并南山而西至楼观大秦寺延生观仙游潭十九日乃归诗乱峰巉似槊丨丨滴如油　又臂痛谒告诗祗愁戏瓦闲童子却作泠泠丨丨看　孙觌礲岩寺诗千松夹道直丨丨抱村流　朱子留秀野刘丈诗楼外千林遮去路堦前丨丨恋行尘　范成大雪齐独登南楼诗青帘闪闪千家静黄帽亭亭丨丨横　又月夜泛舟新塘诗船头怱逐回塘转丨丨迢迢却向东　杨万里峡山寺竹枝词丨丨双崖千万萦有天无地只心惊李献能夜宿虚皇阁下诗倚天青壁截云霞丨丨髙悬界削　李俊民游青莲诗翠揖双峰角清临丨丨堂李好复雨中与客饮诗门外平桥丨丨分数声渔唱隔溪闻　赵秉文鸡鸣山下桥诗两山相对翠屛开丨丨中流碍石回　元好问赵汲古南园诗林园近与六街邻尘涨都归丨丨分　王渥頴亭诗九山西络烟霞去丨丨南吞涧壑流　萨都拉溪行中秋望月诗中秋八月半丨丨万山间　郭钰除夕诗乡关丨丨隔风雪五更寒】
　　一海【汉书贾捐之传骆越之人父子同川而浴相习以鼻饮与禽兽无异夲不足郡县置也颛颛独居丨丨之中雾露气湿多毒草虫蛇水土之害人未见虏战士自死】
　　一江【宋史河渠志吴人谓开丨丨有丨丨之利濬一浦有一浦之利　明一统志云南北胜州丨丨外绕三闗内固　韦庄章江作欲问维杨旧风月丨丨红树乱猿哀　罗隐渚宫秋思诗千载是非难重问丨丨风雨好闲吟　张泌惆怅吟千古怨魂消不得丨丨寒浪若为平　孔武仲鄂州诗丨丨见底自秋色千里无风正夕阳　王庭珪夜坐聼沅江水声诗渔童酒醒莫吹笛要聼丨丨秋浪声　杨万里过招贤渡诗丨丨故作两江分立杀呼船隔岸人　范成大题秋鹭图诗丨丨秋色无人问尽属风标两雪衣　王良臣牧牛图诗回首人牛在何许丨丨明月夜沈沈　方回次韵张耕道喜雨见怀诗丨丨同照影两地隔论心　范梈离扬州诗回首竹西亭渐逺丨丨烟雨酒旗斜　杨载钱塘怀古诗九市尘埃来衮衮丨丨波浪去茫茫　萨都拉镇江寄王夲中台掾诗两岸好山青不断丨丨防雨鹧鸪春　黄庚舟行送王琴所之澉州诗万防逺山重叠恨丨丨流水浅深愁　钱惟善送魏好义尹分水赋十六瀬诗万疉冷云藏乱石丨丨春雨落惊湍　又晚雨过白塔诗夏雨染成千树緑莫岚散作丨丨烟　陈基题管夫人竹诗日莫是谁调锦瑟丨丨烟雨泣湘娥　王逢钱塘春感诗满地呉山谁洒泪丨丨春水独凭防萧列八声甘州词无奈丨丨烟雾腥浪卷河豚　苏轼渔父词渔父笑轻鸥举漠漠丨丨风雨】
　　一湖【李裕游济南大明湖记是湖子固昔尝游之题品载于郡志自时厥后寥寥无闻今余因天钖邀始得偕同志者周览丨丨之胜以舒郁结之怀乃余之深幸而湖之名益増重　徐玑连江官湖诗行尽浓隂今不了丨丨飞雨带轻烟　戴复古题董侍郎山园诗红尘城下路只隔丨丨湾】
　　一河【元史河渠志世祖十八年十月火鲁火孙等奏阿八失所闗河经济州而其地又有丨丨傍有民田开之甚便臣等议若开此河阿八失所管一方屯田宜移之　水经故渎至于大陆北播于九河注风俗通曰河播也播为九河自此始也禹贡兖州九河既道矣谓徒骇太史马颊覆釡胡苏简洁勾盘鬲津也同为逆河郑曰下尾合曰逆河言相承受矣盖所润下之势以通河海及齐桓霸世塞广田居同为丨丨　李商隐赠蔚州契苾使君诗夜卷牙旗千帐雪朝飞羽骑丨丨氷方回清湖春早诗楼上春隂覆晓云丨丨天浄碧沄沄】
　　一汴【宋史五行志宋以周显徳七年庚申得天下图谶谓过唐不及汉丨丨二杭三闽四广又有寒在五更头之謡故宫漏有六更按汉四百二十余年唐二百八十九年开庆元年宋祚过唐十一年满五庚申之数至德祐二年正月降附得三百一十七年而见六庚申如宫漏之数】
　　一川【汉书沟洫志成帝初清河都尉冯逡奏言今屯氏河塞灵鸣犊口又益不利独丨丨兼受数河之任虽髙増隄防终不能泄如有霖雨旬日不霁必盈溢水经贑水出豫章南野县西北过贑县东注地理志曰豫章水出贑县西南而北入江盖控引众流总成丨丨虽称谓有殊言归一水矣　后山诗话鲁直谓荆公之诗暮年方妙然格髙而体下如云扶舆度阳焰窈窕丨丨花虽前人亦未道也　明一统志丨丨风月亭在庆阳府宁州治之后圃宋建亭台楼阁数处莲池栁巷花屿兰臯郡人春月游赏于此　李元阳游花甸记冈东里许两山如壁中夹丨丨袤十余里广仅百十武耳其间杂花秀木丰茸葳蕤石色苍然窈窕修防　方岳茧窝赋乃营斯丘自成丨丨所谓如蚕作茧自裹自纒者也　杜甫通泉驿南去通泉县十五里山水诗丨丨何绮丽尽目穷壮观　又自瀼西荆扉且移居东屯茅屋诗平地丨丨稳髙山四靣同　綦母潜送郑务拜伯父诗丨丨花送客二月栁宜春　王泠然夜光篇焦声散着羣树鸣炎气傍林丨丨暖　皇甫冉月洲歌樵子罛师几家住万山飞雨丨丨来　司空曙雪诗漫漫丨丨横渭水太阳初出五陵髙　白居易游悟眞寺诗赤日间白雨隂晴同丨丨　卢延让樊川寒食诗寒食权豪尽出行丨丨如画雨初晴　王武陵秋暮登北楼诗丨丨红树迎霜老数曲清溪绕寺深　鲍溶送王炼师诗昼日丨丨侵草緑回车二麦绕山黄　赵嘏宛陵望月诗丨丨如画敬亭东待诏闲游处处同　郑谷沙苑诗聚来千嶂出落去丨丨平　司空图书懐诗几处马嘶春麦长丨丨人喜雪峰晴　曹邺寄刘驾诗丨丨草色青褭褭绕屋水声如在家　刘兼对雨诗半岫金乌才委照丨丨石燕又交飞　张乔谷口作巴客青冥过岭尘雪崖交映丨丨春　杨防题宣州延庆寺益公院诗幽迳北连千嶂碧虚窓东望丨丨平　呉融过九成宫诗升平旧事无人説万叠青山但丨丨　又富春诗水送山迎入富春丨丨如画晚晴新　田钖牧牛图诗何日承平如画里短蓑长笛丨丨秋　皮日休云南诗云南背丨丨无鴈到峰前　张泌边上诗千里暮烟愁不尽丨丨秋草恨无穷　苏舜钦独游辋川诗数里踏乱石丨丨环碧峰　苏轼送孔郎中赴陜郊诗十里长亭闻鼔角丨丨秀色明花栁　黄庭坚田舍即事诗溪上渔郎占断春丨丨碧浪映红云　孙觌清明诗寒食清明过了丨丨烟草离离　杨万里秋晓出郊诗霜红半脸金婴子雪白丨丨荞麦花　朱子偶题诗断梗枯槎无泊处丨丨寒碧自萦回　又寄胡文定及刘防父诗留取幽人卧空谷丨丨风月要人看　范成大横塘诗南浦春来緑丨丨石桥朱塔两依然　文天祥题楚观楼诗半壁楚云立丨丨湘雨深　惠洪赠觉成上人诗想见龙城山下路丨丨秋色稻花风　刘豫杂诗红日转西渔艇散丨丨山影莫天凉　史肃别怀玉诗此别相思渺何许丨丨山色鴈连天　麻革为王徳新寿诗数口虀盐忧桂玉丨丨风雨独柴荆　刘铎三阳述怀诗丨丨青霭合半岭白云封　赵秉文春山诗意图诗丨丨芳草绿堪染夹路杏花红欲然　厐铸山行絶句四面云山玉作围丨丨霜树锦为衣　元好问夜赴邓州幕府诗十里陂塘春鸭闹丨丨桑柘晚烟平　刘秉忠九日满坦山诗万里岚光乗马背丨丨红叶上鼇头吴澄泗河诗隂风汹汹浮孤艇春蒙蒙冥丨丨张翥望江诗半岭防霞纒落日丨丨红树照西风　又】
