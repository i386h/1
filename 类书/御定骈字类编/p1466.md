<!-- { "loadSidebar": true } -->
　　白袷【裴启语林顾和为扬州从事旦当朝未入停车舟门外须防周侯已醉着丨丨凭两人来诣丞相歴和车邉和先在车中觅虱夷然不动　白猿传猿旦盥洗着帽加丨丨被素罗衣所居常读木简字若符篆了不可识　李贺染丝上春机诗丨丨玉郎寄桃叶为君桃鸾作腰绶　李商隠楚泽诗丨丨经年别西来及早寒　又春雨诗见白门下　王初即夕诗风幌凉生丨丨衣星榆才乱綘河低　皮日休鲁望春日多寻野景日休抱疾杜门因有是寄诗乌纱任岸穿筋竹丨丨从披趂肉芝　又奉和鲁望早秋吴体次韵诗捣药香侵丨丨袖穿云润破乌纱裬　韦庄捣练篇丨丨丝光织鱼目菱花绶帯鸳鸯簇】
　　白襦【唐书车服志黒介帻者拜陵之服也无饰白纱单衣丨裙丨革带素韤乌皮履】
　　白领【张籍赠殷山人诗故裘余丨丨废瑟防朱　于鹄送唐大夫归山诗朱门鸳瓦为仙观丨丨狐裘出帝城】
　　白纯【文献通考见黄纯下】
　　白里【玉海汉律曰赐衣者缦表丨丨】
　　白搭【林逋深居杂兴诗中有病夫披丨丨痩行清坐咏遗编】
　　白褾【隋书礼仪志侯伯青朱绶四采青赤丨丨纯朱质青文织之】
　　白裾【唐书车服志州县学生朝参则服乌纱冒丨丨襦青领】
　　白袖【左思娇女诗脂腻漫丨丨烟熏染阿锡】
　　白裙【唐书车服志通天冠者冬至受朝贺祭还燕羣臣养老之服绛纱袍朱里红罗裳白纱中单朱领褾襈裾丨丨襦綘纱蔽膝】
　　白裳【吴越春秋夫差内传夫差昏秣马食士服兵被甲勒马衔枚出火于造闇行而进吴师皆文犀长盾扁诸之剑方阵而行中校之军皆丨丨白髦素甲素羽之矰望之若荼】
　　白袴【唐书车服志平巾帻者乗马之服也金饰犀簪导紫裙丨丨起梁珠寳钿带鞾　玉海乐志祖孝孙定乐文舞左籥右翟与执纛而引者二人皆委貌冠黒素绛领广褏丨丨革带乌皮履】
　　白带【吴均詶萧新浦王洗马诗见青防下　席元明三月三日宴王明府山亭诗沼苹丨丨山花紫苞又冯有经石经洞诗山名丨丨知幽爽洞作烧痕试劫灰】
　　白饰【周礼屦人注见黄屦下】
　　白韤【唐书车服志白纱帽者视朝聼讼宴见賔客之服也以乌纱为之白裙襦丨丨乌皮履】白屦【周礼屦人注见黄屦下　又见黒屦下　左传带裳幅舄疏天子诸侯吉事皆舄士皆着屦纁屦者爵弁之屦丨丨者皮弁之屦黒屦者元端之屦其卿大夫服冕者亦赤舄余服则屦】
　　白舄【左传带裳幅舄疏天子诸侯吉事皆舄赤舄冕服之舄丨丨者皮弁之舄黒舄者元端之舄】白幕【白居易哭微之诗八月凉风吹丨丨寝门廊下哭微之　又本草释名天雄名丨丨生少室山谷又白微名丨丨】
　　白帐【徐陵为陈武帝作相时与北齐广陵城主书黄袍尽没丨丨皆浮】
　　白席【老学庵笔记北方名家吉凶辄有相礼者谓之丨丨】
　　白簟【蘓轼短桥诗谁能铺丨丨永日卧朱桥晁冲之和江子我竹夫人诗见黄藤下】
　　白茵【舒頔落梅歌残香满地铺丨丨】
　　白几【晁冲之赠山上沈广汉诗襌房丨丨静无尘野服黄冠意甚真】
　　白案【通典丨丨则右丞上署左丞次署】
　　白简【晋书传元传每有奏劾或值日暮捧丨丨整簪带竦踊不寐坐而待旦于是贵游慑伏台阁生风沈约弹王源文源官品应黄纸臣辄奉丨丨以闻　蘓颋授崔子源岐王府长史制见青缣下　周密唱名记上御集英殿拆号唱进士名各赐緑襴袍丨丨黄衬衫宋之问和姚给事寓直诗见黄扉下　李峤安辑岭表诗丨丨承朝宪朱方抚夷落　钱起和韦侍御寓直对雨诗如何厌丨丨未得歩金闺　刘长卿哭张员外继诗丨丨曽连拜沧洲每共思　皇甫曽送元侍御充使湖南诗丨丨劳王事清猿送客愁　袁傪喜陆侍御破石埭草寇诗见赤嚢下　刘禹锡和武中丞秋日寄懐诗威生奉丨丨道胜外华簪　李商隐转韵诗青袍丨丨风流极碧沼红莲倾倒开　陆伤顾道士诗多应丨丨迎将去即是朱陵链更生】
　　白牒【南史蔡撙传为吏部尚书奏用王筠为殿中郎武帝嫌不取参掌通署推丨丨于地下曰卿殊不了事撙俯身拾牒起曰臣谓举尔所知无烦参军署名因奉牒直出欲抗表自解帝悔取事为画　王羲之丨丨帖州民王羲之因青州丨丨不备】
　　白襆【元稹詶乐天诗元诗駮杂真难辨丨丨流传用转新注乐天于翰林中书取书诏批答词等撰为程式禁中号曰丨丨每有新入学士求访寳重过于六典也】
　　白帖【宋史郑雍传初章惇以丨丨贬谪元祐臣僚安焘争论不已哲宗疑之雍欲为自安计谓惇曰熙寕初王安石作相常用丨丨行事惇乃喜取其案懐之以白哲宗遂其奸　又晁氏读书志丨居易撰六丨凡天地事物分门类为对偶而不载所出世传以陶家瓶数十各题名目命诸生采集其事投缾内倒取之钞録成书故所记时代多无次序】
　　白书【公羊传注见赤乌下　史记孙膑传厐涓夜至斫木下见丨丨乃鑚火烛之读其书未毕齐军万弩俱发】
　　白字【瑚钩诗话见红沫下　贯休送胡处士诗丨丨未干发清时错爱云】
　　白图【挺佐辅黄帝游于翠妫见大鱼泛丨丨兰叶朱文以授帝】
　　白检【隋书许善心传登封盛典云亭伫丨丨之仪致治成功柴燎靡元珪之告　又潘徽传见緑绨下】白簿【唐书食货志见黄籍下】
　　白本【图画见闻志李元应洎弟审并工画蕃马有放马丨丨胡药饮防茀林等图传于世　李咸用独鹄吟见黒翎下】
　　白画【名画记卫协张墨有屏风一维摩诘像杂丨丨一练图传于代】
　　白笔【魏志辛毗传注殿中侍御史簪丨丨侧堦而立上问此何官辛毗对曰御史簪笔书过以奏不依古法　晋书舆服志笏者有事则书之故常簪笔今之丨丨是其遗象尚书令仆射尚书手版头复有丨丨以紫皮裹之名曰笏　隋书礼仪志中世以来唯八座尚书执笏笏者丨丨缀其头以紫嚢裹之其余公卿但执手版　唐书舆服志七品以上以丨丨代簪　赵良器冠赋珥丨丨以孤悬总绀发而繁防　李白赠潘侍御论钱少阳诗绣衣柱史何昻藏铁冠丨丨横秋霜　张继送张中丞归使幕诗满台簪丨丨捧手恋清辉　张南史同韩侍郎秋朝使院诗忘情簪丨丨假梦入青山韩翃寄窦明府诗时辈寜将丨丨期髙流竚向丹霄见李贺仁和里杂叙皇甫湜诗还家丨丨未上头使我清声落人后　许浑寄李定言自殿院衔命归阙拜员】
　　【外迁右史诗丨丨南征变二毛越山愁瘴海惊涛　徐夤寄卢端公仁炯诗见黄防下　周朴客州赁居寄萧郎中诗眼看丨丨为霖雨肯使红鳞便晒腮　孔武仲次韵穆父诗黄金久压腰间重丨丨才容柱下藏　宋濓和王内翰见懐韵诗奇才不换金城百宠命当簪丨丨双】
　　白砚【砚史蔡州丨丨理滑可为器】
　　白纸【十六国春秋见黄纸下　御史故事见黄纸下杜甫阌郷姜少府设脍诗落碪何曽丨丨湿放箸未觉金盘空　白居易开元九诗书卷诗红笺丨丨两三束半是君诗半是书　范成大后催租行见黄纸下】白器【周礼掌蜃祭祀供蜃器之蜃注蜃之器以蜃饰因名焉郑司农云蜃可以丨丨令色白】白瓷【宋史食货志开宝四年置市舶司于广州后又于杭明州置司诸蕃并通货易以金银缗钱铅锡杂色丨丨器市香药犀象瑚琥珀珠琲镔铁鼊皮瑇瑁玛瑙车渠水精蕃布乌樠苏木等物　本草注丨丨器定州者良余皆不如　笔衡论古窑器本朝以定州丨丨器有芒遂命汝州造青窑器　云笈七籖链云母当以五月久茅屋漏水于丨丨器中渍之百日漉出白居易睡后茶兴诗丨丨瓯甚洁红炉炭方炽】白定【于鍳之丨丨桐叶洗诗却笑剪珪儿戏事明窗书罢对连城】
　　白瓯【李颀赠张旭诗荷叶裹江鱼丨丨贮香秔　白居易过李生诗丨丨青竹箸俭洁无羶腥　齐已逢郷友诗竹影斜青藓茶香在丨丨】
　　白盌【椀同杜甫又于韦处乞大邑瓷盌诗君家丨丨胜霜雪急送茅斋也可怜　王建詶杨侍御答酒诗茱萸酒法大家同好是盛来丨丨中】
　　白盘【韩愈月蚀诗月影如丨丨完完上天东】
　　白匦【玉海见黒匦下】
　　白团【古今乐録团扇郎歌者晋中书令王珉捉丨丨扇与嫂婢谢芳姿有爱嫂捶挞婢过苦王东亭闻而止之芳姿素善歌嫂令歌一曲当赦之应声歌曰丨丨扇辛苦互流连是郎眼所见珉闻更问之汝歌何道芳姿即改云丨丨扇顦顇非昔容羞与郎相见后人因而歌之　梁简文帝怨诗秋风与丨丨本是不相安　呉均古意诗羃防悬丹鳯逶迤揺丨丨　王维赠吴友诗长安客舍热如煮无个茗糜难御暑空揺丨丨其谛苦欲向缥囊还归旅　杜甫湘江宴钱裴二端公赴道州诗丨丨为我破华烛蟠长烟　张祜团扇郎诗丨丨扇今来此去捐愿得入郎手团圆郎眼前　林逋西岩夏日诗何烦强捉丨丨扇一柄青松自有余　又冥报记周武帝好食鸡卵拔虎为监膳仪同开皇中死而复苏云被摄证武帝进丨丨事仪同不识左右曰名鸡卵为丨丨也】
　　白扇【十国春秋后蜀慧妃与后主登楼以龙脑末涂丨丨扇坠地为人所得蜀人争效其制名曰雪香扇温庭筠西陵道士茶歌仙翁丨丨霜鸟翎拂坛夜读黄庭经】
　　白拂【佛国记佛化作三道宝阶佛在中道七寳阶上行梵天王亦化作白银阶左右边执丨丨而侍　秦观五百罗汉图记或坐或行或立跏趺款欠杖拄笠员数珠丨丨山曲水隈涂觏而卒遇者十八辈合一百二十有三人　黄庭坚罗汉賛手持丨丨起秋风　李白诗窥窗见丨丨挂壁生尘埃　又自梁园至敬亭山见防公谈陵阳山水兼期同游因有此赠诗开堂振丨丨髙论横青云　卢纶丨蝇丨歌华堂多众珍丨丨称殊异　韩驹阳羡葛亚卿为海陵尉作葺春轩余为赋之诗千籖插架似蓬馆丨丨挂壁如僧宫　陆游得木杖于秦望山中诗青鞋丨丨真相称湘竹谿藤误得名】
　　白笏【张籍赠王司马诗丨丨朱衫年少时久登班列防朝衣】
　　白钟【淮南子孟秋之月天子西宫御女白色衣白采撞丨丨】
　　白毦【唐书仪衞志左右厢各十二部十二行第十一行大铤丨丨青地云花袄冒　诸葛亮答孙权书所遗丨丨薄少重见辞谢益以増慙】
　　白氅【唐书仪衞志见赤氅下】
　　白盖【尔雅丨丨谓之苫注丨茅苫今江东呼为丨　汉书萧望之传周公相成王躬吐握之礼致白屋之意注白屋谓丨丨之屋以茅覆之贱人所居　后汉书舆服志二百石以下丨布丨　又邓骘传骘弟卒将葬有司奏发五营轻车骑士礼仪如霍光故事太后不听但丨丨双骑门生挽送注丨丨车也　晋书舆服志小使车不立乗驾四轻车之流也兰舆皆朱赤毂赤屏泥丨丨赤帷裳从驺骑四十人　又李贺感调诗西山丨丨下贤俊寒萧萧　温庭筠有宿丨丨峰寺寄僧诗　又抱朴子见赤茎下】
　　白旌【温庭筠昆眀池水战词溟池海浦俱喧豗青帜丨丨相次来】
　　白旄【书牧誓见黄钺下　汲冡周书王防觧正西昆仑狗国鬼亲枳已闟耳贯胸雕题离丘漆齿请令以丹青丨丨纰罽江厯龙角神为献　吴越春秋见白裳下　胡曽轵道诗汉祖西来秉丨丨子婴宗庙委波涛　陆防詶皮袭羙诗吾祖仗才力革车防虎皮手持一丨丨直向文塲麾】
　　白髦【书牧誓右秉白旄以麾疏用白者取其易见也亦作丨丨】
