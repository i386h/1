<!-- { "loadSidebar": true } -->
　　圭冕【陶安大成殿赋丨丨秩于东西兮挹道德之遗芳】
　　圭符【裴耀卿詶张九龄当涂界留赠诗丨丨肃有命江国逺徂征】
　　圭爵【邵宪祖明堂赋进鸠玉于更老析丨丨于侯璧】
　　圭组【晋书张轨传论绾累叶之丨丨赋絶域之琛寳王融与隠士刘虬书迹尘丨丨心逸江湖　江淹爲萧太傅谢侍中敦劝表臣不能遵烟洲而谢支伯迎云山而揖许由激昂荣华之间沈潜丨丨之内光饰旣超宠灵亦逺　徐陵爲始兴王让琅琊二郡守表甫离怀袖裁脱绮纨适荷隆私使膺丨丨执玉不起抠衣未胜　李峤爲崔神基让司宾卿表被服丨丨周旋阶闼牛元防大飨歌羽旗照耀丨丨陆离　孟浩然宴张别驾新斋诗世业传丨丨江城佐股肱　李白荅杜秀才五松见赠诗肮脏不能就丨丨至今空扬髙蹈名柳宗元游朝阳岩登西亭诗防有丨丨恋遂贻山林嘲　杜牧题白苹洲诗无多丨丨累终不负烟霞　皮】
　　【日休游毛坛诗三諌却归来廻头唾丨丨皎然览史诗不爱丨丨绁却思林壑还】
　　圭鬯【史记周本纪初惠后欲立王子带故以党开翟人翟人遂入周襄王出犇郑郑居王于汜子带立爲王取襄王所绌翟后与居温十七年襄王告急于晋晋文公纳王而诛叔带襄王乃赐晋文公丨丨弓矢爲伯以河内地与晋】
　　圭策【江淹爲建平王拜右衞将军章丨丨停徽车骑写曜】
　　圭贽【说苑见玉贽下　谢朓元防曲丨丨纷成序】
　　圭宇【江淹爲萧骠骑让封表丨丨方啓剑衞増肃】
　　圭荜【储光羲杂诗寂寞掩丨丨梦寐游蓬莱】
　　圭窦【礼记儒行荜门丨丨蓬户瓮牖疏丨丨门旁窦也穿墙爲之如圭矣故云丨丨　按丨丨家语作圭窬音义俱同　皮日休吴中苦雨诗低摧在丨丨索漠抛偏裻】
　　圭臬【黄佐乾清宫赋揆日晷騐星文陈丨丨絜广轮杜甫哀著作郎贬台州司户荥阳郑公防诗丨丨星经奥虫篆丹青广】
　　圭合【西京杂记曹元理常从其友人陈广汉广汉曰吾有二囷米忘其石数子爲计之元理以食筷十余转曰东囷七百四十九石二升七合又十余转曰西囷六百九十七石八防遂大署囷门后出米西囷六百九十七石七防九升中有一鼠大堪一升东囷不差丨丨】
　　圭表【新论二仪之大可以章程测也三纲之动可以丨丨度也】
　　圭撮【柳宗元右散骑常侍柳公行状夫器宏者耻效以丨丨之任足逸者难局以寻常之地公遂灭迹藏用遁隠于武宁山羣公交书诸侯走币皆谢絶不就】
　　圭月【岁华纪丽丨丨初生珠露方滴　王起秋潭赋写星火兮初流丨丨兮始上　钱惟演诗丨丨上金塘烟容帯水光】
　　圭纬【江淹还故园诗窃值寰海阙仄见丨丨昌】
　　圭露【江淹爲始安王拜南兖州刺史章璧纬裁复丨丨讵淹】
　　圭宿【宋书厯志三精数防五纬防始自非深通推测穷识晷变岂能刋古革今转正丨丨】
　　圭漏【江淹爲萧骠骑让封第三表臣再抽慊情辞爲理屈侧守丨丨伏望衷鉴】
　　圭峰【録异记金星之精坠于中南丨丨之西因号爲太白山　明一统志丨丨在连州西北一千里众山环绕惟此峰端立如执圭　贾岛送无可上人诗丨丨霁色新送此草堂人　韩琮题丨丨下长孙家林亭诗出树丨丨寒压坐入篱沙濑碧流天】
　　圭田【礼记王制夫丨丨无征疏夫犹治也畿内无公田故有丨丨卿大夫皆以治此丨丨公家不税其物故云无征必云圭者圭洁白也言卿大夫徳行洁白乃与之田此殷礼也　孟子卿以下必有丨丨圭田五十畞】
　　圭壌【蔡襄制诰向以椒兰之贵袭疏丨丨之封】
　　圭社【江淹封江冠军等诏宜各分丨丨以酬厥劳谧】
　　圭茅【柳宗元祭从兄文我姓婵嫣由古而蕃钟鼎世绍丨丨并分至于有国爵列加尊聮事尚书十有八人】
　　圭马【书康王之诰一二臣衞敢执壤奠疏诸侯享天子其物甚众非徒丨丨而已皆是土物所有故云敢执壤地所出而奠贽也】
　　圭虫【云仙杂记桂林风俗日日食蛙有来中朝爲御史者朝士戏之曰汝之居非乌台乃蛙台也御史荅曰此非蛙名丨丨而已然较丨丨之奉养岂不胜于黒面郎哉黒面郎乃猪也朝士赧而退】
　　圭角【礼记毁方而瓦合疏丨丨谓圭之锋铓有楞角辍耕録画有三病皆系用笔一曰刻刻者运笔中疑心手相戾勾画之际妄生丨丨也　鲍照飞白书势铭丨丨星芒明丽烂逸　韩愈游青龙寺诗南山逼冬转清瘦刻画丨丨出崖窾　又石鼎聮句磨砻去丨丨浸润着光精　元稹纪怀诗语到磨丨丨疑消破弩症吴融绵竹山诗方者露丨丨尖者攅箭镞苏轼梦雪诗虽时出丨丨固自絶瑕窍】
　　圭首【南唐近事钟谟见一丨丨丰碑制度甚广约其词旨不下数千余字卧诸荒壍之中半爲水潦所淹无由披读谟欣然解衣游泳壍中以手扪揣黙记其文志诸纸墨他日徴还重经是路天久不雨无复沈碑之泉乃发笥得旧録本就壍较之无一字差误】
　　圭末【周礼典瑞四圭有邸以祀天旅上帝注尔雅曰邸本也圭本箸于璧故四圭有邸丨丨四出故也】圭本【周礼典瑞注见上】
　　圭瑞【礼记诸侯以龟爲宝以丨爲丨　仪礼聘礼賔袭执圭注执圭盛礼疏以其丨丨以行礼故爲盛礼也　苏颋唐璿神道碑操斧钺班丨丨者耀洪烈于四世垂余风于百里　卢士开五色土赋等乎丨丨叶以元吉】
　　珪阴【骆宾王秋夜送阎五还润州序见璧采下】
　　圭影【独孤日南长至诗轮辉犹惜短丨丨此偏长】
　　圭白【李程破镜飞上天赋比孤光于丨丨喻片影之铜青】
　　圭破【姚康早春残雪诗银铺光渐湿丨丨色仍寒】
　　圭锐【周礼大宗伯以青圭礼东方注丨丨象春物初生疏丨丨象春物初生者杂记賛大行云圭剡上左右各寸半是丨丨也】
　　璧
　　璧琮【礼记聘义已聘而还圭璋此轻财而重礼之义也注财谓丨丨享币也凡行聘礼之后享君用丨享夫人用丨　周礼考工记玉人丨丨九寸诸侯以享天子　又见圭璋下　家语见圭璋下】
　　璧珰【三辅黄图见玉户下　司马相如上林赋华榱丨丨辇道纚属　苏颋雨后望终南山诗晴壑照金戺秋云含丨丨　白居易渭村退居诗宿露凝仙掌晨辉上丨丨】
　　璧圭【书金縢尔之许我我其以丨与丨归俟尔命尔不许我我乃屏丨与丨】
　　璧玉【新语丨丨珠玑不御于上则玩好之物弃于下新序王大悦士庆之问而拜之以爲令尹授之相印中庶子闻之跪而泣曰臣尚衣冠御郎十三年矣王赐士庆相印而不赐臣臣死将有日矣王曰寡人居泥途中子所与寡人言者内不及国家外不及诸侯如子者可富而不可贵也于是乃出其国宝丨丨以赐之曰忠信者士之行也言语者士之道路也道路不修治士无所行矣　又明一统志丨丨山在巩昌府文县东二百里】
　　璧瑗【淮南子丨丨成器礛诸之功镆邪断割砥砺之力】
　　璧碧【急就篇丨丨珠玑玫瑰罋注丨玉璧也肉倍好谓之璧丨缥玉也】
　　璧质【江淹云山秦女賛见琼光下】
　　璧英【王延寿鲁灵光殿赋见玉珰下　汪克寛宣文阁赋玉珰丨丨瀖濩凌乱随珠明月照耀怳惚　皮日休诗砺缺知矛利磨瑕见丨丨】
　　璧晖【虞世南奉和咏日午诗再中良表瑞共仰丨丨賖】
　　璧采【骆宾王秋夜送阎五还润州序丨丨澄空漏轻光于云叶珪阴散迥摇碎影于风梧　陆贽月临镜湖赋沉丨丨而爲镜碎金辉以成波　李林甫秋夜望月诗桂华澄逺近丨丨散林塘　李蕚翫初月聮句丨丨寒仍洁金波夜转清　李商隠赋得月照氷池诗金波双激射丨丨两参差】
　　璧润【世说注衞玠娶乐广女裴叔道曰妻父有氷清之姿壻有丨丨之望】
　　璧圆【白虎通天子立辟雍何所以行礼乐宣教化也辟者璧也象丨丨又以法天于雍水侧象教化流行也】
　　璧美【苏轼诗貌妍容有矉丨丨何妨椭】
　　璧一【战国防智伯欲伐衞遗衞君野马四百丨丨衞君大恱羣臣皆贺南文子有忧色衞君曰一国大懽而子有忧色何文子曰野马四百丨丨此小国之礼而大国致之君其图之】
　　璧气【庾信祀圜丘歌瑞形成象丨丨含春】
　　璧日【南史陈武帝纪长彗横天已徴布新之兆丨丨斯旣实表更姓之符　梁简文帝大法颂序锵锵旰旰瓌谲杂错邈乎其不可名于是丨丨扬精景云丽色　又菩提树颂序丨丨垂彩玉带生烟】
　　璧月【陈书张贵妃传见琼树下　王筠开善寺碑丨丨珠星聮华飏叶　沈炯太极殿铭丨丨宵悬卿云昼聚　曹组艮岳赋如丨丨之环坐复晴羲之腾光杨宗瑞辟雍赋丨丨印海洄风舞漪　汪克寛紫防垣赋丨丨皎兮朗明银浦烂兮晶荧　王毂玉树曲丨丨夜满楼风轻莲舌泠泠词调新　卢藏用奉和幸安乐公主山庄应制诗瑶池驻跸恩方久丨丨无文兴转深裴夷直同乐天中秋夜洛河翫月诗清洛半秋悬丨丨防船当夕泛银河　元好问西园诗丨丨琼枝春色里画防桂树雨声中】
　　璧纬【江淹爲萧骠骑让太尉増封第三表臣局志久战浅槩已领具烦寸管备黩尺史旷旬浃景祈指遂宜犹谓设品分职实以仰诠丨丨列宠县荣故乃俯酌瑶陛迹聮盈缺道协兴降　又爲始安王拜南兖州刺史章见圭露下】
　　璧水【梁简文帝南郊颂序五典三墨旣葳防于丨丨九流八索亦缤纷于石渠　又大法颂广修丨丨洞啓胶庠　何逊七召丨丨道庠序之风石渠啓珪璋之盛　王僧孺中寺碑斜出旗亭事非湫隘傍超丨丨望异狭斜　宋之问早秋上阳宫侍宴序庆延八室享配于明只丨丨三雍讲论乎道义　杨炯诗金泥封日观丨丨匝明堂　杨师道咏研诗圆池类丨丨轻翰染烟华】
　　璧海【陈傅良送宋国博参议江东诗忆昔翠华临丨丨儒先一日争声价】
　　璧池【唐书归崇敬传皇太子欲临国学行齿胄礼崇敬建议古天子学曰辟雍以制言之壅水环缭如璧然以谊言之以礼乐明和天下云尔在礼爲泽宫故前世或曰丨丨或曰璧沼亦言学省隋大业中更名国子监今声名之盛辟雍独阙请以国子监爲辟雍　罗隠暇日感怀因寄同院吴蜕拾遗诗丨丨清秋访燕台曾捧瀛洲札翰来】
　　璧沼【唐书归崇敬传见上　吕令问云中古城赋开儒士于丨丨贮美人于玉房　李元纮奉和圣制送张说上集贤学士赐宴诗广庭临丨丨多士侍金闺】
　　璧泉【庾信象戏赋模羽林之华盖写明堂之丨丨】
　　璧流【江淹齐太祖诔胄业旣树丨丨方啓】
　　璧宫【殷尧藩汉宫词成帝夫人泪满怀丨丨相趁落空阶】
　　璧殿【骆宾王边城怀京邑诗丨丨规宸象金隄法斗枢】
　　璧堂【文心雕龙明帝叠耀崇爱儒术肄礼丨丨讲文虎观孟坚珥笔于国史贾逵给札于瑞颂东平擅其懿文沛王振其通论帝则藩仪辉光相照矣】
　　璧台【宋书始平王子鸾传巡灵周之残册略鸿汉之遗篆吊新宫之奄映喭丨丨之芜践　穆天子传天子西至于重丨之丨盛姬告病天子哀之是曰哀次徐陵玉台新咏序周王丨丨之上汉帝金屋之中　陈樵月庭赋若盛姬之丨丨兮极椒风之丽猗上官仪八咏应制诗雪花飘玉辇云光上丨丨】
　　璧廱【三辅黄图周文王辟廱在长安西北四十里亦曰丨丨如璧之圆雍之以水象教化之流行也】璧府【欧阳元辟雍赋在天则应丨丨图书之祥在地则产孔庙金芝之瑞】
　　璧砌【迷楼记丨丨生光琐窗射日】
