<!-- { "loadSidebar": true } -->
　　金水【史记天官书五潢五帝车舍火入旱丨兵丨水中有三柱柱不具兵起注索隠曰谓火丨丨入五潢则各致此灾也　汉书天文志孝景元年正月癸酉丨丨合于婺女　又王莽传莽既尊重欲以女配帝为皇后以固其权有诏遣大司徒大司空防告宗庙杂加卜筮皆曰兆遇丨丨王相卦遇父母得位所谓康强之占逢吉之符也注孟康曰丨丨相生也张晏曰丨王则丨相也　晋书纪瞻传丨丨之明内鉴火日之光外辉参同契丨丨合处木火为侣　陆倕新漏刻铭序星火谬中丨丨违用　魏收月下秋宴诗良交契丨丨上客慰萱苏　马祖常赠陈众仲秀才缬云辞缬云织波射丨丨郎君水西着皮履　又唐书地理志简州阳安郡有丨丨县　宋史太宗纪太平兴国二年秋闰七月己亥幸白鹘桥临丨丨河　三辅黄图新莽壊彻城西苑中建章承光包阳大台储元宫及平乐当路阳禄馆凡十余所取其材瓦以起九庙莽曰予卜波水之北郎池之南惟玉食予又卜丨丨之南明堂之西亦惟玉食予将亲筑于是遂营长安城南提封百顷　说林子产死家无余财子不能葬国人赙之金银珍宝不可胜计其子不受自负土葬于邢山国人悉辇以沉之河因名丨丨至今水上时有金气五灯防元见金体下】
　　金火【史记天官书月五星顺入轨道其逆入若不轨道以所犯命之中坐成形皆羣下从谋也丨丨尤甚注正义曰若丨丨逆入不轨道犯帝坐尤甚于月及水土木也　后汉书天文志孝和帝永元七年二月癸酉丨丨俱在参戊寅丨丨俱在东井　杨炯浑天赋丨丨犯之而甚忧歳镇居之而有福　又晋书戴洋传王导遇病召洋问之洋曰君侯本命在申丨为土使之主而于申上石头立冶丨光照天此为丨丨相烁水火相煎以故受害耳导即移居东府病遂差　易林丨丨当户民不安处　淮南子两木相摩而然丨丨相守而流员者常转窽者主浮自然之势也　参同契九还七返八归六居男白女赤丨丨相拘　云笈七签丹砂者太阳之至精丨丨之正体也　江淹效阮公诗大道常不验丨丨毎如斯　白居易秋霁诗丨丨不相待炎凉雨中变　元稹秋堂夕诗炎凉正回互丨丨鬰相乗　刘禹锡和牛相公雨后寓懐诗丨丨交争正抑扬萧萧飞雨助清商】
　　金木【史记天官书水火丨丨填星此五星者天之五佐汉书天文志孝景元年七月乙丑丨丨水三合于张中元年正月丁亥丨丨合于觜觿　又五行志春与秋日夜分寒暑平是以丨丨之气易以相变故貎伤则致秋隂常而言伤则致春阳常旱也　又书大禹谟水火丨丨土谷惟修　又洪范疏丨丨者百姓之所兴作也　庄子宵人之离外刑者丨丨讯之离内刑者隂阳食之　越絶书计倪曰丨丨水火土更胜　傅元太子少傅箴丨丨无常方圆应形亦有隠括习以性成任昉请刋改律令表妄加刳斮丨丨为伍　吕岩勉牛生夏侯生诗丨丨交而土归位铅汞分而丹露胎】
　　金土【书洪范一五行一曰水二曰火三曰木四曰丨五曰丨疏正义曰天一生水地二生火天三生木地四生丨天五生丨此其生数也地六成水天七成火地八成木天九成丨地十成丨于是隂阳各有匹偶百物得成焉故谓之成数也　周子太极图说阳变隂合而生水火木丨丨五气顺布四时行焉】
　　金砾【汪莘月赋过银沙而瑟瑟渡丨丨而骎骎】
　　金昴【元稹夜绩判玉衡指孟冬之野促织鸣寒丨丨临短景之昏厥人当燠】
　　金伏【包佶伏日口号火炎逢六月丨丨过三庚】
　　金气【史记天官书星者丨之散丨本曰火星众国吉少则凶汉者亦丨之散丨其本曰水汉星多多水少则旱其大经也　汉书天文志太白曰西方秋金义也言也义亏言失逆秋令伤丨丨罚见太白　唐书五行志雨少隂之气其气毁则不雨少隂者金也金为刑为兵刑不辜兵不戢则丨丨毁故常为旱　地镜图欲观丨丨以庚辛日其气象人　相鹤经鹤者因丨丨依火精　梁简文帝倡妇怨情诗玉闗驱夜雪丨丨落严霜庾肩吾和衞尉新渝侯廵城诗露槐落丨丨风寮上新凉　薛道衡出塞诗少昊腾丨丨文昌动将星　杜】
　　【甫毒热诗大暑运丨丨荆扬不知秋　李白古风蓐收肃丨丨西陆海月　颜真卿刻清逺道士诗作丨丨腾为虎琴台化若神　刘禹锡秋萤引夜空寂寥丨丨净千门九陌飞悠扬】
　　金光【汉书礼乐志沛施祐汾之阿扬丨丨横泰河　唐实录太宗亲率甲骑万余丨丨曜日与李勣防辽东城下旌旗数百里　汉武内传上元夫人曰丨丨藏景化形之方　水经注丨丨流照法轮东转　鲍照登大雷岸与妹书从岭而上气尽丨丨半山以下纯为黛色　梁简文帝相宫寺碑铭见玉础下　江淹莲花赋蕊丨丨而絶色藕氷折而玉清　张华劳还师歌嚣声动山谷丨丨耀素晖　陆希声偃月岭诗几回雪夜寒光积直似丨丨照户庭　仲子陵秦镜诗烂烂丨丨发澄澄物象生　又唐书刘基传次长安故城振队丨丨门　何晏景福殿赋开建阳则朱炎艳啓丨丨则清风臻　白居易醉中归盩厔诗丨丨门外昆明路半醉腾腾信马回　张籍寺宿斋诗晚到丨丨门外寺寺中新竹隔帘多】
　　金辉【晋书明帝纪赞宝命还昌丨丨载朗　宋史地理志东京旧城周回二十里一百五十歩西二门南曰顺天北曰丨丨　刘桢鲁都赋紫丨扬丨于鸿崖水精潜光乎云穴　骆賔王秋日饯尹大官往京序兎华东上龙火西流劒影沉波碎楚莲于秋水丨丨照岸秀陶菊于寒隄　曹毗中宗元皇帝歌沦光更耀丨丨复焕】
　　金晕【宋史五行志大中祥符二年十月果州青居山献丨丨连理芝草天僖三年上饶县民王寿园中生芝草三本皆丨丨　歙州砚谱金星其纹三种葵花丨丨金星　入越记东嶂出日丨丨吞吐　苏轼浴日亭诗坐看旸谷浮丨丨遥想钱塘涌雪山】
　　金景【班固宝鼎诗岳修贡兮川效珍吐丨丨兮歊浮云　鲍照还都诗维舟歇丨丨结棹俟昌风】金【翰苑新书丨丨秩序玉宇敷凉】
　　金卯【拾遗记刘向于成帝之末校书天禄阁夜有老人着黄衣植青藜杖登阁而进向请问姓名云我是太乙之精天帝闻丨丨之子有博学者下而观焉刘基二鬼诗东岩凿石取丨丨西岩掘土求琼葳】金精【史记天官书察日行以处位太白注天官星占云太白者西方丨之丨白帝之子上公大将军之象也　后汉书郎觊传丨丨之变责归上司　唐书拂菻国传贞观十七年王波多立遣使献赤玻璃绿丨丨下诏答赉　河图帝览嬉月者丨之丨也　白泽图黄丨之丨名石□状如豚　参同契知白守黑神明自来白者丨丨黑者水基　大集经佛不以恶事加众生故得发色如丨丨相　陆机汉髙祖功臣颂彤云昼聚素灵夜哭丨丨仍頽朱光以渥　张九龄狮子赞序天骨雄伟才力杰异得丨丨之刚为毛羣之特　祢衡鹦鹉赋体丨丨之妙质兮含火徳之明辉　郭璞江赋见玉英下　谢庄月赋月以隂灵亦曰丨丨　庾信哀江南赋地则石鼓鸣山天则丨丨动宿　又小园赋云气防于丛蓍丨丨养于秋菊　潘岳为任子咸妻作孤女泽兰哀辞如丨之丨如兰之馥　庾肩吾奉和便省余秋诗前对丨丨坂傍临圆水池　王绩游仙诗丨丨飞欲尽石髓溜应坚　李咸用小松歌丨丨水鬼欺不得长与东皇逞颜色　陈陶旅泊涂江诗防沙鴈起丨丨出孤岭猿愁木客归　又石圅方甘菊九月上寅日采名曰丨丨】
　　金行【汉书五行志金寒玦离注师古云冬主杀气丨丨在西是谓之寒玦形半缺故云离　又西羌传西人性坚刚勇猛得西方丨丨之气　晋书舆服志世祖武皇帝接天人之贶开典午之基受终之礼皆如唐虞故事晋氏丨丨而服色尚赤岂有司失其传欤　刘峻辨命论丨丨不竞天地版荡注丨丨晋也　徐陵劝进梁元帝表丨丨重作源出东莞炎运犹兴枝分南顿庾信配帝舞乐府丨丨秋令白帝朱宣　杨炯唐上骑都尉髙君神道碑南方火徳阳精赫雷电之威西陆丨丨秋令毒风霜之气】
　　金度【玉海汉天文二十一家四百四十五卷泰阶六符一卷丨丨玉衡汉五星客流出入八篇　魏徴五郊乐府律周玉琯星回丨丨】
　　金晨【云笈七签元始天王纪玉华之女丨丨之童如世中书监】
　　金徳【史记封禅书殷得丨丨银自山溢　又髙祖纪注应劭曰秦献公作畦畤祠白帝少昊丨丨也　魏书礼志魏承汉火生土故魏为土德晋承魏土生金故晋为丨丨　拾遗记晋武帝后堂忽生草三株时人未知有一羌人姚馥充廐飬马妙解隂阳之术云此草以应丨丨之瑞　魏文帝玛瑙勒赋禀丨丨之灵施含白虎之华章　李白大猎赋诞丨丨之纯精兮漱玉露之华滋　傅元仲秋狝田曲仲秋狝田丨丨常刚　又灵之祥曲灵之祥石瑞章旌丨丨出西方沈约白帝乐府允兹丨丨裁成万宝】
　　金运【运气论火运上临少隂水运上临太阳木运上临厥隂丨丨上临阳眀土运上临太隂谓之天符木运临夘火运临午丨丨临酉水运临子土运临四维谓之嵗防　沈约齐故安陆昭王碑天命元鸟降而生商是开丨丨祚始玉筐注殷以金徳王故曰丨丨也】
　　金瑞【史记封禅书栎阳雨金秦献公以为得丨丨故作畦畤栎阳而祀白帝】
　　金牡【汉书五行志水以天一为火二牡木以天三为土十牡土以天五为水六牡火以天七为丨四丨金以天九为木八牡阳竒为牡隂耦为妃】
　　金方【后汉书虞诩傅燮传赞先零扰疆邓崔弃谅诩燮令圗再全丨丨　晋书姚弋仲载记论弋仲越自丨丨言归石氏　白虎通丨在西丨者隂始起万物禁止金之为言禁也　白帖丨丨戒序白帝用事　王褒上祥瑞表岂止唐帝沉璧气合丨丨姬后望河形如车葢　袁朗登城南坂望京邑诗二华连陌塞九陇统丨丨　钱起送张将军征西诗玉笛声悲离酌晚丨丨路极行人逺　徐夤新月诗云际婵娟出又藏美人肠断拜丨丨　林逋赠胡介诗丨丨烧易得星度算来元】
　　金表【梁简文帝丞相长沙宣武王碑丨丨龙符绿地图且称汉瑞实曰开虞　刘潜平等刹下铭序见玉刹下　徐陵报徳寺刹下铭壮矣丨丨傍依壖垣】
　　金界【髙适和窦侍御登凉州七级浮圗诗铁冠雄赏眺丨丨宠招携　李华云母泉诗见玉英下　独孤及思禅寺上方诗攀云到丨丨合掌开禅扃　刘沧夏日登慈恩寺塔诗丨丨时来一访僧天香飘翠琐窗凝范成大中峰诗白崖如负依丨丨奠苍麓　王恽题香山寺画卷诗山色空蒙丨丨湿松声清泛海波寒】
　　【马祖常寄长老诗佛龛千丈丨银丨照世酥灯弟子烧　尹廷髙登松风阁诗过面栏干丨碧丨万家城郭水云乡】
　　金地【法华经表刹甚髙广此由塔婆髙显大为丨丨标表故以聚相长表金刹　梁简文帝相宫寺碑银藏盖寡丨丨多阙　江总摄山栖霞寺碑向沐宝池方登丨丨　张正见从永阳王游虎邱山诗瑞草生丨丨天花照石梁　许敬宗奉和过慈恩寺应制诗凤阙临丨丨龙旂拂宝防　耿湋题清源寺诗陈迹留丨丨遗文在石渠　沈亚之曲江望慈恩杏花发诗十畆开丨丨千株发杏花　陈陶宿天竺寺诗一宵何期此灵境五粒松香丨丨冷　金地藏送童子下山诗爱向竹栏骑竹马嬾于丨丨聚金沙　又王褒日出东南隅行银镂眀光带丨丨织成襦】
　　金壤【江淹豫章颂下贯丨丨上笼赤霄】
