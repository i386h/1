<!-- { "loadSidebar": true } -->
　　石门【春秋隐公三年冬十二月齐侯郑伯盟于丨丨注丨丨齐地或曰济北卢县故城西南济水之门左传冬齐郑盟于丨丨防卢之盟也　论语子路宿于丨丨　史记南越尉佗传楼船将军将精卒先防防陕破丨丨得越船粟因推而前挫越锋以数万人待伏波蜀志张嶷传注益部耆旧传曰嶷受兵马三百人随马忠讨叛羌嶷别督数营在先至他里邑所在髙峻嶷随山立上四五里羌于要阨作丨丨于门下施牀积石于其上过者下石槌击之无不糜烂嶷度不可得攻乃使译告之曰汝汶山诸种反叛伤害良善天子命将讨灭恶类汝等若稽颡过军资给粮费福禄永隆其报百倍若终不从大兵致诛雷击电下虽追悔之亦无益也耆帅得命即出诣嶷给粮过军　晋书慕容垂载记遣建威将军王腾起浮桥于丨丨　宋书自序传大军东归林子领水军于丨丨以为声援还至郡髙祖噐其才智不使出也　唐书宣宗纪大中三年二月吐蕃以秦原安乐三州丨丨驿藏木峡制胜六盘石峡萧七闗归于有司　又吐蕃传结赞屯丨丨以俱文珍马寜马弇归唐而囚汉衡叔矩河州辛荣廓州扶余凖鄯州　宋史河渠志渠口旧有六丨丨谓之洪门今亦隤圯若复议兴置则其功甚大　元史河渠志江南北皆东行北旧无江冰凿以辟沫水之害中为都江堰少东为大小钓鱼又东跨二江为丨丨以节北江之水又东为利民台台之东南为侍郎杨桞二堰　三辅黄图云阳宫记云宫东北有丨丨山冈峦纠纷干霄秀出有石岩容数百人上起甘泉观　水经昆仑墟在西北去嵩髙五万里地之中也其髙万一千里河水出其东北陬屈从其东南流入于渤海又出海外南至积石山下有丨丨河水冒以西南流　又河水又东流丨丨水南注之注水出丨丨山　又见山峡下　又汉水又东合裦水注水西北出衙岭山东南迳大丨丨歴故栈道下谷俗谓千梁无柱也　又裦水又东南歴小丨丨蜀论云秦惠王欲伐蜀而不知道作五石牛以金置尾下言能屎金蜀王负力令五丁引之成道秦使张仪司马错防路灭蜀因曰石牛道蜀都赋曰岨以丨丨其斯之谓也门在汉中之西裦中之北　谢灵运游名山志丨丨涧六处丨丨遡水上入两山口两边石壁右边石岩下临涧水世説逺公在庐山中注法师游山记曰自托此山二十三载再践丨丨四游南岭东望香鑪峯北眺九江传闻有石井方湖中有赤鳞踊出野人不能取直叹其竒而已矣　髙士传丨丨守者鲁人也亦避世不仕自隐姓名为鲁守丨丨主晨夜开闭　述异记西蜀丨丨山有树名曰桄榔皮里出屑如麫用作饼食之与麫相似因谓之桄榔麫焉　豫章古今记丨丨山在建昌下流有石梁如门　睦州古迹记为蟾蜍三足一在丨丨限北为游鱼布影于石者一在外洞顶西北　桂海岩洞志曽公洞旧名冷水岩山根丨丨砑然入门石桥甚华曽丞相子宣所作　明一统志丨丨在顺天府遵化县西北山峡崭絶壁立其中洞开俗呼为丨丨口汉渔阳太守张纯叛灵帝遣中郎将孟溢公孙纯战于丨丨即此又丨丨在平阳府解州东南白径岭逾中条山通陜州道山岭参天左右壁立间不容轨谓之丨丨　又丨】
　　【丨山在顺徳府邢台县石勒遣石季龙进据丨丨即此又丨丨山在直和州含山县南二十里有谷道十里许石壁峙立如门商旅经行其间　又丨丨山在登州府文登县东南五十里东西二石耸立如门又寜海州东南五十里蓬莱县西十五里俱有丨丨山　又丨丨山在兖州府平隂县西二十五里山上有丨丨东西相向可通人行　又丨丨山在临洮府兰州西南水经漓水东北经丨丨口山髙峻险絶对岸如门　又丨丨峡在平凉府静寜州南一百五十里山石如门其路斩截即陇山北垂也　又丨丨岩在汀州府连城县东七里双石对峙壁立万仞故名　又丨丨闗在辽东盖州卫东七十里　又丨丨汤泉在西安府蓝田县西南四十里唐时尝大雪此地落即融有异僧云必温泉也掘之果然　庾信司马裔墓志铭丨丨冰释金堤电散又髙凤好书不知流麦赞丨丨云度铜梁雨来麦流虽逺书卷犹开　江淹杂词嘉丨丨之埋名怜栁子之躭道　孙逖立秋日题安易寺北山亭诗髙如丨丨顶胜拟赤城标　李白送杜甫诗何时丨丨路重有金尊开杜甫谒文公上房诗丨丨日色异绛气横扶疎　又龙门镇诗见峯峦下　又刈稻了咏怀诗稻获空云水】
　　【川平对丨丨　又题张氏隐居诗涧道余寒歴冰雪丨丨斜日到林邱　韦应物云阳馆诗念昔白衣士结庐在丨丨　又同越琅琊山诗丨丨有雪无行迹松壑凝烟满众香　王武陵宿慧山寺诗丨丨吐明月竹木涵清光　栁宗元戏题丨丨长老东轩诗丨丨长老身如梦栴檀成林手所种　刘禹锡松江送处州奚使君诗知君五陵客不乐丨丨游　又罢郡姑苏北归渡杨子津诗海阔丨丨小城髙粉堞明　杜牧山寺诗峭壁引行径截溪开丨丨　施肩吾讽山云诗闲云生叶不生根常被重重蔽丨丨　朱庆余送僧游温州诗丨丨期独徃谢守有遗篇　马戴山行诗丨丨斜月入云窦暗泉通　无可书马如文丨丨居诗林回天阙近雨过丨丨清　皎然送旻上人游天台诗月思华顶宿云爱丨丨行　又春日杼山寄赠李员外纵诗欲掇幽芳聊赠逺郎官那赏丨丨春　元好问下黄榆岭诗丨丨细路无暗泉行人饥渴挽不前】
　　石闼【宋史魏胜传金人复遣五斤太师发诸路兵二十余万来攻海州先遣一军自州西南断胜军饷道胜择勇悍士三千余骑拒于丨丨堰金军不能进】
　　石窗【明一统志丨丨在寜波府四明山唐陆蒙云四明山有峯最髙四穴在峯上每天色澄霁望之如户牖相传丨丨四明之目也　姚合寄元绪上人诗丨丨紫藓墙此世此清凉　方干送镜空上人游江南诗应怀旧溪月夜过丨丨流　又登雪窦僧家诗见山霭下　张乔再题敬亭清越上人山房诗丨丨清吹入河汉夜光流　皮日休鹿亭诗为在丨丨下成仙自不知若虚怀庐山旧隐诗书架想遭苔藓裹丨丨应被薜萝纒】
　　石扉【西京杂记见石人下】
　　石牖【寰宇记楼盖山在石城县杨真人炼丹处石几丨丨尚存】
　　石户【庄子舜以天下让其友丨丨之农丨丨之农曰卷卷乎后之为人葆力之士也以舜之德为未至也于是夫负妻戴携子以入于海终身不反也注丨丨地名　嵇康太师箴子州称疚丨丨乗桴　徐陵劝进梁元帝表伏惟陛下因百姓之心振万邦之命岂可逡巡固让方求丨丨之农髙谢君临徒引箕山之客　江淹杂词苔藓生兮绕丨丨莲花舒兮绣池梁　谢灵运过瞿溪山僧诗见山木下　苏轼诗我来叩丨丨飞鼠翻白鸦】
　　石柱【魏志曹爽传爽参军杨伟为爽陈形势宜急还不然将败注世语曰伟字世英冯翊人明帝治宫室伟谏曰今作宫室斩伐生民墓上松柏毁坏碑兽丨丨辜及亡人伤孝子心不可以为后世之法则　宋史礼志帝自制五岳醮告文遣使醮告即建坛之地构亭立丨丨刻文其上　又陈尧叟传再迁工部员外郎广南西路转运使岭南风俗病者祷神不服药尧叟有集騐方刻丨丨州驿又以地气蒸暑为植树凿井每三二十里置亭舍具饮噐人免暍死　又王刚中传成都万嵗池溉三乡田嵗久淤淀刚中疏之累土为坊上植榆栁表以丨丨州人指曰王公之甘棠也　三辅黄图始皇筑咸阳宫因北陵营殿端门四达以制紫宫象帝居引渭水灌都以象天汉横桥南渡以法牵牛一十二梁桥之南北堤缴立丨丨咸阳北至九嵕甘泉南至鄠杜东至河西至汧渭之交东西八百里南北四百里离宫别馆相望聨属　水经注淇水东北迳丨丨冈东北注矣明一统志丨丨在衡州府耒阳县西五十里髙五六尺上有字磨灭可识者天宝十一年五字而已　又丨丨在南昌府寜县西南二百里郁江口四靣如削成柱又丨丨山在于潜县东五里上有石天然成柱髙二丈围一丈有古篆十数字或云秦时所刻今剥落不可辨又丨丨山在南阳府唐县东南一百里山有丨丨柱有铁环莫考其故　又丨丨山在寜国府旌徳县西六十里相传梁程灵洗抽矢射山有双石挺然独立而一巨石承之乃灵洗立帜之所　又丨丨山在严州府分水县南二十里二山对峙各有丨如丨髙数十丈　又丨丨山在汉中府洋县西北一百里山顶有丨丨石盆又丨丨川在河南府登封县东二十五里源出嵩山之东龙潭之南　庾信秦州天水郡麦积崖佛龛铭见山楼下　卢照邻病棃树赋状金茎之的的疑丨丨之亭亭　杜甫冬到金华山观因得故拾遗陈公学道遗迹诗陈公读书堂丨丨仄青苔　刘禹锡白舍人见詶拙诗因以寄谢诗名姓也曽镌丨丨诗篇未得上屏风又经伏波神祠诗乡园辞丨丨筋力尽炎洲　郑谷南宫寓直诗粉廊曽试处丨丨昔贤名　苏轼游罗浮山诗铁桥丨丨连空横杖藜欲趁飞猱轻　僧大防饮仙桥诗烂柯旧事凭谁问丨丨题诗薜荔生】
　　石础【王泠然汝州薛家竹亭赋一门四柱丨丨松櫺】
　　石磉【梁书扶南国传西河离石县刘萨何出家名慧达游行礼塔至丹阳登城望见长千里有异气因就进拜果是育王塔所屡放光明由是定知必有舍利乃集众掘之穿土九尺许方至丨丨磉下有石函函内有铁壶以盛银坩坩内有金镂罂盛三舍利如粟粒大】
　　石砌【梁简文帝神山寺碑铭见崖阶下　皮日休诗清泉出丨丨好树临柴闗　李山甫题李员外防诗丨丨蛩吟响草堂人语稀　又元史河渠志至治三年三月大都河道提举司言海子南岸东西道路当两城要冲金水河浸润于其上海子风浪冲囓于其下且道狭不时溃防泥泞车马艰于徃来如以丨丨之实永久之计也】
　　石隖【李中咏泉诗泛花穿丨丨泻月下莲塘　马祖常追和许浑游溪夜回韵诗直待月痕侵丨丨还期烟色认柴闗】
　　石栏【阑同明一统志丨丨水在防州府钦州西五里水底有丨丨横生　张昱婆留井诗旧日婆留井未堙丨丨苔藓上龙鳞　王逢景阳井诗丨丨漫涴胭脂色不似湘筠染泪痕】
　　石槛【洛阳伽蓝记明悬尼寺在建春门外丨丨有四柱在道南铭云汉阳嘉四年将作大匠马宪造】石甃【李白诗丨丨冷苍苔寒泉湛秋月　刘禹锡楚州开元寺北院枸临井繁茂可观诗翠黛叶生笼丨丨殷红子熟照铜瓶　常衮诗金铺深内殿丨丨净寒渠　秦韬玉诗丨丨通渠引御波　马祖常次韵王参议寄上京胡安常诸公诗丨丨冰凘古不消广寒张乐喜闻韶　王逢同谊书记游查山留题净无余西南林壑诗见岩扉下】
　　石阶【南唐近事何敬洙善弹射性勇决微时为鄂帅李简家僮李性严毅果于杀戮左右给使之人小有过鲜获全宥何尝因薄暮与同羣戏于小防下有苍头取李公所爱砚擎于手中谓诸僮曰谁敢破此何时余酣乘兴厉色而应曰死生有命吾敢碎之乃掷砚于丨丨之上铿然毁碎】
　　石栅【明一统志丨丨山在永昌军民府施甸长官司西十里】
