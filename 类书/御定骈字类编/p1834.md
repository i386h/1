<!-- { "loadSidebar": true } -->
　　芝兰【家语与善人居如入丨丨之室久而不闻其香梁书刘峻传见萧艾下　周书庾信传论摭六经百氏之英华探屈宋卿云之秘奥其调也尚逺其旨也在深其理也贵当其辞也欲巧然后莹金璧播丨丨文质因其宜繁约适其变权衡轻重斟酌古今和而能壮丽而能典焕乎若五色之成章纷乎犹八音之繁防易林南山丨丨君子所有　韵语阳秋砌下丨丨新满径门前桃李旧垂阴却应回念江邉草放出春烟一寸心此郑谷有祈于知己也而柳玭取之　路荡拔茅赋异丨丨之禀性不用其香等葵藿之有心尚思向日李觏麻姑山赋髙台层瑶吸日月之光缭垣筑粉孕丨丨之香　李纲荔枝后赋香吐丨丨液凝琼浆　杨炯和酬虢州李司法诗昔我丨丨契悠然云雨疎　韦元旦饯唐州髙使君赴任诗桐柏膺新命丨丨惜旧游杜甫种莴苣诗拥塞败丨丨众多盛荆杞　髙适同郭十题杨主簿新防诗更得丨丨地兼营枳棘林　又山园新亭与邢判官同游诗忝游丨丨室还对桃李阴孟浩然示孟郊诗见蔓草下　钱起锄药诗但使丨丨出萧艾不辞手足皆胼胝　元稹酬许康佐诗珠玉慙新赠丨丨忝旧游　刘禹锡和重题诗水榭丨丨室仙舟鱼鸟情　又送国子令狐博士赴兴元觐省诗谏院过时荣棣萼谢庭归去踏丨丨　孟郊张徐州席送岑秀才诗振振丨丨歩升自君子堂　杜牧昔事文皇帝三十二韵诗馥馥丨丨圃森森枳棘藩　顔萱送羊振文归觐桂阳诗悬鱼庭内丨丨秀驭鹤门前薜荔封苏轼以双刀遗子由诗惟有王元通阶庭秀丨丨　黄庭坚奉和王子弼诗披榛拔丨丨断石收琰琬　沈遘天台山送僧象微归山诗丨丨散竒草松桂罗嘉树陈傅良送范宪东叔帅潼川诗一则琢氷雪再则纫丨丨　虞集云州道中数闻异香诗非有丨丨从地出略无烟雾只风飘　范梈节妇王氏诗贞心守松柏芳性轶丨丨　袁裒逺游诗古人虽云逺其言若丨丨　段成已李公子诞日诗堦下丨丨相照映人间岐路极微茫　张宇上巳日游平湖诗日暮丨丨无处觅野花汀草占春多】
　　芝蕙【陆机演连珠春风朝煦萧艾蒙其温秋霜宵坠丨丨被其凉　曹唐小游仙诗见芸花下】芝菌【唐书栁宗元传傥因贼平庆赏之际得以见白使受天泽余润虽朽枿败腐不能生植犹足蒸出丨丨以为瑞物　菌谱见菌谱下　梅尧臣凌霄花赋芙蓉出污而自丽丨丨不根而自长　韩愈咏雪赠张籍诗压野荣丨丨倾都委货财　皮日休寄润卿博士诗将收丨丨唯防雪欲晒图书不奈云　苏轼铁拄杖诗披榛觅药采丨丨刺虎鏦蛟擉蛇蝎　黄庭坚贵池诗笔砚鼠行尘丨丨生铜鬲】
　　芝术【周书王褒传与弟分袂西陜言反东区虽保周陵还依蒋径三姜离防二仲不归麋鹿为曹更多悲绪丹经在握贫病莫谐丨丨可求恒为采掇　顔延之释何衡阳书刍豢之功希至百龄丨丨之懿亟闻千岁谢灵运昙隆法师诔茹丨丨而共饵披法言而同卷梁寅蒙山赋见兰茝下　张九龄叙怀诗去去勿重】
　　【陈归来茹丨丨　又诗笙歌下鸾鹤丨丨萃灵仙　李白望黄鹤楼诗地古遗草木庭寒老丨丨　孟浩然题鹿门山诗金涧饵丨丨石牀卧苔藓　又白云先生王迥见访诗居闲好丨丨采药东城市　李华僊游寺诗早窥神仙箓愿结丨丨友　卢纶梦桃源诗园林满丨丨鸡犬傍篱栅　孟郊与王员外涯游枋口柳溪诗主人稷卨翁徳茂丨丨畦　刘禹锡送家兄归王屋山隐居诗见苔莎下　许浑潭东题司马郊园诗更欲寻丨丨商山便寄家　伍乔宿灊山诗丨丨露浓溪坞白薛萝风起殿廊寒　苏轼种徳亭诗小圃傍城郭闭门丨丨香　陆游立春前二日诗见韭菘下　又有感诗已卜一庵鵞鼻谷可无丨丨疗朝饥　赵师秀寄茅山温尊师诗忆师每欲寻师去丨丨栽成自可餐　宋无喜虚碧自龙虎归诗丹房丨丨春英长玉洞烟霞夜梦离】芝薇【潘尼逸民吟陟彼名山采此丨丨　黄庚游谢仙岩飞霞观岩下李参政墓诗乃知钟鼎贵不如丨丨馨】
　　芝禾【宋史仪衞志初大观三年西京颍阳县大庆观圣祖殿东有嘉禾芝草并生其嘉禾一本四穗芝草叶圆而重起至是诏制丨丨并秀旗】
　　芝艾【宋书邓琬传巫山既燎丨丨共烟幸遵良涂无守毁辙　魏略苗秽害田随风烈火丨丨俱焚安能白别　梁元帝讨侯景檄孟诸焚燎丨丨俱尽宣房河决玉石同沉　张载招隐诗不见巫山火丨丨岂相离】芝桂【南史褚伯玉传王僧达答丘珍孙书曰褚先生从白云游旧矣近故要其来此冀慰日夜比谈讨丨丨借访薜萝若已窥烟波临沧洲矣　唐书元行冲传见药笼下　陈子昂喜马参军相遇醉歌序且欲以丨丨为伍麋鹿同曹　曹植矫志诗丨丨虽芳难以饵烹尸位素餐难以成名　庾信和王少保遥伤周处士诗忽闻泉石友丨丨不防身　唐睿宗送道士司马承桢还天台诗林泉先得性丨丨欲调神　欧阳修箕山诗聊兹谢丨丨归月及新春　黄溍敬亭山诗息阴睠枌槚搴芳怀丨丨】
　　芝椿【张仲方赠毛仙翁诗丨丨禀气本坚强】
　　芝楮【癸辛杂识公主下降诸阃及权贵各献添房之物时马天骥为平江发运使独献罗钿细柳箱笼百只并镀金银鎻百具锦袱百条共实以丨丨百万理宗大喜】
　　芝药【史记武帝纪遣方士求神怪采丨丨以千数　鲍照临川王服竟还田里诗屏迹勤躬稼衰疾倚丨丨】
　　芝茜【述异记洛阳有丨丨园汉官仪云染园出丨丨供染御服是其处也】
　　芝荋【后汉书马融传广成颂见芋渠下】
　　芝蔴【金史舆服志六品七品服绯丨丨罗　物类相感志炙肉以丨丨花为末置肉上则油不流】芝芙【词统赵明诚梦人告之曰言与司合安上冠脱丨丨草拔后娶李易安为妻始悟梦中之语乃词女之夫四字也】
　　芝露【张载羽扇赋濯以云精拂以丨丨】
　　芝云【郑元祐月夜怀十五友草堂賔主诗丨丨如盖拥氷盘携得王珣午夜看】
　　芝山【明一统志丨丨在江宁府溧水县东南七十里上有李子洞泉出沸涌相去三百步名燕洞中有石燕遇雨则飞晴则还落为石广可容数千人　又丨丨在饶州府城北四里初名土素山唐刺史薛振于山颠得芝草三茎因改今名】
　　芝岭【元好问送仲梁出山诗菊源不逐时事改丨丨自与商顔邻】
　　芝峰【萨都拉云际感兴诗昨日登丨丨兹辰陟云岭】
　　芝洞【庾信秦州天水郡麦积崖佛龛铭丨丨秋房檀林春乳】
　　芝水【金史地理志平阳府隰州永和县有楼山横河山丨丨】
　　芝川【明一统志丨丨在西安府韩城县南二十三里东流入黄河】
　　芝溪【明一统志丨丨在嘉兴府城西北五里】
　　芝泉【吉雅谟丁游定水寺寄杜尧臣诗云树丨丨随处好一时清赏间相忘】
　　芝原【谢朓游后园赋见蕙畹下　江淹应谢主簿骚体诗丨丨寂少色筠庭黯无光】
　　芝田【唐书艺文志丨丨録一卷　金史五行志世宗大定五年六月戊子河南府进芝草十三本得于丨丨石者荐之于太庙　拾遗记见蕙圃下　曹植洛神赋见蘅臯下　夏侯谌猎兔赋见兰圃下　鲍照舞鹤赋朝戏于丨丨夕饮乎瑶池　皇甫湜鹤处鸡羣赋是宜翔金穴集丨丨冀松乔于碧落侣鸾凤于紫烟　薛士隆鴈荡山赋履丨丨而种玉炼炉火以飞霞　李纲武夷山赋其内则有琼楼珠殿玉圃丨丨创见天地自开山川灵仙之所周旋也　梁简文帝舞鹤诗来自丨丨逺飞度武溪深　唐太宗首春诗丨丨初鴈去绮树未莺来　上官仪和赠髙阳公诗薰炉御史出神仙云鞍羽盖下丨丨　王勃八仙迳诗终希脱尘网连翼下丨丨　骆賔王畴昔篇丨丨花月屡裴回金谷佳期重游衍　皇甫冉送张道士归茅山谒李尊师诗无穷杏树行时种几许丨丨向月耕　戴叔伦别崔法曹诗欲作别离西入秦丨丨枣迳往来频　权徳舆送王錬师赴王屋诗稔岁在丨丨归程入洞天　刘禹锡深春诗丨丨绕舍色杏树满山花　李频游四明山刘樊二真人祠诗池塘来乳洞禾黍接丨丨　黄滔壶公山诗琼津流乳窦春色驻丨丨　曹唐小游仙诗玉洞长春风景鲜丈人私宴就丨丨　虞集送戴真人归越诗丨丨玉树久相待天上老仙那肯留　萨都拉宿曲阳仙馆诗天际三峰横紫烟山前山后尽丨丨　陈深汤梅山为道士归吴还山诗丨丨火暖丹砂熟松峤花香白酿新】
　　芝畹【陆蒙和夏景冲澹诗丨丨烟霞全覆穗橘洲风浪半浮花】
　　芝苑【孔稚珪让詹事表自非器上白云韵同明月何以延芳丨丨插羽琼条】
　　芝园【陆蒙上真观诗穷幽不知倦复息丨丨舍】
　　芝圃【广异记仙都有丨丨悉种灵芝　庾信华林园马射赋翔凤为林灵丨为丨　嵇喜答嵇康诗遥集丨丨释辔花池】
　　芝房【汉书武帝纪元封二年诏曰甘泉宫内中产芝九茎连叶上帝博临不异下房赐朕休其赦天下赐云阳都百户牛酒作丨丨之歌　梁书元帝纪丨丨感徳咸出铜池蓂荚伺辰无劳银箭　班固两都赋序白麟赤鴈丨丨宝鼎之歌荐于宗庙　梁昭明太子七契辞髙薰奏响溢丨丨　江淹为萧上铜钟芝草众瑞表宝鼎白云瑞集轩世丨丨赤鴈祥委汉年　张衡南都赋丨丨菌蠢生其隈玉膏滵溢流其隅　徐彦伯南郊赋见菌蠢下　王勔百合花赋比萱甲之能连引丨丨而自拟　沈封指佞草赋萐蒲空扇于尧厨丨丨徒歌于汉室　文彦博汾阴出宝鼎赋并丨丨而荐庙配白雉以陈诗　庾信道士歩虚词石髓香如饭丨丨脆似莲　许敬宗游清都观寻沈道士诗见蕙帐下】
　　芝室【卢鸿终南十志丨丨兮药房】
　　芝庭【谢庄舞马赋乗玉塞而归宝奄丨丨而献秘】
　　芝阙【何逊七召瞰丨丨以窈窕见玉台之相距　欧阳修诗行殿峩峩出緑槐琳房丨丨耸崔嵬】芝阁【王安石丨丨记祥符时封泰山以文天下之平四方以芝来告者万数其大吏则天子赐书以宠嘉之小吏若民辄锡金帛方是时希世有力之大臣穷搜而逺采山农野叟攀缘徂以上至不测之髙下至涧溪壑谷分崩裂絶幽穷隐伏人迹之所不通往往求焉而芝出于九州四海之间盖几于尽矣太丘陈君学文而好竒丨生于庭能识其为芝惜其可献而莫售也故丨于其居之东偏掇取而藏之盖其好奇如此　王禹偁送查校书从事彭门诗佐幕徐方鬓未秋官升丨丨更风流】
　　芝轩【江万里宣政杂録政和中宗室士顿所居钝轩忽生白芝数本于梁栋上因易名丨丨宾客咏歌以为和气】
　　芝楼【王勃乾元殿颂序丨丨对幄熏传五日之风芸阁列钱彩鍜三旬之雾　薛涛寄词诗菌阁丨丨窅霭中霞开深见玉皇宫　吴莱五泄东源有地度可十数亩后负山前则石河如带幽夐深窈盖隐居学道者可筑室偶赋一诗属陈彦正凤驭鸾鞭白羽瓘丨丨菌阁朱茎殷】
　　芝馆【王勃七夕赋抗丨丨而星罗擢兰宫而雾起】
　　芝亭【王勃文丨丨袭誉盛文史于三冬桂幄凝驩照绮罗于九夏】
　　芝防【顔延之三月三日曲水诗序略亭臯跨丨丨苑太液怀曾山　髙似孙水仙花后赋见茝涯下　王勃寻道观诗丨丨光分野蓬阙盛规模　冯延登西园诗见兰畹下】
　　芝薄【陆云逸民赋仍蔬圃于丨丨兮即兰堂于芳林】
　　芝楹【孙蕡诗寳鼎椒兰腾馥郁丨丨华盖仰葳防】
　　芝楣【黄佐北京赋丨丨绣栱虹植电衡】
　　芝车【谢氏诗源博物志云上芝为车马故乐府丨为丨】
