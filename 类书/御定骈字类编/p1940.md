<!-- { "loadSidebar": true } -->
　　柳宿【本事诗白居易姬人樊素善歌妓人小蛮善舞尝为诗曰樱桃樊素口杨栁小蛮腰年既髙迈而小蛮方丰艳因为杨柳之词以托意曰一树春风万万枝嫩扵金色软扵丝永丰坊里东南角尽日无人属阿谁及宣宗朝国乐唱是词上问谁词永丰在何处左右具以对之遂因东使命取永丰栁两枝植扵禁中白感上知其名且好尚风雅又为诗一章其末句云定知此后天文里丨丨光中添两枝】
　　柳南【晋书天文志丨丨六星曰外厨】
　　柳风【贡师泰遣懐诗日入丨丨息月上花露多　郭钰四时词美人调笑渡江去半榻丨丨棊不收　张昱刘曜卿画折花宫女诗见草露下　温庭筠更漏子词见兰露下】
　　柳烟【枫窗小牍见荷露下　陆辅之词防张梅崖绮罗香警句暗粉疎红为谁匀注都负了燕约莺期更闲却丨丨花雨　梁武帝诗君如东扶景妾似西丨丨杜牧诗春风野岸名花发一道帆樯画丨丨　段成式嘲飞卿诗见梅雪下　黄滔诗雏鹤兼留下单车出丨丨　王禹偁送李中舍罢萧山赴阙诗呉苑醉逢梅弄雪隋隄吟见丨垂丨　清江诗春深花蝶梦晓隔丨丨鞞　陈泰马头馆居诗见梅雨下】
　　柳山【白玉蟾涌翠亭记翼然如舞天之鹤婉然如罩烟之龙者丨丨也】
　　柳谷【书尧典虞书疏刘歆贾逵马融之等并传孔学云十六篇逸与安国不同者良由孔注之后其书散逸传注不行以庸生贾马之等惟传孔学经文三十三篇故郑与三家同以为古文而郑承其后所注皆同贾逵马融之学题曰古文尚书篇与夏侯等同而经字多异夏侯等书宅嵎夷为宅嵎防昧谷曰丨丨心腹肾肠曰忧肾阳劓刵劅剠云膑宫劓割头庶剠是郑注不同也　汉书西域传狐胡国王治车师丨丨去长安八千二百里　宋书符瑞志汉元成之世先识之士有言曰魏年有和当有开石扵西三千余里系五马文曰讨曹及魏之初兴也张掖删丹县金山丨丨有石生焉周围寻中髙一仞苍质素章有五马麒麟鳯凰仙人之象始见扵建安形成于黄初文备于太和　唐书侯君集传君集次碛口而文泰死子智盛袭位进营丨丨　又元澹传初魏明帝时河西丨丨出石有牛继马之象魏收以晋元帝乃牛氏子冐司马姓以着石符行冲谓昭成皇帝名犍继晋受命独此可以当之　梁元帝答齐国双马书见桂条下　郑惟忠古石赋丨丨岸崩之马郁林泥落之牛】
　　柳水【汉书地理志注见栁城下】
　　柳江【明一统志丨丨在柳州府城南门外一名浔水源出懐逺丨丨县流经象州歴浔藤至广州界入于海　栁宗元诗栁州柳刺史种栁丨丨邉】
　　柳河【明一统志丨丨桥在永平府昌黎县西北三十里】
　　柳湖【明一统志丨丨在延安府城南　苏轼次韵子由丨丨感物诗惟有丨丨万株柳清隂与子供朝昏
　　从益酬李子迁诗见莎径下】
　　柳泉【汉书地理志北海郡县丨丨侯国　唐书刘悟传术者李能言祸福从諌以重币邀辟署大将防昌初谓从谏曰往嵗长星经斗公生直之今镇复至当有灾从諌即徙军山东开毬场凿丨丨大兴役以厌金史地理志庆阳府原州彭阳县镇三萧镇丨丨新城水经注荣阳县有广武城城在山上山下有水北流入济世谓之丨丨也　又耿谷水发南山耿谷北流与丨丨合　明一统志丨丨在南阳府遮山北广五丈余溉田甚逺　丘渊之齐里记城北十五里有丨丨苻朗尝以为解袄处　庾信大将军司马裔神道碑懐州拓境两镇奔波丨丨转战三城授首】
　　柳浦【南史顾宪之传时西陵戍主杜元懿以呉兴嵗俭防稽年登商旅往来倍嵗西陵牛埭税官格日三千五百求加至一倍计年长百万浦阳南北津及丨丨四埭乞为官领摄一年格外长四百许万　宋书孔觊传喜仍进军丨丨诸暨令傅琰将家归顺　州芍药谱丨丨青心红冠子也于大叶中小叶宻直妖媚出众傥非造化无能为也　丘璩牡丹荣辱志花命妇上品芍药黄楼子等粉口丨丨茅山冠子醉美人红缬子白缬子黄丝头红丝头蝉花重叶海棠千叶瑞莲　皎然送珍上人还天竺诗见莲峰下　赵嘏西江晚泊诗茫茫霭霭失西东丨丨桑村处处同　萨都刺呉姬曲郎居丨丨头妾住鹤沙尾】
　　柳溪【唐书康承训传承训攻败十遇皆胜遣辩士以威动元稔元稔贼重将也以帛书射城外约诛勋自归使张臯献期俄与二将防丨丨伏士扵旁元稔驰骑謼曰厐勋首已枭仆射寨矣伏兴斩刘景张儒元稔率诸将肉袒见承训自陈防贼不早奋久暴王师愿擒贼赎死　太原府志丨丨在府城西太守陈尧佐筑堤植柳数万有亭有阁率郡僚上已泛舟扵此　明一统志丨丨在太原府城西汾隄之东周回五里引汾水注之四旁柳万余株中有亭堂隄上有阁宋时毎嵗上已张水戏太守泛舟郡人游观焉久圮扵汾水间有断碑又丨丨在成都府金堂县东七十里尝有栁叶从穴中出因名　又丨丨书院在吉安府泰和县治西宋嘉定间里人陈徳卿建严万全记　晁补之七述见李谷下杨万里舟中戏题诗花处青山丨处丨新来宿处旧曽炊】
　　柳池【水经注益州城东有千秋池西有丨丨西北有天井池津流经通冬夏不竭】
　　柳汀【陆防诗丨丨斜对野人窗零落衰条傍晓江】
　　柳津【明一统志丨丨桥在保寜府巴州西五里】
　　柳渚【水经注隆虑县有黄水出于神囷之山其水东流至谷口潜入地下东北一十里复出名丨丨渚周四五里是黄水重源再发也　李贺兰香神女庙诗松香飞晚华丨丨含日昏】
　　柳洲【西湖志西湖北山有丨丨亭览胜志引元史云南渡后自涌金至钱塘沿城五里堤岸徧插垂柳故名　白珽西湖赋鱼庄曼衍丨丨萦带　陈基别后闻入杭赋诗以寄诗丨丨寺下丝竹繁苏小墓邉风日暄】柳汧【陶景许长史旧馆坛碑傍枕雷平前瞰下泊东际连冈北横长岭丨丨阳谷俱防西垂四域之内皆谓之金陵地肺者也】
　　柳港【程垓词緑外深深丨丨红间曲曲花楼】
　　柳浪【唐书王维传别墅在辋川地竒胜有华子冈欹湖竹里馆丨丨茱萸沜辛夷坞与裴迪游其中赋诗相酬为乐】
　　柳口【金史宣宗纪贞祐三年二月武清县廵检梁佐丨丨廵检李咬住以诛乣贼张晖刘永昌等功进官有差】
　　柳岸【蔡孚奉和圣制龙池篇诗见梅洲下　张籍霅溪西亭晚望诗霅水碧悠悠西亭丨丨头　范成大与长文正夫游北山诗丨丨松门胜处通马蹄踏雾入空蒙　张养浩遂闲堂独坐自和诗见苔垣下】柳塘【古今诗话梅圣俞曰昔严维丨丨春水漫花坞夕阳迟则天容时态岂不如在目前　续文献通考湖州府丨丨本名青塘梁太守柳恽重濬　明一统志丨丨在湖州府城北三里呉时开本名青塘梁太守柳恽重浚后人易今名　又丨丨书院在抚州府乐安县治东后改梅隐书院元建　张鳯翼喜雨赋瀁丨丨迷花坞　严维酬王侍御西陵渡见寄诗丨丨薫昼日花水溢春渠　罗邺诗丨丨花絮更纷纷　杨万里万安出郭早行诗风掠水衣无处去丨丨着在角头邉　范成大龙津桥诗燕石扶拦玉雪堆丨丨南北抱城回吕中孚春月诗丨丨漠漠暗啼鸦一镜晴飞玉有华元好问贾曹东城中隐堂诗见花坞下　张翥寄题顾仲瑛玉山诗僻径通佳处栽桃带丨丨　陈基春日邵氏园池诗丨丨水暖鸳鸯浴花径风酣蛱蝶飞　张昱莲塘曲词青苹风起丨丨水波声夜聒鸳鸯睡】
　　柳堤【王棨马惜锦障泥赋见兰路下　明太祖莺啭皇州赋乗造化以娇吟畅流金扵丨丨　梁武帝子夜春歌见花坞下　元稹友封体诗桦烛焰髙黄耳吠丨丨风静紫骝声　又遣春诗见梅径下　张祜诗婵娟蹀躞春风里挥手揺鞭杨丨丨　温庭筠诗景阳宫里钟初动不语垂鞭上丨丨　又露浓烟重草萋萋树映阑干丨拂丨　又寄崔先生诗莲浦香中离席散丨丨风里钓船横　罗隐诗江村丨覆丨　陈造寄赵帅诗丨丨影里放船开识面人家首屡回　林光朝代陈季若上张帅诗丨丨九曲暗青丝画防丛中昼影遅谢宗可莺梭诗丨丨暗卷丝千尺花坞横抛锦万机　范成大将至石湖道中书事诗见麦陇下】柳城【汉书地理志辽西郡县丨丨注马首山在西南参柳水北入海　后汉书公孙瓉传张纯复与丘力居等寇渔阳河间勃海入平原多所杀略瓉追击战扵属国石门悉得其所略男女瓉深入无继反为丘力居等所围扵辽西管子城二百余日粮尽食马马尽煑弩楯力战不敌乃与士卒辞诀各分散还时多雨雪坠阬死者十五六虏亦饥困逺走丨丨　魏志武帝纪引军出卢龙塞堑山堙谷经白檀歴平刚渉鲜卑庭东指丨丨　晋书乐志改巫山髙为屠丨丨言曹公越北塞歴白檀破三郡乌桓扵丨丨也　魏书司马楚之传世祖伐蠕蠕楚之与济隂公卢中山等督运以继大军楚之察贼将至即使军伐丨为丨水灌之令冻城立而贼至冰峻城固不可攻逼贼乃走　隋书帝纪召募行人分使絶域诸蕃至者厚加礼赐有不恭命以兵击之盛兴屯田扵玉门丨丨之外　唐书地理志营州丨丨郡明一统志丨丨县在栁州府城北七十里　又丨丨在开封府西华县南一名女娲城世传为女娲氏之都魏邓艾营稻陂时柳舒为陂长后人因名为丨丨　魏武帝表封田畴令斩蹋顿于白狼遂长驱乎丨丨　庾信袁盎諌文帝讃迹回松坂山斜丨丨　骆賔王荡子从军赋见蒲海下　徐陵闗山月乐府月出丨丨东防云掩复通　薛道衡出塞诗丨丨擒冐顿长坂纳呼韩髙适诗黄河曲里沙为岸白马津邉丨向丨】
　　柳国【魏志东夷传注北乌伊别国在康居北又有丨丨又有岩国又有奄蔡国】
　　柳州【唐书地理志丨丨龙城郡本昆州武徳四年置又柳宗元传元和十年徙丨丨刺史柳人以男女质钱过期不赎子本均则没为奴婢宗元设方计悉赎归之尤贫者令书庸视直足相当还其质已没者出已钱助赎南方为进士者走数千里从宗元游经指授者为文辞皆有法世号栁丨丨　明一统志丨丨府古百粤地天文翼轸分野　又丨丨衞在丨丨府治东北洪武四年建　梅尧臣范饶州坐中客语食河豚鱼诗子厚居丨丨而甘食虾蟆　苏轼和许朝奉诗恨赋投湘水悲歌祀丨丨　杨万里次主簿雪韵诗令人还忆柳丨丨解道千山絶飞鸟　元好问论诗诗谢客风容映古今发源谁似丨丨深】
　　柳县【水经注浮渎又东北迳丨丨故城南】
　　柳甸【王勃春日宴乐游园诗梅郊落晚映丨丨惊初叶】
　　柳疆【唐书南蛮传劔山当吐蕃大路属曰石门丨丨二镇置戍守】
　　柳陌【田锡春色赋丨丨杏园花骢寳勒雪袍缀行桂枝新得　乌斯道春草赋指丨丨以向导经花堤而徙倚　李峤二月奉敎诗见梅梁下　王涯游春词见桃蹊下　刘禹锡踏歌词桃蹊丨丨好经过灯下妆成月下歌　方干越中言事诗见荷湾下】
　　柳郭【李建勲喜雨诗髙槛气浓藏丨丨小庭流拥没花坛】
　　柳郊【陈子龙幽草赋丨丨新织兰泽初防】
　　柳路【庾信五张寺碑春园丨丨变入禅林蚕月霜津回成定水　薛道衡文芝田丨丨北走梁园沃野平臯东连睢国　梁简文帝诗桃林方灼灼丨丨何曈曈方干送呉彦融赴举诗西陵丨丨揺鞭尽北固潮程挂席飞】
