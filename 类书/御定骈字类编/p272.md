<!-- { "loadSidebar": true } -->
　　寒苦【诗民莫不谷我独何害传言民皆得养其父母我独何故覩此丨丨之害　汉书赵充国传今虏朝夕为寇土地丨丨汉马不能冬屯兵在武威张掖酒泉万骑以上皆多羸痩可益马食　后汉书崔实传实为五原太守俗不织绩民冬月无衣实至官为作纺绩织絍綀緼之具以教之民得以免丨丨　又西羌传堪耐丨丨同之禽兽虽妇人产子亦不避风雪　魏志王修传注邴春者根矩之后也少立志操丨丨自居负笈游学身不停家乡邑翕然以为能系其先也　晋书甘卓传卓举桂阳谷俭为秀才俭少有志行丨丨自立博渉经史于时南土雕荒经籍道息俭不能逺求师友唯在家研精虽所得实深未有名誉又耻衒耀取达遂归终身不仕　唐书刘审礼传与弟延璟为闻友得防多资之而妻子执丨丨晏如也　宋史曹玮传请自陇山以东循古长城堑以为限又以弓箭手皆土人习障塞蹊隧晓羌语耐丨丨官未甞与兵械资粮而每战輙使先拒贼恐无以责死力遂给以境内闲田　魏文帝艳歌行少小相触抵丨丨常相随　韦应物舟行阻冻诗丨丨弥时节待泮岂所能　李白颍阳别元丹丘之淮阳诗松柏虽丨丨羞逐桃李春　苏轼秋懐诗壶浆慰作劳裹饭救丨丨　苏辙次韵子瞻凌虚诗道逺又丨丨皴裂辞难攀】
　　寒贱【晋书熊逺传今朝廷法吏多出于丨丨是以章书日奏而不足以惩物官人选才而不足以济事宜招贤良于屠钓聘耿介于丘园　南史庾荜传子乔复仕为荆州别驾时元帝为荆州刺史而州人范兴话以丨丨仕叨九流选为州主簿又皇太子令及之故元帝勒乔聴兴话到职及属元日府州朝贺乔不肯就列曰庾乔忝为端右不能与小人范兴话为雁行　齐书王琨传时王俭为宰相属琨用东海郡迎吏琨谓信人曰语郎三台五省皆是郎用人外方小郡当乞丨丨省官何容复夺之】
　　寒贫【蜀志杨洪传洪迎门下书佐何祗有才防功干举郡吏注祗字君肃少丨丨为人寛厚通济体甚壮大又能饮食好声色不持节俭故时人少贵之者】
　　寒乏【魏书杨播传景明初兼侍中使恒州赡恤丨丨】
　　寒缩【元好问诗雄吞已觉云梦小丨丨寜作书生穷】
　　寒湿【素问病在肌肤尽痛名曰肌痹伤于丨丨刺大分小分多发鍼而深之以热为故　杜牧江上雨寄崔碣诗声眠篷底客丨丨钓来蓑】
　　寒泄【汉书赵充国传充国病上赐书曰制诏后将军闻苦脚胫丨丨注师古曰胫膝以下骨也丨丨下利也】
　　寒痹【素问黄帝曰夫子言贼风邪气之伤人也令人病焉今有其不离屏蔽不出空穴之中卒然病者非不离贼风邪气其故何也岐伯曰此皆甞有所伤于湿气藏于血脉之中分肉之间久留而不去若有所堕坠恶血在内而不去卒然喜怒不节饮食不适寒温不时腠理闭而不通其开而遇风寒则血气凝结与故邪相袭则为丨丨其有热则汗出汗出则受风虽不遇贼风邪气必有因加而发焉】
　　寒瘃【汉书赵充国传兵出乗危徼幸不出令反畔之虏窜于风寒之地离霜露疾疫瘃堕之患坐得必胜之道注离遭也堕谓因丨丨而堕指者也】
　　寒防【苏轼题防欧阳率更貌丨丨敏悟絶人今观其书劲崄刻厉正称其貌耳】
　　寒瘠【宋史李若谷传见春温下　杨万里过摩舍那滩石峯下诗走空根苦辛倚险干丨丨】寒疠【唐书吐蕃传山谷常冰地有丨丨中人辄痞促而不害】
　　寒疟【素问夫寒者隂气也风者阳气也先伤于寒而后伤于风故先寒而后热也病以时作名曰丨丨】寒病【汉书陈汤传汤击郅支时中丨丨两臂不诎申汤入见有诏毋拜】
　　寒疾【左传医和曰天有六气淫生六疾隂淫丨丨阳淫热疾风淫末疾雨淫腹疾晦淫惑疾明淫心疾孟子有丨丨不可以风　穆天子传戊寅天子东狃于泽中逢丨丨天子舍于泽中盛姬告病天子怜之泽曰寒氏　宋史孔文仲传同知贡举文仲先有丨丨及是昼夜不废职同院以其形瘵劝之先出或居别寝谢曰居官则任其责敢以疾自便乎于是疾益甚　欧阳修新营小斋凿地炉诗衰顔惨时晚病骨知丨丨】寒邪【素问五之气阳乃去寒乃来雨乃降气门乃闭刚木早雕民避丨丨君子周宻】
　　寒楚【髙适见薛大臂鹰作丨丨十二月苍鹰八九毛又宋中遇刘书记诗丨丨千里雪天昼不开】寒厥【素问黄帝问曰厥之寒热者何也岐伯对曰阳气衰于下则为丨丨隂气衰于下则为热厥】寒乞【宋书明恭王皇后传上常宫内大集而臝妇人观之以为欢笑后以扇障面独无所言帝怒曰外舍家丨丨今共为笑乐何独不视后曰为乐之事其方自多岂有姑姊妺集聚而臝妇人形体以此为乐外舍之为欢适实与此不同帝大怒遣后令起】
　　寒瘦【米元荐忆庾岭梅花赋或洒落如秦黄或豪迈如李杜或丨丨如郊岛或清丽如徐庾】寒噤【李洞寄太白隐者诗髙遮辞碛雁丨丨入川人】
　　寒中【史记仓公传阳虚侯相赵章病召臣意众医皆以为丨丨臣意诊其脉曰迵风迵风者饮食下嗌而輙出不留法曰五日死而后十日乃死病得之酒　素问风气与阳明入胃循脉而上至目内眦其人肥则风气不得外泄则为热中而目黄人痩则外泄而寒则为丨丨而泣出】
　　寒饿【宋史巢谷传韩存寳得罪将就逮自度必死谓谷曰我泾原武夫死非所惜顾妻子不免丨丨槖中有银数百两非君莫可使遗之者谷许诺即变姓名懐银歩往授其子人无知者　苏轼病中大雪数日未甞起观虢令赵荐以诗相属戏用其韵荅之诗诗人例穷蹇秀句出丨丨　陆游书逆旅壁诗穷冬廹丨丨凛有在陈厄】
　　寒饥【唐书陈子昂传同城本无储峙而降附蕃落不免丨丨更相劫掠　又杜元颖传敬宗骄僻不君元頴每欲中帝意以固幸乃巧索珍异献之踵相蹑于道百工造作无程敛取苛重至削军食以助裒畜又给与不时戍人丨丨乃仰足蛮徼于是人人咨苦　白居易寄唐生诗唐生者何人五十丨且丨　元好问学东坡移居诗千里访存殁十口分丨丨】
　　寒馁【后汉书虞延传家至清贫子孙不免丨丨　北齐书祖勲传勲位至髙阳太守在官清素妻子不免丨丨时议髙之　北史齐文宣帝纪神武家徒壁立后与亲姻相对共忧丨丨　唐书杨元卿传元济擅袭节度元卿欲困其财使不振谬说曰先公于财诸将至丨丨府之有无我具知之君若大赐将士以自固又卑辞厚礼邀事诸镇则诸将悦庶几助我吾为君持表见天子安有不从者　宋史王陶传陶微时苦贫寓京师教小学其友姜愚气豪乐施一日大雪念陶奉母丨丨荷一铺刬雪行二十里访之陶母子冻坐日髙无炊烟愚亟出解所衣锦裘质钱买酒肉薪炭与附火饮食又捐数百千为之娶　又向拱传咸平初真宗闻拱之后有丨丨流离者録其孙怿为国子助教　陶潜杂诗躬亲未曽替丨丨甞糟糠】
　　寒坐【杨方合欢诗暑揺比翼扇丨丨并肩氊】
　　寒卧【史记外戚世家窦皇后兄窦长君弟曰窦广国字少君少君年四五嵗时家贫为人所略卖其家不知其处传十余家至宜阳为其主人入山作炭丨丨岸下百余人防崩尽压杀卧者少君独得脱不死】寒立【司空圗白菊杂书诗黄昏丨丨更披襟露浥清香悦道心】
　　寒望【杜甫舟中伏枕诗故国悲丨丨羣云惨嵗隂】
　　寒兴【孟浩然毕曜见寻诗斗酒须丨丨明朝难重持又平声曹毘夜聴衣诗丨丨御纨素佳人理衣衾】
　　寒酌【李白送烟子元演隠仙城山序别酒丨丨醉青田而少留梦魂晓飞渡渌水以先去】
　　寒韵【贾岛送贞空二上人诗石磬疎丨丨铜缾结夜凘方干滁上懐周贺诗暝雪细声积晨钟丨丨疎】寒歌【李白发白马乐府武安有振瓦易水无丨丨　又秋浦歌醉上山公马丨丨甯戚牛】
　　寒调【陆龟防寒夜文宴诗各将丨丨触诗情旋见微澌入砚生】
　　寒嘶【褚澐蝉诗天丨响屡丨日暮声愈促】
　　寒啸【鲍照登大雷防与妹书夕景欲沈晓雾时合孤鹤丨丨逰鸿逺吟】
　　寒吟【方干题桐庐谢逸人江居诗湖邉倚杖丨丨苦石上横琴夜醉多　欧阳修酬圣俞朔风见寄诗因君朔风句令我苦丨丨】
　　寒鸣【水经湿余水出上谷居庸闗东注累石为闗址崇墉峻壁非轻功可举山岫层深侧道褊峡林鄣防险路才容轨晓禽暮兽丨丨相和羁官逰子聆之者莫不伤思矣】
　　寒唳【程俱逰善权寺诗幽禽发丨丨响振髙林疎】
　　寒响【恵洪石台夜坐诗滴阶丨丨雪消后通火活红灰陷时】
　　寒态【屠门髙琴引借连姢之丨丨兮】
　　寒梦【周贺赠朱庆余校书诗风泉尽结氷丨丨彻西陵　杜牧夜雨诗点滴侵丨丨萧骚着淡愁】寒耕【书无逸先知稼穑之艰难传稼穑农夫之艰难事防民之性命在于谷食田作虽苦不得不为丨丨热耘沾体涂足是稼穑为农夫艰难之事　宋史食货志四民之中惟农最苦丨丨热耘沾体涂足戴日而作戴星而息　管子农夫丨丨暑芸力归于上　刘禹锡贾客诗农夫何为者辛苦事丨丨　张耒嵗暮书事诗丨丨敲冻石猎火上风枝】
　　寒御【韦应物题从侄成绪西林精舍书斋诗纻衣岂丨丨蔬食非饥疗】
　　寒事【无名氏朝元阁赋每嵗农务隙丨丨兴圣人之玉辂是动金梯是凌　杜甫村雨诗雨声传两夜丨丨飒髙秋　又除架诗丨丨今牢落人生亦有初】
　　寒荣【顔延之七绎丨丨陇首繑饮江浔　王僧达答顔延年诗丨丨共偃曝春醖时献斟　孟郊秋懐诗见春余下】
　　寒清【素问收气自政化令乃衡丨丨数举暑令乃薄皮日休看压新醅诗一篑松花细有声旋将渠椀撇丨丨】
　　寒青【苏轼和子由园中草木诗我常携枕簟来此防丨丨】
　　寒碧【朱子菩萨蛮回文词见寒江下】
　　寒馥【杨万里腊梅诗夕吹撩丨丨晨曦透暖光】
　　寒英【栁宗元早梅诗丨丨坐销落何用慰逺客　李山甫刘员外寄移菊花诗烟含细叶交加碧露拆丨丨次第黄】
　　寒芳【孟郊献襄阳于大夫诗物色増暧暧丨丨更萋萋马戴楚江懐古诗欲折丨丨荐明神讵可招皎然游法华寺髙顶临湖亭诗丨丨艾绶满空翠白纶浓】
　　寒艳【鲍溶和王璠侍御白角冠诗芙蓉丨丨镂冰姿天朗灯深拔豸时　方干胡中丞早梅诗不独闲花不共时一枝丨丨尚参差　侯夫人防梅诗香清丨丨好谁惜是天真】
　　寒焰【抱朴子火体宜炽而有萧丘之丨丨　云笈七签水性宜冷而有华阳温泉犹曰水冷冷者多也火性宜热而有萧丘丨丨犹曰火热热者多也　段成式观山灯诗夜深丨丨白犹自缀金绳　徐夤咏帘诗绣户逺笼丨丨重玉楼髙挂曙光分　陆防云门感旧诗佛几古灯丨丨短斋厨新粟午炊香】
　　寒威【王起邹子吹律赋响发于丨丨气感于春辉　方干嵗晚言事寄乡中亲友诗丨丨半入龙蛇窟暖气全归草树根　苏轼病中大雪数日未甞起观虢令赵荐以诗相属戏用其韵答之诗西隣歌吹发数日丨丨挫】
　　寒肃【素问少阳大羽厥隂丙寅丙申其运丨丨其化凝惨凓冽其变氷雪霜雹】
　　寒尖【虞集诗岛上云生日转櫩海风吹面暮丨丨】
　　寒势【司空图新嵗对写真诗生情暗结千重恨丨丨常欺一半春】
　　寒音【潘岳河阳县作鸣蝉厉丨丨时菊耀秋华】
