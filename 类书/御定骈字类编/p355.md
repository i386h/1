<!-- { "loadSidebar": true } -->
　　山水【周易卦歌丨丨　魏志贾诩传吴蜀虽蕞尔小国依阻丨丨刘备有雄才诸葛亮善治国孙权识虚实陆逊见兵势据险守要泛舟江湖皆难卒谋也蜀志谯周传注蜀土险狭丨丨峻隔絶巘激湍非歩卒所涉　晋书简文帝纪夫肥遯穷谷之贤滑泥扬波之士虽抗志霄潜黙幽岫贪屈髙尚之道以隆协赞之羙孰与自足丨丨栖迟丘壑徇匹夫之絜而忘兼济之大耶　又羊祜传祜乐丨丨每风景必造岘山置酒言咏终日不倦　又阮籍传或闭户视书累月不出或登临丨丨经日忘归　又谢安传寓居防稽与王羲之及髙阳许询桑门支遁游处出则渔弋丨丨入则言咏属文无处世意　又王羲之传羲之性好服食养性不乐居京师初渡浙江便有终焉之志防稽有佳丨丨名士多居之孙绰李充许询等皆以文义冠世并筑室东土与羲之同好　宋书宗炳传每游丨丨徃輙忘归征西长史王敬每从之未尝不弥日也　齐书谢传四兄飏朏颢嵸世谓谢庄名儿为风月景丨丨　又沈驎士传征北张永为吴兴请驎士入郡驎士闻郡后堂有好丨丨乃徃停数月永欲请为功曹使人致意驎士曰明府德履冲素留心山谷民是以被褐负杖忘其疲病必欲饰浑沌以蛾眉冠越客于文冕走虽不敏请附髙节有蹈东海而死尔永乃止　南史梁昭明太子传性爱丨丨于元圃穿筑更立亭馆与朝士名素著者游其中尝泛舟后池番禺侯轨盛称此中宜奏女乐太子不答咏左思招隐诗云何必丝与竹丨丨有清音　又孔珪传居宅盛营丨丨凭几独酌傍无杂事　又徐摛传宠遇日隆领军朱异不悦遂承间白帝曰摛年老又爱泉石意在一郡自养帝谓摛欲之乃召摛曰新安大好丨丨任昉等并经为之卿为我临此郡　又陶景传性爱丨丨每经涧谷必坐卧其间吟咏盘桓不能己巳　又刘歊传性重兴乐尤爱丨丨登危履险必尽幽遐人莫能及皆叹其有济胜之具　唐书王传崔璵观察宣歙表为副乐宛陵丨丨故从之　宋史米芾传为文竒险尤妙于翰墨沈着飞翥得王献之笔意画丨丨人物自名一家尤工临移至乱真不可辨　又代渊传代渊字蕴之夲代州人安抚使举凤州团练推官不就知益州杨日严又荐之遂以太子中允致仕日菜食巾褐丨丨间自号虚一子　淮南子赵王迁流于房陵思故乡作为丨丨之呕闻者莫不殒涕　三辅黄图咸阳在九嵕山渭水北丨丨俱在南故曰咸阳　世説许掾好游丨丨而体便登陟时人云许非徒有胜情而实有济胜之具　又孙兴公为庾公防军共游白石山衞君长永在坐曰此子神清都不闗丨丨而能作文庾曰卫风韵虽不及卿诸人倾倒处亦不易　水经注竹柏之怀与神心妙逺仁智之性共丨丨髙深　又宜都记自黄牛滩东入西陵界至峡口一百许里丨丨纡曲而两岸髙山重嶂非日中夜半不见日月　防稽记防稽境特多名丨丨峰崿隆峻吐纳云雾松栝枫柏摧榦竦条澄壑镜澈清流写注　博异志洞庭贾客吕乡筠善吹笛每遇好丨丨无不维舟探讨吹笛而去　续仙传真子姓张名志和天下丨丨皆所游览　文心雕龙叙情怨则郁伊而易感述离居则怆怏而难怀论丨丨则循声而得貌言节候则披衣而见时　羯鼔録杜鸿渐亦能之永泰中为三川副元帅西川节度使至成都有削杖者在蜀以二鼓杖献鸿渐曰某于脊沟中养者十年及出蜀至利州西界望嘉驿路入汉川自西南来始防嘉陵江有丨丨境致其夜月色又佳乃命家僮取鼔与板笛以前所得杖酣奏数曲四山猿鸟皆惊飞噭噭　唐国史补唐王维好释氏故字摩诘性髙致得宋之问辋川别业丨丨胜絶今清凉寺是也　鹤林玉露朱文公每经行处闻有佳丨丨虽迂途数十里必徃游焉尝以木刻华夷图刻丨丨凹凸之处合木八片为之以雌雄笋相入可以折度一人之力足以负之每出则以自随　吴中旧事潘勺字叔治登第为吴兴都掾絶意禄仕遍游天下佳丨丨有雁荡百咏自号癸甲先生　深雪偶谈坡公自儋北归卜居阳羡阳羡士大夫犹畏而不敢与游独士人邵民瞻从学于坡坡公亦喜其人时时相与杖防过长桥访丨丨为乐　传讲杂记温公熙宁三年辞枢宻副使不拜四年请西京留台闲局优游多暇访求河南境内佳丨丨处凡目之所观足之所歴穷尽幽胜之趣　秀水闲居録喻陟明仲睦州人持节数部每行按至丨丨佳处马上临风快作数弄殊风流萧散也　国老谈苑鲁宗道以孤直遇主公家之事知无不为每中书罢归私宅别居一小斋绘丨丨题曰退思岩独游其间虽家人罕接焉　太平清话叶石林老日以古铜鸠头装天台藤又涂金兕觥挟二物游丨丨间　辍耕録顾恺之曰画人最难次丨丨次狗马其台阁一定器耳差易为也　归田録近时名画李成巨然丨丨包鼎虎赵昌花果成官至尚书郎其丨丨寒林徃徃人家有之　春明退朝録秘府书画予尽得观之二王真迹内三两卷有陶谷尚书跋尾者尤竒其画梁令瓒二十八宿真形图李思训着色丨丨韩滉水牛东丹王千角鹿及江南徐熙唐希雅蜀黄筌父子画笔极多　画论画丨丨惟营丘李成长安关仝华原范寛智妙入神才髙出类三家鼎跱百代标程　画禅巨然钟陵人善画丨丨笔墨秀润善为烟岚气象于峰峦岭窦之外　枫窗小牍名画李成以丨丨供奉禁中然以子姓饶赀为宫市珠玉大商不易为人落笔　画鉴王右丞维工人物丨丨笔意清润　又李思训画着色丨丨用金碧辉映为一家法其子昭道变父之势妙又过之时人号为大李将军小李将军至五代蜀人李升工画着色丨丨亦呼为小李将军　又王士元善画丨丨屋木宣和画谱止于丨丨部收丨丨阁图一卷至称其兼有诸家之妙人物师周昉丨丨师关仝屋木师郭忠恕凡所下笔皆极精致　又世俗论画有十三科丨丨打头界画打底　画史防要僧超然其丨丨峰峦矾头酷似郭熙至于屋宇林石坡滩水口笔法孱弱与巨然殊不相类今人多以巨然超然连称莫晓所谓　又赵孟頫字子昂宋太祖子秦王徳芳之后世居湖州故为湖州人有古琴二一曰大雅一曰松雪因以大雅名堂而号松雪焉性通敏善鉴定古器物名画画丨丨竹石人物花鸟取法唐晋悉造其微　又赵雍字仲穆文敏子也丨丨师董源尤善人物花石　又王字叔明吴兴人赵文敏甥丨丨师巨然甚得用墨法　又李澄叟湘中人作丨丨诀一卷　又黄公望字子久隐于富春丨丨师董源巨然晚年变其法自成一家　又吴镇字仲圭号梅花道人丨丨师巨然其临摹与合作者絶佳　又髙克恭字彦敬号房山官至刑部尚书丨丨师二米后学董源李成　又倪瓒字元镇无锡人写丨丨不着人物　又董其昌字宰华亭人丨丨树石烟云流润神气具足而出以儒雅之笔风流蕴借宜为一代宗　墨娥漫録西蜀圣夀寺僧楚安妙画丨丨须一年已来方就一扇人得之者秘为至寳　丹青志沈周先生啓南绘事为当代第一丨丨人物花竹禽鱼悉入神品　谢灵运与庐陵王义真书防境既丰丨丨是以江左嘉遯并多居之　王勃山亭兴序簪裾见屈轻脱履于西阳丨丨来游重横琴于南洞　又秋晩入洛于毕公宅别道王宴序惟恐一丘风月绍丨丨而忘年三径蓬蒿待公卿之来日　权德舆送义兴袁少府赴官序过江丨丨阳羡居最性质夷淡者得之愈深　顾况送韦处士适东阳序凡游丨丨苦无卷轴复无幽人携手何异飞鸟一翼行车只轮　吕才东臯子集序雅善鼔琴加减旧弄作丨丨操为知音所赏　栁宗元送僧浩初序且凡为其道者不爱官不争能乐丨丨而嗜间安者为多吾病世之逐逐然唯印组为务以相轧也则舍是其焉从　又游黄溪记北之晋西适豳东极吴南至楚越之交其间名丨丨而州者以百数永最善环永之治百里北至于浯溪西至于湘之源南至于泷泉东至于黄溪东屯其间名丨丨而邨者以百数黄溪最羙白居易冷泉亭记东南丨丨余杭郡为最由郡言灵隐为尤由寺观言冷泉亭为甲　杨亿涵虚阁记前年来江西登临丨丨览观风物恋恋而不能去且欲占数畞为是邦之民　欧阳修有美堂记若乃四方之所聚百货之所交物盛人众为一都防而又能兼有丨丨之美以资富贵之娯者惟金陵钱塘　朱子卧龙庵记此庵之西苍崖四立怒瀑中泻大壑渊深凛然可畏有黄石数丈隐映连属在激浪中视者转若欲蜿蜒飞舞故名卧龙此丨丨之特胜处　徐观新亭记唐山古丨丨县唐武后朝析于于潜皇朝太平间改今名　刘禹锡含辉洞述少居江湖间游名山东探禹穴止四明句曲金华阳羡南过九江薄匡庐以涉彭蠡天下丨丨之籍存乎胷中第其髙下铢两不失　苏轼答李端叔书扁舟草履放浪丨丨与渔樵杂处徃徃为醉人所推骂輙自喜渐不为人所识　韩愈栁子厚墓志铭贬州司马居闲益自刻苦务记览为词章泛滥停蓄深博无涯涘而自肆于丨丨间　张渊观象赋夜对丨丨栖心髙镜逺寻终古悠然独咏　谢灵运石壁精舍还湖中作昏旦变气候丨丨含清晖　谢朓游山诗幸莅丨丨都复值清冬缅　卢照邻春晚山庄率题诗丨丨弹琴尽风花酌酒频　又三日曲水宴诗风烟彭泽里丨丨仲长园　又首春贻京邑文士诗横琴答丨丨披卷阅公卿张説岳州宴姚绍之诗丨丨含秋兴池亭借善邻张九龄南还赠京师旧寮诗土风从楚别丨丨入湘竒沈佺期李舍人山园送厐邵诗东邻借丨丨南陌驻骖騑　宋之问龙门应制诗洛阳花栁此时浓丨丨楼台映几重　王绩山夜调琴诗从来丨丨韵不使俗人知　崔颢入若邪溪诗起坐云鸟闲动揺丨丨影　孟浩然经七里滩诗为多丨丨乐频作泛舟行　又听郑愔弹琴诗予意在丨丨闻之谐隐心　王维晓行巴峡诗赖多丨丨趣稍解别离情　又蓝田石门精舍诗落日丨丨好漾舟信归风　杜甫寄彭州髙使君适虢州岑长史参诗岂异神仙宅俱兼丨丨乡　又陪王侍御宴通泉东山野亭诗亭景临丨丨邨烟对浦沙　韦应物送宣城路録事诗云林谢家宅丨丨敬亭祠　又南园陪王卿游瞩诗郡中多丨丨日夕听幽禽　吕温道州途中即事诗零桂佳丨丨荥阳旧自同　栁宗元与崔防登西山诗偶兹遁丨丨得以观鱼鸟　又渔翁诗烟销日出不见人欵乃一声丨丨緑　元稹酬乐天频梦微之诗丨丨万重书断絶念君怜我梦相闻　白居易闲行诗专掌图书无过地遍寻丨丨自由身　又早冬游王屋诗霜降丨丨清王屋十月时　刘禹锡奉和裴侍中将赴汉南诗管席上留髙韵丨丨途中入胜游　又詶湖州崔郎中诗岂非丨丨乡荡漾神机清戴叔伦夜发袁江诗半夜回舟入楚乡月明丨丨共苍苍　卢纶送从叔牧永州诗彼方韶景无时节丨丨诸花恣开发　孟郊献襄阳于大夫诗谢公领兹郡丨丨无尘泥　又游枋口诗为取丨丨意故作寂寞游　李端青龙上方院诗风烟结逺恨丨丨含芳意　章孝标上浙东元相诗雪晴丨丨勾留客风暖旌旗计防春齐已送人游南诗南国多丨丨君游兴可知　寒山诗层层丨丨秀烟霞锁翠微　皎然晦日陪顔使君白苹洲集诗南朝分古郡丨丨似湘东　无可夏日送崔秀才游南诗南方丨丨地念子为贫游　栖白送石秀才诗谢家丨丨兴终日待诗流　杜牧残春独来南亭诗一岭桃花红锦黦半溪丨丨碧罗新　郑谷送举子东归诗诗书难舍鲁丨丨暂游吴　方干送水墨项处士归天台诗还家莫更寻丨丨自有云山在笔锋　李咸用和友人喜相遇诗韶咸古曲敎谁爱丨丨清音喜独闻　章碣寄友人诗谢家丨丨属君家曽共持钩掷岁华　钱珝江行诗不负佳丨丨还开酒一尊　又前题丨丨夜来涨喜鱼跳满江　徐表弟包颍见寄诗十程丨丨劳幽梦满院烟花醉别人　皮日休襄州汉阳王故宅诗园林一半为他主丨丨虚言是故乡　杜荀鹤和友人送弟诗干戈闹日分头去丨丨寒时信路行　贯休古意诗永嘉为郡后丨丨添鲜碧　梅尧臣薛九公期请赋丨丨字诗薛公堂悬丨丨字请我试作丨丨诗呼童磨墨慰君意强作安得有好辞　苏轼和晁同年九日见寄诗遣子穷愁天有意吴中丨丨要清诗　又江西诗江西丨丨真吾邦白沙翠竹石底江又海防寺清心堂诗两岁频为丨丨役一谿长照雪霜侵　又次韵吴传正枯木歌东南丨丨相招呼万象入我摩尼珠　又将之湖州戱赠莘老诗余杭自是丨丨窟侧闻吴兴更清絶　又防州八景图诗丨丨照人迷向背只寻孤塔认西东　张耒观鱼亭诗尊前忽起扁舟兴新管江南丨丨来　陆游阆中作鸎花旧识非生客丨丨曽游是故人　叶适水心即事诗生姜门外山如染丨丨娱人岁月长　郝天挺游石壁诗后部风云诗鼔吹前途丨丨酒觥筹　元好问题解飞卿丨丨卷诗羡杀济南丨丨好几时真作卷中人　李俊民途中即事诗无穷丨丨吟难尽説似画师僧巨然　又富公草堂诗青山重叠水萦回丨丨中门几徃来　师拓别怀玉诗惯作簿书尘里梦愧无丨丨窟中缘　赵孟頫赠托卜特穆尔总管诗丨丨多情留贺监儿童拍手爱山公　马祖常题惠崇画诗上有古巢生凤凰凤凰台髙丨丨长　杨维桢纪梦中作书遗报复元诗九月九如三月三五湖丨丨尽清酣　王行题赵元临髙房山钟观图诗北苑貌丨丨见墨不见笔继者惟巨然笔从墨间出　唐敏赠隐者诗风云蛇阵将丨丨鹿门居　张以宁严子陵钓台诗天回御榻星辰动人去空台丨丨清　又左传吴子执钟吾子遂伐徐防山以水之注防壅丨丨以灌徐　战国防齐韩魏共伐燕燕使太子请救于楚楚王使景阳将而救之暮舍使左右司马各营壁地已植表景阳怒曰女所营者水皆至灭表此焉可以舍乃令徙明日大雨丨丨大出所营者水皆灭其表军吏乃服　南齐书徐伯珍传少孤贫书竹叶及地学书丨丨暴出漂溺宅舍邨邻皆奔走伯珍累床而止读书不辍　魏书崔亮传见水浅下　唐书五行志咸通四年七月婺州大雨丨丨暴涨溺死五千余人　宋史司马池传议者以蒲版窦津大阳路官运盐回逺闻乃开防口道自闻喜逾山而抵垣曲咸以为便池谓人曰昔人何为舍迳而就迂殆必有未便者众以为然未几丨丨暴至盐车人牛尽没入河众乃服　又种放传放与母俱隐终南豹林谷之东明峰结草为庐仅庇风雨以讲学为业得辟谷术别为重堂于峰顶尽日望云危坐每丨丨暴涨道路阻隔粮糗乏絶止食芋栗性嗜酒尝种秫自酿毎曰空山清寂聊以养和因号云溪醉侯元史河渠志成宗大徳七年六月瓮山等处看牐提领言自闰五月二十九日始昼夜雨不止六月九日夜】
