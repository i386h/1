<!-- { "loadSidebar": true } -->
　　鼇鼋【苏轼潜珍阁铭因石阜以庭宇跨饮江之丨丨】
　　鼇蟹【李俊民咏渔诗丨丨中间醉蓑衣拜浪婆】
　　鼇云【金史暦志浑仪一曰六合仪二曰三辰仪置六合仪内三曰四游仪置三辰仪内又置丨丨于六合仪下　元史天文志简仪之制四方为趺北极云架柱二下为丨丨植于干艮二隅】
　　鼇极【李东阳奉诏育材赋丨丨左峙鲸波右折钩陈属道觚棱对阙　欧阳元赐经筵官酒诗丨丨天初补娥池月已修　栁贯僧传古踊雾出波龙图歌九渊唤起赤鯶公永奠丨丨开鸿蒙】
　　鼇山【贵耳集宣和元夜上幸端门近臣皆进诗有问王岐公用甚故事答以凤辇丨丨问者不乐而去谁不知凤辇丨丨故相谑耳岐公进诗云双凤云中扶辇下六丨海上驾丨来问者叹服作诗要融化岂可执而不通　山谷题跋李致尧乞书书卷后元符三年二月己酉夜沐浴罢连引数杯为成都李致尧作行草耳热眼花忽然龙蛇入笔学书四十年今名所谓丨丨悟道书也　明一统志丨丨在常徳府城北七十里本名兽齿山相传昔有僧宣鉴义存文邃三人同游此悟道故其徒称丨丨悟道　又丨丨阁在温州府瑞安县西宋郡守苏起诗从来海上足名山圆峤方壶指顾间赖有此轩相映带尽收佳景入人寰　王起蜃楼赋足以掩丨丨于别岛漏蛟室于悬流　徐晦海上生明月赋出霞岸而不迟过丨丨而孔迩　髙道素上元赋见虬檐下】
　　鼇顶【明一统志丨丨峰在福州府九仙山旧有嘉福寺宋状元陈诚之读书于此王逵诗眼看沧海近身与白云髙回影连三岛盘根压六鼇又城南九十里亦有此峰乃二徐真人平闽兵处今灵济宫在其下】鼇峰【明一统志丨丨书院在惠州府龙川县旧学元建黄滔诗别无山更胜丨丨　虞集诗故家御史遗书在为録丨丨旧赋篇　黄溍上都分院诗莫投玉堂署丨丨屹中央　马祖常上京翰苑书怀诗谁知重见丨丨客飒飒临风鬓已星】
　　鼇岫【吴仁璧诗丨丨云生碧海涯　惠标诗丨丨含烟耸莲崖照日开】
　　鼇水【明一统志丨丨在顺庆府仪陇县北三十里水中有石如鼇伏因名】
　　鼇海【刘昭禹诗丨丨西边地宵吟景象寛】
　　鼇波【谭用之诗洞连龙穴全山冷窗透丨丨尽室寒】
　　鼇溪【明一统志丨丨桥在遵义府余庆长官司治北抚州志丨丨在乐安县治南源出芙蓉山东流至县又西流与贑水合鼇山在其南尝有人作钓鼇亭于溪上因以名溪】
　　鼇壑【骆賔王上郭賛府啓心源泛潦控丨丨以朝宗情岳披莲掩岑而作镇】
　　鼇潭【骆賔王上崔长史啓见鹏隅下】
　　鼇洲【黄滔秋色赋上澄鹊汉以清浅东莹丨丨而渺弥】
　　鼇宫【黄佐粤会赋珠池贝阙丨丨鲛室鼋鼍鲲鲵于焉宅窟　郑侠诗仙人居处即丨丨】
　　鼇禁【杨载诗乌台统既改丨丨席仍虚　马祖常诗珥笔游丨丨】
　　鼇阙【黄滔明皇回驾经马嵬赋杳丨丨而难寻艳质经马嵬而空念香魂】
　　鼇掖【桯史庆元间有宿儒以文名入丨丨为承旨】
　　鼇亭【明一统志丨丨在杭州府余杭县南五里南湖中唐县令卢鹏创为游赏之处一名南亭】鼇柱【王恽至元七年庚午奉陪宪台诸公阙下贺正口号烟蟠丨丨霑吟袖乐泛仙音近御屏　吴莱观孙太古周天二十八宿星君像图诗大圜杳何极丨丨屹不倾】
　　鼇弁【张宪诗青浮丨丨小黒直蜃宫深】
　　鼇脍【权徳舆大言诗见鹏腊下】
　　鼇饵【元好问过诗人李长源故居诗巨丨有丨虽堪钓怒虎无情可重编】
　　鼇戴【列子渤海之东不知几亿万里有大壑焉实惟无底之谷其下无底名曰归墟其中有五山焉一曰岱舆二曰员峤三曰方壶四曰瀛洲五曰蓬莱其山髙下周旋三万里其顶平处九千里山之中间相去七万里五山之根无所连着常随潮波上下往还不得暂峙焉仙圣毒之诉之于帝帝怒流于西极失羣圣之居乃命禺彊使巨丨十五举首而丨之迭为三番六万岁一交焉五山始峙　摭言卢肇开成中就江西解末肇送啓谢曰巨鼇负赑首冠蓬山试官曰昨以人数挤排深慙名第奉凂焉得首冠之语肇曰顽石处上巨丨丨之岂非首冠耶　庾信谢赵王赉犀带等啓丨丨三山深知其重　杨慎后蚊赋丨丨山抃圣播迹兮　李白怀仙歌巨丨莫丨三山去我欲蓬莱顶上行朱子章岩诗来应六丨丨迹是五丁劖】
　　鼇冠【李徳裕蚍蜉赋戴粒而游若巨丨之丨神岳绕磨而行如日月之丽青天】
　　鼇负【范成大甲辰人日病中自嘲诗目慌慌蚁旋磨头岑岑丨丨山　陈旅海谷诗灵丨于此丨山出上有缥缈金银宫】
　　鼇挟【李白诗丨丨山海倾四溟洪波】
　　鼇掷【杜牧李贺诗序见蛇神下　陈基看潮诗直疑碧海金丨丨复恐阴山铁骑过】
　　鼇行【符子东海有鼇焉冠蓬莱而游于沧海腾跃而上则干云没而下潜于重泉有红蚁者闻而悦与羣蚁相要乎海畔欲观丨丨月余鼇潜未出也数日风止海中隐沦如岳其髙槩天或游而西羣蚁曰彼之冠山何异乎我之戴笠也逍遥乎壤封之巅归服乎窟穴之下此乃物我之适自已而然我何用数百里劳形而观之乎】
　　鼇潜【符子见上】
　　鼇转【白居易诗山回若丨丨】
　　鼇倒【卢仝杨子津诗见鹏腾下】
　　鼇没【李白天台晓望诗云随大鹏翻波动巨丨丨】
　　鼇惊【刘禹锡白舍人自杭州寄新诗因而戏酬兼寄浙东元相公诗丨丨震海风雷起蜃鬬嘘天楼阁成】鼇碍【白居易东南行丨丨潮无信蛟惊浪不虞】
　　鼇斩【李白猛虎行巨丨未丨海水动鱼龙奔走安得寜】
　　鼇钓【元稹酬独孤二十六送归通州诗丨丨气方壮鹘拳心颇尊】
　　鼇抃【陆游瑞庆节贺表虹流电绕适当圣作之辰丨丨嵩呼共效寿祺之祝　张衡赋登蓬莱而容与兮丨虽丨而不倾　范成大诗勃勃骇浪腾复恐蛰丨丨】
　　蛟
　　蛟首【龙城録赵昱拜嘉州太守时犍为潭中有老蛟为害日久截没舟船蜀江人患之昱乃持刀没水顷江水尽赤石崖半崩吼声如雷昱左手执丨丨右手持刀奋波而出州人顶戴事为神明　杨载古劒歌尝持此劒斩丨丨流血滔滔浸庐阜】
　　蛟睫【隋遗録帝御龙舟萧妃乘凤舸锦帆防缆穷极侈靡舟前为舞台台上垂蔽日帘帘即蒲泽国所进以负山丨丨纫莲根丝贯小珠间睫编成虽晓日激射而光不能透】
　　蛟唇【明一统志丨丨穴在瑞州府治西宋苏轼有诗】
　　蛟颈【谢常箫杖曲金刀横截瘦丨丨】
　　蛟骨【西京杂记惠帝七年夏雷震南山大木数千株皆火然至末其下数十亩地草皆焦黄其后百许日家人就其间得龙骨一具丨丨二具】
　　蛟血【苏轼武昌铜劒歌细看两脇生碧花犹是西江老丨丨　陆游赠林使君诗鱼肠宝劒余丨丨鸦觜金锄带药香】
　　蛟涎【北梦言丨形如蚂蟥即水蛭也丨沫腥粘掉尾纒人而噬其血　栁宗元岭南江行诗见象迹下李贺昌谷诗潭镜滑丨丨浮珠噞鱼戏　李商隐酬令狐郎中诗见象卉下　髙啓太湖石诗没人采石山】
　　【根渊投身下试饥丨丨】
　　蛟革【唐书地理志台州临海郡土贡金漆乳柑干姜甲香丨丨飞生鸟】
　　蛟色【江淹赤虹赋水学金波石似琼岸错鳞之崚崚绕丨丨之漫漫】
　　蛟子【捜神后记长沙有人忘其姓名家住江边有女子渚次澣衣觉身中有异后不以为患遂姙身生三物皆如鮧鱼女以己所生甚怜异之乃着澡盘水中养之经三月此物遂大乃是丨丨各有字大者为当洪次者为破阻小者为扑岸天暴雨水三蛟一时俱去遂失所在后天欲雨此物辄来女亦知其当来便出望之丨丨亦举头望母良久方去经年后女亡三丨丨一时俱至墓所哭之经日乃去闻其哭声状狗嘷】蛟妾【述异记夏桀之末宫中有女子化为龙不可近俄而复为妇人甚丽而食人桀命为丨丨告桀吉凶之事　又汪元量杭州杂和林石田诗见雁奴下】
　　蛟精【宋无灵岩寺上方诗母射嵓风动地丨丨徙穴雾迷空】
　　蛟龙【中庸鼋鼍丨丨鱼鼈生焉　史记髙祖纪母刘媪尝息大泽之陂梦与神遇是时雷电晦冥太公往视则见丨丨于其上已而有身产髙祖　吴志周瑜传瑜上疏曰刘备非久屈为人用者恐丨丨得云雨终非池中物也　魏书杨大眼传用为军主大眼辄还顾其徒偶曰丨丨得水此后不复与诸君伍矣　五代史雷满传满尝凿深池于府中客有过者召饮池上指其水曰丨丨水怪皆窟于此盖水府也　淮南子夫丨丨伏潜于川而卵剖于陵其雄鸣上风其雌鸣下风而化者形精之至也　又丨丨水居虎豹山处天地之性也西京杂记董仲舒梦丨丨入怀乃作春秋繁露　又瓠子河决有丨丨从九子自决中逆上入河喷沫流波数十里　广雅有鳞曰丨丨　洞冥记汉武幸瓠子河闻水底有弦歌声须防有一人长尺余凌波而出献帝一紫螺殻中有物状如牛脂帝问朔紫螺殻中何物朔曰是丨丨髓以傅面令人好颜色　水经注浙江水又北迳新城县桐谿注之水出吴兴郡于潜县北天目山东面有瀑布下注数亩深沼名曰丨丨池　酉阳杂俎介鳞生丨丨蛟龙生鲲鲠　又樟木江东人多取为船船有与丨丨鬭者　又越人习水必镂身以避丨丨之患今南中绣面狫子盖雕题之遗俗也　国史补圣善寺阁贮醋数十瓮恐为丨丨所伏以致雷霆也　老学庵笔记慎东美字伯筠工书王逢原赠之诗极称其笔法有曰铁索急纒丨丨僵盖言其老劲也　诚斋杂记燕太子丹质于秦秦王遇之无礼乃求归秦王为机置之桥欲以陷丹丹过之丨丨捧辇而机不发　栾城遗言曽祖母蜀国太夫人梦丨丨伸臂而生公　明一统志丨丨池在开封府襄城县北七十里左传郑大水龙鬭于时门之外洧渊即此　庾信谢赵王示新诗啓藏之山嵓可使云雾郁起济之江浦必当丨丨绕船　李汉昌黎先生文集序诡然而丨丨翔　常晖舟赋不畏丨丨之浦不耻鱼鼈之泉　张说赠崔公诗蜯蛤伺阴兔丨丨望斗牛　杜甫哀李光弼诗平生白羽扇零落丨丨匣　钱起送傅管记赴蜀军诗主将早知鹦鹉赋飞书许载丨丨笔　韩愈镜潭诗鱼鰕不用避只是照丨丨　刘禹锡竞渡曲丨丨得雨鬐鬛动防蝀饮河形影聮　姚合闻魏州破贼诗烟雾埽开尊北岳丨丨斩断净南河　陈陶番禺道中诗丹丘凤皇隐水庙丨丨集又建溪诗侵星愁过丨丨国采碧时逢婺女船　苏轼乐全先生生日以铁拄杖为寿诗入怀氷雪生秋思】
　　【倚壁丨丨护昼眠　孔武仲泊赵屯诗帆樯回戛河汉底鹢首俯饮丨丨渊　黄庭坚武昌松风阁诗钓台惊涛可昼眠怡亭看篆丨丨纒　陈造赠刘行甫诗忽然闯我风雅坛疾雷破柱丨丨起　元好问马邓驿中大雨诗投林鸟雀不知顾移穴丨丨应自迷　周昂晚阴不成诗不偕丨丨便虚成燕雀忙　虞集画桧诗鹳鹤栖来稳丨丨化得成　李俊民游济源诗竹根醉倒客星散夜聼波底丨丨吟　吴莱五泄东源诗丨丨缩身似蜥蝪魑魅出没司神奸　又寄吴正传诗雁鹄吟风灯照几丨丨跃雪劒鸣鞲　栁贯潮溪夜渔诗丨丨未解乘云气鱼鼈安能避泽梁】
　　蛟虬【崔伯昜珠赋秘怪惚恍丨丨峥嵘　孟郊峡哀诗石劒相劈斫石波怒丨丨　薛季宣春愁効玉川子诗可以陆剸犀象水断潜伏之丨丨　赵秉文诗五鬛不朽之长松流膏入地盘丨丨　段成已诗慨然议论吐肝胆腰间古劒鸣丨丨】
