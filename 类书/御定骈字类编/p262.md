<!-- { "loadSidebar": true } -->
　　冬见【周礼大宗伯以賔礼亲邦国春见曰朝夏见曰宗秋见曰觐丨丨曰遇时见曰会殷见曰同　新语虹蜺丨丨蛰虫夏藏】
　　冬狩【左传见春搜下　春秋谷梁传见春田下　尔雅丨猎为丨疏丨之谓丨何守地而取之也　唐书白居易传穆宗好畋游献续虞人箴以讽曰唐受天命十有二圣兢兢业业咸勤厥政鸟生深林兽在丰草春搜丨丨取之以道鸟兽虫鱼各遂其生民野君朝亦克用宁　谢庄宋孝武帝哀策文瑶轩春借翠华丨丨张九龄诗我武因丨丨何言是即禽　杜甫丨丨行春搜丨丨侯得同使君五马一马骢　韦应物白沙亭上逢呉叟歌丨丨春祠无一事欢游洽宴多颁赐】
　　冬田【周礼大司马遂以狩田注丨丨为狩言守取之无所择也　汉书李寻传设上农夫而欲丨丨肉袒深耕汗出种之然犹不生者非人心不至天时不得也】
　　冬猎【礼记王制佐车止则百姓田猎疏佐车止则百姓田猎以此推之则天子杀然后诸侯杀诸侯杀然后大夫士杀故诗传云天子发然后诸侯发诸侯发然后大夫发是也此云佐车止则百姓田猎谓丨丨之时尔雅丨丨为狩注得猎取之无所择　大戴礼十有一月王狩狩者言王之时田丨丨为狩】
　　冬祭【春秋桓公八年春正月己卯烝公羊传烝者何丨丨也春曰祠夏曰礿秋曰尝冬曰烝】冬烝【礼记明堂位是故夏礿秋尝丨丨春社秋省而遂大蜡天子之祭也　周礼司尊彝秋尝丨丨祼用斚彝黄彝皆有舟其朝献用两着尊其馈献用两壶尊皆有罍诸臣之所昨也】
　　冬享【周礼大宗伯见春享下】
　　冬荐【说苑见春荐下　郑谷赠宗人前公安宰君诗海上春耕因乱废年来丨丨得官迟】
　　冬献【周礼兽人见夏献下　徐陵谢赉蛤啓才变秋成已成丨丨　梁宣帝游七山寺赋绿橙丨丨紫芋秋来】
　　冬赐【蜀志赵云传注云有军资余绢亮使分赐将士云曰军事无利何为有赐其物请悉入赤岸府库须十月为丨丨亮大善之　笔录文武陛朝官每岁诞节端午初各赐时服有差内公服旧制虽丨丨亦止单制今公卿大臣之有夹公服自太祖始也】
　　冬集【唐书选举志五品以上不试上其名中书门下六品以下始集而试观其书判已试而诠察其身言已诠而注询其便利而拟已注而唱不厌者得反通其辞三唱而不厌听丨丨厌者为甲上于仆射乃上门下省给事中读之黄门侍郎省之侍中审之然后以闻宋史刘温叟传兼判吏部铨因上言曰伏见两京百司渐乏旧人多隳故事虽检阅具存于往册而举存须在于攸司盖因年限得官归司者例与减选丨丨赴调授任者寻又出京兼有裁满初官不还旧局但称前资用图免役】
　　冬藏【礼记乐记见春作下　周礼穴氏掌攻蛰兽注蛰兽熊罴之属丨丨者也　齐书五行志水北方丨丨万物气至隂也宗庙祭祀之象死者精神放越不反故为之庙以收其散为之貌以收其魂神而孝子得尽礼焉敬之至则神歆之此则至隂之气从则水气从沟渎随而流去不为民害矣　越絶书天道盈而不溢盛而不骄者言天生万物以养天下蠉飞蠕动各得其性春生夏长秋收丨丨不失其常故曰天道盈而不溢盛而不骄者也】
　　冬闭【管子见夏忠下　山海经南禺之山其上多金玉其下多水有穴焉水春辄入夏乃出丨则丨　黄滔寄罗浮山道者诗泉石暮含朱槿昼烟霞丨丨木緜温】
　　冬收【梁简文帝临雍州革贪惰敎春蚕不暖寒肌丨丨不周夏饱】
　　冬敛【中説子曰杜如晦若逢其明王于万民其犹天乎董常房龄贾琼问曰何谓也子曰春生之夏长之秋成之丨丨之父得其为父子得其为子君得其为君臣得其为臣万类咸宜百姓日用而不知者杜氏之任不谓其犹天乎吾察之久矣目光惚然心神忽然此其识时运者忧不逢眞主以然哉】
　　冬涸【宋史食货志河丨丨舟卒亦还营至春复集名曰放冻卒得番休逃亡者少汴船不涉江路无风波沉溺之患】
　　冬杀【左传晋侯使太子申生伐东山臯落氏太子帅师公衣之偏衣佩之金玦狐叹曰时事之征也衣身之章也佩衷之旗也故敬其事则命以始服其身则衣之纯用其衷则佩之度今命以时卒閟其事也衣之尨服远其躬也佩以金玦弃其衷也服以远之时以閟之尨凉丨丨金寒玦离胡可恃也虽欲勉之狄可尽乎】冬死【淮南子夫橘柚冬生而人曰丨丨死者众荠麦夏死人曰夏生生者众】
　　冬生【宋书符瑞志泰始四年三月庚戌太子西池丨丨树连理　南史孝义传滕昙恭门外有丨丨树二株时忽有神光自树而起俄见佛像及夹侍之仪容光显著自门而入昙恭家人大小咸共礼拜久之乃灭淮南子禹决江疏河以为天下兴利而不能使水西流稷辟土垦草以为百姓力农然不能使禾丨丨岂其人事不至哉其势不可也　韩非子非天时虽十尧不能丨丨一穗　新论后稷善播植不能使禾稼丨丨逆天时也　述异记燕昭王种长春树叶如莲花树身似桂树花随四时之色春生碧花春尽则落夏生红花夏末则凋秋生白花秋残则萎丨丨紫花遇雪则谢故号为长春树　本草注女贞之树一名丨丨负霜葱翠振柯凌风故清士钦其质而贞女慕其名　防溪诗话张无尽题武昌陵竹寺云孟宗泣竹笋丨丨岂是青青竹有情影响主张非别物人心但莫负幽明语虽浅直然当于理】
　　冬荣【宋玉高唐赋木丨丨煌煌荧荧夺人目精　班固西都赋灵草丨丨神木樷生　江淹闽中草木颂序庭中有故池水常决虽无鱼梁钓台处处可坐而叶饶丨丨花有夏色兹赤县之东南乎何其奇异也王襃寄梁处士周让书木皮春厚桂树丨丨　王融游仙诗五芝多秀色八桂常丨丨】
　　冬积【许敬宗喜雪应制诗伏槛观花瑞称觞庆丨丨】
　　冬熟【南史虞愿传祖赉给事中监利侯父望之早卒赉中庭橘树丨丨子孙竞来取之愿年数岁独不取赉及家人皆异之　道德指归论见秋成下】
　　冬茁【黄庭坚对青竹赋慈竹相守孝竹丨丨】
　　冬蒨【竹谱质虽丨丨性忌殊寒】
　　冬茂【潘岳橘赋已郁郁而丨丨亦离离而夏熟　李德裕柳柏赋条总翠兮丨转丨实垂珠兮秋始蕃】冬凋【五灯会元僧问虎谿庵主在这里多少年也师曰祗见丨丨夏长年代总不记得】
　　冬泄【越絶书越王问范子曰春肃夏寒秋荣丨丨人治使然乎将道也范子曰天道三千五百岁一治一乱终而复始如环之无端此天之常道也】
　　冬索【潘岳秋兴赋感丨丨而春敷兮嗟夏茂而秋落】
　　冬飘【古琴疏素女播都广之琴温风丨丨素雪夏零鸾鸟自鸣凤鸟自舞灵寿自花】
　　冬病【素问所以欲知隂中之隂阳中之阳者何也为丨丨在隂夏病在阳春病在隂秋病在阳皆视其所在为施鍼石也　又夏胃微钩曰平钩多胃少曰心病但钩无胃曰死胃而有石曰丨丨石甚曰今病藏眞通于心心藏血脉之气也】
　　冬怒【素问万物之外六合之内天地之变隂阳之应彼春之暖为夏之暑彼秋之忿为丨之丨四变之动脉与之上下】
　　冬饲【宋史兵志羣牧司言诸监牧地间有水旱每监牧放外岁刈白草数万束以备丨丨今悉赋民异时监马增多及有水旱无以转徙牧放】
　　冬涉【家语子产以所乘之舆济丨丨者　说苑景差相郑郑人有丨丨水者出而胫寒后景差过之下陪乘而载之覆以上袵　崔释不修桥判启塞既关于日修揭厉徒哀其丨丨　苏轼诗丨丨水过脐】冬化【素问见风温下】
　　冬驰【王献之廿九帖献之白承姊故常恶不审得春气复何如丨丨情余安和至宁此故耳献之白】冬征【金史杨云翼传时金倡议南伐云翼曰今之事势与泰和不同泰和以丨丨今我以夏往此天时之不同也】
　　冬伐【呉越春秋天有四时春生丨丨人有盛衰泰终必否　淮南子人君者上因天时下尽地财中用人力是以羣生遂长五谷蕃殖教民养育六畜以时种树务修田畴滋植桑麻肥硗高下各因其宜丘陵阪险不生五谷者以树竹木春伐枯槁夏取果蓏秋畜疏食丨丨薪蒸以为民资　岁华记丽丨丨夏颁春开秋刷】冬出【汉书陈汤传东莱郡黑龙丨丨防问汤汤曰是所谓元门开微行数出出入不时故龙防非时出也水经江水又东迳右龙注水至博阳二村之间有盘石广四百丈长六里而复殆于阻塞江川夏没丨丨基】
　　【亘通渚】
　　冬决【陆倕为豫章王拜后赦教夫议狱缓死着在令图疑罪惟轻闻之雅诰是以虞经恻隐流涕丨丨钟意垂仁哀矜寒送】
　　冬陈【陶潜自祭文箪瓢屡罄絺绤丨丨】
　　冬及【庾肩吾谢厯日启初开卷始暂谓春留未览篇终便伤丨丨】
　　冬在【曾巩诗去年暖风日丨丨春已还】
　　冬啓【山海经熊山有穴焉熊之穴恒出神人夏啓冬闭丨丨乃必有兵】
　　冬储【荆楚岁时记仲冬以盐藏蘘荷以备丨丨又以防蛊】
　　冬聚【左传五声疏声之清浊凡有五品自然之理也圣人配于五方宫居其中商角征羽分配四方四时之物春生夏长秋成丨丨取其事而为之名也　古三坟太古之人皆寿盈易始三男三女丨丨夏散食鸟兽虫鱼草木之实】
　　冬耕【陆游诗赖有东臯堪肆力北邻相唤事丨丨】
　　寒
　　寒天【沈佺期陇头水诗陇山飞落叶陇雁度丨丨　岑参题三会寺苍颉造字台诗野寺荒台晩丨丨古木悲　杜甫公安县懐古诗丨丨催日短风浪与云平又观山水图诗丨丨留远客碧海挂新图　白居易华城雉堞诗况是丨丨客楼空无主人　周贺同朱庆余宿翊西上人房诗溪僧还共谒相与坐丨丨　又送灵应禅师诗丨丨仍远去离寺雪霏霏】
　　寒日【三辅黄图元帝远求方士汉中送道士王仲都诏问所能对曰能忍寒乃以隆冬盛丨丨令袒载驷马于上林昆明池上环以冰而御驷者厚之狐裘寒战而仲都无变色卧于池上曛然自若　陆书带草赋几临丨丨幸到青春　沈佺期被试出塞诗丨丨生戈劒隂云拂斾旌　杜甫寄杜位诗丨丨经檐短穷猨失木悲　又早发射洪县南诗丨丨出雾迟清江转山急　章八元寄都官刘员外诗鸣驺驰道上丨丨直庐中　卢嗣立望九华山诗不遇隂霾孤岫隐正当丨丨众峰呈　罗邺鴈诗早背胡霜过戍楼又随丨丨下汀洲　张蠙边庭送别诗暮烟传戍起丨丨隔沙垂欧阳修荅梅圣俞诗丨丨照穷巷荆扉晨未开】寒月【李纲梅花赋俯清溪而弄影耿丨丨而飘香　李白望月有懐诗丨丨揺清波流光入窗户　韦应物拟古诗丨丨野无绿寥寥天宇空　卢纶詶李叔度秋夜喜相遇诗丨丨照秋城秋风泉涧鸣　又冬夜寓直诗九天韶乐飘丨丨万户香尘裛晓霜　李端襄阳曲同居女伴正衣裳中庭丨丨白如霜　柳宗元月上诗丨丨上东岭泠泠防竹根　元稹画松诗翠帚埽春风枯龙戞丨丨　贾岛翫月诗丨丨破东北贾生立西南　方干许员外新阳别业诗满阁白云随雨去一池丨丨逐潮来　罗隐长明灯诗晓似红莲开沼靣夜如丨丨镇潭心　韦庄覩军廻戈诗御苑緑莎嘶战马禁城丨丨捣征衣　皎然寒竹诗苍翠揺动风婵娟带丨丨】
　　寒蟾【刘禹锡和令狐相公到鎭改月偶书所怀诗管喧夜景灯烛掩丨丨　李贺梦天诗老兔丨丨泣天色云楼半开壁斜白　郑谷夕阳诗莫恨清光尽丨丨即照空】
　　寒魄【刘得仁对月诗圆明丨丨上天地一光中方干中秋月诗泉澄丨丨莹露滴冷光浮】
