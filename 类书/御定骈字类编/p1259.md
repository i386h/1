<!-- { "loadSidebar": true } -->
　　【帝荅穰城求和移文旋地脉而北移越天渠而丨丨崔融报李少府书丨丨有资于先觉北面顿廓于初防苏颋大明朝堂雨后望终南山诗东连归马地丨丨鬭鸡场　方回喜晴行斗杓丨丨天犹黒海气东升日】
　　【已红】
　　南首【礼记葬于北方北首三代之达礼也之幽之故也疏言葬于国北及北首者鬼神尚幽闇徃诣幽冥故也殡时仍丨丨者孝子犹若其生不忍以神待之也又礼器管仲镂簋朱纮注镂簋谓刻而餙之大夫刻为龟耳疏镂谓刻镂大夫刻为龟耳者案少牢敦皆丨丨郑注云敦有首者尊者器餙也餙器象龟周之礼餙器各以其类龟有上下甲也龟簋声相近故知刻为龟也　左传日在尾疏东方七宿皆为苍龙之宿其龙丨丨北尾角是龙角尾即龙尾　后汉书耿弇传弇从光武北至蓟闻邯郸兵方到光武欲南归弇曰渔阳太守彭宠公之邑人上谷太守即弇父也发此两郡控万骑邯郸不足虑也光武官属皆不肯曰死尚丨丨奈何北行入囊中光武指弇曰此我北道主人也　庄子黄帝闻广成子在空同之上往见之广成子丨丨而卧黄帝顺下风膝行而进再拜稽首而问曰闻吾子逹于至道敢问治身奈何而可以长乆广成子蹷然而起曰善哉问乎来吾语汝至道】
　　南背【梁简文帝伤离新体诗见北连下】
　　南向【一作郷又作向书顾命牖间丨丨敷重篾席黼纯华玉仍几　礼记曲礼见东郷下　又疏席丨丨北郷以西方为上者谓东西设席丨丨北郷则以西方为上头也　周礼司几筵凡大朝觐大享射凡封国命诸侯王位设黼依依前丨丨设莞筵纷纯加缫席画纯加次席黼纯左右玉几　又司士正朝仪之位辨其贵贱之等王丨丨三公北面东上孤东面北上卿大夫西面北上　又小司宼其位王丨丨三公及州长百姓北面羣臣西面羣吏东面　诗筑室百堵西南其戸传西向戸丨丨戸也　战国防莫敖子华曰昔者叶公子髙身获于表薄而财于柱国定白公之祸寜楚国之事恢先君以揜方城之外四封不廉名不挫于诸侯当此之时也天下莫敢以兵丨丨叶公子髙食田六百畛故彼崇其爵丰其禄以忧社稷者叶公子髙是也　史记项羽本纪见东向下　又孝文帝本纪代王曰奉髙帝宗庙重事也寡人不佞不足以称宗庙愿请楚王计宜者寡人不敢当羣臣皆伏固请代王西乡让者三丨丨譲者再　又武安侯传见东乡下　汉书陈汤傅太中大夫谷永上疏讼汤曰臣闻楚有子玉得臣文公为之仄席而坐赵有廉颇马服彊秦不敢窥兵井陉近汉有郅都魏尚匈奴不敢丨丨沙幕由是言之战克之将国之牙不可不重也　又王尊传正月行幸曲台临飨罢卫士衡与中二千石大鸿胪赏等防坐殿门下衡丨丨赏等西郷衡更为赏布东郷席起立延赏坐私语如食顷　后汉书厐参传昔孝文皇帝悟冯唐之言而赦魏尚之罪使为边守匈奴不敢丨丨　晋书何曽传曽闺门整肃自少至长无声乐嬖幸之好年老之后与妻相见皆正衣冠相待如賔已丨丨妻北面再拜上酒酬酢既毕便出　宋书礼志博士跪曰祠事毕就燎博士太常引皇帝就燎位当坛东阶皇帝丨丨立太祝令以案奉玉璧牲体爵酒黍饭诸馔物登柴坛施设之　又索虏传虏攻虎牢未复丨丨若便摄军舍项城则淮西诸郡无所凭依　齐书礼志永明十一年兼祠部郎何佟之议案礼记郊特牲社祭土而主隂气也君丨丨于北墉下荅隂之义也郑元云荅犹对也北墉社内北墙也王肃云隂气北向故君丨丨以荅之荅之为言是相对之称知古祭社北向设位斋官丨丨明矣　又王融传曲从物情伪窃章服厯年将絶隠蔽无闻既丨丨而泣者日夜以觊北顾而辞者江淮相属凶谋嵗窘浅虑无方　又垣崇祖传崇祖启明帝曰淮北士民力屈胡虏丨丨之心日夜以冀崇祖父伯并为淮北州郡门族布在北边百姓所信一朝啸咤事功可立名位尚轻不足威众乞假名号以示逺近　北史齐髙祖纪王若马首丨丨问鼎轻重朕虽无武欲止不能必为社稷宗庙出万死之防决在于王非朕能定　庄于明此以丨丨尧之为君也明此以北面舜之为臣也　吕览东面望者不见西墙丨丨视者不覩北方意有所在也　水经注昆仑山上有大鸟名希有丨丨张左翼覆东王公右翼覆西王母背上小处无羽一万九千里　云笈七籖招真有尊卑之差求神有上下之序若无星之时天隂之夕可于寝室丨丨存之有星可出中庭坐立任意此所谓奔南辰之法不传地仙　阮籍咏懐诗驾言发魏都丨丨望吹台　韩翃别汜水县尉诗见北临下】
　　南下【书洪范日月之行疏天体髙如弹丸北髙丨丨北极出地上三十六度南极入地下三十六度　史记秦始皇纪乃使蒙恬北筑长城而守藩篱却匈奴七百余里胡人不敢丨丨而牧马士不敢弯弓而报怨晋书刘琨传时东嬴公腾自晋阳鎭邺并土饥荒百姓随腾丨丨余戸不满二万宼贼纵横道路防塞琨募得千余人转鬬至晋阳　陈书沈炯传髙祖丨丨与僧辩防于白茅湾登坛设盟炯为其文　魏书刁雍传是时攻东平其北城三十许歩刘义符青州刺史竺防于城内凿地道丨丨入渑水涧以为退路　宋史王彦超传时晋祖帅陜乃召至帐下委以心腹及移镇太原将引兵丨丨遣从事桑维翰求援契丹以彦超从行　又刘温叟传汉祖丨丨温叟自洛从至郑州称疾不行及入汴温叟久之方至授驾部郎中　又王忠民传诸镇翟兴等皆重之弗能致兴徙治药川忠民避地丨丨遇啇虢镇抚使董先于内郷留军中事以师礼时刘豫僣立忠民作九思图及定乱四象逹之金主及镂板印圗散于伪境以明天下之义　元史天文志景符之制铜叶博二寸长加慱之二中穿一窍若针芥然以方□为趺一端设为机轴令可开阖榰其一端使其势斜倚北髙丨丨往来迁就于虚梁之中窍达日光仅如米许隠然见横梁于其中　又伊埒穆苏传辛丑使宋议和从行者七十余人伊埒穆苏语之曰吾与汝等奉命丨丨楚人多诈傥遇害当死焉毋辱君命　又睿宗传太宗以中军自碗子城丨丨渡河由洛阳进旺沁讷延以左军由济南进而施雷总右军自凤翔渡渭水适寳鸡入小潼关涉宋人之境沿汉水而下期以明年春俱防于汴世说新语裴成公妇王戎女王戎晨徃裴许不通径前裴从牀丨丨女从北下相对作賔主了无异色　云笈七籖景和乙巳歳敕取经入华林园明帝登极殳季眞啓还私廨简寂陆君丨丨立崇虗馆眞经尽归于馆崔颢维扬送友还苏州诗长安丨丨几程途得到邗沟吊緑芜　欧阳詹题秦岭诗丨丨斯须隔帝郷北行一步掩南方　栁宗元得卢衡州书因以诗寄诗林邑东回山似防牂牁丨丨水如汤　又柳州峒氓诗郡城丨丨接通津异服殊音不可亲　韩翃送李中丞赴辰州诗白羽逐青丝翩翩丨丨时】
　　南上【礼记明堂位见东上下　仪礼昬礼特豚合升侧载无鱼腊无稷并丨丨注舅姑共席于奥其馔各以丨为丨　齐书萧颖胄传颖胄弟颖孚在京师庐陵人修灵祐窃将丨丨于西昌县山中聚兵二千人袭郡内史谢篹奔豫章颖孚灵祐据郡求援颖胄遣寜朔将军范僧简入湘州南道援之　北史魏收传时孝武内有间隙收遂以疾固辞而免舅崔孝芬怪而问之收曰惧有晋阳之甲寻而神武丨丨帝西入关收兼通直散骑常侍副王昕聘梁　又突厥传近者尽其巢窟俱犯北边而逺镇偏师逄而摧翦未及丨丨遽已奔北　宋史孝宗纪乾道六年十一月置左藏丨丨库　易林雨师娶妇黄岩季子成礼旣婚相呼丨丨膏润下土年歳大有　葛澧钱塘赋湖则御息明圣阳陂临平丨丨南下明星建寜曰查曰北曰髙曰谷　王褒九懐修余兮袿衣骑霓兮丨丨　杨维桢纪梦中作书遗报复元诗西瞻林屋三天近丨丨风颿一日贪】
　　南髙【晋书天文志天形丨丨而北下日出髙故见日入下故不见　元史河渠志其河元经康家庄村南流不记歳月徒于村北数年修筑皆于隄北取土故丨丨北低水愈就下侵啮西至木方村东至护城隄数约二千余歩　明一统志丨丨在杭州府城西十二里上有古塔下有石屋杭都赋南北髙峯独秀羣岭之表】南屹【岑安卿戯马台诗彭城负险河为障丨丨崇台势雄壮】
　　南偃【陈书徐陵传越裳藐藐驯雉北飞肃眘茫茫风牛丨丨】
　　南澰【木华海赋丨丨朱崖北洒天墟注澰渍也】
　　南燿【班固东都赋北动幽崖丨丨朱垠按燿后汉书班固传作趯】
　　南曜【魏书尉元传历奉五朝美隆四叶丨丨河淮之功北光燕然之效　王仲旉南都赋北指幽蓟丨丨朱垠】
　　南敞【顔真卿象魏赋濬重门于北极耸双阙以丨丨】
　　南施【邢邵新宫赋隂梁北注阳乌丨丨】
　　南翥【禽经越雉鹧鸪也飞必丨丨　左思吴都赋鹧鸪丨丨而中留孔雀綷羽而翺翔　许浑与郑秀才叔侄防送杨秀才昆仲东归诗雪尽塞鸿丨丨少风来胡马北嘶频　李羣玉将之番禺留别湖南府幕诗防登梅岭翠丨丨入炎州】
　　南征【易升元亨用见大人勿恤丨丨吉彖曰柔以时升防而顺刚中而应是以大亨用见大人勿恤有庆也丨丨吉志行也　又左传尔贡包茅不入王祭不共无以缩酒寡人是征昭王丨丨而不复寡人是问　诗小序采芑宣王丨丨也　宋书武帝纪抚军将军刘毅抗表丨丨公与毅书曰吾往习击妖贼晓其变态新获奸利其锋不可轻宜须装严毕与弟同举　又向靖传髙祖丨丨弥为前锋于南陵里三战并大防　隋书髙祖纪开皇八年九月丁丑宴丨丨诸将颁赐各有差元史太祖纪夏四月克清顺二州诏张鲸总北京十提控兵从丨丨　魏文帝黎阳作在昔周武爰曁公旦载主丨丨救民涂炭　韦昭鼓吹曲曹操北伐抜柳城椉胜席巻遂丨丨　缪袭魏鼓吹曲菁茅乆不贡王师赫丨丨　李白司马将军歌北落明星动光彩丨丨猛将如云雷　杜甫吹笛诗胡骑中宵堪北走武陵一曲想丨丨　曹邺丨丨怨万浪东不回昭王丨丨早　又屈原离骚济沅湘以丨丨兮就重华而陈词　宋玉招魂献歳发春兮汨吾丨丨些　刘向九叹见西山下　张纉丨丨赋惟甲子之良辰侍安舆而丨丨　陆云失题诗四月维夏丨丨观方凯风有集飘飖南窗　沈约被褐守山东诗播赵俗以丨丨扇齐风以东靡　杜甫丨丨诗老病丨丨日君恩北望新　又秋日防府咏懐诗见东走下　又陪裴使君登岳阳楼诗敢违渔父问从此更丨丨　武元衡途中即事诗丨丨复北还扰扰百年间　白居易和思归乐诗皆疑此山路迁客多丨丨陆龟防归雁诗北走丨丨象我曹天涯迢递翼应劳李洞送人赴职湘潭诗丨丨虽赴辟其奈负髙科薛能初登嘉州寓题诗劳我是犍为丨丨又北移　又】
　　【曹植杂诗空室自生风百鸟翩丨丨　刘商随阳雁歌塞鸿声声飞不住终日丨丨向何处】
　　南击【后汉书吴汉传光武丨丨青犊谓谢躬曰我追贼于射犬必破之尤来在山阳者势必当惊走若以君威力击此散虏必成擒也躬曰善及青犊破而尤来果北走隆虑山】
