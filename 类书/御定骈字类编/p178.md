<!-- { "loadSidebar": true } -->
　　野马【尔雅丨丨注如马而小出塞外　战国防智伯欲伐卫遗卫君丨丨四百　史记司马相如传辚邛邛蹵距虗轶丨丨而繐騊駼乗遗风而射游骐　北史魏太武帝纪太延二年冬幸棝阳驱丨丨于云中置丨丨苑　唐书地理志灵州灵武郡土贡红蓝甘草花苁蓉代赭白胶青虫雕鹘白羽麝丨丨鹿革野猪黄吉鞾鞟毡库利赤柽马防印盐黄牛臆　又吐蕃传宗弄賛亦名弃苏农亦号弗夜氏其为人慷慨才雄常驱丨丨犛牛驰刺之以为乐　穆天子传丨丨走五百里　夲草集解时珍曰山海经云北海有兽状如马色青名曰騊駼此皆丨丨类也　明一统志丨丨皮可为裘陜西西宁卫土产　梁昭明太子夹钟二月启走丨丨于桃源飞少女于李径　蒋防转蓬赋触物何情类虚舟而自泛善行无迹如丨丨而相随　韩愈招扬之罘诗丨丨不识人难以驾车盖　又荘子丨丨也尘埃也生物之以息相吹也　庶物异名疏丨丨曰光一曰游丝水气也龙树大士曰日光着防尘风吹之野中转名为阳焰愚夫见之谓之丨丨　王起喜晴聫句舞去商羊速飞来丨丨迟　丘迟赠何郎诗向夕秋风起丨丨杂尘埃　刘威赠道者诗髙风已驾祥鸾驭浮世休惊丨丨尘　罗隠南园题诗小窗奔丨丨闲瓮飬醯鸡　韩偓安贫诗窗里日光飞丨丨案头筠管长蒲卢　苏轼清逺舟中寄耘老诗山腰自悬苍玉佩丨丨不受黄金羁陆游雨中小酌诗窗日几时飞丨丨瓮天惟是舞醯鸡　又明一统志丨丨泉在宁夏中卫城北二十里】
　　野骑【杜甫懐防上诗春浓停丨丨夜宿敞云楼　朱希晦诗两袖秋风停丨丨】
　　野骏【郭璞賛騊駼丨丨产自北域交颈相驰分背翘陆】
　　野鹿【青琐髙议宫中牡丹品最上者御衣黄次曰甘草黄次曰建安黄次皆红紫各有佳名终不出三花之上他日宫中贡一尺黄乃山下民王文仲所接也花面几一尺髙数寸祗开一朶绛帏笼护之帝未及赏防为鹿衔去帝以为不祥有佞人奏云释氏有鹿衔花以献金仙帝私曰丨丨游宫中非佳兆也殊不知应禄山之乱也　张祜酬答栁宗言秀才见赠诗江鸥自戏为踪迹丨丨闲惊是性灵　马戴长安寓居寄赠贾岛诗何如随丨丨栖止石岩中　罗隠京中晚望诗心如丨丨迹如萍漫向人间性一灵　郑谷秘阁伴直诗吏人同丨丨庭木似山林　陆游稽山雪诗结茒分得丨丨场一夜北风三尺雪　黄庚鹤林仙坛寺诗古坛归鹤杳丨丨自成羣　又越絶书吴西丨丨陂者吴王田也今分为耦渎】
　　野麋【王建陇头吟丨丨饮水长簇簇　白居易游悟真寺诗丨丨断羁绊行走无拘挛　贾岛盐池院观鹿诗别有丨丨人不见一生长饮白云泉　温庭筠题翠防寺诗丨丨陪兽舞林鸟逐鹓行　苏轼过云龙山张天骥诗丨丨驯杖履幽桂出榛菅】
　　野麕【宋书临川王义庆传义庆在广陵有疾而白虹贯城丨丨入府心甚恶之固陈求还太祖许觧州以本号还朝二十一年薨于京邑　刘孝绰谢晋安王饷米等啓羞非纯束丨丨裛似雪之驴鲊异陶瓶河鲤操如琼之防】
　　野麃【元稹江边诗蛇虺吞檐雀豺狼逐丨丨】
　　野狐【唐书胶东王道彦传帝厚以利啖党项使为乡导其酋拓拔赤辞诣靖自言隋击吐谷浑我资其军而隋无信反见仇剽今将军若无他我愿资粮将复如隋乎诸将与歃血遣之道彦至阔水见无备因掠其牛羊诸怨即引兵障丨丨峡道彦不得进为赤辞所乗军大败　南部新书丨丨泉店在潼关之西泉在道南店后坡下旧传云丨丨掊而泉涌店人改为冷淘过者行旅止焉今法馔中有丨丨泉者以菉粉为之亦象此也　贡父诗话宋次道次西都诗以丨丨落对五凤楼言丨丨落唐人名宫人所聚也　明一统志丨丨桥在岷州卫城西四十五里】
　　野猫【本草貍释名丨丨】
　　野猿【金丹曲肱诗栖凤亭中留不去武夷山下丨丨哀白居易游寳称寺诗丨丨疑弄客山鸟似呼人皮日休秋晩自洞庭湖别业寄穆秀才诗丨丨偷栗重窥户落雁疑人更绕塘　杜荀鹤乱后逢李昭象叙】
　　【别诗却与丨丨同橡坞还将溪鸟共渔矶】
　　野牛【论语虎兕出于柙朱注兕野牛也　杜预奏事臣前在南闻魏兴西北山有丨丨野羊牛之大者二千觔羊之大者数百觔试令四求今者各得一枚并头角蹄按其形不与中土相似然是野兽中所希有　明一统志丨丨大者重千觔陕西西宁卫出】
　　野兕【王恽鹿喻诗丨丨出其侧暗蹂山前田】
　　野羊【史记司马相如传生貔豹搏豺狼手熊罢足丨丨蒙鹖苏袴白虎被豳文跨野马　杜预奏事见野牛下　杜甫王兵马使二角鹰诗杉鸡竹兔不自惜溪虎丨丨皆辟易】
　　野猪【南史王琳传陈武帝既杀王僧辩推立敬帝以侍中司空征琳不从命乃大营楼舰将图义举琳将张平宅乗一舰毎将战胜舰则有声如丨丨故琳战舰以千数以丨丨为名】
　　野豕【礼记丨丨为轩　宋书五行志吴孙皓寳鼎元年丨丨入右司马丁奉营此豕祸也　北史皮景和传髙祖尝令景和射丨丨一箭而获　元史世祖纪至元十三年九月享于太庙常馔外益丨丨鹿羊葡萄酒十六国春秋西凉谚曰丨丨入家主人将去】
　　野彘【史记郅都传孝景时都从入上林贾姬如厠丨丨卒入厠上目都都不行上欲自持兵救贾姬都曰亡一姬复一姬进天下所少宁贾姬等耶】
　　野犬【梅尧臣对雪忆往嵗西湖访林逋诗樵童丨丨迎人后山葛棠棃案酒时】
　　野狗【尔雅防獌似狸注今山民呼防虎之大者为防犴疏犴丨丨似狐防类故又呼防犴】
　　野驼【吴莱寄栁博士诗遡风沙鹘健冲雪丨丨驯】
　　野兽【史记司马相如传常从上至长杨猎是时天子方好自击熊彘驰逐丨丨相如上疏谏之　汉书五行志昌邑王贺闻人声曰熊视而见大熊左右莫见龚遂曰熊山丨之丨而来入宫室王独见之此天戒大王也　唐书礼乐志三品以上有神主五品以上有几筵牲以少牢羊豕一六品以下特豚不以祖祢贵贱皆子孙之牲牲阙代以丨丨　淮南子夫以人之所不能聼说人辟以太牢享丨丨九韶乐飞鸟也　许敬宗掖庭山赋丨丨鸣兮应钟石山英开兮间绮罗　张华博陵王宫侠曲燎猎丨丨稀施网川无禽　张正见从籍田诗山禽咏管丨丨和钟石　孟彦深元次山居武昌之樊山新春大雪诗林莺却不语丨丨翻有踪　刘禹锡磨镜篇山神妖气沮丨丨真形出　杜荀鹤和吴太守罢郡山村偶题诗丨丨眠低草池禽浴动荷　苏轼径山道中诗山禽与丨丨知我久蹭蹬】
　　野鼠【鲍照芜城赋木魅山鬼丨丨城狐　又秋夜诗荒径驰丨丨空庭聚山雀　岑参左仆射冀公东斋诗山蝉上衣桁丨丨缘药盘　杜甫北征诗鸱鸟鸣黄桑丨丨拱乱穴　又归来诗开门丨丨走散帙壁鱼干张籍山中古祠诗丨丨縁朱帐隂尘盖画衣　陆龟蒙酬袭羙初夏见寄韵愁鸱占枯枿丨丨趋前楹　贾】
　　【岛送崔豹秀才诗丨丨独偷髙树果前山渐见短禾苗张蠙和友人许裳题宣平里古藤诗嫩条悬丨丨枯节叫秋蛩　梅尧臣初冬夜坐忆桐城山行诗林端丨丨飞缘挽一何捷　苏轼维摩像唐杨恵之塑在天柱寺诗田翁俚妇那肯顾时有丨丨衔其防】
　　野蝶【司空曙石竹花诗丨丨难争白庭榴暗让红　又恋花同丨丨爱水剧江鸥　梅尧臣闲居诗庭花昏自敛丨丨尽还来　又和永叔秋日东城郊行诗寒畦覆緑将收莱丨丨双飞尚绕丛】
　　野蚕【后汉书光武帝纪见野谷下　宋书符瑞志孝武帝大明三年五月癸巳宣城宛陵县石亭山生丨丨三百余里太守张辩以闻　张祜车遥遥诗桑间女儿情不浅莫道丨丨能作茧　陆游农家秋晩戯咏诗舍边萧萧落叶多丨丨出茧好黄蛾】
　　野茧【大业拾遗记越溪进耀光绫绫纹突起时有光彩越人乗樵风舟泛于石帆山下收丨丨缲之缲丝女夜梦神人吿之汝所得丨丨即江淹文集中壁鱼所化也丝织为裳必有竒文织成果符所梦　梁简文帝筝赋异东垂之丨丨非山径之沤丝　庾信赵广墓志铭人共官园家同丨丨　朱松吉贝诗茸茸鹅毳浄一一丨丨抽】
　　野蜂【梅尧臣同诸韩及孙曼叔晚游西湖诗丨丨衔水沫舟子剥菱黄】
　　野蛾【中华古今注蛱蝶一名丨丨一名风蝶】
　　野松【李群玉峡山寺上方诗满院泉声水殿凉疎帘防雨丨丨香】
　　野槐【皮日休旅舍除夜诗晚来辞逆旅雪涕丨丨天】
　　野桂【王建南涧诗丨丨香满溪石莎寒覆水】
　　野梅【任士林吉祥草赋江路防暖丨丨漏枝骀荡未透宫杨绾丝　杜甫王十七侍御抡许携酒至草堂奉寄此诗便请邀髙三十五使君同到诗绣衣屡许携家醖皂葢能忘折丨丨　又西郊诗市桥官栁细江路丨丨香　孟郊旅行诗丨丨参差发旅榜逍遥归　罗隠江邉有寄诗狂折丨丨山店暖醉吹村笛酒楼寒唐彦谦韦曲诗穷郊二月初离别独傍寒村齅丨丨郑谷顔恵詹事即孤侄舅氏谪官黔巫舟中相遇怆然有寄诗瘴村三月暮雨熟丨丨黄　崔涂江雨望花诗细满江春水涨好风留客丨丨香　方干许员外新阳别业诗园中认叶封林草檐下攀枝落丨丨　韦庄春日诗忽觉东风景渐迟丨丨山杏暗芳菲　苏轼和王斿诗丨丨官栁何时动飞盖长桥待子闲　陆游晚嵗幽兴诗丨丨堕地草生后街栁拂鞍氷泮时　又立春后三日作拂面毵毵巷栁黄穿细细丨丨香】
　　野杏【韦应物自蒲塘驿回驾经歴山水诗丨丨依寒折余云冒岚浅　窦庠酬韩愈岳阳楼诗丨丨初成雪松醪正满瓶　雍陶过旧宅看花诗山桃丨丨两三栽树树繁花去复开　薛能平盖观诗春风开丨丨落日照江涛　梅尧臣寄懐使君诗安行过树下丨丨正破纇　韩维展江亭诗贾家园里花应谢緑遍墙头丨丨梢】
　　野桃【白居易西省对花诗最忆东坡花烂漫丨丨山杏水林檎　又过永宁诗村杏丨丨繁似雪行人不醉为谁开　韦庄北原闲眺诗欲问向来陵谷事丨丨无语泪花红　苏轼新城道中诗丨丨含笑竹篱短溪栁自揺沙水清】
　　野樱【梅尧臣和长文禖祀郊外见寄并呈韩子华诗胡粉未生轻蝶白燕脂先绽丨丨红】
　　野棠【丘迟早发渔浦潭诗丨丨开未落山樱发欲然储光羲送姚六昆客任防稽何大蹇任孟县诗丨丨春未发田雀暮成群　郭良骥自苏州至望亭驿诗丨丨自发空流水江燕初归不见人　李玖白衣叟途中吟春草萋萋春水緑丨丨开尽飘香玉　温庭筠鸡鸣埭曲宁知玉树后庭曲留得丨丨如雪枝　王安石赋梅花得香字诗婵娟一种如氷雪依倚春风笑丨丨】
　　野橘【苏轼泗州南山监仓萧渊东轩诗珍禽声好犹思越丨丨香清未过淮　陆游秋晚寓叹诗带酲尝丨丨和梦聼啼螀】
　　野枣【白居易夀安歇马吟丨丨花含新蜜气山禽语带破匏声】
　　野柿【陆游归云门诗甑炊饱湖菱紫篾络迎霜丨丨红】
　　野枫【贾岛送李余往湖南诗岳石挂海雪丨丨堆渚穑陆龟蒙送浙东徳师侍御罢府西归诗行次丨丨临逺水醉中衰菊卧凉烟】
　　野栁【张浑九老防诗风吹丨丨悬罗带日照庭花落绮纨】
　　野桑【孟郊汴州留别韩愈诗汴水饶曲流丨丨无直柯】
　　野樵【陈标焦桐树诗江上烹鱼采丨丨鸾枝摧折半曽烧】
