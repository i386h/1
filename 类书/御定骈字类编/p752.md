<!-- { "loadSidebar": true } -->
　　铜镊【云仙杂记王僧防晚年恶白发一日对客左右进丨丨僧防曰却老先生至矣庶几乎】铜钉【宋书武帝纪禁防事用丨丨　宋史仪卫志柯舒黒漆棒也制同车辐以金丨丨饰　元史天文志西域仪象侧立单环二一结于平环之子午以丨丨象南北极一结于平环之卯酉皆刻天度　又云仙杂记齐文宣帝凌虚宴取香菌以供品味有丨丨菌分丝菌又明一统志丨丨岭在瑞州府上髙县西灵峰侧一名铜精岭旧传晋许旌阳以丨丨钉蛟于此】
　　铜钩【晋书何曽传都官从事刘享尝奏曽华侈以丨丨纼车莹牛蹄角　杨炯梅花落诗泣对丨丨障愁看玉镜台】
　　铜钥【曹唐寄萧使君诗木鱼丨丨锁春城夜上红楼纵饮情】
　　铜【西京杂记广川王去疾掘魏哀王冢复入一户石扉关钥得石牀方七尺石屏风丨帐丨一具或在牀上或在地下似是帐糜朽而丨丨堕落】
　　铜铤【魏书崔浩传见金铤下】
　　铜鋗【魏武帝上献帝器物表臣祖腾有顺帝赐器今上四石丨丨四枚五石丨丨一枚御物有纯银粉铫一枚】
　　铜鐎【冯时可月赋秋入丨丨寒侵犀札】
　　铜镞【梅尧臣送石昌言学士诗古堞秋耕拾丨丨长淮瀑雨入壕莲】
　　铜仗【宋史仪卫志执丨丨子金铜甲二人兜鍪甲衫锦臂衣】
　　铜釭【博古图王氏有丨丨烛锭皆灯烛具也　又作虹考古图王氏铜虹注虹烛锭也义与釭同】铜灯【陆游书室独夜诗丨丨立雁趾石鼎揭龙头】
　　铜砚【北史齐显祖纪干明元年四月夜禾生于魏帝丨丨旦长数寸有穗　云仙杂记有人收得虞永兴与圎机书一纸剪开字字卖之矾卿二字得麻一斗鹤口二字得丨丨一枚房村二字得芋千头随人好之浅深　倪瓉走笔次陶蓬韵送叶参谋归金华诗手调白羽箭陋彼磨丨丨】
　　铜洗【陆游午睡起逍遥园中因登山麓薄暮乃归诗毫瓯羞茗荈丨丨供盥濯】
　　铜瓶【何逊七召见玉井下　苏轼万石君罗文传赐高丽所献丨丨为饮器　裴廸同王右丞送瑗公南归诗丨丨与竹杖来自祝融峰　杜甫桥陵诗空梁簇画防隂井敲丨丨　王雝怀素歌丨丨锡杖倚闲庭斑管秋毫多逸意　孙欣奉试冷井诗见玉甃下　刘禹锡楚州开元寺北院枸杞诗翠黛叶生笼石甃殷红子熟照丨丨　贾岛送贞空二上人诗石磬疎寒韵丨丨结夜澌　李商隐寄安国大师兼简子诗岩光分蜡屐涧响入丨丨　周贺送僧诗草履初登南客船丨丨犹贮北山泉　李郢送僧之台州诗寒潭盥潄丨丨洁野店安禅锡杖斜　张乔金山寺诗板阁悬秋月丨丨汲夜潮　皮日休重元寺元逹年逾八十好种名药诗藜杖移时挑细药丨丨尽日灌幽花　无可喜悟禅师自琉璃上方见过诗苔痕深草履瀑布滴丨丨　苏轼夜过舒尧文戏作耐寒石砚欲生氷得火丨丨如过雨】
　　铜盆【续晋阳秋桓宣武与妻妾坐月下流星坠下丨丨水中光如二寸珠颗然妾酌饮之生元　洞天清録余姚一达官家有古丨丨大如火炉而周廻有二十四环州马铺岭人家掘得古丨丨而两环在腹下足之上此二器文字所不载或以环低者为欹器　谢氏诗源苏味道诗火树银花合人谓银花即火树中花光明如银故曰银花殊不知银花亦自有夲昔薛琼至孝父病尝其溲而家甚贫尝出求薪遇老父以一物与之曰此银实也用四壁土种之丨丨中置卧牀下当得银足赡汝家琼归如言种之旬日发苗又旬日生花花有银色及结实皆银也】
　　铜壶【五朝国史志刻漏法衡右端有铜锾连钩为铜覆荷形铜索三条以系丨丨　杜甫送卢侍御诗见玉帐下　顾况乐府诗玉醴随觞至丨丨逐漏行　戴叔伦早春曲博山吹云龙脑香丨丨滴愁更漏长　张少博尚书郎上直闻春漏诗见银箭下　刘禹锡早秋集贤院即事诗灰琯应新律丨丨添夜筹　又初夏曲丨丨方促夜斗柄暂南囘　王建赠田将军诗半夜进傩当玉殿未明排仗到丨丨　又鸡鸣曲直内初烧玉案香司更尚滴丨丨水　温庭筠鸡鸣埭曲丨丨漏断梦初觉寳马尘髙人未知　郑嵎津阳门诗空闻玉椀入金市但见丨丨飘翠帷　王贞白短歌行金鼎神仙隠丨丨昼夜倾　罗隠七夕诗丨丨漏报天将晓惆怅佳期又一年】
　　铜釜【越絶书见铁防下　异苑长山朱郭夫妻采藻涧滨见二丨丨沿流而下取之而归有员盂满中铜器光辉耀目自然作声　大方便佛报恩经佛言善男子过去久逺不可计劫生死中时以重烦恼起身口意业故堕在八大地狱所谓阿诃诃地狱阿婆婆地狱阿逹多地狱丨丨大丨丨黒石大黒石乃至火丰地狱】铜爨【魏书獠传铸铜为器大口寛腹名曰丨丨既薄且轻易于熟食】
　　铜枓【史记赵世家襄子姊前为代王夫人简子既葬未除服北登夏屋请代王使防人操丨丨以食代王及从者行斟隂令宰人各以枓击杀代王及从官遂兴兵平代地】
　　铜铛【齐民要术炒鸡子法丨丨中揽令黄白相杂细擘葱白下盐防麻油炒之甚香】
　　铜瓮【续捜神记袁真在豫州送阿薛阿郭阿马三妓与桓宣武三人半夜共出庭前月下观望有丨丨水在其侧忽见流星从天直堕瓮中惊喜共视忽如二寸珠沉于水底乃相谓曰此吉祥也于是薛郭二人更以瓢杓接取并不得阿马最后取星正入瓢中饮之俄而怀灵寳　又明一统志丨丨山在施州卫西七十六里以形似名】
　　铜甖【南史齐晋安王子懋传年七歳时母阮淑媛尝病危笃请僧行道有献莲花供佛者众僧以丨丨盛水渍其茎欲花不萎子懋流涕礼佛曰若使阿姨因此和胜愿诸佛令花竟斋不萎七日斋毕花更鲜红看视甖中稍有根须当世称其孝感】
　　铜罍【齐书刘悛传悛于州治下立学校得古礼器丨丨铜甑山罍尊铜豆钟各二口献之　梦溪笔谈丨丨之饰皆古云雷字相间礼家云先儒説罍刻木作云雷形象】
　　铜甑【齐书刘悛传见上　録异记昭潭山下有寒泉水深不测名曰昭潭谚曰昭潭无底橘州浮昔人覆舟于此沈其丨丨甑有名题后于洞庭湖得之疑有潜穴相通耳】
　　铜鉢【宋书庐江王祎传泰始五年河东栁欣慰谋反欲立祎祎与相酬和欣慰要结征北咨议参军杜幼文行军参军宋祖珍前鄀令王隆伯等祎吏左右除虎儿以金合一枚饷幼文丨丨二枚饷祖珍隆伯幼文具奏其事　南史王僧孺传竟陵王尝夜集学士刻烛为诗四韵者则刻一寸以此为率萧文琰曰顿烧一寸烛而成四韵诗何难之有乃与丘令楷江洪等共打丨丨立韵响灭则诗成皆可观览　宋史舆服志行漏舆隋大行漏车也制同钟鼓楼而大设刻漏如称衡首垂丨丨末有铜象漆匮贮水渴乌注水入鉢中长竿四舆士六十人　法苑珠林波罗奈城有一长者遗失丨丨求觅不获乞人于粪聚中得彼丨丨挂于杖头　云仙杂记陶渊明日用丨丨煮粥为二食具遇发火则再拜曰非有是火何以充腹　酉阳杂俎魏李骞崔劼至梁同泰寺入二堂佛前有丨丨中然烧劼曰可谓日月出矣爝火不息　宋祁笔记乐石有磬今浮屠持丨丨亦名磬世人不识乐石而儒者徃徃不晓磬折义故不独不识磬又不能知鉢　又明一统志丨丨山在瑞金县西北巉岩为众山之冠】
　　铜盂【佛国记毎至夏坐讫龙辄化形作一小蛇两耳邉白众僧识之丨丨盛酪以龙置中从上座至下座行之似若问讯】
　　铜瓯【唐书礼乐志见铜律下　又南蛮传韦臯作南诏奉圣乐有大匏琴二覆以半匏皆彩画之上加丨丨以作为琴作虺皮横其上长三尺余头曲如拱长二寸以绦系腹穿瓯及匏本可受二升大弦应太蔟次弦应姑洗　顔氏家训南阳有人性俭吝冬至后女壻谒之乃设一丨丨酒数脔麞肉婿恨其单率一举尽之主人愕然】
　　铜杯【盐铁论一文杯得丨丨什价贱而用不殊】
　　铜叠【北史祖珽传性不羁曽至司马世云家饮酒藏丨丨二面防人请捜诸客于珽怀中得之】铜瓢【黄庭坚匹纸跋王子飞兄弟来过适有嘉醖子飞子均皆不能酒而子予自赞曰能因濯余古丨丨满酌饮之曰饮此则为子书匹纸子予请尽之既而一举覆瓢示予余因为落笔不倦】
　　铜盘【槃伴同史记平原君传毛遂奉丨丨而跪进之楚王曰王当歃血而定从次者吾君次者遂遂定从于殿上　后汉书左慈传尝在司空曹操坐操从容顾众賔曰今日髙防珍羞畧备所少吴松江鲈鱼耳慈于下坐应曰此可得也因求丨丨贮水以竹竿饵钓于盘中须臾引一鲈鱼出　吴志刘繇传笮融大起浮图祠以铜为人黄金涂身衣以锦衣垂丨丨九重下为重楼阁道可容三千人悉诵读佛经　晋书隗炤传炤善易临终书版授其妻曰却后五年当有诏使来顿此亭姓龚此人负吾金即以版徃责之期日有龚使者止亭中妻赍版徃使者取蓍筮之卦成曰吾不相负金贤夫自有金耳金有五百斤盛以青瓮覆以丨丨埋在堂屋东头去壁一丈入地九尺妻还掘之皆如卜焉　北齐书杨愔传愔季父暐为愔于竹林邉别葺一室命独处其中常以丨丨具盛馔以饭之因以督厉诸子曰汝軰但如遵彦自得竹林别室丨丨重肉之食遵彦愔字也三辅黄圗见玉杯下　尔雅翼龙将雨则吟其声如戞丨丨　续齐谐记鹅笼书生谓彦曰日晩当与君别留大丨丨可二尺广与彦别曰无以借君与君相忆也彦太元中为兰台令史以盘饷侍中张散散看其题铭云是永平三年作　异苑中朝有人畜丨澡丨旦夕恒鸣张华曰与洛钟宫商相谐故声相应鑢之乃止　汝帖冇武王封比干墓丨丨铭　温子升钟铭丨丨韵响火鸟和声　王维赠东岳焦链师诗见玉管下　岑参尹相公京兆府棠树降甘露诗魏宫丨丨贮汉帝金掌持杜甫相逢歌丨丨烧蜡光吐日夜如何其初促膝李贺秦宫诗飞窗复道传筹饮十夜丨丨腻烛黄　又明一统志丨丨山在建宁府政和县东感化里世传胡仙姬炼丹于此上有飞升岩下有龙井　又丨丨山在潼州府遂寜县东五十里壁立四絶人莫能上】铜豆【齐书刘悛传见铜罍下】
　　铜升【隋书律厯志保定五年诏改制铜律度遂致中和累黍积龠同兹玉量与衡度无差准为丨丨用颁天下】
　　铜斛【晋书律厯志见玉律下　又王莽丨丨于今尺为深九寸五分五厘径一尺三寸六分八厘七毫唐书礼乐志见铜律下】
　　铜斗【宋书萧思话传初在青州常所用丨丨覆在药防下得二死雀思话曰斗覆而双雀殒其不祥乎既而被系　易林炙鱼丨丨张伺夜鼠不忍香味机发为祟祟在头颈　宋拾遗録张永开元武湖古冢上得一丨丨有柄太祖访之朝士何承天曰此是新威斗王莽王公亡皆赐之物一在冢内一在冢外　孟郊送淡公诗丨丨短蓑行新章其奈何　苏轼读孟郊诗诗尚爱丨丨歌鄙俚颇近古　又明一统志丨丨峯在建昌府城东北九十里　又丨丨山在抚州府金谿县西南二十五里】
　　铜权【北史元匡传所据丨丨形如古志明是汉作非莽所造】
　　铜尺【晋书律厯志见玉律下　又荀朂造新钟律与古器谐韵阮咸讥其声髙必古今尺有长短所致也后始平掘地得古丨丨果长朂尺四分时人服咸之妙隋书律厯志蔡邕丨籥丨其名曰籥黄钟之宫　又祖冲之所传丨丨其铭曰晋泰始十年中书考古器宋史律厯志蔡邕丨籥丨同后周玉尺比晋前尺为一尺二寸五分八厘　乐典周尺则八寸而缩车工用之丨籥丨则十寸而赢影表用之】
　　铜秤【称同唐书礼乐志见铜律下】
