<!-- { "loadSidebar": true } -->
　　虎胛【明一统志丨丨山在寜波府慈溪县东三十里旧名灵山形如伏虎隋大业中尝凿此山西南断迹犹存】
　　虎胁【王令赠愼东美伯筠诗少年倚气狂不羁丨丨插翼赤日飞】
　　虎腹【郭钰猛虎行南来壮士怒相触弯弓射虎穿丨丨　王冕伤亭户诗大儿去采薪投身归丨丨】虎心【史记秦始皇纪见蜂准下　王维戏赠张五弟諲诗窗外鸟声间阶前丨丨善】
　　虎臆【唐书卢藏用传藏用弟若虚多才博物陇西辛怡谏为职方有获异鼠者豹首丨丨大如拳怡谏谓之鼮防而赋之若虚曰非也此许愼所谓鼨防豹文而形小一座惊服】
　　虎胸【刘琬赋麟腹丨丨】
　　虎胆【本草丨丨主治小儿惊癎　陆鏊石室赋险歴羊肠雄探丨丨】
　　虎骨【本草修治丨丨用头及颈骨色黄者佳　稗编相骨自肘至腕名丨丨象臣欲短而细欲峻而舒圎而坚直而应节紧而不粗皆坚实之相】
　　虎翅【李商隠安平公诗见麟角下　杨维桢緑衣使图诗殿上衮衣谁小戏宫中锦防揺丨丨】虎翼【汉书贾谊传予之众积之财此非有子胥白公报扵广都之中即疑有剸诸荆轲起扵两柱之间所谓假贼兵为丨丨者也　后汉书翟酺传丨丨一奋卒不可制　魏志张既传既曰麴光方造反郡人未必悉同若使以军临之吏民必谓国家不别是非更使皆相持着此为丨傅丨也　金史髙汝砺传上谓羣臣曰人有才堪任事而处心不正者终不足贵汝砺对曰其心不正而济之以才所谓丨而丨者也虽古圣人亦未易知　韩非子毋为丨傅丨将飞入邑择人而食之夫乗不肖之人于势是谓丨傅丨也　庾信连珠斩长鲸之鳞截飞丨之丨　李绅韩信庙诗英主任贤増丨丨假王徼福犯龙鳞　张祜从军行少年金紫就光辉直指边城丨丨飞　又握竒经天地之前冲为丨丨风为蛇蟠围绕之义也虎居扵中张翼以进蛇居两端向敌而蟠以应之　孔稚珪白马篇陈多龙势动营开丨丨张杨巨源老将诗丨丨分营势鱼鳞拥阵行　任子野八阵图诗蛇蟠丨丨飞鸟翔四正四竒公所垒　又宋史太宗纪改上铁林为殿前司丨丨腰弩为神射侍衞歩军司铁林为侍衞司丨丨　东京梦华録殿前司歩军司有丨丨各二十指挥丨丨水军宣武各十五指挥】虎躯【白居易驺虞画赞不识其形得之扵图白质黑文猊首丨丨】
　　虎身【山海经西山经昆仑之邱是实惟帝之下都神陆吾司之其神状丨丨而九尾人面而虎爪是神也司天之九部及帝之囿时　又中山经蔓渠之山有兽焉其名曰马腹其状如人面丨丨其音如婴儿是食人又大荒东经有夏州之国有盖余之国有神人八首人面丨丨十尾名曰天吴】
　　虎质【陆云赠郑曼季诗丨丨山啸龙辉渊蟠】
　　虎肉【史记楚世家周王赧使武公谓楚相昭子曰夫丨丨臊其兵利身人犹攻之也若使泽中之麋防虎之皮人之攻之必万之扵虎　王建射虎行逺立不敢汚箭镞闻死还来分丨丨　陈旅题胡氏杀虎图诗夫骨已断不可续泣与孤儿餐丨丨】
　　虎血【茅亭客话永康军太平兴国中虎暴失踪误入市长吏追善捕猎者李吹口失其名众云李吹口至矣虎闻忙然窜入市屋下匿身李遂以防刺之仍以短刃刺虎心前取血升余饮之休复雍熙二年成都遇李因问向来饮丨丨何也李云饮其血以壮吾志也】
　　虎脔【刘宰诗嘉餽得丨丨新猎出林莽】
　　虎膏【本草释名见虎掌下　又豨莶释名丨丨集解恭曰豨莶一名丨丨一名狗膏叶似苍耳茎圆有毛】虎魄【后汉书哀牢传出铜铁铅锡金银光珠丨丨注广雅丨丨生地中其上及旁不生草深者八九尺大如斛削去皮成丨丨如斗初时如桃胶凝坚乃成博物志曰松脂沦入地千年化为茯苓茯苓千嵗化为丨丨今太山有茯苓无丨丨永昌有丨丨而无茯苓也　本草丨丨藏器曰凡虎夜视一目放光一目防物猎人而射之弩箭才及目光即堕入地得之如白石者是也】
　　虎魂【张融海赋水遽龙魄陆震丨丨】
　　虎皮【诗文茵畅毂传文茵丨丨也　礼记曲礼前有水则载青旌前有尘埃则载呜鸢前有车骑则载飞鸿前有士师则载丨丨前有挚兽则载貔貅　又乐记济河而西马散之华山之阳而弗复乗牛散之桃林之野而弗复服车甲衅而藏之府库而弗复用倒载干戈包之以丨丨将帅之士使为诸侯名之曰建櫜然后天下知武王之不复用兵也　左传胥臣防马以丨丨先犯陈蔡陈蔡奔　法言羊质而丨丨见草而説见豺而战忘其皮之虎也　王绩游仙诗照水然犀角逰山费丨丨　李白幽州胡马客歌幽州胡马客緑眼丨丨冠李商隠咏懐寄秘阁旧僚二十六韵诗曲艺垂麟角浮名状丨丨　苏轼以双刀遗子由诗念此刀自藏包】
　　【之丨丨斑　黄庭坚诗僧牀卧丨丨】
　　虎鞹【李贺送秦光禄北征诗丨丨先防马鱼肠且断犀袁桷过枪竿岭诗舄飞接鸟背羽没疑丨丨】虎革【田锡鄂公夺槊赋戎器既包于丨丨勲臣尽纪于鸿钟　梅尧臣和燕秀才诗循旧临学宫丨丨被羊质　孙炎宝劒歌自从丨丨裹干戈飞入芒砀有光彩】
　　虎毛【杜甫荆南兵马使太常卿赵公大食刀歌壮士短衣头丨丨凭轩拔鞘天为髙　苏轼再用数珠韵赠湜老诗时来窥方丈共笑丨丨浅按尔雅虎窃毛注窃浅也　马祖常都门诗佽飞头丨丨刑官面削】虎爪【国语虢公梦在庙有神人面白毛丨丨执钺立在西阿召史嚚占之嚚曰如君之言则蓐收也天之罚神也　后汉书舆服志佩刀小黄门雌黄室中黄门朱室童子皆丨丨文　山海经西山经钟山其子曰鼓其状如人面而龙身是与钦防杀葆江扵昆仑之阳帝乃戮之钟山之东曰崖钦防化为大鹗其状如雕而黑文白首赤喙而丨丨其音如晨鹄见则有大兵　又东山经鳬丽之山有兽焉其状如狐而九尾九首丨丨名曰蠪侄其音如婴儿是食人　又见防足下　又中山经骄山神围处之其状如人面羊角丨丨恒逰于睢漳之渊出入有光　又依轱之山有兽焉其状如犬丨丨有甲其名曰獜善駚食者不风　挚虞决疑要注尚书台召人用丨丨书告下用偃波书皆不可卒学以防矫诈　郭璞獜图赞有兽丨丨厥号曰獜　韩愈赠唐衢诗丨有丨兮牛有角虎可搏兮牛可触　皮日休武丘寺古杉诗见虬身下】
　　虎足【毛诗陆疏广要见犀目下　七部要语连珠庖牺女娲神农夏后身人面牛头丨丨　白居易貘屏赞序见貘屏下】
　　虎脚【梅尧臣观拽龙舟诗适闻天子降玉辇当年丨丨防大旗】
　　虎蹯【战国策人有置系蹄者而得虎丨怒絶丨而去丨非不爱其丨也然不以环寸之蹯害七尺之躯陆机赋元骭素腕貍首丨丨】
　　虎尾【易履彖辞履丨丨不咥人亨彖曰履柔履刚也説而应乎干是以履丨丨不咥人亨刚中正履帝位而不疚光明也　又六三眇能视跛能履履丨丨咥人凶　又九四履丨丨愬愬终吉　书君牙心之忧危若蹈丨丨渉于春冰　吴志贺邵传古之人君譬天位扵乗犇以丨丨为警戒　山海经中山经和山其上无草木而多瑶碧实惟河之九都吉神泰逢司之其状如人而丨丨是好居扵萯山之阳出入有光泰逢神动天地气也　又大荒南经有宋山者有赤蛇名曰育蛇有木生山上名曰枫木有人方齿丨丨名曰祖状之尸　易林履危不止与鬼相视惊恐失气如骑丨丨　崔骃车后铭顾省厥遗丨丨斯求　庾信拟连珠截丨丨而非险伤龙鳞而未危　李为蔺相如秦庭返璧赋蹈丨丨而若闲过鲸口而无惕　许浑泊蒜山津闻东林寺光仪上人物故诗言下是非齐丨丨宿来荣辱比鸿毛又山海经中山经中次十经之首曰首阳之山又西五十里曰丨丨之山其上多椒椐多封石其阳多赤金其隂多铁】
　　虎卵【异苑晋元兴中东阳太守朱牙之忽有一老公从其妾董牀下出着黄裳衿帽所出之埳甚滑泽有泉遂与董交好若有吉凶遂以告牙之儿疾疟公曰此应得丨丨服之持防向山果得虎阴尚余暖气使儿炙噉疟即断絶】
　　虎阴【异苑见上】
　　虎迹【扪虱新话予观抱朴子曰古人入山皆佩黄神越章之印行见新丨丨以顺印印之虎即去以逆印印之虎即还此亦倒用印法也但未知其説　明一统志仙丨丨在南昌府药王山世传文箫防鸾跨虎升仙处有二迹彷佛于石上　韦应物山行积雨归途始霁诗深林猨声冷沮洳丨丨新　卢纶斆顔鲁公送挺赟归翠微寺诗丨丨印雪大如斗闰月暮天过得无　张祜途中逢李道实逰蔡州诗僻地人行涩荒林丨丨稠许浑晚投慈恩寺呈俊上人诗沙虚留丨丨水滑带龙涎】
　　虎迒【黄庭坚上大防笼诗苦竹参天大石门丨丨兔蹊聊倚息按説文凡兽迹车迹皆曰迒】虎班【汉书叙传班氏之先与楚同姓令尹子文之后也子文初生弃于梦中而虎乳之楚人谓丨丨其子以为号　又斑同魏书萧衍传丨丨龙文之逸兰池蒲梢之驵】
　　虎章【郑畋题缑山王子晋庙诗雾垂鸦翅发冰束丨丨腰】
　　虎文【诗鸨羽疏鸨鸟似雁而丨丨连蹄性不树止树止则为苦故以喻君子从征役为危苦也　后汉书舆服志五官左右虎贲羽林五中郎将羽林左右监皆冠鹖冠纱縠单衣虎贲将丨丨袴白丨丨劒佩刀虎贲武骑皆鹖冠丨丨单衣襄邑嵗献织成丨丨云　山海经西山经见马身下　又东山经东次二经之首曰空桑之山有兽焉其状如牛而丨丨其音如钦其名曰軨軨其鸣自叫见则天下大水　又海外西经一臂国一臂一目一鼻孔有黄马丨丨一目而一手　又海内北经蟜其为人丨丨胫有防在穷竒东　陈琳为袁绍檄豫州文被以丨丨奨防威柄　李白天马歌天马来出月支窟背为丨丨龙翼骨　皮日休以纱巾寄鲁望诗更有一般君未识丨丨巾在绛霄房】
　　虎宿【张登冬至夜郡斋宴别前华阴卢主簿诗丨丨方冬至鸡人积夜筹】
　　虎形【书尧典日中星鸟疏见形下　周礼笾人白黑形盐注郑司农云筑盐以为丨丨谓之形盐　左传王使周公阅来聘飨有昌歜白黑形盐辞曰国君文足昭也武可畏也则有备物之飨以象其徳荐五味羞嘉糓盐丨丨以献其功吾何以堪之　元史兵志万户佩金虎符符趺为伏丨丨首为明珠】
　　虎像【水经注夷水又东迳虎滩岸石有丨丨因以名】
　　虎状【南史羊侃传初为尚书郎以力闻魏帝尝谓曰郎官谓卿为虎岂羊质虎皮乎试作丨丨侃因伏以手抉殿没指魏帝壮之　郭璞□闾马独赞丨丨马尾号曰独　又江赋见鹿觡下】
　　虎属【汉书司马相如传生貔豹注郭璞曰貔执夷丨丨也】
　　虎丑【尔雅见虎子下】
　　虎态【刘子翚哀马赋丨丨龙姿云鬉电目】
　　虎气【杜甫蕃劒诗丨丨必腾上龙身寜久藏】
　　虎色【山海经海外北经相柳者九首人面蛇身而青不敢北射畏共工之台台在其东台四方隅有一蛇丨丨首冲南方】
　　虎圗【老学庵笔记张文潜丨丨诗云烦君衞吾寝起此蓬荜陋坐令盗肉防不敢窥白昼讥其似猫也】虎韬【小学绀珠六韬文武龙虎豹犬后汉注霸典文论文师武论龙韬主将丨丨偏裨豹韬校尉犬韬司马】
　　虎纹【金史舆服志皮轩车赤质上有漆柱贯五轮相重画丨丨一辕　云仙杂记琴叟耕凤岭之田以丨丨布裹犁推之曰劳吾躬耕山神必有丰年相报已而果然　歙砚谱见雁湖下　李白北风行别时提劒救边去遗此丨丨金鞞靫】
