<!-- { "loadSidebar": true } -->
　　内讧【诗天降罪罟蠡贼丨丨传讧溃也　唐书郭子仪传赞见西走下　又李绛传今法令所不及者五十余州西戎丨丨近以泾陇为鄙去京师逺不千里烽燧相接也加比水旱无年仓廪空虚诚陛下焦心销志求济时之略渠便髙枕而卧哉　宋史胡宏传见下诬下】
　　内难【易眀夷彖传丨丨而能正其志箕子以之　公羊公子友如陈葬原仲传原仲者何陈大夫也大夫不书葬此何以书通乎季子之私行也何通乎季子之私行辟丨丨也君子辟丨丨而不辟外难丨丨者何公子庆父公子牙公子友皆荘公之母弟也公子庆父公子牙通乎夫人以脇公季子起而治之则不得与乎国政坐而视之则亲亲因不忍见也故于是复请至于陈而葬原仲也　晋书慕容宝载记魏攻中山诸将望风奔退郡县悉降于魏寳闻魏有丨丨乃尽众出距　宋书孝武帝纪诏丨丨甫康政训未洽衣食有仍耗之弊选造无观国之美　又蔡兴宗传袁顗为雍州刺史劝兴宗行曰今不去虎口后求复出岂得哉兴宗曰若丨丨得弭外衅未必可量　齐书王融传见外虚下　唐书陆贽传见中邦下　又王彦威传眀皇清丨丨肃宗収复西都　傅亮为宋公求加赠刘前军表外虞既殷丨丨亦洊】
　　内患【后汉书陈蕃传见内政下】
　　内罢【战国策使其舍人冯喜之楚借使之齐因谓齐王王甚憎张仪虽然厚矣王之托仪于秦王也齐王曰寡人甚憎张仪仪之所在必举兵伐之何以托仪也对曰是乃王之托仪也仪之出秦因与秦王约曰为王计者东方有大变然后王可以多割地齐王甚憎仪仪之所在必举兵伐之故仪愿乞不肖之身而之梁齐必举兵伐梁梁齐之兵连于城下不能去王以其间伐韩入三川出兵函谷而无伐以临周祭器必出挟天子案图籍是王业也秦王以为然与革车三十乘而纳仪于梁而果伐之是王丨自丨而伐与国广邻敌以自临而信仪于秦王也此臣之所谓托仪也王曰善乃止】
　　内病【史记吴王濞传吴王身有丨丨不能朝请三十余年】
　　内疾【汉书吴王濞传吴王身有丨丨注丨丨谓在身中不显于外　后汉书西羌传论羌虽外患实深丨丨】
　　内疸【后汉书华佗传广陵太守陈登忽患胸中烦懑面赤不食佗脉之曰府君胃中有虫欲成丨丨腥物所为也即作汤二升再服须防吐出三升许虫头赤而动半身犹是生鱼脍所苦更愈】
　　内郤【史记项羽纪陈余遗章邯书曰今将军居外久多丨丨有功亦诛无功亦诛　又隙同隋书长孙晟传臣于周末忝充外使匈奴倚伏实所具知玷厥之于摄图兵强而位下外名相属丨丨已彰鼔动其情必将自战】
　　内耗【宋史麻舜钦传见下劳下】
　　内蠧【北史后妃传论作孽为责外平丨丨鉴之近代于齐为甚】
　　内愧【史记田蚡传武安已罢朝出止车门召韩御史大夫载怒曰与长孺共一老秃翁何为首鼠两端韩御史良乆谓丞相曰君何不自喜夫魏其毁君君当免冠解印绶归曰臣以肺腑幸得待罪固非其任魏其言皆是如此上必多君有让不废君魏其必丨丨杜门齚舌自杀今人毁君君亦毁人譬如贾竖女子争言何其无大体也　齐书眀帝纪论流涕行诛非云义举事茍求安能无丨丨　唐书李勉传兴元元年勉固让都统以检校司徒平章事召既见帝素服待罪诏不许勉丨丨取充位而已不敢有所与　潘岳闲居赋傲坟素之长圃歩先哲之髙衢虽吾颜之云厚犹丨丨于甯蘧有道吾不仕无道吾不愚何巧智之不足而拙艰之有余也　杜甫送率府程録事还乡诗丨丨突不黔庶羞以赒给　白居易再授賔客分司诗伊予再尘忝丨丨非才哲】
　　内泯【云笈七签丨丨六尘外齐万境】
　　内伤【屈原九章悲回风之揺蕙兮心寃结而丨丨　王褒九懐寤辟摽兮永思心怫郁兮丨丨　杜甫入衡州诗恕已独在此多忧增丨丨】
　　内悲【后汉书冯衍传泪汍澜而雨集兮气滂浡而云披心怫郁而纡结兮意沈抑而丨丨】
　　内迫【汉书杜邺传周襄王丨丨惠后之难而遭居郑之危】
　　内困【汉书原渉传初武帝时京兆尹曹氏葬茂陵民谓其道为京兆阡渉慕之乃买地开道立表署曰南阳阡人不肯从谓之原氏阡费用皆卬富人长者然身衣服车马才具妻子丨丨专以振施贫穷赴人之急为务　魏志刘传蜀击吴吴遣使称蕃朝臣皆贺独曰因难求臣必谨信也彼必外迫丨丨然后发此使耳可因其穷袭而取之】
　　内黠【后汉书南蛮传帝以女配槃瓠槃瓠得女负而走入南山止石室中经三年生子一十二人六男六女槃瓠死后因自相夫妻其母后归以状白帝于是使迎致诸子衣裳斑兰语言侏离好入山壑不乐平旷帝顺其意赐以名山广泽其后滋蔓号曰蛮夷外痴丨丨安土重旧　眀一统志思州府风俗民性刚悍外痴丨丨】
　　内杜【史记鼂错传邓公曰吴王为反数十年矣发怒削地以诛错为名其意非在错也且臣恐天下之士噤口不敢复言也上曰何哉邓公曰夫鼌错患诸侯彊大不可制故请削地以尊京师万世之利也计画始行卒受大戮丨丨忠臣之口外为诸侯报仇臣窃为陛下不取也】
　　内薄【宋书朱龄石传超石先以软弓小箭射虏虏以众少兵弱四面俱至嗣又遣南平公托跋嵩三万骑至遂丨丨攻营于是百弩俱发又选善射者丛箭射之】
　　内逼【宋书武帝纪孟昶诸葛长民惧宼渐逼欲天子过江公不聼昶固请不止公曰今重镇外倾彊寇丨丨人情危骇莫有固志若一旦迁动便自瓦解土崩江北亦岂可得至　又偪同唐书张濬传陛下春秋鼎富天资英特丨丨宦臣外迫彊臣故不能安此臣所以痛心而泣血也】
　　内惮【史记吕后纪吕禄吕产欲发乱关中丨丨绛侯朱虚等外畏齐楚兵又恐灌婴畔之欲待灌婴兵与齐合而发犹与未决　汉书元后传平阿侯仁素刚直莽丨丨之　魏书李冲传髙祖初谋南迁恐众心恋旧乃示为大举因以胁定羣情外名南伐其实迁也旧人懐土多所不愿丨丨南征无敢言者于是定都洛阳】内惑【史记屈原传见外欺下】
　　内累【宋书武帝纪见外积下】
　　内骇【齐书王敬则传溪谷易盈防枭难改猜心丨丨丑辞外布】
　　内虞【唐书陆贽传举吐蕃众未当中国十数大郡而丨丨外备与中国不殊所以能宼边者无几】内艰【五代史李琪传其兄珽唐末举进士及第为监察御史丁丨丨贫无以葬乞食而后葬珽饥卧庐中闻者哀怜之】
　　内疚【嵇康幽愤诗惩难思复心焉丨丨】
　　内畏【宋书后废帝纪见外惮下　又序传见外迫下五代史豆卢革传时荘宗丨丨刘皇后外惑宦官伶人郭崇韬虽尽忠于国而亦无学术革説俯仰黙黙无所为唯诺崇韬而已　梅尧臣欧阳郡太君挽歌外词阳磊磊丨丨实兢兢】
　　内戒【隋众经目録菩萨丨丨经后秦始年罗什于长安译】
　　内讥【汉书王嘉传宠臣淳于长张放史胥育数贬退家资不满千万放斥逐就国长榜死于狱不以私爱害公义故虽多丨丨朝廷安平注师古曰虽有好丨之丨而不害政也】
　　内忌【后汉书袁绍传绍外寛雅有局度忧喜不形于色而性矜愎自髙短于从善故至于败及军还或谓田丰曰君必见重丰曰公貌寛而丨丨不亮吾忠而吾数以至言迕之若胜而喜必能赦我战败而怨丨丨将发若军出有利当蒙全耳今既败矣吾不望生绍还曰吾不用田丰言果为所笑遂杀之　晋书宣帝纪见外寛下　魏书公孙表传表为人外和丨丨时人以此薄之　唐书萧铣传铣性外寛丨丨疾胜己者于是大臣旧将皆疑间多叛去铣不能禁由此愈弱　又郑絪传李吉甫密谮絪漏言于从史帝怒坐浴堂殿召学士李绛语其故且曰若何而处绛曰诚如是罪当族然谁以闻陛下者曰吉甫为我言绛曰絪任宰相识名节不当如犬彘枭獍与奸臣外通恐吉甫势轧丨丨造为丑辞以怒陛下帝良久曰几误我】
　　内叛【畔同春秋正义序丨丨外侵　史记髙祖纪大臣丨丨诸侯外反　后汉书陈传见左部下　易林丨丨生贼则生祸难】
　　内整【魏书郦范传见外潜下】
　　内闭【夏侯湛大暑赋大吕统律祝融纪节蒸泽外熙太隂丨丨】
　　内乱【礼记杂记丨丨不与焉疏丨丨不与焉者谓国内有同僚为乱则身自畏辟不干与焉以其力弱不能讨也虽不与而已若力能讨则当讨之　史记六国年表秦惠文王七年义渠丨丨庶长操将兵定之　又天官书木星与土合为丨丨　又伍子胥传楚昭王见吴有丨丨乃复入郢封夫概于堂谿　宋书天文志光熙元年九月己亥填星守房心又犯岁星占曰填与岁合为丨丨是时司马越秉权终以无礼破灭丨丨之应也】
　　内擅【宋史魏了翁传了翁念国家权臣相继丨丨国柄外变风俗纲常沦斁法度堕弛贪浊在位举事弊蠧不可涤濯遂应诏上章论十弊乞复旧典以彰新化】
　　内向【北史齐髙祖纪时魏眀帝衔郑俨徐纥逼灵太后未敢制私使荣举兵丨丨荣以神武为前锋至上党眀帝又私诏停之及帝崩荣遂入洛　隋书薛道衡传皇威逺慑帝徳遐畅稽颡归诚称臣丨丨　云笈七签偃卧屈膝令两膝头丨丨相对手翻两足生腰以鼻内气　又作向五代史范延光传隰州刺史刘遂凝驰驿入见献防言绥银二州之人皆有丨丨之意请除二刺史以招降之　又作乡易林商之子孙资无所食贪贝逐狐留连都市还辕丨丨嘉喜何咎　司马相如谕巴蜀檄系絫号泣丨丨而怨注师古曰乡读曰向】内悖【唐书韩愈传孽臣奸蠧居某处揺毒自防外顺丨丨父死子代以祖以孙如古诸侯自擅其地不朝不贡六七十年】
　　内侮【诗四方以无侮疏崇是大敌伐即克之故无复敢侮慢周者竟文王之世不复伐国是丨无丨故也国语富辰曰兄弟阋于墙外御其侮则阋乃丨丨而虽阋不败亲也　宋书五行志晋孝武帝太元十三年】
　　【十二月己未大风晦暝其后诸侯违命干戈丨丨权夺于元显祸成于桓元　魏书桓元传徳宗下书曰竖子桓元故大司马不腆之息少懐狡恶长而不悛遂与王恭协同奸谋阻兵丨丨三方云集志在问鼎闚拟神器赖祖宗威灵宰傅神略忠义奋发罪人斯殒】
　　内争【易同人上九同人于郊注郊者外之极也处同人之时最在于外不获同志而逺于丨丨故虽无悔吝亦未得其志　晋语见内睦下　后汉书齐武王縯传今赤眉复有所立如此必将丨丨今王莽未灭而宗室相攻是疑天下而自损权非所以破莽也】
　　内讨【公羊楚人杀陈夏征舒传此楚子也其称人何贬曷为贬不与外讨也不与外讨者因其讨乎外而不与也虽丨丨亦不与也疏讨者除也眀乎国中人人得讨之所以广忠孝之路以此言之则弑君之贼则国内人人皆得杀之而言虽丨丨亦不与者正以与荘王非国内是以不与其外讨又言虽外讨亦不与者正以荘王身为君而见在宁得更有弑君之贼而讨之乎】
