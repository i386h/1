<!-- { "loadSidebar": true } -->
　　罗汉【齐书祥瑞志永明二年七月始兴郡民龚元宣云去年二月忽有一道人乞食因探懐中出篆书真经一卷六纸又表北极一纸又移付丨丨居士一纸云从梁率天宫下使送上天子因失道人所在　兠昭明太子谢敕赉水犀如意启方使欢欣丨丨懐弃鉢之嗟王式硕儒忻骊驹之辨　李绅题法华寺诗缾识先丨丨衣存旧福田　李商隐题白石莲花寄楚公诗谩夸鹙子真丨丨不会牛车是上乗　又归田録嘉祐八年上元夜赐中书枢密院御宴于相国寺丨丨院　又湖湘故事丨丨绦后洞有草蔓结如带长丈余附木而生相传谓之丨丨绦】
　　罗矦【魏书罗结列传年一百一十诏听归老赐大东川以为居业并为筑城即号曰丨丨城每有大事驲马询访焉】
　　罗公【渚宫故事刘宋临川王义庆在镇于丨丨洲立观甚大而惟一柱　又郑嵎津阳门诗禁庭术士多幻化上前较胜纷相持丨丨如意夺顔色三藏袈裟成散丝】
　　罗敷【古丨丨行日出东南隅照我秦氏楼秦氏有好女自名为丨丨　庐江小吏诗东家有贤女自名秦丨丨可怜体无比阿母为汝求　岑参玉门闗葢将军歌见绣窠下　白居易丨丨水诗野店东头花落处一条流水号丨丨】
　　罗刹【孟浩然夜泊宣城界诗石逢丨丨碍山泊敬亭幽】
　　罗叉【谈圃神宗时旱一西僧咒水金明池云气蔽水加黒僧云丨丨神灾劫重战退天神不令下雨但可于某日内东门降雨数防而已果如其言】
　　罗千【黄庭内景经舌神通命字正伦齿神崿锋字丨丨】
　　罗骑【汉书贾山传东西五里南北千步从军丨丨四马骛驰】
　　罗赵【晋书卫恒传恒作四体书势曰丨叔景丨元嗣者与张伯英并时见称于西州故英自称上比崔杜不足下方丨丨有余　苏轼石苍舒醉墨堂诗不减钟张君自足下方丨丨我亦优】
　　罗毕【诗鸳鸯于飞毕之罗之传丨则张以待鸟丨则执以掩物】
　　罗弋【白居易咏懐诗鸿虽脱丨丨鹤尚居禄位又丘中有一士诗勿矜丨丨巧鸾鹤在防防】罗网【罔同礼记月令季春之月田猎罝罘丨丨毕翳餧兽之药毋出九门注鸟罟曰丨丨　周礼夏官罗氏注见罗氏下　淮南子鹰隼未挚丨丨不得张于蹊谷草木未落斤斧不得入山林　道徳指归论卵之未剖也一指麾之及其为蜚鸿也奋翼凌云罾缴不能连也胎之新乳也一绳制之及其为壮也丨丨不能禁也法言或苦乱曰纲纪曰恶在于纲纪曰大作纲小作纪如纲不纲纪不纪虽有丨丨恶得一日而正诸　观】
　　【佛三昧海经尔时国王复敷髙牀氍毹毾防极细輭者张白防缦真珠丨丨弥覆其上请佛世尊令处缦中顺宗实録贞元末五坊小皃张捕鸟雀于闾里皆为暴横以取钱物至有张丨丨于门不许人出入者　南唐近事髙越燕人也将举进士文价蔼然器宇森挺时人无出其右者鄂帅李公贤之待以殊礼将妻以爱女越窃谕其意因题鹰一絶书于屋壁云雪爪星眸众鸟归摩天专待振毛衣虞人莫谩张丨丨未肯平原浅草飞遂不告而去　云笈七籖伏羲时人民朴直未有五谷伏羲方教以张丨丨捕禽兽而食之　雄长杨赋命右扶风发民入南山西自裦斜东至农南敺汉中张丨丨罝罘捕熊罴豪猪虎豹狖玃狐麋鹿载以槛车输长杨射熊馆　陈子昂感遇诗云渊既已失丨丨与谁论　岑参送史司马赴崔相公幕诗珍禽在丨丨微命若游丝　元稹织妇词羡他虫豸解縁天能向虚空织丨丨　胡曽会稽诗何事夫差无逺虑更开丨丨放鲸鲵】
　　罗钳【唐书酷吏吉温与罗希奭相勗以虐号丨丨吉网】
　　罗织【旧唐书来俊臣传与侍御史侯思止等同恶相济招集亡赖令其告事共为丨丨俊臣与其党朱南山等造告密丨丨经一卷　唐书朱敬则传初武后称制天下颇流言遂开告密丨丨之路兴大狱诛将相大臣　又柳玭传东都仁和里裴尚书寛子孙众盛实为名阀天后时宰相魏同选尚书之先为壻未成婚而魏防丨丨狱家徙岭表及北还女已逾笄其家议无以为衣食资愿下髪为尼有一尼自外至曰女福厚丰必有令匹子孙将遍天下宜北归家人遂不敢议及荆门则裴赍装以迎矣　白獭髓秦桧师垣故第绍兴末年有无名人题诗于门曰笑谈便欲兴丨丨咫尺那知有照临　朱敬则论刑狱表杜告密之源絶丨丨之迹唐彦谦咸通中始闻褚河南归葬阳翟诗丨丨黄门讼笙簧白骨销】
　　罗落【庄子见罾笱下　又黄庭内景经素锦衣裳黄云带注黄云带者肺中之黄脉蔓延丨丨有象云气】罗棘【唐书舒元舆传夫宰相公卿非贤不在选而有司以隶人待之诚非所以下贤意丨丨遮截疑其奸又非所以求忠直也】
　　罗岳【程浩相州公晏堂记清醑引淮芳馔丨丨】
　　罗景【鲍照从登香炉峯诗丨丨霭云扃沾光扈龙策】
　　罗户【谢灵运诗羣木既丨丨众山亦当窗　又登石门最髙顶诗长林丨丨穴积石拥阶基】罗肆【左思蜀都赋市所会万商之渊列隧百重丨丨巨千】
　　罗像【唐书李蔚传咸通末京师髙赀相与集大衢作缯台缦阙注水银为池金玉为树木聚桑门丨丨考鼓鸣螺继日夜锦车绣舆载歌舞从之】
　　罗舞【古郊祀歌千童丨丨成八溢合好效欢虞泰一】
　　罗蜃【艺圃折中扬雄以法言僭论语以太僭易正如儿曹敛容危坐以効老成拜揖趋跄以効賔主丨丨列瓦以効俎豆长者见之特一笑耳】
　　罗鸟【周礼罗氏掌丨乌丨注罗氏主捕鸟者罗网也以丨网捕丨也　张説防对布深仁于丨丨收至察于泉鱼　又李商隐太尉卫公会昌一品制集序公乃更梦江毫重吞丨丨按晋书丨含尝画卧梦一丨文彩异常飞入口中自后藻思日新】
　　罗雀【白居易寄皇甫宾客诗卧掩丨丨门无人惊我睡】
　　罗竹【张衡冢赋列石限其坛丨丨藩其域】
　　罗印【符载黄仙师瞿童记次至于东隅见左足八指丨丨于地上折弱篠八枝纵横插植若志防验之数余不复覩】
　　罗船【魏志傅嘏传注司马彪战畧贼防元帅利存退守若撰饰舟楫丨丨津要坚城清野以防卒攻横行之计殆难必施】
　　罗弊【周礼大司马中秋教治兵遂以狝田如搜田之法丨丨致禽以祀祊注丨丨罔止也秋田主用罔中杀者多也皆杀而罔止】
　　罗缀【荆州图记钟阳县有赤马山其东十里防溪两岸蜜房二百所丨丨相望名曰百房】
　　罗设【道徳指归论寂然荡荡无所不图恍惚之丨丨而无状之网旋】
　　罗峙【成公绥天地赋川渎浩汗而分流山岳磊落而丨丨】
　　罗禁【唐书元稹传初狱未具京兆刘遵古遣吏丨丨稹第稹诉之帝怒责京兆免捕贼尉使使者慰稹】罗绊【陆蒙水鸟歌为人丨丨取材力韦鞲防绶悬金铃】
　　罗布【晋书庾亮传襄阳北接宛许南阻汉水其险足固其土足食臣宜移镇襄阳之石城下并遣诸军丨丨江沔　水经注文水东南流迳胡城北三城奇对阳谷丨丨深沟固垒髙台相距　又壻水东南迳七女冢冢夹水丨丨如七星髙十余丈周回数亩　成公绥天地赋万国丨丨九州并列　张镜观象赋覩夫天官之丨丨故作则于帝京】
　　罗行【成公绥隶书体芬葩连属溢分丨丨】
　　罗列【黄庭内景经肝气郁勃清且长丨丨六府生三光韩愈答窦秀才书今乃乗不测之舟入无人之地以相从问文章为事身勤而事左辞重而请约非计之得也虽使古之君子积道藏徳遁其光而不曜胶其口而不传者遇足下之请恳恳犹将倒廪倾囷丨丨而进也　柳宗元答贡士沈起书谨以所示布露于闻人丨丨乎坐隅使识者动目闻者倾耳几于万一用以为报也】
　　罗缕【傅咸明司隶职掌书自有中丞司隶以来更互奏内外众官惟所纠得无内外之限也而结一旦横挫臣臣所以不丨丨者冀因结奏得从私愿也今既所愿不从而敕云但为过耳非所不及也以此见原臣忝司直之任宜当正已率人若其有过不敢受原是以申陈其愚　柳宗元寄许京兆孟容书虽欲秉笔丨丨神志荒耗前后遗忘不能成章　左思吴都赋斯实神妙之响象嗟难得而丨丨　谢灵运拟魏太子邺中集诗丨丨岂阙辞窈窕究天人】
　　罗得【酉阳杂俎济南郡张公城西北有鵞浦南燕世有渔人居水侧常听鵞之声众中有铃声甚清亮之见一鵞咽颈极长丨丨之项上有铜铃缀以银鏁隐起元鼎元年字】
　　罗致【韩愈送温处士序见幕下下　林希逸孔雀赋闻佳名而竞喜挥金帛以丨丨】
　　罗植【玉海唐郭逺献瑞木宰臣奏贺曰华平丨丨于阶所朱草丛生于庭霤】
　　罗压【吕温湖南都团练副使防壁记湖中七郡丨丨上游右振防蛮左驰瓯越】
　　罗悲【骆賔王夏日游德州赠髙四诗丨丨翟公意剑负韩王气】
　　罗截【宋华山畿曲巷巷相丨丨终当不置汝】
　　罗取【诗传见罗之下　唐书杜祐传建武时公孙述隗嚣未灭太和正始太元时吴蜀鼎立开皇时陈尚割据皆丨丨俊乂犹不虑失人以资敌】
　　罗之【诗鸳鸯于飞毕之丨丨传鸳鸯匹鸟太平之时交于万物有道取之以时于其飞乃毕掩而丨取丨】罗生【宋玉髙唐赋箕踵蔓衍芳草丨丨　张衡西京赋珍物丨丨焕若昆仑　左思蜀都赋榹桃函列梅李丨丨　杜甫诗山果多琐细丨丨杂橡栗李白独酌诗春草如有意丨丨玉堂阴】
　　罗拜【唐书薛仁贵传见兠鍪下】
　　绮
　　绮绣【汉书哀帝纪齐三服官诸官织丨丨难成害女红之物皆止无作输　又地理志太公以齐地负海舄卤少五谷而人民寡廼劝以女工之业通鱼盐之利而人物辐辏后十五世桓公用管仲设轻重以富国合诸侯成伯功身在陪臣而取三归故其俗弥侈织作冰纨丨丨纯丽之物号为冠带衣履天下　又东方朔传木土衣丨丨狗马被缋罽　又西域传公主上书愿令女比宗室入朝而兹王降宾亦爱其夫人上书言得尚汉外孙为昆弟愿与公主女俱入朝元康元年遂来朝贺王及夫人皆赐印绶夫人号称公主赐以车骑旗鼓歌吹数十人丨丨杂缯琦珍凡数千万　淮南子见旄象下　盐铁论见裙袆下　説苑三升之稷不足于士而君雁鹜有余粟纨素丨丨靡丽堂楯从风雨弊而士曽不得以缘衣果园棃栗后宫妇人摭以相擿而士曽不得一尝　张説张司马集序发言而宫商应揺笔而丨丨飞　柳宗元与友人论文书且自孔氏以来兹道大阐家修人励刓精竭虑者几千年矣其间耗费简札役用心神者其可数乎登文章之箓波及后代越不过数十人耳其余谁不欲争裂丨丨互攀日月髙视于万物之中雄峙于百代之下乎率皆纵防而不克踯躅而不进力防势穷吞志而没故曰得之为难　韦充余霞散成绮赋丽云日之几重铺丨丨之千段　杜甫桥陵诗丨丨相展转琳琅愈青荧　方干陪胡中丞泛湖诗丨丨峯前闻野鹤旌旗影里见游鳞　陈陶和西江李助副使早登开元寺阁诗鼇荒初落日剑野呈丨丨】
　　绮会【唐享先蚕乐章丨丨周天宇黼黻藻寰中】
