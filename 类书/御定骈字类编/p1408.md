<!-- { "loadSidebar": true } -->
　　外域【后汉书西域传论见东向下　魏书大秦国传其人端正长大衣服车旗儗议中国故丨丨谓之大秦　隋书裴矩传髙丽之地本孤竹国也周代以之封于箕子汉世分为三郡晋氏亦统辽东今乃不臣别为丨丨故先帝疾焉欲征之久矣　唐书林蕴传蕴名重京师李吉甫李绛武元衡为相蕴贻书讽以国家有西土犹右臂也今臂不附体北弥豳郊西极汧陇不数百里为丨丨泾原凤翔邠宁三镇皆右臂大藩拥旄钺数十百人唯李抱玉请复河湟命将不得其人宜拔行伍之长使守秦陇　陆机辨亡论乃俾一介行人抚巡丨丨　江总济黄河诗葱山沦丨丨盐泽隠遐方　孙逖送赵大夫防邉诗见中台下　吴筠览古诗征战穷丨丨杀伤被中原】
　　外城【公羊僖公十有四年春诸侯城缘陵注辄发传者与城衞同义言诸侯者时桓公德衰待诸侯然后乃能存之丨丨不月者文言诸侯非内城明矣疏隠七年夏城中丘襄十九年冬城西郛城武城之属是内城不月丨丨月者即上元年夏六月城邢二年春王正月城楚丘之属是也　齐书垣崇祖传见内城下　又柳世隆传上敕世隆曰吾更歴阳丨丨若有贼至即勒百姓守之故应胜割弃也　陈书孙玚传见内城下　魏书武帝纪天赐三年六月发八部五百里内男丁筑灅南宫门阙髙十余丈引沟穿池广苑囿规立丨丨方二十里分置市里经涂洞达三十日罢　又刘裕传裕既权重便懐异志以荆州刺史刘毅颇有勇畧又据上流之所心畏恶之遂自讨毅遣防军王镇恶等袭江陵镇恶至豫章口焚毅舟舰毅兵逆战不能抗镇恶驰至丨丨毅病乃阻内城镇恶焚诸门及之其徒乃溃　唐书李晟传防诸将图所向众对先拔丨丨然后清宫晟曰丨丨有里闬之隘若设伏格战居人嚣溃非计也贼重兵精甲聚苑中今直击之是披其心腹图走不暇诸将曰善　崔元翰和圣制中元日题奉敬寺诗见上苑下】
　　外壕【五代史葛从周传太祖攻朱瑾于兖州未下留从周围之瑾闭壁不出从周诈言救兵至阳避之髙吴夜半潜还城下瑾以谓从周已去乃出兵收丨丨从周掩击之杀千余人】
　　外郭【宋书索虏传郑兵与公孙表及宋兵将军交州刺史交阯侯普几万五千骑复向虎牢于城东南五里结营分步骑自成臯开向虎牢丨丨西门徳祖逆击杀伤百余人　魏书萧衍传二月衍将姜庆真袭陷寿春丨丨州军击走之】
　　外郛【唐书髙丽传新罗诉髙丽靺鞨夺三十六城惟天子哀救有诏营州都督程名振左衞中郎将苏定方率师讨之至新城败髙丽兵火丨丨及墟落引还】
　　外野【诗有栈之车行彼周道疏今我有栈之辇车人挽以行此人本非禽兽何为行彼周道之上常在丨丨　左传昭公二十五年有鸜鹆来巢书所无也师己曰异哉吾闻文武之世童謡有之曰鸜之鹆之公出辱之鸜鹆之羽公在丨丨往馈之马鸜鹆跦跦公在干侯征褰与襦鸜鹆之巢逺哉遥遥稠父丧劳宋父以骄鸜鹆鸜鹆往歌来哭童謡有是今鸜鹆来巢其将及乎又郑伯与公宴于棐子家赋鸿雁疏正义曰鸿雁美宣王劳诸侯之诗首章曰之子于征劬劳于野爰及矜人哀此鳏寡之子侯伯卿士也存省诸侯劬劳丨丨爰日也矜怜也王命之曰当及此可怜之人谓贫穷者又当哀此鳏夫寡妇当收敛之　南史徐勉传汉氏郁兴日不暇给犹命叔孙于丨丨方知帝王之为贵　易林清人髙子久屯丨丨逍遥不归思我慈母　又慈母望子遥思不已久客丨丨使我心苦　王俭畅连珠魏人指玉于丨丨和氏泣血于荆山　阮籍咏懐诗见北林下】外乡【宋史刘清之传调万安县丞时江右大祲郡檄视旱徒步阡陌亲与民接凡所蠲除具得其实州议减常平米直清之曰此惠不过三十里内耳丨丨逺民势岂能来老幼疾患之人必有馁死者】
　　外境【史记乐书人心之动物使之然也注正义曰物者丨丨也外有喜怨来触于心则应物而动物使之然也　魏书桓元传后德宗益州刺史毛璩杀桓希于汉中桓振寇江陵为唐兴所斩其余亲从或当时擒获或奔散丨丨数年之间并败灭之　隋书源雄传上大将军朔方公雄识悟明允风神果毅往牧徐方时逢寇逆建旟马邑安抚北蕃嘉谋絶丨丨之虞挺劒息韦韝之望沙漠以北俱荷威恩吕梁之间罔不懐惠】外界【金史食货志议欲聴场互市用银而计数税之上曰如此是公使银入丨丨也】
　　外里【左传公为支离之卒因祝史挥以侵衞衞人病之懿子知之见子之请逐挥挥在朝使吏遣诸其室挥出信弗内五日乃馆诸丨丨遂有宠使如越请师注丨丨公所在】
　　外宫【宋书百官志魏晋以来光禄勲不复居禁中又无复三署郎唯丨丨朝防则以名到焉　齐书和帝纪中兴二年夏四月辛酉禅诏至皇太后逊丨丨　宋史礼志丨丨神位一百有六于内壝之内众星三百有六十于内壝之外】
　　外朝【礼记文王世子公族朝于内朝内亲也虽有贵者以齿明父子也丨丨以官体异姓也　周礼朝士掌建邦丨丨之法　书召诰厥既得卜传经营规度城郭郊庙朝市之位处疏丨丨一在库门之外臯门之内是询众庶之朝　魏书和跋传和跋代人也世领部落为国附臣跋以才辩知名太祖擢为丨丨大人防军国大谋　又礼志天赐二年夏四月复祀天于西郊祭之日帝御大驾百官及賔国诸部大人毕从至郊所帝立青门内近南坛西内朝臣皆位于帝北丨丨臣及大臣咸位于青门之外后率六宫从黒门入列于青门内近北并西面　列子尧治天下不知天下治欤不治欤顾问左右左右不知问丨丨外朝不知　玉海淳化二年张洎上奏按今之乾元殿即唐含元殿也在周为丨丨唐为大朝冬至元日设仗卫朝万国在此殿今之文德殿即唐宣政殿也在周为中朝在汉为前殿在唐为正衙凡朔望起居册后妃太子王公大臣对四夷君长试防举人在此殿也今之崇德殿即唐紫宸殿也在周为内朝在汉为宣室即只日常朝之殿也　潘岳荆州诔投心丨丨防名委身】
　　外殿【宋书乐志便时舍丨丨宫省寂无人　李直方邠州节度使院壁记王畿之腋画为巨防丨丨朝郡作捍西疆中拱皇都以临诸夏】
　　外廷【唐书李晟传晟引军屯含元丨丨舍右金吾次令军中曰五日内不得辄通家问违者斩　又刘季述传王师防尤苛察左右出入捜索天子动静辄白季述帝衣昼服夜浣食自窦进下至笔纸铜铁疑作诏书兵器皆不与方寒公主嫔御无衾纩哀闻丨丨　宋史理宗纪景定元年十二月甲午朔诏华亭奉宸荘其隶丨丨助军饷　又职官志符寳郎二人掌丨丨符宝之事禁中别有内符宝郎官制行未尝除大观初八宝成诏依唐六典增置靖康罢之　王粲迷迭香赋去原野之侧陋兮植髙宇之丨丨　贾岛赠某翰林诗清重无过知内制从前礼絶丨丨人又唐书天文志见中州下】
　　外术【后汉书冯衍传见中廷下】
　　外寝【礼记内则适子庶子见于丨丨抚其首咳而名之注丨丨君燕寝也　魏书孝文帝纪见中寝下宋史李渎传尝语诸子曰山水足以娱情茍遇醉而卒吾之愿也吾将与尔永诀尔辈当常在左右即设丨丨与诸子同处一日忽曰适有人至牀下诵诗云行到水穷处未知天尽时言讫不见吾当逝矣】
　　外台【后汉书谢夷吾传班固为文荐夷吾寻功简能为丨丨之表聴声察实为九伯之冠　唐书王珪传珪孙焘性至孝为徐州司马母有疾弥年不废带视絮汤剂数从髙医游遂穷其术因以所学作书号丨丨秘要讨绎精明世宝焉　又髙元裕传故事三司监院官带御史者号丨丨得察风俗举不法　宋史艺文志丨丨秘要一卷　又孙永传歴河北陜西都转运使时边用不足以解盐市马别为一司丨丨不得与永奏曰盐马国之大计使主者专其柄既无以统隶茍为非法孰从而制之　汲冢周书王会解陈币当丨丨　权徳舆和郦州刘大夫麦秋出师诗天子爱全才故人雄丨丨刘禹锡和令狐相公初归京国言懐诗见中枢下】外亭【后汉书吴汉传汉素闻光武长者独欲归心乃説太守彭宠曰渔阳上谷突骑天下所闻也君何不合二郡精鋭附刘公击邯郸此一时之功也宠以为然而官属皆欲附王郎宠不能夺汉乃辞出止丨丨】外院【宋史艺文志已而王宫火延及崇文秘阁书多煨烬其仅存者迁于右掖门外谓之崇文丨丨　韩偓春尽日诗见后堂下】
　　外馆【五代史汉髙祖家人传太祖以书召道先归留其副赵上交王度奉赟入朝太后道乃先还赟谓道曰寡人此来所恃者以公三十年旧相是以不疑道黙然道已去郭崇幽赟于丨丨　宋史谢绛传见中葺下宋之问宴安乐公主宅诗英藩筑丨丨爱主出王宫赵彦昭安乐公主移入新宅侍宴应制诗见中京下刘宪和送金城公主入西蕃应制诗丨丨逾河右行营指路岐　权徳舆赠魏国宪穆公主挽歌丨丨留图】
　　【史隂堂闭德容】
　　外坊【唐书汴哀王璥传鄂光废死忠王立为太子庆棣继薨唯荣仪十四王居院而府幕列于丨丨歳时通名起居】
　　外堂【宋史李觏传太庙之丨丨子午卯酉四位上各画方二筵地二与太庙相通为青阳明堂总章元堂四太庙当寅申己亥辰戌丑未八位上各画方二筵地以为左个右个也】
　　外署【后汉书陈寔传时中常侍侯览托太守髙伦用吏伦教署为文学掾寔知非其人懐檄请见言曰此人不宜用而侯常侍不可违寔乞从丨丨不足以尘明德伦从之注谓从丨丨之举不欲陷伦于请托也　魏书官氏志天兴二年三月分尚书三十六曹及诸丨丨凡置三百六十曹令大夫主之】
　　外第【齐书东昏侯纪忠勇齐奋遄加荡扑放斥昏凶卫送丨丨　五代史刘鄩传是时梁已破朱瑾等悉有兖郓以葛従周为兖州节度使从周将兵在外鄩乃使人负油鬻城中悉视城中虚实出入之所油者得罗城下水窦可入鄩乃以步兵五百从水窦入袭破之徙従周家属丨丨亲拜其母抚之甚有恩礼　宋史哲宗纪元符元年二月庚寅诏建五王丨丨　又舆服志初丞相赵汝愚议以秘书省为泰宁宫已而不果行以慈懿皇后丨丨为之上皇不欲迁因以旧宁福殿为夀康宫】
　　外斋【齐书桓康传太祖诛黄回回时为南兖州部曲数千欲收恐为乱召入东府停丨丨使康数十人数回罪然后杀之　南史王俭传世子镇石头城仍以为世子宫俭曰鲁有灵光殿汉之前例也聴事为崇光殿丨丨为宣德殿以散骑常侍张绪为世子詹事车服悉依东宫制度】
　　外楼【唐书让皇帝宪传天子于宫西南置楼其西署曰花萼相辉之楼南曰勤政务本之楼帝时时登之闻诸王作乐必亟召丨丨与同榻坐或就幸第赋诗燕嬉赐金帛侑欢诸王日朝侧门既归即具乐纵饮击毬鬭鸡驰鹰犬为乐如是歳月不絶所至辄中使劳赐相踵世谓天子友悌古无有者】
　　外庑【唐书温造传召授侍御史知弹奏请复朱衣豸冠示丨丨】
