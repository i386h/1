<!-- { "loadSidebar": true } -->
　　月华【武帝内传上元夫人语帝曰阿母今以琼笈妙韫发紫台之文赐汝八防之书五岳真形可谓至珍且贵上帝之观矣子自非受命合神弗见此文矣今虽得其真形观其妙理而无五帝六甲左右灵飞之符太阴六丁通真逐灵玉女之箓太阳六戊招神天光策精之书左乙混沌东防之文右庚素收摄杀之律壬癸六遯隠地八术丙丁入火赤班符六辛入金致黄水丨丨之法六己石精金光藏景化形之方子午卯酉八禀十诀六灵咸仪丑辰未戌地真素诀长生紫书三五顺行寅申己亥紫度炎光内视中方凡缺此十二事者当何以召山灵朝地神摄总万精驱策百鬼束虎豹役蛟龙乎　黄庭内景经髙奔日月吾上道注月光中有黄气大如目童名曰飞黄丨丨玉胞之精　文昌杂録礼部侍郎谢公言有一养珠法以今所作假珠择光莹圆润者取稍大蚌蛤以清水浸之伺其口开急以珠投之频换清水夜置月中蚌蛤采玩丨丨比经两秋即成真珠矣　金丹龙虎经鼎中金水之变十二爻十二时主之天上丨丨之动六卦十二时主之　沈佺期夜游诗丨丨连昼色灯影杂星光　髙适同羣公宿开善寺诗则是无心地相看惟丨丨　张若虚春江花月夜诗此时相望不相闻愿逐丨丨流照君　杜甫柴门诗石乱上云气山清延丨丨　卢纶奘公院闻琴诗漾漾硖流吹不尽丨丨如在白云中　雍陶送前鄠县李少府诗罢钓临秋水开尊对丨丨　方干题睦州乌龙山禅居诗曙后丨丨犹冷湿自知坐卧逼天宫　韦庄捣练篇丨丨吐艳明烛烛青楼妇唱捣衣曲　蜀后主宫词辉辉奕奕浮玉云宣华池上丨丨新　袁桷题赵昌荷花诗半壁星河两鬓丝丨丨长照素帘垂　吴澄次韵息窝道人逺寄诗丨丨夜照昆仑顶雪浪春融滟滪堆又元史礼乐志见日精下　李华含元殿赋延载笔之良史俯丨丨之峻扉　黄佐乾清宫赋见日精下　又明一统志丨丨寺在广州府新防县西四十里唐元和中赐额】
　　月彩【沈约题佛光记见日华下　虞世南和月夜观星应令诗早秋炎景暮初丨丨新　崔信明送金竟陵入蜀诗猿声出峡断丨丨落江寒　任希古奉和太子纳妃太平公主出降诗星光移杂佩丨丨荐重轮杜甫江楼诗灯光散逺近丨丨静髙深　张仲素宫中乐诗丨丨浮鸾殿砧声隔凤楼　杜牧奉和仆射相】
　　【公佳雪忽降诗昭阳殿下风回急承露盘中丨丨圆　陈羽镜湖望月诗镜里秋宵望湖平丨丨深】月山【明一统志丨丨废县在成都府资县境　又丨丨在嘉兴府海盐县西南四十五里　又丨丨在吉安府安福县西一百里山巅有石如月下有丨丨寺又丨丨在庆逺府城西二十五里　又丨丨寺在平越卫西洪武二十一年建】
　　月岩【明一统志丨丨井在叙州府凌云山下清泠芳冽煮茗尤佳】
　　月屿【明一统志丨丨在福州府福清县城南百余里海边　徐兢使髙丽图经舟过丨丨二距黒山甚逺前曰大丨丨回抱如月后曰小丨丨对峙如门】
　　月崖【明一统志丨丨桥在临洮府兰州东一十二里】
　　月峰【吕温终南精舍月中闻磬声诗丨丨禅室掩幽磬静昏氛】
　　月冈【明一统志丨丨在吉安府距日冈五里状如偃月】
　　月岛【陆游过放生池追懐江公民表谏议诗烟汀丨丨二十载白发短防藏菰蒲】
　　月峡【庾信司马裔神道碑丨丨先登瞿塘直上　又谯国夫人歩陆孤氏墓志铭丨丨猿啼江神牛鬭又赵国公夫人纥豆陵氏墓志铭从政丨丨赞徳云门又枯树赋临风亭而唳鹤对丨丨而吟猿　骆賔王送费六还蜀诗星楼望蜀道丨丨指吴门　李白望蜀江诗春水丨丨来浮舟望安极　杜甫赠射洪李四丈诗东征下丨丨挂席穷海岛　又引水诗丨丨瞿塘云作顶乱石峥嵘俗无井　元稹酬乐天江楼夜吟稹诗诗猿羞啼丨丨鹤让警秋天　皎然赋得啼猿送客诗万里巴江外三声丨丨深　又硖同刘禹锡韩十八侍御见示岳阳楼别窦司直诗火星忽南见丨丨方东迤苏轼次韵刘景父登介亭诗春岩彩鸡舞丨丨哀猿哭】
　　月谷【水经汉水右对丨丨口注山有坂月川于中黄壤沃衍而桑麻列植佳饶水田】
　　月垅【陆游生涯诗风廊动碪杵丨丨把锄耰】
　　月垒【宋书刘懐肃传镇东将军冯该戍夏口东岸孟山图据防山城桓仙客守丨丨皆连壁相望懐肃与道规攻之躬擐甲胄陷二城冯该走石城生擒仙客唐书马燧传燧进屯邺请益兵诏河阳李芃以兵防次于漳悦遣将王光进以兵守漳之长桥筑丨丨扼军路燧于下流以铁鏁维车数百絶河载土囊遏水而后度徐陵为贞阳侯与陈司空书上党王文髙刘徳武冠曹彰爰降宗英逺于将送裴侍中英起赞奉师徳俱事】
　　【戎间丨丨连营云旗蔽野同集江淮翼我归斾】
　　月磴【江总摄山栖霞寺山房夜坐诗丨丨时横枕云崖宿解鞍】
　　月磵【卢鸿一幂翠庭词青崖隂兮丨丨曲重幽叠邃兮隠沦躅】
　　月隄【元史河渠志自寺洵口北至蔡村清口孙家务辛庄河西务隄修补卑薄剏筑丨丨颇有成功　白居易早朝诗丨丨槐露气风烛桦烟香】
　　月岸【叶颙江村晩景诗红树霜江叶黄芦丨丨花】
　　月水【杜甫愁坐诗十月山寒重孤城丨丨昏　杨维桢小游仙诗玉皇勅赐西湖水长作西湖丨丨仙又博物志交州夷民曰俚子俚子弓长数尺箭长尺余以燋铜为镝涂毒药于镝锋中人即死其俗誓不以此药治语人治之饮妇人丨丨及粪汁或时有差者】
　　月江【明一统志丨丨在南寜府横州南水势环抱如月】
　　月河【元史河渠志自延祐二年沽头牐上増置隘牐一以限巨舟每经霖雨则三牐丨丨截河土隁尽为冲决自秋摘夫刈薪至冬水落或来歳春首修治工夫浩大动用丁夫千百数月方完】
　　月湖【宋史艺文志丨丨信笔三卷　明一统志丨丨在寜波府治西南又名西湖中有十景曰柳汀雪汀芳草洲芙蓉洲菊花洲月岛松岛花屿烟屿竹屿为四明游观胜槩宋时文人多有题咏　又丨丨在寜夏卫城北七十五里以形似名　陆游简何同叔诗尽捐尘世事细看丨丨诗】
　　月川【李徳林天命论东渐日谷西被丨丨】
　　月池【唐书张后传初帝在太原尝问隋运将终得天下者何姓答曰公家徳业天下系心若顺天而动自河以北指防可定然后长驱关右帝业可成至是自陈所言帝曰是事未始忘之乃赐燕丨丨　明一统志丨丨在顺天府涿州城西南一十五里广三顷余其形如月　金丹大要宝珠现于丨丨穏穏收来金液至于丹田温温调爕　王恽游百家岩诗丨丨悬溜落苍洼岩窦分居可百家】
　　月汀【吴融池上双鳬诗不在笼栏夜仍好丨丨星沼剰徘徊】
　　月浦【梁元帝牛渚矶碑清风韵响即代仙歌桂影浮池仍为丨丨　李峤咏江诗霞津锦浪动丨丨练花开　郑绍游越溪诗渔潭逢钓楫丨丨值孤舟　李绅移九江诗漾漾隠波深悠悠通丨丨　罗隠钓翁诗丨丨扣船歌皎洁雨蓬偎岸卧萧疎】
　　月溪【宋史艺文志姜如晦丨丨集三十二卷　明一统志丨丨桥在建寜府崇安县东五夫里胡致堂书扁　孟郊寄院中诸公诗翠色绕云谷碧华凝丨丨罗邺留别义初上人诗霜岭自添红叶恨丨丨休和碧云词　拾得诗云林最幽栖傍涧枕丨丨】
　　月潭【薛能赠隠者诗丨丨云影断山叶雨声齐】
　　月涧【清异録孙樵送茶与焦刑部书云建阳丹山碧水之乡丨丨云龛之品慎勿贱用之　王勃九成宫颂伫虹旃于丨丨岳渎生光　李峤夏晩九成宫呈同寮诗丨丨横千丈云崖列万重　黄滔送僧归北岩寺诗莲扃压丨丨空美黄金布】
　　月瀬【欧阳元功竹涧图诗风漪静浸苍龙影丨丨光揺紫凤巢】
　　月壑【方岳词有美人兮山翠外谁共霜桥丨丨】
　　月泉【林泉随笔潮汐之説朱子极称余氏之説最为切当如其言有早晚大小之异则以为系于月盖以水与月皆隂类而气相感故也余尝游婺州之属邑曰浦江其地有泉名曰丨丨其水晦日则涸月生明则渐泻出未望则长既望则满由是观之小者如此大者亦然矣　明一统志丨丨在龙安府城东南一百七十里又丨丨书院在金华府浦江县西二里宋咸淳间知县王霖龙搆精舍于泉上元改为书院　丰道生真赏】
　　【斋赋乐何王之雄俊取丨丨之空寂】
　　月井【李商隠烧香曲露庭丨丨大红气轻衫薄细当君意】
　　月波【宋史艺文志丨丨洞中记一卷　又丨丨洞中鉴一卷　又明一统志丨丨楼在嘉兴府西北城上下瞰金鱼池　又丨丨楼在淮安府治旧通判防又丨丨亭在衢州府金钱山北宋时建　袁士元过髙钱探子章及禅寂咏心源不值诗霞屿寺连寒水逺丨丨楼鎻暮云闲　王恽夏夜诗想得近山多雨过满庭风竹丨丨凉　又酒小史宋徳隆丨丨按徳隆人名丨丨酒名】
　　月浪【李商隠燕台诗丨丨冲天天宇湿凉蟾落尽疎星入】
　　月地【杜牧七夕诗云阶丨丨一相过未抵经年别恨多】
　　月城【唐书李密传世充乗胜进攻密丨丨密还洛南引而西突世充营世充奔还师徒多防　宋史王审琦传世宗围濠州审琦率敢死士数千人防其水砦夺丨丨濠州遂降】
　　月廓【袁桷同虞伯生马伯庸过枪竿岭聨句凝睇见日观引手探丨丨】
　　月域【齐书乐志亘地称皇罄天作主丨丨来賔日际奉土】
　　月境【杨炯魏哲神道碑宿盘龙于丨丨早没鸾林矫飞翼于霞楼先沉凤穴　皎然游支硎寺诗髙明依丨丨萧散蹑庭芳】
　　月道【元史厯志见日道下　王勃九成宫东台山池赋骤冲情于丨丨飞峻赏于烟墟　荆冬倩奉试咏青诗见天光下】
　　月路【骆賔王上齐州张司马启重规逺镜湛丨丨以清流茂趾遐铺架云门而擢秀　董思恭咏星诗流辉下丨丨坠影入河源　胡元范奉和太子纳妃太平公主出降诗丨丨饰还装星津动归佩　皇甫曽送郑秀才诗吟诗向丨丨驱马出烟萝　灵一妙乐观诗坛塲丨丨几千年往往吹笙下天半】
　　月径【唐书厯志以圆仪度日月之径乃以丨丨之半减入交初限一度半余为闇虚半径以月去黄道每度差数令二径相掩以验蚀分　徐整长厯丨丨千里周围三千里下于天七十里　王勃七夕赋耸词峰于丨丨披翰薮于云扃　又赠李十四诗风筵调桂轸丨丨引藤杯】
　　月叠【沈辽清泠台初夏诗松门不隔红尘路丨丨初无俗物侵】
　　月窟【梁简文帝大法颂西逾丨丨东渐扶桑　挚虞思游赋扰毚兔于丨丨兮诘姮娥于蓐收　卢肇天河赋光连丨丨何惭媚以懐珠影照天津岂愧净而如练　张九龄送赵都防赴安西诗自然来丨丨何用刺楼兰　岑参献武大夫破播仙凯歌官军西出过楼兰营幕傍临丨丨寒　髙适东平留赠诗马啼经丨丨劒术指楼兰　李白发白马诗扬兵猎丨丨转战落朝那杜甫瞿塘懐古诗地与山根裂江从丨丨来　又魏将军歌被坚执鋭略西极昆仑丨丨东崭岩　刘禹锡送工部张侍郎入蕃吊祭诗丨丨賔诸夏云官降九天皮日休吴中苦诗如将丨丨写似把天河扑　王禹偁商山海棠诗桂须辞丨丨桃合避仙源　邵子观】
　　【物吟见天根下　袁桷上京杂咏诗见天瓢下】
　　月【汉书扬雄传长杨赋西献丨丨注服防曰音窟穴丨丨月所生也】
　　月竁【宋书乐志郊夕牲歌见日际下　梁简文帝对蜀父老问丨丨来庭风丘欵塞　欧阳辟雍赋见日津下　唐祭神州乐章包含日域牢笼丨丨】
