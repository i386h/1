<!-- { "loadSidebar": true } -->
　　琥珀【易干文言则各从其类也疏造化之性陶甄之器非唯同类相感亦有异类相感者若磁石引针丨丨拾芥蚕吐丝而商絶铜山崩而洛钟应其类烦多难一一言也　后汉书大秦国传见琅玕下　宋史礼志诸王定礼头巾段绫绢三十匹黄金钗钏四双条脱一副真珠丨丨璎珞真珠翠毛玉钗朶各二副　西京杂记宣帝被收系郡邸狱臂上犹带史良娣合防婉转丝绳系身毒国宝镜一枚大如八铢钱及即大位每持此镜感咽移辰常以丨丨笥盛之　又赵飞燕爲皇后其女弟在昭阳殿遗丨丨枕　洞冥记丽娟以丨丨爲佩置衣裾里不使人知觉乃言骨节自鸣　博物志神农本草云鸡卵可作丨丨　又松柏脂入地千年化爲茯苓茯苓化爲丨丨今泰山出茯苓而无丨丨益州永昌出丨丨而无茯苓　歴代名画记小轴白玉爲上水精为次丨丨爲下　觥记注宋干徳间髙昌国进丨丨盏　明一统志赛玛尔堪土产丨丨　又日本国土产丨丨　何据丨丨拾芥赋丨丨拾芥凤形精蕞物之冥防出乎意外　独孤授碎丨丨枕赋丨丨爲枕兮可保而持欲加首兮金疮是资　仲子陵瑚树赋厥价伊何有逾于丨丨其色则尔取类于鸡冠　常建古意诗见玉氷下　李颀郑樱桃歌赤花双簟瑚牀龙盘斗帐丨丨光　李白客中作见玉椀下　杜甫郑驸马宅宴洞中诗春酒杯浓丨丨薄氷浆椀碧玛瑙寒　刘禹锡刘驸马水亭避暑诗丨丨盏红疑漏酒水晶帘莹更通风　皮日休冬晓章上人院诗丨丨珠黏行处雪椶榈帚埽卧来云　苏轼与正辅游香积寺诗茯苓无人采千年化丨丨】
　　琥璜【礼记礼器丨丨爵疏丨丨是玉劣于圭璋者也天子飨诸侯或诸侯自相飨行礼至酬酒时则有币将送酬爵又有丨丨之玉将币故云丨丨爵也丨丨旣贱不能特逹故附爵乃通也　周礼小行人琥以绣注子男于诸侯则享用丨丨下其瑞也疏觐礼子男已入侯氏用壁琮中则此丨丨不知何用二王后自相享退入璧琮则子男自相享退用丨丨可知且子男朝时用璧自相享降一等故用丨丨】
　　琥绣【周礼小行人合六币圭以马璋以皮璧以帛琮以锦丨以丨璜以黼此六物以和诸侯之好故】琥猛【周礼大宗伯以白琥礼西方注丨丨象秋严】
　　珍
　　珍宝【战国防臣窃计君宫中积丨丨狗马入外廏美人充下陈君家所寡有者以义耳窃以爲君市义汉书髙帝纪项羽帅诸侯兵欲西入闗闗门闭闻沛公已定关中羽大怒使黥布等攻破函谷关遂至戏下沛公左司马曹毋伤闻羽怒欲攻沛公使人言羽曰沛公欲王开中令子婴相丨丨尽有之欲防求封亚父范増说羽曰沛公居山东时贪财好色今闻其入关珍物无所取妇女无所幸此其志不小吾使人望其气皆爲龙成五色此天子气急击之勿失　又宣帝纪置酒建章宫飨赐单于观防丨丨　又董贤传诏将作大匠爲贤起大第北阙下重殿洞门木土之工穷极技巧柱槛衣以绨锦下至贤家僮仆皆受上赐及武库禁兵上方丨丨其选物上第尽在董氏而乗舆所服廼其副也　后汉书东平王苍传苍归国特赐宫人奴婢五百人布二十五万匹及丨丨服御器物　又李恂传徴拜谒者使持节领西域副校尉西域殷冨多丨丨诸国侍子及督使贾胡数遗恂奴婢宛马金银香罽之属一无所受又王符传今京师贵戚郡县豪家生不极养死乃崇丧或至金镂玉匣檽梓楩柟多埋丨丨偶人车马造起大冢广种松柏庐舍祠堂务崇华侈　魏志马韩传无他丨丨禽兽草木略与中国同出大栗大如梨　吴志虞翻传注防稽典録曰玉出昆山珠生南海逺方异域各生丨丨　晋书杜预传预先爲遗令曰吾往爲台郎尝以公事使过密县之邢山山上有冢问耕父云是郑大夫祭仲或云子产之冢也遂率从者祭而观焉其造冢居山之顶四望周达连山体南北之正而邪东北向新郑城意不忘本也其隧道唯塞其后而空其前不填之示藏无丨丨不取于重深也　又石勒载记晋荆州牧陶侃遣兼长史王敷聘于勒致江南之丨丨奇兽　南史庾黔娄传爲益州刺史邓元起表爲府长史巴西梓潼二郡太守及成都平城中丨丨山积元起悉分与僚佐惟黔娄一无所取元起恶其异众厉声曰长史何独爲髙黔娄示不违之请书数箧　道徳指归论奇怪丨丨金玉珠璧　星经织女三星在天市东维天女主苽果丝帛收藏丨丨及女变　新论衣食足知荣辱仓廪实知礼节故建国者必务田蚕之实弃美丽之华以谷帛爲丨丨比珠玉于粪土　又珤同后汉书光武帝纪旣至郾定陵悉发诸营兵而诸将贪惜财货欲分留守之光武曰今若破敌丨丨万倍大功可成如爲所败首领无余何财物之有众乃从】
　　珍玉【史记孔子世家先王欲昭其令徳以肃慎矢分大姬配虞胡公而封诸陈分同姓以丨丨展亲分异姓以逺方职使无忘服故分陈以肃慎矢张衡西京赋爰有蓝田丨丨是之自出】
　　珍珠【元史舆服志见玉滴下　洛阳伽蓝记西域塔初成用丨丨爲罗网覆其上　明一统志廉州府土产丨丨　李商隠诗何须琥珀方爲枕岂得丨丨始是车　李咸用冨贵曲丨丨索得龙宫须膏腴刮下苍生背　又明一统志丨丨泉有二南丨丨泉在济南府城内铁佛巷街东今淤塞北丨丨泉在都司西北白云楼前泉右有刘氏泉左有溪亭泉　又丨丨河在汉中府石泉县西二里与县北红河俱流入汉江　又丨丨桥在江宁府洪武门大街　又酒小史潞州丨丨红　又本草凤仙一名旱丨丨】
　　珍圭【周礼典瑞丨丨以徴守以卹凶荒注杜子春云珍当为镇书亦或爲镇元谓丨丨王使之瑞节制大小当与琬琰相依】
　　珍璧【卢柟水亭赋奠丨丨于清坛荐馨香以摅诚】
　　珍瑰【穆天子传见玉石下】
　　珍贿【唐书萧仿传自集贤学士拜岭南节度使南方丨丨丛伙不以入门家人病取槁梅于防以和剂仿知趣市还之】
　　珍贝【唐书韩愈传宪宗遣使者往凤翔迎佛骨入禁中王公士人奔走膜呗灼体肤委丨丨腾沓系路愈闻恶之】
　　珍赀【唐书柏耆传宦人马国亮譛耆受同捷先所得王稷女及奴婢丨丨】
　　珍铤【刘潜谢赐玉镮刀啓苗密丨丨利极钩铓】
　　珍帛【南史梁萧藻传邓元起之在蜀也崇于聚敛财货山积金玉丨丨爲一室名曰内藏绮縠锦罽爲一室号曰外府藻以外府赐将帅内藏归王府不有私焉】
　　珍裘【魏志文帝纪注王母未献白环渠搜未见丨丨灵瑞未效又如彼也　陆云吴故丞相陆公诔鞶带翩纷丨丨阿那】
　　珍缛【李尤阳徳殿铭华虫脆异密采丨丨】
　　珍席【王勃采莲赋承好赐之丨丨奉嬉游之彩斿】
　　珍簟【许敬宗麦秋赋却氷纨于宝笥屏丨丨于披香谢朓在郡卧病呈沈尚书诗丨丨清夏室轻扇动凉飔　李徳林夏日诗轻扇摇明月丨丨拂流黄　徐彦伯芳树乐府玉花丨丨上金缕画屏开　王维晚春归思诗鑪气清丨丨墙阴上玉墀　萧頴士有竹诗夏之日炎景斯鬰我有丨丨凄其以栗　李益写情诗水纹丨丨思悠悠千里佳期一夕休　皇甫冉对雨诗溽暑销丨丨浮凉入绮疏　杨巨源大堤曲丨丨华灯夕阳后当垆理瑟矜纎手　李商隠街西池馆诗疎帘留月魄丨丨接烟波　温庭筠夏中病痁诗山鬼扬威正气愁便辞丨丨袭狐裘　姚合和李舍人秋日卧疾言怀诗虚窗通晓景丨丨卷秋户　孔武仲馆中夏日诗丨丨舒明玉凉窗纳碧天　陆游夏日晚兴诗含风丨丨闲眠处叠雪轻衫新浴时】
　　珍箧【张何蜀江濯锦赋近深沈傍清泚朱顔始映丨丨方啓】
　　珍箑【李徳裕画桐花凤扇赋绘兹鸟于丨丨动凉风于罗荐　徐寅就陈常侍请白簟扇诗难求丨丨过炎天逺就金貂乞月圆】
　　珍墨【李白诗兰麝凝丨丨精光乃堪掇】
　　珍香【丰道生真赏斋赋艺旃檀之丨丨俯汝官之陶皿】
　　珍符【史记司马相如传或谓且天爲质阍示丨丨固不可辞若然辞之是泰山靡记而梁父靡几也亦各并时而荣咸济厥世而阙说者尚何称于后而云七十二君乎　崔防日五色赋见土行之善应识帝载之丨丨】珍瓮【李峤咏银诗灵山有丨丨仙阙荐君王】
　　珍驾【后汉书张衡传御六艺之丨丨兮游道徳之平林】
　　珍食【书洪范惟辟玉食疏惟君玉食得备丨丨也】
　　珍肴【辛延年羽林郎诗就我求丨丨金盘鲙鲤鱼　傅元宴诗华樽享清酤丨丨自盈溢】
　　珍馔【赵麟玉山草堂赋于是尚陶匏彻氍毹醴酒设丨丨俱】
　　珍膳【后汉书和熹邓皇后纪减大官导官尚方内者服御丨丨靡丽难成之物自非供陵庙稻粱米不得导择　又百官志少府卿一人本注曰掌中服御诸物衣服宝货丨丨之属　魏志中山恭王衮传衮得疾病诏遣太医视疾殿中虎贲赍手诏赐丨丨相属　吴志孙登传愿陛下弃忘臣身割下流之恩修黄老之术笃养神光加羞丨丨广开神明之虑以定无穷之业则率土幸頼臣死无恨也】
　　珍饔【唐书韦縚传元宗曰朕承祖宗休徳享祀粢盛实贵丰洁有如不应于法亦不敢用乃诏太常择品味可増者稍加焉縚又请室加笾豆各六毎四时以新果丨丨实之制可】
　　珍饵【唐书许法慎传甫三岁已有知时母病不饮乳惨惨有忧色或以丨丨诡恱之辄不食还以进母】珍剂【朱子药圃诗丨丨未湏论】
　　珍酒【张载酃酒赋未闻丨丨出于湘东】
　　珍酽【陆游诗瓮酱芬香盘毕兔臼虀丨丨脍寒鱼】
　　珍羞【后汉书和帝纪旧南海献龙眼荔支十里一置五里一候奔腾阻险死者继路时临武长汝南唐县接南海乃上书陈状帝下诏曰逺国丨丨本以荐奉宗庙茍有伤害岂爱民之本其勅太官勿复受献由是遂省焉　又张酺传代尹睦爲太尉数上疏以疾乞身荐魏郡太守徐防自代帝不许使中黄门问病加以丨丨赐钱三十万　魏书髙允传先卒旬外微有不适犹不寝卧呼医请药出入行止吟咏如常髙祖文明太后闻而遣医李修往脉视之告以无恙修入密陈允荣衞有异惧其不久于是遣使备赐御膳丨丨自酒米至于盐醢百有余品皆尽时味及牀帐衣服茵被几杖罗列于庭王官往还慰问相属允喜形于色语人曰天恩以我笃老大有所赉得以赡客矣　南史陆襄传昭明太子敬耆老襄母年将八十与萧琛传昭陆杲毎月常遣存问加赐丨丨衣服　又甄恬传家贫养母常得丨丨北史游明根传车驾幸邺明根朝于行宫敕大官备送丨丨　唐书百官志光禄寺总大官丨丨良醖　淮南子丨丨百种而尧粝饭菜粥　中黄眞经注华胥国内人无少长衣食自然所思甘腝随意自生百味丨丨盈满堂殿　潘岳阳城刘氏妹哀辞丨丨罕御器服靡华　张衡南都赋丨丨琅玕充溢圆方　李白行路难诗金樽清酒斗十千玉盘丨丨直万钱　姚合宴光禄田卿宅诗竹里开华馆丨丨次第尝】
　　珍味【后汉书列女传姜诗事母至孝母好生鱼及江水妻厐氏尝泝流而汲值风浪不得而还母渴诗责妻遣之妻乃寄止邻舍昼夜纺绩市丨丨使邻母以意自遗其姑久之姑怪问邻母告以故姑感惭呼厐氏还魏志衞觊传天子之器必有金玉之饰饮食之肴必有八丨之丨至于凶荒则彻膳降服然则奢俭之节必】
　　【视世之丰约也　唐书穆员传兄弟皆和粹世以丨丨目之賛少俗然有格爲酪质美而多入爲酥员爲醍醐赏爲乳腐云　博物志东南之人食水产西北之人食陆畜食水产者蛤螺蚌以爲丨丨不觉其腥臊也食陆畜者狸鼠雀以爲丨丨不觉其膻也司马光枇杷洲诗周官敛丨丨汉苑结芳根】
