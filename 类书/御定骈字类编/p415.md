<!-- { "loadSidebar": true } -->
　　石山【诗陟彼砠矣传丨丨戴土曰砠　宋书沈道虔传少仁爱好老易居县北丨丨下　水经沔水又迳鄀县故城南注县南临沔津津南有丨丨上有古烽火台　豫章古今记丨丨在髙安西南有石烧为灰　东宫旧事皇太子初拜有丨丨安车一建九旗青色四马林泉髙致山有戴土山有戴石土山戴石林木痩耸丨丨戴土林木肥茂　宛委余编有情化无情妇人化丨丨蚓化百合无情化有情腐草化萤陈麦化蝶　明一统志丨丨在湖州府武康县北二十里　又思明府形胜丨丨卓立江水回绕　李贺天上謡东指羲和能走马海尘新生丨丨下　又汉书地理志琅邪郡县丨丨　唐书康日知传勋闻徐已拔气丧无顾赖众尚二万自丨丨而西所在焚掠】
　　石岭【明一统志丨丨山在洮州卫城北一十五里山势峭拔草木不生　又李贺昌谷诗乱条迸丨丨细颈喧岛毖　又宋史曹彬传太宗即位加同平章事议征太原召彬问曰周世宗及太祖皆亲征何以不能克彬曰世宗时史彦超败于丨丨闗人情惊扰故班师太祖顿兵甘草地防嵗暑雨军士多疾因是中止　元史顺帝纪八月戊子命博啰特穆尔守丨丨闗以伯竒特穆尔守丨丨闗以南　又九月乙夘朔诏遣参知政事额森布哈往谕博啰特穆尔察罕特穆尔令讲和时博啰特穆尔调兵自丨丨闗直抵冀宁围其城三日复退屯交城察罕特穆尔调参政阎奉先引兵与战已而各于丨丨闗南北守御　明一统志丨丨闗在太原府城东北一百二十里路通忻州　赵元题裕之家山图诗见山影下】
　　石峡【宋史髙丽传自明州定海遇便风三日入洋又五日抵墨山入其境自墨山过岛屿诘曲嶕石间舟行甚驶七日至礼成江江居两山间束以丨丨湍激而下所谓急水门最为险恶又三日抵岸有馆曰碧澜亭使人由此登陆崎岖山谷四十余里乃其国都云　明一统志丨丨山在太原府静乐县北晋人以屈产之乘假道于虞盖出此者　元好问游承天悬泉诗雷车怒击冰雹散丨丨峻滑苍烟屯　又宿翠屏口诗沙城雨塌名空在丨丨风来夏亦寒　马祖常吕梁诗青山开丨丨白日看风湍　又明一统志丨丨泉出太原府静乐县南山县东山亦有温泉出石缝中流分数十道又唐书宣宗纪大中三年二月吐蕃以秦原安乐三州石门驿藏木峡制胜六盘丨丨萧七闗归于有司　又明一统志丨丨书院在严州府淳安县东北五里方逢辰讲道之所度宗手诏赐今名　方回丨丨书院赋序歙睦两郡之方氏皆东汉贤良真应仙翁之后墓在淳邑庙前歙亦多有而此邑本歙之东乡宗兄府判寺簿君玉于仙翁墓旁近为丨丨书院以淑同志】石﨑【明一统志丨丨山在苏禄国以此山为保障】
　　石固【明一统志丨丨在直滁州来安县北三十五里羣山连亘惟此独髙最为险峻宋绍兴辛巳居民避兵其上垒石为城遗址尚存　又丨丨寨山在济南府城南五十里下有渴马崖南有瓢峰凤皇山西有丁公岭东有虎山】
　　石含【明一统志丨丨山在吉安府龙泉县西一百五十里】
　　石竺【明一统志丨丨山在福州府福清县西十四里】
　　石壁【晋书宋纤传酒泉太守马岌髙尚之士也具威仪鸣铙鼓造焉纤髙楼重閤距而不见岌叹曰名可闻而身不可见徳可仰而形不可覩吾而今而后知先生人中之龙也铭诗于丨丨曰丹崖百丈青壁万寻竒木蓊郁蔚若邓林其人如玉维国之琛室迩人遐实劳我心　齐书徐伯珍传门前生梓树一年便合抱馆东丨丨夜忽有赤光洞照俄尔而灭白雀一双栖其户牖论者以为隐徳之感焉　宋史艺文志钱镠吴越丨丨记一卷　又吴璘传参谋官孙渥谓河池不可守欲退保僊人原璘厉声折之曰懦语沮军可斩也璘请以百口保破敌世将壮之指所居帐曰世将誓死于此乃遣渥之泾原命田晟以三千人迎敌璘又遣姚仲拒于丨丨砦败之　马第伯封禅仪记上山骑行徃徃道峻峭不骑歩牵马乍歩乍骑且相半至中观留马去平地二十里南向极望无不覩仰望天阙如从谷底仰观抗峰其为髙也如视浮云其峻也丨丨窅窱如无道径　博物志赵襄子率徒十万狩于中山借艿燔林扇赫百里有人从丨丨中出随烟上下若无所之经渉者襄子以为物徐察之乃人也问其奚道而处石奚道而入火其人曰奚物为火其人若不知也　谢灵运游名山志永寜安固二县中路东南便是赤石又枕海巫湖三靣悉髙山枕水渚山溪涧凡有五处南第一谷今在所谓丨丨精舍　陶宏景寻山志照丨丨以端色攀桂枝而齐贞　水经注郭义恭曰乌秅之西有县渡之国山谿不通引绳而渡其人山居佃于丨丨间累石为室猨手而饮所谓猨饮也　又谿水又东入于縠水又东迳乌伤县之云黄山山下临谿水水际丨丨杰立髙一百许丈睦州古迹记前后雪山一在上洞为云霞五色一在霜石上稍西及上洞右为仙人望月者一在蟇颐受日处正圎如三五夜为日影射丨丨类月光在地者一处在上洞石之左为北斗七星窠一在外洞外之左　太湖石志丨丨东洞庭丰圻之南有大石若屏栁毅所扣也　明一统志丨丨在梧州府藤县南二里髙十余丈俯瞰江流若赤壁钓台之状　又丨丨山在寜国府旌徳县北二十里峯峦对起清溪中流最为竒絶　又丨丨山在太原府交城县西北二十里周围小山相向如壁　又丨丨山在九江府彭泽县南四十里一名玉壶洞　法集经善男子譬如殊胜如意神通因縁力故于彼丨丨无所障碍而彼神通因縁不至无障碍中而依彼神通因有无障果如是不放逸善根因縁有彼胜妙果报　庾信秦州天水郡麦积崖佛龛铭见山梁下又谢滕王集序启金门细管未动春灰丨丨轻雷尚藏冬蛰　江总羣臣请陈武帝忏文丨丨山河珍车宝马　湛贲日五色赋光浮丨丨谓娲皇之补天影入词林疑江淹之梦笔　卢照邻怀仙引攀丨丨而无据泝泥溪而不前　许景仙徴君宅诗丨丨践丹景金潭冒緑苹　王维蓝田石门精舍诗见山月下　髙适同羣公题中山寺诗丨丨倚松径山田多栗林　杜甫壮游诗劒池丨丨仄长洲荷芰香　又不离西阁诗江云飘素练丨丨断空青　又夜听许十损诵诗爱而有作诗许生五台賔业白出丨丨　又返照诗见山村下　韦应物马明生遇神女歌丨丨千寻启双检中有玉堂铺玉簟　戴叔伦送外甥宋垓归饶州觐侍呈上姊夫诗丨丨转棠隂鄱阳寄茅室　李端送乐平苖明府诗山从丨丨断江向弋阳斜　卢仝喜逢郑三游山诗相逢之处花茸茸丨丨攒峯千万重　白居易香山卜居诗乱藤遮丨丨絶涧护云林　李渉竹枝词丨丨千重树万重白云斜掩碧芙蓉　王建野菊诗忆向山中见伴蛩丨丨里　李贺仙人诗弹琴丨丨上翻翻一仙人杜牧送中丞姊夫俦自大理卿出镇江西诗红旓罣丨丨黒矟断云根　姚合送李传秀才归宣州诗慇懃拂丨丨为我一书名　朱庆余题开元寺诗长廊画剥僧形影丨丨尘昏客姓名　张乔华山诗丨丨烟霞丽龙潭雨雹粗　杜荀鹤登丨丨禅师水阁有作诗丨丨早闻僧説好今来偏与我相宜　含曦詶卢仝见访不遇题壁诗长寿寺丨丨卢公一首诗　寒山诗闲于丨丨题诗句任运还同不系舟　元好问游承天悬泉诗闲闲老仙仙去久丨丨姓名苔藓滑　又涌金亭示同游诸君诗空青断丨丨微茫散烟萝　陈泰偕犹溪诸公同游青原山谒七祖塔歩韵诗丨丨倚云僧入室饭钟萦树鹊通禅　史学李道人崧阳归隐图诗丨丨城头夜斩闗软红尘底晓催班】
　　石竚【明一统志丨丨山在潞安府黎城县西北六十里一名望夫山山有丨丨立宛若人形】石矩【明一统志丨丨山在成都府仁寿县东北山有石壁如城又名石城絶顶望见峨嵋】
　　石脆【山海经丨丨之山其木多防柟　水经注小赤水即山海经之灌水也水出丨丨之山北迳萧加谷苏轼孔毅夫挽辞君文照今古不比山丨丨】
　　石排【明一统志丨丨山在金山西相传山上有郭璞墓盛夏有大蛇莫知其数盘结于木隂间】石歩【明一统志丨丨山在饶州府城西北一百四十里有石室如堂殿常有烟霭不可入　又丨丨港在江寜府东北五十里西连竹篠河北达大江】
　　石闾【汉书武帝纪太初三年修封泰山防丨丨　又郊祀志天子还泰山修五年之礼如前而加禅祠丨丨石闾者在泰山下趾南方方士言僊人闾也故上亲禅焉　明一统志丨丨山在济南府泰安州南四十里庾信齐王宪神道碑方当待彼丨丨部斯玉鼓经纬天地光华日月　李义府在巂州遥叙封禅诗丨丨环】
　　【藻卫金坛映黼帷】
　　石阎【水经注东谿水出始兴东江州南康县界丨丨山西流而与连水合】
　　石流【明一统志丨丨山在黎平府湖耳长官司东三十里飞泉迸出乱丨如丨　丁椿尊经阁赋引领羣岫者山名白鹤底柱丨丨者洲号印】
　　石涌【明一统志丨丨山在广州府东莞县东四十里水中丨如丨出居民多种香木于其上】石崖【水经河水又东北歴丨丨山西　明一统志丨丨山在镇逺府治北屹然壁立状如列屏郡之镇山也　又丨丨山在广州府阳山县东北二里上有石壁如板宋绍兴初县令张本忠刻祝颂丈于其上　又丨丨在彭亨国周匝﨑岖如栅寨　元结中兴颂丨丨天齐　李颀登首阳山谒夷齐庙诗丨丨向西豁引领望黄河　白居易重过寿泉题店壁诗涌出丨丨下流经山店前　杜荀鹤题宗上人旧院诗啄生鸦忆啼松枿接果猿思啸丨丨　王逢过邱以敬管句吴山别业诗丨丨溜雨藤根白篱落縁云瓠子肥　马祖常题惠崇画诗龙门千尺梧桐树多在丨丨悬絶处】
　　石谷【韩愈燕喜亭记其丨丨曰谦受之谷瀑曰振鹭之瀑谷言徳瀑言容也】
　　石峪【名胜志见华峰下】
　　石岩【水经注瓦亭水又西南出显亲峡丨丨水注之水出北山　明一统志丨丨洞在四川行都指挥司越巂卫城北三十里可容十数人东北崖畔有石版击之有声名琼钟　又丨丨泉在太平府养利州治东源自丨丨出　孟浩然宿立公房诗何如丨丨趣自入户庭间　马戴长安寓居寄赠贾岛诗何如随野鹿栖止丨丨中　胡曽四皓庙诗四皓防机饮碧松丨丨云殿隐髙纵　寒山诗我家本住在寒山丨丨栖息离烦縁】石峰【梁简文帝和湘东王后园诗见山岸下】
　　石峦【三辅黄图见石阙下】
　　石巘【李纲诗陆续故城依丨丨葛洪遗灶俯江湄】
　　石崦【宋无诗古寺龙妃丨丨东】
　　石屿【刘峻登郁洲山望海诗云锦曜丨丨罗绫文水色严羽梦游庐山謡九河九倒西来丨丨巉絶古道开】
　　石邱【孟子宋牼将之楚孟子遇于丨丨注丨丨地名也疏宋牼将欲徃楚国孟子相逢于丨丨之地丨丨则宋国地也　明一统志丨丨在卫辉府胙城县东北三十里】
　　石冢【宋史河渠志河北屯田司言欲于丨丨口导永济河水以注縁边塘泊请免所经民田税从之】石阜【苏轼李氏山园潜珍阁赋因丨丨以建宇跨饮江之鼇鼋】
　　石垒【徐陵陈公九锡文金陵佳气丨丨天严】
　　石堆【豫章古今记檐石湖江西东北如丨丨湖心遂成小山】
　　石崤【水经注橐水与安阳溪水合水出丨丨南西迳安阳城南　又见山径下】
　　石尖【明一统志丨丨峰在太原府城西北界立谷口有石孤立汾水侧髙十余丈】
　　石堠【明一统志丨丨岭在辽州和顺县西北四十里下有漳水流经州东　姚合送少府田中丞入西藩诗萧闗路絶久丨丨亦为尘】
