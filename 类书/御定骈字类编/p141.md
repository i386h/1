<!-- { "loadSidebar": true } -->
　　霓旌【史记司马相如传见云旗下　宋史乐志金舆玉像下瑶京防仗拥丨丨　又帝阙肃开天阶坦履丨丨羽盖导仪防卫　云笈七籖宋庐山简寂陆先生三月二日偃卧解带肤体辉烁目瞳映朗但闻异香芬馥满室而已后三日庐山诸徒共见先生丨丨霭然还止旧宇斯须不知所在　李颀王母歌丨丨照耀麒麟车羽盖淋漓孔雀扇　岑参题观楼诗羽盖丨丨何处在空留药臼在人间　李白侍从游宿温泉宫作见霜仗下　杜甫哀江头忆昔丨丨下南苑苑中万物生顔色　又滕王亭子诗尚思歌吹入千骑把丨丨　李益登天坛诗霞梯赤城遥可分丨丨绛节倚彤云　李嘉祐题游仙阁诗丨丨翠盖终难遇流水青山空所思元稹赠毛仙翁诗花前挥手迢遥去目断丨丨不可陪白居易送毛仙翁诗丨丨不肯驻又归武夷川　曹唐送刘尊师祗诏阙庭诗见天路下　又穆王宴王母于九光流霞馆诗丨丨着地云初驻金奏掀天月欲斜王毂玉树曲金管红旖旎随丨丨玉佩参差转翁承賛擢进士诗丨丨引上大罗天别领新衔意自怜韦庄赠峨嵋山李处士诗丨丨绛斾忽相寻为我尊前横绿绮　贯休别仙客诗浪溅丨丨湿鹏翅略别十】
　　【年太容易】
　　霓旄【杜牧长安杂题诗南苑草芳眠锦雉夹城云暖下丨丨】
　　霓斾【李山甫送蕲州裴员外诗正作南宫第一人蹔随丨丨怆离羣】
　　霓幢【顾云华清词九色真龙上汉时愿把丨丨引烟防　吴融戏诗春台非久计早晚降丨丨】霓节【吴融即席诗银河正清浅丨丨过来无】
　　霓仗【王逢无题诗广寒丨丨间华月太液龙舟动白苹】
　　霓饮【苏轼风赋断丨丨海而北指赤云夹日而南翔梅尧臣金明池游诗画舸龙延尾长桥丨丨波】霓字【万花谷辩证沈约作郊居赋以示王筠至雌霓连蜷恐人读作平声郊居赋注五结切与齧同范镇召试学士院诗用粉丨丨作平声考试者谓景仁失韵止除馆阁校勘按丨丨虽有两音然文字用倪音多而齧音少若专用雌霓则当音齧若泛用丨丨则倪齧可通用】
　　霓壤【白玉蟾昊天殿记霭垣而丨丨霨楼而雷埏】
　　霓骑【陈后主同管记陆琛七夕诗凤驾今时度丨丨此宵迎】
　　霓纠【黄佐乾清宫赋题鄂冲苁以霞张桷栋媕婀而丨丨】
　　霓妖【江淹为萧骠骑让太尉增封第二表见虹沴下】

　　御定骈字类编卷十三
<子部,类书类,御定骈字类编>
　　钦定四库全书
　　御定骈字类编卷十四
　　天地门十四
　　烟
　　烟霄【南唐近事邓亚文髙安乡野之人也烈祖时自尚书郎拜青阳令升防就案而食自谓尊显弥极还语儿女辈云当思为学自致丨丨吾为百里之长声鼓吃饭脑后接笔此吾稽古之力也　柳宗元谢李吉甫相公示手札启昨者踊跃残魂奋扬蓄念激以死灰之气陈其弊箒之词致之丨丨分絶流眄　张随云从龙赋龙无云不可以涉丨丨云无龙不可以降时雨　崔护日五色赋廓丨丨而朗霁敛天宇之氛曀　赵彦昭奉和初春幸太平公主南庄应制诗歴乱旌旗转云树参差台榭入丨丨　陈子昂春日登金华观诗山川乱云日楼榭入丨丨　皇甫曽赠鉴上人诗律仪传教诱僧腊老丨丨　元稹赋得鱼登龙门诗泥滓辞河浊丨丨见海澄　又酬李浙西诗因君蕊珠赠还一梦丨丨李咸用送从兄入京诗云帆髙挂一挥手目送丨丨雁断行　齐已送欧阳秀才赴举诗丨丨心一寸霜雪路千坡　陆游蓬莱行山峭揷云海楼髙入丨丨】烟空【无名氏日载中赋祯丨丨耿霄汉始由度而方映忽移躔于己旰　李白上之回乐府阁道歩行月美人愁丨丨　李华寄呈赵侍御诗隂奥潜鬼物精光动丨丨】
　　烟日【柳宗元苦竹桥诗差池下丨丨嘲鸣山禽】
　　烟月【张九龄初发道中赠王司马诗林园事益简丨丨赏恒余　刘禹锡送李中丞赴楚州诗万顷水田】
　　【连郭秀四时丨丨映淮清　杜牧送王十至褒中因寄尚书诗坛新汉将丨丨古隋城　李商隐送千牛李将军赴阙诗洛川迷曲沼丨丨两心倾　章碣赠婺州苏员外诗丨丨一时捜古句山川两地植甘棠　方干叙钱唐异胜诗四郊逺火烧丨丨一道惊波撼郡城胡曽杜邮诗五湖丨丨无穷水何事迁延到陆沈　皮日休寄南阳广文诗不知梦到为何处红药满山丨丨香　又吴中言情诗为说松江堪老处满船丨丨湿莎裳　齐已湘江渔父诗有客钓丨丨无人论醉醒陆游晚歩至湖上诗云山翠屏合丨丨玉钩新】烟魄【罗邺白角簟诗叠玉骈珪巧思长露华丨丨让清光】
　　烟汉【李羣玉诗声名仰闻见丨丨陪髙踪　方干送郑端公诗应怜寂寞沧洲客丨丨尘泥相去賖】烟夕【李子卿听秋虫赋吟泽畔之风秋卧江皐之丨丨】
　　烟雨【卧游録彭城佳山水鱼蟹寓居去江无十歩风涛丨丨晓夕百变江南诸山在几席　林泉髙致残雪早春雪霁早春雨霁早春丨丨早春皆春题也　明一统志丨丨楼在嘉兴府城东南湖濵　又丨丨楼在处州府治宋崇宁间杨嘉言建范成大书额　又楼台丨丨亭在建昌府广昌县治北宋邑宰朱汝贤建　陆倕石阙铭周望原隰俯临丨丨　储光羲幽人居诗春朝丨丨散犹带浮云隂　戴叔伦苏溪亭诗燕子不归春事晚一汀丨丨杏花寒　刘禹锡竹枝词巫峡苍苍丨丨时清猿啼在最髙枝　杜牧江南春诗南朝四百八十寺多少楼防丨丨中　李商隠韦蟾诗却忆短亭回首处夜来丨丨满池塘　温庭筠郭处士击瓯歌湘君寳马上神云碎佩丛铃满丨丨　郑谷荔枝树诗孤櫂今来巴徼外一枝丨丨思无穷　皮日休茶坞诗好是夏初时白花满丨丨　又乌龙养和诗料君携去处丨丨太湖舟　又钓侣诗惊怪儿童呼不得尽冲丨丨漉车螯　又夏首诗一声拨谷桑柘晚数防舂锄丨丨微　罗邺芳草诗不似萋萋南浦见晚来丨丨半相和罗隠宿荆州江陵驿诗薜荔衣裳木兰檝异时丨丨好追寻　杜荀鹤题汪明府山居诗牛笛漫吹丨丨里】
　　【稻苗平入水云间　韦荘耒阳县浮山神庙诗绕坐香风吹寳葢傍岩丨丨湿檐扃　又赠渔翁诗满岸秋风吹枳橘绕陂丨丨种菰蒋　又何处最添诗客兴黄昏丨丨乱蛙声　皎然送柳淡扶侍赴洪州诗丨丨孤舟上晨昏千里时　陆游治圃诗老桂盘壑饱风霜修篁当轩弄丨丨　又秋兴诗明朝丨丨桐江岸且占丹枫系钓舟　刘因登雄州城楼诗江山自古有佳客丨丨为谁留太行　郭钰题春江送别图诗君上孤舟妾上楼望中丨丨意中愁　王逢题李唐江山丨丨图诗丨丨楼防晻霭间画图浑是浙江山　杨维桢送钱思复之永嘉山长诗思逺楼前约相见西山丨丨画新睂又黛睂颦色诗蜀山丨丨双尖瘦汉栁风霜两叶苍倪瓉题张以中野亭诗一榻云山供夏簟满江丨丨看春潮　又丨丨中过石湖诗姑苏城外短长桥丨丨空蒙又晚潮】
　　烟云【淮南子草木之发若蒸气禽兽之归若流泉飞鸟之归若丨丨有所以致之也　水经注言陟羊肠超丨丨之际顾看向涂杳然有不测之崄　法集经善男子譬如虚空于一切众生无有障碍而彼虚空为诸丨丨尘雾等事之所翳障善男子诸佛如来亦复如是于一切众生无有障碍而为丨丨尘雾我见烦恼客尘所障不见如来不受如来功徳利益　宣和书谱石延年虽在秘阁浮沈闾巷见者如遇于丨丨中　洞天清録东坡小有洞天石石下作一座子座中藏香炉引数窍正对岩岫间每焚香则丨丨满岫今在豫章郡山谷家　林泉髙致春山丨丨连绵人欣欣夏山嘉木繁隂人坦坦　又山无丨丨如春无花草　又水活物也欲挟丨丨而秀媚欲照溪谷而光辉　庾信吴明彻墓志铭萧索丨丨光华日月　李徳林为周禅隋诏丨丨改色笙簧变音　温庭筠上宰相启遐思謦欬之音杳絶丨丨之路　唐髙宗谒大慈恩寺诗寥廓丨丨表超然物外心　卢藏用九日幸临渭亭登髙应制诗圣泽丨丨动宸文象纬廻　张旭春游值雨诗欲寻轩槛列清尊江上丨丨向晚昏　沈亚之别厐子肃诗雨雪依岩避丨丨逐歩开　欧阳詹赠山南严兵马使诗天旋地转丨丨黒共鼓长风六合清　方干游张公洞诗数里丨丨方觉异前程世界更应寛　广宣驾幸天长寺应制诗车马喧长路丨丨净逺山】
　　烟雾【洞防记汉武帝未诞之时景帝梦一赤彘从云中直下入崇兰阁帝觉而坐于阁上果见赤气如丨丨来蔽户牖望阁上有丹霞蓊郁而起乃改崇兰阁为猗兰殿后王夫人诞武帝于此殿　李徳林霸朝杂集序丨丨可依腾蛇与蛟龙俱逺栖息有所苍蝇同骐骥之速因人成事其功不难　金华山栖志寺东南有道观亭亭崖侧下望云雨蕙楼菌榭隠映林篁飞观列轩玲珑丨丨　杨炯青苔赋肃兮若逺山之松柏泛兮若平郊之丨丨　王勃寒夜懐友诗北山丨丨始茫茫南津霜月正苍苍　沈佺期奉和春日幸望春宫应制诗芳郊绿野散春晴复道离宫丨丨生　张说游龙山静胜寺诗郁茀吐冈岭微蒙在丨丨　张九龄登城楼望西山诗宛宛鸾鹤处髙髙丨丨间　王昌龄风凉原上诗隂岑宿云归丨丨湿松柏　杜甫自京赴奉先县咏懐诗中堂舞神仙丨丨散玉质　又奉先刘少府新画山水障歌堂上不合生枫树怪底江山起丨丨　又送孔巢父游江东诗巢父掉头不肯住东将入海随丨丨又郑驸马宅宴洞中诗主家隂洞细丨丨留客夏簟青琅玕　李益置酒行西山鸾鹤羣矫矫丨丨翮　崔护山鸡舞石镜诗景当丨丨歇心喜锦翎齐　沈颂送金文学诗丨丨接孤岛波涛连太空　王建早登西禅寺阁诗丨丨开时分逺寺山川晴处见崇陵　温庭筠芙蓉池诗北渚水云叶南塘丨丨枝　张乔题终南山白鹤观诗仙境日月外帝乡丨丨中　皮日休茶人诗语气为茶荈衣香是丨丨　赵孟頫题山水图诗移得山川胜坐来丨丨空　倪瓒呈诸公诗北窗髙卧自清宁丨丨衣裳云锦屏】
