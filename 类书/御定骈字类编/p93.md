<!-- { "loadSidebar": true } -->
　　风壮【左传夫冰以丨丨而以风出其藏之也周其用之也徧则冬无愆阳夏无伏隂春无凄风秋无苦雨雷出不震无灾霜雹疠疾不降民不夭札　陆游梦中游禹祠诗庭空满地楸梧影丨丨侵云鼓角声】风颠【歴代名画记王黙师项客丨丨酒狂画松石山水虽乏髙竒流俗亦好醉后以头髻取墨抵于绢素方澜海陵道中诗丨丨碧海岸春老緑苹洲】
　　风狂【司空圗冯燕歌初闻僚吏翻疑叹呵叱丨丨辞不变　周繇送入蕃使诗见日晚下】
　　风吓【去声陆游扁舟皆到门诗常侵落月行不畏恶丨丨】
　　风惊【李康运命论丨丨尘起散而不止　庾信袁盎谏文帝賛龙渊地狭华盖丨丨　又哀江南赋乍丨丨而射火或箭重而囘舟　王勃采莲赋日侧光况丨丨浪深　王绩古意丨丨西北枝雹陨东南节　李绅渉沅潇诗潇湘岛浦无人居丨丨水暗惟蛟鱼】
　　风骇【文心雕龙枚乗摛艳首制七发腴辞云搆夸丽丨丨盖七窍所发发乎嗜欲始邪末正所以戒膏梁之事也　陆云盛德颂云腾下邑丨丨泗水　嵇康琴赋闼尔奋逸丨丨云飞　王潭双瀵泉赋洎乎丨丨雾勃烟涌云蒸则有鬼神倏闪以恍惚蛟螭鼓怒以喷腾】
　　风饕【韩愈祭张员外文嵗弊寒凶雪虐丨丨　杨万里以糟蟹洞庭甘送丁端叔端叔有诗因和其韵却被新诗太清絶唤将雪虐与丨丨】
　　风衍【陆机辨亡论化协殊裔丨丨遐圻】
　　风跃【谢荘为八座江夏王请封禅表庆烟应髙牙之建丨丨符发迹之辰】
　　风触【王棨白雪楼赋丨丨棼楣髣髴杂幽兰之响烟分井色依微闻下里之声　雍陶早秋月夜诗身闲伴月夜深行丨丨衣裳四体轻　杜荀鹤投宣谕张侍郎诗雨笼蛬壁吟灯影丨丨蝉枝噪浪声】风逼【李商隠独居有怀诗麝重愁丨丨罗疎畏月侵】
　　风追【元稹观兵部马射赋挥弓电掣激矢丨丨方当耦象决裂丽】
　　风催【罗隠寄韦蟾诗丨丨晓鴈看看别雨胁秋蝇渐渐痴】
　　风逐【岑参送赵侍御归上都诗霜随驱夏暑丨丨振江涛　李商隠九成宫诗云随夏后双龙尾丨丨周王八骏蹄】
　　风簸【刘禹锡浪淘沙词九曲黄河万里沙浪淘丨丨自天涯】
　　风截【韦应物途中寄杨邈裴绪示褒子诗丨丨雁嘹唳云参树参差　又徃富平伤怀诗飘丨忽丨野嘹唳雁起飞】
　　风阻【张乔浔阳村舎诗雪迷登岳路丨丨转江书】
　　风激【蜀志郤正传辨者驰説智者应机谋夫演畧武士奋威云合雾集丨丨电飞量时揆宜用取世资无名氏管中窥天赋骤景丨丨驰光电移】
　　风战【范成大大暑舟行含山道中雨骤至霆奔龙挂可骇诗麦老枕水卧秧穉与丨丨】
　　风击【姚合恶神行雨诗丨丨水凹波扑凸雨漴山口地嵌坑　方干雪中寄殷道士诗大片纷纷小片轻和丨丨更纵横】
　　风掣【岑参白雪歌纷纷暮雪下辕门丨丨红旗冻不翻】
　　风剥【梅尧臣李阳冰篆诗防画虽然未苦讹霜侵丨丨多皴理】
　　风刦【法苑珠林若据火劫即是初禅若约水刦是其二禅若约丨丨是其三禅】
　　风列【张协七命翕忽挥霍云廻丨丨】
　　风缲【白居易天津桥诗柳丝袅袅丨丨出草缕茸茸雨剪齐】
　　风剪【孟郊奉报翰林张舎人诗晓棱视聴防丨丨叶已纷】
　　风耕【陈傅良劝农诗耨丨丨病汝多谁将一一手摩挲】
　　风摆【杜牧叹花诗如今丨丨花狼籍緑叶成隂子满枝罗邺送张逸人诗牀头残药鼠偷尽溪上破门丨丨斜　罗隠淮南髙骈所造迎仙楼诗仔细思量成底事露凝丨丨作尘埃】
　　风拔【陆游木舗短歌溪桥缺断水齧沙崖腹崩頽丨丨树】
　　风卷【卷同宋书竟陵王诞传神锋首路搀抢东指丨丨四岳电扫三江诞犹持疑两端隂规进退　魏收为齐文宣西讨诏见星流下　沈佺期送司马员外逸客孙员外佺北征诗云迎出塞马丨丨度河旗　白居易大水诗丨丨白波翻日煎红浪沸　李山甫送职方王郎中吏部刘贠外归省署诗云开日月临青琐丨丨烟霞上紫防　朱德润翠雨亭诗林深迷逺嶂丨丨杂晴晖】
　　风梳【程钜夫舜举画棠棃练雀诗霜晕棠棃脸丨丨练雀翎】
　　风栉【元史礼乐志相我祖宗丨丨雨沐】
　　风扫【宋书武帝纪公御轨以刑消之不日仓兕电泝神兵丨丨罪人斯得荆衡清晏　魏书邢峦传将军忠规协着火烈霜摧电动岱隂丨丨沂峄遂令逋诛之寇一朝殱夷元鲸大憝千里折首　江淹北伐诏骁雄竞奋火烈丨丨尅定中原肃清河洛　陆机汉髙祖功臣颂威亮火烈势逾丨丨　李白送内寻庐山女诗水舂云母碓丨丨石楠花】
　　风挥【韩愈魏博节度观察使沂国公先庙碑铭见日舒下　袁桷遇老医言山阳旧事诗水卷寒云甲丨丨白日戈】
　　风搅【杜荀鹤雪诗丨丨长空寒骨生光于晓色报窗明汪元量阆州诗正嫌丨丨浪花碎更被雨冲云叶垂】
　　风撦【皮日休秋晚自洞庭湖别业寄穆秀才诗丨丨红蕉仍换叶雨淋黄菊不成香】
　　风打【徐夤题泗州塔诗烟笼瑞阁僧经静丨丨虚窗佛幌开】
　　风摅【后汉书张衡传缙绅如云儒士成林及津者丨丨失涂者幽僻】
　　风掠【范成大覆舟山道中诗苒苒霜丨丨敝貂簿书尘外访渔樵　陆游自阆复还汉中次益昌诗马经断栈危无路丨丨枯茆飒有声　又秋夜诗微丨丨面酒无力明月满窗眠不成】
　　风捜【郑谷温处士能画鹭鸶以四韵换之诗涓涓浪溅残菱蔓戞戞丨丨折苇枝】
　　风刮【韩琦答孙植后园宴射诗正值髙秋天气寒塞塲霜重严丨丨　范成大思佛亭晓起诗栗烈刚丨丨病眸登临何啻缓千忧】
　　风掩【宋书邓琬传寜朔将军谘议领中直兵陶亮龙骧将军焦度总中黄之旅枭雄三万丨丨江介云临石头】
　　风扰【孔平仲十二月二十五日大雪诗前时大雪丨丨之有无厚薄皆不齐】
　　风揭【杜荀鹤送李先辈従知塞上诗洒碛雪黏旗力重冻河丨丨角声长】
　　风掀【陆游幽事絶句昨夜丨丨屋今朝雨坏墙】
　　风挠【韩愈送东野序草木之无声丨丨之鸣黄庚古意诗庭前有髙树丨丨无停枝】
　　风射【沈佺期奉和立春游苑迎春诗丨丨蛟冰千片断气冲鱼钥九关开　杜荀鹤旅中卧病诗见月穿下　曹唐送康祭酒赴轮台诗霜黏海眼旂声冻丨丨犀文甲缝开】
　　风【陆游野寺诗惨惨丨丨面晖晖日满廊】
　　风冲【握竒经见天陈下】
　　风牵【元稹忆杨十二诗见日映下　秦韬玉春游诗春到羙人歌徧熟丨丨公子酒旗低】
　　风断【范云效古诗丨丨隂山树雾失交河城　杜甫建都诗丨丨青蒲节霜埋翠竹根　梅尧臣田家屋上壶诗霜干叶犹苦丨丨根未移】
　　风弭【宋书乐志蚩尤跸路丨丨雨停】
　　风折【杜甫陪郑广文游何将军山林诗緑垂丨丨笋红绽雨肥梅　白居易寒食洛下宴游诗丨丨海榴艳露坠木兰英　鲍溶秋思诗丨丨连枝树水翻无蔕萍　张贲题禇家林亭诗时时丨丨芦花乱处处霜摧稻穗低】
　　风恼【雍陶春咏诗丨丨花枝不耐频等闲飞落易愁人】
　　风怒【后汉书岑彭传彭令军中募攻浮桥先登者上赏于是偏将军鲁竒应募而前时天风狂急彭竒船逆流而上直冲浮桥而櫕柱钩不得去竒等乗势殊死战因飞炬焚之丨丨火盛桥楼崩烧彭复悉军顺风并进所向无前蜀兵大乱　南史韦叡传魏人先于邵阳洲两岸为两桥树栅数百歩跨淮通道叡装大舰使梁郡太守冯道根庐江太守裴邃秦郡太守李文钊等为水军防淮水暴长叡即遣之鬪舰竞发皆临贼垒以小船载草灌之以膏从而焚其桥丨丨火盛敢死之士拔栅斫桥水又漂疾倏忽之间桥栅尽坏　杜甫白水崔少府髙斋诗坐乆丨颇丨晚来山更碧　韩愈陆浑山火诗山狂谷狠相吐吞丨丨不休何轩轩　陆游暴雨诗丨丨欲掀屋雨来如决堤　吴澄豫章贡院即事诗隔纸闻丨丨临堦看日移】
　　风酸【陈鉴闘蟋蟀赋值冬徂秋日苦丨丨　万俟雅言梅花引词晓丨丨晓霜干一雁南飞人度关】风悲【庾信河州都督辛威神道碑铭陵原地迥松路丨丨　郑渎吹笛楼赋宫商之杳眇难寻云消雨散榱桷之倾欹若此月惨丨丨　戴叔伦去妇怨出户不敢啼丨丨日凄凄　郑谷别同志诗见天澹下　曹唐小游仙诗鹤叫丨丨竹叶疎谁来五岭拜云车　皎然送履霜上人还金陵西山诗湘宫水寺清秋夜月落丨丨松柏多】
　　风哀【陶景寻山志见月映下】
　　风患【北史魏临淮王谭传遇丨丨手足不随口不能言乃左手画地作字　徐陵在北齐与宗室书丨丨弥留半体枯废】
　　风愤【梁元帝讨侯景檄信与江水同流气与寒丨俱丨　朱记寳诗山开云吐气丨丨浪生花】风恶【孟云卿汴河阻风诗出浦丨渐丨傍滩舟欲横罗隠湖上嵗暮感怀诗兰版地寒俱爱露桂堂丨丨独伤春】
　　风逆【炀帝开河记叔谋既至寜陵县患丨丨起坐不得帝令大医令巢元方徃视之曰风入腠理病在胸臆湏用嫩羊肥者蒸熟糁药食之则瘥　杜甫晨雨诗雾交才洒地丨丨旋随云　又暮春题瀼西新赁草屋诗时危人事急丨丨羽毛伤　又冬晚送长孙渐舎人归州诗云晴鸥更舞丨丨雁无行】
　　风欺【徐节妇园菊赋遭丨丨而雨妒兮独防防而不变其常】
　　风谤【魏书李彪传时有私于臣云其威暴者臣以直绳之官人所忌疾丨丨之际易生音谣心不承信】风乱【李嶷淮南秋夜呈周偘诗丨丨池上萍露光竹间月　杜甫雨诗晴飞半岭鹤丨丨平沙树】风急【魏志田豫传太和末公孙渊以辽东叛帝使豫以本官督青州诸军假节徃讨之防吴贼遣使与渊相结帝以贼众多又以渡海诏豫使罢军豫度贼船垂还嵗晚丨丨必畏漂浪东随无岸当赴成山成山无藏船之处辄便循海案行地形及诸山岛徼截险要列兵屯守自入成山登汉武之观贼还果遇恶风船皆触山况没波荡着岸无所逃窜尽虏其众　庾信周太傅郑国公夫人郑氏墓志铭山深月闇丨丨松悲　沈约髙松赋丨丨垄首寒浮塞天　王维田园乐采菱渡头丨丨防杖林西日斜　杜甫丈八沟携伎纳凉诗来霑席上丨丨打船头　又水防渡诗霜浓木石滑丨丨手足寒　又登髙诗见天髙下　元稹晚秋诗酒醒秋簟冷丨丨夏衣轻　来鹄游玉粒塘荘诗丨丨岭云飘逈野雨余田水落方塘　李咸用秋夕书怀诗三岛路遥身汨没九天丨丨羽差池　张乔塞上诗勒兵辽水边丨丨卷旌旃　方干送钱特卿赴职天台诗雾昏不见西陵岸丨丨先闻瀑布声　郑谷失鹭鸶诗月昏丨丨何处宿秋岸萧萧黄苇枝　罗隠秋日酬张特元诗丨丨几闻江上笛月髙谁共酒家楼】
　　风蹙【陆游巢山诗虫锼叶成篆丨丨水生纹又夏日睡起诗簟纹似秋水含丨丨微浪】
　　风暴【诗终丨且丨顾我则笑　又鱼丽于罶鲿鲨疏古者不丨不丨不行火言丨丨然后行火也丨丨者谓气寒其风疾即北风谓之凉风北风笺云寒凉之风病害万物是也北风冬风之总名自十月始则丨丨谓十月也故王制云昆虫未蛰不以火田　尔雅日出而丨为丨注隂云不兴而大丨丨起　何承天达性论见天时下】
　　风乖【成公绥天地赋丨丨俗异险断阻絶】
　　风戾【礼记祭义及大昕之朝君皮弁素积卜三宫之夫人世妇之吉者使入于室奉种浴于川桑于公桑丨丨以食之】
