<!-- { "loadSidebar": true } -->
　　三马【诗疏见一辕下　左传桓公三年曲沃武公逐翼侯于汾隰骖絓而止疏正义曰说文云骖驾丨丨也两服为主以渐参之两旁二马遂名骖　后汉书光武纪注王莽连率韩博上言有奇士长一丈大十围自谓巨无霸出于蓬莱东南五城西北昭如海濵轺车不能载丨丨不能胜　晋书宣帝纪魏武尝梦丨丨同食一槽甚恶焉因谓太子丕曰司马懿非人臣也必预汝家事太子素与帝善每相全佑故免　宋书乐志君马黄臣马苍丨丨同逐臣马良　元史宪宗纪诸王驰驿许乗丨丨逺行亦不过四　野老记闻东坡丨丨赞振鬛长鸣万马皆瘖此皆记不传之妙学文者能涵泳此等语自然有入处　图绘宝鉴李早工画人物甚佳树石不称明昌间人张翰林翥题其丨丨图云金源六叶全盛年明昌政似宣和前宝书玉轴充内府时以李早方龙眠　李峤奉和圣制幸韦嗣立山庄应制诗万骑千官拥帝车八龙丨丨访仙家　又北史孙灵晖传马子结者其先扶风人世仕凉土魏太和中入洛父祖俱清官子结及兄子廉子尚三人皆渉文学阳休之牧西兖子廉子尚子结与诸朝士各有赠诗阳总为一篇酬答诗云丨丨皆白睂者也　又礼记投壶见一马下】三骊【易林丨丨负衡南取芝香秋兰芬馥盈满匣匮利我少姜】
　　三驷【宋史吴璘传髙宗尝问胜敌之术璘曰弱者出战强者继之髙宗曰此孙膑丨丨之法一败而二胜也】
　　三骏【丁鹤年题唐申王丨丨图诗丨丨英英出渥洼太平刍束饱天家】
　　三骓【阮籍狝猴赋夸父独鹿祓其豪青马丨丨弃其羣】
　　三驺【南史谢几卿传尝预乐游苑宴不得醉而还因诣道边酒垆停车褰幔与车前丨丨对饮】三驹【宋史兵志时熙河路兰湟牧马司又请兼募愿养牝马者每收丨丨以其二归官一充赏诏行之易林新作初陵逾陷难登丨丨推车跌损伤颐】
　　三驴【宋史食货志见一驴下】
　　三羊【易林两羝丨丨俱之我乡留连多难损其食粮又丨丨羣走雉兎惊骇非所畏惧自令劳苦　又丨丨上山东至平康黄龙服箱南至鲁阳完其佩嚢执绥车中行人有庆】
　　三羝【易林丨丨上山俱至隂安遂到南阳完其芝香两崖相望未有枕牀】
　　三羖【易林丨丨五防相随俱行迷人空泽经渉六骏为贼所伤】
　　三豕【家语卜商反衞见读史志者云晋师伐秦丨丨渡河子夏曰非也己亥耳问之晋使果曰己亥耳于是衞以子夏为圣　新语闻野丈人谓之田父河上姹女谓之妇人尧浆禹粮龙肝牛膝谓之为肉掘井得人言自土而出丨丨渡河云彘行水上凡斯之类不可胜言　风俗通乐正后夔有一足之论晋师己亥渡河有丨丨之文非夫大圣至明孰能原析之乎　二老堂诗话见二犬下　杨贞萤光照字赋既的皪于六身之上复浸淫于丨丨之中　孔平仲寄常父诗温寻简策评丨丨防缀文章学受辛】
　　三豵【尔雅豕丨丨二师一特注过三以上犹谓之豵以自三以上更无名也】
　　三猪【宋史刘继元传淳化二年继元疾遣中使防医诊视及卒遗奏以其子丨丨为托太宗恻然哀之】三犬【易林丨丨俱走鬭于谷口白者不胜死于坂下】
　　三狗【魏略丁谧与何晏邓飏同位曹爽敬之言无不从于时谤书谓台中有丨丨二狗崖柴不可当一狗冯黙作疽囊丨丨谓何邓丁也黙者爽小字也其意言丨丨皆欲囓人而谧尤甚也　易林丨丨逐兎于东门路利以进取商人有得】
　　三狸【易林丨丨搏鼠路遏前后当此之时不能脱走】
　　三狐【易解九二田获丨丨得黄矢贞吉本义卦凡四隂除六五君位余三隂即丨丨之象也　易林释然逺咎避患革害田获丨丨以贝为宝君子所在安宁不殆】
　　三禽【太元经白黑菲菲丨丨一角同尾测曰丨丨一角无害心也】
　　三鸟【易林丨丨鸳鸯相随俱行南到饶泽食鱼与梁君子长乐见恶不伤　又丨丨飞来自我逢时俱行先至多得大利　嫏嬛记西王母有丨丨一曰青钟二曰鹤三曰燕子常令丨丨送书于汉武也　锦带书见二难下　徐陵天台山徐则法师碑来去丨丨賔游二童然香羽上击磬云中　刘向九叹丨丨飞以自南兮览其志而欲北愿寄言于丨丨兮去飘疾而不可得张仲素穆天子宴瑶池赋荡荡五云冒芝田而不散翩翩丨丨拂珠树以相随　江淹诗愿言寄丨丨离思非徒然　刘峻始居山营室诗将驭六龙舆行从丨丨食骆賔王代女道士王灵妃赠道士李荣诗双章绰约时游陟丨丨聮翩报消息　张说侍宴蘘荷亭应制诗】
　　【仙路迎丨丨云衢驻两龙　李白寄逺诗丨丨别王母衔书来见过　皇甫冉祭张公洞诗丨丨随王母双童翊子先】
　　三防【汉书五行志丨丨注鸟子新生而哺者曰防】
　　三鴈【易林丨丨俱飞避暑就凉适与矰遇为缴所伤】
　　三雀【北史何稠传齐时有河间刘龙者性强明有巧思齐后主令修丨丨台称防因而歴职通显　易林大头明目载受嘉福丨丨飞来与禄相得　泉志丨丨钱旧谱曰径三分重十铢背面縁上皆作丨丨衔花相面文曰五行大布背文有野草闲花之状】
　　三乌【柳芳氏族论氏于志则丨丨五鹿】
　　三鵶【北史周太祖纪天统六年春东魏将侯景出丨丨将侵荆州帝遣开府李弼独孤信各率骑出武关景乃还　又韦珍传试守鲁阳郡孝文复南伐路经珍郡加中垒将军正太守珍从至清水帝曰朕顷戎车再驾卿恒翼务中军今日之举亦欲引卿同行但丨丨险要非卿无以守也因敕还　明一统志丨丨路在南阳府城北七十里分二路东北带西而行者谓之丨丨路中有石山鲤鱼山拓禽山即行人来往趋西洛之便路也石川为第一鸦路口分水岭第二鸦路口今在汝州界者第丨丨路口也　韩翃送襄垣王君归南阳别墅诗双兎坡东千室吏丨丨水上一归人　黄庭坚征南诗颇闻师出丨丨路尽是分屯六郡良】
　　三枭【易林野鸟山鹊来集六博丨丨四散主人胜客】
　　三鸡【易林丨丨啄粟十雏从食饥鸢卒击亡其两叔】
　　三蛟【捜神后记长沙有人忘其姓名家住江边有女子渚次澣衣觉身中有异遂妊身生三物皆如鮧鱼女以己所生甚怜异之养经三月遂大乃是蛟子各有字大者为当洪次者为破阻小者为扑岸天暴雨水丨丨一时俱去遂失所在】
　　三鳣【明一统志丨丨堂在河南府阌乡县西二里一名校书堂汉杨震隐居教授有雀衔丨丨鱼集堂前时以为三公之象堂因以名　梁简文帝司徒始兴忠武王诔见二鹿下　杜甫防府咏懐诗勅厨唯一味求饱或丨丨　杨载诗丨丨来上客五马防羣公】
　　三鼇【王逢奉题执礼和台平章丹山隐玉峰石诗地缩丨丨岛天长九虎关】
　　三鱼【齐东野语吴子及暇日具大舟至北洋四顾无际风起浪涌舟掀簸如桔橰见丨丨皆长十余丈浮弄日光其一若大鮎状其二状尤异】
　　三【书金縢乃卜丨丨疏见一习下　宋史瀛国公纪徳祐元年六月庚子昝万寿以嘉定及丨丨九顶紫云城降　明一统志丨丨山在嘉定州治东其形似因名】
　　三蛇【宋史五行志行都柴垜桥旌忠庙丨丨出没庭庑大者盈尺方鳞金色首脊有金钱遇霁或变化数百于蕉卉间庙徙而蛇孽亦絶　易林丨丨共室同类相得甘露时降生我百谷】
　　三蝉【南史何戢传见三貂下】
　　三虫【诗五月斯螽动股疏此皆将寒之渐故丨丨应节而变　后汉书华陀传阿从陀求方可服食益于人者陀授以漆叶青防散漆叶屑一斗青防十四两以是为率言久服去丨丨利五脏轻体使人头不白阿从其言寿百余岁　水经注鲁阳县有黄女汤可以熟米饭之愈百病道士清身沐浴一日三饭多少自在四十日后身中万病愈丨丨死　黄庭内景经遂至不饥丨丨正心意常和致欣昌注洞神诀云上虫白而青中虫白而黄下虫白而黑人死则丨丨出为尸鬼各化为物与形为殃击之冲破也其余众虫皆随尸而亡故学仙者精谨备于五情之气服食药物以去三蛊　中黄真经丨丨未去子践荆榛之田丨丨已亡自达华胥之国柳宗元捕蛇者说永州之野产异蛇黑质而白章触草木尽死以齧人无御之者然得而腊之以为饵可以】
　　【已大风挛踠瘘疠去死肌杀丨丨孙觌兰溪津亭病起诗见二竪下】
　　三蛊【黄庭内景经注见上】
　　三蝬【郭璞江赋丨丨江】
　　三蛆【易林丨丨逐蝇防堕釡中灌沸淹殪与母长诀】
　　三虱【五色线韩子曰丨丨在豕上相与语一虱适之曰奚说一虱曰争肥硗者一虱荅曰肥豕不度腊相与聚食其痩者人乃不杀也】
　　三雏【易林丨丨相逐蝇坠釡中灌沸潦殪与母长决】
　　三雌【易林老马为病病鸡不雏丨丨独宿利在山北】
　　三翮【史记楚世家今子将欲吞丨丨六翼以髙世主非贪而何注索隐曰翮亦作防丨丨六翼亦谓九鼎也空足曰翮六翼即六耳翼近耳旁事具小尔雅　水经注魏上谷郡人王次仲少有异志年及弱冠变苍颉旧文为今隶书秦始皇时官务烦多以次仲所易文简便于事要奇而召之三征而辄不至次仲履真懐道穷数术之美始皇怒其不恭令槛车送之次仲首发于迈化为大乌出在车外翻飞而去落丨丨于斯山故其峰峦有大翮小翮之名矣　方回前参政浙西徐子方得代送别诗重名丨丨鼎古韵九成韶】
　　三翅【郭璞鸟赞六足丨丨并翚】
　　三翼【晋书张协传尔乃浮丨丨戏中沚潜鳃骇惊翰起沈丝结飞矰理挂归翮于赤霄之表出华鳞于紫潭之里　易林丨丨飞来字我逢时俱行先至多得大利　又元吏百官志千戸所丨丨千戸三员百戸九员弹压三员　又小学绀珠丨丨大翼中翼小翼　谢灵运撰征赋迅丨丨以鱼丽襄两服以鴈逝　梁元帝别荆州吏民诗日华丨丨舸风转七星游　张正见赋得江湖泛别舟诗千里浔阳岸丨丨木兰船　虞世基奉和幸江都应诏诗七萃萦长薄丨丨亘通川骆賔王晚泊江镇诗四运移隂律丨丨泛阳侯】
　　三蹄【急就篇豹狐距虚豺犀兕注犀黑色似水牛而猪头大鼻痹脚脚有丨丨其顶额及鼻凡有三角亦有一角者善食棘防杨侃皇畿赋见一角下】
　　三卵【唐书刘悟传郭谊者兖州人兄岌事悟为牙将常乐滏山秀峻曰我死必葬此望气者言其地当三世为都头异姓河北谓都头异姓至贵称也然窆过二丈不利谊以岌假刺史穿三丈得石蛇并丨丨工破之皆流血至是谊及岌三子同诛】
　　三圭【屈原大招丨丨重侯听类神只注丨丨谓公侯伯也公执桓圭侯执信圭伯执躬圭故言丨丨也】三金【沈约为临川王九日侍太子宴诗丨丨广设六羽髙陈　李峤宝劒篇吴山开越溪涸丨丨合冶成宝锷】
