<!-- { "loadSidebar": true } -->
　　阳雨【沈佺期赦到不得归题江上石诗见隂霓下】
　　阳霏【袁桷拟剡亭赋兹山兮沃膏丨丨兮夕涛】
　　阳灵【蜀志却正传见隂精下　扬雄甘泉赋相与齐虖丨丨之宫注祭天之宫也】
　　阳宗【左传日者众丨之丨人君之象　礼记月令疏见隂宗下】
　　阳主【史记封禅书见隂主下　淮南子日者丨之丨也是故春夏则群兽除日至而麋角解　明一统志丨丨祠在登州府福山县东北三十五里之罘山下旧有秦始皇所树石刻字画剥脱】
　　阳曜【嵇康明胆论见隂凝下　刘禹锡谢武公啓回丨丨于肃杀之辰沃天波于蹭蹬之际　张衡西凉赋仰福帝居丨丨隂藏　孙绰喻道论隂行丨丨自然之势　栁贯送马伯庸诗晖晖丨丨烛天垠殷殷春雷行地脉　马祖常赋海月诗遡光俪丨丨隂魄独含精】
　　阳环【隋书天文志房四星为明堂中间为天衢之大道为天阙南间曰丨丨】
　　阳景【萧子范直坊赋虽生风于蟭螟终罕曜于丨丨韦应物冬至夜寄京师诸弟兼懐崔都水诗子月生一气丨丨极南端　吕温道州观野火诗见隂天下】
　　阳焰【庶物异名疏龙树大士曰日光着微尘风吹之野中转名之为丨丨愚夫见之谓之野马渇人见之谓之流水　本草阳火隂火集解李时珍曰有萧丘之寒火泽中之丨丨野外之鬼燐金银之精气此皆似火而不能焚物者也　冯子振十八公赋才丨丨之防日已浮华之一空　元稹遣春诗丨丨波春空平湖漫凝溢　王偁诗圆魄载丨丨终古无亏盈】
　　阳旭【王融渌水曲湛露改寒司交莺变丨丨】
　　阳彩【采同郭遵初日见朝元阁赋丨丨舒文昭然可分晞拂檐之夜霰辨出栋之朝云　谢瞻诗繁林收丨丨宻苑解华丛　梁有誉诗宻林谢丨丨丛薄陨芳荣】
　　阳辉【傅灯铭丹水丨丨飞景兰亭　王曽矮松赋度朔吹兮飕飗含丨丨兮晻蔼　夏侯嘉正洞庭赋由是渍丨丨沐芳泽覩一异人于岩之际霞为裾云为袂氷肤雪肌金玦玉佩浮丘羡门斯实其对】阳光【礼记月令仲春之月始电疏云始电者电是丨丨阳微则光不见此月阳渐盛以击于隂其光乃见故云始电　后汉书桓帝纪建和三年夏四月丁卯晦日有食之五月乙亥诏曰间者日食毁缺丨丨晦暗朕只惧潜思匪遑啓处传不云乎日食修徳月食修刑素问寒水胜火则为氷雹丨丨不治杀气乃行　又太阳不迁正冬清反寒易令于春杀霜在前寒氷于后丨丨复治凛冽不作雰云待时民病温疠至喉闭嗌干烦燥而渴喘息而有音也　徐陵陈公九锡诏刑礼兼训沿革有章中外咸平遐迩宁一用能使丨丨合魄曜象呈晖栖阁逰庭抱仁含信宏勲该于厚地大道格于元天　谢朓髙松赋同云泱其无色丨丨沈而减晖　储光羲登玉泉寺峰诗天籁激微风丨丨轹奔箭　孟郊献汉南樊尚书诗兵势走山岳丨丨潜埃尘　柳宗元零陵赠李卿元侍御简吴武陵诗丨丨竞四溟敲石安所施　李敬方题黄山汤院诗见隂焰下】阳精【周礼玉府王齐则共食玉注玉是丨丨之纯者食之以御水气　公羊传梁山崩注山者丨丨徳泽所由生君之象　后汉书天文志张衡灵宪曰日者丨丨之宗积而成象乌而有三趾阳之类其数竒　魏志管辂传注辂别传曰龙者丨丨以潜为隂幽灵上通和气感神二物相扶故能兴云　宋书天文志凡五行相生于金是故百川发源皆自山出由髙趣下归于注海日为丨丨光耀炎炽一夜入水所经燋竭百川归注足于补复故旱不为减浸不为溢　齐书天文志賛见隂灵下　宋史乐志隂魄重轮满丨丨五色圆　素问隂精所奉其人夀丨丨所降其人天　顔氏家训见隂精下黄庭内景经注见隂精下　云笈七籖南极上元君曰吾爱髙上顺行三道之要黄气丨丨之道　傅元元龙铭丽哉神龙诞应丨丨潜景九渊飞跃天庭　薛道衡老氏碑千年灵蔡着天性以效征三足神乌感丨丨而表质　曹植槐赋覆丨丨之炎景散流耀以増鲜蔡琰悲愤诗惟彼方兮逺丨丨隂气凝兮雪夏零　郭璞赠潘尼诗融风拂晨霄丨丨一何冏　李颀送王道士还山诗心穷伏火丨丨丹口诵淮王万毕术　姚合詶任畴协律夏中苦雨见寄诗丨丨藏不耀隂气盛难收】
　　阳气【易干潜龙勿用丨丨潜藏　礼记月令季春之月生气方盛丨丨发泄句者毕出萌者尽达　又仲秋之月日夜分雷始收声蛰虫坯户杀气浸盛丨丨日衰水始涸　又郊特牲飨禘有乐而食尝无乐隂阳之义也凡饮养丨丨也食养隂气也故春禘而秋尝春飨孤子秋食耆老其义一也　又乡饮酒义烹狗于东方祖丨丨之发于东方也　春秋隠公九年三月癸酉大雨震电公羊传何以书记异也何异尔不时也注震雷电者丨丨也有声名曰雷无声名曰电周之三月夏之正月雨当氷雪杂下雷当闻于地中其雉雊电未可见而大雨震电此丨丨大失其节犹隠公久居位不反于桓失其宜也　又桓公四年春正月公狩于郎何休注狩例时此月者讥不时也周之正月夏之十一月丨丨始施鸟兽懐任草木萌芽非所以养微　周语太史吿稷曰自今至于初吉丨丨俱烝土膏其动弗震弗渝脉其满谷乃不殖　史记天官书天雷电虾虹辟歴夜明者丨丨之动者也　又律书不周风居西北主杀生东壁居不周风东主辟生气而东之至于营室营室者主营胎丨丨而产之东至于危危垝也言丨丨之危垝故曰危十月也律中应钟应钟者丨丨之应不用事也其于十二子为亥亥者该也言丨丨藏于下故该也又仓公传所以知济北王病者臣意切其脉时风气也心脉浊病法过入其阳丨丨尽而隂气入隂气入张则寒气上而热气下　汉书律厯志族奏也言丨丨奏地而达物也　又丨丨施种于黄泉孳万物为六气元也　又五行志盛隂雨雪凝滞而氷寒丨丨薄之不相入散而为霰　后汉书安帝纪夫政先京师后诸夏月令仲春养幼小存诸孤季春赐贫穷赈乏絶省妇使表贞女所以顺丨丨崇生长也　又律厯志见隂气下又礼仪志明帝永平二年三月上巳官民皆絜于东流水上曰洗濯祓除去宿垢疢为大絜絜者言丨丨布畅万物讫出始絜之矣　又张纯传见隂气下　齐书礼志日者太阳之精月者太隂之精春分丨丨方永秋分隂气向长天地至尊用其始故祭以二至日月礼次天地故朝以二分　唐书王綝传见隂政下　淮南子丨丨胜则日修而夜短隂气胜则日短而夜修　金丹大要鼎器妙用章见隂炉下】
　　阳数【易説卦参天两地而倚数注参竒也两耦也七九丨丨六八隂数　春秋注见隂类下　公羊传注凡灾异一日者日歴日者月歴月者时歴时者加自文为异发于九年者丨丨可以极而不还国于桓之所致汉书杜钦传礼壹娶九女所以极丨丨广嗣重祖也又谷永传陛下承八世之功业当丨丨之标季涉三】
　　【七之节纪遭无妄之卦运直百六之灾阸三难异科杂焉同防　白虎通男三十而娶女二十而嫁丨丨竒隂数偶　风土记魏时人或问董勋云七月七日为良日饮食不同于古何也勋云七月黍熟七日为丨丨故以糜为珍今此日惟设汤饼无复有糜矣　黄庭内景经转降适斗藏初九注九丨丨也斗北辰也北辰主隂谓阳气下与隂合易曰乾元无首无首藏也　常衮重九谢赐餻酒等状宜于长乆欣圣祚之夀昌复见芳华喜丨丨之重合　苏颋和九日幸临渭亭诗愿陪丨丨节亿万九秋期　黄滔九日诗丨丨重时隂数残露浓风硬欲成寒】
　　阳徳【易干或之者疑之也疏九四丨丨渐盛去五弥近前后稍易故但疑惑忧则浅也　周礼大宗伯以地产作丨丨以和乐防之注丨丨阳气在人者阳气盛纯之则躁故食植物作之使静过则伤性制和乐以节之　汉书谷永传龙丨丨由小之大故为王者瑞应唐书五行志武徳六年秋关中久雨少阳曰旸少隂曰雨丨丨衰则隂气胜故常雨　大戴礼公曰丨丨何出子曰丨丨出礼礼出刑刑出虑虑则节事于近而扬声于逺　星经北斗星谓之七政第一名天枢为土星主丨丨亦政星也　西京杂记丨丨用事则和气皆阳建巳之月是也故谓之正阳之月　栁宗元送诗人廖有方序交州多南金珠玑玳瑁象犀其产皆竒怪至于草木亦殊异吾尝怪丨丨之炳耀独发于纷葩瓌丽而罕钟乎人今廖生刚健重厚孝悌信让以质乎中而文乎外为唐诗有大雅之道夫固钟于丨丨者耶是世之所罕也　张衡天象赋罚作赎刑日为丨丨　谢荘月赋见隂灵下　陆贽东郊朝日赋日为炎精君实丨丨韩愈诗大哉丨丨盛荣茂恒留春　杜牧冬至日寄小侄阿宜诗丨丨比君子初生甚微茫排隂出九地万物随开张　又栁宗元与李睦州服气书见隂黜下】阳纪【道徳指归论见隂纲下】
　　阳度【白虎通丁者强也时为夏位在南方其色赤其音徴征止也丨丨极也】
　　阳位【易干疏见隂位下　周易略例见隂位下　礼记郊特牲作于南郊正丨丨也　又兆于南郊就丨丨也　又月令孟夏之月其祀灶祭先肺注祀之先祭肺者丨丨在上肺亦在上　家语定公问于孔子曰古之帝王必郊祀其祖以配天何也孔子对曰万物本于天人本乎祖郊之祭也大报本反始也故以配上帝天垂象圣人则之郊所以明天道也公曰其言郊何也孔子曰兆丘于南所以就丨丨也于郊故谓之郊焉　宋书礼志晋氏南迁立南郊于已地非礼所谓丨丨之义也　唐书髙宗则天皇后武氏传新丰有山因震突出太后以为美祥赦其县更名庆山荆人俞文俊上言人不和疣赘生地不和堆阜出今陛下以女主处丨丨山变为灾非庆也太后怒投岭外　论衡四方极皆为维边惟东南隅有温烈气温烈气发常以春夏春夏阳起东南隅丨丨也　无名氏望春宫赋故在东以就乎丨丨当出震必俟于良辰　陶安孔庙赋法紫宫乎北极抗丨丨乎南离】
　　阳道【礼记昬义见隂徳下　诗传见隂道下　又疏见隂道下　唐书郝处俊传帝多疾欲逊位武后处俊谏曰天子治丨丨后治隂徳然则帝与后犹日之与月阳之与隂各有所主不相夺也若失其序上讁见于天下降灾诸人　素问见隂道下　道徳指归论见隂道下　白虎通木生火所以还烧其母何曰金胜木火欲为木害金金者坚强难消故母以逊体助火烧金此自欲成子之义又丨丨不相离故为两盛火死子乃继之　又汉书天文志月有九行者黒道二出黄道北赤道二出黄道南白道二出黄道西青道二出黄道东立春春分月东从青道立秋秋分西従白道立冬冬至北従黑道立夏夏至南从赤道然用之一决房中道青赤出丨丨白黒出隂道若月失节度而妄行出丨丨则旱风出隂道则隂雨　晋书戴洋传咸和初月晕在角有赤白珥约问洋洋曰角为天门开布丨丨宫门当有大战俄而苏峻遣使招约俱反洋谓约曰蘓峻必败然其初起兵锋不可当可外和内严以待其变约不従遂与峻反　又礼记曽子问孔子曰宗子虽七十无无主妇注凡人年六十无妻者不复娶以丨丨絶故也而宗子领宗男于外宗妇领宗女于内昭穆事重不可废阙故虽年七十亦犹娶也】
　　阳性【后汉书荀爽传见隂体下　申鉴见隂性下】
