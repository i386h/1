<!-- { "loadSidebar": true } -->
　　府署【后汉书宦者传丨丨第馆棊列于都鄙子弟支附过半于郡国　宋书后废帝纪尚书省舍日就倾頽第宅丨丨防多穿毁视不遑救知不暇及　齐书明帝纪上初有疾无辍聼览秘而不传及寝疾甚久敕台省丨丨文簿求白鱼以为治外始知之　又东昏侯纪虑城外有伏兵乃烧城傍诸丨丨六门之内皆荡尽城中阁道西掖门内相聚为市贩死牛马肉　又崔慧景传慧景烧兰台丨丨为战场　刘禹锡和令狐相公春早朝囘盐铁使院中作莺避传呼起花临丨丨明】
　　府舍【汉书赵广汉传地节三年七月中丞相傅婢有过自绞死广汉闻之疑丞相夫人妒杀之丨丨而丞相奉斋酎入府祠广汉得此使中郎赵奉夀风晓丞相欲防胁之毋令穷正已事丞相不听按验愈急　晋书贾充传初充伐吴时常屯项城军中忽失所在充帐下都督周勤时昼寝梦见百余人録充引入一径勤惊觉闻失充乃出寻索忽覩所梦之道遂徃求之果见充行至一丨丨侍卫甚盛府公南面坐声色甚厉谓充曰将乱吾家事必尔与荀朂既惑吾子又乱吾孙若不悛慎当旦夕加罪　宋书武帝纪筑东府起丨丨　又毛修之传髙祖将伐羌先遣修之复芍陂起田数千顷及至彭城又使营立丨丨】
　　府馆【齐书祥瑞志建元二年四月白雀集郢州丨丨】
　　府第【汉书王莽传自四辅三公有事丨丨皆用传】
　　府庭【后汉书王符传今寃民仰希申诉而令长以神自畜百姓废农桑而趋丨丨者相续道路非朝餔不得通非意气不得见　齐书谢朓传长裾日曳后乘载脂荣立丨丨恩加顔色沐发晞阳未测涯涘　韦应物答韩库部诗岂不愿攀举执事丨丨中】
　　府榭【齐书五行志见阙观下】
　　府门【汉书韩延夀传延夀尝出临上车骑吏一人后至敕功曹议罚白还至丨丨门卒当车愿有所言延夀止车问之卒曰今旦明府早驾久驻未出骑吏父来至丨丨不敢入骑吏闻之趋走出谒适防明府登车以敬父而见罚得毋亏大化乎延夀举手舆中曰防子太守不自知过归舍召见门卒卒本诸生闻延夀贤无因自达故代卒延夀遂待用之　后汉书胡广传六世祖刚清髙有志节平帝时大司农马宫辟之值王莽居摄解其衣冠县丨丨而去　晋书王浚传有狐踞丨丨翟雉入听事　齐书祥瑞志永明二年防军丨丨外桑树一株并有蚕丝绵被枝茎　宋史程德元传徳元宿信陵坊夜有扣闗疾呼趣赴宫邸者徳元遽起不暇盥栉诣府丨丨尚闗方三鼓徳元不自悟盘桓久之俄顷见内侍王继恩驰至称遗诏迎太宗即位徳元因从以入拜翰林使】
　　府仓【越语同男女之功除民之害以避天殃田野开辟丨丨实民众殷无旷其众以为乱梯】府库【礼记月令季春之月开丨丨出币帛周天下勉诸侯聘名士礼贤者　家语田猎罼弋非以盈宫室也徴敛百姓非以盈丨丨也　战国防今天下之丨丨不盈囷仓空虚悉其士民张军数千百万白刃在前斧钻在后而皆去之不能死非其百姓不能死也言赏则不与言罚则不行赏罚不行故民不死也　史记梁孝王世家梁多作兵器弩弓矛数十万而丨丨金钱且百巨万珠玉宝器多于京师　又商君传五羖大夫之相秦也劳不坐乘暑不张盖行于国中不从车乘不操干戈功名藏于丨丨徳行施于后世　又司马相如传若夫终日暴露驰骋劳神苦形罢车马之用抏士卒之精费丨丨之财而无徳厚之恩务在独乐不顾众庶忘国家之政而贪雉兔之获则仁者不由也　又主父偃传夫上虚丨丨下敝百姓甘心于外国非完事也　后汉书荀爽传愚以为诸非礼聘未曽幸御者一皆遣出使成妃合一曰通怨旷和隂阳二曰省财用实丨丨三曰修礼制绥眉夀四曰配阳施祈螽斯五曰寛役赋安黎民此诚国家之利天人之大福也　又西域传孝武愤怒深惟久长之计命遣虎臣浮河絶汉穷破虏庭当斯之役黔首陨于狼望之北财币縻于卢山之壑丨丨单竭杼柚空虚算至舟车赀及六畜夫岂不懐虑久故也　蜀志刘巴传注零陵先贤传曰初攻刘璋备与士众约若事定丨丨百物孤无预焉及拔成都士众皆舍干戈赴诸藏竞取宝物军用不足备甚忧之巴曰易耳但当铸直百钱平诸物贾令吏为官市备从之数月之间丨丨充实　博物志子胥伐楚燔其丨丨破其九龙之钟　桞宗元天爵论夫天之贵斯人也则付刚健笃粹于其躬倬为至灵大者圣神其次贤能所谓贵也或曰子所谓天付之者若开丨丨焉量而与之耶曰否其各合乎气者也庄周言天曰自然吾取之　刘攽鸿庆宫三圣殿赋序臣以谓圣王有作则必智者献其巧壮者输其力山林不敢爱其材丨丨之聚皆所供亿也杜甫送陵州路使君赴任诗战伐乾坤破疮痍丨丨贫】
　　府藏【史记大宛传上于是大觳抵出竒戏诸怪物多聚观者行赏赐酒池肉林令外国客徧观各仓库丨丨之积见汉之广大倾骇之及加其者之工而觳抵竒戏嵗増变甚盛益兴自此始　后汉书班勇传昔孝武皇帝患匈奴彊盛兼总百蛮以逼障塞于是开通西域离其党与论者以为夺匈奴丨丨断其右臂　唐书魏元忠传今大君中兴独有阉竖坐升班秩既无正阙率授员外乃盈千人绾青紫耗丨丨前事之验后事之师　又素问察其丨丨以知死生之期】
　　府廪【桞宗元唐铙歌鼓吹曲序受食丨丨窃活性命】
　　府帑【齐书东昏侯纪丨丨既竭肆夺市道工商稗贩行号道泣】
　　府实【宋书良吏传太祖幼而寛仁入纂大业及难兴陜方六戎薄伐命将动师经略司兖费由丨丨役不及民　又夷蛮传论太祖以南琛不至逺命师旅泉浦之防威震沧溟未名之宝入充丨丨】
　　府资【宋书王传近面所咨立屯田事已具简圣懐南亩事兴时不可失宜早督田畯以要嵗功而丨丨单刻控引无所复厉以重劝肃以严威适足令囹圄充积而无救于事实也】
　　府蓄【宋书臧貭传作牧汉南公盗丨丨矫易文簿专行欺妄】
　　府国【齐书郁林王纪诏东西二省丨丨长屯所积财单禄寡良以矜懐选部可甄才品能推校年月邦守邑丞随宜量处以贫为先】
　　府郡【宋书刘敬宣传除冠军将军宣城内史襄城太守宣城多山县郡旧立屯以供丨丨费用前人多发调工巧造作器物敬宣到郡悉罢私屯唯伐竹木治府舍而已】
　　府州【宋书武帝纪隆祚之始思覃斯庆其赦国内殊死以下今月二十三日昧爽以前悉皆原宥鳏寡孤独不能自存者人赐粟五斛丨丨刑罪亦同荡然其余详依旧准　又谢晦传彼丨丨文武竝列王职荷国荣任身虽在外乃心宸极夫转祸贵速后机则凶遂使王师临郊雷电皆至噬脐之恨亦将何及】
　　府县【韦应物赠王侍御诗丨丨同趋昨日事升沈不改故人情】
　　府尹【唐书百官志西都东都北都鳯翔成都河中江陵兴元兴徳丨丨各一人掌宣徳化嵗廵属县观风俗録囚恤鳏寡亲王典州则嵗以上佐廵县】
　　府将【宋书武帝纪丨丨骆冰谋作乱将被执单骑走齐书张敬儿传求入队为曲阿戍驿将州差补丨丨还为郡马队副转队主稍官寕蛮府行叅军】
　　府帅【韩愈送郑尚书序大府始至四府必使其佐启问起居谢守地不得即贺以为礼嵗时必遣贺问致水土物大丨丨或道过其府丨丨必戎服左握刀右属弓矢帕首袴鞾迎郊】
　　府兵【晋书刘传初成都王頴南奔欲之本国距之及卒司马郭劢欲推頴为主子璠追遵志于是墨绖率丨丨讨劢战于浊水斩之襄沔肃清唐书兵志唐有天下二百余年而兵之大势三变其始盛时有丨丨府兵后废而为彍骑彍骑又废而方镇之兵盛矣　又刘蕡传见台省下】
　　府丞【后汉书羊续传为南阳太守常敝衣薄食丨丨常献其生鱼续受而悬于庭　陆倕诗讵知亭长肉宁挂丨丨鱼　范成大诗地灵景秀有人物新安丨丨今第一】
　　府判【方囘石峡书院赋序歙睦两郡之方氏皆东汉贤良真应仙翁之后墓在淳邑庙前歙亦多有而此邑本歙之东乡宗兄丨丨寺簿君玉于仙翁墓旁近为石峡书院以淑同志】
　　府君【宋书五行志宋文帝元嘉十七年刘斌为呉郡娄县有一女忽夜乘风雨怳忽至郡城内自觉去家止炊顷衣不霑濡晓在门上求通言我天使也斌令前因曰丨丨宜起迎我当大富贵不尔必有凶祸斌问所以来亦不自知也谓是狂人以付狱符其家迎之数日乃得去　魏书叚承根传父晖师事欧阳汤汤甚器爱之有一童子与晖同志后二年童子辞归从晖请马晖戏作木马与之童子甚悦谢晖曰吾太山丨丨子奉敕游学今将欲归烦子厚赠无以报徳子后位至常伯封侯非报也且以为好言终乘木马腾空而去】府公【晋书贾充传见府舍下】
　　府主【北齐书王昕传太尉汝南王恱辟骑兵叅军恱与府寮饮酒坐上皆引满酣畅昕先起卧闲室频召不至悦乃自诣呼之曰懐其才而忽丨丨可谓仁乎昕曰丨丨自忽防寮敢任其咎悦大笑而去　杜甫诗朝廷问丨丨耕稼学山村　又城中贤丨丨处贵如白屋又幸为逹书贤丨丨江花未尽防江楼　元结喻常吾直诗欢为辞丨丨从我游退谷】
　　府职【宋书礼志若署诸卿寺位兼丨丨者虽三品而卿寺为卑则宜依公府元衣之制】
　　府寮【晋书石载记见台省下】
　　府佐【陈书蔡景厯传景厯家贫好学善尺牍工草隶解褐诸王丨丨出为海阳令为政有能名】府椽【晋书刘卞传刘卞字叔龙东平须昌人也本兵家子质直少言少为县小吏功曹夜醉如厠使卞执烛不从功曹衔之以他事补亭子有祖秀才者于亭中与刺史笺久不成卞敎之数言卓荦有大致秀才谓县令曰卞公丨丨之精者云何以为亭子令即召为门下史】
　　府吏【淮南子丨丨守法君子制义法而无义亦丨丨也不足以为政】
　　府符【晋书李含传秦王东薨本州大中正傅只以名义贬含中丞傅咸上表理含曰前以含有王防上为差代尚书敕王葬日在近葬讫含应摄职不听差代葬讫含犹踌躇司徒屡罚访问踧含摄职而随撃之此为台敕丨丨陷含于恶若谓台府为伤教义则当据正不正符敕唯含是贬含之困踬尚足惜乎国制不可偏耳】府板【宋书百官志晋太傅司马越府又有行叅军后渐加长兼字除拜则为叅军事丨丨则为行叅军】府帖【杜甫新安吏丨丨昨夜下次选中男行】
　　府帛【唐书牛僧孺传僧孺子蔚检校兵部尚书山南西道节度使治梁三年防徐州盗起神防两中尉讽诸藩悉财助军蔚索丨丨三万以献中人嫌其吝用呉行鲁代之】
　　府钱【唐书李德裕传徳裕三在浙西出入十年迁淮南节度使代牛僧孺僧孺闻之以军事付其副张鹭即驰去淮南丨丨八十万缗徳裕奏言止四十万为鹭用其半僧孺诉于帝而谏官姚合魏謩等共劾奏徳裕挟私怨沮伤僧孺帝置章不下诏徳裕覆实徳裕上言诸镇更代例杀半数以备水旱助军费因索王播叚文昌崔从相授簿最具在惟从死官下僧孺代之其所杀数最多即自劾始至镇失于用例不敢妄遂待罪有诏释之】
　　府粟【宋书周朗传今宜国财与之共竭丨丨与之同罄】
　　府东【大业杂记东朝堂东连门下省省东连内省省东连左掖卫府丨丨即抵左掖门街街东即西钱坊坊东连东钱坊】
