<!-- { "loadSidebar": true } -->
　　【上已罚酒三升得诗丨丨　沧浪诗话有丨丨之歌有三句之歌有两句之歌　圆觉了义经假使有人纯以七寳樍满三千大千世界以用布施不如有人闻此经名及丨丨义　法集经若人但闻丨丨而能了知百千万句当知是人有妙法集　白居易送杨给事赴常州诗时向歌中闻丨丨未容倾耳已伤心　又题峡中石上诗诚知老去风情少见此争无丨丨诗　姚合赠供奉僧次融诗热时吟丨丨凉冷胜秋分　裴説寄曹松诗冥捜不可得丨丨至公知　郑谷巻末偶题诗何如海日生残夜丨丨能令万古传　司空图携仙箓诗英名何用苦捜竒不朽才销丨丨诗　呉融莺诗谢家园里成吟久只欠池塘丨丨诗　皮日休冬晓章上人院诗山堂冬晓寂无闻丨丨清言忆领军　杜荀鹤苦吟诗丨丨我自得四方人已知　罗隠投钱塘元帅尚父诗丨丨黄河千载事麦城王粲谩登楼　李山甫夜吟更深成丨丨月冷上孤峯　又禅林寺作寄刘书记诗天竺老师留丨丨曹溪行者答前萹　修雅闻诵法华经歌师诵此经经丨丨句句白牛新动歩】一联【许彦周诗话唐髙宗宴羣臣赏双头牡丹诗上官昭容丨丨云势如连璧友情若臭兰人计之必一英竒女子也　周必大防石钟山録江水西来而浊湖水南来而清合流仅五十里方混而为扬子次公丨丨云浊浪自分清浪影真山从作假山看语殊中的盖山前数石絶竒巧而不宏壮全类假山耳】
　　一调【淮南子道犹金石丨丨不更事犹琴瑟毎弦改调又趋舍之相合犹金石之丨丨相去千嵗合一音也　又齐书王敬则传今郡通课此直悉以还台租赋之外更生丨丨致令塘路崩芜湖源泄散害民损政实此为剧】
　　一韵【南史范云传齐建元初竟陵王子良为防稽太守云为府主簿王未之知后尅日登秦望山乃命云云以山上有秦始皇刻石此文三句丨丨人多作两句读之竝不得韵又皆大篆人多不识乃夜取史记读之令上口明日登山子良令賔僚读之皆茫然不识末问云云曰下官尝读史记见此刻石文进乃读之如流子良大悦因以为上賔自是宠冠府朝　北史李谔传江左齐梁其弥甚贵贱贤愚唯务吟咏遂复遗理存异寻虚逐微竞丨丨之竒争一字之巧连萹累牍不出月露之形积案盈箱唯是风云之状　沧浪诗话有古诗丨丨两用者有古诗丨丨三用者】
　　一阕【元史礼乐志次十队妇女八人花髻服销金桃红衣揺日月金鞚稍子鼔舞唱同前次男子五人作五方菩萨梵像揺日月鼔吹一人作乐音王菩萨梵像执花鞚稍子鼔齐声舞前曲丨丨乐止　金丹大要醒眼诗纯阳丨丨沁园春句里分明药料真有个鸟飞曲江上山头初月挂庚申】
　　一弄【牛殳琵琶行金谷园中草初緑石崇丨丨思归曲刘商胡笳十八拍载持巾栉礼仪好丨丨丝桐生死足　黄滔赠郑明府诗垂栁五株春娅姹鸣琴丨丨水潺湲　陆蒙酒杯诗丨丨广陵散又裁絶交书】一歌【杜甫乾元中寓居同谷县歌呜呼丨丨兮歌已哀悲风为我从天来】
　　一偈【妙法莲华经佛知彼心行故为説大乗声闻若菩萨闻我所説法乃至于丨丨皆成佛无疑】一诗【唐书张九龄今嵗选缺万计京师米物为耗岂多士哉盖冐滥抵此尔方以丨丨一判定其是非适使贤人遗逸此明代之阙政也　梦溪茟谈长安慈恩寺塔有唐人卢宗囬丨丨颇佳唐人诸集中不载林下清録白太傅毎丨丨辄洗其笔　苏轼丁公黙送蝤蛑诗堪笑呉兴馋太守丨丨换得两尖团】一赋【石介贺张安道登茂才异等科诗耻用众人遇羞将丨丨较　又宋史食货志见一取下　陈陶涂山懐古诗兹山朝万国丨丨寰海同】
　　一疏【宋史王化基传上尝令荐士即丨丨数十人王嗣宗薛映耿望皆其人也　呉仁璧贾谊诗扶持丨丨满遗编汉陛前头正少年　皮日休包山祠诗我愿作丨丨奏之于穹苍】
　　一奏【晋书桓伊传伊有蔡邕柯亭笛常自吹之王徽之赴召京师泊舟青溪侧素不与徽之相识伊于岸上过船中客称伊小字曰此桓野王也徽之便令人谓伊曰闻君善吹笛试为我丨丨伊是时已贵显素闻徽之名便下车踞胡床为作三调弄毕便上车去客主不交一言　司空曙和王太常立秋即事诗丨丨招商曲空令继唱难　又宋史戚纶传乐于荐士毎丨丨十数人皆当时知名士】
　　一牒【论衡通人胸中懐百家之言不通者空腹无丨丨之诵】
　　一部【毛诗国风疏诗者丨丨之大名国风者十五国之总称　春秋公羊经传解诂隠公第一何休学疏案旧题云春秋隠公经传解詀第一公羊何氏则云春秋者丨丨之总名隠公者鲁侯之諡号经传者杂缛之称解诂者何所自目第一者无先之辞公羊者传之别名何氏者邵公之姓也　拾遗记吕蒙入吴呉主劝其学业乃博览羣籍以易为宗常在孙防座上酣醉忽卧于梦中诵周易丨丨俄而觉起众人皆问之曰向梦见伏牺周公文王与我论世祚兴亡之事日月贞明之道莫不精穷极妙未该元旨故空诵其文耳众座皆云吕蒙呓语通周易　佛国记法显住此国二年更求得弥沙塞律藏本得长阿舍杂阿舍复得丨丨杂藏此悉汉土所无者　玉海淳化四年诏以先贤墨迹为法帖十巻勒于石赐近臣各丨丨　李九龄写荘子诗闲中亦有闲生计写得南华丨丨书　又南史戴颙传颙及兄勃并受琴于父父没所传之声不忍复奏各造新弄勃五部颙十五部颙又制长弄丨丨并传于世　周书文帝纪赐于谨金石丝竹乐丨丨　宋史仪卫志政和三年议礼局上文徳殿视朝之制黄麾半仗供二十二百六十五人殿内仗首左右厢各丨丨毎部一百二十四人在金吾仗南东西相向　西京杂记黄门前部鼔吹左右各丨丨十三人驾四　邺中记石虎正防置三十歩鼓吹三十歩辄置丨丨十二人皆在平阁上去地丈余　刘禹锡和乐天南园试小乐诗欲抛丹笔三川去先教清商丨丨成　白居易读鄂公传诗唯留丨丨清商乐月下风前伴老身　苏轼池上诗小池新凿防天雨丨丨鼔吹从何来　黄庭坚郊居诗江橘千头供嵗计秋蛙丨丨洗朝酲　又诗骏发尔终三十里疏毎三十里分为丨丨令一主田之吏主之　汉书赵充国传歩兵九校注师古曰丨丨为一校也　后汉书刘盆子传琅琊人樊崇起兵于莒闻汉室复兴即留其兵自将渠帅二十余人随使者至洛阳降更始皆封为列侯崇等既未有国邑而留众稍有离叛乃遂亡归其营将兵入颍川分其众为二部崇与逢安为丨丨徐宣谢禄杨音为丨丨　晋书石勒载记令羣僚及州郡各举秀才至孝防清贤良直言武勇之士各一人置署都部从事各丨丨一州秩二千石职凖丞相司直　又黄庭内景经同服紫衣飞罗裳但思丨丨夀无穷】一籍【宋史徽宗纪崇寜三年二月己酉诏王珪章惇别为丨丨如元祐党　又崇宁三年六月戊午诏重定元祐元符党人及上书邪等者合为丨丨通三百九人刻石朝堂余并出籍自今毋得复弹奏】一帙【唐书李宻传宻感厉读书闻包恺在缑山往从之以蒲韀乗牛挂汉书丨丨角上行且读越国公杨素适见于道按辔蹑其后曰何书生勤如此宻识素下拜问所读曰项羽传因与语竒之　宋史赵鼎传上亲书忠正徳文四字赐鼎又以御书尚书丨丨赐之曰书所载君臣相戒饬之言所以赐卿欲共由斯道　李端杂歌胡麻作饭琼作浆素书丨丨在柏牀　李洞送轩辕先生归罗浮山诗旧山归隠浪揺青緑鬓山童丨丨经　李九龄宿张正字别业诗此时谁念孤吟客唯有黄公丨丨书　马祖常送华山隠之宗阳宫诗防萹餐玉法丨丨醮星科】
　　一简【宋书谢灵运传赞丨丨之内音韵尽殊两句之中轻重悉异　司马光耆英防约召客共用丨丨客注可否于字下不别作简或因事分简者聼】
　　一巻【诗周南闗雎诂训传疏闗睢者诗萹之名既以闗睢为首遂以闗睢为丨丨之目　又鹿鸣之什诂训传音义王者施教统有四海歌咏之什非止一人萹数既多故以十萹编为丨丨名之为什　齐书祥瑞志永明三年七月始兴郡民龚元宣云去年二月忽有一道人乞食因探懐中出篆书真经丨丨六纸又表北极一纸又移付罗汉居士一纸云从兠率天宫下使送上天子因失道人所在　宋史选举志端平元年以牒试已罢觧额即増命増额州郡措置闗防毎人止纳丨丨及开贡院添差考官　云笈七籖昔三皇治时以天经丨丨授之天皇用而治天下二万八千嵗地皇代之上天又以经丨丨授之地皇用而治天下二万八千嵗人皇代之上天又以经丨丨授之人皇用而治天下亦二万八千嵗三皇所授经合三卷尔时号为三坟是也耿湋屏居盩厔诗百年心不料丨丨日相知　白居易官舍小亭闲望诗数峯太白雪丨丨陶潜诗　又味道诗七篇真诰论仙事丨丨檀经説佛心　刘禹锡和苏十郎中谢病闲居诗丨丨素书消永日数茎斑髪对秋风　孟郊送豆卢防归别墅诗丨丨氷雪文避俗常自携　李贺南园诗桥头长老相哀念因遗戎韬丨丨书温庭筠简同志诗留侯功业何容易丨丨兵书作帝师　李羣玉杜门诗达生书丨丨名利付春氷　李咸】
　　【用览友生古风诗丨丨氷雪言清泠冷心骨　郑谷巻末偶题诗丨丨踈芜一百萹名成未敢暂忘筌　曹唐小逰仙诗人间肉马无轻歩踏破先生丨丨书　胡曽圯桥诗逡巡不进泥中履争得先生丨丨书　朱松董邦则求茶轩诗诗千门北阙梦不到丨丨玉杯心自明陆防雨夜感懐诗萧然禅榻君休笑丨丨残书伴枕傍　元好问觧劒行袖间丨丨白猿书未分持刀买黄犊　杨载题赵千里山水扇面歌祗今好事购千金四幅相连成丨丨　黄庚枕易诗四檐寂寂半牀梦两鬓萧萧丨丨书】
　　一札【周礼小宰以官府之八成经邦治四曰聼称责以傅别注傅别谓为大手书于丨丨中字别之　春秋序小事简牍而已疏释器云简谓之毕郭璞云今简札也许慎説文曰简牒也牍书版也蔡邕独断曰防者简也由此言之则简札牒毕同物而异名单执丨丨谓之简连编书简乃名为防　后汉书循吏传论其以手迹赐方国者皆丨丨十行细书成文　又费长房传汝南嵗嵗常有魅伪作太守章服诣府门椎鼓者郡中患之时魅适来而逢长房为谒府君惶惧不得退便觧衣冠叩头乞活长房呵之云便于中庭正汝故形即成老鼈也长房付其丨丨以勅葛陂君魅叩头流涕持札植于陂邉以颈绕之而死　梁昭明太子饮马长城窟行并有丨丨书行止风云起　陆倕以诗代书别后寄赠诗八行思自勉丨丨望来仪　武元衡奉酬淮南中书相公见寄诗雅言书丨丨賔海鴈东隅　又淮南子今被甲者以备矢之至若使人必知所集则悬丨丨而已矣】
　　一函【范成大峨眉山行记丹石寺即继业三藏所作业姓王氏干徳二年诏沙门三百人入天竺求舍利及贝多叶书业预遣中至开寳九年始归寺所藏湼槃经丨丨四十二巻业于毎卷后记西域行程　陆蒙送友人之湖上诗欲寄丨丨聊问讯洪乔寜作置书邮又和袭美为新罗惠上人撰灵鹫山周禅师碑送归诗丨丨迢递过东瀛祗为先生处乞铭】
