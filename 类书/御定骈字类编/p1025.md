<!-- { "loadSidebar": true } -->
　　六闗【左传仲尼曰臧文仲其不仁者三不知者三下展禽废丨丨妾织蒲三不仁也作虚器纵逆祀祀爰居三不知也注塞闗阳关之属凡丨丨所以禁絶末游而废之　唐书吐蕃传鳯翔节度使李玭复清水泾原节度使康季荣复原州取石门等丨丨得人畜几万宋史郑文寳传文寳言威州在清逺军西北八十里乐山之西唐大中时灵武朱叔明収长乐州邠宁张君绪收丨丨即其地也故垒未圯水甘土沃有良木薪秸之利约葫卢临洮二河压明沙萧关两戍东控五原北固峡口足以襟带西凉咽喉灵武城之便　张翌潼闗赋见一丸下　韩翃鲁中送鲁使君归郑州诗九月寒露白丨丨秋草黄】
　　六塞【梁元帝祀伍相庙诗见九围下】
　　六奠【张翥送刘大理诗丨丨星文开井路两闗鸟道插天梯】
　　六驿【宋史曽巩传弛无名渡钱为桥以济徃来徙传舍自长清抵博州以达于魏凡省丨丨人皆以为利元史世祖纪庚寅敕京师顺州至开平置丨丨】
　　六社【宋史五行志天熈五年九月丙寅华州少华山前阜头峰越八盘岭及谷摧防于石子坡东西五里南北十里溃散坟裂涌起堆阜各髙数丈长若隄岸至陷居民丨丨凡数百户林木庐舍亦无存者】六营【李庾西都赋天子穆清环卫陈兵将军之号三番丨丨】
　　六城【战国防秦攻赵于长平大破之引兵而归因使人索丨丨于赵而讲　史记白起传应侯言于秦王曰秦兵劳请许韩赵之割地以和且休士卒王聼之割韩垣雍赵丨丨以和　唐书杜鸿渐传禄山乱皇太子按军平凉未知所适议出萧关趣丰安鸿渐与丨丨水运使魏少游节度判官崔漪度支判官卢简金闗内盐池判官李涵谋曰胡羯乱常二京覆没太子治兵平凉然散地难恃也今朔方制胜之防若奉太子西诏河陇北结回纥回纥固与国収其劲骑与大兵合鼓而南雪社稷之耻不亦易乎　宋史髙丽传诵卒弟询权知国事先是契丹既袭高丽遂筑丨丨曰兴州曰铁州曰通州曰龙州曰州曰郭州于境上契丹以为贰已遣使来求丨丨询不许遂举兵奄至城下焚荡宫室剽刦居人询徙居升罗州以避之兵退乃遣使请和契丹坚以丨丨为辞自是调兵守丨丨　李益夜发军中诗半夜军书至匈奴冦丨丨　又明一统志丨丨在庐州府舒城县东南六十里六臯陶之后所封春秋楚人灭六即此后淮南王布居之】
　　六郭【云笈七籖见九天下】
　　六坊【唐书韦彤传武宗防昌五年诏京城不许羣臣作私庙宰相李德裕等引彤所议古制庙必中门之外吉凶皆告以亲而尊之不自专也今俾立庙京外不得其意于礼宫之南九坊三坊曰围外地荒左立庙无嫌余丨丨可禁诏不许聼凖古即居所立庙】
　　六郗【窦臮述书赋博哉四庚茂矣丨丨三谢之盛八王之竒】
　　六庙【礼记王制见五庙下　宋史礼志按尧舜禹皆五庙盖二昭二穆与其始祖也有商建国改立丨丨盖昭穆之外祀契与汤也周立七庙盖亲庙之外祀太祖与文王武王也　元史祭祀志至元十八年三月十一日尚书段那海文太常礼官奏曰始议七庙除正殿寝殿正门东西门已建外东西丨丨不须更造余依太常寺新圗建之遂为前庙后寝庙分七室】
　　六祠【史记孝武本纪薄忌泰一及三一冥羊马行赤星五寛舒之祠官以嵗时致礼凡丨丨皆太祝领之至如八神诸神注索隠曰五者之外有正泰一后土祠故云六也】
　　六寺【辨正録西魏丞相宇文泰长安立追逺陟屺大乗魏国安定中兴丨丨度一千僧　法苑珠林浴室及丨丨二地总三缸】
　　六府【书大禹谟见三事下　又禹贡丨丨孔修庶土交正底慎财赋　宋史乐志丨丨要时修务农重谷人胥劝耕籍礼殊尤　卢思道从驾大慈昭寺诗序八政惟序丨丨告平　崔瑗鲍德诔乃司大农掌是丨丨又礼记曲礼天子之六府曰司土司木司水司草司器司货典司六职注府主藏六物之税者此亦殷时制】
　　【也周则皆属司徒　齐书纪僧真等传论中世已来宰御天下万机碎密不闗外司尚书八座五曺各有恒任系以九卿丨丨事存副职咸皆冠冕缙绅任疎人贵北史周武帝纪于河阳及幽青南兖豫徐北朔定州置总管府相并二总管各置官及丨丨官　职官分纪隋阳瓒居守帝谓之曰丨丨事殷一以相付朕将遂事东方无西顾之忧　钱起观村人牧山田诗见三农下又晋书天文志文昌六星在北斗魁前天之丨丨也主集计天道　云笈七籖太清中有太素太和洞房中有明堂绛宫是曰丨丨　又周宣帝纪移相州丨丨于洛阳称东京丨丨】
　　六所【汉书五行志罢雍五畤诸旧祀凡丨丨】
　　六局【隋书百官志门下坊置左庻子二人统司经宫门内直典膳药藏斋师等丨丨　唐书承寀炖煌王传开元中张九龄奏宁薛及邠王三子为王者赐紫余皆服绯官不越丨丨郎王府掾属仍员外置后从帝至蜀者皆服紫　宋史职官志凡总丨丨曰尚食掌膳羞之事曰尚药掌和剂诊候之事曰尚醖掌酒醴之事曰尚衣掌衣服冠冕之事曰尚舍掌次舍幄帟之事曰尚辇掌舆辇之事　辍耕録官府贵家置四司丨丨各有所掌故筵席排当凡事整齐都下街市亦有之丨丨者果子局蜜煎局菜疏局油烛局香药局排办局也　王绩游仙诗见三门下】
　　六馆【唐书阳城传初朱泚反诸生将从乱何蕃正色叱不聼故丨丨之士无受污者　圗绘寳鉴见二妙下　吴菜寄栁博士诗学术诸生识才名丨丨亲】
　　六院【唐书李愬传防雨自五月至七月不止军中以为不杀祐之罚愬力不独完械而送之朝表言必杀祐无与共诛蔡者诏释以还愬愬乃令佩刀出入帐下署丨丨兵马使丨丨者隋唐兵也凡三千人皆山南竒才锐士故委祐统之　又刘君良传见一庖下　宋史职官志中兴后检鼓粮审官官告进奏请之丨丨例以京官知县有政绩者充亦有自郡守除者　又选举志宜仿祖宗故事外自监司郡守及旧格堂除通判内自察官省郎以上馆职书局编修官外余阙并寺监丞法寺官丨丨等武臣自准备将领正副将以上其部将廵尉指使以下并归部注従之】
　　六阁【小学绀珠丨丨经典史传子书文集天文圗书杨万里送周元吉显谟左司将漕湖北诗职亲丨丨仍金马喜入千屯看木牛】
　　六司【晋书刘波传见三事下　唐书百官志监察御史分察尚书省丨丨繇下第一人为始出使亦然兴元元年以第一人察吏部礼部兼监察使第二人察兵部工部兼馆驿使第三人察户部刑部嵗终议殿最元和中以新人不出使无以观否乃命颛察尚书省号曰六察官　又渤海传左丨丨忠仁义部各一卿居司政下支司爵仓膳部部有郎中员外右丨丨智礼信部支司戎计水部卿郎凖左以比六官　宋史徽宗纪政和三年五月丁未诏尚书内省分丨丨以掌外省六曹所上之事置内宰副宰内史治中等官及都事以下员】六曹【晋书职官志后汉光武以三公曺主嵗尽考课诸州郡事改常侍曺为吏部曹主选举祠祀事民曺主缮修功作盐池园苑事客曹主护驾羌胡朝贺事二千石曹主辞讼事中都官曹主水火盗贼事合为丨丨并令仆射二人谓之八座　宋书百官志见五曹下宋史神宗纪见三省下　又职官志序元丰六年尚书新省成帝亲临幸召丨丨长贰以下询以职事因诫敇焉　又艺文志丨丨格子十册　四朝志左右司掌受丨丨之事而举正文书之稽失　续防要宋元丰有丨丨架阁库　却扫编大观间始诏中书舍人諌议大夫待制皆许服红鞓犀佩鱼建炎间复置权丨丨侍郎亦如之　研北杂志光武分尚书为丨丨　小学绀珠八座尚书令仆射丨丨尚书　羣碎録州县丨丨兵刑工礼户吏宋徽宗设　白居易权摄昭应早秋书事诗邮传拥两驿簿书堆丨丨　黄滔御试诗丨丨三省列簮裾丹诏宣来试士初】
　　六署【南史钟嵘传见九府下】
　　六省【小学绀珠丨丨尚书中书门下秘书殿中内侍】
　　六劝【明一统志丨丨亭在宁国府太平县东南五里宋治平初邑令周景贤建作文劝民其条有六行孝弟务农桑向儒学兴亷逊崇信行近医药】
　　六闲【周礼校人见二种下　左传六驺属焉注六驺丨丨之驺　唐书百官志园苑有官马坊每嵗河陇羣牧进其良者以供御丨丨马以殿中监及尚乗主之武后万嵗通天元年置仗内丨丨一曰飞龙二曰祥麟三曰鳯苑四曰鹓鸾五曰吉良六曰六羣亦曰六厩又李确传迁宣威将军太宗选趫才衣五色袍乗丨丨马直屯营宿卫仗内号曰飞骑每出幸即以从　小学绀珠丨丨飞黄吉良龙媒騊駼駃騠天苑　刘子翚明皇九马圗诗丨丨豢飬固恩厚横气摧折常鸣悲】
　　六廏【周礼校人六系为厩廏一仆夫丨丨成校校有左右　汉书百官公卿表注天子丨丨未央承华騊駼骑马辂軨大厩也　唐书百官志两仗内又有丨丨一曰左飞二曰右飞三曰左万四曰右万五曰东南内六曰西南内　通典太仆掌舆马汉初夏侯婴常为之领五监丨丨皆有令】
　　六街【唐书朱泚传李子平请修攻具袭懐光取苑中丨丨大木为冲车程役苦甚人不堪　宋史魏丕传初丨丨廵警皆用禁卒至是诏左右街各募卒千人优以廪给使传呼备盗　元稹詶白太传诗见三径下李贺緑章封事诗緑章封事谘元父丨丨马蹄浩无主王建闲説诗鼓动丨丨骑马出相逢总是学狂人姚合同诸公防太府韩卿宅诗丨丨鼓絶尘埃息四座筵开笑语同　徐振古意诗扰扰都城晓又昏丨丨车马五侯门　刘昭禹懐华山隐者诗应笑干名者丨丨尘土深　薛逢丨丨尘诗丨丨尘起鼓咚咚马足车轮在处通　司空图省试诗闲系长安千匹马今朝似减丨丨尘　张乔长安书事诗秋风五陵树晴日丨丨山曹松长安春日诗浩浩看花晨丨丨扬逺尘　韦庄秋霁晚景诗秋霁禁城晚丨丨烟雨残　卢延让句见】
　　【五门下　徐夤忆荐福寺南院诗鶗鴂声中防阙雨牡丹花际丨丨尘　又公子行十五辕门学控丨丨骑马去如烟　李建勲阙下偶书寄孙员外诗鳯翔防阙晓蝉噪丨丨秋　张泌题华严寺木塔诗丨丨晴色动秋光雨霁凭高只易伤　张咏游赵氏西园诗数里花光浮暖日丨丨尘浄见香车　郑玉元宵诗见三市下元好问赵汲古南园诗见一水下　毛麾新春雪诗见一夜下】
