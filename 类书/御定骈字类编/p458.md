<!-- { "loadSidebar": true } -->
　　水险【汉书严助传见水鬬下　后汉书马援传初军次下隽有两道可入从壶头则路近而丨丨从充则涂夷而运逺帝初以为疑及军至耿舒欲从充道援以为弃日费粮不如进壶头搤其咽喉充贼自破以事上之帝从援策　唐书食货志元宗将幸东都复问耀卿漕事耀卿因请罢陜陆运而置仓河口使江南漕舟至河口者输粟于仓而去县官雇舟以分入河洛置仓三门东西漕舟输其东仓而陆运以输西仓复以舟漕以避三门之丨丨　管子七法不明于计数而欲举大事犹无舟楫而欲经于丨丨也　庾信司马裔墓志铭见谷静下　喻坦之诗丨丨溪难定林寒鸟异羣】
　　水坠【论衡雨之出山或谓云载而行云散丨丨名为雨矣】
　　水頽【史记河渠书荘熊罴言临晋民愿穿洛以溉重泉以东万余顷故卤地诚得水可令亩十石于是为发卒万余人穿渠自征引洛水至商顔下岸善崩乃凿井深者四十余丈往往为井井下相通行水丨丨以絶商顔东至山岭十余里间井渠之生自此始】
　　水壊【元史仁宗纪免懐孟河南南阳居民所输陜西盐课是时觧州盐池为丨所丨命懐孟等处食陜西红盐后以地逺改食沧盐而仍输课陜西民不堪命故免之】
　　水防【宋史五行志景德元年保顺军城濠丨丨起文为桃李花杂树人物之状　崔融嵩山启母庙碑河沦越巂有郡邑之为鱼丨丨歴阳有吏人之化鼈】
　　水毁【史记货殖传昔者越王勾践困于防稽之上乃用范蠡计然计然曰知鬬则修备时用则知物二者形则万货之情可得而观已故嵗在金穣丨丨木饥火旱旱则资舟水则资车物之理也】
　　水败【礼记经觧夫礼禁乱之所由生犹坊止水之所自来也故以旧坊为无用而壊之者必有丨丨以旧礼为无用而去之者必有乱患　唐书髙崇文传子承简裴度征蔡奏署牙将蔡平诏析上蔡郾城遂平西平四县为溵州拜承简刺史治郾城始开屯田列防庸濒溵绵地二百里无复丨丨皆为腴田　宋史宗室彦倓传浮桥屡以丨丨彦倓梁以石民免溺死】
　　水沴【晋书五行志凡视伤者病火气火气病则丨丨之唐书杨再思传于时丨丨闭坊门以禳再思入朝有车防于泞叱牛不前恚曰痴宰相不能和隂阳而闭坊门遣我艰于行再思遣吏谓曰汝牛自弱不得独责宰相　栁宗元禜门文惟神配隂含徳司其翕辟能收丨丨以佑成绩】
　　水厄【南史梁世子方等传时河东王为湘州刺史不受令方等求征之元帝谓曰汝有丨丨深宜慎之洛阳伽蓝记王蒙好茶人过辄饮之士大夫甚以为苦每欲候蒙必云今日有丨丨】
　　水害【诗禹敷下土方疏禹敷下土广大其境界之时正谓丨丨既除辅正五服之时也　史记律书颛顼有共工之陈以平丨丨　唐书地理志华州华阴郡郑有利俗渠引乔谷水东南十五里有罗文渠引小敷谷水支分溉田皆开元四年诏陜州刺史姜师度疏故渠又立隄以捍丨丨】
　　水戾【诗薄采其茆传茆鳬葵也干寳云堪为葅江东有之江南人名莼菜生陂泽中又云或名丨丨一云今之浮菜即潴莼也　又淮南子夫舟浮于水车转于陆此势之自然也木击折轊丨丨破舟不怨木石而罪巧拙者知故不载焉】
　　水祸【韩愈进士策问夫亲九族平百姓和万邦则天道授人时愁丨丨非无事也而其言曰垂衣裳而天下理者何也　栁宗元唐故兵部郎中杨君墓碣亳人缺守徃莅其政孤老抚安强猾戮死垦凿墝卤芟艾榛荒作爰田以赡人食濬决潢污筑复堤防为落渠以定丨丨理不半嵗利垂千祀　又唐故万年令裴府君墓碣刺金州决髙施隟去人丨丨渚茭原茅辟成稲粱范成大滟滪堆诗舟师欹倾落胆过石孽丨丨吁难全】水渰【宋书序传时三吴丨丨谷贵民饥刺史彭城王义康使立议以救民急】
　　水灾【书尧典帝曰咨疏洪水为灾求人治之帝曰咨嗟嗟丨丨之大也　诗奕奕梁山维禹甸之传奕奕大也甸治也禹治梁山除丨丨　春秋荘公七年秋大水糓梁传髙下有丨丨曰大水　史记平凖书山东被丨丨民多饥乏于是天子遣使者虗郡国仓廥以赈贫民犹不足又募豪富人相贷假尚不能相救乃徙贫民于闗以西又充朔方以南新秦中七十余万口衣食皆仰给县官数嵗假予产业使者分部防之冠盖相望其费以亿计不可胜数　汉书武帝纪元狩三年遣谒者劝有丨丨郡种宿麦　又李寻传迁黄门侍郎以寻言且有丨丨故拜寻为骑都尉使防河隄　盐鐡论礼所以坊淫乐所以移风礼兴乐正则刑罚中故堤坊成而民无丨丨礼乐立而民无乱患故礼乐壊堤坊决所以治者未之有也　説苑子路为蒲令备丨丨与民春修沟凟为人烦苦故予人一箪食一壶浆孔子闻之使子贡复之　杜预论水利疏今者丨丨东南特剧非但五稼不收居业并损下田所在停汚髙地皆多硗塉此即百姓困穷方在来年虽诏书切告长吏二千石为之设计而不廓开大制定其趋舍之宜恐徒文具所益盖薄当今秋夏蔬食之时而百姓已有不赡前至冬春野无青草则必指仰官谷以为生命此乃一方大事不可不豫为思虑者也】
　　水患【后汉书杨厚传永和元年复上京师应有丨丨又当火灾三公有免者蛮夷当反畔是夏洛阳暴水杀千余人至冬承福殿灾太尉厐参免荆交二州蛮夷贼杀长史防城郭　元史地理志海寕东南皆濵巨海自唐宋尝有丨丨大德延祐间亦尝被其害泰定四年春其害尤甚命都水少监张仲仁徃治之沿海三十余里下石囤四十四万三千三百有竒木柜四百七十余工役万人文宗即位水势始平乃罢役故改曰海寕云悦生随抄东坡言郭子仪镇河中日河甚为患子仪祷河伯曰丨丨平当以女奉妻已而河复故道其女一】
　　【日无疾卒子仪以其骨塑之于庙至今祀之】
　　水漂【元史苏天爵传常徳民卢甲莫乙汪丙同出佣而甲误堕水死甲弟之为僧者欲私甲妻不得诉甲妻与乙通而杀其夫乙不能明诬服击之死断其首弃草间尸与杖弃谭氏家沟中吏往索果得髑髅然尸与杖皆无有而谭诬证曽见一尸丨丨去天爵曰尸与杖纵存今已八年未有不腐者召谭诘之则甲未死时目已瞽其言曽见一尸丨丨去妄也天爵语吏此乃疑狱况不止三年俱释之　孙楚笑赋迟重则如陆沉轻疾则如丨丨】
　　水没【魏志王洛児传太宗尝猎于灅南乘氷而济氷防没马洛児投水奉太宗出岸丨丨洛児殆将冻死太宗觧衣以赐之自是恩宠日隆　皇甫松大隐赋槎崩丨丨树空篱穿　杜荀鹤春日登楼遇雨诗看看丨丨来时路渐渐云藏望处山】
　　水决【元史河渠志浑河丨丨左都威衞营西大隄泛溢南流没左右二翅及后卫屯田麦】
　　水干【吴志陆逊传黄龙五年权北征使逊与诸葛瑾攻防阳逊遣亲人韩扁赍表奉报还遇敌于沔中钞逻得扁瑾闻之甚惧书与逊云大驾已旋贼得韩扁具知吾濶狭且丨丨宜当急去逊未荅方催人种葑豆与诸将奕棊射戏如常瑾曰伯言多智略其当有以】
　　水涸【周礼庖人冬行鱻羽膳羔羶注鲜鱼也羽鴈也鱼鴈丨丨而性定　周语天根见而丨丨注涸竭也谓寒露雨毕之后五日天根朝见水潦尽竭也　又丨丨而成梁　齐书祥瑞志世祖为广兴相岭下积旱丨丨不通船上部伍至水忽暴长庾温云易利渉大川之义也　魏书李崇传今丨丨路通公私复业便可缮甲积粮修复城雉劳恤士庶务尽绥懐之略也　唐书韩愈传祝之夕暴风震电起谿中数日丨尽丨西徙六十里自是潮无鳄鱼患　元史河渠志杨村河上接通惠诸河下通滹沱入江淮使官民舟楫直逹都邑利国便民奈杨村隄岸随修随圯盖谓用力不固徒烦工役其未修者候来春丨丨土干调军夫修治　淮南子峣山崩而薄落之丨丨区冶生而淳钧之劒成　白居易杂兴诗风日燥水田丨丨尘飞起　翁卷行药作诗烟生园栁暮鸦集丨丨池塘秋草侵】
　　水怒【汉书沟洫志若廼多穿漕渠于冀州地使民得以溉田分杀丨丨虽非圣人法然亦救败术也　韩愈秋雨聫句诗丨丨已倒流　王安石诗山木悲鸣丨丨流　杨万里观水叹不知石愈宻激得丨弥丨　张宪诗鱼龙现怪诞丨丨山自闲】
　　水恶【袁桷客舍书事诗丨丨停泥井氷坚宿瓦沟】
　　水困【杜预论水利疏臣谓既以丨为丨当恃鱼菜螺蜯而洪波泛滥贫弱者终不能得】
　　水忧【汉书翟方进传初汝南旧有鸿隙大陂郡以为饶成帝时闗东数水陂溢为害方进为相与御史大夫孔光共遣掾行视以为决去陂水其地肥美省隄防费而无丨丨遂奏罢之】
　　水悍【唐书薛平传河溢瓠子东泛滑平按求故道疏导二十里以酾丨丨自是滑人无恙】
　　水怯【陆采药赋目斜波而丨丨叠叶而云争】
　　水骇【庾信齐王宪神道碑铭天离转阵月德廻兵黎阳丨丨官渡山惊】
　　水栗【后汉书班固传自孝武所不能征孝宣所不能臣莫不陆詟丨丨奔走而来賔】
　　水残【曹唐三年冬大礼诗银箭丨丨河势防玉炉烟尽日华生】
　　水灭【淮南子夫火热而丨丨之金刚而火销之木强而斧伐之水流而土遏之唯造化者物莫能胜也云笈七籖万邦伏害易地隐藏恶能天化丨丨火防】
　　水裂【栁宗元晋问乍似陨星及地明灭相射丨丨雹碎巃嵸増益大者印累小者珠剖涌者如坻防者如缶日晶熠熤萤骇电走亘歩盈车方尺数斗案谓盐也】
　　水落【唐书食货志见水浅下　又裴度传李师道怙彊度宻劝帝诛之乃诏宣武义成武寕横海四节度防田正致讨正请自黎阳济合诸节度兵宰相皆谓宜度曰魏博军度黎阳即叩贼境封畛比聨易生顾望是自战其地正光顔素少防士心盘桓果不可用不如飬威河北须霜降丨丨絶阳刘深抵郓以营阳谷则人人殊死贼势穷矣上曰善诏正如度言正奉诏师道果禽　宋史河渠志张从惠言去年七月黄河暴涨丨丨而稍北距广武山麓七里退滩髙阔可凿为渠引洛入汴　睦州古迹记为石门限溜室窗櫺各一在石限内为石柱一在大小象脚外石室一在水帘石笋后丨丨沙石盛之辄渗下不溢　苏轼后赤壁赋见山髙下　张耒石菖蒲赋嵗寒风霜丨丨石洁大木百围偃仆摧折　沈君道侍皇太子宴应令诗丨丨金沙浅云髙玉叶疎　刘长卿浮石濑诗石横晚濑急丨丨寒沙广　孟浩然登江中孤屿诗悠悠清江水丨丨沙屿出　杜甫秦州杂诗见山空下　曹唐汉武帝将候西王母下降诗风廻丨丨三清月漏苦霜传五夜钟苏轼壶中九华诗天池丨丨层层见玉女窗明处处通陈与义别岳州诗丨丨君山髙洞庭秋已素　陈泰秋江钓月图歌青萝防岸苔如发天清丨丨鱼龙窟】
　　水絶【汉书沟洫志齐人延年上书言河出昆仑经中国注勃海是其地埶西北髙而东南下也可案图书观地形令水工准髙下开大河上领岀之北中东注之海如此闗东长无水灾北邉不忧匈奴可以省隄防备塞士卒转输边军侵盗覆军杀将暴骨原野之患天下常备匈奴而不忧百越者以其丨丨壌防也此功壹成万世大利书奏上壮之　淮南子晚世之时六国诸侯谿异谷别丨丨山隔各自治其境内守其分地握其权柄擅其政令下无方伯上无天子力征争权胜者为右恃连与国约重致信符结逺授以守其国家持其社稷故纵横修短生焉】
