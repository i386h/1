<!-- { "loadSidebar": true } -->
　　鸟王【南史顾欢传欢以佛道二家互相非毁为着夷夏论畧云在名则返在实则合丨丨兽长往往是佛酉阳杂俎金翅丨丨银角犊子　赵秉文鸿沟诗金翅丨丨分海立却应莞尔笑英雄】
　　鸟师【左传郯子来朝公与之宴昭子问焉曰少皡氏鸟名官何故也郯子曰我髙祖少皡挚之立也凤鸟适至故纪于鸟为丨丨而鸟名　汉书百官表序黄帝云师云名少昊丨丨鸟名张晏注少昊之立凤鸟适至因以名官】
　　鸟友【诗见鸟声下】
　　鸟官【左传见鸟师下周兴嗣千字文龙师火帝丨丨人皇】
　　鸟名【左传见鸟师下　汉书百官表中尉秦官武帝太初元年更名执金吾注师古曰金吾丨丨也主辟不祥天子出行职主先导以御非常故执此丨之象因以丨官】
　　鸟司【庾信三月三日华林园马射赋云纪御官丨丨从职】
　　鸟工【列女传瞽瞍使舜浚井曰云汝衣裳龙工往又使涂廪曰鹊汝衣裳丨丨往】
　　鸟媒【说文率鸟者系生鸟以来之名曰囮即今丨丨李商隠中元作有娥未抵瀛洲逺青雀何如鸩丨丨　陆龟自和江墅言懐韵诗见鱼寨下】
　　鸟使【林景熙催梅诗禁中鼓絶花奴老海上宫深丨丨迟】
　　鸟仙【鲍溶温泉宫诗防羽丨丨歌不死翠霓童妾舞长生】
　　鸟夷【史记五帝纪南抚交阯北发西戎析枝渠廋氐羌北山戎发息慎东长丨丨四海之内咸戴帝舜之功　汉书地理志丨丨皮服注师古曰东北之夷搏取鸟兽而衣其皮　又丨丨卉服注师古曰东南之夷善捕鸟者也】
　　鸟氏【山海经海内经有盐长之国有人焉鸟首名曰丨丨】
　　鸟吾【后汉书西羌传丨丨种复寇汉阳陇西金城诸郡兵共击破之】
　　鸟都【酉阳杂俎伍相奴或扰人许于伍相庙多已旧説一姓姚二姓王三姓汪昔值洪水食都树皮饿死化为丨丨又在树尾者名丨丨】
　　鸟贼【唐书李靖传弟容师累战功封丹阳郡公致仕居昆明池南善骑射喜驰猎虽老犹未衰自京南厉山西际澧水鸟雀皆识之每出从之翔噪人谓之丨丨】
　　鸟明【小学绀珠论语摘辅象伏羲六佐金提丨丨视黙纪通仲起阳起】
　　鸟俗【史记秦本纪大费生子二人一曰大廉实丨丨氏二曰若木实费氏】
　　鸟了【隋书流求国传国有四部帅统诸洞洞有小王往往有村村有丨丨并以善战者为之】鸟物【周礼掌畜岁时贡丨丨注见鸮雁下　诗七月鸣鵙笺伯劳鸣将寒之也五月则鸣豳地晩寒丨丨之从其气焉】
　　鸟雁【北史古弼传弼头尖帝常呼为笔公车驾田于山北获麋鹿数千头诏尚书发车牛五十乗运之帝寻谓从者曰笔公不与我汝軰不如马运之速遂还行百余里而弼奏至曰今秋谷悬黄麻菽布野猪鹿窃食丨丨侵费风波所耗朝夕参倍乞赐矜缓使得收载帝谓左右曰笔公果如朕卜可谓社稷之臣】鸟隼【周礼司常掌九旗之物名各有属以待国事日月为常交龙为旂通帛为旜杂帛为物熊虎为旗丨丨为旟龟蛇为旐全羽为旞析羽为旌　徐彦伯饯髙使君诗骕骦已踯躅丨丨方葳蕤　吴莱观孙太古周天二十八宿星君像图诗翾飞丨丨状偃伏蛇精】
　　鸟鹊【易林丨丨食谷张口受哺　开元天宝遗事宁王至春时于后园中纫红丝为绳密缀金铃系于花梢之上每有丨丨翔集则令园吏掣铃索以惊之盖惜花之故也】
　　鸟雀【左传见鹰鹯下　潜夫论群竪小人妄弹丨丨百发不得一而反中面目　参同契见狸犬下　拾遗记魏禅晋之岁北阙下有白光如丨丨之状罗之得一白燕　洛阳伽蓝记修梵寺有金刚鸠鸽不入丨丨不栖达摩云得其真相也　谢灵运斋中读书诗虚馆絶诤讼空庭来丨丨　王僧祐赠王俭诗汝家饶賔侣我家多丨丨　储光羲晩次东亭献郑州宋使君诗林晩丨丨噪田秋稼穑黄　杜甫南邻诗惯看賔客儿童喜得食堦除丨丨驯　刘希夷蜀城懐古诗鬼神清汉庙丨丨参秦仓　韦应物荅重阳诗城郭连榛岭丨丨噪沟丛　又幽居诗青山忽已曙丨丨绕舍鸣　刘沧邺都懐古诗昔时霸业何萧索古木惟多丨丨声　皮日休晓次神景宫诗坛灵有芝菌殿圣无丨丨　王禹偁谪居感事诗无权逐丨丨俛首任狐狸　韩琦暮春康乐园诗树密只喧闲丨丨台髙犹得好山川　陈师道和王子安至日诗晨起公私迫昏归丨丨催　戴复古江上诗出网鱼鰕活投林丨丨喧陆游野兴诗施药郷邻喜忘机丨丨驯】
　　鸟乌【左传齐师夜遁师旷告晋侯曰丨丨之声乐齐师其遁邢伯吿中行伯曰有班马之声齐师其遁叔向吿晋侯曰城上有乌齐师其遁　国语暇豫之吾吾不如丨丨人皆集于菀已独集于枯　白居易喜晴诗气收云物变声乐丨丨知　陈造杨家防小坐诗丨丨定为何人乐络纬惟能竟夕喧　陈与义以事走郊外示友诗万里天寒鸿雁瘦千村岁暮丨丨微】
　　鸟鸱【易林丨丨翼以避阴贼　齐民要术养鸡令速肥不杷屋不暴园不畏丨丨狐狸法】鸟禽【苏舜钦滞舟诗曽无丨丨乐虚在人曹中】
　　鸟兽【书尧典厥民析丨丨孳尾　又厥民因丨丨希革又厥民夷丨丨毛毨　又厥民隩丨丨氄毛又舜典帝曰畴若予上下草木丨丨佥曰益哉　又伊训山川鬼神亦莫不宁暨丨丨鱼鼈咸若　易系辞传昔者圣人之作易也仰则观象于天俯则观法于地观丨丨之文与地之宜近取诸身逺取诸物于是始作八卦　礼记礼运昔者先王未有火化食草木之实丨丨之肉饮其血茹其毛　周礼职方氏东南曰扬州其畜宜丨丨其谷宜稻　论语多识于丨丨草木之名　左传丨丨之肉不登于俎皮革齿牙骨角毛羽不登于器则君不射古之制也　孟子险阻既逺丨丨之害人者消　汉书李陵传陵叹曰复得数十矢足以脱矣今无兵复战天明坐受缚矣各丨丨散犹有得脱归报天子者　尸子春为忠东方为春春动也是故丨丨孕宁草木华生万物咸遂忠之至也　贾谊新书汤见祝网者置四面其祝曰从天坠者从地出者从四方来者皆罹吾网汤曰噫尽之矣非桀其孰为此汤乃解其三面置其一面更教之祝曰昔蛛蝥作网今之人循绪欲左者左欲右者右欲髙者髙欲下者下吾取其犯命者其惮害物也如是汉南之国闻之曰汤之徳及丨丨矣　淮南子咸池承云九韶六英人之所乐也丨丨闻之而惊法言或问鸟有凤兽有麟丨丨皆可凤麟乎曰羣鸟之于凤也羣兽之于麟也形性岂羣人之于圣乎　王起律吕相生赋来逺人而风云表祥张大乐而丨丨率舞　杜甫戏题四韵附呈许员外为求茯苓诗翻动神仙窟封题丨丨形　又秦州诗士苦形骸黒旌疎丨丨稀　储光羲秋霁曲江俯见南山诗鱼龙卧苍翠丨丨游清泠　秦系鲍防员外见寻因书情呈赠诗荒凉丨丨同三径撩乱琴书共一牀　刘禹锡度桂岭歌人稀丨丨骇地逺草木豪　苏轼儗古诗日暮丨丨散家在孤云端】
　　鸟虎【曹植仲雍哀辞昔后稷之在寒氷鬬谷之在楚泽咸依鸟冯虎而无风尘之灾今之元绨文茵无寒氷之惨罗帏绮帐暖于翔鸟之翼幽房闲宇密于云梦之野慈母良保仁乎丨丨之情】
　　鸟马【袁翻思妇赋彼丨丨之无知尚有情于南北虽吾人之固鄙岂忘懐于上国】
　　鸟鼠【诗约之阁阁防之槖槖风雨攸除丨丨攸去君子攸芋　戎昱入剑门诗丨丨无巢穴儿童话别离又书禹贡终南惇物至于丨丨　又西倾朱圉丨丨至于太华　又导渭自丨丨同穴　尔雅丨丨同穴其】
　　【丨为鵌其丨为鼵注鼵似人家鼠而短尾鵌似鵽而小黄黒色穴入地三四尺鼠在内鸟在外今在陇西首阳县之丨丨同穴山中疏李巡曰鵌鼵丨丨之名共处一穴天性然也　唐书地理志陇右道其名山秦岭陇坻丨丨同穴朱圉西倾积石合黎崆峒三危　山海经西山经邽山又西二百二十里曰丨丨同穴之山　地理通释丨丨同穴在渭州渭源县西七十六里俗呼为青雀山渭水出焉河图曰丨丨同穴地之干也上为掩毕星　杜甫秦州杂诗水落鱼龙夜山空丨丨秋】
　　鸟鱼【汉书终军传南越窜屏葭苇与丨丨羣　又叙草木之殖山林丨丨之毓川泽得气者蕃滋失气者零落　班彪游居赋享丨丨之瑞命瞻淇澳之园林】
　　鸟蛇【小学绀珠管子兵法九章日月龙虎丨丨鹊狼韟　王逢诗四郊多垒丨丨围】
　　鸟虫【春秋繁露土干木胎天卵毈丨丨多伤　刘勰新论巢居知风穴处识雨风雨方至而丨丨应之周伯琦试院诗见鸦蚁下】
　　鸟雨【王粲七释见禽积下】
　　鸟星【诗三五在东疏见鸟喙下　窦翚漏赋清清冷冷日殷丨丨送春漏于重扃赫赫曈曈时方祝融传夏漏于深宫】
　　鸟衡【史记天官书秦之彊也在太白占于狼弧吴楚之彊在荧惑占于丨丨】
　　鸟纬【唐书音乐志丨丨迁序龙星见辰】
　　鸟厯【牛五郊青帝歌龙精戒旦丨丨司春】
　　鸟纪【张协七命教清于云官之世治穆乎丨丨之时梁简文帝南郊颂序龙宫弱言之后合揆于苍昊丨丨垂衣之君昭格于上帝　又菩提树颂丨丨称祥龙书表庆】
　　鸟瑞【髙郢沙洲独鹤赋属丨丨之昌期将莺迁之厚意】
　　鸟路【晋书却诜传賛丨丨层飞龙津派流　谢朓暂使下都夜发新林至京邑赠西府同僚诗风云有丨丨江汉限无梁　张正见赋得雪映夜舟诗黄云迷丨丨白雪下鳬舟　虞茂衡阳王斋阁奏妓诗拾翠天津上回銮丨丨中　王勃春日还郊诗见鱼牀下　卢照邻初夏日幽庄诗林壑人事少风烟丨丨长　赵彦昭九日临渭亭应制诗呼鹰下丨丨戏马出龙沙　韩愈和张十一忆昨吟阳山丨丨出临武驿马距地驱频隤白居易送友人上峡赴东川辟命诗难于寻丨丨险过上龙门　李巨仁诗翠微横丨丨珠涧入星桥】
　　鸟道【庾信秦州麦积崖佛龛铭丨丨乍穷羊肠或防阴铿登楼望郷诗瞻云望丨丨对栁忆家园　唐明皇早登太行山诗火龙明丨丨铁骑绕羊肠　李白蜀道难西当太白有丨丨可以横截峨嵋巅　王维送杨长史赴果州诗丨丨一千里猿声十二时　杜甫秋兴诗关塞极天惟丨丨江湖满地一渔翁　髙适入昌松东界山行诗丨丨几登顿马蹄无暂闲　刘禹锡松滋渡望峡中诗巴人泪应猿声落蜀客船从丨丨回马戴鹳雀楼晴望诗丨丨残虹挂龙潭返照移　李商隠访秋诗烟带龙潭白霞分丨丨红　李洞东川髙仆射诗泉浮山叶人家过诏惹鑪香丨丨通　刘兼登郡楼诗松欹丨丨云藏寺月满渔舟水浸天　司空图杂题诗溪涨渔家近烟收丨丨髙　陆龟当轩鹤诗干时未似栖庐雀丨丨闲携相尔书　周贺入静隠寺途中作丨丨縁巢影僧鞋印雪踪　汪元量荣州诗蚕丛云幕幕丨丨月昏昏　惠洪宿临皋亭补东坡遗诗丨丨通儋耳鲸波隔万州　赵秉文诗丹梯横絶青山路劝子先参丨丨禅　刘迎秋郊马上诗数峰连丨丨一径绕羊肠　黄镇成送涧泉上人游方诗八桂山川临丨丨九疑风雨湿龙堆】
　　鸟径【薛能褒斜道中诗丨丨恶时应立虎畬田开日自烧松】
　　鸟田【吴越春秋虽有丨丨之利租贡才给宗庙祭祀之费注地理志山上有禹井禹祠相传下有群丨耘丨也】
　　鸟山【山海经西山经申山北二百里曰丨丨其上多桑其下多楮其阴多铁其阳多玉辱水出焉而东流注于河】
　　鸟危【山海经丨丨之山其阳多磬石其阴多檀楮其中多女牀丨丨之水出焉】
