<!-- { "loadSidebar": true } -->
　　郊薮【汉书武帝纪元光元年五月诏贤良曰朕闻昔在唐虞画象而民不犯日月所烛莫不率俾周之成康刑错不用徳及鸟兽敎通四海海外肃眘北发渠捜氐羌来服星辰不孛日月不蚀山陵不崩川谷不塞麟凤在丨丨河洛出图书呜虖何施而臻此与　尔雅翼麟性能避患不妄集故其游于丨丨也则以为万物得其性太平之验　又棷与薮同礼记礼运故天降膏露地出醴泉山出噐车河出马图凤凰麒麟皆在丨丨龙在宫沼其余鸟兽之卵胎皆可俯而闚也】
　　郊泽【陈与义小阁晨起诗四瞻丨丨间苍烟惨朝凝】
　　郊岐【谢灵运游南亭诗乆痗昏垫苦旅馆眺丨丨　崔禹锡奉和圣制送张说廵邉诗关塞重门下丨丨禁苑傍】
　　郊山【云笈七籖两目为绛宫两耳为玉堂宫鼻口为明堂宫眉间为丨丨能合三元气以飬其真人小童子则列然彻视矣】
　　郊园【齐书高帝纪秬草腾芳于丨丨景星重晖于清汉张九龄酬王履震游园林见贻诗宅生惟海县素业守丨丨　卢僎初出京邑有懐旧林诗虽曰坐丨丨静黙非人寰　韦应物西郊飬疾诗飬病惬清夏丨丨敷卉木　刘禹锡尉迟郎中见示自南迁牵复却至洛城东旧居之作因以和之诗朝服不妨游洛浦丨丨依旧看嵩山　又裴祭酒尚书见示春归城南青松坞别墅寄王右丞高侍郎之什命同作时从学省出独望丨丨归　司空图借居诗借住丨丨久仍逢夏景新】
　　郊庙【礼记月令季夏之月命妇官染采以给丨丨祭祀之服以为旗章以别贵贱等级之度　后汉书光武帝纪建武二年起丨丨于洛阳　南史谢超宗传齐受禅超宗为黄门郎上勅超宗禇彦回谢胐等撰丨丨歌超宗辞见用　竹书纪年周宣王二十五年大旱王祷于丨丨遂雨　束晳元居释比从政于匣笥之譬官者于丨丨之犊　卢纶送崔拾遗诗谏脩丨丨开宸虑议按休徴识瑞图】
　　郊宫【宋书礼志奏玉丨丨禋珪元畤景集天庙脉壤祥农节至昕阳川丘夙礼纲威巡□表绥中甸史流其咏民挹其风　杜牧念昔游诗曽奉丨丨为近侍分明羽林枪】
　　郊台【明一统志丨丨在兖州府曲阜县西南一十里台东西五十八步南北四十步即鲁君郊祀之所】郊亭【淮南子天子处于丨丨则九卿趋大夫走坐者伏倚者齐当此之时明堂太庙悬冠拜劒缓而寝非丨丨大而庙堂狭小也至尊居之也　欧阳詹题王明府丨丨诗日日丨丨启竹靡论桑劝穯是常机】郊扉【谢灵运赠王太常诗侧闻幽人居丨丨常画闭杜甫朝诗浦帆晨初发丨丨冷未开　又春日江邨诗丨丨存晚计幕府媿羣材　又宇文晁崔彧重泛郑监前湖诗丨丨俗逺长幽寂野水春来更接连　皇甫曽过刘员外长卿别墅诗谢客开山后丨丨去水通韦应物途中书情寄沣上两弟因送二甥却还诗遥知别后意寂寞掩丨丨　白居易送武士曺归蜀诗乡路通云栈丨丨近锦城】
　　郊次【左传秦伯素服丨丨乡师而哭曰孤违蹇叔以辱二三子孤之罪也　庾信郑伟墓志铭夫人李氏顿丘贵姓卿相之门贤才之室霜露先侵防封丨丨　鲍溶羽林行幢盖动丨丨】
　　郊居【玉涧杂书韩持国许昌私第凉堂深七丈每盛夏犹以为不可居常颖士适自丨丨来因问郊外凉乎曰凉持国诘其故曰野人自知无脩檐大厦旦起不畏车马衣冠之役胸中复无他念露颠挟扇持三尺木床视木隂东揺则从东西揺则从西而语未竟持国亟止之曰汝勿言吾亦凉矣　司空图华下送文浦诗丨丨谢名利何事最相亲】
　　郊外【诗在坰之野传邑外曰郊丨丨曰野野外曰林林外曰坰　礼记疏见郊内下　王维送孙二诗丨丨谁相送夫君道术亲　刘禹锡晩步杨子游南塘望沙尾诗丨丨緑杨隂江中沙屿明】
　　郊内【礼记王制古者公田借而不税疏凡赋法无过十一先儒约孟子乐纬皆九夫为井八家共治公田八十亩已外二十亩以为八家井灶庐舍是百亩之外别助是十外税一郊外既十外税一丨丨亦十外税一假令治一夫之田得百一十硕粟而贡十硕是亦十外税一也】
　　郊云【许景先奉和圣制送尚书巡邉诗丨丨驻旌羽邉吹引金钲】
　　郊天【礼记郊特牲郊之用辛也周之始郊日以至注言日以周丨丨之月而至阳气新用事顺之而用辛日此説非也丨丨之月而日至鲁礼也三王之郊一用夏正鲁以无冬至祭天于圆丘之事是以建子之月丨丨示先有事也用辛日者凡为人君当斋戒自新耳旧唐书礼仪志重规叠矩在功烈而无差享帝丨丨岂祀配之有别】
　　郊树【王融诗飞防辞国门端仪偃丨丨　刘禹锡和令狐相公晚泛汉江书懐诗丨丨映缇骑水禽避红旌】
　　郊草【独狐及送薛郡守入朝序夏五月弭棹睢溪脂车而西火云成峰丨丨如织】
　　郊桑【李白明堂赋帝躬乎天田后亲于丨丨　沈佺期长安道诗园槿绽红艶丨丨柔緑滋】郊牛【春秋宣公三年春王正月丨丨之口伤改卜牛牛死乃不郊犹三望】
　　郊菟【淮南子孔子之通智过于苌勇服于孟贲足蹑丨丨力招城关能亦多矣然而勇力不闻伎巧不知専行敎道以成素王事亦鲜矣】
　　郊尉【张鷟严宣判严宣昔为丨丨雌伏乔元之斑今践宪司雄飞杜林之位】
　　郊使【左传昭公二年叔弓聘于晋晋侯使郊劳辞曰寡君使弓来继旧好固曰女无敢为賔彻命于执事敝邑矣敢辱丨丨】
　　郊喾【礼记祭法有虞氏禘黄帝而丨丨祖颛顼而宗尧】
　　郊稷【礼记祭法周人禘喾而丨丨祖文王而宗武王】
　　郊鲧【礼记祭法夏后氏亦禘黄帝而丨丨祖颛顼而宗禹】
　　郊防【礼记祭法殷人禘喾而丨丨祖契而宗汤】
　　郊义【春秋繁露丨丨春秋之法王者嵗一祭天于郊】
　　郊礼【晋书礼志汉仪立秋之日自丨丨毕始扬威武斩牲于东门以荐陵庙斩牲之礼名曰防刘】郊禋【汉书扬雄传甘泉赋俫祗丨丨神所依兮　宋书礼志明帝太和元年正月丁未郊祀武帝以配天宗祀文皇帝于明堂以配上帝是时二汉丨丨之制具存魏所损益可知也　又顔延之郊祀歌礼行宗祀敬逹丨丨】
　　郊乐【后汉书礼仪志注蔡邕礼乐志曰丨丨易所谓先王以作乐崇徳殷荐上帝周官若乐六变则天神皆降可得而礼也】
　　郊祭【书统承先王疏二王之后得丨丨天以其祖配之诗皇皇后帝皇祖后稷笺成王以周公功大命鲁丨丨天亦配之以君祖后稷　礼记郊特牲丨之丨也迎长日之至也　又丨之丨也大报夲反始也　春秋繁露春秋之义国有大防止宗庙之祭而不止丨丨不敢以父母之防废事天地之礼也　盐铁论夫丨丨之牛食飬朞年衣之文绣以入庙堂太宰执其鸾刀以启其毛方此之时愿任重而上峻坂不可得也　元经魏晋之君亲祀丨丨以祖配天损益不定】
　　郊社【礼记礼运礼行于丨而百神受职焉礼行于丨而百货可极焉疏丨天备礼则星辰不忒祀丨尽礼则五谷丰稔金玉露形　又中庸丨丨之礼所以事上帝也　史记封禅书自禹兴而脩社祀后稷稼穑故有稷祠丨丨所从来尚矣　谢朓侍宴华光殿曲水奉勅作礼行丨丨人神受职　白居易大射观献防诗班诗丨丨内操袂凯歌中】
　　郊享【宋书礼志古礼王者毎嵗丨丨爰及明堂自晋以来间嵗一郊明堂同日质文详畧疎数有分自今可间二年一郊间嵗一明堂】
　　郊禘【礼记礼运鲁之丨丨非礼也周公其衰矣】
　　郊祀【孝经昔者周公丨丨后稷以配天　史记孝武帝纪郊雍获一角兽若麃然有司曰陛下肃祗丨丨上帝报享　汉书丨丨志丨丨社稷所从来尚矣　又成帝即位丞相御史奏言帝王之事莫大于承天承天之序莫大于丨丨　司马相如封禅文孟冬十月君徂丨丨】
　　郊祠【魏书崔浩传太宗初拜博士祭酒赐爵武城子常授太宗经书毎至丨丨父子并乗轩轺时人荣之】郊告【韩愈征蜀聫句诗台图焕丹丨丨俨匏稭】
　　郊兆【汉书翼奉传汉家丨丨寝庙祭祀之礼多不应古又王莽传遣太傅平晏大司空王邑之洛阳营相宅兆图起宗庙社稷丨丨云　后汉书光武帝纪壬子起髙庙建社稷于洛阳丨丨于城南　宋书礼志光武绍祚定二郊洛阳南北晋氏过江悉在北及丨丨之议纷然不一又南出道狭未议开阐遂于东南已地创立丘坛　通典宋大明三年移丨丨于秣陵牛头山西在宫之午地　唐明皇后土神祠碑序丨丨所説虽定于厥居精灵所感则通乎其半】
　　郊射【礼记乐记散军而丨丨左射貍首右射驺虞而贯革之射息也】
　　郊燎【晋书慕容垂载记垂定都中山具典仪脩丨丨之礼】
　　郊望【淮南子圣王丨丨禘尝非求福于鬼神也】
　　郊畤【后汉书章帝纪要荒四裔沙漠之北葱岭之西冒耏之类跋渉悬度陵践阻絶骏奔丨丨】郊禖【礼记月令以太牢祠于高禖疏丨丨之祭契已前祭天南郊以先禖配之故谓之丨丨　宋书符瑞志髙辛氏之世妃曰简狄以春分鸟至之日从帝祀丨丨与其妹浴于丘之水有鸟衔卵而坠之五色甚好二人竞取覆以玉筐简狄先得而吞之遂孕匈剖而生契】
　　郊劳【礼记聘义君使士迎于竟大夫丨丨君亲拜迎于大门之内而庙受北面拜贶拜君命之辱所以致敬也　左传昭公五年公如晋自丨丨至于赠贿无失礼　又朝聘有珪享覜有璋小有述职大有巡功设机而不倚爵盈而不饮宴有好货飱有陪鼎入有丨丨出有赠贿礼之至也　又孟僖子为介不能相仪及楚不能答丨丨　周语敌国賔至关尹以告行理以节逆之候人为导卿出丨丨】
　　郊迎【战国防苏秦将説楚王路过洛阳父母闻之清宫除道张乐设饮丨丨三十里　张嘉贞奉和圣制送张说巡邉诗还期方定日复此出丨丨】
　　郊至【韩愈孟郊城南聫句嵗律及丨丨古音命韶韺】
　　郊筵【沈佺期饯唐郎中洛阳令诗丨丨乗落景亭传理残秋】
　　郊迓【唐书百官志通事舍人十六人掌朝见引纳殿庭通奏军出则受命劳遣既行则毎月存问将士之家凯还则丨丨】
　　郊哥【卢照邻失羣雁诗唯有荘周解爱鸣复道丨丨重奇色】
　　郊战【左传为丨丨故公防吴子伐齐注欲以报也】
　　郊败【国语吴师大北越之左军右军乃遂渉而从之又大败之于没又丨丨之】
　　郊导【唐书百官志诸蕃首领至则备威仪丨丨】
　　郊赉【宋史兵志皇祐二年诏在外禁军凡丨丨折色并给以寔估之直　苏轼上圜丘合祭六议劄子今三年一郊倾竭帑藏犹恐不足丨丨之外岂可复加】
　　郊赦【宋史赵普传祖吉守郡为奸利事觉下狱案劾爰书未具丨丨将近太宗疾其贪墨遣中使谕防执政曰丨丨可特勿贷祖吉】
　　郊岛【朱元荐忆庾岭梅花赋或洒落如秦黄或豪迈如李杜或寒瘦如丨丨或清丽如徐庾按谓孟丨贾丨】
　　郊寒【苏轼祭栁子玉文元轻白俗丨丨岛痩】
　　野
　　野日【王褎送刘中书葬诗塞近邉云黑尘昏丨丨黄杜甫漫成诗丨丨荒荒白春流泯泯清　又移居东屯茅屋诗见烟霜下　卢纶早春归盩厔寄耿湋李端诗丨丨初晴麦陇分竹园邨巷鹿成羣　薛能送冯温徃河外诗丨丨邨苖熟秋霜馆叶黄张翥诗惊沙扑面黑丨丨映人黄】
　　野月【杜甫倦夜诗竹凉侵卧内丨丨满庭隅】
