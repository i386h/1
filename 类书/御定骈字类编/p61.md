<!-- { "loadSidebar": true } -->
　　月次【陆倕刻漏铭歳躔阉茂丨丨姑洗　陆贽鸿渐赋嗈嗈相召惊丨丨而乱趋肃肃连行拂天池而径度】
　　月交【唐书厯志凡丨丨一终退前所交一度及余八万九千七百七十三分度之四万二千五百三少半积二百二十一月及分七千七百五十三而交道周天矣】
　　月度【宋书厯志推丨丨术曰以月周乗朔积日满周天去之余以纪法除之所得为度不尽为分命如上法则天正十一月朔夜半月所在度及分也　又厍狄履温南省寓直诗星回南斗落丨丨北牕虚　杨凝和直省禁诗漏稀银箭滴丨丨网轩光　王涯秋思诗丨丨天河光转湿鹊惊秋树叶频飞】
　　月周【晋书律厯志丨丨七千八百七十四】
　　月程【唐书厯志丨丨法六十七】
　　月出【诗匪东方则明丨丨之光　刘桢公防诗丨丨照园中珍木郁苍苍　杜甫渼陂行船舷暝戞云际寺水面丨丨蓝田关】
　　月入【崔立之曲池洁寒流诗丨丨镜华转星临珠影攅】
　　月上【王諲花萼楼赋丨丨南山灯连北斗　法苑珠林杂行部丨丨女经云维摩诘妻九月生女名为丨丨】
　　月中【五经通义丨丨有兔与蟾蜍兔月隂也蟾蜍阳也而与兔并明隂系于阳也　骆賔王灵隠寺诗桂子丨丨落天香云外飘　元稹兔丝诗桂树丨丨出瑚石上生　王建霓裳诗宫女丨丨更替立黄金梯滑并难行　陈羽广陵秋夜对月即事诗霜落寒空月上楼丨丨歌吹满扬州】
　　月下【文同莲赋张翠帷于丨丨兮列防仗于烟际　李端赋得山泉送房造诗泉水山边去髙人丨丨看杨维桢与客登望海楼作蜃将楼阁空中落防引旌旗丨丨来】
　　月初【后汉书黄琬传祖父琼初为魏郡太守建和元年正月日食京师不见而琼以状闻太后诏问所食多少琼思其对而未知所况琬年七歳在旁曰何不言日食之余如丨之丨琼大惊即以其言应诏而深竒爱之　观佛三昧海经如来眉相左右二眉形如丨丨绕生诸毛稀稠得所随月形转其色艳紫毛端绀青琉璃妙光色无与比】
　　月首【后汉书厯志见日首下】
　　月头【贡父诗话孟蜀时花蕊夫人号能诗而世不传王平父因治馆中废书得一轴八九十首而存者才三十余篇大约似王建句若厨船进食簇时新列坐无非侍从臣日午殿头宣索鲙隔花催唤打鱼人丨丨支给买花钱满殿宫娥近数千遇着唱名都不语含羞急过御牀前】
　　月半【礼记祭义君皮弁素积朔月丨丨君廵牲所以致力孝之至也　竹书纪年见月朔下　宣和书谱王羲之有草书丨丨帖】
　　月尾【唐书杨玚传玚奏有司帖试明经不质大义乃取年头丨丨孤经絶句　郭翼春日有懐诗客里看春愁不禁月头丨丨雨隂隂】
　　月余【宋书厯志丨丨万一千一百二十二　许稷闰月定四时诗丨丨因妙算歳遍自成时】月体【春秋桓公三年秋七月壬辰朔日有食之既疏食既者谓日光尽也故云既尽也丨丨无光待日照而光生半照即为全照乃成望望为日光所照反得夺月光者厯家之説当日之冲有大如日者谓之闇虚闇虚当月则月必灭光故为月食　晋书天文志月之光微不及日逺矣月盛之时虽有重云蔽之不见丨丨而夕犹朗然是光犹从云中而照外也】
　　月魂【黄庭内景经髙奔日月吾上道注月中夫人字曰丨丨　汪莘月赋青者丨丨黑者月魄　皮日休茶瓯诗圆似丨丨堕轻如云魄起又篛笠诗圆似写丨丨轻如织烟翠】
　　月魄【梁简文帝相宫寺碑铭珠生丨丨钟应秋霜　苏轼李氏山园潜珍阁赋耿丨丨以终夜湛天容之方春　髙适塞下曲日轮驻霜戈丨丨悬雕弓　刘长卿湖上遇郑田诗杯中忽复醉湖上生丨丨　孟郊峡哀诗丨丨髙卓卓峡窟清沉沉　李商隠无题诗扇裁丨丨羞难掩车走雷声语未通　又街西池馆诗疎留丨丨珍簟接烟波　王贞白牡丹诗晓贮露华湿宵倾丨丨寒　又金丹诸真奥诗见日魂下】月形【叅同契解一月之间丨丨圆缺喻卦象进退自初三日为一阳初八日为二阳十五则三阳全而干体就十六则一隂生二十三则二隂生三十日则三隂全而坤体成　琴笺图式月琴晋师旷作中为丨丨图写山水】
　　月质【鲍溶采珠行浮心一夜生奸见丨丨龙躯看几遍】
　　月精【汉书叙传元后娠母丨丨见表　晋书天文志方诸可以取水于月而无取月于水之道此则丨丨之生水耳矣　黄庭内景经髙奔日月吾上道注上清紫书有吞丨丨之法　叅同契见日光下】月脇【云仙杂记见天心下　陆游懐绍兴间往还诸公诗辞工出丨丨笔健防鲸牙】
　　月数【汉书李寻传间者丨丨以春夏与日同道过轩辕上后受气入太微帝庭扬光辉犯上将近臣列星皆失色厌厌如灭此为母后与政乱朝隂阳俱伤两不相便】
　　月位【后汉书律厯志置十二中以定丨丨】
　　月正【申鉴天子南面听天下向明而治盖取诸离天之道也丨丨听朝国家之大事也宜正其仪以明旧典　又周贺宿李枢宻书斋诗夜凉书读遍丨丨户全开】
　　月郭【素问月始生则血气始精卫气始行丨丨满则血气实肌肉坚丨丨空则肌肉减卫气去】月色【海山记一夕帝泛舟北海与宦人十数辈升海山是时丨丨朦胧晩风轻软浮浪无声万籁俱寂恍惚间水上有一小舟祗容两人帝谓为十六院中美人洎至首一人先登赞唱陈后主谒帝　王棨凉风至赋磨玉蟾而丨丨初莹泛瑶瑟而商乍新　汪莘月赋宫壶漏稀丨丨如画凭栏四顾河山若绣　岑参送王著作赴淮西幕府诗丨丨冷楚城淮光透霜空　李颀鲛人歌轻绡文防不可识夜夜澄波连丨丨　杜甫南邻诗白沙翠竹江村暮相送柴门丨丨新　李端冬夜与故友聚送吉校书诗丨丨入闲轩风声落髙树　元稹江楼月诗丨丨满牀兼满地江声如鼓复如风　王建和胡将军寓直诗宫鸦栖定禁枪攅楼殿深严丨丨寒　姚合寄陆浑县尉李景先诗丨丨生松里泉声在石间　杜牧宣州开元寺诗夜深丨丨当禅处斋后钟声到讲时　温庭筠晓仙謡玉妃唤月归海宫丨丨澹白涵春空　郑谷春夕省直诗氷含玉镜春寒在粉傅仙闱丨丨多　杜荀鹤宿东林寺诗一溪丨丨非尘世满洞松声似雨天　罗邺芦花诗好傍翠楼装丨丨枉随红叶舞秋声　陈羽送殷华之洪州诗扣船歌丨丨避浪宿猿声　袁桷宜逺楼诗游尘自逐钟声去过雨能将丨丨还　张昱赠寓客还州诗丨丨夜留江叟笛花枝春覆寺楼筝　杨维桢无题诗卷中甲帐春容晓吹笛西楼丨丨凉】
　　月光【诗传见日光下　礼记礼运是以三五而盈三五而阙注一盈一阙屈伸之义也疏盈谓丨丨圆满若臣之进受髙位是其伸也阙谓丨丨亏损若臣之退就下位是其屈也　后汉书天文志王莽地皇四年秋太白在太微中烛地如丨丨　宋书呵罗单国传普照十方其白如雪亦如丨丨清净如华顔色照耀威仪殊胜　齐书江泌传少贫画斫屟夜读书随丨丨握卷升屋　宋史陆佃传居贫苦学夜无灯映丨丨读书蹑屩从师不逺千里　法苑珠林丨丨童子经亦名佛説申日经　铁围山丛谈桂林韩生止桂林郊外僧寺夜不睡自抱一篮持匏杓出就庭下众共往视之则见以杓酌取丨丨作倾泻入篮状争戏之曰子何为乎韩生曰我惧他夕风雨傥夜黑留以待缓急耳舟行至邵平共坐江亭上防天大风灯烛不得张坐上墨墨不辨眉目矣众大闷一客忽念前夕事戏嬲韩生曰子所贮丨丨今安在寜可用乎韩生即走从舟中取篮杓而一挥则白光燎焉见于梁栋间如是连数十挥月色明艳秋毫皆覩　睦州古迹记前后雪山一在蟇頥受日处正圆如三五夜为日影射石壁类丨丨在地者　王僧孺礼佛唱导发愿文位齐宝印行等丨丨　唐太宗冬宵诗珠帘烛焰动绣柱丨丨浮　史俊题巴州光福寺楠木诗翠色晩将岚气合丨丨时有夜猿吟　储光羲舟中别武金坛诗丨丨丽池阁野气浮林园　王维新竹诗细枝风响乱疎影丨丨寒　元稹望喜驿诗子规惊觉灯又灭一道丨丨横枕前　刘禹锡览亭诗故令无四壁晴夜丨丨来　张仲素秋夜曲丁丁漏水夜何长漫漫轻云露丨丨　王建赏白牡丹诗丨丨裁不得苏合防难胜　曹唐小游仙诗旸谷先生下宴时丨丨初冷紫琼枝　周朴董岭水诗去衙山色逺近水丨丨低杨维桢题王母醉归图诗玉钩齐上水精十二璚楼丨丨白】
　　月气【唐书厯志见日法下　论衡夫兔丨丨也　髙适同韩四薛三诗树隂荡瑶瑟丨丨延清尊】月影【三辅黄图影蛾池武帝凿池以玩月其旁起望鹄台以眺丨丨入池中使宫人乗舟弄丨丨名影蛾池亦曰眺蟾台　西京杂记汉掖庭有丨丨台云光殿九华殿鸣銮殿开襟阁临池观不在簿籍皆繁华窈窕之所栖宿焉　宣和书谱南方风俗中秋夜妇人相持踏歌婆娑丨丨中最为盛集　曹组艮岳赋分丨丨之碎听风声之断续　唐明皇千秋节赐羣臣镜诗台上氷花澈窗中丨丨临　杨师道奉和咏弓诗霜重麟胶劲风髙丨丨圆　卢照邻晩渡滹沱敬赠魏大诗澄波泛丨丨激浪聚沙文　岑参雪后月夜宴王卿家诗子夜雪华余卿家丨丨初　杜甫客夜诗卷残丨丨髙枕逺江声　刘长卿上湖田馆南楼诗天光映波动丨丨随江流　元稹江陵三梦诗丨丨半牀黑虫声幽草移　刘禹锡途次山阳诗银汉雪晴褰翠幕清淮丨丨落金巵　方干陆处士别业诗夜深回钓檝丨丨出书牀　皎然劳山忆栖霞寺道素上人诗泉声稍滴芙蓉漏丨丨才分鹦鹉林　灵一酬陈明府诗丨丨沈秋水风声落暮山　陆游夙兴诗鸡声喔喔寒犹力丨丨离离淡欲无】
　　月痕【叚成式光风亭夜宴诗捽胡云彩落疻面丨丨消陆游晨兴诗野气増霜力窗光淡丨丨　又夜行湖上诗丨丨淡欲无斗柄低半没　马祖常追和许浑游溪夜回韵诗直待丨丨侵石隖还期烟色认柴关】月意【皎然酬乌程杨明府对月见懐诗风襟自潇洒丨丨何髙明】
