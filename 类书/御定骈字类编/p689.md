<!-- { "loadSidebar": true } -->
　　玉鍼【苏轼王仲至侍郎见惠穉栝种之礼曹北垣下今百余日矣蔚然有生意喜作忽惊黄茅岭稍出青丨丨】
　　玉镜【齐书东昏侯纪自制杂色锦伎衣缀以金花丨丨众宝逞诸意态　南史江淹传襄阳人开古冢得丨丨及竹简古书字不可识王僧防善识字体亦不能谙直云似是科斗书淹以科斗字推之则周宣王之简也　潜确类书黒丨可作丨曰玖　陈陶古镜篇紫皇丨丨蟾蜍字堕地千年光不死　又尚书帝命騐期注丨丨清眀之道也　梁简文帝菩提树颂序照丨丨之神握太平之运　又奉请上开讲啓丨丨宸居金轮驭世　梁元帝请于州立学校表秦焚金篆周亡丨丨羣言争乱诸子相腾　庾信司马裔神道碑铭丨丨云始金行乃搆　又白居易逰悟真寺诗六楹排丨丨四座敷金钿　杨万里过横山塔下诗一生将丨丨千古照金身　又张子容璧池望秋月诗满轮沈丨丨半魄落银钩　又嵩岳志中峰东有丨丨峰峰下时有一镜浮空望之光色如玉　韦庄信州月岩山诗腾腾上天半丨丨悬飞梯　又周必大九华山録李白祠数里至丨丨潭水自南来触岸西折湾环可喜　李白丨丨潭宴别诗作丨丨潭澄眀洗心魂　又岳州诗淡扫眀湖开丨丨丹青画出是君山　无名氏白雪歌鸟啄冰潭丨丨开风敲檐溜水晶折　道潜秋日西湖诗飞来双鹭落寒汀秋水无痕丨丨清　又郑谷春夕伴同年礼部赵员外省直诗冰含丨丨春寒在粉傅仙闱月色多】玉鉴【方夔感兴诗攅峰拥凝碧丨丨开寒眸　路铎卫州赠子深节度诗平分丨丨渔村晚西望黄云寡妇秋　又宋史艺文志许子兵胜苑十卷统军丨丨录一卷　又作监管子冬日至天子东出其国四十六里而坛服青而絻青搢玉总带丨丨朝诸侯卿大夫列士循于百姓号曰祭旦　李维祯日方升赋代丨丨以相摩运璇穹而罔息】
　　玉奁【匳同孔帖徳宗遣内给事朱如玉之安西求玉于阗得丨丨三十　元稹开元观诗醮起彤庭烛香开白丨丨】
　　玉合【榼同剧谈録京国豪士潘将军常乗舟射利因泊江壖有僧乞食留之数日尽心檀施僧以玉念珠一串留赠云宝之不但通财亦有官禄既而迁贸数年藏镪巨万遂均陶朱其后职居左广列第京师常念宝珠贮之以绣嚢丨丨置之于道塲内每月朔则出而拜之　卢纶新茶寄西川相公诗贮之丨丨才半饼寄与阿连题数行　马戴边将诗丨丨酒频倾论功笑李陵】
　　玉妆【同刘禹钖诗花作婵娟丨作丨风流争似旧徐娘】
　　玉梳【弹棊经后序宫人以金钗丨丨戏于妆奁之上魏文帝宫人因更习弹棊　元稹六年春遣怀诗丨丨钿朶香胶解尽日风吹瑇瑁筝】
　　玉翦【时大本白燕诗珠帘十二中间卷丨丨一双髙下飞】
　　玉梭【江总内殿赋新诗诗织女今夕渡银河当见新秋停丨丨　李峤七夕应制诗帝缕升银阁天机罢丨丨　李羣玉感兴诗轧轧挥素手防时停丨丨　白玉蟾武夷宴仙岩诗织就云裳御冷风丨丨随手化成龙　陈防题苍龙戏海图诗天孙织云春锦红丨丨悮落乗刚风　又墨记柴珣国初时人得二李胶法出潘张之上其作丨丨样铭曰柴珣东窑者盖比金玉也】
　　玉灯【西京杂记髙祖初入咸阳宫有青丨五枝丨髙七尺五寸作蟠螭以口衔灯灯然鳞甲皆动焕炳若列星】
　　玉炭【曹唐小逰仙诗行防侍女炊何物满灶无烟丨丨红】
　　玉炉【宋史乐志黄钟羽七宴邹枚云中树燎金炉涧底松岭头梅丨丨香瑞雪飞　香谱三洞珠囊曰天人玉女捣罗天香按擎丨丨烧九和之香　苏颋髙安长公主神道碑铭香满丨丨防摇金缕　曹唐三年冬大礼诗银箭水残河影断丨丨烟尽日华生　陈陶朝元引帝烛荧煌下九天蓬莱宫晓丨丨烟　杨载送林四季羽入京宿卫诗漏残珠阁晓香暖丨丨春髙啓端阳诗黄繖迥廊朝旭淡丨丨当殿午薫微】玉笼【洞冥记元封五年勒毕国贡细鸟以方寸之丨丨盛数百头形如大蝇状似鹦鹉声闻数里之间崔国辅古意丨丨薰绣裳着罢眠洞房　李益汉宫少年行丨丨金锁养黄口探雏取卵伴王孙　刘禹锡伤秦姝行侍儿掩泣收银甲鹦鹉不言愁丨丨　郑嵎津阳门诗雪衣女失丨丨在长生鹿痩铜牌垂　李中鹤诗九华仙翼下晴空万里心难驻丨丨　王安石鹦鹉诗云木何时两翅翻丨丨金锁祗烦寃　又上声韩偓荔枝诗封开丨丨鸡冠涩叶衬金盘鹤顶鲜】
　　玉构【梁简文帝金乐歌乐府山鑪好无比丨丨火窗賖】
　　玉樊【拾遗记盛王时燃丘国献比翼鸟雌雄各一以丨为丨】
　　玉筐【匡同宋书符瑞志髙辛氏之世妃曰简狄以春分元鸟至之日従帝祀郊禖与其妹浴于元丘之水有元鸟衔卵而坠之五色甚好二人竞取覆以丨丨简狄先得而呑之遂孕匈剖而生契　吕覧有娀氏有二佚女为之九成之台饮食必以鼓帝令燕往视之鸣若諡隘二女爱而争搏之覆以丨丨少选发而视之燕遗丨丨北飞遂不反二女作歌一终曰燕燕徳飞实始作为北音　任昉抚军桂阳王墓铭緑图丹纪金简丨丨沈约齐故安陆昭王碑见金运下　庾信周赵国公夫人纥豆陵氏墓志铭丨丨迎燕金笼助蚕　梁宗庙】
　　【登歌殷兆丨丨周始邠王　傅縡采桑曲绮裙映珠珥丝绳提丨丨　萧诠咏衔泥防燕诗衔泥金屋外表瑞丨丨中　鲍溶期尽诗鱼锁生衣门不开丨丨金月共尘埃】
　　玉篚【文献通考郊社考眀堂陈设各设丨币之丨于堂之上下罇坫之间】
　　玉箱【武帝内传冢中先有一丨丨一玉杖此是西胡康渠王所献帝甚爱之　曹植七啓绮井含葩金墀丨丨　梁简文帝七励回风烟于璇题垂珠玑于丨丨王僧孺临海伏府君集序见瑶台下　古诗来至主人门奉药一丨丨　沈佺期七夕曝衣篇曝衣何许曛半黄宫中防女提丨丨　李商隠和张秀才落花有感诗梦罢收罗荐仙归敕丨丨】
　　玉斗【汉书髙帝纪曰闻将军有意督过之脱身去间至军故使臣献璧羽受之又献丨丨范増増怒撞其斗起曰吾属今为沛公虏矣　周书武帝纪保定元年五月丙午晋公防获丨丨以献　梁简文帝七励酌丨丨之英丽照银杯之轻蚁　丁仙芝京中守嵗诗丨丨廵初匝银河落渐微　徐九臯咏史诗金槌击政后丨丨碎増前　杜甫久雨期王将军不至诗忆昔范増碎丨丨未使吴兵着白袍　周权鸿门宴诗丨丨声中霸业空乌江江水还流东　顾瑛书画舫诗并刀落手碎丨丨椰蜜分香属紫云　又竹书纪年帝禹夏后氏母曰修巳生禹于石纽虎鼻大口两耳参镂首戴钩铃胸有丨丨足文履已故名文命　王勃九成宫颂序丹书碧篆神符焕河洛之文丨丨珠衡天骨挺皇王之表又魏书李骞传运有折于丨丨时忽亡于金镜　王逸九思将丧兮丨丨遗失兮纽枢　徐陵与北齐宗室书金衡委御丨丨宵亡　骆賔王饯宋少府序丨丨临吴太阿之气可识金陵背楚小山之路行遥　李之绍贺圣节表璇玑肇纪丨丨储祥　白居易洛川晴望赋金商应律丨丨西建　李白莹上人从弟幼成令问诗丨丨横网户银河耿花宫　又钱起送员外侍御入朝诗霜拂金波树星丨丨城　又琴曲谱录丨丨下古琴弄名　又梁简文帝大法颂序衡表连珠文为丨丨】玉尺【晋书律厯志世説称有田父于野地中得周时丨丨便是天下正尺荀朂试以校已所治金石丝竹皆短校一米　徐陵丹阳上庸路碑圣人作乐箫韶以九成哲王尽礼春官总于三代岂止金门桴竹丨丨调钟公带献眀堂之圗匡衡建后土之议若斯而已乎齐已览孙中丞看可准大师诗序诗丨丨新量出金刀旧翦成　杨万里松江鲈鱼诗买来丨丨如何短铸出银梭直是圎　又五代史赵光逢传赵光逢字延吉父隠唐左仆射光逢在唐以文行知名时人称其方直温润谓之丨界丨　李白上清宝鼎诗仙人持丨丨度君多少才丨丨不可尽君才无时休】
　　玉升【云仙杂记宣帝时西夷怛陁国贡八角丨丨夏以水浇之则无暑冬以火迫之无寒】
　　玉签【韦荘冬日长安感志寄献虢州崔郎中诗才惊素节移铜律又见元冥变丨丨　和凝宫词龙楼露着鸳鸯瓦谁近螭头掷丨丨　温庭筠更漏子词宫树暗鹊桥横丨丨初报眀】
　　玉彭【广韵藻丨丨井上玉槛也】
　　玉绠【齐已贾相公井诗心任短长投丨丨底须三五映金】
　　玉臯【广韵藻丨丨井上桔橰也　梁元帝文丨丨不汲而银瓮满】
　　玉柄【礼记朱干玉戚疏戚斧也以丨饰其丨　南史张诚传后主在东宫集官僚置宴时造丨丨麈尾新成后主亲执之曰当今虽复多士如林至于堪捉此者独张诚耳即手授诚　李白游昌禅师山池诗髙僧拂丨丨童子献霜棃　李端慈恩寺诗篮舆来问道丨丨解谈空　温庭筠谢公墅歌四座无喧梧竹静金蝉丨丨俱持颐　李洞题薛少府庄诗寂寞苔牀卧寒虚丨丨书　李山甫答刘书记诗笔头指金波座上横丨丨皮日休卧疾感春寄鲁望诗乌皮几上困腾腾丨丨清羸媿不能　又醉中即席赠润卿博士诗适越游吴】
　　【一散仙银瓶丨丨两然　罗隠简令生日诗衔丨丨増年筭鹤舞琼筵献夀杯】
　　玉帖【庾信岁晚出横门诗据鞍垂丨丨横腰带锦心　李咸用雪诗樵径花黏履渔舟丨丨舷】玉镟【李贺追赋画江潭苑诗剪翅小鹰斜縚根丨丨花】
　　玉槽【宋齐丘羯鼔诗巧斵牙牀镂紫金最宜平穏丨丨深】
　　玉棺【后汉书王乔传显宗世为叶令每当朝时叶门下鼓不击自鸣闻于京师后天下丨丨于堂前吏人推排终不揺动乔曰天帝独召我耶乃沐浴服饰寝其中葢便立覆宿昔葬于城东土自成坟　杜甫昔游诗丨丨已上天白日亦寂寞　李羣玉伤友诗丨丨来九天鳬舄掩穷泉　苏轼和蔡景繁海州石室诗何年霹雳起神物丨丨飞出王乔墓】
　　玉杵【事文类聚裴航得丨丨臼遂娶云英仙去　刘克荘再获一砚诗三砚联翩买劵成絶胜丨丨聘云英】
　　玉铪【陆安景诗芝台晓用金铛煮星度闲将丨丨量】
　　玉称【庾信为晋阳公主玉律表臣闻上制其礼下习其仪君定其法臣行其事谨造玉律一具并丨丨尺斗升合等始得成功至于分粟累黍量丝数籥实以仰禀圣规叅详神思】
　　玉枹【桴同屈原九歌霾雨轮兮絷四马援丨丨兮击鸣鼓　沈约赛蒋山庙文见瑶席下　谢庄八月侍华林曜灵殿八关斋诗丨丨乗夕逺金枝终夜舒】
　　玉铃【黄庭内景经雷电八振扬丨丨　赵嘏华清宫诗马驯金勒细鹰健丨丨锵　又菊谱丨丨未详所出开以九月中纯白千叶中有细铃甚类大金铃菊】
　　玉鉢【北史魏献文六王传彭城王韶家有二丨丨相盛转而不可出马脑榼容三升玉缝之皆称西域鬼作也】
　　玉筹【徐抛毬乐词歌舞送飞毬金觥碧丨丨】
　　玉防【梁武帝慧可碑丨丨久灰金言未剖】
　　玉臼【梅尧臣食橙寄谢舍人诗丨丨捣虀怜鲙美金盘按酒助杯香　杨万里白兔诗金丹炼成紫皇喜丨丨自携银汉洗　虞集仙游道士余岫云丹室诗洞经即日修眞诀丨丨逢春浴旧丹　吴莱岭南宜蒙生觧渴水歌柏观金茎擎未湿蓝桥丨丨捣空寒】



　　御定骈字类编卷六十七
<子部,类书类,御定骈字类编>
　　钦定四库全书
　　御定骈字类编卷六十八
　　珍宝门三
　　玉
