<!-- { "loadSidebar": true } -->
　　门前【蜀志蒋琬传琬见推之后夜梦有一牛头在丨丨流血滂沱意甚恶之呼问占梦赵直直曰夫见血者事分眀也牛角及鼻公字之象君位必当至公大吉之徴也　齐书徐伯珍传见馆东下　南唐近事进士黄可字不可孤寒朴野深于雅道诗句中多用驴字如献髙侍郎诗云天下传将舞马赋丨丨迎得跨驴賔之类　钱氏私志张天觉丞相召到阙谢表云十年去国丨丨之雀可罗一日还朝屋上之乌亦好　后山诗话白乐天云归来未放笙歌散画防丨丨蜡烛红非富贵语看人富贵者也　徐陵谏仁山深法师罢道书丨丨扰扰我且安眠巷里云云余无惊色　王昌龄何九于客舍集诗丨丨泊舟檝行次入松篠　王维剧嘲史寰诗正值楚王宫里至丨丨初下七香车　杜甫春水诗二月六夜春水生丨丨小滩浑欲平　戴叔伦行路难扬雄闭门空读书丨丨碧草春　李端襄阳曲贾生十八称才子空得丨丨一断肠　刘禹锡同乐天送河南冯尹学士诗见阁上下　又题王郎中宣义里新居诗丨丨巷陌三条近墙内池亭万境闲　白居易琵琶行丨丨冷落车马稀老大嫁作商人妇　王建赠华州郑大夫诗此官出入鳯池头通化丨丨第一州温庭筠张静婉采莲歌城邉杨栁向娇晚丨丨沟水波粼粼　皮日休鱼庵诗枕上悉渔经丨丨空钓具　又懐鹿门县名离合诗十里松萝隂乱石丨丨幽事雨来新　顔萱送羊振文归觐桂阳诗悬鱼庭内芝兰秀驭鹤丨丨薜荔封　方干题松江驿诗丨丨白道通丹阙浪里青山占防乡】
　　门下【战国防齐人有冯暖者贫乏不能自存使人属孟尝君愿寄食丨丨孟尝君曰客何好曰客无好也曰客何能曰客无能也孟尝君笑而受之曰诺　又尊荆轲为上卿舍上舍太子日造丨丨供太牢具异物间进车骑美女恣荆轲所欲以顺适其意　史记张仪传尝従楚相饮已而楚相亡璧丨丨意张仪曰仪贫无行必此盗相君之璧共执张仪掠笞数百　又贾谊传吴廷尉为河南守闻其秀才召置丨丨甚幸爱　又卫青传大将军青日退而骠骑日益贵举大将军故人丨丨多去事骠骑辄得官爵唯任安不肯　又郑当时传庄为太史诫丨丨客至无贵贱无留门者　又司马相如传拜相如为中郎将因巴蜀吏币物以赂西夷至蜀蜀太守以下郊迎县令负弩矢先驱蜀人以为宠于是卓王孙临卭诸公皆因丨丨献牛酒以交驩　后汉书黄香传年九嵗失母思慕憔悴殆不免丧乡人称其至孝十二太守刘防闻而召之署丨丨孝子　韩愈送权秀才序相国陇西公既平汴州天子命御史大夫吴县男为军司马丨丨之士权生实从之来　庾信竹杖赋桓宣武平荆州外白有称楚丘先生来诣丨丨宣武曰名父之子流离江汉孤之责也　皮日休伤卢献秀才诗贵侯待写通丨丨词客偷名入卷中　又魏志程昱传法造于笔端不依科诏狱成于丨丨不顾覆讯　晋书王导传时大旱导上疏辞位诏曰公宜遗履谦之近节遵经国之逺畧丨丨速遣侍中以下敦喻导固让诏累逼之然后视事　宋书百官志见阁下下　又阮长之传在中书省直夜往邻省误着履出閤依事自列丨丨门下以闇夜人不知不受列长之因遣送之曰一生不侮闇室　齐书虞玩之传不谋巧宦而位至九卿徳慙李陵而沗居丨丨尧舜无穷臣亦通矣　唐书百官志丨丨省侍中二人正二品掌出纳帝命相礼仪　又许孟容传自袁髙争卢杞后凡十八年丨丨无议可否者翰墨丛记小丨丨通典谓给事中　云谷杂记丨丨省掌管诏令今诏制之首必冠以丨丨二字此制盖自唐已然傅亮修张子房庙教首曰纪纲唐吕延济注云纪纲为主簿之司教皆主簿宣之故先呼之亦由命今出制首言丨丨是也　司马迁报任安书夫仆与李陵俱居丨丨素非能相善也未尝衔杯酒接慇懃之余欢】
　　门侧【诗疏见门塾下　礼记檀弓曾子与客立于丨丨其徒趋而出曾子曰尔将何之曰吾父死将出哭于巷曾子曰反哭于尔次曾子北靣而吊焉　晋书王沈传亲客隂参于靖室防賔徙倚于丨丨　潘岳哀永逝文俄龙轜兮丨丨嗟俟时兮将升】
　　门傍【周礼司仪每门止一相疏既入门靣东至祖庙之时祖庙西仍有二庙以其诸侯五庙始祖庙在中两厢各有一庙各别院为之则有二门丨丨皆有南北隔墙墙皆通门故得有每门若不然従大门内即至祖庙之门何得有毎门而云门止一相乎故为此解也】
　　门隂【魏志管宁传正始元年戴鵀之鸟巢臶丨丨臶告门人曰夫戴鵀阳鸟而巢丨丨此凶祥也乃援琴歌咏作诗二萹旬日而卒案臶张臶也钜野人时百余歳】
　　门次【后汉书桥传少子十岁独游丨丨卒有三人持杖劫执之入舍登楼就元求货元不与有顷司隶校尉阳球率河南尹洛阳令围守元家球等恐并杀其子未欲廹之元瞠目呼曰奸人无状元岂以一子之命而纵国贼乎促令兵进于是攻之元子亦死　宋书宗炳传髙祖诛刘毅领荆州问毅府咨议参军中永曰今日何施而可永曰除宿衅倍其恵泽贯叙丨丨显擢才能如此而已】
　　门间【史记晏平仲传晏子为齐相出其御之妻従丨丨而窥其夫其夫为相御拥大葢防驷马意气扬扬甚自得也既而归其妻请去夫问其故妻曰晏子长不满六尺身相齐国名显诸侯今者妾观其出志念深矣常有以自下者今子长八尺乃为人仆御然子之意自以为足妾是以求去也　闻见杂録金州道左有石洞入洞十里有石门丨丨有仙人像半掩扉外】
　　门车【汉书万章传与中书令石显相善亦得显权力丨丨常接毂　宋书天竺迦毘黎国传沙门慧琳元嘉中遂参权要朝廷大事皆与议焉宾客辐辏丨丨常有数十两】
　　门旗【宋史舆服志凡命莭度使有司给丨丨二龙虎各一　李华含元殿赋火列丨丨霜交陛防　王建送严大夫赴桂州诗水驿丨丨出山峦洞主参】
　　门防【唐书杨汝士传杨氏自汝士后贵赫为冠族所居静恭里兄弟并列丨丨　又崔崇传为人严伟立朝棱棱有风望不喜交权利忠厚而让阶品当立丨丨终不请　宋史舆服志丨丨木为之而无刃门设架而列之谓之棨防天子宫殿门左右各十二应天数也宗庙门亦如之国学文宣王庙武成王庙亦赐焉唯武成王庙左右各八臣下则诸州公门设焉私门则府第恩赐者许之　白居易寄防之诗外物竟关身底事漫排丨丨系腰章】
　　门燎【周礼阍人大祭祀丧纪之事设丨丨跸宫庙庙门】
　　门橹【宋书沈庆之传庆之复率众军讨幸诸山犬羊蛮缘险筑重城施丨丨甚峻山多木石积以为礧立部曲建旌旗树长帅鐡马成羣】
　　门屏【尔雅丨丨之间谓之宁注人君视朝所宁立处后汉书礼仪志乗舆先到辟雍礼殿御坐东厢遣使者安车迎三老五更天子迎于丨丨交礼道自阼阶三老升自賔阶至阶天子揖如礼三老升东靣三公设几九卿正履】
　　门帘【宋史舆服志凤辇赤质顶轮下有三柱绯罗轮衣络带丨丨皆绣云凤　国史李廙为尚书左丞有清徳其妹刘宴妻也晏方秉权尝造廙宅延至燕室见其丨丨甚乃令潜度广狭以粗竹织成不加縁饰将以赠廙三携至门不敢发言而去】
　　门钥【齐书荀伯玉传世祖夜归上停丨丨待之　宋史职官志六部监门官一员掌司丨丨　又贾逵传军校营城外者每尝朝即未晓启丨丨或辍朝失报启钥如平时逵言禁城当谨启闭不宜慿报者乃治鐡铸常朝字俾持以自信】
　　门牡【急就篇釭锏键鉆冶锢鐈注键以鐡有所坚若丨丨之属也】
　　门锁【鏁同王建故梁国主池亭诗平阳池馆枕秦川丨丨南山一朶烟　周贺送僧诗衡阳旧事秋归去丨丨寒潭几树蝉】
　　门键【中论今使人君视如离娄聪如师旷御如王良射如夷羿书如史籀计如隶首走追驷马力折丨丨有此六者可谓善于有司之职矣何益于治乎无此六者可谓乏于有司之职矣何增于乱乎】
　　门鐍【唐书王璵传帝尝不豫太卜建言祟在山川璵遣女巫乗传分祷天下名山大川巫皆盛服中人防领所至干托州县赂遗狼藉时有一巫美而蛊以恶少年数十自随尤憸狡不法驰入黄州刺史左震晨至舘请事丨丨不启震怒破鐍入取巫斩廷下】
　　门栁【敬括豫章赋见庭梧下　髙适重阳诗真成独坐空搔首丨丨萧萧噪暮鸦　白居易东南行春色辞丨丨秋声到井梧　李咸用早蝉诗丨丨不连野乍闻为早蝉　胡曾彭泽诗英防那堪屈下僚更栽丨丨事萧条】
　　门冬【尔雅□蘼虋冬注丨丨一名满冬博物志敌休乱丨丨百部似丨丨】
　　门鹊【杜甫夜宿西阁诗丨丨晨光起墙髙宿处飞】
　　门状【水经注新丰县故城东三里有坂长二里余堑原通道南北洞开有同丨丨谓之鸿门】门名【宋史舆服志见门禁下】
　　门禁【唐书挺之传先天二年正月望夜胡人婆陁请然百千灯因弛丨丨又追赐元年酺帝御延喜安福门縦观尽夜不息阅月未止挺之上疏諌陈五不可诚意忠到帝纳焉　宋史舆服志时仁宗以京城丨丨不严素无符契命枢宻院约旧制更造铜契中刻鱼形以门名识之分左右给纳以戒不虞而启闭之法宻于旧矣　元史百官志大都留守司秩正二品掌守卫宫阙都城调度夲路供亿诸务及行幸汤沭宴防之所丨丨关钥启闭之事】
　　门例【宋史艺文志王春秋丨丨通解十卷】
　　门类【宋史艺文志丨丨解题十卷】
　　门款【溪蛮丛笑彼此歃血誓约缓急相援名丨丨】
　　门祸【齐书栁世隆传泰始初诸州反叛世隆以丨丨获申事由明帝乃据郡起兵遣使应朝廷】门衅【宋书孝武王皇后传临川长公主上表曰妾遭随竒薄絶于王氏私庭嚣戾致此分异今孤疾防然假息朝夕惟在一子契阔荼炭特兼怜愍否泰枯荣系以为命实愿申其丨丨还为母子推迁僶俛未及自闻先朝慈爱鉴妾丹衷若赐使息彻归第定省仰揆天防或有可寻今事迫诚切不顾典宪敢縁恩焘触冒披闻】门庆【宋书孝武王皇后传自惟丨丨属降公主天恩所覃容及丑末　齐书褚渊等传论贵仕素资皆由丨丨平流进取坐至公卿】
　　门徭【元史成帝纪诏免医工丨丨】
　　门摊【元史成帝纪御史台臣言往南宋时行两税法自阿尔哈雅改为丨丨増课钱至五万锭今宣慰张国纪请复科夏税与丨丨并征以图陞进湖湘重罹其害帝命中书趣罢之　又食货志夲司岁办额课二十八万九千二百余锭除丨丨批验钞外数内茶引一百万张毎引十二两五钱共为钞二十五万锭】门鸣【汉书王莽传十月戊辰王路朱雀丨丨昼夜不絶崔登等曰虞帝辟四门逹四聪丨丨者明当修先圣之礼招四方之士也于是令羣臣皆贺所举四行従朱雀门入而对防焉】
　　门呀【梁周翰五凤楼赋丨丨洞缺若天之裂】
