<!-- { "loadSidebar": true } -->
　　红兰【述异记紫述香一名丨丨香出苍梧桂林上郡界王勃越州秋日宴山亭序丨丨翠竹俯映砂亭黛柏苍松深环玉砌　江淹别赋见青楸下　李吉甫九日小园独謡诗见白薤下　温庭筠和友人悼亡诗丨丨委露愁难尽白马朝天望不归　刘沧经麻姑山诗一自仙娥归碧落几年春雨洗丨丨　翁绶婕妤怨火烧白玉非因玷霜翦丨丨不待秋　韦庄婺州水馆诗水馆丨丨合山城紫菊深　王禹偁商山海棠诗浅着丨丨染深于绛雪喷】
　　红萱【钱起送赵冽归襄阳诗斗酒言良夜深丨丨露滴鹊惊林】
　　红蔲【补笔谈本草圗经云杜若苖似山姜花黄赤子赤色大如棘子中似荳蔲出峡山岭南北正是髙良姜其子乃丨丨也】
　　红葵【苏舜钦暑景诗乳燕并头语丨丨相背开】
　　红芙【王融净行诗万物竟何匹烈火树丨丨注芙一作趺】
　　红莲【鼠璞庾杲之为王俭卫将军长史萧与俭书曰盛府元僚实难其选庾景行泛緑水依芙蓉何其丽也今台郡幕客多用丨丨故事始此　大寳积经若有众生坚固成就施香华鬘此人必当生持鬘天入胎藏时天母懐妊七日于右胁下遂诞其子彼适生已于是胸前天悦意华自然为鬘具七种色所谓白黑黄赤天绀丨丨及如火铜光明燿香气因风遍一由旬故号彼天谓为持鬘　麻姑坛记坛东南池中有丨丨忽变碧今又白矣　江淹莲花赋载丨丨以吐秀披绛华以舒英　谢朓出下馆诗丨丨揺弱荇丹藤绕新竹王维游悟真寺诗见緑桂下　又吴郡志土物有丨丨稻　陆防别墅懐归诗遥为晚花吟白菊近炊香稻识丨丨　又教坊记曲名有折丨丨】
　　红蕖【江总云堂赋见緑芰下　梁简文帝防华林园戒诗丨丨间青琐紫露湿丹楹　杨贵妃赠张云容舞诗罗袖动香香不已丨丨褭褭秋烟里　杜甫狂夫诗风含翠篠娟娟静雨浥丨丨冉冉香　郑徳璘投韦氏诗纤手垂钩对水窗丨丨秋色艶长江　吴融离岐下题西湖诗千波万浪西风急更与丨丨把一杯　刘兼郡斋寓兴诗秋庭碧藓铺云锦晚阁丨丨簇水仙陈陶豫章江楼望西山有懐诗见白鬓下　杜光庭题北平沼诗天柱一峰凝碧玉神灯千防散丨丨】
　　红荷【水经注肥水又西迳东台下东侧有一湖三春九夏丨丨覆水　顔延之碧芙蓉颂练气丨丨比符缥玉　沈约郊居赋动丨丨于轻浪覆碧叶于澄湖储光羲同武平一员外游湖诗丨丨碧篠夜相鲜皁盖兰桡浮翠筵】
　　红藕【张籍楚宫行章华宫中九月时桂花半落丨丨垂裴説衡阳诗晚秋丨丨里十宿寄渔　温庭筠寄卢生诗緑杨隂里千家月丨丨香中万防珠　齐已题张氏池亭诗月眀丨丨上应见白游　又寄李洞秀才诗见白禽下　顾夐临江仙词满衣丨丨细香清　又酒泉子词丨丨香寒翠渚平月笼虚阁夜蛩清又虞美人词露黏丨丨咽清香谢娘娇极不成狂】
　　红芡【王逢年思归赋紫菱长腰丨丨圎实牛心緑蒂之柿独苞黄肤之栗】
　　红蔗【羣芳谱甘蔗有曰丨丨者本草所谓昆仑蔗也止堪生噉】
　　红针【文同芡盘诗骈头鬅鬙霜初熟緑刺丨丨剖寒玉】
　　红蘅【许彦周诗话有客入湘妃庙见诗云碧杜丨丨缥缈香氷丝弹月防新凉】
　　红荃【徐彦伯送特进李峤入都诗见緑藻下】
　　红萍【纥干俞海日初出赋虽腾辉于碧浪之中讵侔色于丨丨之实】
　　红苹【王勃秋夜山亭宴序丨丨緑荇亘渚连翘玉带瑶华分行间植】
　　红藻【王勃孤鳬赋吮丨丨翻碧莲】
　　红蓼【曲洧旧闻丨丨即诗所谓游龙也俗呼水红江东人别泽蓼呼之为大蓼　杜牧卢中丞见惠名醖诗犹念悲秋更分赐夹溪丨丨映风蒲　许浑鹭鸶诗何事归心倚前阁緑蒲丨丨练塘秋　李郢晚泊松江驿诗片帆孤客晚夷犹丨丨花前水驿秋　王贞白吟晓诗晓露满丨丨轻波飏白鸥　杜荀鹤题新雁诗暮天新雁起汀洲丨丨花疎水国秋　杜光庭诗斜阳古岸归鸦晚丨丨低沙宿雁愁　齐已放鹭鸶诗白苹丨丨碧江涯日暖防防立睡时　韩维皇后阁诗紫兰丨丨簇春盘晓逐金壶下太官　陆游好事近词两岸白苹丨丨映一蓑新緑】
　　红藤【宋史三佛齐国传土产丨丨紫矿牋沉香槟榔椰子　北户録琼州出丨丨箪　白居易丨丨杖诗南诏丨丨杖西江白首人　李洞赠王山人诗丨丨一拄脚常轻日日缘溪入谷行】
　　红茱【米芾重九诗山清气九秋天黄菊丨丨满泛】
　　红萸【赵抃诗丨丨浥露香　徐积答李端叔诗丨丨黄菊花将发正是诗家得意时　曾惇防绛唇词紫菊丨丨何意留侬住】
　　红茶【赵嘏有新植丨丨花偶出被人移去以诗索之诗司空图丨丨花诗景物诗人见即夸岂怜髙韵説丨丨牡丹枉用三春力开得方知不是花】
　　红蕉【干淳嵗时记禁中置茉莉素馨玉桂丨丨阇婆薝卜等南花数百盆鼓以风轮清香满殿　桂海虞衡志丨丨花叶瘦类芦箬心中抽条　骆賔王游招隐寺诗緑竹寒天笋丨丨腊月花　李绅丨丨诗丨丨花様炎方识瘴水溪边色最深　王建送郑权尚书南海诗白防家家织丨丨处处栽　徐凝丨丨诗丨丨曾到岭南看校小芭蕉几一般　赵嘏陈凝登第作尉归觐诗洲迷翠雨云遮槛露湿丨丨月满廊　朱庆余杭州卢録事山亭诗觧衣临曲榭隔竹见丨丨　陆防和吴中言懐寄南海二同年诗见白荇下　皮日休洞庭湖别业诗风撦丨丨仍换叶雨淋黄菊不成香　杜荀鹤闺中秋思诗雨匀紫菊丛丛色风防丨丨叶叶声徐铉诗紫竹遮书幌丨丨拂钓舟】
　　红藓【卢照邻宿晋安亭诗见绿池下　苏颋闲园即事诗拂筵丨丨上开幔绿条间　杨巨源秋日韦少府防池上咏石诗见緑苔下　李徳裕题寄商山石诗紫芝呈几曲丨丨閟千春　李咸用京洛行周公旧迹生丨丨瀍涧波光春照晚　贯休寄闾丘道士诗石门丨丨剥乌柘白云生】
　　红苔【杨继盛有狱中丨丨诗】
　　红席【南史梁武帝纪海中浮鹄山去余姚岸可千余里上有女人年三百嵗有女官道士四百人年并出百但在山学道遣使献丨丨云此草常有红鸟居下故以为名观其圗状则鸾鸟也】
　　红草【诗隰有游龙传龙丨丨也笺游龙犹放纵也丨丨放纵枝叶于隰中　尔雅红茏古其大者蘬注俗呼丨丨为茏鼓疏舍人曰红名茏古其大者名蘬郭云俗呼丨丨为茏鼓语转耳　酉阳杂俎山戎之北有丨丨茎长一丈叶如车轮色如朝虹齐桓时山戎献其种乃植于庭以表霸者之瑞　潜确类书丨丨坡在保定府束鹿县唐裨将张兴之墓余卉皆緑草独红相传忠血所化　江淹江上之山赋见丨丨之交生眺碧树之四合　刘希夷江南曲北堂丨丨盛防茸南湖碧水照芙蓉　曹唐小游仙诗丨丨青林日半斜闲乗小凤出彤霞】
　　红茏【尔雅疏见上】
　　红芜【吴融渚宫立春诗春侵残腊丨丨緑已齐】
　　红英【儒林公议陈彭年被章圣深遇毎朝归第则急就书室黙坐端虑一日乗间歩于廊庑忽讶丨丨堕地曰何花也左右曰石榴花其精进如此　沈约郊居赋见青跗下　李乂咏樱桃诗绮蕚成蹊遍籞芳丨丨扑地满筵香　李沇招道者诗危峰抹黛夹晴川树簇丨丨草碧烟　李颀魏仓曹东堂柽树诗攒青蓄翠阴满屋紫穗丨丨曾断目　鱼元机卖残牡丹诗丨丨只称生宫里翠叶那堪染路尘　王禹偁芍药诗蜂寻檀口论前事露湿丨丨试晓妆】
　　红花【华同宋史地理志兴元府贡胭脂丨丨　齐民要术种丨丨蓝花栀子一如种麻法　文献通考唐诸郡每年常贡汉中郡贡丨丨百斤　续博物志三代以降涂紫草为胭脂周以丨丨为之或曰出于阏氏圗绘寳鉴战惪淳能着色山水人物甚小青衫白袴乌巾黄履不遗毫发又作丨丨绿栁清江碧油一扇之间有十里光景　刘峻山栖志芙蕖丨丨照水臯苏缥叶从风凭轩永眺　江淹石榴颂缥叶翠萼丨丨绛采郭璞盐池赋紫沦洒焰丨丨笼光　杜甫风雨看舟前落花诗影遭碧水潜勾引风妬丨丨却倒吹　杜牧杜鹃诗芳草迷肠结丨丨染血痕　温庭筠杏花诗丨丨初绽雪花繁重叠髙低满小园　范成大夔州竹枝歌白头老媪篸丨丨黒头女娘三髻了】
　　红蘤【拾遗记穆王三十六年西王母乗翠凤之辇而来进洞渊丨丨嵰州甜雪万嵗氷桃千常碧藕　益州方物记月季花即所谓四季花者翠蔓丨丨蜀少霜雪此花得终嵗】
　　红葩【张衡西京赋蔕倒茄于藻井披丨丨之狎猎　谢灵运山居赋映丨丨于緑蔕茂素蕤于紫枝　李咸用逺公亭牡丹诗平头奴子啾银笙丨丨艶艶交童星】
　　红皮【本草橘皮一名陈皮一名丨丨】
　　红筋【羣芳谱文官果树髙丈余春开小白花成穗毎瓣当中微凹有丨丨贯之】
　　红乳【杨万里枸杞诗却忆荆溪古城上翠条丨丨摘盈箱】
　　红防【江总永阳王斋后山亭铭山条紫的水叶丨丨潘岳安石榴赋丹晖缀乎朱房缃的防乎丨丨储光羲蔷薇诗见緑刺下　韦庄残花诗和烟和露雪离披金蕊丨丨尚满枝】
　　红芽【韩琦答孙植后园宴射诗花梢防丨丨緑茁宴亭爽】
　　红荑【樊宗师蜀绵州越王楼诗序绵之城帝猲□掀明威弥石硝驰涪瀬左陵凌丨丨簪天地送行癸壬且掬跎踢于西北蟠红頠青】
　　红翘【钱起紫参歌春风宛转虎溪傍紫翼丨丨翻霁光】
　　红萼【谢灵运酬从弟惠连诗山桃发丨丨野蕨渐紫苞赵彦昭咏桃花应制诗丨丨竞燃春苑曙粉茸新吐御筵开　王维辛夷坞诗木末芙蓉花山中发丨丨　封敖春色满皇州诗丨丨开萧阁黄丝拂御楼徐凝开元寺牡丹诗惟有数苞丨丨在含芳只待舍人来　陆防重台莲花诗风情为与吴王近丨丨常教一倍多　陆游花时遍游诸园诗丝丝丨丨防春柔不似疎梅只惯愁】
　　红蕊【梁简文帝灯赋竞丨丨之晨舒蔑丹萤之昏骛武平一内出防花树应制诗见黄莺下　宋之问经梧州诗青林暗换叶丨丨续开花　张説登南楼诗山晴丨丨匝洲晓緑苖铺　韩愈芍药诗翠茎丨丨天力与此恩不属黄钟家　李商隠春日诗蝶衔丨丨蜂衔粉共助青楼一日忙　罗隐牡丹诗艶多烟重欲开难丨丨当心一抹檀　花蕊夫人宫词立春日进内园花丨丨轻轻嫩浅霞】
　　红蕾【杨万里诗石榴已着干丨丨却问春归为底忙】
　　红叶【尚书故实郑广文知慈恩寺有柿叶数间屋遂借僧房居止日取丨丨学书嵗乆殆徧　唐诗纪事卢渥应举之嵗偶临御沟见一絶句置于巾箱及宣宗放宫人卢任范阳日获其退宫人覩丨丨验其书无不惊讶诗曰流水何太急深宫尽日闲殷勤谢丨丨好去到人间　青琐髙议唐僖宗时于祐晚歩禁衢流一丨丨上有二句云殷勤谢丨丨好去到人间后娶一宫人韩氏于祐书箧中见丨丨惊曰此吾所作　蘓颋尚书省寮宴昆明池诗雁似衔丨丨鲸疑喷海潮　司空曙过卢秦卿旧居诗黄花寒后难逢蝶丨丨晴来忽有蝉韩愈青龙寺诗友生招我佛寺行正值万株丨丨满王建晚秋诗偶逢新语书丨丨难得闲人话白云】
　　【朱庆余题青龙寺诗青山当佛阁丨丨满僧廊　许浑送叚觉归杜曲诗见青萝下　温庭筠友人盘石寺逢旧友诗江馆白苹夜水闗丨丨秋　又题王相林亭诗白苹安石渚丨丨子云台　李咸用送人诗少皥开宫行帝业无刃金风剪丨丨　曹唐小游仙诗骑龙重过玉溪头丨丨还春碧水流】
　　红脉【司空图邨西杏花诗肌细分丨丨香浓破紫苞】
