<!-- { "loadSidebar": true } -->
　　薇蕨【梁书阮孝绪传昔周德虽兴夷齐不厌丨丨汉道方盛黄绮无闷山林为仁由已何闗人世　李德裕平泉山居杂记首阳翠微尚有丨丨山阳旧径唯存竹木　王令藏芝赋序自古诗之作见于今者凡三百篇其以风赋比兴而附见于物若苹蘩丨丨荇苞苦藿荑唐葍蓫瓠匏葛鬰薁葵藚葑芹藻莫茅茶蕳苓蓬莠□蒿苌蒲萑苇葭菼萧艾稂荍蓍芑禾麻菽麦黍稷豆菽秬秠穈粟稻梁菅苎卷耳芣苢菁莪莠葽荷华游龙茹芦芍药之类杂见并出然此特草耳其多盖如此而未甞及芝也　刘基述志赋采丨丨于山阿兮撷芹藻于水濵　杜甫解闷诗见州下　又早发诗见粟马下　孟郊长安羁旅行野防藤竹轻山蔬丨丨新苏轼和陶归园田居诗我饱一饭足丨丨补食前　黄庭坚长芦寺下诗思归诚独乐丨丨渐春荣　元好问赠休粮张链师诗见说西山好丨丨一枝青竹愿随君范梈赠邓提举之官江浙诗月盈自有时徯君采丨丨　潘音山中寄友人诗见稻粱下　陈髙丁酉岁述懐诗故土多丨丨春江有鲤鲂　郭钰氷山诗从今寄语问津人风雨西山丨丨老】
　　薇芜【尔雅见蘪芜下　广志丨丨香草魏武帝以藏衣中　张衡南都赋薜荔蕙若丨丨荪苌】薇蘅【水经注锡县有锡义山世传列仙所居山髙谷深多生丨丨草其草有风不偃无风独揺】薇衔【本草集解丨丨生汉中川泽及冤句邯郸七月采茎叶隂干】
　　薇兰【易林冬采丨丨地冻坚难】
　　薇藿【曹植赠徐干诗顾念蓬室士贫贱诚足怜丨丨弗充虚皮褐犹不全】
　　薇露【干淳起居注侍宴官吴郡王已下各赐金柈盏匹段并丨丨酒香茶等】
　　薇垣【袁桷元旦朝回诗词臣不识金泥秘指防丨丨颁六符　倪瓉赋萨仲明半野轩诗见圃下】薇帐【陈樵李夫人赋瑜珥在几茵冯在车芬若未寒丨丨在华翰有防蛾之绿奁余渍粉之　李贺二月诗丨丨逗烟生绿尘金翘峨髻愁暮云　范成大初秋园池草木诗丨丨半生春艳桂丛四季秋香】薇歌【段成已首阳晴雪诗丨丨一曲对西山万古清愁老翠峦】
　　薇作【诗见薇菜下　又传丨菜丨生也】
　　薇生【诗采薇笺西伯将遣戍役先与之期以采薇之时今丨丨矣先辈可以行也疏文王将以出伐豫戒戍役期云采薇之时兵当出也王至期时乃遣戍役而告之曰我本期以采薇之时今丨亦丨止是本期已至汝先辈可以行矣】
　　薇柔【诗采薇采薇丨亦丨止传柔始生也笺柔谓脃脕之时】
　　薇刚【诗采薇采薇丨亦丨止传少而刚也笺刚谓少坚忍时】
　　蕨
　　蕨芽【尔雅蕨虌疏郑云今丨丨所在山谷有之　杜甫客堂诗石暄丨丨紫渚秀芦笋绿　黄庭坚上萧家峡诗趁虚人集春疏好桑菌竹萌烟丨丨　陆游赠石帆老人诗溪叟旋分菰米滑山童新采丨丨肥　陈傅良上已清明诗赖得二昆同一客丨丨蒲笋短檠邉又送杨似之提举湖南诗见笋下　元好问自邓州幕府暂归秋林诗升斗微官不疗饥中林春雨丨丨肥　朱德润访刘道士诗春入山坳长丨丨青童邀我饭胡麻】
　　蕨苗【杨万里题张以道上舍寒緑轩诗雷声一夜雨一朝森然送出如丨丨】
　　蕨根【杨万里步过分水岭诗石从何代落丨傍旧丨生卢琦山行杂咏山雾欲收红日晏丨丨新洗碧潭浑】
　　蕨手【杨万里宿南岭驿诗丨丨犹拳已箸长菊苗初甲可羮甞】
　　蕨拳【葛长庾麻姑赋栁眉花面不成笑笋角丨丨聊自申　方回舟行清溪入歙诗丨丨欲动茗抽芽节近清明路近家】
　　蕨薇【诗见桋下　刘基吊诸葛武侯赋丨丨不可以食兮焉睘睘而独处　储光羲吃茗粥作淹留膳茶粥共我饭丨丨　陆游晚饭罢小立门外有作诗此心何敢慕轻肥尚媿无功饱丨丨　杨载送薛元卿归龙虎山诗金门诏下羽人归欲向山中采丨丨　段成已送冯资深归西山诗此去莫忧缾粟罄西山雨足丨丨多　揭傒斯送谭仲章归长沙诗亦欲投簪去从君采丨丨】
　　蕨菜【明一统志丨丨兖州府曲阜县出　贡师泰送明原道赴南丰判官诗诗成江驿梅花瘦酒醒山城丨丨肥】
　　蕨萁【本草蕨释名虌时珍曰尔雅云蕨虌也菜名陆佃埤雅云蕨初生无叶状如雀足之拳又如人足之蹶故谓之蕨周秦曰蕨齐鲁曰虌初生亦类鼈脚故也其苗谓之丨丨】
　　蕨酱【韩驹曹山老送笋蕨与诸禅客同食诗丨帯寒山丨笋兼头子油】
　　蕨茎【尔雅蕨虌疏丨山菜也初生似蒜丨紫黒色可食如葵】
　　蕨攗【尔雅蔆丨丨疏蔆一名丨丨郭云蔆今水中芰者字林云楚人名蔆曰芰可食国语曰屈到嗜芰俗云蔆角是也】
　　蕨长【杨万里过陂子迳诗一事说来人不信丨丨如树蚓如蛇】
　　蕨肥【翁卷山中诗鸣泉漱石寒蒲洁宿雾蒸泥早丨丨倪瓉画溪山春晓图诗连舸载书烟渚泊提壶入林春丨丨】
　　藿
　　藿叶【礼记少仪注聂之为言牒也先丨丨切之复报切之则成脍　唐太宗赋得白日半西山诗丨丨随光转葵心逐照倾　苏轼携白酒鲈鱼过詹使君食槐叶冷淘诗青浮卵椀槐芽饼红防氷盘丨丨鱼】藿豆【易林树栽丨丨为鹿食君不慎护秋无收入】
　　藿蘼【沈与求客游元都赋酌余波之清泠撷遗芳之丨丨】
　　藿茹【傅杂诗厨人进丨丨有酒不盈杯】
　　藿羮【战国防见豆饭下　南齐书刘善明传丨丨布被犹笃鄙好恶色憎声暮龄尤甚　易林见菽豆下】藿食【后汉书刘陶传臣伏读铸钱之诏平轻重之议访覃幽微不遗穷贱是以丨丨之人谬延逮及　南齐书杜京产传葺宇穷岩采芝幽涧耦耕自足薪歌有余确然不羣淡然寡欲麻衣丨丨二十余载虽古之志士何以加之　说苑东郭祖朝上书于晋献公请闻国家之计献公曰肉食者已虑之矣丨丨者何预焉祖朝曰肉食者一旦失计于庙堂之上若臣等丨丨宁无肝胆涂地于中原之野乎　萧子良启民特尤贫连年失稔草衣丨丨稍有流亡　沈约与约法师书此生笃信精深甘此丨丨　卢照邻同崔少监作双槿树赋序若布衣藜杖岩栖丨丨当尧时而非吏处汉代而无田学涉芜浅文多瞽陋宜其屏窜用其静黙　掲傒斯京城闲居诗裘褐不自蔽丨丨空营营】
　　藿质【江淹为萧骠骑譲豫司二州表伏愿天铸广裁地灵厚载特垂蠲渥使不矜盈则丨丨蓬性庶无矫夺】
　　藿香【广志丨丨出海邉国茎如都梁叶似水苏可着衣服中　南方草木状丨丨出交阯九真武平兴古诸国吏民自种之丛生五六月采日干乃芬香　法珠林四月八日浴佛法当取三种香一都梁香二丨丨三艾纳香　潜溪诗眼古诗云博山炉中百和香郁金苏合及都梁又云氍毹五木香迷迭及都梁按广志都梁香出交广形如丨丨迷迭出西域魏文帝有迷迭香赋　本草丨丨释名兜娄婆香时珍曰豆叶曰藿其叶似之故名　江淹丨丨颂桂以过冽麝以太芬讵及丨丨防馥防薰】
　　藿菽【栁宗元武功县丞防壁记盖常为稷州已而复县其土疆沃美髙厚有丘陵坟衍之大其植物丰畅茂遂有秬秠丨丨之宜　晁补之求志赋曽丨丨不足以化兮求予身其庶几　刘基雨中杂诗囊橐罄留赀丨丨难充食】
　　藿薇【曽巩寄子进弟诗我与子事亲未饱丨与丨】
　　藿山【明一统志丨丨在肇庆府德庆州东北五里山有草如藿】
　　藿泽【易林双鸟并飞欲归稻池径涉丨丨为矢所射伤我胸臆】
　　藿溪【明一统志丨丨在漳州府龙岩县东北源自连城县下流入九龙江昔人甞闻溪邉有藿香因名】藿囊【俗说何承天顔延年俱为郎何问顔曰丨丨是何物顔答曰此当复何解邪丨丨将是卿】藿蠋【庄子奔蜂不能化丨丨越鸡不能伏鹄卵　陈章腐草为萤赋并桃虫而映彼中林齐丨丨而光于旧圃】
　　藿蒳【左思吴都赋见姜彚下】
　　蒌
　　蒌叶【栁贯送文郎中赴交趾诗炎风苦雨烦珍重丨丨槟榔取次甞】
　　蒌蒿【诗翘翘错薪言刈其蒌疏释草云购商蒌郭云商蒌丨丨也生下田初生可啖　本草白蒿释名蘩由胡丨丨蔏　野菜谱丨丨春采苗叶熟食夏秋茎可作虀心可入茶　苏轼惠崇春江晚景诗丨丨满地芦芽短正是河豚欲上时　栁贯洪州歌诗丨丨鲜胜鸡苏满尺河豚玉作肤】
　　蒌翣【礼记檀弓人死斯恶之矣无能也斯倍之矣是故制绞衾设丨丨为使人勿恶也】
　　蒿
　　蒿草【魏文帝陌上桑乐府寝丨丨荫松柏涕泣雨面霑枕席】
　　蒿树【陈髙诗黍田荒出草丨丨大如杨】
　　蒿林【嵇康述志诗斥鷃擅丨丨仰笑神凤飞】
　　蒿芹【韩愈陪杜侍御防湘西两寺诗涧蔬煮丨丨水果剥菱芡　梅尧臣答宣阗司理诗自慙流浪踪不得丨丨匹】
　　蒿菱【抱朴子外篇一条之枯无损繁林之蓊蔼丨丨冬生无解觱发之肃杀】
　　蒿蒌【楚辞吴酸丨丨不沾薄只注叶似艾生水中脆美可食】
　　蒿蓬【易林洪鱼逆流至人潜去丨丨代柱大屋颠仆沈约修竹弹甘蕉文今月某日有台西阶泽兰萱草到园同诉自称虽慙杞梓颇异丨丨　陶潜咏贫士诗仲蔚爱穷居绕宅生丨丨　苏轼送程建用诗凿垣种丨丨嘉谷谁复省　又元修菜诗马援载薏苡罗生等丨丨】
　　蒿萍【熊朋来瑟赋始肄丨丨之食载歌寤寐之服】
　　蒿刍【唐书五行志咸通十二年正月汾州孝义县民家鼠多衔丨丨巢树上】
　　蒿兰【孟郊湘怨诗昧者理芳草丨丨同一锄】
　　蒿萧【史记日者传兰芷芎防弃于广野丨丨成林使君子退而不顾】
　　蒿苋【张籍新桃行诗髙未出墙颠丨丨相凌摩】
　　蒿藜【杜甫无家别诗寂莫天宝后园庐但丨丨　韩愈南内朝贺归呈同官诗树以松与柏不宜间丨丨邹浩诗露零欺鬓髪犬吠隔丨丨】
　　蒿荻【水经注沔水又东迳猪兰桥桥本名荻兰桥桥之左右丰丨丨于桥东刘季和大养猪襄阳太守曰此中作猪屎臭可易名猪兰桥百姓遂以为名矣】
　　蒿橹【苏轼诗废宅生丨丨】
　　蒿莎【司马光稷下赋譬若兰芷丨丨布濩于云梦之洳鸿鹄鸧鼔舞于渤澥之涯】
　　蒿麻【本草白芷释名白茝芳香泽芬苻蓠虈莞叶名丨丨药】
　　蒿艾【晋书皇甫谧传谧上疏曰陛下披榛采兰并取丨丨臣惟顽蒙备食晋粟　齐书纪僧真传僧真梦丨丨生满江惊而白之太祖曰诗人采萧萧即艾也萧生防流卿勿广言　蒋防草上之风赋飘杜蘅而芳气自遥歴丨丨而清声渐逺　梅尧臣凌霄花赋夫何此草一旦一夕而遂曰凌霄是使藜藿丨丨慕髙艳而仰翘翘也　韩愈南山髙树行汝落丨丨间几时复能飞贯休秋末江行诗天际霜雪作水边丨丨衰　黄庭坚谢张泰伯惠黄雀酢诗残飞丨丨间入网辄万数】
　　蒿荠【程俱春日写怀诗春风遍芳华一国尽狂醉穷阎独不知但见长丨丨】
　　蒿蔚【李翺释懐赋防馨香之兰兮树丨丨以罗列】
