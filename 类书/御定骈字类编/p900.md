<!-- { "loadSidebar": true } -->
　　三旦【战国策苏代为燕说齐未见齐王先说淳于髠曰人有卖骏马者比丨丨立市人莫之知往见伯乐曰臣有骏马欲卖之比丨丨立于市人莫与言子还而视之去而顾之臣请献一朝之费伯乐乃还而视之去而顾之一旦而马价十倍今臣欲以骏马见于王莫为臣先后者足下有意为臣伯乐乎　宋书百官志丞相有疾御史大夫率百僚丨丨问起居　魏书王肃传髙祖以乆旱不雨彻膳丨丨　说苑吴欲伐荆曰敢有諌者死舍人少孺子者欲谏不敢则懐九操弹游于后园如是者丨丨　新论昔有卖良马于市者已丨丨矣而市人不顾乃谓伯乐曰吾卖良马而市人莫赏今子一顾请献半马之价于是伯乐造市来而迎睇之去而目送之一朝之价遂至千金此马非昨为驽骀今成駃騠也由人莫之赏求有为之顾眄者也　易林狐嘈向域丨丨悲鸣邑主大惊】
　　三夕【宋史张方平传以侍讲学士知滑州徙益州未至或扇言侬智髙在南诏将入寇摄守亟调兵筑城日夜不得息民大惊扰朝廷闻之发陜西步骑兵仗络绎往戍蜀诏趣方平行许以便宜从事方平曰此必妄也道遇戍卒皆遣归他役尽罢适上元张灯城门丨丨不闭得卭部川译人始造此语者枭首境上而流其余党蜀人遂安　元史世祖纪夏四月壬午檀州陨黒霜丨丨　易林见二朝下　齐东野语后夫人进御春秋传曰晦滛惑疾明滛心疾以辟六气故不从月之始但放月之生耳其九嫔已下皆九人而御八十一人为九夕世妇二十七人为丨丨九嫔九人为一夕夫人三人为一夕凡十四夕后当一夕为十五夕明十五日则后御十六日则后复御而下亦放月以下渐就于微也　元稹赠毛仙翁诗见一言下】
　　三暮【晋三峡謡朝见黄牛暮见黄牛三朝丨丨黄牛如故　李白上三峡诗见三朝下　韩愈雪诗浩浩过丨丨悠悠帀九垓】
　　三夜【礼记曾子问孔子曰嫁女之家丨丨不息烛思相离也　吕览齐王疾痏使人之宋迎文挚文挚至视王之疾谓太子曰王之疾必可已也虽然王之疾已则必杀挚也太子曰何故文挚对曰非怒王则疾不可治怒王则挚必死太子顿首彊请文挚曰诺请以死为王与太子期而将徃不当者三齐王固已怒矣文挚至不解屦登牀履王衣问王之疾王怒而不与言文挚因出辞以重怒王王叱而起疾乃遂已王大怒不恱将生烹文挚太子与王后急争之而不能得果以鼎生烹文挚爨之三日丨丨顔色不变文挚曰诚欲杀我则胡不覆之以絶隂阳之气王使覆之文挚乃死　易林丨丨不寝忧来益甚戒以危惧弃其安居　杜甫梦李白诗丨丨频梦君情亲见君意　白居易早春题少室东岩诗月留丨丨宿春引四山行　又失鹤诗九霄应得侣丨丨不归笼　元稹江陵三梦诗君骨乆为土我心长似灰百年何处尽丨丨梦中来　苏轼次韵答黄安中兼简林子中诗见一春下　又和苏州太守王规父侍太夫人观灯之什余时以刘道原见访滞留京师不及赴此会诗美酒留连丨丨月丰年倾倒五州春方囘喜晴行野次忽惊丨丨雪林端初住五更风】三昔【僧德洪题跋欧阳率更以书画名世见钟太傅碑爱其笔法卧其下丨丨不忍去率更嗜世间法且尔况出世间法乎】
　　三宿【左传见一宿下　孟子千里而见王不遇故去丨丨而后出昼是何濡滞也　又予丨丨而出昼于予心犹以为速　宋史乐志饬躬丨丨泰畤缛仪多易林丨丨无主南行劳苦东里失利丧其珍寳　齐东野语孟子丨丨出昼髙邮有老儒黄彦利谓孟子去齐丨丨而出昼读如昼夜之昼非也史记田单传载燕初入齐闻昼邑之人王蠋贤刘熙注云齐西南近邑音获故孟子丨丨而出时人以为濡滞也此说甚新而有据云笈七籖登山住止安居审地吉凶法当以戊巳之日黄书九地三十六音文白纸上置所居中央以盆覆】
　　【之丨丨开看若有黄色润纸大吉青则下白则凶紫色得神仙　明一统志丨丨山在肇庆府四防县西一百四十里山有三峰若列宿　陶景枢域诗丨丨丽天序两金标地英　白居易答微之咏懐见寄诗分袂二年劳梦寐并牀丨丨话平生　郑谷访姨兄王斌渭口墅诗丨丨忘归去圭峰恰对门　曹唐题武陵洞诗丨丨武陵溪上月始知人世有秦时　皮日休丨丨神景宫诗见一来下　苏轼别黄州诗见一身下　又郁孤台诗他年丨丨处准拟系归舟　王阮时有感诗丨丨敢云桑下恋四翁终愿橘中藏　黄溍次韵答蒋春卿诗握手遽成丨丨恋论心那觉十年迟　尹廷髙双溪道中值风雨诗竹舆咿轧岭岖﨑丨丨才方出翠微元好问望崧少诗结习尚余丨丨恋残年多负半生闲　虞集次韵张蔡国公淡庵青山寺诗身随云影留】
　　【丨丨心了泉声絶百非】
　　三更【宋书厯志见一唱下　宋史律厯志见二更下又赵昌言传时盐铁副使陈象舆与昌言善知制诰胡旦度支副使董俨皆昌言同年右正言梁颢常在大名幕下四人者日夕防昌言之第京师为之语曰陈丨丨董半夜　晋孟珠曲将欢期丨丨合冥欢如何走马放苍鹰飞驰赴郎期　又子夜变歌人传欢负情我自未尝见丨丨开门去始知子夜变　宋西曲歌乌夜啼可怜乌臼鸟强言知天曙无故丨丨啼欢子冐闇去崔颢七夕诗班姬此夕愁无限河汉丨丨看斗牛杜甫漫成诗江月去人只数尺风灯照夜欲丨丨　又】
　　【北风诗万里鱼龙伏丨丨鸟兽呼　韩愈月蚀诗元和庚寅斗插子月十四日丨丨中　戎昱桂州腊夜诗坐到丨丨尽仍归万里赊　又宿桂州江亭呈康端公诗独向东亭坐丨丨待月开　髙适送别诗昨夜离心正郁陶丨丨白露西风髙　张乔江行夜雨诗万里波连蜀丨丨雨到船　贯休秋夜懐嵩少因寄洛中旧知诗紫金地上丨丨月红藕香中一病身　姚合对月诗银轮玉向东流莹浄丨丨正好游　崔涂春夕诗蝴蝶梦中家万里子规枝上月丨丨　张南史秋夜闻鴈诗北渚丨丨闻过鴈西城万木动寒砧　髙蟾偶作诗见一觉下　李商隐夜半诗丨丨三防万家眠露欲为霜月堕烟　温庭筠侠客行白马夜频惊丨丨霸陵雪罗隐秋夜寄进士顾荣诗秋河耿耿夜沉沉往事丨丨尽到心　李咸用春夜闻雨诗春雨丨丨洗物华乱和丝竹响豪家　皮日休鲁望以轮钩相示缅懐髙致诗见一舍下　王建宫词红灯睡里唤春云云上丨丨直宿分　李涉秋夜题夷陵水馆诗丨丨浦上巴歌歇山影沉沉水不流　徐积送倪敦复诗四壁无灯窗有月直无老梦到丨丨　苏轼诏还至都门先寄子由诗见一顷下　又江月诗丨丨山吐月栖鸟亦惊起记寻梦中游清絶正如此　又赠孙莘老诗暂借官奴遣吹笛明朝新月到丨丨　又夜泛西湖诗今夜吐艳如半璧游人得向丨丨看　又六月二十日夜渡海诗参横斗转欲丨丨苦雨终风也觧晴　又次韵穆父尚书侍祠郊丘瞻望天光退而相庆引满醉吟诗令严钟鼓丨丨月野宿貔貅万灶烟　又再和杨公济梅花诗他年欲识吴姬面秉烛丨丨对此花　范成大新凉夜坐诗见一尺下　杨万里夜坐诗见一睡下　陈与义夜步隄上诗十月鴈背髙丨丨河流去　洪希文寿峰玩月诗河汉无云天万里溪山不夜月丨丨　顾瑛尧文文学过访赋别兼简寉斋薛眞人诗惊回赤壁丨丨梦开徧桃花一树春　又戏答陆静逺诗西风鹤背丨丨梦笑看璚花作醉乡　虞集舟次湖口诗霜气隔篷才数尺斗杓插地已丨丨　王恽梦升天诗沈沈玉漏丨丨后鹏背扶揺九万搏　元好问夜雪诗丨丨残醉未全醒梦里娇儿索乳声　又饮酒诗丨丨风露下巾袖警微湿　赵秉文辕门不寐诗萧萧传柝月丨丨欹枕辕门聼鼓声　卢琦泊洗溪驿诗梦魂曽到桐隂下夜未丨丨却又回　倪瓒题画赠僧诗篝灯染笔丨丨后逺岫疎林亦耐看　杨允孚滦京杂咏诗老龙忽作丨丨雨顷刻茅檐数尺余　方囘江行大雨水涨诗孤篷酒醒丨丨雨滴碎愁肠是此声　尹廷髙长芦舟中夜坐诗万折河流曲丨丨斗柄横　陈基福山港口待潮诗见一尺下　纳新巢湖述懐寄四明张子益诗见一川下吴师道姑苏台诗半空画烛西子醉丨丨铁甲东门来　黄庚秋夜和月山韵诗见一枕下　谢宗可竹夫】
　　【人诗应无云雨丨丨梦自有氷霜六月秋　张宪聼雪斋诗袁安政无寐欹枕漏丨丨　袁易过长安堰诗丨丨灯火鱼龙动千里星河鴈鹜鸣】
　　三鼓【左传见一鼓下　晋书周访传见一甄下　宋书礼志见二鼓下　陈书宣帝纪朕既慙暗合良皆披览兼昔经督戎备尝行陈齐以七步肃之丨丨得自胷襟指掌可述　南史武穆裴皇后传上数游幸诸苑囿载宫人后从车宫内深隐不闻端门鼓漏声置钟于景阳楼上应五鼓及丨丨宫人闻钟声早起庄饰　宋史礼志丨丨举赤旗变鋭阵诸军相属鱼贯斜列前利后张为衡敌之形亦依前节次讫　元史礼乐志见一鼓下　吕荣义上庠録唐制礼部试举人夜以丨丨为限本朝率用白昼不许继烛　周昙庄公诗鱼丽丨丨微曹刿肉食安能暇逺谟　范成大戏赠勤长老诗第一圆通丨丨梦大千世界一窗灯　又前堂观月诗见二江下　杨万里仲良见和再和谢焉诗吾才丨丨竭君思九江寛　程钜夫寄阎子静唐静卿二翰长诗烛彻宫莲丨丨后露仙掌九秋初】
　　三漏【元稹和乐天秘阁书省旧防诗壁记欲题丨丨合吏人惊问十年来】
　　三刻【左传齐伐我师及齐师战于郊齐师自稷曲师不逾沟樊迟曰非不能也不信子也请丨丨而逾之如之众从之师入齐师　礼记月令疏见一刻下　宋书礼志漏上丨丨殿中侍御史奏开殿之殿门南止车门宣阳城门军校侍中散骑常侍给事黄门侍郎散骑侍郎升殿夹御座尚书令以下应阶者以次入治礼引大鸿胪入陈九賔　南史到沆传武帝宴华光殿命羣臣赋诗独诏沆为二百字　丨便成沆于坐立奏其文甚美　又谢微传见二刻下　元史祭祀志致斋之日质明诸卫勒所部屯门列仗昼漏上水一刻通事舍人引侍享执事文武四品以上官俱公服诣别殿奉迎昼漏上水二刻侍中版奏请中严皇帝服通天冠绛纱袍昼漏上水丨丨侍中版奏外办皇帝结佩出别殿乗舆华盖繖扇侍卫如常仪奉引至大明殿御幄东向坐侍臣夹侍如常　张籍沙堤行宫中玉漏下丨丨朱衣导骑丞相来　李洞赠长安毕郎中诗从此几迁为计相蓬莱丨丨奏东巡　王安石用乐道舍人韵书十日事呈乐道舍人圣从待制诗午鼓已传丨丨漏从官初赐一杯茶】
　　三甲【彦周诗话王丰父待制岐公丞相之子其诗精密如白髪衰天癸丹砂飬地丁意脉贯串尚胜丨丨六丁之语此所谓参禅参活句也　又宋史选举志太平兴国八年进士诸科始试律义十道进士免帖经明年惟诸科试律进士复帖经进士始分丨丨自是锡宴就琼林苑　又绍兴二年命以户口増否别立守令课分上中下三等每等分丨丨置籍守倅考县令监司考知州考功防其已成较其优劣而赏罚之　元史选举志进士纳卷毕出院监试官同读卷官以所对策第其髙下分为丨丨进奏作二榜用敕黄纸书揭于内前红门之左右　又魏志管辂传辂自谓年寿不过四十七八弟辰问故曰吾额无生骨眼无守精背无丨丨腹无三壬皆不寿之验　阎苑述贤亭赋余徘徊滩上不见鵞鹳变变蛇央央但觉双魂失宅丨丨负芒】三乙【月令广义三甲朔三伏热丨丨朔小麦大豆熟三丙朔麻熟三辛朔田少收三壬朔旱三癸朔涝】三丙【月令广义见上】
　　三辛【月令广义见三乙下】
　　三庚【田家四时占八月云三卯丨丨麦出低坑丨丨三卯麦出防巧】
