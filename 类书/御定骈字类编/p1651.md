<!-- { "loadSidebar": true } -->
　　盆枕【云仙杂记益眼者无如磁石以为丨丨可老而不昏寕王宫中多用之】
　　盆砂【本草蓬砂释名鹏砂丨丨】
　　盆山【豫章古今记丨丨在丰城山形如覆盆　东坡诗话仆为吴兴有游飞英寺诗云微雨止还作小窗幽更妍丨丨不见日草木自苍然非至吴越不见此景也】
　　盆水【礼记丧大记沐水用盆沃水用枓疏沃水用枓者用枓酌丨丨沃尸　淮南子今丨丨在庭清之终日未能见眉睫浊不过一挠而不察方员人神易浊而难清犹丨丨之类也况一世而挠滑之曷得须臾平乎又日冬至井水盛丨丨溢羊脱毛麋鹿觧鹊始巢土圭八尺之修日中而景丈三尺　唐国史补僧恵逺以】
　　【山中不知更漏乃取桐叶制器状如莲花置丨丨之上底孔漏水半之则沈毎昼夜十二沈为行道之节虽冬夏短长云隂月黒亦无差也】
　　盆池【明一统志仙居洞在淳安县东南五十里连接十数洞皆有一窍可通往来最外一洞有石如龙蟠又有石座上有丨丨龙口水注其中　秦韬玉题刑部李郎中山亭诗痩竹亸烟遮板阁卷荷擎雨出丨丨皮日休寒日书斋即事诗丨丨有鹭窥苹沫石版无人埽桂花】
　　盆沼【闗尹子以丨为丨以石为岛鱼环游之不知其几千万里而不穷也夫何故水无源无归圣人之道本无首末无尾所以应物不穷　齐已盆池诗丨丨陷花边孤明似玉泉】
　　盆浦【李绅移九江诗见盆城下】
　　盆城【李绅移九江诗丨丨依落日盆浦看云眇】
　　盆亭【宋史兵志建寕府七砦黄琦筹岭丨丨麻沙水吉苦竹仁寿】
　　盆中【酒谱扶南传曰顿孙国有安石榴取汁亭丨丨数日成美酒　杜甫遭田父泥饮美严中丞诗呌妇开大缾丨丨为吾取】
　　盆底【王建题诜法师院诗秋天丨丨新荷色夜地房前小竹声】
　　盆子【后汉书刘丨丨列刘丨丨者太山式人城阳景王章之后也祖父宪元帝时封为式侯父萌嗣王莽簒位国除因为式人焉】
　　罂【甖同】
　　罂缶【缻同史记淮隂侯传以信为左丞相击魏魏王盛兵蒲坂塞临晋信乃益为疑兵陈船欲渡临晋而伏兵从夏阳以木丨丨渡军袭安邑魏王豹惊引兵迎信信遂虏豹定魏为河东郡　吴志孙静是时太守王朗拒防于固陵防数度水战不能克策诈令军中曰顷连雨水浊兵饮之多腹痛令促具丨丨数百口澄水至昏暮四维然火诳朗便分军夜投查渎道袭髙迁屯朗大惊遣故丹阳太守周昕防帅兵前战防破昕等斩之遂定防稽】
　　罂甈【栁宗元井铭始州之人各以丨丨负江水莫克井饮崖岸峻厚旱则水益逺人陟降大艰雨多涂则滑而颠恒惟咨嗟怨惑讹言终不能就】
　　罂火【栁宗元罴説楚之南有猎者能吹竹为百兽之音昔云持弓矢丨丨而即之山为鹿鸣以感其类伺其至发火而射之防闻其鹿也趍而至其人恐因为虎而骇之防走而虎至愈恐则又为罴虎亦亡去罴闻而求其类至则人也捽搏挽裂而食之】
　　罂子【唐书睿宗纪天寳十四载十二月丙申封常清及安禄山战于丨丨谷败绩】
　　罂粟【黄庭坚过屯田刘公隐庐诗见机泉下】
　　匕
　　匕箸【筯同宋书沈庆之传见觞酌下　唐书广徳公主传下嫁于琮初琮尚永锡公主主与帝食怒折丨丨帝曰此可为士人妻乎　又髙崇文过兴元士有折逆旅丨丨者即斩以狥　飞燕外传后骄逸体微病辄不自饮食须帝持丨丨　释常谈匙筯谓之丨丨蜀志先主刘备从曹操归许昌操因从容次谓先主曰天下英雄唯使君与操耳本初之徒不足数也先主食次不觉丨丨堕地盖怕曹操此语恐相害也　韩愈与鄂州栁中丞书用儒雅文字章句之业取先天下武夫闗其口而夺之气愚初闻时方食不觉弃丨丨起立　又故幽州节度判官赠给事中清河张君墓志铭见衣褥下　刘禹锡平蔡州诗四夷闻风失丨丨天子受贺登髙楼】
　　匕首【周礼考工记桃氏为劒身长五其茎长重九锊谓之上制上士服之注此今之丨丨也　史记専诸公子光佯为足疾入窟室中使専诸置丨丨鱼炙之腹中而进之因以丨丨刺王僚　又荆轲太子豫求天下之利丨丨得赵人徐夫人丨丨取之百金使工以药焠之以试人血濡缕无不立死者乃装为遣荆轲献燕督亢之地图秦王大喜发图图穷而丨丨见因左手把秦王防而右手持丨丨揕之未至身秦王惊自引而起　南史江淹传若使下官事非其虚罪得其实亦当钳口吞舌伏丨丨以殒身何以见齐鲁竒节之人燕赵悲歌之士乎　魏文帝建安诸序魏太子造百辟丨丨三其一曰清刚其二曰阳文其三曰龙麟　江淹铜劒赞序魏文帝为太子铸三寳刀二丨丨天下百链之精利而悉是铸铁不能复铸铜矣　刘孝威结客少年行插腰铜丨丨障日锦屠蘓　孟浩然送吴宣从事诗平生一丨丨感激赠夫君　王昌龄诗握中铜丨丨粉剉楚山铁　刘禹锡诗鱼文丨丨犯车茵】
　　筯【箸同】
　　筯挟【五代史卢文纪文纪形貌魁伟语音琅然废帝入立欲择为相问于左右皆言丈纪姚顗有人望废帝因悉书清望官姓名内琉璃瓶中夜焚香祝天以丨丨之首得文纪欣然相之】
　　筯筹【史记留侯世家张良从外来谒汉王方食曰子房前客有为我计挠楚权者具以郦生语告于子房曰何如良曰谁为陛下画此计者陛下事去矣汉王曰何哉张良对曰臣请借前丨为大王丨之】筯画【书史此帖运笔如火丨丨灰连属无端末如不经意所谓一笔书天下子敬第一帖也】筯诗【周驰章庙御题丨丨诗矢束形何短筹分色尽红骈头斯効力失偶竟何功比数槃盂侧经营指掌中蒸豚挑项脔汤饼拌油葱正是遭谗口何尝废直躬上前如许借犹足沃渊衷】
　　筯头【陈造山居诗束送丨丨薤鲜分匙面鱼】
　　筯拨【罗隐览晋史诗见盘擎下】
　　匙
　　匙筯【宋史流求国熙寕间国之酋豪尝率数百辈猝至泉之水澚圉头等村肆行杀掠喜铁器及丨丨人闭户则免但刓其门圈而去掷以丨丨则頫拾之　释常谈见匕筯下】
　　匙抄【朝野佥载唐则天朝有鼎师者瀛博野人有竒行太平公主进则天试之以银瓮盛酒三斗一举而尽又曰臣能食醤即令以银瓮盛醤一斗鼎师以丨丨之须臾即竭】
　　匙面【陈造山居诗见筯头下】
　　箪
　　箪瓢【论语见箪食下　蜀志秦密传诵颜氏之丨丨咏原宪之蓬户　晋书桓彝传彝少孤贫虽丨丨处之晏如　法言山雌之肥其意得乎或曰回之丨丨臞如之何曰明明在上百官牛羊亦山雌也闇闇在上丨丨捽茹亦山雌也何其臞　陶潜自祭文丨丨屡罄絺绤冬陈　王融谢安陆王赐鉢啓素金之贵有访仙经镌刻可竒见符神鼎撤膳器于珍羞之席降寳玩于丨丨之门　白居易间居贫活计诗冠盖间居少丨丨陋巷深　元好问别张御史诗丨丨此日归顔巷铜墨当时动汉廷】
　　箪笥【礼记曲礼凡以弓劒苞苴丨丨问人者操以受命如使之容疏丨圆丨方俱是竹器亦以苇为之】箪圆【礼记曲礼疏见上】
　　箪食【论语一丨丨一瓢饮　孟子见壶浆下　家语子路为蒲宰为水备与其民修沟渎以民之劳烦苦也人与之一丨丨一壶浆孔子闻之使子贡止之　后汉书樊英传非礼之禄虽万钟不受若申其志虽丨丨不厌也　晋书安平王孚传汉末丧乱与兄弟处危亡之中丨丨瓢饮而披阅不倦　白居易观刈麦诗妇姑荷丨丨童穉携壶浆】
　　箪饭【越絶书渔者度于于斧之津乃发其丨丨清其壶浆而食曰亟食而去毋令追者及子也子胥曰诺】箪犒【韩愈荐士诗救死具八珍不如一丨丨】
　　瓢
　　瓢笙【宋史西南诸夷至道元年其王龙汉遣其使龙光进率西南牂牁诸蛮来贡方物太宗因令作本国歌舞一人吹丨丨如蚊蚋声良久数十辈连袂宛转而舞以足顿地为节询其曲则名曰水曲】瓢壶【李白春日诗感此劝一觞愿君覆丨丨】
　　瓢箪【陶潜祭从弟敬逺文冬无緼褐夏渇丨丨】
　　瓢斚【宋史礼志太庙初献依开寳例以玉斚玉瓒亚献以金斚终献以丨丨外坛器亦如之】瓢杓【南史陈暄见杯铛下】
　　瓢勺【齐书卞彬彬性饮酒以瓠壶丨丨杬皮为肴】
　　瓢浆【淮南子今贑人敖仓予人河水饥而餐之渇而饮之其入腹者不过箪食丨丨则身饱而敖仓不为之减也腹满而河水不为之竭也有之不加饱无之不为之饥与守其篅有其井实一也】
　　瓢饮【论语见箪食下　晋书安平王孚箪食丨丨而披阅不倦　水经注三累山南有石室西面有两石室北面有二石室北坎室上有微涓石溜丰周丨丨似是栖游隐学之所　杜甫赠特进汝阳王诗丨丨惟三径岩栖在百层】
　　瓢齐【栁宗元禜门文敬用丨丨以展周索纳其云气复我川泽】
　　瓢弃【杜甫对雪诗丨丨尊无緑炉存火似红】
　　鉢
　　鉢盂【观佛三昧海经大徳摩诃迦叶着千纳衣手擎丨丨执持威仪足歩虚空歩歩之中化一寳树一一树下有化迦叶经行林中作十八变亦至议　清异录行脚僧惊举子驴举子不忿僧曰麻衣鬼着汝何时防林举子扬鞭曰丨丨精且理防取养命圆　扪虱新话见衣鉢下　张存游华顶峰记由隋智者大师开山创寺曰善兴寺前截涧叠为之池池南有圆阜曰丨丨　岑参太白山胡僧歌窗边锡杖觧两虎牀下丨丨藏一龙】
　　鉢池【明一统志丨丨山在淮安府城西一十五里形如鉢盂故老云昔仙人王乔錬丹于此山中一方土赤草木不生】
　　鉢水【云仙杂记丁系自尚书郎参灵度禅师弃官修道日食脱粟二升诸僧丨丨一盂】
　　鉢罗【北户录唐初罽賔国献俱佛头花伽失不国献泥楼丨丨花】
　　鉢缘【水经河水又西迳陀卫国北注法显曰国有佛鉢月氏王大兴兵众来伐此国欲持鉢去置鉢象上象不能进更作四轮车载鉢八象共牵复不进王知丨丨未至于是起塔留鉢供养】
　　鉢上【李益哭柏岩禅师诗白日钟边晚青苔丨丨秋】
　　鉢中【宋史舆服志行漏舆隋大业行漏车也制同钟鼔楼而大设刻漏如称衡首垂铜鉢末有铜象漆匮贮水渇乌注水入丨丨长竿四舆士六十人】
　　釭
　　釭锏【急就篇丨丨键鉆冶锢鐈注丨车毂中铁也丨轴上铁也施丨丨者所以护轴使不相摩垦也】釭凝【杜牧陪昭应卢郎中在江西宣州佐今吏部沈公幕罢府周公宰昭应牧在淮南縻职叙旧投寄诗日晩花枝烂丨丨粉彩稠】
　　瓷【甆同】
　　瓷器【宋史地理志耀州贡丨丨　又食货志于杭明州置司凡大食古迟阇婆占城勃泥麻逸三佛齐诸蕃并通货易以金银缗钱铅锡杂色帛丨丨市香药犀象瑚琥珀珠琲镔铁鼊皮瑇瑁玛瑙车渠水精蕃布乌樠苏木等物　栁宗元代人进丨丨状右件丨丨等并艺精埏埴制合规模禀至徳之陶蒸自无苦窳合太和以融结克保坚贞　蘓轼与王文甫书三五日间买得丨丨更烦差人得否】
　　甆盏【葛长庚诗三杯碧液涨丨丨一缕青烟纒竹炉】
　　瓷瓦【宋史食货志见衣屦下】
　　瓷罂【杜甫进艇诗茗饮蔗浆何所有丨丨无借玉为釭】
　　瓷漆【宋史食货志嘉定十二年臣僚言以金银博买泄之逺夷为可惜乃命有司止以绢帛锦绮丨丨之属博易听其来之多寡若不至则任之不必以为重也】
　　瓷窑【宋史食货志元丰五年八月置饶州景徳镇丨丨博易务】
　　瓷榼【白居易葺池上旧亭诗软火深土炉香醪小丨丨】
　　瓴
