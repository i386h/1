<!-- { "loadSidebar": true } -->
　　三饮【宋史礼志壻至本第下马以俟帝姬至降车赞者引壻揖之以入及寝门又揖导之升阶入室盥洗掌事者布对位又揖帝姬皆即坐受醆丨丨俱兴再拜赞者彻酒　苏颋奉和圣制途次旧居应制诗帐倾丨丨处闲整六飞余】
　　三食【周礼掌客见三飨下　礼记礼器天子一食诸侯再大夫三注一食再食丨丨谓告饱也　战国策管燕曰士何其易得而难用也田需对曰士丨丨不得餍而君鹅鹜有余食下宫糅罗纨曳绮縠而士不得以为縁且财者君之所轻死者士之所重君不肯以所轻与士而责士以所重事君非士易得而难用也】三饭【礼记曲礼丨丨主人延客食胾然后辩殽疏丨丨主人延客食胾者丨丨谓三食也礼食三餐而告饱须劝乃更食丨丨竟而主人乃道客食胾也　论语丨丨缭适蔡四饭缺适秦注包曰丨丨四饭乐章名齐书礼志婚礼实篚以四爵加以合巹既崇尚质之理又象牉合之义故丨丨卒食再酳用巹先儒以礼成好合事终于三然后用巹合　宋史礼志皇帝服通天冠绛纱袍御福宁殿尚宫引皇后出次诸殿庭之东西向立尚仪跪奏外办请皇帝降坐礼迎尚宫前引诣庭中之西东面揖皇后以入导升西阶入室各就榻前立尚食跪奏具皇帝揖皇后皆坐尚食进馔食丨丨尚食进酒受爵饮尚食以馔从再饮如初三饮合巹如再饮尚仪跪奏礼毕俱兴　小学绀珠王者平旦食昼食晡食暮食凡四饭诸侯丨丨卿大夫再饭】
　　三醴【礼记内则饮重醴稻醴清糟黍醴清糟粱醴清糟正义稻黍粱丨丨各有清糟以清糟相配重设故云重配】
　　三酳【仪礼士昏礼卒爵皆拜赞答拜又爵再酳如初无从丨丨用巹亦如之】
　　三浆【沈佺期嵩山石淙侍宴应制诗仙人六膳调神鼎玉女丨丨捧帝壶】
　　三饼【水经注王歆始兴记曰林水源里有石室室前盘石上行罗十瓮中悉是饼银采伐遇之不得取取必迷闷晋太元初民封驱之家仆密窃丨丨归发看有大蛇螫之而死】
　　三珍【玉食批莲花鸭签蠒儿羮丨丨脍南炒缮】
　　三□【徐显卿皇极殿赋省丨丨之昭戒顾虚器而持盈茍一木之内蛊将大厦而颓倾】
　　三纸【顔氏家训邺下谚云博士买驴书劵丨丨未有驴字　歴代名画记论装背褾轴凡图画本是首尾完全著名之物不在辄议割截改移之限若要错综次第或丨丨五纸三扇五扇又上中下等相揉杂本亡铨次者必宜与好处为首下者次之中者最后】
　　三防【鲁语海鸟曰爰居止于鲁东门之外三日臧文仲使国人祭之展禽曰今海鸟至己不知而祀之以为国典难以为仁且智矣今兹海其有灾乎夫广川之鸟兽恒知而避其灾也是岁也海多大风冬暖文仲闻柳下季之言曰信吾过也季子之言不可不法也使书以为丨丨注防简书也丨丨三卿卿一通谓司马司徒司空】
　　三笔【南史刘孝仪传孝仪幼孤与诸兄相朂以学并工属文孝绰尝曰丨丨六诗三即孝仪六即孝威也】三卢【晋书慕容垂载记初宝在长安与韩黄李根等因防樗蒱宝危坐整容誓之曰世之樗蒱有神岂虚也哉若富贵可期频得丨丨于是三掷尽卢宝拜而受赐故云五木之神】
　　三经【汉书五行志圣人重之着于丨丨注谓易诗春秋宋史仁宗纪天圣四年九月庚申诏礼部贡院诸科通丨丨者荐擢之　又选举志增设明经试法凡明两经或丨丨五经各问大义十条两经通八丨丨通六五经通五为合格兼以论语孝经策时务三条出身与进士等而罢说书举　又林之竒传防朝廷欲令学者参用王安石丨丨义之说之竒上言王氏丨丨率为新法地晋人以王何清谈之罪深于桀纣本朝靖祸乱考其端倪王氏实负王何之责在孔孟书正所谓邪说诐行淫辞之不可训者　小学绀珠丨丨书诗周礼又素问是故三阳之离合也太阳为开阳明为阖少阳为枢丨丨不得相失也抟而勿浮命曰一阳　又管子凡将立事正彼天植风雨无违逺近髙下各得其嗣丨丨既饬君乃有国　又北史隋越王侗传丨丨除解寻复本职再徙边裔仍即追还】
　　三诗【诗序故诗有六义焉疏比赋兴元来不分则惟有风雅颂丨丨而已艺论云至周分为六诗者据周礼六诗之文而言之耳非谓篇卷也　宋史乐志朱熹曰传曰大学始教宵雅肄三谓习小雅鹿鸣四牡皇皇者华之丨丨也此皆君臣宴劳之诗始学者习之所以取其上下相和　赵元答裕之诗见一话下】三礼【书舜典帝曰咨四岳有能典朕丨丨佥曰伯夷传丨丨天地人之礼　诗国风音义案马融卢植郑元注丨丨并大题在下班固汉书陈寿三国志题亦然周礼大宗伯祀昊天上帝日月星辰司中司命飌师雨师疏此祀天神之丨丨以尊卑先后为次也　后汉书董钧传中兴郑重传周官经后马融作周官传授郑元元作周官注元本习小戴礼后以古经校之取其义长者故为郑氏学元又注小戴所传礼记四十九篇通为丨丨焉　晋书范隆传着春秋三传撰丨丨吉凶宗纪甚有条义　又荀顗传顗明丨丨知朝廷大仪而无质直之操惟阿意茍合于荀勗贾充之间　宋书雷次宗传笃志好学尤明丨丨毛诗隠退不交世务　陈书沈文阿传博采先儒异同自为义疏治丨丨三传察孝廉为梁临川王国侍郎　南史梁元帝纪武帝敕贺革为帝府谘议使讲丨丨　又傅隆传致仕归老于家手不释卷博学多通特精丨丨　又傅昭传父淡善丨丨知名宋世　又范缜传博通经术尤精丨丨　又王俭传宋孝武好文章天下悉以文采相尚莫以専经为业俭弱年便留意丨丨尤善春秋发言吐论造次必于儒教由是衣冠翕然并尚经学儒教于此大兴　唐书艺文志郑元丨丨目録一卷元延明丨丨宗略二十卷夏侯伏朗丨丨图十二卷聂崇礼丨丨图集注二十卷欧阳丙丨丨名义五卷鲁有开丨丨通义五卷　宋史礼志宋太祖即位之明年因太常博士聂崇义上重集丨丨图诏太子詹事尹拙集儒学之士详定之　小学绀珠丨丨天神地只人鬼之礼　又丨丨周礼仪礼礼记庾信华林园马射赋序夷典秩宗见之丨丨夔为乐正闻之九成　韩愈送陈密序密来太学举明经累年】
　　【不获选是弗利于是科也今将易其业而丨丨是习注唐有丨卜科　范仲淹六官赋典丨丨而稽古统六师而安上　骆賔王有懐京邑诗棘寺游丨丨蓬山簉八儒　张籍寄陆浑赵明府诗新作陆浑山县长早知丨丨甲科名　王逢近故诗才髙丨丨赋心折一泥丸又春秋隐公三年夏君氏卒不赴于诸侯不反哭于寝不祔于姑故不曰薨不称夫人故不言葬疏丨丨皆阙经异常辞　左传纳币疏正义曰按士之昏礼纳采问名同一日行事纳采者纳其采择之礼主人既诺賔即问名将归卜其吉凶也卜而得吉又遣使纳吉如纳采之礼纳吉之后方使纳徴徴成也使使纳币以成昏礼也此纳币以前已有丨丨须再度遣使一月之内不容三遣适齐盖公为大子时已行昏礼疑在僖公之世已行纳采纳吉今续而成之　又朝夕立于其朝又何飨焉其饮酒也疏礼诸侯相为賔主国待之有享食燕丨丨享为大子家以公虽居郓以齐为主此年再如齐数相见不为賔客故劝其用宴礼为饮酒耳】
　　三易【周礼太卜掌丨丨之灋一曰连山二曰归藏三曰周易　左传卜徒父筮之吉注徒父秦之掌卜者卜人而用筮不能通丨丨之占故据其所见杂占而言之　魏文帝即位告天文卜之守兆有大横筮之丨丨兆有革兆　又左传立敬归之娣齐归之子公子稠比及葬丨丨衰衰衽如故衰于是昭公十九年矣犹有童心君子是以知其不能终也　又宣子之刑夷之搜也晋国之乱制也注夷搜在文六年一搜而丨丨中军帅贾季箕郑之徒遂作乱故曰乱制　苏轼秋阳赋夜违湿而五迁画燎衣而丨丨】
　　三筮【礼记凡卜筮日疏凡卜筮天子皆用三代蓍若丨丨并凶则止而不卜】
　　三揲【元包数义再除丨丨三挂三蓍计九千二百一十六为乾坤坎离四卦之数存地之太极也】三挂【元包数义见上】
　　三蓍【元包数义见三揲下】
　　三摹【汉书扬雄传潭思浑天参摹而四分之极于八十一旁则丨丨九据极之七百二十九赞亦自然之道也　宋史章詧传博通经学尤长易太元着发隠三篇明用蓍索道之法知以数寓道之用丨丨九据始终之变　太元经元生神象二神象二生规规生丨丨三摹生九据】
　　三系【易林丨丨维弩无益于辅域弱不守郭君受讨】
　　三坟【书序伏牺神农黄帝之书谓之丨丨言大道也左传左史倚相趋过王曰是良史也子善视之是能读丨丨五典八索九丘　陈书何之元传案三皇之简为丨丨五帝之策为五典此典义所由生也　南史袁昂传徧歴丨丨备详六典　文心雕龙文字始炳炎皥遗事纪在丨丨而年世渺邈声采靡追　小学绀珠丨丨山气形　梁简文帝元圃园讲颂机乗八解道照丨丨　孙楚登楼赋谭丨丨而咏五典释圣哲之所裁沈东美和苑舎人宿直诗史为丨丨博郎因五字迁元稹大云寺诗多生沈五蕴宿习乐丨丨　又图绘】
　　【宝鉴见一派下　又水经注水又东迳京丘北世谓之京南对汉项王陵水北对君子岸岸上有哀王子宪王陵水又东迳白土北南即靖王子康王陵丨丨并列者　诸葛亮梁甫吟里中有丨丨累累正相似】三颂【诗序颂者美盛徳之形容疏颂者美诗之名王者不陈诗鲁人不得作风以其得用天子之礼故借天子美诗之名改称为颂非周颂之流也孔子以其同有颂名故取备丨丨耳　小学绀珠丨丨周鲁商】三传【诗郑氏笺疏汉初为传训者皆与经别行丨丨之文不与经连　宋书礼志丨丨虽同一春秋而发端异趣案如三家异同之说义则战争之塲辞亦劒防之锋于理不可得共博士宜各置一人以传其学　宋史周尧卿传见二致下　韩愈寄卢仝诗春秋丨丨束髙阁独抱遗经究终始　又平声左传州县栾豹之邑也及栾氏亡范宣子赵文子韩宣子皆欲之文子曰温吾县也二宣子曰自郤称以别丨丨矣晋之别县不唯州谁获治之文子病之乃舍之林滋和主司王起诗见一变下】
　　三史【后汉书郡国志汉书地理志记天下郡县本末及山川竒异风俗所由至矣今但録中兴以来郡县及春秋丨丨防同征伐地名以为郡国志　晋书刘耽传明习诗礼丨丨　北史刘延明传延明以丨丨文繁着略记百三十篇八十四卷　唐书选举志见一史下宋史选举志初礼部贡举设进士九经五经开元礼丨丨三礼三传学究明经明法等科皆秋取解冬集礼部春考试合格及第者列名放榜于尚书省　又张方平传少颖悟絶伦家贫无书从人假丨丨旬日即归之曰吾已得其详矣　又李惟清传开宝中以丨丨解褐涪陵尉　金史选举志正隆元年命以五经丨丨正文内出题始定为三年一辟　元史顺帝纪诏修辽金宋丨丨以中书右丞相托克托为都总裁官　小学绀珠丨丨书诗春秋　又丨丨司马迁史记班固汉书范晔后汉书　松窓杂记有王生者不记其名业丨丨博览甚精性好夸语甚容易每辨驳古昔多以臆断有旁议者必大折之　厯代名画记凡人间藏蓄必当有顾陆张吴著名卷轴方可言有图画若言有书籍岂可无九经丨丨顾陆张吴为正经杨郑董展为丨丨其诸杂迹为百家　沈佺期饯唐郎中洛阳令诗见一台下　殷文圭赠池州张太守诗綘帏夜坐穷丨丨红斾春行到九华　张昱辇下曲儒臣奉诏修丨丨丞相衔兼领总裁　又崔沔奉和圣制同二相已下羣官乐游园宴诗庶尹陪丨丨诸侯具万方】
