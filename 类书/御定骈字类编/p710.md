<!-- { "loadSidebar": true } -->
　　珍甘【后汉书马武传帝虽制御功臣而毎能回容宥其小失逺方贡丨丨必先徧赐列侯而太官无余唐书刘晏传任职久势轧宰相要官华使多出其门自江淮茗橘丨丨常与本道分贡竞欲先至虽封山防道以禁前发晏厚赀致之常冠诸府】
　　珍旨【隋书卢思道传耳倦丝桐口饫丨丨】
　　珍嫩【陆游饭罢诗箭茁脆甘欺雪菌蕨芽丨丨压春蔬】
　　珍肥【韦应物詶元伟过洛阳夜燕诗清觞虽云酌所愧乏丨丨】
　　珍露【谢庄表雕气降氛于宫榭丨丨呈味于禁林】
　　珍岛【元史世祖纪髙丽安抚阿海略地丨丨与逆党遇多所亡失中书省臣言谍知丨丨余粮将竭宜乗弱攻之诏不许令巡视险要常爲之备】
　　珍池【扬雄羽猎赋于是禽殚中衰相与集于靖冥之馆防临丨丨灌防岐梁溢防江河注丨丨山下之流也】
　　珍壤【李贺昌谷诗丨丨割绣段里俗祖风义】
　　珍殿【江淹爲建平王庆少帝登祚章伏惟陛下骞英驾圣涵灵纵睿矩心明裁绳道喆时遥裔雒符杂沓河纪是以膺符宝宫辑命丨丨谊洗云密徳徽嬀夏】
　　珍台【扬雄甘泉赋见玉英下】
　　珍府【后汉书边让传章华赋作章华之台筑干谿之室穷土木之技单丨丨之实举国营之数年乃成】珍宇【苏颋晦日昆明池应制诗霁色清丨丨年芳入锦陂】
　　珍囿【韩维城西诗千重翠木开丨丨百尺朱楼压宝津】
　　珍题【曹组艮岳赋斯号林华之苑见镂玉之丨丨】
　　珍构【苏颋敬和崔尚书大明朝堂雨后望终南山诗权宜丨丨絶圣作宝图昌】
　　珍庖【虞集独石坠马卧病蒙恩予告先至上京寄漑之学士敬仲参书诗见玉笔下】
　　珍树【王曽矮松赋序省闾里访故旧则曩之耆耊悉沦逝童冠皆壮老邑居风物触目迁变惟彼丨丨依然故态　傅元柳赋何兹栁之丨丨兮禀二仪之清纯李白明堂赋丨丨翠草含华扬　韦应物西亭诗小山初构石丨丨正然红】
　　珍木【落阳伽蓝记髙阳王寺芳草如积丨丨连阴　江淹自序传爲建安吴兴令地在东南峤外闽越之旧境也爰有碧水丹山丨丨灵草皆淹生平所至爱不觉行路之逺矣　李徳裕金松赋美丨丨之在庭得嘉名于樵客　李质艮岳赋有排牙之巨石闲丨丨之敷荣　刘桢公防诗月出照园中丨丨郁苍苍　鲍照喜雨诗丨丨抽翠条炎卉擢朱芳　贺知章望人家桃李花诗苑中丨丨元自奇黄金作叶白银枝　李白古风凤凰鸣西海欲集无丨丨　元稹感石榴诗初到标丨丨多来比乱麻　孟郊覆巢行灵枝丨丨满上林凤巢阿阁重且深】
　　珍林【陈樵八咏楼赋丨丨建木蔚蔚漫漫】
　　珍丛【曹组艮岳赋丨丨幽芳古木长藤】
　　珍枝【洞冥记元光中帝起寿灵坛坛上列植垂龙之木似青梧髙十丈有朱露色如丹汁洒其叶地皆成珠其枝似龙之倒垂亦曰丨丨树】
　　珍柯【江淹爲萧上铜钟芝草众瑞表朱鬐素毳之至史不絶书奇叶丨丨之献府无虚月　又齐太祖髙皇帝诔瑞芝丽草丨丨烂树　李梦阳观禁中落叶赋辞丨丨而永絶兮遘回风而吹举】
　　珍草【王粲迷迭香赋惟遐方之丨丨兮产昆仑之极幽独孤授江淮献三脊茅赋独标丨丨之状悉皆兄弟之体　虞繁蜀葵赋惟兹丨丨怀芬吐荣挺河渭之膏壤吸昴井之元精】
　　珍果【后汉书东平王苍传六年冬苍上疏求朝明年正月帝许之帝以苍冒渉寒露遣谒者赐貂裘及大官食物丨丨使大鸿胪实固持节郊迎帝乃亲自巡行邸第豫设帷牀其钱帛器物无不充备　南史徐孝克传孝克毎侍宴无所食噉至席防当其前膳羞损减帝密记简中书舍人管斌斌自是伺之见孝克取丨丨纳绅带中斌当时莫识其意后寻访方知其以遗母　北史房彦谦传事伯父豹竭尽心力毎四时丨丨弗敢先尝　傅元桃赋有东园之丨丨兮永阴阳之灵和　卞兰许昌宫赋丨丨敷华兰芷垂荣　李白答从弟幼成过西园见赠诗山童荐丨丨野老开芳尊　元稹和浙西大夫李徳裕述梦诗氷井分丨丨金缾贮御醪】珍实【朱子食梨诗丨丨浑凝露结成香葩况是雪储精】
　　珍卉【李翰尉迟长史草堂记后有小山曲池窈窕幽径枕倚于髙墉前有芳树丨丨婵娟修竹隔阂于中屏】
　　珍蔬【柳宗元述旧言怀感时书事诗香饭炊菰米丨丨折五加】
　　珍篁【吴筠竹赋俾伶伦于嶰谷伐修竹之丨丨】
　　珍藕【孙楚莲花赋潜缃房之奥密兮含丨丨之甘腴】
　　珍药【后汉书延笃传时皇子有疾下郡县出丨丨而大将军梁冀遣客赍书诣京兆并货牛黄笃发书收客遂杀之冀惭而不得言】
　　珍禽【书旅犬马非其土性不畜丨丨奇兽不育于国宋之问太平公主山池赋罗八风之奇兽聚六合之丨丨　又放白鹇篇我心河海白云垂怜此丨丨空自知　岑参送史司马赴崔相公幕诗丨丨在罗网微命若游丝　司空图喜山鹊初归诗山中只是惜丨丨语不分明识尔心　苏轼泗州南山监仓萧渊东轩诗丨丨声好犹思越野橘香浓未过淮】
　　珍兽【史记三王世家逺方殊俗重译而朝泽及方外故丨丨至嘉谷兴天应甚彰　山海经林氏国有丨丨大如虎五采毕具尾长于身名曰驺虞】
　　珍骏【谢灵运赋卞贵珍于连城孙别骏于千里彼丨丨以昭爱此陋容其敢拟】
　　珍骑【蔡襄和张唐公约游名园遇雪辄止诗翩翩丨丨曽来否种种名花更在无】
　　珍凤【李义府在嶲州遥叙封禅诗瑞策开丨丨祯图荐宝】
　　珍茧【李君房献茧赋奉兹丨丨盈彼懿筐】
　　珍羣【史记司马相如传囿驺虞之丨丨徼麋鹿之怪兽】
　　珍羽【马融广成颂纳焦侥之丨丨受王母之白环】
　　珍髢【汉书扬雄传反离骚资娵娃之丨丨兮鬻九戎而索赖注娵娃皆美女也赖利也言屈原以髙行仕楚亦犹资美女之髢卖于九戎而求其利必不得也】
　　珍魄【刘义恭游子移诗丨丨晖素脆玉迹满襟抱】
　　珍肺【陈旅西山诗圆荷荐丨丨洗琖行芳泉】
　　珍匠【曽巩山水屏诗摉罗得丨丨徙倚思先属】
　　珍产【后汉书贾琮传交趾土多丨丨明玑翠羽犀象瑇瑁异香美木之属莫不自出　白居易太湖石记治家无丨丨奉身无长物　李颀龙门送裴侍御监五岭选诗夷俗冨丨丨土风资宦游】
　　珍货【后汉书陈禅传北匈奴入辽东追拜禅辽东太守胡惮其威彊退还数百里禅不加兵但使吏卒往晓慰之单于随使还郡禅于学行礼爲说道义以感化之单于怀服遗以胡中丨丨而去　唐书髙崇文传入成都也师屯大逵市井不移丨丨如山无秋毫之犯又金史食货志序易交钞爲宝劵未久更作通宝准银并用通宝未久复作宝泉宝泉未久织绫印钞名曰丨丨珍货未久复作宝防】
　　珍器【战国防齐王逃遁走莒仅以身免珠玉财宝车甲丨丨尽收入燕　唐书李光顔传见玉带下　又贾耽传耽嗜观书老益勤尤悉地理方吐蕃盛彊盗有陇西异时州县逺近有司不复传耽乃绘布陇右山南九州且载河所经受爲图又以洮湟甘凉屯镇頟籍道里广狭山险水原爲别録六篇河西戎之録四篇上之诏赐币马丨丨　宋史孙奭传羣臣即席赋诗太后出丨丨劝酒　杨子囊失括泄丨丨　玉壶清话董俨给事知扬州延留胡太监旦欢宴出上方丨丨旦曰能枉驾舟中数杯否因假借丨丨明日不告而去复乃还之贾谊过秦论诸侯恐惧防盟而谋弱秦不爱丨丨重宝肥饶之地以致天下之士合从缔交相与爲一　令】
　　【狐楚谢端午衣物表更加丨丨曲被深恩　钱起玛瑙杯歌良工雕饰明且鲜得成丨丨入芳筵】珍杯【吴均登钟山燕集望西静坛诗宝椀泛莲花丨丨食竹实】
　　珍物【周礼内饔王举则陈其鼎俎以牲体实之选百羞酱物丨丨以俟馈疏丨丨者诸八珍之类　周语场协人注人掌场圃委积之丨丨敛而藏之　汉书髙帝纪见珍宝下　后汉书西域传天竺国土出象犀瑇瑁金银铜铁铅锡西与大秦通有大秦丨丨　魏志梁习传习以别部司马领并州刺史在州二十余年而居处贫穷无方面丨丨明帝异之礼赐甚厚　晋书茍晞传晞毎得丨丨即贻都下亲贵兖州去洛五百里恐不鲜美募得千里牛毎遣信旦发暮还　南史庐陵王续传次子应嗣应不慧至内库阅丨丨见金铤问左右曰此可食否答曰不可应曰旣不可食并特乞汝他皆此类　北史李景传汉王谅作乱景发兵拒之大破之防被徴进柱国拜右武衞大将军赐女乐一部加以丨丨　唐书王世充传性机巧饰台沼阴奏逺方丨丨以媚帝帝爱昵之　辽史萧惠传惠性寛厚自奉俭薄兴宗使惠恣取丨丨惠曰臣以戚属据要地禄足养廉奴婢千余不爲阙乏陛下犹有所赐贫于臣者何以待之帝以爲然　白虎通丨丨以助祭　张衡西京赋丨丨罗生焕若昆崘】
　　珍材【苏轼和晁叔美诗丨丨尚空谷疲马正长途】
　　珍事【髙敭庭瑞麦赋夫瑞也百王之丨丨其生也二仪之大徳】
　　珍色【李白古风丨丨不足道讵惜飞光沈】
　　珍怪【史记髙祖纪诸父老皆曰平生所闻刘季诸丨丨当贵且卜筮之莫如刘季最吉于是刘季数让众莫敢爲乃立季爲沛公　乂范雎传秦王拜范雎爲相收穰侯之印使归陶因使县官给车牛以徙千乘有余到关关阅其宝器宝器丨丨多于王室　汉书枚乗传夫汉并二十四郡十七诸侯方输错出运行数千里不絶于道其丨丨不如东山之府　又东方朔传宫人簪瑇瑁垂珠玑设戏车教驰逐饰文采丛丨丨撞万石之钟击雷霆之鼔　又李广利传诏曰匈奴爲害久矣贰师将军广利征讨厥罪伐胜大宛赖天之灵从□河山涉流沙通西海山雪不积士大夫径度获王首虏丨丨之物毕陈于阙其封广利爲海西侯　后汉书马援传初援在交阯常饵薏苡实用能轻身省欲以胜瘴气南方薏苡实大援欲以爲种军还载之一车时人以爲南土丨丨权贵皆望之　又吴祐传父恢爲南海太守祐年十二随从到官恢欲杀青简以写经书祐諌曰今大人逾越五岭逺在海濵其俗诚陋然旧多丨丨上爲国家所疑下为权戚所望此书若成则载之兼两昔马援以薏苡兴谤王阳以衣囊徼名嫌疑之间诚先贤所慎也恢乃止抚其首曰吴氏世不乏季子矣　又西域传班超遣掾甘英穷临西海而还皆前世所不至山经所未详莫不备其风土传其丨丨焉　齐书州郡志交州镇交阯在海涨岛中宝货所出山海丨丨莫与爲比管子农以劳矣而天下饥者其恱在丨丨　新语宫之奇爲虞公画计欲辞晋献公璧马之赂而不假之夏阳之道岂非金石之计哉然虞公不听者惑于丨丨之宝也　淮南子文王砥徳修政三年而天下二分归之纣闻而患之乃拘文王于羑里于是散宜生乃以千金求天下之丨丨以献于纣　又设规虑施蔚伏见用水火出丨丨鼓噪军所以营其耳也　盐鐡论夫上好丨丨则滛服下流贵逺方之物则货财外充　又今世俗坏而竞于滛靡女极纎微工极技巧雕素朴而尚丨丨鑚山石而求金银　拾遗记地节二年含涂国贡其丨丨其使云去王都七万里　述异记阖闾构水精宫尤极丨丨皆出自水府　宋玉招魂室中之观多丨丨些梁简文帝七励图以丨丨画以祯祥　张衡温泉赋览中域之丨丨兮无斯水之神灵　鲍照从登香炉峰诗殊物藏丨丨奇心隠仙籍】
