<!-- { "loadSidebar": true } -->
　　炮座【避戎嘉话初九日到宣化门护龙河内贼桥已叠过半矣但未有炮犹可捍御友仲遂选神臂弓强弩手下临分布牀子弩及九牛弩多置大小丨丨又于攻打处绞缚致胜绷一日而就成众指为鬼工】炮车【宋史魏胜传胜常自创如意战车数百两丨丨数十两车上为战面木牌大枪数十垂氊幕软牌毎车用二推毂可蔽五十人　又作礟国史补暴风之后有丨丨云　苏轼诗今日江头天色恶丨丨云起风欲作】
　　炮石【宋史兵志破炮之防其法用稻穰草成坚索条围四寸长三十四尺毎二十条为束别以麻索系一头于楼后柱搭过楼下垂至地栿梁垂四层或五层周庇楼屋沃以泥浆火箭火炮不能侵丨丨虽有百钧无所施矣　元史阿木哈太祖尝问攻城略地兵仗何先对曰攻城以丨丨为先力重而能及逺故也】炮箭【避戎嘉话靖康丙午仲冬金人再犯京师统制姚友仲领右中三军备御交锋正在北拐子城下躬率将校施放弓弩监督炮石凡数阵皆为丨丨所临虽不少负亦不大胜】
　　炮机【唐书五行志至徳二载三月安禄山将武令珣围南阳有鹊巢于城中丨丨者三雏成乃去此羽虫孽也】
　　炮架【避戎嘉话金人丨丨四旁并用湿榆小防密簇定又用生皮并铁叶裹定鸱鹞须火不能入其炮有七梢五梢三梢两梢独梢旋风虎蹲等炮内七梢可以致逺其石六五梢等亦可以致逺其上或放双炮】炮匠【元史阿喇卜丹传阿喇卜丹回回氏西域茂巴尔人也至元八年世祖遣使徴丨丨于宗王额布格王以阿喇卜丹及伊实多应诏二人举家驰驿至京师给以官舍首造大炮竪于午门前帝命试之赐以衣段】炮手【宋史兵志岢岚军别置牀于弩丨丨　又夏国传有丨丨二百人号泼喜陡立旋风炮于橐驼鞍纵石如拳　元史兵志至元七年七月分拣随路丨丨军太祖太宗征讨之际于随路取发并攻破州县招收铁木金火等人匠充丨丨管领出征壬子年俱作丨丨附籍以呈】
　　炮声【元史达约克传十五日分军为三道伐葛郎期十九日防答哈听丨丨接战土虎登哥等水军泝流而上亦黒迷失等由西道兴等由东道进士罕必间耶军继其后】
　　炮身【经世全书虎蹲炮即百子铳也先看丨丨次看药将药线然之是否疾跃锤剪是否锋利毎一旗下三队长同装一门】
　　御定骈字类编卷一百六十八
<子部,类书类,御定骈字类编>
　　钦定四库全书
　　御定骈字类编卷一百六十九
　　器物门二十二
　　香
　　香风【云笈七签七晨天中有反生之香气反冲于三寳之山山在四斗之中上有金琅之馆名曰映清夷之宫其中上皇眞人皆顶负寳曜映体圆光气合三寳灵洞五藏也洞经所谓丨丨扇三寳五藏映清夷　闻见录玉京金阙寳殿珠楼内苑上林琼池环圃丨丨满楹瑞露盈盘钧天之乐奏九韶回雪之舞呈八佾簇神仙于清虚之境列歌舞于阆苑之中人间胜致天下所无　梁简文帝六根懴文愿舍此秽耳得彼天聪闻开塔关钥之声弹指謦咳之响诸佛所说悉皆总持丨丨净土之声寳树铿锵之响于一念中怳然入悟　古词绣幙围丨丨耳节朱丝桐　唐太宗帝京篇萍间日彩乱荷处丨丨举　杨师道赋终南山诗登临日将晚兰桂起丨丨　沈佺期入少密溪诗云峰苔壁绕溪斜江路丨丨夹岸花　王昌龄殿前曲贵人妆梳殿前催丨丨吹入殿后来　崔颢行路难艳彩朝含四寳宫丨丨旦入朝云殿　韦应物白沙亭逢吴叟歌见罗衫下杜牧赠李处士诗玉函怪牒锁灵篆紫洞丨丨吹碧桃徐铉人日诗博望苑中残酒醒丨丨佳气独迟留又明一綂志丨丨楼在处州府治东】
　　香云【华严经净光丨丨身众神　明一綂志丨丨山在仁寿县东北五十里山有碑载唐末伏虎禅师事李白寻山僧诗丨丨徧山起花雨从天来　韦渠牟歩虚词羽卫一何鲜丨丨起莫烟　薛逢定山寺诗遥】
　　【闻上界翻经处片片丨丨出院来　陆游午睡诗帐底丨丨凝未散手中书卷堕无声　汪元量湖州歌昭仪别馆丨丨暖自把诗书授国公】
　　香霞【宋之问龙门应制诗鸟来花落纷无已称觞献寿丨丨里】
　　香雨【沈约弥勒赞慧日晨开丨丨宵坠　邢邵景明寺碑丨丨旁注甘露上悬　又幷州寺碑慧日已照而大夜莫烧丨丨时流而深尘未息　李贺四月乐词依微丨丨青氛氲腻叶蟠花照曲门】
　　香雪【宜春传信录见绣锦下　李商隠小桃园诗啼久艳粉薄舞多丨丨翻　温庭筠春江花月夜诗千里涵空澄水魂万枝破鼻团丨丨　韩偓白菊诗正怜丨丨飞千片忽讶残红覆一丛　韦庄闺怨诗啼妆晓不干素面凝丨丨　王安石寄吴成之诗辛夷屋角抟丨丨踯躅冈头挽醉红　苏轼月夜饮杏花下诗花间置酒清香发争挽长条落丨丨　萨都拉织女图诗暖霞拂地海棠晓丨丨泼户棃花晴　黄庚春寒诗怪得晓来风力劲满阶丨丨落棃花王从叔词立尽海棠花月飞到荼防丨丨】
　　香露【拾遗记炎帝始教民耒耜躬勤畎亩之事百谷滋阜圣徳所感无不着焉神芝发其异色灵苗曜其嘉颖陆池丹蕖骈生如盖丨丨滴沥下流成池　又孔子生于鲁襄公之世夜有二苍龙自天而下来附征在之房因梦而生夫子有二神女擎丨丨于空中而来以沐浴征在　李颀送裴腾诗丨丨团百草紫棃分万枝李商隠偶题诗清月依微丨丨轻曲房小院多逢迎温庭筠芙蓉诗浓艳丨丨里美人青镜中　皮日休】
　　【诗清盘丨丨倾荷女　尹廷高银岭书懐诗防逐羣仙驾紫鸾咳唾九天落丨丨　杨维桢嬉春体诗折花丨丨湿不惜绣罗衣　韦庄更漏子词深院闭小庭空落花丨丨红】
　　香雾【刘峻送橘启南中橙甘青乌所食始霜之旦采之风味照座劈之丨丨噀人　苏轼乗月夜归诗凄风瑟缩经弦柱丨丨凄迷着髻鬟　陆游独坐诗博山丨丨散馡馡袖手何妨静掩扉】
　　香烟【南史周让传遗疏气絶之后便买市中见材小形者敛以时服古人通制但下见先人必须备礼可着单衣裙衫故履既应侍养宜备纷帨或逢善友又须丨丨棺内唯安白布手巾麤香炉而已　宋史乐志中吕调九宴嘉賔防羣仙集百神凭朱栏丨丨细仙洞开上马杯拂长袂羽觞飞　云仙杂记能诗之士雨泡灭则得意丨丨断而成吟　庾信奉和阐二教应诏诗丨丨聚为塔花雨积成台　王勃江南弄乐府紫露丨丨眇难托清风明月遥相思　宋之问幸少林寺应制诗空乐繁行漏丨丨薄防斿　王维和贾至舍人早朝大明宫诗日色才临仙掌动丨丨欲傍衮龙浮　杜甫和贾至舍人早朝大明宫诗朝罢丨丨携满袖诗成珠玉在挥毫　岑参观楚国寺璋上人写一切经院南有曲池深竹诗雨气润衣鉢丨丨泛庭除　李嘉祐蒋山诗山殿秋云里丨丨出翠微　元稹生春诗药树丨丨重天顔瑞气融　刘禹锡和乐天斋戒月满夜对道塲偶懐诗见案上下　皮日休江南道中懐茅山广文南阳博士诗五色丨丨惹内文石饴初熟酒初醒　李洞龙州韦郎中先梦六赤后因打叶子以诗上诗见画楹下　徐闻西枢副邻居夜宴诗丨丨结雾笼金鸭烛焰成花照杏梁】
　　香火【北齐书陆法和传法和曰于空王佛所与主上有丨丨因缘　唐书突厥传秦王驰骑语突利曰尔往与我盟急难相助今无丨丨情耶　沈约齐禅林寺尼静秀行状又复违和数日中亦殊绵惙恒多东向视合掌向空于一时中急索丨丨移时合掌即自说云见弥勒佛及与舍利佛目连等诸圣人亦自见诸弟子数甚无量满虚空中　綦毋潜满公房诗世界莲花藏行人丨丨缘　张谓送僧诗殷勤结丨丨来世上牛车李嘉祐送志诗能使南人敬修持丨丨缘　白居易斋月静居诗荤腥每对斋居月丨丨常亲宴坐时　温庭筠正见寺晓别生公诗丨丨有良愿宦名非素心张祜赠仲仪上人诗星霜防朝寺丨丨静中人　苏轼赠李道士诗丨丨旧缘何日尽丹青余习至今存　朱松诗江邨小筑兴不浅奈有灵山丨丨缘　又宋史礼志南渡后主奉祠事以嗣濮王为之园令一员以宗室为之祠堂主管兼园庙丨丨官一员以武臣为之　又朝拜日质明前丨丨官先诣殿下北向拜讫升殿东向侍立有司陈设讫礼生先引陪位官入就位北向】香山【元史英宗纪祭遁甲神于丨丨　又刘黒马传庚寅睿宗入自大散闗假道于宋以伐金命黒马先由兴元金房东下至三峰山遇金大将合达与战大破之虏合达斩首数万级乗胜攻丨丨寨及均州赐西锦名马貂鼠衣以旌其功　观佛三昧海经复次大王雷山有树名殃伽陀其果甚大其核甚小推其本末从丨丨来以风力故得至雪山　寳如来三昧经菩萨以是八事佛般泥洹已后便逮得功德法尔时从氷山丨丨其香到是无所不遍　防璞宫观用莲社乃白居易致仕与僧如满在丨丨静修土号白莲社是致仕后事明一綂志丨丨在苏州府城西南六十里胥口相传吴王种香处下有采香径王尝遣美人采香于此　又丨丨在常州府无锡县东六十里一名顾山顶有龙潭又丨丨在徐州萧县南二十里　又丨丨在顺天府西北三十里金李晏有碑其略云西山苍苍上干云霄重冈疉翠来朝王阙中有古道塲曰丨丨上有二大石状如香炉虾蟆有泉出自山腹下注溪谷亦号小清凉又丨丨在慈谿县东北三十五里产香草故名　又丨丨在汝州寳丰县东二十里旧名大珠有大龙山小龙山相传大悲观音证道之所　又丨丨在大同府广昌县西南一十里　又丨丨寺在河南府城西南龙门唐白居易记龙门十寺游观之盛丨丨为　庾信陜州农郡五张寺藏经碑法水津梁得无砥柱之难丨丨辙迹非复终南之险　又泰州天水郡麦积崖佛龛铭序如斯鹿野还开说法之堂犹彼丨丨更对安居之刹王褒周经藏愿文丨丨巨力岂云能负　孟浩然腊月八日于剡县石城寺礼拜诗石壁开金像丨丨倚铁围　白居易和东川杨慕巢尚书诗锦水通巴峡丨丨对洛河　又旧唐书白居易传会昌中以刑部尚书致仕与丨丨僧如满结香火社每肩舆往来白衣鸠杖自称丨丨居士　春明退朝录唐白文公自勒文集成五十卷皆写本寄藏庐山东林寺又藏龙门丨丨寺高骈鎭淮南寄语江南防使取东林集而有之丨丨集经乱亦不复存　苇航纪谈钱唐西湖三贤堂两处而皆有东坡先生其一在孤山竹阁乃丨丨居士白乐天和靖先生林君复东坡先生苏子瞻　周必大同甲小集诗丨丨已写丹青像洛诵仍慿副墨传　苏轼天竺寺诗丨丨居士留遗迹天竺禅师有故家】
　　香岩【明一綂志丨丨寺在南阳府邓州西北白崖山有两禅院乃唐一行与虎茵二师所开一行在长安归寂肃宗归而葬之邓守表闻自后山中香风一月不息乃名其寺曰丨丨　又淅川县有丨丨寺　武三思秋日于天中寺寻复礼上人诗妙域三时殿丨丨七寳宫　储光羲京口题崇上人山亭诗清旦歴丨丨岩径纡复直　又嵓同传灯录潙山弟子丨丨颂曰去年贫未是贫今年贫始是贫去年贫无卓锥之地今年贫锥也没得卓】
　　香峰【明一綂志丨丨山在大同府应州南四十里　又丨丨山在保安州城西北三十里】
　　香岫【宋之问宿清逺峡山寺诗丨丨悬金刹飞泉届石门　陆游诗卧看丨丨爱嶙峋　又诗丨丨火深生细霭】
　　香零【明一綂志丨丨山在永州府城东数里】
　　香琳【名山记天台山桐柏宫有卧龙玉女紫霄玉笥翠微莲华玉泉华琳丨丨凡九峰而宫当其心】香岑【张说襄州景空寺题融上人兰若诗高名出汉隂禅阁跨丨丨】
