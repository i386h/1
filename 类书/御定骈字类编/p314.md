<!-- { "loadSidebar": true } -->
　　晨露【吕览殷汤即位夏为无道暴虐万民侵削诸侯不用轨度天下患之汤于是率六州以讨桀罪功名大成黔首安寜汤乃命伊尹作为大頀歌丨丨修九招六列以见其善　鲍照园葵赋见夕隂下　韦应物寄中书刘舍人诗丨丨方怆怆离抱更忡忡　又朝请后还邑寄诸友生诗丨丨含瑶琴夕风陨素英】晨风【潘岳懐旧赋丨丨凄以激冷夕雪暠以掩路　王粲赠士孙文始诗见夕逝下　孟浩然临涣裴明府席遇张十一房六诗丨丨理归櫂呉楚各依然　韦应物善福阁对雨寄李儋幼遐诗我车夙已驾将逐丨丨征　栁宗元芙蓉亭诗见寒露下　皮日休贺鲁望晓起诗湖后钓筒移夜雨竹傍眠几侧丨丨　又诗鴥彼丨丨郁彼北林　诗说丨丨秦君遇贤始勤终怠贤人讥之　韩诗外传文侯曰中山之君亦有好乎对曰好诗文侯曰于诗何好曰好黍离与丨丨　庾信华林园马射赋红阳飞鹊紫燕丨丨　陆机拟行行重行行诗王鲔懐河岫丨丨思北林】
　　晨飇【许敬宗游清都观寻沈道士诗蕙帐丨丨动芝房夕露清　贡师泰送刘子还江右诗丨丨起庭柯落叶当阶积】
　　晨霤【潘岳悼亡诗春风縁隟来丨丨承檐滴】
　　晨节【鲍照酒后诗丨丨无两掩年意不俱处】
　　晨正【国语古者太史顺时土阳瘅愤盈土气震发农祥丨丨日月厎于天庙土乃脉发】
　　晨闰【汉书律厯志见夕闰下】
　　晨光【宋书陶潜传问征夫以前路恨丨丨之希防　云笈七籖太上大道君次乗五景之舆驾四素黄云诣扶力盖浮罗天见玉清太眀虗皇洞清君受元景丨丨隠符　卢纶画鹤賛丨丨炯炯一直朱顶　江淹金灯草赋翠叶暮媚紫荣丨丨　李华合元殿赋揭金鸡于太清丨丨于正色　杜甫夜宿西阁诗门鹊丨丨起樯乌宿处飞　又甘林诗见夕露下　韦应物过扶风精舍旧居诗佛刹出髙树丨丨闾井中　吕温早朝诗宿雾开霞观丨丨泛露盘　欧阳修吴学士石屏歌丨丨入林众鸟惊腷防羣飞鸦乱鸣】
　　晨景【南岳夫人传闻上道内法丨丨玉往者仙道众好无缘得成也　郭璞蜜蜂赋吮琼液于悬峰吸赮津乎丨丨　苏辙超然台赋岿髙台之凌空兮溢丨丨之洁鲜】
　　晨气【宋史刘锜传乌珠至顺昌锜以书约战时天大暑敌逺来疲敝锜士气闲暇敌昼夜不解甲锜军皆番休更食羊马垣下敌人马饥渴食水草者輙病往往困乏方丨丨清凉锜按兵不动逮未申间敌力疲气索忽遣数百人出西门接战　六一诗话龙圗赵学士师民文章之外诗思尤精如麦天丨丨润槐夏午隂清前世名流所未到也】
　　晨火【陆游晓枕诗熨斗生丨丨薰笼覆緼袍】
　　晨焰【李绅栖霞寺诗纱灯耿丨丨释子安禅居】
　　晨色【陶潜五日旦作和戴主簿诗神渊写时雨丨丨奏景风】
　　晨漏【鲍照还都道中诗太息终丨丨企我归飇遇】
　　晨朝【唐书王栖曜传李希烈陷汴州也乗胜东略次宁陵将袭宋州浙西节度使韩滉使栖曜以彊弩三千涉水夜入宁陵希烈不之知丨丨矢集帐前惊曰江淮弩士入矣遂不敢东　杜甫与任城许主簿游南池诗丨丨降白露遥忆旧青毡　韦应物送中弟诗秋风入疎戸离人起丨丨　又音潮史记项羽纪项羽丨丨上将军宋义即其帐中斩宋义头出令军中　宋史选举志时进士益相习为竒僻钩章棘句寖失浑淳欧阳修知贡举尤以为患痛裁抑之仍严禁挟书者既而试牓出时所推誉皆不在选浇薄之士修丨丨羣聚诋斥之街司逻卒不能止　又毕士安传景徳二年十月丨丨至崇政殿庐疾暴作真宗步出临视已不能言诏内侍窦神寳以肩舆送归第】
　　晨旦【皮日休饯贡士乐府到京未丨丨一一见天子梅尧臣观鬬鸡诗应当激猛毅岂独専丨丨】晨午【齐已渚宫自勉诗丨丨殊丰足伊何挠肺肠】
　　晨昏【齐书褚渊传渊以母年老羸疾丨丨须养固辞衞尉不许　又纪僧真等传论环缨敛笏俯仰丨丨瞻幄座而竦躬陪兰槛而髙眄探求恩色习覩威顔迁兰变鲍久而弥信　水经注如浑水夹御路南流迳蓬台西魏神瑞三年又毁建白楼楼甚髙竦后置大鼔于其上丨丨伐以千椎为城里诸门啓闭之谓之戒晨鼓也　徐陵双林寺傅大士碑铭先释天仙丨丨来往宋璟梅花赋烟晦丨丨隂云昼閟又如通徳掩袖拥髻　王仲言慈寜殿赋丨丨之养兮万乘亲临　髙适詶鸿胪裴主簿诗有懐丨丨暇想见登眺目　卢纶同耿拾遗春中题第四郎新修书院诗学就丨丨外欢生礼乐中　杜荀鹤赠庐岳隠者诗结茅遮雨雪采药给丨丨】
　　晨夜【诗不能丨丨不夙则莫　史记货殖传弋射渔猎犯丨丨冒霜雪驰阬谷不避猛兽之害为得味也后汉书光武帝纪更始二年正月光武以王郎新盛乃北徇蓟王郎移檄购光武十万戸而故广阳王子刘】
　　【接起兵蓟中以应郎城内扰乱转相惊恐言邯郸使者方到二千石以下皆出迎于是光武趣驾南辕丨丨不敢入城邑舍食道旁　又第五种传初种为衞相以门下掾孙斌贤善遇之及当徙斥斌具闻超谋斌将侠客丨丨追种及之于太原遮险格杀送吏因下马与种斌自歩从一日一夜行四百余里遂得脱归　又包咸传王莽末去归郷里于东海界为赤眉贼所得遂见拘执十余日咸丨丨诵经自若贼异而遣之　晋书纪瞻传防久疾不堪朝请上疏曰方今六合波荡人未安居始被大化百度草创发卒转运皆须人力以臣平彊兼以丨丨尚不及事今俟命漏刻而当久停机职使王事有废若朝廷以之广恩则忧责日重以之序官则官废事弊须臣差则臣日月衰退今以天慈使官旷事滞臣受偏私之宥于大望亦有亏损　魏书王洛儿传天赐末太宗出居于外洛儿丨丨侍衞无须臾违离恭勤发于至诚　唐书姚南仲传拜义成节度使监军薛盈珍恃权挠政不能逞因毁南仲于朝徳宗惑之俄遣小使程务盈诬表以罪防南仲禆将曹文洽入奏知其语则丨丨追至长乐驿及之与同舎夜杀务盈投其诬于厠为二书一抵南仲一治南仲冤且自言杀务盈状乃自杀驿吏以闻帝骇异南仲不自安固请入朝　髙士传石门守者鲁人也亦避世不仕自隠姓名为鲁守石门主丨丨开闭子路从孔子石门而宿问子路曰奚自子路曰自孔氏遂讥孔子曰是知其不可为而为之者与时人贤焉　江淹山中楚辞愍丨丨之摧挫感春秋之朝暮　栁宗元代栁公绰谢上任表肃恭休命丨丨趍程只荷宠私不遑寝食　韦应物郡斋感秋诗戸牖已凄爽丨丨感深情】
　　晨旰【孔武仲庙下风诗奈何苦留滞兀兀丨复丨】
　　晨宵【齐书文惠太子长懋传臣地属元良业防三善光道树风于焉盖阙丨丨恼惧有若临渊　唐太宗正日临朝诗丨丨懐至理终愧抚遐荒】
　　晨暮【顔真卿题杼山癸亭诗前者虽登攀淹留恨丨丨杜甫有懐台州郑司户诗天台隔三江风浪无丨丨　朱子题林择之欣木亭诗危亭俯晴川登览自丨丨】
　　晨夕【宋书自序传入为通直郎时上多行幸还或侵夜邵啓事陈论即为简出前后密陈政要上皆纳用之深相宠待丨丨兼侍毎出游或勅同辇　宋史黄道眀传越州应天寺僧者幼贫无以养母削发乞食以给丨丨母年一百五嵗而终　陈时中碧渊堂赋佳气丨丨乎轩墀波光左右乎窗户　陶濳移居诗闻多素心人乐与数丨丨　又为建威参军使都经钱溪诗丨丨看山川事事悉如昔】
　　晨暝【苏轼径山道中次韵答周长官兼赠苏寺丞诗奈何效燕蝠屡欲争丨丨】
　　晨路【储光羲终南幽居诗见春岩下】
　　晨野【梁简文帝三日侍皇太子曲水宴诗骧骑丨丨摐金晓陆】
　　晨浦【唐太宗秋日效庾信体诗丨丨鸣飞鴈夕渚集栖鸿】
　　晨浪【何逊七召见夕霞下】
　　晨井【杜契保命吟朝华焕丨丨九盖倾青云】
　　晨突【陈师道诗风席起尘丨丨冷　陆游书况诗丨丨有烟吾事了浊醪不复恼比邻】
　　晨闗【韦应物观早朝诗河汉忽已没司阍啓丨丨】
　　晨阙【云笈七籖丨丨太霞构玉室起霄清】
　　晨宇【梁简文帝应令诗翠幙丨丨朱华夜池】
　　晨扃【张少博雪夜观象阙待漏诗见晓漏下】
　　晨窗【陆游秋晴诗丨丨暖日烘花气午枕防风送鸟声】
　　晨槛【董思恭咏日诗蕣华发丨丨菱彩翻朝镜】
　　晨衙【唐书崔从传寳厯初为东都留守故事留司官入宫城门列丨丨见留守吏诞傲乆废至是复行】晨班【欧阳修答子华舍人退朝小饮官舍诗玉阶朝罢卷丨丨官舍相留一笑间】
　　晨门【论语子路宿于石门丨丨曰奚自子路曰自孔氏曰是知其不可而为之者与　后汉书张皓王龚传论丨丨有抱关之夫柱下无朱文之轸】
　　晨妇【汉书外戚传悲丨丨之作戒兮哀裦阎之为邮】
　　晨婴【云笈七籖左目童子名飞云右目童子名丨丨】
　　晨中【云笈七籖太无丨丨君利峩嵋山中洞宫玉戸乃太素三元君所游也】
　　晨树【苏轼郁孤台诗岚气昏丨丨滩声入市楼】
　　晨华【束晳元居释见暮落下】
　　晨艳【刘基折枝山茶诗霜辟丨丨华月助宵眀】
　　晨葩【束晳补亡诗白华足在丘之曲堂堂处子无营无欲鲜侔丨丨莫之防辱　刘禹锡崔元受少府山姜花诗云涛润孤根隂火照丨丨】
　　晨鸡【陈叔达后渚置酒诗严关犹未遂此夕待丨丨杜甫狂歌行长安秋雨十日泥我曹□马听丨丨钱起诗残梦谢丨丨　刘禹锡诗汝南丨丨喔喔鸣白居易生别离诗丨丨载鸣残月没征马重嘶行人】
　　【出　王建鸡鸣曲金吾衞里直郎妻到眀不睡听丨丨李沇梦仙謡桂花浥露曙香冷八窗玉朗惊丨丨方干题睦州乌龙山禅居诗丨丨未暇鸣山底早日先来照屋东　又扶风亭诗东轩海日已先照下界丨丨犹未啼　罗邺冬夕江上言事诗见晓渡下杨亿胡马嘶北风诗羁魂重懐土不寐到丨丨】
　　晨鹍【江淹渡西塞望江上诸山诗见夕涧下】
　　晨牝【陆机愍懐太子诔如何丨丨秽我朝听】
　　晨鳬【后汉书马融传游雉羣惊丨丨辈作　齐书周颙传丈人于血气之类虽无身践至于丨丨夜鲤不能不取备屠门　说苑魏文侯封太子击于中山三年使不往来舍人赵仓唐进称曰为人子三年不闻父问不可谓孝为人父三年不问子不可谓慈君何不遣人使大国乎太子曰愿之久矣未得可使者仓唐曰臣愿奉使侯何嗜好太子曰侯嗜丨丨好北犬于是乃遣仓唐緤北犬奉丨丨献于文侯　水经注见夕鴈下　张协七命丨丨露鹄霜鵽黄雀】
　　晨鸟【江淹被黜为呉兴令辞建平王牋淹乃梁昌自投东极丨丨不蜚迁骨何日】
　　晨禽【陆机演连珠迅风陵雨不谬丨丨之察劲隂杀节不凋寒木之心　韦应物九日沣上作林叶索已空丨丨迎飇起】
　　晨鴈【韩诗外传魏文侯子击封中山三年莫往来其傅赵苍唐请使击曰诺于是乃问君之所好与所嗜曰君好北犬嗜丨丨遂求北犬丨丨赍行】
　　晨鹄【山海经钟山之东有大鹗音如丨丨　南越志开宁县多丨丨　郭璞江赋其羽族也则有丨丨天鸡鴢鷔鸥】
　　晨乌【张融海赋丨丨宿于东隅落河浪其西界】
　　晨莺【紫竹词丨丨不住啼故唤愁人起】
　　晨豹【董思恭咏雾诗终南丨丨隠巫峡夜猿吟】
　　晨猿【何承天巫山髙乐府山禽夜响丨丨相和鸣】
　　晨鼯【梁元帝庐山碑序长风夜作则万流俱响丨丨晓吟则百岭齐应】
　　晨甑【刘宰诗玉粒悭丨丨金英卧晚园】
