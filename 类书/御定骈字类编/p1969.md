<!-- { "loadSidebar": true } -->
　　松石【南史萧思话传尝从太祖登钟山北岭中道有盘石清泉上使于石上弹琴因赐以银钟酒谓曰相赏有丨丨间意　本草处州出一种丨丨如松干而实石也或云松久化为石　厯代画防毕宏大厯二年为给事中画丨丨于左省防壁好事者皆以诗咏之　名畵记刘商郎中爱画丨丨时毕宏官至庶子亦善画松树水石时人云刘郎中松树孤标毕庶子松根妙絶宣和画谱张璪字文通吴郡人官止检校祠部员外郎衣冠文行为一时名流善画丨丨山水唐兵部员外郎李约好□成癖闻有家藏璪丨丨幛者乃诣购其家妻已练为衣　顔延之曲水诗序丨丨峻絶葱翠隂烟孔奂诗水乡访丨丨兰泽侣渔樵　宋之问初至崖口诗见苔藓下　李白九日诗地逺丨丨古风扬弦管清又同族侄评事黯游昌禅师山池诗萧然丨丨下何异清凉山】
　　松水【隋书徐则传陈太建时应召来憩于至眞观期月又辞入天台山因絶谷养性所资唯丨丨而已】松江【书禹贡三江旣入震泽厎定疏韦昭云吴丨丨钱唐江也吴地记云丨丨东北行七十里得三江口东北入海为娄江东南入海为东江并丨丨为三江唐书陆龟防传居卜丨甫里多所论撰虽忧幽疾痛赀无十日计不少辍也　宋史隠逸传丨丨鱼翁者不知姓名每棹小舟徃来潘裕异之曰余视先生非渔钓者愿乞绪言乃曰吾幼读经史百家之言后观释氏书今皆弃去裕曰圣明在上盍出而仕乎曰出处异趣子勉之问舍所在曰姓名尚不欲人知况居室邪鼓枻而去辽史地理志见松漠下　水经南江又东北为长渎厯河口东则丨丨出焉注上承太湖更迳笠泽在吴南丨丨左右也国语曰越伐吴吴御之笠泽越军江南呉军江北者也虞氏曰丨丨北去吴国五十里　明一统志丨丨在府城北七十二里一名吴淞江源出太湖口东注于海　又丨丨在眉州城东南　苏轼赤壁赋今者薄暮举网得鱼巨口细鳞状如丨丨之鲈　张志和渔父词见菰饭下　刘长卿吴中闻潼关失守诗丨丨风嫋嫋波上片帆疾　白居易苏州李中丞以元日郡斋感懐诗寄予诗长洲草接丨丨岸曲水花连镜湖口又秋寄微之诗娃馆丨丨北稽城浙水东　又丨丨亭携乐观渔宴宿诗震泽平芜岸丨丨落叶波　又郡斋旬暇始命宴呈座客示郡寮诗见萍醅下　温庭筠卢氏池上遇雨赠同游者诗无限丨丨恨烦君解钓丝　陆龟防记事诗今来观刈获乃在丨丨并】松湍【曹文晦诗香炉峰下认丨丨】
　　松溪【明一统志丨丨县在建宁府城东一百六十里本建安县地五代时属吴越寻为闽有立松源镇南唐陞为松源县宋开寳末改名丨丨　又丨丨在丨丨县南发源于处州府庆元县之松源县名丨丨以此李白观博平王志安少府山水粉圗诗丨丨石磴带秋色愁客思归坐晓寒　徐凝有再归丨丨旧居宿西林诗】
　　松汀【张祜有题丨丨驿诗】
　　松壑【牟融题徐俞山居诗岚鎻岩扉清昼暝云归丨丨翠阴寒】
　　松阳【晋书地理志临海郡吴置统县八章安临海始丰永宁宁海丨丨安固横阳　水经洛水又东丨丨溪水注之　玉海河南有丨丨关】
　　松兹【史记恵景间侯者年表丨丨侯徐厉以舍人从起沛以郎吏入汉还得雍王邯家属功用常山丞相侯索隠注县名属庐江徐广曰松一作祝汉书王子侯表丨丨戴侯霸六安共王子】
　　松滋【晋书地理志南郡汉置统县十一江陵编当阳华容郡枝江旌阳州陵监利丨丨石首　又成帝初又于寻阳侨置丨丨郡遥掦州安帝后又省丨丨郡为丨丨县　南史宋孝武诸子传丨丨侯子房　文房四谱燕人易光字处晦封为丨丨侯　孟浩然诗放溜下丨丨登舟命楫师　刘禹锡有丨丨渡望峡中诗】松漠【唐书契丹传窟哥举部内属乃置丨丨都督府以窟哥为使持节十州诸军事　辽史地理志松江县本汉文成县地邉丨丨商贾防冲开泰二年置县有松山川　又开元四年置丨丨府弹汗州】松桦【唐书地理志仙娥河北岸有富贵城又正北如东过雪山丨丨林及诸泉泊千五百里至骨利干】松原【晋书地理志九真郡统县七胥浦移风湛梧建初常乐扶乐丨丨　水经注晋书地道记曰九真郡有丨丨县林邑记曰丨丨以西鸟兽驯良不知畏弓原一作源唐书地理志九真郡武徳五年置丨丨杨山安预三县贞观元年省杨山安预九年省丨丨】
　　松州【唐书地理志丨丨交川郡武徳元年置以地产甘松名　又当州江源郡贞观二十一年以羌首领董和那蓬固守丨丨功祈丨丨之通轨县置　明一统志唐初于嘉城置丨丨后置都督府　杜甫严公防宴同咏蜀道画图诗剑阁星桥北丨丨雪岭东　又黄草诗莫愁剑阁终堪据闻道丨丨已被围　又警急诗玉垒虽传檄丨丨防解围　又西山诗烟尘侵火井雨雪闭丨丨　李商隠杜工部蜀中离席诗雪岭未归天外使丨丨犹驻殿前军】
　　松潘【明一统志洪武十一年置丨丨卫二十年改丨丨等处军民指挥使司】
　　松亭【宋史刘敞传奉使契丹素习知山川道径契丹导之行自古北口至栁河欲夸示险逺敞质译人曰自丨丨趋栁河甚径且易何爲故道此译相顾骇愧又阎询传为盐铁判官使契丹询颇谙北方疆理时契丹在靴淀迓者王恵导询由丨丨徃询曰此丨丨路何不径葱岭而迂枉若是岂非夸大国地广以相欺耶辽史地理志见芹菜下　元史河渠志滦河源出金莲川中由丨丨北经迁安东平州西濒滦州入海　赵嘏送张又新除温州诗凝烟夜醉丨丨月歇马晓寻溪寺花　罗邺诗丨丨尽日惟空坐难得儒翁共讨论】松城【庾信文十里丨丨千年华表】
　　松龛【严维陪皇甫大夫谒禹庙诗竹使羞殷荐丨丨拜夏祠】
　　松塔【孟浩过景空寺故融公兰若诗既礼新丨丨还寻旧石筵】
　　松隧【晋书苻登载记山陵无丨丨之兆灵主无清庙之颂　宋书袁湛传世祖幸籍田行经湛墓下诏曰故晋宁敬公外氏尊戚素风简正嵗纪稍积坟茔侵逺朕近巡览千亩遥瞻丨丨缅维徽尘感慕増结可遣使祭少申永懐】
　　松楼【李绅上家山诗竹洞磬声长丨丨钟韵疾】
　　松院【唐德宗七月十五日题章敬寺诗丨丨静苔色竹房深磬声　皇甫冉寻戴处士诗晒药竹斋暖捣茶丨丨深　杜牧秋日诗见药厨下】
　　松台【白居易题李十一东亭诗相思夕上丨丨立蛩思蝉声满耳秋】
　　松阁【白居易宿裴相公兴化池亭诗丨丨晴看山色近石渠秋放水声新】
　　松关【孟郊退居诗日暮静归时幽幽扣丨丨　许浑诗犹阻晓风移桂楫欲乗春月访丨丨　又重游郁林寺道元上人院诗见藤杖下　郑谷七祖院小山诗小巧功成雨藓斑轩车日日扣丨丨】
　　松庭【谢庄与袁顗书山门萧瑟丨丨谁埽　张说和幸白鹿观诗竹迳龙骖下丨丨鹤辔来　朱庆余赠陈逸人诗药圃无凡草丨丨有素风】
　　松堂【郑谷诗他夜丨丨宿论诗更入微　又涧路萦回斋处逺丨丨虚豁讲声圆　李中宿庐山白云峰诗絶顶丨丨喜暂游一宵论接浮丘　温庭筠题友人居诗尽日丨丨看画图绮疏岑寂似仙都　潘音诗醉后丨丨卧涛声落枕闻】
　　松斋【摭言钟辐作丨丨手植一松梦朱衣吏曰松围三尺吾子当登笫后三十年始成名其松围果三尺白居易丨丨自题诗充肠皆美食容膝即安居况此丨丨下一琴数帙书　又题施山人野居诗水巷风尘】
　　【少丨丨日月长　姚合寄华州李中丞诗藓迳人稀到丨丨药自生　许浑题陆侍御林亭诗见兰舫下　陆龟防和袭美寒夜文防润卿有期不至诗丨丨一夜懐贞白霜外空闻五粒风】
　　松园【水经注水南山上起御座于丨丨建祗洹于东圃　白居易祭李侍郎文花时春朝丨丨月夕大开口笑满酌酒吃】
　　松寺【杜牧寄题宣州开元寺诗丨丨曽同一鹤栖夜深台殿月髙低】
　　松宇【李白荅从弟幼成过西园见赠诗衣剑照丨丨宾徒光石门】
　　松轩【姚希孟猗兰操表丨丨自憩杳冥姑射之心茅舍逃虚寂寞峒山之驾　萧子良游后园诗萝迳转连绵丨丨方杳蔼　温庭筠题陈处士幽居诗丨丨尘外客髙枕自萧疎】
　　松防【因话録见茶防下　王十朋诗亲题一轴寄丨丨】
　　松室【倪瓉诗丨丨夜灯禅影痩石潭秋水道心空】
　　松房【李涉岳阳别张祜诗岳阳西南湖上寺水阁丨丨遍文字　贯休诗君归为问峰前寺旧住丨丨鎻在无】
　　松屋【唐彦谦第三溪诗云沙有径萦寒烧丨丨无人闻昼鸡】
　　松巢【白居易诗葱垅抽羊角丨丨堕鹤翎】
　　松店【周朴客州赁居寄萧郎中诗丨丨茅轩向水开东头舍赁一裵徊】
　　松窗【顾况忆山中诗蕙圃泉浇湿丨丨月映闲　白居易对琴待月诗竹院新晴夜丨丨未卧时　李徳裕寄茅山孙链师诗独寻兰渚翫迟晖闲倚丨丨望翠微　杜牧诗竹门风过还惆怅疑是丨丨雪打声　顾非熊送内乡张主簿赴任诗丨丨久是餐霞客山县新为主印官】
　　松廊【白居易仲夏斋居偶题八韵寄微之及崔湖州诗水榭风来逺丨丨雨过初】
　　松扉【李绅建元寺诗序寺在常州东郭丨丨竹院各在冈阜地甚疎通连接郊外每岁寒食里人洒埽经过之所　皮日休冬晓章上人院诗丨丨欲起如鸣鹤石鼎初煎若聚蚊】
　　松扄【王勃上绛州上官司马书餐花佩叶入兰室而谈挹露攀霞坐丨丨而啸逸】
　　松门【传灯録天台丰干禅师不知何许人居天台国清寺剪髪齐眉衣布裘尝诵唱道歌乗虎入丨丨众僧惊畏　王羲之游四郡记永宁县界海中有丨丨西岸及屿上皆生松故名丨丨　庾信纥干碑丨丨石起碑字生金　王勃防梵宇三觉寺诗见萝幌下　李峤奉和幸韦嗣立山庄诗见薜幄下　杜甫西枝村寻置草堂地夜宿賛公土室诗土室延白光丨丨耿疎影又返照诗见荻岸下　又寄薛三郎中诗听说丨丨峡吐药揽衣巾　钱起同李五夕次香山精舍访宪上人诗丨丨入幽映石迳趋迤　沈传师次潭州詶唐侍御姚员外游道林岳麓寺诗华镳躞蹀绚砂步大斾防错辉丨丨　元稹诗丨丨天竺寺花洞若耶溪　刘禹锡诗反照入丨丨瀑流飞缟带　李绅苏州不住诗望武丘报恩两寺诗秋山古寺东西逺竹院丨丨怅望同　张祜题重居寺诗竹径深开院丨丨逺对山　陆游诗誓墓只思长不出丨丨日日手亲闲　郝俣晚过寿宁诗见稻陇下　元好问诗丨丨石径静无关布韤青鞵几往还】
　　松櫺【温庭筠谢赉集贤墨啓恩加于兰署郎官礼备于丨丨介妇　王泠然竹亭赋一门四柱石础丨丨】松楹【韩愈袁氏先庙碑柏版丨丨其筵肆肆】
　　松桷【诗閟宫丨丨有舄路寝孔硕新庙奕奕奚斯所作传桷榱也疏旣量其材乃用丨为丨有舄然而大作为君之正寝其寛大又新作闵公之庙奕奕然广大作寝则人安作庙则神恱人神安恱君徳备矣此庙是谁为之乃是奚斯所作　又殷武丨丨有梴疏以丨为屋之榱丨有梴然而长】
　　松栋【符子尧曰余坐华殿之上森然而丨生于丨余立櫺扉之内霏然而云生于牖虽面双阙无异乎崔巍之冠蓬莱虽背墉郭无异乎回峦之萦昆仑余安知其所以安荣】
　　松枢【王勃寻道观诗见桂阈下】
　　松槛【李咸用登楼值雨诗送来丨丨雨半是蓼花风】
