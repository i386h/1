<!-- { "loadSidebar": true } -->
　　下崇【髙允征士颂刘许履忠竭力致躬出能骋说入献其功輶轩一举桡燕丨丨名彰魏世亨业亦隆】下透【白行简滤水罗赋初疑散丝之雨洒緑云而乱飞又似瀑布之泉穿碧烟而丨丨】
　　下仰【皮日休添鱼具诗序见上抱下】
　　下仄【元杰东岭洞谷铭崩岸傍倾猿迳丨丨羽人幽防此焉珤席】
　　下出【史记天官书察日辰之防以治辰星之位其入太白中而上出破军杀将客军胜丨丨客亡地辰星来抵太白太白不去将死正旗上出破军杀将客胜丨丨客亡地视旗所指以命破军】
　　下入【宋史河渠志都提举司言汴水增涨京西四斗门不能分减致开决堤岸今近京惟孔固斗门可以泄水丨丨黄河】
　　下竭【后汉书五行志犯隂侵阳注上奢则求多求多则丨丨下竭则溃　王令诗上润虽已然丨丨将奈何】
　　下枯【易林见上荣下】
　　下溉【宋史韩亿传以右谏议大夫枢密直学士知益州疏九升江口丨丨民田数千顷】
　　下蒸【方千逰张公洞寄陶校书诗丨丨隂气松罗湿外制温风杖屦寒】
　　下湿【书禹贡原隰底绩传丨丨曰隰　诗既微且尰传骭痬为微肿足为尰笺此人居丨丨之地故生微尰之疾　史记大宛传注自昆仑山以南多是平地而丨丨土肥良多种稻歳四熟　后汉书城阳王祉传城阳恭王祉字巨伯光武族兄舂陵康侯敞之子也敞曽祖父节侯买以长沙定王子封于零道之舂陵乡为舂陵侯买卒子戴侯熊渠嗣熊渠卒子考侯嗣祉以舂陵地势丨丨山林毒气上书求减邑内徙元帝初元四年徙封南阳之白水乡　晋书文帝纪景辰四年夏帝将伐蜀乃谋众曰南土丨丨必生疾疫今宜先取蜀三年之后因巴蜀顺流之势水陆并进此灭虞定虢吞韩并魏之势也　又贾充传王濬之尅武昌也充遣使表曰吴未可悉定方夏江淮丨丨疾疫必起宜召诸军以为后图　魏书百济国传其先出自夫余其国北去髙句丽千余里处小海之南其民土著地多丨丨率皆山居有五谷其衣服饮食与髙句丽同　隋书宇文防传宜选精骑直趋祈连之西贼若收军必自蓼泉之北此地险隘兼复丨丨度其人马三日方度缓辔追讨何虑不及彼劳我逸破之必矣易林积水丨丨北陆苦寒】
　　下泄【史记仓公传齐中郎破石病臣意诊其脉当溲血死所以溲血者诊脉法曰病飬喜隂处者顺死飬喜阳处者逆死其人喜自静不躁又久安坐伏几而寐故血丨丨　髙啓答余新郑诗舟中感痢得丨丨刀搅肠腹闻咿嘤】
　　下滋【宋史河渠志见上惑下】
　　下润【易林烦烦火烧山根丨丨我邻独不蒙恩杜预论水利疏陂多则土薄水浅潦不丨丨每有雨水輙复横流延及陆田　张璜田中有树判乙有嘉树森乎莆田上含烟飚丨丨沟洫】
　　下霑【卢谌览古诗眦血丨丨襟怒发上冲冠】
　　下沈【子华子见上浮下　刘向九叹身衡陷而丨丨兮不可获而复登　韦应物函谷闗诗见上结下】下沦【屈原逺游微霜降而丨丨兮悼芳草之先零】
　　下凝【道徳指归论清以上积浊以丨丨宗炳登半石山诗见上施下】
　　下滞【元史河渠志见上咽下】
　　下降【礼记乐记地气上齐天气丨丨疏天气丨丨者谓降下与地气交合　又月令见上腾下　汉书掦雄传云防防而来迎兮泽渗漓而丨丨　魏书髙传夫天下者殿下之天下富有四海何求而不获何欲而弗从而与贩夫贩妇竞此尺寸昔虢之将亡神乃丨丨赐之土田卒丧其国汉之灵帝不修人君之重好与宫人列肆贩卖私立府藏以营小利卒有顚覆倾乱之祸前鉴若此甚可畏惧　宋史礼志见下方下　又公主丨丨初被选尚者即拜驸马都尉　又胡宿传兖国公主丨丨将行册礼宿谏曰陛下昔封两长主未尝册命今施之爱女殆非汉明帝所谓我子岂得与先帝子等之义也　易林潼滃蔚荟扶首来防津液丨丨流潦滂霈　吴越春秋干将作劔采五山之鐡精六合之金英天伺地隂阳同光百神临观天气丨丨　钱氏私志钱某尚庆夀公主逾年贤穆丨丨三殿防送就第故事丨丨后三日贵主入内谢毕方见舅姑贵主垂帘坐舅姑拜帘外贤穆奏乞行常人礼　宋玉九辨白露既丨丨百草兮奄离披此梧楸　枚乗七发汨乗流而丨丨兮或不知其所止　刘向九叹赴湘流之湍流兮顺波凑而丨丨　江总钟铭大仙丨丨避席为恭　王粲登楼赋循阶除而丨丨兮气交愤于胷臆】
　　下费【晋书温峤传峤奏古者亲畊籍田制廪牺之官今临时市求既上黩至敬丨丨生灵非所以防奉烝尝之防】
　　下生【周礼大司乐注见上生下　宋书律志见南事下又黄钟位子主十一月丨丨林钟林钟之数五十四主六月上生太簇　宋史律歴志见上生下　辍畊录自子至于己为阳故自黄钟至于中吕皆丨丨自午至于亥为隂故自林钟至于应钟皆上生　又歳华纪丽二月八日释氏丨丨之日迦文成道之时　明一统志丨丨寺在平凉府隆徳县治西洪武中建　李峤奉和天枢成宴夷夏羣寮应制诗见上皇下　又艺圃折中见上生下　杨载梦读退之诗颇竒诡已觉记其大防作见上生下】
　　下养【史记鲁仲连传见上辅下】
　　下育【史记陈丞相世家见上佐下】
　　下产【马祖常礼部合化堂前后栽小松诗迟尔千尺长丨丨黄琥珀】
　　下结【李益罢秩后入华山采茯苓逢道者诗丨丨九秋霰流膏为茯苓】
　　下覆【白居易答桐花诗见上对下　姚合松坛诗盘盘松上盖丨丨青石坛】
　　下归【杜甫渼陂行见中流下】
　　下悬【杨宏贞溜穿石赋一道中透孤光丨丨】
　　下运【齐书虞玩之传玩之上表曰伏愿慈临赐臣骸骨非为希髙慕古爱好林泉特以丨丨孤贫飬礼多阙风树之感夙自纒心庶天假其辰得二三年间扫守丘墓以此归全始终之报遂矣】
　　下蹑【云笈七签上建华盖丨丨斗魁】
　　下判【唐书李泌传见上皇下】
　　下迎【张说封泰山乐章见上达下】
　　下属【史记司马相如传云梦者方九百里其中有山焉其山则盘纡茀郁隆崇嵂崒岑岩参差日月蔽亏交错纠纷上干青云罢池陂陁丨丨江河　汉书郊祀志秦文公东猎汧渭之间卜居之而吉文公梦黄蛇自天丨丨地其口止于鄜衍文公问史敦敦曰此上帝之征君其祠之于是作鄜畤用三牲郊祭白帝焉　李尤东观赋东观之萟孽孽洋洋上承重阁丨丨周廊　谢朓逰敬亭山诗见上干下　徐敬业诗修篁壮丨丨危楼峻上干　储光羲仲夏入园中东陂诗见上延下】
　　下承【宋书礼志见上合下】
　　下贯【淮南子所谓一者无匹合于天下者也卓然独立块然独处上通九天丨丨九野】
　　下藏【史记律书见上舒下】
　　下【淮南子见上下】
　　下盖【梁简文帝大爱敬寺铭日轮丨丨承露上擎】
　　下置【戴复古净明诗丨丨维摩室上通龙伯宫】
　　下拂【杜甫赠太子太师汝阳郡王璡诗翻然紫塞翮丨丨明月轮】
　　下撩【埤雅诗南有嘉鱼烝然汕汕尔雅曰罺谓之汕今之撩罟是也太平君子乐与贤者共之而所以求者上笼之如罩丨丨之如汕此至诚之道也】
　　下摩【汉书司马相如传丨丨兰蕙上拂羽盖注师古曰丨丨兰蕙谓垂髯也上拂羽盖谓飞襳也　又霍去病传封浑邪王万戸为漯隂侯封其裨王呼毒尼为丨丨侯】
　　下履【晁补之坐进庵赋上蒙藳桔丨丨瓴甋】
　　下铺【诗疏见上簟下】
　　下解【酉阳杂俎见上解下】
　　下猘【夏侯湛猎兔赋尔乃鹰鹞翻以飘掦劲翼谡而丨丨马释控以长骋郁腾空而陵厉】
　　下倾【陈山甫禹凿龙门赋悬流赴势以中注巨石乗危而丨丨】
　　下布【淮南子上告于天丨丨于民　江淹青苔赋崎屈上生斑駮丨丨】
　　下卸【宋史河渠志向者朝廷曽赐米河北亦于黎阳或马陵道口丨丨倒装转致费亦不多　又食货志大观二年京畿都转运使吴择仁言西辅军粮发运司歳拨八万石贴助于荣泽丨丨至州尚四五十里摆置车三铺每铺七十人月可运八千四百石所运渐多据数增添铺兵】
　　下却【李白留别鲁颂诗谁道鲁山髙丨丨鲁连节】
　　下升【晋书贺循传见上继下】
　　下尽【史记礼书君子上致其隆丨丨其杀而中处其中魏书崔浩传天师冦谦之谓浩曰卿为吾撰列王者治典并论其大要浩乃著书二十余篇上推太初丨丨秦汉变之迹大防先以复五等为本】下来【诗日之夕矣羊牛丨丨朱注日夕则羊先归而牛次之　秦系期王链师不至诗昨日围棋未终局多乗白鹤丨山丨】
　　下至【诗行苇小序内睦九族笺见上至下　史记礼书至于髙祖光有四海叔孙通颇有所增益减损大抵皆袭秦故自天子称号丨丨佐僚及宫室官名少所变改　又范睢传见上及下】
　　下逮【诗笺见上附下　庾肩吾谢赉防榔啓登玉案而上陈出珠盘而丨丨　真徳秀谢丞相啓巧语上闻方抗章而自列隆恩丨丨况赦过以不诛王恽汲冢懐古诗上窥姒与商丨丨苍周书】
　　下讫【迄同史记索序上始轩辕丨丨天汉作十二本纪十表八书三十系家七十列传凡一百三十篇又孔子世家见上至下魏书礼志见中华下】
　　下漏【陈书武帝纪见上达下　宋史食货志是时天下财用歳入有御前钱物朝廷钱物戸部钱物其措置裒敛取索支用各不相知天下财赋多为禁中私财上溢丨丨而民重困　又后汉书律歴志见中星下】下遂【史记扁鹊传见上争下　亦作坠康琴赋天吴踊跃于重渊王乔披云而丨丨　欧阳修病暑赋羽翰不可以挿余之两腋兮畏举身而丨丨　薛士隆雁荡山赋霏微雨雾之飘散晃朗白虹之丨丨】下袭【中庸仲尼祖述尧舜宪章文武上律天时丨丨水土疏丨丨水土者袭因也丨则因丨诸侯之事水土所在】
　　下压【吴融沃焦山赋北渚丨丨南箕上承　罗巫山髙丨丨重泉上千仞香云结梦西风】下据【易困六三困于石据于蒺藜注上比困石丨丨蒺藜无应而入焉得配偶】
　　下销【徐夤郡庭惜牡丹诗积藓丨丨香蕊尽晴阳髙照露华干】
　　下锢【汉书货殖传见上争下　又作固魏书髙允传昔尧葬谷林农不易亩舜葬苍梧市不改肆秦始皇作为地市丨丨三泉金玉寳货不可计数死不旋踵尸焚墓掘由此推之尧舜之俭始皇之奢是非可见　水经注霍山为南岳其山上侵神气丨丨穷泉】
　　下凿【傅元失题诗上翳青云景丨丨渌水波】
　　下掣【孟郊峡哀诗见上仄下】
　　下蚀【齐书天文志见上下下】
　　下舍【传灯录修行众善有所希望是谓丨丨】
　　下减【魏书律歴志见上推下】
　　下载【旧唐书吐蕃传原夫吴穹上临黄只丨丨茫茫蠢蠢之类必资官司为厥宰臣茍无竞纪则相灭絶】下余【宋史律歴志见上减下】
　　下有【王逸九思欲入兮深谷丨丨兮虺蛇】
　　下加【元史天文志见上结下】
　　下存【史记蘓秦传臣闻客有逺为吏而其妻私于人者其夫将来其私者忧之妻曰勿忧吾已作药酒待之矣居三日其夫果至妻使妾举药酒进之妾欲言酒之有药则恐其逐主母也欲勿言乎则又恐其杀主父也于是乎详僵而弃酒主父大怒笞之五十故妾一僵而覆酒上存主父丨丨主母然而不免于笞恶在乎忠信之无罪也注索曰详音羊详诈也】
