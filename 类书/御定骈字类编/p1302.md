<!-- { "loadSidebar": true } -->
　　上列【后汉书蔡邕传臣季父质连见拔擢位在丨丨臣被防渥数见访逮言事者因此欲陷臣父子破臣门戸非复发纠奸伏补益国家者也　晋书李太后传啓嘉祚于圣明嗣徽音于丨丨　齐书褚渊传将登丨丨永翼声教天不憖遗奄焉薨逝　元史额森布哈传太祖微时齐哩克已深自结纳后兄弟四人皆率部属来归太祖以旧好遇之特异他族命为笔且齐长朝防燕飨使居丨丨　刘桢遂志赋翼儁乂于丨丨退仄陋于下场　杜甫后出塞诗斑白居丨丨酒酣进庶羞　又宋史律厯志见外围下】
　　上眷【宋史洪皓传皓既对退见秦桧语连日不止曰张和公金人所惮乃不得用钱塘暂居而景灵宫太庙皆极土木之华岂非示无中原意乎桧不怿谓皓子适曰尊公信有忠节得丨丨但官职如读书速则易终而无味湏如黄钟大吕乃可　江淹感春氷遥和谢中书诗暮意歌丨丨怅哉望佳人】
　　上献【左传乙亥尝于太公之庙庆舍莅事麻婴为尸庆奊为丨丨】
　　上用【元史百官志管领丨丨织染局秩从七品掌工匠七十有八戸提举同提举副提举各一员大德二年置】
　　上务【中论昔之君子成德立行身没而名不朽其故何哉学也学也者所以疏神达思怡情理性圣人之丨丨也　韦昭博奕论当世之士宜勉思至道爱功惜力以佐明时使名书史籍勲在监府乃君子之丨丨当今之所急也】
　　上选【后汉书舆服志序秦并天下揽其舆服丨丨以供御其次以锡百官　元史选举志至元八年诏以戸口増田野辟词讼简盗贼息赋役均五事备者为丨丨九年以五事备者为丨丨陞一等四事备者减一资三事有成者为中选依常例迁转四事不备者添一资五事俱不举者黜降一等】
　　上材【虞喜志林贺齐性奢侈尤好军事兵甲器械极为精好干橹戈予钯爪叉棍弓弩矢箭咸取丨丨】上信【国史补江淮船泝流而上待东北风七八月有丨丨三月有鸟信五月有麦信　陆龟袭羙以巨鱼之半见分因以詶谢诗谁与春江丨丨鱼可怜霜刄截来初】
　　上愿【史记张仪传臣奉王之节使楚楚何敢加诛假令诛臣而为秦得黔中之地臣之丨丨遂使楚楚懐王至则囚张仪将杀之　云笈七籖晋武皇帝时任城魏华存字贤安贤安自少为女处乎内室性好至道季冬之月夜半清朗忽闻空中有钟鼓之响笳箫之声音韵嘈噆湏臾有虎辇玉舆隐轮之车并顿驾来降夫人之静室凡四真人项有圆光手把华旛四真各有辞致言毕夫人叩头自搏而言曰华存卑贱楛骨之余自入刘阴修道日废顷者谨按道法寻求经方入室之制为欲静防五藏辟诸疾病耳岂图丨丨惟在今日荷戴天眷不胜惶惧　又既为道士便冝受持一百八十大戒二百四十威仪修行六通能遣六尘四十五念十二丨丨十二可法一切法行皆能受持洞然元悟以得神仙】
　　上仪【后汉书班固传洋洋乎若德帝者之丨丨诰誓所不能已　又永平之际重熈而累洽盛三雍之丨丨修衮龙之法服　宋史乐志羽衞有严寳书有辉昭衍尊名铺张丨丨　元史祭祀志奉瓉官礼仪使奏请执镇圭俛伏兴皇帝俛伏兴礼仪使前导出戸外褥位礼仪使奏请再拜皇帝再拜讫礼仪使前导诣第二室以下祼鬯并如丨丨】
　　上政【周礼太宰傅其伍疏其伍言傅者谓大夫上有卿下有士受丨丨傅于下受下政傅于上故独云傅】上赋【刘閠修隄堰判壌杂下田土为丨丨】
　　上命【诗云不可使得罪于天子传执守正义不从丨丨则天子云我不可使我将得罪于天子　周礼大司宼见上功下　又小司宼士师之职五曰挢邦令疏释曰挢即诈也故郑云称诈以有为者谓诈丨丨营搆伪物之类也　魏书卢昶传时洛阳县获白鼠昶奏曰谨按瑞典外镇刺史二千石令长不只丨丨刻暴百姓人民怨嗟则白鼠至　邯郸淳答赠诗我受丨丨来随临菑　庾信奉报赵王惠酒诗始闻传丨丨定是赐中樽】
　　上烈【后汉书臧宫传论中兴之业诚艰难也然敌无秦项之彊人资附汉之思虽懐玺纡绂跨陵州县殊名诡号千坠为羣尚未足以为比功丨丨也　江淹为萧太尉譲表才慙右贤功愧丨丨　潘岳西征赋扬清风于丨丨垂令闻而不已　庾信周宗庙歌克昌光丨丨基圣穆西藩】
　　上泽【唐书刘蕡传若夫追踪三五绍复祖宗宜鉴前古之兴亡明当代之成败心有未达以下情蔽而不得上通行有未孚以丨丨壅而不得下浃欲人之化在修已以先之欲人之和在遂性以导之　宋史杨万里传今之所以旱者以丨丨不下流下情不上达故天地之气隔絶而不通因疏四事以献】
　　上术【后汉书梁商传论匡朝恤患未闻丨丨】
　　上价【汉书张禹传禹为人谨厚内殖货财家以田为业及富贵多买田至四百顷皆泾渭溉灌极膏腴丨丨他财物称是　宋史食货志自熙寕以来其法始变歳运六百万石给京师外诸仓常有余蓄州郡告歉则折收丨丨谓之额斛计本州岁额以仓储代输京师谓之代发复于丰熟以中价收籴谷贱则官籴不至伤农饥歉则纳钱民以为便本钱岁増兵食有余　佛国记岭东六国緖王所有丨丨寳物多作供飬人用者少】上供【唐书裴垍传先是天下赋法有三曰丨丨曰送使曰留州建中初厘定常赋而物重钱轻其后轻重相反民输率一倍其初而所在以留州送使之入舍公估更实私直以自润故赋益苛齐民重困　宋史职官志仓部郎中员外郎参掌国之仓庾储积及其给受之事分案六曰防塲曰丨丨曰粜籴曰给纳曰知杂曰开拆　元史世祖纪癸酉尚书省臣言近以江淮饥命行省赈之吏与富民因縁为奸多不及于贫者今杭苏湖秀四州复大水民鬻妻女易食请辍丨丨米二十万石审其贫者赈之帝是其言　又庚寅诏谕浙东西江东西淮东西湖南北府州军县官吏军民其田租商税茶盐酒醋金银铁冶竹货湖泊课程从实办之凡故宋繁冗科差圣节丨丨经总制钱等百余件悉除免之】
　　上赏【战国策邹忌入朝见威王曰臣诚知不如徐公羙臣之妻私臣臣之妾畏臣臣之客欲有求于臣皆以羙于徐公今齐地方千里百二十城宫妇左右莫不私王朝廷之臣莫不畏王四境之内莫不有求于王由此观之王之蔽甚矣王曰善乃下令羣臣吏民能面刺寡人之过者受丨丨上书諌寡人者受中赏能谤讥于市朝闻寡人之耳者受下赏　史记萧相国世家上曰吾闻进贤受丨丨萧何功虽髙得鄂君乃益明于是因鄂君故所食关内侯邑封为安平侯　汉书武帝纪进贤受丨丨蔽贤显戮古之道也　宋史王祖道传是后厐恭孙张荘赵遹程邻皆以拓地受丨丨大抵皆规模祖道祖道起冗散骤取羙官而朝廷受其敝云　元史鄂兰乌鲁斯传十月从击呼喇台玛楚喀等军于卢沟桥败之追至紫荆关多所俘获招降安图所将军一千五百人复以功受丨丨　吕览晋文公反国赏从亡者而陶狐不与左右曰君反国家爵禄三出而陶狐不与敢问其説文公曰辅我以义导我以礼者吾以为丨丨教我以善强我以贤者吾以为次赏拂吾所欲数举吾过者吾以为末赏三者所以赏有功之臣也吾赏唐国之劳徒则陶狐将为首矣　又左传下义其罪丨丨其奸　六韬战胜于外功立于内吏迁丨丨百姓欢恱将无咎殃】
　　上战【六韬胜敌者胜于无形丨丨无与战故争胜于白刃之间者非良将也】
　　上戮【韩诗外传昔者越王句践与吴战大败之兼有南夷当是之时君南面而立近臣三逺臣五令诸大夫曰闻过而不以告我者为丨丨此处尊位而恐不闻其过也】
　　上刑【书吕刑见上服下　孟子故善战者服丨丨】
　　上罪【周礼司圜掌收教罢民凡害人者弗使冠饰而加明刑焉任之以事而收教之能改者丨丨三年而舍中罪二年而舍下罪一年而舍其不能改而出圜土者杀虽出三年不齿疏按孝经纬云三皇无文五帝画象三王肉刑画象者丨丨墨象褚衣杂屦中罪褚衣杂屦下罪杂屦而已　又掌囚凡囚者丨丨梏拲而桎中罪桎梏下罪梏】
　　上法【史记髙祖功臣侯年表书曰恊和万国迁于夏商或数千岁盖周封八百幽厉之后见于春秋尚书有唐虞之侯伯歴三代千有余载自全以蕃卫天子岂非笃于仁义奉丨丨哉　又厯书夜半朔旦冬至注正义曰置大余五算加五日满六十日则除之后年更置五算如丨丨置小余八算每年加八算满三十二分为一日归大余后年更置八算如丨丨大余者日也小余者日之竒分也　宋书厯志求次元纪差率转减前元甲寅纪差率余则次元甲子纪差率也求次纪如丨丨也　又推土用事法置立春大小余小分之数减大余十八小余七十九小分十八命以纪算外立春前土用事日也大余不足加六十小余不足减减大余一加度法而后减之立夏立冬求土用事皆如丨丨　又隋书徐则传寡人钦承道风乆餐德素频遣使乎逺此延屈冀得防受丨丨式建良縁至止甫尔未淹旬日厌尘羽化反真灵府身体柔软顔色不变经方所谓尸解地仙者哉　云笈七籖玉清之道元逺絶邈不比中真及飞仙之徒九星丨丨元映之道吾昔受之于元始于今七亿万劫经天地成败万品衰灭而其道独存　又太极真人王总真复降以上清经三十一年付子登并将子登游五岳观名山备受丨丨　顾况山居即事诗杨君闲丨丨司命驻流年　又翟楚贤观铸钟赋丨丨下象兮智者纪图　又宋史乐志天临有赫丨丨乾元铿将六乐俨恪千官皇仪允肃五坐居尊文明在御礼备诚存】
　　上则【汉书雄传斯天下之丨丨已庶可试哉注封禅盛事天下之丨丨也近可试之　又北史隋髙祖纪魏帝封隋王册丨丨天时不敢不授下只天命不敢不受】
　　上纲【周礼考工记梓人为侯广与崇方参分其广而鹄居一焉上两个与其身三下两个半之丨丨与下纲出舌寻縜寸焉注纲所以系侯于植者也】
　　上钧【范仲淹明堂赋八风相荡同和乎丨丨】
　　上制【周礼考工记弓人弓长六尺有六寸谓之丨丨上士服之　又桃氏为剑身长五其茎长重九锊谓之丨丨上士服之　又晋书殷仲堪传天下新定权由丨丨髙祖分王子弟有磐石之固社稷深谋之臣森然比肩岂琐琐之禄产所能倾夺之哉】
　　上科【云笈七籖九真盟科九品传经録师犯丨丨夺玉童玉女减算夺纪注名度还北酆】
　　上标【潘岳相风赋踞神兽于下趾栖灵乌于丨丨　又明集丨丨老子次述神仙】
　　上业【孙逖改正朔书文制大备未遑于丨丨损益之道谅属于中平】
　　上条【礼记王制凡执技论力适四方羸股肱决射御凡执技以事上者祝史射御医卜及百工凡执技以事上者不贰事不移官出郷不与士齿疏执技之士凡有三条丨丨论课试武夫技艺之事中条论执技之人并射御之外祝史医卜之等下条论执技之人不得更为二事以其贱故出郷不与士齿】
　　上项【元史选举志至元十四年都省未注江淮官已前创立官府招抚百姓实有劳绩者其见受职名若应受宣者三品同七品四品五品拟同八品若应受勅者正从六品同正从九品其七品八品拟同提控案牍巡检正从九品拟同院务监当官无出身不应叙白身人其见受职名应受宣者三品同八品四品五品同九品应受勅者正从六品同提控案牍巡检七品以下拟院务监当官其丨丨人员若再于接连福建两广溪洞州郡任用拟陞一等两广福建别议陞转】
