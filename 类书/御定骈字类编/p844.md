<!-- { "loadSidebar": true } -->
　　一行【音杭春秋序小事简牍而已疏简之所容丨丨字耳牍乃方版版广三简可以并容数行凡为书字有多有少丨丨可尽者书之于简数行可尽者书之于方方所不容者乃书于策　左传郑伯使卒出豭行出犬鸡以诅射颍考叔者疏一卒之内已用一豭丨丨之间或用鸡或用犬重呪诅之鸡犬者或鸡或犬非鸡犬并用何则盟诅例用一牲不用二也　五代史张居翰传魏王破蜀王衍朝京师行至秦川而眀宗军变于魏荘宗东征虑衍有变遣人驰诏魏王杀之诏书已印画而居翰发视之诏书言诛衍丨丨居翰以为杀降不祥乃以诏傅柱揩去行字改为一家时蜀降人与衍俱东者千余人皆获免　宋史舆服志山龙以下每章丨丨重以为等毎行十二白纱中单黼领青褾襈裙蔽膝加龙山火三章　又仪卫志真宗咸平五年诏南郊引驾官中书枢院丨丨在东亲王丨丨在西余依官次　又符彦卿传及帝亲征命为行营丨丨都部署兼知太原行府事领步骑二万进讨　贵耳録晋王衍口不言钱强名阿堵俗言兀底律贪之谓也古语云少则乐无则忧多则累又曰牢収长物金三品宻写虚名墨丨丨何逊懐郡中游聚诗欲寄丨丨书何觧三秋意　杜甫絶句两个黄鹂鸣翠栁丨丨白鹭上青天　又寄髙詹事诗相防过半百不寄丨丨书　令狐楚九日言懐诗晚色霞千片秋声雁丨丨　白居易江楼晚眺诗风翻白浪花千片雁防青天字丨丨　刘兼贻诸学童诗五个小雏离学院丨丨新雁入贫居　李商隠关门栁诗永定河边丨丨栁依依长发故年春　钱珝江行无题诗俱是南来客怜君缀丨丨　吴融雪诗夜迷三绕鹊昼断丨丨鸿　孙鲂杨栁枝词何以晓来江雨后丨丨如画隔遥津　晁补之题郭熙平逺诗欲指吴松何处是丨丨征雁海山头　杨万里晚登子城诗寒溪半湾落逺树丨丨疎　王特起喜迁莺词数叠悲笳丨丨征斾城郭防畨成毁　又本音晋书嵇康传闻道士遗言饵朮黄精令人久夀意甚信之游山泽观鱼鸟心甚乐之丨丨作吏此事便废　唐书李靖传吐谷浑宼边帝谓侍臣曰靖能复起为帅乎靖往见房元龄曰吾虽老尚堪丨丨帝喜以为西海道行军大总管　张籍酬杭州白使君兼寄浙东元大夫诗丨丨已作千年别两处空传七字诗　司空图寄王赞学诗丨丨万里纎尘静可要张仪更入秦　又去声汉书东方朔传賛朔名过实者以其恢达多端不名丨丨应谐似优不穷似智正谏似直秽徳似隠非夷齐而是栁下恵戒其子以上容首阳为拙柱下为工饱食安步以仕易农依隠玩世诡时不逢其滑稽之雄乎　酉阳杂俎僧丨丨博览无不知尤善于数钩深藏往当时学者莫能测】一向【宋书鲜卑吐谷浑传浑曰今以马致别殆天所唘诸君试拥马令东马若还东我当相随去楼即使所从二千骑共遮马令囘不盈三百步歘然悲鸣突走声若頽山如是者十余辈丨丨一逺楼力屈又跪曰可寒此非复人事　元史河源附録河水北行转西流过昆仑北丨丨东北流约行半月至贵徳州地名博勒齐尔始有州治官府州吐蕃等处宣慰司司治河州　隋众经目録丨丨出生菩萨经大隋开皇年崛多译　戴叔伦又酬晓灯暗离室诗丨丨檐下声逺来愁处滴元淮郊行诗桥因春水三畨断栁碍东风丨丨斜】一偏【宋史河渠志梁焘言朝廷治河东流北流本无丨丨之私今东流未成边北之州县未至受患其役可缓北流方悍边西之州县日夕可忧其备宜急　又刘述传安石任丨丨之见改立新议以害天下大公又陈亮传陛下厉志复讐足以对天命笃于仁爱足以结民心而又眀足以照临羣臣丨丨之论此百代之英主也】
　　一隙【宋史陈亮传丨丨之地本不足以容万乘而镇压且五十年山川之气盖亦发泄而无余矣　樊献科游大佛山记余以中秋爽气邀比部平君与朱宋二大夫饮于大佛山之巅中为开元寺建宋景祐间寺趾湫隘顾四山如抱石势防岈藤萝森翠仅西丨丨通人境宜隠者居也　王士性嵩游记洞在石乳行山间汗沾背湿入洞则寒冽粟起不可禁傍丨丨不测其底僧云昔火龙占居之以逹磨至从此中去也】一罅【范成大初入巫峡诗卓午三竿日中间丨丨天】
　　一匝【后汉书冯异传异因渡河击鲔鲔走异追至洛阳环城丨丨而归　宋书厯志冲之通同与防周相觉九千四十其隂阳七十九周有竒迟疾不及丨丨此则当缩反盈应损更益　宋史舆服志仁宗景祐三年少府监言得篆文官王文盛状在京三司粮料院频有人伪造印记印成旁厯盗请官物欲乞铸造圆印三面每面阔二寸五分于外丨丨先篆年号及粮料院名计十二字次丨丨篆寅印十二辰亦十二字中心篆正字上连印钮铸成转关以机穴定之用时逐月分对年终转逮十二月自寅至丑终始使用所有转关正字次月转定之时令本院官封押选差人行使其印遇改年号即令别铸诏三司定夺以闻　嵗华纪丽二月八日绕城游丨丨之行在家守八关之戒　谢绛游嵩山神清洞书大凡出东门极东而南自长夏门入绕崧轘丨丨四百里可谓穷极胜览矣】
　　一次【宋史选举志建炎八年以平江府四经廵幸其得觧举人援临安建康驻跸例各免文觧丨丨又淳熙六年韶特奏名自今三名取一寘第四等以前余并入第五等其末等纳敕者止许丨丨潜藩及五路旧升甲者今但升名其后又许纳敕三次为定制焉　李元阳白崖毕鉢罗窟志岩壁上有独木桥十余所大木如指长三尺或五六尺巇险不敢着足樵子儇疾者履之而过亦不损折其木非常见之材每月十五夜换桥丨丨不知其因十六日但见桥制更新无复旧木矣】
　　一切【春秋左氏传序史之所记必表年以首事年有四时故错举以为所记之名也疏四时之内丨丨万物生植孕育尽在其中春秋之书无物不包无物不记与四时义同故谓此书为春秋　史记荆燕世家乃屏人説张卿曰臣观诸侯王邸第百余皆髙祖丨丨功臣注索隐曰此丨丨犹一例同时也非如他丨丨训权时也　又范雎蔡泽传赞范睢蔡泽世所谓丨丨辩士又李斯传秦宗室大臣皆言秦王曰诸侯人来事秦者大抵为其主游间于秦耳请丨丨逐客李斯议亦在逐中　又太史公自序酷吏列传赞善人不能化唯丨丨严削为能齐之　汉书平帝纪吏在位二百石以上丨丨满秩如真注丨丨者权时之事非经常也犹如以刀切物苟取整齐不顾长短纵横故言丨丨　又路温舒传媮为丨丨　后汉书王霸传蘓茂客兵逺来粮食不足故数挑战以徼丨丨之胜　宋书孝武帝纪大明七年十二月甲寅大赦天下南豫州别署敕系长徒丨丨原散其兵期考袭讁戍悉停歴阳郡女子百户牛酒髙年孤疾赐帛十疋蠲郡租十年　又诃罗陀国传无忧天主愍念羣生安乐民人律仪清浄慈心深广正法治化共养三寳名称逺至丨丨并闻　唐书髙郢传夫庙犹不越礼而立况寺非宗祏所安神灵所宅乎殚万人之力邀丨丨之报其为不可亦眀矣　元史世祖纪戊辰诏天下狱囚除杀人者待报其余丨丨疎放限以八月内自至大都如期而至者皆赦之　般若波罗蜜多心经观自在菩萨行深般若波罗宻多时照见五蕴皆空度丨丨苦厄　法集经善男子何者是菩萨摩诃萨十丨丨入所谓地丨丨入水丨丨入火丨丨入风丨丨入虚空丨丨入青丨丨入黄丨丨入赤丨丨入白丨丨入识丨丨入是名十丨丨】
　　一般【隋唐嘉话崔湜之为中书令河东公张嘉贞为舍人湜轻之常呼为张底后防商量数事意皆出人右湜惊羙久之谓同官曰知无张底乃我辈丨丨人此终是其坐处湜死十余载河东公竟为中书焉　司空曙过长林湖西酒家诗湖草青青三两家门前桃杏丨丨花　李咸用赠陈望尧诗鹄箭亲疎虽异的桂花髙下丨丨香　郑谷京兆府试残月如新月诗荣落何相似初终却丨丨　司空图防杏花诗白衫裁袖夲敎寛朱紫由来亦丨丨　杜荀鹤鸬鷀诗丨丨毛羽结羣飞两岸烟汀好景时　陆和袭羙赠洛阳润卿将归雷平诗朝市山林隠丨丨却归那减卧云懽　赵抃和沈太博小圃偶作诗园里芳菲楼上客丨丨情绪怕春寒　薛季宣筠乡入夏野花方折诗墙匝丛丛绣舞茵丨丨顔面各精神　元好问杏花诗丨丨疎影黄昏月独爱寒梅恐未平　杨允孚滦京杂咏万古龙门镇两京悬崖飞瀑丨丨清　又却怪西风浑不顾丨丨吹送满头霜　余阙南归偶书诗因向春风折杨栁丨丨离别两般情】
　　一筹【乔宇游嵩山记至白鹤观观去山絶顶尚二三里君采素清臞至观前已疲甚不能絶顶予归顾而笑曰若输我丨丨矣】
　　一统【春秋隠公元年春王正月疏史官定策须有丨丨不可半年从前半年从后虽非年初亦统此嵗故正月即称元也　公羊传何言乎正月大丨丨也疏所以书正月者王者受命制正月以统天下令万物无不一一皆奉之以为始故言大丨丨也　史记秦始皇纪今陛下兴义兵诛残贼平定天下海内为郡县法令由丨丨自上古以来所未有五帝所不及　又廷尉李斯议曰今海内赖陛下神灵丨丨皆为郡县诸子功臣重赏赐之甚足易制置诸侯不便始皇曰廷尉议是分天下以为三十六郡　又武帝纪有司皆曰闻昔太帝兴神鼎一一者丨丨天地万物所系终也　又秦楚之际月表以徳若彼用力若此盖丨丨若斯之难也　晋书华谭传今四海丨丨万里同风天下有道莫斯之盛齐书王融传三秦大同六汉丨丨　金幼孜皇都大丨丨赋大丨丨而无外蔼至和于八垠　张説奉和圣制过王濬墓应制诗牛斗三分国龙骧丨丨年】一贯【论语子曰参乎吾道丨以丨之疏吾道丨以丨之者贯统也孔子语曽子言我所行之道惟用一理以统天下万事之理也　汉书武帝纪元狩四年初筭缗钱注缗丝也以贯钱也丨丨千钱书筭二十也　宋书礼志化正俗存乎礼教辅性成徳必资于学先王所以陶铸天下津梁万物闲邪纳善潜被于日用者也故能疏通元理穷综幽微丨丨古今弥纶治化　陈书周宏正传夫以庙堂汾水殊途而同归稷契巢许异名而丨丨出者称为元首处者谓之外臣莫不内外相资表里成治斯盖万代同规百王不易者也　宋史刑法志乾道六年诏以绢计赃者更増丨丨以四千为一匹议者又言犯盗以敇计钱定罪以律计绢今律以绢定罪者递増一千敕内以钱定罪亦合例増一千从之金史章宗纪太和七年七月壬午诏民间交易典质丨丨以上并用交钞毋用钱　吕览凡智之贵也贵知化也人主之惑者则不然化未至则不知化已至虽知之与勿知丨丨也　王巩随手杂録陜西每铜钱丨丨用铁钱丨丨三十文可换　曹大家鍼缕赋性通逺而渐进博庶物而丨丨　江总营涅槃懴还涂作可否同丨丨生死亦一条　李颀杂兴诗善恶死生齐丨丨祗应斗酒任苍苍　栁宗元哭连州凌员外司马诗六学诚丨丨精义穷发挥　白居易答崔侍郎钱舍人诗穷通与逺近丨丨无两端　李咸用修睦上人山居诗静躁殊途知自识荣枯丨丨亦何争　栁贯诗七篇贤所训丨丨道攸根】
