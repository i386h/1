<!-- { "loadSidebar": true } -->
<子部,类书类,御定骈字类编>
　　钦定四库全书
　　御定骈字类编卷一百二十二
　　方隅门十
　　上
　　上天【易履象丨丨下泽履君子以辨上下定民志　诗丨丨同云雨雪雰雰　又丨丨之载无声无臭又明明丨丨照临下土　左传丨丨降灾使我两君匪以玉帛相见而以兴戎　楚语其在周程伯休父其后也当宣王时失其官守而为司马氏宠神其祖以取威于民曰重实丨丨黎实下地遭世之乱而莫之能御也不然夫天地成而不变何比之有　汉书礼乐志函防祉福常若期寂漻丨丨知厥时　又丨丨布施后土成穰穰丰年四时荣　又吾丘寿王传臣闻周徳始乎后稷长于公刘大于大王成于文武显于周公徳泽上昭天下漏泉无所不通丨丨报应鼎为周出故名曰周鼎又孔光传六沴之作岁之朝曰三朝其应至重乃正月辛丑朔日有蚀之变见三朝之防丨丨聪明苟无其事变不虚生　宋书武帝纪丨丨垂象四灵效防图谶之文旣明人神之望已改　魏书李希仁传彼丨丨之降鉴实下民之请命　隋书潘徽传宗庙极重丨丨极髙父极尊君极贵四者咸同一敬　宋史薛居正传开寳八年二月上谓居正等曰年谷方登庶物丰盛若非丨丨垂祐何以及斯所宜共思济物或有阙政当与攻举以成朕志　云笈七籖元鉴导引法眞人逺取之于物近取之于身故丨丨行健而无穷七曜运动而能久又三皇经云昔天皇治时以天经一卷授之天皇用而治天下二万八千岁地皇代之丨丨又以经一卷授之地皇用而治天下二万八千岁人皇代之丨丨又以】
　　【经一卷授之人皇用而治天下亦二万八千岁　三界寳録四生六趣应感俱然丨丨下地清浊有异　沈约齐安陆昭王碑文位非大寳爵乃丨丨　髙允北伐颂皇矣丨丨降鉴惟徳眷命有魏照临万国　杨雄甘泉赋丨丨之縡杏旭卉兮注縡事也旭卉难知也　阎伯兴盐池赋覩兹池兮荷丨丨之报覩兹盐兮恤下人之食　魏文帝芙蓉池诗丨丨垂光彩五色一何鲜　缪袭鼔吹曲丨丨时雨露五谷滋田畴　陆云答兄平原诗瞻企皇极徼福丨丨　王维游大理韦卿城南别业诗平野照暄景丨丨垂春云　杜甫秋行官张望督促东渚耗稻诗丨丨无偏颇蒲稗各自长　李华杂诗丨丨降寒暑地利乃可生　徐照题罗隠故居诗丨丨如有意此地着诗人　杨维桢老客妇謡丨丨织得云锦章绣成愿补舜衣裳　又李白醉后答丁十八以诗讥余捶碎黄鹤楼诗黄鹤丨丨诉玉帝却放黄鹤江南归】
　　上苍【杜甫入衡州诗烈火发中夜髙烟焦丨丨　吕岩敲爻歌飞升羽化三清客名遂功成达丨丨】上穹【宋史食货志端拱元年诏曰朕受命丨丨居尊中土惟思禁暴岂欲穷兵至于幽蓟之民皆吾赤子宜许边疆互相市易自今縁边戍兵不得辄恣侵略又乐志丨丨垂眷佑邦国拥鸿休　金史乐志仪刑世业昭格丨丨　张渊观象赋江河炳着于丨丨素气霏霏其带天　李中下蔡春诗采兰扇枕何时遂洗虑焚香叩丨丨】
　　上宙【谢超宗齐南郊武徳宣烈乐歌功烛丨丨徳耀中天】
　　上旻【宋史乐志将整仙驭言还丨丨王防黄连赞缙云昔御飞跸丨丨】
　　上云【云笈七签阳明星天之太尉司政主星有九门有四光芒有爓照九亿万里中上有青城玉楼据斗眞人号曰太上宫青城玉楼九晨君姓丨丨讳法婴容字董洞阳揺天槌头建九晨玉冠衣青羽飞裳手执斗中元图坐玉楼之中　刘允济明堂赋答后土之嘉祥蔼丨丨之殊祉】
　　上霄【水经注庐山之南有丨丨石髙壁缅然与霄汉连接秦始皇三十六年叹斯岳逺遂记为丨丨焉丨丨之南大禹刻石志其丈尺里数　明一统志丨丨峰在南康府庐山昔秦始皇登之谓其与霄汉相接故名】上雾【后汉书马援传见西里下】
　　上雨【公羊传其言六月雨何丨丨而不甚也韩愈南海神庙碑丨丨旁风无所盖障】
　　上风【左传六鹢退飞疏庄子云鹢之相视眸子不运而风化博物志云雌雄相视则孕或曰雄鸣丨丨雌承下风则亦孕是也　孙子火发丨丨无攻下风　庄子虫雄鸣于丨丨雌应于下风而化类自为雌雄故风化　梁简文帝预忏悔诗丨丨吹法鼓垂铃鸣画轩庾肩吾送别于建兴苑相逄诗去影背斜日香衣临丨丨】
　　上台【后汉书张衡传注帝王纪曰黄帝以风后配丨丨天老配中台五圣配下台谓之三公　晋书天文志西近文昌二星曰丨丨为司命主寿　又刘寔传左丞刘坦上言曰圣诏殷勤必使寔正位丨丨光饪鼎实断章敦喻经渉二年而寔频上露板辞防恳诚臣以为古之飬老以不事为优不以吏之为重谓宜聼寔所守南史梁元帝纪镇西长史王冲等拜牋请为太尉都督中外诸军事承制主盟帝不许曰吾于天下不贱宁】
　　【俟都督之名帝子之尊何借丨丨之重　隋书庾季才传大冢宰宇文护执政谓季才曰比日天道有何徴祥季才对曰荷恩深厚若不尽言便同木石顷丨丨有变不利宰辅公宜归政天子请老私门　宋史天文志大中祥符三年六月丁巳有星出文昌至丨丨没　元史世祖纪秋七月甲戌彗星出舆鬼昏见西北贯丨丨埽紫防文昌及北斗旦见东北凡四十余日　云笈七签丨丨星名虚精求之感帝王之梦及金玉念名求之必应　赵冬曦奉和圣制答张说扈从南出雀防谷诗地理分中壤天文照上台　杜甫送翰林张司马南海勒碑诗见南极下　钱起中书遇雨诗济旱惟宸虑为霖卽丨丨　皇甫曽送徐大夫赴南海诗由来黄霸去自有丨丨期　权徳舆和李相公早朝诗辨色趋中禁分班列丨丨　薛竒童和李起居秋夜诗莫重白云意时人许丨丨　赵嘏淛东赠李副使员外诗妙尽戎机佐丨丨少年清苦自霜台　卢肇题甘露寺诗见北固下徐夤献内翰杨侍郎诗窗开青琐见瑶台冷拂星辰逼丨丨　齐已谢南平王赐山鸡诗丨丨爱育通幽细】
　　【却放溪山去不难】
　　上阶【史记天官书三能注应劭引黄帝泰阶六符经曰泰阶者天子之三阶丨丨上星为男主下星为女主中阶上星为诸侯三公下星为卿大夫下阶上星为士下星为庶人　彭士竒泰阶六符赋所谓泰阶六符者丨丨至尊中阶侯王下阶士庶有纪有纲虽主宰之若异实符验之孔彰　又水经注恒州水左有大道坛庙始光二年少室道士寇谦之所议建也兼诸岳庙碑亦多所署立其庙阶五成四周栏槛丨丨之上以木为员基令干相枝梧以板切其上栏陛承阿上员制如明堂而専室四户】
　　上星【史记天官书三能注见上　宋书天文志咸康四年十一月戊子太白犯房丨丨占曰上相忧　云笈七签夫下有其官则上有其星下署置官失则丨丨为其乱】
　　上斗【云笈七签天元丨丨中有七童上清紫精在兆身中　又人徒知歩七星之妙而不知九星魂魄之至灵也非七星不欲运人丨丨而人身魂神畏斗星之灵魄不敢随人而腾空也　又黄庭内景秘要六甲縁身经曰若人卒得疾及痈□恶气飞尸百毒恶梦之属便闭气诵甲午至戊戌止留气在丨丨中丨丨中者在两乳间也】
　　上弼【宋史天文志东蕃近闾阖门第一星为佐枢第二星为上帝三星曰少宰四星曰丨丨五星曰少弼六星为上卫七星为少卫八星为少丞】
　　上卫【宋史天文志见上】
　　上奎【马祖常试院杂题诗端门三月黄金牓应有商霖应丨丨】
　　上气【云笈七签见中气下】
　　上极【云笈七籖北辰者北极不动之星也极之为言者界也是五方界俱集于中央是最尊居中也中极一名为天中丨丨星也是最居天之中东方少阳名为东极星西方少隂名为西极星南方太阳名为南极星中央名为中和丨丨上星故最髙最尊为众星之主也又魏书礼志今相国秦公初构国庙追立神位唯当仰祀二昭二穆丨丨髙曽四世而已何者秦公身是始封之君将为不迁之祖若以功业隆重越居正室恐以卑承尊乱昭穆也如其权立始祖以备五庙恐数满便毁非礼意也】
　　上阳【汉书五行志春秋成公十六年正月雨木氷刘歆防为丨丨施不下通下隂施不上达故雨而木为之氷雰气寒木不曲直也　云笈七签见南丹下　又左传八月甲午晋侯围上阳注丨丨虢国都在农陜县东南　又唐书则天皇后武氐纪长安五年五月丙午皇帝复于位丁未徙后于丨丨宫戊申上后号曰则天大圣皇帝　明一统志丨丨宫在河南府阌鄕县西北一里隋建　李庾两都赋丨丨别宫丹粉多状　贾登丨丨宫赋开丨丨之别馆取大壮之规模　无名氏洛川晴望赋瞻丨丨之宫阙兮胜仙家之福庭　张说安乐郡主花烛行平台火树连丨丨紫炬红轮十二行又奉和圣制初入秦川路寒食应制诗丨丨柳色唤春归临渭桃花拂水飞　储光羲答王维诗忽奉朝青阁回车入丨丨　李白上皇西廵南京歌栁色未饶秦地緑花光不减丨丨红　韦应物雪中诗乍迷金谷路稍变丨丨宫　又赠王侍御诗丨丨秋晚萧萧雨洛水寒来夜夜声　戴叔伦汉宫人入道诗回首吹箫天上伴丨丨花落共谁言　白居易送东都留守令狐尚书赴任诗歌酒家家花处处莫空管领丨丨春　王建丨丨宫诗丨丨花木不曽秋洛水穿宫处处流　阎济美天津桥望洛城残雪诗未收清禁色偏向丨丨残　鲍溶玉清坛诗丨丨宫里女玉色楚人多　许棠早发洛中诗云増中岳大树隠丨丨遥　元好问甲辰秋洛阳得黄葵子种之南庵明年夏六月作花诗丨丨宫女要头冠摹写虽工破的难　陈旅题春宫倦绣两图诗丨丨宫里奏莺簧蛱蝶罗衣逗暖香　张翥清明游包家山诗月明寒食雨春老丨丨花】
　　上清【汉书雄传独不见夫翠虬绛螭之将登虖天必耸身于苍梧之渊不阶浮云翼疾风虚举而上升则不能撠胶葛腾九闳注师古曰撠挶也胶葛丨丨之气也腾升也九闳九天之门　五代史王衍传干徳五年起丨丨宫塑王子晋像尊以为圣祖至道玉宸皇帝易林依山倚地凶危不至丨丨下降君受其利　宣和画谱文臣武宗元甞于西京丨丨宫画三十六天帝其间赤明和阳天帝潜写太宗御容以宋火徳王故以赤明配焉眞宗祀汾隂还道由洛阳幸丨丨宫忽见御容惊曰此眞先帝也遽命焚香再拜叹其精妙竚立久之　云笈七签丨丨八皇老君曰丨丨之天在絶霞之外有八皇老君运九天之仙而处丨丨之宫也丨丨眞人呼日月为太寳九华　又展转九道位为九老行之二十年位为丨丨眞人　又文威焕赫气布紫庭众眞宴礼称庆丨丨　三洞宗元大洞之迹别出为化主治在三清境其三清境者玉清丨丨太清是也亦名三天丨丨原统经目注序丨丨者宫名也明乎混沌之表焕乎大罗之天灵妙虚结空生髙浮澄净以丨丨为名】
