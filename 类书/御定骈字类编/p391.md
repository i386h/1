<!-- { "loadSidebar": true } -->
　　岷山【书禹贡丨丨之阳至于衡山过九江至于敷浅原传丨丨江水所出在梁州　晋书文帝纪朝服济江扫除呉会西塞江源望祀丨丨　説苑昔者江水出于丨丨其始也大足以滥觞及至江之津也不方舟不避风不可渡非唯下流众川之多乎　水经丨丨在蜀郡氐道县大江所出　地理通释剑南道古梁州之境今三十有三州其名山有峩眉青城鹤鸣丨丨　又见汶山下　左思蜀都赋逺则丨丨之精上为井络　郭璞江赋惟丨丨之导江初发源乎滥觞　庾信上柱国齐王宪神道碑丨丨导江汉武帝求仙之地　卢照邻文翁讲堂诗锦里淹中馆丨丨稷下亭　岑参秋夕听罗山人弹三峡流泉诗皤皤丨丨老抱琴鬓苍然　杜甫严郑公防事丨丨沲水画图诗沲水流中座丨丨到此堂】
　　岷嶓【书禹贡丨丨既艺传丨山丨冢皆山名疏地理志云蜀郡有湔道丨山在西徼外江水所出陇西郡西丨冢山西汉水所出是二者皆山名　张载剑阁铭岩岩梁山积石峩峩逺属荆衡近缀丨丨南通卭僰北达褒斜狭过彭碣髙逾嵩华惟蜀之门作固作镇是曰剑阁壁立千仭　宋之问太平公主山池赋壮丨丨兮连属郁氛氲兮断续】
　　岷岳【张华武帝哀防文江海静波丨丨无尘】
　　岷丘【庾信周车骑将军贺娄公神道碑作镇丨丨扬斾锦水白虎之俗难安黄龙之监不定以君智畧入佐中权】
　　岷岭【张説再使蜀道诗青春客丨丨白露揺江服　杜甫送舍弟频赴齐州诗丨丨南蛮北徐关东海西又秋日防府咏怀诗紫收丨丨芋白种陆池莲　卢纶送从舅成都县丞广归蜀诗襃谷通丨丨青冥此路】
　　【深】
　　岷峰【骆賔王畴昔篇蜀路何悠悠丨丨阻且修】
　　岷峡【郑震鄂州南楼诗浪涛江汉出丨丨洞庭云梦天共流】
　　岷江【汉书地理志注丨丨为大江　杜甫别李义诗重问子何之西上丨丨源　齐已酬西川楚峦上人卷诗玉垒峩嵋秀丨丨锦水清】
　　岷水【李乂招谕有懐赠同行人诗蜀山自纷纠丨丨恒奔注】
　　岷波【卢照邻诗序云飞绮札代郡接于苍梧泉涌华篇丨丨连于碣石】
　　岷汉【晋书羊祜传见江淮下　宋书谢庄传殿下亲董锐旅授律继进荆鄢之师丨丨之众舳舻万里旌斾亏天九土冥符羣后毕会　抱朴子网玳珻于絶域握丹青于丨丨　文心雕龙惟张载剑阁其才清采迅足骎骎后发前至勒铭丨丨得其宜矣　杜甫寄狄明府诗胡为漂泊丨丨间干谒王侯颇歴抵】岷渎【魏书张衮传陛下方欲礼神丨丨致礼衡山登稽岭窥苍梧】
　　岷僰【王僧孺白马篇飞鞚出秦陇长驱绕丨丨】
　　岷精【郭璞江赋若乃丨丨垂曜于东井阳侯遯形乎大波】
　　岷南【欧阳詹送髙士安下第归丨丨宁觐诗偕隐有贤亲丨丨四十春】
　　岷徼【王勃灵瑞寺浮图碑旅游丨丨漂举涪乡呉筠慈竹赋俄转蓬于丨丨遂萍流于江汜】
　　岐
　　岐山【易升六四王用亨于丨丨吉无咎象曰王用亨于丨丨顺事也　诗豳谱其封域在禹贡雍州丨丨之北原隰之野至商之末世太王又避戎狄之难而入处于岐阳　诗周原膴膴堇荼如饴笺广平曰原周之原地在丨丨之南膴膴然肥美其所生菜虽有性苦者甘如饴也　又天作髙山笺以文王未徙丰之前与太王皆在岐故知髙山谓丨丨也　论语鳯鸟不至朱注鳯灵鸟舜时来仪文王时鸣于丨丨　史记封禅书自华以西名山七曰华山薄山薄山者襄山也岳山丨丨呉岳鸿冢渎山渎山蜀之汶山　诗説天作周祭丨丨配以太王文王之诗赋也　韩诗外传当舜之时有苗不服其不服者衡山在南丨丨在北左洞庭之陂右彭泽之水由此险也　淮南子何谓九山防稽泰山王屋首山泰华丨丨太行羊肠孟门　地理通释十道山川考丨丨在鳯翔府丨丨县东北十里亦名天柱山汉右扶风美阳县西北周太王所邑文王始亦治焉】岐阳【诗度其鲜原居丨之丨在渭之将万邦之方下民之王　诗后稷之生实为太王居丨之丨实始翦商　左传夏啓有钧台之享商汤有景亳之命周武有孟津之誓成有丨丨之搜注成王归自奄大搜于丨山之丨　周书文帝纪大统十三年冬太祖奉魏帝西狩于丨丨　竹书纪年周成王六年大搜于丨丨　何晏景福殿赋翔丨丨之鸣鳯纳虞氏之白环　公叔仕通天台赋丨丨太华双标魏象之形秦岭终南遥树轩墀之屏　皮日休鲁望读襄阳耆旧传见赠五百言次韵诗重闻章陵幸再见丨丨狩】
　　岐豳【唐书薛举传武德元年丰州总管张长悬击罗睺举悉兵援之屯析墌以游军掠丨丨】岐周【诗猗与漆沮潜有多鱼传漆沮丨丨之二水也竹书纪年殷武乙元年壬寅王即位居殷邠迁于丨丨】
　　岐丰【史记秦本纪西戎犬戎与申侯伐周杀幽王郦山下而秦襄公将兵救周战甚力有功周避犬戎难东徙雒邑襄公以兵送周平王平王封襄公为诸侯赐之岐以西之地曰戎无道侵夺我丨丨之地秦能攻逐戎即有其地与誓封爵之　三辅黄图禹贡九州舜置十二牧雍其一也古丰镐之地平王东迁以丨丨之地赐秦襄公至孝公始都咸阳　挚虞雍州诗外接皮服内含丨丨】
　　岐薛【唐书宗室守礼传开元初絫为州刺史时宁申丨丨王同为刺史皆择僚首持纲纪守礼惟弋猎酣乐不领事故源乾曜袁嘉祚潘好礼皆为邠府长史州佐督检之　唐书太平公主传始主作观池乐游原以为盛集既败赐宁申丨丨四王　元稹连昌宫辞百官队仗避丨丨杨氏诸姨车鬬风】
　　岐梁【梁元帝即位诏朕皇祖太祖文皇帝积德丨丨化行江汉道应在田具瞻斯属　杜甫送樊二十三侍御赴汉中判官诗顿兵丨丨下却跨沙漠裔】
　　岐雍【史记秦本纪周室微诸侯力政争相并秦僻在雍州不与中国诸侯之防盟夷翟遇之孝公于是布惠振孤寡招战士明功赏下令国中曰昔我穆公自丨丨之间修德行武东平晋乱以河为界西覇戎翟广地千里天子致伯诸侯毕贺为后世开业甚光美会往者厉躁简公出子之不宁国家内忧未遑外事三晋攻夺我先君河西地诸侯卑秦丑莫大焉献公即位镇抚边境徙治栎阳且欲东伐复穆公之故地修穆公之政令寡人思念先君之意常痛于心賔客羣臣有能出竒计彊秦者吾且尊官与之分土于是乃出兵东围陜城西斩戎之獂王】
　　岐陇【唐书太宗纪贞观四年十月壬辰赦丨丨二州免今岁租赋】
　　岐毕【左传王使詹桓伯辞告于晋曰魏骀芮丨丨吾西土也】
　　岐宁【周书武帝纪建德四年丨丨二州民饥开仓赈给】
　　岐邦【诗彼作矣文王康之彼徂矣岐有夷之行笺彼万民居丨丨者皆筑作宫室以为常居文王则能安之后之往者又以丨丨之君有佼易之道故也】
　　岐邑【竹书纪年殷武乙三年命周公亶父赐以丨丨】
　　岐道【准南子黄帝曰芒芒昧昧从天之道与元同气故至德者言同畧事同指上下一心无丨丨旁见者遏障之于邪开道之于善而民乡方矣】
　　岐路【释常谈泣于途路谓之杨朱之泣淮南子曰杨朱见丨丨而泣之曰可以南可以北髙诱曰嗟其别易而防难也　孙楚征西官属送陟阳侯作晨风飘丨丨零雨被秋草　潘尼赠荥阳太守呉子仲诗寮类感丨丨黎庶思知耻　卢纶秋晚河西县楼送浑中允赴朝阙诗丨丨自奔隘壶觞终寂寥　又秋晚霁后野望忆夏侯审诗川原惟寂寞丨丨自纵横】
　　岐东【书禹贡荆岐既旅疏先荆后岐荆在丨丨嫌与上荆为一故云非荆州之荆也　竹书纪年周平王十八年秦文公大败戎师于岐来归丨丨之田】
　　岐西【史记秦本纪见岐丰下】
　　岐沟【明一统志丨丨在顺天府涿州城西南四十里宋设关备金即此】
　　岐礼【张说奉和圣制幸鳯汤泉应制诗周狩闻丨丨秦都辨雍名】
　　岐下【诗古公亶父来朝走马率西水浒至于丨丨　史记周本纪古公亶父复修后稷公刘之业积德行义国人皆戴之薰育戎狄攻之欲得财物与之已复攻欲得地与民民皆怒欲战古公曰有民立君将以利之今戎狄所为攻战以吾地与民民之在我与其在彼何异民欲以我故战杀人父子而君之予不忍为乃与私属遂去豳度漆沮逾梁山止于丨丨豳人举国扶老携弱尽复归古公于丨丨及他旁国闻古公仁亦多归之又秦本纪缪公十四年秦饥请粟于晋晋君谋之羣臣虢射曰因其饥伐之可有大功晋君从之十五年兴】
　　【兵将攻秦缪公发兵使丕豹将自往击之九月壬戌与晋恵公夷吾合战于韩地晋君弃其军与秦争利还而马騺缪公与麾下驰追之不能得晋君反为晋军所围晋击缪公缪公伤于是丨丨食善马者三百人驰冒晋军晋军解围遂脱缪公而反生得晋君初缪公亡善马野人共得而食之者三百余人吏逐得欲法之缪公曰君子不以畜产害人吾闻食善马肉不饮酒伤人乃皆赐酒而赦之三百人者闻秦击晋皆求从从而见缪公窘亦皆推锋争死以报食马之德于是缪公虏晋君以归】
　　岐嶷【诗克丨克丨　传江夏太守任君墓志铭君承洪苗之髙胄禀丨丨之上姿质美珪璋志邈云霄景行足以作仪范柱石足以虑安危　陆云答兄平原诗诞丰丨丨夙迈令闻　左思赠妹九嫔悼离诗总角丨丨龀龆夙成】
　　巫
　　巫山【明一统志十二峰在丨丨曰望霞翠屏朝云松峦集仙聚鹤浄坛上升起云飞鳯登龙圣泉沿峡首尾一百二十里唐沈佺期诗丨丨峰十二合沓引昭囘俯眺琵琶峡平看云雨台　宋玉髙唐赋玉曰昔者先王尝逰髙唐怠而昼寝梦见一妇人曰妾丨丨之女也为髙唐之客闻君游髙唐愿荐枕席王因幸之去而辞曰妾在丨丨之阳髙丘之岨旦为朝云暮为行雨朝朝暮暮阳台之下旦朝视之如言故为立庙号曰朝云李白清平调乐府一枝红艳露凝香云雨丨丨枉断肠又丨丨枕障诗丨丨枕障尽髙丘白帝城边树色秋杜甫秋兴诗玉露凋伤枫树林丨丨巫峡气萧森又揺落诗揺落丨丨暮寒江东北流　刘禹锡送华阴】
　　【尉张苕赴邕府使幕诗雨起丨丨阳鸟鸣湘水濵　又杨枝词巫峡丨丨杨栁多朝云暮雨逺相和　王涯思君恩诗谁入丨丨梦唯应洛水神　又明一统志丨丨县在府城东一百三十里本楚巫郡秦改为巫县属南郡汉因之晋于此置建平郡隋罢郡改县曰丨丨属巴东郡唐属防州宋元仍旧】
　　巫岭【李峤拟古东飞伯劳西飞燕诗传书青鸟迎箫鳯丨丨荆台数通梦】
　　巫峡【明一统志丨丨在巫山县东三十里即巫山也与西陵峡归峡并称三峡　髙适送李少府诗丨丨啼猿数行泪衡阳归鴈防封书　杜甫寄李十四员外布诗丨丨将之郡荆门好附书　又闻官军收河南河北诗即从巴峡穿丨丨便下襄阳向洛阳　又秋兴诗见巫山下　元稹月临花诗丨丨隔波云姑峰漏霞雪刘禹锡唐侍御寄逰道林岳麓二寺诗并沈中丞姚员外所和见征继作诗逺持青琐照丨丨一戞惊断三】
　　【声猿　又竹枝词丨丨苍苍烟雨时清猿啼在最髙枝又怀妓诗云藏丨丨音容断路隔星桥过往难　卢仝感秋别怨诗魄散瑶台月心随丨丨云　李嘉祐送上官侍御诗水声丨丨里山色夜郎西】
　　巫风【书伊训敢有恒舞于宫酣歌于室时谓丨丨】
　　巫云【刘孝威拟古应教诗双栖翡翠两鸳鸯丨丨洛月乍相望】
　　巫雨【梁简文帝咏风诗已拂丨山丨何用卷寒灰】
