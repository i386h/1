<!-- { "loadSidebar": true } -->
　　前心【云笈七签见前色下　白居易夜雨诗不学头陀法丨丨安可忘　姚合题杭州南亭诗如今来此地无复有丨丨　张祜宿淮隂水馆诗不当无健妪谁肯效丨丨　于武陵宿友生林居诗暂过当永夜微得话丨丨　方干中路寄喻鳬先辈诗莫叹干时晚丨丨岂便非　曹松忆江西并悼亡友诗丨丨奈兵阻悔作豫章分　张蠙吊孟浩然诗若重生此世应更苦丨丨徐夤新茸茅堂诗耨水耕山息故林壮图嘉话负丨丨　灵澈初到汀州诗初放到沧州丨丨讵解愁】
　　前膺【宋史仪卫志甲骑具甲人铠也且马铠也甲以布为里黄絁表之青緑画为甲文红锦禒青絁为下裙绛韦为络金铜鈌长短至膝丨丨为人面二自背连膺纒以锦腾蛇具如常马甲加珂拂于丨丨反后秋】
　　前膝【后汉书左慈传操懐不喜因座上欲収杀之慈乃却入壁中霍然不知所在或见于市者又捕之而市人皆变形与慈同莫知谁是后人逢慈于阳城山头因复逐之遂入走羊羣操知不可得乃令就羊中告之曰不复相杀本试君术耳忽有一老羝屈前两膝人立而言曰遽如许即兢往赴之而羣羊数百皆变为羝并屈丨丨人立云遽如许遂莫知所取焉　北史齐兰陵王长恭传在定阳其属尉相愿谓曰王既受朝寄何得如此贪残长恭未答相愿曰岂不由芒山大捷恐以威武见忌欲自秽乎长恭曰然相愿曰朝廷若忌王于此犯便当行罸求福反以速祸长恭泣下丨丨请以安身之术相愿曰王前既有勲今复告捷威声太重宜属疾在家勿预时事　又寇儁传儁身长八尺须鬓皓然客止端详音韵清朗帝与之谈论不觉屡为之丨丨】前足【宋书符瑞志鲁哀公十四年孔子夜梦三槐之间丰沛之邦有赤烟气起乃呼顔渊子夏往视之躯车到楚西北范氏街见刍儿摘麟伤其左丨丨薪而覆之孔子曰儿来汝姓为赤诵名子乔字受纪孔子曰汝岂有所见邪儿曰见一禽巨如羔羊头上有角其末有肉孔子曰天下已有主也为赤刘陈项为辅五星入井从岁星儿发薪下麟示孔子孔子趋而往麟蒙其耳吐三巻图广三寸长八寸每卷二十四字其言赤刘当起曰周亡赤气起大燿兴元丘制命帝卯金　韩诗外传西方有兽名曰蹷丨丨防后足兔得甘草必衔以遗蛩蛩距虚　易林狗无丨丨隂谋其比为身贼害何必安息　兽经马火畜也其蹄圎其疾卧起先丨丨牛土畜也其蹄坼其疾立卧先丨丨】
　　前脚【水经注见后脚下】
　　前趾【易夬初九壮于丨丨往不胜为咎】
　　前爪【淮南子血气之蛊含牙戴角丨丨后距】
　　前知【中庸至诚之道可以丨丨　五代史唐愍帝等纪论君臣之际可谓难哉盖明者虑于未萌而丨丨暗者告以将及而不惧故先事而言则虽忠而不信事至而悔其可及乎　宋史邵雍传雍知虑絶人遇事能丨丨程颐尝曰其心虚明自能知之　韩愈君子法天运诗君子法天运四时可丨丨】
　　前人【书蔡仲之命尔尚盖丨丨之愆惟忠惟孝　又君奭惟人在我后嗣子孙大弗克恭上下遏佚丨丨光在家不知　又毕命对扬文武之光命追配于丨丨传言当答扬文武光明之命君臣各追配于丨令名之丨　国语及夏之衰也弃稷不务我先王不窋用失其官而自窜于戎翟之间不敢怠业时序其德纂修其绪修其训兴朝夕恪勤守以惇笃奉以忠信奕世载德不忝丨丨　宋书阮长之传见后人下　隋书王贞传终朝击缶匪黄钟之所谐日暮却行何丨丨之能及　唐书李夷简传始韦臯作奉圣乐于頔作顺圣乐常奏之军中夷简辄废去谓礼乐非诸侯可擅制语其属曰我欲盖丨丨非以诒戒后来　王僧防诫子书设令袁令命汝言易谢中书挑汝言庄张呉兴叩汝老端可复言未尝看邪谈故如射丨丨得破后人应解不解即输赌矣　韩愈进学解若乃商财贿之冇无计班资之崇庳忘量已之所称指丨丨之瑕疵是所谓诘匠氏之不以杙为楹而訾医师以昌阳引年欲进其豨苓也　陆蒙读襄阳耆旧传因作五百言寄皮袭美诗暴秦之丨丨灰防不可防　黄庭坚开壕行丨丨筑城官已髙后人下车来开壕　杨万里迓新守植雨诗见后人下】前帝【北史隋文帝纪诏见后帝下　隋书髙祖纪丨丨后王俱在兼济立功立事爵赏仍行茍利于时其致一揆】
　　前皇【陈书文帝纪丨丨经济区宇裁成品物灵贶式甄光膺宝命　云笈七签见前劫下】
　　前主【史记杜周传客有让周曰君为天子决平不循三尺法专以人主意指为狱狱者固如是乎对曰三尺安出哉丨丨所是着为律后主所是疏为令当时为是何古之法乎　宋书礼志古者从时脉土以训农功躬耕帝籍敬供粢盛仰瞻丨丨思遵令典便可量处千畞卜上元辰】
　　前后【书盘庚古我丨丨罔不惟民之承】
　　前王【诗于戏丨丨不忘　汉书礼乐志王者必因丨丨之礼顺时施宜有所损益即民之心稍稍制作至太平而大备　宋书武帝纪晋代以多难仍遘厯运已移钦若丨丨宪章令轨用集大命于朕躬　又文帝纪诏古者躬耕帝籍敬供粢盛仰瞻丨丨思遵令典便可量处千畞考卜元辰朕当亲率百辟致礼郊甸庶几诚□将被斯民　隋书宇文恺等传论毗稠巧思过人颇习旧事稽丨丨之采章成二代之文物虽失之于华盛亦有可传于后焉　离骚忽奔走以先后兮及丨丨之踵武　陆倕石阙铭歴代规模丨丨典故莫不芟夷剪截允执厥中　髙闾至德颂功冠丨丨德侔往圣移风革俗天保载定　王起五色露赋实我后之冥感掩丨丨之嘉应　唐太宗元日诗见后轨下　唐明皇平胡诗武功今已立文德愧丨丨　杜甫早行诗丨丨作网罟设法害生成　又送卢侍御防韦尚书灵榇归上都诗俭约丨丨体风流后代希　唐彦谦见炀帝寳帐诗汉文穷相作丨丨悭惜明珠不斗量　宋孝宗诗稽古右文慙菲德礼贤下士法丨丨　又后汉书西域传元帝置戊巳二校尉屯田于车师丨丨庭　魏书髙昌传髙昌者车师丨丨之故地汉之前部地也东西二千里南北五百里四面多大山　又周礼小司冦大賔客丨丨而辟注郑司农云小司寇为王道辟除奸人也】前辟【创业起居注帝誓众文曰一世之氓咸赖仁夀二纪之治可谓隆平扬防往初歴选丨丨诗书所美莫之能尚】
　　前圣【书洛诰考朕昭子刑乃单文祖德传我所成明子法乃尽文武之德谓典礼也疏正义曰典礼治国事资圣人丨丨后圣其终一揆　汉书司马相如传夫修德以锡符奉符以行事不为进越也故圣王弗替而修礼地只谒欵天神勒功中岳以章至尊舒盛德发号荣受厚福以浸黎民皇皇哉斯事天下之壮观王者之卒业不可贬也愿陛下全之而后因杂缙绅先生之畧术使获曜日月之末光絶炎以展采错事犹兼正列其义祓饰厥文作春秋一蓺将袭旧六为七摅之无穷俾万世得激清流杨微波蜚英声腾茂实丨丨之所以永保鸿名而常为称首者用此　后汉书冯衍传援丨丨以制中兮矫二主之骄奢　魏书髙闾传凖百王不易之胜法述丨丨利世之髙轨　北史髙祐传孝文尝问祐比水旱不调何以止灾而致丰稔祐曰尧汤之运不能去阳九之防陛下道同丨丨其如小旱何但当旌贤佐政则灾消穰至矣　宋史乐志孝宗纯孝丨丨更何加　离骚依丨丨之节中兮喟凭心而歴兹　又伏清白以死直兮固丨丨之所厚　东方朔七谏改丨丨之法度兮喜嗫嚅而妄作　班固东都赋盖六籍所不能谈丨丨靡得而言焉　薛胜之孔子弹文王操赋德必不孤谅丨丨合于后圣道乃无二诚此心达于彼心杜甫七月三日亭午巳后较热退晚加小凉稳睡有诗因论壮年乐事戏呈元二十一曹长诗丨丨眘焚巫武王亲救暍　又同元使君舂陵行粲粲元道州丨丨畏后生】
　　前贤【晋书周嵩传今王导王廙等方之丨丨犹有所后至于忠素竭诚义以辅上共隆洪基翼成大业亦昔之亮也　隋书王贞传夫子之文章性与天道雅志传于游夏余波鼓于屈宋雕龙之迹具在风骚而丨丨后圣代相师祖赏逐时移出门分路变清音于正始体髙致于元康咸言坐握蛇珠谁许独为麟角　又窦荣定传上欲以为三公荣定上书曰臣每观西朝卫霍东都梁邓幸托葭莩位极台宠积骄盈必致倾覆向使丨丨少自贬损逺避权势推而不居则天命可保何覆宗之有　旧唐书褚遂良传周世问安三至必退汉储视膳五日乃来丨丨作法规模宏逺　张咏升州谢传宣抚问表颂陛下礼士之风逺逾列圣赏微臣饬躬之末无愧丨丨　陆机豪士赋借使伊人颇览天道知尽不可益盈难久持超然自引髙揖而退则巍巍之盛仰邈丨丨洋洋之风俯观来籍而大欲不止于身至乐无愆乎旧节弥效而德弥广身逾逸而名逾劭　杜甫絶句未及丨丨更勿疑递相祖述复先谁　又今人防流传赋不觉丨丨畏后生　又回擢诗散才婴薄俗有迹负丨丨　又冬狩行况今摄行大将权号令颇有丨丨风　韦应物送卢耿赴任诗去此无嗟屈丨丨尚抱闗　权德舆奉送韦起居老舅百日假满归嵩阳旧居诗大君遂羣方左史蹈丨丨　韩愈题萧家林亭诗山公自是林园主叹惜丨丨造作时　李商隐咏史诗歴览丨丨国与家成由勤俭破由奢　赵嘏贺新先辈诗居然自是丨丨事何必青楼倚翠空　郑谷省中偶作三转郎曹自勉旃莎阶吟歩想丨丨　又送许棠先辈之官泾县诗髙第能卑宦丨丨尚此风　陆蒙对酒诗后代称欢伯丨丨号圣人　徐夤长安即事诗髙眠亦是丨丨事争报春闱莫大恩　伍彬分水岭诗丨丨功及物禹后杳难俦　黄庭坚送王实之诗屈法相传烦圣主上书俱贬愧丨丨】
　　前佛【隋炀帝寳台经藏愿文丨丨后佛谅同金口即教当教宁殊玉牒】
　　前官【北史张抱嶷传以刺史从驾南征军回还州自以故老丨丨为政多守往法不能遵用新制侮僈士族简于礼接　宋史食货志景定元年九月赦曰州县检校孤幼财产往往便行侵用洎至年及陈乞多称丨丨用过不即给还自今如尚违戾以吏业估偿官论以违制　又刑法志其后有司以覆勘不同则丨丨有失入之罪往往雷同前勘帝知其弊十四年诏特免一案推结一次于是小大之狱多得其情】
　　前儒【齐书礼志论汉氏之庙徧在郡国求祀已凟縁情又疎重檐□寝不可兼建故丨丨抗议谓之迁毁又陆澄传易虽有异家之学同以象数为宗数百年后乃有王弼王济云弼所悟者多何必能顿废丨丨若】
　　【谓易道尽于王弼方须大论意者无乃仁智殊见四道异道无体不可以一体求屡迁不可以一迁执也　黄滔壶公山诗作赋丨丨阙冲虚南国先】
