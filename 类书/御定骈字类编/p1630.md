<!-- { "loadSidebar": true } -->
　　舟船【礼记祭义舟而不游疏舟而不游者言渡水必依丨丨不浮游水上乗舟则安浮水则危　史记天官书凡望云气南夷之气类丨丨幡旂　汉书沟洫志通渠有三利不通有三害民常罢于救水半失作业水行地上凑润上彻民则病湿气木皆立枯卤不生谷决溢有败为鱼鳖食此三害也若有渠溉则盐卤下隰填淤加肥故种禾麦更为秔稻髙田五倍下田十倍转漕丨丨之便此三利也　后汉书董卓传承奉等夜乃潜议过河使李乐先度具丨丨举火为应　又南蛮传建武二十三年精夫相单程等据其险隘大寇郡县遣武威将军刘尚发南郡长沙武陵兵万余人乗船沂沅水入武溪击之尚轻敌入险山深水疾丨丨不得上蛮民知尚少粮入逺又不晓道径遂屯聚守险尚食尽引还蛮縁路徼战尚军大败悉为所没　魏志王凌传出为兖州刺史与张辽等至广陵讨孙权临江夜大风呉将吕范等船漂至北岸凌与诸将逆击捕斩首虏获丨丨有功封宜成亭侯　蜀志先主传先主遣诸葛亮自结于孙权权遣周瑜程普等水军数万与先主并力与曹公战于赤壁大破之焚其丨丨先主与呉军水陆并进追到南郡　又蒋琬传琬以为昔诸葛亮数闗秦川道险运艰竟不能克不若乗水东下乃多作丨丨欲由汉沔袭魏兴上庸防旧疾连动未时得行　晋书陶侃传疾笃将归长沙军资器仗牛马丨丨皆有定簿封印仓库自加管钥以付王愆期　又庾亮传亮欲遁逃山海自暨阳东出诏有司录夺丨丨亮乃求外镇自效　宋书张邵传及诛刘藩邵时在西州直庐即夜诫众曹曰大军当天讨可各修丨丨仓库及晓取辨旦日帝求诸簿署应时即至　宋史河渠志京城外创置水磨因此汴水浅涩阻隔官私丨丨　又李显忠传元帅撒里曷来同州显忠以计执之驰出城至洛河丨丨后期不得渡与追骑屡战皆胜　素问肾气虚则使人梦见丨丨溺人　大业杂记傍罗城南行四百歩至漕渠傍渠西行三里至通远桥桥跨漕渠桥南即入通达市二卜门分路入市市东合漕渠市周六里其内郡国丨丨舳舻万计　国绘宝鉴张志和号烟波子常渔钓于洞庭湖顔鲁公典呉兴知其髙节以渔歌五首赠之张乃随句赋象人物丨丨烟波风月鸟兽皆依其文写之曲尽其妙　又赵干画山水林木皆江南风景多作楼观丨丨水村渔市花竹散为景趣无一防朝市风埃　阮防为曹公与孙权书往来在谯新造丨丨取足自载以并九江贵欲观湖漅之形定江滨之民耳非有深入攻战之计也　夏侯湛抵疑谷江河之流不以濯丨丨之畔惜东壁之光不以寓贫妇之目　柳宗元衡州刺史东平吕君诔君由道州以陟为衡州君之卒二州之人哭者逾月余居永州在二州中间其哀声交于北南丨丨之上下必然　白居易醉吟先生传醉吟先生宦游三十载将老退居洛下所居有池五六畆竹数千竿乔木数十株亭榭丨丨具体而微　曹操步出东西门行乡土不同河朔隆寒流澌浮漂丨丨行难　元稹投简阳明洞天诗丨丨通海峤田种绕城隅　又酬乐天得微之诗知通州事诗入衙官吏声疑鸟下峡丨丨腹似鱼】
　　舟舶【宋书夷蛮传论通犀翠羽之修蛇珠火布之异千名万品并世主之所虚心故丨丨继路商使交属】舟航【晋书刘传赞长沙勤王拥斾戎塲任隆三事功宣一匡紧赖之重匪伊丨丨　宋书武帝纪相国宋王天纵圣徳灵武秀世一匡頽运再造区夏固以兴灭继絶丨丨沦溺矣　淮南子贤主之用人也犹巧工之制木也大者以为丨丨柱梁小者以为楫楔修者以为櫩榱短者以为朱儒枅栌无小大修短各得其所宜又古者大川名谷冲絶道路不通往来也乃为窬木方版以为丨丨故地势有无得相委输　法言舍丨丨】
　　【而济乎渎者末矣舍五经而济乎道者末矣　明一綂志丨丨山在余杭县西北二十五里山顶有石穴即夏禹治水维舟之处因以丨丨名　徐陵諌仁山深法师罢道书暼闻法师覆彼丨丨趣返缁衣之务此为目下之英竒非久长之深计　隋炀帝受菩萨戒疏笑止息于化城誓丨丨于彼岸　柳宗元招海贾文丨丨轩昂兮下上飘鼔腾趠峣嵲兮万里一覩　李颙涉湖诗黯蔼天时隂岧嶤丨丨舞　唐太宗元日诗巨川思欲济终以寄丨丨　杜甫灎滪堆诗沈牛答云雨如马戒丨丨　又留别公安太易沙门诗数问丨丨留制作长开箧笥拟心神　白居易登老君阁望洛城诗中桥车马长无已下渡丨丨亦不闲　又抗同淮南子江水之始出于岷山也可攓裳而越也及至乎下洞庭骛石城经丹徒起波涛丨丨一日不能济也】
　　舟舸【齐书桓崇祖传胊山边海孤险人情未安崇祖常浮丨丨于水侧有急得以入海　又张欣泰传我国家丨丨百万覆江横海所以按甲于今不至欲以边城疲魏士卒我且千里运粮行留俱弊一时霖雨川谷涌溢然后乗帆渡海百万齐进子复奚以待之】
　　舟舰【宋书武帝纪卢循广州守兵不以海道为防是月建威将军孙季髙乗海奄至而城池峻整兵犹数千季髙焚贼丨丨悉力而上四面攻之即日屠其城南史韦叡传进讨合肥叡案行山川乃堰肥水堰成水通丨丨继至　魏书杨播传时春水初长贼众大至丨丨塞川播以诸军渡淮未讫严陈南岸身自居后　周书晋荡公防传进迳至江陵城下城中不意兵至惶窘失围防又遣骑二千断江津收丨丨以待大军之至围而克之　唐书李勣传隋大业未韦城翟让为盗勣年十七往从之説曰公乡壤不宜自剽残宋郑商旅之防御河在中丨丨相属往邀取之可以自资让然之劫公私船取财繇是兵大振　元史李璮传璮言近获生口知宋调兵将攻涟水且谍见许浦射阳湖丨丨相望势欲出胶西向益都请缮城堑以备　徐陵移齐文为风为火殪彼蒙冲如霆如雷击其丨丨　姚合送装大夫赴亳州诗谯国迎丨丨行歌汴水边】
　　舟筏【栰同唐书食货志私钱犯法日蕃有以丨丨铸江中者诏所在纳恶钱而奸亦不息　宋史河渠志去秋开旧沙河取黄河行运欲通江淮舟檝彻于河北极边自今春开口放水后来涨落不定所行丨丨皆轻载有害无利枉费功料极多　又韩综传河溢金堤民依邱冢者数百家综令曰能济一人予千钱民争操丨丨以救　元史张子良传金末四方兵起所在募兵自保子良率千余人入燕蓟闻耕稼已晚遂聚州人阻水治丨丨取蒲鱼自给从之者众至不能容】
　　舟艎【梁简文帝罢雍州恩教见轴车下】
　　舟舻【宋书自序传今兵士不多又非槀附虽固守有余未可以言战也但可整丨丨示若欲渡岸者以速其走计不须实行　南史郑绍叔传东昏既害朝宰颇疑于帝绍叔兄植为东昏直后东昏遣至雍州托候绍叔潜使为刺客绍叔知之窋白帝及植至帝于绍叔处置酒宴之令植登城隍周观府署士卒器械丨丨戎马莫不富寔植退谓绍叔曰雍州寔力未易图也　魏书崔楷传江淮之南地势洿下云雨隂霖劲弥旬月遥途逺运惟用丨丨南畆畬菑微事耒耜　又髙道悦传窃以都作謍构之材部别科拟素有定所上治已讫囘付都水用造丨丨阙永固居宇之功作暂时游嬉之用损耗殊倍终为弃物　南海古迹记仙女湾在香山南海中宋益王昰南迁泊仙女湾丞相陈宜中欲奉昰犇占城飓作昰殂葬香山宜中遁殿帅苏刘义追宜中不及夜有火烧仙女湾丨丨几尽　徐陵为贞阳侯重与裴之横书去月将晦便留寿春已具丨丨将临巢浦　又与北齐宗室书见车骑下　隋炀帝亲征髙丽诏沧海道军丨丨千里髙飘电逝巨舰云飞横断沮江迳造平壤】
　　舟樯【王粲从军诗拊衿倚丨丨春春思邺城】
　　舟桅【淮南子以一世之度制治天下譬犹客之乗舟中流遗其劒遽契其丨丨暮薄而求之其不知物类亦甚矣注桅船板也】
　　舟轮【宋史岳飞传杨么负固不服方浮舟湖中以轮激水其行如飞旁置撞竿官舟迎之輙碎飞伐君山木为巨筏塞诸港汊又以腐木乱草浮上流而下择水浅处遣善骂者桃之且行且骂贼怒来追则草木壅积丨丨碍不行飞亟遣兵击之贼奔港中为筏所拒官军乗筏张牛革以蔽夫石举巨木撞其舟尽壊么投水牛臯擒斩之】
　　舟雪【杜甫泊岳阳城下诗岸风飜夕浪丨丨洒寒灯】
　　舟岭【南凉录秃髪乌孤河西鲜卑人也八世祖疋孤率其部自塞北迁于河西孤子寿阗立寿阗卒孙树机能立太始中杀秦州刺史胡烈于万斛堆败凉州刺史苏榆于金山又杀凉州刺史杨欣于丨丨尽有凉州之地】
　　舟水【魏志王基传臣闻古人以水喻民曰水所以载舟亦所以覆舟故在民上者不可以不戒惧夫民逸则虑易苦则思难是以先王居之以约俭俾不至于生患昔顔渊云东野之子御马力尽矣而求进不已是以知其将败今事役劳苦男女离旷愿陛下深察东野之弊留意丨丨之喻收奔驷于未尽节力役于未困】舟漕【唐书食货志元宗将幸东都复问耀卿漕事耀卿因请罢陜陆运而置仓河口使冮南漕舟至河口者输粟于仓而去县官雇舟以分入河置仓三门东西漕舟输其东仓而陆运以输西仓复以丨丨以避三门之水险】
　　舟渚【齐书刘悛传世祖自寻阳还遇悛于丨丨间欢宴叙旧停十余日乃下】
　　舟壑【宋书天竺迦毘黎国传山髙累卑之辞川树积小之咏丨丨火传之谈坚白唐肆之论盖盈于中国矣非理之奥故不举以为教本耳】
　　舟道【左传哀公二十一年秋八月公及齐侯邾子盟于顾是行也公先至于阳谷齐闾丘息曰君辱举玉趾以在寡君之军羣臣将传遽以告寡君比其复也君无乃勤为仆人之未次请除馆于丨丨辞曰敢勤仆人注丨丨齐地】
　　舟梁【周语今陈国火朝觌矣而道路若塞野场若弃泽不陂障川无丨丨是废先王之教也　庄子至德之世其行塡塡其视顚顚当是时也山无蹊隧泽无丨丨万物羣生连属其乡禽兽成羣草木遂长　储光羲送李云南伐蛮诗廻溪深天渊掲厉逾丨丨　又説苑齐庄公且伐莒为车五乘之宾而杞梁华舟独不与焉故归而不食其母曰汝生而无义死而无名则虽非五乗孰不汝笑也汝生而有义死而有名则五乘之宾尽汝下也趣食乃行梁华舟同车侍于庄公而行至莒莒人逆之梁华舟下阙获甲首三百庄公止之曰子止与子同齐国梁华舟曰君为五乗之宾而丨丨不与焉是少吾勇也临敌涉难止我以利是汚吾行也深入多杀者臣之事也齐国之利非吾所知也遂进鬬坏军陷阵三军勿敢当】
　　舟桥【王融劝请增进篇颂煎灼欲火思云露沈汨使水望丨丨】
　　舟室【越絶书丨丨者句践船宫也去县五十里】
　　舟火【崔国辅宿范浦诗村烟和海雾丨丨乱江星　杜甫苏大侍御访江浦赋八韵记异诗昨夜丨丨灭湘娥帘外悲】
　　舟旗【傅亮为晋安帝进刘裕侍中车骑将军诏丨丨遄迈而元凶传首囘戈疉挥则荆汉雾廓】舟仗【齐书刘善明传沈攸之控引八州纵情蓄敛收众聚骑营造丨丨包藏贼志于焉十年】舟甲【宋书临川王道规传退还寻阳缮治丨丨复进军夏口　又谢晦传輙纠勒义徒缮治丨丨舳舻亘川驷介蔽野武夫鸷勇人百其诚　又沈攸之传至荆州政治如在夏口营造丨丨常如敌至时】舟形【刘禹锡奉陪裴令公泛洛禊饮诗丨丨随鹢转桥影与虹低】
