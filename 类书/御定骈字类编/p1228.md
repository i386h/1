<!-- { "loadSidebar": true } -->
　　西抵【唐书李抱玉传广徳中吐蕃入寇帝次陜羣盗徧南山五谷间东距虢丨丨岐椎剽不胜计诏太子賔客薛景仙为南山五谿谷防御使引兵招捕久不克宋史吕公弼传议欲并环庆鄜延为一路公弼曰自白草丨丨定逺中间相去千里若合为一路猝有缓急将何以应】
　　西竝【明一统志岷州卫形胜东连熙巩丨丨洮叠】
　　西峙【王维华岳诗遂为丨丨岳雄雄镇秦京　王恽宿仙山庙元通观题示诗仙山丨丨如虎踞石岭东抱犹龙奔　雷渊洛阳同裕之钦叔赋日上烟华一片红崧邙丨丨洛川东】
　　西距【书禹贡华阳黒水惟梁州传东据华山之南丨丨黒水　庾信永碑玉门丨丨久劳亭障　谢朓和王著作融八公山诗见东限下】
　　西接【元史博勒呼传见南接下　梁元帝长安道诗丨丨长楸道南望小平津】
　　西压【明一统志衞辉府形胜南濵大河丨丨上党】
　　西萦【明一统志兴化府形胜东薄兰溪丨丨宁海】
　　西控【冯璧河山形胜圗诗地形丨丨三秦逺河势南吞二华秋】
　　西绕【李徳裕上巳忆江南禊事诗黄河丨丨郡城流上巳应无祓禊游】
　　西带【晋书地理志见东萦下　呉质在元城与魏太子牋观地形察土宜丨丨恒山连冈平代北邻柏人乃髙帝之所忌也　欧阳询三十六法见东映下】
　　西流【书禹贡导弱水至于合黎余波入于流沙疏正义曰此下所导凡有九水大意亦自北为始以弱水最在西北水又丨丨故先言之　诗七月流火疏先公教民周备民奉上命于七月之中有丨丨者是火之星知是将寒之渐至九月之中云可相授以冬衣矣　左传冬十二月螽季孙问诸仲尼仲尼曰丘闻之火伏而后蛰者毕今火犹丨丨司厯过也注犹丨丨言未尽没知是九月　史记大宛传见东流下　晋书律厯志周室既衰战国横骛告朔之羊废而不绍登台之礼灭而不遵閠分乖次而不识孟陬失纪而不悟大火犹丨丨而怪蛰虫之不藏也　又刘琨传为五言诗赠其别驾卢谌曰功业未及建夕阳忽丨丨时哉不我与去矣如云浮　又苻健载记时众星夹河丨丨占者以为百姓还西之象健遂进军　宋书天文志太始四年七月星陨如雨皆丨丨占曰星陨为民叛丨丨吴民归晋之象也　又乐志星汉丨丨夜未央牵牛织女遥相望尔独何辜限河梁　陈书徐陵传又闻本朝公主都人士女风行雨散东播丨丨京邑丘墟葌蓬萧瑟偃师还望咸为草莱霸陵回首俱霑霜露　北史吐呼罗国传薄提城周匝六十里城南有丨丨大水名汉楼河　易林两狗围室相咬争食枉矢丨丨射我暴国髙宗伐鬼三年乃服　法苑珠林贝叶真文丨丨为始佛光背日东照为初　云笈七签造劒尸解法土人皆陶昆吾之石冶丨丨之金铸而作之准其成范也　骆賔王秋日送尹大赴京诗序兔苑东上龙火丨丨　王棨凉风至赋龙火丨丨凉风报秋　张秀明西郊迎秋赋凉风以厉大火丨丨　魏文帝杂诗天汉回丨丨三五正纵横　曹植箜篌引惊风飘白日光景驰丨丨　陆机赠弟士龙诗见东峙下　傅元两仪诗日月丨丨景东征悠悠万物殊品名　崔国辅渭水西别李仑诗不知呜咽水何事向丨丨　髙适同敬八卢五泛河间清河诗东流逹沧海丨丨延滹池　杜甫立秋雨诗山云行絶塞大火复丨丨　又同诸公登慈恩寺塔诗七星在北戸河汉声丨丨　刘禹锡早秋集贤院即事诗金数已三伏火星正丨丨　王建陇头水诗谓是丨丨入蒲海还闻北去绕龙城　李羣玉古词碧波如防意却与向丨丨唐彦谦秋霁夜吟诗槐栁萧疎溽暑收金商频伏水丨丨　彭伉青云干吕诗东起随风暖丨丨共日曛　李洞上昭国水部从叔郎中诗极南极北游东泛复丨丨苏轼寓居合江楼诗我今身世两相违丨丨白日东流水　元好问镇州与文举百一饮诗日月尽随天北转古今谁见海丨丨　丁鹤年登北固山多景楼诗城随山北固潮蹴海丨丨】
　　西注【隋书薛胄传先是兖州城东沂泗二水合而南流泛滥大泽中胄遂积石堰之使决令丨丨陂泽尽为良田　袁皓重归宜春经过萍川题梵林寺诗泸水东奔彭蠡浪萍川丨丨洞庭波　皎然陇头水诗丨丨悲穷漠东分忆故乡】
　　西折【元史河渠志见南转下　杜牧阿房宫赋六王毕四海一蜀山兀阿房出覆压三百余里隔离天日骊山北构而丨丨直走咸阳二川溶溶流入宫墙】
　　西溢【书禹贡余波入于流沙传弱水余波丨丨入流沙】
　　西泛【白珽西湖赋男羣女袿东游丨丨】
　　西渡【魏志管宁传自宁之东也度康恭前后所资遗皆受而藏诸既已丨丨尽封还之　晋书马隆传隆丨丨温水虏树机能等以众万计或乗险以遏隆前或设伏以截隆后隆依八阵图作偏箱车地广则广角车营路狭则为木屋施于车上且战且前弓矢所及应而倒　齐书鱼复侯子响传子响遣所养数十人收集府州器仗令二千人从灵溪丨丨克明旦与台军对阵南岸　元史阿尔哈雅传十二月师出沙芜口宋制置夏贵守诸隘甚固阿尔哈雅麾兵攻武矶堡贵趋援之阿珠遂以兵丨丨青山矶宋都统程鹏飞来迎战败之江中】
　　西济【左传见西郊下】
　　西浮【齐书谢朓传舍耒场圃奉笔菟园东泛三江丨丨七泽契阔戎旃从容防语　隋书孙万夀传失路乃丨丨非狂亦东走　屈原九章过夏首而丨丨兮顾龙门而不见　李程华清宫望幸赋想恩波之东注俯瞰渭流爱佳气之丨丨空瞻秦树　卢照邻晚度渭桥寄示京邑游好诗见东逝下　常建白龙窟泛舟寄天台学道者诗丨丨入天色南望对云阙　李羣玉送萧绾之桂林诗我亦纵烟櫂丨丨彭蠡津】
　　西渉【史记秦始皇纪六合之内皇帝之土丨丨流沙南尽北戸东有东海北过大夏　后汉书班固传遂风举云揺浮游普览前乗秦领后越九嵕东薄河华丨丨岐雍宫馆所厯百有余区行所朝夕储不改供　隋书逹奚长儒等传论子干丨丨清海北临元塞胡夷慑惮烽候无警亦有可称】
　　西导【元史博勒呼传二十八年都水使者请凿渠丨丨白浮诸水经都城中东入潞河则江淮之舟既逹广济渠可直泊于都城之汇】
　　西瞰【卢照邻中和乐章歌明堂南通夏火丨丨秋霜】
　　西落【竹书纪年武乙三十五年周公季厯伐丨丨鬼戎李白江上寄巴东故人诗东风吹客梦丨丨此中时　孟浩然夏日南亭懐辛大诗见东上下张籍隠月岫诗每嫌丨丨疾不得到明看】
　　西淡【干凿度东上西下北黒南轻中殷甘滋厥土厚东咸丨丨南汚北荒】
　　西翼【刘琨答卢谌诗见东羽下】
　　西翥【唐太宗威凤赋见东飞下】
　　西嫁【李白王昭君诗汉月还从东海出明妃丨丨无来日　胡曽青冢诗玉貌元期汉帝招谁知丨丨怨天骄】
　　西谒【杜甫送髙司直寻封阆州诗丨丨巴中侯艰险如跬歩】
　　西幽【阮籍咏懐诗朝阳不再盛白日忽丨丨】
　　西没【晋书天文志周髀家云天员如张盖地方如棊局天旁转如推磨而左行日月右行随天左转故日月实东行而天牵之以丨丨譬之于蚁行磨石之上磨左旋而蚁右去磨疾而蚁迟故不得不随磨而左廻焉王逸九思目瞥瞥兮丨丨道遐迥兮阻叹　胡曽咏史诗陆机丨丨洛阳城呉国春风草又青　齐已日日】
　　【曲日日日东上日日日丨丨　苏轼夜泛西湖诗明朝人事谁能料看到苍龙丨丨时】
　　西頽【晋书皇甫谧传羲和促辔大火丨丨临川恨晚将复何阶　一作隤刘向九叹日杳杳以丨丨兮路长逺而窘迫　阮籍咏懐诗灼灼丨丨日余光照我衣　陆机折杨栁诗丰隆岂久响华光但丨丨】西映【鲍照河清颂黄旗丨丨紫盖东辉】
　　西沈【陈子昻登蓟丘楼送贾兵曹入都诗击劒起叹息白日忽丨丨】
　　西被【书禹贡见东渐下　又疏此言丨丨于流沙流沙当是西境最逺者也　宋书武帝纪絶域献琛遐夷纳贡王略所宣九服率从虽文命之东渐丨丨咎繇之迈于种徳何以尚兹　隋书李徳林传东渐日谷丨丨月川教暨北溟之表声加南海之外　张説奉和圣制喜雨赋东渐出日之表丨丨无雷之外】西振【王屮头陀寺碑文胜幡丨丨贞石南刋】
　　西穷【云笈七籖神仙传见南游下】
　　西拟【魏书萧衍传二方候隙企其移踵加以独孤如愿拥众秦中治兵劫愶黒獭北备丨丨内营腹心救首救尾疲于奔命】
　　西移【宋书天文志序刘向五祀説夏厯以为列宿日月皆丨丨列宿疾而日次之月宿迟故日与列宿昏俱入西方后九十一日是宿在北方又九十一日是宿在东方九十一日在南方此明日行迟于列宿也　又厯志诗称流火盖略举丨丨之中以为惊寒之候流之为言非始动之辞也　汲冢周书见东流下　傅元白杨行日欲丨丨既来归君】
　　西摧【魏书长孙肥传南平中原丨丨羌寇肥功居多】
　　西拒【北史杨元感传元感为两军丨丨卫元东拒屈突通　谢朓和王著作融八公山诗东限琅琊台丨丨孟诸陆】
　　西荡【后汉书班固传见南趯下　魏书髙允传征士颂序见南摧下】
　　西徙【北史魏明元帝纪前军奚斤等破越勒倍泥部落于跋那山丨丨二万余家而旋　又乌孙国传乌孙国居赤谷城在兹西北去代一万八千里其国数为蠕蠕所侵丨丨葱岭山中　易林丨丨无家破其新事王孙失利不如止居】
　　西赴【晋书郄隆传齐王同檄至中州人在军者皆欲赴义隆犹豫未决停檄六日时宁逺将军陈留王邃领东海都尉镇石头隆军人丨丨邃甚众隆遣从事于牛渚禁之不得止将士愤怒夜扶邃为主而攻之隆父子皆死　宋书毛脩之传见西路下】
　　西进【魏书叔孙建传军之初举将以重币假途防彼边镇弃守而去故晋前军得以丨丨非敢凭陵魏境】西从【沈佺期从崇山向越常诗丨丨杉谷度北上竹溪深】
　　西贡【唐书南诏传赞普以舅攘鄀罗为都统遣尚乞力欺徐滥铄屯丨丨川】
　　西钓【穆天子传癸酉天子舍于漆□乃丨丨于河】
　　西拄【传灯録见东拄下】
　　西谢【挚虞观鱼赋惟修名之求立恋景曜之丨丨】
　　西揖【汉书雄传蔡泽山东之匹夫也颔颐折頞涕涶流沫丨丨彊秦之相搤其咽炕其气拊其背而夺其位时也】
　　西让【陈书文帝纪诏龙圗寳厯眇属朕躬运钟扰攘事切机务南靣须主丨丨礼轻今便式膺景命光宅四海】
　　西祀【宋史乐志祥符盛际二鄙正休兵瑞应满寰瀛东封丨丨鸣銮辂幸见升平】
　　西舞【梁简文帝筝赋逐东趋于郑女和丨丨于荆妃】
　　西奏【许浑拜起居表回诗一章丨丨拜仙曹回马天津北望劳】
　　西虑【北史突厥传往者周齐抗衡分割诸夏突厥之虏俱通二国周人东虑恐齐好之深齐氏丨丨惧周交之厚各谓虏意轻重国遂安危非徒并有大敌之忧思减一边之防】
　　西忆【北史隋越王侗传贼拥此人徒皆有离徳京都侍卫丨丨乡家江左淳人南思邦邑比来表书络驿人信相寻若王师一临旧章暂覩自应解甲倒戈氷销叶散　杜甫喜逹行在所诗丨丨岐阳信无人遂却回】西悲【诗我东曰归我心丨丨】
　　西患【阮瑀为曹公与孙权书自谓防得长无丨丨重以此故不肯回情】
　　西恧【柳宗元南府君碑寇力东尽凶威丨丨】
　　西解【南史梁武帝纪诏凡后宫乐府丨丨暴室诸如此例被幽逼者一皆放遣】
