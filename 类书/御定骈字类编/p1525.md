<!-- { "loadSidebar": true } -->
　　碧流【石林诗话俞紫芝字秀老扬州人王荆公居钟山秀老数相往来尤爱重之毎见于诗所谓公诗何以解人愁初日芙蓉映丨丨是也　乔知之定情篇下有丨丨水上有丹桂香　刘方平代宛转歌愿为潮与浪俱起丨丨中　李白经下邳圯桥怀张子房诗唯见丨丨水曽无黄石公　又送崔氏昆季之金陵诗峡石入水花丨丨日更长　孟浩然鹦鹉洲诗洲势逶迤绕丨丨鸳鸯鸂满滩头　李益行舟诗桞花飞入正行舟卧引菱花信丨丨　韩愈答张彻诗紫树雕斐亹丨丨滴珑玲　张籍春堤曲见緑蒲下　胡曽咏史诗汉江一带丨丨长两岸春风起緑杨　李中蒯处士诗吾君侧席求贤切未可悬瓢枕丨丨　苏轼雪中游西湖诗云山已作歌眉浅山下丨丨清似眼】
　　碧溜【武平一奉和幸新丰温泉宫应制诗絶壁苍苔古灵泉丨丨温】
　　碧澜【宋史髙丽国传礼成江居两山间束以石峡湍激而下又三日抵岸有馆曰丨丨亭使人由此登陆元结重经巴丘诗昔年髙接李膺欢日泛仙舟醉丨丨　苏轼诗天目山前渌浸裾丨丨堂下看衔舻】
　　碧涛【李咸用赠友弟诗谁能终嵗揺頳尾唯唯洋洋向丨丨　殷文圭送道者朝见后归山诗天马难将朱索绊海鼇寜觉丨丨寛】
　　碧湍【江淹思北归赋跨金峰与翠峦渉桂水与丨丨王泠然止水赋落山光于丨丨　孙鲂庐山瀑布诗却羡为猿鹤飞鸣近丨丨　呉融早发潼闗诗争似山中隐和云枕丨丨　王逢夜宴叶氏荘晓登悠然楼作百尺飞楼俯丨丨六峰秀色绕阑干】
　　碧波【李白送林公游衡岳序振五楼之金防浮三湘之丨丨　许浑夜泊永乐有怀诗莲渚愁红荡丨丨吴娃齐唱采莲歌　罗邺洛阳春望诗愁上中桥桥上望丨丨东去夕阳催】
　　碧浪【许敬宗奉和登陜州城楼应制诗见青空下　窦庠金山寺诗一防青螺丨丨中全依水府与天通赵嘏寄宣城幕诸公诗见黄花下　李咸用晓望诗见红轮下　罗邺秋日诗丨丨鹢舟从此别丹霄鹄箭】
　　【忽无成　王安石泊姚江诗山如丨丨翻江去水似青天照眼明　刘克荘诗溪上渔郎占断春一川丨丨映红云　贡奎立秋日留阳墅庵诗漠漠苍烟杉一径丨丨稲千畦】
　　碧漪【李贺四月诗金塘闲水摇丨丨老景沉重无惊飞林逋诗永嘉谢梦曽今在独媿凭阑负丨丨吴师道赵子固画梅诗千树西湖浸丨丨醉拈玊笛绕花吹】
　　碧涟【杜牧和仆射相公春泽稍圣君轸虑嘉雪忽降品彚昭苏即事书成诗飘来鸡树鳯池邉渐压琼枝冻丨丨】
　　碧涨【韩琦观鱼轩诗雨后方池丨丨秋观鱼亭槛俯临流　范峻晓晴出西村诗最怜丨丨侵沙尾更傍横桥一杖藜】
　　碧瀣【陆游记梦诗青冥曽见欹巾角丨丨闲将洗笔锋】
　　碧液【陆蒙楞伽精舍诗吴都涵汀洲丨丨浸郡郛葛长庚诗三杯丨丨涨甆盏一缕青烟纒竹炉】碧城【太平御览元始天尊居紫云之阁丨霞之丨　李商隐丨丨诗丨丨十二曲阑干犀辟尘埃玊辟寒】碧阙【李绅琪树诗石桥峰上栖元鹤丨丨岩边防羽人】
　　碧殿【沈佺期游少陵寺诗绀园澄夕霁丨丨下秋隂令狐楚游春辞晚游临丨丨日上望春亭　杨巨源早朝诗朝时但向丹墀拜仗下方从丨丨回孟郊游昭成寺诗頳廊芙蓉霁丨丨瑠璃匀】
　　碧宫【十洲记见红宫下】
　　碧堂【陈子昻春台引朱宫丨丨生青苔白云兮归来崔日用夜宴安乐公主宅诗银烛金屏坐丨丨只言河汉动神光　吴筠游仙诗天人何济济髙防丨丨中　钱起题嵩阳焦道士石壁诗三峰花畔丨丨悬锦里真人此得仙　又夕游覆釡山道士观诗霁月悬琪树明星映丨丨】
　　碧楼【晋子夜歌丨丨冥初月罗绮垂新风　鲍照中兴歌丨丨含夜月紫殿生朝光　李乂奉和幸大荐福寺诗见丹仗下　赵嘏经王先生故居诗弄玉已归箫史去丨丨红树倚斜阳】
　　碧房【王勃临髙台诗见紫阁下】
　　碧台【罗邺秋晚诗不向丨丨惊醉梦但来清镜促愁容】
　　碧亭【萧至忠奉和幸安乐公主山庄应制诗湾路分游画舟转岸门相向丨丨开】
　　碧闺【虞淳熙诗斜汉倾幽渚凉云锁丨丨】
　　碧窗【李白寄逺诗丨丨纷纷下落花青楼寂寂空明月杜甫江陵节度阳城郡王新楼诗丨丨宿雾蒙蒙湿朱栱浮云细细轻　刘禹锡切云亭诗波揺杏梁日松韵丨丨风　施肩吾夜宴词丨丨弄娇梳洗晚户外不知银汉转　髙骈诗洞门深锁丨丨寒　鱼元机光威裒姊妹三人少孤而始妍乃有是作精粹难俦虽谢家聨雪何以加之有客自京师来者示余因次其韵诗妆阁相看鹦鹉赋丨丨应绣鳯凰衫】
　　碧扉【袁桷句曲山迎真词见丹透下】
　　碧户【张泌丨丨诗丨丨扃鱼鏁兰窗掩镜台】
　　碧锁【花蕊夫人宫词擘开五色销金纸丨丨窗前学草书】
　　碧疏【袁宏馆诗文幌曜琼扇丨丨映绮櫺　韦应物酒肆行丨丨玲珑含春风银题彩帜邀上客　黄庭坚诗寒光穿丨丨】
　　碧檐【杜牧华清宫诗丨丨斜送日殷叶半凋霜　呉融华清宫诗緑树丨丨相掩映无人知道外边寒】碧瓦【杜甫越王楼歌见朱甍下　元结明徳宫诗丨丨朱楹白昼闲金衣宝扇晓风寒　苏轼游道场山何山诗出山遥望翠云鬟丨丨朱栏缥缈间】
　　碧梁【南史恩幸传论门同玊署家号金穴嫱媛侍女燕秦蔡郑之声璇池丨丨鱼龙雀马之翫】碧柱【张祜筝诗夜风生丨丨春水咽红】
　　碧栏【花蕊夫人宫词倚徧丨丨忘去住俄惊宫月照华堂　黄庚池荷诗红藕花多倚丨丨秋风吹起易凋残】
　　碧甃【卢照邻乐府杂诗序紫楼金阁雕石壁而镂羣峰丨丨铜池俯银津而横众壑　李胄冰井赋丨丨荧荧清光炯炯　刘禹锡白侍郎大尹自河南寄示新葺水斋诗緑波穿户牖丨丨疉琼环　白居易答微之诗更对雪楼君爱否红栏丨丨防银泥　方干书呉道隐林亭诗橘枝亚路黄包重井脉牵湖丨丨深　李中经废宅诗见素绠下　徐忆新淦觞池寄孟宾于员外诗自有溪光还丨丨不劳人力递金船】碧砌【梁简文帝晩日后堂诗幔隂通丨丨日影度城隅王勃诗乱烟笼丨丨飞月向南端　白居易诗好风胧月清明夜丨丨红轩刺史家　欧阳修防饮圣俞家有作兼呈原父景仁圣从诗京师谁家不种花丨丨朱栏敞华屋　周伯琦答复见心长老见寄诗柏子树隂浮丨丨莲花漏水响铜壶　刘基秋感诗石牀坠露珠光动丨丨幽花玉色消】
　　碧壁【贯休苦热寄赤松道者诗见红烟下】
　　碧阶【鲍溶古意诗见緑钱下】
　　碧墀【元稹詶白学士代书诗出入称金籍东西侍丨丨刘禹锡葡萄歌野田生葡萄纒绕一枝蒿移来丨丨下张王日月髙】
　　碧寺【范仲淹诗丨丨烟中静红桥桞际明】
　　碧身【杜氏通典见紫翼下】
　　碧顶【齐已送白处士游峩诗闲身谁道是羁游西指峩丨丨头】
　　碧脑【周密天香词见红薇下】
　　碧眉【李商隐石榴诗可羡瑶池碧桃树丨丨红颊一千年】
　　碧眼【髙僧传达摩眼绀青色称丨丨胡僧　李咸用临川逢陈百年诗麻姑山下逢眞士元肤丨丨方瞳子　苏轼佛日山荣长老方丈诗何处霜眉丨丨客结为三友令相看　林景熙诗丨丨野僧知我意素琴擕就竹西弹】
　　碧目【贯休送僧入马头山诗见白趾下　宋濓送陈彦正敎授诗我怀深袅君灿烂双丨丨】碧眸【袁循修黄魔神庙记见黄魔下】
　　碧瞳【唐书疏勒传疏勒一曰佉沙环五千里多沙碛少壤土生子亦夹头取褊其人文身丨丨】碧矑【范成大诗丨丨大士何所主】
　　碧涙【曹唐游仙诗周王不信长生话空使苌丨丨垂】
　　碧髓【江淹扇上彩画赋丹石发王屋之岫丨丨挺青蛉之岑　皮日休小桂诗叶彩丨丨融花状白毫防】碧皮【夏侯湛芙蓉赋见素实下】
　　碧筋【贯休刘相公见访诗见红璺下】
　　碧血【郑元祐张御史死节歌孤忠既足明丹心三年犹须化丨丨】
　　碧毫【琅嬛记英妃未遇仙时眼下忽生碧毛无何仙至曰仙毫长矣可共行也英妃对时人谢曰我丨丨小仙也遂乗双白鹤飞去】
　　碧毛【琅嬛记见上】
　　碧胫【马祖常同王继学松鹤聮句元玉熏麝煤丨丨隘鸡□】
　　碧股【白居易芍药初开诗见黄丝下】
　　碧蹄【韩翃看调马诗鸳鸯赭白齿新齐晚日花中散丨丨　张仲素天马辞来时欲尽金河道猎猎轻风在丨丨　李咸用轻薄怨诗丨丨偃蹇连金镳狂情十里飞相烧　薛涛马离厩诗见红毛下】
　　碧爪【陆蒙防防诗序见青胫下】
　　碧黄【宋史大食国传大中祥符四年又遣归德将军多罗哩进缻香象牙无名异绣丝红丝丨丨绵细越诺红駞毛间金线璧衣碧白琉璃酒噐蔷薇水千年枣等】
　　碧丹【何晏景福殿赋文以朱緑餙以丨丨】
　　碧红【方岳山中诗见青芥下】
　　碧青【齐书李珪之传荥阳毛惠素为少府卿勅市铜官丨丨一千二百斤供御画用钱六十万】碧紫【丘迟玉堦春草诗葳防乱丨丨苍黄间林薄王恽觅风字歙砚诗丨丨晕鸜眼黝黑深宫鸦】碧翠【齐已病起见苔色诗丨丨文相间青黄势自铺】
　　碧白【宋史大食国传见碧黄下】
　　碧緑【隋书礼仪志皇帝之组绶以苍以青以朱以黄以白以元以纁以红以紫以緅以丨以丨十有二色傅元赋敷丨丨之纯采金华炳其朗明　张碧游春引千条丨丨轻拖水金毛泣怕春江死】
　　碧晕【谢宗可水纹诗一池丨丨雨初落千疉翠鳞风更微】
　　碧色【任华送姜司户赴宣州序秋天晚晴丨丨如扫潘岳籍田赋蝉冕颎以灼灼兮丨丨肃其芊芊江淹四时赋园桃红防流水丨丨　又别赋见緑波下蔡邕翠鸟诗见缥青下　杜甫奉詶薛十二丈诗丨丨忽惆怅风雷捜百灵　贾至寓言诗春草纷丨丨佳人旷无期　司空曙送曲山人之衡州诗茅洞玊声流暗水衡山丨丨映朝阳　苏轼虾蟇培诗入江江水浊犹作深丨丨】
　　碧香【苏轼送丨丨酒与赵明叔教授诗丨丨近出帝子家鹅儿破殻酥流盎　刘子翚有怀诗未饶赤壁风流在且向何家醉丨丨】
　　碧彩【徐彦伯和李适答宋十一入崖口五渡见赠诗琪树环丨丨金潭生翠隂】
　　碧姿【张祜题小松诗丨丨尘不染清影露长鲜】
　　碧层【胡曽七里滩诗七里清滩映丨丨九天星象感严陵】
　　碧丛【梁简文帝朱樱诗倒流映丨丨防露擎朱实耿湋题童子寺诗耸刹临回磴朱楼间丨丨】碧座【裴守眞太子纳妃诗防缨纷丨丨缋羽泛褕衣】
　　碧基【汲冡周书王防解王元缭丨丨十二】
　　碧底【齐已池上感兴诗丨丨红麟鬛澄边白羽翰】
　　碧珠【华阳国志世俗言苌之血变成丨丨杜宇之魄化为子规　南越志木难金翅鸟沫所成丨色丨也大秦国珍之　李绅琪树诗小序琪树垂条如弱桞结子如丨丨三年子可一熟每岁生者相续一年緑二年碧三年者红缀于条上璀错相间　杨万里蚕豆诗翠荚中排浅丨丨甘欺崖蜜软欺酥】
