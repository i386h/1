<!-- { "loadSidebar": true } -->
　　铜鹅【广异记鄼县有后汉奴官冢村人田于其侧每秋获多失穟不稔夜伺之见四大鹅从冢中出食禾村人素闻奴官冢有宝相结开之见有鹅鼓翅击人乃丨丨也】
　　铜乌【三辅黄图长安宫南有灵台髙十五仞上有浑仪张衡所制又有相风丨丨遇风乃动一曰长安灵台上有相风丨丨千里风至此乌乃动　骆賔王咏雪诗影乱丨丨吸光销玉马津　王筠和卫尉新喻侯廵城诗见金掌下】
　　铜鱼【礼记檀弓池视重霤注如屋之有承霤以木为之用行水亦宫之饰也栁宫象也以竹为池衣以青布县丨丨焉今宫中有承霤云以铜为之　唐书百官志凡有召者降墨勅勘丨丨木契然后入监门校尉廵日送平安　又车服志有丨丨而无传符者给封函还符封函用之　庾信郑常神道碑铭路转丨丨山石马　李嘉祐酬皇甫十六诗自顾衰容累玉除忽承优诏赴丨丨　白居易九日宴集郡楼诗丨丨乃今泽国节刺史是古吴都王　栁宗元酧韶州裴曹长使君诗见金马下　杜牧春末题池州弄水亭诗使君四十四两佩左丨丨　又明一统志丨丨山在髙州府电白县治南赖仙翁风土歌云一条丁水丨丨塞三十年来旧相识】
　　铜鲸【李绅题法华寺诗龙喷疑通海注寺内有梁朝铜龙吐泉丨丨饮水以注诸院】
　　铜【朝野佥载唐为铜鱼符武后以元武为姓瑞乃为丨丨符焉】
　　铜蠡【徐陵玉台新咏序綘鹤晨严丨丨昼静】
　　铜头【晋书安帝纪髙句丽倭国及西南夷丨丨大帅并献方物　洛书甄耀度见鐡颡下　十洲记见铁额下　述异记见铁额下　逸史安禄山养道术士每语之曰我对天子亦不恐惧惟见李相公若无地自容何也术士曰公有隂兵五百皆有丨丨铁额常在左右何以如此某安得知之禄山乃奏请宰相宴于己宅宻遣术士于帘间窥伺退曰某初见李相公有一青衣童子捧香炉而入仆射侍卫丨丨铁额之类皆穿屋逾墙奔迸而走当是仙暂谪在人间耳　广川书跋夫榆冈蚩尤丨丨石项飞空絶走故古之铸鼎象物则必偹之何逊七召见铁顶下】
　　铜额【宋史食货志绍圣元年户部尚书蔡京奏岑水塲丨丨寖亏而商虢间苗脉多陜民不习烹采久废不发请募南方善工诣陜西经画择地兴冶】
　　铜面【宋史仪卫志马珂之制丨丨雕翎鼻拂攀胸上缀铜本叶红丝拂　又狄青传临敌被髪带丨丨具出入贼中皆披靡莫敢当】
　　铜靥【画继倭扇以松板两指许砌叠亦如折叠扇者其柄以丨丨钱环子黄丝縧甚精妙板上罨画山川人物松竹花草亦可喜】
　　铜鼻【隋书礼仪志三命以上铜印丨丨其方皆寸其髙六分文曰某公官之印】
　　铜觜【宣和画谱黄居寳架上丨丨图一唐忠祚柘枝丨丨圗一赵昌芙蓉丨丨图一】
　　铜口【水经河水北迳临戎县故城西又北有枝渠东出谓之丨丨东迳沃野故城　又傅咸奏事尚书旧奏给介士二百人人给大丨丨刀各一枚】
　　铜牙【宋史天竺国传僧善称等九人贡梵经佛骨及丨丨菩萨像　南越志龙川有丨丨弩常流出水皆以银黄雕镂　杜甫复愁诗贞观丨丨弩开元锦兽张温庭筠雉场歌緑场红迹未相接箭发丨丨伤彩毛】铜身【贵耳録曲江有二竒张相国以铁铸六祖禅师以铜铸俗语云铁胎相公丨丨六祖铁胎有二身一在庙一在庠丨丨在大鉴寺广州天庆观有铜铸刘王像当铸时不像其容杀数匠始成衮冕具在】铜腹【梁昭明太子讲席将讫赋三十韵诗依次用诗善学同梵爪真言异丨丨】
　　铜羽【骆賔王帝京篇见金茎下】
　　铜华【花同齐书竟陵王子良传子良啓进沙门于殿户前诵经世祖为感梦见优昙鉢华子良按佛经宣防使御府以丨为丨插御牀四角　本草见铜落下江淹灯赋见金檠下　李贺长平箭头诗漆灰骨末丹水沙凄凄古血生丨丨　苏轼次韵王定国南迁囘见寄诗土晕丨丨蚀秋水要须悍石相砻砥】铜竹【晋书律厯志泰始十年出御府丨丨律二十五具裴度刘二十八自汝赴左冯涂经洛中相见聮句诗不归丹掖去丨丨谩云云】
　　铜荷【宋史律厯志玑衡之制为司晨寿星运十二时所至时刻以手指之又为烛龙承以丨丨时至吐珠振荷循环自运　庾信对烛赋见铁铗下】
　　铜树【庾信辛威神道碑铭箭饮石梁剑然丨丨】
　　铜柯【宋旡西湖酒家壁画枯木诗铁榦丨丨嗅不香苍云烟润将滴】
　　铜枝【程詧东天竺赋天鸡晨翔丨丨夜照】
　　铜茎【宋濓蟠桃核赋丨丨中峙仙掌髙擎　王翰古蛾睂怨黄金作盘丨作丨青天白露掌中擎】铜梗【梅尧臣楝花诗莺舌未调香蕚醉柔风细吹丨丨斜】
　　铜叶【国史补惠逺以山中不知更漏乃取丨丨制器状如莲花置盆水之上底孔漏水半之则沈每昼夜十二沈为行道节虽冬夏短长云隂月黒亦无差也演繁露东坡后集二从驾景灵宫诗云病贪赐茗浮丨丨按今御前赐茶皆不用建盏用大汤色正白但其制様似丨丨汤耳丨丨色黄褐色也　苏轼次韵蒋颖叔钱穆父从驾景灵宫诗病贪赐茗浮丨丨老怯香泉滟寳樽】
　　铜芝【梁简文帝对烛赋见金藕下】
　　铜芸【水经注河东涷水南盐道山厥顶方平有良药神农本草曰地有固活女疎丨丨紫菀之族也　本草防风一名丨丨一名囘芸】
　　铜苗【□林石谱韶州石緑色出土中大抵穴中因丨丨气薰蒸即此石共产之也　梅尧臣送福建提刑诗丨丨休问发下种去教亲】
　　铜匙【酉阳杂俎丨丨草生水中叶如剪刀】
　　铜器【史记武帝纪少君见上上有故丨丨问少君少君曰此器齐桓公十年陈于柏寝已而按其刻果齐桓公器一宫尽骇　又田单列传田单收得千余牛束兵刃于其角灌脂束苇于其尾烧其端牛尾热怒而奔燕军所触尽死伤五千人因衔枚击之而城中鼔噪从之老弱皆击丨丨为声声动天地　又货殖传丨丨千钧　后汉书章帝纪帝幸槐里岐山得丨丨形似酒罇献之　唐书食货志大厯七年禁天下铸丨丨　又阮澹传有人破古冢得丨丨似琵琶身正圆人莫能辨行冲曰此阮咸所作器也乐家遂谓之阮咸　宋史食货志绍兴二十八年出御府丨丨千五百事付泉司大索民间丨丨得铜二百余万觔寺观钟磬既籍定投税外不得添铸　又毕仲游传仲游字公叔为开封府推官出提防河东路刑狱太原丨丨名天下独不市一物惧人以为矫也且行买二茶匕而去韩缜曰公叔可谓真清矣　元史外夷传宋雍熙元年日本僧奝然与其徒五六人浮海而至奉职贡并献丨丨十余事　地镜图丨丨之精见为马　物类相感志商嵌丨丨以肥皁涂之烧赤后以梅锅烁之则黑白分明丨丨或鍮石上青以醋浸过夜洗之自落　桂海虞衡志铜邕州石江州峒所出掘地数尺即有矿故蛮人好用丨丨　枫窗小牍宣和三年二月新郑官夫淘沟得一丨丨如壶两傍有环腹上有线其色翡翠间之以緑权知开封府王革上之内府　苏轼读开元天宝遗事诗潭里春船百倍多广陵丨丨越溪罗】
　　铜物【汉书韩延寿传取官丨丨候月蚀铸作刀劒钩镡仿效尚方事及取官钱帛私假繇使吏及治饰车甲三百万以上　马第伯封禅仪记早食上脯后到天门郭使者得丨丨形状如钟又方柄有孔莫能识疑封禅具也】
　　铜货【金史食货志大定十二年以铜少命尚书省规措丨丨能指坑冶得实者赏】
　　铜兵【越絶书禹穴之时以丨为丨以凿伊阙通龙门决江导河东注于东海天下通平治为宫室岂非圣主之力哉　江淹铜劒讃序见铁兵下】
　　铜冶【汉书食货志见铁布下　唐书食货志见铁山下玉海唐肃宗初第五琦请于江淮置租庸使吴盐蜀麻丨丨皆有税】
　　铜铸【宋史舆服志南安国王李天祚乞印以南安国王之印六字为文方二寸给牌皆以丨丨金涂　又韩显符传贞观初淳风又言前代浑仪得失之差因令丨丨】
　　铜性【云笈七签铜所禀东方乙隂之精炁结而成魄丨丨戾服之伤肾】
　　铜声【水经注见铜神下　冯奬翁金马门赋敲丨丨于骏骨撼削铁于霜蹄　李贺马诗向前敲瘦骨犹自带丨丨】
　　铜吼【梅尧臣杂言送当世待制知扬州诗少年俱是玉墀人文章快利生丨丨】
　　铜光【梁简文帝吴都石像碑汝灵侯奉勅更造丨丨二枚】
　　铜英【淮南子见玉英下】
　　铜色【史记淮南王传又使徐福入海求神异物还为伪辞曰臣见海中大神言曰汝西皇之使邪臣答曰然汝何求曰愿请延年益寿药神曰汝秦王之礼薄得观而不得取即从臣东南至蓬莱山见芝成宫阙有使者丨丨而龙形光上照天于是臣再拜问曰宜何资以献海神曰以令名男子若振女与百工之事即得之矣陆游观张提刑周鼎诗苔痕洗尽丨丨见坐卧摩挲欲忘食】
　　铜精【豫章记西山周围三百里时有夜光逺望如火气舆地志云此丨之丨光也　本草空青生益州山谷及越嶲山有铜处丨丨熏则生】
　　铜价【魏书髙恭之传表曰自顷以私铸薄滥官司纠绳挂网非一在市丨丨八十一文得钱一斤私造薄钱斤余二百罹罪者虽多奸铸者弥众　唐书食货志夫钱重繇人日滋于前而鑪不加旧公钱与丨丨颇等故破重钱为轻钱铜之不赡在采用者众也】
　　铜禁【宋史西南溪峒蛮传见铜鼓下】
　　铜围【梁简文帝神山寺碑虽铁界丨丨如影如约补石擎金随生焰灭】
　　铜腥【水经注见铜神下　洞天清録三等古铜并无腥气惟土古新出土尚带土气久则否若伪作者热摩手心以擦之丨丨触鼻可畏】
　　铜臭【后汉书崔寔传寔从兄烈有重名于北州歴位郡守九卿因傅母入钱五百万得为司徒问其子钧曰吾为三公于议者何如钧曰大人少有英称歴位卿守论者不谓不当为三公而今登其位天下失望烈曰何为然也钧曰论者嫌其丨丨烈怒举杖击之　释常谈将钱买官谓之丨丨今以富者亦曰丨丨也　皮日休吴中苦雨诗吴中丨丨户七万沸如臛】
　　铜装【宋史舆服志象辂浅黄质金涂丨丨以象饰诸末建大赤余同玉辂驾赭白六凡玉辂之饰以青者象辂以银褐】
　　铜饰【宋史仪卫志扇圆径四尺二寸柄长八尺三寸黄茸绣团龙仍用金涂丨丨扇有朱团及雉尾四等朱团绣云鳯或杂花黒漆柄金丨丨雉尾皆方绣雉尾之状有三等】
　　铜防【李颀郑樱桃歌鸣鼙走马接飞鸟丨丨瑟瑟随去尘】
　　铜熏【冯子振十八公赋缣糊绫药而侈丨丨紫赤之麸艳楮镂巵染而绮错铅丹之蜡苞】铜贵【旧唐书食货志开元二十二年刘秩上议曰夫铸钱用不赡者在乎丨丨铜贵在采用者众　唐书食货志丨丨钱贱有铸以为器者】
　　铜重【宋史赵适传见铁轻下】
　　铜积【汉书食货志铜毕归于上上挟丨丨以御轻重钱轻则以术敛之重则以术散之货物必平矣】铜少【战国防赵襄子曰矢足矣吾丨丨若何张孟谈曰臣闻董子之治晋阳也公宫之室皆以链铜为柱质请发而用之则有余铜矣　宋书顔竣传议者将为官藏空虚宜更改铸天下丨丨宜减钱式以救交弊赈国纾民愚以为不然】
　　铜尽【宋书顔竣传宜聼民铸钱郡县开置钱署乐铸之家皆居署内平其杂式去其杂伪官敛轮郭藏之以为永宝去春所禁新品一时施用今铸悉依此格万税三千严检盗铸并禁剪凿数年之间公私丰赡丨丨事息奸伪自止】
　　镠
　　镠珌【诗鞸琫有珌传大夫镣琫而丨丨疏黄金谓之荡其美者谓之镠】
