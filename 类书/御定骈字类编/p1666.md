<!-- { "loadSidebar": true } -->
　　笔架【开元天寳遗事学士苏颋有一锦纹花石镂爲丨丨尝置于砚席间每天欲雨即此石架津出如汗逡廵而雨颋以此常爲雨候固无差矣　洞天清録邵石宝庆府所出色黑多以作博棊子刻作丨丨并无自然峯峦　明一统志丨丨山在永平府城南一十五里山巅有石如丨丨　又丨丨峰在南丰县西一十五里三峰如丨丨状　又丨丨峯在严州府城西七十五里五峯峭列如丨丨然故名　杜甫题柏大兄弟山居屋壁诗丨丨霑窗雨书籖映隙曛　罗隠暇日有寄姑苏曹使君诗瑚丨丨真珠履曾和陈王防首诗】笔格【云仙杂记李白游慈恩寺寺僧用水牌刷以吴胶粉捧乞新诗白爲题讫僧献沙鉢緑英梅檀香丨丨兰缣袴紫琼霜　洞天清録玉丨丨惟黑白琅玕三种玉可用须镌刻象山峯耸秀而不俗方可或碾作蛟螭尤佳　又铜丨丨湏竒古者为上然古人少曽用丨丨今所见铜铸盘螭形圆而中空者乃古人镇纸非丨丨也　归田録钱思公生长富贵而性俭约闺门用度爲法甚谨子弟辈非时不能辄取一钱公有一瑚丨丨平生尤所珍惜常置之几案子弟有欲钱者辄取而藏之公即怅然自失乃牓扵家庭以钱十千赎之居一二日子弟佯爲求得以献公欣然以十千赐之他日有欲钱者又窃去一歳中率五七如此公终不悟也玉堂杂记中兴后凡除拜节钺以上多由中书进熟状院吏云鎻中左者文臣也右选者武臣也逐房临时呼院吏取索是以知之惟草后妃太子宰相麻则不容知快行数十辈来宣召云锁小殿子既至便殿上服防带谕以除授之意御列金器如砚匣压尺丨丨糊板水滴之属防二百两既书除目随以赐之　睦州古迹记爲石钟鼔自洞顶悬而虚其下而声各如其所名者一在仙笠东爲仙笠一在鼓西爲丨丨而山立者一爲砚滴石穿溜若一蚁钻珠而洞顶滴泉正当其处一与丨丨自爲左右】
　　笔筒【致虚杂俎献之有斑竹丨丨名裘钟】
　　笔牀【唐书陆蒙升舟设篷广赍东书茶灶丨丨钓具往来时谓江湖散人　树萱録梁简文制丨丨以四管爲一牀　徐陵玉台新咏序见砚匣下　杨万里压波堂赋丨丨茶灶瓦盆防尊　岑参初至西虢官舍南池呈左右省及南宫故人诗白鸟上衣桁青苔生丨丨　又山房春事诗见衣桁下　鲍溶酬王侍御诗希冀留书阁提携在丨丨】
　　笔榻【澹山杂识谢寳文景温初任爲狱官忽仓皇自外入急阖中门家中问之乃但云有囚善作法也自脱去枷杻势必见害其家一老仆告之曰可速往取丨丨子榻其两中指复杻之必无能爲景温急出用其言贼遂不能神】
　　笔槽【云仙杂记有借界尺丨丨而破其槽者白其主人曰韩直水如常孤竹君无恙但半面之交忽然折节矣主人大笑】
　　笔簏【图绘寳鉴赵仲善画花鸟出游以丨丨粉墨自随遇兴见髙屏素壁随意作画率有真趣】笔篮【明一统志见笔仙下】
　　笔宝【宋史艺文志韦氏丨丨两字五卷　成都古今记西蜀圣夀寺僧楚安妙画山水须一旬以来方就一扇收得其笔谓之丨丨】
　　笔簪【赵汴寄友代呉龙图诗三院丨丨曽对直两川兵印复交承】
　　笔笏【明一统志丨丨石在泰寜县南七十里双峙云外逺视之有卓丨植丨之像】
　　笔鍼【顾云池阳醉歌经疾史恙万片恨墨炙丨丨如有神】
　　笔锋【鲍照拟古诗两说穷舌端五车摧丨丨　李白草书歌行墨池飞出北溟鱼丨丨杀尽中山兔　刘禹锡韩侍御见示岳阳楼别窦司直诗丨丨不能休藻思一何绮　方干卢卓山人画水诗海色未将蓝汁染丨丨犹傍墨花行】
　　笔锐【文心雕龙皂饬司直肃清风禁丨丨干将墨含淳酖虽有次骨无或肤浸献政除宜事必胜任】笔铦【法言或曰刀不利丨不丨而独加诸砥不亦可乎曰人砥则秦尚矣】
　　笔毫【南史郑灼传灼家贫抄义疏以日继夜丨丨尽毎削用之　姚合谢汾州田大夫寄茸氊葡萄诗晓起题诗报寒澌满丨丨】
　　笔尖【苏轼雪诗书生事业眞堪笑忍冻孤吟丨退丨王恽滕王蝶蚁图诗粉香金翠梦能甜细写春悰入丨丨】
　　笔头【魏书古弼弼头尖世祖常名之曰丨丨是以时人呼爲笔公　宋史刘翰如丨丨灰兔毫也而在草部今移附兔头骨之下　隋唐嘉话虞监草行本师于释智永尝楼上学书业成方下其所弃丨丨至盈瓮　云仙杂记张曲江语人曰学者常想胸次吞云梦泽丨丨涌若耶溪量既并包文亦浩瀚　又李太白少梦丨丨生花后天才赡逸名闻天下　杜牧池州清溪诗何物赖君千遍洗丨丨尘土渐无痕　李咸用读修睦上人歌篇诗意下纷纷造化机丨丨滴滴文章髓李山甫山中答刘书记寓懐诗丨丨指金波座上横玊柄　方干赠孙百篇诗羽翼便从吟处出珠玑续向丨丨生】
　　笔端【汉书杜钦传刑罚无平在方进之丨丨众庶莫不疑惑　魏志程昱传法造扵丨丨不依科诏狱成扵门下不顾覆讯　又梁习传济阴王思与习俱爲西曹令史注魏畧苛吏传思性急尝执笔作书蝇集丨丨驱去复来如是再三思恚怒自起逐蝇不能得还取笔掷地蹋坏之　晋书苻坚载记初坚之将爲赦也与王猛苻融宻议扵露堂悉屏左右坚亲爲赦文猛融供进纸墨有一大苍蝇入自牖间鸣声甚大集于丨丨驱而复来俄而长安街巷市里人相告曰官今大赦　宋书刘瑀传瑀使气尚人爲宪司甚得志弹王僧达云廕籍髙华人品冗末朝士莫不畏其丨丨　魏书李彪传髙祖时诏臣曰平尔雅志正尔丨丨书而不法后世何观臣奉以周旋不敢失坠　宋史贺铸尤长扵度曲掇拾人所弃遗少加櫽括皆爲新竒尝言吾丨丨驱使李商隐温庭筠常奔命不暇　韩诗外传鸟之美羽勾啄者鸟畏之鱼之侈口垂腴者鱼畏之人之利口赡辞者人畏之是以君子避三端避文士之丨丨避武士之锋端避辩士之舌端　文心雕龙昔周之太仆绳愆纠缪秦之御史职主文法汉置中丞总司按劾故位在摰击砥砺其气必使丨丨振风简上凝霜者也　又纪编同时时同多诡虽定哀微辞而世情利害勲荣之家虽庸夫而尽饰迍败之士虽令徳而常理欲吹霜喷露寒暑丨丨此又同时之枉可叹息者也　又庾元规之表奏靡宻以闲畅温太眞之笔记循理而清通亦丨丨之良工也　名画録王蜀先主修青城山丈人观请素卿扵丈人眞君殿上画五岳四渎十二溪女山林溪沼树木诸神及岳渎曹吏诡怪之质生扵丨丨上殿观者无不恐惧　潘岳马汧督诔安平出竒破齐克完张孟运筹危赵获安汧人赖子犹彼谈单如何吝嫉揺之丨丨隋炀帝遗陈尚书令江总檄金匮珠韬银编玉策莫不誊扵舌杪散在丨丨　栁宗元与太学诸生喜诣阙留阳司业书诸生之言非独爲己也扵国体实甚宜愿诸生勿得私之想复再上故少佐丨丨耳　张说相州冬日早衙诗正色临防事疑词定丨丨　韦应物咏徐正字画青蝇诗丨丨来已久座上去何迟　刘禹锡早夏郡中书事诗言下辨曲直丨丨破交争　方干水墨山水诗造化有功力平分归丨丨】
　　笔下【齐书丘灵鞠等传赞学亚生知多识前仁文成丨丨芬藻丽春　潘岳扵贾谧坐讲汉书诗丨丨摛藻席上敷珍　朱逵怀素歌丨丨惟看激电流字成只畏盘龙去】
　　笔前【卫夫人笔阵图意后丨丨者败意前笔后者胜图绘寳鉴毕宏善画山水作松石图于左省壁间变易常法意在丨丨非绳墨所能制】
　　笔后【卫夫人笔阵图见上】
　　笔底【刘禹锡答乐天见忆诗见杯前下方干雪中寄薛郎中诗见樽中下】
　　笔先【皇甫冉刘方平壁画山诗妙墨无前性生丨丨】
　　笔峰【明一统志丨丨山在平凉府泾州南五里　方干送水墨项处士归天台诗还家莫便寻山水自有云山在丨丨】
　　笔海【唐书艺文志王义方丨丨十卷　宋史王应麟传所着丨丨四十卷　薛元超奉和同太子监守违恋诗归塘横丨丨平圃振词条】
　　笔沟【明一统志丨丨在开封府尉氏县东北四十里端直如笔故名】
　　笔冢【宣和书谱释智永用笔退即投大瓮中歳久辄贮数瓮自爲铭以瘗之当是时诗人有以丨丨对墨池者】
　　笔区【文心雕龙夫情动而言形理发而文见盖沿隐以至显因内而符外者也然才有庸儁气有刚柔学有浅深习有雅郑并情性所铄陶染所凝是以丨丨云谲文苑波诡者矣】
　　笔苑【宋史艺文志丨丨文词一卷　又离辞丨丨二卷又杨亿喜诲诱后进以成名者甚众人有片辞可纪必爲讽诵手集当世之述作爲丨丨时文録数千篇　文心雕龙文塲丨丨有术有门务先大体鉴必穷源】
　　笔仓【明一统志丨丨在五云山显圣寺后晋王献之丨丨今一眢井耳　陆游云门夀圣院记游山者自淳化歴显圣雍熙酌炼丹泉闚丨丨追想葛稚川王子敬之遗风行聴滩声而坐荫木影徘徊好泉亭上山水之乐餍饫极矣】
　　笔藏【宋史艺文志丨丨论三卷】
　　笔神【致虚杂俎丨丨曰佩珂又曰昌化】
　　笔仙【明一统志顔丨丨扬州府髙邮人少落魄宋建炎鬻笔遇仙日售笔十则止防转运使过境见之问曰能饮否曰可饮一斗饮毕长揖而去遗所携笔篮扵舟中转运使左右取而还之尽力莫能胜凡得其笔者剖而视之管中必有一诗或偈纪其破毁歳月及人姓氏祸福无不验者故号丨丨】
　　笔公【魏书古弼传见笔头下】
　　笔杰【齐书丘巨源传若以此贼彊盛胜负难测羣贤怯不染豪者则民宜以勇获赏若云羽檄之难必湏丨丨羣贤推能见委者则民宜以才赐列】
　　笔痴【辍耕录画有三病皆系用笔一曰版版者腕弱丨丨全亏取与物状平褊不能圎混也】笔工【西墅记谭南朝有姥善作笔以胎髪作者尤佳又有丨丨名鐡头能营管如玉世莫传其法焉】笔匠【嬾眞子録唐秘书省吏凡六十七人典书四人楷书十人令史四人书令史九人亭长六人掌故八人熟纸匠十人装潢匠六人丨丨六人】
　　笔佣【宋史孙光宪传所着荆台集三十卷巩湖编玩三卷丨丨集三卷橘斋集二卷】
　　笔耕【宋史艺文志商文圭丨丨词二十卷　云仙杂记翰林盛事云王勃所至请托爲文金帛丰积人谓心织丨丨　任昉爲萧扬州作荐士表前晋安郡侯官令东海王僧孺年三十五理尚凄约思致恬敏既丨丨爲养亦佣书成学　刘禹锡南海马大夫见惠著述诗见鼎食下】
　　笔耒【刘三吾野庄赋自徴登于仕涂已丨丨之久歇】
　　笔谈【宋史沈括括博学善文扵天文方志律歴音乐医药卜算无所不通皆有所论著又纪平日与賔客言者爲丨丨多载朝廷故实耆旧出处扵世】
　　笔语【宋史艺文志李淑书丨丨殿集二十卷又丨丨十五卷　又韦稔丨丨类对十卷】
　　笔諌【唐书柳公权见笔法下】
　　笔阵【宋史艺文志丨丨图一卷　法书要録晋卫夫人有丨丨图　杜甫醉歌行词源倒流三峡水丨丨独扫千人军　元稹奉和浙西大夫李德裕述梦诗戈矛排丨丨貔虎让文韬　又酬乐天东南行诗海岱词锋截皇王丨丨敺　王鏊塲中初九夜诗海潮忽涌嚣声动山雨横来丨丨侵】
