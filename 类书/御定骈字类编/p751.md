<!-- { "loadSidebar": true } -->
　　铜钱【史记平准书赞丨丨识曰半两重如其文为下币后汉书公孙述传见铁官下　金史食货志序攷其立国以来所谓食货之法荦荦大者曰税税丨丨交钞三者而已　元史舆服志围子制以金涂攅竹杖首贯丨丨而以紫绢冒之　四朝寳训眞宗尝问近臣唐时酒价皆不能对丁晋公云一斗三百上问何以知之对曰杜甫诗云速宜相就饮一斗恰有三百青丨丨上称善乆之信乎杜诗为诗史也　物类相感志丨丨与胡桃一处嚼之钱易碎　辍耕録今人卜卦以丨丨代蓍便于用也又以钱八文周围铺转而取六爻名曰金井阑　白居易赠友诗胡为秋夏税歳歳输丨丨殷尧藩寒食城南即事诗徒説鸊鹈膏玉劒漫夸蚨血防丨丨　陆游园中对酒诗虽无锦帐七十里也有青丨三百丨】
　　铜环【宋史舆服志三品五旒冕皁绫绶丨丨金涂铜革带佩余如二品服　庾信竹杖赋见银角下　冯奬翁金马门赋当闗级文石之玉启钥响丨丨之雷苏轼武昌西山诗见玉锁下　又宋书符瑞志防书曰铜马入海建业期元帝小字丨丨　小名録琅琊恭王觐妃小字丨丨生元帝先有防云铜马入海建业期后元帝果兴于江左】
　　铜镮【酉阳杂俎虢州猎人得鹿重一百八十斤蹄下贯丨丨镮上有篆字博物者不能识　刘禹锡淮隂行船头大丨丨摩挲光阵阵　朱松江仲嘉行邑将归见寄诗不借黄粱留客醉严闗三鼓欵丨丨】铜钗【王建寒食诗纱带生难结丨丨重欲垂】
　　铜筓【中华古今注自古之有髻而告者系也女子十五而笄许嫁于人以系他族故曰髻而告榛木为笄笄以约发也居防以桑木为笄表变孝也皆长尺有二寸沿至夏后以丨为丨于两旁约发也谓之发笄】铜带【宋史英宗纪治平四年宗室有假金带而以丨丨归者主吏以告帝曰真吾带也受之】铜甲【宋史仪卫志见铜仗下　明一统志浡泥国风俗以丨为丨】
　　铜冠【老学庵笔记祖母楚国夫人在京师病累月一日有老道人状貌甚古丨丨绯氅了髻童子操长柄白纸扇从后过门自言疾无轻重一炙立愈】
　　铜劒【宋史艺文志陶景古今刀劒録一卷江淹丨丨赞一卷　刀劒録夏禹子帝啓在位十年以庚戍八年铸一丨丨长三尺九寸后藏之秦望山腹上刻二十八宿文有背面面文为星辰背记山川日月　南海古迹记吴黄武中交州从事吴瑜访佗墓莫能得独得王婴齐墓珠襦玉匣玉玺金印三十六丨丨三烂若龙文悉琉璃玉匣金饰后瑜携劒经贑上飞入江水　瑚钩诗话武胜之知静江县事忽于滩中见雷公践微云逐一小蛟胜之以石投焉得一丨丨其文曰许旌阳斩蛟第三劒予因作劒诗曰蛟蛇已尽定飞去雷霆歘惊重下来　江淹丨丨赞序永明初始造旧宫凿东北之地皆平冈迤陇尤多古冢墓有人得丨丨长尺五寸余既借看叹其古异】
　　铜弩【南越志龙川长有丨丨牙流出水皆以银黄雕镂取之者祀而后得父老云越王弩营处也】铜锤【元史奸臣传十九年三月世祖在上都皇太子从有益都千户王著者素志疾恶因人心愤怨宻铸大丨丨自誓愿击阿哈玛特首诈称皇太子还都作佛事遣八十余人夜入京城呼省官至前责阿哈玛特数语着即牵去以所袖丨丨碎其脑立毙】
　　铜鎗【演繁露笑林云太原人夜失火欲出丨丨悮出熨斗曰异事火未至已烧失脚】
　　铜斧【江淹铜劒赞序昔余为吴兴令凿池又获铜箭镝数十枚时有人复于彼山中伐木得丨丨一口古铜铸为兵岂为一据】
　　铜鼎【宋史符瑞志泰始五年五月壬戌豫章南昌获古丨丨容斛七斗江州刺史王景文以献　明一统志丨丨溪在南海县界天清水澄见其鼎　范成大枕上诗乆病厌闻丨丨沸不眠惟望纸窗明】铜钟【魏志杜夔传黄初中为太乐令恊律都尉汉铸钟工柴玉巧有意思形器之中多所造作亦为时贵人见知夔令玉铸丨丨其声韵清浊多不如法数毁改作玉甚厌之谓夔清浊任意颇拒捍夔夔玉更相白于太祖太祖取所铸钟杂错更试然后知夔为精而玉之妄也　晋书安帝纪霍山崩出丨丨六枚　宋书符瑞志汉中城固县水际忽有雷声俄而岸崩得丨丨十二枚　又晋成帝咸康五年豫章南昌民掘地得丨丨四枚太守褚裒以献　齐书祥瑞志升明二年九月建宁县建昌村民采药于万歳山忽闻涧中有异响得丨丨一枚长二尺一寸邉有古字　唐书南蛮传陀洹一曰耨陀洹贞观时遣使朝献因丐马丨丨帝与之　南海古迹记景秦山在番禺东北唐天寳时丨丨藏寺中明一统志丨丨在靖州飞山之阳唐时山有延寿寺后寺废而丨丨为夷人取归潭洞尚存　又急就篇丨丨鼎鋞鋗鉇铫注丨丨以丨为丨钟酒器也】铜虡【三辅旧事秦始敛天下铜铁皆着咸阳铸作丨丨魏明徙诣洛阳】
　　铜磬【明一统志丨丨山在栁城县西二十里旧名云盖山】
　　铜鼓【后汉书马援传援好骑善别名马于交趾得骆越丨丨乃铸为马式　南史羊侃传左卫兰钦同侍宫宴词色少交侃于坐折之曰小子汝以丨丨买朱异作父韦粲作兄何敢无宜适朱时在席后华林法防钦拜谢于省中王铨谓钦曰卿能屈膝廉公弥见尽美然羊公意犹未释容能更置一拜钦从之　又欧阳頠传梁左卫将军兰钦少与頠善故頠常随钦征讨钦南征夷獠禽陈文彻所获不可胜计大献丨丨累代所无頠预其功　唐书礼乐志天竺伎有丨丨羯鼓都昙鼔毛员鼓　宋史西南溪峒蛮传雍熙元年黔南言溪峒夷獠疾病击丨丨沙锣以祀神鬼诏释其铜禁　岳阳风土记灵妃庙有丨丨元丰中永庆庄耕者得之员口方耳下有方趺皆古篆云雷文色正青緑形制精巧非近世所能为也　南海古迹记南海广利王庙在番禺南庙有唐韩文公碑玉箫玉砚象鞭精致郑絪出镇时林霭守髙州献丨丨面阔五尺脐隠起海鱼虾蟇周匝今藏庙中　海録碎事南蛮铸铜为大鼓初成悬于庭置酒以召同类富女子以金银为大钗叩鼓因名之曰丨丨钗　岭表録异僖宗朝郑絪镇番禺日有林霭者为髙州太守有牧儿因放牛闻田间有蛤鸣牧童遂捕之蛤跳入一穴掘之深大即蛮酋冢也蛤乃无踪穴中得一丨丨其色翠緑土蚀数处损缺其上隠起多铸蛙黾之状疑其鸣蛤即鼓精也遂状其縁由纳于广帅悬于武库今尚存焉　柱海虞衡志丨丨古蛮人所用南邉土中时有掘得者相传为马伏波所遗其制如坐墩而空其下满鼓皆细花纹极工致四角有小蟾蜍两人舁行以手拊之声全似鞞鼓　溪蛮丛笑蛮地多古铜有铜柱马希范所立庥阳有丨丨葢江水中掘得如大钟长筩三十六乳重百余斤今入天庆观并有铜像二相传唐明皇像余散他处鼓尤多其文环以甲士中空无底名丨丨　李嘉祐夜闻江南人家赛神诗鎗鎗丨丨芦叶深寂寂琼筵江水緑　元稹酬乐天东南行当心鞙丨丨背弝射桑弧　白居易骠国乐乐府见玉螺下刘禹锡马大夫见示浙西王侍御赠答诗象筵照室防词客丨丨临轩舞海夷　皮日休吴中言怀诗丨丨夜敲溪上月布防晴照海邉霞　梅尧臣垂拱殿起居闻南防诗昔日苦病今不病丨丨弃掷无镖鎗　又明一统志丨丨山在栁州府融县西二十里旧传诸葛亮散埋丨丨以魇蛮獠后有得于是山者故名　又丨丨山在梧州府郁林州南七十里相传昔有丨丨现于此山　又丨丨山在汀州府上杭县东南百里　又丨丨潭在梧州府北流县北二十里昔有丨丨浮水而出击之声骇村落至暮沉水中景泰三年其鼓复出舟人获送夲县谯楼　又丨丨滩在浔州府浔江中　又丨丨滩在南溪县学东学旧未利近世滩之上流有古迹生高十数丈壅水自防方而去自是文物稍振　又丨丨神庙在梧州府岑溪县东二十五里　又桂海虞衡志丨丨草其实如疗疮疡毒】
　　铜角【旧唐书音乐志西戎有吹金者丨丨是也长二尺形如牛角贝蠡也　元史绰和尔传帅师攻巴林其将特里克台阻水而军伐木栅岸以自庇我军不能进绰和尔命吹丨丨举军大呼声震林野其众不知所为争起就马于是驰击追奔尽得其人马庐帐张翥后出军诗鸣鸣吹丨丨来来齐唱歌】
　　铜铃【五代史吴越世家淮兵为水栅环城以丨丨系网沈水中断潜行者　宋史仪卫志宋卤簿以象居先设本莲花坐金蕉盘紫罗绣襜络脑当胸后秋并设丨丨杏叶红犛牛毛拂拔尘　又马珂之制胸前及腹下皆有攀缀丨丨后有跋尘锦包尾　元史舆服志辂之前两柱绯绒铃索五贴金銮和大响丨丨十金涂鍮石双鱼五下朱漆轼柜一　大方便佛报恩经时国王有一果园其园茂盛常患鸟雀时守园监语善友言为我防防鸟雀我当好相供给善友答之我无两目云何能为汝驱除鸟雀耶守园监言我有方便我以绳结诸树头安施丨丨汝坐树下闻鸟雀声牵挽绳头善友答言如是我能将至树下安稳住已即舍而去　酉阳杂俎济南有鹅浦有渔人居水侧常听鹅声众中有铃声甚清亮候之见一鹅颈极长罗得之项上有丨丨系以银锁隠起元鼎元年字】
　　铜铎【晋书郭璞传时元帝初镇建邺导令璞筮之遇咸之井璞曰东北郡县有武名者当出铎以着受命之符西南郡县有阳名者井当沸其后晋陵武进县人于田中得丨丨五枚歴阳县中井沸经日乃止　宋史舆服志明逺车古四望车也驾以牛太祖干德元年改仍旧四马赤质制如屋重櫩勾阑上有金龙四角垂丨丨上层四面垂帘下层周以花版】
　　铜钹【北齐书神武纪初孝明之时洛下以两钹相击謡言曰丨丨打铁钹元家世将末好事者以二钹谓拓拔贺拔　旧唐书音乐志丨丨其圆数寸隠起若浮沤贯之以韦皮相击以和乐也　唐书南蛮传兹部有羯鼓揩鼔腰鼓鸡娄鼓短笛大小觱篥拍板皆八长短箫横笛方响大丨丨贝皆四　元史舆服志金节制如麾八层悬五色拂上施丨丨　佛国记那竭国界醯罗城中有佛顶骨精舍尽以金薄七寳校饰国王敬重顶骨每日出后精舍人登髙楼击大鼓吹螺敲丨丨王则诣精舍以华香供养】
　　铜锣【金史仪卫志第一节中道象节级二人丨丨七寳防石银钩各一　东京梦华録有小龙船二十只上有绯衣军士各五十余人各设旗鼓丨丨又明一统志丨丨关在重庆府城东三十里】
　　铜管【隋书律厯志荀朂得古丨丨校杜夔所制长古四分方知不调事由其误乃依周礼更造古尺用之定管声韵始调　宋史韩显符传陛下讲求废坠爰造浑仪漏刻星躔晓然易辨若人目窥于下则丨丨运于上七曜之进退盈缩众星之次舎逺近占逆顺明吉凶然后修福俾顺其度省事以退其灾悉由斯器騐之西京杂记见铜人下】
　　铜钲【梦溪笔谈予昔年在姑熟王敦城下土中得一丨丨刻其底曰诸葛士全茖鸣钲茖即古落字也此部落之落士全部将名耳　张鳯翼日蚀赋起丨丨于树杪兮驰火驭于大荒　唐文献秋日悬清光赋丨丨挂兮崇盖明玉宇辉兮澄江净　苏轼新城道中诗岭上晴云披絮帽树头初日挂丨丨】
　　铜琴【春渚纪闻汉髙祖入咸阳得丨丨十三铭之曰璠璵之乐】
　　铜笛【陆游明日复理梦中作意诗髙挂蒲帆上黄鹤独吹丨丨过垂虹】
　　铜锾【汉书五行志木门仓琅根谓宫门丨丨言将尊贵也　又外戚传孝成赵皇后凡立十六年而诛先是有童謡曰燕燕尾涎涎张公子时相见木门仓琅根燕飞来啄皇孙皇孙死燕啄矢成帝毎微行出常与张放俱而称富平侯家故曰张公子仓琅根宫门丨丨也】
