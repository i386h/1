<!-- { "loadSidebar": true } -->
　　苍岭【李白送王屋山人还王屋诗钓台碧云中邈与丨丨对　卢纶春日喜雨和马侍中宴白楼诗洪河拥沫流仍急丨丨和云色更寒　司空曙遇谷口道士诗白云秋色逺丨丨夕阳髙　罗隠闲居早秋诗噪槎鸟散沉丨丨弄杵风髙上碧虚】
　　苍峦【陶安雨馆偶成诗孤飞迷白鸟数防淡丨丨】
　　苍崖【杜甫北征诗猛虎立我前丨丨吼时裂　刘长卿游四窗诗丨丨倚天立覆石如覆屋　李益同张处士诣藏律师诗丨丨抱寒泉沦照洞金碧　李徳裕无题诗见碧洞下　李商隠隠者诗丹灶千年火丨丨万歳藤　苏轼巫山诗丨丨忽相逼絶壁懔可悸】
　　苍岑【张协七命寒山之桐出自太冥含黄钟以吐榦据丨丨而孤生　陈子昂南山家园诗轩窗交紫霭檐戸对丨丨　吴筠题龚山人草堂诗啓戸面白水凭轩对丨丨　韦应物仙人祠诗丨丨古仙子清庙閟华容　李贺自昌谷到洛后门诗九月大野白丨丨竦秋门　王叡咏松诗见緑叶下】
　　苍巓【范成大桂林中秋赋绛霄艳其光景兮涌冰镜于丨丨】
　　苍矶【杜牧题横江馆诗至竟江山谁是主丨丨空属钓鱼郎】
　　苍峡【朱子偶题诗擘开丨丨吼奔雷万斛飞泉涌出来】
　　苍岛【顾在镕题光福上方塔诗丨丨孤坐白浪中倚天髙塔势翻空】
　　苍石【魏志明帝纪注氐池县大栁谷口夜激波涌溢晓而有丨丨立水中白石画之为马牛鸟八卦玉玦之象皆隆起其文曰大讨曹适水中甲寅帝恶其讨也使凿去为计以丨丨窒之宿昔而白石满焉至晋初其文愈明　桂海岩洞志立鱼峰在西山后雄伟髙峻如植立一鱼余峰甚多皆丨丨刻峭　北征録壬戌发河上次丨丨冈　杜甫万丈潭诗前临洪涛寛却立丨丨大　苏轼百歩洪诗君看岸邉丨丨上古来篙眼如蜂窠　陆游怀小益南郑诗劒分丨丨髙皇迹岩拥朱门老子祠】
　　苍峭【岑参上嘉州靑衣山诗序靑衣之山在大江之中屹然迥绝崖壁丨丨　韦应物游西山诗挥翰题丨丨下马厯嵌丘】
　　苍屏【朱子武夷擢歌六曲丨丨逺碧湾茅茨终日掩柴关　又题延平春望图诗仙子去不还丨丨倚寥廓　又饮淸湍亭石上小醉再登昼寒诗却恨丨丨遮逺日凌风直欲跨蓬莱】
　　苍壁【马戴题庐山诗见紫柽下】
　　苍门【淮南子八纮之外乃有八极自东北方曰方士之山曰丨丨】
　　苍水【吴越春秋禹登衡山梦赤绣文衣自称元夷丨丨使者曰欲得我山神书者斋于黄帝岳岩之下禹退又斋三月庚子登宛委山发石取书　王勃乾元殿颂序靑丘画野不逾征赋之乡丨丨奉圗未尽隄封之贯　杜甫送乡弟韶陪黄门从叔朝谒诗令弟尚爲丨丨使名家莫出杜陵人　又荆南兵马使赵公大食刀歌见赤绦下】
　　苍海【汉书武帝纪歳君南闾等口二十八万人防爲丨丨郡】
　　苍江【谢朓和徐都曹出新亭渚诗结轸靑郊路回瞰丨丨流　王勃寒夜思友诗朝朝翠山下夜夜丨丨曲　杜甫同郭给事汤东灵湫诗倒悬瑶池影屈注丨丨流　又观打鱼诗丨丨鱼子淸晨集设网提纲万鱼急　殷尧藩郊居作碧树浓隂防短垣丨丨春暖渚鳬喧】
　　苍河【王恽同刘劝农彦和葛县令祐之游苍谷口诗方山忽断两岸开中有丨丨自北来】
　　苍渊【苏舜钦秋宿虎丘寺诗峡束丨丨深贮月岩排红树巧秋】
　　苍川【桓谭仙赋观丨丨而升天门驰白鹿而从麒麟】
　　苍壑【李商隐圣女祠诗寡鹄迷丨丨羁凰怨翠梧】
　　苍陂【杜甫渼陂西南台诗髙台面丨丨六月风日冷】
　　苍涧【范梈宜春台晩眺诗惠泽緑郊树陈踪丨丨苔】
　　苍流【陆云答孙振书孰云匪仰愧丨丨】
　　苍渚【梅尧臣诗蔼蔼丨丨空悠悠白云起】
　　苍池【杜甫南池诗安知有丨丨万顷浸坤轴】
　　苍湾【苏轼洞庭春色赋嫋嫋兮秋风泛天宇兮淸闲吹洞庭之白浪涨北渚之丨丨　又神女庙诗旌阳斩长蛇雷雨移丨丨】
　　苍涛【杜甫客居诗下堑万寻岸丨丨郁飞翻】
　　苍液【参同契解白虎前唱金母得火成形或吐白沙或生丨丨】
　　苍波【梁简文帝与萧临川书白云在天丨丨无极　王筠约法师碑轩瞰丨丨窗承翠岭　杜甫桃竹杖引赠章留后见紫玉下　韩翃送中兄典邵州诗登楼暮结邵阳情万里丨丨烟蔼生　苏轼眞一酒歌丨丨改色屯云黄天旋雷动玉尘香　雷渊登少室诗日车昃红轮天宇疑丨丨】
　　苍梧【礼记檀弓舜葬于丨丨之野盖三妃未之从也战国防楚地西有黔中巫郡东有夏州海阳南有洞庭丨丨北有汾陉之塞郇阳　汉书武帝纪元鼎六年征西南夷平之遂定越地以为南海丨丨郁林合浦交阯九眞日南珠厓儋耳郡　竹书纪年鸣条有丨丨之山　吴越春秋禹南到计于丨丨而见缚人　离骚朝发轫于丨丨兮夕余至于县圃　司马相如上林赋独不闻天子之上林乎左丨丨右西极丹水更其南紫渊径其北　雄羽猎赋入洞穴出丨丨乗钜鳞骑鲸鱼　曹植酒赋见缥淸下　张华轻薄篇丨丨竹叶淸宜城九醖醝　谢朓新亭渚别范零陵云诗云去丨丨野水还江汉流　魏收五日诗因想丨丨郡兹日祀东君　张正见诗游遨未云赏丨丨孤月生　陈子昂西还至散闗诗葳防丨丨鳯嘹唳白露蝉　杜甫咏懐诗飘飖桂水游怅望丨丨暮　元结刘侍御月下宴诗我从丨丨来将耕旧山田　曹唐南游诗涨海潮生隂火灭丨丨风暖瘴云开　罗隐浮云诗溶溶曵曵自舒张不向丨丨即帝乡】
　　苍隂【谢灵运江妃赋沈分湘岸延情丨丨】
　　苍溪【唐书地理志阆州有丨丨县　寰宇记丨丨县因县界丨丨谷为名　杜甫放船诗送客丨丨县山寒雨不开　唐彦谦上陈微博士诗翾翾翠碧羽照影丨丨间】
　　苍掖【王勃乾元殿颂序见紫轩下】
　　苍瓦【畅当蒲中道中诗古刹栖柿林緑隂覆丨丨】
　　苍灵【北史孝闵帝纪上协丨丨之庆下昭后祗之锡云笈七籖木公生于碧海之上丨丨之墟以主阳和之气理于东方亦号曰王公焉　颜延之曲水诗序春官联事丨丨奉涂　杜甫朝享太庙赋见黒帝下庾信登歌丨丨敞翠云长】
　　苍震【韦承庆上东宫啓照黄离以保元吉居丨丨而亨利贞】
　　苍冥【庾信贺平邺都表然后命东后诏丨丨衢坛琬碑银绳琼检告厥成功差无慙徳】
　　苍帝【晋书天文志东方丨丨灵威仰之神也　竹书纪年赤爵衔书及丰置于昌戸昌拜稽首受其文要曰姬昌丨丨子】
　　苍神【春秋元命苞殷时五星聚于房房者丨丨之精周据而兴】
　　苍精【礼记月令其帝太昊其神句芒注此丨丨之君木官之臣自古以来着徳立功者也太昊宓戏氏句芒少昊氏之子曰重为木官　神仙传壶公云吾当佩含景驾丨丨　庾信表东海输禽乍改黔质西山度羽或变丨丨　杜甫元都坛歌故人昔隠东防已佩含景丨丨龙故人今居子午谷犹在隂崖结茅屋注劒之在左苍龙象也】
　　苍祗【江淹荐豆毛血歌辞荐通丨丨庆覃黎黒】
　　苍华【黄庭经髪神丨丨字太元肺神浩华字虚成　元稹有祝丨丨诗　白居易和祝丨丨诗秃似鹊填河堕如乌觧羽丨丨何用祝苦辞亦休吐陆游诗老去郊居多乐事脱巾未用叹丨丨】
　　苍位【汲冡周书见白位下】
　　苍氏【詹敦仁诗伏羲初画卦丨丨乃制字】
　　苍吾【淮南子昔丨丨绕娶妻而美以让兄此所谓忠爱而不可行者也】
　　苍颉【汉书艺文志丨丨篇上七章秦丞相李斯作爰歴六章车府令赵髙作博学七章太史令胡毋敬作北史冀儁传时俗入书学者亦行束脩之礼谓之谢章儁以书字所兴起自丨丨若同常俗未为合礼遂啓】
　　【周文释奠丨丨及先圣先师　荀子好书者众矣而丨丨独传者一也自古及今未有以两而能精者也　王俭答陆澄书七畧艺文并陈之六艺不与丨丨凡将之流也　舒元舆玉箸篆志秦丞相斯变丨丨籀文为玉箸篆体尚太古　李峤奉和幸三防寺应制诗古台丨丨里新邑紫泉居　杜甫李潮八分小篆歌丨丨鸟迹旣茫昧字体变化如浮云　郑元祐古书行丨丨四目通神明制字以来几变更】
　　苍四【郭璞一目国讃丨丨不多此亦不少】
　　苍舒【左传季文子曰昔髙阳氏有才子八人丨丨隤獃祷戭大临尨防庭坚仲容叔逹天下之人谓之八恺】
　　苍寿【白居易寄卢少尹诗顔囘何为者箪瓢才自给肥醲不到口年不登三十张苍何为者染爱浩无际妾媵塡后房竟寿百余歳丨丨有何徳囘夭有何辜】
　　苍民【庾肩吾重云殿受戒诗小乗开治道大觉拯丨丨】
　　苍氓【江淹为萧骠骑庆平贼表见紫歴下　罗隠颂爰啓霸图奠妥丨丨】
　　苍黔【张九龄和圣制温泉诗吾君利物心元泽浸丨丨王安石送郓州知府宋谏议诗讴謡喧井邑惠化穆丨丨】
　　苍生【书益稷帝光天之下至于海隅丨丨　晋书王衍传衍神情明秀尝造山涛旣去目而送之曰何物老妪生寜馨儿然悮天下丨丨者未必非此人也　又谢安传诸人每相与曰安石不肯出将如丨丨何　中説公旦之为周也深乎深乎安家者所以亨天下也存我者所以厚丨丨也　刘琨劝进表茂勲格于皇天淸辉光于四海丨丨颙然莫不欣戴　张协杂诗冲气扇九垠丨丨衍四垂　刘方平寄陇右严判官诗副相西征日丨丨属望晨　萧华扈从回銮应制诗岂知陶唐主道济丨丨安　李白赠蔡舍人雄诗见黎元下　杜甫夔府书懐诗即事须尝胆丨丨可察睂　司空曙酬髙山人诗丨丨须太傅山在岂容归　钱起送王使君移鎭淮南诗紫诰征黄晩丨丨借寇频　刘禹锡寄令狐相公诗终提一麾去再入福丨丨　李商隠贾生诗可怜夜半虚前席不问丨丨问鬼神】
　　苍头【战国防苏秦説魏王曰窃闻大王之卒武力二十余万丨丨二十万鲍彪注盖以青帕首　史记项羽纪陈婴者故东阳令史东阳少年杀其令欲立婴便为王异军丨丨特起注丨丨谓士卒皁巾　汉书鲍宣传丨丨庐儿皆用致富注汉名奴为丨丨非纯黒以别于良人也诸给殿中者所居为庐丨丨侍从因呼为庐儿　沈佺期答魑魅代书寄家人诗碧玉先时费丨丨此自将　白居易盐商妇诗前呼丨丨后叱婢问尔何因得如此　贯休少年行却捉丨丨奴玉鞭打一百孔武仲书事诗家事满懐无纸写好将言语付丨丨秦观海康书事诗灌园以糊口身自杂丨丨】
　　苍颜【欧阳修醉翁亭记丨丨白髪頺乎其中者太守醉也　苏轼迩英殿讲论语终篇赐宴又赐御书诗丨丨白发便生光防有骊珠三十四　又送穆越州诗江海相忘十五年羡君松栢蔚丨丨】
　　苍鬓【卢纶秋夜寄冯著作诗见素心下】
　　苍发【白居易赠苏少府诗丨丨彼此老白日寻常闲】
　　苍背【郑载堉律学新説见黒格下】
