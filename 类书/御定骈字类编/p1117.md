<!-- { "loadSidebar": true } -->
　　百鸟【唐书五行志安乐公主使尚方合丨丨毛织二裙正视为一色傍视为一色日中为一色影中为一色而丨丨之状皆见以其一献韦后　呉越春秋天美禹徳而劳其功使丨丨还为民田大小有差进退有行一盛一衰往来有常　五灯元録法融禅师入牛头山幽栖寺北岩之石室有丨丨衔花之异　名山记丨丨洞洞门有三重其一可容百余人石壁上有梅有松如画丨丨飞来多宿于松梅孔窍上其二可容七八十人进三重极寒上有小池倒垂尖峰水滳滴不絶峰上生龙防虎耳诸草　曹植诗空室自生风丨丨翩南征王粲诗丨丨何缤翻振翼羣相追　张翰诗长鸣摇羽翼丨丨互相和　庾信老子庙诗野戍孤烟起春山丨丨啼　杜甫西阁诗丨丨各相命孤云无自心　韦应物诗须风暖朝日暾流音变作丨丨喧　韩愈同冠峡诗南方二月半春物亦已少维舟山水间晨坐聼丨丨　又感春诗春风吹园杂花开朝日照屋丨丨语温庭筠诗见三春下　晁补之诗但爱丨丨乐复怜一窗明】
　　百禽【十洲记月支国献猛兽形如五六十日犬子帝问使者此小物何谓猛兽对曰夫威加丨丨者不必系之大小猛兽所出或生昆仑或生聚窟其夀无穷一声叫发千人伏息立兴风云吐潄雨露百邪迸走蛟龙腾骛处于太上之廐御狮子能为大禽之宗主辟邪之长帅也　画继杨祈善花竹翎毛有丨丨帐　张衡东京赋悉率丨丨鸠诸灵囿　徐夤诗丨丨罗得皆黄口四皓山居始白头】
　　百鴈【宣和画谱宗室女□作鴈鹜鸥鹭有诗人思致今御府所藏雪汀丨丨图一岑安卿有丨丨图诗】百鹩【夏小正鴂则鸣鴂者丨丨也】
　　百雀【宣和画谱牛戬丨丨图其飞鸣俯啄曲尽其态】
　　百劳【陆防和袭美病后春思诗见七字下】
　　百鸷【楼钥诗矫矫刘御史一鹗胜丨丨】
　　百雏【易林见五乳下】
　　百翮【杜甫树鸡栅诗自春生成者随母向丨丨】
　　百毳【张谓诗一身求清净丨丨纳袈裟】
　　百羽【周礼羽人见十羽下尔雅丨丨谓之緷】
　　百卵【齐民要术见一鸭下】
　　百兽【书防曰于予击石拊石丨丨率舞　周礼囿人掌囿游之兽禁牧丨丨　战国防虎求丨丨而食之得狐狐曰子无敢食我也天帝命我长丨丨今子食我是违天帝命也　海録碎事安乐公主令尚方采丨丨毛鞯回视之各见本兽形　郑锡观丨丨率舞赋陈八佾象钧天之仪舞丨丨备充庭之实　杨巨源圣寿无疆诗无因随丨丨率舞奏丹墀　韩愈猛虎行猛虎虽云恶亦各有匹侪羣行深谷间丨丨望风低　苏轼防猎诗黄狐老兔最狡防卖侮丨丨常矜夸】
　　百马【江淹上便宜表楚驾丨丨民杂国雕秦修万骑教亡业坠　张衡西京赋丨丨同辔骋足并驰橦末之伎态不可弥注于橦上作丨丨以一辔驰骋其伎态不可穷尽　李益饮马歌见一泉下　元望云骓歌千官暖热李令闲丨丨生狞望云老】
　　百驷【左传宋人以兵车百乗文马丨丨以赎华元于郑史记滑稽传齐威王益赍黄金千镒白璧十双车马丨丨髠辞而行至赵赵王与之精兵十万草车千乗　盐鐡论系马丨丨货财充内　徐晋卿春秋经传类对赋赎华元者以丨丨之马犒秦师者以十二之牛　李乂诗骎骎丨丨驰悯悯羣龙饯】
　　百牺【山海经见百瑜下】
　　百牛【柳宗元行路难乐府虞衡斤斧罗千山工命采斫杙与椽深林土剪十取一丨丨连鞅摧双辕】百犬【潜夫论见一犬下　白居易答箭簇诗见一盗下】
　　百螣【礼记仲夏行春令则五谷晚熟丨丨时起元好问诗食禾有丨丨择肉非一虎】
　　百虫【韩愈山石诗夜深静卧丨丨絶清月出岭光入扉】
　　百木【后汉书荀爽传夏则火王其精在天温暖之气飬生丨丨　海録碎事松栢为丨丨长而守门闾韩愈南山诗夏炎丨丨盛防鬰増埋覆】
　　百树【陆蒙诗丨丨鸡桑半顷麻】
　　百梅【淮南子见一梅下】
　　百果【易天地觧而雷雨作雷雨作而丨丨草木皆甲拆管子六畜育扵家瓜瓠荤菜丨丨备具国之富也　神仙传介象字元则防稽人尝为呉主种瓜菜丨丨皆立生可食　梁简文帝南郊颂见八柱下　杨炯和刘侍郎入隆唐观诗丨丨珠为实羣峰锦作苔　白居易诗丨丨参杂种千枝次第开　杨亿樱桃诗三桃聊并列丨丨独先春】
　　百黍【宋史律歴志黄钟之长者据千二百黍而言也千二百黍之施于量则曰黄钟之长今遗千二百之数而以丨丨为尺此尺非是也　玉海范镇乐书曰凡尺量权衡皆起千二百黍而今用丨丨为尺故扵律容有不合者　唐无名氏权衡判三两为一大两未爽于通规丨丨以为一铢颇合扵古制】
　　百花【旧唐书杨贵妃传每年十月幸华清宫国忠姊妹五家扈从毎家为一队着一色衣五家合队照映如丨丨焕发　曲江録曲江贵家逰赏剪丨丨装成狮子互相送遗　三秦故事丨丨灯树正月朔朝贺殿下设扵三阶之间　刘孝威谢东宫赐净馔启千品甘露之食丨丨珍药之果　庾信防榔诗緑房千子熟紫穂丨丨开　江总灯诗丨丨疑吐夜四照是含香　虞世南侍宴应制诗见一鸟下　崔湜诗帘双燕入披幌丨丨惊　王昌龄诗西宫夜静丨丨香　杜甫诗万里桥西一草堂丨丨潭水即沧浪　卢纶送抚州周使君诗见三楚下　武元衡长安春望诗宿雨净烟霞春风绽丨丨　杨凭千叶桃花诗千叶桃花胜丨丨孤荣春晚驻年华　沈宇代闺人诗丨丨帘下朝窥镜明月窗前夜理琴　王曽梅花诗嵗寒未办和羮事且向丨丨头上开　王珪玉津园锡宴诗曲成双鳯舞酒入丨丨醇　苏辙以蜜酒送柳眞公诗送与幽人试尝看不应知是丨丨防　曽巩丨丨堤诗周以丨丨林繁香清露　刘子翚丨丨台诗何处春光多时登丨丨台】百卉【诗春日凄凄丨丨具腓　傅毅七激三时既逝季冬暮嵗元冥终统丨丨零悴　张衡西京赋雨雪飘飘氷霜惨烈丨丨具零刚虫挚　嵇康琴赋嘉鱼龙之逸豫乐丨丨之荣滋　汉乐歌大山崔丨丨殖民何贵贵有徳注大山以崔嵬之故能生飬丨丨明君以崇髙其徳故为万姓所尊也　王粲公防诗昊天降豊泽丨丨挺葳蕤　石崇思归叹落叶飘兮枯枝竦丨丨零落兮覆畦陇　卢纶九日陪令公登白楼同咏菊诗见三花下　韦应物休沭东还冑贵里示端诗山明宿雨霁风暖丨丨舒】
　　百植【苏舜钦地动聮句万灵困隂戚丨丨嗟阳衰】
　　百昌【庄子丨丨皆生于土而反于土　钱惟演春雷赋春阳以中丨丨俱作】
　　百谷【易日月丽乎天丨丨草木丽乎土　书汝后稷播时丨丨　诗亟其乗屋其始播丨丨　左传季武子如晋拜师晋侯享之赋黍苖季武子曰小国之仰大国也如丨丨之仰膏雨焉若常膏之其天下辑睦岂唯敝邑　史记防传涂山之兆从而夏启世飞燕之卜顺故殷兴丨丨之筮吉故周王　晋书天文志稷五星在七星南稷农正也取乎丨丨之长以为号也　宋史乐志国主太社地道聿神稷司丨丨利毓惟均　论衡酒醴异气饮之皆醉丨丨殊味食之皆饱　班固灵台诗丨丨蓁蓁庻草蕃庑　魏武帝对酒诗雨泽如此丨丨用成　赵孟頫耕织图诗有周成王业后稷播丨丨】
　　百稼【魏书肃宗纪灾旱频嵗嘉雨弗洽丨丨燋萎晚种未下将成灾年秋稔莫觊在予之责忧惧震怀司马光交趾献竒兽赋风雨时若丨丨丰茂】
　　百获【管子见十获下拾遗记见一茎下】
　　百蔬【国语柱能植百谷丨丨　荀子荤菜丨丨】
　　百药【礼记孟夏之月聚畜丨丨　逸周书乡立巫医具丨丨以备疾灾畜五味以备百草　淮南子河水出昆仑赤水出其东南弱水出自穷石洋水出其西北四水者帝之神泉以和丨丨以润万物　论衡丨丨愈病病愈而气复气复而身轻矣　海録碎事盐食肴之将酒丨丨之长　郭璞桂赞气王丨丨森然云挺　令狐楚谢赐歴日口脂等表平分四时尧有厯象聚畜丨丨周之宪章　左思蜀都赋丨丨灌丛寒卉冬馥　卢纶蓝溪期萧道士采药不至诗春风生丨丨防处术苗香　又唐书李丨丨传丨丨字重规幼多病祖母赵以丨丨名之七嵗能属文号竒童】
　　百合【本草集解别録曰丨丨生荆州山谷颂曰丨丨三月生苖髙二三尺簳粗如箭四面有叶如鸡距又似柳叶四五月开红白花　陈樵李夫人赋髻鬟丨丨香传五蕴　陆游窗前小土山艺花诗更乞两丛香丨丨老翁七十尚童心】
　　百部【本草丨丨有细叶如茴香茎青肥嫩亦可煑食】
　　百实【李华径山大师碑铭凉风既至丨丨皆成】
　　百英【飞燕外传昭仪浴豆防汤傅露华丨丨之粉　陈樵李夫人赋晞光发九廻之膏承露华丨丨之粉】百芳【埤雅采取丨丨醸蜜其房如脾今谓之蜜脾】
　　百苞【梅尧臣诗欲寄丨丨凭驿去】
　　百茎【史记防传蓍千嵗一本丨丨　又能得丨丨蓍并得地下以卜者百言百当足以决吉凶】百枝【张文恭七夕诗见七香下】
　　百穗【林希奏天下祥瑞表所部嘉禾合穗者三五本合为一者一麦一茎三穗者四四穗者五穗者丨余丨者各一】
　　百本【汉书龚遂传见一畦下　苏轼戏作种松诗我欲食其膏已伐丨丨桑　陆游诗舍东已种丨丨桑舍西仍筑百歩塘　元好问学东坡移居诗我贫不全贫尚有丨丨桑　马祖常诗城南牡丹一丨丨翰林学士走马来】
　　百株【杜牧诗见三顷下　宋濓竹枝词秦望山头松丨丨】
　　百竿【紫薇诗话见一炉下】
　　百草【史记歴书昔自在古歴建正作于孟春于时氷泮发蛰丨丨奋兴秭鴂先物廼嵗具　唐书乐志隋炀帝大制艶曲令乐正白明逹造新声万嵗乐藏钩乐七夕相逢乐投壶乐玉女行觞神仙客鬬丨丨泛龙舟还旧宫长乐花等曲　庄子夫春风发而丨丨生正得秋而万寳成夫春与秋岂无所得而然哉大道已行矣　吕覧冬至后五旬七日菖始生菖者丨丨之先生者也于是始耕　越絶书神农尝丨丨水土甘苦　白虎通鬯者以丨丨之香郁金合而醸之成为鬯阳达墙屋入于渊泉所以灌地降神也　离骚恐鶗鴂之先鸣兮使夫丨丨为之不芳　古诗四顾何茫茫东风摇丨丨　薛稷诗东风动丨丨纷荣时断续　储光羲诗丨丨被霜露秋山响砧杵　李白诗玉露生秋衣流萤飞丨丨　杜甫丽春诗丨丨竞春华丽春应最胜　杨凝送客归淮南诗画舫照河堤暄风丨丨齐　又元稹诗丨丨短长出众禽髙下鸣　李啇隠诗昨夜双钩败今朝丨丨输　温庭筠鄠郊别墅寄所知诗南塘过新雨丨丨正容姿　薛能诗霖雨霑山丨丨香树梢山顶尽斜阳　苏轼苏州闾丘江君二家饮酒诗曽把四娱白傅敢将丨丨鬬呉王王注呉王与西施作鬬丨丨之戏李白清平乐诗丨丨巧求花下鬬祗赌珠玑满斗】
　　百条【易林见六月下】
　　百朶【白居易买花诗灼灼丨丨红戋戋五束素】
　　百发【史记周纪楚有飬由基善射者也去栁叶百歩而射之丨丨而百中之有一夫立其旁曰去柳叶百歩而射之丨丨而百中之不以善息少焉气衰力倦弓拨矢钩一发不中者丨丨尽息　刘商赋得射雉歌六艺从师得机要丨丨穿杨含絶妙】
