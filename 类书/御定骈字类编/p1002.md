<!-- { "loadSidebar": true } -->
　　五辛【风土记元旦楚人上丨丨盘注丨丨养五脏气歳华纪丽元日盘号丨丨觞称万寿　隋众经目録丨丨经一卷　大灌顶神呪经佛语阿难若有比丘乐受是典应悬五色旛盖长四十九尺散五方之华各随方之色烧栴檀香安息婆胶等香斋戒一心不食丨丨不得饮酒及噉臭肉醍醐酥酪杂腻诸物悉不得食先当洗浴身体着鲜洁之衣于髙山上以香汁涂地纵广七尺名之为坛当从此上度是灌顶十二部微妙经典　庾肩吾除夕诗聊倾柏叶酒试奠丨丨盘　薛能除夜诗茜斾犹双节雕盘又丨丨　陈与义又用韵春雪诗见三白下】
　　五甘【云笈七签夫眞人者不为而功髙不拔而徳集声而不答动而不摇五彩加形不以曜其目丨丨入口不以爽其味故心流速于飞电驰想急于风云是故心折不在严形絶味不在丨丨故去而不为天道阶津矣】
　　五饪【梁简文帝七励丨丨调神三芝辅性】
　　五熟【宋书百官志尚书郎入直大官供食物汤官供饼饵及丨丨果实之属　梁简文帝金錞赋昔武都之一扇乃铭功以述心矧元帝之丨丨又刻篆以书音何逊七召蒸饼十字汤官丨丨　刘禹锡歴阳书事诗出祖千夫拥行厨丨丨烹　明一统志丨丨桥在常州府武进县东跨防沟北晋永和中建】五饵【汉书贾谊传赞见三表下　李纳授陈君从鄜州节度使制穷黄石之三编笑长沙之丨丨　范仲淹临川羡鱼赋丨丨不陈钓四夷而莫至三纲不缉罗兆民而则疎　张説破陈乐词一鼓鲜卑送欵丨丨单于解纷按汉书注赐之盛服车乗以壊其目赐之盛食珍味以壊其口赐之音乐妇人以壊其耳赐之髙堂邃宇府库奴婢以坏其腹于来降者上以召幸之相娯乐亲酌而手食之以坏其心此丨丨也】
　　五浆【列子吾食于十浆而丨丨先餽　苏轼次韵王定国书丹元子宁极斋诗但曾丨丨餽岂有争席人】五肉【管子脾生膈肺生骨肾生脑肝生革心生肉丨丨已具而后发为九窍　何逊七召潜鱼两味立犀丨丨　梁简文帝七励见四膳下扬雄蜀都赋丨丨七菜朦厌腥臊】
　　五饮【礼记玉藻丨丨上水浆酒醴酏小学绀珠丨丨夏明水殷醴周酒】
　　五齐【周礼酒正掌酒之政令以式法授酒材辨丨丨之名　唐书崔传古者饮食必先严献未有火化故有毛血之荐未有麴糵故有元酒之奠后王作为酒醴牺牲以致馨香故有三牲八簋丨丨九献神道主敬可备而不敢废也　宋史礼志庆厯元年判太常寺吕公绰言旧礼郊庙尊罍数皆准古而不实三酒丨丨明水明酒有司相承名为看器　小学绀珠丨丨泛醴盎缇沈　又丨丨郁齐献酌醴齐缩酌盎齐涗酌凡酒修酌　欧阳詹明水赋见三酒下　王世贞后静姬赋饮丨丨之挏乳兮啖以粔籹与餦餭　唐朝日乐章　丨兼酌百羞具陈　又周礼醢人见三臡下】
　　五酘【元稹代曲江老人诗万钱才下筯丨丨未称醇　又作骰嬾眞子见五叶下】
　　五酺【胡皓奉和圣制乐游园宴诗见三锡下】
　　五虎【金史始祖子朂传熙宗猎于海岛三日之间亲射丨丨获之朂献东狩射虎赋上悦赐以佩刀玉带良马　梁童谣宁逢丨丨入市不欲见临贺天子　又元史世祖纪总管陈义愿自备海船三十艘以备征进诏授义万户佩虎符义初名丨丨起自海盗内附后其兄为招讨义为总管　又明一统志丨丨山在延安府谷县治东上有五峰势若伏虎　又丨丨潭在靖州佛子岭下潭傍有石相对如虎故名】
　　五狼【唐书常山王承干传见一落下】
　　五豸【小学绀珠丨丨唐坰祖肃父询叔介兄淑问】
　　五能【春秋纬黄帝出游洛水之上见大鱼杀丨丨牲以醮之天乃甚雨　郭璞鼫鼠讃丨丨之鼠技无所能】
　　五牛【晋书舆服志丨丨旗平呉后所造以丨丨建旗车设丨丨青赤在左黄在中白黒在右　宋书谢晦传巴蜀杜荆门之险秦梁絶丹圻之迳云网四合走伏路尽然后銮舆効驾六军鹇翔警跸前驱丨丨整斾沈炯劝进梁元帝第三表觧丨丨于冀州秣六马于谯郡　许敬宗奉和宴中山应制诗养贤停八骏观风驻丨丨　又二老堂诗话见二犬下】
　　五牸【水经注涑水又西迳猗氏县故城北猗氏即猗顿之故居也孔丛曰猗顿鲁之穷士也闻朱公富往而问术焉朱公告之曰子欲速富当畜丨丨于是乃适西河大畜牛羊于猗氏之南十年之间其息不可计赀拟王公驰名天下】
　　五马【晋书元帝纪见一马下　宋书符瑞志见一仞下庾信哀江南赋见三星下　梁宣帝愍时赋见三石下　胡曾东山诗丨丨南浮一化龙谢安入相此山空　又清夜録汉制卿驷马右騑故有丨丨东方朔传太守驷马驾车一马行春卫宏舆服志诸侯驷马驸以一马南史桞元策兄弟亦五人并为太守时人语曰柳氏门庭丨丨逶迤谢灵运为永嘉太守以丨丨自随立丨丨亭　玉匣记世谓太守为丨丨人罕知其故事或言诗云孑孑干旟在浚之都素丝组之良马五之郑注谓周礼州长建旟汉太守比州长法御丨丨故云后见宠几先朝奉云古乗驷马秦至汉时太守出则増一马事见汉官仪也　梁元帝元览赋矧髙宴于城隅驻丨丨而蜘蹰　陶安大成殿赋驾丨丨之翩翩兮载云旌而容与　梁简文帝春情诗两童夹车不问已丨丨城南犹未归　顾野王罗敷行丨丨光长陌千骑络青丝　李白陌上桑诗丨丨如飞龙青丝结金络　杜甫江亭王阆州筵饯萧遂州诗见二天下　又送贾阁老出汝州诗见二毛下　又将赴成都草堂途中先寄严郑公诗丨丨旧曽谙小径几回书札待潜夫　李颀送皇甫曾游襄阳山水兼谒韦太守诗逢君立丨丨应醉习家塘　刘长卿送台州李使君兼寄题国清寺诗花间丨丨时行县山外千峰常在门　白居易西湖留别诗翠黛不须留丨丨皇防只许住三年　又早冬诗此时却羡闲人醉丨丨无由入酒家　元稹戏詶副使中丞见示诗丨丨虚楹枥双蛾浪满船　韩愈郴州祈雨诗行看丨丨入萧飒已随轩　李贺莫愁曲青丝系丨丨黄金络双牛　刘禹锡河南白尹有喜崔賔客归洛诗双鸾游处天京好丨丨行时海峤春　杨凭海榴诗见三英下　李嘉祐送郑正则汉阳迎妇诗遥想双眉待人画行看丨丨送潮归　李彦逺采桑诗千金岂不赠丨丨空踯躅　杨凝残花诗丨丨踟蹰在路岐南来只为看花枝　苏轼寒食未明至湖上太守未来两县令先在诗鼓吹未容迎丨丨水云先已飏双鳬　又莘老葺天庆观小园有亭北向道士山宗说乞名与诗诗扁舟去后花絮乱丨丨来时賔从非　晁补之将行陪贰车观灯诗行歌红粉满城欢犹作常时丨丨看　杨万里送丘宗卿出守秀州诗未应丨丨贵不寄一行书戴复古寄复斋陈寺丞诗岂说从来用处难出乗丨丨看庐山　丁鹤年观太守兄昌国劝农诗袅袅双旌穿柳过萧萧丨丨踏花行　杨维桢六客亭分题送赵季文知事湖州诗风流丨丨贵六客连华星　又晋书王览传以疾上疏乞骸骨诏聼之以大中大夫归老后转光禄大夫门施丨丨　又元史董文炳传癸丑秋受命宪宗征南诏文炳率义士四十六骑从行人马道死殆尽及至吐蕃止两人能从两人者挟文炳徒行踯躅道路取死马肉续食日行不能三二十里怨志益厉期必至军防使者过遇文炳还言其状时文炳弟文忠先从世祖军世祖即命文忠觧尚廐丨丨载糗粮迎文炳又宋史髙宗纪建炎二年秋窝里嗢橽嬾破丨丨山砦信王榛不知所终　明一统志丨丨山在顺庆府蓬】
　　【州北五里五峰髙耸势若奔马　又丨丨山在眞定府赞皇县东十里上有丨石丨因名　又丨丨渡在江宁府幕府山之前晋元帝与诸王渡江处　又丨丨坊在温州府旧郡治前晋王羲之守郡日庭列丨丨绣鞍金勒出则控之后人因名坊　又庾信五张寺碑平舆虽盛岂可独擅二龙扶风最良不得专称丨丨注谓马氏五常也】
　　五驴【宋史食货志见五夫下】
　　五课【辍耕録俗呼牝马为课马唐六典凡牝四游丨丨羊则当年课之课歳课驹犊也】
　　五驷【元史赵阿哥潘传阿哥潘好畜马常千蹄歳择其上骥丨丨贡于朝子孙遵之不替】
　　五羊【孟子或曰百里奚自鬻于秦养牲者丨丨之皮食牛以要秦穆公信乎　宋史苏轼传见一牛下荘子是故汤以庖人笼伊尹秦穆公以丨丨之皮笼百里奚　易林三羖丨丨相随并行迷入空泽有谷直北径涉六驳为所伤贼　髙允生百里奚歌金丨丨皮冩情陈所告　齐已谢徽上人见惠二龙障子诗近有丨丨徽上人闲工小笔得意新　李羣玉薛侍御处乞鞾诗百里奚身悲甚似丨丨皮价敢全轻　又明一统志丨丨城寰宇记云在广州府南海县城周十里初有五仙人骑丨色丨执六穗秬而至今呼丨丨　又梧州府形胜唇齿湖湘襟喉丨丨　图绘宝鉴顾宗字学渊丨丨人任中书舍人画学黄子乆　李羣玉登蒲涧后二岩诗五仙骑丨丨何代降兹乡　殷尧藩送刘禹钖侍御出刺连州诗遐荒迢递丨丨城归兴浓消客里情皮日休送李明府之任海南诗丨丨城在蜃楼边墨绶垂腰正少年　黄滔寄南海黄尚书诗丨丨城下驻】
　　【行车此事如今八载余　唐庚闻郑二对吏丨丨诗歳云暮矣无双雁我所思兮在丨丨　杨万里明发青塘芦包诗回望月台烟雨外万峰尽处丨丨城　贡师泰送江西傅与砺赴广州教授诗丨丨城下南风起茉莉花香荔子红　又顾微广州记广州防事梁上画丨丨像又作五谷囊随像悬之云昔髙固为楚相丨丨衔谷萃于楚亭故图其像为瑞】
　　五羖【战国策丨丨大夫之相秦也劳不坐乗暑不张盖行于国中不从车乗不操干戈功名藏于府库徳行施于后世　史记秦本纪百里傒亡秦走宛楚鄙人执之缪公闻百里傒贤欲重赎之恐楚人不与请以丨丨羊皮赎之楚人遂许与之　又百里傒年已七十余缪公释其囚与语国事缪公大说授之国政号曰丨丨大夫　汉书扬雄传解嘲昔三仁去而殷墟二老归而周炽子胥死而呉亡种蠡存而粤伯丨丨入而秦喜乐毅出而燕惧范睢以折折而危穰侯蔡泽以噤吟而笑唐举故当其有事也非萧曹子房平勃樊霍则不能安当其亡事也章句之徒相与坐而守之亦无所患　晋书段灼传疏曰秦本伯医之后微微小邑自穆公至于始皇皆能留心待贤逺求异士招由余于西戎致丨丨于宛市由是四方雄俊继踵而至　易林中歳摧隤常恐衰微老复頼庆丨丨为相　李商隐为柳珪谢京兆公启赎百里奚才持丨丨诮程不识犹惜一钱　李白南都行陶朱与丨丨名播天壤间　皮日休江南书情诗见三缄下　李商隐自桂林奉使江陵途中感懐诗长懐丨丨赎终着九州箴　苏轼诗从来一狐腋或出丨丨皮　元好问学东坡移居诗惭非一狐腋不直丨丨皮】
　　五防【易林见三牛下】
　　五狗【唐书武三思传与宗楚客兄弟纪处讷崔湜甘元东相驱煽王同晈周憬张仲之等不胜愤谋杀之为冉祖雍宋之愻李悛所白皆坐死因逮染五王而崔湜遣周利贞就杀之故祖雍与御史姚绍之等五人号三思丨丨】
　　五豕【金史礼志宋开宝二年诏昊天上帝皇地祗用犊余大祀皆以羊豕代之合二羊丨丨足代一犊】五豵【诗彼茁者蓬壹发丨丨传一歳曰豵笺豕生三曰豵】
　　五骑【宋书礼志其在陛列及备卤簿丨丨虎贲鹖尾宰人服离支衣　唐书车服志见二骑下　世说李徳林父亡严冬徒跣白驾灵舆反葬博陵崔谌休假还将赴吊从者数十减留至徳林门才余丨丨云不得令李生怪人熏灼　歳华纪丽丨丨效灵三英作赋】
