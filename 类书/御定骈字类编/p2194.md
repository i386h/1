<!-- { "loadSidebar": true } -->
　　【侯册醉中诗平明径访陈惊坐相对春风把丨丨　黄庚九日感懐诗新橙初试丨丨肥一曲清歌酒一卮】蟹眼【齐民要术食经曰藏蕨法先洗蕨肥着器中蕨一行盐一行薄粥沃之一法以薄灰淹之宿出丨丨汤防之出熇内糟中可至蕨时　蔡襄茶录汤最难未熟则沫浮过熟则茶沈前世谓之丨丨者过熟汤也沈瓶中煮之不可辩故曰候汤最难　大观茶论凡用汤以鱼目丨丨连绎迸跃为度过老则以少新水投之就火顷刻而后用　崔珏茶诗一鼎水煎红丨丨　苏轼煎茶诗丨丨已过鱼眼生飕飕欲作松风鸣　黄庭坚次韵张仲谋过酺池寺斋诗何时来煮饼丨丨试官茶　又诗风炉小鼎不须催鱼眼常随丨丨来　杨万里过平望诗见龙芽下　又芥虀诗丨丨嫩汤微熟了鵞儿新酒未醒初　谢宗可茶筅诗万缕引风归丨丨半缾飞雪起龙芽】
　　蟹殻【汲冢周书海阳巨丨其丨专车　北戸录儋州出红丨大小丨上多作十二防深胭脂色其殻与虎蟹堪作疉子　清异录伪德昌宫使刘承勲嗜丨但取圆丨而已亲友中有言古重二螯承勲曰十万白八敌一个黄大不得谓蟹有八足故云　范成大太湖石志鼋殻石鼋山之下有若蹒跚见水面丨丨石二鼍之南有若鼋殻而小】
　　蟹须【物类相感志吃蟹了以丨丨洗手则不腥】
　　蟹腹【埤雅素问曰青如翠羽者生黑如乌羽者生赤如鸡冠者生黄如丨丨者生白如豕膏者生此五色之见生也　蟹谱见虾目下】
　　蟹背【元池说林金陵极多蟹古传有巨丨丨圆五尺足长倍之深夜每出啮人】
　　蟹脐【陆游菊方盛开小饮诗见羊脚下】
　　蟹肉【清异录卢绛从弟纯以丨丨为一品膏尝曰四方之味当许含黄伯为第一】
　　蟹髓【续博物志陈藏器云丨脚中丨及脑殻中黄并能续断絶筋骨碎之微熬内创中筋即连】蟹甲【埤雅礼曰蚕则绩而蟹有匡范则冠而蝉有緌兄则死而子臯为之衰言丨丨象匡其衰之不为兄死犹蟹之有匡岂为蚕之绩也哉】
　　蟹匡【礼记檀弓成人有其兄死而不为衰者闻子臯将为成宰遂为衰成人曰蚕则绩而丨有丨范则冠而蝉有緌兄则死而子臯为之衰　钱珝江行无题诗漫把尊中物无人啄丨丨】
　　蟹胥【亦作蝑周礼庖人共祭祀之好羞注谓四时所为膳食若荆州之防鱼青州之丨丨虽非常物进之孝也　释名丨丨取丨藏之使骨肉解之丨胥然也蟹谱本草云丨丨味咸性寒有毒　张载登成都白菟楼诗见龙醢下　庾信奉和永丰殿下言志诗见鹤髓下】
　　蟹黄【食珍录贺季白有青州丨丨　韩琦九日水阁诗酒味已醇新过热丨丨先实不须霜　唐庚杂兴诗见鸡白下　陆游舟中晓赋诗香甑炊菰白醇醪防丨丨】
　　蟹膏【物类相感志丨丨投漆漆化为水】
　　蟹子【权子海之渚有海镜焉其腹虚洞无脏惟中藏丨丨小如黄豆而□其足海镜饥则蟹出拾食蟹饱而镜亦饱或迫之火则蟹出离肠腹而海镜立毙矣】
　　蟹师【水族加恩簿素称蠘副众许丨丨】
　　蟹翁【髙似孙松江蟹舍赋丨丨者三叹于邑四顾踌蹰揖长江而如矢聆浩歌而莫能俱】
　　蟹奴【述异记璅似小蚌有一小蟹在腹中为出求食故淮海之人呼为丨丨　北戸录广志云蜅小蟹大如货钱又丨丨如榆荚在其腹中生死不相离皮日休诗丨丨晴上临潮槛燕婢秋随过海船】蟹属【西溪丛话何逊诗云跃鱼如拥剑孟浩然诗云游鱼拥剑来按拥剑如彭蜞之类丨丨一螯偏大故谓之拥剑非鱼也】
　　蟹名【海味索隐丨何多丨也为彭蜞为彭螖为彭越为招潮为郭索为博带为杰步为狼螘丨何多丨也鲈鱼紫蟹予江南为胜谓殻上斑防者是苏长公最嗜蟹有诗曰半殻含黄须防酒两螯宜紫劝加餐但汝为无肠公子今何又为多子夫人夫仁人之于汝子也何不视之为鸤鸠又何忍视之为螟蛉也言下有一转语曰应作不吃法】
　　蟹鱓【急就篇见鲤鲋下】
　　蟹蛤【东坡题防余少不喜杀生然未能断也近来始能不杀猪羊然性嗜丨丨故不免杀自去年得罪下狱始意不免既而得脱遂自此不杀一物有见饷丨丨者皆放之江中虽知蛤在江中无活理然犹庶防万一便使不活亦愈于煎烹也　王安石诗淮河江海上惯食虾丨丨　熊鉌越州道中诗柴扉初放牛羊出渔艇方携丨丨还】
　　蟹虾【潘子真诗话叶涛诗极不工而喜赋咏尝有试茶诗云碾成天上龙兼凤煮出人间丨与丨好事者戏云此非试茶乃碾玉匠人尝南食也】
　　蟹蚓【酉阳杂俎岭南溪洞中往往有飞头者故有飞头獠子之号头将飞一日前颈有痕匝项如红缕妻子遂看守之其人及夜状如病头忽生翼脱身而去乃于岸泥寻丨丨之类食将晓飞还如梦觉其腹实矣】蟹蛆【庾信奉和永丰殿下言志诗浊醪非鹤髓兰肴异丨丨】
　　蟹鹊【图绘寳鉴陈珩字行用号此山所翁弟亦善龙水时亦作水墨枮荷折苇虫鱼丨丨及墨竹极有生意仕朝请郎】
　　蟹堁【说苑淳于髠曰臣笑邻之祠田也以一奁饭一壶酒三鲋鱼祝曰丨丨者宜禾洿邪者百车】蟹浦【陈书留异传梁代为丨丨戍主歴晋安安固二县令　明一统志澥浦在定海县西北又名丨丨旧有镇】
　　蟹泉【墨客挥犀蒲阳壶公山冇丨丨在嵌岩之侧一穴大可容臂其源常竭求涓滴不可得州县遇旱暵即遣吏斋沐置净器于前以茅接之泉乃徐徐引出满器而止有一蟹大如钱色红可爱缘茅入器戏泳俄顷乃去若遇蟹出雨必霑足此亦应天寺鳗井之类也】
　　蟹浪【蟹谱济运居人夜则执火于水滨纷然而集谓之丨丨】
　　蟹井【明一统志丨丨在兴化府城南二十里有壶公山髙耸百余仞絶顶有泉出石臼中其脉通海视潮盈缩中有双蟹祷雨见之即应】
　　蟹窟【梅尧臣褐山矶上港中泊诗篙师知丨丨取以助清樽】
　　蟹戸【蟹谱钱氏间置鱼戸丨丨专掌捕鱼蟹若今之台之药戸畦戸睦之漆戸比也】
　　蟹舍【陆游答交代陈判院启投帻已安于丨丨起家忽奉于鱼符　张志和诗松江丨丨主人欢菰饭莼羮亦共餐　范成大诗我亦呉松一钓舟丨丨漂揺防风雨　方岳诗鸥沙草长连江暗丨丨潮囘带雨腥】蟹村【王元节中镇道中诗见鸥飞下】
　　蟹断【捜神后记宋元嘉初富阳人姓王于穷渎中作丨丨旦往观之见一材长二尺许在断中而断裂开蟹出都尽乃修治断出材岸上明往视之材复在断中断败如前王又治断出材明晨视所见如初王疑此材妖异乃取内蟹笼中挛头担归云至家当斧斫燃之未至家二三里闻笼中倅倅动转头顾视见向材头变成一物人面猴身一身一足语王曰我性嗜蟹比日实入水破君丨丨入断食蟹相负已尔望君见恕开笼出我我是山神当相佑助并令断得大蟹王曰汝此暴人前后非一罪自应死此物种类专请包放王囘顾不应物曰君何姓名我欲知之频问不已王遂不答去家转近物曰既不放我又不告我姓名当复何计但应就死耳王至家炽火焚之后寂然无复声土俗谓之山□云中呉纪闻呉之出蟹也旧矣呉越春秋云蟹稻无遗种陆鲁望集有蟹志云渔者纬萧承其流而障之曰丨丨呉莱刘龙子歌见虾须下　亦作椵陆游冬晴闲歩东村由故塘还舍诗水落枯萍黏丨丨云开寒日上鱼梁自注乡人植竹以取丨谓之曰丨　又稽山行村村作丨丨处处起鱼梁】
　　蟹笼【捜神后记见上】
　　蟹帘【蟹畧有蟹断丨丨蟹簄蟹篝蟹网蟹钩蟹火蟹戸】
　　蟹簄【蟹畧见上】
　　蟹篝【蟹畧见蟹帘下】
　　蟹网【蟹畧见蟹帘下】
　　蟹钩【蟹畧见蟹帘下】
　　蟹火【蟹畧见蟹帘下　白居易诗春雨星攅寻丨丨秋风霞飐弄涛旗】
　　蟹漆【博物志丨丨相合成为神仙药】
　　蟹【关尹子庖人蟹遗一足几上丨已丨而遗足尚动是生死者一气聚散耳】
　　蟹醢【蟹谱胥丨丨也盐藏之】
　　蟹糟【苏轼老饕赋蛤半熟而含酒丨微生而带丨】
　　蟹韲【释名丨丨去其匡熟捣之令如韲也】
　　蟹杯【蟹谱其斗之大者渔人或用以酌酒谓之丨丨亦诃陵云螺之类也　郑獬觥记注丨丨以金银为之饮不得其法则双钳其唇必尽乃脱其制甚巧】
　　蟹谱【委巷丛谈傅子翼丨丨云杭俗嗜虾蟆而鄙食蟹时有农夫田彦升者家于半道红性至孝其母嗜蟹彦升虑其隣比窥笑常逺市于苏湖间熟之以布囊负归　傅肱丨丨序丨之为物虽非登俎之贵然见于经引于传着于子史志于隐逸歌咏于诗人杂出于小说皆有意谓焉故因益以今之所见闻次而丨之】蟹诗【墨庄漫录毘陵一士人姓常为丨丨云水清讵免双螯黑秋老难逃一背红盖讥朱勔父子】蟹事【髙似孙松江蟹舍赋其多也如涿野之兵其聚也如太原之俘丨丨卓荦八荒所无】
　　蟹紫【苏辙诗风髙熊正白霜落丨初丨】
　　蟹化【桂海虫鱼志石蟹生海南形真是丨云是海味所丨理不可诘又有石虾亦其类】
　　蟹行【梦溪笔谈郭索丨丨貌也扬雄太元曰蟹之郭索用心躁也　琴书诀凡弹琴轮指曰丨丨侧转指曰鸾鸣　张子并诮青衣赋丨丨索妃旁行求偶　孔平仲常父寄半夏诗小女作丨丨乳媪代与攘　髙启诗烟生逺防闻鸡唱潮落平沙见丨丨】
　　蟹供【陆游与村邻聚饮诗丨丨牢九美鱼煮脍残香】
　　蟹僵【元池说林有贞女三十不嫁夜遇盗逃出遇巨蟹横道忽化作美男子诱之贞女怒曰汝何等精怪乃敢辱我我死当化作毒雾以杀汝遂自触石而死明日大雾中人见巨蟹死于道至今大雾中丨多丨者】蟹肥【陈造招郑良佐诗重阳佳辰可虚辱橙香丨丨家酿熟】
　　蟹美【宋祁诗丨丨持螯日鱼香抑鲊天】
　　蟹壮【陆游秋日村舍诗芋肥一本可专车丨丨两螯能敌虎】
　　蟹健【髙似孙松江蟹舍赋丨丨兮鱼肥风吹觞兮酒淋衣】
　　蟹厄【平江记事大德丁未呉中丨丨如蝗平田皆满稻谷荡尽】
　　蟹潜【韩维答公懿以屡游薛园见诒诗丨丨石穴幽鱼泳柳根暗】
　　蟹乱【蟹谱见虾荒下】
　　蟹入【海槎余录石蟹生于崖之榆林港港内半里许土极细腻最寒但丨丨则不能运动片时成石矣人获之则曰石蟹相传置之几案能明目】
　　蟹出【捜神后记见蟹断下】
　　蟹擘【黄庭坚薛乐道自南阳来入都留宿饮会作诗饯行丨丨鵞黄子酒倾琥珀冻】
　　獭
　　獭髓【拾遗记孙和悦邓夫人尝置膝上和于月下舞水精如意悮伤夫人颊命太医合药医曰得白丨丨杂玉与琥珀屑当灭此痕即购致百金能得白丨丨者厚赏之有富春渔人云此物人欲取则逃入石穴伺其祭鱼之时獭有鬭死者穴中应有枯骨虽无髓其骨可合玉舂为粉歕于疮上其痕则灭　呉融诗丨丨求鱼客鲛绡托海人　皮日休游毛公坛诗凝于白丨丨湛似挏马乳　苏轼诗檀心已作龙涎吐玉颊何劳丨丨医】
　　獭肝【本草诸畜肝叶皆有定数惟丨丨一月一叶十二月十二叶其间又有退叶用之须见形乃可验不尔多伪也　又发明张仲景治冷劳有丨丨丸　又正误宗奭曰古语云蟾肪软玉丨丨分杯谓以胆涂竹刀或犀角篦上画酒中即分也尝试之不验盖妄传耳】
　　獭胆【本草丨丨气味苦寒无毒主治眼翳黑花　又獭肝丸用干丨丨一枚为末　黄庭坚萧巽葛敏修二学子和予食笱诗次韵答之诗丨丨能分杯虎魄妙拾芥】
