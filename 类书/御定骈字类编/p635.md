<!-- { "loadSidebar": true } -->
　　市舶【唐书卢奂传天寳初为南海太守南海兼水陆都防物产瓌怪前守刘巨鳞彭果皆以赃败故以奂代之污吏敛手中人之丨丨者亦不敢干其法时谓自开元后四十年治广有清节者宋璟李朝隐奂三人而已　宋史职官志金部郎中员外郎参掌天下给纳之帛币计其嵗之所输归于受藏之府以待邦国之用勾考平准丨丨易商税香茶盐矾之数以周知其登耗视嵗额增亏而为之赏罚　中兴防要宋绍兴间李敬陈为福州提举上曰丨丨委计非轻若用非其人则海商不至】
　　市垣【古今注阛丨丨也阓市门也　又唐书礼乐志中宫丨丨帝座七公日星帝席大角摄提太防五帝太子明堂轩辕三台五车诸王月星织女建星天纪十七座及二十八宿皆差在前列】
　　市狱【晋书刘琨传琨募得千余人转鬭至晋阳收葬枯骸造府庙建丨丨宼盗互来掩袭恒以城门为战塲百姓负楯以耕属鞬而耨琨抚循劳来甚得物情又刘隗传古之为狱必察五听三槐九棘以求民情虽明庻政不敢折狱死者不得复生刑者不得复续是以明王哀矜用刑曹参去齐以丨丨为寄　又唐书李景畧传李懐光为朔方节度使署廵官五原将张光杀其妻以赀丨丨前后不能决景畧覈实论杀之旣而有若女厉者进谢廷中如光妻云】
　　市丘【三辅黄图歩髙宫在新丰县亦名丨丨城】
　　市邑【陆游嵗晚盘尊索然戏书诗经年薄宦客桐庐丨丨萧然一物无】
　　市城【周礼司市朝市朝时而市商贾为主注商贾家于丨丨】
　　市郭【齐书张敬儿传敬儿至江陵诛攸之亲党没入其财物数十万悉以入私攸之于汤渚村自经死居民送首荆州敬儿使楯擎之葢以青繖狥诸丨丨】
　　市桥【杜甫西郊诗丨丨官柳细江路野梅香　罗隐寄韦赡诗禅智防干丨丨酒纵然相见只相悲　陆游寒夜移疾诗晓度丨丨花欲语晚投山驿石能飞】
　　市河【明一统志丨丨在鳯阳府旧府城中濠水旧从清流门外与此河通入于淮　又丨丨在奉化县东五里溉田三万七千亩】
　　市佛【明一统志丨丨泉在浮梁县县治西能仁寺前平地涌出四时不竭】
　　市山【宋书符瑞志呉孙休永安四年九月丨丨言白龙见】
　　市头【元稹酬乐天江楼夜吟稹诗诗才从鱼里得便向丨丨悬　施肩吾途中逢少女诗丨丨日卖千般镜知落谁家新匣中】
　　市边【齐书鬰林王纪为南郡王时文惠太子禁其起居节其用度昭业为豫章王妃庾氏曰佛法言有福徳生帝王家今日见作天王便是大罪左右主帅动见拘执不如作丨丨屠酤富儿百倍矣　南史曹景宗传永元初任竟陵郡其第九弟义宗年少未有位宦居在雍州旣方伯之弟又是豪强之门丨丨富人姓向以见钱百万欲埤义宗以妹适之义宗遣人送书竟陵谘景宗景宗题书后答曰买犹未得云何已卖义宗贪镪遂成】
　　市中【周礼防人中士二人下士四人注杜子春读坛为防説云丨丨空地　宋书宗越传父为蛮所杀杀其父者尝出郡越于丨丨刺杀之太守夏侯穆嘉其意擢为队主　新序魏厐恭与太子质于邯郸谓魏王曰今一人来言丨丨有虎王信之乎王曰否曰二人言王信之乎曰寡人疑矣曰三人言王信之乎曰寡人信之矣厐恭曰夫市之无虎明矣三人言而成虎今邯郸去魏逺于市议臣者过三人愿王察之也　元稹白氏长庆集序见村校下】
　　市侧【宋史陈思道传防父事母兄以孝悌闻鬻醯丨丨以给晨夕买物不酬价如所索与之】市上【杜甫十二月一日诗寒轻丨丨山烟碧日满楼前江雾黄】
　　市东【陆游平水小憇诗蓐食小庵中肩舆野丨丨】
　　市南【左传丨丨有熊宜僚者若得之可以当五百人矣庄子丨丨宜僚弄丸而两家之难解　李贺洛姝真珠诗丨丨曲陌无秋凉楚腰卫鬓四时芳】
　　市西【禇载吊秦叟诗丨丨楼店金千秤渭北田园粟万钟】
　　市北【宋书五行志晋明帝太寜三年八月庚戌有鸟二苍黑色翼广一丈四尺其一集司徒府射而杀之其一集丨丨家人舍亦获焉】
　　市人【新序鲁有沈犹氏者旦饮羊饱之以欺丨丨　述异记扬州有蛟市丨丨鬻珠玉而杂货蛟布蛟人即泉先也又名泉客　新论昔有卖良马于市者已三旦矣而丨丨不顾乃谓伯乐曰吾卖良马而丨丨莫赏今子一顾请献半马之价于是伯乐造市来而迎睇之去而目送之一朝之价遂至千金此马非昨为驽骀今成駃騠也由人莫之赏求有为之顾盻者也】
　　市民【申鉴或曰三皇民至敦也其治至清也天性乎曰皇民敦秦民敝时也山民朴丨丨玩处也桀纣不易民而乱汤武不易民而治政也】
　　市师【周礼司市见市入下】
　　市掾【史记田单传见城壊下】
　　市吏【汉书尹翁归传是时大将军霍光秉政诸霍在平阳奴客持刀兵入市鬭变吏不能禁及翁归为丨丨莫敢犯者公亷不受餽百贾畏之】
　　市卒【郭璞客傲严平澄漠于尘肆梅真隐沦乎丨丨】
　　市官【周礼司市下大夫二人注司市丨丨之长疏丨丨谓质人以下至泉府司市与之为长也　汉书王莽传令丨丨收贱卖贵賖贷予民收息百月三】
　　市正【越絶书子胥至吴徒跣被发乞于呉市三日丨丨疑之而道于阖庐曰市中有非常人徒跣被髪乞于呉市三日矣】
　　市令【周礼防人掌敛市絘布总布质布罚布而入于泉府注罚布犯丨丨者之泉也疏罚布犯丨丨之泉也者谓市有敎令若人犯之使出泉　齐书东昏侯纪见市魁下　南部新书蜀东西川之人常互相防薄西川人言梓州者乃我东门之草市也岂得与我耦哉柳仲郢为东川节度使闻之谓幙賔曰吾立朝三十年清华备歴今日始得为西川作丨丨闻者皆笑之故世言东西两川人多轻薄】
　　市司【周礼司市凡防同师役丨丨率贾师而从治其市政掌其卖儥之事注丨丨司市也　唐书百官志二十五曰市防弗扰奸滥不行为丨丨之最】
　　市隐【晋书刘粲传隐之为道朝亦可隐丨亦可丨隐初在我不在于物　皎然酬崔侍御见赠诗丨丨何妨道禅栖不废诗　陆游诗丨丨昔曾从啸父山妻今欲效园公　张养浩久初霁书所寓壁诗丨丨静于野客居闲似家】
　　市曹【星经见市楼下】
　　市偷【越絶书昔者丨丨自衒于晋晋用之而胜楚伊尹负鼎入殷遂佐汤取天下有智之士不在逺近取也　新论楚之丨丨天下之大盗而能却齐军虽使孙吴用兵彼必与之拒战未肯有望风而退也】市魁【齐书东昏侯纪于苑中平市太官毎旦进酒肉杂肴使宫人屠酤潘氏为市令帝为丨丨执罚争者就潘氏决断】
　　市绢【宋史米信传见关征下】
　　市煤【冯子振十八公赋徙舆薪而街鬻樵爨捞釜蕨而丨丨蔬防】
　　市脯【论语沽酒丨丨不食　盐铁论古者不鬻絍不市食及其后则有屠酤酤酒丨丨鱼盐而已】市血【宋书沈攸之传毒徧婴孩虐加斑白狱囚恒满丨丨常流】
　　市虎【齐书张敬儿传谓其大收宫女刼夺天藏噐械金寳必充私室必若虚设丨丨亦可不翅此言若以此诈民天下岂患无眼心茍无瑕非所耿介甲杖之授事旣旧典岂见有任镇邦家勲经定主而可得出入轻单不资宠卫　新序见市中下　韩愈释言夜归私自尤曰咄丨有丨而曾参杀人防者之效也徐又自解之曰丨有丨听者庸也曾参杀人以爱惑聪也　苏轼代滕甫辩谤乞郡状丨丨成于三人投杼起于屡至　陶潜感士不遇赋矧夫丨之无丨三夫之献説　孔融临终诗三人成丨丨浸渍解胶漆】
　　市马【五代史四夷录明宗时沿边置塲丨丨诸夷皆入市中国而回鹘党项最多明宗招懐逺人马来无驽壮皆售而所售尝过值　宋史孝宗纪遣使措置诸州丨丨　新序臣闻古之人君有以千金求千里马者三年不能得涓人言于君曰请求之君遣之三月得千里马马已死买其骨五百金反以报君君大怒曰所求者生马安用死马捐五百金涓人对曰死马且市之五百金况生马乎天下必以王为能丨丨马今至矣于是不期年千里马至者二】
　　市物【周礼质人掌稽市之书契注书契取予丨丨之劵也】
　　市赋【韩诗外传晋平公曰吾食客门左千人门右千人朝食不足夕收丨丨暮食不足朝收丨丨吾可谓不好士乎】
　　市调【齐书豫章王嶷传禁诸丨丨及苖籍二千石官长不得与人为市诸曹吏听分番假百姓甚悦】市租【晋书杜夷传征士杜君徳懋行洁髙尚其志顷丨丨道路闻其顿踬刺史黍任不能崇饰有道而使髙操之士有此艰屯今遣吏宣慰郡可遣一吏县五吏恒营恤之常以丨丨供给家人粮廪勿使阙乏】市籍【汉书何武传武弟显家有丨丨租常不入县数负其课市啬夫求商捕辱显家显怒欲以吏事中商武曰防吾家租赋繇役不为众先奉公吏不亦宜乎武卒白太守召商为卒吏州里闻之皆服焉】市粜【宋书索虏传今阳春之初东作方兴三州之民各安其业以就农桑有饥穷不自存通其丨丨之路镇统之主懃加慰纳遵用轻法以莅新化】
　　市列【汉书西域传罽賔其民巧雕文刻镂治宫室织罽刺文绣好治食有金银铜锡防为器丨丨以金银为钱文为骑马幕为人靣　陈樵东阳县学晖映楼赋俯丨丨之阛阓兮见陵壑之葱茏　又八咏楼赋顾风物之清新瞰丨丨之阛阓】
　　市政【周礼司市见市司下】
　　市刑【周礼司市丨丨小刑宪罚中刑狥罚大刑扑罚其附于刑者归于士】
　　市治【周礼司市掌丨之丨教政刑量度禁令疏掌丨之丨者下文云听大治小治是也】
　　市利【孟子有贱丈夫焉必求龙断而登之以左右望而罔丨丨】
　　市例【宋史赵开传凡买茶引毎一觔春为钱七十夏五十旧所输丨丨头子钱并依旧】
　　市食【经鉏堂杂志衣以嵗计食以日计一日阙食必至饥馁一年阙衣尚可借旧食在家者也食麤而无人知衣饰外者也衣敝而人必笑故善防贫者节食以完衣不善防贫者典衣而丨丨】
　　市恩【唐书裴耀卿传天子封禅还宴从官谓张説曰今朕有事岱宗而懐州刺史王丘饩牵外无他献我知其不丨丨也　宋史李昉传昉居中书日有求进用者虽知其材可取必正色拒之已而擢用子弟问其故曰用贤人主之事若受其请是丨私丨也】
　　市义【战国防孟尝君出计问门下诸客谁习计会能为文收责于薛者乎冯暖署曰能于是约车治装载劵契而行辞曰责毕收以何市而反孟尝君曰视吾家所寡有者驱而之薛使吏召诸民当偿者悉来合劵劵徧合赴矫命以责赐诸民因烧其劵民称万岁长驱到齐晨而求见孟尝君怪其疾也衣冠而见之曰责毕收乎来何疾也曰收毕矣以何丨而反冯暖曰君云视吾家所寡有者君家所寡有者以丨耳窃以为君丨丨孟尝君曰丨丨奈何曰臣窃矫君命以责赐诸民因烧其劵民称万嵗乃臣所以为君丨丨也孟尝君不悦曰诺先生休矣　张昌宗少年行依倚孟尝君自知能丨丨　温庭筠病中书懐诗丨丨虚焚劵关讥谩弃繻】市宠【杨雄司空箴流货丨丨而苞苴是鬻】
　　市劫【魏书甄琛传有州郡侠客隂结贵游附党连羣隂为丨丨比之边县难易不同】
　　市晚【郑谷峡中寓止诗江春铺网阔丨丨鬻蔬迟】
　　市喧【杜甫自瀼西荆扉且移居东屯茅屋诗丨丨宜近利林僻此无蹊】
　　市哗【陆游三月二十一日作蹴踘墙东一丨丨秋千楼外两旗斜】
