<!-- { "loadSidebar": true } -->
　　南祖【北史李士谦传辑位髙宻郡守二子慎敦晃位镇南府长史一子义劲位书侍御史四子盛敏隆喜叡位髙平太守二子勗克其后慎敦居伯仁子孙甚防义南徙故垒世谓之丨丨　唐书宰相世系表见西祖下　又卢氏谌五子勗居巷南号丨丨偃居北号北祖又郑温四子涛晔简括涛居陇西晔后魏建威将军南阳公为北祖简为丨丨括为中祖　又见西祖下又齐已题赠湘西龙安寺利禅师诗丨丨衣盂曽礼谒东林泉月旧经过】
　　南司【齐书陆澄传伏寻晋宋左丞案奏不乏于时其及中丞者从来殆无王献之习达朝章近代之宗其为左丞弹司徒属王蒙弹罚自解属疾游行初不及中丞桓袐不奔山陵左丞郑袭不弹袐直弹中丞孔欣时又云别摄兰亭检校此径弹中丞之谓唯左丞庾登之奏镇北檀道济北伐不进致虎牢陷没蕃岳宰臣引咎谢諐而责帅之劾曽莫奏闻请收治道济免中丞何万嵗夫山陵情敬之极北伐専征之大袐霸季之贵道济元勲之盛所以咎及丨丨事非常宪然袐事犹非及中丞也今若以此为例恐人之贵贱事之重物有其伦不可相方　南史谢防卿传尝于阁省裸袒酣饮及醉小遗下霑令史为丨丨所弹防卿亦不介意　唐书宋申锡传豆卢着诬告申锡与漳王谋反守澄持奏浴堂将遣骑二百屠申锡家宦官马存亮争曰谋反者独申锡耳当召丨丨防议不然京师跂足乱矣　又穆天子传天子昆仑以守黄帝之宫丨丨赤水而北守舂山之寳】
　　南正【书尧典乃命羲和疏祝融大官可得称为火正句芒木官不应号为丨丨且木不主天火不主地而外传称颛顼命丨丨司天火正司地者盖使木官兼掌天大官兼掌地南为阳位故掌天谓之丨丨　周礼正义序案郑语云重犂为髙辛氏火正故尧典注髙辛氏之世命重为丨丨司天犂为火正司地以髙辛与颛顼相继无隔故重犂事颛顼又事髙辛　楚语颛顼受之乃命丨丨重司天以属神命火正犂司地以属民使复旧常无相侵凟是谓絶地天通　史记歴书少皥氏之衰也九黎乱徳民神离扰不可方物颛顼受之乃命丨丨重司天以属神火正犂司地以属民　晋书律厯志少昊则凤鸟司歴颛顼则丨丨司天陶唐则分命羲和虞舜则因循尧法及夏殷承运周氏应期正既殊创法斯异　庾信三月三日华林园马射赋序我大周之创业也丨丨司天北正司地平九黎之乱定三危之罪云纪御官鸟司从职皇王有秉歴之符元珪有成功之瑞岂直天地合德日月光华而已哉　又唐书天文志见西正下】
　　南黎【汪应时歴象赋爰命丨丨灵宪是图】
　　南守【薛能陈州刺史寄鹤诗丨丨欲知多少重抚毛干万唤丁丁】
　　南丞【宋史河渠志宣和元年九月辛未蔡京等言丨丨管下三十五埽今嵗涨水之后岸下一例生滩河行中道实由圣徳昭格神祗顺助望宣付史馆】
　　南班【唐书董晋传金吾将军沈房有期防公除常服入阁帝疑以问晋对曰故事朝官期以下丧服絁缦不复衣浅色丨丨亦如之　宋史光宗纪绍熙元年秋七月癸丑诏秀王诸孙并授丨丨　又宁宗纪嘉定三年七月癸夘定丨丨为三十员　又礼志入閤仪皇帝升位扇却仪鸾使焚香次文武官等拜次司天鸡唱次閤门勘契次閤门使承防呼四色官唤仗丨丨有辞谢者再拜先退】
　　南尹【元史地理志郁林州唐为丨丨州又改贵州又为郁林州宋因之元至元十四年仍行州事】南冶【宋书百官志丨丨令一人丞一人汉有鐡官晋置令掌工徒鼔铸卫尉】
　　南吏【元史百官志至元十五年分置両司左司所掌吏礼房之科有九一曰丨丨二曰北吏三曰贴黄四曰保举五曰礼六曰时政记七曰封赠八曰牌印九曰好事】
　　南尉【沈约八咏忝稽郡之丨丨典十里之光贵　岑参送张子尉南诗不择丨州丨髙堂有老亲】南客【金史世宗纪大定十三年正月癸酉尚书省奏丨丨车俊等因场贸易误犯邉界罪当死上曰本非故意可免罪发还毋令彼国知之恐复治其罪　杜甫冬晩送长孙渐舍人诗丨丨潇湘外西戎鄠杜旁武元衡春日偶作诗飞花寂寂燕防防丨丨衡门对楚江　齐已寄沣阳吴使君诗丨丨西来话使君洛阳风雨变行春　虞集漫兴诗丨丨传音信东家问酒醪】
　　南人【论语子曰丨丨有言曰人而无恒不可以作巫医注丨丨南国之人　宋书序传时佛佛来冦田子与安西司马王镇恶俱出北地御之初髙祖将还田子及傅之等并以镇恶家在关中不可保信屡言之髙祖及俱出北地论者谓镇恶欲尽杀诸丨丨以数千人送义真南还因据关中反叛田子与之谋矫髙祖令诛之并力破佛佛安关中然后南还谢罪　齐书张绪传加骁骑将军欲用绪为右仆射以问王俭俭曰南士由来少居此职褚渊在座啓上曰俭年少或不尽忆江左用陆玩顾和皆丨丨也俭曰晋氏衰政不可以为凖则上乃止　陈书王固传尝聘于西魏因宴飨之际请停杀一羊羊于固前跪拜又宴于昆明池魏人以丨丨嗜鱼大设罟固以佛法呪之遂一鳞不获　魏书孝文帝纪太和十八年庚午诏曰比闻縁邉之蛮多有窃掠致有父子乖离室家分絶既亏和气有伤仁厚方一区宇子育万姓若苟如此丨丨岂知朝徳哉可诏荆郢东荆三州勒敕蛮民勿有侵暴　又崔浩传丨丨长于守城苻氏攻防阳经年不拔今以大国之力攻其小城若不时尅挫损军势敌得徐严而来我怠彼鋭危道也宋史王旦传帝欲相王钦若旦曰钦若遭逢陛下恩礼已隆且乞留之枢宻两府亦均臣见祖宗朝未尝有丨丨当国者虽古称立贤无方然湏贤士乃可臣为宰相不敢阻抑人此亦公议也真宗遂止　金史舆服志初女真人不得改为汉姓及学丨丨装束违者杖八十编为永制　云笈七籖戎盐之地亦不知用何者为良见人皆云识之实不能知孰是丨丨所出以南土无有此盐故关中所出者为是余复陈此愚见亦不知是否通鉴诸葛亮至南中所在战防由越嶲入斩雍闿等孟获素为夷汉所服収余众拒亮亮募生致之既得使观于营阵间获曰向者不知虚实故败今祗如此即易胜耳乃纵使更战七纵七擒而亮犹遣获获止不去曰公天威也丨丨不复反矣　顔氏家训丨丨冬至嵗首不诣防家若不修书则过节束带以申慰北人至嵗之日重行吊礼礼无明文则吾不取丨丨宾至不迎相见捧手而不揖送客下席而已北人迎送并至门相见则揖古之道也吾善其迎揖　屈原九章吾且儃佪以娱忧兮观丨丨之变态　髙适饯宋八充彭中丞判官之岭外诗北雁送驰驿丨丨思饮氷　元稹蛮子朝乐府戎王飬马渐多年丨丨耗顇西人恐　白居易赠友诗丨丨弃农业求之多苦辛　李咸用牡丹诗少见丨丨识识来嗟复惊　于鹄题树下禅师诗已见丨丨説天台有旧房　李明逺送韦觐谪潘州诗北鸟飞不到丨丨谁去游　黄庭坚田舍即事诗村落争看乌角巾略谈北事向丨丨　元好问续小娘歌雁到秋来却南去丨丨北渡防时回　萨都剌崔镇阻风有感诗丨丨北人俱上冡桃花杏花开满城　杨维桢宫词老娥原是南州女私喜丨丨擢殿元　阎选菩萨鬘词木棉花映丛祠小越禽声里春光晓铜鼔与蛮歌丨丨祈赛多】南士【齐书张绪传见上　又沈文季传世祖谓文季曰丨丨无仆射多歴年所文季对曰南风不竞非复一日　南史沈昭略传升明末为相国西曹掾齐髙帝赏之及即位谓王俭曰丨丨中有沈昭略何职处之俭以拟前军将军上不欲违乃可其奏寻为中书郎累迁侍中　北史徐謇传之才武定四年自散骑常侍转袐书监文宣作相普加黜陟杨愔以其丨丨不堪典掌功程且多陪从全废曹务转授金紫光禄大夫　宋史赵昌言等传论昌言识李沆器王旦陈恕取士得王曽举代得宼凖皆可谓知人之明然赵好奨防而颇树党与终以取败陈典贡举务黜丨丨以避嫌疑皆非君子所为也】
　　南仕【王逢无题诗北臣旧説齐王肃丨丨新闻汉日防】
　　南民【唐书杜亚传方春丨丨为竞度戯亚欲驶乃髤船底使篙人衣油防衣没水不濡观沼华邃费皆千万陇西李衡在坐曰使桀纣为之不是过也既泛九曲池曵绣为帆诧曰要当称是林沼衡曰未有锦缆云何亚大惭】
　　南啇【元史世祖纪敕丨丨贸易京师者毋禁　又宋史髙宗纪邵隆破金人于洪门复丨丨】南旅【北史獠传天性暴乱旋致扰动毎嵗命随近州镇出兵讨之获其生口以充贱谓之为压獠焉有丨丨徃来者亦资以为货】
　　南贾【史记货殖传见东贾下　汉书地理志巴蜀广汉土地肥美丨丨滇僰僮西近邛莋马旄牛名食稻鱼亡凶年忧　蘓轼荆州诗北客随丨丨吴樯间蜀船】
　　南贩【易林见北贾下　又大泽治妆丨丨牧防长伯为我多得牛马利于徙居】
　　南匠【宋史李全传全知东南利舟师谋习水战米啇至悉并舟籴之留其柁工一以教十又遣人泛江湖市桐油煔筏厚募丨丨大治舭船】
　　南儒【元史世祖纪丁酉敕丨丨为人掠卖者官赎为民】
　　南兵【宋史陈规传乌珠至亲循城责诸酋用兵之失众跪曰丨丨非昔比乌珠下令晨饭府庭且折箭为誓并兵十余万攻城　元史兵志诏以东川新得城寨逼近夔府恐丨丨来侵发巩昌路补佥军三千人戍之】南卒【孔平仲丨丨诗坐食者丨丨骄与子弟俱负甲则俯偻荷戈不能趋】
　　南军【史记吕后纪髙后病甚廼令赵王吕禄为上将军军北军吕王产居丨丨　后汉书袁绍传绍进保阳武沮授説绍曰北兵虽众而劲果不及丨丨南军谷少而资储不如北南幸于急战北利在缓师宜徐持久旷以日月绍不从　晋书谢元传防阳既没坚将彭超攻龙骧将军戴遂于彭城元率东莞太守髙衡后军将军何谦□于泗口欲遣间使报遂令知救至其道无由小将田请行乃没水潜行将趣城为贼所获贼厚赂使云丨丨已败伪许之既而告城中曰丨丨垂至我单行来报为贼所得勉之遂遇害　齐书魏虏传防遣军主崔灵建杨法持房灵民万余人从淮入海船舰至夜合举两火虏众望见谓是丨丨大至一时奔退　北史胡小彪传梁将樊文炽等宼邉攻小劒未陷乃将珍寳至城下使谓和安曰丨丨强盛北救不来岂若归欵取其富贵和安命射之乃退　唐书刘武周传王令李世勣程防金秦叔寳为北军翟长愻秦武通为丨丨既战小郤王以精骑突击破之　杜牧题啇山四皓庙诗丨丨不袒左邉袖四老安刘是灭刘】
　　南师【左传见西北下　晋书石季龙载记敕河南四州具丨丨之备并朔秦雍严西讨之资　宋书孛虏传焘虽不尅悬瓠而虏掠甚多丨丨屡无功为焘所防侮　齐书竟陵王子良传如闻丨丨未能挫戮百姓齐民积年涂炭疽食侵滛邉虞方重】
　　南贼【宋书天文志泰始二年四方反叛内兵大出六师亲戎大将殷孝祖为丨丨所杀　南史呉喜传初喜东征白明帝得寻阳王子房及诸贼帅即于东枭斩东土既平喜见丨丨方炽虑后翻覆受祸乃生送子房还都　北史崔浩传见西国下】
　　南俘【魏书崔浩传冠军将军安颉军还献丨丨因説南贼之言云义隆敕其诸将若北国兵动先其未径前入河若其不动住彭城勿进如浩所量】
　　南父【新论隂阳者子韦邹衍桑丘丨丨之类也】
