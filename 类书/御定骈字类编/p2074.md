<!-- { "loadSidebar": true } -->
　　鹖尾【汉书司马相如传蒙鹖苏注鹖丨丨也蒙其尾为帽也　后汉书舆服志武冠俗谓之大冠环缨无防以青丝为绲加双丨丨竪左右为鹖冠云鹖者勇雉也其鬬对一死乃止故赵武灵王以表武士　又崔实传寔从兄烈因傅母入钱五百万得为司徒问其子钧曰吾居三公于议者何如钧曰大人少有英称历位卿守论者不谓不当为三公而今登其位天下失望烈曰何为然也钧曰论者嫌其铜臭烈怒举杖击之钧时为虎贲中郎将服武弁戴丨丨狼狈而走　张昱昔游诗冠翘丨丨朱袍盛马顿金羁玉面斜】
　　鹖冠【汉书艺文志丨丨子一篇注楚人居深山以丨鸟羽为丨　后汉书舆服志见鹖尾下　小学绀珠冠十九等冕冠长冠委貎皮弁爵弁通天逺游高山进贤法冠武冠建华方山巧士却非却敌樊哙术士丨丨刘峻辨命论丨丨瓮牖必以悬天有期鼎贵高门则曰惟人所召　李华含元殿赋丨丨鱼服良家大族】
　　【杜甫耳聋诗生年丨丨子叹世鹿皮翁】
　　鹖苏【司马相如上林赋蒙丨丨绔白虎被斑文跨野马孟康注丨鹖尾也丨析羽也郭璞注蒙其尾为防也】
　　鹖宿【徐显卿皇极殿赋林居穴处丨丨鸥眠】
　　鹖旦【魏书律厯志大雪氷始壮地始坼丨丨不鸣】
　　鹖材【鲍照野鵞赋见枭猛下】
　　鹖戴【侯烈貂蝉冠赋见鹬聚下】
　　雉
　　雉头【晋书武帝纪太医司马程据献丨丨裘帝以奇技异服曲礼所禁焚之于殿前　南史齐文惠太子性奢丽织孔雀毛为裘光彩金翠过于丨丨逺矣　洛阳伽蓝记河间王琛常语人云石崇乃是庶姓犹能丨丨狐腋画卵雕薪况我大魏天王不为华侈　庾信谢赵王赉白罗袍袴启程据上表空谕丨丨王防入雪虚称鹤氅】
　　雉首【孝经援神契徳至鸟兽故丨白丨】
　　雉觜【千金方丨丨治蚁瘘】
　　雉羽【宋史仪衞志古者扇翣皆编次丨丨或尾为之故于文从羽　周伯琦诗豹斑开晓雾丨丨烂晴虹】雉毛【北户録见鸡毛下】
　　雉膏【易鼎九三鼎耳革其行塞丨丨不食方雨亏悔终吉　臆乗鼎卦丨丨不食云美也黄山谷诗数面欣羊胛论诗喜丨丨乃借用美之意説文曰未戴角曰膏　张演先诗丨丨美景在丛隂红蕊丹跗次第寻】雉乳【王维送韦明府诗使车听丨丨县鼓应鸡鸣】
　　雉形【周礼内司服掌王后之六服袆衣揄狄阙狄注袆衣画衣也狄当为翟翟雉名王后之服刻缯为之形而采画之缀于衣以为文章疏上二翟则刻缯为丨丨又画之此阙翟亦刻为丨丨不画之为彩色故名阙狄也　傅纯雉赋览飞禽之可贵伟翔丨之嘉丨】
　　雉躯【梁元帝元览赋其中则有瀺灂嘉鱼燕羽龙防戴星含石蒲身丨丨】
　　雉翘【刘禹锡连州腊日观莫徭猎西山诗见鹄血下】
　　雉毳【梁简文帝谢东宫赐裘启见燕羽下】
　　雉尾【诗雉雉于飞朱注丨野鸡雄者有冠长丨身有文采善鬬　陆玑诗疏鷮是雉中之别名微小于翟走而且鸣音鷮鷮然其色如雌丨丨如丨丨而长其头上有肉冠冠上藂毛长数寸如雄丨丨角也　隋书食货志课天下羽毛氅眊之属百姓求捕不给则买于豪富积蓄之家价遂腾踊是时翟丨丨一直十缣白鹭鲜半之于是租赋之入益减　博物志翟丨长丨雨雪惜其尾栖高树杪不敢下食往往饿死　禽经山丨长丨尤珍防之林木之森郁者不入恐触其尾也雨则避于岩石之下恐濡湿也　五色线商高宗有雉雊之徴章服多用翟故有丨丨扇　杜甫喜闻官军已临贼境诗路失羊肠险云横丨丨髙　又秋兴诗云移丨丨开宫扇日绕龙鳞识圣顔　元稹酬孝甫见赠诗丨丨扇开朝日出柘黄衫对碧霄垂】
　　雉卵【宋书符瑞志宋文帝元嘉十六年宣城宛陵广野蚕成茧大如丨丨】
　　雉粪【埤雅石得鹊髓则化银得丨丨则枯】
　　雉属【禽经颈有彩囊曰避株注丨丨出华岳及盛山中晴旸则颈出彩色作囊遇树木则避之故曰避株】雉羣【中山王文木赋防宗骥旅鸡族丨丨　苏味道闻崔马二御史并拜台郎诗冠去神羊影车连瑞丨丨】
　　雉子【小学绀珠宋志鼓吹铙歌十八曲朱鹭思悲翁艾如张上之回拥离战城南巫山高上陵将进酒君马黄芳树有所思丨丨班圣人出上邪临高台逺如期石留　乐苑汉短箫铙歌丨丨班曲晋曰于穆我皇北齐曰圣道洽言文宣之徳无思不服也后周曰平东夏言高祖禽齐王于青州一举定山东也按吴兢所引古辞云丨丨高飞止黄鹄髙飞已千里雄来飞从雌视以为始作之辞然乐府之题亦如古诗题所谓关睢葛覃之类只取篇中一二字以命诗初无义也后人即物即事而赋故于题有义据此古词无丨丨班之语往往丨丨之班作复在此古词之前吴兢未之见也如吴均可怜丨丨班又后人所作也　何承天有丨丨游原泽篇李白设辟邪伎鼓吹丨丨班曲词辟邪伎作鼓吹惊丨丨班之奏曲成】
　　雉儿【莲社高贤传初余杭山沙门法志常诵法华有雉巢于庵侧翔集座隅若听受状志曰汝能听经必生人道明旦雉殒即为瘗之夜梦童子拜曰因听经得脱羽类今生山前王氏后其家设斋志方踵门儿曰我和尚来也志抚之曰汝我丨丨也解衣视掖下有雉毳三茎　半塘小志丨丨塔旧垒石所成规制古秀旧址千佛阁下今半偈庵中者是】
　　雉雏【后汉书鲁防传拜中牟令河南尹袁安使仁恕掾肥亲往廉之防随行阡陌俱坐桑下有雉过止其傍傍有童儿亲曰儿何不捕之儿言丨方将丨亲瞿然而起还府具以状白安　王建丨将丨乐府丨吚喔丨出谷毛班班觜啄啄　高啓打麦词丨丨高飞夏风暖行割黄云随手断】
　　雉媒【白居易和微之丨丨诗吟君丨丨什一哂复一叹知之一何晩今日乃成篇岂唯鸟有之抑亦人复然　刘禹锡历阳书事诗游鱼将婢从野丨见丨惊杨发南野逢田客诗杏色满林羊酪熟麦凉浮垅丨丨低　陆蒙吴中书事诗见鱼蕝下】
　　雉种【抱朴子白丨有丨南越尤多按域圗今之九徳则古之越裳也葢白雉之所出周成王所以为瑞者贵其所自来之逺明其化所被之广非谓此为奇也】
　　雉性【诗有集维鷮疏此鷮是雉中之别名丨丨耿介故笺谓之耿介之鸟】
　　雉鸡【韩愈雉朝飞操嗟我虽人曽不如彼丨丨生身七十年无一妾与妃】
　　雉鳯【文心雕龙见燕砾下】
　　雉鸠【董越朝鲜赋见爵鷃下】
　　雉鹰【酉阳杂俎鹰之雌雄惟以大小为异其余形相本无分别丨丨虽小而是雄鹰羽毛襍色从初及变既同兔鹰更无别述丨丨一歳臆前纵理阔者世名为□班】
　　雉翟【王叔之翟雉赋余在荆楚见人有养丨丨二鸟者慨然感之而为赋云含野气于人涂信多惧而少嘉丨见质而不陋丨表文而弗华映寒条之始緑发冬秀之余葩】
　　雉雀【水经注郡有叶榆县县西北十里有吊乌山众鸟十百为羣其防鸣呼啁哳每歳七八月至十六七日则止一歳六至丨丨来吊夜然火而取之其无嗉不食似特悲者　酉阳杂俎蜀吊乌山至丨丨来吊最悲百姓夜然火伺取之无嗉不食似特悲者以为义则不煞】
　　雉雁【小学绀珠六禽羔豚犊禽丨丨】
　　雉鷃【韩愈孟郊城南聨句羽空顚丨丨血路迸狐麖】
　　雉枭【摴蒲经古者乌曹作博以五木为子有丨丨雉犊为胜负之采】
　　雉犊【摴蒲经见上】
　　雉兔【礼记内则见鹑鷃下　仪礼大射仪羞庶羞注所进众羞谓肝膋狗胾醢也或有炮鼈脍鲤丨丨鹑鴽　又公食大夫礼见鹑鴽下　孟子丨丨者往焉史记田叔传邑中人民俱出猎任安常为人分麋鹿丨丨部署老小当壮剧易处众人皆喜　汉书扬雄传放丨丨收罘麋鹿刍荛与百姓共之　宋史郭廷谓传为静江军节度观察留后州承旧政有荘宅户车脚户皆州将鹰鹞户日献丨丨田猎户歳入皮革扰闾里廷谓悉除之　又杨业传业幼倜傥任侠善骑射好畋猎所获倍于人尝谓其徒曰我他日为将用兵亦犹用鹰犬逐丨丨尔　尹文子丨丨在野众人逐之分未定也　易林狐狸丨丨畏人逃去分首窜匿不知所处西京杂记茂陵少年李亨好驰骏狗逐狡兽或以鹰鹞逐丨丨　参同契没水捕丨丨登山索鱼龙　唐语】
　　【林狄仁杰为相有卢氏堂姨居午桥南别墅仁杰尝雪后休假候卢氏安否适见表弟挟弧矢携丨丨来归羞味进于堂上顾揖仁杰意甚轻傲仁杰因啓曰某今为相表弟有何欲顾悉力从其意姨曰吾止有一子不欲令事女主仁杰惭而去　圗画见闻志史琼善画丨丨竹石有雪景丨丨竹下引雏野雉等圗传于世　司马相如上林赋忘国家之政贪丨丨之获则仁者不繇也余靖寄题田待制广州西园诗与民同丨丨邀客醉蓬瀛　苏舜钦猎狐篇逺郊尽丨丨近水歼鳞介　梅尧臣送苏子羙诗夏不厌浆酪冬不厌丨丨　陆游过御园诗尽除曼衍鱼龙戏不禁刍荛丨丨来】
　　雉山【明一统志丨丨在湖州府长兴县北五里梁武帝时有童谣曰鸟山出天子故江左以鸟名山者皆凿之惟此山不经凿陈高祖此处人果应其谣　又丨丨在严州府淳安县治西南山形如雉蹲隋时尝以此山名县】
　　雉衡【水经注滴水又东南流雉县之丨丨山东迳百章郭北　明一统志丨丨山在南阳府城北七十五里山有石室中甚精洁唐人诗云连熊耳齐秀水出丨丨山最高】
　　雉涧【异苑朱文绣与罗子钟为友俱仕于梁绣既死子钟哭之其夜亦亡梁南七里有鸡山绣葬于其中北九里有丨丨埋钟于其内绣神灵变为鸡钟魂魄化为雉清鸣悲响往来不絶故诗曰鸡山别飞向丨丨和清音】
　　雉浦【宋史宗室传子防浚常熟东至丨丨入于泾谷又疏凿福山塘至尚市桥北注大江分杀其势水患用息】
　　雉堞【宋史礼志上元前后各一日城中张灯东华左右掖门东西角楼悉起山棚张灯乐皇城丨丨亦徧设　国史补海上居人时见飞楼如缔搆之状甚壮丽者太原以北晨行则烟霭之中覩城阙状如女墙丨丨者皆天官书所説气也　马周疏臣愿营筑丨丨修起门观　独孤及江州刺史厅壁记卢山湓水周乎丨丨洞庭彭蠡为之襟带　王冷然登城判平看丨丨回数人家　鲍照芜城赋版筑丨丨之役井干烽橹之勤陈讽筑城赋丨丨霜皜丽谯云矗　邢居实南征赋高城曲而特起兮丨丨隐嶙而犹存　秦观黄楼赋惟黄楼之瓌玮兮冠丨丨之左方　钱起崔十四宅问候诗逺水闾阎内青山丨丨西　司空曙南原望汉宫诗荒原空有汉宫内衰草茫茫丨丨平　韩愈郾城聨句连空隳丨丨照夜焚城郭　李绅新楼诗戎容罢引旌旗卷朱户褰开丨丨高　白居易赠楚州郭使君诗淮水东南第一州山围丨丨月当楼　卢肇甘露寺诗一隅通丨丨千仞耸楼台　王严和于中丞登越王楼诗丨丨临朱槛登兹便散愁　胡曽交河塞下曲见乌觉下　吴融赴阙次留献荆南成相公三十韵诗铲土楼台搆连江丨丨笼　韦荘绥州作雕隂无树水南流丨丨连云古帝州　陆蒙酒城诗丨丨屹如狂女墙低似醉　罗隐投郑尚书诗汉代簪缨盛梁园丨丨雄路铎书州驿壁诗丨丨俯己见羊膓行路难许谦诗春风生草丨丨青随处软茵供小坐】
　　雉棍【眞腊风土记属郡九十余曰眞蒲曰查南曰巴涧曰莫良曰八薛曰蒲买曰丨丨曰木津波曰赖敢坑曰八厮里其余不能悉记】
