<!-- { "loadSidebar": true } -->
　　兰舸【吴融和睦州卢中丞题茅堂十韵诗烟冷茶铛静波香丨丨飞】
　　兰桡【梁元帝采莲赋见菊泽下　王棨江南春赋丨丨锦缆以盈水舞袖歌声而满楼　梁简文帝采莲曲桂檝丨丨浮碧水江花玉面两相似　又夜遣姬人还后舟诗锦幔扶引丨丨拂浪浮　庾信奉和泛江诗锦缆回沙碛丨丨避荻洲　辛德源东飞伯劳歌犀栧丨丨翠羽盖云罗雾縠莲花带　唐太宗帝京篇飞盖去芳园丨丨游翠渚　储光羲游湖诗红荷碧篠夜相鲜皁盖丨丨浮翠筵　刘长卿上巳日越中与鲍侍御泛舟耶溪诗丨丨缦转傍汀沙应接云峰到若耶戴叔伦临流送顾东阳诗丨丨起唱逐流去却恨山溪通外江　李端送周长史诗别有空园落桃杏知将丝组系丨丨　刘禹锡采菱行争多逐胜纷相向时转丨丨破轻浪　又竹枝词日出三竿春雾消江头蜀客驻丨丨　贾岛忆江上吴处士诗丨丨殊未返消息海云端　温庭筠诗玉塘摇漾接星津轧轧丨丨入白云徐铉重游木兰亭诗丨丨破浪城阴直玉勒穿花苑树深　萨都拉寄朱舜咨王伯循诗木落淮南秋丨丨泊渚　髙啓蕊秀药华乐府春香上罗繻暗引丨丨渡】兰櫂【司空图春愁赋倚丨丨兮雨霏霏歴苹洲兮衣馥馥　黄滔送君南浦赋玉骢之归歩愁举丨丨之移声忍闻　张正见后湖泛舟诗泛荷分丨丨沉槎触桂舟　隋炀帝望江南词泛泛轻摇丨丨稳沉沉寒影上仙宫　张九龄东湖临泛饯王司马诗丨丨无劳速菱歌不厌长　武元衡送张侍御赴京诗相送汀洲丨丨晚菱歌一曲泪霑衣　温庭筠赠征君诗一抛丨丨逐燕鸿曽向江湖识谢公　胡曽汉江诗借问胶船何处没欲停丨丨祀昭王　花蕊夫人宫词丨丨把来齐拍水并相鬭湿罗衣　张翥故御史王楚鼇元戴为临川王伯达三画求题三首诗罨画溪头春水波美人丨丨逺来过　杨载偕汪侯宴舟中诗风引锦帆冲野色波随丨丨泛晴光　陈旅次韵许左丞从车驾游承天护圣寺是日由叅政陞左丞诗夕渚休丨丨春壶泻桂浆　岑安卿送任正之旋里诗穷冬雨雪途竹舆替丨丨】
　　兰栧【枻同水经注□浦西通山防浦而达于江江广一百丈狭处二百歩髙山带江重防被水江阅渔商川交樵隐故桂棹丨丨望景争途　屈原九歌桂棹兮丨丨层氷兮积雪　谢灵运罗浮山赋见桂防下　沈约郊居赋皁辕林驾丨丨水嬉　杨炯青苔赋桂舟横兮丨丨触浦溆遭回兮心断续　髙似孙水仙花后赋竦仆夫之儆余命速驾乎丨丨　葛沣钱塘赋绋纚轻维丨丨鬭捷　徐坚櫂歌行霜丝青桂檝丨丨紫霞舟孟浩然冬至后过呉张二子檀溪别业诗草堂时偃曝丨丨日周旋　李德裕泛舟诗桂舟丨作丨芬芳皆】
　　【絶世　虞集赋水木清华亭诗中流泛丨丨望彼嘉树林　陈旅题泛舟图诗美人鼔丨丨岁晏将何之】兰桨【元氏掖庭记帝作采菱小缚防为棚木丨为丨命宫娥乗之以采菱为水戏　苏轼赤壁赋于是饮酒乐甚扣舷而歌之歌曰桂櫂兮丨丨击空明兮泝流光渺渺兮予怀望美人兮天一方　黄佐北京赋逾数百武则铁繂丹槛浮游丨丨达琼华岛登广寒殿而超方羊　李峤军师凯旋自邕州顺流舟中诗萍叶沾丨丨林花拂桂旗　杨万里过太湖石塘诗松江是物皆诗料丨丨穿湖卽水仙　王恽咏橹诗终朝卧舷间丨丨俱空插　纳新益清堂诗菱歌花外发丨丨月中游　宋无湖上意乐府莫嗔丨丨急为要趁前】兰篙【元稹梦游春诗清泠浅漫流画舫丨丨渡　毛麾宫词采莲宫女分花了笑把丨丨学刺】兰驭【宋史乐志椒涂丨丨河润山容副笄在首袆衣被躬静女其姝实翼实从自彼西阁聿来殿中】兰马【齐书五行志建武中南岸有一丨丨走逐路上女子女子窘急走入人家牀下避之马终不置发牀食女子股脚间肉都尽禁司以闻敕杀是马是后频有宼贼　水经注金台北有丨丨台并悉髙数丈秀峙相对　方舆胜览丨丨台与黄金台相对】
　　兰筋【相马经一筋从元中出谓之丨丨元中者目下陷如井字丨丨竖者千里　书断桓灵宝常慕小王善于草法譬之于马则肉翅已就丨丨初生畜怒而驰日可千里　陈琳为曹洪与世子书整丨丨挥劲翮凌厉清浮顾盼千里　黄伯仁龙马颂双璧似月丨丨参情　柳宗元晋问攫地跳梁坚骨丨丨　刘邵赵都赋目如黄金丨丨参精　冯奬翁金马门赋隐隐丨丨之质亭亭竹耳之批　罗汝敬龙马赋丨丨权竒兮凤臆骁腾　李白天马歌嘶青云振緑发丨丨权奇走灭没】
　　兰株【相牛经丨丨欲得大】
　　兰鲍【黄庭坚柳闳展如苏子瞻甥也其才德甚美有意于学故以桃李不言下自成蹊八字作诗赠之诗伟哉居移气丨丨在所化】
　　兰宣【王融赠族叔诗德馨伊何如丨之丨】
　　兰畅【傅紫花赋从回风以摇动纷丨丨而蕙洁】
　　兰红【郭璞江赋葭蒲云蔓防以丨丨注防采色相映也兰泽丨丨茏古皆水草也　无名氏五丝续宝命赋其五丝也薰緑轻重丨丨浅深】
　　兰黄【魏文帝秋胡行俯折丨丨仰结桂枝】
　　兰绮【刘向薰炉铭中有丨丨朱火青烟】
　　兰翠【唐太宗宴中山诗昔去丨萦丨今来桂染芳】
　　兰开【洛阳伽蓝记春风动树则丨丨紫叶秋霜降草则菊吐黄华】
　　兰生【汉书礼乐志百末防酒布丨丨注师古曰丨丨百草华之末也以百草华杂故香且美也　宋史乐志酌彼泰尊百末丨丨承神嘉虞繄此德馨　龙城录魏左相能治酒有名曰醹渌翠涛常以大金甖内贮盛十年饮不歇其味太宗文皇帝常有诗赐公称醹渌胜丨丨翠涛过玉薤千日醉不醒十年味不败丨丨卽汉武百味防酒也　又晋书曹毗传宝以含珍为贵士以藏噐为峻麟以絶迹标奇松以负霜称隽是以丨丨幽涧玉辉千仞　王俭春诗丨丨已匝苑萍开欲半池梁元帝赋得兰泽多芳草诗丨丨不择迳十歩岂难稀薛季宣种兰诗丨丨林樾间清芬倍幽逺　段成已客庵轩诗见菊老下】
　　兰烧【晋书宣五王传赞彼美齐献卓尔不羣自家刑国纬武经文木摧于秀丨丨以薰】
　　兰茁【韩愈殿中少监马君墓志君讳继祖司徒赠太师北平庄武王之孙少府监赠太子少傅讳畅之子余初冠在京师见王于北亭犹髙山深林钜谷龙虎变化不测杰魁人也退见少傅翠竹碧梧鸾停鹄峙能守其业者也幼子娟好静秀瑶环瑜珥丨丨其芽称其家儿也　吴澄次韵灵兴避暑诗见兰芽下】兰滋【王勃上巳浮江宴序岩暄蕙密野淑丨丨】
　　兰发【陆机思亲赋见蕙茂下】
　　兰挥【梁书王筠传筠尝为诗呈沈约卽报书云防昌昭发丨丨玉振　陆云登遐颂芬响丨丨有来盈耳又赠汲郡太守诗芳颖丨丨琼光玉振】
　　兰挺【邢邵广平王碑丨丨则芬玉生则润】
　　兰薰【南史任昉传若衡不能举纩不能飞虽颜冉龙翰凤雏曾史丨丨雪白舒向金玉泉海卿云黼黻河汉视若游尘遇同土梗　宋史地理志见蕙馥下　水经注河东郡民有姓刘名堕者宿擅工酿采挹河流醖成芳酎悬食同枯枝之年排于桑落之辰故酒得其名矣然香醑之色清白若滫浆焉别调氛氲不与佗同丨丨麝越自成馨逸方土之贡选最佳酌矣　骆賔王上张司马啓常山王之玉润金声博望侯之丨丨桂馥颜延之为湘州祭屈原文丨丨而摧玉缜则折物忌坚方人讳明洁　吕向美人赋颜绰约以氷雪气芬郁而丨丨　杨涛庭燎赋功殊甸燎事美丨丨　梁元帝车名诗佳人坐椒屋接膝对丨丨　王僧孺为何库部旧姬拟蘼芜诗出户望丨丨褰帘正逢君陆蒙诗君对瑶华味重献丨丨言】
　　兰馥【陆云赠顾尚书诗我丨旣丨我风载清能芬南岳运芳北征　韦应物西郊养疾闻畅校书有新什见赠不至先寄此诗仰子游羣英吐词如丨丨】
　　兰芳【宋书乐志济济多士同兹丨丨　魏书任城王兄顺传爲蝇赋曰寡爱丨丨偏贪檅食　本草释名淮南子云男子种丨美而不丨则兰须女子种之女兰之名或因乎此　梁元帝特进萧琛墓志铭见桂馥下宋之问春夜令狐正字田子过敝庐序丨欲丨而逼人林将曙而催鸟　夏侯湛宜男花赋见蕙洁下　杜】
　　【顗集贤院山池赋顾丨丨与菊滋从此赏兮无极　张载赠虞显度诗畴昔协丨丨缱绻在华年　谢灵运庐陵王墓下作延州协心许楚老惜丨丨　梁武帝捣衣诗捣以一匪石文成双鸳鸯制握断金刀薰用如丨丨李峤九月奉敎诗叶径丨丨尽花潭菊气浓　韦应物西郊燕集诗列坐遵曲岸披襟袭丨丨　又清都观】
　　【答幼遐诗泠泠如玉音馥馥若丨丨　杨亿公子诗瑚击碎牛心熟香枣丨丨客自迷　钱惟演夜防诗解烦多蜜酌借俎半丨丨　景覃感事诗丨丨切禁当门种李苦何伤并道生　陈泰梅花五友歌长松飞来蹙成卷竹色丨丨静相见　曹之谦赵吉甫种德园诗见槐茂下】
　　兰芬【晋书王湛等传论荀景猷履孝居忠无惭往烈范元平陈谋献防有防时机崧则思业该通缉遗经于己紊汪则风飇直亮抗髙节于将顚扬防而言俱为雅士刘韩儁爽标置轶羣胜气笼霄飞谈卷雾并丨丨菊耀无絶于终古矣　宋史乐志为大宗后为天下母诞圣继明膺干作主玉振金相丨丨桂芳于万斯年永奉烝尝　庾信周大将军上开府广饶公郑常墓志铭见菊茂下　沈炯祭梁呉郡袁府君文见桂馥下　左思魏都赋贵非吾尊重士逾山亲御监门谦谦同轩搦秦起赵威振八蕃则信陵之名若丨丨也　江淹江上之山赋虽不敏而无操愿从丨丨与玉坚李维桢经筵赋委灰郁烈蕙馥丨丨】
　　兰秀【汉武帝秋风辞丨有丨兮菊有芳怀佳人兮不能忘】
　　兰荣【郦炎见志诗灵芝生河洲动揺因洪波丨丨一何晚严霜悴其柯】
　　兰郁【晋书郑袤等传赞让矣密陵孝哉广陆钦旣博雅表亦贞肃鉴绩克宣温声载穆同锵玉振争芬丨丨】
　　兰艳【齐髙帝塞客吟丨风而泻丨菊笼泉而散英】
　　兰蔼【嵇康酒防诗猗猗丨丨殖彼中原】
　　兰茂【应玚正情赋夫何媛女之殊丽兮恣温惠而明哲应灵和以挺质体丨丨而琼洁】
　　兰莹【庾阐游仙诗芳津丨丨珠隧碧叶灌清鳞萃】
　　兰曜【云笈七签读太阳九气玉贤元君道经祝曰皇一上眞洞生丹房朱映丨丨发溢明光】兰秘【颜延之应诏防曲水作柔中渊映芳猷丨丨】
　　兰深【江淹悼室人诗蕙弱芳未空丨丨鸟思时】
　　兰枯【陶潜拟古诗丨丨柳亦衰遂令此言负】
　　兰动【傅秋胡行玉磨逾洁丨丨弥馨】
　　兰伤【谢观招李夫人魂赋白玉洁兮红兰芳怱玉折兮丨已丨】
　　兰销【陈樵李夫人赋乙帐成寒丨丨曼宇】
　　兰摇【王僧孺礼佛唱导发愿文夫天枝峻密帝叶英芬莫不玉震丨丨金锵桂缛】
　　兰败【王融在家从恶篇颂氷开春日丨丨秋年　骆賔王幽絷书情诗霜歇丨犹丨风多木屡摧　欧阳修凝翠亭诗萧疎喜竹劲寂寞伤丨丨】
　　兰怨【晋书陆机传论兰植中涂必无经世之翠桂生幽壑终保弥年之丹非丨丨而桂亲岂涂害而壑利而生灭有殊者隐显之势异也】
　　兰悴【安熙拟古诗丨丨不复辞谁与念时艰】
　　兰破【李商隐燕台夏诗桂宫流影光难取嫣薰丨丨轻轻语】
　　兰焚【鲍照咏白雪诗丨丨石旣断何用恃芳坚】
　　兰碎【陆游言怀诗丨丨作香尘竹裂成直纹】
