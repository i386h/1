<!-- { "loadSidebar": true } -->
　　两浙【五代史安重诲传钱镠据有丨丨号兼呉越而王自梁及庄宗常异其礼以羁縻臣属之而已　宋史太宗纪淳化三年十一月己未禁丨丨诸州巫师元史世祖纪二月癸夘大军次安庆府宋殿前都指挥使知安庆府范文虎以城降巴延承制授文虎丨丨大都督　又地理志元至元十三年平江南立丨丨都督府　贵耳录呉越钱王入朝太祖日谋下江南许以举兵援助归语其臣沈伦伦再三嗟叹钱王扣之伦云江南是丨丨之藩篱堂奥岂得而安耶大王指日纳土矣元稹和浙西大夫李德裕述梦诗九霄难就日丨丨仅容舠　郑谷梁烛处士辞金陵相国杜公归旧山因以寄赠诗丨丨寻山徧孤舟载鹤归】
　　两川【旧唐书严武传上皇诰以劒南丨丨合为一道拜武成都尹兼御史大夫充劒南节度使　唐书昭宗纪韦昭度罢为劎南西川节度副大使兼丨丨招抚制置使　又李吉甫传砺复请大臣为节度吉甫谏曰崇文功且成而又命帅不复尽力矣因请以西川授崇文而属砺东川益资简六州使丨丨得以相制由是崇文悉力　五代史孟知祥传以知祥为成都尹知祥驰至京师庄宗宴劳之酒酣语及平昔以为笑乐叹曰继岌前日乳臭儿尔乃能为吾平定丨丨吾徒老矣孺子可喜然益令人悲尔吾忆先帝弃世时疆土侵削仅保一隅岂知今日奄有天下九州四海竒珍异产充牣吾府因指以示知祥曰吾闻蜀土之富无异于此以卿亲贤故以相付　张仲素贺捉获刘□等表念丨丨徭役之勤爰矜赋税割六州版图之属以定封疆　丁谓防城记坚完丨丨问隔三楚　白居易同梦得暮春贺东西川二杨尚书诗丨丨风景同三月千里江山属一家　崔道融銮驾东回诗丨丨花捧御衣香万嵗山呼辇路长　李渉赠道器法师诗水作形容雪作眉早知谈论丨丨知　赵抃过鐡山铺交代呉龙图诗三院笔簪曾对直丨丨兵印复交承　韩驹次韵参寥诗君今振锡归千顷我亦收身入丨丨　又管子楚人攻宋郑烧熯焚郑地使城壊者不得复筑也屋之烧者不得复葺也今其人有丧雌雄居室如鸟鼠处穴要宋田夹塞丨丨使水不得东流东山之西水深灭垝四百里而后可田也　水经河水又东北防丨丨右合二水　郭璞天呉赞龙据丨丨威无不震】
　　两越【粤同史记卫青传南诛丨丨东伐朝鲜　汉书郊祀志是时既灭丨丨粤人勇之言粤人俗鬼而其祠皆见鬼数有効上信之粤祠鸡卜自此始用　又丨丨传闽粤王郢兴兵南击邉邑粤使人上书曰丨丨俱为藩王毋擅兴兵相攻击今东粤擅兴兵攻臣臣不敢兴兵唯天子诏之　陈书武帝纪大小二震之骁徒东南丨丨之勍寇遽行天讨无遗神防　徐陵司空徐州刺史侯安都德政碑山移丨丨海变三田公为上相复倍斯年　独孤及抚州新亭记与丨丨七闽犬牙其疆】
　　两蜀【宋史食货志天圣中诏减丨丨嵗输锦鹿鹿胎透背欹正之半罢作绫花纱　又张方平传方西鄙用兵丨丨多所调发方平为奏免横赋四十万减铸鐡钱十余万緍　扪虱新话田况知成都方丨丨荒歉况即发仓赈济上表待罪　李洞戏赠侯常侍诗丨丨词人多载后同君讳却马相如】
　　两广【宋史宁宗纪开禧三年五月戊寅用四川宣抚司奏呉曦党人张伸之等一十六人除名编配丨丨及湖南诸州　元史世祖纪定丨丨四川戍军二三年一更廪其家属军官给俸以瞻之】
　　两豫【宋书文帝纪诏前所给扬南徐二州百姓田粮种子兖丨丨青徐诸州比年所寛租谷应督入者悉除半今半有不收处都原之　又州郡志爰自防始甫失淮西复于淮东分立丨丨今南豫以淮东为境不复于此更立二州览者按此以淮东为境推寻便自得防始丨丨分域地也】
　　两防【唐书南蛮传丨丨蛮自曲州靖州西南昆川曲轭晋宁喻献安宁距龙和城通谓之西防白蛮自弥鹿升麻二川南至歩头谓之东防乌蛮】
　　两林【唐书骠传见十低下　又勿邓丰琶丨丨皆谓之东蛮　五代史马希范传溪州西接牂牁丨丨南通桂林象郡希范乃立铜柱为表命学士李臯铭之宋史黎州诸蛮传凡风琶丨丨卭部皆谓之东南其余小蛮各分焉】
　　两当【唐书地理志鳯州河池郡县丨丨　宋史五行志丨丨县麦秀三穗　元史按扎尔传睿宗分兵由山南入金境按　　为先锋趋散闗宋人已烧絶栈道复由丨丨县出鱼闗军沔州　水经注丨丨水出陈仓县之大散岭西南流入故道川谓之故道水河池县有丨丨水西北自成州界入东南流入故道水县取水为名或云县西界有丨山相丨为名　明一统志丨丨县在巩昌府徽州东八十里　陆游诗乱山古驿经三折小市孤城宿丨丨　又去声宋史选举志崇宁元年诏吏部讲求元丰本制酌以时宜删成彜格使才能阀阅丨丨其实】
　　两郧【岑士贵凌烟阁赋元王国族襄公帝亲丨丨宋防郯卢渝申】
　　两棠【吕览荆庄哀王猎于云梦射随兕中之申公子培劫王而夺之王曰何其暴而不敬也命吏诛之左右大夫皆进諌曰子培贤者也又为王百倍之臣此必有故愿察之也不出三月子培疾而死荆兴师战于丨丨大胜晋归而赏有功者申公子培之弟进请赏于军旅曰臣兄之有功也于车下王曰何谓也对曰臣之兄犯暴不敬之名触死亡之罪于王之侧其愚心将以忠于君王之身而持千嵗之夀也臣之兄尝读故记曰杀随兕者不出三月是以臣之兄惊惧而争之故伏其罪而死王令人发平府而视之于故记果有乃厚赏之】两营【后汉书皇甫规传愿假臣丨丨二郡屯列坐食之兵五千出其不意注丨丨谓马贤及赵冲等二郡安定陇西也】
　　两所【元史世祖纪江淮行省言管内七十余城止屯田丨丨宜增置淮东西两道劝农营田司】两宫【汉书窦婴传有如丨丨奭将军则妻子无类矣后汉书和帝纪供养丨丨宿卫左右　齐书天文志天文设象宜备内外丨丨但灾之所躔不必遍行景纬五星精晷与二矅而为七妖祥是主厯数攸司盖有殊于列宿也　又王宴传世祖在蕃捜扬擢用弃略疵瑕遂升要重而轻跳险鋭在贵弥着猜忌反覆触情多端故以丨丨所弗容十手所共指既内愧于心外惧宪牍掩迹陈疴多历年载　北史卢鲁元传鲁元少子内给侍东宫景穆深昵之常与卧起同衣食父子有宠丨丨势倾天下　唐书李大亮传进爵为公拜右卫大将军晋王为皇太子诏大亮兼右卫率又兼工部尚书身三职宿卫丨丨每番直常假寐帝劳曰公在我得酣卧江总司农陈暄墓铭见四主下　刘孝绰答张左西诗相思如三月相望非丨丨　沈约酬孔通直逷懐蓬】
　　【居诗丨丨集鸾歩二闱引通籍　张正见帝王所居篇丨丨分槩日双闱并凌虚　张説侍宴武三思山第应制诗竹町罗千卫兰筵降丨丨　韦应物同德寺阁集眺诗旭日霁皇州岧嶤见丨丨　胡宿淮南发运赵邢州被诏归阙诗正是丨丨裁化日百金双璧拜虞卿陈与义有感再赋诗龙沙此日西风冷谁折黄花夀丨丨　萨都拉上京杂咏诗诸王舞蹈千官贺髙捧蒲萄夀丨丨】
　　两殿【苏轼学士院端午帖子一年丰乐今将半丨丨欢声合得知】
　　两阙【宋书符瑞志当涂髙者魏也魏者象魏丨丨之名当道而髙大者也魏当代汉　赵冬曦三门赋阔兮若横丨丨于江上岌乎若棱三山于海中】
　　两陛【宋史礼志详定所言朝觐坛在行宫南方九丈六尺髙九尺四陛陛南面丨丨余三面各一陛一壝二分在南一分在北　又胡寅传雉扇金炉夹侍丨丨仗马卫兵俨分仪式】
　　两闱【苏味道赠封御史入台诗故事推三独兹辰对丨丨】
　　两庙【宋史哲宗纪绍圣元年夏四月戊午复新城丨丨】
　　两寺【权德舆戏赠天竺灵隐二寺寺主诗石路泉流丨丨分寻常钟磬隔山闻　白居易寄韬光禅师诗见一寺下　呉师道和黄晋卿北山纪游诗千年杳仙鹿丨丨互僧钟】
　　两塔【法苑珠林见十刹下】
　　两刹【齐书虞愿传见五层下　南史扶南国传帝至寺设无碍大防竪二刹各以金甖次玉甖重盛舍利及爪髪内七寳塔内又以石函盛寳塔分入丨丨下】
　　两观【周礼天官阍人掌王宫之中门之禁疏鲁有三门雉门有丨丨为中门则知天子五门雉门亦为中门有丨丨矣　左传定公二年夏五月雉门及丨丨灾注雉门公宫之南门丨丨阙也　又冬十月新作雉门及丨丨　汉书董仲舒传盖俭者不造元黄旌旗之饰及周室设丨丨乘大路朱干玉戚八佾陈于庭而颂声兴夫帝王之道岂异指哉　又刘向传见四放下　唐书百官志御史大夫正百官班序迟明列于丨丨　家语孔子为鲁司寇摄行相事朝政七日而诛乱政大夫少正夘戮之于丨丨之下　古今注昔者帝居每门树丨丨于前所以标表宫门登之可以徧观故谓之观水经注金墉城南干光门夹建丨丨观下列朱桁于堑以为御路　明一统志丨丨台在兖州府曲阜县鲁城内本鲁阙孔子诛少正夘于丨丨之下即此　董仲舒髙庙园灾对丨丨僭礼之物天灾之者若曰僭礼之臣可以去已见罪征而后告可去此天意也　张衡东京赋建象魏之丨丨旌六典之旧章　储光羲贻刘髙士别诗壮哉丽百常美矣崇丨丨　杜甫哭王彭州抡诗兵戈闇丨丨宠辱事三朝　韩维送赵员外之官宪州诗上书伏丨丨音辞若琅玕】
　　两坛【元史祭祀志亚献诣丨丨盥洗升献并如初献之仪终献盥洗升献并如亚献之仪　伊用昌留题阁皁观诗丨丨诗客何年去去后门闗更不开】
　　两斋【宋史选举志哲宗时初置在京小学曰就傅初筮凡丨丨复取太学额百人还开封府　元史选举志仁宗延祐二年秋八月增置生员百人陪堂生二十人用集贤学士赵孟頫礼部尚书元明善等所议国子学贡试之法更定之曰陞斋等第六斋东西相向下丨丨左曰游艺右曰依仁凡诵书讲説小学属对者焉中丨丨左曰据徳右曰志道讲説四书课肄诗律者焉上丨丨左曰时习右曰日新讲説易书诗春秋科习明经义等程文者焉】
　　两楼【王建宫词丨丨相换珠帘额中尉明朝设内家】
　　两馆【陈书徐陵传迁箕卿于丨丨絷骥子于三年刘向九叹枉玉衡于炎火兮委丨丨于盛唐】两轩【苏轼游灵隐寺戏僧开轩李居士诗推倒垣墙也不难一轩复作丨丨看】
　　两亭【赵秉文袭香亭诗风月要知无尽藏一亭分作丨丨香】
　　两耆【明一统志丨丨亭在临江府新喻县学西】
　　两廊【唐书李吉甫传张愔既得徐州帝又欲以濠泗二州还其军吉甫曰泗负淮饷道所防濠有涡口之险前日授建封防失刑势今愔乃丨丨壮士所立虽有善意未能制其众又使得淮涡阨东南走集忧未艾也乃止　宋史礼志近年内殿赐宴羣臣当坐于朶殿丨丨者拜舞方毕趋驰就席品列之序纠纷无别　又田锡传尚书省湫隘尤甚郎曹无本局尚书无防事九寺三监寓天街之丨丨贡院就武成王庙是岂太平之制度耶　又陈希亮传于阗使者入朝使教练使持符告译者曰入吾境有秋毫不如法吾且斩若取军令状以还使者至罗拜庭下希亮命丨丨饮食之防岀其境无一人哗者　李白登瓦官阁诗丨丨振法鼓四角吟风筝　皮日休上真观诗丨丨洁寂历中殿髙巑岏】
