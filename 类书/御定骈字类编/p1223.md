<!-- { "loadSidebar": true } -->
　　西酌【礼记礼器君丨丨牺象夫人东酌罍尊疏君于阼阶丨乡丨牺尊夫人于西房之前东向酌罍尊】西拜【刘禹锡送源中丞充新罗册立使诗想见扶桑受恩处一时丨丨尽倾心　贯休上荆南府主三让徳碑诗君侯捧碑丨丨泣臣且何人恩洊及】
　　西事【晋书宣帝纪见东事下　又石鉴传坐讨吴贼虚张首级诏曰昔云中守魏尚以斩首不实受刑武牙将军田顺以诈增虏获自杀诬防败法鉴备大臣吾所取信往者丨丨公欺朝廷以败为得竟不推究中间黜免未久寻复授用冀能补过而乃与下同诈所谓大臣义得尔乎　南史乐蔼传永明八年荆州刺史巴东王子响反焚烧府舍官曹文书一时荡尽齐武帝见蔼问以丨丨蔼专对详敏帝悦用为荆州从事　宋史刘昌祚传夏人寇刘沟堡昌祚领骑二千出援虏伏万骑于黒山而伪遁卒遇之战不解薄暮大酋突而前昌祚抽矢一发殪之余众悉遁帅李师中上其功曰丨丨以来以寡抗众未有如昌祚者　元史阿尔哈雅传是时朝廷置行枢密院以总丨丨襄汉荆湖河南郡县皆缺官阿尔哈雅便宜择材以处之朝廷皆从其请　杨维桢和卢养元书事诗北征解赋卢才子丨丨时谈剧霸都】
　　西思【屈原九章背夏浦而丨丨兮哀故都之日逺】
　　西意【史记项羽本纪汉使张良狥韩乃遗项王书曰汉王失职欲得关中如约即止不敢东又以齐梁反书遗项王曰齐欲与赵并灭楚楚以此故无丨丨而北击齐　唐书田令孜传令孜请帝幸兴元帝不从令孜以兵入寝殿逼帝夜岀羣臣无知者宰相萧遘等皆不及从孜劝兴元节度使石君渉焚阖道絶帝丨丨　又沙陀传时刘仁恭据幽州贰于克用数召兵不应克用以书让之仁恭得书抵于地遂显絶故克用内忧幽州以好辞谢王不复有丨丨】
　　西规【云笈七籖老君明照法叙事丨丨当见西王母玉女侍之】
　　西影【法苑珠林禅定部信心虚东想遇圣藻丨丨司空曙杂言诗伏余丨丨移风雨洒轻絺】西光【呉均送柳呉兴竹亭集诗王孙犹未归且听丨丨匿　虞骞游潮山悲古塜诗丨丨长槚落促尔膝前尊】
　　西气【诗纪厯枢兼葭秋水其思凉犹秦丨丨之变乎庾信代齐王进白兔表瑞以素质弥雄丨丨　曹植赠丁翼诗秦筝发丨丨齐瑟扬东讴】
　　西字【贵耳録有一川官得郡陛辞有宦者奏知来日有川知州上殿官家莫要笑夀皇问如何不要笑外面有一语云裹上扑头丨丨脸恐官家见了笑只得先奏所谓川知州者面大而横阔故有此语来日上殿夀皇见忆得先语便笑卿所奏不必宣读容朕宫中自看愈笑不已其人在外曰早来天顔甚悦以其奏劄称防殊不知丨丨脸先入之言所以动夀皇之笑也】
　　西铭【近思録见东铭下　性理大全程子曰丨丨明理一而分殊　又丨丨原道之宗祖也　又朱子曰丨丨前一叚如棊盘后一叚如人下棊】
　　西译【宋书夷蛮传论汉世丨丨遐通兼途累万跨头痛之山越绳度之险生行死径身往魂归】西梵【李峤九月九日幸总持寺登浮圗应制诗还将丨丨曲助入南薫】
　　西诏【南史梁武帝纪中兴二年四月辛酉宣徳皇后令曰丨丨至帝宪章前代敬禅神器于梁】西礼【书舜典十有一月朔廵守至于北岳如丨丨】
　　西信【南齐书萧景先传诏曰丨丨适至景先奄至丧逝悲懐切割自不胜任今便举哀赙钱十万布二百匹】
　　西防【左传见东略下】
　　西势【唐书哥舒翰等传赞仙芝弃陜守关遏贼丨丨以丧地被诛】
　　西徳【战国防见南见下】
　　西戍【元史按竺迩传按扎尔命侯和尚南戍沔州之石门宋鲁丨丨阶州之两水谨斥候严廵逻西南诸州不敢犯之】
　　西牧【齐书柳世隆传诏曰故侍中左光禄大夫贞阳公世隆秉徳居业才兼经纬少播清徽长美誉入参内禁出赞丨丨专寄郢郊尅挫巨猾超越前勲功着一代】
　　西武【齐书丘巨源传仰观天纬则右将而左相俯察人序则丨丨而东文】
　　西穆【魏书礼志怿又议云古者七庙庙堂皆别光武已来异室同堂故先朝祀堂令云庙皆四栿五架北厢设座东昭丨丨是以相国搆堂唯制一室同祭祖考比来诸王立庙者自任私造不依公令或五或一参差无准要须议行新令然后定其法制相国之庙已造一室实合朝令宜即依此展其享祀诏依怿议】西金【明一统志丨丨城在懐庆府东北四十里黄滔知白守黒赋吐耀含辉禀丨丨而成咨】西琛【苏轼九月二十日微雪懐子由弟诗近买貂裘堪出塞忽思乗传问丨丨　陆防长歌行见东戍下】西船【张宪投赠周元帅诗左广初传驾丨丨已畏烧】
　　西舫【白居易琵琶行见东舟下】
　　西笮【呉莱楼彦珍北游京师嵗晚有懐并寄彦昭浚常诗东航扶桑隂丨丨昆仑陬】
　　西广【左传楚子使子玉去宋子玉使伯棼请战曰非敢必有功也愿以间执谗慝之口王怒少与之师唯丨丨东宫与若敖之六卒实从之　又宋史孙览传荆湖开疆命往相其便览言沅州所招溪洞百三十宜从本郡随事要束勿建官置戍以为民困自诚州至融江口可通丨丨盐以省北道饷餽悉从之】
　　西辕【杜甫桔柏渡诗丨丨自兹异东逝不可要　罗隠送光禄崔卿赴阙诗一年极目望丨丨此日殷勤圣主恩】
　　西辔【冯子振十八公赋丨丨凉南颿瓯闽】
　　西旌【晋书穆帝纪赞丨丨玉垒北斾金墉迁殷旧僰莫不来从】
　　西斾【宋书武帝纪今当奉辞丨丨有事关河弱嗣叨复忝今授情事纒绵可谓深矣　禇遂良册文东旌若木丨丨条枝】
　　西锋【唐书顔杲卿传李憕等死贼使叚子光传首狥诸郡真卿斩子光遣甥卢逖至常山约起兵断贼北道杲卿大喜以为兵犄角可挫贼丨丨乃矫贼命召钦凑计事钦凑夜还杲卿辞城门不可夜开舍之外邮使履谦及参军冯防郡豪翟万徳等数人饮劳既醉斩之】
　　西幕【程钜夫送扎法经歴赴山西幕诗歘起佐丨丨激烈孝与忠】
　　西劒【陆机要览东弓南矛丨丨北防北中鼓亦曰四兵】
　　西锦【元史世祖纪平阳县尹马钦发私粟六百石赡饥民又给民粟种四百余石诏奨谕特赐丨丨六端以旌其义】
　　西织【玉海见东织下】
　　西帘【李商隠房中曲蔷薇泣幽素翠带花钱小娇郎痴若云抱日丨丨晓】
　　西賮【庾信哀江南赋丨丨浮土南琛没羽】
　　西皮【因话録髹器称丨丨者世人误以为犀角之犀非也乃西方马韀自黒而丹自丹而黄时复改易五色相疉马镫磨擦有凹处粲然成文遂以髹器仿为之】
　　西俎【仪礼有司彻阼俎羊肺一祭肺一载于一俎注阼俎主人俎司士所设豕俎丨丨也】
　　西缶【梁元帝全徳志论酌升酒而歌南山烹羊豚而撃丨丨　潘岳西征赋见东瑟下　卢谌览古诗见东瑟下】
　　西盬【元史食货志解盬结之于风韦红之盬产之于池赤盬味苦丨丨味甘岂肯舍其美而就其恶乎陜西百姓一槩均摊解盬之课令食韦红之盬则盬吏免廵禁之劳而民亦受恵矣】
　　西漆【梁简文帝灯赋南油俱满丨丨争然】
　　西装【宋书二凶传劭遣人焚烧都水丨丨及左尚方决破柏冈方山埭以絶东军】
　　西埽【元史河渠志作丨丨者夏人水工征自灵武作东埽者汉人水工征自近畿其法以竹络实以小石每埽不等以蒲苇绵腰索径寸许者从铺广可一二十歩长二三十歩】
　　西钟【后汉书孙程传北乡侯薨阎显白太后征诸王子简为帝嗣未及至十一月二日程遂与王康等十八人聚谋于丨丨下单衣为誓四日夜程等共防崇徳殿上因入章台门时江京刘安及李闰陈逹等俱坐省门下程与王康共就斩京安逹以李闰权执积为省内所服欲引为主因举刃胁闰曰今当立济隂王无得揺动闰曰诺于是扶闰起俱于丨丨下迎济隂王立之是为顺帝　晋书贾充传赵王伦废后以诏召谧于殿前将戮之走入丨丨下呼曰阿后救我乃就斩之】
　　西裘【沈约九日侍宴乐游苑诗丨丨委袵南风在】
　　西牀【贾岛朝饥诗坐闻丨丨琴冻折两三】
　　西榻【捜神记陇西辛道度游学至雍州城四五里比见一大宅有青衣女子在门度诣门下求飱女子入告秦女女命召入度趋入阁中秦女于丨丨而坐度称姓名叙起居既毕东榻而坐即治饮馔】
　　西席【唐书突厥传遣首领叶支阿布思来朝元宗召见飨之防东突厥使者亦来与争长曰突骑施国小且突厥臣不宜居上苏禄使者曰宴乃为我不可下遂设东西幄而苏使者丨丨乃克宴】
　　西林【齐书州郡志新阳郡县丨丨　魏书宣武灵皇后传后亲览万几手笔断决幸丨丨园法流堂命侍臣射不能者罚之　北史奚康生传正光二年二月明帝朝灵太后于丨丨园文武侍坐酒酣迭舞次至康生乃为力士儛及于折旋每顾视太后举手蹈足嗔目颔首为杀缚之势太后解其意而不敢言　金史礼志见西岳下　明一统志丨丨寺在泸州江安县治西宋绍熙间建　又丨丨寺在九江府与东林寺相对　又丨丨寺在延平府城东南五代梁时建朱子谒李侗受教尝寓此寺　阮籍首阳山赋蟋蟀鸣乎东房兮鶗鴂号乎丨丨　陈子昻征东至淇门诗丨丨改微月征斾空自持　储光羲山居诗丨丨有明月夜久空微微　王维崔濮阳兄季重前山兴诗悠悠丨丨下自识门前山李颀送刘十一诗丨丨独鹤引闲歩南涧飞泉清角巾　韦应物期卢嵩枉书称日暮无马不赴以诗答南陌人犹度丨丨日未昏　白居易宿丨丨寺诗心知不及柴桑令一宿丨丨便却囘　李商隠华师诗孤鹤不睡云无心衲衣笻杖来丨丨　又同崔八诣药山访融禅师诗岩花涧草丨丨路未见髙僧只见猿　马戴幽土留别令狐侍郎诗北阙虚延望丨丨久见思　刘沧晚归山居诗娟娟惟有丨丨月不惜春光照竹扉　又夏日登丨丨白上人楼诗几到丨丨清净境层台髙视有无间　李羣玉火炉前坐诗孤灯照不寐风雨满丨丨　皎然懐旧山诗一坐丨丨寺从来不下山　齐已移居西湖诗争似出尘地行止东林苔径入丨丨　贯休寒夜有懐同志诗南省鴈孤下丨丨鹤屡招　元好问龙门杂诗溪寒不可渉倚杖丨丨晚　戴复古访慧林寺僧诗故人有约访乡僧少坐丨丨待晚晴】西树【萧综听钟鸣诗丨丨隠落月东窗见晓星】
　　西枝【魏文帝弹棊赋棊则圆木北干素树丨丨洪纎若一修短无差　曹植升天行日出登东干既夕没丨丨　谢朓咏墙北栀子诗幸赖夕阳下余景及丨丨杜甫白帝城最髙楼诗扶桑丨丨对断石弱水东影随长流　又寄赞上人诗近闻丨丨西有谷杉黍稠　李颀题合欢诗见东干下】
　　西丛【白居易画竹歌丨丨七茎劲而健省向天竺寺前石上见】
　　西桃【宇文昶陪驾幸终南山诗见东枣下】
　　西榆【任昉厉吏人讲学诗暮烛迫丨丨将落诫南亩】
　　西柳【梁武帝拟明月照髙楼诗君如东扶景妾似丨丨烟】
　　西莲【沈约栖禅精舍铭委组东园化景丨丨】
　　西蔗【洪迈糖霜谱蔗有四色曰杜蔗曰丨丨曰艻蔗本草所谓荻蔗也曰红蔗本草谓昆仑蔗也】西【明一统志丨丨山在宁夏卫城东北二百八十里以形似名　赵秉文解朝酲赋剖丨丨之蜃卵烹北蔡之蛟涎　方防有食丨丨诗】
　　西麟【唐书李髙迁传迁左武卫大将军江夏郡公检校丨丨州刺史】
