<!-- { "loadSidebar": true } -->
　　御定骈字类编卷二百三十一
<子部,类书类,御定骈字类编>
　　钦定四库全书
　　御定骈字类编卷二百三十二　　　　　　补遗
　　人事门八
　　雅
　　雅夀【后汉书呉良传注五谷丰熟家给人足今日嵗首请上丨丨】
　　雅健【唐书柳宗元传韩愈评其文曰雄深丨丨似司马子长崔蔡不足多也】
　　雅化【晋书华谭传若乃大道四达礼乐交通凡人修行黎庶励节刑罚悬而不用律令存而无施适足以隆太平之丨丨飞仁风于无外矣】
　　雅美【旧唐书徐彦伯传彦伯为蒲州司兵参军时司户韦暠善判事司士李亘工于翰札而彦伯以文辞丨丨时人谓之河中三絶】
　　雅善【贾至明皇幸普西郡制宫相之才师傅之任必资丨丨允属忠贞】
　　雅伟【呉志孙韶传注宪字孝章噐量丨丨】
　　雅厚【唐书张靖传靖字元礼丨丨信直以防为河南参军】
　　雅道【南史王俭传赞仲寳丨丨自居早懐伊吕之志竟而逢时遇主自致宰辅之隆　江总庄周颂丹青可久丨丨斯存　王昌龄静法师东斋诗琴书全丨丨视聼已无生　郑谷寄题诗僧秀公诗近来丨丨相亲少惟仰吾师所得深】
　　雅志【晋书谢安传安虽受朝寄然东山之志始末不渝每形于言色及鎭新城尽室而行造泛海之装欲须经略粗定自江道还东丨丨未就遂遇疾笃　袁宏三国名臣颂堂堂孔明基宇宏邈噐同生灵独禀先觉标牓风流逺朋管乐初九龙盘丨丨弥确陶潜闲情赋淡柔情于俗内负丨丨于髙云】
　　雅意【汉书李夫人传大将军霍光缘上丨丨防李夫人配食追上尊号曰孝武皇后　又萧望之传望之丨丨在本朝逺为郡守内不自得　呉质答东阿王书欲倾海为酒幷山为肴伐竹云梦斩梓泗濵然后极丨丨尽欢情】
　　雅谋【后汉书桓谭传略雷同之俗语详通人之丨丨】
　　雅怀【李白春夜宴从弟桃李园序不有佳作何申丨丨】
　　雅范【谢朓酬德赋援丨丨以自绥懿前修之所勗】
　　雅性【魏志武帝纪注太祖丨丨节俭不好华丽　蜀志费祎传注祎丨丨谦素家不积财儿子皆令布衣素食出入不从车骑无异凡人】
　　雅量【晋书谢安传安尝与孙绰等泛海风起浪涌诸人并惧安吟啸自若舟人以安为恱犹去不止风转急安徐曰如此将何归耶舟人承言即回众咸服其丨丨　又李夀载记敏而好学丨丨豁然】
　　雅规【呉志周瑜传注初曹公闻瑜年少有美才谓可防説动也乃宻下扬州遣九江蒋干往见瑜干有仪容以才辩见称独歩江淮之间莫与为对乃布衣葛巾自托私行诣瑜瑜出迎之立谓干曰子翼良苦逺渉江湖为曹氏作说客耶干曰吾与足下州里中间别隔遥闻芳烈故来叙濶幷观丨丨而云说客无乃逆诈乎】雅体【北史文苑传序炀帝初习艺文无非轻侧暨乎即位一变其体与越公书建东都诏冬至受朝诗及拟饮马长城窟并存丨丨归于典制　陆倕以诗代书别后寄赠京邑僚友率更爱丨丨体弱思自强】雅望【世説魏武将见匈奴使自以形陋不足雄逺国使崔季珪代帝自捉刀立床头既毕令间谍问曰魏王何如匈奴使答曰魏王丨丨非常然床头捉刀人此乃英雄也　杜甫故司徒李光弼诗丨丨与英姿恻怆槐里接　马戴赠祠部令狐郎中诗官初执宪称雄才省转为郎丨丨推】
　　雅才【杜甫题衡山县文宣王庙新学堂呈陆宰诗是以资丨丨涣然立新意】
　　雅裁【梁武帝请徴补谢朏何表文宗儒肆互居其长清规丨丨兼擅其美】
　　雅信【汉书杜钦传范睢起徒歩由异国无丨丨开一朝之説而穰侯就封】
　　雅直【魏志王修传注修一子名仪字朱表髙亮丨丨】
　　雅正【后汉书舆服志汉兴文学既缺时亦草创承秦之制后稍改定参稽六经近于丨丨　南史张种传种少恬静居处丨丨傍无造请　庾信周大将军闻喜公柳霞墓志铭进止端详神情丨丨】
　　雅训【隋书炀帝纪朕嗣膺景业旁求丨丨有一益钦若令典　刘歆与扬雄求方言书歆虽不遘过庭亦克识先君丨丨　王粲儒吏论吏服丨丨儒通文法　沈约齐明帝諡议临朝引领思隆丨丨】雅谈【晋书慕容皝载记安枕逍遥丨丨卒嵗　又遂初堂书目有秘阁丨丨】
　　雅论【潘尼戴侍中铭丨丨博逸藻波腾　杜甫奉送王信州崟北归诗故人持丨丨絶塞豁穷愁　元稹答姨兄胡灵之见寄诗逸杰雄姿迥皇王丨丨评】
　　雅言【论语子所丨丨诗书执礼皆丨丨也　诸葛亮出师表陛下亦宜自谋以谘诹善道察纳丨丨】雅告【徐陵报尹义尚书言寻丨丨所及缧囚】
　　雅虑【蜀志马良传夫变用丨丨审贵垂明于以简才宜适其时　呉志陆逊传注臣松之以为边将为害盖其常事使逯式得罪代者亦复如之自非狡焉思肆将成大患自足亏损丨丨尚为小诈哉】
　　雅思【欧阳修诗善政已成多丨丨寄诗宜逐驿筒来】
　　雅文【汉书王嘉传廷尉梁相尚书令鞫谭仆射宗伯鳯制诏免相等皆为庶人后数月大赦嘉奏封事荐相等明习治狱相计谋深沉谭颇知丨丨凤经明行修圣主有计功除过臣窃为朝廷惜此三人　富弼定州阅古堂诗序公丨丨杰武自当视乎古人】
　　雅典【梁肃祭独孤常州文微言丨丨断而不续】
　　雅诰【书序丨丨奥义其归一揆　晋书儒林传赞丨丨弗沦微言复显　宋书裴松之传逺猷形于丨丨惠训播乎遐陬】
　　雅秀【宋史李建中传建中性简静风神丨丨恬于荣利】
　　雅妙【乐苑羽调有柘枝曲商调有屈柘枝此舞因曲为名用二女童帽施金铃抃转有声其来也于二莲花中藏花坼而后见对舞相占实舞中丨丨者也】
　　雅洁【元史戴表元传其文清深丨丨化陈腐为神竒】
　　雅宜【苏轼和王巩诗丨丨驩兜放颇讶虞舜陟】
　　雅好【魏志司马朗传虽在军旅常麤衣恶食俭以率下丨丨人伦典籍　宋之问奉勅从太平公主游九龙潭寻安平王宴别序属圣主之能仁遂贤王之丨丨】
　　雅艳【韩维惜酴醿诗天意再三珍丨丨花中最后吐竒香】
　　雅致【魏书刘芳传髙祖见殷比干墓怆然悼懐为文以吊之芳为注觧表上之诏曰览卿注殊为富博但文非屈宋理慙张贾既有丨丨便可付之集书】
　　雅操【晋书山涛传迁尚书吏部郎文帝与涛书曰足下在事清明丨丨迈时念多所乏今致钱二百万谷二百斛　又忠义传序是以陨节苟合其宜义夫岂吝其没捐躯若得其所烈士不爱其存故能守铁石之深衷厉松筠之丨丨】
　　雅兴【梁昭明太子夹钟二月啓寻五柳之先生琴尊丨丨谒孤松之君子鸾凤腾翩　权徳舆韦賔客宅与诸博士宴集诗簪组欢言久琴壶丨丨长　朱湾重阳日陪韦卿防诗清规沈侯事丨丨谢公题】雅瑞【释氏通鉴唐景法师卒于紫陌河深滢之内三日后所沉之处返成沙坟道俗异其丨丨】雅懿【文心雕龙孟坚丨丨故裁宻而思靡平子淹通故虑周而藻宻】
　　雅贶【后汉书臧洪传前者不遗比辱丨丨叙述祸福公私切至】
　　雅胜【晋书殷浩传其故吏顾悦之上疏讼浩曰伏见故中军将军扬州刺史殷浩体徳沉粹识理淹长风流丨丨声盖当时】
　　雅赡【晋书皇甫谧挚虞束晳王接传论挚虞束晳等并详览载籍多识旧章奏议可观文词丨丨可谓博闻之士也　北史顔之仪传博渉羣书好为词赋尝献梁元帝荆州颂辞致丨丨】
　　雅粹【辍耕録卢疎斋文章宗防云宋文章家尤多老欧之丨丨老苏之苍劲长公之神俊而古作甚不多见】
　　雅丽【南史陆慧晓传三子僚任倕并有美名时人谓之三陆初授慧晓兖州三子依次第各作一让表辞并丨丨时人叹服　北史李顺传子希宗性寛和仪貌丨丨有才学　杨基忆左掖千叶桃花诗旁虽浅淡正复浓丨丨称月闲宜风】
　　雅壮【图画见闻志王摩诘少以词学知名有髙致蓝田南置别业以水木琴书自娱善画山水人物笔踪丨丨体渉古今】
　　雅奥【陈造诗丨丨三百篇】
　　雅似【荀子此夫文而不采者与简然易知而致有理者与君子所敬而小人所不者与性不得则若禽兽性得之则甚丨丨者与】
　　雅驯【史记五帝纪赞学者多称五帝尚矣然尚书独载尧以来而百家言黄帝其文不丨丨荐绅先生难言之】
　　雅敬【蜀志蒋琬传先主至广都见琬众事不理将加罪戮诸葛亮请曰琬社稷之噐非百里才也愿主公重加察之先主丨丨亮乃不加罪】
　　雅州【唐书地理志丨丨卢山郡】
　　雅臣【唐明皇端午三殿宴羣臣探得神字诗方殿临华节圆宫宴丨丨】
　　雅士【魏志邢颙传少秉髙节元静澹泊言少理多真丨丨也】
　　雅儒【荀子有俗人者有俗儒者有丨丨者有大儒者】
　　雅子【论衡夫田婴俗父而田文丨丨也婴信忌不实义文信命不避讳】
　　雅女【江淹扇上防画赋临淄之丨丨宋郑之妙工】
　　雅徒【论衡自纪篇充为人清重游必择友不好苟交所友位虽卑微年虽幼稚行苟离俗必与之友好杰友丨丨不泛结俗材】
　　雅友【三余赘笔曽端伯以茉莉为丨丨张敏叔以茉莉为逺客】
　　雅客【三柳轩杂识水仙为丨丨】
　　雅人【晋书王凝之妻谢氏传叔父安尝问毛诗何句最佳道蕴称吉甫作诵穆如清风仲山甫永懐以慰其心安谓有丨丨深致　抱朴子不枉尺以直寻不降辱以苟命者丨丨也】
　　雅材【汉书礼乐志是时河间献王有丨丨亦以为治道非礼乐不成因献所集雅乐天子下大乐官常存肄之　后汉书周荣传诸郎多文俗吏鲜有丨丨】
　　雅乐【孟子恶郑声恐其乱丨丨也　汉书礼乐志见上又河间献王传武帝时献王来朝献丨丨对三雍宫及诏防所问三十余事　唐书窦璡传璡有巧思工书武徳中与太常少卿祖孝孙受诏定丨丨正钟律世说荀勗善觧音声时论谓之闇觧遂调律吕正丨丨每至正防殿庭作乐自调宫商无不谐韵】
　　雅噐【礼记讯疾以雅疏雅谓乐噐名舞者讯疾奏此丨丨以节之　隋书音乐志晋氏不纲魏图将覇道武克中山太武平统万或得其宫悬或收其古乐于时经营是迫丨丨斯寝　宋史乐志李照自造苇籥清管箫管清笛大笙大竽宫琴宫瑟大阮大籍凡十一种永备丨丨】
　　雅声【汉书礼乐志杂变并防丨丨逺姚　宋玉髙唐赋防大弦而丨丨流　李峤舞诗仪凤谐清曲囘鸾应丨丨】
　　雅音【李峤箫诗虞舜调清管王褒赋丨丨　权徳舆奉和崔评事寄外孙刘同州幷呈杜賔客许给事王侍即昆弟杨少尹李侍御幷见寄之作藻思成采章丨丨闻皦绎】
　　雅吹【后汉书桓荣传车驾幸太学防诸博士论难于前荣被服儒衣温恭有蕴借辩明经义每以礼让相厌不以辞长胜人儒者莫之及特加赏赐又诏诸生丨丨击磬尽日乃罢　令狐峘释奠日国学观礼闻雅颂诗颂歌清晓听丨丨度风闻】
　　雅韵【李商隐髙松诗有风传丨丨无雪试幽姿】
　　雅调【宋书乐志迁善自丨丨成化由清均　张蒙晓过南宫闻太常清乐诗丨丨乗清晓飞声向逺空朱湾筝柱子诗知音如见赏丨丨为君传】
　　雅颂【论语丨丨各得其所】
　　雅南【诗以丨以丨以籥不僭】
　　雅寅【萧子云梁三朝雅乐歌摐夷则奏丨丨衮衣曜玉帛陈】
