<!-- { "loadSidebar": true } -->
　　两得【晋书束晳传时欲广农晳上议曰昔魏氏徙三郡人在阳平顿丘界今者繁盛合五六千家二郡田地逼狭谓可徙迁西州以充邉土赐其十年之复以慰重迁之情一举丨丨外实内寛增广穷人之业以辟西郊之田此又农事之大益也　唐书叚平仲传赞圣王屈己从谏君臣丨丨其美知道之本欤　五代史唐庄宗纪见一举下　宋史蔡元定传谪道州州县捕元定甚急元定闻命不辞家即就道熹与从游者数百人饯别萧寺中坐客兴叹有泣下者熹防视元定不异平时因喟然曰朋友相爱之情季通不挫之志可谓丨丨矣韩愈送水陆运使韩侍御归所治序其冬来朝请曰得益开田四千顷则尽可以给塞下五城矣田五千顷】
　　【法当用人七千臣令吏于无事时督习弓矢为战守备因可以制虏庶几所谓兵农兼事务一而丨丨者也】两失【陈书姚察传尚书令江总与察尤笃厚善每有制作必先以简察然后施用总为詹事时常制登宫城五百字诗当时副君及徐陵以下诸名贤并同此作徐公后谓江曰我所和弟五十韵寄弟集内及江编次文章无复察所和本述徐此意谓察曰髙才硕学庶光拙文今湏公所和五百字用偶徐侯章也察谦逊未付江曰若不得公此制仆诗亦湏弃本复乖徐公所寄岂得见令丨丨察不获已乃写本付之　唐书令狐德棻传王任德霸任刑夏殷周纯用德而王秦専刑而霸至汉杂用之魏晋以降王霸丨丨　又孟简传见一反下宋史夏国传庆厯四年始上誓表言丨丨和好遂历七年立誓自今愿藏明府其前日所掠将校民户各不】
　　【复还自此有邉人逃亡亦毋得袭逐李白长歌行富贵与神仙蹉跎成丨丨】
　　两置【唐书温庭筠传归江东令狐绹方镇淮南庭筠怨居中时不为助力过府不肯谒丐钱扬子院夜醉为逻卒击折其齿诉于绹绹为劾吏吏具道其汚行绹丨丨之】
　　两布【庾信司马裔神道碑遣奠双设铭旌丨丨】
　　两成【商子夫秦之所患者兴兵而伐则国家贫安居而农则敌息此王所不能丨丨也　吕览见两刑下】两可【晋书鲁胜传是有不是可有不可是名丨丨　温庭筠上宰相啓性禀半痴机无丨丨　僧道潜寄伯言明发诗见三多下】
　　两至【宋史乐志乾道后北使每嵗丨丨亦用乐但呼市人使之不置教坊止令修内司先两旬教习　卢肇海潮赋廻鸟于丨丨曾不愆乎度程　范镇大报天赋鱼马丨丨道出东西之海　栖霞诗楚树七回凋旧叶江人丨丨宿秋风　又崔立之丨丨郊坛有司书云物赋稽大明于北陆郊上元于丨丨】
　　两善【唐书郭子仪传见一芥下】
　　两利【战国防张仪为秦破从连横説楚王曰凡天下强国非秦而楚非楚而秦两国敌侔交争其势不丨丨　史记淮隂侯传蒯通曰诚能聼臣之计莫若丨丨而俱存之三分天下鼎足而居其势莫敢先动　司马法两心交定丨丨若一】
　　两害【汉书赵充国传见一难下　五代史唐家人传论呜呼无父乌生无君乌以为生而世之言曰为忠孝者不两全夫岂然哉君父人伦之大本忠孝臣子之大节岂其不相为用而又相害者乎抑私与义而已耳盖以其私则丨丨以其义则两得】
　　两盛【左传楚郏敖即位王子围为令尹郑行人子羽曰是谓不宜必代之昌松柏之下其草不殖注言楚君弱令尹强物不丨丨新论名不丨丨事不俱美】
　　两茂【北史裴叔业等传论裴叔业夏侯道迁体运知机翻然鹊起举地而来功诚丨丨其以大啓茅赋兼列旄旟固其宜矣】
　　两精【吕览见两分下】
　　两便【汉书沟洫志注无产业之人端居无为及发行力役俱湏衣食今县官给其衣食使修治河水是为公私丨丨也　宋史兵志中书谓官飬一马以中价率之为钱二十七千募民牧飬可省杂费八万余緍计前二年官马死倍于保甲马而保甲有马可以习战御盗公私丨丨】
　　两备【宋史律厯志自汉太初后至唐开元治厯之初凡八百年间悉无更易今虽测验与旧不同亦嵗月未乆新厯丨丨其数如淳风从旧之意　鹖冠子费仲恶来者可谓知心矣而不知事比干子胥者可谓知事矣而不知心圣人者必丨丨而后能究一世】
　　两加【宋史职官志自干德四年诏定告身绫纸褾轴其制阙畧咸平景德中丨丨润泽至皇祐始备】两赐【宋史王承衎传咸平中丨丨川峡传诏慰抚官吏经畧蛮洞连知延代并三州皆兼兵马铃辖】两誉【战国防燕王谓苏代曰寡人甚不喜訑者言也苏代对曰周地贱媒为其丨丨也之男家曰女美之女家曰男美然而周之俗不自为取妻】
　　两奉【元史成宗纪命妙慈济大师江浙释教总统补陀僧一山赍诏使日本诏曰有司奏陈向者世祖皇帝常遣补陀禅僧如智及王积翁等丨丨玺书通好日本咸以中途有阻而还爰自朕临御以来绥懐诸国薄海内外靡有遐遗日本之好宜复通问今如智已老补陀僧一山道行素髙可令往谕附商舶以行庶可必达】
　　两报【新论昔呉起相楚贵族攻之起欲讨讐而插矢王尸阳虎在围鲁人出之虎欲报徳而伤之以戈谋不斯湏而讐德丨丨其智可谓应时而知矣　独及送李賔客荆南迎亲诗君亲丨丨遂不敢议伤离】两济【晋书阮种传帝延羣士庭以问之诏曰中间多事未得宁静思以省息烦务令百姓不失其所若人有所患苦者有宜损益使公私丨丨者委曲陈之】
　　两优【宋史孝宗纪淳熙六年冬十月丙申诏太学丨丨释褐与殿试第二人恩例　又选举志元丰旧制内舍生校定分优平二等优等再赴舍试又入优则谓之丨丨释褐中选者即命以京秩除学官】两竞【周书宇文防传若令迭争尺寸丨丨锥刀瓦震长平则赵分为二兵出函谷则韩裂为三安得犹全谓无损益　唐书金仙公主传金仙公主太极元年与玉真公主皆为道士筑观京师以方士史崇元为师羣浮屠疾之以钱数十万赂狂人谦冐入承天门升太极殿自称天子有司执之辞曰崇元使我来诏流岭南且敕浮屠方士无丨丨太平败崇元伏诛】
　　两见【苏轼次韵顔长道傅倅诗丨丨黄花埽落英南山山寺遍题名】
　　两闻【顾况鄱阳大云寺一公房诗欲知相去近钟鼓丨丨声】
　　两视【荀子目不丨丨而明耳不两聼而聪　名画记翟院深少为本郡伶官一日府防院深击鼓忘其节奏太守面诘之乃曰院深虽贱品天与之性好画山水向击鼓次偶见云耸竒峯堪为画范难明丨丨忽乱五声太守嘉而释之】
　　两聼【荀子见上】
　　两拜【隋书西突厥传发大隋之兵资北蕃之众左提右挈以击可汗死亡则无日矣奈何惜丨丨之礼剿慈母之命恡一句称臣丧匃奴国也　宋史礼志宰臣亲王以下并宰执分班舍人引入其契丹使缀亲王班入舍人通某甲以下唱喏班首奏圣躬万福喝各就坐丨丨随呼万嵗喝就防分班引上殿　储光羲献郑州宋史君文诗见三居下　宋之问景龙四年春祠海诗见三入下】
　　两郊【齐书礼志今南北丨丨同用元牲又明堂宗庙社稷俱用赤有违昔典】
　　两祭【唐书沈伯仪传见一神下】
　　两奠【谢庄孝武宣贵妃诔见双輴下】
　　两祀【齐书礼志国子助教徐景嵩议伏寻三礼天地丨丨南北二郊但明祭取牺牲器用陶匏不载人君偃处之仪】
　　两配【齐书礼志见双祀下　又汉文以髙祖配防畤至武帝立明堂复以髙祖配食一人丨丨有乖圣典唐书沈伯仪传虞夏退颛顼郊喾殷舍契郊防去取违舛惟周得礼之序至明堂始丨丨焉文王上配五帝】
　　【武王下配五神别父子也】
　　两祔【唐书韦公肃传古诸侯一娶九女故庙无二嫡自秦以来有再娶前娶后继皆嫡也丨丨无嫌】两叠【唐书骠传字舞毕舞者十六人为四列又舞辟四门之舞遽舞入徧丨丨与鼓吹合节进舞三退舞三以象三才三统　又朱子次韵择之铅山道中诗诵君丨丨思亲句也信从来取友端】
　　两涂【齐书孔稚珪传伏愿察丨丨之利害检二字之多少圣照元省灼然可断　宋史选举志隆兴二年廷臣上言谓国朝视文武为一体故有武臣以文学换授文资文臣以才畧智谋换右职当邉寄者盖文武丨丨情本参商若文臣总干戎事不换武阶则终以气习相忌有不乐从者矣　白居易咏懐诗髙人乐丘园中人慕官职一事尚难成丨丨安可得】
　　两卜【蘓轼王晋卿示诗欲夺海石诗一篇独异论三占从丨丨】
　　两忘【庄子与其誉尧而非桀不如丨丨而闭其所誉莲社髙贤传周续之曰心驰魏阙者以江湖为桎梏情致丨丨者市朝亦岩穴耳　卧逰录李白一夕乗兴踏月西入酒家不觉人物丨丨身在世外　梁武帝连珠道归于兼济至德由乎丨丨　骆賔王在江南赠宋之问诗揆拙迷三省劳生昧丨丨　白居易分司洛中多暇数与诸客宴游醉后狂吟偶成十韵诗性与时相逺身将世丨丨　独孤及水亭独酌诗言筌暂丨丨霞月祗相新　苏轼和章七出守湖州诗功名谁使连三防身世何缘得丨丨　倪瓒聼袁员外弹琴诗丨丨与手流泉松吹身　方防杂兴诗足履丨丨便不借人琴俱隐付无弦　周昂家园诗花鸟成相识琴书副丨丨】
　　两幸【宋史选举志度宗咸淳二年正月幸太学谒先圣礼成推恩三学前廊与免省试内舍上舍及己免省试者与升甲起居学生与泛免一次内该曾经丨丨人与补上州文学】
　　两喜【庄子夫丨丨必多溢美之言两怒必多溢恶之言】
　　两怒【庄子传两喜丨丨之言天下之难者也】
　　两有【战国防蘓秦説赵王曰夫割地效实五霸之所以覆军禽将而求也封侯贵戚汤武之所以放杀而争也今大王垂拱而丨丨之是臣之所以为大王愿也】
　　两无【金丹金碧古文有无互相制上有青龙居丨丨宗一有灵化妙难窥】
　　两幻【陆游记梦诗河倾斗落三传漏雾散云归丨丨身】
　　两进【唐书陆贽传论君子小人不丨丨邪谄得君则正士危何言訾耶　荀子君子丨丨小人两废　崔湜塞垣行是时军丨丨东拒复西敌】
　　两退【左传乃皆出战交绥注古名退军为绥秦晋志未能坚战兵未至争而丨丨故曰交绥】两胜【六韬兵不丨丨亦不两败】
　　两败【后汉书王霸传帝使霸与马武东讨周建武恃霸之援战不力为建所败奔过霸营大呼求救霸曰贼兵盛出必丨丨乃闭营坚壁】
　　两困【五代史葛从周传太祖遣从周攻刘守文于沧州以蒋晖监其军守文求救于其父仁恭仁恭以燕兵救之晖语诸将曰不可迎战宜纵其入城聚食仓廪使丨丨而后取之】
　　两守【易林疾贫王孙北极无辉禄命苦薄丨丨孤门】
　　两劾【汉书严延年传见两髙下】
　　两免【魏书静帝纪诏百官举士举不称才者丨丨之】
　　两赦【宋史刑法志熙宁七年二月帝以旱欲降赦时已丨丨王安石曰汤旱以六事自责曰政事不节与若一嵗三赦是政不节矣非所以弭灾也乃止】
　　两黜【唐书李义府传初杜正伦为黄门侍郎义府才典仪及同辅政正伦恃先进不相下密与中书侍郎李友益图去义府反为所诬交讼帝前帝丨丨之】
　　两谪【宋史邹浩传初浩除谏官恐贻亲忧欲固辞母张氏曰汝能报国无愧于公论吾顾何忧及浩丨丨岭表不易初意】
