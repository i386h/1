<!-- { "loadSidebar": true } -->
　　晨镬【舒頔暮秋诗湿薪炊午庖生稻炒丨丨】
　　晨馌【孔武仲汴河诗鸣弓击柝惊夜盗掘茹捞鰕佐丨丨】
　　晨策【韦应物再游龙门懐旧侣诗两山郁相对丨丨方上干　又寄詶李博士永寜主簿叔防见待诗丨丨已云整当同林下期】
　　晨俎【陆游春草诗不知马兰入丨丨何似燕麦揺春风】
　　晨鉢【陆游春晚诗僧分丨丨笋客共午瓯茶　又小园诗餐酪供丨丨葅芹荐晚樽　周权赠曙嵓上人诗夜龛猫占卧丨丨鹤分餐】
　　晨钟【杜甫游龙门奉先寺诗欲觉闻丨丨令人发深省又船下夔州郭宿雨湿不得上岸诗丨丨云外湿胜地石塘烟　刘禹锡阙下待传防诗禁漏丨丨声欲絶旌旗组绶影相交　姚合送无可上人游邉诗春雪离京厚丨丨近塞迟　温庭筠题望苑驿诗景阳寒井人难到长乐丨丨鸟自知　方干滁上懐周贺诗见寒韵下　李山甫夜吟终篇浑不寐危坐到丨丨韦应物答畅参军诗髙树起栖鸦丨丨满皇州】晨鼓【张渊观象赋序见夕暵下　鲍照初发新渚诗戾旦风力遒嘈嘈丨丨鸣　陈与义雨诗听雨披夜襟冲雨踏丨丨】
　　晨磬【方干桐庐江阁诗白云野寺凌丨丨江树孤村遥夜砧】
　　晨命【云笈七籖太上大道君次乗六景之舆驾三素緑云诣具谓耶渠初黙天见玉清始元虚皇太霄君受合晖丨丨隠符】
　　晨书【徐陵玉台新咏序往世名篇当今巧制分诸麟阁散在鸿都不借篇章无由披览于是燃脂暝写弄墨丨丨撰録艳歌分为十卷】
　　晨炉【吕温药师如来绣像讃见夕炬下】
　　晨香【刘长卿送宣尊师醮毕归越诗丨丨长日在夜磬满山闻】
　　晨梵【僧妙声赏静轩诗香飘丨丨合花落暮禅余】
　　晨灯【云笈七籖丨丨者玉真天中眀气之光洞照于三元之台也若能存雌一于夙夜诵洞章以万变者合变于三素之气得形于丨丨之光则人无哭兆终身不亡矣　陆倕天光寺碑法云旦聚则浸润被乎重沙慧日丨丨则晖光烛于有顷】
　　晨釭【白居易新秋晓兴诗丨丨耿残焰宿阁吟防香】
　　晨箭【苏轼再和次韵曽子开从驾诗不闻宫漏催丨丨但觉檐隂转古槐】
　　晨旗【李咸用煌煌京洛行歌钟沸激香尘散丨丨隠隠罗轩冕】
　　晨斾【王安石寄曽子固诗见暮火下】
　　晨缨【亦作婴武帝内传王母上殿东向坐着黄金褡防文采鲜眀光仪淑穆带灵飞大绶腰佩分景之剑头上太华髻戴太真丨丨之冠履璚凤文之舄视之可年三十许修短得中天姿掩蔼容顔絶世真灵人也梁武帝玉曲交带要分影大华冠丨丨】
　　晨服【陆机辩亡论齐民免干戈之患戎马无丨丨之虞而帝业固矣　又周伯琦纪行诗丨丨増緜纩寒郷贵稻粱】
　　晨装【张万顷送裴少府诗见夕膳下　韦应物詶元伟过洛阳夜燕诗丨丨复当行寥落星已稀　刘长卿送顾长诗丨丨林月在野饭浦沙寒　皇甫曽送商州杜中丞诗见夕拜下　白居易江南喜逢萧九彻因话长安旧游戏赠诗离筵开夕宴别骑促丨丨】
　　晨梳【陆游自警诗堕发满丨丨荒畦入晚鉏】
　　晨漱【庾阐游仙诗丨丨水玉心元故能灵化自然】
　　晨洗【周昂闻蝉诗迥露増丨丨清风借晚携】
　　晨沐【卢思道孤鸿赋见夕息下】
　　晨粥【苏轼过汤市得豌豆大麦粥诗逆旅唱丨丨行庖得时珍　陆游寺居夙兴诗丨丨香满堂粱肉坐可憎　虞集次韵国子监同官诗乞米西邻丨有丨留家南国暑无绡】
　　晨饭【宋史陈规传乌珠至亲循城责诸酋用兵之失众跪曰南兵非昔比乌珠下令丨丨府庭且折箭为誓并兵十余万攻城　陆游村居杂兴诗丨丨炊稊米宵行防豆防】
　　晨食【宋史王赡传使总管王愍统军而以赡副赡为前锋度河先下陇朱黒城忌愍分其功绐之曰丨丨毕乃发愍信之夜半赡忽传发平眀入邈川据府库径上防书不以白军府　易林楚享丨丨韩子低头　洛阳伽蓝记临淮王彧性爱林泉又重賔客丨丨南馆夜游后园】
　　晨餐【束晳补亡诗见夕膳下　韦应物送张侍御袐书江左觐省诗丨丨亦可荐名利欲何如　姚合寄黙然上人诗丨丨夜复眠日与月相连】
　　晨饮【宋史乐志见夕膳下　沈约齐安陆昭王碑邑居不闻夜吠之犬牧人不覩丨丨之羊】晨醉【陆游诗酒诗酒隠凌丨丨诗狂彻旦歌】
　　晨膳【宋史髙登传登事其母至孝舟行至封康时间阻风方念无以奉丨丨怱有白鱼举于前】晨斋【法照送无着禅师归新罗诗夜宿依云色丨丨就水声　齐已题真州精舍诗丨丨来海客夜磬到渔家】
　　晨羞【束晳补亡诗馨尔夕膳洁尔丨丨　李咸用和吴处士题村叟壁诗见秋果下】
　　晨汲【苏轼和归去来兮辞治废井以丨丨滃百泉之夜还】
　　晨烹【陆游杂感诗丨丨山蔬羙午漱石泉洁　又杂赋诗地炉夜爇麻防煗瓦鬴丨丨豆粥香】晨爨【齐已荆渚病中因思匡庐诗防烟动丨丨细雨滋园蔬　梅尧臣持国遗食诗丨丨不暖釡朝饭亦辍】
　　晨炊【史记淮隂侯传常数从其下乡南昌亭长寄食数月亭长妻患之乃丨丨蓐食食时信往不为具食信亦知其意怒竟絶去　宋史刘沪传郑戬行边沪遂召道斯纳及其酋属来献结恭硕啰鲁罗干地愿为属户戬即令沪将兵往受地既至而氐情中变聚兵数万合围夜纵火呼啸期尽杀官军沪兵才千人前后数百里无援沪坚卧因令丨丨缓食坐胡牀指挥进退一战氐溃　王维游大理韦卿城南别业诗雕胡先丨丨庖脍亦云至　杜甫行官张望补稻畦水归诗玉粒足丨丨红鲜任霞散　又石壕吏诗急应河阳役犹得备丨丨　朱子次韵雪后书事诗晴烟袅袅弄丨丨雪屋流澌未觉迟】
　　晨燎【后汉书祭祀志丨丨祭天于泰山下南方羣神皆从用乐如南郊】
　　晨事【韩愈南海神庙碑至州之眀年将夏祝册自京师至吏以时告公乃斋祓视册誓羣有司曰册有皇帝名乃上所自署其文曰嗣天子某谨遣官某敬祭其恭且严如是敢有不承眀日吾将宿庙下以供丨丨】晨祼【唐书礼乐志凡祭祀之节有六一曰卜日二曰斋戒三曰陈设四曰省牲器五曰奠玉帛宗庙之丨丨六曰进熟馈食】
　　晨轨【傅亮迎大驾诗张邴结丨丨疏董顿夕辀】
　　晨仪【齐书乐志丨丨载焕万物咸覩嘉庆三朝礼乐备举】
　　晨贺【齐书礼志漏未尽七刻羣臣入白贺未尽五刻就本位至漏尽皇帝出前殿百官上贺如汉仪礼毕罢入羣臣坐谓之丨丨画漏上三刻更出百官奉夀酒大飨作乐谓之昼防别置女乐三十人于黄帐外奏房中之歌　又江左多虞不复丨丨夜漏未尽十刻开宣阳门至平旦始开殿门昼漏上五刻皇帝乃出受贺】晨轴【戴良送人赴广信军幕诗慊慊促夜弦翩翩戒丨丨】
　　晨輼【谢庄孝武宣贵妃诔丨丨解凤晓盖俄金】
　　晨骑【韦应物晚归沣川诗已想平门路丨丨复言旋】
　　晨驾【王僧达祭顔光禄文眀发丨丨瞻庐望路　韦应物七夕诗见夕衣下】
　　晨客【李商隠冨平少侯诗当关不报侵丨丨新得佳人字莫愁】
　　晨牧【李华吊古战场文沙草丨丨河氷夜渡】
　　晨耕【苏轼过于海舶得迈寄书酒作诗逺和之皆粲然可观子由有书相庆也因用其韵并寄诸子侄诗六子丨丨箪瓢出众妇夜绩灯火共】
　　晨钓【李华寄赵侍御诗渚烟见丨丨山月闻夜舂】
　　晨渡【续博物志老人丨丨朝歌水而怯纣曰老者髓不实故晨寒因斮胫以视髓】
　　晨兴【后汉书赵壹传君学成师范缙绅归慕仰髙希骥厯年滋多旋辕兼道渴于言侍沐浴丨丨昧旦守门实望仁兄昭其悬迟　齐书陈皇后等传论后妃之徳着自风謡义起闺房而道化天下缲盆献种防非耕织佩管丨丨与子同事可以光熙阃业作俪公侯　韩诗外传黄帝即位施恵承天一道修徳惟仁是行宇内和平未见凤凰惟思其象夙寐丨丨乃召天老而问之曰凤象何如　郑刚中感雪竹赋见寒入下　阎寛松滋江北诗见夕惕下　韦应物自尚书郎出为滁州刺史诗丨丨奉早朝玉露霑华缨】
　　晨骛【李东阳东山草堂赋江颿夜发星轺丨丨】
　　晨起【庾信思旧铭序髙台已倾稷下有闻琴之泣壮士一去燕南有击筑之悲项羽之丨丨帐中李陵之徘徊岐路韩王孙之质赵楚公子之留秦无假穷秋于时悲矣　栁宗元与萧翰林俛书居蛮夷中久惯习炎毒昏眊重膇意以为常忽遇北风丨丨薄寒中体则肌革惨懔毛发萧条瞿然注视怵惕以为异意绪殆非中国人楚越间声音特异鴂舌啅噪今听之怡然不怪已与为类矣　韦应物谢栎阳令归西郊赠别诸友生诗丨丨西郊道原野分黍稷　朱子丨丨对雨诗丨丨候前障白烟眇林端】
　　晨发【栁宗元上权徳舆补阙温卷决进退啓进退无倚宵不遑寐乃访于故人而咨度之其人曰补阙权君著名逾纪行为人髙言为人信力学掞文朋侪称雄子亟拜之足以发扬对曰衷燕石而履圃带鱼目而游涨海秖取诮耳曷予补乎其人曰迹之勤者情必生焉心之恭者礼必报焉况子之文不甚鄙薄者乎茍或勤以奉之恭以下之则必勗励尔行辉耀尔能言为建瓴丨丨夕被声驰而响溢风振而草靡可使尺泽之鲵奋鳞而纵海密网之鸟举羽而翔霄子之一名何足就矣　萨都拉早发黄河诗丨丨大河上曙色满船头】晨去【汉书朱博传御史府中列柏树常有野乌数千栖宿其上丨丨暮来号曰朝夕乌】
　　晨趋【宋史乐志簮绂若云屯丨丨阊阖门侁侁罗禹防济济奉尧樽　又吴越钱俶传俶小心谨恪每丨丨行阙人未有至者俶必先至假寐以待旦上知之谓俶曰卿已中年宜避风冷自今入谒不须太早也特辍御前二大烛以赐之　杜甫故秘书少监武功苏公源眀诗丨丨阊阖内足蹋宿昔趼　韦应物詶豆卢仓曹题厍壁见示诗宴罢常分骑丨丨又比肩　包何和苗员外诗夜宿分曹阔丨丨接武欢　库狄履温南省寓直诗丨丨当及早复此戒朝车】
　　晨至【周书武帝纪保定四年十二月壬戍齐师济河丨丨洛阳诸军惊散尉迟迥率麾下数十骑扞敌得却至夜引还　宋史髙遵裕传师次庆平堡夜行丨丨野人关羌人旅拒引亲兵一鼓破之　梁元帝南岳衡山九贠馆碑杯传九醖隠沦之车丨丨堂开四扇西楹之钟夜响　韩愈送石处士序宵则沐浴戒行李载书册问道所由吿行于常所来往丨则毕丨张上东门外】
　　晨届【梁昭眀太子钟山解讲诗见宵出下】
　　晨征【齐书髙帝纪公奉辞伐罪戒旦丨丨兵车始交氛祲时荡　又苏侃传金笳夜厉羽轊丨丨干晴潭而怅泗枻松洲而悼情　赵至与嵇茂齐书鸣鸡戒旦则飘尔丨丨日薄西山则马首靡托　栁宗元送濬上人归淮南觐省序京师士众方且翘然仰大云之泽以植徳本而上人不胜顾复之恩退懐省侍之礼恳迫上乞遂无以夺由是杖锡东顾振衣丨丨　杜甫送樊二十三侍御赴汉中判官诗补阙暮征入柱史丨丨憩刘禹锡途中早发诗中庭望啓眀促促事丨丨　欧阳詹晨装行旅灯彻夜席束囊事丨丨　刘斌送刘散员同赋陈思王诗得好鸟鸣髙枝诗安知背飞逺拂雾独丨丨　戴良和沈休文防溪八咏诗丨丨听晓鸿鸿飞何处所】
