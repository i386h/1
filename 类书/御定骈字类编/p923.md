<!-- { "loadSidebar": true } -->
　　三钱【史记越世家庄生入见楚王言某星宿某此则害于楚楚王素信庄生曰今为奈何庄生曰独以徳为可以除之楚王曰生休矣寡人将行之乃使使者封丨丨之府楚贵人惊告朱公长男曰王且赦曰何以也曰每王且赦常封丨丨之府注虞夏商周金币三等或赤或白或黄黄为上币铜钱为下币王且赦常封丨丨之府者钱币至重虑人或逆知有赦盗窃之所以封钱府备盗窃也　三辅决録安陵清者有项仲山饮马渭水每投丨丨　賔退録唐太宗时米斗丨丨后世以为美谈天监四年米斛三十钱唐元和六年天下米斗有直二钱者　齐东野语贾师宪生辰陆景师甘州云满清平世界庆秋成看看斗米丨丨论从来活国论功第一无过丰年　任昉答陆倕知己赋不一饭以忘过每丨丨以投渭　吴均咏懐诗见二顷下　骆賔王海曲书情诗江涛让双璧渭水掷丨丨　许目卿浙中饥甚六月一雨颇慰诗贞观丨丨谁复识拥衣数起望台堦李俊民跋鲁直帖诗见一幅下】
　　三珠【唐书王助传初勔勮勃皆着才名故杜易简称丨丨树　博物志丨丨树生赤水之上　郭璞丨丨树赞丨丨所生赤水之际　卢思道辽阳山寺愿文峰罗羣玉鹫头之状非美树列丨丨鸡足之形可陋　江总永阳王斋后山亭铭开荣九畹结秀丨丨　庾阐扬都赋林蔚八桂之丛色燿丨丨之华　吴淑事类赋见丨丨于赤水植五柞于汉宫　吴均采药大布山诗丨丨始结荄綘叶凌朱台　褚澐咏柰诗谁谓重丨丨终焉竞八桂　程俱古钓台歌投竿百辖何足道直拂丨丨挂瑶草　又五代史刘延朗传有瞽者张蒙自言事太白山神神魏崔浩也其言吉凶无不中暠素信之尝引蒙见帝闻其语声惊曰此非人臣也暠使蒙问于神神传语曰丨丨并一珠驴马没人驱岁中甲庚午中兴戊己土暠不晓其义使问蒙蒙曰神言如此我能传之不能解也帝即以蒙为馆驿廵官　元史兵志万戸千戸百戸分上中下万戸佩金虎符符铁为伏虎形首为明珠而有丨丨二珠一珠之别千戸金符百戸银符又庾信伤心赋见二龙下　又萨都拉送管十班监察除广西宣慰使诗见一日下】
　　三铁【宋史王继勲传继勲有武勇在军阵常用铁鞭铁槊铁挝军中目为王丨丨】
　　三爵【诗丨丨不识矧敢多又　礼记玉藻见一爵下左传臣侍君宴过丨丨非礼也　北史齐髙祖纪少能剧饮自当大任不过丨丨　唐书归崇敬传学生谒师贽用腵脩一束酒一壶衫布一裁色如师所服师出中门延入与坐割脩斟酒丨丨止乃发箧出经抠衣前请师为说经大略　易林区脱康居慕仁入朝湛露之欢丨丨毕恩　小学绀珠丨丨献酬酢　又丨丨介爵酢爵僎爵　曹植大魏篇乐饮过丨丨朱顔暴己形白居易题周皓大夫新亭诗置醴宁丨丨加笾过八珍　又三辅黄图上林苑中有丨丨观　沈约登台望】
　　【秋月诗照曜丨丨台徘徊九华殿　薛奇童楚宫诗月悬丨丨观霜度万秋门】
　　三椀【卢仝谢孟谏议寄新茶诗丨丨捜枯肠唯有文字五千卷　苏轼汲江煎茶诗枯肠未易禁丨丨坐听荒城长短更　元好问醉后走笔诗建茶丨丨冰雪香离骚九歌日月光　耶律楚材西域从王君玉乞茶诗破梦一杯非易得捜肠丨丨不能賖】
　　三盏【宋史乐志皇帝举酒第丨丨紫芝　白居易东南行见一杯下　余靖和伯恭自造新茶诗见一枪下　元好问遣兴诗见一篇下】
　　三觞【司空曙和耿拾遗元日观早朝诗寿酒丨丨退箫韶九奏停】
　　三瓯【耶律楚材西域从王君玉乞茶诗卢仝七椀诗难得谂老丨丨梦亦賖】
　　三桮【杯杯皆同汉书朱博传博为人廉俭不好酒色游宴自微贱至富贵食不重味案上不过丨丨　贾至对酒曲一酌千愁散丨丨万事空　李白侠客行丨丨吐然诺五岳倒为轻　又月下独酌诗丨丨通大道一斗合自然　又送羽林陶将军诗万里横戈探虎穴丨丨拔劒舞龙泉　杜甫饮中八仙歌张旭丨丨草圣传脱帽露顶王公前挥毫落纸如云烟　韩愈感春诗见一生下　白居易平泉路晚归诗夜归不到应闲事热饮丨丨即是家　又醉封诗筒寄微之诗展眉只仰丨丨后代面惟凭五字中　元稹遣春诗丨丨面上热万事心中去　欧阳詹九日广陵登髙诗簪茰泛菊俯平阡饮过丨丨却惘然　张浑七老防诗诗聮六韵犹应易酒饮丨丨未觉难　陆酒乡诗丨丨闻古乐伯雅逢遗裔　苏轼发广州诗见一枕下　又恵守詹君见和复次韵诗丨丨卯困忘家事万戸春浓感国恩陆游戏作野兴诗小酌丨丨足安居一席寛　戴复古豫章巨浸呈陈幼度提干诗一饭共君烹瓠叶丨丨无处看荷花　金章宗命翰林待制朱澜侍夜宴诗见一曲下　耶律楚材过武川赠仆散令人诗闲眠白昼丨丨醉静对青松一曲琴　倪瓒懐归诗见一榻下】三握【梁元帝上忠臣传表丨丨再吐夙奉紫庭之慈春诗秋礼早丹扆之训　韩愈上宰相书愈闻周公之为辅相其急于见贤也方一食三吐其哺方一沐丨丨其髪】
　　三俎【礼记玉藻又朝服以食特牲丨丨祭肺注丨丨豕鱼腊　小学绀珠丨丨羊豕鱼腊肤】三豆【礼记乡饮酒义六十者丨丨七十者四豆八十者五豆九十者六豆所以明养老也疏六十者丨丨至九十者六豆者以其每十年加一豆非正礼故不得为笾豆偶也　又宋书五行志晋武帝咸宁二年八月中原安平上党秦郡霜害丨丨】
　　三雅【隐窟杂志阆州有丨丨池古有濬此池者得三铜器状如酒杯各有三篆曰伯雅仲雅季雅　梁昭明太子七契酒则苍梧九醖中山千日取譬湛露拟之饴蜜百味交驰丨丨间出　何逊七召丨丨陈席百味开印　张华轻薄篇丨丨来何迟耳热眼中花　庾肩吾诗方除五欲累长辞丨丨巵　于志宁宴羣公于宅诗俱裁七歩咏同倾丨丨杯　刘禹锡和汴州令狐相公诗酒每倾丨丨书能发百函　唐彦谦汉代诗饮酒阐丨丨投壶赛百娇　周必大答江西美诗饮随人量陈丨丨兴入诗情谈四娘】
　　三匙【白居易早服云母散诗见一椀下】
　　三壶【拾遗记东方朔作赤玉瓮铭曰宝云生于露坛祥风起于月馆望丨丨如盈尺视八鸿如萦带】三釡【庄子曾子再仕而心再化曰吾及亲仕丨丨而心乐后仕三千钟不洎吾心悲弟子问于仲尼曰若参者可谓无所县其罪乎曰既已县矣夫无所县者可以有哀乎彼视丨丨三千钟如观雀蚊虻相过于前也杨维桢忧释赋饥馑降丧兮艰我水菽丨丨需养兮风揺庭木　杨万里待次临漳上章丐祠诗更须丨丨】
　　【恋未放两眉开　陆游野馈诗此生不复营丨丨一饱何曾羡八珍　又对食作诗少壮已辜丨丨养飘零敢道一袍单　陈基喜王季野府判南归诗恩承闽国荣丨丨心切滦都望六飞】
　　三鼎【仪礼士昏礼期初昏陈丨丨于寝门外东方北面北上疏陈丨丨于寝门外东方北面北上者谓在乎寝门外也言东方北面是礼之正但数鼎故云北面北上则此及少牢皆是也　又士虞礼陈丨丨于门外之右北面北上设扃鼏疏扃鼏虽在丨丨之下总言其实陈一鼎讫即设之　孟子前以丨丨而后以五鼎与齐书武帝纪婚礼下达人伦攸始周官设媒氏之职国风兴及时之咏四爵内陈义不期侈丨丨外列事岂】
　　【存奢　水经注睢阳城北五六里便是汉太尉桥元墓冢东有庙即孟徳亲酹处冢列数碑光和元年主记掾李友字仲辽作碑文碑隂有右鼎文建寜三年拜司空又有中鼎文建寜四年拜司徒又有左鼎文光和元年拜太尉鼎铭文曰故臣门人相与述公之行咨度体则文徳铭于丨丨武功勒于征钺书于碑隂以昭光懿　魏文帝与钟繇五熟釡书昔有黄丨丨周之九宝咸以一体使调一味岂若斯釡五味时芳　小学绀珠丨丨黄帝作宝鼎三象天地人　又明一统志丨丨岭在浔州府城东三十里又孔稚珪为王敬则让司空表中亚丨丨外齐四岳】三脔【何逊七召丨丨甘口七葅惬目】
　　三饩【太元经一日丨丨只牛之兆肥不利注祀不可渎一日丨丨言其数也】
　　三臡【周礼醢人王举则共醢六十罋以五齐七醢七菹丨丨实之注丨丨麋鹿麇臡也】
　　三餔【列子东方有人焉曰爰旌目将有适也而饿于道孤父之盗曰丘见而下壶餐以餔之爰旌目丨丨而后能视】
　　三酒【礼记礼运澄酒在下疏澄酒在下者澄谓沈齐也酒谓丨丨事酒昔酒清酒之等稍卑之故陈在堂下也　周礼酒正辨丨丨之物　小学绀珠丨丨醙黍清　又丨丨醴酒在室醍酒在堂澄酒在下　欧阳詹明水赋首丨丨而上献掩五齐以先行　陈羽明水赋其名也合五行之徳其用也冠丨丨之功　杨汝士荐冰诗色静澄丨丨光寒肃两楹　郑谷丞相孟夏祗荐南郊诗奏歌丨丨备表敬百神柔】
　　三防【晋书舆服志九嫔及公主夫人五防世妇丨丨】
　　三翟【诗緑兮衣兮笺诸侯夫人祭服之下鞠衣为上展衣次之禒衣次之疏内司服掌王后之六服袆衣褕翟阙翟鞠衣展衣褖衣素纱注云后从王祭先王则服袆衣祀先公则服褕翟祭羣小祀则服阙翟后以丨丨为祭服夫人于其国衣服与王后同亦丨丨为祭服内司服又云辨外内命妇之服鞠衣展衣褖衣素纱注云内命妇之服鞠衣九嫔也展衣世妇也褖衣女御也郑以经称命妇之服王之三夫人与诸侯夫人名同则不在命妇之中矣故注云三夫人其阙翟以下乎自九嫔以下三等故为此次也　南史梁武帝纪后宫职司贵妃以下六宫袆褕丨丨之外皆衣不曳地】
　　三服【诗其之展也笺后妃六服之次展衣宜白疏言宜者无明文周礼之注差之以为然也内司服掌王后之六服袆衣褕翟阙翟鞠衣展衣褖衣郑司农云展衣白鞠衣黄褖衣黑元谓鞠衣黄桑服也色如麴尘象桑叶始生褖者实褖衣也男子之褖衣黑则是亦黑也六服备于此矣以下推次其色则阙翟赤防翟青袆衣元是郑以天地四方之色差次六服之文以男子之褖衣黑知妇人之褖衣亦黑褖衣上有展衣郑司农云展衣白上又有鞠衣以色如麴尘故取名焉是鞠衣黄也丨丨之色以见矣是从下依行运逆而为次惟三翟之色不明故云以下推次其色阙翟赤褕翟青袆衣元汉书元帝纪罢角抵上林宫馆希御幸者齐丨丨官注齐国旧有丨丨之官春秋冠帻为首服纨素为冬服轻绡为夏服凡三　又贡禹传故齐时丨丨官输物不过十笥方今齐丨丨官作工各数千人一岁费数钜万注丨丨官主作天子之服在齐地　又左传今晋甸侯也疏正义曰周公斥大九州广土万里制为九服邦畿方千里其外每五百里谓之一服侯甸男采衞要六服为中国夷镇蕃丨丨为夷狄　又小学绀珠丨丨韩云卿文辞李阳冰篆书韩择木八分】
　　三衣【观佛三昧海经尔时世尊于阎浮提执持丨丨告敕阿难难陀罗睺罗等五百比丘足歩大地始举足时地六种动下足之时地生宝宫　法苑珠林衣中有四一粪除衣二毳衣三纳衣四丨丨　刘禹锡送元简上人适越诗更入天台石桥去垂珠璀璨拂丨丨张希复咏宣律和尚袈裟诗共覆丨丨中夜寒披时不镇尼师坛　贾岛送去华法师诗见一鉢下　姚合送无可上人游边诗一鉢与丨丨经行逺近随　薛能送同儒大徳归柏梯寺诗京尘濯后丨丨洁山舍禅初万象安　张翥送絶宗继讲师住大雄寺诗大展丨丨古道场真人髙拱殿中央】
　　三襚【左传齐侯伐晋夷仪敝无存先登求自门出死于霤下齐侯谓夷仪人曰得敝无存以五家免乃得其尸公丨丨之与之犀轩与直盖而先归坐引者以师哭之亲推之三】
