<!-- { "loadSidebar": true } -->
　　年载【魏志陈思王植传注植数与修书修答曰不侍数日若弥丨丨　齐书褚伯玉传宁朔将军丘珍孙与僧达书曰闻褚先生出居贵舘此子灭景云栖不事王侯抗髙木食有丨丨矣自非折节好贤何以致之魏书李祥传彊宗豪族肆其侵凌逺认魏晋之家近引亲旧之验又丨丨稍久乡老所惑羣证虽多莫可取据梁昭明太子与何彻书心往形留于兹有丨丨矣曹植九愁赋旷丨丨而不回长去君兮悠逺　顔延之】
　　【秋胡诗离居殊丨丨一别阻河关】
　　年祚【晋书王沉传仆少长于孔顔之门久处于清寒之路不谓热势自共遮锢敬承明诲服我初素弹琴咏典以保丨丨伯成延陵髙节可慕】
　　年厯【唐书艺文志皇甫谧帝王代纪十卷又丨丨六卷】
　　年算【罗隐简令生日诗衔玉柄増丨丨鹤舞琼筵献夀杯】
　　年代【齐书礼志夫人伦之始莫重冠婚所以尊表成徳结欢两姓丨丨污隆古今殊则繁简之仪因时或异　唐书艺文志贾钦文古今丨丨歴一卷　宋史艺文志武密帝王丨丨録三十卷郑伯邕帝王丨丨图一卷又帝王丨丨记三卷　刘希夷蜀城懐古诗旧国有丨丨靑楼思艳妆　髙适古大梁行丨丨凄凉不可问往来唯有水东流】
　　年世【宋书孝武帝纪今或练搜训旅渉兹境闾故邑耆旧在目罕存丨丨未逺歼亡大半抚迹惟事倾慨兼着】
　　年闰【王俭答褚渊难议舍闰之议通儒所难但祥本应期屈而不遂语事则名体俱存论哀则情无异迹虽数月义实计丨丨是年之归余故宜总而苞之】
　　年所【书君奭率惟兹有陈保乂有殷故殷礼陟配天多歴丨丨　徐陵为陈主与周冡宰宇文护论边境事书梁氏以渐水东为安湘小郡宜立巴州多歴丨丨此于荆部本包分界　张衡西京赋多歴丨丨二百余朞】
　　年腊【白居易送文畅上人东游诗貌依丨丨老心到夜禅空】
　　年时【晋书范之传下官与石本无怨忌生不相识事无相干正以国体宜明不应稍计彊弱与浩丨丨邈絶世不相及无复借闻故老语其遗事耳于下官之身有何痛痒而当为之犯时干主耶　魏书寇讃传苻坚仆射韦华州里髙达虽丨丨有异恒以风味相待华为冯翊太守召为功曹　陆机梁甫吟冉冉丨丨暮迢迢天路征　髙允答宗钦诗丨丨迅迈物我俱逝】
　　年春【曹松立春诗土牛呈岁稔防燕表丨丨】
　　年夜【辇下岁时记都人至丨丨请僧道看经备酒送神帖灶马于灶上以酒糟抹于灶门之上谓醉司命】年朝【宋书吐谷浑传论若令肃慎丨丨越裳岁飨固不容以异见书取髙前防圣人谓之荒服此言盖有以也】
　　年纪【后汉书刘隆传是时天下垦田多不以实又户口丨丨互有増减十五年诏下州郡检覈其事　晋书倭人传不知正岁四节但计秋收之时以为丨丨宋书索虏传往者刘石苻姚递据三郡司马琅邪保守杨越绵绵连连绵歴丨丨　唐书艺文志李匡文两汉至唐丨丨一卷　诗话总卢家晩娶崔氏女崔有词翰结褵之后微有嫌色卢因请诗以述怀为戏崔立成曰不怨檀郎丨丨大不怨檀郎官职卑自恨妾身生较晩不见卢郎年少时　班固两都赋序神雀五鳯甘露黄龙之瑞以为丨丨　李白明堂赋序经始明堂丨丨总章　谢灵运山居赋爰暨山栖弥歴丨丨】
　　年秩【齐书武帝纪诸大夫丨丨隆重禄食殊薄岂所谓下车惟旧趋桥敬老可増俸详给见役　又刘绘传豫章王嶷与文惠太子以丨丨不同物论谓宫府有疑绘苦求外出为南康相】
　　年矢【周兴嗣千字文丨丨每催曦晖朗曜】
　　年龄【庾信歩陆逞神道碑铭丨丨俄顷风电相摧　又周大都督阳林伯长孙瑕夫人罗氏墓志铭丨丨不竞霜露先侵更无延夀之杯遂阙长生之枕】
　　年齿【后汉书顺帝纪阳嘉元年冬十一月辛卯初令郡国举孝亷限年四十以上诸生通章句文吏能牋奏乃得应选其有茂才异行若顔渊子竒不拘丨丨又任咸传骆越之民无嫁娶礼法各因淫好无适对匹不识父子之性夫妇之道延乃移书属县各使男年二十至五十女年十五至四十皆以丨丨相配其贫无礼聘令长吏以下各省奉禄以赈助之同时相娶者二千余人　又边譲传若以丨丨为嫌则顔回不得贯德行之首子竒终无理阿之功　魏志王防传青龙四年诏欲得有才智文章谋虑渊深料逺若近视昧而察筹不虚运防弗徒发端一小心清修密静干干不解志尚在公者无限丨丨勿拘贵贱卿校已上各举一人太尉司马宣王以防应选　吴志孙和传夫以天地长久而人居其间有白驹过隙之喻丨丨一暮荣华不再　又韦曜传盖闻君子耻当年而功不立疾没世而名不称故曰学如不及犹恐失之是以古之志士悼丨丨之流迈而惧名称之不立也　宋书周朗传既谓之才不宜以阶级限不应以丨丨齐　南史韦粲传粲建议推仲礼为大都督报下流众军裴之髙自以年位髙耻居其下粲乃抗言于众曰今同赴国难义在除贼所推柳司州者政以久捍边疆先为侯景所惮且士马精鋭无出其前若论位次柳在粲下语其丨丨亦少于粲直以社稷之计不得复论今日贵在将和若人心不同大事去矣裴公朝之旧德岂应复挟私以阻大计　唐书百官志蕃客请宿卫者奏状貌丨丨　韩愈举正甫自代状丨丨虽髙气力逾励　白居易答刘和州禹锡诗好相收拾为闲伴丨丨官班约略同　方干元日诗才酌屠苏问丨丨坐中惟笑鬓毛斑】
　　年貌【张説赠崔公诗朝野光尘絶榛芜丨丨秋　张九龄南还赠京师旧寮诗穷愁丨丨改寂厯尔胡为白居易对镜偶吟赠张道士抱元诗闲来对镜自思量丨丨衰残分所当】
　　年顔【白居易途中感秋诗节物行揺落丨丨坐变衰　又秋寒诗雪鬓丨丨老霜庭景气秋】年鬓【南史齐宗室子范传后为临贺王正德长史正徳迁丹阳尹复为正德信成长史领尹丞歴官十余年不出蕃府而诸弟并登显列意不能平及是为到府牋曰上蕃首僚于兹再忝河南雌伏自此重叨老少异时盛衰殊日虽佩恩宠还羞丨丨　庾信拟咏怀诗自怜才智尽空伤丨丨秋　王维初出济州别城中故人诗纵有归来日各愁丨丨侵　韦应物酬豆卢仓曹题库壁见示诗莫嗟丨丨改郎署定推先　白居易青龙寺早夏诗朝朝感时节丨丨暗蹉跎　李商隐咏怀寄秘阁旧僚诗丨丨日堪悲衡茅益自嗤　刘克庄老叹诗肘后竒书懒更开只今丨丨已相催】
　　年发【庾信答赵王啓今者遂总宪司预闻刊鼎献岁刑书既应悬法上春木铎方须徇人但丨丨已秋性灵久竭嘉石肺石无以测量舌端鼻端惟知系拥江总伤顾野王诗丨丨两如此伤心独防时】年寿【礼记文王世子我百尔九十吾与尔三焉注文王以勤忧损夀武王以安乐延年言与尔三者明传业于汝汝受而成之疏丨丨之数赋命自然不可延之寸隂不可减之晷刻文王九十七武王九十三天定之数今文王云吾与汝三者示其传基业于武王欲使武王承其所传之业此乃教戒之义训非自然之理　史记李斯传二世燕居乃召髙与谋事谓曰夫人生居世间也譬犹骋六骥过决隙也吾既已临天下矣欲悉耳目之所好穷心志之所乐以安宗庙而乐万姓长有天下终吾丨丨其道可乎　魏志管辂传弟辰谓辂曰大将军待君意厚冀当富贵乎辂长叹曰吾自知有分直耳然天与我才明不与我丨丨恐四十七八间不见女嫁儿娶妇也　南史江淹传拜中书侍郎王俭尝谓曰卿年二十五已为中书侍郎才学如此何忧不至尚书金紫所谓富贵卿自取之但问丨丨何如耳淹曰不悟明公见眷之重　素问帝曰夫道者年皆百数能有子乎岐伯曰夫道者能却老而全形身丨虽丨能生子也庄子无为则俞俞俞俞者忧患不能处丨丨长矣庾信蔡泽就唐生相赞富贵自取丨丨须期　韩愈论佛骨表汤孙太戊在位七十五年武丁在位五十九年书史不言其丨丨所极推其年数盖亦俱不减百嵗方干送何道者诗眞经与术添丨丨灵药分功入鬓毛】年德【礼记礼运合男女颁爵位必当丨丨　魏志曹爽传爽以宣王丨丨并髙恒父事之不敢专行　又华歆传注孙策击豫章先遣虞翻説歆歆葛巾迎策策谓歆曰府君丨丨名望逺近所归策年幼稚宜备子弟之礼便向歆拜　晋书应詹传疾笃与陶侃书曰今神州未夷四方多难足下丨丨并隆功名俱盛宜务建洪范虽休勿休至公至平至谦至顺即自天祐之吉无不利　南史刘之遴传除南郡太守武帝谓曰卿母丨丨并髙故令卿衣锦还乡尽荣飬之理　周书宇文护传宁都公丨丨兼茂仁孝圣慈四海归心万方注意　闻见録文潞公慕唐白乐天九老防乃集洛中卿大夫丨丨髙者为耆英防　何逊赠江长史别诗兄事兼丨丨宴交无尔汝】
　　年考【韩愈商州刺史董府君墓志太师之平汴州丨丨益髙挈持维纲鉏削荒纇纳之大和而已其囊箧细碎无所遗漏繄公之功】
　　年官【蜀志杨仪传亮平生密指以仪性狷狭意在蒋琬琬遂为尚书令益州刺史仪至拜为中军师无所统领从容而已初仪为先主尚书琬为尚书郎后虽俱为丞相叅军长史仪毎从行当其劳剧自惟丨丨先琬才能逾之于是怨愤形于声色叹咤之音发于五内时人畏其言语不节莫敢从也】
　　年力【范晔乐游应诏诗闻道虽已积丨丨互頽侵】
　　年限【魏志夏侯传中领军髙阳许允与丰亲善注魏氏春秋曰允为吏部郎选郡守明帝疑其所用非次召入将加罪允妻阮氏跣出谓曰明主可以理夺难以情求允颔之而入帝怒诘之允对曰某郡太守虽限满文书先至丨丨在后日限在前帝取事视之乃释遣出　唐书薛登传请寛丨丨以容简汰不实免官得人加赏自然见贤不隐贪禄不专矣】
　　年事【南史虞荔传帝以蔬食积久非羸疾所堪乃敕曰卿丨丨已多气力稍减方欲杖委良非克壮今给卿鱼肉不得固从所执荔终不从　杜甫重送刘十弟判官诗丨丨推兄忝人才觉弟优】
　　年位【蜀志费袆传丞相亮南征还羣寮于数十里逢迎丨丨多在袆右而亮特命袆同载由是众人莫不易观　南史陆澄传俭自以博闻多识读书过澄澄谓曰仆少来无事惟以读书为业且丨丨已髙今君少便鞅掌王务虽复一览便谙然见卷轴未必多仆】
　　年表【史记太史公自序幽厉之后周室衰微诸侯专政春秋有所不纪而谱牒经略五霸更盛衰欲睹周世相先后之意作十二诸侯丨丨第二　庾信为阎将军乞致仕表功薄赏厚因人成事恩泽丨丨常以愧心又步陆逞神道碑重总六军再择八柄考绩入于嵗成论功书之丨丨】
　　年志【齐书郁林王纪世祖慈爱曲深每加容掩冀丨丨稍改立守神器】
　　年计【宋史食货志贑饶二监新额钱四十万缗提防官赵伯瑜以为得不偿费罢鼓铸尽取木炭铜铅本钱及官吏阙额衣粮水脚之属凑为丨丨】
　　年课【宋史食货志韩綘既相建言三司总天下财赋请选官置司以天下户口人丁税赋塲务坑冶房图之类租额丨丨及一路钱谷出入之数去其重复】
　　年资【蜀志孟光传太常广汉镡承光禄勲河东裴儁等丨丨皆在光后而登据上列处光之右】年额【宋史食货志戸部言准诏诸路常平可酌三年敛散中数取一年为格嵗终较其増亏今以钱银谷帛贯石匹两定丨丨　又李仕衡传召为度支副使上言关右既弛盐禁而永兴同华耀四州犹率卖盐丨丨钱请减十之四诏悉除之】
　　年量【宋书孝武帝纪见岁用下】
　　年例【孟浩然早梅诗园中有早梅丨丨犯寒开】
