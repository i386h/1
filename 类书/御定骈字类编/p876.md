<!-- { "loadSidebar": true } -->
　　【下　沈佺期夏日都门送司马员外逸客孙员外佺北征诗复言征丨丨才名重当时　杜甫范二员外邈呉十侍御郁特枉驾阙展侍聊寄此诗暂往比邻去空闻丨丨归　韦应物路逢崔元二侍御诗一台称丨丨归路望行尘　钱起送杨杜二郎中赴蜀军诗玉洞花明不知夕星台丨丨逐王师　又和韦侍御寓直对雨诗名贯四科首班宜丨丨齐　张继赠章八元诗衰年逢丨丨亦得闷怀寛　冯伉和权载之离合诗亦曾吟鲍谢丨丨尤增价　杨巨源张郎中段员外初直翰林诗丹凤词头供丨丨金銮殿角直三清　元稹詶乐天东南行丨丨驰轩陛三英咏袴襦　苏轼诗丨丨雕零笔法空忽惊云海戏羣鸿　刘子翚分茶公美子应预为白晒之约诗梦里壶山寻丨丨不因荔子鬓丝华　范梈寄友人诗见一台下　余阙送普原理之南台御史兼简察士安诗两帏犹可对丨丨古难全　陈泰将离京师别李朝端陈伯奎二同年诗吾州丨丨真豪放白璧明珠炯相望】
　　二尊【礼记丧服四制资于事父以事母而爱同天无二日土无二王国无二君家无丨丨以一治之也故父在为母服齐衰期者见无丨丨也　北史隋文帝纪诏家丨丨母爲厌降是以父在丧母还服于期者服之正也】
　　二贵【韩非子一家丨丨事乃无功注丨丨争出命服役者不知谁从故事无功也】
　　二美【范仲淹礼义爲器赋合丨丨以同归皆能致用列五常而共久何患易盈　范鸣鹤灯蛾赋见一生下　杜甫送韦评事充同谷郡防御判官诗令侄才俊茂丨丨又何求　欧阳修詶孙延仲龙图诗已将丨丨交相胜仍枉新篇丽彩霞　苏轼游博罗香积寺诗谁言万里出无友见此丨丨喜欲狂】
　　二良【小学绀珠丨丨陆长源郑通诚　明一统志丨丨书院在安庆府治东祀汉文翁朱邑】二哲【亦作喆郭璞崃山讃卭崃峻崄其坂九折王阳逡廵王尊逞节殷有三仁汉称丨丨　应玚慜骥赋哀丨丨之殊世兮时不遘乎良造　晏殊中园赋惟丨丨之髙矩蔼千龄之信牍】
　　二幼【关尹子丨丨相好及其壮也相遇则不相识二壮相好及其老也相遇则不相识如雀鸽鹰鸠之化无昔无今】
　　二壮【关尹子见上】
　　二丽【王逢葛稚川移居图爲友生朱仲矩题诗云霞输浆石供髓丨丨精华晨夜委】
　　二絶【南史顾野王传爲临贺王府记室宣城王爲扬州刺史野王及琅邪王襃并为賔客王甚爱其才野王又善丹青王于东府起斋令野王画古贤命王襃书赞时人称爲丨丨　北史宋世轨传大理正苏珍之以平干知名寺中语曰决定嫌疑苏珍之视表见里宋世轨时人以爲寺中丨丨　宣和画谱卢楞伽尝于大慈寺画行道僧顔真卿爲之题名时号丨丨　小学绀珠丨丨伏曼容袁粲】
　　二少【南史谢览传梁武天监元年常侍坐受敕与侍中王暕爲诗答赠其文甚工乃使重作复合防帝赐诗云双文旣后进丨丨实名家岂伊尔栋隆信乃俱国华　又唐书杨收传祭天者圜钟爲宫黄钟爲角太簇爲征姑洗爲羽祭地者函钟爲宫太簇爲角姑洗爲征南吕爲羽讫不用商及丨丨盖商声刚而丨丨声下所以取其正裁其繁也　汪莘月赋丨丨分上下之两纯括晦望之囊】
　　二难【锦带书南吕八月聊因三鸟畧叙丨丨　包何和苗员外寓直中书诗朝列称多士君家有丨丨罗隐暇日感怀因寄同院呉蜕拾遗诗今日丨丨俱大夜当时三幅谩髙才　曹伯啓沅州郊行诗丨丨恨识十年迟四美岂期今日具　又左传子产曰众怒难犯专欲难成合丨丨以安国危之道也　魏志管辂传注邓飏何晏请辂爲卦辂既称引监戒晏谢之曰知几其神乎古人以爲难交踈而吐其诚今人以爲难今君一面而尽丨丨之道可谓明徳维馨诗不云乎中心藏之何日忘之也　小荀子人主患常立于丨丨之间在上而国家不治难也治国家则必勤身苦思侨情以从道是难也有难之难闇主取之无难之难明主居之　又去声魏志后妃传注明帝时卞兰见外有丨丨而帝留意于宫室常因侍从数切谏帝虽不能从犹纳其诚欵】二僞【晋书习凿齿传汉髙禀命于怀王刘氏乗毙于亡秦超丨丨以逺嗣不论近而计功考五徳于帝典不疑道于力政】
　　二隐【南史臧荣绪传初荣绪与关康之俱隐在京口时号爲丨丨　云笈七签总説星北斗九星七见丨丨其第八第九是帝皇太尊精神也】
　　二憾【左传魏锜求公族未得而怒欲败晋师请致师弗许请使许之遂往请战而还赵防求卿未得请挑战弗许请召盟许之与魏锜皆命而往郤献子曰丨丨往矣弗备必败　王起辕门射防枝赋万夫骇目不在于和容丨丨革心必资乎中俊】
　　二仙【宋史艺文志丨丨传一卷　又石延年传延年喜剧饮尝与刘潜造王氏酒楼对饮终日不交一言王氏怪其饮多以爲非常人益奉美酒殽果二人饮啖自若至夕无酒色相揖而去明日都下传王氏酒楼有丨丨来饮已乃知刘石也　水经注江水又西迳始兴县南又西入曲江县坻水注之水出浮岳山南流注于东江东江又西与利水合水出县之韶石北山南流迳韶石下石髙百仞广圎五里两石对峙相去一里小大畧均似双阙名曰韶石古老言昔丨丨人分而憩之自尔年丰弥歴一纪　黄庭内景经郁仪结璘善相保注郁仪奔日之仙结璘奔月之仙同声相应同气相求故丨丨来相保持也　明一统志丨丨坛在南雄府大庾岭上旧传刘许丨丨炼丹于此　又丨丨庙在平乐府诞山下相传五代时有谭氏二女于此修黄老术忽隐去里人异之有祷随应因立祠宋隆兴中累封夫人张奴歌歳曜毘汉后丽辰傅殷王伊余非丨丨晦迹之九方　李白感遇诗丨丨去已逺梦想空殷勤　李幼卿游烂柯山诗丨丨自围棊偶与樵夫防　薛戎游烂柯山诗丨丨行自适日月徒迁徙】
　　二真【云笈七签骨节丨丨名坚玉君字凝羽珠恒守我太仓之府五肠之口是死气之门坚玉君严固守之　薛莹访武陵道者不遇诗丨丨无问处虚度武陵溪】
　　二神【诗小序昊天有成命郊祀天地也疏按礼祭祀天地非止一事此言郊祀天地不言所祀之神但祭之于郊而天地相对唯有此丨丨耳　淮南子有丨丨混生经天营地注丨丨隂阳之神混生俱生也　黄庭经丨丨相得下玉英五藏为主肾最尊　云笈七签胎中一元白炁君名务元子字育尚生太一精魂名元归子字盛昌凡丨丨共守我五藏之上结喉之本户结喉之夲户是死气之门丨丨固密守之　春渚纪闻李右辖公素初爲吉州永丰尉夜梦丨丨赴庭一人秉牒见诉云某县境地神也被邻邑地神妄生威福侵境以动吾民民因爲大建福宇日餍牲牢之奉某之祠香火不属也以公异日当宰衡天下故敢求决于公公素爲抑邻神越疆之罪丨丨拜伏而出旣觉闻报新祠火起神座一爇而尽　杜审言七夕诗天街七襄转阁道丨丨过】
　　二观【琅嬛记大歴中有一竒童某能诗性至孝读书处供观世音两尊平明焚香礼大士为父母祝厘逾年两大士俱现形摩童顶曰汝勉终此志吾黙祐汝倐不见因名其所居室曰丨丨斋文思大进】二禅【守防国界主陀罗尼经复有九道是解脱道谓初禅丨丨三禅四禅空处识处无所有处非想非非想处灭受想定】
　　二佛【净印法门经见一滴下】
　　二僧【李幼卿游烂柯山诗石室过云外丨丨俨禅寂】
　　二灵【李乂侍宴安乐公主山庄应制诗野外初迷七圣道河边忽覩丨丨桥　刘宪奉和七夕宴两仪殿应制诗秋吹过双阙星仙动丨丨】
　　二寇【诗采薇序笺西伯命其属爲将率将戍役御西戎及北狄之难歌采薇以遣之疏其属谓南仲南仲一行并平丨丨　刘琨与丞相牋聪宜时讨勒不可纵而宰相意异所虑不同更爱茍晞冯嵩之徒而稽丨丨之诛　又与段匹防盟文旣盟之后皆尽忠竭节以剪夷丨丨】
　　二盗【唐书邓处讷传少从江西人闵顼防秋安南中和元年还道潭州逐观察使李裕召诸州戍校徇曰天下未定今与君等安防州邑以待天子命若何众称善乃推顼爲留后请诸朝僖宗方在蜀遣使者抚慰当是时抚州刺史钟传据洪州议者欲丨丨相噬即复置镇南军擢顼节度使顼悟不受命更爲检校尚书右仆射钦化军节度使以处讷爲邵州刺史　又李晟传防帝出奉天有诏召晟即日治严而孝忠以军介丨丨间倚晟爲重数止晟无西晟语众曰天子播越人臣当百舍一息义武欲止吾吾当以子爲质】
　　二乱【张道古上蜀王诗丨丨岂由明主用五危终被佞臣弹】
　　二叛【宋书武帝纪马休鲁宗阻兵内侮驱率二方连旗称乱公投袂星言斫其上畧江津之师势逾风电回斾沔川实繁震慑丨丨奔迸荆雍来苏】
　　二防【宋书索虏传平阳丨丨世连土宇拥率部落控五万东屯潼塞任质军门】
　　二俘【左传楚将取陈麦楚子问帅于大师子谷与叶公诸梁子谷曰右领差车与左师老皆相令尹司马以伐陈其可使也子髙曰帅贱民慢之惧不用命焉子谷曰观丁父鄀俘也武王以爲军师是以克州蓼服随唐大啓羣蛮彭仲爽申俘也文王以爲令尹实县申息朝陈蔡封畛于汝唯其任也何贱之有子髙曰天命不惂令尹有憾于陈天若亡之其必令尹之子是与君盍舍焉臣惧右惂与左史有丨丨之贱而无其徳也】二选【宋史职官志尚书掌文武丨丨之法而奉行其制命凡序位有品寓禄有阶列爵有等赐勲有给分任有职选官有格考其功过计其歳月辨其位秩而以序进之　又选举志两府判司两畿令掌书记支使防御团练判官丨丨】
　　二文【左传王使富辛与石张如晋请城成周天子曰天降祸于周俾我兄弟并有乱心以爲伯父忧我一二亲昵甥舅不皇啓处于今十年勤戍五年余一人无日忘之闵闵焉如农夫之望歳惧以待时伯父若肆大惠复丨丨之业弛周室之忧则余一人有大愿矣　又周文王之法曰有亡荒阅所以得天下也吾先君文王作仆区之法曰盗所隐器与盗同罪所以封汝也若以丨丨之法取之盗有所在矣　又诗琴瑟友之笺共荇莱之时乐必作疏此笺乐必作兼下钟鼓也下笺琴瑟在堂亦取此云琴瑟友之言淑女以琴瑟爲友下云钟鼓乐之共荇莱之事为钟鼓乐淑女丨丨不同者因事异而变其文　又齐谱哀公政衰纪侯谮之于周懿王使烹焉疏庄四年公羊传齐哀公烹于周纪侯谮之世家亦云纪侯谮之周烹哀公丨丨皆言周烹之耳不言懿王也　公羊传疏顔氏以爲襄公二十三年邾娄鼻我来奔传云邾娄无大夫此何以书以近书也又昭公二十七年邾娄快来奔传云邾娄无大夫此何以书以近书也丨丨不异同宜一世若分两属理似不便　齐书礼志谨寻礼传丨丨各有其义卢王两説有若合符中朝省二丘以并二郊即今之郊礼义在报天事兼祈谷旣不全以祈农何必俟夫啓蛰】
　　二武【晋书苻坚载记临太学黜陟幽明躬亲奬励罔敢勌违庶几周孔微言不由朕而坠汉之丨丨其可进乎】
　　二惇【宋史安惇传鞫邹浩事檄广东使者钟正甫摄治之于新州士大夫或千里防逮踵蹇序辰初议阅诉理书牍被祸者七八百人天下怨疾爲二蔡丨丨之謡】
　　二乔【彦周诗话杜牧之作赤壁诗云东风不与周郎便铜雀春深锁丨丨意谓赤壁不能纵火为曹公夺丨丨置之铜雀台也孙氏霸业系此一战社稷存亡生灵涂炭都不问只恐捉了丨丨可见措大不识好恶杨维桢有题丨丨观书图诗】
　　二瀛【左思魏都赋大帝之所兴作丨丨之所曾聆注秦赵同姓故曰丨丨】
