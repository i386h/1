<!-- { "loadSidebar": true } -->
　　上军【左传闵公元年晋侯作二军公将丨丨太子申生将下军赵夙御戎毕万为右以灭耿灭霍灭魏又僖公二十七年冬楚子及诸侯围宋宋公孙固如晋告急于是乎搜于被庐作三军谋元帅赵衰曰郤谷可臣亟闻其言矣说礼乐而敦诗书诗书义之府也礼乐徳之则也徳义利之本也夏书曰敷纳以言明试以功车服以庸君其试之乃使郤谷将中军郤溱佐之使狐偃将丨丨让于狐毛而佐之命赵衰为卿让于栾枝先轸使栾枝将下军先轸佐之荀林父御戎魏犨为右又僖公三十一年秋晋搜于清原作五军以御狄赵衰为卿注二十八年晋作三行今罢之更为丨下新丨又成公三年十二月甲戌晋作六军韩厥赵括巩朔韩穿荀骓赵旃皆为卿赏鞌之功也注韩厥为新中军赵括佐之巩朔为新丨丨韩穿佐之荀骓为新下军赵旃佐之晋旧自有三军今増此故为六军　晋语公使原季为卿辞曰夫三徳者偃之出也以徳纪民其章大矣不可废也使狐偃为卿曰毛之知贤于臣其齿又长毛也不在位不敢闻命乃使狐毛将丨丨狐偃佐之狐毛卒使赵衰代之辞曰城濮之役先且居之佐军也善军伐有赏善君有赏能其官有赏且居有三赏不可废也且臣之伦箕郑胥婴先都在乃使先且居将丨丨公曰赵衰三让其所让皆社稷之卫也废让是废徳也以赵衰之故搜于清原作五军使赵衰将新丨丨箕郑佐之胥婴将新下军先都佐之　后汉书何进传是时置西园八校尉以小黄门蹇硕为丨丨校尉虎贲中郎袁绍为中军校尉屯骑都尉鲍鸿为下军校尉议郎曹操为典军校尉赵融为助军校尉淳于琼为佐军校尉又有左右校尉　宋书百官志魏文帝黄初二年始置都督诸州军事或领刺史三年丨丨大将军曹眞都督中外诸军事假黄钺则总统外内诸军矣　唐书安禄山传见中军下　宋史兵志其自厢军而升禁兵禁兵而升丨丨上军而升班直者皆临轩亲阅非材勇絶伦不以应募　又建隆元年诏殿前侍卫二司各阅所掌兵拣其骁勇升为丨丨老弱怯懦置剰员以处之　陆云答吴王上将顾处防诗王谓御事谁抚丨丨　刘商送庐州贾使君拜命诗佩玉兼高位枞金阅丨丨】上兵【孙子故丨丨伐谋其次伐交其次伐兵其下攻城】
　　上民【老子圣人欲丨丨必以言下之欲先民必以身后之注处民上也】
　　上爵【史记楚世家陈轸徃见昭阳军中曰愿闻楚国之法破军杀将者何以贵之昭阳曰其官为上柱国封丨丨执珪　宋书武帝纪乗马之制有陋旧章徽称之美未穷丨丨岂足以显报懋功允塞民望藩辅王畿长辔六合者乎】
　　上位【中庸在丨丨不陵下疏在丨丨不陵下此素富贵行富贵也　左传临之以敬疏居丨丨者失于骄慢临之敬言常其敬　战国防孟尝君予车五十乗金五百斤西游于梁谓梁王曰齐于其大臣孟尝君于诸侯诸侯先迎之者富而兵强于是梁王虚丨丨以故相为上将军遣使者黄金千斤车百乗徃聘孟尝君　史记秦始皇纪今高素小贱陛下幸称举令在丨丨管中事大臣鞅鞅特以貎从臣其心实不服　后汉书郎顗传臣伏见光禄大夫江夏黄琼耽道乐术清亮自然被褐懐宝含味经籍又果于从政明逹变复朝廷前加优宠賔于丨丨琼入朝日浅谋谟未就因以丧病致命遂志　管子杀戮众而心不服则丨丨危矣　赵嘏华清宫和杜舎人诗见中兴下　皮日休贪官怨下位旣贤哉丨丨何如矣　又汉书李寻传地有上中下其丨丨震应妃后不顺中位应大臣作乱下位震庶民离畔震或于其国国君之咎也四方中央连国历州俱动者其异最大　宋史律厯志求月食旣内外刻分置月食去交分覆减食限三之一余列于丨丨乃列三之二于下以上减下余以下乗上以一百七十除之所得以定用刻分乗之满泛用刻分除之为月食旣内刻分用减定用刻分余为旣外刻分　元史厯志视夏至后初限冬至后末限百通日内分自相乗为丨丨下置入限分以二百二十五乗之百约之加一十九万八千七十五为法及除丨丨为分分满十为寸寸满十为尺用加夏至地中晷影常数为所求晷影定数】
　　上品【晋书刘毅传一人之身旬日异状或以货赂自通或以计协登进附托者必达守道者困悴无报于身必见割夺有私于己必得其欲是以丨丨无寒门下品无势族　齐书到防传防资籍豪富厚自奉养宅宇山池京师第一妓妾姿艺皆穷丨丨才调流赡善纳交游庖厨丰腆多致賔客　魏书食货志桓州上言白登山有银鑛八石得银七两锡三百余斤其色洁白有逾丨丨　北史蒋少游传始孝文时有范儿者善围棊曽与李彪使齐齐令江南丨丨王抗与儿制胜而还又王卲传文献皇后崩劭复上言佛经说人应生天上及丨丨上生无量寿国之时天佛放大光明以香花妓乐来迎之如来以明星出时入涅盘伏惟大行皇后圣徳仁慈福善祯符备诸秘记皆云是妙善菩萨　宋史食货志见下品下　法苑珠林忏悔有四种一更相易脱忏是凡夫下品忏法二永断相续忏是丨丨凡夫忏法三焦业忏是贤人忏法四灭业忏是圣人忏法西王母传若能呼吸御精保固神气精不脱则永久气长存则不死不用药石之费又无营索之劳取之于身耳百姓日用而不知此固为丨丨自然之要也　云笈七籖上相青童君共寻宝经题目中三品总名簿录检其丨丨名不死之录　任昉为萧扬州作荐士表势门丨丨犹当格以清谈英俊下寮不可限以位貌　刘禹锡枸杞诗丨丨功能甘露味还知一勺可延年　李咸用题僧院杜鹃花诗若比众芳应有在难同丨丨是中春　周繇以人葠遗段成式诗人形丨丨传方志我得眞英自紫团】
　　上耦【仪礼鄕射礼司射还当丨丨西面作丨丨射】
　　上祖【左传禹不先鲧汤不先契文武不先不窟宋祖帝乙郑祖厉王犹丨丨也　贯休遇五天僧入五台诗十万里到此辛勤讵可论唯云吾丨丨见买给孤园】
　　上舅【汉书董贤传上初卽位祖母傅太后母丁太后皆在两家先贵傅太后从弟喜先为大司马辅政数谏失太后指免官丨丨丁明代为大司马亦任职颇害贤宠及丞相王嘉死明甚怜之上重贤欲极其位而恨明如此遂册免明】
　　上姓【唐书栁冲传栁芳姓系论江左定氏族凡郡丨丨第一则为右姓太和以郡四姓为右姓有浮屠昙刚类例凡甲门为右姓周建徳氏族以四海通望为右姓隋开皇氏族以上品荗姓则为右姓唐贞观氏族志凡第一等则为右姓】
　　上族【魏书西域传乌苌国在赊弥南北有葱岭南至天竺婆罗门胡为其丨丨】
　　上叟【应璩三叟诗丨丨前致辞内中妪貎丑】
　　上士【孟子大夫倍丨丨上士倍中士中士倍下士　礼记王制诸侯之上大夫卿下大夫丨丨中士下士凡五等　周礼太宰治官之属大宰卿一人小宰中大夫二人宰夫下大夫四人丨丨八人中士十有六人旅下士三十有二人　又大司马见中士下　周语故天子聼政使公卿至于列士献诗注列士丨丨也　魏书礼志古者卿士咸多世位又士以上乃有宗庙世儒多云嫡孙传重下通庶人以为差谬何以明之礼稽命徴曰天子之元士二庙诸侯之丨丨亦二庙中下士一庙一庙者祖襧共庙祭法又云庶人无庙旣如此分明岂得通于庶人也　北史牛传仕周历位中外府记室内史丨丨纳言丨丨专掌文翰修起居注　隋书李谔传周武帝平齐拜天官都丨丨　又源师传开皇七年周武帝平齐授司赋丨丨　乔琳大傩赋丨丨下士左之右之　又蜀志姜维传诸葛亮与留府长史张裔叅军蒋琬书曰姜伯约忠勤时事思虑精密考其所有永南季常诸人不如也其人凉州丨丨也　宋史贺兰栖眞传久懐丨丨欲觌眞风爰命使车徃申礼聘　老子丨丨闻道勤而行之　荀子故丨丨吾薄为之貌下士吾厚为之貎人人皆以我为越逾好士然故士至　道徳指归论丨丨所务中士所　云笈七签四规之道必见尊神非丨丨至眞勿以此示之吾道至密世无其人宁见道门　又凡为明镜之道丨丨为之七日中士一旬下士一月成矣　江淹别赋傥有华隂丨丨服食还仙术旣妙而犹学道已寂而未传守丹灶而不顾链金鼎而方坚驾鹤上汉骖鸾腾天蹔游万里少别千年沈约华阳先生登楼不复下诗侧闻丨丨说尺木乃腾霄　储光羲贻主客吕郎中诗丨丨旣开天中朝为】
　　【得贤　李端题崔端公园林诗丨丨爱清辉开门向紫防　黄颇和主司王起诗二十二年文敎主三千丨丨满皇洲】
　　上儒【论衡耕夫多殖嘉谷谓之上农夫其少者谓之下农夫学士之才农夫之力一也能多种谷谓之上农能博学问不谓之丨丨是称牛之服重不誉马速也誉手毁足孰谓之慧矣】
　　上姒【宋史乐志丕显文王之徳之纯亦有丨丨式扬徽音】
　　上姬【穆天子传姬姓也盛柏之子也天子赐之丨丨之长是曰盛门注令盛柏为姬姓之长位在上也】上嫔【隋书礼仪志北齐每岁元鸟至之日皇帝亲帅六宫衮冕乗玉辂皇后祎衣乗重翟皇帝初献降自东陛皇后亚献降自西陛并诣便坐夫人终献丨丨献于禖神讫帝及后礼毕而还】
　　上媛【隋书礼仪志丨丨上大夫之孺人自青衣而下六又三防三孤内子自朱辂以下八六嫔六卿内子自黄辂而下七丨丨妇中大夫孺人自元辂而下五下媛妇大夫孺人自夏篆而下四御婉士妇人自夏缦而下三】
　　上媵【唐书定安公主传定安公主下嫁回鹘崇徳可汗防昌三年来归至京师诏百官迎谒再拜故事邑司官承命答拜有司议邑司官卑不可当羣臣请以主左右丨丨戴鬓帛承拜两裆持命】
　　上妓【十六国春秋王猛以功进封清河郡侯赐羙女五人丨女丨十二人中妓三十八人马百匹车一乗】上医【晋语平公有疾秦景公使医龢视之出曰疾不可为也若君不死必失诸侯赵文子曰医及国家乎对曰丨丨医国其次医人固医官也　唐书裴度传大和四年数引疾不任机重愿上政事帝择丨丨护治中人日劳问相蹑　又甄权传古之丨丨要在视脉病乃可识病与药值惟用一物攻之气纯而愈速】上人【能改斋漫录唐时多以僧为丨丨杜子美已丨丨茅屋是也按摩诃般若经云何名丨丨佛言若菩萨一心行阿耨菩提心不散乱是名丨丨十诵律云人有四种一麤人二浊人三中间人四丨丨　孟浩然云门寺西六七里闻符公兰若最幽与薛八同徃诗丨丨亦何闻尘念都已舍　又使过瑶台寺有懐圆寂丨丨诗丨丨居此寺不出三十年　李白草书歌行少年丨丨号懐素草书天下称独歩　李益晚春卧病喜振丨丨见访诗旦夕谁相访唯当摄丨丨　李端送惟良丨丨归润州诗拟诗偏不类又送丨丨归　皇甫曽送明楚丨丨归佛川诗丨丨逺自西天至头陀行遍南朝寺朱湾过宣丨丨湖上兰若诗未道姓名童子识不詶言语丨丨知　姚合寄郁丨丨诗谁为传眞谛唯应是丨丨　齐已寄懐钟陵旧游诗眞观丨丨栖树石陈陶处士在林丘　苏轼吉祥寺僧求阁名诗丨丨宴坐观空阁观色观空色卽空】
　　上首【云笈七签老子中经曰老君者天之魂也自然之君也常侍道君在左方故吾等九人九头君也吾为丨丨作王又余人无所作也　白居易画西方记乃至印水聚沙童子戏者莫不以阿弥陀佛为丨丨梁武帝梦诗出家为丨丨入仕作梁栋】
