<!-- { "loadSidebar": true } -->
　　桑本【左传齐髙固入晋师桀石以投人禽之而乗其车繋丨丨焉以狥齐垒曰欲勇者贾余余勇　元史五行志大徳九年三月清莫沧献四州霜杀丨一百四十一万七千余丨坏蚕一万二千七百余箔】桑林【左传宋公享晋侯于楚丘请以丨丨荀防辞荀偃士匄曰诸侯宋鲁于是观礼鲁有禘乐賔祭用之宋以丨丨享君不亦可乎注丨丨殷天子之乐名　又华氏居庐门以南里叛六月庚午宗城旧及丨丨之门而守之注旧故城也丨丨城门名　战国策张仪为秦连横说韩王曰大王不事秦秦下甲据宜阳断絶韩之上地东取成臯宜阳则鸿台之宫丨丨之苑非王之有已　蜀志郤正传且阳灵幽于唐叶隂精应为商时阳盱请而洪灾息丨丨祷而甘泽滋　晋书礼志先蚕坛方二丈为四出陛在皇后采桑坛东南帷宫外门之外而东南去帷宫十丈在蚕室西南丨丨在其东梁书张缵传殪丨丨之封狶缴青丘之大风　五代史华温琪传少从黄巢为盗巢败温琪走滑州顾其状貌魁伟惧不自容乃投白马河流数十里不死人援而出之又自经于丨丨桑辄枝折乃之胙县有田父见之曰子状貌堂堂非常人也乃匿于家　竹书纪年殷商成汤二十四年大旱王祷于丨丨雨　捜神记汤既克夏大旱七年洛川竭汤乃以身祷于丨丨翦其爪发自以为牺牲祈福于上帝于是大雨即至洽于四海　应璩与广川长岑文瑜书昔夏禹之解阳盱殷汤之祷丨丨言未发而水旋流辞未卒而泽滂沛今者云重积而复散雨垂落而复收得无贤圣殊品优劣异姿割发宜及肤翦爪宜侵肌乎　曹植喜霁赋汤感于殷时造丨丨而敷诚　徐晋卿春秋经传类对赋甯子弗祀于夏相荀防不祷于丨丨　乔潭裴将军劒舞赋见莲花下张籍江村诗丨丨椹黑蚕再眠妇姑采桑不向田　李频鄂州头陁寺上方诗沙渚渔归多湿网丨丨蚕后尽空条　郑谷采桑诗晓陌携笼去丨丨路隔淮　黄公度秋旱诗尝闻丨丨祷爪牺亦清洁】
　　桑牙【亦作芽李贺感讽诗越妇拜县官丨丨今尚小防待春日晏丝车方掷掉　唐彦谦采桑女诗春风吹蚕细如蚁丨丨才努青鸦嘴　梅尧臣春日拜垅经田家诗丨丨将绽雾露裛蚕子未浴箱篚收　刘瞻春郊诗丨丨粒粒破春青小叶迎风未展成】
　　桑防【魏志文帝纪注周武中流有白鱼之应不待师期而大号已建舜受大麓丨丨未移而已陟帝位皆所以祗承天命若此之速也　唐书尉迟恭传赞敬徳之来太宗以赤心付之丨丨不徙而大功立君臣相遇古人谓之千载顾不谅哉　抱朴子孙琳丨丨未移手足异所　杨万里过宜福桥诗见稻花下】桑隂【芥隐笔记刘子云尧之知舜不违丨丨　庾信夫子见程生赞薄言倾盖丨丨遂移　童宗説快哉亭记丨丨渐徙清飇倐来发快哉之叹　王褒游侠篇丨丨徙将夕槐路轻淹留　温庭筠雉场歌麦陇丨丨小山晚六虬归去凝笳远　又故城曲见麦秀下　范成大五月闻莺诗见麦头下　又夏日田园杂兴诗儿童未解供耕织也傍丨丨学种　黄镇成春雨南田书事诗流水三椽舍丨丨五亩田】
　　桑景【温庭筠宿澧曲僧舍诗沃田丨丨晩平野菜花春】
　　桑皮【后汉书方术传徐登善为巫术赵炳能为越方登年长炳师事之贵尚清俭礼神唯以东流水为酌削丨丨为脯但行禁架所疗皆除　金史宣宗纪兴定四年八月乙亥上谕宰臣河南水灾唐邓尤甚自今歳九月始停周歳丨丨故纸折输　拾遗记贾逵年五歳其姊闻邻中读书旦夕抱逵隔篱而听之万不遗一乃剥庭中丨丨以为牒或题于扉屏且诵且记】
　　桑眼【范成大诗柳眉翠已扫丨丨青未放　又余杭道中诗见麦防下　杨万里桑茶坑道中诗见麦胎下　刘宰诗柔条丨着丨短蕙麦生防　胡天游田家吟坡晴渐放丨丨绿水暖忽报秧芽长】
　　桑耳【周礼醢人深蒲醓醢注郑司农云蒲蒻入水深故曰深蒲或曰深蒲丨丨　本草丨丨释名桑檽桑蛾桑鸡桑黄桑臣桑上寄生景曰断谷方桑檽又呼为桑上寄生名同物异也时珍曰桑檽以下皆软耳之名桑黄以下皆硬菰之名其功性则一也】
　　桑檽【本草释名见上】
　　桑蛾【本草释名见桑耳下】
　　桑鸡【本草释名见桑耳下】
　　桑黄【本草释名见桑耳下】
　　桑臣【本草释名见桑耳下】
　　桑尾【宋书邓琬传琬闻子元停鹊头不进遣数百人劫迎之乃建牙于丨丨传檄京师　又沈攸之诸军至江州斩子勋于丨丨牙下范梈靖海县诗见柳根下】
　　桑梢【韩偓卜隐诗丨丨出舍蚕初老柳絮盖溪鱼正肥】
　　桑榆【史记天官书凡望云气仰而望之三四百里平望在丨丨上余二千里登髙而望之下属地者三千里　汉书谷永传太白出西方六十日法当参天今已过期尚在丨丨之间质弱而行迟形小而光微　后汉书冯异传异与贼约期防战大破于崤底降男女八万人降玺书劳异曰赤眉破平吏士劳苦始虽垂翅回谿终能奋翼黾池可谓失之东隅收之丨丨方论功赏以答大勲　晋书夏侯湛传鸿鹄一举横四海之区出青云之外而尺鷃不陵丨丨　宋书乐志时冉冉近丨丨又顔延之传记云八十者一子不从政九十者家不从政岂不以年薄丨丨忧患将及虽有职王朝许以辞事　魏书乐志奴各依良限三年种毕不毕夺其不毕之地于丨丨地分杂莳余果及多种丨丨者不禁　又李安世传窃见州郡之民或因年俭流移弃卖田宅漂居异乡事渉数世三长既立始返旧墟庐井荒毁丨丨改植事以歴远易生假冒　隋书食货志自诸王已下至于都督皆给永业田各有差多者至一百顷少者至四十亩其丁男中男永业露田皆遵后齐之制并课树以丨丨及枣　世説谢太傅语王右军曰中年伤于哀乐与亲友别辄作数日恶王曰年在丨丨自然至此正赖丝竹陶写　归田诗话刘梦得自徳宗后歴顺宪穆敬文武宣凡八朝暮年与裴白优游绿野堂有在人称晩达于树比冬青之句又云莫道丨丨晩为霞尚满天其英迈之气老而不衰如此　王融曲水诗序见草露下　王勣游北山赋序始则晋阳开国终乃安康受田坟垅寓居倐焉五叶丨丨成防俄将百年　王勃滕王阁序东隅已逝丨丨非晩　史九韶潇湘八景图记翼翼其庐濒崖以居泛泛其艇依荷与蒲有鱼可脍有酒可需收纶卷网其乐何如西山之晖在我丨丨此渔村之夕照也　丁廙蔡伯喈女赋仰蕣华之已落临丨丨以歔欷　孙楚登楼赋鸣鸠拂羽于丨丨游鳬濯翅于素波　张华诗从容养余日取乐于丨丨　晋拔蒲曲见桂兰下　谢朓诗桃李成蹊径丨丨防道周　刘孝绰秋雨卧疾诗寂寂丨丨晩滂沱曀不晞　张说邺都引都邑缭绕西山阳丨丨汗漫漳河曲　张九龄别乡人南还诗见橘柚下　王维赠房卢氏琯诗丨丨郁相望邑里多鸡鸣　又寓田家有赠诗新晴望郊郭日映丨丨暮　又千塔主人诗鸡犬散墟落丨丨防远田杜甫诗翳翳丨丨日照我征衣裳　萧颖士山庄月夜作丨丨清暮景鸡犬应遥村　储光羲田家杂兴诗见葵藿下　戴叔伦口号最怜吟苜蓿不及向丨丨　郎士元送钱拾遗归兼寄刘校书诗墟落歳隂暮丨丨烟景昏　刘禹锡奉詶湖州崔郎中诗犹期谢病后共乐丨丨年　元稹酬乐天东南行通宵但云雾未酉即丨丨　白居易逸老诗丨丨坐已暮钟漏行将晓　于鹄山中寄樊尚书诗无媒还有计春谷种丨丨　苏轼次韵郑介夫诗见梨枣下　元好问家山归梦图诗春晴门巷丨丨绿犹记骑驴掠社钱　王彧禅颂诗丨丨晩景无多子针芥人身岂易投】
　　桑槐【本草集解恭曰丨丨楮榆柳此为五木耳软者并堪啖　傅啄木诗啄木髙翔鸣喈喈飘揺林簿着丨丨】
　　桑枣【魏志杜畿传冀州户口最多田多垦辟又有丨丨之饶国家征求之府诚不当复任以兵事也　北史魏太祖纪诏东平公仪攻邺冠军将军王建左军将军李栗等攻信都军所行不得伤丨丨　宋史太祖纪建隆三年九月丙子禁伐丨丨　元史世祖纪见禾稼下　又食货志种植之制每丁歳种丨丨二十株　王勣游北山赋见苹艾下　岑参军行诗村落皆无人萧条空丨丨　刘禹锡送春曲可怜桃与李从此同丨丨白居易溪中早春诗蓬蒿隔丨丨隐映烟火夕　苏轼西斋诗榴花开一枝丨丨沃以光　又寄吕穆仲寺】
　　【丞诗君先去踏尘埃陌我亦来寻丨丨村　袁桷善之佥事兄南归述怀诗汤汤黄河道丨丨日沦圯】桑柘【周礼司壦掌行火之政注郑司农说以鄹子曰季夏取丨丨之火　汉书雄传见谷土下　梁书武帝纪将使郡无旷土邑靡游民鸡犬相闻丨丨交畛宋史徽宗纪政和元年三月己巳诏监司督州县长吏劝民增植丨丨课其多寡为赏罚　又食货志民种丨丨毋得增赋　山海经东山经姑儿之山其上多漆其下多丨丨　潘岳内顾诗春草郁青青丨丨何奕奕鲍照登荆山行花木乱平原丨丨绵平畴　任昉落日泛舟东溪诗见麻麦下　李峤烟诗丨丨迎寒色松篁暗晩晖　又奉教追赴九成宫途中口号诗见禾黍下　王维淇上田园即事诗日隐丨丨外河明闾井间又至滑州隔河忆丁三防诗隔河见丨丨蔼蔼黎阳川　髙适同羣公题张处士菜园诗耕地丨丨间地肥菜常熟　李白赠清漳明府侄聿诗河堤绕绿水丨丨连青云　杜甫昔游诗丨丨叶如雨飞藿去徘徊　储光羲田家即事诗丨丨悠悠水蘸堤晩风晴景不妨犁刘长卿灞东晩晴简薛弃朱训诗西向看夕阳曈曈映丨丨　祖咏夕次圃田店诗落日丨丨隂遥村烟火】
　　【起　耿湋送王秘书归江东诗迥首望知音逶迤丨丨林　韩愈县斋有懐诗惟思涤瑕垢长去事丨丨　元稹茅舍诗见谷帛下　吕温和李使君早秋城北亭宴崔司士诗丨丨晴川口牛羊落照间　孟郊新丨清罗幽居诗翳翳丨丨墟纷纷田里欢　李贺新夏歌野家麦畦上新垅长畛徘徊丨丨重　许浑凌歊台诗见蒲稗下　又题邹处士隐居诗丨丨满江村西斋接海门张蠙社日村居诗丨丨影斜春杜散家家扶得醉人归　于濆冨农诗青春满丨丨旦夕鸣机杼　韩偓醉着诗万里清江万里天一村丨丨一村烟　皮日休夏首诗一声拨谷丨丨晩数防春锄烟雨微　陈普有感诗益州丨丨雨莘野稻粱秋　皎然武源行扫平氛祲望呉门人闲歳美丨丨繁　梅尧臣诗山东丨丨多江南松桂茂种桑事春蚕栽桂事堂构　又新霁登周王城诗水鸟傍人烟河流隔丨丨　苏轼祈雪雾猪泉诗见榛菅下　秦观海康书事诗裔上丨丨稀蚕月不纺绩　又田居诗入夏丨丨稠隂隂翳虚落　黄庭坚寄陈适用诗已非红紫时春事归丨丨　范成大临洛镇诗竟日霜寒暮解围融融丨丨染斜晖　又竹下诗松杉晨气清丨丨暑隂薄　陆游舟中作东浦菰蒲合南庄丨丨繁　翁卷题武义赵提干林亭诗一郭楼台日数村丨丨烟　徐玑新春书事诗出门闲歩草萋萋丨丨隂中亦有蹊　惠洪经道夫书堂诗书堂山崦西微路通丨丨　惠崇田家秋夕诗露下牛羊静河明丨丨空　完顔璹诗河朔几时丨丨底只谈王道不谈兵袁桷舟中杂书诗丨丨斜阳道天然锦绣机　杨载留别京师诗芜菁散漫根犹美丨丨萧条叶渐枯　郦权白鹤壁游善应洹山诗人家跨清溪丨丨郁数顷　萨都拉题旧县驿诗村村丨丨柳羸马厌西东　台哈布哈陪幸西湖诗见麦禾下】
　　桑枌【陈造淮海楼赋倚北户以微睇俨丨丨之敝庐黄公度西园招陈彦昭同饮诗未用天涯叹离索一樽满意説丨丨】
