<!-- { "loadSidebar": true } -->
　　平石【水经注渭水之右磻溪水注之东南隅有石室葢太公所居也水流次丨丨钓处即太公垂钓之所也其投竿跽饵两膝遗迹犹存　华阳国志孝子隗通为母汲江裔水天为出丨丨生江中今石在马湖江庾信奉和赵王隐士诗涧险无丨丨山深足细泉】
　　平水【后汉书百官志有水池及鱼利多者置水官主丨丨收鱼税　叚成已寿贾总官诗一官丨丨今防年乡闾坐觉疲氓蘓　又山海经平山丨丨出于其上潜于其下是多美玉】
　　平海【江总别南海賔化侯诗断山时结雾丨丨若无流孟浩然早寒江上有懐诗迷津欲有问丨丨夕漫漫】
　　平江【宋史地理志丨丨府望吴郡太平兴国三年改丨丨军节度本苏州政和三年升为府　又苏轼白鹤峰新居欲成夜过西邻翟秀才诗待凿丨丨百尺井要分清署一壶氷】
　　平河【白居易想东游诗丨丨七百里沃壤二三州】
　　平湖【张缵南征赋清江洗潮丨丨夷畅　罗隐四顶山诗一山分四顶三面瞰丨丨】
　　平川【五代史周徳威传吾之取胜利在骑兵丨丨广野骑兵之所长也　扬雄幽州牧箴荡荡丨丨惟冀之别　杜甫防府咏懐奉寄郑监李賔客诗有时惊叠嶂何处觅丨丨】
　　平渊【陆云九愍风頽山以离谷波丨丨而为陵】
　　平浦【王勃春思赋桃花万骑喧长薄兰叶千旗照丨丨】
　　平洲【水经江水又东至丨丨　王融奉和竟陵王郡县名诗升裾临广牧从望尽丨丨】
　　平溪【呉激早春诗晩芳犹着树江涨欲丨丨】
　　平池【陆游暮冬夜宴诗堂前咫尺异气氷合丨丨霜压阶】
　　平潭【水经注洧水又东南与龙渊水合其渎中泉南注东转为渊渌水丨丨清洁澄深俯视游鱼类若乘空矣】
　　平泉【唐书地理志简州阳安郡县丨丨　又剧谈録李徳裕东都丨丨庄去洛城三十里卉木防榭若造仙府初徳裕营丨丨逺方之人多以异物奉之有题丨丨诗曰陇右诸侯供语鸟日南太守送名花　白居易醉游丨丨诗洛客最闲惟有我一年四度到丨丨　苏轼至真州诗躬耕怀谷口水石羡丨丨】
　　平流【唐书韦嗣立贵阀后生以徼幸升寒族丨丨以替业去　上官仪奉和秋日即目应制诗落叶飘蝉影丨丨写雁行　白居易府中夜赏诗白粉墙头花半出绯纱烛下水丨丨】
　　平涧【庾信咏画屏风诗水流丨丨下山花满谷开】
　　平溆【郗昻蚌鹬相持赋乱丨丨之磷磷步清流之凿凿】
　　平潮【楼钥月夜泛舟姚江诗凉月才上丨丨可黄昏贡师泰海歌出得蛟门才是海虎蹲山下待丨丨】
　　平沙【西京杂记太液池边多丨丨沙上鹈鹕鹧鸪防防鸿鶂动辄成羣　何逊慈姥矶诗逺岸丨丨合连山逺雾浮　杜甫后出塞诗丨丨列万幕部伍各见招陆游醉题埭西酒家诗晒翎斜日鸥来熟印迹丨丨雁到新】
　　平堰【宋史孟珙绍定元年珙白制置司创丨丨于阳自城至军西十八里由八叠河经渐水侧水跨九阜建通天槽八十有三丈溉田十万顷】
　　平堑【韩维答公懿以屡游薛园见诒诗幽扉乐隐竹小彴度丨丨】
　　平源【骆賔王晚渡黄河诗千里寻归路一苇乱丨丨】
　　平湾【李贺神曲终南日色低丨丨神兮长在有无间】
　　平波【温庭筠水仙謡夜深天碧乱山姿光碎丨丨满船月　皮日休钓车诗何处觅奔车丨丨今渺渺陆游过东滩入马肝峡诗口夸逺岭青千叠心忆丨丨緑一篙】
　　平浪【蔡防八月九日诗晓虹跨江一千尺丨丨东西入天碧】
　　平澜【黄清老题髙都事戴崧二牛图诗尚疑身跨苍龙游丨丨逺峰结寒色】
　　平漪【韩维和晏相公湖上遇雨诗篙舟出隄去微风满丨丨】
　　平氷【孟郊寒江吟寒江波浪冻千里无丨丨】
　　平津【汉书公孙传元朔中代薛泽为丞相封丨丨侯储光羲洛阳东门送别诗花明洛阳苑水緑小丨丨】
　　平岸【张衡冢赋下有直渠上有丨丨舟车之道交通旧馆　杜甫汉州王大録事宅作宅中丨丨水身外满牀书】
　　平楼【罗隐寄三衢孙员外诗风髙緑野苖千顷露冷丨丨酒满巵】
　　平台【汉书梁孝王武筑东苑方三百余里广睢阳城七十里大治宫室为复道自宫连属于丨丨三十余里　宋书谢灵运论缀丨丨之逸响采南皮之髙韵　谢脁奉和随王殿下诗丨丨盛文雅西园富羣英唐明皇过大哥宅采得歌字韵诗戚里申髙宴丨丨奏雅歌　又汉书地理志常山郡县丨丨　又济南郡】
　　【县丨丨　王融奉和竟陵王郡县名诗往食曲阜盛今属丨丨游　又杜甫重过何氏诗落日丨丨上春风啜茗时】
　　平屋【徐照诗小波重叠无丨丨四月隂寒尚裌衣】
　　平门【三辅黄图长安城南出第三门曰西安门北对未央宫一曰便门即丨丨也　又呉地记其后至夀梦始别筑城为宫室于丨丨西北二里　又丨丨北面有水陆通毘陵子胥平齐大军从此门出故号丨丨】平檐【陆龟防篛笠诗冐雪或丨丨听泉时仄顶又陆游雪后诗雨解丨丨雪风收际海云】
　　平园【周必大诗栽花种竹满丨丨人道安闲似乐天】
　　平圃【山海经槐江之山其上多青雄黄多藏琅玕黄金玉其阳多丹粟其隂多采黄金银实惟帝之丨丨阮籍清思赋游丨丨以长望兮乘修水之华旗王融三月三日曲水诗序载懐丨丨乃睠芳林】
　　平桥【温庭筠春州曲门外丨丨连栁堤归来晚树黄莺啼　范成大春晚即事留游子明王仲显诗绣地红千防丨丨緑一篙】
　　平陆【孟子孟子之丨丨注丨丨齐之邑也　史记田敬仲完世家威王二十三年与赵王会丨丨　汉书地理志西河郡县丨丨　异苑汉安帝元初三年丨丨有异处同蔕共生一时以为嘉　又扬雄幽州牧箴伊昔唐虞实为丨丨　谢脁冬日晚郡事隙诗苍翠望寒山峥嵘瞰丨丨　王维冬日游览诗青山横苍林赤日团丨丨】
　　平郭【汉书地理志辽东郡县丨丨】
　　平都【汉书地理志上郡县丨丨　后汉书郡国志豫章郡丨丨侯国　又巴郡丨丨】
　　平阿【史记魏世家惠王三十五年与齐宣王会丨丨南　汉书地理志沛郡县丨丨】
　　平阳【春秋宣公八年冬城丨丨注今泰山有丨丨县史记曹参世家食邑丨丨万六百三十户号曰丨丨侯　汉书地理志河东郡县丨丨注应劭曰尧都也在丨河之丨　又外戚孝武卫皇后字子夫为丨丨主讴者　王昌龄殿前曲丨丨歌舞新承宠外春寒赐锦袍　又后汉书郡国志魏郡有丨丨城】平隂【左传齐庄公朝指殖绰郭最曰是寡人之雄也州绰曰君以为雄谁敢不雄然臣不敏丨丨之役先二子鸣　史记髙祖纪沛公乃北攻丨丨絶河津南战雒阳东　汉地理理志河南郡县丨丨注应劭曰在平城南故曰丨丨　杜甫得弟消息诗近有丨丨信遥怜舎弟存】
　　平遥【史记孝文帝纪复晋阳中都民三嵗注故城在汾州丨丨县西南十三里　北史鲍宏赐爵丨丨县伯】
　　平氏【汉书郊祀志自是五岳四渎皆有常礼东岳泰山于博中岳泰室于嵩髙南岳灊山于灊西岳华山于华隂北岳常山于上曲阳河于临晋江于江都淮于丨丨注师古曰南阳之县也　唐书地理志泌州淮安郡县丨丨】
　　平谷【汉书地理志渔阳郡县丨丨　后汉书光武帝纪贼入渔阳廼遣吴汉率耿弇陈俊马武等十二将军追战于潞东及丨丨大破灭之】
　　平邑【史记赵世家悼襄王元年大备魏欲通丨丨中牟之道不成　汉书地理志代郡县丨丨】平曲【汉书地理志东海郡县丨丨】
　　平畤【左传刘子如刘单子亡乙丑奔于丨丨注丨丨周地】
　　平乡【汉书地理志广平国县丨丨】
　　平舒【汉书地理志代郡县丨丨】
　　平陶【汉书地理志太原郡县丨丨】
　　平武【隋书地理志丨丨郡县丨丨　华阳国志丨丨县有关尉自景谷有步道由左儋出涪邓艾伐蜀道也】
　　平利【汉书地理志广平国县丨丨　唐书地理志金州汉阴郡县丨丨】
　　平州【春秋宣公元年公会齐侯于丨丨注丨丨齐地在泰山牟县西　隋书地理志北平郡旧置丨丨唐书田仁会永徽中为丨丨刺史嵗旱自暴以祈而雨大至谷遂登人歌曰父母育我兮田使君挺精诚兮上天闻中田致雨兮山出云仓廪实兮礼仪申愿君常在兮不患贫】
　　平棘【史记韩安国安国为御史大夫四嵗余丞相田蚡死安国行丞相事奉引堕车蹇天子议置相欲用安国使使视之蹇甚乃更以丨丨侯薛泽为丞相　汉书地理志常山郡县丨丨】
　　平度【汉书地理志东莱郡县丨丨　又班彪北征赋夫何阴曀之不阳兮嗟久失其丨丨】
　　平城【史记匈奴传髙帝先至丨丨歩兵未尽到冒顿纵精兵四十万骑围髙帝于白登　汉书地理志雁门郡县丨丨　后汉书窦固传骑都尉来苗防乌桓校尉文穆将太原雁门代郡上谷渔阳右北平定襄郡兵及鸟桓鲜卑万一千骑出丨丨塞　魏书穆帝纪六年帝登丨丨西山观望地势乃更南百里于灅水之阳黄堆筑新丨丨晋人谓之小丨丨】
　　平周【史记魏世家襄王十三年秦取我曲沃丨丨　汉书地理志西河郡县丨丨】
　　平刚【汉书地理志右北平郡县丨丨】
　　平舆【汉书地理志汝南郡县丨丨　后汉书许劭传劭字子将汝南丨丨人也少峻名节好人伦多所赏识兄防亦知名汝南人称丨丨渊有二龙焉】
　　平恩【汉书地理志魏郡县丨丨】
　　平隄【汉书地理志信都国县丨丨　又庾信忝在司水看治渭桥诗丨丨石岸直髙堰栁阴长　陆游春行诗猩红露海棠湿鸭緑丨丨湖水明】
　　平的【汉书地理志北海郡县丨丨】
　　平广【汉书地理志齐郡县丨丨】
　　平夷【汉书地理志牂柯郡县丨丨　又枚乘七发荡取南山背击北岸覆亏丘陵丨丨西畔文选注丨丨满溢也】
　　平襄【汉书地理志天水郡县丨丨后汉书郡国志汉阳郡县丨丨】
　　平髙【唐书地理志原州平凉郡县丨丨水经注河水又东左迳丨丨县南】
　　平戎【唐书地理志贞元十三年筑永信城于丨丨川】
　　平羌【唐书地理志嘉州犍为郡县丨丨　李白峨眉山月歌峨眉山月半轮秋影入丨丨江水流】平凉【唐书地理志原州丨丨郡】
　　平卢【唐书兵志唐初兵之戍边者大曰军小曰守捉曰城曰镇而总之者曰道若卢龙军一东军等守捉十一曰丨丨道】
　　平琴【地理通释欧阳公州名急就章曰太平郁林万安丨丨】
　　平咷【水经注应劭曰荣阳故虢公之国也今虢亭是矣故马渊郡国志曰县有虢亭俗谓之丨丨城】平头【唐书车服志隋文官有丨丨小様巾百官常服同于庶人　梁武帝河中之水歌瑚挂镜烂生光丨丨奴子擎履箱　又宋史舆服志平辇又名丨丨辇亦曰太平辇饰如逍遥辇而无屋辇官十二人服同逍遥辇常行幸所御　又白居易登龙尾道南望忆庐山旧隐诗青山举眼三千里白髪丨丨五十人】平腰【黄机词溪水想丨丨唤船依断桥】
