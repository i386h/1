<!-- { "loadSidebar": true } -->
　　西河【书禹贡黑水丨丨惟雍州传西距黑水东据河龙门之河在冀州西疏谓之丨丨者龙门之河在冀州西界故谓之丨丨王制云自东河至于丨丨千里而近是河相对而西也　又厥贡惟球琳琅玕浮于积石至于龙门丨丨防于渭汭传沿河顺流而北千里而东千里而南龙门在河东之西界疏河从西来至此北流故禹沿河顺流而北释水云河千里一曲一直故千里而东千里而南至于龙门丨丨也　礼记檀弓吾与女事夫子于洙泗之间退而老于丨丨之上使丨丨之民疑女于夫子尔罪一也注丨丨龙门至华隂之地　又王制见南河下　左传叔鱼见季孙曰鲋也闻诸吏将为子除馆于丨丨注丨使近丨　战国策魏武侯与诸大夫浮于丨丨称曰河山之险不亦信固哉王钟侍坐曰此晋国之所以强也若善修之则覇王之业具矣又楚攻魏张仪谓秦王曰不如与魏以劲之魏战胜复徳于秦必入丨丨之外不胜魏不能守王必取之　史记武帝纪上郊雍通囘中道廵之春至鸣泽从丨丨归又楚世家王綪缴兰台饮马丨丨定魏大梁此一发之乐也　又儒林传子夏居丨丨注正义曰今汾州又呉起传文侯以呉起善用兵廉平尽能得士心乃以为丨丨守以拒秦韩　又淮隂侯传广武君李左车説成安君曰闻汉将韩信涉丨丨虏魏王禽夏説新喋血阏与今乃辅以张耳议欲下赵此乗胜而去国逺鬪其锋不可当　又郦生传汉王发蜀汉定三秦涉丨丨之外援上党之兵下井陉诛成安君破北魏举三十二城此蚩尤之兵也非人之力也天之福也　汉书地理志丨丨郡注武帝元朔四年置　又食货志初置张掖酒泉郡而上郡朔方丨丨河西开田官斥塞卒六十万人戍田之　又邹阳传见北守下　又卜式传见北邉下又卫青传诗不云乎薄伐猃狁至于太原出车彭彭城彼朔方今车骑将军青度丨丨至髙阙获首二千三百级车辎畜产毕收为卤已封为列侯遂西定河南地案榆谿旧塞絶梓领梁北河讨蒲泥破符离斩轻鋭之卒捕伏听者三千一十七级执讯获丑敺马牛羊百有余万全甲兵而还益封青三千八百户　又杜延年传延年以故九卿外为邉吏治郡不进上以玺书让延年延年廼选用良吏捕系豪强郡中清净居嵗余上使谒者赐延年玺书黄金二十斤徙为丨丨太守　又王尊传呉起为魏守丨丨而秦韩不敢犯谗人间焉斥逐奔楚　又原涉传自哀平间郡国处处有豪杰然莫足数其名闻州郡者覇陵杜君敖池阳韩幼孺马领绣君賔丨丨漕中叔皆有谦退之风　又匈奴传晋文公攘戎狄居于丨丨圜洛之间号曰赤翟白翟　又后百有余年赵襄子逾句注而破之并代以临胡貉后与韩魏共灭智伯分晋地而有之则赵有代句注以北而魏有丨丨上郡以与戎界邉其后义渠之戎筑城郭以自守而秦稍蚕食之至于王遂拔义渠二十五城王伐魏魏尽入丨丨及上郡于秦　后汉书郭伋传调伋为并州牧始至行部到丨丨美稷有儿童数百各骑竹马道次迎拜伋问儿童何自逺来对曰闻使君到喜故来奉迎伋辞谢之　宋书文帝纪元嘉六年十二月丁亥河南国丨丨王遣使献方物　又州郡志丨丨太守晋成帝分河阳立　南史何尚之传见南学下　魏书徐遵明传企盛烈于丨丨拟髙踪于北海　隋书炀帝纪大业十二年十二月壬辰唐公破甄翟儿于丨丨虏男女数千口　唐书髙祖纪大业十三年拜太原留守击髙阳歴山飞贼甄翟儿于丨丨破之　又艺文志段龙凉记十卷丨丨记二卷　又樊文深丨丨旧事一卷元史地理志唐改丨丨郡为浩州又改汾州又改丨丨郡又为汾州金置汾阳军元初立汾州元帅府割灵石县乎阳路之霍州仍析置小灵石县后废府至元二年复行州事省小灵石入介休　韩非子昔魏两用楼翟而亡丨丨注楼缓翟璜也　吕览呉起治丨丨之外王错譛之于魏武侯武侯使人召之呉起至于岸门止车而望丨丨泣数行而下其仆谓呉起曰窃观公之意视释天下若释躧今去丨丨而泣何也呉起抿泣而应之曰子不识君知我而使我毕能丨丨可以王今君聴谗人之议而不知我丨丨之为秦取不久矣魏从此削矣呉起果去魏入楚有间丨丨毕入秦秦日益大　云笈七签上皇元年九月二日后圣李君出游丨丨歴观八方值元始天王乘八景玉舆驾九色元龙三素飞云导从羣仙手把华幡师子白鹤啸歌邕邕浮空而来同会丨丨之上　碧鸡漫志丨丨长命女崔元范自越州幕府拜侍御史李讷尚书饯于鉴湖命盛小丛歌坐客各赋诗送之又云为公唱作丨丨调日莫偏伤去住人理道要诀长命女在林钟羽时号平调今俗呼髙平调也脞説云张红红者大厯初随父丐食过将军韦青所居青纳为姬自传其艺頴悟絶伦有乐工取丨丨长命女加减节奏颇有新声未进间先歌于青青令红红潜聴以小豆合数记其拍绐云女弟子久歌此非新曲也隔屏奏之一声不失乐工大惊近世有长命女令前七拍后九拍属仙吕调宫调句读并非旧曲又别出大石调丨丨慢声犯正平极竒盖丨丨长命女本林钟羽而近世所分二曲在仙吕正平二调亦羽调也　明一统志丨丨在彰徳府安阳县境内卜子夏田子方段干木所游之地以魏赵多儒在齐鲁邹之西故呼为丨丨非龙门丨丨也　又丨丨桥在汉中府褒城南一百里贾谊过秦论秦孝公据殽函之固拥雍州之地君臣固守而窥周室有席卷天下包举宇内囊括四海之意并吞八荒之心当是时商君佐之内立法度务耕织修守战之备外连衡而鬬诸侯于是秦人拱手而取丨丨之外　杨恽报孙会宗书夫丨丨魏土文侯所兴有段干木田子方之遗风凛然皆有节概知去就之分顷者足下离旧土临安定安定山谷之间昆戎旧壌子弟贪鄙岂习俗之移人哉于今廼覩子之志矣　梁简文帝湘宫寺智蒨法师墓铭徳迈丨丨声逾东道　任昉为范始兴求立太宰碑表崇师之义拟迹于丨丨尊主之情致之于尧禹　丘迟与陈伯之书暮春三月江南草长杂花生树羣莺乱飞见故国之旗鼓感生平于畴日抚弦登陴岂不怆悢所以廉公之思赵将呉子之泣丨丨人之情也将军独无情乎　庾肩吾谢东宫示古迹啓将损北海之牍还代丨丨之简　庾信谢赉马繖啓北部丹帷便须髙卷丨丨竹马即已郊迎　又枯树赋东海有白木之庙丨丨有枯桑之社　李百药笙赋悬匏出自丨丨竒簳生于南国　陶潜杂诗见东岭下　沈约为南郡王侍皇太子释奠宴诗襄野顺风丨丨杜帚卢照邻上之囘乐府五营屯北地万乘出丨丨　杜审言和李大夫嗣真奉使存抚河东诗丨丨偃风俗东】
　　【壁挂星　张説廵邉河北诗去年六月丨丨西今年六月北河北　崔颢赠梁州张都督诗为语丨丨使知余报国心　杜甫题衡山县文宣王庙新学堂呈陆宰诗南纪收波澜丨丨共风味　李商隐同学彭道士叅寥诗月中桂树髙多少试问丨丨斫树人　元好问采杞诗人传东坡事世验丨丨术　王珦谒狄武襄祠诗杰士丨丨秀英雄挺伟姿　马祖常都门诗甘泉祠犹清丨丨居乃索】
　　西海【礼记祭义曽子曰夫孝置之而塞乎天地溥之而横乎四海施诸后世而无朝夕推而放诸东海而凖推而放诸丨丨而凖推而放诸南海而凖推而放诸北海而凖　史记封禅书东海致比目之鱼丨丨致比翼之鸟　又西域传条枝在安息西数千里临丨丨汉书李广利传天子为万里而伐不録其过廼下诏曰匈奴为害久矣今虽徙幕北与旁国谋共要絶大月氏使遮杀中郎将江故雁门守攘危须以西及大宛皆合约杀期门车令中郎将朝及身毒国使隔东西道贰师将军广利征讨厥罪伐胜大宛赖天之灵从□河山涉流沙通丨丨山雪不积士大夫径度获王首虏珍怪之物毕陈于阙其封广利为海西侯食邑八千户　又陈汤传窃见关内侯陈汤前使副西域都防忿郅支之无道闵王诛之不加防虑愊亿义勇奋发卒兴师奔逝横厉乌孙逾集都赖屠三重城斩郅支首报十年之逋诛雪邉吏之宿耻威震百蛮武畅丨丨汉元以来征伐方外之将未尝有也　晋书沮渠蒙逊载记姚兴遣使人梁斐张构等拜防逊征西大将军沙州刺史丨丨侯宋书明帝纪泰始七年秋七月乙酉于冀州置丨丨郡又州郡志东海大守秦郯郡汉髙更名明帝失淮北侨立青州于赣榆县泰始七年又立东海县属东海郡又割赣榆置郁县立丨丨郡并侨青州　北史齐髙祖纪天平二年三月神武欲以女妻防升太子候其不设备辛酉潜师袭之其北部王斩蠡升首以送其众复立其子南海王神武进击之又获南海王及其弟丨丨王皇后公卿以下四百余人　又袁翻传乞遣大使徃凉州炖煌及于丨丨躬行山谷要害之所亲阅亭障逺近之宜商量士马校练粮仗部分见定处置得所入春丨丨之间即令播种至秋收一半之食使不复劳转输之功也　隋书地理志丨丨郡置在古伏俟城即吐谷浑国郡有西王母石窟青海盐池　唐书苏烈传贺鲁走石国弥射子元爽以兵与嗣业防缚贺鲁以还由是修亭障列蹊隧定疆畛问疾收胔唐之州县极丨丨矣金史礼志望祭丨丨西汉于河中府　元史地理志亦集乃路在甘州北一千五百里城东北有大泽西北俱接沙碛乃汉之丨丨郡居延故城夏国尝立威福军元太祖二十一年内附至元二十三年立总管府　又祭祀志至元二十八年加封丨丨广润灵通王　山海经招揺之山临于丨丨之上　荀子丨丨则有皮革文旄焉然而中国得而用之　吕览雚水之鱼名曰鳐其状若鲤而有翼常从丨丨夜飞游于东海　又见东海下　龙鱼河圗流洲在丨丨中地方三千里多山川积石名为昆吾石冶　水经注丨丨之南流沙之濵赤水之后黑水之前有大山名昆仑　老子中经西方之神名曰蓐収子号曰夏里黄公西方白帝君丨丨君也黄庭遁甲縁身经丨丨神名祝良　明一统志丨丨在陜西行都指挥司西宁卫城西三百余里海方数百里有鱼无鳞背负黑防　又丨丨庙在平阳府蒲州西南祀丨丨之神　离骚路不周以左转兮指丨丨以为期曹植七啓脍丨丨之飞鳞臛江东之潜鼍　陈琳檄呉将校部曲文钲鼓一动二方俱定利尽丨丨兵不钝锋　杨雄甘泉赋隂丨丨与幽都兮涌醴汨以生川注如淳曰言阙之髙廼隂丨丨也师古曰防映丨丨也以及幽都幽都北方絶逺之地也　张衡思赋超轩辕于丨丨兮跨汪氏之龙鱼　左思呉都赋北山忘其翔翼丨丨失其游鳞　郭璞游仙诗璇台冠昆岭丨丨濵招揺　江淹拟嵇中散康言志诗灵凤振羽仪戢景丨丨濵　又云山讃隂长生诗若渡丨丨时致意三青鸟沈约麦李诗青玉冠丨丨碧石弥外区　崔融关山月诗月生丨丨上气逐邉风壮　陈子昻感遇诗微月】
　　【生丨丨幽阳始代升　李白古风见东溟下　又丨丨宴王母北宫邀上元　又上云乐见东溟下　又寄逺诗寄书白鹦鹉丨丨慰离居　王昌龄谒焦链师诗拜受长年药翩翻丨丨期　顾况送从兄使新罗诗南溟埀大翼丨丨饮文鳐注文选呉都赋注文鳐常行丨丨而游东海　司空曙夜闻囘雁诗还将今夜意丨丨话苏君　李羣玉湘中古愁诗凉风丨丨来直渡洞庭水温庭筠昆明池水战词箭羽枪缨三百万翻丨丨生尘埃　王安石陇东西诗秪有月明丨丨上伴人征戍替人愁　虞集题康里子山尚书凝春小隐诗丨丨瑚阶下长东家蝴蝶雪中囘】
　　西浙【汪克寛呉山赋驾言驰骛于丨丨兮緤余马于虎林】
