<!-- { "loadSidebar": true } -->
　　博物志须卜居防云王昭君之女也昭君名嫱一作樯或云汉制嫔嫱妇人官名也须卜裔姓居防云三言名或云昭君女姓伊黙名居防云其壻姓须卜名当按匈奴传昭君为复株絫若鞮单于妻生二女长女云为须卜居防小女为当于居防李奇注云居防匈奴女号犹汉言公主文颖注云须卜当于二姓皆匈奴贵族是昭君长女名云而须卜当于乃两壻之姓耳传又云匈奴用事大臣右骨都侯须卜当即昭君女伊黙居防云之壻也汉和亲侯王歙展德侯王飒皆昭君兄子莽遣二人使匈奴封须卜当为后安公又按古乐府有明君行即昭君也避晋文帝讳乐府原云王昭君齐国王穰女年十七入元帝后宫积五六年遣嫁单于呼韩邪号昭君曰宁胡阏氏其后呼韩邪单于死其子雕涂莫臯立复妻昭君生二女与匈奴传稍防音旋或作次非
　　汉书西域传冯夫人善史书乗锦车持节和戎而归巵言云冯夫人名嫽汉宫人也嫽一作姱乌孙王尚楚公主解忧冯夫人侍公主为乌孙右大将妻
　　薛涛林妙玉黄崇嘏并女人姓名也涛唐人号女校书妙玉宋人号女进士崇嘏王蜀时人号女状元崇嘏以诗上蜀相周庠荐摄府县事岁久人莫知其女身也后人传奇撰为春桃记又余冬序录云国初保宁韩贞女伪为男子服从军征云南可比古之木兰
　　妬女庙在并州寿阳县世传介子推妹妬妇津在洛水世传晋刘伯玉妻死投此水为神山东通志云伯玉妻段氏字明光临济人妬妇津在临济
　　石崇婢绿珠之妹姓宋名伟一作玮元载宠姬瑶英姓薛
　　浣花夫人姓任氏成都节度使崔宁之妾宁本名旰朝廷因任氏击贼之功加旰尚书赐名宁任氏封夫人花蘂夫人姓费氏
　　越以美女西施郑旦同进于呉拾遗记云越以美女二人贡呉一名夷光一名脩明或云夷光即西施脩明即郑旦也夷光一作移光
　　夫人女子伪为男子而有官位者不但黄崇嘏而已齐有杨州议曹录事娄逞唐有昭义军兵马使国子祭酒石氏朔方兵马使御史大夫孟氏
　　女侍中后魏元人妻胡氏　女尚书魏明帝选知书女子为之　女学士唐德宗朝有贝州宋氏五女若萃若昭若华若伦若宪陈后主时宫人袁大舍等　女博士宋孝武朝韩兰英　女将军晋王廞起兵以己女为正烈将军唐行营节度许叔冀以卫州女子侯氏滑州女子唐氏青州女子王氏歃血赴义奏授果毅将军
　　名字有因寓居者汉书赵嘉邠人也生于御史台字台卿后避难更名岐字邠卿董卓别传云卓父君雅为颖川轮氏尉生卓及弟旻故卓字仲颖旻字叔颖
　　字以表名有相同者汉荀彧字文若北史拓拔彧崔彧俱字文若汉边韶字孝先北史段韶亦字孝先汉华佗字元化北史裴佗亦字元化汉荀悦字仲豫北史庾悦亦字仲豫汉杨震字伯起宋史黄震亦字伯起北史袁昂柳昂俱字千里宋史王震朱震路震杨震俱字子发刘平张君平俱字士衡　名字之同自姬周以来有之矣按左氏春秋传郑公子归生鲁公子归父蔡公孙归生楚仲归齐析归父俱字子家楚成嘉郑公子嘉俱字子孔郑公孙叚印叚禇师叚俱字子石郑公子喜宋乐喜俱字子罕楚公子黒肱郑公孙黒孔子弟子狄黒俱字子晳鲁公子翚郑公孙挥俱字子羽邾子克楚鬬克周王子克宋司马之臣克俱字曰仪晋籍偃荀偃郑公子偃呉言偃俱字曰防晋羊舌赤鲁公西赤俱字曰华楚公子侧鲁孟之侧俱字曰反鲁冉耕宋司马耕俱字曰牛顔无繇仲由俱字曰路【繇与由同】
　　一言字西汉尚多东汉李昙字云三国志袁涣字曜南史成景儁字超隋书顔之推字介顔之仪字升唐书任环字玮李龄字乔杨元琰字温杨仲昌字曼【父子】崔伦字叙崔衍字着【父子】顔师古字籀田季安字防柳公绰字寛宋以后一言字不多见
　　东汉三国无复名读史可见
　　三国志诸葛亮字孔明亮父珪字君贡亮子瞻字思逺初亮未有子求兄瑾之第二子乔为嗣瑾啓孙权遣乔徃字之曰仲慎亮改乔字伯松
　　关羽字云长本字长生羽子兴字安兴
　　孟达字子度本字子敬邓艾字士载本名范字士则曹操字孟德小名吉利小字阿瞒操二十五子有三子以古人为字曹冲字仓舒曹宇字彭祖曹彪字朱虎
　　孙皓字元宗一名彭祖字皓宗
　　孙亮字子明吕亦字子明君臣不嫌同字
　　韦昭字嗣三国志昭作曜避晋文帝讳　南史鲍照字明逺唐宋人多作鲍昭避武□讳□即照字宋祁以鲍昭为误书非也
　　晋皇父谧一名静罗尚一名仲父邓岱一名岳胡威一名貔许迈一名映丹虞预一名茂卢循一名元龙魏该一名亥郄超字景兴一字嘉賔禇爽字茂一字期生
　　晋陶渊明字元亮晋禅宋后始更名潜其元亮字未更也观孟嘉传及顔延之诔可见晋书称陶潜不称渊明宋书称潜字渊明俱非唐艺文志作陶泉明避庙讳
　　汲县耕人不凖得古冡周书不姓凖名不读彪一作防春秋后序作不淮字讹
　　南北史称小名小字小名如蛮奴真奴黄头乌头客儿龙儿阿龙阿戎之类小字如寄奴黄奴车儿练儿道儿陀儿法身法生四果六真六通七符之类或云阿龙乃王导小字非小名也不知古人小名小字亦有互同者
　　南史宋世祖骏小字道人刘穆之小字亦曰道人北史封隆之小名皮裴骏小名亦曰皮
　　听雨纪谈云古人有小名必有小字尝见宋进士同年录皆书小名小字犹存古意然亦有不尽然者如司马相如小名犬子扬雄小字童乌未闻相如小字扬雄小名也今人亦有小名无所谓小字唐陆鲁望有小名录宋陈思有小字录又有所谓侍儿小名录岂小名小字可互称邪元按陆鲁望者字也文献通考有小名录三巻晁氏云以末世有官名小名之别自秦至隋编而记之至于神仙玉女之名妇人臧获之字亦无弃焉元又按唐艺文志有古今姓字相同录乃丘光庭所撰又梁元帝撰同姓名录一巻唐陆善经续増为三巻是前人亦尝留心于名姓之异同者恨其书不传元不及见耳
　　以古人为名字者如晋书刘柳字叔惠周闵字子骞刘毅字希乐南史刘损字子骞何求字子有张伊字怀尹张霍字希光禇渊字彦回陆厥字韩卿是也古人如尧舜禹汤臯防稷契文武旦奭孔孟顔曽诸圣贤后人取以为名其中或加宗师效法希学钦慕继绍如一等字自宋以来率以为常汉晋则否
　　南史谢瞻字宣逺一名檐字通逺陆襄字师卿本名衰字赵卿
　　南史萧寳义一名明基刘峻一名法武孙法宗一名宗之王骞一名成王猛一名勇薛深一名道徐爰本名瑗
　　南史张兴世本名世宋明帝益为兴世呉喜本名喜公明帝减为喜
　　南史阮长之字景茂一字善业范述曽字子一字颖彦王瞻字明逺一字叔鸾王均字元礼一字德柔王晏字休黙一字士彦刘苞字孝尝一字孟尝王广之字士林一字林之明僧绍字休烈一字承烈庾黔字子贞一字贞正刘虬字灵预一字德明王茂字休连一字茂先徐摛字士秀一字士缋顾欢字景怡一字平宗测字敬微一字茂深呉苞字天盖一字怀德范元琰字伯珪一字长玉
　　北史庾业诞一名岳长孙览一名善古弼一名笔张蒲一名谟源贺一名破羗萧賛一名综卢诞一名恭祖髙祐一名喜崔説一名士约崔光一名孝伯魏钊一名显义叱罗邕一名协独孤信一名如愿刘亮一名道德王杰一名文达王勇一名胡仁耿豪一名令贵令狐整一名延世扬雄一名惠崔简一名览长孙俭一名庆明杨椿字延寿一字仲考张湛字子然一字仲张衮字洪龙一作洪宠
　　后周书有孝子纽因隋书作纽回
　　隋书杨瓉一名慧杨谅一名杰髙颎一名敏李洪之一名文通睦秀一名旭茹谦之一名要赵黙一名海
　　避讳更名或以字行北史孔靖字季恭唐书尉迟恭字敬德秦琼字叔寳程防字知节温佶字辅国姜确字行本封伦字德彛阎让字在德姚简字思廉髙冯字季辅论瑀字惟贞苏烈字定方唐璿字休璟徐洪字彦伯薛礼字仁贵韦仁约字思谦徐敏字有功王綝字方庆武甄字平一郭震字元振严浚字挺之刘知几字子韦纯字贳之张河字道源张六朗字介然徐旷字文逺陆元朗字德明元澹字行冲严譔字善思宋史叶贺孙字味道邓润甫字温伯滕甫字元发赵逺字上交何颃字颉之此皆以字行者
　　唐人更名如懿德太子重润本名重照惠庄太子防本名成义惠文太子范本名隆范楚王智云本名稚诠光王琚本名涺仪王璲本名潍颍王璬本名澐永王璘本名泽寿王昌本名清延王玢本名洄盛王琦本名沐济王环本名溢信王瑝本名沔义王玭本名漼陈王珪本名沚丰王珙本名澄恒王瑱本名潓凉王璿本名漎汴王璥本名滔舒王谊本名谟蜀王遡本遂剡王经本名涣均王纬本名沔与信王瑝旧名同淑王纵本名洵莒王纾本名浼密王绸本名泳郇王总本名湜邵王约本名溆宋王结本名滋集王缃本名淮冀王絿本名湑和王绮本名浥珍王缮本名况张士贵本名忽峍孙处约本名道茂张仁愿本名
　　仁亶宋务光本名烈崔晔本名曅李回本名躔李士衡本名鋭李栻本名橦陆先本名景路嗣恭本名剑客柳浑本名载韦处厚本名淳史孝章本名唐王绍本名纯郑澣本名涵白志贞本名琇珪李训字子垂本名绅字子训韩约本名重华张志和本名龄徐安贞本名楚璧宋之问本名少连李辅国本名静忠程日华本名华陆坚本名友悌薛乂本名武豆卢署本名辅贞
　　唐人更字如段文昌字墨卿一字景初张説字道济一字説之柳浑字夷旷一字惟深初名载字元舆张镒字季权一字公度徐温字和叔一字化光杨凭字虚受一字嗣仁陆羽字鸿渐一名疾字季疵
　　唐房龄名字不一旧唐书本传云房乔字龄新唐书列传云房龄字乔而宰相世系表又云龄字乔松赵明诚金石录有禇遂良所书神道碑名字与新书列传同又有于志宁撰房碑名字与世系表同
　　新唐书温大雅字彦弟彦博字大临大有字彦将旧史不载彦博字余皆同宰相世系表则云彦将字大有而彦博与传同容斋四笔云大雅本彦字避髙宗太子义宗之讳故以字称如文馆改为昭文农改为恒农徐敏改为有功韦机但为机李含光本姓改为李曲阿氏改为洪皆避讳故尔
　　唐髙祖名渊髙祖之祖名虎作史者避讳称刘渊为刘元海戴渊为戴若思石虎为石季龙韩擒虎为韩擒
　　艺文志唐寿州司法张韩撰周易啓而揲蓍古法谓啓乃唐中书舍人张辕所撰韩辕字相近而误
　　旧唐书有隠士卢鸿一朱子纲目作卢鸿无一字误脱也
　　五代至宋有一人更三四名者五代史张凤更名忌又更名晟南唐书张作孙杨瀛更名渭又更名隆演李景通更名璟又更名景王宗懿更名宗坦又更名元膺刘陟更名岩又更名龚又更名防南汉世家云防读音俨　宋史太宗初名匡义更名光义又更名炅钦宗初名亶更名烜又更名桓孝宗初名伯琮更名琼又更名璘又更名昚理宗初名坊更名贵和又更名竑又更名贵諴又更名昀度宗初名孟啓更名孜又更名禥昭成太子初名德明更名元佑又更名元僖太宗子商王德严更名元俊又更名元份
　　五代汉髙祖刘知逺更名暠牛礼更名賛正王茂章更名景仁段明逺更名凝　南唐李从嘉更名煜李从谦更名从誧　西蜀孟仁賛更名昶　南汉刘洪度更名玢刘洪熙更名晟刘继兴更名鋹王继鹏更名昶王近义更名曦刘崇更名旻　呉越钱俶更名俶钱信更名俨
