<!-- { "loadSidebar": true } -->
　　穆王封造父于赵造父之先大费佐舜大费生大亷事夏啓为乌俗氏俗一作浴一作洛一作路大亷孙孟亏仲衍孟亏张华作孟舒仲衍事商太戊人表作中衍仲衍孙仲潏一作中滑仲潏生蜚亷一曰处父事纣蜚一作飞造父其孙也秦赵同祖　秦文公子静公一作竫公宁公一作曼公共公假一作瑕共公子景公一作僖公一作哀公景公子哀公一作防公一作毕公秦本纪云灵公季父是为简公始皇本纪又云灵公生简公索隠云简公怀公之弟刘伯庄云简公昭公之弟怀公之子厉公之孙本纪以简公是厉公子误厉共公一作刺龚公躁公一作防公昭襄王名则又作侧一名稷庄襄王初名异一作异人一作子异更名楚一作子楚始皇时称楚曰荆避讳也史记始皇名政姓赵氏徐广云政一作正宋衷云始皇以正月旦日生故名正也索隠云始皇生于赵故曰赵政或云秦赵同祖以赵城为荣故姓赵氏始皇有二十余子长子扶苏次子胡亥赵髙杀公子十二人其名俱无考惟李斯传有公子髙上书于胡亥耳秦有辨士隠姓名遗秦将章邯书云李斯为秦王死废十七兄而立今王是二世乃始皇第十八子也秦王子婴二世兄之子始皇孙也赵髙传以为始皇弟误　秦大夫公孙枝字子桑枝一作支公子华一作公子桑又作公子革百里奚史记奚作傒韩非子百作伯类解云其先虞人居百家里因以百里为氏孟明视西乞术白乙丙视术丙三人孟明西乞白乙字也唐表以视为奚之子又以术丙为视之子按吕氏春秋蹇叔有子曰申与视申即白乙丙视即孟明然左传既言孟明西乞白乙又言蹇叔之子与师则吕氏误
　　穆王以造父为御离商为右次乗以柏夭主车参百为御奔戎为右见穆天子传离音泰篆作□商音丙石经作□字林作西列子注云离即齐商即合古字也末审何据然淮南子云钳且泰丙之御髙诱注云二人古之善御者泰丙即离商也钳一作甘柏夭参百奔戎皆人姓名参百一作参伯奔戎一作贲戎列子云造父师泰豆氏泰一作太周书穆王臣君雅伯冏古文雅作牙史记冏作臩人表又作防集韵又作臦囧
　　周昭王溺于江汉二女延姢延娱夹拥王身同溺姢一作媚娱一作妩一作婵
　　周宣王封母弟友于郑是为桓公桓公子武公掘突掘音鹘一作忽突谯周作突滑索隠作滑突然桓公之孙昭公忽厉公突祖孙同名故索隠又以掘突为武公字左传郑子仪世家仪作婴悼公费一作防一作沸一作弗厘公恽一作髠原成公庶兄繻一作纒幽公弟骀是为繻公一作缭郑君乙或作阳或作乙阳春秋郑伯弟语公谷作御左氏作子人杜注语字
　　子人公孙段字子石一作伯石公孙楚字子南即防楚也防速字子寛子太叔之子也一称罕浑国侨公孙侨也侨字子产諡成子杜云侨一名美左传类解云字子美公子舒字子印舒一作愉公孙革乃公子然之子也是为然丹后仕楚楚人谓之郑丹公孙挥字子羽挥一作翚祭仲足字仲名足为祭城封人杜云名仲足误石防一作石孟防音绰孟其字也公子班字子如班一作般
　　孔子字仲尼一作仲防孔子母顔氏征在祷尼丘而生故以为名字史记云孔子生而首上圩顶故名丘张禹云仲者中也尼者和也言孔子有中和之德故字仲尼梁武帝亦以丘为聚尼为和并谬仲尼父叔梁纥叔字梁纥名故家语称梁纥一云叔梁字纥名故左传称纥也叔梁纥娶鲁之施氏生九女其妾生孟皮字伯尼是为孔子兄或云孟皮字也名防按祖庭记阙里志孔子家谱家语俱不载葢后人见左传宋司马华防字孟皮故疑孟皮名防耳孟皮病足鲁襄公十九年丁未叔梁纥求婚于顔氏二十二年庚戌十月庚子申时生孔子即今之八月二十七日也或云孔子生于二月二十三日非孟皮子名忠字子蔑一作子茂一作子蘉
　　孔子娶宋开官氏开一作并
　　孔子学于老孟苏防靖叔见吕氏春秋
　　逹巷党人顔师古汉书注云项槖也此必有据古今幼悟絶伦者有三人蒲衣八岁而友舜睾子五岁而賛禹言项槖七岁而为孔子师
　　家语史记载孔子弟子姓名不同公冶长字子长家语作公冶苌范甯云字子芝南宫适即仲孙阅也史记作南宫括家语作南宫縚公晳哀家语作公晳克漆雕开字子开史记作漆雕开家语云字子若巫马施字子旗论语作巫马期顔浊邹孟子作顔雠由梁鲤字叔鱼史记作梁鳣伯防字子析家语作子晳鄡单字子家一作邬善句井疆一作钩井疆秦商字子丕家语云字丕兹薛邦字徒史记云郑国字子徒郑薛字讹以邦为国避汉祖讳邽巽字子敛家语作邦选字子敛文翁图作国选亦避汉讳原亢一作冗史记作原亢籍公孙龙家语龙作宠又按蓺文志有公孙尼子汉志以为七十子之弟子隋志即以为孔子弟子史记谓公孙尼子撰乐记马总刘瓛又谓公孙尼子作缁衣其为孔子弟子无疑而史记家语皆不载元窃疑公孙尼子即公孙龙也龙尼字相近不然或龙名尼字耳申枨郑云即申续也家语作申绩史记作申党后汉王政又作申棠枨续绩党棠本一人而唐宋加封以申党申枨为二人犹琴牢琴张本一人而后世分为二人耳史记悬丰家语作悬亶字子象或云即礼记檀弓篇县子也
　　传春秋谷梁氏名淑字元始一云名赤子夏弟子説苑子路门人成回一作承回
　　嘉靖乙丑春元过庠宫见先贤神位有误书姓氏者如奚容箴左人郢石作蜀叔仲防步叔乗皆复姓而神位祗称奚子左子石子叔子步子考之仪注亦然始知此误已乆元乃改题奚容子左人子石作子叔仲子步叔子其旧题木主制度不一又多残缺元乃购新木依会典尺度制之请县令复城杨公瑢奠安如礼
　　孟轲鲁孟孙氏之后汉书云轲字子车孔丛子作子居一作子舆又作子与轲父孟孙激公宜激名公宜字或云激公字宜名轲母仉氏梁四公子之后仉音掌轲娶由氏一作田氏生子孟仲子名睾尝学于公孙丑故公孙子书有仲子问一篇朱子集注云仲子孟子从昆弟依赵氏説耳与孟氏谱异余尝着孟子杂记载之详
　　孟子称孟施舍宫之竒庾公之斯尹公之他施之二字语助辞如鲁大夫孟侧字子反左传作孟之侧论语作孟之反左传又有晋大夫介之推舟之侨蔡大夫文之锴楚大夫耿之不比文之无畏呉大夫文之仪齐大夫烛庸之越齐小臣石之纷如常之巫郑人佚之狐烛之武鲁人公罔之裘顔之仆晋美人南之威又庄子称厉之人骊之姬吕览称董之繁菁丹之姬皆以之字发声也
　　孟子称华周痈疽吿子华周人表作华州説苑作华舟周州舟音同字讹左传作华还音旋周名还字也痈疽当作雍雎雍姓雎名一名渠卫灵公嬖阉也事见説苑苏辙有辨而朱注以痈疽为医从赵岐之説然战国防亦作痈疽盖汉儒误书耳告子赵注云告姓也名不害孙奭正义云赵以告子名不害者尽心篇有浩生不害疑为告子姓告名不害字浩生也然赵岐浩生注又云浩生姓不害名则浩生非告子矣不知赵注告子名不害何所考证又按薛氏四书人物考无告子岂以告子即浩生不害邪
　　左国世本世纪年表人表诸书所载人名不同如仲雍作中雍仲忽作中防虢仲作虢中鬻熊作粥熊南宫毛作南宫髦曼伯作檀伯徐偃王作隠王仲山甫作中山父张仲作张中賔孟作賔猛曹庄公射姑作严公亦姑齐公子无亏作无诡安孺子作晏孺子公子寿作公子嘉公子固即公子成又作公子城徒人费作寺人费轮扁作轮边邴歜作邴又作邴戎雍林作雍廪于陵仲子作中子薄疑作荡疑阚止作监止阎职作庸职驺忌作邹忌乐羊作乐阳鲁苫越作苫夷微生亩作尾生畮微生髙作尾生髙佛肸作茀肸又作佛肹公肩假作公肩瑕公肩定作公坚定卞庄子作馆庄子曹刿作曹沬又作曹翽又作曹阙党童子作厥党公输班作公输般又作公舒班又作公输盘顔般作顔班荣啓期作荣声期楚公子围作公子回司马子期作子綦费无极作费无忌祝聃作祝瞻景差作景瑳又作景庆椒举作湫举偪阳作福阳淖齿作卓齿又作悼齿郑成公防作成公纶髙渠弥作髙渠眯傅瑕作甫瑕卫殇公剽作殇公焱蒯聩作蒯蒉式夷作视夷棘子成作革子成石团作石专又作石塼又作石曼专又作石姑专又作石曼姑专宋钘作宋牼晋狐咺作狐爰舅犯作咎犯韩求伯作赇伯魏犨作魏雠屠岸贾作屠顔贾屠黍作堵黍窦鸣犊作窦鸣铎即窦犨也舜华作庆华阎明作阎没冀缺作翼缺知果作知过豫让作豫襄呉蹶由作厥由陈司徒苕作司徒招又作司徒昭赵仇液作祝郝又作杌郝公仲侈作公仲冯宁越作甯越又作宁经梁舍人冯喜作冯熹九方歅作九方臯或云臯名歅字
　　陆通字接舆一作接与陈仲子字子终并见髙士传荀子作陈仲説苑作田仲
　　老子弟子尹喜庚桑楚喜字公度是为关令或称关尹列子又称尹生尹子庚桑复姓一作亢桑一作亢仓
　　列子名御寇一作圄寇
　　列子师壶丘子友伯昏无人壶丘伯昏复姓壶丘子名林无人一作瞀人一作瞀人
　　列子称商丘开禾生子伯毛丘园恵盎杨布防俞商丘禾生复姓园一作圉恵盎恵施之族杨布杨朱之弟防俞古之聪耳人也一作裭俞
　　列子称雍门之人善歌哭战国防云雍门子善鼓琴注云雍门名周又见説苑
　　列子称来丹之友申他一作申抱
　　列子弟子伯丰伯一作百一作栢
　　庄周字子休见续博物志庄注未载汉书王吉传作严周
　　庄子称顔成子防南郭子綦将闾葂南荣趎注云顔姓子防字名偃成谥也南郭姓子綦名字子葵将闾姓葂名一云将姓闾葂名将一作蒋葂一作莬南荣姓趎名一云南姓荣趎名趎一作畴一作俦一作寿淮南子又作帱贾谊新书又作跦
　　庄子称纪渻子扁庆子谿工阳子居瞻子胜子东野稷市南宜僚相里勤纪扁谿阳瞻胜姓东野市南相里复姓渻一作消庆一作度谿一作鸡阳子居名戎阳一作杨或以子居即杨朱之字瞻一作詹胜一作申稷一作毕市南宜僚即熊宜僚相一作襄
　　庄子称田侯牟越王子捜商太宰荡门尹登恒大公任大公调则阳注云田侯牟齐威王名牟也按史记威王名因齐不名牟捜王子名一作翳荡太宰字一作盈或云荡名盈字门尹大公复姓登恒任调皆名或云门尹官名姓登名恒大公大夫之称也则阳字彭阳一云姓彭名则阳
　　庄子弟子兰且兰一作蕳一作蔺
　　墨子弟子禽滑厘滑一作骨一作屈厘一作黎
　　慎子名到一名广
　　荀卿汉志作孙卿避宣帝讳
　　荀卿传云楚有尸子阿之吁子尸子晋人名佼秦商鞅客鞅死逃入蜀艺文志有尸子二十篇今云楚人未详阿齐地吁姓名婴艺文志有吁子十八篇别録又作芋子吕览又作余子
　　荀子称姑布子卿注云姑布姓子卿名一作布子卿无姑字或云姓布字子卿史记亦作姑布
　　荀子称楚之州侯秦之张仪可谓态臣州侯楚襄王佞臣见史记仪或作禄
　　荀子称唐鞅逐载子载一作戴或云即戴驩也
　　荀子称季恵恵指恵施季不知何指或云季真庄子谓季真之莫为者也或云季梁列子谓季梁杨朱之友
　　荀子称仲尼子弓学者不知子弓何人或云即仲弓也或云朱张字子弓皆非按汉书儒林传江东馯臂字子弓尝受易于鲁之桥庇荀子师也荀子所称子弓葢指馯臂耳
　　荀子弟子陈嚣李斯或云陈嚣即它嚣也按它嚣楚人韩诗又作范嚣与荀子不同时陈嚣葢别是一人李斯上蔡人斯子由为三川守并为赵髙所杀由一作繇一作防
　　太公六韬文师篇云文王将田史编布卜史记云西伯出猎卜之无史编名
