<!-- { "loadSidebar": true } -->
　　屈原楚词云朕皇考曰伯庸肇锡予以嘉名称嘉名自原始夫三代尚实行命名杂乱不择美辞后世士以名相髙名美而人才益卑试以三代名不嘉者纪一二于后　靡弱顚夭尫瘠溷皆不振之辞也夏少康时有伯靡春秋传周有辛由靡晋有梁由靡宋有华弱晋有士弱齐有髙弱国弱晏弱邾有丘弱秦有顿弱周有太顚闳夭柏夭鲁有曾夭楚有潘尫鲁有郈叔瘠周幽王名宋有乐溷晋有杜溷罗　燬溺頽缺蔑没吁哀无宇无丕皆败亡之辞也卫文公名燬陈哀公名溺卫有公子溺周有王子颓又有頽叔卫有公孙頽晋有郤缺士缺鲁有乐师缺周有单蔑鲁有仲孙蔑鬷蔑郑亦有鬷蔑晋有先蔑士蔑周有王孙没晋有阎没卫有州吁谷梁作祝吁夏禹臣有郭哀鲁有公晢哀齐有陈无宇楚有申无宇齐有髙无丕　乞匄买贷购跪囏难皆匮窘之辞也齐有陈乞卫有驷乞石乞楚亦有石乞晋有郤乞周敬王杞孝公俱名匄宋有张匄晋有士匄楚有阳匄屈匄许悼公名买卫有石买楚有蒍买鲁有梁买子齐康公名贷庄公名购宋悼公名购由周有祝跪又有原公子跪寻卫有甯跪楚有申叔跪周懿王名囏楚有堵敖熊囏鲁有孟孙难晋有刘难　惽顽疵戾非愆戯舞奢侈荡佚突忽诡错剽劖狂忿无骇无恤皆不检之辞也陈有季子惽郑僖公名髠顽周有太师疵楚有执疵晋有鬷戾周之先世有公非秦之先世有非子孔子弟子有秦非荀卿弟子有韩非周有单愆期宋有丰愆夏桀臣有大鲁懿公名戯蔡哀侯名献舞赵有赵奢楚有伍奢晋有魏侈宋有公子荡楚有屈荡周有史佚仲突仲忽郑昭公名忽厉公名突齐有召忽晋有羊舌突晋献公名诡诸又有夷诡诸齐有公子诡晋出公名错齐秦俱有司马错卫殇公名剽又有公孙剽宋有皇劖般楚熊绎之父名狂周有苏忿生鲁有展无骇晋有范无恤又有邮无恤　仇恶反侧逆忌悍骜强梁无知皆不顺之辞也晋文侯名仇鲁有叔孙州仇卫襄公名恶鲁有公子恶郑有孙恶宋有戴恶楚有阳恶卫有齐恶鲁有孟之侧字子反楚有公子侧字子反齐有陈逆周有隂忌虢公忌父周公忌父宋有公孙忌呉有公子庆忌齐有驺忌田忌楚幽王名悍齐平公名骜秦有蒙骜卫有强梁齐有公子无知　累絷纠绞覊鞅挐掩穿犯髠黔皆罹咎之辞也夏有刘累韩有侠累呉有太子终累卫有公孟絷卫昭公名纠齐有公子纠宋有公孙纠郑有雍纠周有原伯绞鲁有子家覊卫有孔羁曹有公子羁厘负羁楚有熊负羁鲁有叔鞅齐有诸御鞅晋有范鞅赵鞅越有诸鞅秦有商鞅莒有大夫挐楚有蒍掩邾庄公名穿晋有赵穿韩穿鲁有侯犯晋有舅犯郑有徐吾犯魏有马犯宋有乐髠齐有淳于髠卫有公子黔　蘧蒢不能俯也朱儒短形也邾文公名蘧蒢郕太子名朱儒　黑肩黑肱黑臂黑臀黑要【与腰同】黒卵丑形也周有周公黒肩鲁成公名黒肱郑有公孙黑肱楚有公子黑肱邾有大夫黑肱卫有子叔黒臂晋成公名黒臀楚有连尹黒要魏有黒卵见列子　儿童竖仆卑属也负刍贱役也齐襄公名诸儿潞子名婴儿晋有胥童齐有髙竖鲁有冉竖周之先世有皇仆鲁有顔之仆晋有先仆曹成公名负刍楚王亦名负刍　妵婼嫳妪媛娥女妇之称也宋有华妵鲁有叔孙婼韩哀侯少子名婼齐有卢蒲嫳陈有夏妪夫妪或作彄孟子有冯妇孟尝君传有冯媛列子有韩娥　缾灶杵臼小民日用器也鲁有臧缾周有威公灶郑有禆灶陈有公孙灶齐有司马灶秦有客卿灶周平王晋靖侯俱名宜臼楚有屈宜臼陈宣公宋昭公齐景公俱名杵臼　虺虿毒防也商有仲虺鲁有叔孙虺宋有荡虺齐有孔虺郑献公名虿齐有公孙虿字子尾郑有公孙虿字子蟜　蚠鼃蝇蜎蛾蠋蠡蠹蟜貂虮虱微防也周有刘献公子伯蚠楚熊眴号蚡冒齐有蚳鼃列子有甘蝇善射为逄师楚有公子蜎老聃弟子蜎渊其后也艺文志作蜎蜵史记慎到传作环渊晋有蛾析韵书蛾音蚁齐有顔蠋越有范蠡呉子名蠹秦有章蟜成蟜齐有勃貂竖貂燕有缪虮韩有公子虮虱　鲤防鮀鲂鳣防鱓鲋鱼也鳞鱼甲鳃鱼颊也鲁有孔鲤周有景鲤卫有公子鱄史防祝鮀髙鲂晋有栾鲂士鲂孔子弟子有梁鳣韩有将军防晋庄伯名鱓宋厉公名鲋晋有羊舌鲋魏有屈侯鲋宋有公子鳞汉初有戚鳃　狗彘豷豨羔羊羯羻犂牛牼犊犨骓驹騧兽畜也狅犬奔獳犬惊也卫有史狗晋有新稚狗鲁有武伯彘寒浞子名豷一作汉初有陈豨一作狶卫有髙子羔魏有乐羊子鲁有仲孙羯陈桓公子名羻邾子名倪犂晋有伯州犂宋有乐祈犂鲁有冉牛竖牛宋有司马牛司寇牛父南宫牛司马牼华牼孟子称宋牼一作宋钘晋有窦鸣犊却犨骓齐有绵驹莱驹鲁有公子驹楚有景驹晋有魏驹周有季騧莒子名狅晋景公名獳郑有侯獳卫有獳羊肩　虎豹熊防狐狸麋麇玃狼麑荦犀骆野兽也舜有伯虎孔子弟子亦有伯虎齐有髙虎郑有罕虎陈有庆虎鲁有阳虎晋有韩虎舜有叔豹鲁有单豹齐有王豹田豹晋有斐豹奜音飞宋有华豹魏有西门豹舜有仲熊楚有鬻熊宋有华防周有王子狐郑有佚之狐晋有解狐董狐舜有季貍一作狸古有丑人犨麋宋有皇麇楚有郏敖熊麇或作麏麕邾定公名玃鲁有仲孙玃晋有狼瞫鉏麑鲁有圉人荦楚有田犀齐有公子骆郑有王孙骆　雎鸠鸿鹊鵞防鸯禽也齐有雍雎魏有范雎商有汝鸠周有泠州鸠卫有鸿聊魋秦有扁鹊庄子有瞿鹊子鲁有荣驾鵞鼓子名防鞮韩有暴防或作鸢周宣王时有牧人梁鸯鲁公名禽又有展禽呉子名禽处
　　西汉人名不嘉者如梁防王舂陵节侯栢乡戴侯乗氏侯四人并名买江都易王非胶东康王寄桑丘侯寄生河间共王不周成颂侯得疵枣原侯妄得羽侯弃距阳侯匄路陵侯童挟节侯竖一作竪管侯戎奴阳山侯买奴临朐夷侯牟平节侯并名奴魏其质侯蟜雷侯豨桃侯狗尉文侯犊　文武功臣有陈买张买任敖张敖公孙敖丙猜许猜温疥郦疥许瘛卫胠徐厉耏跖邓弱须无吕马童陈夫乞王弃之杨仆召奴赵弃奴公孙戎奴髙不识严不识周灶夏侯灶


　　名疑卷二
<子部,类书类,名疑>
　　钦定四库全书
　　名疑巻三
　　明　陈士元　撰
　　鲁仲孙何忌春秋书仲忌公羊氏曰仲忌此何忌也讥二名非礼也注云难为讳一字为名难言而易讳所以长臣子之敬也
　　古人命字惟取一言无以两言相兼取义者檀弓云幼名冠字五十以伯仲周道也初称子既而称伯仲叔季老而尊者称甫孔子字仲尼以孟皮为伯也不称伯而称孟妾生长子称孟不得称伯也孔子弟子曽防字晳史记防作蒧顔无繇字路任不齐字选秦冉字开公夏首字乗顔祖字襄申党字周顔之仆字叔左人郢字行燕伋字思原亢字籍原宪字思防洁字庸顔何字冉家语冉作称狄黑字晳皆以一言为字其他字伯牛仲弓叔鱼季路季次之外惟称子而已非有二义也
　　屈原字平楚词云名余曰正则兮字余曰灵均盖以正则释原义灵均释平义敷演辞章尔都穆听雨纪谈云正则灵均盖原之小名小字也
　　史记汉髙祖父太公母媪正韵媪乌皓切音袄张晏云媪老母称也皇甫谧王符等云太公名执嘉一云名燸字执嘉燸一作嬬音湍一作耑一作煴见余冬序录一云媪姓也王氏小司马索隠云母煴氏世纪云昭灵太后名含始路史注云执嘉妻含始生刘季恐皆杜撰不然太史公生世甚近何以不云尔也
　　汉太公四子伯仲邦交故髙祖字季何孟春云髙祖兄仲名喜是伯仲叔季字也但不知伯之名耳
　　汉帝名字取义浅显惠帝盈字满文帝恒字常景帝啓字开武帝彻字通昭帝弗陵字不应宣帝询字谋又字次卿一云次卿小字也元帝奭字盛成帝骜字俊小字太孙哀帝欣字喜平帝衎字乐光武秀字茂一字文叔明帝庄字严章帝烜字着和帝肇字始安帝祐字福顺帝保字守桓帝志字意灵帝宏字大献帝协字合帝王纪云字伯和
　　吕后名雉荀悦云字野鸡顔师古云字娥姁武帝邢夫人号娙娥又号娙何方言云娙好也外戚传云娙娥武帝所制姬妾爵位视中二千石比关内侯
　　萧何封鄼侯长子禄嗣孝惠六年薨无后髙后二年封何夫人禄母同为侯同夫人姓或云名也夫人封侯始见此昔春秋齐侯以石窌与辟司徒之妻汉髙祖以延乡与翟母皆其食邑未有实封侯者
　　西汉近古班固汉书列传无字者多其以一言为字者如陈胜字涉项籍字羽胡建眭俱字孟彭越萧咸俱字仲张欧呉广枚乗俱字叔张释之公孙俱字季【髙祖同字】楚元王交朱云俱字防爰盎字丝周章字文郑当时字庄是也其他如子房【张良】子卿【苏武】子孟【霍光】子政【刘向】子孺【张安世】子长【司马迁李寻】子髙【张敞】子严【孙寳】子防【何并】子明【冯奉世】子云【终军谷永扬雄】子真【梅福辛庆忌】子公【陈汤田广明】子襄【丁寛】子仲【王同】子阳【王吉欧阳髙】子賔【田延年】子幼【杨军】子威【王商翟方进】子骏【刘歆】子微【息夫躬】子都【鲍宣赵广汉胡母生】子况【尹翁归】子元【房鳯】仲卿【衞青王章朱邑】长卿【司马相如施讐薛广德】少卿【田叔周堪龚遂李陵丙吉刘辟疆】君卿【冯野王楼护】防卿【马宫】穉卿【郑】次卿【郑昌严延年】翁卿【召信臣】圣卿【董贤】长君【路温舒】少君【翼奉窦广德】幼君【周庆】次君【戴圣】赣君【薛宣】近君【后苍】延君【戴德】曼君【申章】王孙【冯遂窦婴荣广冯嫣】翁孙【赵充国】公孙【顔安乐】次公【盖寛饶黄霸】少公【蔡千秋】幼公【杜延年陈万年】仲公【师丹】长公【张挚夏侯胜韩延寿】君公【何武】翁叔【金日防】子叔【公孙贺】长倩【萧望之】曼倩【东方朔于定国隽不疑】次倩【江充】长孺【汲黯韩安国韦贤杜周】仲孺【灌夫】少孺【贡禹韦成】子孺【淳于长】长翁【梁丘贺费直】弱翁【魏相】仲翁【防广】君房【贾捐之母将隆】君賔【龚胜】君倩【龚舍】君况【甘延寿】君孟【五鹿充宗】君仲【史丹】稚圭【匡衡】稚防【传喜】巨先【原涉】巨君【王莽】长賔【衡咸林尊张山拊】长子【陈遂】长房【石显】之类惟从一训非有二义东汉以后则不尽然
　　汉人名字有同前人字諡者如鲁恭字仲康伏恭字叔齐翟宣字太伯张禹张敏俱字伯达窦融字周公袁安何林俱字邵公张步字文公庆普丁鸿俱字孝公伏湛字惠公陈重字景公刘昆字桓公耿防字定公陈宠字昭公赵憙字伯阳憙一作嘉衞宏蔡伦俱字敬仲戴封刘顺俱字平仲翟义字文仲傅毅字武仲冯逡卫飒唐檀俱字子产寒朗乐恢俱字伯奇应奉字世叔何熙淳于恭俱字孟孙郭躬字仲孙贾逵种暠俱字景伯邓彪字智伯其与孔门弟子同字者如陈寔字仲弓郑崇字子防马武许荆俱字子张王尊吾丘寿王俱字子贡杜钦杜邺彭祖孔光萭章【萭音拒】俱字子夏第五伦字伯鱼坚镡字子伋傅爕字南容
　　宋义号卿子冠军卿一作庆
　　黥布姓英倪寛一作儿寛泠褒一作廖褒
　　酷吏传宁成一作寗成殷中一作假中减宣一作咸宣儒林传殷中一作叚一作瑕功臣表陈武一作柴武相如传兰忌严助传作间忌袁盎传掊生一作服生蕳掊俱姓袁盎一作爰盎
　　史记髙祖纪周兰一作周简项籍纪赤泉侯杨喜汉表作杨憙灌婴传肥诛汉书作肥铢郭解传卤公孺汉书作鲁公孺淮南王传庄芷汉书作严正
　　汉书列传胶东王熊渠长沙顷王鲋鮈诸王侯表熊渠作雄渠鲋鮈作附朐
