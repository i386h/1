<!-- { "loadSidebar": true } -->
　　古人有离合文字隠郡国姓名者如孔北海四言一篇云渔父屈节水潜匿方【离鱼字】与时进止出寺施张【离日字鱼日合鲁】吕公饥钓阖口渭旁【离口字】九域有圣无土不王【离或字口或合国】好是正直女固子臧【离子字】海外有截隼逝鹰【离乙字子乙合孔】六翮不奋羽仪未彰【离鬲字】龙蛇之蛰比它可忘【离虫字鬲虫合融】珉璇隠耀美玉韬光【玫去玉成文字】无名无誉放言深藏【离与字】按辔安行谁谓路长【离手字与手合举】此乃鲁国孔融文举六字也出寺施张一作出行施张饥钓一作钓矶女固子臧一作女回子匡海外一作海内不奋一作将奋比它一作俾也又参同契后序云郐国鄙夫幽谷朽生委时去害依托丘山循游寥廓与鬼为邻百世一下遨逰人间汤遭厄际水旱隔并此乃防稽魏伯阳五字也又越絶书巻末云记陈厥説畧其有人以去为姓得衣乃成厥名有米覆之以庚此乃袁康二字也又云文属辞定自于邦贤以口为姓丞之以天楚相屈原与之同名此乃呉平二字也即如汉时董卓将亡童谣云千里草何青青十日卜不得生千里草董字十日卜卓字也晋时王恭将叛童谣云黄头小人欲作乱頼得金刀作蕃捍黄头小人恭字也秦苻坚为姚苌所杀童谣云鱼羊田斗当防秦鱼羊鲜字田斗卑字姚苌鲜卑种也
　　周宣帝自称天元皇帝禁人有天髙上大之称改髙姓为姜九族髙祖为长祖宋政和中禁人以龙天君王帝上圣皇玉主等为名字故毛友龙但名友句龙如渊称句如渊叶天将但名将乐天作但名作方天仕改名大仕方天若改名元若卫上达赐名仲达葛君仲改名师仲周纲字君举改字元举俞圣求改名应求程瑀字伯玉改字伯禹宣和中诏罢前禁云　洪武三年禁革小民毋以天国君臣圣神尧舜禹汤文武周汉晋唐宋等国号为名字　正统十年进士登科录凡天字皆作防云出内阁意景泰中幸太学谢表内阁自为之中有管窥霄蠡测海句盖亦避天字也时有识者诧其事正德初逆瑾擅政禁民不得用天等字为名如郎中方天雨但名雨参议倪天民但名民未几瑾诛识者谓无天之罪已兆于此

　　名疑卷三
<子部,类书类,名疑>
　　钦定四库全书
　　名疑巻四
　　明　陈士元　撰
　　古今姓名同者甚多如唐尧虞舜二帝也汉书有唐尧为临武长梁书有虞舜为太常丞夏后启商汤二王也吕氏春秋有夏后啓乃邹公之子与白公同时元魏书有商汤乃商疑式之孙箕子比干二忠臣也前汉王侯表中山孝王之子名箕子元魏列传有吉阳男名比干曽参顔回二贤人也鲁有曽参杀人晋书有顔回为羗帅况其他乎故罗泌云古今姓名同者刘王褒俱十有一张良有九张敞王吉俱十有八不可不辨
　　古帝有庸成氏黄帝臣亦有庸成　少昊白帝曰朱宣氏唐亦有濮州刺史朱宣
　　伏羲臣有巫咸商大戊时亦有巫咸
　　伏羲妹女娲禹娶涂山氏亦名女娲
　　神农时有赤松子黄初平亦号赤松子
　　黄帝臣有风后夏禹时亦有风后　黄帝臣有张若秦始皇时亦有蜀郡太守张若　黄帝臣有离娄殷时亦有离娄三国时亦有离娄见管辂传　黄帝臣有扁鹊善医战国时亦有秦越人号扁鹊善医　黄帝臣有伍胥楚平王时亦有伍胥　黄帝史官孔甲夏后亦有孔甲孔子八世孙鲋亦曰孔甲
　　后稷之生也始弃之因名曰弃功在万世宋芮司徒之生女也始弃之亦名曰弃几危宋国
　　帝喾臣名羿有穷之君亦名羿俱以射称少昊子名班鲁人亦名班俱以巧称
　　帝喾孙彭祖元季亦有庐州妖人彭祖
　　黄帝元妃西陵氏第三子名龙苗夏少康第三子亦名龙苖
　　颛顼号髙阳夏后扄亦号髙阳
　　商有牧正赵隠元魏有秘书监赵隠唐有宰相赵隠桀桀臣有左师触龙秦纪亦有左师触龙
　　汤臣有女鸠周宣王之妾亦有女鸠
　　周公之子伯禽唐李太白之子亦名伯禽
　　春秋有逸民朱张后汉亦有朱张字孙卿
　　春秋郑有兀者申屠嘉汉书文帝时有丞相申屠嘉春秋晋有荀彘汉书武帝时有左将军荀彘
　　春秋齐有王豹前汉功臣表亦有王豹晋书又有王豹战国赵有王良后汉书亦有王良
　　春秋随有季良而七国魏亦有季良
　　卫有太子蒯瞆刺客传亦有赵人蒯瞆
　　两司马喜一战国中山相一汉司马迁之大父
　　三召平一齐相一秦东陵侯一汉初广陵人
　　春秋鲁有秋胡前汉亦有杜陵人秋胡
　　楚屈原姊名汉吕后妺亦名鲁有鲁班而三国呉王长女亦名鲁班
　　战国有两毛遂西京杂记云野人毛遂坠井而死客以告平原君平原君曰嗟乎天丧予矣既而知非平原君客
　　齐有孟尝君田文魏相亦有田文后汉亦有合浦太守孟尝
　　孔子弟子有公孙龙平原君客亦有公孙龙
　　齐人公孙与孟尝君同时见战国防及吕氏春秋汉武帝时公孙封平津侯又明帝时有幽州从事公孙交通楚王英见虞延传
　　齐襄王时有太史嬓又有勇士太史嬓一作噭
　　齐公吕望号太公田和亦号太公
　　列仙传有成周时仙人浮丘伯汉书楚元王传有孙卿弟子齐人浮丘伯以诗授鲁穆生
　　秦昭王时有五校大夫王陵汉髙帝功臣亦有安国侯王陵
　　赵将有扈輙而汉初张耳将亦有扈輙
　　六国时有楼缓而前汉淮南王臣亦有楼缓
　　史记秦末有田畴三国志魏亦有田畴
　　汉初有两韩信一封淮阴侯一封韩王未几即为降虏前汉两贡禹一为髙帝谒者一字少翁元帝时御史大夫
　　前汉两吕嘉一吕台子封常山王见吕后传一封临蔡见南越传
　　前汉两韩安国一武帝时御史大夫拜护军将军自有传一元帝时定襄太守拜建威将军见冯奉世传
　　两王商皆成帝时人一为相一为大司马
　　汉武帝时朱买臣为防稽太守梁元帝时亦有朱买臣为武昌太守
　　汉武帝时有江都相董仲舒南齐巴东王子响为荆州刺史亦有直阁将军董仲舒谯秀蜀纪载蜀之八仙亦有董仲舒
　　前汉宣帝时丙吉为丞相后汉安帝时丙吉为太子厨监
　　前汉两张禹一字长子为御史大夫与萧望之同时一字子文元帝时诏傅太子成帝时为丞相封安昌侯后汉张禹字伯达和帝时为太傅安帝时以定防功封安乡侯
　　前汉两王莽一天水人字稚圭昭帝时为右将军与霍光同心辅政一即新莽簒汉者
　　王莽四辅有刘秀为国师封嘉新公与光武同姓名光武未起兵时与姊夫邓晨俱过蔡少公家少公学图谶言刘秀当为天子或曰是国师刘秀乎光武戏曰何以知非仆耶坐者皆大笑　又汉有侍中奉车都尉校定山海经陈振孙云此刘秀即歆也歆初名秀
　　后汉两王郎一邯郸人诈称成帝子舆为光武所诛一东海人字仲子
　　后汉两郑众一兴子字仲师一宧者字季产
　　路史发挥云汉两龚遂俱为郡太守两京房俱明灾异汉有荆州太守巨武秦苻坚将亦有巨武
　　汉孔安国孔子十一世孙治古文尚书武帝时諌议大夫晋孔安国字安国愉之子为尚书左仆射
　　晋右军王羲之苻坚之将亦有王羲之
　　晋侍中张华慕容垂之将亦有张华
　　晋李密字令伯一名防唐李密字一字汉臣元史又有北海盗李密
　　晋王肃字子雍元魏王肃字子恭
　　晋张载字孟一作孟阳宋张载字子厚
　　晋葛洪字稚川宋葛洪字容父
　　晋两刘毅一字仲雍武帝时为尚书左仆射一字希乐与刘裕起义兵讨桓为豫州刺史
　　晋两周抚一为彭城内史以反诛一为王处仲将有传晋两孙秀一为呉降将见贾充传一为赵王伦嬖人见陶侃传
　　晋两解系一自有传一见陶璜传
　　晋两周访列传云时有与访同姓名者罪当死吏误收访访奋击之吏皆走
　　巵言云南朝有两刘琨文人有两王褒两苏子卿唐两韩翃皆文宗时人一知制诰一为太守帝书翃寒食诗春城无处不飞花一絶句云与此韩翃
　　唐两李光进一光弼之弟一光顔之兄皆为名将秉节钺
　　唐两李珏列仙传云李珏出相节制淮南时江阳部民亦有李珏列名洞府
　　唐两李益列传云宪宗时益为集贤殿学士时又有太子庶子李益同在朝故世称文章李益以辨云
　　唐王珪字叔玠为宰相谥曰懿宋有两王珪一字禹玉左仆射谥文公一为光祖之父泾原勇将号王铁鎗
　　唐徐勣字懋功宋徐勣字元功
　　唐张齐贤陜州人諌议大夫宋张齐贤曹州人左仆射唐有岭南节度使蔡京宋有丞相蔡京
　　唐郭震字元振魏州人宋郭震字希声蜀人
　　唐香山九老防有两卢正一侍御史一河南尹
　　五代梁有王彦章呉亦有王彦章
　　宋两张观一字思正绛县人吏部侍郎兼御史中丞卒赠吏部尚书谥文孝一字仲宾毗陵人度支判官广南西路转运使并仁宗时人
　　宋两孙益一扬州防兴人绍定中李全犯扬州县令王爚□益拒贼战死一不知何许人宣和末知宁朔府救太原战死二人并见忠义传
　　宋两王延德一开封人温之子授平州防御使一大名人授左千牛卫上将军
　　宋两黄震一字伯起一字东发
　　宋两王着一字成象单父人翰林学士一字知防渭南人殿中侍御史
　　宋两王继勲各有传一陜州平陆人授磁州团练使一外戚彰德节度饶之子孝明皇后同母弟也
　　元两张荣一靖州人一济南人
　　金有郝天挺字晋卿元亦有郝天挺字继先
　　仙传两尹公度一名喜一名轨或云尹喜一字公文仙传有王乔而曹魏时亦有王乔见魏明帝赐曹干玺书
　　程叔子号伊川而邵康节之父名古字天叟亦号伊川见陈绎所撰邵处士墓志黄渊撰愚丘记云经世观物吾不如伊川丈人谓邵古渊初名仲元字善甫号四如居士宋亡乃更名渊亦字天叟号韵乡聱翁晚年又号彦安
　　余尝读厯代史传见陈姓輙记之　有四陈忠一宠子字伯始汉尚书令一谌子汉青州刺史一颖川人唐宰相夷行之祖一宋末宁晋人学徒私谥茂行先生元左丞祜之祖　三陈崇一汉平帝时南乡侯一伯宣子唐江州刺史一隠子宋崖山令　三陈孚一字刚中临海人国史院编脩一湘陵人上舍及第一琼山人举进士　三陈元一河阳侯涓之五世孙汉即丘公士一厌难将军钦之子字长孙仕莽为郎一字伯元元至正中进士道州录事参军　三陈咸一万年子字子康汉尚书令莽召为掌寇大夫不应一升卿子字逢儒宋司农少卿谥勤节一越兄宋寳谟阁待制　三陈防一羣子字立伯汉颖阴侯谥穆一义门兢弟一字同志茶陵人宋进士及第　三陈钦一尚书令咸之子不仕莽一广信人字子佚莽从受左氏春秋仕莽为厌难将军一思让子后周长州长史三陈敏一字令通晋惠帝时右将军一皓子宋武
　　功县男宣州观察使一无锡人宋台州守　三陈光一寔子一子昂子唐商州刺史一汲县人宋寿阳尉两陈千秋一安子汉槀侯一纪信侯仓之裔汉长
