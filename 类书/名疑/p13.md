<!-- { "loadSidebar": true } -->
　　安公士　两陈夷行一字道周唐左仆射一公辅子宋进士　两陈婴一轸子秦东阳令汉堂邑侯一锴子汉槀侯谥节　两陈愿一恒子一伯周子唐万州刺史　两陈清一愿子一嶨子　两陈察一愿子一元基子唐文州刺史　两陈防一寔子一天祐子两陈洽一寔子一后主叔寳子　两陈恂一防子汉颖阴侯一布亮子宋大理丞　两陈凖一佐子字道基一篆子与朱文公友善　两陈康一汉魏郡太守一达子晋丞相掾　两陈髙一鼎子齐散骑常侍一保子宋莆田人学徒私谥靖逸先生　两陈遵汉书陈遵字孟公豪侠所在人怀之惟恐后时列侯有同孟公姓名者孟公每至门人曰陈孟公座中莫不振动既至而非孟公因号其人为陈惊座　两陈蕃一字仲举汉太傅封髙阳侯一伯仁子隋资阳令　两陈褒一霸先族弟封钟陵侯一京从子唐塩官令两陈翔一珍子字子麟汉御史中丞一省华祖五代时蜀新井令　两陈璿一酆子唐渠州刺史一宋宜城令　两陈瓉一酆子唐黔州刺史一文龙从子宋季起兵死难　两陈悝一买子汉曲逆侯一骞兄咸宁初太尉　两陈竒一棘蒲侯武之子一元魏河北人字脩竒　两陈卓一居仁子字立道宋枢密院莶书谥清敏一咸宁人有至行　两陈武一汉髙祖功臣棘蒲人一庐江人字子烈呉偏将军　两陈英一康子晋盱贻太守一若拙子宋奉礼郎　两陈凤一户牖侯平之裔汉平帝时爵关内侯一平帝时中郎将与王恽等出使有功封卢乡侯　两陈侨一费侯贺之曽孙汉茂陵上造一仕莽称白虎公　两陈粲一秪子汉关内侯一本子汉东乡侯　两陈靖一光武时散骑常侍封余干侯一仁璧子字道卿宋太仆卿　两陈嘉一复阳侯胥之子嗣爵谥共一棘蒲侯武之曽孙汉云阳上造　两陈硕一桐庐人呉封富阳侯一襄安人岘之兄　两陈琳一广陵人字孔璋魏军谋祭酒一宜城人晔从兄　两陈岘一硕子陈谯州刺史一礼部侍郎桷之孙宋中书舍人　两陈起一蕲春人南唐监察御史一沅江人宋永州倅两陈琰一字玉伯宋殿中侍御史一字中叔宋閤门使　两陈绎一叔明孙唐侍御史一字和叔宋集贤院学士　两陈防一字元则安丘人宋德安守一字正叔稷山人金右司諌　两陈充一字若虚宋殿中丞一文毅公亮之弟　两陈遘一字亨伯宋资政殿学士一翰林待制孚之子元浙江行省左右司员外郎　两陈祗一汝南人字奉宗汉侍中谥忠一叔寳子字承敬封信义王入隋为通议郎　两陈兢一叔寳子字承检封邵阳王入隋为国子监丞一义门鸿之弟
　　史传有祖孙兄弟同名字纪一二于左
　　少昊名挚其孙颛顼之子亦名挚是为帝挚
　　汤名天乙纣父亦名天乙　汤长子名太丁武乙之子亦名太丁
　　周仲雍曰虞仲仲之裔周章孙亦曰虞仲
　　蔡文侯名申其孙昭侯亦名申
　　鲁庄公之孙仲婴齐仲字婴齐名也而文公之孙亦曰公孙婴齐仲婴齐者从祖也又同时　鲁孟孙氏之后有公孙宿季孙武子亦名宿
　　宋两公子朝皆曰宋朝一为司寇乃桓公弟一出奔仕卫论语宋朝之美是也
　　卫穆公名遫其裔孙成侯亦名遫
　　郑公孙段字子石而印段亦字子石乃公孙段从父之子也　郑公子嘉字子孔公子志士亦字子孔
　　晋范宣子士匄其同族伯瑕文伯亦曰士匄
　　楚公子申字子西乃平王子昭王兄也又有右司马公子申而鬬宜申又字子西　楚有公子啓而公子元之子亦名啓　楚屈氏有两屈荡
　　前汉书王侯表氏丘侯名偃杨丘侯亦名偃皆齐悼惠王之孙皆文帝十六年封　平的侯名利亲剧魁侯亦名利亲皆菑川懿王之后　金乡侯名不害就乡侯亦名不害皆东平思王之孙皆以元始元年二月丙辰封　楚夷王名如意广宗王亦名如意封斯侯又名如意　菑川王名终古赵敬肃王之子柏畅侯亦名终古齐孝王之孙博阳侯又名终古　洨夷侯名廼始东阳侯平隄侯俱名廼始　济阴王名不识蒲领侯亦名不识　山原侯名外人乘丘侯亦名外人　怀昌侯名延年安阳侯歊安侯祝兹侯安定侯复阳侯中乡侯乐都侯俱名延年其他名喜七名贤十名圣四名义五名仁七名元七名嘉十一福禄寿庆等名同者又不可胜计
　　后汉书列传沛孝王名广济南悼王亦名广梁节王名畅中山穆王亦名畅陈敬王名羡汶阳侯亦名羡梁夷王名成下邳贞王亦名成乐成哀王名崇陈顷王任城节王俱名崇中山简王名焉鲁恭王之后亦有刘焉字君郎
　　晋书王氏族有两王浑一昶子一戎子　两王恺一字茂仁一字君夫两王缓一绪父一衍父　两王澄一济弟一衍弟　两王安期一含子一湛子　两王处冲一名还一名湛
　　元魏安同父名屈同之子亦名屈
　　唐宗室世系表义成王名琮奉天亦名琮　郁林王名恪建王亦名恪　蔡王房之系名平者二人永安王孝基之后名瓌者二人
　　唐两陈徽一叔英子字元凯申州刺史一叔明孙温州司户叅军叔英叔明皆陈宣帝之子也
　　宋太祖次子德昭字日新又魏王廷美次子德隆亦字日新从兄弟同字又同时
　　父子有同名者汉书王侯表广陵孝王之子名德封广平侯德长子嗣爵复名德岂传录讹邪　襄阳隋处士罗君墓志云君讳靖字礼襄阳广昌人髙祖长卿齐饶州刺史曽祖智梁殿中将军祖养父靖学优不仕有名当代碑字明楷父子同名靖不可晓见容斋随笔
　　晋张老字孟其子名趯亦字孟齐管夷吾字仲谥敬其父名山亦字仲谥庄是皆父子同字盖孟仲之字乃当时相呼兄弟行次非如后世因名取字也【管夷吾父子俱称管仲但夷吾名重当时掩其父称耳】
　　晋大夫郤克字驹伯郤克子郤锜亦字驹伯
　　父子有名字相类似兄弟之称者前汉韩长君子曽字季君孟喜字长卿其父号孟卿　后汉刘般字伯兴其子恺字伯豫蔡邕字伯喈其父棱字伯直黄琬祖父名琼应璩应防之父名珣　三国志袁涣父名滂孙綝父名绰刘槙父名梁　晋书王绪父名绥王济父名浑　唐书杜鸿渐父名鹏举吕温父名渭台渥父名蒙　五代王继恭父名继鹏朱洄父名滔　晋书胡母辅之子谦之王羲之子徽之徽之子桢之
　　宋史米黻字元章子友仁字元晖
　　宋史王溥子贻正贻正子克明尚太宗公主更名贻永令与父同行此宋制也
　　元史陈也先子兆先明先　刘思敬子思恭
　　神仙幽恠姓名最不同
　　彭祖陆终之子名籛字铿封于彭谓之大彭仙传云彭祖姓籛谬虞翻籛作翦古字通用
　　老聃姓李名耳字聃一作一作耽吕览老耽贵柔是也一作儋左传太史儋是也古文聃耽儋通用列子杨朱篇聃于色注云聃与耽同史记云老子名耳字伯阳以其耳漫无轮号曰聃集真录云老子始生母名之曰禄字伯阳国语伯阳甫是也列仙传云老子谥聃吕氏春秋云舜染于许由伯阳注云伯阳老子也恐误盖舜时伯阳别是一人按王安石撰许氏世谱云伯阳神农之后佐尧舜有功赐姓姜则非老子明矣　老子本臯陶之裔世为理官以理为姓纣时有理征是也征字德灵古文理李通用故左传行李国语作行理初无二义或云古文使字作左传盖言行之徃来讹为李字国语又讹为理音也路史谓理征事纣抱道不合而死其妻契和氏逃难伊侯之墟命其子利贞改姓李氏利贞老子十二世祖也利贞子仲师左传类解晋里克注云商末理征孙仲师避难改姓里氏是李理里三姓同祖矣姓谱北史新旧唐书等有谓老子生于李下而得姓有谓因乱食苦李而得姓有谓因饥食木子而得姓有谓老子母李氏女因母得姓有谓老子生于李氏家冒姓李均妄尹喜传称聃为古先生
　　老聃父名干字元杲一作元果旧唐书又云聃父名敬前凉录索绥云元杲年七十二无妻与邻人益寿氏野合孕十年而生老子故世传老子母为益寿氏路史云元杲娶洪氏名婴敷孕十有二年折左腹而生老子南唐书世裔谱云元杲为周上御史大夫娶益寿氏女婴敷生老子或云元杲娶滕氏妙内篇云老子母无壻妄
　　老聃子名宗字尊祖宗一作崇为魏将军封段又封干因以为姓魏世家有段干子盖即宗也列子有段干生田齐世家有段干朋战国防有段干纶段干越人孟子有段干木风俗通注云姓段名干木吕览亦云干木光于德魏都赋亦云干木之德而唐书百官表又云封段为干木大夫俱误
　　老聃师常枞一作常摐一作恒枞一作常纵或云即商容也商容一作容成容成公见于周穆王时自称尝为黄帝师列仙传容成讃云亹亹容成伯阳仰畴或云容成商容盖二人商容即殷纣贤臣知礼容者老聃学礼于商容
　　老聃佣人徐甲二百余年约毎日赁百钱聃少甲七百二十万钱尹喜还之出神仙传殊妄甲一作申
　　注老子者有河上丈人【战国时人】有河上公【汉文帝时人】有偃松子有任真子皆莫知其姓名而宋人所着异号录宾实录俱不载
　　王子晋周灵王之子年十八而登仙路史云名超古字子晋或云名晋或云谥晋或云字子乔或云字开山后汉列传云王乔为叶令即古仙人王子乔也一云王子乔即史记封禅传王伯侨
　　防子名蜀梁一作浊梁甘子名需一作孺
　　谷子者苏秦张仪诡称其师以骇俗也或云姓王名诩一名利一名誗战国时隠居颖川阳城之谷因以为号史记张传亦云仪与苏秦俱事谷先生学术隋志有谷子十三章盖其所著书也或云后人譌撰或云谷子一号微子又琴纂云蔡邕入清溪访谷先生盖别是一人
　　秦方士徐市汉书作徐福按字书市即古黻字汉时福黻字通用仙传拾遗福字君房
　　东方朔父姓张名夷字少平或云名平母田氏朔以东方为姓其説不一见洞防记列仙传时镜新书又王充论衡云朔姓金氏改姓东方
　　严君平姓庄名遵一作尊
　　吕岩字洞宾初名绍先更名岩
　　洞宾师钟离权字寂道号云房一云字执柄一云字云房
　　洞宾弟子卢生名英　何仙姑姓赵名何一作和韩湘字清夫一字伯渚或作北渚讹清父名老成祖名介文公愈之亲兄湘本愈侄孙而集仙传云愈之犹子非
　　南岳邓先生名郁字彦达
　　麻衣子姓李名和　天门子姓王名经　通微子姓杨名什伍　神和子姓屈突名无为　真子姓张名志和　达观子姓李名筌一作荃　抱朴子姓葛名洪字稚川　金华子姓刘名崇逺　清虚居士姓王名巩字定国　无尽居士张商英也
　　焦光字孝然光一作先
　　殷七七名文祥一云名道筌　王子芝字仙苖子一作紫
　　世传月中斫桂呉刚字质故李贺云呉质刚一作罡史记封禅传有宋母忌乐彦引老子道经云月中仙人宋母忌也白泽圗又以宋母忌为火仙
　　淮南子云羿请不死之药于西王母羿妻姮娥窃以奔月羿为帝喾臣非夏时羿也姮娥羿妻名一作嫦娥或云嫦娥字纯狐则又以为夏羿妻矣黄庭经云髙奔日月吾上道郁仪结璘善相保注引上清紫微文云郁仪奔日之仙结璘奔月之仙此语亦见鸡跖集结璘韵府作结仪窃疑姮娥结仪之説俱妄或因尚仪占月而讹耳
