<!-- { "loadSidebar": true } -->
　　商王大戊雍已之弟是为中宗书云在大戊时则有若伊陟臣扈格于上帝巫咸乂王家伊陟伊尹子陟一作敕见封禅书徐广注臣扈与汤时逸书臣扈同名故人表臣扈注云汤臣路史注云大戊时臣扈国于薛仲虺之后巫咸巫姓咸名咸子贤为祖乙臣书序伊陟作原命原大戊臣又大戊臣王孟采药于丈夫国见山海经注王一作巫
　　商王沃甲系本作开甲
　　商王盘庚盘一作般一作
　　商王小乙臣甘盘一作甘般
　　商王武丁是为髙宗傅説为相史记云説为胥靡筑于傅险遂以傅险姓之姓谱云尧子朱封房侯房之后有貍氏裔子大繇夏后氏封之傅为傅氏事载国语韦昭云貍氏在周为傅周当作商庄子云傅説骑箕尾而比于列星
　　商王祖庚臣祖巳仲虺之后
　　商王廪辛一作慿辛
　　商纣帝乙子纣一作史记云名辛周书又称受经世书又称受辛纣受音相近或云纣諡也
　　纣贤臣九侯鄂侯梅伯祖伊比干箕子商容胶革辛甲隂竞九一作一作邹诞生云音仇鄂一作邘一作邢一作翼梅伯子姓九域志作殷伯集韵梅音每祖伊祖已之后比干纣诸父名干封于比故称比干比干子坚逃于难林坚一作竪箕子舜后宋世家云箕子纣之亲戚盖外亲耳而郑王肃马融以为纣之诸父伏防杜预以为纣之庶兄均误庄子注云箕子名胥余或云胥余比干字也商容郑云乐官知礼容者所以礼台称容台胶革古胶侯之裔革一作鬲辛甲禹后事纣七十五谏不从文王以为史隂竞史记防传作隂兢纣投文王于石室隂竞活之与之俱亡入周石室即羑里一作牖里
　　纣佞臣费仲恶来左彊师延费仲恶来皆伯益后费仲一作费中恶来一名革蜚廉子秦之先也左彊即象郎师延乐师名延作靡靡之乐者
　　纣妃妲己皇甫谧云有苏氏美女国语云有种氏女索隠云妲字己姓也妲音多刺切五音编海作妲姬非
　　纣子武庚一云禄父或云武庚名禄父字
　　殷七族有繁氏饥氏条氏繁一作媻饥一作耆一作黎条一作蓨
　　微子啓纣庶兄微国子爵啓名家语微作魏一作郿魏郿俱读音微史记啓作开
　　伯夷叔齐父孤竹君姓墨胎名初字子朝见韩婴诗传墨胎炎帝后一作黙台一作黙怡商汤即位元祀三月丙寅封墨胎氏于孤竹是其受封之始伯夷名允字公信叔齐名致字公逺吕览致作智逺作达夷齐諡也孤竹君中子名慿或云即伯僚君伯字误盖兄为伯夷弟为叔齐则慿宜称仲僚耳僚一作辽














　　名疑巻一
<子部,类书类,名疑>
　　钦定四库全书
　　名疑卷二
　　明　陈士元　撰
　　周先世后稷生厘蠒厘蠒生叔均后裔有不窋者失其官守史记世夲世纪俱以不窋为后稷子国语亦云不窋事虞夏惟路史以为夏末时人不窋子鞠有文在手曰鞠因以为名一云鞠陶鞠子公刘公刘子庆节国于一作邠庆节子皇仆皇仆子差弗一作弗差差弗子毁隃一作伪隃一作毁榆毁隃子公非世本云公非辟方公非子髙圉世本云髙圉侯牟侯牟一作侯侔一作夷岐一作夷竢髙圉子亚圉系本云亚圉云都皇甫谧云公非字辟方髙圉字候侔亚圉字云都然人表又以云都为亚圉弟则辟方侯牟亦二人名也史记云亚圉子公叔祖类公叔祖类子古公亶父路史云亚圉弟云都子叔祖绀是为祖类祖类子诸盭是为太公太公子亶父是为古公太王世表云太公即祖绀诸盭即叔类皇甫諡云公祖一名祖绀诸盭字叔类号太公诸説不同莫可综核
　　豳公亶父自商王小乙二十六祀避狄迁岐之周邑始改号曰周故史记称季歴曰周公季歴文公旦食采周邑故亦称周公春秋传周公阅周公楚等皆旦后裔为周卿士者也汉书郊祀志大王建国于注云古岐字
　　史记防传纣杀周太子歴囚文王昌索隠云季歴不被纣诛恐周别有太子名歴殆附会史记之谬
　　季歴母太姜文王母太任列女传云太姜有台氏之女太任挚任氏之中女国语注云挚国任姓
　　周文王师鬻熊畴锡子斯鬻一作粥畴锡复姓子斯字畴锡韩诗外传作锡畴新序子夏云文王学于时子思武王学于郭叔或云时子思即畴锡子斯也郭叔即虢叔
　　西伯戡黎大传作西伯戡耆史记言文王伐
　　周公旦师庶秀一作庶和
　　史记周本纪成王诵一作庸共工翳扈世本作伊扈懿王囏世本作坚幽王宫一作生恵王阆世本作母凉敬王子元王仁世夲作贞王介元王子定王介世夲作元王赤皇甫谧云元王崩三子争立立应为贞王索隠云元王有两名一名仁一名赤如史记则元王为定王父定王即贞王也依世夲则元王为贞王子必有一误定当作贞简王之前已有定王周家岂有两定王乎皇甫谧疑而不决遂弥缝史记之误称为贞定王亦未为得也考王帝王世纪作考哲王皇览作考悊王悊与哲同赧王延尚书中作然王延皇甫谧作赧王诞　厉王胡奔彘有共和十四年史记云周召二相行政号曰共和然人表有共伯和师古注云共国伯爵和名也鲁连子云共伯名和好行仁义诸侯贤之请立焉后归于国得意共山之首庄子及吕氏春秋俱云共伯得志于共首司马彪云共伯和修行好贤厉王之难天子旷絶诸侯立和为天子一十四年天下大旱卜于太阳兆曰厉王为祟召公乃立宣王共伯归国史记周召共和之説无据夫周召共和之説其即晋文侯义和之讹乎文侯名仇字义和周平王东迁文侯有功王室平王锡文侯有文侯之命王若曰父义和者称文侯字也蔡注是矣文侯十一代孙文公重耳又有功王室襄王使王子虎命晋侯为伯史记晋世家误取尚书文侯之命属于重耳之下而马融王顺注史记并云王若曰父义和者言父能以义和我诸侯岂不谬哉　周卿甘昭公即恵王子大叔带左传王子带是也封甘谥昭刘文公卷一名狄一名伯蚠或云伯蚠字也单公子愆期一名成愆尹文公固一作圉樊仲一作樊皮一作樊仲皮周太王子虞仲之裔孙仲山甫事宣王食采于樊此其后也名皮字仲故曰仲皮王叔文公即王子虎文谥也王扎子即王子捷扎名捷字
　　周武王封仲雍之后于呉系本云呉孰哉居藩篱宋衷云孰哉仲雍字解者云雍是熟食熟孰古文通用故雍字孰哉史记世家呉子转一作柯转呉子颇髙一作颇梦呉子句卑一作毕轸呉子寿梦一名乗寿梦子四人长诸樊次余祭次余昧次季札诸樊春秋经云呉子遏左传称诸樊索隠云诸樊其号遏其名公羊传遏作谒余祭一名载呉襄二十八年左传齐庆封奔呉呉句余与之朱方杜预云句余呉子夷末也索隠云余祭以襄二十九年卒则二十八年赐庆封邑不得是夷末但句余或别是一人杜预误为夷末耳夷末惟史记公羊作余昧左氏谷梁并作夷末季札居延陵号延陵季子史记以延陵为季札封邑呉王辽一名州于史记以为余昧子公羊传以为寿梦庶子　呉公子烛庸盖余二人皆呉王僚之弟盖余左传作掩余勇士専诸一作鱄设诸一作専设诸太宰嚭一作噽字子余晋伯州黎之孙州犂仕楚为大夫嚭避难奔呉
　　虞亦谓之西呉太王生仲雍仲雍生季简季简生叔达叔达生周章及虞仲武王求太伯仲雍之后周章已为呉君即封章于呉别封章弟仲于虞在周之北是为虞仲周章在东故虞仲称西呉传十二世与西虢同为晋所灭
　　二虢者虢仲虢叔王季子文王弟也武王封仲于西虢封叔于东虢故称二虢西虢灭于晋东虢灭于郑春秋叔孙豹会于虢公羊作漷一作郭
　　蔡叔度之子蔡仲名胡字仲左传蔡宣公考父史记作措父缪侯史记作穆侯灵侯班一作般平侯庐一作虚襄公一作声公年表蔡有两景公一名同文侯子同一作固一名朔昭侯子此景侯史记作成侯年表云景侯即成侯之髙祖父
　　曹叔振铎之后恵伯兕年表作恵公伯雉孙检云曹恵伯或名雉或名兕或名弟或名弟兕桓公终生一作终湦左传庄公射姑史记作夕姑厘公赤史记作僖公夷昭公班公羊作般宣公庐史记作彊武公滕史记作胜声公野悼公弟也系本无声公　曹公子首公谷并作公子手
　　武王封曹挟于邾传二十九世而邾友以父武公伯顔之功封于郳徙于绎是为小邾子邾子克左传作仪父杜云克字仪父邾子牼公谷并作　邾大夫黑肱公羊作黑弓邾畀我公谷并作鼻我杜云畀我庶其之党古字畀鼻通用如象封有庳又作有畀有鼻也
　　卫康叔名封武王封之书作妹邦诗作沬妹沬音相近康叔子康伯髠左传称王孙牟父宋衷云髠即王孙牟也牟髠音相近古史考无康伯而云子牟伯盖父子俱谥康故因其名云牟伯也卫伯一作疌伯一作挚伯贞伯一作箕伯文公燬初名辟彊更名燬左传穆侯速公羊作遫史记殇公秋班氏作焱左传作剽敬公费一作弗昭公纠一作舟慎公父公子适一作防声公训一作圣公驰一作声公驯成侯遫一作不逝　卫大夫武仲乙即孙仲孙姓乙名仲字武諡也石圃乃石恶从子吕览注以石恶即石圃误州吁谷梁作祝吁大叔疾一作世叔齐公叔发即贞恵文子也发一作拔蘧伯玉名瑗諡成子乃庄子无咎之子也公子郢字子南乃灵公之子世本云灵公子昭生子郢非公子鱄谷梁作専
　　唐叔虞字子于虞子爕父是为晋侯世家晋厉侯福一作辐献侯籍一作苏穆侯费一作防一作费生一作弗生春秋献公佹诸左传作诡诸襄公驩公羊作讙世家作欢灵公夷臯公羊作夷景公獳世家作据厉公州蒲世家作寿曼此献公厉公与前厉侯献侯同諡而世代不同世家悼公周一作纠商公去疾一作去即出公错一作凿年表云出公错十八年哀公忌二年懿公骄十七年世夲云昭公生桓子雝雝生忌忌生懿公骄世家云出公十七年哀公骄十八年而无懿公静公俱一作俱酒　晋大夫成伯缺即士谷士姓成諡士季防伯缺之子初封随改封范故称随防又称范武子防名季字武諡也彘季即恭子士鲂食采于彘与先谷同字折成鲋即士鲋知武子荀防国语注云防字子羽知伯襄子荀瑶杜云荀跞之子类解云跞之孙也孙伯黡孙伯字黡名司晋典籍故称籍黡狐射姑一作夜姑字季佗食采于贾故称贾季狐鞠居字伯食采于续故称续简伯简諡也栾纠一称弁纠羊舌肹字叔向一字叔誉杨食我字伯石一名子我郤芮字子公食采于翼一称翼芮冀缺即郤成子也一称翼缺郤犨即苦成叔苦邑成諡叔字也犨一作州先轸一称原轸先谷一称原谷谷一作縠季子胥臣季子字胥臣名食采于臼故称臼季张老即张孟老名孟字唐表云张仲裔仕晋为大夫生老老生张孟趯趯名孟字是父子俱字孟也詹嘉一作瑕嘉一作处瑕
