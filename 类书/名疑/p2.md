<!-- { "loadSidebar": true } -->
　　舜子均封商是为商均女英所生也商均一作义钧舜师蒲衣善巻纪后务成昭善一作单卷一作绻纪一作冀昭一作轺一作跗一作附韩婴又云尧学乎务成子附庄子云舜问乎丞注云舜师也丞一作承列子又作烝
　　舜七友者雄陶方回续牙伯阳东不訾秦不虚灵甫也雄一作雒一作能牙一作身一作耳伯一作栢訾一作訿虚一作宇甫一作父庄子又谓舜友石户之农北人亡择石户之农即石农亡一作无
　　舜臣稷名弃字庚辰见楚词路史庚作度字讹弃封于邰号后稷司农也或疑庚辰为农字之讹弃娶姞人氏生子漦蠒漦一作邰国名纪云漦厘斄□台骀邰怡八字古通用契一作偰一作一作禺一作封于商赐姓子商人谓之王伯益一作栢益一作伯翳字隤一字虞余见楚词封于梁寿二百岁后世祀为百防将军世本云化益作井汉志又称伊益化伊伯字讹荀子云禹得益臯陶横革直成为辅吕氏春秋云禹得臯陶化益真成横革之交真成即直成也或云直成横革即弃契之字臯陶杜预云字庭坚路史则云庭坚髙阳氏之子而臯陶乃青阳氏之裔臯陶父大业娶少典氏之女名华生陶封于臯故称臯陶帝王纪云臯陶生于偃故赐姓偃臯陶长子费是为大费秦之祖也次子甄是为仲甄封于六秦本纪云大业娶女华生大费而正义即以大业为臯陶殆谬吕览注云伯益臯陶之子亦谬伯夷为秩宗封于吕朝鲜记云伯夷生西岳路史注云泰岳伯夷之子或云伯夷盖四岳之长其子袭軄故称西岳泰岳耳书有四岳佥曰之文佥者众词也而太史公乃以四岳为一人韦昭又以四岳为伯夷岳一作岳孔平仲云以四岳为一人乃合二十二人之数或云汉书三公一人为三老次卿一人为五更注云五更知五行者安知四岳非知四方者乎刘泰之云后世五官中郎四门博士之职非五人四人也则四岳为一人明矣伯与路史作伯誉人表作栢誉殳斨一作殳戕垂一作倕即伯夷父也垂尝为帝喾臣又为尧舜臣寿逾数百岁
　　舜诛四凶浑沌穷竒梼杌饕餮乃四兽之名浑沌帝鸿氏不才子讙兠也一作驩兠一作驩□一作驩头古文尚书作鴅吺或云缙云氏子帝鸿孙也穷竒少皥氏不才子服防云共工是也梼杌颛顼氏不才子贾逵云谓鲧也梼杌一名傲佷一名难训见史记注饕餮即讙兠子三苗也山海经云颛顼生驩头又云鲧妻遗腹生驩头驩头生苗民是驩头为禹少弟苖民其侄也然书称禹格有苖则山海经谬山海经又云三苗一名三毛音讹
　　夏王禹姒姓禹名顔师古云禹字史记云名文命系夲云字髙宻帝王世纪云字宻均谬禹为崇伯之子故称伯禹又称大禹治水成功又称神禹夫尧舜禹汤皆名而皇甫谧等以为谥又防附其説别出名字妄甚古文禹作□又作禽
　　禹父鲧一作鮌一作一作汉书律厯志云颛顼五代而生鲧系本以鲧为颛顼子非索隠云鲧字熈茂州汶川人也连山易云鲧封于崇国语谓之崇伯左传作崈伯郑子产谓鲧殛羽山其神化为黄熊入羽渊黄熊或云黄龙或云鱼熊一作能音奴来切鼈属也禹母有莘氏之女名志或作女嬉是为脩已莘一作防志一作娡已一作纪禹生于僰道之石纽乡刳儿坪世传修已坼胷生禹世本淮南子俱云禹生而母化为石
　　禹娶涂山氏之女名趫一曰攸女是为啓母趫一作娇一作乔系夲云涂山氏女名女娲趫娇乔娲字讹涂古文尚书作嵞正韵作峹
　　禹师大成挚墨如子髙西王国挚一作贽一作执墨如子髙即栢成子髙山海经作柏髙墨一作黙栢一作伯西王姓国名国一作慖一作悝白虎通义以为国先生恐虞夏时无此称号荀子注云禹生于西羌西王国西羌之贤人
　　禹臣童律狂章能制水恠童一作僮一作范成光郭哀为御哀一作裒竖步地里定大小之国七千竖一作坚一作亥后防娶有仍氏之女曰妻生子伯封作衍厯伯封一作伯封叔或云叔其字也奚仲之子吉光为车正一作吉先扶登氏典乐一作徕登仪狄作酒狄一作翟鬻子云禹有七大夫臯陶杜子业既子黥施子黯季子寗然子堪轻子玉也业一作墨又作黙黥一作黔寗一作冉列女传云睾子生五岁而赞禹言睾一作臯或云即臯陶也
　　夏王啓一名会纪年作余年代厯作建或云啓字开故山海经楚词俱作夏后开一云避汉讳也
　　啓臣孟凃能礼神封于丹凃一作
　　啓征有扈一作有户秦改作鄠古文作屺
　　夏王仲康史记作中康侯一作嗣侯避宋讳也路史作彻侯字讹
　　夏王相仲康子世纪作相安
　　相叛臣羿一作□□有穷国君也是为夷羿有穷一作有□一作穷石羿学射于楚狐父一作狐甫羿弃武罗栢因熊髠厐圉之贤而用逄寒浞栢因一作栢因熊髠一作雄髠厐圉一作厖圉逄荀子作蠭门淮南子王褒颂作逄门七略作蠭蒙论衡作厐门古字通用寒浞一作寒促寒君伯明之谗子弟也寒猗姓一云邙姓猗一作徛寒促烝羿之妻曰纯狐杀羿而纳为室纯一作统纯狐生二子曰浇曰豷浇论语作奡一作敖傲防古字通用豷一作奡淫于其嫂曰女岐一作女跂逢防弟子曰鸿超一作鸿起一云逄防弟也
　　夏王少康相遗腹子也奡杀相后缗逃归有仍缗姓少昊之裔有仍人表作有扔
　　少康臣伯靡女艾靡名伯字女姓艾名也女一作汝伯靡自有鬲收二斟之众以灭浞女艾杀奡伯杼杀豷有鬲臯陶之裔一作有隔二斟斟灌斟寻也寻一作鄩一作一作浔
　　夏王杼即伯杼也是为帝舆始造矛甲年代厯云杼字松曼或作公孙曼字讹杼一作柠一作伫一作宁一作予集韵云予夏后名史记云帝少康崩子帝予立是也路史云伯杼伐三寿三寿东夷国名一作王寿一作平寿字讹伯杼弟曲列龙苗季扞曲列一作曲烈封于鄫一作缯是为曾防之祖史记防作蒧龙苗居有仍为窦氏季扞一作季杼封于越是为句践之祖
　　夏王槐杼子也槐一作懐一作魁是为祖武世纪云槐一名芬或云槐名芬字也班固人表帝芬帝槐并列误矣左传邮无防即王良范武子即士会而人表乃列为四人其误同此
　　夏王芒一名和槐子也芒一作芷一作荒路史又作芒如
　　夏王泄芒子也是为世宗泄一作泄
　　夏王不降泄子也降音江山海经作帝江世本世纪俱作帝降路史作北成或作江武或作江成字讹
　　夏王扃不降子也年代厯云一名髙阳扃一作乔一作禺一作愚字转讹
　　夏王厪一名顿扃子也顿一作顼厪世纪作广年代厯作董或作量江又作董江字讹
　　夏王孔甲路史作甲厪子也不降其曾祖史记以孔甲为不降子误左传刘累豢龙事孔甲或以为师门列仙传云介登师门者冀人啸父之弟子也能使火为夏孔甲御龙正韵御音迓
　　夏王臯孔甲子也臯一作睾一作昊路史作简臯世纪年代厯俱作臯简
　　夏王发一名敬一名恵臯子也年代厯作发恵路史作敬发
　　夏桀一名履癸史记人表俱云发子世本云发弟臯子桀谏臣关龙逄关一作豢逄一作厐潜夫论以为桀之大夫战国防以为桀之良将竹书以为谏瑶台新序以为谏酒也路史以为引图进谏立朝弗去而死韩子以为伤其四肢符子以为就炮烙
　　夏太史令终古黄帝裔任姓之后也终一作佟一作泈桀佞臣于莘推侈尹谐斟观岐踵戎曹触龙任威赵梁于莘外纪作辛吕览作羊莘国名纪作干辛于又作邘推侈韩子作侯侈路史作侯哆尹谐见家语谐一作偕斟观荀子作斯观岐踵戎一作跂踵防曹触龙説苑以为桀之太师世纪以为左师韩婴吕览荀子又以为纣臣任威即援神契所谓折玉斗失金椎者威一作咸赵梁献计囚汤于夏台台一作均
　　桀妃妺喜路史注云妺者以妺妺目之或音秣非也喜音希人表作末嬉荀子集韵并作未喜一作妺嬉王逸云桀伐山得妺喜山国名故世传妺喜姓氏洛书録运法以为逄氏逄音讹楚词天问云桀伐山何得焉列女传云妺喜有施氏得之国语云桀伐有施施人以妺喜女焉师古即以为有施氏之女外纪从之误矣路史云桀命扁伐岷山岷山庄王以二女御焉爱而无子乃刻之苕华而弃元妃于洛扁桀臣岷山即山也二女曰琬曰琰刻名苕华之玉详焞煌纪年吕览伊尹云桀迷惑妺喜好彼琬琰是也或云元妃即妺喜然夏以妺喜亡今云弃元妃于洛恐非妺喜淮南子汤败桀于歴山与妺喜同舟浮江奔南巢之山而死山海经汤伐桀于章山荀子云桀死亭山
　　桀子淳维擕桀众妾遁于北野晋史云淳维禹后或又以为黄帝后或云淳维即熏鬻也然熏鬻非桀子熏一作獯鬻一作粥黄帝时已有熏鬻矣
　　商王先世契封于商赐姓子契子昭明禹命作衍厯昭一作招昭明子相土世本云相土作乘马谓车制始于黄帝备于奚仲而四马驾车之法始于相土也荀子云杜作乘马杨倞注云杜与土同杨慎丹铅续録云土即古杜字相土子昌若昌若子曹圉人表作根圉系本作粮圉一作粮圉曹圉子冥一作鄍世本云曹圉子根国根国子防是防乃曹圉孙与史记不同防子振系本作核振子微一作上甲微皇甫谧云微字上甲以甲日生故也商王以日为名自微始微子报丁报丁子报乙报乙子报丙报丙子主壬主壬子主癸主癸子天乙是为成汤易称帝乙谯周云天亦帝也王勃益州庙碑云天帝乙
　　商王成汤名天乙一云字汤一云諡汤一云名履字天乙商人谓之武王诗云武王载斾毛传云武王汤也
　　汤妃有莘氏女莘一作防兟甡防古字通用
　　汤师贷子相司马彪云贷姓子相名姓源及国名纪并云成汤时有贷子国是贷子姓也一云贷国子爵相名新序云汤学于成子伯成姓伯名成一作威伯一作栢一云贷子成子尊称之辞韩诗外传云汤学乎贷相
　　务光卞随纪佗申屠狄夏商之际髙士也务一作瞀一作牟庄子谓汤以天下让卞随随投椆水又让务光光投卢水而死吕览云随投颍水光投募水纪佗帅弟子踆于窽水申屠狄踣于河逸士传云禹聘务光为上卿光投于河仙传云武丁欲以务光为相光投梁水皇甫谧又以务光为黄帝时人
　　汤臣伊尹名挚一作贽史记云名阿衡一云号阿衡一云尹正也伊尹伊国之尹也皇甫谧云伊尹力牧之后生于空桑吕氏春秋云有侁氏女采得婴儿于空桑后居伊水命曰伊尹一云伊尹伊耆氏之后而世纪以为有莘氏之媵臣年纪又谓伊尹交于妺喜遂间夏均妄殷本纪云伊尹从汤言素王及九主之事刘向别録云九主者有法君専君授君劳君等君寄君破君国君三岁社君凡九品国君一作固君谓完城郭利兵甲而不修德之君也索隠云寄君者谓人困于下主骄于上离析可待故孟轲谓之寄君今轲书无此语仲虺奚仲之后史记作中一作中一作中垒一作仲傀荀子又作中蘬虺弟雍滑一作容滑莱朱古莱侯之系一作郲朱赵岐孟子注云莱朱即仲虺也女鸠女方少康臣女艾之后夏棘字子棘列子作夏革庆誧一作庆辅湟里沮湟里姓沮名一作且东门虚南门壖西门疵北门侧各以所居为姓虚一作虞壖一作蝡疵一作訿登恒费昌二臣为御恒一作桓义伯仲伯作典宝义伯书序作羲伯仲伯人表作中伯
　　商王仲壬史记作中壬
　　商王沃丁臣咎单咎一作臯或音旧
　　商王小甲史记以为太庚子世表以为弟
