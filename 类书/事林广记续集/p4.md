<!-- { "loadSidebar": true } -->
庚申论曰古人多尽天数今人不终天年何则以其罔知避慎肆情恣欲酣酒淫色暗犯天地禁忌阴司减其龄能及百岁者几何人哉夫道家立言垂训必欲人共帰于长生之域岂区区特为是说取诬于后世耶端欲使人知有避慎动静适宜有永斯寿而后巳保命诀之所载以常岁五月五日六日七日十五日十六日十七日二十五二十六二十七为九毒日犯之者远不过三年今人以是月而斋戒者信有为也又云庚申甲子元辰及九毒日犯之者各减二年之寿朔日减一纪望日减十年三元日减五年二立二分二至二社各减四年三伏与晦日各减一年以上日辰以所为犯之者尚或乃况复以其日呼迎会聚而讲婚姻之礼乎是决不可用之日也及夫日辰如遇天火狼籍天罡河魁长短星九丑招摇阴阳错绝孤阴孤阳往亡归忌孤神寡宿五离白虎月建月破亥日及外有所谓土鬼暗金伏断等日皆日之至凶者又岂可不并与重避而加慎之
　　　飬寿之道
西山记曰虽知飬生之理不悟修行之法则生亦不长虽知修炼之方不知飬寿之道则修亦验故飬寿者每以禁忌而防其祸行不多言恐神散而损气睡不张口恐气泄而损神临危登峻则云鬼飞翫杀看鬪则气结吊死问病则喜神自散卧湿当风则真气自弱古庿凶祠不可入入则神惊狂禽异兽不可戱戱则神恐对三光濡溺则折人年寿负四重深恩则减人大数饮宴于圣像之侧云鬼魄不安坐卧于冢墓之间精神自散枯木大树之下不可息防阴气触人阳神深水大泽之中不可度恐寒气逼人真气异众花卉莫折防招妖怪入室非时果实勿食防带邪气入腹妄言绮语非患难不可频说说之减人正寿肥甘醇酒非会合不可频饮饮之除人本禄负德忘恩必招祸应轻财毁物自福生大山勿深入入之则凶美物勿酷爱爱之不吉损人伤物以冤报冤嫉贤妬能以怨报怨虚传妄爱慢友轻师此类若有触犯虽得正诀大道未成先除其寿其飬寿者以法修其内以理验其外内修则闭精飬气安云鬼清神形神俱妙与天地斉年验外则捄贫济苦慈物利人孝于家忠于国顺于上悯于下害不就利忙不求闲凡以方便为心勿以人我介意方可奉道当遇至人自得真法必速圆成虽云修飬所致是亦阴德之报应也
　　　孙真人忱上记
侵晨一椀粥 晚饭莫教足 撞动景阳钟 扣齿三十六 
大寒与大热 且莫贪色欲 醉饱莫行房 五脏皆翻覆 
火艾谩烧身 争如独自宿 坐卧莫当风 频于暖处浴 
食饱行百步 常以手磨腹 莫食鳞鱼 诸般禽兽肉 
自死禽与兽 食之多命促 土木为形像 求之有恩福 
父精母生肉 那忍分南北 惜命惜身人 六白光如玉 
　　　吕真人安乐法
昂头仰托顺三焦 左肝右肺如射鵰 东脾草托兼西胃 
五劳回顾七伤调 鳣鱼摆尾通心气 两手搬脚定于腰 
大小朝天安五脏 漱津咽纳指双挑 
　　修炼要诀
（黄庭序曰）夫天主阳食人以五气地主阴食人以五味相感结为五藏之气散入四肢十二部三百六十关节引为筋脉津液血髓蕴成六腑三焦十二经通为九窍故五脏者为人形之主一藏损则百病生五藏损则形若能依图修飬然后坚强内受腥腐诸毒不能侵外遭疾病诸气不能损聦明纯粹却老延年日月精光来附我身四时六气来合我体把握阴阳呼吸精神不假金丹玉粒自然五藏之气结五云而入天中千変万化驭飞轮而适意不悟者劳苦外求实非知生之道也大中戊辰太白山见素女子胡愔撰
　　　　脏腑神名
（心神丹元） 【心为藏腑之元栖神之宅故曰守灵】 （肺神皓华） 【肺为心之华盖其质轻虚故曰虚成】 
（肝神龙烟） 【肝东方青龙之色主于目故曰含明】 （肾神玄冥） 【肾属水故曰玄冥精于予故曰育婴】 
（脾神常在） 【脾中央曰常在脾磨食消故曰云鬼停】 （胆神龙曜） 【胆色青光曰龙跃主勇得故曰威□】 
心肝肺肾脾为五藏胃大肠小肠膀胱三焦胆为六腑所言腑者犹府邑之府取受物之义故曰腑也藏者各是一质而共藏于身故为藏也言三焦者多未的其真盖心肝肺三藏之上系管之中为三焦中黄经云肺首三焦是也
　　　修飬心法
常以四五月弦朔清旦面南端坐叩金梁九漱玄泉三静思注想吸离宫赤色气入口三吞之闭气三十息以呼之填其虚府则神乎体安众妖莫害盖神之至灵也
夫（心）者离之气火之精其色赤如垂莲其神形如朱雀其神化为玉女长八寸锦衣持玉英出入于心府其神燥而准也夫心合于小肠主其血脉上主于舌故人之心风者则舌缩不能言血壅者心惊也舌不知味者心虚也多忘者心神离也重语者心神乱也多悲者心伤也好食苦味者心不足也面色青黑者心冰也容色好者心疾也夫心主征心中有疾当用呵呵者心之气其气礼呵能静其心而和其神所以人昏乱者则多呵此其义也
　　　修飬肺法
常以七八九月朔望旭旦西面坐鸣天鼓七饮玉浆二然后瞑目正心吸兖宫白气入口七吞之闭气七十息则重神强体百邪莫向延年益寿盖补泻气之所致也
夫（肺）者兑之气金之精其色白其象如悬磬其神如白兽其魄化为玉童长七寸素衣持兵仗往来于肺府也一云有七童子十四玉女守之其神多怒人之怒者盖发于肺藏也夫肺合于大肠上主鼻故人之肺风则鼻塞人之容色枯者肺干也鼻痒者肺有虫也多怖者肺中白鬼离于外也不耐寒者肺劳也多者肺盛也好食辛味者肺气不足也肠鸣者肺壅也颜色鲜白者肺病也且人之有怒填塞胷臆者则长呬而泄之盖不呬必致伤败嗽
　　　修飬肝法
常以正月二月三月朔旦东面平坐叩齿三通附气九十息吸震宫青气入口九吞之以补虚损享青龙之凫致二童之馔则乐多忧少此飬精之妙也
夫(肝)者震之气木之精其色青象如蜂房神形如苍龙其神化为二玉童一青衣各长八寸手持玉浆常出入于肝藏其神好仁人仁惠盖发于肝也其肝连于肺上主于目又主筋故人之肝亏则筋急皮枯者肝热也肌肉斑黯者肝风也色青者肝盛也好食酸者肝不足也发枯者肝虚也手足多汗者肝疾也肺邪入肝则多笑夫肝主筋肝有疾当用嘘嘘者肝之气其气仁能除毁痛皆自然之验也故飬肝贵乎嘘此至理通玄之道也
　　　修飬脾法
常以六月朔旦及四季之末旭旦正坐禁鼓五息鸣天鼓十二通吸坤宫黄气入口十二咽以补呼之损敛玉液之醴以致神风之味使补脾以佐神也
夫(脾)者坤之气土之精其色黄其象如覆盆其神形如凤脾主意化为一玉女长七寸循环于脾藏其神疾妬人妬者盖起于脾妇人妬者乘阴也其脾连于胃上主于口消谷府如磨转也化其生而入于熟食不消者脾不转也食坚物者脾磨不尽化则为食患也人之不欲食者盖脾中有不化之食人多惑者脾不安也多食者脾虚也食不下者脾寒也无颜色者脾伤也好食甘物者脾不足也肺邪入脾则疾常用呼呼者信脾之气也
　　　修飬肾法
常以冬季三月西北面平坐鸣金梁七饮玉泉三讫吸玄宫黑色气入口五吞之以补吹之损味白鹿之饲设玉童之馔禆益贤气神和体安群妖莫害
夫(肾)者坎之气水之精其色黑其象如悬石其神如白鹿两头主智化为玉童长一尺在于肾藏其神和也其肾合乎骨上主于齿齿痛者肾伤也又主于耳人之不闻者肾亏也骨疼肾虚也齿骨肖者肾风也耳痛者肾气壅也多呵欠者肾邪也腰不伸者肾水也色黄黑者肾衰也容色紫光肾疾也骨鸣者肾羸也肺邪入肾多伸夫肾主羽故肾之病当用吹也肾之气也其气智能抽肾之疾故人有积气冲臆者则强吹之故肾气沉滞吹则微通也
　　　修飬胆法
常以冬月端居静思北吸玄宫黑气三吞之以益胆之精以食龟蛇之味饮玉童之浆则神冲体和众邪不可得而干犯矣
夫(胆)者金之精水之气其色青其象如悬瓠其神形似龟蛇化为玉童长一尺执戟在手出入于胆藏间其神多勇其胆合于膀胱上主于毛发故人之发枯者胆竭也干者胆亏也发燥者胆有风也毛焦者胆热也目光有泪者胆热也颜色青光白者胆疾也胆生于金金主武故多勇宜抑之胆者水也主于阳阴从阳出故泪从目出也
　　运气妙诀
（素问五运行天论曰）丹天之气经于牛女戊分黄天之气经于心尾已分苍天之气经于危室柳鬼素天之气经于亢氐昴毕玄天之气经于张翊娄胃所谓戊己分者奎壁角轸天地之门户也
(遁甲经云)六戊为天门六己为地尸晨暮占以西北东南义取诸此雨为土用湿气生之故此占焉
六十年指掌诀
见图
　　　五运六气经天之图
见图
　　　巳亥年六气之图
见图
　　　子午年六气之图
见图
　　　丑未年六气之图
见图
　　　寅申年六气之图
见图
　　　卯酉年六气之图
见图
　　　辰戌年六气之图
见图
　　六气论上
素问鬼臾区告黄帝曰五运阴阳者天地之道也万物之纲纪変化之父母生之本始神明之府也故在天为气在地为形形气相感而化生万物矣然阴阳之气各有多少故曰三阴三阳也是故子午之上少阴主之少阴之上君火主之此子午所以为君火之位也丑未之上太阴主之太阴之上温气主之此丑未所以为土之位也寅申之上少阳主之少阳之上相火主之此寅申所以为相火之位也卯酉之上阳明主之阳明之上燥气主之此卯酉所以为金之位也辰戌之上太阳主之太阳之上寒气主之此辰戌所以为水之位也巳亥之上厥阴主之厥阴之上风气主之此巳亥所以为木之位也黄帝问地理之应六节气位于歧伯歧伯曰显明之右卯位君火之位也君火之右退行一步相火治之复行一步土气治之复行一步金气治之复行一步水气治之复行一步木气治之复行一步君火治之此正三阴三阳一岁之主气者也故每气各司六十日而有奇以周行度终而复始其位一定而不易然后六气周流于六位之上迭为司天迭为在泉迭为左右间气而五行之气遂行乎地中为大过为不及为平气以至相为胜复是以其运其政其化其変其灾其眚随之五气之异如鼓之应桴响之应也故曰天气下降气流于地地气上升气腾于天高下相合升降相因而変化作矣夫如是然后天地之间凡丽于形堕于数者虽一根荄之微一蠛蠓之细莫逃乎此所以成変化而行鬼神也
　　六气论下
