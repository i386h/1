<!-- { "loadSidebar": true } -->
○初五日 【天蓬下降】 
○初七日 【西斗下降】 
○初九日 【延寿之日太上玉晨大道君登玉霄琳房四眄天下日东斗真武北阴下降青华帝君降现三天扶教辅元大法师正一静应真君汉朝第一代天师并左侍王真人右侍赵真人同时上升日徐左卿真人升仙日徐经下童玉女将太极典禁真人降察善功日太乙救苦天尊下降蒿里□□生日】 
○初十日 【大慈大悲长生保命护身天尊下降日】 
○十一日 【大慈大悲普救三界一切众生脱离苦难消灾觧厄天尊下降日】 
○十五日 【西斗下降】 
○十六日 【天曹诸司传录生死名姓日天曹掠剩下降日】 
○十七日 【天曹增福相公生日】 
○十八 【翊圣北斗下降】 
○十九日 【日月宫阴阳宫台会之辰诸天星曜上朝元始分地分各昭宫位之辰北斗天帝下降人间计弄人生命录善恶事北阴圣母下降】 
○二十日 【天帝游东井日】 
○廿一日 【天猷下降】 
○廿五日 【南斗天蓬下降】 
○廿七日 【清源真人生辰北极北斗下降】 
○廿九日 【北阴圣母下降】 
○三十日 【十方大道三世天尊降现之辰】 
　　　十月圣降
初一日 【成物之日东皇大帝生辰王长真人降现北方七宿星君下降马元约天师上升日】 
○初二日 【雷神下降天曹掠剩下降上元周真君生辰张虚静天师生辰】 
○初三日 【北极北斗下降四海九江水府诸龙王聚奏水同】 
○初四日 【霞卿真人桂卿真人湛然真人妙然真人蓬莱真人水清真人人娇真人人用真人眄眄真人琼君真人人情真人降现之辰】 
○初五日 【天蓬下降】 
○初六日 【天曹诸司五岳五帝性生藉日】 
○初七日 【西斗下降】 
○初九日 【东斗北阴下降】 
○初十日 【太乙救苦天尊翊圣下降北斗出游长生保命天尊下降神霄玉清王诞庆吉日】 
○十一日 【王道长真人降现消灾觧厄天尊下降日】 
○十三日 【南斗下降】 
○十四日 【马练师乘青□升仙之日】 
○十五日 【下元水官下降人间检察善恶事下元九江水帝十二河源溪谷大神与旸谷神□水府灵官同下人间校定罪福日衡岳何真人升仙日神烈昊真君同弟子四人飞升日普慧种离真人飞升日西斗下降日】 
○十六日 【天曹掠剩下降】 
○十八日 【三天奏录之辰大帝游东井日】 
○十九日 【日宫太阳帝君诞庆日北阴下降日】 
○廿一日 【天猷真武下降】 
○廿四日 【降圣节圣祖保生天尊降现日】 
○廿五日 【天符节南极长生大帝降现日天蓬下降日】 
○廿六日 【南斗翊圣下降北斗出游】 
○廿七日 【紫微北极大帝下降北斗降日】 
○廿九日 【北阴下降日】 
　　　十一月圣降
初一日 【王洪范真人升仙日北斗出游日葛仙翁受太上三天金柬策书之日】 
初二日 【天曹掠剩真君下降】 
○初三日 【太上玉晨大道君登玉霄琳房四眄天下日北极南斗北斗同下降之日】 
○初五日 【天应节郊祀神仙降恪天蓬下降日】 
○初七日 【西斗真武下降】 
○初八日 【主洪临真人升仙日】 
○初九日 【东斗南斗北阴下降北斗出游】 
○初十日 【勇□华仙人降现长生保命护身天尊下降日】 
○十一日 【大慈大悲普救三界一切众生消灾觧厄天尊太乙救苦天尊下降太素三元君□真日】 
○十二日 【女仙谢自然真人上升日】 
○十三日 【海空智藏天尊降现日】 
○十四日 【五帝下降】 
○十五日 【启福之辰天帝游东井西斗下降日】 
○十六日 【天曹掠剩下降】 
○十七日 【北斗出游天曹掠剩下降照管人间善恶之日阿陀如来诞生日】 
○十八日 【三天大法师收降蜀川三十四洞鬼帅之日】 
○十九日 【翊圣北阴下降】 
○廿一日 【天猷下降】 
○廿三日 【雷神下降南斗六司星君奏录生籍之日】 
○廿四日 【南斗下降】 
○廿五日 【北斗出游天蓬翊圣下降】 
○廿六日 【高真妙果天尊降现】 
○廿七日 【北极北斗下降谢灵运将军降生之日】 
○廿八日 【勇悟施真人上升日】 
○廿九日 【北阴下降】 
　　　十二月圣降
初一日 【八仙聚会蓬莱之日】 
○初二日 【东乡司命茅君同緫真玉君太极真人东海青帝君降现会合在勾曲山看洞室日天曹掠剩真君下降日】 
○初三日 【北极北斗下降】 
○初四日 【九垒玉皇君上请波梨荅惒天奏陈九地斈道得仙人名于四天之主日】 
○初五日 【天蓬下降】 
○初七日 【西斗下降】 
○初九日 【东斗翊圣北阴下降】 
○初十日 【大慈大悲普救三界一切众生脱离苦难消灾觧厄天尊下降日】 
○十二日 【百福之辰太上玉皇大道君登玉霄琳房四眄天下日太乙救苦天尊下降日太素三元君朝真日】 
○十三日 【天帝游东升日天元太乙朝元日南斗下降日】 
○十五日 【西斗帝君下降日】 
○十六日 【天曹掠剩真君下降日】 
○十七日 【太微玄精左夫人与太元夫人降勾曲金坛日】 
○十八日 【三教宗师太上老君混元上德皇帝降现之辰北斗星君下降人间奏录善恶生死命籍日】 
○十九日 【雷神下降北阴元君下降日】 
○二十日 【翊圣真君下降北斗出游】 
○廿一日 【诸天上真人朝元始三清之辰天猷副元帅下降之日】 
○廿二日 【太平护国天尊降现之日】 
○廿三日 【五岳下降人间考校罪福之日】 
○廿四日 【三界集会之辰南斗星君下降日】 
○廿五日 【三清玉帝同会之辰天蓬元帅下降】 
○廿六日 【五瘟神下降日】 
○廿七日 【北斗北极真武下降之日】 
○廿八日 【大上者君化胡降伏九十六种外道耶魔日北斗出游日】 
○廿九日 【三界上真胜游之辰】 

新编纂图增类羣书类要事林广记卷之二　　【续集】
○道教类　 【修真】 
　　道家名数
　　　三清
玉清 【圣境】 　上清 【真境】 　太清 【仙境】 
　　　三宝
道宝　经宝　师宝
　　　三官
天官 【上元赐福】 　地官 【中元赦罪】 　水官 【卜元觧厄】 
　　　三师
经师　籍师　度师
又三师
法师　威仪师　律师 【德高思精者谓之练师】 
　　　五腊
天腊 【正月二日】 　地腊 【五月五日】 　道德腊 【七月七日】 　民岁腊 【十月一日】 　王侯腊 【十二月腊日】 
　　　七斋
金箓大斋　黄箓斎　明真斎　三元斋　八节斎　涂炭斎　自然斎
　　　三厌
天厌 【鴈】 　地厌 【犬】 　水厌 【乌鲤鱼】 
　　　五辛
葱　韭　薤　大蒜　小蒜
　　修真旨要
　　　飬性启蒙
孙真人曰虽常服药而不知飬性之术亦难于长生也飬性之道常欲小劳但莫大疲及强所不能堪耳且流水不腐户枢不蠹以其运动故也飬性之道莫人行久立久坐久卧久视久听盖以久听伤神久视伤血久卧伤气久坐伤肉久立伤骨久行伤筋故也仍莫强食莫强饮莫强文莫忧思莫大怒莫悲愁莫大惧莫跳踉莫多言莫大笑勿汲汲于所欲勿悁悁于忿恨皆损寿命若不犯则长生
　　　行少除多
真人曰善摄生者常少思少念少欲少事少语少笑少愁少乐少喜少怒少好少恶行此十二少者飬性之都契也多思则神怠多念则志散多欲则志昏多事则形劳多语则气乏多笑则脏伤多愁则心慑多乐则意溢多喜则志错昏乱多怒则百脉不定多好专迷不理多恶憔悴无欢若此十二多不除则荣卫失度血气妄行丧生之本也惟多少者几于道矣是知无外缘着初斈道之法也
　　　内视迎气
真人曰外缘既屏须守五神 【肝心脾胃肾】 从四正 【言行坐立】 习黄帝内视法存想思食令见五脏有如垂磬五色了了分明勿辍仍于每旦起面午展两手于膝上心眼观气上入泥丸下达涌泉旦旦如此名曰迎气常以鼻引气口吐气微微吐之不得开口盖欲出气少入气多每食必送气入腹盖气为主人也
　　　运心守道
真人曰凡心有所爱不用深爱心有所憎不用深憎并皆损性伤神亦不用深赞亦不用深毁常须运心于物平等如斍偏颇寻改正之居贫勿谓常贫居富勿谓常富居贫富之中常须守道勿以贫富而改志易性识达道理似不能言有大功德勿自矜伐美药勿去手善言勿离口常以深心至诚恭敬于物则终身为善人矣
　　　惜命俭身
真人曰有智之士爱惜身命常自思念深生耻愧戒谨身心每修善事至于居不得绮美衣服不得华丽厨膳勿使豊盈常令俭约为佳然后行作鹅鸭步语作含锺眠作狮子卧坐则如尸身每日自歌曰美食须熟嚼生肉不麄吞问我居止大宅揔林村胎息守五脏气至骨神仙又歌云日食三毒不嚼而自消锦绣为五脏身着粪扫袍
　　　谨言息气
真人曰修心既平又须慎言语凡言语读诵常想在气海中每日入后勿言语宁待平旦旦起亦欲专善事不欲先计较取财又食不得语语而食者患胷背痛寝不得言笑盖五脏如锺磬不悬不可发行不得语欲语则住行行语令人失气冬至日止可语不可言自说曰言荅人曰语有人来问不可不荅自不可发言也仍勿触□开口大语为佳恐冷气入腹也
　　　飬性飬智
修飬记飬神先飬气飬气先飬精飬精先飬性飬性先飬智
　　　节食省酒
真人曰善飬性者先饥而食食不过饱饱则伤神饥则伤胃先渴而饮饮不过多多则损气渴则伤血咸则伤筋酸则伤骨故每斈淡食食当熟嚼须使脂入腹勿使酒入肠人之当食须去烦恼暴怒为烦侵触为恼如食五味不得暴嗔多令人神惊夜梦飞扬每食不用重肉能生百病常须少食肉多食饭并少葅菜勿食生菜也
　　　旬沐五浴
西山记曰沐用旬浴用五夫五则五气流传浴之荣卫通畅旬则数满复还真气在脑沐之则耳目聦明若频频浴者血凝而气散虽肌体光泽而气自损故有痈疽之疾者气不胜血神不胜形也若频频沐者气壅于脑滞于中令人体重形疲久而经络不能通畅故古人以阳飬阳阳不耗散以阴炼阳阳必损弱
　　　防患补益
洞神真经曰飬生以不损为延命之术不损以有补为卫生之经居安虑危防未萌也不以小恶为害而不去不以小善为益而不为起卧有四时之早晚行止有至和之常制谓和筋脉有偃仰之方飬正除邪有吐纳之术流行荣卫有补泻之法节宣劳逸有予夺之要忍怒以全阴气抑喜以飬阳气以清虚去其狂虑以安闲飬其真性淡然欲了然为乎寂寞之境自得希夷之趣虽少年致损气弱体枯及晚景得悟防患补益气自有余气既有余则神足矣自然长生久视也
　　　避忌之要
