<!-- { "loadSidebar": true } -->
梦头骨起加官至 梦面生疮昌盛吉 梦头发黑主长命 
梦发落主子孙凶 梦身上汗出大凶 梦沐发迁官病羌 
梦身上光滑大吉 梦齿落主有丧服 
　　　梦冠带印绶鞋履
梦衣冠主禄位至 梦失巾幞头退官 梦人与公服加官 
梦人与冠帽大吉 梦印绶主迁官位 梦用印名出吉 
梦洗笏大吉得财 梦无新衣大吉昌 梦洗衣服主酒食 
梦女人着衣大吉 梦披蓑衣大恩至 梦失履主奴婢走 
梦麻鞋百事和合 
　　　梦刀剑仪仗鼓角
梦刀落水主妻亡 梦女人带刀吉利 梦失刀主失才凶 
梦与人刀主大凶 梦拔刀主出行吉 梦磨利刀大吉利 
梦旗幡迎大富贵 梦刀剑在床大吉 梦见旌节主大吉 
梦得斧钺官位至 梦拖旌即有赏恩 梦鼓角鸣兵戈起 
梦枪槊主官位吉 
　　　梦宫室城楼屋舍
梦登宫内主大吉 梦高楼上坐大吉 梦添城上土大吉 
梦坐官府中大吉 梦屋宅更新大吉 梦入新宅主远行 
梦屋栋折主家破 梦风吹屋动主病 
　　　梦门户池井等物
梦新门户大富贵 梦门户开女外情 梦门扇折奴婢走 
梦淘井造井大贵 梦井沸溢主有才 梦窥井见水大吉 
梦坠井坐井大凶 梦取池井中水吉 
　　　梦珍宝米谷货帛
梦金盏主生富子 梦金银宝主富贵 梦得米谷大吉利 
梦得玉椀大吉利 梦宝积如山大凶 梦吐金宝所思至 
梦纺绩事主长命 梦寻丝绢进人口 
　　　梦镜环钗钏等物
梦镜明吉镜暗凶 梦镜破主夫妻别 梦照镜破妻外情 
梦镜自照远信至 梦得镜主生贵子 梦耳环主远行至 
梦金钗主生贵子 梦钏钿主失才凶 
　　　梦床帐毡席等物
梦床帐主大富贵 梦洗床帐主大贵 梦血在床妻有奸 
梦换席吉将出凶 梦床上有虫乂大凶 梦屏帏得人力吉 
梦开帐幔主酒食 梦毡褥主大吉利 
　　　梦舡车游行等事
梦乘舡入日月吉 梦舡渡主大富贵 梦舡中有水大凶 
梦舡帆高文大吉 梦病人在舡主死 梦白车白马大吉 
梦乘车桥禄位吉 梦执火入舡大吉 
　　　梦道路桥梁市井
梦大道路主大吉 梦四道通主名遂 梦市中行上酒食 
梦修桥梁凶事过 梦渡桥主灾厄散 梦桥上坐主位至 
梦携手上桥有孕 梦桥柱折主妻亡 
　　　梦夫妻产孕交合
梦夫妻争钗主别 梦与妻会合主别 梦与女同行失才 
梦与女交主邪崇 梦妻有孕主外私 梦夫冠带禄位至 
梦小儿死口舌散 梦妻出嫁主妻亡 
　　　梦饮宴果蔬菜
梦与人设会大吉 梦与贵人同坐吉 梦饮乳主大吉利 
梦食蜜饧主大凶 梦死人食主病患 梦与人饮酒口舌 
梦食一切果并凶 梦食韭薤主大病 
　　　梦哀乐病死歌唱
梦哭泣有大喜事 梦着孝衣官位至 梦唱歌主凶亡事 
梦饮酒醉主病患 梦病人装束必死 梦弹筝主大争讼 
梦吹笙主有改移 梦琵琶主得人力 
　　　梦冢墓棺椁等物
梦新冢棺主除擢 梦冢上有云气吉 梦墓中棺出事发 
官事凶 梦冢墓明吉暗凶 梦冢门开百事吉梦冢空 
梦墓上树木折凶 梦棺椁入宅主才 
　　　梦文武器械军兵
梦封书信远行至 梦见读书主聦明 梦教人书主大贵 
梦持弓矢主大吉 梦弓弦断兄弟分 梦器甲主官位至 
梦兵入城衣禄至 梦在军中主大吉 
　　　梦佛道师巫鬼神
梦画神佛得人钦 梦佛共言福禄至 梦法师登座有疾 
梦堂上佛神大吉 梦仙女交大吉利 梦与道士言大吉 
梦佛言妻有孕吉 梦被鬼打骂大凶 
　　　梦杀害鬪打伤损
梦被人杀主有财 梦杀牛鹿主大宾 梦杀人血污衣吉 
梦与人鬪争主吉 梦看见杀人主吉 梦骂人打人皆凶 
梦被人打骂皆吉 梦交胷见血大吉 
　　　梦捕禁刑狱拷罚
梦入牢狱主大贵 梦枷锁入宅大凶 梦罗纲主官事至 
梦罪人走官事散 梦狱申死官事散 梦坐狱中有赦至 
梦被人殃罚位至 梦栲讯行杖大贵 
　　　梦田宅耕种五谷
梦买田宅官位至 梦种菜主长命吉 梦种五谷得财食 
梦身卧米中大贵 梦五谷茂盛大吉 梦屋上有禾位至 
梦使人作田大贵 梦粟米必有贵位 
　　　梦水火盗贼等事
梦在水上行大吉 梦贼入宅主破才 梦火烧山主大吉 
梦宅舍火光大吉 梦向火烧身大吉 梦火炎天主相位 
梦火烧河水主贵 梦水中火出大吉 
　　　梦污圂沐浴等事
梦屎尿污身有才 梦泥污身主凶事 梦厕屋上卧才至 
梦拥屎回家得才 梦厕中干主家破 梦沐浴除疾病吉 
梦架厕屋主得才 梦豕入厕官事散 
　　　梦龙蛇鱼鳖虫马
梦龙主有才大贵 梦蛇咬主有才吉 梦龟主迁官大贵 
梦杀龟主人亡凶 梦里鱼主妻有孕 梦蝴蝶蜻蜓才喜 
梦鼋鳖螃蠏主才 梦鹤上天小口灾 
　　　梦牛马六畜等物
梦牛马皆主大贵 梦猪主官事至凶 梦犬交接大吉利 
梦牵羊主有口舌 梦袁侯主得官位 
　　吉凶先见
(西京杂记) 樊将军问陆贾曰自古人君皆云受命于天必有瑞应其有是乎贾曰有之夫目瞤得酒食灯花得钱财鹊噪而行人至蜘蛛集则百事喜小既有征大亦宜然故目瞤则祝之灯花则拜之鹊噪则餧之蜘蛛集则护之况天下大宝人君重位非天命何以得之
(占喷嚏) 子日有酒食 丑日主忧疑 寅日有外事 卯日主大吉 
　　　　　辰日婚会吉 巳日主口舌 午日有喜事 未日主寻常 
　　　　　 申日只平平 酉日有客至 戌日女思念 亥日有人思 
(占眼瞤) 子日 【左酒食右女思】 丑日 【左悲思右人思】 寅日 【左出行右凶事】 卯日 【左人至右人思】 
　　　　 辰日 【左喜事右大吉】 巳日 【左人至右凶事】 午日 【左人思右吉事】 未日 【左酒食右吉事】
　　　 申日 【左人思右吉事】 酉日 【左走失右大吉】 戌日 【左酒食右人至】 亥日 【左吉事右凶事】 
占鸦鸣东方朔云
圣贤明着占鸦经 认取来方细听 
次看时辰知祸福 百步之外不须听 
　鸦经之图
见图
听鸦鸣禳厌法
飞鸣设若有忧 默念干元亨利贞 
叩齿三通存七遍 変凶为吉免灾迍 
　　　占灯花经
灯乃一家照鉴之主开花结蕊吐焰喷光可知人事之吉凶可占天时之晴雨子细观翫皆有验事凡灯有花任其自然开谢不可剪弃吹如此则反能为灾灯三吹不更不可再吹切宜戒之
灯有花至一更不来日主有喜庆至天明不不落喜事五日不绝○灯开花向卯上必于大人得书若七夜如此君子则加官进禄常人商贾则倍有利宜○灯三吹不却便结花主来日有喜事但存之即获大吉○灯焰忽分作两炬主有天恩印绶迁官吉庆富人即有大官委令及贵人引援○灯花连珠下垂者主有远行○灯于中心结花如菉豆四面花主有酒食孕则生贵子○灯花向上圆大者主明日有客至○灯故自主有丧服○纔点灯灯内连连爆出火星不止者主有口舌○灯焰短而昏昏光彩主有忧烦○若旱多时忽灯焰红花短小而频频点滴者则三日内有雨○若天阴日久忽灯结红花光兆明莹者来日晴○灯若黑烟上起红焰下垂昏者主来旦雨○灯若烟但红焰左右摆拽不定主来日有大风○灯焰向东指来日有东风○西指有西风南指有南风北指有北风○灯红焰短昏频垂点不止主来日有雨若夜夜如此必见连阴○灯若见红焰光而长明不动摇者则必晴明○灯若有黑烟微微光色不摇者则天晴而有风

新编纂图增类羣书类要事林广记卷之十三　　【续集】
○杂术类 【祈禳】 
　　心香妙语
(正一焚香颂)道由心斈心假香传手执玉炉心存九天真皇下盻万圣临轩所启所愿咸赐如言
　　　史丞相夜香文 【官称或乡贯臣】 
姓某谨以某年某月某日清夜恭爇信香虔诚上叩
皇天后土日月星辰名山大川社稷祠庙一切真宰 【臣】 祝此香恭愿神祇安乐上下清宁日月循轨川岳効灵风雨顺序水火潜形干戈偃息边鄙和平社稷巩固田瑞安荣普天率土咸贺中兴今日今时尽未来际其或
间地府 函囚囹圄 愿因此香 停酸息苦 
 饥虚乏绝 愿因此香 饱满充溢妖区鬼 
修罗魔障 怀争负恨 愿因此香 和合慈顺 
邪思変现 投机伺便 愿因此香 慈悲正见 
飞潜异类 逃生惊悸 愿因此香 求哀脱离 
寇巢边鄙 杀戮焚毁 愿因此香 祸消兵弭 
 愿因此香 回心改辙偷儿草窃 探囊穿 
猎师渔者 弓网江野 愿因此香 业除冤舍 
屠坊庖突 割烹刺骨 愿因此香 全生育物 
痈疽疾疫 呻吟痛极 愿因此香 安稳苏息 
怀春孕育 临产就蓐 愿因此香 子母俱足 
酒衢花径 情欲伤性 愿因此香 淡泊清净 
吏曹书铺 教唆争诉 愿因此香 交欢息怒 
风波迅发 仓皇惊怛 愿因此香 循流善达 
水火焚溺 冤憎困逼 愿因此香 消除解释 
深山穷谷 蛇虺肆毒 愿因此香 蛰藏潜伏 
妖氛毒雾 昏迷道路 愿因此香 开明醒悟 
势穷时谬 有求未受 愿因此香 机缘成就 
潜心圣道 力行未到 愿因此香 逢师深造 
究心禅定 未获果证 愿因此香 明心见性 
四海之内 父慈子孝 兄良弟恭 夫义妇听 
长惠幼顺 上仁下忠 有不然者 愿因此香 
各生善意 普同含识 俱藉此香 获大既益 
凡人之生不见道之大全苟四肢安佚则不恤其它岂知天地方物与我同体一夕之内四方万里如上所陈何所不有若作是念自从逸久久不辍天地万物又孰有彼此之间耶或者闻余此言请金娄诸板顾鄙浅何足以涴楮墨惟达士览之取其意而遗其文焉不然则居心不静夫免世俗之萦系也鄮峯真隐史　浩　书
仆甞闻昔人有梦入山林见老僧独坐室前有炉烟甚微僧曰此是檀越结愿香其人巳三生二荣朱紫矣史王发此善愿而有中兴耆定之功再世辅相之盛得非一念之诚终始不替有以动天地感鬼神者乎人能遵而行之亦当获如是报
　　　蒙先生请紫姑仙法
先造小筲箕一只以箸一枚插箕之首净灰二升许贮以净器立供牌一座题曰蓬莱紫姑仙众扫靖室置三物于其内晨夕熏事务在诚絜有祷则以灰铺案面取箕临之主召者遵后项行持焚符毕令善淑者一人立宾次主召者立主次各虚手托箕夹案而立令箸剌灰仙至则箕动或书至字或书所降者仙号随心酌献祷以事意或求觧经籍奥义或求文章或扣机密或求画格或推命课或合婚姻或卜庐墓风水皆能感通先代英贤如香山谪仙东坡于湖之辈间亦有降者非言可殚书满则录之仍旧扫平□续书去若初请未至切不可怨亵但请之以屡则精神感动无不降矣若能积以岁月自可以绳悬箕不用手托或去箸用笔书之于纸顾所事何如耳仙降宜速叩之稍缓则去矣
　　　祝水　 【密念】 
