<!-- { "loadSidebar": true } -->
夫道散而为阴阳则阴阳之理岂易言哉请以地理之应六节气位言之自斗建卯正 【【春分】】 至于巳之中 【【立夏】】 少阴君火之主气也天度至此暄淑盛行盖君火之分不司炎暑君之德也爰自辟户而出方将分命余气主治四时之位以委任于相火而巳无为也故居此焉自斗建巳正 未正 【【大暑】】 至于酉之中 【【白露】】 太阴湿土之主气也天度至此云雨盛行湿蒸乃作以太阴用事故也自斗建酉正 【【秋分】】 至于亥之中 【【立冬】】 阳明燥金之主气也天度至此万物乃燥以阳明用事故也自斗建亥正 【【小雪】】 至于丑之中 【【小寒】】 太阳寒水之主气也天度至此寒气盛行岂非寒水用事而致然耶自斗建丑正 【【大寒】】 至于卯之中 【【京□】】 厥阴温木之主气也天度至此风气乃行岂非温木用事而致然耶所谓每气各司六十日有奇以周天度终而复始其位一定而不易者如此而巳非特然也如二火在泉则寒毒不生阳明在泉则湿毒不生太阳在泉则热毒不生厥阴在泉则清毒不生太阴在泉则燥毒不生诚以气之所司有以制之而然也至如土欎之发岩谷惊震击石飞空洪水乃泛川流漫衍由牧土驹火欎之发山泽燔燎材木流津广厦腾烟土浮霜卤止水乃减蔓草焦黄金欎之发天絜地明草木苍干木欎之发大风乃至飞屋折木水欎之发大寒乃至川泽严凝其弗之应必有先兆诚以气之胜复而致然也夫以气之所司与夫胜复所致其应验如此
　　君火相火论
素问论曰寒暖燥湿风火天之阴阳也木火土金水火地之阴阳也土金水木火天地中之阴阳也吁以天地之大其神工妙用犹不能相逃于五行而五行之中独火之一位分之为二称之曰君曰相者何也荅曰昭乎哉理明乎哉道夫天气自此而周也纪从此而毕五行各得其宜四时皆叶其序一往一来一寒一暑如环端终而复始而天地之造化阴阳之运动以至于能长且久者皆由其火分二位而巳经曰天以六为节地以五为制周天气者六朞为一备终地纪者五岁为一周君火以名相火以位五六相合而七百二十气为一纪此君火之名相火之位自此而设分为六元之气上所以司天下所以司地中所以统岁而君火称名相火称位就一岁之中而见之也夫一年有四时而分五行之气以主之则气有多少之不等故火之一位自此而分之为二也何则春継冬夏継春冬継秋子母相生之理至于秋継夏者反乃相克盖火于巳午之上継木而王止有君名然不行炎暑以制于金乃使土之正王于长夏以生于金故君火以此而称名也盖名者止具帝王之尊号不行炎暑酷烈之政以制伏于金者矣若使君火于巳午之上坚持其火之政令与土争王于夏则秋能相継于夏者哉自土生金之后一秋之间金气主之一冬之间水气主之一春之间木气主之一夏之间则火与戊巳所共而土常夺其母气正王于长夏以生于金而又有辰戌丑之三位各为散王之宫则一年之间惟其火之一气偏为不足此相火之位自此而设相者辅佐之称位者所居之地盖上于长夏正王夺其君火之气以生于金故于申上设其相火之一位使之恣行炎暑暴烈之政佐行君火之政令以补全其不足之气故曰相火之位位者申位之上也经言寅申之上少阳治之是知申乃相火之位夫巳午之上皆火之位巳位之君火非气金反得而生申酉之上皆金之位申位之上金非不立而火反居其位何也巳上有戊土 【戊禄在巳又戊巳寄在丙丁故曰巳上有戊土】 金故得而生申上有生水金故得而立使申上相火则火气从而亏申上生水则金政由文火位于申水生于申然后五行之气得其相等更相氶制而秋夏有相継之理真五行之妙用也歧伯曰木发时水随火也其以此欤此午位之上君火所以名申位之上相火所以设叮自火分二位之后而节令以之明气数以之定五行得其宜四时叶其序天气以之周地纪以之备不其然矣自火分二位之后上所以司天下所以司地中所以统岁者六元之气也而经乃言周天气者六朞为一备终地纪者五岁为一周何也盖地纪者以岁言也五行之气虽分之为六然后乃可司天司地以至于统岁然就一岁中而言则君火相火虽分为二而相火乃佐行君火之政令于一岁之中止同其一化此天气所以言六而地纪所以言五言五者止就其岁气而言之也以君火相火于一岁之中止同其一化岂非终地纪者五岁为一周者乎
　　辟谷服饵
（済用方论）(彭祖曰)道不在烦但能不思色不思胜负不思曲直不思得失不思荣辱心烦形勿极而兼之以导引行气乃可长生千岁不死倘导引之法未明行气之诀未悟但能深穷服食不惟去谷休粮亦可延年益寿神仙服饵论曰服饵诸药者服草木胜金石金石功速而易生诸疾性或大温大热腑胃难久制也大凡服饵勿犯色欲皆能成功若一欲则发药毒损元阳返致疾耳近观服(杏仁)者往往三二年或泻或脐中出物皆不可治服楮实者辄成骨软疾服(锺乳)(阳起石)(硫黄丹砂雄黄附子乌头)之类多为虚阳发热作疾服(大黄皂角牵牛巴豆水银大戟甘遂)之类虽曰治风疗积皆不可多食为羸败疾此等虽群药中用亦不可常服疗病可耳常服宜温平补益日久而见功者皆良服药当勿服药所畏忌者及葵菜莼芋滑物去药势也疾有坚癖风气结在腠理或皮肤皆可针分寸如法腹凶月皆近肠胃脏腑非上医者当谨之凡头目手足凶月前鸠尾诸宂不可灸有疾勿过七壮多则损神足昏忘少智惠背勿过二七至三七脐腹在三十巳下勿过齿年之数六十以上虽多害盖气壮者多灸皆侵夺真气凡针灸当慎欲至疾愈不然效矣针灸自有术(此所不载服饵并済用诸方如左
　　　神仙服何首乌延年法
取何首乌根 【一名桃柳藤】 以铜竹刀薄切米泔浸一宿曝干木杵臼梼末新甆器盛之忌铁器空心一钱渐加二钱酒服治五痔腰膝之病冷气心痛积年劳瘦痰癖风虚长筋骨益精髓壮气驻颜黑髭延年久服令人有子有疾用茯苓汤下忌猪羊血鳞鱼二四六八偶日服之良河南祖能嗣父子服此俱得遐寿此药采其头获九数者服之乃仙其中有形如鸟兽山岳之状珍也掘得去皮生吃得味甘甜(赞曰)神效助道着在仙书雌雄相交夜合昼疏服之去谷日居月诸返老还少保安病身丘
　　　神仙服紫荷车休粮法
取紫荷车 【一名金钱草】 根以竹刀刮去皮切作骰子块面褁如石莲大入甆瓶煑候药浮漉出凝冷入新布袋当风挂干每三丸五更初面东念呪井花水下连进三服巳试良验若要饮食先以黑豆煎汤饮次以药丸煑稀白粥渐渐饮食(呪曰)干元亨利贞 【二遍】 日月共吾并吾今服药愿长生三尸九虫汝莫惊服气吞精仙骨成急急如律令勑（又曰）天朗气清金鸡鸣吾今服药欲长生吾今不饥复不渴须得神仙草自□（又曰）青帝骑龙何神不从速来救护使吾乐通急急如律令敕
　　　神仙服天门冬居山辟粒不饥法
取天门冬 【二斤】 熟地黄 【一斤】 捣罗为末炼蜜为丸如弹子大每服三丸以温酒化破服之日三服如居山远行辟谷不饥服至十日身轻目明二十日百病愈颜色如花三十日发白更黑齿落重生四十日行及奔马百日服之延年矣(一云)久服大益人去三尸断谷轻身延年不老百病不生以茯苓等分为末同服大寒单衣汗出忌食鲤鱼
　　　神仙服天门冬强骨髓驻颜容法
天明冬 【二十斤去心皮阴干】 前件药生奉高山在东岳名淫羊藿在中岳名天门冬在西岳名管松在北岳名不愈在南岳名百部在京陆山阜名颠棘有之其名虽异其实一也在北岳地阴者佳捣罗为末每服三钱酒调下日五六服二百日怡泰拘急者缓羸劣者强三百日身轻二年走及奔马与炼成松脂蜜丸益善多服佳忌食鲤鱼
　　　神仙服胡麻除一切痼疾不饥法
胡麻 【三斗得生上党者尤佳】 用凈水淘去泥沙上甑蒸之令气徧出曝干以水洒拌又蒸如此九遍止白汤脱去皮令□炒令香熟捣为末炼蜜和丸如弹大每服一丸以温酒化破服日再服服满一百日能除一切痼病服一年身面光泽不饥服三年水火不能害行步可及奔马久服长生若欲下之煑葵叶汁服之即下当忌生菜狗肉毒鱼
　　　神仙炼松脂久服延年法
松脂 【七斤】 以桑新灰汁一石煑五七沸漉出置冷水中凝复煑之凡十遍如脂白矣细研为散每服以粥饮调下三钱日三服服十两巳上不饥饥再服之一年巳后夜视目明久服延年益寿
　　　神仙服松脂见西王母法
百炼松脂下筛蜜和内以角中勿见风日服慱碁一枚日三服一斤延年仙经云常以三月入衡山之阴取不见日月之松脂炼而服之百日耐寒暑二百日五脏补益服之五年即见西王母
　　　神仙服蒺藜子断谷法
蒺藜子 【一石或二石常以七八月熟时收十月暴干】 先舂去刺然后捣罗为细末每服二钱以新汲水调下日三服勿令中绝断谷长生服之一年以后冬不寒夏不热服之二年老者复少发白再黑齿落重生服之三年身轻体健延年益寿
　　　神仙服兔丝子益元阳法
兔丝子 【一升以酒豆浸良久漉出日干又浸令酒尽】 丁香皮 【真者三两半为末】 草豆蔻 【去皮二两半为末】 右都入酒内没春夏七日秋冬半月候日数足满取出略于温汤内浴过焙干不计时候嚼下三五粒用茶下或酒下亦得
　　　神仙饵槐子延年不老方
槐子者灵精也 【以子相连多者为佳云萆子者不用】 右以十月上巳日采新瓷器盛以泥泥定勿令泄气一七日开取去皮从月初日服一粒以水下日加一粒直至月中每日却减一粒终而复始令人可夜读书久服延年气力百倍
　　　神仙饵地黄长生不老方
生地黄 【味甘毒生于黄土者佳二月八月采肥者不拘多少】 阴干为细末炼蜜为丸如悟桐子大每服以温酒下三十丸日三服百日颜如桃花服三年令人身轻长生不老
　　　神仙饵茯苓延年不老方
白茯苓 【三斤去皮木细切日月暴干】 白菊花 【一斤半】 二药捣罗为末以炼成松脂和丸如弹子大每服一丸以酒化破服之日再服百日颜色変异肌肤此泽延年不老忌食米醋
　　　神仙饵栢叶肥白补益方
侧栢叶 【三斤】 远志 【去心二斤】 白茯苓 【去皮一斤】 右侧栢叶五月五日于五方采同二药捣罗为末炼蜜和丸梧子大每以温仙灵脾酒下三十丸日再服并所忌勿示非人
　　　神仙饵菊花延年不老方
白菊花 【二斤】 白茯苓 【一斤并捣罗为末】 二末拌匀每服三钱温酒调下日三久服令人长生
　　　神仙采紫萍回生起死方
天生灵草无根干 不在山间不在岸 始因飞絮逐东风 
泛梗青青飘水面 神仙一味去沉痾 采时须至七月半 
选甚瘫风与大风 铁幞头上也出汗 
　　神仙纪事
（释名曰）老而不死曰仙(庄子)黄帝问广成子曰治身何可以长久曰无视无听抱神以静形将自正必静必清劳尔形摇尔精乃可长生入穷之门游极之野与日月参光与天地为常人尽死而我独存矣
　　　何俟升天
