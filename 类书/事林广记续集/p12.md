<!-- { "loadSidebar": true } -->
要陈者汤浸磨刮去穰细切用曲拌炒令焦黄香熟为度方入药用
 　　干漆
凡使须捣碎炒至大烟出方用不损人肠胃
 　　茯□
凡使去麁皮并中心所抱木剉碎焙干入药用
 　　栀子
先去皮须用甘草水浸一宿漉出焙干入药用
 　　大腹皮
先以酒浸洗再以大豆汁洗过剉焙入药用
 　　龙脑　麒麟竭　乳香　松脂
凡使并须别研令细入药用
 　　酸枣仁
凡使先以慢火炒令十分香熟研碎入药用
 　　黄蘖
去粗皮蜜涂炙入药用
 　　沉香
(檀香)须别剉捣入药用
 　　芫荑
拣凈慢火微炒入药用
 　　茯苓
(猪苓)去黑皮剉焙干用
 　　蔓荆子
酒浸蒸一伏时焙用
 　　山茱萸
捣焙用或和核亦得
　　　果菜部
 　　草豆蔻
去皮取仁焙干用或和皮煻灰中炮熟去皮用亦得
 　　黑豆
(赤小豆)(大豆)(黄卷)(麦蘖)(神曲)(白扁豆)(菉豆)等并炒过用
 　　陈皮　青皮
汤浸磨去穰曝干曲炒用或急用只焙干入药用
 　　胡麻
即黑色油麻也凡使须先炒过用或九蒸九曝用亦得
 　　杏仁　桃仁
汤浸去皮尖及双仁者曲炒黄用
 　　木瓜
汤浸去穰并子剉碎焙令干方入药用
 　　乌梅
先凈洗槌碎去核取凈肉微炒入药用
 　　胡桃
去壳以汤浸去了皮膜却研碎入药用
 　　韮子
先须微炒过用之亦有生用各依本方
　　　鱼虫部　
 　　真珠
要取新凈未曾伤破及钻透者臼中捣碎绢罗重重筛过却更研一二万下任用
 　　鳖甲　龟甲
用醋浸三日去裙慢火中反复炙令黄赤色急用只蘸醋炙候黄色便可用
 　　乌蛇　白花蛇
凡使先以酒浸三日夜慢火上反复炙令黄赤干燥去皮骨取肉入药用
 　　 虾(虫麻)
以酥涂或酒浸慢火中反复炙令焦黄为度或烧灰存性用他有炮制各依本方
 　　白蜜
凡使须先以慢火煎掠去沫令色微黄则经久不坏掠之多少则随蜜之精粗也
 　　班猫　芫青
去头翅足用秫米同炒熟方可入药生即吐泻
 　　白强蚕
要白色条直者去丝觜微炒用或生用各依本方
 　　蛇蜕
洗去土炙过方可用或烧灰存性入药用各依本方
 　　五灵脂
入麻油三五滴即易成末酒研飞淘去砂土方用
 　　牡蛎
以稻藁包之虾【一法】以京墨末涂之煅细研用
 　　蝉蜕
去觜足以汤浸润洗去泥土却曝干微炒过用
 　　原蚕蛾
凡使去翅足微□过方入药用蚕沙亦炒用
 　　蛇黄
火烧通赤以酽醋淬三五度候冷研末入药用
 　　 桑螵蛸
炙过或蒸过亦得一云涂酥慢火炙香熟用
 　　天浆子　夜明砂
并微炒过用
 　　水蛭
凡使须是炒焦用
 　　蜈蚣　蜣蜋
去头翅足炙过用
 　　穿山甲　龟甲
须炙焦用
 　　露蜂房
炙过用或炒过亦得
 　　地龙
搓去土征炒过用
　　　龙兽部
 　　龙骨
要粘舌者酒浸一宿焙干细捣罗研如粉以水飞过三度日中日煞干用如缓急只以酒煑焙干用他有炮制各依本方
 　　鹿茸
凡使用茄茸连顶骨者火燎去毛令凈约三寸巳来截断酒浸一日慢火炙令脆用或用酥涂炙亦好炮制各依本方
 　　虎骨
斫开去髓涂酒及酥或醋反复炙黄赤色用各依本方
 　　阿胶　诸胶
剉碎炒候沸燥如珠子入药用
 　　腽肭脐
用酒浸慢火反复炙令熟方入药用
 　　犀角
须用人肉暖之久之捣则成末入药用
 　　麝香
欲研为末须着少水自然细不必罗也
　　收藏要法
　　　沉香
置旧盛蜜缾中虽绵历岁月其香清润不残
　　　麝香
包外再以蒸荷叶褁之可使香气于外不闻
　　　檀香
以蜡(扌斍)曲为糊刷厚藤纸封之可经久不泄
　　　丁香
贮以新罐系油单封口则不虫喿频焙则不蛀
　　　脑子
杂鸡毛相思子同入素杉合内收之则不耗
　　　人参
以细辛逐层间积纳新瓮中密封之可不蛀
　　　腽肭脐
宜杂以汉椒樟脑等同收之则虫不蛀
　　　酡酥
经春月以缾盛闭沉之井中冬间取出不妨
　　　天雄　附子
用汉椒拌入新缾内挂近火可不蠹
　　　白花蛇
薄以桐油抹匀纸褁置石灰中永久不坏
　　　硐砂
每褁杂以干姜六两同收置于暖可不润
　　　川乌　白附子
宜日煞燥同石灰末收之可久不损
　　　紫苏
和根拔日煞干以火微烧其根畔则其叶不落
　　　淮枣
畧用些麻油拌匀盛入新瓮紧蒙收之不损
　　　皂角
蒸过日煞干以篮盛挂厕室之侧虽经久不蛀
　　药性反忌
（梁隐居先生曰）上药一百二十种为君主飬命以应天中药一百二十种为臣主飬性以应人下药一百二十五种为佐使主治病以应地合三百六十五种应三百六十五度阴阳配合子母兄弟根茎花实草木骨肉有单行者有相须者有相使者有相畏者有相杀者有相恶者有相反者相须相使者服之愈疾遏病益寿延年相畏相杀相恶者不可合用至于相反与有毒者制之法服之皆能杀人不可不知也
 　药八数种
单行者七十一种 相须者一十二种 相使者凡九十种 相畏者七十八种 
相杀者三十六种 相恶者凡六十种 相反者一十八种 【言反者甚多皆未之究也今就本草繤出】 
　　　药十八反
人参紫参沙参玄参丹参芍药细辛并反(梨芦) 白及白敛半夏括萎贝母并反(乌头)(乌喙) 
大戟芫花海藻甘遂并反(甘草) 芫花海藻并反(大戟) 
　　　药贵六陈
诗曰
枳壳茱萸并半夏 橘皮狼毒及麻黄 
六般之药宜陈久 入用方知功效良 
　　　服药食忌
有藜芦忌狸肉 有黄连桔梗忌猪肉 有鳖甲忌食苋菜 有地黄忌羌荑 有细辛远志忌生菜 
有朱砂忌食生血 有甘草忌菘菜 有马头乌喙忌鼓汁 有大枣忌食地黄 有牡丹忌葫荽 
水银粉生银忌生血 有常山忌食生葱 有商陆忌犬肉 巴豆忌芦笋野猪肉 有天门冬忌鲤鱼 
有常山忌醋物 食杨梅忌食生葱菜 有半夏菖蒲忌饴糖羊肉 有忌桃李雀肉葫荽蒜鱼鲊 有孔公蘖阳起石文石石石又砂半夏忌羊血 
服药不可多食葫荽蒜生菜肥猪犬肉油腻肥羹鱼脍腥臊及诸般生冷滑物果实非时嫣残酸臭等物
　　　月分食忌
(正月) 勿食虎豹狸肉令人伤神勿食生蓼令人伤肾 
(二月) 勿食兔伤神勿食鸡子恶心初九日勿食鱼仙家大忌 
(三月) 勿食鸟兽五脏及百草仙家大忌庚寅日食鱼大凶 
(四月) 勿食雉令人气逆勿食鳝鱼害人勿食蒜伤气伤神 
(五月) 勿食肥浓勿食煑饼君子当斎戒节嗜欲薄滋味 
(六月) 勿食生葵宿疾者尤不可食勿食泽水令人病鳖症 
(七月) 勿食莼是月蜡虫着上人不见勿食蜜令人霍乱 
(八月) 勿食姜蒜令人损寿减智勿食鸡子令人伤神 
(九月) 蠏膓有真稻芒长寸向冬输与东海神未输芒未可食 
(十月) 勿食猪肉令人发宿疾勿食椒令人损心 
(十一月) 勿食龟鳖令人水病勿食陈脯勿食鸳鸯令人恶心 
(十二月) 勿食生葵发痼疾勿食薤勿食鳝勿食龟鳖必害人 
　　　饮食害人
食黄鲿后食荆芥杀人 鲫鱼不可与麦门冬同吃杀人 
盛蜜瓶作鲊食之杀人 凡肉炙不动暴之不干并杀人 
菌下纹者食之杀人 肉汁在密器气不泄者皆杀人 
新蕈有毛者食之杀人 檐滴水生菜有大毒食之杀人 
禽兽肝青者食之杀人 凡鸟自死口不闭者食之杀人 
蟹目相向者食之杀人 头发不可在鱼鲊内食之杀人 
祭酒自耗者食之杀人 鱼头有白连背上者食之害人 
河豚眼赤者食之害人 祭神肉故自动者食之害人 
羊肝有窍者食之害人 生菓停久有损者食之害人 
两蒂两鼻食之害人 鲎鱼小者谓之鬼鲎食之害人 
曝肉脯不干食之害人 饮酒后不得食羊豕脑大害人 
　　　饮食相反
螃蠏与灰酒同食令人吐血 食粟米勿食杏仁令人吐泻 
薤菜与牛肉同食令人生瘣 食兔肉勿食干姜令人霍乱 
兔肉与白鸡同食令人发黄 食死马勿食仓米发人百病 
鲫鱼与芥菜同食令人黄肿 食猪肉勿食生姜发人大□ 
鸡肉与葫蒜同食令人气滞 糖蜜与小鰕同食令人暴下 
食羊肝勿使生椒伤人五脏 枣李与蜂蜜同食五脏不和 
饮酒后勿食芥辣缓人筋骨 兔肉与鹅肉同食血气不行 
饮酒后勿食胡桃令人呕血 猪肝与鹌鹑同食面生黑点 
食粥后勿食白汤令人成淋 牛肉与白酒同食生寸白虫 
食鳖肉勿食苋菜腹中生鳖 麦酱与鲤鱼同食咽喉生疮 
诸禽兽鱼油点灯烟盲人眼 
　　　孕妇杂忌
列女传曰古者妇人姙子寝不侧坐不边立不跛洞心神和情性节欲省庶事一食邪味割不正不食席不正不坐目不视邪色耳不听淫欲见贤人君子盛德大师焚艺名香居静室欲听锺鼓琴瑟诗书箴诫欲观俎豆簠簋军旅陈设犀象猛兽宝物古器生子自然形容端正贤明福寿忠孝仁义聦明疾乃文王胎教之法也 【列女传】 
　　　孕妇药忌　 【见产育集】 
蚖班水蛭地胆虫 乌头附子配天雄 踯躅野葛蝼蛄类 
乌喙侧子及亡虫虫 牛黄水银并巴豆 大戟蛇蜕及蜈蚣 
牛膝藜芦兼薏苡 金石银粉及雌雄 牙朴芒硝牡丹桂 
蜥蜴飞生更鹿虫虫 代赭蚱蝉胡粉麝 芫花薇茎草三棱 
槐子牵牛并皂角 桃子蛴螬和茅根 欓根碙砂与干漆 
亭长溲流菵草中 瞿麦闾茹蠏爪中 猬皮鬼箭赤头红 
马刀石蚕衣鱼等 半夏南星通草同 干姜蒜鸡及鸡子 
馿肉兔肉不须供 切忌妇人产前忌 此歌宜记在心胷 
　　　孕妇食忌　 【千金方】 
食团鱼 【子须短】 食鸡肉糯米 【子寸白虫】 食雀肉 【子淫乱肘】 食羊角 【子多厄】 食山羊 【子多厄】 
食鸡子干鲤 【子生疮】 食酒多 【子淫乱度】 食兔肉 【子使唇】 食骡肉 【子难产】 食椹并鸭子 【子列生】 
食酱多 【子□多点□】 食大肉 【子含】 食螃蠏 【子横生】 食馿肉马肉 【子过月】 食雀肉 【子面多班点】 
　　解救药毒
　　　朝野佥载
名医言虎中箭药食清泥而觧野猪中药箭豗斉苨而食雉被鹰伤口行地黄叶帖之矾石可以害鼠张鷟曾试之鼠中毒如醉亦不识人犹知取泥汁饮之须臾平复鸟兽虫物犹知解毒何况人乎（许氏方论云）凡中一切诸毒从酒得者难治言酒性行诸血脉遍身体故难治也因食得者易治言食与药俱入于胃胃能容毒或逐大便泄出毒气未流于血脉故易愈也又按（林氏禹记云）凡煑诸药汁觧毒者皆不可热饮能使毒气愈甚宜冷服之乃效
　　　觧桃生毒
凡中桃生毒者胁下忽瘇起如生痈疖状顷刻间大如椀俟更以菉豆嚼试若香甜则是挑生毒也治法捣小升麻为细末取冷熟水调二大钱连服之洞下泻出生慈数茎根须皆具瘇即消续煎平胃散补日食白粥
