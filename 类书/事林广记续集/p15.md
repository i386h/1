<!-- { "loadSidebar": true } -->
甲寅 乙卯 丙辰 丁巳 戊午 己未 庚申 辛酉 壬戍 癸亥 

新编纂图增类羣书类要事林广记卷之十二　　【续集】
○卜史类 【风鉴】 
面部
见图
　　风鉴緫论
(宋朝类苑)相形不如论心心有三十六善夫人甞言意气求官自须如此一也有刚有柔二也慕善近君子三也有□□分人四也不近小人五也常行阴德方便六也能治家七也不厌人乞觅八也利人克已九也不逆恶贪杀十也闻事不惊十一也与人不失信十二也不易行改操十三也夜卧不便睡着十四也马上不回顾十五也人不增怒十六也不丈过饰非十七也作事周匝十八也不忘人恩十九也有大量二十也不毁善害恶二十一也済人之急二十二也不助强欺弱二十三也不忘故旧二十四也为事众人用之二十五也不多言妄语二十六也得人物每生惭愧二十七也语有叙二十八也当人语次不先起二十九也常行善事三十也不嫌恶衣恶食三十一也方圆随时三十二也行喜不倦三十三也知人饥渴劳苦三十四也不念旧恶三十五也竭心救难三十六也诸善全者位极人臣寿考令终不全则祸福相折具二十者剌史之位具十巳上者令佐之官具五者亦须大富大凡论相固当观其外形外形既得又当察其内心合而断之万可失倘□专其外而不知有内相之法虽圣若宣尼尚失子羽兄不及宣尼者乎谚曰有心相相逐心生有相心相随心灭斯言虽简实人伦之纲领讵可忽诸
　　　緫断歌曰
气清唯怕精神短 骨细偏嫌肉懒生 此相少年虽横发 
年登四十属幽冥 人生孤独问如何 颊骨高兮气不和 
更加鱼尾枯肉 妻子宫中有折魔 蛇眼豺形休结姻 
雀行鼠步莫相亲 他是我非言多诞 软语甜言不是真 
有形气应难发 有形神立见衰 笑儿雍容神掬 
自然身不混尘埃 张眉竖目似金刚 一片麁心孰敢当 
更若性刚面带火 杀人持遶村坊 眉目分明秀气生 
龙瞻虎视步行轻 语音详细言辝简 年少登科有异名 
虎头燕颔公卿位 鸭步鹅行贱且贫 豹食狼餐为将帅 
虎威虎坐握兵权 精神似露还非露 骨气如麁又不麁 
若见此般形相者 定知弓矢役官途 易嗔易喜为□□ 
易娇易满属轻浮 浅薄轻浮神不足 一生常是自招辜 
欲知富者何由致 语话琅琅皮肤细 有有韵骨毛清 
起坐昂昂多神气 欲知贫者何所分 面带尘埃眼似昏 
出语三言不辨两 胷凸腰削更高臀 赤脉纵横贯双眼 
杀人偷盗命难存 
　　　三停
从眉上至发际为上停从眉下至鼻准为中停从准下至地阁为下停诀曰上停长老吉昌中停长近公王下停长少喜祥三停俱等富贵荣显三停不均孤夭贱贫
　　　五露
谓眼突鼻仰唇掀耳反喉结五者是也诀曰一露二露有衫袴露不至五病大穷苦五露俱全福庆绵绵
　　　五长
谓头面身手足五相俱长也诀曰五长之人骨貌麁只爱筋骨出皮肤又嫌枯槁滋润衣食看来不似初
　　　五短
谓头面身手足五相俱短也诀曰五短之人形要小更须骨细印堂豊笏门五岳相朝拱食禄封侯有始终
　　　六极
谓头小额小目小鼻小耳小口小是也诀曰头小为一极夫妻不得力额小为二极父母少恩恤目小为三极生平少知识鼻小为四极农作休息口小为五极身剩衣食耳小为六极寿命暂朝夕有一于此皆非富贵之相
　　　六反
谓头目耳鼻口腹六者反常而不得其正也诀曰头虽大且角目虽大廓落鼻虽大梁柱弱口虽大语畧绰耳虽大轮廓腹虽大近上着盖头大则要有角目大则廓落要均耳大则轮廓要正鼻大则梁柱要高口大则要清壮腹大则势要下垂其或有一反此则必是贫贱之相
　　　男嫌
经曰男嫌六恶一曰羊目主不慈二曰露齿主难和三曰结喉主孤苦四曰头小主旡禄五曰三停不等主贫贱六曰欵行如走主背财
　　　女忌
女忌十破一曰丑面二曰蓬头三曰蛇行四曰雀跃五曰豕视六曰龟胷七曰臀高八曰眉反九曰雄十曰髭唇巳上皆贫贱孤媱之相
　　　印堂
要豊阔平正两眉舒展及得兰台廷尉三相朝方为贵相若尖狭倾陷眉头交促及腮短少髯即主破产习下斈问成生平孤苦贫贱
　　　山根
为孛星宜高不宜低若鼻梁不曲莹润明朗者主男得贤妻女得贤夫富贵寿考若陷折者主贫贱成若枯暗肉者主与人多有不足
　　　额部
额为火星要不尖蹋乱纹日角月角耸出伏犀下骨起如川字者主少年荣显位极崇贵若曲陷不正纹理乱杂及两目白睛上生赤脉穿贯者主恶死印堂中心有一路直冲者主损头妻害长子
　　　眉部
眉为罗计星若豊秀如一字者主有信义毛黑骨起者性刚有旋毛者不宜兄弟
　　　眼部
左为太阴右为太阳若白少黑多睛如点漆高耸入鬓光彩射人者乃大贵相赤脉贯瞳匡骨卓起者主恶死双睛鬪露者主少亡上视者性刚下视者性毒斜视者性奸直视者性愚左小克父害妻右小克母害夫白多黑少精神昏杂者主孤寡夭寿破败之相
　　　耳部
左为金星右为木星若轮廓深肥风门容指上高于眉下斉于准垂珠迭厚坐视不见者主多才斈早享富贵存长亳者主寿轮飞廓反风门窄狭下垂珠及不贴肉者主困乏孤夭破缺者作事成
　　　鼻准
鼻为土星若端圆平正上连山根豊隆不断者极贵准若截筒窍不昂露者主少年荣显准头凹曲者辛苦准头尖薄者孤贫准如鹰觜者毒
　　　口部
口为水星宜方不宜尖宜厚不宜薄若吻角上朝隐如含丹唇色红润笑不见齿者极贵吻阔齿露唇薄角垂者即主孤苦乱纹入内者主贫困
　　　骨法
骨为阳肉为阴骨耸者夭骨露者立嫩者易败横者凶逆轻者少富俗者愚浊寒者穷薄圆者享福肉豊者主富润者主贵坚者主贱缓者主夭麁者主贫若肥不见肉瘦不见骨阴阳停匀最为上相
　　　气色
额有黄色主一月内有喜庆紫色六十日内有喜及防官灾青色六十日内有孝服公讼不宜远出黑色百日内有不测忧危病夭之厄眼下有青色旬日内虚惊赤色有公讼黄色有喜事黑色主病夭眉头有赤色主有非横不明之事大凡观人气色须精气不乱则观之易见若酒色过度似明不明似暗不暗者谓之流散似醉不醉似睡不睡者谓之昏浊则其气色易进易退难以取验也
　　　形貌
体貌岩巉者名为龙形容相端正者名为凤形清瘦胫长者名为鹤形秉性燥急身肤矮肥者名为麒麟形气宇昂藏者名为狮子形身圆面瘦性劣臂长者名为猿猴形眼嵌口阔出语伤人者名为虎形骨直头方面带紫色者名为犀牛形鼻大身肥者名为象形行步迟缓食啖不餍者名为牛形行骤性急口阔鼻长名为马形此言其大畧若麋鹿狐兔羊犬鼠雀之类皆入形但以意求之
　　　听□ 
轻者事断破者作事成浊者谋运不发低者鲁钝文硬者资性浅薄清泠如涧中流泉者极贵发溜亮自斍如瓮中之响者主五福全备妇人雄者终身不荣克子害夫男子雌者主孤贫
　　　行步
沉重者主荣贵轻骤者主贫贱趍拽者聦明跳跃者孤独行步不低昂者主富贵双全
　　　论手
掌中有噀血色者荣贵手白胜面者起家掌软厚如绵者富寿掌有杂路者贫贱掌中有痣指有刀剉痕者晚年成立
　　　论脚
足下弯者贱足下有弓文者富有龟文并黑子者大贵
　　梦寐因想
(周礼春官宗伯)占梦掌其岁时观天地之会辨阴阳之气以日月星辰占六梦之吉凶一曰正梦二曰噩梦三曰思梦四曰寤梦五曰喜梦六曰惧梦汉艺文志云众占非一而梦为大故周有其官而诗载熊罴虺蛇众鱼旐旟之梦着明大人之占以考吉凶焉
　　　厌梦符篆
子日梦恶　书帖门吉
见图
丑日梦恶　黑书佩吉
见图
寅日梦恶　黑书佩吉
见图
卯日梦恶　黑书佩吉
见图
辰日梦恶　书帖门吉
见图
巳日梦恶　书房壁吉
见图
午日梦恶　书南壁吉
见图
未日梦恶　书房门吉
见图
申日梦恶　朱书臂吉
见图
酉日梦恶　黑书佩吉
见图
戍日梦恶　书中壁吉
见图
亥日梦恶　书绢书帖床
见图
(管辂梦书云)昔黄帝画十二符以厌恶梦清辰随日至诚书篆以水面东噀之执符而呪曰赫赫阳阳日出东方断绝恶梦祓除不祥急急如律令 【一气七遍】 
　　　阴阳感梦
黄帝内经云阴盛则梦涉大水恐惧阳盛则梦大火燔灼阴阳俱盛梦相杀毁伤上盛则梦飞下盛则梦堕饱则梦与饥则梦取肝气盛则梦怒肺气盛则梦哭
　　　虚实成梦
东莱类说云形接而为事神遇而为梦浮虚则梦扬沉实则梦溺寝藉则梦蛇寝带则梦鸟口行发则梦飞将阴则梦水将晴则梦火将病则梦食将忧则梦歌舛
　　　魄静生梦
孙真人调神论云凡梦皆缘魂魄役物其神室于身丘体不能流通夜则魂魄虚静神将告以方吉凶而梦生焉夜半前梦其事应在远夜半后梦其事应在近
　　　魂安梦
孙真人西山记云欲恶梦者勿食本命所肖及鱼鳖牛犬之肉勿思邪淫恠伪悖逆之事勿视大刑勿杀六畜睡必首枕东南生气侧卧面外则魂安梦矣
　　　修德禳梦
释典云四法判梦一曰明重习二曰旧识廵游三曰四大偏增四曰善恶先兆新序云诸侯梦恶则修德大夫梦恶则修官士梦恶则修身如是则祸不至矣
　　　噀水觧梦
茅亭客话云人藏阴多则梦数阳壮则梦稀有亦不记瞽者梦愚者少梦飬性论云有梦不须说旦以凈水东噀呪之曰恶梦着草木好梦成珠玉即咎矣
　　　梦天文星曜等物
梦登天入月大贵 梦天开主得官位 梦天晴愁散忧觧 
梦天光照身病除 梦飞上天主贵位 梦天崩主父母忧 
梦天红吉天黑凶 梦天晓益寿命吉 梦日月落父母亡 
梦吞日月生贵子 梦日月缺主争鬪 梦天星明公卿至 
梦日初出大富贵 
　　　梦雷雨风电等物
梦被雷打大贵吉 梦风吹衣疾病至 梦雪下主忧散吉 
梦雷电主官位至 梦云四起交易吉 梦行逢雨有酒食 
梦霜露降事不成 梦虹出主兵戈起 梦大风雨主人亡 
梦五色云主大吉 梦黑云至地主瘟 梦雷电主有惊恐 
梦霞主百事欢悦 
　　　梦山川土石等物
梦地裂有诸侯位 梦地动主迁官位 梦掘地土主口舌 
梦大石主进才宝 梦移石入宅大吉 梦登岩上石大吉 
梦身入土百事吉 梦开沟百事大吉 梦山崩大水大凶 
吉梦手拍山生贵子 梦在山林土 
　　　梦竹木花果等物
梦种树木主大吉 梦木生掌上大凶 梦拥大木有大才 
梦门中生果木吉 梦食木主得才 梦桑椹主儿女亡 
梦食柿子疾病凶 梦食梨子主离别 梦薤生主有大病 
梦茱萸主有名文言 梦食禾谷主大吉 梦摘果落主失位 
梦食林檎主口舌 
　　　梦古今圣贤人物
梦天子主大贵吉 梦太子主王侯吉 梦古人言主聦明 
梦谒长吏对坐吉 梦玉女主大吉利 梦拜大官员吉利 
梦仙圣到家大吉 梦宣赦文万事吉 梦官员求谒大吉 
梦亲近大官大吉 梦神人相遇大吉 梦古人相打病至 
梦称我是官人吉 梦使君入门大吉 
　　　梦身体头面髭发
梦自身白为人谋 梦梳头万事大吉 梦头断主大吉利 
梦头白长命大吉 梦头痛主加官吉 梦割头发主衰厄 
