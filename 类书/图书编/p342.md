<!-- { "loadSidebar": true } -->
　　在陜州东五十里黄河中以其形似柱故名禹贡谓导河东至于砥柱即此乙夘往游砥柱离州二十里午食又二十里循河行十里至三门集津三门者中曰神门南曰鬼门北曰人门其始特一巨石而平如砥想昔河水泛滥禹凿之为三今水行其间声激如雷而鬼门尤为险恶舟筏一入鲜得脱者名之曰鬼宜矣三门广约二十丈其东百五十歩即砥柱崇约三丈周数丈相传上有唐太宗碑铭今不存蔡氏书传以三门为砥柱州志亦谓砥柱即三门山皆未尝亲履其地故谬误若此
　　嵩岳叙
　　五岳均擅天地之竒观而诗独称嵩高惟岳者何白虎通云以丽四岳之中故高之也其山峙二室环五乳列三台皆屹然天表手可扪星其下大河东注碧洛南折矗矗乎枕地轴应天枢五精凝藏矣故降为圣哲则申甫生发为义烈则夷齐巢许出秘而为真则有面壁仙去者皆腾光吐图之休祯也若夫时雨旸祛灾沴则岳之余耳自昔圣朝明王秩祀摛文而骚雅穷竒之士息焉游焉咏焉歌焉皆所以发挥中极宣泄元灵信疆场明祗组绣钜观也斯志也置之几案时一观焉全嵩之佳胜嶐嶐在目固不必履登封之趾陟二室之巅而后为游嵩也





<子部,类书类,图书编,卷六十一>
<子部,类书类,图书编,卷六十一>
<子部,类书类,图书编,卷六十一>
　　嵩山
　　至洛阳欲图嵩山之游二日至偃师县三日自偃师沿洛河南行五里渡河十里登唐庐陵王墓石表犹存中一牌高大字漫防不可读三十里至萼岭口两山对峙岩道﨑岖乃唐高宗幸少林寺时所凿山行八里至其少林寺寺在少室山北麓有碑后魏孝文为胡僧跋陀建者唐太宗为秦王时赐寺僧教当时寺僧之立功者十有三人惟昙宗授大将军其余不欲受官赐地四十顷此可补唐书之缺少林僧至今以武勇闻所从来逺矣寺佛殿后为讲堂堂后左有立雪亭昔僧慧可常侍达摩雪深至腰不去卒嗣其法今僧中称为二祖出于西廊百歩有甘露台胡僧跋陀于此翻经天降甘露故名西北上山一里至达摩庵殿前有六祖手植栢又上一室门外石刻达摩面壁之庵六大字宋蔡汴书室中塑达摩像案前石高仅二尺广半之达摩之形宛然其上拭之益显葢庵之上四里有达摩洞兹石乃其九年所面者古谓精神可通金石谅哉回至方丈寺僧文载言经阁后有古槐往视之其高十丈围三十尺文载复诵文潞公游寺诗有五品封槐今尚在之句则其寿可知第未知封自何时也出寺东行十五里折而东北三里至戒坛寺破屋三楹中四碑刻元学士李溥光所书茶榜字径四寸遒伟可爱又旁有唐大厯二年勑戒坛碑寺左百歩为防善寺法堂中有后周嵩阳寺碑后刻云大唐麟徳元年移植于此可谓古矣佛殿东偏有泉出自山中东南行时有飞雪十里至登封雪乃大作庚午雪霁东行嵩山近目雪其巅如玉田璚树复相带映其清逼人恨无工画者如范寛軰以图之耳八里至嵩山神祠祠在黄葢峯下葢嵩山巍然中国之中其周几二百里羣山拱列有类儿曹宜其秀钟灵聚为五岳之尊而黄葢一峯在山东南尽处其宅神灵尤宜祀之外有亭扁曰草参过客惮于入谒多展拜于此入门三重咸有古栢或乔或偃或俯或欹或屈而蟠或怒而攫或而欲腾又或如帷葢之张几二百株三门内左右列四岳祠又有降神殿壁绘古甫申像嵗久剥落谒岳神殿西为御祠祠多歴代碑刻南行二里折而东北又二里北麓入庐岩寺葢唐卢鸿隐处后为僧庐其上四里有卢岩上寺闻石壁飞瀑数丈视此殊胜路陡雪深竟莫能至辛未登封北三里所嵩阳废观其中所存唯唐李林甫记元五祖堂记二碑及三古栢栢之高皆不逾三丈大可六人围旧有石刻云汉武帝封大将军其次亦可四人围道士云此次将军也皆形状怪甚不可图绘又东三里据山阳为崇福宫其后名万岁山昔汉武临幸闻空中呼万岁者三因即其地建万岁观唐更名太乙下山东行一里观启母石石旁之祠及唐崔融碑今皆不存按启母石事见淮南子其説不经后人葢尝辨之















　　图书编卷六十一
　　钦定四库全书
　　图书编卷六十二
　　明　章潢　撰
　　西岳总叙
　　华州图经云莲花峯上有三峯上接三光中有石池二十八所上应二十八宿青松緑竹丛生高冈白云翠霭旋于幽草懐蕴金玉蓄藏风雷为大帝之别宫乃神仙之窟宅也况是山多石四面皆壁立瀑布飞流诚为竒观唐宋以来题咏甚多嘉靖乙夘地震悉皆倾覆仅以见存者録之其灵异形胜之状葢取古本考证不得稍有损益也则夫是编所载岂特古今仙迹灵异与夫竒硕之士穷探搜发舒其逸兴藻思而已哉



<子部,类书类,图书编,卷六十二>
　　陜西西安府山曰终山【乃关中南山西起陇凤东逾商洛緜亘千里有余其南北亦然随地异名总言之则曰南山耳】大乙【五经要义终南一名太乙犹曰天下第一山也一名地肺山秦四皓隐地肺山即此】龙首山【一名龙首原长六百七十里起伏盘曲贯秦汉隋唐都在内其西北高处则为秦长乐汉未央稍东南城六坡则为隋城唐西内拟干六爻之地其东则为唐南内兴庆龙池之所其地则为唐东内大明宫含元宣政紫宸蓬莱金銮诸殿之所南内之东南引浐水入城则为龙首渠入东苑则为龙首池龙首殿皆以是得名原之所经今城东南则狗脊岭】骊山【临潼东】金沙洞【在长生殿南三里按骊山东西长数十里其阳为蓝田北山其隂为温泉其上为石鱼岩又东南走马岭其东为东绣岭为石瓮谷为凤凰原为金釡山为新丰原为浮胏山皆骊山东麓其西为西绣岭其山畔有峯】石楼【盩厔】马嵬坡【兴平】峣山【蓝田】秦岭【入商洛汉中者必越岭而后达遇雪则阻故韩文公至是困焉】七盘山【通典云七盘十二纡蓝关之险路也】嵯峨【泾阳】冡岭【商】商洛山【四皓隐此】大华【华隂南十里即西岳以西有少华山故此曰大华山李白诗云石作莲华云作台今观山形外罗诸山如莲瓣中芙蓉玉女明星三峯特出如莲心其下为云台山高五千仭片石壁立如削成上有八卦池大乙池白莲池细辛坪五粒松玉女洗头盆老君洞仙碁台菖蒲池芦苇池二十八宿池及苍龙岭日月崖仙掌岩】落鴈峯【在华山唐李白登之曰此山最高呼吸之气想通帝座矣恨不携谢眺惊人诗来以问青天耳】毛女峯【岳西】云台峯【在岳东北两峯峥嵘四面陡絶上冠景云下通地脉凝然独秀有若云台】焦公巗【在岳东南真人焦孝龙隐此】王刁三洞【在岳东仙人王遥与刁自然俱于此登仙故名洞有三上洞人莫能到中洞有飞石遮洞门下洞隐居者多】石僊洞【在岳北面半腹中深不可测时出异色云气洞口有丹青石似仙人之状故名洞上有瀑布飞流直下三千余丈又名水帘洞】陈希夷庵【庵前有睡洞】壶公石室【岳西北孤峯上可容十余人】象山【渭南】金粟【蒲城】扈【洛南黄帝时凤衔图】磬石【耀】尧门【三原】中山【富平】鳌背【同官】龙门山【韩城县东北八十里禹贡导河至龙门吕氏春氏曰龙门未开河出孟门东大溢是谓洪水禹凿龙门始南流按河水至此自山直下千仭溅沫如雨涛声如雷地皆震撼其下湍澜惊波如山如沸两崖皆断山絶壁相对如门惟神龙可越故曰龙门秦记大鱼至是不能化龙者有暴腮之困】错开河口山【此山在龙门山北其河口畧似龙门而未通葢鲧治水时所凿九载绩用弗成者也今迹存名错开河口】梁山【干即古公逾者】明月【永寿】九嵕【醴泉】大白【武功山高恒积雪望之皓然故名谚云武公大白去天三百】武功【大白相连】惇物【武功】紫防【邠】石门【淳化】黒石岩【三水县东门山之西其山石色似漆壁立万仭】五丈原【武功即诸葛亮屯兵处】东西女学洞【富平】
　　凤翔府山曰雍山【城西雍水所出山形四面不见四方故名】岐山【山有两岐亦名天柱】梁山【岐山】石鼓【寳鸡山麓有十石鼓　周宣时物今存国子监】陈仓【寳鸡】茂陵【扶风】青莲【麟游】陇山【陇】大白【郿东南关中诸山莫高于此上有铁铸山神牌三有湫池虽三伏亦凝冰山巅常有积雪不消盛夏视之犹烂然故以大白名有鬼谷即鬼谷子授苏秦押阖术处】山【陇汧水自出即禹贡所载】泉龙【汧阳】马鞍【汧阳】
　　汉中府山曰天台【府城北有金石可作砚】连城【褒城】斜谷【旧有栈阁二千九百八十九间板阁二千八百九十二间土人云其间有一溪可行舟】褒谷【北口曰斜南口曰褒长四百七十里同为一谷两谷高峻中间谷道褒水所出】斗山【城固山有五宂通昆仑长安武当青城陇山有肉芝食之延寿】寒泉【洋】子午谷【洋县东北六十里旧子午谷在金州安康县界】筼筜谷【旧志文与可作亭谷中】金竹【西郷】南岐【凤】嶓冡【沔即禹贡嶓冡导漾】大景【沔穴出鱼长八九寸即丙穴】嘉鱼洞【宁羌州南七十里西流河崖畔秋冬水涸则鱼藏春夏水涨则鱼出味美似鲥诗所谓南有嘉鱼传谓出自沔南之丙穴即此】圣水崖【崖畔悬一石如龙头滴水崖下过客饮而甘之故名】七星洞【州北百里崖畔有七孔如星】金牛峡【一名五丁峡】滴水岩【两山峭拔中有飞瀑自石下至山根】玉女【畧阳山高千仭多云霞映之不见其巅山半有白石如人】罗汉洞【一在县南七十里嘉陵江上灵岩寺东南十余丈阔数寻后有穴深不可测中有石柱承载岩崖左有药水岩一在城北百四十里深数丈濶五寻洞前有大石由傍而入】天柱【金州】青碌洞山【州西有古石洞二十处】心山【在州西北】药妇平利十八盘【石泉】紫荆【洵阳】神僊洞【县西南内有生成石莲花一十九朶石狮子一洞门镌紫葢神仙洞天六字】望夫石【紫阳一妇以夫从戎朝夕登望后化为石】平凉府山曰崆峒【府城西上有问道宫黄帝问道广成子葢在此山又有鹤洞广成洞】香炉峯【在崆峒山自香炉台望倒挿石上巨下鋭尤为竒怪】五马【崇信】桦岭【华亭】见子岩【华亭】金佛硖【土有金妆石佛像三在石崖内峡长二十里峭壁对峙不见天日当河西孔道】东山【镇原】六盘【开成】回中【泾】保岩【灵台】陇山【静宁】盘龙【庄浪】美高【隆徳】
