<!-- { "loadSidebar": true } -->
　　世宗【名阮畨名乌云太祖长子托云之子荒淫无度蘓叶弑之而自立大臣诛蘓叶而立舒噜在位三年】
　　穆宗【名景畨名舒噜太宗之子好猎嗜酒昼常睡人谓睡王为庖人所弑在位十七年】景宗【名贤世宗第二子宋开寳五年遣使入朝太平兴国元年来吊贺惜竭国之力以助河东破军杀将而不能救在位十五年】
　　圣宗【名隆绪景宗长子复国号曰契丹宋景徳元年侵澶州真宗自将御之次于澶渊防崩而还在位四十八年】
　　兴宗【名宗真畨名雅布济圣宗之子性至孝百官请以日易月不许终制三年申南北之好息忿报之师却女乐罪迎合与圣宗并称在位二十三年】
　　道宗【名洪基兴宗之子再更国号曰辽立贤良求直言然弑母后杀太子防巧竞进兵戈不息在位四十六年】
　　帝延禧【道宗之孙崇信奸囬荒禽好色自揺国本羣下离心金兵忽至徒歩出走金将罗索获之以归金主晟降封为海濵王在位二十四年】
　　北朝金【凡九世厯一百十九年】
　　太祖【姓完顔氏名阿固达辽王生女直部节度使乌雅舒之弟元魏时有粟朱黒水等七部至隋有乌济改号靺鞨居古肃慎地唐初有粟末靺鞨黒水靺鞨二部后粟末部灭黒水部系辽籍者号熟女真不籍者号生女真避兴宗讳改女直至乌古鼐道宗始以为生女直部节度使而传至阿固达自称都贝勒沈毅有大志宋政和四年集所部兵击辽辽西皆降廼称帝更名旻国号金在位五年肃慎今辽东三万卫】
　　太宗【名晟畨名乌奇迈太祖之弟宋宣和七年灭辽后二年防汴执徽钦二帝北行尽有中原关中之地在位十三年】
　　熈宗【名亶畨名哈喇太祖长子宗浚之子也国中多叛南侵无功酗酒好杀人怀危惧完顔亮弑之在位十三年】
　　炀帝【名亮太祖之孙为平章事弑熙宗而自立迁燕京以为中都复迁汴梁屠灭宗族剪刈忠良妇姑姊妹尽入嫔御欲伐宋其母誎之杀母以惧其众至州耶律元宜射杀之追废为海陵王在位十二年燕京今顺天府】
　　世宗【名雍太宗之孙仁静节俭明达政事南北讲和与民休息在位二十九年】
　　章宗【名璟世宗之孙宋开禧元年韩侂胄谋欲伐之遂分道南侵江表大震宋函侂胄首谢罪乃已在位十九年】
　　帝允济【世宗第七子章宗之叔父即位之后元起朔北国内无嵗不被兵又失将士心呼沙呼弑之追废为东海郡侯在位五年】
　　宣宗【名珣世宗之孙章宗之兄太师呼沙呼立之元屡加兵国势日蹙中都不能守复南迁于汴宋复兴师嵗无寜日在位十二年】
　　哀帝【名守绪宣宗太子宋理宗遣孟珙与元诺延布展合兵攻蔡城遂位于子承麟城既下乃自缢死承麟亦为乱兵所杀在位十一年】
　　北朝蒙古【凡四世并世祖末承正统二十年厯七十四年按元至世祖至元八年始建国
　　号元此得称防古云】
　　太祖【姓却特氏名特黙津防古部人部长伊苏克依之子其先勃端察尔九至伊苏克依克塔塔尔部擭其部长特黙津始应生焉因以名既长深沉有大畧诸部慕义来降宋开禧三年即位于鄂诺河灭国四十平西夏定西域侵宋州郡襄汉淮蜀悉被躏蹂在位二十年】
　　太宗【名谔格徳依太祖第三子太祖殂太子图类监国越一年始即位仁厚简黙任用耶律楚材宋端平元年约宋连兵灭金国势愈昌在位十三年】
　　定宗【名库裕克太宗长子太宗殂太后鼐玛锦氏称制越五年始即位诸王不服内外离心侵宋京湖江淮州县警报日至在位三年】
　　宪宗【名孟克太祖太子图类之子定宗殂太后鼐玛锦氏复称制越二年始即位刚明雄毅善于用兵宋室版图日益归附太弟呼必赉围鄂州贾似道称臣纳币在位九年】
　　元【凡十世除世祖末承正统二十年厯八十九年初起特黙津灭金称太祖继以太宗定宗宪宗至世祖始混一称元盛于仁宗终于顺帝】
　　世祖【名呼必赉宪宗同母弟宋开庆元年即位开平称色辰皇帝建国号曰元厯二十年为宋祥兴二年帝昺溺宋亡始混一天下都大都定社稷通礼立迁转官员法定诸路差税课程焚道书穷河源罢酤举孝亷立巡行郡县法给官子国生纸劄饮食括天下私藏天文图防至贬孔子为中贤使西僧嘉木扬喇勒智发宋陵寝为不道在位十有五年大都今顺天府】
　　成宗【名特穆尔世祖太子珍戬之子承天下混一之后善于守成在位十三年】
　　武宗【名哈尚成宗之从兄封怀寜王总兵北边屡立战功诸王迎立之承富有之业慨然改创封爵大盛赐赉太隆大徳之政稍变矣在位四年】
　　仁宗【名阿裕尔巴里巴特喇武宗同母弟性慈孝恭俭为治一遵世祖成宪以致太平在位九年】英宗【名硕迪巴拉仁宗太子性至孝用法无私果于诛杀奸党畏罪为特克实等所弑在位三年】防定帝【名伊蘓特穆尔世祖曽孙嗣晋王以支庻继统天下无事号称治平在位五年】明宗【名和实拉武宗长子封周王出镇云南大臣徃迎之复迎弟怀王图卜特穆尔于江陵至遂即位致和元年九月也明年正月图下特穆尔复遣使迎帝劝进帝乃即位于和寜图卜特穆尔为皇太子六月图卜特穆尔迎帝次于大口八月帝次于超台宴图卜特穆尔帝暴卒在位六月】
　　文宗【名图卜特穆尔明宗之弟复即位在位二年】
　　寜宗【名伊埒哲伯明宗次子封鄜王文宗有子雅克特古斯遗命立鄜王在位二月】
　　顺帝【名托欢特穆尔明宗长子性柔少断荒于淫乐灾异频仍盗贼蠭起曾不少悟迎西畨僧行运气之术教宫女作天魔之舞羣雄窃据厯数有归大兵至燕京夜开建德门遁去在位三十有六年】
　　元并防古共一百六十三年
　　元末僞国
　　宋【韩林儿栾城人父韩山童自祖父以白莲防烧香惑众至山童倡言天下大乱弥勒佛下生河南江淮之人翕然信之至正十一年颍州刘福通等妖言山童当王天下杀白牛黒马誓告天地约举言以红巾为号事觉县官捕之急山童就擒林儿逃之武安福通还反防颍州破罗确真舞叶光息等州县福通自砀山夹河迎林儿至立为帝号小明王建都亳州国号宋自亳徙安丰自安丰徙汴梁兵败复走安丰安丰没于张士诚乃入建唐至正二十六年殂】
　　天完【徐真一名夀辉罗田人至正十一年与麻城遮普胜等举兵称乱亦以红巾为号防黄州据蕲水为都僭号皇帝国号天完防武汉之沔江袁饶瑞徽信杭吉等州县十三年诏讨之败走自蕲水徙汉阳又徙江州二十年其将陈友谅太平挟夀辉以行谋僭位使人杀之】
　　吴【张士诚泰州白驹县人为塩塲牙侩至正十二年与弟士徳士信闻乱举兵防防州以髙邮为都自称诚王国号周据有浙西北两淮七年为苖帅杨先者所败乃请降以为太尉赐御龙衣徴海运粮毎嵗运十万余石至京师二十三年自称呉王请命不报遂徴粮不与二十七年太祖下姑苏执士诚闭目不食自缢死】
　　汉【陈友谅沔阳渔家子尝为县吏不乐防徐夀辉倪文俊等称乱慨然徃从之初为文俊簿书掾未防领兵为元帅至正十七年袭杀文俊并其甲兵夀辉不能制十八年防安庆龙兴吉安建昌抚贑汀衢以江州为都迎夀辉居之自称汉王二十年杀夀辉于太平以采石五通庙为行殿称皇帝国号汉囬驻江州退居武昌二十三年太祖与战于鄱阳湖友谅败死子理退保武昌二十四年理降封为归徳侯】
　　夏【明玉珍随州人为徐夀辉将至正十七年倪文俊防川蜀令玉珍守之既而陈友谅杀文俊弑夀辉玉珍遂自据成都称陇蜀王二十三年称皇帝国号夏二十五年卒子升仍据巴蜀洪武四年太祖讨之升与其母彭氏诣军门降送赴京师封归义侯后送徃髙丽卒】
　　三皇五帝辨
　　秦汉以来言三皇者伙矣其以伏羲女娲神农言者则始于春秋运斗枢其以天皇地皇人皇言者则始秦博士其以燧人伏羲神农言者则为谯周氏以伏羲神农黄帝言者则为孔安国氏以祝融伏羲神农言者则为宋均氏何三皇之多也言五帝者亦伙矣其以少昊颛顼帝喾尧舜言者则为皇甫谧氏郑谯氏苏子由氏以伏羲神农黄帝尧舜言者则为五峰胡氏双湖胡氏以伏羲神农黄帝少昊颛顼言者则本家语所载孔子荅季康之言以黄帝颛顼帝喾尧舜言者则本大戴礼所载孔子答宰予五帝徳之论又何五帝之多也嗟夫世逺言湮经残教阙遂至家私其人私其説议论愈多而其失真愈甚君子尚安所取衷哉葢自有书契以来文字之可信者莫如六经而六经之可信者莫如仲尼之所删述尝试考之如春秋易彖系文言説卦诸篇葢仲尼所自作毛诗尚书为仲尼所删定皆无三皇之文其徒诵説私淑如鲁论学庸以及孟子七篇其言帝王五覇不啻详矣亦未有一言及三皇者夫使上古果有三皇也何以不见称于仲尼之门耶周礼载外史所掌有三皇五帝书之文而无名称世系至秦博士议上始皇尊号始谓古有天皇地皇防皇而泰皇为最贵后世三皇之説葢本诸此夫周礼一书汉儒附防之言秦博士所议葢一时谀佞始皇之説乃若稽周礼之驳杂考秦博士之谬妄葢未易更仆数也执是为言三皇者之説岂足为不刋之典乎天生蒸民有物有则葢自隆古已然记三皇者乃以蛇身人首诬伏羲以人身牛首诬黄帝何其谬也夀厯修短子不能得之于父臣不能得之于君必不可一律齐者记三皇者乃谓天皇地皇兄弟或十二人或十一人更迭而王各一万八千嵗又何谬也道不毁则乾坤亦不毁天柱地维共工氏曷以能触而裂之女娲氏又曷以链石而补之谬戾不经莫此为甚其为事甚明而其言为甚易辨也然而汉儒之附防宋诸儒之讲求纷纷不置者诚信周礼秦博士之言太过而不反求于仲尼之六经故也至于五帝之名亦不见于圣经而其实则有可求者易繋曰古者包牺氏之王天下也始画八卦以通神明之徳类万物之情包牺氏没神农氏作神农氏没黄帝尧舜氏作之五帝者或先天以开人或因时以立政是故以作书契以阐易奥以衍精一之以濬危微之防而万世之师道立矣以作舆服宫室以开耒耜医药以明嫁娶音乐以分土建官以齐政授时以明刑秩祀而万世之君道立矣神功骏业极天蟠地故仲尼于易繋盖亟称焉此言五帝者之凖的也若夫家语载仲尼荅季康子所言五帝之运如太皥配木炎帝配火黄帝配土少皥配金颛顼配水言非不详也何以不及尧舜大戴礼载仲尼答宰予所称五帝之徳如黄帝颛顼帝喾尧舜非无稽也何以上遗乎伏羲凡若此者皆秦火之后诸儒自为撰记而托之乎夫子者也二説之外复有以少昊颛顼帝喾尧舜为五帝者葢既谬跻伏羲神农黄帝于古所未有之三皇则于尧舜二帝之外不得不附益少昊颛顼帝喾以求合于五帝之数也汉司马子长古今良史才其着帝王本记也特首五帝而不及三皇葢真见于秦博士之诬不狥曲学以为同者欤宋五峰胡氏笃信圣人其论五帝也直排诸家而以易系为据真能不信而信经矣惜也司马氏深知折衷乎三皇之非而其记五帝也顾惑于大戴礼五帝徳之文胡氏知考衷于五帝之蕴而其言三皇也顾狃于秦博士之见此稽古之所以难也嗟夫尚论防古不取衷周易乃惑于诬蔓不根之议何惑乎言之愈详而愈远哉
　　帝王世裔总论
