<!-- { "loadSidebar": true } -->
　　帝曰藏象何如【象谓所见于外可阅者也】岐伯曰心者生之本神之变也其华在面其充在血脉为阳中之太阳通于夏气【心主于夏气合太阳谓太阳居于夏火之中也】肺者气之本魄之处也其华在毛其充在皮为阳中之太隂通于秋气【肺主于秋谓太隂居于阳分也】肾者主蛰封藏之本精之处也其华在髪【肾者水也在髙源宜其华在髪也抑髪者血之余血者水之类又其色黒】其充在骨谓隂中之少隂通于冬气【谓盛隂居冬隂之分也】肝者罢【音皮】之本【谓肺主筋属乎木又肝者干也人之运动由于筋力象木之动也动则多劳故云罢极】魂之居也其华在爪其充在筋为阳中之少阳通于春气【谓少阳居于阳位而王于春也】脾胃大肠小肠三焦膀胱者仓廪之官营之居也【营谓营运居犹处也盖脾为输转之官故也】名曰器能化糟粕转味而入出者也其华在唇四白【谓唇四际白色肉也】其充在肌此至隂之类通于土气【以脾属土土为至隂】凡十一藏取决于胆也【胆者中正刚断而无偏私故也滑云脾胃大肠云云至通于土气此处疑有误今订证云脾者仓廪之本营之居也其华在唇四白其充在肌此至隂之类通于土气胃大肠小肠三焦膀胱名曰器能化糟粕转味而入出者也】帝曰五藏应【去声】四时各有收受乎岐伯曰有东方青色入通于肝开窍于目藏精于肝【精谓精气阳升之方以目为用故开窍于目】其病发惊骇【肝藏魂病则魂不安也】其味酸其类草木其畜鸡【易曰巽为鸡】其谷麦【麦色苍】其应四时上为岁星【木之精也余四星准此】是以春气在头也【万物发荣于上】其音角其数八【木生数三成八数】其臭臊是以知病之在筋也其在声为呼【谓呌呼】在变动为握【把握属筋】在志为怒怒伤肝【甚则自伤也】悲胜怒【悲则肺金尅肝】风伤筋【风胜则经络拘急】酸伤气【风酸皆自伤也】辛胜金南方赤色入通于心开窍于耳【手少隂之络防于耳】藏精于心故病在五藏【心主五藏】其味苦其类火其畜羊【离为羊】其糓黍【色赤】其应四时上为荧惑星是以知病之在脉也其音徴其数七【火生数二成数七】其臭焦【火变则为焦】其在声为笑在变动为忧在志为喜喜伤心恐胜喜【恐则肾水尅心火】热伤气寒胜热苦伤气【热苦皆伤己所胜也】咸胜苦【咸水味】中央黄入通于脾开窍于口藏精于脾【脾为化谷口上逆稂故开窍于口】故病在舌本【脾脉上连于舌本】其味甘其类土其畜牛【坤为牛】其谷稷【色黄而味甘】其应四时上为镇星是以知病之在肉也其音宫其数五其臭香其在声为歌在变动为哕【谓哕噫】在志为思思伤脾怒胜思【怒则不思】湿伤肉风胜湿甘伤肉【甘湿皆自伤也】酸胜甘西方白色入通于肺开窍于鼻藏精于肺故病在背【肺在胸中背为胸为府】其味辛其类金其畜马【干为马】其糓稲【稲白色】其应四时上为大白星是以知病之在皮毛也其音商其数九【金生数四成数九】其臭腥其在声为哭在变动为欬在志为忧忧伤肺喜胜忧【喜则心火尅肺金】热伤皮毛【是被胜伤己也】寒胜热辛伤皮毛【是自伤也】苦胜辛【苦火味】北方黑色入通于肾开窍于二隂藏精于肾【肾藏精隂泄注故开窍于二隂】故病在谿【谿谓肉之小防冬气居内故病在深处】其味咸其类水其畜彘【亥为豕】其糓豆【豆黑色】其应四时上为辰星是以知病之在骨也其音羽其数六【水生数一成数六】其臭腐其在声为呻在变动为栗【谓战栗】在志为恐恐伤肾思胜恐寒伤血燥胜寒咸伤血【食咸而渇伤血可知寒咸皆伤己所胜也大素血作骨下同】帝又问曰愿闻十二藏之相使【并去声】贵贱何如岐伯曰心者君主之官神明出焉肺者相传之官治节出焉【肺附于心故曰相主行营衞故曰治节】肝者将军之官谋虑出焉【勇而能断故曰将军】胆者中正之官决防出焉膻中者臣使之官喜乐出焉【膻中在胸中两乳间为气之海气和志通则喜乐由生】脾者仓廪之官五位出焉大膓者传道之官变化出焉小肠者受盛之官化物出焉肾者作强之官伎巧出焉【强于作用故曰作强造化形容故曰伎巧】三焦者决凟之官水道出焉【引道隂阳开通闭塞不通】膀胱者州都之官津液出焉气化则能出矣【位当孔府故为都官若得气海之气施化则溲便注泄气海之气不及则闭塞不通矣】凡此十二官不相失也故主明则下安以此飬生则夀没世不殆以为天下则大昌【主即心也心者君主之官神明出焉故心既明以摄生则夀以处世则安以治天下则昌皆实理也】主不明则十二官危使道闭塞而不通形乃大伤以此飬生则殃以为天下者其宗大危戒之戒之○心之合脉也其荣色也【发见于面之色皆心之荣】其主肾也【随其所畏则德命焉○火畏水故心聼命于肾○藏义皆同】肺之合皮也其荣毛也【毛附皮】其主心也肝之合筋也其荣爪【爪者筋之余】其主肺也脾之合肉也其荣唇也其主肺也肾之合骨也其荣发也其主脾也○帝曰余闻方士或以脑髓为藏或以肠胃为藏或以为府愿闻其说岐伯曰脑髓骨脉胆女子胞此六者地气之所生也皆藏于隂而象于地故藏而不冩【去声】名曰奇恒之府【奇异也恒常也此六者异于下文六府故云】胃大肠小肠三焦膀胱此六者天气之所生也其气象天【天气地气以动静言】故冩而不藏此受五藏浊气名曰传化之府此不能久留输冩者也魄门亦为五藏使水糓不得久藏【魄门肛门也内通于肺故云】五藏者藏精气而不防也故满而不能实【精气为满水谷为实】六府者传化物而不藏故实而不能满也所以然者水谷入口则胃实而肠虚食下则肠实而胃虚故曰实而不满满而不实也帝曰气口何以独为五藏主岐伯曰胃者水谷之海六府之大源也五味入口藏于胃以飬五藏之气气口亦太隂也【五藏之气输于肺肺为太隂气由出入故曰气口亦太隂也】是以
　　五藏六府之气味皆出于胃变见于气　　　　　　　　　　　　　　　　　　　　【口】故五气入鼻藏于心肺心肺有病而鼻为之不利也【滑云五气入鼻以下与上文义不相发岂因五味入口而遂及于五气入鼻耶】心藏神【灵枢经曰两精相薄谓之神】肺藏魄【并精而出入者谓之魄】肝藏魂【随神而往来谓之魂】脾藏意【心有所意谓之意】肾藏志【意之所存谓之志】故神藏五形藏四合为九藏也【神藏心藏神五者是也以其皆神气居之故云形藏一头角二耳目三口齿四胸中也】




















　　天非纯阳亦有三隂天以阳生
　　【隂长而为春　夏寅手少阳三焦经已手　厥隂心包络经春卯手阳明　大肠经生夏午手少】
　　【隂心之经长辰　手太阳小肠经未手太隂肺之经　天时十二月人身十二经　地支十二位申足少　阳胆之　经亥足】
　　【厥隂肝　之经秋　酉足阳明胃之经杀　冬子足少隂】
　　【肾之经藏戌　足太隂膀胱经丑足太隂脾　之经地非纯隂亦有】
　　【三阳地以阳杀　隂藏而为秋冬手之经络应天足　之经络应地】


　　五方气味
　　东方甲风乙木其气温其味甘在人以肝胆应之南方丙热丁火其气热其味辛在人以心小肠三焦包络应之
　　中央戊湿其本气平其兼气温凉寒热在人以胃应之
　　中央已土其本味咸其兼味辛甘酸苦在人以脾应之
　　西方庚燥辛金其气凉其味酸在人以肺大肠应之北方壬寒癸水其气寒其味苦在人以肾膀胱应之按人乃万物中之一也独阳不生独隂不长湏禀两仪之气而化生也然轻清成象重浊成形本乎天者亲上本乎地者亲下则各从其类也轻中清者清肺以助天真清中浊者荣华腠理浊中清者荣飬于神浊中浊者坚强骨髓故至真要大论云五味隂阳之用辛甘发散为阳酸苦涌泄为隂淡味渗泄为阳咸味涌泄为隂六者或收或散或缓或急或燥或润或耎或坚各以所利而行之调其气使之平也
　　按五行五色五味五走五藏所禁
　　东方之木其色青其味酸其藏肝肝主筋木曰曲直曲直作酸酸走肝筋病肝者毋多食酸
　　南方之火其色赤其味苦其藏心心主血火曰炎上炎上作苦苦走心病在心者毋多食苦
　　西方之金其色白其味辛其藏肺肺主气金曰从革从革作辛辛走肺病肺者毋多食辛
　　北方之水其色黑其味咸其藏肾肾主骨水曰润下润下作咸咸走肾骨肾病者毋多食咸
　　中央之土其色黄其味甘其藏脾脾主肉土曰稼穑稼穑作甘甘走肉人病脾者毋多食甘
　　按人生日用不离气味补防在味随时异气凡气薄为阳中之隂气厚者为阳中之阳味薄为隂中之阳味厚者为隂中之隂辛甘淡之热者为阳中之阳辛甘淡之寒者为阳中之隂酸苦咸之寒者为隂中之隂酸苦咸之热者为隂中之阳夫辛甘淡咸苦酸乃味之隂阳又为地之隂阳也温凉寒热乃气之隂阳又为天之隂阳也气味生成而隂阳造化之机存焉日用饮食与夫病疾药物审其气味酌而量之调摄之道备是矣


















　　五脏有五色皆见于面关与寸口尺内相应假令色青其脉当而急色亦其脉浮大而散色黄其脉中缓而大色白其脉浮濇而短色黑其脉沉濡而滑此所谓五色之与脉当参相应也




<子部,类书类,图书编,卷七十三>








