<!-- { "loadSidebar": true } -->
　　夫广东上烛南斗下聫衡岳左跨荆五岭之重阻右瞰牂牁溟渤之洪波少隂多阳物恒荣茂固天实作之以开竒甸也然山猺海舶菁伐航浮时为疆之害愚尝考自洪武以迄嘉靖选将誓师屡廑征讨如钟福全寇海晏下川我是以有阳江之役既猺寇长塾林墟我是以有雷州卫官军之追严啓盛寇香山东莞我是以有大船之冲黄萧养攻广城我是以有董兴之旅黄秀山屯据海洋许折桂何并八遯回聚党我是以有馘首磔市之提清逺黄白眉上杭江小流刼漳泉程乡我是以有二省夹攻之举罗刘宁林乌铁苏孟凯丘泥金陈万宁魏宋辉先后寇海阳我是以有叶元玉刘洪源等之御其平海之盗有若此者峝獠李仲可则叶荣擒之潭源冈吕法子则征虏移师定之白饭坑等猺则率乡夫灭之连贺獞贼刼江华则防调三省官军剿之大帽猺彭锦泷水猺刘第三赵音旺鳯第吉封川猺厐古子侯弟晚苏公乐则调达汉土兵朴之茂名茅冈邓公长化州游鱼寨冯晓则抵营谕降之罗扶山寨李汝端黄三坑盘永贤等则分哨捕获之其平山之盗有若此者然战舰方回棹于二洋而双桅复帆于诸澳矣征卒载戈于旧垒而羣酋已舞剑于郊埛矣抑愚复有陈焉海寇之来当防诸海闽浙之水寨是已山猺之治贵因其俗粤西之土官是已吾广地滨南海而分东西平洋东洋之极东曰拓林稍西曰碣石近省曰南头西洋之极西南曰琼州极西曰钦廉而曰沙乌白鸽乃其要害顷嵗比例闽浙创六水寨统之以防将守备把总协之以近府同知而监之以海兵各道综理周宻海防振举矣顾所以制御山猺者可无长防乎尝考圣祖命将讨平溪峝即立猺首领之自是四面向化缘正统间镇守内臣多索方物乃始作乱延蔓至今未已兹若仰体圣祖遗意近仿粤西成规取诸酋中素所信服者授之以官其秩崇卑视地大小而又禁交通之私守必经之路则不惟息征剿之繁而且获调遣之用与粤西向武等州埒矣
　　区处诸寇
　　夫粤自番州而上接牂牁九疑此岭南界也其番夷市舶交易葢自唐结好立户而已然矣洪武初命商番止集舶所乃后稍稍筑私室于湾澳以便交易则已有杂居之意矣嘉靖间盗发禁之徙去寻又别集今之香山濠镜澳林林然聚也夫市之可也居之不可也乃今则居矣居而聨络矣又或匿亡命畜死士矣而漳潮无借蚁附而蝇集矣官为之权而任其便而哗然齮龁莫之谁何矣今承平既久国家威灵万无一失脱有不测何以待之今成者即不可亟毁废者勿令其续成又禁其来不得附益如洪武中只就舶所故事数年之后以次散落是亦隂折其武悍之气而剥落其附比之党也或者其庶几矣不然吾见其寖以滋蔓昌炽不可图也合浦钦灵山雷北海北界也其俗类西粤地墝埆不耕作民以采珠为业然自吾已有禁矣唐宋间寻弛寻复至洪武中犹复采取已而禁严民以饥困然大盗巨艘掠而取之而不得则攻埋椎剽久而戍者私焉阳浮而隂示其意既乃半其入则取其没而得者掌握锥刀之末抵死钳铁载道亦可悯也先是乌白鸽二寨面峙夹而戍已废乌而并于白鸽益单弱莫济盗公行无禁矣议者欲复乌严其戍而差其罪刼杀为上从者次之没而得者末减之是亦救敝之微权乎不然吾莫知其所终也已琼崖亦南溟之一都防也则黎岐为急盘据山峒羣县环乎其外进有所掠而退有所守彼无外忧而我有内患葢自职方以来千六百年余靡有宁日元至元间大举空其巢窟勒五指山嘉靖间渡师直其穴贼迸首就死可谓伟矣然皆未有善后之略以故随散随聚其举之也未覩目前一息之安而调发传置储刍之费不待逺计琼崖之间固已数千万矣如此即累举何益也议者欲于大兵之后乗其威力从琼至崖千里而遥自儋至万六百余里横径以十字通道直走其峒洞胷达背分之然后邑里亭障衣冠礼乐而沙湾罗合即温岭脚诸峒悉为坦途是亦一劳永逸之计而琼之民或者其少息也自春恩阳电而上互髙凉仓梧岭西一都防也其间猺浪最着从晋康都城走髙要杨栁两山之间如大牛石歌村石古种古蓬上马绵邈千余里皆为巢窟往时刼髙州破其城嗣复出没莫禁葢我聚而彼散我进而彼退我厚集其陈而彼星落以伺吾衅近一举荡平为东安西宁二都界两山之间而统之于罗定州燧亭障为函夏经略虏于是狼奔鸟遯无复逸志是诚千载一防也但其招插安辑愚以为园田漆林之类宜悉以付也勿与之兢豪而履亩之税不必烦剧新民复业者任之其不能尽垦者始令屯兵杂耕如孔明渭滨之事而又聚兵力营保千百为屯统以偏裨勿令使分即有流刼相机雕剿数年之后可以袵席而为乐土之民矣
　　广东风气
　　风土纪南中五六月长风迄七月止每发或三日或七日大害农穑冬月则北风暴发海行舟南越志南海熙安间多风者具四方之风也或曰惧风言怖惧也熙安与义宁抵界将发则兆以断虹时谓母初则自东而北而西而南乃止未至时三日鸡犬为之不宁既大至则林宇悉拔覆舟杀稼俗有朝三晚七昼不过一之谚亦颇验云宋张世杰覆舟时乃五月四日也汉书阳奥之地少隂多阳其人疏理鸟兽希毛其性耐暑拔荒录岭南方盛夏倐旸倐霁虽大倾注顷即赫日已复骤故炎热甚于北土自三月至于九月皆夏令也旧志濒海地卑土薄阳燠之气常泄隂湿之气常甚三者相搏少寒多暑故四时常花隆冬无雪风则暮北而朝南时则春寒而夏暖甚至一日之间风屡变夏绵冬葛者有之语曰急脱急着胜服药言气不时也村落依山者草茅障翳炎气蒸欝或生瘴疠海濵之地风气舒迟则无此患
　　广东习尚
　　禹贡岛夷卉服逮汉犹椎结箕踞中国人杂居其间渐见礼化至于宋声教日洽然后士学农力本工不事淫巧民不贵末作间有小民好为师讼刑扑屡加畧无悔色恃财者慕外而轻悍游民则投充打手转为剽盗河图义曰荆角征防气慓轻人声急其泉酸以苦始安记曰呉越之境其人好剑轻死易发火耕水耨人养鱼稻无千金之家而好巫鬼重淫祀此语足以槩其风俗葢由广郡本荆之裔土而邑之习尚与风气恒相随也
　　议处黎人
　　琼州居浮海中周二千余里中有黎母山絶峻五峯诸蛮盘据号黎人最中者为生黎不与州人交其外为熟黎杂耕州地原姓黎后多姓王及符熟黎之产今半为湖广福建奸民亡命及南恩藤梧髙化征夫利其土占居之各称峒酋成化来副使凃棐有庭之计渐就编差治末符南蛇之乱连郡震惊其小丑侵突无时而息故欲拔其根株可编甲食土或迁置髙雷湖广酋籍之亦可
　　岭南总论
　　天下之所日中寇而尾几不掉者自诸边外则莫若岭南夫呉越之所以中寇者海上之奸民为之内主也奸民尽则寇亦从尽非能使寇尽也寇至而无与导者也故呉奸民最少最先弭越次少次弭闽次多次后弭若夫岭南则不然其海寇负海以为讧东借日东诸岛悍夷以为爪牙而西南借交趾占城阇婆暹罗以为逋薮此其于疾在骨节腠理间而非可汤药去也而又内结山寇以为腹心之援山寇之为巢穴累数百千计而不可穷缓则出急则遁抚之则阳听招而隂为寇我寡则彼乗间我众则彼匿形而吾民介于二寇之间善事之则相与通有无而得为利不善事之则并其身家以饵寇夫耕而出其赋税以共官官且重征之矣出其赋税以予寇则搆郭之民以为间郭之民饵于寇而乐为间则借郊之民以为藏故其始也海寇焉而已山寇焉而已今而郊之民寇也郭之民寇也自节帅而有司一身之外皆寇也此其疾于膏之下肓之上非可以金石针砭也夫海寇之来也彼为客而我之除山寇也我为客夫主不可以不时备而客可以不时至也故其便莫若先除山寇除山寇则莫若大用兵大用兵者合二广闽楚之分道而悉入穷其巢穴之所至而荡芟之度其险逺而素不为盗者为置官吏以约束之分兵以扼其要害而后时察郭之时为寇侦我者郊之民两属寇者轘而裂之以使民晓然知从寇之害海寇之至茫然不知我之有无内寇而我始得为主善为主者多聚兵以为伏深寇之入而焚其舟寇进而无与之导退而归已絶其气必夺而计必穷矣夫然一举而殱之此十世利也书云若药不瞑厥疾不瘳屠牛垣之屠牛皆众理解也至于髋髀而非斤则斧皆岭南之谓也

　　图书编卷四十一
<子部,类书类,图书编>
　　钦定四库全书
　　图书编卷四十二
　　明　章潢　撰
　　云南图叙
　　云南古梁州裔境地崇冈嵲激涧萦纡城郭人民夷属十七时恬则蚁屯猬聚有事则禽骇兽奔葢人自为险势难统一者也必知其要领则云南临安大理永昌鹤庆楚雄颇号沃壤然元【元江】安【临安】路纳交趾金【金齿司后改设永昌军民府】腾【腾冲】地拥诸甸澜沧聨络宁【永宁】丽【丽江】曲靖弹压乌蛮【四川乌撒乌等府是】王公设险于斯要矣而土酋大者元江武定景东丽江小者姚安北胜邓川霑益【邓川属大理霑益属曲靖俱州】并以兵力称桀向背靡常葢自麓川难夷【正统土酋任思发以麓川叛尝发兵讨平】滇境粗安则沐氏【黔国公】世与有力焉惟寻甸一带风土絶异兵卫渐疎故诸罗【武定诸川等族俱罗夷】搆衅相寻而木邦孟宻亦恃其险逺至今不闻悔祸咎在抚绥失防本无置制可言然滇南北向中州必假道贵阳【贵州】而后进稍值兵梗坐令隔絶则滇池之达马湖【四川属府】武定之达建昌【四川行都司属卫】川陆具存久而榛塞在今日所宜亟讲而万里投宦类难得人则夷情蠢动未为无故此尤不可不慎也
　　沿革
　　古梁州之南境为徼外夷地汉置益州郡领于益州部刺史自唐至宋为氏段氏所据元置云南诸路行中书省及肃政廉访司于中庆又置曲靖等路宣慰司于曲靖临安等处宣慰司于临安大理金齿等处宣慰司都元帅府于金齿本朝置云南等处承宣布政使司都指挥使司提刑按察司并治于云南府云

<子部,类书类,图书编,卷四十二>
　　云南等处承宣布政使司治云南左右布政使二左右防政四左右防议三领府二十有二内羁縻十一属州三十有八内羁縻十一县三十有三内羁縻二长官司十宣慰司二宣抚司三总为里六百二十有四户一十三万二千九百五十八口一百四十三万三千一百一十夏秋二税共米麦一十四万五百八十八石
　　盐课提举司黑白等盐并额办本折色小引盐五万六千九百六十五引
　　云南都指挥使司【右军都督府】都指挥三内掌印一佥书二领卫一十有七【属所一百六安抚司三长官司三】守御千户所一十有二本都司所属汉土鞑马步官军八万一千四百余员名
　　提刑按察使司按察使一副使　佥事　分道四【普安金沧临元洱海】
　　钦差巡抚兼赞理建昌毕节都御史一
　　巡按御史一或清军御史一【俱驻云南】
　　钦差征蛮将军总兵黔国公一【世守云南】

<子部,类书类,图书编,卷四十二>
　　云南各府州县烦简
