<!-- { "loadSidebar": true } -->
　　国初建四亲庙于阙左中德祖东懿祖次仁祖西熈祖庙与主皆南向东西有夹室有庑三门门设二十四防缭以周垣略如都宫之制洪武元年定四孟嵗除五享洪武元年命制太庙祭器曰今之不可爲古犹古之不可爲今礼顺人情可以义起所贵斟酌得宜必有损益近世泥古好用古笾豆之属以祭其先王既不用之似亦无谓其制祭噐如事生之宜于是祭用金造金祭噐椫椸枕簟箧笥帷帐浴室皆备二年令清明端午中元冬至时享嵗除如故祝称孝子皇帝不称臣遣皇太子祀云命长子某不得称皇太子三年时享仍用四孟孟春特享四庙三祖合享于德祖之庙德祖南向三祖东西向初献各奏其庙乐余奏德庙乐四年遣大臣分献亲王功臣上曰国家祭祀太庙除特享外其余合祭之时正见同歆同乐之际凡有亲戚功臣皆可共享其乐九年改建太庙前殿后寝殿殿翼两庑寝殿九间间一室中室奉德祖帝后神主懿祖东一室仁祖东二室主皆南向几席诸噐备如生仪时享殿中设德祖帝后衣冠神座南向懿祖座左西向熈祖座右东向仁祖次懿祖西向亲王配享于东壁功臣于西壁孟春择上旬吉日三孟朔日嵗暮除日皆合享奏德庙之乐罢特享二十五年令庙享値国防乐备而不作三十一年太祖神主祔寝殿西二室南向正殿神主座次熈祖东向成祖迁都北平建庙亦如之成祖升祔东三室殿座次仁祖仁宗升祔西三室殿座次太祖宣宗升祔东四室殿座次成祖英宗升祔西四室殿座次仁宗治元年宪宗将升祔议祧礼礼官言国家九庙已备宪宗祔庙议者咸谓德懿熙仁四庙宜以次祧而尊太祖爲百世不迁之祖是知尊太祖而不知太祖之尊其祖也昔周旣追王太王王季又上祀先公以天子之礼国家自德祖以上莫推其次则德祖视周后稷不可祧明甚懿僖仁三祖以次当祧太祖太宗视周文武世室百世不迁礼也宪宗升祔当祧懿祖宜于太庙寝殿后别建祧庙如古夹室之制嵗暮则奉祧主合享如古祫祭之礼吏部侍郎杨守陈言礼官议请尊德祖百世不迁如宋僖祖故事非是礼天子七庙祖功而宗德故凡号大祖者即始祖也始祖必配天若商周契稷皆有功德非直原本也宋僖祖及我德祖可比商报乙周亚圉非契稷比议者习见宋儒尝取王安石说遂使七庙旣有始祖又有太祖太祖既配天又不得正位南向名与实乖非礼或曰降而合食以尊就卑不可谓礼不又有大禘乎宪宗升祔请并祧德懿熈三祖自仁祖下爲七庙异时祧尽则太祖拟契稷而祧主藏于后寝祫礼行于前庙时享尊太祖祫祭尊德祖如此功德是崇恩义亦备庻无悖礼上从礼官议始建祧庙于寝殿后奉藏懿祖神主神座熈祖寝主迁东一室殿座还西向一位仁祖以下逓迁宪宗升祔西四室殿座次宣宗孝宗升祔祧熙祖武宗升祔祧仁祖睿宗升祔不得不祧德祖以故九庙太祖居尊而四祖之主皆祧矣嘉靖四年立世庙于太庙东享皇考献皇帝九年春世宗皇帝复行特享礼令祠官庙殿帷幄如九庙各奠献读祝三孟如旧奉太祖南向十年冬上谕礼官太祖以恩降德祖今日当以义尊太祖祫祭宜奉四祖同太祖皆南向庶见太庙爲特尊太祖礼官言合羣庙之主而祭于太祖之庙是爲大祫亦以尊太祖也太庙太祖之庙不当与昭穆同序太祖太庙之主不可与子孙并列自今大祫宜奉四祖太祖皆南向德祖居中懿熙仁祖太祖东西并叙列圣左右列东西相向如故不惟我太祖列于羣庙之上足以申皇上尊太祖之心而懿熈仁三祖得全其尊尤足以体太祖之心上曰善是年上坐文华殿东室召见辅臣时銮礼官言议复古七庙之制太庙及寝殿祧庙宜存弗撤惟量地分建羣庙议未决诸大臣退防中允廖道南疏请建九庙上得疏喜下廷议既上议古者天子庙制唐虞五庙夏后因之殷周大抵皆七庙而祭法王制与刘歆诸说又各不同宋儒朱熹古今庙制引王制天子七庙外爲都宫内序昭穆汉不考古诸帝异庙不合都宫不序昭穆明帝遵俭自抑遗命勿列爲庙遂有同堂异室之制嗣后魏晋隋唐宋皆然我太祖初别立四亲庙庙皆南向似近古礼后改建太庙又用明帝之制不能无疑形诸翰札宣诸召问谋诸臣弼者屡矣但今太庙南近宫墙东迩世庙西阻前朝地势有限上谕太庙三殿勿撤则太庙垣外左右隙地不盈数十丈若依古制昭穆六庙在太庙前以次而南则今太庙都宫之南至承天门墙不远即使尽辟其地分爲左昭右穆尤恐势不能容若欲稍减规模不必别门异寝又恐礼未必恊况古七庙九庙制度皆同今太庙巍然宏壮而羣庙隤然湫隘亦恐于义未安议者欲就太庙两庑即分羣庙不惟去尊即卑不足以称圣孝而迁就一时裁损庙貌尤非细故且有庙无寝神将何栖诸王功臣置之何所议者又欲藏主夹室夫夹室者侧室也以藏祧主可也以藏亲庙未毁之主情理舛矣至谓周人庙制约俭宜放爲之夫周庙门大扄七个闱门容小扄三个则大门实容二丈一尺小门实容六尺其制过于今庙乌在其爲俭约也今捐太庙羣庙可又损于世庙乎且太宗功业比隆太祖宪宗献皇父也又可减于世庙乎今之庙主太宗之下凡有七圣将如古制爲三昭三穆而止立六庙乎抑如商周以太宗爲百世不迁之宗而加立七庙乎即使庙字既成皇上冠冕佩玉执圭服衮循纡曲之途徧立羣庙而行兴俯伏拜起奠献之礼非独筋力不逮而日亦不给矣议曰周礼宗伯代后献羣庙可遣摄也夫古者庙祭君后祭献后不与祭宗伯代献谓一庙之中代亚献之礼未闻人臣可以主庙祭也且古者助祭诸侯类多同姓罔非天今陪礼者可拟古诸侯乎皇上仁孝诚敬可以终嵗举祭上对越太祖之庙而不一至羣庙乎且规制必备而后成庙门垣庑寝是也仪文必备而后成礼乐之类是也今分为各庙庙祭是不得不降简易是欲尊之而反卑亲之而反疎祗见其贬损而未见其隆重矣大学士丘濬谓宜一日间祭一庙歴十四日徧七庙此盖无处而强爲之说不自知其言之迂也马端临曰后世失礼岂独庙制汉儒以来讲究非不详明而卒不能复古者以昭穆难定故也必如古制父子相世则可兄弟相及不知其序紊矣周孝王以共王之弟懿王之叔继懿王而立故朱子庙图宣王之世则以穆懿夷爲昭共孝厉爲穆夫穆王昭也共王穆王孙也懿爲穆孙则继穆而爲昭是也孝爲共弟而继共爲穆虽于世次不紊然以弟而处孙之庙矣夷王懿王子也穆也而图居昭厉王夷王子也昭也而图居穆如此则夷厉之昭穆易位于是朱子亦无以处此不过即其继立之先后以爲昭穆而不能自守其初説矣又况宣王时三昭三穆爲六代所祀合始于昭王今孝王居其间于是昭王以六世祖虽未当祧而已在三昭三穆之外名爲六庙而祀止三世耳前乎周者爲商商武丁之时所谓六庙祖丁南庚阳甲盘庚小辛小乙也然南庚者祖丁兄子阳甲盘庚小辛小乙又皆祖丁之子小乙之弟姑以祖丁爲昭言之则南庚至小乙皆祖丁子行爲穆是一昭五穆而武丁所祀上不及曽祖未当祧而祧者四世矣后乎周者爲唐懿宗之时所谓六庙者宪宗穆宗敬宗文宗武宗宣宗也然穆宣宗皆宪宗之子敬宗文宗武宗又皆穆宗之子姑以宪宗爲昭言之则穆宣爲穆敬文宗爲昭是四昭三穆而懿宗所祀上不及髙祖未当祧而祧者三世矣若必欲祀及六世则武丁时太祖之外必十庙懿宗时太祖之外必九庙而后可葢继祖者既不能必其爲弟爲子建庙者亦安能预定其爲昭爲穆或穆多昭少如殷或昭多穆少如唐哉若必欲昭穆世叙则建庙之时昭齿者必在太祖之庙之左穆齿者必在太祖之庙之右如此则左右六庙定三昭三穆以次递迁之説又不可行矣故东都以来同堂异室未可以尽爲非礼也皇上以皇考専享世庙而太祖列圣乃不得以专庙以全其尊然列圣同享太祖已极尊崇而皇考专归庙犹爲退逊若庙制大小不伦行祀亲摄或异则尊卑厚薄之间似不足以称皇上孝敬之诚皇上劄谕辅臣亦言祀典宜正庙制难更大哉皇言实万世之寳训也疏入上允竟撤故庙改建祖宗各爲专庙诸庙合爲都宫太庙居中昭穆六庙左右列成祖庙在六庙之上各有殿各有寝主太庙寝后别有祧寝藏祧主太庙门殿皆南向羣庙门东西两向内门殿寝皆南向十一年罢设衣裳请主十三年南京太庙灾上欲勿建敇廷臣议礼官言京师宗庙行将复古而南京太庙脩饬方新遽罹回禄皇天卷德之意圣祖啓后之灵恐不可不黙防于昭昭之表嘉靖十四年钦依皇祖文皇帝庙曰太宗庙昭穆迭迁之意要必昭不动穆穆不动昭方是正义可着爲令上喜令亟起新庙罢建南京太庙庙址筑周垣香火并入南京奉先殿膳节祀献新仪如旧十五年十二月庙成诏曰朕创昭穆羣庙以祀祖宗彰太祖爲专尊之主复作太宗庙于羣庙之外表功德不迁享百世祀更创皇考庙曰献皇帝庙别择吉区以避渠道止脩时祭以避丰祢之嫌十七年九月遂尊皇考庙号爲睿宗附享太庙又改尊太宗爲成祖立春特享各出于殿成祖庙迎神乐别歌三献彻馔还宫乐如太庙仁宣英宪四庙乐歌同孝武二庙迎神乐别歌三献彻馔还宫乐歌同睿宗乐别歌异诸庙上亲献太祖列圣庙遣大臣摄之立夏时祫出太祖成祖七宗主于大殿立秋时祫如夏礼乐歌异于夏立冬时祫如秋礼迎神彻馔还宫乐歌异于秋季冬中旬择日大祫出四祖太祖成祖七宗主于大殿祭毕各归于其寝是年皇后助献二十年四月宗庙灾初雷火起仁庙风大发仁庙燬俄而成祖庙主又燬延爇太庙及昭穆羣庙惟睿庙独存上奉列圣主于景成殿遣大臣入长陵献陵告题成祖仁宗帝后主奉景神殿二十四年七月新庙成复同堂异室之制寝殿太祖正位居尊成祖仁宣英宪孝睿武左右次列皆南向设衣冠合享四祖皆祧寝南向二十八年孝烈皇后升祔祧仁宗四十四年改睿宗庙爲玉芝宫奉安睿宗帝后神主宫后东北爲景神殿奉藏列位御容乾清宫东爲攷孝殿又东爲神睿殿又东爲奉先设奉安列圣帝后神主四十五年世宗升祔奉孝烈皇后祔庙隆庆元年奉安孝烈皇后神主于孝殿孝恪皇太后孝懿皇太后神主于神睿殿凡册封等项告祭于内洪武二年夀春十五王进侑四祖庙夀春于孝陵爲伯南昌七王兄寳应七王从子也庑中木主称夀春八王爲髙伯祖考寳应七王爲曾伯祖考礼官误矣是年祔享战殁功臣也乃设青布帏于庙庭祀之寻更定功臣十三人令大海通海张赵德胜世杰再成楚国公廖永安七人已卒祔庙逹等六人俟卒进侑八年设黄布幄殿左右即于庙中殿上祀四祖左祀杨王皇兄徐王右祀功臣九年定夀春王王妃二十一人侑享于东壁功臣十二人西壁罢永安祀洪熈元年以靖难功臣玉能真荣国恭靖公姚广孝侑享文庙嘉靖九年中允廖道南言广孝髠徒不宜入庙移祀大兴隆寺十年以刑部郎中李瑜议进基侑祀髙庙位次六王十六年武定侯勋乞进其祖英侑享髙庙下廷议不可户部侍郎唐胄疏争言庙次诸臣位次上下且不可易况有无之额敢輙增损乎勋言徃年进基祔享以文故举朝翕然顺从臣祖英武臣乃纷然阻忌上是勋言进英祀先是二庙侑享功臣位各以爵及进基伯位公侯上上不喜曰何以上基而下英也令礼官考议乃合二庙功臣叙爵于是列英永义侯上河间东平二王黔宁王下基永义侯下英未进侑时礼官建言礼有功宗之祀汉祭功臣于庙廷魏祀尚书令荀攸于太祖庙唐髙祖至宪宗庙或六七八人或二三四人宋太祖至哲宗亦然如魏徴李沆司马光皆文臣不必皆武功也守成诸君亦各有与享不必皆创业也我朝二祖开国靖难固有功臣仁宗以后无事武功其间与辅赞治平岂无有如魏徴李沆軰者今侑享二祖凡十七人十七人中惟基广孝二人文臣耳自后六庙缺焉无闻乞下廷议考来六庙文武大臣有功在当时泽在后世者请上裁定进侑庙廷上不允
