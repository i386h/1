<!-- { "loadSidebar": true } -->
　　【梁州】禹贡曰华阳黒水惟梁州岷嶓既艺沱灊既道蔡旅平和夷底绩厥土青黎自汉川以下诸郡皆其封域舜置十二牧梁其一也以西方金刚其气强梁故曰梁州周礼以梁州并雍州当夏殷之间为蛮夷之国所谓巴賨彭濮之人也
　　【风俗】巴蜀之人少愁苦而轻易淫佚周初从武王胜殷东迁之后楚子强大而役属之暨于战国又为秦有资其财力国以丰赡汉景帝时文翁为蜀郡守建立学校自是蜀士学者比齐鲁焉土肥沃无防嵗山重复四塞险固王政微缺防扈先起故一方之寄非亲贤勿居
　　【南越】自岭而南当唐虞三代为蛮夷之国是百越之地亦谓之南越古谓之雕题非禹贡九州之域又非周礼职方之限晋志隋书并防交广之地为禹贡州之域云
　　【风俗】五岭之南人杂夷獠不知教义以富为雄珠崖环海尤难賔伏是以汉室尝罢弃之大抵南方遐阻人强吏懦豪富兼并役属贫弱俘掠不忌古今是同其性轻悍易兴逆节爰自前代及于国朝多委旧徳重臣抚宁其地也
　　统论九州风俗
　　司马温公曰国家之治乱本于礼而风俗之善恶系乎习赤子之啼无有五方其声一也及其长则言语不通饮食不同有至死莫能相为者是无他所习异也至于古今亦然有服古之衣冠于今之世则骇于州里矣服今之衣冠于古之世则僇于有司矣衣冠乌有是非哉习与不习而已矣夫民朝夕见之其心安焉以为天下之事正应如此一旦夺之使去而就彼则无不忧疑而莫肯从矣昔秦废井田而民愁怨王莽复井田而民亦愁怨赵武灵王变华服效夷服而臣下不悦彼魏孝文帝变夷服效华服而羣下亦不悦由此观之世俗之情安于所习骇所未见固其常也是故上行下效谓之风薫蒸渐渍谓之化沦胥委靡谓之流众心安定谓之俗及风化已失流俗已成则虽辨智弗能谕也强毅不能制也重赏不能劝也严刑不能止也自非圣人得位而临之积百年之功莫能变也
　　总论九州风土
　　唐虞三代风化尚矣春秋以降列国殊俗去古未逺自秦汉以后千八百年总天下风土五变愈下葢自汉迄西晋一变六朝南北至周隋一变隋唐至安史之乱一变五代一变宋金之交又一变安史灭君臣之义未尽至五代则防矣六朝南北正统未絶迨金宋则危矣是皆闗天地大运非若春秋战国异政殊俗专可以人事论也故今之天下四海九州特山川所隔有声音之殊土地所生有饮食之异小小习尚不同谓之土俗可也其好恶趋向则系乎一气之运一代之治不得以异俗书也然自汉以来亦不得不考古以证今必欲其道徳一风俗同焉噫我太祖髙皇帝旋干转坤雷厉风行复古帝王所自有之疆土明厥初生民所固有之彛伦礼乐衣冠九州一致以功言之虽汤武不得与之比隆迨列圣相承二百余年礼教渐被民之心志耳目惟时之政令教诲是训是效由此一变至道易易也振作鼓舞返朴还淳祛佛老之诐乱崇周孔之正学以求复唐虞三代风化诚于今之司风教者有厚望焉

　　冀州之域
　　今山西之太原府平阳府大同府潞安府汾州泽州沁州辽州所属
　　河南之懐庆府彰徳府卫辉府所属
　　北直之顺徳府真定府顺天府宣府河间府永平府广平府大名府之滑县濬县开州长垣县河云至大伾今大伾在濬县故知濬滑在冀州之域古志谓开州长垣在河故道之北则知开州长垣亦在冀州之域
　　冀三面皆河东北阻阴山一带故河折而南流为冀西河至华阳折而东流为冀南河至大伾折而北流为冀东河自西河出孟门之下南河壅砥柱之西东河萦旋于大陆之野故禹首事壶口梁岐等处以杀河势大原则汾水所出大岳则汾水所经也

　　兖州之域
　　山东济南府所属济河禹城临邑长清肥城青城陵县泰安州新泰莱芜徳州徳平平原武定阳信海丰乐陵商河濵州利津霑化蒲台东昌府所属州县兖州府阳谷东阿平阴东平汶上夀张
　　直大名府所属元城大名南乐清丰内黄开州冀长垣东明魏县
　　河南开封府所属延津封丘原武阳武胙城
　　河间府吴桥县有黄河故道而沧州古志徒骇在沧州废清池县太史简洁在本州南皮县马颊在景州东光县胡苏鬲津在沧州庆云县钩盘在献县此九河相去不逺又与黄河故道相近葢先儒皆于纸上求之此古志得之士人父老之相传为是所谓礼失求之于野者况有文典可征乎一则近海一则在正北一则相去不逺似当时分合之迹河虽为冀兖之界然兖地下九河之分则皆在兖地而其治之也惟兖为多故九河于兖言之兖不言山多平地也

　　青州之域
　　山东之青州府莱州府登州府济南所属歴城章丘邹平淄川长山新城齐南济阳及辽东广宁以东潍水出山东青州府莒州箕屋山莒州即箕县也经本府诸城入莱州府髙密经本府昌邑潍县东北入海潍县即都昌也淄水出本省济南府泰安州莱芜县原山北入本省青州府临淄至博兴县入济博兴即博昌今却至夀光入
　　青州北据海西南距岱据谓跨之也故海北辽东西之地皆青州之域舜十二州青州为营州即辽东也淄汶虽俱出原山惟汶入济淄潍二水俱不达于河



　　徐州之域
　　南直徐州所属淮安府海州所属邳州所属淮安府桃源县沭阳县清河县安东县
　　山东青州府所属莒州沂水日照安丘诸城蒙阴兖州府所属金乡鱼台城武单县济宁州嘉祥钜野郓城曹州南境曹县定陶徐二州当以淮为界淮北为徐淮南为
　　徐即鲁境其川莫大于淮淮受泗沂泗受漷沭大野即钜野泽今南旺湖是也大江以北长河以南诸水皆与大野相聨属在当时已为入贡之路



　　州之域
　　南直应天府州府镇江府苏州府常州府松江府池州府徽州府宁国府太平府安庆府庐州府凤阳府淮安府所属山阳县监城县广徳州和州滁州浙江杭州府严州府嘉兴府湖州府金华府衢州府处州府温州府宁波府绍兴府台州府
　　江西南昌府饶州府广信府临江府吉安府瑞州府袁州府赣州府南安府建昌府抚州府九江府所属瑞昌县南康府
　　北距淮南距海中贯长江大江之南西偏诸水莫大于彭蠡东偏之水莫大于震泽三江即震泽下流



　　荆州之域
　　湖广武昌府汉阳府荆州府岳州府襄阳府襄阳县宜城南漳房县徳安府黄州府辰州府永州府长沙府宝庆府衡州府常徳府沔阳州承天府旧安陆州靖州郴州永顺军民宣慰使司保靖军民宣慰使司施州卫所属大田军民千户所散毛宣慰司所属郴江西袁州府所属萍乡县吉安府所属龙泉县永宁县所属建昌地四川防州府巫山县大昌县大宁县荆州据荆山南及衡山之阳江汉发源于梁入海于而二水防合于荆故曰朝宗于海九江即今洞庭诸水是也



　　豫州之域
　　河南开封府祥符县陈留杞县通许太康尉氏洧川鄢陵扶沟中牟兰阳及六州所属河南府所属南阳府所属汝宁府所属
　　湖广襄阳府均州郧县上津竹山光化阳谷城山东曹州西南地及定陶县据地势则直之东明当亦属豫
　　豫于九州为中土南跨汉抵荆山北距南河洛自西来中分豫境受伊瀍涧三水以入于河



　　梁州之域
　　四州成都府重庆府顺庆府保宁府叙州府马湖府潼川州所属眉州所属泸州所属雅州所属防州府所属奉节云阳万县开县达县新宁梁山建始陜西巩昌府成县西和泰州汉中府金州所属及沔县芒部军民府龙川宣抚司平茶洞长官司叠溪军民千户所湖广施州军民指挥使司西境其乌蒙等处原不系域中者不载梁东据华山之南西距黒水岷山江源所自出嶓冡汉水所自出凡蜀中山南谿谷诸水皆至江谓之沱山北谿谷诸水皆至汉谓之潜



　　雍州之域
　　陜西西安府延安府庆阳府平凉府凤翔府临洮府巩昌府所属陇西安定防宁通渭漳县宁逺伏羌阶州徽州两当汉中府所属南郑褒城城固洋县西乡凤县畧阳陜西行都司所属及岷州卫洮州卫文县守御千户所古沙州又据岷嶓既艺则巩昌府大半当属梁州据西倾因桓是来则临洮州县亦当有属梁者
　　雍西距黒水东据河弱水既西者众水皆东惟此水独西也雍水莫大于渭中贯雍境泾漆沮皆在渭水之北泾自北来注渭漆沮自东北来注渭惟沣水在渭之南自东南来注于渭
　　九州总论
