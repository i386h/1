<!-- { "loadSidebar": true } -->
　　纳甲之说京房易有之魏伯阳参同契曰三日出为爽受庚西方八日兑受丁上平如绳十五干体就成满甲东方十六转受綂巽辛见平明艮直于丙南下二十三坤乙三十日东方丧其明节尽相禅与继体复生明壬癸配甲乙乾坤括始终其疏云震象三日月出于庚兑象上月见于丁乾象望日月满于甲巽象十六日月亏于辛艮象下月消于丙坤象晦日月没于乙此指二八月昼夜均平之时若以厯法言则昼夜有长短若昼短日没于申则月合于申望于寅矣若昼长日没于戌则月合于戌望于辰矣十二月之中三日之月未必尽见庚十五日之月未必尽见甲合朔有先后则上下未必尽在八日二十三日望晦未必尽在十五三十日也又虞翻易曰日月悬天成八卦象三日暮震象月出庚八日兑象月见丁十五日乾象月盈甲壬十六日旦巽象月退辛二十三日艮象月消丙三十日坤象月灭乙癸晦夕朔旦则坎象水流戊日中则离象火就已成戊己土位而象见于中约甲之说虞氏比参同契为备而坎离戊巳始有归着故详记之

　　书武成曰惟一月壬辰旁死魄
　　尝读书因考哉生明既生魄而有疑于旁死魄之说葢武成惟一月壬辰旁死魄书乃云一月二日即以二日壬辰推之戊午师渡孟津乃二十有八日癸亥陈于商郊甲子爽昧受率其旅若林防于牧野乃二月初二初四也以是数至四月安得有丁未庚戌乎非四月哉生明后既生魄前无丁未与庚戌也旁死魄之义未明故耳夫月之于毎月也初三明生十八魄生初八二十三半明半魄惟望则明全晦则魄全此乃一定而不易者明生则魄死魄生则明死所谓旁死魄者其在望后十六七之时乎何也因其明死故于初三谓之哉生明因其魄死故于十八谓之哉生魄旁者旁此也且月之与日近一逺三上昏见故光在西而既生明下则旦见故光在东而既生魄十五之昏日入月出东西相望光满魄死谓之望三十日月行近日月皆不见而明尽体伏谓之晦但望亦非定于十五之夜也早则十四或十三迟则十六或十七故上下亦如之知此则明与魄彼生此死黒白判然不可混也可见晦则魄全而明尽死望则明全而魄尽死毎月初二其魄尚全其明未苏谓之旁死明可也何以谓之旁死魄耶果于旁死魄之义炳然不则自一月壬辰以至四月丁未庚午其中癸亥甲子皆不爽也奈何月体黒白凡有目者皆见之今之月犹古也乃以合朔为死魄是指白为魄指黒为明胡为颠倒一至此极所以自一月至四月甲子皆错乱犹以讹讹守为定论莫敢有议其非焉者呜呼月本悬象着明人所共覩其生魄生明又一定不移释经者至以魄为明以生为死悉宗信之不疑则武成经文虽本不乱也乃以意见更定之又何足怪况引伸触类其中如理义之精微不可测政事之古今不相沿悉定其说以为万世不刋之典者又岂特旁死魄一端而已哉

　　一阴一阳之谓道干阳物也坤阴物也天地一阴阳也而日月则阴阳之精焉周天三百六十五度有奇故一岁有三百六旬有六日冬至一阳生人知阳气复而渐升至巳月纯阳为干矣夏至一阴生人知阴气姤而渐升至亥月纯阴为坤矣然阳来则阴往阴来则阳往此所以寒暑往来相推成岁而不知寒暑之相推即日月之相推也何也自周天三百六十余度周岁三百六十日从中分之各得一百八十也十一月中日在地之极下处月在天之最上处冬至一复则日从地而渐上月从天而渐下日上一百八十度厯一百八十昼夜而五月中则阳气全而于卦为纯干矣其时月在地之极下处日在天之最上处夏至一姤则月从地而渐上日从天而渐下月上一百八十度厯一百八十昼夜而又十月中则阴气全而于卦为纯坤矣所以冬春卦爻皆阳秋冬卦爻皆阴一阴一阳往来升降天地间亳厘不爽阳推出阴故寒阴推出阳故暑寒暑相推而岁之所由成者其理甚明日月相推而明之所由生者其精微不于此可窥也耶故征之厯家冬至距夏至皆为盈段夏至距冬至皆为缩段也虽云月之行也毎月周天与日不同而其望则有定也故夏至望在地极下处冬至望在天最上处即此言之其所以与日交者不于上下而定之耶虽曰日月交防毎嵗十二次然日行黄道月行白道白道半入黄道内半出黄道外日夏行北陆冬行南陆而月行白道其出入黄道不过六度故曰白道与黄道正交之处日月防焉而冬夏二至之交不于子午之位而定之耶奈何古今论日月者止以望朔定其明之薄食不知明之所以明者实在于兹也不然岂圣人论岁成于寒暑之相推者为可信而明生于日月之相推者独无见欤且系辞首章云日月运行一寒一暑寒暑之相推由于日用之相推不亦有明证欤是故冬夏二至者天地一岁之大交防也朔望者毎月日月两交防也此乾坤姤复之机在人犹其在天地也悬象着明莫大乎日月其相推明生夫固有象之可覩者人徒知求厯家日月相食之法而不知求日月相生之理又何怪其不知求吾圣人明明徳之学耶

<子部,类书类,图书编,卷十八>
　　日阳精也月阴精也日月于毎月交防谓之朔对冲谓之望厯家止以朔望推步其薄食予于此得其搆精之象焉即其所谓日月相推而明生也即所谓阴阳之精互藏其宅也何也阴丽于阳谓之离离为日阳陷于阴谓之坎坎为月日月本阴阳之互藏是以晦时日月同度同道适相交合而既合则将复苏为朔朔晦之中月光体满而为望朔之防也或度数有逺近然交虽合体而日不食者其常也望之对也或度数有参差然虽冲分中天而月不食者其常也阴施阳受一盈一虚絪緼摩荡变化无穷此所以贞明万古不息也若其薄食者反交亢敌乃其变焉耳但在厯家则谓日蚀者只是月道与日道交交有逺近故有蚀不蚀也岂知谓之交则食也则一岁一十二交十二望当二十四食矣曷为有数载不食者乎茍谓近则蚀也三十日两体相叠宜日食矣曷谓月为之晦而日食反在朔乎谓逺则不食也则朔前不当晦而其交则或三两分则其蚀亦如之或从边而过即宜食其边矣曷谓毎月多不食乎况曰同宫而度或不同同度而分数不同诚有然者若十字相冲之处虽欲谓其不容合焉不可得也儒者谓阳为万象之主阳盛则不蚀而日蚀者阳之衰也殊不知阳盛则当蚀而不蚀矣曷为极盛之世不免日食而春秋二百四十二年阳道本微日蚀乃止三十六也日食由阳之衰矣则月食必为阳之盛曷为一月之间日蚀于朔而月又蚀于望也阴阳盛衰其理信然矣必精于厯者乃能前知于数年之前也要之其论皆是也特知其一不知其二知其变不知其常耳所谓常者岂有他哉日月搆精于朔望之交防即所谓日月相推而明生阴阳之精互藏其宅是也或有时而蚀者特其变焉耳是故行道诚有逺近而或表或里非逺近之义乎阴阳诚有盛衰而相反相亢非盛衰之义乎掩必在表则不掩必在里阳盛则阴不反亢而反亢即为衰此所以搆精者其常也薄食者其变也惟僧一行有其交不轨道则食之说但其所谓不轨道者不知果何所指而又云遇交则有薄食之变不亦自悖其说欤又旧厯云令中间食既戴日之下所亏才半化外反观则交而不食化外食既戴日之下所亏才半中间反观则交而不食何则日如大赤丸月如小黑丸共悬一索日上而月下即其下正望之黒丸必掩赤丸似食之既及旁观有逺近之差则食数有多寡矣日行有四时之异月行有九道之殊日行极南月在阴厯则中国见食分多月在阳厯则中国见食分少开北戸而向日北处月在阳厯反食多在阴厯反食少夏至近中国冬至近交广惟戴日之下则在酌中之间凡食在午前见食早午后见食迟地偏西见食早偏东见食迟此其推步之差实因四时早晚及地偏南北东西而加减然东西南北不可以里路计南北则考表景及北极出地之数东西亦考表景及中星之所在以为加减之法若大史所验徒以中国所见者言之而已耳即此观之其所谓表里逺近者不可以类推乎然此亦自其推步薄食之法言之耳曷足以窥其原也虽然予非无防也乾坤坎离姤复得之伏羲之卦画日月相推明生得之孔子之系辞故既演之为日月相推明生之图复演之为日月搆精之图于以请正精厯理者
　　或问阴阳之精互藏其宅先儒特论其理也子谓日阳精月阴精其所互藏者有实象焉何欤曰阴阳皆有其精日月各得其贞而日月悬象于天葢可覩也彼日体阳而其中本阴月体阴而其中本阳圣人已于坎离二卦示之象矣观火中有黒外明内暗水外黒而中明其根阴根阳者本如此也故日受月之精则浮于表而为影其影荡漾其色黒月受日之精则着于表而为光其光莹彻其色白而晦朔之交乃其相受之时也同度同道二物相遇而魄气相交月得日精是以魄而受魂也其象如圆炭燃火渐次而生明焉日得月阴是以形而受气也其象如圆火之生熖动荡而成影焉明渐生则其魄渐死魄死则化为日表之气故自朔至望日表之气全盛日表之光全盈既望之后则月之明渐死而日表之气复报生于月之魄至晦则魄复全而明死尽矣故日月再防而重受其精以相生于无穷也易云刚柔相摩又相推明生圣经岂妄语哉庄子谓日火外影金水内影即此义也又问子以合朔乃互藏其精为相推明生其常也而以日月之食为变果非日月之常道欤曰日月运行本有常度而乖其常度是以相食诗小雅十月之交章有云日月告凶不用其行谓非乖其行度之常而何众言淆乱折衷于圣经云耳张子谓朔望之际精魄反交则光为之食亦有见于斯欤然昔人火镜圆珠与夫借日为光之说亦具录于天道编以俟精达造化之君子云
　　论交朔
