<!-- { "loadSidebar": true } -->
　　支干出于大挠止二十二字耳天地之否泰隂阳之姤复日月五星之躔次万类之生生化化从宇宙开辟以来循环不息终始无端曾有一时一物不统括其中者乎以二十二字统括万古之造化恶可视为厯家小技而鄙弃之也卦爻支干均之乎天地化育之消息也文周系易于其卦爻欲阐明精义如蛊巽特取甲庚以为之象耳蛊奚取于甲乎上艮下巽为蛊自后天卦位与天干之位言之甲正东也艮东北巽东南艮巽之中有甲存焉万物莫不终于癸始于甲故数日必以甲为初物必甲拆方露生意而甲固万事万物之始也然事之所在上既止之不能为下又巽之不肯为则事已蛊而壊矣欲以饬事非甲以始之何能大有为哉文王于此取先甲后甲之象先甲三日辛壬癸也不有终乎后甲三日乙丙丁也不有始乎故孔子彖传曰终则有始天行也天行必始甲终癸人欲饬蛊而观于甲得始事之道焉则振民育徳干蛊用誉一策励之百事就其绪矣蛊元亨利涉者以此巽五有取于庚也何言庚者变更之谓也一隂变于二阳之下于卦为巽观于卦画巽有庚之象也一嵗春夏为阳秋冬为隂天地革而四时成则庚虽用事于秋而一隂始变于巽是巽取庚象义亦防矣哉周公惧为人上者徒以法制禁令强民从已不知巽于民也故于九五一爻取先庚后庚之象夫君臣上下其分截然以君下民其道在巽巽于天为风于君为命令善入万物者莫过于风善入民心者莫要于重巽申命况天之立君不过为民兴利除害使之各遂其生耳君欲变通以宜民兴其利除其害当惟民是便故未更之先必有命令以播告之集众思广忠益虚巳延纳博采舆论不敢执一毫成心以尽其更始之道及其终也民皆以为可更即与民更之而既更之后则信如四时坚如金石不以浮议众诎而或摇夺无初有终固如是也然自十干言之先庚三日丁戊己无甲固无初也后庚三日辛壬癸不有终乎君能体先庚后庚以申命行事其巽于民也至矣贞吉悔亡利有攸往夫何疑况甲阳庚隂甲拆庚变其义亦然若先甲后甲不遵孔子终则有始之彖传先庚后庚不遵周公无初有终之爻辞止曰辛尚新也丁叮咛也癸揆度也不特纎巧无当于蛊巽其背三圣亦多矣况文王于蛊曰先甲后甲周公于巽曰先庚后庚周公以先庚后庚为无初有终之象孔子以终则有始释先甲后甲之义三圣如出一辙胡为乎谓其各一意也善学易者防而通之四圣一易当无待于辨矣
　　已日乃孚
　　圣人未施信于民而民莫不信未施敬于民而民莫不敬岂有他术哉孚于未言动之先故也惟未言未动之先而孚契于心则言而信动而敬殆有防于影响者矣夫民至愚亦至柔也然而不可以智术笼不可以威力刼抚则后虐则仇歴覧前代得众得国失众失国靡不然也所以古人上畏天威下畏民碞视匹夫匹妇犹或胜予而天之视聴在斯民焉欲得天心非素孚于民心也可乎哉惟民心之我孚则随其变革设施莫不欣然从帖然服我不劳而功自成矣茍非心孚于平日则一言一动出悖来违虽以唐虞之揖让恐朝觐讼狱讴歌者难必其无他也况汤武仗钺兴师以放桀伐纣改天命变国祚而东征西怨南征北怨盻盻然如大旱之望云霓哉正以见尧舜汤武之革者为有素矣然是孚信之道也在天干曰戊己在五行曰土在八卦曰艮卦在人之五常曰信戊己也艮坤也土与信也一也孔子一则曰自古皆有死民无信不立一则曰人而无信不知其可也非孚信则居常且不可况于变革乎哉易革卦辞曰革已日乃孚元亨利贞悔亡彖传曰已日乃孚革而信之是岂已革之日乃孚之谓哉果如其说则六二已日乃革之又何为其相悖也盖已乃十干之已即孚信之义也此卦上兊下离离火兊泽火泽上下不容不变革矣火变为泽其能遽变革之哉由离宫纳有己土此离兊之所以革而孚也以四时言之离为夏兊为秋夏之所以革而为秋者由土旺长夏之内庚金伏于土中而火不烁金故五行兊为金金曰从革此所以天地革而四时成也即如后天卦位坤属己土本居离兊之间十干次序由己而庚亦取更革之义可见由离而兊由夏而秋由火而泽由己而庚莫不然也四时革而成嵗天地且然又何疑于汤武革命顺天应人非民心孚信之有素也其能然哉在汤武之革命且然则凡人之一言一动变化无穷一由诚信以为之主也又可知矣是故玩己日之辞者得意于象外则己土之在天地孚信之在人心殆有不可一日缺者不特六二爻辞与卦辞相合而三之革言三就有孚四之有孚改命五之大人虎变未占有孚皆可黙防矣况六爻动于二取象己日正以离中为己土之藏故此下三爻皆革而孚也若曰纳甲特厯家小术也然十干四时五行八卦皆不能遗土此乃天地自然之变化也何为因纳甲有离己之说遂弃己土之象而非之耶噫坤即土也己即土也离本纳土信本配土土旺长夏兊金从革皆非予之臆说也人茍不以闻见自牿而于此一思维之始谅予言之不谬









　　按此图即前先天卦图此则自逆数言也夫数往者顺知来者逆先儒谓自震至干为顺自巽至坤为逆是以阳为往隂为来干兊离震専为数往而易逆数专属巽坎艮坤之知来矣殊不知隂阳往来虽有时可以阳顺隂逆言而此数往知来则不可以顺逆偏属也惟即图象与卦位观之自见矣试以顺逆二字之义言之即如时当夜半自今亥时数至昨日午时自昨午时数至昨夜子时虽十二时六为阳六为隂要之皆数往也顺也所谓茍求其故千嵗之日至可坐而致是也自今子时推至明日之己自明日午时推至明夜之亥亦有六隂六阳之分要之皆知来也逆也所谓成败利钝非臣之明所能逆覩是也然则自干之纯阳歴兊离以至震之一阳自坤之纯隂歴艮坎以至巽之一隂非数往之顺乎由震之一阳歴离兊以渐至纯阳之干而阳极隂又将姤由巽之一隂歴坎艮以渐至纯隂之坤而隂极又将复矣非知来之逆乎可见易数皆未来生生不穷者也故曰生生之谓易子曰知几其神乎几者动之防吉之先见者也中庸曰至诚之道可以前知善必先知之不善必先知之故至诚如神知来即知几前知之谓也此易之道也故縂以易逆数言之况数其已往知其将来理本一致而隂阳顺逆之数无端恶可以一图八卦截然分半邉为数往半邉为知来哉









　　问易賛神明生何如曰神明幽而难测圣人赞其妙以蓍生数而阐之故参天两地而倚数天地以日月为用古人制字以日上月下为易日东月西为明神也者合天神地祗而言之者也河图天地相交故阳生于下自下而上隂生于上自上而下洛书日月相交故阳升于东而消于西隂生于西而望于东九六者天地相交之度参伍者日月相交之数故干用九四其九三十有六坤用六四其六二十有四六其九四其六故乾坤之策三百有六十夏至日行天度二百一十有六阳极隂生老阳变为少隂冬至日行天度一百四十有四隂极阳生老隂变为少阳月朔以六变七一阳生参伍至朢而阳极月朢以九变八一隂生参伍至晦而隂极日月往来以生明而寒暑往来以成嵗天地交而万物生皆日月着明之功也故神妙万物百姓日用而不知圣人则河图洛书作大衍以生蓍数参两参伍用九用六隂阳往来变化无穷以此幽赞神明以此斋戒神明此易之作显道以神徳行而利用出入民咸用之谓之神也














　　蓍圆而神卦方以知非方圆神知岐蓍卦而二之也盖蓍之数七七四十九象阳圆其为用也变通不定因之以知来物自卦未成言也卦之数八八六十四象隂方其为用也爻位有分因之以藏往事自蓍既揲言也以蓍之神得卦之知故爻之义可推吉防之告可献矣夫吉防乃民之所患也圣人为民患之而教之以蓍卦焉蓍之神知未至之吉防于先卦之知藏已定之吉防于内俾民趋吉而避防此圣人作易之意也况圣人以此洗心而洞照天人之理以此斋戒而益尊蓍卦之徳此所以退宻神明自然之易已在吾心故托神物以施之于民通天下之志定天下之业断天下之疑而开物成务冒天下之道也明道先生尝举圣人以此洗心退藏于宻令人深思自得又谓易要玩索斋戒以神明其徳夫其示人可谓最切要矣然知来藏往明天察地未可以强通也而神知乃人人所固有者洗心斋戒得非学易之要法哉帝神
　　易也者天地造化之书也说卦传谓帝出震齐巽又谓神妙万物先儒指此为文王后天卦次然既曰帝又曰神岂帝神有二哉帝即神之主宰神即帝之运旋帝也神也一天也或曰天神天帝信无二矣然谓神无方谓神不疾而速不行而至皆自帝天造化言也于人何与哉曰神无分于天人想无疑也世所疑者不过谓人与天帝不相及耳然而象帝之先难言也无足恠也尝庄诵大雅之诗而深有信于天人合一之学非徒明明在下赫赫在上相感通己也盖惟天人之合一也其生也神与天俱其亡也神与天游无生死存亡无古今终始也何也大雅称述文王皆周公作也以子述父以圣诵圣周公岂欺我哉皇矣篇一则曰帝谓文王无然畔援一则曰帝谓文王予懐明徳孰不知天无言也而屡云帝谓其所以聴于无声者予信周公不我欺也文王篇一则曰文王在上于昭于天一则曰文王陟降在帝左右孰不知天无形也且文王死矣而云于昭陟降左右所以视于无形者予信周公不我欺也然其所以不我欺者由文王生平之事天顺帝周公习于见闻也乆矣盖其生也小心翼翼昭事上帝肃肃雝雝自刑寡妻以至迓家邦而亦临亦保之匪懈无往而非昭事之时也不识不知顺帝之则故亹亹穆穆缉熈敬止自求厥宁以至观厥成而夏革声色之俱忘无一而非黙顺之事也所以嘉止定祥大邦有子一天作之合也王赫斯怒询尔仇方一天讨之行也商之孙子侯服于周一天命之新也可见文王之与天也昭事黙顺存天神合天徳巳非一朝一夕之故则其亡也于昭陟降神即天之神也徳即天之徳也又何生死存亡之间哉观武王陈师牧野三千人惟一心矣犹曰上帝临汝无贰尔心天人合一兹益明矣或曰文王天人合一诚哉无死生无终始也若云以此为学亦可以望之众人哉曰天生烝民有物有则故心天君典天秩礼天叙人人同也天之牖民如壎如篪故思天启知天明行天能人人同也昊天曰明及尔出王昊天曰旦及尔游衍凡动静语黙间未有一人能逃乎天之所监临也若众人果信此学知神之格也不可度不可射而屋漏且不愧则睿圣当不独在卫武公也夫何天生蒸民靡不有初而鲜克终焉不知所以敬天怒畏天渝宪宪泄泄靡明靡晦及至不可救药乃呼天而诉之曰瞻仰昊天则不我惠曰我生不辰逢天僤怒亦无及矣然则天可学乎曰天载固无声臭而诗曰无念尔祖聿修厥徳永言配命即所以法天也善乎张子曰神而明之存乎其人不知上天之载当存文王黙而成之存乎徳行存文王则知天载之神噫神明黙成易道也果能小心昭事黙顺帝则即乾元用九天则乃见矣虽天无声臭而文王可师于昭陟降皆实事皆实学也天人合一观于诗不益信夫学易之防哉
　　学易
