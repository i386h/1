<!-- { "loadSidebar": true } -->
　　胃之经兮足阳明头维本神寸五寻下关耳前动脉者颊车耳下八分针承泣目下七分取四白一寸不可深巨髎孔傍八分定地仓侠吻四分迎大迎曲领前寸二人迎结傍大脉真水突在颈火筋下直至气舍上人迎气舍迎下天突缺盆横骨陷中亲气戸腧府傍二寸至乳六寸又四分库房屋医膺近乳中正对乳中心次有乳根出乳下各一寸六不相侵穴侠齿门一寸五是曰不容依髪数其下承满至梁门关门太乙从头举节次续排滑肉门各各一寸为君数天枢安在侠脐傍外陵枢下一寸当二寸大巨五水道归来七寸以寻将气冲曲骨傍三寸来下气上脉中央髀关兎后六寸分伏兎隂市三寸强隂市膝上三寸许梁丘二寸得共塲膝膑骭下寻犊鼻膝眼四穴是两傍膝下三寸三里永里下三寸上亷地条口上亷下一寸下亷条下寸系二豊隆下亷外一寸上踝八寸分明记解谿冲阳后寸半冲阳陷中二寸系陷谷内庭后寸半内庭次指外间是厉兊大指次指端去爪如韭胃所起
　　流注脉
　　起于鼻交頞中【在鼻中】旁约太阳之脉下循鼻外入上齿中还出挟口环唇下交承浆【在唇之下】却循頥后下亷【頥颔也】出大迎【在曲前一寸三分陷中迎脉是也】循颊车【在耳下后】上耳前过客主人【在耳前起骨开口有空者是穴】循髪际至额颅其支者从大迎前下人迎【在颈膝中】循喉咙入缺盆【见手阳明】下膈属胃络脾其直者从缺盆下乳内亷下挟脐入气冲中其支者起胃口【下口齿门也】下循腹里下至气冲中而合以下髀关抵伏兎下膝膑中【膝端也】下循胫外亷下足跗入中指内间其支者下亷三寸而别【三里穴也】以下入中指外间其支者别跗上入大指间出其端【交足太隂经也】流注歌
　　胃脉起于交额中傍约大阳之脉中下循鼻外入上齿环出挟口承浆宫循頥下亷出大迎颊车耳前客主人循其髪际主颅额支从二迎至喉咙缺盆下膈属脾胃直者缺盆下乳脐入于气冲其支者胃口循腹气冲归下合髀关抵伏兎膑胻跗中厉兊宜见证总
　　是经多血多气是动则病洒洒振寒善伸数欠顔色病至则恶人与火闻木声则惕然而惊心欲动独闭戸庭牖甚则欲上髙而歌弃衣而走贲响腹胀是骭厥是主血所生病者狂疟温淫汗出衂口防唇胗颈肿喉痹大腹水肿膝膑肿痛循乳气冲股伏兎骭外亷足跗上皆痛中指不用气盛则身以前皆热其余则于胃消谷善饥溺色黄气不足则身以前皆寒栗胃中寒则胀满
　　不及见证
　　病苦经寒不得卧恶寒洒洒目急腹中痛虚鸣【双台作耳虚鸣】时寒时热唇口干面目浮肿
　　大过见证
　　病苦腹中坚痛而热【舌金作病苦头痛】汗不出如温疟唇口干善哕乳痈缺盆腋下肿痛
　　不治死证
　　病人胃絶五日死何以知之脊痛腰中重不可反复一日排肠至五日死

　　足太隂脾经流注歌
　　拇指内侧隠白位大都节后陷中起大白核骨下陷中公孙节后一寸至商丘有穴属经金踝下防前陷中是内踝三寸三隂交漏谷六寸有次第膝下五寸为地机隂陵内侧膝辅际血海分明膝膑上内亷内际二寸地箕门血海上六寸筋间动脉须详谛冲门五寸大横下三寸三分寻府舍腹结横下寸三分大横侠脐非此假腹表寸半去日月直与食窦相连亚食窦天谿及胸乡周荣各一寸六者天包渊腋下三寸出九肋间当记也
　　流注脉
　　起于大指之端【隠白穴在指内侧去爪甲角如韭叶是也】循指内侧【白内际】过窍骨后【太白穴也】上内踝前亷【商丘穴也】上踹内循胫骨后交出厥隂之前上循膝股内前亷【隂陵穴也】入腹属脾络胃上膈挟咽连舌本【舌根系也】散舌下【亷泉水间也】其支别者从胃别上膈注心中【交手少隂经也】
　　流注歌
　　太隂脾经隐白陈过核内踝及前亷胻骨交出厥隂前上循膝股内亷隂入腹属脾络于胃上膈挟咽连舌本其支别者复从胃别从上膈注于心
　　分脉主治
　　盖脾属土脉灌四旁其和平不可得见衰乃见耳平人气象论云然脾脉本和柔相离如鸡践地曰脾之平脉也防迟缓属土亦谓之主脉是正邪也病主本经以芤实洪乗其部谓之虚邪病主不及以浮濇弱乗其部谓之实邪病主大过以沉濡滑乗其部谓之防邪病主自愈以急伏乗其部谓之鬼贼邪病主不治迟至为寒数至为热不及者补之太过者防之不实不虚以经取之寒者温之热者凉之
　　见证总
　　是经少血多气是动则病舌本强食则呕胃脘痛腹胀善噫得后与气则快然如愈身体皆重是主脾所生病者舌本痛体不能动揺食不下烦心心下急痛溏泄水闭黄疸不能卧强立股膝内肿厥足大指不用
　　不及见证
　　病苦泄注腹气逆霍乱呕吐黄疸心烦不得卧肠鸣太过见证
　　病苦足寒胫热腹胀满烦扰不得卧
　　难经见证
　　假令得脾脉其外证面黄善噫善思善味其内证当脐有动气按之若牢若痛其病腹胀满食不消体重节痛怠惰嗜卧四肢不収有是者脾也无是者非也不治死证
　　足太隂气絶者则脉不荣肌肉唇舌者肌肉之本也脉不荣则肌肉软肌肉软则舌萎人中满人中满则唇反唇反者肉先死甲笃乙死木胜土也

　　手少隂心经歩穴歌
　　少隂心起极泉中腋下筋间入脉胸青灵肘节上三寸少海肘内节后容灵道掌后一寸半通里腕后一寸同隂防五分助动脉神门掌后兊脉同少府节后劳宫直小指内侧取少冲
　　心流注脉
　　起于心中出属心系下脇络小肠其支者从心系上挟咽系目系【一夲作循胷出穴】其直者复从心系却上肺上出腋下下循臑内后亷行太隂心主之后下肘内亷【少海穴也】循臂内后亷抵掌后兊骨之端【神门穴也】入掌内后亷循小指之内出其端【少冲　交手太穴也　阳经】
　　流注歌
　　少隂之脉起心中下膈络肠至喉咙系目其直从心系上肺横出腋下通循臑行心下肘亷循臂抵兊神门宫入堂后亷循小指更出其端是少冲
　　分脉主治
　　是经平脉来疾去迟曰钧芤实洪属火亦主脉也谓之正邪病主本经以伏乗其部谓之虚邪病主不及以防迟缓乗其部谓之实邪病主大过以浮濇弱乗其部谓之防邪病主自愈以沉濡滑乗其部谓之鬼贼邪病主不治迟至为寒数至为热不及者补之太过者防之不实不虚以经取之寒者温之热者凉之
　　见证总
　　是经少血多气是动则病嗌干心痛渇而欲饮是为臂厥是主心所生病者目黄脇痛臑臂内后亷痛厥掌中热痛
　　不及见证
　　病则令人烦心上见咳唾下为气泄
　　大过见证
　　病则令人身热而肤痛为急淫
　　难经见证
　　假令得心脉其外证面赤口干喜笑其内证脐上有动气按之牢苦痛其病烦心心痛掌中热而啘有是者心也无是者非也
　　不治死证
　　手太隂气絶则脉不通脉不通则血不流血不流则色泽去故其面黒如漆柴者血先死壬笃癸死水胜火也
　　手厥隂心主经八穴
　　中冲在手中指端去爪甲如韭叶陷者中劳宫在掌中央动脉大陵在掌后两骨间内关在掌后二寸去腕手心间使在掌后二寸两筋间郄门在掌后去腕五寸曲泽在肘内亷下陷者中屈得之天泉在腋下二寸举腋取之

　　手太阳小肠经歩穴歌
　　手小指端为少泽前谷外侧节前索节后陷中寻后谿腕骨陷前看外侧腕中骨下阳谷讨腕上一寸名养老支正腕后量五寸小海肘端五分好肩贞骨下两骨解臑俞大骨之下保天宗骨下有陷中乗风髎后举有空曲垣肩中曲脾里外俞脾后一寸从肩中二寸大杼傍天颊下动脉详天容耳下曲颊后颧髎面颊兊端量聴宫耳端大如菽此一经为手太阳流注脉
　　起于小指之端【少泽穴也】循手外侧上腕【脘骨穴也】出踝中直上循臂骨下亷【阳谷穴也】出肘内侧两骨之间上循臑外后亷出肩解绕肩交肩上入缺盆络心循咽下膈抵胃属小肠其支者从缺盆循颈上颊至目锐眦却入耳中其支者别颊上防【近鼻起骨也】抵鼻至目内眦叙络于颧【外眦不斜　注足太趋起骨也　阳经】
　　流注歌
　　小肠脉起小指端循手上脘踝中存上循臂骨出肘内臑外后亷来至肩缺盆向腋络于心循咽下膈胃小肠支从缺盆贯颈颊至目锐眦耳中寻其支别颊循上防抵鼻至目落于颧
　　见证总
　　是经多血少气是动则病嗌痛颔肿不可囬顾肩似防臑似折是主液所生病者耳聋目黄颊肿颈颔肩臑肘臂外后亷痛
　　不及见证
　　病苦颅际偏头痛耳颊痛
　　太过见证
　　病苦身热热来去汗出而烦心中满身重口中生疮不治死证
　　病人小肠絶何以知之一日小肠絶六日死髪直如干臑不得屈伸自汗不止

　　足太阳膀胱经歩穴歌
　　足太阳兮膀胱经目眦内角始睛明眉头陷中攒竹名曲差二穴神庭伴五处挨排侠上星承光五处去寸半通天络却亦停匀玉枕横侠于脑戸尺寸当凖铜人经天柱后处顶髪际大椎外亷陷中是夹脊相去寸五分第一大杼二风门肺俞三焦厥隂四心俞五椎之下论脊腧膈腧相梯级第六第七次第立第八椎下穴无有肝腧数椎当第九十椎胆腧脾十一十二椎下胃腧取三焦肾腧气海腧十三十四十五究大肠关元腧怎量十六十七推两傍十八椎下小肠腧十九椎下寻膀胱中膂内腧椎十二白环二十一椎当上髎次髎中与下一空二空侉腰胯并同侠脊四个髎载下千金君勿讨防隂阳尾相傍分尺寸须看督脉晓第二椎外附分侠脊相去古法二光除脊后量二寸不尔灸侠能伤筋魄戸三椎膏肓四四五三分分明取第五椎下索神堂第六譩譆外可覩膈关第八魂门九阳纲意舍依此数胃仓肾门屈指弹椎看十二与十三志室次之为十四胞育十九合详防秩邉二十椎下详承扶臀隂纹中央隂门承扶六寸直浮郄一寸上委阳委阳却与隂门并腘中外亷两筋乡委中膝腘约纹里此下三寸寻合阳承筋腨阳中央是承山腨下分肉傍飞阳外踝上七寸付阳踝上三寸量金门正在外踝下昆仑踝后跟骨中仆防跟骨后陷是申脉分明踝下容京骨外侧大骨下束骨本节后相通通骨本节前陷索至隂小指外侧逢
　　流注脉
　　起于目内眦上额交巅其支者从巅【巅顶也】至耳上角其直者从巅入络脑还出别下顶循臂膊内挟脊抵腰中入循膂络肾属膀胱其支者从腰中下挟脊贯臀入腘中【委中穴也】其支者从膊内左右别下贯胛【一作】挟脊内过脾枢【环跣穴也】循外从后亷下合腘中以下贯踹内【承筋穴也】出外踝之后【昆仑穴也】循京骨至小指外侧【至隂穴　交足少也　隂经】
　　流注歌
　　大肠脉起内眦尖上额交巅耳角邉从巅络脑别下颈循肩膊内脊腰胆循膂络肾膀胱属支者从腰防后隂贯臀入腘至从膊左右挟脊至脾枢循髀合骨贯踹内出踝循京至指边
　　见证总
　　是经多血少气是动则病冲头痛目似脱项似防脊痛腰似折髀不可以曲腘如结踹如裂是为踝厥是主筋所生病者痎疟颠狂项痛目黄泪出鼽衂项背腰凥腘踹脚眦痛小指不用
　　不及见证
　　病苦脚中筋急腹中痛引腰背不可屈伸转筋恶风偏枯头腰痛外踝后痛
　　大过见证
