<!-- { "loadSidebar": true } -->
　　夫人之有生也禀天地之阴阳假父母之精血交感凝结以为胞胎也乾道成男坤道成女始自襁褓以至髫龀迨其成童与夫壮年岂易然哉故一月之孕有白露之称二月之胚有桃花之譬及其三月先生右臂则为男隂包阳也先生左臂则为女阳包隂也其次肾生脾脾生肝肝生肺肺生心以生其胜己者肾属水故五脏由是为隂其次心生小肠小肠生大肠大肠生胆胆生胃胃生膀胱膀胱生三膲以生其己胜者小肠属火六腑由是为阳其次三膲生八脉八脉生十二经十二经生十二络十二络生一百八十系络系络生一百八十纒络纒络生三万四千孙络孙络生三百六十五骨节骨节生三百六十五大穴大穴生八万四千毛窍则耳目口鼻四肢百骸之身皆备矣所谓四月形像具五月筋骨成六月毛髪生正谓此也至七月则游其魂而能动左手八月游其魄而能动右手九月三转身十月满足母子分解其中有过月生者必生贵子不足日月生者必主贫薄之人诞生之后有变蒸之热长其精神壮其骨髓生其意智三十二日一变蒸生肾气焉六十四日二变蒸生膀胱之气焉肾与膀胱属水其数一也九十六日三变蒸生心气焉一百二十八日四变蒸生小肠之气焉心与小肠属火其数二也一百六十日五变蒸生肝气焉一百九十二日六变蒸生胆气焉肝与胆属木其数三也二百二十四日七变蒸生肺气焉二百五十六日八变蒸生大肠之气焉肺与大肠属金其数四也二百八十八日九变蒸生脾气焉三百二十日十变蒸生胃气焉脾与胃属土其数五也变蒸已毕一期歳焉齿生髪长神智有异于前也八嵗肾气实髪长齿更二八肾气盛大天癸至精气溢防隂阳和故能有子三八肾气均平筋骨坚强故真牙生而长极四八筋骨隆肌肉满壮五八防气衰髪堕齿稿六八阳气衰竭于上面焦髪颁白七八肝气衰筋不能动精少肾藏衰形体皆极八八则齿髪去五脏皆衰筋骨解堕天癸尽矣故髪白身重行歩不正而无子故曰齿者骨之余也髪者血之余也爪者筋之余也神者气之余也吁人身之难得也如此哉方其幼也有如水面之泡草头之露气血未定易寒易热肠胃绵脆易饥易饱为母者调摄不得其宜必不能免乎吐防惊疳之病矣及其长也嗜欲既开不能修养是以六气迭侵于其外七情交战于其中百忧累其心万事劳其形一蜗之气安能无病焉小儿之疮疹大人之伤寒尤其甚也是故圣人不治己病治未病不治己乱治未乱夫病已成而后药之乱已成而后治之譬犹渇而穿井鬪而铸兵不亦晚乎
　　脏腑全图说
　　崇宁五年梁少保知大名府有羣盗起内一强冦杨宗以计擒之案首恶论死临刑命医官并画工画之适徐州欧希范作恶当刑三十人亦送来刑命画工于法塲割开诸人胸腹详视画之见喉咙中排三窍曰水曰食曰气相推惟水食同一窍走胞中入胃上口一窍通肺循腹抵脊膂转脐下两肾与任冲督三脉防丹田者气海也胃管下有肺両叶为华盖诸脏腑肺下有心外有黄脂裹之其色赤黄割开视之其心个个不同有窍无窍有毛无毛尖者长者心下有罗膈罗膈下有胃积曲可容一斗之物外有黄脂如旗焰左有肝一二三四五叶者亦各各不同内欧患眼肝有白黒子两张气喘而且其肺皱而且黒此所谓表里相应也其肝短叶上有胆右胃左脾与胃同膜状如马肝赤紫下有小肠盘十六曲极莹净化物通行右有大肠亦十六曲内有所出糟粕之路外有黄脂粘作一块下有膀胱居脬亦莹净外无所入穴全借施行津液入胞为尿此君子小人之体各异见成性气缓急五脏六腑皆造化所成也





　　图书编卷六十八
　　钦定四库全书
　　图书编卷六十九
　　明　章潢　撰





　　心脏歌
　　心脏身之精小肠为弟兄象离随夏旺属火向南生任物无纎巨多谋最有灵内行于血海外应舌将荣七孔多聪慧三毛上智英反时忧不解顺脉洪惊液汗通皮润声言爽气清伏梁秋得积如臂在脐萦顺视鸡冠色凶看淤血凝诊时须审委细察有叮咛实梦忧惊在虚翻烟火明秤之十二两大小无常平心脏图说
　　心火宫也居肺下肝上对鸠尾下一寸丈夫六十心气衰多错忘也心为五脏之主明运用生开窍于舌在形为脉出于中冲心者生之本神之处也汗者心之液肾邪入心则多汗小肠为心之府舌为心之苗心气通则舌知五味心病则舌焦卷而短不知五味矣合于脉其萦色也心之合也血脉虚少而不萦于脏腑者心先死也口干舌强或咽喉中痛咽唾不便口内生疮忘前失后心气衰也或因怒气伤肝或因惊气入胆母能令子虚而心血为之不足又遇事繁冗思想无穷则心君为不宁故神明不安而怔忡惊悸之证作矣
　　心病证
　　脐上有动气按之牢苦痛心苦烦掌中热也
　　吐纳法
　　心病用呵法呵为防吸为补须正身端坐先调气和匀以鼻防长引气然后细细呵之令耳不得闻大略以三十六遍为则能去心部一切烦热疾愈则止过则损
　　导引法
　　正坐以两手作拳用力左右互相筑各六度又可正坐以手按腕上一手向下拓空如重石又以两手作乂以脚踏手中各六度能去心胸中风邪诸疾关炁为之毕散良久三咽三叩齿而止
　　心部食忌
　　四月勿食大蒜令人髪白及堕齿五月勿食薤损心并勿食各物心肾令人心痛宜食大小麦去霍禁醎味
　　养心法言
　　心者身之主宰万事由之应酬而病否之所系也故相思一病神仙难医正心之人鬼神亦惮养与不养故也未事不可先迎既事不可留滞忿懥恐惧好乐忧患皆得其正此养心之法也
　　治心要法
　　心脏之病必先调肝肾两脏盖肾者心之鬼肝者火之母也故心病者先求乎肝清其源也五脏受病必其所胜水能制火则肾之受邪必于心故先治肾逐其邪也若诊脉肝肾俱和而心自生病然后察其心象之虚实而调治之斯得之矣


















　　肝脏歌
　　肝脏应春阳连枝胆共房色青形象木位列在东方含血荣于目牵筋爪运将逆时生恚怒顺候脉长泣下为之液声呼是木乡味酸宜所纳麻谷应随粮积因肥气得杯覆脇隅傍翠羽身将吉顔同枯草殃四斤余四两七叶两分行
　　肝脏图说
　　肝木宫也居心下少近左三叶丈夫六十肝气衰减叶薄胆目不明也肝者凝血之本魂之变也肝脉出于大敦发窍于目左目甲右目乙泪者肝之液肾邪入肝则多泪胆为肝之腑胆与肝合眼为胆之官肝气通则眼分明肝实则眼赤肝合于筋其荣爪肝之合也筋缓而不能収持者肝先死也故人之肝亏则筋急人之皮枯者肝中热也人之肌肉斑肝风也人之色青者肝盛也人之好食酸物者肝不足也人之髪枯者肝伤也人之手足多汗者肝无疾也肺邪入肝则多哭肝病急食甘以缓之欲散则食苦以散之用咸补之用辛防之禁当风肝风也
　　相肝病法
　　肝热者左目赤肝病者目睷两脇下痛引小腹令人喜怒肝虚则恐如人将捕之肝实则怒虚则寒隂气壮壮则梦山树园苑生草肝气痛头痛耳聋颊风肿恶风诊在目其色青肝病主青足厥阴与足少阳为表里主治其日甲乙
　　吐纳法
　　肝病用嘘法同前去肝家虚热亦除四肢壮气与夫眼赤一切热疾嘘后仍向东三吸之咽津叩齿而止导引法
　　正坐以手两相重按脇防下徐缓身左右各三五度又向正坐两手拽相乂翻覆向胸三五度能去肝家积聚风邪毒气为之毕良久闭目三咽三叩齿而止肝部食忌
　　正月勿食葱二三月勿食蒜子蓼子及百药心勿食诸物肝肺宜食麻子巨胜子李子禁辛味
　　养肝法言
　　肝属木藏血魂所居焉人之七情惟怒惟甚怒则伤肝故血枯而魂散也善养肝脏者莫于戒暴怒胆脏图説
　　胆防着肝胆者筋之应也六腑之精也胆合于膀胱上主毛髪故人之髪枯者胆竭也人之爪干者胆亏也人之髪燥胆有风也人之毛焦胆热也人之目无光有泪者亦胆热也好食苦味胆不足也顔色青或光白胆无病也夫心主火胆主水火得水而防水得火而煎隂阳交争水胜火故泪从目出也胆与肝同道有病用肝脏方
　　相胆病法
　　胆有病太息口苦呕宿汗口淡恐人将捕之眉倾也胆若实伤热热则精神不守卧起无定若虚则伤寒寒则恐畏头不能独卧虚损则爪枯髪燥目中泪出膀胱连腰小腹俱痛
　　吐纳法
　　胆病用嘻法如前数胆病并肾脏除一切冷阴汗盗汗面无顔色小腹胀满脐下冷痛口干舌苦嘻之则病愈
　　导引法
　　可平坐合两脚掌昻头以两手挽脚腕起揺动三五度亦可大坐以两手拓地举身弩腰脊三五度能去风毒邪气毕则闭目三咽三叩齿而止也






















　　肾脏歌
　　肾脏对分之膀胱共合宜旺冬身属水位北定无欺两耳通为窍三焦附在斯味咸归藿豆精志自相随沉滑当时本浮滩厄在脾色同鸟羽吉形似炭煤危冷即多成唾焦烦水易亏奔豚脐下积究竟骨将痿实梦腰难解虚行涉水湄一斤余二两胁下对相垂肾脏图说
　　肾水宫也左肾右肾前对脐膊着于脊丈夫六十肾气衰髪堕齿气衰焦胫脉空虚人之有肾犹树之有根也肾开窍于二隂左为壬右为癸在形为骨久立损骨肾脉出于涌泉肾者脏之本精之处也经于上焦荣于中焦衞于下焦肾之余气通于两窍为液为唾邪气入肾则多唾膀胱为肾腑耳为肾官肾气通则闻五音肾病则耳聋骨痿也肾合于骨其荣髪也肾之合也骨萎不能起牀者肾气先死也上主齿齿痛者肾伤也又主耳耳不闻声者肾亏也人之骨痛者肾虚也人之齿多龃者肾弱也人之齿者肾有风也人之耳痛者肾气壅也人之多呵吹者肾邪也人之腰不伸者肾水枯也人之色黄黒者肾衰也人之容色光紫者肾无病也人之骨鸣者肾羸也肺邪入肾多伸病燥食辛以润之肾坚食苦以弱之又用苦以防之咸以补之禁无犯热食温衣肾畏燥也相肾病法
　　脐下有动气按之苦牢病苦腹食不消体重肢节痛嗜卧
　　吐纳法
　　肾病用吹法同前数能去肾家一切冷气腰痛膝沉重久立不得阳道衰弱耳中蝉鸣及口中有疮一切肾部烦热之疾疾愈即止
　　导引法
　　正坐以两手上从耳左右引脇三五度亦可以足前后逾左右各十数度能去腰肾膀胱间风邪积聚为之毕良久闭目三咽三叩齿而止
　　肾脏食忌
　　十月勿食椒令人口干成赤白痢十一月十二月勿食鳞甲鲜物并勿食诸物脾肾宜食大豆黄卷粟养肾法言
　　肾于诸脏为最下属水藏精盖天一生水乃夫人生身之本立命之根也天地间凡有血气者莫不有牝牡之欲故天与水违行欲情一动精即离原而生身者亦所以戕身者也君子学易玩损之大象而窒欲如防水之源塞水之漏损之又损以至于无焉是欲固夀命之原莫先于色欲之戒也
　　治肾要法
　　五脏惟肾之一脏母胜而子反受邪肺与肾是也肺主气气之轻浮能上而不能下肾主精精之沉重能下而不能上若肺胜则热作气得热上蒸则不能下生肾水而肾之邪生矣须急食凉剂以解之此肾病必先求诸肺是也或肺脏安和而肾忽受病则当察其本脏而治之斯得之矣














　　肺脏歌
