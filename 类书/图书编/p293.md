<!-- { "loadSidebar": true } -->
　　焉耆北与乌孙接　危须西至焉耆百里
　　乌贪訾离西与乌孙接
　　小人
　　在大秦南躯才三尺　轩渠国多九色鸟　三童在轩渠国西南千里　泽散　驴分俱属大秦　刧国治天山东丹渠国
　　坚昆　在康居西　呼得在防岭北　丁令在康居北　短人在康居西北男女皆长三尺　蒲类
　　治天山西疏余谷去长安八千三百余里　移支居蒲类波斯
　　在达曷水之西东南去穆国四千余里西北至拂菻四千五百里　悦般　在乌孙西北　伏卢尼在波斯国西北　朱俱波去于阗国千余里　渇槃陀在朱俱波国西
　　粟弋
　　大国在葱岭附庸小国四百余城羌阿钩羌在莎车西南　副货东至阿副使且国西至没谁国中间相去千里　狐胡西至焉耆七百余里
　　叠伏罗　去代三万一千里　石国　本大宛北鄙之地
　　东女因西海亦有女自王故称东别之东与吐蕃党项茂州接　拨汗都葱岭西五百余里
　　西女　在防岭之四　吐大罗都防岭西五百里与挹怛杂居　刼国在葱岭中西与南俱与賖弥国接防豆去代五万一千里
　　陁罗伊罗　在乌茶国北　越底延南至婆罗门国三千里西北至賖弥国千里　悉万斤城迷宻西忸宻在悉万斤西　者至防在疏勒西　迷宻都在者至防西
　　大食
　　大食其国波斯之西在泉州西北其国雄壮其地广袤防诸畨冲要
　　拂菻国东南至防力沙北至海皆四十程西至海二十程　邈黎宋时与于阗国同入贡　石国去州六千里　奄在去阳闗八千余里
　　按西域近有龙堆逺则葱岭身热头痛悬度之阨淮南杜钦扬雄之论皆以为此天地所以限列区域絶内外也自汉武帝图制匈奴患其兼从西国结党南羌乃表河西列四郡开玉门通西域以断匈奴右臂隔絶南羌自是中国帝王当全盛时徃徃遣使逺通西域在汉则为大宛乌孙于阗兹月氏诸国在唐则为髙昌焉耆兹于阗天竺诸国在宋则为天竺髙昌大食于阗兹诸国入本朝则凡哈宻和卓额尔巴拉赛玛尔堪哈里于阗诸处其名随世更改不可一一识别而于阗乃其旧称也今所谓哈宻齐勤蒙古罕都安定鄂端察逊者皆中国前代之边境即所谓炖煌酒泉伊吾故地也洪武永乐因其土酋内附立以为衞其地处吾近边薄于北敌不可槩以外国视之使为敌用是亦汉人断匈奴右臂不使得以通羌之一防也今以羌人分西畨与西域为二其实均之为西夷而在海岛中者列之为海夷则可矣西戎总论
　　苏颍濵曰戎狄之俗畏服大种而轻中国戎彊则臣狄狄强则臣戎戎狄皆强而后侵略之患不至于中国而一强而一弱中国之患也彼其弱者不敢以战是以争赴彊国之余威以趋利于中国而后无所惧彊者并将弱国之兵荡然南下而无复反顾之忧然后乃敢专力于中国而不去此二者以势相从而不可间是以中国之士常不解甲而息也昔者冒顿老上之盛惟西戎之无强国也故匈奴之人得以尽力而苦吾中国使西戎有武力战胜之君则中国之祸将有所分而不専何者彼畏西戎之乘其后也故北狄强中国不得不厚西戎之君而西戎之君亦将自托于中国然而西戎非有强力自负之国其势亦将折而入于匈奴惟其国大而好勇其君之意欲区区自立于一隅而不畏北狄之众而后中国可得而用也然天下之人皆以北方有强捍不屈之匈奴而又重以西戎之大国则中国不胜其困此何其不思之甚也夫烽火之人惟其愚陋而多怨是故可与共忧也惟其强狠而好胜是故可以激而壮也使之自相攻击而不相下则其势必至于中国中国因而收之而其不服者乃可鬭也然天下之议又将以为戎狄之俗不喜自相攻鬬而喜击中国之众此其势不可得而合也愚亦以为不然夫四夷之所以喜攻中国者谓夫吾兵之不能苦战而锦绣金玉之所交会今使吾兵精而食足防险阻明燧吏士练习而不敢懈虽有壮骑无所施设则其利不在于攻中国坚坐而相守不出十年彼外无所掠虏将不忍而执中将反而求以相诟以为起兵之名彼兵交于匈奴而怨结于中国则何以自固故中国举而收之必将得其欢心然天下之心常畏其强而莫或收之使为北狄之用此何其不识戎狄之情也

<子部,类书类,图书编,卷五十一>
　　囘回馆
　　囘囘在西域地与天方国邻其先即黙徳那国王谟罕蓦徳生而神灵臣服西域诸国诸国尊为别谙援尔华言天使也国中有佛经三十藏凡三千六百余卷书兼篆草楷西洋诸国皆用之隋开皇中国人撒哈八撒阿的干葛思始传其教入中国本朝宣徳中国王遣人随天方国朝贡由肃州入至今或三年五年一贡其地有城池宫室田园市肆大类江淮间寒暑应民物蕃盛亦有隂阳星厯医药音乐诸技艺人俗重杀非同类杀不食不食豕肉其附近诸国如土鲁畨天方赛玛尔堪旧本馆译审此外如占城日本真腊哇满剌加诸国皆习回回教遇有进贡畨文亦属本馆代译
　　赛玛尔堪
　　赛玛尔堪汉罽賔也在哈里东北三千里东去嘉峪闗九千九百里东西相距千里地平山川鉄门峡阿木河最大风景伟丽土田膏腴宜五谷颇类中原独胜诸国城依平原濠深险北有子城王居髙广在城北隅西南畨贾多聚于此俗尚回回教有拜天屋青石雕镂极精巧人物秀美多艺尤善作室国东有养夷实喇哈雅萨兰达实哈西有克实徳尔黙诸城皆焉自汉之时闗都尉文忠谋杀罽賔王以汉印绶立隂末赴至元魏复通隋更名漕国唐武徳贞观贡物显庆三年以其地立都督府拜其王为都督宋时未通我朝洪武二十年国主特穆尔遣回回玛拉噶富森贡驼马二十二年贡马二十四年贡海青二十七年特穆尔遣使德哷必实表贡马二百匹二十八年遣兵科给事中传安郭骥等使西域留赛玛尔堪永乐五年头目哈济令呼约逹送安等还且贡方物厚赐之正统十二年又贡马玉石四年又贡成化十九年阿哈玛特王贡二狮子夷使请大臣出迎礼部尚书周洪谟以为不可二十三年广东布政使司陈选言赛玛尔堪使臣泊六湾贡狮子欲于广南浮海从满剌加更市狮子入贡不可贵异物开海道利贾畨贻笑安南诸夷治三年由南海贡狮子礼官倪岳言南海非西域贡道请郤之自后贡皆从嘉峪闗入嘉靖中其国称王者五十三人皆遣人朝贡
　　天方
　　天方古筠冲地旧名天堂又名西城宣徳中其王遣沙瓛来朝贡俗用回回厯风景融和四时皆如春田沃谷饶居民乐业贡从嘉峪闗入
　　土鲁畨
　　土鲁畨一名土尔畨在和卓西百里古交河县安乐城也城方一二里地平四面皆山气多暖少雨雪土宜麻麦有菓羊马之利人皆屋居信佛法多僧寺城西二十里有崖儿城城仅二里居民百余家相传故交河县治又云古车师国汉武时楼兰击破车师宣帝时分为车师前后王厯魏晋唐宋皆总属髙昌元属辉和尔部我朝永乐十二年行在验封员外即陈诚【阙】至其国诚言城西北百里有灵山最大夷人言此十万罗汉槃处也周行群山约二十余里悉五色砂石光熖灼人四面峻壑穷崖天巧奇絶草木不生鸟兽鲜少云西夷诸种惟土鲁畨最奸狡宣徳五年始遣使来贡正统以后亦尝求贡成化治间畨酋阿里阿哈玛特父子扰我西鄙虏我哈宻忠顺王哈尚善巴拜雅喇是时専伺哈宻至正徳遂数犯我甘肃语在哈宻考中嘉靖十一年西域贡称王者七十五人贡使至二百九十人礼部请国称一人王内阁言西域称王者多恐彼自封授或部落自称先年入贡称王亦三四十人者答勅并称王今尽裁夺恐夷情觖望下礼兵部议礼部言西域称王者惟土鲁畨天方赛玛尔堪三国类答王号人与一勅恐非所以尊中国而严外夷也自后各执赐勅率其部落贡不如期使不如数任意徃来势难阻絶驿传劳烦宴赐频数竭我财力以役逺夷计亦左矣遂从礼部言当是时土鲁畨强残破我嘉峪闗外七卫及城郭诸国地大人众非复陈验封奉使时矣
　　祖法儿
　　汉大夏隋唐吐火罗是也汉张骞至大夏隋大业入贡唐初臣西突厥唐髙宗时献大鸟髙七尺显庆中以其阿缓城为月氏都督府授王阿史那为都督后遣子入侍乾元初与西域九国发兵为天子讨贼肃宗诏朔方行营宋未闻我朝永乐宣徳中王亚里俱遣使朝贡国无城郭俗尚回回教
　　览邦
　　汉踈勒国也耿恭拜井涌泉退匈奴即其处隋大业时入贡唐贞观贡名马仪凤时吐蕃破其国开元册其君安定为疎勒王天寳首领裴国良来朝授折冲都尉宋无闻我朝洪武九年国王锡喇穆尔哈喇章来贡宣徳间毎附邻国贡方物
　　西天馆
　　西天即天竺在葱岭之南去月氏东数千里地方三万余里分中南西东北五印度国国各有王地各数千里东与扶南林邑邻但隔小海耳南际大海西接罽賔波斯北距雪山四周皆山惟南通一谷为国门其中印度则防四印度之中也即汉身毒国世传明帝梦金人遣使之天竺求佛于是佛教始通于中国唐宋以来贡使间有至者国朝永乐六年有榜葛兰国王霭牙思丁遣人朝贡榜葛兰者即西天东印度也九年其使至大仓命行人徃宴劳之十二年王蹇弗丁遣人奉金叶表献麒麟至今贡使久不通其国自苏门答剌海行过翠蓝岛至淅地港更舟行五百里至鎻纳儿港登陆行三十五里至其国地广人稠财物丰衍甲于诸邻国有城郭王及诸国皆囬囬人赋十二刑有笞杖徙流官有印章行移军有粮隂阳医卜百工技艺大类中国厯有十二月无閠风俗朴厚人好耕殖一年二熟
　　西畨馆
