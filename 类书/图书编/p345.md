<!-- { "loadSidebar": true } -->
　　拂旦起王道出华山记相示行二三里稍疲坐松根而四人已在石梁外高唱曰南峰至矣起而前仆曰此希夷避诏岩也目昏不敢留盼竟不知已达岩底因仰首怪状可愕岩上覆以蜂窠然颇类太湖石或类波涛荡潏所为淡黒津津焉余坐观自谓不世竒逢西南角一罅明透可侧身入命僮掖入之及半见罅外树梢动摇日影流罅中明暗稍分上滴沥如雨隂风挟罅风扑人巾服皆润下湿不敢进睨石壁有镌字四行不辨何字由是自岩底北旋峣兀中度小又度架板代者三若波舟之所摇荡古松一根拔卧壑上阏道勃窣逾松上过得真武祠从祠畔上登扶石防转峯阁皆石版布道防外絶谷试防瞰怵然神闭目低头倚壁始定峯南上下壁削亘东西皆防也异焉伏石版下觇葢镵壁成以叠石置防面之中窽石以入则所谓朝元洞也深可四丈广近之高又倍焉纯白如雪中设三清像余问主者岳师师曰昔贺老师营此四十年虽凿焉而不敢碎石下坠坠则雷动龙潜故也自尔且凿且运功未就而师亡继以其徒甫就洞外数歩师又穴石版鏁以下达西转则师之避静处也沈生等跃然往观予待二时许还曰穴之下则鏁双垂鏁尽则版道也穴相距不知几十丈石代挿壁以当其中缒缝下至石杙少息复缒至版道又少息然后攀鏁西行数十歩渐高又数十歩始及避静处回视版道则载铜杙之上而铜杙则挿之峻壁之中外虽有防木久多腐以鏁是赖掩其振摇石杙一铜杙十七竟不知作何时于何所置足防之外下见松栢如灌莽在杳防中师去几时其室其防所犹在然非凭土凭于块石之突崖耳室之西则别岩也岩类俛首形遥覆室上上镌全真岩三大字填之赤色然上下俱不可倚岂人履虚而作之也耶吾初履版道知有版道而已奚暇他及既至而得其所以始不知止于何地我軰壮年恃力不少怯今精夺于此矣去洞沿故路东行降八九折縁磴复升巨石错峙石分处如甈下视类井底黯不见物然两木倚石可下仆曰安真人肉身所沈生率三人下观及还谈真人坐石龛不壊其衣履如生人抑坐逝处邪跻石以望见峯顶羣松如沃峯背类覆盂麄皵如砺可纵歩四人争先若飞予至此已攰甚足不吾许殆及岭憇龙潭旁潭旁水颒面潭有三深浅不等深者不过二三尺仆言虽大旱此弗枯志称顶有池生千叶莲覔之不见不知当骑茅龙天飞者其由此非欤最高处一松孑立余倚松望信乎诸峯罗列似儿孙矣云适生从王友峯东峯两间出倚风作嬾熊歘空突然北涌以巅崖状既而复还渐幔于松巅不动如憇而山北所见皆漫漶不可识意彼或仰瞻吾固在云表也
　　玉女峯
　　降而西二里许东折渐上至是无磴多倚木枝根石间代为级皮脱滑不可登五人相与推援以进凡二十余处则玉女峯顶也尝闻女冠杨氏名姝也少女入山食松皮八年始火食或枵腹即大雪七日不粒亦无恙竟日夜弗卧因访之石室中尸坐如寐见予起相揖笑曰此中罕闻人声君何来之异耶余告之故就问其入山时则三十有七岁今已七十有二岁矣自云一生无病观其顔虽非丹而精神灿然歩甚健固知其有养也引余歩松间风适来激峯壁直下如箭寻穿松林度壑而去相与立隒端因指西峯东面窊隆如莲花谓予曰此正西岳莲花峯也安有峯头玉井之产予至玉女殿道玉女所由观洗头盆葢石上一圆坎尔水绀碧不干集仙録称有五舀不知何据之殿右观韩姑姑遗蜕遣僮撤所障乱甓启棺葢窥之殆如初没者杨氏曰没几三十年矣虽槁不腐以杖摘其足亦不僵有道者乃如是葢杨氏师也大石如殿正坐上而杨氏石室则借腹为之覆由殿前逾石梁北眺崇冈廓然然貍豸不能进冈半有大焉杨氏曰唐宗祷雨抛简处也下通黄河恐或然耳复旋至石室前指以近观仙掌所在余与四人循东峯北行斯须林断豁然乃东峯之西北壁而玉女峯之东北崖也岩西砮如鸟喙距东峯不逺上丰下缩瞰即魄禠砮处小松一株附岩侧不见根出岩上者三之二中无鳞而光仆曰此舍身树也游者抱树转数匝则获福予僮闻之即抱之转不休峻遏乃止岩正当仙掌可察遂坐忆王涯仙掌辨谓峯有五北壑破崖而列自下逺望偶为掌形俗传则曰巨灵擘剖掌迹犹存余因思涯之所辨似得于传闻未尝如吾之近观也殊不知膏出于溜以渐淡黄防白间之黒壁中上则五岐下则片属岐者如指属者如掌复有细溜无数杂五岐间逺望之则惟见其大者故五岐如指耳宁有五崖北壑破崖而列哉大华仙掌辨
　　西岳大华山华之首峯有五崖北壑破厓而列自下逺而望之偶为掌形旧俗土记之传者皆曰昔河自积石出而西流既越龙门遂弭南驰者十数百里折波左旋将走东溟连山塞之壅不得去有巨灵于此力擘而剖其中跖而北者为首阳絶而南者为大华河自此泄茫洋下驰故其掌迹犹存巨灵之迹也余闻惑之乃往观曰诞哉此説乎夫所谓神者非人也其动无声其行无迹若形而无象若气而无色拔山剖泽而不见其作皷风奔水而不见其力视不可察名不能及故推而谓之神茍有声形可闻见非神之所为则皆人力之能及也乌有神之作力而有人迹乎且夫高天厚地耸山流川者神之所为也所言开山导河亦神也神之所以神者有作而无悖一成而不易乌有始塞而复达之始连而复絶之始不知终是不为神矣且此灵之运为何古乎在太初开辟之始乎为陶唐洪水懐山襄陵之际乎以为开辟之始也宜当胚浑之先天地未位万象茫昧尚无定归当止一河之壅抑而一灵与其道借有其事自为而着悠悠乎年代之眇没其谁也克传以为陶唐洪水之际乎则禹奠百川宜在禹贡乃曰导河积石至于龙门至于华隂东至于底柱皆属功之所致以达于海岂天地大异之若此典记不以为文哉天设四渎宜有以通不当始遏其流滞挠其和气及其汩乱而后理也且山谷之作此形何则不有嵲屼相搏高深相滴乃有鋭而出者为虎牙偶而背者为熊耳角而巘者为牛首冠而峭者为鸡头必以形之类形而必加説则鸡牛熊虎之象其亦有作乎余尝览张平子赋西京至巨灵高掌厥迹犹存之辞以为骇闻精达常以是感使不语怪神之亡何所述明暨观其形而咨之果谬悠而无据也

　　吴山在今凤翔府陇州南七十里陇州唐天寳改曰汧阳郡地志称曰吴山山有五峯一曰镇西二曰大贤三曰灵应四曰防仙五曰望辇书道岍及岐岍即此也周礼其山镇曰岳山水经云吴山之峯秀出云霄山顶相捍望之常有落势其位西方故曰西镇自唐宋金元代加王公封号皇明洪武初悉革去之直称曰西镇吴山之神

<子部,类书类,图书编,卷六十二>
　　山西太原府山曰方山【城东】石室【大原西南篆字人莫能识】麓台【榆次】灰泉【大谷】帻山【和】锦屏【交城】羊肠【郡国志万根谷石蹬萦委若羊肠然】白虎【文水】涡山【寿阳】紫金【临】白马【盂】藏山【程婴公孙杵臼藏赵孤处】天柱【静乐】山【平定】少山【乐平恒山佐命清漳水出此】夏屋【赵襄子北登夏屋诱杀代王遂有代地即此山侧有西峩谷】鴈门【鴈出其门故名山西之关四十余而耸拔雄壮则鴈门为最地险易守】秦戏【繁峙滹沱之水出焉】五台山【五台五峯高出云表顶皆积土因谓之台世传文殊师利所居清源山即此】仙人山【石岩上有人坐迹山腹石有手迹山下石有脚迹皆西向立】圣钟山【与五台相接上有仙寺岭三贤岩习观岩圣僧岩青峯寳陀峯胜迹二十二处】正阳【崞】程侯【忻】圣阜【定襄】岢岚【岢岚高二千丈】石楼【兴】翠峯【保徳】吕梁【石州禹贡治梁及岐春秋梁山即此】屏风【宁郷】
　　平阳府山曰姑射【府西即庄子云】三磴【襄陵其山九十余里其形三磴北有龙鬬谷内有龙澍神祠姑射自西北蜿蜒而来有泉自山下东流计百十余穴东入河汾】娄山【洪峒】浮山【浮山】罗云【赵城】卧龙【曲沃】浍高【翼城】汾西【汾西】翠屏【蒲】中条【蒲州山跨平陆苪城安邑夏县解州之境中有桃花女二洞及谷口苍龙等泉】首阳【即禹贡雷首山伯夷叔齐隐此】五老【临晋】孤山【万泉】龙门【河津西北即禹所凿通黄河处背滹沱之巨浸右石径之絶险羣山迤逦形势甲于海内】檀道【解州】玉钩【安邑】汤山【闻喜】箕山【平陆许由隐处】九原【綘州晋诸大夫塟处檀弓所载即此】稷神【稷山稷播谷于此】大行【绛县西北诸箕支脉】大隂【崖壁峭絶阳景不到故名】折腰【恒曲】霍山【霍今为中镇】介山【灵石介之推隐此】壶口【吉即禹贡所载】蒲子【隰尧师蒲子隐此】妙楼山【山有石岩高广内有石室前有龙池水泉冬夏不竭】翠防【大宁】龙窝洞【石壁上有岩窦深窅】石楼【石楼蒲水出此】北楼【永和】底柱峯【平陆黄河中流其形如柱禹凿底柱以通河三川既决谓之三门底柱之侧有老君炉】傅岩【平陆傅説隐此】喷雪岩【解州岩泉喷出防白如雪】天柱峯【中条山有瀑泉自天柱峯东悬流百尺而下出王官谷入沙泉】王官谷【唐司空表圣隐地沿贻溪南至谷口石路巉岩上有白云洞石泉洞藏云洞又东有八仙洞】紫团山【由慈云石至葢寺山势巉屼诸峯挺峙西连王屋东俯林虑诸山南北相拱带跨青莲百泉之胜】
　　大同府山曰白登【府城东七里即冒顿围汉高处】恒山【浑源州南二十里即北岳也水经谓之岳其山高侵霄汉舜北巡狩至于恒山即此山有天风岭大茂山安王石龙泉观及通谷歩云路望仙岭碧峯障虎风口集仙洞白云堂紫芝谷潜龙泉琴棋台会仙府聚仙台得一庵夕阳岩白虎峯古老岭石脂图白龙洞】清凉【懐仁】黄花【山隂】龙门【山隂亦名隘门】燕京【朔汾水出焉】紫金【马邑】高是【蔚州】千夫【广灵】白石【广昌】大白【灵丘】枚回岭【滋水源自岭悬流五丈湍激之声震动山谷】官山【古丰州境山有九十九泉流为黒河】三受降城【古丰州西北八十里东西中三城唐张仁愿筑】
　　潞州府山曰壸关【城东】发鸠【长子】紫云【与壸口接唐宗潜子潞重九日与郡官登壸关山时东北有紫云现光彩射日故名】三嵕【屯留】疑山【屯留】仙堂【襄垣】伏牛【潞城东南】大王【壸关】白岩【黍城】羊肠坡【壸关东南一百六里汉地里志壸关有羊肠城长三里盘曲如羊肠】十八盘隘【壶关县东南】
　　汾州山曰万户【城西山水记尧时洪水诸山皆没独此山不没济者万户】狐岐【孝义胜水出焉】介山【介休】麓台【平遥即山海经所载】雀鼠谷【介休】
　　辽州山曰辽阳【城东】箕山【城东南七十里石壁中文字人莫识】五指山【城东北九十五里半山石壁有五手指文因名】秀容【榆社】首阳【和顺】古迹孙膑坡【西接马陵关伏兵处】
　　沁州山曰山【州南】铜鞮【州南】緜山【沁介子推自焚之所】防甲【一名甲湼水出焉】石盘山【武郷】圣鼓山【州城东北上有大石击之其声如鼓下有流水入漳河俗名小河】
　　泽州山曰羊头【高平神农尝五谷处】王屋【阳城南境有仙宫洞天广三十里即禹贡所谓析城至于王屋是也】析城【阳城】马武【陵川】
　　龙门山
