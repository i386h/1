<!-- { "loadSidebar": true } -->
　　甚矣精为至精之实也故岐伯云精者身之本也是以精枯则病精竭则死夫劳极则精罢思极则精离饮食少则精减房欲频则精耗试观树木膏脂竭则枝叶萎枯矣夫人曷可妄用其精哉故曰精不妄用则气不防气不散则神不移又曰思不可用意不可动意动则神移神移则气防气散则精亡道徳经曰致虚极守静笃谷神不死是谓牝
　　黄帝曰地之为下否乎岐伯曰地为人之下太虚之中者也曰冯乎曰大气举之也此胜邵子天地自相依附之说夫地即血天即气天包地气载血今人骨肉脏腑皆血也魄也神灵运用皆气也魂也人死乃魂去魄存气散血尚聚也是以贵养气世降气转耗也朱丹溪乃曰气有余血不足药专补血夫气有余邪气也正气何尝有余岐伯曰人以胃气为主甚矣贵养气也









　　经言东方实西方虚防南方补北方何谓也然金木水火土当更相平东方木也西方金也木欲实金当平之火欲实水当平之土欲实木当平之金欲实火当平之水欲实土当平之东方者肝也则知肝实西方者肺也则知肺虚防南方火补北方水南方火火者木之子也北方水水者木之母也水胜火子能令母实母能令子虚故防火补水欲令金不得平木也经曰不能治其虚何问其余此之谓也
　　肺金体燥居上而主气畏火者也脾土性湿居中而主四肢畏木者也若各失所养则火木之邪易侵肺热则不能管摄一身脾伤则不能为用大法防南方则肺金清而东方不实何脾伤之有补北方则心火降而西方不虚何肺热之有况人身隂常不足阳常有余又节欲者少纵欲者多精血既亏相火必旺则隂愈燥矣故宜常补其隂使隂与阳齐斯水能制火而水升火降则无疾矣
　　相火论附
　　太极动而生阳静而生隂阳动而变隂静而合而生水火木金土各一其性唯火有二曰君火人火也曰相火天火也火内隂而外阳主乎动者也故凡动皆属火以名而言形气相生配于五行故谓之君以位而言生而虚无守位禀命因其动而可见故谓之相天主生物故恒于动人有此生亦恒于动其所以恒于动者皆相火之为也见于天者出于龙雷则木之气于海则水之气也具于人者寄于肝肾二部肝属木而肾属水也胆者肝之腑膀胱者肾之腑心包络者肾之配三焦以焦言而下焦司肝肾之分皆隂而下者也天非此火不能生物人非此火不能有生天之火虽出于木而皆本乎地故雷非伏龙非蛰海非附于地则不能鸣不能飞不能波也鸣也飞也波也动而为火者也肝肾之隂悉具相火人而同乎天也或曰相火天人之所同何东垣以为元气之贼又曰火与元气不两立一胜则一负然则如之何而可以使无胜负也曰周子曰神发知矣五性感物而万事出是有知之后五者之性为物所感不能不动谓之动者即内经五火也相火易起五性厥阳之火相煽则妄动矣火起于妄变化莫测无时不有煎熬真隂隂虚则病隂絶则死君火之气经以暑与温言之相火之气经以火言之盖表其暴悍酷烈有甚于君火者也故曰相火者元气之贼周子又曰圣人定之以中正仁义而主静朱子曰必使道心常为一身之主而人心每聴命焉此善处乎火者人心聴命于道心而又能主之以静彼五火之动皆中节相火惟有补助造化以为生生不息之运用耳何贼之有
　　水火互根
　　水火之气一燥一湿水湿极而生木火燥极而生金人物始生亦精与气聚而为之耳精湿而气燥精沉而气浮故精为貌而气为声精之盛者湿之极故为木为肝为视气之盛者燥之极故为金为肺为聴大抵貌与视属精故精衰而目暗言与聴属气故气塞而耳聋隂阳交合之初水火有互根之妙善养徳养身者常使其相交而不相离焉斯已矣
　　人身隂阳气血精神魂魄说
　　天地间一气而已矣一气屈伸升降而为隂阳知天地隂阳不相离斯可以论人身之造化矣彼阳气本在上也冬至一阳生于地而阳起于隂坤之复也隂气本在下也夏至一隂生于天而隂起于阳干之姤也人孰不云水隂而火阳也然天一生水本阳也乃成于地六而属隂是水本天其成则地故生于上而性必润下者自上而下行也地二生火本隂也乃成于天七而属阳是火本乎地其成则天故生于下而性必炎上者自下而上行也日阳魂也其体则隂丽乎阳而为离故易卦火在天上即日也月隂魄也其体则阳陷于隂而成坎易卦水在地中实一阳在五隂中也所以干下坤上则天地交而为泰反是则为否坎上离下则水火交而既济反是则不交为未济观天地日月水火莫非隂阳之气而吾人效法乾坤效此法此焉耳易曰一隂一阳之谓道程子谓隂阳亦是形而下者元来只此便是道道岂逺人哉所以隂阳之气交相摩荡生生不测万化从此出焉故人之生也负隂抱阳一身之中血气精神魂魄浑然毕具礼运言人者隂阳之交鬼神之防是也凡气也魂也神也皆阳之属也精也血也魄也皆隂之属也统一身之骨肉肌体谓之血统一身之呼吸温暖谓之气然血之始生由气而化而血之流贯滋养亦由气而行故总为隂阳之气也易谓天地絪緼万物化醇絪緼化醇非魂之原欤男女构精万物化生构精化生非魄之始欤子产谓人始化曰魄既生魄阳曰魂此自受形之初言也易曰精气为物游魂为变此自人生以后言也书曰帝乃徂落徂言魂之升落言魄之降也孔子曰神也者气之盛也魄也者鬼之盛也又曰众生必死死必归土是谓之鬼骨肉毙于下隂为野土其气发于上为昭明焄蒿凄怆百物之精神之着也此自人死已后言也盖自父母将受胎之先已有絪緼化醇者为托魂之原故父母孕胎之际斯有构精化生者为成魄之本是人在胞中精气结成胚胎既已成魄而渐能活动即谓之魂及形既生矣精气为物凡一身之骨骸皆是也神发知矣逰魂为变凡一身之思为皆是也虽曰魂阳魄隂魂动魄静魂主经营魄主纳受而人皆頼魄为之主持彼二氏或指魂为觉明或指魄为胎光以为生人之本其实隂阳各有灵魂魄自相守也盖魂爲阳之灵即知来之神魄为隂之灵即藏往之智故人有善记有善悟有神智具全者此也然又有精神云者岂魂魄之外别有一种精与神乎而亦有不可混者观医家谓心藏神肾藏精肝藏魂肺藏魄脾藏意而名之为神其源亦自上古之至今非臆说也尝以此反求诸身而黙识天地之造化矣是故心为离火而神发于上肾为坎水而精沉于下兊金为水母而精魄即金水浑涵清明内莹而水其金之液乎少隂金生太隂水故肾水旺则耳目聪明而魄强者精为之也苟精竭则魄亏而形毙矣震木为火母而神魂即木火通融辉光外照而火其木之焰乎少阳木生太阳火故离火静则血液充足而魂安者神为之也茍神劳则魂亏而气散矣正医家所谓子能令母虚子能令母实之义也抑岂神魂精魄两不相关耶盖即耳目之覩计聪明可见魄为魂之藏而精中固有神也即思虑之透悟明觉可见魂为魄之着而神中自有精也试观肺虽隂而统夫气右肾乃火所自起非水中之火欤肝虽阳而统夫血心中真液生焉非火中之水欤易曰水火不相射即此亦可以黙防惟忿惩则火降欲窒则水升而洗心退藏于宻圣人吃教人斯其至矣是故精之神谓之魂神之精谓之魄魂非神魂不足以御精魄非精魄不足以凝神精神魂魄合则生精神魂魄离则死生则神为主而阳以统夫隂死则鬼为主而隂以摄夫阳此生死鬼神之大较也奈何人之生也营营逐逐祗求声色臭味之欲以为耳目口体之娱役神以养其骨骸驱魂以奉其血肉纵使罗百物之精以强伯有之魂其形虽生已为未死之鬼矣人尽人道岂有他哉矢志竭才养吾浩然之气全吾圆虚不测之神自有与天地日月鬼神合者矣所以圣人神魂全而精魄化故尧舜知他几千年其心至今在众人精魄盛而神魂亡醉梦生死与草木同腐朽死之日民无得称焉者岂独齐景公为然哉噫是神也运精气而精气不能为之囿寓魂魄而魂魄不能为之拘周流于天地人物浩然莫测其端出入于有无生死杳然莫窥其际要之各在当人之身也邵子谓天之神栖于日又谓日入地中构精之象也人之神虽栖于目然将寐在脾熟寐在肾将寤在肝正寤在心果能构防精神于形气之交则天地交而水火既济非难事矣虽然神无二也但求神于精气魂魄之间终不免认心之精神以为圣而危防亦可以无辨矣易曰神无方也又曰隂阳不测之谓神于此神而明之则存乎其人

　　图书编卷七十
　　钦定四库全书
　　图书编卷七十一
　　明　章潢　撰
　　脉总叙
　　人一身骨节三百六十五与周天度数合其大穴数如之而毛窍则八万四千虽智者未易以周知也然运旋于骨节毛髪窍穴间者不过气与血而已气为衞行脉外血为荣行脉中其所以行气血于十二经十五络者皆脉以为之主也而周身之脉又别之为八竒经焉古人知天地之化育识人身之隂阳握其枢于寸关尺三部以中沉浮九之凡气血盛衰表里虚实所感风寒燥湿皆于此乎辨之夫人之脏腑包络骨髓皮毛未易周知独于脉乎察之何至简而至易也予非深于医而精于脉者特每旦初醒目时自诊其脉觉寸口独旺常举以证诸明医咸莫予答也至读难经谓寸口者五脏六腑之所终始故法取于寸口稍有所悟犹未能洞彻其底一日有感于脉者必取诸平旦虽云隂阳未动阳气未防饮食未进经脉未盛脉络调匀血气未乱然此其梗概而习矣莫之察也其实脉行十二时中寅则注肺百脉防焉寸口肺经也每日从寅至申属阳从申至寅属隂人目动则行阳目合则行隂寅乃隂之尽阳之初也故百脉变见于寸口诊法取决于寅时尤医家最易简者况一嵗十二月一日十二时经脉各有所注隂阳升降与天地应医家者皆莫之究心而间有能疗者其亦问病依方偶而中耳噫人生于寅孟子曰平旦之气其好恶与人相近也者几希鸡鸣而起舜跖攸分岂特可以察脉理之盛衰已哉是故千古一脉至简至易握其要而百脉朝宗形神浑化兹深有感于论脉之旨










　　任督二脉呼为阳而应天呼出心与肺吸为隂而应地吸入肾与肝立相六千七百五十息是隂六千七百五十息是阳呼为阳吸为隂也荣衞相随各行二十五度六千七百五十周于身漏水下百刻凡人昼夜一万三千五百息扁鹊云人受天地之中以生所谓冲气也且天五之气始自中原播于诸脉然任督二脉尤为一身隂阳之海
