<!-- { "loadSidebar": true } -->
　　肺脏最居先大肠通道宣兊为八卦地金属五行牵皮与毛相应魂与魄共连鼻闻香气辨壅塞气相煎语过多成疮浮酒灌穿猪脂凝者吉枯骨命难全本积息贲患乗春右脇边顺时浮濇短反即大洪实梦兵戈竞虚行渉水田三斤三两重六叶散分悬肺脏图说
　　肺金宫也为脏之华盖居上对胃六叶丈夫八十肺气衰魄渐散也肺脉出于少商开窍于鼻左孔为庚右孔为辛肺者脏之长气之本也是以诸气属焉久卧则伤气涕者肺之液肾邪入肺则作涕肺在形为皮毛故肺合于脾其荣毛也肺之合也皮缓而毛落者肺气先死也肺合于大肠大肠为肺之府上主鼻鼻为肺之官故人肺伤风则鼻塞人之容色枯者肺干也人之鼻痒者肺有虫也人之多怖者肺魄离于外也人之体黧者肺气症也人之多声者肺之盛也人之不耐寒者肺衰也人之好食辛味者肺气不足也人之肠鸣者肺壅也人之顔色鲜白者肺无病也肺病食酸以収之辛以补之苦以防之禁勿寒肺恶寒也
　　相肺病法
　　肺病热则右颧赤肺病者色白而毛聚喘咳逆气胸背四肢烦痛或梦美女相依肺虚则少气不能报息鼻燥喉干肺风则多汗畏风时欲咳如气尽日则止暮则甚诊在眉上其色白肺主秋手太隂阳明主治其日庚辛
　　又肺病证
　　脐右有动气按之若痛苦咳热也
　　吐纳法
　　肺病用呬呬为防吸为补先调气令和以鼻防长引气然后呬之令自耳不闻呬声闻则防之大过也大呬三十六遍细咽十二遍能去肺家劳热凡一切逆气咳皮肤疮疡四肢烦疼鼻塞胸背痛皆宜数呬之疾愈则止过度则损矣大凡呬嘘呵吹呼俱宜向西北徐向东南三吸生气以补之
　　导引法
　　可正坐以两手据地缩身曲脊向上三举能去肺家风热积劳亦可反拳捶脊上左右各三五度去胸臆间风毒闭气为之良久瞑目咽液三叩齿而止肺部食忌
　　七月勿食茱茰成血痢八月九月勿食姜并诸物肝心肺肺病宜食黍禁苦味
　　养肺法言
　　肺最在诸脏之上而诸脏之气咸由之以吐纳也惟气得所养则鼻息调匀肺尝滋润故魄与之俱凝而睟然见于面盎于背皆于肺气验之也是故善养肺脏者莫要于养气
　　治肺要法
　　凡肺之得病必先观心脾二脏之虚实盖心火尅肺脾土生金子母鬼贼之义也诊其脉心脾既和然后察肺家之虚实以调治焉

　　脾脏歌
　　脾脏象中坤安和对胃门旺时随四季自与土为根磨谷能消食荣身命本温应唇通口气连肉润肌臀形扁才三五膏凝散半斤顺时脉缓慢失则气连吞实梦歌懽乐虚争饮食分湿多成五泄肠走若雷奔痞气冬为积皮黄四体昏二斤十四两三斗五升存脾脏图说
　　脾土宫也揜大仓在脐上三寸丈夫七十脾气虚而皮肤枯痩也脾者肉之本意之处也涎者脾之液肾邪入脾则多涎胃与脾合为谷府口为脾之官脾气通则口知五味脾病则口干不能食不知五味脾合于肉则荣肉也脾之合也肌肉消痩而不能肥脾先死也脾之于胃如转磨也化其生而为熟也食不消脾不转也食坚物者脾磨不尽化则为食患故诸脏不调则伤质伤质则损神此伤人之速也故不欲食坚物者养身之妙道也人之欲不食者脾中有不化之食也人多惑者脾脏不安也人之多食脾虚也人之食不下者脾寒也人之无顔色者脾伤也人之好食甘味者脾不足也人之明润鲜白脾无病也肝邪入脾则多歌脾病湿宜食苦以燥之欲缓食甘以缓之甘则补之苦则防之禁燥
　　相脾病法
　　脾热者鼻赤色黄而濡脾病者体上逰风习习遍体闷疼身重善饥肉萎足不能行喜声脚下痛脾虚腹吐胀鸣成溏痢食多不化脾寒之疾多汗恶风身体怠惰四肢无力不用症黄不嗜饮食诊在鼻其色黄旺于季夏足太隂阳明主治其日戊巳
　　又脾病证
　　当脐有动气按之牢苦痛逆气小肠急痛泄不定重胫寒
　　吐纳法
　　脾病用呼法同前数能去脾家一切冷气发热霍乱宿食不化偏顽痹腹内结块疾愈则止
　　导引法
　　可大坐伸一脚屈一脚以两手向后反掣三五度亦可跪坐以两手拒地囘顾用力更视各三五度能去脾脏间风邪喜食为之毕良乆闭目三咽津三叩齿而止
　　脾部食忌
　　六月勿食茱茰令人患赤白痢四季勿食诸物脾肝羊血宜食粳米枣葵禁酸
　　养脾法言
　　脾居五脏之中出纳谷气以输贯四肢百骸者也欲养脾者须节爽口之物慎无邪之思则外不伤乎饮食内不伤乎思虑而脾可永安矣
　　治脾要法
　　凡脾之得病必先察肝心之虚实而调治之其义同前
　　总论五脏时调摄法
　　肝主春足厥隂少阳主治其日甲乙肝苦急急食甘以缓之心主夏手少隂太阳主治其日丙丁心苦缓急食酸以收之脾主长夏足太隂阳明主治其日戊巳脾苦湿急食苦以燥之肺主秋手太隂阳明主治其日庚辛肺苦气上逆急食苦以泄之肾主冬足少隂太阳主治其日壬癸肾苦燥急食辛以润之开腠理致津液通气

　　藏惟有五府独有六者何也然所以府有六者谓三焦也有原气之别焉主持诸气有名而无形其经属手少阳此少府也故言府有六焉
　　经又言府有五藏有六者何也六府者止有五府也然五藏亦有六藏者谓肾有两藏也其左为肾右为命门命门者谓精神之所舍也男子以藏精女子以系胞其气与肾通故言藏有六也
　　论三焦三隧
　　三焦固为六府之一而水谷入胃其糟粕精液实之为三隧也夫宗气者真气也真气受于天与谷并充于身宗气搏而不行积于胸中命曰气海行于上焦出于肺循喉咙以贯心脉而行呼吸焉呼则出吸则入其大数常出三入一营气水谷之精气也出于中焦泌糟粕蒸津液化其精防上注之于脉以应刻数调和于五藏洒陈于六府乃化而为血以荣四末奉生身贵莫贵于此得独行于经隧中常荣无己衞气者水谷之悍气也其气慓疾滑利不能入于脉行于四末循分肉皮肤之间熏于肓膜散于胸腹而不休宗气行于上焦营气出于中焦衞气出于下焦是三隧分于三焦各一其行也
　　论三焦有形
　　苏黄门龙川志云彭山有隠者通古医术与世诸医用法不同人莫之知单骧从之学尽得其术遂以医名于世治平中予与骧遇于广都论古今术同异骧既言其略复叹曰古今论五脏六腑其说有谬者而相承不察今欲以告人人谁信者古说左肾其府膀胱右肾命门其府三焦丈夫以藏精女子以系胞以理主之三焦当如膀胱有形质可见而王叔和言三焦有脏无形不亦大谬乎盖三焦有形如膀胱故可以藏有所系若其无形尚可以藏系哉且其所以谓之三焦者何也三焦分布人体中有上中下之异方人心湛寂欲念不起则精气散在三焦荣华百体及其欲念一起心火炽然翕撮三焦精气入命门之府输防而去故号此府为焦耳世承叔和之谬而不悟可为长太息也予甚异其说后为齐州从事有一举子徐遁者石守道之壻也少尝学医于衞州闻高敏之遗说疗病有精思予为道骧之言遁喜曰齐尝大饥羣防相脔割而食有一人皮肉尽而骨脉全者遁以学医故往视之其五脏见右肾下有脂膜如手大者正与膀胱相对有二白脉自其中出夹脊而上贯脑意此即导引家所谓夹脊双关者而不悟脂膜如手大者之为三焦也单君之言与所见悬合可以正古人之谬矣今医家者流皆执叔和三焦无状空有名以自信不闻有此说故録之
　　按叔和言三焦有名无状容所録则言脂膜如手大与膀胱相对是有形状之可覩矣然黄帝书云上焦如雾中焦如沤下焦如渎又扁鹊曰焦原也为水谷之道路气之所终始也上焦在心下下膈在胃口上中焦在胃中脘不上不下下焦在脐下当膀胱上口是三焦各有在也虽有形状而止以一处言之可乎哉或者如仲景所云下焦不和清溲重下此特下焦之一处乎故并存之以俟知者
　　五脏六腑之位
　　五脏者心肝脾肺肾也六腑者小肠大肠胆胃膀胱三焦也肺最居上为脏之华盖六叶两耳主藏魄心在肺下其体半叶如未开莲花上有七孔三毛主藏神心下为鬲鬲下有胃主藏水谷胃左有肝左三叶右四叶主藏魂胆在肝之短叶间有精汁三合胃右有脾主藏意胃下为腹大肠当脐右十六曲小肠左叠积十六曲主传溲便二肠之下为脐脐下为膀胱主藏溺背脊骨节第七之下有二肾左者为肾主藏志右为命门主藏精故曰脏者藏也腑者聚也五脏六腑之官
　　心者君主之官神明出焉肺者相之官治节出焉肝者将军之官谋虑出焉肾者作强之官技巧出焉脾胃者仓廪之官五味出焉胆者中正之官决断出焉膻中者臣使之官喜乐出焉小肠者受盛之官化物出焉大肠者道之官变化出焉膀胱者州都之官津液藏焉气化则能出矣三焦者决渎之官水道出焉凡此十二官者不得相失也主明则下安以此养生则寿没世不殆以为天下则昌主不明则十二官危使道闭塞而不通以此养生则殆以为天下者其宗大危戒之戒之故曰心者一身之主宰万事之本根也
　　五脏之
　　目者肝之外肝气通于目目和则辨白黑矣鼻者肺之外肺气通于鼻鼻和则知香臭矣舌者心之外心气通于舌舌和则知五味矣口者脾之外脾气通于口口和则知谷味矣耳者肾之外肾气通于耳耳和则知五音矣
　　五脏之窍
　　东方青色入通于肝开窍于目南方赤色入通于心开窍于舌中央黄色入通于脾开窍于口西方白色入通于肺开窍于鼻北方黒色入通于肾开窍于耳及二隂故清阳出上窍乃气道呼吸之间浊隂出下窍乃便溺防之所
　　五脏所入
　　肺主声入心为言入肝为呼入脾为歌入肾为呻吟自入为哭肝主色入肺为白入心为赤入脾为黄入肾为黑自入为青心主臭入肝为燥入肺为腥臭入脾为香臭入肾为腐臭自入为焦臭脾主味入心为苦入肝为酸入肺为辛入肾为咸自入为甘肾主液入心为汗入肝为涙入肺为涕入脾为涎自入为唾五脏所养
　　肺养皮毛心飬血脉脾养肌肉肝养筋膜肾养骨髓五脏化液
　　心为汗肺为涕肝为泪脾为涎肾为唾
　　五脏所恶
　　心恶热肺恶寒肝恶风脾恶湿肾恶燥
　　五精所并
　　气并于心则喜并于肺则悲并于肝则忧并于脾则畏并于肾则恐
　　五劳所伤
　　久视伤血久卧伤气久坐伤肉久立伤骨久行伤筋五脏生成
　　心之合脉也其荣色也其主肾也肺之合皮也其荣毛也其主心也肝之合筋也其荣爪也其主肺也脾之合肉也其荣唇也其主肝也肾之合骨也其荣髪也其主脾也
　　五脏应时
