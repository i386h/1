<!-- { "loadSidebar": true } -->
　　夫江西为卫者三为所者十一而屯军分歳计屯粮八万六千有竒以充卫所之军实当大有禆于国计者乃今一军以上悉仰给于县官军未赡而民告病矣尝求其则因册籍废久转相欺隐漫不可诘曰絶伍湮没也曰猾卒盗沽也曰民田棼错也曰硗瘠鲜获也又其甚者有田卫所势不聮络如南昌错落于东流建德抚州分布于安仁余干地远业旷久无根柢也兼之督率者役什伍于私门收屯租于己槖致使按图索粮仅如捕影或者以军民株连告讦横出辄委之不问焉非计之得也昔唐韩重华为营田使东起振武西逾空州垦田三千八百余里歳收粟二十万石省度支钱二十余万缗彼时沿边之地皆藩镇所专犹行之得利若此况江省列在中土清理见在之田安得倡陈恕不测之言范睢栝牛之说乎是故按开屯之借则欺隐之端可求勘原田之界则侵占之迹可检田有肥瘠则履亩之税不可以不别卒有老弱则番休之制不可以不明严清勾之法则逃亡之数可补申占役之律则私役之可革择贤吏焉假之歳月不事击以需渐理不挠浮议以责成功如是而屯政不修未之有矣江西列郡为州者一为县者七十有二陂塘无虑数万有竒以兴一方之水利宜大有益于民事者乃今修濬方新而旋复壅决所在控告者月无虚牍而民事无补矣推原其故则以沟洫久废互相因循莫为修举曰富强自为葑殖也曰贫瘠苦于资计也曰势分而众心易媮也曰利钜而当事易撼也又其大者则江湍湖滙势易毁囓而平丰等处一决辄数百丈彭蠡四际一涨率为巨浸膏腴污莱人谋无措也且职水利者奉上官之檄至捉里胥以文应致使旱干水溢待命于天或者归诸气数适然委之无可奈何焉非民之利也昔唐韦丹为江西观察筑隄捍江为陂塘五百余所溉田万有二千顷功德被于八州兹江右之地皆当时故址彼既筑以利民若此况于数百载之后求其故智安得借口于杜亚先事之无功而并弃贾让之下防乎是故在高原宜凿池引水以资其利在下湿宜筑隄开港以杀其势门闸不复修举坝堰之防犹可行也民力宜恤三时务农之后亦可劳也专利之禁必严而曲防者有罪议贷之令必申而惰事者无赦择贤吏焉专其委任俾利建百年勿惜一时之费计安万姓勿恤一人之讟如是而水利不与未之见矣湖广图叙
　　湖广古荆州地襄【襄阳】邓【今河南邓州即襄阳北境】抗其头颅蕲【黄州府属州】黄【黄州】引其肘腋江陵【荆州】制其腰腹伸膫向南亦足以雄是诸州矣郧阳之保商陜【陜西交界河南地方】郴【郴州】桂【本州桂阳县】之跨闽【福建】粤【广东】辰【辰州】沅【沉州所属辰州府】之捍蔽云贵大江中贯五溪【在常德辰州地方】外错荆楚扼塞斯其备焉盖二仪效灵山川献秀故王气独钟于潜邸然襟江湖所至民罹水患防盗亦复乘之过此则永州寳庆之间谨备苗夷而矧宗藩棊布嵗赋实繁楚俗慓轻鲜思积聚于是四方流民失业者多赴焉故其民率啙【音子偷隋之意】窳【音愈坏也】而难治割洞诸蛮【施州及永保所属地方是】本以汉法羁縻差易驯扰惟永顺保靖世席富强每争夺获罪辄假战功自赎奸谋偏构骄横滋萌朝议不明猥加征发使远方之民坐困且久而玩敌将贻异日之忧谓宜定令母辄轻发斯则善矣
　　沿革
　　古荆州地汉置荆州步刺史领南郡江夏长沙武陵桂阳零陵等郡国而不常所治东溪荆州初治汉寿夏治江陵唐贞观中令以江南道开元间增置十五道采防处置使而山南东道治襄阳以诸郡之兼分入防中淮南及江南西道后改采访为观察其治仍旧永泰间始置鄂岳观察使于鄂州宋置荆湖西北二路及京西二路安抚司以潭州江陵襄阳守臣兼领又于襄阳衡州潭州各置提防刑狱司元置湖广等处行中书省及江南湖北道肃政亷访司于武昌又置荆湖北道宣慰司及江南江北道肃政亷访司于江陵置湖南道宣慰司及岭北湖南道肃政亷访司于潭州本朝置湖广等处承宣布政使司而安陆州为睿宗献皇帝藩封于此洪惟我世宗肃皇帝入继大统遂陞为承天府桂兴都焉及置都指挥使司行都指挥使司提刑按察司而三司并治于武昌则行都司分治于郧阳云














<子部,类书类,图书编,卷三十九>
　　湖广等处承宣布政使司治武昌左右布政二左右参政四【抏苗一】左右参议五【大和山一】领府一十有五属州一十三县九十三外直州三属县九里为里三千四百七十六里半户五十三万一千六百八十六口四百三十三万五千五百九十夏秋二税共米麦豆芝麻二百一十六万七千五百九十九石绢二万七千九百七十七疋布七百五十疋钞一百七十五贯湖广都指挥使司【前军都督府】都指挥三内掌印一佥书二领卫二十有六【属所三百三十三宣抚司四安抚司九长官司十九蛮夷官司五】守御千户所二十六宣慰司二【属长官司八】又勋阳行都司领卫七【属所三十】守御千户所八本都司所属马步官军舎余七万一千六百余员名留守司一仪卫司十一
　　提刑按察司按察使一副使十三【常镇通大兵备二抚民一提学一】佥事六　分道七　【武昌一　荆西　上荆南下荆南　湖北　上湖南】
　　【下湖南】钦差廵抚都御史一【驻武昌】提督郧阳都御史一【驻郧阳】平蛮将军总兵一　廵按监察御史一或清军一【俱武昌】　王府八　楚府【高六封武昌防卫一　郡王十三】辽府【高十五封广宁徙荆州二千石　郡王十九】岷府【高十八封岷州改云南徙武冈　千五百石　郡王十四】襄府【仁五封长沙改襄阳防卫一　郡王四】荆府【仁六封建昌改蕲州防卫一　郡王六】吉府【英八封长沙郡光化一】荣府【宪十二封常德　郡王五】景府【新封制俟考】











<子部,类书类,图书编,卷三十九>
　　湖广各府州县烦简
　　武昌府其名鄂渚汉江夏吴武昌【淳烦冲】其属州一县九附郭江夏【六十三里烦冲淳】外武昌【三十九里烦僻刁】嘉鱼【十二里淳简】蒲圻【三十里烦冲】咸宁【十六里烦简】崇阳【十六里僻简】通州【十五里僻刁】兴国州【四十六里刁冗】属大冶【三十九里僻简】通山【六里僻简】其形胜江汉为池吴楚襟其俗啙窳偷生而无积聚尚朴崇鬼力本好文
　　承天府其名古郢中后周石城唐富水【民淳地简饶瘠相半】其属州二县五附郭钟祥【一十一里冲烦】京山【二十一里水陆冲】潜江【二十三里烦】荆门州【六十四里】属当阳【五里僻淳】沔阳州【六十四里冗冲】属景陵【三十六里冲烦】其形胜上接汉江下连湘水舟车往来水陆之冲其俗质直少文古风遗事有白雪阳春之美
　　黄州府其名齐安隋永安【民刁悍徤讼难治】其属州一县七附郭黄岗【八十六里民刁悍甚】外蕲水【七十六里好讼刁烦冲】罗田县【四十九里山多田少民野好讼】麻城【一百三十里务耕读刁烦冲】黄陂【四十七里近河刁冲】蕲州【六十四里民多贫朴】属广济【五十三里淳冲】黄梅【四十二里简僻】其形胜地连云梦城倚大江山川相缪淮楚之交其俗淳质俭约民有鱼稻之利田事不修
　　荆州府其名郢都秦南郡唐江陵宋荆南【四通八达最冲】其属州二县十一附郭江陵【一百二十二里冲淳朴】公安【三十二里】石首【三十一里民淳讼颇烦】监利【三十一里狡顽】松滋【二十一里烦冲刁】枝江【八里刁简】夷陵州【七里顽冲】属长阳【三里僻刁简】宜都【四里半刁简】远安【二里半】归州【六里民顽猾简】属兴山【二里僻简】巴东【九里半顽猾】其形胜距三峡介重湖江汉之间四集之地其俗敬鬼重祠十年一佃质直好学衣冠渊薮
　　襄阳府其名襄阳【近临江汉淳悍相半】其属州一县六附郭襄阳【三十五里烦】外宜城【十七里淳冲】南漳【三十五里刁简】枣阳【四十五里冲淳顽相半】谷城【四十八里冗淳顽半】光化【三十七里淳顽相半】均州【二十九里淳顽相半冗】其形胜跨荆蜀控南北接宛许扼闗洛扑大汉以为池面崇山以为固其俗江汉好游尚文习侈信鬼滛祀好楚歌居室编竹代瓦
　　汉阳府其名汉阳【山川平易多讼】其属县二附郭汉阳【十九里田少潮多冲】汉川【八里田少湖多刁】其形胜江汉朝宗于海前枕蜀江北汉水路通荆雍控引秦梁其俗信巫滛祀力农业渔
　　德安府其名宋安陆汉东其属州一县五附郭安陆【七里淳】外云梦【四里民顽厚简冲】应城【八里简冲】孝感【二十九里刁冲烦】随州【十六里险隘淳简】属应山【十里淳简冲】其形胜控荆衡枕涢水介襄郢田安之间岩石狭隘道路交错秦头楚尾为一都会其俗喜儒尚义土风醇厚
　　郧阳府其名古锡冗隋郧乡【土薄民淳好讼】其属县七附郭郧【四十一里烦冲】外房【三里僻刁】竹山【四十九里僻简】上津【六里僻刁】竹溪【七里峻险淳】郧西【五里山险淳】保康【六里山险淳】其形胜楚蜀咽喉之会其俗劲悍决烈其秦楚之俗
　　岳州府其名巴陵宋岳阳【冗烦】其属州一县七附郭巴陵【五十七里冗烦】外临湘【八里冲刁】华容【二十二里】平江【五十里刁猾烦】沣州【三十二里淳朴险颇烦】属石门【二十五里刁简】慈利【五十八里民淳】安乡【十二里冲烦】其形胜左洞庭右彭蠡倚连冈面长江其俗尚义好文刀耕火种网罟为业
　　长沙府其名星沙熊湘三湘【民多顽狡猾】其属州一县十一附郭长沙【三十五里民顽狡猾烦】善化【二十里地简烦】外湘潭【二十二里狡猾】湘隂【四十六里好讼刁】宁乡【七十二里奢薄刁】浏阳【七十一里悍狡猾烦】醴陵【二十八里简】益阳【三十三里狡刁】湘乡【七十二里好事刁】攸【四十五里尚气刁】安化【十九里淳简】茶陵州【五十里烦】其形胜依负乔岳襟重湖其俗纯朴清慧好文尚义
　　寳庆府其名吴少陵唐少阳其属州一县四附郭邵阳【四十六里民强悍险】外城步【十三里半有瘴】新化【二十六里民刁】武冈州【四十二里有瘴民淳薄苗】属新宁【八里半有瘴简少讼】其形胜九疑三湘上游距洞庭连五岭其俗尚义喜直节俭朴淳
　　衡州府其名湘东衡阳隋衡山其属州一县八附郭衡阳【五十二里尚礼水陆冲烦】外衡山【二十一里顽冲】耒阳【三十八里淳烦】常宁【九里裁】安仁【二十八里冲】酃【十九里淳简冲】桂阳州【六十三里淳简烦】属临武【三十四里山川险要淳有瘴】蓝山【二十八里冲淳简有瘴】其形胜傍湘江背蒸水引交广连嵠峒山水甲天下其俗民丰土闲渔猎为业尚农力桑刀耕火种
　　常德府其名汉武陵义陵常武其属县四附郭武陵【四十五里淳冲烦】外桃源【五十二里险峻淳简】龙阳【二十九里淳简】沅江【五里】其形胜包洞庭控五溪三十六天别为一天其俗渔猎山伐信鬼好巫
