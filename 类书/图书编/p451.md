<!-- { "loadSidebar": true } -->
　　问三省者汉以下之制得失互制之法可行于后世天子不能以一人治天下尚书省奉行之不可无也继世贵养不能劳悉万机中书省造命之不可无也独任易流则门下省审驳之不可无也今日之事可与同之否曰三省之意古与今大畧相同但前代都未尽善中书尚书官尊得门下省相为持衡惟汉武宣以任宦者于袭成帝以更士人于轻晋宋而来以属相臣于合光武事归台阁则继之者于尚书任重魏置秘书令监典尚书奏事则中书宻勿于尚书疏逺东晋南北朝天子以侍中常在左右于权归门下唐武德中门下省署政事堂开元后移政事堂于中书省皆先议同而后行之宋宰相兼统三省以三省为空官元以中书省为都省于和光而无建白吕公着司马光请三省合班奏事分省行事议者谓既同进呈不应自驳已行之命盖无补于事也宋宰相权合三省所籍后省给舎尚存防复之意元豊制则以给舎为宰相属官由是风采蔑闻矣我朝太祖深识此意重六科封驳与天子抗议而特卑其衘超越前古之见其一洗诸者乎
　　入阁
　　考之汉朝凢为贤相俱由郡守考之宋制凡为宰相须歴州郡盖取其知闾阎之困苦与人情之练逹也我朝若薛瑄入阁则由御史李贤入阁则由主事皆为一时名臣大学士杨一清亦由巡抚而转吏部选入阁矣是诚立贤无方善能变通者也乞议为定制永世遵行可焉
　　师保
　　问师保加官自三代而上且然盖古之道乎由今以观若缀旒然徒以为华也则奈何曰世之议者谓三公三少之不当立则哂然以为不考古甚矣古三代之英三公论道三孤贰公化盖天子不可无师故歴代因之似矣而孰知其为责也格人主之非必司万化之原无案牍以为托者乎是以周官不列衘司冦询万民位槐棘司士掌治朝仪位太仆掌复逆不过备顾问习闻国议论道不论政与后世师傅保异耳夫尊之以道则不常授之以事今大臣总有朝廷机务复以师礼致隆如其实师之则宷寮稽覈之典或疏如系之以空名则其建是官亦徒也太祖的知此意未尝有师保加秩太宗深识太祖之心至洪熈朝始加张辅为太师杨士竒为少保进少傅杨荣为太子少傅进少保后三杨皆进少师又夏元吉蹇义黄福亦加师保景泰间以易储事文武大臣各进师保之衘天顺初悉革罢天顺五年曹钦及李贤几被害独加太子少保成化初复加少保吏部尚书王翺加太子太保其后或以考满加或以论功加渐无制矣故以道德为王者师官不必备惟其人乃借为酬恩荣资之赍不惟溷王者不之赏抑所以长臣子自恣之心至于身殁滥为赠典则尤其无谓者矣内阁
　　问本朝内阁票防太祖太宗未有也然继体之君贵养万几之劳似须有代之者而丝纶之寄权局攸归复与相体无异则太祖禁立相之严恐于此焉阂矣设加情于内阁之臣则欲通闾阖者乃衅端焉奄监是重有不宜可乎敢质其所由来与可通于万世盖奚从而便曰永乐初建内阁于东阁门内取翰林解缙等七人在阁办事止以备顾问官衘学士而已终永乐之世杨士竒杨荣官止五品是时尚沿太祖之意欲卑其衘以杀其势至仁宗朝其意渐失一在阁资深又东宫谊厚势难久滞乃陞杨士竒为礼部侍郎寻加少保转少傅兼华盖殿大学士杨荣为太常乡进太子少傅兼谨身殿大学士杨溥为太常卿兼翰林学士此三杨特恩破格之始也后杨荣陞尚书授以工部盖不欲以兼官压六卿之上杨溥丁忧起复不入阁宣德间因九年考满陞礼部尚书至英宗时复命入阁故宣德以前内阁与外九卿为平交执礼持法不相顾忌宣德以后三杨眷重渐柄朝政英宗以九岁登极事凡启太后太后避专令内阁议行此内阁票防之所由始也然三杨权在不妄用及杨荣卒于正统五年杨士竒卒于正统九年杨溥卒于正统十一年则渐改于其旧及景泰易储之后虽天子亦借内阁以为已用但其官品如萧镃江渊许彬王一宁商辂等皆不脱学士之衘天顺初李贤始以兵部侍郎陞吏部尚书兼翰林学士入阁薛瑄由大理卿陞礼部侍郎兼翰林学士入阁成化治多由侍郎陞尚书入阁若先陞尚书则无入阁之命至正德初刘瑾乱政其党焦芳直以吏部尚书入阁盖以外寮之首而入主中秘之权然亦隂执其柄至张孚敬则直以相体自尊危坐诸卿之上而名委之张虽好髙不惧絶利一源乃其具美以后则广容奔竞钤揽百司典内则祸福响应渔外则餽将鳞集有不可胜言者矣
　　天官冡宰
　　问周礼天官卿总五官庶职如钱谷供御悉属其掌理不几于屑非易简之道乎然今日之事何以不然曰周冡宰之职只稽覈百官而出之法敷布于正月之吉废置于岁终之防只大计于三年之诛赏岂屑屑八法八则八柄八綂九式九职九贡九两之亲理耶彼其所有事在建牧立监设参傅伍之类定其铨注以考课要其功罪其赞治听朝及戒祀赞至不过具百官之长非其所专业也今之职掌大畧相似惟计覈疏宻为不同及内政不相关逈异耳
　　铨司
　　问铨司缺少每病壅滞奈何曰覈今仕板京堂官约一百二十余京司官约五百方靣官约四百进士候选者三年约三百进士为州县正府佐及举人官可陞京司约二百三年之间以进士候选者进士为州县府佐者举人官可陞京司者共计五百以陞京司五百之缺京司之五百以陞方靣之四百及羡余以补京堂方靣之四百合京司羡余共以京堂綂共约一千五百员三年之内续益进士三百举人约陞京司者少许岁准其益数计合消一百余员以一千五百人岁得废黜亾故百余消息之数亦自然之势也而铨司复虑才涌而官无以居之乃不为久任长便之法或数转以申私或巧排以腾缺或添注増设以疏通而士无固志虽欲痛裁奔竞其庸得乎哉台省
　　今之官不久任国初台省不甚通如御史陞按察佥副或径陞使使久则入为左右副都则左右副佥则左右佥如知府久则陞左右布政使或参左右使久则入为部侍郎尚书等如此则法吏敢持绳紏之权民吏无不更事之嫌今台省既大相通融而任又弗久也盖官非良久必败故今之官利数迁往往夤縁求速故私奸易规避大事又徃来途路迎送麋费甚者一官至民不知姓名去矣犹过客也今又为小转法如知府转按察副使按察佥事转防议等或年资未应转又为更调法如此府调彼府此县调彼县此臬调彼臬此省调彼省等甚者廵抚都御史亦调法愈巧而官愈废故曰今
　　翰林
　　问吴元年置翰林院开礼乐二局洪武初局废已而设学士承防侍讲侍读直等学士及典簿待制修撰应奉编修典籍检阅官洪武十四革承防直学士待制应奉检阅典簿又设孔目五经博士侍书待诏检讨至十八年定学士侍读侍讲学士为正官孔目为首领官经博士典籍侍书待诏为属官编修修撰检讨为史官又有秘书监文馆起居注亦皆革先是十五年仿宋制设华盖武英文华殿文渊殿东阁大学士后先创革必有说乎曰髙皇帝初定东南首召陶安为学士制度仪章悉安所议是时宋升詹同宋濓魏观刘三吾葛钧皆有借焉洪武初典礼肇修局且废制诰记史艺翰有国之首翰乃立诸员而总以学士为提纲学士文学之成者以之侍其读侍其讲以亲其所御其考经执籍执书应诏更以供其所役编焉撰焉检覈焉以记其所行此建置之周也中间谓其繁而革之亦各有指殿阁之沿于古即承防学士直学士之职也制应奉即知制诰之事也检阅即检讨之官也秘书监即典籍之司也起居注即史官之业也文馆即五经博士之属也盖废置有因典司无缺而设立甚明其后不就列陈力典宻非奉直原司制诰非承防旧意修书非史官故业撰著非学士本色或非昔之旧矣
　　官僚
　　问愿闻官僚建置曰国朝东宫官属洪武二十五年以詹事院为府左右春坊司经局悉属焉二十九年増设清纪郎司谏通事舎人大要以辅导侍从为职盖预养皇德雅意坟史辑頥性情前代设五率十府掌兵仗羽卫洪武初沿古亦设左右率府寻罢夫东宫不在防御卫则废置之由其轻重太祖已深识之洪武初置谕德赞善洗马庶子等官皆以勲旧大臣兼之亦沿亲翊三府之义皆非设官之正耳夫詹省也给也视主而给之视属而省之总其属以事主主德未修吾辅掖之无功也主学未明吾开导之弗至也是故羣而正焉少而习焉不见异物而迁焉此皇之所以恒为皇三代有道之长也国初立大本堂合亲王居之是时制未全备永乐间定文华殿讲义师少詹事鸿胪给事众官讲毕齐出及有召问众官亦必齐入苦独进独留许给事鸿胪司直清纪紏劾天顺间革选秀才以充伴读皆所以慎清接与不令见闻之杂也
　　司直清纪
　　詹事府侍从兼辅东宫旧设司直清纪职掌紏弹【今官且不设矣况绳愆紏缪哉】
　　总督
