<!-- { "loadSidebar": true } -->
　　六气分上下左右而行天令十二支分布于时日而司地化上下相召而寒暑燥湿风火在四时之气不同者葢相临不一而使然也六气司于十二支者有正对之化也然厥阴所以司巳亥者何也谓厥阴木也木生于亥故正化于亥对化于巳也虽有夘为正木之分乃阳明金对化也所以从生而顺于巳也少阴所以司子午者谓少阴为君火司尊位所以正得南方离位故正化于午对化于子也太阴司于丑未者谓太阴为土土属于中寄居坤位西南居未分也故正化于未对化于丑也少阳所以司寅申者谓少阳相火位卑于君火虽有午位君火居之火生于寅故正化于寅而对化于申也阳明所以司夘酉者为阳明为金酉为西方属金故正化于酉而对化于邜也太阳所以司辰戌者谓太阳为水虽有子位以居君火对化辰戌属土水乃伏土中即六戊天门戌是也六己地户辰是也故水须土用孟子曰水由地中行斯可见矣乃正化对化于辰也此硃之説详矣莫不各有因焉此天之阴阳合地之十二支动而不息者但将年律起当年司天数至者为司天相对一气为在泉余气为左右间用在泉缓一气为初之气主六十日余八十七刻半至司天为三之气主上半年自大寒日后通主上半年也至在泉为六气主下半年自大暑日后通主下半年也少阴为首顺行又为大过司天大过不及亦间于数则十干起运图上下相合也故经云嵗半以前天气主之嵗半以后地气主之者此也天之六气客也将此客气布于地之六气步位之则有气化之异矣经自上下位左右有纪为司天曰上位南方则面北立左右乃左东右西也故上下异而左右殊亦微防论曰少阳之右阳明治之绪者乃南面而立以阅气之至也非论上下左右之位而与显明之左右火治之之意同谓面南视之指位而言也
　　天地寒暑燥湿风火化生万物
　　帝曰寒暑燥湿风火在人合之奈何其于万物何以生化岐伯曰东方生风风在木木生酸酸生肝肝生筋筋生心其在天为在人为道在地为化化生五味道生智生神化生气神在天为风在地为木在体为筋在气为柔在脏为肝其性为暄其德为和其用为动其色为苍其化为荣其虫毛其政为散其令宣发其变摧拉其为陨其味为酸其志为怒怒伤肝悲胜怒风伤肝燥胜风酸伤筋辛胜酸南方生热热生火火生苦苦生心心生血血生脾其在天为热在地为火在体为脉在气为息在藏为心其性为暑其德为显其用为躁其色为赤其化为茂其虫羽其政为明其令郁蒸其变炎烁其燔其味为苦其志为喜喜伤心恐胜喜热伤气寒胜热苦伤气咸胜苦中央生湿湿生土土生甘甘生脾脾生肉肉生肺其在天为湿在地为土在体为肉在气为充在藏为脾其性静兼其德为濡其用为化其色为黄其化为盈其虫倮其政为谧其令云其变动注其滛溃其味为甘其志为思思伤脾怒胜思湿伤肉风胜湿甘伤脾酸胜甘西方生燥燥生金金生辛辛生肺肺生皮毛生肾其在天为燥在地为金在体为皮毛在气为成在藏为肺其性为凉其德为清其用为固其色为白其化为敛其虫介其政为劲其令雾露其变肃杀其苍落其味为辛其志为忧忧伤肺喜胜忧热伤皮毛寒胜热辛伤皮毛苦胜辛北方生寒寒生水水生咸咸生肾肾生骨髓生肝其在天为寒在地为水在体为骨在气为坚在藏为肾其性为凛其德为寒其用为阙其色为黒其化为肃其虫鳞其政为静其令霜雪其变凝冽其氷雹其味为咸其志为恐恐伤肾思胜恐寒伤血燥胜寒咸伤血甘胜咸五味更立各有所先非其位则邪当其位则正帝曰病生之变如何岐伯曰气相得则微不相得则甚帝曰主嵗如何岐伯曰气有余则制已所胜而侮所不胜其不及则已所不胜侮而乗之已所胜轻而侮之侮反受邪侮而受邪寡所畏也帝曰善



　　五运有旋转之机六气有早迟之变天以是终始之因于地地以是终始之因于物五运者即五行也六气者五行之变风火暑湿燥寒也故一气王六十日六六三百六十日六甲终以为阴阳寒暑之运而成二嵗冬至后得甲子为早或在十二月节为中或在正月为迟夏至仿此故物之生落迟早感应于此而已
　　临川呉氏曰风木冬春之交北东之维艮震巽也君火春夏之交东南之维震巽也相火正夏之时正南之方一也湿土夏秋之交南西之维坤兑也燥金秋冬之交西北之维兑干也寒水正冬之时正北之方坎也此主气之定布者也地初正气子中而丑中震也地后间气丑中而夘中离也天前间气夘中而巳中兑也天中正气子中而未中干巽也天后间气未中而酉中坎也地前间气酉中而亥中艮也地终正气亥中而子中坤也此客气之加临者也主气土居二火之后客气土行二火之间终艮始艮后天卦位也始震终坤先天卦序也世以嵗气起大寒者似协后天终艮始艮之文然而非也杨子建以嵗气起冬至者防契先天始震终坤之义子午嵗之冬至起燥金而生丑中之寒水丑未嵗之冬至起寒水而生丑中之风木寅申嵗起风木夘酉嵗起君火辰戊嵗起湿土已亥嵗起相火皆肇端于子半六气相生循环不穷岂嵗嵗间断于授承之际哉然则终始乎艮者可以分主气所居之位而非可以论客气所临之序也天地阴阳之运往过来续木火土金水始终终始如循斯环六气相生之序也嵗气起于子中尽于子中故曰冬至子之半天心无改移子午之嵗始冬至燥金三十日然后襌于寒水以至相火日各六十者五而小雪以后其日三十复终于燥金丑未之嵗始冬至寒水三十日然后禅于风木以至燥金日各六十者五而小雪以后其日三十复终于寒水寅申以下皆然如是六十年至千万年气序相生而无间非小寒之末无所于授大寒之初无所于承隔越一气不相接续而截自大寒而为次年初气之首也此造化之妙经秘而未发启子阙而未言近代杨子建昉推而得之
　　医家五运皆起月初天气之先主干知大始也六气皆起于月中地气之后应坤作成物也
　　五运相胜相生
　　五运之説肇于邹衍自汉张苍公孙之徒皆用其説而贾司马迁刘歆辈又从而附益之今考其説有二贾公孙倪寛司马迁则本五行相胜之説刘歆父子则以五行相生为言主相胜者则以前世帝王皆后代胜前代火能灭金即以火胜金金能尅木即以金胜木夫帝王之有天下岂以一人之私求胜于前代耶尧舜禹之相逊葢不得已而处大位汤武之征伐亦不得已而应天顺人初无一毫私意行于其间也今乃推五行之相胜是以末世争夺之事为帝王盛举岂不谬哉故汉儒以周当木德秦人以为水乃用水德以胜之更名河曰德水秦人既自以为水矣汉儒必欲以土胜之至大初遂更用黄德夫秦之虐以干戈鱼肉诸侯并吞海宇秦人推五运相胜葢有以也汉髙之兴虽以征伐然讨定乱亦秦民之汤武也贾司马迁不能推述汉兴拨乱之功反用秦人相胜之説欲以此制礼乐易服色岂理也哉逮向歆又论五行之相生曰帝出乎震故伏羲始受木德木生火故炎帝以炎继之火生土故黄帝以土继之由是相推以至于汉是谓以母子也况既以黄帝为土德矣少昊其子也何得又自为金既以帝喾为木德矣帝尧其子也何得又自为火父子之间五行之迭运乎诚如是则商周数十世一世为一德不几于纷乱之甚耶秦虽不德亦位二世矣今乃以汉德之火上承周德之木置秦于闰位比之共工可乎哉葢二説并行各逞己见主相胜之説则不得不变周之木为火主相生之説则不得不置秦之水为闰厯观诗书述尧舜三王之事亦详矣何尝如阴阳家之説妄相配合其缪戾一至此耶呜呼汉之兴都一也见神母之祥者则以为火德见黄龙之瑞者则以为土德考河决之符者又以为水德是汉儒议论本朝且纷然靡定他又何足凭哉虽然五行之相生相尅亦天地自然之造化也硁硁然拘滞于帝王之代兴者固非也后儒又以此为阴阳家之术并消息盈虚之理莫之察焉通儒固如是哉



　　天符【运气相同曰天符】
　　戌子戊午戊寅年运气皆火丙辰丙戌年运气皆水己丑己未年运气皆土乙夘乙酉年运气皆金丁巳丁亥年运气皆木六十年中有此十二年天符也顺化【天气生运曰顺化】
　　甲子甲午甲寅甲申年火下生土也壬辰壬戌年水下生木也乙丑乙未年土下生金也辛夘辛酉年金下生水也癸巳癸亥年木下生火也六十年中有此十二年顺化也
　　天刑【天气尅运曰天刑】
　　庚子庚午庚寅庚申年火下尅金也戊辰戊戌年水下尅火也辛丑辛未年土下尅水也丁夘丁酉年金下尅木也己巳己亥年木下尅土也六十年中有此十二年天刑也
　　小逆【运生天气曰小逆】
　　壬子壬午壬寅壬申年木上生火也庚辰庚戌年金上生水也癸丑癸未年火上生土也己夘己酉年土上生金也辛巳辛亥年水上生木也子临父位于理未当六十年中有此十二年小逆也
　　不和【运尅天气曰不和】
　　丙子丙午丙寅丙申年水上尅火也甲辰甲戌年土上尅水也辛丑辛未年木上尅土也癸夘癸酉年火上尅金也己巳己亥年金上尅木也六十年中有此十二年不和也
　　嵗防【运临木气之位曰嵗防】
　　子水位也丙子年小运临之午火位也戊午年火运临之夘木位也丁夘年木运临之酉金位也乙酉年金运临之辰戌丑未土位也甲辰甲戌己丑己未年土运临之六十年中有此八年嵗防也
　　太乙天符【天符嵗防相合曰太乙天符】
　　戊午乙酉己未己丑六十年中有此四年太乙天符支德符【运与四孟月同曰支德符】
　　寅属木春孟月也壬寅年木运临之巳属火夏孟月也癸巳年火运临之申属金秋孟月也庚辰年金运临之亥属水冬孟月也辛亥年水运临之六十年中有此四年支德符也
　　干德符【运与交司日相合曰干德符】
　　甲与己合乙与庚合丙与辛合丁与壬合戊与癸合一年遇此二干天地德合亦为平气之嵗也
　　同天符【大过之运加地气曰同天符】
　　庚子庚午年运同司地燥金壬寅壬申年运同司地风木甲辰甲戌年运同司地湿土六十年中有此六年同天符也
　　同嵗防【不及之运加地气曰同嵗防】
　　辛丑辛未年运临司地寒水癸夘癸酉年运临司地君火癸巳癸亥年运临司地相火六十年中有此六同嵗防也
　　五运六气总论
