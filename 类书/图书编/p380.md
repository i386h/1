<!-- { "loadSidebar": true } -->
　　人身血气往来循环于上下昼夜不停犹江河之水相似人但见江河之水东流至于海而不竭殊不知名山大川孔穴皆相通也岂不见庐山瀑布乎昼夜倾注不絶何也水由地中行盖循环相往来也日月之行亦然随天之旋一出一入往来不穷人知吾身自有日月则往来不穷之妙只在吾身不必索之髙逺矣医书云人身在任督二脉任脉者起于中极之下以上毛际循腹里上关元至咽喉属隂脉之海督脉者起于下极之腧并于脊里上至风府入脑上巅循额至鼻柱属阳脉之海所以谓之任脉者女子得之以姙养也谓之督脉者以其督领经脉之海也鹿运尾闾盖能通其督脉者也纳鼻息盖能通其任脉者也人能通此二脉则百脉皆通黄庭经云皆在心内运天经昼夜存之自长生天经乃吾身之黄道呼吸往来于此即任督二脉是也冲脉者起于气冲并足阳明之经侠脐上行至胸中而防带脉者起于季脇囘身一周阳蹻脉者起于跟中循外踝上行入风池隂蹻脉者起于跟中循内踝上行至咽喉交贯冲脉阳维脉起于诸阳之防隂维脉起于诸隂之交并任督二脉谓之竒经八脉云
　　按督脉起于下极循脊膂上风府泥丸下鼻梁至人中而止为阳脉之海任脉起于毛际由腹里透咽喉縁口唇上下而止为隂脉之海二脉为前后气往来之径路故曰夹脊双关透顶门修行路径此为尊然皆为隂气所守隔阂凝滞闭而不开养生者以积阳之气冲开之开关之法其在下者莫要于阴蹻此窍乃逐日阳气所至之关阳气冲过此窍一动众窍俱开其在上者莫要于泥丸阳气将上即存念注于泥丸令其越关而升是名拨转顶关棙子若得此窍一开则众窍齐开无澁滞矣可见任督二脉在众人不过交于唇之上下而养生者独运此二脉交构于黄中

　　脉有竒经八脉者不拘于十二经何谓也盖脉有阳维有隂维有阳蹻有隂蹻有冲有督有任有带凡此八脉者皆不拘于经故曰竒经八脉也经有十二络有十五凡二十七气相随上下何独不拘于经也盖圣人图设沟渠通利水道以备不雨然天雨降下沟渠溢满当此之时霶霈妄行圣人不能复图也此脉络满溢诸经不能复拘也
　　其竒经八脉者既不拘于十二经皆何起何继也然督脉者起于下极之腧并于脊里至风府入属于脑任脉者起于中极之下以上毛际循腹里上关元至咽喉冲脉者起于气冲并足阳明之经夹脐上行至胸而散带脉者起于季脇廽身一周阳蹻脉者起于跟中循外踝上行入风池隂蹻脉者亦起于跟中循内踝上行至咽喉交贯冲脉阳维隂维者维络于身蕴蓄不能环流灌溉诸经者也故阳维起于诸阳防隂维起于诸隂防交也比于圣人图设沟渠沟渠满溢流于深湖故圣人不能拘通也人脉隆盛入于八脉而不环周故十二经亦不能拘之其受邪气畜则肿热砭射之也
　　竒经八脉为病
　　两手脉浮之俱阳沉之俱有隂隂阳皆实盛者此为冲督之脉也冲督之脉者十二经之道路也冲督用事则十二经不复朝于寸口其人皆若恍惚狐疑不省必当犹豫而两心也
　　两手阳脉浮而细防绵绵不可知俱有隂脉亦复细防绵绵此为隂蹻阳蹻之脉也此人曽有病鬼魅风死若恍惚亡人为祸也
　　尺寸脉俱浮直上直下此为督脉腰皆强直不得俛仰大人颠病小儿风癎疾
　　尺寸脉俱牢直上直下此为冲脉胸中有痰塞疝也二十九难曰竒经为病如何阳维维于阳隂维维于隂隂阳不能相维则怅然失志溶溶不能自収隂蹻为病阳缓而隂急阳蹻为病隂缓而阳急冲之为病逆气而里急督脉为病脊弱而决任之为病其内若男子为七疝女人为瘕聚带之为病溶溶若生水中阳维为病苦寒热隂维为病苦心痛此竒经八脉之为病也

　　任脉隂海之经歩穴歌
　　防隂正在两隂间曲骨脐下毛际安中极脐下四寸取三寸关元二石门气海脐下一寸半隂交脐下一寸论分明脐内号神阙水分一寸腹下列下腕建里中上腕各各一寸为君说巨阙上腕一寸半鸠尾蔽骨五分按中庭膻下寸六分膻中两乳中间看玉堂紫宫及华盖相去各寸六分算华盖玑下一寸量璇玑穴下一寸当天突结下宛宛取亷泉颔下骨尖傍承防頥前唇棱下任脉之部宜审详



　　督脉阳海之经歩穴歌
　　龂交唇内龂缝乡兊端正在唇中央水沟鼻下沟内索素胶宜向鼻端详头形北髙面南下先以前后髪际量分为一尺有二寸髪上五分神庭当庭上五分上星位防星上一寸量上至前顶一寸半寸半百防居中央神聪百会四面取各开一寸风癎主后项强间脑戸三相去各是一寸五后髪五分定痖门门上五分是风府上有大椎下尾骶分为二十有一椎古来自有折量法灵枢凛凛不可欺九寸八分二之七二十七节如是推第一节上是一椎节上陶道知身柱第三椎节下神道第五灵台无足疑第六至阳七筋缩第九之下思脊中悬枢命门穴十一十三十四节阳关镇柱十六椎二十一下腰俞窥其下长强跌地须详取此穴针之去痔根

<子部,类书类,图书编,卷七十一>
　　医之家诀脉三部九莫知其所由从世谓宗叔和秦越人自以为发明内经而内经谓尺内两傍则季脇也尺外以肾尺里以腹中附上左外以肝内以鬲右外以胃内以脾上附上右外以肺内以中左外以心内以膻中前以前后以后上竟上者胸喉中事也下竟下者小腹腰股膝颈足中事也以是详谛之三部之相属错而背何欤又轻按得腑脉重按得脏脉且深疑焉以按之上下分隂阳于脏腑则九之浮中沉乃不能施矣九废而诊道荒何以制方剂哉然则古今名家能奏功纪籍皆幸而偶者夫脉者血之腑呴之为气濡之为血气运脉之外而血荣脉之中故十二经十五络又八竒经维贮而官者为脏腑以见于脉若合系而独持之则无所名于具矣故心包络三焦不得为无伍而肾不得为自离而叔和异之并其可谛者人身血脉与天地同周流此理之必然者一嵗自春而冬一日自子而亥莫不相应故由前图言之一月属肝足厥隂经至于十月膀胱足太阳经由后图言之每日自子时注胆至亥时注三焦则审脉者如一月之内宜以肝为主如毎日子时即宜以胆为主矣医家止知审六脉虚实而当所旺所注之月与时其虚实莫之辨焉谓之善察脉理可乎

　　经有十二手太隂肺少隂厥隂心包络太阳小肠少阳三焦阳明大肠足太隂脾少隂肾厥隂肝太阳膀胱少阳胆阳明胃也络有十五肺络列缺心络通里心包络内关小肠络支正三焦络外关大肠络徧歴脾络公孙肾络大钟肝络蠡清膀胱络飞胆络阳明胃络丰隆隂蹻络照海阳蹻络申脉脾之大络大包督脉络长强任脉络屏翳也隂阳者天之隂阳平旦至日中天之阳阳中之阳也日中至黄昏天之阳阳中之隂也合夜至鸡鸣天之隂隂中之隂也鸡鸣至平旦天之隂隂中之阳也故人亦应之夫言人之隂阳则外为阳内为隂言身之隂阳则背为阳腹为隂手足皆以赤白肉分之脏腑之隂阳则五脏为隂六腑为阳是以春夏之病在阳秋冬之病在隂又言背为阳阳中之阳心也阳中之隂肺也腹为隂隂中之隂肾也隂中之阳肝也隂中之至隂脾也此皆隂阳表里内外雌雄相输应也是以应天之隂阳学者茍不明此经络隂阳升降左右不同之理如病阳明反攻厥隂奚可哉

　　手太隂肺经歩穴歌
　　太隂肺兮出中府云门之下一寸许云门气戸傍二寸人迎之下二骨数天府腋下三寸求夹白肘下五寸主尺泽肘中约交论孔最腕中七寸取列缺腕中寸有半经渠寸口陷中取大渊掌后横纹头鱼际节后散脉举少商大指侧内寻此穴若针疾减愈流注脉
　　起于中焦【中焦在胃腕】下络大肠环循胃口【胃口谓贲门也】上膈属肺从肺系横出脉下下循臑内【天府穴】行少隂心主之前下肘中【尺泽穴】循贲内上骨下亷【直大指自上骨内侧】入寸白【经渠穴】上鱼循鱼际【在大指本节后内侧】出大指之端【少商在大指内侧去爪甲角也】其支者从腕后直出次指内亷出其端【交手阳明经也】
　　流注歌
　　肺脉中焦络大肠环循胃口至肺关却从肺系横出肺下循臑内行心前下肘循臂上骨下寸口鱼际大指连其支从腕下直出次指内亷寸其端
　　分脉主治
　　是经平脉轻虚以浮曰毛浮濇弱属金亦主脉也谓之正邪病主本经以浮迟缓乗其部谓之虚邪病主不及以沉濡滑乗其部谓之防邪病主自愈以芤实洪乗其部谓之鬼贼邪病主不治迟至为寒数至为热不及者补之太过者防之不实不虚以经取之寒者温之热者凉之
　　见证总
　　是经少血多气是动则病肺胀满彭彭而喘咳缺盆中痛甚则交两手而瞀是为臂厥是主肺所生病者咳上气喘渇烦心胸满臂内前亷厥掌中热气甚有余则肩背痛风寒汗出中风小便数而欠气虚则肩背痛寒少气不足以息弱色变
　　不及见证
　　病则令人喘呼吸少气而咳上气见血下闻病音太过见证
　　病则令人逆气而背痛愠温然
　　难经见证
　　假令得肺脉其外证面白善嚏悲愁不乐欲哭其内证脐右有痛气按之牢苦痛其病喘欬洒淅寒热有是者肺也无是者非也
　　不治死证
　　手太隂气絶即皮毛焦太隂者肺也行气温于皮毛者也气弗荣则皮毛焦皮毛焦则津液去津液去则致皮节伤皮节伤则皮枯毛折皮枯毛折者则毛先死丙笃丁死火胜金也



　　手阳明大肠经歩穴歌
　　食指内侧兮商阳手阳明经属大肠本节前取二间定本节后取三间强岐谷陷中寻合谷阳谿腕中上侧详腕后三寸走偏歴五寸之中温溜当下亷上亷则一寸下亷此下一寸方屈肘曲中曲池得池下二寸三里塲肘髎大骨外亷陷五里肘上三寸量臂臑髃下一尺取肩髃肩端两骨当巨骨肩端叉骨内天鼎缺盆之上针扶突曲颊下一寸禾髎五分水沟傍鼻孔两傍各寸半左右二穴皆迎香
　　流注脉
　　起于大指次指之端外侧【商阳穴去爪甲角如韭叶是也】循指上亷出合谷两骨之间上入两筋之中【二间穴也】循臂上亷【阳谷也】入肘外亷【曲池穴】上入臑外前亷上肩出髃骨之前亷【肩髃骨乃肩端也】上出于柱骨之防【柱骨肩井二穴】下入缺盆【二穴在肩横骨陷中】络肺下膈属大肠其支者从缺盆上颈贯颊入下齿中环出夹口交人中【水沟穴】左之右右之左挟孔端【交足阳明经也】
　　流注歌
　　大肠脉起次指端循指合谷两骨间上入两筋循臂上入肘臑外直上肩柱骨之防下缺盆络肺下膈属大肠其支缺盆直上颈贯挟流入下齿中环出挟口人中穴人中只与水沟同左之右而右之左上挟鼻孔流无穷
　　见证总
　　是经多血多气是动则病齿痛防肿是主津液所生病者目黄口干鼽衂喉痹肩前臑痛大指次指痛不用气有余则当脉所通者热肿虚则寒栗不复不及见证
　　病苦胸中喘肠鸣虚喝口干目急善惊泄白
　　大过见证
　　病苦腹满善喘欬面赤身热咽喉中如核状
　　不治死证
　　病人大肠絶不治何以知之泄利无度利絶则死

　　足阳明胃经歩穴歌
