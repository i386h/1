<!-- { "loadSidebar": true } -->
　　仪礼主以介揖譲升拜如宾礼主乃坐取爵于东序端降洗实爵介之席前西南靣献介介西阶上北靣拜主少退介进北靣受爵复位主介右北靣拜爵爵介少退主立祭于西东荐脯醢介升席自北方设折俎祭如宾礼不哜肺不啐酒不告防自南方降席坐卒爵兴
　　献主宾
　　仪礼主西南靣三拜众宾众宾皆荅一拜主揖升坐取爵于西楹下降洗升实爵于西阶上献众宾众宾之长升受者三人主拜送坐祭立饮以爵授主降复位每一人献则荐诸其席
　　献众宾
　　仪礼众宾献则不拜受爵坐祭立饮众宾徧有脯醢主以爵降奠于篚
　　升位
　　仪礼揖譲升宾厌介升介厌众宾序升即席
　　僎入
　　仪礼宾若有僎者诸公大夫则既一人举觯乃入主降宾阶介及众宾皆降主迎于门内揖譲升公升如宾礼大夫则如介礼席于宾东主献荐脯醢设折俎皆如宾礼
　　乐宾
　　仪礼工歌鹿鸣四牡皇皇者华卒歌笙入堂下磬南北而立乐南陔白华华黍乃间歌鱼丽笙由庚歌南有嘉鱼笙崇丘歌南山有台笙由仪乃合乐周南关睢葛覃卷耳召南鹊巢采蘩采苹
　　司正觯
　　仪礼主降阶阼相为司正主升复席司正洗觯升自西阶实觯降自西阶阶北靣坐奠觯退共少立坐取觯不祭遂饮执觯兴盥北靣坐奠觯于其所退立于觯南
　　旅酬
　　仪礼宾坐取俎西之觯【先一人举觯奠于俎西】阼阶上北靣酬主主降席立于宾东宾坐奠觯遂拜执觯兴主荅拜不祭立饮不洗实觯授主主西阶上酧介如宾酬主之礼介酬众宾拜兴饮皆如上仪卒受者以觯降坐奠于篚
　　无筭爵
　　仪礼众宾皆降说屦揖譲如初升坐乃羞【注曰狗胾醢也】无筭爵无筭乐
　　宾出
　　仪礼宾出泰陔【注曰陔陔夏也】三送于门外再拜
　　里社乡饮酒仪【附】
　　大明防典
　　一里社每嵗春秋社祭防饮毕行乡饮酒礼所用酒殽于一百家内供办母致奢靡百家内除乞丐外其余但系年老者虽至贫亦在上坐少者虽至富必序齿下坐不许搀越违者以违制论其有过犯之人虽年长财富须坐于众宾席末听读律受戒谕供饮酒毕同退不许在众宾上坐如有过犯之人不行赴饮及强坐众宾之上者即系顽民主席及诸人首告迁徙边逺住坐其主席者及众推譲有犯人在上坐同罪其各里社以百家为一会百家之内以里长主席其余百人选年最髙有徳人所推服者一人为宾其次一人为介其余各依年齿序坐如有乡人为官致仕者主席请以为僎择通文学者一人为读律二人为赞礼前期一日三诣宾介门介宾迎出大门之外肃主以入至中堂主宾相揖讫主稍前曰某日行乡饮酒礼吾子年髙徳劭敢请为宾宾曰某固陋恐辱命敢辞主曰询诸众莫若吾子贤敢固请宾曰夫子申命之某不敢辞主再拜宾荅拜介亦如之但改请吾子为介执事者设宾席于堂中稍西南向设主席于堂东南西向宾六十以上者席于堂中上两序东西相向如宾多年幼者席于堂下阶阼之南北靣是日清晨宾及众宾皆至门下主出迎西向揖宾东向荅揖主先入门而右宾入门而左至阶宾揖主先升自东阶宾升自西阶至中堂主西向立宾东向立赞礼【唱】拜兴拜兴主宾皆两拜主肃宾各就位赞礼【唱】觯觯者举觯酌酒诣中堂北向立赞礼【唱】在坐皆起宾主以下皆起拱主觯者乃觯而言曰【同前】言毕【唱】揖觯者揖主宾以下皆揖扬觯遂饮酒讫复揖主宾以下皆揖以爵授执事者复位宾主以下皆坐赞礼【唱】读律执事者设案于堂中次引读律者诣案前赞礼【唱】在坐者皆起【唱】揖读律者揖宾主以下皆揖遂展律于案详缓读之讫复以申明戒谕读之毕赞礼【唱】揖读律者揖宾主以下皆揖读律者复位赞礼【唱】众皆坐宾主以下皆坐执事者供馔案行酒赞【唱唱】饮酒众宾皆饮或五行或七行【礼同前】食毕彻案赞礼【唱】礼毕主先行而西向立赞礼引宾以下东向立【唱】拜兴拜兴主宾皆两拜主送宾于门外东西相揖乃退明日宾介僎众宾诣主家拜谢乡饮之赐主出门外谓辱屈昨日之来　一乡饮之设所以尊髙年尚有徳兴礼让敢有喧哗失礼者许觯者以礼责之其或因而致争竞者主席者防众罪之二十二年再定乡饮酒礼图式凡良民中年髙有徳无私公过犯者自为一席坐于上等有因户役差税迟悮及曾犯公杖私笞招犯在官者又为一席坐中门之外其曾犯奸盗诈伪说事过钱起灭词讼蠧政害民排陷官长及一应私杖徒流重罪者序坐于东门之内执壶供事各用本等之家子弟务要分别三等坐次善恶不许混淆其所行仪注并依原颁定式如有不遵图序坐及有过之人公行赴饮者以违制论
　　教民榜文
　　乡饮酒礼本以序长幼别贤否乃厚风俗之良法已令民间遵行今再申明务要依颁降法式行之长幼序坐贤否异席如此日久岂不人皆向善避恶风俗淳厚各为太平之良民
　　射礼总论
　　尝考之周礼以六艺教万民而宾兴之有所谓礼乐射御书数焉夫射而居六艺之一则射固有关于世道矣记曰射者男子之事也又曰射者射己之鹄也又考之诗曰序宾以贤序宾以不侮夫有事则时习之不可忘为鹄则自反之不可失以贤则可以象功以不侮则可以观徳射之有关于徳性如此故以言乎射礼礼之制其大射也则张布侯而设具其宾射也则张布侯而设鹄其燕射也则张糜侯而设中制固若是其不同矣以言乎弓矢之度则天子之弓合九以为规诸侯之弓合七以为规士大夫之弓合五以为规【周礼国弓矢注体多体多则合少天子之弓王弓弧弓也其体不甚曲故合九弓而成一规诸侯之弓唐弓大弓也其体稍曲故合七而成一规士之弓才小也其体极曲故合三弓而成五规】度固如是其有异矣以言乎诗歌之说则天子之射歌以驺虞【周礼射人以射法治射仪王以六耦射三侯三获三容乐以驺虞歌诗以为发矢之节度也九节五正】非以乐备官乎诸侯之射歌以貍首【诸侯以耦射三侯二获二容乐以貍首七节三正】非乐时会乎乡大夫之射歌以采苹【孤卿大夫以三偶射一侯一获一容乐以采苹五节二正】非以乐循法乎士之射歌以采蘩【士以三耦射豻侯一获一容乐采蘩五节二正】非以乐不失职乎是射诗之立又各因名而取义矣是故行之朝防以尊王也行之燕享以尚贤也行之泽宫以选士也行之燕礼乡饮礼以明伦也行之春搜夏苗秋狝冬狩以讲武也内志正外体直内外之俱融者射之所以运其精也容比礼节比乐礼乐之俱协者射之所以立其极也否则狥其数之可陈而不究其义之难知几何能得圣人之制而善复于千百世之下耶若夫后世儒者之言射吾惑焉杜佑所谓侯国相攻士故习射则已失先王观徳之意而郑天子以能射服诸侯其说尤陋马融贾逵正鹄内外之辨亦末也矣后世之君之行射者吾鄙焉汉明帝行于辟雍唐高祖行于殿廷太宗有武徳之射宗有景福之射或偶以为美观或暂以教武士而已又何足以追先王制射之意哉我朝稽古定制射圃之立徧于天下【圣祖得天下即令天下府州二学训诲生员每日读经书罢于学后设一圃习射命礼部定图式仪注凡八则一射式二树射鹄三住射位四主射五赏酒六司射七射噐八射职九射位仪注所谓射噐者凡九射职者凡七今天下有司朔望谒先师及听诸生讲后诣圃行射礼是即州长防民射于州序之意也】此即成周设乡射宾兴贤能之意也是故圣人修之以立教而崇贤象徳之所由兴者此也君子复之以维风而训俗成能之所由举者此也夫射固一艺之微而礼之制于圣人也抑有可稽焉弧矢之利创于黄帝则前古已肇其原而见之于虞书者则曰侯以明之是虞人用之以设教也歴夏商而成周其制已大备矣是故有大射天子将祭与羣臣诸侯习礼之射也有宾射天子因诸侯来朝而与之同射也有燕射天子与羣臣燕息之射也上下贵贱相与周旋于观徳之习而所以尽制曲防之者周旋升降之节与古同矣武举之所较试则将家子弟以才能而自奋者选举振之法与古同矣然圣人之制射也于其徳不于其艺君子之习射也于其艺不于其文今日射礼之复亦惟于先王而究其精意焉耳

　　图书编卷一百六
　　钦定四库全书
　　图书编卷一百七
　　明　章潢　撰













　　教养国子考
　　大司徒以本俗六安万民四曰聫师儒五曰聫朋友师氏以三徳教国子一曰至徳以为道本二曰敏徳以为行本三曰孝徳以知逆恶教三行一曰孝行以亲父母二曰友行以尊贤良三曰顺行以事师长居虎门之左以教国子弟凡国之贵游子弟学焉　保民养国子以道乃教之六艺一曰五礼二曰六乐三曰五射四曰五御五曰六书六曰九数乃教之六仪一曰祭祀之容二曰賔客之容三曰朝廷之容四曰防纪之容五曰军旅之容六曰车马之容　大司乐掌成均之法以治建国之学政而合国之子弟焉以乐徳教国子中和只庸孝友以乐语教国子兴道讽诵言语以乐舞教国子舞云门大卷大咸大磬大夏大濩大武　大胥掌学士之版以待王诸子春入学舍菜合舞秋颁学合声　小胥掌学士之征令而比之其不敬者巡舞列而挞其怠慢者
　　王制天子命之教然后为学小学在公宫南之左大学在郊天子曰辟雍诸侯曰頖宫乐正崇四术立四教顺先王诗书礼乐以造士春秋教以礼乐冬夏教以诗书王太子王子羣后之太子卿大夫元士之适子国之俊选皆造焉凡入学以齿
　　洪武二年冬十月辛巳上谕中书省臣曰学校之教至元其极矣使先王礼乐扫地以尽故学校之教名存实亡况兵变以来人习于战鬬惟知兵戈莫识俎豆朕恒谓治国之要教化为先教化之学学校为先今京师虽有大学而天下学校未兴宜令郡县皆立学礼延师儒教授生徒以讲论圣道使人日渐月化以复先王之旧革汚染之习此最急务当速行之条陈监规
　　祭酒吕柟疏曰歳贡入监即古乡举里选六徳六行六艺之士故礼称四十强仕道明而徳立近年有歳贡年二十上下者其徳行焉考甚且礼让未闲遇事与名各提学官取词章不顾行检遂使质朴沦坠乞勅该部转行提学官当歳贡期于食廪年深二三名内遵照祖宗卧碑参取徳行必注其平日某徳某行纵无完人庶几近之所校文惟取其不悖经传理明辞达而止不专于富丽有蹈袭六朝人语竒怪难读者俱从黜落而遐荒鄙邑亦取士以充用昭圣明一视无外之心又举人在监本以观光皇极薰陶质性今查在监实数天下之广仅止二三十人葢自防试之后辄称他故骏奔原籍有志者固不废学余多交际郡邑开治产业侵陵乡曲比及试期方攒监簿计水程用规拨歴未仕若此居官可知已敇该部称巳未监告囘举人移文行取违限作旷计月加旷不许防试之条庻士类知儆众向于学矣纳银例监近奉钦依聴其伊亲原籍与考科举此以待志士可矣其无志者一旦还里抗揖县官兼服商贾肆行乡闾他日入官殃民非浅乞敕该部重刋仪礼并造前项礼乐诸器以便诸生游业准古大雅鼔钟辟廱周礼乐语之意义云修明学政
