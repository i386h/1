<!-- { "loadSidebar": true } -->
　　暹罗国本暹与罗斛二国暹国土瘠不宜耕种罗斛土衍腴多获暹人嵗仰给焉元元贞初暹人常遣使入贡至正暹降于罗斛合为一国本朝洪武初遣大理少卿闻良辅徃谕之暹罗斛国王参列昭昆牙遣使柰思俚侪剌识悉替奉金叶表朝贡还赐大统厯七年遣使沙里防来朝自言本国令陪臣祭思俚侪剌识悉替入贡去年八月舟次乌潴遇风舟壊漂至海南收获漂余贡物上因无表状可据疑为奸商诡言却之后其子参列寳昆牙立九年遣子昭禄羣膺奉金叶表贡象及诸方物上命礼部员外郎王恒中书省宣使蔡时敏徃赐诏及暹罗国主之印十六年给勘合文册令如期贡二十年又贡胡椒苏木二十八年诏遣中使赵达宋福等祭其故王参列昭昆牙赐嗣王昭禄羣膺勅谕永乐元年遣使入贺始称暹罗国二年遣使昆文现表贡方物四年复贡方物且乞量衡为式诏赐古今烈女传给与量衡七年王遣使奉仪物祭仁孝皇后命中官以告几筵是嵗复遣坤文现贡方物先是南海民何入观等流移海岛遂入暹罗至是因其使归传谕国王遣入观等还毋纳流移以取罪戾八年贡马及方物送中国流移人还赐勅劳之十年复贡十三年昭禄群膺卒其子三頼波磨札剌的嗣位以兵侵满剌加国满剌加诉于朝勅谕暹罗国王令与满剌加平十五年来贡十八年又贡遣中官杨敏等防贡使归国仍厚赉其王十九年王遣使柰懐等六十人入贡谢侵满剌加国之罪赐纱币有差二十一年又贡赐使臣及通事总管畨伴有差洪熙宣徳间至如常期正统景泰间贡或不常赐仍旧例成化十三年遣使群谢提素英必美亚二人来贡方物美亚本福建汀州士人谢文彬也昔因贩盐下海为风飘入暹罗遂仕其国尝至南京其从子瓉偶遇识之为织殊色锦绮贸易畨货事觉下吏始吐实焉十七年遣行人姚隆徃册封其王治中遣给事中林恒复徃行册封礼正徳十年遣使贡方物进金叶表嘉靖元年暹罗及占城等夷各载畨货至广东未行报税上乃命赃物照旧入官三十二年国王遣使坤随离等贡白象及方物三十七年又贡方物比旧稍不同万厯三年九月暹罗王招华宋顷遣使握坤哪采思湾等奉金叶表贡方物六年十月该舍内阁大学士张【阙】等题防提督少卿萧廪呈请于本馆添设暹罗一馆考选世业子弟马应坤等十名送馆教习其国东连大泥南临东牛西接兰塲北界大海由广东香山县登舟顺风计约四十日可至其国彼国来贡必用五六月南风还则用十一二月北风过此不敢行矣其境内有大库司凢九曰暹罗曰可刺细马曰疋曹本曰皮细禄曰束骨胎曰果平疋曰倒脑细曰讨歪曰六昆大库司犹华言布政司也府十四曰采纳曰老无曰北采曰束板普曰辣皮曰疋皮里曰采野曰多铙曰千无里曰细辞滑曰采欲曰欵细湾曰沾奔曰魁山县七十二俱分各府其土地东南平衍饶稻西北多大山
　　哇【回回馆】
　　哇古阇婆国酋名冉家龙汉晋以前未闻唐为诃陵宋为阇婆元称哇其国分东西二王所属有苏吉丹打板打网厎勿诸国洪武三年王昔里入达剌遣八的占必奉金叶表贡方物及黒奴三百人纳元所授宣勅已而我使至三佛齐哇要而杀之十三年王八达那巴那务遣阿烈彛烈时奉金叶表朝贡上遣其使还诏谕责王遂絶其使永乐三年其国东王遣使朝贡请印与之五年西王都马板与东王战防东王时我舟过东王城西王杀我百七十人西王惧遣亚烈加恩谢罪诏勅诘责西王令偿死者黄金六万两已而遣人贡万两礼官请索如数上曰朕利金耶令逺人知畏耳蠲其金赐钞币谕之十六年西王杨惟西沙遣人献白鹦鹉正统八年令三年一贡其国四乡初至社板仅千家二酋王之流寓多广东漳泉人又东半日至厮村中国人客此成聚落遂名新村约千余家村主广东人畨舶至此互市金寳充溢人富饶又南行可半日至淡水港乘小艇行二十余里至苏鲁马益亦有千余家半中国人港旁大洲林木蔚茂有长尾猱数万又水行八千里至漳佑登岸西南陆行半日至王居满者伯夷仅二三百家总领七八人王宫砖墉墉髙逾三丈方三十余里真腊【回回馆】
　　真腊本扶南属国一名占腊在东海中汉武帝时献万蛤夜光珠久未通至隋始通中国唐神龙中并扶南而国分为二其南近海多陂泽为水真腊北多山阜为陆真腊后复合为一宋宣和初封为真腊国王庆元中破占城立其国人为占城王占城遂为属国又有参半真里登流眉蒲甘等国皆属真腊聚落颇众地亦广洪武六年国王忽儿那遣柰亦告卽表献方物赐大统厯文绮二十年正黎列保昆邪甘苦者遣使贡象及方物景泰二年贡赐王妃文绮朝贡至今不絶其俗尚华侈东向为上右手为防县镇风俗大类占城
　　满剌加【回回馆】
　　满剌加永乐三年王西和入儿速剌遣使奉金叶表朝贡言愿内附为属郡效职贡七年太监郑和充册封使赐印诰锦绮封为满剌加国王九年嗣王拜里迷苏刺率其妃及子侄五百四十人来朝上御奉天门宴王赐王羽仪鞍马金银钱钞锦绮王妃冠服子侄傔从赏各有差十年遣使送还国十二年王母来朝贡厚赐之二十二年宣徳九年王复来朝贡赐亦厚天顺三年王无答佛哪沙卒子舟茫速沙请封遣使册立为王成化末给事中林荣行人黄干亨奉使溺海死廕子入监读书其国旧名五屿东南距海西北皆山地瘠卤故未称焉暹罗嵗输金五千两既奉我正朔始不暹罗
　　占城【回回馆】
　　占城古越裳秦林邑汉象林汉末区连杀县令自称林邑王遂不入版图唐元和初改号占城宋淳熙中袭破真腊庆元真腊复雠殍杀几尽更立真腊人为主洪武二年遣呉用顔宗鲁杨载等使占城哇日本等国赐玉玺书是年遣使蒲旦麻都朝贡言安南侵境上遣使谕安南罢兵是年国阿答阿者遣虎都蛮来朝贡虎象遣中书省管勾甘桓会同馆副使路贡贤封阿答阿者为占城国王赐大统厯金绮四年阿答阿者遣答班卜农奉金叶表朝贡言安南数侵境乞赐兵器乐人俾安南知我乃声敎所被输贡之地不敢輙欺负上怜之命中书省咨王言交邻有道事上以诚占城安南既皆臣事朝廷岂可擅兵相毒即咨安南令其罢兵兵器不尔吝但以安南故赐尔是助尔搆兵也乐器有声律华夷方言本异中国人不可遣遣尔国人能习华音者来习四十六年遣子来贺圣节赐勘合文册二十四年使至以臣弑君故絶之永乐四年勅王占把的剌得黎贼父子及其党恶即械送京尚书陈洽在南交军中驰奏占城国王占把的頼奉命出兵讨安南隂懐二心罪下季犷一等耳请发兵讨之上以交趾初平不欲穷兵逺夷遣使谕王归我侵地永乐后遣人朝贡令三年一贡正统六年国人请封其嗣王遣使册封成化中遣使册封正使卒海上副使论罪戍边其国在大海南南距真腊西距交趾东北际海自闽长乐五虎门西南行顺风可十日至东北百里海口立石塔为标舟至是系焉俗犷悍果于战鬭尚释敎
　　三佛齐
　　即旧港又名浡淋在东南海中本南蛮别种初哇有地十五州东去哇东南距满剌加南距大山西北濵海畨舶辐辏多广东漳泉人土沃宜稼穑遇敌敢死隣国畏之水多土少将领得居陆民率架筏水中架木柱语言如哇市用钱布字用梵书其属有箄马令凌牙斯丰登牙侬细兰诸国唐天祐贡方物米自建隆以至淳熙朝贡不絶我朝洪武初王恒麻沙那阿称臣入贡四年遣玉的力马罕亦里麻思奉金字表朝贡赐大统厯文币六年使来贡八年使从我招谕拂菻十年恒麻沙那阿卒赐王子麻那者巫里三佛齐国王印印驼钮银质镀金是时广东有祖义者脱罪避居其国久之得为将领暴横掠过客永乐中太监郑和统海船下西洋至三佛齐南蛮总论
　　苏颍濵曰古者九夷八蛮无大君长纷纷籍籍不相统制惟北方地广常为大国以制中夏然蛮夷之俗种姓分别千人为部百家为党见利则聚轻合易散族类不一其心终莫相爱故其兵利于疾战而不利于迟久北狄之人绵地千里控百万侯王君长通为一家人畜富庻蔓延山谷之间其心常有所爱重而不忍去故其兵利于迟久而不利于疾战此二者其大小之势各有所便宜乎中国之所以待之者各有道也今夫北狄之人伏于隂山之下养兵休士居而不战此其志未尝须防忘中国也然其心以为战而胜人犹不若不战而屈人之兵战而不胜民之死者未可知也故常大言虚喝而不进以谋弊中国盖其所爱者愈大故其谋之愈深发之愈缓以求其不失也若夫西戎南蛮西南夷之民悉其众庻尚不能当狄人之半而其酋长毎为乱不能自禁此诚无爱于其心而侥幸于一战以用其乌合之众而已故夫蛮夷之人扰边求利其中有大志者其类皆可以谋求也愚尝观于西南徼外以临蛮夷之众求其所以为变之始而遂至于攻城郭杀人民纵横放肆而不可救者其积之莫不有渐也夫蛮夷之民寜絶而不通今边鄙之士利其货财而纳之于市使边民凌侮欺谩而夺其利长吏又以为优民而不之禁穷志无聊莫可告诉故其势必至于解仇结盟攻刼蹂践残之于锋镝之间而后其志得伸也嗟夫为吏如此又见其不知本矣通关缉吏民待之如中国之民彼尚谁所激怒而为此哉然事不患不知患乎人之不能用昔班超处西域数十年西破兹北伏匈奴及将东归或以为必有奇谋方就问其计然其言止曰察见渊中鱼不祥屯戍之士皆非忠臣孝子不可尽绳以法当是时莫不皆笑以为不足用然及西域之乱终亦如此故夫谋非必奇而后可用在乎当否而已古者四夷皆置校尉而益州有蛮夷骑都尉以治其事使其强者不能内侵而弱者不为中国之所侮葢为是也
　　范氏曰尝考春秋之世及战国先秦以来未有得志于南蛮者也葢以瘴毒险阻不得天时地利所恃者人和而已而民从征役皆知必死如徃弃市则是三者皆亡矣秦发闾左戌五岭而陈项起遂以亡秦汉初吕后欲诛赵佗士卒不能逾岭武帝击越发兵江淮因巴蜀罪人等放弃之葢不可以中国之师涉其地也遂灭南越以为九郡元帝卒罢珠崖光武遣马援击交趾最为有功然三年而后士卒死者十五六乃得一女子之首其难也如是是以圣王不重外而轻内不勤逺而忘迩恐征伐不息变生于内而摇其本也







<子部,类书类,图书编,卷五十一>
　　安南事实
　　安南本古南交地秦象郡汉交趾九真日南三郡治羸娄呉改九徳武平新昌宋改宋平徙龙编梁安南镇南都防五代之乱推丁部为帅宋封其子琏交趾郡王后黎桓李公蕴陈日照相继簒立又五世为黎季犛所簒永乐四年遣兵平之建交趾布政司领府十七州五属州四十一县一百五十七宣徳二年黎利复叛遣兵讨之利惧奉表乞立陈氏后朝廷许之因罢郡县已而利簒陈自立嘉靖六年其参督莫登庸乗黎之乱弑黎庐自立僣国号曰大越改元眀徳子方瀛嗣改元大正且侵内地十八年遣兵讨之登庸表降请罪愿归侵地于是朝廷赦登庸罪署子方瀛安南都统使遂罢兵然其専擅自若也
　　安南入路
