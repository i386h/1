<!-- { "loadSidebar": true } -->
　　苏氏曰北方之人其性超忽无常便于猎射而习于驰骋生于斥卤之地长于霜雪之野饮水食肉风饥渴之所不能困上下山坡筋力百倍轻死而乐战故常以勇胜中国至其拥防亲戚休养生息畜牛羊长子孙安居逸乐而欲保首领者盖无以异于华人也而中国之士常惮其勇畏避而不敢犯氊裘之民亦以此恐喝中国而夺之利此当今之所谓大患也昔者汉武之世匈奴絶和亲攻当路塞天下震恐其后二十年之间汉兵深入不惮死亾捐命絶漠之北以决胜负而匈奴孕重堕壊人畜疲敝不敢言战何者勇士壮马非中国之所无有而穷追逺逐虽匈奴之众亦终有所不能安也故夫邻国之盛非敌国之所深忧也要在休兵养士而集其勇气使之不慑而已今天下之势中国之民优游缓带不识兵革之劳骄奢怠惰勇气消耗而金缯之赂又以百万为计转输天下甘言厚礼以满其不足之意使天下之士耳熟所闻目习所见以为生民之命寄于其手故俯首柔伏莫敢抗拒凡中国勇健豪壮之气索然无复存者矣夫战胜之民勇气百倍败兵之卒没世不复盖所以战者气也所以不战者气之畜也战而后守者气之余也古之不战者养其气而不伤今之士不战而气已尽矣此天下所大忧也昔者六国之际秦人出兵于山东小战则杀大战则割地兵之所至天下震栗然诸侯犹帅其罢败之兵合纵以击秦砥砺战士激发其气长平之败赵卒死者四十万人亷颇収合余烬北摧栗腹西抗秦兵振刷磨淬不自屈服故其民观其上之所为日进而不挫皆自奋怒以争死敌其后秦人围邯郸梁王使将军辛垣衍如赵欲遂帝秦而鲁仲连慷慨发愤深以为不可盖天下之士所为奋不顾身以抗虎狼之秦者为非其君也而使诸侯从而帝之天下尚谁能出身以拒其君哉故鲁仲连非徒惜夫帝秦之虚名而实惜天下之势有所不可也
　　北边总叙
　　北莫强于辽金元莫弱于我朝国初元裔半留中国遯还沙漠者无算永乐中四塞出逐益逺徙死者降者又半以故我塞上戍兵不及四十万彼东得开平兴和西据朔方东胜皆水草善地自永乐迄今未尝一遭败衂生聚既蕃侵噬渐近额森和硕之后益轻中国恃其长技徃徃深入风飘忽动輙数万我军御之不过依险结营茍以防御冲突仅不乱行即为全胜彼志日骄我气日夺其零贼出没虽稍有俘斩亦已甚难盖众寡之势殊强弱之形异也幸其所欲易厌无有他志计日数程不能持久每一大举晒肉晾马颇有劳费若得失不讐则懊悔无已是以邉境得苟免焉近年济农谙达屡入内郡饱掠而归聚兵十万莫敢发一矢而輙张防冐功上下相蔽甚至杀归正人为首功寃酷已极今其国控之士余二十万益以中国逋迯窃知内地虚实一旦改虑外变内忧祸不细也

　　图书编卷五十二
<子部,类书类,图书编>
　　钦定四库全书
　　图书编卷五十三
　　明　章潢　撰
　　黄河图叙
　　汉使张骞持节西域访河源以为二水发葱岭趋于阗滙盐泽伏流千里至积石再出唐薛元鼎使吐蕃访河源得之闷磨黎山世之论河源率皆本此莫知其非也至元始命都实为招讨使佩金虎符徃求之四越月而得其说如图所载还具以闻其地库库楚授其説翰林学士潘昻霄撰而临州朱思本于巴尔济苏家得帝师所藏梵宇图书译之与潘互有小异俱载元史黄河本东北流厯西畨至兰州凡四千五百余里始入中国又东北流过畨境凢二千五百余里始转河东又南流至蒲州凢一千八百余里通计屈曲九千余里而张骞所访乃在其西万里外皆为吐蕃遮隔不得假道故也世之受蔽于外舎近求逺者何以异此朱思本姓名因河源记始传其为图与所记山水道里不少差舛特存之以代輶轩之对或言天下之山皆原于昆仑今观之图岂足与辨未能实诣而狥传闻不独于山然也

<子部,类书类,图书编,卷五十三>
<子部,类书类,图书编,卷五十三>
<子部,类书类,图书编,卷五十三>
<子部,类书类,图书编,卷五十三>
<子部,类书类,图书编,卷五十三>
<子部,类书类,图书编,卷五十三>
<子部,类书类,图书编,卷五十三>
<子部,类书类,图书编,卷五十三>
<子部,类书类,图书编,卷五十三>
<子部,类书类,图书编,卷五十三>
<子部,类书类,图书编,卷五十三>
<子部,类书类,图书编,卷五十三>
<子部,类书类,图书编,卷五十三>
<子部,类书类,图书编,卷五十三>
<子部,类书类,图书编,卷五十三>
<子部,类书类,图书编,卷五十三>
<子部,类书类,图书编,卷五十三>
<子部,类书类,图书编,卷五十三>
<子部,类书类,图书编,卷五十三>
<子部,类书类,图书编,卷五十三>
<子部,类书类,图书编,卷五十三>
<子部,类书类,图书编,卷五十三>
<子部,类书类,图书编,卷五十三>
<子部,类书类,图书编,卷五十三>
<子部,类书类,图书编,卷五十三>
　　河源【元史】
　　元命招讨使都实穷黄河源都实受命行四阅月始抵其地既还图其形势来上言河出吐蕃朶甘思西鄙有泉百余方可七八十里沮洳散涣不可逼视登髙望之如列星然名火敦脑儿火敦脑儿华言星宿海也羣源奔辏近五七里滙为二巨泽名阿剌脑儿自西而东连属成川号赤賔河又合亦里赤忽兰也里木三河其流寖大始名黄河又岐为八九股行二十日至大雪山名腾乞里防即昆仑也由昆仑南至阔即及阔提二地始相属又经哈利别里赤儿之地合细黄河及乞儿马赤二水北行复折而西流过昆仑北又转而东北行约二十余日至积石始入中国云大约自河发源至中国计及万里然其间溪涧流络莫知纪极昆仑之西人迹罕少而山皆草石至积石方林木畅茂世言河九折盖彼地有二折焉黄河源流大约説
　　约河源仿经为之辞曰河源于星宿海滙为二泽流合三水岐为九渡行二千余里经昆仑山由山南又合二水北流折而西复过昆仑之北又转而之东又北行二千余里至于积石
　　河源辩【王鏊】
　　客有问河源者王子曰是非予所及履也虽然予以为必出于昆仑曰子何以知之曰予以理知之山与水同原天下之山起于昆仑天下之水出于昆仑无疑也曰子不闻乎昔元世祖欲穷河源遣使行四五千里至吐蕃朶甘思西部有曰火敦脑儿者华言星宿海也有水百望之如列星此河源也逾昆仑二十余日矣予曰西域之迹发自张骞骞所厯诸国甚久且逺东汉之世大秦条支安息至于海濵四万里外重译贡献班超遣掾甘英穷临西海而还皆未覩所谓昆仑也何元使得之易乎禹本纪言河出昆仑去嵩髙五万里外国图云从大晋西七万里得昆仑之墟今元使行不及五千里云已逾之何昆仑之近乎自昔言昆仑者皆在西北元使所图乃在西南何也然则元使所谓昆仑者果昆仑乎所谓星宿海者果河源乎未可知也尔雅云河出昆仑墟色白并千七百川色黄山海经云昆仑之丘河水出焉东南流注于杞天之水洋水出焉西南流注于丑涂之水黒水出焉西流注于大杅淮南子云昆仑之墟河水出其东北陬赤水出其东南陬洋水出其西北陬雪山髙五百由旬山顶有阿耨逹池池东有恒伽河从象口出共五百河流入东海南有新頴河从牛口出共五百河流入南海西有博义河从马口出共五百河流入西海北有斯陁河从狮子口出共五百河流入北海康泰扶南传曰恒水之源出昆仑有五大源分流为诸水洛书曰河自昆仑出重野迳积石为中国之河张骞云于阗之西水皆西流注西海其东水东流注塩泽塩泽濳行地下其南则河源出焉古书所记先后一辙岂皆不可信而元使独可信乎曰为其得之亲见也曰古之至人夫独非亲见凿空以欺后世乎释氏生于天竺穆王宴于瑶池夫岂非亲见乎而疑之也然则元使其信乎曰吾尝考之河有两源一出于阗一出昆仑之墟且汉使亦尝穷河源矣谓出于阗其山多玉石采来天子案古图书名其山为昆仑然非古所谓昆仑也元使所见其殆是乎若昆仑之墟彼固未之覩也且天竺诸国有身热头痛之坂县度之阨热风夏雪毒龙恶鬼猛虎狮子之害元使亦尝厯此乎禹本纪言河出昆仑昆仑其髙二千五百余里日月所相避隐为光明也其上有醴泉瑶池淮南子载昆仑之上有木禾珠光树玉树悬圃阆风十洲记谓弱水绕之上有金台玉阙之类元使亦尝覩此乎虽其神怪恍惚不可尽信而河源之出于是不可诬也近有佛图调者谓钟山西六百里有昆仑郭璞谓别自有小昆仑也则昆仑固非一乎曰昆仑之逺近不一然则河源恶乎定曰水经昆仑在西北河水出其东北陬东南流入渤海其一源出于阗之南山北流与葱岭合东注蒲昌海郭璞云河出昆仑濳行地下至于阗国复分流岐出合而东注塩泽复行积石为中国河此定论也予见近世之论河源者每以一夫之目废千古之论故为之辩
　　河源总论
　　古今河源之说异禹贡云导河自积石未穷其源也汉张骞云河有两源一出于阗一出葱岭唐薛元鼎云得河源于昆仑之水赤黄黒青色以方异穆天子传言阳纡之山河伯所居是为河宗佛书言阿耨逹山有大渊水即昆仑也其山名徃徃不同者或古今变易或畨汉异称不然记者之妄耳按潘侍读昻霄河源志今朝之究河源盖得目观非传闻者也元太祖尝征西夏过沙陀至黄河九渡九渡者在昆仑西南宪宗命皇弟锡里征西域凢六年拓地四万里而河源在域内矣至元庚辰世祖命臣都实徃西域将城其地以通互市自河州行五千里抵河源及还图城郭位置以闻上恱以吐蕃都元帅领工徒以徃使其弟库库楚驰奏大臣沮之次年还河源在吐蕃西鄙有泉百余窦地方七八十里而皆沮洳不胜人迹泉不可逼观登其旁岭下视窦厯厯如列星然故名火敦脑儿火敦者汉言星宿也脑儿者海也星宿海合流而东滙为二泽复合流始名黄河然犹清可渉河析为九即九渡也广五七里下复合流渐逺水益浑土人抱革囊骑过之其聚落之处多编木为舟以济附以毛革中仅容二人又东则两山峡束广可一二里或半里深叵测矣昆仑腹顶皆雪盛夏不消河过其南距山麓仅五六十里又南为四逹之冲地多盗常镇以兵昆仑之西人民少山居其南山峻兽有旄牛野马狼狍獂羊之属东则山益峻而地渐下岩至狭或狐可跃渡河至贵德州始有官治厯积石至河州东北流厯兰州鸣沙州应吉里州流正东自星宿海至汉地河南北小水旁注者众其山或草或石至积石始林木畅茂世言河九曲而彼地有二折云汉书言葱岭至蒲昌海水洑流而出临洮今洮水自南下非蒲昌也土人言于阗葱岭水下流散之沙碛则其洑流信然其复出者莫知矣或又云黄河与天通又云昆仑去嵩髙五万里阆风圃积瑶华盖仙人所居皆妄也世多言河出昆仑者盖自积石而上望之若源于是矣而不知星宿之源在昆仑之西北东流过山之南然后折而抵山之东北其绕山之三靣玦玦焉实非源于是山也然凡水者山之血胍也山髙而广则其水必众而钜昆仑至髙广者也而谓无一水源于其间耶其不言之者盖欲破昔之谬着今之竒故畧之尔
　　黄河九曲
