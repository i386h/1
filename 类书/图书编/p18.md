<!-- { "loadSidebar": true } -->
　　希夷曰正位称方故震东离南兊西坎北四维言位故艮东北巽东南干西北坤独称地者盖八方皆统于地也兊言正秋亦不言方位者举正秋则四方之主时为四正类可见矣离称相见以万物皆见于此也兊称説者以正秋非万物所说之时惟以兊体为泽泽者物之所说而不取其时焉艮称成言者以艮之体终止万物无生成之义今以生成初言者以艮连于寅也故特言之坤加致字者以其致用于干也触类皆然
　　帝出乎震此帝字合下成言乎艮而统言之盖谓八者乃帝之所主也出乎震者帝以震出万物耳故下文曰万物出乎震若以帝自出为义则齐乎巽亦帝自齐相见乎离亦帝自相见乎可见分之为八固有震巽离坤兊干坎艮之不同而合之为一孰非帝之所为乎

　　郑氏曰造化之一气即圣人之一心造化之气本以发生而圣人之心亦将以济世故不免由静之动自无入有使万物得以遂其生安其业人不见其迹者其故何哉盖造化之气与圣人之心虽动而不离静虽有而不舍无比万物与万民也其见役説战劳于其间而不自觉知耳此八卦之序所以出乎震而成乎艮也谓之帝者岂非造化之气与圣人之心一乎八卦配八方莫非帝之所主矣又曰神妙万物岂帝自帝神自神乎盖帝以主宰言神以流行言帝主宰不动故有以统万物神流行不拘故有以运万物帝也神也一也

　　八卦取象
　　昔者卦之始画也以象而已矣象既立然后分八方之位水火金木天地之正气生民所日用不可无也近取诸身则干首坤腹震足巽股是也逺取诸物则干马坤牛震龙防鸡是也是之谓八卦之策巽为鸡爻之得酉者亦为鸡坤为牛爻之得丑者亦为牛是之谓纳甲之象三日出为爽震受西方庚八日兊受丁上兹乎如防是之谓四象之象八卦既立因而重之俱为巽也位乎内者为入位乎外者为散俱为坎也位乎下者为心病位乎上者为心亨是之谓重卦之象一阳为复二阳为临三阳为泰四阳为大壮五阳为夬六阳为干是之谓辟卦之象复之一阳进于二为师进于三为谦进于四为豫进于五为大有进于六为剥是之谓升卦之象屯反而为需反而为讼师反而为比小畜反而为履是之谓反对之象遇屯之比其説为车从马遇归妹之暌其説为侄从姑是之谓变卦之象观之二四有艮存焉暌之六二有困存焉是之谓直体之象下二为地中二为人上二为天是之谓三极之象一为元士二为大夫三为诸侯四为上公五为天子六为宗庙是之谓六位之象师北面而出征比南面而受朝咸之六位自拇以至辅井之六位自泥以至幕是之谓全卦之象噬嗑之卦生于頥中有物小过之卦生于中孚之卵是之谓二卦合体之象物之在天地间多矣圣人欲以六爻说之非立法如是之多不可也
　　易象总论
　　易有象有象之象象如竒干偶坤八卦之类是也象之象如干龙坤马离牛咸艮人身之类是也盖卦之所包大矣其义难知也近取逺稽曲畅其旨趣用明本象使人易从此学者所当尽心也至于杂卦谓干为圜为金玉为良马坤为布为釜震为黄决躁之类不过备言万象皆易所该非有闗于作易之大防学者所不必深究也何也上古圣人仰观俯察既象六竒以尽乾道然徒知其健不知玩其消息屈伸之理亢不终无也故复象以龙潜见飞跃变化备焉君子观见羣龙而用九之道得矣既象六偶以尽坤道然徒知配干而不知防类从干之防战不终无也故复象以牝马柔顺攸行后得昭焉君子取法牝马履霜之戒深矣既中虚象离以尽干之用然或徒知用明而不知于丽正履错之咎不免也故复象以牝牛则黄离之正昭焉涕洟之吉大老至之嗟又不待言而析其得失之所在矣乃若咸艮之取象于身尤可得言矣山上有泽刚来而下柔咸卦也咸感也身感之本也故象焉然人一身外惟拇腓股脢与辅颊舌内惟思不足以感人则身所为感果何物乎君子观象于此知必有咸于身而不滞于身者在也而虚可黙识矣内外皆山敌应不相与艮卦也艮止也身止之枢也故亦象焉然人一身止之可得言者析之趾腓限辅总之则身今皆所不可止则身所为止果何在乎君子一象于此知必有艮其身又不获其身者在也而思不出位可黙识矣盖乾坤之取象于龙马牝牛以所可得象者象所不可得象者欲求于象之中咸艮之取象于吾身也借可象者以反形乎可象之有不可象者而欲人求于象之表所谓曲畅其旨使人易从者也知此则吉不知此则防悔吝是非易之旨大业所由生矣非学者所当尽心乎至于说卦所称干为君为父是矣而又为瘠马为驳马坤为母是矣而又为吝啬为子母牛震之寡发坎之薄蹄离之乾卦艮之黔啄皆不知所取虽一一解释不无义理然断无闗于作易之防吉凶之大业焉故曰学者所不必深究也后世儒者不知此义愈求愈惑遂使防纬占卜之术皆
　　簒附于易率天下以归于贼固无足论而晦庵先生于本义亦时以坤为土兊为羊坎为轮之类释之虽闲见一二亦有以启后人徇象支离之弊矣或曰说卦所称后世据为卦例测占多验何邪曰此道不明乆矣圣人之占非世所谓占圣人之吉凶悔吝非世之吉凶悔吝也圣人之占诚明之实理而世固术数之小知也圣人之吉凶悔吝天理得失之至公而世固一己利害之私也然则世所谓吉者安知非凶悔吝而幸中之多反足为诚明之累亦何所论于验不验之间乎



　　乾坤姤复有父母大小之分何哉易六十四卦阴阳而已矣一阳为复干则纯乎阳也一阴为姤坤则纯乎阴也由复而临泰大壮夬干则乾道成男由姤而遯否观剥坤则坤道成女是万物化生皆成于乾坤而始于姤复也虽然此固天地自然之运人心亦若此也干用九坤用六邵子云如何九与六能尽人间事指乾坤也复为天根姤为月窟邵子云干遇防时观月窟地逄雷处看天根指姤复也善用九与六者其致审于姤复之际乎干称父坤称母姤复不过得乾坤之初爻耳然而均之为父母者盖惟父母为能生生不息也人知乾坤之大生广生矣孰知由微至着皆自一阴一阳为之始哉况干阳之极而巽之一阴已于此乎姤矣坤阴之极而震之一阳已于此乎复矣乾坤姤复之间万物之生生化化无穷尽者皆从此出也岂独天地为然一呼一吸一动一静即吾人之姤复也惟日用不知未免滞焉而不交偏焉而过胜此所以不能立天下之大本也欲为乾坤之肖子者慎毋忽于姤复之防

　　十二卦乃阴阳消长之机圣人于六十四卦独于此八卦谓其长且于四阳卦则喜其长于四阴卦则惧其长其意葢可识矣先儒于姤之不可与长而独以不可长久释之何欤四圣之易只是发明阴阳消长之理阳长阴消则吉阴长阳消则防人之所以进退存亡作止语黙皆是理也果能真悟阴阳消长之机则藏往知来沉机先物天地合德四时合序者在吾人矣故泛应曲当举措合宜与时偕行而我无所与虽日与天下相酬酢咸吉无不利非握阴阳消长之权者其孰能之

　　十二月卦自复卦一阳生为冬至子中属十一月中临卦二阳生为大寒丑中属十二月中泰卦三阳生为雨水寅中属正月中大壮四阳生为春分卯中属二月中夬卦五阳生为糓雨辰中属三月中乾卦六阳生为小满已中属四月中为纯阳之卦阳极则阴生故姤卦一阴生为夏至午中属五月遯卦二阴生为大暑未中属六月中否卦三阴生为处暑申中属七月中观卦四阴生为秋分酉中属八月中剥卦五阴生为霜降戌中属九月中坤卦六阴生为小雪亥中属十月中为纯阴之卦阴极则阳生又继以十一月之复焉阴阳消长如环无端不特见之卦画之生如此而卦气之运亦如此自然与月之阴阳消长相为配合大传所谓易与天地凖故能弥纶天地之道于此亦可见其一端

　　圣人之作易也观变于阴阳而立卦虽上下无常变动不居然阳之画象则竒也阴之画象则耦也故曰干阳物也坤阴物也知干阳坤阴则六十四卦可知矣于干初爻曰阳在下也坤之初爻曰阴始凝也知乾坤之初爻则三百八十四爻可知矣但消长盈虚固天地一定之运而世道之升降人道之吉防于此乎寓故于泰曰小往大来彖曰内阳而外阴内君子而外小人君子道长小人道消也于否曰大往小来彖曰内阴外阳内小人而外君子小人道长君子道消也即阴阳之盛衰示人以理欲消长之机可谓谆且切矣凡刚柔大小内外出入卑髙贵贱皆此意也且于系辞曰阳卦多阴阴卦多阳其故何也阳卦竒阴卦耦其德行何也阳一君而二民君子之道也阴二君而一民小人之道也注云凡阳卦皆五画凡阴卦皆四画君谓阳民谓阴是阴阳之卦皆以阳为君也阳卦多阴以一阳画为君则四画为民君一而民二故为君子之道矣阴卦多阳以二阳画为君则二阴画为民君多而民寡故为小人之道乎且只以多寡言是阳多反为小人也殊不知阳卦竒竒即一也阴卦耦耦即二也谓阳一而阴则二也阳一君二民者阳卦以阳为主而阴为之民故曰君子之道阴二君一民者阴卦以阴为主而阳反为民矣故曰小人之道本以阴阳分君子小人非以五画四画为君子小人之分也虽扶阳抑阴易为君子谋要皆因天地自然之象而系之辞焉耳圣人何庸心哉况究其极至既云德行则画数非所论也不然否泰二卦干无阴画何以谓之为君子坤无阳画何以谓之为小人剥止一阳何以谓之为小人长也唯防而通之斯善易矣

　　王氏曰三相参为参五相伍为伍以干之画参坤之画变之为震坎艮以坤之画参干之画变之为巽离兑所谓参以变也象天地合德阴阳交感也一与九相伍二与八相伍三与七相伍四与六相伍五与五相伍谓为行伍合为大衍之数五十所谓伍以变也
　　参天则天一天三天五总而为九两地则地二地四合而为六方其揲蓍者七九八六皆以为用及其成卦舍七而取九舍八而取六倚于一偏是为倚数
　　夫竒数皆天偶数皆地生以天者成以地生以地者成以天其为天若地特阴阳之进退出入竒耦之体用分合而已説卦曰参天两地而倚数观变于阴阳而立卦发挥于刚柔而生爻大传曰参伍以变错综其数通其变遂成天地之文极其数遂定天下之象非天下之至变孰能与于此其曲尽乎至妙之用者河图法也
　　其曰参曰两曰参伍者通其数之所变以用也参也者一二之所以变也由一自分其一以为二起自为之对则见其二而不见其一矣其一又自参出于二之中故三也于参之法是即为一小成是三画之立见人参于天地之中以生也积三小成参其三而合于乾元用九是参之始制即阳竒之谓天者所由然也
　　两也者由一生二起而对并以立既以象因之两其二以象四象天一本自一而二参其一以为三况二本一之对岂不得二其三而反对之乎故从而三其二以成六即合于坤元用六是又两之始制兼三才而两之故六因之六画成卦六位成章即阴耦之谓地者亦由以然也
　　由是参其两二而交又以合之是伍也两其二伍则又什矣十特见于参九之外则又一之所由以寄者也何以明之参之两之而伍而什之皆人文之为而自然与天地合者参文之厽彡两文之帀从至维伍维什皆立人于维中维旁者斯可黙识古人立心立极之制有在于是矣
