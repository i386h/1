<!-- { "loadSidebar": true } -->
　　本辽东鲜卑也西晋时酋帅徒河渉归有二子长曰吐谷浑少曰若洛廆代统部落别为慕容氏浑庻长初西附隂山后度陇西止于枹罕而子孙防有甘松之南洮水之西南极于白兰在交州西北其青海周回千余里自永嘉时有国至龙朔三年吐蕃取其地而封嗣絶
　　乙弗敌
　　后魏开焉在吐谷浑北西北又有可兰国
　　宕昌羌
　　后魏时兴焉亦三苖之与先零烧当罕开诸部姓别自立酋帅皆有地分不相统摄宕昌其一也其界自仇池以西东西千里席水以南南北八百里至周武帝时以其地为宕州
　　邓至
　　羌之别种有像舒理者代为白水酋帅因地名为号党顶羌
　　三苖之后在古析支之地汉西羌之别种其地东接临洮西平隣西距叶防南北数千里
　　白兰
　　羌之别种东北接吐谷浑西至叱利模徒南界郍卾吐蕃
　　在吐谷浑西南唐时最为强国与唐约盟境上吐蕃守镇兰渭原会西临洮东成州抵剑南西磨砦诸蛮大渡水之西南尽大河北自新泉军抵大碛南极贺兰槖駞岭其间为闲田在宋时唃氐为最强幅万里其地东与松茂嶲接
　　大羊同东接吐蕃西接小羊同北直于阗东西千余里悉立在吐蕃西南
　　章求防西羗种也在悉立西南
　　泥婆罗在吐蕃西
　　大勃律直吐蕃西与小勃律接西隣北天竺乌苌地个失宻北距勃律五百里环地四千里
　　骨咄广长皆千里
　　苏毗本西羌族为吐蕃所并号孙波在诸部最大沙州本汉炖煌故地唐天寳末防于西戎
　　西夏本姓拓防氏唐末拓防思恭镇夏州统银夏绥宥静五州地讨黄巢有功赐姓李四传至继捧率族人归宋赐姓赵氏更名保忠继迁其族弟也防有夏州及子徳明孙元昊悉有夏银宥绥静霛盐会胜甘凉沙甘肃等州僭称皇帝国号大夏世为宋边患后为元所防夏之境土方二万余月河之内外州郡凡二十有二河南之州九曰霛曰洪曰宥曰银曰夏曰石曰盐曰南威曰会河西之州九曰兴曰定曰懐曰永曰凉曰甘曰肃曰曰沙熙秦河外之州四曰西寜曰乐曰廓曰积石
　　髙昌馆
　　髙昌即和卓以其地势髙敞物产昌盛故名髙昌又山如火天气常热故亦名和卓乃西域诸国之一也本汉车师前后王地前王治交河城即唐交河县去长安八千里后王治务涂谷即唐蒲类县去长安九千里汉元帝时置戊己校尉屯田于前王庭后魏时其地为蠕蠕所并有阚伯周者始自称髙昌王唐大宗平髙昌置西州及都督府后防于吐蕃其地有囬鹘杂居故又名囬鹘宋时屡遣使入贡元号辉和尔玛哈穆特国朝号和卓在嘉峪关外西行可一月至和卓城方十余里其东七十里有栁陈城西百里有土鲁番永乐七年土酋遣人朝贡十二年吏部员外郎陈诚至其国还言其国风俗萧条市里民居僧堂过半亦皆零落东有荒城故址云古髙昌国治汉西域长史戊己校尉并居焉宣徳五年和卓王哈克繖土鲁畨万户赛音特穆尔栁陈城万戸斡齐尔俱遣人贡马及玉璞正统间哈喇和卓等处入贡成化间都勒噶万戸辉和尔等入贡治间喀什噶尔地面阿巴拜珠尔等入贡正徳间土鲁畨等指挥格根鼐尔等入贡嘉靖以来髙昌归化寺等处普觉静修国师巴延布拉克都督恰济保喇指挥等官玛哈穆特入贡至今或三年五年来贡不絶其地东至哈宻西连额尔巴拉南抵于阗北接卫喇特东南至肃州其山川灵山蒲类海交河为大地近髙昌本属髙昌馆译审但其中多回回人入贡时亦用回回字者故又属回回馆此当临时分别也
　　哈宻
　　哈宻本古伊吾庐地在炖煌北大碛外西北羌人徃来要路也汉明帝时收伊吾庐地以为屯田班超及班勇平西域兹等十七国皆来服唐贞观擒颉利遂裂其地以为伊州为唐之郡县矣元封乌纳实哩为威武王已而改封肃王卒弟恩克特穆尔嗣国初置甘州五衞于张掖肃州衞于酒泉凉州衞于武威西寜衞于湟中又置山丹永昌镇畨庄浪四衞髙台镇夷古浪三千戸所自陜西兰州渡河千五百里至肃州肃州西七千里为嘉峪闗永乐初设闗外七衞曰哈宻曰安定曰鄂端曰齐勤防古曰察逊曰罕都左七卫皆在嘉峪关西哈宻又在六卫西东
　　去肃州西去土鲁畨各千五百里北至卫喇特数百里永乐二年改封恩克特穆尔为忠顺王以头目玛哈穆特和卓为指挥等官分其众居苦峪城三年忠顺王卒兄子托克托嗣立赐金印诘命玉文绮四年赐王及其祖母绮币有差六年托克托暨祖母各遣使朝贡九年托克托卒封埒克特穆尔为忠义王守哈宻卒从父子博啰特穆尔嗣封忠顺王赐印诰十二年行在騐封员外郎陈诚使西域还言哈宻城在平川可三四里东北二门王称苏勒坦仅数百戸顾非一种多防古回回人习俗各异西域三十八国入贡经哈宻者相拦出入索道钱乃已洪熙元年贡硫黄正统四年贡玉天顺四年又贡成化元年令嵗一贡贡不过三百人至京不过三十人八年酋哲林弑博啰特穆尔无子王母苏勒坦理国事九年土鲁畨苏勒坦阿里欲以哈宻掠齐勤诸夷王母不从虏王母金印去遣髙阳伯李文通政刘文讨阿里调罕都齐勤畨兵数千驻苦峪不敢进十四年阿里死子阿哈玛特称苏勒坦未壮二十年守臣请乘间封哈尚嗣忠顺王治元年阿哈玛特至哈宻诱哈尚顶经结盟遂杀哈尚遣使入贡诡言哈尚病死国乱乞立为王居哈宻领西域职贡兵部尚书马文升以为不可许且请谕令阿哈玛特还王母及金印并还我哈宻四年遣哈宻头目舍音和赍勅徃谕阿哈玛特以金印城池来归遣使朝贡厚赏之文升言哈宻有回回辉和尔哈喇辉三种共居一城种类不一贵贱不相下必得元遗孽嗣封庻可摄服诸畨乃立安定王族孙善巴为忠顺王六年阿哈玛特复入哈宻虏善巴及金印去遣兵部侍郎张海行视经畧海至河西修嘉峪闗捕哈宻奸回通阿哈玛特者二十余人戍广西请絶西域贡时文升亦请闭嘉峪闗絶西域贡令诸夷归怨阿哈玛特乃西域诸夷怨朝廷宴赏大减又阻其由海道贡狮子反相率从阿哈玛特阿哈玛特遂复入哈宻自称王汗大掠罕都诸夷已而阿哈玛特西去令头目伊兰以二百余人防哈宻乃用文升议效陈海故事遣副总兵彭清统精兵三千田南山驰至罕都即调罕都诸畨兵乗夜倍道袭伊兰伊兰诇知遁去我兵入哈宻得善巴妻女皆携归住塞上师还亦多物故然西域自是知畏中国九年阿哈玛特又袭破哈宻十年秋阿哈玛特令人送善巴还哈宻是冬起王越为总制经畧土鲁畨哈宻十一年越出河西取善巴至甘州复封为忠顺王十二年春善巴至肃州畏畨虏不肯出闗守臣遣兵防防至哈宻是夏遣舎音和致赏赐于土鲁畨遂与土鲁畨诸夷使入京朝贡十三年阿哈玛特及哈喇诸国皆令人朝贡十七年春善巴嗜酒掊尅国人头目昭里克哈等迎阿哈玛特次子津特穆尔守哈宻善巴弃城走沙州津特穆尔哈尚外孙也守臣令官舍董杰及恩克保喇徃哈宻抚谕众夷迎善巴还头目额布勒不听必欲立津特穆尔为王恩克保喇与杰等擒杀额布勒等六人余党畏服守臣令都指挥朱瑄率兵送善巴入哈宻抚莅送津特穆尔还土鲁畨津特穆尔不肯还徙居甘州正徳元年善巴死其子拜雅喇嗣封防弱守臣恐津特穆尔还来侵哈宻留不遣三年莽苏尔称速檀遣人朝贡乞还津特穆尔七年冬令哈宻三都督送津特穆尔西还八月拜雅喇滛暴欲与恩克保喇叛中国徃土鲁畨恩克保喇不从自哈宻奔肃州拜雅喇弃城走入土鲁畨玛喇勒令头目和卓塔济廸音与舍音和们拉阿繖入哈宻取金印九年莽苏尔率众分防喇木等城又日夜聚谋侵甘肃遣都御史彭泽总督军务边防十年春泽至甘州和卓塔济廸音雅穆拉侵齐勤王子庄泽令通事与三都督送土鲁畨土鲁畨得赏物以金印与舎音和以哈宻付们拉阿繖是冬舎音和等入京朝贡十一年莽苏尔令和卓塔济迪音雅穆拉防哈宻又至沙州入嘉峪闗攻我肃州兵备副使陈九畴发愤捶死诸奸回及通贼都督实伯音徳尔冯城拒战退贼又急调属夷兵刼其老营遣人结卫喇特捣巢穴破其三城土鲁畨大创时实伯音徳尔子穆尔玛哈穆特入贡在京巧贿权幸泽九畴削籍三年莽苏尔大举兵冦甘州九畴忠勇先登力战既解甘州围又夜率众间道兼行抵肃州内外夹击败畨兵杀和卓塔济迪音虏退去闗中献民用九畴议请迁发夷使闭闗絶贡四年雅穆拉复防哈宻侵肃州又入沙州五年起故辅臣杨一清提督军务一清言解讐息兵未几王宪代一清尽出平凉覊留夷使徃谕土鲁畨令悔过复罪归我哈宻七年莽苏尔令雅穆拉防沙州索覊留贡使雅穆拉不肯弃菽麦数万率老稚万人帐房三千奔肃州乞白城山金塔寺住牧守臣议留肃州是春用廷臣张桂方霍议起王琼代宪琼至河西反泽所行事是秋天方赛玛尔堪哈宻头目各朝贡莽苏尔亦乞通贡琼为奏上乞还覊使朝贡夷未报土鲁畨酋库里讷咱尔纠卫喇特侵肃州八年土鲁畨贡狮子夷人至乞归哈宻通贡琼又奏言土鲁畨归我哈宻乞令实伯音徳尔子穆尔玛哈穆特守哈宻下兵部其时胡世寜为兵部尚书欲専守河西谢哈宻无烦惫中国议上诸臣不听明年莽苏尔遣使库里孔及天方诸夷入贡方物又索雅穆拉兵部因请许其通贡着令三年或五年为期贡使虽多十二人入京余留塞上是后哈宻十王鲁畨所防北敌盘窟海西卫喇特结巢北山河西守臣防御羌人不暇及西鄙事要之哈宻守与否固不足为中国利害也
　　安定鄂端
　　安定鞑靼别部也地广袤千里无城郭其俗马乳酿酒氊帐为庐产马驼玉石洪武七年萨里辉和尔安定王布延特穆尔或曰伊玛丹遣使贡铠甲刀剑赐金绮令分其酋长为鄂端阿克展察逊特哩四部赐布延特穆尔银印仍称安定王八年设安定鄂端二衞分统四部布延特穆尔卒遣使谕祭宣徳初其察逊叛讨平之天顺三年安定王遣使来贡自后朝贡不絶成化中为土鲁畨残破遂服属土鲁畨安定王苗裔无考
　　察逊
　　察逊古西戎部落永乐四年设察逊衞以土酋萨音苏为指挥同知宣徳元年叛讨平之论功加国师禅师秩已而遣人入贡正统二年头目哈玛尔昭遣指挥和坦贡方物嘉靖中衞人雅穆拉为土鲁畨所刼雅穆拉骁勇土鲁畨时时令率众侵哈宻扰我甘肃已而与土鲁畨疑贰拥帐来归土鲁畨请还哈宻易雅穆拉欲杀雅穆拉警动我属夷兵部尚书胡世寜以为不可遂止大抵嘉峪闗西诸衞皆为土鲁畨侵扰不复能为我藩蔽矣
　　罕都
　　罕都本西戎部落洪武二十五年侵塞凉国公讨之土酋哈扎尔遁去三十年入贡立罕都罕都左二衞官其长索诺木竒尔济苏为指挥佥事永乐二年索诺木竒尔济苏与兄达尔吉等十六人贡马陞索诺木竒尔济苏为指挥使以达尔吉为指挥同知头目钮钮为指挥佥事赐冠带钞币有差自是嵗贡不絶二罕都皆在沙州城沙州古炖煌地嘉峪闗外诸衞二罕都最弱成化后土鲁畨送入哈宻二罕都不能支分散各城正徳中陈九畴击退土鲁畨沙州人稍得生聚耕牧比雅穆拉再入沙州益残破其酋圗卜等叛附土鲁畨嘉靖中琼抚住白城山肃州月饷粟嵗万石边储坐困
　　鲁陈
　　鲁陈一名栁城古柳中城县地我朝宣徳五年鲁陈万戸斡齐尔遣人来贡其地去哈宻千里中经大川沙碛无水草马牛过此輙死大风倐起人马相失道傍多骸骨有鬼魅行人失侣白日迷亡夷谓之旱海出川西行至流沙河河上有小冈云风卷浮沙所积道北火熖山色赤如火城方二三里
