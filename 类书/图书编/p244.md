<!-- { "loadSidebar": true } -->
　　云南府其名春秋时滇国汉益州后汉建宁晋晋宁【烦】其属州四县九附郭昆明【二十七里烦冲】外富民【三里僻简无瘴】宜民【四里僻简】晋宁州【五里简】属归化【二里简僻】呈贡【四里冲】安宁州【十里烦】属罗次【三里僻简】禄丰【二里简冲】昆阳州【四里简僻】属三泊【二里僻】易门【三里】崇明州【九里简少贼少瘴】其形胜东距爨东南属交趾西摩伽陀北接土番东北际黔巫山明水秀防要之地其俗诸夷种类非一其俗习尚各异大理府其名永昌【烦冲】其属州四县三附郭太和【六十六里烦】赵州【八里烦冲】属云南【十五里烦冲】邓川州【十二里冲简瘴】属浪穹【二十五里简僻有山贼夷汉杂】宾川州【十二里简有瘴贼】云龙【二里有军民总管】长官司一为十二闗【烦无瘴】其形胜百里二闗峭山深堑其俗本于汉地杂百夷民多士类
　　临安府其名通海建木秀山【烦】其属州五县四附郭建水州【八里烦冲】外石屏州【八里简僻微瘴】阿迷州【十四里简瘴】宁州【七里简瘴】宁逺州【七里无瘴】通海县【二里僻】河西县【四里】嶍峨县【七里瘴】蒙自县【十五里】长官司九其形胜云南极边广西都防北澂江西楚雄南隣交趾其俗士质野民愚傲僰爨二种最盛
　　楚雄府其名威楚【无瘴无贼汉多夷少烦】其属州二县五附郭楚雄【十里烦冲夷】广通【四里简僻】定逺【五里烦僻】定边【五里简僻】嘉【一里简】南安州【五里无瘴有贼】镇南州【五里简冲】其形胜当阳之地南瞰金齿北距罗东接昆若诸郡西连大理最为大部其俗好讼崇释汉僰同风
　　澂江府其名河阳【无瘴】其属州二县四附郭河阳【六里烦】江州【二里有瘴贼】新兴州【二里简僻】路南州【三里无瘴】属邑市【一里】其形胜跨溥倚涌拔面抚仙背罗藏山明水秀其俗蚕衣耕食质野富强
　　化府汉为益州郡地知府土官其名唐阳【防瘴多夷】其形胜四山环堵北距防苍襟带西珥其俗狼悍景东府古桾南地汉时未有其地唐时南诏氏为银生府之地知土判流其名开南【八里有瘴贼】其形胜徼外荒僻其俗民多百夷不通汉书
　　广南府其地宋时为特磨道侬智髙之裔居之其名元广南知土判流【六里简】其属州一富州【四里】其形胜山崖髙峻道途﨑岖一夫当隘万夫莫入其俗地多侬人沙人好鬭讼
　　广西府其地梁州界古滇国牂牁郡【无瘴有贼】其属州三师宗州【十六里简僻】弥勒州【十六里】维摩州【十六里】其形胜瞰广西距交趾山谷幽阻其俗生蛮四种附十八寨守御千户所
　　镇沅府其地古西南极边濮洛杂蛮所居唐时南诏蒙氏为银生府之地土知同流【八里僻】长官司一谷禄寨其形胜依山为郡其俗妇勤蚕绩务耕作信巫祝鬼
　　永宁府其地昔名楼头睒地接吐番又名答蓝唐时属南诏氏知土同流【四里有瘴贼山夷】长官司四【俱永乐中置】其形胜襟丽江带三湖山川险阻其俗朴野勇厉顺宁府其地本蒲蛮名庆旬宋以前不通中国虽氏段氏亦莫制元泰定内始内附知土判流【二里有瘴贼俱夷】其形胜南面负山并立如门一中有路﨑岖险隘其俗恶甚于诸夷
　　曲靖军民府其名汉兴一唐南宁氏石城【有贼无瘴烦】其属州四县二附郭南宁【三里冲】外亦佐【三里无瘴有贼】霑益州【十四里】陆凉【六里】马龙【四里】罗雄【三里僻】其形胜东通两广西接四川北连贵竹南上滇藩四达要冲盘水之固其俗力耕好讼
　　姚安军民府其名汉弄栋知流同推土其属州一县一附郭姚州【四里半】大姚县【四里半僻】其形胜崇山脩谷平畴广州其俗野悍勇事勤耕作
　　鹤庆军民府【十三里】其名鹤川其属州二剑川州【十八里僻】顺州【三里】其形胜左丽江右剑湖蛮嶂明秀其民州宇修整性刚
　　武定军民府知土同推流古滇国地其属州二县三和曲州【七里僻】属南甸【四里半】元谋【五里僻】禄劝州【八里】属石【六里革】其形胜东赪缓西姚褒四维千里削壁悬岩水甘草茂最宜蓄牧其俗男女混杂难治
　　寻甸军民府其名元仁德【五里无瘴】其形胜西接中庆东连曲靖川原平衍可耕其民有四种
　　丽江军民府其民丽江知土同流【无瘴】其属州四县一附郭通安州【十三里僻】外宝山州【六里僻】简州【四里】叵津州【六里僻】临西【二里边】其形胜东丽水西澜沧南大理北吐番横连千里雄据九赕种类有四麽防猡猡怒人古宗沅江军民府其地古西南夷极边唐南诏氏属生银节度长官司一因逺罗必甸附郭知土判流【八里僻】其形胜界连交趾
　　永昌军民府其名古哀牢汉永昌【无瘴】其属州一县二腾越州【八里】保山县【十八里烦剧】永年县【八里微瘴夷猓杂】安抚司一潞江长官司二鳯溪　施甸
　　腾冲军民指挥使司汉为永昌郡西境【此段即金齿】孟定府旧名景麻元为孟定军【五里知土】
　　孟艮府蛮名孟掯自古不通中国国朝永乐四年来归附其俗同木邦八百【知土多瘴】
　　北胜州其地唐贞元中南诏异牟寻始开其地名北方睒徙弥河白蛮及罗落麽些诸蛮以实其地号成偈赕其名善巨【十五里僻】其形胜地广人稀九龙山髙可万文巅四顾千里
　　澜沧军民指挥使司州一蒗蕖【三里】其地元为北胜州新化州【五里】即马龙他郎甸改旧阿僰诸部蛮所据元时内附
　　威逺州其地唐南诏银生府旧为濮落杂蛮所居大理时为白夷所有【四里】其俗勇健走险如飞
　　湾甸州蛮名细赕元时内附【五里】
　　镇康州蛮名石赕本黑僰所居元时内附【六里】
　　大侯州蛮名孟祐白夷所居元时内附
　　车里宣慰司蛮名车里倭泥【皆土官】本朝洪武入贡置司所辖惟百夷一种
　　木邦宣慰司旧名孟都一名孟邦元时立木邦路领安抚司一孟宻
　　孟养宣慰司地名香栢城
　　缅甸宣慰司古西南夷
　　八百大甸宣慰司即八百媳妇国元时招抚本朝洪武入贡置司
　　老挝宣慰司其俗呼曰挝家即古越裳国朝永乐三年入贡置司原无城郭江源通交趾暹罗入海干崖宣抚司旧名干赖赕
　　南甸宣抚司旧名南宋
　　陇川宣抚司旧名麓川
　　者乐甸长官司本马龙他郎甸猛摩之地
　　马龙元时内附
　　钮元长官司蛮名也兀自古不通中国国朝宣德七年归附
　　芒市长官司其地旧曰怒谋曰大枯赕曰小枯赕按云南在三代为荒服之地秦汉为西南夷唐为南诏亦曰哀牢夷宋为大礼至元始郡县之此沿革大畧也然以西南夷者其地界于西南以哀牢云者哀牢山名在永昌以山名夷谓之南诏者舍诏在诸诏之南大礼国即今之大理此其名称之梗概也然夷非一种大段有三曰僰曰爨曰百夷僰虽一种所居之地不同则所习之俗自异言语各为一家爨夷亦然爨即猡猡是也有数十种百夷亦数十种猡猡其居依山百夷则多近水僰处平原猡猡性刚而勇悍百夷性柔而险恶僰人性疑而谲诈亦居之使然也自汉而下或内附叛乱或相连属或各据一郡恩德所不能服法令所不能加不过羁縻之而已惟我皇祖命将克平舆地悉入版图爨僰皆为臣庶军卫有司犬牙相制汉夷杂处政布教行二百余年沦肤浃髓殆非夙昔之遐荒也惜乎深山穷谷人生其间食无梁肉衣无文绣而皆刀耕火种衣氊服皮狼心鴂舌无怪其然凡府州县卫所总百三十五各府州宣慰宣抚长官司又在滇西南之极边皆百夷别种形体各异其饰习染各异其尚饮食各异其味性恶习陋自古不能变今渐染久之亦有稍革其故者矣云南承宣市政使司领府二十二曰云南【滇国益州建宁晋国昆州善鬬烦淳】曰临安【建海建水秀山阿僰烦上】曰澂江【河阳罗伽甸无瘴】曰广南【持磨道知土判流简】曰广西【古滇国牂牁郡羁縻师宗弥勒无瘴有贼】曰楚雄【威楚安州硪碌白鹿部银生谷县当筯佥无瘴贼有山汉多夷少烦】曰镇沅【威逺州案板寨知土同流判推少五里】曰景东【开南有贼知土判流八里】曰大理【大理国大理永昌郡羊苴咩城烦无瘴】曰永昌【哀牢不韦博南金齿无瘴九里】曰化【沧江知土微瘴夷多三十五里】曰永宁【楼头睒答蓝麽些日月知茶蓝有瘴贼山夷知土同流】曰顺宁【庆甸蒲蛮有瘴贼俱夷知土判流二里】军民府七曰曲靖【益州郡味县兴古郡有贼无瘴烦】曰寻甸【仁德为美归厚无瘴五里】曰元江【惠龙威逺见知土判因逺罗必罗槃甸流假八里】曰姚安【防练姚州统矢还知流同推土】曰武定【昆州罗婺知土同推流】曰鹤庆【鹤州谋统郡越祈治】曰丽江【丽水茶罕章无瘴知土同流】州二曰新化【马龙它即甸改】曰北胜【成纪镇施州流同土僻十五里】都司一曰澜沧【北胜州一蒗蕖】直长官司六曰者乐甸夷名者岛曰钮兀【也兀】曰芒市【旧地曰怒谋大枯赕小枯赕芒市蛮】曰孟琏曰茶山曰麻里军民宣慰使司六曰孟养【香栢城】曰车里【皆土官有瘴贼】曰木邦【孟都孟邦领安抚一】曰老挝【越裳】曰缅甸【江头大公蒲甘缅马来安镇国邦牙】曰八百大甸【八百媳妇】宣抚司三曰干崖【于赖睒渠赖睒镇西】曰南甸【南宋】曰陇川【麓川年缅】御夷州四曰镇康【石赕知土六里】曰湾甸【细睒知土五里】曰大【孟佑知土四里】曰威逺【银生府濮落杂蛮知土四里】御夷府四曰孟定【景麻孟定军知土五里】曰孟艮【孟指知土夷衙门多有瘴贼】军民指挥使司一曰滕冲
　　处置
　　云南逺在西南汉夷杂沓无事则狃于偏安有事则互为桀骜积弊然也府属如云南临安大理永昌鹤庆楚雄足称沃壤曲靖为入滇之路供亿惟艰武定当新造之区安辑为要元江景东丽江姚安北胜邓川霑益诸夷其情则镇巡同心恩威兼济方可称治至于旌别庶官责在监司抚字百姓责在守令惟求得人而已
　　兴农桑
　　滇处西南徼外人情苦饥寒而利衣食与呉防同风土之宜农桑家之宜蚕与呉防同农稍知耕而蚕桑则猥为长物置之耕而不桑必糜其耕之所入以易衣耕以给食而衣资之一业而二者需焉奈之何民不饥且寒也饥寒切身慈母不能有其子上安得有其民奈之何民不穷且盗也民穷且盗矣而竞靡好华之俗又从而据之游贾以土著之不桑也贩帛于万里因其从来之艰坐以贾价所售必倍焉土著以积习之不桑也市帛于贾肆因其所需之急听其要市所酬必倍焉中土之一缣徼外之二缣也中土一金之直徼外二金之费也生之无源而靡之复甚驱富而之贫驱贫而之盗不桑使然哉故农桑王政之急务而滇尤甚也
　　云南沿革
