<!-- { "loadSidebar": true } -->
　　吴元年建圜丘于钟山之阳以冬至祀昊天上帝建方丘于钟山之阴以夏至祀皇地祗于洪武元年二月壬寅太祖敕礼官翰林太常曰昔圣帝明王严于祭祀内致诚敬外致仪文朕膺天命首崇祀事顾草创之初典礼未备何以交神明致灵则其博考郊礼来闻丞相善长学士安太常卿惟庸等议上请祀天圜丘以大明夜明星辰太岁诸神从祀地方丘以岳镇海渎诸神从祀上从之撰二丘乐章二年奉仁祖配天地位西向时中都亦有南北丘五年着令皇帝郊祀太子留宫居守亲王戎服七年上以大祀献终分献未安谕学士詹同宋濓议请初献奠玉帛将已分献官即初献亚献终献亦如之上曰善祀于奉天殿亲制祝文八年奏上所撰乐章大祀登坛脱舄礼九年定郊社之礼虽有三年防不废十年春上感齐居阴雨览京房灾异之说始定合祀礼上更撰乐章八月作大祀殿于南郊未成十一月丁亥合祀于奉天殿十二年正月合祀于大祀殿昊天上帝后土皇地祗南向仁祖配位如故从祀丹墀四坛曰大明曰夜明曰星辰又曰星辰内壝外二十四坛曰五岳坛五曰五镇坛五曰四海坛四曰四渎坛四曰风云雷雨曰山川曰太岁曰天下神祗曰歴代帝王各坛一凡二十四坛大臣分献礼成上大喜作大祀文并歌九章其辞曰朕闻太极之化也天生于子地辟于丑位极既定虚其中而为寰宇是时人生于寅乐居两间人生既多非圣莫驭天生君主为民立命然鸿荒之时莫知谁始今载于书始自伏羲相继而至唐虞以及夏商周斯数君者开天立极首兴彞伦者乃前伏羲神农黄帝是也法三皇而守行者少昊颛顼高辛唐虞其益损礼乐文饰其事者独夏商周也下至秦汉以及宋元亦然呜呼天惟自然而常者三纲五常是也昔圣人度人情而措彞伦特不逆其性务从其善未尝有异此道而为人君者也每闻昔君钦若昊天莫敢有怠朕即位以来命儒臣徧考羣书自周以至宋元皆着祀典守而行之然当行祀之时惟宗庙颇合人情南北二郊以及社稷为五谷之神土主发生五谷用之以生而乃一围之中各坛而祭是土谷不合于生生之意也行礼之时先社固宜而又先奠社配乃行稷神之礼此果合人情乎况朕自即位以来祀天享地奉宗庙社稷每当斋期必有风雨临祭方敛每以为忧京房有云郊祭鬼神必天道雍和神乃答矣若有飘风骤雨是为未善于是自洪武十年更祀社稷于阙右去繁就简一坛合祀以奉二神神乃我答人情懽悦后洪武十一年命三公率工部役梓人于京城之南创大祀殿合祀皇天后土是年冬十月三公奏告工成朕命礼部去前代之祭期岁止一祀朕度古人之祀南北郊彼以义起故曰南郊祭天以其阳生之月北郊祭地以其阴生之月殊不知至阳祭之于至阴之月至阴祭之于至阳之月于礼可疑且扫地而祭其来甚逺言祀天地尚质不尚华固执古不变至今天地之享与人大异朕以斯礼执古不变则人之享亦执古而不变乎若人执古则污尊抔饮茹毛饮血巢居穴处今可行乎斯必不然因命太常卿每岁祭天地于首春三阳交泰之时遂于洪武十二年正月十有一日合祀天地前期致斋五日内二日以告仁祖三日正斋风和日暖及夜陞坛山川草木不揺江海息波轻云缥缈于昊穹独见太阴于中天纎尘不动银烛舒光香烟袅绕斯必神祗临降合祀宜也朕虽失学无文特述其事而歌咏之歌曰
　　第一歌　陈乐而奏
　　金石丝竹之防陈兮必五音以谐同命举枹拊鼓而抚琴兮加宝瑟及以笙钟磬声嘹喨而韵穷兮吹埙箎以管从度干羽而周旋兮文武之乐隆百辟奔走而供献兮期上下以来通
　　第二歌　驾出天门
　　遥瞻阊阖之开辟兮飞龙前导而翺翔蹁跹鹤舞鳯扬兮銮舆冉冉而上方侍从景从周匝兮天香馥郁而旌幢张帝衣云之衣兮防霞赤霓而为裳稽首仰瞻遥迓兮耳听金玉之鉴锵常临世而阅民兮臻百福而海康
　　第三歌　驾升地户
　　洪厐之户辟兮拥地祗之旌幢麒麟丹鳯之挟车兮角端前驱以腾骧卫防森严而凛凛兮于昭穆穆而皇皇稽首鞠躬而驾来兮惟恪勤以趋跄为母之慈而为民兮合造化于干阳予率百职以俟临兮惟菲礼而愿享
　　第四歌　七曜从驾
　　天星不息而周章兮拥旌旄而运银潢旛缭绕于太虚兮防从銮舆而至下方惟五星日月照耀兮迩帝左右而龙斾傍引领以欣覩兮威威而卫帝行第五歌　岳镇从驾
　　覩旂旛之四继兮列神威而倍张岳镇海渎之防兮钦欣地祗之来降陪神迓圣而相从兮拥山鬼于幽篁飞苍龙而倐然兮清尘导道而妖魅藏矫首以来兮圣皇为民而锡康
　　第六歌　瞻天望圣
　　民知天地之临祭兮老幼相将而迎昊苍日吉而时贞兮庆云缥缈于天堂柴燎烟焰而福洽兮尽寰宇以芬芳民歌且舞而跳跃兮俯仰乾坤以荷圣皇第七歌　兆民之福
　　皇天后土之既临兮享殽馐而美椒浆思阴阳之防合兮如临已而穆穆洋洋躬竭以趋跄兮周旋三献而奉觞皇皇二圣之优游兮眷予牧民而为王惟天地之恩无极兮独父母之育相当虽欲报之何以兮但法常经而頥臧
　　第八歌　銮驾囘旋
　　气氤氲而馥郁兮乐圣驾之旋幢喜云衢而耿冉兮天廓落而地洪厐因遥送而俯仰兮銮舆降而达元黄慕神降上之盘桓兮于心而耿光愿民之多福兮每以岁首而奠筐
　　第九歌　升降殽馐
　　升沉燎瘗而幼化兮殽馐备纳而供勤昌以之而祈谷兮民讴歌而福愈良想天门地户之茫茫兮欲假之来享而难望乐之既成兮必时若而雨旸
　　迎神歌
　　薰风荡荡兮解炎备朝神兮惟恐弗专夜沉沉兮星辰团圞皓月辉辉兮驰天顿首稽首兮遥瞻孰知后土兮何然昊天昊天鉴苍生兮来筵
　　迎神歌
　　诸侯趋跄兮肃斋列郊坛兮次第金石丝竹兮方携皇兮彷佛兮鳯凰来仪俄冉冉兮庆云飞恭遥瞻兮俯首低靖沉沉兮后土降临时地祗兮欣喜吾民今歳兮乐雍熙臣率百职兮罗拜坛壝感恩兮无已惟父天兮母地二十一年増修坛壝大祀殿丹墀中叠石为台东西相向为坛四内壝外二十坛亦东西相向文武大臣及近侍官一十四人分献罢朝日夕月禜星之祭并罢太岁风云雷雨岳镇海渎山川月将城隍歴代帝王春秋祭惟岁八月中旬择日于山川坛及帝王庙祭之建文元年撤仁祖配配太祖高皇帝文皇即位亦如之永乐八年后上巡北京命皇太子摄遣礼部尚书至北京复命十八年坛成上岁亲祀南京郊坛有事则遣官祭告洪熙元年春奉文皇配位太祖下西向嘉靖九年上从言官夏言言欲分祀天地下廷议主分祭者左都御史王鋐中允廖道南编修程文德等八十二人主分祭而以成宪及时未可为言者大学士张璁等八十四人主分祭而以山川坛为方丘者尚书李瓒等二十六人主合祭而不以分祭为非者尚书方献夫李勋詹事霍韬魏校编修徐阶郎中李黙王导等二百六人无可否者英国公张仑等一百九十八人上曰分祀礼也遂作圜丘于天地坛南稍北为皇穹宇先名泰和殿作方丘于北郊稍南为皇祗室从祀圜丘日月星辰云雨风雷方丘岳镇海渎丘陵山川是年三月上从言议南北二郊奉太祖配孟春祈谷祀上帝于大祀殿奉文皇配下廷议羣臣以为不可疏留中言又疏请上怒羣臣违君叛礼令祈谷二祖并配二郊专奉太祖配已而罢祈谷之配毁大祀殿改建大享殿殿后为皇干殿十七年荐大号于天改昊天上帝称皇天上帝郊社丘泽辨
　　祭法虞夏殷周皆以禘郊祖宗为四重祭周人禘喾而郊稷祖文王而宗武王禘祭天地以喾配即圆丘方泽是也郊祀上帝以后稷配建寅之月南郊祀感生帝以祈谷也四时配五天帝于四郊以迎气也祖禘喾以后稷配尊始祖之所出也宗祀文王于明堂以配上帝总配五天帝也其后则祖文王于明堂以配五帝凡此皆郑氏义也故周礼大司乐注以圆丘方泽宗庙为三禘盖天神地祗并始祖之所自出为三大祭皆五年之禘也郊次圆丘社次方泽宗次祖皆常岁所举之祭也东迁地蹙财匮大礼遂废所修惟郊社二祭故圆丘方泽二禘传记亦罕言之非浅闻所及矣周礼有祀天旅上帝祀地旅四望之文天地主于一故称祀上帝四望非一神故称旅肃欲以圆丘为郊可乎司服王祀昊天上帝服大裘而冕祀五帝亦如之既曰亦如之则五帝之祀与昊天上帝非一祭矣肃欲混之可乎孝经称严父配天又称郊祀后稷以配天宗祀文王于明堂以配上帝易豫卦曰先王以作乐崇德殷荐之上帝以配祖考上帝亦天神也肃欲废五天帝而以五人帝当之可乎昆仑者地之顶神州者地之中皆天地之所交也地祗主昆仑神州非是设此二祭乃求于二处天地神灵莫测不知神之在彼乎在此乎故求之于此也康成以方泽以主昆仑北郊主神州不见于经误分为二王氏由此并昆仑神州为一祭而遂谓北郊为方泽可乎若郑氏知乐九变为禘而不言及喾又以为禘小于祫此则其失也故断之曰郑氏深而未完王肃明而实浅晋武帝肃外孙也故用其说并方圆二丘而郊南郊歴代无所因袭而周礼天神地祗人鬼极盛之祭遂为古今不决之疑矣其辨感生帝之说曰姜嫄履帝武敏歆而生后稷周人特为立庙而祭谓之閟宫五帝感生之祀上世流传既久非纬书创为之说也且河图洛书蓍策之数皆纬文也可尽废乎其辨明甚又以社为祭地曰二社以享水土谷之神而配以勾龙非祭地也礼天子诸侯羣臣百姓大夫及庶民皆立社故有王社大社国社置社之名其义名高下不同如此而谓之大祗之祭可乎殷革夏周革殷皆屋其社是辱之也旱干水溢则变置社稷是责之也王者父事天母事地而可责可辱乎周礼王祭社稷五祀则絺冕以社稷下同五祀而用第五等之服不得与先王先公四望山川比则社非祭地明矣传曰戴皇天履后土是后土即地也周礼大祝大封先告后土大师旅大防同宜于社又建国先告后土则后土非社矣舜典类于上帝禋于六宗望于山川六宗者上下四方之神即五天帝及地也故其祀在上帝之次山川之前周礼四望与五帝同祀于郊又与祀地同玉又与山川同祭服则四望者祭地之四方也又有分乐所祭五土之祗祭地之礼不止于方泽矣而欲以社当之可乎周礼以圆丘方泽以天神对地祗以苍璧礼天对黄琮礼地以祀天旅上帝对祀地旅四望礼记乃多以郊对社盖郊祀上帝社祭水土之神其礼专圆丘方泽徧祭天神地祗其意分观此为四祀明矣天地之道高深元逺大神大祗不可烦渎故岁祀上帝于郊而水土之变则责之于社此古人立祀深意也盖圆丘所祭者全体圆转之天总南北极黄赤道日月星辰所丽者而言故主北辰而曰天神皆降是总祀天神也上帝者高高在上之天以其在上而为主宰故曰上帝分主五方故曰五帝合四方上下而言则曰六宗皆天神之分祀者也方泽所祭者全体承天地总山陵川泽极天所覆者而言故主昆仑而曰地祗所出是总祀地祗也地有四方望其方而祀曰四望五岳四渎之祀曰山川川泽山林丘陵坟衍原隰之祀曰五土水土之祀曰社皆地祗之分祀者也所谓自然之序盖如此
　　郊祀分合私议
