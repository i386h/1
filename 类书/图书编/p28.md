<!-- { "loadSidebar": true } -->
　　昔庖牺氏仰观俯察观鸟兽之文与地之宜近取逺取知天地万物皆具太极两仪四象八卦之理于是始作八卦以通神明之徳以类万物之情有八卦横图有八卦圆图有六十四卦横图有六十四卦方圆图所谓先天之易也圆于外者为天方于内者为地天地交而万物生干生三男坤生三女反易互合六十四卦各变为六十四而后天之生生无穷焉天地之生生不可以象示于是幽赞于神明而生蓍则河图洛书以作大衍河图之数五十有五洛书之数四十有五天地生成五行顺逆合之其数百然万物之生皆本于太极两仪四象必闰月定四时以成嵗而后天地相交万物以生也故大衍之作象太极象两仪象三才象四时象闰象再闰竒数象河图生数策数象河图成数一九二八三七四六象洛书之四象乾坤之防象期之日上下二篇之防象万物之数皆参天两地参伍以变错综其数是故四营而成易一有八变而成八卦小成六十四卦而大成用九用六老阳皆变为少隂老隂皆变为少阳一卦皆可变为六十四而四千九十六卦焉通其变极其数而天下之能事毕矣显道以神徳行是故可与酬酢可与佑神和顺道徳而理于义穷理尽性以至于命矣以此穷理观于四营则知一变而太极两仪四象具于斯矣观于三变则知一爻而太极两仪四象具于斯矣观于一防则知一物而太极两仪四象具于斯矣以此而穷八卦则知三爻此太极此两仪此四象之变化也以此而穷六十四卦则知六爻此太极此两仪此四象之变化也以此而穷四千九十六皆太极两仪四象变化之妙用也顺则自一而万由太极而先天而后天生人生物者此也逆则自万而一由后天而先天而太极尽性至命者此也此文王周易之所以作周公孔子观象系辞四圣相授受一道也太极三才诸图总叙
　　道一也在天地不见其为大在人心不见其为小在万物不见其为繁所谓语大莫能载语小莫能破者此也柰何有见于造化之妙者则涉于天地之浩荡有见于事迹之烦者则滞于人物之纷纭此易道所以不明于后世也观是篇之所载者太极无象而不可以隂阳分万物化生而不可以形迹滞有而未尝有无而未尝无也惟人也成位天地一体万物而掌握乎造化殆有超于图书卦象者在矣况天道地道人道俱于此掲其大端而详列于后卷正以见其理一而分殊也不然前有所编皆图书易卦之理后之所编者天文与地理人事之迹耳道之一也不几裂乎

　　圣人为斯道计所以竭心思以觉斯人也无所不用其至是故道本不可得而象也不得已而强图此○以象之欲人之防其原也○本不可得而名也不得已而强以极名之欲人之识其大也极本非三也不得已而谓之三极欲人之全体太极参天而两地也其实○一而已矣自其气之运行而髙明以覆帱也谓之天自其质之凝峙而博厚以持载也谓之地自其气质之冲和灵秀而与天地并也谓之人自金木水火土而运之为五行自干坎艮震防离坤兊而画之为八卦自成象成形万有不齐而森而列之为万物莫非此○也真识此者不必追原太极未判之先一元浑沌无声无臭而只今形色具备神气浑融凡宇宙间物物顺其自然我无所与则所谓函三为一者即此在矣然则三才即太极也太极即此○也统三才而不见其为大析万类而不见其为小形色杂然而不可执之以为有覩闻寂然而不可冺之以为无本自万物咸备本自一物不着一日子而已午而亥一嵗春而夏秋而冬一生少而壮衰而老孰非此○之运用孰非吾人之心学哉噫人极立而天地位万物育庶无负圣人设象立教之意

　　右象天地人三才各一太极邵康节曰天开于子地辟于丑人生于寅夏以建寅之月为正月【谓斗柄初昏建寅之月也】谓之人统易曰连山以艮为首艮者人也【周易艮卦六爻亦以人身取象】商以建丑之月为正月谓之地统易曰归藏以坤为首坤者地也周以建子之月为正月谓之天统易曰周易以干为首干者天也注疏家以山能出内云气地能归藏万物天能周布六合其言乾坤之义然矣于艮之义则未尽艮者万物之所以成终而成始也人为万物之灵故主人而言是知夏尚忠人之义也商尚质地之理也周尚文天之象也三代迭兴三统异尚而圣人荅顔子为邦之问则曰行夏之时乘殷之辂服周之冕法天道行地利用人纪之义彰矣斯所谓百王不易之大法也故曰仲尼祖述尭舜宪章文武上律天时下袭水土此之谓也　韩子曰形于上者谓之天形于下者谓之地命于其两间者谓之人形于上日月星辰皆天也形于下草木山川皆地也命于其两间飞潜禽兽皆人也程子曰天地交而万物生于中然后三才备人为最灵故为万物之首凡生天地之中者皆人道也
　　夫三画所以成卦者取天地自然竒偶之数也干之三画而分三位者为天之竒数三故画三位也地之偶数三亦画三位也余六卦者皆乾坤之子其体则一故亦三位之设耳且夫天独阳也地独隂也在独阳独隂则不能生物暨天地之炁五行之数定始能生乎动植故经曰有天地然后万物生焉岂一炁之中有蕴三才之道耶所谓兼三才而两之盖圣人之义也非八纯卦之谓也三才则天地人之谓也两之则重之谓也上二画为天中二画为人下二画为地以人合天地之炁生故分天地之炁而居中也所以九二称在田明地道也九五称飞龙在天明天道也斯则其理坦然而明白矣如曰不然敢质之于系辞曰六爻之动三极之道也又曰有天道焉有人道焉有地道焉兼三才而两之故六六者非他也三才之道也又曰昔者圣人之作易将以顺性命之理是以立天之道曰隂与阳立地之道曰柔与刚立人之道曰仁与义兼三才而两之故易六画而成卦斯则皆云六画包三才之义则无三画韫三才之説不其然乎若夫六爻皆有人事者为人伦则天法地之象故初上皆包人事之义耳
　　易之为书也广大悉备有天道焉有人道焉有地道焉兼三才而两之故六六者非他也三才之道也然则三才之道上中下之位三才之用舍五行则斯须无以济矣至于人之生也外济五行之利内具五行之性五行者木火水金土也木性仁火性礼土性信金性义水性智是故圆首方足最灵于天地之间者蕴是性也人虽至愚其于外也日知由五行之用其于内也或其性而不循五常之教者不可哀哉干称父坤称母予兹藐焉乃混然中处故天地之塞吾其体天地之帅吾其性民吾同胞物吾与也大君者吾父母宗子其大臣宗子之家相也尊髙年所以长其长慈孤弱所以幼其幼圣其合徳贤其秀也凡天下疲癃残疾惸独鳏寡皆吾兄弟之颠连而无告者也于时保之子之翼也乐且不忧纯乎孝者也违道悖徳害仁曰贼济恶者不才其践形惟肖者也知化则善述其事穷神则善继其志不愧屋漏为无忝存心养性为匪懈恶防酒崇伯子之顾养育英才颍封人之锡类不弛劳而底豫舜其功也无所逃而待烹申生其恭也体其受而归全者参乎勇于从而顺令者伯竒也富贵福泽将厚吾之生也贫贱忧戚庸玉女于成也存吾顺事没吾寜也人之所以能灵于万物者谓其目能收万物之色耳能收万物之声鼻能收万物之气口能收万物之味声色气味者万物之体也目耳鼻口者万物之用也体无定用惟变是用用无定体惟化是体体用交而人物之道于是乎备矣然则人亦物也圣亦人也有一物之物有十物之物有百物之物有千物之物有万物之物有亿物之物有兆物之物生一物之物当兆物之物者岂非人乎有一人之人有十人之人有百人之人有千人之人有万人之人有亿人之人有兆人之人生一人之人当兆人之人者岂非圣乎是知人也者物之至者也圣也者人之至者也物之至者始得谓之物之物也人之至者始得谓之人之人也夫物之物者至物之谓也人之人者至人之谓也以一至物而当一至人则非圣而何人谓之不圣则吾不信也何哉谓其能以一心观万心一身观万身一物观万物一世观万世者焉又谓其能以心代天意口代天言手代天工身代天事者焉又谓其能以上识天时下尽地理中尽物情通照人事者焉又谓其能以弥纶天地出入造化进退今古表里人物者焉噫圣人者非世而効圣焉吾不得而目见之也虽然吾不得而目见之察其心观其迹探其体潜其用虽亿万千年亦可以理知之也人或告我曰天地之外别有天地万物异乎此天地万物则吾不得而知之非惟吾不得而知之也圣人亦不得而知之也凡言知者谓其心得而知之也言言者谓其口得而言之也既心尚不得而知之口又恶得而言之乎以心不可得知而知之是谓妄知也以口不可得言而言之是谓妄言也吾又安能从妄人而行妄知妄言者乎
　　易曰穷理尽性以至于命所以谓之理者物之理也所以谓之性者天之性也所以谓之命者处理性者也所以能处理性者非道而何是知道为天地之本天地为万物之本以天地观万物则万物为物以道观天地则天地亦为万物道之道尽之于天矣天之道尽之于地矣天地之道尽之于物矣天地万物之道尽之于人矣人能知其天地万物之道所以尽于人者然后能尽民也天之能尽物则谓之曰昊天人之能尽民则谓之曰圣人谓昊天能异乎万物则非所以谓乎昊天也谓圣人能异乎万民则非所以谓之圣人也万民与万物同则圣人固不异乎昊天者矣然则圣人与昊天为一道圣人与昊天为一道则万民与万物亦可以为一道也一世之万民与一世之万物既可以为一道则万世之万民与万世之万物亦可以为一道也明矣夫昊天之尽物圣人之尽民皆有四府焉昊天之四府者春夏秋冬之谓也隂阳升降于其间矣圣人之四府者易诗书春秋之谓也礼乐汚隆于其间矣春为生物之府夏为长物之府秋为收物之府冬为藏物之府号物之庶谓之万虽曰万之又万其庶能出此昊天之四府者乎易为生民之府书为长民之府诗为收民之府春秋为藏民之府号民之庶谓之万虽曰万之又万其庶能出此圣人之四府者乎昊天之四府者时也圣人之四府者经也昊天以时授人圣人以经法天天人之事当如何哉仁配天地谓之人唯仁者真可谓之人矣气者神之宅也体者气之宅也天六地四天以气为质而以神为神地以质为质而以气为神唯人兼乎万物而为万物之灵如禽兽之声以其类而各能得其一无所不能者人也推之他事亦莫不然唯人得天地日月交之用他类则不能也人之生真可谓之贵矣天地与其贵而不自贵是悖天地之理不祥莫大焉太极三才问
