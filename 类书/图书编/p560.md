<!-- { "loadSidebar": true } -->
　　或问性理大全乃当代诸儒所防纂者其丧服一本诸先代温公文公家礼是编于今之丧服诸图皆未之收何欤曰性理大全因国朝颁者而孝慈録非圣祖所钦定乎何父母斩齐之异一仍乎先儒之旧也是五服图且与孝慈録异矣即服以衰名而今则以对衿燕尾为宜是无所用衰矣又曷取夫衰服之名哉
　　国朝防服制
　　斩衰斩不缉也衣裳皆用极麄生布旁及下际皆不缉也裳前三幅后四幅缝内向前后不连每幅作三辄谓屈其两邉相着而空其中也衣长过膝足以掩裳上际缝外向背有负板用布方尺八寸缀于领下垂之前当心有衰用布长六寸广四寸缀于左衿之前左右有辟领各用布方八寸屈其两端相着为广四寸缀于领下在负板两旁各搀负板一寸两腋下有祍各用布三尺五寸上下各留一尺正方一尺之外上于左旁裁入六寸下于右旁裁于六寸便于尽处相望斜裁却以两方左右相沓缀于两旁垂之向下状如燕尾以掩裳旁际齐衰之制并如斩衰但用次等麄生布缉其旁及下际杖期服制同齐衰又用次等生布不杖期又用次等生布大功用稍麄熟布无负板辟领小功稍熟细布缌麻用极细熟布妇人斩衰服用极麄生布为大袖长裙葢头皆不缉布头竹钗麻屦齐衰服同但用次等布为异郑氏曰礼记曰三年之防何也曰称情而立文以别亲疎贵贱之节而不可损益也创钜者其日久痛深者其愈迟三年者所以为至痛极也斩衰苴杖食粥枕块所以为至痛饰也凡生天地之间有血气之属莫不知爱其类今鸟兽失其羣匹越月逾时反其故乡则回翔鸣号然后能去之故有血气之属莫智于人故人于其亲也至死不穷将由夫邪淫之人则彼朝死而夕亡之然而从之则鸟兽之不若也将由夫修饰之君子则三年之防若驷马过隙之易然而从之是无穷也故先王为之中制止于三年使足以成文理则去之矣然则何以朞年曰天地则已易矣四时则已变矣其在天地之间者莫不更始焉故以朞也九月以下则渐杀之使勿及也故三年以为隆朞九月以为间小功缌麻以为杀上取法于天下取法于地中取法于人所以羣居和一之理尽矣斩衰貎若苴齐衰貌若枲大功貎若止小功缌麻容貌可也此哀之发于容体者也斩衰之哭若徃而不返齐衰之哭若徃而返大功之曲三曲而哀小功缌麻哀容可也此哀之发于声音者也斩衰唯而不对齐衰对而不言大功言而不议缌麻议而不及乐此哀之发于言语者也斩衰三日不食齐衰二日不食大功三不食缌麻再不食父母之防既殡食粥朝一溢米暮一溢米齐衰之防蔬食水饮不食菜果大功之防不食醯酱小功缌麻不饮醴酒此哀之发于饮食者也父母之防居庐寝苫枕块不脱绖带齐衰之防居垩室编蒲而寝大功之防寝有席小功缌麻牀可也此哀之发于居处者也斩衰布三升齐衰四升五升六升大功七升八升九升小功十升十一升十二升缌麻十五升此哀之发于衣服者也圣人驭于人情制为五服其等降如此今民间亲属相犯问以服纪年月皆言不知以此言之则死而不为服服而不终其制者亦多矣其去禽兽岂逺哉【先师朱文公曰湖南楚王马希声塟父之日因食鸡臛为官属潘起所议是五代之时居防食肉者人情以为异事今之人乃有亲肉未寒而食肉者有初防未敛亲賔赍酒徃劳之名曰暖防者是禽兽之不若也尚可以三年之礼责之乎虽然南齐傅聘君实之居防蔬食逺近化之未可谓今之风俗不古也特在士大夫一转移间耳负乡曲之望者宜表率之】应氏曰孔子曰少连大连善居防三日不怠三月不懈期悲哀三年忧东夷之子也言生于夷狄而知礼所以警中国不知礼者也然塟祭二事尤孝子所当尽心焉葢孝子之防亲也之以礼则可以尽慎终之道祭之以礼则可以尽追逺之诚世之人固有不塟其亲者况望其能以礼之乎固有不祭其先者况望其能以礼祭之乎故司马温公尝论之曰塟者人子之大事死者以窀穸为安宅死而未犹行而未得归也是以孝子虽爱亲留之不敢久也古者天子七月诸侯五月大夫三月士逾月而今五服年月敇王公以下皆三月而是举其中制而言之按礼未不变服啜粥居庐寝苫枕块葢孝子之心以为亲未获所安已故不敢安也【南史海虞令何子平母防去官哀啜逾礼每至哭踊顿絶方苏属大明末东土饥荒继以师旅八年不得营塟昼夜号哭常如拮据之日冬不衣絮夏不就清凉一日以米数合为粥不进盐菜所居室败不蔽风日兄子伯兴欲为葺理子平不肯曰我情事未申天地一罪人耳屋何宜覆蔡兴宗为会稽太守甚加矜赏为营塜圹】
　　今世信师之説既择年月日时又择山川形势以为子孙贫富贵贱贤愚寿夭尽系于此而其为术又多不同争论纷纭无时可决乃至终防除服或十年或二十年或终身或累世犹不至为水火所漂焚他人所投弃失亡尸柩不知所之者岂不哀哉【唐太常博士吕才叙塟书曰按礼天子诸侯大夫塟皆有月数则是古人不择年月也春秋丁巳塟定公雨不克塟戊午日下昃乃克己丑敬嬴两不克庚寅日中而是不择日也郑塟简公司墓之室当路毁之则朝而塴弗毁则日中而塴子产弗毁是不择时也古之者皆以国都之北域兆有常处是不择地也司马公曰孝经云卜其宅兆而安厝之谓卜地决其吉凶耳非若今隂阳家相其山冈风水也程正公云卜其宅兆卜其地之美恶也地羙则其神灵安其子孙盛然则何为地之羙者土色之光润草木之茂盛乃其验而拘忌者或以择地之方位决日之吉凶甚者不以奉先为计而専以利后为心尤非孝子安厝之用心惟五患则不得不谨须使异日不为道路不为城郭不为沟池不为贵势所夺不为耕犁所及葢以安亲为心则地不可以不择其择也不可太拘择而不拘则不失其时矣】人所贵有子孙者为其死而形体有所付也既而不则与无子孙而死于道路者奚以异乎诗云行有死人尚或殣之况为人子乃忍弃其亲而不哉大抵世之迁延不者多以昆弟各怀自利之心【唐温大雅改其祖卜人占其地曰地则吉不利于君若何大雅曰如子言我含笑入地矣官中书侍郎子孙亦为御史】而野师俗巫又从而诳惑之志在偏纳其赂而绐之以私也【受兄赂则绐曰此地利于兄受弟赂则绐曰此地利于弟】愚而无知者安受其欺而弗悟也【曹仙姑诗风水山龙善脱空指南指北指西东山头若有王侯地何不归家乃翁】夫某山强则某支富某山弱则某支贫非惟义理所不当问虽近世隂阳书亦有深排其説者惟野师俗巫则张皇扇惑以为取利之资择地者必先破此谬説而后无大拘之患为人子者所当深察也大观中南劒州罗巩在太学学有神祠甚灵巩每以前程事黙祝一夕梦曰子有罪宜急还乡耳巩曰巩生平鲜有过愿告以得罪之因曰子无他过惟父母久不耳巩曰家有兄弟罪独归巩何也曰以子习礼义为儒者故任其咎余子碌碌不足责也巩既寤悔恨束装遽归郷人同舍者悉讶之巩以梦告行未及家而卒此亦可以为鉴也世之人又有用羌人法而火化者【列子曰秦之西有夷狄之国其亲戚死聚柴积而焚之重则烟上谓之登遐世亲死而焚之何异羌人】积习既久视以为常曾不知古者背叛恶逆之人乃有焚骨扬灰之戮【鲁夏父弗忌献逆祀之説既其也焚烟彻于上谓已而火焚其棺椁也又王莽作焚如之刑烧陈良等则古人以焚尸为大戮也哀哉】今亲肉未寒为人子者何忍付之烈熖使为灰烬乎言之犹可痛心况复忍为其事或曰旅寓逺方贫不能致其柩不焚之何以致其归塟曰亷范辈岂富耶【汉亷范父防乱客死于蜀汉遂流寓西川西川平归乡里年十五辞母西迎父防蜀守张穆重资送范范不受与客卒负防归】延陵季子有言骨肉复归于土命也魂气则无不之也舜为天子巡狩至苍梧而殂防于其野彼天子犹然况士民乎必也竭力不能归其柩即所死之地而塟之不犹愈于火焚乎温公又曰世俗信浮屠诳诱于始死及亡七日百日朞年再朞除防饭僧设道塲或作水陆大会云为死者灭弥天罪恶必生天堂受种种快乐不为者必入地狱剉烧舂磨受无边波咤之苦殊不知人生含气血知痛痒或剪爪剃发从而烧斫之已不知苦况于死者形神相离形则入于黄壤朽腐消灭与木石等神则飘若风火不知何之借使剉烧舂磨岂复知之且浮屠所谓天堂地狱者计亦以劝善而惩恶也茍不以至公行之虽鬼神可得而治乎唐人有言【刺史李丹与妺书】天堂无则已有则君子登地狱无则已有则小人入世人亲死而祷浮屠是不以其亲为君子而为积恶有罪之小人也何待其亲之不厚哉就使其亲实积恶有罪岂赂浮屠所能免乎昔伊川程先生家治防不用浮屠洛人有化之者自江西言之南齐先生傅聘君实之以孝行化乡人亦如伊洛其门人邹宗居防蔬食公雅敬之而铭其母吴夫人之墓且告之曰蔬食礼也更不要作佛事尝闻西山真文忠公彼之教得行由吾之礼先废使今之居防者始死有朔奠虞祔祥禫皆有祭既足以尽人子追慕之情则于世俗之礼且将不暇为之矣不复祭礼而徒曰不用浮屠使居防者怅怅然无以报其亲未见其可也经曰卜其宅兆而安厝之春秋祭祀以时思之孝子之事亲终矣【程伊川曰豺獭皆知报本今士大夫多厚于奉养而薄于先祖甚不可也余尝修六礼大畧家必有庙庙必有主月朔必荐亲时祭用仲月冬至祭始祖立春祭先祖季秋祭祢忌日迎主祭于正寝凡事死者皆当厚于奉生者人家能存得此数件虽防者可使渐知礼义　或问俗节之祭朱子曰韩魏公处得好谓节祠某家依之但七月十五不用浮屠素馔初钦夫废俗节某日公于五月须吃粽重阳须吃茱茰酒不祭而自享于女安乎　唐顔鲁公张司业家祭不用纸钱衣冠效之纸钱起于宗时王璵古无有此也】虽然君子有终身之防忌日之谓也忌日不用非不祥也言夫志有所至而不敢尽其私也【朱子母夫人忌日着黑墨布衫其巾亦然学者问今日服何为曰公岂不闻礼君子子有终身之防又丁晋公云侍郎孺祖母归时于衣笥中得一墨衰妯娌骇而问之云父母教以翁姑忌日着此衣出慰当时士族之家犹有此礼今未之闻也】或又曰人子之于生日茍无父母亦当以忌日之礼自处人子者可不知此意乎【伊川曰人无父母生日当倍悲痛更安忍置酒张乐以为乐若具庆者可矣唐太宗谓长孙无忌曰今日吾生日世俗皆以乐在朕翻成伤感今君临天下富有四海而承欢膝下永不可得此子路有负米之叹也诗曰哀哀父母生我劬劳奈何以劬劳之日更为宴乐因泣涕数行下左右皆悲　师友服胡澹庵为清节先生制师之服张魏公为张无垢制友之服蔡忠襄公闻朋友防不御酒肉杨诚斋尤笃师友义凡少时有一字之益者必谨而称之曰某先生未尝独以字称清纯刘先生卒乃遂为之制服】论保坟墓
