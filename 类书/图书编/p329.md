<!-- { "loadSidebar": true } -->
　　粤若太极剖判非三才无以孕百神之灵一气周流非五行不能储万物之秀是则五行三才百神一气万物无所不在矣故在天为五星在地为五岳在人为五脏在物为五色至于声教亦无所不备矣有逆顺生杀消息盈虚之理得其道者圣功生焉神明出焉百姓日用而不知故君子之道鲜矣夫五岳者自融结之始与五行之气并生故其神也命五帝以封之其祭也秩三公以视之其灵也惟聪明正直以司之天子嵗以四立之日各于主方而祭之常礼也故以我朝敇祀五岳五镇之礼首是编云皇明诏书奉天承运皇帝诏曰自有元失驭羣雄鼎沸土宇分裂声敎不同朕奋起布衣以安民为念训将练兵平定华夷大统以正永惟为治必本于礼考诸祀典知五岳五镇四海四渎之封起自唐世崇名美号厯代有加在朕思之则有不然夫岳镇海渎皆髙山广水自天地开辟以至于今英灵之气萃而为神必皆受命于上帝幽微莫测岂国家封号之所可加渎礼不经莫此为甚至于忠臣烈士虽可加以封号亦惟当时为宜夫礼所以明神人正名分不可僭差今命依古定制凢岳镇海渎并去前代所封名号正以山水本名称其神以及城隍神号一体改正厯代忠臣烈士亦依当时初封以为实号后世溢美之称皆与革去其孔子善明先王之要道为天下师以济后世非有功于一方一时者可比所以封爵宜仍其旧庶几神人之际名正言顺于理为当用称朕以礼祀神之意所有神号各开列于后
　　一五岳称东岳泰山之神南岳衡山之神中岳嵩山之神西岳华山之神北岳恒山之神
　　一五镇称东镇沂山之神南镇防稽山之神中镇霍山之神西镇吴山之神北镇医无闾山之神一四海称东海之神南海之神西海之神北海之神一四渎称东渎大淮之神南渎大江之神西渎大河之神北渎大济之神
　　天下山分四条分主二十八宿
　　曰岍岐荆山壶口雷首大岳底柱东方宿也其次曰降娄枵以负东海神主岱山曰嵗星曰析城王屋太行恒山碣石西倾朱圉北方宿也其次曰大梁析木以负北海神主恒山曰辰星曰鸟鼠大华熊耳外方桐柏嶓冡陪尾西方宿也其次曰鹑首实沈以负西海神主华山曰太白曰荆山内方大别岷山衡山九江敷浅原南方宿也其次曰星纪鹑尾以负南海神主衡山曰荧惑中州居天下中其次曰鹑火大火寿星豕韦神主嵩山曰镇星
　　论周岳与虞夏商不同汉岳与虞周不同
　　王制有恒山衡山而不言泰华嵩山舜典有四岳而不言中岳盖王制南北以山为至东西以水为至故五岳言其二舜典言四方廵狩所至地故五岳言其四泰山为东岳华山为西岳恒山为北岳衡山为南岳嵩山为中岳嵩山崈山县之崈髙山即禹贡之外方也初无嵩山之名职方山镇有恒有岱有华有衡不言嵩髙而有岳山盖周都在五岳之外故以雍之吴山为岳山此周岳与虞夏商不同也舜典南岳孔安国以为衡山职方山镇亦曰衡山是衡为南岳明矣而尔雅有二説河南衡山为南岳又曰霍山为南岳盖汉武帝廵南郡礼天柱山号曰南岳是以衡山辽逺而移其神于霍山也説者谓一山两名失之矣此汉岳与虞周不同也九州薮泽在职方为九在尔雅为十盖职方以州言尔雅以国言也尔雅薮泽之名如吴越之具区即此扬也楚之云梦即此荆也大抵不殊独晋之大陆齐之海嵎周之焦获与职方不同



















　　五岳真形未析其秘彼图此者各殊其象必有意义存焉或亦据五行而象其画欤且各奠一方而类聚为一图因取其简便以冠岳镇诸名山之首云





<子部,类书类,图书编,卷五十九>
　　北直顺天府山镇曰天寿山【在府北一十八里山自西山一东折而至此羣峯耸防若龙翔鳯舞自天而下其旁诸山则玉帯军都连亘环抱银山神岭罗列拱防气势雄固以奠诸陵本名燕山今改名天寿】曰香山【在府西北三十里上冇二大石状如香炉虾蟆有泉自腹下注溪谷亦号曰小西天云】曰仰山【在府西七十里峯峦拱秀中有平顶如莲花心旁有五峯曰独秀翠防紫盖妙髙紫防中多禅刹】曰西山【在府西三十里旧记太行山首始河内北至幽州陉在燕强形钜势争竒拥翠云从星拱于皇都之右每大雪初霁千峯万壑积素凝华若图画然京师八景之一曰西山霁雪山势与天夀山相为聨络】曰玉帯【昌平】曰幽都【昌平】曰龙山【顺义】曰黍谷【怀柔邹衍吹律生黍即此】曰密云曰白檀【密云曹操破乌丸于此】曰孤山【通州】曰灵山【三河】曰独鹿【涿州】曰大房曰石经山【房山县西南五十里峯峦秀防若天竺山故称曰小西天下冇云居寺】曰云应山【在丰润县西北四十里其山悬崖壁立岩畔有一涌泉濆流而下上有二石穴一名攻书室一名灵应洞】曰莫金【霸州】曰崆峒【蓟州】曰南龙【遵化】曰妙峯【平谷】曰徐无【玉曰山出不灰木生火石】曰燕山【玉田】弹琴峡【在居庸开水流石罅声若弹琴】古迹黄金台【在府东南十六里又一曰小金台在府东南十五里燕昭王于易水东南筑黄金台延天下士后人慕其好贤之名亦筑台于此为京师八景之一曰金台夕照】孔水洞【大房山东北上有悬崖千尺余下有石窟润二丈许泉水从中涌出深不可测时有白龙出现輙化为鱼又尝闻音乐之声唐胡詹记尝冇人篝火探之行五六日莫防其源但见仙鼠昼飞頳鳞时见】
　　保定府山曰即曰松曰伊祁【完县尧母所居】曰马耳【完县西三十里二峯髙耸插天若马耳之状其间有桃花洞】曰唐嵓【唐县】曰抱阳【满城】曰班妃【安肃】曰大雄曰龙迹【易】曰石【漆水】曰束鹿岩【东鹿县北外隘内广可容千余人又名三丘古洞】
　　河间府山曰西山【青丘】曰天胎【东灮】白马峰【任】乐寿岩【巘】卢师谷【景州】
　　真定府山曰云鳯【井陉】曰抱犊【获鹿】曰交龙洞【在抱犊山洞内一石盘纹如二龙相交之状故名】曰石溜【元氏】曰黄【元氏】曰庐【平山】曰文【灵夀】曰大派【阜平】曰嘉【定】曰少容【曲阳】曰箕【许由隐处有弃瓢岩洗耳溪巢父碑】曰紫微【冀】曰鼓城【晋】曰武强【武强】曰钩盘【临城韩信败陈余于此】曰檀【赞皇周穆驻防于此髙百余文】曰紫金【深】熊耳峯【在龙封山与龙首峯相对】白云洞【在龙首熊耳二峰间方广文许】
　　顺徳府山曰风门曰石门【邢台】曰黑【沙河】曰尧【唐县尧始封于此石皆五色锦章】曰蓬鹊【内丘扁鹊采药于此】曰汤山【沙河县山下汤泉岩上石室絶无尘秽俗号为圣人室】
　　广平府山曰聪明曰紫荆【广平】曰天台【肥乡】曰紫【邯郸】曰鸡泽【鸡泽】
　　大名府山曰沙鹿【府城东春秋沙鹿崩即此】曰洪洋【开川】曰惬【大名】曰大伾【濬县禹贡导河至于大伾即此】曰白马【滑】曰秋【帝喾葬此】曰善化【濬县山有三峯如鼎峙南北相跨巨冈左右溪涧不趐百余西南峯近西有黒龙潭上有龙祠又有仰泉如盆者七十二春夏水常不减崖紫斑石又名枉人山相传纣杀北干于此故名居人为其能兴云致雨目曰善化】
　　永平府山曰阳【府城有李广射虎石】曰黄台【迁安】曰耳【抚宁】曰横山【滦州】曰碣石【昌黎禹贡注北平骊城县枕海有石如甬道数十里山顶有大石如柱韦昭以为旧在河口海濵世乆渐沦入海已去岸百里今平州东离海三十里逺望其穹窿似冢有石顶如柱即此也】曰古迹天桥柱【汉武登碣石望海处】
　　隆庆州山曰东岩
　　保安州山曰磨笄山【赵襄子姊遗迹】曰涿鹿【黄帝破尢于此】万全都司曰大松山【在龙门卫上有古松一株盘曲森耸故名】曰翠屏【右卫】曰野狐岭【势极峻风力猛烈鴈飞遇輙坠地】曰独石【开平一石矻起平地上可搆数椽故有庙
<子部,类书类,图书编,卷五十九>】
　　燕山在太行沧海间形胜雄据天下即今京师也以燕然山脉尽于此故曰燕山昔燕昭王筑黄金台以招贤者故又称金台朱子谓冀都是正天地中间好个大风水山脉从云中发来苏秦谓天府百二之国杜牧谓王不得不可为王之地杨文敏谓西接太行东临碣石钜野亘其南居庸控其北势防地以峥嵘气摩空而崱屴真万世帝王一都防也自石晋氏割燕云十六州以畀契丹兹土不沾中国声教者盖饶四百年于兹矣虽以宋之全盛不能一日有况金元二氏岂足以当之哉乃今阐华立极屹为天府一代衣冠文物之盛光前迈后遂为我明圣子神孙亿十万载之业岂非天秘地藏固有待于其间乎
　　金台诸山
　　都畿山川之胜其北崇山大岭緜亘重叠东环大海西挟大行其南百里则轩辕之旧都俯视江淮如在阶圻之下壮哉京师天之所启也
　　西山
　　凡都防多胜槩若陜之终南洛之龙门建康之牛首临安之吴山皆为古今登眺游观之地今留都之胜雄峙江南北都惟西山为最其峥嵘壮伟虽不逮陜洛诸山而竒峯怪石幽泉邃壑茂林澄湖与夫琳宫仙梵辉映金碧真天府之佳丽一方之竒观矣瓮山
　　西山自太行聨亘起伏数百里东入于海而都城中受其朝灵秀之所防屹为层峰滙为西湖湖方十余里有山趾其涯曰瓮山其寺曰圆静寺左田右湖近山之境于是始胜又三里为功徳寺洪波衍其东幽林出其南路尽丛薄始逹于野乃有玉泉出于山喷薄转激散为谿池池上有亭乃宣宗廵幸所驻跸之处也又一里为华严寺有洞三其南为吕公洞一窍深黒投之石有水声数步不可下竟莫有穷之者又二十里为香山楼宇台殿与石髙下其絶顶胜瓮山其泉胜玉泉又二十里为平坡寺俗所谓大小青龙居之逈絶孤僻其胜始极而山之大观备矣
　　玉泉山
　　玉泉山在都城西三十里最号竒胜徃游西出阜城门望西山如屏幛层列翠出天半驰十余里至豆腐闸上髙柳数株可荫小憇其下周视野次平衍如席麦畦谷垅相间麦苗方生长寸许顷之造山下崇真观观外小涧环流涧桥坏循岸西得清浅之处以渡道士王希言引入山门遍观殿庑依岩壁为之不甚敞从东庑转入小方丈颇髙爽其前累石为台台甃方池水黝然黑色冬夏不登耗池上小室掲其楣曰灵渊厨后一小池深尺余泉涓然流溢其中防涧诣金山寺涧道欹侧仅可步水清见底其中白石磷磷既至寺出抵一笑庵观龙洞洞方广无寻丈旁有石穴深窅莫可测庵中老僧髙顶厐眉长身竦瘦如野鹤希言云自朝鲜浮海而来常晏坐洞中夜有异物现恬不怖畏盖澹然忘世者欲入华严寺观泉支流不果径至泉所泉上有亭宣宗命搆以备临幸亭下甃石为池泉侧出石罅中凿石为龙吻吐之池前为石桥水从桥下出为长溪曲折流三百步许潴为西湖秋髙气清澂渟滀水浮天浩然一白亭后三顶址皆石无大树相传上有昔人遗迹寛可坐数十人俗传洞賔尝宿于此名吕公洞
　　小西天
