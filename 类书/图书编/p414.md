<!-- { "loadSidebar": true } -->
　　昭帝【名弗陵武帝少子七岁即位识霍光之忠辨上官杰之诈享国不永惜哉在位十三年　昭帝崩霍光废昌邑王立宣帝】
　　宣帝【名病已更名询武帝戾太子之孙皇曾孙也起于民间励精为治招选茂异综覈名实萧梁夏韦以儒术进刘正以文章显将相则张赵魏丙治民则龚黄郑召吏称其职民安其业然用恭显贵许史杀赵盖韩杨求金马碧鸡之神徳政不纯汉之元气索矣在位二十有五年庙号中宗】
　　元帝【名奭宣帝太子多材艺善儒术尚防俭然牵制文义优柔不断在位十六年】
　　成帝【名鷔元帝太子善修客仪博覧古今诏求遗书客受直言然湛于酒色赵氏内乱五侯专权言之可为于悒在位二十六年】
　　哀帝【名欣元帝庶孙定陶共王之子成帝立为嗣宠信防邪憎疾忠直在位六年　王莽擅政】平帝【名术元帝庻孙中山孝王之子哀帝立为嗣九嵗即位王莽置毒酒中而崩在位六年】孺子【名婴宣帝之孙广威侯勲之子平帝无嗣王莽立为皇太子号曰孺子自称假皇帝寻废婴为安定公称太子三年】
　　新莽【姓王名莾孝元皇后之侄继四父辅政匿情求名封新都侯遂秉汉政弑平帝立孺子簒汉天下称假王国号新恃其诈慝烦民玩兵汉兵斩而脔之簒位十四年】
　　更始【名舂陵戴侯之曽孙光武族兄莽末汉兵起无所统一在平林兵中号更始将军众立为帝都长安赤眉兵乱单骑走光武降封为淮阳王称帝二年】
　　东汉【凡十四世厯一百九十六年帝懿帝辨未改元两汉髙文武宣光武明章称为七庙之主后受制阉宦激成党祸而汉亡】
　　光武【名秀长沙定王发之后景帝六世孙莽末起兵兴复汉室都洛阳未及下车访儒术行义起太学徴处士并县国简易代鲜有及也然好图防亲簿书封泰山禅梁隂不仕三公中兴之业未尽善焉在位三十三年洛阳今河南洛南县】
　　明帝【名阳更名庄光武第四子遵奉建武制度登台观云临雍拜老图功臣而避椒房之嫌重郎官而辞馆陶之请然好以耳目隠发为明伤于防急始迎佛教流入中国焉在位十八年】
　　章帝【名烜明帝太子进柔良退贪猾解楚王之狱罢西域之戍称为长者然宠任窦宪以啓外戚専权之渐在位十三年】
　　和帝【名肇章帝太子十嵗即位窦太后临朝窦宪专权谋逆帝与中常侍郑众定议诛宪自是宦官外戚迭为消长在位十七年】
　　殇帝【名隆和帝少子生三月即位邓太后临朝在位八月】
　　安帝【名祐章帝之孙清河孝王庆之子邓太后临朝亲政之后内宠益盛在位十九年】懿帝【章帝之孙济北惠王之子封北乡侯安帝崩阎后欲与国政废太子保为济隂王与阎显竽谋立之在位七月】
　　顺帝【名保安帝太子阎太后废为济隂王帝懿崩中常侍孙程等立之封程等为列侯虽黄琼李固相继登用然阉宦专权梁氏用事贤人君子不能救汉祚之衰在位十九年】
　　冲帝【名炳顺帝太子二嵗即位梁冀秉政在位三月】
　　质帝【名缵章帝孙渤海孝王之子封建平侯梁太后立之时八嵗目梁冀为跋扈将军冀进毒弑之在位一年】
　　桓帝【名志章帝曽孙封蠡吾侯梁冀立之帝与中常侍单超等诛冀封超等为列侯权归阉宦酿成党锢之祸在位二十一年】
　　灵帝【名宏章帝孙解渎亭侯苌之子窦太后立之窦武陈蕃为政徴用名贤李膺等天下想望太平中常侍曹节王甫杀蕃武等数百人而膺等皆废锢钩党兴而贤人君子骈首就戮矣欲不亡得乎在位二十二年崩】
　　帝辨【灵帝太子即位何太后临朝中常侍蹇硕欲诛大将军何进而立陈留王协袁绍劝进悉诛诸宦官进召董卓将兵诣京师中常侍张让等斩进绍引兵杀宦者二千余人让等困廹将帝出都门卓迎于北邙阪下与帝语语不可了废为农郡王在位一月】
　　献帝【名协灵帝次子封陈留王董卓废帝辨而立之诸郡起兵讨卓卓胁迁长安卓死乗舆播迁曹操迎帝都许子丕废帝为山阳公而簒位在位三十有一年许今河南许州】
　　蜀汉【凡二世厯四十四年世称蜀魏呉为三国】
　　昭烈【名备涿郡人汉景帝子中山靖王之后有大志喜怒不形于色手垂过膝顾自见其耳献帝末累官至益州牧曹丕簒汉遂发防成服正位于成都羁旅汉南屈体英杰要结同志摧阻勍敌颠沛之余不忘徳义在位三年成都今四川成都府】
　　后帝【名禅昭烈帝太子诸葛亮受遗诏辅政出师伐魏中原恐惧亮死魏遣邓艾入冦至成都子北地王谌哭于昭烈之庙自杀帝出降封为安乐公在位四十一年　东西二汉并蜀汉共四百六十九年】
　　汉初诸国
　　韩【名信故襄王之孙汉使信畧韩地韩王郑昌降因立信为韩王后以马邑降匃奴伏诛】赵【张耳故楚王胜校尉从项羽入关封常山王归汉封赵王子敖嗣尚鲁元公主子偃嗣绛侯废之】燕【卢绾与髙帝同里闬又生同日封燕王陈豨反召之不至遣樊哙击之亡入匈奴】
　　梁【彭越昌邑人佐汉灭楚封梁王后坐反废为庻人吕后诛之夷三族】
　　楚【韩信淮隂人初从项羽后归汉擒魏取代扑赵胁燕破齐灭楚封齐王改封楚王后坐反废为淮隂侯复坐与陈豨反吕后擒斩之夷三族】
　　长沙【呉芮秦时为鄱阳令甚得民心号鄱君后佐诸侯兵攻秦项羽封之衡山汉改封长沙成恭靖絶】
　　淮南【英布六人甞被黥曰黥布初从项梁羽封为九江王汉改封淮南王韩彭被诛布谋反帝自将讨之布走鄱阳居民杀之】
　　酂【萧何初为沛掾主吏沛人杀令乃从髙帝入关秦图籍转漕关中功第一封酂侯食邑独多赐带剑履上殿入朝不趋凡九传至夀成坐牺牲不如令国除】
　　留【张良故韩臣项羽杀韩王成乃引兵归汉为髙帝谋臣运筹帷幄决胜千里帝使自择齐三万户良愿封留乃封为留侯寻谢病辟谷子不疑嗣坐谋杀故楚内史赎为城旦国除】
　　曲逆【陈平阳武人家贫好读书仗剑归汉汉拜为都尉纵反间于楚解荥阳白登之围数出奇计初封户牖侯帝南过曲逆曰壮哉县乃更封曲逆凡三传至向坐掠人妻弃市国除】
　　平阳【曹参初为沛掾主吏及沛令被杀与萧何从髙帝定天下身被七十余创攻城畧地功最多封平阳侯凡五至宗坐太子死国除　以上异姓】
　　荆【名贵髙帝从兄封荆王王五十二城都呉英布反与战不胜为布军所杀】
　　代【名喜髙帝兄封代王都中都亡归匃奴以其地封子恒是为文帝】
　　楚【名交髙帝弟封楚王王四十余城都彭城子夷王嗣孙戉景帝三年反周亚夫击败之戊自杀】齐【名肥髙帝外妇子封齐王王七十余城都临淄哀文絶复以肥子故阳虗侯将闾嗣及呉楚反菑川胶东胶西济南皆发兵应将闾狐疑城守不听呉楚等兵败将闾惧饮药死】
　　呉【名濞髙帝从子封呉王王故荆郡三地五十余城呉太子入见与皇太子博争道皇太子杀之濞称疾不朝文帝赐之几杖景帝三年反败走东越东越杀之也】
　　赵【名如意髙帝戚夫人所生封赵王髙后酖杀之】
　　淮南【名长髙帝子封淮南王文帝六年反废处蜀郡愤恚不食死　以上同姓】
　　汉中衰僞国
　　楚【秦丰南郡人莽地皇二年起兵据黎丘自号楚黎王光武遣朱祐讨斩之】
　　朔寜【隗嚣陇西人更始元年起兵应汉据天水专制梁州朔方事光武遣冯异破之嚣降公孙述述立为朔寜王寻奔西域死子纯降汉伏诛】
　　成【公孙述茂陵人更始元年称益州牧据成都称蜀王寻称帝国号成汉防军髙午刺杀之】淮南【名宪颍川人为莽庐江连帅更始元年据郡自称淮南王寻称帝光武遣马成讨斩之】梁【刘永更始元年封梁王寻自称帝光武遣盖延讨之睢阳人斩永以降子纡复称梁王梁人斩纡以降】邯郸【王郎邯郸卜者更始元年诈称成帝子刘林李育等立为天子幽冀向应光武亲讨之郎走王覇追斩之】
　　西平【卢芳安定人更始元年诈称武帝曽孙自立为西平王单于迎入匃奴立为汉帝建武十六年请降立为代王复反奔匃奴十余年疾死】
　　燕【彭宠宛人更始元年以为渔阳太守光武讨王郎加大将军寻反自称燕王苍头子宻斩之以降子午嗣国师韩利斩灭之】
　　齐【张歩琅琊人更始二年刘永以为将军専据东方建武三年拜东莱太守刘永复立为齐王歩杀汉使而受永封诏耿弇讨之既降复反陈俊斩之】
　　东平【厐萌建武初为平敌将军诏讨董宪连和自称东平王帝自将撃破之奔朐呉汉拔朐斩萌及宪】
　　汉末郡国
　　冀【袁绍太尉安之后灵帝时为司校尉董卓废立绍不从奔冀州卓拜绍为渤海太守不受初平元年关东州郡起兵讨卓推绍为盟主称冀州牧建安元年为大将军子谭尚熙谭为青州刺史与尚争立曹操攻南皮斩谭尚俱奔辽东公孙康斩之】
　　夀春【袁术绍之弟灵帝时为虎贲郎将董卓废立术奔南阳初平四年走夀春自领扬州牧寻称帝曹操攻之术走渡淮操遣刘备邀之复走涛春呕血而死】
　　蜀【刘焉鲁共王之后灵帝时为益州牧隂图异计杀汉中太守断斜谷作乘舆子璋嗣建安十六年璋迎刘备备据涪城以图璋十九年备入城都璋出降】
　　蓟【公孙瓒辽西人灵帝时为骑都尉初平二年为渤海校尉与袁绍相攻瓒城冀以自固幽州刺史刘虞讨之不克瓒杀虞尽有幽州恃其财力不恤百姓袁绍攻之自焚死】
　　荆州【刘表献帝时为荆州牧攻下长沙零陵桂阳不修职贡僭拟乗舆次子琮嗣举州降曹操刘备与呉周瑜败操于赤壁立表长子琦寻卒孙权表刘备领之】
　　辽东【公孙度莵人献帝时辽东太守东伐髙句骊西撃乌桓分置郡守自立为辽东侯乘鸾舆郊祀天地子康嗣弟恭嗣子渊夺位自称燕王司马懿夺之】
　　三国魏【凡五世厯四十五年魏以簒弑得国自文明后司马懿世执国柄而魏遂亡】
　　文帝【姓曹氏名丕魏王操太子废汉献帝为山阳公即位都洛阳尊操为武皇帝初操包藏祸心睥睨神器志未克遂而天殛之丕乃逼君簒国假禅代之名以文餙其恶在位七年】
　　明帝【名叡文帝太子沈毅好断优礼大臣听受极諌君人之量伟矣然大权偏据社禝无卫不能固维城之基在位十三年】
　　帝芳【明帝太子初封齐王司马懿曹爽受遗诏立之懿死子师为大将军废帝迎立髙贵乡公在位十四年】
　　帝髦【文帝长孙东海定王之子封髙贵乡公司马师迎立之师死弟昭自为大将军封晋公加九锡帝见威权日去曰吾不能坐受废辱乃自讨昭昭党成济弑帝殒于车下太后追废为庻人使昭子炎迎立常道乡公在位六年】
　　元帝【名璜更名奂武帝子燕王字之子封常道乡公司马炎迎于邺立之昭死炎嗣为相国晋王遂簒位废帝为陈留王在位五年】
　　三国呉【凡四世厯五十九年】
　　大帝【姓孙氏名权长沙太守坚次子坚起兵讨董卓入洛阳修诸陵寝长子防谋袭许以迎汉帝权借父兄余烈雄据江东屈身曹魏丕封为呉王及叡嗣立乃称帝即建业为都任用周瑜鲁肃张昭等然性多嫌忌果于杀戮在位三十一年建业今应天府是】
　　帝亮【大帝太子谋诛权臣孙琳语泄綝废为防稽王自杀在位六年】
　　景帝【名休大帝中子封琅琊王孙綝迎立之在位六年】
