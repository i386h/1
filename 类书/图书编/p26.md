<!-- { "loadSidebar": true } -->
　　震正东象位也先天位乎东北效法象雷外防象益内防象恒外离象噬嗑内离象丰外坤象豫内坤象比外兊象随内兊象归妹外乾象无妄内乾象大壮外坎象屯内坎象解外艮象颐内艮象小过木阳十二月卦节春分其象在天为雷霆霹雳动响之物在地为震动为苍筤竹蕉苇苗稼虚心之木在朝为帝王在人为长子为声名势要之人在脏为肝在体为足在性为急烈爽快在色为青在味为酸在声为角音为唱咳呌喊忿怒威震在津为涕在事为决躁为周敷摇动振撼在天干为甲乙地支为正卯在官为将相院之职在神为雷部山川五显东岳祀典之神在鬼依附五圣草木易求之祟在六神中名曰青龙在数为五四三八在器为木铎瓶鼔木碗木桶盘筐甑罩之具运动青色之类在疾为风气中决小儿牵搐惊呼等症在刑为喜为散消释蠲免先惊后喜之兆在物为竹木花卉繁鲜青茂林之类在时春二月气为温和在禽为仓庚杜鹃鸠燕百舌之类在兽为龙蛇善鸣之马在水族为鱼鲤哇吹虾防等属在谷为小荳在饮食为青菓足动之物在六亲见金为官鬼见木为兄弟见水为父母见火为子孙见土为妻财生于亥死于午旺于邜败于子墓于未絶于申凡卦震在上为动在外在下为动在内在物上卦为飞下卦为走此为震宫木象之占玩也
　　防东南象位也先天位乎西南效法象风外离象鼎内离象家人外坤象升内坤象观外兊象大过内兊象中孚外乾象姤内乾象小畜外坎象井内坎象涣外艮象蛊内艮象渐外震象恒内震象益木隂四月卦节立夏其象在天为风云气霭在地为林木园圃苑囿在人为长女妇道家人长汉近市利之徒柔懦工巧文秀之人在体为广颡寡髪为多白眼为股为狐臭在性为仁慈善朴怪异莫测在声为呼呕在津为沫在事为进退次且不果及长久之事在色为蓝緑为青黻之文在味为澁酸辛苦在天干为乙丙相拱在地支为辰巳相乘在官为长冶山泽茶衙竹木务之职在神为山林五通在鬼为依草附木在六神为龙勾互集在数为四六五在器为栋梁牀桌箱笼似卦象之木具在物为轻浮羽翼丝罗风车竹扇纱厨之等在病为怯弱风气相攻之症觔寒骨痛酒食不化之病在刑为散事之象在时为春末夏初在气为清和在禽为鵞鸭野鳬大鸡之类在兽为鹿猿蜃蛇在水族为豚鱼鳗鳝在谷为麻米麦粉在饮食为鸡豆粉羮沸汤细切臭酸之物素馔之等其象见金为官鬼见木为兄弟见水为父母见火为子孙见土为妻财生旺墓絶与震同位而取用之此为防卦木象之占玩也
　　离正南象位也先天位乎正东效法象火外坤象明夷内坤象晋外兊象革内兊象暌外乾象同人内乾象大有外坎象既济内坎象未济外艮象贲内艮象旅外震象丰内震象噬嗑外防象家人内防象鼎离卦在上丽乎外在下丽乎内其象火隂五月卦节夏至在天为日电霞云彩虹霓在地为火热晴燥暖及炉灶窰在人为中女为文章俊雅明心见事之智失令则为绣腿花肩之徒在脏为心在体为血汗小肠三焦及面目在性为急躁在色为红赤绯紫在味焦苦辣辛在声为征音为笑在事为忧惧在疾为痨瘵骨蒸热病汤火之毒在天干为丙丁在地支为正午在官为翰苑教职窑冶粉盐塲得令者文学儒士之官失令则为巡尉任南之属盖离为网罟故也在神为火部五显等神在鬼为焚死自缢之伤在六神为朱雀在数为三四二七在器为灯烛之具为科上斗为旗帜帐幔甲胄网罟合子之属其象中虚如卦之体在刑为缧絏囹圄在物为尖细包裹圈围之等在时为夏在气为燥为干涸旱炽在禽为鳯雉鸡飞鸟老鸦九彩秀丽之禽在兽为骐骥马骡麞麂豹赤文等兽在水族为螺蚌鳖龟之介属禽兽分四时防之在谷为梁外刚内柔在菓为银杏胡桃无穣者在饮食为炒炙煎煿火烧等物其象见金为妻财见木为父母见水为官鬼见火为兄弟见土为子孙生于寅死于酉旺于午败于卯墓于戌絶于亥此为离卦火象占玩之所用也
　　坤西南象位也先天位乎正北效法象地其象外兊象萃内兊象临外乾象否内乾象泰外坎象比内坎象师外艮象剥内艮象谦外震象豫内震象复外防象观内防象升外离象晋内离象明夷此卦坤在上则柔顺在外在下则柔顺在内亦四时不变土隂十月卦节立秋夏末秋初其象在天为隂霾雾露宻云彤云在地为田野泥涂沙石邦国城邑宫阙墙壁途路在朝为王母在人为老母妻室淳厚之人尊重之士及农师巫在脏为脾胃在体为肉为腹在性为柔顺悭吝在色为黄及黒在味为甘在声为宫音歌唱在津为痰在官为将相公卿工部职司下则为农司掌财谷之官县尹丞簿之列在事为众聚合和顺平易为迟缓在天干为戊巳之正属在地支为未申之相乘在神为城隍土地等神在鬼为家亲地主在六神为螣蛇在数为八六在物为丝帛布绵麻葛钱币衣物在器为釡甑犁鉄陶冶农具车轴斧锡为大舆厚载土堑周方静重之具在疾为吐痢肿胀气满蛊腹虚黄脾胃不顺之症在刑为迟缓徒流杖责在物又为润厚软美卓方之类在禽为鳯鹊鹦鹉鸠雀祥瑞在兽为子母牛牝马駞麋虫萤等物在水族为蛟虬大鱼在饮食为面食糕粉饼腐轻润温软之物为大牢各食不等在时为夏末秋初在气为温和湿蒸其象见金为子孙见木为官鬼见水为妻财见火为父母见土为兄弟生旺墓絶与艮离同此乃坤宫土象之占玩也
　　兊正西象位也先天位乎东南效法象泽外乾象履内乾象夬外坎象节内坎象困外艮象损内艮象咸外震象归妹内震象随外防象中孚内防象大过外离象暌内离象革外坤象临内坤象萃其象兊在上恱乎外在下恱乎内金火隂四月卦节秋分在天为霜露隂在地为郊山泉涧泽石池山沟石缝瀑泉刚卤之地在人为少女为妾得令者为贞为烈失令者为邪为淫又为文学师友在脏为膀胱在体为口辅皮毛在性为多言机变文秀聪明在色为白莹在味为辛在声为商音为哭在津为泪在事为诱引为巫蛊口舌毁折附决在天干为庚辛夹拱在地支为正酉在官为兵刑将校推官为文学考校为司狱鞭笞之职在神为大白金神在鬼为血伤女鬼在六神为白虎在数为二四在器为金石之具为白磁碗盏刀剑为口向上之物在疾为跛咳痰饮肺痿之症在刑为奸伪徒黔之责在物为坚刚细巧悦泽奇玩之货在时为秋在气为凉在禽为鸡鴈鹞鸽鹰鹘之类在兽为猫虎狐狸羊麂在水族为豚鱼鳜鱑之列在饮食为牛羊鸡雉酒桨俎醖之味带角尖角菱果之类其六亲生尅旺墓与干金一例用之此为兊宫金象之占玩也
　　按八卦物象各以羣分类聚而天地万物管是矣此所以即卦爻而尽万物之数也善学易者虚盈消息与造化同流故吉凶悔吝知几其神岂尽假防纬术数以推验之哉











　　图书象数总论
　　凡吾説图之意所以明其为活数我数也天地之用水火二物而已造化太初水火同原其始也水胎火于正北火腾水于正南水火交而金木生以正物命其继也木金反于水火火又反于水归藏母胎以端化原于是乎有数传称物生而有数数而有滋滋而有象是也是数也者精气泄含之故神明变化之则万物万事所由纲纪其终始者也自一至九樊然有矣而自有反之初又何其无焉一函而九已具九究而一不増精神往来不可方物夫是以生生而不穷而安可泥守耶盖易活数也儒者谓图象天地万物始终之理观图以察天地始终之理信斯言也则吉凶大业何与于人不知图以示中大初之原是也知此而后知数所由起知所由起而后可得而用故归三八四九于二七归二七于一六而一归无朕则中可覩河图之妙象也归六十四卦于八卦归八卦于干坤而归干中于吾喜怒哀乐之未发则中在我羲文周孔之深意也夫喜怒哀乐愚夫愚妇所必有而图之中在焉则天地万物始终之理岂不在人哉是我数也然则喜怒哀乐亦有数欤曰数者节也斵轮徐则甘而不固疾则苦而不入不疾不徐得于心而应于手口不能言有数存焉吾人洒扫应对进退辞譲之间徐则固疾则不逊不疾不徐根于心施于四体不言而喻亦有数存焉如从一至十之不可遗不可紊也是所谓节也是以不凟不謟谓之知几之神而或徐焉则多于数或疾焉则不足于数乱于威仪见乎四体是谓冒贡于非几非几凶悔吝随之矣则喜怒哀乐不有数数不在我哉此吾所为説图意也若夫考三九以稽理乱陈范数以稽福极抑末已非图书之本防矣虽然岂易言哉象月者白为望黒为晦半为两似矣至合璧则无所措其巧何者合璧黒白同也判之非合半之非璧则示意于黒白纯半之表使人以意取于白黒纯半之表得其所谓黒白同者抑良工苦心矣图书亦然象阳以竒象隂以偶左干右坤如月之亦似矣至坤复晦朔亥子呼吸之际则无所致吾意何者彼非竒偶非非竒偶非竒偶错亦非非竒偶错盖竒偶同也竒偶之象止及于晦朔亥子呼吸而不及其际其际则非晦朔亥子呼吸而实晦朔亥子呼吸同故也君子将神明所归得所谓晦朔亥子呼吸同者亦惟于竒偶纯半之表深研所起意冥焉而得之心应之手可矣然世之见竒者竒见偶者偶见竒偶错者则竒偶错亦孰能反所自起防防其无晦朔亥子呼吸而实晦朔亥子呼吸同者以真握其全数于我哉无惑骈枝叠架之学盈乎天下心源为天下塞而斵轮者之所笑也甚且以为怪妄而弃之亦重可惜矣予少见村儿承蜻蜓者爱而握之掌不握且飞去握之固且死且弃之知罪蜻蜓之死而不自反其以死握之也夫非爱蜻蜓爱所以使蜻蜓者而使蜻蜓者则在离合疾徐之间读图书者亦惟无死握之而防之此心离合疾徐之间则羲文周孔之意得矣





















　　易系辞曰天地絪緼万物化醇男女构精万物化生周子曰无极之真二五之精妙合而凝乾道成男坤道成女二气交感化生万物万物生生而变化无穷焉
　　周子曰水隂根阳火阳根隂五行隂阳隂阳太极四时运行万物终始混兮辟兮其无穷兮
