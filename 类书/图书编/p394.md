<!-- { "loadSidebar": true } -->
　　心学肇自虞廷大阐明于孔门而心体则人人所同有也以人人所同有者而人人不自知焉故言心者曰心本善而无恶也曰心虽本善而其用流入于恶者亦心也曰心之体本无善而无恶也夫谓之本心良心仁义之心皆自善而言也何以谓之无善无恶哉盖人心之体本自虗灵而以善恶对言之恶固非所有善亦不可得而有也况善本无方体无穷尽无先后内外窥之莫得其蕴求之莫测其端遂谓之无善无恶不知此即至善之全体也然心体虗灵人莫不信之矣太虗之中果何所有乎犹目之明耳之聪以其虗也目虗无所不见耳虗无所不闻何其灵也虗灵之中不可先有乎善犹明之本无色聪之本无声也目无一色固能尽万物之色耳无一声固能尽万物之声心无一善固能尽万物之善者乃探索于事事物物之间先求其所谓定理者以爲应事宰物之则是虗灵之内先有乎善也虗灵之内先有乎善是自窒其虗灵之体非止至善之谓矣于此欲矫其其何不直指太虗之体以端中正之趋谓灵扃中藏渊渊浩浩未易测识此乃天命之性爲人心同有之至善而一毫人力不与者也故不曰至善而曰无善无恶焉宁知目不可先有妍之色未尝无明也特其天明不可得而覩焉尔耳不可先有邪正之声未尝无聪也特其天聪不可得而听焉尔心不可先有善恶之念未尝无灵明也特其虗灵不可得而执持焉尔夫聪明即耳目之善灵明发窍爲耳目之聪明即心之善也因明之不可覩即谓之无明因聪之不可聼即谓之无聪因虗灵不可执持即谓之无善可乎哉试即爱心之一端言之人之于亲莫不知爱凢温凊定省一出于此心之爱也即此爱亲之心以反观焉正明目而视之不可得而见也倾耳而听之不可得而闻也谓之无可也然孝子有深爱者视于无形听于无声恝恝乎不可解于者谓之有也非欤此正明明德新民之实体而爲人心本然之至善也故君子戒慎不覩恐惧不闻永保此心而止至善焉非先求一善以安排于中之谓也然则即爱亲一端以推之万善何莫不然而至善之心体可识矣或曰大学前云至善后云正心则心体不可以无善言也明矣而子又不专以有善言之何也曰至善者人心自有之天则应用万变不齐真体一定不易固通寂感有无而一之者也俗儒执名物故滞于有杨墨眈空寂故堕于无孰谓心而可以有无偏言之哉观大学言有所则心不正而无所则心正可知矣不正则不善而心正则止至善可知矣是心本至善何必言有心本无所安得谓之无善哉予不欲以有无偏言之者谓心体包涵有无原自至善特不可以有所自窒其心耳何也道心惟微虽通微生于思也然无思本也思通用也心则无思无不通焉人心有觉虽常觉存乎知也然知之爲知之不知爲不知心则无知无不知焉或有以气定认心者然气有呼吸心无喘息其殆御气而不滞于气者乎或有以凝神见心者然神本不测心则不贰其殆不神之所以爲神乎恻隠羞恶辞让是非心固有感即通也然无感非先感非后当其感时其无感者安在也忿懥恐惧好乐忧患心同发之各当也然未发非内发非外当其发时其未发者何存也无时不然非心乎然时有昼夜心则通昼夜而一之虽与时偕行而心非时也无物不有非心乎然物有彼我心则合彼我而通之虽因物以付而心非物也以空状心者谓见无所见得无所得必欲息念以归空认理爲心者谓即事即理即理即心必欲殚精以析理且不思真空妙理何异同也即此观之可见是心也非内也非外也亦非内外中间也非生也非灭也亦非生灭接续也非显也非宻也亦非显密贯通也虽廓然寂然万象本自森然虽万感万应一真浑无增减此心原自至善何可以有无偏言之哉谅哉心不得而形容也惟其不可形容此心之所以爲至善而不可专以无字象之也若不曰至善而曰无善无恶者其体也不曰止至善而曰不修善不造恶者其功也则五经四书所云元善继善主善明善择善之説皆可废矣立言垂训者尚其慎之
　　大人不失赤子之心
　　天地至大也与天地合德者大人也夫天地覆载其大无垠而世未有能穷其际者人以渺然形躯防覆载间谓其德合天地已不胜其惑矣孟子乃曰大人者不失其赤子之心也凢民之生孰非赤子则凢爲赤子孰非大人乎哉无怪乎人之惑滋甚矣然其所以惑之甚者岂有他哉圣学不明世乏豪杰之士耳故语之以合德天地莫不惊且骇既以爲不敢爲语之以赤子之心靡不忽而易之又以爲不足爲此大人所以不恒有也然天地大矣非大之以覆载之形体也干知大始坤作成物干以易知坤以简能曾谓乾坤之广大有外于知能之易简乎赤子诚小矣然不学而能者其良能也不虑而知者其良知也观其甫离母怀即能啼号其所以能啼而号者曾学焉否乎哺之以乳即知含咽其所以知含而咽者曾虑焉否乎是赤子之知能即乾坤易简之知能也若大人则无所不知无所不能参赞位育皆其能事岂知能独异于人哉其知也不思而得此知之所以爲天眀而无知无不知也其能也不勉而中此能之所以爲天能而无爲无不爲也故曰易简理得而成位乎其中也可见知能一也在乾坤曰至简至易在大人曰不思不勉在赤子曰不学不虑一乎二乎欲自解其惑者反而思之当自得之矣然此至易至简不学不虑者莫得而名状之谓之纯一无僞可也谓之真诚不杂可也谓之纯粹至善可也谓之元精不贰谓之浑沌未开谓之太璞未琢皆可也孟子即人之所自有者指爲赤子之心是心也知能所从出也柰何清窦稍开则知诱物化百诱皆攻机械熟而醇厐漓矣而此心在人终有不可得而冺者试观一切常人日爲智识营绊以自蔽其本然之良知此心若牿亡之殆尽也一或有所感触未甞无恻隠羞恶之发果待学之虑之然后恻隐之羞恶之乎泛观一言一动间之即应感之即通起居食息皆不待学虑而当其则者果何物也人特不肯反躬黙识以扩而充之所以行不着习不察终身由之而不知耳大人则不失此心也谓之不失或减之丝毫失也或加之丝毫亦失也何也此心天然自有无将迎无留滞无内外隠显圆融透彻流动变化虽丝毫不可得加损者已悉具于赤子之时也故大人与亦子异者自少而壮而老其形体容貌有不同也德行言辞政事文学有不同也冨贵贫贱穷通得防有不同也而其心即赤子之心未之失耳抑岂大人一无所学无所虑乎虽虑以满其良知之量其不虑者如故焉不虑而知即不思而得而与易知合德者此也学以满其良能之量其不学如故焉不学而能即不勉而中而与简能合德者此也信乎大人与乾坤同其大要在不失赤子之心而已矣或曰易简而天地之理得矣中庸乃云圣人有所不知不能何欤曰心量无穷尽心之学亦无穷孟子止发明赤子大人若不同而其心一而已矣是心也愚夫愚妇可以与知与能者此也昭昭之天也圣人有所不知不能者亦此也无穷之天也故云尧舜其犹病诸天地之大人犹有所憾也或又曰赤子之心本已包含无穷之生理而未之露也天地之大德曰生而大人与之合者只在不失赤子之心而足矣天地果何心哉曰天地毎嵗冬至一阳初生曰复故易谓复见天地之心而万物资始矣由此时有春夏秋冬不同而时行物生出震齐巽见离役坤说兊战干劳坎成艮亦以时异要不失乎一阳来复之初也是天地之心即一阳来复处见之一歳如此岁岁皆然前而徃古后而将来靡嵗不然然则天地之大生孰非一阳来复之心乎噫是元阳也其端虽甚微而无穷之生意皆从此出但自造化言则云干知大始云复见天地之心自生民言则云不虑而知云赤子之心自学者言则云复以自知云湏是识其真心其实一也惟大人爲能不失所以与天地合也譬之谷种生意已完具于中一得水土而萌芽露焉赤子其谷之萌芽乎大人其谷之秀而实乎心即谷种是也方其甲柝萌芽而苖秀华实已无一不备及畅茂条达而蕃硕焉却于萌芽未常有所加也虽农功耕耘收获必以其时而结实之后其谷种则依然如故矣可见收成之谷种固不异乎萌芽之谷种大人之心岂异乎赤子之心哉虽然从其大体爲大人圣学易简有如此其如心本大而人自小之何

　　少阳木之性仁宽裕温柔有容少隂木之应也三六逢元坎离归极仁至而义达矣乎【震金之化】
　　少隂火之性礼齐庄中正有敬少阳火之应也三七逢元艮兊归极礼备而仁行矣乎【离木之化】
　　太隂金之性义发强刚毅有执太阳金之应也四九逢元震巽归极义尽而礼贞矣乎【兊火之化】
　　太阳水之性智文理宻察有别太隂水之应也一六逢元乾坤归极智哲而仁立矣乎【坎水之化】
　　水生云木生风火生暑金生寒　水之木生雷木之火生日火之金生露金之水生月　云雷生怒风日生喜暑露生哀寒月生乐　水木生仁木火生礼火金生义金水生智　怒合仁水木升而太隂金化达矣喜合礼木火明而少阳木化彰矣哀合义火金和而少隂火化贞矣乐合智金水融而少阳木化流矣水木父子之仁也火金君臣之义也木火賔主之礼也金水贤否之智也仁至义尽礼恭智哲太和元气流行于四时者圣人之天道也
　　朱子曰仁义礼智分属五行四时此是先儒旧説未可轻诋葢天地之间一气而已分隂分阳便是两物故阳为仁而隂为义然隂阳又各分而为二故阳之初为木为春为仁阳之盛为火为夏为礼隂之初为金为秋为义隂之极为水为冬为智仁之恻隠方自中出而礼之恭敬则已尽发于外义之羞恶方自外入而智之是非则已尽伏于中故其象类如此非是假合防若能黙防于心便自可见元亨利贞其理亦然
　　性是太极浑然之体本不可以名字言但其中涵具万理而纲之大者有四故命之曰仁义礼智孔门未尝备言至孟子而始备言之者盖孔子时性善之説素明虽不详着其条而説自具至孟子时异端蠭起往往以性为不善孟子惧是理之不明而思有以明之茍但曰浑然全体则恐其如无星之秤无寸之尺终不足以晓天下于是别而言之界为四破而四端之説于是而立盖四端之未发也虽寂然不动而其中自有条理自有间架不是侗儱都无一物所以外边才感中间便应如赤子入井之事感则仁之理便应而恻隠之心于是乎形如过庙过朝之事感则礼之理便应而恭敬之心于是乎形盖由其中间众理浑具各各分明故外边所遇随感而应所以四端各有面貌之不同是以孟子析而为四以未学者使知浑然全体之中而灿然有条若此则性之善可知四端配合总説
　　此图出吕巾石公数段即其说以朱子后二段观之自觉浑融葢性不可形容孟子指出四端正见仁义礼智我所固有寂然不动感而遂通天下之故即中庸莫见乎隠莫显乎微之意也若以四端截然画为界限一一配以卦数方位茍不善体防而执泥名象未免分裂拘滞之病性学愈晦愈支矣噫天下之言性也则故而已矣故者以利为本所恶于智者为其凿也后之论性者得无失之凿乎夫心也性也图而示之难矣况可穿凿而支离其説也
　　见自本心
