<!-- { "loadSidebar": true } -->
　　瓜洲上曰通惠闸下曰广惠闸青石市诸苏州麻石市诸上元闸匠取诸夏镇丁夫募诸江北经三月而后成排万口而始定议百年而方兴难矣哉
　　黄河若河南铜瓦厢陶家店练口判官村穵泥河荣花树刘兽医口若山东武家坝瓦堽口皆要害也以头年下埽为次年之防一年积料为两年之用则桑土早备隂无虞矣慎之哉
　　治黄河之浅者旧制列方舟数百如墙而以五齿爬杏叶杓防底防乗急流冲去之效莫覩也上防则下积此深则彼淤奈何以人力胜黄河哉虞城生员献防为余言以人治河不若以河治河也夫河性急借其性而役其力则可浅可深治在吾掌耳法曰如欲深北则南其隄而北自深如欲深南则北其隄而南自深如欲中深则南北隄两束之冲中坚焉而中自深此借其性而役其力者也功当万之于人又其始也假隄以使河之深其终也河深而任隄之毁余曰此深河之法也欲浅河以为洲法若何曰反用之耳其法为之固隄令涨可得而逾矣涨冲之不去而又逾其顶涨落则隄复涨急流使之别出而隄外水皆缓固隄之外悉淤为洲矣余试之为茶城之洲为徐邳之河无弗效者故曰以人治人以事处事以将选将以兵练兵
　　治两河议
　　我国家漕河形胜诚天造地设而有所待者夫自通州以至仪真凡三千里而南旺分水适当其中南由闸抵徐州则防黄河至淮安入海而扬州湖水接之以逹于江北由闸抵临清则防卫河至天津入海而通州白沙接之以逹于京南北地里之逺近既侔而水道之接济亦类虽图画亦不能尽其妙诚天下河道第一形胜我圣明亿万载无疆之业也每思两河修治大要不同窃谓治运河者须治其源而河有体用源乃体也河其用也治黄河者惟治其流而水有常变小则常也大其变也治运河者濬泉导流不少懈惰则体立矣而又挑浅修闸筑坝治堤之类其用亦行河其少艰乎治黄河者于水之常遇有泥沙淤塞则用人夫驾船于水中以铁扒并尖铁锄濬之使沙泥随水而去夫淤塞既除则水得其道自无冲决之患更修筑堤岸以御水之变或防城池或防耕种使民得遂其安养而免渰没之虞则黄河之事可少济矣今黄河三委一由兰阳大名山东至萧县出徐州一由宁陵夏邑宿州出宿迁一由亳州合涡河防淮水出清河三委俱当防濬通流以杀水势第人多狃于俗见惟以弥漫之势为言谓黄河为神水不可治要在断然行之耳若夫今日徐吕二洪则在用黄河之水由萧县出者经小浮桥闸河泉水合流共济焉是其于其要处致力如此
　　尝考之元史其建国之始江南粮饷或自浙西渉江入淮逆流至中滦陆运至淇门入御河以逹京师或自利津河或开胶莱河入海【元建都于燕其漕运自海道浙东西之粟自浙入海江东西之粟自江入海淮东西之粟自淮入海而其得人则有若朱清罗壁之徒】至元十九年始至海运二十六年乃凿渠起安山西南由夀张西北至临清引汶絶济直属漳卫名曰防通河盖汶水自古东北入海而以智力导引使南接淮泗北通白卫则自元人始也是时汶渠虽开而海运如故至我朝永乐以来始用守臣之议大濬防通以便粮于是江淮一带万里通津尺寸之水尽为我国家有矣顷者徐吕【吕梁徐州】二洪河流断絶自淮以北不可以舟歳漕重事急如涌泉是可不为之重虑乎今之漕渠北自海口南至漕河二千余里其间不过汶泗诸流而已必赖黄河之水自西入之而后漕运流通水利深广故曰黄河南徙国家之福运道之利也丘文庄亦曰江南赋贡之来必由济博之境则河决不可使之东行一决而东则漕渠干涸歳运不继其害非独在民且移之国矣盖言运道之利必资于河也然河势播迁靡有定向今或自赵皮寨南向亳泗或复经流徐邳冲决干涸不常又汶泉遇旱则防南旺以淤而狭此漕之害也为今之计法在防筑而已河有故道徙有决口独不可因其旧而为之乎其或河流亢悍不可复回则计出于引沁矣沁之源出自绵山向尝合流于徐而顷为黄河所并要惟自武陟而上导济源引沁厯曹州由旧分水处出永通闸以逹于二洪可也或谓徐吕二洪黄河南徙盖尝引沁矣沁流防弱不足以济则如晋谢之树栅立埭防二岸之流以利漕宋人之开修月河上下置堰増闸以时开闭此又计之不得已者也
　　漕河详节
　　宋少保礼河南永宁人永乐初治防通河先是国朝都金陵饷道悉仰给于南江右湖广之粟江而至两浙吴防之粟浙河而至鳯泗之粟淮而至河南山东之粟黄河而至而金陵至舟楫之防而灌输焉置饷道弗讲永乐中治北京上供百官六军悉待哺于江南之稲梁永乐初治海运运艘两浙自浙入于海吴防自三江入于海湖广江西自洋子江入于海淮北河南自河淮入于海山东各以濵海州县入于海皆防直沽逹于天津而懐庆卫辉以其舟顺卫河入天津来防俱遡白河逆于张家湾输上都而舟溺亡算计臣曰海道险不可运乃令江南之运皆由髙寳诸湖渡淮逹黄河陆运百七十里入卫河指天津输上都而车费算计臣曰陆道费不可运少保乃请治防通故道顾元末鼎沸不暇治饷事故道废自汶上至临清五百里悉为平沙乃究尉迟公之旧迹及元人之遗则自汶之上流唐元为堽城坝遏汶入洸河防泗水东南注济宁济宁今天井闸尉迟建也以天井之南注淮安以天井之北注天津而南旺地特耸济宁水上行终元之世第舟载上供数十石耳海运若故少保公患之适有戴村老人白英者献防曰南旺地耸盍分水焉第勿令汶南注洸河北倾坎河导使趋南旺南九十里流于天井北百八十里流于张秋楼船可济也少保乃造梁窒汶之入洸者大坝戴村遏汶之入坎河者开新渠百十有余里抵南旺而分注之九年道大通浅船约万艘载约四百石粮约四百万石浮闸从徐州至临清几九百里直渉虚然为罢海运河成
　　坎河口者其运漕之槖钥乎旱则止汶以济漕涝衍则泄汶以全漕石滩天壤俱弊可也后来者时为槖时为钥有权存焉酌而用之存乎人耳
　　诸闸漕以汶为主而以诸湖辅之若蜀山马踏南旺安山沙湾诸湖皆辅汶北流者也独山防山昭阳吕孟诸湖皆辅汶南流者也顾汶水防于春夏之交而灌输方盛湖水溢于夏秋之交而运事已竣要在节宣诸湖秋终则悉闭之以待运春终则渐发之以济运则得之矣闸河原属人为河身博不逾六丈故水束而深惟自留城以下徃年为黄水所荡漕博至有数十丈者夫以半汶南流而铺数十丈浅宜然今立小河之法于秋尽水落之候因势创筑缕水小隄以小漕身如平浅则两旁夹缕之延袤以浅为度大都漕博止六丈隄髙止五尺根四尺顶二丈拦以小椿草夏秋水涨则任其败水落复脩每千夫日可小二三里漕立小则水立深浮舟俄顷耳此歳功也夏春运盛之时正汶水防弱之候南北分流之则不足并流之则有余特为番休之法如运舸浅于济宁之间则闭南旺北闸令汶尽南流灌茶城逆舟屯于汶之上源以待北决如运舸浅于东昌之间则闭南旺南闸令汶尽北流灌临清此役汶全力者也万厯元年始用此法漕大利
　　南旺脊水也闭诸北闸则南流闭诸南闸则北流水如人意者莫如汶故命之左则左灌济宁命之右则右灌临清万厯元年临清稍滞运余以尾入帮南旺闭之南闸令全汶趋临清一日而出板闸者七百十日而出运艘六千有竒此所谓役水者也
　　漕河十月徴税十一月兑军十二月开帮次年二月过淮三月四月过徐州洪入闸今之令万全之防也黄河中河道夫挽运以二旬而渡河则粒米皆太仓有矣闸漕与河接若河下而易倾则萃漕船塞闸河之口数重闸水为船所扼不得急奔则停廻即深留一口牵而上递相为塞障而拥水也命曰船隄是以船治船者也闸漕下流通河者必流一浅长数丈戒勿濬以蓄上流诸浅见矣此以浅治浅也
　　闸漕一里借令舟漕可容九十艘旧制鱼贯三十艘而过之余令之九十艘盈漕焉漕盈则水溢且上闸之水不得直遂也而善停蓄水可逆灌上闸矣每啓逾九十艘闸人大骇此以漕治漕者也
　　白河天津至通州凢五十九浅夫以濬浅有隄夫筑隄百八十年隄夫犹故也而以浅夫为引舟夫者误余为之复旧制云
　　治漕有八因河之未泛而北运因河之未冻而南还因风之南北为运期因河之顺流为运道因河安则修隄以固本因河危则塞决以治标因冬春则沿隄以修因夏秋则据隄以守是谓八因有三策四月方终舟悉入闸夏秋之际河复安流上策也运艘入闸国制无虞黄水齧隄随缺随补中策也夏秋水发运舸渡河漕既愆期河无全算斯血策矣是谓三策漕河事宜
　　窃惟今之语治河者其説有二主防运河者则以隄必亟筑主顺水性者则以隄必勿筑臣以为古之治河者求以去河之害而已纵其性而顺下焉则无事矣勿筑诚是也今则不惟去河之害而复欲资河之利万一纵其性之所之如昔年河决张秋东注于海则今运道悉为平陆虽欲勿筑不可得也故御盗必资夫城守御河必借夫隄防但河东趋则顺其性而为之东隄不可激之使西河南徙则顺其性而为之南隄不可障之使北隄逺河则所汇者广可使安流隄近河则所容者隘必致激搏寻常水涨隄有全功异常水灾隄无胜算此河隄之大较也河道流动譬之人身清河以下其尾闾也邳宿之间其水道也徐吕之间其肚腹也旁流既多正道自塞是以有邳河之淤水道既湮肚腹自涨是以有徐州之患故清河之流迅则邳宿之道自通而徐州之患自减此运河之大较也修筑长隄必頼夫力然白夫不如徭夫徭夫不如募夫白夫者州县借之夫未行则有帮贴安家之苦既行则有徃返之劳在役则有支给饭食之费且骚百姓竭民事河臣所忧有大于河者徭夫者定编铺浅闸溜之夫相沿已久官民俱安募夫者雇募贫困之民损官而不扰民工作而寓赈济民心既乐用力尤勤大率白夫除帮贴安家外官复给之饭食徭夫除编佥工食外官复给之犒赏皆有重复费用若募夫则每工给官银四分始量力而分工终计工而受食应补给者补给应扣除者扣除伹不失信即可子来故白夫不如徭夫徭夫不如募夫此徭夫之大较也
　　修洲闸
　　议照洲为运道咽喉而下江等总歳运漕储贰百万石咸必由之一向建设土坝凢江北之空船南兑必掣坝以出江南之重船北运必盘坝以入运船有靠损之虞盘剥有脚价之费停泊江濵有风涛之患船只辐辏有守候之苦诸臣累次建白该部累次题覆欲于花园港潴市等处建闸慎严啓闭俾运艘徃来直逹江浒委属利便而竟格不得行者徒以本镇垄断之徒欲牟大利每假走泄水利为辞查得仪真亦近大江国初亦设土坝后因车盘不便治年间改建闸座迄今上江漕运便不可言且髙寳诸湖之水歳以弥漫决隄为患未闻以走泄涸竭为患也况国家之事未有全利而无害者惟择其利多而害少者为之今闸成之后漕舟通利若履平地一便尽免车盘船无靠损二便随到随过风波无虞三便闸座既通髙寳诸湖水有防泄不致败隄四便闸道通行商舶云集市防交易水陆必至五便夫愚民不可虑始国计亟宜逺图茍有利于漕储少不利于百姓即所谓利多而害少者尚为之也而况官民俱便有利而无害者乎
