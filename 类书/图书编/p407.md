<!-- { "loadSidebar": true } -->
　　万章问曰敢问友孟子曰不挟长不挟贵不挟兄弟而友友也者友其德也不可以有挟也孟献子百乘之家也有友五人焉乐正裘牧仲其三人则予忘之矣献子之与此五人者友也无献子之家者也此五人者亦有献子之家则不与之友矣非惟百乘之家为然也虽小国之君亦有之费惠公曰吾于子思则师之矣吾于顔般则友之矣王顺长息则事我者也非惟小国之君为然也虽大国之君亦有之晋平公之于亥唐也入云则入坐云则坐食云则食虽疏食菜羮未尝不饱盖不敢不饱也然终于此而已矣弗与共天位也弗与治天职也弗与食天禄也士之尊贤者也非王公之尊贤也舜尚见帝帝馆甥于贰室亦飨舜迭为賔主是天子而友匹夫也用下敬上谓之贵贵用上敬下谓之尊贤贵贵尊贤其义一也【按孟子谓自天子至大夫皆有友贤之义然知友贤未知用贤则犹未也】
　　万章问曰庶人召之役则往役君欲见之召之则不往见之何也曰往役义也往见不义也且君之欲见之也何为也哉为其多闻也为其贤也曰为其多闻也则天子不召师而况诸侯乎为其贤也吾未闻欲见贤而召之也缪公亟见于子思曰古千乘之国以友士何如子思不恱曰古之人有言曰事之云乎岂曰友之云乎子思之不恱也岂不曰以位则子君也我臣也何敢与君友也以德则子事我者也奚可以与我友千乘之君求与之友而不可得也而况可召与【按孟子此章又明贤者以道自重诸侯不得而友之义】
　　天下有达尊三爵一齿一德一朝廷莫如爵乡党莫如齿辅世长民莫如德恶得有其一以慢其二哉故将大有为之君必有所不召之臣欲有谋焉则就之其尊德乐道不如是不足与有为也故汤之于伊尹学焉而后臣之故不劳而王桓公之于管仲学焉而后臣之故不劳而霸今天下地丑德齐莫能相尚无他好臣其所教而不好臣其所受教汤之于伊尹桓公之于管仲则不敢召管仲且犹不可召而况不为管仲者乎
　　学记君之所不臣于其臣者二当其为尸则弗臣也当其为师则弗臣也大学之礼虽诏天子无北面所以尊师也【按此二条又明王者有师臣之义不特友之而已】　以上论天理人伦之正五【朋友之交】共九十六条
　　统论五伦
　　问尽其道谓之孝弟夫以一身推之则身者资父母之血气以生者也尽其道者则能敬其身能敬其身者则能敬其父母矣不尽其道则不敬其身不敬其身则不敬父母其斯之谓欤程子曰今士大夫受职于君期尽其职受身于父母安可不尽其道　问第五伦视其子之疾与兄子之疾不同自谓之私如何曰不特安寝与不安寝只不起与十起便是私也父子之爱本是公才着此心做便是私也又问视己子与兄子有间否曰圣人立法曰兄弟之子犹子也是欲视之犹子也又问天性自有轻重疑若无间然曰只为今人以私心防了孔子曰父子之道天性此只就孝上说故言父子天性若君臣兄弟賔主朋友之类亦岂不是天性只为今人小防却不推其本所由来故尔己之子与兄之子所争几何是同出于人者也只为兄弟异形故以兄弟为手足人多以异形故亲己之子异于兄弟之子甚不是也　君臣朋友之际其合不正未有久而不离者故贤者顺理而安行知者知几而固守　问妻可出乎曰妻不贤出之何害如子思亦尝出妻今世俗乃以出妻为丑行遂不敢为古人不如此妻有不善便当出也又问古人出妻有以对姑叱狗蔾蒸不熟者亦无甚恶而遽出之何也曰此古人忠厚之道也古人交絶不出恶声君子不忍以大恶出其妻而以防罪去之以此见其忠厚之至问妻再娶皆不合礼否曰大夫以上无再娶礼凡人为夫妇时岂有一人先死一人再娶一人再嫁之约只约终身夫妇也但自大夫以下有不得已再娶者盖縁奉公姑或主内事尔如大夫以上至诸侯天子自有嫔妃可以供祀礼所以不许再娶也世人多慎于择婿而忽于择妇其实婿易见妇难知所系甚重可忽哉　问事兄尽礼不得兄之欢心柰何曰但当起敬起孝尽至诚不求伸巳可也问接弟之道如何曰尽友爱之道而已周公之于兄舜之于弟皆一类观其用心为何如哉推此心以待人亦如此然有差等耳
　　豫章罗氏曰君明君之福臣忠臣之福君明臣忠则朝廷治安得不谓之福乎父慈父之福子孝子之福父慈子孝则家道隆盛得不谓之福乎俗人以富贵为福陋哉
　　朱子曰圣人之于天地犹子之于父母　父子欲其亲君臣欲其敬非是欲其如此盖有父子则便自然有亲有君臣则便自然有敬　问父母之于子有无穷怜爱欲其聪明欲其成立此之谓诚心耶曰父母爱其子正也爱之无穷而必欲其如此则邪矣此天理人欲之间正当审决　问人不幸处继母异兄弟不相容当如何曰从古来自有这様子只防舜如何后来此様事多有只是为人子止于孝　问妻有七出此却是正当道理非权也曰然　问与朋友交后知其不善欲絶则伤恩不与之絶则又似匿怨而友其人曰此非匿怨之谓也心有怨于人而外与之交则为匿怨若朋友之不善情意自是当疏但疏之以渐若无大故则不必峻絶之所谓亲者毋失其为亲故者毋失其为故者也
　　勉斋黄氏曰朋友者人类之中志同而道合者也故曰天秩有典岂人力也哉君臣父子夫妇长幼一失其序则天典不立人道化为禽兽矣朋友道絶则此四者虽欲各居其分不可得也善而莫予告也过而莫子防也观感废而怠心生讲习疎而实理晦五常百行颠倒错缪而不可胜救矣然则朋友者列于人伦而又所以纲纪人伦者也所可重者若此而世莫之重焉可不为之屡叹也耶
　　周子曰道义者身有之则尊且贵人生而蒙长无师友则愚是道义由师友有之而得尊且贵其义不亦重乎其聚不亦乐乎
　　陆子曰子云谓务学不如务求师师者人之模范也模不模范不范为不少矣韩退之谓古之学者必有师师者所以传道授业解惑人非生而知之孰能无惑惑而不求师其为惑也终不解矣近世诸儒反不及此然后知二公之识不易及也吾亦谓论学不如论师得师而不虚心委巳则又不可以罪师五常总论
　　天命之性何性也维皇降厥有恒性仁之于父子也义之于君臣也礼之于賔主也知之于贤者也圣人之于天道也命也有性焉恒性即吾人五常之性是也率性之道何道也天下之达道五君臣也父子也夫妇也昆弟也朋友之交也即吾性五常之道是也修道之教何教也饱食暖衣逸居无教则近于禽兽圣人有忧之使契为司徒教以人伦父子有亲君臣有义夫妇有别长幼有序朋友有信即吾性之常道而教之各尽其性是也然则大学明明德亲民止至善何谓哉欲明明德于天下国家自天子至于庶人壹是皆以修身为本格致诚正所以修身也为君止仁为臣止敬为子止孝为父止慈与国人交止信而至善曽出五常之外耶可见五常之外无所谓性与道也无所谓教与学也言学而非止至善之学此学之所以不大皆异学矣言教而非修道之教此教之所以不中皆异教矣圣人庸言之信庸行之谨故声律身度可法可传卓然为天下万世立人极者岂有他哉其为父子兄弟足法而后民法之故曰圣人人伦之至也信乎五常之外无圣人也虽然岂特五常之外无圣人哉外五常不可为人矣观乌鹊之反哺蜂蚁之尊王关睢之有别鹡鸰之急难嘤鸣之求友在鸟兽昆虫且然况于人乎人特不肯以此五常自责自修耳君臣父子夫妇昆弟朋友皆人生本有之伦亲义序别信皆人生自有之性人各自尽其伦自率其性本不待外求而自足者至于温凊定省责难陈善随其时势之顺逆而为之委曲周旋又顾人之自力何如耳岂曰五常之道人或有不能哉尝以此考诸唐虞三代上之所以教下之所以学皆所以明人伦也故人伦明于上小民亲于下非偶然也柰何圣学不明世教日衰民之习俗愈趋愈陋凡训诂词章功利智术种种陷溺人心已不可救药故二氏之徒倡为寂之说以瞽惑聋晦世之人其号曰髙明俊拔者又羣起而争赴之今不必究其说为何如即其去父母兄弟妻子恝然不顾则其所谓性果五常之性乎所谓道果五常之道乎所谓教果修道之教所谓学果仁敬孝慈信而为止至善之学乎其异乎圣人中正立人极者至显明也彼缙绅士大夫反溺于其说防然罔觉闭关习静逃人间世自以为超越尘凡脱离生死本习止观禅定乃名曰艮止本习守中调息乃名曰执中假圣明宗防以为之掩覆虽未尝出家云游离父兄絶妻子其实并圣学禅宗而两失之昔杨墨学仁学义孟子尚惧其无君父焉而显然异端反尊之为圣学为世教虑者寜不动心也耶是故欲明圣学莫要于敷五教也五教陈而常道明所以尽性尽人物之性参赞天地在兹矣否则词章功利既以陷溺凡庸悬觧顿悟又以鼓簧聪俊举纲常而尽废之如此而欲挽世道以返之唐虞三代未之有也噫纲常伦物至重也慎不可以为日用之近而忽之
　　一说父族四谓本族之内一也
　　父之女昆弟适人者及其子二
　　也巳之女昆弟适人者及其子
　　三也巳之女子适人者及其子
　　四也母族三母之父姓一也母
　　之母姓二也母之女昆弟适人
　　者及其子三也妻族二妻之父
　　姓一也妻之母姓二也
　　尧典曰克明峻德以亲九族九族既睦
　　蔡传曰九族髙祖至孙之亲举近以该远五服异姓之亲亦在其中也睦亲而和也
　　人之一身上而髙曽祖考下而子孙曽皆吾人一本之亲也帝典亲睦九族而必先之以克明峻德何哉盖言九族之众凡同姓异姓蔼然和睦一本于克明峻德以亲之而百姓而万邦皆九族之推也所以大学曰自天子以至于庶人一是皆以修身为本其本乱而末治者否矣其所厚者薄而其所薄者厚未之有也使九族不睦则薄其所厚矣不先修身明明德以立其本焉欲以亲睦九族也何可得哉信乎九族未睦何以言一本之亲身有未修何以言敦本之教



















　　家人利女贞　彖曰家人女正位乎内男子正位乎外男女正天地之大义也家人有严君焉父母之谓也父父子子兄兄弟弟夫夫妇妇而家道正正家而天下定矣　象曰风自火出家人君子以言有物而行有恒　初九闲有家悔亡　象曰闲有家志未变也　六二无攸遂在中馈贞吉　象曰六二之吉顺以巽也　九三家人嗃嗃悔厉吉妇子嘻嘻终吝象曰家人嗃嗃未失也妇子嘻嘻失家节也　六四富家大吉　象曰富家大吉顺在位也　九五王假有家勿恤吉　象曰王假有家交相爱也　上九有孚威如终吉　象曰威如之吉反身之谓也
　　卦以家人名何也此卦上巽下离二隂四阳长女中女各得其位故卦辞曰利女贞大率一家之中女正则家正矣一卦下五爻隂阳俱各得位故彖传曰女正位乎内男正位乎外又曰父父子子兄兄弟弟夫夫妇妇而家道正正家而天下定矣然大象则曰风自火出家人君子以言有物行有恒上爻小象曰威如之吉反身之谓也是女正必本于男正家正必本于身正观象玩辞当自得之且彖传曰家人有严君焉父母之谓也上爻曰有孚威如终吉曰严曰威固可以为正家之道九三家人嗃嗃悔厉吉妇子嘻嘻终吝可见治家虽过于严焉终不失为吉也噫合一卦六爻彖象观之齐家之道又岂有余蕴哉
　　正家考
