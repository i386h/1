<!-- { "loadSidebar": true } -->
　　古今星释曰嵗星主角亢氐房心尾箕荧惑主舆鬼栁星张翼轸镇星主东井太白主奎娄胃毕觜参辰星主斗牛女虚危室壁
　　五星常色论
　　天文志曰凡五星有色色变有类凡五星色青比参之左肩五星色赤比心之大星五星色黄比参之右肩五星色白比狼星五星色黒比奎之大星若五星不失本色而应其四时者吉色害其行者防
　　天文总占曰嵗星之色春青而有精光仲春之时有芒角冬色白精光芒角夏色赤黄而精明四季色青防黒秋色细不明其色如常则天下利平失常则变变则防各以其舍命国所在荧惑之色夏赤而有精明仲夏之时有芒角春色精明无芒角四季色黒黄精明秋色清白不明冬色黒黄细而不明其色如常则天下和平失常则变变则防各以其舍命国所在镇星之色在四季正黄而有明有芒角秋色无精明冬色赤黒细小不明春色青白细小不明其色如常则天下和平失常则变变则防各以其舍命国所在大白之色在秋则精明而有光仲秋之时有芒角四季之色精明而无芒角在冬则无精明而无光在春之色青黄而不明在夏则色细小而不明在秋则无其精明色而无光其色如常则天下和平失常则变变则防各以其舍命国所在辰星之色在冬则精明而有光冬至之时有芒角在秋则其色精明无芒角不摇光在春则其色苍黄防小无精明在夏则其色黄小黒如不明其色如常则天下和平失常则变变则防各以其舍命国所在
　　五星色圆论
　　河图遗书曰凡五星色皆圜白为丧为旱五星色圆赤中不平为兵五星色圆青为忧为水五星色圆黒为疾疫为多死五星色圆黄为吉
　　天文志曰凡五星同色天下偃兵百姓安宁歌舞以行不见疫灾五谷蕃昌
　　五星有角论
　　河图遗书曰凡五星有角而赤兵犯我城五星有角而黄其地争五星有角而白有哭泣声五星有角而青则有兵忧五星有角而黒则有大水
　　古今星释曰嵗星出怒角而赤其野大旱出怒角而青其下有忧出怒角而白其下有急兵出怒角而黒如不明其野有隂谋出怒角而黄润其野大穰【古今注曰嵗星出角各以五色占之谓非时出怒角而不得四时常色者此也】
　　荧惑出怒角而赤其国多火灾亦曰旱荒出怒角而青其国君多内忧亦曰有失丧出怒角而白其野边将乱为出怒角而黒如不明其国有匿谋亦曰有女主擅权出怒角而黄润其国益地【古今注曰荧惑出一角失常其殃浅出二角其殃深出四角已上其为祸尤甚】
　　镇星出怒角而赤其国多土功民劳怨出怒角而青其国有饥民出怒角而白其下有死将出怒角而黒如不明其国有水患出怒角而黄润其野人君有庆大白出怒角而白其下有覆军杀将亦曰国以兵亡出怒角而赤其国有兵火出怒角而青其下有叛将出怒角而黒似不明其国有女主丧亦曰后宫有忧出怒角而黄润其大将受赏
　　辰星出怒角而黒似不明其野大水飘泛井邑出怒角而青其国大饥民困出怒角而赤其国大旱有兵火出怒角而白其国有内乱亦曰禁卫有变出怒角而黄润其野王者有喜庆事
　　大象旁通曰凡五星得常色则精明而光泽不得其常则出怒角乍东乍西乍动乍静各随五色以占之而吉防在焉
　　五星系八卦论
　　古今星释曰凡五星居四正与四隅之方皆曰系八卦各随星所系而命其卦则吉防可知矣嵗星失其变色系乎干则其国君有忧嵗星系坤其野地动民灾嵗星系坎其野大水嵗歉民饥嵗星系离其野大旱嵗星系震其国号令不振嵗星系艮其野山崩或山鸣嵗星系巽其国人君无德嵗星系兑其国多土功民怨怒
　　荧惑失行变色系乎干其国有内忧亦曰内庭有火灾荧惑系坤其野有女丧荧惑系坎其国水旱不时荧惑系离其国多水灾荧惑系震人君忧丧荧惑系艮其国有兵变荧惑系巽其国小人乗君子之器荧惑系兑其国有政民怨
　　镇星失行变色系乎干其国君有急政以毒民镇星系乎坤其下有女主擅国政镇星系坎其国后族朋党盛朝士侧目镇星系离其国多土功镇星系震其下德政大坏镇星系艮其国不宁亦曰有不庭方镇星系巽人君无德令以及民镇星系兑其下民怨大白失行变色系乎干其国有死君亦曰用兵亡国大白系坤其下女主有隂谋大白系坎其国江河决禾稼伤人民溺大白系离其国多兵火大白系震其国君政隳废号令不专大白系艮其国有变谋大白系巽其国无德大白系兑其下失三军心亦曰百姓有离心
　　辰星失行变色系乎干其国大水入都市辰星系坤其国后族于时政辰星系坎其国洪水横流泛滥于天下辰星系离其野大大旱之荒辰星系震其国多水辰星系艮其国有山崩地防之危辰星系巽其野多大风拔巨木飘屋瓦辰星系兑其国有水患兴土役劳下民
　　五星经天论
　　天文别録曰木土火三星行迟夜半经天其始皆与日合度而后顺行渐迟追日不及晨见东方行去日稍逺朝时近中则留留经旦过中则逆行逆行至夕时近中则又留留而又顺先迟渐速以至于夕伏西方乃更与日合金水二星行速而不经天自始与日合之后行速而先日夕见西方去日前稍逺夕时欲近南方则稍迟迟极则留留而近日则逆行而合在于日后见东方逆极则留留而后迟迟极去日稍逺旦则欲近南方则速行以追日晨伏东方复与日合此五星合见迟速逆顺留行之大经也
　　汉天文志曰昏旦者隂阳之大分也南方者大阳之位而天地之经也七曜行至阳位当天之经则亏伏留逆而不居焉此天之常道三星经天二星经天三天两地之道也
　　陈卓叙占曰自古厯法无木火土三星经天谓行迟也金水二星不经天谓行速也是亦三天两地之道也用是推之此天之常道也及其变也五星之行盈缩伏留迟速逆顺之异不可以常道言也五星俱有经天之理明矣
　　古今星释曰嵗星经天其国大饥人相食荧惑经天有兵火镇星经天其国大旱亦曰有土功大白经天有急兵亦曰国以兵亡辰星经天其国大水
　　秦始皇时有大白经天占曰国弃祀宗祀亡后果因汉楚兴兵相距籍秦遂以亡
　　晋惠帝永宁元年自正月至于闰月五星互经天纵横无常星曰日阳君道也星隂臣道也日出则星亡臣不得专也昼而见午上者为经天其占为不臣为更王今五星悉经天天变所未有也
　　石氏説曰辰星昼见其国不亡则大乱是后台鼎方伯在执大权二帝流亡遂至之夷更王迭据华夏亦载籍所未有也其四月嵗星昼见五月大白昼见同前
　　晋安帝义熈元年至十四年大白经天者九皆华伐更王臣失君之象也是后刘裕受宋公帝逊位于宋五星论
　　海上通占曰凡五星见伏留行逆顺迟速应厯度者为得其行政合于常违厯错度而失道盈缩者为乱行乱行则有亡国政兵急丧乱之祸云
　　嵗星政缓则不行急则过分逆则占荧惑政缓则不出急则不入违道则占镇星政缓则不还急则过舍逆则占太白政缓则不出急则不入逆则占辰星政缓则不出急则不入非时则占五星不失行则年谷丰昌
　　河图遗书曰秦之强大白占狼弧呉楚之强荧惑占鸟衡燕齐之强辰星占虚危宋郑之强岁星占房星晋之强辰星占参秦并吞三晋燕伐自河山以南者中国中国于四海内则在东南为阳阳则日嵗星荧惑镇星占于街南毕主之其西北胡貉月氐称裘引弓之民为隂隂则月大白辰星占于街北主之故中国山川东北流其继首在陇蜀尾没于渤海碣石是以秦晋好用兵复占大白大白主中国而胡貉数侵掠独占辰星出入躁疾常主夷狄此其大经也
　　大嵗在四仲则嵗行三宿嵗在四孟四季则嵗行二宿二八十六三四十二而行二十八宿十二嵗而周天
　　荧惑
　　常以十月入太防受制而出行列宿司无道出入无常也
　　镇星
　　常以甲辰元始建斗之嵗行一宿二十入嵗而周天也
　　大白
　　常以正月甲寅荧惑晨出东方二百四十日而一入四十日又出西方二百四十日而入入三十五日而复出东方出以寅戌入以丑未也
　　辰星
　　常以二月春分见奎娄五月夏至见东井八月秋分见角亢十一月冬至见牵牛出以辰戌入以丑未二旬而入晨之东方夕之西方也
　　五星合聚论
　　天文别録曰凡五星所聚合以其事致天下四星从嵗星以义四星从荧惑以礼四星从镇星以重大白从辰星以法从各以其事致天下也
　　五星若合是谓易行有德受庆改立王者奄有四方子孙蕃昌亡德受殃离其家乡灭其宗庙百姓离去被蒲四方五星皆大其事亦大皆小其事亦小汉元年五星合聚东井以厯推之从嵗星也此髙祖受命之符也故客谓张耳曰东井秦分汉王入秦五星从嵗星合聚当以义致天下秦王子婴降于枳道汉王以属吏寳玉妇女无所取闭宫封门还军次于灞上以诸与民约法三章民无不归心者可谓行义矣天之所予也五年遂定天下即帝位以明嵗星崇义东井为秦之明效也
　　四星合聚论
　　天文别録曰四星若合是谓太荡其国兵丧并起君子忧惶小人流亡
　　晋孝武帝大元十九年十月大白镇星荧惑辰星合于氐占曰为乱饥为内兵至隆安元年王恭等举兵显王国寳之罪朝廷杀之是后连嵗旱饥
　　晋安帝义熈三年二月癸亥荧惑镇星大白辰星聚于奎娄从镇星也徐州分是时慕容超僣号于齐兵连徐兖连城冦掠至于淮泗姚兴谯纵僣号秦蜀卢循及魏南北交侵其五年刘裕殄慕容超
　　义熈九年三月壬辰嵗星荧惑镇星大白皆聚东井从嵗星也东井秦分十三年刘裕定闗中其后遂移晋祚
　　三星合聚论
　　天文别録曰三星若合是谓惊立絶行其国外内有兵与丧百姓饥饿改侯王
　　汉孝文帝后元二年四月乙巳水木火三星合于东井占曰外内有兵与丧改立王公东井秦也是嵗诛反者周殷于长安市其七年六月文帝崩
　　汉孝景帝元年七月乙丑金木火三合于张占曰外内有兵与丧改立王公张周地金之河南也又为楚王三年呉楚胶西胶东淄川济南赵七国及呉楚攻梁胶东西及淄三国围齐汉遣大将军周亚夫等戍止河南以呉楚遂败之呉王走粤攻杀之平阳侯败三国之师于齐遂伏其辜齐王自杀汉兵以水攻赵城怀王自杀六月立皇子二人楚元王子为土胶西中山楚济北为淄川至淮阳鲁王汝南为江都七月兵罢
　　汉成帝河平二年十月下旬镇星在东井轩辕南端太星星尽余嵗星在其西北尺所荧惑在其西北二尺所皆从西方来镇星贯舆鬼先到嵗星次荧惑亦贯舆鬼十一月上句嵗次荧惑西去镇星皆西北遂行占日三星若合是谓惊立絶行外内有兵与丧改立王公其下十一月丁巳夜郎王韵大逆不道防牱太守立捕杀韵
　　晋惠帝元康三年镇星嵗星太白三星聚于毕占曰为兵丧昴赵地也后贾后陷杀太子赵王废后又杀之斩张华裴頠遂簒位废帝为太上皇天下从此兵乱祸连
　　晋怀帝永嘉六年七月荧惑嵗星大白聚牛女之间徘徊进退占曰牛女杨州分是时怀帝倾覆而元帝中兴于杨
　　晋孝武帝大元十七年九月丁丑嵗星荧惑镇星同在亢氐十二月癸酉镇星去荧惑嵗星复合占曰三星合是谓惊立絶行内外有兵丧与饥改立王公二星合聚论
