<!-- { "loadSidebar": true } -->
　　淡巴在西南海中古狼牙修国也梁时通焉我朝洪武十年国王遣使来贡赐之金币其国风景秀赡土地广衍泉甘而水清草木畅茂畜产甚伙城以石筑屋以瓦覆王乗舆官跨马颇有威仪国人勤生种艺织缕抱布男女咸称常业市有交易野无冦盗称乐土矣
　　甘把里
　　甘把里永乐中遣六人来朝贡自言其国小介于西南海中与诸邻国不通交易人民艰窘然奉佛好善不求积聚无乞丐者
　　賔童一
　　其国与占域山地接连有淡涧水澄清佛书所云舍衞乞食即其地也目连所居遗址尚存人物风土草木气与占城大同小异惟防礼能持孝服设佛事以度死者择僻地而葬之婚姻遇合情义不忘终乖人伦尸蛮头者比占城之害尤甚酋长出入或象或马一如占城
　　霛山
　　其处峻岭而方石泉下民居星散结网为业田土肥耕种一嵗二收气之节男女之防与占城大同小异徃来贩泊必于此汲水采薪以济日用
　　昆仑山
　　其山然瀛海之中与占城及东西竺鼎峙相望山广而方根盘旷逺海人名曰昆仑凡徃西洋商贩必待顺风七昼夜可过俗云上怕七洲下怕昆仑斜怕舵失人舡莫存
　　交栏山
　　其山髙而丛林藤竹柁杆桅樯蓬箬无所不备前元之时令将髙兴史弼领兵万众驾巨舶征阇婆国遭风至交栏山其舡多损随登此山造舡百号复征阇婆得胜擒其酋长四国是此知之至今民居有义中国人杂处
　　沙哈鲁
　　古投和国也唐贞观时奉贡永乐间来贡者七十七人其国民淳耻鬭
　　答儿宻
　　古丹眉流国也宋咸平初国主多须机以使九人来贡我朝永乐遣使十八人来朝贡
　　九洲山
　　其山与满剌加国接境产沉香黄热香水木丛生枝叶茂翠永乐七年正使太监郑和等官差兵入山采香得径有八九尺长八九丈者六防香味清逺苏门答剌国
　　古名须文达那与花面国相接即汉条支唐波斯大食皆其地也汉章帝时进异鸟唐贞观贡水晶珠后为大食王所侵永徽初大食王遣使朝贡终宋世朝贡不絶村落傍海田瘠少收风俗颇淳民网鱼为生朝驾独木刳舟张帆而出海暮则回舟永乐十二年伪王苏干剌冦窃其国王遣使赴阙陈诉请救上命正使太监郑和等统率官兵勦捕生擒伪王归献阙下诸畨震服
　　花面国
　　其处与苏门答剌国接境即那孤儿国也迤逦山地田足稻禾气不常风俗淳厚强不夺弱上下自耕而食富不倚骄贫不为盗可谓一区之善也
　　龙牙犀角
　　其地内平而外凸民下蚁附而居之气常热田禾勤熟俗尚淳厚
　　龙涎屿
　　独然南立海中此屿浮艳海面波击云腾毎至春间羣龙来集于上交戱而遗涎畨人乃驾独木舟登屿采取而归设遇风波则人俱下海一手附舟傍一手楫水而至岸其龙涎初若脂胶黒黄色颇有鱼腥之气久则成大块或大鱼腹中剖出若斗大圆珠亦觉鱼腥间焚之发清香可爱货于苏门之市价亦匪轻翠蓝屿
　　其山大小有七门中可过船传闻释迦佛经此山浴于水被窃其袈裟佛誓云后有穿衣者必烂其皮肉由此男女削髪无衣仅有树木纫结而遮前后然徃来未得泊其山下宣徳七年偶至此山泊系三日夜山中之人独木舟来货栁人问舟人果如前言不谬锡兰山国
　　其国地广人稠货物各聚亚于哇国有髙山参天山顶产青美盘石黄鸦鹘石青红寳石毎遇大冲流山下沙中寻拾得者其海傍有珠帘沙常以网收螺蚌倾入珠池内作烂陶珠为用而货也海边一石有足迹长三尺许常有水不干称先世释迦佛从翠蓝屿来岸足踏其迹至今为圣迹也山下有石侧卧尚存亦有舍利子在永乐七年上命太监郑和等赍捧诏勅及建石碑以崇皇图之治赏赐国王头目其王亚烈若茶魁负固不恭谋害舟师郑和等深机宻防使众啣枚疾走夜半奋勇杀入生擒其王至永乐九年归献阙下寻防恩宥禆复归国四夷悉钦天顺三年朝贡
　　小防喃国
　　山连赤土地接下里日中为市西洋诸国之马头也永乐七年太监郑和至其国本国流通使用金银钱名倘伽地瘠谷少嵗借榜葛剌米定食气常热风俗淳美男少女多有南毘人
　　柯枝国
　　古槃槃国东连大山西南北皆大海宋梁隋遣使入贡国初来贡永乐中请封其国大山从之郑和至其国国王里人也国人五种其处与锡兰山国对峙气常热田瘠少收村落傍海风俗少淳男女椎防穿短衫围单布其人一种曰木无屋惟穴居树巢临海捕鱼为业男女裸体纫结树叶或草数茎遮其前后行遇路人则蹲宿于道傍伺行过也地产胡椒甚广豪富俱置板仓贮之以售商败
　　古里国
　　当巨海之要与僧家宻迩亦西畨诸洋之马头也山广田瘠麦谷颇足风俗尚厚行者让路道不拾遗法无刑杖惟以石灰书地乃为禁令其酋长富居深山傍通为市聚货通商娇美可观其有一种祼身之人曰木与木同也其国能畜好马多自西畨来忽鲁谟斯国
　　其国傍海而居聚民而市地无草木牛羊马驼皆食海鱼之干风俗颇淳垒石为城酋长深居练兵畜马田瘠麦广谷米少收民不富饶山连五色皆是盐也凿之镞为器皿盘碟之类食物就而不知盐也推石为屋有三五层者永乐三年国王遣马剌足来朝贡剌撒国
　　倚海而居垒石为城永乐中郑和至其国连山广地草木不生牛羊马驼皆食鱼干民俗颇淳气常热田瘠少收数年无凿井绞车羊皮袋水
　　东西竺
　　其山与龙牙门相望山形相对嵯峨若蓬莱方丈之幽田瘠不宜稼穑嵗借隣邦淡洋米谷以为食气不齐煑海为盐酿椰子为酒
　　淡洋
　　其处与山河鲁山相连去满剌加三日山逺周围有港内通大浮汪洋二千余里奔流出海一流清淡味甘舟人过徃汲水日用名曰淡洋田肥禾盛米粒小炊饮甚香
　　龙牙门
　　在三佛齐西北山门相对若龙角状中通过船山涂田瘠米谷甚厚气常热四五月间汹雨男女椎防掳掠为豪遇畨船则驾小舟百只迎敌若得数日顺风侥幸而脱否则被其截刼财货泛海者宜防之彭坑国
　　在暹罗西石崖周匝崎岖逺如平塞田沃谷盛气常湿风俗尚慅刻香木为神杀人血祭祷煑海为盐酿椰浆为酒
　　三岛国
　　其地幽然山岛花木常茂民倚边而居田瘠少收网鱼于海织布以叶俗朴质凡男子得附舶至中国罄资归乡称为能事尊之有徳父兄皆讃焉煑海为盐酿蔗浆为酒
　　麻逸国
　　在交栏山之西山势峻地平广夹溪聚居气稍热男女椎髻田多膏腴倍于他国俗尚节义夫防则妇削髪碎面絶食七日与夫同寝多有并逝者七日不死则亲戚劝以饮食或得生终身不嫁或至焚夫尸日赴火而死盖其节义不改煑海为盐酿蔗浆为酒假里马丁国
　　其地与交栏山相望海洋中山列翠屏溪田虽有米谷少收气常热俗甚嚻薄
　　重迦罗
　　其地与哇相接髙山奇秀内有一石洞前后三门可容一二万人田谷亚于哇气常暑俗淳无酋长以尊年有徳者主之煑海为盐酿秫为酒其处山约去数日水程曰孙佗罗曰琵琶拖曰圆峤曰彭里事耕种专尚寇掠与吉佗峙诸国相通商泊少能至也
　　苏禄国
　　居东海之洋石崎堡障山涂田瘠种植稀薄民下捕鱼鰕生啖螺蛤煑食俗尚鄙陋其国有三曰东王西王峒王永乐十六年其酋长挈妻携子涉海来朝进献巨珠一颗重七两五钱今古莫能有也
　　大防南国
　　洪武初国王遣使入贡地与都栏礁相近厥土黒壤亦宜谷麦民懒事耕作栽种乌麦之米供食商舶风信到迟则波涛激滩乃载货不满葢以不敢停泊也若风逆则遇乌里洋险阻之难矣及防髙即阜沉水之危风俗颇淳
　　阿丹国
　　倚海而居垒石为城砌罗股石为屋三四层厨室皆在用谷麦风俗颇淳民下富饶永乐九年遣太监郑和谕之命互市其王拜诏待使礼甚恭地近古里佐法儿国
　　临海住居石城石屋垒起髙三四层者若塔田广而少耕山地皆黄不生草木牛羊驼马惟食鱼干男女拳髪穿长衫女以布兠头面出见人也风俗颇淳竹步国
　　村居寥落地僻西方城垣石垒屋砌髙堆风俗颇淳草木不生地产狮子金钱豹驼有五七尺髙者木骨都束国
　　频海居之堆石为城操兵习射俗尚嚻强垒石为屋髙四五层男女拳髪四垂山广赤土不生草木田瘠少收数年无雨穿井绞车牛皮袋水
　　小剌哇国
　　傍海为国民居聚落地广斥卤有盐池但投树枝于池良久捞起结成白盐无耕种之田捕鱼为业哑鲁国小邦
　　自淡水港入风俗淳朴国语婚防与哇同其国王皆回回人山林有飞虎大如猫灰色有肉趐如蝙蝠肉趐生连后足能飞不逺人有获者不服家食即死南浡里国
　　其国边海止千余家皆回回人山产降真香名莲花降此处最佳国之西北海内有一大平顶峻山半日可到名防山山之西大海正是西洋也西来过洋船俱投此山为准其山边二丈上下海水内生海树彼人捞取为寳物货者即珊瑚也其树大者髙三二尺根大如大拇指按星槎胜览及瀛海胜览所载西洋诸国本无闗中国利害虽各国所产之物有可寳玩者而先王不寳逺物亦何足为中国轻重哉
　　于阗
　　大国也去中国万里张骞穷河源一出于阗是也光武末为莎车王所并后于阗将休莫霸者反莎车自立为王复防莎车服从者十三国与鄯善并焉晋太康遣使贡玉印北魏时朝献不絶梁武天监始通江左隋时其王姓王氏唐时其王姓尉迟氏遣子弟入侍从击吐蕃有功以其地为毗莎都督府至徳初进方圆二美玉宋建隆其王天圣遣使贡圭我朝永乐二年头目达鲁噶额布勒津遣使贡玉璞十二年吏部陈诚至其国富饶桑麻禾黍宛如中土土人机巧好歌舞纺绩俗尚浮屠僧尼尤多
　　溜山
　　一名牒干小国也洪武初国王遣人朝贡地无城郭倚山聚居风俗淳美尚佛业渔其西有天生石门如城阙然中有八溜各有所主广三千里所谓弱水三千是也
　　南巫里
　　小国也洪武初遣使贡真香等物其地自苏门答刺西风一日夜可至其国民千余家皆回回人
　　乞力麻儿
　　永乐中遣使十二人朝贡其国山卑水浅西南傍海民不事耕稼喜射猎
　　苏文达那
　　洪武十四年国王殊旦麻勒兀达朌遣使来贡或云即苏门答剌非也
　　婆罗门
　　即古师子国在西海中延袤二千余里天竺属国也晋义熙初贡玉佛宋元嘉梁大通唐总章天寳间朝贡不絶我朝永乐中遣使贡方物其地负山面海念佛素食风俗土产大略与天竺同
　　古西域总叙
