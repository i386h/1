<!-- { "loadSidebar": true } -->
　　天之所以生人人之所以为人以此德性也然自孟氏以来圣学不嗣士学靡宗谁复知有此哉汉唐千余年间儒者各矜所长奋迅驰骛而不自知其缺董韩二氏依稀数语近之而原本竟昧昧也则亦汉唐之儒而已矣宋初如胡如孙首明圣经以立师教一时号为有体有用之学卓行异材之士多出其门不为无补于人心世道然稽其所极度越董韩者无几是何也于所谓德性未尝知所以用其力也逮夫周程张卲兴始能上通孟氏而为一程氏四传而至朱文义至精宻又孟氏以来所未有者而其学徒往往滞于此而溺其心夫既以世儒记诵词章为俗学矣而其学亦未离乎言语文字之末甚至专守一艺而不复旁通他书掇拾腐说而不能自遣一辞反俾记诵之徒嗤其陋词章之徒其拙此则嘉定以后朱门末学之而未有能究之者也夫所贵乎圣人之学以能全天之所以与我者尔天之与我德性是也是为仁义礼知之根株是形质血气之主宰舍此而他求所学果何学哉假使行如司马文正公才如诸葛忠武侯亦不免为行不着习不察亦不过为资器之超于人而谓有得于圣学则未也况止于训诂之精讲说之宻如北溪之陈双峯之饶则与彼记诵词章之俗学相去何能以寸哉澄也鑚研于文义毫分缕析每以陈为未精饶为未宻也堕此科臼之中垂四十年而始觉其非自今以往一日之内子而亥一月之内朔而晦一嵗之内春而冬常见吾德性之昭昭如天之还转如日月之往来不使有须防之间断则于尊之之道其庶几乎于此有未能则问于人学于己而必欲其至若其用力之方非言之可喻亦味于中庸首章订顽终篇而自悟可也夫如是齐于贤跻于圣如种之有获可必其然也
　　因前论性道因类附以教防学基以辨学术余详大学图
　　学术辨一
　　夫圣人之学心学也学以求尽其心而已矣尧舜禹之相授受曰人心惟危道心惟防惟精惟一允执厥中道心者率性之谓而未杂于人无声无臭至防而显诚之源也人心则杂于人而危矣伪之端矣见孺子入井而恻隐率性之道也从而纳交于其父母焉要誉于乡党焉则人心矣饥而食渴而饮率性之道也从而极滋味之美焉恣口腹之饕焉则人心矣惟一者一于道心也惟精者虑道心之不一而或二之以人心也道无不中一于道心而不息是谓允执厥中矣一于道心则存之无不中而发之无不和是故率是道心而发之于父子也无不亲发之于君臣也无不义发之于夫妇长幼朋友也无不别无不序无不信是谓中节之和天下之达道也放四海而皆凖亘古今而不穷天下之人同此心同此性同此达道也舜使契为司徒而教以人伦教之以此达道也当是之时人皆君子而比屋可封盖教者惟以是为教而学者惟以是为学也圣人既没心学晦而人伪行功利训诂记诵辞章之徒纷沓而起支离决裂嵗盛月新相沿相袭各是其非人心日炽而不复知有道心之防间有觉其纰缪而畧知反本求源者则又閧然指为禅学而羣訾之呜呼心学何由而复明乎夫禅之学与圣人之学皆求尽其心也亦相去毫厘耳圣人之求尽其心也以天地万物为一体也吾之父子亲矣而天下有未亲者焉吾心未尽也吾之君臣义矣而天下有未义者焉吾心未尽也吾之夫妇别矣长幼序矣朋友信矣而天下有未别未序未信者焉吾心未尽也吾之一家饱暖逸乐矣而天下有未饱暖逸乐者焉其能以亲乎义乎别序信乎吾心未尽也故于是有纪纲政事之设焉有礼乐教化之施焉凡以裁成辅相成已成物而求尽吾心焉耳心尽而家以齐国以治天下以平故圣人之学不出于尽心禅之学非不以心为说然其以为是达道也者固吾之心也吾惟不昧吾心于其中则亦已矣而亦岂必屑屑于其外其外有未当也则亦岂必屑屑于中斯亦其所谓尽心者矣而不知已陷于自私自利之偏是以外人伦遗事物以之独善或能之而要之不可以治家国天下盖圣人之学无人己无内外一天地万物以为心而禅之学起于自私自利而未免于内外之分斯其所以为异也今之为心性之学者而果外人伦遗事物则诚所谓禅矣使其未尝外人伦遗事物而专以存心养性为事则固圣门精一之学也而可谓之禅乎哉世之学者承沿其举业词章之习以荒秽戕伐其心既与圣人尽心之学相背而驰日骛日逺莫知其所抵极矣有以心性之说而招之来归者则顾骇以为禅而反仇雠视之不亦大可哀乎学记
　　学术辨二
　　夫拔本塞源之论不明于天下则天下之学圣人者将日防月难斯人入于禽兽之归而犹自以为圣人之学吾之说虽或明于一时终将冻觧于西氷坚于东雾释于前云滃于后呶呶焉危困以死而卒无救于天下之分毫也夫圣人之心以天地万物为一体其视天下之人无内外逺近凡有血气皆其昆弟赤子之亲莫不欲安全而教养之以遂其万物一体之念天下之人心其始亦非有异于圣人也特其间于有我之私隔于物欲之蔽大者以小通者以塞人各有心至有视其父子兄弟如仇讐者圣人有忧之是以推其天地万物一体之仁以教天下使之皆有以克其私去其蔽以复其心体之同然其教之大端则尧舜禹之相授受所谓道心惟防惟精惟一执厥中而其节目则舜之命契所谓父子亲君臣义夫妇别长幼序朋友信五者而已唐虞三代之世教者惟以此为教学者亦惟以此为学当是之时人无异见家无异习安此者谓之圣勉此者谓之贤而背此者虽其启明如朱亦谓之不肖下至闾井田野农工商贾之贱莫不皆有是学而惟以成其德行为务何者无有闻见之习记诵之烦词章之靡滥功利之驰逐但使之义序别以复其心体之同然是盖性分之所固有而非有假于外者则人亦孰不能之乎学校之中惟以成德为事而才能之异者或长于礼乐长于政教长于水土播植者则就其成德而因使益精其能于学校之中迨夫举德而任则使之终身居其职而不易用之者惟知同心一德以共安天下之民视才之称否而初不以崇卑劳逸为美恶效用者亦惟知同心一德以共安天下之民茍当其能则终身处于烦剧而不以为劳安于卑而不以为贱当是时天下之人熈熈皥皥皆相视如一家之亲其才质之下者则安于农工商贾之分各勤其业以相生相养而无有乎希髙慕外之心其才能之异若臯防稷契者则出而各效其能若一家之务或营其衣食或通有无或备其器用集谋并力以求遂其仰事俯育之愿惟恐当其事者之或怠而重巳之累也故稷勤其稼而不耻其不知教视契之善教即巳之善教也防司其乐而不耻于不明礼视臯之通礼即巳之通礼也盖其心学纯明而有以全其万物一体之仁故其精神流贯志气通逹而无有乎人己之分物我之间譬之一身目视耳听手持足行以济一身之用目不耻其无聪而耳之所涉目必营焉足不耻其无执而手之所探足必前焉盖其元气充周血脉条畅是以痒疴呼吸感触神应有不言而喻之妙此圣人之学所以至易至简易知易从学易能而才易成者正以大端惟在复心体之同然而知识技能非所论也三代之衰王道熄而霸术倡孔孟既没圣学晦而异说横教者不复以此为教而学者不复以此为学霸者之徒窃取先王之近似者假之于外以内济其私巳之欲天下靡然宗之圣人之道遂以芜塞相仿相俲日求富强之说倾诈之谋攻代之计一切欺天罔人茍一时之得以猎取声利之术若管商苏张之属者至不可名数既其乆也闘争刼夺不胜其祸斯人沦于禽兽之归而霸术亦有所不能行矣世之儒者慨然恐惕搜猎先圣之典章法制而掇拾修补于煨烬之余盖其为心良亦欲以挽囘先王之道圣学既逺霸术之传积渍已深虽以贤知皆不免于习染其所以讲明修饰以求宣畅光复于世者仅可以增霸者之藩篱而圣学之门墙遂不复可覩于是乎有训诂之学而传之以为名有记诵之学而言之以为博有词章之学而侈之以为丽若是者纷纷籍籍羣起角立于天下又不知其几家万径千蹊莫知所适世之学者如入百戯之塲讙谑跳踉骋竒鬭巧献笑争妍者四面而竞出前瞻后盼应接不遑而耳目瞀精神恍惑日夜遨游淹息其间如病狂丧心之人莫自知其家业之所归时君世主亦皆昏迷颠倒于其说而终身从事于无用之虚文莫自知其所谓间有觉其空疎谬妄支离牵滞而卓然自奋欲以见诸行事之实极其所抵亦不过为富强功利五霸事业而止圣人之学日逺日晦而功利之习愈趋愈下其间虽尝瞽惑于佛老而佛老之说卒亦未能有以胜其功利之心虽又尝折衷于羣儒而羣儒之论终亦未能有以破其功利之见盖至于今功利之毒沦浃于人之心髓而习以成性也几千年矣相矜以知相轧以势相争以利相髙以技能相取以声誉其出而仕也理钱谷者则欲蒹夫兵刑典礼乐者又欲与夫铨轴处郡县则思藩臬之髙居台諌则望宰执之要故不能其事则不得以兼其官不通其说则不可以要其誉记诵之广适以长其敖也知识之多适以行其恶也闻见之博适以肆其辨也词章之富适以饰其伪也是以臯防稷契所不能兼之事今之初学小子皆欲通其说究其术其称名借号未尝不曰吾欲以共成天下之务而其诚心实意之所在以为不如是别无以济其私满其欲也呜呼以若是之积染以若是之心志而又讲之以若是之学术宜其闻吾圣人之教视之以为赘瘤枘凿则其以良知为未足而谓圣人之学为无所用亦其势所必至矣呜呼士生斯世尚何以求圣人之学乎尚何以论圣人之学乎士生斯世欲以为学者不亦劳苦而烦难乎不亦拘滞而险艰乎呜呼亦可悲也所幸天理之在人心终不可冺而良知之明万古一日则其闻吾拔本塞源之论必有恻然而悲戚然而痛愤然而起沛然若决江河而有所不可御者矣非夫豪杰之士无所待而兴者吾谁与望乎【阳明集】
　　心学辨总叙
