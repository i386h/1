<!-- { "loadSidebar": true } -->
　　孝文帝【名寳炬封南阳王宇文防立之军国政事一出于防在位十七年】
　　帝钦【孝文帝太子欲诛宇文防谋泄泰废之置于雍州寻弑之在位二年】
　　恭帝【名廓复姓拓跋氏孝文次子封齐王宇文防立之防死子觉为太师遂废帝而簒位在位三年】北朝东魏【凡一世厯十七年】
　　孝静帝【名善见清河王世子孝武帝逼于髙欢奔长安欢立帝于洛阳迁都邺欢死子澄幽帝于含章堂弟洋寻废之在位一十有七年邺即今河南彰徳府　元魏并东西二魏共歴一百九十有一年】
　　北朝北齐【凡五世厯二十九年】
　　文宣帝【姓髙氏名洋魏丞相欢之子封太原公废东魏孝静帝而簒位都邺杀元氏灭族淫残暴威加邻敌在位十年】
　　帝殷【文宣帝太子文宣帝顾命演曰夺则在汝慎勿杀之演寻废为济南王寻弑之在位一年】孝昭帝【名演文宣帝之弟封常山王弑殷自立出畋马惊坠地絶肋而殂在位一年】武成帝【名湛文宣帝之弟骄奢纵泆吏民苦之在位四年】
　　帝纬【武成帝太子剪刈忠良信任防佞昬狂尤甚周武帝伐而灭之在位十三年】
　　北朝后周【凡五世厯二十六年】
　　孝闵帝【姓宇文氏名觉魏冡宰秦之子封周公年十五废西魏恭帝而簒位都关中实泰创之而宇文防成之也帝恶防专权欲诛防防废而弑之在位一年】
　　明帝【名毓孝闵帝异母兄封寜都公宇文防立之惮其明敏进毒弑之在位四年】
　　武帝【名邕孝闵帝异母弟明逹英杰即位十年诛防亲政灭齐纬距陈师开斥境土可谓贤矣在位十七年】
　　宣帝【名赟武帝太子即位即逞奢欲在殡曽无戚容禅位于子自称天元在位一年】
　　静帝【名阐宣帝太子隋王杨坚废为介公防弑之而灭其族在位三年】
　　隋【凡四世厯三十九年】
　　文帝【姓杨名坚农华隂人汉太尉震之裔父忠仕周封隋公坚袭爵女入为宣帝后以元舅相静帝封隋王遂簒而即帝位都长安以火徳王有威重能任人勤于政事不吝爵赏平陈之后天下殷富然猜忌苛察功臣鲜保全子弟如雠敌为子广所弑在位二十有四年长安今陜西西安府】
　　炀帝【名广文帝子封晋王文帝废太子勇而立之寻弑父而自立志骄气溢慨然慕秦皇汉武之为人兵连四夷巡游不息喜自壅蔽盗贼蠭起宇文化及弑之在位十三年】
　　恭帝侑【炀帝之孙封代王炀帝幸巡羣盗殆以万数李渊迎立之以安隋室及炀帝逼弑于江都逐禅位于渊废为酅国公在位二年】
　　恭帝侗【帝侑之弟封秦王炀帝凶问至东都留守官共立之以王世充总督内外诸军事世充寻弑之在位二年】
　　隋末唐初僞国
　　夏【窦建徳漳南人隋大业七年聚众为盗十三年称长乐王国号夏取汧沧洛相深冀易定等州秦王世民擒斩之】
　　魏【李宻杨感谋主隋大业十二年号蒲山公据兴乐仓号魏公取河南诸郡唐武徳元年降以为光禄卿邢国公寻叛总管盛彦师讨斩之】
　　定杨【刘武周鹰府校尉隋义寜元年杀郡守起兵附突厥以为定杨可汗寻称帝秦王世民讨之走突厥败死】
　　梁【梁师都朔方郎将隋义寜元年据郡反杀郡丞附突厥自称梁帝唐遣将军柴绍讨之其下杀之以降】
　　秦【薛举金城府校尉隋义寜元年起兵陇西自称西秦覇王寻称秦帝子仁杲嗣秦王世民讨之仁杲降亦斩之】
　　梁【萧铣梁之后为隋罗川令隋义寜元年巴陵董景珍叛奉铣称梁王唐武徳元年称帝四年命将伐梁铣降斩之】
　　楚【林士鄱阳人隋大业十四年破官军众至十余万自称楚帝有九江鄱阳之地唐武徳元年降复走保山洞唐兵撃死】
　　凉【李轨为武威司马隋义寜元年起兵河西自称凉王攻据河西五郡唐武徳元年降立为梁王寻自称帝其下安修仁执至长安杀之】
　　楚【朱粲城父人为县佐史隋大业十一年亡命聚众为盗好食人肉唐武徳元年自称楚王二年降唐以为楚王杀唐使者奔王世充后世充降唐收粲斩之】
　　郑【王世充西域人为江都郡丞隋大业六年以为江都官监寻为仆射太尉唐武徳二年称郑王加九锡寻称帝秦王世民撃降之赦为庻人】
　　梁【沈法兴武康人为呉兴太守隋义寜元年举兵攻余杭毗陵丹阳据十郡唐武徳二年称梁王三年呉王李子兴袭破之赴江死】
　　呉【李子通东海人隋大业十一年引众渡淮与杜伏威合谋杀伏威不克奔海陵唐武徳二年入江都称吴帝四年伏威执送长安诛之】
　　汉东【刘黒闼漳南人为窦建徳将建徳败众推为主唐武徳五年称汉东王秦王世民讨破之奔突厥冦山东其下诸葛徳威执之降唐斩之】
　　唐【凡二十世并武氏厯二百九十年兴于髙祖盛于太宗中微于宗极弱于昭宣而亡子哀帝合太宗宗宪宗称为三宗世受藩镇之祸竟以此亡】
　　髙祖【姓李氏名渊成纪人仕隋封唐迎立恭帝进爵唐王受恭帝禅即帝位都长安以土徳王举兵晋阳命将出师扫除乱略六年而成帝业修定律令置国子太学四门生置郡县学生员定租庸调法开馆延贤诸有足观在位九年】
　　太宗【名世民髙祖次子髙祖得天下其功居多兄建成弟元吉谋欲杀之遂杀建成元吉因位焉任房龄杜如晦魏徴纵禁苑鹰犬罢四方贡献出宫女封功臣幸国学徴名儒保三鉴作帝范置文馆作王防图定府兵之制分天下为十道除隋之乱比迹汤武致治之美庻防成康惜其好尚功名而不及礼乐父子兄弟之间慙徳多矣在位二十三年】
　　髙宗【名治太宗第九子废正后立武昭仪为后苦风令武氏决百司奏事自是政出中宫中外谓之二圣在位三十四年】
　　中宗【名哲髙宗太子即位三月武后废为庐陵王居房州十四年还东都居东宫七年张东之等迁后迎帝复位荒淫不明韦后擅权淫乱进毒弑之在位五年】
　　周武氏【名曌初为太宗才人出为尼髙宗悦之立为后及中宗嗣位后废之自御正朝濳谋革命废唐宗庙诛唐宗室改用周正尊显酷吏秽徳彰闻毒痡四海簒位二十一年　反周为唐狄仁杰之功居多】
　　睿宗【名旦髙宗之子中宗嗣圣元年武后立为帝居别殿不预政七年改周为唐立为皇嗣赐姓氏又九年封相王又十一年中宗崩子隆基诛韦后与安乐公主始即位在位三年】
　　宗【名隆基睿宗第二子封临淄王以功平韦氏之乱嗣位开元之初励精政事任姚崇宋璟为相防致太平天宝以后奸臣执权艶妃乱政至于窜身失国而不悔在位四十四年】
　　肃宗【名与更名亨宗太子收兵灵武光复旧物可谓贤矣实郭子仪李光弼诸人之功帝务为姑息又为中宫悍妇所操窘而不得知身骇于乱兵而以惊怖死子制于两大阉而不正其始中兴之业有愧焉在位七年】
　　代宗【名俶更名豫肃宗太子平乱守成足为中材之主然藩镇陆梁上陵下替养成乱阶不可复振在位十七年】
　　徳宗【名括代宗太子猜忌刻薄以强明自任耻见屈于正论而忘受欺于奸谀初任陆防后用卢杞赵瓉等以致于败在位二十六年】
　　顺宗【名诵徳宗太子不幸婴疾奸邪肆志而能委政冢宰以安社禝在位八月】
　　宪宗【名纯顺宗大子英明果断志平僭叛藩镇惕息用李绛裴度威权复张淮西既平骄侈寖生末年为宦官陈志所弑讳言药发暴崩在位十五年】
　　穆宗【名恒宪宗子即位之初两河略定上方荒宴宰相又多庸才由是再失河朔迄于唐亡饵金石之药疾作而崩在位四年】
　　敬宗【名湛穆宗太子游戏无度性复褊急夜猎还宫酒酣为宦官刘克明等所弑在位二年】文宗【名涵穆宗第二子封江王宦官王守成立之恭俭不断邪正莫分宦官专权甘露之变死者二千余人卒有受制家奴不如赧献之叹在位十四年】
　　武宗【名炎穆宗第五子封頴王宦官仇士良立之性英敏特逹委任李徳裕克上党取太原威令复行惜功业未就而崩在位六年】
　　宣宗【名恰更名忱宪宗第十三子以皇太叔即位明察沉断勤听纳重爵赏惠爱民物谓之小太宗然外则藩方数逐其帅将而不能治内则宦者握兵柄制国命自如也在位十三年】
　　懿宗【名温更名漼宣宗太子骄恣淫虐唐室之亡于兹决矣在位十四年】
　　僖宗【名俨懿宗太子诸宦官立之政出臣下威令不行藩镇强盛盗贼并起始奔西蜀再奔鳯翔在位十五年】
　　昭宗【名杰更名敏再更名懿宗第七子封夀王宦官杨复恭立之虽有志恢复然亦难矣朱全忠迁于洛阳而弑之在位十二年】
　　哀帝【名祚更名祝昭宗少子朱全忠弑太子裕兄弟九人立祝方十三嵗既而废为济隂公簒位寻酖弑之在位三年】
　　唐藩镇
　　范阳【安禄山桞城人胡种宗以为范阳莭度使封陈平郡王兼河东节度使寻发兵反防东京僭号燕又防长安其子庆绪杀之史思明杀庆绪】
　　朔方【仆固怀恩鐡勒人肃宗以为朔方节度使加同乎章事领诸军节度行营引囬纥吐蕃入冦进逼奉天再入冦中途暴死】
　　江淮【刘展肃宗以为莭度副使加江淮都统悉兵入广陵狥濠楚防升润宣苏湖舒和滁庐等州兵马使田神功撃斩之】
　　成徳【李寳臣肃宗以为成徳节度使拥劲兵数万治兵完城自署文武将吏不修贡赋子惟岳嗣兵马使王武俊杀之】
　　汴宋【李灵曜代宗以为汴宋都虞侯杀其兵马使孟鍳诏以为濮州刺史不受命以为汴宋留后以其党为管内八州刺史县令诏李忠臣讨斩之】
　　卢龙【李怀仙代宗以为幽州卢龙莭度使其将朱希彩杀之自为留后朱泚代之泚入朝以其弟滔知留后滔反自称冀王滔死刘怦张靖朱克融李载义杨志诚史元忠陈行防张绛张仲武张允伸张公素李茂勋皆相继或杀或逐而自立唐不能制也】
　　魏博【田承嗣代宗以为魏博徳沧瀛五州都防御使寻反与李寳臣等根据蟠结官爵甲兵租赋刑杀皆自专之从子悦嗣自称魏王弟绪杀之】
　　平卢【李正巳代宗以为平卢节度使拥兵十万雄据东方隣藩皆畏之纳自称齐王后师道嗣为其将刘悟所斩】
　　襄阳【田崇义代宗以为山南东道节度使据襄阳与李正已连结不受诏命李希烈讨斩之】淮西【李希烈代宗以为淮西节度使加平章使自称天下都元帅僭位蔡州国号楚其将陈仙奇使医毒杀之以降】
　　泾原【朱泚徳宗以为泾原节度使自称权知六军僭号秦攻围奉天据长安更国号曰汉其将韩昊斩之以降】
　　彰义【呉少诚徳宗以为彰义留后叛诏削官爵寻复之从弟少阳杀其子而自立及卒子元济匿防自领军务诏诸道兵讨之李愬擒送京师腰斩之】
　　邠寜【李怀光靺鞨人徳宗以为邠寜泾原节度使破朱泚解奉天围卢杞谮之懐光怨望与朱泚连和而反马燧讨之自缢死】
　　镇海【李锜徳宗以为镇海军节度使反遣其兵马使张子良袭宣州子良与众谋共引兵夜还执锜送京师并其子斩之】
　　西川【刘辟顺宗以为西川节度副使求领三川不许遂反髙崇文讨之伏诛】
　　夏绥【杨惠琳夏绥节度使韩全义之甥全义入朝以惠琳知留后宪宗以李演为节度使惠琳勒兵拒命兵马使张承金斩之】
