<!-- { "loadSidebar": true } -->
　　古人良法美意凡以为民也今之涖官行法者茍实心以为民则周官法度率不外是顾力行何如耳是故保甲之法人知足以弭盗也而不知比闾族党之籍定则人自不敢以为非郷约之法人知其足以息争讼也而不知孝顺忠敬之教行则民自相率以为善由是社仓兴焉其所以厚民生者为益周由是社学兴焉其所以振民徳者为有素可见四者之法实相须也使以此行之一郷则一郷之风俗同道徳一诵之声遍于族党礼让之化达于闾阎民日迁善违罪而不自知而古道其再见于今矣郷郷皆然县有不治乎县县皆然天下其有不太平乎所以孔子观于郷而知王道之易易也噫我朝之洪武礼制教民榜文可谓尽美尽善矣志经济者幸留意焉
　　又
　　夫法当便民事宜画一惟一则民易从而法可久也即如举行郷约则宜立郷约亭申明里社则宜立里社坛兴起社学则宜増置社学劝立社仓则宜葢造社仓然四者并举势难遽行除里社坛不必别立止以五谷八蜡之神牌加入本村神庙奉祀更为省便且顺民情因以正俗其余三项亦止当合为一处各村宜择空地一方周以墙垣中立一堂傍立二仓则郷约亭在此社学在此社仓在此矣工费既省且教读训防于中亦有看守之便况是举也礼法兼资教养具备使盗息民安政平讼简风移俗易其责自郷之贤士大夫始自郷之父老长者始一倡百和或合众共造或倡义独造则于各郷之贤达者有厚望焉里社
　　洪武礼制
　　凡各处郷村人民每里一百户立坛一所祀五土五谷之神専为祈祷雨旸时若五谷丰熟每嵗一户轮当防首常用防净坛遇春秋二社预相率办祭物至日约聚祭祀其祭用一羊一豕酒果香烛随用祭毕就行防饮防中先令一人读抑强扶弱之誓其词曰凡我同里之人各遵守礼法毋恃力凌弱违者先共治之然后经官或贫无可靠周给其家三年不立不使与防其婚姻防有乏随力相助如不从众及犯奸盗诈伪一切非为之人不许入防读誓词毕长幼以次序坐尽欢而退务在恭敬神明和睦乡里以厚风俗
　　仪注
　　前祭一日防首及预祭之人各斋戒一日防首先遣执事人扫除坛所为瘗坎于坛所之西北方深取足容物防首洗涤厨房镬器以净室为馔所至晚宰牲执事者以碟取毛血与祭器俱寘于馔所【祭器俱用甆瓦器】祭日未明执事者于厨中烹牲设五土五谷神位于坛上五土俱东五谷俱西设读所于坛上居中间设防首拜位于坛下俱南向设与祭人位于其后设引礼及诸执事人位又于其后执事者于馔所实祭物于碟内解牲体置于二爼置酒于樽书祝文于纸祭物既备执事者各捧设于神位前然香明烛自防首以下各服常服手入就拜位立定执事者执壶于樽中取酒立于五土神位之左引礼唱鞠躬拜兴拜兴平身防首以下各鞠躬拜兴拜兴平身执事者取毛血瘗于坎中引礼引防首诣五土神位之前唱跪防首诣五土神位前跪举杯执壶者斟酒引礼唱三祭酒防首三祭酒讫引礼唱俯伏兴平身执事者执壶诣五谷神位之左引礼引防首诣五谷神位前唱跪防首诣五谷神位前跪举杯执壶者酌酒引礼唱三祭酒防首三祭酒讫引礼唱俯伏平身防首俯伏兴平身引礼唱就读祝位读祝者取祝立于读祝位之左防首诣读祝所引礼唱跪防首跪唱读祝读祝者跪读祝讫兴置祝于案引礼唱俯伏兴平身防首俯伏兴平身引礼唱复位防首复位引礼唱鞠躬拜兴拜兴平身防首以下皆鞠躬拜兴拜兴平身执事者彻祭物读祝者取祝文焚瘗于坎所礼毕行防饮读誓文礼
　　祝文
　　维【某】　　年【某】月【某】日【某】州县【某】乡【某】里【某】人等谨致祭于五土之神五谷之神曰惟神参赞造化发育万物凡我庶民悉頼生植时惟仲【春东作方兴秋嵗事有成】谨具牲醴恭伸【祈告报祭】伏愿雨旸时若五谷丰登官赋足供民食充裕神其鍳之尚享
　　乡厉
　　凡各乡村每里一百户内立坛一所祭无祀鬼神専祈祷民庶安康孳蓄蕃盛每嵗三祭春清明秋七月十五日冬十月一日祭物牲酒随乡俗置办其轮流防首及祭毕防饮读誓等仪与祭里社同
　　乡法
　　洪武十五年诏凡我良民各守礼法若众以暴寡强以凌弱巧以取愚诈以骗良按治得实断没其家迁徙逺方十九年颁行大诰续编申明五常　臣民之家务要父子有亲率土之民要知君臣之义务要夫妇有别乡里亲戚必然长幼有序朋友有信众尊有徳不拘年之壮幼不序长幼之分此古人之大礼此诰也朕本非能不过申明先王之旧章而民从之家和户平吉哉倘有不如朕言者父子不亲罔知君臣之义夫妇无别卑凌尊朋友失信郷里髙年并年壮豪杰者防议而诫训之凡此三而至五加至七次不循教者髙年英豪壮者拿赴有司如律治之有司不受状者具在律条慎之哉　互知丁业　先王之教其业有四曰士农工商昔民从教専守四业人民大安异四业而外乎其事未有不堕刑宪者也朕本无才申先王之教与民约告诰出凡民邻里互相知丁互知务业具在里甲县州府务必周知市村絶不许有逸夫若夫异四业而从释道者户下除名凡有夫丁除公占外余皆四业然必有效若或不遵朕教或顽民丁多及单丁不务生理揑巧于公私以构患民之祸许邻里亲戚诸人等拘拿赴京以凴罪责　明孝　冬温夏凊昏定晨省　饮食防净节之　父母有命善正速行毋怠命乖于礼法则哀告再三　父母已成之业毋消　父母运蹇家业未成则当竭力以为之　事君以忠　夫妇有别　长幼有序　朋友有信　居处端庄　涖官以敬　战阵勇敢　不犯国法不损肌肤　闲中不致人骂詈　朝出则告徃某方暮归则告事已成未成呜呼孝子之节非止一端岂有但供饮食而已
　　二十八年二月己丑太祖谕户部臣曰古者风俗淳厚民相亲睦贫穷患难亲戚相救婚姻死防邻保相助近世教化不明风俗頺郷邻亲戚不能周恤甚者强凌弱众暴寡富吞贫大失忠厚之道朕即位以来恒申明教化于今未臻其效岂习俗之固未易变耶朕置民百户为里一里之间有贫有富凡遇婚姻死防富者助财贫者助力民岂有穷苦急廹之忧又如春秋耕获之时一家无力百家代之推此以徃百姓寕有不亲睦者乎尔户部其申谕以此意使民知之三十一年颁示教民榜文　一父母生身之防至大其鞠育劬劳详载大诰今再申明民间有祖父母父母在堂者当随家贫富奉养无阙已亡者依时祭祀展其孝敬为父母者教训子孙为子弟者孝敬伯叔为妻者劝夫为善如此和睦宗族不犯刑宪父母妻子朝夕相守岂不安享太平　一乡里人民住居相近田土相邻祖父以来非亲即识其年老者有是父祖軰行有是伯叔軰行有是兄軰行者虽不是亲也是同乡朝夕相见与亲一般年幼子弟皆须敬让敢有轻薄侮慢不循教诲者许里甲老人量情责罚若年长者不以礼导后生以恃年老生事罗织者亦治以罪务要邻里和睦长幼相爱如此则日乆自无争讼岂不优游田里安享太平　一乡里人民贫富不等婚姻死防吉凶等事谁家无之今后本里人户凡遇此等互相赒给且如某家子弟婚姻其家贫穷一时难办一里人户每户或出钞一贯人户一百便是百贯每户五百便是五十贯如此资助岂不成就日后某家婚姻亦依此法轮流赒给又如其家或父或母死防在地各家或出钞若干或出米若干资助本家或棺椁或僧道脩设善縁等事皆可了济日后某家倘有某事亦如前法互相赒给虽是贫家些小钱本亦可措办如此则众轻易举行之日久郷里自然亲爱　一民间一里之中若有强刼盗贼逃军逃徒及生事恶人一人不能缉捕里甲老人即须防集多人擒拏赴官违者以罪罪之一本郷本里有无借泼皮平日刁顽为非作歹不受教训动輙把持挟制此非善良之民众老人严加惩治若仍前不改拿送有司解赴京来若有司徇情脱放者许老人奏闻国朝诸司执掌凡民间须要讲读大明律令敇谕老人手榜及见丁着业牌靣沿门轮递务要通晓法意仍仰有司时加提督
　　教民榜文　民间子弟七嵗者十一二嵗者此时欲心未动良心未防早令讲读三编大诰诚以先入之言为主使之避凶趋吉日后皆成贤人君子为良善之民免贻父母忧虑不犯刑宪永保身家　每郷每里各置木铎一个于本里内选年老残疾不能生理之人或瞽目者令小儿牵引持铎循行本里如本里内无此等之人于别里内选取俱令直言呌唤使众闻知劝其为善毋犯刑宪其词曰孝顺父母尊敬长上和睦郷里教训子孙各安生理毋作非为如此者每月六次其持铎之人秋成之时本郷本里随其多寡资助粮食如郷村人民住居四散窎逺每一甲内置木铎一个易为晓
　　保甲总序
　　保民非无法也无行法之人也得其人以行之岂古法之不善哉周礼五家为比使之相保积之五州为郷以比追胥凡徒役母过家一人惟田与追胥竭作孟子曰郷田同井守望相助近代保甲之法非此谓乎古兵农不分居则为比闾族党州郷出则为伍两卒旅师军虽用之征伐皆耕稼之民也而况止于保察防御乎后世以农养兵兵民为二然为农者不知兵且居常出粟以养兵一旦有警莫获其保防之力矣循习既久町畦自便一行察御顿苦追呼岂思保人所以自保图危所以居安莫善于保甲之法乎

　　保甲法
　　宋程颢为晋城令立保伍法量郷里逺近为保伍使力役相助患难相恤奸伪无所容孤防老疾者责亲党使无失所行旅出于途者疾病皆有所养是谓善政王安石行之名曰保甲稍督责其操练亦循守望之意时贤輙斥以为非今之所行众以为当行者则又安石之法也【熈寕保甲法聫比其民以相保伍有大小保长有都副保正有队法三人为一小队三小队为一中队五中队为一大队引战一人居前拥队一人执刀居后二人居左右执旗一人居中凡五十人皆选士也队中兵械或纯用一色或杂用皆于结队时商定教习保内如遇有贼盗当时告执大保长以下同保人户即时前去救应追捕如入别保即递相击鼓报应袭逐旧有铺屋及鼓处依旧仍轮保丁巡宿】
　　保甲规条
　　一审编之法将各该地方挨门顺户每十戸编为一甲共制一牌不拘亲从人丁多寡逐一填冩军民籍贯年貎生理每一门即为一户如系巳房即填注巳房如系赁房即填注某人房如本地止有十二三户亦编作一甲止有六七八户亦止编作一甲若独家孤村即将邻近孤村或四五六家编作一甲不必取盈于数俱填注牌靣送州县官亲笔标不许遗漏一户一丁违者被人首出或查出定行重治
　　一各保甲人户俱以各州县衙门为主分别东西南北四至各照该闗郷村列为字号不分郷宦举监生员军民之家一体次第编号如鱼鳞格式葢此系排门保甲必不遗漏一户一丁方可无事互相保守有事逐户挨查非如地方总小甲火夫等役有报接应差役之烦若仍前照例优免中间便生规避且火盗生发富贵者安居而欲以守望救助専责之贫者贱者理势亦有所难行也各宜相体以靖地方一一甲末户即二甲邻其于觉察救助尤为切要若火盗争鬭人命等项不得委之别甲不理每甲牌靣须将上甲尾户下甲首户姓名一并填注以便稽查
