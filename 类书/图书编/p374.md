<!-- { "loadSidebar": true } -->
　　喉咙自喉咙已下六脏喉应天气乃肺之系也以肺属金干为天干金也故天气通于肺而肺应天上运防厌防厌者五脏声音之门戸肺属金音声应金石也九墟云咽喉喘息之道其中空长可以通气息杨操云喉咙与咽并行其实两异而人多惑之盖喉中为息通咽中下水谷其喉咙下接肺两叶之间与今所绘者同若呉简序宋景所画希范喉中三窍者非果喉中具三窍则水谷与气各从一窍而俱下肺中肺下无窍何由道水谷入于下焦　肺手太隂经黄帝书云肺为诸藏之上盖藏真髙于肺以行荣衞隂阳也肺之形似人肩二大叶中有二十四空行列以分布诸脏清浊之气而为气管乃相辅之官也在喉咙气系之下　心手少隂经黄帝书云心形如未敷莲花中有九孔以道天真之气神之宇也其藏真通于心心藏血脉之气也而为身之君以肺为上盖故心在肺之下　心包手厥隂经灵枢经曰手心主脉起于心中出属心包下膈九枢云十二原以大陵为心之原即心包冗也明真心不受邪故手心主则心包也类纂曰手厥隂心包之经所谓一隂也一名手心主其经与手阳三焦为表里今以藏象校之在心下横膈膜之上肾斜膈膜之下与横膜相粘其处黄脂漫包者心也其漫脂之外有细筋如丝与心肺相连者此包络也　脾足太隂经黄帝书云脾形似马蹄内包胃脘象土形也经经之气交归于中以营连真灵之气意之舍也又云脾为阴藏位处中焦主养四藏故呼吸以受谷气以其上有心肺下有肾肝故曰在中而藏真濡于脾脾藏肌血之气也为谏议大夫又曰仓廪之官　肝足厥隂经黄帝书云肝有二大叶一小叶如木甲拆之象各有支络血脉于中以宣发阳和之气魄之官也故藏真散于肝肝藏筋膜之气也为将军之官其治在左然以今之藏象校之则肝在右胁右肾之前并胃而胃与小肠之右外　肾足少隂经黄帝书云肾藏有二形如豇豆相并而曲附于膂筋其外有脂裹里白外黒主藏精故藏真下于肾肾藏骨髓之气也肾者作疆之官伎巧出焉其位下连于脇今以见图藏象校之则在膈下粘脊膂脂膜中有系二道上则系心下则连二肾之系相通已上六脏也　咽门自咽门已下六腑咽应地气为胃之系也以胃属土坤为地坤土也故应地咽之下者胃脘水谷之道凡咽门承受水谷自胃脘而入于胃中咽咽也言可咽物也又谓之嗌言扼要之处黄帝书曰地气通于嗌嗌咽也以今藏象咽在喉之后合古书为是于欧本则非
　　胃足阳明经黄帝书云胃者仓廪之官布养四藏故谓五藏皆禀气于胃胃者五脏之本故食气入胃散精于肝淫气于筋食气入胃浊气归心淫精于脉脉气流经经气归肺肺朝百脉输精于皮毛毛脉合精气行于腑腑精神明留于四脏气归权衡以平气口成寸以决死生又饮于胃游溢精气上输于脾脾气散精上归于肺通诸水道下输膀胱水精四布五经并行合于四时五藏阴阳揆度以为常也此水谷气味奉生之理也
　　胆足少阳经黄帝书云胆者中正之官决断出焉而为清净之府　小肠手太阳经黄帝书云小肠者受盛之官化物出焉凡胃中腐熟水谷其滓秽自胃之下口传入于小肠上口自小肠下口泌别而水入膀胱上口其滓秽传入大肠上口与今所绘藏象同大肠手阳明经一名囬肠以其囬屈而受小肠之谷因以名之乃肺之府也黄帝书曰大肠者导之官变化出焉　广肠又曰肛门言其处似车形故曰肛门即广肠也一名直肠一名魄门黄帝书曰防肠者广肠也一名洞肠受大肠之谷而道出焉故魄门亦为五藏使水谷不得久藏　膀胱足太阳经又名胞胞也虚空也以虚承水液焉而为津液之府类纂云膀胱者胞之室也黄帝书曰膀胱为州都之官津液藏焉气化则能出焉位当孤府故膀胱不利为癃不约为遗溺又水泉不止膀胱不藏得守者生无守者死　三焦手少阳扁鹊曰膲原也为水谷之道路气之所终始也上膲者在心下下膈在胃上口主内而不出其始在膈中玉堂下一寸六分直两乳间陷者是也中膲者在胃中脘不上不下主腐熟水谷下膲者在脐下当膀胱上口主分别清浊出而不内以道也故上膲主出阳气温于脾胃分肉之间若雾露之溉焉中膲主变化水谷之味出血以荣五藏六腑及身体也又下膲主通利溲便以时下故曰出而不内凡藏府俱五者手心主非藏三膲非府也以藏府俱六者合手心主及三膲也又曰藏惟有五府独有六者何也所以府有六者谓三膲也有原气之所别焉主持诸气有名而无形其经属手少阳此外府也故言府有六焉黄帝书曰上膲如雾中膲如沤下膲如渎而为决渎之官水道出焉九墟云中膲亦并于胃口出上膲之后此所受气泌别糟粕成津液化其精防主注于肺脉乃化而为血以奉生身故得独行于经隧命曰荣气故言中膲如沤也仲景曰下膲不和清溲重下大便数难脐腹筑痛故三膲者寄于胸膈
　　肺侧
　　肺已下右侧可见心系系于脊髓下通于肾其心之系有二一则上与肺相通一则自心入于肺两大叶之间曲折向后并脊膂经络相连贯通脊髓而与肾系相通其下则见于第四图中其系从肺两大叶穿向后附脊处正当七节之间黄帝所谓七节之旁中有小心也
　　心气
　　五脏系通于心心通五脏系心之系与五脏之系相连输其血气渗灌骨髓故五脏有病先于于心其系上系于肺其别者自肺两叶之中向后通脊与肾自肾而之于膀胱与膀胱膜络并行而之于溲溺处也肺之系者上通喉咙其中与心相通脾之系者自膈正中微近左脇居胃之上并胃胞络及胃脘相连贯膈与心肺相通膈膜相缀也肝之系者自膈下着右脇肋上贯膈入肺中与膈膜相连也肾之系者贴脊膂脂膜中两肾二系相通而下行其上则与心系通为一
　　气海膈膜
　　黄帝云膻中者神使之官喜乐出焉膻中在两乳间为气之海也以气布隂阳气和志达则喜乐由生又云膈膜之上中有父母膈膜之上者气海居焉气者生之原乃命之主故气海为人之父母膈膜谓心肺之间也其膈膜自心肺之下与脊脇腹周囬相着如幕不漏以遮蔽浊气不上薫于心肺也
　　脾胃包络
　　黄帝云脾之藏其府胃也脾与胃膈相连而脾处胃之上又云胃之大络名曰虚里贯膜络肺出于左乳之下其动应衣宗气也故胃为之市水谷所归五味所入如市之杂也大素云胃者太仓也胃之五窍闾里门戸也【咽胃大肠小肠膀胱为五窍】脾之有大络其系自膈下正中防左脇于胃之上与胃包络相附矣其胃之包在脾之上与胃相并结络周囬漫脂遍布上下有二系上者贯膈入肺中与肺系相并而在肺系之后其上即咽门也咽下胃脘也胃脘下即胃上口也其处谓之贲门者也水谷自此而入胃以胃出谷气之于肺肺在膈上因曰贲门其门膈膜相贴之间亦漫脂相包也若胃中水谷腐熟则自幽门而传入于小肠故言太仓之下口为幽门其门幽因名曰幽门大肠小肠防门
　　扁鹊曰大肠小肠防门燕为防处隔言防约水谷从其泌别也其水谷自小肠承受于阑门以分别也其水则渗灌入于膀胱上口而为溲便若谷之滓秽则自阑门而道于大肠故曰下焦者在膀胱上口主分别有清浊也
　　命门
　　藏各有一肾独有两左者为肾属水右者为命门属火亦犹北方之虫则有龟有蛇隂物者蛇防阳也所谓阳生于子火实藏之命门者原气之所系男子以藏精女子以系胞其气与肾通脉经云左手赤中为肾脉右手赤中为神门脉又曰右肾为命门其腑则胞门子戸女子胞者地气之所生也藏于隂而象地名曰竒恒之府今视藏象则所谓男子藏精女子系胞者其原始自心之下系贯七节之傍者其系曲屈下行接两肾之系下尾闾附防肠之右通二阴之间前与膀胱下口于溲溺之处相并而出乃是精气所泄之道也若女子则子戸胞门亦自防肠之右膀胱下口相并而受胎故精气血脉脑皆五脏之真以是当知精血来有自矣
　　大小肠膀胱系
　　甲乙经凡手少阴心之经络小肠手太阳小肠之经属小肠手太阴肺之经下络大肠手阳明大肠之经属大肠足少阴之经络膀胱足太阳经属膀胱其大小肠之系则自膈之下与脊齐连心肾膀胱相系脂膜经络散布包裹然各分纹理罗络大小肠与膀胱其细脉之中气血精液流走之道
　　髓
　　黄帝云诸髓皆属于脑又云肾生髓髓生肝九墟云人有四海脑为髓之海足太阳经入络于脑故五谷之精津和合而为膏者肉渗入于骨孔补益于脑髓今视藏象其脊骨中髓上至于脑下至于尾骶其两傍附筋骨每接两向皆有细络一道内连腹中与心肺系及五脏相通
　　总十二脏
　　黄帝问曰愿闻十二脏之相使贵贱如何岐伯对曰悉乎哉问也请遂言之心者君主之官也神明出焉肺者相传之官治节出焉肝者将军之官谋虑出焉胆者中正之官决断出焉膻中者臣使之官喜乐出焉脾胃者仓廪之官五味出焉大肠者道之官变化出焉小肠者受盛之官化物出焉肾者作强之官伎巧出焉三膲者决渎之官水道出焉膀胱者州都之官津液藏焉气化则能出焉凡此十二官者不得相失也故主明则下安以此养生则夀殁世不殆以此为天下则大昌主不明则十二官危使道门塞而不通形乃大伤以此养生则殃以为天下者其宗大危戒之戒之即此观之信乎心为一身之主宰万化之根本故曰欲修其身者先正其心
　　形气总论
