<!-- { "loadSidebar": true } -->
　　学问之道崇德安身其要也然气和则身安神存则德邃似乎二之矣孰知气充乎体頼神以宰之飬其气正以存其神而身之安也其德之所由崇乎但先儒谓人以外物奉身事事要好只自家一个身与心却不要好以愚观之岂特不要好而已哉凡人于身外之物莫不知之详处之当自以为智自以为能也及反诸一身其精神血气骨骸脉理茫然莫之省焉尚可以为智且能乎夫人生长夀止百年耳百年之外骨骸且莫之保也况外物乎胡为乎百年之中昼焉憧憧于营为夜焉扰扰于梦寐身心不获一息自安而形神两脱不自觉也试肯反而思之宁不自哀乎哉盖人身之造化即天地之造化也天地之大不外隂阳五行焉耳而人之为人亦同此隂阳同此五行也果能安身以崇德则人与天地可并立而为三矣试自人之形体言之外而四肢百骸内而五脏六腑岂判然不相关乎心火肾水肝木肺金脾土此人身之五行也故五脏虽在内也然肺飬皮毛心飬血脉脾飬肌肉肝飬筋膜肾飬骨髓内外本相贯也亦非五行各一其属而不相涉也肺主声也入心为言入肝为呼入脾为歌入肾为呻吟自入则为泣矣肝主色也入肺为白入心为赤入脾为黄入肾为黒自入则为青矣心主臭也入肝为臊臭入肺为腥臭入脾为香臭入肾为腐臭自入则为焦臭矣脾主味也入心为苦入肝为酸入肺为辛入肾为咸自入则为甘矣肾主液也入心为汗入肝为涙入肺为涕入脾为涎自入则为唾矣惟其自相贯通是以内外自无间隔肝窍于目而辨五色肺窍于鼻而别五香心窍于舌而知五味脾窍于口而纳五谷肾窍于耳而通五声故一岁之间肝主春而其脉象甲乙木也心主夏而其脉钩象丙丁火也肺主秋而其脉毛象庚辛金也肾主冬而其脉石象壬癸水也脾虽旺于长夏而主乎四季钩毛石一以脾胃为本象戊巳土也五行相生循环无端在天时为十二月在地支为十二位在人身为十二经曽何间乎非特一岁为然即一昼夜日经二十八宿周天三百六十五度而人身经脉与之相运旋而不停焉如子注胆丑注肝寅注肺夘注大肠辰注胃已注脾午注心未注小肠申注膀胱酉注肾戌注心亥注三焦周而复始候脉者候此而已一岁春以肝为主乙日子以胆为主天地人身一气周流合此为平太过则数不及则迟惟人身违天地之中和而百病生焉者又岂特一日为然呼吸何其速也呼出心与肺吸入肾与肝呼为阳而应乎天吸为隂而应乎地一呼一吸与天地隂阳相贯彻也是故五行相生相尅要不出乎隂阳二者而已自顶至踵凡骨节皮毛脏腑经络其所以相流通者不过精津涕唾血液而其所以运行之者非气乎彼以气血分隂阳者谓气为衞衞行脉外血为营营行脉中气血盛则脉盛气血衰则脉衰气血和则脉平气血乱则脉病气血热则脉数气血寒则脉迟是亦不知脉与气血一也不然任督二脉为一身隂阳之海元气之防虽欲二之不可得也又有以魂魄分隂阳者气之呼吸为魂耳目精明为魄魄主受纳魂主经营故魄属隂魂属阳也然精气为物防魂为变亦自有不可得而离者离之则非人矣或又以脏为神气所藏肝藏魂肺藏魄心藏神脾藏意与智肾藏精与志而谓之七神者然神岂有七乎盖人心之神乘气机以出入虽曰神统于心气统于肾其实神藏气中犹天气下降于地气载乎神犹地道顺承乎天故干统天坤顺承天乾坤合斯万物由之以化生神气合斯万化由之以运用而坤道无成以代有终则又总归之干也气载乎神而人身非神以为之主乎所以谓五行一隂阳隂阳一太极夫固三才合一之道韩持国问精住气住神住之説明道总归之求于心者此也故曰飬德飬生非二事而安身正所以崇其德也否则神不足以宰气喜怒哀乐失其节而戕于中寒暑燥湿失其调而攻于外五色适以害吾目五声适以害吾耳五香五味适以害吾口与鼻而百凡思虑适乱吾之心矣心乱则神疲神昏则气衰精血枯竭神气两离形且不能保矣又何德之足云即是观之人之元神完具而和气冲融于一身常与隂阳五行相为贯彻则天地合德殆有不以生死为存亡者矣非谓德盛则身可长生不死也神本生生不息即朝闻道可以夕死即三不朽而太上立德之谓也呜呼世之人孰不欲其身之安使百病不相侵乎然未有不致中和以飬其德而能安其身者有志之士孰不欲其德之修使百行之皆全乎然未有不能燮理隂阳以飬其身而能修其德者信乎飬德飬生安身崇德非二事也但飬其小者为小人飬其大者为大人志学者其明辨之








　　图书编卷七十三
　　钦定四库全书
　　图书编卷七十四
　　明　章潢　撰
　　心象图叙
　　人之一身内而五脏六腑外而四肢百骸逹之事爲而五常百行皆有象也皆可得而图也然而主之者心也惟心则渊渊浩浩深广无际操存舍亡出入无时神明变化不可得而测也果可得而象之乎易曰复其见天地之心乎天地之心可于复而见之而人心独不可见乎文王独于坎卦曰习坎有孚惟心亨故于坎取心之象焉人心惟危道心惟微于此可黙识矣人湏是该其眞心识此一阳爲主于内者是也凢一身之五脏六腑四肢百骸以及五常百行皆于此乎统之也岂惟是哉一身之中自其主宰谓之心其灵觉谓之性其不测谓之神其専一谓之志其发动谓之意其感触谓之情其防绎谓之思其运用谓之才其名虽殊其实一也识其心而性也情也神也志也意与才也皆举之矣况引而伸之凢道德中和仁义礼智孝弟忠信喜怒哀乐视聼言动举宇宙内事何一而非心乎不能真识此心欲其操而存之也难矣故孟子一言以蔽之曰学问之道无他求其放心而已矣有志立人之道者盍亦自识其心乎











　　形属隂神属阳一阳寓于
　　二隂之中坎之象也元神
　　寓于形骸之中心之象也
　　即坎之卦象以反求于身
　　而心爲一身之主故欲脩
　　其身者先正其心否则一
　　阳爲二隂所陷宁无惧哉
　　易曰习坎有孚维心亨行有尚
　　大哉心乎其通天地人而一之者乎惟人能全此心则位天地育万物沗三才而一之矣但人生天地间虽同具此心而不免沦于禽兽与草木同腐朽者不识心故也尝读易见文王于六十四卦独于坎卦以心爲言乃悟坎之卦象其即人心之象矣乎何也人之所以负隂抱阳而德合天地者以其有此心也干纯阳坤纯隂震艮虽阳而偏于上下惟则一阳在中也以此反观于身凢耳目口鼻四肢百骸非即坎卦之□乎心之主宰于中至虚至灵非即坎卦之一乎人能存此心焉使一阳爲主于内则天君泰然百体从令非即道心惟微之谓乎茍爲郡隂所陷而狥耳目口体之欲非即人心惟危之谓乎可见阳固不离乎隂而有以宰乎隂心固不离乎形而有以宰乎形心爲形役则道心即人心矣先立乎其大者则其小者不能夺人心不亦防乎道哉噫覩坎卦心象而隂阳危微之介良可惧也是故心不可象也而以坎卦象之所以自省而自儆也惟善悟者得心而忘象古今説心考
　　书曰天之厯数在汝躬汝终陟元后人心惟危道心惟微惟精惟一允执厥中
　　孔子曰操则存舍则亡出入无时莫知其乡惟心之谓与
　　大学所谓修身在正其心者身有所忿懥则不得其正有所恐惧则不得其正有所好乐则不得其正有所忧患则不得其正心不在焉视而不见聼而不闻食而不知其味此谓修身在正其心
　　孟子曰人皆有不忍人之心先王有不忍人之心斯有不忍人之政矣以不忍人之心行不忍人之政治天下可运之掌上所以谓人皆有不忍人之心者今人乍见孺子将入于井皆有惕恻隠之心非所以内交于孺子之父母也非所以要誉于乡党朋友也非恶其声而然也由是观之无恻隠之心非人也无羞之心非人也无辞让之心非人也无是非之心非人也恻隠之心仁之端也羞恶之心义之端也辞譲之心礼之端也是非之心智之端也人之有是四端也犹其有四体也有是四端而自谓不能者自贼者也谓其君不能者贼其君者也凢有四端于我者知皆扩而充之矣若火之始然泉之始达茍能充之足以保四海茍不充之不足以事父母
　　孟子曰鱼我所欲也熊掌亦我所欲也二者不可得兼舍鱼而取熊掌者也生亦我所欲也义亦我所欲也二者不可得兼舍生而取义者也生亦我所欲所欲有甚于生者故不爲茍得也死亦我所恶所恶有甚于死者故患有所不避也如使人之所欲莫甚于生则凡可以得生者何不用也使人之所恶莫甚于死者则凢可以辟患者何不爲也由是则生而有不用者由是则死可以辟患而有不爲也是故所欲有甚于生者所恶有甚于死者非独贤者有是心也人皆有之贤者能勿防耳一簟食一豆得之则生弗得则死嘑尔而与之行道之人弗受蹴尔而与之乞人不屑也万钟则不辨礼义而受之万钟于我何加焉爲宫室之羙妻妾之奉所识穷乏者得我与乡爲身死而不受今爲宫室之羙爲之乡爲身死而不受今爲妻妾之奉爲之乡爲身死而不受今为所识穷乏者得我而爲之是亦不可以已乎此之谓失其本心
　　孟子曰仁人心也义人路也舍其路而不由放其心而不知求哀哉人有鸡犬放则知求之有放心而不知求学问之道无他求其放心而已矣
　　公都子问曰钧是人也或爲大人或爲小人何也孟子曰从其大体爲大人从其小体爲小人曰钧是人也或从其大体或从其小体何也曰耳目之官不思而蔽于物物交物则引之而已矣心之官则思思则得之不思则不得也此天之所与我者先立乎其大者则其小者不能夺也此爲大人而已矣
　　周子曰养心莫善于寡欲【云　云】虽有不存焉者寡矣予谓养心不止于寡焉而存耳葢寡焉以至于无无则诚立明通诚立贤也明通圣也是圣贤非性生必养心而至之养心之善有大焉如此存乎其人而已邵子曰心爲太极　卲子曰天地之本其起于中乎是以乾坤交变而不离乎中人居天地之中心居人之中日中则盛月中则盈故君子贵中也
　　先天学心学也故图皆自中起万化万事生乎心者也程伯子曰满腔子是恻隠之心　心要在腔子里人心縁境出入无时人亦不觉　人有四百四病
　　皆不由自家只是心湏由自家　人心常要活则周流无穷而不滞于一隅　耳目能视聼而不能逺者气有限耳心则无逺近　人心作主不定正如一个翻车流转动揺无湏臾停所感万端又如悬镜空中无物不入其中有甚定形不学则却都不察及有所学便觉察得是爲害着一个意思则与人成就得个甚好见识心若不做一个主怎生柰何张天棋昔常言自约数年自上着牀便不得思量事不思量事后湏强把他这心来制防亦湏寄寓在一个形像皆非自然君术自谓吾得术矣只管念个中字此则又爲中系防且中字亦何形像若愚夫不思虑然无知此又过与不及之分也有入中常若有两入焉欲爲善如有恶以爲之间欲爲不善又若有羞恶之心者本无二人此正交战之騐也待其志使气不能乱此大可騐要之圣贤必不害心疾其他疾却术可知他脏腑只爲原不曾养养之却在修养家
