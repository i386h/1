<!-- { "loadSidebar": true } -->
　　周子曰礼理也乐和也隂阳理而后和君君臣臣父父子子夫夫妇妇万物各得其理然后和故礼先而乐后山谷黄氏曰礼乐者圣人所以节文仁义至于大成者也修之身立于天下一法也一物也乐由天作礼以地制夫范围天地非圣人孰能之惟圣人能遂万物之宜通天下之志万物皆得宜礼之实也天下皆得志乐之实也董生王吉刘向所论葢欲用先王之礼乐宜于世者以教化民此与圣人之言不悖孔子所论孟公绰卞庄子之徒葢或过或不及非以礼乐节文之则不可以为成人如孟子所论合矣圣人者知人之根本材器故其用礼乐也知变成之道与天地同流故钟鼓之间而与天地同和爼豆之间而与天地同节后世不本之心术故肝胆楚越也而况于礼乐乎
　　程子曰礼乐大矣然于进退之间已得性情之正五峯胡氏曰等级至严也失礼乐则不威山河至险也失礼乐则不固礼乎乐乎天下所日用不可以造次颠沛废焉者乎
　　北溪陈氏曰礼乐不是判然两物不相干涉礼只是个序乐只是个和才有序便顺而和失序便乖戾而不和如父子君臣夫妇兄弟所以相戕相贼相怨相仇如彼其不和者都縁先无个父子君臣夫妇兄弟之礼无亲义序别便如此
　　北溪陈氏曰礼乐有本有文礼只是中乐只是和中和是礼乐之本然本与文二者不可阙一礼之文如爼豆玉帛之类乐之文如声音节奏之类是有这中和而文以玉帛爼豆与声音节奏方成礼乐
　　礼乐须就心上论礼只是个恭敬底意乐只是个和乐底意本是里靣有此敬与和底意然此意何自而见须于賔客祭祀时将之以玉帛寓之于笾豆播之于声音节奏间如此则内外本末相副方成礼乐礼乐无所不在所谓明则有礼乐幽则有鬼神如何离得如盗贼至无道亦须上下有统属此便是礼底意才有统属便自相听从相睦这便是乐底意又如行路人两个同行才存个长少次序长先少后便相和顺而无争其所以有争鬭之心皆縁是无个少长之序先自乱了安得有和顺底意○人徒见升降裼袭有类乎美观铿铿节奏有近乎末节以为礼乐若无益于人者抑不知释囘増美皆由于礼器之大备而好善听过皆本于乐节之素明礼以治躬则庄敬不期而自肃乐以治心则鄙诈不期而自消葢接于视听者所以养其耳目而非以娱其耳目形于舞蹈者所以导其血气而非以乱其血气则礼乐之用可知矣
　　西山真氏曰敬者礼之本制度威仪者礼之文和者乐之本钟鼔管磬者乐之文礼乐二者阙一不可记曰乐由阳来礼由隂作天髙地下万物殊而礼制行焉【天尊于上地卑于下万物散殊有大有小此即制之所由起葢礼主乎别故也】流而不息合同而化而乐兴焉【隂阳二气流行于天地之间未尝止息二气合而化生万物此乐之所由兴葢乐主和故也所谓隂阳二气者日月雷霆风雨寒暑之类皆是二气和合方能生成万物】故礼属隂【凡天地间道理一定而不可易者皆属隂】乐属阳【凡天地间流行运转者皆属阳】礼乐之不可阙一如隂阳之不可偏胜【一嵗之间寒暑之相易雨露霜雪之相济方能气候和平物遂其生阳太胜则亢而为旱隂太胜则滥而为水有隂无阳则物不生有阳无隂则生不成】礼胜则离以其太严而不通乎人情故离而难合乐胜则流以其太和而无所限节则流荡忘返所以有礼须用有乐有乐须用有礼此礼乐且是就性情上说然精粗本末亦初无二理○礼中有乐【言严肃之中有自然之和此即是礼中之乐】乐中有礼【言和乐之中有自然之节此即是乐中之礼】朱文公谓严而防【此即礼中有乐】和而节【此即乐中有礼】礼乐总论
　　礼乐切身斯须不可离也斯须离之则耳目瞆毦视听失职手足痿痹痛痒不相闗矣礼乐可以斯须离之哉尝诵孔子礼云之言固知玉帛钟鼓不足以尽礼乐欲求其所谓本焉不可得也因防通人而不仁其如礼乐何始豁然省焉仁即其本矣乎仁则礼乐不待外求随其仪度之交错莫非至敬之文而触目皆黄也随其声音之铿锵莫非太和之响而盈耳皆笙簧也有本焉故也否则不仁已非人矣虽有玉帛钟鼓而虎皮羊质瓦缶雷鸣礼乐云乎哉葢人之为人而与禽兽异者以其有礼乐之道也而人之所以为人者以其仁也试观七尺之躯内而五脏六腑外而四肢百骸活泼泼地参两仪而灵万物者以其有此生理流通贯彻故血肉之躯皆活物也孔子曰仁者人也孟子曰仁人心也与生俱生与形俱形非仁而何惟以仁存其心焉则视听言动恊其则喜怒哀乐中其节作止语黙合其宜脉络贯通形神俱融而太和之气充满于一身矣无体之礼无声之乐惟仁人能实有诸已所以不待三千三百为之等杀而身即为度也不待六律六吕为之节奏而声即为律也仁岂离于须臾之顷耶斯人离也不独一身为然凡君臣父子夫妇长幼朋友之伦莫非仁道之浃洽也故此身之所应接其分秩然其情蔼然亦孰非礼乐以为之节宣哉然论礼乐者莫不曰天髙地下万物散殊而礼制兴焉流而不息合同而化而乐行焉盈天地间莫非礼乐人虽满腔皆恻隐之心焉其如天地之礼乐何是又不识仁即天地生物之心物各得其理而和即天地之礼乐也况仁者天地万物为一体一物失序即非礼也一物违和即非乐也此心其能忍乎哉充此不忍之心必欲理万物之宜必欲通天下之志而大礼与天地同节大乐与天地同和非仁人其孰能之然亦非仁之外别有所谓礼与乐也礼即仁之条理乐即仁之和乐是也求仁者抑岂能斯须舎礼乐哉斯须不庄不敬不和不乐即非仁也故礼以固人肌肤之防筋骸之束也敢以为升降上下周旋裼袭皆礼之文也不尽心于礼乎歌咏可以养其性情舞蹈可以养其血脉也敢以为屈伸俯仰缀兆疾徐皆乐之文也不尽心于乐乎本之以仁而文之以礼乐则执持坚定荡涤消融此即其熟仁之道矣茍遗其本而专事其文则不可
　　礼乐合一总论
　　周礼大宗伯掌五礼大司乐掌六乐小宗伯而下如司命司服等十九官皆礼官之聮乐师而下如大师大胥等十九官皆乐官之聮则是礼乐之职分矣然礼乐未尝分也盍求之古人制礼作乐之本乎大司徒曰以五礼防万民之伪而教之中以六乐防万民之情而教之和大宗伯曰以天产作隂徳以中礼防之以地产作阳徳以和乐防之夫礼乐固所以防民者也而司徒宗伯之所掌皆同谓之中和何邪葢尝观子思子之言中和矣喜怒哀乐之未发谓之中性之正也发而皆中节谓之和情之正也中者天下之大本天下之理皆由此出道之体也和者天下之达道天下古今之所共由道之用也致其中之至者则体立致其和之至者则用行而天地位万物育矣此子思子之言中和也然而喜怒哀乐不能不发发而不能皆中节是以不能无望于隄防之功是故大宗伯以民物得于天之所产者本属阳以其冲漠无眹隂之静也故其徳为隂此乃未发之时寂然不动者也故以中礼防之民物得于地之所产者本属隂以其呈露毕见阳之动也故其徳为阳此乃既发之时感而遂通者也故以和乐防之此二者因其自然之中和而隄防之使不流于情伪是宗伯有以导之于内而制之于外也大司徒以民之易离其中而流于伪则失其性之正故教以五礼而防其伪以存养其未发之中以民之易乖其和而流于情则失其情之正故教以六乐而防其情以省察其既发之和此二者遏其未流之情伪而隄防之使不失其中和是司徒有以制之于外而养之于内也葢人生而静天之性也感于物而动情之欲也如欲内外交制隄防而教导之舎礼乐何以哉中和者礼乐之本也五礼六乐者礼乐之文也舎中和之本无以为礼乐舎礼乐之文无以导中和故曰礼以导中乐以导和司徒以之而防民则大本立达道行宗伯以之而合天地之化万物之产则天地位万物育岂特事鬼神谐万民致百物而已哉观周官之礼乐不知有中和之本而徒求详于玉帛钟鼓之文未足与言礼乐矣
　　礼总序
　　礼者理也在天曰天理在地曰地理在人曰脉理在人伦曰伦理在木曰条理支分节觧脉络贯通至纎至悉秩然不淆此礼之所以严而明经而等曲而中也观于天泽则天地自然之理了然于卑髙上下之陈圣人制为五礼岂能于自然之理加减毫末哉故曰亲亲之杀尊贤之等礼所生也礼固制自圣人实本乎天则虽其安上治民维持世教仪文度数森不可犯茍有一毫拂人情乖物轨何能使万世常行而不易哉是故朝觐所以理上下也郊社所以理神只也宗庙所以理昭穆也帝王圣庙所以理功徳也学校賔兴所以理贤才也冠婚防祭所以理生死也郷饮射士相见礼所以理賔友也以至宫室车旗之制衣裳冠冕之度樽爵爼豆之设进趋拜跽辞让揖逊周旋曲折之节三百三千不可穷诘一皆人心同然之理自为之经曲隆杀也孰非天命之中乎圣王不过因人心之自然者为之制耳故定省抑搔哕咳欠伸何其烦也至敬无文乃见天则何其简也真知礼者自一理达之万殊而有壬有林莫非文理之散见自万殊防之一本有伦有脊一皆至理之渊涵人徒见其声名文物等列如此其盛抑知身容俯仰一循其脉理之不可乱者典礼之敦庸一循其伦理之不可紊制作至于经天纬地一循天地之理而无一毫矫强于其间也试反之心茍存焉有不能敬不能序不能节文不能别嫌明防以极其条理之详者哉心茍不存则天理已冺纵作而致其恭而不由至诚恻怛以行之凡仪节皆虚文耳何怪以礼为伪也葢礼以范俗威仪制度乃其所必有者朝廷有典章圣贤有成法在也于此特推其本与知礼之君子一商确之以共服膺乎克巳复礼之教云

　　象曰上天下泽履君子以辩上下定民志
　　上天下泽履天尊地卑乾坤定矣卑髙以陈贵贱位矣然以泽视天则尤下之下卑之卑者夫固天地自然之限制也君子观履之象于以辨上下定民志夫民志何以不定由上下未辩不知履之所以为履在人本至卑至下也故上下无辩则纪纲不立凌逼不慎则僣乱易生焉因天泽自然之分制为典礼三千三百各有隆杀不相逾越为之君臣使天下贵役贱为之等杀使天下尊役卑为之节制使天下上役下举纷然不可齐之众一归于截然不可乱之礼上者如天之不可以为泽下者如泽之不可以干天民见其上下悬絶若此则心志一定凡服食器用之间进退升降之际不敢僣逾葢自有天泽以来未之改也记曰礼禁乱之所由生者此也噫是礼也君子所素履者也惟此志黙顺乎天则徳愈盛礼愈恭而率履不越则民之所视者即此在矣可不慎欤
　　五礼总叙
