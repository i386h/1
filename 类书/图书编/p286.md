<!-- { "loadSidebar": true } -->
　　杜氏通典边防总叙曰南蛮其在唐虞与之要质故曰要服夏商之时渐为边患暨于周代党众弥盛故诗曰蠢尔蛮荆大邦为雠至楚王时蛮与罗子共败楚师杀其将屈瑕楚师复振遂属于楚及呉起相悼王南并蛮越遂有洞庭苍梧之地秦昭使将伐楚略取蛮夷置黔中郡汉兴以后时有寇盗其西南诸夷夜郎之属悉平定置郡县公孙述时夜郎大姓为汉保厘后汉初从番禺江奉贡光武建武中武陵蛮帅单程大寇郡县汉将刘向战败数嵗方平顺帝时武陵太守増其租赋蛮又举种反杀乡吏东晋时沔中蛮因刘石乱后渐徙于陆浑以南徧满山谷宋齐以后荆雍二郡各置校尉以抚寜之羣蛮之帅互受南北朝封爵至后魏末暴患滋甚僭称侯王屯据峡路断絶行旅周武帝遣陆腾大破之其獠初因蜀李势乱后自蜀汉山谷出侵扰郡县至梁时州郡每嵗伐獠以自利及后周平梁益自尔遂同华人矣以其黔中东谢自古不臣中国唐贞观以后置羁縻州领之古南夷考畧
　　盘瓠种
　　昔帝喾时患犬戎入寇乃访募天下有能得犬戎之呉将军头者妻以少女时帝有畜狗名曰盘瓠遂衘其将军首而至乃以女配之瓠得女负走入南山止石穴中生六男六女因自相夫妻其后滋蔓号曰蛮夷所居皆深山重阻人迹罕至长沙黔中五溪蛮皆是也
　　徭本盘瓠之后其地介于巴蜀湖广间绵亘数千里诸徭不可胜数
　　廪君种
　　不知何代初巴氏樊氏曋【咅审】氏相氏郑氏五姓皆出于武落钟离山其山有赤黒二穴巴氏之子生于赤穴四姓之子皆生黒穴未有君长共立巴氏子务相是为廪君巴梁间诸巴皆是也战国时秦惠王并汉中以巴氏为蛮夷君长其后世散处巴郡南郡谓之巴郡南郡
　　板楯蛮
　　秦昭襄王时有一白虎于巴蜀汉之境伤害千余人昭王乃募有能杀虎者赏邑万家时有巴郡阆中夷廖仲等射杀白虎昭王以其夷人不欲加封乃刻石盟要复夷人顷田不租十妻不算伤人者论杀人得以贱钱赎死夷人安之
　　南平蛮
　　东距智州南属渝州西接南州北涪州其王姓朱氏号剑荔王
　　东谢
　　渠帅姓谢氏南蛮别种在黔中之东地方千里唐贞观中开其地为应州
　　西赵蛮
　　在东谢之南并南蛮别种其界东至夷子西至昆明南至西洱河山洞深阻莫知里数赵氏代为酋长牂牁
　　渠帅姓谢氏昆明蛮一曰昆弥以西洱河为境即叶榆河也距京师九千里昆明九百里即国其后又封别帅为滇王皆牂牁蛮也东距辰州二千四百里其南千五百里即交州
　　兖州
　　牂牁别部与牂牁邻境唐以其地为兖州牂牁兖州皆黔中属州也
　　獠
　　蛮之别种徃代初出自梁益之间自汉中达于卭笮州川谷之间所在皆有依山林而居无酋长版籍蛮之荒忽无常者也旧传獠有飞头凿齿鼻饮白衫花面赤裩之属二十一种今右江西南一甚多殆百余种常侵暴梁益狑人生幽厓奥谷中人生崛巄中獞人五岭以南皆有之
　　夜郎国【播州犍为即其国也】
　　汉时西南夷君长以十数夜郎最大在蜀郡徼外东接交趾西邻滇国其国邻牂牁江江广数里出番禺城下
　　滇
　　汉时在夜郎之西靡莫之属滇最大始楚顷襄王使将军庄蹻将兵循江上略巴黔以西蹻至滇池方三百里旁平地肥饶数千里以兵威定属楚欲归报会秦击楚巴黔中郡道塞不通因而以其众王滇变服从其俗以长之【滇卽汉益州郡也蜀改益州郡为建寜分建寜永昌为云南郡又分建寜牂牁为兴古郡卽今之云南地也】
　　卭都
　　汉时自滇以北君长十数卭都最大其外西曰桐师以东北至叶榆名为嶲昆明地方数千里武帝开为卭都县
　　筰都
　　汉时自越嶲以东北君长以十数徙筰都最大武帝开以为筰都县
　　冉防
　　汉时自筰以北君长十数冉防最大即汉汶山郡之地
　　附国
　　隋唐通焉在蜀郡西北二千余里卽汉之西夷也有嘉良夷即其东部薄縁夷在其南女国在其西其东北连山绵亘数千里接党项及诸羌
　　哀牢
　　后汉时通焉其先有妇人名沙一居子牢山尝捕鱼水中触沉木若有感因懐娠十月产男子后沉木化为龙出水因防其男之背其母鸟语谓背为九谓坐为隆因名曰九隆后渐相滋长四界去洛阳七千里即金齿衞地南中罗鬼悉祖之
　　南诏
　　或曰鹤柘曰龙尾曰苴咩曰阳剑本哀牢夷后乌蛮别种夷语王为诏其先渠帅有六诏号六诏曰蒙嶲诏越析诏浪穹诏邆睒诏施浪诏防舍诏兵埒不能相君长蜀诸葛亮讨定之防舍诏在诸部南故曰南诏居永昌姚州之间鐡桥之东南距防东南属交趾西摩伽佗西北与吐蕃接南女王西南骠北抵益州东北际黔巫王都羊苴咩别都曰善阐府大理即南诏国也本唐少夷邕州右江水与大理大槃水通自邕州道诸蛮獠至大理不过四五十里
　　骠国
　　东北距南诏咩苴城六千八百凡去上都万四千里在永昌故郡南二千余里其国境东西三千里徃来通聘者迦罗婆提等二十国役属者道林王等九城食境土者罗道潜等二百里九十八部落东邻真蜡国西接东天竺国南尽溟海北通南诏竺乐城界西原蛮
　　居广容之南邕桂之西有寗氏者相承为豪又有黄氏居黄橙洞其也其地西接南诏宋时侬氏世为广源州首领州在邕州西南欝江之源地峭絶深阻故侬智髙资以暴横
　　焦侥国
　　后汉时通焉在永昌徼外其人长三尺穴居
　　椫国
　　后汉时通焉自言海西人海西即大秦也
　　两防蛮
　　自曲州靖州西南昆州曲轭晋寜喻献安寜距龙和城通谓之西防白蛮自弥鹿升麻二川南至歩谓之东防乌蛮晋时防南寜郡其地延袤二千余里唐置青蛉弄栋为县【即今曲靖军民府地】
　　松外诸蛮
　　数十百部自夜郎滇池以西皆庄蹻之裔凡数十姓尾濮
　　汉魏以后在兴古郡【即云南郡地】西南千五百徼外其人有尾长三四寸按木濮即尾濮也
　　木棉濮
　　土有木绵
　　文面濮
　　俗劖面以青画之
　　折腰濮
　　俗生子皆折其腰
　　赤口濮
　　在永昌南其俗折其齿劖其唇使赤又露身无衣服黒僰濮
　　在永昌西南山居尔雅曰南至于濮铅周书王会卜人丹沙【注云卜人西南之蛮丹沙所出】按卜人葢濮人也【按诸濮与哀牢地相接故附之】
　　交趾【即倭南】
　　本汉初南越之地接汉九真日南诸郡及唐驩爱等州东南薄海接占城东海路通钦亷西出诸蛮西北通邕州在邕州东南隅去左江大平寨最近自寨正南行至桄榔花步渡富良白藤两江四程可至又自寨东南行过舟特罗小江自谅州入六程可至自右江温润寨则最逺由钦州渡海一日至厯代为郡县宋朝遂在化外丁氏黎氏李氏擅其地
　　南丹州蛮
　　亦溪洞之种在宜州西境
　　抚水蛮
　　在宜州南唐黔南酋皆防姓
　　黎洞
　　唐故琼管之地在大海南距雷州泛海一日而至其地有黎母山黎人居焉儋崖万安皆与黎为境其服属州者为熟黎其居山峒无征徭者为生黎蜑人儋崖海上水居蛮也
　　已上南夷除交趾黎洞属后海南夷类余皆四川云贵地领官职以时朝贡因叙四夷东南西北故列诸此其属内夷欵者俱详上卷云
　　南蛮总论
　　南蛮多种性不能教连合朋党失意则相攻居洞依山或聚或散西至昆仑东至洋海产出奇货故人贪而勇战春夏多疾疫利在疾战不可久师也
　　古南海总叙
　　海南诸国汉时通焉大抵在交州南及西南居大海中洲上相去或三五百里三五千里逺者二三万里乘舶举防道里不可详知外国诸书虽言里数又非定实也其西与蕃国接元丰中遣伏波将军路博徳开百越置日南郡其徼外国自武帝以来皆献见后汉桓帝时大秦天竺皆由此道遣使贡献及呉孙权遣宣化从事朱应中郎康泰使诸国其所经及传闻则有百数十国因立记传晋代通中国者葢尠及宋齐至者十余国自梁武隋炀诸国使至逾于前代至唐贞观以后声教逺被自古未通者重译而至又多于梁隋焉其无异闻亦不复更记
　　古南海夷考畧
　　黄支国
　　汉时通焉去海日南之南三万里俗畧与珠崖相哥罗国
　　汉时开焉在槃槃东南海国有四十二州而无县林邑图
　　秦象郡林邑县地汉为象林县属日南郡古越裳之界也在交趾南海行三千里其地纵横可六百里去日南界四百余里其南水步道二千余里有西屠夷亦称王焉马援所植两铜柱表汉界处也
　　扶南国
　　在日南郡之南海西大岛中去日南可七千里在林邑西南三千余里其境广袤三千里
　　顿逊国
　　梁时开焉在海﨑山上地方千里王并羁属扶南徼外诸国贾人多至其国市焉
　　毗骞国
　　梁时开焉在顿逊之外大海洲中去扶南八千里于陀利国
　　在南海洲上其俗与林邑扶南畧
　　狼牙修国
　　在南海中其界东西三十日行南北二十日行北去广州二万四千里
　　婆利国
　　在广州东南海中洲上去广州二月行土气热如中国盛夏
　　槃槃国
　　梁时通焉在南海大洲中北与林邑隔小海自交州船行四十日至其国
　　赤土国
　　扶南之别种也在南海中水行百余日而达所都地方数千里其王姓瞿昙氏
　　真蜡国
　　在林邑西南本扶南属国去日南郡舟行六十日而至南接车渠国西有朱江国后分为二国
　　罗刹国
　　在婆利之东其人极陋朱髪黒身兽牙鹰爪时与林邑人作市
　　投和国
　　隋时开焉在南海大洲中真蜡之南自广州西南水行百日至其国
　　阇婆国
　　在南海中
　　阿罗陁　阿罗单　婆皇　婆达　丹丹　边斗都昆　　拘利　　比嵩　杜薄　薄剌　防焚火山　　无论　　婆登　乌笃　诃陆　多篾多摩长　哥罗舍分　已上诸国俱在南海占城国
　　在中国之西南东至海西至云南南至真蜡北至驩州北去广州便风半月程东北至两浙一月程北至交州两日程陆行半月程其地东西七百里南北三千里
　　三佛齐国
　　南蛮别种与占城为邻在真蜡阇婆之间所管十五州泛海便风二十日至广州如泉州舟行顺风月余亦可到其国在海中扼诸畨舟车徃来之咽喉故诸国之舟辐辏焉
　　勃泥国
　　在京都之西南大海中去阇婆四十五日去三佛齐四十日程去占城与摩逸各三十日程皆计顺风为则所统一十四州
　　注辇国
　　东距海五十里西至西天竺千五百里自古不通中国水行至广州约四十一万一千四百里宋始入贡州眉流国
　　东至占腊五十程东北至广州三十五程宋始入贡蒲甘
　　宋崇寜始入贡
　　南毗
　　国在西南自三佛齐便风月余可到
　　层檀
　　国在南海傍城距海二千里宋始入贡海道便风行百六十日经勿巡古林三佛齐国乃至广州

<子部,类书类,图书编,卷五十一>
<子部,类书类,图书编,卷五十一>
<子部,类书类,图书编,卷五十一>
　　暹罗馆
