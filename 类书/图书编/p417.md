<!-- { "loadSidebar": true } -->
　　邠州【朱玖为邠州节度使军名靖难僖宗末李克用防京城玖追逼乗舆焚烧阁道奉襄王煴监国称帝玖部将王行瑜斩玖杀煴遂以行瑜为靖难节度使行瑜复举兵犯阙为部下所杀】
　　鳯翔【李昌符僖宗以为鳯翔节度使与朱玖追逼乗舆复引兵烧行营诏李茂贞讨斩之以茂贞为鳯翔节度使改山南节度不奉诏举兵犯阙】
　　东川【杨师立僖宗以为东川节度使徴为右仆射不受诏杀官告使及监军使举兵反东川将吏共斩之以降】
　　淮南【髙骈僖宗以为淮南节度使充盐鐡转运使黄巢兵入长安诏加骈东南都统骈称疾不出兵遂絶贡赋专行威福都将毕师铎执骈幽杀之】
　　同州【韩建昭宗以为同州节度使与王行瑜李茂贞合兵犯阙杀宰相李谿韦昭度茂贞复犯阙请幸华州矫制杀诸王十一人朱全忠徙建为忠武节度使寻改许昌军乱杀建】
　　五代后梁【凡二世厯十七年】
　　太祖【姓朱氏名温砀山人从黄巢为盗降唐僖宗以为宣武军节度使赐名全忠进爵梁王杀昭宗废哀帝遂篡位都汴梁为子友珪所弑在位七年汴梁今河南开封府】
　　帝友贞【太祖第三子封均王太祖遇弑起兵讨友珪即帝位美容貌沉厚寡言宠信姻党将士解体李存朂兵入太原遂自杀在位十一年】
　　五代后唐【凡四世厯十四年】
　　庄宗【姓朱耶氏名存朂沙陀人先世事唐赐姓李氏父克用以功平黄巢封晋王存朂嗣灭梁称帝矜功自喜好畋嗜色宠伶人信宦官军士叛乱中流矢殂在位三年】
　　明宗【名邈佶烈胡人克用养子庄宗遇弑遂嗣位更名亶目不知书不任宦官无声色游畋褒赏亷吏严治贼蠧年谷屡丰兵革不用早夜焚香祝天愿天早生圣人为斯民主在位八年】
　　闵帝【名从厚明宗之子寛柔不断潞王从珂兵入洛阳出奔从珂废为鄂王寻弑之在位四月】帝从珂【本姓王氏明宗养子封潞王素性骁勇废闵帝而自立未防石敬瑭兵入洛阳自焚死在位二年】
　　五代后晋【凡二世厯十一年】
　　髙祖【姓石氏名敬瑭沙陀人唐明宗之壻从珂以为天平节度使拒命发兵讨之敬瑭乃借契丹兵以防唐契丹册为帝割幽蓟十六州以赂契丹嵗输帛三十万匹上表称儿皇帝在位七年】
　　帝重贵【髙祖兄之子封齐王景延广议立之奉表契丹称孙而不臣契丹怒问罪兵入大梁执以归封为负义侯迁之北方在位四年】
　　五代后汉【凡三世厯四年】
　　髙祖【姓刘氏名暠初名智逺沙陀人自以为汉之后仕晋以功封北平王及重贵被执自太康举兵入大梁自立为帝在位二年】
　　隠帝【名承祐髙帝第二子郭威受顾命立之狎近嬖幸诛戮大臣既而郭威举兵反帝为乱兵所杀在位二年】
　　帝赟【髙祖弟崇之子为武寜节度使郭威请太后迎立之既在道威废为湘隂公而自立遣兵拒而弑之称帝三十三日】
　　五代北汉【凡四世厯三十年】
　　世祖【名崇髙祖之弟赟之父为河东节度使中书令隠帝遇害起兵南向及赟废乃即位于晋阳有并汾忻代隆蔚沁辽岚宪麟石十二州之地遣其子承钧伐周不克在位四年晋阳今山西太原府】
　　和帝【名承钧世祖之子性孝谨勤于为政爱民礼士境内粗安在位十四年】
　　帝继恩【和帝养子嗣立其下侯覇营弑之在位二年】
　　帝继元【继恩之弟嗣立宋遣曹彬潘美代之既而太宗自将兵继元降封彭城郡公在位十二年】后汉北汉共厯三十四年
　　五代后周【凡三世厯十年】
　　太祖【姓郭氏名威尧山人仕汉为邺都留守天雄节度使枢宻使弑隠帝废帝赟而即位奉汉宗庙事汉太后如母在位三年】
　　世祖【名荣本姓柴氏太祖后兄守礼之子太祖养为嗣明逹英果取秦陇平淮又复三关威武震慑四方内延文学治律厯兴礼乐审法令重农务禁度僧均田租置图书亦五代之贤君也在位六年】
　　恭帝【名宗训世宗之子封梁王七嵗即位赵匡掌军执政累立大功中外宻有推戴之意值言辽北汉入冦遣匡御之至陈桥将士拥归奉帝为郑王而受禅位在位一年】
　　五代僞国
　　呉【行宻庐州人唐僖宗以为淮南节度使昭宗赐爵呉王建国州子渥封农王弟隆演嗣呉王弟溥后唐天成二年称帝以徐知诰为相知诰称帝奉为让皇】
　　南唐【李升呉丞相徐温养子冒名徐更名知诰呉封为齐王晋天福二年称帝建国金陵号曰唐复姓名李昪子璟周世宗伐之献江北之地去帝号奉周正朔子煜宋开寳八年曹彬伐之煜降】
　　前蜀【王建许州人唐宦官田令孜养子唐僖宗以为永平节度使昭宗赐爵蜀王及朱温簒唐建亦称帝国号蜀子宗演后唐庄宗伐之出降夷其族】
　　后蜀【孟知祥邢州人后唐庄宗以为西川节度使并有东川封蜀王应顺元年称帝子昶务为淫佚将相骄蹇宋干徳三年王全斌伐之昶降】
　　闽【王审知光州人初为盗唐僖宗以为泉州刺史封琅琊王梁太祖改封闽王建国福州子延钧弑其兄延翰自称帝其子昶弑延钧叔父延羲杀昶称藩于晋更名曦朱文进弑曦称闽王闽人杀文进迎延改立之时延政建国建州李仁达复迎立雪寺僧卓岩明为帝仁逹杀岩明自称留后晋天福二年呉越兵取福州杀仁逹夷其族】
　　殷【王延政审知之子后唐明宗以为建州刺史晋天福二年闽王曦以建州为镇安军以延政为节度封富沙王称帝国号殷开运二年闽人请归福州改国闽时有南唐兵未暇徙都南唐兵拔建州出降】
　　呉越【钱镠临安人唐僖宗以为杭州刺史昭宗以为镇海节度使进爵越王梁开平元年称呉越王子元瓘嗣厯佐倧其将胡进思废倧立俶宋太平兴国二年俶入朝尽献其地】
　　南平【髙季昌陜州人唐昭宣帝以为荆州节度使梁太祖赐爵渤海王唐庄宗封南平王子从保嗣厯保融保朂继冲宋干徳元年继冲降】
　　楚【马殷许州人唐昭宗以为武安节度使据漳邵二州梁太祖赐爵楚王子希声嗣厯希范希广希萼其将徐威执希萼囚之立希崇髙唐撃楚希崇降】
　　南汉【刘隠上蔡人唐昭宗以为清海节度使梁大祖封南海王弟岩称帝于广州国号汉子度嗣厯熈鋹宋开寳四年潘美伐之鋹降】
　　宋【凡九世厯一百六十八年始兴于太祖盛于仁英中衰于徽钦终宋之世受辽金之祸】
　　太祖【姓赵氏名匡涿郡人仕后周为殿前都检防领归徳节度使恭帝防契丹入冦将兵御之至陈桥驿将士拥还汴遂即位都汴梁以火徳王遣赈贷销藩镇平僭乱戒暴掠重儒术亲讲武劝农桑卹刑狱抑奢侈禁贡献相赵普君道伟然矣惜其僣移周鼎臣道未尽也在位十七年】
　　太宗【名炅初名匡义太祖长弟封晋王以太后遗命嗣位沉谋英断俭勤纳諌悯农慎刑好学崇儒削平海内功业炳然惜改元不逾年涪陵武功不得其死在位二十二年】
　　真宗【名恒太帝次子任吕端张齐贤李沆冦凖王旦为相足为继世之贤君后惑于王钦若封禅之説天书土朩之事并起在位二十五年】
　　仁宗【名祯真宗第六子初母后临朝丁谓用事寳元康定间西鄙多事庆厯以后君子满朝天下宴然寛仁终始如一在位四十一年称贤君焉】
　　英宗【名曙初名宗实太宗曽孙濮安懿王之子仁宗立为嗣曹太后同听政两宫不和頼韩琦等调防而安在位四年】
　　神宗【名顼英宗太子性孝友敬辅相求直言崇节俭逺游幸将大有为王安石入朝新法竞起用兵西夏卒无成功在位十八年】
　　哲宗【名煦神宗第六子十嵗即位宣仁髙太后同听政召用司马光吕公着诸贤罢新法后世以庆厯元祐并称奈何章惇进用假称绍圣延至党祸在位十五年】
　　徽宗【名佶神宗第十一子性机巧多技艺屏弃中正信仕奸邪大兴土朩自称道君童贯等开边生事金兵长驱南向禅位太子卒为所虏殂于五国城在位二十五年】
　　钦宗【名桓徽宗太子既受禅金兵防汴拥帝及上皇北行太上皇后诸妃诸王公主六宫有名号者皆从金主废帝及上皇为庻人同殂五国城在位二年】
　　南宋【凡九世厯一百五十五年中兴于髙宗而亡于帝昺】
　　髙宗【名搆徽宗第九子封康王徽钦北狩即位迁都临安虽有李纲张浚为相张韩刘岳为将惑于秦桧和议之非不能复父兄之讐称臣奉贡而不耻末年退居徳夀宫在位三十六年临安即今浙江杭州府】
　　孝宗【名眘初伯琮太祖六世孙秀王儞之子髙宗立为嗣既受禅备极孝养虽志切恢复而金无隙可乗然易表为书改臣称侄减去嵗币以定隣好亦贤君也惜其误听陈贾请禁僞学以攻朱熹为盛徳之累末年退居重华宫在位二十七年】
　　光宗【名惇孝宗第三子既受禅遭后悍妬欲立其子嘉皇而忤夀皇遂惑之不朝后杀贵妃惊惧増疾寿皇崩不能执防遂禅位在位五年】
　　寜宗【名扩光宗第三子封嘉王光宗疾赵汝愚请太后内禅谦恭仁俭初政可观中更韩胄后有史弥逺废黜正学玩兵致冦国势危矣在位三十年】
　　理宗【名昀初名与营太祖十世孙营王希垆之子寜宗崩史弥逹矫诏废太子贵和为济王而迎立之优游不断邪正莫分丁大全贾似道相继用事虽云崇尚理学然亦务其名耳在位四十年】
　　度宗【名禥初名孜太祖十世孙荣王与苪之子理宗立为嗣荒于酒色朝政悉出于贾似道防师失地殆无虚日方且邀功吝赏失将士心在位十年】
　　孝恭帝【名防度宗次子九嵗即位太后称制元将巴延兵人临安执之北狩降封瀛国公寻为僧号合尊有子完普亦为僧俱坐説法聚众见杀在位二年】
　　端宗【名昰度宗长子孝恭帝之兄封益王元巴延兵入临安杨淑妃与其弟杨亮节负昰与广王昺如温州航海至福州陈宜中张世杰等奉昰即位文天祥为右丞相帝入潮州迁防州崩在位三年】
　　帝昺【度宗末子端宗之弟封广王时八嵗陆秀夫等奉即位于防州迁新防厓山元张范袭厓州宋师南北受敌秀夫先驱妻子入海负帝同溺杨太后赴海死张世杰亦溺死在位二年】宋并南宋共厯三百二十三年
　　宋僞国
　　西夏【李彛兴党项人定难节度使拓跋思恭之后唐僖宗以思恭平黄巢功赐姓李有银绥宥静夏五州之地数至彛兴干徳四年封夏王光叡继筠继捧太平兴国四年以继捧为彰徳节度使其弟继迁据钦端拱元年赐继捧姓名曰赵保忠以为靖难使度使赐继迁曰赵保吉以为钦州观察使自是降叛不常所赐姓名或削或复继子徳明景徳三年封西平王子元昊居兴州依贺兰山为固地方万里寳元元年称帝国号夏冦申庆延渭麟丰等州庆厯三年上书请和寗令歌弑之谅祚秉常干颂其后终宋世不能一之】
　　北朝辽【凡九世厯二百九年】
　　太祖【姓耶律氏畨名安巴坚契丹额尔竒木色勒迪长子其初葛乌兎世雄朔汉号东胡数分为三契丹其一也元魏初酋奇善有子八人各自为部竒善之后聂哷居潢河濵因译始兴之地锡里为耶律而姓之七至安巴坚生而英异为额珍锡里大德哷勒府额尔竒木得専用兵唐天复二年以为裕悦天祐四年众推立为汗贞元元年始称帝更名亿居东丹国在位十有一年东丹今直景州】
　　太宗【名德光番名耀库济太祖次子为人雄杰晋天福三年改国号辽灭唐立晋主重贵以归在位二十二年】
