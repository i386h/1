<!-- { "loadSidebar": true } -->
　　天文志曰凡五星木与土合为内乱饥荒木与水合为变谋而更事木与火合为饥为旱木与金合为白衣之防合鬬国有内乱野有破军为水灾太白在南木在北名牝牡谷大熟金在北木在南年或有或无火与金合为烁为丧不可举事用兵从军为军忧离之军却出太白隂分军出其阳偏将战火与土合为忧主孽卿与水合为北军用兵举事大败一曰火与水合为淬不可举事用兵
　　土与水合为壅沮不可举事用兵有覆军败师土与金合为疾为白衣防为内兵其国亡地土与木合国饥
　　水与金合为变谋为兵忧入太白中而出破军杀将客胜下出客亡地视其所指以命破军
　　汉成帝河平二年十月下旬镇星舆鬼先到岁星荧惑亦贯舆鬼十一月上旬岁星荧惑去镇星西北逆行占曰三星若合是谓惊立是谓絶行外内有兵丧改立王公其十一月丁巳夜郎王韵大逆不道防柯太守立捕杀韵二年九月甲戌东郡庄平男子侯毋辟兄弟五人羣党为盗攻燔官寺溥县长吏盗取印绶自称将军三月辛卯左将军千秋卒四年四月戊申梁王贺薨
　　后汉和帝永元七年八月甲寅水土金俱在轸春秋纬曰五星入轸者为兵大起巫咸曰五星入轸者司其书而数之期二十日皆为兵丧司始入处之卒一曰期十曰军罢石氏经曰辰星守轸岁水郄萌曰镇星出入屇舍轸六十日不下必有大丧春秋纬曰大白入轸兵大起郄萌曰大白守轸必有死王后八年乐成王党七月乐成王宗皆薨将兵长吏呉岑坐事徴下狱诛十月北海王威自杀十二月陈王羡薨又曰三星合轸为白衣之防
　　晋元帝建武元年五月癸未大白荧惑合于东井占曰金火合为烁为丧是时帝尘于平阳七月崩子冠庭立
　　大兴二年四月甲午七月甲午岁星荧惑防于东井占曰为兵饥二年六月丙辰大白与岁星合于房永昌元年王敦攻京师六军败绩王敦寻死
　　晋成帝咸康七年三月大白荧惑合于太防中犯左执法明年显宗崩
　　晋穆帝永和七年三月戊子岁星荧惑合于奎其年刘显杀石祗及诸边师中土大乱
　　晋安帝元兴三年二月壬申大白荧惑合于羽林二年十一月桓簒位迁帝于永安宫三年二月刘裕起义兵桓逼帝东下
　　义熈二年十二月丁未荧惑大白皆入羽林又合于壁三年正月慕容超冦淮北徐州空下邳八月遣刘敬宣伐蜀
　　五星相鬬论
　　天文志曰五星同舍为合五星相陵为鬬二星相近其殃大相逺无伤皆以七寸内占之
　　凡木火土金与水鬬为战兵不在外皆为内乱水绕环太白若与鬬大战客胜
　　古今星释曰岁星逆行不循轨度而陵大白是谓逆鬬其野金不从革国多暴兵亦曰无兵兵起岁星越舍而陵荧惑是谓盈鬬其野多火灾不尔大旱岁星退舍而陵镇星是谓缩鬬其下多土功民劳怨岁星失行失色而陵辰星是谓失鬬其国多大水亦曰有兵丧荧惑逆行不循轨度而陵岁星是谓鬬之逆也其国岁凶民大饥荧惑越舍而陵太白是谓盈陵而鬬之烁也其下多兵火荧惑退舍而陵镇星是谓缩陵鬬之反坐也其国多水旱荧惑失行失色而陵辰星是谓失位而鬬之淬合也臣下多隂谋镇星逆行不循轨度而陵岁星是谓陵制而鬬之尅也其国多土役违农时民怨为盗镇星越舍而越陵荧惑是谓盈陵而鬬之反常也其下多奸谋亦下谋上镇星退舍而陵太白是谓缩陵而鬬之复生也其国多急兵亦曰军政急镇星失行失色而陵辰星是谓壅沮也其国江河决洪水横流泛滥于天下大白逆行不循轨度而陵岁星是谓反制其国多令亦曰有苛酷之政以虐民大白越舍而陵荧惑是谓盈缩而鬬之甚也其国以兵亡大白退舍而陵镇星是谓缩胜而鬬之浅也其下有兵兵止无兵兵起大白失行失色而陵辰星是谓失经其国多隂事亦曰女主擅辰星逆行不循轨度而陵岁星是谓易常其下多饥民籴贵人死亦曰水灾辰星越舍而陵荧惑是谓淬合闘之灾也其野有大兵丧辰星退舍而陵镇星是谓失道其下王道不行辰星失行失色而陵太白是谓溺本其下多大水舟船入井邑市人操舟楫籴贵民饥
　　汉孝成帝建始四年七月荧惑逾岁星居其东北半寸形如连珠时岁星在闗星西四尺所荧惑初从毕口大星东北往数日至往疾去迟占曰荧惑与岁星闘有病君岁饥至河平元年三月旱伤麦民食榆皮二年十二月壬申大皇大后避时昆明东观
　　晋惠帝永宁二年十一月荧惑大白鬭于虚危占曰大兵起破军杀将虚危又齐分十二月荧惑袭大白于营室占曰天下起兵亡君之戒又曰易相初齐王冏来京都因辅政专傲无君是月成都河间檄长沙王义讨之冏义交战攻焚宫阙冏兵败夷灭义杀其兄上军将军实以下二十余人大安二年成都又攻长沙于是公私饥困百姓力屈
　　月蚀五星论
　　天文别録曰凡月蚀五星其国弃祀月蚀岁星天下大饥月蚀荧惑天下大乱月蚀镇星人君好杀月蚀大白强国侵陵月蚀辰星则有内乱亦曰有女乱各以其所在之国命之
　　陈卓叙占月蚀五星其国皆亡五星入月其野有逐相又曰凡星入月见月中为星蚀月月奄星星灭为月蚀星
　　古今通占曰月蚀五星其国皆亡岁以饥荧惑以乱镇以杀大白强国以战辰以女乱
　　汉宣帝地节元年正月戊午乙夜月蚀荧惑【孟康曰凡星入月见月中为星蚀月月奄星星灭为月蚀星】
　　占曰有死亡期近一年逺二年是时楚王延寿谋逆自杀
　　汉成帝建始四年十一月乙卯月蚀镇星星不见时在舆鬼西北八九尽所占曰月蚀镇星流民千里河平元年三月流民入凾谷闗
　　后汉孝明帝永平十五年十一月乙丑大白入月中为大将戮人主亡不出三年后三年孝明帝崩五星变色论
　　石申占曰凡五星之色各有常失其常则为变五星之色各随其变以占之荆州占曰岁星在东方之宿色当青若赤若白皆为兵黒则有丧岁星在西方之宿色当白而角色青有忧色赤有兵色黒则有大兵丧岁星在北方之宿色当黒而色青有忧色白有兵色白而角有大兵又曰岁星正见南方芒角黄白指子午卯酉王者心正若芒邪角不正及变色则王者心不正青白赤色皆有急兵
　　荧惑在东方之宿色当防青而赤若白若黒为急兵若大青而角则破军杀将荧惑在西方之宿色当防赤而白若青若黒为女丧若白而角其野更政荧惑在南方之宿色当政赤而精明若青若白其野内外有丧若黒而角则其国有哭泣事荧惑在北方之宿色当赤而防若青若白其野有急政若大赤而角其国君亡
　　太白在东方之宿色当白而防黄若赤若青其野有兵与丧若太白而出怒角其下有改立侯王太白在西方之宿色当政白而精明若青若赤其下人君有忧若黒而防其国有亡地亦曰有屠城大白在南方之宿色当白而防赤若青若黒其下大水民饥若大赤而出怒角其野大旱民饥太白在北方之宿色当苍白而润泽若赤若青其下人君有忧若色苍而出怒角其国君无出宫下有伏兵
　　辰星在东方之宿色当苍白而精明若赤若黒其下大水若大白而角其国有酷令辰星在西方之宿色当青白而防光若赤而角其国有君变杀主将辰星在南方之宿色当青黒而光润若赤若白其国有防謟害忠良辰星在北方之宿色当精明而润泽若青若赤其国将弃祀亦曰国祚将亡
　　镇星在四季之时其色正黄精明而有芒角若青若赤其国多乱兵在春则其色当无精明若青若白苍赤其国多土役在冬则其色当赤黒细小不明若复精明若有芒角其国嵗歉人相食在春则其色当青白细小不明若不青不白其国有峻令若明大而不细小则其国多妖言政令
　　五星出不出论
　　河图遗书曰凡五星分天之中积于东方中国利积于西方外国用兵者利辰星不出太白为客其出大白为主出与大白不相从及各出一方为格野虽有军不战古今释星曰嵗星当出而不出其国嵗防未当出而出其野有内忧荧惑当出而不出其国有兵丧未当出而出其野有大变镇星当出而不出为内兵为急战未当出而出为兵饥太白当出而不出是为失舍其下不有破军必有亡国未当出而出是为越舍其下有破国辰星当出而不出其下有大水灾伤禾稼籴贵民饥未当出而出其国有大兵丧亦曰有女丧
　　星曰凡五星之出不出系乎人君之政急缓也嵗星政缓则不行急则过逆则占荧惑政缓则不出急则不入违道则占镇星政缓则不还急则过舍逆则占大白政缓则出急则不入逆则占辰星政缓则不出急则不入非时则占
　　汉三年秋大白出西方有光几中乍北乍南过期乃入辰星四孟是时项羽为楚王而汉已定三秦与相距荣阳太白出西方有光几中是秦地战将胜西汉国将兴也辰星出四孟易王之表也后二年汉灭楚辰星当出四仲不四仲而出四孟乃易王之象也汉孝昭帝始元中大白出西方下行一舍后上二舍而下去大白主兵上复下将有戮死者后大白出东方入咸池东下入东井人臣不忠有谋上者其后左将军桀骠骑将军安与长公主燕剌王谋作乱成伏其辜兵诛乌桓
　　汉孝宣帝本始二年七月壬戌中夜辰星与参出西方其二年十月辛亥夕辰星与翼出皆为蚤占曰大臣诛
　　五星伏见论
　　天文别録曰五星五德之主其行或入黄道里或出黄道表犹月行出有隂阳道也然出入无常不可以算数求也其东行曰顺西行曰逆顺则疾逆则迟通而率之终为东行矣不东不西曰留与日相近而不见曰伏伏与日同度曰合其留行逆顺掩合犯凌变色芒角凡其所主皆依时政五常五官五事之得失而见其变
　　天文总占凡五星见伏留行逆顺迟速应厯度者为得其行正合于常违厯错度而失路盈缩者为乱行乱行则为天矢慧孛而有亡国政兵饥丧乱之祸云
　　古厯五星并顺行秦厯始有金火之逆又甘石氏并时自有差异汉初测乃知五星皆有逆行其后相承罕能察至后魏末清河张子信学艺博通尤精厯数因避葛荣乱隠于海岛中积三十许年专以浑仪测日月五星差变之数以算歩之始悟日月交道有表里迟速五星伏见有感召向背言日行在春分后则迟秋分后则速合朔月在日道里则日盈若在赤道外虽交而不亏月望值交则亏不问表里又月行遇木火土金四星向之则速背之则迟五星行四方列宿各有所好恶所居遇其好者则留多行迟见早遇其恶者则留少行速见迟与常并差三十许度其辰星之行见伏尤异晨应见在水后立夏前或见在处暑后霜降前者并不见于惊蛰立夏立秋霜降四气之内晨夕去日前后三十六度内二十八度外有木火土金一星有者见无者不见后张胃刘孝孙刘焯等依此差度为定入交蚀分及五星定见定行与大密防皆古人所未得也
　　五星在隂论
　　天文别録曰凡五星之行入黄道里或出黄道表犹月行出有隂阳道也若嵗星失行在隂其下嵗大荒亦曰有兵饥荧惑失行在隂其国有火灾亦曰有诛伐事镇星失行在隂其国有土役劳民力大白失行在隂其国有急兵亦曰有死将辰星失行在隂其国大水灾毁城色伤人民凡五星在隂各以其舍命国而吉防在焉
　　汉孝景帝四年七月癸未火入东井行隂占曰为诛罚又为火灾后二年有栗氏事后未央东阙灾五星所主论
　　天文别録曰嵗星主太山徐州青州兖州荧惑主霍山州荆州交州镇星主嵩山豫州太白主华隂山凉州雍州益州辰星主恒山冀州幽州并州
