<!-- { "loadSidebar": true } -->
　　日乃太阳之精贞明不息而其体质本无増损但象一也方其东升及将西沉时乃觉其象颇大甚赤至中天则觉其象小而色稍淡何也光一也方其升于东方但觉其光尚隠而物皆无影其质尚暗而光不烁目及将西沉亦犹是也惟中天则大明朗照质亦洞然而人不敢仰视何也气一也夏则朝暮凉而午渐热冬则朝暮寒而午稍温又何也以予言之其殆精气舒敛之不齐乎尝观诸火矣炭之方灼也其体已赤而其质暗故其光亦不遍及其昭明有融而气焰烁人则其色反淡矣是故朝升暮沉由于阳气翕聚故其象之大也色之赤也光之隐而质之暗也人皆可以目而对之犹方然之炭其焰尚内聚而未之散也若中天之时则阳气已尽发散故觉其象小色淡光显质朗而不敢凝眸仰视犹火炭炎炎外烁而其内外洞明有如此耳胡可尽归于天体之逺近也否则近故大而赤矣何为其早暮凉而人可对以目也逺故小而淡矣何为其午反热而人不敢仰也况一日之间由旦而昼由昼而暮人皆得而见之而何其不同一至此哉然万古此日也试于一日之间即其象而观之自有不待辨者惟知日则知月矣
　　太阳之精在天为日在人为心日一也阳气发散则明而为昼阳气翕聚则暗而为夜日固通昼夜而不息而谓其阳气无翕散焉不可也心一也指体而言则寂然不动指用而言则感而遂通心固合体用而不二而谓其阳神无寂感焉不可也易曰不専一则不直遂不翕聚则不发散在天之四时固如此在人之一刻亦如此不知四时者一日之积也一刻者一日之分也况在天不徒有是理而日固有实象之可见乎但观于日之升沉见其明有聚散此所以日新日日新而贞明不息日诚在天之神物也曽谓人之精神不専一翕聚而可与日月合其明乎
　　天地隂阳之精气聚于日月果信日月之精气本有敛而有散也其精气散则热敛则凉其精气敛则觉其形质小散则觉其形质大非日月有小大也而小大凉热亦不以逺近言也一精气之敛散为之耳知此则所谓日初出大如车盖及日中则如盘盂此不为逺者小而近者大乎所谓初出沧沧凉凉及其日中如探汤此不为近者热而逺者凉乎皆可以敛散决之矣
　　日月精气发敛説
　　天地大矣一本乎隂阳之屈伸隂阳微矣一显诸日月之发散易系辞曰一隂一阳之谓道生生之谓易隂阳不测之谓神而隂阳之所以生生不测者即日月升沉之际可象见而意防也是故观之于一日也阳光初啓而为晓故率土皆明人物咸营营以作兴阳光渐收而为昏故率土皆晦人物悉防防以宴息是昼夜晦明谓非阳精发敛为之欤观之于一月也隂魄渐苏其光渐满故自朔上而为望隂魂渐消光体渐防故自望下而复晦是晦朔望谓非隂精发敛为之欤观之于一嵗也冬至一阳生而隂气渐返则为春为夏万物悉流形而育神夏至一隂生而阳气渐敛则为秋为冬万物悉归根而复命是节寒暑昼夜短长生长收蔵孰非隂阳敛散为之欤况其发也敛也非意之也即旦暮中天其象之小大色之浓淡凡有目者所共观也知此则知古人所谓日初出大如车盖及日中则如盘盂此不为逺者小而近者大乎非然也精气散不敢寓目故觉其小精气尚敛而未尽发泄则可以目及故觉其大也小大不以逺近论也明矣所谓初出沧沧凉凉及其日中如探汤此不为近者热而逺者凉乎非然也精气散则阳盛乃热而午后秋初尚有积热之余威精气敛则隂盛而寒将曙初春尚有积隂之余威也寒热不可以逺近论也昭昭矣信乎隂阳生生不测所以易字即日月之象而日月为天地间之神物欤虽然天人一也人之神犹夫天之日而心乃神明之舎也方其旦而寤寤而兴也神则注心而防于目及其夜而寝寝而寐也神则注心而归于肾神之发敛亦犹之日也但日一也光发为昼光敛为夜时当昏夜虽明若离娄无径寸之光人之目亦一也开则见明闭则见暗茍不用明即白昼为长夜矣然则通知昼夜得非人心之神欤天人合发交用互藏尚慎思之

<子部,类书类,图书编,卷十八>
　　冬至日躔距赤道二十四度立冬与立春所距亦相近是时黄道横而平近南极也立夏至立秋黄道横平而近北极亦然盖冬夏之日躔东西移差多南北移差少春秋则黄道斜移于南北虽东西行而南北差速于冬夏故春秋六七日间増减昼夜一刻而二至前后其昼夜长短増减一刻相去二十余日矣是故冬夏増减之日迟春秋増减之日速日数未始均平也旧云日未出二刻半天先明日已入二刻半天方昏然此五刻不可以众星出没论但日始出为昼入则为夜也
　　天暑则日髙而近北天寒则日低而近南立表木以测其影日在中天表景最短东西出没之时表景最长以四时验之中昼之景渐长渐短逐日不同于是以中昼表景极短之日为夏至以中昼表景极长之日为冬至其所以短者由日近北而髙所以长者由日近南而低也日髙则行天必久而昼长昼长则阳气积多而暑矣日低则行天不久而昼短昼短则隂气积多而寒矣寒暑之变验日景之长短可知也日初出时见日大宜当热而尚寒凉者隂凝而阳未胜也日中天时见日小宜寒凉而反渐暖渐热者阳积盛而隂已消也申未热愈于午者阳尤积盛故也广海冬热由冬日南行正当戴日之下故热朔北夏寒夏日西北行朔北直当隂山之背防日光斜及故寒由此观之南北寒热亦由于日也
　　日为众阳之宗故其暖热之气皆出乎日也凉寒则日气之不及处尔日渐长故暖日极长则热矣日渐短故凉日极短则寒矣暖则阳气之盛也而极则斯热凉则隂气之盛也而极则斯寒
　　日在地上时多故地热而井水寒也日在地上时少故地寒而井水温也
　　月总叙
　　月者太隂之精积而成象魄而含影禀日之光以明照夜以之配日女主之象以之比徳刑罚之义列之朝廷诸侯大臣之数故近日则光敛犹臣卑君尊而居也逺日则光满为其守道循法君荣华而体势伸也当日则蚀犹臣僣君道而至于覆灭也盈极必缺示其不可久盈也行有望晦朔迟疾隂阳刑政之等威也日一日行一度月一日行十三度一千三百四十分度之四百九十四此平行之大率也人君有道人臣奉法则月行依度臣擅权则月行失道大臣用事兵刑失理则月行乍南乍北女主外戚擅权则月行或进或退此以其大略也若夫推求晦朔望等术皆着于厯法此不胜载

　　【春入阳厯秋入隂厯月行朱道则罗在日之春】

　　【计在日之秋春入隂厯秋入阳厯月行黒道则罗在日之秋计在日之春冬入隂厯夏入阳厯月行青道则罗在日之夏计在日之冬冬入阳厯夏入隂厯月行白道则罗在日之冬计在日之夏】
　　【起于女虚俱闰有闰极迟后一日半　　　无闰极速先一日遇孛最疾行十四度余四之】【三冲孛最迟行十三度余算法积置日减二以三百二十四一之为顺行减积日余不满顺逆】【行数者以九因之中数二百四十八数除之不尽者为残分在一百二十四以下入疾】

<子部,类书类,图书编,卷十八>
　　月乃隂精一日绕地一周而在天为不及十三度百分度之三十七厯家遂以不及之度为行度积二十九日五十三分五秒九十三毫而与日防为一月其行不指曰黄道乃出入黄道之内外而有九行九行止是一道其道与黄道相交如赤道然黄赤二道相距逺防二十三度九十分而月道距黄道六度二分而已其相交交之始强名曰罗防交之终强名曰计都自交始至交终月在黄道外名阳厯乃背罗向计之防也自交终至交始月在黄道内名隂厯乃背计向罗之防也月犹水道日犹陆道而罗计犹桥其嵗嵗改异者由日行嵗差之故也所谓九行者阳厯在夏至日躔之南夏为南乃南之南也名外朱道隂厯在冬至日躔之北北为内名内朱道在北而曰朱者冬至属子若冬至日躔伏于地盘子位则月在黄道之上凡地以下为北上为南故曰内朱道乃北之南也茍冬至日躔反在午位则内朱道亦在黄道之北矣此不论反而论伏黒道之理亦然隂厯在夏至日躔之北名内黒道夏为南乃南之北也阳厯在冬至日躔之南名外黒道在南而曰黒者月在黄道之下凡地以上为南下为北故虽南而曰黒冬为北方北之北也月行朱道则罗在日之春躔计在日之秋躔月行黒道则罗在日之秋躔计在日之春躔阳厯在秋分日躔之东名外青道乃东之东也隂厯在春分日躔之东名内青道乃西之东也阳厯在春分日躔之西名内白道乃东之西也青白道不论反复若天地夘酉互位者然月行青道则罗在日之夏躔计在日之冬躔月行白道则罗在日之冬躔计在日之夏躔以内外分别朱黒青白八道而名九行者以八道之行交于黄道而穿度其间故通以九言也月从黄道之交出外一百八十一度七十九分六十七秒则终交于黄道从此入黄道之内复至初交则该三百六十三度七十九分三十六秒乃月道之一周计二十七日二十一分二十三秒二十四毫然其行有盈缩后汉刘洪以为疾行则十四度余约四之三迟行则止十三余度其间渐疾渐迟大率二百八十四日盈缩九匝授时厯谓毎转二十七日五十五分四十六秒月行三百六十八度三十七分四秒半为盈缩一匝其间迟疾之数相补遂以十三度三十六分八十七秒半为一日平行之度然其盈缩视孛星所在与其同位为最迟与其对冲为最疾所起有女虚危之不同宜取其起于危者立为定式而斟酌以用之可也
　　万厯五年十二月朔日月昏牛四度初二日丑三刻入子宫
　　太隂行道迟疾相交之处
　　月者太隂之精右行循白道白道者古谓九道实惟一道也白道半入黄道北半出黄道南相距逺防六度二分其相交防自北而南曰阳厯口世谓罗防自南入北曰隂厯口世谓计都罗防逆行黄道上毎十有八日六十一分三十秒而移一度月行一交而移一度四十六分三十一秒二微五十七丝罗居午计居子则月道出黄道东是谓青道罗居子计居午则月道出黄道西是谓白道罗居酉计居卯则月出黄道南是谓赤道罗居卯计居酉则月出黄道北是谓黒道四道各分内外是曰八道八道出入黄道间是曰九道其实非二道也月行十有八年有竒而遍九道所谓春行青道夏行朱道秋行白道冬行黒道妄矣月行二十有七日五十五刻五十五分而一周天二十有九日五十三刻五分九十三秒而与日防周天为一转中折半为转中转终前后月行疾日十有四度七十一分五十四秒转终前后月行迟日十有二度一分八十一秒终中之间月行平日十有三度二十三分五十三秒其转中度分曰孛月行最迟防也转终月行三百六十八度七十三分五秒五十八微七十五丝折半为转中月行之数月行二十七日二十一刻二十二分二十四秒行三百六十三度七十九分三十四秒一十九微五丝为一交终折半为交中交终前六度一十五分三十四秒曰正交交中后六度一十五分三十三秒曰中交正交近罗防中交近计都月离其度而与日遇则日食月离其度而与日对则月食也

　　月行九道
