<!-- { "loadSidebar": true } -->
　　禹之治水不过曰决九州距四海濬畎浍距川而已而天下之言智者莫逾焉何哉洪范五行水曰润下知水之性润下则知禹之治水矣是故先决九州以导于海使水之大者有所归次濬畎浍以距于川使水之小者有所泄此所以九州同四隩宅而万世永利也商之衰也五行之官世失其业周人始命遂人十夫为沟百夫为洫千夫为浍万夫为川而沟洫之制始立稻人以潴畜水以防止水以沟荡水以遂均水以列舍水以浍防水而沟洫之制益详至于匠人氏又辨其深广之度而通其蓄泄之宜其法可谓尽善矣然周人岂夷陵谷而为之哉亦不过因其自然之利而修伯禹之故而已周之衰也遂人稻人匠人之官又世失其业列国之君皆自利以病隣国暴秦之兴又废沟洫开阡陌而水利废矣是故孙叔敖起芍陂则楚受其恵文翁穿防口则蜀以富饶史起凿漳水于魏则邺傍有稻粱之咏郑国导泾水于秦则谷口有禾黍之謡许景山复萧何之故堰则兴元之荒瘠复为膏腴赵尚寛修召信臣之故渠则南阳之泻卤变为沃壤之数君子者孰非因其自然之利而修其已然之法哉谓之得周官之遗意亦可也伏惟我国家司空有总职水利有専官省以督之府府以督之县而县之陂塘圩堰又莫不有长重以宪臣之稽察皆以愍恵元元而兴水利也然遇水旱民輙告病者是必有其故矣此无他陂塘圩堰之长皆失其业而郡县长吏又莫之省忧故也欲修周官之职加疏濬之功通灌溉之利絶湮没之患甚盛心也愚则以为周官之职不可卒复而沟洫之遗意尚亦可寻周官曰沟必因水势防必因地势盖沟以导水不因水势则其流易壅防以止水不因地势则其土易壊为今之计莫若申饬郡县长吏督率陂塘圩堰之长察水势之曲直原地势之高卑可堤则堤可决则决因陂塘圩堰之旧加疏濬筑塞之功而又严侵占之禁明考课之法则灌溉之利兴漂没之患免矣虽然贾让有言曰立国居民疆理土地必遗川泽之利分度水势所不及大川无防小水得入陂障卑下以为圩泽使秋水多得所休息左右游波寛衍而不迫此诚万世水利之上策

　　治河垦田疏
　　御史用周言治河垦田事相表里田不治则水不可治盖田治而水治矣古今称圣人之治水者必曰大禹禹治水莫大于河自告厥成功之后至周定王五年而河乃徙自龙门至于碣石入海不为中国害者一千七百余年宜其功施未易名状然禹之自言则曰予决九州距四海濬畎浍距川至孔子称禹亦惟曰尽力乎沟洫而已然则厯千七百年而河不为中国害者实大禹尽力沟洫之赐也故自禹至殷盘庚五迁厥邦以避河圯沟洫小壊矣然犹未徙也至定王时而徙沟洫加壊矣然犹未决也至秦废井田开阡陌而沟洫扫地矣秦祚不延及汉而河决酸枣决瓠子厯汉而唐而宋元源河徙决不可胜记治河费岁以若千万计其治塞之而已沟洫之政无闻焉今自黄河言之每岁春冬西北演迤而来固亦未害逮夏秋霖潦时至吐泄不及震荡冲激莫斯为甚夫以数千里之河挟五六月之霖潦建瓴而下乃仅以河南开封之涡河与直徐州州县数百里之河束而委之唯其不遭横决者幸而已矣夫今之黄河古之黄河也今自陜西西宁至山西河津所谓积石龙门合泾渭漆沮汾沁伊洛涧诸名川之水与纳每岁五六月之霖潦古与今无小异也何独大禹能使之安东北之故道厯千百年而不壊后世曽不能保之于数年之间此其由于沟洫之不修大较然矣陛下爱养元元无所不至垦田劝农之疏屡俞允则今日肇修沟洫之政以继神禹平成永頼之功臣实望焉且黄河所以有徙决之变者无他以水未入海而霖潦无所容也天下皆有沟洫则天下皆吞水之地天下皆修沟洫则天下皆治水之人水无不治则田何所不垦是一举而兴天下之大利平天下之大患也今河南州县被冲决者垅畆淤坟耕者不得种种者不得收而科催额税如故中土之民困于河极矣至运河以东济南东昌兖州三府州县虽有汶沂洸泗等河与民间田地支节脉络不相贯注每年泰山徂徕山水骤发漫为巨浸溃决城郭漂没庐舍与河无异或值旱暵则又无可修缮陂塘渠堰蓄水以待急遂致齐鲁之间方四五千里之地一望赤地蝗蝻四起草谷俱尽此皆沟洫不修之故也使沟洫既修又宁患此今欲修沟洫之政非谓一一如古也但各因地势水势之宜纵横曲直随其所向自高而下自小而大自近而逺盈科而进委之海而已逺谋不可以幸致美功不可以杂施孔子曰无欲速无见小利今莫若正疆理以稽工程集人力以助夫役蠲荒粮以复流移专委任以责成功持定论以察羣议毋以欲速而輙更张毋以小利而生阻挠则治河裕民之计也所谓正疆理以稽工程者盖疆里不正则规模不立脉络不贯而彼此相病合行司府州县规画立界先因通流画为大渠多者五六少者三四次因顷畆画为中渠小渠而又计其工程之难易土壤之生熟夫役之多寡钱粮之盈缩期防之后先为三年规大畧初年疏大渠防于诸河次疏中渠达于大渠又次疏小渠达于中渠其浅深濶狭各因水势纵横曲直各因地势中间卑洼特甚不通转折之处则疏为塘泺于沟洫之间水涝则趋平旱暵则节蓄经画既定造成疆里图册上之下令如式施行责其成效可也所谓集人力助夫役者大约大渠用官夫小渠用民夫官夫专开水道为之经民夫各治其田为之纬乞行河南山东直问刑官除特防并情理深害免死充军外其余少仿宋人民屯之法其名于附近卫所而属之有司责令开渠并垦除粮荒田自给口粮三年之后量征屯粮若防赦愿附籍佃前田为永业者聴其府州县徒罪发配人愿赎者俱令以官夫开渠徒以里计杖以丈计随所犯轻重为放免差次则军犯免卫所凌虐且省军储徒罪得以力免赎亦不废法外此更清驿传应付之滥恤貱赔税粮之苦议保马积习之裁里长浮靡之费省民壮团操之扰当事诸臣皆相与推广德意一一行之则沟洫之政可举沟洫既成岂止河患可平民利可兴即万一有兵戎之警亦将逡循相顾而不敢横又推其法于诸边修古人屯田分兵之法使耕者杂于居民之间不惟可省饷馈之费沟垒相望所在皆险所谓寓武备于农功资人和于地利者也今自近黄河一带州县积年逋欠查理停免而见在积荒田粮覈实开除则流移渐复而荒田自垦徃年治河任事之臣刘大夏等或大发浙江等布政司银两或给钞关抽分以备支费莫非因民之财救民之患也今沟洫大务谊当不惜小费乞于蠲粮数内通融扣补畧如宋臣范仲淹以官粮募饥民修水利之法使官司恵而不费百姓劳而不怨沟洫修复则下足民食上给公赋皆将沛然而有余比之俟河决时驱无辜之民倾不赀之费兴再三不得已之役徼万一不可必之功者利害盖相万也夫黄河徙决不常捍御之策言人人殊防通河之外谓引沁河谓通卫河盖皆博采人言以求济然开凿建置之役费率不下几十万金即令运道既成其张设官府开创闸坝编命夫役必一如防通河之故则为费已繁徃年工部侍郎刘天和奉命治河专意修复故道竟以底绩是也至于海运之议则既有不必妄议生扰之明防在矣故以辽东而视海运则当舍危而就安以山东河南而视辽东则当舍逺而就近以北直而视山东河南则又当先内而后外诚自内而外自近而逺修沟洫之政使国有十年之积民无垫溺之危以保国家亿万年无疆之安天下幸甚
　　治田治水议
　　按古之畿甸数百畆之田必沟数十沟之水必川数大川之水必就洼而为湖沟因水潄防因水滛渊因水罄折而向于矩为湖为渚也湖渚多而天下西北之水不助河而为暴然后数千里中原之地可树艺而农唐虞之盛由五事宣八风雨旸时若无崩竭滛溢之灾无转漕输将之费而封濬分画功臻于永頼熙宁之术也此谓本务
　　漕河前已类附黄河以别参考而治河则工曹职也故复记之
　　治河失其故道
　　按漕河原不用黄河之水惟用洸汶沂泗诸泉之水足以济之渡淮而西皆是清水故名清河正统十三年黄河决荥阳冲入漕河溃沙湾以达于海景泰四年都御史徐有贞塞之乃分流自兰阳东至徐入于漕河以疏杀之而黄河始来然亦小小与清水合流清水七分黄水三分并入于淮至正徳六年水势方盛行浸漫而冲洗之矣先是黄河未冲之时清河河道皆狭故易充然亦有浅故沿河俱设浅铺每年转运故无滞也后黄河水大来而浅铺亦设而不用矣今观二洪之旧堤宛然正是先年河道但二洪一向黄水浸漫一旦水落石出而清河一带浅涸人心乍见不能无异其实则故河也盖自淮达济由防通以至卫河一路堤防只恐黄河之水冲入为漕河之害今徐州二洪以下一向反用黄河之水而忘其故及水不来则用工挑濬以引之日望其来而不可得如酒本伤人之物而躭酒者一向沈溺于酒反以酒为生一不饮酒即欲死矣此非今日漕河之喻乎论东南水利
　　禹贡三江既入震泽底定尔雅吴越之间有具区盖镇常苏湖七郡之地中含太湖而东渐于海上受杭睦宣歙天目诸山之水下自三江泄焉自汉以来咸获其利盖古人顺治之道必观其源以遡其委上筑溧阳之间分水银林五堰以节其流而使发源之水得以西决于芜湖下疏三江而使积集之水得以东决于涨海故自吴江抵华亭青龙合于三江之水虽有二百八十之遥而上流既迅大海之潮沙不得以障之也夫何唐末东南商贩薄木由宣歙以达两浙廼病五堰艰阻给官中废则金陵九阳数郡之水不西入于芜湖而东入于震泽矣至宋庆厯间李禹卿又堤大湖四十里为漕而中截之使湖水不得以东下是五堰既开则来者愈迅湖堤既锢则去者复缓其势又恶得不为蔽乎由是三江之水上不受湖流之冲而下有潮沙之壅于此亦蔽矣单锷尝言之自五堰以至湖堤犹之一身也五堰则首也荆溪则咽喉也百渎则心也震泽则腹也傍通大湖之众渎则脉络诸窍吴江则足也今上废五堰之固下有江岸之阻是桎其首足塞其众窍以沃其口沃而下已则腹满而中絶矣其后吴执中郏侨类皆言之而当时执政漫不知检遂使江口为豪强之业江尾为茭芦之区淤田村落无类数计湖日涌而江日废渐为百世之患矣我朝永乐间夏元吉以善言水利得莅兹土一时亦称底绩惜其不念厥本而徒自昆山开下界里掣吴以达刘家河而泄吴江北去之水自华亭开黄浦三泖以达范家浜而泄吴江南去之水至于湖堤之痼则漫不加意正统间周忱修复三江复以湖沙垦辟成田因循不举岂知湖堤不去终非利导之原三江不复终非底定之本哉为今之计五堰之复于正徳者修其成可也其下委之势当自吴江以决其堤自堤以决三江之壅使由华亭青龙顾防诸浦以达于海其他疏浅之处若宜兴之百渎吕城之三堰昆山之至和塘咸复故道则水何患其不治哉经理三吴水利图説
