<!-- { "loadSidebar": true } -->
　　按古今取士之道大槩有三汉以前之取士也専尚行谊如成周之乡举里选两汉之辟举孝廉诸科是也魏晋以下之取士也尚兼门地如中正九品之法是也隋唐以来之取士也惟以文辞如明经进士制科诸涂是也君子尚论其世而其得失之故可考而知矣我国家始初取士与中间后来亦有三截之不同洪武初年専用荐举任人进士之科暂一行而复罢至洪武十七年始行今科举法与荐举并行不悖至永乐宣徳皆然成化而后乃専重进士之科而荐举不复行矣【注云考之国初令有司每嵗荐举贤良方正孝廉秀才及山林隠逸之士洪武三年诏开科举六年诏科举暂且停罢别令有司察举贤才必以徳行为本文艺次之十七年颁行科举成式凡三年一大比是年又令各布政司直府州县举秀才人材必由乡举里选知州知县等官防同境内耆宿长者访求徳行声名著于州里之人先从邻里保举有司再騐言貌书判方许进呈水乐初诏山林逸怀才抱徳之士有司询访以礼敦请赴京量才推用宣徳中诏各处有文学才行出众贤良方正之士令所在有司保举赴京选用景泰中诏各处有司学才行堪受职任之仕隠于民间者许在官四品以上官在巡抚巡按方靣并各府州县正官指陈实迹荐举赴京考用所举之人设犯赃罪并坐举主】粤稽载籍成周以乡三物教万民而宾兴之一曰智仁圣义中和取其徳也二曰孝友睦婣任恤取其行也三曰礼乐射御书数取其才艺也文辞弗与也两汉取士则郡国有孝廉之察有贤良方正之举公卿得自召补掾史州郡则得自辟用僚属亦无非取其行义取其才能犹未以文辞为重也是以当时士修于家而聘召自至士不孜孜于求用而人之好徳自不能舍之布列在位济济多贤虽至于东汉桓灵之衰而一时人才风俗之美虽成周不过是也尚贤兴行其效岂小小也哉魏晋而降中正九品之法虽未免兼尚门地然犹以徳行为目而察举辟召之良法亦未尝不行乎其间非如隋唐以来専尚文辞世道一变逐一日之长而易终身之富贵甚至以一辞之工而遂终身之官爵有如吕东莱叶水心之所议者而古者尚贤兴行之意无复存矣呜呼古之人修其天爵而人爵从之今之人乃修其空文以邀人爵而惟恐其不至汉晋之士皆席珍待举于上至徴书踵门聘币交至而犹有不至者后世乃投牒自举躁竞汲汲而惟恐人之或我遗何古今相悬如是耶尝观昔人之议矣唐刺史赵臣曰汉朝辟举用人天下之士修身于家而辟书交至以此士务名节风俗用修本朝选举用隋氏之制嵗月既久其法益讹进士词赋务求巧丽所习非所用所用非所习争第急切险薄成俗【文献通考】刘晓疏曰今铨曹以书判为得人礼部取士以文章为甲乙使天下之士皆舍徳行而趋文艺有朝登甲科而夕陷刑辟者虽日诵万言何关理体文成七歩未足化人【通鉴纲目】朱子曰今之为法教之之详取之之审反覆澄汰至于再三而其具不越乎无用之空言如之何其可也【性理大全】项安世曰科举之法此今日不可如何之法也自太平兴国以来举天下之人才一限之于科目之内入是科者虽梼杌饕餮必官之出是科者虽周公孔子必弃之习之既久上不以为疑下不以为怨一出其外而有所取舍则上趦缩而不安下睥睨而不服共知其而甘心守之不敢复议矣不论伊傅周召如何使诸葛亮王猛处此亦当自出意度则作炉鞲以陶镕天下之人物以收拾天下之才智决不矻矻受此纒缚也呜呼科举之法之观数子之言思过半矣我太祖起自淮濠定鼎金陵平一天下致太平凡所任用辅佐之臣无非荐举辟召如宋濂刘基章溢叶琛则胡太海所荐也王祎王大锡则文忠所荐也其余彬彬辈出卓为为开国名臣者不可枚举缕数也洪武中治定功成然后始行今科举法每科所取不过数十人而止与荐辟之士同登并用下至正统景泰间犹如故也以故杨文贞以白衣荐举歴编修而入内阁吴思庵以儒医荐歴御史以至都宪况钟以吏才荐举仕至苏州知府并为一时名臣他可知矣自后进士之科日重荐举之途渐湮至天顺初吴康斋之一荐遂为朝阳鸣鳯举世惊讶而康斋亦不敢安于其位荐举之事自后絶响自是举天下之人不一限于科目诚有如昔人之所议谓入科者虽梼杌饕餮必官出是科者虽周孔亦弃共知其而甘心守之兹言犹切中于今日矣呜呼荐辟任人其为效如彼故科举取士其为如此然后世乃不由彼而由此共知其而甘心守之者夫岂果古今之异宜而古之道不可复行于后世也哉使古之道不可复行于后世我圣祖不由之以平一天下身致太平夫今欲兴化致治而用人不法圣祖是犹却行以求及前人也易曰正其本万事理今每嵗按黜贪酷中外不下数百员每次考察所至动至数千员法网严矣然而贪墨之风竟不闻少止而民坐日见凋瘵者凡以致理之未得其本也致治以贤才为本求才以兴廉举孝为本而空言何益经曰居家理故治可移于官传曰求忠臣孝子之门此探本之论也李克曰穷视其所不为贫视其所不取此察廉之方也修之于家而坏之于天子之庭理无是也虞书曰静言庸违孔子曰有言者不必有徳又曰始吾于人也听其言而信其行今吾于人也听其言而观其行圣人之知言之不可以取人也是故发为此言以警世也或曰人世不古审欲举行而畧文则恐教天下相率以矫行立名干誉如苏轼所谓上以孝取人则勇者割股怯者庐墓上以廉取人则敝车羸马恶衣菲食凡可以中上意者无所不至况于司荐举者又或不能无狥私之乎此近世所以畧徳行而宁取其文舍荐辟而从事科举也子宁不是之思耶曰是固然矣不曰求士于三代之下惟恐其不好名耶好名而矫强为善不愈于不好名而安肆为恶耶语曰上好者下必有甚焉者矣如使天下之人皆慕孝之名而相率矫行以为孝皆慕廉之美而相率矫行以趋廉斯固庶几于比屋可封之俗而可少乎昔人有言人皆作之作之不止乃成君子名者有国者之所以厉世磨钝立其的而示之趋也而何嫌于矫行而何嫌于好名而又何疑于干誉也哉其间万一有伪行以欺人家修而庭献与夫狥私而谬举者则自当彰国法以当之严举连坐之法以罪之孰敢不畏岂可因噎而废食因蹶而废走逆诈亿不信而废先王制致治之良法哉大抵荐辟取士与科举取士究极而论之虽皆不能以无然荐辟之取士也择而后用科举之取士也用而后择择而后用纵使失之亦不过十之一二而得人已八九观文献通考所载孝廉与夫我国初所用荐举之士类多名臣可徴矣葢尚贤好徳人之秉彛果能执此之政坚如金石行此之令信而四时则天下皆争自濯磨砥砺举人者必求无负知之名举于人者必求无负于举主知百僚师师谁肯自甘私伪以干戾于明时取讥诮于君子也哉科举之法宋太宗有言曰非敢望拔十得五止得一二亦足为致治之具矣此亦已知其不足以尽得人用而后择庶几致望于什一耳观于今日则又有不然者今制进士举人授职之后随有三年五年之考察有科道抚按之纠劾考察纠劾数过而士无不以不职被谴黜者其间完名全节以礼归休者寥寥仅见矣况敢望致治之具于什一乎其始也进之轻其终也退之轻孰若进行义而举之择孝廉而举用之慎选之于未用之先信任之于既用之后而使宗社生灵福也杨山氏曰三代两汉人物之盛风俗之美后世莫能及者取士以行不専以言故也谓宜别立一科稍仿三代两汉取士观人之法举经明行修之士至于投牒乞试糊名誊録之类非古制者一切罢之待遇恩数居词科之士庶使学者尊经术敦行义人人笃于自修则人才不盛风俗不美者未之有也愚谓敦举行义有四效善莫大焉民兴于行而风俗美一也风俗美而贤众而政事治二也政事治而民生安三也民生安而国家安四也信能行此三十年不变其效将至世变风移太平有象矣【注云孔子舜有天下选于众举臯陶不仁者逺矣汤有天下选于众举伊尹不仁者逺矣司马温公论东汉风化谓自公卿大夫至于郡县之吏咸选用经明行脩之人是以教立于上俗成于下其忠厚清修之士岂惟取重于缙绅亦见慕于众庶愚庸污秽之人岂惟不容于朝廷亦见恶于乡里自三代既亡风化之美未有若东汉之盛者也此二者以谓世变风移太平有象之效】所患者与今日世情竽瑟时势难行耳欧阳永叔云不以为狂人则以为病子不怒则笑之矣
　　举士之典莫详于周闾胥书其敬敏任恤者族师书其孝弟睦婣有学者州长攷其徳行道艺而劝之三嵗大比乡大夫致其徳行道艺而兴贤者能者献其书于王至诸侯贡士有一适再适三适之赏不适有黜爵削地之罚诚若是后世虚誉浮文之士焉得诬哉自汉以来举士之目益盛而闾族州乡之察则疎矣若九品中正义当可据而亦随之岂古今人俗之不相及耶
　　选举总论
　　人材为世重顾其致殊道则其用殊应古乡三物造士后世専倚于文故古聘而征之而今投牒以自附其治效不古若不宜然哉项安世有谓科举之法今日不可谁何之法也人才一限于科目入是科者虽梼杌饕餮必官出是科者虽周公孔子必弃习之久上不以为疑下不以为怨一出此为取舍则上臲而不安下睥睨而不服共知其而甘心守之不敢复议岂惟伊傅周召虽诸葛王猛必别作炉鞴以计陶镕不矻矻受此纒缚嗟乎不济用而为政图宁穷而变顾势之所使亦天理之不终冺其每不悟于治世何欤朱晦庵曰今取士之法教之之详取之之审反覆澄汰至于再三而其具不越乎无用之空言如之何其可也国初荐举贤良方正孝廉秀才及山林隠逸洪武六年开科六年罢复于府司必本徳行次文艺十七年颁行科举成式又令各处举秀才人材必由乡举里选访求徳行声名之人永乐初诏山林隠逸怀才抱徳之士有司教请赴京宣徳中诏各处有文学才行出众贤良方正之士有司保举赴京景泰中诏各处有文学才行堪受职任之士在京四品以上官在外抚按方靣并府州县正官指陈实迹荐举赴京后渐以士与举皆不能无疑是以宿欵难易今疑未及士而先疑于举者天下之私胜也故莫先于正俗以养士今日之士正则他日之举可免于疑若天下竞相疑无时而已予乌乎不深疑之
　　按国初科贡未行一才一艺咸得収録虽老人税户亦得上觐天顔视其可用即授以官受官者亦莫敢负其职负职者不有重罚今科贡之法精抡覆试而后用之顾往往负其职何哉岂非虚辞无本之乎

　　图书编卷一百七
　　钦定四库全书
　　图书编卷一百八
　　明　章潢　撰
　　四礼总叙
　　冠婚防祭有家日用乃古意无复有存尤有不可不亟讲者夫人生一冠一婚耳三加之仪古非难行也而何以必违古论财之道元魏自始也而何以必从魏人生一父一祖耳防易宁戚而宴宾防佛暴亲择兆易亦难言祭享惟诚而木栖无地豆荐不供享宁克举其溢也绣墙冶服其愚也尚鬼信巫其忍也水火亲骸儿女之溺俗流至此可为寒心故谓宜仿朱子家礼及丘文庄公仪节损益行之以为齐民表行于家兴于乡渐于邑逹于天下章轨贞俗四逹而不悖不亦大有頼哉

<子部,类书类,图书编,卷一百八>

　　祠堂
