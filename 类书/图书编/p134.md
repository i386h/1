<!-- { "loadSidebar": true } -->
　　月必有朔古之天子诸侯月必告朔所以孔子欲存告朔之饩先儒谓禀命君亲为礼之大者岂徒备其礼文已哉葢朔必定于日月之交防是日月交防则其气复苏而郊迎之典正以迎其复苏之气告朔视朔之礼所以为甚重也诗小雅云十月之交朔日辛夘然则朔必定于日月之交也不于此可证已乎一行乃谓阴阳厯交或在四立或在分至所交并同而出入之行异葢以日道为主而验月道之交或月道自里而交于日道之表或自表而交于日道之里故谓阴阳厯交是也谓所交则同而出入之行异者以月道交日道春分与秋分同冬至与夏至同其于四立亦然特其所以不同者黄道居中月道或出其东而入其西或入其北而出其南所谓东交于角西交于奎是也不知日月之交防毎月之朔望皆然岂徒二至二分四立为然哉特朔交为初交望交为中交皆视阴阳厯以正其行耳且朔必以日月之交防为定法则虽二小三大或三大二小一日为朔十五日为望俱不甚差否则望或在于十四十六而朔之拘为一日者非真朔矣此所以论朔当必求乎交也然日月交必食者何也厯家止论其变而不知天道之常无恠也然日或食于晦或食于二日而不食于朔岂不交而亦食或食于交前交后之谓乎观春秋日食三十五书朔者二十七其不书朔者八故公羊谓不书朔者食二日也谷梁谓不食朔者晦也此皆由月法拘于一大一小之相间耳惟左谓不书朔官失之也斯言得之矣诗小雅云朔日辛夘日有食之然则日食必于朔也不于此可证已乎可见论定朔不于日月之交而不知月法小大或二或三之相错论日食不于朔而或食于晦或食于二日之无定时者皆由厯法之不正也噫十月之交朔日辛夘日有食之止十二字耳而古今论定朔论日食可谓万世厯法之凖者恃有此经文在也凡世家一切淆乱悉宜折衷于圣经于此益信














<子部,类书类,图书编,卷十八>
　　月令
　　孟春之月日在营室昏参中旦尾中其日甲乙其帝大皥其神勾芒其虫鳞其音角律中大蔟其数八其味酸其羶其祀戸祭先脾东风解冻蛰虫始振鱼上冰獭祭鱼鸿鴈来天子居青阳左个乗鸾路驾仓龙载青旂衣青衣服仓玉食麦与羊其器疏以达是月也以立春先立春三日太史谒之天子曰某日立春盛徳在木天子乃齐立春之日天子亲帅三公九卿诸侯大夫以迎春于东郊还反赏公卿大夫于朝命相布徳和令行庆施恵下及兆民庆赐遂行毋有不当乃命太史守典奉法司天日月星辰之行宿离不贷毋失经纪以初为常是月也天子乃以元日祈谷于上帝乃择元辰天子亲载耒耜措之于参保介之御间帅三公九卿诸侯大夫躬耕帝耤天子三推三公五推卿诸侯九推反执爵于大寝三公九卿诸侯大夫皆御命曰劳酒是月也天气下降地气上腾天地和同草木萌动王命布农事命田舎东郊皆修封疆审端径术善相丘陵阪险原隰土地所宜五谷所殖以教道民必躬亲之田事既饬先定准直农乃不惑是月也命乐正入学习舞乃修祭典命祀山林川泽牺牲毋用牝禁止伐木毋覆巢毋杀孩虫胎夭飞鸟毋麛毋毋聚大众毋置城郭掩骼埋胔是月也不可以称兵称兵必天殃兵戎不起不可从我始毋变天之道毋絶地之理毋乱人之纪孟春行夏令则雨水不时草木蚤落国时有恐行秋令则其民大疫猋风暴雨总至藜莠蓬蒿并兴行冬令则水潦为败雪霜大挚首种不入
　　仲春之月日在奎昏弧中旦建星中其日甲乙其帝大皥其神勾芒其虫鳞其音角律中夹钟其数八其味酸其羶其祀戸祭先脾始雨水桃始华仓庚鸣鹰化为鸠天子居青阳大庙乗鸾路驾仓龙载青旂衣青衣服仓玉食麦与羊其器疏以达是月也安萌芽养幼少存诸孤择元日命民社命有司省囹圄去桎梏毋肆掠止狱讼是月也鸟至至之日以大牢祀于髙禖天子亲往后妃帅九嫔御乃礼天子所御带以弓韣授以弓矢于髙禖之前是月也日夜分雷乃发声始电蛰虫咸动啓戸始出先雷三日奋木铎以令兆民曰雷将发声有不戒其容止者生子不备必有凶灾日夜分则同度量钧衡石角斗甬正权概是月也耕者少舎乃修阖扇寝庙毕备毋作大事以妨农之事是月也毋竭川泽毋漉陂池毋焚山林天子乃鲜羔开冰先荐寝庙上丁命乐正习舞释菜天子乃帅三公九卿诸侯大夫亲往视之仲丁又命乐正入学习乐是月也祀不用牺牲用圭璧更皮币仲春行秋令则其国大水寒气总至冦戎来征行冬令则阳气不胜麦乃不熟民多相掠行夏令则国乃大旱暖气早来虫螟为害
　　季春之月日在胃昏七星中旦牵牛中其日甲乙其帝大皥其神勾芒其虫鳞其音角律中姑洗其数八其味酸其臭羶其祀戸祭先脾桐始华田防化为鴽虹始见萍始生天子居青阳右个乗鸾路驾仓龙载青旂衣青衣服仓玉食麦与羊其器疏以达是月也天子乃荐鞠衣于先帝命舟牧覆舟五覆五反乃告舟备具于天子焉天子始乗舟荐鲔于寝庙乃为麦祈实是月也生气方盛阳气发泄勾者毕出萌者尽达不可以内天子布徳行恵命有司发仓廪赐贫穷赈乏絶开府库出币帛周天下勉诸侯聘名士礼贤者是月也命司空曰时雨将降下水上腾循行国邑周视原野修利隄防道达沟渎开通道路毋有障塞田猎罝罘罗网毕翳餧兽之药毋出九门是月也命野虞无伐桑柘鸣鸠拂其羽戴胜降于桑具曲植籧筐后妃斋戒亲东乡躬桑禁妇女毋观省妇使以劝蚕事蚕事既登分茧称丝效功以共郊庙之服无有敢惰是月也命工师令百工审五库之量金铁皮革筋角齿羽箭干脂胶丹漆毋或不良百工咸理监工日号毋悖于时毋或作为淫巧以荡上心是月之末择吉日大合乐天子乃率三公九卿诸侯大夫亲往视之是月也乃合累牛腾马游牝于牧牺牲驹犊举书其数命国难九门磔攘以毕春气季春行冬令则寒气时发草木皆肃国有大恐行夏令则民多疾疫时不降山陵不收行秋令则天多沈阴淫蚤降兵革并起
　　孟夏之月日在毕昏翼中旦婺女中其日丙丁其帝炎帝其神祝融其虫羽其音征律中仲吕其数七其味苦其臭焦其祀灶祭先肺蝼蝈鸣蚯蚓出王生苦菜秀天子居明堂左个乗朱路驾赤駵载赤旂衣朱衣服赤玉食菽与鸡其器髙以粗是月也以立夏先立夏三日太史谒之天子曰某日立夏盛徳在火天子乃齐立夏之日天子亲帅三公九卿大夫以迎夏于南郊还反行赏封诸侯庆赐遂行无不欣说乃命乐师习合礼乐命太尉赞桀俊遂贤良举长大行爵出禄必当其位是月也继长增髙毋有壊堕毋起土功毋发大众毋伐大树是月也天子始絺命野虞出行田原为天子劳农劝民毋或失时命司徒巡行县鄙命农勉作毋休于都是月也驱兽毋害五谷毋大田猎农乃登麦天子乃以彘尝麦先荐寝庙是月也聚畜百药靡草死麦秋至断薄刑决小罪出轻系蚕事毕后妃献茧乃收茧税以桑为均贵贱长防如一以给郊庙之服是月也天子饮酎用礼乐孟夏行秋令则苦雨数来五谷不滋四鄙入保行冬令则草木早枯后乃大水败其城郭行春令则蝗虫为灾暴风来格秀草不实
　　仲夏之月日在东井昏亢中旦危中其日丙丁其帝炎帝其神祝融其虫羽其音征律中賔其数七其味苦其臭焦其祀灶祭先肺小暑至螳蜋生鵙始鸣反舌无声天子居明堂大庙乗朱路驾赤駵载赤旂衣朱衣服赤玉食菽与鸡其器髙以粗养壮佼是月也命乐师修鼗鞞皷均琴瑟管箫执干戚戈羽调竽笙竾簧饬钟磬柷敔命有司为民祈祀山川百源大雩帝用盛乐乃命百县雩祀百辟卿士有益于民者以祈谷实是月也农乃登黍天子乃以雏尝黍羞以含桃先荐寝庙令民毋艾蓝以染毋烧灰毋暴布门闾毋闭闗市毋索挺重囚益其食游牝别羣则絷腾驹班马政是月也日长至阴阳争死生分君子斋戒处必掩身毋躁止声色毋或进薄滋味毋致和节嗜欲定心气百官静事毋刑以定晏阴之所成鹿角解蝉始鸣半夏生木堇荣是月也毋用火南方可以居髙明可以逺眺望可以升山林可以处台榭仲夏行冬令则雹冻伤谷道路不通暴兵来至行春令则五谷晩熟百螣时起其国乃饥行秋令则草木零落果实早成民殃于疫
　　季夏之月日在栁昏火中旦奎中其日丙丁其帝炎帝其神祝融其虫羽其音征律中林钟其数七其味苦其臭焦其祀灶祭先肺温风始至蟋蟀居壁鹰乃学习腐草为萤天子居明堂右个乗朱路驾赤駵载赤旂衣朱衣服赤玉食菽与鸡其器髙以粗命渔师伐蛟取鼍登龟取鼋命泽人纳材苇是月也命四监大合百县之秩刍以养牺牲令民无不咸出其力以共皇天上帝名山大川四方之神以祠宗庙社稷之灵以为民祈福是月也命妇官染采黼黻文章必以法故无或差贷黒黄苍赤莫不质良毋敢诈伪以给郊庙祭祀之服以为旗章以别贵贱等级之度是月也树木方盛命虞人入山行木毋有斩伐不可以兴土功不可以合诸侯不可以起兵动众毋举大事以揺养气毋发令而待以妨神农之事也水潦盛昌神农将持功举大事则有天殃是月也土润溽暑大雨时行烧薙行水利以杀草如以热汤可以粪田畴可以美土疆季夏行春令则谷实鲜落国多风欬民乃迁徙行秋令则丘隰水潦禾稼不熟乃多女灾行冬令则风寒不时鹰隼蚤鸷四鄙入保中央土其日戊巳其帝黄帝其神后土其虫倮其音宫律中黄钟之宫其数五其味甘其臭香其祀中霤祭先心天子居大庙大室乗大路驾黄駵载黄旂衣黄衣服黄玉食稷与牛其器圜以闳
