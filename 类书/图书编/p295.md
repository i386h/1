<!-- { "loadSidebar": true } -->
　　杜氏通典曰北人以畜牧为业逐水草迁徙无城郭常居耕田之业然亦各有分地无文书以言语为约束儿能骑羊引弓射鸟防少长则射狐兎肉食士力能弯弓尽为甲骑其俗寛则随畜田猎禽兽为生业急则人习战功以侵伐其天性也其长兵则弓矢短兵则刀鋋利则进不利则退不羞遁走茍利所在不知礼义自君王以下咸食畜肉衣其皮革被氊裘壮者食肥美老者饮食其余贵壮徤贱老弱父死妻其母兄弟死者皆取其妻妻之其俗有名不讳而无字畜之所多则马牛羊其竒畜则槖驼驴驘駃騠騊駼驒騱唐虞则山戎夏则獯鬻周则猃狁懿王时德衰侵暴乃及泾阳人被其苦至曽孙宣王乃命将讨伐至大原称为中兴四夷賔服后山戎越燕伐齐后又伐燕齐桓公救燕败走之襄王之时引兵至雒邑东至卫境侵盗尤甚晋文公乃兴师攘却居于西河圁洛之间号曰赤翟白翟而晋北有林胡楼烦之戎燕北有乌桓山戎各分散谿谷自有君长徃徃而聚者百有余戎然不相统一及晋悼公纳魏绛之谋和诸戎戎服而晋强晋侯赏魏子金石之乐至安王之时赵襄子逾句注而破之洎于战国赵武灵王变俗易服习骑射北破林胡楼烦筑长城自代傍隂山下至髙阙为塞而置云中鴈门代郡其后燕将秦开袭破东胡却千余里燕亦筑长城自造阳至襄平置上谷渔阳及右北平辽西辽东郡以距之匈奴先为夏氏之后殷伐奔北夷至七国时国渐强盛以为邻敌及秦始皇平天下北却匈奴筑长城渡河以隂山为塞及秦乱刘项相持之际未遑邉备单于头曼稍稍渡河南复其故地至冐顿匈奴益强盛尽服北夷南与诸夏为敌国围汉帝于白登帝因娄敬説妻以宗女公主吕后文帝复通和亲其后复大入萧关烧回中宫于是置细柳棘门霸上三军以备焉纳晁错説召人实塞下终景帝时不为大患武帝因王恢议诱单于入塞卫青霍去病累歳穷讨尽徙漠北矣汉置酒泉等郡隔絶羌人遂通西域成帝时单于又来朝赐以后宫王嫱单于喜甚上书愿保塞上谷以西至炖煌请罢邉备塞吏卒以休天下人民郎中侯应习邉事陈十不可王莽辅政易单于玺曰章改号恭奴单于复大防盗莽又改号降奴服于发兵屯戍议满三十万十道穷追分裂为十五单于严尤諌陈五难至后汉建武二十年其国饥疫死耗分为南北单于欵塞愿永为藩蔽扞边入居云中后又移居美稷臧宫等上书请灭北匈奴光武务居息人不许和帝时北单于为窦宪破灭安帝时南单于屡被鲜卑侵掠灵献之际转又挫伤魏武帝遂分为五部置于西河离石诸郡刘元海则左贤王之孙而南匈奴种防矣初乌桓汉武帝时霍去病击匈奴左地因徙于上谷渔阳之间为汉侦察匈奴动静始置防乌桓校尉监统之至后汉渐强盛光武纳班彪防又置校尉献帝以后寇掠转盛竟为曹公所灭自桓灵之际鲜卑又盛尽有汉北匈奴故地至光和中其帅争立国乱而檀石槐之种魏文帝为小种鲜卑轲比能破之比能明帝以后国乱离散诸部大人慕容拓防宇文更盛并称大号跨有中州焉蠕蠕自拓防初徙云中即有种落后大武神应蕃盛尽有匈奴故地其主社仑始号可汗犹言皇帝以后与后魏为敌国明帝熈平以后其国主争立大乱东西魏之时突厥既强蠕蠕主奔西魏悉被诛灭自蠕蠕衰弱突厥渐盛至西魏大统中大破蠕蠕又尽有匈奴故地其主土门号可汗犹古之单于也北齐后周争结婚姻倾府藏事之至大罗便沙鉢畧分为二国大罗便之后为西突厥焉隋文帝开皇中本国荒乱其主染干朝隋并徙种落于朔州及夏胜二州之间炀帝亲幸其部其后始毕可汗围帝于鴈门因隋乱华人奔凑又更强盛控百万势陵中夏唐武德中宼原州贞观初颉利又至渭桥四年李靖灭其国灵州总管张宝相擒颉利献焉大宗纳温彦博之议置其余种于河南朔方之地其后滋繁分为六州至阿史那元珍叛还故地开元初本落乱又请降复处河南俄又叛去其西突厥自开皇中国乱各自为一国大业末西突厥被北突厥所灭北突厥武太后嗣圣初其主黙啜宼定州赵州大杀掠而去自三代以还北方盛衰可畧而记其小国时有侵掠不为大患者不暇録焉唯契丹武太后万歳通天初其帅李尽忠孙万荣陷管州自称可汗司农卿麻仁节等二十八将败于西峡石黄麞谷仁节死焉贼又陷冀州刺史陆寳积死之夏官尚书平章事王孝杰率兵十八万又败没于东峡石又令御史大夫娄师德率兵二十万拒之万荣为家奴所杀其党遂溃
　　北边总论
　　北狄居无城郭随逐水草势利则南侵势失则北遁隂山足以自卫饥则捕兽饮乳寒则寝皮服裘奔走射猎以杀为务未可以诡道欺之未可以兵戎服之汉兵不可与战其畧有三汉卒且耕且战故疲而怯彼但牧猎故逸而勇以疲敌佚以怯敌勇不相闘也此其不可战者一也汉长于歩日驰百里彼长于骑日乃倍之汉逐彼则赍粮负甲而随之彼逐汉则驱疾骑而运之运负之势已殊走逐之形不等此其不可战者二也汉战多歩彼战多骑将争夺地形之势则骑疾于歩迟疾势悬此其不可战者三也不得已则莫若守邉守邉之道防良而任之训鋭士以御之广营田而实之设烽堠而待之候其虚而乗之因其衰而取之则资不费而彼自除矣人不疲而彼自服矣
　　古北边考畧
　　匈奴先夏后氏之裔曰敦维殷时奔北方至周末七国时与燕赵秦国邻歳为邉患后赵燕秦屡破逐之而限以长城汉初最强盛武帝大兴师逐北漠南无王庭宣帝后呼韩邪欵塞称臣后汉分南北二庭曹魏分为五部至晋时刘元海及拓防氏据神器窃大号迭主中夏
　　刘渊
　　匈奴冐顿之后因晋惠帝失驭寇陷晋都僭称帝国号汉曜改为赵三世而亡
　　石勒
　　羯人其先匈奴别部羌渠之胄灭曜僭即赵王位五传而亡
　　沮渠
　　蒙逊临松卢水人也据凉称王凢二世为魏所灭赫连
　　勃勃乃匈奴刘元海之族也灭秦称帝国号大夏三传为魏所灭
　　乌桓
　　本东人也据乌桓山因以为号自匈奴衰而乌桓盛后曹操大破蹋顿于桞城徙其部落于中国
　　鲜卑
　　亦乌桓之支也别依鲜卑山因号焉后至檀石槐尽据匈奴故地二传因争国众遂离散
　　轲比能
　　汉末颇强盛其后诸子争立众离散
　　乞伏国仁陇西鲜卑也晋时颇强盛凡四世而灭秃髪乌孤河西鲜卑也与后魏同祖尽有凉州河湟之地三世而亡
　　宇文莫槐出于辽东塞外魏文帝时部众强盛自称单于后周宇文氏源出于此
　　徒河叚日陆眷出于辽西厥后务勿尘有辽西之地慕容氏亦乌桓之后别部鲜卑也至渉归长子廆自称鲜卑大单于传至皝自称燕王隽暐即其子孙拓防氏亦乌桓之后别部鲜卑本名索头人其先李陵苖裔晋时猗卢最强盛至什翼犍始建年号分置百官渉珪即后魏道武皇帝至文帝改姓元迁都洛阳衣冠文物悉比中国
　　蠕蠕姓郁久闾六代孙杜仑地广势强自号丘豆伐可汗
　　髙车
　　髙车古赤狄之种稽胡
　　突厥
　　突厥之先平凉杂部也盖匈奴别种姓阿史那氏后魏末酋帅士门部落稍盛击破蠕蠕遂自号伊利可汗周齐争结婚姻唐初颉利最强盛后颉利为太宗所擒突厥中衰至武后时黙啜复强盛天寳中灭其地尽入回纥然其族始分有国于西者曰西突厥西突厥国居乌孙故地西域诸国皆归附之
　　铁勒
　　匈奴苖裔种类最多自西海之东依据山谷徃徃不絶薛延佗铁勒别部　仆胥亦铁勒别部　同罗铁勒别部在薛延佗北
　　都波铁勒别种去回纥十三日行分为三部自相统摄　防野古亦铁勒别部在仆骨东境
　　多滥葛在薛延佗东　斛薛亦铁勒别部在多滥葛北境
　　阿防亦铁勒别部在多滥葛西北
　　契苾
　　契苾羽在焉耆西北鹰婆川多覧葛之南　鞠国在防野古东北五百里
　　俞在鞠国东十五日行　大漠在鞠国北
　　白霫在鲜卑故地与同罗仆骨接
　　库莫奚其先东部鲜卑宇文之别种俗甚不防善射猎好寇抄辽太祖平之尽有奚霫之地
　　契丹
　　契丹本乌桓种其先为匈奴所破保鲜卑山与库莫奚异种而同类并为慕容氏所破俱窜于松漠之间唐末安巴坚始强盛侵灭诸国称雄北方迨石敬瑭以幽州所属十六州赂德光晋称儿皇帝矣故宋有岐沟之败澶渊之盟至争献纳二字而女真寖强辽遂为金所灭自安巴坚至天祚凢九代
　　室韦有五部并在靺鞨之北路出桞城诸部不相统一所谓南室韦北室韦鉢室韦深末怛室韦大室韦并无君长盖契丹之类也唐时所闻有九部并在柳城郡之东近者三千五百里逺者六千二百里地豆于围在室韦西千余里
　　乌洛侯亦曰乌罗浑国在地豆于之北东与靺鞨南与契丹北与乌丸为邻
　　驱度寐在室韦之北其人甚长白霫匈奴别种与靺鞨为邻理黄水北亦鲜卑故地
　　防悉弥在北庭北海南结骨东南去炖煌九千余里唐时尽归回纥
　　流鬼在北海之北北至夜义国余三面皆扺大海南去莫设靺鞨船行十五日
　　回纥
　　回纥其先匈奴也其部落凡有十五种姓药罗葛氏居薛延佗北唐贞观时突厥衰唯回纥与薛延佗雄强后并薛延佗九姓尽得古匈奴地改号回鹘于唐时为最盛
　　沙陀
　　沙陀西突厥别部处月种也唐宣宗时赐姓李至克用子存朂灭梁为后唐庄宗
　　骨利干
　　骨利干处渤海北其地北距海去京师最逺又北渡海则昼长夜短日入烹羊脾熟东方已明盖近日入处也
　　黠戞斯
　　黠戞斯古坚昆国也地当伊吾之西焉耆之北白山之旁或曰居勿曰结骨其种杂　丁零乃匈奴西鄙也匈奴封汉降将李陵为右贤王卫律为丁零王后郅支单于破坚昆于时东距单于庭七千里南车师五千里郅支留都之故后世得其地者讹为结骨稍号纥骨亦曰纥扢斯云其人黒瞳者必曰陵苖裔也仆骨
　　仆骨亦曰仆固在多覧葛之东地最北
　　葛罗禄
　　葛罗禄本突厥在北庭西北金山之西跨仆固振水包多恒岭与车鼻部接
　　駮马
　　駮马其地近北海去京万四千里经突厥大部落五所乃至焉
　　鬼国在驳国西六十日行其国人夜游昼饮
　　盐漠念咄六阙俟斤部落又北八日行至可史担部落
　　蒙古
　　蒙古居乌桓之北与畏罗奈曼九姓回鹘故城和林接壤世奉贡于辽金而总于达坦逮特黙津克诸蕃部灭金为元太祖呼必赉灭宋混一区夏为元世祖传至顺帝而国亡
　　古北边总论
