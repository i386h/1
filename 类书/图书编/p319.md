<!-- { "loadSidebar": true } -->
　　都御史唐顺之云贼之根本实在闽中海上经畧此为第一义况一海喘息相连闽贼亦浙直贼也都司戴冲霄云福建五澳水寨乃江夏侯所设俱在海外今迁三寨于海邉曰峿屿烽火门南日是已其旧寨一一可考孤悬海中既鲜村落又无生理一时倭防攻刦内地不知哨援不及兵船之设无益也故后人建议移入内地移之诚是也信国公不设险于下八山等处而设于舟山之沈家门可见江夏侯之所见不迨信国逺矣欲复祖宗之训须知斟酌乃善又云闽中事体与浙直不同惟在抚之得宜而已盖米艘不许下海之禁若行于浙直则海濵之民有鱼盐之利可以聊生而海洋即为肃清若福建漳泉等处多山少田平日仰给全赖广东惠潮之米海禁严急惠潮商舶不通米价即贵民何以存活乎愚闻漳泉人运货至省城海行者每百斤脚价银不过三分陆行者价増二十倍覔利甚难其地所产鱼盐比浙又贱盖肩挑度岭无从发卖故也故漳泉强梁狡猾之徒贷资通畨愈遏愈炽不可胜防不可胜杀为倭向导者官府系其家属不敢生还嵗嵗入防是外防之来皆由内防纠引之也福建之乱何时已乎福乱不已浙直之患何时靖乎唐荆川云倭患始于福建福建者乱之根也谅哉言乎如愚见莫若因其势而利导之督抚海道衙门令漳泉巨室有船只者官为编号富者与之保结许其出洋南则哨至广东北则哨至浙江装载货物纳税自卖督之以将官限之以信地交相报验其回也南则许贩惠潮之米北则许贩福宁温台之米但不许至外国及载畨货今也海禁太严见船在海有兵器火器者不问是否畨货即捕治之米谷鱼盐之类一切厉禁据其迹虽似犯法论其情实有可原盖海船往来非兵器火器无以防海防之刦夺明乎此则民情得伸而乱原可塞矣虽然亦末矣将欲抚之必先威之练兵足食使在我之威足以制贼则民有所惮而聴吾抚治抚治而不从者然后兵以之是故能攻而后能抚知抚而不知攻者吾未见其能抚也
　　福宁在福建之东南突出海中左为欧括海居东面右为福建居南面福寜尤当东南北三面之冲倭船入防必先犯此水寨之设职是故也旧寨在州东北五六十里三沙海面永乐初所置抽用福州左中二卫福寜卫大金千户所守之秦屿罗浮官井洋胥属焉正统间焦倡议风涛难泊徙今松山之下必复旧而后可
　　福洋五寨防哨由南而哨北则铜山防之浯屿浯屿防之南日南日防之小埕小埕防之烽火而北来者无不备矣由北而哨南则烽火防之小埕小埕防之南日南日防之浯屿浯屿防之铜山而南来者无不备矣哨道聨络势如常山防捕合并阵如鱼丽防御之法无逾于此
　　海上有三山彭湖其一也山界海洋之外突兀迂回居然天险实与南澳海坛并峙为三岛夷所必窥也往林鳯何迁辉跳梁海上潜伏于此比倭夷入防亦往往借为水国焉险要可知矣今南海有重帅海坛有游兵独委此海贼岂计之得乎愚谓不必更为益兵以滋纷扰惟就浯铜两部各量损其舰十之三调其兵十之四慎简材官部署其众往守之又就渔人中择其黠而力者署数人为长以助我兵声援遇有俘获赏倍内地其遇防而不援助者及观望助防者罚亦倍之则有所觊而其气激有所畏而其志坚渔人皆兵矣三山之犄角既成五寨之门户不益固哉福建海防
　　今之谈海防者辄曰兵食夫兵食非二防也不可一日缺兵则亦不可一日缺食故今之最急者不在于策食而在于策兵愚不知其他而覩于闽以为客兵之为利者一而其为害者二闽兵之为利者三而其为害者一何以言之方岛防猝至势至急也当事者无以应急则不得不徴之客兵及其披甲猎缨持戈吹角扬扬而来也使贼至而能驰之而有所俘获亦足以薄收咫尺之功而暂纾斯须之愤所谓利之一者此也然而客兵悍而贪不可法驭者也贼之至也则必先倍其饷呼其酋长而劳之未及即戎已靡千金矣既偪贼垒可攻也顾解甲而坐以多索我金金至而分而贼已鼓噪去矣然后卷甲趋之即不获一贼亦扬扬而回又责我劳也执事谓客兵岂诚劲可恃哉幸不劲耳使果劲而杀贼即坐而索金何以继之此其为害者一也执事又谓其往来数千里侵掠残害数千里外逺矣吾不能知即近而省中绳之以法犹犷而难制则其持戈野畧又何问哉无论有司者惧不敢问即其酋长亦多尅其饷金一任之矣甚者又从而令之此其为害者二也夫客兵之为害至着也然而重视客兵轻视闽兵者何哉诚惧闽兵之不足恃也而事有大不然者且今嵗贼至而长乐镇东兴泉同惠之间危矣乃卒无事者则咸其乡之人共持之贼之逼长乐也其人伐木为挺伏于莽中贼至辄大呼而逐之无不披靡切齿相诫勿犯长乐也长乐人非闽人哉镇东之围盖一月矣乃城中人日日絙引数十人于城外御贼贼近则握乱石撃之无不扪首去者虽肆掠山中固未有一人持戈逼城也当事虑其急则檄兵数千往援而城中人谢不纳曰无论我弱而不能抗敌恐食尽不能空腹立耳即镇东人者非闽人哉是民兵近而能守其利一也往嵗越警亦尝徴兵于闽而闽兵之入越也辄能先驱走敌以故吴越之人辄称闽兵闽兵云即今之贼既去而要击之海中至沉其数十大防无一生还者固闽兵非客兵也无论兵即诸生中亦有张空拳缚之而献者是闽兵逺而可战其利二也夫客兵者即使劲而可恃而又畏不为害亦安能使之常操戈数千里之外以障我哉乃闽民者使之守即所以守其父母妻子也而使之战则又朝令朝行夕令夕行固不敢坐而挟我金也而其食之也十人之直且不足以当客兵五人之直是闽兵可以常恃而且不费者其利三也然而有一害焉夫今之所谓机兵弓兵者即食我之食而我之所恃以守以战者也今乃令其人世守其役而世食之且令役其十之二丞簿与尉役其一其执牒勾摄哗于道路者咸是人也而当事者辄曰此何足恃而当别募之夫既不足恃则当夺之食既不夺之食又别募之兵而重食之宜百姓之大困也是其一害也然其害也非系之兵而系之练兵者也愚之所谓练兵者非今之所谓练兵也则欲以八府之兵而分责之当事者即身至各县而月练焉其兵之役于官者既精矣惧其少也则又于二十五家而择其一人以为之兵以言乎练之之具也则无逾弓者弩者礟者三者固中国之长技贼之所至畏者也以言乎练之之法也则以此三者而五日一试也又五日再试焉其有十发而五获以上者是上兵也宜赏者也其有十发而五获者是中兵也不赏不罚者也其有十发而仅二获者一获不获者是下兵也宜罚者也宜赏者不必别予之则予以五日之食宜罚者不必鞭之则夺之五日之食其所予者即其所夺者也夫食者人之养其父母妻子而不令馁焉者也日日而倍其所入固欣然喜矣日日而夺其所有以与人固拂然怒矣无论其人即其父母妻子亦不肯一日而使其人怠于其事也如是而兵未有不精者也既月练矣去则付诸其县之令已有间诣而试焉其兵之精倍之是令之勤也再倍之是令尤勤也则状其勤于上而请赏焉如其精或不及其初是令之惰也国之大亊在戎此而惰咸惰矣则状其惰于上而请罚焉令盖无甘于惰者兵亦精矣一县而以精兵称者五百则一省而以精兵称者二万矣岂不赫然威盛哉此练县兵之法也于是选其精者数千戌之各寨谓之寨兵寨兵者水兵也贼未有不制之水能制之陆者也故最精者戌之则付诸督水兵者如其法练焉选其精者数千戌之省中谓之省兵省兵者陆兵也贼之至也不水则陆故精者戍之则付之督陆兵者如其法练焉郡之在海上者春汛秋汛则调其县及他郡之县之兵数千戌之过汛则遣谓之郡兵郡兵者水陆之援兵也且以守其郡也则付诸督郡兵者如其法练焉此练水兵陆兵之法也夫兵之在官既有定食矣二十五家而一兵者则令二十五家共食之即多直十金耳又计贫富而盈缩焉则富不过一金贫不过十人一金也其费甚省故事军饷纳之官恒什一收之其散也恒什一除之是民常多出而兵常少获也兹令自收而自给之犹之取之家而与诸其家之人也其法甚便此食县兵之法也县兵食于县矣其调之寨则寨食之调之省则省食之调之郡则郡食之三食者安食哉屯田者正戌闽之兵而使之自食者也其余饷并其所食之柤是可以请而留者也上杭河税者先南贑督臣留作兵饷者也当是时闽无督臣故归之赣今设督臣矣则以军之食食闽之兵理也且南赣者分也闽者守也无他饷也此则可以请而归矣或分焉者若其他粮剰之余也各郡练兵之需也咸可佐饷者也此其食水兵陆兵之法也闽故僻在海隅其人喜为儒不儒则农终年率其孥息而杂作田陇堇堇焉数其粟芋以编朝夕即是繇亦苦之又预収其直或倍其直而里胥又因之苛征固宜其忧嗟怨叹仰天而呼也兵练则冗兵以裁兵精则冗食可省此急民之至计而万世之长利也虽然愚又有説焉客有见其邻荒其田而贷粟以充馁者则教之曰何不耕而田然非谓朝耕而夕获之也既耕之矣且贷栗以需之及其获也始可以无贷若恃耕可充馁而故不为贷是益之馁也今夫练兵节食是耕之説也百世之计也客兵而取诸民以养之是贷粟之説也一时之计也客兵可罢矣而兵固未练也贼而猝至孰执其咎乎食固可省矣而客兵固难遽罢也纷然而索我之食何以应之乎此所谓利之疑于害而害之疑于利者也夫人之保家未有不善者乃其谋国则不及其家者踈之也夫人之爱子未有不尽其心者乃其为民谋则不及其子者忽之也惟执事者之于闽也不闽视之而家视之其于闽之民也不民视之而子视之则其斟酌利害之原而委曲从违之机必有道矣
　　浙江事宜
　　一国初定海之外秀岱兰劒金塘五山争利内相仇杀外连倭夷嵗连邉患信国公经畧海上始遣其民尽入内地不容得业乃清野之策也赵工侍近奏令民开种以给募租若兴此利金塘一山即可垦田数万亩嵗入米几万石玉环诸山计之每嵗可得米几十万石大为海防之助但其患二故当道屡议屡止其一是倭人借以为粮结巢于此兵费反多其一是大家争佃秋粮难征且无益于小民以愚计之须丈量为屯田召民耕种输赋军门耕者撘掤而居不挈妻拏不得卖买逐嵗更始如大家放租之法则官民两利而争夺之患免矣官差石工伐山造堡海堡有警小民避入贼之堡中无子女财帛自无结巢之念矣蠡测之见未知然乎否也
　　一台州沿海近涨滩涂长数十里阔十里若放范蠡围田之法令民耕种外设海塘一条以捍盐潮俾不伤稻每嵗起科以给募租可得若千万石
　　主事唐枢云杭州居腹里之地而以钱塘港海门为分户南岸为宁绍北为松嘉极西尽底为杭末临大海若战舰严守闻警即出把截贼难直捣
