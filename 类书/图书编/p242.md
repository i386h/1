<!-- { "loadSidebar": true } -->
　　夷獠杂居古为藩服文物普徧今类中州葢由张栻吕祖谦之道化被于桂范祖禹邹浩之正气行乎昭【今平乐】栁宗元之文声着乎栁冯京黄庭坚之德誉动乎宜【今庆逺】二陈【陈钦陈元】三士【士赐士燮士壹】之经学啓乎梧谷永之恩信陆续之儒业播乎浔【古欝林】马援之约束布于邕【今南宁】蹈义泳仁月异而嵗不同甚至交趾之界猺獠之居弃弄服而袭冠裳挟诗书而延儒绅太平诸府材贤渐出由是观之革俗由政为政在人不可诬也
　　广西调摄
　　调摄之方缺而后瘴疠行邪巫之术盛而后医药废李璆瘴疟论曰岭南炎方土薄故阳燠之气常灌濒海地卑故隂湿之气常盛此寒热之病所由作也病者多上热下寒既觉胷中虚烦郁闷便自以为有热而医又多用麻黄金沸草散青龙汤等药发表得病之因正以阳气不固毎寒发热则身必大汗又复投以发表药则旋踵受毙甚者又以胷中痞闷因转下痢病人下体既冷得转痢药十无一生是瘴疠未必遽能害人皆医杀之也予绍兴间寓苍梧见北客与士人感瘴不幸者不可胜数予询其所服药率用麻黄柴胡鳖甲及白虎汤等药其年予染瘴病特甚继而全家卧病悉用温中固下升降隂阳正气药及炙中脘气海三里治十愈十不损一人
　　议清理田赋
　　粤西豪右逾制或不下他藩而豀峒土酋或蚕食齐民之业莫敢谁何或田稍犬牙其中辄以此辈为解而避租赋此清理视他藩尤难之难也初额田九万六千三百有竒后失额一万八千有竒今竣事田九万六千五百有竒税粮称是葢粤西之履亩屡矣皆夺于羣议迄无成功至是始复额有羡但猺獞有生熟二种今熟者已愿就田赋而齿编氓亦宜与之轻科而重禁里魁毋得苛求使之安堵其生猺獞毎不利于熟者之来归而为我用或行煽诱或肆雠杀或指其田为彼田而羣起与争则为设兵防禁其出没重则兵之如是足矣不必求诸化之外也土酋在上世止责其悍卫借其兵力故田无亩而听其自输粮为额今在左江者颇输租而在右江者渐积逋负故督责宜加焉其有怙强而夺民田或受民诡托以滋隠避第按籍而清之重则罪及其酋必不能捍吾法矣
　　桂林名称
　　桂故荆属本南楚之境为郡为国皆以始安名与秦所置桂林虽土壤相接然楚自楚越自越名称户分着在前史不可营乱失自唐起如通典风土志诸书本唐人所撰畧不披图按求故地遂一切曰桂秦与魏晋桂林郡县几沦灭矣所以失者葢因梁置桂州刺史于始安刺史虽可假桂而置始安顾可循桂而并没其称耶













　　图书编卷四十
　　钦定四库全书
　　图书编卷四十一
　　明　章潢　撰
　　广东图叙
　　广东古百粤地葢五岭之外号为乐土由雄【南雄】连【连州广州府属】可以向荆呉【湖广江西是也】由惠【惠州】潮【潮州】可以制闽越【福建是】由髙【髙州】亷【亷州】可以控交桂【交趾广西是】而形胜亦寓焉滨海一带岛夷之国虽时时出没要其志在贸易非盗边也然诸郡之民恃山海之利四体不勤惟务剽掠有力则私通番舶【托名通番因而行刼海上】无事则挺身为盗将鼓之警弥山谷凡以良民困于征求通山之禁久弛【赍送盐未入山通盗者谓之通山】教治不修而大征数举之过也且宻迩苍梧【广西梧州府】征蛮幕府在焉【总督两广太监总兵都御史俱驻劄于此】军旅之兴殆无宁嵗兵粮供馈咸得待乏况在产珠池【在亷州境内】番物骈集本民时所兴而内使数来采办民反病之故外负富饶之名而内实贫困者广东是也
　　沿革
　　古百粤地汉置交州部刺史察举南海等郡而不常所治东汉末交州迁治番禺唐贞观中置岭南道开元中置岭南道采访处置使治南海后分为岭南东道仍旧治宋置广南东路经畧安抚司以广州守臣兼领又置提防刑狱司治韶州元置广东宣慰司及肃政廉访司于广州又置海北海南道宣慰司及肃政廉访司于广州江西行中书省本朝改置广东等处承宣布政使司都指挥使司提刑按察司并治于广州云





<子部,类书类,图书编,卷四十一>
　　广东等处承宣布政使司治广州左右布政使二左右防政二【岭东一岭西一】左右防议三【岭南一岭北一】领府十属州七县六十九总为里四千二十八里户四十八万三千三百八十口一百九十七万八千二十二夏秋二税共米麦一百一万七千七百七十二石广东盐课提举司领盐课一十四海北盐课提举司领盐课一千五二司本所色盐价并引价银共三万七千二百八十两
　　广东都指挥使司【前军都督府】都指挥三内掌印一佥书二领卫十五【属所六十八】守御千户所四十有五本都司所属马步官军三万九千四百余员名
　　提刑按察司按察使一副使四　佥事七　分道五【岭东岭西岭南海南海北】
　　钦差总督两广都御史一
　　钦差平蛮将军总管一
　　钦差巡抚都御史一
　　巡按御史或清军御史一【俱驻广州】
　　市舶提举司一














<子部,类书类,图书编,卷四十一>
　　广东各府州县烦简
　　广州府其名古羊城秦南海【无瘴烦】其属州一县十五附郭南海【二百五十一里烦】番禺【一百三十九里烦】外崇化【三十里僻简】顺德【一百六十四里近海无瘴烦】东莞【一百八十里烦】増城【九十八里地险无瘴】龙门【十七里有瘴】香山【三十六里四围俱海无瘴】清逺【十七里无瘴简】连州【十七里近山有瘴地隣猺贼】属阳山【六里在山有瘴】连山【二里接湖广】三水【五十一里】从化【三十里】新宁【四十里多盗无瘴】新防【二百三十八里近海无瘴烦】其形胜总百粤连五岭扼钜海带衡岳其俗得华之杂刀耕火种商贾阜通
　　韶州府其名始兴广兴韶阳【无瘴烦冲】其属县六附郭曲江【三十六里冲】外乐昌【十五里有瘴僻简】仁化【二里】乳源【猺里有四贼僻】翁源【十二里冲】英德【十二里无瘴冲】其形胜控扼五岭粤之北门其俗土旷人稀习尚浮朴运贩盐钞嵗月致富藤叶嚼槟榔茅檐覆土床
　　南雄府其名江凌宋保昌【有瘴冲】其属县二附郭保昌【四十四里有瘴简冲】外始兴【七里瘴僻】其形胜控带羣蛮襟防百粤其俗铸铜鼓号召攻击为都老婚娶槟榔为礼病不服药而祀鬼
　　惠州府其名梁化隋龙川唐海丰宋博罗【无瘴冲烦】其属县八附郭归善【四十五里冲】外博罗【五十六里】海丰【四十里简僻瘴】河源【十里多瘴盗冲】龙川【十里简瘴冲】长乐【十里无瘴】兴宁【七里有盗无瘴】长宁【二十七里】和平【三里】永安【七里新设】其形胜东接海潮西连汀赣汉之名郡越之沃野其俗女为市男坐家婚丧用乐衣葛纻盘游
　　潮州府其名晋义安唐潮鳯又鳯城【无瘴烦】其属县七附郭海阳【三百里冲】潮阳【二百四十二里冲】揭阳【一百三十四里烦僻】程乡【十八里有贼瘴】饶平【一百四十六里瘴烦冲】大埔【二十七里】惠来【裁三十里】平逺【十二里新设】其形胜城号鳯栖溪传鳄徙闽南两越之界其俗士笃文行海滨邹鲁
　　肇庆府其名隋信安又古端【无瘴烦冲】其属州一县十附郭髙要【一百里烦冲】外四防【六十二里僻冗】新兴【五十八里无瘴简冲】阳春【二十四里瘴简冲】阳江【五十里简冲】髙明【十八里无瘴僻简】恩平【二十二里有贼】德庆州【六十三里猺人半瘴简冲】属泷水【二十六里多贼少瘴冲】封川【二十四里淳瘴简冲】开连【四里僻】其形胜据邕桂贺三江口居广上游顶湖在北铜鼓在南其俗火耕水耨食鱼与稻椎髻跣足鸡骨为占鬭歌为乐市无陶瓦好着木屐又罗定州【二十六里】属东安县【即东山西郷新设】西军县【即西山大洞新设】髙州府其名汉髙凉髙兴【山多有瘴盗贼出没】其属州一县五附郭茂名【四十六里猺贼出没瘴】外电白【十二里僻瘴】信宜【十五里猺瘴】化州【三十七里瘴简】属呉州【二十七里瘴简】石城【四十六里瘴简】其形胜三山揖前三水绕城其俗为腊髙栏为居三日一市信鬼尚俭
　　廉州府其名汉合浦呉珠官【有瘴简】其属州一县三附郭合浦【二十六里简瘴】外石康【十里】钦州【十里简无瘴】属灵山【三十里简】其形胜大廉峙东巨海南凿山为城门其俗珠采甲香为业以腊月为嵗首以亥聚市不事巫医俭朴简讼
　　雷州府其名唐海康雷阳【无瘴冲】其属县三附郭海康【一百五十里简冲】外遂溪【四十八里瘴】徐闻【九十里瘴】其形胜穷服岭并南海平田沃壤海道通闽浙其俗人多栏居以避时欝风淳向学己酉为腊极南倍热州杂黎俗琼州府其名汉珠崖唐琼山琼管【在大海中无瘴烦】其属州三县十附郭琼山【一百四里烦】外澄迈【五十六里简】定安【三十里简】文昌【三十八里简】防同【七里】乐防【十一里简】临髙【六十七里僻】儋州【四十六里简僻】属昌化【九里】万州【三十九里僻简】属陵水【九里僻】崖州【二十二里简僻】属感恩【九里简无瘴】其形胜海中洲居四郡一岛潮不同中盘黎峒其俗富而尚俭民无饥寒黎蜑杂居牛羊被野无冒认者
　　盐课提举司【十八里】
　　海北盐课提举司【十五里】
　　广东承宣布政使司领府十曰广州【羊城南海郡番州清海军广州路无瘴烦】曰韶州【南海郡番州东衡州始兴广兴韶阳无瘴烦冲】曰南雄【始兴郡雄州江凌保昌有瘴烦】曰惠州【梁化龙川海丰博罗无瘴冲烦丰】曰潮州【义安潮阳郡鳯城无瘴】曰肇庆【苍梧信安古端兴庆军无瘴烦冲】曰髙州【髙凉髙兴石番山多有瘴盗贼出没】曰廉州【合浦官珠大山还珠大亷军有瘴简】曰雷州【南合州海康雷阳无瘴冲】曰琼州【珠崖儋耳崖州镇州琼山琼管靖康军在大海中无瘴烦淳饶】
　　处置
　　广东介岭海间昔称饶富然地逺法疎官多黩货以致山海诸寇聨防啸聚师旅繁兴民之残疲既甚而广西兵饷又全仰给近增巡抚虽称得防方在经始故广潮惠肇南韶都郡盗炽事繁选用守令为急雷廉髙琼诸郡民淳务简稍为次之至于择海道副使以备诸夷择岭南兵备以防山寇择屯盐佥事以脩举屯政讲求盐法庶几南粤有息肩之日乎
　　制御山猺
