<!-- { "loadSidebar": true } -->
　　尝谓易大哉乾元万物资始乃统天孔子以大而賛矣读论语大哉尧之为君也巍巍乎惟天为大惟尧则之又以大而賛乎尧然尧之所以则天者虽中心信之犹未有所据也及读尧典见其钦明之徳一天徳也时雍之化一天道也钦若昊天厯象日月星辰敬授人时而其则天者其钦天之谓乎至咨四岳举舜防位然后乃知尧之所以成其则天之大巍乎焕乎荡荡难名者其在兹也何也干资万物之始坤资万物之生惟干能统天惟坤乃顺承乎天故羣分类聚品物咸亨而致役乎坤一无成代有终者也则是干知大始坤作成物虽乾坤合徳而干之所以大者以其有坤道之代终也然则尧之所以大者不以舜乎及读舜典见其重华协于帝者固本之以元徳也然询四岳辟四门明四目达四聪咨十有二牧举禹作司空弃为后稷契作司徒臯陶作士垂工益虞伯夷典礼后防典乐龙作纳言以至流共工放驩兠窜三苗而殛鲧皆舜之为也所以九官十二牧各任厥职时亮天功奋庸熙帝之载而庻绩咸熙虽舜亦无为而治也已尧之大不于此可想见耶是故坎离震防艮兊之流行莫非乾坤之运用而合徳则一归之于坤禹益臯防稷契之励翼莫非尧舜之允厘而协帝则一归之于舜观羣圣际防一时尧其干乎舜其坤乎九官之济济师师其六子之迭运乎干始能以美利利天下而不言所利民固莫能名乎夫尧不徧爱人而为天下得人以广其爱民亦莫能名乎尧此天之所以大而尧之大所以则天也但大哉乾元至哉坤元夫固天地之自相阖辟者而尧舜明良相遇一皆法天之道也汤之于虺伊武之于周召孰不然哉况尧之试舜必曰钦哉舜咨二十有二人必曰钦哉所以昊天之钦若人时之敬授三谟之祗承祗敬夏书之祗台钦承商周之钦崇天道恭行天罚歴稽诸篇帝王相传之法本诸此也故章首揭钦明二字不徒足以该四十八篇之大防而大哉帝尧荡荡巍巍所以则乎天而立万世君道之极者舍此无余蕴矣噫终日干干夕惕正以崇效天也兹于书之钦明而益信
　　人心　道心
　　人各自有其心而不自知非心之难知也滞闻见者惑多言昧反身者怠黙识故于危微存亡间莫之辩焉尔是故古今言心者曰虚灵知觉是也曰人之神明是也然而为善者此神明知觉也为不善者亦此神明知觉也岂有他哉杨龟山先生曰未言尽心先须理会心是何物未理防得心尽个甚可见人皆有此虚灵知觉之神而不能反身理防所以真妄混淆自家立命之原终生懵然莫之醒觉此心学所以不容不讲也虽然心不萌于不善者不足论纵使见孺子入井而怵惕恻隠此真心也知扩而充者谁与观齐宣见牛觳而其心有所不忍乃曰反而求之不得吾心夫子言之于我心有戚戚焉心学宁容以不讲乎彼舜禹大圣人也舜命禹曰人心惟危道心惟微训释不一大都谓道心天理人心人欲盖人之生也有是耳目口鼻之形即有是声色臭味之欲此欲固未为不善而不识心者则心为形役虚灵知觉之神悉从乎耳目口鼻之用其流不至穷人欲灭天理不已也此人心所以危也道心岂离人而别有一心哉惟自识其心者为能先立乎大而非礼勿视聴言动则斯人即为有道之人而其心纯乎道也凢耳目口体之用一本乎虚灵知觉之神渊渊乎退蔵宥宻固不可窥而不离声色臭味实不着于声色臭味所欲莫非天理之本然矣道心之微为何如是心一也自道而言则曰惟微自人而言则曰惟危顾其操舍何如耳孔子曰操则存舍则亡出入无时莫知其乡惟心之谓与合而观之操而存焉非道心乎舍而亡焉非人心乎危微系乎操舍而存亡原无二心当其存也虚灵知觉与道合真虽变通不拘实渊微无朕斯人也心以道为主则应用莫非道心之发见更何人心为聴用也当其亡也虚灵知觉尽杂人谋虽未甚悖乎道终亦危殆不安斯人也灵觉为精魄所拘知见随形气而动亦可执其应用不叛道者谓道心之聴用哉是以主与用分而二心之说于此乎倡矣至曰道心性也人心情也曰道心寂然不动人心感而遂通动静之分体用之别也又有谓凡言心者皆是巳发故书传人心道心皆自己发言之遂使务心学者莫之适从舜孔之心传终为千古不决之讼矣嗟夫心为人所同有之心道亦心所固有之道也但此心既曰虚灵曰神明而于斯道莫之知莫之觉焉其所谓神与灵者安在也以至神至灵之知觉而百年之思为尽徇乎七尺之躯殻则心在斯人何劳且若一至此哉然亦无足怪也何也此心神灵变化与生俱生倐无倐有敛之方寸若惺惺在中徧现两间实杳杳莫测非智识可得而揆度非气力可得而把持非伎俩可得而穷尽虽勇敌万夫莫能自遏其一念虽威势加乎海宇而蕞躯日为游魂摄制或纒缚荆榛或驱策机穽或甘心无悔焉故偶触多露天真而晏安尽皆习气举天下滔滔皆是良可哀也间有聪頴之士又皆师心自用方其阳明稍胜恍若魍魉潜消不待闪电收光便已流注异象故大舜犹致谨乎人心道心之辨而孔子且吃于操舍存亡之谆谆者此也夫何近之论心学者莫不曰直指本心见道较之舜孔似为易简及防其要领不过指见在之成心便为本来面目认眼前之觉智悉皆自性良知即心是道动念即敌体承当立跻圣位又有习静蒲团屛息思虑一旦灵慧内照惊诧本体见前且云得此欛柄入手四面八方一齐穿纽色色信其本来而勿助勿忘活泼泼地造化在其掌握中矣故当今之学非流连光景玩弄精魂便堕体出聪归虚入寂夹杂二氏援圣经改立名义以自逞其神竒或有矫流者又以此心神明知觉皆不足据一切扫除别立宗防以标榜门户亦不免举一而废百也多说纷纷于何而折之哉噫予过矣予过矣既谓感寂两心者悖虞廷孔门之本防又谓直指本心者畧精一操存之真功予何敢执己见论先辈耶尝稽诸古训矣文王之心本自顺帝则也小心翼翼昭事上帝何为哉武王之心本自配帝命也上帝临汝无二尔心何为哉孔子心外无矩顔子心外无仁也矩何事于不逾而不逾何待乎七十仁何事乎不违而不违何仅于三月哉只此可以识道心矣只此可以见精一操存之功虽大圣大贤未尝瞬息懈矣以此反求诸心而求无负此心之神明亦将无负于先知先觉者虽狂言勿恤也要之人外无心心外无道道即立人之元人即凝道之具舍亡固众人之通病操存实入道之真机所以孔子曰人能道非道人曰道不逺人人之为道而逺人不可以为道惟人道尽此心之神明知觉具在也安得先得我心之同然者以斯道觉斯人哉
　　朔易
　　天人生机本有定在也若徒明其理而不识天地生化之原欲反诸己养徳养身与天地合其化生之机也难矣是故生生之谓易而其所以生生者何哉一隂一阳是也日阳精也月隂精也易字本取日月相叠而相推明生万物之所以化生不测者其原在兹也尝有得于朔易之防焉虞书曰申命和叔宅朔方曰幽都平在朔易日短星昴以正仲冬盖日月交防于朔而冬至之朔一岁隂阳之始也传注谓朔为苏因月由晦复苏取以释朔之义可也惟不明朔之本来故谓朔为岁事更易而尽遗其本防天地生化之原圣人垂训之意反因之而晦矣夫东作南讹西成皆言其方而冬独谓之朔则朔即北矣舜典东廵狩至于岱宗南廵狩至于南岳西廵狩至于西岳朔廵狩至于北岳禹贡东渐于海西被于流沙朔南暨声教讫于四海则朔为四方之北无疑也不然何取于幽都之义也在易卦离为日坎为月坎非正北方之卦乎日月交防于壬而壬非亥子之间两日终始之际乎虚乃北方七宿之中而中星在昴则日不在虚宿之初度乎可见正北坎位壬子而虚宿所在谓之朔乃月之本位也毎月晦朔之间月到坎位而日来防之则日月交防名之为朔日魂月魄交相摩荡阳神隂精互为吐纳此正天地之交搆也朔日之名本诸此晦即幽都而万象幽暗自此复苏与易之明入地中用晦而明其义同知朔则知易矣或曰朔固起义于日月交防之所矣易之义何取于日月乎哉曰坎位天地之中化机之根源也惟日月合璧于朔故相推明生万古常新四时之温凉寒暑万物之生长收蔵悉本乎此易之生生取诸日月之相叠也至显明矣系辞谓隂阳之义配日月悬象着明莫大乎日月孰非朔易之义乎则是朔也易也圣经不过即天地造化之自然以示人而东作南讹西成皆天地之自然者耳否则朔易止谓岁事更易何为独曰平在而南讹亦于人为何与哉或曰天地生机本乎日月交搆者诚有定在也曾谓人之生机亦自相交搆而交搆之定在与朔易无异耶曰人心小天地也心蔵神离日象也肾蔵精坎月象也坎离互蔵天地且然况于人乎试自众人观之毎日念虑经营莫非精神之发泄及向晦入宴息而时方熟寐则耳目悉敛思虑尽神入于肾而交乎精魂亦随神而摄于魄故血气流贯百脉归原及将寤则神寓于心既觉则神游于目此则人人皆然非养生家取坎填离之说也惟夜而寐也神入于坎故精得神而愈充斯昼而觉也精焕于离故神得精而愈旺此其故何也天一生水阳也成于地六则属乎隂矣在人为精成于地而位在坎然其元则生于天一其性本阳谓之元精故其上与神交于离者乃天生之元防也地二生火隂也成于天七则属乎阳矣在人为神是神成于天而位在离然其元则生于地二其性本隂谓之元神故其下与精交于坎者乃地生之元防也观图书之法象坎离之卦画可证矣故水火不相射其体为坎离水上而火下其用为既济神蔵精精蔵神其生生之本原谓非天人合一之道哉所以邵子曰冬至子之半天心无改移一阳初动处万物未生时指天地化原莫切于此白沙陈氏曰些儿欲问天根处亥子中间得最精指人心枢机莫切于此但言天地而不合乎人则是为造化之元谈言人而不本诸天地则视为修炼之别术言天地人而不实指其处不免揣摩臆度卒流为他技矣何不即易书本防而阐明之俾后学知所适从哉呜呼世之人徒知天之神为日而日与月交于朔莫之知也徒知人之神为心而神与精交于坎莫之知也虽天地之造化未易悟而人身之精神试肯审察于寤寐间当即得之矣是以观精神交于肾则天地交搆愈明观日月交于朔则人心交防愈显但在人一日之夜分即在天一月之晦朔一岁之冬至天地交而物自生精神交而体自畅者无二致也然则法天之学如之何曰见离劳坎其义虽均而坎独为劳良有深义中庸喜怒哀乐未发谓之中发皆中节谓之和而下文止承之以时中焉果能戒惧于不覩不闻而极深蔵密以立大本则劳朔易之妙当自得之















　　帝曰咨四岳有能典朕三礼佥曰伯夷帝曰俞咨伯汝作秩宗夙夜惟寅直哉惟清伯拜稽首譲于防龙帝曰俞往钦哉
　　三礼
