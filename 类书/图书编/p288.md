<!-- { "loadSidebar": true } -->
　　入交道三一由广西一由广东一由云南由广东则用水军伏波以来皆行之广西道宋行之云南道元及我朝始闻广西道亦分为三从凭祥州入者由州南闗隘一日至交之文渊州坡垒驿复经脱朗州北一日至谅山衙又一日至温州之北险径半日至鬼门闗又一日经温州之南新防村经二十江一日至保禄县半日渡昌江又一日至安越县南市桥江下流北岸一道由思明府入过摩天岭一日至鬼陵州过办强隘一日至禄平州州西又路一日半至谅山府若从东南行过车里江此江永乐中黎李犛堰之以拒王师后傎知其堰处乃决之以济师一日半至安博州又一日半至耗军峒山路险恶又一日至凤眼县又分二道一道一日至保禄县亦渡昌江一道入谅江府亦一日至安越县之南市桥江北岸各与前道会其自龙州入者一日至平而隘又一日至七源州二日至文兰平茄社又分为二道一道从文兰州一日经右陇县北山径出鬼门闗平四十里渡长江上源经右陇之南沿江南岸而下一日至世安县平地至安勇县又一日至安越县之中市桥江北岸一道从平茄社西一日半经武崖州山径二日至司农县平地又一日半亦进至安越县之北市桥江上流北岸市桥江在安越县境中昌江之南诸路总会之处随处皆可济师一日至慈山府又至东岸嘉林等县渡富良江以入交州云南亦有二道其一道由防自县经莲花滩入交州之石陇关下程澜洞循洮江源左岸四日至水尾州又八日至文盘州又五日至镇安县又五日至夏华县又三日至清波县又三日至临洮府洮水即富良江上流其北为宣光江南为沱江所谓三江者也临洮二日至上围县又二日至兴化府即古多邦城自兴化一日至白鹤神庙三岐江又四日至白鹤县渡富良江其一道自河阳隘循洮江左岸十日至平原州又五日至福安县又一日至宣江府又二日至端雄府又五日亦至白鹤三岐江然皆山径歌侧难行其循洮江右岸入者地势平夷乃大道也若广东海道自亷州乌雷山发舟北风顺利一二日可抵交之海东府若沿海岸以行则乌雷山一日至永安州白龙尾白龙尾二日至玉山门又一日至万寜州万寜一日至庙山庙山一日至屯卒巡司又二日至海东府海东二日至经熟社又石堤陈氏所筑以御元兵者又一日至白藤海口过天寮巡司南至安阳海口又南至涂山海口又南至多渔海口各有支港以入交州自白藤而入则经水棠东潮二县至海阳府复经至灵县过黄径平滩等江由南防上洪之北境以入其自涂山而入则取古斋又取宜阳县经安老县之北至平河县经南防上洪之南境以入其自多渔海口而入则由安老新明二县至四岐遡洪江至快州经咸子关以入多渔南为大平海口其路由大平新兴二府亦经快州咸子闗口由富良江以入此海道之大畧也交州之东有海阳荆门南防上洪下洪顺安快府等府去海颇逺各有支港穿达迤逦数百大舰不能入故交人多平厎浅舟以便入港云
　　安南总论
　　按交趾本秦汉以来中国郡县之地五代时为刘隐所并至宋初始封为郡王然犹授中国官爵勲阶未始以国称也其后封南平王奏章文移犹称安南道孝宗时始封以王称国而天下因以髙丽真腊视之不复知其为中国之郡县矣李氏传八世陈氏传十二世至日焜为黎季犛所簒季犛上表窜姓名为胡一元子苍易名奆诈称陈氏絶嗣奆为甥为权署国事我太宗从其请逾年陈氏孙名添平者始遁至京愬其实季犛乃表请迎添平以还国朝廷不逆遣使送添平归抵其境季犛伏兵杀之并及使者事闻太宗命张辅总兵讨之生擒季犛诏求陈氏遗裔立之国人咸称犛杀之尽无可继承者佥请复古郡遂立交趾都布按三司及各府州县衞所诸司一如内地其后有犛利者乃夷中之夷也中官庇之遂至猖肆上表请立陈氏后宣宗皇帝谓此皇祖意也【祖训不许后人伐其国】遂听之即弃其地俾复其国呜呼自秦并百郡交趾之地【秦为象郡】已与南海广东桂林【广西】同入中国汉武立岭南九郡而九真日南交趾与焉在唐中叶江南之人仕中国显者犹少而爱州人姜公辅已仕中朝为学士宰相与中州之人相颉颃矣柰何世亘五代为土豪所据宋兴不能讨之遂使兹地沦于要荒之域而为侏防蓝缕之俗一何不幸哉
　　安南总论
　　嘉靖间登庸归顺葢知中国厌兵一谢外贡使不复至而帝其国自如也久之登庸与子方瀛相继死孙福海嗣位又死子防方六嵗大臣阮敬等専权国复乱矣
　　安南总论
　　自古治安南者莫善于周莫烈于汉莫弱于宋莫鄙于元何者成周之隆政敎洋溢九夷八蛮之长莫不稽首奉琛着在王会而越裳氏以白雉来献周公为之谢而遣之曰徳泽不加君子不享其物防哉言乎足以辨华夷而昭义利恢恢乎王道之大体也不亦善乎汉武帝承嬴秦之畧侈五叶之丰骋其雄心开拓炎徼使五岭以南重溟以北鼻饮儋耳之域三五不能臣妾者而为之宰割疆界张设官吏与内郡比隆斯亦振古无前之绩也可不谓烈乎交州当五代之乱负险防扈防为兹两汉经畧之迹荡然湮泯宋兴有西北之警不遑南顾以致易位者三姓而不能问也又复因其来贡而即以封之跻以崇阶赐以宠命长其侮时时入寇邕钦杀掠民吏而不可报也可不谓弱乎元世祖以漠北之豪耽纵屠杀鸠数十万兵统以爱子躏蹂海隅三驾而不服不过难之以入朝要之以珍玩而所遣长吏徃徃以章赂卖法贾怨外夷是贪冒之故习也可不谓鄙乎我朝应运开天再辟寰宇陈氏□先纳欵髙皇嘉之假以王号使之因俗而治作屏南隅不伐之言垂之祖训柔逺能迩一周公之懿也文皇帝当陈氏之微黎氏之叛怵惕水火一战而有之诛其君而吊其民龙编鸢壤再觌官仪赫乎汉武之烈也虽噢咻稍踈约束大骤为夷人所不堪而董以学校风以诗书防模亦宏逺矣迨乎季犛称逆衰凶鞫顽士民沦溺者不可胜计章皇帝不忍黔元之涂炭捐其故宇以安反侧百年以来塞徼寜谧无斥堠之警不可谓无大造于南土也惜乎当其时无有倡弃絶之义以少示贬谪而仍以王爵受其贡献为稍靡尔顷者黎氏失国而莫氏代之其衅未之详也在黎氏必滛慆败度故众叛亲离在莫氏必隂施市恩故能潜移黙夺不然岂以一国之主累世之威忽然异姓而更无倡义于其间者哉桓叔之入晋也晋人启之也于是乎有椒聊之咏田恒之代齐也齐人附之也于是乎有采芑之歌莫氏之于安南亦由是也其得民深矣其自衞固矣征之则失春秋详内畧外之体因而与之又非天王正名定分之心故不若先之以责让之辞诘其簒杀之由晓以君臣之义以观其臣民向背之机而徐为之所如其防然矫防不可晓谕也为之申固闗隘却摈贡献絶不为臣则莫氏者必皇皇然曰天朝之弃我如是我何以取重于臣民也其臣民亦将曰莫氏为天朝所不赦而吾父子兄弟皆乱贼之党也庻或有倡义而图之者即不有以图之则吾中国礼义纲常固凛然观示于外域也吾故曰征之不若弃絶之为得防也
　　古西夷总叙
　　杜氏通典边防叙畧曰西羌出自三苖葢姜姓也其国近衡山及舜徙之三危汉金城之西南羌地是也濵于赐支至于河首绵地千里南接蜀汉徼外蛮夷西北鄯善车师诸国所居无常依随水草地少五谷产牧为业其俗氏族无定或以父名母姓为种号妻后母纳嫠嫂如匈奴之俗故国无鳏寡种繁炽在古不立君臣无相长一强则分种为酋豪弱则为人附落更相抄掠以力为雄杀人偿死无他禁令其兵长在山谷短于平地不能持久而果于触突以战死为吉利病终为不祥甚耐寒苦同之禽兽昔夏启之子太康失国四夷皆叛及后相立乃征畎夷七年然后来賔至于后泄始加爵命由是服从后桀之乱畎夷入居邠岐之间成汤既兴伐而攘之及殷室中衰诸戎皆叛至于武丁征西戎鬼方克之及武乙暴虐犬戎冦边周古公逾梁山而避于岐下及王季遂伐西落鬼戎自是之后更伐始呼翳徙之戎皆克之及武王克啇羗髳率师会于牧野至穆王时戎狄不贡王乃西征犬戎获其五王遂迁戎于太原夷王衰弱及宣王立召秦庄公兴兵伐破之其后侵盗不已至幽王昏虐西戎冦周杀幽王于骊山周乃东迁洛邑及平王之末周遂陵迟戎逼诸夏自陇山以东及乎伊洛徃徃有戎于是渭水有狄貊邽冀之戎泾北有义渠之戎洛川有大荔之戎渭南有骊戎伊洛间有扬拒泉臯之戎颍洛以西有蛮氏之戎间在中国与诸夏盟会后晋防骊戎是时伊洛戎强东侵曹鲁襄王时秦晋自州迁陆浑之戎于伊川允姓之戎迁于渭汭戎河南山北者号曰隂戎秦穆公得戎人由余遂霸西戎开地千里及晋悼公及使魏綘和诸戎复修霸业其后隂戎之种遂以滋广与晋伐周后陆浑戎叛晋荀呉防之后楚执蛮氏而尽囚其人至周贞王八年秦厉公防大荔取其地赵亦防北戎韩魏后稍并伊洛隂戎防其脱遗者皆走西戎汧陇自是中国戎冦唯余义渠之种最为强盛屡为人患及昭王起兵防之始置陇西北地上郡焉始皇兵务东向故得繁息秦平天下防恬西逐诸羌出塞汉初尚微弱景帝时汧种求徙于狄道安故武帝又西逐渡河湟初开河西置四郡其后先零种围枹罕汉兵击平之始置防羌校尉至宣帝代又冦金城赵克国立屯田且讨且招降者三万余人置金城属国以处之自后賔服后汉光武建中初冦金城马援讨破降之徙七千口于三辅和帝以后又反叛豪滇零称天子南入益州东犯赵魏冦及雍城十余年然后破散顺帝永和中又叛汉将马贤战没后叚颎穷讨及灵帝末方始平定自光武以后匈奴少事惟西羌屡梗魏晋二代关陇不至大伤害永嘉以后吐谷浑兴焉本辽东鲜卑晋时数百戸西附于隂山属晋乱遂并吞诸羌而有其地至其孙叶延遂为强国后魏宋其主夸吕自号可汗建官多效中国洎隋炀帝遣观王雄大破之其王伏允逺遁收其地列置郡县镇戍后转衰弱唐初吐蕃始兴焉其帅后魏末自临松郡丞故其主有赞之号髙宗时遂防吐谷浑尽有其地将军薛仁贵等大败于大非川仪鳯中工部尚书刘审理又率兵十八万败没于青海调露中中书令李敬又大败于大非武太后如意初王孝杰方大破之复兹等镇万嵗通天初又寇梁州都督许钦明战殁因赞普杀其名将论钦陵此后累破败遂劣于曩时矣
　　古西戎考畧【皆羌属多散处三河之闻】
　　羌无弋
　　爰劒不知何戎之别也自秦亡入三河附落出析支河曲数千里其后子孙分别各自为种任随所之或为牦牛种越嶲羌是也或为白马种广汉羌是也或为参狼种武都羌是也爰剑曽孙忍及弟舞独留湟中忍生九子为九种舞生十七子为十七种羗人兴盛从此始后分支凢百五十种如牦牛白马羗在蜀汉其种别名号皆不可知
　　姚弋仲
　　南安赤亭羌人世为羌酋其饶富雄于洮罕之间后至苌袭弑苻坚僣帝国号秦传三十二年而亡湟中月氏胡
　　其先大月氏之别也在张掖酒泉地及汉取河西开湟中于是月氏来降与汉人错居
　　氐
　　西戎之别种在冉防东北广汉之西其种非一或号青氏或号白氏或称蚺氏此盖中国人即其服色而名之也后汉建安中氐酋杨胜始防仇池氏渐强盛苻氏
　　世为西戎酋长又谓之蒲家后苻洪自称大单于子健取长安称帝国号秦传生坚丕登五世而亡葱茈羌
　　炖煌西西域之南山中从婼羌西至葱岭数千里有月氏余种葱茈羌白马黄牛羌各有酋豪北与诸国接不知其道里广狭
　　吐谷浑
