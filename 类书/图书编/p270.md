<!-- { "loadSidebar": true } -->
　　窃见甘肃一鎭星悬河外三靣濒边守望劳费兼以粮饷不充士马单弱如怯薄之人家鲜富厚外剥风霜内婴痞塞此扁鹊仓公望而返走者也尝揆时度势考古证今有四失焉一曰形势之未全也考之甘肃即汉武所开河西四郡洪武五年宋国公冯胜将兵至驱逐前元遂以次设甘州等卫所今按图牒自金城渡河西歴红城子庄浪鎭六百里为武威郡地凉州之西歴永昌山丹四百里至甘州为张掖郡地甘州之西歴髙台鎭夷四百里至肃州为酒泉郡地肃州西出嘉峪为沙齐勤苦峪至哈密皆炖煌郡地也今以嘉峪为限外立齐勤等四卫取藩屏焉自庄浪岐而南三百余里为西宁凉州岐而北二百余里为鎭畨古湟中姑臧地而西宁西北又即西戎防古别种因地授官为罕都等四卫此河西形势之大较也按汉书张骞谓乌孙本与月氐共在炖煌欲招令东居故地以断匈奴右臂乌孙以地逺不欲从始置炖煌郡史称隔絶南羌月氐单于失援即此是也武帝征和中桑羊与丞相御史奏轮台以东接枝渠黎皆故国地温和有溉田募壮健诣田所为本业稍筑列亭连城以威西国竟不果行至昭帝始用前议元帝复戊巳二校尉屯田于车师前王庭唐遂置西州及交河等县按其地今贺兰西北直抵鎭畨又西北跨伊吾故境有汉武髙昌旧垒在焉鎭羌西北有黄羊川口内为扒沙地多矿利美水草虏住牧徃来其间以透西海即弃壤也夫古称河西之盛控制羌胡今按方舆什得五六耳其遮絶环固业与敌共之诚由嘉峪之外驰骋而南已非我兵力所及况鎭羌硖口南疆北塞逺不数武近才跬步攻当塞反扼我吭又安能制御南牧之敌哉所谓形势之弱一失也二曰启疆之失图也国初置内属畨夷为罕都察逊安定鄂端等卫北连哈密南隔诸羌河首盐池大称藩翰自正徳四年额布勒以获罪酋长逃遁而西乞地内附我仓卒无以为应遂溃边掠内地入西海破安定等卫诸畨防亡因据其地南牧之渐此实厉阶当时经畧诸臣如彭泽金献民杨一清王宪王琼赵载唐龙等为剿为抚不遗余画然竟不得其要领议者至欲收哈密结以恩徳西制土畨北制卫拉特不知豺狼同室能保不啮咥藩篱坐守之人乎然亦不得已之防也幸逋冦为故主收复所遗无几防讨故事嘉靖四年套众自凉永大掠而入初收海冦也六年北敌阿勒古斯渡河由贺兰山外入庄浪近境住牧八年入冦遂由鎭羌入西海与额布勒结亲而囘二十年谙达入嘉峪由鎭夷髙台犯甘州西门再收海冦也二十三年二月套众袭髙台八埧十一月自西海归套三收海冦也二十五年犯凉州杀游击王勲四收海冦也是浚海冦渐弱乞降悔罪我亦因其败弱而弃之北敌别部亦无在海上住牧者三十八年谙达复由鎭羌入西海一犯凉永一犯西宁遂欲久住至四十年以中湿肿足而归此未欵之先北敌据海徃来剽掠之扰但我扼其前畨伺其隙而当事诸臣重以腹心忧之是以彼诚不能安居无恐即海冦所遗且悉收之而东矣及和欵以来谙逹自为迎佛之举时论以为厌兵及恋住不归又架言复讐卫喇特我信而不疑彼乃建寺请额始遗置种类封植巢穴我曽不得以故壤别藩篱焉是昔也驱之今也饵之昔也虑门庭之冦今也忘肘腋之虞所谓启疆之失又一失也三曰藩篱之渐撤也国家列鎭河西止防北敌为重其南番族部以茶马羁縻之二百年来等于编戸且嘉峪之外凉永之北数百里无水草虏虽渡河踏氷而来不过倐忽出没不能持乆及谙达有四海之行彼以新受国恩约束惟谨临边畨汉居民真无犬吠之惊我既信其无他彼因遗置种类巢穴已定驱逐为难狼子野心渐生吞噬今日以盗马名掠某畨明日以垂马名掠某族方虏掠而即讲和既讲和而即征求已征求而又虏掠生畨不胜蚕食遂及熟畨熟畨不胜慿陵因扰内地此不数十年诸畨破亡畧尽不特失我歳额中马絶塞孤垂将谁为之保疆乎所谓藩篱渐撤此又一失也四曰兼并之可虞也方谙达假道而西此彼徃年经由旧辙今复为我受命之臣葢难为拒絶矣及建寺请额迁延海上有谓老酋衰年厌兵崇信佛教者既失之其托言卫喇特徃年击杀诸酋长将规图而报复焉此亦不知谙达者也海上水甘草茂汉初为匈奴故壤武帝始拓地置郡匈奴毎懐思之至有祁连焉支之歌千古之下安知彼无兴复故物之志乎但老酋新受封贡又当垂死之年势不能据此他图遂遗置部落及子侄而去平居则为三穴之固有事则总诸部之雄西南蛮夷自滇蜀外徼及武都金城地方数千里氐羌君长悉可役属近有传羌中语曰指南来山川此我家旧疆原非汉土其抢虏畨族诱之曰尔不胜其扰不如防帐归我诸畨感戴国恩不忍弃去有言之泣下者可以知其谋矣今甘肃西宁之畨其附属敌部者十之三其贫穷无聊依敌畜牧在扒沙等川可数千余人其歳应征求竭畜产而献方物者十之九独河以南隔于廹脇残破服从尚少今渐图渡河矣敌情岂遂已乎倘有隂山雄杰之鲜卑安知不为强国耶吐畨钦陵欲唐防去十姓四鎭至要郭元振曰乌江黄河关源阻奥多厉毒唐必不能入我欲得之非窥诸部也甘凉距积石道二千里其广不过数百里我若出张掖玉门使大国春不耕秋不获不五六年可断其右臂今疆宇广狭有近至数步者视唐逺甚敌进据腹心骎有吐蕃之势尤易梗塞此不可为殷鉴乎数年之后敌若生心无论诸蕃关陇蜀汉且剥肤矣所谓兼并可虞此又一失也河西有此四失视诸边利害岂止迳庭即欲振厉因循改易辙迹诚不知计之所出也然于难处之中不得已为曲处之术其得亦有四焉一曰分地之宜严也敌虽牧畜逐水草然亦各有定居今既称藩保塞立有互市之所乃令其聚众西牧如羁縻何流人归去之后必明示约束各守境土倘邻国有征伐师旅之事必行由敌地不得匹马践我内土如云迎送佛僧焚修香火则数十骑足矣授餐绍介我任其劳无用多人何生得失茍袭故智我必并力堵截革其市赏虏果渝盟不妨破格议处调集兵食责成同心任事之臣不惑讹传蜚语之误使仗义执言伸其挞伐然名王酋长受国恩且三世矣岂为一二支部而反靣耶必不然矣首旤者终亦曲膝请命如徃年宣府独石之役互有杀伤岱青竟不助一臂之力念兹同气我因得罚服而竣事葢明鉴也庶几一防也二曰共事之宜力也查得流来诸部有东部有套部东部属宣大山西套部属榆林宁夏总之则两督府也如各部囘巢再有举动或执抝恃众而盘据不归必共宣徳意张弛操纵如驯扰虎豹服我穽槛或事机未谐势必用威尤当异地同心不遗余画在本鎭则诘戎伐暴以张皇无赦之猷在别鎭则执讯获丑以牵系反顾之念进退狼狈彼亦不敢狂逞茍以起衅自虑首鼠两端不关同室之争逺迹解纷之举使狡焉恣其无忌惮之心似非河西一鎭之所能图也是在庙堂之上一申明而聨束之是又一防也三曰伐谋之宜预也夫诸部西来俱言仇杀卫喇特且云套部济农及东部顺义王齐至方大举而西自去冬以来闻齐哩克急于袭封事完则以送佛僧为名即来西海近闻虏使传说春深草发刻期起行此虽道路流言而情形近的问之土人渡河西南为松荗诸畨向称殷富虏垂涎非一日矣先来诸酋日以渡河为事率迁延不果如歹酋者又嗷嗷待哺之众诚不知彼计所出今闻齐哩克使传谕海上诸酋不得先行过河抢掠葢约之既来同举耳信若此则河西宁有安枕时乎无论已来者骄横难制而方来者其忧益叵测也齐哩克偕酋妇宠受封爵方借钤束部落以安边境岂可信其称兵逺出伐我外藩具宣布国恩阻其狡计又在宣大督抚专主之耳彼诚寝其西来之念则先事诸酋亦难恋恋住海上我因干旋携贰之是又一防也四曰夷兵之宜倡也顷自谙达迎佛之后据海诸部日以侵扰诸番为事及流人再来暴掠益甚诸畨救死扶伤无所控诉其间岂无黠杰豪举之长与虏一相当者縁敌以中国为恃番遂不敢挑衅以犯汉法其积愤深怨非一日矣顷敌犯肃州偶建募畨之议五种之夷超距而从戎者至二千人其西宁南北诸畨数倍肃州岁首闻警诸畨头目方来朝防时以保守屯聚掩袭归途为谕一时驩声若雷无不愿効死力者据诸畨所称各族控荷戈之兵众可万人即敌来无为也敌果不来此语亦传闻彼中敌猜疑迟囘者久之诚以诸畨委敌我为悬示赏格且聨束附近族部使互相声援总听指顾又隂传谕敌中畨且羣谋不逞我收恫喝相持之功冺其首事倡率之迹以夷御夷是又一防也是四防者人人能言之非决胜万全之画但非此则他无所施矣况方坚欵贡我不能张胆而起厉阶彼讐比隣我难以称兵而卫外畨补偏救敝如此而已矣然非蚤为之图终难善后如疾已在血脉肠胃间即鍼石酒醪所可及过此恐深将不能理惟经制者留意焉
　　延绥所属并马市部落数目
　　一枝济农布色图等兄弟四人
　　一枝明安台吉三千有余
　　一枝济农叔父东哨章圗哩台吉二千七百余一枝本巴实勒台吉贰千余
　　一枝尼鼎台吉兄弟三人一千六百余
　　一枝达尔罕台吉六百余
　　宁夏所属卖马部落
　　一枝切近黄台吉大男等兄弟七人四千余
　　一枝切近黄台吉侄男莽苏尔台吉二千余
　　一枝松山璸都台吉五千余
　　一枝西实喇克图台吉四千余
　　久在西海住牧
　　一枝巴尔圗台吉五千余
　　一枝巴图尔台吉同弟一千五百余
　　一枝呼雅克圗卜台一千五百余
　　一枝沙津达尔罕二千余
　　已上四枝未闻过河
　　一枝克酬同男五百余
　　一枝珍戬台吉同弟五千余
　　一枝和尔齐同男三千余
　　一枝阿巴台吉同弟二千五百余
　　已上四枝过河
　　套众移住西海
　　一枝布色图同弟一千余
　　一枝塔哩雅齐三千余
　　一枝察罕达哈塔布岱二千余
　　一枝章图哩同弟一千五百余
　　一枝达沁又名宰桑同侄四千余
　　一枝黄台吉妻首领萨哈勒塔玛噶恰一千余东海移住西海
　　一枝顺义王同伊克黄台吉二千余
　　已上共各部约有三万五千五百余骑
　　九边统论
