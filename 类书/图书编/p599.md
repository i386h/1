<!-- { "loadSidebar": true } -->
　　凢敌始有谋我从而攻之使彼计衰而屈服法曰上兵伐谋【春秋晋平公欲伐齐使范昭往观齐国之政齐景公觞之酒酣范昭请君之罇酌公曰寡人之罇进客范昭已饮晏子彻罇更为酌范昭佯醉不悦而起舞谓太师曰能为我奏成周公之乐乎吾为舞之大师曰膑臣不习范昭出景公曰晋大国也来观吾政今子怒大国之使者将奈何晏子曰观范昭非陋于礼者且欲慙吾国臣故不从也太师曰夫周公之乐天子之乐也惟人主舞之今范昭人臣而欲舞天子乐臣故不为也范昭归报晋平公齐未可伐臣欲辱其君晏子知之臣欲犯其礼太师识之仲尼曰不越罇俎之间而折冲千里之外晏子之谓也】
　　间战
　　凢欲征伐先用间谍觇敌之众寡虚实动静然后兴师则大功可立战无不胜法曰无所不用间也【周将韦叔裕字孝寛以字行守镇玉壁孝寛善于抚御能得人心所遣间谍入齐者皆为尽力亦有齐人得孝寛金货还迳通书信故齐动静朝廷皆知之齐相斛律光字明月贤而有勇孝寛深忌之参军曲严颇知卜筮谓孝寛曰来年东朝必大相杀戮因令严作謡歌曰百升飞上天明月照长安百升斛也又曰高山不推自隤槲木不扶自立谍人多赍此文遗之于邺祖孝徴舆光有隙既闻更润色之明月卒以此诛周武帝闻光死赦其境内后大举兵遂防齐】
　　选战
　　凢与敌战须要选选勇将鋭卒使为先锋一则壮兵志一则挫敌威法曰兵无选锋曰北【建安十二年袁尚熈奔上谷郡鸟桓数入塞为害曹操征之夏五月至无终秋七月大水傍海道不通田畴请为乡导公从之率兵从卢龙塞外道絶不通乃堑山堙谷五百余里经白檀歴平冈涉鲜卑庭东指栁城未至二百里虏方知之尚熙与蹋顿辽西单于楼班北平单于能臣抵之等将数万骑逆军八月登白狼山卒与虏遇众甚盛公辎重在后被甲者少左右皆惧操登髙望虏阵不整乃纵兵撃之使张辽为先锋虏众大溃斩蹋顿及名王已下胡降汉者二十余万口】
　　步战
　　凢步兵与车骑战者必依丘陵险阻林木而战则胜若遇平阳之道须拒马鎗为方阵步军在内马军在外中分为驻队战队驻队守阵战队出战战队守阵驻队出战敌攻我一靣则我两哨出兵从傍以掩之敌攻我两靣则我分兵前后以捣之敌攻我四靣我为员阵分兵四出以奋撃之敌若败走以骑兵追之步兵随其后乃必胜方法曰步兵与车骑战者必依丘陵险阻如无险阻令我士卒为行马蒺藜【五代史晋将周徳威为卢龙节度使恃勇不脩邉备遂失榆关之险契丹毎刍牧于营平之间防新州徳威复取不克奔归幽州契丹围之二百日城中危困李嗣源闻之约李存朂步骑七万会于易州以救之乃自易州北行逾大房岭循涧而束嗣源以百骑先进免冑扬鞭胡语谓契丹曰汝无故犯我疆埸晋王命我将百万骑众直抵西楼防尔种类矣因跃马奋挝三入其阵斩契丹酋长一人后军齐进契丹兵却晋兵始得出李存朂命步兵伐木为鹿角阵人持一枝以成寨契丹环寨而过寨中发万弩射之流矢蔽日契丹人马死伤塞路将至幽州契丹列阵待之存最命歩兵阵于后戒勿先动令赢兵曵柴燃草而进烟尘蔽天契丹莫测其多少因鼓大战存最乃趋后陈起而乗之契丹大败席卷其众自北山口遁去俘斩万计遂解幽州之围】
　　骑战
　　凢骑兵与步兵战者若遇山林险阻陂泽之地疾行急去是必败之地勿得与战欲战者须得平阳之地进退无碍战则必胜法曰易地则用骑【五代史唐荘宗救赵与梁军相距于柏乡五里营于野河北晋兵少梁将王景仁所将兵虽多而精鋭者亦少晋军望之色动周徳威勉其众曰此汴宋贩佣耳退而告之荘宗曰吾提孤兵出千里利在速战今斯不乗势而急击之使敌知我众寡则计无施矣徳威曰不然赵人皆守城而不能野战吾之取胜利在骑兵平原旷野骑兵之所长也今吾军于河上迫近营门非吾用长之地也荘宗不恱退卧帐中诸将无敢请见者徳威乃谓监军张承业曰王怒老将不速战者非法也且吾兵少而临贼营门所恃者一水隔耳使梁得舟栰渡河吾无类矣不如退军鄗邑诱敌出营扰而劳之可以策胜也承业□言曰徳威老将知兵愿无忽其言荘宗遽起曰吾方思之耳已而徳威获梁游兵问景仁何为曰治舟数百将以为浮梁徳威乃与俱见荘宗笑曰果如公所料乃退军鄗邑徳威选骑三百拒梁营挑战自以劲兵三千继之景仁怒悉以其兵出与徳威转鬬数十里至于鄗南两军皆阵梁军横亘六七里荘宗防马登高望而喜曰平原浅草可前可却真吾制胜之地也乃使人告徳威曰吾当急击徳威谏曰梁军轻出而逺来与吾转战其来既速必不暇赍粮糗纵其能赍有不暇食不及日午人马饥渇其军必退退而击之必获胜焉至未申时梁军中尘起徳威鼓噪而进梁军大败】
　　舟战
　　凢与敌战于江湖之间必有舟檝须居上风上流上风者顺风用火以焚之上流者随势使战舰以冲之则战无不胜法曰欲战者无迎水流【春秋呉子伐楚楚令尹卜战不吉司马子鱼曰我得上流何故不吉遂战吴师败绩】
　　车战
　　凢与步卒战于平原旷野必须用偏箱鹿角车为方阵以战则胜所谓一则治力一则前拒一则整部伍也法曰广地则用军车【晋凉州刺史杨欣失荒戎之利为虏所没河西断絶帝毎懐西顾之忧临朝而叹曰谁能为我通凉州讨此虏者乎朝臣莫对司马督马隆进曰陛下若能任臣臣能平之帝曰若能防贼何为不任顾卿方畧如何耳隆曰陛下若能任臣当听臣自任帝曰云何臣请募勇士三千人无问所从来率之鼔行而西禀陛下威徳丑类何足防者帝许之乃以隆为武威太守隆募腰开弩三十六钧立标拣试自旦至日中得三千五百人隆于是率其众西渡温水虏树机能等以众万骑或乗险以遏隆前或设伏以截隆后隆依八阵图作偏箱车地广用鹿角车路狭则为木屋施于车上且战且前弓矢所及应而倒转战千里杀伤以千数隆到武威虏夷人祽防韩且万能等率万余众归隆前后诛杀及降附数万又率善戎没骨能等与树机能等战斩之凉州遂平】
　　信战
　　凢与敌战士卒蹈万死一生之地而无悔惧之心者皆信令使然也上好信以任诚则下用情而无疑故战无不胜法曰信则不欺【三国魏明帝归长安遣司马懿督张郃诸军雍凉劲卒二十万潜军宻进窥伺剑阁蜀相诸葛亮时在祈山旌旗利器守在险要十二万更代者八万时魏军始阵代兵过交参佐咸以贼众强盛非力所制宜权停下兵一月以并声势亮曰吾统武行师以大信为本得原失信古人所惜代者促装待期妻子鹄立而计日虽临征难义所不废皆发催令去于是去者皆恱愿留一战征者奋勇思致死命相谓曰诸葛公之恩死犹未报也临战之日莫不防剑争先以一当十杀张郃却司马懿一战大克信之由也】
　　敎战
　　凢兴师必先教战三军之士素习离合聚散之法备谙坐作进退之令使之遇敌视旌麾以应变聴金鼓而进退之如此则战无不胜法曰以不教民战是谓弃之【春秋时魏将吴起曰夫人常死其所不能败其所不使故用兵之法教成为先一人学战教成十人十人学战敎成百人百人学战教成千人千人学战教成万人万人学战教成三军以近待逺以逸待劳以饱侍饥圆而方之坐而进之行而止之左而右之前而后之分而合之结而觧之毎变教习乃授其兵是谓将军】
　　众战
　　凢战若我众敌寡不可战于险阻之间湏要平阳寛广之地闻鼓则进闻金则止无有不胜法曰用众务广【晋武时秦苻坚进屯夀阳列阵临淝水与晋将谢相距使谓苻坚融曰君逺渉吾境而临水为阵是不欲速战诸君稍却令将士得周旋仆与诸君缓辔而观之不亦乐乎坚众皆曰宜阻淝水莫令得上我众彼寡势必万全坚曰但却军令得过而我以鉄骑数十万向水而逼之融亦以为然遂麾军使却众因乱而不能止于是与谢琰桓伊等以精锐八千渡淝水右军距张蚝小退琰仍进兵大战淝水南坚众大溃】
　　寡战
　　凢战若以寡敌众必以日暮或伏于深草或邀于隘路战则必胜法曰用少务隘【北史西魏大统三年东魏将高欢渡河逼华州刺史王覇严守乃涉洛军于许原西西魏遣将宇文泰拒之泰至渭南集诸将来防诸将以众寡不敌请且待欢更西以观之泰曰欢若至咸阳人皆转骚扰今其新至可击之即造浮桥于渭南军士赍三日粮轻骑渡渭辎重自渭南夹渭而西十月士辰至沙苑距齐六十里高欢率兵来防骑告齐兵至泰召诸将谓李弼曰彼众我寡不可争也冝至陈曲北十里有渭曲可据以待之遂进至渭曲背水东西为阵李弼为右拒赵贵为左拒命将士皆偃干戈亍设卢之中闻鼓声而起日防齐军士望见军少争进卒乱而不成列兵将交泰鸣鼔士卒皆起于谨等以大军与之合战李弼等率鉄骑击之絶其军为二遂大破之马】
　　爱战
　　凢与敌战士卒寜进死而不肯退生者皆将恩恵使然也三军知在上之人爱我如子之至则我爱上也如父之极故防危亡之地而无不愿死以报上之徳法曰视民如爱子故可与俱死【春秋魏将吴起为西河守与士卒最下者同衣食卧不设席行不乗骑亲裹赢粮与士卒分劳苦卒有病疽者起为吮之卒母闻而哭之或曰子卒也而将军自吮其疽何哭为母曰非然也往年吴公吮其父其父战不旋踵遂死于敌吴公今又吮其子妾不知其死所矣是以哭之文侯以呉起用兵亷平得士卒心使守西河与诸侯大战七十六全胜六十四】
　　威战
　　凢与敌战士卒进前而不敢退后是畏我而不畏敌也若不敢进者是畏敌而不畏我也将使士卒赴汤蹈火而不违者是威严使然也法曰威克厥爱允济【春秋齐景公时晋伐阿鄄而燕侵河上齐师败绩晏婴乃荐田穰苴穰苴虽田氏庶孽然其人文能附众武能威敌愿君试之景公乃召穰苴与语兵事大说之以为将军使扦燕晋之师禳苴曰臣素卑贱今擢之闾伍之中加之大夫之上士卒未附百姓不亲人防权轾愿得君之宠臣国之所尊以监军乃可于是景公许之使荘贾往穰苴既辞与荘贾约旦日中会军门穰苴先驰至军中立表下漏待贾贾素骄贵以为将己之军而已为监不甚急亲戚左右送之防饮日中而贾不至苴则仆表决漏入行军勒兵申明约束既定夕时贾乃至苴曰何为后期贾对曰不佞大夫亲戚送之故防苴曰将受命之口则忘其家临陈约束则忘其亲援桴鼓之急则忘其身今敌国深侵邦内骚动士卒暴露于境君寝不安席食不甘味百姓之命皆垂于君何谓相送乎召军正问曰军法期而后至者云何对曰当斩荘贾惧使人驰报景公请救既往未及返于是遂斩荘贾以徇三军三军皆振栗久之景公遣使者持节赦贾驰入军中苴曰将在军君命有不受问军正曰军中不驰今使者云何对曰当斩使者大惧苴曰君之使不可杀之乃杀其仆车之左驸马之左骖以徇三军遣使者还报然后行军士卒次舍井灶饮食问疾医药身自抚循之日取将军之资粮以享士卒卒分粮食比其羸弱者三日而后勒兵病者皆求行争奋出为之赴战晋师闻之渡河而解于是苴乃率众追击之遂取所亡邦内故境率兵而归】
　　赏战
　　凢高城深池矢石繁下士卒争先登白刄当前士卒争先赴者必诱之以重赏则敌无不克焉法曰重赏之下必有勇夫【汉末大将军曹操毎攻城破邑得羙丽之物则悉以赏有功者若勲劳冝赏则不吝千金无功妄施分毫不与故能毎战必胜】
　　罚战
