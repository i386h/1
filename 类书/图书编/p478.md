<!-- { "loadSidebar": true } -->
　　庆逺府银【南丹】锡【南丹那地阿池】豆防【府境】草果马防榔
　　平乐府银铜【贺】锡【富川废冯乘】钟乳【平乐恭城】红蕉布【平乐】白蜡【富川贺】筋竹【平乐恭城妇能以竹作衫供暑服】降香【平乐】
　　梧州府硃砂【欝林容博白】铅【藤】桄榔子【树如椶榈心中出面可食】人面子【酸两邉似人面可食俱欝林】蒌藤【亦名扶留藤】糖霜【藤】勾芒木【陆川皮可绩为布】翠羽【藤】猩猩【似黄犬人面能言音如女人欝林州出山中】嘉鱼【苍梧藤】蛤蚧【苍梧】缩砂【欝林博白】蚺蛇【长十丈以妇人衣授之则蟠可辟不祥】犀牛【欝林角在额鼻又有一角】乌蛇【藤土人取浸酒可治风疾】晹夷甲【南越志甲锡薄之杂以州漆照辉昱晃】仙茅【北流】
　　浔州府银【各县】铅【贵】纻布【古具布一名欝林布淮南子弱緆细布汉书白越即此布也】桂【皮可药桂蠧可食汉文时尉佗尝献】铁力木黄藤【三】葵【贵】糖牛【桂平牛与蛇同穴牛嗜盐里人皮褁手涂盐探之】芭蕉橄防吊丝竹
　　南寜府金【宣化】银【府境】象【近交阯山谷】马貆猪【身有棘刺振以票人】蛮犬【警猘蛮人携以自防】孔雀秦吉了【形如雊鹆教之能言】倒挂【毛緑常倒挂于树上】锦鸡【吐锦乆复收宣化武縁】虫丝【横枫始生有食叶虫似蚕亦作丝光明如琴弦蜑人取作钓缗】太平府抗药乌蛇艻绵竹刺桐芭芒草
　　思明府锦地罗金汗木塞住药
　　镇安府降香黄蜡
　　泗城州降香雄黄柑缩砂蜡草菓麖乌蛇
　　云南
　　云安府铁【昆明】西马【昆明富民宜良出】异马【易门低黎岩山】氊【细宻为天下最】盐碧瑱子【俱安寜】石碌【禄豊罗次】五色花石【弥雄山状如马瑙可作器】香附子紫花木
　　大理府盐【三县有井】苍石【苍山出白质青文有山水土木形可琢为屏】感通茶【苍山感通寺出】木莲花【树髙大叶如枇杷花如莲有四种红白青黄】无花果【上不花而实生枝叶间如李】公鱼【洱河出似条细鳞长不满尺有子美】髙河菜【苍山髙河泉出茎红叶青辛竦五六月采】
　　临安府金【安南】铁【河西嶍峩】紫槟榔【安南】胜沈香【河西即紫檀香】鳞蛇胆【安南长丈余足有黄鳞黒鳞食鹿春冬在山夏秋在水可食胆治牙疼解毒药黄鳞为上黒次】婆罗宻三柰子
　　楚雄府黒铁【定逺黒井琅井广通县有阿陋井猴井】龙胆草【五月采为酒药】石青石碌【定逺】响石【楚雄】箭竹蝉花翡翠
　　徴江府铜【潞南】铁【新兴】鲌鲜皮鱼【河阳一名康郎鱼云南为瘴药】青鱼胆【明湖阳宗县疗恶疮化痰】毛氊氊茶【阳宗】仙茅【河阳】麝【新兴】
　　广西府氊茶鸡腿竹蜡白面猿麻布
　　镇沅府盐【六井在波防山】孔雀小鸡【形矮小鸣无昼夜异之中国鸡】藤永寜府牦牛【刺次和香罗瓦鲁出毛可为防为缨】金铜盐
　　曲靖军民府氊盐【陆凉益霑】石燕【马龙大曰雄小曰雌有文能愈眼疾】姚安军民府金【大姚龙蛟江】麝香【府境】莎緑石【大姚】盐【城北有白盐井】木穗子【俗云菩提子甚圆净】
　　鹤庆军民府马蹄盐榧子【劔川】氊香松子【各县】
　　武定军民府盐【南甸元谋】氊【石旧】麝香当归梭罗木【府境】寻甸军民府
　　丽江军民府氊盐【雪盘山有井】金【金沙江】琥珀【府境】滑松子【巨津】元江军民府盐【山有井】槟榔【土人呼为马金之】蛤蚧【生枯树中有雌雄能鸣】土绵鳞蛇胆【详见临安府】孔雀乌木苏木紫檀香黄姜【俱府境】北胜州白鱼【陈海出状如鲤而白】攀枝花【如棉可褥可布】乌木【坚黑可为器】桑木【生石上者上等可为弓材】山鸡荏苒松子【府境】
　　马龙池即甸长官司莎罗布【以棉花为之阔仅八寸歳输于官】孔雀者乐甸长官司藤果【状如荔枝味酸】羊桃【夷称秣猛而长其味酸甜】澜沧军民指挥司麝香鹿茸氊松子山鸡【州】
　　金齿军民指挥使司金【澜沧江濵出金沙洗取融为金】琥珀【生地中其上及旁不生草深者八九尺大者就如山削去外皮中成琥珀】土玛瑙【哀牢山支岭出】缥【即白叠布坚厚缜宻颇类丝防】紫防榔马金囊【状类白豆防大涂恶疮甚效或食一枚饮冷水即无所伤】蒌叶藤【叶似葛蔓附子树可为酱即汉书所谓蒟酱其实似桑椹皮黒肉白味辛合防榔食之可御瘴疠】婆罗宻【实大如味甘酸】猩猩【兽如人能言】铁铜茶漆细布【桐花绩为布白不受姤】
　　腾冲衞黄藤濮竹【黎共山节甚长】硫黄【罗左冲山】漆椶
　　车里宣慰司鍮石铜木香沈香
　　木邦宣慰司响锡胡椒
　　孟养宣慰司琥珀碧琪马【矮小者如骡】防【巨蟒有四足胆可解诸毒】缅甸宣慰司象马树头酒【树类椶髙五六丈结实大如掌土人以麫纳罐中悬置实下划实取汁流于罐以为酒或惟取汁熬为白糖其叶即贝叶写缅书用之】椰子石油【自石缝流出臭恶色黒可搽毒疮】白布兠罗锦
　　八百大甸宣慰司象【土酋畜之骑坐凡战闘用为前陈】白檀香安息香
　　老挝宣慰司西乳香西木香鲜子诃子
　　孟定御夷府香橼【比之南安府者尤大】
　　南甸宣抚司孔雀叫鸡【昼夜依时而鸣】红滕篾【夷妇用为腰餙】千崖宣抚司土锦白布白莲花竹防【大如兎子至肥可食】泷川宣抚司芋【大者一尺三寸】孔雀豪猪紫胶大药鲜子咸逺御夷州盐【境内莫防寨有河水汲而浇于炭火上炼之则成细盐凡交易无秤斗止以小篾罗计多寡而量之】
　　湾甸御夷州茶【境内孟通山产细茶名湾甸茶谷雨前采者尤佳也】
　　镇康御夷州大药【有大如斗者味极甘美】鲜子【大如枣味酸】防胆【可解诸毒药】水乳香
　　大侯御夷州垂丝竹【枝叶软弱皆下垂】金刚纂【色青状如刺桐性最毒】诃子【秋熟味苦又甘】
　　芒市长官司金【金沙江】香橙橄防芋蔗藤
　　贵州
　　宣慰司茶铁马姜兰菖蒲刺竹筋竹
　　思州府铅蜡【府】硃砂水银【施溪】铁竹鸡【府】
　　思南府水银铁竹鸡白鹇兰菖蒲葛
　　镇逺府艻竹竹鸡海棠芙蓉石榴柑绵竹
　　石阡府铁【苖民】水银【石阡】蜡木银杏【府境】
　　铜仁府硃砂【省溪大万山】水银【大万】金【省溪提溪】铁【铜仁省溪】蜡楠木杉木箭竹葛布
　　黎平府铁洞被【府以苎布为质以防线桃刺成之】茯苓葛布
　　都匀军民府
　　普安州硃砂水银铁雄黄橙榛芭蕉
　　永寜州
　　新添军民指挥使司茶葛布【丹平】姜梅菖蒲刺竹平越军民指挥使司木香葛布茶麂水竹橘乌头安南衞橙梅葛蕨菖蒲马猿麂竹鸡枫木刺竹苎麻按之所有必以为献尊君亲上之大义也然夏书周典所载必立为经制上有所程以致邦国之用下有所守惟其物土之冝岂若后世科责无艺者之为哉故曰任土作贡言物非其土则不借其贡也古今贡物总论
　　万物盈天地间可得一悉数之哉要以资民用者贡之于天府亦将以资国之用也书曰毕献方物惟服食器用之类又曰不贵异物贱用物可见古者贡以物起物以土宜如橘逾淮为枳生湖北则为芜菁鹦鹆不逾济貉逾汶则死此无他庻物蕃阜凡情性形体臭味各视水土所宜生尅制化地气殊也故禹贡十二壤九等之辨周职方九土之宜无非任土作贡俾上有所程下有所守经制一定而国用不匮耳惟在上者因天地自然之利尽樽节爱养之方斯物不可胜用也况天地生物止有此数不在官则在民上能寛一分则民受一分之赐哉自汉以来如却献名马寳玩诏大官勿受逺国珍羞迄今靡不称颂柰何贡无定额科责无艺而日进月进者有之或假贡奉为名侵渔民利强夺商贩至于禽兽昆虫珍味之属抑配人戸致使所在居民以土产之物为苦先王制贡之意荡然尽矣洪惟我圣祖立国之初即定诸州所贡之额如太常寺牲币钦天监厯纸太医院药材光禄寺厨料寳钞司桑穰诸皮角翎鳔之属着为定额俾其嵗办凡皆周官所供祀嫔器币财货之需外此珍竒玩好及唐宋以来藩方之羡余郡国之进献佞幸之珍异一切无有焉其诸畨国及四夷土官人等所贡方物礼部奏启进纳而土客司则办其五年三年比年之贡及其贡物贡途贡使豊约遥径多寡之数差其迎送宴劳赏赉庐室幕帐食料之等盖庶几乎西旅越裳之献而中国之利四裔者亦有体欤


　　图书编卷八十九
　　钦定四库全书
　　图书编巻九十
　　明　章潢　撰
　　歴代民数总考
　　禹平水土为九州人口千三百五十五万三千九百二十三地之定垦者九百一十万八千二十顷【禹贡冀州厥惟白壤厥赋惟上上错厥田惟中中兖州厥黒坟厥田惟中下厥赋贞青州厥白坟厥田上下厥赋中上徐州厥赤埴厥田惟上中厥赋中中州厥惟涂泥厥田惟下下厥赋下上上错荆州厥惟涂泥厥田惟下中厥赋上下豫州厥惟壤下坟垆厥田惟中上厥赋错上中梁州厥青黎厥田惟下上厥赋下中三错雍州厥惟黄壤厥田惟上上厥赋中下】涂山之防诸侯执玉帛者万国
　　周武王定天下列五等之封凡千七百七十二国周公相成王制理刑措人口千三百七十万四千九百二十三此周之极盛也周礼小司防及大比【三年比较民之众寡】登民数自生齿以上登于天府内府司防冡宰贰之以制邦用司民【主民数者】掌登万民之数自生齿以上皆书于版【籍辩也】其国中【王国之内】与其都鄙及其郊野异其男女嵗登【上也】下【除也】其死生【毎嵗有生者登而载之死者下而除之】及三年大比以万民之数诏司防司防及孟冬祀司民之日【祀司民之神】一其数于王王拜受之登于天府内史司防冡宰贰之以賛王治秦孝公十二年初为赋【纳商鞅説开阡陌制贡赋之法】
　　汉自髙祖讫于孝平民戸千二百二十三万三千余口五千九百五十九万四千余垦田八百二十七万五百三十六顷汉极盛矣【此西汉戸口田赋极盛之数】
　　东汉桓帝永寿二年戸千六百七万九百口五千六万六千八百五十六垦田六百九十三万一百二十三顷三十八畆【田畆防质帝本初元年数之此乃东汉户口田赋极盛之数又按三国鼎时之时合其户数不能满百五十万昔人以为才及盛汉时南阳汝南两郡之数荩战争分裂户口虚耗十不存一理固然也】
　　晋平吴之后九州攸同大扺编戸一百四十五万九千八百四口千一百一十六万三千八百六十三此晋之极盛也【晋之后南北分裂运祚短促者皆难稽据今以其极盛者计之宋文帝嘉以后户九十万六千八百有竒魏孝文迁洛之后户五百余万则混南北言之才六百万而已】
　　隋混一之后至大业二年户八百九十万七拾有竒垦田五千五百八十五万四千四十顷【此隋极盛之数】唐制凡丁附于籍帐者春附则课役并徴夏附则免课从役秋附则课役倛免制毎嵗一造帐三年一造籍州县留五比尚书省留三比
