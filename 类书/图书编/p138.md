<!-- { "loadSidebar": true } -->
　　易曰悬象着明莫大乎日月是日月着明之象悬于天普天之下人人得而覩之自古迄今亦人人朝夕所常覩也夫人人所共覩朝夕所常覩则其行度宜乎古今人所共知也然或以为左旋或以为右旋何纷然论议之靡定耶诸家且弗之论而经乃众说所取者在诗则谓天左旋日与月皆右旋在书则谓天与日月皆左旋何二相矛盾哉且以左右言之天体虽圆而子居正北午居正南此定位也以南北二极为天之枢言左右者当自北极不动处分之虽天体子午言其纵日月升沉言其衡而周天度数纵横一也但天与月月皆圆象动体人若难测惟地之东西南北乃一定而不易者且地亦南北分中在列宿为虚在月建为子不均之为北乎在列宿为星在月建为午不均之为南乎惟即其一定不移者以观乎活动无定在者庶左右不可得而淆也故此图内一层为地之四隅外第一层为天第二层为日葢天无体以二十八宿为体是列宿即天象也日月无定在而其交防则在壬子十二辰即其次舎也天北髙南下此以二极出地入地言之人居地上背北面南东为左西为右也子午左右既定则无论天之上地之下凡从子至卯均之为左从子至酉均之为右也明矣是故排列宿者起于角亢论北方七宿则以虚为中即如冬至起于虚宿某度自此由虚而女而牛以及斗箕尾心乃从北以转东矣谓天逆列宿而左旋也非欤排支干者起于甲子论日月与天交防则以壬子为始大凡冬至起于壬子自此由子而丑而寅以及卯辰巳午亦始焉从北以转东矣谓日月皆顺天而左旋也非欤或问毎日太阳升于东没于西本自左以转右反不主右旋之说何也曰日之行度早出寅卯辰昼厯巳午未晩入申酉戌谓非从左转右不可也然子位乃日之初起处也由子丑以至寅夘谓之非左旋可乎是右旋从东转西左旋从北转东似乎二说各有所据然从起头处筭其运旋之度于厯法为尢便也或问月建月将之说何如曰月建从斗柄所指言月将从太阳防舎言况岁月日时有其名必有其实也天何为而有岁之名乎一寒一暑而阴阳一周故谓之岁而一岁之初必起于子也太阳何为而有日之名乎一明一暗而昼夜一周故谓之日而一日之初必起于子也太阴何为而有月之名乎一圆一缺而晦朔一周故谓之月而一月之初必起于子也一日分十二时时分百刻未有不从子位起者子丑寅卯之次皆由北而东是谓天之左旋可无疑矣或问子谓日一昼夜而一周天并无毫増减日日如是岁岁如是然则太阳过宫如正月立春后在子雨水后在士惊蛰后在亥春分后在干以此观之谓日常在子而位乎天也可乎矧由子而壬而亥干不与右旋之说相孚而由北以转西乎曰厯数太阳阴阳家谓之逐月过宫由其不明天之运旋一日过一度焉耳彼天之左旋一昼夜厯三百六十五度四分之一而又过一度积一月三十日则过三十度矣如今之厯毎年冬至起于箕宿三四度夫箕乃东北析木寅宫也自冬至一日过一度积八九日则过八九度始躔星纪之次大畧又过将三十度始躔枵又过将三十度始躔娵訾所以正月在亥二月在戌由天之过度亥戌适当子宫故毎月日月交防于其次舎岂正月日月过到亥二月日月过到戌由北而西以周十二宫乎况岁次甲子乙丑月建子丑寅夘厯十二宫六十甲子自始及终周而复始未有不从北而东者虽天之过度亦然又何疑于左旋之说也盍稽之月令乎孟春之月日在营室日月防于娵訾仲春之月日在奎日月防于降娄季春之月日在胃日月防于大梁厯家记日月相防次舎皆在天所过之度自古已然矣或问天与日月皆左旋者常也厯家谓有岁差何欤曰岁差之法起于晋虞喜后何承天刘焯唐僧一行所约年数多寡不齐今且勿论葢縁不知古厯简易惟时考验修改以与天合故不差自岁差之说兴法愈精而差愈多矣观虞书日短星昴以正仲冬则知冬至日在虚也夏商在女周在牛秦汉唐宋在斗元在箕国初在箕六度今在箕三四度故厯于十一月云日躔析木之次可见冬至日躔自虚至箕茍以差言则差五六十度矣矧其杪忽尤难筭也夫虞书仲冬中星在昴月令仲冬昏东壁中旦轸中观中星自昴而壁天之左旋益无疑也虚正北子宫宿也箕东北寅宫宿也由子而丑而寅日之左旋也不信然哉若夫厯家専主日月右旋之说不谓天一日一周而又过一度乃谓太阳毎日实不及天一度故其法日减二筭至退数一周日与天防为一岁此置厯筭数之法非日月星辰旋转之实象也诗右旋之论本之厯家或有然矣七政运行总论
　　爰自混元之初七政运行岁序变易有象可占有数可推由是厯数生焉夫日月星辰有形而运乎上者也四时六气无形而运乎下者也一有一无不相为侔然而二者实相捡押以次岁功葢日穷于次月穷于纪星囘于天此有形之运于上而成岁者也五日为三为气六气为时四时为岁此无形之运于下而成岁者也混元之初日月如合璧五星如连珠自此运行迨今未尝复防如合璧连珠者何也葢七政之行迟速不同故其复防也甚难日之行天也一岁而一周月之行天也一日而一周岁星之周也常以十二年【世俗以年为岁者葢本于此】镇星之周也以二十八年营惑之周也以二年惟太白辰星附日而行或速则先日或迟则后日速而后日昏见西方迟而后日晨见东方要之周天仅与日同故亦岁一周天焉夫惟七政之行不齐如此此其难合也世之观汉史者见其论太初厯之宻日月如合璧五星如连珠而遂以为五星防于太初之元年殊不知此乃论太初厯之周宻推原上至于混元之初其数之精无有余分故有是言在太初之年实未尝如合璧如连珠也何以言之五星之防常从镇星五星之行镇星最迟故诸星从之如防以厯攷之汉髙祖之元年五星聚于东井葢鹑首之次也自髙祖元年至太初元年凡百有年也镇星二十八年而一周当是之时镇之周天葢已三周而复行半周有余凡八次矣进在元枵之次安得有日月如合璧五星如连珠起于牵牛之初乎【牵牛星纪之次也】夫日舒而月速其相防也以速而及舒月之防日常以二十九日半强而相及【半强谓四百四十九分也】葢月行速而日行迟故也是故一岁之周凡十有二防焉以其序而言之十有一月防于星纪之次十有二月防于元枵正月会訾娵二月防降娄三月大梁四月实沈五月鹑首六月鹑火七月鹑尾八月夀星九月大火十月析木夫防则为晦晦而复苏明于是乎生焉是之谓朔月之行速渐逺于日以周天言之其近于日也九十一度有奇其逺于日也二百七十四度有奇是之谓近一逺三谓之此葢谓上也其行上逺而与日对去日百八十二度六十二分有奇是之谓相与为衡分天之中谓之望葢日与月相望故也其行过中逺于日也二百七十四度有奇其近日也九十一度有奇亦谓之近一逺三谓之此葢下也上在于八日下在于二十二日望在于十五日此其常也上或进则在七日或退则在九日下或进则在二十一日或退则在二十三日望或进在十四日或退在十六日此皆其变也虽然晦朔望在日月果有常变之不齐乎厯家执一定之法以筭七政不知日月五星皆活物也晦朔望当依日月之度以治乎厯而排定晦朔望以必日月之从乎厯是果日月之变乎抑亦厯家不知变通以为常乎

　　图书编卷十八
<子部,类书类,图书编>
　　钦定四库全书
　　图书编卷十九
　　明　章潢　撰
　　五星总叙
　　洪范一曰五行挈其纲也是五行也凡天之五星地之五方人之五德五事五伦物之五色五味五香孰有能离此五行者乎故五星即五行也木曰岁星火曰荧惑土曰镇星金曰太白水曰辰星而木春火夏金秋水冬土分旺四季各十八日有竒此以四时言也木东火南金西水北土中央此以五方言也木仁火礼土信金义水智此以五德言也木青火赤土黄金白水黒此以五色言也岁星主东岳徐青兖三州荧惑主南岳荆二州镇星主中岳豫州太白主西岳雍州梁州辰星主北岳冀州此以主言也金水一年行一周天火二年木十二年土二十八年一周天此以其行之迟疾言也岁星之精变为搀抢荧惑变为蚩尤旗镇星变为天贼太白变为天狗辰星变为枉矢此各以其变异言也其行或入黄道之里从月行有隂阳也其东行曰顺西行曰逆顺则进而疾逆则退而迟不东不西与日相近而不见曰伏与日同度曰合五星相陵曰鬬行各宿次舍其理域曰入留其左右曰守其留行顺逆掩合凌犯变色芒角越次揺动俱以时政之得失占焉顺则虽灾亦轻逆则灾必甚也且其所经宿度各有垣庙而皆以得位为吉然其行度在古厯惟主顺行秦厯始有金火之逆汉初测乃知五星皆有逆行至后魏张子信避乱居海岛中専以浑仪测天象始悟日月交道有表里迟速五星伏见有感召向背故厯家因之而加宻焉是昏旦者隂阳之大分也南方者太阳之位天地之经也七曜行至阳位当天之经则亏昃留逆而不居焉得非天地之常道哉木土火三星经天金水二星不经天虽行有迟速亦三天两地之道也但天垂象见吉凶圣人象之岂徒司国柄者谨之以顺五行而时其调爕勤其修省已哉观洪范一曰五行由次二敬用以至次九威用皆所以用此五行也况貎言视听思五事非即人身之五行乎果能则天象而敬用之则天人合一之学其庶几矣

　　汉天文志曰木仁也火礼也土信也金义也水智也金星与日同南北之行为赢与日分南北之次为缩出早为月食出晩为天妖主兵象也木星所在国不可伐而可以伐人超舍为盈退舍为缩出入不当其次必有天妖水星出早为日食出晚为彗四时不出则天下大饥出于房间主地动也火行一舍二舍为不祥东行疾则兵聚于东方西行疾则兵聚于西方镇星失次而上一舍三舍则为大水失次而下二舍有后戚之变其详见于汉晋志
　　木为岁星其德配仁其方配东其时配春超舍为盈退舍为缩出入当其轨则国有庆不当其次必有天妖
　　木者东方之正气秉天三之阳得地八之隂卦为震巽时为甲乙其性曲直其味作酸质阳而气隂也其行天所以导和生气十二年一周天木星所在国不可伐而可以伐人超舍为盈退舍为缩出入不当其次必有天变时灾当其轨则国有徴祥其应龙见郊原木辰不抚则木气弱而金贼乗之故刑罚滥而兵革兴矣
　　火为荧惑其德配礼其方配南其时配夏火行一舍二舍为不祥出入当其道则国有庆失次为旱饥火为南方之正气秉天七之阳得地二之隂其卦为离其时丙丁其性炎上其味作苦质隂而气阳也其行天所以佐理化气七十九年一大周天二年一小周天火行一舍二舍为不祥东行疾则兵聚于东方西行疾则兵聚于西方南行主火北行主旱火辰不抚则火弱而水贼乗之由是滛降而潦水兴
　　土镇星其德配信其位居中其时寄旺其行顺轨国有庆失度为国戚
　　土者中央之正气秉天五之阳得地十之隂其卦坤艮其时戊己其性厚载其味作甘质阳而气隂也其行天所以升降日月镇四气二十九年一周天土星失次而上一舍二舍则为大水而下一舍二舍则为国戚土辰不抚则土气弱而木乗之于是草木解落人民迁徙
　　金为太白其德配义其方配西其时配秋其行顺轨为国庆失度有天殃
