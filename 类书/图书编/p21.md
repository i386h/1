<!-- { "loadSidebar": true } -->
　　天一与地六合于北而生水地二与天七合于南而生火天三与地八合于东而生木地四与天九合于西而生金天五与地十合于中而生土朱汉上谓一三五七九竒数所谓天数二十五二四六八十偶数所谓地数三十凡五十有五成变化行鬼神者此也天一下降与地六合而生水于北地二上驾与天七合而生火于南天三左旋与地八合而生木于东地四右转与天九合而生金于西天五防运与地十合而生土于中以竒生者成而耦以耦生者成而竒天阳也故其数竒地隂也故其数耦竒耦相合而五十有五之数备大衍之数减其五者五行之用也虚其一者元气之本也葢天五为变化之始散在五行之位故中无定象天始生一肇其有数也而后生四象五行之数今焉虚而不用是明元气为造化之宗居尊不动也
　　河图积数五十五其五十者皆因五而后得独五为五十所因而自无所因故虚之则但为五十又五十五之中其四十者分为隂阳老少之数而其五与十者无所为则又以五乘十以十乘五而亦皆为五十矣洛书积数四十五而其四十者散布于外而分隂阳老少之数唯五居中而无所为则亦自含五数并为五十矣
　　一二三四五天地之生数也五中数故不用六七八九十天地之成数也十全数故不用而河图洛书之四象亦无所当于五与十焉故四象之画成而以一二三四纪其次九八七六积其实揲蓍之法具而挂扐之五与四以一其四而为竒九与八以两其四而为耦竒以象圆而径一者其围三故凡竒者其数三偶以象方而径一者其围四而用半故凡偶者其数二所谓参天两地者也及其揲之三变则凡三竒者三其三而为九三偶者参其两而为六此九六之所以得数之实也至于两竒一偶则亦参其两竒以为六两其一偶以为二而合之为八两偶一竒则亦两其两耦以为四参其一竒以为三而合之为七此七八所以得数之实也是老少虽有不同然其成象之所自得数之所由则皆有从来而不可诬矣若专以一三五为九二四为六则虽合于积数之一端而于七八则有不可得而通者矣
　　説卦传曰昔者圣人之作易也幽赞于神明而生蓍参天两地而倚数观变于隂阳而立卦发挥于刚柔而生爻和顺于道徳而理于义穷理尽性以至于命系辞传曰大衍之数五十其用四十有九分而为二以象两挂一以象三揲之以四以象四时归竒于扐以象閠五嵗再閠故再扐而后挂又曰四营而成易十有八变而成卦此教人所以揲蓍之法也大衍数五十虚一不用取四十九蓍为一握信手中分置几左右次以左手取左防执之而以右手取右一防挂左手小指间次以右手四揲左防观其所余或一或二或三或四扐之左手无名指间次以右手反过揲之防于左上遂取几右防执之而以左手四揲之观所余防如前扐之左手中指间次以右手反过揲防于几右合两手一挂二扐之防置几之西边是谓一变再以两手取几左右见存之防合之复四营如第一变之仪而置挂扐之策于第一变挂扐之侧是谓二变再以两手取几左右见存之防合之复四营如前二变之仪而置挂扐之策于第二变挂扐之侧是谓三变乃观三变所得挂扐多少以画第一爻如是每三变成爻十八变成卦是其老少之变与不变以占事之吉凶焉

　　【之而乾坤坎离震巽艮兑八纯卦已备凡六十四卦三百八十四爻不过由八纯卦而重之也】
　　即蓍防竒耦而成卦而无方无体之妙已见于蓍故曰蓍之徳圆而神即竒耦六爻以为变而吉凶悔吝之占已寓于卦故曰卦之徳方以知可见圆而神者自无而成有方以知者因有而知无神以知来知以藏往一而已矣所谓兴神物以前民用岂专指蓍草而言之哉

<子部,类书类,图书编,卷六>
　　按四象老少之由原于河图之数一二三四五图之生数也六七八九十图之成数也四象九八七六之数皆就成数内见然九者一三五之积六者二四之积七者二五之积八者三五之积言九八七六则生数已在其中必以九六为老七八为少者以成数论之阳主进由七之进至九而极为阳之老隂主退由八之退至六而极为隂之老九退而为七则七为少六进而为八则八为少也进极而退所以七为少阳退极而进所以八为少隂也
　　防者蓍之茎数曲礼所谓防为筮者是也大传所谓乾坤二篇之防者正以其挂扐之外见存蓍数为言耳葢揲蓍之法凡三揲挂扐通十三防而见存三十六防则为老阳之爻三揲挂扐通十七防而见存三十二防则为少隂之爻三揲挂扐通二十一防而见存二十八防则为少阳之爻三揲挂扐通二十五防而见存二十四防则为老隂之爻大传专以六爻乘老阳老隂而言故曰干之防二百一十有六坤之防百四十有四凡三百有六十其实六爻之为隂阳者老少错杂其积而为干者未必皆老阳其积而为坤者未必皆老隂其为六子诸卦者或阳或隂亦互有老少焉葢老少之别本所以生爻而非所以名卦今但以干有老阳之象坤有老隂之象六子有少隂阳之象且均其防数又偶合焉而因假此以明彼则可若便以干六爻皆为老阳坤六爻皆为老隂六子皆为少阳少隂则恐其未妥也但三百六十者隂阳之合其数必齐于此若乾坤之爻而皆得于少隂阳也则干之防六其二十八而为百六十八坤之防六其三十二而为百九十二其合六为三百六十此则不可易也

<子部,类书类,图书编,卷六>
　　按五十之蓍虚一用四十九营之后又除初挂一只以四十八防分挂扐过揲而为此图挂扐过揲进退各以四由老阳挂扐十二进一四为少隂挂扐十六少隂挂扐十六进一四为少阳挂扐二十少阳挂扐二十进一四为老隂挂扐二十四其进也至四十八防之中焉止矣又由老阳过揲三十六退一四为少隂过揲三十二少隂过揲三十二退一四为少阳过揲二十八少阳过揲二十八退一四为老隂过揲二十四其退也亦至四十八防之中焉止矣进退皆不过乎中也
　　四十九者蓍之全数也以其全而揲之则其前为挂扐其后为过揲以四乘挂扐之数必得过揲之防以四除过揲之策必得挂扐之数其自然之妙如牝牡之相御如符契之相合可以相胜而不可以相无且其前后相因固有次第而挂扐之数所以为七八九六又有非偶然者皆不可以不察也
　　二老过揲当期物数图
　　系辞传曰干之防二百一十六【干六爻老阳过揲数】坤之防百四十四【坤六爻老隂过揲数】凡三百六十当期之日万有一千五百二十【合乾坤与六子三百八十四爻二老过揲之数】当万物之数也此以二老过揲数论若以二少过揲数论总数亦同或曰何以不论挂扐曰挂扐以生爻过揲以明数而或者乃舍挂扐并以过揲生爻误矣

　　六爻皆不变占本卦彖辞一爻变则占本卦变爻二爻变则以本卦二变爻占仍以上爻为主三爻变则占本卦及之卦之彖辞四爻变则以之卦二不变占仍以下爻为主五爻变则以之卦不变占六爻变则占之卦彖辞乾坤则占二用
　　四象之数乃天地之间自然之理其在河图洛书各有定位故圣人画卦自两仪而生有画以见其象有位以定其次有数以积其实其为四象者久矣至于揲蓍然后挂扐之竒耦方圆有以兆之于前过揲之三十六三十二二十八二十四有以乘之于后而九六七八之数隠然于其中九七天数也三十六二十八凡老阳少阳之防数也六八地数也三十二二十四凡老隂少隂之防数也今专以九六为天地之数乾坤之防谓七八非天地之数而为六子之防则误矣
　　大衍之数五十其用四十有九天数二十有五【一三五七九共二十五也】地数三十【二四六八十共三十也】凡天地之数五十有五以五行气通凡五行减五大衍又减一故四十九也姚信云天地之数五十有五其六以象六画之数兼虚一之数共为六画【此説尤非】故减之而用四十九也王弼云演天地之数所赖者五十也其用四十九其一不用也不用而用以之通非数而数以之成斯易之太极也四十有九数之极也【云演天地之数是云数之极非】尝因诸家之説而攷之易系之文首言乎大衍之数之用次及乎分二挂一揲四归竒之法又其次始言天地之数五十有五以成变化而行鬼神又其次则言乾坤之防当期之日与万物之数故其末总提上文云是故四营而成易十有八变而成卦引而伸之触类而长之天下之能事毕矣显道神徳行是故可与酧酢可与佑神矣观圣人立言之意不先言天地之数五十有五而先言大衍五十者明所主在大衍也明大衍包天地之数而非天地之数生大衍也何者天之数可名以一三五七九地之数可名以二四六八十也大衍虚一不用则不可以名求无名为有名之宗故大衍足演天地之数也其用四十有九以生天地之数而为天地枢故五竒五偶推而至于五十有五此天地之数自大衍而生也阳爻隂爻推而至于当期之日与万物之数此乾坤之防亦自大衍而生也
　　论占以贞悔为体用
