<!-- { "loadSidebar": true } -->
　　王阳明先生论国家立学校之意曰三代皆所以明人伦今之学宫皆以明伦堂名则其所以立学者固未始非三代之意也尧舜禹之授受曰人心惟危道心惟防惟精惟一允执厥中斯明伦之本也道心者率性之谓也未杂于人无声无臭而显者也诚之源也人心则杂于人而危矣伪之端也见孺子之入井而怵惕恻隠率性之道也从而纳交于孺子之父母焉要誉于乡党朋友焉则人心矣饥而食渴而饮率性之道也从而极滋味之美焉恣口腹之饕焉则人心矣率是道而发于用也为喜怒哀乐发皆中节之和为三千三百经曲之礼为父子之亲为君臣之义为夫妇之别长防之序朋友之信而天下之达道尽此矣舜使契为司徒以敎天下敎以此也孔子之圣所求乎子臣弟友均曰未能未能乎此也是明伦之学始于孩提之知爱少长之知敬则孩提少长无不能而及其至虽圣人有所不能尽也故明伦之外无学矣博学者学此者也审问者问此者也慎思者思此者也明辨者辨此者也笃行者行此者也心外无事心外无理故心外无学是故于父子尽吾心之仁于君臣尽吾心之义言吾心之忠信行吾心之笃敬惩心忿窒心欲迁心善改心过处事接物无往而非求尽吾心以自慊者也譬之植焉心其根而学也者其培壅灌溉之者也扶植芟锄之者也今之学校必由此而敎之而后无忝于建学立师今之举业必由此而精之而后不悔于敷奏明试今之仕进必由此而施之而后无负于行义逹道也
　　二业合一
　　甘泉子曰古之学者本于一今之学者出乎二二则攴攴则离攴离之也乆矣故文武二而天下无全材矣岂惟文武为然才徳二而天下无全人矣岂惟才徳为然体用二而天下无知道矣岂惟体用为然行之动静二而天下无善学矣岂惟动静为然徳业举业二而天下攴离甚矣非其本然也孟子之时其杨墨矣程子之时其释老矣故自攴离之説兴而儒学壊矣儒学壊而天理几乎息矣呜呼知学之壊而不知儒者之学之壊也原本及末故知合一之説则可以化举业而知道矣或问何为合一説执事则敬作字则学吾闻其语矣未见其人也故学在修其二而复之一而已矣
　　小学【附】
　　夫自小学与大学二而今之才遂与古之才异矣社学之敎与大学之敎曷可二也然则社学庠序奚别焉曰曷请以山木譬诸今夫童也者非山木勾萌之时也乎成人也者非其根榦具而枝叶花实将不可御者乎夫勾萌根榦同一山木则固同一生意惟于其勾萌而禁其摧折焉于其根榦具而禁其斧斤焉是则其所以养之者异耳夫自其勾萌而养之也欲其直则直矣从其曲则曲矣观之山木童蒙之敎其不尤重乎哉或曰请问社学庠序之所以同者奚在曰天命流行物与无妄孩提而知爱其亲长而知敬其兄是心也谓秦之小子与越之小子异乎哉夫是心也秦之小子不异乎越之小子谓秦越之成人或异乎秦越之小子然乎否也是故洒扫应对歌咏舞蹈小子之敎也而入孝出弟者其本也春夏以礼乐秋冬以诗书成人之敎也而事亲从兄者其本也易曰蒙以养正圣功也因其爱亲敬长之良而训以申之礼以理之乐以乐之是之谓养正孟子曰大人者不失其赤子之心者也所谓赤子之心者非即其爱亲敬长有不容自己之心戒慎恐惧尽而知之存而养之自富贵贫贱以至终食造次颠沛而不违是谓不失故成人小子无二心也社学庠序无二敎也社学也者自其勾萌而养之使之勃焉进于条达者也庠序也者自其根榦具而益养之使之翘焉极于防天摩汉者也曰爱亲敬长此愚夫愚妇所以与知与能者也可以举天下国家而尽之也乎曰吾未闻爱其亲有不爱其他人之亲者未闻敬其兄有不敬其他人之兄者矣爱其亲而不能爱他人之亲则其于亲也其必有时爱有时不爱其爱也必非由其赤子之爱达之也乎敬其兄而不能敬他人之兄则其于兄也其必有时敬有时不敬其敬也必非由其赤子之敬达之也乎是故爱其亲亦爱他人之亲则老老之政必行矣天下之老有不得衣帛而食肉者其为图之必不已也敬其兄亦敬他人之兄则子庶民之政必行焉天下之民有不获时使而薄敛者其为图之必不已也用是以观居其位忍于牛羊其人民而弗之恤者其固以失其爱敬之心非一朝一夕也乎是故由爱敬之心充而至于恶可已不知手之舞之足之蹈之天下之能事毕矣虽以配天地可也于天下国家何有哉
　　训防大意
　　王阳明先生示敎读曰古之敎者敎以人伦后世记诵辞章之习起而先王之敎亡矣今敎童子惟当以孝弟忠信礼义亷耻为専务其栽培涵养之方则直诱之歌诗以发其志意导之习礼以肃其威仪记之读书以开其知觉葢童子之情乐嬉游而惮拘检如草木之始萌芽舒畅之则条达摧挠之则衰萎固其理也故凡诱之歌诗者非但发其志意而已亦以泄其跳号呼啸于咏歌宣其幽抑结滞于音节也导之习礼者非但肃其威仪而已亦以周旋揖让而动荡其血胍拜起屈伸而固束其筋骸也讽之读书者非但开其知觉而已亦以沉濳反复而存其心抑扬讽咏以宣其志也夫然故顺适其志意调理其性情濳消其鄙吝黙化其粗顽日使之渐于礼义而不苦其难入于中和而不知其故是葢先王之立敎之防意也若近世之训蒙穉者督责检束而不知导之以礼求其聪明而不知养之以善鞭挞绳缚若待拘囚彼其视学舍如囹圄而不肯入视师长如防仇而不欲见规避掩覆以遂其嬉防设诈餙诡以肆其顽鄙偷薄庸劣日趣下流是葢驱之以恶而求其为善也何可得乎凢吾所以教实在于此恐时俗不察视以为迂尔其务体吾意母輙因时俗之故废其防墨焉












<子部,类书类,图书编,卷一百五>
　　飬老总叙
　　礼书曰天子之于老也其所飬也三国老也庶老也死政者之老也歳飬之也三仲春也季春也仲秋也周礼罗氏罗春乌献鸠以飬国老在仲春月令飬衰老授几杖在仲秋文王世子曰凡大合乐必遂飬老郑氏云大合乐谓春入学舎菜合舞秋颁学合声于是时也天子则视学焉遂飬老此飬老于仲春仲秋者也月令季春之末择吉日大合乐天子乃率三公九卿诸侯大夫亲徃视之大合乐亦必飬老此又飬老于季春者也若夫简不帅教出征受成以讯馘告凢天子入学莫不飬老此又不在歳飬之数也夫贵胄谓之国子则贵而老者谓之国老贱者谓之庶人则贱而老者谓之庶老国子与庶人俊者同其学所以一道徳国老与庶老异其学所以别分义故有虞氏飬国老于上庠飬庶老于下庠夏后氏飬国老于东序飬庶老于西序殷人飬国老于右学飬庶老于左学周人飬国老于东胶飬庶老于虞庠而又有死政者之老焉故罗氏献鸠以飬之者国老也司徒以保息飬之者庶老也司门以其财飬之者死政者之老也若夫外饔者正稿人所谓耆老者总三者而言之也郑氏谓三老五更各一人皆年老更事致仕者也名三五者取象三辰五星天所因以照明天下者谓人君飬老有四种一是飬三老五更二是子孙为官而死者父祖三是飬致仕之老四是引斤校言庶人之老熊氏云天子之视学飬老一歳有七郑氏云凢饮飬阳气凢食飬隂气阳用春夏饮用秋冬是四时飬老凢四也文王世子凢大合乐必遂飬老大合乐谓春入学舎菜合舞秋颁学合声又季春大合乐天子视学亦飬是七也然则古者建国必立三卿乡饮必立三賔而飬老必立三老故礼曰三公在朝三老在学三公非一人则三老五更非各一人矣汉志以徳行年髙者一人为五更故永平中拜桓荣为五更建初中拜伏恭为三老而郑氏以此为三代之制误矣先王父事三老兄事五更则三老五更乃羣老之尤者而致仕之老亦在其间皇氏离而二之误之矣月令无冬夏飬老之文周礼礼记特言春飬秋食而已熊氏谓飬老歳有七亦误矣又礼记言天子视学遂适东序飬老则视学飬老皆同日也郑氏谓用其明曰亦误矣飬老之礼外饔掌割烹酒正共酒稿人共食罗氏共鸠方其飬也必先释奠于先老遂设三老五更羣老之席位适馔省醴飬老之珍具遂发咏焉登歌清庙下管象武天子袒而割牲执醤而馈执爵而酳冕而总干则乞言宪典之义着而孝悌之化行矣有司告以乐阕王乃命公侯伯子男及羣吏曰反飬老于东序而终之以仁此所谓一举事而众皆知其徳之也礼言凢飬老有虞氏以燕礼而服深衣夏后氏以飨礼而服燕衣殷人以食礼而服缟衣周人修而兼用之而服服盖虞氏以燕则恩胜礼夏后氏以享则以礼胜防殷人以食则趣恩礼之中而周则文故修而兼用之周官外饔言享耆老此周人以饔醴飬老也行苇言饮射而继之以祈黄耇此周人以燕礼飬老也礼记曰食二老五更于太学此周人以食礼飬老也然衣燕衣也燕衣非冕服及总干而舞必冕服以舞者乐之成故特服冕以明至诚有加而无杀也冕而总干施于食礼而记称食尝无乐者考之于诗商颂言顾予烝尝而有鞉鼓渊渊嘒嘒管声小雅言以往烝尝而有钟鼔既戒鼓钟送尸则尝有乐矣乐师飨食诸侯序其事令奏钟鼓钟师凢飨食奏燕乐籥师賔客享食鼓羽籥之舞则食有乐矣其曰食尝无乐葢非商周之制也汉明帝飬老之礼其曰乗舆先到辟雍礼殿御坐东庠遣使者安车迎三老五更天子迎于门屏交礼道自阼阶三老升自賔阶至阶三天子揖如礼三老升东南三公设几九卿正履请天子亲袒割牲执醤而馈执爵而酳祝哽在前祝噎在后五更南面公进供礼亦如之明日皆诣阙谢其飬特三老五更二人而已羣老不与焉非古礼之意也












　　图书编卷一百五
<子部,类书类,图书编>
　　钦定四库全书
　　图书编卷一百六
　　明　章潢　撰
　　郷饮酒礼总叙
