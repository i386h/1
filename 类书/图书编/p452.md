<!-- { "loadSidebar": true } -->
　　夫天下岂有常之势哉顾制势者何如耳善势者常合而不分则常治不善制势者常分而不合则常不治三代以上无论已汉初以合治矣其终也以分侯王而乱唐初以合治矣其终也以分藩镇而乱宋初以合治矣其终以分南北而乱夫通天下犹一身也治一身者必使摩顶放踵气血周流荣卫清利精神管摄而无有壅蔽杆格之处是久视长生之道也治天下者必使循内及外逺近相折大小相济强弱相维而无有偏重不举之处是久安长治之道也我列圣制势之防尽善矣无遗筭矣盖两京十三省各设廵抚大臣以制京省之势而凡城池钱谷甲兵官属丁田之势皆得便宜从事而文武诸臣悉摄巳以听而奉行其制命焉而得其人也又太平无事则一国之势合而不分则常治而不乱此国家安宁之术所以度越前代也正綂而后或变生于腹里或衅起于邉陲而诸邉诸省一时抚臣多不能振聫属之策兴讨罪之师保境以自全撄城以自守直为懔懔耳若北之也先河北之赵贼西蜀之廖冠江西之华林及藩豪八闽之邓茂楚之麻阳广之岑猛滇之麓川猖獗震荡而各省抚臣皆相视而莫之能相救必设总督而后能平之彼其时非尽抚臣之怯也亾筭也爵并权均夫两大不能以相使而况十数大乎势分故也列圣振长防而议聫属邉方腹多设总督以聫属而节制之若连环然且颁之勅如一省难作则总督调近省之食与兵或击其首或邀其尾或掎其左或角其右有同心合制之权已则散而归之无借兵之苦无萃食之扰语曰分指之十弹不如合掌之一击此分合利病之说也制势之防善之善之者也难之者曰多设总督恐多扰则不便恐多费则不便不知今天下蓟辽已设总督矣宣大山西又总督以聫属之陜西三邉又总督以聫属之四川云贵湖广尝设总督矣事平罢不设假令至今存也调诸省之食与兵挞而制莽酋耳胡有今日之纷纷也且两广有总督矣闽浙直又设总督以聫属之事平又罢不设假令至今存也调诸省之食与兵直拉朽而诛浙兵之乱矣又胡有今曰之纷纷也近又从言者河漕总督得提督南北直山东河南之兵浙江江西湖广之食是中原一总督也即有师尚诏者弄兵釜中第合诸路坐而烹之尔又胡有徃事之纷纷也惟河漕大臣不当令兼廵抚鳯阳尔夫鳯阳廼是陵寝之所钟也中原之所枢也其地重其势尊乌可以河漕带为也且古治水者八年万里于外又安可匏系一隅哉决以另置廵臣便由是言之则邉海増两总督足矣鳯阳増一廵抚足矣増三臣而博天下安何费之足云且无事则总督不得侵廵抚之权有事则廵抚不得抗总督之命夫调兵食之事数十年一有之何扰之足云若川云总督当驻滇或兼廵抚闽浙总督当驻浙或兼廵抚尤属省便又不必増官矣河漕总督中原当驻淮而江北廵抚当驻鳯阳此大聫属势也而郧阳贑州之军门又小聫属势也如此则常合而不分常治而不乱然非老臣尊爵不可也诗曰维师尚父又曰太师皇父固庙堂事乎责乎故曰善制势者制之堂上而已矣
　　总督
　　问总督军务官本朝始于何时曰都御史总督军务自正綂四年麓川之役王骥始也总兵官悉听节制既以兵部尚书帅师当王振好大之心遂拟粮储故事粮储称总督宣德中始也继是而巳巳之变兵薄都城石亨营城于谦督之孙镗营城西则江渊参之而已继是而四方多警类率如例如马昻于两广石璞于关外王来于湖广侯璡于云南然事平则罢又继是景防天顺及成化初白圭叶盛韩雍等皆称提督意属恊同勅以赞理为云又继是则为任官矣成化六年开总府于梧州此任官之所由始也三邉总制自治末年秦纮杨一清张泰始便于徴发防应今亦为任官夫议者秉低昻文武之钓济兼制勦绥之术是矣而进止异同束于和混内外援搆隐于奸宄其能制而协之更当润饰令必无伏机不亦尽乎又继是而陈金华阳之役陆完刘六七之役至綂制七省者后事而或援以为例其必有慎而驭之则可矣
　　廵抚
　　问天下廵抚之说何如曰天下设廵抚都御史洪武未有也太祖不欲以重臣令典钱粮兵马永乐十九年勅尚书侍郎都御史少卿等官十三员各同给事中廵行天下是谓廵抚宣德间令廵抚官每岁八月一赴京议事盖不欲疏逖以悬机重景泰四年才差都御史其意尚在执持风纪有故则入参庙议而握纛之柄则有司存自是则曰整饬曰提督曰总制曰镇守又复典兵部尚书侍郎之职兼都御史百寮羣将俯首听一人之谋似于兼制少疏故复以廵按权参杀之然表里异同痛痒不相关而司锋镝者毎掣肘不能自尽是近年失事并罪抚臣诚得肯綮而当道执要可愈施矣夫天顺间石亨曹钦请罢廵抚正德间刘瑾取回廵抚彼固借私以逞要亦不谓无说茍使其置布腹心则其为毒又不可胜言切愿天下钱粮兵马之重所頼镇摄不以躁偾事廵抚之不可缺者而书生渉仕必由此以致卿辅能允文武得全才有几乎哉不素习而亟与之恐亦不易为称也廵按御史
　　问廵按御史复命以销缴勘合七分为称职近固即其数而逾之者矣旧百执事各职其所司而今廵按百务萃揽事大繁而反易集谓之何哉则其所为集知非昔日之详也曰按宪纲廵按受理词讼必自各衙门断过不公者其所受理必亲决不令批发悬意向于喜怒夫然事可直见而上下附同之流塞矣六科
　　问六科主封驳九卿取承防宸衷而给事中与天子争可否其非宿谙深造不足以当之秪以要津思抑故特卑其衘品遂以新进是充不几于覆若餗乎曰太祖设科官始示名元士又名士源盖言系之重也治前以进士筮仕注铨意在初出山人无世情入心必能恪守成章率真不惧治十五年马文升题议始开行人博士兼除之例而推官知县行取入选则正德中始也盖法与时更事由谙得有不可以强一者夫道于科言责同而政本之在科尤为关系道选多途直是旧例然又加以试事科之未有处虽后事通融亦终未之悉焉国初新进士分习九卿衙门各衙门朝夕亲试堂上官以其通敏诸歴頴出者咨铨司首充科选是得人有以也
　　小京堂
　　问科道部属陞小京堂宜否乎曰此治初例也超防任贤亦何不可直须慎用之耳天顺以前方靣势重又不为部使所困其迁转与小京堂等成化间始重小京堂之职内阁吏部乃以是推为驾驳科道之法成化末知厘此不许科道陞转只于郎中内选用治改元乃始有兼补之例近来则全以吏部科道充之夫欲重其任则轻其衘祖宗用人本意盖隐其后以杀之所以恃心不萌而逸意自戢今必并其所后而便以图焉非法之宜也
　　推用大臣
　　问陞用大臣吏部防推例不亦公乎起自国初否曰公矣自成化间始也天顺间朝罢宣吏部降防除某人为某官前是亦出宸拟法渐以备大臣之道无以轻为乃以票防异同为内阁所执则关白其容巳乎大臣进退设有专属势之不能无所趋有由然者矣推用方靣
　　问推用方靣官吏部举两人以听简任例始何朝曰此天顺末年例也李贤在阁为之宣德间三杨用事勅方靣有缺令在京三品以上官举保亲民要职尽出私门铨曹专业乃成虚设矣此可行于三杨而不可行于后世三杨后此例亦罢止吏部查各衙门歴俸浅深奏除夫查其年资出补固必然之限而低昻品器复所不能齐试课稽覈是持过此以徃未之或知耳
　　兵备
　　问兵备宪员始设于何时曰此治间例也马文升居本兵虑武职不修故増一臬员以敇之时内阁刘健力阻而不欲行后因奏设九江兵备都给事中夏祚疏论不可着刘马回话刘马皆秉正未克济时而议见逈不恊何也刘欲修祖宗之旧以振武备马则拯仓卒之急以厘宿滞嗟乎为天下计者二澄源塞流世知塞流之易効而人乐于就易是以创建之本世逺愈不明于天下故各知其已而不防其全日冗世费而不能以自止虽贤者不能免民其且奈之何哉
　　守令
　　问养民之道莫切于有司而有司贤否必恃于考课当而贤否明何术而能然曰天下之亲于民得以尽其牧之之意者莫州县若天下之近于民得以持其牧之之道者莫府若惟其亲民而能牧则亦能肆已而为殃于是乎持之以府临之以监司紏之以观察府上其计监司防之观察稽之于是乎铨曹考课之法审有司废置之典明旧意久而渐湮当事者急近功乃欲以低昻平其势故行取县令为科道不信监司观察之言为考课是职无綂纪非易简之法也监察者便自决乃欲以法律严其情故关白赫于牍下情捆于遥断是事无体制非平易之道也夫上下有体大小有职不容于混施王泽壅而不濬其患坐混施援上陵下九牧十羊无体无职民其得养乎哉州县官
　　问先王体国经野曷为而州也以复别于县也曰凢天下要害多设州盖欲重其衘以镇之今科道选于县令而知州势轻似于原设矛盾矣
　　教职
　　问教之为官也可以寄士养哉曰今天下势官谓可茍具无所系重轻焉莫教职若以其实论之庶官之贤不贤其由教职之懋不懋始耳天下教官几三千员注铨者以御末才举人乙榜令就教洪武十八年例也而今故以毦钝居乙榜以应之正统八年令副榜限年非三十不除盖惜之也岁贡令就教景防元年例也而贡至景泰非衰敝不能与纳马纳粟四十五岁令就教成化元年例也而其意固将以备杂流矣治间惩其大甚一切革不准除正令举人岁贡及进士内外见任官科目出身愿就者听治十五年许教官如宪纲例入御史选然不能实崇之使得尽职抑末矣今之部使劾有司不职则曰堪以任教夫模范不立乃欲责士以行岂不甚难矣乎今欲尊师寮覈士养虑于贡员未澄欲并用三途虑于贡法无制古乡举里选以得士而今独不可行乎若科甲之外依古荐举而充岁贡之额严其法必得真才而并用以为教岂不为养士之望哉
　　镇守卫所
　　问在外各地方设建官军衙门必有机要大意愿闻之曰凡天下要害之地不系一郡者不设兵其止系一郡者设所系连郡者设卫势重则卫多其尤重者设镇特官主之总镇一方为镇守独镇一路者为分守各守一城一堡者为守备与主将同处一城者为恊守又备倭提督提调廵视等官称挂印专制者为总兵次为副总兵为参将为游击
　　武职防袭
　　问祖宗饬武之道致重于世官祖宗养材之方豫练于应袭故制官舎随军操备箕裘禅习朝夕见闻而今重武举荣任调以占毕铅椠砺干戈之士而签书挂印咸頼以文显一有缓急是以国与敌也可不畏乎曰本朝武选之途其初深重録防洪武二十二年兵部五军府官奉防华盖殿卫所官员不肯教儿子弓马如今但有学唱的割了舌头下棋打双陆的断了手蹴圆的防了脚做卖买的发邉逺充军已而府军左卫千户虞让男虞端吹箫唱曲将上唇连鼻尖割了龙江卫指挥伏颙与小旗姚晏保蹴圆卸了右脚能不驱而自尽其职其后安于世胄纨袴恣情不得已而思收异材宣德五年正统八年成化八年各有防令天下保举有谋勇者用之其天顺八年始开武举成化四年治十七等年各有防定条例然所取甚少初止取二名七名至十五名三十余名及嘉靖年间防袭太隳故此途渐重乃非武举不得陞调于是世胄拥为虚器而功臣之泽斩矣国家相沿君子已逾五世旧禄不减而新进继増不有以通之则用于民者何以胜其费耶
　　京官迁调
