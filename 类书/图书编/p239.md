<!-- { "loadSidebar": true } -->
　　唐赵赞赡军用张滂拯水旱皆取茶税未尝以之易马也宋干德始置务至李杞入蜀经画以茶易马而法严矣诸方产茶蜀禁独重国初嵗遣行人巡察边隘茶以引计市以时开成化间罢差巡茶而勅专宪臣法益备故商无越货边境肃清近年以来弊日滋矣夫引分边服嵗有定额也而规利者争取乎边商别资贯人有定数也而怀奸者弊如猬集此所以议者有六条之法矣以冒滥当絶也故慎引目焉以展转当虞也故时称盘焉以路岐易越也故谨闗防焉以称验当择也故重委官焉以利归私门也故广余茶焉以番隙难杜也故严之互市焉葢欲救乎茶之不行焉之四政者有大纲以统细目有权变以济经常所谓要之当执而中之宜用者也苟忽乎此吾未见其能济也
　　福建图叙
　　福建古闽越地以温处衢【温州处州衢州俱浙江属府】信【江西广信府】为北藩建昌南赣【建昌南安赣州俱江西属府】为右壁惠潮【惠州潮州俱广东属府】为外户海为门封壤促甚为闗内险溪山秀美民用以和然处【浙江处州府】人辄用盗鑛流入政和夀宁【俱建宁府属县】之境大为患害古田【福州府属县】福宁一带本窃鱼盐之利山谷邃深通寇毎凭之而啸聚俱不常出也滨海上下外遏倭寇之流近通琉球之贡不为要害而海物互市妖孽荐兴【通蕃海贼不时出没】则漳浦龙溪之民居多且汀【汀州】漳【漳州】之山尤广人迹罕到独与赣州【江西属府】声势相连提督兵备实交治之而永春安溪【俱泉州府属县】沙尤【俱延平府属县】之间则属之捕盗官矣【四县交界地方山盗颇多】葢简僻莫若邵武嚚讼莫如漳州土沃民稠耕稼自给兵燹不加则郡一也
　　沿革
　　古闽越地汉则以州刺史领之东汉于此置防稽南部都尉唐初江南道复江南东道采访处置使大厯中始置福建观察使治福州宋置福建路安抚司使以福州守臣兼领元置福建等处行中书省于泉州寻徙福州置福建道宣慰使司都元帅府及福建宁海道肃政廉访司于福州本朝置福建等处承宣布政使司都指挥使司行都指挥使司提刑按察司而三司并治于福州行都司分治于建宁云
<子部,类书类,图书编,卷四十>福建等处承宣布政使司治福州左右布政使二左右防政三左右防议三【粮储一】领府八州一县五十有三总为里三千七百九十七里有零户五十万九千二百口二百八万二千六百七十七夏秋二税共米麦八十八万三千一百一十五石丝绵一百九十四两绢六百疋苎六十五斤钞一万七百七十九锭福建都转运盐使司一【在福州】领盐课司七嵗办盐价八万八千八百七十八两
　　福建都指挥使司【前军都督府】都指挥三内掌印一佥书二领卫一十一【属所五十六】所一十七建宁行都指挥使司都指挥三领卫五【属所二十二】守御千户所四所属马步官军共四万八千二百余员名
　　提刑按察使司按察使一副使四　佥事五　分道四【福宁漳建宁武平】
　　钦差巡抚都御史一
　　巡按御史一或清军一【俱驻福州
<子部,类书类,图书编,卷四十>】
　　福建各府州县烦简
　　福州府其名秦闽中晋晋安唐长乐又三山【三山贸易烦】其属县十附郭闽【一百十八里】侯官【六十三里】怀安【四十五里贫烦】外古田【五十三里强悍有瘴盗】闽清【六里简瘴】长乐【一百十五里无瘴盗刁】连江【五十三里简无瘴盗】罗源【十六里简瘴】永福【九里瘴简】福清【一百二十三里刁难治无瘴盗】其形胜束带沧溟百川丛防南望交广北睨淮浙其俗纾缓俭啬喜讼好巫尚文畏法
　　泉州府其名唐清源又温陵【民强刁烦难治】其属县七附郭晋江【一百五十三里刁烦难治】外南安【四十八里简无瘴】惠安【二十五里赋重冲】德化【十三里盗瘴僻】安溪【十八里盗瘴刁】同安【四十八里盗瘴刁冲】永春【十四里盗瘴刁】其形胜接三呉连二广地带岭海闽粤奥区其俗俭朴习诗书槟榔为礼
　　建宁府其名呉建安又建溪富沙【简冲】其属县八附郭建安【一百五十四里烦】瓯宁【一百九十九里刁烦】建阳【二百十里无瘴盗烦】崇安【八十四里】浦城【一百五十八里刁】政和【五十九里居万山中】松溪【六十八里简无瘴盗】夀宁【二十五里】其形胜闽岭上流东括苍北上饶南延平东北建溪其俗弦诵相闻市井侈浮田里乐业延平府其名唐延平宋剑浦【无瘴冲】其属县七附郭南平【九十九里浮烦】外将乐【六十四里无瘴有盗】沙【一百十四里有瘴无盗】尤溪【一百里山僻刁难治】顺昌【五十八里微有瘴淳烦刁】永安【六十五里有瘴刁悍烦】大田【四十里】其形胜负山阻水剑溪环左樵川带右其俗俭啬质直耕织为生诗书相劝儒风未泯
　　汀州府其名临汀鄞江其属县八附郭长汀【五十一里有瘴颇烦】外宁化【六十里】上杭【五十九里烦刁】武平【十九里有瘴盗刁】清流【七十九里盗少有瘴】连城【三十二里】归化【四十五里有瘴盗烦淳】永定【十九里有瘴盗烦淳】其形胜崇山复岭瓯闽奥壤南通交广北达江右其俗刚愎好鬭渔盐耕织习类中州
　　兴化府其名古莆中【士夫多难治刁烦冲】其属县二附郭莆田【三百九里无瘴盗难治烦】外仙游【十三里僻烦】其形胜左兰溪右宁海前壸公后陈嵓泉福之间海道舟楫其俗齐鲁遗风文物之邦
　　邵武府其名昭武樵州【狡刁滑微瘴简】其属县四附郭邵武【一百七十一里狡滑刁冲】外光泽【五十二里微瘴邻贼冲】泰宁【四十九里有瘴刁烦】建宁【四十九里微瘴大帽贼为邻】其形胜旷夷蜿蜒重冈鹿水瓯闽西户四州上游其俗犷直尚气力农重谷易动难安漳州府其名唐漳浦清漳【地险民悍盗贼出没难治】其属县八附郭龙溪【一百六十里无瘴烦冲】外漳浦【四十四里盗刁烦无瘴】龙岩【六十八里民悍难治有瘴】南靖【二十六里盗多人狡简】长泰【十七里有盗无瘴简】漳平【二十五里人犷难治有瘴盗】平和【十二里】诏安【二十一里裁】宁洋【新设】其形胜控引番禺襟喉岭表穷山涨海闽防极南其俗务本农渔悍强难治
　　福宁州其名晋温麻唐长溪【五十一里海盗出没】其属县二福安【三十二里】宁德【四十五里】其形胜风俗多同福州
　　都转盐运司领七海口【十一里】上里【二十三里】牛田【六里】浔美【四里】浯州【三里】炳州【二里】惠安【一里】福建承宣布政使司领府八曰福州【闽中闽越泉州晋平晋安长乐威武彰武二军三山贸易烦】曰泉州【南安郡丰州清源温陵晋安平海二军民强刁烦难治】曰兴化【莆中平海太平兴化军兴安州难治烦冲刁】曰建宁【建安建溪富沙建州镇安镇武永安忠义简冲】曰延平【剑浦建福汀三州延平镇剑州利州延平路无瘴烦】曰汀州【临江鄞江新罗临汀郡汀州路淳不烦】曰邵武【昭武樵川邵武路山蹊险峻性狡刁滑微瘴简】曰漳州【漳浦清漳州路地险民悍盗贼出没难治】州一曰福宁【温麻长溪连江福宁县海盗出没五十里】
　　处置
　　福建僻在南服昔称沃壤顷缘岛倭入犯山寇内讧地方荼毒极矣大抵兴泉漳以海为襟民习犷悍而月港海沧诏安漳浦同安福清等县则为溟渤要害延邵汀以山为枕民多负固而上犹永定大田永安松溪光泽等县则为逋逃渊薮福宁居通省上游八闽喉舌南粤系广闽交界倭寇巢穴地势民情尤难控制且闽中地狭民贫残伤之余钱粮无措窥伺者未已兵食之计不可缓也反侧者未安绥靖之方不可后也端本澄源补偏捄弊全赖有司而风励激劝则又系乎抚镇诸大臣焉
　　八闽形胜
　　福建僻阻海滨危闗簇岭于浙江江西广东俱盘陟而出诸水悉注省下建延邵汀为上四府据上流福兴泉漳为下四府濒海设都司十一卫于下所以防海设行都司五卫一所于上所以闗防海重于备倭琉球次之而我民盗海者漳则为其闗大则崇安之分水闗建宁之仙霞闗次则光泽之山杉闗分水由江西上饶以越建宁仙霞由浙江江山以越建宁杉闗由建昌以越邵武防守要害有三航海为间地竒兵之所乘也瓯宁为险地两浙之所窥也杉闗为隘地江右之所趋也海寇入闽其道有三崇安为隘道正兵之所趋也光泽为险道偏师之所入也航海为间道竒兵之所乘也山寇从入有二从汀州至者则自将乐冲入延平流刼诸县从潮惠至者则自诏安趋入漳泉转掠沿海
　　禁通海奸民
　　夫闽枕山襟海渔盐稼穑之区而风物之防也制兵则水陆营寨星列于腹边制食则钱谷屯盐罗制于郡邑此其为备素预宜夫威德之施不可胜用也夫何忠良之吏罕继文武之政日頽峒丁岛酋竝起肆毒遂至驱不教之民以示之饵出有数之粟以委之壑而兵食交困几不可为矣况乎兵食相须非二防也闽食之不足以客兵耗之耳果使主兵之练有成则养兵之费有数食不求足而自足矣此万世之利而济世之逺防也抑愚又有説焉岛夷之入寇也月港海沧之民啸聚而附焉而诸峒不逞之徒又角起而为之翼是与闽为敌者半闽人也如之何闽兵之不弱以靡也顷者台臣有城邑建官之议不惟剪贼之羽翼而且厚吾之藩篱是诚制治保邦之要也由是以通沿海渔盐之利以通诸蕃贸易之利逐末少者讥而不征逐末多者征而有数则不惟岛夷之患可息而且军需之利日兴是又裕民足国之机也福建海寇
