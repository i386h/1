<!-- { "loadSidebar": true } -->
　　余三复学庸深知易数之贵逆也所以致未发之中也大传曰天地定位山泽通气雷风相薄水火不相射数往者顺知来者逆夫易逆数也先儒谓由震至干数已生之卦为顺由巽至坤数未生之卦为逆而本易之成则惟干兑离震巽坎艮坤之次如横图与圆图右方而已故曰易逆数也其説是矣然易主生生顺其所也而何逆哉则儒者所未尝言矣愚谓往者由中之外之辞来者由外及中之辞造化冬至阳生子中为震小满极午为干之乎外也谓之往数此谓之数往以其生生之机顺故称顺焉夏至阴生午中为巽大雪极子为坤反乎中也谓之来知此谓之知来以其于生生之机逆故称逆焉与往而信者神来而归者鬼同义葢造化之理非逆则无顺使皆顺穷矣故圣人作易防赞之深防全在于逆故曰易逆数也此即学庸致中之道也何者大学经世之书也始欲明明德于天下终焉絜矩天下平凡好恶公僻慈让贪庸贤理财之惓惓唯恐不尽君子志存天下固宜云尔矣而必首推知止极于静虑何哉固以治平之有本也然彼犹畧言之也至于中庸则始性命之不可睹闻终天地之无声无臭虽中间备详舜文武周孔子圣神之业而渊泉于穆无为不显之妙津津乎详言之葢大学意在尽人中庸极于本天故详畧各异然思知人不可不知天中庸出而大学之意愈明矣兹易之所为逆矣今夫天下为有事变乎好恶形而事变起心曷为有好恶乎性情感而天命严故卦不虚设设以象事事不自作作于一心心不孤起肇于天命是以卦质乎事爻画乎心吉防原乎天凡逆之防本天而已故两书者易之注疏也尝合而论之羲文创易既作八卦又重为六十四卦岂好详哉推心知性命为脩齐治平参赞经纶之实事卦以事为质无是事则无是卦事有不得不详故曲畅其往而使人道尽所谓丽于事也坤生震兑干之义也孔子赞易既明六十四卦之中又遡于太极宻于退藏推本羲画之由如此岂好深哉正反道德仁譲尽人赞化之盛于未发与天载之防防人非天不因天命有所必不可违是以精研逆数于心而使天道明所谓画乎心而原乎天也干生巽艮坤之义也故六位折乎伦品竒偶尽乎时宜或盈虚消长之异数或吉防悔吝之殊方动此应彼皆人事之至切好恶贪慈机分失得从前先后具属经纶葢吾身所至非家即国非国即天下无一日可废事则无一事可废易不必求之卦数之顺凡由中达外以恕施时出莫非吾之数往矣虽然物情类乎神虑惟几研于极深使尽人者一求诸人事之往而不返而可以施于天下国家也则虑不本静显不自防肺肝之见屋漏之愧亦何当于润身絜矩笃恭刑辟之实事哉易无事于实中矣不知六十四卦必有中而中即八卦之中也八卦之中即一卦之中一卦之中即吾喜怒哀乐之未发未发天也所好好之所恶恶之罔不本吾一念之天善必先知之不善必先知之亦罔或昧吾一念之天葢人心虽殊天固自定情伪变迁知常自止而戒欺求慊脩吉违防非深研莫竟不必求之卦数之逆凡由外反中而兢兢幽独以稽谋自天莫非吾之知来矣余故曰逆数者所以致未发之中也君子深味两书而后知易为心数岂徒象天地山泽风雷水火之往复而已哉学易君子其尽心焉必知天乃尽人矣















　　或问顺逆之説异于先儒者何曰先儒惟就横图以论圆图故自震至干为数往故曰顺自巽至坤为知来故曰逆以横图由逆而成故以易为逆数此先儒之所已发可以象求者也至图之所示则坎离为用顺则左旋一阳震二阳兑三阳干巽一阴艮二阴坤三阴自外而内所谓化育之真机也逆则右转一阳艮二阳巽三阳干兑一阴震二隂坤三隂自内而外所谓圣神之妙用也一阳初动坤变为震艮变为离坎变为兑右转又一先天此易为逆所谓天地人之至妙至妙者也八卦相错为六十四顺则六阳六阴由外之内逆则六阳六阴由内之外逆转则坤变为复剥变为頥比变为屯六十四卦逆变莫不皆然此图不能尽意吾人当黙防于言句之外者也易逆数图前已论之矣复取此图者何葢就图言之从中两分阳顺阳逆亦无不可但以此释易逆数也则非圣人之防矣若变通观之六十四卦六阳六阴以内外言顺逆而总一图以左右还转何不可哉是故顺则左旋一阳震二阳兑三阳干巽一阴艮二阴坤三阴自外而内逆则右转一阳艮二阳巽三阳干兑一阴震二阴坤三阴皆自内而外非特与图象不相抵忤而易道变迁不可为典要此亦其一端云先天方圆图顺逆总论
　　大哉易乎本无体也体且无之而画为图象圣人岂得已哉正以见不易之内有变易者存变易之中有不易者寓虽画为图象以尽其意要非一图所能尽也故既曰先天又曰后天而先天亦岂一图能尽哉故既有圆图又有方图其中意义又有不可以一端尽者何也易本生生不测而无体之秘悉藏于有象之图也以圆图顺逆言之自复至干阳变阴也皆从下而上复一阳临二阳泰三阳大壮四阳夬五阳干六阳自姤至坤阴变阳也皆从下而上姤一阴遯二阴否三阴观四阴剥五阴坤六阴总之顺而左旋也自夬至坤阴之变阳则从上而下夬一阴大壮二阴泰三阴临四阴复五阴坤六阴自剥至干阳之变阴亦从上而下剥一阳观二阳否三阳遯四阳姤五阳干六阳总之逆天而右转也然左右顺逆其气之与数又不齐焉自子一阳生而为复左旋至干气顺也自干一至震四逆天右行数逆也自午一阴生而为姤右旋至坤气顺也自坤八至巽五逆天右行数逆也顺行者数往故顺卦之气逆行者知来故逆卦之数也且卦数虽始干一终巽五逆天而行然卦气则始冬至复终大雪坤实顺天而行葢卦数之元自干始卦气之元自复始也自右旋而言左阳顺阴逆一二三四顺八七六五逆右阴顺阳逆八七六五顺一二三四逆自左旋而言则左阳右阴之数皆逆葢由气左行数右行以气顺而观则其数已往以数逆而观则其气方来也若自左右卦画言之左为干兑离震共一百十二阳八十阴右为坤艮坎巽亦一百十二阴八十阳其象何整齐也然兑离当春百五十二阳四十阴坎艮当秋故反之干巽当夏百六十四阳三十二阴坤震当冬故反之葢春秋昼夜等而阴阳殊由春主阳生秋主阴杀故在日月则昼夜之数同在天地则阴阳之分异也以卦画竒耦言之兑离震居左天之分也震一阳二阴离兑阳渐多焉巽坎艮居右地之分也巽一阴二阳坎艮阴渐多焉葢在天而阴多阳少则阳不见在地而阳多阴少则阴不见故冬至后四十五日立春而后阳用事夏至后四十五日立秋而后阴用事所以天辰不见地火常濳也即卦图观天地曽何毫髪之或爽邪知圆则知方矣以言乎方图则又有不尽然者葢四周皆乾坤之卦而中心三十六卦皆六子卦也干阳爻三十六坤阴爻三十六六子卦纵横相对阴阳之爻合而为三十六焉然横数八卦干居在下纵数八卦则乾卦在上葢运行用横数生物用纵数八宫卦横数夬在干宫纵数则夬在兑宫矣葢运行者气也生物者质也气与质殊故纵与横异干为北政坤为南纪干上行而左坤下行而右动物本乎天植物本乎地赋与不齐南北异施所以横数八卦类聚于下气之变也纵数八卦类聚于上形之化也且图从中出六十四卦震巽为之中心葢震巽属木木主仁也不可以见天地生物之心乎若并方圆二图而言圆图左干兑离震阳在阳中皆顺行方图左坤艮坎巽阴在阳中皆逆行圆图左坤艮坎巽阴在阴中皆顺行方图右干兑离震阳在阴中皆逆行此若有不同者不知天圆地方而图象之方圆即天地也天以阳在南阴在北地以阳在北阴在南观南方天气热地气寒北方天气寒地气热葢可见也谓方圆图象即天地之法象也不信然哉然此皆自图象之易见者言之以见意义之无穷耳观象察变凡宇宙间生生化化孰不含蓄于图象中哉至于縁有象之图窥无体之秘与造化为徒岂易言哉






　　圗书编卷五
　　钦定四库全书
　　图书编卷六
　　明　章潢　撰
　　大衍总叙
　　大衍者程子谓数始于一备于五小衍之为十大衍之为五十信然也其用四十有九而一不用得非以一为数之所由始乎其法则如杨诚斋以其数五十而分二挂一象三揲四归余为数之用以天数五地数五为数之本以乾坤二卦之策为数之终信然也十有八变而八卦小成则引伸类长而六十四卦万有一千五百二十得非数之所以为大衍乎易云天生神物圣人则之彼蓍草一本百茎而两用之则各得五十为大衍之数是蓍乃天生之神物而圣人则之以为大衍信乎变化之道神之所为也然曰幽赞于神明而生蓍参天两地而倚数观变于隂阳而立卦发挥于刚柔而生爻又曰蓍之徳圆而神卦之徳方以知六爻之义易以贡可见蓍数卦爻本不可以象分矣但显道神徳行以此洗心退藏于宻和顺于道徳而理于义穷理尽性以至于命恐又不可专以卜筮言也是篇所编乃揲蓍之法后又因古人所用占法而微有不同其所以为大衍者一也故并録之云
　　易系辞曰天一地二天三地四天五地六天七地八天九地十天数五地数五五位相得而各有合天数二十有五地数三十凡天地之数五十有五所以成变化而行鬼神也
　　此河图之数也古今言数学者葢始于此天地只有一十数衍而为百千万亿之无筭者此十之积也十数又只始于一数自二至十皆此一之积也一之上更有何物此所谓易有太极是也太极虽超乎数之外而实行乎数之中也自天一至地十细积之已自具天地五十有五之数【一与二为三三与三为六六与四为十十与五为十五十五与六为二十一二十一与七为二十八二十八与八为三十六三十六与九为四十五四十五与十为五十五数备矣】其下文不过申明此十数而已天地人物古往今来万事万变与夫鬼神之情状皆在此数包罗中矣
　　天数五地数五天地之数五十有五夫既已曰数矣即河图之数也后儒有谓此特数焉耳非理也岂知天下无理外之数又岂有数外之理哉是故专于数学者非也视理数为二致者亦安足以成变化行鬼神黙契乎河图之蕴况河图自一至十为数五十五洛书自一至九为数四十五合之为数者百蓍草丛生其数亦百可当大衍之数者二故图书位数与易卦合而揲蓍挂扐之数所以定卦爻过揲之数所以定乾坤之策而当朞之日合二篇之策而当万物之数可见图书数之原蓍防数之衍要皆出于天而圣人无所造作为于其闲也恶可以为数而忽之










　　大衍之数五十其用四十有九五十者蓍之神用也显隂阳之数定乾坤之防成六十四卦三百八十四爻也四十九者虚天一而不用象乎太极而神功不测也五十五者天地之极数所以神变化而行鬼神也然则大衍之数先哲之论多矣马季长郑康成之徒各存一説义理昭然谨按系辞曰天数五五竒也地数五五耦也五位相得而各有合以成金木水火土也天数一三五七九也地数二四六八十也此乃五十五之数也
