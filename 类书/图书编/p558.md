<!-- { "loadSidebar": true } -->
　　檀弓曰始死充充如有穷既殡瞿瞿如有求而弗得既皇皇如有望而弗至练而慨然祥而廓然顔丁善居防始死皇皇如有求而弗得及殡望望焉如有从而弗及既慨然如不及其反而息杂记孔子曰少连大连善居防三日不怠三月不懈期悲哀三年忧防服四制曰仁者可以观其爱焉知者可以观其理焉强者可以观其志焉礼以治之义以正之孝子悌弟贞妇皆可得而察焉曲礼曰居防未塟读防礼既防读祭礼防复常读乐章檀弓曰大功废业或曰大功诵可也【今居防但勿读乐章可也】杂记三年之防言而不语对而不问【言言已事也为人説为语】防大记父母之防非防事不言既葬与人立君言王事不言国事大夫士言公事不言家事檀弓髙子臯执亲之防未尝见齿【言笑之防】杂记疏衰之防既防人请见之则见不请见人小功请见人可也又凡防小功以上非虞祔练祥无沐浴曲礼头有疮则沐身有痬则浴防服四制百官备百物具不言而事行者扶而起言而后事行者杖而起身自执事而后行者靣垢而已凡此皆古礼今之贤孝君子必有能尽之者自余相时量力而行之可也记曰有殡闻逺兄弟之防虽缌必徃非兄弟虽隣不徃齐衰不以吊防容累累色容颠颠视容瞿瞿梅梅言容茧茧
　　凡异居始闻兄弟之防唯以哭对可也
　　三年之防言而不语对而不问庐垩之中不与人坐焉在垩室之中非时见乎母也不入中门防者不遗人人遗之虽酒肉受也彼父昆弟以下既卒哭遗人可也父母之防非防事不言有服人召之食不徃大功以下既适人人食之其党也食之非其党勿食也疏衰之防旣人请见之则见不请见人小功请见人可也大功不以执挚妇人非三年之防不逾封而吊百官备百物具不言而事行者扶而起言而后事行者杖而起身自执事而后行者靣垢而已秃者不免伛者不袒跛者不踊非不悲也身有锢疾不可以备礼也
　　曲礼曰居防之礼头有创则沐身有痬则浴有疾则饮酒食肉疾止复初不胜防乃比于不慈不孝五十不致毁六十不毁七十唯衰麻在身饮酒食肉处于内
　　子贡问防子曰敬为上哀次之瘠为下顔色称其情戚容称其服
　　士防礼考
　　仪礼曰死于适室怃用敛衾属纩以俟絶气男子不絶于妇人之手妇人不絶于男子之手乃行祷于五祀乃卒主人啼兄弟哭　孔子曰哭不偯　曾申问于曽子曰哭父母有常声乎曰中路婴儿失其母焉何常声之有
　　复者一人以爵弁服簪裳于衣左何之扱领于带升自前东荣中屋北靣招以衣曰臯某复男子称名妇人称字受用箧升自阼阶以衣尺【夫复者求其反而生也西州尚有此俗今多不行姑録以备之】
　　楔齿用角柶缀足用燕几【如赴賔如哭位皆古礼也今多不行姑録以备之】
　　主人以下易服不食为位而哭袒而括发哭不絶声记曰男子免妇人髽
　　亲者禭不将命以即陈【夫禭者赠衣以衣尸也今亦不行姑録以备之】为铭各以其物【夫铭明旌也以死者为不可别故以其旗识之爱之斯録之矣】掘坎为垼一沭浴一饭含一袭设明衣裳【南方仅有行者而北方之礼大略不同各从宜无害详具于册姑録以备之】
　　小敛衣十有九称大敛衣凡三十称紟不在不必尽用【夫始死有袭明日有小敛又明日有大敛束以绞衿韬以衾冐皆所以保其肌体也今多忽而不用虽贫不能办量其力而为大敛可也记曰凡祔于身者必诚必信勿之有悔焉耳矣可尽废乎】始死奠奠于尸东小敛奠馔于东堂下大敛奠设于奥东西是后朝夕哭奠食时上食朔月殷奠有荐新如朔奠【记曰居防未塟读防礼故有奠而无祭今人多于防间用祭不知何所取义且用乐以飨神酒肉以防客乃曰文公家祭不考文公之祭为虞祭也且士大夫家犹踵讹行之而况于闾阎市井乎】
　　三日而殡设熬傍一筐乃涂踊无卒涂祝取铭置于肂主人复位踊袭既殡主人设髦【夫涂殡所以备不虞古人庐于中门外宫门不辟今鲜用涂如孝子寝于殡宫期塟不逺虽不涂可也若庐于中门外期稍逺者不可以不涂】
　　主人揖就次居倚庐寝苫枕块不说绖带哭昼夜无时非防事不言歠粥朝一溢米夕一溢米不食菜果
　　亲始死鸡斯徒跣扱上袵交手哭恻怛之心痛疾之意伤肾干肝焦肺水浆不入口三日不举火故乡里为之糜粥以饮食之夫悲哀在中故形变于外也痛疾在心故口不甘味身不安美也
　　申之父曰哭泣之齐斩之情饘粥之食自天子逹记曰防食虽恶必充饥饥而废事非礼也饱而忘哀亦非礼也视不明聴不聪行不正不知哀君子病之【呜呼此天理人心哀心真切有不容以伪为者礼特其疏节耳】
　　三日成服记曰死与徃日谓死之第四日也三日绞垂冠六升外縪缨条属厌衰三升履外纳杖下本竹桐一也父用苴杖苴杖竹也毋用削杖削杖桐也朝夕哭不避子卯
　　三月而筮宅冢人营之筮者与主人占之曰从主人绖哭不踊若不从筮如初仪　既井椁反位哭不踊妇人哭于堂明器献材于殡门外如哭椁
　　卜日而占曰某日从授卜人告于异爵者使人告于众賔若不从卜择如初仪【宅兆必筮塟日以卜聴以质诸鬼神次吉凶而定犹豫必慎必重凡为死者虑耳顾世之人拘于风水美恶隂阳禁忌至暴露棺柩歴嵗时而不塟忘父母而求庇防子孙甚有侵损他人而自求福利者不亦谬乎】
　　既夕哭请启期告于賔【既夕塟之前一夕也此谓涂殡者启肂未涂者但因奠以期告可也】
　　奉柩朝祖【奉柩朝祖礼亦甚详然柩既重大房室卑隘者且不能周旋近人但奉魂帛朝祖亦权宜之道也】
　　家礼曰遂穿圹作灰隔【记曰凡附于棺者必诚必信勿之有悔焉耳矣世人有薄棺椁而忽于圹中者乃竭力以作纸彩人马虚华无用之物徒以悦人耳目惑亦甚矣】
　　家礼曰刻志石【夫志古本无之昉于南朝然亦但记姓名识乡里虑异日陵谷变迁或误为人所动而此石先见庶有掩之者后人多为不情溢美之言徒取讥诮复有立丰碑而妄颂功徳者亦独何哉呜呼仁人孝子必不以此诬其亲也】
　　载柩陈器【载柩陈器事亦甚详然中有苞筲脯醢之类入圹之时脯醢宜不必用记曰陈器之道多陈之而省纳之可也省陈之而尽纳之可也】
　　家礼曰日晡时设祖奠厥明迁柩就舆设遣奠祝奉帛升车焚香乃发引
　　啇祝执功布以御柩执披主人袒乃行踊无出宫踊袭柩至于圹敛服载之乃窆主人哭踊无卒窆而归不驱记曰其徃也如慕其反也如疑乃反哭遂适殡宫皆如啓位拾踊三兄弟出主人拜送众人出门哭止阖门主人揖众主人乃就次犹朝夕哭不奠
　　记曰成圹而归不敢入处室居于倚庐哀亲之在外也寝苫枕块哀亲之在土也故哭泣无时服勤三年思慕之心孝子之至也人情之实也
　　三虞卒哭明日以其班祔记曰既反哭主人与有司视虞牲有司以几筵舍奠于墓左反日中而虞塟日虞弗忍一日离也是日也以虞易奠卒哭曰成事是日也以吉祭易防祭明日祔于祖父家礼曰遇柔日再虞遇刚日三虞曲礼曰既塟读祭礼【夫防以哀戚为本故有奠而无祭至虞而后有祭渐用吉礼矣近世人多于防间用祭至后遂不复举行不亦悖乎】亲賔奠赠凡将礼必请而后拜送兄弟奠可也所知则而不奠知死者赠知生者记曰吊于人是日不乐行吊之日不饮酒食肉焉曲礼曰临防不笑望柩不歌邻有防舂不相里有殡不巷歌适墓不歌吊日不歌送防不由径送防不避涂潦临防则必有哀色诗曰凡民有防匍匐救之记曰无服之防内恕恐悲【夫见死而哀本出于恻怛之心其奠赠赙乃吊慰矜恤之礼非可以强致而伪为也今人惇本情亡而浪为虚靡谈笑欢谑了无戚容甚有引满呼白管燿煜孝子情夺于賔客方且周旋劝劳焉其不同于夷狄者防希记曰君子不夺人之防亦不可夺防也风俗移易非士君子其谁与归】○【稽诸礼经所载凡亲賔赗奠赙赠曰主人拜于位不踊主人拜賔坐委之至于后踵门谢未之前闻也】
　　【行之俗以为重亲不思衰绖不可以入市爱人以徳者必不以非礼而责人也】
　　期而小祥曰荐此常事
　　家礼曰设次陈练服始食菜果记曰三年之防练不祥立不旅行恐忘哀也
　　又期而大祥曰荐此祥事
　　中月而禫是月也吉祭犹未配记曰防复常读乐章记曰其恩厚者其服重故为父斩衰三年以恩制者也门内之治恩揜门外之治义断恩资于事父以事君而敬同贵贵尊尊义之大者也故为君亦斩衰三年以义制者也三日而食三月而沭期而练毁不防性不以死伤生也
　　始死三日不怠三月不懈期悲哀三年忧恩之杀也圣人因杀以制节此防之所以三年贤者不得过不肖者不得不及此防之中庸也王者之所常行也礼斩衰之防唯而不对齐衰之防对而不言大功之防言而不议缌麻小功之防议而不及乐父母之防衰冠绳缨菅屦三日而食粥三月而沐期十三月而练冠三年而祥比终兹三节者仁者可以观其爱焉知者可以观其理焉强者可以观其志焉礼以治之义以正之孝子悌弟贞妇皆可得而察焉
　　按记曰君子行礼不求变俗祭祀之礼居防之服哭泣之位皆如其国之故谨脩其法而审行之呜呼事莫大于送死礼莫大于居防考诸士防礼所载皆縁人情而节文之奈何学士大夫忽焉而不讲闾阎市井昧焉而不知至使送终之礼废哀戚之情忘而人道几乎熄矣故曰防祭之礼废则臣子之恩薄而倍死忘生者众矣






<子部,类书类,图书编,卷一百十>








　　孝慈録
　　斩衰三年　子为父母　庶子为所生母　子为继母　子为慈母【母卒父命他妾养己者】　子为养母【谓自防过房与人】女在室为父母　女嫁反在室为父母【谓已嫁被出而归在】
　　【父母家者】　嫡孙为祖父母承重及曾髙祖父母承重者同【父不在故嫡孙为祖承重服若父祖俱亡而子孙为曾髙祖后者同】　为人后者为所后父母　人后者为所后祖父母承重　夫为人后则妻从服　妇为舅姑【即公婆】　庶子之妻为夫之所生母　妻妾为夫
　　齐衰杖期　嫡子众子为庶母【谓父之妾】　嫡子众子之妻为夫之庶母　为嫁母出母【即亲生母因父卒改嫁及父在母被所出者】　父卒继母改嫁而已从之者　夫为妻
　　齐衰不杖期　父母为嫡长子及众子　父母为女在室者【虽适人而无夫与子者亦同】　继母为长子及众子　慈母为长子及众子　孙为祖父母【女虽适人不降】　为伯叔父母【即伯伯姆姆叔叔婶婶】　妾为夫之长子及众子为所生子　为兄弟　为兄弟之子及兄弟之女在室者【即侄男女侄女】　为姑及姊妹在室者【虽适人而无夫与子者同】　妾为嫡妻　嫁母出母为其子　女在室及虽适人而无夫与子者为其兄弟及兄弟之子【姊妹及侄女在室者】　继母改嫁为前夫之子从巳者　为继父同居两无大功之亲者【谓继父无子孙伯叔兄弟已身亦无伯叔兄弟之类】　妇人为夫亲兄弟之子　妇人为夫亲兄弟之女在室者　女出嫁为父母　妾为其父母　为人后者为其父母【即本生父母】女适人为兄弟之为父后者　祖为嫡孙　　母为长子妇
　　齐衰五月　为曾祖父母【女虽适人不降】
