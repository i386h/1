<!-- { "loadSidebar": true } -->
　　圣人之作易也不遗乎数而未尝倚于数儒者之说经也贵依于理而不可凿乎理盖天下之数莫非理也天下之理莫非天也圣人黙契乎天自能明天下之道而天有所不必畀圣人神明乎理自能周天下之数而数有所不足拘自世儒喜为竒说以神异乎圣人之事推象数以原经而经滞务为过求以自附圣人之学衍意见以传经而经离求愈竒故说愈凿说愈凿故防愈繁而圣人之道愈失其初矣虽其为学未必皆叛于圣人以是为作经之本可乎呜呼吾独怪夫六经之防如日中天未尝托异徴秘以求信于天下而后世儒者乱之也今夫易卦何昉乎伏羲画之为文字之祖也当其时鸿蒙未辟人文未启天地万物之情隂阳鬼神之秘寓于法象而易行乎其中矣伏羲神而明之以定画焉故易曰仰则观象于天俯则观法于地观鸟兽之文与地之宜于是始作八卦此作易之本也洪范何昉乎箕子陈之是神禹之传也当其时龟告功文明未布立极绥民之具事天治人之本藏于几防而畴具乎其中矣神禹防而通之以作范焉故书曰禹乃嗣兴天乃锡禹洪范九畴彛伦攸叙畴之本也二圣人者运而精神既有以丕隆休烈聚而心术又足以开先世教虽其圣德格天河洛效瑞图书之数未必不可通于经而圣人取义也大立教也正惟其理之可以信天下而不必乎象数之模仿瑞应之摭餙也何至后世异说之纷纷哉其谓龙马出河伏羲遂则其文以画八卦神龟负文而列于背有数至九禹遂因而第之以成九类此孔安国之説也其谓伏羲继天而王受河图而画之八卦禹治洪水赐洛书法而陈之九畴此刘歆之言也其谓河图之文七前六后八左九右洛书之文前一后三左七右四前左二前右八后左六后右四此关朗之论也宋儒邵子亦曰圆者河图之数方者洛书之文故羲文因之而造易禹箕叙之而作范呜呼信如是则易出于图无图即无卦矣范出于书无书即无畴矣而圣人作经之本不既逺乎其讹起于纬候之书谓河以通干出天苞洛以流坤出地符圣人必有神物以授之之说汉儒惑之牵合文致不求圣人之实迨宋儒喜于附圣而輙取之复强证于易传图之一言不知孔子尝言河出图矣而竒偶之象未详也尝言洛出书矣而九一之数未悉也尝言圣人则之矣而因图画卦因书立范未及也诸家之言何祖乎夫观鸟迹而制字因规矩而制器蓺也圣人恒必详之顾此经学祯符秘诀不与本文同传而千载之下山人野士创为之说不几于诡诞而不可从矣乎况以图之数析补八卦拘合强同多所难信如使掲图而示之孰为一六而下孰为二七而上孰为三八四九而左右孰为干兊离震孰为巽坎艮坤天之告人也何其凟因其上而上因其下而下因其左右而左右因其干兊离震以为干兊离震因其巽坎艮坤以为巽坎艮坤圣人之效天也何其拘易既如是作矣然则仰观俯察者又何物通德类情者又何事而易书本体不在此而在彼耶以书之数叅合九畴则隂阳竒耦俱未相当按类而求之五行何以居下五事何以居上五纪何以居前左而皇极何以居中耶八政何以居左稽疑何以居右三德何以居后右而庻徴福极何以各专一位耶书之方位实不同于畴一三五七九竒也而五行八政皇极稽疑福极何以属之竒二四六八偶也而五事五纪三德庻征何以属之耦畴之名数又不同于书如谓大义无取姑摘其自一至九之文则又奚必纵横黒白秘传神授重烦圣人第之而后成耶先儒刘长氏谓伏羲兼取图书又谓九为河图十为洛书蒋得之谓先天图为河图五行生成数为洛书诸说纷杂皆无定据而独孔刘之言为信谬矣程子有云孔子感麟而作春秋麟不出春秋岂不作而画八卦因见河图洛书果无图书八卦亦须作朱子亦谓伏羲仰观俯察逺求近取安知河图非其中一事二氏之论稍为得之圣王达天明道而作经祯符适见理固有然而谓必作于图书者非也盖圣人之经主于理而后世索之于数圣人之理得于天而后世拟之于怪故不但原经者饰为异说以夸世诬人也世儒图经传经者往往惟新竒奥是务分配离析以觧经而经可明乎夫易者不离象之理自不可穷然而有正焉有变焉卦之明白较著者正也旁推而衍之者变也伏羲八卦隂阳刚柔其理一定变化尽于是矣故三代更帙易卦则同而连山而归藏而周易未尝外伏羲所作而别为一易也乃邵子图学以此为周之易而非伏羲之易别出横图于前后左右分析以象天气谓之圆图于其中交加八宫以象地类谓之方图易于天气地类盖象矣奚俟夫图而后见也且谓其必出于伏羲既规横以为圆又填圎以为方前列六十四卦于横图后列一百二十八卦于圆图上古无言之易何若是纷纷哉易始于一由太极而两仪而四象而八卦生生之序也未闻笔之图以立卦天地山泽风雷水火相合配偶此八卦对待之体乃别而图之为先天由此行乎四时序于五方又流行之用乃别而图之为后天何据也孔子作传于千百年之前邵子读易而悟其变推而衍之如此不应谓圣人之传反为其图说也近世黄东发着日抄极谓天地定位一章必非先天卦位疑图学之不可从盖彼谓先天在卦气传何为舍而曰天地定位彼谓后天在八用传何为舍而曰帝出乎震系一书语象变详矣未尝一及于图且汉儒得经近古未有以图为言者图学邵子之易也而可即谓圣人之易也哉洪范者圣王治世大法其道尽于皇极而终始意义聨贯而不可离是故有本焉有枝焉前四畴皇极之体治天下之本根也后四畴皇极之用治天下之枝叶也读洪范者当知天人合一至理圣人严感应之机详着五事脩废与五行徴应之论特其理防妙不可迹拘耳刘向作洪范五行传其言某事致某灾某灾应某事捷若形影破碎分析世以灾异之学病之而遂疑念用之畴或未可尽信夫人君事天如孝子事亲日候其顔色喜怒以为己之悖顺此所谓念也徴而休焉脩之当如是而求其肃必时雨又必时旸哲必时燠谋必时寒圣必时风则难矣徴而咎焉废之当如是而求其狂必恒僭必恒旸豫必恒燠急必恒寒必恒风则舛矣圣人立教论其理而奚必于类应之符耶惟其言理故不祖于数而宋世蔡元定作皇极内篇补洪范不传之数以畴之目合书之九九衍之而为八十一八十一衍之而为七百二十九极之于六千五百六十一焉自元至终犹易之卦也而六千五百六十一犹卦之爻也其于天人妙理经世大法果皆曲尽而无遗否乎洛书数之祖祖洛书而推之于不可穷此元定之精于数学而有功于书也若谓洪范之缺借以推衍何其敢于诬经也哉是故六经之道几絶而复明者诸儒传经之力而使大义不尽明于世者诸儒牵合拟附之罪也汉儒之失在示天下后世之信而渉于夸宋儒之失在求圣人之精而流于过或曰宋儒之学何可非也曰何敢非也天下理与数而已矣若惟其理数是精而不援经觧附邵子之图学蔡氏之数学岂可少哉参两防极
　　【数原】天数一参一得三三生九地数二两二得四四生八以一而九天之所以周流而不已以二而八地之所以对待而不移天之道尽于九九视地为有余地之道尽于八八视天为不足然天用用而不用体故减其体之九以从地地用体而又用用故加其用之八以应天九八合而岁功成矣








　　【乗原】九畴八卦顺布相乗为乗七十有二乗有五位合三百有六十以应一期之数畴外象天为位二委其乗于地也卦内象地为位三代其终于天也少之少曰元少之壮曰息少之老曰进壮之少曰隆壮之壮曰中壮之老曰杀老之少曰退老之壮曰消老之老曰徂一阳消长而隂之进退乗之天之所以一而神也少隂之初曰震终曰离老阳之初曰兊终曰干少阳之初曰巽终曰坎老隂之初曰艮终曰坤二气变迁而四时之错行因之地之所以两而化也神化流通岁功以成
　　【位原】初下终上二三曰竒曰耦卦之仪也四上曰少曰壮曰老畴之序也二仪三序北而吉防悔吝判其中矣
　　一为水二为土三为木四为金五为火各乗其所胜不僭差也水成于地之六土成于地之十木成于地之八而居于下金成于天之九火成于天之七而居于上本乎地者亲下本乎天者亲上也○一为地二为人物三为【阙】四为君五为天以言乎天地之间则备矣





　　七十二乗
　　萌□【元震】畴一之一卦一之一【冬至子中】养□【息离】畴一之二卦一之二拓□【进兊】畴一之三卦一之三　桓□【隆干】畴一之四卦一之四【小寒丑初】辟【中巽】畴一之五卦一之五　伫□【杀坎】畴一之六卦一之六缩□【退艮】畴一之七卦一之七【大寒丑中】瘠【消坤】畴一之八卦一之八蓄□【徂乾】畴一之九卦二之一　燧□【元离】畴二之一卦二之二【立春寅初】漑□【息兊】畴二之二卦二之三　奔□【进乾】畴二之三卦二之四颷□【隆巽】畴二之四卦二之五【雨水寅中】梁□【中坎】畴二之五卦二之六戢□【杀艮】畴二之六卦二之七　伏□【退坤】畴二之七卦二之八【惊蛰卯初】危□【消震】畴二之八卦三之一　晦□【徂离】畴二之九卦三之二滋□【元兊】畴三之一卦三之三【春分卯中】毓□【息干】畴三之二卦三之四飘□【进巽】畴三之三卦三之五　盈□【隆坎】畴三之四卦三之六【清明辰初】居□【中艮】畴三之五卦三之七　稼□【杀坤】畴三之六卦三之八霖□【退震】畴三之七卦四之一【谷两辰中】暮□【消离】畴三之八卦四之二濳□【徂兊】畴三之九卦四之三　霁□【元干】畴四之一卦四之四【立夏巳初】虚□【息巽】畴四之二卦四之五　极□【进坎】畴四之三卦四之六阜□【隆艮】畴四之四卦四之七【小满巳中】包□【中坤】畴四之五卦四之八妄□【杀震】畴四之六卦五之一　昃□【退离】畴四之七卦五之一【芒种午初】□【消兊】畴四之八卦五之三　裂□【徂乾】畴四之九卦五之四兆□【元巽】畴五之一卦五之五【夏至午中】畏□【息坎】畴五之二卦五之六留□【进艮】畴五之三卦五之七　敌□【隆坤】畴五之四卦五之八【小暑未初】迸□【中震】畴五之五卦六之一　晕□【杀离】畴五之六卦六之二去□【退兊】畴五之七卦六之三【大暑未中】幸□【消干】畴五之八卦六之四恬□【徂巽】畴五之九卦六之五　泉□【元坎】畴六之一卦六之六【立秋申初】
