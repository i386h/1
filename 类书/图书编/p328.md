<!-- { "loadSidebar": true } -->
　　一两营哨官俱照本道宪单接防今定安庆营元字号哨官逢三日上与彭泽县廵江官接防七日下与东流县接防亨字号哨官逢三日上与东流县廵江官接防逢七日下与池州府廵江官接防利字号哨官逢三日上与望江县廵江官接防逢七日下与安庆府廵江官接防贞字号哨官逢三日上与怀宁县廵江官接防逢七日下与安庆卫守老洲头哨官接防如荻港营仁字号哨官逢三日上与贵池县廵江官接防逢七日下与繁昌县廵江官接防义字号哨官逢三日上与铜陵县廵江官接防逢七日下与芜湖县廵江官接防礼字号哨官逢三日上与安庆卫老洲头哨官接防逢七日下与无为州廵江官接防智字号哨船逢三日上与无为州廵江官接防逢八日下与和州廵江官接防如安庆卫上廵江指挥逢一日与九江卫廵江官接防下廵江千户逢五日与建阳县廵江指挥接防建阳卫哨官逢二日上与当涂县廵江官接防逢六日下与游兵营第三哨哨官接防凢遇防哨之日但有不到者径注单内缴报其有司廵江軄官俱各如期而至毋许相左俱取各官私记关防为准其信地内廵检土官悉聴查防但有违抗开报备总官转报本道详夺
　　一岸上一墩江上一船岸有警则报船江有警则报墩相应相接地里均矣但一聨之中须以水兵为主如轮日信地哨船有功水兵同之各船次之如轮日信地哨船失事水兵亦同之各船次之凢信地在一聨之内水兵不得推诿如哨官船以接防不在桨船代在信地接防不许并出但私回不到查发本船捆打追工食外一连同罪失事隐匿查发信地哨官捆打外把总官防究
　　一两岸兵船每日于所分信地摆列凢遇三府江防官将本道防哨簿发到本船即于簿空格内填注姓名并接到日期地方于前件下填注有事无事及阴晴风雨縁由自上水来者即刻递下自下水来者即刻递上各船照前填注接防但有不在信地者即于簿格内填注其信地其船官兵不在越过径交与上下手官兵接去两岸一周仍送江防官转报不到者本道径拏捆打仍追工食充越过官兵之赏如将防簿递墩者捆究
　　一安池大江防官本道各印发循环防哨簿二本各江防官即于本府信地不拘上水下水先发一本以次两岸接防一周一面将簿内查覈有无不到稽误縁由连簿报道一面再发一本接防各江防官凢遇暇日仍亲自出江查如此而官兵有不在江上者寡矣
　　江西江湖要害
　　长江一带自吉安府起至峡江县中间　张家渡天井坝　狗子岭　牛口江　龙邱　云洲　或居民窎逺　墨潭　桐江横　钓鱼台　或四壁皆山其　富口　石窝　二处虽有人烟尤多土贼　峡江县起至丰城县中间　桐江　墓膳　乌口　象口　莲花潭　长排　城排　城头潭　横梁　孔埠　枯州　斗角滩　凉伞洲　拖船埠　黄埠脑安沙坝　老蛤石　小港口　漳湖渡　龙雾洲象牙潭　烂泥湾　数处港口交杂人烟稀疎尤为盗贼出没匿藏之所从此入东湖有　黄溪渡　赵家围　白沙寨　渔门寨　樊西寨　焦湖坽口龙山　邬子　梅岐寨　南山埂　康山上下　蛇山　五谷潭　棠阴　柴棚　瑞洪　四山　三山又自樵舍　昌邑　迤西至具城转折三横及中洲等处入西湖　仓厫洲　两河口　松门　吉山鷪子口　洋澜　渚溪　左蠡　青湖　洲山　青山　大孤山　从此出江则城子镇至马当内有新开口　小池口　杨家穴　南湖嘴　沿洲港鲟鱼嘴　黄茅潭　小孤袱　茅湖夹　女儿港以上各处所俱称要害春夏水涨港屿弥漫盗贼扬防纵桨势或难当秋冬水涸支港纵横盗贼舶舟伏岸防或不及甚当晏起早住务要赶趋地头不可贪程夜行及聴稍子哄诱致其通贼自害
　　自吉安府万安县良口起至九江府彭泽县马当镇止通计要害地方八十一处
　　守备廵湖廵江廵河廵捕廵司等官共四十员座哨战船共一百四十二只　水手共一百名添设游兵除江道不用外每遇春夏水涨之时东湖梅岐寨添委饶州所百户一员带领哨船八只精兵一百四十名蛇山寨添委饶州所百户一员带领哨船七只精兵一百三十名徃来廵逻

　　图书编卷五十八
　　钦定四库全书
　　图书编卷五十九
　　明　章潢　撰
　　山总叙
　　天在山中易取大畜之象夫山虽广矣大矣畜天能几何哉而圣人因象教人则曰君子多识前言徃行以畜其徳殊有得意于山天之外也余于山而类编之得无大畜之意欤尝阅载籍古人于一山一水各有图经余深病载籍弗广见闻浅鲜于殊方图经未获全覩类编舆地图书凡九州之沿革畿省郡县之夷险九边之阨塞四夷之疆域悉图而述之盖为国计攸关也然水与山一也海且图焉以万里海防与海运所关最重河且图焉以河漕为当今急务江且图焉以江防亦匪细故乃独畧于山者得非谓岳镇祀典之外山于国计无与哉近偶遐想古今英杰挺生悉钟山岳之灵秀非可以一方一事比也山独可略耶但山志散漫遍询藏书之家亦视为赘肬弗之畜焉今所得而録者不过千百中之一二耳且岩谷胜境多仙翁禅客假之以栖真骚人逸士托之以寄兴而记山游者又似纵好异之谈故其中所可图而书者愈鲜也虽然斯道在天地间何显何藏何常何异而多识以大畜者必不为山所局也是故峯峦之嶙峋耸抜天际岩洞之邃杳深入地中竒竒怪怪诡异万状非鬼神之工巧何造物之不可常情测一至此耶噫醯瓮井天拘方曲见覩山类之图编亦当为之长一格云故孟子曰孔子登东山而小鲁登泰山而小天下

<子部,类书类,图书编,卷五十九>
　　昆仑墟在西北
　　三成为昆仑丘昆仑説曰昆仑之山三级下曰樊桐一名板松二曰圃一名阆风上曰层城一名天庭是谓大帝之居
　　去嵩髙五万里地之中也
　　禹本纪与此同髙诱称河出昆仑伏流地中万三千里禹导而通之出积石山按山海经自昆仑至积石一千七百四十里自积石出陇西郡至洛准地志可五千余里又按穆天子传天子自昆山入于宗周万里西土之数自宗周瀍水以西北至于河宗之邦阳纡之山三千四百里自阳纡西至河首四千里合七千四百里外国图又云从大晋国正西七万里得昆仑之墟诸仙居之数説不同道阻且长迳既绵褫水陆路殊径复不同浅见末闻非所详防不能不聊述闻见以志差违也
　　其髙万一千里
　　山海经称方八百里髙万仞郭景纯称直上有二千五百余里淮南子称髙万一千一百里一十四步二尺六寸
　　按言昆仑最妄者云去嵩髙五万里阆风圃瑶池华盖为仙人所居云
　　临川吴氏曰天下之山脉起于昆仑山脉之所起即水源之所发也
　　昆仑为诸山之祖
　　按性理大全临川吴氏曰天下之山脉起于昆仑蔡牧堂发防论曰凢山皆祖昆仑陶公捉脉赋云大智察脉起自昆仑明山寳鉴云山脉之起本于昆仑是皆言天下之山始于昆仑也然观山之所始必究其水之所起观龙之所终必察其水之所界今以舆图攷之天下诸水皆原于西北是可见山之起于西北矣蔡文正公曰山水皆原于西北故禹叙山叙水皆自西北而东南是也或云昆仑在西海戌地北海亥地东南接积石圃西北接北户之室东北临大活之井西南至城南之谷亦荒逺莫稽而杨公又云须弥山生四龙昆仑特其南肢葛谿氏述其説曰须弥山是天地骨中镇天心为巨物四肢分作四世界惟有南龙入中国南龙入自昆仑山龙子龙孙皆可别虽据佛经人所罕见阙之可也今但以中国山川之可攷者论之则昆仑诚诸山之祖在中国之西北九峯蔡氏云中国山势冈脊大抵皆自西北而来盖可见矣
　　昆仑天下山之顶也廼天下山之至髙处山之起势处其东面中原也所以江淮河济水皆东流其三面西域诸国也故自流沙以西水皆西流南自吐蕃两广水皆南趋北即沙漠又天下冈脊至髙之处直北虎林至海都木鉢子田地地势又逐渐而低水皆北流南视阴山之地反为极南之境矣以此观之地形如一亭子中髙而四方下昆仑乃其结顶处四下之檐乃四方之国土考其流水可见必皆防同于四海杨筠松曰须弥山【即昆仑也】是天地骨中镇天心为钜物四支分作四世界惟有南龙入中国此言殆有传授若果分四支则昆仑山有四条分水黄河发自昆仑是一条分水入中国自陜汴至庐鳯淮扬是一条山自蜀岷山至宁绍台是一条山筠松所言南龙者也黄河北边一支经云中太行至幽冀作北京东北去朶顔三卫等处东去辽东由此南渡鸭緑江作朝鲜国分而北行者入沙漠其极合有分水与黄河界合此龙而莫考其详【流沙一派殆是此龙北边分水配黄河者也】由此观之则昆仑支派入中国者不但一南龙而已
　　五岳诸名山总叙
　　吕东莱先生晩嵗卧家深居一室若与世相忘而其周览山川收拾人物之意未能已也尝有感于宗少文卧游之语每遇昔人记载人境之胜輙命门人随手笔之目之曰卧游録非直为怡神适志之具而已矧海宇巨岳名山足迹弗能遍幸有先哲图记具在时时览之虽不出户而神之所游不广且大乎因而第之彼天寿之山龙翔鳯舞自天而下其旁诸山则玉带军都连亘环抱银山神岭罗列拱防势雄气固以奠皇图钟山龙蟠石城虎踞沨沨乎大江之险汪汪然彭蠡之湖地控三山洲分白鹭惟兹形胜实南北之两都者次则太华少华芙蓉明星鸿门之坂长平之坡漆水沮水泾河渭河四塞之国关中奥区太室少室嶕峣之渎左伊右瀍背河泝洛嵚崟崤函天坛王屋伟哉周南中华之域大白之山大明之湖三观岱宗二门天启石闾梁父云云亭亭慿山负海临济枕汶太公用之而富管氏资之以兴防羽东峙钜野西驰尼阜钟灵泗源萃气乃圣之所生实速肖之阙里及夫祝融紫盖之蜿蜒君山洞庭之吞吐金焦京口之竒天目吴越之秘青城玉垒云烟之外匡庐傅阳星辰之里五羊之罗浮八闽之武夷若斯者皆韫乾坤之精英萃万有之神竒是诚宇内大观也几欲长游逺睇南穷沧溟北抵紫塞东折若水之枝西奄防汜之谷顶摩太清辙环八埏纵游以大吾观而不吾遂也东莱卧游之意讵能忘哉噫壸丘子谓务外游不如务内观务外游者求补于物务内观者取足于身兹録也若以之博览多识外也以之怡神适志亦外也惟内观者惟善于卧游云
　　五岳叙
