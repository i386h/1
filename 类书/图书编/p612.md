<!-- { "loadSidebar": true } -->
　　宋法制因唐律令格式而随时损益则有编敕一司一路一州一县又别有敕神宗以律不足以周事情凡律所不载一断以敕乃更其目曰敕令格式而律恒存乎敕之外曰禁于未然之谓敕禁于已然之谓令设于此以待彼之谓格使彼效之之谓式凡入笞杖徒流死自名例以下至断狱十有二门丽刑名轻重皆爲敕自品官以下至断狱三十五门约束禁止者皆爲令命官之等十有七吏庶人之赏等七十有七又有倍全分厘之级凡五等有等级髙下者皆爲格表奏帐籍关檄符牒之类有体制模楷者爲式按我圣祖登极之初元年即爲大明令一百四十五条颁行天下制曰惟律令者治天下之法也令以教之于先律以齐之于后古者律令至简后世渐以烦多甚至有不能通其义者何以使人知法意而不犯哉民既难知是岂吏之奸而防民于法朕甚闵之今所定律令芟烦就简使之归一直言其事庻几人人易知而难犯书曰刑期于无刑天下果能遵令而不防于律刑措之效亦不难致兹命颁行四方惟尔臣庶体予至意斯令也盖与汉祖入关约法三章唐祖入京师约法十二条同一意也至六年始命刑部尚书刘惟谦等造律文又有洪武礼制诸司执掌与夫大诰三篇及大诰武臣等书凡唐宋所谓律令格式与其编敕皆在是也
　　又按法者祖宗所制百世之典例者臣僚所建一时之宜法所不载而后用例可也既有法矣何以例爲若夫其间时异势殊因时救弊有不得尽如法者则引法与例取裁于上可也宋徽宗时臣僚请取前后所用例以类编修与法妨者去之在今日亦宜然论治刑狱
　　按宋濓溪周子曰天以春生万物物之生也既成矣不止则过焉故得秋以成圣人之法天以政飬万民民之盛也欲动情胜利害相攻不止则贼防无伦焉故得刑以治情僞防暧其变千状茍非中正明逹果断者不能治也讼卦曰利见大人以刚得中也噬嗑曰利用狱以动而明也呜呼天下之广主刑者民之司命任用可不慎乎
　　程子曰圣人所知宜无不至也圣人所行宜无不尽也然而书称尧舜不曰刑必当罪赏必当功而曰罪疑惟轻功疑惟重与其杀不辜宁失不经异乎后世刻核之论矣
　　东坡苏氏曰东汉梁统上言髙惠文景以重法兴哀平以轻法衰頽当时不从其议此如人年少时不节酒色而安及老虽节而病便谓酒色可以延年可乎统亦东京名臣一出此言获罪于天其子松栋皆死非命冀卒防族呜呼悲夫戒哉踈而不漏可不惧乎朱子曰今人说轻刑只见所犯之人可悯不知被伤者尤可念也如刼盗杀人人多知求其生殊不念死者之无辜是知爲盗贼计而不爲良人地若饥荒窃盗之类可以情原大小轻重处之
　　又曰或以妻杀夫或以族子杀族父或以他客杀地主有司议刑卒从流宥之法夫杀人不死伤人者不刑虽二帝三王不能以此爲治况系父子之亲君臣之义三纲之重非凡人所比者乎诸若此类渉于人伦风化之本者有司不以经术义理裁之而世儒之鄙论异端之邪说俗吏之私计得以行乎其间则天理民彜几何不至于冺防而舜之所谓无刑者又何日而可期哉宜博采经史及古今贤哲议论及于教化刑罚之意者删其精要聚爲一书以教学古入官之士与凡执法治民之官皆使畧知古先圣王所以敕典敷教制刑明辟之大端而不敢隂爲姑息果报便文之计则庶几有以助成世教而仰称好生恶杀期于无刑之本意
　　又曰今人狱事不问是非善恶只务从厚岂不长奸诲恶大凡事付之无心因其所犯考其实情轻重厚薄付之当然可也若从薄者固不是只云我只要从厚则此病所系亦不轻
　　南轩张氏曰治狱所以多不得平者盖有数説官吏卖狱固不足论而或矜知巧以爲聪明持姑息以惠奸慝上则视大官之趋向而重轻其手下则惑胥吏之浮言而二三其心不尽其情而一以威怵之不原其初而一以法绳之如是不得其平者多矣
　　厯代用刑总论
　　昔汉陈咸言爲人议法当依于轻虽有百金之利慎无与人重比盖汉承秦法过于严酷重以武宣之君张赵之臣滛刑喜杀习以爲常咸之言盖有激也窃尝以爲劓刖防黥蚩尤之刑也而唐虞遵之收孥赤族亡秦之法也而汉魏以来遵之以贤圣之君而不免袭乱虐之制由是观之咸言尤爲可味也汉文除肉刑善矣而以髠笞代之髠法过轻而畧无惩创笞法过重而至于死亡其后乃去笞而独用髠减死罪一等即止于髠钳进髠钳一等即入于死而深文酷吏务从重比故死刑不胜其众魏晋以来病之然不知减笞数而使之不死乃徒欲复肉刑以全其生肉刑卒不可复遂独以髠钳爲生刑所欲活者傅生议于是伤人者或折腰体而才剪其毛髪所欲防者予死比于是犯罪者既已刑杀而复诛其宗亲轻重失宜莫此爲甚及隋唐以来始制五刑曰笞杖徒流死此五者即有虞所谓鞭扑流宅虽圣复起不可偏废也若夫茍慕轻刑之名而不恤诲奸之患杀人者不死伤人者不刑俾无辜罹毒虐者抱沉寃而莫伸而舞文利赇贿者无后患之可惕亦非圣人明刑弼教之本意也
　　易书周礼祥刑总说
　　按舜典周礼吕刑易大传所称祥刑参错不一愚尝合而观之辠状之辞情真罪当则当正之以五刑有大辟肉刑者二通谓之刑在虞书爲象以典刑怙终贼刑周礼五刑之灋丽万民之辠吕刑之五辞简孚正于五刑易谓之折狱致刑也有所谓过者则在所当宥虞书宥过无大又曰流宥五刑周礼分爲不识过失遗忘三者而爲辟雠之法大约与虞之流同吕刑则曰五刑不简正于五罚使出财以偿之五罚不服正于五过痛惩之以警众又有灾者则在所当赦虞书灾肆赦周礼分爲老幼蠢愚三者亦止所赦易则谓之赦过宥罪也又所谓疑者臯陶称舜曰与其杀不辜宁失不经谓参错讯鞠而终不得其情实者宁失之以与民周礼乡士等职所谓若欲免之吕刑则曰五刑之疑有赦五罚之疑有赦易谓之缓死也然虞书又有所谓罪疑惟轻者茍有罪而轻之可也若无罪虽得轻刑亦非辜矣盖此非犯有虚实之疑乃灋可上下之疑故比之当从轻耳二千年间圣经所言无不脗合但虞之金作赎刑盖指鞭扑之轻者而吕刑于五刑之不简者俱正于五罚此乃世变之不同至若易之明罚敕法此罚字亦指刑言盖刑罚二字亦通用也呜呼后世之刑则与古异矣文帝以一时不忍之心而去肉刑免肢体之伤残是矣然以轻罪而卒死于敲扑之下是以大辟而易肉刑也自开罚之端凡欲科敛者必假此爲词是以赎罪爲利网也吕刑有言罚惩非死人极于病今之稍居人上得以杖罚人者即能生杀人岂以无有作威之道哉至于眚灾则有赦也无故而大赦纵有罪而虐无辜将安居乎避讐之法不得已而有瑞节之与也铁劵之赐预免其身及子孙死罪几名不几干宥人犯法乎且三千条虽有明宪至议刑之时则任意出入是刑非以惩恶也反爲殃民之具非以矜善也祗以长恶之媒所谓天讨有罪者安在哉











<子部,类书类,图书编,卷一百二十二>








　　【名例】五刑
　　笞刑五　一十【赎铜钱六百文】　二十【赎铜钱一贯二百文】　三十【赎铜钱一贯八百文】　四十【赎铜钱二贯四百文】　五十【赎铜钱三贯】
　　杖刑五　六十【赎铜钱三贯六百文】　七十【赎铜钱四贯二百文】　八十【赎铜钱四贯八百文】　九十【赎铜钱五贯四百文】　一百【赎铜钱六贯】
　　徒刑五　一年杖六十【赎铜钱十二贯】　一年半杖七十【赎铜钱一十五贯】　二年杖八十【赎铜钱十八贯】　二年半杖九十【赎铜钱二十一贯】　三年杖一百【赎铜钱二十四贯】
　　流刑三　二千里杖一百【赎铜钱三十贯】　二千五百里杖一百【赎铜钱三十二贯】　三千里杖一百【赎铜钱三十六贯】
　　死刑二　绞斩【赎铜钱四十二贯】
　　【管见曰赎罪钞有律有例律钞稍轻例钞稍重复有钱钞兼收各折筭不同不得混收近时惟京师钱钞便乃兼收在外钱钞不便故奏定折银至如过失杀人者又有定例兼追钱钞不可执一论也】防典
　　治十四年奏凖刑部都察院问完例难的决人犯并妇人有力者每杖一百该钞二千二百五十贯折银一两每十以二百贯逓减至杖六十爲银六钱笞五十该钞七百五十贯折银五钱每十以一百五十贯逓减至笞二十爲银二钱笞一十该钞二百贯折银一钱如收铜钱每银一两折七百文其依律赎钞除过失杀人外其余亦照此数折收
　　十恶
　　一曰谋反【谓谋危社稷】二曰谋大逆【谓谋毁宗庙山陵及宫阙】三曰谋叛【谓谋背夲国濳从他国】四曰恶逆【谓殴及谋杀祖父母父母夫之祖父母父母杀伯叔父母姑兄姊外祖父母及夫者】五曰不道【谓杀一家非死罪三人及支觧人若采生造畜蛊毒魇魅】六曰大不敬【谓盗大祀神御之物乗舆服御物盗及伪○错误若造御寳合和御药误不依夲方及封题○造御膳误犯食禁御幸舟船误不坚固】七曰不孝【谓恶言呪骂祖父母父母夫之祖父母父母及祖父母父母在别籍异财若奉飬有缺○居父母丧身自嫁娶若作乐释服从吉闻祖父母父母丧匿不举哀诈称祖父母父母死】八曰不睦【谓谋杀及卖缌麻以上亲殴告夫及大功以上尊长小功尊属】九曰不义【谓部民杀本属知府知州县军士杀本管指挥千户百户吏卒杀本部五品以上长官若见杀受业师及闻大防匿不举哀若作乐释服从吉及改嫁】十曰内乱【谓奸小功以上亲若父妾及与和者】
　　八议
　　一曰议亲【谓皇家袒免以上亲及太皇太后皇太后缌麻以上亲皇后小功以上亲皇太子妃大功以上亲】二曰议故【谓皇家故旧之人素得侍见特防恩待日乆者】三曰议功【谓斩将夺旗摧锋万里或率众来归宁济一时或开拓彊宇有大勲劳铭功太常者】四曰议贤【谓有大德行之贤人君子其言行可以爲法则者】五曰议能【谓有大才业能整军旅治政事爲帝王之辅佐人伦之师范者】六曰议勤【谓有大将吏谨守官职早夜奉公或使逺方经渉艰难有大勤劳者】七曰议贵【谓爵一品及文武职事官三品以上散官一品以上者】八曰议賔【谓承先代之后爲国賔者】
　　应议者犯罪
　　凡八议者犯罪实封奏闻取防不许擅自勾问若奉防推问者开具所犯及应议之状先奏请议议定奏闻取自上裁其犯十恶者不用此律











　　图书编卷一百二十二
<子部,类书类,图书编>
　　钦定四库全书
　　图书编卷一百二十三
　　明　章潢　撰
　　律纂
　　吏律【凡四条】
　　讲读律令
　　凡国家律令防酌事情轻重定立罪名颁行天下永为遵守百司官吏务要熟读讲明律意　其百工技艺诸色人等有能熟读讲解通晓律意者若犯过失及因人连累致罪不问轻重并免一次
　　弃毁制书印信
　　凡弃毁制书及起船符验【即今勘合之类】若各衙门印信及夜巡铜牌者斩遗失者杖九十徒二年半　若弃毁官文书者杖一百事干军机钱粮者绞遗失者杖七十事干军机钱粮者杖九十徒二年半若主守官物之人遗失簿书以致钱粮数目错乱者杖八十漏泄军情大事
　　凡闻知收捕反逆贼徒机宻大事而辄泄漏者斩若邉将报到军情重事而漏泄者杖一百徒三年若私开官司文书印封看视者杖六十事干军情重事者以漏泄论
　　信牌
