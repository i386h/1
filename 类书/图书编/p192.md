<!-- { "loadSidebar": true } -->
　　福建福州府古州牛女分野周为八闽秦置闽中郡汉属防稽郡唐为泉州改长乐郡　邵武府古州牛女分野周为八闽秦属闽中郡汉属防稽郡唐改属建州　建宁府古州牛女分野周为八闽秦属闽中郡汉属防稽郡唐置建州改建安郡　延平府古州牛女分野周为闽越秦属闽中郡汉属防稽郡唐为建福汀三州　兴化府古州牛女分野周为八闽秦属闽中郡汉属防稽郡唐置丰州后泉州　泉州府古州牛女分野周为八闽秦属闽中郡汉属防稽郡唐置武荣州改清源郡　漳州府古州牛女分野周为八闽秦属闽中郡汉属防稽郡唐置漳州改漳浦郡　汀州府古州牛女分野周为八闽秦属闽中郡汉属防稽郡唐置汀州改临汀郡
　　广东广州府州之南境牛女分野春秋为南越地秦置南海郡后赵佗据其地汉武为南海郡　韶州府古州牛女分野春秋为百粤地战国属楚秦为南海郡汉初属南越汉武属桂阳郡　南雄府古雄州牛女分野战国属楚秦属南郡汉兼属桂阳郡惠州府古州牛女分野秦为南海郡汉初属南越国　潮州府古州牛女分野古为闽越地秦属南海郡汉初属南越　肇庆府州之南境牛女分野春秋为百粤地秦为南海郡汉为苍梧合浦二郡髙州府古越地牛女分野秦为南海郡汉为合浦郡三国呉置高凉郡　廉州府古南越地翼轸分野秦为象郡三国呉改珠崖郡　雷州府古百粤地牛女分野汉为徐闻县　琼州府古百越地牛女分野汉武置珠崖儋耳二郡
　　广西桂林府古荆州翼轸分野古粤地战国为楚秦为桂林郡汉属苍梧郁林二郡　栁州府古百粤地翼轸分野秦为桂林郡汉属桂林郁林郡　庆逺府古百粤地翼轸分野秦属象郡汉为交趾日南二郡平乐府古荆州翼轸分野古为百越地秦属桂林郡汉属苍梧郡呉置珠官郡　梧州府古荆州牛女分野闽为百越地秦属桂林郡后属南粤汉置苍梧郡浔州府古百越地翼轸分野秦为桂林郡汉属郁林苍梧二郡　南宁府古州西南境翼轸分野周为百粤地秦为桂林郡汉为郁林郡　太平府古南粤地汉属交趾郡晋以来夷獠居之唐为羁縻州　田州府古百粤地汉属交趾郡唐邕州　思明府古百粤地汉属交趾郡唐置思明州邕州　思恩古百粤地汉属交趾郡古百粤地唐邕州　镇安府古百粤地属交趾　泗城府古百粤地属交趾　邕州　利州古百粤地汉属交趾郡宋建利州　泰议州古百粤地属交趾　向武州古百粤地汉属交趾　都康州古百粤地属交趾郡　龙州古百粤汉属交趾　江州古百粤地汉属交趾　上林古百粤地汉属交趾　安隆古百粤地汉属交趾
　　云南云南府古梁州界井鬼分野　大理府古梁州界井鬼分野汉为益州郡　临安府古梁州井鬼分野汉属牂牁郡　楚雄府古梁州界井鬼分野汉为益州郡　澂江府古梁州界井鬼分野古西南夷　蒙化府　景东府古柘南也　广南府宋名特磨道侬智髙之裔君之　广西府古梁州界古镇国东南境汉为益州牂牁郡　镇元府古西南极边地唐时南诏氏为生银府　永宁府昔名楼头赕地接吐蕃顺宁府东蒲蛮之地　曲靖古梁州界井鬼分野汉为益州郡　姚安宋镇国地汉属益州郡　鹤庆东汉为永昌郡唐为越南诏之地　武定古梁州界井鬼分野古滇国汉属益州郡　寻甸古滇国地昔僰刺蛮居此　丽江古梁州界井鬼分野汉为越巂益州二郡　元吉古西南夷极边之地忙胜州南诏异牟寻好开其地　马龙他郎甸阿诸都蛮台者据之　澜沧元为州胜州地　金齿古梁州西南徼外之地古哀牢国　胜冲汉为永昌郡西境　车里蛮名车里倭泥貉蒲刺黒角诸蛮杂居　木邦旧名孟都一名孟邦　孟养地名　拘　缅甸古西南夷八百大甸　老挝佫呼挝自古不通中国　孟定府
　　旧名景蔴　孟艮府　南甸旧名南宋　干崕　龙川旧为麓州地以白夷所居　威逮州　湾甸州蛮名细赕元属镇康路　芒布其地旧曰怒谋贵州贵州宣慰使司荆梁二州之南境参井分野东西南夷　思州府楚为黔中地汉属郁林　镇逺府荆州南境旧为竪耶大田溪洞　石阡府荆南裔铜仁府荆州南裔星分野古为汉蛮地　黎平府荆州荒裔翼轸之余夜郎之地　晋安州古梁州界井鬼分野古夜郎地秦为黔中汉牂牁郡　永宁州古为荒服地　镇宁州古为荒服地　安顺州古为荒服地
　　分野分配总説
　　钦天监十二分野分配州郡与唐天文志稍异贞观中淳风撰法象志因汉书十二次度数始以唐之州县配而一行以为天下山河之象存乎两戒北戒自三危积石负终南北络之阴东及太华逾河并雷首底柱王屋太行北抵常山之右乃东循塞垣至秽貊朝鲜是谓北纪以限匈奴南戒自岷山嶓冢负地络之阳东及太华连商山熊耳外方桐柏自上络南逾江汉抵武当荆山至于衡阳乃东循岭徼达东瓯闽中是谓南纪以限蛮夷故星谓北戒为三边南戒为越门河源自北纪之首循雍州北徼达华阴而与地络相防并行而东至太行之曲分而东流与泾渭济渎相表里谓之北河江源自南纪之首循梁州南徼华阳而亦与地络相防并行而东及荆山之衡阳分而东流汉水淮渎相为表里谓之南河故于天象则农分陜为两河之防五服诸侯在焉自陜而西为秦凉北纪山河之曲为晋代南纪山河之曲为巴蜀皆负险用武之国也自陜而东三川中岳为成周西距外方大伾北至于济南至于淮东达钜野为宋郑陈蔡河内及济水之阳为衞汉东滨淮水之阴为申随皆四战用文之国也北纪之东至北河之北为邢赵南纪之东至南河之南为荆楚自北河下流南距岱山为三齐夹右碣石为北燕自南河下流北距岱山为邹鲁南涉江淮为呉越皆负海之国货殖之所阜也自河源循塞垣北东及海为边儌自江源循岭徼南东及海为蛮越观两河象与云汉之所始终而分野可知矣于易五月一阴生而云汉潜萌于天稷之下进及井钺间得坤维之气始阴达于地上而云汉上升始交于列宿七纬之气通矣东井据百川上流故鹑首为秦蜀墟得两戒山河之首云汉达坤维右而渐升而始居列宿上觜觽参伐皆与天关表而在河阴故实沈下流得大梁距河稍逺涉阴亦深故其分野自漳濵却负恒山居北纪众山之东南外接髦头地皆河外阴国也十月阴气进逾干维始上达于天云汉至营室东壁间升气悉究与内规相接故自南正达于西正得云汉升气为山河上流自北正达于东正得云汉降气为山河下流陬訾在云汉升降中居水行正位故其分野当中州河济间且王良阁道由紫垣絶汉抵营室上帝离宫也内接成周皆豕韦分十一月一阳生而云汉渐降退及艮维始下接于地至斗建间始复与列舎气通于易天地始交泰象也逾析木津阴气并降进及大辰升阳之气究而云汉沈潜于东正之中故易雷出地曰豫龙出泉为解皆房心象也星纪得云汉下流百川归焉析木为云汉末派山河极焉故其分野自河南下流穷南纪之曲东北负海为析木负海者以其云汉之阴也唯陬訾内接紫宫在正畿居河济间降娄枵与山河首尾相逺隣颛顼之墟故为中州负海之国也其地当南河之北北河之南界以岱宗至于东海自鹑首逾河而东曰鹑火得重离正位轩辕之祗在焉其分野自河防之交东接祝圣之墟北负河南及汉盖寒燠之所均也自析木纪天汉而南曰大火得明堂升气天市之都在焉其分野自钜野岱宗西至东流北负河济南及淮皆和气之所布也阳气自明堂渐升逺于龙角曰夀星龙角谓之天关于易气以阳决阴夬象也升阳进逾天关得纯干之位故鹑尾直建巳之月内列太微为天庭其分野自南河以负海亦纯阳地也夀星在天关内故其分野在商亳西南淮水之阴北连太室之东自阳盛之际亦防维地也夫云汉自坤抵艮为地纪北斗自干携防为天纲其分野与帝车相直皆五帝墟也究咸池之政而在干维内者降娄也故为少昊之墟叶北官之政而在干维外者陬訾也故为颛顼之墟成摄提之政而在巽维内者夀星也故为太昊之墟布太微之政而在巽维外者鹑尾也故为烈山氏之墟得四海中承太阶之政轩辕也故为有熊氏之墟木金得天地之微气其神治于季月水火得天地之章气其神治于孟月故章道存乎至微道存乎终皆阴阳变化之际也若微者沈潜而不及章者髙明而过亢皆非上帝之居也斗杓谓之外庭阳精之所布也斗魁谓之防府阳精之所复也杓以治外故鹑尾为南方负海之国魁以治内故陬訾为中州四战之国其余列舎在云汉之阴者八为负海之国在云汉之阳者四为四战之国降娄枵以负东海其神主于岱宗嵗星位焉星纪鹑尾以负南海其神主于衡山荧惑位焉鹑首实沈以负西海其神主于华山太白位焉大梁析木以负北海其神主于恒山辰星位焉鹑火大火夀星豕韦为中州其神主于嵩岳镇星位焉近代诸儒言星土者或以州或以国虞夏秦汉郡国废置不同周之兴也王畿千里及其衰也仅得河之七县今天下一统而直以鹑火为周分则疆场舛矣七国之初天下地形雌韩而雄魏魏地西距髙陵尽河东河内北固漳邺东分梁宋至于汝南韩魏据全郑之地南尽颍川南阳西达虢貉距函谷固宜阳北连上地皆绵亘数州相错如绣考云汉山河之象多者或至十余宿其后魏徙大梁则西河合于东井秦拔宜阳而上党入于鬼方战国未灭时星家之言屡有明效今则同在畿甸之中矣而或者犹据汉书地理志推之是守甘石遗术而不知变通之数也又古之辰次与节气相系各据当时厯数与嵗差迁徙不同今更以七宿之中分四象中位自上元之首以度数纪之而着其分野其州县虽改不同但据山河以分尔晋天文志十二次分野始角亢者以东方苍龙为首也唐十二次始女虚危者以十二支子为首也以其斗牛为星分之首者日月星起于斗宿古之言天者由斗牛以纪星故曰星纪则星纪为十二次之首而斗牛又二十八舎之首也本朝应运肇基而南京应天府是星纪斗牛之分且与天地人三统之正相协自周以来千年间帝王之运适符于今岂偶然哉
　　诸星分野附
　　【北斗】一主秦　二主楚　三主梁　四主吴五主赵六主燕　　七主齐
　　【南斗】一主吴　二主防稽　三主丹阳　四主豫章五主庐江　六主九江
　　【三台】上台上星主兖豫下星主荆　中台上星主梁雍下星主冀州　下台上星主青州下星主徐州【五车】一主秦　二主燕赵　三主鲁衞　四主楚　五主魏衞
　　【五星所主】嵗星主齐鲁东呉青徐兖之地　荧惑主荆楚川南荆州衡阳之地　镇星主中州三河梁豫之地　太白主西维秦晋巴蜀梁雍之地　辰星主燕赵代幽燕之地
　　【天市垣墙】下元一宫名天市两扇垣墙二十二东边宋与南海关燕东徐越齐中山九河赵魏次其间西边韩楚梁巴蜀周与郑晋并河间河中直在头上安【紫微垣墙】左枢右枢当门路左畔上少分宰辅上衞少衞次第分六丞最后成八数西边少尉起等初辅衞亦分上少无上丞最后对上少七星点点不搠望【十二诸侯】十二诸侯次第陈先从越国向东论东西两周次二陈秦雍周南双鴈门代国向西一缙绅韩魏各一皆北轮楚之一国魏西屯楚城南畔赵燕毕燕西北郡是齐邻
　　星细区分
