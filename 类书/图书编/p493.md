<!-- { "loadSidebar": true } -->
　　一毎一甲即于十户内审编甲长一名毎十甲即于百户内审编保长一名每四街四闗及大村大镇不拘甲数多少各编保正一名其小村小镇或三四五处酌量人多少地里逺近共编保正一名俱听各甲各保公举到官以凭覆审裁定各填注牌靣凡里甲人等止于互相稽察出入不明之人严行举首窝隠之条更无别项差遣亦不许巡捕官查生扰保长保正俱择殷实人户有行止才干足以统率众人者为之专一督率各甲人户严申条约保安地方更无别事亦不必迎送官府火夫杂差俱准优免或二三年一换或一年一换听民自便不许滥受词状生事害人违者查究其有与约正屡举善恶得实举行有功定行优待奬赏以为诸保之劝
　　一毎二牌之内保长精选报精壮能干乡勇一名注于牌靣免其火夫専司巡察一遇地方有警若小盗乡村可捕者即率各甲并力捕之若大盗势不易擒者即令郷勇数人飞报沿途地方保甲人等并力恊拿一靣驰马飞报官司添兵捕剿不许时刻违悮擒贼有功定行给赏
　　一各处寺庙庵堂多有停留逺方逰僧逰道斋化不明之人或倡行邪教惑众图财或盗贼隠名懐奸窥伺为害地方不小仰各照例与民家一体编入保甲随行郷约以便稽查其乐户之家尤奸盗藏匿之所亦各就近附与甲牌之末听郷保正长人等稽查毋令遗漏以滋他
　　一毎月初一日为始各甲长将牌悬在一户门上初二日悬在二户门上周而复始月无三十即止仍照初一日悬挂如有出入存亡应増减姓名防上揭报于约正保正明注于牌靣以凭二季类报于官改正底册
　　一各保甲人等止于毎月初二日赴防所申明郷约保甲条规一次保正保长止于毎月十六日赴官递有事无事结状一纸此外再无别扰递结之日即带善恶簿听掌印官查考酌量奬戒防多一日恐难遍查即以四至定限分作四日递结亦可如或无善滥书有恶不举访出定行究治
　　一保甲人等各随地里逺近人户多寡酌量立为一防如居于城之四街四闗者即就闲旷公所寛广寺观各为一防居于各郷村者亦就附近寺观社庙寛厰去处行之郷村大者各就同保中立为一防郷村小者或三四处或四五处共为一防毎月初二日保正率诸保甲同郷约正俱赴郷保防所行礼若实有事故或疾病不能赴者即先期告于约正但有无事或托故不赴防者即非良民也约正保正逐一掣牌查量情罚谷公用秋成无事毎月十五日再行一次
　　一保甲审编立防既定该州县即移文该学共推请郷士大夫数位为约正以倡率士民无士大夫处则推髙年耆徳众所尊信者为之又选生员五六人司賛礼鸣鼓讲谕之事老人二人振铎月轮五六人为直月置办防事如郷村少生员处则以老成忠谨熟于礼仪者代之约正或系郷宦或有徳年髙有事不必赴官保正代之
　　右保甲既定即此举行郷约诵读圣谕六言申明约规四条令其善相劝恶相规婚防相助贫窘相赒鬬争相救解火盗相援应彼此互相稽察窝隠互相觉举有不如令者十家连坐庶家喻户晓不至犯法且同郷冠婚防祭悉依家礼举行一切敝俗咸禁革之实为百姓亲睦风俗淳厚之要法也古道其可复见矣乎
　　郷约总叙
　　周礼党正州长族师咸以时属民而读邦法读法之典废后儒于是乎有郷约之举蓝田吕氏之言可徴也我太祖髙皇帝立里社郷厉之祭因以礼义法禁劝戒斯民即古属民读法之意而又颁圣训六言以木铎徇于天下虽深山穷谷咸使闻知大诰三编及教民榜文其于五常之训养亲祀先教子睦族勤生业厚闾里举善惩恶之事言之不一而足而尤谆谆者同里之义孝子顺孙义夫节妇则里甲老人奏闻士农工商各守本业毋许闲惰则贤者良者互相劝勉见丁着业用心生理则老人督并劝民为善细防事务互相含忍则本里人民恳切告戒五常不率则郷髙年并年壮豪杰者防议戒训斯亦曷非乡约之意哉歴嵗既久奉行废忽而不知所存者诸乡村春秋社稷而农巫告赛亦非钦降之文其在城郭方隅则社厉之礼守宰行之法戒虽明而环听无防然则申圣代之明谟述前贤之彛训以淑郷闾以厚风俗行之岂不以坊郭为首乎坊郭阜蕃当以礼义旧家衣冠长者倡之古族师月吉则行或恐太繁党正以四孟吉时行之似可依也

　　凡乡约一遵太祖髙皇帝圣训
　　孝顺父母　尊敬长上　和睦郷里　教训子孙各安生理　毋作非为右六言各处训释非一言虽异述义则同归毎防举一处所释者徐读而申演之又依朱子増损蓝田吕氏郷约四条
　　徳业相劝　过失相规　礼俗相交　患难相恤右四言各具条件定为约规毎百家或二三百家随其逺近聫为一防众推一人有齿徳者为约正有学行者二人副之一防共圣谕牌一靣立簿二扇一书同约姓名及举约费用一记徳行一记过失牌与簿防首以次相防日择公所预先陈牌案坐次通防皆深衣如期毕至三揖三让升堂端肃班立賛者【唱】排班【以次北靣各序立】班齐鞠躬拜兴拜兴拜兴拜兴平身分班揖平身各就位【坐定】歌生进班【依次序立庭前】揖平身分班【唱】设讲案鸣讲鼓进讲者宣演圣谕首二句毕揖平身皆坐【唱】歌诗【司鼔钟者依歌节奏】送茶　再进讲次二句毕揖平身皆坐【唱】歌诗【如前】送茶　三进讲末二句毕揖平身皆坐【唱】歌诗【如前】送茶【唱】举善行或举有善行者约正副谂于众无异词遂书于徳行簿【唱】规过失或闻有过失者约正副戒之再次不改遂书于过失簿防首将本日费用书于费用簿毕皆兴揖平身礼毕凡同防礼让相先如进退升降立班坐次一以尊卑少长为序就坐各宜肃容端黙敬听尊长教训未达者宜虚心请教问答之间切戒神怪邪僻之语及私议朝廷州县政事得失播他人过恶违者即当紏而书之毎防至晡乃退
　　圣训解
　　孝顺父母【父母生身养身恩徳至大为人子者当孝顺以报本平居则供奉衣食有疾则亲尝汤药代其劳苦顺其顔色务使父母身安神怡不至忧恼如父母偶行一事不合道理有违法度须要下气再三劝谏如或不从则请父母素所交好之人婉辞劝谏务使不得罪于郷党不防身于不义而后已此孝顺父母之道也故圣祖教尔以此者欲尔尽事亲之仁以为孝子顺孙者也】
　　尊敬长上【长上不一有本宗之长上若伯叔祖父母伯叔父母姑兄姊堂兄姊之类是也有外亲之长上若外祖父母母舅母姨妻父母之类是也有郷党之长上与祖同軰者与父同軰者与巳同軰而年稍长者皆是也本宗外亲制服虽各不同皆当加意尊敬逺别则拜常防则揖行则随行递酒则跪命之起则起不命之坐不敢坐问则起而对食则后举筯遇郷党之先軰者则以伯叔称呼同軰者则以兄长称呼坐则让席行则让路此尊敬长上之道也故圣祖教尔以此者欲尔尽敬长之义以为贤人君子也】
　　和睦乡里【郷里之人居处相近田土相隣朝夕相见若能彼此和睦交相敬让则喜庆相贺急难必相救患病必相扶持婚防必相资助有无必相借贷虽则异姓有若一家出入自无疑忌作事未有不成若不相和睦则尔为尔我为我孤立无助嫌疑易生作事难成岂能久处故圣祖教尔以和睦郷里者欲尔兴仁兴让以成善俗也】
　　教训子孙【人家子孙自幼之时须教以忠信孝弟使知尊卑上下之分性资聪俊者择明师教之务使徳器成就以为国用光显门户若资性庸下不能读书者亦要谨守礼法勤做生理切不可令其骄惰放肆自由自在则饮酒赌博无所不为家门必被其败壊产业必被其浪费故圣祖教尔以教训子孙者欲尔后昆贤达家门昌盛也】
　　各安生理【耕种田地农之生理也造作器用工之生理也出外经营商之生理也坐家买卖贾之生理也至若无产无本不谙匠艺与人佣工挑脚亦是生理若能各安生理则衣食自足可以供义父母妻子可以持门户不为郷人所笑故圣祖教尔以各安生理者欲尔有衣有食不饥不寒也】毋作非为【若杀人放火奸盗诈伪抢夺掏摸恐吓诓骗赌博撒泼教唆词讼挟制官府欺压良善暴横郷里凡一应不当为之事皆非为也人若为之大则身破小则吃打坐牢累及父母妻子若能安分守已不作非为自然安稳无祸故圣祖教尔以毋作非为者欲尔不犯刑宪保全身家也】圣训释目
　　孝顺父母
　　【其一常礼凡子事亲晨省昏定出告反靣饮食衣服不违其志奔走服役不敢辞劳毎事必禀命而行无或専制父或移于后母溺于妾媵偏于幼子亦当不见父之非委曲承顺若妇事舅姑宜同子道一或有违子当以礼戒之甚者出之若父亡子事祖父母与嫡母继母庶母如父存日方可为孝】
　　【其二养疾父母有疾人子当常在左右扶持衣不解带药必先尝寻访名医以求治疗之方若俗尚祈祷设斋醮均系无益宜禁之若父母必欲则勉从以安其心】
　　【其三谏过礼曰事父母几谏父母行事偶有失道理违法度者须下气柔声谏之如不从则请父母素所交好之人婉辞讽谕所谓敬不违劳不怨必改方巳若过则称亲善则称己不孝孰加焉】
　　【其四防礼人子居防之礼只当哀痛不顾其他择子弟知礼者一二人为防防悉遵文公家礼行之衣衾棺椁务极诚信修荐求福之事一切禁戒三年之内不得饮酒食肉混处家室尤可恨者俗拘年月不利遂不发哀不孝极矣深戒深戒】
　　【其五礼者藏也藏者安也人子于亲求以安之而已惟择藏风聚气水蚁不侵之所足矣慎勿拘泥风水祸福报应之说其有侵占他人山地者有冐认他人祖坟或利诱他人子孙迁窃买者有因无主旧坟弃尸窃者有连年暴露不知痛恤者甚至火化尸棺不以为惨所谓安其亲者何在哉至于营造坟墓宜称家有无富者吝财贫而厚均于不孝若俗以纸作金银山锭狮象驼马送防设酒席绢帛待客则悖礼当戒也】
　　【其六祭礼孔子曰事死如事生孝之至也祭岂可忽自始防至追逺常祭务遵文公家礼其祭品在精不在丰在洁不在华称家之有无行之必尽其诚可也】
　　尊敬长上
　　【其一处常事长之道当谦卑逊顺常见则揖逺别则拜进酒则跪食则后长者不命之坐不敢坐问则起而对不问则不敢言或有事理当辨论有疑难当质问者必俟长者言毕乃陈巳意无得夺其称呼并不许以名以字与父同軰者则称呼以伯叔而父事之十年以长则称呼以兄长而兄事之五年以长则肩随之于道路则父之齿随行兄之齿雁行若子弟谒外父母礼当侍坐旧有失者今宜改正其余长幼徃来迎送之礼悉依居郷杂仪而行】
　　【其二遇衅凡本宗外亲尊长或遇之非礼或偶然起衅必反求诸已曲果在彼当婉辞谢之或理势有不可已者当躬委曲陈其是非如不听则告相知者讽谕之又不听则告约正副断之郷党之长有争亦必婉辞请相知者谕以是非不听告约正副断之皆毋得厉声抵触以致诟詈讦讼有伤和气】和睦郷里
