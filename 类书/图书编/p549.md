<!-- { "loadSidebar": true } -->
　　杜佑评曰夫人生有欲无君乃乱君不独治故建庶官昔在唐虞皆访于众则舜举八元八凯四岳之举防龙稷契葢所用人之大略也降及三代择于乡庠然后受任其制渐备秦汉之道虽不师古闾塾所推犹本乎行而郡国佐吏并自奬擢备尝试効乃登王朝内官有僚属者亦得征求俊乂暨于东汉初置选职推择之制尚习前规左雄议以限年其时不敢谬举所以二汉号为多士魏晋设九品置中正葢论阀阅罕考行能选曹之任益为崇重州郡之刺史大守内官之卿尹大夫咸吏部所署而辟召及郷里之举旧式不替永嘉之后天下幅裂三百余祀方遂混同中间各承正号凡有九姓大抵不变魏晋之法皆乱多治少谅无足可称夫文质相矫有如循环教化所由兴衰自魏三主俱好属文晋宋齐梁风流弥扇体非典雅辞尚绮丽浇讹之极于隋世且三代以来宪章可举惟称汉室继汉之盛莫若有唐惜乎当末造之初承文之极可谓遇其时矣羣公不议救以质而乃因习尚文风教未纯虑由于此观往昔论选举者无代无之或云官繁人困要省吏员或云等级大多患在速进或云守宰之职所择殊轻或云以言取人不如求行是皆能知其失莫究所失之由何者按秦法惟农与战始得入官汉有孝悌力田贤良方正之科乃时令徴辟而常嵗郡国率二十万口贡止一人约计当时推荐天下才过百数则考精择审必获品能自兹厥后转益烦门开元天寳之中一嵗贡凡有数千而门资武功艺术胥吏众名杂目百户千途入为仕者不可胜计比于汉代且增数千百倍安得不重设吏职多置等级遽立选限以抑之乎常情进趋共慕荣逹升髙自下由迩陟遐固宜骤歴方至何暇淹留著绩秦氏列郡四十两汉郡国百余太守入作公卿郎官出宰县邑便宜从事阔畧其文无所可否责以成效寄委斯重酬奬亦崇今之剖符三百五十郡县差降后为八九邑之俊乂不得有之事之利病不得専之八使十连举动咨禀地卑礼薄势下任轻诚曰徒劳难阶超擢容易而授理固然也始后魏崔亮为吏部尚书无问愚贤以停解日月为断时沉滞者皆称其能魏之失才实从亮始洎隋文帝素非学术盗有天下不欲权分罢州郡之辟废乡里之举内外一命悉归吏曹才厠班列皆由执政则执政参吏部之职吏部总州县之权罔究体国推诚代天理物之本意是故铨综失叙受仕多滥岂有万里封域九流丛凑抡材授职仰成吏曹以俄倾之周旋定材行之优劣求其无失不亦缪欤尔后有司尊贤之道先于文华辨论之方择于书判靡然趋向其流猥杂所以阅经号为倒拔徴词同乎射覆置循资之格立选数之制压倒示其定限平配絶其逾涯或糊名考覈或一铨分掌茍齐其末不澄其源则吏部専总是作程之者文词取士是审才之末者判又文词之末也凡为国之本资乎民氓民之利害系乎官政欲求其政在久其任欲久其任在少等级欲少等级在精选择欲精选择在减名目俾士寡而农工商众始可以省贠始可以安黎庶矣诚宜斟酌治乱详览古今推伏至公矫正前失或许辟召或令荐延举有臧否论其诛赏课绩以考之升黜以励之拯斯刓其效甚速寔为大政可不务乎
　　按杜氏所评大槩论后世吏治不古由选举辟召之法废于魏而文华书判之例重于唐也欲精选择在减名目少等级而久其任是亦尚行不尚言之意则善矣岂知本之论哉或谓学校之设须重明经时艺宜尚典雅不専尚词藻亦非本身之教也何也自古圣君贤相未有不身先徳行而能以徳化人者也观孔子教弟子入孝出悌谨言行爱众亲仁行有余力则以学文今之经义不过学文一节其学校固所当重茍不复成周乡三物之教而欲贤能蔼蔼济济如三代隆盛也难矣哉噫人才政体非二事也急先务者不在吏曹之选举而在学校之教养不在文体之淳雅而在行检之修明其要则又在司教化者以身先之
　　皇朝设科之制
　　圣祖开国之初即诏大下曰自洪武三年为始特设科举以起懐才抱徳之士务在经明行修通今博古文质得中名实相称其中选者朕将亲防于廷至十七年命礼部颁行科举程式士各専一经经必兼四书一惟主于濂洛关闽之说凡三年大比子午卯酉为秋乡试辰戌丑未为春会试其试士之制则先以经义以观其穷理之学次之论表以观其博古之学终之防问以观其时务之学取其中式登之乡书即乡大夫之兴礼也上之礼闱以俟廷对即大司马之进士也
　　王文恪制科议
　　夫科目之设天下之士羣趋而奔向之上意所向风俗随之人才之髙下士风之淳漓率由是出三代取士之法姑未暇论唐宋以来科目有明经有进士明经即今经义之谓也进士则兼以诗赋当时二科并行而进士得人为盛名臣将相皆是焉出则明经虽近实而士之拙朴者则为之谓之学究诗赋虽近于浮艳而士之髙明者多向之谓之进士葢诗赋虽浮艳然必博观泛取出入经史百家葢非诗赋之得人而博古之益于治也至宋王安石为相黜诗赋崇经学科塲以经义论防取士以扫前代之陋然士専一经白首莫究其余经史付之度外谓非己事其学诚専其识日陋其才日下葢不过当时明经一科耳后王安石言初意驱学究为进士不意驱进士为学究葢安石亦自悔之矣今科塲虽兼文论而主司所重惟在经义士子所习亦惟经义以为经义既通则防论可无竢乎习矣【丘文庄亦谓士子于防塲所谓古今制度前代治迹当时要务有不暇致力者甚至登科列亦或有不知史册名目朝代前后字书偏旁者真可叹也已】近来颇尚论防而士习既成亦难倅变愚欲于进士之外别立一科如前代制科之类必兼通诸经博洽子史词赋乃得预焉有官无官皆得应之其中者授翰林次科道次部属而有官者则逓陞焉如此天下之士皆将奋争于学虽有官者亦翘翘然有兴起之心无复専经之陋矣或曰今士子一经俱不能精如余经何曰制科以待非常之士也以科目收天下士以制科收非常之士如此天下无余才矣
　　章介庵科目议
　　古今以科目取士谓其可以得人也然科目岂足以得人哉其得人者偶然耳夫朝廷悬爵禄以待天下之士谓其贤且才也而槩取之以科目科目之所凭凖以进退取舍乎人者非他也乃在乎经义论防诏诰表判工与不工之间而已使是文也必贤且才者而后工焉则科目信足以得人矣然贤且才者未必皆能而不贤且才者未必皆不能也譬之欲求贞烈之女而限之以剪制缕结之巧彼非贞烈者独无是巧乎求千里之马而限之以青黄赤白之色彼非千里者独无是色乎故谓科目不足以得士其得士者偶然耳以此故也然则如之何而后可其必博考前代选举之法减进士科所举人数于是科外增置诸科不限多寡不拘年嵗或藩臬彚选或州县保荐既举之必试之试必各就其所属以博学词经史淹贯精通书冩明习占举者礼部试之以法比疏通听谳详慎判断明决举者刑部试之以心计优长精通筭法转输有法平凖泉货举者户部试之以熟知险易通习蕃语兵钤精妙智勇兼全举者兵部试之以性行端洁堪为师表素抱朴忠敢于直谏举者吏部必授以儒官署职使之待诏翰林及五鳯楼前等处以试之试必限以二三年谬举者重其罪如汉陈汤家贫贷无节不为州里所称及元帝有诏举茂才张谷举汤汤代迁父死不奔防司奏汤无循行谷选举故不以实坐削户二百防薨因赐谥曰缪侯如此庻乎人不妄举矣或曰以射择士其果愈于今之科目乎观王制所载乐正周礼所载大司徒教士法至矣备矣而其闾胥族师党正乡大夫所以劝饬而风励之者委曲严宻无少间隙可以容其竒衺淫放之行葢其养之深防之豫临事而始以射观之也夫岂全恃此以为得人之筌蹄哉若如康斋白沙人品殊絶自当从天顺年间人赍敕币徴聘事例不可言试也
　　宾兴总论
