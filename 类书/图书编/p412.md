<!-- { "loadSidebar": true } -->
　　孟子前史皆在儒家赵岐陆善经为之注张镒丁公着为之音释至宋始列于经而孙奭为之疏孟子有外书四篇性善辩又説孝经为政赵岐云伪书也汉文尝置孟子博士王充冯休李遘司马公林慎思郑原叔之徒与孟子异者凡六家故世儒又有翼孟尊孟书皇明惟朱子所注孟子列于学宫成祖命儒臣纂修孟子大全行于世














　　尔雅旧附孝经六书为小学之书隋经借志以附论语类至唐陆徳明始为周公之书列于经赵岐云孝文尝立尔雅博士然史汉无征焉尝考之前代小学一书古者八嵗入小学故保氏掌教国子教之六书谓象形指事防意谐声转注假借造字之本也汉兴萧何草律亦着其法曰大史试学以六体试之六体者古文竒字篆书书缪篆虫书皆所以知古今文字摹印章书幡字也古例书必同文不知则阙问诸故老至于衰世是非无证人用其私皇明太祖纂洪武正韵一书行天下令科试行移一以是书为凖汉儒经统派总叙
　　经匪道也道本无言经则有文辞可据俾诵习典籍者反诸身心极深防绎探究而有所触发则斯道渐与身心融彻此经之所以不可一日无也譬之文劵非事产而事产赖以稽查子孙且得世守之勿失耳可知经籍所系匪轻则汉儒之经者可使湮没弗乎况当秦皇焚坑后散灭一尽乃得诸儒口授心维之守一于千百而师门渊源各有派叙故随各经记之重道故重经亦因以重其人也魏晋以下如王肃杜预范平文立徐邈刘房晖軰亦俱纂述其绪唐又因其注而疏之其陆元朗顔师古孔頴达禇无量诸人各守师闻不至弃絶至宋儒大有发明得以集其注疏启廸后人皆其力也可见经乃斯道之寄可尽委为古人所咀糟粕而轻视之哉观渡江河必借舟楫以诞登适长安必资舆马以至逺今诵其诗读其书不知其人恶乎可尝闻古人受一字之益至终身师之而得遗经一言輙洞彻自家性命之奥不与日用饮食以养生者同功哉此则在好古敏求者受益何如耳










　　图书编卷七十七
<子部,类书类,图书编>
　　钦定四库全书
　　图书编卷七十八
　　明　章潢　撰
　　厯代帝王甲子图总叙
　　天地之道隂阳尽之矣隂阳之义支干尽之矣自甲子肇于大挠支干止二十二字而隂阳之义备焉非其心通造化能之哉是支干也不特厯家莫之违也帝王用以纪元尧命舜曰天之厯数在尔躬者此也故史氏必用以纪年而一嵗之间君虽屡易元虽屡改南北朝分兴灭代变甲子厯数无差焉不然一嵗或两君者有之或两元者有之或两姓者有之后先相续未有不差忒者惟邵尧夫皇极经世书用之以编帝王之厯元防运世俱以甲子为凖上遡徃古下推将来毫髪不爽故以十二万九千六百年之总数言之尧得天地之中数是图也自尧至元末前后三千六百年按图如指掌也用是伏覩我朝定鼎适当三十年甲子之初与唐尧同其气运隆盛岂汉唐歴代能匹休哉从天开甲子至洪武甲子得六万八千七百六十一年





















　　厯代帝王统系
　　例曰正统大书僭统分注列国从正统例僞国从僭分例事迹分注其下从省也国録其大者著者不尽録也
　　三皇【伏羲相十六世神农八世逮黄帝凢二十有五世合伏羲神农黄帝称为三皇其后五帝三皇皆其裔也】
　　伏羲【风姓母居华胥之渚虹绕乃生帝都宛丘以朩徳王正姓氏重人伦因龙马负图而画八卦造书契作甲厯制嫁娶歌扶徕制网罟斵琴瑟养六畜以龙纪官有圣徳象日月之明在位一百十五年宛丘今河南陈州】
　　神农【姜姓少典君之子代伏羲氏治天下都曲阜以大徳王制耒耜列尘市作方书甞百草教民医药日中为市以通有无察水泉以火纪官天下从其化在位一百有四年曲阜今山东曲阜县】
　　黄帝【公孙姓名轩辕有熊国君之子代神农氏治天下都涿鹿以土徳王举六相立五官作甲子置闰作筭数造律吕作冕旈衣裳舟车宫室作内经教蚕桑营国邑设井畆作咸池之乐用干戈以征不享以云纪官在位一百年鹿今直涿州】
　　五帝【凡三百八十八年】
　　少昊【姬姓名摰黄帝之子母感大星如虹下临华渚之祥而生都曲阜以金徳王鸾鳯至建鼔制浮磬作
　　大渊之乐以乌纪官在位八十四年】
　　颛顼【姬姓黄帝之孙父昌意母感瑶光贯月祥而生都帝丘以水徳王革九黎之乱作承云之乐作厯以
　　孟春之月为元在位七十八年帝丘今河南卫辉府】
　　帝喾【姬姓名俊少昊之孙蟜极之子佐颛顼封于辛代为天子都亳以木徳王节财用抚万民厯日月鬼
　　神作九招之乐在位七十有五年亳今河南偃师县】
　　帝尧【伊祁姓帝喾次子诸侯尊为天子都平阳以大徳王命羲和以授时咨四岳而举舜道精一乐作大章其仁如天其智如神在位并摄共一百一年禅于舜平阳今山西平阳府】
　　帝舜【姚姓颛顼六世孙瞽瞍之子克谐以孝重华协帝尧逊以位都蒲阪以土徳王齐七政肇十二州去四防命九官举八元八恺弹五之瑟兴九韶之乐命九官十二牧而防已无为在位五十年禅位于禹蒲阪今山西蒲州】
　　夏【凡十七世并羿浞厯四百五十八年啓诚贤君也后世称中兴之贤者自少康始】
　　大禹【姒姓颛顼之孙崇伯鲧之子继鲧治水地平天成万世永赖受舜禅而有天下都安邑国号夏以金徳王平水土制贡赋铸九鼎以象九州防诸侯而朝万国嵗昔以寅作乐大夏在位二十有四年安邑今山西安邑县】
　　帝啓【禹之子敬承继禹之道钧台以享诸侯召六卿而灭扈氏在位九年】
　　太康【啓之子逸豫灭徳畋于洛水之表后羿距于河弗许归国在位二十九年太康失邦昆弟五人须于
　　洛汭作五子之歌】
　　仲康【太康之弟后羿立之命侯掌六师以收羿权征羲和以翦羿翼在位十三年】
　　帝相【仲康之子为羿所逐居商丘依同姓诸侯斟鄩氏在位二十七年】
　　后羿【有穷之君逐帝相自立善射不修民事淫于原兽弃武罗伯因熊髠厐圉而用寒浞后浞杀而
　　烹之簒位八年】
　　寒浞【羿之臣杀羿自立灭斟灌斟鄩氏弑帝簒位三十四年】
　　少康【帝相之子寒浞杀相后婚方娠奔归有仍之国而生帝长为仍牧正奔虞为庖正夏旧臣靡辅之举
　　兵灭浞归故都即位夏道复兴在位二十二年】
　　帝杼【少康之子在位十七年】
　　帝槐【杼之子在位二十六年】
　　帝芒【槐之子在位十八年】
　　帝泄【芒之子六夷服从始加爵命之制在位十六年】
　　帝不降【泄之子在位五十九年】
　　帝扄【不降之弟在位二十二年】
　　帝厪【扄之子在位二十一年】
　　帝孔甲【不降之子好鬼神使刘累防龙诸侯多叛在位三十一年】
　　帝臯【孔甲之子在位十一年】
　　帝发【臯之子在位十年】
　　帝履癸【发之子是为桀力能伸鐡钩索宠妺喜为琼宫瑶台肉山酒池贪虐荒淫天下颤怨汤放于南
　　巢而死在位五十年】
　　商【凡二十八世厯六百四十四年自汤至盘庚五迁其都复居于亳改号曰殷内太甲太戊祖乙盘庚武丁皆贤君故曰贤圣之君六七作】
　　成汤【姓子氏名履帝喾次妃简狄生契封于商世十三曰天乙是为汤伐夏桀而有天下都亳国号商以水徳王聘伊尹以为相身为牺牲以祷雨作囿取禽兽以奉宗庙制币以救民作乐曰大濩在位十三年】
　　太甲【汤长孙太丁之子颠覆典刑伊尹放于桐宫居三年处仁迁义伊尹奉归于亳增加修徳诸侯咸归
　　在位三十三年】
　　沃丁【太甲之子在位十七年】
　　太庚【沃丁之弟在位二十五年】
　　小甲【太庚之子在位十七年】
　　雍已【小甲之弟商道寖衰诸侯不至在位十三年】
　　太戊【雍已之弟以伊渉臣扈巫咸为相修王政尊髙年祥桑枯死重译来朝在位七十五年庙号中宗】仲丁【太戊之子亳有河患迁都嚣在位十有三年嚣今河南陈留县】
　　外壬【仲丁之弟在位十五年】
　　河亶甲【外壬之弟嚣复决于河迁都相在位九年相今河南彰徳府】
　　祖乙【河亶甲之子以巫贤为相商道复兴相复决于河迁都耿在位十有九年耿今山西河津县】祖辛【祖乙之子在位十六年】
　　沃甲【祖辛之子在位二十五年】
　　祖丁【祖辛之子在位三十二年】
　　南庚【沃甲之子在位二十五年】
　　阳甲【祖丁之子在位七年】
　　盘庚【阳甲之弟复都于亳作盘庚三篇改商曰殷行汤之政商道复兴在位二十八年】
　　小辛【盘庚之弟在位二十八年】
　　小乙【小辛之弟备知民事艰难在位二十八年】
　　武丁【小乙之子躬黙思道得傅説为相君臣道合政事修举章服用翟羽伐鬼方三年克之在位五十九
　　年庙号髙宗】
　　祖庚【武丁之子在位七年】
　　祖甲【祖庚之弟保惠庻民不侮鳏寡在位三十三年】
　　廪辛【祖甲之子在位六年】
　　庚丁【廪辛之子在位三十六年】
　　武乙【庚丁之子无道猎于河渭之间以震死在位四年】
　　太丁【武乚之子在位三年】
　　帝乙【太丁之子在位三十七年　书曰自成汤至于帝乙防不明徳恤祀易曰帝乙归姝】
　　受辛【帝乙之子是为纣资辨捷疾材力过人宠妲己作朝歌北鄙之音北里之舞靡靡之乐为长夜之饮制炮烙之刑醢九侯杀鄂侯比干囚西伯诸侯叛之武王防师孟津与战不克衣寳玉自焚死在位三十三年纣释西伯使得専征伐黎不道西伯戡黎祖已奔告于纣纣不悛文王伐宻伐崇三分天下有其二以服事殷】
　　周【凡三十七世厯八百七十三年自武王至幽王为西周平王至赧王为东周战国又分为二内宣王中兴平王而下衰微极矣】
　　武王【姬姓名发帝喾元妃姜嫄生稷封子邰公刘至古公亶父生季厯生昌为西伯三分天下有其二生发任十乱伐纣乃有天下都镐国号周以木徳王释囚封墓散财发粟分土建封访洪范训旅獒为丹书之戒立九府园法之制崇追王之礼立教世子之法垂拱而天下治在位七年镐今陜西西安府】
　　成王【名诵武王之子周公旦相之制礼乐颁度量营洛邑成明堂为有周令主在位三十有七年越裳重
　　译来朝周礼始此成王将崩命召公毕公率诸侯相康王作顾命】
　　康王【名钊成王之子克遵洪业敬恭神人四夷賔服囹圄空虚在位二十六年成康之世刑错不用者四
　　十年】
　　昭王【名瑕康王之子南巡济汉汉濵人载以胶舟中流胶液溺死在位五十一年】
　　穆王【名满昭王之子征犬戎作祥刑之书在位五十五年】
　　共王【名医扈穆王之子在位十二年】
　　懿王【名囏共王之子在位二十五年】
　　孝王【名辟方懿王之弟在位十五年　嬴秦始封周道凌迟】
　　夷王【名爕孝王之子始下堂见诸侯楚僭称王荒服不朝在位十六年】
　　厉王【名胡夷王之子暴虐无道淮夷入冦国人逐之奔彘大子静防二相周召共理国事谓之共和崩于
　　彘在位并共和共三十七年崩后共和又十四年】
　　宣王【名静厉王之子命召公平淮夷申伯仲山甫顺天下喻徳教举遗士海内翕然向风周室中兴在位
