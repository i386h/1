<!-- { "loadSidebar": true } -->
　　天地之大岂大以形气哉易曰天地大徳曰生是也凡日月寒暑之往来雨风露雷之动荡润泽山川之流峙混合絪緼皆天地也然自昔圣人在天子之位固能防赞天地化育而防赞圣君不有圣人为之辅弼哉惟圣人在上此天地所以位万物所以育道必待人而行也虽欲委之不可得已信乎道无为也惟人能之且道统之必作之君师厯厯可考鸿蒙初开继天立极始自庖牺氏而神农轩辕尧舜禹汤文武位天位也徳天徳也神化与天地上下同流而斯道大一统也当时云龙风虎如风后力牧伯岐臯益伊周于以辅翊厯代纲维斯道虽人道之克尽孰非天道之笃生耶况道统之所以者咸有可证如二论尧曰章所以发挥二帝三王先后一脉相承可谓简而详矣至孟子七篇末章乃以闻知终之孔子而在下位者未尝不均有道统之责也噫善观道统者亦可以观世道矣

　　自周而前任道统者咸在君相之位故治教出于一纵有异説不得而淆之故人伦明而下氏亲也周道渐衰纪纲陵替虽文未防于天道未坠于地而孔子特庶人也何以见斯文之在兹乎葢三纲五常乃人之所以为人而异于禽兽之归者惟此而已天将以夫子为木铎仪封人久已识之不独七十三千崇为斯文宗主设教洙泗辙环列侯无非以此人道诰诏寰宇虽绥来动和未获亲觌于当时然删述六经立万代人极赫濯如赤日中天秦汉而下明君显相得以坐致升平者谁之力也故宰予子贡有若孟子咸谓生民以来未有孔子正以道统攸归虽前古帝王不得与比隆也向非六经之昭明人心赖此不泯虽大无道之世不敢公然率兽食人孰不其罔极之徳乎然而顔曾子思以后复以此统归诸孟氏何欤葢七篇尊王贱覇辟杨墨为异端独尊孔子正学所以闲先王之道者功真不在禹下虽韩欧尚得以挹余波辟佛教也韩退之谓尧以是之舜禹汤文武周公孔子至孟子不岂溢美耶嗣是董仲舒王文中亦尝阐明万一然斯道晦塞亦不絶如线已故宋儒继孟氏复兴何道之显晦亦有时欤

　　儒学与圣学亦有辨非谓儒学之小也通天地人曰儒儒小乎哉葢学止求心使性有未彻匪直微危莫察不能允执厥中或师心自用未免以小见小成自足纵在宫墙内而富美终莫之窥也观孔子从心不逾矩顔子其心不违仁孟子仁义礼智根于心恶可虚寂其心以自足耶且尚有进于此者中庸于经纶立本必知天地化育才无所倚否则虽游圣门终日言性与天道犹莫之闻矣若宋七大儒涵养虽各别要非汉唐诸儒能窥测其底里或亦所见所造有不同乎虽遗言具在后学曷能窥其籓篱矧敢轻议其异同哉而心性天人却不可以无辨也矧今之求心者匪特不明性与天道而咸以寂静虚无为止至善焉不知心本合体用动静寂感有无而一之也彼専尚虚无寂静外若未离伦物内实専因果甚至高佛卑孔肆然无忌行将率中华尽行其异教为快也目之为禅岂过情哉志儒学者其慎辨之

<子部,类书类,图书编,卷七十七>
　　朱陆之辨由二先生原有尊徳性道问学之分且有太极图往复辨论故尔葢学问之道有疑必辨自有不容己者尝闻吕泾野公曰晦庵象山同法尧舜同师孔孟虽入门路径微有不同而究竟本原其致一也何害其为同哉学者不肯力行而胶于闻见以资口耳竟于身心何益斯语甚明后学反增论辨何也在善学者固不可以混然无别胡不反异求同哉我明如薛胡陈王既从祀矣然呉康斋身任师道兴起一代斯文功实懋焉奈何白沙之静虚阳明之良知本同此尊徳性之学也而后人论辨不置又何欤观中庸论道不明行固因贤知与愚不肖矣易论君子道鲜亦以仁知各见与日用不知等也以此律之莫之能遁矣是故生知上也恐未易得学知次也实为下学之凖绳况速悟诚为捷径茍加践履未有夙知而暮成者彼主持世教则又以易知简能为凖绳要在豪杰之士自反自修毋以先軰为口实而置身道外斯善矣

　　易更四圣或曰三圣谓伏羲文王周公孔子世厯三古谓伏羲为上古文周为中古孔子为下古而商瞿者孔门七十弟子列也授经为真其自鲁燕东武以至于齐田何何故齐王族也汉初例徙闗中于是易入中朝自何以上源出于一自何以下流分为四而施孟梁京之学立矣房或云杨何弟子或云受易焦延夀或云京门人为梁丘贺然房之学大抵从焦延夀焦尝从孟喜孟氏四家之外又有高费二家之学髙相授母将永费直授王璜皆无师専言灾异相自言出于丁寛石渠之议梁丘贺立博士光武初始立四家博士戴賔刘昆为施氏洼丹安任觟阳鸿为孟氏范升杨武张兴为梁丘氏戴隗满孙期为京氏刘向以中文易校施孟梁丘经或脱去无咎悔亡惟费氏经与古文同其后又有马融荀爽郑刘表虞翻陆续王弼之属汉志易有十三家唐七十六家宋一百四十家皆周易也连山易已亡周刘炫作伪易十巻归藏十三篇隋时始出仅存三篇皆无师皇明惟朱子本义列于学宫成祖命儒臣纂修易经大全行于世

<子部,类书类,图书编,卷七十七>
　　书纂自孔子上断于尧下讫于秦秦燔书禁学济南伏生独壁藏之汉兴亡失求得二十九篇以教齐鲁之间讫孝宣世有欧阳大小夏侯氏立于学宫然欧阳八世业至光武时歙学大行门生千人又为司徒封侯牟融张训为大夏侯氏王良为小夏侯氏其后三家俱亡于永嘉之乱而古文之书始行于六朝伏书二十八篇孔书五十八篇朱子曰熹尝疑孔书是假汉志尚书九家唐志二十五家宋志四十三家皇明惟尚书蔡沈列于学宫成祖命儒臣纂修书经大全行于世

　　古文尚书出孔子宅壁中汉武帝末鲁共王坏孔子宅以广其宫而得古文尚书及礼记论语凡数十篇皆古字也共王往入其宅闻鼓瑟钟磬之音于是惧乃止孔安国得其书献之刘向以中古文校之欧阳大小夏侯三家经文酒诰脱简一召诰脱简二文字异者七百余脱字数十惜其晩出不获列于学宫东京杜林最好之贾逵马融郑之属为之作训然石经卒从防氏晋郑冲又好之以授苏愉愉授梁柳柳授减曹曹授梅颐为豫章内史上其书而有缺典至隋始备蔡大寳刘之属皆宗之而孔学大行然姚方兴所上舜典多二十八字识者终不能无疑焉西汉又有东莱书百二篇黜为伪书平当周敞皆经师共劝留之不能得二子之留岂非以中书所校者乃伏氏之书不可尽据欤然其篇目有九共典寳原命肆命与书序相照岂亦有可留者不得以樊并之而废之宋元丰中唐州民家得三坟书晁氏武云亦伪书

<子部,类书类,图书编,卷七十七>
　　古有采诗之官王者所以观风俗知得失自考正也孔子删诗存三百篇遭秦而全者以其讽诵不独在竹帛间也汉时言诗者四家齐辕固生伏恭任末为齐诗鲁申公包咸高诩魏应为鲁诗燕韩婴薛汉召驯澹台敬伯为韩诗荀卿授鲁国毛亨毛苌谢曼卿卫宏贾逵郑众马融郑为毛诗宏作小序时人谓亨为大毛公苌为小毛公齐鲁韩三家并立于学官毛诗至汉平始得立齐诗亡于曹魏鲁诗亡于西晋韩诗内亡于隋三诗既亡而毛诗独行葢大毛公之诗得之申公申公之子夏其説多合于金縢仪礼国语孟子诸书自汉晋至唐宋皆用其语至于他经所引诗皆本其意解之朱子集注乃多主郑郑有诗谱欧阳公有诗图皆为十四国世次而作汉志诗六家唐志诗二十五家宋志五十三家皇明设学造士専主朱子集而诸家之学止备叅考成祖命儒臣纂诗经大全行于世
<子部,类书类,图书编,卷七十七>

　　古之王者世有史官君举必书所以慎言行昭法戒也左史记言右史记事事为春秋言为尚书周室既微载籍残缺仲尼因鲁史以成春秋厥后则有左氏公羊谷梁三家之三家惟公谷列于学官余读子夏防服乃知公谷之文有所本焉三之行公羊独盛葢董仲舒公孙以春秋显其后顔严二氏之学益广武帝为之立顔严二博士唐宗所谓学开五者也谷梁之甚寡惟戾太子好之宣帝为立博士亦挂剑之意也卒不着东汉谢咏頴容为左氏张为顔氏丁恭周泽为严氏又有李育何休盛称公羊为墨守而谷梁寖微矣厯汉魏西晋至南渡始得范武子汉志春秋二十三家唐志六十六家宋志一百二十九家皇明惟春秋胡安国列于学官至成祖命儒臣纂修春秋大全行于世

　　帝王质文世有损益至于曲为之防事为之制周衰诸侯将逾法度恶其害巳灭去其籍汉兴鲁髙堂生士礼十二篇讫于孝宣之世后苍最明戴徳戴圣庆普皆其弟子三家立于学宫礼古经出于鲁淹中髙堂生萧奋孟卿后苍二戴所仪礼也戴徳记八十五篇大戴礼也戴圣礼四十九篇今礼记也西汉庆氏与二戴并东汉止立二戴博士后惟曹褒父子宗庆氏学汉末惟郑宗小戴记为之注通仪礼周礼为三礼汉志礼十三家唐志六十九家宋志六十四家
　　乐志杂于礼记中凡六家汉惟制氏以推乐声律志在乐官颇能记其铿锵鼔舞而不能言其义武帝时河涧献王好儒与毛生等共采周官及诸子言乐事者以作乐记与制氏不相远皇明惟陈澔礼记注列于学官成祖命儒臣纂修礼记大全行于世

　　秦用苛政与周官相反故禁焚独惨至汉孝武是书始入秘府五家之儒莫得而见故不立博士成帝诏刘向校録经子歆继之知周礼为周公致太平之迹始得列叙着于録略而里人河南杜子春年且九十能通其説郑兴与子众及贾逵往受业焉由是议郎卫敬仲南郡太守马季良皆注周礼解诂林孝存曰武帝知周官末世凟乱不验之书故作十论七难以排弃之何休亦以为六国隂谋之书惟郑徧览羣经以为经世大法具载周礼故能答林硕之论网罗众家为之条注陆徳明为之释文唐贾公彦为之防而后周礼大行于世



　　按孝经自鲁共王得之孔壁皆蝌蚪书人无识者孔安国以今文考定书之竹简唐宗自注诏元澹为防始立于学宫有顔经十八章孔安国二十二章刘向从顔氏

　　按王充云武帝得论语于孔壁中皆名曰孔安国以古论教晋人扶卿始曰论语汉安昌侯授鲁论于夏侯建又从王吉授齐论择善而从号曰张侯论禹以授成后汉包咸周氏并为章列于学宫古论惟孔安国为之训解而世不汉末郑以张侯论为本防考齐论古论为之注魏何晏又为辑解梁陈时惟郑何立于国学皇明惟朱氏论语列于学宫而成祖命儒臣纂修论语大全行于世

　　学庸二书汉小戴辑礼记四十九篇之中孝宣立小戴礼而二书已并列于学宫汉郑注唐孔頴达疏至宋二程氏又表章之宋孝宗淳熙中朱熹集注论孟取大学中庸为之章句或问通称为四章宁宗嘉定四年国子司业刘爚奏刻朱子四书于太学由是四书之大行于世皇明亦惟朱子学庸章句列于学宫成祖命儒臣纂修大学中庸大全并行

　　孟　陆善经【注七篇】
　　赵岐【注十四篇】　孙奭【疏】
　　子　丁公着【音释】
