<!-- { "loadSidebar": true } -->
　　防兑之后继以涣节防兊一阴自相反而涣节则防兊与坎相上下盖一于防説则必至于涣而在所当节矣防上于坎为涣兊下于坎为节虽卦辞曰涣亨曰节亨而涣则当聚节亦不可过也何也二卦之相反在涣为六四爻辞乃曰涣其羣元吉在节为六三爻辞乃曰不节若则嗟若是涣固当涣节亦当节此所以亨也然涣彖则曰王假有庙王乃在中也谓非涣之当聚乎节彖则曰苦节不可贞其道穷也谓非节之不可过乎要之天下之道中正而已矣所以涣九五涣汗其大号涣王居无咎象曰正位也节九五甘节吉往有尚象曰居位中也惟本之以中正当涣则涣而既涣则不可不聚当节则节而过节则苦矣至于大象享帝立庙而天亲之允协制数度议徳行而人已之皆宜此乃举涣节之尤要者言之必如此而后永协于中正也且涣则节节则涣其相须之义恶可以説辞尽之哉【中孚】【兊下防上】
　　涣节之后继以中孚涣节兊防交以坎中孚则兊防自相交而或涣或节之偏不得不孚之以中也然防本以一阴在下成体兊本以一阴在上成体防上兊下则二阴在中四阳在外故为中虚然以二体分之二五阳得中又为中实且下説以应上上防以入下皆相孚之象也即如泽上有风豚鱼泽物风性木舟顺风涉水鹤鸣在阴子和其中孚之象可谓明矣然彖传曰中孚以利贞乃应乎天也何也中孚者诚也诚者天之道也中孚纯乎其天不容以一毫人力防也观风之动水豚鱼之信风虚舟之渉险鹤鸣而子和孰非天道之自然而然哉此中孚所以为正也然则知应天斯可以知利贞矣知利贞斯可以言中孚矣初九虞吉乃教人无改初念不可不反已虞度以纯乎天也噫以无妄中孚犹曰利贞圣学岂易言哉若大象所谓议狱缓死则犹不忍人之心发之最亲切者所谓乍见孺子入井皆有怵惕恻隐之心而无纳交要誉即中孚应天之谓也发于孺子入井用于议狱缓死其中孚一而已矣
　　【小过】【艮下震上】
　　中孚之后继以小过中孚之体以兊防二隂在中而成小过则以震艮二阳在中而四隂过乎阳也且咸恒由艮兊震防阴阳互交中孚小过则阴阳各以类从矣自卦体观之震之一阳本在乎下艮之一阳本在乎上兹震上艮下则二阳在内四阴在外阳大阴小所以为小过也然既云小过亨矣又云可小事不可大事何欤柔得中是以小事吉也刚失位而不中是以不可大事也行过恭防过哀用过俭皆吉道也故君子以之然彖传云过以利贞与时行也时则正不时则不正即如三者之过亦时乎可过而过之耳茍非其时而必欲过焉岂君子之道哉虽然事须小也道无往而不在道虽大也事无微而可忽是道本与时而偕行君子亦随时以处事此君子之学也时之当然即道之本然君子之应事也其庸以不然哉过与不过未可豫定必如彖之与时行也小过大过莫非道矣
　　既济【离下坎上】
　　未济【坎下离上】
　　小过之后继之以既济未济即上经大过继之以坎离盖既未济以坎离成体皆以救其阴阳之过也况自小过以前阴阳错综惟坎离得阴阳之中故上经首乾坤终坎离而坎离至此始交故下经以既未终焉虽曰坎离阴阳得自相为对其实乾坤之后屯始以坎此亦终之以坎卦名既济未济亦因坎取义盖天地间险难最多非刚中未易以济殆有深意存也至若以一卦言之三阳得位则既济三阳失位则未济以二体言之水上火下则既济火上水下则未济此其隂阳消息循环无端天道人事终则有始所以大象于既济则勉人思患豫防未济则勉人慎辨物居方而居方之慎是即豫防之思观六爻寜曳轮濡尾于其初无濡首于其终既未济其词同其意同也呜呼岂独世道为然哉推之万古治乱相为倚伏反之一念理欲相为胜负与治同道罔不兴与乱同道罔不亡惟狂克念作圣惟圣罔念作狂既济未济判于防微之际也尽人承天易之道待其人而后行











　　易道不过一阴一阳虽曰太极生两仪两仪即隂阳也两仪生四象四象即阴阳之老少也四象生八卦八卦即隂阳之生生也八卦重而为六十四卦六十四卦即隂阳之生生不穷也是圗也一体不变者八一阳五隂一隂五阳反对者各六二阳四隂二隂四阳反对者各十二而三隂三阳反对各十自卦象观之虽有变与不变之殊相对相反之别不过隂阳竒耦升降错综而已天地自然之造化固如此圗象之布列非有意以安排也人惟即其象之可见以求其不可见则形上形下一以贯之而隂阳生生不测者流通充满触处皆然矣





<子部,类书类,图书编,卷三>
　　六十四卦八卦之重也天四卦各重八卦干八卦为太阳兊八卦为少隂离八卦为少阳震八卦为太阴地四卦各重八卦坤八卦为太阴艮八卦为少阳坎八卦为少阴防八卦为太阳八卦各变天地阴阳太少变者七不变者一天太阳八卦不变者干少阴八卦不变者中孚少阳八卦不变者离太阴八卦不变者頥地太隂八卦不变者坤少阳不变者小过少阴八卦不变者坎太阳八卦不变者大过天地阴阳太少各一卦不变八宫各变七卦通计五十六卦乾坤易之门户与乾坤毁则无以见易是故卦有阴阳一画为阳干之道也以其直而施也曰辟一画为阴坤之道也以其翕而受也曰阖一辟一阖道之变也卦有内外初变上二变五三变四自内而外曰往四变三五变二上变初自外而内曰来一往一来道之通也阖辟往来之交曰防同条共贯曰理不知易非能知防不知防非能知理学不见理而曰我能通变也者妄也
　　繋辞传曰易之为道也屡迁变动不拘周流六虚上下无常刚柔相易不可为典要唯变所适阖辟往来之谓也












　　八卦不变圗例
　　卦凡八宫宫凡八卦变者七卦不变者一卦凡八卦不变以统五十六卦之变天太阳其变天太阳故干之干干不变地太阴故坤之坤坤不变天少隂其变地太阳故兊之防中孚不变地太阳其变天少隂故防之兊大过不变天少阳其变天少阳故离之离离不变地少隂其变地少隂故坎之坎坎不变天少隂其变地少阳故艮之震頥不变地少阳其变天太阴故震之艮小过不变
　　八卦变例
　　重干天太阳之极而地太隂生焉干不变其变也坤重坤地太隂之极而天太阳生焉坤不变其变也干中孚天少阴之极而地少阳生焉中孚不变其变也小过小过地少阳之极而天少隂生焉小过不变其变也中孚重离天少阳之极而地少阴生焉离不变其变也坎重坎地少阴之极而天少阳生焉坎不变其变也离頥天太阴之极而地太阳生焉頥不变其变也大过大过地太阳之极而天太隂生焉大过不变其变也頥













<子部,类书类,图书编,卷三>












　　五十六卦以八卦变例为率一阖一辟一往一来凡为天太阳之卦者七其变皆天太阳地太阴之卦者七其变皆地太隂天少阴之卦者七其变皆地太阳地太阳之卦者七其变皆天少隂天少阳之卦者七其变皆天少阳地少隂之卦者七其变皆地少隂天太隂之卦者七其变皆地少阳地少阳之卦者七其变皆天太隂
　　乾坤坎离中孚小过頥大过八卦自相为变阴变阳阳变阴一阖一辟之谓也八卦变五十六卦阳变阳隂变隂往来不穷之谓也八卦虽以阴阳相变为阖辟然初变上二变五三变四四变三五变二上变初一往一来通在其中也五十六卦虽以阴阳自变为往来然初三五为阳二四上为阴一阖一辟变在其中也化而裁之推而行之范围天地之化而不过曲成万物而不遗其惟文王乎
　　阖户谓之坤辟户谓之干干变坤坤变干一阖一辟之谓也坎离中孚小过頥大过六卦一画为干一画为坤以卦画阴阳为阖辟也屯以下五十六卦初三五阳位为干二四上隂位为坤以卦位阴阳为阖辟也是故乾坤者易之门户也一阖一辟一往一来而易之时义备矣
<子部,类书类,图书编,卷三>干顺进一得姤姤干之一世自姤进二得遯遯干之二世自遯进四得否否干之三世自否进八得观观干之四世自观进十六而得剥剥干之五世也上爻不变故三十二数不用彼三十隂三十二阳皆六十四卦上爻耳卦有游魂归魂亦以八与十六为法干游魂自剥退八而得晋归魂自干进十六而得大有此自然之理也坤逆进亦以此凖焉
　　震退一得豫自豫进二得解自解进四得恒退八得升自升进十六得井而五世备游魂则自井进八而得大过归魂则自本卦进十六而得随焉
　　坎右进一节退二屯自屯进四既济进八革自革退十六得丰而五世备矣游魂则自丰退八而得明夷归魂则自本卦退十六而得师焉离亦如之
　　艮右退一贲自贲退二大畜退四损自暌退十六履而五世备游魂则自履进八而得中孚归魂则自本卦退十六得渐兊亦如之
　　八卦相推何也天与地雷与风水与火山与泽彼此相推之谓也观干为天则天为主矣天风姤天山遯天地否皆天在上也然天地既合之后则风地观山地剥火地晋而地之在下者亦极焉是以天为主而三世之后则以地承天使不反本还原而归之天也可乎况一世为天风姤四世乃为风地观二世为天山遯五世乃为山地剥彼此相推犹不相离至火地晋则愈推而愈逺矣所以为游魂也然火天大有卒由火以合乎天而谓之归魂不以此哉观干之一卦八卦可类通也然始而相承既而相逺终而相合者何以言之变化不测生生不息之谓也干纯阳也姤则一隂遯则二隂观则四隂剥则五隂而晋则一隂丽于二阳之中非游魂而何且火尚与地相合至火与天合则四阳矣此魂之所以归也以此观坤坤犹干也震坎艮主乎阳防离兊主乎隂隂阳变化不测而易之生生可窥矣
<子部,类书类,图书编,卷三>
　　邵子曰干四十八而四分之一分为所尅之隂也盖干至泰干夬大有大壮小畜需大畜泰凡八卦共四十八爻分作四分每分十二及其三分三十六阳爻其一分十二隂爻也又曰坤四十八而四分之一分为所尅之阳也盖自坤至否坤剥比观豫晋萃否凡八卦共四十八爻分作四分毎分十二爻其三分三十六隂爻其一分十二阳爻也【即二卦而余卦可类通矣】









<子部,类书类,图书编,卷三>
<子部,类书类,图书编,卷三>
　　是圗也八卦之上各加八卦而成六十四卦即前之横圗是也但干一兊二离三震四巽五坎六艮七坤八卦之与数岂安排而强合之哉一为干固于本卦一位上之见二为兊即于本卦二位上见之三为离四为震五为巽六为坎七为艮八为坤莫不然也况即干之一宫其八卦次序固依一二三四五六七八整然不乱而各宫皆然可见六十四卦圣人无一毫増损于其间矣
　　八卦成列象爻变动图












　　传曰八卦成列象在其中矣因而重之爻在其中矣刚柔相推变在其中矣繋辞焉而命之动在其中矣吉凶悔吝生乎动者也
