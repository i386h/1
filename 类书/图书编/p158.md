<!-- { "loadSidebar": true } -->
　　隂阳五行气而已矣虽各一其名义各一其象数各一其方位而一气周流变动本无端倪然隂阳五行自不可乱犹定盘之针虽盘随方位转移而针之指南者不易也于此了然洞彻胸中有活子焉则支干卦爻随其布列造化由之以斡旋矣诸术家各执一説确信不疑固未免胶柱刻舟扪盂以为见也又有会通诸术凡古人画一图创一説者皆兼收以统其全殆如萃盘示儿色色具备欲婴儿尽取之以为终身福庆之验也有是理哉彼天阳而地隂也日阳而月隂也春夏阳而秋冬隂东南阳而西北隂也然昼则天地皆属阳夜则天地皆属隂春夏则天地日月皆阳秋冬则天地日月皆隂东南则四时皆阳西北四时皆隂譬手焉左阳右隂不可易也而左右仰皆阳覆皆隂仰覆热皆阳寒皆隂隂阳恶可执一论耶然卒不可以左为隂右为阳在人虽男女皆有隂阳卒不可以女为阳男为隂也明矣是故天干阳也地支隂也甲丙戊庚壬非干之阳乙丁己辛癸非干之隂乎子寅辰午申戌非支之阳丑夘巳未酉亥非支之隂乎所以论干支之分不过甲阳乙隂子阳丑隂如律吕阳宣隂助之义耳然有谓甲乙壬癸子寅午申俱阳丙丁庚辛丑夘巳未酉亥俱隂执此为净隂净阳何欤八卦干兑离震为阳巽坎艮坤为隂言先天也干坎艮震为阳巽离坤兑为隂言后天也论净隂阳者又以乾坤坎离为阳艮巽震兑为隂何欤若夫五行则亥壬子癸为北方水寅甲夘乙巽为东方木巳丙午丁为南方火申庚酉辛干为西方金辰戌丑未与辰坤为四隅之土而戊己土则本乎中央此以后天卦位与洛书之数言也然有谓震庚亥未巽辛木干甲兑丁巳丑金坎癸申辰水离壬寅戌火坤乙艮丙土者有谓甲寅辰巽戌坎坤辛水震艮巳木离壬丙乙火兑干丁亥金丑癸坤庚土者又有以十二宫分列七政如子丑二宫土者又有以二十八禽星各方七宿分列七政如角木蛟亢金龙者始就数家举土一端言之戊己之土属中央矣而辰戌丑未在乎四隅子丑则偏乎正北艮坤则偏乎西南西北氐女胃栁则在乎子午卯酉之位纳甲则又在乎坎离之中况乙丙庚癸各偏东西南北之左以六十分金言之九方皆有土也将以何者为定向何者为定在乎即一土而水火金木可例观矣且又以邵子先天圆图焦氏卦气直日图河图洛书之位数悉兼取之以分金配卦据此推测节候气数犹可説也一一而按之为定位也不亦谬哉殊不知先天以气言后天以位言干主天之气支主地之位此合体用动静而分之可也其实八卦重为六十四卦而天地之变化管是矣不必益以支干而后全十二支干排为六十甲子而天地之气运管是矣不必增以卦爻而后备今若论其定位只十二辰足矣乃补之以天支而存戊己于中央则土一也而有干支方位之别其説巳舛至子午夘酉之四位即疉以坎离震兑之四卦而干西北坤西南艮东北巽东南画地而守各专一隅是乾坤二卦果于二十四位各守一隅之微而已哉乾坤定上下之位本不可以南北分不可以西北西南拘而分列于戌亥未申之间缪亦甚矣至谓乾坤老亢故从而退之居不用之位是必逃乎六合之外而后可也术家虽有是説寜容以无辨哉



<子部,类书类,图书编,卷二十二>
　　经曰初一日五行五行一曰水二曰火三曰木四曰金五曰土水曰润下火曰炎上木曰曲直金曰从革土曰稼穑
　　传曰田猎不宿饮食不享出入不节夺民农时及有奸谋则木不曲直
　　説曰木东方也于易地上之木为观其于王事威仪容貌亦可观也故行步有佩玉之度登车有和鸾之节田兽有三驱之制饮食有献享之礼出入有名使民以时务在劝农桑谋在安百姓如此则木得其性矣若乃田猎驰骋不反宫室饮食沈湎不顾法度妄兴徭役以夺民时作为奸诈以伤民财则木失其性也盖工匠之为轮矢者多伤败及木为变怪是为木不曲直
　　传曰弃法律逐功臣杀太子以妾为妻则火不炎上説曰火南方光辉为明者也其于王者南向明而治书云知人则哲能官人故尧舜举羣贤而命之朝逺四佞而放诸埜孔子曰浸润之谮肤受之愬不行焉可谓明矣贤佞分别官人有序率由旧章敬重功勲殊别嫡庶如此则火得其性矣若乃信道不笃或耀虚伪谗夫昌邪胜正则火失其性矣自上而降及滥炎妄起焚宗庙烧宫舘虽兴师众不能救也是为火不炎上
　　传曰修宫室饰台榭内淫乱犯亲戚侮父兄则稼穑不成
　　説曰土中央生万物者也其于王者为内事宫室夫妇亲属亦相生者也古者天子诸侯宫庙大小高卑有制后夫人胜妾多少有度九族亲疎长幼有序孔子曰礼与其奢也宁俭故禹卑宫室文王刑于寡妻此圣人之所以昭教化也如此则土得其性矣乃若奢淫骄慢则土失其性亡水旱之灾而草木百谷不熟是谓稼穑不成
　　传曰好战攻轻百姓饰城郭侵边疆则金不从革説曰金西方万物既成杀戮之类也故立秋而鹰隼击秋分而微霜降其于王事出入行纛旌仗钺誓士众抗威武所以征叛逆止暴乱也诗云有防秉钺如火烈烈又曰载戢干戈载櫜弓矢动静应宜悦以犯难人忘其死金得其性矣若乃贪欲恣睢务立威胜不重人命则金失其性盖工冶铸金銕冰滞涸坚不成者众乃为变怪是谓金不从革
　　传曰简宗庙不祷祀废祭祀逆天时则水不润下説曰水北方终藏万物者也其于人道命终而形藏精神放越圣人为之宗庙以收其魂气春秋祭祀以终孝道王者即位必郊祀天地祷祈神祗望秩山川懐柔百神亡不宗祀慎其斋戒致其严敬鬼神歆飨多获福助此圣王所以顺事隂气和神人也至发号施令亦奉天时十二月咸得其气则隂阳调而终始成如此则水得其性矣若乃不敬鬼神政令逆时则水失其性雾水暴出百川逆溢壊乡邑溺人民及淫雨伤稼穑是为水不润下京房易传曰颛事有知诛罚絶理厥灾水其水也雨杀以陨霜大风天黄饥而不损兹谓泰厥灾水水杀人辟遏有德兹谓狂厥灾水水流杀人已水则地生虫归狱不改解兹谓追非厥水寒杀人追诛不解兹谓不理厥水五谷不收大败不解兹谓皆隂解舍也王者于是必诛首恶赦其众不则皆函隂气厥水流入国邑陨霜杀谷
　　周子曰五行之序以质之所生而言则水本是阳之湿气以其初动为隂所陷而乃不得遂故水隂胜火本是隂之燥气以其初动为阳所揜而不得达故火阳胜盖生之者微成之者盛生之者形之始成之者形之终也然各以偏盛也故虽有形而未成质以气升降土不得而制焉木则阳之湿气浸多以感于隂而舒故发而为木其质柔其性暖金则隂之燥气浸多以感于阳而缩故结而为金其质刚其性寒土则隂阳之气各盛相交相搏凝而成质以气之行而言则一隂一阳往来相代木火金水土者各就其中而分老少耳故其序各由少而老土则分旺四季而位居中者也此五者序若参差而造化所以为发育之具实并行而不相悖盖质则隂阳交错凝合而成气则隂阳两端循环不已质曰水火木金盖以隂阳相间言犹曰东西南北所谓对待者也气曰木火金水盖以隂阳相因言犹曰东西南北所谓流行者也质虽一定而不易气则变化而无穷所谓易也程子曰动静者隂阳之本也五气之运则参差不齐矣或曰五行一气其本一物耳曰五物也五物备然后生犹五常一道也无五则亦无道然而既曰五矣则不可混而为一也
　　朱子曰气之精英者为神金木水火土非神所以为金木水火土者是神在人则为理所以为仁义礼智信者是也　问以质而语其生之序不是相生否只是阳变而助隂故生水隂合而阳盛故生火木金各从其类故在左右曰水隂根阳火阳根隂错综而生其端是天一生水地二生火天三生木地四生金到得运行处便水生木木生火火生土土生金金又生水水又生木循环相生又如甲乙丙丁戊己庚辛壬癸都是这个物事也隂阳播而为五行五行中各有隂阳甲乙木丙丁火春属木夏属火年月日时无时非五行之行甲乙丙丁又属隂属阳只是二五之气人之生适遇其气有得清者有得浊者贵贱夀夭皆然故有参差不齐如此
　　李氏希濂曰近见勉斋黄氏论五行多所未解其曰生之序便是行之序而以太极图解气质之説为不然以洪范五行一曰二曰为非有次第但言其得数之多寡以夏行继以秋为火能生金惟其能生是以能克夫五行一也而以为有生与行之异则诚若近于支离者然天地之间未有不以两而化成者也以二气言则互为其根者气也分隂分阳者质也以五行言则有形体而分峙于昭昭之间者其质也无形体而黙运于防防之表者其气也夫岂混然而无别哉故就质而原其生出之由虽水火以隂阳之盛而居先木金以隂阳之穉而居后此质之序然也就气而探其运行之常则木火以阳而居先金水以隂而而居后此气之序然也质虽以气而成然其体一定而不可易气虽行乎质之内而其用则循环而不可穷二者相次以成造化今必混而一之则是天地之间不过轮一死局而无经纬错综之妙其为造化亦浅矣其一也五行之生同出隂阳有则俱有诚若不可以次第言然水火者隂阳变合之初气之至精且盛者也故为五行之先水隂而根于阳火阳而根于隂故水又为火之先也有水火而木金生焉木华而疏金实而固故木金次水火而木又为金之先也土则四者之所成终而成始也故次五焉易大自天一至地十以为五位相得而各有合正指五行生成之数而言按之河图可见而洪范五行亦以是为次此河图洛书所以相为经纬也今则削其次第而但以得多寡为説则是以五行之质水木皆阳之所为而无与乎隂火金皆隂之所为而无与乎阳既生成之序复戾变合之防所谓五行一隂阳者皆为虚语矣然勉斋亦云初只是一个水水暖后便是火此两个是母木是水之子金是火之子是四者之序亦未尝无但所谓水暖后便是火与金是火之子亦未详其义而恐其未安耳【按水暖是火盖取既生魄阳曰魂之意但二者恐自不同】此其一也若火生金之説则尤不可晓若以相生为序则曰木火土金水若以相克为序则当曰水火金木土未有其四以生相受而其一独以克相生也礼运曰播五行于四时周子亦曰五气顺布四时行焉是四时之内固备五行之气也惟土无定位寄在于四季辰未戌丑之月土之所旺也土旺则皆可以生金矣然辰未阳也戌丑隂也阳则生隂则成辰未固为阳也春水之气盛则土为之伤夏火之气盛则土为之息故季夏本生旺之月而又加之以火则为尤旺故能生金而为秋此其相生之序岂不了然甚明也哉【按五行家金生于巳盖辰之所生也但孕育方微必至季夏然后成体而为壮耳】今但见夏之后便继以秋思而不得其説遽防之曰火能生金窃恐其为疎矣月令以中央土继于季夏之后素问于四时之外以长夏属土皆是此意与十干之序脗合自炎黄以及于今未之有改周子朱子盖皆取之今一旦创生孤论以行其独见愚恐其不合乎造化本然之体也或问气行于天质具于地则是有气便有是质气如是质便如是以气而语其行之序则木火土金水以质而言其生之序则水火木金土气之序如此质之序如此潜室陈氏曰五行始生谓太极流行之后自气而成质自柔而成刚水最柔故居一火差刚故居次至木至金至土则浸坚刚故洪范与易言所生之序皆如此气则成四时之序即五行之序也
