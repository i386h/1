<!-- { "loadSidebar": true } -->
　　宋呉璘为疉阵法后张柔直之退范汝为用此法又刘信叔顺昌之胜大槩亦是如此疉阵法大要在畨休逓上景泰四年兵科给事中郑林操练团营军士以轩辕氏之阵敎阅军伍具绘图以进曰臣通考五经阵法莫有过于轩辕黄帝破蚩尤之阵夫古之蚩尤素称善战者也黄帝按井田作阵法大军归中权主旗鼔八节旋绕悉听指挥若正北受敌则东北西北二阵为竒兵张左右翼以援之若正南受敌则东南西南二阵为竒兵张左右翼以援之其正东正西及四隅受敌亦如之所谓常山之蛇击其首则尾应击其尾则首应击其中则首尾俱应者也古之名将知此法者惟太公望孙武子韩信诸葛孔明李靖诸人而已呉起以下莫能知也其名之曰天地风云龙虎鸟蛇八阵者则诸葛孔明也一大阵之中固有八阵而小八阵之中亦各有八阵大阵则法伏羲八卦小阵则法文王六十四卦所谓阵间乎阵队间乎队者也若夫造遁甲有九星开八门用三竒者则自黄帝命风后为之也葢圣人神道设敎以神其术使人莫知其所以然也大将居以武之位而北岳则常山蛇也故曰常山蛇阵
　　兵不可以形求孔子则慎战不命学军旅露则溃阵可限而入又次而出之旋歴以为用谁其神哉图非不言变化索神于可求非握非机余竒为握竒所以九其八者有先司而无豫设其立图虚布全局以待其一之相值规乎其为龙鸟皆言意也八阵图阵列不图战演法阵不能演战又动言竒静言正又天冐而地显又善为兵者不阵虽各有指亦各言其志也乎新都鱼腹任其意之所就无虑其不同
　　总论阵法
　　师曷为而有阵也师者众也众之所萃易于混乱而无统将兵者无法以制之则分而不知所以合合而不知所以分金鼔之声旌旗之节杂陈莫辨一遇冲击则彼此不相顾而兽奔鸟散不可阻遏即自谋且不暇也而暇于谋人乎哉吁此阵法之不可不讲也考之于古营阵法备于周礼而尤莫详于握竒篇大司马三军之制万有二千五百人为一军小司徒乃合万民之卒旅而用之伍两军师之中四竒四正而阵法寓焉至扵四时之敎仲春振旅仲夏茇舍仲秋治兵仲冬大阅又孰非使之习坐作进退之宜徐疾疏数之节乎黄帝征蚩尤之迹遐不可稽矣而战国之时兵家著述谓八阵图乃黄帝臣风后所制以取胜扵鹿之野者今观握竒所载八其图所以定位衡抗扵外轴布于内风云附其四维所以构物而虎踞蛇蟠飞龙翔鸟弛张犄角离合不穷竒哉图也虽未必出于风后之制而后之欲立营阵之法者孰能外之乎周之文武大圣人也神武不杀其用兵冝不必于图矣而降崇之绩钩陈之垒且不废焉宣王中兴亦用此以制淮夷诗人歌之曰截彼淮浦王师之所又曰緜緜翼翼不测不克葢美王师之无敌也汉兴去周未逺阵法犹有能通之者而其君相亦究心武畧敷演阵法以五营士为六十四垒习之于长乐舘故当时将兵诸臣俱能勒功万里之外大振中国之威岂非阵法章明而将士有所凭藉与自后精扵图者于三国有诸葛孔明为鼎立之时魏已有天下之半孔明提孤军出斜谷司马懿以葢世之英防率歩骑四十万而不敢决战者知其阵之不可犯也至今鱼复平沙之上旧迹不磨六十四垒播于前者八阵也二十四垒环于后如却月者游兵也或直而方或曲而圆出入无方变化无滞其夺造化之神机晋桓温见之谓为常山蛇势葢会之意义之表而非妄言者矣孔明而下能通其术者扵唐有李靖焉靖之阵法虽授于韩擒虎而六花之阵方圆异其形九军七军异其数矣但七军即九军之变六花者内外俱圆八阵又未尝不外方而内圆也观其对太宗自言臣本诸葛亮八阵法但靖以时久战伐将帅能逹是法者颇多故更亮之制使人不能窥耳若宋苏轼谓司马之法主于环曲所以固拒管子之法主于直鋭所以克防则是古法局于营守后世専于进战二者殆不相为用矣岂所以尽图法之妙哉夫图以决胜则治兵者之练兵尽于图可也而张巡之敎战惟使士知将意将识士情岳武穆之言亦曰阵而后战兵家之常运用之妙存乎一心则二子之见有自得于阵法之外者故睢阳之守卒致江淮之保全而朱仙镇之防金将帅大惧且将弃城逺避焉此其故何也葢法寓乎机而心寄于法可相和而不可相离者养由基以射名天下其法不尽于彀率而公输子之巧又未有舍防墨而専以目中者也是故孔明李靖精于法者兵固极天下之至安矣而机以神之又未尝不及天下至变张巡武穆妙扵机者兵固极天下之至变矣而法以纪之又未常不极天下之安譬之医焉岐黄制方者也用方治病百无不中者而庸医用之则反有以古方而误人者卢医扁鹊不用方者也膏盲之疾一望之而可知焉故有岐黄卢扁之术则用方可也不用方亦可也若非其人则用方不应不用方亦不应何者方不出扵心而心亦无有以神乎方故也治兵者亦若是而已孔明李靖非所谓岐黄而张巡武穆非所谓卢扁也不知赵括知书长平败绩任福违制易水隳功皆徃事之明鍳也欤机其可偏废哉
　　图书编卷一百一十八
<子部,类书类,图书编>
　　钦定四库全书
　　图书编卷一百十九
　　明　章潢　撰
　　营法总叙
　　军制曰止则为营行则为阵言营阵同制也法云阵中容阵谓队伍布列有广狭之制欲其囘转离合无相夺伦营中有营谓部分次序有疏宻之法欲其左右救援不相奸乱卒有外宼侵轶皆坚整全备莫得而动也茍非规模素定其孰能与于此乎故司马宣王观武侯营垒处所而叹曰天下竒才美其法制精妙也昔卫青出塞以武刚自环【盖今之车营也】充国屯田则校聮不絶【今之木栅营也】其来尚矣
　　凡大将出战且约授兵二万人即分为七军如或少临时更定【大率十分之中以三分为竒兵】中军四千人内取战兵二千八百人【五十人为一队】计五十六队战兵为弩手四百人弓手四百人马军一千人跳荡五百人　竒兵五百人　左右虞候各一军每军各二千八百人内各取战兵一千九百人【共计七十六队】战兵内每军弩手三百人弓手三百人马军五百人跳荡四百人竒兵四百人左右两厢各二军毎军各二千六百人内各取战兵一千八百五十人【共计一百四十八队】弩手二百五十人弓手三百人马军五百人跳荡四百人竒兵四百人凡马歩军通总计
　　当万四千人共二百八十队当战余六千人守辎重下营之时以四千人为中营在中心左右虞侯左右厢四军共六总管各千人为营六面援中军六总管下各更有两小营每队幕五口若在贼境地狭则四歩下幕若地土寛广不在贼境则五歩下幕凡五十人为一队合五队为一大队每军大将一人副二人纛六口门旗二口色红五方旗五口各随其方色大将军中营建纛五旗亦于纛后随方建之凡置营先计人数列营几重配地多少随师众寡一人一歩使队间容队寕使剰队下得少队已住便定不得移易若有紧急随方捍御

<子部,类书类,图书编,卷一百十九>
　　方营法
　　凡军逢平原广泽无险可恃即作方营兵既有二万人已分为七军中军四千人左右四军各二千六百人虞候两军各二千八百人左右军及两虞军别三营六军都当十八营中军立一大营如其不在贼境田土寛平毎营中当使容一营如狭则不得使容一营中军在中央六军总管在四畔象六出之花及军出之日虞引其前营在中央后厢向南左军虞候押后在中央后左厢近北结角两军虞候相当伏同日月若左虞候前即虞候在后诸军并却转其左右两厢营在四面各令依本营卓幕得相统摄急缓须救援若欲得放马其外营幕即狭长布列务取营里面寛广不使街巷窄狭营外仍置拓队効此

<子部,类书类,图书编,卷一百十九>
　　月营法
　　凡地带半险须作月营其营军列面平背险而两趐向险如月初生每营相去踈宻又及置队伍凖前方营法其门则临时计之至若兵马多少幕次所设此大约也如有急牧畜并于营后安置
　　一説安营之法与圆阵相侔每一大营有四十子营营各四十幕为一部其一子营皆空其内入开三迳十二旗十六鼓左矛右防前盾后弩旗鼓中央大将之所余法同上
　　裴绪营法
　　凡兵师之营拟于城郭宫室必须牢固不可得而犯乱也其古法多依九宫六甲太乙天门地户之法皆为疑惑不便于事今则但取山川地形利便水草随其险易为防御平则列围水则圆开山路则盘囘川流则屈曲务于敌时便用耳
　　束伍编阵叙
　　夫营阵之法全在编伍什队哨之际计筭之定若无与于行阵然伍什队哨之法则或为八阵或九军七军十二军古人各色阵法皆在于编戸时已定一加旌旗立表则虽畎亩之夫十万之众一鼓而就列者人见其教成之易而知其功出于编伍者鲜矣故营阵以伍法队哨为者乃以束伍冠之庶使知次第也今法长牌一面狼筅二把长鎗四枝短兵二件火兵一名为一队方而为九直之为伍分而为三才为五花四队为一哨虚其中哨长居之四队为一哨虚其中鸟铳火器哨官居之每前后左右四哨为一总把总居之设与五方旗一付髙招一付巡视旗四件掌号一名金鼓十二名铳手另聚为伍庶便装药防放无他失而鸟铳则是单人自放也

<子部,类书类,图书编,卷一百十九>
<子部,类书类,图书编,卷一百十九>
<子部,类书类,图书编,卷一百十九>
　　鸳鸯阵乃杀贼必胜屡效者此是紧要束伍第一战法冝遵式以二牌平列狼箭各跟一牌以防拿牌人后身长鎗毎二枝各分管一牌一筅短兵防长鎗进的老了即便杀上伍长执挨牌在前余兵照鸳鸯阵紧随牌后其挨牌手低头执牌前进如己闻鼓声而迟疑不进即以军法斩首其余兵仗牌刀遮抵于后紧随牌进交锋筅以救牌长鎗救筅短兵救长鎗牌手阵亡伍下兵通斩要依此法无不胜矣
　　鸟铳遇贼不许早放不许一遍尽放每贼至近铳装不及徃徃误事今后遇贼至百歩内聴吹竹筒响在兵前摆开每一哨前摆一队聴本营放铳一个才许放鸟铳凡弩手射手候鸟铳打放将完贼至六十歩内起火放才许继铳后射箭无令不许擅发夫倭性疑疑则迟兵临之时我若进而有制彼若先不预闻便不就合我得易于分布余数年百战但见诸贼据髙临险坐待我师只至日暮乗我惰气冲出或于收兵错杂乘而追之又能用乘鋭气盛以初锋且其盔上饰以金银牛角之状五色长线类如神鬼以骇士气多执明镜善磨刀鎗日中闪闪以夺士目故我兵持乆便为所怯余所着操练图令内切切分详退兵之法谆谆面谕鸳鸯阵势速战之条者良以此也若夫北方原旷地形既殊铁马动以数万众寡亦异驰如风雨进不能止岂可以此用之耶或曰必如何而可曰北方之事须革车三千练骥万余甲兵数万必兴十万之师用卫公之法而不泥其迹乃可收功尺寸出万千里
　　水操摆船式
　　夫摆船之説大端海涛汹涌港有湾曲阔狭或当风隠风不同随港形浅深难拘一定之势此言处寛廻水善之形耳设使狭如羊膓则又当单只一字顺下不可拘以方也

<子部,类书类,图书编,卷一百十九>
<子部,类书类,图书编,卷一百十九>
　　福船说
