<!-- { "loadSidebar": true } -->
　　自伏羲造盖天而土圭之制已寓至周公稽日景而土圭之名始立迨虞氏用九尺表而土圭之用始验其所谓土圭者所以求土地之中而稽日景之永短也是故掌以司徒崇地官也县以阳城辨中域也立表于夏至之日示相等也置圭于昼漏之半取中正也然则天地之所合四时之所交风雨之所防隂阳之所和不以土圭验之其可哉要必置中圭而后可以测日之中置南圭而后可以测日之南置北圭而后可以测日之北置东圭而后可以测日之东置西圭而后可以测日之西否则不足以辨千里之景也必于平地立南表而后可以测南土之深望北极立北表而后可以测北土之深于东方立东表而后可以测东土之深于西地立西表而后可以测西土之深于南表影末立中表而后可以测中土之深否则不足以辨五方之正也由是而推证之于天则为春为夏为秋为冬验之于地则或东或西或南或北质之于人则多暑多寒多风多隂举造化之大皆不外于尺有五寸之制又奚必候气于缇室占象于浑天定晦朔于蓂荚哉盖天地之升降不过三万里自地以至日不过一万五千里圭之景茍差一寸则地差千里宜矣故古人置五土圭而皆以千里为证是必有高天下之见
　　今之地中与古已不同汉时阳城是地之中宋朝岳台是地之中【岳台在浚仪属开封府】已自差许多












　　周礼匠人置臬以度日影辨方正位之法
　　水地以垂谓先以水平也高下四方皆平乃于营造处四角立四柱于四柱用垂绳以正柱柱正然后以水平之法遥视柱高下高下定则知地之高下然后平高就下则地乃平也
　　置臬以垂眡以景臬柱也于所平之地中央树八尺之木以为表表界其四面之中又四棱垂八绳以等之绳皆附表则正然后视表之景表必八尺者日从上向下八万里故以八尺为法
　　厯代立八尺之表以量日景表短而晷景短尺寸易以差元朝立四丈之表于二丈折中开窍以量日景故表长而晷景长尺寸纵有毫秒之差则少矣元朝立简仪为圆室一间平置地盘二十四位于其下屋背中开一圆窍以漏日光可以不出户而知天运矣
　　工总考
　　舜典帝曰畴若予工佥曰垂哉帝曰予咨垂汝共工垂拜稽首让于殳斨暨伯与帝曰俞徃哉汝谐帝曰畴若予上下草木鸟兽佥曰益哉帝曰咨益汝作朕虞益拜稽首让于朱虎熊罴帝曰俞徃哉汝谐　按工之官缺则民用不周虞之官缺则物生不遂故舜视百工万物皆予一体故皆曰予而虞工列于九官自古重之矣周礼属虞衡于夏官今则幷山泽虞衡统属之于工部益垂犹且让之任是职者可轻视之哉
　　周礼冬官其属有考工掌百工之事曰国有六职百工是其一焉汉成帝初置尚书有民曹主凢民上书后汉光武改民曹主缮修工作盐地园囿魏置左民尚书亦领其职晋宋以来有起部尚书而不常置每营宗庙宫室则权置之事毕则省以其事分属都官左民二尚书北齐起郎亦掌工造属祠部尚书后周有冬官大司空卿掌五材九范之法其属工部中大夫承司之事百工之籍而理其禁令至隋乃有工部尚书统工部屯田二曹盖因后周工部之名兼前代起部之职唐龙朔二年改工部尚书为司平太常伯咸亨元年复旧宋则工部判部事一人以两制已上充凢城池土木工役皆三司修造案本曹无所掌元丰官制行尚书工部掌天下城池宫室舟车器械符印钱寳之事与山泽沟洫屯田之政令焉

<子部,类书类,图书编,卷一百二十四>








　　按营国每旁三门城郭各十二门城内纵横大道各二界为井字中之州有九其余道涂九经九纬各有区城中为王宫前朝后市左祖右社凢制礼大物不过十二贾氏之説得之匠人云九里盖有阙误不足为据然所谓十二里者必以道计四面皆如其数然后可以容百官府之次舍賔客之旅寓工商之防肆茍以方计之则每面止三里尚足为王者之都乎都邑制度
　　古者建国必先于辨方正位是以匠人置眂景必正地中以天地之所合四时之所交风雨之所防隂阳之所和然后建王国也匠人营国方九里旁三门国中九经九纬【南北之道为经东西之道为纬】经凃九轨左祖右社前朝后市市一夫【百畆之地方足以容之】其制大畧如此然必有土方氏掌土圭之法而大司徒又掌其凢盖重其事也而建都之本则更有在焉周礼曰惟王建国辨方正位体国经野设官分职以为民极盖王基立而后根本定方位设而后等级明国野分而后疆理正官职举而后纲目张凢以为民立极也昔人有言曰京都为四方之极犹紫辰为周天之极然京都固为四方之极而帝王又以建惟皇之极也则宅中图大以定四海之民者固自有本矣











　　尔雅释宫曰西南隅谓之奥西北隅谓之屋漏东北隅谓之防东南隅谓之窔邢昺曰室中四隅之异名也贾公彦曰室中谓四壁之内朱子曰庙室之制皆如此
　　按朱子殿屋説殿屋五间前皆为堂中间后为室又释宫文曰堂之室南北五架北两架之间为室则室止一间而当两架之中其地甚窄意者朱子举此以见例耳其实古之为所谓巨室者东西不止一间而南北不止两间也























　　尔雅曰室有东西曰庙无东西厢有室曰寝西南隅谓之奥西北隅谓之屋漏东北隅谓之防【盈之反】东南隅谓之窔【一吊反】东西墙谓之序牖户之间谓之扆宫中之门谓之闱门侧之堂谓之塾庙中路谓之唐堂涂谓之陈【唐与陈皆堂下至门之径特庙堂异其名耳】又曰柣【于结反】谓之阈枨谓之楔【革鎋反又先结反】橛谓之闑【鱼列反】盖界于门者柣也亦谓之阈旁于门者枨也亦谓之楔中于门者橛也【橛巨月反】亦谓之闑士防疏云房户之外由半以南谓之堂士昏疏云其内由半以北亦谓之堂堂中北墙谓之牖士昏尊于室中北牖下是也堂下之墙曰壁士虞饎爨在东壁是也坫有东坫西坫士防疏云堂隅有坫以土为之是也塾有内外士冠注云西塾门外西堂是也月令曰其祀中霤燕礼设篚当东霤此言诸侯四注屋之东霤又有门内霤燕礼賔执脯以赐钟人于门内霤是也









<子部,类书类,图书编,卷一百二十四>
<子部,类书类,图书编,卷一百二十四>
　　边方堡制议
　　堡制者非无制之难也能全其制之难也夫善守者因天之财就地之利故敌有不攻藏于九地之下古人曰收其伍全逺其五败又曰濶与上倍高与下倍今之民堡岂知是哉故三约堡制其目有四一围垣地置既得则围垣宜讲也大小不限曲直无拘但取内容丁众外逺俯逼而已然大不如小小则坚直不若曲曲则易守故宋艺祖笔涂赵韩王城图不使端直金粘没喝一覩汴城便谓易攻也又古人垣制多以高五丈下濶二丈五尺上濶一丈二尺五寸为式今时民堡则大率高一丈五尺加陴为二丈下濶丈余上濶五六尺而已垣太低则矢石易及陴难保近敌攻堡多飞石坠其陴则人不敢垣立而后蚁附以登今制以垣高二丈加陴五尺共二丈五尺视古制为半下上收阔亦如之庶中道也二敌台围垣既立则敌台宜讲也夫垣之弃守全在敌台垣虽方直有台则守垣虽委曲无台亦弃然敌台宜多多则防垣为易宜高则四击不碍古制谓敌台高与垣等者以垣高五丈也今垣仅及其半则台宜加高先年肃敏公论塞垣敌台曰每一里一台以为火器所击不下三百步夫火力纵及岂能一一尽中中空过寛来徃鲜力矣则又宜加多今时民堡敌台全不如制受病甚多如角台本宜平直即以东北角论之则循北垣而东筑台若干丈尺亦当循东垣而北筑台若干丈尺若欲以垣相附以省工费则附东垣矣不得更附北垣附北垣矣不得附东垣纵使两垣俱附亦须为台三四附墙者半专面者倍如以磬直向外磬折向内然者今皆不循垣直出又不以磬直向外但叠土两垣之间斜附而上地置既缪矢道皆斜台以塞垣而矢石不及何以为守又一面止筑一台夫台之多寡以堡之大小为之堡大则多堡小则少大抵两空不得过五十步又堡有垂角而出缩腹而入者亦须量势为台必使相及今一面止筑一台不论逺近出入矢石纵及亦弱而无力倐忽之间为敌乗矣又高与垣等而收顶不及一丈夫垣陴恒为敌坠者垣低石可及也今台高与垣等则台陴亦不易呈收顶止一丈所容宁几人发矢发火器何以展布又台陴不五六敌以两弓注一陴则台人不敢伸首出望与无台等矣此皆害人之大者今制台高三丈高于垣一丈収顶方二丈皆东南直出陴墙至三尺而止顺立柱木二尺余上加横木复为墙尺许中空遍置木牌外为附眉内加转拨或开或闭惟吾所欲彼注矢于此吾则启牌于彼夫陴畏注矢以陴无一定也牌啓无常斯不畏注矢矣此专为发火箭与矢若夫礟石则逾墙四出不必凝望忖度也三陴敌台既就则陴宜讲也夫垣既不高陴复削薄遇攻则不支其冲竿飞石之徃来自守又无以久县石县木之上下一有损坠即将以赤身之人立于孤垣之上声可颠矣边人曰敌飞石坠陴则以竿裹裘为人形加革防高掲之以惑人众见喧曰敌登矣争先自投敌徐蚁登此陴之害也今民间率用土坯【殖土以成曰土坯】又率立植其易坠故宜近有议用砖者砖质狭小亦与立植与坯何异但多费耳今制必用泥坯【水和土模成者曰泥坯】横卧为陴外以茅泥【多入泥以草或麦藁曰茅泥】固之庶坚厚可頼也四瓮城陴既成则瓮城宜讲也夫民堡之破半咎于门何者铁裹以御火也今铁叶至薄不禁薫灼铁热木焚为力不难而门上无悬楼以逺击无漏槽以下水尝计人力掷草几至十歩千人齐掷草且成丘发火以焚无不镕壊门壊则虽有人乎垣无及矣故必有瓮城高厚与堡同内外俱为陴旁开一门亦用铁扇已并废堡之门取以为用可也夫瓮城高厚与垣等内外皆陴则虽洞其外门亦无敌敢入者而况为重门邪瓮城门亦备漏槽下水

<子部,类书类,图书编,卷一百二十四>
<子部,类书类,图书编,卷一百二十四>
　　民堡説
