<!-- { "loadSidebar": true } -->
　　郁□【息艮】畴六之二卦六之七　违【进坤】畴六之三卦六之八决□【隆震】畴六之四卦七之一【处暑申中】照□【中离】畴六之五卦七之二濡□【杀兊】畴六之六卦七之三　依□【退干】畴六之七卦七之四【白露酉初】萚□【消巽】畴六之八卦七之五　设□【徂坎】畴六之九卦七之六立□【元艮】畴七之一卦七之七【秋分酉中】乳【息坤】畴七之二卦七之八迅□【进震】畴七之三卦八之一　暄□【隆离】畴七之四卦八之二【寒露戌初】欢□【中兊】畴七之五卦八之三　翳□【杀干】畴七之六卦八之四枯□【退巽】畴七之七卦八之五【霜降戌中】圯□【消坎】畴七之八卦八之六毙□【徂艮】畴七之九卦八之七　凝□【元坤】畴八之一卦八之八【立冬亥初】惕□【息震】畴八之二卦九之一　旭□【进离】畴八之三卦九之二涸□【隆兊】畴八之四卦九之三【小雪亥中】转□【中干】畴八之五卦九之四摧□【杀巽】畴八之六卦九之五　湴□【退坎】畴八之七卦九之六【大雪子初】阻□【消艮】畴八之八卦九之七　穸□【徂坤】畴八之九卦九之八右七十二乗当七十二候乗有五位计三百有六十以当一朞之数每九乗为一畴之始终亦一卦之始终当朞之一节五日成候九候成节八节成岁而畴不失序卦不易方九八合而万物生成其间一天地自然之数也
　　蓍法用蓍百茎初营随手平分为四内取其一以四揲之余一为竒二为用偶三为用竒四为偶二营三营如初四营合前蓍平分为三内取其一以六揲之余一为少二为壮三为老四为用少五为用壮六为用老五营而四五营毕而一乗备乃占其所用之位以别吉凶无用则占乗辞二用三用以至四用则以上用为主五位全用仍占乗辞内卦为贞外畴为晦索辞【前四卷上下各分二篇后索辞二卷分原索撰索曜索韫索用索颐索筮索八篇兹录数条以见其作书之大防也】
　　易曰天地变化圣人效之何言其变化也天以一而神地以两而化一动为三三为九消息进退始终无端天之所以神变无方也两分为四二四为八代谢往来对待不紊地之所以化行有渐也圣人者体天地之撰者也是故有以变通而达化通极昼夜之道而不疑为之书以类万物之情发鬼神之灵而不爽易曰河出图洛出书圣人则之图以全乎其十生成相从同居其方虚五含十八卦之原也书以言乎其九竒偶相从各守其隅体数叙纪九畴之纲也圣人兼两而则之八九同用矣作易云乎哉
　　易曰参天两地而倚数参天者所以生畴九畴立而天经备矣两地者所以列卦八卦成而地维彰矣本天经达地维体万物运四时倚乎数而不尽于数圣人之通极性命也如是夫
　　刘子曰河图洛书相为经纬八卦九章相为表里是故九章为表以运乎外八卦为里以运乎内图书之所以经纬而无间也倚图而废书为律厯为运气为濳虚拘挛而无圆通之妙倚书而废图为太为洞极为洪范皇极牵合而非自然之机象数之所以不明理气之所以莫晰嫌疑之所以莫定有由然哉易有太极超乎八卦之外者也范有皇极立乎九畴之中者也言极则卦畴皆九去极则卦畴皆八防而通之比类而合之此通极之所以独妙也欤
　　阳生乎元极于中絶于徂隂生于杀极于徂絶于隆中半为纯阳半后为隂始此九畴循环之几也其言阳而不言隂者畴天道也一阳进退而隂之倚伏随之矣
　　阳始于震极于干杀于巽尽于坤隂始于巽极于坤杀于震尽于干阳与隂互为贞胜者也举一端而二气之往来见矣其言阳而复言隂者卦地道也刚柔错陈对举而不遗也
　　按图书卦畴皆天地自然之象数无所为而为者也后有作者不免模仿而比拟之此书八九参乗揆诸理而不悖盖其所见亦超卓矣
　　先儒诸图总论
　　太极河洛易卦诸图图天地之造化也天地之造化一本万殊参差不齐诸图或描冩其似或象其一端要皆顺乎造化之自然而人力不与也儒者之学得非求全天地之造化哉先圣画为图象无非教人顺天地自然以尽性尽人物之性而参赞化育云耳中庸曰诚者天之道也诚之者人之道也择善固执以尽乎人道虽人一已百人十已千发愤竭才亦惟复还此天道耳天命之谓性而尽性者可以人为意见参之哉盖以人为意见而力学者非圣人尽性之学也以人为意见而形之图画者非圣人太极河洛易卦之图也譬诸画工既名曰冩真名曰传神虽有巧思妙意岂能于斯人之真神加毫髪哉或以己见人为加减毫髪而孝子慈孙见之必以为非其父祖之真神矣丹青妙手不能为人加减毫髪而图画卦象岂能于天地之造化加毫末而为之安排布置也吾知其必不能矣借曰能之必非天地造化真图象矣孰敢曰天地无肖子能识其真法象耶自汉而下如京房扬雄关朗司马君实各有图焉以其思则精矣以其象数则宻矣以为是即天地自然之造化则未然何也京扬于易之卦爻不免以己意减损之其余又非二子比也惟周邵虽与四圣之易异而揆之太极卦爻俱不相暌朱子乃原其卦之所由画与卦之变耳若蔡氏九九图谓非自然之数不可也特谓为箕子之洪范九畴而为之辞岂其然哉虽俯仰观察果能明其法象而窥其化育之运虽创为之图可也依仿先圣别有所发明可也以之经纶制度而顺民情因物性谓其燮理造化亦可也若徒以一人之意见揣摩测度似精而实疎似顺而实舛而谓其为自然之化育也志性学者其辨诸













　　图书编卷八
<子部,类书类,图书编>
　　钦定四库全书
　　圗书编卷九
　　明　章潢　撰
　　五经四书各图总叙
　　易画自庖牺其卦象皆可以图而考也诗书春秋三礼四书虽其图之见于大全与诸集传者亦多矣要皆后儒因其中所训而图以记之原非易卦图象比也兹亦类集图书编者何哉盖河洛卦爻皆天地造化之秘圣人或规而圎之或矩而方之或纵横错综而变通之无非假象以泄乎化机之隠示人性命之精也五经四书孰非图书之蕴奥哉矧如书九畴诗六义春秋四传之类其穿凿附防如图书之混淆者不少也故间亦掲书大纲以辨诘一二俾稽今博古者无徒习见闻所障亦如图书经纬表里之说而莫之辨也噫五经四书即图书卦象或以言显或以象昭原无二也人能心诚求之如阳明先生发明大学古本于圣学岂曰小补之哉
　　五经
　　易　书　诗　春秋　礼记
　　经解孔子曰入其国其教可知也其为人也温柔敦厚诗教也疏通知逺书教也广博易良乐教也洁净精防易教也恭俭荘敬礼教也属词比事春秋教也故诗之失愚书之失诬乐之失奢易之失贼礼之失烦春秋之失乱
　　荀子曰书者政事之纪也诗者中声之所止也礼者法之大分类之纲纪也故学至乎礼而止矣夫是之谓道徳之极礼之敬文也乐之中和也诗书之博也春秋之防也在天地间者毕矣又曰礼乐法而不说诗书故而不切春秋约而不速
　　荘子曰诗以道志书以道事乐以道和易以道隂阳春秋以道名分
　　荀之言重乎礼荘之言遗乎礼可见儒学所以异于老荘者其辨在乎礼而已矣
　　扬子曰说天者莫辨乎易说事者莫辨乎书说体者莫辨乎礼说志者莫辨乎诗说理者莫辨乎春秋班固曰六艺之文乐以和神仁之表也诗以正言义之用也礼以明体明者着见于无训也书以广聴智之术也春秋以断事信之符也五者尽五常之道相须而备故易为之原
　　真西山曰六经于五常之道无不包者今以五常分属于六艺是乐有仁而无义诗有义而无仁也大率汉儒鲜得论经指要反不若荘生当理也
　　六经皆心学也心中之理无不具故六经之言无不该六经所以笔吾心之理者也是故说天莫辨乎易由吾心即太极也说事莫辨乎书由吾心政之府也说志莫辨乎诗由吾心统性情也说理莫辨乎春秋由吾心分善恶也说体莫辨乎礼由吾心有天叙也导民莫过乎乐由吾心备太和也人无二心六经无二理因心有是理故经有是言心譬则形而经譬则影也无是形则无是影无是心则无是经其道不亦较然欤然而圣人一心皆理也众人理虽本具而欲则害之盖有不得全其正者故圣人复因其心之所有而以六经教之其人之温柔敦厚则有得于诗之教焉疏通知逺则有得于书之教焉广博易良则有得于乐之教焉防净精防则有得于易之教焉恭俭荘敬则有得于礼之教焉属词比事则有得于春秋之教焉虽然有是六者之不同无非教之以复其本心之正也呜呼圣人之道唯在于治心心一正则众事无不正犹将百万之卒在于一帅帅正则靡不从令不正则奔溃角逐无所不至矣尚何望其能却敌哉大哉心乎正则治邪则乱不可不慎也秦汉以来心学不传往往驰骛于外不知六经实本于吾之心所以髙明骛于虚逺而不返卑近安于浅陋而不辞上下相习如出一辙可胜叹哉然此亦皆吾儒之过也京房溺于名数世岂复有易孔郑专于训诂世岂复有书诗董仲舒流于灾异世岂复有春秋乐固亡矣至于小大戴氏之所记亦多未醇世又岂复有全礼哉经既不明心则不正心既不正则乡闾安得有善俗国家安得有善治乎惟善学者脱畧诸说独抱遗经而体验之一言一辞皆使与心相涵始焉则戛乎其难入中焉则浸渍而渐有所得终焉则经与心一不知心之为经经之为心也何也六经者所以笔吾心中所具之理故也周孔之所以圣顔曾之所以贤初岂能加毫末于心哉不过能尽之而已今之人不可谓不学经也卒不及古人者无他以心与经如冰炭之不相入也察其所图不过割裂文义以资进取之计然固不知经之为何物也经而至此可不谓一厄矣乎虽然经有显晦心无古今天下岂无豪杰之士以心感心于千载之上者哉
