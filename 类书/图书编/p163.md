<!-- { "loadSidebar": true } -->
　　先天卦数干一居南兑二东南离三正东震四东北巽五西南坎六正西艮七西北坤八正北化成之后定方入用则震巽离坤兑干坎艮而后天之位始定故天一与地六合于北而生水地二与天七合于南而生火天三与地八合于东而生木地四与天九合于西而生金天五与地十合于中而生土水居北者壬癸司之火居南者丙丁司之木居东者甲乙司之金居西者庚辛司之土居中者戊己司之故十干之气每司一行壬癸属坎亥子焉丙丁属离巳午焉甲乙属震巽寅卯焉庚辛属兑干申酉焉戊己属艮坤而辰戌丑未焉或以戊己土位中矣而辰戌丑未与乾坤艮巽各同在四隅故从而分属之耳然五行孤虚旺相亦从卦气而分干三阳也以中爻为本卦之体分上下二爻于甲干是二阳也二阳为极故为阳之孤坤三隂也以中爻为本卦之体分上下二爻于乙干是二隂也二隂为极故为隂之虚震阳卦而隂爻阳下而隂上也以中爻为本卦之体分上下二爻于庚干一隂一阳交合之象也故为阳之相气巽隂卦而阳爻阳上而隂下也以中爻为本卦之体分上下二爻于辛干一隂一阳交合之象也故为隂之相气坎阳卦而隂爻阳内而隂外也以中爻为本卦之体分上下二爻于癸干是二隂也二隂为极故为隂之虚气离隂卦而阳爻隂内而阳外也以中爻为本卦之体分上下二爻于壬干是二阳也二阳为亢故为阳之孤气艮阳卦而隂爻阳上而隂下也以中爻为本卦之体分上下二爻于丙干一隂一阳交合之象也故为阳之旺气兑隂卦而阳爻隂上而阳下也以中爻为本卦之体分上下二爻于丁干一隂一阳交合之象也故为隂之旺气术家又以戊己土干本无正位寄旺四季无可以为生成之基故谓为甲犹甲之坚气所不行故不列于卦位非通论也若夫支干纳卦则以日为阳之象阳中含隂离二阳在外而一隂居中故离为日之正体月为隂之象隂中含阳坎二隂在外而一阳居中故坎为月之正体日无迟速月有盈亏卦有变化时有纳配月丽于日而有明自晦而朔象坤朏出于庚象震上干丁象兑盈干甲壬象干退干辛象巽消干丙象艮没于乙癸而复于坤此一月之消息盈亏而支干所由纳也或又谓坎离得乾坤之中中爻中土位也故戊乃阳土纳于坎巳乃隂土纳于离其地支之寅戌巳丑亥未申辰则各从其类而纳之矣
　　天干地支河图洛书卦气方位
　　天地之造化变动不测而中有一定不易者在也任其不测而忘其不易之方执其一定而昧其变动之时皆非也是故先天主乾坤坎离乃天时之不测也后天主坎离震兑乃地方之不易也而天之时地之方岂相悖乎试自日月观之离为日大明生于东故在先天居东日正照于午日中时也故在后天居南坎为月月生于西故先天居西月正照于子夜分时也故在后天居北在先天居生之地在后天居旺之地即坎离以推后天卦位震木旺于卯兑金旺于酉土王中央故坤位金火之间艮位水木之间兑隂金干阳金故干次兑居南北而接乎阳则金生水矣震阳木巽隂木故巽次震居东南而接乎隂则木生火矣皆以五行生旺为序其在四时亦然邵子谓干生于子坤生于午坎终于寅离终于申以应天之时也坎离得位而兑震为偶以应地之方也朱子谓在河图则乾坤坎离居四实兑震巽艮分居四虚在洛书则坎离震兑分居四方乾坤巽艮分居四隅会而通之皆此意也今大明厯所载子午卯酉居四正之位其四隅则巽居东南坤居西南艮居东北干居西北离居午位正南而丙丁分之坎居子位正北而壬癸分之震居卯位正东而甲乙分之兑居酉位正西而庚辛分之合十二辰八干四隅谓之二十四向其实不过五行焉耳如寅申卯乙巽属木巳丙午丁属火申庚酉辛干属金亥壬子癸属水辰戌丑未坤艮属土凡论各方孤虚旺相之气未有能越乎此者且天干地支本出黄帝考定星厯分命大挠作六十甲子容成总订之以建立五行消息而万世因之以岁月日时不可易也彼隂阳家谓天干始于甲终于癸河图生成之数也地支起于子终于亥洛书竒偶之数也阳自复始六变而干阳备隂自姤始六变而坤隂成合二六之数为十二辰也夫甲丙戊庚壬阳干也子寅壬午申戌阳支也乙丁已辛癸隂干也丑卯巳未酉亥隂支也阳干配阳支隂干配隂支本有不可紊者故以位言之东木南火西金北水中土孰得而易之乎以气言之寅为东木之始其胎已生于亥巳为南火之始其胎巳生于寅申为西金之始其胎巳生于巳亥为北水之始其胎巳生于申法以水土凝而为地浮而为天西南者致养之地而坤者地之体也故水土生于甲从母气也水从一数运行至亥为水生之初故木滋水而生于亥水从三数运行至寅为木生之初故火待木而生于寅火从二数运行至巳为火生之初故金资火而生于巳盖总不出乎隂阳二气所化孰得而测之也位不可易气不可测天时地方岂相悖哉不然先天本以气言也天位乎上地位乎下日生于东月生于西山峙西北泽注东南雷动东北风起西南果一于变动而非一定者乎后天本以位言也干以君之帝出乎震神妙万物而谓之君谓之帝谓之神果可以定向拘之而不能变动者乎信乎天干地支河图洛书先天后天执此以定方位非真识隂阳造化之秘鲜有不滞于一偏者即如纳甲法干纳甲壬坤纳己癸离纳已坎纳戊巽纳辛震纳庚兑纳丁艮纳丙此皆本于月之晦朔望恶可鄙之为小术也特假之以定方位则非至曰乾坤坎离阳也震艮兑巽隂也甲乙壬癸于阳而阳中四支系焉庚丙巽辛于隂而隂中四支系焉干亢而坤极也坎止而离燥也甲壬阳而孤乙癸隂而虚也震以发之巽以顺之兑以説之艮以成之丙庚阳而旺丁辛隂而相也此亦堪舆一隅之説然谓乾坤老亢退居无用之位不免説愈多而愈支矣辨方正位要不离乎二气五行又何必一一强合之哉

　　图书编卷二十二
<子部,类书类,图书编>
　　钦定四库全书
　　图书编卷二十三
　　明　章潢　撰
　　五运六气总叙
　　运而谓之五者何水木火土金是也气而谓之六者何风火寒暑燥湿是也运谓之五气谓之六而五六不同者何运本诸天而天干有十气本诸地而地支十二以天干合地支而大阳寒水厥隂风木少隂君火大隂湿土少阳相火阳明燥金水木土金各一而君火相火则有二焉此所以运五而气则六也是运气也其説虽本之素问用之于医其实周流乎天地统摄乎人身有大过有不及而民之疾病于是乎生焉欲跻斯民仁寿之域而于天地运气之序莫之察其何以变理乎隂阳哉噫唯其疾之忧父母之心也以万物为一体君子之学也体父天母地之心而一体乎民物求以医身医国慎毋以运气之説为小道而忽之云

<子部,类书类,图书编,卷二十三>
<子部,类书类,图书编,卷二十三>

　　此图言其六气之定位也经有南政北政之説其六气之布令也南政者靣南布政以象君位向明而治北政者北靣布政以象臣位定君之令盖六十年中十年南政余者皆北政也何以言之甲巳之岁土也土为万物之尊五行之主万物非土无以生五行非土无以备贯统四时寄生四季故土运居中司天司泉之气皆靣南而处尊也余运居中司天司泉之气皆靣北而处卑也诗曰到者司天进四地隂阳上下定灾危后学医流如晓得逐年病体见根机此之谓也

<子部,类书类,图书编,卷二十三>
　　丹天之气经于奎壁牛女戊分戊与癸合丹火气也故戊癸为火运
　　黅天之气经于心尾己分己与甲合黅土气也故甲己为土运
　　苍天之气经于危室柳鬼危室壬位柳鬼丁位苍木气也故丁壬为木运
　　素天之气经于亢氐昴毕亢氐乙位昴毕庚位素金气也故乙庚为金运
　　天之气经于张翼娄胃张翼丙位娄胃辛位水气也故丙辛为水运

　　角音属木丁壬化之丁隂木也壬阳木也丁为少角壬为大角木旺于春触物而生有角之义也角者触也徴音属火戊癸化之戊阳火也癸隂火也戊为大徴癸为少徴火旺于夏物长巳极有止之义也徴者止也宫音属土甲己化之甲阳土也己隂土也甲为大宫己为少宫土旺于长夏位在中央有宫之义也宫土中也商音属金乙庚化之乙隂金也庚阳金也乙为少商庚为大商金旺于秋万物刚强有商之义也商者强也羽音属水丙辛化之丙阳水也辛隂水也丙为大羽辛为少羽水旺于冬阳气屈而隂气伸有舒之义也羽者舒也

<子部,类书类,图书编,卷二十三>

　　五运六气论
　　鬼防区告黄帝曰子午之上少阴主之少阴之上君火主之此子午所以为君火也丑未之上太阴主之太阴之上湿土主之此丑未所以为土正位也寅甲之上少阳主之少阳之上相火主之此寅甲所以为相火之位也邜酉之上阳明主之阳明之上燥金主之此邜酉所以为阳明燥金之位也辰戌之上太阳主之太阳之上寒水主之此辰戌所以为太阳湿土之位也巳亥之上厥阴主之厥阴之上风木主之此巳亥所以为风木之位也日月一年而十二防主坐有蚀有不蚀交则蚀不交则不蚀所以有交与不交皆行黄道行九道亦有交而不蚀者同道而相避日月之相合数之交也日望月则月蚀月掩日则日蚀犹水火之相尅水尅火掩而尅之火不能尅水之阳焉此邵子康节篇衍义云
　　五运
　　丹天之气经于奎壁牛女戊【奎壁干位戊土属干】戊与癸合丹火气也故戊癸为火运　黅天之气经于心尾角轸巳分【角轸巽位己土属巽】甲与己合黅土气也故甲己为土运【素问曰所谓戊己分者奎壁角轸则天地之门户也遁甲经曰六戊为天门六己为地戸】苍天之气经于危室栁鬼【危室壬位栁鬼丁位】丁与壬合苍木气也故丁壬为木运　素天之气经于亢氐毕【亢氐乙位毕庚位】乙与庚合素金气也故乙庚为金运　天之气经于张翼娄胃【张翼丙位娄胃辛位】丙与辛合水气也故丙辛为水运
　　按二十八宿木火土金水于此乎分与七政分属不同何也四方七宿各有定位此则甲己戊癸丁壬乙庚丙辛以二气相合则化故即化气以分其运也分则其象各专所应合则其气变化不穷而天地运气管是矣
　　主运　木火土金水
　　木初之运火二之运土三之运金四之运水五之运每年主运各七十二日零五刻以位相次于下万年不易　诗曰常年五运大寒初木火土金水自如记得七旬二余日明年又向大寒推
　　客运　甲己乙庚丙辛丁壬戊癸
　　甲己之年土运统之乙庚之年金运统之丙辛之年水运统之丁壬之年木运统之戊癸之年火运统之如甲己年土运土为初之运土生金金为二之运
　　金生水水为三之运水生木木为四之运木生火火为五之运乙庚年金运初运金二运水三运木四运火五运土【余亦如之】每年客运各七十二日零五刻周流于上每年一迁　诗曰甲己土运乙庚金丙辛水运木丁壬火从戊癸为客运宫商羽角徴加临　又曰五大甲丙戊庚壬阳年大过运先临五少乙丁己辛癸阴年不及后天寻　五运大过年大寒前十三日交曰先天甲丙戊庚壬阳干也　运不及年大寒后十三日交曰后天乙丁己辛癸阴干也正大寒日交曰齐天
　　主气　风热暑湿燥寒【暑一作火】
