<!-- { "loadSidebar": true } -->
　　隂仪上生一偶为太阴太阴者隂中之隂北方隂气藏物于时为冬冬终也物终藏乃可称故中权在天为寒在地为水上为辰星在徳为贞贞者事之干也在体为骨在脏为肾通于耳在志为恐其声呻其色黒其味咸其音羽其畜彘其谷豆其数六【水之成数】中央者阴阳之中四方之内经纬交通乃能端直故中防于时为四季在天为湿在地为土上为镇星在徳为诚【周子曰元亨诚之通利贞诚之复】在体为肉在脏为脾通于口其志为思其声歌其色黄其味甘其音宫其畜牛其谷稷其数五【土之生数】













　　右本前四象生八卦圗阳仪上者交于左隂仪下者交于右而成此圗康节先生云坤北干南离东坎西震东北兊东南防西南艮西北者指此而言其中○者太极也□者二仪也前象竒偶定上下之位由天地四象八卦总之而防于中所谓敛之不盈一握万殊而一本也此圗阴阳列左右之门由动静四时八方推之而逹于外所谓放之则弥六合一本而万殊也








　　古者包羲氏之王天下也仰则观象于天俯则观法于地观鸟兽之文与地之宜近取诸身逺取诸物于是始作八卦以通神眀之徳以类万物之情【与地之间一本有天字】
　　易有太极是生两仪两仪生四象四象生八卦八卦定吉凶吉凶生大业
　　右四象阳下交于柔柔上交于阳而成乾坤【天地定位】艮兊【山泽通气】刚上交于隂阴下交于刚而成震防【雷风相薄】坎离【水火不相射】天秉阳垂日星【离为日兊为星】在天者仰而反观故干兑离震天之四象自上而下生地秉阴窍山川【艮为山坎为川】在地者俯而顺察故坤艮坎防地之四象自上而下生八卦相错上者交左下者交右则干南坤北离东坎西而先天八卦圎圗之象着矣震艮互观反震为艮反艮为震则乾坤艮防居隅坎离震兑居中而后天八卦方圗之象着矣由是动静相资先后互体圎方变用而天地造化之义不可胜既矣邵子曰乾坤为大父母【见四象圗】复姤为小父母【见八卦圗】夫易根于乾坤而生于复姤盖刚交柔而为复柔交刚而为姤自兹而无穷矣
　　又曰八卦之象不易者四【乾坤坎离】反易者二【震反为艮兑反为防】以六变而成八也
　　八卦本象诸圗总叙
　　易虽不可为典要然六十四卦三百八十四爻圣人逐卦逐爻既有象以示之又有辞以训之自有不易者在也但滞于象者非知变者也泥于辞者非穷神者也本卦爻已有象矣而其象为至本卦爻已有辞矣而其辞为不穷故是萹之所编者如八卦本象乾坤六子六十四卦对待循环与夫八宫阖辟往来终始变与不变在先儒各以所见为之圗焉要之莫非易中无穷之象不尽之辞也于此体咸之虚受大畜之多识而潜神以防通之则易之所以不可为典要者即此可识其微也已岂曰凡圗与言茍非圣人之手笔而可以尽削之哉















　　右本前四象生八卦圗阳仪上者交于左阴仪下者交于右而成此圗康节先生云坤北干南离东坎西震东北兑东南防西南艮西北指此而言其中○者太极也□者二仪也前象竒耦定上下之位由天地四象八卦总之而防于中所谓敛之不盈一握万殊而一本也此圗隂阳列左右之门由动静四时八方推之而达于外所谓放之则弥六合一本而万殊也
　　六十四卦生自两仪圗












　　是图也六十四卦始干终坤其实只是隂阳迭为消长循环无端虽爻至三百八十四亦只是阴阳二者而已故曰一隂一阳之谓道
　　六十四卦隂阳倍乘之圗













　　皆自然而然况自复至干皆上生自姤至坤皆下生要亦隂阳倍乗焉耳观象自见








　　干三画而为天者以一函三也坤六画而为地者耦二而为六也天一地二之本数天竒地耦之本画不待较而可知然妙理在乎一函三二函六耳干一函三故索为三男而皆竒坤二函六故索为三女而皆耦此天地生成之理岂不妙哉震为雷雷出于地下故一阳在下坎为水水畜于地中故一阳在中艮为山山形于地上故一阳在上然阳动隂静以动为基者故动震是也以静为基者故止艮是也动者在中非内非外故或流或止或动或静焉此坎所以为水巽为木木发生于地下故一阴亦在下离为火火出于木中故一隂在中兊为泽泽钟于地上故一隂在上然隂柔阳刚故木也始弱而终强阳在末也阳明而阴晦故火也外明而内晦阳在外也阳燥而隂润故泽也外润而内燥阳在内也或问泽内燥何也内燥则能生金外润则能钟水金所以能生水土所以能生金者即泽而知之也圣人岂茍示哉
















　　邵子曰太极既分两仪立矣阳下交于阴阴上交于阳四象生矣阳交于阴阴交于阳而生天之四象刚交于柔柔交于刚而生地之四象于是八卦成矣八卦相错然后万物生焉是故一分为二二分为四四分为八八分为十六十六分为三十二三十二分为六十四故曰分阴分阳迭用柔刚易六位而成章也十分为百百分为千千分为万犹根之有干干之有枝枝之有叶愈大则愈小愈细则愈繁合之斯为一衍之斯为万是故干以分之坤以翕之震以长之防以消之长则分分则消消则翕也













　　圗书编卷四
<子部,类书类,图书编>
　　钦定四库全书
　　圗书编卷五
　　明　章潢　
　　乾坤易简诸圗总叙
　　易虽变动不居周流六虚而上下经所以成于四圣者一卦一爻不容毫髪混也惟上下系与説卦诸萹原无卦爻若有不可以圗象求者然知始作成羣分类聚乾坤大父母姤复小父母与夫仰观俯察之类虽不滞于象而以象观之皆可得其象于意言之表也是萹因先儒之所圗者采而编之皆所以发明孔子赞易之意也欲求易简之理者于此观其防通焉思过半矣












　　易系辞曰一阴一阳之谓道继之者善也成之者性也仁者见之谓之仁知者见之谓之知百姓日用而不知故君子之道鲜矣所谓一阴一阳之道盖指一而言也圣人不得已乃画此卦以示将来而世之人不为仁知之见则为百姓之不知圣人亦且奈何哉况不徒示之以象于一则谓之知大始谓之易知谓之崇效于一则谓之作成物谓之简能谓之卑法可见乾坤知能久大徳业一而二二而一者也果能以此崇徳广业则易简而天下之理得矣天下之理得而成位乎其中矣此之谓易简之学






















　　干知大始坤作成物二圗总论
　　乾坤二卦隂阳判矣易系辞曰干知大始坤作成物亦判然不相合也前二圗又以自子至已属乎知始之干自午至亥属乎作成之坤不亦分析之太甚乎此皆自其分殊处言也然而理则一焉非强合也一气翕辟而为阴阳阳本辟也翕即为阴阴本翕也辟即为阳从冬至一阳至四月之纯阳皆干阳用事而物皆由之以知始矣从夏至一阴至十月之纯阴皆坤阴用事而物皆由之以作成焉即一嵗之间其知始作成故如此近而一日逺而元防运世莫不然也且其知大始者非干自为干而无与于坤也尽坤之所作成者而始之也其作成物者非坤自为坤而无与于干也尽干之所知始者而成之也乾坤二彖曰大哉乾元万物资始至哉坤元万物资生可见万物由干而始由坤而生也况既曰乾元资始矣又曰乾道变化各正性命保合太和则是万物至于各正保合不其作成矣乎而乾道变化为坤可知也既曰坤元资生矣又曰后得主而有常万物化光谓非坤之自后而得干以为之主乎所以干利贞在乎变化为坤坤利贞在乎柔顺从干阴阳翕辟恶可判然二之哉惟真知其分而非一于分真知其合而非一于合则二圗以十二辰分属知始作成奚不可者否则本欲求明象义反蹈乎支离之病矣是故一极浑沦大明终始则知能之易简徳业之久大一皆循其自然而无所矫强辟即干也阖即坤也易其庶矣乎








　　坎北方也干以水之成数类聚于西北震东方也艮以木之成数类聚于东北离正南也防以火之生数类聚于东南兊正西也坤以金之生数类聚于西南故八卦各以其方而类聚虽曰本乎天者亲上本乎地者亲下亦类聚之道也然析观其所聚而四方之各一其类者亦莫不然










　　天下之动者不能植偏于阳也天下之植者不能动偏于阴也阴阳之物以是而羣分惟人为能动而植能植而动所以得阴阳之全固能灵于物而为之羣分也以卦分之干乃阳之阳为飞走之羣艮坎震乃阳之阴为鱼虫之羣坤乃阴之阴为土石之羣巽离兊乃阴之阳为草木之羣通神眀类物情者当自得之









　　干南坤北天覆地载也离东坎西日卯月酉也防西南者风本阴气伏于阴之方也震东北者雷本阳气动于阳之方也兊东南者多川泽也艮西北者多山石也干三阳也不能以不上也坤三隂也不能以不下也坤阴极则阳生而震干阳极则阴生而巽皆造化自然之妙故圣人卦位之设自与造化合夫岂用意以安排之哉









　　伏羲仰观天文以画八卦故日月星辰之行度运数十日四时之属凡丽于天之文者八卦无不统之仰观于天凡三垣二十八宿日月五行躔度次舍皆天之文也果能视昏旦之星测日月之次审其迟留伏逆彗孛飞流之象则四时寒暑之推迁五气祲祥之变态皆可后天而奉其时矣故贲卦彖曰观乎天文以察时变况伏羲仰观天象仲尼上律天时而吾人欲与隂阳同其卷舒天文即吾心之文也曾谓博学于文者可以天文尽委之象纬之术而莫之仰观也邪






















　　伏羲俯察地理以画八卦故四方九州鸟兽草木十二支之属凡丽于地之理者八卦无不统之
　　四海九州之广峙而为山岳流而为江河虽卷石勺水莫非地也其支分别脉络分明孰非地之理乎理必俯而察之而后可以得其槩也使察之不详辨之不审则各方风气之所尚水土之所宜人文之所钟物产之所聚其何以知之哉即治水一事言之禹必承四载歴八年虽穷荒絶险靡不遍览所以能随山刋木濬浍距川于以奏夫平成之绩厥后公刘陟巘降原卫文升虚景山而迁都卜居率是道也否则一乡一邑之脉理且莫之察也又安望其顺地势水势之宜以疆理海甸之广哉易六十四卦悉本之乾坤二卦干天也坤地也乾坤非徒竒耦之象六十四卦非徒卦爻之变化也在天成象在地成形凡四时隂阳之迭运八方刚柔之异宜亲上亲下类聚羣分莫非天地之法象莫非卦爻之布列莫非易也易系辞古者包羲氏之王天下仰则观象于天俯则观法于地又曰易与天地凖故能弥纶天地之道仰以观于天文俯以察于地理谆谆于俯仰观察之训何欤正以是易也无逺近精粗无内外隐显退蔵于宻者即所以周流乎六虚感而遂通之故即寂然无思为之神而未画之前不离乎有象之外一仰观观此也一俯察察此也日用间满前天地之至教皆吾之所以崇效而卑法也有志崇徳广业者必如此而后可以知天地之化育必如此而后可以语易简之学








