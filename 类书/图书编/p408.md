<!-- { "loadSidebar": true } -->
　　大学所谓齐其家在修其身者人之其所亲爱而辟焉之其所贱恶而辟焉之其所畏敬而辟焉之其所哀矜而辟焉之其所敖惰而辟焉故好而知其恶恶而知其美者天下鲜矣故谚有之曰人莫知其子之恶莫知其苗之硕此谓身不修不可以齐其家所谓治国必先齐其家者其家不可教而能教人者无之故君子不出家而成教于国孝者所以事君也弟者所以事长也慈者所以使众也康诰曰如保赤子心诚求之虽不中不逺矣未有学养子而后嫁者也一家仁一国兴仁一家让一国兴让一人贪戾一国作乱其机如此此谓一言偾事一人定国尧舜帅天下以仁而民从之桀纣帅天下以暴而民从之其所令反其所好而民不从是故君子有诸巳而后求诸人无诸巳而后非诸人所藏乎身不恕而能喻诸人者未之有也故治国在齐其家诗云桃之夭夭其叶蓁蓁之子于归宜其家人宜其家人而后可以教国人诗云宜兄宜弟宜兄宜弟而后可以教国人诗云其仪不忒正是四国其为父子兄弟足法而后民法之也此谓治国在齐其家
　　中庸君子之道辟如行远必自迩辟如登髙必自卑诗曰妻子好合如鼓瑟琴兄弟既翕和乐且眈宜尔室家乐而妻孥子曰父母其顺矣乎
　　孟子曰身不行道不行于妻子使人不以道不能行于妻子
　　治天下有本身之谓也治天下有则家之谓也本必端端本诚心而已矣则必善善则和亲而已矣家难而天下易家亲而天下疏也家人离必起于妇人故暌次家人以二女同居而志不同行也尧所以厘降二女于妫汭舜可禅乎吾兹试矣是治天下观于家治家观于身而已矣身端心诚之谓也诚心复其不动而已矣不善之动妄也妄复则无妄矣无妄则诚矣故无妄次复而曰先王以茂对时育万物深哉家有夫妇焉家有父子焉家有兄弟焉人之大伦五而家有其三必先有以厚夫妇之伦而后父能慈子能孝兄能友弟能恭此学周南召南之功也
　　夫天之生物也一本故近而家远而天下莫非同体古之圣人其于天下也则有养老慈幼恤孤独之政焉其为法也详于其家也则有爱亲敬长之道焉其为义也宻夫爱亲敬长与养老慈幼恤孤独以其事则固异矣然而其心岂二哉为天下养老慈幼恤孤独之心即居其家爱亲敬长之心故凡为天下而天下之老之幼之孤独漠然视之者则固以居其家其亲其长有移其天性而天性之爱几于冺者矣是故君子笃其恩于家也匪以其近私之也笃其恩于家所以普其仁于天下者固在是矣其以爱亲敬长教其子弟与其族人也匪以其为吾子弟为吾族人故私之耳也仁人一体之公中人希圣之学本如是同其风于家所以同天下之风者在是矣
　　正家总论
　　五常之道家有其三而夫妇乃家庭人合之伦也中庸论道察天地斯其至矣然造端则在乎夫妇之近焉何哉盖一隂一阳鼓天地之大化一夫一妇肇人纪之太初易序卦传曰有天地然后有万物有万物然后有男女有男女然后有夫妇有夫妇然后有父子有父子然后有君臣有君臣然后有上下有上下然后礼义有所错夫妇之道不可以不乆也故易首乾坤乾坤即夫妇之大也夫妇即乾坤之小也乾道成男坤道成女干知大始坤作成物干以易知坤以简能孰不曰乾坤易简之道无余蕴矣然夫妇之愚可以与知与能非即乾坤易知简能之道哉观家人卦彖曰家人女正位乎内男正位乎外男女正天地之大义也信乎道察天地而其造端在夫妇也又曰家人有严君焉父母之谓也父父子子兄兄弟弟夫夫妇妇而家道正矣正家而天下定矣玩其卦画隂阳各得其正而五之王假有家上之有孚威如其象盖可覩也巳是以书首尧典尧厘降二女于妫汭舜可禅乎吾兹试矣尧之所以为天下得人舜之所以无为天下治其端为有自也诗首关睢窈窕淑女君子好逑文王所以刑寡妻至兄弟而迓家邦者率是道也故大学曰宜其家人而后可以教国人其为父子兄弟足法而后民法之也可见一正家而天下定居室虽至近参赞位育之道管是也然易大象风自火出家人君子以言有物而行有恒大学于亲爱贱恶畏敬哀矜傲惰而辟焉者则云身不修不可以齐其家又何也盖家之本在身而一身之间凡言行好恶乃一家观法所系茍好恶偏而言行不臧则身不行道且将不行于妻子况一家尊卑长幼欲其一循乎修道之教而莫我违也难矣哉此所以上九象曰威如之吉反身之谓也然则治天下观于家治家观于身周子岂无见而云然哉虽然人情最易狎亵者莫居室若也于此慎言行公好恶修身之功无斯须间焉则行逺自迩登髙自卑所以迓家邦察天地者又何事他求也是故君子于家人一卦六爻观象玩辞并大学齐家中庸造端孟子周子之言防而通之体而行之反身正家之道其庶几矣
　　朱子教防白鹿书院
　　父子有亲君臣有义夫妇有别长幼有序朋友有信此五教之目舜使契为司徒敬敷五教即此是也学者学此而已而其所以学之之序亦有五焉其别如左
　　愽学之审问之慎思之明辨之笃行之
　　此为学之序学问思辨四者皆所以穷理若夫笃行之事则自修身以至于接物亦各有要其别如左言忠信行笃敬惩忿窒欲迁善改过
　　右修身之要
　　正其谊不谋其利明其道不计其功
　　右处事之要
　　己所不欲勿施于人行有不得反求诸已
　　右接物之要
　　熹窃观古昔圣贤所以教人为学之意莫非使之讲明义理以修其身然后推以及人非徒欲其务记览为词章以钓声名资利禄而已今之为学者则又反是矣然圣贤所以教人之法具存于经有志之士固当熟读精思而问辨之茍知其理之当然而责其身以必然则夫防矩禁防之具岂待他人设之而后有所持循哉近世于学有防其待学者为巳浅矣而其为法又未必古之意也故今不复施于此堂而特取凡圣贤所以教人为学之大端条列如右而揭之楣间诸君其相与讲明遵守而责之于身焉则夫思虑云为之际其所以戒谨恐惧者必有严于彼者矣其有不然而或出于禁防之外言之所弃则彼所谓防者必将取之固不得而畧也诸君其念之哉
　　训防图【义曰训防然观其图象实决于此心一念敬肆之几耳故类附于此】
　　湛甘泉先生着
　　读书观山水不失已【游息收摄】博六经开知见作文发所得教僮仆【钤束理家】君子　二业合并【九条附】内外混合读书调心合一【随心力附】作字敬【自然附】考业用心精遇长谦让【求益】同门乆敬【凡九条附】期约以信　去成心【读书虚心较虚心自考讲书虚心听受】言动由中出【求礼义务敬谨】不怨尤迁怒　事父兄诚切【族党慈敬】自得师　传习【实功】心几　敬义　志道　体认天理【进修时体认消习心】寻乐賔　求道于人伦间　笃实【立诚二】肆利不志道　肆欲【失本领习心】虚乐外伦求道　先文艺【不立诚二】巧令滋伪　暴怒　事父兄不诚切【族党不慈敬】不求师　传而不习【悠悠过日】遇长抗拒　同门积嫌　期约不信　师成心　徒举业以干禄　支离　读书主敬两途　作字欲好　用心粗　读书观山水牿亡　泛滥仙佛坏心术　作文欲胜人　纵家僮【弃家事】小人
　　夫防何为者也夫学心而已焉者也何莫非心也心得其职则敬敬为义心失其职则肆肆为利利义之判其间焉者也义为志道为体天理为寻乐賔为求道于人伦之间为笃实为言动由中出为不怨尤迁怒为事父兄也诚切为自得师为传习为遇长者谦让为处同门乆敬为约信为去成心为二业并为内外混合为读书调心合一为作字也敬为考业用心也精为观山水不失已为博六经以开知见为作文也发挥所得为教束家僮充其类焉及其成也为君子利为志为肆欲为虚乐为外伦求道为先文艺为巧令以滋伪为暴怒为事父兄也不诚切为不求师为传而不习为抗倨为同门积嫌为期约不信为师成心为徒事举业以干禄为支离为读书主敬两途为作字欲好为粗心为牿亡为泛滥仙佛以坏心术为欲胜人为纵放家僮充其类焉及其成也为小人是故古之人有终日干干为君子而不息者矣今之人有终身为小人而不知者矣岂其智不若欤其术使然也是故学莫先于辨术矣学者观其图焉斯过半矣
　　吴草庐氏学基
　　君子终日干干夕惕若　君子以自强不息　君子无终食之间违仁　造次必于是颠沛必于是　非礼勿视非礼勿听非礼勿言非礼勿动出门如见大賔使民如承大祭　居处恭执事敬与人忠　言忠信行笃敬立则见其参于前在舆则见其倚于衡道也者不可须防离也可离非道也是故君子戒慎乎其所不睹恐惧乎其所不闻莫见乎隐莫显乎微故君子必慎其独也　毋不敬俨若思安定辞　坐如尸立如齐　庄敬自强安肆日偷　致礼以治躬则庄敬庄敬则威严外貌斯须不庄不敬而慢易之心入之矣　奸声乱色不留聪明淫乐慝礼不接心术惰慢邪僻之气不设于身体使耳目鼻口心知百体皆由顺正以行其义也　礼也者所以固人肌肤之防筋骸之束也　清明在躬志气如神　持其志无暴其气　养心莫善于寡欲其为人也寡欲虽有不存焉者寡矣　茍得其养无物不长操则存舍则亡出入无时莫知其乡惟心之谓与　学问之道无他求其放心而已矣　耳目之官不思而蔽于物物交物则引之而已矣心之官则思思则得之不思则不得也此天之所以与我者先立乎其大者则其小者不能夺也　右前二十则【易二　论语五　中庸一　礼七　孟子五】一者无欲也无欲则静虚动直　动而无动静而无静　定之以中正仁义而主静　定性者动亦定静亦定　静后见万物自然皆有春意　敬则自虚静有主则虚　敬胜百邪　有主则实　外物不接
　　内欲不萌　若要作得心主定惟是止于事　心要在腔子里一整齐严肃则心便一　主一之谓敬无适之谓一　一于恭敬则天地有位而万物有育此体信达顺之道聪明睿知皆由此出　定然后始有明　心清时视明听聪四体不待羁束而自然恭谨　常惺惺　其心收敛不容一物　正其衣冠尊其瞻视潜心以居对越上帝足容必重手容必恭择地而蹈折旋蚁封出门如賔承事如祭战战兢兢罔敢或易守口如瓶防意如城洞洞属属罔敢或轻不东以西不南以北当事而存靡他其适弗贰以二弗叄以三惟精惟一万变是监从事于斯是曰持敬动静无违表里交正须防有间私欲万端不火而热不氷而寒毫厘有差天壤易处三纲既沦九法亦斁于乎小子念哉敬哉　右后二十则【周子二程子十二】
　　【张子二　　谢先生一尹先生一　朱先生一】
　　学术
　　呉草庐尊德性道问学斋记
