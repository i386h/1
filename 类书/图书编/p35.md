<!-- { "loadSidebar": true } -->
　　邵子声音之学乃自其家传得之伊川丈人者不尽于李挺之也然其数由先天而起无二道也声音之数卽四象中色声气味之一也色可以鉴物形气所以察腥氛味可以别药性皆有象可推而不可以言传惟声可书故特立此法以其能尽万物之用故谓之万物之数司马迁曰闻声较胜负则声之系于推验信不诬矣声之有平上去入属乎天者也音之有开发收闭属乎地者也声如今之叶韵故有有其声而无其字者如风雷雹之声不可以切字者是也音如今之切字故有有其音而无其字者如鸟兽虫蛇之音不可以叶韵者是也其有隂阳否塞则声音俱冺矣然以日月星辰水火土石之数而推之则纵横交互各以数成如祝氏泌卦一图所列纵横之卦而万物之消长盛衰皆尽于此阳数用十者元防运世皆以十干列数即经世日甲星甲之义也隂数用十二者防世月辰皆从十二支列数卽经世月子辰子之义也本与律吕上下相生者各为一法此特借律吕之名以明隂阳相倡和之意邵子书载此本十有六篇而西山蔡氏约为此图所包甚大其变无穷于学未有得者岂能尽识其微哉

　　邵伯温曰干之数一兊之数二离之数三震之数四巽之数五坎之数六艮之数七坤之数八交相重而为六十四焉干兊离震在天为阳在地为刚在天则居东南在地则居西北巽坎艮坤在天为隂在地为柔在天则居西北在地则居东南隂阳相错天文也刚柔相交地理也
　　西山蔡氏曰八卦之数干一兊二离三震四巽五坎六艮七坤八先天之序也一一为干以至八八为坤参伍错综无不备也圆者为天方者为地一二三四为阳五六七八为隂即先天图也一一起于南八八终于北者以少为息多为消也
　　皇极经世总论
　　说易者谓邵子主数须合邵子之数始可以明易尝即皇极经世考之如观物篇所谓律吕声音等图不过本伏羲六十四卦先天图以演其数然尚象而不尚辞于文周孔子之易一无所杂谓之邵子之易可也必欲据以明四圣之易奚可哉且以先天图言之圆图象天包于地外方图象地处于天中是一大隂阳相配也分圆图而观干兊离震居左为天卦巽坎艮坤居右为地卦分隂阳立两仪而主乎运行不息之事分方图而观西北十六卦天卦自相交东南十六卦地卦自相交其斜行天交地地交天或生植物或生动物要皆以生物为事也可见邵子先天之数则皆由横图一一八八之数以演之耳何也横图一也彼则取横图复至干三十二卦自北厯东以至于南取姤至坤三十二卦自南厯西以终于北以应天之运而圆图具矣取横图干一宫之八卦自干至泰横布圆图之内而兊二宫之卦自履至临加布于干宫八卦之上余六卦以次横列而干居西北坤居东南否泰隂阳之交居于东北西南以应地之方而方图具矣虽方圆皆本乎先天之图未尝增损然其发用则即在天日月星辰以为元防运世之大四象即在地水火土石以为岁月日时之小四象分方图为四片各主十六卦凡古今治乱兴衰皆慿一定之卦以推歩之其数总归于一万七千二十四而日月星辰之变水火土石之化律吕声音之实数皆防于兹矣然皆由布筹推算以得之不知于易之知来为何如也况即易与皇极之旨而究竟之其能以尽同哉易之干为天为金也极则为日为火易之坤为地为土也极则为雨为水易之震为雷为木极则为辰为夜易之巽为风为木而极则为石为雷坎为水为月者易也极则为土为露离为火为日者易也极则为星为昼艮为山极则为火为风兊为泽极则为月为寒自此推之其取象若此其异而吉凶悔吝其异又当何如是其同于易者特同乎伏羲所画之卦象耳所以示人易知简能崇效卑法吾未见其同也虽然康节于文周孔子之辞未尝以己意参之此其所以善用易也此所以谓之邵易可也知邵子之皇极经世则扬雄之太又可推矣世之学易者不究其本原务欲以皇极经世同于羲文周孔之易可乎噫邵子之皇极经世予愿学未能但谓其即四圣之防予则未知也故即先儒之说着之以取正于高明云

<子部,类书类,图书编,卷八>

　　易系辞曰易有太极是生两仪两仪生四象四象生八卦盖自有太极即有两仪有两仪即有四象有四象即有八卦易盖自其敦化川流生生不穷者言之也是乾坤坎离震巽艮兊即四象之隂阳上下多寡而画之为八太隂太阳少隂少阳即两仪之隂阳老少而分之为四一隂一阳即太极之阖辟变化而分之为两非既有此太极然后旋生两仪而太极两仪判然各一其所太极之外别生两仪两仪之外尚别有一太极在也亦非既有两仪然后旋生四象既有四象然后旋生八卦而四象之外有两仪八卦之外有四象也是易之道也一而二二而四四而八八而十六十六而三十二三十二而六十四由此以至于无穷虽析之万也不见其为分统之一也不见其为合总而名之生生之谓易也圣人未图未画之前原有此太极两仪四象八卦圣人不过因天地自然之法象而图之画之以示人耳柰何后人因圣人之图书卦画遂执名泥象如何而为太极太极如何而生两仪有此两仪如何而为四象有此四象如何而为八卦虽曰穷理而理反为之晦虽曰原卦而卦反为之淆所谓周流六虗变动不居者反滞于象数而人心之活物反支离于纸上之陈言矣善乎朱子有云圣人当初亦不恁地思量只是一个阳一个隂只管恁地去自一而二二而四四而八八而十六十六而三十二三十二而六十四既成个物事自然如此齐整皆是天地本然之妙原如此但畧假圣人手画出来斯言也何其简而明也但又云方其为两仪则未有四象方其为四象则未有八卦不知此果自天地之造化言也抑自圣人手画出来时言也又云太隂太阳交而生艮少隂少阳交而生震巽坎离不交各得本画坎离之交在第二画两仪生四象时交了老阳过去交隂老隂过来交阳便是兊艮上第三画少隂少阳交便是震巽上第三画所以知其如此者他这位次相挨傍盖以太阳过去交太隂则生艮上爻之阳太隂过来交太阳则生兊上爻之隂乾坤不言交而生者以上爻阳生于太阳隂生于太隂于交之义无取也少隂交少阳则生震上爻之隂少阳交少隂则生巽上爻之阳坎离不交各得本画者离之上得阳仪之阳坎之上得隂仪之隂亦非交而生也坎离之交在第二画生四象时交者阳仪交隂仪而生坎中爻之阳隂仪交阳仪而生离中爻之隂也此所以四象生八卦独兊艮震巽而乾坤坎离不交也位次相挨傍者兊干艮坤震巽六卦位次皆相挨也斯言也于前言为何如也欲求天地自然之妙者试思之
　　○自八卦以后每卦之上皆加一竒一偶为四画者十六又自四画之上每卦各生一竒一偶为五画者三十二却自三十二卦每卦添三画为六十四卦且于六十四卦之上各加一竒一偶为七画至十二画而以六十四乗六十四与焦赣易林之变数合不知圣人原画卦之意果如是否也

　　卦变图
　　彖传或以卦变为说今作此图以明之
　　凡一隂一阳之卦各六皆自复姤而来【五隂五阳卦同图异】
　　剥比豫谦师复
　　夬【大有】【小畜】履【同人】姤
　　凡二隂二阳之卦各十有五皆自临遯而来【四隂四阳卦同图异】
　　頥屯震【明夷】临　　坎解升艮蹇【小过】　　晋萃　　观
　　【大过】鼎巽讼遯　　革离【家人】【旡妄】兊暌【中孚】　　需【大畜】　　【大壮】
　　凡三隂三阳之卦各二十皆自泰否而来
　　损节【归妹】泰贲【既济】丰【噬嗑】随益蛊并恒【未济】困涣旅咸渐否咸旅渐否困【未济】涣井蛊恒随【噬嗑】【既济】贲丰节损【归妹】泰凡四隂四阳之卦各十有五皆自大壮观而来【二隂二阳图已见前】
　　【大畜】需【大壮】暌兊【中孚】离革【家人】【旡妄】鼎【大过】巽讼　　遯
　　萃晋观蹇艮【小过】坎解升屯頥震【明夷】　　临
　　凡五隂五阳之卦各六皆自夬剥而来【一隂一阳图已见前】
　　【大有】夬【小畜】履【同人】　　姤
　　比剥豫谦师　　复

　　卦变图说
　　窃疑此图尚未能究其义夫自画卦言之六十四卦一时而成固非以此而变彼也以揲蓍言之一卦可为六十四其变固无定也此其可疑者一也如图云一隂一阳之卦各六皆自复姤而来又云五隂五阳之卦各六皆自夬剥而来今观五隂五阳之卦即一隂一阳之卦也既自复姤来又自夬剥来此其可疑者二也又如无妄大畜暌之类皆四隂之卦据图皆自大壮观来矣而本义复以无妄自讼来大畜自需来暌自离中孚家人来蹇自小过来解自升来升自解来自与图背且一暌成于三卦觧升彼此互易与他卦又别盖独取比爻相变而执以为例似非圣人本意此其可疑者三也且一卦必自一卦而来则六十四卦皆当有变今本义所指者不过讼泰否随蛊噬嗑贲无妄大畜咸恒晋暌蹇解升鼎渐涣十九卦而已不知圣人何独取此数卦之变而他不复言也又如损益损下益上损上益下之类与贲之文刚文柔何异小畜柔得位之类与暌之柔进而上行何异而皆不以变言此其可疑者四也程子又以乾坤变而为六子六十四卦皆乾坤之变自后天之易言之似亦可通若以先天言乾坤六子固无先后也朱子尝辨之矣夫易本以明变自六十四卦观之一卦一义不相同也自三百八十四爻观之一爻一义不相同也而位则六而已矣故曰变动不居周流六虚上下无常刚柔相易此卦爻之通义也故谓卦无变不可也谓某卦变自某卦不可也某卦变某卦不变不可也盖易道无穷圣人观象取义亦非一例随其卦之所重与象之易见者各指以示人非特以其变而言也凡曰往曰来曰上曰升之类皆自成卦之后观之似有此往来升降之象耳非真自外而之内自此而之彼也虚而求之黙而识之则于易也其庶几乎而无事于纷纷之说若术数家之为者矣

<子部,类书类,图书编,卷八>
<子部,类书类,图书编,卷八>
　　蔡九峯谓河图更四圣而象已着洛书锡神禹而数不传故作是书以究极其数其演数之法纵横皆九位经之以一一一二至于九一九二而终之以九九纬之以一一二一至于九一九二亦终之以九九是于数学亦自有见而一一比拟洪范则非矣且谓二而四四而八八者八卦之象也一而三三而九九者九畴之数也由是重之八而六十四六十四而四千九十六而象备矣九而八十一八十一而六千五百二十一而数周矣谓易成于耦止于象固不知易谓范始于一专于数岂知范者哉噫离象言数易道之不明也久矣尝观西山有曰扬氏之太八十一首关氏之洞极二十七象司马之濳虚五十五名皆不知而作者也固不足于三子矣九峯承其家学欲正司马氏喜太之失而亦未离乎扬氏之见盖亦由易道之不明也然则隂阳消长自然之理羲文周孔发挥造化自然之文何由而昭然于天地间哉九数定占
