<!-- { "loadSidebar": true } -->
　　邵子曰物之大者无若天地然而亦有所尽也天之大隂阳尽之矣地之大刚柔尽之矣隂阳尽而四时成焉刚柔尽而四维成焉夫四时四维者天地至大之谓也凡言大者无得而过之也亦未始以大为自得故能成其大岂不谓至神至伟欤天生于动者也地生干静者也一动一静交而天地之道尽之矣动之始则阳生焉动之极则隂生焉一隂一阳交而天之用尽之矣静之始则柔生焉静之极则刚生焉一刚一柔交而地之用尽之矣动之大者谓之太阳动之小者谓之少阳静之大者谓之太隂静之小者谓之少隂太阳为日太隂为月少阳为星少隂为辰日月星辰交而天之体尽之矣大柔为水大刚为火少柔为土少刚为石水火土石交而地之体尽之矣日为暑月为寒星为昼辰为夜暑寒昼夜交而天之变尽之矣水为雨火为风土为露石为雷雨风露雷交而地之化尽之矣暑变物之性寒变物之情昼变物之形夜变物之体性情形体交而动植之感尽之矣雨化物之走风化物之飞露化物之草雷化物之木走飞草木交而动植之感尽之矣走感暑而变者性之走也感寒而变者情之走也感昼而变者形之走也感夜而变者体之走也飞感暑而变者性之飞也感寒而变者情之飞也感昼而变者形之飞也感夜而变者体之飞也草感暑而变者性之草也感寒而变者情之草也感昼而变者形之草也感夜而变者体之草也木感暑而变者性之木也感寒而变者情之木也感昼而变者形之木也感夜而变者体之木也性应雨而化者走之性也应风而化者飞之性也应露而化者草之性也应雷而化者木之性也情应雨而化者走之情也应风而化者飞之情也应露而化者草之情也应雷而化者木之情也形应而化者走之形也应风而化者飞之形也应露而化者草之形也应雷而化者木之形也体应而化者走之体也应风而化者飞之体也应露而化者草之体也应雷而化者木之体也性之走善色情之走善声形之走善气体之走善味性之飞善色情之飞善声形之飞善气体之飞善味性之草善色情之草善声形之草善气体之草善味性之木善色情之木善声形之木善气体之木善味走之性善耳飞之性善目草之性善口木之性善鼻走之情善耳飞之情善目草之情善口木之情善鼻走之形善耳飞之形善目草之形善口木之形善鼻走之体善耳飞之体善目草之体善口木之体善鼻夫人也者暑寒昼夜无不变雨风露雷无不化性情形体无不感飞走草木无不应所以目善万物之色耳善万物之声鼻善万物之气口善万物之味灵于万物不亦宜乎阳交于隂而生蹄角之类也刚交于柔而生根核之类也隂交于阳而生羽翼之类也柔交于刚而生枝干之类也天交于地地交于天故有羽而走者足而腾者草中有木木中有草也各以类而推之则生物之类不逃乎数矣走者便于下飞者利于上从其类也陆中之物水中必具者犹影象也陆多走水多飞者交也是故巨于陆者必细于水巨于水者必细于陆也在水而鳞鬛飞之类也龟獭之类走之类也
　　飞之走鸡鳬之类是也走之飞龙马之属是也按天开于子地辟于丑开物于寅气化而已遂各从其类而生也是以三才隂阳之道各因其气而成化育故乾道成男坤道成女禽兽草木则无俯仰所以不能成造化也人得气之正首向上而体直有智而灵于物走飞得气之偏头横而体横无智植物得气尤偏头向下生但知生意其理浑然故圣人画八卦以尽开物成务之道以八卦重为六十四卦以尽天下之事以乾坤为隂阳之本则乾坤为大父母复姤为小父母也以乾坤为万物之本坎离为小父母也按先天卦乾坤定上下之位崇尊卑也坎离列左右之门主万物也凡在天成象在地成形者莫不由乎其门乾坤坎离无反卦故居四正有反卦者居四隅而万事万物莫不在焉又按后天卦乾坤退位坎离得位以代生育之功若物之类动植飞走而已感于坎离防震属乎胎卵湿化之生故曰四生以兊防震艮有反卦以属变化者故曰六道其生物之道天类属阳地类属隂阳为动隂为植阳之阳为飞隂之隂为走动而飞者喜风而便于飞上走而植者喜土而利于走下类使之然也所谓走之类牝牡交则生不交则不生坎之象初上得坤隂防阳也故胎生者如搆精孕育本乎地之隂气重浊而成体则先毛而后育受隂气也故利而走下反此不善走坎为水水曰润下从其类也飞之类雌雄不交亦生卵但无雏耳何哉离之象初上得干阳外殻隂中黄本然之象故也本乎天之阳气轻清而成体伏出而后羽受阳气也故便于飞上反此不善飞离为火火曰炎上从其类也尝闻牝鸡失雄而生卵或教曰之即时将卵入存火性灰内藏片时伏皆出雏騐之果然可见卵属阳之象感外阳而入于内故也湿生者虫鱼之类虫者风之属防之象隂应而成质感阳气而生鱼者水之族兊之象感阳而成体敷隂气而生防兊二阳一隂似乎离之体故虫鱼之子似卵非卵不伏而出重阳故也防兊相反隂之交也故有敷隂泽之气印于地之化此无形而生者也化生者阳感于隂而变者震之气隂印于阳而化者艮之象此因形而化不复本形者也震艮相反阳之交也故有敷阳明之气应于天之变此因形移易反归旧形者也是以一隂一阳之谓道以尽天下生育之功一感一应之谓变以尽天地化育之功物之类岂逃于离坎之中乎邵子曰草伏之兽毛如草之茎林栖之鸟羽如林之叶类使之然也是故善观道者必以物善观物者必以道以大道观天地则天地亦物也以天地观万物则万物亦理也谓得道而忘物则可也必欲逺物而求道不亦妄乎观物理者惟邵子一人而已矣
　　天地之初总是气化今则气化形化并行而不息天地之初人物无种纯是气化自人物有种之后则形化虽盛而气化亦未尝息自今观之人与禽兽五谷之类凡有种者皆形化至若昆虫草木之类无种而生者尚多试以一片白地验之虽掘至泉壌暴晒焚烧其土俾草木之遗种根蘖皆尽然一得雨露滋泽风日吹暄则草木复生其处此非气化而何又若腐草为萤朽木生蠧湿气生虫人气生虱之类无非气化也或谓形化盛而气化消者窃以为不然















　　夫造化者数而已矣五十者造化之体也四十有九者造化之用也四十九者万物之体也四十有八者万物之用也是故五十而去一维天之命于穆不已者也四十九而去一万物各正性命者也用九用八之不同其神化之谓乎【造化为神主万物之化】
　　物之初生也气之至也既生而象具焉是数为象先也象既有矣而数复因象而行焉是象又为数之先也故数之生象者先天也象之生数者后天也先天者生物之原也后天者成物之始也大矣哉数乎万物之宗万有之本也






















　　易大传曰知几其神乎几者动之微吉之先见者也十月小雪节剥之上九一爻至此剥之已尽矣交小雪之日是纯坤也而复之初爻一分之阳巳生于此时矣积三十分至十一月冬至乃复卦初爻是复之初爻生于十月交小雪之时非生于冬至之日也四月小满节夬之上六一爻至此夬之无余矣交小满之日是纯坤也而姤之初爻一分巳生于此时矣积三十分至五月夏至乃成姤卦初爻是姤之一隂生于四月交小满之时非生于夏至之日也乾坤十二爻当十二月毎爻积三十分方成一日一分如小雪到冬至小满到夏至亦三十日十二爻计三百六十分当三百六十日而当月之爻有十五分却在前月交中气之日已生矣此造化之几也可见几之初生甚微在造化如此在人心亦然在一事一物亦然可畏哉此圣人所以致治于未乱保邦于未危而圣学必慎独研几为第一闗也人欲参天地以成三才盍于造化之几而观其微哉
　　穷理尽性至命
　　河图天地生成天一生水地二生火天三生木地四生金天五生土于内地六天七地八天九地十成之于外人物之生成本如此有生之后水生木木生火火生土土生金金生水在人五行之顺行亦如是也人物始生本于天一而人道之立则以天五为主按图以考天五居中皆圆象中虚有太极之象在天为五行之本在人为五性之原中庸所谓未发之中浑然完具者也在下第一圈含天一之水即人性之智也在上第二圈含地二之火即人性之礼也在左第三圈含天三之木即人性之仁也在右第四圈含地四之金即人性之义也中一圈在中之中太极无极本然之妙即天五所以为土人性之所以为信也地六一之五是水之成具乎五行即人性智之智智之礼智之仁智之义智之信而智亦备乎五徳也天七二之五是火之成具乎五行即人性礼之智礼之礼礼之仁礼之义礼之信而礼亦备乎五徳也地八三之五是木之成具乎五行即人性仁之智仁之礼仁之仁仁之义仁之信而仁亦备乎五徳也天九四之五是金之成具乎五行即人性义之智义之礼义之仁义之义义之信而义备乎五徳也地十五之五是土之成又具乎五行即人性信之智信之礼信之仁信之义信之信而信亦备乎五徳者也中庸所谓小徳川流以时出之于外即情之徳发而皆中节者也合观其图圆统一太极析观其象皆圆各具一太极虽竒偶虚实之不一而无极之妙则一也此天之命于人者本如是也自太极判而为两仪两仪分而为四象而五行各一其性故人气之所禀不能无偏而五气顺行感物易动故欲动情盛水盛生木木盛生火火盛生土土盛生金金盛生水而情欲生生无穷日诱于外是以有吉有凶有少有老有始有终而人道亡矣惟由中以生造化参天两地而参伍以变故老阳变为少隂老隂变为少阳隂阳合徳而太极浑然在中以天九为用焉九以五为中以一为始九中五合一生六逆用以次而生九位复生一相生相尅五性皆由中出五合一为六天五合一生六以土尅水则水不妄流吾性智之五徳藏于宻有以为时出之本矣合一六为七天五合七生二以水尅火则火不妄炎吾性礼之五徳反其初有以为时出之本矣天三合地八尅天五之土复生一天五居中含十则四象五行皆本于土原始要终吾性信之五徳不失其初以复未发之前而太极无极本然之妙在其中矣用是参天阳居中互生于四正所谓一三五生九九七五生一三九五生七七一五生三是已用是两地隂居外互生于四隅所谓二六生八八四生二四二生六六八生四是已左旋生阳皆参天以生之自一而九自九而一右转生隂皆两地以生之自二而八自八而二所谓取之左右皆逢其原也参天两地而参伍错综变化无穷参伍错综而参天两地生生不息或顺或逆或逆或顺虽千变万化以时措之皆得其宜此之谓和顺道徳而理于义穷此之谓穷理尽此之谓尽性至此之谓至命
　　太极先天后天大衍河图洛书总论
