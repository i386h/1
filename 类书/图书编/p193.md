<!-- { "loadSidebar": true } -->
　　【十干分野】甲乙海外日月　丙丁江淮海岱　戊己中州河济　庚辛华山以西　壬癸常山以北　甲齐乙东夷　丙楚丁南夷　戊魏己韩　庚秦辛西夷壬燕赵癸北夷
　　【十二支分野】子周　丑翟　寅赵　夘郑　辰邯郸　巳衞午秦　未中山　申齐　酉鲁　戌呉越　亥燕代总论分野
　　分野视分星古不谓地也地有彼此之不齐而分野在天则一定而不易以彼此不齐之地必欲求配于在天十二次整然之分野其説之难通也固宜盖天有三垣紫微太微天市是也紫微太微皆将相辅佐之位而天市下垣则列国星宿之所在其星东南二十二宋南海燕东海徐呉越齐中山九河赵越韩楚巴蜀秦周郑晋河间河中曰分野者指列宿所属之分而言也郑氏所谓星土星所主土是也其国在此而星则在彼彼此若不相配而其为象未尝不相属非地之在北者其分野在天亦居北地之在南者分野在天亦居南也列国之在天下彼此纵横之不齐犹犬牙然而欲以其地之不齐者求合乎在天分野之整然彼此之不相配无足怪者甚者至于天之北极为天之首其体反背故有吴北鲁东之差其惑甚矣易不云乎在天成象在地成形水火金木土其形在地者也而天有其星焉所谓象也岂惟五星哉凡物莫不皆然矣故夫齐呉燕宋韩楚周秦魏赵诸国之地地之形也而其星在天象之谓也地有是形则天有是星有是星则有是名曰齐吴燕宋韩楚周秦魏赵列国者非后世有是名而举以为分野之名也何以知其然也征诸东海南海九河河间河中巴蜀中山有以知之也东海南海九河河间河中非国中山巴蜀非若诸国之显也故曰地有是形则天有是星而分野者指列星所属之分而言也或曰若然则十二次之説将无所征曰十二次所以验天运之度数日躔之次舎此盖古法而厯家之所取验者也因其度数次舎之所在而妖祥见焉则其所属之地从亦可征矣抑分野之岂専系于是哉又按宋叶时礼经防元其辨尤详兹不能具矣
　　分野辨
　　容斋洪氏随笔曰十二国分野上属二十八宿其为义多不然前辈固有论之者矣其甚不可晓者莫如晋天文志谓自危至奎为娵訾于辰在亥衞之分野也属并州且衞本受封于河内商虚后徙楚丘河内乃冀州所部汉属司其他邑皆其东郡属兖州于并州了不相干而并州之下所列郡名乃安定天水陇西酒泉张掖诸郡自系凉州耳又谓自毕至东井为实沈于辰在申魏之分野也属益州且魏分晋地得河内河东数十县于益州亦不相干而雍州为秦其下乃列云中定襄鴈门代太原上党诸郡盖又自属并州耳谬乱如此而出于李淳风之手岂非蔽于天而不知地乎
　　按呉越南而星纪北齐东而枵北衞东而娵訾北鲁东而降娄西周中土而栁星南秦西北而井鬼西南觜参西而魏东北角亢东而郑荥阳昴毕西而赵河朔又曰牛女北而谓之州虚危北而谓之青州毕西而谓之冀州奎娄西而谓之徐州魏冀州之国而属于益鲁兖州之国而属于徐然则分野之説若有可疑者但讹已久厯代因之而唐一行以山河为限而不主于州国之説后人竟未之讲也








　　按大司徒只言土宜辨其土不言所辨何次保章只言星土辨九州不言所辨何星又言所封之域皆有分星不言其何分也康成以春秋时十二国分配十二次恐未必然今此图不指定九州分配某星只按职方氏所言九州东西南北自有定界观九州地界之所抵则星之所辨亦畧可观矣


　　分野之疑何始乎曰二郑之释周礼也大司徒曰以土宜之法辨十有二土之名物康成以为十二土分野十二邦系十二次各有所宜保章氏曰以星土辨九州之地所封封域各有分星司农引春秋曰参为晋星商主大火国语曰嵗之所在则我有周之分野是也康成则曰今其存可言者十二次之分也此分野之辨所以纷纷而不一欤自时厥后或以十二州配之或以列郡配之或以山河两界配之或以七星主九州【后天文志刘昭】或以七星主七国【晋志】或系之二十八宿或系之五星纷纷异论是以学者多疑焉主分野之是者则曰自栁九度至张十六度为鹑火之次当周之分武王克商嵗在鹑火伶州鸠曰嵗之所在则我有周之分野则周属鹑火可知自毕十二度至东井十五度为实沈之次当晋之分晋文即位嵗在实沈董固曰实沈之次晋人是居则晋属实沈可知自张十七度至轸十七度为鹑尾之次当楚之分鲁襄公二十八年嵗淫于枵而禆灶知楚子之将死且曰嵗弃其次而旅于明年之次以害鸟帑周楚恶之説者谓帑鸟尾也则楚属鹑尾可知自氐五度至尾九度为大火之次当宋之分昭公十七年星见大辰而梓慎知宋之将火且曰宋大辰之墟郑祝融之墟也皆火房也説者谓辰大火也则宋属大火可知此则分野之説为不疑矣辨分野之非者则曰吴越南而星纪北齐东而枵北衞东而娵訾北鲁东而降娄西周宅中土而栁星乃位于南以栁星为周可乎秦在西北而井鬼乃在乎西南以井鬼为秦可乎觜参在西魏在东北以觜参为魏可乎角亢东宿郑在荥阳而属于角亢可乎昴毕西宿赵居河朔而属于毕可乎又曰牛女北也史记谓之州虚危北也史记谓之青州昴毕西也史记谓之冀州奎娄西也史记谓之徐州魏冀州之国也晋则不属于冀而属于益鲁兖州之国也鲁则不属于兖而属于徐此则分野之説为可疑矣然畧分野之説而不信则周礼不应有星土之辨拘分野之説以为验则左氏未免有傅防之诬更以左氏考之无水之灾何关于枵星纪而梓慎以为宋郑之灾【襄二十八年】日食之变何与于豕韦降娄而士元伯以为鲁衞之恶【昭七年】星纪果同为吴分则呉亦得嵗士墨何以谓之越得嵗而呉伐之必受其凶【昭二十二年】参虚果为晋分则实沈为星子产何以谓之髙辛之子而能为晋侯之祟【昭元年】此又左氏之説之不足信也又以史册观之四星聚牛女而晋元王呉四星聚觜参而齐祖王魏彗星扫东井而苻坚亡秦景星见箕尾而慕容徳复燕此又分野之验而未可以尽畧之也葢星土分星本不可以州国拘也且以职方氏言地理必指其东西南北之所在山镇川泽之所分民畜谷利之所有独于天文之纪如司徒只言十有二土未尝斥言其所应者何次保章氏言星土辨九州之地不明言其所辨者何星是星土分星不可以州国定名亦明矣愚以保章观之随其土之所属应其星之所临故谓之星土辨九州之地非如郑氏言十二邦系十二次也随其国之所封属其星之所在故谓之所封封域皆有分星亦非如贾氏言受封之日嵗星所在国属焉夫九州上应星土则三百余度皆有其验岂特十二次而已乎封域皆有分星则千八百国皆有所属岂特十二国而已乎九州之土皆配星九州之国皆有分故因其星可以辨其州之地因其分可以观其国之妖祥保章氏之説如是而已説者何必牵合防而定指后世郡国之名以求配之也昔孔子作春秋日食陨星之变无所不记岂必皆周鲁之分而后言之乎五星聚东井汉入秦之应也崔浩尝言其不在十月司马公作通鉴乃弃之而不取欧阳志唐天文日食星孛之变一一纪之而独不言其事应亦岂拘拘于分野之説哉大抵周官所辨者欲以观妖祥尔天子之所观者九州也诸侯之所观者一国也诸侯以一国分星而验一国天子以九州星土而辨九州诸侯观一国之妖祥而为一国之备可也天子可以诿之一国分星之所属而不为之救政序事乎知乎此则可以言星土分星之説矣
　　诸家分星辨
　　按分野之説自周礼保章氏以星土辨九州之地所封之域各有分星故后世若范蠡王鬼谷张留侯诸葛孔明谯周京房张衡诸子并云十二国以当十二次而已汉书始分十二次度数魏太史令陈卓始立郡国所入宿度唐天文志又以山河两戒分南北分野之説诸家不同大抵十二次者星之土九州者地之土所封之域之星乃嵗星之分也嵗主农祥后稷凭焉故周人常阅其禨祥以观善败其始王也嵗次于鹑火以达天鼋及其衰也淫于枵以害鸟帑所观者在嵗之次舎不在其度数之缕析盖以天体赤道度多黄道度少两次相交又非截然彼我之分且天下之九州磬折牙制势既不同而随时削益统复不一又可以一度二度限之乎盖尝稽之晋文即位嵗在实沈故董固曰始受实沈之星实沈之次晋人是居吴伐越嵗在星纪故士墨曰越得嵗吴伐必受其凶五星聚东井而汉髙帝秦聚牛女而晋元主呉聚觜参而齐祖主魏要皆以十二次系十二国占十二嵗星也汉魏分度之説与后世日者之术无异先儒訾之者若宋叶文康公尝于分野辨其乖谬嘉定中知静江府蔡氏勘者亦尝辨其荆之异乃若分度之非则未之及自今言之苍梧以上为楚下为越境土相接若此其密而星纪去鹑尾百四十余度如以今桂林楚野入轸十一则已涉夀星为郑地盖度者天之经体两极相悬所以纪辰曜于一日之差而非所以语九州郡邑之素定也况自度法既立而后世之言占者未闻一应则亦奚以度为哉他如春秋文耀钩北斗分楚荆则属衡晋志牛女十六星主十二国魏西一星则属楚宋天文志天市垣二十二星其西垣第二星居韩梁之间曰亦楚星则一次舎之间即有诸国之通系长沙附轸东瓯附翼南蛮之星观于轸辖又岂非类见独发而不必以度占者乎夫分土之体亦犹人身茍有痌瘝则四肢百体莫不震动故患之所及虽邻国不免于灾况其本乎区区以丝分缕析之数求三才之脗合某虽愚未之信矣舆地山海全图叙
　　尝闻陆象山先生悟学有云原来只是个无穷今即舆地一端言之自中国以达四海固见地之无穷尽矣然自中国及小西洋道途二万余里使地止于兹谓之有穷尽可也若由小西洋以达大西洋尚隔四万里余矧自大西洋以达极西不知可以里计者又当何如谓之无穷尽也非欤此图亦自大西洋以至广东其海上程途可以里计者如此故并后小西洋图存之以备考云























　　地球图説
　　地与海本圆形而仝为一球居天球之中诚如鸡子黄在青内有谓地为方者乃语其定而不移之性非语其形体也天既包地则彼此相应故天有南北二极地亦有之天分三百六十度地亦同之天中有直道自直道而南九十度为南道九十度为北道日行直道则昼夜平行南道则昼短行北道则昼长故天球有直道圈列于中南北二圈列于南北以为日路之界地球之南北中三圏亦同焉但天包地外其度广地处天中其度狭此其差异者耳地每度广二百里南至北东至西各七万二千里是南北与东西数相等而异南北于东西者无据也夫地厚二万二千九百零八里上下四旁皆生齿所居是浑沦一球原无上下总六合内凡足所伫即为下凡首所向即上矣此无疑之论其専以身之所居分上下未然也且予自大西浮海入中国转南过大浪山已见南极髙三十六度则大浪山与中国岂不相为对待乎故谓地形圆而周围皆生齿者信然矣兹以普天下舆地分五州曰上下亚墨利加曰墨瓦蜡泥加曰亚细亚者利未亚曰泥逻河其各州之国繁颗难悉大约皆百以上此图本宜作圆球以其入册籍不得不析圆为平其经纬线画每十度为一方以分置各国于其所东西线数自中国起南北线数自福岛起也此图即太西所画彼谓皆其所亲厯者且谓地象圆球是或一道也
　　舆地圆图考
