<!-- { "loadSidebar": true } -->
　　余安道图叙曰古之言潮者多矣或言如槖籥翕张或言如人气呼吸或云海防出处皆无经据唐世卢肇着海潮赋以为日入海而潮生月离日而潮大自谓极天人之论世莫敢非予尝东至海门南至武山旦夕潮之进退望视潮之消息乃知卢氏之谈出于胸臆所谓不知而作者也夫阳燧取火于日隂鉴取水于月从其类也潮之涨退海非増减盖月之所临则水徃从之日月右转而天左旋一日一周临于四极故月临卯酉则水涨乎东西月临子午则潮平乎南北彼竭此盈徃来不絶皆繋于月不繋于日何以知其不然乎夫昼夜之运日东行一度月行十三度有竒故太隂西没之期常缓于日三刻有竒潮之日缓其期率亦如是自朔至望常缓于夜潮自望至晦每复缓于昼潮若因日之入海激而为潮则何故缓不及期常三刻有竒乎肇又谓月去日逺其潮乃大合朔之际潮始防絶此故不知潮之凖也夫朔望前后月行差疾故晦前三日潮势长朔后三日潮势极大望亦如之非谓逺于日也月之际其行稍迟故潮之来亦合而不尽非谓近于日盈虚消息一之于月隂阳之所以分也夫春夏昼潮常大秋冬夜潮常大盖春为阳中秋为隂中歳之有春秋犹月之有朔望也故潮之极涨常在春秋之中潮之极大常在朔望之后此又天地之常数也昔窦氏为记谓潮虚于午此于东海者也近燕公著论谓生于午此则于南海者也又尝问于商贾云潮生东南乗舟潮而进退者耳古今之説以为地阙东南水归之海贾云潮生东南亦近之矣今通一海之盈缩以志其期西北二海所未尝见故阙而不纪云尝于海门月加卯而潮平者日月合朔则旦而平缓三刻有竒上则午而平望已前则为昼潮望已后则为夜潮此皆临海之也逺海之处则各有逺近之期月加酉而潮平者日月合朔则日入而潮平上则夜半而平望则明日之日而平望已前则为夜潮望已后则为昼潮此东海之潮也又尝于武山【广州】月加午而潮平者日月合朔则午而潮平上则日入而平望则夜半而平上已前为昼潮上已后为夜潮月加子而潮平者日月合朔则夜半而潮平上则则日出而平望则午而平上已前为昼潮上已后为夜潮此南海之潮也
　　高丽图经云潮汐徃来应期不爽为天地之至信古人尝论之在山海经以为海防出入之度浮屠书以为神龙之变化窦叔防海峤志以为水随月之盈亏卢肇海潮赋以为日出于海冲撃而成王充论衡以为水者地之血脉随气进退率未之尽大抵天包水承地而一元之气升降于大空之中地承水力以自持且与元气升降互为抑扬而人不觉亦犹坐于船中而不知船之自运也方其气升而地浮则海水溢上而为潮及其气降而地沉则海水缩而为汐计日十二辰由子至已其气为阳而阳之气又自有升降以运乎昼由午至亥其气为隂而隂之气又自有升降以运乎夜一昼一夜合隂阳之气凢再升再降故一日之间凢潮汐皆再焉然昼夜之攻击乗日升降而应乎月日临于子则阳气始升月临于午则隂气始升故也夕潮之期日皆临子昼潮之期月皆临午焉又日行迟月行速以速应迟每二十九度过半而月行及之日月之防谓之合朔故月朔之夜潮日亦临子月朔昼潮日亦临午焉即天上而言之天体西转日月东行自朔而徃月速渐东至入于夜此所以一日午时二日午末三日未时四日未末五日申时六日申末七日酉时八日酉末也至夜即海下而言之天体东转日月西行自朔而徃月速渐西至于渐迟而潮亦应之以迟于夜故夜潮自朔后迭复而入于昼此所以一日子时二日子末三日丑时四日丑末五日寅时六日寅末七日卯时八日卯末也以时有交变气有盛衰而潮所至亦因之为大小当卯酉之月则隂阳之交也气以交而盛故潮之大也独异于余月当朔望之后则天地之变也气以变而盛故潮之大也独异于余日今海中有鱼兽杀皮而干之至潮时则毛皆起岂非气感而类应之自然欤【临安志】潮考
　　卲子曰潮汐者地之喘息也所以应月者从其类也朱子曰潮汐之説余襄公言之尤详大抵天地之间东西为纬南北为经故子午卯酉为四方之正位而潮之进退以月至此位为节耳以气之消息言之则子者隂之极而阳之始午者阳之极而隂之始卯为阳中酉为隂中也
　　寰宇记云琼州潮不同凡江浙钦亷之潮皆有定琼海之潮半月东流半月西流潮之大小随长短星不系月之盛衰此又不可晓也又广西桂林府志载圣水岩子时潮起午时潮落三五十年有一大潮则尤有不可知者故备録之见造化之大不可执一説以尽其神理云
　　万理海防总叙
　　海为众水所会而环中国皆海也东北起辽东东南抵琼州其地之遥防万里而海中夷岛小大不一而其叛服亦不常虽其叛也不足为中国大患而疥癣亦足为病洪惟我大祖髙皇帝于沿海要害设为卫所水旱之寨星列棊布其防亦既宻矣然宻于防海而今之为海濵患者岂特旧法废弛为然哉如漳泉濵海之民以海上爲家以夷岛为商贩之地固有所利于夷而各夷岛之货皆欲求售其所利于中国之货物者亦不少其中且有名虽入贡实为贸易财货故利之所在皆争趋之而忘其风波之险也一或禁其舟楫其初亦若海烽之稍息矣然而奸顽恶党钩引潜匿为害滋甚近日倭奴之患可覩也已今欲防之岂有他哉亦惟举国初之制而润色之俾威严在我而懐柔有道海防恶为大害云

　　图书编卷五十六
　　钦定四库全书
　　图书编卷五十七
　　明　章潢　撰

<子部,类书类,图书编,卷五十七>
<子部,类书类,图书编,卷五十七>
<子部,类书类,图书编,卷五十七>
<子部,类书类,图书编,卷五十七>
<子部,类书类,图书编,卷五十七>
<子部,类书类,图书编,卷五十七>
<子部,类书类,图书编,卷五十七>
<子部,类书类,图书编,卷五十七>
<子部,类书类,图书编,卷五十七>
<子部,类书类,图书编,卷五十七>
<子部,类书类,图书编,卷五十七>
　　海防
　　广东事宜
　　东路
　　广东列郡者十分为三路东路为惠潮二郡与福建连壌漳舶通畨之所必经议者谓潮为岭东之巨镇柘林南澳俱系要区扼吭抚背之防不可一日缓而靖海海门蓬州大城诸所又皆跬歩海涛所頼以近保三阳逺卫东岭者也惠州海豊东南濵海其防胜平海甲子门皆瞬息生变潮惠守备劄于卫治诚有以严其防矣然未知柘林为尤要也柘林乃南澳海道门户据三路之上防畨舶自福趋广悉由此入旧例风汛之期各澳皆设战舰秋尽而掣回泊水寨此在他澳犹可柘林去水寨一日之逺警报未易逹倘贼觇我无备批吭捣虚不亦危乎无柘林是无水寨也无水寨是无潮也为今之计东路官军毎秋掣班必以柘林为堡慎固要津附近大城所戍卒互为声援不得规避空所纵贼驰骤若遇雾尘霾尤宜加意其外石靖海甲子门海澳虽视柘林稍次而舟师防御各有汛地之责者又可少乎
　　中路
　　岭南滨海诸郡左为惠潮右为髙雷连亷而广州中处故于此置省其责亦重矣环郡大洋风涛千里皆盗贼渊薮防樯上下乌合突来楼船屯哨可容缓乎常考之三四月东南风汛日本诸岛入寇多自闽趋广柘林为东路第一関鎻使先会兵守此则可以遏其冲而不得泊矣其势必越中路之屯门鸡栖佛堂门冷水角老万山虎头门等澳而南头为尤甚或泊以寄潮或据为巢穴乃其所必由者附海有东莞大戍守之兵使添置徃来预为廵哨遇警辄敌则必不敢泊此矣其势必歴峡门望门大小横瑟山零丁洋仙女澳九灶山九星洋等处而西而浪白澳为尤甚乃畨舶等接济之所也附海有香山所戍守之兵使添置徃来预为廵哨遇警輙敌亦不敢泊此矣其势必厯厓门塞门海万户山纲州等处而西而望峒澳为尤甚乃畨舶停留避风之门户也附海有广海卫新寕海朗所戍守之兵使添置徃来预为廵哨遇警輙敌则又不敢泊此矣夫其来不得停泊去不得接济则濵海居民且安枕而卧况会城乎按今设御之法浪白望峒二所各置战舰慎固封守而南头宜特设海道驻劄居中调度似有以扼岭南之咽喉矣应援连哨其中路今日之急务乎
　　西路
　　议者曰广东三路虽并称险阨今日倭奴冲突莫甚于东路亦莫便于东路而中路次之西路髙雷亷又次之西路防守之责可缓也是对日本倭岛则然耳三郡逼近占城暹罗刺诸畨岛屿森列防心注盻防守少则变生肘腋滋蔓难图矣故高州东连肇东南慿溟渤神电所辖一海澳若连头港汾州山两家滩广州湾为本府之南翰兵符重寄不当托之匪人以贻保障之羞也雷州突出海中三面受敌其遂溪湛州涠州乐民等四十余隘固为合衞三道门户而海安康黒石清道并徐闻锦嚢诸隘所以合防海澳操纵反侧俾不敢梗化焉者犹可龌龊玩愒已哉若亷州则尤为全广重轻海北扼塞两有攸寄故兵符特劄于灵山逹堡増屯于衞北海寇峒獠外顾之忧视三岭独劳焉西南雄郡如琼为亷之外户五指腹心尽为黎据郡邑封彊无不凛冽备倭之制若白沙石琼舘头文昌海安海康对峙畨岛飘风突来防御甚艰近虽驻叅将于厓州责有攸寄而守御营戍旧额嵗久寖弛凢此皆西路今日所当汲汲经画焉者深念预防俾幕南稽颡重译来庭非长民若兵者之责乎
　　一南越当闽广交界之处周围皆山中有田百顷乃国初起发居民遗业之地也四面蔽风大潭居中可以聚舟其大视金堂二倍五六年来因浙直攻捕之严倭舶无所容俱于此互市福建捕急则奔广东广东捕急则奔福建定期于四月终至五月终去不论货之尽与不尽也其交易乃撘掤于地铺板而陈所置甚为清雅刀鎗之类悉在舟中若能密令人于海濵沉防其舟则岸上之倭生擒也何有
　　海防
　　福建事宜
　　三四月东南风汛畨船多自粤趋闽而入于海南澳云盖恃走马溪乃畨船始发之处惯徒交接之所也附海有铜山钟等哨守之兵若先分兵守此则有以遏其冲而不得泊矣其势必趋于外峿屿乃五澳地方畨人之巢窟也附海有峿屿安邉等哨守之兵若先会兵守此使小哨守把要港门则必不敢泊此矣其势必趋于料罗乌纱乃畨船等接济之所也附近有官澳金门等哨守之兵若先会兵守此则又不敢泊此矣其势必趋于围头峻上乃畨船停留避风之门户也附海有深扈福金哨守之兵若先会守此则又不敢泊此矣其势必趋于福兴若越于福兴计其所经之地在南日则有岱坠湄州等处在小埕则有海澶连盘等处在风火门则有官井流江九澳等处此贼船之所必泊者也若先会兵守此则又不敢泊矣来不得停泊去不得接济船中水米有限人力易疲将有不攻而自遁者况乗其疲而夹力攻之岂有不胜者哉
　　倭宼拥众而来动以万千计非能自至也由福建内地奸人接济之也济以米水然后能久延济以物货然后敢贸易济以向然后敢深入海洋之治接济严而后倭夷可靖所以稽察之者其沿海寨司之官乎
