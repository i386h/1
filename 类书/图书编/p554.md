<!-- { "loadSidebar": true } -->
　　纳采【既已问名约日方行纳采之礼即今所谓定亲也】书式【具名拜啓同前中云伏承不鄙寒防曲从媒议诺以某亲长次令爱贶室仆之长次某兹卜某日良吉用脩纳采之敬以定百年之盟所有菲仪具如别楮伏惟亲慈俯赐鉴纳不宣】夙兴奉书告祠堂【如告冠仪但祝文云礼重婚姻万世之嗣某之子某议择某处某亲之女为配卜以今日纳采伏惟黙垂庇佑谨告告毕】遣使者奉书如女氏【女氏主人出见使者以礼接待啜茶毕使者出就次】主人乃奉书告祠堂【如壻家仪但祝文云男室女家人道大端某之女某议与某处某亲之男作配兹以今日欲受纳采谨告告毕】乃礼使者【具酒馔欵待如常仪毕】授使者以复书【伏承不弃寒陋过聴媒言谬择仆之第女作配令嗣兹当纳采更辱盛仪永谐伉俪之盟愧乏琼瑶之报所有回仪具如别楮伏惟亲慈俯赐鉴纳不宣】使者复命　壻主人复以告于祠堂【不用祝文】
　　纳徴【既已约日迎娶方行纳征之礼即世俗所谓下衣也】书式【伏承嘉命许以令爱贶室仆之子某兹将迎娶敢涓吉日以请某月某日寔惟昏期谨具不腆之仪用申纳徴之敬伏惟亲慈俯赐鉴允不宣】遣使者奉书如女氏【女氏主人受书及币】乃礼使者【如前仪】授使者以复书【伏承嘉命委禽寒宗顾防弱息教训无素窃恐弗堪箕箒之役遇辱厚币更示吉期敢不惟命是聴先此奉复伏惟尊照不宣】
　　亲迎　前期一日女氏使人张陈壻室【俗谓铺房】厥朙壻家设位于中堂【设二卓于东西相向东西房则南北相向蔬果壶盏匙筋如賔客之礼】置合【音谨以一小匏判而两之用一卓子置于其间俗以红线络有脚二银钟代之】立赞者【两家各择亲戚习熟婚礼妇人为之】女家设次于外【或借隣居以待壻】主人率子告祠堂【如纳采仪但祝文云某之子某将以今日亲迎于某处某氏不胜感怆谨告】醮子【先以卓设酒注盘盏于堂中赞者相子立于西阶下南向主人盛服坐于堂之东席西向设醮席于堂西北南向一于父座前东向二赞者引子升自西阶】诣醮席【南向】鞠躬再拜平身　执事者酌酒　诣醮席前　受酒　跪祭酒【倾少许于地】饮醮酒兴【以盏授执事者】鞠躬再拜平身　诣父座前　跪　聴戒训【父命之曰礼重大壻家先正始徃迎汝室承我宗祀勉率以敬母忝大礼子荅曰不敢忘命】俯伏兴平身四拜　乃亲迎【遂出乗马二烛前导至女家下马于大门外于次或隣】女家主人帅女告祠堂【仪同壻但改祝云某之长次女将以今日归于某处某氏不胜感怆谨以酒果用伸防告谨告姆相女立于两阶间北向四拜】醮女【先以卓设酒筯盘盏于室内姆相女立于室外南向父坐东席母坐西席诸亲属以次序男东女西设女醮席于母座之东北南向设女拜席二于两阶间北向姆导女出至两阶间北向立】辞父母【父东座前四拜母西座前四拜】辞亲属【或东西各行四拜或总拜其有父之尊属先一日父母导之就其室辞焉】诣醮席【以下至诣父座前俱同醮子】诣父母座前【命之曰昔为吾女今为人妇善事舅姑无违夫子必敬必戒宜其室家只作俗语各以其意命之亦可诸母及姑嫂姊妹送至中门之内又申以父母之命父命毕姆导女暂立防傍】执事者布席【布壻席于西阶上北上】乃迎壻【主人盛服出大门外主东壻西】揖平身　主人揖壻请行【壻辞主人先入壻从之主东壻西三揖三让至于防】主賔各就位【主就东阶位立西向壻就西阶北向】行奠鴈礼　跪【壻北向跪】奠鴈【置鴈于地左首主人使者受之】俯伏兴再拜平身【奠鴈毕壻先出姆奉女从之壻举轿帘以俟女登车壻乗马导妇车先行各以二烛前导壻至家下马立于大门之外俟妇下车导入】见家堂【先设香案于中堂婿西妇东同北向】就位　再拜兴平身　献酒　读祝文【子弟读曰男室女家人之大伦礼重婚姻嗣源所系某年以长成兹以父命迎某处某氏之女共承宗祀卜以今日成婚特申昭告伏惟顾歆垂佑俾之宜室宜家谨告】俯伏兴再拜兴平身焚祝文【然后壻导妇入室】布席【妇从者布壻席于东方壻从者布妇席于西方】就
　　位　再拜平身【妇拜壻壻荅拜】就位【壻揖妇就位坐壻东妇西】
　　行合礼【从者合分置于壻妇之前】斟酒　饮酒【壻揖妇各执一片同饮之饮讫】揖平身　礼毕　乃礼賔【男賔于外防女賔于中堂】厥明妇夙兴　见祠堂【先设香烛酒果新妇盛服暂立于傍主人先行四拜礼祝文曰礼重婚姻万世之嗣某之子某以某日昏毕新妇某氏敢见先宗仰兾昭鉴俯垂庇佑谨告】俯伏兴平身【然后壻帅新妇见同】四拜平身　辞神【主人子妇同】四拜平身　焚祝文　礼毕见舅姑【舅姑前各置桌子坐于堂上家人男女少于舅姑者立于两序妇进立于阼阶下拜舅升奠贽币于舅桌上复降拜西阶下拜姑同舅之仪】见尊长亲属【同居有尊于舅始者则舅姑以妇见于其室与见舅姑仪同还拜诸尊长于两序无防】壻徃见妇之父母【四拜妇父则扶而受之或跪而扶之见妇之父母皆有币次见妇党诸亲不用币】议婚不可慕富贵
　　按温公曰凡议婚姻当先察其壻与妇之性行及家法如何勿茍慕其富贵也茍能克肖今虽贫贱安知异时不富贵乎茍为不肖今虽富盛安知异时不贫贱乎妇者家之所由盛衰也茍慕一时之富贵而娶之彼挟其富贵鲜有不轻其夫而傲其舅姑养成骄妬之性异日为患庸有极乎借使因妇财以致富依富势以取贵有丈夫之志气者能无愧乎
　　昏娶不可论财
　　按文中子曰昏娶而论财靡嫚之道也君子不入其乡古者男女之族各择徳焉不以财为礼
　　又按司马温公有言婚娶论财乃是驵侩【才人也】卖婢鬻奴之法岂得为之士大夫婚姻哉其舅姑既受欺绐则残虐其妇以摅其忿徃徃终为仇雠矣然则议婚有及于财者皆勿与其为婚姻可也
　　童防未可议婚
　　按温公曰世俗好于襁褓童防之时轻许为婚亦有指腹为婚者及既长成不肖或有疾或家贫或逺官遂至弃信负约速狱致讼者多矣先祖太尉尝曰吾家男女必俟既长然后议婚既通书问不数月必成婚故终身无此悔乃子孙所当法也
　　国朝定制
　　或问国朝定婚礼所以辩上下而防奢僭也自公侯品官至于庶民各有等级上得兼下下不得僭上力虽有余不许过分故品官一品至四品防縀各不过八疋五品至九品四匹二匹而已今之富民夸奢鬭靡僭侈过度逾于品官甘心破产倾家不畏重罹刑宪为父母者但欲索取满意岂虑嫁娶失时致谤生乖遗患莫测当如之何曰宦逹君子谅皆知戒深僻之人未必家喻定制也惧法君子钦仰国朝制度俭约如此纵未能无纎芥之或违亦不可极奢僭之妄作然亦不当为财之寡以误男女大事也亲迎
　　朱子曰亲迎之礼恐从伊川之说为是近则迎于其国逺则迎于其馆今妻家逺者行礼一则令妻家就近处设一处却就彼徃迎归馆行礼一则妻家出至一处壻即就彼迎归至家成礼
　　娶妇之家不用乐
　　按温公曰礼记云娶妇之家三日不举乐思嗣亲也今俗婚礼用乐殊为非礼　程子曰三日而后宴乐礼毕也士婚礼考
　　仪礼曰行纳采礼用鴈辞曰吾子有惠贶室某也先人之礼使某也请纳采对曰某之子蠢愚又弗能教吾子命之某不敢辞致命曰敢纳采賔降出主人降授老鴈摈者出请賔执鴈　请问名曰某既受命将加诸卜敢请女为谁氏对曰吾子有命且以备数而择之某不敢辞某有先人之礼请醴从者反命主人告于祠堂【主人壻也】次纳吉用鴈如纳采礼辞曰吾子有贶命某加诸卜占曰吉使某也敢告对曰某之子不教惟恐弗堪子有吉我与在某不敢辞
　　次纳徴纁束帛俪皮如纳吉礼曰吾子有嘉命贶室某也某有先人之礼俪皮束帛使某也请纳徴致命曰某敢纳徴对曰吾子顺先典贶某重礼某不敢辞敢不承命
　　次请期用鴈如纳徴礼曰吾子有赐命某既申受命矣惟是三族之不虞使某也请吉日对曰某固惟命是聴使者曰某使某受命吾子不许某敢不告期曰某日对曰某敢不敬须凡使者归反命曰某既得将事矣敢以礼告主人曰闻命矣凡女子许嫁筓而字之次亲迎父醮子命曰徃迎尔相承我宗事朂帅以敬先妣之嗣若则有常子曰诺唯恐弗堪不敢忘命賔【壻也】爵弁纁裳乗墨车从者执烛前马至于女家门外主人【妇翁也】迎于门外揖入賔执鴈从至于阶三让主人升西靣賔升北面奠鴈再拜稽首降出主人醮其女而命之曰戒之敬之夙夜母违命母施衿结帨【帨佩巾也】曰勉之敬之夙夜无违宫事庶母及门内施鞶申之以父母之命命之曰敬恭聴宗尔父母之言夙夜无愆视诸衿鞶壻御妇车授绥姆辞曰未教不足与礼也壻乗车先俟于门外妇至壻揖妇以入媵布席壻揖妇即对筵坐赞者设酱葅醢腊列四爵合饮三饭卒食赞洗爵酌酳主人【壻也】主人拜受赞荅拜酳妇亦如之皆祭卒爵拜皆荅拜主人出妇复位乃彻于房中主人亲脱妇之缨【女子年十五许嫁筓而礼之用着缨明有系也以五防为之】烛出媵馂主人之余御馂妇余夙兴妇沐浴纚笄宵衣以俟见质明赞见妇于舅姑妇执笲枣栗进拜奠于席又拜荐脯醢舅姑共飨妇以一献之礼归爼于妇氏人舅飨送者酬以束帛姑飨妇人送者酬以束帛三日主人【壻也】以妇见于祠堂明日壻以挚见主人主人再拜受【妇翁也】见主妇【妇母也】主妇阖扉立于其内壻立于门外再拜主人妇荅拜醴壻以一献之礼壻出主人【妇翁也】送再拜
　　按易曰有夫妇然后有父子人道之纲立教之夲也故女子在室则有保姆之素训醮遣则有衿鞶之戒辞其壻氏又二姓相偶六礼咸备斯家室允宜而夫妇之道正矣至于壻见主妇主妇阖扉立于其内壻立于门外不以亲故而废男女之防尤别嫌明防之大者后世缪于择对而茍简礼文但以货币为重轻奁具为观美甚有倾资嫁遣溺女成风或以壻为内賔而燕见无别则惑矣
　　记曰婚礼者将合二姓之好上以事宗庙而下以继后世也故君子重之是以婚礼纳采问名纳徴纳吉请期皆主人筵几于庙而拜迎于门外入揖让而升聴命于庙所以敬慎重正婚礼也
　　郑氏曰男女有别然后夫妇有义夫妇有义然后父子有亲婚姻者礼之夲所以合二姓之好上以祀先祖下以继后世可不谨乎是以婚礼有纳采问名纳吉纳征请期五者之礼皆主人设筵几于家庙而受之所以谨慎重正婚礼也古者男女非有行媒不相知名非受币不交不亲故斋戒以告鬼神为酒食以召乡党僚友所以厚其别也夫幽则质之于鬼神明则证之以乡党然后婚姻之礼则男女之不可以茍合也如此及婚礼既成男子亲迎亲受之于父母也母送之门戒之曰徃之女家必敬必戒无违夫子以顺为正者教以为妇之道也既而出于大门男先率女女从男夫妇之义由此始也葢妇人从人者也防从父兄嫁从夫夫死从子男先而女后则从人之义也质明妇执枣栗腵修以见舅姑成妇礼也舅姑入室妇以特豚馈明妇顺也舅姑降自西阶妇自阼阶以着代也古人于婚礼之仪如此今民间或于婚姻之际多不详审闺闱之间恩义甚薄男夫之家视娶妻如买鸡豚为妇人者而视夫家如过传舍偶然而合忽尔而离淫奔诱畧之风久而愈炽诚可伤也
