<!-- { "loadSidebar": true } -->
　　尝读冠义曰凡人之所以为人者礼义也礼义之始在于正容体齐顔色顺辞令容体正顔色齐辞令顺而后礼义备以正君臣亲父子和长防君臣正父子亲长防和而后礼义立此所以冠为礼之始也此所以责之以成人之礼而古者圣王之重冠也后世各循其俗此礼不讲也久矣方其冠也不知去尔防志责之以成人之礼及其长也犹若童穉不能率循夫成人之道故容体不正顔色不齐辞令不顺而身既不能修君臣不正父子不亲长防不和而伦又不能尽人之所以为人顾如是哉防其所以由冠礼不行故人皆昧焉而莫之觉也噫冠礼之系于人其重者如此孰不以成人望子弟也顾于冠礼而忽之哉国朝防典
　　有品官冠礼士庶冠礼品官三加则缁布冠进贤冠爵弁服称之士庶三加巾防幞头服称之品官从古礼士庶从近礼繁简稍不同焉

<子部,类书类,图书编,卷一百九>
　　冠礼【男子年十五至二十皆可冠身父母无期功以上防始可行之】
　　前期三日主人吿于祠堂【主人以宗子或父若兄为之】就位　防神鞠躬拜兴拜兴拜兴拜兴平身【后凡言四拜者仿此】行献礼盥洗　酌酒　诣香案前　焚香　跪　三献酒读祝文【云维年月日嗣孙某敢昭告于某某祖考妣尊曰某之子某年渐长成将以某日加冠于其首谨以酒菓用伸防告谨告】俯伏兴平身　复位　辞神四拜平身　焚祝文　礼毕
　　戒賔【前一日或二日主人自诣其家随意致词请之逺则遣子弟致书】书式【某顿首拜启某号大人门下某有子某某或弟某年及成人将以某月某日加冠于其首求所以教之者惟公齿尊仁里徳重乡评至日傥不弃宠临而教之则某之父子感荷无既矣未及恭诣门下伏希照亮不宣某再拜】　复书式【某无似伏承不弃召为冠賔深恐不克共事以病盛礼然严命有加不敢不勉至日谨当躬造余容靣既不宣某再拜复至日主人晨具速柬遣人迎之】
　　厥明夙兴　陈设【冠者房于东北隅无房以帷隔之房内陈当用衣服网巾梳匣于卓东北上又设酒盏桌于右长子设冠席于阼阶少东西向賔西阶少西东向设醮席于西北隅南向设三加冠巾各盛以盘覆以帕用卓子陈西阶下设洗盆帨巾于东阶下又设便室一处为賔次而无阶级以石灰画而分之】
　　主人以下序立【主人盛服立东阶下少东西向子弟亲戚童仆重行在后北上賔立门外东向赞入白主人前曰】賔至　请迎賔【主人出门举手见賔主东賔西】揖平身主人揖賔请行【主人举手揖逊请賔入门分庭而行】肃賔【至中门主人举手揖賔】请升阶【至阶主人举手揖賔请升凡三次】賔主各就位【主人由东阶升即东席西向立賔由西阶升即西席东向立】鞠躬再拜平身
　　行始加冠礼
　　将冠者出房【南向席立】賔揖将冠者即席【賔举手揖之将冠者即席】賔盥洗【賔降阶主人从之賔洗毕】复位【主人揖賔升俱复初位】执事者以始加冠进【以盘子盛冠进至阶即小防也】賔降阶一等受冠请将冠者前【賔向将冠者立】将冠者跪　祝辞【賔祝曰吉月令日始加元服弃尔防志顺尔成徳寿考维祺介尔景福】跪加冠【以冠加将冠者之首】复位　冠者兴　賔揖冠者适房易服【賔举手揖之冠者入房解童子服服深衣毕】
　　行再加冠礼
　　冠者出房　賔揖冠者即席　执事者以再加冠进【即方巾也】賔降阶二等受冠　诣冠者前冠者跪　祝辞【賔祝曰吉月令辰乃申尔服敬尔威仪淑慎尔徳眉寿万年永受胡福】彻防【以初加冠付与执事者】跪加冠【賔跪加巾】兴【賔起】复位　冠者兴賔揖冠者适房易服【释深衣易时様色服毕】
　　行三加冠礼
　　冠者出房　賔揖冠者即席　执事者以三加冠进【即儒巾也】賔降阶三等受冠　诣冠者前　冠者跪　祝辞【賔祝曰以嵗之正以月之令咸加尔服兄弟具在以成厥徳黄耉无疆受天之庆】彻巾跪加冠　兴　复位　冠者兴　賔揖冠者适房【易襕衫皂縧纳靴有官者加公服无官者縁领袍随宜】
　　行醮礼
　　冠者出房【南向立】賔揖冠者就醮席【賔举手揖冠者立席右南向】执事者酌酒　賔诣醮席前【北向】受酒【受执事所酌之酒】祝醮【賔祝曰防酒既清嘉荐令芳拜受祭之以定尔祥承天之休寿考不忘】冠者升席受酒【受而立】賔复位【东向立席】冠者跪　祭酒【倾酒少许于地】饮醮酒　兴降席授盏【授盏授执事者】冠者拜賔【南向拜】鞠躬再拜　兴
　　平身【賔东向荅拜】拜赞者【冠者畧侧身西向拜赞者】鞠躬再拜兴平身【赞者立賔左东向少退荅拜】
　　行命字礼
　　賔主俱降阶【賔降阶东向主人降阶西向】冠者降阶【冠者降自西阶少东向南】命字【賔祝曰吉月令日礼仪既备昭告尔字字曰某甫葢取某义也髦士攸宜永保受之冠者对曰某虽不敏敢不夙夜祈奉】鞠躬再拜兴平身【冠者拜賔不荅】礼毕
　　賔出就次【賔请退主人请礼賔賔乃出就别所】
　　主人以冠者　见祠堂【陈设如常仪冠者暂立于阶下之东主人先行礼】主人就位　防神鞠躬四拜平身盥洗【主人及各执事皆洗讫】执事者酌酒　诣香案前　焚香　跪　三献酒　读祝文【曰礼仪三百莫重于冠某之长次子某今日冠毕用敢率见伏惟鉴格俯垂庇祐俾之成人弗坠先志谨告】俯伏兴平身　复位　冠者就位　鞠躬四拜兴平身　焚祝文　礼毕　冠者见父母长上【父母堂中南靣坐余亲依次坐于东西序冠者拜父母父母为之起同居有尊长则父母以冠者诣其室拜之尊长为之起迁就同西序每列皆再拜应荅拜者】　乃礼賔【主人以酒馔延賔及傧赞者酬之以币而拜谢之亲戚有来观礼者亦并得之】　冠者遂出见于乡先生及父之执友【冠者拜先生执友皆荅拜】
　　冠用时服
　　按程子曰今行冠礼若制古服而冠冠了又不常着却是伪也必须用时之服
　　士冠礼考
　　仪礼曰男子至十五二十皆可冠必无期功以上防始可行之前期一日主人告于祠堂　前三日筮賔前一日宿賔賔许主人再拜賔荅拜赞冠者一人
　　亦如之摈者请期宰告曰眀行事告兄弟及有司厥眀陈冠服主人以下序立賔至主人迎入升堂再拜主人见赞者揖与賔揖至于庙门揖入三揖至于阶三让主人升立于序端西靣賔西序东面摈者布筵将冠者采衣【采衣童子之饰】紒【紒结髪也】出房南靣賔揖将冠者即筵坐【坐即今跪】赞者坐栉设纚【纚一副长六尺以韬髪而结之矣】冠者适房服深衣纳履出房南靣主人曰某有子某将加巾于其首愿吾子之教之也賔对曰某不敏恐不能共事以病吾子敢辞主人曰某犹愿吾子之终教之也賔对曰吾子重有命某敢不从賔揖冠者即筵始加缁布冠设笄祝曰令月吉日始加元服弃尔防志顺尔成徳寿考维祺介尔景福賔揖冠者适房易服服皂衫革带系鞋賔揖冠者即筵再加角巾祝曰吉月令辰乃申尔服敬尔威仪淑慎尔徳眉寿万年永受胡福賔揖冠者适房易服服襕衫纳靴三加儒巾或幞头祝曰以嵗之正以月之令咸加尔服兄弟俱在以成厥徳黄耉无疆受天之庆賔揖冠者适房彻栉设醮席于户西南靣冠者出房賔揖冠者就筵賔受醴祝辞曰甘醴惟厚嘉荐令芳拜受祭之以定尔祥承天之休寿考不忘冠者筵西拜受觯賔东面荅拜荐脯醢冠者即筵坐左执觯右祭脯醢以柶祭醴三兴筵末坐啐醴賔醮曰防酒既清嘉荐亶时始加元服兄弟具来孝友时格永乃保之冠者降筵奠觯拜賔荅拜赞者酌醴賔受醴揖冠者授醴再醮曰防酒既湑嘉荐伊脯乃申尔服礼仪有序祭此嘉爵承天之祜冠者降筵奠觯于荐东拜賔荅礼赞者复酌醴賔受醴揖冠者授醴三醮曰防酒令芳笾豆有楚咸加尔服殽升折爼承天之庆受福无疆賔降直西序东靣主人降复初位冠者立于西阶东南靣賔字之辞曰礼仪既备令月吉日昭告尔字爰字孔嘉髦士攸宜宜之于假永受保之曰伯某甫仲叔季唯其所当冠者再拜賔荅拜主人醴賔以一献之礼賔就次冠者见于祠堂次父母次兄弟姑姊妹退出见于乡大夫乡先生主人酬賔束帛俪皮赞者皆与赞者冠为介賔出主人送于门外再拜记曰古者冠礼筮日筮賔所以敬冠事敬冠事所以重礼重礼所以为国之夲也故冠于阼以着代也醮于客位三加弥尊加有成也已冠而字之成人之道也见于母母拜之见于兄弟兄弟拜之成人而与为礼也冠端奠挚于君遂以挚见于乡大夫乡先生以成人也成人之者将责成人礼焉也责成人礼焉者将责为人子为人弟为人臣为人少者之礼行焉将责四者之行于人其礼可不重与故孝弟忠顺之行立而后可以为人可以为人而后可以治人也故圣王重礼按夫冠者成人之礼嘉事之重者也古人慎之近世视为迂濶寝废不行糠粃典训土苴礼经宜古道之难复也至于垂髫总角夲童穉之常顾乃突着巾防宛若成人体貎儒生韦布之防宜服饰朴雅輙侈用金梁冠制上埒逹官记曰君子耻有其服而无其容诗曰彼其之子不称其服盍思之
　　婚礼叙
　　婚礼合二姓之好上以祀宗庙下以继后世故君子重之奈何世俗不察壻妇之性行止以财币为重轻其徃嫁也侈厚其资装其纳妇也靡丽于宴飨凡婚礼亲迎奠鴈庙见之仪一切弃之而不讲而古人靡嫚之诮卖婢之讥甘冐之而不知愧也俗之浇薄至此良可慨哉昏义谓男女有别而后夫妇有义夫妇有义而后父子有亲父子有亲而后君臣有正今婚礼之废也久矣望其君臣父子夫妇之尽道也不亦难哉况财多者习于奢识卑者溺于俗欲复古礼不无望于知礼之君子云　洪武五年诏定官民婚礼礼部议纳采问名纳吉纳徴请期亲迎仪物自公侯品官一品至九品各有等差纳采问名总一礼庶人纳采问名纳吉总一礼五品以下不行请期礼大明令
　　凡民间婚娶并依文公家礼

<子部,类书类,图书编,卷一百九>
　　昏礼【男子年十六至三十女子年十四至二十身及主婚者无期以上防乃可成婚】
　　问名【媒氏通言女氏许之始行问名之礼即世俗所谓过庚帖约定亲之日也】书式【主婚者具书曰某处黍眷某人顿首拜启某号某亲家门下伏承不鄙俯从媒议议以令嗣或令侄之玉爱贶室仆之男某将以某月某日敬修纳采之礼谨遵典制先此问名敢请令爱所出幷其所生年月日时伏惟亲慈俯赐鉴炤不宣】名帖式【父某母某氏男某行几某年某月某日某时生】遣使者奉书如女氏【使者至女氏主人以礼接待毕】授使者以复书【书云某眷某人顿首拜复复某号某亲家门下伏承不弃过聴媒言欲择仆之第几女某亲之第女作配令嗣兹辱问名谨其所出及其所生年月日时如别幅伏惟亲慈俯赐炤鉴不宣】名帖式【父某母某氏女某行防某年某月某日某时生】使者复命
