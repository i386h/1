<!-- { "loadSidebar": true } -->
　　张子曰古乐不可见葢为今人求古乐太深如以古乐为不可知只以虞书诗言志歌永言声依永律和声求之得乐之意葢书于是诗只是言志歌只是永其言而已只要转其声令人可听今日歌者亦以转声而不变字为善歌长言后却要入于律律则知音者知之知此声入得何律古乐所以养人徳性中和之气后之言乐者止以求哀故晋平公曰哀无哀于此乎哀则正以感人不善之心歌亦不可以太髙亦不可以太下太髙则入于噍杀太下则入于啴缓葢穷本知变乐之情也　声音之道与天地同和与政通蚕吐丝而商弦絶故与天地相应方蚕吐丝木之气极盛之时商金之气衰如言律中太簇律中林钟于此盛则彼衰方春木当盛却金气不衰此便是不和不与天地之气相似　五峯胡氏曰等级至严也失礼乐则不威山河至险也失礼乐则不守礼乎乐乎天下所日用不可以造次颠沛废焉者乎朱子曰古者教法礼乐射御书数不可缺一就中乐之教尤亲切防敎胄子只用乐大司徒之职也是用乐盖是教人朝夕从事于此拘得心长在这上靣葢为节奏学他底急也不得慢也不得久之都换了他一副当情性　乐律自黄钟至中宫皆属阳自賔至应钟皆属隂此是一个大隂阳黄钟为阳大吕为隂太簇为阳夹钟为隂毎一阳间一隂又是一个小隂阳古乐考总论
　　乐记曰凡音之起由心生也此乐之本也论乐者一凖诸此乐之道可得而明矣何也记中又曰钟鼓管磬羽籥干戚乐之器也屈伸俯仰缀兆疾徐乐之文也曰论伦无患乐之情也欣喜欢爱乐之官也凡器也文也情也官也皆作乐者所必有而孰不起于心乎后世言乐者则皆器而已矣情与官且弗之及况于乐之本者也耶舍本求末欲其与政相通奋至徳之光动四气之和以着万物之理也不可得矣孔子曰人而不仁如乐何曰乐云乐云钟鼓云乎哉观其以善美论韶武以翕纯皦绎语鲁大师以雅颂各得其所为乐之正其崇本之意可识矣且以虞周之乐言之舜命后防典乐以教胄子固有在于直温寛栗刚简之徳然益稷篇有曰戛击鸣球搏拊琴瑟以咏祖考来格虞賔在位羣后徳让下管鼗鼓合止柷敔笙镛以间鸟兽跄跄箫韶九成凤凰来仪同此器也其所以和神人格鸟兽者何也周礼大司乐掌成均之法固有取于乐徳乐语乐容之教然周颂有曰设业设虡崇牙树羽应田县鼓鼗磬柷圉既备乃奏箫管备举喤喤厥声肃雝和鸣先祖是聴我客戾止永观厥成亦同此器也其所以格祖考悦嘉客者何也胄子成均之教有素也以之昭徳故徳溥而神人和以之象功故功成而神人悦也若云后代乐不古若以音律之不传焉是不知郑师文总四弦而翔庆云晋师旷歌南风而知楚弱阮咸听晋乐而识国运信都芳造轮扇而合律气李嗣真振铎于地而黄钟自应张文收防竹为律而哑钟自鸣彼数人者不过闻音知乐者耳乐律且由己而定也奈何若而人也世亦不恒有焉后之人不求音乐之本于吾心而纷纷于器数之末遂拟议防酌于京房之凖梁武之通郑津之七调王朴之律凖和岘之表尺刘几之主人声范镇之用真黍魏汉津之则人指而蔡元定着之为律吕新书近有所谓律吕元声焉是皆求诸器数者也虽其所论黄钟之小大长短较之度量权衡亦似脗合然施之气则不应付之音乐则不调亦徒详于简册已耳所谓流而不息合同而化声音与天地相应者不防于虚语哉且乐记所谓钟磬丝石鼓鼙之声乃万世循声正乐之凖也不此之信而惟器数之较或专尚编钟或専尚石磬亦未必无见若止谓伶伦截嶰谷之竹聴凤凰鸣为律吕之元然后夔一则曰于予击石拊石百兽率舞二则曰于予击石拊石百兽率舞庶尹允谐独不可以石为之凖哉即如黄钟为声气之元而元气元声果起于心耶果起于竹管之短长也太史公曰黄钟者阳气踵黄泉而出也是亦可以观其义矣惟黄钟不恊乎声气之中则失其所以为君也故五声八音十二律髙则过乎君而失之亢卑则不及乎君而失之慢皆起于中心之不定耳然则欲求中声当如之何书谓诗言志歌永言声依永律和声八音克谐无相夺伦即诗歌之间而抑扬节奏各协乎宫商角徴羽焉律在其中矣所谓变宫变徴亦只于永言之间转声而不变字使其上下接续不防乐在其中矣如此则声即为律黄钟律吕在吾身中矣夫岂易言哉必如虞书之教胄子周礼之敎成均所以涵濡于乐徳乐舞乐容之教者亦既有年矣身具夫直温寛栗刚简之徳则其发之声音自合律吕播之乐器自尔肃雝即此可识元气元声之所自而管之短长皆自我定之矣何必拘拘于竹管之较量哉否则不求乐本于吾心纵使分寸毫厘之不爽人而不仁如乐何
　　总论
　　古乐以徳为本闻乐可以知徳有徳斯可以作乐是徳为乐之本也前已述其概矣然器数亦乐之所必用者惟有乐徳之人心和气和考古证今自能尽其制也但古人于器数之间亦尝殚心思以防竟之虽所见不同而所尚短长亦因以异故于黄钟九寸及三寸九分之说各有所据然以理裁之管之长者则其气沉其声必徐而婉管之短者其气浮其声必急而剽求元声元气者此亦可以得其义也若以声之清浊论则短长之管皆有清有浊如人之硕大者岂其声皆重而浊癯痩者岂其声皆轻而清乎知清浊不在短长之管则一阳之气为黄钟之元声者岂可尽以管之短长论哉今采其无害于义者并存于后以俟正乐之君子云

　　乐　徳　【中和祗庸孝友】

　　乐　语　【兴道讽诵言语】

　　乐　舞　【云门　大卷　大咸　大磬大夏　大濩　大武】

　　孔子论诗礼乐之教孟子论仁义知礼乐之实俱终之以乐乐之闗于人也大矣虞廷命后防典乐教胄子周礼大乐正掌成均之法以敎合国之子弟乐之敷于敎也专矣惟其闗于人也大则其敷之敎也不容以不専不専则教不行教不行则人心无所养躁言妄动而人之成也难矣尝考国子之教有三曰乐徳曰乐语曰乐舞所谓徳者何中和祗庸孝友是也所谓语者何兴道讽诵言语是也所谓舞者何云门大卷大咸大磬大夏大濩大武是也以此三者立教又使有道有徳者掌乎教则合国之子弟孰不涵养薰陶于乐教之中乎自今观之虽三者并重必以乐徳为之本也舜命后防典乐教胄子所谓直温寛栗刚无虐简无傲亦自徳言而诗歌声律皆于此乎泄之也何也中和祗庸孝友之徳皆心之徳也教之由外以养其中也歌咏以养性情舞蹈以养血脉随其所语随其所舞莫非养徳之助也久之则吾心之邪秽为之荡涤吾心之查滓为之消融辞气之出也自无鄙悖容貌之动也自无暴慢而乐徳庶防可成矣故由中以逹乎外也凡音之起由心而生沨沨乎皆徳音也根心生色四体不言而喻雍雍乎皆徳容也耳目聪明心气和平虽不言不动此心固自有乐徳在矣由是率是子弟以搏拊琴瑟考击钟鼓而舞动乎羽毛干戚有不合律吕之节中疾徐之度而大奋其至徳之光者哉否则斯须不和不乐鄙诈之心入之矣徒欲五色成文八风从律不可得也此所以乐徳尤为乐语乐舞之本也是故虞周之教皆以徳为先虞周之乐皆以徳为本而二代之乐所以不可及也先王作乐崇徳崇此焉耳后人闻乐知徳知此焉耳孔子曰成于乐孟子曰乐则生矣生则恶可已也则不知足之蹈之手之舞之皆是道也乐教之有益于人也如是哉奈何乐之不明也久矣后代虽有国子之设而乐教无闻也间有谈乐者止详于竹管之短长积黍之多寡以为黄钟万事之根夲在兹也审声知音审音知乐当有出乎此者若谈乐徳于其前鲜不嗤其迂而鄙其陋矣故尝为之说曰设取大韶大武之乐噐付之今日大常之乐工一节奏之即得尽善尽美俾先祖是听庶尹允谐吾不信也设取今日乐器付之后防所教之胄子与周大乐正所教合国子弟而使之戛击咏歌舞蹈其间焉祗以宣其奸声逆气欲长悲吾亦不之信也况普天率土固自有精宻乐器之人也有志古乐者必先之以乐教夲之以乐徳而后可

<子部,类书类,图书编,卷一百十二 >

　　乐主乎声而亦本诸太极图书何哉葢太极图书万化之原也是故声夲诸气太极隂阳之完气也天转地之元气自东方而左行水始生木木生火而土生金及水河圗是也地运天之元气自西方而右行水始克火火克金而木克土及水洛书是也圣人则之以调五音行八风音非生不和风非克不动其自为宫也左行以应斗其应声也右行以应日【十二宫各周十二律凡百四十四声应坤之防】宫商皆相克【羽徴角商宫】其流行也皆相生【角徴宫商羽】而始终之序【宫徴商羽角】还相为宫一太极之全体也声气和而万物畅大乐与天地同和矣

<子部,类书类,图书编,卷一百十二 >
<子部,类书类,图书编,卷一百十二 >

　　五声总考
　　太史公曰音乐者所以动荡血脉通流精神而和正心也故宫动脾而和正圣商动肺而和正义角动肝而和正仁徴动心而和正礼羽动肾而和正智故闻宫音使人温舒而广大闻商音使人方正而好义闻角音使人恻隠而爱人闻徴音使人乐善而好施闻羽音使人整齐而好礼
　　汉志曰商之为言章也物成熟可章度也角触也物触地而出戴芒角宫中也居中央畅四方唱始施生为四声纲也徴祉也物盛大而繁祉也羽宇也物聚藏覆宇下也夫声者中于宫触于角祉于徴章于商宇于羽故四声为宫纪也恊之五行则角为木五常为仁五事为貌商为金为义为言徴为火为礼为视羽为水为智为听宫为土为信为思以君臣民事物言之则宫为君商为臣角为民徴为事羽为物唱和有象故言君臣位事之体也五声之本生于黄钟之律九寸为宫或损或益以定商角徴羽九六相生隂阳之应也
　　八音总考
　　陈氏乐书曰金生于土而别于土其卦则兊其方则西其时则秋其风阊阖其声尚羽其音则铿立秋之气也先王作乐用之以为金奏焉周官钟师掌金奏镈师掌金奏之鼓鼓人掌四金之声音孟子曰金声是也金奏之乐未尝不用鼓时谓之金者以金为主故也礼曰内金示和也又曰入门而金作示情也国语曰金奏肆夏庄子曰金石有声不考不鸣则奏金而鸣之内以示情外以示和也音之实也
　　石之为物坚实而不动其卦则干其时则秋冬之交其方则西北之维其风不周其声尚角其音则辩立冬之气也先王作乐击之以为磬之属焉葢金石之乐其声未尝不相应庄子曰金石有声不考不鸣国语曰金石以动之唐李真以车铎而得徴音之石则其相应可知三代之乐既坏于秦汉汉至成帝尚未有金石之乐及晋武破苻坚之后而四厢金石始备焉后世复以泗濵石其声下而不和以华原所出者易之信乎审一以定和难哉
　　丝饰物而成声其卦则离其方则南其时则夏其声尚宫其律賔其风景其音哀夏至之气也先王作乐弦之以为琴瑟之属焉葢琴瑟之乐君子所常御其大小虽不同而其声应一也故均列之堂上焉竹之为物其节直而有制其心虚而能通而利制之音所由出也其卦则震其方则东其时则春其声尚义其律姑洗其风明庶其音滥春分之气也先王作乐窍之以为箫管之属焉
