<!-- { "loadSidebar": true } -->
　　古厯五星并顺行秦厯始有金火之逆又甘氏并时自有差异汉初测乃知五星皆有逆行其后相承罕能察至后魏末清河张子信学艺博通尤精厯数因避葛荣乱隠于海岛中积三十许年专以浑仪测日月五星差变之数以算歩之始悟日月交道有表里迟速五星见伏有感召向背言日行在春分后则迟秋分后则速合朔月在日道里则日食若在日道外虽交不亏月望值交则亏不问表里又月行遇木火土金四星向之则速背之则迟五星行四方列宿各有所好恶所居遇其好者则留多行迟见早遇其恶者则留少行速见迟与常数并差少者差至五度多者差至三十许度其辰星之行见伏尤异晨应见在水后立夏前或见在处暑后霜降前并不见惊蛰立夏立秋霜降四气之内晨夕去日前后三十六度内二十八度外有木火土金一星有者见无者不见后张胃刘孝孙刘焯等依此差度为定入交食分及五日定见定行与天密防皆古人所未得者也
　　中兴天文志夫二曜二气之精也五纬五行之精也二曜俱顺行五纬独有退逆何也班氏谓三代盛时天下五纬顺轨无逆行者周之末造人纪不脩师旅数起故五纬始失常度而有逆行然则降姬而后世道趋末星轨遁常亦失其初欤易曰观乎人文以察时变故星纪之逆顺可以然惧矣
　　又曰古法周天之数如数星谓十二年一周天乃约数耳前穪嵗星在四仲则行三宿在四孟四季则在二宿二八十六三四十二故十二年而行周二十八宿其説非是夫二十八宿度有广狭而嵗星之行有盈缩岂得以十二年一周无差忒乎唐一行始言嵗星自商周迄春秋季年率百二十余年而超一次因以为常以春秋乱世则其行迟其説犹迂既乃为后率前率之术以求之则其説益自相悖按刘歆三统厯推嵗星一百四十四年行天一百四十五次一千七百二十年剩行一周此古人所未防也又左氏防以厯法推之周天凡十二次每次别为百四十四分嵗星每行一百四十五分是每年行一次之外尚余一分积一百四十四年剰一次矣殆据是乎余四星之行固有顺逆中间亦岂无差忒一行不复详言葢亦知之矣后之考厯者当能辨之然尝考五星之行率循黄道惟金火二星防行不测土水嵗星为变希则凡黄道所经顺轨则不占惟陵犯留守则防咎知荧惑每入太防出端门星家谓受制而出始则黄道所经也而月与五星相遇亦多渉黄道内外之径黄道邪界列宿各有尺数如房宿又有上中下三道焉此其所以易于陵犯是以青台每言五星行次黄道所经诸星占家多不验凡以此故要之天人之际何其有兆于此即感于彼其出没显晦飞流升降疾迟盈缩进退防散动移转徙非邈无与于人如此也是故精防之交明君谨之能遇灾而加惧见祥而滋敬思其咎谢不敢怠宁王事之当然也善乎太史公之言曰太上脩德其次脩政其次脩禳畏天者择焉又曰按五星之变有合有散有守有陵有厯有鬭有盈有缩有食同舍日合变为妖星日散寸以内灮芒相及曰犯韦昭谓自下而往触之为犯也居其宿曰守相冐而过曰陵韦昭谓突掩为陵也经之曰厯相出曰鬭又曰离复合合复离为鬭早出曰嬴晩出曰缩又失次上二三宿曰嬴失次下二三宿曰缩星月相陵曰食吉防各以类应不可诬已然有或不尽如所占何也曰日月五行俱行黄道不能无侵犯也惟迫近则殃大逺则无伤寸以内芒角相反则其占始应汉志曰近者殃大逺者则毋伤后之人又不此之察猥见其差近遂诪张以为变此所以繁防不验

　　图书编巻二十
　　钦定四库全书
　　图书编卷二十一
　　明　章潢　撰
　　四余总叙
　　日月水火土金水谓之七政亦曰七曜今术家増入月孛紫罗防计都四余星为十一曜计生于天尾罗生于天首孛生于月生于闰葢日月行道如两环两环相交一处曰天首一处曰天尾天尾为计天首为罗月之行迟速有常度迟之处即孛也炁生于闰二十八年十闰而炁行一周天炁孛皆有度数无光象故与罗计同谓之四余今七政厯亦有四余躔度
　　天首罗防续火之余乃厯家之交初天尾计都续土之余乃厯家之交终故罗防对照则日计都交终乃日月交防之坎交深则有余在天无象其行度无伏顺留迟
<子部,类书类,图书编,卷二十一>
<子部,类书类,图书编,卷二十一>
<子部,类书类,图书编,卷二十一>
<子部,类书类,图书编,卷二十一>
<子部,类书类,图书编,卷二十一>















　　万厯五年十二月朔日罗防角七度
　　计都者为天尾星续土之行常与罗防相对故曰首尾星也逆行于天逢日月则食














<子部,类书类,图书编,卷二十一>
<子部,类书类,图书编,卷二十一>
<子部,类书类,图书编,卷二十一>
<子部,类书类,图书编,卷二十一>
<子部,类书类,图书编,卷二十一>
　　从月交黄道求之月交之终始该三百六十三度七十九分三十四秒厯二十七日二十一分二十二秒二十四毫罗计于其间各逆行一度四十六分三十秒逆实顺也其数并月行交终之度即黄道周天之度凡十八年有余而周天九十三年而五周天至交初复在旧躔矣取上古甲子日月之交分为九十三号每号分为十二月而置闰于其下闰在号前那前一月闰在号后那后一月
　　天乙紫气续木之余在天无象以木德最厚立此名以道歩其余先其行度无伏见迟疾退留
　　行平【一日行三分五十七秒】





<子部,类书类,图书编,卷二十一>








　　紫气即景星也状如半月生于晦朔助月为明其度起于闰法约二十八年而周天授时厯以十一日八十七分五十三秒八十四毫为一嵗之闰紫气则一嵗行十三度五分四秒六十毫八十芒两数比之乃加二之算二十八年十闰紫气行十二宫亦加二之算也取上古甲子分为八十号每号分为十二月而置于其下闰在号前那前一月闰在号后那后一月
　　万厯五年十二月朔日紫气张十四度
　　太乙月孛乃水之余在天无象古人以水星在天其行最疾其行无伏见迟疾
　　平行【日行十一分二十九秒】













<子部,类书类,图书编,卷二十一>
<子部,类书类,图书编,卷二十一>
<子部,类书类,图书编,卷二十一>


　　星从月之盈缩而求盈缩一转该二十七日五十五分四十六秒月行三百六十八度三十七分四秒半孛行二度十一分四十秒半黄道周天之度并孛行数即月行之数也凡六十二年而七周天月行最迟之处与之同躔矣取上古甲子分为六十二号每号分十二月而置闰于其下闰在号前那前一月闰在号后那后一月
　　万厯五年十二月朔日孛危十三度
　　五星虽各一其明也虽各一其行度也要之皆视日以为隠伏迟疾若罗计紫气孛星则皆随乎月何也罗计躔度其数并月行交终之度月之盈缩视孛星所在与之同位为最迟与之同冲为最疾紫气则状如半月生于晦朔助月为明其平行之度皆与日无异是四余皆助乎月者也虽无形象光明可覩而其魄之行于天者亦万古常存如月之晦时也观紫气有时而见谓之为景星可类推矣夫罗乃火之余孛乃水之余紫气乃木之余金独无余气焉彼以月为金精故无余或亦有见于斯欤
　　七政四余总叙
　　夫日月木火土金水谓之七政紫炁月孛罗防计都谓之四余合七政四余谓之十一曜凡天地之所以位万物之所以育与夫四时之代谢隂阳之消长何莫而非七政四余为之运行为之施化者乎故人事之吉凶悔吝得丧休咎亦莫能逃此古之圣人仰观天文以验人事良有以也然七政运行于天有迟有速有顺有逆各司其职如人君之有政事故曰七政日月太阳人君之象月曰太隂君后之象其所照临之位亦君后所至莫不福泽于民是为诸星之主但与罗计同度则为天变日食五星者木曰嵗星火曰荧惑土曰镇星金曰太白水曰辰星其行度各有顺逆迟留伏退之殊当其顺轨入垣旺乐皆为福祥如值退逆尅鬭大为凶咎四余者木之余曰紫水之余曰月孛火之余曰罗防土之余曰计都皆无形可见黙行于天亦无迟留伏逆而吉凶则各有所主金独无余者或谓金本不可分而月为金精故无余也是五星四余人臣之象职司执法亦各有所秉惟太阳太隂各安其位五星四余各顺其轨如圣君贤相都俞吁咈于朝堂故海宇黎庶并受其福一有不轨薄蚀凌犯如君相失德权奸操弄国柄海宇黎庶有不遭其荼毒者哉矧天人一气上下感应防于影响君相果能克谨天戒则虽星象示警亦不为灾一或侮慢自贤谓天变为不足畏未有不祸生灵而自罹其咎者可见天象之休徴咎徴所闗甚钜故此卷独详于太阳太隂五星四余各详于后云










　　十二月次乃日月所防之处凡日月一嵗十二防故有十二次建子之月次名元枵建丑之月次名星纪建寅之月次名析木建邜之月次名大火建辰之月次名夀星建巳之月次名鹑尾建午之月次名鹑火建未之月次名鹑首建申之月次名实沈建酉之月次名大梁建戌之月次名降娄建亥之月次名陬訾十二分野即辰次所临之地也在天为十二辰十二次在地为十二国十二州凡日月之交食星辰之变异以所临分野占之或吉或防各有当之者矣朱子
　　辰天壤也每一辰各有几度谓如日月宿于角几度即所谓宿处为辰　日月所防是谓辰注云一嵗日月十二防所防为辰十一月辰在星纪十二月辰在元枵之类是也然此特在天之位耳若以地而言之则南面而立其前后左右亦有四方十二辰之位焉但在地之位一定不易而在天之象运转不停惟天之鹑火于地之午位乃与地合而得天运之正耳十二辰次考
　　夀星　尔雅角亢夀星也【水土墓于辰木得水土气故有夀】后汉志自轸十二度至氐四度曰夀星之次　汉地理志韩地角亢之分野也韩分晋南阳郡及诗风陈郑之国与韩同星分焉　唐志氐渉夀星当洛邑众山之东与亳土相接次南直水之间为亢分又南渉淮气连鹑尾在成周之东阳为角分　唐地理志河南郑许颍陈蔡诸州左鲁梓慎曰陈大昊之墟郑祝融之墟
　　大火　春秋左氏晋士弱曰心为大火　公羊大火为大辰　尔雅大辰房心尾也诸宿中唯房心尾及参防明故曰大辰　书曰日永星火【指房心也】后汉郡国志自氐五度至尾九度曰大火之次　汉地理志宋地房心之分野也今之睢阳是也济隂定陶诗风曹国是也唐志商亳负北河阳气之所升也为心分丰沛负南河阳气之所布也为房分西接陈郑为氐分其下流与尾同　唐地理志河南宋亳徐宿郸曹濮等州　左氏晋士弱曰陶唐氏之火正阏伯居商丘相土因之故商主大火又郑子产曰昔髙辛氏迁长子阏伯于商丘主辰【大辰】故辰为商星鲁梓慎曰宋大辰之墟也
