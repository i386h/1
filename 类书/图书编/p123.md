<!-- { "loadSidebar": true } -->
　　亢四星距南第二星去极九十六度摄提大星其右距北大星去极六十七度入亢七度其左距南星去极七十二度半入亢七度　大阳门二星距西星去极一百一十三度入角十度　折威七星距西第三大星去极一百二度入亢三度　大角一星去极六十六度去极二度半　颉颃二星距东南星去极一百一十二度半入亢四度

　　氐宿总叙
　　氐十六度下二星为五星日月中道为天子之路寝明则大臣后妃奉君不失节如不见或移动则臣将谋内祸乱生矣日月食主火乱木犯之立后妃火犯之臣僭上金犯拜将水犯百官忧客星犯婚礼不整彗孛犯暴兵起月晕人不安一曰氐为后妃之府休解之房前二星适也后二星妾也将有徭役之事氐先动星明大则民无劳天乳在氐北主甘露明则润泽甘露降招揺一星在梗河北次北斗柄端主边兵芒角变也揺动则甲兵大起梗河二星在大角北天子以备不虞其色变动有兵丧帝席三星在大角西北宴乐献夀之所其星不见大臣失位亢池六黒星为沈舟楫主迎送移徙则凶骑官二十七星在氐南天子骑士之象星众则安不见兵起车骑三黒星在氐南骑官之上都车马之将也金火犯为殃动揺车骑行天辐两黄星在房西主鸾驾客星来守之则辇毂有忧也骑阵将军一星在骑官东南主骑将也动揺则骑将出
　　氐四星距西南星去极一百四度半　亢池六星距北大星去极七十度半入亢三度　天乳一星去极九十二度入氐十四度　招揺一星去极九十一度入亢四度半　梗河三星距大星去极五十九度入氐二度骑官二十七星距西北星去极一百二十度入氐宿初度　车骑三星距东南星去极一百四十度入氐二度帝席三星距东星去极六十七度半入氐宿一度半

　　房宿总叙
　　房六度为明堂天子布政之宫也亦四辅也下第四星上将也次星次相也上星上相也南二星君位北二星夫人位又四表中间为天衢之大道亦谓之天阙黄道之所经也南门曰阳环亦曰阳道其南曰大阳北间曰隂间亦曰隂道其北曰大隂七曜由乎天衢则天下和平由阳道则主旱丧由隂主水兵房星亦曰天驷为天马主车驾南星曰左骖次左服次右服次右骖亦曰天廐又主开闭为畜藏之所由也房星明则主王者明骖星大则起兵星离则夭流日月食则主昏乱权臣横彗孛犯之兵起下二星为隂五星犯之为水上二星为阳五星犯之为旱房北二小星田钩钤房之钤键天之管籥主闭藏键天心也王者孝则钩钤明近房则天下同心逺则天下不和王者絶后房钩钤间有星及疎折则地动河清东咸西咸各四星在房心北日月五星之道也为房之户所以防淫佚明则吉暗则凶日月五星犯守之有隂谋大火守之兵起罚三星在东咸正西南北而列主受金赎罪正而列则法令太平曲而斜则刑罚不中日一星在房中道前太阳之精主明德金火犯守之有忧从官二星在积卒西见北
　　房四星距南第二星去极一百一十四度半　键闭一星去极一百八度入房四度　罚三星距南星去极一百八度入心一度半　东咸四星距西南星去极一百一十一度入心一度　日一星去极一百一十三度入氐十四度半　从官二星距西星去极一百二十二度入氐十四度　西咸四星距西南星去极一百四度半入氐十五度　钩钤二小星去极一百九度半入房二度半

　　心宿总叙
　　心六度一名天火天王位也中心星曰明堂为大辰天子之位也前星为太子不明则太子不得位后星为庶子眀则庶子继心上四尺为日月五星之中道中心眀则化成道昌直则地动移徙不见国亡又曰心变黒色夫人有忧直则王失势动则国有忧离则民流金火犯血光不止土木犯吉月晕兵起火来守之国无主客星及孛犯天下兵荒积卒十二星在房星西南五营军士也微而小则吉明大动揺兵火起一星亡兵出二星亡兵半出三星亡兵尽出他星守之兵火起近臣诛
　　心三星距西前星去极一百四十四度半　积卒十二星距大星去极一百二十二度半入氐宿十五度

　　尾宿总叙
　　尾十九度后妃之府后宫之场也北之一丈为天之中道上第一星后也第二星夫人也次则嫔妾第三星傍一星名曰神宫解衣之内室尾亦为九子星色欲均明大小相仍则后妃妬忌后宫有序多子孙星防细暗后有忧疾疎逺则后失势动则君臣不和天下乱就聚则大水水犯之及月晕则后妃死火犯宫中内乱土犯吉水犯宫中有事客星犯大臣谏日月食主饥一曰金火守之后宫兵起五星在尾南汉中主定吉凶明则君臣和不明则为乖戾亡则赤地千里火守之兵起在外土守之兵罢天江四星在尾之北主太隂不欲明明而动水暴出参差则马贵其星不见则河津闗道不通火守之有立主客入河津絶傅说一星在尾后河中主后宫女巫祝祀神灵祈祷一孕故曰主后宫之内祭祀以求子孙诗曰克禋克祀以弗无子此之象也其星明大王者多子孙小而暗后宫少子动移则后宫不安星揺则天子无嗣鱼一星在尾后河中主隂事知云雨之期大明则隂阳和风雨时暗则鱼多亡揺动则大水暴出出汉中大鱼多死火守在南则旱在北则水起
　　按傅说一星専主后宫女巫祷神之事谓之傅说古有傅母有保母傅而说者谓无母不喜之也今之妇人求子祀防神此说之义也偶商之傅说与此同音诸子更不详审其义则曰傅说骑箕尾而去殊不知箕尾専主后室之事故有傅说之佐焉
　　尾九星去极一百二十七度半　五星距南第二星去极一百一十四度半入尾宿十度　鱼一星去极一百二十六度入尾宿十五度半　傅说一星去极一百零八度入尾宿十四度半

　　箕宿总叙
　　箕十一度亦谓之天津后宫妃后之位上六尺为天之中道箕一曰天鸡主八风凡日月五星在箕东壁翼轸者风起又主口舌主客蛮夷诸国故蛮夷将动先表箕星大明直则五谷熟君无谗间疎暗则无君世乱五谷贵蛮夷不服内外有差就聚细防天下忧动则蛮夷有使来离徙则人流若移入河国灾相食月晕金火犯之兵起流星犯大臣叛月宿其野风起杵三星在箕南主杵舂之用也纵为丰横为饥移徙人失业不见人相食客星入杵臼天下有急变糠一星在箕口前杵舂西北明则为丰暗则为饥不见人相食
　　箕四星距西北星去极一百二十一度半　杵三星距中星去极一百三十八度入箕宿三度　糠一星去极一百一十七度半入尾十七度半

　　斗宿总叙
　　南斗六星曰天庙曰天位一曰天阙一曰天机一曰天府一曰天库一曰天洞之首丞相天宰之位木星也主天子夀命之期主酌量政事禀受爵禄日月五星贯之为中道其南首二星曰魁为天库又为天梁主兵革二星为天相主爵禄比尾二星曰杓为天府主夀命将有天子之事占之于斗其魁第一星主吴第二星主防稽第三星主丹阳第四星主豫章第五星主庐江杓尾第六星主九江斗北大星亦曰天闗天子之正旗也土宫也六星欲其均明盛君臣同心天下安宁爵禄不僭风雨顺时主夀康五谷蕃昌暗小则君臣失位天下不安芒角动揺则君臣失势天下愁悲大小不齐则上下乖违移徙则贤臣逐天下病变色失常则隂阳不调宰相忧之日月五星逆入斗天下流荡孛犯之兵起星小暗则废宰相及死鳖十四星在南斗南鳖为水虫归太隂有星守之曰永防主有水火守之旱建六星在斗背亦曰天旗临于黄道天之都闗也建斗之间七曜之道建为谋事为天鼓为天马南二星天库也中央二星市也铁销也上二星旗附也见动揺则人劳月晕之蛟龙见牛马疫月食五星犯守大臣相谮臣谋主亦为闗梁不通有大水天弁九星在建星北入河市宫之长也主列肆阛阓若市籍之事以知市珍也星明则吉彗星守之籴贵兵起天鸡二星在狗国北主时也金火守之兵大起天籥八星在斗杓西主锁籥闗闭明吉暗凶狗国四星在建东北主鲜毕乌桓沃旦明则边寇作金火犯守外夷有变太白逆守其国乱客星守之有大盗其王且来天渊十黒星在鳖东南一曰天海主溉灌火守之大旱水守之大水一曰主海中鱼鳖狗二黒星在斗魁前主吠主御奸回也不居常处为火灾农丈人一星在南斗西南老农主稼穑也占与糠略同
　　南斗六星距西第三星去极一百一十九度　鳖十四星距东大星去极一百三十度入斗五度　天弁九星距西大星去极九十九度半入斗宿初度　建六星距西星去极一百一十三度入斗宿四度　天籥八星距西大星去极一百一十四度半入尾宿十九度　狗二星距东大星去极一百一十八度入斗宿十二度　天渊十星距中北星去极一百二十九度入斗宿十七度　天鸡二星距西星去极一百一十度入斗十六度半　狗国四星距西北星去极一百二十度入斗宿十八度　农丈人一星去极一百三十四度半入箕宿六度半



　　牛宿总叙
　　牛六星曰牵牛一曰天鼓水星也亦曰天闗为闗梁主牺牲之事阳气始于牵牛日月五星常贯之为中道夫大星七政之始七曜之行起于此其上二星一曰即路一曰聚火主道路次二星主梁闗次一星主南夷其十大星三斗星明大则王道昌闗梁通不明则五谷不成牛多灾其小星大明则牛贵小而明则牛贱色怒则马贵移动牛多灾殃星亡则牛尽死小星芒则小牛尽死牛星始见色黄则大豆贱赤则大豆虫伤色白则大豆贵星近汉则天下牛疫死星直则谷价平曲则米贵失常变动则五谷不成
　　甘氏曰牛上二星主道路次一星主闗梁次南三星主南越动揺役色而占之牵牛亦为将军中央大星左右出则大将心不正前星左右出则前将军心不正后星左右出则后将军心不正所谓前者大星南星后大星北星也
　　又曰牵牛月晕损犊兵火犯之兵灾土木犯之吉天田九星在牵牛南太防东主天子畿内之田九坎九黒星在天田东主沟渠所以通达泉源流防盈溢明盛则有水灾兵戈侵边不明则吉河鼓三星在牵牛北天鼓也主军鼓及鈇钺一曰三武主天子三将军中央大星为大将军右星为右将军左星为左将军也左星南星也所以备闗梁设险阻以拒难也明大光主将军吉移动差度乱兵起直则有功曲则将失律左旗右旗各九星在河鼓左右皆天之旗鼓也旗星明闰将军吉动揺兵起怒则马贵旗端四星南北列曰天桴鼓桴也星不明漏刻失时动揺军鼓用桴支相宜亦然织女三星在河北天纪东端天女也主果蓏绵绵珍寳也王者致孝神祗咸喜则织女星俱明天下和平大星怒角布帛贵又曰三星俱明女工善暗而防则天下女工废不见兵起东足四星曰渐台临水之台也主刻漏律吕之事西足五星曰辇道天子嬉逰之道金火守之御路兵起罗堰三星在牵牛东主塘堤壅蓄水源溉田苗大而明大水泛滥按张衡云牵牛织女七月七日相见即此也古雅云河鼓谓之牵牛又歌曰东飞伯劳西飞燕黄姑织女时相见黄姑即河鼓也音讹耳
