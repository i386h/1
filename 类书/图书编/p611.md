<!-- { "loadSidebar": true } -->
　　按卦象言刑狱者五卦噬嗑贲丰旅中孚也噬嗑贲丰旅皆有离象而噬嗑丰则兼取震贲旅则兼取艮盖狱以明照爲主必先得其实则刑不滥然非震以动之则无有威断非艮以止之则轻于用刑惟中孚一卦则有取于防兊盖用狱必明以照之使人无隠情震以威之使人无拒意而又当行而行当止而止不过于用其明而恣其威也夫然后兊以议之防以缓之原情定罪至再至三详之以十议原之以三宥三听之司宼定之三公听之旬而职听三旬而职听三月而上之议而又议缓而又缓求其出而不可得然后入之本乎至诚孚信之心存乎至仁恻怛之意在我者有诚心则在人者无遗憾矣
　　舜典象以典刑流宥五刑鞭作官刑扑作教刑金作赎刑眚灾肆赦怙终贼刑钦哉钦哉惟刑之恤哉帝曰臯陶蛮夷猾夏宼贼奸宄汝作士五刑有服五服三就五流有宅五宅三居惟明克允大禹谟帝曰臯陶汝作士明于五刑以弼五教期于予治刑期于无刑民恊于中时乃功懋哉
　　臯陶曰宥过无大刑故无小罪疑惟轻功疑惟重与其杀不辜宁失不经好生之德洽于民心兹用不犯于有司
　　康诰王曰呜呼封敬明乃罚人有小罪非眚乃惟终自作不典式尔有厥罪小乃不可不杀乃有大罪非终乃惟眚灾适尔既道极厥辜时乃不可杀
　　立政曰和我庻狱庻慎时则勿有间之又曰继自今文子文孙其勿误于庶狱庶慎惟政是乂之又曰今文子文孙孺子王矣其勿误于庶狱惟有司之牧夫吕刑伯夷降典折民惟刑
　　蔡沈曰典礼也伯夷降天地人之三礼以折民之邪妄
　　苏轼曰失礼则入刑礼刑一物也
　　士制百姓于刑之中以教只德
　　天齐于民俾我一日非终惟终在人尔尚敬逆天命以奉我一人虽畏勿畏虽休勿休惟敬五刑以成三德【刚柔正直】一人有庆兆民赖之其宁惟永
　　王曰吁来有邦有土告尔祥刑在今尔安百姓何择非人何敬非刑何度非及
　　蔡沈曰刑凶器也而谓之祥者刑期无刑民协于中其祥莫大焉
　　轻重诸罚有权刑罚世轻世重惟齐非齐有伦有要周礼乃立秋官司宼使帅其属而掌邦禁以佐王刑邦国大司宼之职掌建邦之三典以佐王刑邦国诘四方一曰刑新国用轻典二曰刑平国用中典三曰刑乱国用重典
　　祖训有曰朕自起兵至今四十余年人情善恶真僞无不厯渉其中奸顽刁诈之徒情犯深重灼然无疑者特令法外加刑使人知所警惧不敢轻易犯法然此特权时处置顿挫奸顽非守成之君所常用以后子孙做皇帝时止守律与大诰并不许用黥刺剕劓阉割之刑敢有请用此刑者将犯人凌迟全家处死由是观之可见圣祖以乱国待前元而用重典盖非得已也
　　以五刑紏万民一曰【冬官】野刑上功【农功】紏力二曰【夏官】军刑上命【将命】紏守三曰【司徒】乡刑上德【六德】紏孝四曰【治典】官刑上能【能其事】紏职【修其职】五曰【礼典】国刑上愿【慤慎也】紏暴【暴当作恭不恭者当紏也】
　　按刑虽属于秋官而五官不得不治盖治也教也政也礼也事也圣人治天下之具也然所以致其功之立而化之成舎刑以紏之安能保其终不怠而乆不废哉
　　大戴礼刑罚者御人之衔勒也吏者辔也刑者防也天子御者内史太史左史手也古者以法爲衔勒以刑爲防以人爲手而御天下公家不蓄刑人大夫不飬士遇之途不与之言屏诸四方惟其所之不及以政不欲生之
　　子曰五刑之属三千而罪莫大于不孝要君者无上非圣人者无法非孝者无亲此大乱之道也汉刑法志曰古人有言曰满堂而饮酒有一人向隅而悲泣则一堂皆爲之不乐王者之于天下譬犹一堂之上也故一人不得其平爲之凄怆于心今郡国被刑而死者歳以万数天下狱二千余所其寃死者多少相覆狱不减一人此和气所以未洽者也原狱刑所以蕃若此者礼教不立刑法不明民多贫穷豪杰务私奸不輙得狱犴不平之所致也孔子曰古之知法者能省刑本也今之知法者不失有罪末矣又曰今之听讼者求所以杀之古之听讼者求所以生之今之狱吏上下相驱以刻爲明深者获公名平者多患害谚曰鬻棺者欲歳之疫非憎人欲杀之利在于人死也今治狱吏欲陷害人亦犹是矣
　　夏作禹刑
　　汤制官刑儆于有位
　　周礼士师之职掌国之五禁之法以左右刑罚一曰宫禁二曰官禁三曰国禁四曰野禁五曰军禁皆以木铎狥之于朝书而悬诸门闾
　　以五戒先后刑罚毋使罪丽于民一曰誓用之于军旅二曰诰用之于防同三曰禁用诸田役四曰紏用诸国中五曰宪用诸都鄙
　　掌事之八成一曰邦汋二曰邦贼三曰邦谍四曰犯邦令五曰挢【读爲矫】邦令六曰爲邦盗七曰爲邦朋八曰爲邦诬
　　司刑掌五刑之法以丽万民之罪墨罪五百劓罪五百宫罪五百刖罪五百杀罪五百若司寇断狱弊讼则以五刑之法诏刑罚而以辩罪之轻重
　　司约掌邦国及万民之约剂【劵也】治神之约爲上治民之约次之治地之约次之治功之约次之治器之约次之治挚之约次之
　　禁杀戮掌司斩杀戮者凡伤人见血而不以告者攘狱【刼狱】者遏讼者以告而诛之
　　禁暴氏掌禁庶民之乱暴力正【以强力得正】矫诬犯禁者作言语而不信者以告而诛之
　　吕刑曰墨罚之属千劓罚之属千剕罚之属五百宫罚之属三百大辟之罚其属二百五刑之属三千上下比罪无僭乱辞勿用不行惟察惟法其审克之汉髙祖约法三章杀人者死伤人及盗抵罪后以三章之法不足以御奸遂令萧何攟摭秦法定律令除参夷连坐之法増部主见知之条于李悝所造六篇益事律擅兴廐户三篇合爲九篇叔孙通益律所不及傍章十八篇【律之名始见于此】
　　文帝除收孥诸相坐律令又除肉刑
　　景帝诏曰加笞者或至死而笞未毕朕甚怜之其减笞三百曰二百笞二百曰一百又笞者所以教之也其定棰令
　　景帝定棰令丞相刘舍御史大夫卫绾请笞者棰长五尺其本大一寸竹也末薄半寸皆平其节当笞者笞臀毋得更人毕一罪乃更人自是笞者得全献帝时议者欲复肉刑孔融议曰古者淳厐吏端刑清百姓有罪皆自取之末世凌迟风化壊乱政挠其俗法害其人故曰上失其道民散乆矣而欲绳之以古刑投之以残弃非所谓与时消息者也且被刑之人虑不念生志在思死类多趋恶莫复归正夙沙乱齐伊戾祸宋赵髙英布爲世大患不能止人遂爲非也适足絶人还爲善耳虽忠如鬻拳信如卞和智如孙膑寃如巷伯才如史迁逹如子政一离刀锯没世不齿是太甲之思庸穆公之霸秦南睢之骨立卫武之初筵陈汤之都赖魏尚之守边无所复施也汉开改恶之路凡为此也故明徳之君逺度深维弃短就长不茍革其政者也朝廷善其言
　　按唐虞三代以来俱用肉刑至汉文始废肉刑用笞盖权舆于虞刑之鞭扑也景帝定棰令魏晋南北朝其君臣仁暴不同其俗尚厚薄不一其所用刑各有不同隋文帝始定今之五刑凡前代考讯之具尽除不用唐宋因之制爲刑具各有等第本朝于大明律卷首作爲横图以纪狱具其大小厚薄视唐畧等比宋则尤爲轻焉祖宗好生之仁也固如此
　　成帝诏今大辟之刑千有余条律令烦多百余万言竒请他比日以益滋其令中二千石二千石士及明习律令者议减死刑及可蠲除省约者令较然易知条奏大明律四百六十条死罪二百二十
　　光武时桓谭上防曰今法令决事轻重不齐或一事殊法同罪异论奸吏得因縁爲市所欲活则出生议所欲防则与死比是为刑开二门也今可令通义理明习法律者校定科比一其法度【由谭之言是法又不足任须得之公良之士司刑可也】
　　隋定律令置十恶之条多采齐之制而颇有损益一曰谋反二曰谋大逆三曰谋叛四曰恶逆五曰不道六曰大不敬七曰不孝八曰不睦九曰不义十曰内乱十恶及杀人狱成者虽防赦犹除名
　　自隋以前死刑有五曰罄绞斩枭裂而流徒之刑鞭笞兼用数皆逾至隋始定爲笞刑五自十至于五十杖刑五自六十至于百徒刑五自一年至于三年流刑二自千里至于三千里死刑二绞斩除其鞭刑及枭首轘裂之酷
　　按笞杖徒流死此后世之五刑也始于隋而用于唐以至于今日
　　唐之刑书有四律令格式令者尊卑贵贱之等数国家之制度也格者百官有司之所常行之事也式者其所常守之法也凡邦国之政必从事于此三者其有所违及人之爲恶而入于罪戾一断以律律之爲书因隋之旧爲十有二篇一曰名例二曰卫禁三曰职制四曰户婚五曰廐库六曰擅兴七曰盗贼八曰鬪讼九曰诈伪十曰杂律十一曰捕亡十二曰断狱其用刑有五一曰笞笞之爲言耻也凡过之小者棰挞以耻之汉用竹后世更以楚书曰扑作教刑是也二曰杖杖者持也可持以撃也书曰鞭作官刑是也三曰徒徒者奴也盖奴辱之周礼曰其奴男子入于罪任之以事寘之圜土而教之量其罪之轻重有年数而舍四曰流书曰流宥五刑谓不忍杀宥之于逺也五曰死乃古大辟之刑也唐因隋制髙祖入京师约法十二条后诏裴寂等更撰律令凡律五百太宗即位诏长孙无忌房龄等复定旧令
　　按洪武六年命刑部尚书刘惟谦等重定诸律每一篇成輙缮上奏掲于西庑之壁圣祖亲御翰墨爲之裁定明年书成篇目一凖于唐之旧采用已颁旧律二百八十八条续律一百二十八条旧令改律三十六条因事制律三十一条掇唐律以补遗一百二十三条合六百有六分爲三十卷其后复定爲吏户礼兵刑工六类析十八篇以爲一十九约六百六条以爲四百六十析户婚以爲户役婚姻分鬪讼以爲鬪殴诉讼廐库一也则分廐牧于兵仓库于户焉职制一也则分公式于吏受赃于刑焉名例旧五十七条今止存其十有五盗贼旧五十三条今止存其二十八名虽沿于唐而实皆因时以定制縁情以制刑上稽天理中顺地宜下合人情立百世之凖绳爲百王之宪度自有法律以来所未有也
　　唐自房龄等更定律令格式讫太宗世用之无所变更髙宗时又诏长孙无忌等増损格勅其曹司常务曰畱司格颁之天下曰散分格其后武后时有垂拱格元宗时有开元格宪宗时有开元格后敕文宗时有太和格又有开成详定格宣宗又以刑律分类爲门而附以格勅爲大中刑律统类
　　欧阳脩曰书曰慎乃出令令在简简则明行之在乆乆则信而中材之主庸愚之吏常莫克守之而喜爲变革至其繁积虽有精明之士不能徧习而吏得上下以爲奸此刑书之弊也
