<!-- { "loadSidebar": true } -->
　　史记察日行以处位太白曰西方秋司兵月行及天矢日庚辛主杀杀失者罚出太白太白失行以其舍命国其出行十八舍二百四十日而入东方伏行十一舍百三十一日其入西方伏行三舍十六日而出当出不出当入不入是谓失舍不有破军必有国君之簒其纪上元以摄提格之嵗与营室晨出东方至角而入与营室夕出东方至角而入与角晨出入毕与角夕出入毕与毕晨出入箕与毕夕出入箕与箕晨出入栁与箕夕出入栁与栁晨出入营室与栁夕出入营室凡出入东西各五为八嵗二百三十日复与营室晨出东方其大率嵗一周天其始出东方行迟率日半度一百二十日必逆行一二舍上极而反东行行日一度半一百二十日入其痹近日曰明星柔髙逺日曰大嚣刚其始出西行疾率日一度半百二十日上极而行迟日半度百二十日旦入必逆行一二舍而入其痹近日曰太白柔髙逺日曰大相刚出以辰戌入以丑未当出而出未当入而入天下偃兵兵在外入当出而不出当入而不入天下起兵有破国其当期出也其国昌其出东为东入东为北方出西为西入西为南方所居久其乡防出西逆行至东正西国吉出东逆行至西正东国吉其出不经天天下革政小以角动兵起始出大后小兵弱出小后大兵强出髙用兵深吉浅凶卑浅吉深凶日方南金居其南日方北金居其北曰盈侯王不宁用兵进吉退防日方南金居其北日方北金居其南曰缩侯王有忧用兵进防退吉用兵象太白太白行疾疾行行迟迟行角敢战动摇躁躁国以静静顺角所指吉反之皆防出则出兵入则入兵赤角有战白角有丧黒圜角忧有水事青圜小角忧有水事黄圜和角有土事有年其已出三日而复有防入入三日乃复盛出是谓耎其下国有军败将北其已入三日又复出出三日而复盛入其下国有大忧师有粮食兵革遗人之用卒虽众将为人虏其出西失行外国败其出东失行中国败其色大圜黄可为好事其圜大赤兵盛不战太白白比狼赤比心黄比参左肩苍比参右肩黒比奎大星五星皆从太白而聚于一舍其下之国可以兵从天下居实有得也居虚无得也行胜色色胜位有位胜无位有色胜无色行色尽胜之出而留桑榆间疾其下国上而疾未尽其曰过参天疾其对国上复下下复上有反将其入月将僇金木星合光其下战不合兵虽起而不闘合相毁野有破军在西方乘昏而出隂隂兵强暮食出小弱夜半出中弱鸡鸣出大弱是隂陷于阳其在东方乘明而出阳阳兵强鸡鸣出小弱夜半出中弱昏出大弱是谓阳陷于隂太白伏也以出兵兵有殃其出邜南南胜北方出邜北北胜南方正在邜东国利出酉北北胜南出酉南南胜北方正在酉西国胜其与列星相犯小战五星大战其相犯太白出其南南国败出其北北国败行疾武不行文色白五芒出早为月蚀晩为天矢及彗星将发国出东为德举事左之迎之吉出西为刑举事右之背之吉反之皆防太白光见景战胜昼见而经天是谓争明强国弱小国强女主昌亢为防庙太白庙也太白大臣也其号上公其他名殷星大正营星观星宫星明星大衰大泽终星大相天浩序星月纬大司马位谨此
　　太白史或书昼见或书周天葢巳时当丙位则为经天以其当君祸尤大也其余方位则止书昼见也万厯五年十二月朔日金星箕二度顺行见
　　钱若水曰边将用兵惟视太白与月为进退者诚以太白者将军也辰星者廷尉也合则有战不合则无战合于东则主胜合于西则客胜
　　辰星总叙
　　辰星北方土气所结水之精也一曰勾星一曰防星一曰伺星晨之东方夕之西方一嵗一周天五常为智五事为听智亏听失逆冬令伤水气罚见辰星主冬其日壬癸其辰亥子其卦坎其音羽其数六其帝颛帝其神防辰星见则主刑主廷尉主燕赵幽翼以北之国为宰相之象亦为杀伐之气战鬭之象又军于野辰星为偏将之象无军为刑事和隂阳应効不効其时不和出入失其时寒暑失其节邦当大饥当出不出是谓击卒兵大起在于房心间地动亦曰辰星出入躁疾常主夷狄又曰蛮夷之星也天原发防曰水性平淡主刑法之得失是正四时色黄而小地大动明与月相逮其国大水
　　辰星吟
　　北方之星名曰水精黒帝之子偏将之名所主在听国君之情所在之国忧而不宁君若遵守法度明其教令违其防邪提其惠政无纵无欲邦家大庆君若不脩德政不任贤人纵舍由巳昵比小人上天垂戒灾及其邻五谷不熟风不均隂阳错乱饥荒荐臻与火合而干戈起被土犯而元戎厄观芒角知大小灾祥审伏现察君臣谴责水涨而青色大丧发而虚白其顺也春晨见而秋夕其逆也冬作涝而夏寒逼太阳而掩映接太隂而交懽守角水旱并兴留亢米谷腾涌在心为水为火守房作动作静入尾江汉横流环箕大人多恐犯虚丁壮尽行乘斗牛百川决壅凌女宿布帛涌贵留危毕祸乱继踵入奎臣被困狱守胃起兵中州凌毕边防急在执政刑流勾觜水火为孽入井氷霜未休乗参水泉决涌绕鬼痰病多忧留星贵臣当罪入栁水损田畴守翼人民饥馑在轸百谷难收大防羣臣相杀犯君座将相相尤守轩辕后宫不乐乘舆鬼秦地多忧惟有土固守其宜兢兢栗栗居安虑危勤脩令德福禄斯绥

<子部,类书类,图书编,卷二十>
<子部,类书类,图书编,卷二十>
<子部,类书类,图书编,卷二十>
<子部,类书类,图书编,卷二十>

　　星乃水之精一日行一度余亦不及天数也其行一嵗一周天以四仲之日春见奎娄夏见东井秋见角亢冬见牵牛出以辰戌入以丑未二旬而入其出入也不违其时故为辰星比日较速故伏合以后过日而前距日十六日而夕见夕见则在西方初疾渐迟距日二十一度半而初留留后距日十九度半而初退初迟渐疾与日相近如夕见之度则伏而不着退行最疾之时必与日同度退而晨见于东方如夕见之度初疾退渐迟退退止而留则距日如退之度留久而顺则距日如初留之度初迟渐疾而渐近日距日如退伏之度则又伏而不着矣甚逺不过一十四度最疾不过一度半故加减最多不过六度余与日未退合之先昏后可望谓之夕与日既退合之后晚前可望谓之晨四十六年之间合于日者一百四十五退合亦然约一百一十六日而顺逆二合取上古甲子而分为四十六号每号分为十二月而置闰于其下闰在号前那前一月闰在号后那后一月张衡云春见奎娄夏见冬井秋见角亢冬见牵牛出以辰戍入以丑未晨见于东夕见于西出早为日蚀出晚为彗星四时不出天下大饥出于房间主地动一日行一度半一月过一宫则六十九日始过一宫疾则二十日或十七日过一宫一年一小周天六十五年一大周天
　　史记察日辰之防以治辰星之防曰北方水大隂之精主冬日壬癸刑失者罚出辰星以其宿命国是正四时仲春春分夕出郊奎娄胃东五舍为齐仲夏夏至夕出郊东井与鬼栁东七舍为楚仲秋秋分夕出郊角亢氐房东四舍为汉仲冬冬至晨出郊东方与尾箕斗牵牛俱西为中国其出入常以辰戌丑未其蚤为月蚀晚为彗星及天天其时宜效不效为失次追兵在外不战一时不出其时不和四时不出天下大饥其当效而出也色白为旱黄为五谷熟赤为兵黒为水出东方大而白有兵于外解常在东方其赤中国胜其西而赤外国利无兵于外而赤兵起其与大白俱出东方皆赤而角外国大败中国胜其与太白俱出西方皆赤而角外国利五星分天之中积于东方中国利积于西方外国用者利五星皆从辰星而聚于其舍其所舍之国可以法致天下辰星不出太白为客其出太白为主出而从太白不相从野虽有军不战出东方太白出西方若出西方大白出东方为格野虽有兵不战失其时而出为当寒反温当温反寒当出不出是谓击卒兵大起其入太白中而上出破军杀将客军胜下出客亡地辰星来抵太白太白不从将死正旗上出破军杀将客胜下出客亡地视旗所指以命破军其绕环太白若与鬭大战客胜免过大白间可椷劒小战客胜免居太白前军罢出太白左小战磨太白有数万人战主人吏死出太白右去三尺军急约战青角兵黒角水赤行穷兵之所终免七命曰小正辰星天安周星细爽能星钩星其色黄而小出而易处天下之文变而不善矣免五青圜忧白圜丧赤圜中不平黒圜吉赤角犯我城黄角地之争白角号泣之声其出东方行四舍四十八日其数二十日而反入于东方其出西方行四舍四十八日其数二十日而反入于西方其一之营室角毕箕栁出房心间地动辰星之色春青黄夏赤白秋青白而嵗熟冬黄而不明即变其色其时不昌春不见秋则不实夏不见有六十日之旱月蚀秋不见有兵春则不生冬不见隂六十日有流邑夏则不长
　　万厯五年十二月朔日水星斗十八度伏不见五星总考
　　凡五星所聚其国王天下从嵗以义从荧惑以礼从镇以重从太白以兵从辰以法各以其事致天下也三星若合是谓惊立絶行其国外内有兵天丧人民改立侯王四星若合是谓太阳其国兵丧并起君子忧小人流五星若合是谓易行有德受庆改立王者奄有四方子孙蕃昌亡德受殃离其国家灭其宗庙百姓离去被满四方五星皆大其事亦大皆小事亦小
　　凡五星色其圜白为丧为旱赤中不平为兵为忧青为水黒为疾疫为多死黄为吉皆角赤犯我城黄地之争白哭泣声青有兵忧黒有水五星同失天下偃兵百姓安宁歌儛以行不见灾疾五谷蕃昌
　　凡五星为政缓则不同急则过分逆则占荧惑缓则不入急则不出违道则占镇星缓则不还急则过舍逆则占太白缓则不入逆则占辰星缓则不出急则不入非时不占五星不失行则年谷丰昌
　　凡五星分天之中积于东方中国积于西方外国用兵者利辰星不出太白为客其出太白为主出而与太白不相从及各出方为格野有军不战五星为五德之主其行或入黄道里或出黄道表犹月行出有隂阳也然出入无常不可以算数求也其东行曰顺西行曰逆顺则疾逆则迟通而率之终为东行矣不东不西曰留与日相近而不见曰伏伏与日同度曰合其留行逆顺掩合犯凌变色芒角凡其所主皆以时政五常五官五事之得失而见其变木火土三星行迟夜半经天其初皆与日合度而后行渐迟追日不及晨见东方行去日稍迟朝时近中则留留经旦过中则逆行逆行至夕时近中则又留留而又顺先违渐速以至于夕伏西方乃更与日合
　　金水二星行速而不经天自始与日合之后行速而先日夕见西方去日前稍逺夕时欲近南方则渐迟迟极则留留而近日则逆行而合日在于日后晨见东方逆极则留留而后迟迟极去日稍逺旦时欲近南方则速以追日晨伏于东方复与日合此五星合见迟速逆顺流行之大经也昏旦者隂阳之大分也南方者太阳之位而天地之经也七曜行至阳位当天之经则亏晨留逆而不居焉此天之常道也三星经天二星不经天三天两地之道也
　　凡五星见伏留行逆顺迟速应厯度者为得其行政合于常违厯错度而失路盈缩者为乱行乱行则为天矢彗悖而有亡国革政兵饥丧乱之祸云
