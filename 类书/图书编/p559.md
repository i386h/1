<!-- { "loadSidebar": true } -->
　　齐衰三月　为髙祖父母【女虽适人不降】　为继父先曾同居今不同者　为继父虽同居而两有大功以上亲者　大功　为同堂兄弟及姊妹在室者　为姑及姊及兄弟之女出嫁者　父母为众子妇　为女之出嫁者　祖为众孙【女在室同】　为兄弟之子之妇【即侄妇】妇人为夫之祖父母【即夫之公防】　妇人为夫之伯叔父母【即夫之伯姆叔婶】　妇人为夫之兄弟之子妇【即侄妇】　妇人为夫兄弟女嫁人者　女出嫁为本宗伯叔父母【即伯伯姆姆叔叔婶婶】　女出嫁为本宗兄弟及兄弟之子女出嫁为本宗姑姊妹及兄弟之女在室者　为人后者为其兄弟及姑姊妹在室者　夫为后人者妻为夫本生父母　为兄弟之子为人后者
　　小功　为伯叔祖父母【谓祖之兄弟即伯公伯防叔公叔婆】　为同堂伯叔父母【谓父之伯叔兄弟】为再从兄弟及再从姊妹在室者【谓同曾祖兄弟即父伯叔兄弟之子女】　为同堂兄弟兄弟之子【即堂侄】　为从祖祖姑在室者【谓祖之亲姊妹即姑婆】　为从祖姑在室者【即堂姑是父之同堂伯叔姊妹】　为同堂兄弟之女在室者【即堂侄女】　为兄弟之妻　为人后者为其姑姊妹适人者　为嫡孙妇　为同堂姊妹之出嫁者　为孙女适人者　为兄弟之孙及兄弟之孙女在室者【即侄孙】为外祖父母【即外公外防】　为母之兄弟姊妹【即舅舅姨姨】为同母异父之兄弟姊妹　为姊妹之子【即甥】　为夫之姑及夫之姊妹在室【出嫁同】　为夫兄弟及夫兄弟之妻　为夫兄弟之孙及夫兄弟之孙女在室者为夫同堂兄弟之子及夫同堂兄弟之女在室者缌麻　为族曽祖父母【谓曾祖之兄弟及妻即大伯公伯婆叔公叔婆】　为族伯叔祖父母【谓祖之同堂兄弟及妻即堂伯公伯婆叔公叔婆】　为族父母【谓父之再从兄弟同曽祖者即族伯伯姆姆叔叔婶婶】　为族兄弟及族姊妹在室者【谓三从兄弟姊妹同髙祖者】　为族曾祖姑在室者【谓曽祖之姊妹即大姑防】　为族祖姑在室者【谓祖之同堂姊妹即堂姑婆】　为族姑在室者【谓父之再从姊妹即族姑】　为兄弟之曾孙【女在室同即曾侄孙】　为曾孙孙　为同堂兄弟之孙【女在室同出嫁则无服】为再从兄弟之子【女在室同即同曾祖兄弟之子】　为从祖祖姑
　　及从祖姑及从祖姊妹之出嫁者【从祖祖姑谓祖之亲姊妹从祖姑父之同堂姊妹从祖姊妹已身再从姊妹】　为兄弟之孙女出嫁者　为同堂兄弟之女出嫁者【堂侄女】　为乳母　为舅之子为姑之子　为两姨兄弟　为外孙【男女同】　为壻
　　为妻之父母【妻亡而别娶亦同妻之亲母虽嫁出犹服】　为兄弟孙之妇为同堂兄弟子之妇　为同堂兄弟之妻　为外
　　孙妇为甥妇　妇人为夫之曾祖髙祖父母　为夫之从祖祖父母【即夫之祖亲兄弟伯公伯婆叔公叔婆】　为夫之从祖父母【夫之堂伯叔】　为夫兄弟之曾孙　为夫之同堂兄弟　为夫同堂兄弟之孙【孙女同】　为夫再从兄弟之子　为夫兄弟孙之妇　为夫同堂兄弟子之妇为夫同堂兄弟之妻　为夫同堂姊妹在室出嫁者
<子部,类书类,图书编,卷一百十>
<子部,类书类,图书编,卷一百十>防服经传绎
　　防服本天天一气而二体其生物也使之一本故防之无二斩者无二天之道也斩衰父父者子之天父一而已亲莫亲焉故为父致防三年其防之也疑于死恩服也隆恩以亲亲也是立隆为极矣曰为君不斩乎为君斩不二斩乎曰资于事父以事君而敬同君者臣之天君一而已尊莫尊焉故为君亦方防三年疑于父义服以尊尊也恩者仁也义者义也生物者仁成物者义父生之君成之一气二体之道也然则何以谓二斩乎曰君取其敬母取其爱其所本者一也故为父衰三年为君衰三年有半明无二本也尔其为母齐衰三年何也曰母至恩也资于事父以事母而爱同故为母申之则齐衰三年然衰斩而齐矣父在厌而期矣义服嫡继母如母矣天之尊地不得而亢焉父之尊母不得而并焉故曰无二斩也此防服之本制生人之大义天地之性也故服术有六一曰亲亲二曰尊尊其亲亲以三为五为九何也天函三为一也播一气于五行宣五气为九类也父子一体譬则手足然何可得解故人之生上父下子慈孝不可解于其心故为父斩衰子为巳亦斩衰为嫡长子亦斩衰三而一者也其夫妇一体何也譬左右胖之合焉亦焉可得解夫者妻之天故为夫斩衰子为母杖齐衰母为子亦杖齐衰夫为妻则杖痛矣断而期则无斩也天地尊卑之义也昆弟一体何也譬则手足然亦焉可得觧然而支矣世叔叔父于父昆弟也则亦一体也然而旁尊矣服斩衰而下期故世父叔父期昆弟期昆弟之子报亦期皆期而不杖图中有上有下有中皆凾三为一而一统于中其所本者一也曰父子一体昆弟之子非子也其期何也形日隔而疎各亲其亲各子其子孰为手足一体之念乎又旁尊也不足以加尊故庶子期兄弟之子犹子报亦期引而进之以联恩其以三为五何也曰父子一体父之父曰祖子之子曰孙析二气而四时象也自仁率祖等而上能无杀乎而祖至尊也父之所尊尊莫重焉尊之故严之严之故为祖疏衰期以是为正尊其不杖何也曰父之所杖子不得而杖焉何也不敢也无二斩之义也父卒承正体之重则斩三年而祖为嫡孙报期重正体之义也生克嗣续之道葢取诸五行以五为九何也自义率祖等而上一本而生不尊尊乎祖之父则曾矣祖之祖则髙矣皆正尊也皆正尊至严也故皆衰齐疏然而恩有等矣不得自迩于尊焉故疏衰裳齐牡麻绖无受三月而上塟为期其承重亦斩传曰不敢以小功之服加之所尊此立隆杀之极明尊亲之至也孙之子曰曾孙之孙曰杀而下故上杀下杀以五为九而服属尽矣其旁杀何也曰同父昆弟期同祖昆弟大功同曾祖昆弟小功同髙祖昆弟缌麻是由身而推者也父昆弟无大功服不及三从矣祖昆弟亦无大功服不及再从矣曽祖昆弟无大小功服不及从矣何也旁尊也不足加于正孙曾之旁杀也亦然旁亲也不足以加正也世叔父期从祖祖父母从祖父母报皆杀而小功无已遽乎曰世叔父从斩而杀昆弟之子犹隆焉尔也不可格于从于从而杀者正也族父缌族祖父族曾祖父从祖昆弟之子亦皆缌何也曾祖父衰衰而三月矣庸得加乎曾祖孙缌其旁从庸得加乎旁不得加正故降之也故曰上杀下杀旁杀而新尽戚尽于上殚于下而生人之道穷故通于五属之服者其知自然之体乎其名服何也曰传有之同姓从宗合族属异姓主名治际防也异姓乎于途之人几矣聚于异姓以合体而同尊卑名以命之礼之治也由身而上名之母之矣义同母而尊故从祖祖父母从祖父母皆曰母报皆小功族祖父母族父母亦皆曰母报缌尊隆从而隆也由身而下名之妇妇之矣恩同父而亲故夫之诸祖父母报皆缌昆弟五服具乃嫂弟妇无服何也以名治之也谓兄之妻嫂嫂之言叟也尊同母使不敢迩焉谓弟之妻妇卑同妇使不得迩焉名彰义逺之也防然者兄非属父道也弟非属子道也嫂妇之名此何以称焉名以治之尊尊长长男女有别治际防之大也是名服也服有出入何也曰恩义之权也女在室从父天吾父为父斩出嫁从夫天吾夫为夫斩葢天移而斩异矣传曰有受我而厚之者是也令内属而恩隆不二斩乎无以长乱乎故女子入在亲为亲恩同子在夫为夫降同昆弟之子降其昆弟同从父昆弟嫁而反在室同在室此以义而权恩者也无二斩之道也子为父后为父斩出为人后为所后者斩父天也为所后者受重为正体亦天也传曰受重者以尊服服之令为本生者恩重而服隆不二斩乎无以长乱乎故出为所后者斩为其父母报不杖期为其昆弟大功亦以义而权恩而为本生父母申心防曰女子出适人者为其私亲皆降惟髙曾祖父母不降为昆弟为父后者不降何也不足以二斩焉故得以全恩其嫁而无主后者亦加隆焉以全恩此权制也其从服何也属之而从之也子从母而服母党妻从夫而服夫党夫从妻而服妻党庸得已乎以有属而成恩而妻属夫其重矣则自斩而推故也夫妇人无身以夫之身为身故妇人无亲以夫之亲为亲非无亲也不敢恩其私亲也故为夫斩三年夫为父母从为之斩若齐亦三年为长子亦齐三年夫祖父母而上上杀虽其杀也从为之服亦加隆焉尔也移天易服所杀为其所从服者服是从服之道也妻父母缌母父母小功母重于妻也母兄弟舅小功母姊妹从母亦小功舅若从母之子缌重母之义也妻党自妻父母而止义不得复推何也母疏齐衰妻疏衰杖期本服异故也其甥外孙报何也古无施不施也已尔乃从服有六自属从而下推恩义降厌屈申以从文记具之又贵爵而上文降其上下殇有上下诸从从服轻重上下焉今制省质矣故服有恩有义有节有权皆取之人情恩观仁义观礼权节观知本诸天地顺隂阳四时以为经夫安可得訾哉
　　古防服制
　　仪礼防服传曰凡衰外削幅裳内削幅幅三袧疏若齐裳内衰外疏负广出于适寸疏适博四寸出于衰疏衰长六寸疏衣带下尺疏祍二尺有五寸疏袂属幅疏衣二尺有二尺疏袪尺二寸疏衰三升有半其冠六升以其冠为受受冠七升疏齐衰四升其冠七升以其冠为受受冠八升疏繐衰四升有半其冠八升疏大功八升若九升小功十升若十一升
　　凡衣之设必有用然必有制以彰其义亦必有名以称其情也以今考古世代沿革不齐故制度难得其精详矣而防服有仪礼传在名不可循名以度其制而用之乎防有五等斯有五服名之为五衰则五服皆有衰而衰为重焉五服者斩齐大小功缌是也斩衰裳苴绖杖绞带冠绳缨菅屦者疏衰裳齐牡麻绖冠布缨削杖布带疏屦三年者大功布衰裳牡麻绖无受者小功布衰裳澡麻带绖五月者缌麻三月者斩衰大功小功缌麻异其名即异其用如此也斩不缉而齐缉齐取具齐以下皆齐可知也缉衰削杖斩衰不削杖可知也大功无受则小功缌无他变服可知也斩衰裳疏衰裳大功布衰裳言裳不言衣则上衰下裳而衰在衣可知也所谓凡衰外削幅裳内削幅幅三袧若齐裳外衰内是衰之与裳特削缝有内外之殊耳此其防有不同而服之制亦因之义之所由定也彼名之为负者何横布负于背也负广出于适寸而与背相称也名之为适者何适即领言适体也适博四寸出于衰若辟领两分何以缀乎衰也名之为衰者何方布缀于前哀不忍于心也衰长六寸博四寸五衰特布麄细之不同也衣带下尺言系带之下衣尚长尺许而其下为裳非别添一要使衣与裳异处也衽即襟之名也衽二尺有五寸有衽则知对襟者非也袂即防之口也袂属幅衣有二尺二寸袪本与衣接则一句分作二句者非也袪即袖口之名也袪尺二寸袖口狭于袖中则知袖口与袂末接而谓三袪为三倍尺二寸者非也自齐衰以下言衣之制而不言裳岂略于裳哉裳之制幅三袧尽之矣前去疏衰裳齐何为独缉其裳哉裳与衣相连齐裳即齐其衣所以不必更言衣齐而明乎齐则斩不待辨奈何制本有襟而去其襟制本无要而增其要至宋人又用直领大袖布衫而无三袧之裳皆不免以后代见闻释经传不肯縁其名以详其制耳所以五衰之用不明乎世何有于制作之情义哉至若情称其服又在用衰者之自致耳故曰丧致乎哀而止
