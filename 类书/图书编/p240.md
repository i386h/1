<!-- { "loadSidebar": true } -->
　　广东之地与闽相错逋寇递起竟有大创之者此岂直广患闽亦患之矣古者各君其国犹相救恤以畏简书况今一统之天下讵有漠然眡邻境秦赵哉屡奉明防防剿特于南澳设重镇以连两省之声援夫寇辟则鹿也闽人掎之广人觕之相与踣之有何不克第详广海岛屿甚多故逋逃如搏景缓则雕仓急则告抚广亦明知其诈而姑羁维之幸无大纵非直我闽之师势难越击已也且自嘉隆来首难无虑数十皆连艘数百横行广海而犯闽烽火者一焉夫入犯之冲首南澳次铜山次浯屿次南日小埕烽火今塞游舟师鳞次相比非复曩时之比扼其上游则闽海内地可无虑矣至于外岛可略而言在漳曰南澳在泉曰彭湖在兴曰湄州在福曰海坛夫南澳有重镇矣海坛有游兵矣湄州在目睫之间亦无所伏奸矣脱有侵轶而窃据者其彭湖乎夫彭湖逺在海外去泉州二千余里其山迂回有三十六屿罗列如排衙然内澳可容千艘又周遭平山为障止一隘口进不得方舟令贼得先据所谓一人守险千人不能过者也矧山水多礁风信不常吾之战舰难久泊矣而曰可以攻者否也往民居恃险为不轨乃徙而虚其地今不可以民实之明矣若分兵以守则兵分者于法为弱逺输者于法为贫且絶岛孤悬混芒万影脱输不足而援后时是委军以予敌也而曰可以守者否也亦尝测其水势沈舟则不尽其深输石则难扞其急而曰可以塞者亦非也夫地利我与贼共者也塞不可守不可攻又不可则将委之乎惟谨修内治而已法曰佚能劳之饱能饥之贼之所资者粮食所给者硝磺也惟峻接济之防而敷陈整旅以需其至则贼既失其所恃而海上军事又絶不相闻虽舳舻轧芴讵能为久顿谋哉以我之逸待贼之劳以我之饱待贼之饥稍逼内地则或给接济以掩擒或假渔商而袭击此营平致敌之术也法有不以兵胜而以计困者此之谓也于戱接济勾引患非一日矣漳民航海商夷其本业也自先朝过禁遂致勾倭酿成祸府迩者假充饷之名寓弭盗之术请开海禁意诚善矣然亦以东南夷不为中国患故云不谓日本之狡黠也穷寇无聊又安知不出于勾引计乎大抵闽广势虽稍稍殊而通夷市海同骩法嗜利亦同广禁而闽弛则闽为逋薮闽禁而广弛则广为逋薮安南私泊于闽蔡佛保流毒于广其已事可鉴已夫蚊虻噆肤手不期而搏其痛一也同舟而遇风波虽夷貉之子同心而共济者其患一也谓宜齐禁周防协和并力何忧乎奸氓何畏乎逋寇哉
　　广西图叙
　　广西古百粤地当岭南右偏三江【府江左江右江】襟带提封甚广然内给藩封外困边圉而风壤气习又视广东特异如府江绵亘八百里则已半为苗夷所有阻兵江道肆为寇窃不但古田茘浦数县【俱桂林府属】苦其蚕食而已浔州则大藤峡跨在黔欝二江【俱在浔州境内】之间诸蛮巢穴在焉剽剠四出急则投窜虽有上隆州【回宁府属】五屯所【在梧州府藤县境内】扼其咽吭不足制也若兴安【桂林府属县】西延六州【在兴安境内】与武冈州【湖广属州】阳防接壤猺实据之是为桂林北境之患栁【栁州】庆【庆逺】以西则八寨【在栁州境内】号为盗区洛容怀逺【俱栁州属县】竝罹惨毒而宾州【栁州府属】其襟喉矣然右江一带惟岑氏【今思恩田宁泗城各土官俱是】最强思【思恩】田【田宁】既已残破则泗城州犹婴樊之虎计非削弱不可也且南宁控遏两江坐蹑交趾【自南宁太平西南入约十余程】桂筦保障或者其在是乎
　　沿革
　　古百粤地汉领于荆交二州刺史唐以其地岭南道后分为岭南西道广德初置桂管都防御观察等使宋属广南西路置经略安抚司以靖江守臣兼领又置提防刑狱司治象州元置广西两江道宣慰司及岭南广西道肃政廉访司于靖江俱湖广行省至正末治于静江置广西等处行中书省本朝置广西等处承宣布政使司都指挥使司提刑按察司并治于桂林云

<子部,类书类,图书编,卷四十>
　　广西等处承宣布政使司治桂林左右布政使二左右防政三【管粮一桂平一苍梧一】左右防议二【栁州一浔州一】领府十有一内羁縻四属州四十有六内羁縻三十三县五十有七内羁縻四长官司三总为里一千一百八十三里半户一十八万六千九十口一百五万四千七百六十七夏秋土税共米麦四十三万一千三百五十九石钞一百四锭
　　广西都指挥使司【右军都督府】都指挥三内掌印一佥书二领卫十【属所五十五】守御千户所二十有一仪卫司一本都司所属马步官军一万二百余员名
　　提刑按察司按察使一副使五【清军一提学一分巡二府江一】佥事四【分巡四】分道四【桂平苍梧左江右江】
　　钦差总督都御史一【驻梧州】镇守太监一　平蛮将军总兵一【驻梧州同广东】
　　钦差副总兵一【驻桂林】
　　巡按监察御史一或清军一【俱驻桂林】
　　王府一靖江府【髙祖从孙封桂林一千石防卫一】

<子部,类书类,图书编,卷四十>
　　广西各府州县烦简
　　桂林府其名秦桂林呉始安唐为八桂靖江【烦瘠】其属州一县九附郭临桂【一百二十里无瘴烦】外兴安【二十里简】灵川【五十里烦无瘴】阳朔【十三里窄贫简】永福【十二里简瘴】义宁【十三里猺贼多简】古田【十里简】理定【五里烦淳】全州【八十九里烦】属灌阳【八里僻简】永宁州其形胜五岭之表两越之郊被带江山西南防府其俗习尚同中国气同江浙寒晴热无分冬夏礼重槟榔以为恭先士知经民简讼
　　栁州府其名陈象郡唐龙城【烦冲】其属州二县十附郭马平【七里民少猺多】外洛容【五里猺瘴】罗城【五十里简瘴】栁城【十二里冲】怀逺【九里】融【七十里】来宾【九里】象州【十四里简猺多】属武宜【八里杂猺】宾州【十五里地饶民庶冲】属迁江【二里猺冲】上林【八里僻】其形胜跨三邑之封当牂牁龙江之沿越骆都防其俗民无富藏工无巧艺地无桑柘不事蚕织架板楼居下顿牛畜庆逺府其名唐龙水宜阳【简】其属州二县六附郭宜山【三十七里僻边猺】外天河【十八里瘴简】思恩【二十一里猺瘴】河池【十八里简】新城【一里猺瘴】南舟州【二十九里瘴】属茘波【十六里猺瘴】东兰州【十二里瘴】那地【二里】永定长官【六里】其形胜控扼夷蛮岭南要害其俗民性轻悍人风犷悍
　　平乐府其名唐昭潭【多猺简】其属州一县六附郭平乐【六里僻多瘴】外恭城【一百里瘴少猺多】富川【二里简瘴少】贺【六里杂蛮简】茘浦【三里猺多瘴重】修仁【二里猺多瘴重】永安州【五里猺多瘴重】其形胜清湘九疑犬牙相入滩泷三百六十至昭而中分其俗茅茨竹户峒民声音不同
　　梧州府其名苍梧【烦冲瘴轻】其属州一县九附郭苍梧【三十三里猺少烦冲】外藤【四十四里】容【十一里僻瘴】岑溪【七里半僻瘴】怀集【四里简瘴】欝林州【四十二里简僻瘴轻】属博白【三十三里简瘴少】北流【二十里僻猺】陆川【十五里简瘴】兴业【七里猺】其形胜百粤五岭之中九疑之盛唇齿湖湘襟喉五羊其俗夷多夏少鼻饮跣行刚悍轻主食府手博
　　浔州府其名梁桂平唐浔江【瘴少简】其属州一县三附郭桂平【二十四里简冲】外平南【三十六里】贵【三十六里冲瘴少】武靖州【十二里烦冲】其形胜南北限以二江都峤勾漏为邻江山气象之秀其俗推髻箕踞近习礼义力耕不事蚕丝南宁府其名晋普晋唐朗宁宋永宁【多买卖冲】其属州四县四附郭宣化【五十二里猺少民多】外武缘【十五里猺瘴冲】隆安【十里】横州【十五里猺少冲】属永淳【七里冲简】上思州【三里】归州【一里】果化州【一里】其形胜内制广源外控交趾南濒海徼西接溪峒其俗轻悍尚勇鸡卜重鬼
　　太平府其名古丽江其属州十五县四太平州【四里】恩城【二里贡马】安平州【五里贡马】养利州【二里】万承州【二里贡马】左州【四里流】全茗州【一里贡马】镇逺州【一里贡马】思同州【四里贡马】茗盈州【一里贡马】龙英州【二里贡马】结安州【一里贡马】结伦州【一里贡马】都结州【一里贡马】上下冻州【一里贡马】崇善县【流二里简瘴】罗阳县【一里贡马】陀陵县【四里贡马】永康县【流一里】其形胜山围川绕壤连交趾其俗五寨溪峒习尚与民异声音衣冠饮食不同一言不顺父子相雠
　　田州府其名古田阳其属州四县一隆州【四里】恩城州【六里】归德州【一里】果化州【一里】上林县【一里】其形胜山平地旷其俗地接交趾礼义粗疎惟耕织与中州同
　　思恩军民府古百粤地汉属交趾郡唐置思恩州【二十里】旧县一近革其形胜山屹乎前水绕其后其俗猺獞杂处不事诗书本朝建学粗知礼义
　　思明府其地古百粤其属州六近止四【贡马解毒药】思明州【一里贡马】上石西州【流一里】下石西州【一里贡马】忠州【一里贡马】禄州【永平永顺近入南安】西平【永平近没入南安】县一凭祥【凭祥洞凭祥镇】其形胜石山卓立江水回绕其俗蓬头跣足畏官法无医药假贷刻竹比指为契
　　镇安府古百粤地所属二十八峒【编户二里贡马有瘴】其形胜雷髙据左马鞍翼右其俗性梗情疎防姻牛酒为聘泗城州其地古百粤【二里】其属县一程县【一里】其形胜迎晖耸竒饯拔秀其俗丧葬男女歌唱国朝渐习礼法
　　利州古百粤地汉属交趾郡【二十五里贡马】其形胜蒙涊东注阪作南流其俗异居各爨婚丧讴歌娯乐
　　奉议州古百粤地【流贡马】其形胜石门峙于东南右江环其西北其俗耕种纺绩讴歌娯乐
　　向武州古百粤地【七里贡马】其属县一富劳【二里】其形胜塘宾龙回坡州虎据其俗不事医药
　　都康州古百粤地【二里贡马】其形胜东接龙英西抵镇安其俗仪文多异中州
　　龙州【十里】古百粤地【五里贡马】其形胜控南交屏中原地在极边其俗重盟誓
　　江州【二里】古百粤地【二里贡马】其属县一罗白【一里土知】
　　思陵州古百粤地【二里贡马近交趾不调】
　　凭祥州【二里近交趾不调贡马】
　　归顺州【四峒二十六村贡马】
　　上林长官司古百粤地【十里六甲】
　　安隆长官司古百粤地其形胜峰耸水环其俗趁食为生男女混婚姻早
