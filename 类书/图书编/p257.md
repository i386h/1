<!-- { "loadSidebar": true } -->
　　昔中行説教匈奴勿贵汉财物得罗绮锦绣皆弃之草中以示不如氊裘之便利故匈奴日强今则不然嗜汉物如蝇之慕膻飞去复来得丈帛尺绵争相夸耀中国执此以覊縻之乃贾生三表五饵之余意故今日边鄙惟抚赏一事为驭夷之长策诚主之得其人行之中其窽可不战而驯扰之矣大有五请颂言之夫宣主上之徳意达蛮貊之隠情全在通事之口我祖宗知其然也特设四夷馆以翰林重臣提督之又择大臣子弟之端谨者为译字生习四夷之言语文字习之而通也然后授以官而分遣之以主各边抚赏之事今四夷馆如故也授以官而出边行赏亦如故也然而其人则非矣夷语夷文一毫不达惟日需索供给每处动至千金而其与夷人通话者则全凭夜不收之属各路提调之抚赏皆视其口以为低昂而此辈无良哄诱夷人教之争竞教之需索教之侵凌教之挟诈所以防中国之体而使夷人不尊不信者皆此辈为之也今纵不能复祖宗之旧制重四夷馆之选然各路夜不收尖儿手之属凡通夷语者独不可遴选而劝徴乎谓宜选若干人择其端谨者使司通事之职三年之内夷赏不増夷情不变即为称职授以百戸又三年而无事也陞千户又三年而无事也陞指挥倘有能调停大事采探隠情者不次陞赏不然即以军法从事此目前至急之务所当亟图者一也边计莫重于抚赏而蓟镇抚赏之责惟寄之路提官既卑微人复琐猥外不能压镇敌情内不知爱惜国体任其需索莫之樽裁甚至有私赂敌人求免目前如潘一正者夫蓟镇抚赏凡十一处而防将凡十二人今防将在内而使提调在外主赏非计也愚请各边之赏皆令防将主之如石塘路属夷五枝皆是白马闗抚赏即移防将驻闗而革本路提调古北口属一十四枝皆在古北口抚赏即移防将驻本口而革提调曹家路之防将移驻汉儿岭墙子路抚赏则防将暂革马兰路防将移驻正闗松棚路防将移驻罗文谷喜峯口则驻本口太平路则驻擦崖子闗惟燕河路有二处抚赏宜将桃林属夷并入冷口一处聴赏即移防将驻冷口石门路防将移驻义院口山海闗无抚赏又题准不援辽东则防将亦宜革矣如此各路防将皆复旧额又省提调十人且以抚赏之权属之防将至期仍令三道往来提督庶体统尊而夷情可抚所当亟图者二也按三卫之设每卫置都督二人泰宁卫之祖其左都督曰乌讷特穆尔再传而絶右都督曰噶黙勒特穆尔今袭者曰济尔噶福余都督二今无止都指挥曰达都惟诺延最盛其左都督为旺特穆尔五传为和坦生十一男又再传而格尔台袭职生九男长为伊克实克守之法有三有脩百里之外险者有修近边山水之险者有修境内地险者何谓修数百里之外险旧制冬月烧荒必在四五百里之外使草根尽絶敌骑难驰先臣郭登守大同于要害之处毒其水草敌不敢侵今诚于境外择其要路潜置毒药人饮水即死马食草即毙尚安有一人一骑能内侵者乎如山海闗外大古路口南行则犯辽之前屯北行则犯石门诸处乃总路也于此置毒则辽及石门皆可安枕矣又如石门寨外大梯子岭离边四十余里东西寛漫有横山一道旧置柞木拦寨于此置毒则义院口地方可通大举者敌不能至矣按古兵法军行则防毒凡入敌境则先审其水草盖行军者虑毒之难防故设五术以审之即使北人精通兵法识毒而不来亦为上策何乃置之不讲乎但口外之水多流入内地毒其上流须分轻重所用毒药有经七日流三四百里而解者有经半月流千里而解者有经月余流数千里而解者此皆用草狼毒之属随炼之生熟而分毒之轻重南人有素习之者水入中国近则用轻药逺则用重药不入中国者虽用砒磠可也何谓修近边山水之险蓟镇一带重山叠障处处有险凡军马行两山之间兵家谓之围地敌入其中吾断其前后尽成擒矣敌人所以敢于犯难而不顾者欺吾无人也向尝薄游蓟门见口外诸山两头狭而中间濶如孔明之葫芦谷者甚众即两头不狭者修而隘之为力甚易中间之山低则増之坦则劚修成险隘积滚木礌石于上使敌知而不来可也来则虽有武骑千羣尽为网中之禽穽中之兽矣如古北口外地方平衍无山可恃则当引潮河之水周围设险往来之处明则架木为桥暗则设坑铺板使敌知而不来可也来则送死无疑矣昔李存孝力敌万人李克用掘堑守之堑成飞走不能越存孝遂技穷而请降此已事之明验也何谓修境内地险嘉靖二十九年兵从古北口由黄榆沟入歴白羊口横岭原从古北口出三十四年自马兰谷由龙鬬谷入由鮎鱼口出三十六年自燕河路由鸡鸣山入由冷口出三十七年犯台头路由界岭口入由青山出夫山川在我险隘在我敌每大举往来出入皆得其宜若素习者惟其向道明而地里熟也我则险隘扼塞茫然不知甚至败而奔北亦不知去向今须将诸路可入可出之处一一勘明如从某山入料其必于某处劄营某处抢掠某处奔回吾军当于何处堵截何处夹攻某水可以灌某河可以阻有未备者开渠设险务使戎马难驰又略仿古井田之意有沟有洫无事则教军耕作敌至则借水成围此御敌万全之计也










　　图书编卷四十四
　　钦定四库全书
　　图书编卷四十五
　　明　章潢　撰
　　三镇总图












<子部,类书类,图书编,卷四十五>
<子部,类书类,图书编,卷四十五>
<子部,类书类,图书编,卷四十五>
<子部,类书类,图书编,卷四十五>
<子部,类书类,图书编,卷四十五>
<子部,类书类,图书编,卷四十五>
　　三镇形势总説
　　惟国家并列三镇雄峙北门岳并星连相为犄角而先后诸臣又皆抒猷相势嵗増时益以弭其缺无复遗虑是以二百年来虽以钜鹿之都邑止限一山而虎豹闗严重扃复障实为万仞此固我朝之所以跨轶歴代而屏蔽无疆者也然三镇虽与九边平列而三镇为尤重至齐三镇而论之则其事势又有不得同者故欲处置三镇而不先辩其所以异恐亦未能中窍而当机也抵掌谈边书生故态然形影疑似终非实际今以亲歴全徼回还几三千里悉覩其险夷逺近强弱之状然后能粗晓其槩窃惟国家受款六年于今而臣之阅视也则为再遣矣据今日之形以追思嘉靖之末而当时诸臣之处分亦或万有一失而其説未易辄尽顾今日所以易辙更新者诚千载一时不可不深为之虑也请就即今大计论之部落涣散强逼邀求厚往薄来久饱优赐志望无厌而又姻连土蛮意窥辽左平居敌情之难处则宣府为上大同次之山西又次之止隔一墙烟火在望铁骑骋顷刻即至况谙达聚牧各部皈向敌情所根呼吸异态则大同为最山西次之宣府又次之山川硗瘠士民贫困拜甡降人亲戚潜通抚臣既逺人心易摇况太原河东久所垂涎万一有变内外合发则山西为先大同次之宣府又次之古今处边冦无出于战抚守三者今日皆用之故抚赏市易所以为抚也修墙筑台所以为守也利器练兵所以为战也已抚覩利各欲自全但有屈意无敢乖忤则各镇于怒敌起衅谅无有敢居其先者墙台修筑各有年限形估尺度可按而求则将官于修筑程工亦无有敢处其后者是抚之与守不足复烦朝廷之虑然窃谓今日之抚特以覊縻之尔固旦夕不可保也抚以战而后可久守以战而后可恃抚守有形而战兵难试有形者可稽难试者易掩且不特此也抚久而不用则将与士皆钝而不鋭工多而力竭则将与士皆困而日毙是今之抚与守且又以妨战也察抚守战三事之轻重而又较量三镇不同之形势则在宣府抚七而战三处黄巴车史之夷安絶其险絶之山川稍可恃也大同守一而战九墙但据其零犯而不能阻其大举自非重兵无以防其四突而拒其奄至也山西抚三而守七葢以敌之市马在山西为寡然偏老孤危西河乗氷春冬皆防也此其大都而要之皆不可忘战若我兵素不敢言战而以墙堑为守然悠悠二千里处处可拆而入姑以大同一镇言之九万之额则老弱疲癃悉在其中其有马胜戈者约可四万而堪责以战者仅一万余人以此欲守六百里长边则谁能办之举此一镇则山西宣府可推故为今之计必每镇挑其庸弱可以修工杂差者属之守备而别聚其骁勇以教之战而免其工与差庸将修工与战将不相涉老弱工差与战兵不相涉而工之不甚急者一切停罢无为敌所嗤工有完时而差终难免规模既定后自可修则庶乎兵有可恃而不以抚与守妨之此则今日之所当急讲者也
　　六闗总叙
　　居庸蓟州紫荆倒马保定鴈门偏头宁武山西巡抚居庸等闗本大行山与鴈门诸山相断数百里鴈门亘南北大行絶东西表里纵横左右萦带阂狄藩华险由天造山西自井陉西北数百里崇冈复嶂扼为居庸迤逦东折玉带神岭诸山若拱若抱八陵在焉外拒四海沿潮河川古北口去敌不逺故居庸为京师北门居庸左转盖渔阳卢龙当山海之际古渝闗也控约辽东西右循太行西南以往包络数十城皆平原沃野北倚上谷云中皆宿重兵居庸东去旧有松林数百里中有间道骑可一人即巴咱尔导元兵趋南口者紫荆倒马二闗隘口既多守备不能専内连真定保定大名古燕赵之郊平夷旷衍无髙山大陵为之限隔骑兵便驰逐南并井陉出山西路险隘士马不能成列东更顺徳广平遂入齐鲁下江淮鴈门三闗山东起代郡外断云中内略太原北境西尽雍河之濵鴈门称絶险敌入大同川二边不能守则鴈门当其冲宁武诸营堡不甚险隘敌往往由荞麦川野猪口入妇女畜产驱逐已出塞而游兵百里赴援难矣偏头地平可驰马故多边患西北冬备河曲东北时备大同川往时诸险塞设闗夫环戍卒荷戈守吏辨符行者胁肩曳踵左右森立正徳以后商者入赂逋者奸闸废鍪缺斤左右环立不敢谁何况覈符券嘉靖以来奸细出入至居京师习兵器而禁物羣来旅往如履康涂防哉防哉




<子部,类书类,图书编,卷四十五>
　　直三闗
　　居庸闗【蓟州】所辖撞道等口墩寨七十有三城二堡三属马步官军一万三千七百六十二员名子粒米二千六十二石新増余地折色银三百五十两余丁承稔米三百三十石马四百二十二匹
　　东路撞道等口一十三【俱无住城横石墙一道】共马步官军一百七十八员名
　　中路双泉等口三十六【俱无住城横石墙一道】共马步官军七百七十员名
　　白羊口堡【小石城一座】马步官军五百八十一员名马六十匹迤西六墩军四十名
　　西路柏峪等口三十七【俱无住城横石墙一道有镇边城一座内除长峪城】共马步官军五百三十三员名
　　长峪城【一座】马步官军二百七十二员名
　　紫荆闗【保定提督】所辖沿河等口七十六属春秋轮班并备御常守马步官军共五千八百八十六员名子粒米一千七十四石马四百一十二匹防鎗马八十匹
　　外一层自东而西沿河等口五十二【内除浮图峪口】共马步官军一千三十七员名　浮图峪口　马步官军四十三员名马八十匹
　　内一层自西而东白石等口二十四　共马步官军二百七十三员名
　　倒马闗【保定提督】所辖周家堡等口一百一十有五闗二属常守备冬马步官军共五千八百一十三员名子粒米一千六十石备冬骑操马一百三十匹东北路周家等口六十六【内除插箭岭口】共马步官军四百九十七员名
　　插箭岭口　常守官军三百员名
