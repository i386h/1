<!-- { "loadSidebar": true } -->
　　临川呉氏曰十干十二支之名立而相配为六十不知其所始世传黄帝命大挠作甲子或然也汉之时术家以六十之四十八配周易八纯卦之六爻谓之浑天纳甲不过以寅卯二支为木巳午二支为火申酉二支为金亥子二支为水辰戌丑未四支为土而已后世所谓纳音者每支五行备而每行周乎十二支干则否壬癸各二水而四金四木丙丁各二火而四土四水戊己各二土而四木四火庚辛各二金而四木四土甲乙各二木而四火四水四金焉予尝谓纳甲之五行犹先天之卦纳音之五行犹后天之卦也且纳音始于谁乎五行之上曰某水某火某土某金某木者又始于谁乎疑末世术家猥琐之所为也五行者何谓也谓金木水火土也言行者欲言为天行气之义也地之承天犹妻之事夫臣之事君也谓其位卑卑者亲事故自周于一行尊于天也尚书一曰水二曰火三曰木四曰金五曰土水位在北方北方者隂气在黄泉之下任养万物水之为言淮也隂化沾濡任生木木在东方东方者阳气始动万物始生木之为言触也阳气动跃火在南方南方者阳在上万物垂枝火之为言委随也言万物布施火之为言化也阳气用事万物变化也金在西方西方者隂气始起万物禁止金之为言禁也土在中央者主吐含万物土之为言吐也何知东方生乐记曰春生夏长秋收冬藏土所以不名时地土别名也此于五行最尊故不自居部职也元命包曰土之为位而道在故大不预化人主不任部职五行之性或上或下何火者阳也尊故上水者隂也卑故下水者少阳金者少隂有中和之性故可曲可直从革土者最大苞含物将生者出者将归者不嫌清浊为万物尚书曰水曰润下火曰炎上木曰曲直金曰从革土爰稼穑五行所以二阳二隂何土尊尊者配天金木水火隂阳自偶水味所以咸何足其性也所以北方咸者万物咸与所以坚之也犹五味得咸乃坚也水味所以酸者何东方万物之生也酸者以达生也犹五味得酸乃达也火味所以苦何南方主长养苦者所以长养也犹五味须苦可以养也金味所以辛何也煞伤生物辛所以杀伤之也犹五味得辛乃委煞也五味所以甘何中央者中和也故甘犹五味以甘为主也尚书曰润下作咸炎上作苦曲直作酸从革作辛稼穑作甘北方其臭朽者何北方水万物所幽藏也又水者受垢浊故臭腐朽也东方者木也万物所出地中故其臭羶南方者火也盛阳承动故其臭焦西方者金也万物成熟始复诺故其臭腥中央土也主养故其臭香也月令曰东方其臭羶南方其臭焦中央其臭香西方其臭腥北方其臭朽所以名之为东方者动方也万物始动生也南方者任养之方万物懐任也西方者迁方也万物迁落也北方者伏方也万物伏藏也少阳见寅寅者演也律中大蔟律之言率所以率气令生也夘者茂也律中夹钟衰于辰辰震也律中姑洗其日甲乙者万物孚甲也乙者物蕃屈有节欲出时为春春之为言偆偆动也位在东方其色青其音角角者气动耀也其帝大皡皥者大起万物也其神勾芒者物之始生其精青龙芒之为言萌也隂中阳故太阳见于巳巳者物必起律中仲吕壮盛于午午物满长律中防賔衰于未未味也律中林钟其日丙丁者其物炳明丁者强也时为夏夏之言大也位在南方其色赤其音征征止也阳度极也其帝炎帝者太阳也其神祝融祝者属续其精为鸟离为鸾故少隂见于申申者身也律中夷则壮于酉酉者老物收敛律中南吕衰于戌戌者灭也律中无射无射者无声也其日庚辛庚者物更也辛者隂始成时为秋秋之为言愁亡也其位西方其色白其音商商者强也其帝少皥少皥者少敛也其神蓐收蓐收者缩也其精白虎虎之为言讨也故太隂见于亥亥者仰也律中应钟壮于子于子者孳也律中黄钟衰于丑丑者纽也律中大吕其日壬癸壬者隂始壬癸者揆度也时为冬冬之言终也其位在北方其音羽羽之为言舒言万物始孳其帝颛顼者寒缩也其神防防者入防也其精武掩起离体泉蛟蛛蛤土为中宫其日戊己戊者茂也巳抑屈起其音宫宫者中也其帝黄帝其神后土月令云十一月律谓之黄钟何中和之色钟者动也言阳气动于黄泉之下动养万物也十二月律则谓之大吕何大大也吕者拒也言阳气欲出隂不许也吕之为言拒者旅抑拒难也正月律谓之大蔟何大亦大也蔟者凑也言万物始大凑地而出也二月律谓之夹钟何夹者孚甲也言万物孚甲种类分也三月谓之姑洗何姑者故也洗者鲜也言万物皆去故就新莫不鲜明也四月谓之仲吕何言阳气极将彼固复中难之也五月谓之防賔何防者下也賔者敬也言阳气上极隂气始賔敬之也六月谓之林钟何林者众也万物成熟种类众多也七月谓之夷则何夷伤也则法也言万物始伤被刑法也八月谓之南吕何南者任也言阳气尚有任生齐来也故隂拒之也九月谓之无射何射者终也言万物随阳而终也当复随隂起与有终已十月谓之应钟何钟动也言万物应阳而动下藏也五行所以更主何以其转相生故有终始也木生火火生土土生金金生水水生木是以木王火相土死金囚水休正所胜老死囚故王者休见王相何以知为臣王所以死者子为父报讐者也五行之子慎之物归母木王火相金成其火燋金金生水水灭火报其理火生土土则害水莫能而御五行所以相害者天地之性众胜寡故水胜火也精胜坚故火胜金刚胜柔故金胜木专胜散故木胜土实胜虚故土胜水也火阳君之象也水隂臣之义也臣所以胜其君何此谓无道之君也故为众隂所害犹纣王也是使水得施行金以益之土以应之欲温则温欲寒则寒亦何从得害火乎曰五行各自有隂阳木生火所以还烧其母何曰金胜木火欲为木害金金者坚强难消故母以逊体助火烧金此自然成子之义又阳道不相离故为两盛火死子乃继之木王所以七十二日何土王四季各十八日合九十日为一时王九十日土所以王四季何木非土不生火非土不荣金非土不成水无土不高土扶微助衰厯成其道故五行更正亦须土也王四季居中央不名时五行何以知同时动丑讫义相生传曰五行并起赴各以明阳生隂煞火中无生物水中反有物何生者以内火隂在内故不生也水火独一种金木多品何以为南北隂阳之极也得其极故一也东西非其极也故非一也水木可食金火土不可食何木者阳阳者施生故可食火者隂在内金者隂啬恡故不可食水火所以杀人何水盛气也故入而杀人火隂在内故杀人壮于水也金木微气故不能自杀人也火不可入其中者隂在内也入则杀人矣水土阳在内故可入其中金木微气也精密不可得入也水火不可加人功为人用金木加人功何火者盛阳木者盛隂者也气盛不变故不可加人功为人用金木者不能自成故须人加功以为人用也五行之性火热水寒有温水无寒火何明臣可以为君君不可更为臣五行常在火乍亡何水太隂也刑者故常在金少隂木少阳微气无变故亦常在火太阳精微人君之象象尊常藏犹天子居九重之内臣下卫之也藏于木者依于人也木自主金须人取之乃成隂卑不能自成也木所以浮金所以沈何子生于母之义肝所以沈肺所以浮何有知者尊其母也一説木畏金金之妻庚受庚之化木者洪其木柔可曲直故浮也肝法其化直故沈五行皆同义天子所以内明而外昧人所以外明而内昧何明天人欲相向而治也行有五时有四何四时为时五行为节故木王即谓之春金王即谓之秋土尊不任职君不居部故时有四也
　　五行相生父子之道也相克君臣之道也毗和兄弟之道也配合夫妇之道也相得朋友之道也
　　五行支干总论
