<!-- { "loadSidebar": true } -->
　　四十六年】
　　幽王【名宫湼宣王之子嬖褒姒废申后及太子宜臼奔申申侯召犬戎杀王于骊山下虏褒姒尽取周寳
　　赂而去在位十一年】
　　平王【名宜臼幽王之子郑武公从诸侯即申国立之以丰镐逼近戎狄东迁于洛故曰东周王室微弱齐
　　楚秦晋渐大在位五十一年春秋始于四十九年洛今河南洛阳县】
　　桓王【名林平王之孙伐郑郑射中王肩在位二十三年】
　　庄王【名佗桓王之子在位十五年　齐桓公立相管夷吾】
　　厘王【名胡齐庄王之子在位五年齐桓公防于北杏而覇诸侯】
　　惠王【名阆厘王之子燕卫伐周王出奔温燕卫立少子子頽郑伯虢公杀子頽奉王归国在位二十六年
　　齐桓责楚王祭不共楚人服二十四年秦穆公相百里奚覇西戎】
　　襄王【名郑惠王之子狄人奉弟叔带伐周王出奔郑狄人立叔带晋文公杀叔带奉王归国后召王防于
　　河阳践土在位三十三年　元年齐桓防于葵丘二十年晋文盟践土】
　　顷王【名壬臣襄王之子在位六年】
　　匡王【名班顷王之子在位六年】
　　定王【名瑜匡王之弟楚子观兵周郊问鼎之大小轻重在位二十一年】
　　简王【名夷定王之子在位十四年晋悼公复覇呉始通于晋】
　　灵王【名泄心简王之子生而有髭在位二十七年　孔子生于二十一年庚戌】
　　景王【名贵灵王之子在位二十五年】
　　悼王【名猛景王次子少弟子朝欲立未果至是作乱夜使人取王以归晋纳王于王城在位一年】敬王【名匄景王第三子诸大夫迎立之子朝据王城不得入晋与诸大夫攻之四年始克子朝奔王入十六年子朝复乱王出奔晋晋纳王于王城庚申春鲁西狩获麟孔子春秋絶笔至四十一年孔子卒在位四十三年】
　　元王【名壬敬王之子在位六年　戊辰越灭呉】
　　贞定王【名介元王之子在位二十八年】
　　哀王【名去疾贞定王之子弟叔袭弑之在位三月】
　　思王【名叔袭哀王之弟弟巍弑之在位五月】
　　考王【名巍思王之弟弑兄而自立封其弟于河南是为桓公再传而至惠公惠公立长子曰西周公封少
　　子于巩仍袭父号曰东周惠公于是又称东西二周也在位十六年】
　　威烈王【名午考玉之子命晋大夫魏斯赵籍韩防为诸侯周室衰微徒拥虚噐号为天下共主在位二
　　十四年纲目托始于此】
　　安王【名骄威烈王之子命齐大夫田和为诸侯在位二十六年】
　　烈王【名喜安王之子在位七年　齐威王朝周】
　　显王【名扄烈王之子在位四十八年　周分为二孟轲至梁秦孝公用卫鞅变法　秦始称王号战国】慎靓王【名定显王之子在位七年　苏秦合从】
　　赧王【名延慎靓王之子秦昭襄谋入冦王入秦请罪尽献其邑三十六秦受之归王于国而崩秦迁西周公于狐聚迁东周君于阳人聚周遂不祀在位五十九年周亡后七国无统者四十三年】周春秋战国诸侯【齐桓晋文宋襄秦缪楚庄称五覇】
　　鲁【姬姓侯爵出自周文王第四子且佐文武成王有大勲劳于天下成王留为大宰封长子伯禽于曲阜为鲁国世十三至隠桓庄闵僖文宣成襄昭定哀悼元穆共康景平文顷后为楚考烈王所灭】
　　卫【姬姓侯爵出自周武王母弟封为成王大司冦食采邑子康成王诛武庚中分其地以半封封于朝歌为卫国世十三至桓宣惠黔牟懿戴文成瑕穆定献殇襄灵輙庄般师起后又十世至其君角秦二世废为庻人】
　　宋【子姓公爵自商帝乙长庶子唐食采于微周成王诛武庚中分其地以其半封啓于睢阳为宋国以奉汤祀于周为客而不臣世十四至穆殇庄闵桓襄伯成昭文共平元景又五世至康王偃齐魏楚共灭之中襄公覇】
　　陈【妫姓侯爵出自虞舜裔孙阏父为周陶正武王时以元女大姬下嫁其子满封于太狊之墟陈县为陈国世十二至桓厉庄宣穆共灵成哀惠懐闵为楚所灭】
　　蔡【姬姓侯爵出自周文王子叔度武王封于上蔡为蔡国传世十三至宣桓哀缪庄文景灵平朱悼昭元为楚所灭】
　　曹【姬姓伯爵出自周文王子叔振铎武王封于济隂定陶为曹国世十二至桓庄僖昭共文宣成武平悼声隠靖伯阳为宋所灭】
　　晋【姬姓侯爵出自周武王少子叔虞成王封于唐其地绛邑东翼城为晋国九世至昭侯封其季父成师于曲沃为曲沃桓叔晋分为二以翼曲沃别之翼孝侯鄂侯为曲沃武公所灭曲沃更号晋至献惠怀文伯襄灵成景厉悼平昭顷定至靖公俱酒其臣韩赵魏废为庻人而分其地中文公覇诸侯】
　　齐【姜姓侯爵出自炎帝裔孙伯夷佐夏禹赐姓姜曰吕商末吕望起渔钓佐周文武定天下成王封于营丘为齐国子伋嗣世十二至首伯桓孝昭子舍懿惠顷灵庄景凡又数而至康公贷其大夫田和迁之海上田氏卒有齐国中桓公用管仲为五覇之首】
　　燕【姬姓伯爵出自周同姓功成曰君奭为周太保食采于召成王封其元子于幽州蓟县为燕国世二十九至简又二世闵又三世文子哙昭惠武成孝至喜太子丹刺秦王不克喜走辽东秦将王翦虏喜灭之】
　　郑【姬姓伯爵出自周厉王少子友封于华隂郑县为郑国是为桓公子掘突徙封于虢鄫之间而食采溱洧谓之新郑是为武公至庄厉文穆灵襄悼成喜简定献声至君有而韩哀侯灭之】
　　呉【姬姓子爵出自周太王长子泰伯与弟仲雍让国于少弟季厯亡入荆蛮号句呉泰伯卒武王封仲雍于呉其地姑苏为呉国断髪文身嬴以为饰遂不通中华世十九至寿梦僚阖庐夫差争伯为越王句践所灭】
　　楚【芊姓子爵出自颛顼孙重黎为髙辛火正曰祝融弟呉囬嗣其后鬻熊为周文武师武王得鬻熊曽孙熊绎封于荆蛮其地枝江为楚国后都郢八世至渠又八世至若敖蚡冒武文堵敖成穆庄称伯共康郏敖灵平昭声悼肃宣威怀顷襄考烈幽哀负刍秦王政遣王翦执负刍灭之中庄王称伯】
　　秦【嬴姓伯爵出自颛顼之后栢翳佐舜赐姓嬴后有非子者为周孝王主马汧渭马大蕃息孝王分土为附庸其地陇西秦亭为秦国三世至襄公以功逐犬戎平王赐岐西之地爵为伯又七世而穆公覇西戎康共桓景哀惠又五地简献孝惠文武昭襄孝文庄襄政并天下自立为皇帝】
　　越【姬姓子爵出自夏少康庻子无余封于防稽为越国二十余世不通中国至元常与呉王阖庐相攻子勾践初为呉王夫差所败后伐呉灭之乃以兵渡淮致于周元王命为伯五世至无疆楚威王伐之无疆败死诸族子立濵于海上至汉闽君揺仍其后也】
　　魏【本姬姓出自周武王弟髙封于毕国絶有裔曰毕万晋献公封之魏因以魏为氏绛舒驹世为晋卿驹与赵韩灭智氏驹子文侯斯周威烈王命为诸侯与赵韩分晋地至武惠襄哀昭安僖景闵至王假为秦所灭】
　　赵【本嬴姓出自颛顼之裔有造父者善御周穆王封之赵城因以赵为氏夙衰盾朔武景叔鞅无恤浣世为晋卿无恤与韩魏共灭智氏晋日卑弱至烈侯借周威烈王命为诸侯与韩魏分晋地至武敬成肃武灵惠文武成悼襄幽缪为秦所灭】
　　韩【本姬姓出自周武王后其裔事晋封于韩因以韩为氏世为晋卿至康子与赵魏共灭智氏又二世至景侯防周烈王命为诸侯与赵魏分晋地烈文哀昭惠襄僖桓惠至王安为秦所灭】
　　田齐【本嬀姓陈厉公之子完奔齐改姓田氏事桓公为王正传六世至桓倵简王又二世和迁康公于海上周安王命为诸侯至桓威宣湣襄至王建降于秦秦迁于共而死】
　　秦【凡三世厯十五年其先祖柏翳始封于非子强于孝公盛于庄襄兼并于始皇亡于子婴】
　　始皇【名政秦庄襄王之子实阳翟大贾吕不韦纳邯郸美姬有妊献之庄襄而生都咸阳嗣立二十五年之间灭齐楚燕赵魏韩六国遂并天下即帝位更号皇帝任李斯除谥法罢诸侯封泰山筑长城焚书坑儒求三神仙不死药专以刑威立国东巡崩于沙丘在位十有二年咸阳今陜西咸阳县】
　　二世【名胡亥始皇少子李斯赵髙矫诏杀太子扶苏而立之更为法律务益深刻陈胜呉广之徒并起沛公兵入关赵髙弑之塟以黔首在位三年】
　　子婴【扶苏之子赵髙立为秦王杀髙夷其三族遣将距峣关沛公兵至防上出降称王四十六日】秦末诸国
　　楚【景驹故楚族先是阳城陈胜诈称扶苏自立为楚王庄贾杀之陈人秦嘉立驹为楚王项梁杀驹立故怀王孙心仍称楚怀王项羽尊为义帝羽自立为西楚覇王都彭城韩信败于垓下羽自杀】
　　齐【田儋故齐侯自立为齐王秦将章邯击死之齐人立故王建之弟假儋弟荣逐假立儋子市项羽徙市于胶东立都荣击走都杀市羽杀荣复立假荣之弟横撃走假立荣子广韩信虏广横自立亡入海寻自杀】
　　魏【名咎故魏公子寗陵君也楚将周市立为王而相之秦将章邯撃魏杀市咎自焚死楚怀王立咎之弟豹项羽徙豹于平阳豹降于汉】
　　赵【赵歇故赵族先是陈人武成为楚王陈胜将背胜自立为赵王都邯郸其将李良杀之张耳陈余求歇立为赵王君信都后为韩信所擒】
　　韩【名成故韩公子横阳君也故韩臣张耳説韩良立之良为司徒项羽杀成立故呉令郑昌昌降于汉】燕【韩广赵王武臣将臣遣广畧燕广因自立为燕王项羽徙广于辽东立燕将臧荼为汉所虏】雍【章邯秦降将项羽分关中之地立之王咸阳以西汉遣韩信袭雍邯败走死】
　　塞【司马欣秦降将项羽分关中之地立之王咸阳以东韩信袭雍邯败欣亦降】
　　翟【董翳秦降将项羽分关中之地立之王上郡韩信袭雍邯败翳与司马欣皆降】
　　西汉【凡十一世并髙后孺子更始厯二百一十七年又新莽十四年共二百三十一年内文武昭宣称贤君元成而下徒拥虚位制于宦官灭于外戚】
　　髙祖【姓刘氏名邦沛人初为沛亭长号沛公豁逹大度知人善任以布衣起兵破秦灭楚五载而成帝业都长安以火徳王用三杰约三章屈羣防次律令制礼仪封功臣王同姓以萧何为元功祀孔子以太牢规模宏逺矣惜不尊太公欲易太子诛灭信族械系相国为可议马在位十有三年长安今陜西西安府】
　　惠帝【名盈髙帝太子优宠齐赵任用平勃善曹参之对除挟书之律可谓寛仁之主遭母后残虐日饮酒为淫乐不听政亏捐至徳在位七年】
　　后吕氏【名雉髙祖之后惠帝崩无嗣临朝称制擅王诸吕诛杀刘氏子孙宠幸审食其而不耻者僭位八年】
　　文帝【名恒髙帝中子封代王周勃等迎立之治尚黙议赈贷却千里马耕籍田除肉刑身衣弋绨以崇俭募民徙塞以重边海内乂安防致刑措惟疏贾谊杀薄昭宠幸邓通不相窦广国为少歉焉在位二十三年庙号太宗】
　　景帝【名啓文帝太子收半租减笞法节俭不妄费能守孝文之业然性多猜忌果于杀戮防梁王于过致七国之反黜申屠戮鼂错杀周亚夫其失屡矣在位十六年】
　　武帝【名彻景帝太子罢黜百家表章六经兴太学修郊祀改正朔定厯数协音律举孝亷攘胡越雄才大畧卓然可观惜其外穷武功内极土木亲祀灶筭商车置赏官赎禁锢立腹诽之法兴巫蛊之狱末年轮台之悔嗟何及焉在位五十四年】
