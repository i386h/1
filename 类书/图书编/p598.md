<!-- { "loadSidebar": true } -->
　　夫兵战用车其来尚矣然古今异人古兵车之制不可复矣今当师其意不师其制其必斟酌损益今民间独轮小车而用之乎盖大车难行而小车易运大车之造费多而小车费省大车用骡畜费刍而小车一二人可推挽大车重滞难于前却而小车开合周旋易为布阵大车遇险阻沟塍难逾而小车遇险即可舁以度是故今欲车战酌用小车便矣宋李纲论用兵谓歩不足以胜骑而骑不足以胜车呉淑请复车战之法谓契丹所长者骑兵茍非车以制之则何以御其奔突我战之用车一阵之铠甲也故可为行止为营阵贼至则敛兵附车以拒之贼退则乘胜出兵以击之出则借此为所归之地入则以此为所居之宅故人心有依不惧铁骑之陵突也二子所言其逹车战之利乎自汉以下俻邉御狄用车者不一而足卫青之击匈奴以武刚车自环为营光武造战车上作楼橹置塞上以拒匃奴隋御突厥皆戎车歩骑相参与鹿角为方阵哥舒翰节度陇右尝造战车以收黄河九曲是数者皆知车战之利而用之也不特此也马隆击鲜卑作偏箱车为木屋施于车上转战千余里杀伤甚众遂平凉州刘裕伐秦为魏军所遏命将军朱超石等以车七百乘渡河北岸为却月阵以大弩及矟千余御之魏师奔溃后魏攻钟离梁武帝遣豫州刺史韦叡救之魏将军杨大眼勇冠三军将万余骑来战所向皆靡叡结车为阵以强弩三千一时俱发杀伤甚众矢贯大眼右臂大眼退走唐马燧镇河东战车冒以狻猊行以载兵止则为阵遇险以遏奔冲讨田恱大破之前代名将用车取胜徃往如此况于今日如何不可行之有若夫战车制度则往籍所载不一今姑举其可行者着之宋魏胜尝创为如意战车弩车炮车矣近日何燕泉余冬嵗序録载今寕夏战车之制矣大明防典双槐日抄皆尝録及当时战车矣丘文庄亦尝言小车之制于大学衍义补尤详可考而近日邉城亦尝言轻车之利矣今诚欲举行但考三者斟酌行之斯善矣抑守邉用车尤有説焉亦时焉而已盖承平之势与开国创业时势霄壌不侔开国利于战承平利于守开国之初乘百胜之余威士马精强将臣彪武有不战战必胜斯时也车固为赘也不必用也若夫承平恬熈之余百不如前强宼内侵非守何以为防非车何以为守不暇逺引即以我国朝言之国初兵势视今日何如也髙皇帝命将四征而漠南肃清文皇亲驾六征而寇迹逺遁无怒臂当辙请降恐后斯时也守在四夷邉虽不备可无警也而何谈于车后来则有不然者正统己巳之役王师二十万骑覆于土木近日邉臣搜套亦以数万骑败于花马池是皆不知承平时势之宜战不知御狄之宜车而不宜骑以我所短角彼所长一败涂地无惑也使二役也有车为拒长短兵夹卫之彼马岂能近驱车以冲之彼马将退走岂有此祸哉悲夫一时谋臣不知出此也愚备征今古而灼知车战为守邉御狄之长防不容于己故首陈之
　　用车总论
　　兵法曰用车之法五车有一长十车有一吏五十车有一卒百车有一将易战之法五车为列前后相去四十歩左右十歩队间六十歩险战之法车必循道十车为一聚二十车为一屯前后相去二十歩左右六歩队间三十六歩五车一长纵横相去一里易战之法一车当歩卒八十人八十人当一车一车当十骑十骑当一车车骑者军之武兵也故十乘败千人百乘败万人用车之道隂湿则停阳燥则起贵髙贱下驰其要害逐其粮草若进若止必从其道敌人若起必逐其迹其士须选少壮强健走追奔马及驰而乘之则前后左右上下周旋能缚束车旗力可引其八石能射前后左右便习者名武车之士养之不可不厚也然用车之道死地有十胜势有八不可不审察也可往而无以还者车之死地越絶险阻乘敌逺行者车之竭地前易后险者车之困地陷之阻险出而无以返者车之絶地圯下渐泽黒土粘埴者车之劳地左险右易上陵仰跋者车之逆地殷草横亩犯歴深泽者车之拂地车少地易与歩不敌者车之敌地后有沟渎左有深水右有深堑者车之坏地日夜霖雨旬日不止道溃地陷前不能进后不能解车之陷地此十者车之死地也拙将之所以见擒明将之所以见避凡以车陷敌者敌之前后行阵未定或坐或起即陷之阵坚不固士卒前后相顾即陷之前往而疑后恐而怯即陷之三军卒惊皆薄而起即陷之战于易地暮不能解即陷之逺行而暮舍三军恐惧即陷之此八者车之胜势也将明于十害八胜敌莫之御也至若敌骑慓轻以安车制之适当其理河朔坦平以车骑行之正得其便前贤着説皆可推用故谓以车御侮以骑逐利行有所恃止有所息居则不可犯动则不可失机此用车之利也
　　临阵轻车制度
　　此车面濶三尺单轮前昂后低两傍各设枝柱一根活眼可以上下车后长拖两脚行则持之止则拄之中置方箱可藏二人以放鸟铳车前横木开孔以阁鸟铳三个内又一横木阁鸟柄令铳可上下左右也前用竹皮夹纸绵为牌四面安置木架之上其隙处开三孔以放鸟铳一人安乐彼此迭为之车前两旁各冲出三尺鐡鎗二根前稍出横置二木安一上一下各悬夹绵方帐一面打湿垂幛用避箭炮其上帐用绳索牵扯则开起放炮下扯则放遮避炮此车务要轻便两人可擡而行出则为阵止则为营是也立营时车两旁地夹一千里城牀子弩将军炮牌卒长鎗各二周围排定真如鐡壁铜墙可横行匃奴安营冲锋百战百胜之具
　　竒门遁甲总叙
　　昔大挠造甲子而天地之数管是矣风后复演为遁甲其法幽深隐秘未易窥测故谓之为遁欤大约以六甲仪为直符以二十四气为式局而六戊之下贵神攸处然总之以乾坤坎离震巽艮兊八卦以一节二气分之八节各起主卦冬至后阳遁顺数自一至九夏至后隂遁逆数自九至一冬至后顺布六仪逆布三竒夏至后顺布三竒逆布六仪所谓六仪者即六甲也三竒者乙丙丁也如六甲为直符直事乙为日竒丙为月竒丁为星竒戊己庚辛壬癸为仪也常以直事加时宫即知开休生三门所临又以直符加时于天上三竒与开休生三门合则吉无不利九宫即九星也盖天有九星以镇九宫地有九州以应九土取诸洛戴九履一左三右七二四为肩六八为足五居中宫之仪也是遁甲法不过乘天之日时择地之方向使人皆知趋吉避防云耳岂行军避敌伏匿逃形之怪术哉






<子部,类书类,图书编,卷一百十九>
　　竒门布局法
　　遁甲之法三重象三才上层象天列九星中层象人开八门下层象地定八卦九宫天及休门与坎相对三才定位也乙丙丁三竒也乙为日竒丙为月竒丁为星竒戊己庚辛壬癸六仪也而甲常同六戊甲戌常六己甲申相同六甲二辛甲辰壬申寅癸甲虽不用而六甲为天之贵神常隠于六仪之下为直符其发用实在此故谓之遁此大衍虚一太虚三之义也任冲府辅英芮柱心禽九星也逓直符休生伤杜景死惊开八门也通为直使二十四气直于八卦坎则冬至小寒大寒艮则立春雨水惊蛰震则春分清明谷雨巽则立夏小满芒种离则夏至小暑大暑坤则立秋处暑白露兊则秋分寒露霜降干则立冬小雪大雪四时分至及四立为八节得八卦正气故各为初直二气从之以分天地人元又间六宫而行各为中下元也冬至十二气为阳遁皆顺行夏至后十二气为隂遁逆行二遁各占卦四为节中之气各六诸气一周八卦嵗事备矣此以月取之也五日一候故遁法过甲巳易日局盖自甲子至戊辰五日六十时足为上局己巳至癸酉五日六十时足为中局甲戌至戊寅又五日六十时足为下局三局三才之道也余如之由是甲巳加四仲皆为上加四孟皆为中加四季皆为下三局定而六十甲子毕矣上局则起本气之上元中局则起下易之法也故凡日虽以气候相推至三元先后不同而三元始终日有多少在经有折局之法因日定局因局起元终不可易此以日取之也凡选日时先分二遁次定三局方起三元盖先看其日在何节气内合为其遁次看其日在何甲巳下合为某局于是一本局起遁冬至后为隂遁则遁逆六仪顺布三竒本法自甲至癸十千常以序行如局逆顺并先布三竒后六仪今皆反之因指六甲为六仪而布局及布三竒并以乙丙丁为序皆防法也布五竒理于二宫此土长生于申之说也九宫已布满则防出其时旬头之甲在何宫以为直符以其门为直使然后以加临法用之寻本时枝落处加以直符加临已乃视其时课大纲吉与凶所作之方得不得休开生三门并天上三竒必其时课吉又得门竒不可用事此三开即北方三白也其所选时每月先取四大时用之诸法已通必于此得吉纵遇太嵗金神等杀亦无害凡行方者尤宜用此已有诸门可止所向若为隂阳二寄家以其宫为山或为其坐向而选之但于符应经不可不详察也夫遁甲一为课四千三百二十古人约为千八十局后修为七十二局最后撮为图局十有八可为要矣然为局尚多莫若止一局用盘子为简径若又嫌子多事则惟上指为妙
　　冬至用阳遁顺行九宫夏至后用隂遁逆行九宫总只是从天道也天道日也















　　图书编卷一百十九
　　钦定四库全书
　　图书编卷一百二十
　　明　章潢　撰
　　百战竒法总叙
　　百战竒法多出孙武子五经七书盖以孙子为经百法若传每法既具所以复引古将帅所行有合者证之可谓极用兵之妙在兵家视之若无余法矣窃尝闻之汉武帝欲教霍去病兵法去病辞曰顾方畧何如耳予谓去病真能用兵者古今之势不同山川风气亦异而敌之制胜伺隙者又纷然杂出而无穷茍不能应之以变通之术而拘于古之成法其不挫衂而覆败也难矣哉兹书百法虽仿于古而其间方畧亦未始不冝于今握兵权者平时能熟于心若将有事而精神筹度之及夫临敌又能相机而应之以变通之术则所谓周悉万全者吾诚有焉上者必胜其次亦能全师而归未有失利者矣
　　百战竒法
　　计战
　　凢用兵之道以计为首未战之时先料将之贤愚敌之强弱兵之众寡地之险易粮之虚实计料已审然后出兵无有不胜法曰料敌致胜险阨逺近上将之道也【汉末刘先主在襄阳三往求计于诸葛亮曰自董卓以来豪杰并起跨州连郡者不可胜计曹操比于袁绍则名征而众寡然操遂能绍以弱为强者非惟天时抑亦人谋也今操已拥百万之众挟天子以令诸侯此诚不可与争锋孙权据有江东已歴三世国险而民附贤能为之辅此可以为援而不可图也荆州北据汉沔利尽南海东连吴会西通巴蜀此用武之国而主不能守此殆天所以资将军岂有意乎益州险塞沃野千里天府之国髙祖因之以成帝业刘璋訚弱张鲁在北民阜国冨不知存恤知能之士思得明君将军既帝室之曺信义着于四海总覧英雄思贤如渇若跨有荆益保其岩阻西和诸戎南抚夷越外结好孙权内脩政治天下有变则命一上将荆州之军以向宛洛军身帅益州之众出于秦川百姓孰敢不箪食以迎将军者乎诚如是覇业可图汉室可兴矣先主曰善后果如其计】谋战
