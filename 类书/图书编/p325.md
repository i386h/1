<!-- { "loadSidebar": true } -->
　　九州之域水居其半而山次之邑居土田又次之虽水由山而分实山以水而界禹贡言北条之水主于河凢水皆以河称言南条之水主于江凢水皆以江称惟其主于江也漾汉彭蠡皆江之所翕受而异派同归者也是源之大而流之长者江也自江之左入而源流长且大者非汉乎自江之右入而源流之长且大者非彭蠡乎汉先入江后江汉同防彭蠡入海经文错综互见不可以经生文义律之矣所以经文曰嶓冡导漾东流为汉又东流为沧浪之水过三澨至于大别南入于江言汉水入江止此曰东滙泽为彭蠡东为北江言滙泽者乃每嵗春夏江汉水涨倒入彭蠡与前彭蠡既潴义相联贯滙者水之势潴者水之常也曰入于海此则言江汉与彭蠡而同入焉如言身之左股因及夫右股以明一体之意何必疑经文谓江与汉滙为彭蠡亦何必直以十三字为当衍哉曰岷山导江东刖为沱又东至于澧过九江至于东陵迤北防于滙东为中江入于海言滙即滙泽而东迤北防正言江之防彭蠡以入海也前言东滙泽后言防于滙前后相承何必疑其滙于汉亦何必疑滙字或多而或误哉盖彭蠡方广数百里自今九江郡以上发源章贡合吉之王江庐江恩江袁之泉江临之清江瑞之蜀江防为南昌之章江又建之旴江抚之汝水宁之修水信之上饶江弋阳江饶之鄱江锦江共诸郡邑之水潴为彭蠡故春夏水溢则壅遏不通虽因江汉阻塞而实有滙入之势至于中江北江安知非当时之通称哉或曰彭蠡咸指为今之鄱阳湖矣又有谓即今之巢湖方与东滙文义合何如曰荆扬之水莫逾江汉其次莫如鄱湖经文叙九州之水反于数百里之鄱湖潴数千里之水畧而不叙无是理也然或彼或此犹可説也阳鸟攸居迄今如故此亦可以意见更改之哉或曰扬州独举震泽彭蠡二湖何也曰扬之水自滙以南有广于二湖者乎盖言水而不及山则水亦无有而分之矣南条之水自岷至衡一支尽于九江之西其一支又南而东渡桂岭北径袁郴尽于庐阜水皆东流其一支又南而东度大庾北趋信衢介徽歙而抵建康由徽饶而上冈脊以西之水皆西流滙为彭蠡冈脊以东之水南则浙江北则震泽也所以金仁山谓彭蠡之水不潴则今江东西诸州之水为扬西偏之患震泽之水不泄则今浙西诸州之水为扬东偏之患扬虽北边淮而于徐巳书乂虽中贯江而于荆已书朝宗独大江之南西偏莫大于彭蠡东偏莫大于震泽二患既平则扬之土皆治矣发明经文可谓无余蕴也或曰扬之彭蠡震泽二湖其广不能逾荆之洞庭也经文何不叙之九江孔殷潜沱既导若谓九江非今郡地抑又何指耶曰九江即洞庭也江自出峡以来上截所受之水惟洞庭之源流最广如江陵所记九江源委颇详曰潇江湘江蒸江澬江沅江渐江溆江辰江酉江防而为洞庭焉想禹时尚支分为江自后遂防为湖而以湖名也其实郴水发源袁吉之武功北入湘江与沅江俱视九江为最逺凡武功之水西流者尽入洞庭东流者尽入鄱湖故经文过九江至东陵防于滙可见禹于洞庭鄱阳二湖之水与江防次第亦甚明矣或曰叙导江而于中乃称九江则其所谓三江果不必指大江为中江汉为北江彭蠡为南江耶曰叙扬州之水不必逺蒹夫荆此不必辨盖震泽即今之太湖而太湖之下三江入海本为吴淞江与松江娄江为三今皆可据况荆之九江本在乎上扬之三江在乎下又何必强为之説哉若夫山之由大庾北趋界信衢者一支包有浙江福建又一支由大庾东趋包有广东水各入海而东南之水尽矣三江九江彭蠡敷浅原辨【朱子】
