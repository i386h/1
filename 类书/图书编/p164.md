<!-- { "loadSidebar": true } -->
　　风初之气热二之气暑三之气湿四之气燥五之气寒六之气风每年一气各主六十日八十七刻半有竒位定于下万年不易　诗曰初气逐年风木先二君【君火】三相【相火】火相连四之湿土常为主五燥金清六水寒
　　客气　子午丑未寅申夘酉辰戌巳亥
　　子午年少阴君火司天【热】阳明燥金司地　丑未年大阴湿土司天【湿】大阳寒水司地　寅申年少阳相火司天【暑】厥阴风木司地　夘酉年阳明燥火司天【燥】少阴君火司地　辰戌年大阳寒水司天【寒】大阴湿土司地　巳亥年厥阴风木司天【风】少阳相火司地　子午年少阴君火司天主二一之气【子午】阳明燥金司地主六之气【夘酉】大隂湿土天之左间四之气【丑未】厥阴风木天之右间二之气【巳亥】大阳寒水地之左间初之气【辰戊】少阳相火地之右间五之气【寅申】其丑未寅申夘酉辰戌巳亥周而复始亦如之在天三年一降五年迁正在泉在地三年一升五年迁正司天
　　六客气各主六十日八十七刻半有竒一嵗在上一嵗在下二气在左二气在右上者右行下者左行【左右阴阳之道路也】
　　六气申子辰年大寒日寅初一刻交初气春分日子末交二气小满日亥末交三气大暑日戌末交四气秋分日酉末交五气小雪日申末交终气【一六天也】巳酉丑年大寒日巳初一刻交初气春分日夘末交二气小满日寅末交三气大暑日丑末交四气秋分日子末交五气小雪日亥末交终气【二六天也】寅午戌年大寒日申刻交初气春分日午末交二气小满日巳末交三气大暑日辰末交四气秋分日夘末交五气小雪日寅末交终气【三六天也】亥夘末年大寒日亥初刻交初气春分日酉末交二气小满日申末交三气大暑日未末交四气秋分日午末交五气小雪日巳末交终气【四六天也】每三支嵗气防同周而复始
　　十二支年分运气
　　子午年少阴君火司天嵗气热化之司天者天之气也君火者【手少阴心经也心者君主之官神明出焉君火乃主宰阳气之本余象土土乃发生万物之源】　阳明燥金在泉【在泉者地之气也】　初之气【二阴风木用事子上父下益辛泻苦自年前十二月大寒节起至二月惊蛰终止】　天时【寒风切洌霜雪水氷蛰虫伏藏】　民病【闗节禁固腰腿疼中外疮痬】　二之气【少阴君火用事火盛金衰补肺泻心自二月春分节起至四月立夏节终止】天时【风时寒生羽虫】　民病【淋气郁于上而热令人目赤】　三之气【少阳相火用事君相二火泻苦益辛自四月小满节起至六月小暑节终止】天时【大火行热气生羽虫不鸣燕百舌杜宇之类】　民病【厥热心痛寒更作咳喘赤目】　四之气【太阳湿土用事子母相顺泻肺补肾自六月大暑节起至八月白露节终止】　天时【大时行寒热互作】民病【黄疽衂血咽干呕吐痰饮】　五之气【阳明燥金用事心盛肺衰火怕水复自八月秋分节起至十月立冬终止】　天时【温气乃至初冬尤暖万物尚寒】　民病【寒热伏邪于春为疟】　六之气【太阳寒水用事火衰心病泻咸益苦自十月小雪节起至十二月大寒止】　天时【寒劲切火邪恣毒寒气止】　民病【上肿咳喘甚则血益下连小腹而作寒中】
　　丑未年大阴湿土司天嵗气湿化之　太阴湿土者【足太阴经也脾中央戊己土每季寄旺一十八日合为七十二日以应一嵗六六三百六十日之成数也】　太阳寒水在泉　初之气【厥阴风木用事主旺客衰泻酸补甘自年前十二月大寒节起至闰二月惊蛰节止】　天时【大风发荣生毛虫】　民病【血溢经络拘强闗节不利身重筋痛】　二之气【少阴君火用事以下生上泻甘补咸自二月春分节起至四月立夏终止】　天时【大火至疫疠君令宣行湿蒸暴雨时相降】民病【瘟疫盛行逺近咸若】　三之气【少阳相火用亊土旺尅水补肾泻脾自四月小满节起至六月小暑节终止】　天时【雷雨电雹地气腾温气降】　民病【身重胕肿胸腹满感冒湿气】　四之气【大隂湿土用事甘旺咸衰补肾益膀胱自六月大暑节起至八月白露节终止】　天时【炎热沸胜地气升土化不流】　民病【腠理热血暴益寒疟心腹胀浮肿】　五之气【阳明燥虚用事土能生金益肝泻肺自八月秋分节起至十月立冬终止】　天时【大凉雾露降】　民病【寒疟痢甚行】　六之气【大阳寒水用事以上尅下泻脾补肾自十月小雪节起至十二月小寒终止】　天时【大寒凝冽】　民病【闗节禁固腰腿拘痛】
　　寅申年少阳相火司天嵗气火化之　少阳相火者【三焦浮流之火火邪炎上主尅肺金金受尅则肾水失毋上盛下衰虚阳上攻变生诸疾至能伤元气】　厥阴风木在泉　初之气【厥阴风木用事子父相逢泻苦益辛自年前十二月大寒节起至二月惊蛰终止】　天时【热风伤人时气流行】　民病【寒热交作咳逆头痛血气不调心腹不快】　二之气【少隂君火用事肺衰心盛制苦益辛自二月春分节起至四月立夏终止】　天时【风疾湿气相蒸】　民病【上血热咳逆胸膈不利头疼寒热】　三之气【少阳相火用事夏旺火炽补肺益大肠自四月小满节起至六月小暑终止】　天时【炎暑亢旱草萎河竭】　民病【烦热目赤喉闭失血热渴风邪人多死】　四之气【太隂湿土用事火能生土泻甘补咸自六月大暑节起至八月白露终止】　天时【风时降炎暑来去】　民病【疟疾交作寒热头痛】五之气【阳明燥金用事肺金受邪泻苦补辛自八月秋分节起至十月立冬终止】　天时【寒热风草木黄落】　民病【寒邪风热君子周密】　六之气【太阳寒水用事心火受尅泻咸补苦自十月小雪节起至十二月大寒终止】　天时【寒湿无时地气正寒霜露乃降】　民病【感冒寒邪闗节不利心腹痛】
　　夘酉年阳明燥金司天嵗气燥化之　阳明燥金者【肺与大肠之气象庚辛金也】　少阴君火在泉　初之气【厥阴风木用事金木相尅补酸泻辛自年前十二月大寒节起至二月惊蛰止】　天时【阴始凝风始雨水乃氷寒雨多花开迟】　民病【寒热浮肺失血呕吐小便赤淋】　二之气【少阴君火用事火盛金衰泻苦益辛自二月春分节起至四月立夏终止】　天时【臣居君位大热早行】　民病【疫疠流行多人卒】　三之气【少阳相火用事主盛客衰泻心补肺自四月小满节起至六月小暑终止】　天时【燥热交合风雨暴至】　民病【寒热头痛心烦作渴】　四之气【大阴湿土用事以下生上泻辛益酸自六月大暑节起至八月白露终止】　天时【早秋寒雨有伤禾稼】　民病【卒寒热风邪伤人心疼浮肿疮痬失血】　五之气【阳明燥金用事金盛木衰泻肺补肝自八月秋分节起至十月立冬终止】天时【冬行春令草木生气反温热虫清风生虫出现反行春令】　民病【疫疠温毒寒热伏邪寒热作痢气血不同】　六之气【太阳寒水用事客来助主益苦泻酸自十月小雪节起至十二月小寒止】　天时【气反温热虫出现行春令】　民病【疫疠温毒寒热伏邪】
　　辰戌年太阳寒水司天嵗气寒化之　太阳寒水者【足膀胱经也与足少阴经合为表里属北方壬癸水】　太阴湿土在泉初之气【厥阴风木用亊脾胃受邪泻酸助甘自年前十二月大寒起至二月惊蛰终止】天时【气早暖草早荣湿风至】　民病【瘟疫寒热头疼呕吐疮痬】　二之气【少阴君火用事心火受邪泻咸补苦自二月春分起至四月立夏终止】　天时【春寒多雨寒温无时】　民病【气郁中满浮肿寒热】　三之气【少阳相火用事以上尅下泻咸助苦自四月小满节起至六月小暑终止】　天时【热乍凉疾湿暴雨】　民病【寒热吐痢心烦闷乱痈痘疮痬】　四之气【太阴湿土用事水旺土衰泻咸补甘自六月大暑起至八月白露终止】　天时【风温交事雨生羽虫风疾雨】　民病【火热短气赤白痢泻】　五之气【阳明燥金用事金土水旺制咸益苦自八月秋分起至十月立冬终止】天时【温热而行客行主令】　民病【气虚客热血热二行肺气壅盛】　六之气【太阳寒水用亊水盛火衰泻咸助苦自十月小雪起至十二月小寒终止】　天时【凝寒雨雪地气正湿令行】　民病【病乃凄孕妇多灾脾受湿肺旺肝衰】
　　巳亥年厥阴风木司天嵗气风化之　厥阴风木者【足厥阴肝经也肝属东东甲乙木春旺七十二日也】　少阳相火在泉初之气【厥阴风木用事脾胃受邪泻酸补甘自年前十二月大寒起至二月惊蛰止】天时【寒始肃寒行生令杀气方生】　民病【寒居右脇气滞脾胃虚人】　二之气【少阴君火用事火旺金衰泻心补肺自二月春分起至四月立夏终止】　天时【寒不去霜雪氷杀气施水草焦寒雨至】　民病【热中气血不升降】　三之气【少阳相火用事肺经受邪泻苦益辛自四月小满节起至六月小暑终止】　天时【风热大作生羽虫】　民病【涙出耳鸣掉】　四之气【太阴湿土用事木土相刑泻酸益甘自六月大暑起至八月白露终止】　天时【热气返用山泽浮云暴雨浮湿】　民病【心受邪黄疽面为跗肿】　五之气【阳明燥金用事以金刑木泻肺益肝自八月秋分起至十月立冬终止】　天时【燥温更蒙沉阴乃布风乃行】　民病【寒风及体肺受风脾受湿发为疟】　六之气【太阳寒水用事主助客胜泻酸补甘自十月小雪起至十二月小寒终止】　天时【长火司令阳乃火化蛰虫出现流水不氷地气大发草乃生】　民病【殟殁心肾相制】








　　夫五运六气相摩相荡上加下临六十年之纪不能齐矣大过之纪有五木曰发生火曰赫曦土曰敦阜金曰坚成水曰流衍不及之纪有五木曰委和火曰伏明土曰卑监金曰从革水曰涸流平气之纪有五木曰敷和火曰升明土曰备化金曰审平水曰静顺大过则乗已所胜而侮所不胜侮反受邪寡于畏也不及则胜已者来欺之子必为母复雠也
