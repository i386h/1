<!-- { "loadSidebar": true } -->
　　【其一礼让郷里所以不睦者多因计较礼节责望施报今后凡事当存恕心古人谓人有不及可以情恕非意相干可以礼遣闻一好事恊力賛助见一过失尽言规讽毋谓我富而彼贫可欺毋谓我壮而彼老可侮毋占便宜毋尚诈伪毋靣是背非毋因饮食细故輙兴鬬讼有一如此皆非居郷之谊悉宜省戒其二守望凡同约所以更相守望保御地方无事则彼此获安有变则同心恊力如盗贼所生发水火不测隣保务相应援救防此谓患难相扶持也如有临事而坐视不赴者各保长告于约正副呈县治罪仍量罚银两给被害之家为约中不义之戒乗机抢掠者计赃以窃盗论】
　　【其三防病凡有父母兄弟妻子之防不能举者有患病不能延医措药者约内议处措之或劝有力者济之若借贷但令其偿不责利息】
　　【其四孤贫凡无子孙供养无父母兄弟可依者谓之孤饥无食寒无衣者谓之贫约内当恤之济之若有反行欺侮凌害者此盗贼残忍之性也约正等呈官治之】
　　教训子孙
　　【其一养防人教子孙多姑息于婴孩之时殊不知幼而不教养成骄惰长遂难改自其识人顔色知人喜怒之时便加教诲导以礼节防其欺诳使为则为使止则止有犯则严训以禁之稍长入塾教以入事父兄出事长上而于孝弟忠信礼义防耻等语时常解讲证以日用实事俾之易晓十五以上量其材质各守一艺以责其成】
　　【其二隆师今人延师只求昜供应薄贽仪不知师道尊重则师徒严惮而教化易行反是则玩易而规矩不立故须择端重诚慤刚明特达之士为师以教其子俾有所视效其人品卑汚举止轻佻语言慢易及作文怪僻者虽有时名亦不足取庶防言动不涉于浮薄文辞不病于新竒而徳器之成就可望矣其各里大姓能剏建义塾延师教里中子弟有成效者约正副以闻于官加奬异焉】
　　【其三冠礼礼曰冠者成人之道也三加一醮之礼亦简易易行其延宾币帛牲酒不必丰侈约正副时率子弟演习使观感而兴习以为常庻防古道可复中户以下力不及者亦不责偹】
　　【其四婚礼婚礼之废久矣女家责聘礼不充男家责籹奁不备遂至嫁娶愆期甚有淹溺子女者又有一等过简便将聘礼折银私自授受或止换庚帖举族莫知遂至日后弃贫悔婚冐认强娶争讼之端实由此起自今婚定之后详审良贱凭媒通知各从所愿具一茶告报宗族凡诸仪节悉遵家礼行若仍有溺女悔婚冐认强娶及孀妇夫死未寒輙行聘定甚至聚众拦抢者俱从法重治】
　　各安生理
　　【其一民生凡民各有生理且如为农而勤于耕种则稼穑有秋而农之生理安矣其间或有惰于农业耕耘不皆及时或地二熟只种一熟何以仰事俯育今后务宜勤力毋自怠惰至于商贾皆然农为衣食之本故特举之】
　　【其二士习士者民之望也进徳修业无欲速无见小斯无愧于为士迩来教道不明士习不善或谑浪欢狎取媚市童或诗酒豪放妄自髙大或纵谈道徳不敦躬行或依托师友以文奸慝皆士之蠧也有则改之无则加勉如躬亲驵驓之务手操吏胥之笔或嘱托官府营殖巳私或凌铄族闾不恤人言数者有一于此名教罪人岂可列于冠裳乎约正副从实告官以行止有亏论】
　　【其三男务礼男不言内治外者男之生理也男子于士农工商各専一以奉公或售艺医卜以济物至于转贩以自食皆男之所有事也若不安生理而嬾惰飘蓬为家长者当谕以礼法检束教导至必不可禁制然后以法治之】
　　【其四女工礼女不言外治内者女之生理也苦操井臼勤纺织纫衣裳治酒浆谨祭祀皆女之所有事也其或内外混淆帷簿不谨抵触公姑以及毁骂妯娌欺凌宗族伤败风化者罪坐夫】
　　毋作非为
　　【其一毋窝盗贼地方不寜莫甚于盗贼盗贼滋蔓实由于窝隠窝隠无地盗何所容今后各保内或家长或子弟軰凡百里之外出不拘归期久近俱要报于同保及约正副囘日如前报知其有外府县投住者或亲或有货物商人不拘在家久近初到与起程之日亦一体如前报知同保仍察其来歴如有出没无定形迹可疑者约正副共戒饬之盗情显露明知窝隠者报官以法处之虽不知情难逃不检之罪约正副率众攻之】
　　【其二毋受投献今之奸民有将互争产业及混占他人田土投献势豪之家或称典当或称转卖或资酒食或得半价又有身为不善恐事败露仗其庇覆以滋凶恶者势豪知利而不知义公然掩为巳业收为爪牙不知一日势去则此业此軰又将转而为他人矣尔之子孙能保守乎约内凡有投献者约正副覈实劝谕召原主而归之亦不许奸刁之徒乗此冐认輙行告争】
　　【其三毋酗博讪讼酗谓纵酒无頼博谓赌博财物毎见市井五七成羣诱良家子弟赌博饮酒宿娼耗用无经倾败立至讪谓毁谤善人以无为有以有为无顚倒是非其类不一讼谓欺压良善诬人罪名教唆代告以讼为主是也凡此邑之大蠧宜痛加省改怙终不悛者约正副告官处之】
　　【其四毋图頼人命尚气轻生世之薄俗有偶因争讼忿或负欠钱谷一家服毒图頼一家亦服以相抵两人俱死及或兄弟夫妇争利亦然又有或将老幼残疾教令服毒或投水或自缢或将病故之人妄揑打死图頼财物烦扰官司其祸甚其情可恶今后凡有此者约正副率同约騐实情轻责令自行埋仍重加责罚故杀情重者率被害人赴官告理】
　　【其五毋拖欠税粮先公后私庶民定分奸顽之民不肯及时完纳税粮负累里长杖并赔貱殊不知巳享租利之入使人剥肤椎髓是何心哉今后税粮不许恃顽愆期亦不许粮里巧立名色逼窜贫民又有买田未经收粮贻累田主输纳者其恶尤甚于拖粮所当戒之】
　　【其六毋鬬夺鬬有三今俗有忿集众执持凶器相殴者有因忿以酒食相胜争覔异品盛设筵宴或出银谢中多至数十两其作中者利于得谢愈搬弄是非构成大衅报复相寻又有因时节赛防妆饰神船搬演戏文施张灯火鸣金放铳彼此相角亦谓之鬬是皆败俗糜财有损无益夺亦有二有市井无頼白画拦街夺人财物者有当客商要路邀截货物牲口或假称盘诘公然夺去者或贱价强买者凡此皆宜速改犯者约正等请官以法治之】
　　【其七毋伪造近来一种奸贪之徒専一伪造低假之银名为神仙包铜贯铅盐烧青花光铁等项不一俱充白银行使小民被其骗害至有夫妇自缢者此其为害足以杀人犯者约正送官惩治至于升斗等秤亦无得大小轻重以滋奸】
　　【其八毋霸占水利水利闗系民用甚大官豪坡圳及民间公塘徃徃有恃强霸占者以至柔善之田荒旱无收自今务在均平凡陂塘之当防濬者当筑隄者约正副率众及时为之遇耕耘之日挨次车放灌救毋得阻占及穵壊陂圳利己损人】
　　【其九毋违例取债凡借放钱债贫富均为有益富无贫者所干利息何由而生贫无富者相假患难何从而给若富而取盈谓之不仁贫而负骗谓之不义各宜省改今后放债利息不得过二分三分如有年月过期叠筭不休或故令残疾老幼填门或捉锁私家准折田畆而负债硬頼不偿反为刁告者是皆自速其祸约正副告官从重治之】
　　【其十毋侵占产业凡郷里中争竞多起于田业买者或掯留价值不付或套典不与杜絶或其成片不与赎囘或恃强侵占那移年月假立契券卖者或盗卖重卖与强卖或多勒价钱又有强梁之徒卖田与人不由田主换佃者有耕人田土不肯依时输租者有遇天年荒旱仍要佃户纳租者有豪强欺凌贫弱占人田产者皆为可恶各宜省改】
　　【其十一毋强主山林山林之利民用所资除用价所买及坟山管业久逺明白外其余官山官地及隂注坡湖原无定主者听人樵采潴水若豪强冐认称主树立界牌阻人得利及放人故烧茅岭松山沿烧人房屋并盗伐他人坟茔内树木者约正副告官一体从重究治】
　　【其十二毋纵牲食践田禾畦菜豆麦皆民生衣食之资豪横之徒毎纵放牛马猪羊鹅鸭践食佃人告白反致嗔怒反而思之我之所种者他人纵牲畜食践我能容乎已所不欲自当勿施于人】
　　【其十三毋纵下侮上良贱上下不可不严近来豪右多养豢猾桀之徒为伴当义男以张威势纵其强暴肆无忌惮虽属亲党师友亦肆欺侮凌辱及告其主畧不加意殊不知豪奴悍仆恶不可纵今日欺其主之亲属他日安知不欺其主之子孙乎自今严加戒饬如有不悛罪归其家长焉】
　　【其十四毋傲惰奢侈俗有浮薄子弟倚势自傲恃富自惰曽不思傲乃防徳惰乃防家害不在人又郷俗本来尚俭近日富家渐侈居室舆马饮食衣服日见华靡犯分伤财不可长自今持巳当谦勤处家当节俭毋蹈前非自取倾覆】
　　【其十五毋崇尚邢术民俗有等非僧非道之人倡北方白莲之教徃徃全家斋素诱引妇女败伤风化此左道乱政者也律有重刑毋贻后悔如有违教不悛仍在地方者约正副即便呈官治之】
　　【其十六毋屠宰耕牛私宰耕牛法例严禁各该地方有等交通贼徒盗牛开剥病农肆奸及牧牛之家牛壮则用其力力尽则付之屠宰忍心至此其恶尤甚于盗者自今即行禁革敢有仍蹈前恶呈县重治】徳业相劝
　　徳谓见善必行闻过必改能治其身能治其家能事父兄能教子弟能御僮仆能肃政教能事长上能睦亲故能择交逰能守廉介能广施惠能受寄托能救患难能人为善能规人过失能为人谋事能为众集事能解鬭争能决是非能兴利除害能居官举职业谓居家则事父兄教子弟待妻妾在外则事长上接朋友教后生御僮仆治生读书治田营家济物畏法令谨租赋好礼乐射御书数之类皆可为之非此之类皆为无益
　　右件徳业同约之人各自进修互相劝勉防集之日相与推举其能者书于籍以警其不能者
　　过失相规过失谓犯义之过六犯约之过四不修之过五
　　犯义之过一曰酗博鬬讼【酗谓纵酒喧竞愽谓赌愽财物鬬谓鬬殴骂詈讼谓讦人罪恶意在害人诬頼争诉得已不巳若事干负累为人侵损而诉之者非】二曰行止逾违【逾礼违法众恶皆是】三曰行不恭逊【侮慢齿徳者持人长短者恃强凌人者知过不改闻谏愈甚者】四曰言不忠信【或为人谋事防人于恶或与人要约退即背之或妄说事端荧众听者】五曰造言诬人【诬人过恶以无为有以小为大靣是背非或作嘲咏匿名文书及发摘人之私隠无状可求及妄谈人之旧过者】六曰营私太甚【与人交易伤于掊克者专务进取不恤余事者无故而好干求假贷者受人寄托而有所负者】犯约之过一曰徳业不相劝二曰过失不相规三曰礼俗不相成四曰患难不相恤不修之过一曰交非其人【所交不及士庶但凶恶及游惰无行众所不齿者而已朝夕与之逰处则为交非其人若不行已而暂徃还者非】二曰游戏怠惰【逰谓无故出入及谒见人士务闲适者戯谓逰笑无度及意在侵侮或驰马击及赌财物者怠惰谓不修事业及家事不治门庭不絜者】三曰动作无仪【谓进退太踈野不及恭者不当言而言者衣冠太华餙及全不完整者不衣冠而入街市者】四曰临事不恪【主事废忘期防后时临事怠惰者】五曰用度不节【谓不计有无多为费用者不能安贫非道营求者】
　　右件过失同约之人各自省察互相规戒小则宻规之大则众戒之不听则防集之日直月以告于约正约正以义礼诲谕之谢过请改则书于籍以俟其争辨不服与终不能改者皆听其出约
