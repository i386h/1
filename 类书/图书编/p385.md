<!-- { "loadSidebar": true } -->
　　浮不沉也按之不足轻举有余满指浮上曰浮为风虚动之候为胀为风为痞为满不食为表热为喘浮大伤风鼻塞浮滑疾为宿食浮滑为饮左寸浮主伤风发热头疼目及风痰浮而虚迟心气不足心神不安浮散心气耗虚烦浮而满数心经热关浮腹胀浮而数风热入肝经浮而促怒气伤肝心胸逆满浮大胸脇胀满尺浮膀胱风热小便赤澁浮大而芤男子小便血妇人崩带浮而迟冷疝脐下痛右寸浮肺感风寒咳喘清涕自汗体倦浮而洪肺热而咳浮而迟肺寒喘嗽关浮脾虚中满不食浮大而沥为宿食浮而迟脾胃虚尺浮风邪客下焦大便秘浮而虚元气不足浮而数下焦风热大便秘
　　沈不浮也轻手不见重手乃得为隂遂阳郁之候为实为寒为气为水为停饮为症瘕为脇胀为厥逆为洞泄沈为少气沈迟为痼冷沈滑为宿食沈伏为霍乱沉而数内热沉而迟内寒沉而心腹冷痛左寸沉心内寒邪为痛胸中寒饮脇疼关沈伏寒在经两脇刺痛沉痃癖内痛尺沈肾脏感寒腰背冷痛小便浊而频男为精冷女为血结沈而细肿疫隂痒溺有余沥右寸沈肺冷寒痰停蓄虚喘少气沈而滑咳沈细而滑骨蒸寒热皮毛焦干关沈胃中寒积中满吞酸沈悬饮尺沈病水腰脚疼沈细下利又为小便滑脐下冷痛
　　迟不及也以至数言之呼吸之间脉仅三至减于平脉一至也为隂盛阳亏之候为寒为不足浮而迟表有寒沈而迟里有寒【居寸为气不足居尺为血不足】气寒则缩血寒则凝也左寸迟心上寒精神多惨关迟筋寒急手足冷脇下痛尺迟肾虚便浊女人不月右寸迟肺感寒冷痰气短关迟中焦寒及脾胃伤冷物不食沉迟为积尺迟为藏寒泄防小腹冷痛腰脚重
　　数大过也一息六至过平脉两至也为烦满上为头疼上热中为脾热口臭胃烦呕逆右为颊热目赤左下为小便黄赤大便秘涩浮数表有热沉数里有热虚不实也散大而软举按豁然不能自固气血俱虚之诊也为暑为虚烦多汗为恍惚多惊为小儿惊风实不虚也按举不絶逼逼而长动而有力不疾不迟为三焦气满之候为呕为痛为气塞为食积为气聚为痢为伏阳在内左寸实心中积热口舌疮咽痛实大头面热风烦燥体疼面赤关实腹脇痛满实而浮大肝盛目暗赤痛尺实小腹痛小便涩实而滑淋沥茎痛溺赤实大膀胱热溺难实而腰痛若寸实胸中热痰烦满实而浮肺热咽躁痛喘咳气壅关实伏阳蒸内脾虚食少胃气滞实而浮脾热消中善饥口干劳倦尺实脐下痛便难或时下痢
　　洪大而实也举按有余来至大而云且长腾上满指为荣络大热血气燔灼之候为表里皆热为烦为咽干为大小便不通左寸洪心经积热眼赤口疮头痛内烦关洪肝热及身痛四肢浮热尺洪膀胱热小便赤澁右寸洪肺热毛焦唾粘咽干洪而喘急关洪胃热反胃呕吐口干洪而为胀尺洪腹满大便难或下血
　　微不显也依稀轻细若有若无为血气俱虚之候为虚弱为泄为虚汗为崩漏败血不止为少气浮而微者阳不足必身恶寒沉而微者隂不足主脏寒下利左寸微心虚忧惕荣血不足关微四肢恶寒狗急尺微败血不止男为伤精尿血女为崩带右寸微上焦寒痞冷痰不化中寒少气关微胃寒气胀食不化脾虚噫气心腹冷痛尺微脏寒泄防脐下冷痛
　　按之不移举之应手端直如丝为血气收敛为阳中伏隂或经络间为寒所入为痛为疟为拘急为寒热为血虚盗汗为寒凝气结为冷痹为疝为饮为劳倦数为劳疟双脇急痛长为积左寸头痃心惕劳伤盗汗乏力关脇肋痛痃癖为疝瘕为淤血小寒癖尺小腹痛滑腰脚痛右寸肺受寒咳胸中有寒痰关脾胃伤冷宿食不化心腹冷痛又为饮尺脐下急痛不安下焦停水缓不逮也往来迂缓呼吸徐徐以气血向衰故脉体为之徐缓尔为风为虚为痹为弱为痛在上为项强在下为脚弱浮缓为风沉缓血气虚左寸缓心气不足怔忡多防亦主项背急痛关缓风虚晕腹脇气结尺缓肾虚冷小便数女人月事多右寸缓肺气浮言语气短关缓胃弱气浮虚缓脾气虚弱不沈不浮从容和缓乃脾家本脉也尺缓下寒脚弱风气秘滞浮缓肠风泄防沈缓小腹感冷
　　滑不澁也往来流利如珠走盘不进不退为血实气壅之候盖血不胜于气也为呕吐为痰逆为宿食为经闭滑而不断经不闭其断者经闭上为吐逆下为气结滑数为结热左寸滑心热滑而实大心惊舌强关滑汗热头目为患尺滑小便淋沥尿赤茎中痛右寸滑痰饮呕逆滑而实脉热毛发焦膈壅咽干痰头目昏涕唾粘关滑脾热口臭及宿食不化吐逆滑实胃热尺滑因相火炎而引饮多脐冷胀鸣或时下利妇人主血实气壅月事不通若和滑为孕
　　澁不滑也虚细而迟往来极难参伍不调如雨沾沙如轻刀刮竹然为气多血少之候为少血为亡污为血痹痛为伤精女人有孕为胎痛无孕为败血病左寸澁心神虚耗不安及冷气心痛关澁肝虚血散肋胀脇满身痛尺澁男子遗精及疝女人月事虚败若有孕主胎漏右寸澁荣衞不和上焦冷痞气短臂痛关澁脾弱不食胃冷而呕尺澁大便清津液不足小腹寒足胫逆冷【经云滑者伤热澁者中雾露金革】
　　长不短也指下有余而过于本位气血皆有余也为阳毒内蕴三焦烦郁为壮热
　　短不长也两头无中间有不及本位气不足以前导其血也为隂中伏阳为三焦气壅为宿食不消大不小也浮取之若洪而浮沈取之大而无力为血虚气不能相入也【经曰大则病进】
　　小不大也浮沈取之悉皆损小在阳为阳不足在隂为隂不足前大后小则头疼目前小后大则胸满短气
　　有力而不缓也其来劲急按之长举之若牵绳转索之状为邪风急搏伏于荣衞之间为痛为寒浮为伤寒身疼沈为腹中有寒为风癎左寸头热目痛项强而沉心中气逆冷痛关心腹满痛脇痛肋急而盛伤寒浑身痛而实痃癖尺腰脚脐下痛小便难右寸鼻塞膈壅而沈滑脉实咳关腹痛吐逆盛腹胀伤食尺下焦作痛弱不盛也极沈细而软怏怏不前按之欲絶未絶举之即无由精气不足故脉息痿弱而不振也为元气亏耗为痿弱不前为痼冷为关热为泄精为虚汗老得之顺壮得之逆左寸弱阳虚心悸自汗关弱筋萎无力妇人主产后客风面肿尺弱小便数肾虚耳聋骨肉酸痛右寸弱身冷多寒胸中短气关弱脾胃虚食不化尺弱寸焦冷痛大便滑
　　动其状如大荳厥厥动揺寻之有举之无不往不来不离其处多于关部见之动为痛为惊为虚劳体痛为崩脱为泄痢阳动则汗出隂动则发热
　　伏不见也轻手取之絶不可见重取之附着于骨为隂阳潜伏关膈闭塞之候为精聚为瘕疝为食不消为霍乱为水气为荣衞气闭而厥逆关前得之为阳伏关后得之为隂伏左寸伏心气不足神不守常沈忧抑郁关伏血冷腰脚痛及脇下有寒气尺伏肾寒精虚疝瘕寒痛右寸伏胸中气滞寒痰冷积关伏中脘积块作痛及脾有停滞尺伏脐下冷痛下焦虚寒腹中痼冷
　　促阳脉之极也脉来数时一止复来者曰促阳独盛而隂不能相和也或怒逆上亦令脉促促为气涌为狂闷为瘀血发狂又为气为血为饮为食为痰盖先以气热脉数五者或一有留滞乎其间则因之而为促非恶脉也虽然加即死退即生亦可畏哉
　　结隂脉之极也脉来缓时一止复来者曰结隂独盛而阳不能相入也为症结为积聚为七情所郁浮结为寒邪滞经沉结为积气在内又为气为血为饮为痰盖先以气寒脉缓而五者或一有留滞于其间则因而为结故张长沙谓结促皆病脉
　　芤浮大而软寻之中空傍实傍有中无诊在浮举重按之间为失血之候大抵气有余血不足血不能流气故虚而大若芤之状也左寸芤主心血妄行为吐为衂关芤主脇间血气痛或腹中瘀血亦为吐血目暗尺芤小便血女人月事为病右寸芤胸中积血为衂为呕关芤肠痈瘀血及呕血不食尺芤大便血又云前大后细脱血也非芤而何
　　革沈伏实大如按皷皮曰革气血虚寒革易常度也妇人则半产漏下男子则亡血失精又为中风寒泾之诊
　　濡无力也虚软无力应手散细如绵絮之浮水中轻手随来重手却去为气血俱不足之候为少气为无血为疲损为自汗为下冷为痹左寸濡心虚易惊盗汗短气关濡荣衞不和精神离散体虚少力尺濡男为伤精女为脱血小便数自汗多右寸濡关热増寒气之体虚关濡脾软不化物胃虚不进饮食尺濡下元冷惫肠虚泄防
　　牢坚牢也沈而有力动而不移为里实表虚关中气促为劳伤萎极大抵其脉近乎无胃气者故诸家皆为危殆之脉云亦主骨间疼痛气居于表
　　疾盛也快于数为疾呼吸之间脉七至热极之脉也在阳犹可在隂为逆
　　细微也指下寻之往来微细如线盖血冷气虚不足以充故也为元气不足乏力无精内外俱冷痿弱洞泄为忧劳过度为伤湿为积为痛在内及在下代更代也动而中止不能自还因而复动由是复止寻之良久乃复强起为代主形容羸痩口不能言若不因病而人羸痩其脉代止是一藏无气它藏代之真危亡之兆也若因病而气血骤损以至元气不续或风家痛家脉见止代只为病脉故伤寒家亦有心悸而脉代者腹心痛亦有结澁止代不匀者勿以为凶盖九痛之脉不可准也又姙娠或有脉代者必三月余之胎也亦无虑焉
　　散不聚也有阳无隂按之满指散而不聚来云不明谩无根柢为气血耗散府藏气絶在病脉主虚阳不敛又主心气不足大抵非佳脉也












　　经言少阳之至乍大乍小乍短乍长阳明之至浮大而短太阳之至洪大而长太隂之至大而长少隂之至细而微厥隂之至沈短而敦何也冬至之后得甲子少阳王其脉乍大乍小乍短乍长盖冬至之后若得第一甲子乃大寒中气日也自大寒至春分六十日正初之气分也其时草木方主风令鼓折万物未有定象故脉大小长短不一也复得甲子阳明旺其脉浮大而短乃第二甲子正春分至小满六十日二之气分也其时草木虽生而未茂盛阳气清明故脉浮大而却短也复得甲子大阳旺其脉洪大而长乃第三甲子正小满至大暑六十日三之气分也其时万物茂盛阳气极热故脉洪大而又长也复得甲子太隂旺其脉缓大而长乃第四甲子正大暑至秋分六十日四之气分也其时湿热变作林木津润故脉缓大而长也复得甲子少隂旺其脉细而微乃第五甲子正秋分至小雪六十日五之气分也其时草木凋零天地肃杀故脉细而微也复得甲子厥隂旺其脉沈短以敦乃第六甲子正小雪至大寒六十日四终之气分也其时万物闭宻阳气伏藏故脉沉短而反敦厚也




　　心脉浮大而散【心合血脉心脉循血脉而行持脉指法如六菽之重来盛如循连珠
　　曰平按至血脉而得者为浮稍稍加力脉道粗者为大又稍加力脉
　　道闳软者为散连属中微曲曰病坚抟如操带钩者死】
　　肺脉浮濇而短【肺合皮毛肺脉循皮毛而行持脉指法如三菽之重浮虚如落榆叶
　　曰平按至皮毛而得者为浮稍稍加力脉道不利为濇又稍加力不
　　及本位曰短中坚两傍虚曰病虚大如毛羽中肤者死】
　　肝脉而长　【肝合筋肝脉循筋而行持脉指法如十二菽之重而大长如竿末稍
　　曰平按至筋而脉道如筝相似为次稍加力脉道迢迢者为长
　　来盈实而滑曰病急益劲如按弓死】
