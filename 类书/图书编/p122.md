<!-- { "loadSidebar": true } -->
　　按先儒之説天形至圆如虚毬地隔其中人物生于地上形正方如博骰日月星辰旋绕其外自左而上自上而右自右而下自下而复左天形如劲风之旋其两端不动处曰极上顶不动处谓之北极下脐不动处谓之南极南北二极相去之中天之腰也谓之赤道日所行之道谓之黄道春秋二分黄道正与赤道相直故其出没正与地之卯酉相直是以昼夜均平春分已后行赤道北夏至则去北极最近故曰日北至其出入与地之寅戌相当是以景短而晷长昼刻多而夜刻少夏至已后又移而南至秋分又与赤道相直秋分以后行赤道南冬至则去南极最近故曰日南至其出没与地之辰申相当是以景长而晷短昼刻少而夜刻多冬至以后又移而北至春分又与赤道相直日极于南而复北则为冬至上年冬至至下年日道极南复北之时三百六十五日余三时不满故天度一周之时三百六十五日四分日之一而有零而日道一周之时三百六十五日四分日之一而不足天度有余日道不足故六十余年之后冬至成直天度率差一度是谓歳差

　　赤道分南北之中黄道出入于赤道之内外赤道横而黄道斜斜长于横故黄道为之増赤道居中黄道旁出旁狭于中故黄道为之减盖亦自然之数非人能増损之也
　　后汉志载张衡浑天仪赤道横带天之腹黄道斜带其腹去赤道表里各二十四度晋志载葛洪浑天仪注赤道带天之弦黄道出入赤道极逺者去赤道二十四度唐志载一行黄道仪云赤道带天之中以分列宿之度黄道斜运以明日月之行五代司天考载王朴曰赤道者天之带也其势圜而平纪宿度之常数也黄道者日轨也其半在赤道内半在赤道外去极二十四度此所以着黄道南北去赤道各二十四度也
　　赤道天度也黄道日度也皆以二十八宿分配焉班志二十八宿之度惟南斗东井之度多觜与鬼之度少盖觜二度鬼四度斗二十六度井三十二度唐一行赤道之度其井斗之度与汉志同惟觜镌一度与鬼三度各减一度耳至于黄道之度则南斗之度二十三度半东井三十度已与赤道之度不同较之范志所载黄道铜仪斗减二度为二十四度井减二度为三十度大畧相同是知东汉以前黄道赤道之度混而为一班志之所纪者是也东汉以后始分为二故赤道之度差多黄道之度少范志一行之所纪者是也黄道度少赤道度多天行健与日月不同也一行日度议曰古厯日有常度天周为岁故専于气节虞嘉乃以天为天歳为歳立差以追其变焉观乎此则知班志所载犹以天周为岁东汉以来始有黄赤道之异夫既有黄赤道之异而度之加减不同此刘孝孙谓尧时冬至日在危宿武帝太初元年日在牵牛初而晋宋间羌岌何承天以日在斗十七度隋甲辰之岁以日在斗十三度所以纷纷而不齐也夫日在危宿至牵牛初自牵牛而至斗十七度自斗十七度至十三度使日度岁差或常进而无退或常退而无进由古迄今四时易位矣是则歳差之説固当以进退加减之际辨之然亦由古今加减并度之不一与黄赤道之不齐也
　　乾象总论
　　乾元资始大无外也乾道变化神无方也然而有象在焉仰观上律羲孔且然欲明羲孔之学当因其象而窥其微斯干干之消息在吾掌握中矣况圣学本天不徒穷其无声臭之天载焉已也易曰呈象之谓干效法之谓坤而崇效卑法者人之道也茍于象且不知其何以崇而效之哉是故干之垂象至也至隠也虽每夕半见天之上半隠地之下而夕夕观之其灿然旋绕之文亦自不可掩也术家専于占验无足论己彼内而紫微太微天市三垣分焉外而四维东则角亢氐房心尾箕北则斗牛女虚危室壁西则奎娄胃昴毕觜参南则井鬼栁星张翼轸列为二十八宿而十二辰分焉三垣二十八宿与天并运而一定不移者其经星也日月与金木水火土谓之七曜运行于列宿而无定在者其纬星也客星瑞星妖星流星则其出无常处无常时焉垣宿布其经日月五星运其纬经纬错落而凡星布列其中天之文见矣夫巍然者言天之形也苍然者言天之色也如弹丸如鸟卵如华葢如覆盆而星辰缀焉者言天之象也其实天止积气焉耳何形何象可名状也故天本无体即二十八宿之经度而合之周天三百六十五度四分度之一是合星度谓之为天度也即三百六十五度分为十二辰而辐辏于南北二极在两端则敛在中则濶而赤道在中实横分两极矣所以北极居天之北枢星主之出地三十六度绕枢左右通七十二度谓之上规南极居天之南入地三十六度世不常见也然旋绕亦七十二度谓之下规赤道之经除二极各七十二度分天之中得一百九十度半此所横亘列宿上下之交为天之中道也黄道斜络于赤道而天汉又络于二道之间黄者中也因日之行而名之也黄道交于赤道南北适均正与地之夘酉相直故昼夜刻漏平焉若冬至则黄道移而南由赤道交处渐积邪行相逺二十四度其出没与地之寅戌相当故昼短而夜长夏至则黄道渐移而北由赤道交处渐积斜行相逺亦二十四度其出没与地之辰申相当故昼长而夜短若九道者青朱黒白各二由黄道左右而出入故并黄道为九因月之行而名之也是赤道者天之道也黄道者日之道也九道者月之道也不然天且无体又何道之有哉夫即南北二极分二十八宿之中则赤道为最濶而天行过处斯谓之度即天之过度斯知日之退度而黄道稍狭谓天道有余日道不足者此也即日月之防谓之辰故一岁十二防谓之十二辰而日月与天皆从角起日行昼夜十二时依然至角天行一日过一度至十二月与日防斯谓之岁总之以月防日以日防天虽天运常舒日月常缩厯家即以其舒缩之中气定分至以置闰皆在乎此所以审黄道之度则日月五行之过差十二辰之分野皆可推也不独一时为然古冬至日在牵牛今冬至日在箕而中星亦古今不同皆于此乎决之矣或曰乾象固至也抑岂无所主乎盖周天以紫微垣为中虽天运无穷二光迭曜惟极星不移故曰北辰居其所而众星共之是北辰最尊本无星也极星乃其旁之最近者其实极星未尝不动特动之最微不觉其动耳谓北极为天之枢也其义不亦深乎况周天必以斗杓直干亥为正所以亥子之月占于昏巳午之月候于旦而列座皆正矣谓斗为帝车运乎天中而临制四方以建四时均五行者此也或曰三垣之中各有帝星帝果有四乎盖天无二日民无二王安得有四帝也帝一也紫微其中宫也太微其朝廷也故紫宫独称帝者帝朝夕在焉太微天市则皆曰帝座不曰帝也至于勾陈六星又曰天皇大帝者得非帝之主宰乎夫惟帝在紫宫故北辰居其所而周天运转昼夜不息此独为之枢也若太微之在翼天市之在尾摄提之在亢其南距赤道皆近北距天极皆逺不免与二十八宿同其运行而四面旋绕独向紫宫良有以也茍非帝以宰之则四辅三师尚书大理女史柱史皆空名矣非极星以枢纽之则其宿度井至三十余度觜少不及一度其何以定之哉可见天帝有常尊天枢有定所天度有定数四时七政随天而运暑寒代谢为岁晦朔盈亏为月昼夜旋转为日经纬错列为星辰是乾象虽至至隠未尝不至约而至显也虽然天行健一昼一夜行三百六十五度无一息停君子日干夕惕自强不息将以崇效天也故仰观天文非以察时变也上律天时非以谨寒暑也茍博学于文而畧天文焉与时偕行而昧天时焉则吾不知之矣噫学羲孔之学乃于乾象莫之究心焉可乎哉

　　图书编卷十六
<子部,类书类,图书编>
　　钦定四库全书
　　图书编卷十七
　　明　章潢　撰
　　二十八宿总叙
　　天以一气周流无端倪也谓天无体以二十八宿为体信然矣列宿果有所谓度所谓道哉日月五星之行与列宿相值由北至南而纵分之故曰度由东至西而横计之故曰道度也道也皆强名耳是故二十八宿者天之经星也如角亢氐房心尾箕东方七宿也北则斗牛女虚危室壁西则奎娄胃昴毕觜参南则井鬼栁星张翼轸厯家昏旦中星以为节之准故尧典曰厯象日月星辰如日中星鸟日永星火宵中星虚日短星昴指此也惟其在天一定不易故谓之为经而七政者其纬耳其天体所由名乎列之为十二次而枵陬訾降娄大梁实沈鹑首鹑火鹑尾夀星大火析木星纪所由名凡列国分野皆定于兹焉别之为四方而苍龙朱雀白虎武所由名凡四时节气皆准于兹焉然而各方七宿又分之以七政如角之木亢之金氐之土与房日心月尾火箕水各宿所分皆然若以为星家之说不可尽信而其说未尝不验其亦有所自乎观严子陵动客星之占陈仲弓应德星之聚虽匹夫之防且与天象相闗是又不特星陨如雨而周替彗长竟天而秦亡验诸国君为然也至分为二十八禽如角木蛟亢金龙之类则有不可得而知者况天道髙逺未易言也奎壁号文章之府斗牛分吴楚之墟箕毕以风雨房心以明堂轸主乐昴主胡其占之术愈窈愈不可测矣独考中星以钦若昊天敬授人时君子其敢忽诸

　　角宿总叙
　　角二星十二度为主造化万物布君之威信谓之天闗其门天门也其内天庭也故黄道经其中七曜之所行也其星明则太平芒动则国不宁日食右角国不宁月食左角天下道断金火犯有战敌金守之大将持政左角近天田为理主刑其南为太阳道五星犯之为旱右将为将主兵其北为太隂道五星犯之为水盖天三门犹房之四表也左右间二星曰平道为天子八达之衢明正则吉动揺则法驾有虞天田主天子畿内封疆金守之主兵火守之主旱水守之主潦平道西一星曰进贤在太微宫东明则贤者在位暗则在野又曰主卿相举逸才周鼎三星在摄提西国之神器不见或移徙则运祚不宁天门二黒星在平星北角之南主天之门为朝聘待客之所明则四方归化不见兵革起邪佞生平星二星在库楼北平天下之法狱廷尉之象也库楼十星其六大星为库南四星为楼在角南一曰天库兵车之府也傍十五星三三而聚者柱也中央四小星衡也主陈兵其占曰库中心不见兵四合无星则下臣谋上明而动揺则兵出四方尽不见则国无君库楼东北二星曰阳门主守隘塞也南门二星在库楼南天之外门也主守兵明则外方入贡暗则四境叛客星守之主兵至　角二星距南星去极九十七度半　库楼十星距西北星去极一百二十三度入轸十五度半　南门二星距西星去极一百三十七度入轸十一度平道二星距东星去极九十一度入角二度　天门二星距西星去极一百四度半入轸十六度　平星二星去极一百二度半入轸十六度　天田二星距西星去极八十三度半入角二度半　周鼎三星距东北星去极六十四度半入角宿七度半

　　亢宿总叙
　　亢四星九度日月之中道主天一内朝天下之礼法也又曰摄提天下奏事听讼理狱録功者也亦为疏庙主疾疫其星明大四海归王辅臣纳忠人无疾疫移动多病不见天下鼎沸而旱涝作矣大角一星在摄提间天王座也又为天子梁栋金守之则兵起日食主凶亢南七黒星曰折威主斩杀金火守之兵戈犯边将有弃市者摄提六星直斗之南主建时节司禨祥摄提为盾以夹拥帝座也主九卿眀大三公恣横客星入之圣人受制一曰大臣之象颉颃二星在折威东南主考囚察诚伪也阳门在库楼东北主边塞险阻之地客星出阳门兵戈犯边
