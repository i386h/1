<!-- { "loadSidebar": true } -->
　　日有中道月有九行説见洪范本合以阳厯隂厯之説推之凡月行所交以黄道内为隂厯外为阳厯冬入隂厯夏入阳厯月行青道【冬至夏至后青道半交在春分之宿当黄道东立冬立夏后青道半交在立春之宿当黄道东南至所冲之宿亦如之】冬入阳厯夏入隂厯月行白道【冬至夏至后白道交在秋分之宿当黄道西立冬立夏后白道半交在立秋之宿当黄道西北至所冲之宿亦如之】春入阳厯秋入隂厯月行朱道【春分秋分后朱道半交在夏至之宿当黄道南立春立秋后朱道半交在立夏之宿当黄道西南至所冲之宿亦如之】春入隂厯秋入阳厯月行黒道【春分秋分后黒道半交在冬至之宿当黄道北立春立秋后黒道半交在立冬之宿当黄道东北至所冲之宿亦如之】四序离为八节至隂阳之所交皆与黄道相防故月行有九道所谓日月之行则有冬有夏也
　　月行不由黄道亦不由赤道乃出入黄道之内外而有九行九行止是一道其道与黄道相交半如赤道然然黄赤二道相逺防二十三度九十分而月距黄道逺六度二分而已其相交防交之始强名曰罗防交之中强名曰计都自交始至交中月在黄道外名阳厯乃背罗向计之防也自交中至交始月在黄道内名隂厯乃背计向罗之防也月道犹水道日道犹陆道而罗计犹桥道其嵗嵗改异则由日行嵗差之故也且所谓九行者阳厯在夏至日躔之南夏为南乃南之南也名外朱道隂厯在冬至日躔之北北为内名内朱道在外而曰朱道者冬至属子若冬至日伏躔于地盘子位则月在黄道之上凡地以下为北上为南故曰内朱道乃北之南也茍冬至日躔反在午位则内朱道亦在朱道之北矣此不论反而论伏黒道之理亦然隂厯在夏至日躔之北名内黒道夏为南乃南之北也阳厯在冬至日躔之南名外黒道在南而曰黒者月道在黄道之下凡地以上为南下为北故虽南而曰黒冬为北乃北之北也月行朱道则罗在日之春躔计在日之秋躔月行黒道则罗在日之秋躔计在日之春躔阳厯在秋分日躔之东名外青道乃东之东也隂厯在春分日躔之东名内青道乃西之东也阳厯在春分日躔之西名外白道乃西之西也隂厯在秋分日躔之西名内白道乃东之西也青白道不论反复若天地卯酉互位者亦然月行青道则罗在日之夏纒计在日之冬躔月行白道则罗在日之冬躔计在日之夏躔是故以内外分别朱黒青白为八道八道而曰九行者以八道之行交于黄道而穿度其间故通以九言也八道变易不常不可置于浑仪亦不可画于星圗所可具者黄赤二道耳欲别于黄故涂以赤赤道与八道相交逺近朱道止十八度逺黒道至三十度逺青白二道约二十四度逺授时厯谓月从黄道之交出外一百八十一度八十九分六十七秒则中交于黄道从此入黄道内复至交初则皆三百六十三度七十九分三十六秒乃月道之一周计二十七日二十一分二十二秒二十四毫与古厯数不同焉
　　月变总叙
　　中兴天文志或曰日月犹水火也火外光水含景故月之光生于日之所照其魄生于日之所不照也故当日则光盈照之全也自是而阙以日光之映有不全乃至于晦愈相近而不之照故也尝观诸水日之所照毎借以为光仰而映于屋梁一有掩焉则向之光于屋梁者不复见也月之借于日犹是故夫月之光也以日之光有照焉则月之食也亦以日之光有掩焉耳人之于月犹见其光与食岂知有借于日哉太史迁曰月食常也日食不臧也是以春秋书日食不书月食月食固可无书也然常试以前説推之于月之食以知日之行于地中其亦有食焉不然则日光之全与月相望其何食之有月食所闗岂细哉夫日月者象君臣也咎繇称元首明股肱良元首丛脞股肱惰良惰之分闗于君徳月有光食顾不然乎于是月食而书赤可也汤诰曰万方有罪罪在朕躬古之畏天戒者不以移于股肱呜呼书月食其亦足以戒乎
　　又曰孟康月星入月而星见于月中是为星食月月掩星而星灭不见是为月食星隋天文志曰月食五星嵗以饥荧惑以乱镇星以杀太白以强国战辰以女乱孝宣本始四年七月甲辰星在翼月犯之地节元年正月戊午月食荧惑荧惑在角亢成帝建始四年十一月食镇星阳朔元年七月月犯心此其证也








　　月体本无圆缺如悬黒漆丸于檐下映日必有光转射暗壁其半边因映日故有光而半边元暗也遇望与日躔度相对半边之光全向于地普照人间半边之暗全向于天人不可见也及渐相近而侧相映则向地之边光渐少矣至晦朔则与日同经日与天近月与日近其半边之光全向于天半边之暗则向于地及渐相逺而侧相映则向地之边光渐多矣故月体之光暗半轮转旋人目所不及因谓其有圆缺耳然其与日对望为地所隔犹能受日之光者阴阳精气之潜通如吸铁之石感霜之钟莫或间之也月明不全莹而似瑕者如悬明镜照水之处则莹映地之处则瑕世以为山河所印之景是也
　　朱子曰月体常圆无阙但常受日光为明初三四是日在下照月西边明人在这边望只见上光十五六则日在地下其光由地四边而射出月被其光而明月中是地影古今人皆言月有阙惟沈存中云无阙
　　月无盈阙人看得有盈阙葢晦日则月与日相叠了至初三方渐渐离开去人在下靣侧防见则其月阙至望日则月与日正相对人在中间正防见则其光方圆　厯家旧说月朔则去日渐逺故魄死而明生既望则去日渐近故魄生而明死至晦而朔则又逺日而明复生所谓死而复育也此说误矣若果如此则未望之前西近东逺而始生之明当在月东既望之后东近西逺而未死之明却在月西矣安得未望载魄于西既望终魄于东而遡日以为明乎故唯近世沈括之说乃为得之葢括之言曰月本无光犹一银丸日耀之乃光耳光之初生日在其傍故光侧而所见才如钩日渐逺则斜照而光稍满大抵如一弹丸以粉涂其半侧视之则粉处如钩对视之则正圆也近岁王普又补其说月生明之夕但见其一钩至日月相对而人处其中方得见其全明必有神人能凌倒景傍日月而往参其间则虽晦之时亦复见其全明而与望夕无异耳以此观之则知月光常满但自人所立处视之有偏有正故见其光有盈有亏非既死而复生也若顾兎在腹之间则世俗桂树蛙兎之其惑久矣或者以为日月在天如两镜相照而地居其中四傍皆空水也故月中微黒之处乃镜大地之影畧有形似而非真有是物也斯言有理足破千古之疑矣
　　问日月阴阳之精气所谓终古不易与光景常新者其判别如何非以今日已映之光复为来日将升之光固可畧见大化无息而不资于已散之气也然窃尝观之日月亏食随所蚀分数则光没而魄存是魄常在而光有聚散也所谓魄者在天岂有形质耶或乃气之所聚而所谓终古不易者耶曰日月之说沈存中笔谈中说得好日蚀时亦非光散但为物掩耳若论其实须以终古不易者为体但其光气常新耳然亦非但一日一个葢顷刻不停也
　　西山真氏曰月太阴也本有质而无光其盈亏也以受日光之多少月之朔也始与日合越三月而明生八日而上其光半十五日而望其光满此所谓三五而盈也既望而渐亏二十三日而下其亏半三十日而晦其光尽此所谓三五而阙也方其晦也是谓纯阴故魄存而光冺至日月合朔而明复生焉临川呉氏曰古今人率谓月盈亏葢以人目之所覩言而非月之体然也月之体如弹丸其遡日者常明常明则常盈而无亏之时当其望也日在月之下而月之明向下是以下之人见其体之盈及其也日在月之侧自下而观者仅得见其明之半于是以之月为半亏及其晦也日在月之上而月之明亦向上自下而观者悉不见其明之全于是以晦之月为全亏傥能飞步太虚傍观于侧则之月如望乗凌倒景俯视于上则晦之月亦如望月之体常盈而人之目有所不见以目所不见而遂以为月体之亏可乎知在天有常盈之月则知人之曰盈曰亏皆就所见而言尔曾何损于月哉
　　气朔灭没
　　唐一行以前灭没之术不同今授时厯葢仿一行法也没用气盈而推灭用朔虚而求所谓没者期内三百六十五日二十四分二十五秒均为二十四气毎气均为三毎均为五段一朞为三百六十毎段为一日一分四十五秒六十二毫半如以冬至为第一段则小寒为第十六段余以类推其段日日有之凡两段跨三日先一日九十九刻左右后一日一刻左右二段之间虽止一日一分四十余秒但一日整居其间而余数跨在前后二日首尾故曰跨三日若一日之段在九十八刻五十四秒三十七毫半以后者为没没之次日必无其段无段之日其先一日必为没矣所谓灭者毎朔二十九日五十三分五秒九十三毫　常朔之日辰为第一段常望为第十六段余以类推其段亦日日有之或其日之段在九十八刻四十三秒五十三毫一十芒以后为灭若一日内　凡刻分极少是夜半后刻分极多是夜半前夜半前是一日极终处没灭乃已极之义故选日者或忌之
　　晦朔望皆因于日也晦月与日防全无光也朔防而复苏也有上下相去四分天之一也望则相对相去四分天之二也
　　阴阳各一其精日月即为之互藏而其明生焉但日则常明不息月则三五圆缺而或晦其明乃天地自然之盈虚也是故月之明虽晦而其魄亦万古不息观于晦朔先后数日其魄之行于天也本不可见及其日食如有物以掩之则其魄之可见者以日而见之也魄之常运于天也不信然哉
　　日之行于天也厯一昼夜而周乎东西厯春夏秋冬而周乎南北月之昼夜周乎东西者不及乎日而一月之间则东西南北莫不周焉故二十七日有奇与天防二十九日有奇与日防厯十二辰而月建一周嵗乃成焉月亦何其劳欤葢日天道也君道也夫道也月地道也臣道也妻道也易于坤之卦爻曰利牝马之贞曰先迷后得主曰或从王事无成有终曰地道无成代有终也是故知坤则知月矣知乾坤则知日月矣岂特知日月哉凡两间之阴阳消息莫不知之矣故易字为日月之象























　　汉上朱氏曰系辞悬象着明莫大乎日月虞翻曰谓日月悬天成八卦象三日暮震象月出庚【朱子曰三日第一节之中月生明之时也葢始受一阳之光昏见于西方庚地】八日兑象月见丁【朱子曰八日第二节之中月上之时受二阳之光昏见于南方丁地】十五日乾象月盈甲壬【朱子曰十五日第三节之中月既望之时全受日光昏见于东方甲地是为干地】十六日旦巽象月退辛【朱子曰十六日第四节之始始受下一阴为巽而成魄以平旦而没于西方辛也】二十三日艮象月消丙【朱子曰二十三日第五节之中复生中一阴为艮而下以平旦而没于南方丙也】三十日坤象月灭乙癸【朱子曰三十日第六节之中全变三阳而光尽体伏于西北一月六节既尽而禅于后月复生震卦云此朱子所注参同契也真西山蛓之读书记而释之曰震一兑二干三巽四艮五坤　六十五日为一节晦】夕朔旦则坎象水流戊日中则离象火就已成戊己土位象见于中【西山曰朔旦震始用事为日月阴阳交感之初道家象此以为修养之法】
　　易卦纳甲总论
