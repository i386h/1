<!-- { "loadSidebar": true } -->
　　洛书右转相尅者其义也随其右转而相生者其数也何也中数五而四方各十总之凡四十有五人知五九之数莫不由中五以为之主也是以数起于一而中五合一为六故次六一六为七故次七五与七合为十二故次二七二为九故次九五与九合为十四故次四九四十三故次三五与三合为八故次八八与一合亦归于九也孰谓其数之次序无义于其间哉况其数始于一终于九一居正北九居正南一三五成九而五则九之中也合一二三四生九七八六是九七八六皆生于九所以一九生九二九生八三九生七四九生六六九生四七九生三八九生二九九生一自一生九自九生一其变不可胜穷矣噫阳数极于九而极则变也洛书以阳统隂五九四十五数岂特与河图大衍相贯通哉凡天地万物之数莫非九数之变化也又何必专指九畴为洛书之数

















　　传曰河出图洛出书圣人则之则者法其象与数也数始于一小衍之而成乂大衍之而成十乂十者数之结括而图书者倚数之大原卦画之准则也此象纵横十有乂数正则河图中宫天乂乘地十之象其中□者易也即图书中乂之中动而阳上同乎天其象为○静而隂下同乎地其象为●天○下生□为隂阳地●上生□为柔刚即图书中乂之上下左右其数则阳一隂四刚三柔二衍而一六二七三八四九即图书四维之东西南北分为八卦合为五行五行之生也各一其性此图之象原其生而河图之位据其旺洛书之位总其变大衍之周掲其实也【河图木东火南金西水正北也洛书金火易位金南火西变也】夫以始生之序言之坎巽生于地之刚朱子所谓少阳少阳之位寅于时为春其数三小衍成五则有二大衍成十则有七二七为火故火生在寅旺于午稽之河图则二七居南而干兊得位【干居七兊居二】干兊生于天之阳朱子所谓太阳太阳之位己【巳为六阳之极】于时为夏其数一小衍成乂则有四大衍成十则有九四九为金故金生在巳旺于酉稽之河图则四九居西而巽坎得其位【巽居四坎居九】干交坎而坎交干防易兊而兊易防也离震生于天之隂朱子所谓少隂少隂之位申于时为秋其数四小衍成乂则有一大衍成十则有六一六为水故水生在申旺于子稽之河图则六一居北而坤艮得其位【艮居一坤居六】坤艮生于地之柔朱子所谓太隂太隂之位亥【亥为六隂之极】于时为冬其数二小衍成乂则有三大衍成十则有八三八为木故木生在亥旺于卯稽之河图则三八居东而离震得其位【震居三离居八】坤交离而离交坤震易艮而艮易震也是知先天之象本之图干七兊二位刚离八震三位乎柔天之四象交乎地也坎六艮一位乎隂坎九防四位乎阳地之四象交乎天也后天之象本之图干兊生于天之阳干一兊九而成十【干居一兊居九】离艮生于天之隂【震反为艮】离七艮三而成十【离居七艮居三】坤震生于地之柔【艮反为震】坤二震八而成十【坤居二震居八】坎防生于地之刚坎六防四而成十【坎居六防居四】今图后天防二而坤四者邵子所谓长女代母者也先后二天象数脗合则图画卦厥有防哉
　　此图虽亦防合图书先后天四图为之其实止发明防合之意于原图俱未尝分裂牵扯故存之以见善防通者当得其意无徒泥其迹云









　　河图者龙马之文也负天地竒偶之数而泄鬼神之秘也图之位一六居下二七居上三八居左四九居右五十居中一三五七九为阳为天数二四六八十为隂为地数天数二十有五地数三十凡天地之数五十有五以运行理气以天数之九合天数之一则为地之十以天数之七合天数之一则为地之八以天数之五合天数之一则为地之六以天数之三合天数之一则为地之四以天数之一倍天数之一则为地之二总其本数与其合数亦为五十有五阳得其全隂得其半阳得兼隂隂不得兼阳也地数析之则亦成竒隂生于阳得阳之体也数之变化者一而二二而四四而八八而六十四六十四而四千九十六体阳而用隂无成而代终也阳数始于一而终于九隂数始于二而终于十一三阳之长数也至于五则数之终而阳之极矣七九则过极之阳消数也二四隂之长数也至于六则数之终而隂之极矣八十则过极之隂消数也
　　图生于数数生于太虚太虚生于元气之一窍观于窍而知天观于天而知数观于数而知图然而数先图而立者图后数而成者引而伸之存乎神体而行之存乎圣











　　图之体在中而用在北故数起于北之一自北而南以生二自南而东以生三自东而西以生四自西而入于中以生五随气机之动极而变也自中而出于北以生六自北而南以生七自南而东以生八自东而西以生九自西而入于中以生十入必复出随气机之静极而变也入乘静机出乘动机动静有常而流行不息西北者数所出入之门乎隂阳相求而数生焉数始于一而极于九化于二而通于十自北至西则阳数极极则益深不得不入而归诸十自二至十则隂数极隂极必返不得不出而复于一一以始之九以极之二以化之十以通之数之圆而神也如是夫












<子部,类书类,图书编,卷七>








　　此河图之数也天地之间一气而已分而为二则为隂阳五行四时造化万物始终无不管于是焉故河图之位一与六共宗而居乎北二与七为朋而居乎南三与八同道而居乎东四与九为友而居乎西五与十相守而居乎中盖其所以为数者不过一隂一阳一竒一偶以两其五行而已所谓天者阳之轻清而位乎上者也所谓地者隂之重浊而位乎下者也阳数竒故一三五七九皆属乎天所谓天数五也隂数偶故二四六八十皆属乎地所谓地数五也相得谓一与二三与四五与六七与八九与十各与竒偶为类而自相得有合谓一与六二与七三与八四与九五与十皆两相合二十有五者五竒之积也三十者五偶之积也变化谓一变生水而六化成之二化生火而七变成之三变生木而八化成之四化生金而九变成之五变生土而十化成之鬼神谓凡竒偶生成之屈伸往来者但既谓之变化则非图象所能尽矣
　　则河图以作易其数之所由起乎数之起不过一隂一阳之道而已易道之所以一阳一隂者不过以竒偶之数互为分且合以生且成而已阳竒隂偶变而通之绳绳兮杂而不乱者不过大传所谓天一地二以至天五地十而已
　　易有太极极中也一也中自一也是生两仪仪匹也二也匹而二也两仪生四象一二三四分之以为四生数也四象生八卦则六七八九合之以为四成数也四竒为阳阳虽有四生数之异而合列于四方之正四偶为隂隂亦有四成数之异而同均于四维之偏由正生偏由偏成正也一与三为竒为阳之生数而必待于六与八之隂数以为成二与四为偶为隂之生数亦必赖于七与九之阳数以为成也
　　自北而东一而三乃阳生之进数而其自八而六东而北隂成之退数者固已寓乎其中自西而南二而四乃隂生之进数而其自九而七南而西阳成之退数者亦兼具乎其中矣
　　四方者各以其阳竒居于正四维者各以其隂偶附于偏然天数之有五地数之有十均合于隂阳之竒偶而同谓之生成乃独无所见于四方之位何也四象无五八卦无十故也然易之所以范围不过曲成不遗者正由假此天五与地十之虚数以行其实用于四象八卦而成河图者特不当效世习置五虚防于图中心而附以十防谬云五十而不知其用也坎以一始于正北而一五为干六于西北坤以二分于西南而二五为兊七于西震以三出于东而三五为艮八于东北防以四附于东南而四五为离九于正南故阳得五而隂偶得五而竒隂得五而阳竒得五而偶是生数之所以成成数之所以生者也生数少于五无所待以制中也故阳数之一与三自为中于干六艮八成数之外隂众而阳孤坎故为陷也成数多于五不能自适于中也故隂数之二与四取五于离九兊七成数之阳之内阳正而隂偏离故为丽也陷必止而求动故帝出乎震动所以取合由分而合也丽必顺而相説故説言乎兊説所以致分由合而分也
　　一二三四而五同为生数一至四其实体五其虚用也六七八九而十同为成数六至九其实体十其虚用也四象无五八卦无十坦然明白矣
　　天地之理未始不有数行乎其中然或有余于数不足于数唯有余不足而为之中制故虽隂阳竒偶之数有分有合有虚有实有进有退有自然生成之中道焉一隂一阳之谓道者隂阳分一以为天地上下合一以为乾坤天地上下分为四方而中无以合乾坤隂阳合为四时而中有可分是同一道也天地以形言则南北为经上天下地而水火木金为之形者既可以图而分故曰法象莫大乎天地广大配天地隂阳以气论则东西为纬干阳坤隂而冬夏春秋之为气者亦可以理而合故曰变通莫大于四时变通配四时也于斯二者无以异也四方有中中无定体而四象八卦以之立四时有五五无定着而四时八节以之行孔子着大传不存河图而特存天地之数者示其有得于数则图在其中矣图之数生以天一者成以地六生以地二者成以天七生以天三者成以地八生以地四者成以天九至谓天五地十之生成则何自而求真按图索骏也故制五于八卦之虚中犹可容其数而制十于其中则无所容其数矣是知数之有生有成而不知其所以生且成者徒得其貌而无以得古圣人之所以为天地立心为生民立极者千载可为之长太息则古犹今也
　　夫竒数皆天偶数皆地生以天者成以地生以地者成以天其为天若地特隂阳之进退出入竒偶之体用分合而已説卦曰参天两地而倚数观变于隂阳而立卦发挥于刚柔而生爻大传曰参伍以变错综其数通其变遂成天地之文极其数遂定天下之象非天下之至变孰能与于此其曲尽乎至妙之用者河图之法也
　　数始于一而中于五而终于十中于五者分其四之偏终于十者合其八之正盖一之始其全体无余不足不可得而用而独得于中既以其一寄生于五遂以其一寄成于十以终之故四象有五八卦有十皆有数而无所定其位以五生其偏以十成其正而所谓一者遂莫知所寻独见于五见于十之为中者以止齐焉耳
