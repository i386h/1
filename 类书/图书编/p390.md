<!-- { "loadSidebar": true } -->
　　易曰水洊至习坎愚按灵枢经云日行二十八宿人经脉上下左右前后二十八宿周身十六丈二尺以应二十八宿漏水下百刻以分昼夜故人一呼脉再动气行三寸一吸脉亦再动气行三寸呼吸定息气行六寸十息气行六尺日行二分二百七十息气行十六丈二尺气行交通壬中一周于身下水二刻日行二十五分五百四十息气再周于身下水四刻日行四十分二千七百息气行十周于身下水二十刻日行五宿二十分一万三千五百息气行五十营于身水下百刻日行二十八宿漏水皆尽脉络矣凡行八百一十丈也又云气之行如水之流如日月之行不休故隂脉营其蔵阳脉营其府如环之无端莫知其纪终而复始愚谓人身气血常常流通则安一有壅滞则病养身之道息息相继如水之洊至而其流相续则真气上下灌注亦如水之流通也









　　天之隂阳左升而右降上浮而下沉所以为四时之序也人之气血春升而秋降夏浮而冬沉所以为四时之脉也四时之序谓生长化收藏也四时之脉谓钩缓毛石也春三月天气温和万物发生肝经木旺脉来轻虚而滑端直以长故曰夏三月天气暑热万物盛长心经火旺脉来盛去衰前屈后居故曰钩秋三月天气清凉万物凋零肺经金旺脉来轻虚以浮故曰毛冬三月天气凛冽万物闭藏肾经水旺脉来沈濡而滑故曰石经曰春日浮如鱼之在波夏日在肤泛泛乎万余秋日下肤蛰虫将去冬日在骨蛰虫周宻君子居室以其脉应天地之运所以有规矩权衡之譬也应时而见曰平太过曰病不及曰病反时而见曰死谓春得秋脉秋得夏脉夏得冬脉冬得长夏脉长夏春脉五行相尅鬼贼之脉见也脉有胃气曰平故曰微微钩微毛微石五脏胃气而见也脉无胃气曰死故真肝脉至中外急如循刀刄责责然如按琴瑟色青白不泽毛曰乃死真心脉至坚如搏如循薏苡子累累然色赤黑不泽毛折乃死真肺脉至大而浮如以毛羽中人肤色白赤不泽毛折乃死真肾脉至搏而絶如指弹石劈劈然色黒黄不泽毛折乃死真脾脉至如屋漏雀啄色黄青不泽毛折乃死是不兼胃气也故人以脉气为宗以胃气为本也
　　四时脉考
　　帝曰春脉如何而岐伯曰春肝也东方木也万木之所以始生也故其气来耎弱轻虚而滑端直以长故曰反此者病曰如何而反曰其气来实而强此谓太过病在外其气来不实而微此谓不及病在中太过则令人喜怒忽忽冐而颠疾其不及则令人胸痛引背下则两胁满曰夏脉如何而钩曰夏脉者心也南方火也万物之所以盛长也故其气来盛去衰故曰钩反此者病曰如何而反曰其气来盛去亦盛此谓太过病在外其气来不盛去反盛此谓不及病在中太过则令人身热而痛肤为浸淫其不及则令人烦心上见咳唾下气泄曰秋脉如何而浮曰秋脉肺也西方金也万物之所以收成也故其气轻虚以浮来急去散故曰浮反此者病曰如何而反曰其气来毛而中坚两傍虚此谓太过病在外其气来毛而微此谓不及病在中太过则令人逆气而背痛愠愠然其不及则令人喘呼少气而欬上气见血下闻病音曰冬脉如何而营曰冬脉肾也北方水也万物之所以合藏也故其气来沈以搏故曰营反此者病曰何如而反曰其气来如弹石者此谓太过病在外其去如数者此谓不及病在中太过则令人解防【困弱貌】脊脉痛而少气不欲言其不及则令人心悬如病饥中青脊中痛小腹满小便变【者侠肾两傍空软处也清凉也】曰脾脉独何主曰脾脉土也孤藏以灌四傍者也【以不正主四时故谓之孤藏】善者不可见恶者可见其来如水之流者此谓太过病在外如鸟之啄者此谓不及病在中太过则令人四肢不举【中气不和】其不及则令人九窍不通





<子部,类书类,图书编,卷七十三>
　　平人之常气禀于胃胃者平人之常气也人无胃气曰逆逆者死【逆者反常也】春胃微曰平【言微似不谓微而也钩及软弱耎毛石义并同】多胃少曰肝病但无胃曰死胃而有毛曰秋病【从秋盛也】毛病曰今病【木受金邪故今病也】藏真散于肝肝藏【平声下同】筋膜之气也【藏真藏之真气胃气是也凡人胃中有元气谓真液所以生五藏者也】又曰平肝脉来耎弱招招如掲长竿末稍曰平【言长耎也】春以胃气为本病肝脉来盈实而滑如循长竿曰肝病【长而不耎】死肝脉来急益劲如新张弓曰肝死【劲强急之甚也】又曰真肝脉来中外急如循刀刄责责然如按琴瑟弦色青白不泽毛折而死【无余物和杂故曰真五藏之气皆胃气和之不得独用独用则死余四藏凖此】夏胃微钩曰平钩多胃少曰心病但钩无胃曰死胃而有石曰冬病石甚曰今病藏真通于心心藏血脉之气也又曰平心脉来累累如连珠如循琅玕曰心平夏以胃气为本病心脉来喘喘连属其中微曲曰心病死心脉来前曲后居如操带钩曰心死居不动也　又曰真心至坚而搏如循薏苡子累累然也色赤黑不泽毛折乃死【累累喘喘皆连续成串児】长夏胃微耎弱曰平弱多胃少曰脾病但代无胃曰死耎弱有石曰冬病【土令见水脉虚邪也以其土衰水乘之金令见木脉木令见火脉皆然】弱甚曰今病藏真濡于脾脾脏肌肉之气也又曰平脾脉来和柔相离如鸡践地曰脾平【动数相离缓急和调】长夏以胃气为本病脾脉来实而盈数如鸡举足曰脾病【越人以为心病也】死脾脉来鋭坚如乌之啄如鸟之距如屋之漏如水之流曰脾死【乌啄鸟距者言鋭而坚水流者平至不鼓屋漏者时动复住】又曰真脾脉至弱而乍数乍疎色黄青不泽毛析乃死秋胃微毛曰平毛多胃少曰肺病但毛无胃曰死毛而有曰春病甚曰今病藏真髙于肺以行荣衞隂阳也又曰平肺来厌厌聂聂如落榆荚曰肺平【荚叶同言浮薄而虚也】秋以胃气为本病肺脉来不上不下如循鸡羽曰肺病死肺来如物之浮如风吹毛曰肺死又曰真肺脉至大而虚如以羽毛中人肤色白赤不泽毛折乃死冬胃微石曰平石多胃少曰肾病但石无胃曰死石而有钩曰夏病钩甚曰今病【水受火土之邪】藏真下于肾肾藏骨髓之气也又曰平肾脉来喘喘累累如钩按之而坚曰肾平冬以胃气为本病肾脉来如引葛按之益坚曰肾病死肾脉来发如夺索辟辟如弹【平声】石曰死【夺索弹石言硬也夺索如两人抢夺防索各执一头中硬可知】又曰真肾脉至搏而絶如指弹石辟辟然黑色色黄不泽毛折而死○人以水谷为本故人絶水谷则死脉无胃气亦死所谓无胃气者但得真脏脉不得胃气也所谓脉不得胃气者肝不肾不石也顺时节宣
　　【春月顺时节宣】内经曰春月阳气闭藏于冬者渐发于外故宜发散以畅阳气故有曰春三月此谓发陈天地俱生万物以荣夜卧早起广步于庭被髪缓形以使志生生而勿杀予而勿夺赏而勿罚此春气之应飬生之道也逆之则伤肝东垣曰木在时为春在人为肝在天为风风者无形之清气也素问云春伤于风夏生飱泄潜谿论曰慎起居忍嗜欲薄滋味行隂隲可以却病延年益夀云
　　【夏月顺时节宣】内经曰夏月人身阳气发外伏隂在内是脱精神之时特忌下利以泄隂气故又曰夏三月此谓蕃秀天地气交万物华实夜卧早起无厌于日使志无怒使英华成秀使气得泄若所爱在外此夏气之应飬长之道也逆之则伤心经曰夏伤于暑秋必痎疟潜谿论曰夏至一隂生当节嗜欲也
　　【秋月顺时节宣】内经曰秋月当使阳气收敛不宜吐及发汗犯之令人脏腑消铄故又曰秋三月此谓容平天气以急地气以明夜卧早起与鸡俱兴便志安宁以缓秋形收敛神气使秋气平无外其志使肺气清此秋气之应飬收之道也逆之则伤肺素问云秋伤于湿冬生咳嗽潜谿论曰飬气完形寡欲啬精肺金司秋之正令也
　　【冬月顺时节宣】内经曰冬月天地闭血气藏伏阳在内心膈多热切忌发汗以泄阳气故又曰冬三月谓之闭藏水氷地圻无扰乎阳早卧晚起必待日光使志若伏若匿若有私意若已有得去寒就温无泄皮肤使气亟夺此冬气之应飬藏之道也逆之则伤肾故曰冬伤于寒春必温病故先王于是月闭关俾寒热适中此为至要潜谿论曰人能为善行方便好事为一生之大药何病之有
　　【脾】潜谿曰夫脾脉中宫之土也每季各旺十八日其脉论宽而缓得旺相之本也人有宽怀情意若六月诊之宽缓乃脾之正旺相之脉也是有喜之脉若撞指来往不足者此人为事有情渠不可猜也若见大小沈浮而缓者此为旺相之脉也
　　男子以气为主故贵右手脉盛女子以血为主故贵左手脉盛然人之身气为衞血为荣无分男女皆以胃气为主故得谷者昌絶谷者亡又曰胃气者中气也慎言语则中气不散而上越节饮食则中气不滞而下泄故易頥象曰君子慎言语节饮食頥者飬也飬生飬德其可舎诸东垣李果专主脾胃制补中益气汤且作箴自警知本哉
　　脾以飬气肺以通气肾以泄气心以役气肝则气常生心虚气入为荡肺虚气入为喘肝虚气入目昏肾虚气入腰疼脾独不与受食不化气将日微安能有余以入虚　曰脾之系于生人大矣思则伤脾多食则胃塞而脾不能运亦受伤是以飬脾者飬气也飬气者飬生之要也
　　曰心火不炎则无疮痬诸疾戒暴怒则无中气诸疾夏至隂生絶欲至春分则无伤寒瘟疫诸疾此谓顺天时法隂阳以自固求子则子夀飬生则生怡内经曰喜怒伤气寒暑伤形　曰慎喜戒怒气调矣御寒避暑形固矣心主之也茍能虽喜忘喜不累于喜虽怒忘怒不累于怒虽寒忘寒不累于寒虽暑忘暑不累于暑形气豫全何伤之有非至人曷足语此








　　数者所以顺性命之理也一为水而肾其德智也二为火而心其德礼也三为木而肝其德仁也四为金而肺其德义也五为土而脾其德信也
　　宣明五气【附】
　　五味所入酸入肝辛入肺苦入心咸入肾甘入脾是谓五入五气所病心为噫肺为欬肝为语脾为吞肾为火为嚏胃为气逆为哕为恐大肠小肠为泄下焦溢为水膀胱不利为不约为遗溺胆为怒是谓五病　五精所并精气并于心则喜并于肺则悲并于肝则忧并于脾则畏并于肾则恐是谓五并虚而相并者也五藏所恶心恶热肺恶寒肝恶风脾恶湿肾恶燥是谓五恶　五藏化液心为汗肺为涕肝为涙脾为涎肾为唾是谓五液　五味所禁心走气气病无多食辛咸走血血病无多食咸苦走骨骨病无多食苦甘走肉肉病无多食甘酸走筋筋病无多食酸是谓五禁无令多食　五病所发隂病发于骨阳病发于血隂病发于肉阳病发于冬隂病发于夏是谓五发　五邪所乱邪入于阳则狂邪入于隂则痹搏阳则为巅疾搏隂则为病阳入之隂则静隂之阳则怒是谓五乱　五邪所见春得秋脉夏得冬脉长夏得春脉秋得夏脉冬得长夏脉名曰隂出之阳病善怒不治是谓五邪皆同命死不治　五藏所藏心藏神肺藏魄肝藏魂脾藏意是谓五藏所藏　五藏所主心主脉肺主皮肝主筋脾主肉肾主骨是谓五主五劳所伤久视伤血久卧伤气久坐伤肉久立伤骨久行伤筋是谓五劳所伤　五脉应象肝脉心脉钩脾脉代肺脉毛肾脉石是谓五藏之脉
　　以诚感人者人亦以诚应以诈御人者人亦以诈应木火土金水之质在我为肝心脾肺肾木火土金水之神在我为仁义礼智信之德万物备于我举此亦可见
　　人身总论
