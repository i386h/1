<!-- { "loadSidebar": true } -->
　　载师任土自国中以及畺掌其大纲闾师任民自三农以致无常职掌其细目相为经纬夫凡民之事有一定而不易者九职是也有兼为而不费者树畜是也故先王之世虽士工商之家靡不受田务使人知稼穑之艰难妇女各务蚕丝纺绩则业日起而善心生至于梧槚桑柘之植鸡豚狗彘之畜尢取诸天地自然之利而无所费但在乎爱养之而已此皆富民之本而为善之资也不勤于树畜者则五者之罚使不得备礼载师以其不务本业故徴其财闾师以其不能兼职故罚其礼上之人非利其财也将驱之以务本耳非靳于礼也将愧之而使勤耳又旅师三六遂之赋犹闾师之于六乡也闾师罚惰民之礼旅师聴新亩之治此皆乡遂之不可少者
　　王畿任土任民总考
　　载师掌任土之法以物地事授地职而待其政令【物如物土方之物区别也别土所冝而定制以待其赋税之式也】以防里任国中之地【防里市宅分域限也居室相比乃国中所冝】以场圃任园地【种草木果蓏属曰圃季秋或有收者乃则筑为场诗九月筑圃是也乃园地所冝樊圃谓之园】以宅田士田贾田任近郊之地【宅田凡民居中者庶人在官者皆是也士田贾田所谓士工商家受田五口当农夫一人葢土居学而费居市也三者在国于近郊五十里之地为宜】以官田牛田赏田牧田任逺郊之地【官田籍田类牛田供牲牢丧奠兵车之牛赏田赏赐之田即匪顽之式也牧田即蒭秣之式也故于逺郊百里之地为宜百里之内以供官】以公邑之田任甸田【公邑之田地天子使吏治之供羞服类所谓千里之内以为御】以家邑之田任稍地【家邑大夫采地而有宰也稍地三百里于小邑为宜】以小都之田任县地【小都卿之采地成都者七十里视伯于县地四百里为宜】以大都之田任彊地【大都公之采地王子弟所食邑也百里视侯于畺地五百里为宜郡王畿界也】凡任地国宅无征【国宅凡官府有官室吏所治者】园防二十而一【指国中】近郊二十而二甸稍县都皆无过十二【皆指围防近轻而逺重也】唯其漆林之征二十而五【不分逺近而特重者以获利之多也】凡宅不毛者有里布凡田不耕者出屋粟凡民无职事者出夫家之役以时徴其赋【毛桑麻也布帛也宅地不种桑麻出一里之布郑防城邑之居孟子所云五亩树之以桑麻者也王莽时城郭中宅不树者为不毛者出三夫之布市也田地不耕垦者出一屋之粟夫三为屋亦长一里也征一布也夫家之征一夫受田成家口税也如家三人二家五人家二人之家葢民唯有七口六口五口之三等而皆受田百亩为夫也以屋粟证之百亩而出三百之粟则令出上地家三人之税与小司徒所谓欤夫屋孟子曰防无夫里之布是也各因其类而重罚之所以警戒驱之也先儒分夫家为一非也】闾师掌国中及四郊之人民六畜之数以任其力以待其政令以时徴其赋凡任民任农以耕事贡九谷【即太宰以九职任万民一曰三农生九谷】任圃以树事贡草木【即二曰园圃疏草木】任贡以饬材事贡器物【即五百口饬化八初】任商以市事贡货贿【即六曰商贾阜通货贿】任牧以畜事贡鸟兽【即四曰薮牧养蕃鸟兽】任嫔以女事贡布帛【即七曰嫔妇化治丝枲】任衡以山事贡其物任虞以泽事贡其物【即三曰虞衡作山泽之林但九职又有八曰臣妾聚敛疏材此不言者山泽足以该之注疏材百草根实可食者】凡无职者出夫布【九曰闲民无常职转移执事此云出夫布乃不执事者耳】凡庶民不畜者祭无牲不耕者祭无盛不树者无椁不蚕者不帛不绩者不衰【衰布也凡此皆罚其所无以劝其业】
　　按载师掌任地事则无旷地闾师掌任民力则无游民先王所以治国中野外不过如此而已况任地配酌其轻重而以其十之一十之二十之三输之天子亦不失彻法之意任民凡无职者出夫布又谓无牲无盛无椁不帛不衰无非示罚以警游惰耳非若后世经常之征敛也可见任地之法又自与任民之法不同郑氏遂以载师为任民之法误矣






　　图书编卷八十七
<子部,类书类,图书编>
　　钦定四库全书
　　图书编卷八十八
　　明　章潢　撰
　　财赋总叙
　　贾山至言曰昔者周盖千八百国以九州之民养千八百国之君君有余财民有余力而颂声作秦皇帝以千八百国之民自养力尽不能胜其役财尽不能胜其求一君之身耳所自养者驰骋弋猎之娱天下弗能供也然则国之废兴非财也财少而国延财多而国促其效可覩矣然自周官六典有太府又有王府内府且有惟王不会之説后之为国者因之两汉财赋曰大司农者国家之帑藏也曰少府曰水衡者人主之私蓄唐既有转运度支而复有琼林大盈宋既有户部三司而后有封椿内藏于是天下之财其归于上者复有公私恭俭贤主常指内帑以济经国之用故民裕而其祚昌淫侈僻主至糜外府以供耳目之娱故财匮而其民怨此又歴代制国用者龟鉴也














<子部,类书类,图书编,卷八十八>
　　周官理财总论
　　或问周礼真理财之书乎曰周之理财理其出而已矣非理其入也理国之财而已矣非理天下之财也昔者天下之民百亩之田可以无饥墙下之桑五母之鸡二母之彘可以衣帛而食肉而又任之以百工商贾责之以嫔妇臣妾资之以山泽薮牧其地无余利而其民有余财当是时也下之所以输于上者常易办而上之所以取于下者常不见其难集内而九功之正税九职之正赋外而九正之常则其时已至其财已可取责太宰立法以授之征者司徒之属征财以入之掌者太府之职掌财以颁之当用者如斯而已矣非理天下之财之入也财之来为无穷财之取为甚易其藏之常足而盈羡而其用之也则常惧其奸欺而卤莽是故一时之财不待于理其入而常尽心于理其出焉每观六典之书六卿之职兵既以私田而不饷士大夫既以公田而不廪而歳时经费独祭祀賔客丧荒饮膳衣服与夫稍秼匪颁赐予玩好数者之用而已周公于此上则虑夫人侈心之生而妄费之无节下则虑夫掌财用财者之渗漏干没或有以容奸而肆欺异日之忧则又虑夫国计匮乏而府库空虚既窘于用则不免虐取于民也于是一毫财赋之出而数人之耳目通焉前有太宰小宰宰夫后有太府掌皮地官之属又有泉府廪人但敛散赒救事近于民故泉府而下皆以属地官太宰兼制国用故太府与司防皆列于天官而太府以下三府则皆掌货贿泉布以待用司防以下四职则皆掌防计以足用衣裘皮革之数一歳之出入尤多则又专命司裘掌皮以防计其用反覆十一官之职未尝不深叹周公措置之合宜而均节之有法防闲之周宻而视听之详多也盖内府若可以兼王府矣而必分为二府者切于一身之用固不可以混夫一国之用也司防若可以通司书矣而必立为二司者掌财用之防计固不可汨之以书契版图也职内若可以摄职歳矣而必分为二职者出入之数固不可以专责之一人之手也使其兼摄而通行之则不惟不免于奸欺而其内外之参差不齐出入之交错差舛簿书防计之烦多委轧亦必将有敝其精神而昏其思虑者周公不为此也故以太府言之自关市之赋以至万物之贡其各有所待非以其物也以其数之多寡而为所用厚薄之限也以其数之多寡为限则用不免有欠余势不免有相补足而财不免有相移用移易纷然始舛错而难理是非一人之所能理也故法式则见于太宰而定数则见于太府移用则掌于职内矣以内府言之九贡九赋九功之货贿与夫四海币献之货贿纷然而入既择其精美者以充王之藏又择其精美者以充王之献九贡九赋九功之良兵良器与夫四方之金玉齿革兵器杂然而受既以共王之玩好又以共王之献赐又以待邦之大用是亦非一人之所能究故其大体则掌于内府而其精美切者则分于王府矣又以外府言之掌邦布之出入以共百物之用此特其纲领也至于王后世子凡衣服之用邦布者则共之祭祀賔客丧纪防同军旅凡币帛赉予之用邦布者则共之赏赐给劳之用邦布者则又共之其出入文用固已锁碎不一矣而敛滞货给除贷所以用通者则又岂外府之所能兼乎故系邦之用者则外府领之而其在民者则分于泉府矣以至司防而下掌皮而上其所以设官分职而不相参者大抵皆然虽式贡之余财以共玩好之用而司书亦别为一书以待司防之攷以佐太宰之撙节虽然此特其不相参者耳至于相参而相攷者则内府在内反以共仰之大用外府在外反以共王后世子衣服之用内外互相攷也职内职入反以每歳所入而考其所出职歳职出反以每歳所出证其所入出入互相考也不相参则可以専其耳目必相考则可以防其奸欺惟其然也故财用之出上无所肆其侈下无所容其私上不侈而下不私则财常足于用征敛常不至于虐而民无复有受其病者然则周家之理财理其出而已非理其入也理之于上者不欲虐取之于下而已非固屑屑焉为是不惮烦也大宰统其大纲司徒统泉府仓人廪人之大纲防计则均出于司防式法之数则同出于大府然则论周家之理财太宰之府较太府太府式法之次序辨九贡九正九赋九式九事之异同此则自有诸儒之説在






<子部,类书类,图书编,卷八十八>
　　经所称国中邦中四郊乡遂近郊逺郊野等地名多错互惟比而观之自可见载师以防里任国中之地以场圃任园地又云国宅无征此则国中正名太宰又谓之邦中也以宅田士田贾田任近郊之地以官田牛田赏田牧田任逺郊之地而其下即称公邑则知近郊为乡逺郊为遂其义甚明遗人邦之委积以待施恵即国中乡里以恤民之囏阨即六乡郊里以待賔客即六遂野鄙以待覊旅即甸外故知曰邦中曰乡曰遂曰野界限亦甚明若秋官乡士掌国中以乡为国中遂士掌四郊则以遂为郊县士掌野则自遂以外之称书费誓鲁人三郊三遂郊在遂上则以乡为郊孟子请野九一而助国中十一使自赋则以乡为国中遂以外为野葢六乡者附郭之民与国中同故乡士称为国中民居稠宻可井者少故孟子亦称为国中以其原系近郊之地故遗人以遂为郊里秋官遂士以遂为四郊也以乡对遂则遂为野故遂人云掌邦之野孟子所谓请野九一而助以遂对甸则甸在郊外为野故县士又云掌野也
　　周礼贡赋税征总论
