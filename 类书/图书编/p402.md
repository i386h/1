<!-- { "loadSidebar": true } -->
　　问周子窓前草不除去即是谓生意与自家一般曰他也只是偶然见与自家意思相契又问横渠驴鸣是天机自动意思曰固是他也是偶然见他如此如谓草与自家意一般木叶便不与自家意思一般乎如驴鸣与自家呼唤一般马鸣便不与自家一般乎问程子观天地生物气象也是如此曰他也只是偶然见如此便説出来示人而今不成只管去守看生物气象
　　问圣贤言仁有专指体而言者有包体用而言者曰仁对义礼智言之则为体专言之则兼体用
　　以心之徳而専言之则未发是体已发是用以爱之理而偏言之则仁便是体恻隠是用
　　南轩张氏曰仁者天下之正理此言仁乃天下之正理也天下之正理而体之于人所谓仁也若一毫之偏则失其正理而为不仁矣
　　勉斋黄氏曰仁包四者包字须看得出甞记朱先生云未发则有仁义礼智之性而仁则包四徳已发则有恻隠羞恶恭敬是非之情而恻隠则贯四端贯字如一个物串在四个物里面过包字如四个物都合在一个物里面
　　北溪陈氏曰仁道甚广大精防可以用处只为爱而发见之端为恻隠又曰仁是此心生理全处常生生不息故其端绪方从心中萌动发出来自是恻然有隠由恻隠而充及到那物上遂成爱故仁乃是爱之根而恻隠则根之萌芽爱则又萌芽之长茂已成者也观此则仁者爱之理爱者仁之用自可见得脉络相闗处矣
　　孔门敎人求仁为大只専言仁以仁包万善能仁则万善在其中矣至孟子乃兼仁义对言之犹四时之隂阳也　自孔门后人都不识仁汉人只把做恩爱説是又大泥了爱人就上起楼起阁将仁看得全粗了故韩子遂以博爱为仁至程子始分别得明白谓仁是性爱是情然自程子此言一出门人又将爱全掉了一向求髙逺去不知仁是爱之性爱是仁之情爱虽不可以正名仁而仁亦岂能离得爱上蔡遂専以知觉言仁夫仁者固能知觉谓知觉为仁则不可若转一歩看知觉纯是理便是仁也山又以万物与我为一为仁体夫仁者固能与万物为一体谓万物为一为仁则不可此乃是仁之量若能转来看只于与物为一之前彻表里纯是天理流行无间便是仁也吕氏克己铭又欲克去有己须与物合为一体方为仁认得仁都旷荡在外了于我都无统摄必己与物对时方下得克己工夫若平居独处不与物对时工夫便无可下手处可谓疎阔之甚防其实也如何得与物合一洞然八方如何得皆在我闼之内此不过只是想像个仁中大抵气象如此耳仁实何在焉殊失向来孔顔授心法本防其他门人又浅皆无有説得亲切者　仁有以理言者有以心言者有以事言者以理言则只是此心全体天理之公如文公所谓心之徳爱之理此是以理言者也心之徳乃専言而其体爱之理乃偏言而其用也程子曰仁者天下之公善之本也亦以理言者也以心言则知此心纯是天理之公而絶无一毫人欲之私必间之也如夫子称回心三月不违仁程子谓只是无纎毫私欲少有私欲便是不仁及雍也不知其仁等类皆是以心言者也以事言则只是当理而无私心之谓如夷齐求仁而得仁殷有三仁及子文之忠文子之清皆未知焉得仁等类是也若以用工言则只是去人欲复天理以全其本心之徳而已矣如夫子当时答羣弟子问仁虽各随其才质病痛之不同而其防意所归大槩不越乎此
　　西山真氏曰仁之一字从古无训且如义训宜礼训理又训履智训知皆可以一字名其义惟仁不可以一字训孟子曰仁者人也亦只是言仁者乃人之所以为人之理亦不是以人训仁盖縁仁之道大包五常贯万善所以不可以一言尽之自汉以后儒者只将爱字説仁殊不知仁固主乎爱然爱不足以尽仁孟子曰恻隠之心仁之端也恻隠者此心恻然有隠即所谓爱也然只是仁之发端而已韩文公言博爱之谓仁程先生非之以为仁自是性爱自是情以爱为仁是以情为性也至哉言乎朱文公先生始以爱之理心之徳六字形容之所谓爱之理者言仁非止乎爱乃爱之理也盖以体言之则仁之道大无所不包发而为用则主乎爱仁者爱之体也爱者仁之用也爱者如见赤子入井而恻然欲有以救之以至矜怜悯惜慈祥恩恵爱之谓也性中既有仁发出来便是爱如根上发出苖以苖为出于根则可以苖便为根则不可以爱出于仁则可以爱便作仁则不可故文公以爱之理三字言之方説得尽又曰心之徳何也盖心者此身之主而其理则得于天仁义礼智皆此心之徳而仁又为五常之本如元亨利贞皆干之徳而元独为四徳之长天之元即人之仁也元为天之全徳故仁亦为人心之全徳然仁之所以为心之徳者正以主乎爱故也仁所以能爱者盖天地以生物为心而人得之以为心是以主乎爱也爱之理心之徳六字之义乃先儒所未发而朱文公始发之其有功于学者至矣可深味之
　　鲁斋许氏曰仁为四徳之长元者善之长前人训元为广大真是有理心胷不广大安能爱敬安能教思容保民无疆
　　临川呉氏曰天之为天也元而已人之为人也仁而已四序一元也五常一仁也人之有仁如木之有本木有本榦枝所由生也人有仁万善所由出也人而贼其仁犹木戕其本也木无本则其枝瘁而榦枯人不仁则其心死而身虽生也奚取
　　敬轩薛先生曰思虑一毫杂妄即非仁便当克去西铭自干父坤母至兄弟颠连而无告者一莭皆状仁之体自于时保之至没吾寜也皆求仁之方只是循天理便有序而和故仁者礼乐之本也阳明王先生曰自格物致知至平天下只是明明徳虽亲民亦明徳事也明徳是此心之徳即是仁仁者以天地万物为一体使有一物失所便是吾仁有未尽处
　　乐是心之本体仁人之心以天地万物为一体防合和畅原无间隔来书谓人之生理本自和畅本无不乐但为客气物欲搅此和畅之气始有间防不乐处也时习者求复此心之本体也悦则本体渐复矣朋来则全体之防合和畅充周无间本体之防合和畅本来如是初未甞有所増也就使无朋来而天下莫我知焉亦未甞有所减也
　　夫圣人之心以天地万物为一体其视天下之人无外内逺近凢有血气皆其昆弟赤子之亲莫不欲安全而教养之以遂其万物一体之念天下之人心其始亦非有异于圣人也特其间于有我之私隔于物欲之蔽大者以小通者以塞人各有心至有视其父子兄弟如仇讐者圣人有忧之是以推其天地万物一体之仁以教天下使人皆有以克其私去其蔽以复其心体之同然阳明子曰大人者天地万物为一体者也其视天下犹一家中国犹一人焉若夫间形骸而分尔我者小人矣大人之能以天地万物为一体也非意之也其心之仁本若是其与天地万物而为一也岂惟大人虽小人之心亦莫不然彼顾自小之耳是故见孺子之入井而必有怵恻隠之心焉是其仁之与孺子而为一体也孺子犹同类者也见鸟兽之哀鸣觳觫而必有不忍之心焉是其仁与鸟兽而为一体也鸟兽犹有知觉者也见草木之摧折而必有悯恤之心焉是其仁与草木而为一体也草木犹有生意者也见瓦石之毁壊而必有顾惜之心焉是其仁与瓦石而为一体也是其一体之仁也虽小人之心亦必有之是乃根于天命之性而自然灵昭不昧者也是故谓之明徳小人之心既已分隔隘陋矣而其一体之仁犹能不昧若此者是其未动于欲而未蔽于私之时也及其动于欲蔽于私而利害相攻忿怒相激则将戕物圮类无所不为其甚至有骨肉相残者而一体之仁亡矣是故苟无私欲之蔽则虽小人之心而其一体之仁犹大人也一有私欲之蔽则虽大人之心而其分隔隘陋犹小人矣故大人之学亦惟去其私欲之蔽以自明其明徳复其天地万物一体之本然而已耳非能于本体之外而有所增益之也
　　仁总论
　　学莫要于求仁论语二十篇圣贤问答莫非求仁之方而仁之所以为仁圣人且罕言之矣仁岂易识哉昔之人有以爱与公与觉言仁者皆不足以尽仁也朱子则谓仁者天地生物之心而人物所得以为心者也惟其得天地生物之心以为心是以未发之前四徳具焉曰仁义礼智而仁无所不统已发之际四端着焉曰恻隠羞恶辞让是非而恻隠之心无所不通此仁之体涵育浑全周流贯彻专一心之用为万善之长也论仁之理亦既详矣独孔子曰仁者人也孟子亦曰仁也者人也説仁者曾有亲切简明如孔孟者乎但不识人之所以为人其何以识仁也是故天地絪緼万物化醇惟人也无极之真二五之精妙合而凝独得其秀而最灵者焉精气为物形之谓也游魂为变神之谓也形神浑合活泼泼地人之谓也故细观人之一身外而耳目口鼻四肢百骸以及爪髪之细内而髓精血液五脏六腑以及神气之灵统同而融防为一身焉此身自顶及踵周流贯彻生生不息故耳听目视手持足行脏腑之运化经络之管摄血脉之流注虽各一其职而聫络以共成一体无毫厘隔碍此其所以为活人者何也仁也无故毁伤其肢体防一髪防一爪即痛彻浑身此心有不忍焉无尺寸之肤不爱无尺寸之肤不自知觉者何也仁也即六尺之躯为一元之防四端万善悉从此出人者仁也不信然哉斯人也设病痿痹则手足吾之手足也痛痒若不相闗便为不仁之人矣知痿痹为不仁则仁即人也防可识矣一人如是人人皆然人固如是大而天地防而万物亦莫不然所谓视天下为一家中国犹一人天地万物为一体者非以仁为美而有意以为之也干父坤母民胞物与混混沦沦本同一气无有间隔故不独骨肉至亲恩爱浃洽如手足之卫头目腹心之顾四肢一或触之自然萌动此衷自有不容巳者观其遇孺子入井而倏然恻隠遇鸟兽哀鸣觳觫而倐然怜悯遇草木摧折而倏然矜恤遇瓦石毁裂而倐然顾惜虽由亲及疎不无差等而不忍之心则一而已矣故曰人皆有不忍人之心未发而谓之体谓为爱之理发而谓之用谓为爱之施统而言之人之心也犹元亨利贞统之为乾元坤元大生广生而天地之大徳曰生是也惟其人人同此仁体所以孩提之童不学不虑莫不知爱其亲者此也所以大人与天地合徳其要只在不失赤子之心者此也所以慈母不待学而后嫁自能保养赤子者此也所以八荒我闼巳欲立而立人巳欲逹而逹人而一曰克己复礼天下归仁者此也所以万物皆备于我而已所不欲勿施于人与强恕而行求仁莫近焉者此也所以形色天性而践形惟肖骨肉都融与道合真而为天下之完人者此也否则一或不仁不特隔形体分汝我视至戚若仇雠甚则纵耳目之欲虽毁伤躯命而不顾自暴自弃虽有仁者亦无如之何矣虽然人特弗之思耳彼一肢一莭或痿痹不仁则不逺秦楚之路必求良医以自疗治而浑身麻木不知痛痒乃不思求明师为之鍼砭其恻隠之心安在哉知所以恻悯孺子鸟兽草木以及瓦石而防自恻焉胡为乎不自爱也不自觉也不能公此身于天地万物中而自戕其生生之真机也人之心不仁一至此哉噫孔子之为人也发愤不厌故中心安仁囘之为人也竭才服膺故不违仁善乎曾子曰仁以为己任不亦重乎死而后巳不亦逺乎此万世为人之极则也后儒止以公理视仁不教人以人道自尽天下鲜仁谁之咎哉
　　道
　　古今言道总考
　　易曰一隂一阳之谓道继之者善也成之者性也仁者见之谓之仁知者见之谓之知百姓日用而不知故君子之道鲜矣　形而上者谓之道形而下者谓之器化而裁之谓之变推而行之谓之通举而措之天下之民谓之事业易曰立天之道曰隂与阳立地之道曰柔与刚立人之道曰仁与义
