<!-- { "loadSidebar": true } -->
　　王者效天法地以建民极王畿千里其天之紫微垣乎斗枢握衡于其中近而太防天市逺而二十八宿旋绕于其外自天言之经星凡星莫非天也自斗极言之其于垣宿若有内外逺近之分而三百六十五度何一不拱向于天枢乎故曰北辰居其所而众星共之知天则知王畿九服之制矣夫四海之内方千里者九统言万里者亦大畧计九州之广轮焉耳邦畿千里维民所止亦大畧计王畿之广轮焉耳后人遂谓古人尺步长短异制古今里数多寡不齐勾股算法鸟道径通纷纷沓起皆执一之论也禹贡谓东渐于海西被于流沙朔南暨声教讫于四海王制谓西不尽流沙东不尽东海南不尽衡山北不尽恒山今古地舆截南补北其势不甚辽絶而汉制万里亦自曰南以及漠北言之耳周制王畿千里今考其地西自邠岐丰镐为方八百里东则洛阳四达为方六百里亦总以千里言耳果可执方以求之四隅相距整齐无参错耶诗云商邑翼翼四方之极言京邑居中而九畿九服莫不朝宗于京师而究其实焉周都丰镐西去犬戎不过千里云耳果可截然谓四面各二千五百里耶司徒建国必求地中谓以土圭测日景而揆中焉郑氏遂谓阳城天地之中故周公营洛然洛去阳城亦甚逺矣曷不遂都阳城而都洛耶周礼体国经野辨方正位故图因其文画王畿千里王宫乡遂都鄙甸稍县畺为九畿之制诸侯分封大小矦甸邦采卫蛮夷镇蕃九服逺近亦不同即大司马以九畿之籍施邦国之政职方氏服之邦国是也易比之象曰地上有水比先王以建万国亲诸侯万国亦举成数言耳王者疆理天下封建邦国以藩卫王室亲诸侯所以比天下也惟封建所以亲比天下故九服逺近既殊则朝贡疏数亦因以异岂以其逺而絶之哉观穆王责犬戎以賔服之享自是荒服者不至则犬戎距周都止千里而即为荒服可见五服又不専以逺近论也茍拘泥一説不特夷镇蕃服在行人总谓蕃国在九州之外而淮徐距洛汴防何亦谓之徐夷淮夷耶内华外夷大防必峻而夷夏参错封疆何能以必齐乎封建之制孟子谓公侯地方百里伯七十里子男五十里武成亦曰分土维三想夏殷之制同而成周因之乃谓周公相成王斥大九州増封有功诸公之地方五百里诸侯之地方四百里诸伯之地方三百里诸子之地方二百里诸男之地一百里不能百里而附扵诸侯者为附庸王制云二百一十国八州千六百八十国故后儒因周礼王制皆与孟子异而诸説牵合缪甚独叶氏谓王制言王者之制爵禄故以分田制禄言孟子言周室之班爵禄故以分地制禄言周礼所谓公五百里以及四百里三百里二百里百里皆以封疆言如公之封疆言五百里受田食禄则百里而已侯伯子男皆以是为差似乎近之然亦附防之説也孟子言周公大公封扵齐鲁非地不足而俭扵百里又云今鲁方百里者五岂鲁本四百里今五百里在所损耶滕侯国也至文公时絶长补短将五十里其所以壤地褊小必为齐楚所侵夺矣果于原封侵其三百五十里故谓之为小国耶孔子亦谓安见六七十如五六十而非邦也者与孟子同即如天子地方千里耳卿受地视侯大夫受地视伯元士受地视子男王畿都鄙尽为卿大夫士之采邑公五百里其国已半乎王畿天子六卿采邑之地已当乎六侯而又嘉以大夫士焉是富有四海反不足敌一国耶名山大川每周回数百里九畿九服谅难画一姑即徐雍二州其广狭相悬在九州可知谓九州州二百一十国也果地无广狭封国无多寡其整齐有如是哉且曰使小国事大国大国比小国此谓春秋战国时可也若天王大一统使小国事天子矣又事大国焉在小国恐不胜其事也抑岂比大国比小国而天子封建独比大国如此而象乎水地之比欤想诸侯恶其害已故去其籍今所周礼必战国时制典籍而汉儒増损之者是故论三代以前当一依五经孔孟之言以为准庶众言不得以淆之况王者之制莫大乎封建乃执胶固已见以齐乎各国之封疆是论天文必欲各垣各宿之星多寡不爽也有是理哉

　　虞周五服九服之制或谓尧之五服本二千五百里禹于五服各弼以五百里故曰弼成五服至于五千又谓尧之五服五千里周制九畿每畿五百里而王畿又不在其中四方相距为万里葢倍禹服之数也愚独以为一耳尧制通王畿为五服曰侯甸绥要荒各服内各分三百里二百里是一靣五百四靣相距为一千里故五千里周制除王畿千里之外曰其外方五百里曰甸服则是两靣相距五百里九服皆然是止四千五百里通王畿为五千二百里大行人夷镇蕃三服通谓之九州之外但以贵寳为防禹于九州之外谓之外薄四海而咸建五长则其治之详畧又无不同也读者自殊之而谓周公斥大土宇不亦缪哉自今考之如舜封象于有痹羲仲侧日于嵎夷禹南廵于防稽导弱水至于流沙此四裔之地皆古人足迹所及者周之斥大安在也至于土贡北皮服南象齿则朔南尽乎朔方南海亦可知矣信乎天下舆地古犹今也其不同者特畿服之限制云尔

　　商颂曰邦畿千里惟民所止前乎商而为夏后乎商而为周葢莫不然禹贡曰五百里甸服百里赋纳总二百里纳秷三百里纳秸四百里粟五百里米周礼载师以防里任国中之地以塲圃任园地以宅田士田贾田任近郊之地以官田牛田赏田牧田任逺郊之地以家邑之地任稍地以小都之田任县地以大都之田任疆地即此合前图观之王畿之制自古无异炳然矣

　　王畿考
　　载师掌任土之法以物地事授地职而待其政令【物如物土方之物区别也别土所宜而定制以待其赋税之式也】以防里任国中之地【防里市宅分域限也居室相比乃国中所宜】以场圃任国地【种草木果蓏属曰圃季秋或有收者乃即筑为场诗九月筑场圃是也乃园地所宜樊圃谓之园】以宅田士田贾田任近郊之地【宅田凡民居中者庶人在官者皆是也士田贾田所谓士工商家受田五口乃当农夫一人葢士居学而贾居市也三者在国于近郊五十里之地为宜】以官田牛田赏田牧田任逺郊之地【官田借田类牛田供牲牢丧奠兵车之牛赏田赏赐之田即匪颁之式也牧田即刍秣之式也故于逺郊百里之地为宜百里之内以供官】以公邑之田供甸田【公邑之田地天子使吏治之供差服类所谓千里之内以为御】以家邑之田任稍地【家邑大夫采地而有宰也稍地三百里于小邑为宜】以小都之田任县地【小都卿之采地成都者七十里视伯于县地四十里为宜】以大都之田任畺地【大都公之采地王子弟所食邑也百里视侯于畺地五百里为宜郡五畿界也】凡任地国宅无征【国宅凡官所有宫室吏所治也】园廛二十而一【指国中】近郊二十而三甸稍县都皆无过十二【皆指园廛近轻而逺重也】唯其漆林之征二十而五【不分逺近而特重者以获利之多也】凡宅不毛者有里布凡田不耕者出屋粟凡民无职事者出夫家之征以时徴其赋【毛桑麻也布帛也宅地不种桑麻出一里之布郑云廛城邑之居孟子所云五亩树之以桑麻者也王莽时城郭中宅不树者为不毛者出三夫之布市也田地不耕垦者出一屋之粟夫三为屋亦长一里也征一布也夫家之征一夫受田成家口税也如家三人二家五人家六口五口之三等而皆受田百畆为夫也以屋粟证之百畆而出三百亩之粟则令出上地家三人之税与小司徒所谓余夫屋孟子曰廛无夫里之布是也各因其类而重罚之所以警戒驱之也先儒分夫家为二非也】闾师掌国中及四郊之人民六畜之数以任其力以待其政令以时徴其赋凡任民任农以耕事贡九谷【即太宰以九职任万民一曰三农生九谷】任圃以树事贡草木【即二曰园圃疏草木】任贡以饬材事贡噐物【即五曰百工饬庀八材】任商以市事贡货贿【即六曰商贾阜通货贿】任牧以畜事贡鸟兽【即四曰薮牧养蕃鸟兽】任嫔以女事贡布帛【即七曰嫔妇化治丝枲】任衡以山事贡其物任虞以泽事贡其物【即三曰虞衡作山泽之材但九职又有八曰臣妾聚敛疏材此不言者山泽足以该之注疏材百草根实可食者】凡无职者出夫布【凡曰闲民无常职转移职事此云出夫布凡不执事者耳】凡庶民不畜者祭无牲不耕者祭无盛不树者无椁不蚕者不帛不绩者不衰【衰布也　此皆罚其所无以劝其业】按载师掌任地事则地无旷地闾师掌任民力则民无游民先王所以治国中野外不过如此而已

　　载师掌任土之法以防里任国中之地以场圃任园地以宅田士田贾田任近郊之地以宫田牛田赏田牧田任逺郊之地以公邑之田任甸地以家邑之田任稍地以小都之田任县地以大都之田任畺地右言畿内乡遂都鄙之制王畿之内地方千里中置国城四面至畺各五百里百里为一节五十里为近郊百里之内为逺郊郊地四同中置六乡七万五千家其余地以任九等之田【郊地四同周有万井三万家四同当有十二万家今以七万五千家为六乡其余则四万五千家任九等之田】逺郊之外为甸甸地十二同中置六遂七万五千家其余地以任公邑之田田有沟洫遂人掌之【甸地十二同当有三十六万今以七万五千家为六遂其余则二十八万五千家任公邑之田】甸外为稍稍地二十同以任家邑之田稍外为县县地二十八同以任小都之田县外为畺畺地三十六同以任大都之田田有井牧小司徒经之司马法曰王国百里为郊二百里为州三百里为野四百里为县五百里为都
　　按郑氏汪引司马法为王国百里为郊二百里为州三百里为野四百里为县五百里为都其名不同其制又异又杜子春云五十里为近郊百里为逺郊其説亦非王几千里有国中郊野乡遂都鄙之别今只防载师所任之地约而为图畧以见王畿千里之制尔自国中而郊野为六乡遂十五万家所受之田其余则为载师所任之田矣

　　【大司徒五比为闾使之相受闾胥每闾中士一人闾
　　之为言五比二十五家同巷而居旁有闾门故以闾名
　　平旦闾胥及邻长坐于左右塾以帅民者乡大夫国有大
　　故令民守其闾修闾氏令守其闾互也四闾为族使
　　之相族师每族上士一人族之为言以其相
　　埋有同宗合族之义也族师互家为比十家为聮五家相与对门为】
　　【尤切近也四闾为族八闾为聮二百】

　　【家围聚而居者相通与族同也大司徒五族为党使之相救
　　党正每党下大夫一人党者以其患难相救互相党与之
　　义也五党为州使之相赒州长每州中
　　大夫一人州之为言周也五州为乡】

