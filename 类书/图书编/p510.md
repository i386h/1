<!-- { "loadSidebar": true } -->
　　岁惊蛰上行祈谷礼于南郊大飨殿祭皇天上帝前五日太常卿于皇极门奏请省牲驾诣牺牲所行礼毕囘至殿致辞防拜还宫前四日太常卿公服奏斋戒进铜人斋牌于文华殿前一日太常博士捧祝版于文华殿上填御名讫博士捧安于香帛亭厨役舁至神库供奉三更初太常官请神主奉安陈设如仪祭品皇天上帝爵三大羮黍稷稻粱笾豆各十二玉帛犊一昧爽上帝服乘舆至内西天门外神乐观二知观叩头起执提炉导至神路锦衣卫官跪奏落辇上降舆导引官导上至大次具祭服出导引官导上由左门入至陛下典仪唱乐舞生就位执事官各司其事内赞对引官导上至拜位内赞奏就位典仪唱迎帝奏乐内赞奏陞坛导上至香案前跪奏搢圭奏上香讫奏出圭复位乐止奏四拜【传赞百官同】典仪唱献玉帛奏乐内赞奏陞坛导上至御案前奏搢圭上受玉帛奏献玉帛讫奏出圭复位乐止典仪唱进俎奏乐内赞奏陞坛导上至俎匣前奏搢圭奏进俎奏出圭复位乐止典仪唱行初献礼奏乐内赞奏陞坛导上至御案前奏搢圭上受爵奏献爵讫奏出圭奏诣读祝位奏跪【传赞百官皆跪】乐暂止赞读祝讫乐复作奏俯伏兴平身【传赞百官同】奏复位乐止典仪唱行亚献礼行终献礼奏乐【仪同初献惟不读祝】乐止太常卿于殿西东立唱赐福胙内赞诣饮福位导上至饮福位光禄卿捧福酒胙跪进于上左内赞奏跪奏搢圭奏饮福酒讫奏受胙讫奏出圭俯伏兴平身复位奏四拜【传赞百官同】典仪唱彻馔奏乐乐止典仪唱送帝神奏乐奏四拜【传赞百官同】乐止典仪唱读祝官捧祝进帛官捧帛掌祭官捧馔各恭诣泰坛上退拜位之东典仪唱至燎奏乐捧祝捧帛馔官出殿门内赞奏诣望燎位内赞引导上至燎所燎半奏礼毕导引官导上至大次易祭服出乐止上囘至殿防拜祝文维曰维啓蛰农事将举爰以兹辰敬祈洪造谨率臣僚以玉帛牺牲粢盛庶品备斯明洁恭祀上帝于大享殿仰垂希鉴赐福烝民俾五糓以皆登普万方之咸赖尚飨
　　乐章迎神【中和】　臣惟穹昊兮民物之初为民请命兮祀礼昭诸备筵率职兮祈洪庥臣衷微眇兮悃诚摅遥瞻驾降兮斋色辉欢迎鼓舞兮迓龙舆臣愧菲才兮后斯民愿福斯民兮圣恩渠
　　奠玉帛【肃和】　烝民勤职兮农事专蚕工亦慎兮固桑阡玉帛只奏兮暨豆笾仰祈大化兮锡防丰年进俎【感和】　鼎烹兮气馨香羞兮防帝垂享兮以歆烝民福兮以宁
　　初献【夀和】　礼严兮初献行百职趋跄兮佩琤鸣臣谨进兮玉觥帝心兮鉴歆岁丰亨
　　亚献【景和】　二觞举兮致防清醴斟兮奉前仰帝容兮忻穆臣感圣恩兮实拳拳
　　终献【永和】　三献兮一诚微禋礼告成兮帝鉴是依烝民沐德兮岁丰禨臣拜首兮竭诚祈
　　彻馔【凝和】　三献周兮肃乃仪俎豆敬彻兮弗敢迟愿留福兮丕而曰雨曰旸兮若时
　　送帝神【清和】　祀礼告备兮帝鉴彰精神上达兮感昊苍云程肃驾兮返帝乡臣荷恩眷兮何以忘祥风瑞霭兮弥坛壝烝民率土兮悉获丰康
　　望燎【太和】　遥覩兮天衢长邈彼寥廓兮去上方束帛荐火兮希升闻悃愊已通兮沛泽长乐终九奏兮神人已和臣同率土兮感荷恩光

　　图书编卷九十五
<子部,类书类,图书编>
　　钦定四库全书
　　图书编卷九十六
　　明　章潢　撰

<子部,类书类,图书编,卷九十六>

　　朝日坛
　　嘉靖九年罢从祀建坛朝阳门外二里许为制一成坛面红磂东西南北阶九级俱白石内櫺星门四面门外为燎炉瘗池西南为具服殿东北为神库神厨宰牲亭灯库钟楼北为遣官房外建天门二北天门外西北为礼神街坊西天门外迤南北官斋宿房防坛地一百亩
　　歳春分祭大明之神于朝日坛西向甲丙戊庚壬年上祭服亲祀余年遣文大臣摄之先十五日委恊律郎率乐舞生演礼乐先十日题请上行礼先三日奏致斋进铜人斋牌示长安门是日诣太和殿观礼乐牺牲所看牲先二日同光禄寺奏省牲次日具本复命博士捧祝版塡御名捧安于香帛亭厨役舁至神库奉安乐舞生烧香陈设乐器铺排洗祭器夜半奉安神牌陈设笾豆祭品大明赤璋一礼神帛一【红色】玉爵三磁酒盏三十骍犊一羊一豕一豋一铏一簠簋各二笾豆各十【嘉靖九年钦依赤玉无切物可改而就礼礼不可改而就物日以赤玉月以白玉此不易之理见无赤玉合暂以次玉玛瑙之类代之】明旦上以出祭朝日告内殿卿诣皇极门请圣驾上由东长安门出至坛北门入至具服殿具祭服出导引官导由左门入典仪唱乐舞生就位执事官各司其事内赞奏就位【位设于上成】典仪唱迎神奏乐乐止奏四拜【传赞百官同】典仪唱奠玉帛奏乐内赞奏陞坛导上至香案前奏跪奏搢圭奏上香奏献玉帛奏出圭奏复位乐止典仪唱行初献礼奏乐内赞奏陞坛导上至神位前奏搢圭奏献爵奏出圭奏复位乐暂止奏跪【传赞百官同】赞读祝讫乐复作奏俯伏兴平身【传赞同】乐止典仪唱行亚献礼奏乐【仪同初献惟不读祝】乐止典仪唱行终献礼奏乐【仪同亚献】乐止卿立于坛之左唱赐福胙光禄卿捧福酒胙跪进于右内赞奏跪奏搢圭奏饮酒奏受胙奏出圭俯伏兴平身奏再拜【传赞百官同】典仪唱彻馔奏乐乐止典仪唱送神奏乐奏四拜【传赞百官同】典仪唱读祝官捧祝进帛官捧帛掌祭官捧祭馔各诣燎位奏乐上退拜位南立捧祝帛馔官下陞奏礼毕内赞导上出左门导引官导至具服殿上囘参内殿
　　遣官之年先期题钦定大臣一员摄祭【位于坛下】由北级升降不饮福受胙余仪同祝文【红版硃书】嗣天子御名谨昭告于大明之神惟神阳精之宗列神之首神光下照四极无遗功垂今昔率土仰赖兹当仲春式遵古典以玉帛牲醴之仪恭祀于神伏惟鉴歆锡福黎庶尚飨
　　乐章【乐七奏乐生七十二人舞八佾文生六十四人武生六十四人】
　　迎神【熈和】　仰瞻兮大明位尊兮王宫时当仲春兮气融爰遵祀礼兮报功微诚兮祈神昭鉴愿来享兮迓神聪
　　奠玉帛【凝和】　神灵坛兮肃其恭有帛在篚兮赤琮奉神兮祈享以纳予躬奠兮忻以颙
　　初献【夀和】　玉帛方献兮神歆酒行初献兮舞呈齐芳馨兮牺色骍神容恱兮鉴予情
　　亚献【时和】　二齐升兮气芬芳神顔怡和兮喜将予令乐舞兮具张愿垂普照兮民康
　　终献【保和】　慇懃三献兮告成羣职在列兮周盈神锡休兮福民生万世永赖兮神功明
　　彻馔【安和】　一诚尽兮予心怿五福降兮民获禧仰九光兮诚已伸终三献兮彻敢迟
　　送神【昭和】　祀礼既周兮乐舞神享以纳兮还青乡予当拜首兮奉送愿恩光兮普万方永耀熹明兮攸赖蒸民咸仰兮恩光覩六龙兮御驾神变化兮凤翥鸾翔束帛肴馐兮诣燎方佑我皇明兮基绪隆长

<子部,类书类,图书编,卷九十六>

　　夕月坛
　　嘉靖九年罢从祀建坛阜城门外之南二里许为制一成坛面白磂东西南北阶六级俱白石内櫺星门四东门外为瘗池东北为具服殿南门外为神库西南爲宰牲亭神厨祭器库北门外为钟楼遣官房外天门二东门外北为礼神街坊防坛地三十六畆七分【十年钦依夕月坛以铁炉置于坎上焚燎不必造燎坛以称祭月于坎之义】歳秋分祭夜明之神于夕月坛东向从祀木火土金水星二十八宿周天星辰南向丑辰未戌年上皮弁服亲祀余年遣武大臣摄之先十五日委恊律郎率乐舞生演礼乐先十日题请上行礼并题钦遣大臣分献先二日奏致斋进铜人斋牌示长安门诣太和殿观礼乐牺牲所看牲先一日光禄寺奏省牲次早具本复命上以出祭夜明告内殿傅士捧祝版塡御名捧安于香帛亭厨役舁至神库奉安乐舞生烧香陈设乐器铺排洗器是日午后本寺官奉安神座神牌陈设笾豆祭器夜明白琥一礼神帛一【白色】金爵三磁酒盏三十骍犊羊豕各一豋一铏二簠簋各二笾豆各十星辰配位礼神帛十【青红黄各一白六】磁爵三余同申刻上由西长安门出至坛北门入至具服殿具皮弁服出导引官导上由中门入【仪同朝日惟行再拜礼改赐福胙为答福胙】分献官于唱初献读祝时听赞朝上跪至俯伏兴平身赞引由北级上至神位前赞搢笏上香献帛献爵讫其亚终献俱上复位然后行礼遣官年先期题钦遣大臣一员摄祭一员分献摄官【位于坛下】由南级升降不答福胙余仪同祝文【白版黒书】嗣天子御名敢昭告于夜明之神惟神钟隂之精配阳之德继明于夕有生共頼暨惟五星列宿咸司下土各有攸分予之资仰承帝命君此生民兹者时惟秋分爰遵典礼以玉帛牲醴之仪用修常祭于神惟神歆鉴福我邦民尚享
　　乐章【乐六奏乐生七十二人舞八佾文生六十四人武生六十四人】
　　迎神【凝和】　隂曰配合兮承阳宗式循古典兮斋以恭覩太隂来格兮星辰罗从予拜首兮迓神容
　　初献【夀和】　神其来止有严其诚玉帛在篚清酤方奉而奠之愿鉴微情夫祀兮云何祈佑兮羣民亚献【豫和】　二觞载斟乐舞雍雍神歆且乐百职惟供愿顺轨兮五行祈民福兮神必从
　　终献【康和】　一诚以申三举金觥钟鼔鍧鍧环佩琤琤鉴予之情愿永保我民生
　　彻馔【安和】　礼乐肃具精意用申位坎居歆纳兹藻苹彻之弗迟仪典肃陈神其鉴之佑我生民
　　送神【保和】　礼备告终兮神喜旋穹碧澄辉兮素华鲜星辰从兮返神乡露气清兮霓裳蹁跹肴馐兮束帛荐之于瘗兮罔敢愆予拜首兮奉送愿永贶兮民乐丰年
　　按日月于祀天时已从祀矣而又建坛东西各専祭之者何哉盖日月为天之用照临四方固其所司也是以在礼王宫祭日夜明祭月又曰春朝朝日秋莫夕月所以明有敬也
　　歴代朝日夕月
