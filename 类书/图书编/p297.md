<!-- { "loadSidebar": true } -->
　　黄河九曲其説出河图绛象今録于此河导昆仑山名地首上为权势星一曲也东流千里至规其山名地契上为钜楼星二曲也邠南千里至积石山名地肩上为别符星三曲也邠南千里入陇间抵龙门名地根上为营石星四曲也南流千里抵龙至卷重山名地咽上为卷舌星五曲也东流贯砥柱触阏流山名地喉上为枢星以运七政六曲也西距卷重山千里东至雒防名地神上为纪星七曲也东流至太坯山名地宏上为辅星八曲也东流过浲水千里至太陆名地腹上为虚星九曲也元学士潘昻霄河源撰云黄河九折儌外有二折盖乞儿马出反必赤里也禹贡导河自积石以此参考之绛象河图及河源志与禹贡一一皆合
　　黄河四大折
　　黄河自塩泽西来暨逹潼关其靣势所向凡四大折或与匈奴分境或当匈奴来路其初一折由积石而迳湟中则鄯兰也是一折也及至灵州西南遂转北而行凡千余里北河西岸即为肃凉甘沙四郡是又一折也迨其北流千里而遥至九原丰州则又转而东流故丰州北靣正拄大河是又一折也丰州之东为榆林北境固抵大河而河从此州之东又转而南故胜州北东两靣皆抵大河也自此而徃直至潼关皆是河南矣此又一折也
　　三门
　　三门集津在平陆县治东六十里道由东西延至黄堐循河东下再行十里至其处河南山脊峻下其尾属于北山凿山作三门以道河流南者为鬼门中为人门次北为神门又次北及开元新开河又以中为夜义门北为金门新开河为公主河未详其説也鬼门廹窄水势极峻急人门遂稍平缓直东河十五歩中流有小山乃底柱也东流又十歩其水潆廻谓之海眼深不可测神门最脩广水安妥盖唐宋漕运之道山嵓上有阁道其牵泐石深尺许正南下五十歩有石耸起侧视若香炉然东又三十歩一峯可髙数丈不甚竒新河南北广约二丈其峯石如甃又如绳之取直者行百余歩与神门水合其南一峯壁立度二百尺许极竒秀石纹青黄相襍其岭多鹄鹳巢叠石为炉形非飞举者不可至不知其始或谓老君炼丹炉盖神之也新开河左就嵓石下刻宋金人题名并诗且刻翠隂禹功二嵓稍东刻忠孝清慎四字字画若顔鲁公书者其南山上有石巉然如鸱蹲者人号挂鼓石盖禹用以节时齐力也自新开河东口渉水上山旧有开化寺今不存有小祠象龙神者前碑剥落不可摸不知何时立祠担下二石其状如碑无字上作三窍一碑盖金元兴定十二年修禹庙之记也禹门
　　禹门禹贡龙门也亦曰禹门渡云两山石立河出其中广不百歩世谓禹凿所谓三月鱼上渡而为龙也其东岸曰看鹤台尤孤峭不可下瞰西为梁山即河梁也北曰建极宫道家祠神禹者也刻石十余多元名臣文地极幽其间烟云水石之聚虫蛇防象之居相传桃花开时河水喷激声震万雷始异今也并河之东为太史公墓前为庙有晋永嘉中殷济树碑今皆圯于河徘徊良久作龙门之歌下山日昃道过子夏墓墓在新丰里新丰南曰通化里即文中子讲学处也
　　底柱
　　底柱在平陆县东五十里大河自蒲津西来至是防折而南是柱正当转曲之间在三门山之阳紫金骆驼二峯之西其形如柱植立中河今年内濵初公谷泉储公约徃观之乃七月三日至平陆同刘虞州縁河北岸﨑岖而东至其下登拜禹庙出先临门蹈禾黍中迤逦南望彷佛窥其形状但为双树所蔽翳尔既坐三公问底柱何在羣指而未得予曰两岸双树蔽翳而突兀祠前者是也乃自先临门之磴而下东縁河浒至于悬崕去河咫尺倚崕而立南望底柱形状峭防与河中诸峯不同时暴雨新落大河泛涨是柱颇偏西岸予又疑曰徃何以谓之柱在中流邪虞州子曰河至秋防冬后则东流倒于西岸而是柱正当中尔诸人欲前进求至其所而路益隘阢内濵子乃命绘人扶二吏徃直至紫金峯东与柱相对而东防山碑有古刻底柱二字及唐宋人铭诗绘人皆誊来以观遂开尊河浒之上内濵子浩然叹曰斯河也自昆仑积石而来北过龙门东至底柱纳水不啻万流过山不啻千重虽崇岭峻巘俱避左右无一能当之者独此柱髙不及数寻围不及百丈乃岿然中流上撑昊天下系厚地汚浊不染波荡不去亘万古而不磨乃人之一心本与乾坤相通或为巧言所入或为正议所拂遂移其正理变其常性乃不若此柱何耶古河辩
　　汉许昌言九河故道谓徒骇在成平【今献州乐寿县景城镇古有成平城】胡苏在东光【今景州东光县东连沧州古有胡苏亭】鬲津在鬲县【德州有鬲县城】曰太史曰马颊曰覆釜在东光之北成平之南曰简曰洁曰钩盘在东光之南鬲县之北斯言简而近实后世图志虽详反见淆乱尝往来燕齐西道河间东履清沧熟访九河故道盖防北流卫漳注之【今之御河汉初犹入河汉魏时名漳水隋唐以来名御河】河旣东徙漳自入海安知北流之漳非古徒骇河欤【宋会要神宗熙宁三年议开御河臣寮奏云可于恩州武城县开约二十余里入黄河北流故道下五股河详此则御河入黄河北流故道无疑也】逾漳而南清沧二州之间有古河堤岸数重地皆沮洳沙卤太史等河当在其地沧州之南有大连淀【今曰大梁五龙堂宋碑作大连疑即隋末羣盗所据之豆子□也】西逾东光东至海此非胡苏河欤淀南至西无棣县百余里间有曰大河曰沙河皆濒古堤县北地名八会口【土人云因河防得名】县城南枕无棣沟兹非简洁等河欤【无棣沟通海隋末废塞唐薛元鼎开之百姓歌曰新河得通舟楫利直达沧海鱼盐至昔日徒行今骋驷美哉薛公德滂被凡此沟淀今皆为盐司堰塞平时潴水不通才遇霪雨水即溃溢故河间清沧之地常被水害无有宁歳】东无棣县北有防河阔数里西通埭东至海兹非所谓钩盘河欤【德州有盘河镇】濵州北有士伤河西逾德棣东至海兹非鬲津河欤士伤河最南比他河差狭是谓鬲津无疑也【所谓士伤者土人云昔人战塲因伤贤人故云按水经汉安帝时剧县贼毕豪等东船宼平原县令刘雄门下小吏所辅浮舟追至厌次津战败为贼所擒辅求代雄豪纵雄杀辅于此津盖此河也】蔡氏书传乃曰自汉以来讲求九河皆无依据祖王横之言引碣石为证谓九河已沦于海按禹贡文北过洚水至于大陆又北播为九河同为逆河入于海大陆在邢赵深三州之地尔雅之广河泽也去海岸已数百里【大鹿又曰巨鹿吕氏春秋曰钜鹿之北遂分为九河路史云九河始元城大名县西三百有故渎郑夹漈谓大陆非赵地之广河泽乃汲郡之吴泽也如此则又逺之矣】又东至海中始叙九河则大陆与九河相离千里如是之逺而絶表志不合禹贡之文其不可信一也王横谓海溢出浸数百里而青兖营平郡邑不闻有漂没之处而独浸九河其不可信二也今平原迤北清沧之间虽为树艺城邑相望而地形河势髙隐曲折徃徃可寻但禹初为九厥后或三或五变迁多寡不同必欲按名而索故致后儒纷纷之论不得不辩
　　黄河流入中国
　　黄河源出西畨星宿海贯山中至西戎名细黄河绕昆仑至积石经陜西山西境界至河中潼关流经河南之阌乡灵寳陜沔池新安济源孟津孟巩温汜水武陟河隂原武荥泽阳武中牟祥符尉氏陈留通许杞太康睢宁陵归德诸县至直亳县马丘村合马肠河城西北合涡河东至直懐逺县之荆山合淮其在孟津西有杨家滩西北有繀家滩杏园滩马粪滩筑防民堤三百十五丈永安堤一百二十丈以防漫流又有支流一自祥符县西南八角决八安家河一股从朱仙镇閙店流经尉氏一股从三里冈刘冈流经通许北境西至扶沟铁佛寺合流经西华防沙河颍河入北湖又经商水项城之南顿至直夀州西至正阳镇合淮一自祥符县白墓子冈决入流经通许杞大康之马厰集旧名马厰河又经柘城县鹿邑东北境合涡河至亳县北关仍入本河合淮俱入海黄河故道
　　古自阳武北新乡西南入境东北经延津汲胙城至北直濬县大伾山北入海即禹贡导河东过洛汭至于大伾处至魏郡邺县有故大河在东北直逹于海疑即禹之故河也周定王五年河徙则非禹之所穿汉文帝十二年河决酸枣东南流经丰丘入北直长垣县至山东东昌府濮州张秋入海五代至宋两决郑州及原武东南阳武南流经封丘于家店祥符金龙口陈桥北经兰阳仪封入山东曹县境分为二其一东南流至滁州入泗其一东北流合防通河国朝洪武七年至十八年二十四年阳武原武祥符凡四度渰没防城堤又决阳武西南东南流经封丘至通许分九道名九龙口又南经诸州入南直大和县入淮正统十三年河溢仍循阳武故道直抵张秋入海
　　河源考
　　夏书禹贡
　　导河积石至于龙门南至于华隂东至于底柱又东至于孟津东过洛汭至于大伾北过洚水至于大陆又北播为九州同为逆河入于海
　　蔡传曰河自积石三千里而后至龙门但一书积石不言方向荒逺在所畧也龙门而下因其所经记其自北而南则曰南至华隂记其自南而东则曰东至底柱又详记其东向所经之地则曰孟津曰洛汭曰大伾又记其自东而北则曰北过洚水又详记其北向所经之地则曰大陆曰九河又记其入海之处则曰逆河自洛汭而上河行于山其地皆可考自大伾而下垠岸髙于平地故决齧流移水陆变迁而降水大陆九河逆河皆难指实然上求大伾下得积石因其方向辩其故迹则犹可考也
　　程氏曰自洛汭以上山水名称迹道古今如一自大伾以下不特水道难考虽名山旧尝凭河者亦复不可究辨非山有徙移也河既变迁年世又逺人知新河之为河不知旧山之不附新河輙并河求之安得旧山之真欤
　　西汉书张骞传
　　汉使穷河源其山多玉石采来天子案古图名河所出山昆仑云
　　西汉书西域志
　　西域中央有河其河有两源一出葱岭山下一出于阗于阗在南山下其河北流与葱岭河合东注蒲昌海蒲昌海一名塩泽者也去玉门阳关三百余里广袤三百里其水停居冬夏不増减皆以为濳行地下南出于积石为中国河云
　　山海经
