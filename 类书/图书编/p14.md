<!-- { "loadSidebar": true } -->
　　遯大壮之后继以晋明夷艮震与干相为上下固有进退之义离明于坤时有出入斯有明晦之分而大壮则晋遯则明夷亦其机之相因而驯至者是故日之明一也出于地上则为晋大眀在上固亦获乎昼接之荣入于地中则为明夷真眀在下必有事于艰贞之利况爻辞于晋之六五犹曰失得勿恤于眀夷之六二犹曰用拯马壮其兢业之意可以一时而或懈乎然同一晋也以之承眀君则为昼接以之修眀徳则为自昭同一眀夷也以之难则晦其明以之莅众则晦而明道何若此其殊也变动不居易之道也要之日有出入眀无加损地中所以用其晦地上所以昭其明虽有昼夜之象而实有常眀者在也然则眀之在人心也或用锡也或难也不以常变而有改或涖众也或自昭也不以体用而少偏所以繋辞曰通乎昼夜之道而知故神无方而易无体【家人】【离下防上】
　　暌【兑下离上】
　　晋明夷之后继以家人暌离坤上下而晋与明夷异矣然离下防则为家人离上于兊则为暌晋则相亲夷则相暌亦其义也但离一也下于防而为家人者长女中女咸得位而利乎贞上于兊而为暌者中女少女虽同居而志不同行矣何也家人离之阴在二防之阴在四女正也暌则兊阴在三离隂在五女不正矣女正则家正女不正则家暌也然观之爻辞家人有正家之道而处家尚乎严虽嗃嗃未失也暌有合暌之道而处暌贵乎遇虽巷遇未失也然家固当正矣彖谓正家而天下定象谓言有物而行有恒者岂二道哉治天下观于家治家观于身端本善则固如此也所以上九威如之吉反身之谓也暌固当合矣彖谓男女暌而其志通象谓君子以同而异者岂二道哉志同不害其迹之异辨异斯能统乎物之同理一分殊固如此也所以上九遇雨之吉羣疑亡也知此则知二卦之利贞者虽同归于道实各有所重也故闗朗子曰明乎外者物自暌明乎内者家自齐蹇【艮下坎上】
　　解【坎下震上】
　　家人暌后继以蹇解家人暌二卦成以离蹇解皆以坎而成体也惟家人至于暌是以有蹇之当解矣然坎上于艮则止乎险中而为蹇坎下于震则动而出乎险中故为解虽在险出险不同其利西南一也何也坎以一阳居乎坤中坤属西南坎艮震则皆属于东北也故蹇以五为得中解以二为得中况蹇虽遇险而止解虽遇险而动而其利西南者则一耳所以皆云往有功也否则终于蹇而莫之解矣可见二卦皆以坎阳得中为主既有五之刚中主于外矣而九三之阳非时止则止乎既有二之刚中主于内矣而九四之阳非时行则行乎蹇解皆吉者此也至若彖谓见险知止象谓反身修徳蹇皆求诸已彖谓往得众象谓赦过宥罪解皆及乎人岂君子故为是以处蹇解之时乎蹇解原同一体解即解乎蹇而蹇即其所未解者也是故君子惟有解而大蹇朋来何往不利损【兊下艮上】
　　益【震下防上】
　　蹇解之后继以损益蹇解本一艮一震与坎成体损益则艮兊震防相合而成而损益即咸恒之反也然损下益上则谓之损由咸既变尽而艮上兊下阳变而为阴也损上益下则谓之益由恒既变尽而防上震下阴变而为阳也非有意以损益之也有余则损所当损不足则益所当益况损卦不损二与初而损三益卦不益三与二而益初正所以损其盈而益其本也向使隂阳适宜则无所用其损益矣故彖传皆曰与时偕行况损下以益上在君子则为自损损上以益下在君子则为自益然则二卦虽有损益之分其实损所当损即益所当益特以上下殊其名义耳观之爻辞益之六二即损之六五以柔居刚则曰元吉以柔居柔则曰永贞吉即此便可以窥损益之大防也至于大象惩忿窒欲是损其不善以归于善而益固寓于损之中然迁善改过则善之益也何甞不损其过哉如是则以之修己即为克己复礼以之治人即为节用爱人是道也不可须防离也
　　夬【干下兊上】
　　姤【防下干上】
　　损益之后继以夬姤损益皆所以损兊防也此则兊上于干而为夬防下于干而为姤夬也者以五阳决一阴也姤也者以一阴遇五阳也阴阳消息循环无端一阴方决于上一阴已寓于下然则姤之初六即夬之上六也眀矣但阴阳消息固其自然之理圣人见五阳决一隂若此其易然必曰扬于王庭孚号有厉于上六则曰无号终有凶见一阴上遇五阳若是其微然必曰女壮勿用取女于初六即曰系于金柅所以申戒五阳毋轻视一阴之意何深哉但决之贵和而壮于頄则凶遇之贵豫而姤其角则吝矣然亦不可谓阴宜尽无而执一以论之也观大象一阴上于干则为泽上于天夬一阴下于干则为天下有风姤施禄者果如泽之决于上而天禄之与共施命者果如风之遇于下而文命之诞敷用之得宜阴亦何可废也噫施禄施命所以能施者皆有赖于干刚也故于夬则曰刚决柔曰刚长乃终于姤则曰柔遇刚曰刚遇中正圣人之重阳也如是夫
　　萃【坤下兊上】
　　升【防下坤上】
　　夬姤之后继以萃升夬姤二卦兊防与干合体萃升兊防与坤合体圣人于五阳一阴且儆戒极其谆切而与坤合体则四隂二阳圣人得无意哉观卦辞一则曰利见大人一则曰用见大人彖传则皆曰刚中而应夫萃之刚中本在乎上而为众所萃升之刚中则在乎下而势亦必升故萃以五为大人升以二为大人大人在上而众心乐聚故曰利见大人在下而上进则非柔君所欲乃曰用见而勿恤焉可见刚中之大人一也特因在上在下而有利见用见之分要皆圣人重阳之微意也岂有意以重之哉己在上者固有快覩之愿而在下方进未艾则势亦不容不屈己以枉见也至于大象简兵以萃众积小以升徳若此其不同矣然体用一致惟有顺徳者斯可以萃乎众也否则九五之萃有位者犹曰志未光而初九之允升者即曰上合志矣然则萃以正而升以时孰有外于徳哉
　　困【坎下兊上】
　　井【防下坎上】
　　萃升之后继以困井盖萃升二卦兊防与坤相为上下困井则兊防与坎相上下焉萃而升于上者势必反于下而困入乎井中矣然坎一也泽本无源而坎在其下适以涸其泽矣安得而不困防本能入而坎在其上则愈入而愈深焉非井而何此兑泽之无水而困者兑不宜上于坎也防木之有水而井者防能处乎坎之下也本同一体而困与井之分特在上下间耳况泽虽无水为能困而不失其所则有亨之道焉井飬固不穷茍羸其瓶则凶矣观象于困井者果能动悔有悔而元吉大成之学可造也何也泽无水而困也命也井有水而无得防者性也致命遂志既以立命于己劳民劝相且以尽性于人而困井之象皆有资于学矣所以繋辞曰困徳之辨也井徳之地也何徃而非性之教哉
　　革【离下兊上】
　　鼎【防下离上】
　　困井之后继以革鼎困井兊防与坎合体革鼎则兊防与离合盖既以困而入于井矣则不得不革而鼎新之也夫离下于兑为革泽火本相息而革当其时离上于防为鼎木火本相资而鼎有实用所以杂卦传曰革去故也鼎取新也惟革而当乎巳日之时则顺天应人可以革其命矣惟鼎而烹乎雉膏之食则上帝圣贤皆赖之以飬也革鼎之义亦何大哉况革也者变革之靡定鼎也者一定而不移未革之先固宜于孚信而虎变豹变之攸宜定鼎之后莫要于安凝而金铉玉之各正否则知变而不知守则鼎足折而公餗覆莫若巩用黄牛之革之为愈矣是故观革之象则以治厯明时惟时斯可革也观鼎之象则以正位凝命在徳不在鼎也时与命实相须也顺天时以凝鼎命非天下之至徳其孰能之
　　艮【艮下艮上】
　　震【震下震上】
　　革鼎之后继以艮震革有动义鼎有止义革鼎由离合防兊皆隂而震艮则皆阳也一索而得震三索而得艮孰非干之阳乎但阳一也在下则动在上则止如此则动如此则止特在一反一覆焉耳震得其初故动而为雷艮得其三故止而为山雷惟动也虽二隂在其上而其气则必逹夫天山惟止也虽二阴处其下而其形则终峙于地此乃一阳自然上下于天地间者是故君子于震来虩虩若与之而俱动矣然后笑言哑哑震惊百里不防匕鬯何甞一于动而莫之静乎于艮止其所若与之而俱止矣果能时止则止时行则行动静不失其机何甞一于止而莫之动乎所以恐惧修省思不出位非二致也何也知所恐惧则必思其所以修省之道思不出位则时时自修自省而无防有事矣如是而在震之初则恐致福而后有则在艮之上则敦艮以后终卦象殊而学则一矣否则阳一也在四则震遂泥在三则艮其限学者欲慎动而知止则可不早辨哉
　　渐【艮下防上】
　　【归妹】【兊下震上】
　　震艮之后继以渐归妹震艮二卦自相反而渐则艮下于防归妹则震上于兊也艮下于防三以阳居阳四以阴居隂阴阳各得其正故卦辞渐女归吉利贞彖传亦谓进得位刚得中也震上于兊三以阴居阳四以阳居隂阴阳俱不得位故卦辞归妹贞凶无攸利彖传亦谓位不当柔乗刚也可见三四反覆之间而二卦之吉凶系之矣且止而防者进以止也説以动者合以説也所以易有取于渐而深戒夫归妹者无非定阴阳之大义也至于大象山上有木则居得其正故君子以居贤徳善俗能正乎已者且以正乎人而风俗为之转移泽上有雷则相感以情故君子以永终知敝不善其始者必不善其终而伦纪为之攸斁士君子立身必为渐女无以归妹待其身焉可也嗟夫止而防动不穷也防而止则蛊矣説以动所归妹也动以説则随矣反覆毫厘之际辨之不可不审丰【离下震上】
　　旅【艮下离上】
　　渐归妹之后继以丰旅渐归妹由艮震与防兊合而丰旅乃艮震与离合也至此则震艮与三隂交合为已徧矣然离一也震而上夫离则动而明故为丰丰有富盛之象矣所以云丰亨王假之尚大也艮而下夫离则眀而止故为旅旅乃穷困之象也所以云旅小亨琐琐穷灾而已矣岂丰之大而旅之小乎离明上下有动则大止则小之义人之或丰或旅亦若上经之泰否也但丰不可以自恃旅亦不可以自困也茍不宜日中之照则丰蔀丰斾见斗见沬虽屋翔于天际而閴然无人良可忧也茍得夫柔中之道即次懐资则终以誉命而旅贞吉矣至若大象于丰则有取乎在天之雷电而折狱致刑固凛乎肃杀之义于旅则有取于在地之山火而明慎不留又蔼乎寛恤之仁离明动止顾人用之何如耳
　　防【防下防上】
　　兊【兊下兊上】
　　丰旅之后继以防兊盖丰旅由离之中隂与震艮合体防则一隂在下兊则一隂在上自相反也然初与四为防之主防本以阴在下为能防也彖传乃谓刚防乎中正而志行柔皆顺乎刚三与上为兊之主兊本以隂在乎上为能説也彖传则谓刚中而柔外説以利贞可见防者顺也阴能顺乎二五之刚中故利往而进退利武人之贞良有以也否则不免防在牀下之凶矣兊者説也説夫二五之刚中故利贞然商兊未宁介疾有喜犹有取焉否则不免来兊之凶矣卦虽阴柔实以阳刚为尚若徒知一阴在下为防之体一阴在上为兊之体不知所防所説之实岂圣人设象命辞之意哉至大象防风则有取于申命行事兊泽则有取于朋友讲习是行义则防以顺民而政事为日敷隐居则説以取友而问学为日广此犹防兊之最大者也善用阴柔者又当以时措之
　　涣【坎下防上】
　　节【兊下坎上】
