<!-- { "loadSidebar": true } -->
　　粤自鸿之初文字虽未起而二仪已判筭数虽未通而七政巳立故二仪上下即可以知隂阳之对七政长短即可以知日月之数而干支出矣阏逢旃十者为干困敦赤奋若十二者为支天皇肇创之所授授诸此耳蓂荚虽无生焉可也十干之名易以甲乙十二支之名易以子丑大挠更定之所据据诸此耳鱼图虽无流焉可也天有四时而五行应之故甲乙为春木丙丁为夏火庚辛为秋金壬癸为冬水戊己为土居中为季夏者十干之五行也地有四隅而五气属之故亥子为北水寅卯为东木巳午为南火申酉为西金辰戌丑未为中土寄王四方者十二支之五行也此五行之正也至于干支之中各分隂阳五行之中自为生尅岂非正之妙者乎天干有合有化如甲与巳合遇申化土者是也地支有合有冲如子与丑合与午对冲者是也冲合生尅尽其变化故甲子乙丑非金而纳音属金甲寅乙卯非火而纳音属火此五行之变也至于金分沙土水别河海午未之后复同子丑岂非变之微者乎干言乎榦支言乎枝大小二十二也彼去戊己外加乾坤巽艮者盖以辰戌丑未不尽四维之位故足以四卦而戊己固在耳或者指为术家之傅会不知天数中于五戊居之地数中于六巳居之戊无位附于戌而在干巳无位附于辰而在巽未在西南为坤丑在东北为艮其分位固然矣况观之月朏于庚于丁盈于甲会于坤而晦朔之间坎水流戊离火就以隂阳相推以生明不与堪舆有相发邪干为之母支为之子重生六十也彼象六十卦独去乾坤坎离者盖以天日地月比于君臣之象而以用卦为数耳或者指为厯数之牵合不知干起于坎而终离坤起于离而终坎乾坤交而天地位坎离交而万物育又以六十卦应甲子以三百六十爻应策数其理数固然矣载观之坎主冬至离主夏至震主春分兑主秋分而每月之间五卦用事不及四正此则专言乎时令岂与易家有相悖耶五行属四时则木属春火属夏固也然斗杓所指之月春建寅卯辰夏建巳午未者岂非支属乎礼月令何不及之于孟春仲春季春皆曰其日甲乙盖干能兼支之义而所兼之支又与月建之支异也若易言先甲后甲先庚后庚则因文立意欲占者自新于辛叮咛于丁揆度于癸耳汉儒乃谓先甲为贲后甲为无妄先庚为益后庚为噬嗑甲以干纳而蛊有之庚以震取而巽有之此爻变之説与本义不同岂无所据乎十二辰配十二域如子为齐丑为呉是也然五星北斗之应谓岁星主齐呉摇光主豫州者不皆可采乎周礼职方氏何不及之于枵星纪等次属之十二分野盖地合于天之説而所合之十二辰又与干支之十二辰异也若天文家之二十八宿分配星禽则因宿取象故因辰而象角于蛟象亢于龙而总曰天秤耳注疏又谓东方龙西方虎南首北尾南方鸟北方西首东尾四方七宿各成一形此四禽之体与星禽不同岂无所见乎六甲而甲子成六甲子而岁成六十岁而一元成盖谓六甲复元循环无端天地自然之数也然花甲一周数止六十耳太初乃以四千六百一十七岁为一元经世以一十二万九千六百为一元大衍以一百六十三亿七千四百五十九万五千二百为一元何多寡悬絶之甚如此哉盖元者气之始也月有月之元岁有岁之元厯有厯之元邵尧夫总天地之始终起日甲月子星甲辰子之数以三十年为一世十二世为运十二运为会十二会为元合之十二万九千六百者是所谓天地之元也太初大衍皆以机頴参酌古书以为造厯之法虽各有契授各有竒中要之不如皇极合之尧厯矣日经元为皇月经会为帝星经运为王盖谓弥纶宇宙出入造化皇帝三王之事也然应革治厯时以明时耳世编乃谓天皇制干支夀一万八千岁地皇定三辰亦一万八千岁黄帝作甲子列星轩辕与天无极此果可尽信而尽非哉盖天地间一元气也天有天之元气人有人之元气帝王有帝王之元气夷考邃古颛之初精一完聚浑浑以为德狉狉以为治以为禅深深以为息故元神与天通元化与天应享长算而比列星者亦是元气之聚也或疑每一会一万八百年而以三皇御世为百遂以八千为八百之误此据目前之理论未见之事亦可参诸司马并传其疑矣愚尝总而论之干支一五行也五行一隂阳也隂阳一气也自一而二之为二仪四之为四时八之为八卦炁之为二十四宿之为二十八甲子之为六十朞之为三百六十爻之为三百八十四世之为三十年运之为三百六十年会之为一万八百夀之为一万八千元之为十二万九千六百莫非一气之所为也气不息则数亦不息数不息则理亦不息故所以着数者存乎理人身亦天地也一此隂阳五行也亦一此气也五形为之五岳五府为之五运六脉为之六气子夜之壑为之复亭午之田为之姤三百六十息为之周天三百八十四爻为之直日木临卯火临午金临酉水临子土临四维为之岁会莫非一气之所为也气不害则天亦不害天不害则人亦不害故所以合天者存乎人

　　天干始于甲而终癸河图生成之数也地支起于子而终亥洛书竒偶之数也阳自复始六变而干阳备隂自姤始六变而坤隂成合二六之数而十二辰也夫甲丙戊庚壬阳干也子寅辰午申戌阳支也乙丁已辛癸隂干也丑卯巳未酉亥隂支也厯法以阳干配阳支隂干配隂支犹木之有榦而有枝自甲子为首以六甲五子次第推排而尽于癸亥此天干地支相配合而六十甲子所由成也
　　天地大矣造化神矣匪人之知识所能测也然干支止二十二字而天地悉在其范围中焉千古而下神术莫能窥其奥巧厯莫能析其微孰谓此特备卜择一艺之用而莫之究心耶虽然世之能究心者又不过防纬术数之末耳孰能直从天地之造而研究其所以然

<子部,类书类,图书编,卷二十二>
<子部,类书类,图书编,卷二十二>
<子部,类书类,图书编,卷二十二>
　　夫干以纪天之运支以纪地之位以支配干所以合天地之气也天地之气合则干以生之支以成之而五气之类息矣干合于支则五其六支生其干也支合于干则六其五干生其支也五六相生而六十之数成矣大矣哉戊己之德乎其万物化生之基乎戊己不四则变化不行变化不行则生生之道息矣五行适均而支之土四地以土为立也戊己天地之精气专隂专阳故其气盛大而有余辰戌丑未分隂分阳故其气防佚而不足支干之相合也干以五周支以六周干以五交六支以六交五也干支之相交也干始于甲而终于癸支始于子而终于亥干凡六交以应地也支凡五交以承天也若夫干气之阳则行于支位之阳干气之隂则行于支位之隂五六自然之化也支退而右干退而左天气左旋地道右行也支处其方而支气流行天圆而动地方而静也必以二者隂阳合而后生也即其行五气之运也要其来一气之变也夫干支之运非有所始亦非有所终也所谓始终者以其行于元会运世年月日时分秒者而为言耳一五行也有行于元者行于会者行于运世年月日时分秒者大德敦化小德川流也
　　五行占验总论
　　古者帝王之兴取法五行故太皥配木炎帝配火黄帝配土少昊配金颛顼配水斯吾所尝闻于夫子者也然亦谓统绪相承犹夫五行相生于是焉建号易色各从其所王之德而已非以相胜论也为胜论者见于吕览其言曰凡帝王之兴也天必见祥于下民故黄帝以土气胜禹以木气胜汤以金气胜周以火气胜代火者必将水气胜斯所谓终始之传也然犹为迭胜之论而非以知来也为知来者自纬始纬谓伏羲以来以斗精受命者七得间气而生者二十有八所谓三十五际者也人元三百四岁为德运七百六十岁为代轨千五百二十岁为天地出符四千五百六十岁为七精反初其言甚诞汉儒皆谓孔氏语岂信孔子语哉自有纬而洛下闳始造大初厯以闰统元会得日法而积中之言应以五气正余凖大统而百六之论明故平帝以三七辏厄光武以四七中兴其説颇信然王湜作太乙肘后而推羿浞以来九世验舜以来八世不验夫既验不验参半而恶乎知来大初厯焉知天道是亦多言矣自大初不验而唐王勃有千言厯言唐得土运宜承汉统不宜承隋统其世当五十其年当千而后张説作开元厯论五德大抵皆勃防然三代与汉数多寡皆合推唐数当千而不千不合盖此两人者皆造无征之谈以佞时主而已焉知天道是又多言矣宋邵雍最称知厯理其所谓元会运世者以十二与三十相乗而成犹之岁月日时也推天地大数开物于月之寅星之巳闭物于月之戌星之戊尧之时正符中数信有当矣虽然岁以十二月日之会也月以三十日日月之及也日以十二时时之周天也皆有据也彼元会运世则何据以为十二为三十乎自元会运世而上自岁月日时而下愈久愈暂而愈不可穷此何异朝秀日及而论春秋之变哉天津之兆岂不或中雍亦多言矣大抵乾坤有六子支干有刚柔隂阳五行岂无前识而实者难设虚者易假是以古者慎言之也

　　天地之气五五气之行其节度则为数此天地自然之数见于物象者图书也五行之气各为隂阳故其数一二三四五六七八九十也盖大虚之本体万物之运旋也气机之旋由静而动正北者静极之地也故五中之一始行于下而生一由北厯东而南则生二由南厯西北而东以生三由东厯南而北以生四合中之一而为五五虽无数也而该动静贯五行而一之者也其运行则自中而出居于北以趋一由北而南以趋二由南而东以趋三由东而西以趋四由西入于中以趋五为由静而动之数也由五复出于北以趋六由北而南以趋七由南而东以趋八由东而西以趋九由西入于中以趋十为由动而静之数也动静相根而循环无端者气之用也居南者为火气居北者为水气居东者为木气居西者为金气居中者为土气一称壬六称癸二称丁七称丙三称巳八称乙四称辛九称庚十称巳五称戌皆天之气谓之天干其在于地也壬位子癸位亥丙位午丁位己甲位寅乙位卯庚位申辛位酉戊位辰戌已位丑未谓之地支干支相配而流行于元会运世年月日时分秒之中者五气之消息也

　　洛书者方位之始也其数主乎变始一终九所以定四正四隅之方以一九三七阳数居四正之宫以二四六八隂数居四隅之位以五行言之一六水二七火三八木四九金而五位土之中央是也以十二支言之子午卯酉得天阳之数而居四正寅申巳亥辰戌丑未得地隂之数而居四隅阳数竒故各王其一隂数偶故各王其二辰戌丑未之土寄居四隅是也即五行之位而东南西北所由定即十二支而二十四方位所由分凡术数各家所谓九宫八卦悉不越此先辈谓河图圆象天而天干所自出洛书方象地而地支所自生岂无见而云然哉但四隅配卦分巽东南艮东北坤西南干西北可也若确指六为干二为坤四为巽八为艮以义揆之终非定论艮阳土坤隂土也又以辰戌分属干巽亦为土何拘泥若此耶干支分八卦并纳甲説
