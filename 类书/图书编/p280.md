<!-- { "loadSidebar": true } -->
　　杜氏通典邉防总序曰覆载之内日月所临华夏居中生受正气其人性和而才慧其地产厚而类繁所以诞生圣贤继施法教随时拯弊因物利用三五以降代有其人君臣长防之序立五常十伦之教备孝慈生焉恩爱笃焉主威张而下安权不分而法一生人大贵实在于斯昔贤有言曰失道而后德失德而后仁失仁而后义失义而后乱诚谓削厚爲薄散醇爲醨又曰古者人至老死不相往来不交不争自求自足盖疾今时浇薄美徃昔敦淳务以激勉其慕尚也然人之常情非今是古古之敦厐纯闷固为可美而鄙风弊俗或亦有之缅惟古之中华类多淳朴之风有居处巢穴焉有塟无封树焉有手团食焉有祭立尸焉聊陈一二不能遍举其地偏其气梗不生圣哲莫革旧风训诰之所不可礼义之所不及外而不内踈而不戚来则御之去则备之前代逺识之士亦已言之详矣歴代观兵黩武讨伐戎夷爰自嬴秦祸患代有始皇恃百胜之兵威既平六国终以事强爲弊汉武资文景之积蓄务恢封畧天下危若缀旒王莽窃元始之全实志灭匈奴海内遂至溃叛隋炀帝承开皇之殷盛三驾辽左万姓怨苦而亡夫持盈固难知足非易唯后汉光武深逹理源建武二十年人康俗阜臧宫马武请殄匈奴帝报曰舎近而图逺劳而无功舎逺而谋近逸而有终务广地者荒务广德者强有其自者安贪人有者残自是诸将莫敢复言兵事于戏持盈知足岂特治身之本亦乃治国之要欤我国家开元天寳之际宇内谧如边将邀宠竞图勲伐西陲青海之戌东北天门之师碛西怛暹之战云南渡泸之役于异域数十万人向无幽冦内侮天下四征未息离溃之势其可量耶前事之元龟足爲殷鍳者矣
　　古东夷总叙
　　东夷有九种曰畎夷方夷黄夷白夷赤夷夷风夷阳夷干夷皆土著喜饮酒歌舞或冠弁衣锦器用爼豆所谓中国失礼求之四夷者也昔尧命羲仲宅嵎夷曰旸谷葢日之所出也夏后氏太康失德夷人始叛其后如后发即位賔于王门献其乐舞桀爲暴虐诸侯内侵商汤革命伐而定之至于仲丁蓝夷作防自是或服或叛三百余年武乙衰弊东夷寖盛遂分迁淮岱渐居中土周初封商大师国于朝鲜时管蔡畔周乃招诱淮夷作乱周公征定之其后徐夷僣号穆王命楚灭之至楚灵王防申亦来同盟后越迁琅琊遂凌暴诸夏侵灭小国秦并天下其淮泗夷皆散爲人户其朝鲜歴千余年至汉高帝时灭武帝元狩中开其地置乐浪等郡至后汉末爲公孙康所有魏晋得其地而三韩之地在海岛之上朝鲜之东南百济新罗魏晋以后分三韩地新罗又在百济之东南又东南隔越大海夫余在高防之北挹娄之南其倭及夫余自后汉百济新罗歴代并朝贡中国不絶而百济唐显庆中苏定方灭之高防本朝鲜地汉武置县属乐浪郡时甚微弱后汉以后累代皆受中国封爵所都平壤城则故朝鲜国王险城也后魏周齐渐强盛隋文帝时防盗辽西汉王谅率兵讨之至辽水遭疠疫而返炀帝三度亲征初渡辽水败绩再行次辽水防杨感奔退又往将逹涿郡属天下贼起及饥馑旋师贞观太宗又亲征渡辽破之高宗总章初英国公李勣遂灭其国古之肃慎宜即魏时挹娄自周初贡楛矢石砮至魏常道鄕公末东晋元帝初及石季龙时始皆献之后魏以后曰勿吉国今则曰靺鞈焉大抵东夷书文并同华夏闽越之地秦平天下以爲郡及秦乱其帅各自称王于故地武帝元封初杨仆灭其国迁其人于江淮墟其地自汉后人庶复集遂爲郡县矣
　　古东夷考畧
　　朝鲜
　　昔武王封箕子于其地其后四十余代至战国时朝鲜凖亦僣称王汉武帝平朝鲜分爲真蕃临屯乐浪莬四郡
　　濊
　　濊亦朝鲜之地南与辰韩北与高句防沃沮接东穷大海西至乐浪自谓与高防同种
　　马韩
　　韩有三种一曰马韩后汉时通焉二曰辰韩三曰弁辰马韩在西有五十四国其地与乐浪南倭接辰韩在东十有二国其北与濊貊接弁辰在辰韩之内率有二国其南亦与倭接凡七十八国百济是其一焉地各方四千余里东西以海爲限皆古之辰国也马韩最大都目支国
　　夫余
　　国在莵北千里南与高句东与挹娄西与鲜卑接北有弱水地方贰千里本濊地也
　　倭【即日本】
　　倭在韩及方郡东南大海中依山岛爲居去乐浪郡境及方郡并一万二千里凡百余国其地大较在会稽东冶之东与朱崖儋耳相近统五畿七道凡三千七百七十二鄕四百一十四驿八十八万三千三百二十九课丁课之外不可详见
　　高句防
　　其先出夫余王其地在辽东之东千里南与朝鲜濊貊东与沃沮北与夫余接地方二千里多大山深谷都平壌即汉乐浪郡王险城城内惟积仓储器械贼至方入固守王别宅于其侧
　　豆莫娄
　　国在勿吉北千里旧夫余地室娄之东至海方二千余里
　　百济
　　即后汉末夫余仇台之后马韩五十四国百济其一也自晋以后并吞诸国据有马韩故地其国东西四百里南北九百里南接新罗北拒高防千余里西限大海至唐爲新罗渤海靺鞈分其地百济遂絶新罗
　　魏时新卢国焉其先本辰韩种也辰韩始有六国稍分爲十二国新罗其一也其国在百济东南五百余里东濵大海
　　沃沮
　　东沃在高句防葢马大山之东濵大海而居其地形东北狭西南长可千里北与挹娄夫余南与濊貊接北沃沮一名置隔娄去南沃沮八百余里与挹娄接挹娄
　　即古肃慎氏国周时贡楛矢石砮魏常道鄕公时犹贡其国在不咸山北夫余东北千余里濵于大海南与北沃沮接不知其北所极广袤数千里
　　勿吉
　　国在高防北一曰靺鞨邑落各有长不相总一其人劲悍于东夷最强去洛阳五千里自和龙北二百余里有善玉山北行三十里至祁黎山又北行七日至洛壌水水广里余又北行十五日至太岳鲁水又东北行十八日到其国其部落凢七种
　　渤海
　　本粟末靺鞨附高防者姓大氏后建国自号震国王地方五千里尽得夫余沃沮弁韩朝鲜海北诸国唐封爲渤海郡王
　　虾夷
　　海岛中小国其使须长四尺尤善弓矢
　　扶桑
　　地在中国之东去二万余里其土多扶桑木故以爲名
　　女国
　　在扶桑东千里毎至二三月竞入水则姙娠六七月产子百日能行三四岁则成人矣
　　文身
　　梁时闻焉在倭国东北七千余里人体有文如兽其额上有三文文大直者贵文小曲者贱
　　大汉
　　梁时闻焉在文身国东五千余里
　　侏儒国
　　人长四尺又南有黒齿国裸国去倭四千余里长人国
　　在新罗之东人类长三丈锯牙驹爪黒毛覆身不火食
　　流求国
　　居海岛在泉州之东有岛曰彭湖烟火相望水行五日而至
　　女真
　　葢古肃慎氏世居混同江之东长白山鸭绿水之源南邻高防北接室韦西界渤海铁甸东濒海后汉谓之挹娄元魏谓之勿吉隋唐谓之靺鞨姓挐氏于外国中最大且强五代时始称女真后更女直辽按巴坚吞北方三十六畨此其一也厥后阿固达代辽而帝国号曰金八世而亡国朝女直考在东北
　　安定
　　本马韩之种自云高防旧壌渤海遗黎宋时尝因女真贡献
　　肃慎氏
　　东方强国地湿筑土如堤凿穴以居自魏延兴以来累代入贡
　　乞列迷
　　有四种性奸贪居草舎捕鱼爲生腥秽不可近今入贡
　　北山野人
　　乞列迷别种飬鹿乗以出入昔入贡今不通焉

　　东夷总论
　　范氏曰中国之有外国自古而然所贵御之得其道则我亦安也中国失政四夷交侵先王所以御之者亦可得而略闻矣舜曰而难任人蛮夷率服又曰无怠无荒四夷来王然则欲其率服莫若难任人欲其来王莫若无怠荒柔逺能迩治内安外而殊俗之民向风慕义不以利诱不以威胁而自至矣欲附者则抚之不欲者不强致也故不劳民不费财至于后世之君或讐疾而欲殄灭之或爱悦而欲招徕之是二者皆非也何则彼虽外国亦犹中国之民也趋利避害欲生恶死岂有异于人乎王者于天地之间无不飬也鸟兽草木犹当爱之况人类而欲残之乎残之固不可况不能胜而残其民乎仁人之所不爲也爲之者秦始皇是也山川之所限风气之所移言语不通嗜欲不同得其地不可居得其民不可使列爲州县是崇虚名而受实弊也且得之既以爲功则失之必以爲耻其失不在于己必在于子孙故有征讨之劳馈饷之烦民不堪命而继之以亡隋炀帝是也且中国地非不广也民非不众也曷若自治修其礼乐刑政以惠飬吾民使男有余粟女有余布兵革不试以致太平不亦帝王之盛美乎故有求于外如彼其难也无求于外如此其易也然人君常舎所易而行所难何哉忽近而喜逺厌故而谋新不入于秦则入于隋虽不至于行而常与之同事其累德岂细哉

<子部,类书类,图书编,卷五十>
　　朝鲜考
　　朝鲜国本箕子所封秦属辽东外徼汉初燕人卫满据其地武帝定朝鲜爲真畨临屯乐浪莵四郡昭帝并爲乐浪莵二郡汉末爲公孙度所据传至孙渊魏灭之晋永嘉末防入髙防高防本扶余别种其王高琏居平防城即乐浪郡地唐征高防防平防置安东都防府其国东徙在鸭绿水东南里余五代唐时王建代高氏辟地易广并古新罗百济而爲一迁都松岳以平壌爲西京其后子孙朝贡宋辽金歴四百余年未始易姓元至元中西京内属置东宁路总管府画慈悲岭爲界国朝洪武初其主王颛表始封高防国王改号朝鲜其国僞分八道中曰京畿东曰江原本濊貊地西曰黄海古朝鲜马韩旧地南曰全罗本弁韩地东南曰庆尚乃辰韩地西南曰忠清皆古马韩域东北曰咸镜本高句骊西北曰平安本朝鲜故地分统郡府州县其忠清庆尚全罗三道地广物众州县雄巨最爲富庶俗尚诗书人才之出比诸道倍多平安咸镜二道境接靺鞨俗尚弓马兵卒精强东西南濒海北隣女直西北抵鸭绿江东西二千里南北四千里洪武二十五年徙居汉城遣使请改国号诏更国号曰朝鲜其俗柔谨知文字喜读书崇释尚鬼恶杀法无苛条刑不惨毒山川九都神嵩海及鸭緑江爲大
　　按高防其国颇尚礼义安分守己自入国朝以来四时朝贡不废礼节葢得小国事大之礼孟子曰畏天者保其国朝鲜有之虽然昔唐大宗以英武之君亲驾于乐浪莵之境而不能得志我朝开明堂而受其朝岁时节序使币往来曽无虚日是固德化感召之使然亦壌地接近之故也乐天字小之道其可忽诸
　　经理朝鲜事宜
