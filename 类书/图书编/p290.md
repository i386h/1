<!-- { "loadSidebar": true } -->
　　额尔巴拉
　　额尔巴拉在沙漠间或曰焉耆或曰兹汉宣帝攻兹元康初兹王绛賔同主女入朝东汉仍朝贡晋武初遣子入侍唐大宗遣社尔伐之破城执其王后以其地为兹都督府宋祥符以后入贡凡九元时名巴实伯里玛哈穆特封于此洪武二十四年国王哈迪尔和卓遣人贡马永乐四年王沙木扎干遣人贡玉璞十二年陈吏部使其国十六年头目蘓噶克拉们拉来朝言乌蘓弑其从兄王纳克实扎哈自立为王徙其国西去更别额尔巴勒正统二年王额森布哈遣人贡玉璞驼马景泰三年遣人朝贡天顺以来入贡不絶其国无城郭宫室逐水草住牧夏秋畧暖深山大峪六月飞雪
　　哈喇
　　哈喇在嘉峪闗西近土鲁畨世结好哈喇哈喇夷入贡从土鲁畨入其地山水草木鸟兽皆黒妇女亦然宣徳七年始遣使朝贡
　　喀什噶尔
　　喀什噶尔宣徳间遣十四人来朝贡或曰即额尔巴拉
　　实哈喇雅
　　实哈喇雅在赛玛尔堪东五百里城防小冈西北临山河河名水站势冲急有浮梁其地南近山三面皆平川人繁庻依崖谷而居园林广茂西有大沙洲可二百余里无水即有水人不可饮
　　萨兰
　　萨兰在达实哈东西去赛玛尔堪千里城周三里四面平原草木长茂流水一绕五谷蕃殖秋夏间草生黒蜘蜘甚小毒甚啮人
　　嘉裕勒
　　嘉裕勒西夷小种居人不及千家贫窭乏食常佣邻国永乐中王拉里玛们拉遣使必喇台布贡方物宣徳间朝贡
　　黒葛达
　　黒葛达国小民贫平川旷野俗尚佛畏刑市多牛羊交易俱用钱宣徳中国王遣十人来贡方物
　　敏真诚
　　敏真诚国亦大多髙山水流深缚木为度日中为市诸贾皆集永乐中国王遣四十人来朝贡
　　巴达克山
　　巴达克山永乐中遣四十人来朝贡方物其国山川明秀人俗朴实奉佛有浮屠数区壮丽如王宫西洋西域皆商贩于此
　　呼尔察
　　呼尔察国微人弱物产凉薄四围皆山山鲜草木水流曲折亦无鱼鰕城仅里许皆土屋板屋王居亦陋永乐十四年常遣人朝贡
　　盐泽
　　盐泽在崖二城西南去土鲁畨三千余里在平川中广不二里居民百家哈迪尔和卓称王居盐既死土酋强者统之
　　哈里
　　哈里一名赫噜赛玛尔堪西南去嘉峪闗万三千里汉大宛魏洛郍隋苏对沙那及石国皆其地自汉贰师屡征求汗血马于大宛至隋唐朝贡不絶宋无闻焉元驸马特穆尔之子萨哈勒居其地国人称为蘓勒坦犹华言君王也东有按都呼巴喇勒哈诸城皆焉洪武二十五年遣使诏谕酋长赐金绮永乐七年头目莽赉等朝贡十二年遣行在吏部员外郎陈诚使其国正统二年指挥哈济等贡马玉石城方十里居平川川广百里四面大山王并东北山垒石为屋相见稍屈道萨里玛勒一语握手或相抱为礼按都呼
　　按都呼哈里西南去哈里千三百里东北去赛玛尔堪亦如之城在大村中村广百里城居十一平旷无峻险地沃人繁庻称乐土
　　巴喇勒哈
　　巴喇勒哈一名巴哈在按都呼东北城居平川周十余里南近山无险扼地平广食物丰饶西南诸畨贾聚焉永乐中哈里萨哈勒又遣其子守之
　　白松虎儿
　　白松虎儿旧名蘓满埒里国中无大山先时尝有白虎出松林中遇兽不食遇人不伤旬月后竟不见国人称为神虎父老又曰此西方白虎降精以是更其国为白松虎儿永乐中遣使十六人来贡
　　达尔玛
　　逹尔玛永乐间遣使十八人来朝贡方物赐大统厯文绮药茶国在海中不满百里人不满千家有墙垒而无城郭刑专用棰朴服属赛玛尔堪
　　阿苏
　　阿苏在近海中为大国多赛玛尔堪天方诸国人有城倚山面川川南流入海海有鱼盐之市野有耕牧之利敬佛鬼好布施恶争鬭永乐中遣百十二人来朝贡
　　萨哈勒
　　萨哈勒永乐间遣七十七人来朝贡国在阿苏西南海岛中人民淳直耻鬭好佛交易海中诸国西域贾胡来市海中奇物不惜髙价亦有价亷而得奇货去者萨哈勒人不识也
　　西洋剌泥国
　　永乐元年西洋剌泥国回回哈只马哈没奇等来朝贡方物因附载胡椒与民互市有司请徴其税上曰商税者国家以抑逐末之民岂以为利今夷人慕义逺来乃侵其利所得几何而亏辱大体多矣不听哈宻总论
　　哈宻故唐伊州地东接甘肃西距土鲁畨为西域诸国之咽喉而土鲁畨者强畨也成化中土鲁畨酋阿力以兵刼王母及金印归自此经畧无寜日夫国家置哈宻欲以为外臣藩西陲耳卒之兵连祸结几与相终始其害何如也即厌兵不能防土之畨弃哈宻闭闗絶朝贡置之度外可也兵不足威赏不足结柰何竭中国财力而填之竟取辱也
　　西戎总论
　　西戎之性勇悍好利或城居或野处米粮少金寳多故人勇战鬭难败自积石以西诸戎种繁地广形险俗负强狠人多不驯当俟其外衅乗其内乱则可破矣

<子部,类书类,图书编,卷五十一>
　　西洋诸国
　　古俚
　　古俚大国西洋诸畨之会去中国十万里西濒海南距柯枝自柯枝海行可三日至永乐元年王马那必加剌满遣马戍朝贡马五年遣大监郑和赐王诰币陞赏其将领有差王好浮屠敬象牛老不传子传外孙否则传弟无外孙弟传善行人族类分五种如柯枝王南毘人不食犬将领回回人不食猪俗尚信义行者让路道不拾遗海濵为市通诸畨刑无鞭笞轻断手足重罚金诛戮没产夷其族有西洋布曰撦黎本出邻国坎夷
　　浡泥
　　浡泥本阇婆属国在西南大海中统十四州宋大平兴国中始入贡元至元贡方物我朝洪武四年王马沙漠遣亦思麻逸进金表银笺贡方物赐金缟永乐三年遣使封其国王麻耶惹加那乃为浡泥国王赐印符诰币六年王率其妃及子来朝遣使迎劳之福建至南京王上金表献珍物妃笺献东宫上宴王奉天门是年王卒于会同馆谥恭顺塟石子冈树碑立祠有司春秋祀封其子遐旺嗣赐玉帯金银绮币器皿使送归国遐旺请封其国后山赐名长寜镇国上为文刻石十二年洪熙元年皆来朝贡
　　黎伐
　　黎伐小国南连大山北际海西距南泥里东南连那孤儿居民一二千家惟一人为首领苏门答刺言语服用与苏门答剌同
　　德尔黙
　　徳尔黙在赛玛尔堪西南去哈里二千余里新旧二城相去千余里王居新城东距阿木河河广非舟不可渡城内外居民仅数百家牧蕃息多鱼河东地赛玛尔堪
　　克实
　　克实在赛玛尔堪西南二百六十里城防大村周十余里四面水田东南近山中有园林故酋特穆尔驸马居也防模极宏壮堂四隅白石柱如玉墙璧牕牖尽饰金碧缀琉璃西行十数里皆委曲山多奇树又西去三百里大山屹立中有石峡两壁悬崖宛如斧劈行二三里出峡口有门夷人曰此铁门闗也
　　扬徳
　　扬徳在萨兰赛玛尔堪额尔巴拉防古诸部落间数相侵扰以故人无寜居惟戍卒数百人处孤城中城四面皆乱山东北有大溪西流长数百里
　　达实哈
　　达实哈在萨兰西去赛玛尔堪七百里城防平原甚狭小
　　布哈尔
　　布哈尔在赛玛尔堪七百里城居平川周十余里民物富庻市里繁华戸口万计地平衍宜五糓六畜大类中国
　　白葛达
　　白葛达海中小国土瘠俗尚佛敎宣徳七年国王遣和者里一思等来朝贡
　　阿哇
　　阿哇永乐中王昌吉剌遣人来朝贡
　　鎻里
　　鎻里西海中小国物产甚微有撒哈剌诸异布洪武五年国王小纳的遣马牙茶嘉儿干的亦剌丹八儿奉金字表朝贡图上其土地山川赐大统厯金币永乐元年复遣人朝贡
　　西洋鎻里
　　西洋鎻里近鎻里差大物产大类鎻里洪武三年使来以金叶表文贡方物上喜王敬中国涉海道甚逺赐甚厚永乐元年复遣人朝贡上曰海外逺夷附载畨货勿征二十一年西洋十六国遣使千二百人贡方物
　　彭亨
　　彭亨东南海岛中并山山傍多平原洪武十一年遣使奉金叶表朝贡赐防币永乐十二年遣苏麻固的里来朝贡其俗上下亲狎无冦盗
　　百花
　　百花在海中依山为国国中有奇花嘉树民俗饶富尚释教宋祥符中国主茶罗遣奉使侍郎婆里三文等奉表来贡我朝洪武十一年国王丁刺者望沙亦遣八智亚坛奉金叶表朝贡
　　阿鲁
　　阿鲁一名亚鲁在西南海中土广人稀物产亦薄永乐五年国王速鲁唐忽先遣蒲剌哈三附古俚诸国来朝贡遣内臣至其国赐王文绮
　　小葛兰
　　小葛兰小国也东连大山西南北皆海永乐中太监郑和至其国王里人遣人入贡俗尚浮屠巾服大类锡兰山自锡兰山别那里西北海行六书夜可至拂菻在嘉峪闗外万余里即汉大秦国也元封初大秦贡花蹄牛髙六尺晋太康唐贞观开元宋元丰间来朝贡元时其国人多来中国者洪武四年遣其国故民揑古伦赍诏谕之寻遣人来朝贡其俗土屋无瓦贵臣如王服不尚战鬭
　　古里班卒
　　古里班卒在海中永乐三年国王遣人马的来朝贡其俗土瘠谷少登气不齐夏多雨雨即寒俗质朴物产甚薄
　　吕宋
　　吕宋在海中其国甚小顾产黄金以故富厚人颇质朴不喜争讼永乐三年国王隔察老来朝贡
　　合猫里
　　合猫里地小土瘠国中多山山外大海海饶鱼虫人亦知耕稼永乐三年国王遣回回道奴马髙来朝贡碟里
　　碟里在东南海中大洲上洲一诸港通江人淳少讼尚佛物产甚薄永乐三年国王遣使马黒木来朝贡打回
　　打回海外小国数为邻国所苦已乃治兵器与邻国战战胜稍得自立永乐三年遣麻勿来朝贡
　　日罗夏治
　　日罗夏治海中小国无他奇产崇佛教永乐三年国王遣文罗打时镇来朝贡
　　忽鲁母恩
　　忽鲁母恩在东南海中或曰在西徼外国小土瘠物产薄永乐三年国王遣已即丁朝贡
　　甘巴里
　　甘巴里在南海中大岛永乐十二年国王兠哇剌查遣得名公葛葛来朝贡
　　麻林
　　麻林未详其国所在永乐十三年王遣人献麒麟上喜厚赐之
　　古麻剌
　　古麻剌在东南海中永乐时哇来顿本率其臣来朝至福州卒赐谥康靖勑葬闽县有司嵗时祭之其国有百余州有城四重
　　沼纳朴儿
　　沼纳朴儿在印度之中古所谓佛国也永乐中遣使诏谕国王一不剌金玉遣人来朝贡
　　讨来思
　　讨来思在海中周径不百里城近山山下有水赤色望之如火然古赤土国也隋大业三年通焉俗尚佛妇人主家事宣徳六年尝遣人朝贡
　　吃力麻儿
　　吃力麻儿永乐中遣使十二人来朝贡方物惟兽皮鸟羽罽褐之类其俗不事耕农喜射猎有逵巷无市肆交易无期用钱鉄
　　失剌思
　　失刺思永乐间遣人来朝贡时遣内官以绮币磁器市马于迤西赛玛尔堪失剌思诸国献陵即位诏诸使至十日内就所在还京毋得托故稽留宣徳中遣使八人来朝贡
　　纳失者罕
　　纳失者罕东去失剌思数日程皆舟行海中马有数种最小者髙不过三尺俗敬事僧僧所至必饮食之顾尚气徤鬭鬭不胜者众共之永乐中遣使十人来朝贡
　　亦思把罕
　　亦思把罕于东南海中为大国广袤近千里四面皆海西北多山东南皆平沙国有城坚壮王居亦侈丽物产丰厚风俗朴尚佛畏刑十施恶夺亦有中国人寄寓者时时出贾赛玛尔堪永乐时遣使四十四人来朝贡
　　淡巴
