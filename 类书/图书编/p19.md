<!-- { "loadSidebar": true } -->
　　必参其三三两其三二是参两之一小成矣故必又参其三三而参之为参天两其三二而两之为两地是天地之数无从而合且分矣乃以其初不入于用之一数竒于十以行其中而为之分且合以成其中制者是一也而求于图之数如环无端其一莫见何在而所见惟十尔夫参其三三与两其三二合而为大参两斯有以见天地浑成一始终者所以然也至所谓参伍错综则未究也其谓之参伍错综者伍以之数少于伍无所用伍五以后之数多于五故参以五伍于其中错且综之而行其制中之法也然大传于参伍以变错综其数亦必谓通其变然后能成天地之文极其数然后能定天下之象则知其未易知也然既教以参伍错综则安得不研求所以然哉因参稽自系易以来已几二千年矣学者无探索及之者至于龙图续始亦无发明深切愚之心濳力索极深研几适然省悟元无他事也大传曰天数五地数五五位相得而各有合即图之数矣
　　故夫参天者成象谓干于是参阳数之三三以统乾元用九而参中有两阳中见阴两地者效法谓坤于是两阴数之二二效法于干遂参其二而六之以防坤元用六而两中用参隂中见阳以是见一阴一阳变而通之于天地之间所以必参两也参之两之所以必九六也参亦非他即前所谓一二之变也一自分其一以为二起而相对则见其二而不见一其一又自参出于二之中故曰参也此参制之一小成然参两参伍莫不于是焉起斯故示其参之几也









　　天髙地下浑兮辟兮二气絪緼莫知端倪屈伸摩荡变化无方成象成形洋洋乎充塞于两间矣果孰主张是哉不可得而形容不可得而名状浑沦无端谓之太极空洞无际谓之太虚真精不二谓之太一生化莫测谓之大造髙明博厚其形体也覆载发育其功用也阴阳刚柔神妙万物皆所以言天地而非所以言天地之心也天地之心且不知何所指而欲见其心焉难矣哉复卦彖传曰复其见天地之心乎天地之心何心也亲上亲下类聚羣分化机满盈孰非天地生生之心乎虽纯阴纯阳冲漠无朕而万象已森然其具在焉况天地之心本无间断从开辟以来无一日不生无一息不生渊渊浩浩无从而见之也圣人教人惟于雷在地中一阳起于五阴之下其卦名曰复可见其心焉何哉干知大始坤作成物一阳之复即干阳也干阳复于坤阴之初则其作成物已于此乎知大始矣一岁之间大生广生品物流形满腔子生意盎然莫不由冬至一阳以鼓其化生之机天地生物之心不即此而见之乎葢天地以生物为心物必阳气而生也玩其卦画一阳复于五阴之下而得意忘象亦可以黙识矣大哉乾元万物资始至哉坤元万物资生元为万善之长即仁也见其所谓元则心可见也天地之大德曰生生生之大德即心也见其所谓德则心可见也程子谓动见天地之心震动也震阳动于坤下故见其心于阳之动也邵子谓冬至子之半天心无改移一阳初复处万物未生时亦以一阳初动为天心也且易卦于震在天上为大壮谓天地之情可见矣于咸恒萃又谓天地万物之情可见矣夫复见天地之心大壮见天地之情咸恒萃见天地万物之情合而观之天地之化育其庶几矣夫天地之大其心亦可见焉在人又不可知也彼谓合性与知觉有心之名果足以尽心之义乎虽然圣人指天地之心以示人而人皆有不忍人之心所谓得天地生物之心以为心是也故曰仁人心也但人皆不能自见而能见诸天地焉未之有也复初爻辞曰初九不逺复无祗悔元吉仲尼独以许顔氏之子焉葢克己复礼为仁而囘也其心三月不违仁以其复也信乎复以自知而欲见天地之心岂求诸天地哉惟求自知焉斯可矣


















　　天大于地而包乎地地之上天也地之下亦天也日与天同运天无昼夜而日亦无昼夜也所以有昼夜之分者日出乎地而明则为昼日入于地而暗则为夜耳知日通昼夜而明则近而一呼一吸之暂逺而千万世之上千万世之下犹是也人即小天地也形其地之载乎气其天之运乎形气之所以灵于万物非吾德性之知著明于太虚之表乎世之日用不知者昏昏而昼昏昏而夜者人亦物也无足论也虽知人各一其见者明于东而暗于西通于此而塞于彼亦彼自以为知耳昼亦未之通何以通乎夜也如是而谓其能全吾性之知也可乎或曰昼作而夜息吾人亦何尝与天地异曰日出地而昼日入地而夜天地之常也日则不以昼夜异其明日出而作日入而息吾人之常也知果通昼夜而无一息之间乎彼昏昏而作昏昏而息者彼百年皆长夜矣纵此明而彼暗不免以瞬息为昼夜也况所明之不全乎虽然以人性之知而取譬于天之日犹涉于象也惟得意忘象斯可矣或曰行不着习不察由于不知信乎知先而行后谓之知行以万古常行万古常明而行矣不明是为防行知或偶合亦为暗合所以学莫要于致知然则圣人之知如之何曰圣通明也即吾人本然之性也圣人先知先觉常明常觉特先得乎吾性之同然者耳然则作圣人之功如之何曰终日干干夕惕若知至至之知终终之庶几通昼夜之道而知








　　朱吕二公话及九卦之序象山先生因亹亹言之大畧谓复是本心复处如何列在第三卦而先之以履谦葢履之为卦上天下泽人生斯世须先辨得俯仰乎天地而有此一身以达其所履其所履有得有失又系于谦与不谦之分谦则精神浑收聚于内不谦则精神浑流散于外惟能辨得吾一身所以在天地间举措动作之由而敛藏其精神使之在内而不在外则此心斯可得而复矣次之以常固又次之以损益又次之以困葢本心既复谨始克终曽不少废以得其常而至于坚固私欲日以消磨而为损天理日以澄莹而为益虽涉危蹈险所遭多至于困而此心卓然不动然后于道有得左右逢其源如凿井取泉处处皆足葢至于此则顺理而行无纎毫透漏如巽风之散无往不入虽宻房奥室有一缝一罅即能入之矣









　　易系辞传下包牺氏罔罟取诸离神农氏耒耜取诸益市取诸噬嗑黄帝尧舜衣裳取诸乾坤舟楫取诸涣服牛乗马取随门柝取诸豫杵臼取诸小过弧矢盖取诸睽栋宇取诸大壮棺椁取诸大过书契取诸夬右十三卦夫子述五圣人制器尚象之事也器无穷卦之象亦无穷岂特十三卦为然哉夫子特举此以发其例耳观此则圣人之用易岂尽假卜筮以用之而筮一端岂足以尽易哉








　　天地定位山泽通气雷风相薄水火不相射八卦相杂数往者顺知来者逆是故易逆数也
　　读卦説卦曰天地定位山泽通气雷风相薄水火不相射八卦相杂数往者顺知来者逆是故易逆数也先儒谓此为伏羲卦位先天之学且未敢辨然注云起震而厯离兑以至于干数已生之卦也自巽而厯坎艮以至于坤推未生之卦也是以震离兑干为数往以巽坎艮坤为知来其意谓阳顺而阴逆也但防一图而以半为数往之顺半为知来之逆谓之为易道也其果然欤夫易之书示人以知来之学而藏往在其中也何也阴阳消长其机甚防而吉防悔吝即此乎在故以阳为君子之道阴为小人之道然阳之方长即当保其微既长则又惧其过所以一阳方复于下即以为元吉于干初则曰濳龙勿用然上则防而于干上则曰亢龙有悔盈不可久也防阴亦然所以一阴方姤于下即以为见防于坤初则曰履霜坚冰至然上则吝而于坤上则曰龙战于野其道穷也所谓其初难知其上易知见其防而逆知其将来葢不待其显著而后为之图也子曰知几其神乎几者动之防吉之先见者也君子见几而作不俟终日又曰顔氏之子其殆庶几乎有不善未尝不知知之未尝复行中庸善必先知之不善必先知之易道逆之将来葢如此尝观古太极图一阳复于坤而究其极则纯乎干一阴姤于干而究其极则纯乎坤阴阳老少八卦方位一皆天地自然之道圣人不过指其象以垂训世人使人皆知防之显而极数知来之占占以此耳譬如厯之设也豫推来岁寒暑节以敬授人时而已往甲子亦即此可数虽厯亦重乎来岁之宜也是故观图象卦位其顺逆往来可以左右言不可以阴阳分也明矣试以顺逆二字之义言之如时当半夜自今亥时数至昨日之午自昨日巳时数至昨夜之子皆数往也顺也所谓茍求其故千岁之日至可坐而致是也自今子初推至明日巳末自明日午初推至明夜亥末皆知来也逆也所谓成败利钝非臣之明所能逆覩是也然则自干之纯阳厯离兑以至一阳之震而其原则为纯阴自坤之纯阴厯艮坎以至一阴之巽而其原则为纯阳非数往之顺乎自震之一阳厯离兑以至干之纯阳而阴又将姤自巽之一阴厯坎艮以至坤之纯阴而阳又将复非知来之逆乎可见左旋则总为知来右旋则总为数往不必以一二三四五六七八之卦从中半分其顺逆也但易以知来为主阴阳往来生生不穷故曰生生之谓易而于此段总之以逆数也是以逆而数之由一竒以推极乎数之阳由一耦以推极乎数之阴自震至干自巽至坤按图象卦位则皆逆也况数其已往知其将来理本一致而阴阳消息盈虚循环无端恶可截然分之二哉
　　易逆数
