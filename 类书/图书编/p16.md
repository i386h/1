<!-- { "loadSidebar": true } -->
　　此发明先天六十四卦方圗之义八卦成列者干兊离震防坎艮坤成行列也此自上而数向下自左而数向右若自中而数向外则震离兊干防坎艮坤亦成列也以至横斜曲直左右前后莫不皆然而天地水火雷风山泽之象在其中矣因而重之者八卦之上各加八卦分隂分阳迭用柔刚而初二三四五上之六爻在其中矣刚柔相推者刚生于复之初九自一而二三四五以次推上而至于干之六柔生于姤之初六自一而二三四五以次推下而至于坤之六则卦爻之变在其中矣圣人因卦爻之变繋之以吉防悔吝之辞则举天下之动在其中矣



　　传曰刚柔者立本者也变通者趋时者也吉凶者贞胜者也天地之道贞观者也日月之道贞明者也天下之动贞夫一者也
　　右传盖发明后天六十四卦变通之义刚柔者变通之本体变通者刚柔之时用以圗推之干刚坤柔位乎上下乃不易之定体故曰刚柔者立本者也坤初爻柔变而趋于刚为复为临为泰为大壮为夬进之极而为干自冬而夏也干初爻刚化而趋于柔为姤为遯为否为观为剥退之极而为坤自夏而冬也故曰变通者趋时者也故夫乾坤以初爻变而一隂一阳之卦各六皆自复姤而推之二爻变而二隂二阳之卦各十有五皆自临遯而推之三爻变而三隂三阳之卦各二十皆自泰否而推之四爻变而四隂四阳之卦各十有五皆自大壮观而推之五爻变而五隂五阳之卦各六皆自夬剥而推之纵横上下反复相推无所不可在识其通变则无所拘泥而无不通传所谓变通不拘周流六虚上下无常刚柔相易不可为典要唯变所适然阳主进自复而左升隂主退自姤而右降泰否则隂阳中分自寅至申皆昼也而干实冐之自酉至丑皆夜也而坤实承之故上繋言变化者进退之象刚柔者昼夜之象也或刚或柔有失有得而吉凶之理常相胜也干上坤下定体不易天地之道贞观者也离南坎北日丽乎昼月显乎夜日月之道贞明者也天下之动其变无穷顺理则吉逆理则凶则其所正而常者有恒以一之是亦一理而已矣
　　按朱子谓参同契以乾坤为鼎器坎离为药物余六十卦为火今以此圗推之盖以人身形合之天地隂阳者也干为首而居上坤为腹而居下离为心坎为肾心火也肾水也故离上而坎下阳起于复自左而升由人之督脉【阳脉也】起自尻循脊背而上走于首隂起于姤自右而降由人之任脉【隂脉也】至自咽循膺胸而下起于腹也上二十卦法天天者阳之轻清故皆四阳五阳之卦下二十卦法地地者阴之重浊故皆四隂五阴之卦中二十卦象人人者天地之徳隂阳之交故皆三隂三阳之卦亦如人之经脉手足各有三隂三阳也又人上部法天中部法人下部法地亦其义也由是言之则参同之义不诬矣若夫恒卦居中则书所谓若有恒性传所谓恒以一徳孟子所谓恒心而恒之彖曰日月得天而能久照四时变化而能久成圣人久于其道而天下化成观其所恒而天地万物之情可见矣

　　干起于西北者天倾西北之义干既位西北则坤当位东南以地不满东南故防长女代居其位防亦先天兊之反也是以坤退居西南三爻皆变而之干干三爻皆变而之坤互相反对而乾坤之位纵矣离火炎上而居南坎水润下而居北坎三爻皆变而之离离三爻皆变而之坎亦互相反对而坎离之位纵矣艮反先天震而位乎东北防反先天兊而位乎东南艮三爻皆变而之兊反而观之则为防防三爻皆变而之震反而观之则为艮亦互相反对而艮防之位纵矣电激而雷故震居正东先天离位【离火炎上故以上爻亦震】三爻皆变而之艮反而观之则为震故震兊左右相反对而其位横矣邵子曰震兊横而六卦纵易之用也至哉言乎惟其如此故今时所传卜筮宫卦亦乾坤相反坎离相反震兊相反艮防相反干宫之姤自坤而反观之则为夬干之遯反坤之大壮干之否反坤之泰干之观反坤之临干之剥反坤之复也坎宫之节自离而反观之则为涣坎之屯反离之坎之既济反离之未济坎之革反离之鼎坎之丰反离之旅也艮宫之贲自防而反观之则为噬嗑艮之大畜反防之无妄艮之损反防之益艮之暌反防之家人艮之履反防之小畜也震宫之豫自兊而反观之则为谦震之解反兊之蹇震之恒反兊之咸震之升反兊之萃震之井反兊之困也其游魂归魂二卦谓其不在八宫正变之列以本宫第五爻变而得外体之内三爻皆变则为游魂曰游者自内而之外也第五爻变而内三爻不变则为归魂曰归者自外而反内也周旋左右升降上下王者之礼法尽于是矣

　　此圗以先天圗一仰一覆下体八卦静而守位上体八卦动而右转由是刚柔相摩八卦相荡一贞而入悔八八六十四卦左右相交震宫八卦交于坤起于复次震次噬嗑次随次无妄益屯至頥而得贞悔反对之象【震下艮上二象反对】离宫八卦离交于艮起于贲次明夷次丰次离革同人家人至既济而得隂阳交中之卦【离下坎上三阳三隂昼夜平分】兊宫八卦兊交于坎起于节次损次临次归妹暌兊履至中孚而得贞悔反对之象【兊下防上二象相对】干宫八卦干交于防起于小畜次需次大畜次泰大有大壮夬至干而得六阳纯体之卦极焉此圗之左方也防宫八卦交于干起于姤次防次井次蛊升恒鼎至大过而得贞悔反对之象【防下兑上二象反对】坎宫八卦坎交于兊起于困次讼次涣次坎师解至未济而得刚柔中分之卦【坎下离上三刚三柔昼夜平分】艮宫八卦艮交于离起于旅次咸次遯次渐蹇艮谦至小过而得贞悔反对之象【艮下震上二象反对】坤宫八卦坤交于震起于豫次晋次萃否观比剥至坤而得六隂纯体之卦周焉此圗之右方也环而观之则乾坤泰否坎离既未济随蛊渐归妹頥大过中孚小过凡一十六卦交易反对三位相间累累若贯珠若网在纲有条而不紊察其自然之妙非人力之所能为也是故以一嵗之节论之震始交坤一阳生冬至之卦变坤为复是以干起于复之初九而尽于午中防始消干一隂生夏至之卦变干为姤是以坤起于姤之初六尽于子中干坤定上下之位冬至变坤隂多多寒昼极短而夜极长夏至变干阳多多热昼极长而夜极短冬夏二至阴阳合也乾坤交中而为坎离坎离交而为既未济既未交南北两间之中春分变既济而为节是以坎起于节之九二而尽于酉中秋分变未济而为旅是以离起于旅之六二而尽于卯中三阳三阴温凉适宜昼夜平等春秋二分隂阳离也立春变頥为贲頥卦二阳外而四阴内立夏变中孚而为小畜中孚四阳外而二隂内此春夏阳在外而阴在内圣人春夏飬阳之时立秋变大过而为困大过二阴外而四阳内立冬变小过而为豫小过四隂外而二阳内此秋冬阳在内而隂在外圣人秋冬飬隂之时是则一嵗周天之节备于圗而邵子所谓春夏秋冬昼夜长短由乎此者也又以一月之度推之则重坤之时乃晦朔之间以次而生明小过之震【反对二震】三日昏时出庚之西也大过之兑【反对二兊】八日上在丁之南也至十五则干体就望而盛满出于东方甲地以渐而生魄中孚之防【反对二防】十八日平眀见辛之西也頥卦之艮【反对二艮】二十三日下直丙之南也此一月太阴之行度备于圗而邵子所谓晦朔望行度盈缩由乎此者也至若艮东北之卦万物之所成终所成始故冬至之卦尽于艮【山雷頥卦】而立春之节起于艮【山火贲卦】自然之数也故曰易与天地凖
　　邵子曰圗虽无文吾终日言而未甞离乎是盖天地万物之理尽在其中矣朱子曰先天圗今以一嵗之运言之若大而古今十二万九千六百年亦只这圈子小而一日十二时亦只这圈子都从复上推起去

　　圗书编卷三
　　钦定四库全书
　　圗书编卷四
　　明　章潢　撰
　　天地设位诸圗总叙
　　乾坤列而两仪之位定隂阳交而五行之气固于是刚柔相摩八卦相荡而盈天地间皆易也是卷之所载者虽未列于经传然前辈据易卦为之布列亦自有深意存焉故天地之风寒燥湿人身之形骸脏腑帝王之礼乐刑政莫非八卦之所定也惟于易卦得意忘象而所见无非易者则是萹亦易道之一端也故并采之以为引伸触类之一助云

　　太极判而气之轻清者上浮为天气之重浊者下凝为地圣人仰观俯察因河圗而画卦则天○以画一则地□以画名一曰竒为阳名曰偶为隂此上竒下偶者天地之定位中乂者天地气交四象八卦万物化生之本乐记所谓一动一静者天地之间也周子曰太极动而生阳动极而静静而生阴静极复动一动一静互为其根分阴分阳两仪立焉细玩此圗可以得意
　　而忘言矣

　　天地之数中乎乂圗书之象着乎乂皇极之位建乎乂乂者中也中也者四方之交防也东木西金南火北水其行之序则曰木火土金水木火为阳金水为隂土居中央亦隂亦阳其生之序则曰水火木金土水木为阳火金为隂天以一生水而地以六成之故河圗一六居北而为水地以二生火而天以七成之故河圗二七居南而为火天以三生木而地以八成之故河圗三八居东而为木地以四生金而天以九成之故河圗四九居西而为金天以乂生土而地以十成之故河圗乂十居中而为土交贯四气而作其枢纽也是故五行之象见乎天五行之质具乎地人肖天地以有生具五气以成形禀五性以成徳故语性道者无一不夲于是得其气之正且通者为圣为贤得其气之偏且窒者为愚为不肖然五方之习俗又各随其所见而局于一偏其嗜欲好尚亦有所不同者矣东方生地曰之所出故习见其生而老氏有长生之説西方收地日之所入习见其死而佛氏有寂灭之説南方明盛阳之伸而神灵着焉北方幽翳阴之屈而鬼怪见焉惟圣人中天下而立定四海之民向明而治无思也无为也寂然不动感而遂通天下之故天下之至神也周子曰圣人定之以中正仁义而主静立人极焉

　　朱子曰阳仪生竒为太阳生偶为少隂隂仪生竒为少阳生偶为太阴旧圗四象平布生生不息今圗阳仪下生一竒一偶为阴阳隂仪上生一竒一偶为刚柔四象圜转循环不穷刚交于阴阴交于刚阳交于柔柔交于阳上下左右相交而万物生焉周子曰阳变阴合而生水火木金土五气顺布四时行焉传曰立天之道曰阴与阳立地之道曰柔与刚此之谓也
　　右两仪生四象隂仪上生一竒为少阳少阳者阴中之阳东方阳气生物于时为春春蠢也物蠢生乃能运动故中规在天为风在地为水上为嵗星在徳为元元者善之长也在体为筋在脏为肝通于目在志为怒其声呼其色苍其味酸其音角其畜鸡其谷麦其数三【木之生数】阳仪下生一竒为太阳太阳者阳中之阳南方阳气养物于时为夏夏假也物假大乃宣平故中衡在天为热在地为火上为荧惑星在徳为亨亨者嘉之防也在体为脉在脏为心通于舌在志为喜其声笑其色赤其味苦其音徴其畜羊其谷黍其数七【火之成数】
　　阳仪下生一偶为少阴少阴者阳中之隂西方隂气敛物于时为秋秋□也物揫敛乃能成熟故中矩在天为燥在地为金上为太白星在徳为利利者义之和也在体为皮毛在脏为肺通于鼻在志为忧其声哭其色白其味辛其音商其畜马其谷稻其数四【金之生数】
