<!-- { "loadSidebar": true } -->
　　吐鲁凡百余种古曰西戎又曰西羌其先出自三苖由舜徙三苖于三危去肃州数百里南接蜀汉徼外蛮夷西北接髙昌诸国昔成汤伐畎夷季厯伐西洛武王时羌髳率师会于牧野宣王时戎杀秦仲幽王时申侯与戎攻杀王平王迁都洛邑避犬戎于是戎逼诸夏自陇山以东及乎伊洛徃徃戎夏杂居焉故有狄防戎邽戎冀戎义渠戎大荔戎骊戎陆浑戎隂戎蛮戎遍处内地故春秋戎与诸夏会盟伊洛戎侵曹鲁入王城矣秦汉时烧当先零钟羌参狼为最强至东汉则滇羌自称天子北地晋时赤亭羌姚秦称天王矣厥后西羌地为吐谷浑所并唐初吐蕃最大称其君长曰普赞幅员万里驱逐天子唐虽纳币结婚而败盟寇患无寜日五代以后部落各分宋元乘其衰得以收复西北故元世祖始郡县其地以吐蕃僧帕克斯巴为大寳法王帝师领之嗣世弟子有号司空司徒国公佩金玉印者明兴洪武六年命诸酋举故官授职以摄帝师纳木喀巴勒蔵布为炽盛佛寳国师元国公纳木喀斯达克巴勒嘉勒灿等为都指挥同知宣尉司元帅招讨等官自是畨僧有封灌顶国师及赞善王阐化王正觉大乘法王如来大寳法王者俱赐印诰令比嵗或间嵗贡朝今其地为都指挥使司二曰乌思藏曰朶耳指挥使司一曰陇答宣尉使司三曰朶甘曰董卜韩胡曰长河西鱼通灵逺招讨司六曰朶甘思曰朶甘陇答曰朶甘丹曰朶甘沧溏曰朶甘川曰磨儿勘万尸府四曰沙儿可曰乃竹曰罗思端曰那曰麻千戸所十七曰朶甘思曰剌宗曰孛里加曰长河西曰多八叅孙曰加八曰兆日曰纳竹曰伦答曰果由曰沙里可哈思的曰孛里加思东曰撒里土儿干曰叅卜郎曰剌错牙曰泄里坝曰阔则鲁孙阐化阐教三王贡使自四川入赞化王自陜西入毎贡百人多不过百五十人大寳大乗二法王贡使毎贡僧徒十人凡诸王嗣封赐诰袈裟僧防数珠铃杵以大慈恩寺喇嘛僧二人充正副使四川自黎州或天全陜西自洮州出洪武初置河州衞改河州衞军民指挥使司七年置河州茶马司必里衞二州七站西畨二十九簇嵗纳马七千七百五匹洪武十一年置岷州衞军民指挥使司又置西寜衞西寜茶马司嵗纳马三千五百疋市法上马茶百二十斤中马七十斤下马五十斤五王诸僧畨簇在四川西寜洮岷河在陜西西寜在黄河北洮岷河在黄河南陜西诸畨畏宋将军四川诸畨敬信丁大夫丁大夫玉国初为御史大夫出镇四川最久威惠并行夷民安辑宋将军晟洪武永乐中久镇西垂积功封西寜侯丁宋皆充平羌将军成化十九年西畨满松反侵内地巡抚都御史马文升讨之正徳初北人徙居西海蚕食诸畨势渐吞并正徳十年调朔方劲兵逐勦乃避走松潘旋归故巢费以万计竟无成功嘉靖元年西畨反镇守都督郑卿讨之不克班师自是嵗入境杀掳人畜八年洮岷畨贼数至巩昌陇右骚动尚书王琼请贼入听官军袭至贼巢畨人畏之已而兵至塞防秋套众畨贼遂乘虚深入临洮巩昌杀掠大惨尚书李承勋言西畨土地被西海君长额布勒侵占日益内徙将来彼此交通益肆猖獗宜悉令琼从长区处上从之琼曰欲抚罕必勦先零遣游击将军彭椷镇守都督刘文统兵自固原进至临洮分防要害且抚且勦抚定六十五簇恃险拒战者十六簇斩首三百七十西畨风俗大抵皆质直朴鲁上下一心君臣为友吏治无文好狠鬭贵壮贱弱懐恩重利尊释信诅其山川昆仑山可跋海黄河折支湟水为大峯外史氏曰西戎亦能为中国患从申侯逼迁西周附魏嚻族拒东汉唐连吐蕃直入长安宋失熙河并于西夏为祸不小我以官赏贡市羁縻之西鄙稍寜正徳以后边戎大弛戎心遂启琼议欲于洮岷河兰间缮城堡逺斥堠广储积谨备西海勿使得连西畨即有侵侮发请精兵驻临洮巩昌要害之地拒之斯良防也
　　按吐蕃自肃州外西寜而南至云南西北之境皆其地洪武初立为乌思藏都司衞所宣慰宣抚司凡三百三十以羁縻之嵗通朝贡有警遣西僧谕之即已其岷州洮州河州在陜西境者旧亦吐蕃地今久内属惟差南近四川松蕃者地险尚数生梗而亦不刺窜居西海势渐吞并猖獗尤可虞也
　　顺抚逆勦以处西夷
　　题称闗外通贡诸夷惟土鲁畨为最恶自津特穆尔放归未尝一日忘情于甘肃倘此夷畏罪悔过输诚入贡亦当厚其廪饩重其赏赉照例抚待其或天夺其魄自取防亡通贡之使未出入冦之虏复来先将通贡之夷处分然后整兵问罪北路新城谭家堡南路兔儿坝塔儿湾多设伏兵贼兵逺来利于速战我则坚壁清野无当其锋彼既野无所掠刍粮俱困志意消阻自当逸去我则尽出伏兵随机应变或邀其前或击其后我逸彼劳胜负悬絶务令匹马不还以伸国威况土鲁畨亦多谷食即今哈宻空虚沙无人马岂有三千里之外裹粮徃返入寇者耶近见土鲁畨索雅穆拉屡为边患杀掳甘肃人民数多虽寸斩此夷不足以偿地方之祸倘言其狡诈之辞放归此夷特黙格乃其妻父也必被招诱沙州住牧海贼亦必连营同徃而刍粮人马俱为土鲁畨所有所谓借寇兵而赍盗粮者是已甘肃之祸不可胜言雅穆拉决不可放还况西域诸夷朝夕所不可无者茶与大黄麝香也如我闭闗絶贡则此物无由而出彼皆仰给于我尚敢自肆我独不能控其咽喉使彼自服耶尝闻北山哈宻卫喇特一族耳内伊埒孟克族类尚多我能以赏土鲁畨者赏伊埒孟克许其通贡或赐以职名此夷必为我用则土鲁畨不敢东过哈宻况敢逺窥嘉峪闗乎倘欲招抚此夷则肃州东闗夷人唐格察迪尔可使也如我处置得宜则土鲁畨自不敢逞诸夷皆向化矣等因本部覆议查得先贡谢恩袭职事该总制尚书唐题该本部议得雅穆拉系我中国属畨防时土鲁畨抢去长为彼中头领后因内变畏杀投降已经多官会议奏奉明防要置中土羁住但伊熟知我中国地里虚实假使因其请而复与之彼若不肆残害则仍讹为心腹搆生衅隙拨置侵扰之情难保必无又该总制尚书王奏议本部覆议皆已有明防今总制尚书唐亦深赞其然可见大臣谋国意见相同臣等未敢别议况土鲁畨二次犯顺掳我人口不止千数今送还者才三千余人岂雅穆拉一人归今羁住既久必欲得之我中国之待外国虽不必穷诘隠情亦不宜堕中诡计此断不可从等因题奉钦依已经通行去后今本官具奉前因除雅穆拉已奉明防别难再议外为照西域诸夷惟土鲁畨最为桀鷔随顺随叛朝廷念彼逺夷许其效顺不复深罪但土鲁畨为我边患与北边不同葢其国仰需于我者如茶与大黄麝香等物皆仰给中国若此物不出闗则彼人马必生疾病死亡而耕种皆废故其所畏忌者闭闗絶贡也虽其防扈内侵輙复要求入贡且其自国都至嘉峪闗三千余里中间多无水草之处必须裹粮载水而行彼至我边人马已皆疲劳亦难深入为寇惟其入贡之时经过官军或多勒掯索取致伤夷性抱恨而去一出闗门即思报复若在我处置得宜边备修举威信素着不伤其心不堕其计势必畏服不敢不称贡矣再照卫喇特之众原与土鲁畨世仇先年都御史许进加兵土鲁畨曽得其力今其遗种伊埒孟克等若我少加招许其通贡使抗土鲁畨是亦一防本官昔日曽任【阙】州兵备深知西夷情亊言皆有防但事体重大通合议处覆奉钦依行移总制及抚按等官严行兵守等官若遇土鲁畨如例输诚入贡即照例验放安挿水草有余处所许支廪饩不许纵容通畨人等生事扰害及羁留迁延掯勒土马等货有失柔逺之道宜谕朝廷至仁如天许尔效顺容尔通贡资尔国用尔若输诚纳贡欵则贡可常通少有不恭则闭闗絶贡西畨嗜利我既有以服其心而又能制其死命岂敢复为边患乎如果天夺其魄复如昔年入冦则一面坚壁勿战以老其师一面结约北山沙诸夷使邀其后待其困惫归遁而击之使彼大遭挫衂以伸中国之威仍会同查勘伊埒孟克等夷如果可招容其通贡以制土畨从长议处经画停当使计出万全以无他变具奏定夺


　　图书编卷五十一
　　钦定四库全书
　　图书编卷五十二
　　明　章潢　撰
　　古北方总叙
