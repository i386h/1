<!-- { "loadSidebar": true } -->
　　凡与敌对垒不可令军士通家书亲戚往来恐言语不一众心疑惑法曰信问通则心有所恐亲戚来则心有所恋【汉将关侯屯江陵呉以吕防代鲁肃屯陆口防初至屯倍脩恩徳与侯厚结好后袭侯收公安南郡而蜀将皆降于防防入据城得侯将士家属皆抚谕令军卒不得千歴人家有所求防麾下士与同汝南人取民一笠以覆官铠虽公犹以为犯军令不可以郷里故废法乃泣而斩之于是军中震栗道不拾遗旦暮使亲近存防耆老问所不足疾病给医药饥寒者与衣粮侯还在道路每遣人相闻防輙厚遇之周游城中家家致问侯人还私相参问咸闻家门无恙相待过于平时故士卒皆无鬬志会权又至侯西走章乡众皆降侯被杀】
　　好战
　　夫兵者防器也战者逆徳也实不获已而用之不可以国之大民之众尽锐征伐争讨不止终至败亡悔无所追然兵犹火也弗戢将有自焚之灾黩武穷兵祸不旋踵法曰国虽大好战必亡【隋帝国非不大民非不众嗜武好战日寻干戈征伐不休及事变兵败辽城祸起萧墙岂不为后世笑吁慎哉】
　　变战
　　夫兵家之法要在应变好古知兵举动必先料敌敌无变动则待乗其有变随而应之乃利法曰能因敌变化而取胜者谓之神【五代梁末魏博乱贺得伦降唐荘宗入魏博梁将刘鄯拒唐军于莘野増垒浚池自莘及河筑甬道以运饷帝诏鄩出战鄩曰晋兵未易击俟彼进取茍得机便岂敢坐贻患害帝又遣使问鄩以决胜之防对曰臣无竒谋但人给十斛粮尽乃可破敌帝怒曰将军留米将疗饥耶又遣中使督战鄩谓诸将専征君命有所不受临机制变安可预谋今彼军气盛难可轻克诸君以为何如众皆欲战鄩黙然及复召诸将列坐军门人给河水一杯因令饮之众未测其意或饮或辞鄩曰一杯之难若滔滔河流可胜旣乎众皆失色时荘宗以兵压鄩营亦不出帝又数遣人促之鄩以万人薄其营俘甚众少顷晋兵继至鄩退复战于故元城荘宗与符彦卿李嗣源夹击鄩兵大败】忘战
　　凢安不妄危治不忘乱圣人之深戒也天下无事不可废武虑有弗庭无以捍御必须内脩文徳外严武备懐柔逺人戒不虞也四时讲武之礼所以示国不忘战不忘战教民不离乎习兵也法曰天下虽平忘战必倾【唐宗时承平日久毁戈放马罢镇将国不知兵民不知战反安史之乱仓卒变生不图文士不足以为将市人不足以为战而神器几危吁战其可忘哉】
　　战法总论
　　夫上兵伐谋其次伐交其次伐兵伐谋者攻敌之心使不能谋也伐交者絶敌之援使不能合也伐兵者合刄于立尸之塲不得已而用之也然则善制战者必先审于己一得地利二卒习服三器用利然后察彼之形势不明敌人之政者不加兵不明敌人之情者不誓约不明敌人之将者不先军不明敌人之士者不先阵知彼知此则先定计于内出于境是谓以理撃乱以教卒练士撃白徒敺众无不克也故兵法曰善用兵者脩道而保法一曰度二曰量三曰教四曰称五曰胜地生度度生量量生数数生称称生胜是故胜兵先胜而后求胜其或知吾卒之可以击而不知敌之不可以击胜之半也知敌之可以击而不知吾卒之不可以击胜之半也知敌与吾卒之可以击而不知地形不可战胜之半也夫战兵先欲团一团一则一千人同心则有千人之力万人异心则无一人之用心齐心均故古之称如率然如率然者常山蛇也击其首则尾至击其尾则首至击其中则首尾皆至或问可使如率然乎曰可矣吴人与越人相恶及同舟而济则其相救也如左右手又曰军身也卒股也伍拇指也谓将之役士士之从将如一身之与四肢拇指也夫伍兵五当也长以卫短短以救长兵不杂则不相长兵以卫短兵以守大长则犯大短则不及大轻则锐锐则易乱大犯则钝钝则不济故给兵配仗咸有率分夫兵以诈立以利动以分合为变者也其疾如风其徐如林侵掠如火难知如隂阳动如雷霆掠乡分众辟地分利悬权而动动不可久久则锐兵费则挫威诎力纵敌生变失利后时故善用兵者见敌之虚乗而勿假追而勿舍迫而勿去始如处女敌人开户后如脱兎敌不及拒敌之开阖当亟入之故曰兵之情贵速乗人之不及也虽然犹湏以治待乱以静待哗以逸待劳以近待远以饱待饥故曰见利冝疾未利则止趋利乗时间不容息先之一刻则大过后之一刻则失时也夫善战者能易寡为众易众为寡何为哉当出其不意冲其所虚形人而我无形使我常専敌常分我専为一敌分为十则此众彼寡我所与战者约矣我之战地常使之不可知则敌所备者多敌所备多则我所战者又寡矣故曰心疑者北力分者弱能分人之兵疑人之心则锱铢有余不能分人之兵疑人之心则数倍不足夫战固有当击当避当纵者撃其微静避其彊静撃其倦劳避其闲窕无击堂堂之阵无邀正正之旗至若朝气锐昼气惰暮气归必避其锐气击其惰归又曰归师勿遏围师必阙穷冦勿迫如此类者皆敌人方乗气锐而来不可亟争故避而杀其锋闲而诱其溃也或问敌众而整将来待之若何曰先其所爱则听矣敌所爱而恃者便地饶野粮道也先之夺敌人之心也夫战兵贵势势可以先战而震敌于其乗利则疾奋敌不暇支则譬如破竹数节之后迎刄自解不复撄手然则兵之所以能为势者有三一气势二地势三因势若将勇轻敌士卒乐战三军之众气如飘风此所谓气势也据其险阻絶其饷道分其应援袭其归路此所谓地势也因敌怠惰疲劳饥渇前营未舍后军未涉此所谓因势也有此三者若兵非齐志非敢决非必死非蓄怒亦能为势也故曰善战者其节短其势险势如张弩节如发机又曰战人之势如转圆石于千仭之山决积水于千仭之溪至于漂石者皆势由然也可不务乎夫战兵常持有余以待不足故无犯进止之节无失饮食之适无絶人马之力若进止不度饮食不继马疾人倦而不解舍则兵不堪命则不任其上令上令既废以居则乱以战则北矣夫众以寡则为追里而开之或分而迭击或三分而乗之彼众则以方从之又曰敌若众众则受围兵士甚防我而不惧故知以固存以为胜又曰使人如坐漏船之中伏烧屋之下则智者不得不谋勇者不得不决也夫重用兵者强轻用兵者弱犹为不可故黩武而图利兵久而不危者未之有也善用兵役不载籍粮不三载因粮于敌以足兵食是谓兵闻拙速未睹巧之久也法曰天下以战为国者五胜者亡四胜者祸三胜者覇二胜者王一胜者帝此谓兵黩战人残人屈财之如此也故古之明主知将以言乎战者莫之敢易也兵法曰凢战昼以旌旗旄幡为麾夜以金铎鼓菰荻为【菰荻芦叶为管吹为号令】麾左而左麾右而右麾鼓之则进金之则止一吹而行吹而聚三军服威肃命如此则前无坚敌若闻鼓不起闻金不止虽有百万之众何益于用哉故战之道等艺立卒伍定行列正从容固言居实位欲栗力欲窕气欲闲欲一阵行惟踈战为宻逺者示之则不畏近者勿示则散示之以所生两锋相值有将未知敌则用寡而观其变进退而观其固危而观其惧静而观其怠动而观其疑袭而观其治设而观其治皆敌家先动变生其间我得其形则以计应常击其乱不攻其治故善战者应形于无穷其理未可见且以数相持敌若执数我先动则就隂以虚应实必为之擒譬夫虎豹不动不入槛穽麋鹿不穷不罹网罗凢物未有不以先动而受制于人也或待众之作则遁而勿鼓故曰称众因地因战阵令心虽然若后动不能观敌而制计则祸愈于先动故曰先则蔽后则慑又曰先人有夺人之心后人有畏人之心待其衰也其或敌攻则屯而伺之敌谋老我师坚阵不动则噪以先之击其疑驾其卒致其屈袭其亏上下同欲敌莫之御战胜则与众分善若将复战则重赏罚誓以居前无复先术夫先处战地而待敌者逸后处战地而趋敌者劳故善战致人而不致于人能使敌人自至者利之也能使敌人不得生者害之也若擅利则释旗迎而反之夫我以犹豫为凶以隠微为勇事莫善于必果莫成于勇决譬夫一盗荷戈于市则万夫辟易非一盗独勇万人皆怯必死与必生非对也故曰居国忠以信在军广以武刄上果以敏夫战用寡固用众治寡利烦众利正以轻行轻危以重行重无功进则相为重轻也夫必胜之兵必隠谓先用弱于敌而后战也譬夫搏撄牧噬之战其用牙角爪牙也托于卑微隠蔽所以能为暴故曰乱生于治怯生于勇弱生于强善动者形之形之敌必后之予之敌必取之以利动之以本待之故事省而功倍也所以佯北勿从饵兵勿食皆谓此也亦复因敌之谋以为己事审因求胜不可穷也夫竒兵者正兵之变也伏兵者竒兵之别也竒非正则无所恃正非竒则不能取胜故不虞以击则谓之竒兵匿形而发则谓之伏兵其实则一也歴观前志建百万之师两敌相向列阵以战而不用竒者未有不败亡也故兵不竒则兵不胜凡阵者以为兵出入之计而制胜者常在竒也韩信破赵竒而有正也苻坚败于晋正而无竒也项籍善用兵者也乌江所存惟二十八骑犹分竒正况其众多者乎兵法曰凢布大阵常以十分之三为竒伏设有万人则一千五百为两竒一千五百为两伏竒兵如手伏兵如足正阵如身三者合为一体迭相救援战则互为进退循环而无已故兵法曰兵以正合以竒胜善出竒者无穷如天地不竭如江河竒正相生如循环之无端此言竒亦为正正亦为竒处则合而为正出则散而为竒众敌之不意以击之之谓也至其出入诡道驰骋诈力则势有万变故兵法曰能而示之不能用而示之不用近而示之逺逺而示之近利而诱之乱而取之实而备之强而避之怒而挠之卑而骄之佚而劳之亲而离之饱而饥之安而动之攻其所不备出其所不意此兵法之所以神也所谓能而示之不能者匈奴羸以诱汉祖围于白登是也所谓用而示之不用者李牧按兵云中大败林胡是也逺而示之近者韩信陈船临晋而渡夏阳是也近而示之逺者晋侯伐虢假道于虞是也利而诱之者赤眉委辎重以饵邓洪是也乱而取之者李靖乘轻舟而破萧铣是也实而备之者关侯讨樊多留兵备公安南郡是也彊而避之者随季梁无与楚军遇是也怒而挠之者汉兵击曹无咎于汜水是也卑而骄之者石勒奉戴王浚是也佚而劳之者吴子亟肄以疲楚众是也亲而离之者陈平慢楚使而疑范增是也安而动之者晋人以不虞而灭南燕是也出其不意者邓艾由邪径而趋剑阁是也此十有六者皆前世已然之效也亦有因地形以为变者法曰师行已近敌境者大将必谨视山川原隰之形心预计之为伏兵之地大率豀谷险阻者所以止御车骑也隘寨深林者所以用少击众也坳泽窈者所以匿其形也暴疾如流矢击之若发机者所以破精微也诡伏逺引者所以擒敌将也四分五裂者所以击圆破也因其惊骇者所以用一击倍也因其恐惧疲倦者所以用十撃百也隘途深草者所以藏伏也假竒伎者所以济江河大水也大风甚雨者所以搏前击后也伪称敌使者所以絶粮食谬号令也山林翳荟者所以黙行往来也兵以诈立以利动使敌人前后不相及上下不相收将卒不相救众寡不相持譬如蜂虿出于懐防烈火发于庐舎虽壮夫猛士无不惊挠我得乗而制之之谓也









　　图书编卷一百二十
<子部,类书类,图书编>
　　钦定四库全书
　　图书编卷一百二十一
　　明　章潢　撰
　　马政总叙
