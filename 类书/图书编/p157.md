<!-- { "loadSidebar": true } -->
　　月无光丽日而明以不明之体言之则纯隂而象坤晦朔之时也越三日不及日三十七度强而生明始资日之光而有光因谓之朏阳之初生也昏见于庚○震之象也【故震纳庚】越八日不及日九十八度强而资日之半明因谓之上谓阳之将半也昏见于丁○兑之象也【故兑纳丁】越十五日不及日一百八十二度半强与日对望资日之全明而大圆因谓之望言三阳备见也昏见于甲○干之象也【故干纳甲】又三日不及日一百九十五度强而生魄与日之望偏而隂魄始生因谓之魄言隂复生也晨见于辛○巽之象也【故巽纳辛】又五日不及日八十一度强而半晦明资日之明用谓之下言隂生至半也晨见于丙○艮之象也【故艮纳丙】又六日去日之四百九十分而不及尽三百六十五度四分度之一而与日交会日之明全不能相资复晦而不明因谓之晦尽没于乙　坤之象也【故坤纳乙】其行天之度一日之行得三百五十二度八百二十八分六厘在日而不及十二度十九分度之一在天而不及十三度十九分度之七积二十九日九百四十分日之四百九十九而与日合会于辰次之所是为一月十二会得三百五十四日九百四十九分日之三百四十八分而与天会是为一岁也
　　以上总叙月之晦望
　　乾坤坎离阳也震艮兑巽隂也甲乙壬癸于阳而阳中四枝系焉丙丁辛庚于隂而隂中四枝同焉此言纳干配支之法也干阳体也居于九宫卦阳
　　而数竒也甲得天三之阳天干阳首干称乎父故纳干于甲坤隂体也居于一宫卦隂而数偶也乙得地八之隂天于隂首坤称乎母故纳干于乙此乾坤父母纳干于东以东也者生物之地也故乾坤秉其权焉艮阳稚也居于六宫卦阳而数偶也丙得天七之阳艮为少男故纳干于丙此乾卦之第一变也兑隂稚也居于四宫卦隂而数偶也丁得地二之隂兑为少女故纳干于丁此坤卦之第一变也夫少男少女纳干于南以南也者化物之地故艮兑司其化焉震阳长男也居于八宫卦阳而数偶也庚得天九之阳震为长男故纳干于庚此乾卦之再变也巽隂长女也居于二宫卦隂而数偶也辛得地四之隂巽为长女故纳干于卒此坤卦之再变也夫长子长女纳干于西以西者成物之地故震巽专其令焉离隂用也居于三宫卦隂而数竒也壬得天一之阳离为中女故纳干于壬此乾卦之四变也坎阳用也居于七宫卦阳而数竒也癸得地六之隂坎为中男故纳干于癸此坤卦之四变也夫中男中女纳干于北以北者藏物之地故坎离司其任焉戊己得天五地十之成数为天地之中气故处中而尊居皇极无可配纳化成于四季之气而致养于坤以坤者真土也火金之交也故附丽焉盖其隂阳以数相从孤旺则以卦而定至若地支十有二辰纳甲之法则四行分配而附丽于四正之宫坎以水体申子辰水之垣也故纳坎从水离以火体寅午戌火之垣也故纳离从火兑以金体巳酉丑金之垣也故纳兑从金震以木体亥卯未木之垣也故纳震从木此阳支从阳干隂支从隂干也于是五气生成隂阳翕合圣人因其至理而消息以为妙用使天阳地隂一辟一阖一造一化生成无方其机微矣
　　以上总叙卦宫干支配属
　　因卦爻以明天时生成起灭之机岁有四时春夏秋冬时有三月而仲为正四时有十二月月有三十日三五为一气气分为二候岁分二十四气气分七十二候以二十四气合七十二候以行天气也日有十干辰有十二支日有十二时时有五刻天之昼夜以日之出入为分人之昼夜以天之昏明为节以百刻而分之故极短不过四十极长不过六十短长之中各五十刻所定分至别时晷推孤虚明吉凶也　夏至日出申近寅入辛近戌故隂虚而阳孤冬至日出卯近辰入庚近申故阳虚而隂孤分至既定昏晓既分时晷既别孤虚可推吉凶判然矣
　　以上总叙四时十二月二十四气七十二候
　　圣人因八卦以推天时用地支以配天干制为土圭别理地宜以立人极
　　八卦为象数之始天干所以辅八卦地支所以佐十干也故圣人因卦以推时用支以配干而定方位之次制为土圭之器以消息天地孤虚之气法以天数二十有五扐一以为体而二十四气备地数三十去六以为用而二十四位全五行生成二气对待北一南二东三西四中五冲气尊居中处以明河图五行生成之气推洛书九宫推移之迹以水北火南木东金西土中生成化育有定序矣夫天以一生水坎者水之位也故居正北癸得地六之隂水之柔也故癸次于坎水不止则流荡而忘返必土以止之则能生物丑者土之柔也故丑次于癸艮为山土之刚也故艮次于丑而居东北所以代震之施化也水土合而气化将以生木寅为稚木故次于艮甲得天三之阳木之刚也故甲次于寅震者木之旺也故卯居正东乙得地八之隂木之柔也故乙次于卯木非土无以盛辰者土之正气也故辰次于乙巽者阳之稚也木非旺不能生火故巽为旺木而次于辰旺极必资生所以生火也故巳次于巽丙得天七之阳火之刚也故丙次于已离者火之位也故午居正南丁得地二之隂火之柔故丁次于午火旺必有止将以生土也故未次于丁坤者地之体土之正气也故坤次于未土旺必生金申者金之初气也故申次于坤庚得天九之隂金之刚也故庚次于申兑者金位也故酉居正西辛得地四之隂金之柔也故辛次于酉金非土无以成戌者土之正气也故戌次于辛金者隂之稚也金不盛不能化故干为旺金而次于戌旺极而化成所以生水也故亥次于干壬得天一之阳水之刚也故壬次于亥于是二十四位有定方矣戊己得天地之中天五地十之气故中处以为金母金伏于天干之戊土制于地支之午火藏于地支之子水【谓分金以戊子戊午居子午之中也】故土圭之器其体以木其用以金而化成于水火寄迹于土中其子午之中正既定则天地之正气从可知矣其以丙庚得阳数而居隂位乙癸得隂数而居阳位者盖以河图之数居东北者阳内而隂外居西南者隂内而阳外故壬癸甲乙先生而后成丙丁庚辛先成而后生此之谓也其分金之法则以甲丙戊庚壬分于子寅辰午申戌之位乙丁己辛癸分于丑卯巳未酉亥之位倍而重之则为首二十分金其所以生旺休囚则月一例其归藏大卦所用除却坎离震兑为本卦不用每值戊己位为本月之卦以次行之则甲子配頥丙子得中孚戊子得复庚子得屯壬子得谦此子癸宫之分金卦也乙丑得暌丁丑得升己丑得临辛丑得小过癸丑得此丑艮宫之分金卦也甲寅得益丙寅得渐戊寅得泰庚寅得需壬寅得随此寅甲宫之分金卦也乙卯得晋丁夘得解己卯得大壮辛卯得豫癸夘得讼此夘乙宫之分金卦也甲辰得蛊丙寅得革戊辰得夬庚辰得旅壬辰得师此壬巽宫之分金卦也乙巳得比丁巳得小畜己巳得干辛巳得大有癸巳得家人此己丙宫之分金卦也甲午得井丙午得咸戊午得姤庚午得鼎壬午得丰此午丁宫之分金卦也乙未得涣丁未得履己未得遯辛未得恒癸未得节此未坤宫之分金卦也甲申得同人丙申得损戊申得否庚申得巽壬申得萃此申庚宫之分金卦也乙酉得大畜丁酉得贲己酉得观辛酉得归妹癸酉得无妄此酉辛宫之分金卦也甲戌得明夷丙戌得困戊戌得剥庚戌得艮壬戌得既济此戌干宫之分金也乙亥得噬嗑丁亥得大过己亥得坤辛亥得未济癸亥得蹇此亥壬宫之分金卦也于是一气甲子二气甲戌三气甲申四气甲午五气甲辰六气甲寅随天而左旋一元甲子二元丙子三元戊子四元庚子五元壬子随地而右转圣人所以理别地宜以立人纪实在于此至其所以为用者则又不过四正八国之气四正者坎离震兑乾坤艮巽甲庚丙壬乙辛丁癸寅申巳亥辰戌丑未是也八国者干甲丁坤壬乙艮丙辛巽庚癸坎申辰离寅戌震亥未兑巳丑是也
　　以上总叙卦数方位支干分属
　　二十八宿之经有盈有缩周布于三百六十五度四分度之一本皆不移附天而行是为天之常经也其星土之分则角亢为郑氐房心为宋尾箕为燕斗为吴牛女为越虚危为齐室璧为卫奎娄为鲁胃毕为赵觜参为魏井鬼为秦栁星为周翼轸为楚角亢星曰夀星宫曰天秤时曰辰州曰兖氐房心星曰大火宫曰天蝎时曰夘州曰豫尾箕星曰析木宫曰人马时曰寅州曰幽斗牛星曰星纪宫曰磨蝎时曰丑州曰女虚危星曰枵宫曰寳瓶时曰子州曰青室璧星曰娵訾宫曰双鱼时曰亥州曰并奎娄星曰降娄宫曰白羊时曰戌州曰徐胃昴毕星曰大梁宫曰金牛时曰酉州曰冀觜参星曰实沈宫曰隂阳时曰申州曰益井鬼星曰鹑首宫曰巨蟹时曰未州曰雍栁星张星曰鹑火宫曰狮子时曰午州曰梁翼轸星曰鹑首宫曰双女时曰巳州曰荆
　　以上总叙十二宫二十八宿分属













　　易有太极凡两仪四象八卦皆太极之生生也岂两仪四象八卦外别有五行哉太极一也两仪即太极之判为隂阳四象即太极之判为太阳太隂少阳少隂是也阳生于隂则为水木即阳气之成其质者隂生于阳则为火金即隂气之成其质者土乃隂阳之冲气也是五行特两仪四象之别名耳凡天干地支六十甲子五运六气所以行四时生百物孰非五行之变化亦孰非太极之统体哉
















　　夫干之名十甲乙丙丁戊己庚辛壬癸也干十而干之气五木火土金水也五而十之分隂分阳也干之气属于天而行于地各有所居之位而谓之支干者榦也支者枝也言榦之所由分也故干生于河图之十数支亦生于河图之十数干之数十而支之数十二者土无专位分寓于四德之中也
　　干生于十数者谓壬生于一癸生于六丙生于七丁生于二戊生于五己生于十甲生于三乙生于八辛生于四庚生于九支亦生于十者谓子生于乙亥生于六寅生于三卯生于八丑生于十辰生于五巳生于二午生于七酉生于四申生于九未生于丁戌生于五也
　　卦寓于理理生乎数数本乎气若图所以极数之出入者也若数所以穷气之始终者也若卦所以着理之变动者也非达性命之原者未可以语此









　　夫八卦之横布者干一兑二离三震四巽五坎六艮七坤八以相生之序推之则土为五行之祖而居中故居先由中而出于北故坎次之由北而之东故巽震次之水生木也由东而之南故离次之木生火也离有坤土转生西北之干兑火生土土生金也隂阳五行八卦
