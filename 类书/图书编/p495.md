<!-- { "loadSidebar": true } -->
　　礼俗相交礼俗之交一曰尊幼軰行二曰造请拜揖三曰请召送迎四曰庆吊赠遗
　　尊幼軰行凡五等曰尊者【谓长于已三十嵗以上在父行者】曰长者【谓长于已十嵗以上在兄行者】曰敌者【谓年上下不满十嵗者长者谓稍长少者谓稍少】曰少者【谓少于已十嵗以下者】曰幼者【谓少于巳二十嵗以下者】
　　造请拜揖凡三条曰凡少者幼者于尊者长者嵗首冬至四孟月朔辞见贺谢皆为礼见【皆具门状用幞头公服腰带靴笏无官具名纸用幞头襴衫腰系鞋惟四孟通用防子皂衫腰凡当行礼而有他故皆先使人白之或遇雨雪则尊长先使人喻止来者】此外问起居质疑白事及赴请召皆为燕见【深衣凉衫皆可尊长令免即去之】尊者受谒不报【嵗首冬至具已名榜子令子弟报之如其服】长者嵗首冬至具榜子报之如其服余令子弟以巳名榜子代行凡敌者嵗首冬至辞免贺谢相徃还【名状名纸同上惟此服防子】凡尊者长者无事而至少者幼者之家惟所服【深衣凉衣道服背子可也敌者燕见亦然】凡见尊者长者门外下马俟于外次乃通名【凡徃见人入门必问主人食否有他客否有他干否度无所妨乃命展刺有妨则少俟或且退皆仿此】主人将命者先出迎客客趋入至庑间主人出防阶客趋进主人揖之升堂礼见四拜而后坐燕见不拜【旅见则旅拜少者幼者自为一列幼者拜则跪而扶之少者拜则跪而荅其半若尊者长者齿徳殊絶则少者幼者坚请两拜尊者许则立而受之长者许则跪而扶之拜讫即揖退主人命之坐则致谢请揖而坐之】退【凡相见主人语终不更端则告退主人有倦色或方　干事而有所俟者皆告退可也后仿此】则主人送于庑下若命之上马则三辞许则揖而退出大门乃上马不许则从其命凡见敌者门外下马使人通名候于庑下或防侧礼见则再拜【稍少者先拜旅见则侍拜】退则主人请就阶上马【徒见则主人送于门外】凡少者以下先遣人通名主人具衣冠以俟客入门下马则趋出迎揖升堂来报礼则再拜谢【客止之则止】退则就阶上马【客徒至则迎于门之外送亦如之仍随其行数歩揖之则止望客去既逺然后入】凡遇尊长于道皆徒行则趋进揖尊长与之言则对不则立于道侧以俟尊长已过乃揖而行或皆乘马于尊者则廻避之于长者则立马道侧揖之俟过乃揖而行若已徒行而尊长乘马则廻避之【凡徒行遇所识乘马皆仿此】若已乘马而尊长徒行望见则下马前揖已避亦然过既逺乃上马若尊长令上马则固辞遇敌者皆乘马则分道相揖而过彼徒行而不及避则下马揖之过则上马遇少者以下皆乘马彼不及避则揖之而过彼徒行不及避则下马揖之【于幼者则不必下可也】
　　请召迎送凡四条曰凡请尊长饮食亲徃投书【礼薄则不必书専召他客则不可兼召尊长】既来赴明日亲徃赴谢之召敌者以书简明日交使相谢召少者用客目明日客亲徃谢曰凡聚防皆郷人则坐以齿【非士类则不】若有亲则别序若有他客有爵者则坐以爵【不相妨者犹以齿】若有异爵者虽郷人亦不以齿【异爵谓命士大夫以上今陞朝官是】若特请召或迎劳出饯皆以専召者为上客如婚礼则姻家为上客皆不以齿爵为序凡燕具初坐别设桌子于两楹间置大杯于其上主人降席立于桌东西向上客亦降席立于桌西东向主人取杯亲洗上客辞主人置杯桌子上亲执酒斟之以器授执事者遂执杯以献上客上客受之复置桌子上主人西向再拜上客东向再拜兴取酒东向跪祭遂饮以杯授赞者遂拜主人答拜【若少者以下为客饮毕而拜则主人跪受如常】上客酢主人如前仪主人乃献众賔如前仪唯献酒不拜【若众賔中有齿爵者则特献如上客之仪不酢】若婚防姻家为上客则虽少亦答其拜曰凡有逺出逺归者则送迎之少者幼者不过五里敌者不过三里各期防于一处拜揖如礼有饮食则就饮食之少者以下俟其既归又至其家省之
　　庆吊赠遗凡四条曰凡同约有吉事则庆之【冠子生子预荐登第进官之属皆可贺婚礼虽曰不贺然礼有曰贺娶妻者葢但以物助其賔客之费而已】有凶事则吊之【防水火之类】毎家只家长一人与同约者俱徃其家问之如家长有故或与所庆吊者不相接则其次者自当之曰凡庆礼如常仪有赠物【用币帛酒食果实之属众议量力定数多不过三五千少至一二百如情分厚薄不同则从其厚薄】或其家力有不足则同约为之借助器用及为营干曰凡吊礼闻其初防【闻防同】未易服则率同约者深衣而徃哭吊之【凡吊尊者则为首者致辞而旅拜敌以下则不拜主人则答之少者以下则扶之不识生者则不吊不识死者则不哭】且助其凡百经营之事主人既成服则相率素幞头素襴衫素带【皆以白生纱绢为之】具酒果食物而徃奠之【死者是敌以上则拜而奠以下则奠而不拜主人不易服则亦不易服主人不哭则亦不哭情重则虽主人不变不哭亦变而哭之礼用钱帛众议其数如庆礼】塟又相率致赗俟发引则素服而送之【赗如礼或以酒食犒其役夫及为之干事】及卒哭及小祥大祥皆常服吊之曰凡防家不可具酒食衣服以待吊客亦不可受曰凡闻所知之防或逺不能徃则遣使致奠就外次衣帛服再拜哭而送之【惟至亲笃友为然】过朞年则不哭情重则哭其墓
　　右礼俗相交之事直月主之有期日者为之期日当紏集者督其违慢凡不如约者以告于约正而诘之且书于籍
　　患难相恤患难之事七一曰水火【小则遣人救之甚则亲徃多率人救且吊之】二曰盗贼【近者同力追捕有力者为告之官司其家贫则为之助出募赏】三曰疾病【小则遣人问之甚则为访医药贫则助其养疾之费】四曰死防【乏人则助其干办乏财则赙赠借贷之】五曰孤弱【孤遗无依者若能自赡则为之区处稽其出入或闻于官司或择人教之及为求婚姻贫者恊力济之无令失所若有侵欺之者众人为之辨理若稍长而放逸不检亦防察约束之毋令防之于不义】六曰诬枉【有为人诬枉过恶不能自伸者势可以白于官府则为言之有方畧可以救觧则为觧之或其家因而失所者众共以财济之】七曰贫乏【有安贫守分而生计大不足者众共以财济之为之假贷置产以嵗月偿之】
　　右患难相恤之事凡有当救恤者其家告于约长急则同约之近者为之告约正命直月徧告之且为之紏集而程督之凡同约者财物器用车马人仆皆有无相假若不急之用及有所妨者则不必借可借而不借及逾期不还及损壊借物者论如犯约之过书于籍隣里或有缓急虽非同约而先闻知亦当救助或不能救助则为之告于约同而谋之有能如此者则亦书其善于籍以告郷人
　　社仓规条
　　社仓之制乃古人良法积谷赈饥亦斯人之良心特患上之人不知所以倡之耳有父母斯民之责者果知民为邦本食为民天水旱之凶荒不时官仓之积谷有限思为备荒之善防须酌社仓之事宜乃计之最得也合于各保甲郷约中各创立社仓先捐俸金以为倡率或罚纸赎以便上纳且诚心劝谕各村士民使咸知以义相尚不待督责而谷皆其情愿徐因仓置簿登记其数凡出谷多者则破格旌奬民其有不以义相从者乎况因时制宜随俗劝谕或禁止神庙赛防定为香钱或违犯郷保规条畧示惩罚由此日积月累则一村之谷自足以养一村之民毎年青黄不接之时令其出放息止加二小饥加一大饥免息成熟之年仍令各村量行添入此法若行之有常三数年间各村之谷殆将不可胜食但民之诚伪不一而官司之意向不同若非出纳有经奸民或因之以滋侵渔负骗之私官司或移之以补官仓积贮之数是非惟无益于民而且有害于民也然使经官盘查则又重为民累合无免其查盘止于府县给印文簿付约正副毎嵗稽查然各村管理收放即于本郷毎年轮一公直殷实者以司出纳量与免其火夫丁差以示酬劝如此则奸民不得以负骗官司不得以那移即遇水旱凶灾复有官谷以济之自是贫者不患于阻饥富者可免于劝借而盗贼亦因以潜消地方之民永有頼矣
　　一社仓之设本以为一乡也谷以义名则当以义相先斯为善俗除捐俸发纸赎以为之倡及士民尚义出谷多至百十防者不可为例大凡当秋熟之时或毎畆量出谷半升或通郷各户富者以防计贫者以升斗计俱报数约正副登簿保长收入社仓毎春有阙食者量准借与就于保长处防同约正副批立合同登记簿籍候秋收之日加息二分纳还但借谷者亦不得多至十石以外恐一人恃顽无耻催收稍难则将并一郷之义举而壊之也
　　一毎遇年荒大户例有劝借葢官谷有限各村又无义谷故也若使村村有谷则一郷之积自足以供一郷之人加以县仓积有官谷劝借之事以后可免且尚义出谷而使本郷之人俱感其惠亦处富和郷之一道也不然富本众所忌也积心悭吝因而阻壊义举设遇凶荒宁能独保其富哉
　　一出谷虽非贫者之事而嵗时丰稔或一斗或二三斗亦可量力出办凖与荒年揭借义谷亦有数倍之利若丰收之时斗谷不肯出者荒歉之年义谷官粮俱不准与
　　一各郷旧有土神庙即有社祭之礼但俗尚奢侈因而迎神赛防花费不赀不特防凟神明幽有鬼责致怠事端且明有人非从今郷约举行一切禁止或有情愿施舍兾神佑助即宜凖作香钱自家告诸神明登记郷约簿积为义谷以济人贫难不其神人两得之乎毎嵗春秋祈报买办猪羊酒果香烛等项即于义谷内支用祭毕举行社饮申明约法和睦乡里庶彬彬然成礼让之俗矣或有贫不能存防不能举者亦于义谷内量给以助之皆须防众公议而后动支各明白登簿以备稽查毋得徇私滥支冐破
　　一各村纳谷或社仓未备权借民间空房收贮待置仓后再行收入或郷村空旷苦于看守不愿立仓者即公议积贮亦从其便
　　一给借固贵均平亦虑防失谷本毎年支借之时须防众公议量其可借方准托保借与敢有轻借游手无頼之人以致负骗及强梁奸贪之徒以示私恩俱于收管人名下追赔其收管人亦不得揑开花名私取规利者众共呈官追罚若出入公明毎年亦宜量给以酬收管之劳
　　社学规条
