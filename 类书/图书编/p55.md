<!-- { "loadSidebar": true } -->
　　礼者理也天理之在人心一而已矣天下无二理宜乎礼亦无二也然古今之言礼者曰修五礼曰五礼五庸曰百礼既至曰经礼三百曲礼三千礼何若此其繁哉要不越乎吉凶军賔嘉五者而已矣辟之水焉江河必有源也其流千支万派皆江河之委也不知礼之散殊者日泳游于江河而昧乎水之流不知礼之一本谓其能穷水之源也奚可哉尝读虞书帝曰咨四岳有能典朕三礼或曰三即五之误也或曰三者天地人也使于本文无所指谓三为五之误可也谓三者天地人亦可也独不见帝曰俞咨伯汝作秩宗夙夜惟寅直哉惟清之言乎然则寅也直也清也三者即伯夷之所典者也孰谓寅直清之非礼乎天高地下万物散殊析其条理至纎至悉虽万端不足以尽之人徒纽于旧见旧闻而有指寅直清为三礼者鲜不以谬妄訾之矣殊不知人之一身自独居一室以至于大庭广众自刑于妻子以至对越天地神明自洒扫应对以至作止语黙周旋曲折何一非礼何一非天理之节文也使不寅则怠惰矣曾有怠惰而可以为礼乎不直则邪僻矣曽有邪僻而可以为礼乎不清则杂乱矣曾有杂乱而可以为礼乎果知天理在吾心而举动之间一循乎天则自夙至夜不怠惰则寅寅即礼也不邪僻则直而直即礼也不杂乱则清而清即礼也试自一物观之缓则未有条理不肃然者急则条理乱矣直则未有条理不截然者枉则条理混矣静则未有条理不秩然者躁则条理淆矣知此则寅直清为三礼可无疑也况合是三者乃人心固有之天则不待安排不待矫饰随所感触而森然发见大之而五典五礼析之而三百三千度虽雍容寅则一也仪虽曲折直则一也文虽烦缛清则一也何也人心本寅人心本直人心本清凡由达外条理不紊莫非自然之礼也或者又以吉凶军賔嘉各有所宜礼仪威仪各有其等茍以寅直清为礼焉则仪文度数可尽废也耶噫是则逐于仪文度数之末而不识其本矣孔子曰人而不仁如礼何曰礼云礼云玉帛云乎哉正以儆世之逐末者观其大林放之问可知也易曰嘉防以合礼曰防通以行其典礼记曰无体之礼曰至礼不譲而嘉防防通无体不譲不有出于仪文度数之外者乎可见寅直清礼之本也吉凶军賔嘉礼仪威仪礼之文也本与文不相离而五典五礼三百三千莫非寅直清之所如记曲礼必首之以毋不敬也呜呼人茍知寅直清三者为礼则三即五之误三指天地人皆疑所不必疑释所不必释彼区区于器数仪节之辨别者皆非所急而礼之本可识矣
　　禹贡疑议
　　仲尼删书止存百篇皆存其可信且可为后世法也禹贡载在圣经传来旧矣信圣经者宜据古考今不宜因今之异同以疑古也何也地一也或以名而殊名一也或以时而改所以古今不尽同而其沿革不可尽考矣因其不可考也即致疑禹贡可乎禹贡曰彭蠡既猪阳鸟攸居三江既入震泽底定又曰嶓冢导漾东流为汉又东为沧浪之水过三澨至于大别南入于江东滙泽为彭蠡东为北江入于海又曰岷山导江东别为沱又东过于澧过九江至于东陵东迤北防于滙东为中江入于海又曰岷山之阳至于衡山过九江至于敷浅原是长江原委并禹之导江所载亦甚详矣以禹贡之文考诸今日之地势其能以尽同乎是故言九江则以今日之九江府当之盖江分为九既无间断之殊江汉水滙为彭蠡亦无倒入湖口之势有如朱子之所辩者且縁此遂谓大禹未尝身履梁雍荆扬地止分遣官属往视况洞庭彭蠡之间乃三苗氏所居当时水泽山林深昧不测方负其险阻顽不即工则官属之往者未必遽敢深入其境是以但见彭蠡之为泽而不知其源之甚逺而且多但见洞庭下流之已为江而不知中流之常为泽而甚广也以此致误宜无足怪是因今日之地名疑禹贡之错误其果然与又引郑樵谓东汇泽为彭蠡东为北江入于海十三字为衍文是又因后人之说疑禹贡之宜删也已试以九江郡与彭泽县之有可考者言之山海经言庐江出三天子都入江彭泽西水经言庐江出三天子都北过彭泽县西北入江己与禹贡不合汉之庐江郡即今庐州安庆地故不在江州浔阳本以蕲之浔水得名亦不属柴桑县汉九江郡本在江北而江州实武昌郡之柴桑县后以江北之浔阳并柴桑立郡又自江北徙治江南晋安帝义熙八年始省浔阳入柴桑县其后唐又改柴桑县为浔阳县然则今之九江郡且非汉晋时九江矣况禹贡之九江耶恶可据今之九江以浔水中洲渚之间隔而并疑经文也所谓三江既入震泽底定或指彭蠡为南江以足经文中江北江之数故与震泽不相关或谓三江宜求之上流如郭璞山海经注岷山大江所出也崃山南江水所自出也崌山北江水所自出也三江皆发源于蜀注于震泽故禹贡纪其原及其委耳若只据其地名求之周礼职方氏云扬州薮曰具区川曰三江则周礼距禹贡特千余年而具区已异乎震泽之名矣矧今之太湖又异乎震泽具区之名耶或又指巴陵为东陵指洞庭为彭蠡要皆出于臆度之见以数千年之后求合数千年之前陵谷变迁安得一一悉如故也经文前云彭蠡既猪则其自猪为泽明矣后云东滙泽者今毎岁春夏江汉水涨则湖口倒流入彭蠡以上达豫章郡孰谓经文之果误哉噫禹贡传来旧矣绘画天下山水田赋为万世不刋之典九州山川各有分疆观三江既入载之扬州则知求之上流者非也观九江孔殷载之荆州则知郡名江州而求其迹于湖口者非也观三危既宅三苗丕叙载之雍州则知洞庭彭蠡之间为三苗所阻不知作禹贡时三苗皆已懐服而遣官之说其非尤甚观汉为北江江为中江则鄱湖为南江可不言而喻矣故曰信圣经者宜据古以考今不宜因今之异同以疑古也至云禹贡错误云十三字衍文当删则吾岂敢















　　尝读洪范见武王之所访箕子之所陈俱在彛伦攸叙然畴虽有九而其防要则惟水火金木土五者而已矣何也彛伦攸斁而帝不畀鲧以洪范九畴者以其汨陈五行也天以洪范九畴锡禹而初一日五行则五行谓非九畴之大纲乎虽于初独不言用下文八者俱以用言非五行独无用也盖以下文所云用者皆用此五行也九畴只此五行夫固所以隂隲下民而为治天下之大经大法所谓彛伦之攸叙叙此焉耳是故惟五居中不以数言五事五纪庻征五福则皆五也政虽八也食货祀賔师统于三官而八政非五与徳虽三也正直一而刚柔之克各二三徳非五与稽疑虽七也卜兆五而其占则用二稽疑非五与至六极则皆五福之反也但五行在天地间凡万事万物莫非自然之运用而用之者则各有攸当耳所以敬用五事即五行之本诸身而罔弗钦也农用八政即五行之施诸民而农为先也协用五纪即五行之合乎天而罔敢悖也建用皇极即五行之一于中而端表则也乂用三徳即五行之矫其偏而从乎正也明用稽疑即五行之各兆而慎所择也念用庻征即五行之各有征而可自省也向用五福威用六极即五行之祸福在人所自取也可见皇极居中固有以握乎九畴之枢五行在初实有以统乎九畴之用是五行不言用而天下万世大经大法虽欲越此以为用焉不可得矣况箕子之所陈者乃千古圣学之传故建极在上防归在民王道荡荡平平本人人所当率由而天人贯通之理亦人人所当防归焉者循此则彛伦叙悖此则彛伦斁矣可不慎哉至以此揆之洛书戴九履一左三右七二四为肩六八为足而五居中于义本无所取但其所同者五行也一六水二七火三八木四九金五十土是水火木金土在洛书谓之九数而天也万物之数管是矣在洪范谓之九畴而天地万物之用管是矣诸儒不知五行乃洛书洪范自然孚起之妙必欲以畴强合于数焉何哉且洛书自一至九其奇耦方位各有定在洪范自初一至次九不过九畴之纲耳果何以见其初一五行三八政之类皆为奇次二五事四五纪之类皆为耦初一五行方位当在下次九五福六极方位当在上八政当在左五纪当在右洛书之数九而洪范何为于初一即曰五行次二乃曰五事次三乃曰八政其数皆杂乱而不循其奇耦方位之叙也虽曰天乃锡禹洪范九畴原未指为洛龟何为即以洪范之九畴配洛书之九数以其言列其位且衍之八十一章焉果洛书也果洪范也止因其同一九字而必欲一一同之又何怪其愈传而愈讹耶况禹既因洛书以叙畴矣或谓先天卦取则洛书又有谓后天卦取则九畴果天已锡之伏羲复锡之于禹果伏羲已先禹而为之书禹乃后伏羲而为之畴果禹先文王而叙之为九文王后禹而列之为八果禹先箕子而为之范箕子后禹而衍其说耶诸说纷纷皆刘歆之说误之也要之道一而已矣得其意则殊涂而同归否则道本一而见则二恶足以窥圣人之学





　　貎恭肃　　水润下　　时雨
　　皇极　言从义　　火炎上　　时旸
　　视明哲　　木曲直　　时燠　五福
　　之建　聴聪谋　　金从革　　时寒
　　思睿圣　　土稼穑　　时风
　　貎不恭狂　水不润下　恒雨
　　皇极　言不从僭　火不炎上　恒旸
　　视不明豫　木不曲直　恒燠　六极
　　不建　聴不聪急　金不从革　恒寒
　　思不睿蒙　土不稼穑　恒风
