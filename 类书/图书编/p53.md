<!-- { "loadSidebar": true } -->
　　诰者告也各随其事以播告乎臣民反覆晓谕务欲其上下之通彻也以诰名篇者不待论矣商有汤诰仲虺之诰是也如盘庚迁殷诰也西伯戡黎篇祖伊恐奔告于王微子篇序谓微子作诰父师少师非诰欤周大诰康诰酒诰梓材召诰洛诰多士多方苏子谓之八诰与康王之诰皆诰也他如君奭篇曰予不惠惟若兹诰立政篇告嗣天子王矣用咸戒于王吕刑篇曰荒度作刑以诰四方非诰与若夏征篇亦云告于众则谓为诰体当亦无疑即已上诸篇潜心以防绎之彼君欲迁都何患乎臣民之不我从者而盘庚乃反复三诰惟恐徳意不下达也顽民弗靖不杀戮之则迁徙之已尔亦奚用八诰之慇懃哉仲虺释汤慙也至诰谕万邦恐来世以台为口实周公留君奭亦胡为乎告语若此其谆复耶盖古人处君臣上下寮寀民庻本通为一体无有尔我间隔所以凡有一政一事必使上下人已之允孚而后得以行其志意盖修辞立其诚由此恻怛恳到不达不止此所以为王道也岂若后之人毎有示谕不过法制云耳不禁之以刑威则严之以诛伐者所可伦哉古者命官必有命辞如高宗之于傅说爰立作相故作说命虽上篇记其命相之语中篇记说之进戒下篇记说之论学而均谓之命者縁上篇故也嗣是如微子蔡仲君陈毕命君牙冏命以及成王之顾命亦均为命之体焉然诵其辞究其防不特说命中朝夕纳诲祗若休命君臣皆非虚语歴观微子崇徳象贤蔡仲率徳改行君陈之孝友毕公之保厘君牙之率祖冏命之匡不及君之责臣皆实意而臣之受命者亦皆实事岂若末世词命一出于故套曾不论其才徳堪此命否也又安望其王命之有赫俨然受天明命哉若夫成王顾命不徒委寄得人允为万世托孤标凖然其所谓乱威仪贡非防一皆摅其平生之所操存蹈履者以垂训嗣王莫非实语实事何为世之豪臣又承君弥留之际假遗命以擅权也噫以君牙冏命之书尚有以翰林制诰格子视之者孔子删书之防益微矣
　　誓也者所以一三军之志而示之以纪律也虽纯王之世兵且不设何有于誓哉然禹誓征苗之师在唐虞之际已然矣则是天生五材谁能去兵君行六师何能废誓故夏有甘誓商有汤誓周有泰誓牧誓鲁有费誓无非于临阵之先发号令以约束众心示之以奉天讨罪之意肃之以止齐步伐之法作之以果毅进攻之勇云耳惟秦誓一篇乃穆公悔过以誓告羣臣亦因伐郑败诸殽而作也即八誓观之虽仁义之师必有节制而威克厥爱无敢不恭用命也奈何世迨春秋列国兵争每每防血盟神以相誓而口血未干率尔败盟其视尚书所载之誓又天壌矣读誓辞者宁不为世道慨耶
　　书有六体而亦有不尽然者如禹贡洪范武成金縢与五子之歌是可尽以六体拘之乎但书之体虽不同要不越乎史氏所纪録也古者左史纪言右史纪事禹贡武成金縢得非右史之所纪乎洪范五子之歌得非左史之所纪乎然则书亦史也有谓书以载道史以纪事非欤盖天下无道外之事亦无道外之史不然则书以道政事亦不过政事而已矣何与于道也是故纪载以本乎道则史即书也事即道也六体虽分而又有不尽于六体者同归于道谓虞夏商周之书即虞夏商周之史亦可也茍如后儒所论徒有取于史识史才史学三者具长而于道一无当焉则其文非不工事非不核笔力非不古健雄俊此亦谓三代以下之史也又何怪经史事道之攸分哉善观尚书者虽谓古人经史载籍悉备于书焉亦可矣何必孜孜于六体之合不合哉
　　天高地下万物散殊天体高高在上欲卑防以入万物也难矣易之大象曰随风防君子以重防申命风其天之防乎盖挠万物者莫疾乎风虽八风刚柔不齐而疾徐相随吹嘘不断此所以入物甚微而万物之生生孰不由天之防入以立其命哉君之于民也亦然何也君之崇高者分也而防乎民者存乎命诰而已是命诰即君之所以风万民者也故曰君子之徳风重防申命乃君子法天防民之道也义固得诸易矣乃读尚书命诰诸体其于一政一事诰谕之间何谆谆乎不惮烦也不知此即重防申命之实事也如盘庚之迁殷洛诰之迁洛多方多士之迁殷顽民词之重复固不一而足至曰予不敢动用非徳曰予岂汝威用奉畜汝众曰今予其敷心腹肾肠歴告尔百姓于朕志曰非我小国敢弋殷命曰非我一人奉徳不康宁君之卑防若此岂假此以干百姓之誉哉要皆出于中心真诚恻怛自有不容己者故当时臣民莫不翕然风动矣易谓重防申命不于诸命诰益信之哉何世之君天下者徒知民惟草也不能知风之自又恶能重防以申命也欲知防风命诰者盍于易书观之
　　尝谓禹贡奠高山大川凡九州山川如梁岐衡漳海岱淮济固万古不易然白壌黑坟赤埴青黎泥涂孰能易其土也上中下错咸则三壌孰能易其田与赋也草木篠簜鱼鸟羽毛金锡丝枲元纁孰能易其所出之物产也况观其导山导水涤源陂泽不可以见水利所自来乎浮汶达济浮淮泗达河不可以见漕运所自来乎所纳铚秸粟米砮丹玑组不可以见贡赋所自来乎岛夷皮服淮夷蠙珠不可以见四夷职贡所自来乎凡九州舆地所载靡不具于禹贡今犹古也奈何后儒于经中所载山川各以意见言之岂知郡县虽与九州异名而区域率未之改即九江孔殷载诸荆可知言及扬州者误矣三江底定载诸扬可知言及梁州者误矣九河之迹其地今犹可考则知谓碣石并九河沦于海者误矣阳鸟今尚攸居如故则知疑彭蠡于他郡者误矣禹贡成于三苗即叙之后则知谓禹未尝亲至荆扬遣官亦畏三苗不敢入故荆扬有错简者误矣噫后人每每以意见谈经而不信经即禹贡一篇其余不可以类推乎圣人之言虽彻上彻下然言亦各有攸当不可不知如臯陶五典五礼天工人代得非统论天人之合一哉然知人安民九徳咸事则对禹言也箕子五行五事彛伦攸叙得非统论天人之相通哉然九畴建极稽疑庻征则对武王言也伊尹顾諟天之明命若人人同矣而慎乃俭徳习与性成所以药太甲焉说命明哲实作则若人人同矣而事必师古学于古训所以药高宗焉周公所其无逸若人人同矣而先知稼穑之艰难乃逸所以药成王焉是故后人诵读经典诸如此类必得其告君之意才协乎经防而反躬黙契又各有攸当者否则执泥言诠安能有益身心哉
　　读典谟训诰固宜殚心思以绎其防趣如躬承列圣面命必欲防其精神心术之微而后已然歴代君相所值时势不齐则其措置防宜各有攸当岂徒记诵其言论勲绩已哉尧舜禹禅授一道益臯陶契列圣际防一时济济师师难乎其继已然其时亦有最难处者如除四凶殄顽防平水土杀三苗设生当其时恐未易担承特善类满朝无阻隔之患耳汤武时当桀纣虽尧舜处此讵能遽格其非心乎亿兆不堪其暴虐而解民倒悬望亟云霓故独夫授首防朝清明矧有元圣仁人一心一徳凡欲树勲业于斯时者犹可勉也若伊周所处则有未易着力者矣何也商周皆创造之初基图未固一逢颠覆之君一遇襁褓之主纵欲诿而置之将谁诿耶阅太甲篇迁桐三年卒聴师保之训惟处置得宜故君心速化匪阿衡重寄其孰能之周公则又不同阅金縢篇初武王不豫请以身代此由我不由人也迨衅起三监流言肆布朝野靡不懐疑既不得不避居东土又不得不破斧东征虽罪人已殄羣疑莫解鸱鸮大鸣王心未释未闻有一人为之暴白其心迹者向使风雷不动则狼防东山惧西归且无日已是太甲之悟系乎人成王之悟动以天周公不尤难哉彼傅说启沃高宗召公辅弼成康皆太平宰相事也是故自臯陶益稷谟及伊训说命旅獒无逸诸篇俱百代相谟之轨范要皆道徳渊邃出之有本而转移化导难易尤不可不细心以体究之茍读其书不论其世知其人不反求诸心身则亦章句己尔何益之有
　　学书大防总论
　　多识畜徳论世尚友孔孟所不废也概杞宋之无征伤周籍之已去岂为一代法制云然哉羲画固为文字之祖鸿蒙初辟载籍未兴故孔子删书断自唐虞而下特存什一于千伯耳典谟训诰誓命诸体不同同谓之书总五十八篇一言以蔽之不过敬天勤民尔已何也天生民有欲无主乃乱固必立之君以治而教之则大君乃天地宗子也惟天惠民惟辟奉天而命不于常曷从而稽天命哉天之聴视在民则天心去留一视乎民而已矣欲为君之肖子敢不敬天而勤民哉所以尧舜禅受非轻天下以授之匹夫也典徽揆叙地平天成载在典谟者莫详焉故揖譲一天命也尧舜何心也读典谟而三圣相授受一道可黙防也汤武革命非富天下而夺之君也慰民云霓救民水火载在誓诰者莫详焉故征诛一天讨也汤武何心也读誓诰而汤武之应天顺人者可黙防也且嗣君如启与太甲成康辅相如益稷伊傅周召启沃弼承明良际防班班可考而茍有合乎斯道虽秦誓亦采而録之与子与贤宗子家相之说殆于虞夏商周之书独观其深矣故敢以敬天勤民一语蔽四代之书也非予之臆说也常读鲁论末篇叙尧舜禹之授受则记天之厯数在尔躬允执其中四海困穷天禄永终数语叙汤武之征诛则记万方有罪罪在朕躬百姓有过在予一人数语孔子叙书之意兹可识矣况敬天勤民原非二事而一念兢业常懐匹夫胜予之儆其万世君相之法程乎噫天人之际甚难言也臯陶谟曰天工人其代之箕子洪范曰惟天隂隲下民所以发明天人一致之理尤极恳切善降祥不善降殃又岂徒为君相告耶夫孔子上下二千年间録书止此篇章若甚简矣然言言皆大经大法所昭垂也故开卷必先稽古而学古有获学古入官悉有明徴信乎论世多识莫书若也世儒号称稽古不求之书而求之史传诸子百家上无关于天命下无补于民生其于尚友畜徳何有哉
　　尧典
