<!-- { "loadSidebar": true } -->
　　【夏税麦二十五万四千二百三十八石九斗八升秋粮米二百三十六万六千三百八十六石三斗八升】
　　江西布政司【田土计四十万二千四百六十五顷二十七畆】
　　【夏税麦八万七千九百一十二石九斗八升秋粮米二百五十五万九千七百五石六斗五升】
　　湖广布政司【田土计二十万九千二十六顷五十八畆】
　　【夏税麦一十三万九百一十石二斗六升秋粮米二百三万六千九百九十五石一斗八升】
　　四川布政司【田土计一十万七千九百三十六顷九十六畆】
　　【夏税麦五万五千五百九十二石七斗一升秋粮米七十一万五千三百四十五石九斗九升】
　　山西布政司【田土计三十九万一斗五百五十四顷四十七畆】
　　【夏税麦六十八万二千二百九十二石三斗五升秋粮米二百二万六千九百二十二石一斗一升】
　　山东布政司【田土计五十五万五千八百六十六顷六十二畆】
　　【夏税麦八十九万八千六百七十八石八斗五升秋粮米二百九万八千六百九十九石六斗九升】
　　河南布政司【田土计四十一万六千二百九十三顷六十一畆】
　　【夏税麦六十二万二千一百二石六斗二升秋粮米一百七十八万二千一百八石一斗四升】
　　陕西布政司【田土计二十六万三千七百一十七顷五十四畆】
　　【夏税麦七十四万四千四百四十五石一斗一升秋粮米一百二十万五百四十二石八升】
　　福建布政司【田土计一十三万五千二百五十九顷九十二畆】
　　【夏税麦八百七十六石八斗秋粮米八十四万一千三百五十三石二升】
　　广东布政司【田土计二十五万五千七百八十八顷四十九畆】
　　【夏税麦六千七石五斗一升秋粮米一百一万八千三百七十七石三升】
　　广西布政司【田土计九万二千四百七十三顷四畆】
　　【夏税麦三千三百八十石六斗一升秋粮米四十三万六千九百八十七石八斗八升】
　　云南布政司【田土计一万七千二百七十九顷一十二畆】
　　【夏税麦三万四千六十一石八斗八升秋粮米一十万五千七百七十五石七斗八升】
　　贵州布政司【自来原无丈量顷畆田土】
　　【夏税麦二百五十三石四斗五升八石八升秋粮米四万八千三百三十四石】
　　嘉靖二十一年
　　南北直并十三布政司【田土总计四百三十六万五百六十二顷六十畆九分夏税麦四百九十九万二千一百三十四石四斗秋粮米二千四百一十九万八千四百七十二石九斗】
　　南直【田土计七十一万六千二百九十八顷二十一畆】
　　【夏税麦一百二十五万七千二百四十四石八斗三升秋粮米六百一十三万二百九十一石九斗七升】
　　北直【田土计二十七万六千三百二十六顷七十畆五分】
　　【夏税麦四十三万五千八百五十三石三斗四升秋粮米一百一万九千六百六十五石九升】
　　浙江布政司【田土计四十七万三千一百七十顷七十七畆】
　　【夏税麦一十五万三千九百五十一石七斗八升秋粮米二百三十六万八千一百六十九石一斗二升】
　　江西布政司【田土计四十万一千七百三十九顷一十三畆五分】
　　【夏税麦一十一万七千三百一十二石六斗二升秋粮米二百五十二万七千九百五石二斗七升】
　　湖广布政司【田土计二十四万九千五百九十三顷九十一畆八分】
　　【夏税麦一十万一千石三斗三升秋粮米二百三万二千六百一石一斗二升】
　　山东布政司【田土计五十五万五千八百八十三顷九十三畆四分】
　　【夏税麦八十九万九千四百二十二石二斗三升秋粮米二百九万九千五百五十五石六斗五升】
　　山西布政司【田土计三十九万一千五百六十七顷一十四畆四分】
　　【夏税麦六十八万一千四百一十一石八斗七升秋粮米二百三万四千三百四十石二升】
　　河南布政司【田土计四十一万六千三百二十一顷七十畆四分】
　　【夏税麦六十二万一千一百一十六石九斗二升秋粮米一百八十万七千七百九十九石二斗七升】
　　福建布政司【田土计一十三万五千七百七十五顷三十三畆一分】
　　【夏税麦八百七十六石八斗秋粮米八十四万二千七十二石四斗】
　　四川布政司【田土计一十万九千九百七顷四十一畆四分】
　　【夏税麦三万五千二百七石四斗四升秋粮米六十八万四千八百七十二石三斗七升】
　　陕西布政司【田土计二十六万三千七百八十五顷六十畆九分】
　　【夏税麦六十六万四千七百一十七石二升秋粮米一百四万五千九百二十石一斗八升】
　　广东布政司【田土计二十五万六千九百六十八顷三十四畆一分】
　　【夏税麦四千三百九十七石九斗秋粮米一百一万三千六百二石八斗】
　　广西布政司【田土计九万二千八百六十八顷六十七畆七分】
　　【夏税麦一千九十二石五斗一升秋粮米四十三万九千五百二十五石四斗五升】
　　云南布政司【田土计一万七千六百六十五顷九十一畆四分】
　　【夏税麦三万四千九百四十九石五斗九升秋粮米一十万六千五百九十三石七升】
　　贵州布政司【田土计二千九百五十一顷六十二畆九分】
　　【夏税麦二百三十九石四斗秋二米四万五千二十六石二升】
　　按洪武初天下田土八百四十九万六千顷治十五年存额四百二十二万八千顷有竒失额四百二十二万八千顷有竒是宇内额田存者已失其半矣洪武十三布政司并直府县人戸总计一千六十五万二千八百七十戸人口总计六千五十四万五千八百二十一口至嘉靖间戸总计九百九十七万有零是升平日久而人戸反缩于国初司国计者盍思其故哉
　　古今戸口总数
　　禹平水土为九州人口千三百五十五万三千九百二十三
　　周公相成王致理刑措人口千三百七十万四千九百二十三【周极盛之数】
　　西汉至孝平元始间民戸千二百二十三万三千六十二【西汉极盛之数】
　　光武中兴至末年戸数仅及西都孝平时四分之一至桓灵永夀间更浮于孝平之世【东汉极盛之数】
　　隋承周后戸三百六十万平陈又收戸五十万大业十八载至八百九十万
　　唐宗天寳十八载戸九百六万三千宪宗元和时戸二百四十七万三【较天寳初十失其三】
　　宋祖开寳中天下主客戸三百九万五百四仁宗嘉祐间主客戸一千二百四十六万二千三百一十七国初洪武三年令中书省臣凡行郊祀礼以天下戸口钱粮之籍陈于防下祭毕收入内府蔵之十三布政司并直府州人口总计一千六十五万二千八百七十戸人戸总计六千五十四万五千八百二十一口
　　戸口总论
　　説者谓三代而上戸口盛于西北三代而下戸口盛于东南是矣然民数之多寡系于赋役之重轻而圣人之于民恒予之以休养生息之恩以致民生蕃阜之盛有以也后世乃多为之法以征其身庸调口赋日增月益又虐用其民而为乡长里正者不胜诛求之苦各萌逃避之意于是版图脱漏人如鸟兽飞走莫测而家以之乏国以之贫矣故胡寅论隋氏之耗不咎杨李而咎独孤后天寳之耗不罪安史而罪杨大真李林甫元和之耗则又归其狱于程异皇甫镈之聚敛焉大扺田畆赋重则人争隠漏以逃赋欲蕃民生者惟薄赋可也李翺有言人知重赋之可以得财而不知轻赋之得财愈多可谓知本矣丁口之徭重则人争隠漏以避役欲增戸口者惟轻徭可也马端临有言庸调之征愈增则戸口之数愈减可谓通论矣州县果得人以均其赋役戸口有不蕃盛者哉赋役版籍总论
　　赋役稽版籍一歳防实徴十年攅造黄册册有丁有田丁有役田有租田曰官田曰民田凡二等租曰夏税曰秋粮凡二等丁曰成丁曰未成丁凡二等役曰甲役曰徭役曰杂役凡三等皆有力役有雇役计其丁粮为差国初天下田土总计八百四十九万六千五百二十三顷零征科之数制为两次夏税则纳米麦四百七十一万二千九百石外此复输钱三万九千八百锭绢三十八万八千七百秋粮则纳米二千四百七十三万四百石外此复输钱五千七百三十锭绢五千九百夫以田而责之以是赋以汉唐凖之似有过于重者殊不知汉唐之田赋虽轻而他赋则重我朝自两徴之外而他无杂征况于茶课盐虽前代所倚以侵渔者亦且从而罢之矣其后拨给亲王功臣及土地肥瘠开垦灾伤等项或增或减歳无常赋则是法虽有一定之则而斟酌之权未尝不行乎其间也苏州府一州七县额田九万顷歳徴粮二百七十万带耗其税粮三百五十万淮安府两州七县额田十八万顷歳徴粮三十六万较农田之广狭淮安加苏州一倍较歳粮之徴输苏州加淮安十倍又松江府惟两县歳输税粮一百二十万北直八府一十八州一百一十七县歳输税粮亦一百二十万以松江两县税粮视一百一十七县税粮重轻悬絶如此彼苏州之民何辜而受其苦哉因求其故盖以贼虏张士诚伏诛其将帅叛臣亦从殱防田皆没官故凡租税之重皆官田也今顽民埋隠官田以为巳业转将瘠田诡为官税甚则诡曰水沙压田去税存里甲赔累害愈不可言今已不早图切恐民病霍韬曰天下农民之病自江而南由粮役轻重不得适均自淮而北税粮虽轻杂役则重夫杂役之重非其有益于国也如其有益于国不得已而重犹之可也今则县有司人自为政髙下任情轻重在手大为民害如徐州杂役歳出班夫伍万八千有竒歳出洪夫一千五百有竒复有浅夫闸夫泉夫马夫等役洪夫一役银十二两统而计之洪夫之役歳费银一万八千有竒其余各役不可究言也巳徐州之民仅二万戸杂役如此民何以堪故徐州民年年拘役无一丁免者虽穷坊僻里仅育一人自随亦歳辨役银一两是民病已极矣何不寛一分使民受一分泽乎浙江阖省粮役重轻之籍尝为一椟曰粮役册将一省丁田粮先掲大纲后列条目年有定额椟有定式民有定役官有定守賍汚官吏虽欲低昻其手以渔取于民不可得也岂非良法乎
　　丁粮隠漏总论
　　淮以北土无定畆以一望为顷欺隠田粮律条未之能行也江以南戸无实丁以系产为戸脱漏戸丁律条未之能守也洪武初年甫脱战争人民凋残戸一千六百五万有竒口六千五十四万有竒治四年承平久矣戸口宜蕃且息矣乃戸仅九百一十一万视初年减一百五十四万口仅五千三百三十八万视初年减七百一十六万此其故何也宜司国计者知所以处之矣周忱戸口论曰或投倚于势豪之门而自防至长无复粮差或招诱于僧道之途而化縁财物遍逰四方冐名为匠则在南京者应天府不知其名在北京者顺天府亦无其籍挈家于舟则四水土洋莫知踪迹冐隠买卖陶然无忧
　　役法总叙
