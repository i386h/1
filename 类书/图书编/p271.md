<!-- { "loadSidebar": true } -->
　　古今御戎之防无过攻守二端守借地形攻资兵力二者常相为重不可偏也我国家建都燕京三靣隣边防边大计视古加详自东至西绵亘万里曰辽东曰蓟鎭曰宣府曰大同曰三闗曰延绥曰宁夏曰甘肃此九边形胜大畧也毎边各设重兵统以大将副以偏禆监以宪臣鎭以开府聨以总督无事则画地防守有事则犄角为援地形兵力可谓备且周矣但承平日久旧制渐渝不无可议者自大宁都司之内徙而左臂单寒自辽阳旧城之外弃而守望劳费开平移而上谷之烽火益逼东胜废而三关之设备愈严今且不守偏头而守宁武矣河套住牧鎭逺决防而朔方之形势亏矣哈密折入土鲁畨而河西之孤悬益甚矣大抵形胜日缩敌患日近犹撤藩篱而退守门庭居室者其能晏然髙枕乎又调入卫之兵以为常则践更疲命是自耗之术也设摆边之卒以为固则力分推诿是自弱之道也募南兵暂为技击之倡可矣还当练土著为久逺之需筑墩台用壮阨塞之观可矣还当缮城堡为清野之计丁壮则困于修筑隠于占役而取数于荷戈矣粮饷则尅于桩头苦于折支而难望其宿饱矣方今内厉威严诸边效顺外宁内安此一时矣但贡市利归酋长而部落尚挟狼心马价暗偿脂膏已竭金缯日索溪壑何厌拜甡聚毒虑有溃决之虞土蛮垂涎恐有紏合之举宋时初患西昊竟苦金元气运盛衰东西何常之有未而懐桑土之谋既济而谨衣袽之戒今日所宜亟讲而善图焉此春秋意也















　　图书编卷四十七
<子部,类书类,图书编>
　　钦定四库全书
　　图书编卷四十八
　　明　章潢　撰
　　内夷各土官总叙
　　帝王制驭外国如畜猛兽然其所以不弛禁圉棰挞之□者不过驯扰其性使听吾畜牧不敢肆其搏噬之害已尔虽乆之驯伏依人不敢纵肆而防御终不可弛也茍纵其奔突之性至跳梁搏噬不可近始归咎猛兽而杀之亦晩矣歴观徃古唐虞三代之盛汉唐之强而边塞警备则代有之其不至为中国大患者皆驭得其道也所谓天子有道守在四方是也我朝提封万里逺方莫敢不来享来王矣所当严其限而愼其防者岂独嘉靖时南之倭已哉西起巴蜀牂牁东抵防楚包络湖岭东折而南南尽海上又东跨北粤三江层峦叠岭眞有飞鸟不能越猿猱不能攀者其间苖獠蛮僰猺獞各盘据深箐险峒已非一世然卒听吾之约束者禁圉羁勒在我故也何也贪恋富贵有生类然彼世以土官雄据一方惟恐失其所固有耳伏覩洪武七年西南诸蛮夷来朝贡者多因元官授之稍与约束定粮徭差发其土官名号曰宣慰司十一宣抚司九招讨司一安抚司二十长官司一百七十三初皆吏部验封后因掌土兵者改兵部袭替则关武选凡土官无子弟其婿与妻皆得袭替人文出十年者亦听然皆万里赴阙或献马及方物请命最谨正所谓以夷治夷彼固得倚朝廷官爵以制其党与朝廷亦得因爵赏以制土官诚得驯扰之道也迨天顺八年三月上两宫徽号诏许土官缴呈勘奏即与冠裳于是介使未将威福自恣虽托羁縻之名竟开骄悍之渐成化十五年又有纳谷备赈之令则经制日卑规取愈陋孝宗末年发愤厘革至正徳旋复隳废嘉靖九年始曲为条例稍复祖宗之旧令该府州县正二幕属廵检驿传三百六十验封宣慰宣抚招讨安抚长官凡一百三十二武选验封者皆领于布政司武选所或领于都指挥使司文武相维机权攸寓细大相关掌股易运数年来鎭廵部院诸司建白日烦纷更已甚矣故夷情叛服靡常多有不就约束者可尽委罪邉夷哉葢犷悍桀骜彼之性也世相讐杀猜忌轻生烙蹠善奔忍饥行鬭其习也眈恋巢穴不敢逺离假重爵命威制服属其势也知其性与习则不可喜功生事輙开边衅知其势则彼或出没剽掠诱我逋逃擅我彊塲而我之防御征勦格抚亦易为力终非患倭比也虽然亦不可视为疥癣之疾无与于腹心也即如麓川本百夷僻逺不当中国一郡而王骥欲立功名遂督兵五十万转饷半天下虽穷捜巢穴思任发卒不可得徒杀无辜数十万骥且以功封伯其余膺陞赏者殆万计及再出师而东南骚扰军民疲敝不可胜言矣若夫南贑麻阳陇水罗傍蕞尔小丑又皆在腹内一或驭之失防未免调集客兵转输餽饷威未加乎丑类祸先被乎生灵近事良可鉴也司边筹者内夷尤宜愼之
　　四川土官
　　四川布政司领宣慰司一宣抚司二安抚司三长官司十二都司领宣抚司招讨司一安抚司四长官司十二行都司领长官司五
　　播州宣慰永宁龙州为二宣抚草塘黄平黎州为三安抚泥溪平夷蛮夷木川播州余庆白泥容山眞州重安九姓平茶峒为十二长官其都司领者石砫酉阳为二宣抚天全六畨招讨八郎阿角寨麻匝儿芒儿者为四安抚司木头靖州岳希蓬石耶峒邑梅峒占藏先结簇蜡匝簇白马路簇山峒簇阿防峒北定簇麦匝簇者多簇牟力结簇班班簇祈命簇勒都簇包藏簇阿昔簇思曩儿簇阿用簇潘干寨叠奚鬰即为二十四长【右兵部武选】
　　四川土官二十五乌芒部乌东川知府四人同知一人龙州判官一人龙州宣府知事一人马湖把事一人信宁侮泥溪麻剌村昭平堡寒氷宁戎明月三盆廵检八人溪龙阿用禄马蛮夷白水大平泸沽驿丞七人改流知府一人马湖【右吏部騐封】
　　四川夷考
　　播州古夜郎国地楚庄王遣将庄蹻泝沅水出且兰以伐夜郎植牂牁系船因名牂牁国汉武帝发兵讨之即其地置夜郎县属牂牁郡公孙述时大姓傅龙尹董氏与郡功曹谢防保境为汉光武嘉之并加褒赏自后渠师多姓谢氏唐兴谢龙羽遣使奉贡太宗即其地置播郎牂夷珍溱等州宋干徳贡名马丹砂终宋朝贡不絶元时内附国初其首领杨鉴率其属来朝封为播州宣慰使领长官司安抚司二其后杨洪杨俊杨信俱有威名
　　黎州占西南夷筰都之地白马氏之遗种也汉武帝定西南夷以筰都为沈黎郡防罢郡置两部都尉一治旄牛主外羌一治青衣主汉汉民晋时为李雄所据至后周改为黎州隋唐改登州唐天寳乾元初改汉源郡后复为黎州五代时前蜀王建后蜀孟知祥据有其地宋灭蜀属成都路元属吐蕃等处宣慰司国初改黎州长官司防陞宣抚司
　　乌
　　古窦地甸汉属牂牁唐乌防之元时归附置乌国朝改军民府
　　乌
　　占西南夷地唐宋属乌蛮元时归附置宣慰司国朝改鎭雄军民府
　　东川
　　旧乌蛮地元置东川府国朝改军民府
　　芒部
　　旧乌蛮阿统据之元置芒部路国朝改军民府永宁宣抚司领长官司一为九姓其地秦为蜀汉为益上通云南北连川广
　　龙州宣抚司其地周为羌氐在隋为平武龙门山髙水峻四塞之地也
　　天全六畨招讨使司古蛮獠之地
　　松潘图叙
　　我朝开设松潘东缀安绵南控威茂譬人之一身松潘其首也安绵威茂其股肱也番酋比附于外材官控御于中圣模神武渊乎盛矣嗣后五寨塞而威茂分三溪叛而安绵出致使手足头目各不相顾何以聨属而成身乎此所以有白草之变而廑执事之忧也愚尝读申孝友防要而有感于松潘之事其言曰西南诸畨虽众且防然而势合则强力分则弱必离其党使不得亲分其势使不得不弱斯可也由此观之则我当合而彼当分亦明矣胡今之不然也故松潘之势似合而其中皆秦越相视实则分也白草之寨似分而其党皆患难以相死实则合也岂不尤为可异哉
　　松潘建置
　　钦差廵抚四川兼理松潘安绵建昌等边务都御史一【驻四川】
　　钦差整饬松潘威茂安绵等处兵备按察司三【一驻松潘一驻威茂一驻绵州】
　　钦差分守松潘等处副总兵一【驻松潘】协守左叅将一【驻小河埧】右参将一【驻茂州】协赞游击将军二







<子部,类书类,图书编,卷四十八>
　　松潘卫小河所三路新旧屯田二千八百五十九顷七十畆有零主客官军各兵一万一千六百八十四员名额坐仓粮九万九千三百八十一石布政司原额茶课一十九万二千九百四十四斤零原额盐课银七万八十四两零
　　茂州卫并叠溪威州灌县四路主客官军各兵一万四千一百五十二员名守御所新旧屯田八百五十六顷七十四畆额坐各仓粮一十万三千九百一十七石外仓二十收粮一十万三千九百一十七石
　　安绵坝氐石泉四路各官军各兵六千四百五十二员名额坐各仓粮三万一千一百一十八石
　　四川行都司领卫六【属所七】关七堡五十有四总为里六十有七屯粮五万六千七百四十三石夏秋米一万八千七百四十五石九斗盐课米三千六百石有零
　　松潘边考
　　松潘古冉駹地汉时自筰以北君长以十数冉駹为大武帝开以为汶山郡歴魏晋五代未尝入宼唐初置松州后改交州郡唐贞观时发蜀十二州兵讨松外诸蛮获十余万谕降者七十余部戸十万九千署首领和为县令后茂州西南筑安戎城絶吐蕃通蛮之道生羌为吐蕃攻防之宋初茂州无城知州事范百常始因民之请而筑焉宣和以后入宼不絶元始内附国初征松州及茂威等处克之即古松州地置松潘卫
　　松潘威茂总论
　　松茂有卫叠灌有所采卫诚错布矣大都纨袴之胄不识韬钤尺籍之夫不谙纪律恃此以御戎譬之驱羣羊搏猛兽不格明矣今非欲悉更置之而战陈之法不可不训也私门之役不可不禁也赏罚之令不可不明也逋亡之籍不可不稽也格鬬之器不可不利也夫将不知兵与无将同兵不习战与无兵同诚脩此五者而不足以备边吾不信矣堡关之设自荗北抵松十有七自荗南抵威十有五金鼓闻烟火接亭障诚相望矣吾闻夷恃剽徤恣睢轻汉兵诛求无厌戍卒下堡必击牛酒邀诸畨防血盟誓乃不犯毎一举火輙蚁聚而食之我卒宁防腹不敢争是吾之设堡适以资宼也何頼焉盍亦相地形择要害而并置之乎夫关堡并则兵力聚兵力聚则夷不敢侮是所当讲也诸堡之卒歳于内卫选官军更畨而戌大约主客游兵不下二万秋而徃春而代法非不善也但不知地利不识夷情恫疑虚喝习为上计不闻有剡一矢持一防攘臂而与之角者未至而思归未满而望代是奚足多也曷若罢之而养戍兵之费籍土民站丁而守之如其不足则边关余丁可练而使也无已则择勇徤者量堡缓急分布而汰其充数之老弱可也夫堡无冗兵则食无浪费亦一利也松茂地鲜五谷官军待哺于内境歳挽全蜀之粮数十万斛峙积边庾食至裕也今常额虽存宁无逋负之民乎法禁虽严宁无干没之吏乎夫餽粮千里斗粟数钱民不堪矣而以实老弱之腹吁可惜哉乃若维州之城李唐故地也在戎虏平州之冲汉人入兵之路后吐蕃计取之曰无忧城焉李徳裕帅西川悉怛谋举城降其筹边遗迹可考也而沮于牛僧孺城竟弃议者有曰新与之盟而遽纳其叛语利则维州小而信大语害则维州缓而关中急此司马之说也有曰维州本唐故地取我故地以刷前日之耻正以大义谋国者此胡寅之说也是非迄无定论以今日观之维州据髙山絶顶三面临江不易取其取也不易守必欲复之要在蓄鋭养威相机审势使我有万全之防一鼓而擒耳而轻动以启衅非计之得也先臣董轩尝议欲弃叠溪移所髙屯堡有八害三利之说夫入松有二道东自小河南自叠溪皆羊肠一线之迳如人两臂然胡可废也而维州则其后矣即使无之不过太山亏一篑土耳何足惜哉
　　松潘事宜
