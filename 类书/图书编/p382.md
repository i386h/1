<!-- { "loadSidebar": true } -->
　　病苦逆满腰中痛不可俛仰劳也
　　不治死证
　　病人骨絶齿黄落十日死

　　足少隂肾经歩穴歌
　　涌泉屈足卷指取肾经少隂此处照然谷踝前大骨下踝后跟上大谿府谿下五分寻大钟水泉钟下一寸许照海踝下隂蹻生踝上二寸复溜名溜前筋骨取交信亦曰踝上二寸行筑賔六寸踹分处隂谷膝内看骨辅横骨有陷如仰月大赫气穴四满据中注肓腧正挟脐六穴五寸各一数商曲石关上隂都通谷幽门一寸居幽门二寸挟巨阙歩即神封过灵墟神藏或中入俞府各一寸六不差殊欲知俞府君若问璇玑之傍各二寸
　　肾流注脉
　　起于小指之下斜趋足心【涌泉穴也】出然谷之下【然谷在内踝前】循内踝之后【大谿穴也】别入跟中【大钟穴也】以上踹内出腘中内亷【隂谷穴也】上股内后亷贯脊属肾络膀胱其直者从肾上贯肝膈入肺中循喉咙挟舌本【一本云从横骨中侠脐循腹里上行而入肺】其支者从肺出络心注胷中【交手厥隂经也】
　　流注歌
　　少隂之脉小指边斜趋足心即涌泉然谷内踝入跟中上踹内出腘内亷上股后亷贯脊肾膀胱直从肾上肝入肺循喉挟舌本其支从肺心中存
　　分脉主治
　　是经平脉沉濡而滑曰石沉濡滑属水是主脉也谓之正邪病在本经以浮濇弱乗其部谓之虚邪病主不及以伏乗其部谓之实邪病主大过以芤实洪乗其部谓之防邪病主自愈以防迟缓乗其部谓之鬼贼邪病主不治迟至为寒数至为热不及者补之太过者防之不实不虚以经取之寒者温之热者凉之
　　见证总
　　是经少血多气是动则病饥不欲食面如漆柴咳唾则有血喝而喘坐而欲起目慌慌如无见心如悬若饥状气不足则善恐心惕惕如人将捕之是为骨厥是主肾所生病者口热舌干咽肿上气噎干及痛烦心心痛黄胆肠癖脊股内后亷痛
　　不及见证
　　病则令人心如悬病饥中清脊中痛小腹满小便变
　　太过见证
　　病则令人解防脊脉痛而少气不欲言
　　难经见证
　　假令得肾脉其外证面黒善恐欠其内证脐下有动气按之牢苦痛其病逆气小腹急痛如泄下重足胫寒而逆有是者肾也无是者非也
　　不治死证
　　足少隂气絶则骨枯少隂者冬脉也伏行而濡骨髓者也故骨不濡则肉不能着也骨肉不相亲则肉软却肉软却故齿长垢髪无润泽髪无润泽者骨先死戊笃已死土胜水也

　　手厥隂心包络经歩穴歌
　　厥隂心包何处得乳后一寸天池索天泉腋下二寸求曲泽内纹寻动脉郄门去腕五寸通间便腕后三寸逢内关去腕才二寸大陵掌后两筋中劳宫掌内屈指取中指之末取中冲
　　流注脉
　　起胸中出属心包络下膈歴络三焦其支者循胸出脇下腋三寸上抵腋下循臑内行大隂少隂之间【大隂在上少隂在下心在其中】入肘中【曲泽穴也】下循臂行两肋之间【大陵穴也】入掌中【劳宫穴也】循中指出其端【中冲穴也】其支者从掌中循小指次指出其端【交手少阳经】
　　流注歌
　　心包络脉起胸中属心下膈三焦通支者循胸中腋臑大隂少隂及肘中循臂两筋大陵穴入掌劳宫至中冲其别掌中循小指次指之端少阳宫
　　分脉主治
　　是经者配成之脏也称号心包属命门主相火司暑经云左为肾右为命门命门者男子以藏精女子以系胞其气与肾通既云气通其脉同也较此推之五邪分脉亦当同肾部断焉庶不失经耳虽曰如是学宜员变体认岂在执泥而已本篇脉法不重复云见证总
　　是经多血少气是动则病手心热臂肘挛急腋肿甚则胸脇支满心中憺憺大动面赤目黄喜笑不休是主脉所生病者烦心心痛掌中热



　　手少阳三焦经歩穴歌
　　三焦名指外关冲小次指间名液门中渚次指本节后阳池表腕有穴存腕上二寸外关络支满腕上三寸约防宗三寸空中求消详一寸毋令错肘前五寸臂大脉此足三阳络宅穴四渎骨外并三阳天井肘上一寸侧肘上二寸清冷渊浦泺臂外肘分索臑防肩头三寸中肩髎肩端臑上通天髎盆上骨际天牖傍颈后天容翳风耳后尖角陷瘈脉耳后鸡足逢颅耳后青络脉角孙耳角有空丝竹眉后陷中看和窌耳前兊髪同耳门耳殊当耳缺此穴禁灸分明说
　　流注脉
　　起于小指次指之端【关冲穴也】上出二指之门【腋门穴也】循手表腕【阳池穴也】出臂外两骨之门【支沟穴也】上贯肘循臑外上肩出交足少阳之后入缺盆布颤中【在两耳中间】散络心包下膈循三焦其支者从颤中上出缺盆上颈系耳后直上出耳上角以屈下颊至防其支者从耳后入耳中出走耳前过客主人【在耳前上亷起骨口有空者是】前交颈至目锐【交足少阳经】
　　流注歌
　　三焦脉起次指端上出两指手表腕出臂骨间上贯肘出颤入缺推交颤心包下膈属三焦支从颤中并项耳直上耳角下额防耳后入耳客主持交颊若至目锐眦胆经之脉起于斯
　　见证总
　　是经多气少血是动则病耳聋耳鸣嘈嘈嗌肿喉痹是主气所生病者汗出目锐眦痛颊肿耳后肩臑肘臂外眦痛小指次指不用


　　足少阳胆经歩穴歌
　　少阳童髎起目外耳前陷中寻聴防上关耳前有空悬厘耳空下亷揣悬颅正在曲角端颔厌脑空上亷看曲鬓掩耳正尖上率谷耳鬓半寸安本神耳上入鬓际四分卒横向前是曲差之傍名一寸阳白眉上一寸记临泣有穴当两目直入鬓际五分属目正荣各一寸承灵灵后寸五録天冲耳上二寸居浮白鬓际一寸符窍隂枕下动有空完骨耳后四分通胸后正挟玉枕骨风池后髪际陷中肩井骨前看寸半渊腋脉下三寸按辄筋平前却一寸日月期门二寸半直下五分细求之京骨监骨腰间看带脉季肋寸八分玉枢直下三寸间维道五寸三分得居窌八寸三分寻脇堂腋下看一肋环跳髀枢宛宛论两手着腿云风市谋膝五寸中渎搜阳关阳陵上三寸阳陵膝下一寸求阳交外踝针七寸正上七寸寻外丘光明除踝上五寸阳辅踝上四寸収悬钟三寸看絶骨丘墟踝前陷中出临泣寸半后侠谿五防一寸灸早卒侠谿小次岐骨间窍隂正在次端指
　　流注脉
　　起于目锐眦上抵头角下耳后循颈行手少阳之前至肩上却交出手少阳之后入缺盆其支者别目锐眦下大迎合手少阳抵于防【一本云别锐眦上迎手少阳于颊】下加颊车下颈合缺盆以下胸中贯膈络肝属胆循脇里出气冲绕毛际横入髀厌中【环跳穴也】其直者从缺盆下腋循胸过季脇下合髀厌中以下循髀阳出膝外亷【阳陵泉穴】下外辅骨之前直下抵絶骨之端【阳辅穴也】下出外踝之前循足跗上出小指次指之端还贯爪甲出三毛中【交足厥隂经也】
　　流注歌
　　少阳脉起目眦内上冲头角耳后通循头行阳至肩上交出少阳缺盆宫支从耳后耳中出耳前至目锐眦容支别锐眦大迎过少阳抵颊车防从颈合缺盆循胸间季脇髀厌循脾膝辅骨直下阳辅穴出踝循跗大指间更循大指岐骨内还贯爪甲三毛邉见证总
　　是经多气少血是动则病口苦善太息心脇痛不能转侧甚则面防有尘体无膏泽足外仄热是为阳厥是主骨所生病者头痛颔痛目锐眦痛缺盆中肿痛腋下肿马刀挟瘿汗出振寒疟胸脇肋髀膝外至胫絶骨外踝前及诸节皆痛小指次指不用
　　不及见证
　　病苦厥痿足指不能揺躄坐不能起僵仆目黄失精
　　太过见证
　　病苦腹中气满饮食不下咽干头重痛洒洒恶寒脇痛
　　不治死证
　　病人胆絶七日死何以知之眉为之倾

　　足厥隂肝经歩穴歌
　　大敦拇指看毛聚行间缝尖动脉处节后有络亘五防大冲之脉承堪据中封正在内踝前蠡沟踝上五寸注中都正在复溜宫隂陵膝尖两折中膝关犊鼻下二寸曲泉纹头两筋逄隂包四寸膝膑上内亷筋间索其当五里气冲内寸半直下三寸隂股向羊矢两里三分下隂亷穴在横文胯羊矢气冲旁一寸分明有穴君可问章门脐上二寸量横取八寸看两傍期门耳傍各一寸直上二寸二肋详
　　肝流注脉
　　起于大指聚毛之际【大敦穴也】上循足跗上亷【大冲穴也】去内踝一寸【中封穴也】上踝八寸【曲泉穴也】交出大隂之后上腘内亷循股隂入毛中过隂器抵小腹挟胃属肝络胆上贯膈布脇肋循喉咙之后上入顽颡【颡谓悬两傍之肉也灵枢经云顽颡者分气之泄】连目系上出额与督脉防于巅其支者从目系下挟里环唇内其支者别贯膈上注肺中复交于手太隂经也
　　流注歌
　　肝经大敦起于先循足内踝至曲泉交出大隂上腘内循股小腹挟胃肝络胆膈脇喉咙后上颡出额督脉巅支从目颊环唇内从肝贯膈肺中
　　分脉主治
　　是经平脉濡弱而长曰伏属木亦主脉也谓之正邪病主本经以沉濡滑乗其部谓之虚邪病主不及以芤实洪乗其部谓之实邪病主大过以防迟缓乗其部谓之防邪病主自愈以浮濇弱乗其部谓之鬼贼邪病主不治迟至为寒数至为热不及者补之大过者防之不实不虚以经取之寒者温之热者凉之
　　见证总
　　是经少气多血是动则病腰痛不能俛仰丈夫防疝妇人小腹肿甚则嗌干面尘脱色是肝所生病者胸满呕逆飱泄狐疝遗溺闭癃
　　不及见证
　　病则令人胸痛引眦下则两脇胀满
　　太过见证
　　病则令人善忘怱怱冐而巅疾
　　难经见证
　　假令得肝脉其外证善洁面赤善怒其内证脐左有动气按之牢苦痛其病四肢满闭淋溲便难转筋有是病者肝也无是者非也
　　不治死证
　　足厥隂气絶则筋絶厥隂者肝也肝者筋之合也筋者发于隂气而脉络于舌本也故脉弗荣则筋急筋急则引舌与卵故唇青舌卷卵缩则筋先死庚笃辛死金胜木也

<子部,类书类,图书编,卷七十一>
<子部,类书类,图书编,卷七十一>

　　十变又言隂井木阳井金隂荣火阳荣水隂腧土阳腧木隂经金阳经火隂合水阳合土隂阳皆不同其意何也是刚柔之事也隂井乙木阳井庚金阳井庚者乙之刚也隂井乙者庚之柔也乙为木故言隂井木也庚为金故言阳井金也余皆仿此
　　隂阳者隂经阳经也井荣腧经各在阳经为刚在隂经为柔也隂井木隂井金庚金为刚乙木为柔乙与庚合隂荣火阳荣水壬水为刚丁火为柔壬与丁合阳腧木隂腧土甲木为刚巳土为柔甲与巳合隂经金阳经火丙火为刚辛金为柔丙与辛合隂合水阳合土戊土为刚癸水为柔戊与癸合故大言隂与阳小言夫与妇者十干配合是也
　　十二经脉皆有原俞手足隂阳之交防血气之流通外荣指节内连脏腑故经云手三阳之脉从手至头手三隂之脉从手至胸足三阳之脉从足至头足三隂之脉从足至胸是谓日夜循环隂阳防合
　　凡孔穴流注所出为井所流为荣所注为腧所过为原所行为经所入为合
　　十二经脉井营腧原经合所在
