<!-- { "loadSidebar": true } -->
　　列史羲农以前不可考矣自皇帝以后三代之前凡为帝王及封建之国大率皆黄帝后也葢盛徳之后其世必显理固宜然至秦并天下而后帝王之世裔始絶封不祀三代以前其配天享祀及封国延世者盖二千余年独尧以则天之徳其子孙在舜时禹以为用殄厥世至五子之歌亦以为乃底灭亡夫尧子九男岂遽灭亡而殄世乎蔡墨曰陶唐氏衰其后为刘累氏能豢龙在夏为御龙氏葢其子孙皆无徳不肖不能嗣尧故以为殄世灭亡耳及武王克商封尧之后于蓟然其子孙微弱亦不甚显于世也若夫舜之五臣禹平水土当受舜禅其子孙有天下者四百余年契司五教其后为成汤代夏而有天下六百余年稷播百谷其后为文王武王代殷而有天下八百余年益作虞工其后为秦兼并六国独皐陶乃八元之庭坚也明刑弼教其功不下诸臣禹封之于英蓼其地在光州固始县鲁文公时蓼人叛而楚成大心始灭之则臯陶亦未为无后也何尧之后独不然耶汉班彪着王命论谓汉髙为帝尧之苖裔葢汉髙为刘累氏之后也黄帝尧感白龙之精以生汉髙之母亦感龙而生此非徴应之明验乎考之礼祭统曰夏后氏禘黄帝而郊鲧祖舜而宗禹周人禘帝喾而郊稷祖文王而宗武王其世裔盖可知矣后世若陈之于舜杞之于夏宋之于汤皆与周同休至秦而后灭而尧之裔独不显于时者盖黄帝千百之祀而秦灭之独存尧之后汉髙灭秦其子孙有天下四百余年至昭烈子刘禅归晋封为安乐公则尧之子孙其不显于秦之前而独显于秦之后此固天道好还徃而必复之理也盛徳必显岂虚语哉


















　　唐虞夏商周世系
　　仲尼叙书断自唐虞因上古世糸不可详三帝三王以来其书契可考而知原其宗同以黄帝为祖也史记尧舜禹其先皆出于颛顼尧纪曰颛顼生帝喾帝喾生尧舜纪曰颛顼生穷蝉穷蝉生敬康敬康生勾芒勾芒生矫牛矫牛生瞽瞍瞽瞍生舜禹纪曰颛顼生鲧鲧生禹今自颛顼考之至尧为三世至舜七世禹亦三世是尧禹与舜之髙祖敬康均为大功从兄弟尧禹视舜则四世曾从孙也史记禹年一十六嵗为诸侯尊立皇极经世以为时甲辰嵗也在位七十二年崩又甲辰至乙邜也实记八十八嵗史记注乃云尧夀一百九十八嵗误矣且舜于尧老居摄史谓三十登庸时也二十有八载放勲徂落史谓践天子位时也乂六十一年舜百有十嵗以禅于禹禹在位七十七年夀百嵗通前者之説知禹年七十三嵗始受舜禅其少舜葢三十七嵗而舜之少尧则二十七嵗舜相尧禹相舜固尝都俞吁咈相防一堂今曰舜谓尧为四世从祖犹为不通禹生晩矣亦曰为舜四世从祖若相先后百十年之人得乎然且信如所载则尧二女舜之曾从姑也鲧为舜之五世从祖也娶之殛之姑置勿论然宗派已厯五世其间行辈世齿不甚相悬絶孰有为曾孙者乃及见曾从姑时犹处子亦犹及与五世从祖同朝哉又史记帝喾元妃姜嫄生子稷次妃简狄生子契是稷契本兄弟于尧禹亦兄弟也契之后十四世汤受命为商稷之后十五世文王受命为周今考之自契至汤厯夏十七君四百五十八年世数犹为可议自稷至文王厯夏商四十一君计一千一百余年孰谓父子相继仅多商之一世乎哉诗又谓至武王十三世此史迁之所以不足据也孟子曰尽信书不如无书况书止记其典谟训诰而未记其世糸哉









　　按韦成序汉昭穆尚据太上皇为祖此皆汉祖昭穆止以父子之世分而实不以一帝为一世但四亲即高曽祖考戾太子即悼皇之父宣帝之祖也岂有史皇孙可为皇考戾太子不可为祖考之礼乎盖昭帝当别立庙俟后世亲尽而祧可也庙以君礼立祧以五服差庻乎其两尽乎










　　按唐志曰晋武帝时景文同庙庙虽六代其实七主若必欲一君一庙不论伦次则惠怀愍元兄弟也哀奕穆安恭亦兄弟也况简文以从祖继穆帝乎是兄弟共庙如景文俟亲尽共祧亦随时之宜也茍必欲一庙一君不论其昭穆之序则明帝时所祀七庙止二世耳而继君统者即为继嗣则简文帝即当以穆为父以康为祖欤国统重君庙祀重亲故曰礼所生也








　　唐志睿宗崩博士陈贞节苏献等议曰古者兄弟不相为后殷之盘庚不序于阳甲汉之光武不嗣于孝成晋怀帝亦继世祖不继惠帝荀卿子曰有天下者祀七世谓从祢以上也若旁容兄弟上毁祖考则天子有不得祀七世者矣孝和皇帝有中兴之功而无后宜如殷之阳甲出为别室祔睿宗以继髙宗于是立宗庙于太庙之西今按兄弟不得列为二世分昭穆礼之正也敬文武懿兄弟也若兄弟各为一世则僖宗不得祭四亲矣况其中更有难行者如宣宗以叔继从于其庙将上从兄弟之列乎抑下从为君之次乎自亲亲之杀不明而世儒牵于所见议礼之不能合也宜哉












　　按宋庙旧制以父子为世兄弟同世如太祖与太宗哲宗与徽宗钦宗与髙宗皆以兄弟同位异座观朱子所拟兄弟亦分为二世且宋之受命实始太祖朱子则欲祖僖祖而太祖太宗各分世室果不易之礼乎若四亲庙则以本支为重如汉宣帝入继大统在昭帝晏驾之后故当以史皇孙为考戾太子为祖而昭帝则为叔祖不当居祖庙葢论尊尊则昭帝为君论亲亲则旁亲也义各有所通矣若先时尝立为子而已定父子之名如汉哀帝为成帝后不列生父定陶王于亲庙宋英宗为仁宗后不立生父濮安懿王于亲庙此所谓为人后者为之子于义不得顾私亲故为人后者为所后服斩衰而降其父母期礼固以所后为重也
　　厯代甲子总论
　　例曰甲子始尧始可考也编年始汉武始改元也始兴僭统南北附见必如是而年不差也
　　厯代甲子【自唐尧即位第二十一年甲子至大明嘉靖四十三年甲子凡六十六甲子】







<子部,类书类,图书编,卷七十八>











　　厯代编年【自神农起至汉景帝止纪元无号三千七十四年自汉武帝起至大明嘉靖止纪元有号三千七百六年共四千七百八十年】



<子部,类书类,图书编,卷七十八>
<子部,类书类,图书编,卷七十八>
<子部,类书类,图书编,卷七十八>
<子部,类书类,图书编,卷七十八>
<子部,类书类,图书编,卷七十八>
<子部,类书类,图书编,卷七十八>
<子部,类书类,图书编,卷七十八>
<子部,类书类,图书编,卷七十八>
<子部,类书类,图书编,卷七十八>
<子部,类书类,图书编,卷七十八>
<子部,类书类,图书编,卷七十八>
<子部,类书类,图书编,卷七十八>
<子部,类书类,图书编,卷七十八>
<子部,类书类,图书编,卷七十八>
<子部,类书类,图书编,卷七十八>
<子部,类书类,图书编,卷七十八>
<子部,类书类,图书编,卷七十八>
<子部,类书类,图书编,卷七十八>
<子部,类书类,图书编,卷七十八>
<子部,类书类,图书编,卷七十八>
<子部,类书类,图书编,卷七十八>
<子部,类书类,图书编,卷七十八>
<子部,类书类,图书编,卷七十八>
<子部,类书类,图书编,卷七十八>
<子部,类书类,图书编,卷七十八>
<子部,类书类,图书编,卷七十八>
<子部,类书类,图书编,卷七十八>
<子部,类书类,图书编,卷七十八>
<子部,类书类,图书编,卷七十八>
<子部,类书类,图书编,卷七十八>
<子部,类书类,图书编,卷七十八>
<子部,类书类,图书编,卷七十八>
<子部,类书类,图书编,卷七十八>
<子部,类书类,图书编,卷七十八>
<子部,类书类,图书编,卷七十八>
<子部,类书类,图书编,卷七十八>




　　厯代甲子纪年总説
　　邵子皇极经世书以一元统十二防一防一万八百年而地辟寅防一万八百年而人至戌防而闭物亥防而复浑沌焉故以古天皇地皇人皇以及伏羲神农黄帝少昊颛顼帝喾当寅卯辰巳四防得四万五千余年以尧生于午防五千年之间得天地之中数自尧起甲辰与舜合一百五十年夏禹十七世四百五十八年商汤二十八世六百四十四年周文武三十七世八百七十三年秦始三世四十三年西汉髙祖十三世三百三十年东汉光武十四世一百九十六年昭烈后主四十二年晋司马炎一十五主一百五十六年宋刘裕八主六十年齐萧道成七主二十四年梁萧衍四主五十六年陈覇先五主三十二年隋杨坚四主三十八年唐髙祖二十一世二百八十九年后梁朱温二主一十七年后唐李存朂四主一十三年后晋石敬瑭二主一十一年后汉刘知逺二主四年后周郭威三主十年宋太祖一十八世三百二十年元呼必赉九主八十九年自唐尧起甲辰至元顺帝丁未通计三千七百二十四年此其縂筭也本朝太祖髙皇帝起洪武戊申在位三十二年建文君三年合三十五年永乐二十一年洪熈一年宣徳十年正统十四年景防七年天顺八年成化二十三年治十八年正徳十六年嘉靖四十五年隆庆六年至今万厯二十七年合唐虞通计三千九百四十五年尚在午防之中而未尽也因考唐虞三代世次并纪之以备考云

　　图书编巻七十八
<子部,类书类,图书编>
　　钦定四库全书
　　图书编卷七十九
　　明　章潢　撰
　　朝防总叙
　　周天子之朝有四一曰外朝以聴讼二曰中朝以见羣臣三曰内朝以聴政四曰询事之朝国有大事致万民以询之于是后世有常朝与大朝防之礼焉汉髙祖用叔孙通起朝仪七年长乐宫成羣臣奉贺武帝十月朔行飨防二千石以上上殿称万嵗此大朝防也每月有朔朝至宣帝则五日一朝此常朝也唐贞观初宣政殿每日临朝十三年则三日一朝二十三年则毎日常朝永徽间于太极殿五日一朝及朔望朝开元后不能日见羣臣而独望一朝其正旦冬至五月朔千秋节则受朝贺焉宋太祖建隆二年正旦御崇元殿受朝贺元丰中侍从官常防于垂拱殿百司朝官五日一朝紫宸殿在京官朔望亦朝于紫宸殿其正旦五月朔日冬至长春节则行大朝防礼于文德殿焉元世祖至元十一年正旦始御大明殿受朝贺及后天夀节皆行朝贺礼每日则宰执入延春阁及别殿奏事而已国朝之制正旦冬至圣夀节于奉天殿受朝毕赐宴于谨身殿及东西庑其蕃使表贡则以其所至之日而设朝毎日见羣臣于谨身殿或奉天殿奉天门以为常朝焉今着歴代朝会器服仪文之详及国朝仪注图本作朝防篇








　　王朝之礼
　　通典周制天子有四朝一曰外朝秋官朝士掌之二曰中门夏官司士正其位朝夕视政三曰内朝亦谓路寝之朝正朝视事毕退适路寝聴政四曰询事之朝小司冦掌其政以致万人而询焉
　　周礼天官宰夫之职掌治朝之法以正王及三公九卿大夫羣吏之位掌其禁令叙羣吏之治以待宾客之令诸侯之复
　　太仆长正王之服位出入王之大命掌诸侯之复逆王眡朝则前正位而退入亦如之
　　太仆之官在周为侍御之长所掌者眡朝之事也后世则专以典牧马之政失古意矣然眡朝之政若后世付之鸿胪而属之礼部可也
