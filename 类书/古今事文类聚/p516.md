<!-- { "loadSidebar": true } -->
　　程明道任鄠县簿令以其年少未之重民有借其兄宅以居者发地中藏钱兄之子诉曰父所藏也令曰此无证佐何以决之明道问曰尔父藏钱防何时曰四十年矣彼借宅居防何年曰二十年矣即遣吏取钱十千视之谓借宅者曰今官所铸钱不五六年即遍天下此钱皆尔未藏前数十年所铸何也其诉遂服令奇之【言行録】
　　蠲水灾租
　　周宪之主益都簿外邑诉水灾州檄公检视通守者吝于税且少公辄大言曰若多放一粒租即当奉劾既而躬行田畴所伤果多公悉准法蠲除之【杨山集】
　　诣堂白事
　　呉择仁字智夫为开封雍丘主簿元祐中金水河隄壊十六县皆选属他役独择仁诣朝堂白事宰相范纯仁独异之曰簿领中诣堂白事耶
　　赴官控驴
　　韩参政亿李参政若谷未第时皆贫李先登第授许州长社县主簿赴官自控妻驴韩为负一箱将至长社箱中止有钱六百以其半遗韩别去【邵氏闻见録】
　　为簿年四十
　　仇香字季和学通三经无知名之授年四十为县主簿
　　作书数百篇
　　萧存表常熟主簿顔真卿在湖州与存及陆鸿渐等讨摭古今韵字所原作书数百篇【苏林广旧传】
　　伊川称其才
　　邢恕字和叔从伊川学调永安簿伊川称其才于吕公着荐崇文院校书【东都事畧】
　　石介见其文
　　刘顔字子望经行纯备为任城簿李迪辟为从事所着有儒术通要经济枢言石介见其文叹曰恨不得在子弟之列【同前】
　　古今文集
　　杂著
　　防昌主簿防壁记　　　　乔　潭
　　防昌行在也新邑作焉主簿纠曹也我公吏焉公名挚字某繇秘书正字出拜是官初防泉秘涌于山下隂火潜燃于地中是用甃石引水滙为汤池以御宿获灵符之三载特诏启其域冠新丰渭南而为畿县以明年复特诏广其域齿万年长安而为京邑然地日辟而事日繁理日难而责日重非得良吏无以办此纠纷非加显秩何以羇夫贤守邑改其名官迁其秩理也势也当夫北陆苦寒东郊豫游万乘入郛百司在宇温泉之宫鳞次乎其下集灵之台禋祀乎其上物或过求难于抱影事或倚办急于奔星虽周京八典均以官聨而汉制六条我为纲纪编王侯于尺籍总豪猾于伍符皆此之握其枢以简稽任追胥以簿书诘冦盗皆此之执其要县大夫虽明察秋毫无能专逹理司冦纵平如止水不获仅成此其佐佑六师辑寜万姓咸恃公之钤键矣公也不言而化类影之随形不怒而威等风之上草离宫高枕聼寒漏之频催野冬华寜牧人之偶践上成主徳下奠民居猗欤休哉郁乎茂矣申以侍飬无亏加以藻丽尤絶非郑桓公之迈徳不有孝孙非少宗伯之高文孰彰令徳吁怀兹邑于胥乐兮必复康侯进吾徃也夫仰睇东井俛瞻西郊山木冬繁其浴日之温流乎水云昼积其濯龙之灵液乎矧乃才之甚噐之甚防泳恩波膏沐圣徳将乗以朱轩披之韫芾顾盼千里出入二京岂俟拾级而登如升阶之有渐欤君子谓是言也可勒之以为劵潭忝以词赋见知春官钦唯教忠即簿领之能事敢序施政有门人之直词乙酉嵗抄志于南轩之东壁谁谓来者不承乎权舆
　　论主簿差出之弊　　　　楼　钥
　　臣切唯县置主簿专以勾簿书之稽为职凡一县税赋之输纳实总之销簿对钞尤为紧切而监司郡守循习故常以主簿在县官中最为事简差出不时甚至沿檄无虚月朝归而暮出虽有勤干之吏困于徃来欲竭力効职而不可得簿书期防比之教化则为细事在州县之间则急务也小民输官租得钞而归官司勾销名簿则可以优防卒嵗豪强顽猾据簿之未销者督之则无所逃罪其间利害皆系于簿书簿书不明则吏得以肆意爲奸贫民下户至有已纳而更输豪猾之家苞苴把持或至于幸免然则主簿之职若闲而实要如此任职而不勤责固有所归矣奔走道途而一旦以不职被谴彼有辞焉臣愚欲望睿防诸路监司守臣遇有差出轮防诸县主簿量立定制每嵗不得过两次又计日月之多寡较道里之逺近而比折之当差出者不得以请求而免已满两次者不得复差庶使小官得少安职守簿书不至猥弊而民被实惠矣
　　箴送戴兄主簿　　　　　刘漫塘
　　凡民之生有田有赋期欲不违数不可误稽其当输已输而勾则令不烦民乎何尤一或不然则权在吏缓急逆施民乃慢易其顽者慢而善者扰岂惟病民经赋滋少故古设官惟簿曰主毋怠毋荒上帝临女
　　古诗
　　送孙子祥赴新昌主簿　　楼　钥
　　髙士不为簿子严论独殊不遭何不可而况主簿乎夫君岂其裔南明筮仕初要知官无卑禄可代耕锄正须勾小稽使民能乐输矧复兼尉曹鼠窃随除驱两职去民近亨途此权舆君诚吾里秀贤厚素有余埋蛇有阴德映雪读古书起家决儒科乡评足名誉妻以兄之子相与久相娯小别不足惜未免掺子裾邑境连台剡好山环四隅二子丞邻封川陆通舟车乘兴或一徃径欲造庭除公余想缀文尤当惜居诸防看兴公赋掷地金声如
　　送刘仲起主簿　　　　　楼　钥
　　刘郎鸾栖海濵邑不减向来人姓习凛然躯干即之温语恐伤人中有立论交虽厚笑甘醴御吏以严无束湿公余黄卷频卷舒艺圃工夫日加葺永嘉素多君子僚休沭新盟有清集伯伦忽去谁鲸吸欲挽不留情悒悒君年方盛才有余逸骥宁容在羁期君逺蹈功名机塞草连云朔风急
　　和李主簿　　　　　　　廖明畧
　　李侯持尺璧十五城不换勌飞偶栖棘孤鸣异巢鹳淮海一浚乂博洽识理乱国论匪与闻偷将经术断君家文多豪陵峤贺白观
　　送谢主簿　　　　　　　黄山谷
　　竟陵主簿极多闻万事不理专讨论涧松无心古须鬛天球不琢中粹温落笔尘沙万马奔剧谭风霆九河翻胸中恢疎无怨恩当官持亷且不烦吏民欺公亦可忍慎勿惊鱼使水浑汉濵耆旧今谁存驷马髙盖徒纷纷安知四海习凿齿柱笏看度南山云
　　律诗
　　送姚主簿归龙溪　　　　翁　卷
　　三考今批足应无愧此心只将零月俸买得一张琴归处路犹逺到时冬已深邑丞诗极好闲暇可相寻
　　送赵振文主簿　　　　　楼　钥
　　去去江西不作难片防双桨荡秋澜已知官业非时様犹喜情亲耐嵗寒志大自然羞附骥官卑何用叹栖鸾少卿防上加文度更比年时刮眼看
　　送张主簿　　　　　　　顾非熊
　　松窻久是飡霞客山县新为主印官混俗故来分利禄不须长作异人看
　　柬张簿二首　　　　　　刘漫塘
　　簿书阅过防牛腰一缕清香午未消栀室醉吟谁是伴铁城折简可频招
　　又
　　细肋朝来正割鲜瓦瓶先腊湛寒泉香栖枳棘宁多日断送横飞上九天
　　送张端袤主含山簿　　　刘漫塘
　　计利无非利辞难枉作难驱车平路去髙枕此心安县小勾稽易时危赋敛殚好裨千虑失可使百忧寛
　　送刘主簿秩满东归　　　刘漫塘
　　一官簿领十年间此去青云手可攀胜日西湖浮画舫频将巵酒酹孤山
　　寄熊主簿　　　　　　　刘克庄
　　一出悬知计已非更堪留滞未成归即今白首负松菊何处青山无蕨薇不恨老从中嵗至但悲事与素心违当斋寂寞生秋草防度临风忆杜微
　　送赵阜主簿　　　　　　刘克庄
　　罢税无亷局萧然古寒士称为善类民説是清官力薄难推毂身轻易起单竹林逢大阮试为问平安
　　送欧阳主簿赴韦城　　　苏子瞻
　　鳯雏骥子见相交白发苍顔笑我曹读遍牙籖三万轴却来小邑试牛刀
　　送罗正夫之官余干　　　杨万里
　　番君小屈习凿齿且与刺头簿书底即看给札试台兰飞上木天校文字
　　赠咸阳王主簿　　　　　郑　谷
　　可爱咸阳王主簿穷经尽到昔贤心登科未足酬多学执卷犹闻惜寸阴
　　县尉
　　歴代防革汉大县两尉小县一人长安有四尉分为左右部城东南置广部尉是为左部城西北置明部尉是为右部并四百石广绶大冠主追捕盗贼伺察奸邪魏因之晋洛阳皆置左部尉宋齐梁陈并因之余县如道汉制诸县道尉铜印黄绶朝服武冠北齐郡县置三尉隋改为正后置尉又分为户曹法曹唐初因隋制【武德元年万年县法曹孙伏伽论事是也】武德中复改为正七年复为尉赤县置六员他县各有差分判诸司事髙宗时为品官吏部选授五代久废而盗贼鬬竞则属镇将宋建隆三年始每县置尉一贠在主簿之下俸赐与主簿同其镇将只许勾当镇下烟火争竞公事至和二年开封祥符两县増置一员元丰五年诏重立他法县尉并差使臣元祐元年苏辙言旧法县尉皆用选人近嵗并用武臣自改法以来未闻盗贼为之衰息请复旧法诏除防边县尉依旧外余并差选人崇宁元年诏重法地县尉旧差武臣处并依元丰法元置尉一员在主簿之下不署县事专掌捕盗贼及烟火争竞公事
　　羣书要语一命仙吏【白六帖】鸿渐之资神仙之吏【同上】黄绶位轻青云望重【陈子昻集送齐少府序】吏部铨注拾遗评事赤尉才望清髙标格秀者着为之俗号三紧官【赤尉坐紧以剧县决遣权豪畏威也入仕之路歴是三官者时辈共以为荣也两京杂记】尉掌巡捕盗贼及检覆之事【四朝志】曩居尉督【胡文恭制】守在尉察善于追胥【同上行上徳悦制】尉主盗贼凡盗贼发主名不立则推素行寻按察奸宄以起端绪【后汉百官志】
　　诗句李侯虽薄宦时誉何借借【髙适赠李少府】庭户萧条燕雀喧日髙牎下枕书眠【杜荀鹤赠李少府】夫子有盛才主司得球琳【李白送少府赴选】迹留黄绶人皆叹心在青云世莫知【髙适】公堂潇洒有林泉秪隔苔墙是渚田【郑谷】世人皆醯鸡安可识梅生【李白留别刘少府】青袍美少年黄绶一神仙【岑参】隐吏逢梅福游人忆谢公【杜】草羡青袍色花随黄绶新【岑参】夫子送君为一尉东南三千五百里【白居易送王尉】
　　古今事实
　　传为仙尉
　　前汉梅福字子真为南昌尉一朝弃妻子去九江至今传以为仙【汉书本传】
　　号曰香尉
　　汉雍仲进南海香拜洛阳尉号曰香尉【述异】
　　此聪明尉
　　魏奉古授雍丘尉甞九日公燕有客草序五百言奉古言此旧文援笔别疏之草序者黙然自失列座抚掌奉古徐笑曰适览记之非旧习也由是知名时挺涖汴州召奉古前曰此聪明尉耶他日持廏目令示奉古一览便讽千余言挺惊起曰仕宦且四十未甞见此
　　以干治闻
　　唐顔师古隋仁寿中授安飬尉杨素谓曰安养剧县子何以治之师古曰割鸡未用牛刀素惊其言大后果以干治闻
　　不附郡守
　　赵忠简归寓常山县郡守章杰知中外士大夫平时多书疏往来可为奇货以媚时宰密谕邑尉翁防之以搜私酿为名驰徃掩取之诺守犹疑漏言潜戒左司伺察之之畧入廨书片纸自后出迎赵氏子告之故趣焚箧中书及屏弃弓刀之属比之挟吏卒至一无所得守大怒劾于朝时宰疑其已甚徙之尉兰溪使避守上初即位大臣诵言其事诏特改京官除寺监簿
　　荐辞主簿
　　查道为馆陶尉亷介与妻采野蔬为粥以疗饥道不胜贫欲去官防都运使樊知古素知道节行欲荐之辞以与县主簿叶齐知古曰齐素不识也道曰公不荐齐道亦不敢当公荐也知古不得已两荐之【长编】
　　不为秦客
