<!-- { "loadSidebar": true } -->
　　歴代沿革魏太学置五经课试之法置春秋谷梁博士东晋増置国子博士十六人谓之太学博士北齐国子寺有太学博士隋罢国子唯立太学置博士五人唐増置三人掌教文武五品以上郡县公子孙郑覃请太学五经置博士禄廪比王府官宋元丰三年诏改国子监直讲为太学博士每经二人掌分经讲授考校程文以徳行道艺训导学者绍圣元年左司諌翟思言熈宁更置太学博士正录虽有朝廷特除然类令国子监长贰荐举以次除授元祐以来罢去试法请自今除学官依旧法召试从之绍兴置太学博士三员元置四人
　　羣书要语以文学为官【南丰制】宜率励多士首善京师以风四方以教导为官【曲阜集】矧由辟海进陟道山【同上】徃司讲解【栾城制】贤关养士众建师儒宜尔褒迁遂专训导【初寮制】敷学省之经【胡文恭制】置在庠讲之员【同上】西域氏之教其徒日以讲习决释其法为事吾之视太学又足以为西域氏之羞矣奚不日戒其属月励其徒年持六籍日决百氏俾诸生于圣典也洞知大晓【皮日休与博士书】
　　诗句先生万古名何用博士三年冗不治【蔡天啓为博士三年】古今事实
　　服大夫冕
　　博士秩卑以其传先王之训故尊异之令服大夫冕【荀绰晋百官表】
　　比王府官
　　唐郑覃旣名儒故以宰相领祭酒讲大学五经置博士禄秩比王府官【唐本传】
　　马光升堂
　　马光为太学博士尝因释奠髙祖亲幸国子学王公以下毕集光升堂讲礼诸儒生以次论难皆当时硕学光剖析凝滞
　　徳明赐帛
　　陆徳明为太学博士髙祖已释奠召博士徐文逺浮屠慧乗道士刘进喜各讲经徳明随方立义徧析其说帝大喜曰三人者诚辨然徳明一举辄蔽可谓贤矣赐帛五十疋
　　六儒并授
　　隋马光开皇初髙祖征山东义学之士光与张仲让孔龙窦仕荣张买奴刘祖仁等俱至并授太学博士时人号曰六儒【隋书】
　　一时皆冠
　　大业初许善心荐徐文逺及包恺褚徽陆徳明鲁达为学官文逺擢国子博士世称左氏有文逺礼有褚徽诗有鲁达易有陆徳明皆一时之冠
　　征质凝滞
　　谢沈康帝即位议七庙迭毁于是以太学博士征之质凝滞也【晋中兴书】
　　讲甚精博
　　唐王恭少笃学教授乡闾弟子数百人贞观初召拜太学博士讲三礼别为义证甚精博盖文懿文达皆当时大儒每讲徧举先儒义必畅恭所说
　　诸生横卷
　　光武起太学博士舍内外讲堂诸生横卷为海内所集【后汉书】
　　学生文名
　　胡安国迁太学博士学生以文自名每一篇成置锦囊中游公卿间转嘱公处之职事乃袖刺至博士舍公问所为文其人曰比为肇明取去肇明者祭酒薛昂也他日又问之对曰近寘公达所公达者中书侍郎刘达也于是公鄙其为人公为师儒谨所好恶如此【言行录】
　　精选博士
　　淳化三年杨徽之上言文士虽多而通经甚少精选五经博士各专业教胄子此风化之本也
　　荐除博士
　　秦观字少游元祐初苏轼以贤良方正荐于朝除太学博士【事畧】
　　恩锡有差
　　权邦彦字朝美为太学博士徽宗幸学设幄堂上天顔喜甚恩锡有差延见诸生命公讲下武诗言明理畅
　　被防奏对
　　陈忠肃公瓘字莹中为太学博士被防奏对论稽古造膝之言遂明继述之义泰陵喜所未闻反复诘问语遂移时迫于进膳公乃引退上意感悟约公再见有变更时事之意泰陵圣顔英睿臣下奏对徃徃摄于天威少或契合公召见遽以人所难言逆意开陈辞达义明使人主豁然感悟由是缙绅士夫罔不钦服苏黄门闻之抚几叹曰吾兄东坡最善论事然亦不知出此以书抵公叹誉甚至【言行录】
　　古今文集
　　杂著
　　除太学博士谢陈丞相启　　吕伯恭
　　里闬湮沈久安分守胶庠清邃骤被诏除夫何逖逺之踪犹在选抡之数窃以合蒸髦于万防谏以度程嗣絶学于六经司其训诂名挂成均之属号为儒者之先于秩虽防所系实大茍训迪渐摩之本曾弗玩心则呻吟呫哔之余焉能塞责厥职升降视人重轻如某者气禀颛志尚疎阔定交铅椠不知嵗月之多借助韦未觉悔尤之寡每因晏豫窃自揣量惟材谫故不足爼豆英游惟识眊故不足权衡世变继以闵忧之积益于宠利之疎干命义而儌求匪惟失已饰庸虚而衒鬻又复欺人徒欲粗试于州县簿领之间曷敢自通于廊庙钧陶之上忽惠除书之及罔知拜赐之端意者槩视戚疎曲加诱掖畀教导之任使预懐无废之惭寛奔走之期使尚有讨论之暇进之以作其怠缓之以俟其成自视缺然何以领此斯盖伏遇某官翼宣天縡弼亮皇猷深惟封殖于丕基畴若招徕于羣献荆金梁铁贡九牧以并登粤镈燕函列百工而咸在多取或容于舛误广求遂逮于孱愚某敢不防绎旧闻研思防防千年蠧简傥输毫髪之劳一世龙门庶答丘山之施过此以徃未知所裁
　　律诗
　　再至学省作　　　　　　　王介甫
　　平生扰扰复胶胶学省重来嵗又交骑马醉遭官长骂读书惭被学生嘲何为眷恋米五斗便可经营把一茅好买江干千个竹待看烟雨长春梢
　　除书学博士初朝谒呈时宰　米元章
　　半生湖海看青山惯佩笭箵揽辔艰晓起初驰朱雀路霜华慙缀紫宸班百寮卑处瞻丹陛五色云中望玉顔浪说书名落人世非公那解彻天关
　　太学助教
　　歴代沿革后魏置太学助教八品中北齐国子寺有太学助教二十人九品下后周置太学助教上士六人隋初五人正九品下大业三年减为二人唐増置三人宋置四门助教元置四人太学助教
　　古今事实
　　李训别与
　　唐李徳裕太和中为平章事时文宗欲李训为谏官徳裕谏曰李训小人不可在陛下左右文宗曰人谁无过俟其悛改徳裕曰圣人有改过之义训天性奸邪无悛改之理帝乃顾王涯商量别与一官乃授四门助教
　　邢惇恱除
　　宋邢惇以布衣召对真宗东封还雍丘问以治道惇曰陛下东封西祀皆已毕矣臣复何言上恱除四门助教古今文集
　　杂著
　　凌助教蓬屋题诗序　　　　栁子厚
　　儒有蓬户瓮牖而自立者河间凌士燮穷讨六籍皆有著述而尤邃春秋为儒官守道端庄植志不囘在京师十二年家本吴也欲归而不可得遂构蓬室以备揖让之位栋宇简易仅除风雨盖大江之南其旧俗也所谓求仁而得斯固然欤夫厚人伦懐旧俗固六义之本羣公是以有发徳之什书在屋壁余序而引之
　　四门助教防壁记　　　　　栁宗元
　　周人置虞庠于四郊以养国老教胄子祭统曰天子设四学盖其制也易传太初篇曰天子旦入东学昼入南学夕入西学暮入北学蔡邕引之以定明堂之位焉大戴礼保傅篇曰帝入东学以贵仁入南学以贵徳入西学以贵信入北学以贵爵贾生述之以明太子之教焉故曰为大教之官而四学具焉叅明堂之政原大教之极其建置之道也后魏太和中立学于四门置助教二十人隋氏始隶于国子而降置五人皇朝始合于太学又省至三人员位弥简其官尤难非儒之通者不列也四门学之制掌国之上士中士下士凡三等侯伯子男凡四等其子孙之为胄子者及庶士庶人之子为俊士者使执其业而居其次就师儒之官而考正焉助教之职佐博士以掌鼔箧榎楚之政令分其人而教育之其有通经力学者必于嵗之杪升于礼部防简试焉课生徒之进退必酌于中道非博雅庄敬之流固不得临于是故有去而升于朝者贺秘书由是为博士归散骑由是为左拾遗旧制以拾遗为八品清官故必以名实者居于其位贞元中王化旣成经籍少间有司命太学之官颇以为易专名誉好文章者咸耻为学官至是河东栁立始以前进士来署兹职天水武儒衡闽中欧阳詹又继之是嵗四门助教凡三人皆文士京师以为异余与立同祖与武公同升于礼部与欧阳生同志于文四门助教署未尝纪前人名氏余故为之说而由夫三子者始
　　律诗
　　赠敬睦助教　　　　　　　释无可
　　禁掖人知连状荐国庠官满一家贫清仪都道蓬瀛客直气堪为谏诤臣




　　古今事文类聚新集卷三十一
<子部,类书类,古今事文类聚__古今事文类聚新集>
　　钦定四库全书
　　古今事文类聚新集卷三十二
　　元　富大用　撰
　　诸监部
　　太府监
　　歴代沿革周官太府下大夫秦汉以下不置然其职在司农少府至梁天监置夏卿即太府卿掌财物库藏北齐兼掌进贡器物后周太府中大夫掌贡赋货贿以供国用属大冢宰隋初与北齐同所掌左右藏及尚方司染等署帝分太府寺为少府监管尚方织染等署但管京都市及平准左右藏唐因之卿一人少卿二人掌财货廪藏贸易总京师四市左右藏常平七署凡四方贡赋百官俸秩谨其出纳赋物任土所出定精麄之差祭祀币帛皆总焉龙朔改太府为外府正卿咸亨复光宅改为司府中宗神龙复曰太府宋太府寺判寺事一人以两制或带职朝官充凡财货廪藏贸易四方贡赋百官俸秩皆三司本寺但掌祠祭香币帨巾神位席及造斗秤升尺而已元丰改制始正职掌掌财货出纳贸易之事凡贡赋之输于京师者至则别而受之供君之用及待边费则归于内藏供国之用及待经费则归于左藏元祐三年诏太府寺置长贰余寺监长贰互置建炎三年诏罢太府寺拨金部独以一丞治鹾茗之质剂凡省五年而后复置元改寺为监置监一人少监一人丞二人掌出纳邦国财用钱谷之事管辖左右藏诸仓坊学署
　　羣书要语古名少府【六帖】治藏之长【郑康成周礼注】太府【周礼】司府【郑氏谈绮】掌九贡九赋九功之贰以受其货贿之入颁其货于受藏之府颁其贿于受用之府凡颁财以式法授之【周礼】凡万民之贡以充府库凡式贡之余财以供玩好之用凡邦之赋用取具焉【同上】以二法平物一曰度量二曰权衡【唐百官志】唐旧制天下财赋皆纳于左藏库而大府四时以数闻【续通典】财赋总于地官而太府司其出纳非明于金谷之要不在兹选【南丰集】居监临之官典出入之务【唐制】领贡献于四方掌财用于五库况当贡赋之入宜重帑藏之司【同上】九卿之重叅理于佐邦六府孔脩颁货于别藏【常集太府卿制】会帑藏出入之要修权量平校之法【白集太府卿制】受藏之府国用所资【同上】经纪有品臣子攸同【扬雄少府箴】古今事实
　　省阅钱帛
　　杨崇礼开元为少卿虽钱帛充牣丈尺皆躬自省阅时以为前后无与为比擢拜太府卿时太平日久御府财物山积以为经杨卿者无不精好【唐本传】
　　专任钱谷
　　杨国忠判度支宗观左藏库喜其货币山积面赐国忠金帛权太府卿国忠专钱谷之任出入禁中日加亲幸
　　为人严慤
　　李袭誉召为太府为人严慤以威肃闻
　　任职清白
　　杨隆礼任职二十年九十余卒隆礼罢太府宗访其子可代父任者宰相以其子慎余慎矜慎名皆得父清白帝擢慎矜监察御史知太府出纳【并同上】
　　古今文集
　　杂著
　　太府寺防壁记　　　　　　郑湜
