<!-- { "loadSidebar": true } -->
　　刘洞防善画龙一日有夫妇造门曰龙有雌雄其状不同雄者角浪凹峭目深鼻豁鬐尖鳞宻上壮下杀朱火雌者角靡浪平鼻直鬐目圆鳞薄尾壮于腹洞防曰何以知之其人曰吾乃龙也化为双龙飞去
　　乖龙
　　世言乖龙苦于行雨而多窜匿为雷神捕之或在古木及檐楹之内
　　痴龙
　　洛中有洞坑曽有误坠其中行数里渐明见有宫殿人物凡九处又有大羊羊髯有珠人取食之后出以问张华华曰此地九仙馆也大羊名曰痴龙
　　旱龙
　　孙思邈尝隠居终南山时大旱西域僧请于昆明池结坛祈雨凡七日缩水数尺池龙化为老人至思邈石室请救孙谓曰我知昆明池有仙方三十首留传与予予将救汝老人曰此方上帝不许妄传今急矣固无所吝有顷捧方而至思邈曰尔第还无虑自是池水忽涨溢岸数日胡僧羞恚而死
　　懒龙
　　僧闻禅师住邵武山中一日有老人来谒闻曰我龙也以疲惰行雨不职上天有罚当死頼道力可脱俄失所在闻视坐榻傍有小蛇尺许延缘入袖中屈蟠夜风雨雷挟坐榻电碎雨射山岳为摇而闻危坐不倾达旦晴霁垂袖蛇堕地而去
　　佽飞斩蛟
　　荆有佽飞者得寳剑还渉江有两蛟夹绕其船佽飞防剑赴江刺蛟杀之荆王闻之仕以执珪
　　汉武射蛟
　　汉武帝元封五年自浔阳浮江亲射蛟江中获之
　　周处杀蛟
　　周处年少时防强使气为乡里所患又义兴水中有蛟山中有虎并皆暴犯百姓谓之三害而处既刺杀虎又入水竟杀蛟而出遂自改励终为忠臣孝子
　　程灵铣射蜃【以下系蜃】
　　歙州歙县黄墩湖其湖有蜃常为吕湖蜃所鬬湖之近村有程灵铣者卓越不羁好勇而善射梦蜃化为道人告之曰吾甚为吕湖蜃所厄明日又来君能助吾必厚报灵铣遂问何以自别道人曰束白练者吾也既异之明日与村少年鼓噪于湖邉须臾波涛涌激声若雷霆见二牛相驰其一甚困而腹肋皆白灵铣弯弓助之正中后蜃俄而水变为血不知所之其伤蜃归吕湖未到而毙
　　许真君斩蜃【见神仙门】
　　古今文集
　　杂著
　　杂说　　　　　　　　　韩愈
　　龙嘘气成云云固弗灵于龙也然龙乗是气茫洋穷乎间薄日月伏光景感震电神变化水下上汨陵谷云亦灵怪矣哉云龙之所能使为灵也然龙弗得云无以神其灵矣失其所凭依信不可与异哉其所凭依乃其所自为也易曰云从龙既曰龙云从之矣
　　真龙对　　　　　　　　盛均
　　客有细时贤待己之礼举叶君爱龙意于座曰叶公好假而惮其真诚然乎均曰即飞出丹青者殊夫真翔来庭宇者愈假矣何则夫灵济于物无求于物无求于人实龙徒也今闻叶公鳞画其象则慕形趋之是欲滋乎豢育与蛇鱼类矣真乌在哉曰然则扰于夏鬬于郑者非耶曰妖而怪所以幽王眚身子产不祀焉率假物矣彼其真龙者道能神化其流多或蟠于天或巢于田或翼于人或为马或为剑有侔于此非徒不居其在天也枢纽隂阳不差厥常其在田也赡腴疆土庶类蕃庑在其人也珠媚心澜呀成智门其为马也布体桑油徧崇九州其为剑也鬼泪滛滛秋江万寻至于挟云则十雨时濡御照则三光助舒是真羣龙也绵古今而不僵渥生人以无倦圣贤在上将利益于物天下无道必亢晦于时岂独矫矫栏端露成于叶公而夸爪喙哉是谓妖怪假物也客皱眉而俯不复细言
　　招野龙对　　　　　　　陆蒙
　　昔豢龙氏求龙之嗜欲幸而中焉得二龙而饮食之龙之于人固异类以其若己之性也席其宫沼百川四溟之不足游甘其饮食洪流大鲸之不足味施施然懮懮然其爱弗去一旦值野龙奋然而招之曰尔奚为者茫洋乎天地之间寒而蛰旸而升能无劳乎诚能从吾居而宴安乎野龙矫首而笑之曰若何龌龊乎知如是耶赋吾之形冠角而被鳞赋吾之徳泉潜而天飞赋吾之灵嘘云而成风赋吾之职抑骄而泽枯观乎无极之外息乎大荒之墟穷端倪而尽变化其乐不至耶今尔茍容于蹄涔之间惟泥沙之是拘惟蛭螾之与徒牵乎嗜好以希饮食之余是同吾之形异吾之乐者也狎其人啗其利者扼其喉胾其肉可以立待吾方哀而援之以手又何诱吾之陷阱耶尔不免矣野龙行未几果为夏后氏之醢
　　谪龙说　　　　　　　　栁宗元
　　扶风马孺子言年十五六时在泽州与羣儿戏郊亭上顷然有竒女堕地有光然被緅裘白纹之里首歩摇之冠贵游少年骇且恱之稍狎焉女頩尔怒曰不可吾故居钧天帝宫下上星辰呼嘘隂阳薄莱羞昆仑而不即者帝以吾心侈大怒而谪来七日当复今吾虽辱尘土中非若俪也吾复且害若众恐而退遂入居佛寺讲室焉及其进取杯水饮之嘘成云气五色翛翛也因取裘反之化为白龙徊翔登天莫知其所终亦怪甚矣呜呼非其类而狎其谪不可哉孺子不妄人也故记其说
　　记彭蠡小龙　　　　　　沈存中
　　彭蠡小龙顕异至多人人能道之一事最着熈宁中王师南征有军仗数十船泛江而南自离真州即有一小蛇登船船师识之曰此彭蠡小龙也当是来防军仗耳主典者以洁器荐之蛇伏其中船乘便风日棹数百里未尝有波涛之恐不日至洞庭蛇乃附一商人船囘南康世传其封域止于洞庭未尝逾洞庭而南也有司以状闻诏封神为顺济王遣礼官林希子中致诏祠下焚香毕空中忽有一蛇坠祝肩上祝曰龙君至矣甚重一臂不能胜徐下至几案间首如不类蛇首也子中致诏意曰使人至此斋三日然后致祭王受天子命不可以不斋戒蛇受命径入银香奁中蟠三日不动祭之日既酌酒蛇乃自奁中引首吸之俄出循案行色如湿胭脂烂然有光穿一剪防花过其尾尚赤其前已变为黄矣正如雌黄色又过一花复变为绿如嫩草之色少顷行上屋乗纸幡脚以行轻若鸿毛倐忽入帐中遂不见明日还蛇在船后送之逾彭蠡而囘此龙常游舟楫间与常蛇无辨但蛇行必蜿蜒而此乃直行江人常以此辨之【笔谈】
　　律诗
　　神物　　　　　　　　　王介甫
　　神物登天扰可骑如何孔甲但能覊当时若更无刘累龙意茫然岂得知
　　偶题　　　　　　　　　王介甫
　　山腰石有千年涧石眼泉无一日干天下苍生望霖雨不知龙向此中蟠
　　蛇
　　羣书要语螣蛇龙类能兴云雾蟒王蛇最大者故曰王【尔雅】巴蛇吞象三歳而出其骨【山海经】蝮蛇秋月毒盛啮草木以泄其气草木即死【博物志】蚿怜蛇曰吾以众足行而不及子之无足【庄子】率然者常山之蛇也击其首则尾至撃其尾则首至撃其中首尾俱至【孙子】蝍蛆甘带注蝍蛆蜈蚣也带小蛇也蝍蛆喜食其眼【庄子】南人入山皆以竹管盛活蜈蚣蜈蚣知有蛇之地便动作于管中如此则草中便有蛇也蜈蚣见蛇能以气禁之蛇即死【抱朴子】诗句大泽多龙蛇【李】林喧雀啅蛇【后山】雷公蹑云捕黄蛇【坡】
　　古今事实
　　雄黄去蛇
　　昔负丘多大蛇又生好药黄帝将登焉广成子教之佩雄黄而蛇皆去【抱朴子】
　　南门妖蛇
　　内蛇与外蛇鬬于郑南门之中内蛇死六年而郑厉公入杀郑子申繻曰妖由人兴人无衅焉妖不自作弃常则妖兴也【左】
　　埋两头蛇【见隂徳门】
　　画蛇添足【见愚拙门】
　　啣珠报恩【见报恩门】
　　拔剑斩蛇
　　汉髙祖以亭长送徒骊山夜行经丰西大泽中前行者还曰有大蛇当道髙祖曰壮士行何畏乃防剑斩之后人至者见一老妪哭曰吾子白帝子也化为蛇当道今赤帝子杀之妪忽不见
　　醉现蛇形
　　杜预为荆州刺史时有燕集大醉辄闭斋独眠外闻斋中呕吐其声甚苦有小吏开户防之止见牀上有一蛇垂头牀边吐却不见人【世说】
　　屡见妖蛇
　　梁主衣库见黑蛇长丈余数十小蛇随之举头髙丈余南望俄失所在帝又与宫人幸洲苑复见大蛇盘屈于道羣小蛇绕之并黑色帝恶之宫人曰此非怪也恐是钱龙帝勅所司即日取数十万钱镇于蛇处以厌之因设法防赦囚徒赈穷乏退居栖心省又有蛇从屋坠落帝防上忽然便失又龙光殿上所御肩舆复见小蛇萦屈舆中以头驾夹膝前金龙头上见人走追之不及【南史】
　　蛇吼不祥
　　隋李宻反王世充领兵讨之夜有斑蛇长丈余向寝屋作声如牛吼执杖者斩之明日战大溃匹马归国
　　蛇惊知冦
　　唐太宗屯桓壁常欲觇敌潜军逺抄骑皆四散太宗与一甲士登丘而睡俄而贼兵四靣云合防有蛇逐防甲士惊起因见贼至遽白太宗而俱上马驰百歩为贼所及发大羽箭射之殪其骁将贼骇乃退当时以为神异
　　身本蛇精
　　鱼朝议周询知安州一日宴于园中园吏见大蛇垂栏楯上就视之乃周询醉而假寐也干夀亦尝言周询于相法为蛇形蔡君谟知福州以疾不视事者累日每夜中即梦登鼓角楼凭鼓而睡通判有怪鼓角将累日不打三更者因对数夜有大蛇盘据皷上不敢近君谟既愈与通判言所梦正与鼓角将所说同人遂以为蛇精【东斋记事】
　　古今文集
　　杂著
　　宥蝮蛇文　　　　　　　栁宗元
　　吾悲乎天形汝躯絶翼去足无以相扶曲膂屈胁惟行之防目兼蜂虿色混泥涂其颈蹙而其腹次且褰鼻钩牙穴出榛居蓄怒而蟠御毒而趋志蕲害物隂蠧潜狙汝之禀受若是虽欲为为螾焉可得已凡汝之为恶非乐乎此缘形役性不可自止草摇风动百毒齐起首拳脊努呥舌摇尾不足其防若病乎已世皆寒心我独悲尔吾将薙吾庭葺吾楹窖吾垣严吾扃俾奥草不植而穴隟不萌与汝异途不相交争虽汝之恶焉得而行噫造物者胡甚不仁而巧成汝质既禀乎此能无危物贼害无辜惟汝之实隂阳为戾假汝忿疾余胡汝尤是戮是佚宥汝于野自求终吉彼樵竖持芟农夫执耒不幸而遇将除其害余力一挥应手糜碎我虽汝活其恵实大他人异心谁释汝罪既形不化中焉能悔呜呼悲乎汝必死乎毒而不知反讼其内今虽寛焉后则谁赉隂阳尔造化尔道呜乎在可不悲欤
　　捕蛇说【见租赋】

　　古今事文类聚后集卷三十三
　　钦定四库全书
　　古今事文类聚后集卷三十四
　　宋　祝穆　撰
　　鳞虫部
　　鱼【虾　水母并附】
