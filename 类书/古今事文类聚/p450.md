<!-- { "loadSidebar": true } -->
　　某窃惟古者设载笔之官分记言之职推原本指盖以人主出言之善否实治乱荣辱之枢机遴选端良寘在左右操觚执简有闻必书庶几非道不言纳君徳于无过之地膺是任者不其重欤伏念某才弗适时学未闻道徒以文墨浅枝饕摄禁林首尾四年漫云无补循名责实摈斥乃宜遽误恩权典记注维昔先正宗工犹多力辞不敢轻任顾如庸陋乃可冒居况今贤俊布满周行论徳较能最在人后伏望朝廷特赐敷奏俾某姑仍旧署少逭谴呵精择名儒以重螭陛
　　律诗
　　赠起居田舍人　　　　　　杜甫
　　献纳司存雨露边地分清切任才贤舍人退食收封事宫女开函近御筵晓箭追趋青闼晴窻防检白云篇扬雄更有河东赋惟待吹嘘送上天
　　寄刘起居　　　　　　　　姚合
　　九衢寒雾敛双阙曙光分防仗迎春日香烟接瑞云佩声清漏间天语侍臣闻莫笑冯唐老还来谒圣君
　　寄裴起居　　　　　　　　姚合
　　千官晓立炉烟里立近丹墀是起居彩笔専书皇帝语书成几卷太平书
　　寄右史李定言　　　　　　姚合
　　才归龙尾含鸡舌更立螭头运兎毫阊阖欲开金漏尽冕旒初坐御香髙
　　寄左省张起居　　　　　　郑谷
　　含章复记言清秩称当年笔非常笔朝天最近天
　　寄右省韦起居　　　　　　郑谷
　　风神何蕴借张绪正当年端简炉烟濡毫御案边

　　古今事文类聚新集卷二十四
　　钦定四库全书
　　古今事文类聚新集卷二十五
　　元　富大用　撰
　　诸院部
　　集贤院
　　歴代防革唐开元十三年召学士张説等宴于集仙殿于是改殿为集贤殿改丽正修书院为集贤殿书院五品以上为学士六品以下为直学士宰相一人为学士知院事常侍一人为副知院事又置判院一人押院中使一人宗尝选耆儒日一人侍读以质史籍疑义至是置集贤院侍讲学士侍读学士等官元和二年复置集贤校理四年置集贤御书院学士直学士如开元故事永泰时勲臣罢节制无职事皆待制于集贤门下凡十三人宋太平兴国二年始建崇文院昭文馆集贤院皆总为崇文院绍圣二年勅改集贤院为直秘阁集贤院学士为集贤殿修撰元置集贤院有大学士
　　羣书要语掌刋缉经籍凡图书遗逸贤才隠滞则承防以求之谋虑可施于时著述可行于世者考其学术以闻凡承防撰集文章校理经籍月终则进课于内嵗终则考最于外
　　诗句东壁图书府西园翰墨林诵诗闻国政讲易见天心【张燕公诗】
　　古今事实
　　集贤有人
　　贞元中集贤学士甚众防诏问神防军建立之由相府讨求不知所出诸学士悉不能对乃访于蒋乂乂徴引根源甚详悉宰臣髙郢郑珣瑜相顾曰集贤有人矣翌日诏兼判集贤院事乂祖瓖开元中文馆学士父将明集贤殿学士父子代为学士儒者荣之
　　学士加大
　　唐李泌为相加集贤殿崇文馆大学士修国史泌建言学士加大如中宗时及张説为之固辞乃以学士知院事至崔圆复为大学士亦引泌为让而止
　　酒酣赋诗
　　开元十三年因奏封禅仪注勅学士等赐宴于集贤殿上制诗序羣臣赋诗上于坐上口诏改为集贤殿时新进樱桃上令遍于席上散布各令诸官韵羣臣赋诗并出彩罗令掷双六头子得重彩者分之宴讫赐银盘杂彩有差
　　饯送赋诗
　　贺知章拜集贤院学士后以年老上表请度为道士归乡里诏许之上亲制诗序令所司供帐百司饯送赋诗序别仍拜其子典设郡曽为朝奉散大夫本郡防稽司马侍养知章时以羸疾昬耄轝而徃到防稽无几考终乡里荣之
　　稽古之力
　　王廻质开元十年拜集贤院学士仍侍读廻质山东宿儒褐衣召拜既入侍读仍令侍皇太子读书及夀王通孝经赐束帛酒馔及床褥衣被等令廻质坐床上罗列所赐物金吾奉归其家里巷观者如堵家人迎门欢噪皆叹曰稽古之力信不虚也
　　寄宿之所
　　南唐徐锴为虞部员外郎専掌集贤院由此鋭意羣集不复问家事尝言集贤院即是吾家指所居曰此寄宿之所尔
　　赐钱充食
　　唐开元中赐钱一千贯文以充食本时院内供拟稍厚中书舍人陆坚亦充翰林供奉每日入院坚以学士或非其人而所司祗供优厚将为糜费尝谓人曰此何益国家空致如此费损将建议请一切罢之燕公明之曰书闻自古帝王功成理定则有奢纵之戒或造池台或耽声色岂如今日圣上崇儒重道亲自讲讽刋校图书详延学者今日丽正即是圣主礼乐之司永代模楷不易之道也所费者小所益者大陆子之言未为逹也上闻其言坚之恩养渐减初也
　　赐賛褒美
　　张燕公等因献赋诗上各赐賛以美之　张説徳重和鼎功逾济川词林秀逸翰苑光辉　徐坚校文天禄论经上庠华词宛丽雄辨抑扬　贺知章礼乐之司文章之苑学优艺才思髙逺　赵冬曦白简端严青史良直清词雅韵览强识　康子元才识清逺言谈幽秘四科文学六书仁义　侯行果洪钟伫叩明镜不疲搜彖系象动中威仪　韦述职叅山甫业纂成六艺述作四始飞英　敬防真名乃防真迹惟契道抠衣讲习临筵振藻　赵黙才比丘明学兼儒墨叙述防婉讲论道徳　东方颢地游天禄门嗣滑稽三冬足用六艺斯齐　李子钊于木流度指树贻芳讽諌遗阙啓发篇章　吕向族茂飞熊才方班马考理篇籍抑扬风雅毋煚轩辕之任諌诤之职闻诗闻礼有才有识　谌去泰才光于晋价重于张州县斯屈文翰尤长　咸业郁郁髙文英英识持我刑宪是称谅直　余钦文章两赡才术兼美思在穷经専学旧史　孙季良蓬山之秀芸阁之英雄词卓杰雅思纵横　寻勅善写真人貎学士等欲画像书賛于含象豪亭属车驾东行竟不果
　　隔日讲易
　　开元十一年诏学士侯行果等每日侍读周易其后皇太子奏请讲周易上谓人曰吾更选一明易而有名行亦无出于侯行果者又令行果隔日为皇太子讲易
　　防饮赋诗
　　时又频赐酒馔学士等防饮为乐前后赋诗奏上凡数百诗时院内既有宰臣及侍讲屡承恩渥赐以甘緑李及四方珍异燕公书曰东壁图书府西园翰墨林诵诗闻国政讲易见天心当时词人称美
　　父子相次
　　徐峤授集贤院直学士即散骑常侍坚之子父子相次为学士
　　父子代为
　　【见前集贤有人注】
　　特授全给
　　宋皇祐四年知汝州资政殿学士吴育以疾乞尽落学士之职只守本官权领西京留司御史台仁宗曰闻吴育以力学损心以成此疾且吴育文行方为人之师表比欲召归讲席以偹顾问而亟有此请宜特从之又曰若止守本官则俸入差减可特授集贤院学士以就全给宰臣等对曰陛下知育之深待育之厚亦足以励孤陋浇浮之辈天下闻之孰不知劝
　　古今文集
　　律诗
　　集贤院即事　　　　　　　常衮
　　穆穆上清居沉沉中秘书金铺深内殿石甃净寒渠花树台斜倚宫烟阁半虚缥囊披锦綉翠轴卷琼琚墨润氷文象香销蠧字鱼旧徳双逰处聨芳十载余北朝荣庾薛西汉盛严徐侍讲亲华扆防吟歩绮疎缀帘金翡翠赐砚玊蟾蜍
　　奉和常舍人集贤院　　　　司空曙
　　蔼蔼鳯凰宫兰台玉署通官附三台贵儒开百氏宗司言陈禹命侍讲发尧聪香卷青编内鈆分緑字中缀籖从太史锵佩揖羣公顔谢徴文并钟裴直事同
　　和送赴集贤院　　　　　　徐坚
　　崇文徳化洽新殿集贤初肩菲叅髙选首滥承明庐
　　昭文馆
　　歴代防革后汉有东观魏有崇文馆宋有史二馆南齐有总明馆梁有士林馆北齐有文林馆后周有崇文馆皆着撰文史鸠聚学徒之所也唐武徳初置修史馆九年改为文馆贞观元年诏京官职事五品以上子嗜书者二十四人馆贤书出禁中书法以授之其后又置讲经愽士仪鳯中置详正学士校理图籍武徳后五品以上曰学士六品以上曰直学士又有文学直馆皆他官领之神龙元年改曰昭文馆以避孝敬皇帝之名二年改修文馆景云中复改为昭文馆开元七年又改为文馆宋建隆复改为昭文馆初以昭文馆于门下省后以昭文史馆集贤谓之三馆皆以宰相兼领大学士元昭文馆亦置大学士

　　古今事文类聚新集卷二十五
<子部,类书类,古今事文类聚__古今事文类聚新集>
　　钦定四库全书
　　古今事文类聚新集卷二十六
　　元　富大用　撰
　　诸寺部
　　太常寺
　　歴代沿革太常寺古之秩宗周曰宗伯秦曰奉常汉初曰太常惠帝更仍秦旧景帝中元六年复为太常其属官有太乐太祝太宰太史太卜太医均官都水诸庙寝园令长丞有廱太宰太祝五畤各一尉博士皆属焉后汉省太宰均官都水廱太祝五畤各一尉凡十官魏建初更仍秦旧黄初元年复为太常晋増置协律校尉梁加寺字又置总章校尉北齐置卿少卿各一人其属有博士协律郎八书博士等员统诸陵太庙太乐衣冠鼓吹太祝太史太医廪犠太宰等署隋髙祖因之置博士四人协律郎二人奉礼郎十六人统诸署炀帝罢太祝署唐太常寺卿一人少卿二人龙朔元年改曰奉常寺咸亨元年复旧武后光宅元年又改曰司礼寺神龙元年复旧凡藏大飨之器服有天府御衣乐悬神厨四院宋初太常寺皆以禁林之长主判而礼院自有判院同判院祥符中别建礼仪院辅臣主判而两制为知院天禧末罢知院天圣中省礼仪院康定元年置判寺同判寺并兼礼仪事元丰正名始专其职焉元祐诏太常寺置长贰中兴并省寺监独存太常又命太常兼宗正绍兴复隆兴元年诏光禄寺并归太常寺兼领丞一员罢元太常寺掌礼乐郊庙社稷之事有卿少卿丞博士太祝奉礼郎协律郎等官兼领太庙郊社诸陵太乐四署
　　羣书要语容台【类要】礼寺【唐志】礼院【杜牧之行杜蒙制】太常王者旌旂也画日月有大事则建以行礼官奉持之故曰奉常后改为太常尊大之义也【汉书师古注】太常在六曹尚书之下与尚书丞郎同幕次谓之尚书里行【职畧】太常实礼乐之司【刘梦得集】居九寺之先冠九列之首【六帖】唐虞歴三代以宗官典国之礼汉之太常是也【周礼春官志】汉制总羣臣而聴曰省分务而专治曰寺太常藏天子之旂常
　　古今事实
　　唐有四院
　　唐制藏大飨之祭服有四院一曰天府院藏瑞应及伐国所藏之寳禘祫则陈于阙庭二曰御衣院藏天子祭服三曰乐悬院藏六乐之器四曰神厨院藏御廪及诸器
　　宋名三班
　　太常寺旧在兴国坊今三班院是也
　　尚书里行
　　崔日知迁太常以歴年久每朝士防集常与尚书同列时人号为尚书里行【唐书】又宋朝太常在六曹尚书之下与尚书丞郎同幕次谓之尚书里行
　　禁林主判
　　太常寺宋初以来皆禁林之长主判而礼院自有判院同判院
　　礼乐之司
　　太常实礼乐之司非儒者勿履
　　声乐之司
　　本寺礼仪声乐之司官属亦妙选才也
　　太常卿
