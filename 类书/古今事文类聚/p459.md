<!-- { "loadSidebar": true } -->
　　羣书要语还贰书省【曲阜制】岂惟典领图籍为缙绅之荣庶以收集贤材増朝廷之重【同上】
　　诗句学蔚醇儒姿【杜赠少监苏源明】文包旧史善【同上】秘书茂松意【同上】班秩兼通贵公侯出异人【杜寄李十五秘书】
　　古今事实
　　儒素见称
　　王绍宗秘书少监侍皇太子读书绍宗性澹雅以儒素见称朝廷之士咸仰慕之
　　才徳兼茂
　　萧徳言年老请致仕太宗不许诏曰顷年已来天下无事方欲建礼作乐偃武修文卿年齿已衰敎将何恃所冀才徳兼茂卧振髙风使济南伏生复在于兹日关西孔子故显于当今拜秘书少监
　　刋正书字
　　【见前秘书监】
　　刋定图籍
　　韦绳天宝初入为秘书少监宗尚文视其职如尚书丞郎绳刋定图籍以善称职
　　父子并命
　　赵崇儒拜翰林学士时父骅迁秘书少监徳宗欲宠其门一日并命
　　兄弟继职
　　王珣为少监数年而弟瑨继职
　　说台阁典章
　　宋朝直秘阁曽几諡文清入对上大恱以为秘书少监几承平时已为是职每与同舍会说前辈言行台阁典章从容竟日
　　修五朝大典
　　汪大猷字仲嘉除秘书少监当修神宗以来会要大猷率僚属分纂上闻之为置局命宰臣提举书奏五朝之大典始备【楼攻媿集】
　　具疏引古谊
　　上念孙逢吉久外尝问孙某好士人召为秘书少监上朝谒重华宫不以时公数具疏引古谊深言又率同馆论奏【同上】
　　落笔如泉涌
　　王安中字履道自号初寮先生以文学知名有宻荐于上者除着佐逾月蔡京召相见宾吏引入俄抵一室置几案笔砚有小黄门至云太师致意文字封呈啓之则某诰某诏若试西掖三题者履道落笔如泉涌阅三日内批除中书舍人遂改秘书少监
　　古今文集
　　杂著
　　辞免秘书少监兼权直学士院奏状
　　周必大
　　胄膺兼组増震孤衷窃以贰职仙蓬摄官禁苑俱为清选专用名儒伏念臣蚤误圣知中归农畆八嵗倾心于天日一朝稽首于轩墀辱临遣之温言将遄驱于暑路忽叨改命大过初心惟旧学之素迂加比年之病忘虽厚恩未报讵敢忘魏阙之存然薄技无堪恐难寓禁林之直固有令行而或反仰祈人欲之曲从
　　刘攽秘书少监制　　　　　钱勰
　　学者以东观为老氏藏室道家蓬莱山而国家所以涵养令器待才用者之宅也以尔攽词艺之富囘翔之久擢贰厥官益将试用
　　古诗
　　和孙莘老少监　　　　　　黄山谷
　　上帝羣玉府道家蓬莱山延阁排霄起图书擅荣观宫槐绿牕外岑絶非世间王度日修饬文章丽朝班国器攻杞梓珍羣揜孔鸾中台省符移僚属礼数寛品藻闻英鉴赏音发清弹儒林数耆旧少监髪新斑
　　和孙少监　　　　　　　　黄山谷
　　道山邻日月清樾深牖户同舍多望郎闲官无窘步少监岩壑姿宿昔廊庙具行趋补衮职黼黻我王度律诗
　　再任秘书少监　　　　　　洪玉甫
　　再入兰台逢旧史重游东观阅新书家徒四壁今无屋谁为君王奏子虚
　　寄孙少监　　　　　　　　秦少游
　　天上图书几似旧人间嵗月浪如驰鼇头只见蓬山伴行赴蟠桃熟后期
　　秘书丞
　　歴代沿革魏武帝置秘书左右丞以刘攽孙资充之典尚书奏事后省晋以秘书入中书谓之中书秘书丞惠帝又置秘书丞宋齐并一人梁陈后魏北齐皆因之后周栁虬为秘书丞时秘书虽领著作不叅史事因虬为丞始令监掌唐龙朔二年改为兰台大夫咸亨复旧掌府事勾稽省署抄目宋淳化六年诏秘书监丞仍旧惟无定员及不专职分莅中外之任元丰正名始定为职事官掌叅领书籍国史天文厯数之事元有秘书丞在秘书少监之下【详见秘书监沿革】
　　羣书要语俄迁秘书丞司文天阁【文选褚渊碑】秘府丞属职任清华【初寮除姚宰制】丞于秘丘【胡文恭制】丞清聫于本省【陈藻制】进丞秘局【范徽之制】
　　诗句盛业光书府防人尽国英【源乾曜和赴集贤院宴诗】直事披一省重关秘七门【宋之问冬夜寓直麟阁】纵欲抄前史贫难遂此心【张棻秘书伴直】莫将芸阁轻科第须作人间第一人【赵嘏赠李秘书】古今事实
　　绛服墨绶
　　晋令秘书丞品第六铜印墨绶进贤一梁冠绛朝服
　　铜印黄绶
　　梁増品第五秩六百石铜印黄绶
　　宜乗鹿车
　　秘书丞郎乗鹿车不得朝服失崇儒本意【王肃表论】
　　若在鸡羣
　　晋嵇绍雅有文才山涛啓武帝可秘书郎帝曰如卿所言乃堪为丞何但郎也乃起家为丞绍始入洛或谓王戎曰昨于稠人中见绍昂昂然若野鹤之在鸡羣【晋书】
　　职近日月
　　魏王肃言秘书丞郎与博士议郎同职近日月宜在三台上秘书丞郎宜比尚书丞郎【魏志】
　　学徧古今
　　庾峻字山甫好学有才思转迁秘书丞徧观古今闻见益广【王隐晋书】
　　呼为薛君
　　魏文帝与薛夏推论书传未尝不终日每呼之不名谓之薛君【并同上】
　　缪以为郎
　　何祯为许都赋封上帝异之下公车特征到用为尚书郎诏用为秘书丞主者缪以为郎后月余祯关事上问曰吾本用祯为丞何故为郎案主者罪遂为丞
　　天水此丞
　　薛夏字宣声天水人也博学有才文帝嘉其才黄初中为秘书丞征东将军曹休来朝时帝方与夏有所咨论而休到帝引入坐定帝引夏出谓休曰此君秘书丞天水薛宣声也其见遇如此
　　起家为丞
　　见前若在鸡羣注
　　著书叙录
　　后汉李彪迁秘书丞分领着撰事自元成帝已来至于太和崔浩髙允著述因书编年叙录为春秋之体创为纪传表志之目焉
　　数奏文赋
　　严苞黄初中以髙才入为秘书丞数奏文赋帝异之
　　王俭求校
　　王俭字仲宝为秘书丞上表求校坟典依七畧撰七志四十卷献之
　　栢嗣知名
　　晋中兴书栢嗣少知名初拜秘书丞迁秘书郎
　　宜得才人
　　魏文帝用何祯为秘书丞敕云此职宜得才人
　　处以清官
　　齐张率迁秘书丞髙祖曰秘书丞天下清官东南胄绪未有为之者今以相处为卿定名誉
　　曰第一官
　　梁刘孝绰除秘书丞武帝曰第一官当与第一人
　　惟得一人
　　隋姚察入为秘书丞文帝指谓朝臣曰闻姚察学行当今无比我平陈惟得此一人
　　秘书郎
　　歴代沿革后汉马融为秘书郎诣东观典校书及魏武建国又置尝以刘劭为之出乗鹿车晋掌中外三阁经书校阅脱误亦谓之郎中武帝分秘书图籍为甲乙丙丁四部定中外四部经书覆校阙遗正定脱误使秘书郎中四人各掌其一宋除中字齐因之尤为美职皆为甲族起家之选待次入补梁多以贵游子弟为之陈着令令仆子起家为之后魏置四人至北齐又増中字谓之郎中隋祖讳中除中字唐分判校写工程龙朔中改为兰台郎咸亨复旧天授初曰麟台郎神龙初复旧唐秘书郎三人掌四部图籍皆有三本一曰正二曰副三曰贮宋初为寄禄官元丰正名始有职掌刋写分贮集贤院史馆昭文馆秘阁经籍则秘书郎主之元祐四年秘书郎并除陞朝知县已上资序人任满除集贤校理绍圣初罢校理元亦置秘书郎之职
　　羣书要语发秘府览书林【扬雄剧秦羙新论】校理则用天下之名士能文学者【韩文】或解巾以司雠校或决科而登馆殿【权徳舆防壁记】图籍之府命汝为郎【白乐天制】持三寸笔终入芸香之阁【陈子昂集】石渠司籍【陈希烈制】身登三阁【陆机制表】秘书郎掌中外三阁秘书也　延寘册府【初寮除孙近制】职清秩美【南丰拟制】诗句蓬山振雄笔【李白】上君白玉堂【杜甫】飞腾知有策意度不无伸【杜寄十五秘书】渐阶羣振鹭入学诲螟蛉【韩愈荅张秘书】清省宜寒夜仙才称独吟【喻坦之和范秘书省中诗】君诗多态度蔼蔼春空云东野动惊俗天葩吐竒芬张籍学古淡轩鹤避鸡羣【韩醉赠张秘书】蘼芜与丹桂竒心复竒骨已蔽苍龙门又影鳯凰阙
　　古今事实
　　典校秘书
　　后汉马融有俊才为秘书郎诣东观典校秘书时儒士以为文徳可兴武功宜废遂寝搜狩之礼战陈之法融上广成颂以讽諌忤防滞于东观十年不得调后在东观著述马融才髙博洽为世通儒
　　审正图籍
　　后魏髙谧字安平有文武才度天安中以功臣子召入禁中除秘书郎专典秘阁谧以坟典残阙奏广访郡邑大加缮写由是图籍稍以审正
　　专精学问
　　司马彪少笃学不倦不交人事专精学问泰始中为秘书郎又转为丞
　　徧观图籍
　　张纉字伯绪为秘书郎因求不迁欲徧观阁内图籍
　　思三都赋
　　左思专思三都赋自以所见不博求为秘书郎
　　博十年学
　　贾威授秘书郎不肯调者十年其学益博
　　弱冠齐名
　　王谧弱冠有美誉与王绥齐名除秘书郎
　　别驾后名
　　魏王基字伯与黄初中察孝亷除郎中时青土初定刺史王凌特表请基为别驾后召为秘书郎凌复请还顷之司徒王朗辟基凌不遣朗书劾州曰凡家臣之良则升于公辅公臣之良则入于王职是故古者侯伯有贡士之礼今州取宿卫之臣留秘阁之吏所希闻也
　　五嵗见竒
　　魏钟会字士季少敏慧夙成中防军蒋济著论谓观其眸子足以知人会生五嵗见者竒之正始中为秘书郎
　　十五对防
　　王承字安期七嵗通易选补国子生十五对防髙帝除秘书郎中
　　有限有竞
　　王敬子恢之为秘书郎敬求为奉朝请与恢之书曰秘书有限故有竞朝请无限故无竞吾欲处汝无竞之地于是文帝许之【宋书】
　　不清不要
　　李素立武徳初以亲丧解官起授七品清要有司拟雍州司戸叅军帝曰要而不清复拟秘书郎清而不要
　　朱紫今别
　　郑黙为秘书郎删省旧文除其浮秽着魏中经时中书令虞崧曰而今后朱紫别矣【王隠晋书】
　　简素不同
　　萧惠开家虽贵戚而车服简素初为秘书郎秘书著作并名家年少惠开意趣与之多不同比肩三年不共语【沈约宋书】
　　宋袁制诗
　　宋袁勤学好属文在陈时释褐为秘书郎尝制千字诗当时以为盛作陈后主闻名入禁中使为月赋袁染翰立成后主曰观谢希逸不能独美于前矣又使为芝草嘉莲二颂深见赏重
　　上官视草
　　唐上官仪迁秘书郎太宗每属文遣仪视草工诗人谓之上官体
　　休沐诵书
　　任敬为秘书休沐阖门诵书
　　元日奏颂
　　唐岑文本除秘书郎元日奏籍田三元颂文致华赡
　　率同馆奏
　　国朝彭忠肃公年除秘书郎时传召姜特立公白丞相留公恐非虚传旣而果然公引李绛事求退公率同馆论奏且勉枢廷争之遂寝【楼攻魏集】
　　久次秘书
　　秘书张阐忠肃公时秦桧用事每除台谏必以其耳目知阐久次喜论事一日防讽阐谓当入台阐曰丞相茍见知老死秘书足矣秦桧黙然由是罢去
　　古今文集
　　杂著
　　秘书郎壁记　　　　　　　权徳舆
