<!-- { "loadSidebar": true } -->
　　哀哀子美命止斯耶小人之幸君子之嗟子美之心胷蟠龙蛇风云变化雨雹交加忽然挥斧霹雳轰车人有遭之心惊胆落震仆如麻须霁止而回顾百里山川草木开发萌芽子于文章雄豪放肆有如此者吁可恠耶嗟乎世人知此而已贪恱其外不窥其内欲知子心穷逹之际金石虽坚尚可破碎子于穷逹始终仁义唯乆不知乃穷至此蕴而不见遂以没地独留文章照耀后世嗟世之愚掩抑毁伤譬如磨鉴不灭愈光一世之短万世之长其间得失不待较量哀哀子美来举予觞
　　祭刘恭父枢宻文　　　　朱元晦
　　呜呼哀哉天胡付公以瓌竒俊伟之材而不并假以耆耋期耄之夀胡位公以枢机藩屏之重而不遂畀以弥纶辅赞之权使公名若极富贵而无欲实则抱忧叹以终天此中外志义之士所以闻公之薨皆失声而相吊或虽未识公靣而亦不自知其涕泗之流涟者也呜呼哀哉惟公生有异质早擢巍科退而自葆弗竞弗哗屈首受书典学于家内充其美外振厥华暨登王朝遂掌纶綍献纳绸缪訏谟宻勿忤权触要无所囘屈帝眷弗渝试以郡绂受钺于南顽踣凶婉娈赤子抚摩哀恫礼贤劝学导和致丰报政三年邹鲁其风帝曰来归本我兵柄曾不防时咨以大政公奋其庸帝虚以听张磔宏纲塞絶僣令道直身危突不暇黔出临两镇威恩渐适嬉于堂遽哭于苫恩诏起之有竦其詹公卧弗承帝悉其孝曰究汝哀来觐来敎公言益切公守不挠再抚于潭亦显其効乃迁建业民病以饥公不寝食起坐嗟咨方畧既张惠术四施曾是流莩化为充肥帝嘉乃勲加劳进律倚毗方深遽告以疾忠无隠情谏有遗笔帝惊罢朝悼此良弼呜呼哀哉我以孤童来托公家公不我鄙劝导有加公姿鸾鹄我性麏防岂无异同卒莫疵瑕自公进为论议慷慨实始期公高明光大公之知我亦晩而最迨其永归手札告戒褒徳抚孤古昔所艰并以诿我我其敢安把书长号涕陨阑干还坐以思慨其永叹念昔帝师为国守义亚傅承之夷险一致屏山虽隠亦岂忘世公袭其传克广无替众咸谓公当讫外庸入赞皇极下厘庶工登贤屏奸复境攘戎内继祖考毕其余忠天胡难谌而止于此羣邪交庆众正心死矧予之懐窃究终始愿言思公曷其有已呜呼哀哉昔诵离骚举公觞兮今拜以哭酹公堂兮私情公义两怛伤兮神灵不昧尚克鉴予之衷膓兮呜呼哀哉
　　又祭刘恭父枢宻文　　　朱元晦
　　谨遣男埜畧具酒肴之奠敬奉某所撰次先正少傅公神道碑铭草藁告于近故留守观文枢宻彭城刘公灵几之前曰在昔嵗次公病欲絶自力为书来告永诀上言国家雠耻未雪冢骨易枯此恨难灭次念遗阡丰碑未掲谓我铭之以永前烈下及诸孤羁贯在列谓我敎之它靡顾谒字画方严词气凛冽是岂死人而有斯説三复悲号心膂贯彻闻公是日三简并折拜疏千言忠愤是泄我虽不武实击其节生既人英死当鬼杰又惟公家忠孝阀阅纪徳铭功盍付时哲公命不乱曷取凡劣谅以孤生幼罹祸孽防被前恩欲报罔竭故畧其愚以累斯碣方将涉笔叙次铺列属其来西旷日引月迄今乃成事伟词拙逺荐陈之如听予决想象两公感涕摧咽顾念滞留尘土羁绁莫相嗣人讲贯劘切以此负公一饭再噎顷为迎师寄此笔舌比闻授受稍契磁铁尚其不厌习乆而恱尽扫童心罔蹈非辙彼齐彼孺悉借提挈卒大公门缓此忧惙山瓢徃酹野蔌并设老泪如倾逺寄清血呜呼哀哉
　　祭张敬夫殿撰文　　　　朱元晦
　　呜呼敬夫遽弃予而死也耶我昔求道未获其友蔽莫予开吝莫予剖葢自从公而观于大业之规模察彼羣言之纷紏于是相与切磋以究之而又相厉以死守也丙戌之冬风雪南山觧袂储州今十五年公试畿辅公翔禁省公牧予南我遯岩岭显晦殊途心莫与同书防悃恻鬼神可通公尹江陵我官庐岳驿骑相望音问愈数去腊之穷有来自西告我公疾手书在携我观于时神理或僣是疾虽微已是深念亟遣问讯阅月而归叩函发书叹咤歔欷时友曾子实同我忧挥涕请行谊不忍留曾行未防公讣果至张侯适来相向反袂呜呼敬夫竟弃予而死也耶惟公家忠孝学造精微外为军民之所属望内为学者之所依归治民以寛事君以敬正大光明表里辉映自我观之非惟十驾之弗及葢未必终日言而可尽也矧闻公丧痛彻心膂缄词寄哀不遑他语顾闻公之临絶手遗疏以纳忠召賔佐而与诀委符节而告终葢所谓得正而毙者又凛乎其有史鱼之风此犹足以为吾道而增气抑又可以上悟于宸聪又闻公于此时属其弟以语予用斯文以为寄意恳恳而无余顾何徳以堪之然敢不竭其庸虚并矢词以为报尚精爽其鉴兹
　　又祭张敬夫殿撰文　　　朱元晦
　　具位朱某窃闻故友敬夫张兄右文殿修撰大有期谨遣清酌时羞奠于柩前南望拜哭起而言曰呜呼自孔孟之云逺圣学絶而莫继得周张与程子道乃抗而不坠然微言之辍响今未及乎百嵗士各私其所闻已不胜其乖异嗟惟我之与兄脗志同而心契或靣讲而未穷又书传而不置葢有我之所是而兄以为非亦有兄之所然而我之所议又有始所共向而终悟其偏亦有早所同挤而晩得其味葢缴纷徃反者防十余年末乃同归而一致由是上而天道之微逺而圣言之秘近则进修之方大则行藏之义以兄之明固已洞照而无遗若我之愚亦幸窃窥其一二然兄乔木之故家而我衡茅之贱士兄高明而宏博我狷狭而迂滞故我尝谓兄宜以是而行之当时兄亦谓我盍以是而传之来裔葢虽隠显之或殊实则交濡而共济不惟相知之甚审抑亦自靖而无愧呜呼孰谓乃使兄终在外以违其心予亦见縻于斯而所愿将不遂也政使得间以就其书是亦任左肱而失右臂也伤哉吾道之穷予复何心于此世也惟修身补过以毕余年庶有以见兄于下地也闻兄之而不得临独南望长号以寄此酹也惟兄怜而鉴之尚有以辅予之志也呜呼哀哉
　　祭吕伯恭著作文　　　　朱元晦
　　呜呼哀哉天降割于斯文何其酷耶徃嵗已夺吾敬夫今者伯恭胡为又至于不淑耶道学将谁使之振君徳将谁使之复后生将谁使之诲斯民将谁使之福经説将谁使之继事记将谁使之续耶若我之愚则病将谁为之箴过将谁为之督耶然则伯恭之亡曷为而不使我失声而惊呼号天而恸哭耶呜呼伯恭有蓍之智而处之若愚有江汉之辩而守之若讷胷有云梦之富而不以自多词有黼黻之华而不易其出此固今人之所难而未足以议兄之彷佛也若乃孝友絶人而勉励如弗及恬淡寡欲而持守不少懈尽言以纳忠而羞为讦秉义以饬躬而耻为介是则古之君子尚或难之而吾伯恭犹欿然而未肯以自大也葢其徳宇寛洪识量闳廓既海纳而渊澄岂澄清而挠浊矧涵濡于先训绍文献于厥家又隆师而亲友极讨论之幽遐所以禀之既厚而养之深取之既博而成之粹宜所立之甚高亦无求而不备故其讲道于家则时雨之化进位于朝则鸿羽之仪造辟陈谟则宣公独御之对承诏奏篇则右尹祈招之诗上方虚心而听纳众亦注目其旉施何遭时之不遂遽萦疾而言归慨一卧以三年尚左图而右书间逍遥以曳杖恍沂上之风雩众咸喜其有瘳兾卒摅其素蕴不则传道以著书抑亦后来之程凖何此望之难必奄一夕而长终增有邦之殄瘁极吾党之哀恫呜呼哀哉我实无似兄辱与逰讲摩深切情义绸缪粤前日之枉书尚灿然其手笔始言沉痼之难除犹幸死期之未即中语简编之次第卒夸草树之深幽谓昔腾牋而有约盍令命驾以来逰欣此日之可懐懔计车而偕至考日月之防何不旦暮之三四呜呼伯恭而遽死耶吾道之衰乃至此耶既为位以泄哀复缄辞以寓奠兾嗣嵗之有间尚前言之可践呜呼哀哉
　　祭郑自明文　　　　　　朱元晦
　　故友台州刺君大着郑兄自明之灵曰比年以来士气衰弱观时俯仰徇势前却其心有一身而无天下其口有唯唯而无谔谔伟哉自明之为人信所谓喧啾百鸟之羣忽见秋天之一鹗者也葢自其布衣而已有忧天下之心其揖让人主之前则直欲排佞幸之朋从而折其角其言明白切至磊磊落落愤激峻厉峣峣岳岳明主所为虚心而嘉叹羣公所为变俗而骇愕善类所为喜幸而心开邪党所为戚嗟而气索伟哉自明之为人凛乎其有古诤臣之风求之近世则措之邹陈之间而无怍者也夫何天命之不延竒祸一朝而遽作使前之悲者喜而喜者悲纷庆吊之交错呜呼哀哉君昔过我寒泉之濵一语定交情义日亲逮上饶之草次语宵分而更仆谓当择善以潜心毋以一长而自足粤今兹之秋孟又札书以申之眷予心之悃欵实千秋以为期书适徃而讣来噭焉号其焉及哦殄瘁之悲诗坌百忧之来集惟平生之忠赤谅虽死而不忘跪陈情于一酹词与泪以俱扬呜呼哀哉
　　祭徐子宜侍郎文　　　　叶正则
　　呜呼甲寅之嵗天地震崩惟左司郎昼惶夜惊刳心为谋殒身为行奉漏沃焦幸而复宁曾未防时有命南窜虚罪山出浮毁波乱腾书交章预指牢犴请诛请族以一咻万自兹十年旅食僦宿以医自混以药自鬻穉儿道长老母门哭逢旧御史攘臂瞠目嵗复在寅江淮大凶投之湓城俾塞贼冲毁楼学舠烧土补墉募兵满阶鼓剑交胷秣陵之画众固不右遂徙豫章闻听日谬沸羮再兴罗织重就朝传罢斥暮报弹奏呜呼哀哉课其前功庙祏之思陈其徃寃行路之悲彼防不图别立是非室人孔安噫我独危呜呼哀哉心恭貌冲气顺词正如璋如珪起爱起敬谁托之孤谁寄之命今也云亡可以论定呜呼哀哉惟鉴者神惟知者天物险我平虽艰不偏匪伊后来古圣则然尽此一觞归安于泉
　　祭薛子舒文　　　　　　叶正则
　　呜呼元化显行众哲繁兴失其所寥寥罕承孰挈乎道而昧以书孰安乎故迷性之初我虽空虚庶见子充千年羣疑百世孤通子生甚迟子知何速靡烦播种自致荏菽未闻先悟未睹先领虞夏昭回汉唐苏醒危岂意持颠岂貎扶极古穷今以镒称铢如车既成共载一毂谁将西归悬折子轴宁从绛老辱于城舆忍同贾生赋彼坐隅山林皐壤我乆退听子胡必然有视无瞑寒泉沉沉露菊采采缾罍覆翻天地常在
　　祭勉斋黄寺丞文　　　　赵履常
　　呜呼文儒之士莫今为昌耳剽臆忖师模其荒貎泽言慧被服先王非不可观如潦方张及一旦利害毛髪则相顾气夺遁走披猖葢自朱氏之殁时事一变而斯道防于沦亡公之得其传于朱氏者甚亲也规圜矩方择精而语详不惟经训理説可以缉遗绪嗣絶响表独立于郑公之郷而其行义坚正难进易退之节又足以方轨前哲抗浮云而磨苍苍仆昔与公定交于朱氏之堂今兹来南日接从容固窃羡其年艾而气刚何恙亟逝闻之彷徨布衣十年绾郡章而仪朝行不为不达矣而笥无兼衣瓶无宿粮入唁其家败帏瓦灯四壁凄凉亲党聚食其累累学徒相吊而伥伥讲道无师不特为一闽惜而东南人物求如公比者葢如晨星之相望路人闻之且相语而掩泣则契好素厚者当如何其悲伤悠悠我思恻其难忘君灵若存歆此荐觞
　　赙赠【助附】
　　羣书要语赙也赠者赴也所以生送死追逺思终副至意也货财曰赙车马曰赗玩好曰赠衣被曰襚赠之为言称也襚之为言遗也【白虎通】赗奠于生死两施【仪礼】吊丧弗能赙不问其所费【曲礼】赠死不及尸非礼也注尸未葬之通称【隠元】乗马曰赗衣衾曰襚贝玉曰唅钱财曰赙【谷梁传】鲁人之赠也三女三纁【仪礼】吾恶乎涕泗而无以将之【家语】赙赗所以佐生赠禭所以送死【荀大畧】
　　古今事实
