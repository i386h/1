<!-- { "loadSidebar": true } -->
　　髙祖梦得说爰立作相命之曰朝夕纳诲以辅台德【说命】
　　思兼三王
　　周公思兼三王以施四事其有不合者仰而思之夜以继日幸而得之坐以待旦
　　真儒无敌
　　孔子用于鲁齐人章章归其侵疆鲁不用真儒故也如用真儒寡君安得削【】
　　鲁国一儒
　　鲁独有一丈夫儒服而立乎公门哀公召而问其国事千转万变而不穷庄子曰以鲁国而儒者一人尔【世子方篇】
　　非尧舜不陈
　　孟子曰齐人无以仁义与王言者岂以仁义为不羙也其心曰是何足与言仁义也云尔我非尧舜之道不敢以陈于王前故齐人莫如我敬王也【公孙丑下】
　　刘子学术
　　公及诸侯朝王遂从刘康公成肃公会晋侯伐秦成子受脤于社不敬刘子曰吾闻之民受天地之中以生所谓命也是以有动作礼仪威仪之则以定命也能者飬之以福不能者败以取祸是以君子勤礼小人尽力勤礼莫如致敬尽力莫如敦笃敬在养神笃在守业国之大事在祀与戎祀有执膰戎有受脤神之大节也今成子堕弃其命矣其不反乎【成十三】
　　晁错刑名
　　晁错学申商刑名于张恢生
　　通于世务
　　董仲舒公孙倪寛三人皆儒者通于世务明习文法以经术润餙吏事
　　公孙曲学
　　袁固曰公孙子务正学以言无曲学以阿世
　　稽古之力
　　桓荣为太子少傅赐辎车乗马荣大会诸生陈其车马印绶曰今日所防稽古之力可不勉哉
　　阿学识
　　孙权谓吕防及蒋钦曰卿今当涂掌事宜学问以自开益防始就学鲁肃过防言议拊防背曰吾谓大弟但有武略今者学识英博非复呉下阿防防曰士别三日即更刮目相待
　　诸葛出师
　　诸葛亮出师表曰臣本布衣躬耕于南阳茍全性命于乱世不求闻逹于诸侯先帝不以臣卑鄙猥自枉屈三顾臣于草庐之中谘臣以当世之事由是感激遂许先帝以驱驰
　　不负所学
　　陆贽上不负天子下不负所学
　　能识亡书【以下系博记】
　　汉武帝幸江东亡书三箧诏问莫能知惟张安世识之具述其事后帝得书以相校无所遗失
　　口对兵事
　　霍光问张千秋战闘方略山川形势千秋口对兵事画地成图无所亡失
　　五行并下
　　应奉少聪明自为儿童时及长凢所经履莫不暗记读书五行并下为郡决曹吏行部四十二县録囚徒数百千人及还太守备问之奉口对说罪系姓名坐状轻重无所遗脱
　　一覧能识
　　黄祖长子射尝与祢衡俱逰共读蔡邕碑恨不缮写衡曰吾一览能识之唯其中石缺二字因书出之射驰使写碑还校如衡所书○昔贤书曹娥碑后蔡邕能闇手摸其文而读之
　　一面不忘
　　呉朱威强识与人一靣数十年不忘部曲万口妻子尽识之
　　簿书心计
　　呉顾谭为左郎每省簿书屈指心计未尝下筹尽发疑谬
　　诵道旁碑
　　王粲与人共行读道边碑人问曰卿能闇诵乎曰能因使背而诵之不失一字
　　武库
　　晋杜预朝野号曰武库言其无所不有也
　　青箱
　　南史王彪之博闻多识江左旧事缄青箱世谓王氏青箱学
　　书厨
　　陆澄博览无所不知王俭自以博闻多识过澄澄待俭语毕谈及所遗漏数百千条皆俭所未覩乃叹服曰陆公书厨
　　阅市肆书【见鬻书门】
　　记爵里刺
　　夏侯荣防聪明经目輙识文帝闻而诣焉賔客百余人人一奏刺悉书其郡邑姓名世所谓爵里刺示之一过而使之徧谈不谬一人帝竒之
　　赋诗皆记
　　北齐邢邵与裴伯茂等宿饮王昕舍相与赋诗数十首在主人奴处旦日奴出求诗不得邵皆为诵之
　　五日记汉书
　　北齐邢邵在洛阳专以山水游宴不暇勤业尝霖雨读汉书五日略能徧记后饮谑倦方寻经史五行俱下便无所遗年未二十名动衣冠
　　能记乗驴
　　杨愔性彊记一见皆不忘其姓名选人鲁漫汉自言偎贱独不见识愔曰卿前元子思坊乗短尾牝驴见我不下以方鞠障靣我何为不识卿漫汉惊服【梁敬帝纪】
　　暗记补亡
　　梁陆倕尝借人汉书失五行志四卷倕暗写还之略无遗脱
　　摸水中碑
　　太宗征辽碑在水中张建章帛包麦屑置水中摸而读书之不欠一字【北梦言】
　　暗疏列女传
　　太宗写列女传于时无本虞世南暗防之无一字谬
　　尽识居民
　　张廵初守睢阳时城中居人亦且数万廵一见问姓名其后无不识者
　　偶熟此卷
　　张廵尝见于嵩读汉书谓嵩曰何为乆读此书嵩曰未熟也廵曰吾于书读不过三徧终身不忘也因诵嵩所读书尽卷不错一字嵩惊以为巡偶熟此卷因乱抽他卷以试无不尽然
　　一览千言
　　苏颋一览千言輙覆诵
　　徧读秘书
　　李邕自言读书未徧乃假直秘书未几辞去李峤惊试问奥篇隐帙了辩如响
　　七过万言
　　开元初常敬忠十五嵗上书言能一过诵千言张燕公召问曰能十过诵万言乎曰能以万字试之七过已通熟【御史台记】
　　五经库
　　房辉逺世传儒学牛洪称为五经库
　　九经库
　　谷律那淹识群书褚遂良称为九经库
　　五总龟
　　殷践猷博学贺知章号五总龟谓龟千年五聚问无不知也
　　借阅三史
　　张安道年十三家贫无书尝就人借三史旬日輙归之曰得其详矣凡书皆一阅终身不再读属文未尝起草【墓志】
　　惜欧不读书
　　刘原父攽在词掖有立马挥九制之才欧阳文忠公尝折简问入阁起于何年阁是何殿开延英起于何年五日一起居遂废正衙不坐起何年三者孤陋所不详乞示本末公方与客对食曰明当为答已而复追回令立俟报就坐中防入阁事详尽无遗欧公大惊曰原父博学不可及也五代史载入阁一段事即答简所云公尝私谓所亲曰好个欧九极有文章但可惜不甚读书耳东坡后闻此言曰轼軰将如之何【百家诗】
　　写党锢传【见迁谪门】
　　当求放心
　　昔陈烈先生苦无记性一日读孟子学问之道无他求其放心而已矣忽悟曰我心不曽收得如何记得书遂闭门静坐不读书百余日以求放心却去读书遂一览无遗【朱语録】
　　玩物丧志
　　谢显道録古人善行别作一防明道先生曰是玩物防志胡安国云谢先生初以记问为学自负该博对明道举史书成篇不遗一字明道曰贤却记许多可谓玩物防志谢闻此语汗流浃背及防明道读史又却逐行看过谢不服后来省悟却将此事作话头接引博学之士云【近思録】
　　耻一物不知【以下系博识】
　　仲尼耻一物之不知【张衡传】
　　多识
　　孔子多识于鸟兽草木之名
　　三豕渡河
　　卜商反卫见读史志者云晋师伐秦三豕渡河子夏曰非也已亥耳读史志者问诸晋史果曰己亥于是衞以子夏为圣【家语】
　　识专车骨
　　吴伐越隳会稽得骨专车吴使使问仲尼骨者何防大仲尼曰禹致群臣于会稽山防风氏后至禹杀而戮之其节专车此为大也【史记】
　　识肃慎矢
　　有隼集于陈庭而死楛矢贯之石砮矢长尺有咫陈涽公使问仲尼仲尼曰隼来逺矣此肃慎之矢也昔武王克商通道九夷百蛮使各以其方贿来贡于是肃慎贡楛矢石砮矢长尺有咫先王以分大姬配虞胡公而封诸陈试求之故府果得之【史记】
　　牛铎劳薪
　　荀朂于路逄赵贾人牛铎识其声及掌音乐未调乃曰得赵之牛铎即谐矣遂下郡国悉送牛铎遂能谐者又尝在帝坐进饭谓在坐人曰此劳薪所炊帝遣问膳夫实用故车脚举世服其明识【晋书】
　　识海鳬毛
　　惠帝中人有得毛长三丈以示华华惨然曰此谓海鳬毛也出则天下乱矣
　　识龙鲊
　　陆机尝饷张华鲊于时賔客满座华发噐便曰此龙肉也众未之信华曰试以苦酒濯之必有异既而五色光起机还问鲊主果云园中茅积下得一白鱼质状殊常以作鲊过羙故以相献
　　识雉雊
　　晋武库封闭甚宻其中忽有雉雊华曰此必蛇化为雉也开视雉侧果有蛇蜕焉
　　识石鼓
　　吴郡临平岸崩出一石鼓捶之无声帝以问张华华曰可取蜀中桐材刻为鱼形扣之则鸣矣于是如其言果声闻数里
　　识丰城剑【见剑门】
　　学殖将落【以下系不学】
　　周原伯鲁不说学闵子骞曰学殖也不学将落原氏其亡乎【左昭十八】
　　二讳不学
　　范献子聘于鲁问具山敖山鲁人以乡对献子曰不为具敖乎曰先君献武之讳也献子归曰吾名其二讳为笑矣唯不学也【国语】
　　不识井星
　　秦有司奏太白犯东井秦分必有暴兵起京师秦主符生曰太白入井自为渇耳何所恠乎【汉髙纪】
　　不学亡术
　　霍光受襁褓之托拥昭立宣虽周公何以加此然光不学无术闇于大理隂妻邪谋立女为后湛溺盈溢之欲以增颠覆之祸死才三年宗族诛夷哀哉
　　误解蹲鸱
　　江南有一权贵误读本草蜀都赋注觧蹲鸱芋也乃为羊字人馈羊肉答书云馈蹲鸱【顔氏家训】开元中冯先进入院校文选兼复注释觧蹲防云今之芋魁即是着毛萝卜院中学士向外说萧嵩闻之拊掌大笑【唐新语】
　　错写弄麞【见生子门】
　　不识龙星
　　北齐源师摄祠部尝白髙阿那肱龙见当雩阿那肱惊曰何处龙见其色何如师曰龙星初见礼当雩祭非真龙也阿那肱怒曰汉儿多事强知星宿遂不祭【陈纪】
　　伏猎侍郎
　　唐戸部侍郎萧炅言烝尝伏腊为伏猎严挺之谓张九龄曰省中而有伏猎侍郎乎
　　不识杕杜
　　李林甫无学术时选人严逈判语有杕杜二字林甫不识谓吏部侍郎韦陟曰此云杖杜何也陟俛首不敢言
　　误读金根【见阀阅子弟门】
　　不识班固
　　张由古无学术对众叹班固文章不入文选众对以两都燕然铭由古曰此是班孟坚非固也【唐温庭筠干子】
　　靣试曳白
　　元宗朝选人入等者六十四人上召面试之张奭手持纸终日不成一字时人谓之曳白【通鉴】
　　没字碑
　　五代任圜曰天下皆知崔恊不识文字而虚有表号没字碑
　　妄引书语
　　庆厯中河北大水仁宗忧形于色有走马承受使臣到阙上问河北水灾何如对曰懹山襄陵又问百姓何如曰如防考妣上诏阁门今后武臣上殿并湏直说不得文餙【笔谈】
　　爱掉书袋
　　党进不识一字朝廷遣防秋于髙阳朝辞日湏欲致词閤门曰太尉边臣不湏如此进性强狠坚欲致词进挹笏前跪移时不能道一字忽仰面瞻天表厉声曰臣闻上古其风朴略愿官家好将息仗衞掩口后左右问曰太尉何故念此两句进曰我常见措大爱掉书袋我亦掉两句要得官家知我读书【玉壶清话】
　　不识字义
　　李建勲罢相江南出镇豫章一日游西山田间茅舍有老叟教村童公觞于其庐连食数梨賔僚有曰梨号五藏刀斧不宜多食叟笑曰鹖冠云五藏离别之离非梨也葢离别伤胷怀有若刀斧遂就架取小册振拂以呈丞相乃鹖冠子也
　　读霍光传
　　张忠定守蜀闻莱公大拜曰冦凖真宰相也又曰苍生无福幕下恠问之曰人千言而尽凖一言而尽然仕太早用太速不及学耳张冦布衣交也莱公兄事忠定常面折不少恕虽贵不改也莱公在岐忠定任蜀还不留既别顾莱公曰曽读霍光传否曰未也更无他语葢以不学为戒也【垢山谈丛】
　　古今文集
　　杂著
