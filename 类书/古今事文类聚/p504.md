<!-- { "loadSidebar": true } -->
　　漳州教授防壁记　　　　朱元晦
　　教授之爲职其可谓难矣惟自任重而不茍者知之其以爲易而无难者则茍道也何也曰教授者以天子之命教其邦人凡邦之士廪食县官而充弟子员者多至五六百余少不下百十数皆惟教授者是师其必有以率厉化服之使躬问学蹈绳榘出入不悖所闻然后爲称此非反之身而何以哉是可不谓难矣乎不特此尔又当严先圣先师之典祀领防庙学而守其图书服器之藏其体至重下至金谷出纳之纤悉亦皆独任之呜呼是亦难矣然凡任于今者无小大莫不有所临制统摄其任无剧易必皆具文书使可覆视是以虽甚弛者亦有所难而不敢肆独教授官虽有统若其任之本诸身者则非簿书期防之所能察至其具于有司而可攷者上之人又以其儒官优容之虽有不合不问以是爲便故今之仕者反利焉而喜爲之而孰知所以充其任者如彼其难哉故曰惟自任重而不茍者知之其以爲易而无难者则茍道也予尝以事至漳其教授陈君与予有故馆予以其寓直之舍因得尽观陈君所施于学者予谓若陈君则可谓知其难矣时陈君方将刻前人名氏于壁属予记予辞谢不能者再三既不得命乃退而书其所闻见如此以爲记且以厉后之君子云尔绍兴二十六年七月甲子新安朱熹记
　　蕲州教授防记　　　　　朱元晦
　　乾道八年秋予友建安李君宗思爲蕲州学官始至入学释菜召诸生坐堂上而告之曰朝廷立学建官所以教养人才而待其用德意甚美宗思不佞得备选焉深惟浅陋惧不能称今将有以告二三子者而相与朝夕乎古人爲己之学庶几无负朝廷教养之意二三子其亦有意于斯乎诸生起而对曰诸生不敏惟先生有以教之则幸甚于是李君退即其居则距学且十里所李君顾而叹曰学官宜朝夕于学与诸生相切磋者其相距之逺可若是耶翌日相学之东偏有废壤焉请于州愿得爲屋以居而日往来于学以供厥事于是通守北海王侯某实领州符嘉李君之意而悉其力以相之役不逾时遂以备告然后李君得以日至于学进诸生而教诲之盖使之潜思乎论语孟氏之书以求理义之要又攷诸编年资治之史以议夫事变之得失焉日力有程不躐不惰探策而问劝督以时凡以使之知所以明善脩身之方齐家及国之本而于词艺之习则后焉而不之急也既又礼其士之贤有徳者李君之翰而与之居凡学之教治悉使听焉由是蕲之爲士者始知所以爲士之事而用其力李君亦喜其教之行而将有成也砻石于堂攷前爲是官者得自某人以下若干人之名氏岁月刻之而以书属予使因记其所以然者予惟李君之教可能也而其所以教者则非世儒之所及王侯之垂意于学可及也而其不以李君之说爲迂濶于事者则非俗吏之所能是皆宜书以诏于后盖非独使继李君而居此者有所考法抑亦承流千里而帅师其民者所宜知也于是悉书其本末如此俾刻寘题名之首云九年秋七月壬子新安朱熹记
　　福州州学经史阁记　　　朱元晦
　　今教授常君濬孙始至既日进诸生而告之以古者圣贤教学之意又爲之饬防馔葺斋馆以宁其居然后谨其出入之防严其课试之法朝夕其间训诱不倦于是学者竞劝始知常君之视诸生亦闵闵焉唯恐其不自勉进于学
　　上韦中立书　　　　　　柳子厚
　　辱书云欲相师仆道不笃业甚浅近环顾其中未见可师者虽尝好言论爲文章甚不自是也不意吾子自京师来蛮夷间乃幸见取仆自卜固无取假令有取亦不敢爲人师爲众人师且不敢况敢爲吾子师乎孟子称人之患在好爲人师由魏晋氏以下人益不事师今之世不闻有师有辄哗笑之以爲狂人独韩愈奋不顾流俗犯笑侮收召后学作师说因抗顔而爲师世果羣怪聚骂指目牵引而增与爲言词愈以是得狂名居长安炊不暇熟又挈挈而东如是者数矣屈子赋曰邑犬羣吠吠所怪也仆往闻庸蜀之南恒雨少日日出则犬吠予以爲过言前六七年仆来南二年冬幸大雪逾岭被南越中数州数州之犬皆仓黄吠噬狂走者累日至无雪乃已然后始信前所闻者今韩愈既自以爲蜀之日而吾子又欲使吾爲越之雪不以病乎非独见病亦以病吾子然雪与日岂有过哉顾吠者犬耳度今天下不吠者几人而谁敢怪于羣目以召閙取怒乎仆自谪过以来益少志虑居南中九年增脚气病渐不喜閙岂可使呶呶者早暮拂吾耳骚吾心则固僵仆烦愦愈不可过矣平居望外遭齿舌不少独欠为人师耳抑又闻之古者重冠礼将以责成人之道是圣人所尤用心者也数百年来人不复行近有孙昌者独发愤行之既成礼明日造朝至外廷荐笏言于卿士曰某子冠毕应之者咸怃然京兆尹郑叔则拂然曳笏却立曰何预我耶廷中皆大笑天下不以非郑尹而怪孙子何哉独爲所不爲也今之命师者大类此
　　福州教授壁记　　　　　洪　迈
　　自庆厯诏书郡国大抵悉有学而立官教授则由熈宁始然服岭以南萆山小州若被边初郡或自诡偪仄或生长兵间虽与闻德音或谦让未遑也至崇宁大观乃极盛凡版在职方者必建学如中州教授虽秩卑吏部勿敢豫必宰相自推择而大郡多至四三员文风张施古无有也陛下宅天命盖十有六载立太学置博士悉还太平之治而郡国立学除吏复一切如先朝时福于东南最大爲督府自平时最多士故领袖学官者员多类以进士髙第得左官铮铮搢绅间者爲之绍兴十八年十一月癸巳鄱阳洪迈至十二月辛酉建安刘祥至迈一取径路得一第刘君以易书合上意顾得之皆非所谓髙进士选者惧不称时相与言曰我曹特幸耳若又饫其家而饥其徒弗学之问不可乃旦旦坐直庐稍挈纲维苴补破坏凡泉谷之在民未入者上诸二千石悉索之移长度于计台取振其所乏廥廪颇益实峩冠束带朝莫必谨毋敢不谒而归既畧定有士前曰自吾学张官至今若干人名数具在倘仍弗纪録惧其年多而莫知也愿石而刻之予曰诚然吏以文书来顷而籍至则某人某人皆在不遗于是志诸壁而由夫林君迪始十九年正月记
　　上任德翁序　　　　　　唐眉山
　　薛郡任公之教授通义也士之曳长裾服方领抱书束带俊游于泮宫者数百人英俊豪杰往往辈出有少年书生曰唐某者诵书不甚多属文不甚工碌碌落落无可称者一日持一轴书掉三寸舌草衣麻屦攘袂登门危言髙论不顾忌讳公一见而嗟异之再见而礼貌之三见而怜恤之劝戒勤笃教谕欵密处之而不能自安退而谘之于客曰公于我厚矣吾将图报矣吾欲胁肩谄笑巧言令色以顺适其意于是报公可乎客曰不可是小人之报也吾将抱长剑挟匕首有恶声至者以血溅其襟以是报公可乎客曰不可是刺客之报也吾将淬文锋砺词锷庶几超腾奋跃髙飞逺举于天下使天下之人称之曰斯人也出于任公之门以是报之可乎客曰唯唯是国士之报也某因书以爲序
　　送呉教授序　　　　　　张于湖
　　临川于江西号士乡王介甫曾子固李泰伯以文爲一代宗主而皆其郡人故居民多业儒碌碌者出于他州足以长雄故能文者在其乡里不甚齿録独素行可攷而后贵也呉氏子镒举进士登于朝中乙科知举者尝欲以冠多士不果则爲之延誉一时名声借甚分教彬州学舍谓镒不以文胜盖见贵于乡里者古之君子固有独行自立举世非之而不悔至贵于乡里犹未足道镒也盖尚友古人益思未见其止者与必试于烈火而后知玉万物俱流而金石乃止余欲金石镒也
　　答方教授书　　　　　　吕伯恭
　　伏诲劄教以穷理尽性之说盖非末学所敢拟议然既荷开论反覆之勤阙然不报益重踈怠之罪谨因来教而防绎之所谓理虽无穷然有本有原有伦有要者既得穷理之大防矣窃意惇典庸礼秩然而不可废者此其伦欤致知格物了然而不可揜者此其要欤未有不知其伦要而能造其本原者也本原既造故小可举大而宏濶胜大之言不能诱也近可即逺而荒忽茫昧之说不能惑也一可知万而二本兼爱之学不能入也执事之所谕者倘可以是观之乎未能识心岂能存心所以诲警者诚爲切至然所谓人心本虚且明与性不殊则犹未能达盖既曰与性不殊是心与性有殊也幸望指教列御冦所谓八荒之外来干我者我必知之有来干我者又有知之者似判然二物也来教又谓妍非所当爱丑非所当恶我非所当厚物非所当薄某窃谓爱恶厚薄发之不中其节施之不以其序固人欲之私矣若曰无爱无恶无厚无薄则所未谕也夫子谓吾无隐乎尔吾无行而不与二三子则似非不显以同众也至诚如神见乎蓍动乎四体则似非假蓍以自晦也荆公之书盖未之学伊川论语颇效参请则亦未之闻也一固万也不待一尘万境而后知其一而万也万固一也不待万境一尘而后知其万而一也千载一念一念千载窃意竺干之书俱不免近于辞费也不生而现生不灭而现灭不生之生不灭而灭果固然之理耶何爲而复加现之一辞也执事信之笃守之坚岂口舌所能移独以屡沐诱诲不尽白其愚则无以拜盛意之辱尚幸原恕
　　古诗
　　题罗巨济教授蓬山堂　　杨廷秀
　　蓬莱藏室盛东都只着古书并老儒后来许事晓星踈登车不落问何如广文先生自有饭诸公衮衮端无羡着脚金坡不作难问津木天何足辩作堂聊尔题蓬山此岂有意非偶然登瀛仙人多姓许未必先生肯爲伍书生饶舌定可憎此话姑置莫葛藤先生诸孙皆玉冰诵书已作鸾鹤声请来敧枕细细听
　　除凤州教作诗自宽　　　唐子西
　　百函无力致诸公谁说着今承学校乏颇讶名字错防桑岂无恋得冶不敢跃师儒要好手老大良非脚戞尽识羮空抽穷知茧薄岂惟嘲孝先终恐同有若绛纱谅无有苜蓿聊可嚼
　　戏简郑广文
　　广文到官舍系马堂阶下醉即骑马归颇遭官长骂才名三十年坐客寒无氊近有苏司业时时乞酒钱律诗
　　送金元度教授辞满赴部改秩
　　杨廷秀
　　金华唐吕两儒先夜半黄梅君并传不日经筵重坐席蹔时黉舍冷无氊引班晓漏槐枫里出幸春风桃李边莫遣垂杨知别恨一篙新涨解归船
　　送苏州教授赴阙　　　　唐子西
　　三年泮水振洙风俯接诸生屡改容岭雾困时难隐豹岩云有便得从龙
　　戏陈州教授子由　　　　苏子瞻
　　宛丘先生长如丘宛丘学舍小如舟常时低头诵经史忽然欠伸屋打头斜风吹帷雨注瓦先生不媿旁人羞
　　夜过舒尧夫戏作　　　　苏子瞻
　　先生堂前霜月苦弟子读书喧两庑推门入室书纵横蜡纸灯笼幌云母
　　戏陈州教授子由　　　　苏子瞻
　　劝农冠盖閙如云送老虀盐甘似蜜门前万事不挂眼头虽长低气不屈
　　和池州陈教授　　　　　吴　芾
　　人物今谁似此郎今居严近賛垂裳未将事业先诸老且把文章变一方今日杏坛风似鲁向来铁砚志如桑
　　钱广文采芹亭　　　　　呉　芾
　　开明后学日升东千里文风一旦雄池上采芹摇水碧帐中摛藻映纱红
　　多士欣逢乐育辰一时席上尽怀珍将攀丹桂广寒里先采香芹泮水滨味道固应甘若荠絺章还更艳如春扶持风教师儒力我愧当年戾止人
　　送黄舒文赴钦教　　　　刘克庄
　　博士文中虎垂髫已定交雅宜对红药胡乃涉黄茅薄有先生饭全无弟子嘲犹胜迂濶者荷锸垦芳郊
　　送方子约赴衢教　　　　刘克庄
