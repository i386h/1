<!-- { "loadSidebar": true } -->
　　有地数百里趋走之吏自长史司马已下数十人其禄足以仁其三族及其朋友故旧乐乎心则一境之人喜不乐乎心则一境之人惧丈夫官至刺史亦荣矣虽然幽逺之小民其足迹未甞至城邑茍有不得其所能自直于乡里之吏者鲜矣况能自辨于县吏乎能自辨于县吏者鲜矣况能自辨于刺史之庭乎由是刺史有所不闻小民有所不宣赋有恒而民产无恒水旱疠疫之不期民之丰约悬于州县令不以言连帅不以信民愈穷而敛愈急吾见刺史之难为也崔君为复州其连帅则于公崔君之仁足以苏复人于公之贤足以庸崔君有刺史之荣而无其难为者将在于此乎愈甞辱于公之知而旧防于崔君庆复人之将防其休泽也于是乎言
　　古诗
　　元使君　　　　　　　　杜　甫
　　粲粲元道州前圣典后生观乎舂陵行歘覧俊哲情复见贼退篇结也实国桢道州哀黎庶词气浩纵横两章对秋月一字偕华星
　　律诗
　　唐明皇赐崔日知往潞州
　　潞州新开府壶关宠旧林妙旌循吏德持説庶甿心礼乐中朝贵仁明列郡钦防书丞相笔先赐颍川金
　　奉和赐崔日知潞州应制　张　说
　　圣情留曩镇佳气翊兴王増防雄都府髙车转太常川横八諌闼山五龙长连帅新恩命天人旧纪纲
　　奉制漕桥送新岳牧　　　蘓　颋
　　盖才膺出典中旨念分官特以専城贵深惟列郡安政行思务本风靡属胜残有令田知急无纷狱在寛
　　洛桥饯诸刺史　　　　　张　说
　　诏饯朝廷牧符分海县忧股肱还入郡父母更临州预待羣方最三公不逺求

　　古今事文类聚外集卷十一
<子部,类书类,古今事文类聚__古今事文类聚外集>
　　钦定四库全书
　　古今事文类聚外集卷十二
　　元　富大用　编
　　路官部
　　治中
　　厯代沿革秦置郡丞以佐守在边爲长史掌兵马汉因之于定国条州大小爲设吏员治中别驾诸郡从事秩六百石治中从事史一人居中治事主众曹文书晋因之而省郡丞宋梁以下如之至隋改别驾治中爲长史司马炀帝罢之而置郡赞治后又改爲丞位在通守下至唐而郡丞废矣武德元年改丞爲别驾十年改雍州别驾曰长史以皇族爲之开元时通用庶姓以贰都督刺史之职天寳八年诸郡始废别驾下郡置长史一员上元二年诸郡始置别驾【别驾一人从四品】德宗时复省元和长庆之际两河用兵裨将有功者称东宫王府官久次当进及受代于京师者常数十人诉宰相以求官文宗用宰相韦处厚建议复置两辅六雄十望十紧州别驾宋艺祖惩五代藩镇之弊干德初下河南始置诸州通判命刑部郎中贾玭等充建隆四年诏知府公事竝须长史通判签议连书方许行下时大郡置两员【西京南京天雄成都益杭幷智荆南潭广秦定等州】余置一员州不及万户不置正刺史以上及诸司使副知州者虽小郡亦特置掌倅贰郡政与长吏均礼凡兵民钱谷户口赋役狱讼听断之事可否裁决与守通签所部官有善不及职事脩废得刺举以闻逮至景德宋兴三十四年户口寖息解州以满万户置通判自是诸郡多满万户矣建炎初诸州通判二员减一员绍兴五年以后旋行申请添置【中兴防要】元置总管府治中正五品
　　羣书要语郡丞　别驾　郡赞治　通守　佐守　长史　治中　倅贰　郡政　刺举所部官【并类要】贰藩有职【白集】方题别驾　舆赞郡符　才优佐郡　大邦端佐【并同上】半刺上佐得与二千石参校政事短长利病者也【杜牧行马迥制】通倅之官【宋广平集】通理方州【同上】题舆佐岳无展骥之能【陈子昂代表】宜膺受命之宠复践端寮之列【刘丰商州史制】早题坐于端寮【常集】居半刺之任【白六帖】以赞元功【国语】分乘倅车【胡文恭行张士燮制】分驾别车【周世南等制】分倅州治【陈湜制】王之倅车注倅乃副车今以通判爲倅者周礼谓太守之副别驾长史司马通谓之上佐【职源】刺史六条曰州别驾治中见刺史持版拜刺史答拜【职林】刺史有故及阙本道使不得差摄但令上佐知州事【大厯十二年制】武帝诏州郡佐史自别驾长史以下皆刺史太守自辟【通典】曰比上佐或一二岁或三五月即迁曾不论以课最【卢怀慎陈时政】汉制别驾从事史一人从刺史行部别乘一乘传车故谓之别驾【职源】
　　诗句半刺已翺翔【杜寄岑长史】天敎仁政满东南靑袍门人老州佐【晁无咎贺子瞻移守广陵】展骥旌时杰谈经美代贤【李文饶许州宋司马】朱绂蹉跎晩监郡吟风弄月思天衢【山谷诗】顾我迂愚分竹使与君谈笑困蒲鞭【坡送翟倅】童子遥知颂襦袴使君先已洗樽罍【坡送贾倅】池阳实天藩佐车屈时英【朱晦庵】欲问君王乞符竹但忧无蟹有监州【坡】风流半刺史　风流别驾贵公子欲把笙歌暖锋镝【同上】案牍来时惟署字风烟入兴便成章【刘禹锡送王司马】风流别乘多才思【坡】朱绂白银章上官佐鄱阳【李白送弟鄱阳司马】半刺岂能淹骥足一封行下见龙墀【吴芾送何倅】翘材必定延林叟宣室终须记买臣【陈后山送王定国倅河南】分麾共领南门钥笔终归北阙天【唐子西赠丘倅】
　　古今事实
　　铜印黄绶
　　郡丞视通直一梁冠皁衣铜印黄绶秩六百石【晋职官志】
　　车缇油屛
　　黄霸爲刺史诏赐车盖髙一丈别驾车缇油屏泥于轼前以章有德
　　任居半刺
　　庾亮答郭豫书云别驾旧与刺史别乘同宣王化于万里其任居刺史之半
　　车有屛星
　　孔恂字巨卿爲别驾车旧有屏星如刺史车刺史因怒欲去之恂曰彻去屛星毁国旧仪别驾可去屛星不可去乃止
　　题舆就辟
　　后汉周璟爲荆河州辟陈蕃爲别驾蕃不就璟题驾舆曰陈仲子生不复更辟蕃起视职后投传而去
　　别榻设坐
　　孔休源爲晋安王长史休源累徃名藩王深相倚仗常于斋中别施一榻云此是孔长史坐人莫预焉【同上】
　　绯鱼赏功
　　唐德宗命卢岘爲渭州别驾知州事赐绯鱼袋赏有功也
　　御诗赠行
　　贺知章因病求还乡拜其子曾爲会稽郡司马令侍养御制诗以赠行
　　择日擢拜
　　崔神庆则天时擢拜幷州长史因曰幷州朕之枌榆又有军马此日简择无如卿者前后长史皆从尚书爲之以其委重所以授卿也则天爲按行图择日而遣
　　有神呵御
　　萧得圣斥播州司马道三峡方迫畏不瞑若有人谓曰公无恐予爲公呵御得圣谒白帝祠见帝类向所睹异之
　　芦生三节
　　李全忠广明中爲棣州司马有芦生于室中一尺三节心恶之谓别驾张建曰吾室生芦无乃怪欤建曰芦茅赖德泽而滋家有茅土之庆殆天意乎其生三节必传三人公勉树功名无忘斯言全忠秩满还乡里事节度使李可举爲牙将可举死三章推全忠爲留后朝廷因以节钺授之李氏父子三叶十年而已
　　刀授三公
　　吕防有佩刀工相之以爲必登三公可服此刀防语别驾王祥曰茍非其人刀或有害卿有公辅之量故以相与祥死之日以刀授弟览曰汝后必兴足称此刀览后奕世多贤才兴于江左也
　　用从事爲
　　习凿齿史才不常桓温深器之年未三十用爲荆州治中别驾谢牋曰不遇明公荆州从事焉耳【世说】
　　命处士爲
　　晋桓冲温之弟也爲刺史命处士刘麟之爲长史麟之不肯屈亲往迎礼甚厚
　　皆爲司马
　　裴怀古杜如晦张柬之陆象先姚崇贾敦頥苏瓌魏元忠张嘉贞竝爲长史杨绾李泌韦安石李元纮白居易皆爲司马
　　可敌三王
　　张仁愿中宗时检校洛州长史时都城谷贵盗窃甚众仁愿一切皆获杖杀之积尸府门逺近震慴髙宗时贾敦頥爲洛州刺史亦有政绩与仁愿皆爲一时之最故时人语曰洛州前贾后张可敌京兆三王
　　叹当雄飞
　　后汉赵温爲京兆郡丞叹曰丈夫当雄飞安能雌伏遂弃官去后官至于三公
　　当展骥足
　　蜀厐统以从事守耒阳令不治免官鲁肃遗先主书曰厐士元非百里之才使处治中别驾之任始当展其骥足耳乃以爲治中
　　顾球速步
　　顾球时爲扬州别驾顾荣谓球曰卿速歩君孝超卿矣顾和字君孝【顾和本传】
　　许丞免逐
　　前黄霸爲颍川太守长史许丞老病聋督邮白欲逐之霸曰许丞亷吏虽老尚能拜起迎送颇重听何伤且善助之幸无失贤者意
　　委任腹心
　　袁绍领冀州以审配爲别驾委腹心之任幷总幕府忠烈慷慨有不可犯之节
　　爲郡股肱
　　晋王基荐刘毅于公府曰毅方正亮直往日侨任平阳爲郡股肱正色立朝举纲引墨朱紫有分【类要】
　　洛阳主人
　　周书赵肃字庆维洛阳人蚤有操行知名于时独孤信东讨肃率宗人爲援授同州治中粮顿不遗太祖曰赵肃可谓洛阳主人也
　　邦国别驾
　　晋王祥爲徐州别驾以股肱之忠纠合义众州境获宁人歌曰海沂之康实赖王祥邦国不空别驾之功
　　荆楚才
　　罗含字君章桓温临州转别驾温常集僚佐问罗生何如人时有答者曰可谓荆楚之才
　　吾家驹
　　顾和字君孝族叔荣雅重之曰此吾家千里驹兴吾宗者此子也公孝始爲别驾迁尚书令又唐宗室荣歴岳州别驾人遗以金拒而不纳武后曰吾家千里驹改名千里
　　赵轨酌水
　　隋赵轨【别本作张轨】爲齐州别驾有能名在州四年考功最优诏征入朝父老挥涕随逐曰公淸如水请酌一杯水奉饯轨受而饮之
　　任公防雨
　　后汉任文公爲治中从事时天大旱白刺史曰五月一日当有大水宜令民预爲备刺史不听文公自贮大舟百姓或闻亦有爲防者到其日旱烈文公急命促载使白刺史刺史笑之日中天北云起须防大雨至晡时满涌十余丈漂坏屋舍所害数千人文公遂以占术驰名
　　岸帻啸咏
　　晋谢奕字元奕桓温辟爲安西司马奕在温座岸帻啸咏曰我方外司马也【通典】
　　移床淸论
　　冀州刺史裴征召管辂一见淸论终日不觉疲倦天时大热移床在亭前树下自是汲引辂爲别驾
　　督厉风俗
　　高士亷进益州大都督府长史蜀人畏鬼而恶疾虽父母病皆云望舍投饵哺之昆弟不相假财士亷爲设条教辨告督厉风俗翕然爲变又引诸生讲授经艺学校复兴
　　破碎奸猾
　　王志愔出爲扬州长史所至破碎奸猾令行禁止境内肃然
　　每战辄胜
　　张守珪徙幽州长史契丹奚连年冦边牙官可突干胡有谋略前长史赵含章薛楚玉等不能制守珪至每战辄胜敌遂大败帝喜诏有司告于庙
　　引咎自挞
　　苏长史歴陜州长史邑里犯法不能禁乃引咎自挞人笑其不情
　　单身襆被
　　苏瓌转爲扬州大都督府长史单身襆被自将
　　老幼出迎
　　裴怀古爲幷州大都督长史吏民怀爱召爲左羽林大将未至官还爲幷州人皆携扶老幼出迎
　　甚有惠政
　　唐黄敦实迁洛州长史甚有惠政曰政在养民义须存恤
　　同宣教化
　　唐以堂吏朱俭亷爲华州别驾给事中萧傲驳曰别驾古爲治中从事秩六百石与刺史别乘同宣教化任居刺史之半岂宜以人吏兼副政之名【续通典】
　　散粟活人
