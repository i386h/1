<!-- { "loadSidebar": true } -->
　　太尉执事辙生好为文思之至深以为文者气之所形然文不可以学而能气可以飬而致孟子曰我善飬吾浩然之气今观其文章寛厚宏博充乎天地之间称其气之小大太史公行天下周覧名山大川与燕赵间豪俊交游故其文踈荡颇有竒气此二子者岂尝执笔学为如此之文哉其气充乎其中而溢乎其貎动乎其言而见乎其文而不自知也辙生十有九年矣其居家所与游者不过其邻里乡党之人所见不过数百里之间无髙山大野可登覧以自广百氏之书虽无所不读然皆古人之陈迹不足以激发其志气恐遂汨没故决然舍去求天下竒闻壮观以知天下之广大过秦汉之故都恣观终南嵩华之髙北顾黄河之奔流慨然想见古之豪杰至京师仰观天子宫阙之壮与仓廪府库城池苑囿之富且大也而后知天下之巨丽见翰林欧阳公聼其议论之宏辨观其容貎之秀伟与其门人贤士大夫游而后知天下之文章聚乎此也太尉以才畧冠天下天下之所恃以无忧四夷之所惮以不敢发入则周公召公出则方叔召虎而辙也未之见焉且夫人之学也不志其大虽多而何为辙之来也于山见终南嵩华之高于水见黄河之大且深于人见欧阳公而犹以为未见太尉也故愿得观贤人之光耀闻一言以自壮然后可以尽天下之大观而无憾者矣辙年少未能通习吏事向之来非有取于升斗之禄偶然得之非其所乐然幸得赐归待选使得优游数年之间将归益治其文且学为政太尉苟以为可教而辱教之又幸矣
　　贺文太尉啓　　　　　　　苏轼
　　伏审孚号庭临轩遣使出节少府授钺斋坛夷夏耸观兵民交庆盖功业盛大则极名器而后称惟徳度宏逹故处富贵而若无蔚为三世之宗臣岂独一时之盛事恭惟留守太尉道夲天合徳为人师信及三川之豚鱼威加两河之草木身任休戚言为重轻始若留侯弱冠而遇高祖晩同尚父黄髪而亮武王旣奉册书益新民聼方将威懐北道系颈长缨约束河公轨流故道然后入调伊傅之鼎归蹑松乔之游舆论所期斯言可必轼谪官有限趋侍无縁踊跃之心宣冩难尽
　　排律
　　上刘侍中　　　　　　　　杨巨源
　　命代生申甫承家翊禹汤庙谟膺间气师律动清霜钟鼎勲庸大山河诫誓长道叶陶钧力思廻日月光一言宏社稷九命备珪璋朱门重棨防丹诏半缣缃射雕天更碧吹角塞仍黄功垂贞石逺名映色丝香断碛瞻貔虎临池识凤皇珠影含空彻琼枝映座芳军容雄朔漠公望冠岩廊
　　律诗
　　御制段太尉碑诗
　　多难全高节时清终相君园茔标古篆雨露降天文
　　上罗邺王　　　　　　　　罗隠
　　营室东廻防赤丘少年承袭拥青油坐调金鼎尊明主横把雕弓傲列侯
　　司徒
　　歴代防革少昊氏以鸟名官而祝鸠氏为司徒尧时舜为司徒舜摄帝位命契为司徒契孙曰防亦为夏司徒周地官司徒掌邦教秦为丞相官汉西京初不置哀帝元寿二年罢丞相置大司徒以孔光为之光武二十七年去大字自汉厯魏置为三公及晋迄江左其官相承不替宋有丞相又置司徒齐以丞相为赠官而司徒品秩冠服同丞相郊庙服冕同太尉梁又两置陈氏以丞相为赠官后魏正光之后复两置北齐废丞相干明中又两置后周并废丞相置司徒宋因之
　　羣书要语帝曰契百姓不亲五品不逊汝作司徒敬敷五教在寛【书舜典】司徒掌邦教敷五典扰万民【周官】司徒脩六礼以节民性明七教以兴民徳齐八政以防滛一道徳以同俗养耆老以致孝恤孤独以逮不足尚贤以崇徳简不肖以黜恶【记王制】司徒廵行县鄙命农勉作【月令】大司徒之职掌建邦之土地之图与其人民之数以佐王安扰邦国以天下之图周知九州之地域广轮之数辨其山林川泽丘陵坟衍原隰之名物【礼地官】凡建邦国以土圭正其地而制其域【同上】以五礼防万民之伪而教之中以六乐防万民之情而教之和【同上】以保息六养万民【同上】矧惟若畴圻父薄违农父若保宏父定辟注农父司徒也【书酒诰】和五教理人伦使风行俗平万国咸宁者谓之司徒【古今通语】
　　诗句缁衣之宜兮敝予又改为兮适子之馆兮还予授子之粲兮【诗郑风】司徒清鍳悬明镜【杜冼兵马】
　　古今事实
　　丞相之职
　　晋何曽以太保侍中领司徒曽固让诏曰司徒旧丞相之职自古及今总论人物化治之本以君宏道故选于众而复盘桓非所闻也
　　五教之官
　　晋石苞拜大司马防免以公归第诏以苞为司徒虽以过防受黜寻授五教之官深陈农桑夲务明其考课居五年天下称之
　　圣人在政
　　鲁侯欲以孔子为司徒将召三桓议之乃谓左丘明左丘明曰孔丘其圣人欤夫圣人在政过者离位焉君虽欲谋其将弗合乎鲁侯曰吾子奚以知之丘明曰周人有爱裘而好珍羞欲为千金之裘而与狐谋其皮欲具少牢之珍而与羊谋其羞言未卒狐相与逃于重丘之下羊相呼藏于深林之中故周人五年不制一裘十年不足一牢何者周人之谋失矣今君欲以孔丘为司徒召三桓而议之亦与狐谋裘与羊谋羞哉于是鲁侯遂不与三桓谋而召孔丘为司徒
　　父子善职
　　郑武公父子并为司徒善于其职国人宜之【郑风缁衣诗】
　　股肱心膂
　　穆王命君牙为周大司徒王若曰呜呼君牙惟乃祖乃父服劳王家厥有成绩纪于太常今命尔予翼作股肱心膂纉乃旧服毋忝祖考
　　谋谟帷幄
　　汉光武卽位于鄗使使持节拜邓禹为大司徒防曰前将军禹深执忠孝与朕谋谟帷幄决胜千里今遣奉车都尉授印绶封为鄼侯邑万戸敬之哉禹时年二十四
　　明察守正
　　侯覇字君房为大司徒封闗内侯任位明察守正奉公不回
　　恭约尽忠
　　冯勤字伟伯迁司徒先是三公多见罪退帝贤勤欲令以善自终乃因宴见从容戒之曰朱浮上不忠于君下陵轹同列竟以中伤至今死生吉凶未可知岂不惜哉人臣放逐受诛虽复追加赏赐祭不足以偿不赀之身忠臣孝子覧照前世以为鍳诫尽忠于国事君无二则爵赏光于当世功名列于不朽可不勉哉勤愈恭约尽忠号称职任
　　忧念王室
　　袁安为司徒每朝防忧念王室未尝不流涕
　　奏课农桑
　　石苞为司徒奏州郡农桑未有赏罚之制宜遣掾属循行皆当均其土宜举其殿最然后黜陟
　　自执牙筹
　　晋王戎拜司徒虽位总台司而委事僚宷间乗小马从便门而出游见者不知其三公也故吏多至大官道路相遇輙避之性好兴利广收八方园田水碓周徧天下积贯聚钱不知纪极每自执牙筹昼夜筭计宿若不足而又俭啬不自奉养天下人谓之膏肓之疾
　　吏皆皂服
　　王浑迁司徒仍加兵浑以司徒文官主吏不持兵及吏属绛衣自以非是旧典皆令皂服论者美其识体
　　清贫蔬食
　　华歆为司徒素清贫文帝出诏曰司徒国之隽老所以和隂阳理庶事今大官重膳而司徒蔬食甚无谓也时赐御衣
　　卧麤布被
　　刘宠为司徒卧麤布被
　　家无儋石
　　华歆文帝时为司徒素清贫禄赐以振施亲戚故家无儋石之储公卿常并赐没入家口唯歆出而嫁之帝叹息
　　子无立锥
　　范迁为司徒有宅数畆田不过一顷复推与其兄子其妻常曰君有四子无立锥之计
　　迳还章绶
　　魏舒字阳元为司徒年过致仕有逊让章而无居宅乃渐以奉秩之余为第一所舒素为人先行而后言故未尝语亲疎言当逊位元年正月整法服入殿朝防罢迳还奉送章绶内外莫有知舒此情者
　　不汚官府
　　山涛为司徒固辞已勅断章表乃卧加章绶涛曰垂没之人岂可汚官府乎舆疾归家
　　板舆上殿
　　晋司徒傅祗疾逊位不许板舆上殿
　　劒履上殿
　　晋何曽以太傅领司徒屡逊位诏以司徒所掌烦务不可以久劳耆艾其进位大朝会乗舆劒履上殿如汉萧何魏钟繇故事
　　诏颁天下
　　宋宰相吕夷简诏特守司徒依前兼门下侍郎同中书门下平章事三表恳让不敢当乃降诏上令录其诏书颁于天下使四海之人知朝廷有退让之臣
　　梦禾得秩
　　蔡茂字子礼为司徒在职清俭匪懈茂初在广汉梦坐大殿极上有三穂禾挑取之得其中穂輙复失之以问主簿郭贺贺离席庆曰夫殿者官府之形象也极而有禾人臣之上禄也取中穂中台之位于字禾失为秩虽曰失之乃所以得禄秩也衮职有阙公其补之旬月而茂徴焉
　　见虹防免
　　郎顗上章曰窃见今月十四日乙卯时白虹贯日见日旁气色白而纯者名曰虹贯日中者侵太阳也见于日旁政变常也易曰公能其事序贤进士后必有喜反之则白虹贯日以甲乙见则谴在中台自司徒居位隂阳多谬宜黜司徒以应天意注韩诗外曰三公者司空司徒司马也司马主天司空主地司徒主人故隂阳不调星辰失度责之司马山林崩絶川谷不流责之司空五谷不殖草木不茂责之司徒甲乙东方主春生殖五谷之时也而白虹以甲乙日见明责在司徒也时刘﨑为司徒至阳熹三年防免
　　铜臭三公
　　崔烈歴位郡守九卿灵帝时开鸿都门牓卖官爵公卿州郡下至黄绶各有差烈入钱五百万得为司徒于是声誉衰减问其子钧曰吾居三公于议者何如钧曰大人少有英称歴位卿守论者不谓不当为三公而今登其位天下失望烈曰何为然也钧曰论者嫌其铜臭
　　落水三公
　　宋谢超宗为人恃才使气多陵忽司徒褚彦回因送湖州刺史王僧防阁道壊坠水仆射王俭惊跣下车超宗抚掌笑曰落水三公堕车仆射彦回出水沾湿狼籍超宗先在僧防舫声曰有天道焉有地道焉天所不容地所不受投畀河伯河伯不受彦回大怒曰寒士不逊超宗曰我不卖袁刘得富贵焉能免寒士乎
　　古今文集
　　律诗
　　故司徒李公光弼　　　　　杜甫
　　司徒天寳末北收晋阳甲胡骑攻吾城愁寂意不惬人安若泰山蓟北断右胁朔方气乃苏黎首见帝业二宫泣西郊九庙起頺压末散河阳卒思明伪臣妾复自碣石来火焚乾坤猎高视笑禄山公又大献防异王册崇勲小敌信所怯拥兵镇河汴千里初妥帖青蝇纷营营风雨秋一叶内省未入朝死泪终映睫大屋去高栋长城扫遗堞平生白羽扇零落蛟龙匣雅望与英姿恻怆槐里接三军晦光彩烈士痛稠叠直笔在史臣将来洗箱箧吾思哭孤冢南纪阻归楫扶颠永萧条未济失利渉疲薾竟何人洒涕巴东峡
　　司空
　　歴代防革司空古官少昊氏以鸟纪官爽鸠氏司空也舜摄位以禹为司空契之子曰防为夏司空商汤时咎单为司空周时司空为冬官掌邦事成王以毛公为司空春秋时宋以武公之讳改司空为司城楚改司空为莫敖秦置御史大夫省司空汉西京初不置成帝绥和元年更名御史大夫为大司空哀帝建平二年复为御史大夫元寿二年复为大司空光武二十七年去大字献帝建安十三年又罢司空置御史大夫魏省御史大夫置司空景初二年以司校尉崔林为司空晋以荀顗为之歴宋齐梁陈后魏北齐皆省御史大夫置司空后周二职并废隋氏讳忠以御史中丞为大夫故又置司空唐司空一人宋仍之
