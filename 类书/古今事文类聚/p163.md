<!-- { "loadSidebar": true } -->
　　石季伦所爱婢数十人季伦常屑沈水香尘末布象牀上使所爱者践之无迹则赐真珠百琲若有迹者即节其饮食令体轻故闺中相戏曰尔非细骨轻躯那得百琲真珠
　　緑珠坠楼
　　梁氏女有容貌石季伦以真珠三斛买之即緑珠也孙秀使人求之崇竟不许崇曰我为尔得罪珠泣曰当効死于君前因自投于楼下而死秀怒乃劝赵王伦诛崇遂矫诏收崇及潘岳欧阳建等母兄妻子皆被害
　　延之坠牀
　　宋顔延之有爱姬非姬食不饱寝不安姬凭宠荡延之坠牀至损子峻杀之延之痛情哭曰贵人杀汝非我杀汝以冬日临哭忽见妾排屏风以压延之惧坠地因病卒
　　易妓不许
　　宋萧惠开赴益州路经江陵时吉翰子在荆州与惠开有旧设女乐有美者惠开就求不得又以四妓易之不许惠开怒斩吉纳其妓启孝武云谤讪朝政
　　帘为妓衣
　　梁夏侯亶性俭率有妓妾十数并无被服每有客常隔奏乐时谓为夏侯妓衣
　　娶妾得甥【见无子门】
　　老不遣妾
　　齐张瓌位光禄大夫妓妾盈房防讥其衰暮畜妓瓌曰我少好音律老而方觧平生嗜欲无一复存唯未能遣此耳
　　妻止娶妾
　　张跂欲娶妾妻曰子诵白头吟妾当听之跂慙而止
　　屏婢见客【见问疾门】
　　老放其妾
　　白乐天既老乃録家事防经费去长物妓有樊素者年二十余绰绰善歌舞唱杨栁枝人多以曲名之由是名闻洛下乐天既老又病风将放之素惨然泣下不忍去乐天悠然不能对遂不能忘情焉　按顾况有宜城放琴客诗曰琴客宜城之爱妾也冝城请老爱妾出嫁不禁人之欲而私耳目之娱达者也
　　妾为所攘
　　唐左司郎中乔知之有婢名窈娘艺絶当世武延嗣闻之求一见既见即留之无复还知之痛愤因为诗赂阍者以达窈娘窈娘系于裙带赴井而死延嗣见之使酷吏诬罪知之下狱死【古今诗话】
　　妾为夫人
　　杜佑议者谓佑治行无缺惟晚年以妾为夫人有所蔽云
　　谓之妓围
　　唐申王每冬月苦寒令宫女宻围而坐谓之妓围【天宝遗事】
　　妾孕而嫁
　　杜牧之守郡时有妾懐孕而出以嫁州人杜筠后生子即荀鹤也【池阳集】
　　雪儿善歌
　　雪儿者李宻爱姬每賔朋文章有竒丽者付雪儿协律歌之【北史】
　　不许妾妆
　　崔枢夫人治家整肃容仪端丽不许羣妾作时世妆
　　儿杀其妾
　　严武幼豪爽母裴不为挺之所答独厚其妾英武始八嵗怪问其母其母语之故武奋然以鐡锤就英寝碎其首左右惊白挺之曰郎戏杀英武辞曰安有大臣厚妾薄妻者儿故杀之非戏也父竒之曰真严挺之子
　　夺卖饼妻【见夫妇门】
　　处燕子楼
　　张建封节制武宁纳舞妓盻盻于燕子楼公薨不它适
　　肉台盘
　　南唐孙晟官至司空每食不设几案使众妓各执一器环立而侍号肉台盘时人多效之
　　诸妓私客
　　韩熈载本髙宻人后主即位颇疑北人有鸩死者而熈载且惧愈肆情坦率不遵礼法破其财货售集妓乐殆数百人日与荒乐家人之法所受月俸至即散为妓女所有而熈载不能制之反以为喜然日不能给遂敝衣屦作瞽者持独琴俾舒雅执板挽之随房歌鼔求丐以足日膳旦暮亦不禁其出入或窃与诸生糅杂而淫熈载见趋过而笑曰不敢阻兴而已及夜奔客寝者其客诗曰最是五更留不住向人枕畔着衣裳时人谓北齐徐之才豁达无以过之【湘素杂记】
　　武人置妾
　　杜大中自行伍为将与物无情虽妻有过亦公杖杖之有妾才色倶美大中牋表皆此妾所为一日大中方寝妾至见几间有纸颇佳书一阕临江仙有彩凤随鸦之语大中觉而视之云鸦且打凤于是掌其面至项折而死
　　声色移人
　　真宗临御嵗久中外无虞与羣臣燕语防劝以声妓自乐王文正性俭约初无姬侍其家以二直省官治钱真宗使内东门司呼二人者责限为相公买妾仍赐三千两二人归以告公公不乐然难逆上之旨遂听之初沈伦家破其子孙鬻银器皆钱塘钱氏昔以遗中朝将相者花蓝尖桶之类家人所有直省官与沈氏议止以银易之具白于公公嚬蹙曰吾家安用此其后姬妾既具乃呼二人问昔沈氏什器尚在可求否二人谢曰向私以银易之今见在也公喜用之如故声色之移人如此【龙川志】
　　侍姬狎客
　　种世衡知环州深得属羌心胡酋慕恩部落最强世衡皆抚而用之甞夜与慕恩饮出侍姬以佐之既而世衡起入内濳于壁隙窥之窃与侍姬戏世衡出掩之慕恩惭恐请罪世衡笑曰君欲之耶即以遗之由是得其死力诸羌有二者使慕恩讨之无不克【涑水记闻】
　　侍姬诉客
　　王韶罢副枢知鄂州宴客出家妓坐客张续醉挽妓不前时拥之妓泣诉于韶坐客皆失色韶曰出尔曹以娱賔乃令客失欢命取大杯罚妓人伏其量
　　嫁妾犹处女
　　王均李顺之乱凡官于蜀者多不挈家以行张公咏知益州单骑赴任官属惮其严峻莫敢畜婢使者公不欲絶人情遂自买一婢以侍巾栉自此官属稍置姬侍在蜀四年被召还阙呼婢父母出赀以嫁之仍处女也【言行録】
　　夫人亡遣妾
　　韩魏公在相府时家有女乐二十余辈及崔夫人亡一日尽厚遣之同列多劝且留以为暮年欢公曰所乐能防何而常令人心劳孰若吾简静之乐也【别録】
　　温公不私妾
　　司马温公从厐頴公辟为太原府通判尚未有子夫人为买一妾公殊不顾夫人疑有所忌也一日敎其妾俟我出汝自饰至书院中兾公一顾也妾如其言公讶曰夫人出安得至此亟遣之頴公知之对友称其贤【闻见録】
　　荆公不留妾
　　王荆公知制诰吴夫人为买一妾荆公见之曰何物女子曰夫人令执事左右曰汝谁氏曰妾之夫为军大将部米运失舟家赀尽没犹不足又卖妾以偿公慨然曰夫人用钱防何得汝曰九十万公呼其夫令为夫妇如初尽以钱赐之【闻见録】
　　诸婢送半臂
　　宋子京晩年知成都带唐书于本任删修每宴罢开寝门垂燃二椽烛媵婢夹侍和墨伸纸逺近观者皆知其修唐书望之如神仙多内宠偶微寒命取半臂诸婢各送一枚凡十余枚子京恐有厚薄之嫌竟不敢服忍冷而归
　　古今文集
　　律诗
　　燕子楼　　　　　　　　白居易
　　黄金不惜买蛾眉拣得如花四五枝歌舞教成心力尽一朝身去不相随
　　循守临行出小鬟复用前韵
　　苏子瞻
　　学语雏莺在栁隂临行呼出翠帷深通家不隔同年面得路方知异日心趂着春衫游上苑要求国手敎新音岭梅不用催归路截镫须防旧所临
　　朝云诗【并序】　　　　　　　苏子瞻
　　世谓乐天有鬻骆马放杨栁枝词嘉其主老病不忍去也然梦得有诗云春尽絮飞留不得随风好去落谁家乐天亦云病与乐天相伴住春随樊子一时归则是樊素竟去也予家有数妾四五年相继竟辞去独朝云者随予南迁因读乐天集戏作此诗云
　　不似杨枝别乐天恰如通徳伴怜阿奴络秀不同老天女维摩应解禅经卷药炉新活计舞衫歌扇旧因縁丹成逐我三山去不作巫阳云雨仙
　　诗话
　　送妾桃叶
　　晋王献之爱妾名桃叶献之歌以送之云桃叶复桃叶渡江不用楫但道无所苦若我自迎接不用楫谓横波急也【金陵览古】
　　绛桃栁枝
　　唐语林云退之二侍姬名栁枝绛桃初使王庭凑至寿阳驿有诗云风光欲动别长安春半邉城特地寒不见园花并巷栁马头惟有月团团盖有所属也迨归栁枝窜去家人追获及镇州初归诗云别来杨栁街头树摆乱春风只欲飞惟有小桃园里在留花不发待郎归自是専属意绛桃矣【西清诗话】
　　青蛾复还
　　赵嘏浙人有美妾洎计偕母不许携行防上元节为鹤林之逰帅见之掩为已有明年嘏归以诗达之曰寂寞堂前日又曛阳台去作不归云当时闻作沙咤唎今日青蛾属使君帅闻之乃遣还
　　唱金缕
　　杜秋娘金陵女也年十五为李锜妾甞为锜唱词云劝君莫惜金缕衣劝君莫惜少年时花开堪折直须折莫待无花空折枝
　　攘妾不还
　　太和中有御史分务洛京者有妓善歌诗太尉李逢吉留守求一见既不敢辞盛妆以往李命与众姬相见李姬四十余辈皆出其下既入不复出顷之李亦以疾辞遂罢坐信宿耗絶怨叹不能已乃为诗投献曰三山不见海沈沈岂有仙踪尚可寻青鸟去时雪路断嫦娥归处月宫深纱窻暗想空相忆书幌谁怜独苦吟料得此时天上月只应归照两人心李但含笑曰大好诗【古今诗话】
　　莺莺寄诗
　　贞元中张生与崔氏女小字莺莺徃来后弃之莺莺已委身于人张亦娶适经其所求见不得崔知之濳赋一章曰一从销瘦减容光万转千囘懒下牀不为旁人羞不起为郎憔悴却羞郎竟不见元稹甞为作歌【丽情集】
　　二妾歌舞
　　乐天有二妾樊素善歌小蛮善舞甞有诗云樱桃樊素口杨栁小蛮腰其后二妾竟去云【云溪友议】
　　服金石药
　　牛僧孺自夸服钟乳千金甚得力而歌舞之妓颇多乐天戏赠诗云乳钟三千两金钗十二行　退之晩年有声妓而服金石药张籍哭退之诗云中秋十五夜圆魄天差清为出二侍女合弹琵琶筝白乐天思旧亦有诗云退之甞讥人不解文字饮而自败于女妓及作李博士千墓志戒人服金石药而自饵硫黄乎【孔毅夫谈苑】
　　故妾流落
　　王诜晋卿都尉既丧蜀国贬均州侍姬尽逐有歌者号啭春莺不知流落何许后二年从汝隂道过市桥闻泣声甚怨问之乃啭春莺也得句云佳人已属沙咤利义士今无古押衙客有足成章云防年流落向天涯万里归来两鬂华翠防香残空挹泪青楼云定谁家【云云】囘首音尘两沉絶春莺休啭沁园花【西清诗话】
　　醉红裙
　　张文濳见东坡甞言退之诗云长安众富儿盘馔罗羶荤不解文字饮惟能醉红裙疑若清苦自节者至云艶姬踏筵舞清眸射劔防则知此老子个中兴复不浅文濳戏答曰爱文字饮人俗子同科【西清诗话】
　　以妾易马
　　酒徒鲍生多蓄声妓外弟韦生好乗骏马游行四方各求所好一日相遇于山寺两易所好乃以女妓善四者换紫叱拨忽有客造席赋诗曰步及庭砌立当轩墀望新恩惧非吾偶也恋旧主疑借人乗之香散緑騣意已忘于鬒髪汗流红颊爱无异于凝脂【异闻録】
　　以妓易带
　　严续相公歌姬唐镐给事通犀带皆一代尤物唐有慕姬之色严有欲带之心因呼卢之防出妓觧带较胜负于一掷举坐屏气六骰数廵唐彩大胜唐乃酌酒命美人歌一曲而别相君怅然遣之【开元遗事】
　　妓为蜂螫
　　韩康公上元召从官数人出家妓侍饮其専宠者曰鲁生偶中蜂螫少顷持扇就东坡乞诗诗中有鱼吹细浪歌摇日舞罢花枝蜂入懐之句上句记姓下句记事【侯鲭録】
　　侍姬肥伟
　　东坡甞饮一豪士家出侍姬十余人皆有姿伎其间有一善歌舞者名媚儿容质虽丽而躯干甚伟豪特所钟爱命乞诗于公公戏为四句云舞防蹁跹影摇千尺龙蛇动歌喉宛转声撼半天风雨寒妓赪然不恱而去【遯斋闲览】
　　用事精切
　　张子野年八十五尚闻买妾陈述古守杭东坡为倅述古令东坡作诗云锦里先生自笑狂莫欺九尺鬓毛苍诗人老去莺莺在公子归来燕燕忙柱下相君犹有齿江东刺史已无肠平生谬作安昌客畧遣彭宣到后堂全篇多用张姓事其精切如此
　　载姬逺游
