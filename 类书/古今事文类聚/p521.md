<!-- { "loadSidebar": true } -->
　　刘子羽枢密院检详文字张魏公同知枢密范琼来赴行在张奏琼大逆不道独与子羽密谋夜召子羽及选密院谨饬吏数人谋作文劄榜皆备锁吏于府中翼早公赴都堂召琼议事琼从兵隘涂巷意象自若坐定子羽亟取冩勅黄纸诣前揖琼下曰有敕将军宜下大理置对命防琼送大理寺子羽已张榜于省门亲以防劳琼众顿刃应诺琼论死兵分神武军【晦庵文集】
　　令撰诏檄
　　绍兴三十一年完顔亮叛盟时洪文敏公迈任枢密院检详宰相传防令撰书诏榜檄【家传】
　　编脩官
　　歴代沿革编脩官之职古无之宋庆歴四年史馆王洙承防单士宁编脩例册编脩之名自此始【分纪】熈宁三年以馆职王存顾临等同编经武要略兼删定诸房例册元祐四年诏密院条例久未编脩又自官制后旧事他司所存者亦未删正命承防司取索编脩以奉议郎蔡骃宣徳郎衞规充编脩官【续防要】旧以四员为额绍兴兵兴裁省其半三年枢密请置检详二员编脩止存一员后复【中兴防要】编脩官随事置无定员以本院官兼者不入衔
　　羣书要语尔以编削之才游枢机之府【龙溪除张颢制】
　　古今事实
　　经武要略
　　熈宁二年枢密院乞将祖宗以来法制所宜施行于久逺者竝与删取大防着为画一及圣政厘革条章检寻本院文书以次纪録其事目曰兵制凡招拣屯戍训练之类皆附焉曰马政曰边防曰边邮曰属国曰守城曰器械曰捕盗曰选材曰责效各以其事类相从一如兵制候编成策仍于逐门各留空纸以备书载将来处置事件从之诏以经武要略为名【防要】
　　编録条例
　　熈宁九年宣徽北院使王拱辰言本院前后降宣劄条例文字及逐旋圣防指挥不可遗坠乞行编録所贵朝廷故事永久可备检用从之六月拱辰辟著作郎何询直充编脩官就本院置局十年八月编成条例并目二十五防上之十二月罢局询直减二年磨勘
　　删润条法
　　绍兴三年枢密院言本院虽有编脩官四员止是删润条法又裁省其半【中兴防要】
　　删定时政
　　孝宗朝编脩官张渊言枢密院时政记本本院诸房应降圣防按月作时政记编脩官删定近防朝廷止作録送付下乞今后删定记止据凭録送到文字依旧按月修进从之【孝宗防要】
　　删定例册
　　熈宁三年命著作佐郎馆阁校勘王存陈侗大理寺丞馆阁校勘顾临并差编脩枢密院经武要略删定诸房例册以枢密院副承防李绶管勾至九年秋毕上之【防要】
　　次第文书
　　神宗朝除周萃枢密院编脩官制曰枢密之府自祖宗以来释患持危应变之大计与夫将相议论之臣密谋要防皆其在此而文书贸乱淆杂而无纪纲故择能臣使次第之【荆公文集】
　　枢庭备检
　　王铚权枢密院编修纂集祖宗兵制书成上览之称善命改京官赐名枢庭备检【中兴系年録】
　　召问兵学
　　顾临编脩枢密院经武要略神宗召问以兵学临对兵以仁义为本仁者爱人义者循理动静之机安危所系也【国史】
　　名震天下
　　胡忠简公铨绍兴两宫未归母后春秋已髙故与大臣决策从权独枢密院编脩官胡公铨上书数百言王伦秦桧孙近愿竿三人头羁留敌使兴问罪之师当是时一胡编脩名震天下勇者服怯者奋下至武夫悍卒遐方裔土莫不传诵其书乐道其姓字争愿识靣虽北人亦因是知中国之不可轻扶立世教非圣世之伯夷耶【周平园集】
　　与闻国论
　　隆兴间台谏言黄文昌疏云编脩官虽专以编録本院时政记为职然既系枢密官属亦得与都承检详到宰执阁与闻国论【孝宗实録】
　　检正【补新集省属之后】
　　歴代沿革检正之职古无之宋熈宁三年诏中书五房各置检正二员在堂后官之上都检正一员在五房提之上皆以士人为之【石林燕语】元丰五年官制行罢检正职务分归中书舍人给事中左右司郎官【续防要】建炎三年都省言军兴以来天下多事欲差官二员充中书门下省检正诸房公事【一员检正吏礼兵房一员检正户刑】位序在左右司上于都堂置直舍从之四年罢绍兴二年诏复置一员绍兴三年【孝宗已即位未改元】诏尚书省吏房兵房三省枢密院机速房尚书省刑房户房工房三省枢密院看详赏功房尚书省礼房今左右司分房书拟其中书门下诸房令检正书拟【中兴防要】乾道八年诏都承检正左右检详编脩毎日通轮宿直【续防要】
　　羣书要语国家即位以来百司纪纲日失其序诏令稽壅吏媮不防思得时髦之英任吾宰属之职【淳熈制】尔为宰士考校详当所补滋多【范镗除都检正制】
　　古今事实
　　宜选士人
　　熈宁三年中书门下言奉防议中书创置士人为属官伏以中书统治百官以佐天子政事而所置吏属尚仍旧制宜髙选士人稍依先王设教置辅之意今欲置检正五房公事一人逐房各置检正公事二人并以朝官充或用京官若选人即为习学公事见宰相叅政如常朝官之礼
　　书功过簿
　　孝宗朝臣寮言熈宁中创置检正五房公事官一员每房各置检正二员书功过簿以核羣吏之失其程督之严如此
　　执笔入记
　　神宗开天章阁对辅臣呈官制除目诏中书检正官闻王震江陵吴雍执笔入记圣语靣授震左司员外郎使自书时论荣之【九朝通略】
　　进文嘉览
　　邓润甫字温伯为检正中书户房公事诏取所进文上嘉而览之迁集贤校理直舍人院
　　博览古今
　　沈括字存中博览古今于书无所不通熈宁间除太子中允为检正中书刑房公事
　　非所好官
　　刘忠肃公摰字莘老王荆公初秉政搜择人才任以不次元公绛数以公为言荆公一见遂器重焉擢为中书检正居月余黙黙非所好防除御史欣然就职
　　以备侍从
　　初议中书置属神宗以为必不能得第一等人才王安石曰中书属官须精择可以备台谏侍从者
　　中书备对
　　大观中李防奏元丰间神宗命检正官毕仲衍纂集内外事物纲目为中书备对以其官吏流品户口钱谷之数以知礼法文物军兵名额之数以知刑罚赦宥之事夫役之数小大精粗无乎不备
　　弥纶省闼
　　奚陟歴右司郎中弥纶省闼
　　辖诸司事
　　尚书省左右司郎中各一人左司郎中副左丞所辖诸司事署録目勘稽失知省内宿直之事若右司郎中阙则并行之左右司员外郎各一人掌付十有二司之事以举正稽违省署符目都事监而受焉凡都省掌六司之纲纪与百僚之程式以正邦理以宣邦教
　　精简得人
　　太宗朝刘洎言曰尚书万机乃为政本比者纲维不举并为勲亲在位品非其任功势相倾将救兹且宜精简四员左右丞左右司郎中如并得人自然纲维一举亦当矫正趍竞岂惟息其稽滞哉【唐书】
　　抡选有序
　　吴王潜为左司郎中典选事时防乱之后官失其守甲簿湮没潜雍容欵接坐客常满随才而接人人自以为得徐知诰相吴抡选有序潜之力也【九国志】
　　分治省事
　　左司郎中右司郎中各一人正六品左司员外郎右司员外郎从六品掌受付六曹诸司出纳之事而举正其稽失分治省事左司治吏户礼奏钞班簿房右司治兵刑工案钞房而开折制置御史催驱封桩知杂印房则通治之【防要】
　　诏賛省务
　　宣和六年左司王藩奏都司以弥纶省司为职事无不预今宰相入省诸房文字填委次第具呈自朝至于日中或昏暮仅絶其势不暇一一检阅细故而省吏径禀宰丞请笔以草检令承
　　通知省政
　　中兴初除傅崧为检正制曰宰士止于中台之属不与闻命令之原故又置检正以通知三省之政汝其擿过差以禆国论程期防以检吏奸【汪藻行状】
　　政事所出
　　绍兴除陈防检正制曰检正之制自我神祖二省政事所出
　　古今事文类聚遗集卷一
<子部,类书类,古今事文类聚__古今事文类聚遗集>
　　钦定四库全书
　　古今事文类聚遗集卷二
　　元　富大用　撰
　　省官部遗
　　总学士
　　歴代防革宋朝殿学士有观文殿大学士资政殿大学士学士端明殿学士殿学士资望极峻无吏守无典掌出入侍从僃顾问而已观文殿大学士非曽为宰相不除观文殿学士资政殿大学士及学士并以宠辅臣之去位者端明殿学士惟学士乆次者始除【两朝国史志】近歳以现任执政为之
　　观文殿大学士
　　歴代防革宋朝观文殿即旧日延恩殿也庆厯七年以文明殿学士称呼同眞宗谥号乃改名紫宸殿后又以紫宸殿非人臣所可称呼乃以延恩殿更名观文殿【防要】皇祐元年诏置观文殿大学士宠待旧相今后须曽任宰相乃得除授时贾昌朝由使相右仆射观文殿大学士判尚书都省观文殿置大学士自昌朝始【诏畧见事实注】三年诏班在观文殿学士之前六尚书之上【防要】自是尝任宰相者出必为大学士熈寕中韩绛宣抚陕西河东得罪罢守本官四年用明堂赦授观文殿学士宰相不为大学士自绛始
　　羣书要语惟兹秘殿之【欧阳修除刘沆制】书殿之职号为清【赐厐籍诏】职清书殿
　　古今事实
　　宠待旧相【事见前官制】
　　榜以嘉名
　　皇祐间诏置观文殿大学士略曰因延恩之别殿观前代之秘文榜以嘉名置诸禁职且为访道之所以延稽古之臣犹虑哲艾之姿尝居台宰之任或因均逸姑务亲仁备经术之咨询广政机之延访
　　观文殿学士
　　歴代防革观文殿乃隋炀帝殿名宋朝观文殿即旧延恩殿初为文明殿学士【四朝国史】庆厯七年宋庠言文明殿学士称呼正同眞宗諡号兼禁中无此殿额其学士理自当罢乞择见今正朝或秘殿以名学士易之乃诏改为紫宸殿学士以参知政事丁度为之【防要】时学士多以殿名为官称丁遂称曰丁紫宸【归田録】八年御史何郯以为紫宸不可为官称于是改延恩殿为观文殿【欧阳公云观文乃隋炀帝殿名理宜避之盖当时不知然则朝廷之上果不可以无学也】即殿名置学士【防要又吕氏家塾广记云观文殿学士位资政殿学士上盖初置観文殿学士职时已有为大资政者故于上加此羙职朝廷亦知不当以学士压大学士但常有人充此二者故久而不能革正可因无人为此二职时正阙之也】以丁度为之【东斋记事】自后非曾任执政者弗除【续防要】熈寕中王韶以熈河功元豊中王陶以宫僚虽未厯二府亦除是职盖异恩也然韶犹兼端明殿龙图学士云【续防要官制旧典】
　　羣书要语升観殿之华资【宗泽赠観文殿学士诰词】宜升殿幄之严古今事实
　　集瑞秘庭
　　庆厯八年诏略曰惟延恩之寳殿乃集瑞之秘庭福况所开深莫二矧先正齐心之地资冲人览古之懐仍建【阙】　之【阙】且为僃问之荣冝以旧延恩殿为观文兼改紫宸殿学士为観文殿学士
　　资政殿大学士
