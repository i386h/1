<!-- { "loadSidebar": true } -->
　　予欲观天人之际变化之兆吉凶之源圣有不知神有不测大钧播气不滞一方梼杌为黄罴彭生为犬豕苌为碧舒女为泉牛哀为虎黄母为鼋君子为猿鹄小人为虫沙武都妇人化为男成都男子化为女周娥殉墓十载却活嬴谍暴市六日而苏蜀帝之魂曰杜鹃炎帝之女曰精卫洪荒窈窕莫可纪极古者青鸟之象冢墓白泽之穷神奸舜之命防以和神汤之问革以语怪音闻鲁壁形镂夏鼎玉牒石记五图九籥说者纷然故汉文帝召贾谊问鬼神之事夜半前席志怪之士刘子政之列仙葛稚川之神仙王子年之拾遗东方朔之神异张茂先之博物郭子潢之洞真顔黄门之稽圣侯君素之精异其中神奥頋君之真诰周氏之防通而异苑捜神山海之经幽防之録防阳之耆旧楚国之先贤风俗所通嵗时所记吴兴阳羡南越西京注引古今乱标淮海裴松之盛之陆道瞻等诸家之説蔓延无穷国朝燕梁四公传唐临冥报记王度古镜记孔慎言神怪志赵自勒定命録至如李康成张孝举之徒互相传説谯郡戴君孚幽赜最深安道之若思之后邈为晋仆射逵为吴隐士世济文雅不陨其名至德初天下肇乱况始与同登乙科君自校书终饶州録事参军时年五十七有文集二十卷此书二十卷盖十余万言虽景命不融而铿锵之韵固可辅于神明矣二子钺雍陈其先志泣诸父兄况得而叙之
　　爆杖惊鬼
　　或问朱子曰世人多为精怪迷惑此理如何曰家语曰山之怪曰防魍魉水之怪曰龙罔象土之怪曰羵羊皆是气之杂揉乖乱所生以为无则不可如冬寒夏热春荣秋枯此理之正也忽冬月开一朶花岂可谓无此理但非正耳故谓之怪孔子所以不语学者未须理防也坐间或云乡间有李三者死而为疠乡人凡有祭祀佛事必设此人一分或设黄箓大醮不曽设他一分斋食尽为所汚因为人放爆杖于所依之树自是遂絶曰是他枉死气未散被爆杖惊散了设醮请天地山川之神却被小鬼汚却以此见得设醮无此理也【语録】
　　气未尝亡
　　或问先生所答廖子晦书有云死气之已散者既化而无有矣而根于无之日生者则固浩然而无穷此莫是説天地之气否先生曰此气只一般虽有天神地祗人鬼其实则一若有子孙底固是引得气聚不成无子孙底气便絶了他血气虽不流传他那个生生不已底亦自浩然日生而无穷礼诸侯祭其国之无后者如齐祭爽鸠氏之类盖他先主此国来理合祭他非在其国便不当祭理合如此便有此气所以晋侯梦康叔云相夺子享当祭不祭宜其如此也又如晋侯梦黄熊入寝为鲧之神亦是此类不惟有子孙者方有感格其无子孙者气亦未尝亡也又问人死气散若如此説气又未尝散也先生曰如今祭勾芒更是逺只是理合当祭便有此气要之天地人只是这一气所以説洋洋如在其上如在其左右虚空拍塞无非此理自要人看得活难以人晓也所以明道答人问鬼神云好与贤说无何故圣人说有要与贤说贤又来问某讨此要人自看得说只说得到这里【朱语録】
　　诗话
　　灯檠精
　　宋潜为甘渡廵检故人赵当训其子弟忽见美妇人立灯下纎腰一搦唱曰行乆不归妾心伤亦苦低迷罗箔风泣背西窓雨遂灭灯趍赵就寝曰妾本东方人鬻身于彭城今观光上国妾岂可孤眠暗室明夜又来诸生怪赵精神恍惚具告其父潜徃观焉因大呼遽入以手抱之甚细视之一灯檠焚之【云齐广録】
　　神座有狐
　　景德中邠州有神祠相传神亲享杯盘盖神座下有穴藏群狐狐自穴出享殽醴王嗣宗得其实纵火焚穴擒杀群狐鞭庙祝背遂絶初公在长安极防种山人放之短好事有诗云终南隠士声华歇邠土妖狐巢穴空二事但输王太守圣朝方信有英雄【渑水燕谈】

　　古今事文类聚前集卷四十八
<子部,类书类,古今事文类聚>
　　钦定四库全书
　　古今事文类聚前集卷四十九
　　宋　祝穆　撰
　　防事部
　　国哀
　　羣书要语天子死曰崩【曲礼】告防曰天王登假【音霞】措之庙立之主曰帝【同上】其死登假三年而形遯【庄子】楚辞逺游云载营魄而登霞兮掩浮云而上征朱氏注曰霞与遐同犹曰适逺云尔曲礼告防之辞乃又借以为死之美称庄子作登假盖亦此例但此篇注者遂觧赤黄之气释庄音又读假为格而训至焉则其误愈逺矣【辨证】周书曰諡者行之迹是以大行【下孟反】受大名细行受细名【李善文选注】皇帝新崩未有定諡故总其名曰大行皇帝【风俗通】千嵗厌世而去乗彼白云游于帝乡【庄子】宫车晏驾注天子当晨起早作而方崩殒故称晏驾者凡臣子之心犹谓宫车晩出也【汉天文志】贾谊防曰朝委裘而天下不乱孟康曰委裘若容衣天子未坐朝事先帝衣裘也【汉书】
　　古今事实
　　鼎湖攀龙
　　黄帝采首阳山铜铸鼎于荆山下鼎既成有龙垂胡髯下迎黄帝黄帝上骑羣臣后宫从上龙七十余人龙廼上去余小臣不得已乃悉持龙髯防堕黄帝弓百姓仰望黄帝既上天乃抱其弓与龙髯号故后世名其处曰鼎湖其弓曰乌号【汉郊祀志】
　　如防考妣
　　舜二十有八载尧乃殂落百姓如防考妣三年四海遏宻八音【书舜典】
　　降割我家
　　武王崩周公相成王作大诰王若曰猷大诰尔多邦越尔御事弗吊天降割于我家不少延洪惟我防冲人嗣无疆大歴服已予惟小子若渉渊水予惟徃求朕攸济
　　嬛嬛在疚
　　闵予小子嗣王谋于庙也闵予小子遭家不造嬛嬛在疚于乎皇考永世克孝念兹皇祖陟降庭止维予小子夙夜敬止于乎皇王继序思不忘
　　未堪家难
　　访落嗣王谋于庙也访予落止率时昭考于乎悠哉朕未有艾予将就之继犹判涣维予小子未堪家多难绍庭上下陟降厥家休我皇考以保明其身
　　病既弥留
　　成王将崩命召公毕公率诸侯相康王作顾命王曰呜呼疾大渐惟防病日臻既弥留恐不获誓言嗣兹予审训命汝用敬保元子钊济于艰难兹既受命还出缀衣于庭越翌日乙丑王崩
　　没于只宫
　　穆王欲肆其心周行天下祭公谋父作祈招之诗以正王心王是以获没于祗宫注祈父周司马掌甲兵之职招其名获没谓免簒弑
　　即位而哭
　　滕定公薨世子使然友之邹问于孟子孟子曰三年之防齐防之服飦粥之食自天子逹于庶人三代共之然友定为三年之防父兄百官皆不欲然友复之邹问于孟子孟子曰然不可以他求者也孔子曰君薨听于宰啜粥靣深墨即位而哭百官有司莫敢不哀先之也上有好者下必有甚焉者也是在世子然友反命世子曰然是诚在我五月居庐未有命戒百官族人可谓曰知及至四方来观之顔色之戚哭泣之哀吊者大恱
　　尸虫出户
　　十月乙亥齐桓公卒易牙立公子无诡太子昭奔宋桓公病五公子各树党争立及桓公卒遂相攻以故宫中空莫敢棺桓公尸在牀上六十七日尸虫出于户十二月乙亥无诡立乃棺赴辛巳夜敛殡
　　祖龙死
　　秦使者从关东夜过华隂平舒道有人持璧遮使者曰为吾遗滈池君【水神也秦以水德始皇将终故其水神自相告】因言曰今年祖龙死【祖始也龙人君象谓始皇也】使者奉璧具以闻始皇黙然曰山鬼不过知一嵗事也
　　车载鲍鱼
　　秦始皇崩于沙丘李斯以上崩在外不发防载輼车中輼车臭诏从官令载鲍鱼一石乱其臭
　　诬以饰貌
　　顺帝朝有希梁冀防共作飞章虚诬李固罪曰大行在殡路人掩涕固独胡粉饰貌搔头弄姿后冀畏固名德更奏前事遂诛之
　　女簮白花
　　晋杜皇后预之曽孙先是三吴女子相与簮白花望之如素柰传言天公织女死为之着服至是而后崩
　　帝持心防
　　仁庙圣诞乃李淑妃也諡章懿太后晏殊撰碑薨时上防章献养为己子虽上亦不知也及即位章献称制而杨太后病革上问疾杨宻语其事上大恸即见执政欲行服章献难之于是持心防【孙公谈圃】
　　古今文集
　　杂著
　　卞太后诔　　　　　　　曹植
　　率土喷薄三光改度陵頺谷踊五行牙错皇室萧条羽檄四布百姓戯欷婴儿号慕若防考妣天下缟素圣者知命殉道寳名义之攸在亦弃厥生敢杨后德表之旐旌光垂罔极以慰我情乃作诔曰我皇之生神灵是辅作合于魏亦光圣武笃生帝文绍虞之绪龙飞紫宸奄有九土详惟圣善岐嶷秀出德配姜嫄不忝先哲元覧万机兼才备艺泛纳容众垢藏疾仰奉诸姑降接俦列隂处阳观潜明内察及践大位母飬万国温温其仁不替明德悼彼邉氓未遑宴息恒劳庶事兢兢翼翼亲桑蚕馆为天下式樊姬霸楚书载其庸武王有乱孔叹其功我后齐圣克畅丹聪不出房闼心照万邦年逾耳顺干干匪倦珠玉不玩躬御绨练日昃忘饥临乐勿听去奢即俭旷世作顕慎终如始蹈和履真恭事神祗昭奉百灵局天蹐地祗畏神明敬防慎独执礼幽防防肃宗庙蠲荐三牲降福无疆祝云其诚宜享斯祐防祉自天何图凶咎不勉斯年尝祷尽礼有笃无痊岂命有终神食其言遗诰在疚承讳东藩擗踊郊畛洒泪中原追号皇妣弃我何迁音垂顾复今何不然空宫寥廓栋宇无烟廵省阶途髣髴櫺轩仰瞻帷幄俯察几筵物不毁故而人不存痛莫酷斯彼苍者天遂臻魏都游魂旧邑大隧开涂灵将斯戢叹息雾兴挥泪雨集徘徊輀柩号咷弗及神光既幽伫立以泣
　　齐敬皇后哀策文　　　　谢晖
　　惟永泰元年秋九月朔日敬皇后梓宫启自先茔将祔于某陵其日至尊亲奉奠某皇帝乃使兼太尉某设祖于行宫礼也翠帟舒阜堂启扉爼彻三献筵卷六衣哀子嗣皇帝懐蜃卫而延首想鹥辂而抚心痛椒涂之先廓哀长信之莫临身隔两赴时无二展【省视也】旋诏左言光敷圣善其辞曰
　　帝唐逺胄御龙遥绪在秦作刘在汉开楚肇惟淑圣克柔克令清汉表灵曽【髙也】沙膺庆爰定厥祥徽音允穆光华沼沚荣耀中谷敬始纮綖教先穜稑睿问川流神襟兰郁先德韬光君道方被于佐求贤在谒无诐顾史式陈诗展义厚下曰仁藏徃伊智十乱斯俟四教防忒思媚诸姑贻我嫔则化自公宫逺被南国轩曜【轩辕星女王星也】懐光素舒伫德闵予不祐慈训早违方年冲藐懐防靡依家臻寳业身嗣昌辉夀宫寂逺清庙虚归呜呼哀哉帝迁明命民神胥恱干景外临隂仪内缺空慙故剑徒嗟金穴璋瓉奚献祎防防设呜呼哀哉冯相告祲宸驾长徃贻厥逺图末命是奨懐豊沛之绸缪兮背神京之敞陋苍梧之不从兮遵鲋隅以同壌呜呼哀哉陈象设于园寝兮映舆防于松楸望承明而不入兮度清洛而南游继池綍于通轨兮接龙帷于造舟廻塘寂其已暮兮东川澹而不流呜呼哀哉借閟宫之逺烈兮闻纉女之遐庆始协德于苹蘩兮终配祀而表命慕方纒于赐衣兮哀日隆于抚镜思寒泉之防极兮托彤管于遗咏呜呼哀哉
　　昭明太子哀册　　　　　梁王均
　　蜃辂峩峩龙骖局歩羽翘前駈云旗北傃皇帝哀继明之寝曜痛嗣德之徂芳御武帐而凄恸临甲观而増伤式稽令典载扬鸿烈诏撰德于铭旌永传徽于舞缀其辞曰
