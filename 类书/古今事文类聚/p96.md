<!-- { "loadSidebar": true } -->
　　竹之始生一寸之萌耳而节叶具焉自蜩蝮蛇蚹以至于劒防十寻者生而有之也今画者乃节节而为之叶叶而累之岂复有竹乎故畵竹必先得成竹于胷中执笔熟视乃见其所欲畵者急起从之振笔直遂以追其所见如兎起鹘落少纵则逝矣与可之敎予如此予不能然也而心识其所以然而不能然者内外不一心手不相应不学之过也故凢有见于中而操之不熟者平居自视了然而临事忽焉防之岂独竹乎子由为墨竹赋以遗与可曰庖丁解牛者也而养生者取之轮扁斵轮者也而读书者与之今夫夫子之托于斯竹也而予以为有道者则非耶子由未尝畵也故得其意而已若予者岂独得其意并得其法与可畵竹初不自贵重四方之人持缣素以请者足相蹑于其门与可厌之投诸地而骂曰吾将以为韈士大夫传之以为口实及与可自洋州还而余为徐州与可以书遗余曰近语士大夫吾墨竹一派近在彭城可徃求之韈材当萃于子矣书尾复写一诗其畧曰拟将一叚鹅鸡绢扫取寒梢万尺长予谓与可竹长万尺当用绢二百五十匹知公倦于笔砚愿得此绢而已与可无以答则曰吾言妄矣世岂有万尺竹也哉余因而实之答其诗曰世间亦有千寻竹月落庭空影许长与可笑曰苏子辩则辩矣然二百五十匹吾将买田而归老焉因以所画筼筜谷偃竹遗予曰此竹数尺耳而有万尺之势筼筜谷在洋州与可尝令予作洋州三十韵筼筜谷其一也予诗云汉川脩竹贱如蓬斤斧何曽赦箨龙料得清贫馋太守渭滨千畆在胷中与可是日与其妻游谷中烧笋晩食发函得诗失笑喷饭满案元丰二年正月二十日与可没于陈州是歳七月七日予在湖州曝书画见此竹废卷而哭失声昔曹孟德祭桥公文有车过腹痛之语而予亦载与可畴昔笑之言者以见与可于予亲厚无间如此也
　　书蒲永升画后　　　　　苏子瞻
　　古今画水多作平逺细皱其善者不过能为波头起伏使人至以手扪之谓有洼隆以为至妙矣然其品格特与印板水纸争工拙于毫厘间耳唐广明中防士孙位始出新意画奔湍巨浪与山石曲折随物赋形画水之变号称神逸其后蜀人黄筌孙知防皆得其笔法始知防欲于大慈寺寿宁院壁作湖滩水石四堵营度经嵗终不肯下笔一日仓皇入寺索笔墨甚急奋执如风须而成作输防跳蹙之势汹汹欲崩屋也知防既死笔法中絶五十余年近歳成都人蒲永升嗜酒放浪性与畵防始作活水得二孙本意自黄居寀兄弟李懐衮之流皆不及也王公富人或以势力使之永升辄嘻笑舍去遇其欲画不择贵贱顷刻而成尝与余临寿院水作二十四幅每夏日挂之髙堂素壁即隂风袭人毛发为立永升今老矣画亦难得而世之识真者亦少如徃时董羽近日常州戚氏画水世或传寳之如董戚之流可谓死水未可与永升同年而语也
　　书吴道子画后　　　　　苏子瞻
　　智者创物能者述焉非一人而成也君子之于学百工之于技自三代歴汉至唐而备矣故诗至于杜子美文至于韩退之书至于顔鲁公画至于吴道子而古今之变天下之能事毕矣道子画人物如以灯取影逆来顺徃旁见侧出横斜平直各相乘除得自然之数不差毫末出新意于法度之中寄妙理于豪放之外所谓游刃余地运斤成风盖古今一人而已余于他画或不能必其主名至于道子望而知其真伪也然世罕有真者如史全叔所藏平生盖一二见而已
　　书朱象先画后　　　　　苏子瞻
　　松陵人朱君象先能文而不求举善画而不求售文以遣吾心画以适吾意而已昔阎立本始以文学进身卒防画师之耻或者以是为君病余以谓不然谢安石欲使王子敬书太极殿榜以韦仲将事讽之子敬曰仲将魏之大臣理必不尔若然者有以知魏徳之不长也使立本如子敬之髙其谁敢以畵师使之阮千里善弹琴无贵贱长幼皆为弹神气冲和不知向人所在内兄潘岳使弹终日达夜无忤色识者知其不可荣辱也使立本如千里之达其谁能以畵师辱之今朱君无求于世虽王公贵人其何道使之遇其解衣磐礴虽余亦得攫攘其旁也
　　防东坡竹石　　　　　　朱元晦
　　东坡老人英秀后凋之操坚确不移之姿竹君石友庻几似之百世之下观此画者尚可想见也
　　防唐人暮雨牧牛图　　　朱元晦
　　予老于农圃日亲犁耙故虽不识画而知此畵之为真牛也彼其前者却頋而徐行后者骧首而腾赴目光炯然真若相语以雨而相趣以归者览者未必知也良工独苦其不信然延平余无竞出示此卷卷中有刘忠定邹忠公题字览之并足使人起敬而龙山老人又先君所选士而余所尝趍走焉者也俛仰存殁为之慨然因识其后而归之
　　观画多忌【以下系畵评】
　　非好事不可妄传书画近火不可观书画向风日正唾涕不洗手并不可观书画昔桓爱重图畵每示宾客有非好事者正食寒具【如今之油煮环饼】以手捉书画大防汚惋惜移时自后每出法书辄令洗手【水衡记】
　　鬼神易画
　　頋恺之曰画人最难次山水次狗马若台阁一定噐耳韩子曰狗马难鬼神易狗马乃凢俗所见鬼神则谲恠之状【名画记】
　　雪中芭蕉
　　书画之妙当以神防难以形噐求也世之观画者多能指摘其间形象位置彩色瑕疵而已至于奥理造者罕见其人如彦逺画评言王维画物多不问四时如画花徃徃以桃杏芙蓉莲花同画一景予家所藏摩诘画袁安卧雪图有雪中芭蕉此乃得心应手意到便成故造理入神迥得天意此难以与俗论也【笔谈】
　　画牛鴈法
　　有藏戴松鬬牛者以锦囊系肘自随出与客观旁有牧童曰鬬牛力在前尾入两股间今画鬭而尾掉何也黄筌画飞鴈头足皆展人曰飞鸟缩头则展足缩足则展头无两展者騐之信然【仇池笔记】
　　当辨时代
　　吴道子画仲由戴木劒阎令公画昭君着帷防殊不知木劒创于晋代帷防兴于本朝举此凢例亦画之病也且如幅巾传于汉魏羃防起自齐隋幞头用于周朝巾子创于武德胡服靴衫岂可辄施于古象衣冠组绶不冝长用于今人芒屩非塞北所宜牛车非岭南所有详辨古今之物商较土风之宜指事防形可騐时代其或生长南朝不见北朝人物习熟塞北不识江南山川郑未辨柤梨蔡谟不识螃蠏魏帝终刋典论【初谓无火浣布后刋之】隠居昩北药名【本草多未晓北地药名】吾之不知盖阙如也精通者宜详辨南北之迹与古今之时然后可以议画【水衡】
　　墨竹之始
　　墨竹起于近代不知其所师承初吴道子作画连笔作卷不加丹青予意墨竹之师起于此【山谷墨竹序】
　　轻色染成
　　国初江南布衣徐熈伪蜀翰林待诏黄筌以善画著名尤长于画花竹蜀平遂与江南布衣徐熈送图画院品其画格诸黄画花妙在赋色用笔极精细殆不见墨迹但以轻色染成谓之冩生徐熈以笔墨画之殊草草畧施丹粉而已神气迥出别有生动之意筌恶其轧已言其画麄恶不入格罢之熈之子乃效诸黄之格更不用墨笔直以彩色图之谓之没骨图工与诸黄不相下筌等不复能瑕疵遂得齿院品然其气韵皆不及熈逺甚【笔谈】
　　正午牡丹【见牡丹门】
　　张素败墙
　　度支员外郎宋迪工画尤善为平逺山水其得意者有潇湘八景徃歳小窑村陈用之善画迪见其画山水谓用之曰汝画信工但少天趣且谓用之曰汝先当求一败墙张绢素讫倚之败墙之上朝夕观之既乆隔素见败墙之上髙平曲折皆成山水之象心存目想髙者为山下者为水坎者为谷缺者为涧显者为近晦者为逺神领意造恍然见其有人禽草木飞动徃来之象了然在目则随意命笔黙以神防自然景皆天就不类人为是谓活笔用之自此画格进【笔谈】
　　马不畵毛
　　画牛虎皆画毛惟马不畵予尝以问画工工言马毛细不可画予难之曰防毛更细何故却画工不能对大凢画马其大不过盈尺此乃以大为小所以毛细而不可画防乃如其大自当画毛然牛虎亦是以大为小理亦不应见毛但牛虎深毛马浅毛理须有别故名辈为小牛小虎虽画毛但畧拂拭而已若务详宻飜成冗长约畧拂拭自有神观迥然生动难可与俗人论也若画马如牛虎之大者理当畵毛盖见小马无毛遂亦不画此庸人袭迹非可与论理也【笔谈】
　　律诗
　　画鹘行　　　　　　　　杜甫
　　髙堂见生鹘飒爽动秋骨初惊无拘挛何得立突兀乃知画师妙巧刮造化窟写此神俊姿充君眼中物乌鹊满樛枝轩然恐其出侧脑看青霄宁为众禽没长翮如刀劒人寰可超越乾坤空峥嵘粉墨且萧瑟缅思云沙际自有烟雾质吾今意何伤顾歩独防欝
　　题王宰画山水图歌　　杜甫
　　十日画一水五日画一石能事不受相促廹王宰始肯留真迹壮哉昆仑方壶图挂君髙堂之素壁巴陵洞庭日本东赤岸水与银河通中有云气随飞龙舟人渔子入蒲溆山水尽亚洪涛风尤工逺势古莫比咫尺应须论万里焉得并州快剪刀剪取吴松半江水
　　奉先刘少府新畵山水障歌
　　杜甫
　　堂上不合生枫树恠底江山起烟雾闻君埽却赤县图乗兴遣畵沧州趣畵师亦无数好手不可遇对此融心神知君重毫素岂但祁岳与郑防笔迹逺过杨契丹得非圃裂无乃云涛翻悄然坐我天姥下耳邉已似闻清猿反思前夜风雨急乃是蒲城鬼神入元气淋漓障犹湿真宰上诉天应泣野亭春还杂花逺渔翁暝踏孤舟立沧浪水深青溟濶欹岸侧岛秋毫末不见湘妃鼓瑟时至今斑竹临江活刘侯天机清爱画入骨髓自有两児郎挥洒亦莫比大儿聦明到能添老树巅崖里小儿心孔开貌得山僧及童子若耶溪云门寺吾独胡为在泥滓青鞋布袜从此始
　　天育骠图歌　　　　　　杜甫
　　吾闻天子之马走千里今之畵图无乃是是何意态雄且杰骏尾萧梢朔风起毛为緑骠两耳黄眼有紫焰双瞳方矫然龙性含变化卓立天骨森开张伊昔太仆张景顺考牧攻驹阅清峻遂令大奴字天育别养骥子怜神俊当年四十万匹马张公叹其才尽下故独冩真传世人见之座右乆更新年多物化空形影呜呼健歩无由骋如今岂无騕袅与骅骝时无王良伯乐死即休
　　八骏图　　　　　　　　白居易
　　穆王八骏天马驹后人爱之冩为图背如龙兮头如鸟骨耸筋髙脂肉少日行万里速如飞穆王独乗何所之四荒八极踏欲遍三十二蹄无歇时属车轴折趂不及黄屋草生弃若遗瑶池西追王母防七庙经年不亲荐壁台南与盛姬游明堂不复朝诸侯白雪黄竹歌声动一人荒乐万人愁周从后稷至文武积德累功世勤苦岂知才及五代孙心轻王业如灰土由来尤物不在大能荡君心即为害文帝却之不肯乗千里马去汉道兴穆王得之不为戒千里马来周室壊至今此物尚称珍不知房星之精下为恠八骏图君莫爱
　　杜秀才畵立走水牛歌　　顾况
　　昆仑儿骑白象时时鏁着狮子项奚奴跨马不搭鞍立走水牛惊汉官江村小儿好夸骋脚踏牛头上牛领浅草平田摖过时大虫着钝几落井杜生知我恋沧洲畵作一障张床头八十老婆拍手笑妒他织女嫁牵牛
　　畵竹歌赠恊律郎萧恱　　白居易
