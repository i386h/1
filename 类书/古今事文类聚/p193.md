<!-- { "loadSidebar": true } -->
　　邵康节访商守赵郎中与张子厚同防议论纵横不知敬康节语中因及洛中牡丹之盛赵谓张曰先生洛人也知花为甚详康节因言洛人以见根拨而知花之髙下者上也见枝叶而知髙下者次也见蓓蕾而知髙下者下也张黙然【童防训】
　　花尽有数
　　富郑公留守西京因府园牡丹盛开召文潞公司马端明楚建中刘凡邵先生同防是时牡丹一栏凡数百本坐客曰此花有数乎且请先生筮之既毕曰凡若干朶使人数之如先生言又问曰此花几时开尽请再筮之先生再揲其蓍良乆曰此花尽来日午时间坐客皆不答郑公因曰来日食后可防于此以验先生之言坐客曰诺次日食罢花尚无恙洎烹茶之际忽羣马廐中逸出与坐客马相踶啮奔出花丛中既定花尽毁折矣于是洛中愈伏先生之言此说得之司马文季名朴【闻见録】古今文集
　　杂著
　　洛阳风土记　　　　　　欧阳永叔
　　洛阳之俗大抵好花春时城中无贵贱挿花虽负担者亦然花开时士庶竞为遨游徃徃于古寺废宅有池防处为市并张幕帟笙歌之声相闻最盛于月坡隄张家园棠棣坊长寿东街与郭令宅至花落乃罢洛阳至东京六驿旧不进花自今徐州李相廸留守时始进御嵗差衙校一员乗驿马一日一夕至京所进不过姚黄魏花三数朶用菜叶实竹笼子籍覆之使马上不动摇以蜡封花蒂乃数日不落大抵洛人家家有花而少大树者葢其不接则不佳春初洛人于寿安山中斵小笼子卖城中谓箟子人家治地多畦畻种之至秋乃接接花尤工者谓之门园子【葢本姓东门氏】豪家无不邀之姚黄一接头直五千秋时立契买之至春乃归其洛阳人甚惜此花不欲传有权贵求其接头者或以汤中醮杀与之魏花初出时接头亦直五千今尚直一千接时须用社后重阳前过此不佳也花之本去地五七寸许截之乃接以泥封褁用软土拥之以蒻叶作罨子罩之不令见风日惟南向留一小户以达气至春乃去覆此接花之法也【用瓦亦可】种花必择地去旧土以细土用白敛末一觔和之葢牡丹根甜多引虫食白敛能杀虫此种花之法也浇花亦自有时或用日西或用日未出秋时旬日乃浇十月十一月三二日一浇此浇花之法也一本发数朶者择其小者去之止留一二朶谓之打剥惧分其脉也花才落便剪其枝勿令结子惧其易老也春初既去蒻罨便以棘数枝置花丛上棘气暖可以避霜不损花芽此养花之法也开渐小于旧者葢蠧虫损之必寻其穴以硫黄簮之其旁又有小穴如针孔乃虫所藏处花工谓之气以大针防硫黄末针之虫乃死花复盛此医花之法乌贼鱼骨用以针花树入其皮花必死此花之忌也
　　花品叙　　　　　　　　欧阳永叔
　　牡丹出丹州延州东出青州南亦出越州而出洛阳者今为天下第一洛阳所谓丹州花延州红青州红者皆彼土之尤杰者然来洛阳才得备众花之一种列第不出三已下不能独立与洛阳敌而越之花以逺罕识不见齿然虽越人亦不敢自誉以与洛阳争髙下是洛阳者为天下之第一也洛阳亦有黄芍药绯桃瑞莲千叶李红郁李之类皆不减他州者而洛阳人不甚惜谓之菓子花曰某花云云至牡丹则不名直曰花其谓天下真花独牡丹其名之着不假牡丹而可知也其爱重之如此说者多言洛阳于三河间古善地昔周公以尺寸考日出没则知寒暑风雨乖与顺于此此葢天地之中草木之华得中气之和者多故独与他方异予甚以为不然乎夫洛阳于周所有之土四方入贡道理均乃九州之中在天地昆仑旁礴之间未必中也又况天地之和气宜遍四方上下不宜限其中以自私夫中与和者有常之气其推于物者亦宜为有常之形物之常者不甚美亦不甚恶及元气之病也美恶隔井而不相和入故物有极美与极恶者皆得于气之偏也花之钟其美与夫瘿木拥肿之钟其恶丑好虽异而得一气之偏病则均洛阳城围数十里而诸县之花莫及城中者出境则不可植焉岂有偏气之美者独聚此数十里之地乎此又天地之大不可考也已凡物不常有而为害乎人者曰灾不常有而徒可怪骇不为害者曰妖语曰天反时为灾地反物为妖此亦草木之妖而万物之一怪也然比夫瘿木拥肿者切独钟其美而见幸于人焉余在洛阳四见春天圣九年三月始至洛其至也晩见其晩者明年与友人梅圣俞防嵩山少室缑氏岭石唐山紫云洞既逺不及见又明年有悼亾之戚不暇见又明年以留守推官嵗晩解去只见其蚤者是未尝见其极盛时然目之所瞩已不胜其丽焉余居府中时尝谒钱鲁公于双桂楼下见一小屏立坐后细书字满其上鲁公指之曰欲作花品此是牡丹名凡九十余种余时不暇读之然余所经见而今人多称者才三十许种不知鲁公何从而得之多也计其余虽有名而不着未必佳也故今所録但取其特着而次第之
　　姚黄　　　　魏紫　　　　细叶寿安鞓红【亦曰青州红】　牛家黄　　　潜溪绯
　　左紫　　　　献莱红　　　叶底子
　　鹤翎红　　　添色红　　　倒晕檀心朱砂红　　　九蘃真珠　　延州红
　　多叶紫　　　麄叶寿安　　丹州红
　　莲花蕚　　　一百五　　　鹿胎花
　　甘草黄　　　一撒红　　　玉版白
　　右牡丹之名或以名或以氏或以州或以地或以色或旌其所异者而志之牡丹初不载文字唯以药载本草耳然于花中不为髙第大抵丹延已西及褒斜道中尢多与荆棘无异土人皆取以为薪自唐则天已后洛阳牡丹始盛未闻有以名著者如沈宋元白之流皆善咏花草计有若今之异者彼必形于篇咏而寂无传焉惟刘梦得有咏鱼朝恩宅牡丹诗但云一藂千万朶而已亦不云其美且异也谢灵运言永嘉竹间水际多牡丹今越花不及洛阳甚逺是洛花自古未有若今之盛也
　　唐重牡丹
　　欧阳公牡丹释名云牡丹初不载文字唐人如沈宋元白之流皆善咏花当时有一花之异者彼必形于篇什而寂无传焉惟刘梦得有咏鱼朝恩宅牡丹诗但云一丛千万朶而已亦未云其美且异也予按白公集有白牡丹一篇十四韵又秦中吟十篇内买花一章凡百言云共道牡丹时相随买花去一丛深色花十户中人赋而讽谕乐府有牡丹芳一篇三百四十七字绝道花之妖艳有遂使王公与卿相防花冠葢日相望花开花落二十日一城之人皆若狂之句又寄防之百韵诗云唐昌玉蘃防崇敬牡丹期注崇敬寺花多与防之有期又惜牡丹诗云明朝风起吹应尽夜惜衰红把火烧醉归厔诗云数日非关王事系牡丹花尽始归来元防之有入永寿寺防牡丹诗八韵白乐天秋题牡丹丛三韵酬胡三咏牡丹一绝又有五言二绝句许浑亦有诗云近来无奈牡丹同数十千钱买一丛徐凝之云三条九陌花时节万马千军看牡丹又云何人不爱牡丹花占断城中好物华然则元白未尝无诗唐人未尝不重此花也【容斋随笔】
　　牡丹赋　　　　　　　　舒元舆
　　葢遁乎深山自幽而芳以为贵重所知花则何遇焉天后之乡西河也精舍下有牡丹其花特异天后叹上苑之有阙因命移植焉由此京国牡丹日月寖盛今则自禁闼洎官署外廷士庻之家弥漫如四渎之流不知其止息之地每暮春之月遨游之士上国繁华之一事也近代文士为歌诗以咏其形容未有能赋之者余独赋之以极其美或曰子常以丈夫功业自持今则肆情于一花无乃有儿女之心乎余应之曰吾子独不见张荆州之为人乎斯人信大丈夫也然吾观文集之首有荔支赋焉荔枝信美矣然亦不出一菓所与牡丹何异哉但问其所赋之防何如吾赋牡丹何伤焉或者不能对余遂赋以示之
　　圆瑞精有星而景有云而卿其光下垂遇物流形草木得之发为红英英之甚红钟乎牡丹拔类迈伦国香欺兰我硏物情次第而观暮春气极緑苞如珠清露宵偃韶光晓駈动荡枝节如解凝结百脉融畅气不可遏兀然盛怒如将愤泄淑色披开照曜酷烈美肤腻体万状皆绝赤者如日白者如月淡者如赫殷者如血向者如迎背者如诀坼者如语含者如咽俯者如愁仰者如恱袅者如舞侧者如跌亚者如醉曲者如折宻者如织疎者如缺鲜者如濯惨者如别初胧胧而不上次鳞鳞而重叠锦衾相覆绣帐连接晴笼昼薰宿露宵袭或灼灼腾秀或亭亭露竒或飐然如招或俨然如思或风如吟或泣露如悲或重然如缒或烂然如披或迎日拥砌或照影临池或山鸡已驯或彩鳯将飞其态万变胡可立辨不窥丹府孰得而见作疑孙武来此教战其战谓何摇摆纎柯金栏风满流霞成波歴阶重台万朶千窠西子南威洛神湘娥或倚或扶朱顔色酡各红釭争颦翠娥灼灼夭夭逶逶迤迤汉宫三千艳列星河我见其少孰云其多弄彩呈姸压景骈肩席发银烛炉升绛烟洞府真人会于羣仙晶荧徃来金釭列钱凝睇相防曽不晤言未及行雨先惊旱莲公室侯家列之如麻咳唾万金买此防华遑防终日一言相夸列幄庭中歩障开霞曲廐重梁松篁交加如贮深闺似隔纱髣髴息妫依稀馆娃我来观之如乗仙槎脉脉不语迟迟日斜九衢游人骏马香车有酒如渑万坐笙歌一醉是竞孰知其他我按花品此华第一脱落羣类独占春日其大盈尺其香满室叶如翠羽拥抱比栉蘃如金屑妆饰天质瑰羞死芍药自失夭桃敛迹秾李慙出踯躅宵溃木兰潜逸朱槿灰心紫薇屈膝皆让其先敢懐愤嫉焕乎美乎后土之产物也使其花之如此而伟乎何前作寂寞而不闻今则昌然而大来曷草木之命亦有时而塞亦有时而开吾欲问汝曷为而生哉汝且不言徒留翫以徘徊
　　古诗
　　买花　　　　　　　　　白居易
　　帝城春欲暮諠諠车马度共道牡丹时相随买花去贵贱无常价酬直看花数灼灼千朶红浅浅五束素上张幕屋芘旁织笆篱防水洒复泥封移来色如故家家习为俗人人迷不悟有一田舍翁偶来买花处低头独长叹此叹无人谕一丛深色花十户中人赋
　　题洛阳牡丹图　　　　　白居易
　　洛阳地脉花最竒牡丹尢为天下稀我昔所记数千种于今十年皆忘之开图又见故人面其间数种昔未窥客言近嵗花特异徃徃变来呈新枝洛人惊夸立名字买种不复论家赀比新较旧难优劣争先擅价各一时当时绝品可数者魏红窕姚黄肥寿安细叶开尚少朱砂玉版人未知传闻千叶昔未有只从左紫名初驰四十年间花百变最后最好潜溪绯今花虽新我未识未信与旧谁妍当时所见已云絶岂有更姸此可疑古称天下无正色但恐世好随时移鞓红鹤翎岂不美敛色如避新来姬何况逺说苏与贺有类异世夸嫱施造化无情宜一槩偏此着意何其私又疑人心愈巧伪天欲鬭巧穷精防不然元化朴散久岂特近嵗尢浇漓争新鬭丽若不已更后万载知何为但应新花日愈好惟有我老年之衰
　　律诗
　　牡丹　　　　　　　　　裴说
　　数朶欲倾城安同桃李荣未尝贫处见不比地中生比物疑无价当春独有名游蜂与蝴蝶来徃自多情
　　题赁宅牡丹　　　　　　王建
　　赁宅得花饶初开恐是妖粉光深紫腻肉色退红娇且愿风留着唯愁日炙销可怜零落蕋収取作香烧
　　李才元寄示蜀中花图　　范景仁
　　香故难画叶亦不露工人非特减其围耳去年入洛有献黄花乞名者潞公名之曰女真黄又有献浅红乞名者镇名之曰洗妆红二花者洛人盛传然此花様差小间就洛阳求接头若得二种在其间甚善
　　自古成都胜开花不似今径围三尺大顔色几重深未放香喷雪仍藏蕋散金要知空相喻聊见主人心
