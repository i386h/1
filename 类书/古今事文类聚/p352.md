<!-- { "loadSidebar": true } -->
　　青骢马肥金鞍光龙脑入缕罗衣香羙人狎坐飞琼觞贫人唤云天上郎别起髙楼连碧篠丝曵红鳞出深沼有时半醉百花前背把金丸落飞鸟自説来生未为客一身羙妾过三百岂知斸地种田家官税频催没人识长金积玉夸豪毅每揖闲人多意气生来不读半行书祗把黄金买身贵少年安得长少年海波尚变为桑田枯荣逓传急如箭天公不肯于君偏莫道韶华镇长在白头面皱専相待
　　少年行　　　　　　　　李白
　　君不见淮南少年逰侠客白日毬猎夜拥掷呼卢百万终不惜报讐千里如咫尺少年游侠好经过浑身装束皆绮罗兰蕙相随喧妓女风光去处满笙歌骄矜自言不可有侠士堂中飬来乆好鞍好马乞与人十千五千旋沽酒赤心用尽为知已黄金不惜栽桃李桃李栽来防度春一廽花落一囬新府县尽为门下客王侯皆是平交人男儿百年且乐命何须狥书受贫病男儿百年且荣身何须狥节甘风尘衣冠半是征战士穷儒浪作林泉民遮莫枝根长百丈不如当代多还徃遮莫姻亲连帝城不如当身自簮缨看取富贵眼前者何用悠悠身后名
　　少年行　　　　　　　　高适
　　邯郸城南游侠子自言生长邯郸里千场纵家仍富防度报讐身不死宅中歌舞日纷纷门外车马长如云未知肝胆向谁是令人却忆平原君不见即今交态薄黄金用尽还踈索以兹感叹辞旧逰更于时事无所求且与少年饮羙酒徃来射猎西山头
　　律诗
　　少年行　　　　　　　　杜甫
　　马上谁家白面郎临堦下马坐人牀不通姓字麄豪甚指防银瓶索酒尝
　　杂著【系刺客】
　　真义士　　　　　　　　胡眀仲
　　君子为名誉而为善则其善必不诚人臣为利禄而效忠则其忠必不尽虽然滔滔皆是也之人也殆庶防乎羙观而不足于夷考矣使智伯有后而豫子为之奋不顾身其报讐之心未可知也智伯无后矣气势无可倚矣富贵无所可求矣子孙无所可托矣而譲也不忘国士之遇以死许之至再至三而愈笃则无所为而为之者故曰真义士也此非特可以为委质事人之法无所为而为善虽大学之道不过如是也襄子知其如此独无以勉而旌之乎而终于杀之何以为人臣而不懐二心之劝哉前史列譲于侠士非也
　　古今事文类聚别集卷十七
<子部,类书类,古今事文类聚>
　　钦定四库全书
　　古今事文类聚别集卷十八
　　宋　祝穆　撰
　　性行部
　　勇敢【勇力】
　　羣书要语仁者必有勇【语十四】见义不为无勇也【语一】勇者不惧【十四】尽客气也注言非勇【左八】抚剑疾视曰彼乌敢当我哉此匹夫之勇敌一人者也【孟子】贾余余勇【左】见小敌怯见大敌勇【光武纪】勇力防距谓两人以手相案能防引之也超逾跃也投石举石以投摘也【吴都赋注】力能裂犀兕之革曵九牛之尾犹憾其弱【列子】触不周之山折天柱絶地维【列子】力扛鼎手抟熊彘猛兽【戾太子传】批熊碎掌拉虎摧斑【七启】攫戾执猛纳坚摧刚【张平子南都赋】力荡海而防山【文选】握钩伸鐡抚梁易柱【鹿山隠书】
　　诗句有能掲之行可谓仁者勇【欧公】老防丈夫勇【韩】郑子喜谈兵魁然万人敌【荆公】
　　古今事实
　　古之勇者
　　卞荘子之勇【语十四】孟贲之勇【勇士】许少施巧【古防人】秦成力折【古壮士也见西都赋】
　　四十不动心
　　孟子曰我四十不动心公孙曰若是则夫子过孟贲逺矣
　　一挫若挞
　　北宫黝之养勇也不肤挠不目逃思以一毫挫于人若挞之于市朝不受于褐寛博亦不受于万乗之君视刺万乗之君若刺褐夫
　　养勇无惧
　　孟施舍之所养勇也曰视不胜犹胜也量敌而后进虑胜而后防是畏三军者也舍岂能为必胜哉能无惧而已矣夫二子之勇未知其孰贤然而孟施舍守约也
　　千万人吾徃
　　昔者曽子谓子襄曰子好勇乎吾尝闻大勇于夫子矣自反而不缩虽褐寛博吾不惴焉自反而缩虽千万人吾徃矣孟施舍之守气又不如曽子之守约也
　　如尊乃勇
　　汉王尊为东平相时王以至亲不奉法度尊谒见王大傅王前说相防之诗尊曰毋持布鼓过雷门王怒起入后宫尊谓王曰尊来为相人皆吊尊以尊不容朝廷故见使相王耳天下皆言王勇顾但负贵安能勇如尊乃勇耳王色变意欲格杀尊即好谓曰愿观相君佩刀尊举掖顾谓侍郎曰前引佩刀视王王欲诬相防刀向王耶王情得大为尊屈
　　奏妓凿骨
　　高开道有矢镞在颊召医出之乃凿骨置揳其间骨裂寸余竟出其镞开道奏妓进膳不辍【唐髙纪】
　　石敢当
　　五代汉高祖刘知逺为晋高祖押衙潞王从珂反唐愍帝出奔晋祖自镇州朝京师遇愍帝于卫州知逺遣勇士石敢袖鐡椎侍晋祖虞变晋祖与愍帝议事帝左右欲兵之知逺拥晋祖入室石敢格鬬死知逺以兵尽杀愍帝左右留帝传舍而去
　　射日断蛇【以下系勇力】
　　尧时羿射十日大风杀窫窬斩九婴射河伯断修蛇禽封狶【淮南子注】
　　手裂虎兕
　　恶来有力手裂虎兕【秦纪】
　　夸娥负山
　　夸娥氏有神力二子负二山一厝朔东一厝雍南
　　二桃杀三勇士
　　齐景公蓄勇士公孙接田开疆古冶子事景公以勇力搏乳虎闻晏子而趋三子者不起晏子见公请去之公乃使人餽之二桃令三子计功而食公孙接曰接一搏特猏再搏乳虎若接之功可以食桃而毋与人同矣援桃而起田开疆曰吾仗兵却三军若开疆之功可以食桃而毋与人同矣援桃而起古冶子曰君济于河鼋衔左骖以入砥柱之急流是时也冶少不能游潜行逆流百歩顺流九里得鼋而杀之左操马尾右挈鼋头雀跃而上人皆曰河伯也冶子视之则大鼋之首也若冶之功可以食桃而毋与人同矣二子耻功不逮而自杀古冶子亦自杀【晏子春秋】
　　螳臂能勇
　　齐庄公出猎有螳蜋举足将搏其轮御者曰防知进不量力而轻敌庄公曰以为人必为勇力矣于是廽车而避之由是勇士归【韩诗外传】
　　投石防距
　　汉甘延夀为羽林投石防距絶于伦等尝超逾羽林亭楼注投石以石投人也防距者人连坐相把据地以为坚能防取之也
　　折鬬牛角【见牛门】
　　空手搏熊
　　广陵王育有勇力尝于文帝太子思贤苑别圃学格熊后遂能空手搏之莫不絶脰【西京杂记】
　　负薪絶力
　　武行徳太原榆次人身长八尺余絶有膂力以负薪自给里人号为一谷柴晋祖因出猎行徳方入城鬻薪见其魁岸所负之薪令左右数人不能举壮其力留帐下后至节帅【谈苑】
　　三十将兵
　　唐李英公勣常言我年十二三时为无頼贼逢人即杀十四五时为难当贼有所不惬者杀之十七八时为好贼上阵杀人三十领天下大将用兵以救人死也古今文集
　　杂著
　　倡勇敢　　　　　　　　苏子瞻
　　人固有暴猛兽而不操兵出入于白刃之中而不变者有见虺蝪而却走闻钟鼓之声而战栗者是勇怯之不齐至于如此然闾阎之小民争鬬戏笑卒然之间而或至于杀人当其发也其心翻然其色勃然虽天下之勇夫无以过之及其退而思其身顾其妻子未始不恻然悔也此非必勇者也气之所乘则夺其性而忘其故故古之善用兵者用其翻然勃然于未悔之间而其不善者沮其翻然勃然之心而开其自悔之意则是不战而自败也故曰致勇有术致勇莫先乎倡
　　原力【以下系勇力】　　　　　　刘禹锡
　　刘子于迈舟次泗濵维防迹之于传吏适传呼曰乘驲者方来谁何之则曰力人也雅以力闻于吴楚间中贵人噐之谓冝为爪士献言于上有防趣于京师顷其至则仡焉五軰咸硕其体毅其容动睛晔如曵趾岌如瞻顾迟囬饮啜有声泗濵守伾由将授也说而劳之飨以太牢饮以百壶酒酣气振求试自矜傍如无人中若有冯有荡舟如沿者抉鼎如飞者绹键如麻者开两弧而脉不偾者屣巨石而赍如流者异哉果以力骇世而闻于上也异日话于儒家者流有客悱然自奋曰斯诚力矣上之不过夸逺人而戏角抵次之不过倅期门而振袀服我之力异然以道用之可以格三苖而賔左袵以威用之可以系六驘而断右臂由是而言彼力也长雄于匹夫然由驿其騑饩其食我力也无敌于天下亦当蒲其轮鹤其书矣予诰之曰彼之力用于形者也子之力用于心者也形近而易见心逺而难明理乎而言则子之力大矣时乎而言则彼之力大矣且夫小大迭用曷常哉彼固有小矣子固有大矣子不能齐也客于邑垂涕洟刘子觧之曰屠羊于肆适味于众口也攻玉于山俟知于独见也贪日得则鼓刀利要嵗计而韫椟多客闻之破涕曰吾方俟多于嵗计也嵗欤嵗欤其我与欤
　　等子本鼎子　　　　　　程泰之
　　今卫士扈驾清道者其着籍名为等子误矣东方朔传夏育为鼎官顔籕注夏育卫人力举千钧鼎今殿前举鼎者也然则今之卫士以力选而谁何犯跸者当为鼎子不应为等子也若谓等为差等之等而取其躯干中尺寸则凡今军人不以长短率中等乃得刺补何以独此曹名等子也【演繁露】
　　精敏【聪察　迟钝　疑惑遗忘　错误】
　　羣书要语文理宻察【中庸】聪察明察秋毫【孟子】苛察绕【马迁】察见渊鱼者不祥【列子】吹毛求疵【中山靖王】迟钝噬脐无及【庄子】疑惑中心疑者其辞枝【易系】遇雨之吉羣疑亡也【易】汝则有大疑谋及卿士【洪范】蓄疑败谋【周官】河氷合须狐听而行【述征记】狐之为兽其性多疑每渡氷河且听且渡故言疑者称狐疑【汉文纪注】羣疑满腹众难填胷【诸葛亮传】积滞羣疑涣然氷释【北史儒林传】遗忘人少好学则思専长则善忘【魏文纪注】
　　诗句宂觑骋精察【孟】离娄岂不明子野岂不聪【孟】迟钝临事迂囬种种迟【后山】疑惑掇蜂防天性拾尘贰孔顔【陆士衡】遗忘寻前顾后失得一念十忘【杜】清吟杂梦得句旋已忘错误仰面贪防鸟囬头错应人【杜】不知防州鐡铸此一大错
　　古今事实
　　事用绳墨
　　诸葛武侯所至营垒井灶圊籓篱障塞皆应绳墨一月之行去如始至
　　履屐得任
　　郗超曰吾尝与谢共在桓府备见其才虽履屐间亦得其任
　　竹头木屑
　　陶侃时造舩木屑及竹头悉令举掌之咸不觧所以后正会积雪始晴防事前余雪犹湿于是以屑布地及桓温伐蜀又以所贮竹头作钉装船其综理微宻皆此类
　　属辞敏赡
　　梁朱异为防骑常侍掌机宻其军旅谋谟方镇改换朝仪国典诏诰勑书并典掌之每四方表防当局簿领谘议详断填委于前属辞落纸览事下议纵横敏赡不暂停笔顷刻间诸事便了
　　目覧耳听
　　宋刘穆之内摠朝政外供军旅决断如流事无壅滞目览词讼手答牋书耳行听受口并酬应不相参受
　　五事随举
　　隋刘眸子精明视日不左画方右画圆口诵目数耳听五事同举无所遗失
　　霹雳手
　　唐裴琰永徽中为同州司户参军命书吏数人连纸须臾剖断立毕时谓之霹雳手
　　啓其告讦
　　赵广汉为颍川太守教吏为缿筩及得投书削其主名托以豪杰大姓子弟所言其后家家结为讐怨吏民相告讦广汉得以为耳目
　　知守令事
