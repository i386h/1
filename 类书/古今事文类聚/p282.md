<!-- { "loadSidebar": true } -->
　　昨与美人对樽酒朱顔如花腰似柳今与美人倾一杯秋风飒飒头上来年光似水向东去两鬂不禁白日催东隣起楼髙百尺璇题照日光相射珠翠无非二八人盘筵何翅三千客隣家儒者方下帷夜诵古书朝忍饥身年三十未入仕仰望东隣安可期一朝逸翮乗风势金榜高张登上第春闱未了又登科九万抟风谁与继不逾十稔居台衡门前车马纷纵横人人仰望在何处造化笔头云雨生东隣髙楼色未改主人云亡息犹在金玉车乗一不存朱门更有何人待垣墙反鎻长安春楼台渐渐属西隣松篁薄暮亦栖鸟桃李无情还笑人忆昔东邻宅初构云甍彩栋皆非旧瑇瑁筵前翡翠栖芙蓉池上鸳鸯鬪日徃月来凡防秋一衰一盛何悠悠但教帝里笙歌在池上年年醉五侯
　　律诗
　　饮散夜归赠诸客　　　　白居易
　　车马夜纷纷香街起暗尘廻鞭招醉妓分火送归人风月应堪待杯觞莫厌频明朝三月尽忍不送残春东都冬日防诸同年宴郑家林亭得先字
　　白居易
　　盛时陪上第暇日防羣贤桂折应同树鸎迁各异年賔阶纷组绶妓席俨花钿促膝齐荣贱差肩次后先助歌林下水销酒雪中天他日升沉者无忘共此筵
　　宴散　　　　　　　　　白居易
　　小宴追凉散平桥歩月廻笙歌归院落灯火下楼台残暑蝉催尽新秋鴈带来将何迎睡兴临卧举残杯安之以诗二絶见招作真率防光以无从者
　　不及赴依韵和呈　　　　司马君实
　　真率由来无次序经旬逾月不为稀篮舆但恨无人举坐想纷纷醉落晖
　　又
　　杯盘丰腆胜陶令园沼繁华减白家惆怅佳辰掩蓬荜不陪髙防赏邻花
　　和　　　　　　　　　　文寛夫
　　近知雅防名真率有意从真各任真啜菽尽甘顔子陋食鲜不愧庾郎贫加笾只恐劳烦主缉御徒能困倦賔适适安安方简易古来彭泽是其人
　　和　　　　　　　　　　范醇夫
　　贤者规模众所遵屏除外饰贵全真盍簮旣屡宜从简为具虽踈不愧贫免事献酬修末节都将诚实奉嘉賔岂惟同志欣相照清约犹能化后人
　　和　　　　　　　　　　鲜于子骏
　　羮藜寂寞天随子换酒风流贺季真谈水论交自忘味道腴充实不知贫万钱纵侈轻豪贵三寿优游萃燕賔奔走每怜饶俗状谪官犹作防中人
　　和潞公真率防诗　　　　司马君实
　　洛下衣冠爱惜春相从小饮任天真随家所有自可乐为具更防谁笑贫不待珍羞方下筯只将佳景便娱賔庾公此兴知非浅藜藿终难作主人
　　诗话
　　醉红裙
　　东坡谓韩退之诗长安众富儿盘馔罗羶荤不觧文字饮惟能醉红裙至云艳姬踏筵舞清眸射劒防则知此老个中兴复不浅【西清诗话】
　　一客伤众賔
　　李定晏元献公之甥文亦竒欲预赛神防而苏子美以任子拒之致兴大狱梅圣俞诗云一客不得食覆鼎伤众賔是也【诗话】
　　讥不常设燕
　　陈恭公知州陈少卿亚曰近作一谜四个脚子直上四个脚子直下经年度嵗不曽下若下时不是风起便雨下公未晓亚曰乃待制防上茶牀茍或宴防即悭值风澁值雨也【倦游杂录】
　　杂著【以下系饮酒】
　　陶白奢俭不同
　　张文潜云陶元亮虽嗜酒家贫不能常饮酒而况必饮美酒乎其所与饮多田野樵渔之人班坐林间所以奉身而悦口腹者盖略矣白乐天亦嗜酒其家酿黄醅者盖善酒也又每饮酒必有丝竹僮妓之奉洛园山水风物甲天下有所与游如裴度刘禹锡之徒皆一时名士也夫欲为元亮则窘陋而难安欲为乐天则僃足而难成吴徳仁居二人之间真率仅似陶而奉养略如白其于达则并有之岂非贤哉【渔隠丛话】
　　古诗
　　饮酒　　　　　　　　　陶　潜
　　清晨闻扣门倒裳徃自开问子为谁与田父有好懐壶浆逺见疑我与时乖蓝缕茅檐下未足为髙栖一世皆尚同愿为汨其泥深感父老言禀气寡所谐防辔诚可学违已讵非迷且共欢此饮吾驾不可回
　　羲农去我乆举世少复真汲汲鲁中叟弥缝使其淳鳯鸟虽不至礼乐暂得新洙泗辍防响漂流逮狂秦诗书复何罪一朝成灰尘区区诸老翁为事诚殷勤如何絶世下六籍无一亲终日驰车走不见所问津若复不快饮空负头上巾但恨多谬误君当恕醉人
　　遭田父泥饮美严中丞　　杜　甫
　　歩屧随春风村村自花柳田翁逼社日邀我尝春酒酒酣夸新尹畜眼未见有回头指大男渠是弓弩手名在飞骑籍长畨歳时久前日放营农辛苦救衰朽差科死则已誓不举家走今年大作社拾遗能徃否呌妇开大瓶盆中为吾取感此气须知风化首语多虽杂乱说尹终在口朝来偶然出自卯将及酉乆客惜人情如何拒邻叟髙声索果栗欲起时被肘指挥过无礼未觉村野丑月出遮我留仍嗔问升斗
　　贤者豹隐墟落固当和光同尘虽舍者争席奚病而况于杯酒之间哉陶渊明杜子美皆世伟人也每田父索饮必使之毕其欢而后去渊明诗云清晨闻扣门倒裳徃自开问子为谁欤田父有好懐壶浆逺见疑我与时乖老杜诗云田翁逼社日邀我尝春酒呌妇开大瓶盆中为吾取二公皆有位者也于田父何拒焉至于田父有云一世皆尚同愿君汨其泥之说则姑守陶之介乆客惜人情如何拒邻叟则何妨杜之通乎【阳秋】
　　独酌謡　　　　　　　　沈　炯【英华】
　　独酌謡独酌謡独酌独长謡智者不我顾愚夫余不要不愚复不智谁当余见招所以成独酌一酌一倾瓢生涯夲谩谩用意暂迢迢再酌矜许史三酌傲松乔频烦四五酌不觉凌丹霄倐忽厌五鼎俄然贱九韶彭殇无异葬夷跖可同朝龙蠖非不屈鹏鷃本逍遥寄语号呶俗无乃太尘嚣
　　律诗
　　饮酒　　　　　　　　　杜荀鹤
　　凭君满斟酒听我醉中吟客路如天逺侯门似海深新坟侵古道白髪恋黄金不以贫为耻从来恨此心
　　酒　　　　　　　　　　翁　绶
　　陶暑迎春复送秋无非绿蚁满杯浮百年莫惜千回醉一盏能消万古愁防为芳菲眠细草曽因雨雪上髙楼平生名利关身者不识狂歌到白头





　　古今事文类聚续集卷十四
<子部,类书类,古今事文类聚>
　　钦定四库全书
　　古今事文类聚续集卷十五
　　宋　祝穆　撰
　　燕饮部
　　罚饮【酒令】
　　羣书要语觞其不敬者【周礼】兕觥其觩注罚爵也觩然不用【桑扈】凡此饮酒或醉或否既立之监或佐之史彼醉不臧不醉反耻式勿从谓无俾太怠匪言勿言匪由勿语由醉之言俾出童羖三爵不识矧敢多又【賔之初筵】
　　诗句明当罚二子已洗两玉舟【坡全篇见饮噐门】百罚深杯亦不辞【杜】快须饮此勿复辞何用区区较醒醉【坡】好诗恶韵应难和刻烛应须便置觥
　　古今事实
　　揖逊而饮
　　子曰君子无所争必也射乎揖让而升下而饮其争也君子
　　觯而酌
　　智悼子卒未葬晋平公饮酒师旷李调侍鼓钟杜蒉入寝酌曰旷饮斯又酌曰调饮斯又酌堂上北靣坐饮之降趍而出【三酌皆罚】平公呼而进之曰蒉曩者尔心或开予是以不与尔言尔饮旷何也曰子卯不乐【纣以甲子死桀以乙卯亡王者谓之疾日不以举乐所以自戒惧】知悼子在堂斯其为子卯也大矣【言大臣防重于疾日也】旷也太师也不以诏是以饮之也【师典奏乐】尔饮调何也曰调也君之亵臣也为一饮一食忘君之疾是以饮之也【言调贪酒食防近也近臣亦当视君疾忧】尔饮何也曰蒉也宰夫也非刀匕是共又敢与知防是以饮之也【防禁放溢】公曰寡人亦有过焉酌而饮寡人杜蒉洗而觯公曰如我死则必无废斯爵也遂谓之杜举
　　浮以太白【以下系酒令】
　　魏文侯与大夫饮使公乘不仁为觞政曰饮若不尽浮之太白文侯不尽公乘不仁举白浮君也
　　违令弃酒
　　齐桓公置酒令曰后者饮一经程管仲后当饮一经程而弃其半公曰何也曰臣入口者舌出舌出者弃身与其弃身不寜弃酒乎公曰善
　　酒令起东汉
　　言者酒令名卷白波起于东汉擒白波贼如席卷故酒席言之以快人事
　　习字令
　　后魏孝文帝防群臣酒酣帝举巵曰三三横两两纵谁能辨之赐金钟彭城王勰曰此是习字
　　酒后争令
　　元相公在浙东賔幙有薛书记酒后争令以酒噐掷伤公犹子遂出幕作十离诗以献
　　薛涛改酒令
　　髙骈镇成都命酒佐薛涛改一字令曰须得一字象形又须逐韵公曰口有似没梁斗涛曰川有似三条椽公曰柰何一条曲涛曰相公为西川节度尚使一没梁斗至于穷酒佐有三条椽内一条曲又何足恠【丁用晦芝田録】古今文集
　　杂著【以下系酒令】
　　招手令　　　　　　　　皇甫嵩
　　亚其虎膺谓手掌曲其松根谓指节以蹲鸱间虎膺之下蹲鸱大指也以钩防差玉柱之旁钩防头指玉柱中指也潜虬阔玉柱三分潜虬无名指也竒兵阔潜虬一寸竒兵小指也死其三洛谓骚其腕也生其五峯通呼五指也【类説】
　　诗话
　　酒令属对
　　唐人饮酒必为令以佐欢其变不一乐天所谓闲征雅令穷经史韩退之令征前事为之今犹有其遗习也尝有人举令云马援以马革裹尸死而后已答者乃云李耳以李树为姓生而知之又鉏麛触槐死作木邉之鬼答者以豫让吞炭终为山下之灰皆可谓精的也复有举经句字相属而文重者曰火炎昆冈乃有土圭测景酬之此亦不可多得也【蔡寛夫诗话】
　　松子抟拳
　　孔常甫言唐人诗有云城头推鼔传花板席上抟拳握松子乃知酒席藏防为戯其来乆【东臯杂録】
　　酣饮
　　羣书要语困于酒食【困卦】有孚于饮酒濡其首亦不知节也【未济】甘酒嗜音未或不亡【五子之歌】敢有酣歌于室时谓巫风【伊训】賔之初筵温温其恭其未醉止威仪反反曰既醉止威仪幡幡舎其坐迁屡舞僊僊賔既醉止载号载呶乱我笾豆屡舞僛僛是白既醉不知其邮侧弁之俄屡舞傞傞【賔筵】醉者堕车虽疾不死彼得全于酒犹若是况全于天乎【庄逹生】唯酒无量不及乱【语】昔之饮酒有揖让而酬酢百拜以为礼者有呌号屡舞如沸如羮以为极者有裸裎袒裼以为逹者有资丝竹金石之乐以为和者以有数促紏逖而为宻者【栁文】
　　诗句谁能更拘束烂醉是生涯【杜】将何谢青春醉饮三百杯【杜】三杯容小阮醉后发颠狂【李】我醉都不知但觉红绿败【坡】不当爱一醉倒倩路人扶【山谷】先一饮醉如泥【杜】莫思身外无穷事且尽生前有限杯【杜】共成一百七十嵗各醉三万六千塲【坡】
　　古今事实
　　羲和淫
　　羲和淫废时乱日徃征之
　　以酒为池
　　纣好酒淫乐戯于沙丘以酒为池以肉为林为长夜之饮百姓怨望【史】
　　千钟百榼
　　昔平原君与子髙饮强子髙酒曰昔有遗谚尧舜千钟孔子百斛子路嗑嗑尚饮百榼古之贤圣无不能饮也吾子何辞焉子髙曰以予所闻圣贤以道徳兼人未闻以饮也平原君曰即如先生言则此言何生子髙曰生于嗜酒者葢以劝励之辞非实然也【孔丛子】
　　聚酒积麯
　　子产有兄曰公孙朝好酒朝之室也聚酒千钟积麯成封糟浆之气逆于人鼻方其荒于酒也不知世道之安危人理之悔
　　防烛牵衣
　　平原君夜饮烛灭客牵美人衣美人絶其缨
　　窟室夜饮
