<!-- { "loadSidebar": true } -->
　　歴代防革太保古官商太甲时伊尹为之周成王时召公为之汉平帝元始元年初置金印紫绶次太傅始用王莾为之后汉至魏不置末年以郑冲为之晋武初以王祥为太保进爵为公梁武受命之初官班多同宋齐之旧有太保陈以赠官后齐置太师太傅太保为三师唐太保一人天寳以前唯以其官赠窦季谋而已元见三公类
　　羣书要语入则有保保也者慎其身以辅翼之而归诸道者也【记文王世子】慎其身者谨安防之【礼记注】保安也以道安人主者也书曰召公为保相成王为左右【礼地官】旣徃背师保之训弗克于厥初尚頼匡救之徳【书】太保保安天子于徳义【尚书注】在太甲时则有若保衡注伊尹为保衡言天下之所取平【书君奭】昔先正保衡【说命】公曰君告汝朕允保奭其汝克敬【君奭】太保朝至于洛卜宅厥旣得卜则经营【书召诰】太保所以训防人主导以徳义者也【通典】诗句诏出未央宫登坛近总戎上公周太保副相汉司空弓抱闗西月旗翻渭北风弟兄皆许国天地荷成功【岑参军送太保】
　　古今事实
　　作旅獒训
　　周武王时西旅厎贡厥獒太保作旅獒用训于王
　　相宅洛邑
　　成王在丰欲宅洛邑使召公先相宅作召诰曰惟太保先周公相宅
　　尚徳依仁
　　晋帝诏曰太保何曽尚徳依仁明允笃诚翼賛先皇光济帝业【分纪】
　　崇道化
　　王隠书曰王祥字休徴拜太保制曰耆艾元老高行清粹朕所倚毗以崇道化
　　明允笃诚
　　太保卫瓘明允笃诚有匪躬之志【晋起居注】
　　含素迟暮
　　晋书賛曰郑冲含素王祥迟暮冲与祥俱曽为太保冲后迁为太傅
　　对掌朝政
　　晋汝南王亮为録尚书事与太保卫瓘对掌朝政【分纪】
　　善于抚士
　　蜀李雄録曰雄异母兄始字伯敬为太保善于抚士众多归之时人为之语曰欲养老属太保
　　给兵千人
　　晋卫瓘字伯玉告老逊位进位太保以公就第给亲兵百人置长史司马从事郎掾属恵帝卽位复给瓘千兵
　　加置七官
　　晋武初践祚以王祥为太保进爵为公加置七官之职
　　卽家封拜
　　赵光逢以司徒致仕天成中卽其家拜太保封齐国公【五代史】
　　门无杂賔
　　晋王祥薨奔赴者非朝廷之贤则亲亲故吏而已门无杂吊之賔族孙王戎叹曰太保可谓清逹矣
　　同日降制
　　宋天禧元年司徒平章事王旦荆王元俨同日降制加太保二公倂除双员自此始也
　　再任加封
　　熈宁元年潞国公文彦博守太保兼侍中再任彦博辞太保止受所加封再任从之【会要】
　　使相改除
　　绍兴十年少保万寿观使兼三镇节度使刘光世除太保少师充京东宣抚处置使韩世忠除太保
　　古今文集
　　杂著
　　答史太保别纸　　　　　　朱元晦
　　熹昨者狂妄輙以瞽言仰渎崇聼自循分守当得谴斥之罪不以免于罪戾为喜而又得侧闻前此告猷之益天下已有隂受其赐者尤切増气尚恨未得躬扣昌言之目以发蒙昧耳今者边事益急变异荐臻人无智愚共以为惧然熹浅陋窃以为境外之传未足忧而谴告之深为可畏也今朝廷于其不足虑者旣已过为之防而于其深可畏者反未有处熹甚惑焉夫以灾异而求直言歴世相传具有故实明公身为天下大老诚有忧国之心不当俯及细务愿以此意为上一言使幽险之情得以上通则天下之言皆明公之言而明目逹聪感召和气皆明公之功矣感激容贷之恩懐不能已敢复言之俯伏俟罪

　　古今事文类聚新集卷二
<子部,类书类,古今事文类聚__古今事文类聚新集>
　　钦定四库全书
　　古今事文类聚新集卷三
　　元　富大用　撰
　　三公部
　　太尉
　　歴代防革尧时舜为太尉秦时金印紫绶掌武事汉恵帝六年置太尉官孝文三年置七年省武帝建元二年置五年省元狩六年法周制更名大司马世祖建武二十七年罢大司马复置太尉灵帝末以刘虞为大司马而太尉如故齐太尉品第一梁武初同宋齐之旧有太尉后齐置太尉司徒司空为三公后魏有大将军不置太尉正光以后并置唐太尉一人宋仍唐旧政和二年御笔改太尉为武选一品之任在节度使上元以太尉司徒司空为三公
　　羣书要语孟夏之月命太尉賛杰俊遂贤良举长大行爵出禄必当其位【月令】掌四方兵事功课嵗尽卽奏其殿最而待赏罚凡郊社之事掌亚献凡国有大造大疑则与司徒司空通而论之国有过事则与二公通諌诤之【夲注】三公星在北斗杓南主宣徳化和隂阳若今之太尉司空之象也【天文録】
　　诗句对棊陪谢傅把剑覔徐君【杜别房太尉墓】家呼小太尉国号大凉公【杜牧时李晟官至太尉子愬亦赠太尉】
　　古今事实
　　忧心如醉
　　刘寛为太尉常于坐被酒睡伏灵帝问曰太尉醉耶对曰臣不敢醉但任重责大忧心如醉
　　冲心愈约
　　郗鍳为太尉虽在公位冲心愈约劳谦日昃诵玩坟索自少至长身无择行
　　有不贰心
　　冲帝诏书曰太尉赵峻二世掌典枢衡有匪石不贰之心
　　有三不惑
　　杨秉为太尉尝曰我有三不惑酒色财天下称为名公
　　忠正不挠
　　冲帝诏书曰三公国之桢干朝廷取正以成断金大司农李固公族之苗忠正不挠有史鱼之风其以固为太尉
　　恭慎自守
　　王龚为太尉在位恭慎自守非公事不通州郡书记其所辟命皆海内长者
　　左袒安刘
　　汉高祖疾甚吕后问大臣上曰周勃重厚少文然安刘氏必勃也可令为太尉帝崩吕氏谋为乱太尉勃持节入北军呼曰为刘氏者袒左为吕氏者袒右军皆袒左为刘氏
　　入租助国
　　张禹为太尉时连嵗灾荒府藏空虚禹上疏求入三歳租税以助郡国廪假
　　触目琳珠
　　有人诣王太尉遇安丰大将军丞相在徃别屋见秀平子还语人曰今日之行触目琳琅与珠玉【世说】
　　每顾髪竪
　　唐宣宗卽位李徳裕奉册太极殿帝退谓左右曰向行事近我者非太尉耶每顾我毛髪为森竪翼日罢为检校司徒同中书门下平章事
　　奏劾近官
　　杨秉除太尉时中常侍侯览弟参为益州刺史累有贜罪暴虐一州秉劾奏参槛车征诣廷尉参惶遽自杀秉因奏覧及中常侍具瑗书奏尚书召对秉掾属曰公府外职而奏劾近官经典汉制有故事乎秉使对曰春秋赵鞅以晋阳之甲逐君侧之恶曰除君之恶惟力是视汉世故事三公之职无所不统尚书不能诘
　　单坐使人
　　灵帝以羊续为太尉时拜三公者皆输东园礼钱千万令中使督之名曰左驺其所之徃輙迎致礼敬厚赠赂续乃坐使人于单席举緼袍以示之曰臣之所资惟斯而已左驺白之帝不悦以此故不登公位注驺骑士也
　　不受遗金
　　太尉范隆曽有所荐得美官者于闇中以金遗隆隆数而责之言人不知也谨不敢漏泄父母兄弟隆曰神已知之其可欺耶遂絶之【崔鸿前赵录】
　　还所赐物
　　李咸孤特自立自大鸿胪拜太尉自在相位约身率下常食脱粟饭酱菜而已刺史二千石牋记非公事不发省以先乞骸骨见许悉还所赐物乗敝牛车而去
　　白鹿随车
　　郑为临淮太守行春有两白鹿随车挟毂而行恠问主簿黄国鹿为吉凶国拜贺曰闻三公车图画作鹿明府当为宰相后果为太尉
　　飞鹊堕印
　　后汉常山张颢为梁相天新雨后有鸟如鹊飞翔稍下堕地人取化为一圆石颢椎破之得金印曰忠孝侯印颢表上闻藏之秘府灵帝时至太尉【博物志】
　　使者八至
　　晋桓温授侍中太尉固让不受旬月之间使者八至辂车相望于道
　　公台三登
　　胡广在公台三十余年歴事六帝礼任甚优凡一履司空再作司徒三登太尉又为太傅其所辟命皆天下名士
　　以副众望
　　孙皓诏曰范慎勲徳俱茂朕所倚凭宜登上公以副众望可为太尉
　　为立五庙
　　唐李晟为太尉诏为晟立五庙官给牲牢祭器牀帐礼官相仪以称焉后李晟子愬亦为太尉
　　杨氏四世
　　杨震秉赐彪四世为太尉徳业相继为东京名族
　　唐兴七人
　　唐李徳裕拜太尉固让言唐兴太尉惟七人臣愿守旧秩足矣帝曰吾恨无官酬公无固辞
　　金章紫绶
　　齐太尉品第一金章紫绶进贤三梁冠绛朝服佩玉
　　衣纁裳
　　晋制郊庙太尉冕服七旒衣纁裳服七章
　　置屏隔坐
　　郑少为郷啬夫太守第五伦行春见而竒之召署督邮后为太尉时举将第五伦为司空班次在下正朔朝见曲躬而自卑帝问之知其故遂聼置云母屏风分隔其间由此为故事又朱宠为太尉朝廷赐锦被粱肉云母屏风
　　升殿赐坐
　　宋天禧元年王旦加太尉入谢便座上以其羸瘠拜起颇难命谒者扶掖升殿赐坐劳问又遣其子大理评事雍赍官告赐之加袭衣金帯鞍勒马如宰臣例
　　古今文集
　　杂著
　　段太尉逸事状　　　　　　栁宗元
　　太尉始为泾州刺史时汾阳王以副元帅居蒲王子晞为尚书领行营节度使寓军邠州纵士卒无頼吏不得问日羣行丐取于市不嗛輙奋击折人手足推釜鬲瓮盎盈道上把臂徐去至撞杀孕妇人邠宁节度使白孝徳不敢言太尉自州以状白府愿计事至则曰天子以生人分公理公见人被暴害固恬然且大乱若何孝徳曰愿奉教太尉曰某为泾州甚适少事今不忍人无冦暴死以乱天子边事公诚以都虞候命某者能为公已乱使公之人不得害孝徳曰幸甚如太尉请旣署一月晞军士十七人入市取酒又刄刺酒翁壊酿器酒流沟中太尉列卒取十七人皆断头注槊上植市门外晞一营大噪尽甲孝徳震恐召太尉曰将奈何太尉曰无伤也请辞于军孝徳使数十人从太尉太尉尽辞去觧佩刀选老躄一人持马至晞门下甲者出大尉笑且入曰杀一老卒何甲也吾戴吾头来矣甲者愕因谕曰尚书固负若属耶副元帅固负若属耶奈何欲以乱败郭氏为白尚书出聼我言晞出见太尉太尉曰副元帅勲塞天地当务始终今尚书恣卒为暴暴且乱乱天子边欲谁归罪罪且及副元帅今邠人恶子弟以货名军籍中杀害人如是不止防日必大乱大乱由尚书出人皆曰尚书倚副元帅不戢士然则郭氏功名其与存者防何言未毕晞再拜曰公幸教晞以道恩甚大愿奉军以从顾叱左右皆解甲散还队伍中敢哗者死太尉曰吾未晡食请假设草具旣食曰吾疾作愿留宿门下命持马者去旦日来还卧军中晞不解衣戒候卒击柝卫大尉旦俱至孝徳所谢不能请改过邠州由是无祸
　　上韩太尉书　　　　　　　蘓辙
