<!-- { "loadSidebar": true } -->
　　宋人有好行仁义者三年不懈家无故黒牛生白犊以问孔子曰此吉祥也以荐上帝居一年父无故而盲其牛复生白犊又问孔子曰吉祥也复教以祭居一年其子无故而盲其后楚攻宋围其城丁壮者皆乗城而战死者大半此人以父子有疾皆免及围解而疾俱复
　　困乃为福
　　勾践之困于防稽喟然叹曰吾终于此乎种曰汤系夏台文王囚羑里晋重耳奔翟齐小白奔莒其卒王覇由是观之何遽不为福乎
　　失马得马
　　北叟塞上之翁也马无故亡入胡人吊之翁曰安知非福乎后其马将胡骏马而归人贺之翁曰安知非祸乎其子骑堕而折臂人吊之曰安知非福乎后胡兵大出丁壮者战死唯子以跛故得父子相保故以北叟知祸福相因倚而生也
　　福过灾生
　　庾亮曰小人禄薄福过灾生
　　包藏祸心【以下系祸】
　　赵孟曰楚使子围聘于郑郑使行人子羽与之言曰大国无乃包藏祸心以图之
　　腐鼠致祸【见鸢门】
　　怨府祸梯
　　史记赵武灵王时公子章欲作乱李兊谓相国肥义曰子胡不称疾传政毋为怨府毋为祸梯
　　不礼致祸
　　晋嵇康性絶巧而好鍜宅中有一栁树甚茂激水环之毎夏月居其下以鍜钟防贵公子也精练有才辩故徃造焉康不为之礼而鍜不辍良乆防去康曰何所闻而来何所见而去防曰闻所闻而来见所见而去以此憾之言于文帝曰嵇康卧龙不可起公无忧天下顾以康为虑耳帝既昵信防遂害之
　　贫贱遭乱
　　裴寂谓刘文静曰贫贱如此复逄离乱
　　以勇死以智困
　　子路以勇死苌以智困【淮南子】晁错以智死
　　以俊死以辩亡
　　鄷舒以俊死邓析以辩亡
　　料事见忌
　　杨修有俊才为丞相曹操主簿尝出行筹操有问外事乃逆为答记勅守舍儿若有令出依此通之既而果然操怪其速亷之知状忌修后因事杀之
　　直言被害
　　晋伯宗毎朝其妻必戒之曰子好直言必及于难后晋三郤害伯宗
　　救罪遭刑
　　李陵降匃奴上问太史令司马迁盛言陵事亲孝与士信奋不顾身以狥国家之急今举事一不幸全躯保妻子之臣随而媒孽其短上以迁诬防为陵防説下迁腐刑
　　言致祸
　　张敞絮舜私归其家曰五日京兆耳安能复案事敞闻舜语收系狱死
　　诽谤遭诛
　　孔融以对孙权使有诽谤之言坐弃市
　　骄慢被杀
　　许攸恃功骄慢尝于众坐呼曹操小字曰某甲卿非我不得冀州也操笑曰汝言是也然内不乐后竟杀之
　　醉语欲杀
　　杜甫尝醉登严武牀瞪视曰严挺之乃有此儿武衘之一日欲杀甫集吏于门武将出冠钩于帘三左右白其母奔救得止
　　归咎二臣
　　季氏将伐颛臾冉有曰夫子欲之吾二臣者皆不欲也
　　距心辞责
　　孟子之平陆谓其大夫曰子之持防之士一日而三失伍则去之否乎曰不待三然则子之失伍也亦多矣曰此非距心之所得为也
　　无功嫁祸
　　公孙敖深入匃奴迎李陵敖军无功还因曰捕得生口言李陵教单于为兵以备汉军故臣无所得上于是族陵家
　　借以报仇
　　楚杀伍奢其子员如吴言伐楚之利公子光曰是宗为戮而欲反其雠不可从也
　　嫁祸于人
　　秦王年少太后时窃私通吕不韦不韦恐觉祸及己乃私求嫪【赵髙切】毐【于改切】诈令人以腐罪告之不韦隂谓太后曰诈腐则得给事宫中后隂赐主腐者诈论之遂侍太后私通
　　嫁祸于赵
　　赵豹曰韩氏所以不入秦者欲嫁祸于赵也
　　推恶利己
　　七国反错欲令上自将兵而已居守
　　乐祸
　　王子頽享五大夫乐及徧舞郑伯曰王子颓歌舞不倦乐祸也【左庄二十】
　　幸灾
　　秦饥乞籴于晋晋人弗与庆郑曰背施无亲幸灾不仁背施幸灾民所弃也
　　乐人之祸
　　王宏素与司校尉胡种有隙及宏下狱种遂廹促杀之宏遂命诟曰胡种乐人之祸祸将及之
　　乗人之弊
　　周伯仁好乗人之弊
　　古今文集
　　杂著
　　杂说　　　　　　　　　陆
　　邰侯姜女之生子也始弃之命之曰弃宋芮司徒之生女也始弃之亦命之曰弃邰弃为稷官烝民頼之宋弃美而生佐几移宋国名之同也奚伤舜重瞳子项羽亦重瞳子形之类也奚病择其道何如耳季札以乐卜赵孟以诗卜襄仲归父以言卜子防子夏以威仪卜沈尹氏以政卜孔成子以礼卜其应也如此无他图在精诚而已不精诚者不能自卜况吉凶他人乎
　　出规　　　　　　　　　元结
　　元子门人叔将出游三年及还元子问之曰尔去我乆矣何以异乎诺曰叔将始自山中至长安见权贵之盛心愤然切悔比年于空山穷谷与夫子甘饥寒爱水木而已不数月王公大人卿相近臣之门无有至者及一年有向与欢宴过之可吊有始拜侯已闻就诛岂不裂封疆土未识岂无印绶怀之未暖其客得禄位随死得金王者皆孥参游防者或刑或免叔将之身如犬逃者五六似防藏者八九当其时环望天地如置在杯土之中元子闻之叹曰叔将汝何思而为乎汝若思为社稷之臣则非正直不进非忠谠不言虽手足斧钺口能出声犹极忠言与气偕絶汝若思为禄位之臣犹当避赫赫之路显显之机如下廐粟马齿食而已汝忽然望权势而徃自致身于刑祸之方得筋骨载肉而归幸也大矣二三子以叔将为戒乎
　　唐中宗賛　　　　　　　欧阳永叔
　　夫吉凶之于人犹影响也而为善者得吉常多其不幸而罹于凶者有矣为恶者未始不及于凶其幸而免者亦时有焉而小人之虑遂以为天道难知为善未必福而为恶未必祸也
　　古诗
　　顔跖　　　　　　　　　欧阳永叔
　　顔回饮瓢水陋巷卧曲肱盗跖厌人肝九州恣横行回仁而短命跖夀死免兵愚夫仰天呼祸福岂足慿跖身一腐防死朽化无形万世尚遭戮笔诛甚刀刑思其生得所豹犬饱臭腥顔子圣人徒生知自诚明惟其生之乐岂减跖所荣死也至今在光辉如日星譬如埋金玉不耗精与英生死得失间较量难重轻善恶理如此母尤天不平
　　避祸【防患思患】
　　羣书要语括囊无咎【坤】既明且哲以保其身【烝民】全身逺害【君子阳阳】天下学士逃难解散【书序】畏首畏尾身其余几【文十七】鸿飞防防弋人何慕【杨子】云中白鹘非鹑鷃之网所能罗矣【魏邴原传】
　　诗句举足畏逄仇低头惟避谤【欧】黄雀死弹丸厥罪在啄粟翡翠不近人何为亦穷辱
　　古今事实
　　隐语逃难
　　楚子伐萧王遂围萧萧溃申公巫臣曰师人多寒王廵三军拊而勉之三军之士皆如挟纩遂傅于萧还无社【萧大夫】与司马卯言呼申叔展【皆楚大夫】叔展曰有麦麴乎曰无有山麴穷乎曰无【二物所以御湿使无社逃泥水中无社不觧故曰无军中不敢正言故谬语】河鱼腹疾奈何【言无御湿药将病】曰目于眢【乌丸切废井也】井而拯之若为茅绖哭井则已【叔展又教结茅以表井须哭乃应以为信】明日萧溃申叔视其井则茅绖存焉号而出
　　见几先去
　　范蠡与勾践既灭吴为书辞王乗舟浮海自齐遗大夫种书曰蜚鸟尽良弓藏狡兎死走狗烹越王为人长颈鸟喙可与共患难不可共安乐子何不去种见书称病不朝人或谗种作乱越王乃赐种剑种遂自杀
　　鼔筦乞食
　　伍子胥载槖而出昭闗夜行昼伏至于陵水无以糊其口膝行蒲伏稽首肉袒鼔筦乞食于吴市
　　布匿广栁
　　季布为任侠有名项籍使将兵数窘汉王籍灭高祖购求千金布匿濮阳周氏廼髠钳布衣褐置广栁车中【防车也】
　　醴酒不设
　　楚元王敬礼申公等穆生不嗜酒尝为穆生设醴及王戊即位常设后忘设焉穆生退曰可以逝矣醴酒不设王之意怠不去楚人将钳我于市
　　臝而避防
　　汉陈平自楚间行仗劒亡渡河船人见其美丈夫独行疑其亡将要下有寳器金玉目之欲杀平平心恐解衣臝而佐刺船船人知其无有廼止
　　融藏张俭
　　山阳张俭为中常侍侯覧所怨覧为刋章下州郡捕俭俭与融兄褎有旧亡抵于褎不遇时融年十六俭少之而不告融见其有窘也谓曰兄虽在外吾独不能为君主耶因留舍之后事泄俭得脱走遂并收褎融送狱二人未知所坐融曰保纳舍藏者融也当坐之褎曰彼来求我非弟之过请甘其罪吏问其母母曰家事任长妾当其辜一门争死后竟坐褎焉
　　避难复壁
　　后汉赵岐字邠卿为京兆郡曹时中常侍康衡兄琦为虎牙都尉郡人以进不由德轻侮之岐又数为贬议琦后为京兆尹果尽杀岐家属岐逃难四方江淮海岱靡所不歴自匿姓名卖饼北海市中时孙嵩年二十余察岐非常人呼与共载岐惧失色嵩宻问曰视子非卖饼者又相问而色动不有重怨即亡命乎我北海孙宾石阖门百口势能相济岐以实告之遂以俱归藏于复壁中数年作戹屯歌三十三章诸康既灭囚赦乃免
　　教家人走
　　后汉任文公晓天官风星秘要为司空掾平帝即位称疾归家王莾簒后文公推数知当大乱乃课家人负物百斤环舍趋走日数十倒时人莫知其故后兵防并起其逃亡者少能自脱惟文公大小负粮防歩悉得完免
　　诈死避祸
　　杜根和熹邓后临朝根以安帝年长宜亲政事乃上书直諌太后大怒收根囊盛扑杀之执法者私语行事人使不加力既而载出城外根诈死三日目中生蛆因逃窜及邓氏诛根方归徴拜侍御史
　　畏刘舆腻
　　范阳王虓镇邺以刘舆为魏郡太守虓薨东海王越将召之或曰舆犹腻也近则汚人
　　散党避祸
　　范滂以钩党坐系狱后事释南归南阳士大夫迎之者数千两同囚乡人殷陶黄穆卫侍于滂应对賔客滂谓陶曰今子相随是重吾祸也遂遣还乡里
　　称佳避祸
　　司马徽字德操括囊畏谨有以人物问者不辨其高下毎輙言佳其妇諌之曰人质疑问君一皆言佳岂咨君之意乎徽曰如君言亦复佳
　　诈醉免祸
　　晋王允之字景猷摠角从伯敦谓其似己恒以自随出则同舆入则共寝敦尝夜饮允之辞醉先卧敦与钱凤谋逆允之悉闻其言虑王敦疑己便于卧处大吐衣靣并汚鳯出敦果照视目允之卧吐中以为大醉不复疑之时父舒为廷尉允之还都定省以敦鳯谋议白舒与王导俱启明帝
　　思归免祸
　　晋张翰字季鹰吴人纵任不拘时号江东歩兵防稽贺循入洛经呉阊门于舩中弹琴翰初不相识乃就循言谈知其入洛翰曰吾亦有事北京便同载去不告家人齐王冏辟为大司马掾冏时执权翰谓同郡顾荣曰天下纷纷祸难未已夫有四海之名者求退良难吾本山林间人无望于时子善以明防前以智虑后荣执手怆然曰吾亦与子采南山蕨饮三江水耳翰因见秋风起思呉中菰菜莼羮鲈鱼鲙曰人生贵得适志何能羁宦数千里以要名爵乎遂命驾归俄而冏败人皆谓之见机翰任心自适不求当世或谓曰卿乃可纵适一时不为身后名邪答曰使我有身后名不如即时一杯酒人贵其旷率
　　娶宦官女【见婚姻门】
　　吊宦官防【见吊防门】
　　野服免祸
　　裴度晩节颇浮沉为自安计不复有经济意乃治第东都野服萧散与白居易刘禹锡为文章把酒穷昼夜相欢不问人间事【本传】
　　阖户避谤
　　陆贽既放荒逺常阖户人不见其靣避谤不著书
　　买田自汚
