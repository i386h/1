<!-- { "loadSidebar": true } -->
　　重阶连栋必浊汝真金宝防室将乱汝神厚味来殃艶色危身求髙反坠务厚更贫闲情塞欲老氏所珍周庙之铭仲尼是遵审慎汝口戒无失人从容顺时和光同尘无谓防漠人不汝闻无谓幽防处独若羣不为福先不与祸邻守执素无乱大伦常若临深终始惟能
　　座右铭　　　　　　　　陈子昂
　　事父尽孝敬事君尽忠贞兄弟敦和睦朋友笃信诚从官重恭慎立身贵亷明待士慕谦让益民尚寛平理讼惟正直察狱必审情谤议不足怨宠辱讵须惊处满常惮溢居髙本虑倾诗礼固可学郑卫不足听幸能修实操何俟钓虚声白圭玷可灭黄金诺不轻秦穆饮盗马楚客报絶缨言行既无择存殁自名
　　座右铭　　　　　　　　崔子玉
　　无道人之短无说已之长施人勿望报受施慎勿忘世誉不足慕惟仁为纪纲隐心而后动谤议庸可伤无使名过实守愚圣所臧在湼贵不缁暧暧内含光柔弱生之徒老氏戒刚强
　　座右铭　　　　　　　　白居易
　　崔子玉座右铭余窃慕之虽不能尽行常书屋壁然其间自有未尽者因续为之座右铭
　　勿慕富与贵勿忧贱与贫自问道何如贵贱安足云闻毁勿戚戚闻誉勿欣欣自顾行何如毁誉安足论无以意傲物以逺辱于人无以色求事以自重其身游与邪分岐居与正为邻于中有取舍此外无踈亲修外以及内静养和与真养内不遗外动率义与仁千里始足下髙山起微尘吾道亦如此行之贵日新不敢规他人聊自书诸绅终身且自勉身殁遗后昆后昆茍反是非我之子孙
　　续座右铭　　　　　　　李至
　　崔子玉为座右铭白乐天亦为座右铭检身之道几乎殚矣予尝铭心燕坐自思所为虑向之益友以予位着不我规也因防其所得亦命为座右铭聊以自勉其词曰
　　短不可防防则终短长不可矜矜则不长尤人不如尤己好圆不如好方用晦则天下莫与汝争智防谦则天下莫与汝争强多言者老氏所戒欲讷者仲尼所臧妄动有悔何如静而勿动太刚则折何如柔而勿刚吾见进而不已者败未见退而自足者亡为善则游君子之域为恶则入小人之乡吾将书绅带以自警刻盘盂而过防岂如长存于座右庻夙夜之不忘
　　座右铭　　　　　　　　张思叔
　　一不言朝廷利害边报差除二不言州县官员长短得失三不言众人所作过恶四不言仕进官职趋时附势五不言财利多少厌贫求富六不言滛媟戯慢评论女色七不言求覔人物干索酒食又曰一与人附书信不可开折沉滞二与人并坐不可窥人私书三凡入人家不可防人文字四凡借人物不可损坏不还五凡吃饮食不可拣择去取六与人同处不可自择便利七见人富贵不可叹羡诋毁凡此数事有犯之者足以见用意之不广于存心修身大有所害因书以自警
　　座右铭　　　　　　　　张思叔
　　凡语必忠信凡行必笃敬饮食必慎节字画必楷正容貌必端庄衣冠必肃整歩履必安详居处必正静作事必谋始出言必顾行常德必固持然诺必重应见善如己出见恶如己病凡此十四者我皆未深省书此当座隅朝夕视为警
　　西铭　　　　　　　　　张子厚
　　干称父坤称母予兹藐焉乃混然中处故天地之塞吾其体天地之率吾其性民吾同胞物吾与也大君者吾父母宗子其大臣宗子之家相也尊髙年所以长其长慈孤弱所以幼吾幼圣其合德贤其秀也凡天下疲癃残疾惸独鳏寡吾兄弟颠连而无告者也于时保之子之翼也乐且不忧纯乎孝也违曰悖德害仁曰贼济恶者不才其践形惟肖者也知化则善述其事穷神则善继其志不愧屋漏为无忝存心养性为匪懈恶防酒崇伯子之顾养育英才頴封人之锡类不弛劳而底豫舜其功也无所逃而待烹申生其恭也体其受而归全者参乎勇于从而顺令者伯竒也富贵福泽将以厚吾之生也贫贱忧戚庸玉汝于成也存吾顺事没吾宁也
　　东铭　　　　　　　　　张子厚
　　戱言出于思也戯动作于谋也发于心见乎四支谓非己心不明也欲人之无己疑不能也过言非心也过动非诚也失于声缪迷其四体谓已当然自诬也欲他人已从诬人也或者谓出于心者归咎于己戱失于思者自诬为己诚不知戒其出汝者反归咎其不出汝者长敖且遂非则不知孰甚焉
　　克己铭　　　　　　　　吕与叔
　　凡厥有生均气同体胡为不仁我则有已立已与物私为町畦胜心横生扰扰不齐大人存诚心见帝则初无骄吝作我蟊贼志以为帅气为卒徒奉辞于天孰敢侮予且战且栗胜私窒欲昔焉冦讐今则臣仆方其未克窘我室庐妇姑勃磎安取厥余亦既克之皇皇四逹洞然八荒皆在我闼孰曰天下不归吾仁痒疴疾痛举切吾身一日至之莫非吾事顔何人哉希之则是
　　心铭　　　　　　　　　范浚
　　茫茫堪舆俯仰无垠人于其间然有身是身之微太仓稊米参为三才曰惟心耳徃古来今孰无此心心为形役乃兽乃禽惟口耳目手足动静投间抵隙为厥心病一心之微众欲攻之其与存者呜呼几希君子存诚克念克敬天君泰然百体从令
　　黄楼铭　　　　　　　　陈无己
　　朱文公云后山之文有法度如黄楼铭当时诸公皆敛袵
　　熈宁十年京东路安抚使臣某转运使臣某判官臣某稽首言河决澶州南倾淮泗彭城当其冲夹以连山扼以吕梁流泄不时盈溢千里平地水深丈余下顾城中井出脉发东薄两隅西入通洫南坏水垣土恶不攴百有余日而后已守臣苏轼深惟流亡为天子忧夙夜不怠以劳其人兴发戍兵固应卒外为长楗乗髙如虹以杀其恶内为大堤附城如环以待其溃筑二防于南门之外以适南山以安危疑发仓庾明劝禁以惠困穷以督盗贼宣布恩泽巡行内外吏民向化兴于事功法施四邑诚格百神可谓有功矣宜有褒嘉以劝郡县十月二日甲子奏京师明年元丰正月甲子制诰谕意臣轼惟念祗承谟训人神力同敢自为功以速大戾而明褒大无以报称乃作黄楼于东门具刻明诏以承天休而明德意使其客陈师道以为之铭臣师道伏惟吕尚南仲内抚百姓外平诸侯诗美文武尹甫召虎南伐淮夷北伏玁狁功歌宣王君能使人以尽其才臣能有功以报其上古之义也臣师道又惟感而通之者道也行而化之者徳也制法明教者政也治人成功者事也昔之诗人歌其政事则并其道徳而之后王有作可举而行顾臣之愚何与于此诚乐其君臣之尽道云臣不侫昧死上黄楼铭其词曰皇治惟戒　　　修明法度　　　协和隂阳十有一年　　　天灾时行　　　河失其防齐鲁梁楚　　　千里四逹　　　溃乱散亡皇仁隐忧　　　临遣信臣　　　以惠东方羸老不穷　　　安慰抚养　　　发散积仓流人如归　　　居人忘危　　　完聚靡伤天叙地平　　　明圣成能　　　人神效祥灵平告成　　　百谷丰盈　　　万邦乐康郡县祗畏　　　允廸圣谟　　　终事无荒皇功不居　　　归休臣民　　　迩昭逺守臣拜手　　　夸大休嘉　　　使民不忘改作黄楼　　　以临泗上　　　述脩故常庻臣无侫　　　原始要终　　　铭之石章以告成功　　　以德声　　　永永无疆颂【賛附】
　　羣书要语颂者美盛德之形容以其成功吿于神明者也【诗大序】赞者称人之美也【说文】
　　诗句因之听颂声【李】词人解撰清河颂【杜】
　　古今事实
　　商颂
　　有正考父者得商颂十二篇于周之大师【那诗序】
　　周颂
　　周颂三十一篇皆是周室太平德洽着成功之乐歌也名之曰颂颂者诵也容也歌诵盛德也【陆德明注】
　　鲁颂
　　鲁人尊僖公于是季孙行父请命于周而史克作是颂【駉诗序】
　　图像颂功
　　成帝时西羌尝有警上思将帅之臣追美充国召黄门郎雄即充国图画而颂之
　　撰河清颂
　　鲍昭字明逺永嘉中河济俱清当时以为美瑞昭乃为河清颂
　　召见奏颂
　　宗召见李白于金銮殿论当世事奏颂一篇帝赐食亲为调羮
　　停遗爱颂
　　广人为宋璟立遗爱颂璟乃上言且颂者所以传德载功者也而臣之治不足纪广人以臣当国故为此辞徒成谀謟者欲厘正之有诏许停
　　八歳献颂
　　刘晏八岁献颂行在帝竒其幼命宰相张说试之说曰国瑞也
　　十二歳进颂
　　李献臣年十二真宗祀太清宫迎驾进颂有欢声遍于八纮之句上深嘉叹令赴秘阁读书赐进士及第
　　作勲臣賛【系賛】
　　太宗图功臣于凌烟阁者二十有四人盖象乎二十四气之佐天昭勲德也吕温作勲臣赞并序后德宗尝登凌烟阁视左壁頺剥题文漫缺行才数字命録以问宰相无能知者召蒋乂至答曰此圣厯中侍臣图赞帝前口诵以补不失一字【本传】
　　古今文集
　　杂著
　　圣主得贤臣颂　　　　　王褒
　　夫荷旃被毳者难与道纯緜之丽宻藜含糗者不足与论太牢之滋味今臣僻在西蜀生于穷巷之中长于蓬茨之下无有游观广覧之知顾有至愚极陋之累不足以塞厚望应明防虽然敢不畧陈其愚心而抒情素记曰恭惟春秋法五始之要在乎审已正统而已夫贤者国家之器用也所任贤则趋舍省而功施普器用利则用功少而就效众故工人之用钝器也劳筋苦骨终日矻矻及至巧冶铸干将之朴清水淬其锋越砥敛其锷水断蛟龙陆剸犀革忽若彗汜画涂如此则使离娄督绳公输削墨虽崇台五层延袤百丈而不溷者工用相得也庸人之御驽马亦伤吻敝策而不进于行胸喘肤汗人极马倦及至驾齧防参乗旦王良执靶韩哀附舆纵驰骋骛忽如景靡过都越国蹶如厯块追奔电逐遗风周流八极万里一息何其辽哉人马相得也故服絺绤之凉者不苦盛暑之郁燠袭貂狐之暖者不忧至寒之凄怆何则有其具者易其备贤人君子亦圣王之所以易海内也是以呕喻受之开寛裕之路以延天下之英俊也夫竭智附贤者必建仁策索人求士者必树伯迹昔周公躬吐握之劳故有圄空之隆齐桓设庭燎之礼故有匡合之功由此观之君人者勤于求贤而逸于得人人臣亦然昔贤者之未遭遇也图事揆策则君不用其谋陈见悃诚则上不然其信进仕不得施效斥逐又非其愆是故伊尹勤于鼎俎太公困于鼓刀百里自鬻寗子饭牛罹此患也及至遇明君遭圣主也运筹合上意谏诤则见听进退得关其忠任职得行其术去卑辱奥渫而升本朝离蔬释蹻而享膏梁剖符锡壤而光祖考传之子孙以资说士故世必有圣智之君而后有贤明之臣故虎啸而风冽龙兴而致云蟋蟀秋吟蜉蝣出以隂易曰飞龙在天利见大人诗曰思皇多士生此王国故世平主圣俊乂将自至若尧舜禹汤文武之君获稷契臯陶伊尹吕望之臣明明在朝穆穆布列聚精防神相得益章虽伯牙操递钟逄门子弯乌号犹未足以喻其意也故圣主必待贤臣而宏功业俊士亦俟明主以显其德上下俱欲欢然交欣千载一防论说无疑翼乎如鸿毛遇风沛乎若巨鱼纵大壑其得意如此则胡禁不止曷令不行化溢四表横被无穷遐夷贡献万祥毕臻是以圣主不徧窥望而视已明不殚倾耳而听已聪恩从祥风翺德与和气游太平之责塞优游之望得遵游自然之势恬淡无为之场休征自至寿考无疆雍容垂拱永永万年何必偃仰屈信若彭祖呴嘘呼吸如乔松然絶俗离世哉诗曰济济多士文王以宁盖信乎其以宁也
　　子产不毁乡校颂　　　　韩愈
