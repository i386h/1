<!-- { "loadSidebar": true } -->
　　古诗
　　咏史　　　　　　　　　鲍明逺
　　五都矜财雄三川【河洛伊】养声利百金不市死明经有髙位京城十二衢飞甍各鳞次仕子彯华缨游客竦轻辔明星晨未稀轩盖已云至宾御纷防沓鞍马光照地寒暑在一时繁华及春媚君平独寂寞身世两相弃

　　古今事文类聚续集卷二
<子部,类书类,古今事文类聚>
　　钦定四库全书
　　古今事文类聚续集卷三
　　宋　祝穆　撰
　　居处部
　　关市【聚货】
　　羣书要语重门击柝以待暴客盖取诸豫【易】仲夏之月关市无索【月令】司关掌国化之节以聨门市凡货不出于关举其货罚其人国凶荒则无关门之征【周礼】古之为关也将以御暴今之为关也将以为暴【孟子】关讥而不征【孟子】关在境所以察出御入【蔡邕月令】市市贾卖所也【说文】市恃也言交易而退恃以不匮也【风俗通】阛者市之垣阓者市之门肆所以陈货鬻之物居所以置货鬻之物【古今注】日中为市致天下之民聚天下之货交易而退各得其所【易】建国必面朝而后市质人掌买卖质剂注契券也司市掌市之治教刑政量度禁令大市日昃而市百族为主朝市朝时而市商贾为主夕市夕时而市贩夫贩妇为主【主言其多】司虣掌宪市之禁令禁其鬭嚣者与其虣乱者出入相陵犯者以属逰饮食于市者若不可禁则抟而戮之　掌戮凡杀人者踣诸市肆三日刑盗于市【并周礼】市中空地谓之防【郑众周礼注】歌舞于市井【诗】什一去关市之征　市防而不征法而不防则天下之商皆恱而愿藏于其市矣　市不贰价虽使五尺之童适市莫之或欺　古之为市者以其所有易其所无有贱丈夫焉必求龙断而登之以左右望而罔市利故従而征之征商自此贱丈夫始矣【并孟子】一閧之市必立其平【杨子】市井相与言则以财与利【杨子】刺綉文不如倚市门【前食货志】九市开货别隧分【西都赋】市楼谓之旗亭【西京赋注】列肆云曼【晋成伯阳市赋】货隧分防【李庾赋】市官贾正掌货物使有常价若市吏【昭六注】市侩大侩市侩也【淮南子注】驵侩谓估侩其余利汉书作侩师古曰侩者会合二家交易驵者其首率也【货殖传】侩卖者皆当着巾白帖额题所侩卖者及姓名一足着白履一足着黒履【晋令】市价亷贾三之贪贾五之【货殖传】半贾而卖注本直千钱者止得五百也贾读曰价【前食货志】亡者取倍称之息注取一偿二为倍称　万物卬贵注卬物价起　谷价翔贵【并食货志】良贾不为折阅不市注阅卖也谓损所阅卖之价【荀子】
　　诗句石城除击柝铁锁欲开关【杜】长风几万里吹度玉门关【李】一夫怒临关百万未可傍【杜】休道秦关百二重【杜】市灯火家家市　山县早休市小市常争米　童仆来城市瓶中得酒还　市人日中集于利竞锥刀【并杜】暮宿淮隂市　终身栖郭门不入襄阳市【并李】籴米买束薪百物资之市【坡】古今贤达人不争咸阳市【山谷】稍寻羊家町疃行始得村落鱼菜市【山谷】
　　古今事实
　　仆骂门者
　　楚公子防服出亡而门者难之其仆操棰而骂曰也不力门者出之
　　鸡鸣度关
　　燕丹去秦夜到关关门不开丹为鸡鸣众鸡皆鸣遂得逃归　秦昭王囚孟尝君君变姓名夜半至函谷关关法鸡鸣出客恐追至居下坐者能为鸡鸣于是羣鸡皆鸣遂出关【史记】
　　老子度关
　　周元年老子之度关令尹喜先勅门吏曰若有老公从东来乗青牛薄板车者勿听过关其日果见老公乗青牛车来度关吏入白之喜曰诺公今来矣我见圣人矣即带印绶出迎设弟子之礼【关中记】
　　烧函谷关
　　沛公西入武关居于灞上遣将军闭函谷关无内项王项王大将亚父至关不得入怒曰沛公欲反耶即令家发薪一束欲燎关门关门乃开
　　置关用传
　　景帝四年复置诸关用传出入师古曰古者或棨刻木为合符或用缯帛张晏曰传信也两行书缯帛分持其一出入关合之乃得过谓之传释名曰过所至关津以示之写一通付关吏
　　闭门大捜
　　汉武帝天汉元年闭门大搜
　　丸泥封关
　　隗嚣将王元谓嚣曰请以一丸泥为大王东封函谷关此万世一时
　　终军弃繻
　　终军初从济南尝诣愽士入关关吏与军繻军问以此何为吏曰为复传还当以合符军曰大丈夫西逰终不复还弃繻去后军为谒者使行郡国建节东出关关吏识之曰此使者乃前弃繻生也
　　乗车出关
　　后汉郭丹南阳人少从师之长安从宛人陈洮买入关符以入函谷关既入封符乞人慨然曰不乗使者车终不出关更始二年以丹为諌议大夫持节安集南阳去家十二年果乗髙车出关更始败归乡里大守杜诗请为功曺丹荐人自代而去诗叹息勅以丹事编署黄堂以为后法注买符非直符从宛人陈洮买入关符
　　生入玉关
　　班超在西域年老思归乃上书曰不敢望到酒泉但愿生入玉门关
　　神农为市【以下系市】
　　神农氏日中为市致天下之民聚天下之货交易而退各得其所盖取诸噬嗑注噬嗑合也市人之所聚异方之所合【易系】神农氏作市髙阳氏衰市官不脩祝融脩市【古史考】
　　市弗饰价
　　孔子与闻国政三月粥羔豚者弗饰价
　　举贤于市
　　百里奚举于市【孟】
　　卜宅近市
　　景公欲更晏子之宅曰子之宅近市辞曰小人近市得所求小人之利也
　　舞鹤于市
　　吴王葬女舞白鹤于市令万人观之因以为殉【吴越春秋】
　　乞食吴市
　　伍子胥出昭关吹箎乞食于吴市
　　歌于市中
　　髙渐离击筑荆轲和而歌于市中
　　以屠居市
　　聂政杀人避以屠为事居市井
　　争利于市
　　张仪劝秦伐韩曰争名者于朝争利者于市三川周室天下之朝市也
　　攫金于市【见金门】
　　徙木于市
　　秦孝公使公孙鞅定法令法令既具恐人不信乃立三丈之木于国都市南门募民有能徙置北门者与十金
　　悬金于市
　　吕不韦着吕氏春秋暴之咸阳市悬千金其上有能増一字者与之千金时无能者
　　槐市
　　元始四年起明堂辟雍长安城南北为会市但列槐树数百行为队无墙屋诸生朔望会此市各持其郡所出货物及经书传记笙磬器物相与卖买雍容揖逊或议论槐下【三辅黄图】
　　令吏坐市
　　羊令吏坐市列贩物求利【前食货志】
　　市喜除恶
　　吕布杀董卓百姓相对欣喜抃舞皆卖家中珠衣服牀榻以买酒食相庆贺长安酒肉为之踊贵【别传】
　　隠于市
　　毛公薛公遭战国之乱二人俱以处士隠于邯郸市毛公隠为愽徒薛公隠于卖胶【髙士传】
　　市吏公亷
　　大将军霍光秉政诸霍在平阳奴客持刀兵入市鬭变吏不能禁及尹翁归为市吏莫敢犯者公亷不受馈百贾畏之
　　卖卜市中【见卜门】
　　涤器市中【见沽酒门】
　　阅书市肆【见鬻书门】
　　为市令
　　光武以祭遵为市令上家人犯法遵格杀之
　　为市门卒
　　梅福变姓名为吴市门卒
　　卖药于市
　　韩康伯卖药于长安市口不二价
　　宫市
　　徳宗时宦者主宫市尝置数十百人阅物防左谓之白望无诏文验覈但称宫市则莫敢谁何大率与直十不偿一谏臣交章列上皆不纳【张建封传】
　　罢市哭丧
　　羊祜都督荆州卒州人正市闻祜卒皆号恸罢市
　　子贡废着【以下系聚货】
　　子贡废着鬻财于曺鲁之间注着犹居也读如贮汉书作发非又曰子贡好废举与时转货赀注谓停贮也
　　陶朱积居
　　陶朱公治产积居与时逐而不责于人音义曰逐时而居货
　　古今文集
　　律诗
　　守关　　　　　　　　　刘季孙【文监】
　　晨鸡三叫未开关留滞行人更解鞍却上月明髙处立晓风吹面作清寒
　　杂著【以下系市】
　　观市　　　　　　　　　刘禹锡
　　由命士已上不入于市周礼有焉乃今观之盖因也元和二年沅南不雨自季春至于六月毛泽将尽郡守有志于民诚信而雩遂徧山川方社又不雨遂迁市于城门之逵余得自丽谯而俯焉肇令下之日布市籍名咸至夹轨道而介分次焉其左右前后班间错跱如在阛阓制其列区榜掲价名物参外夷之货马牛有牵【集作纬】私属有闲在巾笥者缄文及素焉在几阁者雕彤及质焉在筐筥者白黒巨细焉业于饔者列饔饍【集作膳】陈防饵而苾然业于酒者举酒旗涤杯盂而怿然鼓刀之人设髙俎解豕羊而赫然华实之毛畋渔之生交蜚走错水陆羣状颗名入隧而分韫藏而待价者负挈而求沽者乗射其时者竒赢以游者坐贾颙颙行贾遑遑利心中惊贪目不瞬于是质剂之曺较固之伦合彼此而腾跃之易【集作冒非】良苦于【集作之非】巧言斁量衡于险手杪忽之差鼔舌伧儜诋欺相髙诡态横出鼔嚣哗坌烟埃奋羶腥垒【集作垒】巾履【集作屡】囓而合之异致同归鸡鸣而争赴日午而骈阗万足一心恐人我先交易而退阳光西徂幅员不移径如初中无求隟地俱唯【集作为】守大鸟乌乐得腐余是日倚衡而阅之感其盈虚之相寻速故署于篇云
　　古诗
　　看放市　　　　　　　　梁庾肩吾
　　旗亭出御道游目暂廻车既非随舞鹤聊思索枯鱼因识季主傍酒见相如日中人已合黄昏故未疎诗话
　　谓市为虚
　　栁子厚作童区寄传云虚所卖之注南越中谓野市曰虚吴贤良曰盖市之所在有人则满无人则虚岭南村市满时少虚时多谓之为虚不亦宜乎故峒氓诗云緑荷包饭趂虚人
　　道路
　　羣书要语道蹈也路露也言人所蹈而露见也【释名】一达谓之道路二逹谓之岐旁【岐道旁出】三达谓之剧旁【旁出岐多故曰剧】四达谓之衢五达谓之康六达谓之荘【康乐荘盛也】七达谓之剧骖【骖马有四今此有七故谓之剧骖】八达谓之崇期【崇多也多道会期在此】九达谓之逵【一曰馗似背故曰逵尔雅】南北为阡东西为陌【风俗通】合方氏掌达天下之道路【夏官】修除【周礼治道也】军旅田役令衔枚禁嘂呼叹鸣于国中者行歌哭于国中之道者【衔枚氏】比修除道路者【注】比校治道者【野庐氏】犯軷注行山曰軷犯之者封土为山象以菩刍棘柏为神主既祭之以车轹之而去喻无险难也又曰谓祖道轹軷磔犬也【大驭】季春开通道路毋有障塞【月令】道听涂说【语】班白者不负戴于道路　商旅皆愿出于其涂矣【并孟子】大道甚夷而人好径【老子】涂歌里咏　长安城中八街九陌【三辅旧事】方轨十二街衢相经注城门三面皆平正可齐列十二车其中街衢互相经渉【张衡西都赋】倚紫陌而并征【王粲猎赋】羊肠盘道三十六廻【王智深云】行百里者半九十里此言末路之难【战国防】负者歌于涂【欧记】
　　诗句东西经七陌南北越九阡【曺植】羊肠路屈曲车轮为之摧【魏武帝】危涂中萦盘仰望垂緜缕【杜】骅骝开道路【杜】结轸青郊路【选】逸骥腾夷路【选】道涂隘轮蹄【韩】徃问征夫路【坡】着鞭跨马涉逺道【李】畏涂巉岩不可攀【李】古今事实
　　康衢謡
　　尧防服游于康衢闻儿童謡曰立我蒸民莫匪尔极不识不知顺帝之则
　　行者逊路
