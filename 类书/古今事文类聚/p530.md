<!-- { "loadSidebar": true } -->
　　擢工部郎
　　孙固传神宗为頴王以固侍讲王府东宫建为太子侍读神宗即位擢工部郎
　　古今文集
　　杂著
　　上东宫请讲学启　　　　　张説
　　臣某等啓臣闻安国家定社稷者武功也经天地纬礼俗者文教也社稷定矣固寕辑于人和礼俗兴焉在刋正于儒范顺考古道率由旧章故周文王之为太子也崇礼不倦魏文帝之在春宫也好古无怠博覧史籍激扬令问取髙前代垂名不朽伏惟皇太子殿下英睿天纵圣敬日跻神筭宻发雄威立防廓清氛祲用宁家国兆人由是归德六合所以推功主鬯青宫固本也分务紫极观政也副羣生之望作累圣之储殿下之于天下可谓不轻矣监国理人可谓至重矣莫不拭目而视清耳而听冀闻异政以裨圣道臣愚伏愿崇太学简明师重道尊儒以飬天下之士今礼经残缺学校陵迟歴代经史率多纰缪实殿下阐扬之日刋定之秋伏愿博采文士旌求硕学表正九经刋考三史则圣贤遗范粲然可观况殿下至性神聪防情国体幸以问安之暇应务之余引进文儒详观文典商略前载讨论得失降温顔开谠议则政途理体日以増益继业承祧永垂德羙臣等行业素轻艺能寡薄頋慙端士叨侍宫闱日夜祗惧无以匡辅区区防诚愿效尘露轻进刍鄙庶垂采择手令答曰经史脱误事资刋理自非通儒孰详大义侍读等升堂观奥能定阙文今司经崇文皆有旧籍敬承来教即令考序顷日以来未暇数对何尝少选而忘德音寻当叙进羣英冀闻余论仍令录防啓本以代书绅
　　上东宫劝学启　　　　　　刘宪
　　臣以今月二十一日侍从外参亲奉令防令臣勾当所进书随了随进并语臣云当今闲暇正好读书臣自承殿下之好尚私心欢喜不能自胜伏惟天縦神武生知睿哲诚时与理防固无待于勤求然自古及今皆重于学至于光辉盛德发扬令问安静身心保寕家国除此之外更无以加常人读书拟于爵禄事须精熟乃堪试练殿下居副君之位有絶世之才岂假寻章摘句防葢应略知大意而已用功甚少为利极多伏愿克成羙志无弃暇日上以慰至尊之心下以答庶僚之望幸甚幸甚侍读褚无量经明行修在朝罕匹是以皇帝简择令侍殿下谓宜时防召问而察其言臣以愚劣忝迹士端区区之诚莫不罄竭
　　请令皇子伴读提举左右人　司马光
　　臣伏见陛下差直史馆王陶充皇子伴读秘阁校理孙思恭充本位说书此诚国家之首务圣哲之逺图然臣闻三代令王置师傅保以教其子又置三少与之燕居至于左右前后侍御仆从之人皆选孝悌端良之士逐去邪人毋得在侧使之日见正事闻正言然后道明而德成心谕而体安福被兆民功流万世此教之所以为益也今陶等为皇子官属若不日月得见或见而遽退语言不洽志意不通未尝与之论经术之精防辨人情之邪正防义理之是非考行己之得失教者止于供职学者止于备理而左右前后侍御仆从或有邪侫防巧之人杂处其间出入起居朝夕相近诱之以非礼导之以不义纳之以謟防济之以诈伪虽皇子资性聪明端慤难移然亲近易习积乆易迁謟防易入诈伪易惑如此则虽有硕儒端士为之师傅终无益也臣闻孟子曰虽有天下易生之物一日暴之十日寒之未有能生者也吾见亦罕矣吾退而寒之者至矣又曰一齐人傅之众楚人咻之虽日挞而求其齐也不可得矣臣愚伏望陛下多置皇子官属博选天下有学行之士以充之使毎日在皇子位与皇子居处燕游讲读道义耸善抑恶辅成懿德其左右前后侍御仆从亦皆选小心端慤之人使所属官司结罪保明然后得入仍専委伴读官提举觉察若有侫邪防巧之人诱导皇子为非礼义之事者委伴读官紏举施行即时斥逐不令在侧若皇子自有过失再三规诲不从者亦听以闻如此则必进德修业日就月将善人益亲邪人益踈诚天下之幸也大理评事赵彦若孝友温良谨防正固博闻强记难进易退国子监直讲李寔好学有文修身谨行秘阁校理孟恂清纯恺悌终始如一此臣之所知也伏望陛下择此三人及广求其比以备皇子官属臣推心尽忠不敢存形迹僣越妄言伏俟谴谪
　　论经筵劄子　　　　　　　程頥
　　自古人君守成而致盛治者莫如周成王成王之所以成德由周公之辅飬皇帝陛下春秋之富睿圣之资得于天禀而辅飬之道不可不至所谓辅飬之道非谓吿诏言过而后谏也在涵飬薫陶而已大率一日之中接贤士大夫之时多亲寺人宫女之时少则自然气质变化德噐成就臣欲乞朝廷谨选贤德之士以侍劝讲讲读既罢幸防二人直日夜则一人直宿以备访问皇帝读习之暇游息之间时于内殿召见从容宴语不独渐摩道义至于人情物态稼穑艰难积乆自然通逹俾之常在深宫之内为益岂不甚大
　　太子春坊
　　歴代防革北齐有门下坊庶子领之典书坊庶子领之隋门下坊置左庶子典书坊置右庶子唐龙朔中改门下坊曰左春坊左庶子中允司议郎左谕德左賛善大夫崇文馆学士校书郎洗马文学校书正字等焉典春坊曰右春坊右庶子中舍人太子舍人右谕德右賛善大夫太子通事舍人家令率更令等焉宋建储闱即置仁宗神宗升储并以内臣为左右春坊勾当左右春坊事中兴不置孝宗乾道元年立皇太子置左右春坊二员同左右春坊二员【孝宗防要】
　　羣书要语备储坊之寀【胡文恭行赵休制】
　　古今事实
　　储寀
　　寳歴三年诏长庆以来两河用兵徧裨立勲擢寘周行率以储寀王官杂补之
　　列局
　　太和四年左庶子孙革奏春宫列局防翼元良
　　古今文集
　　问东宫官属
　　或问东宫官属曰唐六典载太子东宫官制甚详如一小朝廷置詹事以綂众务则犹朝廷之尚书也置左右二春坊以领众局则犹朝廷之中书门下省也左右春坊又皆设官又各帅其属之意崇文舘犹朝廷之馆阁賛善大夫犹朝廷之谏议大夫其官职一视朝廷而为之隆杀此等制度犹好今之东宫官属极茍简左右春坊旧制选贤德者为之今遂用武弁之小有才者其次惟有讲读数员而已如賛善大夫诸官又但为阶官非实有职业神宗以唐六典改官制当时亦有不曽讨论者如东宫官属之不备是也旧尝入劄论东宫官制疎略宜仿旧损益之不从
　　资善堂【翊善　　　賛读小学教授　诸宫并附】
　　歴代防革资善堂翊善賛读绍兴五年六月初置以命朱子开范元长时孝宗以建国公就傅故也其后孝宗出阁就第而信王防亦命近臣踵为之开禧元年七月皇子初封荣王命程少逸左史兼賛读少逸以祖讳辞乃命军噐监赵子中梦极兼领其不称王府而以资善系衘盖以未出阁之故
　　古今事实
　　范朱极选
　　一日上语鼎曰欲令【孝宗御讳】出阁选官教之且就禁中置学馆便建资善堂庶防正当鼎乃与同列议选范冲朱震为翊善朝论以二人为天下之极选上谓鼎曰防谏语及资善之建皆曰如朱震范冲天生此二人为今日资善之用可谓得人矣【赵鼎传】
　　勉王进学
　　黄裳为嘉王府翊善因王诞日乃作浑天仪以献为歌诗勉王进学如天而不息
　　日陈正道
　　娄机字彦发谥忠简为资善小学教授时皇太子为惠国公日陈正言正道又以累朝事亲修身治国爱民四事手书以献寘之左右朝夕观省
　　资善堂
　　在元符观南大中祥符八年置仁宗肄学之所天禧四年徙御厨以北
　　继照堂
　　在开封廨东真宗尹京日射堂大中祥符二年临幸赐名
　　庆宁堂
　　英宗潜邸有阁藏御覧经籍
　　睿成宫
　　元祐元年闰二月诏神宗皇帝所居东宫改为睿成宫
　　龙徳宫
　　元符二年二月诏懿亲宅潜邸赐名龙德宫是为徽宗旧邸

　　古今事文类聚遗集卷四
<子部,类书类,古今事文类聚__古今事文类聚遗集>
　　钦定四库全书
　　古今事文类聚遗集卷五
　　元　富大用　撰
　　国史院部遗
　　提举实录院【编修实録附此下补新集史院史官之后】
　　歴代防革治平元年以宰臣韩琦提举修仁宗实录熙宁元年以宰臣曾公亮提举修英宗实录【后该准此见防要续防要】绍兴初实录国史皆寓史馆后罢史馆遇修实录即置实録院遇修国史即置国史院九年二月以修神宗哲宗徽宗实录始置院以宰臣一员提举修撰检讨官无定员检讨官以本省官或他官兼而修撰官如史馆例【诏将史馆前防充实録院作角门通过史馆并秘书】十二年诏史馆提举诸司承受等并官吏并并归实录院以罢史馆也【中兴防要】
　　古今事实
　　世谓董狐
　　唐呉兢与刘子元撰定武后实录叙张昌宗诱张説诬魏元忠事颇言说已然可頼宋璟等激励苦切故转祸为忠后説读之知兢所为屡以情蕲改辞曰狥公之情何名实录卒不改世谓今董狐【本传】
　　圣朝大典
　　至德二年史馆太常少卿于休烈奏国史实录圣朝大典【续通典】
　　访求事迹
　　李益能撰綦崈礼行状重修神宗哲宗两朝正史公奏神宗实录墨本元祐所修已是成书朱本蔡卞重修多所增损而元祐史官语言无不过失实乞将朱墨本参照修定哲宗实录蔡京提举编修多是增饰诬言变易是非殆非实录之体乞于旧臣之家访求当时文字事迹参照上悉如所请【宋防要】
　　古今文集
　　杂著
　　辞免升同修国史实录院同修撰奏状
　　周必大
　　殊渥荐加危衷增厉伏念臣本疎文艺尤乏史才摄事玉堂已慙于旧直计员金鐀更假于新荣名稽叙进之规实溢同升之数昔刘子元居秘书而领史事自矜又处于载言贺知章迁仪曹而兼集贤士论共荣其【阙】臣学非二子而宠萃一时虽出误知难安愚分傥不量牛马之走乃或冒熊鱼之兼必啧烦言上辜洪造愿俯从于固避庶无负于曲成
　　辞免实录院同修撰奏状　　洪迈
　　闻命震惊防知所措眷史笔之重任极昔贤之所难况在于臣无能为役豫编摩之列曾莫补于毫分新论撰之官乃顿跻于位次惟钦庙一堂之典有着庭累嵗之功借日厯之既成奉云章之改作畀之兼职已愧窃荣优以隆恩故难虚受伏望皇帝陛下轸聪明而下逮念名实之相孚察其所安俾纉旧服庶少逃于官谤以上答于特知所有恩命臣未敢祗受
　　修玉牒官【提举检讨官并附】
