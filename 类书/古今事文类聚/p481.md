<!-- { "loadSidebar": true } -->
　　胶东王道彦从李靖击吐谷浑诏为赤水道总管帝厚以利啖党项使为乡导其酋拓拔赤辞诣请自言隋击吐谷浑我资其军而隋无信反见仇剽今将军若无他我愿资粮诸将与防血遣之道彦至濶水见无备因掠其牛羊诸羌怨为赤辞所乗军大败
　　弃舟降铣
　　河间王孝恭信州总管萧铣据江陵俄进荆湘道总管统水陆十二军发夷陵破铣二镇縦战舰于江中诸将曰得舟当济吾用弃之反资贼奈何孝恭曰铣之境南际岭左薄洞庭地险士众若城未拔而援至舟多何所用之今铣濒江镇戍见舰舟蔽江下必谓铣已败不即进兵觇往返以引救期则吾拔江陵矣已而救兵到巴陵见船疑不进铣内外阻絶遂降
　　战俘名王
　　李大亮为河东道大总管出北道与敌遇蜀浑山大战破之俘其名王
　　战获可汗
　　襄邑王神符迁并州总管颉利可汗盗边神符与战汾东斩级五百获马二千及战沙河获乙利达官得可汗所乗马及铠
　　击下十城
　　李大亮擢金州总管府司马王洪烈据襄阳诏大亮安抚樊邓因图之进击下十余城
　　进拔八城
　　契苾何力盖苏文死男生为弟所逐使子诣阙降乃拜何力为辽东道行军大总管安抚大使经畧之副李勣同趋高丽勣已拔新城乗胜进拔八城引兵还与勣防何力率兵五十万先趋平壌虏其王以献
　　便宜决事
　　裴寂受晋州道总管讨贼以便宜决事贼将宋金刚据介州寂屯度索原贼埭水上流寂徒屯为贼所薄兵大溃
　　宣布恩意
　　李靖授岭南抚慰大使检校桂州总管以岭海陋逺乆不见德非震威武示礼义则无以变风即率兵东廵所过问疾苦延见长老宣布天子恩意逺近懽服
　　威行域内
　　唐长孙晟为秦川道行军总管出讨突厥晟斩千余级有达官来降言突厥大畏长孙总管闻其弓声可谓霹雳见其走马称为闪电晋王笑曰将军震怒威行域内【分纪】
　　喋血虏庭
　　李靖为定襄道行军大总管率劲骑三千由马邑趋恶阳岭颉利可汗大惊曰云云太宗曰靖以骑三千蹀血虏庭遂取定襄古未有辈足澡吾渭水之耻矣【唐职林志】
　　召诏入朝
　　泉男生授平壌道行军大总管兼持节安抚大使举哥勿南苏仓岩等城以降帝命舍人李虔绎就军慰劳赐袍带金钿七事明年诏入朝所过州县传舍作歌吹右羽林将军李同以飞骑迎宠
　　先登报国
　　唐张士贵贞观中为龚州道行军总管太宗以其冐矢石先登劳之曰尝闻以忠报国者不顾身于公见之
　　玺书褒劳
　　郭孝恪焉耆王叛孝恪请击之即拜西川道行军总管率步骑三千出银山道夜袭其王龙突骑支虏之帝恱降玺书褒劳
　　金瓶赐劳
　　秦叔寳事秦王府拜马军总管战美良川破尉迟徴有功帝赐以黄金瓶劳曰卿不防妻子而来归我且又立功使朕肉可食当割以啖尔况子女玉帛乎
　　赋诗祖道
　　张仁愿为朔方军总管春还朝秋复督军备边帝为赋诗祖道赏赉不赀
　　请断石岭
　　窦静请断石岭以障塞突厥去入
　　勇冠三军
　　薛万钧为沃沮道行军总管従李靖讨吐谷浑复驰进击斩数千级勇冠三军【职林】
　　裂地献俘
　　高丽莫支离男生为其弟所逐遣子乞师诏勣为辽东道行军总管率兵三万讨之破其国执长藏男建等裂其地州县之诏勣献俘昭陵【同上】
　　锐士深入
　　侯君集李靖讨吐谷浑以君集为碛石道行军总管君集曰王师已至贼不据险天赞我也若以精兵掩不备彼不我虞必有大利靖然其计简锐士约齐深入大战破之
　　独全军归
　　李靖为行军总管以江淮兵万人屯大谷时诸将多败独靖全军归俄权检校安州大都督
　　率部落降
　　李勣为通漠道行军总管出云中与突厥战走之引兵与李靖合因曰颉利若渡碛保于九姓果不可得我若约赍薄之不战防虏矣文靖喜以与已合于是率众夜发勣勒兵従之颉利欲走碛勣前屯碛曰不得度由是酋长率部落五万降于勣拜大都督府长史
　　决防深入
　　吐谷浑防边李靖往见房龄曰吾虽老尚堪一行帝以为西海出军大总管靖决防深入遂逾积石山大战数千百人多降吐谷浑伏见自缢死
　　击贼大奔
　　苏烈擢伊丽道行军大总管复征贺鲁俟斤嬾独禄拥众万帐降烈抚之贺鲁率十姓兵十万拒战轻烈兵少舒左右翼包之烈令步卒据高攅矟外向贼三突步阵不能入因其乱击之贼大奔
　　果庄遂降
　　姚兕字武之为环庆路马步军副总管改鄜延移果庄据洮州谍言青唐欲将兵由讲珠梁防于洮合防我疆兕自河州率兵破六逋宗城夜遣骁将縦火讲珠梁明日青唐兵至不得遂洮州之援果庄遂降【东都事畧】
　　木征遂降
　　燕达为秦鳯路副总管河州景思立陷于踏白城达讨山后诸羌斩首四千级还至诃喏城木征遂降【同上】
　　总领军政【见前沿革】
　　总治军旅
　　哲宗正吏职官志总管钤辖司掌总治军旅屯戍营防守御之政令凡将兵属者训练教阅赏罚之事皆掌之【续防要】
　　机速専行
　　熈宁中诏诸路如遇出入之本司兵马机速事申禀不及者副总管得专行【同上】
　　机宜熟识
　　景德中以参政王钦若判天雄军兼都总管初帝曰天雄且为重镇思得熟识机宜行事果断者涖之于是钦若请行【分纪】
　　燕达战功
　　熈宁五年以燕达权发遣环庆路驻泊总管掌州之役达有战功故自钤辖躐迁总管然自资浅故令权发遣自燕达始也【实録】
　　狄青材勇
　　狄青字汉臣京师呼为狄天使上嘉其材勇为泾原路兵马副总管上欲一见之诏令入朝防防逼平原乃令亟往泾原俾图像以进上观其仪表曰朕之闗张也于是有狄万人之称以敌万人也
　　札授方畧
　　宋淳化中以参政赵昌言为川陜两路兵马都总管太宗以蜀防尚有残孽防昌言安抚招讨仍赐御札数幅丁宁授以方畧委任雄盛【分纪】
　　御赐秘畧
　　景祐四年以御制神武秘畧赐沿边总管钤辖每得代更相授之【同上】
　　遵裕知军
　　熈宁五年上谓执政曰王韶经制馌洮独高遵裕能叶力与都钤辖如何王安石曰縦与权总管亦无害蔡挺曰如此即当罢知通逺军盖自来无总管离帅府而知军州者上曰有事宜即出驻劄使知军亦何妨安石曰总管知军与钤辖何异亦不须旧制有无也乃以遵裕知通逺军权熈河总管【实録】
　　张刘再任
　　熈宁四年泾原路都总管张玉鄜延刘永年并令再任玉与一子官枢密使文彦曰两人同是用而推恩不同上曰玉累有战功永年但乆熟鄜延未有代之者若一槩推恩无以激劝
　　上言耶律患
　　天圣七年刘平授忻州团练使属上封事言赵元昊连姻耶律必为边患授邠宁环庆副总管遣中人就赐黄金器
　　请持夏国臂
　　种子谔字子正李宪措置熈河边事子谔鄜延经畧总管秉常为母所囚子谔入对大言曰夏国无人秉常孺子臣请持夏国臂而来神宗壮之【东都事畧】
　　古今文集
　　律诗
　　奉和幸望春宫送朔方军大总管张亶诗
　　李　峤
　　玉塞防骄子金符命老臣三军张武斾万乗饯行轮猛气凌幽朔崇恩降紫宸投醪还约士辞第本忘身露下鹰初击风高雁欲宾方销塞北祲还静漠南尘
　　献丘常侍总管　　　　　许　浑
　　诏遣将军护北戎身骑白马臂彤弓柳营还识金貂贵榆塞遥知玉帐雄秋槛鼓鼙惊朔雪晓波旌纛起边风蓬莱每望平安信应奏班超定逺功
　　赠淮西贾兵马使　　　　释清江
　　破虏功成百战场天书新拜汉中郎映门旌斾春风起对客歌白日长

　　古今事文类聚外集卷六
<子部,类书类,古今事文类聚__古今事文类聚外集>
　　钦定四库全书
　　古今事文类聚外集卷七
　　元　富大用　编
　　诸使司部
　　宣慰使
　　歴代沿革宣慰使始于唐初元和置淄青兖豫等州宣抚使后始置宣慰使大率藩方不靖则遣重臣宣谕慰安之故有宣慰使之名宋置宣谕使以宣谕徳意为职而已不与军事无宣慰官元沿唐制置宣慰使副使断事官经歴知事等员
　　古今事实
　　持节直入
　　徐州张建封卒兵乱囚监军逼建封于愔主军务帝以李鄘刚敢拜宣慰使持节直入其军大防士谕以祸福出监军狱中脱桎梏使复位愔即上表谢罪称留后鄘曰非诏命安得輙称之削去乃受既还称旨迁郎中
　　行营面诘
　　宪宗因淮西久未成功遣尚书左丞许孟容行营宣慰令面诘责光顔重一月内贼平
　　宣慰河北
　　王缙禄山乱擢太原少尹佐李光弼以功加宪部侍郎迁兵部史朝义平诏宣慰河北还有旨俄拜黄门侍郎同平章事镇河东节度【本传】
　　宣慰魏博
　　田正图魏博相卫贝澶之地籍其人以献宪宗美其诚诏充魏博节度使又遣裴度宣慰度明辨具陈朝廷厚意正不觉自失乃深相结纳奉上益谨复请度徧行其部宣示天子恩诏魏人由是欢服又裴度至魏博宣慰以钱百五十万缗赏军士六州百姓给复一年军士受赐欢声如雷【并本传】
　　马总副裴度
　　马总副裴度宣慰淮西吴元济擒为彰义节度留后蔡人习伪恶相掉讦犷戾有夷貊风总为设教令明赏罚磨治洗汰其俗一变【本传】
　　巢父见田恱
　　孔巢父为魏博宣慰使巢父辨而才及见田恱与言君臣大义利害逆顺时恱久不臣喜曰不图今日还为王人酒中恱起自陈骑射且曰陛下见用何敌不摧巢父曰若尔不早引归乃一剧贼耳国方多虞待子而息数日田绪杀恱遂与大将邢曹俊等聴命巢父即以绪权知军务纾其难
　　无若孟阳
　　唐宪宗诏潘孟阳往江淮察诸使治否孟阳所至流连倡乐招金钱其后郑放宣慰江淮帝讥之曰无若潘孟阳殚财费酣饮逰山寺而已
　　卒害真卿
　　卢杞徳宗时拜同平章事既得志险贼浸露贤者媢能者忌小忤已不傅死地不止李希烈反杞素恶顔真卿挺正敢言即令宣慰其军卒为贼害李揆有雅望畏复用遣为吐蕃防盟使卒于行天下无不痛愤以杞得君故不敢言【本传】
　　宣抚使
　　歴代沿革唐元和十四年淄青兖郓等十二州平诏户部侍郎杨于陵以本官充淄青等宣抚使宋祖宗时不常置有军旅大事则命执政大臣为之累朝但除向文简范文正富文忠文忠烈韩献肃五人仁宗征侬智髙以狄青为宣抚使武臣宣抚自此始建炎三年张魏公以知枢密院为宣抚处置使其后杜丞相周仲弼孟富文赵元镇虞枢甫王公明郑仲一沈徳之辈皆自二府出为之虞公始以元枢除大资政矣上恐未足为重后二日乃复带知枢密院事焉若前宰相为宣抚则自渡江已后亦止除李伯纪吕元直朱藏一三人绍兴元年刘光世以使相宣抚淮南武臣非执政而为之自此始二年李泰发以端明殿学士为夀春等州宣抚使文臣非执政而为之自此始然自绍兴至嘉泰武臣止刘光世韩世忠张俊岳飞吴璘从官止李光发王伯似二人盖重之也元仍唐宋制置之
　　古今事实
　　便宜行事
　　枢密直学士明镐讨贝州未下参知政事文彦博请自往督战以彦博为河北宣抚使彦博奏今在军中请得便宜从事上许之闰月克贝州擒王则【涑水记闻】
　　节制诸将
