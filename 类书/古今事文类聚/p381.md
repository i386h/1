<!-- { "loadSidebar": true } -->
　　乖崖在陈一日方食进奏报至且食且读既而抵案恸哭乆之哭止复弹指乆之弹止骂詈乆之乃丁晋公逐莱公也乖崖知祸必及己乃延三大户于便坐与之博袖间出私骰子胜其一坐乃买田宅为归计以自汚晋公闻之亦不害也余谓此智者为之贤者不为也贤者有义而已寜避祸哉祸岂可避耶
　　防患不早
　　庄辛谓楚襄王曰见兎而顾犬亡羊而补牢未为晩也
　　危言自恐
　　汉息夫躬数危言髙论自恐遭害着恐不知畧云灵决鬰将安归兮鹰隼横厉鸾徘徊兮矰若浮焱动则机兮丛棘栈栈曷可栖兮发忠忘身自绕防兮寃颈折翼容得徃兮涕泣流兮泛澜心胸结兮伤肝仰天光兮自列昭上帝兮我察秋风为我唫行云为我隂嗟若是兮欲何留抚神龙兮槛其头游旷逈兮反亡期雄失据兮世我思后数年诛如其言
　　人为之危
　　唐严武为剑南节度颇放肆章彛为判官因小忿杀之房琯故相又尝荐武后为廵内刺史武倨慢不为礼最厚杜甫然欲杀甫数矣李白蜀道难为房与杜危之也
　　出入防患
　　李林甫自以多结怨常虞刺客出则歩骑百余人为左右翼金吾静街前驱在数百歩外公卿走避居则重闗复壁以石甃地墙中置板如防大敌一夕屡徙牀虽家人莫知其处
　　伏兵弭变
　　向敏中除平章事坐事出知永兴驾幸澶渊宻诏尽付西鄙得便宜从事防邦人大傩有告禁卒欲倚傩为乱者宻使麾兵披甲衣袍伏廐下幕中明日尽召宾僚兵官置酒纵阅无一人预知者命傩入先令驰骋于中门后召至堦公振袂一挥伏卒齐出尽擒之果各怀短刄即席诛之勦讫屏尸亟命灰沙扫庭张乐宴饮宾从股栗
　　无忘槛车
　　管仲将兵遮莒道射威公中钩后鲁桎梏管仲而送于齐齐以为相谓威公曰愿君无忘射钩臣无忘槛车
　　不忘巾车
　　冯异朝京师引见帝谓公卿曰是我起兵时主簿也为吾披荆棘定闗中既罢赐以珍寳衣服钱帛诏曰仓卒芜蒌亭豆粥滹沱河麦饭厚意乆不报异稽首谢曰臣愿国家无忘河北之难小臣不忘巾车之恩　光武获异于巾车故云巾车乡名也
　　无忘创业
　　唐庄宗患宫中暑湿不可居遣宫苑使王允平营楼郭崇韬曰愿陛下无忘创业之难常如河上则可使繁暑坐变清凉庄宗黙然终遣允平起楼台
　　古今文集
　　杂著
　　讽诈　　　　　　　　　王蔼
　　礼法不可斯须而去有以礼法而为灾忠信不可斯须而去有以忠信而为祸礼法非灾人之端忠信非祸人之本理或有害则礼法忠信为祸人之萌狂瞽人之所恶也效之则恐不及其真荒酗人之所耻也履之则恐不自其性狂瞽诚可恶也荒酗诚可耻也临难而保全则狂瞽荒酗为藏身之薮礼法忠信直也狂瞽荒酗诈也以之保全则直不如诈之功呜呼三皇之前无所用五帝之后无所不用
　　律诗
　　赠李镡镡自维避乱东入中山
　　杜荀鹤
　　君行君文夭合知见君如此我作悲祗残三日兵戈后才到孤村雨雪时着卧衣裳难办洗旋求粮食莫供炊地炉不暖柴枝湿犹把防求授小儿
　　杂著
　　敌戒　　　　　　　　　栁宗元
　　皆知敌之仇而不知为益之尤皆知敌之害而不知为害之大秦有六国兢兢以强六国既除乃亡晋败楚鄢范文为患厉之否回举国遭怨孟孙恶臧孟死臧恤药石去矣吾亡无日智能知之犹卒以危矧今之人曾不是思敌存而惧敌去而舞废备自盈祗益为瘉敌存祸灭敌去召过有能知此道大名播惩病克夀矜庄死暴纵欲不戒匪愚伊耄我作戒诗思者无咎
　　鹿门隐书序　　　　　　皮日休
　　醉士隐于鹿门不醉则防不防则息息于道思其所未至息于文慙其所未周故复草隐书焉呜呼古圣王能旌山夫谷民之善者意在斯乎或曰仲尼作春秋纪灾异近乎怪言虎贲之勇近乎力行衰国之政近乎乱立祠祭之礼近乎神将圣人之道多岐而难通也奚有不语之义也曰夫山鸣鬼哭天裂地坼怪甚也圣人谓一君之暴灾挻天地故讳耳然后世之君犹有穷凶以召灾极暴以市异者矣夫桀纣之君握钩伸铁抚梁易柱手格熊罴走及虎兕力甚也圣人隐而不言惧有力而虐物贪勇而防生然后世之君犹有喜角觝而忘政爱防距而过贤者寒浞窃寳子顽通母乱甚也圣人隐而不言惧来世之君为蛇豕民为邦域然后世之君犹有易内以乱国通室以乱邦者夏启乗龙周穆防瑶池神甚也圣人隐而不言惧来世之君以幻化致其物以左道成其乐后世之君犹有黩封禅以求生恣祠祀以祈欲者呜呼圣人发一言为当世师行一行为来世轨岂易容而传哉当仲尼之时苟语怪力乱神也吾恐后世之君怪者不在于妖祥而在于政教也力者不在于角觝而在于侵凌也乱者不在于衽席而在于天下也神者不在于禨鬼而在于宗庙也若然者其道也岂多岐哉
　　彭祖观井图铭　　　　　　陈靖
　　淳化中予将命之狄丘道由彭门有客得彭祖观井图以为贶中有台榭人物山水森森然盖状其佳象幽致表绘事之工予无取所慕者唯彭氏靣井而覆之以轮背树而防之以绳凭杖敛躬局蹐而迎视兢然若将队也呜呼古人临事而惧之有若是检身逺害之有若是后之君子得无效欤予实好古者歴考其迹于传记虽夐而难信且夫子云窃比于我老彭亦其验也故作铭于座右曰至哉古人逺害全身战战兢兢恒若履氷朽索之驭纳隍是虑天子则之鸿休求据存而惧亡系于苞桑诸侯则之其国必昌若舟弗济夕惕而厉大夫则之其家孔炽直哉惟清执虚如盈士子则之其道元亨不争在丑无愧屋漏庶人则之其食孔阜吾省予行吾愼予守窃比老彭式介眉寿
　　保身说　　　　　　　　司马君实
　　天下有道君子于王庭以正小人之罪而莫敢不服天下无道君子括囊不言以避小人之祸而犹或不免倘人生昏乱之世不在其位四海横流而欲以口舌救之臧否人物激浊清撩蛇虺之头践虎狼之尾以至身被滛刑祸及朋友士类殱灭而国随以亡不亦悲乎夫惟郭泰既明且哲以保其身申屠蟠见几而作不俟终日卓乎其不可及也
　　律诗
　　仁者难逢　　　　　　　邵尧夫
　　仁者难逢思有常平居切勿恃何妨争先径路机闗恶近厚语言滋味长爽口物多须作病快心事过必为伤与其病后能求药不若病前能自防
　　解纷
　　羣书要语解其纷【老子】今有同室之人鬬者救之虽被髪缨冠而徃救之可也
　　诗句酒酣舞长劒仓卒解汉纷【太白】多言虽数穷防中或排难【坡】不忍其危
　　古今事实
　　解骖赎罪
　　越石父贤在缧絏间晏子出遭之涂解左骖赎之入为上客
　　解纷无所取
　　鲁仲连游赵闻魏王使客将军新垣衍因平原君说赵王欲令赵尊秦为帝仲连见新垣衍言秦称帝之害新垣衍不敢复言帝秦秦将闻之为却军五十里于是平原君欲封鲁连鲁连辞不受平原君乃置酒以千金为鲁连夀鲁连笑曰所以贵于天下之士者为人排难解纷乱而无取也即有取者是商贾之事也连不忍为也遂辞平原君而去
　　为邻解纷
　　蒯通曰里妇亡肉姑以为盗而逐之妇所善里母曰我今令而家返女矣即束緼请火于亡肉家曰昨暮夜犬争肉相杀请火治之亡肉家遽追呼其妇
　　以言免刑
　　韩信坐法当斩乃仰视滕公曰上不欲就天下何为斩壮士滕公竒其言壮其貌释而不斩与语大恱之言于上以为治粟都尉
　　以貌免刑
　　张苍坐法当斩解衣肥白如瓠时王陵见而怪其美士乃言沛公救勿斩后以为代相迁为计相
　　抚筝解纷
　　谢安为王国宝所谗孝武召桓伊饮防安侍坐伊抚筝而歌歌曰为君既不易为臣良独难忠信事不显乃有见疑患安泪下霑衿乃越席而就之捋其须曰使君于此不凡帝甚有愧色
　　执法解怒
　　权善才范怀义悮斫昭陵柏罪当除名上特命杀之狄仁杰奏二人罪不至死曰张释之有言设有盗长陵一抔土陛下何以处之今以一株柏杀二将军后代谓陛下为何主臣不敢奉诏恐陷陛下于不道且羞见释之于地下故也上怒稍解二人除名流岭南
　　请察谤毁
　　议者言韩滉修石头城隂蓄异志上疑之以问李泌泌对曰滉公忠清俭自车驾在外滉贡献不絶且镇抚江东十五州盗贼不起皆滉之力也滉不附权贵故多谤毁愿陛下察之臣敢保其无他上令滉归觐
　　百口保之
　　杜兼诬奏李藩于张建封之薨摇动军情上大怒宻诏杜佑使杀之佑素重藩懐诏旬日不忍发因引藩出诏示藩藩神色不变曰此真报也佑曰君谨勿出口吾已宻论用百口保君矣上召藩诣长安望藩仪度安雅乃曰此岂为恶者耶即日授秘书郎【通鉴】
　　除官解怨
　　李德裕为兵部尚书初李宗闵与德裕有隙及德裕还自西川上注意甚厚朝夕且为相宗闵百方沮之不能杜悰尝诣宗闵曰悰有一防可平宿憾恐公不能用宗闵曰何如悰曰德裕有文学而不由科第常用此为慊若使之知举必喜矣宗闵黙然有间曰更思其次悰曰不则用为御史大夫宗闵曰此则可德裕惊喜曰此大门官小子何足以当之寄谢重防
　　古今文集
　　杂著
　　上疏为四贤辨谤　　　　欧阳永叔
　　臣伏见杜衍韩琦范仲淹富弼皆是陛下素所委任之臣一旦相继而罢天下之士皆素知其可用之贤而不闻其可罢之罪臣职虽在外事不审知然臣窃见自古小人谗害忠贤其识不逺欲广害善良则不过指为朋党欲摇动大臣则必须诬以专权其故何也夫去一善人而众善人尚在则未为小人之利欲尽去之则善人少过难为一一求瑕惟指以为朋党则可一时尽逐至如大臣已被知遇而防信任者则不可以他事动摇惟有专权是人主之所恶故须此说方可倾之杜衍为人清慎而谨守防矩仲淹则恢廓自信而不疑韩琦则纯正而质直富弼则明敏而果锐四人为性既各不同虽皆归于尽忠而其所见则各异平日闲居则相称美之不暇为国议事则公言廷诤而不私以此而言臣见杜衍等真得汉文所谓忠臣有不和之莭而小人谗为朋党可谓诬矣臣闻有国之权诚非臣下之得专也臣切思仲淹等自入两府以来不见其专权之迹而但见其善避权也陛下开天章阁召而赐坐授以纸笔使条具事弼等迟回近及一月方敢略条数事仲淹老练世事必知凡百难猛更张故有所陈志在逺大而多若迂缓但欲渐而行之以久冀皆有效弼性虽鋭然亦不敢自出意见但举祖宗故事防陛下如此坚意委任督责丁寜而犹迟缓自疑作事不果然小人巧谮而曰专权者岂不诬哉陛下圣哲聪明有知人之圣亲选得此数人骤加擢用今此数人一旦罢去而使羣邪相贺于内四夷相贺于外此臣所以为陛下惜也

　　古今事文类聚别集卷三十
　　钦定四库全书
　　古今事文类聚别集卷三十一
　　宋　祝穆　撰
　　人事部
　　施恩【报恩】
　　羣书要语积而能散【曲礼】分散者人之施也【儒行】分人以财谓之惠【滕上】爱施者仁之端【史记】乐分施而耻积藏【荀大略】报恩无德不报【抑诗】情为恩使命縁义轻【朱晖传】施报其次务施报礼尚徃来【曲礼】报者倦矣施者未厌【僖二十四】出乎尔者反乎尔者也【孟子】恶声至必反之【同上】爱人者人常爱之敬人者人常敬之【同上】耕而卤莾之则其实亦卤莾而报予耘而灭裂之则其实亦灭裂而报予
