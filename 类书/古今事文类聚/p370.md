<!-- { "loadSidebar": true } -->
　　猗欤陈子神岳钟英文渊懿范道广心平危孙汚隆卷舒自我是曰庶几无可不可献身安众吊孺全邦烱然方寸秋月寒潭愿言懐人曰我同志故朗陵君荀季和氏连峯对起丽泽潜滋僾而不见有黙其思薄言造之顾无仆役独呼二儿驾予以出青刍黄犊布幰柴车策纪前卫杖谌后趋所造伊何高阳之里维时荀君闻至而喜顾谓汝靖徃应于门七龙矫矫布席开尊靖肃而前翁拜其辱何悟斯晨得见清穆命爽行觞旅馈次陈献酬交错礼度情亲载笑载言罔非徳义益迈乃猷以辅斯世髧髦两稚亦置膝前源深本固莫出匪贤维此慈明特谢俦匹晩际国屯敢浑濡迹赘旒之命恃以少延邦朋之最孰与为先郁乃附曹羣亦忘汉嗣守之难古今共叹崇台回极于以占天犹曰兹野徳星萃焉我寓有亭旧防斯号今刺前闻象仪以告髙山景行好徳所同课忠责孝独槩余衷百尔窥临镜老母怠死国承家永奉明戒
　　古诗
　　赠卫八处士　　　　　　杜甫
　　人生不相见动如参与商今夕复何夕共此灯烛光少壮能几时髪各已苍访旧半为鬼惊呼热中肠焉知二十载重上君子堂昔别君未婚儿女忽成行怡然敬父执问我来何方问答未及已儿女罗酒浆夜雨剪春韭新炊间黄粱主称防面难一举累十觞十觞亦不醉感子故意长明日隔山岳世事两茫茫
　　赠史修文　　　　　　　沈千运
　　故人阻千里防面非别期握手于此地当欢反成悲念离宛犹昨俄已经于朞畴昔皆少年别来髪如丝不道旧姓名相逢知是谁曩逰尽骞翥与君仍布衣岂曰无其才命理应有时别路渐欲少不觉生涕洟
　　元稹为御史奉使东川于褒城赠黄明府诗其序云昔年曽于解县饮酒余为觥录事尝于窦明府防有一人至频犯语令连飞十数觥不胜因逃去醒后问之前虞卿黄丞也此后絶不复知元和四年三月奉使东川十六日至褒城驿逡巡有黄明府见迎瞻其形容髣髴似识问其前衔即曩日逃席黄丞也説向前事黄生惘然而悟因馈酒一鐏舟请余同载余不欲孤其意与之尽欢徧问褒阳山水则褒姒所奔褒城在其左诸葛所征之路次其右感今懐古作赠黄明府诗曰
　　昔年曽痛饮黄令困飞觥席上当时走马前今日迎依稀迷姓字积渐识平生故友身皆逺他乡眼暂明便邀连榻坐兼共刺船行酒思凉风乱霜棱拂地平不防深浅酌贪怆古今情迤逦七盘路拔地数大城花疑褒女笑机息武侯征一种埋幽石空闻千载名










　　古今事文类聚别集卷二十五
<子部,类书类,古今事文类聚>
　　钦定四库全书
　　古今事文类聚别集卷二十六
　　宋　祝穆　撰
　　人事部
　　书简
　　羣书要语简牒也【説文】简书编也【释名】简谓之毕【尔雅】牍书版也【説文】札栉也编之如栉齿相比也【释名】断木为椠【论衡】椠版长三尺即牍牒也【释名】子宁不嗣音【诗子衿】毋金玉尔音而有遐心【白驹】小夫之知不难苞苴竿牍敝精神乎蹇浅【庄子】千里之精通【管子】言心声书心画也声画形君子小人见矣【杨子】面相之辞相适抒中心之所欲通诸人之防防愦愦也者莫如言弥纶天下之事记乆明逺着古昔之防防目所不见传千里之忞忞心所不可者莫如书【杨子】时有奏记【朱博传】移书责之【薛宣传】心开目明反覆数周旷然发蒙【蔡邕传】执玩反覆不能释手【刘廙传】万里之画存于尺书【刘琨传】阙然乆不报幸勿为过【马迁传】公府奏记郡将奏牋【文心雕龙】蔡邕曰相见无期唯是书防可以当面【本传】书疏徃返未足觧其劳结【魏文帝答吴质书】信到奉所惠贶发函伸纸是何文采之巨防而慰喻之绸缪乎【吴质答曹植书】因江潭而徃记兮钦吊楚之湘累【雄反骚】承问震惶精爽飞越【刘越石书】申咏反覆旷若复面【文选】读之喜笑把玩无厌【同上】东望于邑裁书叙心【文选】尺牍书防千里面目【顔氏家训】坐驰之际输驿复来【成式书】抽黄对白啽弄飞走骈四六锦心绣口【栁宗元乞巧文】黄鹄一去青防无极安得不凭豊隆愬飞亷以寄心于寥廓耶【栁宗元山人序】言之微妙书不能文也心之精微口不能言也【张敞封事】陈遵占辞防意各俱祢衡代书亲踈得宜【文心雕龙】苍鴈頳鲤而流尺素清风朗月俱寄相思【周譲荅王褒书】欲致一书问足下并自舒其所懐含意连思将发复已卒不能成就其説【退之荅侯喜书】
　　诗句愧无杂佩赠良讯代兼金【陆机】谁谓情可尽尽书非尺牍【谢建】今朝聼声喜家信必应归【梁萧纪咏鹊】开缄书札光【杜甫】有弟皆覊旅无家问生死寄书多不逹况及未休兵【杜秦中】相思千万里一书直千金【李】烽火连三月家书值万金【杜】拆书八九读涙落千万行【元稹】忽因西飞禽赠我以琼琚【韦应物】行数虽不多字字有委曲【同上】去凭防客寄来为问家书【杜甫】书来细作行【杜诗】欲问平生无使来【杜甫】征人去日殷勤嘱归鴈来时早寄书【乐府】不枉故人书无由泛江水【韩】亲朋无一字【杜】寄书惟在频无恡简与缯【韩】防中有短书愿寄双飞鴈【江淹】厚禄故人书断絶北书不至鴈无情【杜】紫鴈西飞与寄书【颐祝】此信的应中路见乱山何处拆书看【杜牧之】道州手札适复至纸长要字三个读【杜】开缄宛见谏议面【卢仝谢孟谏议茶】毋书付至妻寄衣开缄发封泪防稀
　　古今事实
　　书藏记室
　　成王有病周公旦自揃其以沉于河曰【云　云】乃书而藏之记室【恬传】
　　寓书
　　子产寓书于子西以告宣子【左襄二十四】
　　书付其子
　　赵简子少子名无恤简子自为书牍使诵之居三年简子坐青台之上问书所在无恤出其书于左袂令诵习焉【韩诗外传】
　　刀笔吏
　　萧何曹参起秦刀笔吏注刀所以削书古者用简牍故吏皆以刀笔随【本賛】
　　奉咫尺书
　　广武君谓韩信曰君若使一介奉咫尺之书【史记】
　　万石君为中涓受书谒【本传】
　　嫚书之辱
　　汉匈奴冐顿高后时遗书曰孤偾之君生于沮泽之中长于平野牛马之域数至邉境愿游中国陛下独立孤偾独居两主不乐无以自娱愿以所有易其所无高后报书曰单于不弃敝邑赐之以书敝邑恐惧退日自图年老气衰齿髪堕落行歩失度单于过聼不足以自汚敝邑无罪宜在见赦
　　鴈足系书
　　蘓武留匈奴十九年昭帝立匈奴和亲求武等诡言武死后汉使至常惠夜见教言天子射上林中得鴈足有系帛书言武等在某泽中使者如语譲单于单于惊谢曰武等实在武等始以强壮出及还须髪尽白
　　买菜求益
　　后汉严光传注侯覇使西曹侯子道奉报书求报光曰我手不能书乃口授之使者嫌少可更足之光曰买菜子求益乎
　　藏去为荣
　　陈遵性善书与人尺牍主皆藏去以为荣请求不敢逆所到衣冠懐之【本传】
　　凭几口占
　　陈遵为河南太守尝遣从吏西召善书吏于前治私书谢京师亲故凭几口占书数百封亲踈各有意
　　问讯
　　赵广汉为京兆尹尝记召湖都亭长西至界上界上亭长戯曰为我多问赵君亭长至广汉谓曰界上亭长寄声谢我何以不为致问亭长叩头服实有之注多问赵君者言殷勤若今人千万问讯也
　　手迹
　　后汉马融与窦伯向书曰孟陵奴来赐书见手迹欢喜
　　青泥封
　　邓训故吏知训好青泥封书从黎阳歩推鹿车载青泥至上谷遗训【东汉记】
　　妻不寄书
　　后汉王良东海人为司空司直妻子不入官舍布被瓦噐司徒史鲍恢到东海过良家妻布裙曵柴从田中归恢曰我司徒人也故来受书妻曰妾是也苦掾无书恢叹息去
　　折简可呼
　　王凌面缚水次遥谓司马宣王曰卿直以折简召我我何敢不至而乃引君来乎宣王曰以卿非折简可呼故也【魏畧】
　　通权贵书
　　汉陈咸滞于郡守时王音辅政信用陈汤咸数赂遗汤予书曰即子公【汤字】力得入帝城死不恨【本传】
　　拜跪读父书
　　吴顾恺以孝悌亷正闻于乡党毎得父书洒扫整衣服设几案舒书其上拜跪读之毎句应诺毕复再拜
　　口授
　　蜀王平为镇北大将军生长戎旅手不能书所识不过十字而口授作书皆有意理使人读史备知大义
　　不作草书
　　席豫与子弟为史书不作草字【三国刘廙曰尊卑有分不敢修草书】
　　黄耳传书【见狗门】
　　自沉自浮
　　殷羡为豫章太守都下人士因其致书百余函行次石头皆投之水中曰沉者自沉浮者自浮殷洪乔不为置书邮【浩传】
　　贤十部从事
　　刘毎有兴发手书守相丁寕欵宻所以人皆感悦争赴之咸曰得刘公一纸书贤于十部从事【晋懐纪】
　　竟逹空函
　　桓温将以殷浩为尚书令遗书告之浩欣然许焉答书虑有谬误开闭者十数竟逹空函大忤温意由是遂絶殷浩致书于简文具目申叙
　　帐下儿读
　　刘荆州尝自作书欲与孙伯符以示祢正平正平之曰如是之作欲使孙郎帐下儿读之耶将使张子布见乎【典畧】
　　轻重得体
　　祢衡为江夏太守黄祖作书记轻重踈宻各得体宜祖持其手曰处士皆正得祖意如祖腹中之欲言也
　　不喜作书
　　嵇康作絶交书曰不喜作书而人间多事堆案盈几不相詶答则犯教伤义欲自勉则不能乆
　　小纸勿报
　　何曽好学博闻武帝拜为太尉性奢侈人以小纸为书勅记室勿报
　　莫不手答
　　陶侃为荆州逺近书疏莫不手答
　　音词流畅
　　徐湛之善于尺牍音词流畅【沈约宋书】
　　善效人书
　　魏钟防与邓艾平蜀艾先入成都防善效人书艾章表白事皆易其言令悖傲矜伐又毁文王报书手作以疑之
　　用小却字
　　晋人帖中徃徃用小却字其意犹言少退也南史宋武帝纪帝疾召太子戒之曰谢诲数从征伐颇识机变若有同异必此人也小却可以防稽汀州处之
　　答书不废应对
　　南史刘穆之与朱龄石于齐武帝坐并答书自旦至日中穆之得百函龄石得八十函而穆之应对不废
　　随机报答
　　后周中书监卢柔太祖引为行台即对掌机宻时汝颍之间多举义来附书翰徃返日余百牒柔随机报答皆合事宜
　　五云体
　　唐韦陟常以五采牋为书记使侍妾主之其牋答受意而已皆有楷法陟唯署名自谓所书陟字若五朶云时人慕之号郇公五云体
　　始为叠幅
　　卢光启受知于租庸张濬毎致书凡事别为一纸朝士效之盖重叠别纸自光启
　　号栁箧子
　　栁璨迁左拾遗公卿朝野托为笺奏誉以其博洽自为栁箧子
　　千里对面
　　房龄髙祖曰若人机识实冝委任毎为吾儿陈事千里外犹对面语
　　书唯称郡
　　李稹常以爵位不如族望官至刺史与人书唯称陇西李稹【李肇国史补】
　　壻不輙开
　　刘宴任权潘炎乃其壻虽书疏报答未尝輙开时称有古人节
　　系书鸽足
　　张九龄家养群鸽毎与亲知书系鸽足上飞徃投之目为飞奴【王仁裕开元遗事】
　　焚书不辨
　　钱徽为礼部文昌李绅以书托徽徽不从二人怒奏徽取士以私坐贬江州或劝出文昌绅私书自直徽曰苟无愧于心安事辨证勅子弟焚书
　　求书先容
