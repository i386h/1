<!-- { "loadSidebar": true } -->
　　有道人自天台来示余恠松图披之甚骇人目根盘于岩穴之内轮囷偪侧而上身大数围而高不四五尺礧磈然蹙缩然榦不暇枝枝不暇叶有若龙挛虎跛壮士囚防之状道人曰是何竒恠之如是乎余曰草木之生安有恠耶茍肥瘠得于中寒暑均于外不为物所凌折未有不挺而茂者也况松柏乎今不幸出于岩穴之内虽正性不辱而力与石鬬卒不胜其压拥勇郁遏坌愤激讦然后大丑彰于形质天下指之为恠木吁岂惧人乎哉天之赋才之盛者蚤不得用于世则伏而不舒薰蒸沈酣日进其道摧挤势夺卒不胜其阨号呼呶拏发越赴诉然后大竒出于文彩天下指之为恠民呜呼木病而后恠不恠不能图其真人病而后竒不竒不能骇于俗非始不幸而终幸者耶道人曰然为我讃之讃曰松生隂隘岩岳穴械病乎不快卒以为恠拥肿支离神羞鬼疑道人咨嗟笔传其竒或恠于形或竒于辞吾为恠魁是以讃之
　　古诗
　　商山临路有孤松往来斫以为明好事者怜之编竹成援遂其生植感而赋诗
　　栁宗元
　　孤松停翠盖托根临广路不以险自防遂为明所误幸逢仁惠意重此藩篱防犹有半心存时承雨露
　　松　　　　　　　　　魏刘公榦
　　亭亭山上松瑟瑟谷中风风声一何盛松枝一何劲风霜正惨凄终嵗常端正岂不罹雪霜松柏有本性
　　戏作种松　　　　　　　苏子瞻
　　我昔少年日种松满东冈初移一寸根琐细如插秧二年黄茒下一一攒麦芒三年出蓬艾满山散牛羊不见十余年想作龙蛇长夜风波浪碎朝露珠玑香我欲食其膏已伐百年桑【煮松脂用桑柴灰水】人事多乖迕神药竟茫朅来齐安野夹路须髯苍防开蛇窟不惜斤斧疮縦未得茯苓且当拾流肪釡盎百出入皎然散飞霜槁死三彭仇澡换五谷肠青骨凝緑髓丹田发幽光白髪何足道要使双瞳方却后五百年骑鹤还故郷
　　种松【得徕字】　　　　　　　苏子瞻
　　春风吹榆林乱叶飞作堆荒园一雨过戢戢千万栽青松种不生百株望一枚一枚已有余气压千仞槐野人易斗粟云自鲁徂徕鲁人不知贵万灶飞青煤束向一车胡为乎来哉然觧其清泉洗浮埃枝叶伤尚困生意未肯回山僧老无子养视如婴孩坐待老龙蛇清防满南台孤根裂山石直榦排风雷我今百日客养此千嵗材茯苓无消息双鬓日夜催古今一俛仰作诗寄余哀
　　古风上苏子瞻　　　　　黄鲁直
　　青松出涧壑十里闻风声上有百尺丝下有千嵗苓自性得久要为人制頽龄小草有逺志相依在平生医和不竝世深根且固蔕人言可医国何用太早计小大材则殊气味固相似
　　律诗
　　赠卖松人　　　　　　　于武陵
　　入市虽求利怜君意独真斸寒涧树卖与翠楼人痩叶防经雪澹花应小春长安重桃李徒染六街尘
　　松　　　　　　　　　　白居易
　　偃亚长松树侵临小石溪静将流水对髙共逺峰齐翠盖烟笼密花幢雪压低与僧清影坐借鹤稳枝栖笔写形难似琴偷韵易迷曙天风瑟瑟静夜雨凄凄独憩依为舎闲行绕作蹊栋梁君莫采留着伴幽栖
　　中书相公任兵部侍郎日后閤植四松逾数年獬忝此官因献拙作　　郑毅夫
　　丞相当时植幽襟对此人知舟檝器天假栋梁材错落龙鳞出襹褷鹤翅回重隂罗武库细响静山台得地公堂里移根涧水隈吴臣梦寐逺泰岳嵗年催转觉飞缨谬何因继组来防寻珠履迹愿比角弓培柏恱犹依社星高久照台后凋应共操无复问良媒
　　小松　　　　　　　　　章孝标
　　爪叶鳞条龙不盘梳风幕翠一庭寒莫言只似人长短须作浮云向上看
　　小松　　　　　　　　　杜荀鹤
　　自小刺头深草里而今渐觉出蓬蒿时人不识凌云木直待凌云始道髙
　　道傍大松人取为明　　　王介甫
　　虬角龙髯不可攀亭亭千丈防南山应嗟无地逃斤斧岂愿争明爝火间
　　诗言松意尚不愿见采于匠石充栋梁之用况肯区区与萤爝争明于顷刻间耶
　　秋思寄子由　　　　　　黄庭坚
　　黄落山川知晩秋小虫催女献功裘老松阅世卧云壑挽着沧江无万牛
　　松　　　　　　　　　　郑谷
　　下视垂杨拂路尘双峰石上覆苔文浓霜满迳无红叶晩日髙枝有白云春砌花飘僧旋扫寒溪子落鹤先闻那堪寂寞悲风起千树深蔵李白坟
　　古松　　　　　　　　　王介甫
　　森森直榦百余寻髙入青防不附林万壑风生成夜响千山月照挂秋隂岂因粪壤栽培力自得乾坤造化心廊庙乏材应见取世无良匠勿相侵
　　万松亭【并序】　　　　　　　苏子瞻
　　麻城县令张彻植万松于道周以芘行者且以名其亭去未十年而松之存者十不及三四伤来者之不嗣其意也故作是诗
　　十年栽种百年规好德无人助我仪县令若同仓庾氏亭松应长子孙枝天公不救斧斤厄野火觧怜冰雪姿为问防株能合抱殷勤莫忘角弓诗【昭二年晋侯使韩宣子来聘公享之韩子赋角弓既享宴于季氏有嘉树焉宣子誉之武子曰宿敢不封殖此树以无忘角弓之诗遂赋甘棠】
　　古松　　　　　　　　　刘彦冲
　　风韵飕飗逺更清苍髯瘦甲亭亭连根欲鬬岩峦力一盖常涵雨露清曽映月明留鹤宿近经雷霹带龙腥衰残愧我无仙骨愿采流膏慰暮龄
　　柏【桧附】
　　羣书要语荆州厥贡杶榦栝柏【禹贡】新甫之柏【閟官】松柏为百木之长而守宫闾【史记】柏曰苍官【樊宗师园亭记】四时常保其青青【庄子】桧柏叶松身【説文】
　　诗句偃蹇龙虎姿生当风云防岂知十年根中路顔色壊【杜病柏】
　　古今事实
　　柏台
　　朱博为御史大夫府中列柏有野乌数十栖其上因名柏台
　　汉陵植柏
　　汉诸陵皆属太常不属郡县其入盗松柏者弃市【三辅旧事】
　　陵柏复生
　　昭帝时长安诸陵柏树枯倒者悉起生叶虫食作字云公孙病已立后昭帝崩
　　莱公柏
　　冦莱公知巴东县尝手植双柏于县庭至今民以比甘棠谓之莱公柏【政要】后巴东大火柏与公祠俱焚明年莆阳郑贑来为令悼柏之焚惜公手植不忍剪伐种凌霄于下使附榦而上以着公遗德且慰邦人之思【燕谈】古今文集
　　古诗
　　古柏行　　　　　　　　杜甫
　　孔明庙前有老柏柯如青铜根如石霜皮溜雨四十围黛色参天二千尺君臣已与时际防树木犹为人爱惜云来气接巫峡长月出寒通雪山白忆昨路绕锦亭东先主武侯同閟宫崔嵬枝榦郊原古窈窕丹青户牖空落落盘踞虽得地防防孤髙多烈风扶持自是神明力正直元因造化功大厦如倾要梁栋万牛回首丘山重不露文章世已惊未辞剪伐谁能送苦心岂免容蝼蚁香叶终经宿鸾凤志士幽人莫怨嗟古来材大难为用律诗
　　晋朝柏　　　　　　　　温庭筠
　　晋朝名辈此离羣想对浓隂去防分题处尚寻王内史画时应是鲍参军长廊夜静声疑雨古殿秋深影胜云一下南台到人世晩泉清韵更谁闻
　　古诗【以下系桧】
　　和赵景贶栽桧　　　　　苏子瞻
　　颍州与亳州接境亳州老君观有丹沙井有桧其文左纽枝枯而再生
　　汝隂多老桧处处屯苍云地连丹砂井物化青牛君时有再生枝还作左纽文王孙有古意书寳延清芬应怜四孺子【管子对齐公之问苗曰苗始其少也煦煦乎何其孺子也】不堕凡木羣体备松柏姿气含芝朮薫初扶鹤立骨未出龙纒筋巢根白蚁乱网叶青虫纷乃知蔽芾初甚要封殖勤他年皮三寸狐防了不闻
　　次韵赵德麟植桧　　　　陈无已
　　种木待成材聊为十年事日中趋百里宁问万牛费植桧三尺强已有凌云气生世能防何拟作千年计众人笑拍手君子用其意萧萧孤竹君忘言嘿相契名以金石交椿杨岂奴婢缅懐万仞颠千丈蔚苍翠蟠根泉石底用意霜雪外宁须大厦材坐待斧斤至散为风雨声密作牛马蔽
　　律诗
　　桧　　　　　　　　　　秦韬玉
　　窣云交榦瘦轮囷啸雨吟风已百春深盖屈盘青麈尾老皮张展黒龙鳞唯寒色资琴兴不放秋声染俗尘嵗月如波事如梦竟留苍翠待何人
　　桑【榆附】
　　羣书要语系于苞桑【易】厥贡檿丝【禹贡】蚕月条桑【诗七月】猗彼女桑以伐逺扬【七月】桑之未落其叶沃若【氓】捋采其刘【桑柔】无伐我树桑【仲子】季春之月命野虞无伐桑柘【记月令】五亩之宅树墙下以桑【孟子】齐鲁千亩桑其人与千户侯等【货殖】
　　榆榆曰藲茎【山有枢是也尔雅】榆白枌也榆有刺荚为芜荑【説文】无姑其实夷【今无夷是也尔雅】山有枢隰有榆【诗】司烜氏春取榆火【周礼】堇荁枌榆兔膏滫髓以滑之【内则】榆社【见社门】榆塞【见唐人诗】
　　诗句桑柘起寒烟【谢朓】桑柘叶如雨【杜昔游】缫成白雪桑重緑【荆公】
　　古今事实
　　桑谷共生
　　伊陟相太戊亳有祥桑谷共生于朝
　　生空桑中【见诞子门】
　　翳桑饿人【见食门】
　　道悦桑妇【见夫妇门】
　　故妻采桑
　　鲁秋胡子纳妻五日而官于陈后归未至家见路旁有美妇人方采桑秋胡悦之下车愿托桑防下妇人采桑不顾胡曰力田不如逢年力桑不如见郎今吾有金愿与夫人妇人不受胡乃归母呼其妇乃向采桑者也数胡之罪而自投于河
　　瘤女采桑【见皇后门】
　　二家争桑
　　吴公子光伐楚拔居巢钟离初楚邉邑卑氏之处女与吴邉邑之女争桑二女家相怒喧两国楚邉邑长闻之怒而攻灭吴之邉邑吴王怒遂伐楚两都【史记】
　　罗敷采桑
　　秦氏女邯郸人名罗敷嫁邑人千乗王仁后为赵王家令敷出采桑于陌上王登台见而悦之欲夺焉敷乃弹筝作陌上之歌以自明【歌见夫妇门】
　　劝民农桑
　　汉景帝诏朕亲耕后亲桑以奉宗庙粢盛祭服为天下先欲天下务农蚕素有畜积
　　桑无附枝
　　张堪为渔阳太守劝民耕种百姓歌曰桑无附枝麦穂两歧张君为政乐不可支
　　躬自采桑
　　厐士元师事司马德操不矜小名人莫知之德操蚕月躬采桑后园士元助之因与谈世废兴其言若神遂移日忘飡德操于是异之
　　桑如车盖
　　先主舎东南角篱下有桑树生髙五丈余遥望幢幢如小车盖往来者皆恠此树非凡或谓当出贵人先主少时与宗中诸儿于树下戏言吾必当乗羽葆车盖叔父曰勿妄言灭吾门
　　梦桑知夀【见年齿门】
　　课民种榆【以下系榆】
　　郑浑为魏郡太守乏材木乃课百姓种榆为篱【魏志】
　　夹道种榆
　　襄国邺路千里之中夹道种榆盛暑之月人行其下【邺中记】
　　古今文集
　　古诗
　　陌上桑　　　　　　　　李白
　　游女缃绮衣春还似蚕作五马如花飞青丝结金络不知谁家子调笑来相谑妾本秦罗敷玉顔艳名都绿条映素手采桑向城隅使君且不顾况复论秋胡寒螀爱碧草鸣凤栖青梧托心自有处但恠旁人愚徒劳白日暮髙架空踟蹰
　　槐
