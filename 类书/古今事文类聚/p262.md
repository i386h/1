<!-- { "loadSidebar": true } -->
　　梅尧臣赠邻居诗有云壁隙透灯光篱根分井口徐铠亦有喜李少保卜邻云井泉分地脉砧杵共秋声此句尤闲逺也【隠居诗话】
　　楼阁
　　羣书要语楼重屋亦阁也【说文】楼防也言牖戸诸射孔髙眀觌逺楼楼然也【释名】谯门谓门上为髙楼以望耳楼一名谯故谓美丽之楼为丽谯【陈胜传】登兹楼以四望兮聊暇日以销忧凭轩槛以逺望向北风而开襟【王粲赋】阁楼也【说文】结阳城之延阁飞观榭乎云中李善注淮南子曰延阁栈道髙轩堂左右长廊之有牕者又云延长也诗句凤楼十二重四户八绮窓绣桷金莲花柱柱玉盘龙【鲍昭】行藏独倚楼【杜】长笛一声人倚楼【赵嘏】面春筑飞阁【山谷】嵩峯三十六终日对髙阁【欧】注目寒江倚山阁古今事实
　　十二
　　公孙卿言仙人好楼居黄帝时为十二楼以神人武帝于是作飞防观
　　秦
　　萧史善吹箫秦穆公有女字弄玉妻焉教弄玉吹箫作凤鸣王为作凤楼夫妻居其上居数日感凤凰来集一夕皆随凤去【列仙传】
　　庾
　　庾亮字元规在武昌诸佐史殷浩之徒乗秋夜佳序共登南楼不庾至诸人将起避亮曰诸君少住老子于此兴复不浅便据胡床与浩等谈咏
　　緑珠
　　石崇有妓曰緑珠孙秀求之不得秀矫诏收崇緑珠因自投于楼下而死
　　登楼清啸
　　刘琨在晋阳尝为胡骑所围数重琨乃乗月登楼清啸贼闻之皆凄然长叹弃围而走
　　迷
　　隋帝开汴河泛舰为江都之游浙人项升进新宫图帝爱之即如图营建既成幸之曰使真仙游此亦当自迷可目之曰迷楼
　　华蕚
　　唐宗于宫西南置楼其西书曰花蕚相辉之楼南曰勤政务夲之楼
　　筹边
　　李徳裕徙劒南西川乃建筹边楼按南道山川险要与蛮人相接者图之左右道与吐蕃接者图之
　　燕子
　　张尚书有爱妓曰盼盼尚书既殁张氏旧第有小楼名燕子盼盼念旧爱而不嫁居是楼十余年幽独怅然【白集】
　　五凤
　　梁太祖即位罗绍威取魏良材为五凤楼
　　岳阳
　　滕宗谅子亰左官逺守巴陵重建岳阳楼极雄伟范文正公为之记郡僚禀落成之日子亰云落甚成待痛饮一凭栏大恸十数声而已子亰果死于岳州
　　校书天禄阁【见校书门以下系阁】
　　投阁
　　王莽时雄校书天禄阁上治狱使者收雄雄従阁上自投防死亰师曰惟寂寞自投阁
　　麒麟阁【见传神门】
　　凌烟阁
　　唐太宗贞观十七年圗功臣于凌烟阁【夲纪详见画象门】徳宗尝登凌烟阁视左壁頽剥题文漫缺行才数字命録以问宰相无能知者召蒋乂至答曰此圣厯中侍臣图賛帝前口以诵补不失一字【夲传】
　　古今文集
　　杂著
　　岳阳楼记　　　　　　　范希文
　　庆厯四年春滕子亰谪守巴陵郡越眀年政通人和百废具兴乃重脩岳阳楼増其旧制刻唐贤今人诗赋于其上属予作文以记之予观夫巴陵胜状在洞庭一湖衔逺山吞长江浩浩荡荡横无际涯朝晖夕隂气象万千此则岳阳楼之大观也前人之述偹矣然此北通巫峡南极潇湘迁客骚人多防于此覧物之情得无异乎若夫霖雨霏霏连月不开隂风怒号浊浪排空日星隠耀山岳潜形商旅不行樯倾檝摧薄暮防虎啸猿啼登斯楼也则有去国懐郷忧防畏讥满目萧然感极而悲者矣至若春和景眀波澜不惊上下天光一碧万顷沙鸥翔集锦鳞防泳岸芷汀兰郁郁青青而或长烟一空皓月千里浮光耀金静影沉璧渔歌互答此乐何极登斯楼也则有心旷神怡宠辱皆忘把酒临风其喜洋洋者矣嗟夫予尝求古仁人之心或异二者之为何哉不以物喜不以已悲居庙堂之髙则忧其民处江湖之逺则忧其君是进亦忧退亦忧然则何时而乐耶其必曰先天下之忧而忧后天下之乐而乐欤噫微斯人吾谁与归
　　竹楼记　　　　　　　　王元之
　　黄冈之地多竹大者如椽竹工破之刳去其节用代陶瓦比屋皆然以其价防而工省也予城西北隅雉堞圮毁蓁莾荒秽因作小楼二间与月波楼通逺吞山光平挹江瀬幽閴辽夐不可具状夏宜急雨有瀑布声冬宜宻雪有碎玉声宜鼓琴琴调和畅宜咏诗诗韵清絶宜围碁子声丁丁然宜投壶矢声铮铮然皆竹楼之所助也公退之暇被鹤衣戴华阳巾手执周易一卷焚香黙坐消遣世虑江山之外苐见风帆沙鸟烟云竹树而已待其酒力醒茶烟歇送夕阳迎素月亦谪居之胜槩也彼齐云落星髙则髙矣井干丽谯华则华矣止于贮妓女藏歌舞非骚人之事吾所不取吾闻竹工云竹之为瓦仅十稔若重覆之得二十稔噫吾以至道乙未嵗自翰林出滁上丙申移广陵丁酉又入西掖戊戌嵗除日有齐安之命己亥闰三月到郡四年之间奔走不暇未知眀年又在何处岂惧竹楼之易朽乎后之人与我同志嗣而葺之庶斯楼之不朽也咸平二年八月十五日记
　　湖州胜赏楼记　　　　　叶正则
　　凡城邑据江海波泽之胜皆即以为赏盖物常聚于大矣吴兴三面切太湖渉足稍峻伟浸可几席尽也然四水防于霅溪镜波蓝浪梁梠动摇而靓妆服之倒影互为散合众流放于荷华浦沉清浮緑鳬鹄栖止而绮荷文蓼之罗生无有际畔特岭聨亘巧石绵络颇仰湖之重势而蔽遮其风寒故其人意安而气和舸经舫纬艇绘艓缕细声窈豪唱激越宛转一州间随地而胜随胜而赏无不得所求具区虽大不暇观也夫岂娱于耳目之狭者易狥而廸于心志之广者难亲耶亦其神灵爽异所独钟彼虽大而此不小也国风废王道熄桞恽以江南曲名于时古之采苹莒盈而釡熟荐于大宗礼至敬也主于少女教至行也恽之采苹徒咏而已其思荡其志滛岂召南夲指哉然而词人艺士争共夸述郡之胜赏由是而始敞堂奥馆益盛于今太守赵君既新白苹亭复楼于侧其言曰清风水遁碧澜山隠兼之者斯楼也力能见湖而不为者民方与我防于丽宻之内我不敢与民縦于青防之外也虽然以道讲民见湖可哉白居易论谢桞乐山水多髙情不闻善政按史恽守吴兴前后十年其政清静吏民所懐病去而乞留千余人居易偶不详也政在平平在久加以不倦瘠土可使沃穷阎可使富况蒲鱼丰衍眀山媚水素称胜絶乎君初至损税直増学廪亲不葬女不嫁废疾无医死无松棺皆助之恐不及可谓有志矣惜其暂不得久近惠而不及逺利也故録以次恽君名某字汉英
　　古诗
　　奉题张敬夫春风楼　　　朱元晦
　　隆堂谨前规杰阁耸竒观凴栏俯江山极目眇云汉主人沂上翁顾肯吟泽畔俯仰一喟然冲融无间防我来抑何幸屡此承晤叹生平蔕吝胷若层氷泮继今两切切保合勤旦旦万事尽纷纶吾道一以贯
　　寄题张敬夫春风楼　　　杨廷秀
　　乐斋先生子张子独立春风望洙泗四海无人万古空咏歌一声满天地不应东阁胜东山浮云于渠了不关只余平生医国手未忍傍观缩防间楼中古书积至斗楼外春江緑如酒权门得似圣门寒万波横流独回首向来沂上瑟声希由求相顾只心知至今留取一转语不知何咏亦何归
　　题鄂州南楼　　　　　　黄鲁直
　　江东江北行画图鄂州南楼天下无髙眀广深势抱合表里江山来画图雪筵披襟夏箪寒胷吞云梦何足言庾公风流冷似鐡谁其继之方公恱
　　李公择求黄鹤楼诗因记旧所闻于冯当世
　　者　　　　　　　　　　苏子瞻
　　黄鹤楼前月满川抱关饥卒老不眠夜闻三人笑语言羽衣着屐响空山非鬼非人意其仙石扉三扣声清圆洞中铿鋐落门关缥缈入石如飞烟鸡鸣月落风驭还迎拜稽首愿执鞭汝非其人骨腥膻黄金乞得重莫肩持归包裹敝席毡夜穿茅屋光射天里闾来观已变迁似石非石鈆非鈆或取而有众忿喧讼归有司今防年无功暴得喜欲颠神人戯汝真可怜愿君与考然不然此语可信冯公传
　　唐图经费文祎登仙驾黄鹤返憇于此张南轩云黄鹤楼以山得名也而唐图经何自而为恠说谓费文祎仙去驾鹤来憩于此阎伯珪记中乃实其事而或者又引梁任昉记所谓驾鹤之賔乃荀叔伟非文祎也此皆因黄鹤之名而世之喜事者妄为之说后来者既不之察又従而并縁増餙之楼旁有石照亭不知何妄男子题诗窓间遽相传曰此仙人吕洞宾所书也文人才士又为之夸大其事而苏子瞻亦载冯当世之说吁世亦寜有是理哉
　　律诗
　　登鹳雀楼　　　　　　　畅当
　　逈临飞鸟上髙谢世人间天势围平野河流入防山
　　同前　　　　　　　　　王之涣
　　白日依山尽黄河入海流欲穷千里目更上一层楼
　　春日登楼懐归　　　　　　冦平仲
　　髙楼聊引望杳杳一川平野水无人渡孤舟尽日横荒村生防霭古寺语流莺旧业遥清渭沉思忽自惊
　　聴黄鹤楼吹笛　　　　　　李白
　　一为迁客去长沙西望长安不见家黄鹤楼中吹玉笛江城五月落梅花
　　送孟浩然　　　　　　　　李白
　　故人西辞黄鹤楼烟花三月下扬州孤帆逺影碧空尽惟见长江天际流
　　楼上　　　　　　　　　刘禹锡
　　江上楼髙十二梯梯梯通遍与云齐人従别浦今年去天向平芜尽处低
　　南楼书事　　　　　　　黄鲁直
　　四顾山光接水光凭栏十里芰荷香清风眀月无人管并作南楼一味
　　聚逺楼二首　　　　　　东坡
　　无限青山散不收云奔浪卷入帘钩直将眼力为疆界何啻人间万戸侯
　　闻说楼居似地仙不知门外有尘寰幽人隠几寂无语心在飞鸿灭没间
　　登岳阳楼【见湖门】
　　黄鹤楼　　　　　　　　崔颢
　　昔人已乗白云去此地空余黄鹤楼黄鹤一去不复返白云千载空悠悠晴川歴歴汉阳树芳草凄凄鹦鹉洲日暮乡闗何处是烟波江上使人愁
　　古人伏善太白过黄鹤楼有眼前有景道不得崔颢题诗在上头之句至金陵遂为凤凰台诗以拟之今观二诗真敌手棋也【后村诗话】
　　鹳雀楼　　　　　　　　张乔
　　髙楼懐古动悲歌鹳雀今无野燕过树隔五陵秋色早水连三晋夕阳多渔人遗火成寒烧牧笛吹风起夜波十载重来值摇落天涯归计欲如何
　　鹳雀楼　　　　　　　　李益
　　鹳雀楼前百尺墙烟汀云树共茫茫汉家箫鼓沉流水魏国山河半夕阳事去千年犹恨短愁来一日即知长风烟并在相思处满目非春亦自伤
　　燕子楼　　　　　　　　陈荐彦升
　　仆射新阡狐兎游侍儿犹住水边头风清玉簟慵欹枕月好珠帘懒上钩寒梦来沧海濶新诗吟罢紫兰秋乐天才思如春雨送断残花一夕休
　　杂著【以下系阁】
　　秋日燕滕王阁诗序【诗见九日门】王勃
