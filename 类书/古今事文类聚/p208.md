<!-- { "loadSidebar": true } -->
　　壮哉非熊亦非防目光夹镜当坐隅横行妥尾不畏逐顾盼欲去仍踌躇卒然一见心为动熟视稍稍摩其须固知画者巧为此此物安肯来庭除想当盘礴欲画时睥睨众史如庸奴神闲意定始一扫功与造化论锱铢悲风飒飒吹黄芦上有寒雀惊相呼槎牙死树鸣老乌向之俛噣如哺雏山墙野壁黄昏后冯妇遥防亦下车
　　画虎图　　　　　　　　游子明
　　平生射虎裴将军马狞如龙弓百钧手撚白羽傍无人注虎使虎不敢奔须臾丛薄斓斑出人马不知俱辟易矢如蓬蒿弓减力将军得归几败绩徐行爪牙元不露眈眈垂头若防顾尾剪霜风林叶飞倐忽山头日光暮包家画出真于莵我尚不敢编其须昔人作诗讥画图吁嗟画图今亦无
　　古诗【系豹】
　　文豹篇赠黄介夫　　　　梅圣俞
　　壮哉南山豹不畏白额虎泽雾毛虽杂鼮防朝捋其须暮饮乳文章子云乆已许还笑丈夫费五羖天子仗中仪物举尾与斾常愿防取
　　杂著【系貘】
　　貘屏赞【并序】　　　　　　白居易
　　貘者象鼻犀目牛尾虎足生南方山谷中寝其皮辟瘟图其形辟邪予旧病头风每寝息常以小屏卫其首适遇画工令写之按山海经此兽食铁与铜不食他物因有所感遂为赞云
　　邈哉竒兽生于南国其名曰貘非铁不食昔在上古人心忠质征伐教令自天子出剑防省用铜铁羡溢貘当是时饱食终日三代以降王法不一铄铁为兵范铜为佛佛像日益兵刃日滋何山不刬何谷不隳铢铜寸铁罔有孑遗悲哉彼貘毋乃馁而呜呼匪貘之悲惟时之悲
　　熊罴
　　羣书要语熊似豕山居冬蛰春出【说文】熊能攀縁上髙树见人则颠倒投地而下【诗疏】熊于山中行数千里悉有跧伏之所必在嵓谷林木中山民谓之熊馆唯虎出百里外则迷失道路【墨客挥犀】鱼我所欲熊掌亦我所欲【孟子】罴似熊黄白文长头髙脚猛憨多力【尔雅】熊罴狐狸织皮【禹贡】
　　诗句青兕黄熊向我啼【杜】熊罴泡深林【杜】熊罴守翠防【杜】深丛见孤罴【韩】
　　古今事实
　　鲧化黄熊
　　昔尧殛鲧于羽山其神化为黄熊以入于羽渊实为夏郊三代祀之国语作黄能【奴来切】三足鳖也
　　禹化为熊
　　禹治水通轘辕山化为熊谓涂山氏曰欲饷必闻鼓声乃来禹排石误中鼓涂山氏徃见禹方作熊慙而去【武帝纪注】
　　熊蹯不熟
　　晋灵公不君使宰夫而熊蹯不熟杀之寘诸畚载以过朝【宣三年】
　　病而梦熊
　　赵简子病不知人五日寤而曰我之帝所见一熊欲援我帝命我射之中熊熊死有当道者曰帝令主君灭晋二卿熊其祖也【史记】
　　梦熊为厉【见疟疾门】
　　冯媛当熊【见嫔妃门】
　　负人出坎
　　晋升平中有人入山射鹿忽堕一坎内有数头熊子须臾有大熊来入瞪视此人人谓必害己良久出藏果分与诸子末后作一分着此人此人饥久于是冐死取噉之既转相狎习熊母每旦覔食还辄分果此人頼以支命后熊子大其母一一负将出子既尽人分死坎中穷无出路熊母寻复还入坐人邉人解意便抱熊之足于是跳出遂得无他【续搜神记】
　　渭水非罴【以下系罴】
　　文王将田史编卜曰田于渭阳非龙非彲非虎非罴兆得公侯天遗汝师及田渭阳见太公立为师【六韬】
　　熊罴入梦【见诞子门】
　　老罴当道
　　齐神武遣韩轨司马子如从河东宵济华州袭王罴罴不觉比晓轨众已乗梯入城罴尚卧未起闻门外匈匈有声便袒身露髻徒跣持一白挺大呼而诟曰老罴当道卧貛子那敢过敌见惊退【北史】
　　古今文集
　　杂著
　　罴说　　　　　　　　　陈无已
　　晋人以犬猎以五犬逐一罴罴鸷而力长于用大所与敌者皆天下强有力也犬弱而健巧于用小顾左而右逐前而后罴不能搏也行不数十里罴败而伏犬更前而杀之兽之鸷者爪莫如虎齿莫如豕而罴食之故称勇力必曰罴罴而受制于犬者遇非其敌困于羣也诗云忧心悄悄愠于羣小罴之谓矣
　　鹿【麞附】
　　羣书要语防牡也夏至解角麀牝鹿也麛鹿子也鹿之絶有力也【说文】鹿一千年为苍鹿又百年化为白鹿又五百年化为鹿【列仙】即鹿无虞惟入于林中【易】麀鹿麌麌【吉日】瞻彼中林牲牲其鹿【桑柔】鹿斯之奔维足伎伎【小弁】町疃鹿塲【东山】居泽者不以鹿豕为礼【礼器】青莎杂树薠草靃靡白鹿麕麚或腾或侈【楚辞】素毳呈彩霜毫应图【虞世南白鹿赋】
　　麞麕也【说文】山中未日称赤吏者麞也【抱朴子】
　　诗句仰首嚼园柳附身饮寒泉【韦应物】鹿角芟芟尾伎伎【张籍】
　　古今事实
　　与鹿豕游
　　舜居深山之中与鹿豕逰
　　麀鹿攸伏
　　文王在灵囿麀鹿攸伏
　　歌鹿鸣诗
　　鹿鸣燕羣臣嘉賔也呦呦鹿鸣食野之苹我有防酒以燕乐嘉賔之心【成王诗】
　　捕鹿掎角
　　譬如捕鹿晋人角之诸戎犄之与晋掊之【左传】
　　乗白鹿
　　老子乗白鹿下托于李母【崔山李母碑】
　　梦蕉覆鹿【见梦门】
　　鹿游苏防
　　伍子胥谏吴王不用廼曰臣今见麋鹿游姑苏之防也【伍员】
　　猎麑还母
　　孟孙猎得麑使秦西巴载之持归其母随之而归秦西巴弗忍而与之孟孙大怒逐之居三月复召以为子傅曰夫不忍于麑又且忍吾子乎
　　射麑及母
　　吴唐春日将儿出射正直麀鹿将麑唐射麑即死鹿母惊还悲鸣唐伏于草中致麑净地鹿母复来唐又射其母应而倒至前塲又逢一鹿上弩将射忽箭发反激其子唐掷弩抱儿抚膺而哭闻空中呼曰吴唐鹿之爱子与汝何异唐惊听不知所在【宣验记】
　　得鹿家昌
　　昔有女子采薇菜有所惊而走因获得鹿其家遂昌炽故屈子天问云惊女采薇鹿何祐
　　指鹿为马
　　赵髙欲为乱恐羣臣不听乃先设验持鹿于二世曰马也二世笑曰丞相误耶谓鹿为马问左右或言马以阿赵髙或言鹿者髙隂中言鹿者以法
　　失鹿竞逐
　　髙祖诏捕蒯通至问曰若敎淮隂侯反乎对曰然秦失其鹿天下共逐之
　　重鹿贱人
　　武帝时有杀上林鹿者下有司收杀之东方朔时在旁曰是固当死者三陛下以鹿杀人一当死天下闻陛下重鹿贱人二当死匈奴有急须鹿触之三当死
　　两鹿随车
　　郑为临淮太守行春有两鹿随车夹毂而行怪问主簿黄国鹿为吉防国拜贺曰闻三公车辎画作鹿明府当为宰相果为太尉【后汉书】
　　鹿触墓松【见墓门】
　　妖鹿惑人
　　谢鲲尝宿一亭此亭从来杀人夜有黄衣呼幼舆鲲令伸臂窻中极力牵之臂脱乃去明日防乃鹿臂寻血遂获之【幽防録】
　　仙鹿异常
　　苏耽与众儿俱猎常骑鹿鹿形如常鹿遇险絶之处皆能超越众儿问曰何得此鹿骑而异常鹿耶答曰龙也【列仙传】
　　白鹿洞
　　李渤与兄渉俱隠庐山尝养一白鹿因名其山曰白鹿洞南唐升元中建学馆以李道为洞主掌其教授
　　快马逐麞【以下系麞】
　　曹景宗曰我昔在乡里骑快马如龙与少年数十骑平泽中逐麞数肋射之此乐使人忘死【南史】
　　道家食麞
　　李卫公说道书中言麞鹿无魂故可食陶隠居云麞鹿非辰属又八卦无主即生死无尤故道家许听为脯牛羊鸡犬虽补益肌肤于亡魂皆为愆责并不足噉【道书】古今文集
　　杂著
　　由鹿赋序　　　　　　　吕温
　　贞元丁卯嵗予南出穰樊之间遇野人絷鹿而至者问之答曰此为由鹿由此鹿以诱致羣鹿也备言其状且曰此鹿每有所致辄鸣嘷不食者累日余喟然叹曰虞之即鹿也必以其类致之人之即人也亦必以其友致之实繁有徒古之然矣嗟乎鹿无情而犹知痛伤人之与谋实安残酷者彼何人斯彼何人斯物防感深遂作赋曰
　　鹿之生兮亦禀亭毒备齿角而自牧姑有昧于行止尚焉知乎倚伏舍尔崇林轻游近麓偶巧网之生致主人之全育饮以深井饲于芳庭寝卧荃柔胜倚兰馨露徃霜来日安月宁虽矫性之非乐终感恩而不惊曾不知养非玩物用有深意命之曰由俾陷其类凉秋八月爽景清气覊致山阿縻于溪隧设伏以待翳丛而伺同气相求诱之孔易将必慕侣岂云贪饵呦呦和鸣麌麌神至彼冺虑于猜信此无情于诚伪孰是仓卒祸生所忽毒镝歘以星贯潜机划其电发或洞胷而达腋或折足而碎骨望林峦而非逺顾町疃兮未灭风嘷泽而北至日掩山而西没走骇侣于岩烟呌饥麛于涧月茍行路之闻者孰不心摧而思绝想尔由矣野心而仁望纯束而惊顾随获车兮逡廵视鼎中之销烂观机上之剖分忽哀鸣而感类若沉痛之在身虽复处之宻迩享以丰珍比槛猿之骏跃同海鸟之愁辛敢择防而知止思走险以何因痛无知以相陷含怨毒而莫伸客有感而言曰物诚有诸人亦宜乎摭事或比原心则殊借如淮隂构祸寃在神理通说且拒狶谋宁起堂堂萧公实曰知已绐致钟室胡宁忍此禄产之难谁非汉臣交则不义卖亦不仁彼美郦生既为交亲诱袭军印岂无他人于戏防兽伤类如不自容伊人卖友而享其功灭交道兮坠义风曾麋鹿之不若何仁信之可宗已焉哉谅此世之茫茫吾未见其始终
　　古诗
　　驯鹿　　　　　　　　　欧阳永叔
　　朝渇饭清池暮饱眠深栅慙愧主人恩自非杀身难报徳主人施恩不待报哀尔胡为罗网获南山蔼蔼动春阳吾欲纵尔山之傍岩崖雪尽飞泉溜涧谷风吹百草香饮泉囓草当逺去山后山前射生户
　　古诗【系麞】
　　题元吉画麞　　　　　　陈去非
　　纷纷骑马尘及腹名利之窟争驰逐眼明见此山中吏怪底吾庐有林谷雄雌相对目炯炯意闲不受荣与辱掇皮昏真岂自知坐令猫犬羞奴仆我不是李卫公欺尔无魂规尔肉又不是曹将军数肋射尔不遗镞明窻无尘兼有香与尔共此春日长戏弄竹枝聊卒嵗不羡晋宫车下羊
　　律诗
　　谢荣绪割麞见贻　　　　黄鲁直
　　何处惊麏触祸机烦君遣骑割轻肥秋来多病新开肉粝饭寒葅得解围

　　古今事文类聚后集卷三十六
<子部,类书类,古今事文类聚>
　　钦定四库全书
　　古今事文类聚后集卷三十七
　　宋　祝穆　撰
　　毛虫部
　　猿
　　羣书要语猿似猴大黒色长前臂【繁露】猿属或黄或黒【説文】猿夀五百嵗则为玃【抱朴子】毋教猱升木【诗】今取猿狙而衣周公之服彼必龁齧挽裂尽去而后慊【荘子】夫腾猿其得柟梓豫章蔓其防而王长其间虽羿逄防不能眄睨及其得柘棘枳枸之间危行侧视振动悼栗此处势不便未足以逞其能也【山木】置猿槛中非不巧健无所肆其能【淮南子】穷猿投林岂暇择木【晋书】山人去兮晓猿惊【北山移文】猿鸟为伍【与武轸书】猿父哀吟子长啸狖鼯猓然腾踔飞起【吴都赋】
　　诗句寒猿拥条吟【文选】山猿饮相唤【杜】髙萝垂猿饮【杜】猿饮倒垂藤【许浑】猿狖晚成羣【李白】挂藤疑取饮吟枝似避弓【萧诠】佳人劒翁孙游戱暂人间忽忆啸云侣赋诗畱玉环【坡】牵引条上儿饮弄山中月【李白】殊方落日猿哭【杜】巴东三峡猿鸣悲猿鸣三声泪霑裳【峡中歌】
　　古今事实
　　君子为猿
　　周穆王南征一军尽化君子为猿为鹤小人为虫为沙【抱朴子】
　　善射则号
