<!-- { "loadSidebar": true } -->
　　东陵种瓜
　　邵平故秦东陵侯秦灭后为布衣种瓜长安城东种瓜有五色甚美故世谓之东陵瓜又云青门瓜青门即东陵也【史】
　　邻瓜美恶
　　梁大夫宋就为邉县令与楚隣界梁楚邉亭皆种瓜梁亭敏力数灌其瓜美楚人窊而希灌其瓜恶楚令以梁瓜之美怒因徃夜窃搔梁瓜梁觉之欲徃报搔楚瓜宋就曰是构怨之道也乃令人夜徃窃为楚灌瓜楚旦徃则已灌瓜伺而察之则梁亭为也令大恱因具闻楚王楚王乃谢以重币故梁楚之驩由宋就也【贾谊新书】
　　王母仙瓜
　　西王母谓上元夫人曰朱陵山食灵瓜其味甚好忆此味久已七千嵗矣【汉武内传】
　　设瓜得墓
　　孙钟家贫种瓜瓜熟有三人来乞瓜钟设瓜及饭谓钟曰君厚恵乃示子葬地钟后生权权生亮亮生休【幽防録】
　　种瓜自给
　　吴歩隲避难江南单身穷困种瓜自给
　　盗瓜知愧
　　晋桑虞家园瓜熟有人逾园盗之虞见以园篱多棘刺使人为开道及盗负出见道通知虞使除之乃送瓜叩头请罪虞与之
　　三茎一实
　　晋武太康八年王濬园生瓜三茎一实【异苑】
　　削瓜侵肉
　　后周王罴尝与客食瓜客削瓜皮侵肉颇厚罴意慊之及瓜皮落引手就地取而食之客有愧色
　　寒瓜遗母
　　滕昙防年五嵗母患热病思食寒瓜土俗不产昙恭歴访而不得俄过一桑门曰我有双瓜分一相遗举家惊异【南史】
　　献瓜授官
　　陆防帝幸梁道有献瓜果者帝嘉其意欲授以武官贽曰爵位天下公器不可轻也今献瓜一器果一盛则授之彼忘躯命者何劝哉
　　逐兎践瓜
　　唐酷吏王义贱时求傍舍瓜不与及为御史腾言园有白兎县为集人捕逐畦无遗蓏李昭徳曰昔闻苍鹰狱吏今有白兎御史
　　蝇集瓜上【见蝇门】
　　坐上种瓜
　　马湘有道术尝于江南刺史马植坐上以酒杯盛土种须叟引蔓花实食之甚美【续仙传】
　　一念旧
　　吕文穆蒙正在龙门读书一日行伊水见卖者意欲得之无钱其人偶遗一枚公怅然取食之后作相买园洛城东南下直伊水起亭以一瓜为名不忘贫贱也【闻见録】
　　古今文集
　　古诗
　　甘瓜　　　　　　　　　范至能
　　夏肤麄已皴秋蔕熟将脱不辞抱蔓归聊慰相如渇
　　园人送瓜　　　　　　　杜甫
　　江间虽炎瘴瓜熟已不早倾筐蒲鸽青满眼顔色好沉浮乱珠玉爱惜如芝草
　　律诗
　　致中恵瓜成二絶　　　　刘彦冲
　　故人夙有瓜畦约走送筠篮百里间翠甒琼罂才一握极知风味胜黄斑
　　又
　　柘浆溜溜香浮玉蘓水沉沉色弄金那似甘瓜能破暑一盘霜雪沍清襟
　　食瓜有感　　　　　　　黄鲁直
　　暑轩无物洗烦蒸百果凡林得我憎藓井筠笼浸苍玉金盘碧筯荐寒氷田中谁问不纳履坐上适来何处蝇此理一杯分付与我思明望在东陵
　　古诗【系木瓜】
　　木瓜　　　　　　　　　范至能
　　沉沉黛色浓糁糁金沙绚却笑宣州房竞作红妆面律诗
　　野店多卖木瓜　　　　　杨廷秀
　　天下宣城花木瓜日华霑液绣成花何须堠子强呈界自有琼琚先报衙
　　柿
　　羣书要语朱柿【王逸赋】鸿柿若瓜【李尤七款】
　　古今事实
　　乌椑八棱
　　梁侯园有乌椑八棱【地理志又见潘岳赋】
　　古今文集
　　律诗
　　椑柿　　　　　　　　　刘彦冲
　　秋林黄叶晚霜严熟蔕甘香味独兼火伞赪虬浪褒拂风标谁似邑中黔
　　梨【查附】
　　羣书要语真定郡梨大如拳甘若蜜脆若菱可以觧烦结【魏文诏】淮地荥南河济之间千株梨其人与千户侯等【食货志】紫梨津润【蜀都赋】梨曰快果【本草】
　　诗句紫实已含津【梁宣帝】张梨不外求山梨结小红查梨且缀碧红梨逈得霜【并杜】君知重恵琼实薄起金刀钉玉深【幸夤逊】嚼处春氷齿冷咽时雪液沃心寒【前人】古今事实
　　共食紫梨
　　老子西游省太真王母共食紫梨【尹喜内传】
　　食取小梨
　　孔融兄弟七人第六年七嵗与诸兄食梨輙取小者人问其故答曰小儿法当取小者
　　含消梨
　　汉武帝园有大梨如五升落地则破欲取则以布嚢承之名曰含消梨【辛氏三秦记】
　　张公梨
　　洛阳北郊张公夏梨海内惟一树潘岳赋云张公大谷之梨
　　钉坐梨
　　崔逺人号为钉坐梨
　　好梨不蒸
　　桓南郡每见人不快輙嗔曰君得哀家梨当复不蒸食不旧时秣陵有哀仲家梨甚美大如升入口即消释言愚人不别味得好梨蒸食之也【世说】
　　梨号刀斧
　　李建勲罢相江南出镇豫章一日游西山田间茅舍有老叟教授村童公觞于其庐连食数梨賔僚有曰梨号五脏刀斧不宜多食叟笑曰鹖冠子云五脏刀斧乃离别之离非梨也葢离别戕胸懐有若刀斧然遂就架取小册振拂以呈丞相乃鹖冠子【东轩】
　　树下杨妃
　　宗至马嵬驿令髙力士缢贵妃于佛堂之梨树【唐史】
　　樝难比梨【系查】
　　南史宋张敷小名樝父小名梨文帝戯曰樝何如梨答曰梨是百果之宗樝何敢比
　　古今文集
　　律诗
　　读邺侯　　　　　　　陆务观
　　幸渭当年已误来商山芝老更堪哀人生若要常无事两颗梨须手自栽
　　梨　　　　　　　　　　刘彦冲
　　尚想飞花映绮疏离离秋实防尘芜丹腮晓露香犹薄玉齿寒氷嚼欲无旧有佳名传大谷谁分灵种下仙都柘浆不用传金椀犹得相如病少苏
　　食梨　　　　　　　　　朱元晦
　　珍实浑疑露结成香葩况是雪储精乍惊磊落堆盘出旋剖轻盈照骨明卢橘谩劳夸夏熟柘浆未许析朝酲啖余更检桐君録快果知非浪得名
　　梨　　　　　　　　　　杨廷秀
　　挂冠大谷肯干时钉坐风流特地竒骨里馨香衣不隔胸中氷雪齿先知卖浆碎捣琼为汁解甲方怜玉作肌老子醉来挥谢客见渠倒屣只嫌迟
　　诗话
　　帝为烧梨
　　唐肃宗尝夜坐召颍王等三弟同于地炉罽毯上坐时李泌絶粒上每自烧梨以赐之颍王恃恩固求上不与曰汝常饱肉食先生絶粒何乃争之颍王曰臣等试大家心何乃偏耶不然三弟共乞一颗可乎上亦不许赐以他果颍王等又曰臣等以大家自烧故乞他果何用因曰先生恩渥如此臣等请聨句以为他年故事颍王曰先生年几许顔色似童儿信王曰夜抱九仙骨朝披一品衣陈王曰不食千钟粟唯飡两颗梨既而三王请上成之上曰天生此间气助我化无为













　　古今事文类聚后集卷二十六
　　钦定四库全书
　　古今事文类聚后集卷二十七
　　宋　祝穆　撰
　　菓实部
　　栗
　　羣书要语隰有栗【山枢】树之榛栗【定之方中】馈食之笾其实栗【周礼】女贽不过榛栗枣脩【左传】燕秦千树栗其人与千户侯等【汉书】中山好栗【何晏论】东夷韩国出大栗如梨【魏志】榛栗罅发【蜀都赋】
　　诗句穰多栗过拳【杜】山家蒸栗暖【杜】罗生杂橡栗【杜】采栗猿窟【韦应物】歳拾橡栗随狙公【杜】园收芧栗未全贫【杜】
　　古今事实
　　狙公赋芧【栗也见狙门】
　　报以战栗【见枣门】
　　掷栗卜郡
　　宋刘秀之为丹阳尹先是秀之从叔穆之为丹阳与子弟防事上宴防事柱有一穿穆之谓曰汝等试以栗遥掷柱入穿者必得此郡唯秀之入焉其言果验【世说】
　　儿不争栗
　　王泰之幼敏悟年数嵗时祖母散栗于床羣儿竞之泰独不取问其故对曰不取当自得赐由是中表异之【世说】
　　栗缀于鼻
　　道人殷七七名文祥能造逡巡酒开顷刻花尝一官僚召饮取栗散于宫妓皆闻异香唯笑七七者栗缀于鼻不可脱但闻臭须臾狂舞粉黛狼籍共为陈过栗乃坠【续仙传】
　　古今文集
　　律诗
　　栗
　　老去自添腰脚病山翁服栗旧传方客来为说晨兴晚三咽徐収白玉浆【本草云人有脚弱啖栗数升遂能起行】
　　橘【金橘　柑枨并附】
　　羣书要语淮海惟州厥包橘柚锡贡孔安国疏小曰橘大曰柚【禹贡】橘逾淮而北为枳此地气然也【周礼】蜀汉江陵千树橘其人与千户侯等【食货志】橘白华赤实皮馨香有味【异物志】南方有橘酢正裂人牙时有甜耳【魏文诏】夫树柤梨橘食之则美嗅之则香【淮南子】柚梨橘柤皆可于口也【荘子】斩伐橘柚列树苦桃【离骚】果之美者云梦之柚【吕氏春秋】碧叶独润金衣更鲜【李徳裕橘赋】
　　诗句天寒橘柚垂【杜】么橘委金丸【山谷】莫遣儿童酸打尽要看霜后十分黄【山谷】
　　金橘其实小如弹黄如金谓之金橘【花果録】
　　诗句金衣非所恡【沈休文】珍重更过三十子不堪分付野人邉【陆蒙】
　　柑真柑一名乳柑惟泥山为最地不弥一里所产柑其大六七寸围皮薄而味珍脉不粘瓣食不留滓一颗之核才一二间有全无者【韩彦直橘録】生枝柑乡人以其耐久留之枝间俟其味变甘带叶而折故名生枝【同上】甘逾萍实冷亚氷壶【梁刘孝仪谢柑】
　　诗句白露漙柑子【杜】破柑霜落【杜】
　　枨枨子木有刺香气馥馥可以熏袖可以芼鲜可以渍蜜真佳实也【同上】
　　诗句霜橙压香橘【杜】
　　古今事实
　　橘中之乐
　　巴卭人家有橘园霜后橘尽收敛有大橘如三斗盎巴人异之剖开每橘有二叟须眉皤然肌体红明皆相对象戏谈笑自若一叟曰橘中之乐不减商山但不得深根固蔕为愚人摘下耳【幽怪録详见神仙门】
　　蔕十二实
　　平西将军庾亮送橘十二实共一蔕为瑞异羣臣毕贺【汉武故事】
　　懐橘遗母
　　陆绩年六嵗于九江见袁术术出橘绩懐三枚去拜辞堕地术谓曰陆郎作賔客而懐橘乎绩跪答曰欲归遗母术大竒之
　　橘叶治病
　　蘓眈种橘凿井以救乡里之有病者以井泉服一橘叶即愈【神仙传】
　　羲之橘帖
　　王羲之帖云奉橘三百枚霜未降未可多得
　　赐羣臣橘
　　唐蓬莱殿九月九日赐羣臣橘
　　金橘后出
　　金橘产于江西以逺难致都人初不识明道景祐初始与竹子俱至京师竹子味酸人不甚喜后遂不至而金橘香清美味置之樽爼间光彩的皪如金弹丸诚珍果也都人初不甚贵后因温成皇后尤好食之由是价重京师余世家江西见吉州人甚惜此果其欲久留着于菉豆中藏之可经时不变云橘性热而豆性凉故能久也【归田録】
　　柑缺一瓣【以下系柑】
　　明皇食柑凡千余枚皆缺一瓣问进柑使者云中涂尝有道士嗅之葢罗公逺也【开元遗事】
　　亷不受柑
　　丹阳张磐为庐江太守寻阳令尝饷一奁柑其小男七嵗就取一枚磐夺取付外卒以两枚与之磐夺儿柑鞭卒【谢承后汉书】
　　羲之柑帖
　　王羲之帖奉柑二百不能佳
　　布裹柑子
　　益州嵗进柑子皆以纸褁之他时长吏嫌纸不敬代之细布既而恐柑子为布所损每懐忧惧俄有御史甘子布至长吏以为推布褁柑子事惧曰果为所推及子布到驿长吏叙以布褁柑子为敬子布初不之知久而方悟闻者莫不大笑【唐新语】
　　千头木奴
