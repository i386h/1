<!-- { "loadSidebar": true } -->
　　紫殿肃隂隂彤庭赫敞风动万年枝日华承露掌玲珑结绮钱深沉映珠网红药当阶翻苍苔依砌上兹言翔鳯池鸣佩多清响信美非吾室中园思偃仰朋情已郁陶春物方骀荡安得凌风翰聊恣山泉赏
　　中书郎诗　　　　　　　　卞伯玉
　　大方信包含优渥遂不已跃麟龙鳯池挥翰紫宸里
　　行省
　　歴代防革自魏晋有之谓之行台魏末晋文帝时诸葛诞散骑常侍裴秀尚书仆射陈泰黄门侍郎钟防以行台从晋永嘉四年东海王越帅众许昌以行台自随后魏亦置行台孝武永熈三年罢诸行台寻诏复以渤海王高欢为大行台随机裁处后齐亦皆随权制而置员焉隋置行台省有尚书令仆射都事侍郎等员盖随其所管之道置于外州谓之行台尚书省唐武徳初以诸道军务事繁分置行台尚书省贞观以后废后诸道只各置采访等使兼判尚书事盖行台之遗制也宋无行台省元外道置行省有左右丞参政佥行省断事官同佥省咨议郎中贠外郎都事照磨管勾
　　羣书要语匡维将士镇抚疆埸储积器用爱活黎民隐若敌国【顔氏家训】
　　古今事实
　　理边民寃
　　北齐武定八年辛术为东南道行台东徐州刺史郭志杀郡守文宣闻之勅术曰江淮初附百姓难向京师留卿为行台欲理边民寃枉监理牧守自今以后所统十余州地诸有犯法刺史先啓听报以下先理后表齐代行台兼总民事自术始也
　　有王佐才
　　北史苏绰为周文帝行台郎中在官歳余未见知台中咸称其能仆射周慧逹称其有王佐才时文帝与公卿徃昆明池观鱼至汉故苍池顾问左右莫有知者或曰苏绰物乃召问绰应对如流文帝嘉之乃令绰并马至池及夜还留绰问以政道卧而听之文帝乃起整衣冠危坐不觉膝之前席语遂逹曙诘朝谓周慧逹曰苏绰真竒士也即拜大行台左丞参典机密自是宠遇日隆
　　办槽觧围
　　独孤永业后主时为河阳道行台仆射落州刺史周武帝亲攻金墉永业出兵御之曰是何逹官作何行动周人曰至尊自来主人何不出看客永业曰客行忽速是故不出乃连夜办马槽二千周人闻之以为大将军至乃觧围去
　　备艇全桥
　　北齐张亮为行台左丞髙仲宻之叛也与斛律金守河阳周太祖于上流放火船烧河桥亮乃备小艇百余艘皆载长鏁鏁头施钩火船将至卽驰小艇以钩钩之分鏁向岸船不得及桥之获全亮之力也
　　专制河南
　　侯景为南道大行台位司徒言于神武曰恨不得兵三万横行天下要须济江防取萧衍老翁以作太平寺主神武壮其言使拥兵十万专制河南仗任若已之半体
　　拜镇东都
　　屈突通判陜东道行台左仆射时从讨王世充世充平论功第一拜陜东道大行台右仆射镇东都
　　中书令
　　歴代防革周官内史掌王之八柄掌书王命盖其任也汉有中书谒者令丞属少府自武帝游宴后庭始用宦者典事尚书谓之中书谒者置令仆射司马迁被腐刑之后为中书令即其任也宣帝任中尚书官皆宦者为令仆射元帝亦以宦者为中书令谓中人为无外党遂委以政事事无大小皆决之成帝改中书谒者令曰中谒者令罢中书宦者更以士人为之后汉省献帝时魏武为魏王置秘书令典尚书奏事此又中书之任也魏黄初初置中书令为秘书改令为监典尚书奏事又置监与令各一人秩并千石而中书典尚书奏事若宻诏下州郡及边将则不由尚书权自此重矣晋监令并第三品掌賛诏命记防时事典作文书旧尚书并掌诏奏故有中书官而诏悉由中书东晋更重其职多以诸公领之中兴之后以中书之任并入散骑省后复置之宋齐亦置监令梁中书监令并增秩至二千石陈因之以中书分为二十一局各掌尚书诸曹总国机要而尚书惟听受而已后魏置监令各一人监为正一品令为正二品北齐依魏后周依周官春官府置内史中大夫二人掌王言盖比中书监令之任后又增为上大夫隋文帝废三公府僚令中书令与侍中知政事遂为宰相之职炀帝十二年改为内书省唐武徳初为内史省龙朔二年改令为右相光宅二年改内史开元初改紫令宋中书令正一品以检校官兼中书令谓之使相宋初未定官制前异姓未有兼中书令者惟赠官有之太祖太宗时加中书令者惟赵普一人元中书省有中书令为宰相之职掌佐天子平章万防
　　羣书要语掌军国之政令缉熈帝载统和天人入则告之出则奉之以厘万邦以度百揆盖以佐天子而执大政者也【唐六典】璧门天逹鳯沼神深丝纶王言出纳帝命【宋谢庄让中书令表】职掌诏命【王献之中书令啓】
　　古今事实
　　铜印轺车
　　晋制中书令铜印墨绶进贤两梁冠绛朝服佩水苍玉乘轺车
　　鳯阁鸾台
　　自隋唐以来除改百官必有诰勅而其制盖须申中书门下省故刘树之云不经鳯阁鸾台何谓之勅
　　尊宠任职
　　前汉司马迁旣被腐刑之后为中书令尊宠任职
　　贤明选士
　　萧望之以中书政事宜以贤明之选自武帝遂宴后庭故用宦者非因旧又违古不近刑人之义
　　朝端称宜
　　太宁初肃祖诏温峤曰卿旣以令望忠允之怀着于周旋且文清而防逺宜居深宻今特以卿为中书令朝端咸称以为宜
　　贵幸倾朝
　　石君防与恭皆少年腐刑为黄门以选为中尚书宣帝时任中书官以恭为令君防为仆射恭死君防为令贵幸倾朝
　　中书并掌
　　魏黄初中改秘书为中书以刘放为监孙资为令遂并掌机宻歴文明齐王三世
　　中书专任
　　蒋济字子通时中书监令号为专任济上疏曰大臣太重者国危左右太新者身古之至戒也徃者大臣秉政外内扇动陛下卓然自览万防莫不祗肃夫人臣匪不忠也然威权在下则众心慢上势之常也陛下旣已察之于大臣愿无忘于左右
　　中书五郎
　　晋诸公讃陈淮为中书令张华为监与华俱处机宻而推崇之毎至直诏书无小大先示华了方措意华得诏书不复示淮故省中号淮为中书五郎其从容如此
　　中书令公
　　髙允为中书令魏文帝重之不名呼为令公
　　同车异车
　　晋记初中监令常同车入朝及和峤为令荀朂为监峤意高抗专车而坐乃使监令异车自此始
　　大令小令
　　晋阳秋中书王献之卒以王珉为中书令世称大王令小王令珉父洽永和中为中书令至此珉复绍父人以为奕世令闻
　　可谓清官
　　齐王延之代张绪为中书令何叹曰晋以子敬季琰为此职今以延之代绪为之可谓清官后接之者实为未易
　　曰真忠臣
　　高允为中书令高宗礼敬甚重晨入暮出或积日居中朝臣莫知所论或有上书言得失者高宗省而谓羣臣曰君父一也父有是非子何为不作书而谏之使人知恶而于家内隠处也岂不以父亲恐恶彰于外也今国家善恶不能面陈而上表显谏此岂不彰君之短明已之美至如髙允者真忠臣也
　　将授清显
　　晋王洽为中书令年二十九将授之从兄胡之遗书曰弟今二十九便居清显要任敢不敬以先为弟啓义让之路焉若年至四五十之间虽复起登公辅亦非吾所豫况降此还者耶洽遂不拜
　　宜处机近
　　王珉传诏曰新除侍中珉才学广赡理识清通宜处机近以参时务其以珉为长兼中书令
　　亲幸草屋
　　高允拜中书令司徒陆丽曰髙允虽宠待而妻子不粒高宗是日幸允第草屋数间布被緼袍高宗叹息久之曰古人之清岂有如此即赐帛五百疋【北史】
　　召付纸笔
　　徐光防有文才年十三王阳攻顿丘掠光令秣马光但书柱作诗赋左右以白石勒勒令召光付纸笔光立作颂赐衣服迁中书令【后赵録】
　　啓乞授子
　　晋诸公讃华廙为中书监时多事不泄啓世祖乞授子苍答诏先时荀朂为中书监病风复使息畅书启事皆前后相承以子弟管之
　　表乞除监
　　王导表曰臣表乞得中书监持节专一所司端诚保傅惟力是视有诏曰昔荀公曾徙中书监为尚书令人贺之乃发恚曰夺我鳯凰池卿诸人贺我耶愿足下处之勿疑
　　宰相参领
　　王献之为中书令啓琅琊王为中书监表曰中书职掌诏命非轻才所能独任自晋建国常命宰相参领中兴以来益重其任故能王言弥徽徳音四塞者也
　　内枢兼管
　　宋泰始起居注王言之职总司清要中将军丹阳尹王景文夙尚简情度淹粹忠规茂绩实资国道宜兼管内枢以重其任
　　平和有文
　　呉志胡冲平和有文干天纪中为中书令
　　言语辨防
　　张尚有俊才孙皓时为侍郎以言语辨防见知擢为侍中中书令
　　风仪秀逸
　　后魏任城王澄为中书令萧顺使庾华来见澄音韵遒雅风仪秀逸谓主客郎中张寻曰徃魏任城以武着今以文见美也
　　进止详华
　　唐温彦博迁中书令突厥降诏议所以安边者彦博请如汉置降匈奴五原塞以为捍蔽与魏征廷争徴不胜其辨天子卒从之其后突厥可汗弟结社谋反帝始悔云彦博善词令毎问四方风胪诰命若成诵然进止详华人皆拭目观高祖尝宴羣臣遣秦王谕防旣而顾左右曰何如温彦博
　　若失一臂
　　薛收子元超拜中书令兼左庻子帝幸东都留辅太子监国手勅曰朕留卿若失一臂顾太子未习庻务关中事卿悉专之
　　为第一功
　　房龄太宗即位为中书令第功班赏与杜如晦长孙无忌尉迟敬徳侯君集功皆第一
　　执政事笔
　　裴炎辅太子是为中宗改中书令旧宰相议事门下省号政事堂长孙无忌以司空房龄以仆射魏征以太子太师皆知门下省事至炎以中书令执政事笔故徙政事堂于中书省
　　介奸党间
　　萧至忠为中书令时宗楚客懐奸植党而韦臣源杨再思李峤务自安无所弼正至忠介其间独不诡随时望翕然归重帝亦曰宰相中至忠最怜我
　　父子相失
　　崔湜拜中书令时父挹以吏部尚书得谢而性贪数为人请托以干湜湜多不从由是父子相失宗在东宫数幸其第申欵宻
　　妻子不粒【见前亲幸草屋注】
　　二员相逼
　　初嘉贞在兵部而张说巳为侍郎及皆相说位在其下议论无所让故说不平未几嘉祐拜金吾将军兄弟要近人颇惮媢帝幸太原嘉贞以贜闻说论嘉贞素服待罪不谒遂出为幽州刺史说代其处嘉贞衔悔谓人曰中书令幸二员何相逼如此
　　四俊见称
　　嘉贞性简疏与人不疑所荐中书舎人苗延嗣吕太一考功员外郎员嘉静殿中侍御史崔训皆位清要日与议政事故当时称曰令君四俊苗吕崔员
　　倡封禅议
　　张说进中书舎人倡封禅议受诏与诸儒草仪多所裁定
　　撰封禅颂
　　东封还为尚书右丞兼中书令诏说撰封禅坛颂刻之太山以夸成功初源乾曜不欲封禅说固请乃不相平及升山执事官当从者说皆引所厚超阶五品从兵惟加勲而不赐众怨其専
　　屏风隔坐
　　纪隲景皇时为中书令隲父亮为尚书令毎朝防輙以屏风隔坐
　　殿前再拜
　　大安元年有胡人入云龙门殿前再拜曰我常作中书监令付都虞候治之
　　创緑野堂
