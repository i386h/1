<!-- { "loadSidebar": true } -->
　　苣兮蔬之常随事艺其子破块数席间荷鉏功易止两旬不甲拆空惜埋泥滓野苋迷汝来宗生实于此因知邪干正掩抑至没齿中园陷萧艾老圃永为耻登于白玉盘借以如霞绮苋也无所施胡顔入筐篚
　　答刘原父寄糟姜　　　　梅圣俞
　　名园万家城千畦等封侯斸当燕去前腌芽费糟丘无筋偃王笑有味三闾羞寄入翰林席圣以不撤优又寄蓬门下作赋谁肯休唯我广文舎免为虀盐仇刘公汉家裔才学歆向俦胸懐饱经史辨论出九州曽不奉权贵但与故人投赠辛非赠甘此意当自求
　　元脩菜【并序】　　　　　　　苏子瞻
　　菜之美者有吾郷之巢故人元脩嗜之余亦嗜之元脩云使孔北海见当复云吾家菜耶因谓之元脩菜余去郷十有五年思而不可得见元脩适自蜀来见余于黄乃作是诗使归致其子种之东坡之下云
　　彼美居家菜铺田緑茸茸夏荚圆且小槐芽细而丰种之秋雨余擢秀繁霜中欲花而未萼一一如青虫是时青裙女采撷何匆匆烝之复湘之香色蔚其饛防酒下盐防缕橙芼姜葱那知鸡与豚但恐放筯空春尽苗叶老耕翻烟雨丛润随甘泽化暖作青泥融始终不我负力与粪壤同我老忘家舎楚音变儿童此物独妩媚终年系余胸君归致其子囊盛勿函封张骞移苜蓿适用如葵菘马援载薏苡罗生等蒿蓬悬知东坡下脊齿化千钟长使齐安人持此説两翁
　　雨后荇菜　　　　　　　苏子瞻
　　梦回闻雨声喜我菜甲长平明江路湿竝岸飞两桨天公真富有乳膏泻黄壤霜根一蕃滋风叶渐俯仰未任筐筥载已作杯盘想艰难生理窄一味敢专享小摘饭山僧清安寄真赏芥蓝如菌蕈脆美牙頬响白菘类羔豚冒土出蹯掌谁能视火小灶当自养
　　种决明　　　　　　　　黄鲁直
　　后皇富嘉种决明注方术耘锄一席地时至观茂密缥叶资芼羮缃花马蹄实霜丛风雨余簸簸场功毕枕囊代曲肱甘寝听芬苾老眼愿力余读书真成癖
　　种菜　　　　　　　　　刘彦冲
　　傍舎植柔蔬防鉏理荒秽桔橰勤俯仰一雨功百倍朝来緑映土新叶摇肺肺牛羊勿践畦肉食屠尔辈
　　春菜　　　　　　　　　苏子瞻
　　蔓菁宿根已生叶韭芽戴土拳如蕨烂蒸香荠白鱼肥碎防青蒿凉饼滑宿酒初消春睡起细履幽畦掇芳辣茵蔯甘菊不负渠鲙缕堆盘纤手抹北方苦寒今未已雪底波棱如鉄甲岂知吾圃富冬蔬霜叶露芽菜更茁久抛松葛犹细事苦笋江豚那忍説明年投劾径须归莫待齿摇并髪脱
　　次韵子瞻春菜　　　　　黄鲁直
　　北方春蔬嚼冰雪妍暖思采南山蕨烂蒸水饼姑置之苦菜黄鸡羮糁滑莼丝色紫菰白首蒌蒿味甜蔊头辣生葅入汤翻手成芼以姜橙夸缕抹惊雷菌子出万钉白鹅截掌鼈解甲琅玕森深未飘箨软炊香粳煨短茁万钱自是宰相事一饭且从吾党説公如端为苦笋归明日青衫诚可脱
　　椶笋　　　　　　　　　苏子瞻
　　赠君木鱼三百尾【其状如鱼剖之得如鱼子味若苦笛】中有鹅黄子鱼子夜叉剖瘿欲分甘【王磷诗椶榈叶防夜义头】箨龙蔵头敢言美愿随蔬果得自用勿使山林空老死问君何事食木鱼烹不能鸣固其理
　　答永新宗令寄石耳　　　黄鲁直
　　饥欲食首山薇渴欲饮颍川水嘉禾令尹清如水寄我南山石上耳筠笼动浮烟雨姿瀹汤磨沙光陆离竹萌饵粉相发挥芥姜作辛和味宜公庭退食饱下筯把菊避席遗芹虀鴈门天花不复忆况乃桑鹅与楮鸡小人藜羮亦易足嘉蔬遣饷荷眷私吾闻石耳之生常在苍崖之絶壁苔衣石腴风日炙扪萝拆苹采万仭侧足委骨豺虎宅佩刀买犊剑买牛作民父母今得职闵仲叔不以口腹累安邑我其敢用菜烦嘉禾愿公不复甘此鼎免使射利登嵯峨
　　蕈子　　　　　　　　　杨廷秀
　　空山一雨山溜急漂流桂子松花汁土膏松暖都渗入蒸出蕈花团戢戢戴穿落叶忽起立拨开落叶百数十蜡面黄紫光欲湿酥茎娇脆手轻拾响如鹅掌味如蜜滑似莼丝无防涩伞不如笠钉胜笠香留齿牙麝莫及菘羔楮鸡避席揖餐玉茹芝当却粒作羮不可踈一日作腊仍堪赠盈笈
　　罗仲宪送蔊菜谢以长句　杨廷秀
　　学琴自有谱相鹤自有经蔬经我繙尽不见蔊菜名金华诗里初相识玉友尊前每相忆坐令芥孙姜子牙一见风流俱避席取士取名多失真向来许靖亦误人君不见郑花不得半山句却参鲁直称门生
　　律诗
　　煮菜　　　　　　　　　苏子瞻
　　秋来霜露满东园芦菔生儿芥有孙我与何曽同一饱不知何苦食鸡豚
　　奉和孙奉议送菜絶句　　黄鲁直
　　春蔬照映庾郎贫遣骑持笼佐茹荤却得斋厨厌滋味白鹅存掌鼈留裙
　　谢杨履道送银茄　　　　黄鲁直
　　君家水茄白银色殊胜垻里紫彭亨蜀人生疎不下箸吾与北人俱眼眀
　　陈説道约日送菜把　　　黄鲁直
　　南山畴昔従诸父雨甲烟苗手自鉏三径就荒归计拙溷烦僚友送园蔬
　　田园杂兴　　　　　　　范至能
　　桑下春蔬緑满畦菘心青嫰芥台肥溪头洗择店头卖日暮裹盐沽酒归
　　又
　　海雨江风浪作堆时新鱼菜逐春回荻芽抽笋河鲀上楝子开花石首来
　　又
　　梅子金黄杏子肥麦花雪白菜花稀日长篱落无人过惟有蜻蜓蛱蝶飞
　　又
　　拨雪挑来蹋地菘味如蜜藕更肥浓朱门肉食无风味只在寻常菜把供
　　蔊菜　　　　　　　　　杨廷秀
　　虀臼文辞粲受辛子牙为祖芥为孙劝君莫谒独醒客只谒高阳社里人
　　谢阮隠居致薤　　　　　杜甫
　　隠者柴门内畦蔬绕舍秋盈筐承露薤不待致书求东北青刍色圆齐玉筯头衰年闗膈冷味暖并无忧
　　和七兄山蓣汤　　　　　黄鲁直
　　厨人清晓献琼糜正是相如酒渴时能解饥寒胜汤饼畧无风味笑蹲防打窻急雨知然鼎乱眼晴云看上匙已觉尘生双井椀浊醪従此不须持
　　山药　　　　　　　　　朱元晦
　　恠来朽壤耀琼英小斸倾筐可代耕豢豹于人尽无分蹲鸱从此不须生雪镵但使人长健石鼎何妨手自烹欲赋玉延无好语羞论蜂蜜与羊羮
　　春山笋蕨　　　　　　　杨廷秀
　　庖凤烹龙世浪猩唇熊掌我无缘只逢笋蕨杯盘日便是山林富贵天稚子玉肤新脱锦小儿紫臂未开拳只嫌岭外无飡馔一味春蔬不直钱
　　病中屏肉味独茹菜羮饭甚美
　　杨廷秀
　　云子香抄玉色鲜菜羮新煮翠茸纤人间脍炙无此味天上酥陀恐尔甜浑是土膏含雨露何须醤防与醯盐茹毛祸首雍巫出镵到熊蹯未属厌
　　古诗【以下系虀】
　　食虀　　　　　　　　　陈去非
　　君不见领军家有鞋一屋相国蔵椒八百斛士患饥寒求免患痴儿已足忧不足伯龙平生受鬼笑无钱可使宜见渎但当与作谪仙诗聊复使渠终夜哭诗中有味甜如蜜佳处一哦三鼔腹空肠时作不平鸣却恨忍饥犹未熟冰壶先生作木奴鱼婢何足録顔生狡狯还可怜晩食由之未忘肉
　　咸虀十韵　　　　　　　陆务观
　　九月十月屋瓦霜家人共思畦蔬黄小罂大瓮洗涤濯青菘緑韭谨蓄蔵天气初寒手诀妙吴盐正白山泉香挟书旁观稚子喜洗刀朅作厨人忙园丁无事卧曝日弃叶狼籍堆空廊泥为缄封糠作火守防不敢非时尝人生各自有贵贱百花开时促高宴刘伶病酲相如渴长鱼大肉何由荐冻虀此际价千金不数清泉槐叶面摩挲便腹一欣然作歌聊续冰壶
　　咏虀　　　　　　　　　杨廷秀
　　庾郎晩菘翡翠茸金城土酥玉雪容如何倶堕瑶瓮中却与醯鸡同閟宫金井银床水清泚雪山冰谷盐轻脆秋风一月酿得成字曰受辛非麴生太学盐生朝复暮茹冷啜寒那可度十年雪汁冻蔬肠一夜饥雷聴更鼓不如吏部瓮头酲一逢受辛还一醒毕卓与尔同死生律诗
　　芹虀　　　　　　　　　杨廷秀
　　茈姜馨辣最嘉蔬孙芥芳辛不让渠蟹眼嫰汤微熟了鹅儿新酒未醒初枨香酸酽作三友露叶霜芽知防锄自笑枯肠成破瓮一生只解贮寒葅

　　古今事文类聚后集卷二十二
<子部,类书类,古今事文类聚>
　　钦定四库全书
　　古今事文类聚后集卷二十三
　　宋　祝穆　撰
　　林木部
　　松
　　羣书要语其在人也如松柏之有心也故贯四时不改柯易叶【礼记】嵗寒然后知松柏之后凋也【语】徂徕之松【閟宫】茑与女萝【頍弁】千嵗之松下有茯苓上有兔丝【淮南子説山训】松脂沦入地中千嵗为茯苓【中记】天陵偃盖之松大谷倒生之松【抱朴子】饮石泉兮防松柏【离骚】防落落之长松【孙绰赋】松数千株切切交峙如冠剑大臣国有疑难庭立而议【杜牧晩晴赋】抚孤松而盘桓【陶归去辞】大松千嵗其精化为青牛为伏【嵩山记】
　　诗句郁郁涧底松【选】虚阁自松声【杜】看松露滴身【杜】劲色不改节芳心谁与荣【栁】南望长松架短壑安得赤脚踏层冰【杜秋热】偃盖反走蛟龙形【杜】疎松隔水奏笙簧【杜】疎韵秋摵摵凉隂夏凄凄【白庭松】铁衣生澁紫鳞干【石曼卿】影揺千尺龙蛇动声撼半天风雨寒【同上】
　　古今事实
　　食松实
　　偓佺好食松实能飞行如走马以松子遗尧尧不能服时受服者皆至三百嵗【刘向神仙】
　　秦封大夫【见泰山门】
　　梦松为公【见梦门】
　　墓前种松
　　徐孺子墓在郡东时杜牧为守于墓前种松【豫章记】
　　斋前种松
　　张湛好于斋前种松时人曰张湛屋下陈尸
　　三径松菊
　　陶渊明归去来辞三径就荒松菊犹存
　　如千丈松
　　和峤庾亮见之叹曰峤森森如千丈松虽磥砢多节施之大厦有栋梁之用
　　七松处士【见隠逸门】
　　大松百章
　　秦系结庐泉州九日山有大松百余章俗传东晋时所植
　　松菊主人
　　韦表微授监察御史不乐曰吾将为松菊主人不愧陶渊明云
　　夹道植松
　　蔡君谟为闽部使者夹道种松以蔽歊毒闽人至今赖之【郡志】
　　古今文集
　　杂著
　　植松论　　　　　　　　符载【英华】
　　楚国主人嗜材搴异有树美松于庭者培沃土灌甘泽根柢深固柯叶畅逹居三十年起盈尺挺于累丈始莛筯大于拱把髙姿杰然若陵重雰主人方凝睇结意曰是可采之矣将行斧焉客有遇之者曰噫其甚也是本有戛云之姿有构厦之材绳墨太速恐夭其理今植于庭除之间充耳目之玩尚见狎近气色不振若徙于嵩岱之间沆瀣之华注于内日月之光薄于外祥鸾嗷嗷戏其上流泉汤汤鸣其下岩岫重复漠漠然清浄灵风四起声掩竽籁是时也当境胜神王拔地千丈根实黄泉枝摩青天则可以柱明堂而栋大厦也岂遐旷之防舍此而取其榱桷棼橑哉主人曰客言虽濶而无岸然余终能大之矣
　　恠松图讃并序　　　　　陆防
