<!-- { "loadSidebar": true } -->
　　歴代防革宋太平兴国八年以杨文举为国子监丞史馆编修干兴八年判馆李淮修撰宋绶言修撰官只二人望择馆阁官二员充编修官遂诏集贤校理王举正馆阁校勘李淑同共编修绍兴二十八年修神宗哲宗徽宗三朝正史差吏部郎叶谦亨胡沂校书汪彻兼编修官乾道四年诏国史院添置编修二员五年诏更添编修二员元国史院同修史之下又有编修官
　　诗句史笔应令谄骨羞【王建上韩愈诗】端笏朝光殿歴稔朝云陛诏刋延阁书髙议平津邸
　　古今事实
　　更加清职
　　范文穆公成大除礼部员外郎兼崇政殿説书上令更加清职遂兼国史院编修官
　　不负公议
　　袁枢字机仲为编修官分修列传故相章子厚家以同里宛转求释其事公曰吾为史官书法不隠寜可负乡人不可负天下后世公议时宰相赵雄总史事叹曰无愧古人之良史又范祖禹在书局分撰唐史考其成败治乱得失之迹撮其机要论次成书名曰唐鉴元祐元年上表进其书
　　修起居注
　　吕夏卿时修唐书以夏卿为编修官夏卿览强记而于歴代史尤该洽与修仁宗实録同修起居注
　　请同编修
　　刘恕为人强记于书无所不览有史学司马光修资治通鉴奏请同编修
　　辟同编修
　　范祖禹字淳甫司马文正公修歴代君臣事迹辟公同编修供职秘省时王荆公当国公未尝往谒王安国与公善尝谕以荆公意公竟不往见
　　编成卷帙
　　李焘编长篇卷帙渐成蜀帅汪应辰乞下临安府给笔札缮写藏阁公遂进宋初至治平一百八卷
　　修定事迹
　　李益能撰綦崈礼行状重修神宗哲宗两朝正史公奏神宗实録墨本元祐所修已是成书朱本蔡卞重修多所増损而元祐史官语言不无失实乞将朱墨本叅照修定哲宗实録蔡京提举编修多是増饰语言变易是非殆非实録之体乞于旧臣之家访求当时文字事迹叅照上悉如所请
　　古今文集
　　杂著
　　论史事劄子　　　　　　　周必大
　　臣以非才被命纂修四朝正史頼同寮恊力裒类事实粗见功绪今当下笔之际事体尤难窃观前朝国史虽是众人分撰然当时案牍可以稽据是非可以询问责成一手不至讹舛粤自南渡以来文籍残缺往往捜求散轶考证同异若非参合众智深虑不相照应抵牾者多臣尝与众议分手撰述每遇一志一成篇并令在院官互相修润庶几首尾贯串体制归一无思虑不周之患如合圣意即乞特降指挥以慿遵守取进止古诗
　　观永叔五代史　　　　　　刘原父
　　大意晩有属先生防书彚是非原正始简古斥辞费褒善伤获麟疾邪记有蜚处心必至公拨乱岂多讳何必藏名山端如避罗罻
　　寄永叔修唐书　　　　　　刘原父
　　故人青云客出入承明庐闻播六经絶笔获麟初必复藏南山尚能访隠居
　　请观永叔五代史　　　　　刘跂
　　结绳去淳古文章被事业缤纷南山竹牋赋困简牒大贤乃独乐逸轨谁复蹑烂然霆雷光四海俱晔晔

　　古今事文类聚新集卷二十三
　　钦定四库全书
　　古今事文类聚新集卷二十四
　　元　富大用　撰
　　诸院部
　　记注院　　修起居注
　　歴代防革周周官有左右史盖今起居之本汉武帝有禁中起居注后汉马皇后撰明帝起居注则汉起居似在宫中为女史之任其后起居皆近侍之臣録记也歴代有其职而无其官后魏始置起居令史每行幸宴防则在御左右记帝言及賔客训答后又别置修起居注二人北齐有起居省至隋置为职员列为侍臣与掌其事唐起居郎舍人掌録天子起居法度天子御正殿则郎居左舍人居右有命俯陛以听退而书之季终以授史官贞观中以给事諌议大夫兼知起居注或知起居事每仗下议政事起居郎一人执笔记録于前史官随之其后又置起居舍人分侍左右秉笔随宰相入殿若仗在紫宸内阁则夹香案分立殿下直第二螭首和墨濡笔皆即坳处时号螭头敬宗李义甫为相奏请多畏人之知乃命起居舍人对仗承防仗下与百官皆出不复闻事务矣长夀中宰相姚璹建议仗下后宰相一人録军国政要为时政记月送史馆率推美让善事非其实未防亦罢而起居郎犹因旧制勅稍稍笔削以广国史之阙起居舍人居记言之职唯编诏书不及他事太和中诏入阁日起居舍人具纸笔立螭头下复贞观故事宋防唐制起居郎门下起居舍人中书号小两省官皆为虚名不典本省事而典职者自号修起居注凡二人天子御正殿记注官不侍左右唯朝防对立于香案前常日则更畨逓直于崇政殿延和殿行幸则从上出入皆所以书言动熈寜初诏諌官兼修注者因后殿侍立许奏事起居郎舍人掌记天子言动御正殿则俟于门庑外便殿则侍立行幸则从大朝防则对立于殿下螭首之侧凡朝廷命令赦宥礼乐法度损益因革赏罸劝惩羣臣进对文武臣除受及祭祀燕享临幸引见之事四时气候四方符瑞户口増减州县废置皆书以授著作官六年诏左右史分记言动七年诏迩英阁讲读罢有留身奏事者许侍立绍圣元年中丞黄履言所奏或于机宻难令旁立乃止元有记注院掌记言动置修起居注
　　羣书要语天子端而居动则左史书之言则右史书之【记玉藻】古之王者世有史官君举必书所以谨言行昭法式也左史记言右史记事【前蓺文志】古者天子诸侯有事必告于庙庙有二史左史记言右史记事事为春秋言为尚书君举必书善恶成败无不存焉【后汉荀恱传】仲尼因鲁史防书成文考其真伪而志其典礼上以遵周公之遗制下以明将来之法【左序】国史明乎得失之迹【诗大序】庄二十四年曹刿曰君举必书书而不法后嗣何观【左】太子既冠成人免于保傅之严则有记过之史【贾谊政事疏】外史掌四方之志掌三皇五帝之书【礼春官】史官掌修国史凡天地日月之祥山川封域之分昭穆继代之序礼乐师旅之事诛赏兴废之政皆本于起居【六典】笔载螭坳【初寮制】左右置史职聨两省【同上】执笔殿陛予言汝记【除范祖禹制】左右史官号为要地手刋防书足以明枉直之効宻侍殿陛足以观进退之详【栾城制】珥笔记言才光东观【唐许公集】书笏珥彤记事于宣室【文选王元长诗序】
　　诗句名髙三俊上官立右螭傍【陈后山寄张舍人】官清立在金炉北仗下归眠玊殿西【姚合寄周起居】我是玉皇香案吏谪居犹得在蓬莱【元防之夸白乐天】
　　古今事实
　　曰柱史星
　　东一星曰柱史主记过古左右史之象也【晋天文】
　　称左侍极
　　柳玭为左史其着序训自称左侍极【柳玭家传】
　　操笔赤墀
　　郑覃曰记注操笔赤墀下其书为后世法不可用党人【职林】
　　对仗承防
　　唐永徽已后左右史惟得对仗承防已下后谋议皆不得预闻姚璹请撰时政记【百官志】
　　执笔螭头
　　唐郑朗字有容官起居郎文宗谓宰臣曰【云　云】时朗执笔螭头下宰臣退上谓朗曰适所议论卿记録未吾试观之朗对曰臣执笔所记便名为史故事不可取观帝曰朕恐平常闲语不关理体垂诸将来切以为耻异日临朝庶几稍改何妨一见以诫丑言朗遂进之【本】又唐文宗勅左右省起居赍纸砚及笔于螭头下记言记事【六典】
　　置札玉阶
　　开成末韦绚自左补阙为起居舍人时杨嗣复已除起居舍人于殿下先奏曰左补阙韦绚新除起居舍人未中谢奏取进防帝颔之李珏招而引之绚即置笔札于玉阶栏槛之右疾趋而置词拜舞焉【嘉话録】
　　善恶必书
　　刘允济为著作郎修国史尝曰史官善恶必书使骄臣贼子惧此权顾轻哉而班生受金陈夀求米仆乃视如浮云耳【本】
　　君举必书
　　唐杜正伦知起居注太宗尝谓侍臣曰朕每日坐朝欲出一言即思此言于百姓有益否所以不能多言正伦曰君举必书言存于左右史臣职当修起居注不敢不尽愚直若一言乖于道理则千载累于圣徳非直当今损于百姓愿陛下慎之太宗大恱【本】
　　不闻观史
　　唐太宗谓諌议大夫褚遂良曰卿知起居记録何事得观之否对曰今之起居古左右史也书人君言事且记善恶以为鉴诫庶几人主不为非法不闻帝王亲自观史上曰朕有不善卿必书之耶遂良曰臣子当载笔君举必记
　　不当观史
　　魏謩文宗时为舍人帝索起居注謩奏古置左右史书得失人主不可观向者取观史氏为失职陛下一见则后来所书必有讳屈善恶不实不可为史乃止
　　迩英立侍
　　宋讲读官侍迩英者皆立每问事则众人齐对颇纷纷乃诏皆坐唯当讲读者以次立而记注亦坐石昌言奏记注官当立侍宻迩徳音以详记録不可坐遂令立侍
　　延英入侍
　　至和中知制诰贾黯言延英召侍臣讲读其谘访之际动关政体乞令修注官侍阁中
　　缀两省班
　　熈寜八年范百禄奏令修起居注则缀两省班知諌院绌而不与
　　兼諌院职
　　熈寜二年四月刑部郎中秘阁校理同修起居注陈襄兼起居舍人知諌院兵部员外郎兼起居舍人同知諌官范纯仁直集贤院同修起居注
　　遂特用询
　　唐询言执政纯用科名人修起居注非故事未几修注阙仁宗遂特用询
　　无以易乗
　　初修起居缺中书拟人而彭乗在选中上指乗曰此老儒也雅有恬退名无以易之及召见谕曰卿先朝旧人久补外未尝自言对曰臣生孤逺自量其分敢过有所望耶上颇嘉之
　　古今文集
　　杂著
　　起居郎防壁记　　　　　　洪迈
　　两省之官十有二唐制也今散骑常侍缺由諌大夫而下别为諌院同门而异户惟给事中中书舍人左右起居实同省其员亦十有二渡江以来盖损三之一然亦未尝备也给舍以法从为职凡紫防黄门之政无论大小实书之实行之其未韪者得以告而言之两起居日侍殿上备顾问皆名一时清切要官然去来姓名不谨于掌故四十年间已泮散不可攷迈兄弟前后四入省举致志焉迈去右史五年而复至乃竟成之独建炎年时为不整差忒太甚所来及所去官姑存之合为百六十有八人其重至三至者三十有三人今廊庙五公皆从吾省干青云而直上异时莫盛焉权官不书独纪南阳公所以尊宰相重吾省也题名成又请淛东相公大表其上
　　辞免除起居郎状　　　　　吴永叔
　　涣号自天震躬无地伏念某孤逺之士空疎之才八年鸳鹭之行屡陪天仗三载凤凰之掖宻迩禁庭既聨甘泉法从之班复玷翰林供奉之选几华涂之徧歴恐小器之易盈所以两上丐祠之章一伸补外之请欲退闲而反进求汰去而复迁至近九章莫荣二史防螭头之水必茹含千古之胸扪柱下之星必淹贯百家之学茍非俊杰曷称选抡况直言未罄于王前而陟典遽升于帝左倘冒居于宠数将沓至于烦言古事问髙仲舒方欲力解中书之职人瑞有郑仁表岂宜叠叨记注之荣敢望公朝别咨时彦仍以吁天之前疏遂其补外之私情上无滥恩下亦知止
　　辞免起居舍人状　　　　　真徳秀
