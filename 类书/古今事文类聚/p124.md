<!-- { "loadSidebar": true } -->
　　赙布班贫
　　子栁之母死子硕请具子栁曰何以哉子硕曰请粥庶弟之母子栁曰如之何其粥人之母以葬其母也不可既葬子硕欲以赙布之余具祭器子栁曰不可吾闻之也君子不家于丧请班诸兄弟之贫者
　　说骖而赙
　　孔子之衞遇旧馆人之丧入而哭之哀出使子贡说骖而赙之子贡曰于门人之丧未有所说骖说骖于旧馆无乃已重乎夫子曰予乡者入而哭之遇于一哀而出涕予恶夫涕之无从也小子行之
　　摄束帛
　　伯高之丧孔子之使者未至冉子摄束帛乗马而将之孔子曰异哉徒使我不诚于伯高
　　不释服而襚
　　衞有太史曰栁庄寝疾公曰若疾革虽当祭必告公再拜稽首请于尸曰有臣栁庄也者非寡人之臣社稷之臣也闻之死请徃不释服而徃遂以襚之郑注不脱君祭服以襚臣亲贤也【檀弓】
　　以璠璵敛
　　季平子卒将以君之璠璵敛赠以珠玉孔子闻之曰送死以寳玉是犹暴死于中原示人以奸利之端【家语】
　　还其赋敛
　　汉原涉祖父为南阳太守死官赋敛送葬皆千万以上渉让还之【本传】
　　懐缣一匹
　　后王丹传时河南太守同郡陈遵闗西之大侠也其友人丧亲遵为防丧事赙助甚丰丹乃懐缣一匹陈之于主人前曰如丹此缣出自机杼遵闻而有慙色
　　辞其赙赠
　　王浑为凉州刺史卒故吏赙赠数百万其子戎辞而不受由是显名【本传】
　　悉辞赠赗
　　管宁字幼安丧父中表愍其孤贫咸共赠赙悉辞不受称财以送终【本传】
　　送以家赀【以下系助葬】
　　唐郭震字元振年十六与薛稷赵彦昭同为太学生家尝送缗钱四十万防有缞服者叩门自言五世未愿假以治丧元振举与之无少吝一不质名氏稷等叹骇
　　赠以麦舟
　　本朝范文正公仲淹在睢阳遣尧夫到姑苏般麦五百斛尧夫时尚少既还舟次丹阳见石曼卿问寄此何乆荅曰两月矣三丧在浅土欲葬之而北归无可与谋者尧夫以所载麦舟付之到家侍立良乆文正曰东吴见故旧乎曰曼卿为三丧未举方滞丹阳时无郭元振无可告者文正曰何不以麦舟与之尧夫曰已付之矣【冷斋夜话】
　　罄资助
　　河东栁先生仲涂少时纵饮酒肆坐侧有书生接语乃以贫未能其父母将谒魏守王公祐求资以办事先生问费防何曰得钱二十万可矣先生曰子姑就舍吾且为子谋之罄其资得白金百两钱数万以遗之议者以郭代公之义不能逺过【渑水燕谈】
　　古今文集
　　古诗
　　李宪仲哀词并叙　　　　苏子瞻
　　同年友李君讳惇字宪仲贤而有文不幸早世轼不及与之逰也而识其子廌有年矣廌自阳翟见余于南京泣曰吾祖母邉母马前母张与君之丧皆未贫不敢以饥寒为戚顾四丧未举死不瞑目矣适故人梁先吉老闻余将归耕阳羡以绢十匹丝百两为赆辞之不可乃以遗廌曰此亦仁人之餽也既又作诗以告知君与廌者庶防皆有以助之廌年二十五其文然气节不凡此岂终穷也哉
　　大梦行当觉吾年特未满遑哀已逝人长眠寄孤馆念我同年生意长日月短盐车困骐骥烈火废圭瓉后生有竒骨出语已精悍萧然野鹤姿谁复识中散有生寓大块死者谁不窽嗟君独乆客不识黄土暖推衣助孝子一溉滋汤旱谁能脱左骖大事不可缓
　　赠章黙　　　　　　　　苏子瞻
　　章黙居士字季明生公侯家才性高爽弃家求道不蓄妻子与世无累而父母与兄之丧贫不能举以是眷眷世间不能无求于人余深哀其志既有以少助之又助其言为诗以赠其行庶防有哀之者
　　章子亲未余生抱羸疾朝吟噎邻里夜泪腐茵席前年黒花生今嵗白髪出身随日月逝恨与天地毕愿求不毛田亲筑长夜室难从王孙裸未忍夏后堲五陵多豪士百万付一掷心知义财难甘就贫友乞不辞毛髪施行自丘山积此志茍朝遂夕死真不灭誓求无生理不践有为迹弃身尸陀林鸟鸢任狼籍









　　古今事文类聚前集卷五十五
　　钦定四库全书
　　古今事文类聚前集卷五十六
　　宋　祝穆　撰
　　丧事部
　　夀藏
　　羣书要语夀藏谓冢坟也称夀者取其乆逺之意【汉书注】古今事实
　　乐哉斯丘
　　公叔文子升于瑕丘蘧伯玉从文子曰乐哉斯丘也死则我欲葬焉蘧伯玉曰吾子乐之则瑗请前注刺其欲害人良田【檀弓下】
　　宰如
　　子贡倦于学告于仲尼曰愿有所息仲尼曰生无所息望其圹睾如也宰如也坟如也鬲如也则知所息矣【荀子】
　　将归故宅
　　陶子将辞逆旅之馆永归于故宅羞以嘉蔬荐以清酌【渊明自祭文】
　　树槚爲榇
　　季孙爲已树六槚于蒲圃东门之外欲自爲榇也【左传】
　　奏请茔地
　　张禹年老自治冢茔起祠堂好平陵肥牛亭部处地又近延陵奏请求之上以赐禹
　　自爲夀藏
　　后汉赵岐献帝时爲太仆副太仆马日防抚慰天下歧老病留荆州就拜太常建安六年卒先自为夀藏圗季札子产晏婴叔向四像居宾位又自画其像居主位皆为赞颂勑其子曰我死之日墓中聚沙为牀布簟白衣散髪其上覆以单被即日便下下讫便掩坎【本传】
　　预定其地
　　安定真善筭术成帝时真常自筭其年七十三至期果死又曰北邙青垅上孤槚之西四丈所凿之七尺吾地也真死依言徃掘得古时空椁即以焉【西京杂记】
　　喟然营墓
　　曹植登鱼山临东阿喟然有终焉之心遂营为墓遗令薄
　　自署其穴
　　姚崇孙朂自为夀藏于万安山麓祖茔之傍署兆曰寂居穴坟曰复真堂中剟土为台曰化台【新唐史】
　　酌酒赋诗
　　唐司空图豫为冢棺遇胜日引客坐圹中赋诗酌酒客或难之图曰君何不广耶生死一致吾宁暂游此中哉
　　诏赐坟茔
　　唐髙宗诏赐英国勣坟茔一所时勣犹在
　　祔祖墓
　　傅永字修期尝登北邙山于平坵处奋矛跃马囘旋瞻望欲祔于祖墓遂买左右地数畆遗勑子叔伟此吾之永宅也
　　刻石其上
　　本朝王樵淄川人自号赘世翁预卜为窌名茧室中置石榻刻石其上曰生前投躯以虞不备没后寄魄以备不虞【渑水燕谈】
　　古今文集
　　律诗
　　得夀藏于先垅之旁俯酬素愿感慨交懐
　　范至能
　　宻迩松楸地一隅防心何必问青乌亢宗虽愧镇公子没世尚从先大夫京兆汉阡贤问望邢山郑冢旧规模家庭遣训焄蒿在不学邠乡画古图
　　重九日行营夀藏之地　　范至能
　　家山随处可松楸荷锸携壶似醉刘纵有千年铁门限终须一个土馒头三轮世界犹灰刼四大形骸强首丘蝼蚁乌鸢何厚薄晩风拊掌菊花秋
　　葬
　　羣书要语葬不如礼曰埋埋痗也趣使腐朽而已不得埋曰弃不得其尸曰捐下棺曰窆【释名】祖载者始载于庭乗轴车辞祖祢故曰祖载【白虎通】国子高曰者藏也藏者欲人之弗得见也是故衣足以饰身棺周于衣椁周于棺土周于椁【檀弓】涂车刍灵自古有之注刍灵束茅为人焉谓之灵者神之类孔子谓为刍灵者善谓为俑者不仁不殆于用人乎【檀弓】饰棺墙置翣注墙栁衣又云绞衾设栁翣注绞衾尸之饰栁翣棺之墙饰翣以木为筐方两角衣以白布画者画云气【同上】葬于墓所以即逺也【檀弓】有虞氏瓦棺夏后氏堲周堲烧土葬也【同上】铭明旌也以死者为不可别也故以其旗识之【同上】君用輴四綍二碑御棺用羽葆大夫葬用輴二綍二碑御棺用茅士用车二綍无碑【同上】助葬必执绋【曲礼】从前曰绋绋发也发车使行也【释名】其輤有裧缁布裳帷素锦以为屋而行注輤载柩之车饰也【杂记】古人者不封不树后世圣人易之以棺椁【系辞】改缌注谓坟墓以他故崩坏将亡失尸柩也必服缌者亲见其柩不可以无服缌三月而除之【仪礼丧服】楚子病告大夫曰唯是春秋窀穸之事注窀厚穸夜厚夜长夜也【左传】孟子曰养生者不足以当大事惟送死可以当大事【离娄】廞不如椁涂之曰殡【谷梁传】廞车既展祖奠斯闻【张説祭文】号防廧翣【白集】既举纼【栁集】栁车刍灵飞旐翩翩【权集】槥椟小棺也【晏类要】藁殡邙阜又藁瘗城隅谓权葬也【燕碑】先逺戒日【文选】逺日有时【白集】题凑既肃龟筮既辰注题凑棺木内向也晨輼觧鳯晓葢峩金注輼辌丧车也【沈约齐安陆王碑】
　　古今事实
　　更朽骨
　　周文王作灵台掘地得死人之骨王曰更之吏曰此无主矣文王曰有天下者天下之主也有一国者一国之主也寡人固其主又安求之主遂更之天下皆曰文王贤矣泽及朽骨况于人乎【新序】
　　马鬛封
　　孔子之丧有自燕来观者舍于子夏氏子夏曰圣人之葬人与人之葬圣人也子何观焉昔夫子言曰吾观封之若堂者矣见若防者矣见若覆夏屋者矣见若斧者矣吾从若斧者焉马鬛封之谓也
　　不如速朽
　　宋司马桓魋为石椁三年不成孔子曰不如速朽
　　合葬非古
　　季武子成寝杜氏之在西阶之下请合焉武子曰合非古也自周公以来未之有改也【檀弓】
　　犯人之禾
　　季子臯其妻犯人之禾申祥以告曰请庚之【庚偿也】子臯曰孟氏不以是罪予朋友不以是弃予以吾为邑长于斯也买道而后难继也【檀弓】
　　不食之地
　　成子高寝疾曰吾纵生无益于人吾可以死害于人乎哉死则择不食之地而我焉【檀弓】
　　预知后
　　樗里子且死曰我必于渭南章台东后百年当有天子宫夹我墓及汉兴长乐宫在其东未央宫在其西武库直其上【刘向说苑】
　　雨不克襄事
　　二十八年定公雨不克襄【成也】事礼也注雨而成事若汲汲于欲宣七年已丑我小君敬嬴雨不克庚寅日中而克礼也礼卜先逺日
　　弗毁当道室
　　郑简公卒将为除及防氏之庙子产使辟之司墓之室有当道者子太叔请毁之子产弗毁【左传十二】
　　不归乡葬
　　延陵季子适齐而返其子死于嬴博之间不归乡里
　　玉鱼
　　长安大明宫宣政殿毎夜见数骑衣鲜丽游其间高宗使巫祝刘明奴王湛然问其所由鬼云我乃汉楚王戊太子死于此明奴等曰按汉书戊与七国反诛死无后焉得有子于此鬼曰我当时入朝以路逺不从坐后病死天子于此葬我汉书自有遗误耳明奴因许与之改鬼喜曰我昔日亦是近属今在天子宫内出入不安改卜极为幸甚今在殿东北入地丈余我死时天子敛我玉鱼一双今犹未朽必以此相送勿见夺也明奴以事奏闻有勑改苑外及发掘玉鱼宛然见在以此其事遂絶【西京杂记】
　　葬近烈士
　　后汉梁鸿疾且告主人曰昔延陵季子子于嬴博之间不归乡慎勿令我持丧归去及卒臯伯通等为求地于要离冢傍咸曰要离烈士而伯鸾清高可令相近
　　银镂黄肠
　　梁商薨赐以东园朱夀之器银镂黄肠注器棺也以朱饰之以银镂之前汉音义曰以柏木黄心为椁曰黄肠也及赐轻车介士注轻车兵车介士甲士也
　　不择日【见隂阳避忌门】
　　埋玉树
　　晋庾亮位司空薨将何充防之叹曰埋玉树于土中使人情何能已
　　荷锸自随
　　晋刘伶放情肆志常以细万物齐宇宙为心毎乗鹿车携一壶酒使人荷锸随之曰死便埋我
　　命枯骨
