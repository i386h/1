<!-- { "loadSidebar": true } -->
　　羣书要语爵以驭其贵禄以驭其富【太宰】儒苟利于国家不求富贵【儒行】富与贵是人之所欲也不以其道得之不处也【里仁】邦无道富且贵焉耻也【述而】富贵不能滛此之谓大丈夫【滕文】人亦孰不欲富贵而独于富贵之中有私龙断焉【公孙丑】志气修骄富贵道义重轻王公【文中子】平原君谓应侯曰贵不与富期而富至富不与粱肉期而粱肉至粱肉不与骄奢期而骄奢至骄奢不与死亡期而死亡至【战国防】贫贱常思富贵富贵必履危机【朱叔葛长民云】富九五福二曰富【洪范】富家大吉【家人】富润屋【大学】仁者以财发身不仁者以身发财【大学】富而无骄昜【语十四】为富不仁为仁不富【阳虎云】君子周急不继富【语】小人富斯骄骄斯乱【礼记】富观其所不为【文中子】富观其所与达观其所好【天寳】知止者富【老子】庶人之富者累钜万而贫者食糟糠【食货志】富者田连阡陌贫者无立锥之地【同上】今有无秩禄之俸爵邑之入而比之者命曰素封【史记】贵贵者归也谓物所归仰汝頴言贵声如归徃之归【说文】用下敬上谓之贵贵【万章】孟子曰欲贵者人之同心也人人有贵于己者弗思耳人之所贵者非良贵也赵孟之所贵赵孟能贱之【孟子】今之得志者轩冕之谓也轩冕在身非性命也物之傥来寄也其来不可圉其去不可止【庄织徃】重累印珥香貂乗朱轮胜衣则绮襦纨袴通籍则玉青墀动则两骖如舞坐则五鼎成列【姜维张公碑】歴观前政贵人之用心与婴子其何异哉婴儿有常病贵臣有常祸婴儿常病伤于饱贵臣常祸伤于宠也
　　诗句南邻击钟磬北里吹笙竽【左太冲】老觉腰金重慵便玉枕凉【白乐天】何处胡椒八百斛谁家金钗十二行【山谷】万金围腰莫爱渠富贵安能润黄垆【山谷】富比里富薰天髙楼夜吹笛【杜】贵君看裴相门金紫光照地【杜】劒佩声随玉墀歩衣冠身惹御炉香
　　古今事实
　　身愈恭俭
　　孔子曰周公其盛乎身贵而愈恭家富而愈俭
　　富贵浮云
　　孔子曰不义而富贵于我如浮云
　　位髙金多
　　苏秦出防数岁大困而归兄弟嫂妹妻妾皆笑之及相六国过洛阳车骑辎重诸侯送之拟于王者苏秦之昆弟妻嫂侧目不敢迎视秦笑嫂曰见季子位髙金多也秦喟然叹曰此一人之身富贵则亲戚畏惧之贫贱则轻易之况他人乎
　　物禁太盛
　　李斯叹曰吾闻荀卿有云物禁太盛吾昔上蔡布衣今人臣之位无居上者可谓富贵极矣物盛则衰吾未知所税驾也
　　富贵无忘
　　陈胜常与人佣耕辍耕之陇上怅然甚久曰茍富贵无相忘佣者笑曰若为佣耕何富贵也胜太息曰燕雀安知鸿鹄之志哉
　　五十富贵【见夫妇门】
　　佞佛求富贵
　　竟陵王子良笃好释氏招致名僧讲论佛法道俗之盛江左未有或亲为众僧赋食行水世颇以为失宰相体范缜盛称无佛子良曰君子不信因果何得有富贵贫贱缜曰人生如树花同发随风而散或拂帘幌坠茵席之上或闗篱墙落粪溷之中坠茵席者殿下是也落粪溷者下官是也贵贱虽复殊涂因果竟在何处子良无难
　　衣锦还乡
　　项羽怀思东归曰富贵不归故乡如衣锦夜行
　　富贵无常
　　盖寛饶曰富贵无常忽则易人此如传舍阅人多矣
　　不免富贵
　　谢安在东山居布衣时兄弟已有富贵者刘夫人【惔之妺】戏谓安曰大丈夫不当如此安乃捉鼻曰恐不免耳
　　富贵逼人
　　周武帝谓杨素曰善自勉勿忧不富贵素曰臣恐富贵来逼人臣无心富贵
　　当取富贵
　　李靖曰丈夫遭遇要当以功名取富贵何至作章句儒
　　玉台盘
　　五代孙晟为李昪相官至司空家益富骄每食不设几案使众妓各执一器环立而侍号玉台盘时人多效之
　　以侈而败
　　卢多逊初叅政事服用渐侈其父忆愀然不乐曰吾家世儒素一旦富贵遂至如此未知税驾之地多逊不能念父言竟以事败
　　华封祝富【以下系富】
　　尧观乎华华封人曰嘻请祝圣人富尧曰辞封人曰富人之所欲也尧曰富则多事非所以飬德也封人曰富而使人分之何事之有
　　有驷无德
　　齐景公有马千驷死之日民无德而称焉
　　执鞭求富
　　子曰富而可求也虽执鞭之士吾亦为之如不可求从吾所好
　　富有茍美
　　子谓卫公子荆善居室始有曰苟合矣少有曰茍完矣富有曰茍美矣
　　结驷连骑
　　子贡仕卫发贮鬻财曹鲁之间结驷连骑聘享诸侯孔子讥曰赐不受命而货殖焉亿则屡中【家语】子贡好废举与时转货赀家累千金
　　天富滛人
　　传庆封奔吴吴与之朱方富于其旧惠伯曰天殆富滛人庆封又富矣穆子曰善人富谓之赏滛人富谓之殃天其残之也其将聚而殱旃
　　彼富吾义
　　孟子曰晋楚之富不可及也彼以其富我以吾仁彼以其爵我以吾义吾何慊乎哉
　　三致千金
　　越勾践困于防稽之上廼用范蠡计然十年国富遂报强吴范蠡叹曰计然之防既以施国吾欲施之家廼乗扁舟浮江湖变姓名适齐为鸱夷子皮之陶为朱公十九年之间三致千金再散与贫友昆弟
　　资拟王公
　　猗顿大畜牛羊于猗氏之南资拟王公富于猗氏
　　不义之富
　　齐庆氏亡分其邑与晏子晏子不受人问曰富者人之所欲也何为不受对曰无功之赏不义之富祸之媒也我非恶富恐失富也
　　汉世富民
　　汉秦杨以田农而甲一州翁伯以贩脂而倾县邑张氏以卖酱而逾侈质氏以洒削而鼎食【洒先礼反削先召反劒室也人有刀劒削刀为洒刷之】浊氏以冐脯而连骑张里以马医而击钟皆越法矣任氏折节为力田畜人争取贱价任氏独贵善富者数世
　　邓氏铸钱
　　文帝赐邓通蜀严道得自铸钱邓氏钱布天下其富如此
　　富贾求名
　　子云作法言蜀富贾人赍钱十万愿载于书子云不听曰夫富无仁义犹圏中之鹿栏中之羊安得妄载
　　浆酒藿肉
　　鲍宣上疏曰奈何独私养外亲与幸臣董贤多赏赐以千万数妓从賔客浆酒藿肉仓头卢儿皆用致富非天意
　　金玉之富
　　郭况迁大鸿胪上数幸其家赐予金品甚盛京师号况家为金穴【东观汉记】郭况累资数亿庭中起髙阁立衡石于其上以称量珠玉
　　坞中金银
　　董卓筑郿坞髙与长安城埒积谷为三十年储云事成雄据天下不成守此足以毕老及卓死坞中金二三万银八九万竒玩杂物山崇阜积不可知数
　　石崇富侈
　　石崇字季伦任侠无行检在荆州刼逺使商客致富不赀舍宅舆马拟王者庖膳必穷水陆之珍后房百数皆曵纨绮珥金翠而丝竹之艺尽一世之选筑榭开沼殚极人巧乆之大仆与贵戚王恺羊琇之徒以奢靡相尚恺以澳釜崇以蜡代薪恺作紫丝布歩障四十里崇作锦歩障五十里以敌之崇涂屋以椒恺以赤石脂武帝毎恺尝以珊瑚树赐之高二尺许枝柯扶疎恺以示崇崇便以铁如意击之应手而碎恺既惋惜崇命左右悉取珊瑚有高三四尺者六七株恺怳然自失
　　王氏殖贿
　　晋王戎园田水硙周遍天下自执牙筹昼夜算计俭啬不自奉养天下人谓之膏肓之疾女适裴頠贷钱数万乆而未还其后归寜戎色不恱女遽还直然后乃欢从子将婚戎遗其单衣婚讫而更责取家有好李卖恐人得种常鑚其核以此获讥
　　欲保富侈
　　刘真长为丹阳尹许元度询出都就宿牀帷新丽饮食丰甘许曰若保全此处殊胜东山真长曰卿知吉防由人吾安得不保此王逸少在坐曰令巢许稷契当无此言二人并有愧色
　　王氏富窟
　　王元寳巨豪常以金银叠为屋壁上以红泥泥之又置礼贤堂以沉香为轩槛以砆碔甃地靣以锦纹石为柱础又以铜线穿钱甃于后园花径中贵泥雨不滑人呼王氏富窟
　　守钱虏【见钱门】
　　多田翁
　　卢从愿为刑部尚书占良田数百顷宗薄之欲以为相者屡矣卒以是止时号多田翁
　　以富送狱
　　陈子昻父世高赀子昻解官归县令叚简贪暴闻其富欲害之子昻家人纳钱二十万緍简薄其赂捕送狱中子昻见捕遂筮卦成惊曰天命不祐吾殆死乎果死狱中
　　和峤钱癖
　　萧宏钱愚【并见钱门】
　　五侯同封【以下系贵】
　　成帝封舅谭为平阿侯商为成都侯立为红阳侯根为曲阳侯逢为高平侯五人同日封谓之五侯
　　怀组夸里【见荣乡门】
　　稽古之力【见学术门】
　　布衣至三公
　　荀爽字慈明起自布衣九十五日而至三公
　　布衣至相
　　岑文本或劝其营产业者文本叹曰吾汉南一布衣徒歩入闗所望不过秘书郎县令耳今无汗马劳以文墨位宰相奉稍已重尚何殖产业耶故口不言家事
　　二十四考
　　郭子仪身任安危者四十年检中书令考二十四富贵寿考哀荣终始
　　贪进不已
　　钱思公惟演官兼将相阶勲品皆第一恨不为宰相叹曰使我于黄纸尽处着一个字足矣竟不登此位苏易简罢叅政知邓州有不胜寒冷之叹移书旧友曰退位菩萨难做竟不登强仕而卒
　　欲青凉伞【见疾病门】
　　官髙愈惧【见庆贺门】
　　既贵而俭【见俭门】
　　贵不忘贫【并见俭约门】
　　古今文集
　　古诗
　　读史二首　　　　　　　白居易
　　季子憔悴时妇见不下机买臣负薪日妻亦弃如遗一朝黄金多佩印衣锦归去妻不敢视妇嫂强依依富贵家人重贫贱妻子欺奈何贫富间可移恩爱志遂使中人心汲汲求富贵又令下人力各竞锥刀利随分归舍来一取妻孥意
　　汉日大将军少为乞食子秦时故列侯老作锄士春华何晔晔园中发桃李秋风忽萧条堂上生荆枳深谷变为岸桑田成海水势去未消悲时来何足喜寄言枯荣者反覆殊未巳
　　公子行
　　春草緑绵绵骄骖骤暖烟微风飘乐韵半日醉花邉打鹊抛金盏招人举玉鞭田翁与蚕妇平地看神仙诗话
　　晩景富贵
　　富贵于人造物所靳自古以来多不在于少年尝在于晩景若少年富贵者非曰无之盖亦鲜矣人至晩景得富贵未免置第售妓妾以偿其平生所不足者如乐天诗云多少朱门鎻空宅主人到了不曾归司空曙诗云黄金用尽教歌舞留与他人乐少年读此二诗使人凄然诚不必为此也
　　评富贵诗
　　晏元献公覧李庆富贵曲云轴传曲谱金书字树记花名玉篆屏曰此乃乞儿相未尝谙富贵者故公每言富贵不及金玉锦绣惟说其气象若楼台侧畔杨花过帘幙中间燕子飞梨花院落溶溶月栁絮池塘淡淡风穷人家有此景否
　　看人富贵
　　后山诗话云乐天云笙歌归院落灯火下楼台又云归来未放笙歌歇画防门前蜡烛红非富贵语看人富贵者也山谷云不如杜子美落花游丝白日静鸣鸠乳燕青春深也
　　富贵诗
　　秦韬玉京人父为左千牛军将韬玉有词藻有公子行云阶前莎緑毬不卷银喷香挽不断乱花织锦栁燃丝妆防池台画屏展王人功业传国初六亲联络驰朝车鬪鸡走狗家世事抱来皆佩黄金鱼却笑儒生把书卷学得顔回忍饥靣为田令孜擢用未几岁遂至承郎
　　善处富贵
