<!-- { "loadSidebar": true } -->
　　丁女真水妃【左昭九年注火畏水故为之妃】寒山便火耘陨霜知已杀坯戸照初焚束緼方熠燿敲石俄氤氲落防甘泉烽横烟楚塞氛穷蛇上乔木潜蛟蹑浮云惊飞堕伤鸠狂走迷痴麏谷蛰起蜩燕山妖灶防羵野竹爆哀声幽桂飘寃芬悲同秋照蟹怏若夏燎蚊火牛入燕垒燧象奔吴军崩腾井陉口万马皆朱幩揺曵骊山隂诸姨烂红裙方随长风卷忽值絶涧分我夲山中人习见匪独闻偶従二三子来访张隠君君家亦何有物众移朝曛把酒看飞烬空庭落缤纷行观农事起畦陇如襭纹细雨发春頴严霜倒秋蕡始知一炬力洗尽狐兎羣
　　律诗
　　烧　　　　　　　　　　刘彦冲
　　惹草荧荧熖随风烈烈声欲临横涧断忽上晩峯眀踸踔无潜迹葺有怒生尚余飞烬暖培耔及春耕
　　火后借居君子亭　　　　陈去非
　　祝融回禄意佳哉挽我梅花树下来一夜东风不知惜月眀满树十分开
　　火后问舎至城南有感　　陈去非
　　魂伤瓦砾满曾游尚想奔烟万马遒遂替蕃儿作正月絶知回禄相巴丘书生性命惊频试客子茅茨费屡谋唯有君山故窈窕二眉晴緑向人浮
　　诗话
　　唐火禁严
　　费衮云唐火禁严甚罪抵死元微之连昌宫词叙覔念奴事云须防覔得又连催特敕街中许燃烛街中燃烛亦常事至特勑乃许则火禁之严可知然呉元济拒命禁人偶语于涂夜不燃烛裴晋公既平蔡遂弛其禁往来者不限昼夜蔡人始知有生之乐而中朝之法亦严不知裴公弛禁之后当时又何以处此哉
　　薪
　　羣书要语薪之槱之【棫朴】以薪以蒸注大曰薪小曰蒸【无羊】析薪如何匪斧不克【伐柯】问士之子长防长曰能负薪防曰未能负薪【曲礼】厥父析薪其子弗克负荷【左传】榾柮木头也【说文】
　　诗句破灶生薪【坡】稚子松间拾堕樵【荆公】旋斫生松带叶烧
　　古今事实
　　披裘采薪
　　季札去徐而归行道逢男子五月被裘采薪于道旁有委金季札见之谓薪者曰子来取此金薪者曰君举止何髙视何下也五月被裘采薪寜是拾金者乎【吴越春秋】
　　薪贵于桂【见谒见门】
　　担薪诵书
　　朱买臣担束薪行且诵书妻羞之求去
　　后薪居上
　　汲黯谓武帝曰陛下之于羣臣如积薪耳后来者居上
　　抱薪爇火【见饭门】
　　求薪急归
　　蔡顺性至孝顺少孤养母尝出求薪有客卒至母望顺不还乃噬其指顺即心动弃薪驰归恐问其故母曰有急客来吾噬指以悟汝耳
　　能辨劳薪
　　荀朂在晋武帝坐赐食荀进饭即谓坐人曰此乃劳薪炊也坐者未之信帝密遣问外答曰实是故车脚
　　供薪水【见奴仆门】
　　撤屋而炊
　　梁阮孝绪家贫无以防僮妾窃邻人樵以继火孝绪知之乃不食更令撤屋而炊所居室唯有一林竹树环绕
　　燃薪诵书【见勤学门】
　　古今文集
　　杂著
　　积薪赋【并序】　　　　　　　李徳裕
　　此郡岩壑重复榛林盛樵采之子未尝辍音往往防流而下诣予求售予因积薪于庭切有所叹乃为积薪赋
　　邈崖居之幽逺有楚泽之放臣方絶学以自防诚未暇于披榛悲顔子之饭煤感莱芜之生尘时束緼以请火访蓬茨于善隣乃遇樵客维舟水滨予讯之曰樵采贱业常栖隠沦诗既咏于刈楚传亦叹于析薪尔岂延瀬之客不取金而且贫岂叔敖之子以好廉而苦辛何乃负担不已其生实勤客顾予而叹曰贵则近祸富多不仁寄迹于此以养吾真善大雅之知言信蒭荛之可询既而交加积累髙下齐均矗若井干叠似龙鳞避汍泉而无浸先曲突以斯陈苟知防患之术终无焦烂之宾嗟长孺之昧道常喻此而求伸虽后来之髙处亦居上之先焚使薪为能言之物岂容入防而芬未若生幽崖之侧紏芳桂之轮不近野田之燎免罹匠者之斤冒霰雪以终嵗齐天年于大椿
　　燔薪赋　　　　　　　　张文潜
　　嵗暮苦寒烈风不休先生家贫衣无重裘读书夜防炉炭已灰先生瑟缩凄然不怡顾谓童子与薪皆来童子曰是薪也陈之壁间自春徂冬风日所熯埃尘所固沈液之干竭枵外槁而中空唯利従燔无所献功与火相得赫然大烘坚枿劲节久而后燃后羣枯而效技又荧荧而不烟于是先生欣然环坐皆喜或祼股出足或引手张臂穷谷萧条薪炭如土盖取之而不竭顾此乐之甚富又何必琴材修直兽形攫抟汉壁之椒效暖魏宫之金辟寒谁知空山寒夜之叟敢傲温于狐貉之前【今供上方炭率抟成兽形】
　　律诗
　　田园杂兴　　　　　　　范至能
　　榾柮无烟雪夜长地炉煨酒暖如汤莫嗔老妇无盘饤笑指灰中芋栗香
　　炭
　　羣书要语炭烧木也【说文】掌炭掌灰物炭物之徴令以时入之【周礼】季秋乃命伐薪为炭【月令】
　　诗句倚炉不暖炽炭屡以添【韩】暗火埋湿炭【坡】陋邦病且贫数米铢称炭【坡】薄饭午不空炉夜无炭【荆公】竹鸡呼我出华胥起灭篝烟拥燎炉【荆公】拨尽寒炉一夜灰【吕蒙正】
　　古今事实
　　身堕炉炭
　　邾子在门台临庭阍以瓶水沃庭邾子望见之怒阍曰夷射姑旋【小便也】焉命执之弗得滋怒自投于床沸【堕也】于鑪炭烂遂卒
　　吞炭为哑【见刺客传】
　　屑炭作兽
　　晋羊琇字稚舒景献皇后従弟性豪侈洛下少林木炭贵如金琇乃捣小炭为屑以物和之作兽形后何劭之徒共集乃以置酒火爇猛兽皆开口向人赫赫然诸豪贵皆效之【语林】
　　屑炭塑鳯
　　杨国忠以炭屑塑成双凤【开元遗事】
　　作炭岸崩【见命门】
　　石炭
　　豊城萍郷二县皆产石炭于山间掘土黒色可燃有火而无熖作硫黄气既销则成白灰
　　古今文集
　　杂著
　　炭颂　　　　　　　　　范至能
　　予病衰大冬非附火不暖既铭被炉又作炭颂
　　燔木不灰化为精坚是至阳维火之传雪霾六虚冰塞九渊环堵之室天不能寒有赫神物斡流化甄尺璧寸珠罔功汗顔我维徳之莫之名言既燠既安与之穷年
　　古诗
　　买炭　　　　　　　　　苏子由
　　苦寒摉病骨丝纩莫能御折薪燎枯竹勃鬰烟充宇西山古松材大招斤斧根槎委溪谷龙伏熊虎踞挑抉靡遗余陶穴付一炬积火变深黳牙角犹忿怒老翁睡破毡正昼出无屦百钱不满篮一坐幸至莫御炉嵗増贡圏直中常度闾阎不敢售根节姑付汝升平百年后地力已难富知夸不知啬俛首欲谁诉百物今尽然岂惟一炭故我老或不及预为子孙惧
　　答友人赠炭　　　　　　孟郊
　　青山白屋有仁人赠炭价重双乌银驱却坐上千重寒烧出炉中一片春吹霞弄日光不定暖得曲身成直身
　　卖炭翁【苦宫市也】　　　　　　白居易
　　卖炭翁伐薪烧炭南山中满面尘灰烟火色两鬂苍苍十指黒卖炭得钱何所营身上衣裳口中食可怜身上衣正单心忧炭贱愿大寒夜来城外二尺雪晓驾炭车辗氷辙牛困人饥日已髙市南门外泥中歇翩翩两骑来是谁黄衣使者白衫儿手把文书口称敕廻车叱牛牵向北一车炭千余斤官使驱将惜不得半疋红纱一丈绫繋向牛头充炭直
　　雪晩舟中生火　　　　　杨廷秀
　　乌银见火生緑雾便当水沉一浓炬却因断续更氤氲散作霏防缓袍袴须防雾霁吐红光炯如云表升扶桑阳春和日曛满室苍顔渥丹疑醉乡忽然火泠雾亦灭只见红炉堆白雪牎外雪深三尺强牎里雪深一寸香乌银玉质金石声见火忽学爆竹鸣腷腷膊膊久不停白日坐上飞繁星不知何怒泄不平不知何喜唧唧吟待渠自静勿与争切莫惜箸怒复生到渠缄口两耳热铜瓶在旁却饶舌
　　彭城旧无石炭元丰元年十二月始遣人访于州之西南白术镇之北以治鐡作兵犀利
　　胜常　　　　　　　　　苏子瞻
　　君不见前年雨雪行人断城中居民风裂骭温菽半束抱衾禂日暮敲门无处换岂料山中有遗寳磊落如防万车炭流膏迸乳无人知阵阵腥风自吹散根苗一发浩无际万人鼔舞千人看投风泼水愈光眀烁玉流金是精悍南山栗林渐可息北山顽矿何劳鍜为君铸作百錬刀要斩长鲸为万段

　　古今事文类聚续集卷十八
<子部,类书类,古今事文类聚>
　　钦定四库全书
　　古今事文类聚续集卷十九
　　宋　祝穆　撰
　　朝服部
　　朝服【幞头　　笏腰带　靴】
　　羣书要语岂曰无衣七兮不如子之衣安且吉兮【秦风】或锡之鞶带终朝三禠之【易】束带立于朝【语】朝服而立于阼阶【语十】搢绅挿笏于绅绅大带也【前郊祀志】笏者臣有致命及所启白则书其上备忽忘也【释名】古者贵贱皆执主书君上之政令有事则搢之于腰带中【舆服杂事】将适公所史进象笏书思对命【礼记】
　　诗句春草随青【杜】诗成得绣【杜】淋漓宫锦【坡】不踏金门着战【山谷】五十佩银章【李】内分金带赤【杜】玉带悬金鱼【韩】带垂苍玉佩【韩】鱼缀白金随歩跃鹘衔红绶绕身飞【白乐天】
　　古今事实
　　幞头【详见后古今文集注】
　　赐紫带
　　狄仁杰转幽州都督武后赐紫带后自制金字十二于以旌其忠
　　半臂
　　隋大业中内官多服半除即今之长褏也汉官亦服之唐髙祖减为半臂内官服者无脊缝今为礼服【炙毂子】
　　汗衫
　　燕朝衮冕有白纱中单有眀衣皆汗衫之象以行祭接神至汉与项羽交战汗透中单改名汗衫贵贱通服【炙毂子】
　　纱公服
　　一朝士五月起居衣纱公服为台官所紏三司使包拯亦衣纱公服閤门使白易之诘曰有何条例答曰不见旧例只见至尊御此耳乃易之【杂志】
　　不耻緼袍【以下系】
　　子曰衣敝緼袍与衣狐貉者立而不耻者其由也欤
　　绨恋恋【诸色并附】
　　须贾入秦见范雎曰范叔一寒如此哉觧绨以赐之
　　夺锦
　　宋之问献诗武后夺东方虬锦以赐之
　　笏击奸臣【见燕饮门以下系笏】
　　笏击朱泚
　　朱泚欲僣位段秀实勃然起执源休腕夺象笏奋而前唾泚而骂曰狂贼可磔万叚我岂従汝反邪遂撃之泚举臂捍笏中颡流血被面匍匐走秀实遂遇害【叚秀实传】
　　一榻置笏
　　崔琳毎嵗时宴于家以一榻置笏重积其上
　　还笏丐归
　　禇遂良諌立昭仪因致笏殿阶叩头流血曰还陛下此笏丐归田里
　　故笏甘棠
　　诏问魏徴家书诏颇有存者五世孙謩对惟故笏在帝曰此笏乃今甘棠
　　笏
　　唐故事搢笏于带而乗马张九龄体羸使人持之因置笏嚢
　　书事于笏
　　余公靖奉使入辞书所奏事于笏各用一字为目上顾见之问其所书者何靖以实对上指其字一一问之尽而后已
　　善相笏
　　李防军善相笏休咎呼为李相笏又有龙复夲者无目凡有象简竹笏以手捻之必知官禄年夀【南部新书】
　　笏撃仆死
　　晏元献坐以笏击死仆出守南亰【诗话】
　　始用手版【以下系手版】
　　应仲逺云昔荆轲逐秦王其后谒者持匕首以备不虞従此侍官皆执刀劒汉髙祖偃武修文始制以手板代焉故仲长子曰笏以书君教令记善刺过今之持手板以象焉【舆服杂事】
　　倒执手版
