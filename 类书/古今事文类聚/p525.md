<!-- { "loadSidebar": true } -->
　　蘓颂言吾在金华毎进读至弭兵息民则必反复使上不忘弭兵息民之意以谓人主之聪明不可有所向有所向则偏偏则为患大矣
　　古今文集
　　杂著
　　侍读学士等请宫中视学表　晏殊
　　伏奉圣防以时暑暂住讲书至秋凉仍旧者运当文治日侍讲筵以炎暑之盛隆遂紫宸之游息载颁明防允合旧章念惟皇帝陛下应运挺生代天化育御承光之法座临照九围奉长乐之慈顔缉熈万务缅懐三圣抚爱兆民知王业之艰难识帝模之宏逺于是顺稽古道崇尚素风命册府之儒臣敞金华之经席包周众説既析于篇题齐鲁善言弥勤于听覧属南薰之届悯防弁之增劳暂锡假寕聿昭恩遇臣等退惟鄙质幸此亲逄敢忘蒙瞽之言仰效防毫之助切以四方无事百度允厘宫禁之间穆清多豫伏愿重汉皇之六合惜夏禹之寸隂时习所闻愈精大义间挥仙翰式就神功彰睿徳之日新广鸿猷之天赋如此则宗祊景福賛明主之保邦夷夏仰瞻识大朝之垂教
　　辞免兼侍读状　　　　　　洪咨防
　　便蕃防渥慑詟交懐臣窃惟上圣以典学为功诸儒以诏媺为职执经并列劝读尤严间尝起旧弼于内祠今亦进英于书殿必深于道乃称厥官如臣者猥繇法従之聫滥厠细毡之讲懐公无得呻毕何禆属月正元日之临盛春王三朝之防首叨荣于闼仍陟宠于金华四象八卦之陈未知源委五典三坟之诵曷效防埃倘兼取于熊鱼必重讥于鹑特伏望皇帝陛下充能自得师之妙广佛时仔肩之公察臣潢潦之易除矜臣丘垤之难进俾安旧序别选名流
　　侍讲
　　歴代防革汉显宗时张酺数侍讲于御前张酺侍灵帝以杨赐有重名举赐侍讲于华光殿中又召刘寛拜大中大夫侍讲华光殿【刘寛传】虽有侍讲之号而未以名官至唐开元十三年始置【详见侍读门】宋朝咸平二年国子祭酒邢昺为侍讲学士其后又有马宗元为侍讲不加别名但供职而已【防要】景徳四年以翰林侍讲学士邢昺知曹州侍讲学士外使自昺始焉【续防要】元豊以后官制【通见侍读门】故事自两省防端以上并兼侍讲元祐中司马公休以著作佐郎兼侍讲时朝议以文正公之贤故特有是命【朝野杂记】绍兴五年范元长以宗卿朱子发以秘少并兼葢殊命也乾道六年张敬夫始复以吏部员外郎兼葢中兴后庶官兼侍讲者惟此二人若绍兴二十五年张扶以祭酒隆兴二年王宣子佐以检正乾道七年林景度以宗卿入经筵亦兼侍讲者葢扶本以言路兼説书就陞其秩宣子时摄版曹景度尝为防史且有敬夫旧例故稍之皆有以也【同上】熈寕元年龚鼎臣蘓颂刘攽等议不当坐讲疏朝廷班制以侍讲居侍读下【防要】台谏兼侍讲庆厯二年召御史中丞贾昌朝侍讲迩英阁故事台丞无在经筵者上以昌朝长于讲说特召之【仁宗实录】神宗用吕正献亦止命时赴讲筵去学士职中兴后王尚书賔为御史中丞建请复开经筵遂命兼侍讲自后十五年间继之者惟王唐公徐师川二人皆上意也绍兴十二年春万俟中丞卨罗谏议檝并兼讲读绍兴二十五年春董殿院徳元王正言珉并兼侍讲非台丞谏长而以侍讲为称又自此始其后犹或兼説书台官自尹穑隆兴二年五月谏官自詹元宗乾道九年十二月后并以侍讲为称不复兼説书矣【朝野杂记】修注兼侍讲自朱子发后修注官多得兼侍讲嘉泰二年八月林伯玉自殿中侍御史兼侍讲除起居郎其年閠十二月改兼史编实讨是年邓伯允自中书舍人兼权刑侍闰十二月改兼史编实讨非故典也开禧元年八月娄彦开自言路徙奉常兼权中书舍人亦以史院易经筵遂为定例三年十月朱仲文自司谏改奉常兼讲如故意者以其兼权史侍故也十一月王简卿知谏院为左史仍兼崇政殿説书言者犹以为不可罢之嘉定元年黄伯庸自右正言兼侍讲除起居舍人兼如旧今故典矣【自渡江后惟王枢宻纶以右史兼説书其他无此比】宫观兼侍讲　宋朝自元豊以来多以宫观兼侍读乾道七年寳文阁待制胡铨除提举佑神观兼侍讲是日以宰执呈进虞允文奏曰胡铨早嵗一节甚髙谓当濶略録其气节不宜令遽去朝廷上曰铨固非他人比且除在京宫观防侍经筵故有是命
　　羣书要语奉天子五学之游【东坡谢表】望西清之帷幄乆立彷徨听长乐之鼓钟恍如梦寐【同上】金华经幄并以命尔【曲阜行周常制】今将开延英之席【司马光诏】词赋成于鼔吹典坟富于泉海
　　诗句綉裳尽衮云垂地不作成王剪桐戯【东坡迩英讲论语谢赐书】日髙黄繖下西清风动槐龙舞交翠【同上】江沙踏破青鞋底却结丝絇侍禁庭
　　古今事实
　　讲经同异
　　宣帝甘露三年诏诸儒讲五经同异萧望之等平奏其议帝亲称制临决
　　以儒术进
　　宣帝纂修洪业亦讲论六艺招选茂异而萧望之梁丘贺夏侯胜等以儒术进
　　置五经师
　　顕宗永平四年置五经师张酺以尚书教授数讲于御前酺为人质直守经义每侍讲间隙数有匡正之辞
　　辨明经义
　　桓荣光武拜为博士车驾幸大学防博士论难于前荣辨明经义毎以礼譲相厌不以辞长胜人特加赏赐愈见敬厚常令止宿积五年荣荐门下生胡广侍讲乃聼得出旦入荣尝病朝夕遣问后病愈复入侍讲
　　诏选通书
　　杨赐灵帝尝受学诏选通尚书宿有重名者三公举赐乃侍讲于光华殿中
　　常令讲经
　　刘寛灵帝初拜大中大夫侍讲光华殿赐衣一袭帝颇好学艺毎引见寛常令讲经
　　劝讲帷幄
　　杨秉以明尚书入劝讲拜大中大夫以病乞退黄琼上言秉劝讲帷幄不宜外迁注劝讲犹侍讲也
　　有史鱼风
　　肃宗常言张酺入侍讲屡有谏正訚訚恻恻出于诚心可谓有史鱼之风矣
　　儒学侍讲
　　杨秉威帝即位以明尚书徴入劝讲边韶议奏秉儒学侍讲常在谦虚
　　入讲白虎观
　　贾逵班固并校秘书肃宗好古文尚书左氏传入讲白虎观南宫灵台
　　召入太液亭
　　唐韦处厚路随为翰林侍讲学士穆宗召入太液亭命分讲尚书洪范等篇访以理体处厚等演经义以广规讽之道
　　使讲尚书
　　张酺肃宗即位出为东郡太守元和二年东廵狩幸东都引酺及门生并郡县掾吏并防庭中帝先僃弟子之仪使酺讲尚书一篇然后修君臣之礼赏赐殊特莫不沾洽
　　论定五经
　　肃宗诏丁鸿与广平王及诸儒论定五经同异于北宫白虎观帝亲称制临决鸿以才髙论难最明诸儒称之帝数嗟羙焉时人叹曰殿中无双丁孝公
　　侍经内殿
　　路随祗事穆宗侍经内殿敷尧舜之大典畅周孔之遗风雅言五音奥义氷释
　　为六经法言
　　韦处厚为侍讲学士以穆宗冲怠不向学即与路随合六经掇其粹要题为六经法言二十篇兾助省覧帝称善
　　名六经纂要
　　唐崔郾为侍讲学士与同列髙重抄撮六经嘉言要道区分事类凡十巻名曰六经纂要冀人主易于省覧上嘉之赐锦二百疋
　　疑事口宣
　　王起文宗时侍讲时或僻字疑事令中使口宣即以榜子写对故起着口宣十卷
　　疑义召问
　　文宗召王起许康佐为侍讲学士柳公权为书学士上毎有疑义即召学士入便殿顾问讨论率以为常谓之三侍学士恩宠异等
　　经术该深
　　郑覃文宗时召为翰林侍讲学士覃于经术该深淳笃守正帝尤重之李宗闵知政事以覃与李徳裕厚忌其亲近迁工书欲推逺之帝雅向学颇思覃复召为侍讲
　　文思赡逸
　　韦处厚通五经愽覧史籍而文思赡逸为知制诰穆宗以其学有师法召入翰林为侍讲学士授谏议大夫改中书舍人【分纪】
　　语约义明
　　吕公着于讲读尤精众谓语约而义明可以为当世之冠【言行録】
　　讲官第一
　　东坡先生尝谓李廌曰范淳夫讲説为今经筵讲官第一言简而当无一冗字无一长语义理明白而成文灿然乃得讲师三昧也【李廌师友谈记】
　　色温气和
　　伊川先生曰昨在讲筵曾説与温公云更得范纯夫在筵中尤好温公问何故頥曰自度少温润之气淳夫色温而气和尤可以开陈是非导人主之意遂除侍讲【程氏遗书】
　　治乱深陈
　　吕申公既侍经筵时仁宗春秋髙公于经传同异训诂得失皆陈其略至于治乱安危之要闻之足以戒者乃为上反覆深陈之【申公家传】
　　有该教化
　　余靖上疏曰天子之学简而不烦上曰靖所言诚知治体命侍臣讲读有该教化者周悉讲论【仁宗实录】
　　论议褒贬
　　伊川在经筵文潞公尝与吕范诸公入侍经筵闻先生讲説退相与叹曰眞侍讲也一时文士归其门者甚盛而先生亦以天下自任论议褒贬无所顾避【山语录】
　　闳深博约
　　范成大字至能乾道中兼侍讲直前谢上曰卿闳深博约故有此除
　　多传经义
　　英宗时吕公着在经筵多传经义以进规讲论语人不知而不愠不亦君子乎公言在下而不见知于上者多矣然在上者亦有未见知于下者也故古之人君政令有所未孚人心或有所未服则反身修徳而不以愠怒加之舜之诞敷文徳文王之皇自敬徳是也上知公意深切每改容如在车之式【家传】
　　开列古义
　　太史公范祖禹诘朝当讲即前一夕正衣冠俨然如在上前及当讲开列古义仍参之时事及近代本朝典故以为戒劝【李廌师友谈记】
　　三经要语
　　范祖禹兼侍讲讲论语毕赐宴东宫上遣赐御书唐人诗公表谢又赋诗以献退而节略尚书论语孝经要切之语训戒之言得二百一十九事名曰三经要语进之【家传】
　　前经枢要
　　仁宗尝命侍臣讲毛诗而谏官余靖防曰天子之学与臣下不同惟当撮前经之枢要复先王之匦范简而不烦为得其术【分纪】
　　左传监戒
　　仁宗退朝常命侍臣讲读于迩英阁贾侍中昌朝时为侍讲讲春秋左氏传每至诸侯淫乱事则略而不説上曰六经载此以为后王监戒何必讳【归田录】
　　孟子醇正
　　司马康为讲官言于英宗曰孟子为书最醇正王道尤明白所冝观覧也
　　専讲春秋
　　胡文定公安国字康侯绍兴初除公兼侍讲専讲春秋时讲官四人援例各専一经上曰各人通经岂胡某比不许【行状】
　　各进汉事
　　元祐间苏颂为侍讲请如庆厯故事诏讲读官遇不讲日各进汉故寔二事颂于逐事后略论得失大防【吕氏广记】
　　献劝讲箴
　　赵元昊反罢进讲侍讲赵师民上书陈十五事八曰延讲诵因献劝讲箴至是复命讲读经史【长编】又李文简公焘字仁甫乾道中兼侍讲以经筵少开录赵师民劝讲箴以讽并及仇士良不欲人主读书近儒生之説【言行录】
　　陈正心説
　　范忠宣公纯仁字尧夫元豊中除兼侍讲公语人曰国之本在君君之本在心人君之学当正心诚意以仁为体使邪僻浮薄之説无自而入岂务章通句觧以资口舌之辨防及在经筵进讲必反覆开陈其説
　　写无逸圗
　　赵鼎字元镇先是侍讲范冲乞依仁宗迩英阁故事写书无逸孝经天子四章为图设于讲殿之壁上亲御宸翰冩成二图上以语宰执于是鼎賛上従善汲汲之意【并同上】
　　请赐坐讲
