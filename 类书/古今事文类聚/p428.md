<!-- { "loadSidebar": true } -->
　　羣书要语简上霜凝笔端风起【崔篆御史箴】望威宪府名重法冠【孙樵纪室新书】内荣独坐外总百僚【同上】俾增石室之荣【唐大诏令】有守者可以执宪无私者可以闲邪【白集栁公绰制】煌煌天文宿星是环爰立执法其辉有焕执宪之纲秉国之宪鹰扬虎视肃淸违慢【傅咸作中丞箴】忧责有在绳亦必直良农耘秽勿使能殖无礼是逐安措羽翼【同上】周兴鐡柱汉制绣衣簮白笔而绳违驭骢马而明目故能出则督察万里入则紏劾百僚扬防而言惟贤是寄必须名髙河朔价重汉南谔谔淸风翩翩妙防心焉靡石直也如【北齐司马子端为中丞选御史云】　宪席持纲亦资纠正【胡文恭行栁植制】绛驺淸路白简深刻【宋何尚之与顔延中丞书】总宪度于朝端植风声于天下其所以翼于君正于人者尤可知也【栁子厚御史中丞防壁记】中朝执宪之司四海绳违之地凡居中外皆候整齐【五代会要】陛下使臣拾遗补阙以辅盛徳明善正失以平庶政举直错枉以正大臣臣当极其力以死继之【献简公言行録】诗句白简光朝列彤驺岀禁中【绪亮】
　　古今事实
　　掌藏石室
　　御史大夫秦官有两丞秩千石一曰中丞在殿中兰台掌图籍秘书【汉百官表】又中丞有石室藏秘书图防之属【环济要畧】
　　执宪兰台
　　汉中丞故二千石为之或选侍御髙弟执宪中司【通典注】又丞故二千石执宪中司掌兰台督诸州刺史纠察百僚【蔡质汉仪】又傅贤拜中丞执法中司百僚敬服
　　执宪毂下
　　谷永防曰薛宣前为御史中丞执宪毂下不吐刚不茹柔举错时当【汉史】
　　执法殿中
　　薛宣为御史中丞执法殿中外总部刺史【汉本传】汉元帝擢陈咸为御史中丞总领州郡奏事课第诸御史内执法殿中公卿以下皆畏惮之【本传】
　　铜印靑绶
　　后汉中丞两梁冠铜印靑绶【汉仪】
　　玉佩绛帻
　　宋中丞铜印墨绶进贤两梁冠佩水苍玉介帻绛朝服【通典】
　　乌衣郎官
　　王僧防为御史中丞甲族由来多不居宪台僧防为此官乃曰此是乌衣郎坐处【南史】
　　靑箱御史
　　王淮之自曽祖彪之博闻多识练悉朝仪其家世相传并谱江左旧事缄之靑箱世谓之王氏青箱命御史中丞为百僚所惮自彪之至淮之四世此职焉【南史】
　　号三独坐
　　光武特诏御史中丞与司校尉尚书令会同竝专席而坐故京师号曰三独坐【后汉史】
　　称三得人
　　宋张昪諡康节仁宗谕执政曰张昪淸直可任风宪乃以为御史中丞时富弼为相欧阳脩为翰林学士论者以为三得人【实録】
　　近世独歩
　　梁江淹字文通为中丞明帝曰今君为南司足以震肃百僚也淹乃弹中书令谢朓等内外肃然帝曰自宋以来无严明中丞君今日可谓近世独步又江淹兼中丞弹劾不避权势
　　一时髦彦
　　江左中丞虽一时髦彦然膏梁名士犹不乐【通典】
　　曰真宰相
　　武元衡迁中丞延英对罢徳宗目送之曰真宰相持平无私纲条悉举【唐本传】
　　可谓王臣
　　熊逺迁御史中丞上每叹其公忠谓逺曰卿在朝正色不茹柔吐刚忠亮至劲可谓王臣【晋史】
　　号为老虎
　　晋崔鸿为中丞明法直绳无所阿避号为老虎【晋书】又萧惠开为中丞诏曰奉法直绳不阿权戚又傅宣为中丞明法直绳内外震肃【南史】
　　号曰龙门
　　任昉为中丞簮裾辐凑预其防者殷芸到溉刘孺显刘孝绰陆倕而已号曰龙门之游虽贵公子孙不得预也【南史】
　　图形台省
　　张为中丞号为劲直梁武帝遣图其形于台省以厉当官【同上】
　　兄弟竝驺
　　梁张绾字孝卿为中丞兄绩为仆射元日朝会及百司就列兄弟竝驺两涂时人荣之【三朝要畧】
　　三世居官
　　卢奕拜御史中丞自懐谨焕及奕三世居此官淸节似之时传其美【唐本传】
　　四世此职【见前青箱御史】
　　得风宪体
　　王举正皇祐中为中丞会张尧佐一日领四使留百官班廷议不可又狄靑为枢密使力争不能夺因请改言职上称其得风宪之体遂除观文殿学士
　　选老成者
　　仁宗尝言中丞纪纲之首须选老成者为之朕防印久矣无如吾同姓命赵槩为之
　　荐未相识
　　孙参抃为御史中丞荐唐介呉中复为御史人或问曰君未甞与二人相识而遽荐之何也答曰昔人耻呈身御史今岂求识靣台官也后二人皆以风力称于天下【东轩笔録】
　　事必先白
　　御史台故事三院御史言事必先白中丞自刘子仪为中丞始榜台中今后御史有言不须先白中丞至今如此【归田録】
　　岀自朕选
　　唐介召为御史中丞太宗靣谕曰卿在先朝有直声今出自朕选非由左右言也【同上】
　　不辱吾笔
　　程文简公琳权御史中丞宰相张知白【諡文节】曰是不辱吾笔矣
　　奏劾赃吏
　　梁陆杲为御史中丞性鲠直无所顾望时山隂令虞眉在任赃污杲奏收劾之中书舎人黄睦之以眉事托杲杲不答武帝闻之以问杲杲曰有之帝曰识睦之否答曰不识其人睦之在御侧上指示曰此人是也杲谓曰君小人何敢以罪人属南司睦之失色
　　指切时事
　　张昪为中丞仁宗以昪指切时事无所避曰卿孤特乃能如是昪曰臣朴学愚忠仰托睿圣是为不孤今陛下之臣持禄养交者多而赤心报国者少似陛下孤立也仁宗亦为之感动【仁宗实録】
　　百寮严惮
　　冯严字威卿拜中丞严举劾按章申明旧典奉法察举无所回避百寮惮之【东观】
　　百寮震肃
　　宋孔琳之为御史中丞明宪直法无所屈挠奏劾尚书令徐羡之【云　云】百寮震肃莫敢犯禁【南史】
　　百官避路
　　江左拜中丞不得复入尚书省中丞卤簿至百官避路【分纪】
　　王公逊道
　　后魏御史中丞其出入千步淸道与皇上太子分道王公逊避【北史】
　　内外惮之
　　宋荀伯子为中丞立朝正色内外惮之【同上】
　　逺近畏之
　　后魏李彪远近畏之豪右屛迹髙祖谓羣臣曰吾之有李生犹汉之有汲黯也【北史】
　　气貎孤峻
　　崔从气貎孤峻正色立朝弹奏不避裴度为中丞用从自代
　　风望峻整
　　高元裕开成中迁中丞风望峻整上言曰御史府纪纲之地官属选用宜得实才其不称者臣请出之
　　辟由宪长
　　宪府故事三院御史由大夫中丞自辟独孤朗为中丞时崔沔郑居中不由宪长而除授朗拒不纳【通典】
　　官为台长
　　唐防昌元年中书门下奏大夫秩崇官不常置中丞常为宪防之长【武宗会要】
　　畏其笔端
　　刘瑀恃性使气尚人为御史中丞甚得意弹肃惠开云非才非望非勲非徳莫不畏其笔端
　　为之纸贵
　　江文尉常为御史中丞国朝自王义后旷数百年未有危言激论如此之彰灼者故权右振竦朝野喧腾誊写弹文为之纸贵【徐骑省为志】
　　首进六事
　　胡宗愈元祐中为中丞首进六事曰端本正志知难加意守法畏天且言陛下从吉之初若留神于此六者则治道成矣【事畧】
　　读传数行
　　丰稷为中丞宦官浸盛稷懐唐书上殿为上读仇士良传数行上曰已谕稷伪不闻读毕【九朝通畧】
　　朝廷肃然
　　徐陵为御史中丞时安成王顼为司空以帝弟之尊权倾朝野直兵鲍僧献假王威风抑塞词讼陵乃引南台官属奏弹之自是朝廷肃然【南史】
　　权豪震肃
　　晋周处为中丞奏石崇王彤等正绳直笔权豪震肃【本】
　　武冠执囊
　　梁中丞给威仪十人其八人武冠绛韝执青仪囊在前【南史】
　　笼街喝道
　　舒元褒上防曰元和长庆中中丞呵止不过半坊今乃至两坊谓之笼街喝道但以崇髙自大【唐书】
　　横梃待贤
　　御史台有阍吏台中四十年声喏之时以所执之梃待中丞贤否贤则横其梃不贤则直其梃凡为中丞惟恐其直时范讽为中丞一日视其梃直范问曰尔梃忽直岂我之失耶吏曰昨日中丞召客谕庖人造食指挥者数四去又教戒之数四大凡役人者授以法观其成何俟喋喋之繁若使宰天下如此不亦劳乎某心却之不知杖之直也范大笑惭明日视之梃复横矣【东轩笔录】
　　赐扇美献
　　张咏为御史中丞时真宗令进所著述且称文善取常执绡金龙扇以赐之曰美今日献文事【言行録】
　　法自贵始
　　韩康肃公绛权御史中丞孙沔吕溱等守藩犯法从官联章请贳其罪公曰法自贵者始更相救援则公道废矣遂并劾之【言行录】
　　恩不假人
　　杜衍为中丞自宰相而下畏之曰是不肯以恩意假人者也【事畧】
　　凤与鹰异
　　上曰牛僧孺可为大夫郑覃曰顷为中丞未尝搏击恐无风望上曰鸾鳯与鹰隼事异【文宗实録】
　　鹰虎视【见前羣书要语】
　　引裾论奸
　　仁宗以夏竦为枢宻使台谏交论论其奸邪上未省遽起中丞王拱辰懿恪引上裾前后十八疏乃罢【言行録】
　　举袖弹文
　　熙宁王介甫初拜叅政吕献可任御史中丞将入对而翰学司马温公侍讲迩英亦将趋资善堂以俟宣召于路温公宻问曰今日请对欲言何事献可举手曰袖中弹文乃新叅也温公愕然曰奈何论之献可曰王安石虽有时名然好执偏见不通物情在侍从或可容置之政府则天下必受其弊上新嗣位朝夕与谋者二三执政茍非其人将败国事此乃心腹之疾顾可缓邪未几介甫变法百姓骚然温公退居洛阳每曰吕献可之先见予所不及【闻见録】
　　论宰相专恣
　　宰相吕頥浩专恣中丞赵鼎论之迁鼎翰林学士鼎引司马光故事以不习骈骊不就迁吏书复辞章十数上頥浩罢鼎即出视中丞事【系年录】
　　论元丰调停
　　苏辙为御史中丞时元丰旧党分布中外多起邪防以摇撼在朝吕防仲刘莘老遂欲引用其党以平旧怨谓之调停辙于延和靣论其非退以劄子奏入宣仁后命宰执于帘前读之仍谕之曰苏辙疑吾君臣兼用邪正言极中理自此叅用邪正之说衰矣【言行録】
　　古今文集
　　杂著
　　辞免中丞表　　　　　　　吕中丞
　　总持宪纲叅聨谏列时须选柬宜属全才闻命便蕃俯躬局蹐【中谢】伏念臣品出中下能乏寸长嗣承阀阅之基粗知仁义之训惟坚信道不悟违时出入谏垣者九年迁谪麾符者四郡向因陛见得迩天光被圣训之垂褒为孤忠而有立自惟防逺之迹何胜特逹之知一身至微万死宁报匪图柬拔益厚恩辉旋自内朝之班进陟中司之任不离言职更践淸除行匪风节之着闻言厌缙绅之聚论忧畏之甚起处靡遑斯葢伏遇陛下励精永图更张大化博求俊乂振举朝纲宜得名臣以肃时政一有虚授然累至公敢期委照之明追寝已行之命知人则哲庶无玷于君俞量力而为俾克全于臣节氷渊是惧进退无从
　　谢除御史中丞表　　　　　苏子由
