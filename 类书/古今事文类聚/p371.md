<!-- { "loadSidebar": true } -->
　　顾云大顺中同羊昭业等修史时刘子长仆射有清名求髙逄休谏议书为先容云潜启阅之凡一幅并不言云但云昭业等拟将一尺二寸汗脚踏他龙尾道云叹息而已【摭言】
　　无名书
　　王锷节度淮南尝得无名书纳鞾中俄取他书焚之异日因小罪井以所告穷验示众以为神明
　　半夜传缄
　　杜牧之作李贺集序云太和五年十月中半夜时舍外有疾呼传缄者某曰必有异函取火来及发之果集贤学士院沈公书一道曰吾亡友李贺且死以其文求序
　　家书抵万金
　　王筠乆在沙场一日偶得家书曰抵得万金耳
　　懒不附书
　　李翺答独孤舍人书所不数附书者性颇慵懒便一切画防祗作报书
　　汉上题衿
　　成式与温庭筠等唱和徃来书目之为汉上题衿大抵多闺闼中情昵之事
　　投之苦海
　　郑光业有一巨皮箱凡投贽有可者即投其中号曰苦海
　　无书被荐
　　司马光荐刘安世充馆职谓安世曰光居闲足下问讯不絶光居政府足下独无书此光之所以相荐也
　　商人通书
　　丁皇州多智数在海外有一贩夫輙与数百緍任其货易嵗乆不问啇人疑其意且欲报之曰相公或使之虽死不避丁乃预计南京春宴必有中使在坐因作表丐还封为书投府坐约商人曰汝必于是日到仍湏宴次投之商人欣跃而去至则如其言府坐得书惧不敢发欲匿之又中使已见遂因中使囬附奏自是得移光州其表云虽迁陵之罪大念立王之功多
　　发其私书
　　王荆公荐吕卿为参知政事卿既得位遂叛荆公出荆公平日私书有曰无使齐年知齐年谓冯公京盖荆公与冯公皆辛酉生又曰无使上知神宗始不恱荆公矣【闻见録】
　　安书不读
　　侍讲胡安定公瑗布衣时与孙明复石守道同读书泰山攻苦食淡终夜不寝一坐十年不归得家问见上有平安二字即投之
　　无日不观
　　张文潜毎见亲友书无月日便掷于地更不复观
　　避人家讳
　　本朝荥阳吕公希哲尝言凡与交逰书闻其父祖知名于世者湏避其名讳凡作书湏先思及书之于几然后作书文潞公与故旧欵接一坐未尝犯其父祖名讳【杂志】
　　焚书息祸
　　方谏议谨言为侍御史时丁谓贬遣谨言籍其家得士大夫书多干请闗通者悉焚之不上闻世称其长者【厚徳录】
　　古今文集
　　杂著
　　古帖多吊防
　　阁下诸帖十卷淳化中朝廷所集其中多吊防问疾人多疑之比见刋误乃唐国子祭酒李注所撰短启出于晋宋兵革之间时国禁书疏非吊防问疾不得輙行尺牍故王羲之首云死罪是违制令故也且启事论兵皆短而缄贵易于隐藏【杂志】
　　古礼犹简
　　昔人最重契旧朋从年长则以兄事之齿少或以弟或以友呼焉父之交逰敬之为丈见之必拜执子侄之礼甚恭丈人行者命与其诸郎逰子又有孙者崇軰行畧不紊乱如分守之严旧例书礼只云启或稍尊则云再拜虽行髙而位崇者不过曰顿首再拜而已非父兄不施覆字宰辅以上方曰台余不敢也前軰名公尺牍中可考今俱不然诚可太息
　　书简循习
　　近代士人相承于书尺语言浸渉竒獧虽有贤识不能自改如小简问委自言所在必求新异之名予守贑时属县兴国宰诒书云防水有驱防乞疏下防水者彼邑一水耳郡中未尝知此不足以为工当言下邑属邑足矣为县丞者无不采蓝田壁记语云负丞某处哦松无补沾笔承乏皆厌烂陈言至称丞曰蓝田殊为可笑初赴州郡与人书必曰前政頽靡仓库匮乏未知所以善后防习一律正使真如所陈读者亦不之信予到当涂日谢执政书云郡虽小而事简库钱仓粟自可支吾得坐笑道院诚为至幸周益公答云从前得外郡太守书未尝不以窘冗为词独创见来缄如此盖觉其与他异也此两者皆狃熟成俗故纪述以戒子弟軰
　　书简题目
　　作文字纪月日当以实言若拘拘然必以节序则为牵强乃似麻沙书坊桃源居士辈所防耳至于徃还书问不可不系日而性率者一切不书予有壻生子遣报云今日已时得一子更不知为何时或又失之好竒外姻孙鼎臣毎致书必题其后曰某节至云小暑前一日惊蛰前两日之类文公常笑云看孙鼎臣书湏着置厯日于案上盖自元正人日上已端午七夕重九除夕外虽寒食冬至亦当谨识之况于小小气后生宜戒【容斋随笔】
　　畏人索报书
　　士大夫得交朋书问有懒傲不肯即答者记白乐天老慵一絶句曰岂是交亲向我踈老慵自爱闭门居近来渐喜知闻断絶恼嵇康索报书案嵇康与山涛絶交书云素不便书又不喜作书而人间多事堆案盈几不相詶答则犯教伤义欲自勉强则不能乆乐天所云正此也乃知畏于答书其来乆矣【容斋随笔】
　　古诗
　　饮马长城窟行
　　青青河畔草绵绵思逺道逺道不可思夙昔夣见之夣见在我傍忽觉在他乡他乡各异县展转不相见枯桑知天风海水知天寒入门各自媚谁肯相为言客从逺方来遗我双鲤鱼呼童烹鲤鱼中有尺素书长跪读素书书中竟何如上有加餐食下言长相忆
　　古乐府
　　孟冬寒气至北风何惨栗愁多知夜长仰观众星列三五明月满四五蟾兎缺客从逺方来遗我一书札上言长相思下言乆离别置书懐袖中三嵗字不灭一心抱区区惧君不识察
　　詶崔十五见招　　　　　李白
　　尔有乌折书相招琴溪饮手把尺素书如天落云锦读罢向空笑疑君在我前长吟字不防懐防且三年
　　以诗代书答元丹丘　　　李白
　　青鸟海上来今朝发何处口衔云锦书与我忽飞去鸟去凌紫烟书留绮前开缄方一笑乃是故人传故人深相朂忆我劳心曲离居在咸阳三见秦草緑置书双间引领不暂闲长望杳难见浮云横逺山
　　寄皇甫湜　　　　　　　韩愈
　　敲门惊昼睡问报睦州吏手把一封书上有皇甫字拆书放床头涕与泪垂泗昏昏还就枕惘惘夣相值悲哉无竒术安得生两趐
　　暮秋枉裴道州手札率尔遣兴
　　杜甫
　　久客多枉友朋书素书一月凡一束虚名但防寒暄问泛爱不救沟壑辱齿落未是无心人舌存耻作穷途哭道州手札适复至纸长要自三过读盈把那须沧海珠入怀本倚昆山玉
　　答邉信　　　　　　　　长孙佐辅
　　征人去年戍辽水夜得邉书字盈纸挥刀就烛裁红绮结作同心答千里君寄邉书书莫絶妾答同心心自结同心再解心不离书字频着字愁灭结成一夜和泪封贮书只在怀防中莫如书字固难久愿学同心长可同律诗
　　寄高詹事　　　　　　　杜甫
　　安稳高詹事兵戈久索居时来知宦逹嵗晩莫情踈天上多鸿鴈河间足鲤鱼相看过半月不寄一行书夜中得循州赵司马侍郎书因寄回使
　　卢纶
　　瘴海寄双鱼中宵逹我居两行灯下泪一纸岭南书地説炎蒸极人称老病余殷勤报贾傅莫共酒杯踈
　　送杨禁侍兼寄山谷　　　陈无已
　　多问黄居士终年欠一书因人问消息有使报何如
　　寄张大夫　　　　　　　陈无已
　　一别今何向三年讯不通不应书字倦未有北来鸿
　　逢入京使　　　　　　　岑参
　　故园东望路漫漫双防龙钟泪不干马上相逢无纸笔凭君传语报平安
　　投简梓州幕府兼问韦郎官【见同僚门】
　　送萧二十二赴歙州婚期　卢仝
　　淮上客情殊冷落蛮方春旦客何如相思莫道元来使回鴈峯前好寄书
　　寄元明　　　　　　　　黄鲁直
　　但知家里人无恙不用书来细作行一百八盘擕手上至今犹夣绕羊膓
　　寄叔父夷仲　　　　　　黄鲁直
　　関寒塞雪欲寄音燕鴈拂天河鲤沉百书不如一见面几日归来两慰心
　　诗话
　　求书得诗
　　蒋堂侍郎告老姑苏有僧将逰钱塘求吕济叔书公作诗乃云告老于君推掩戸年来无事老江干吾师莫讶无书去闲摱编题不必看【青髙议】
　　十年无书
　　章子厚与刘子先尝有屋之旧又颇相善子厚居京口子先守姑苏以新醖洞庭春寄之子厚答诗曰洞霄宫里一闲人东府西枢旧老臣多谢姑苏贤太守殷勤分送洞庭春其后契阔十年子厚拜相亦不通问寄书言其相忘逺引之意子先以诗谢曰故人天上有书来责我踈愚唤不廻两处共瞻千里月十年不寄一枝梅尘泥自与云霄隔驽马难追徳骥才莫谓无心向门下也曾终夕望三台公得诗大喜即召为宰属遂迁戸部侍郎
　　投贽【暗投】
　　羣书要语凡贽天子鬯诸侯圭卿羔大夫鴈士雉庶人之贽匹【音鹜】童子委挚而退野外军中无挚以缨拾矢可也妇人之挚椇榛脯脩栗【曲礼】士相见之礼贽冬用雉夏用腒【礼记】暗投明月之珠夜光之璧以闇投人于道无不按剑相盼何则无故而至前也又曰彼非所明而投之注是犹对牛奏簧耳又曰大声不入于俚耳注非委巷之所尚也又曰折杨黄华则嗑然而笑注俗人得嘳曲则同声动笑也【庄齐物篇】虽濬发于巧心终见于拙目【文赋】
　　诗句此路无知已明珠莫暗投【髙适】白云非众定夜光忌暗投【山谷】
　　古今事实
　　执贽还贽
　　周公谓伯禽之傅曰我文王之为子武王之为弟成王之为叔父吾于天下不贱矣然而吾所执贽而见者十人还贽而见者三十人貎执之士百有余人欲言而请毕事者千有余人于是吾仅得三士焉以正吾身以定天下【荀尧问】
　　以防为璞
　　昔郑人以干防为璞鬻之于周宋愚夫亦寳燕石缇袭十重【出闻子】夫覩之者掩口胡卢而笑尹文子曰郑人谓玉琢者为璞周人谓防未腊者为璞周人遇郑贾人曰欲买璞乎郑贾曰欲之出璞示之乃防也因谢不取【晏类要】
　　好竽鼓瑟
　　齐王好竽有求仕于齐者操瑟而徃立王之门三年不得入者曰吾瑟鼓之而能使鬼神上下吾鼓瑟合轩辕氏之律吕客骂之曰王好竽而子鼔瑟瑟虽工如王不好何是所谓工于瑟不工于求齐也【韩文】
　　以玉为石【见玉门】
　　问拍板名
　　韩愈皇甫湜一代龙门牛僧孺擕所业谒之其首篇説乐即卷卷问曰且以拍板为什麽僧孺曰乐句二公大称赏由此名振【摭言】
　　古今文集
　　杂著
　　上任徳翁序【十五岁作】　　　　唐子西
　　薛郡任公之教授通义也士之曳长裾服方领抱书束优防于泮宫者数百人英俊豪杰徃徃軰出有少年书生曰唐某者诵书不甚多属文不甚工碌碌落落无可称者一日持一轴书掉三寸舌草衣麻屦攘登门危言髙论不顾忌讳公一见而嗟异之再见而礼貎之三见而怜恤之劝戒勤笃教论欵宻某处之而不能自安退而谘之于客曰公于我厚矣吾将图报矣吾欲胁肩谄笑巧言令色以顺适其意以是报公可乎客曰不可是小人之报也吾将抱长剑挟匕首有恶声至者以血溅其襟以是报公可乎客曰是侠客之报也吾将淬文锋砺词锷庶几起腾奋跃高飞逺举于天下使天下之人指之曰斯人也出于任公之门以是报之可乎客曰唯唯是国士之报也夫因书以为序
　　琉璃瓶歌赠晁二　　　　张文潜
