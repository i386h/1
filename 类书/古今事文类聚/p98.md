<!-- { "loadSidebar": true } -->
　　大夫讳朔字曼倩瓌玮达思周变通以为浊世不可以富贵也故薄游以取位茍出不可以直道也故颉颃以傲世傲世不可以垂训也故正諌以明节明节不可以乆安也故诙谐以取容洁其道而秽其迹清其质而浊其文弛张而不为邪进退而不离羣若乃逺心旷度赡志宏材倜傥物触类多能合变以明筭幽賛以知来自三坟五典八索九丘隂阳图纬之学百家众流之论周给敏防之辩支离覆逆之数经脉药石之艺射御书数之术乃研精而究其理不习而尽其功经目而讽于口过耳而识于心夫其明济开豁包含宏大陵轹卿相嘲哂豪杰笼罩靡前跆借贵势出不休显贱不忧戚戏万乗如寮友视俦列如草芥雄节迈伦髙气盖世可谓防乎其萃游方之外者也谈者又以先生呼吸冲和吐故纳新蝉蜕龙变弃俗登仙神交造化灵为星辰此又竒恠怳惚不可备论者也大人来守此国仆自京都言归定省覩先生之县邑想先生之髙风徘路寝见先生之遗像逍遥城郭观先生之祠宇慨然有懐乃作颂焉
　　矫矫先生肥遯居贞退不终否进不避荣临世濯足希古振缨湼而无滓既浊能清无滓伊何髙明克柔能清伊何视污若浮在乐必行防沦罔忧跨世陵时逺蹈独游瞻望徃代爰想遐踪邈邈先生其道犹龙染迹朝隠和而不同栖迟下位聊以从容我来兹邑遗像在图周旋祠宇庭序甚芜榱栋倾落草莱弗除肃肃先生岂焉是居是居弗形悠悠我情昔在有徳防不遗天秩有礼神监孔明髣髴风尘用垂颂声
　　诸葛武侯畵像賛　　　　张敬夫
　　惟忠武侯识其大者仗义履正卓然不舍方卧南阳若将终身三顾而起时哉屈伸难平者事不昧者机大纲既得万目乃随我奉天讨不震不竦惟一其心而以时动噫侯此心万世不泯遗像有严瞻者起敬
　　乾道丁亥予游长沙见张敬夫书室有武侯畵像甚古云是刘丈子驹家藏唐阎立本笔因谓敬夫盍为之賛敬夫欣然口占立就语简意到闻者叹服以为非深知武侯心事者不能道也王兄齐贤因摹本而属敬夫手题其上后二十九年齐贤诸子出以视子俯仰畴昔如昨日事而三君子皆不可见矣为之太息记其下方【朱文公防】
　　自题冩真賛　　　　　　裴度
　　尔才不长尔貌不扬【飏同】胡为将胡为相一片台丹青莫状
　　东坡畵像賛　　　　　　黄鲁直
　　子瞻堂堂出于峨眉司马班扬金马石渠阅士如墙上前论事释之冯唐言语以为阶而投诸云梦之黄东坡之酒赤壁之笛嬉笑怒骂皆成文章解覊而归紫防玉堂子瞻之徳未变于初尔而名之曰元祐之党贬之朱崖儋耳方其金马石渠不自知其东坡赤壁也及其东坡赤壁不自意其紫防玉堂也及其紫防玉堂不自知其朱崖儋耳也九州四海知有东坡东坡归矣民笑且歌一日不朝其间容戈其一丘一壑则无如此道人何
　　又賛　　　　　　　　　黄鲁直
　　岌岌堂堂如山如河其爱之也引之上西掖銮坡是亦一东坡非亦一东坡槁项黄馘触时干戈其恶之也投之于鲲鲸之波是亦一东坡非亦一东坡计东坡之在天下如太仓之一稊米至于临大节而不可夺则与天地相终始
　　六先生畵像賛　　　　　朱元晦
　　濓溪先生
　　道防千载圣逺言湮不有先觉孰开我先书不尽言圗不尽意风月无邉庭草交翠
　　明道先生
　　扬休山立玉色金声元气之防浑然天成瑞日祥云和风甘雨龙徳正中厥施斯普
　　伊川先生
　　防圆矩方绳直凖平允矣君子展也大成布帛之文菽粟之味知德者希孰识其贵【语録云伊川之言乆看方好故云】
　　康节先生
　　天挺人豪英迈盖世驾风鞭霆歴览无际手探月窟足蹑天根闲中今古静里乾坤
　　横渠先生
　　早悦孙吴晩逃佛老勇撤臯毗一变至道精思力践妙契疾书订顽之训示我广居
　　涑水先生
　　笃学力行清修苦节有徳有言有功有烈深衣大带张拱徐趍遗像凛然可肃薄夫
　　南城吴伸兄弟冩真求賛　周子充
　　方丈蓬瀛早陪羣英凤掖鳌扃中敷帝文晩侍严宸徧持枢钧若非精神满腹则当容貌动人何敛頥而折頞弗走俗而抗尘岂所谓相形不如论心见面不如闻名者耶
　　亡友张敬夫畵像賛　　　朱元晦
　　扩仁义之端至于可以弥六合谨善利之判至于可以析秋毫拳拳乎其致主之切汲汲乎其干父之劳仡仡乎其任道之勇卓卓乎其立心之髙知之者识其春风沂水之乐不知者以为湖海一世之豪彼其扬休山立之姿既与其不可传者死矣观于此者尚有以卜其见伊吕而失萧曹也耶
　　朱晦庵畵像賛　　　　　陈同父
　　体备阳刚之纯气含喜怒之正睟面盎背吾不知其何乐端居深念吾不知其何病置之钓台擦不住冩之云台捉不定天下之生乆矣以听上帝之命
　　吕伯恭畵象賛　　　　　朱元晦
　　括苍潘君叔度畵其先师东莱吕氏伯恭父之象于可庵退老堂之上曰毋使西河之民疑我于夫子也属其友朱熹賛之为作词曰
　　以一身而备四时之和以一心而涵千古之秘推其有足以尊主而庇民出其余足以范俗而垂世然而状貌不逾于中人衣冠不诡于流俗迎之而不见其来随之而莫覩其躅矧是丹青孰形心曲惟尝见之者于此而复见之焉则不但遗编之可续而已也
　　吾友王才臣命秀才刘讷冩余真戏自賛
　　杨廷秀
　　汝翎弗长汝趾弗强毋驶汝顽毋竞汝骧于崖于滨其其茫曀曀其光弋谁汝伤秋作月荒春作华荒哦者逊尫釂者逊狂汝老是乡莫与汝争铓
　　吉州通守赵德辉命史冩老丑题之曰
　　杨廷秀
　　有绤者巾有藜者杖云峤风杉歩月独徃龙伯国之民欤无功乡之民欤
　　张功父命水鉴冩诚斋求賛
　　杨廷秀
　　索汝乎北山之北汝在南山之南索汝乎南山之南汝在北山之北丁宁溪风约束杉月有问汝者千万勿说谁遣汝多言而滑稽又遭约齐之牵率
　　吴汝玉命刘敏叔冩老丑寘诸两先生之后
　　因题其上　　　　　　　杨廷秀
　　益国晦翁前瞻后视珠玉在侧觉我形秽
　　辛稼轩畵像賛　　　　　陈同父
　　眼光有棱足以照映一世之豪背脾有负足以荷载四国之重出其豪末翻然震动不知须鬓之既斑庻几胆力之无恐呼而来麾而去无所逃天地之间挠弗浊澄弗清岂自为将相之种故曰真防枉用真虎可以不用而用也者所以为天宠也
　　古诗
　　丹青引【赠曹将军覇】　　　　　杜甫
　　将军魏武之子孙于今为庻为青门英雄割据虽已矣文彩风流今尚存学书初学卫夫人但恨无过王右军丹青不知老将至富贵于我如浮云开元之中尝引见承恩数上南薰殿凌功臣少顔色将军笔下开生面良相头上进贤冠猛将腰间大羽箭襃公鄂公毛髪动英姿飒爽来酣战先帝天马玉花骢畵工如山貌不同是日牵来赤墀下迥立阊阖生长风诏谓将军拂绢素意象惨澹经营中斯须九重真龙出一洗万古凡马空玉花却在御榻上榻上庭前屹相向至尊含笑催赐金圉人太仆皆惆怅弟子韩干早入室亦能畵马穷殊相干惟畵肉不畵骨忍使骅骝气凋防将军尽善盖有神必逢佳士亦冩真即今漂泊干戈际屡貌寻常行路人途穷反遭俗眼白世上未有如公贫但看古来盛名下终日坎纒其身
　　赠写御容妙善师　　　　苏子瞻
　　忆昔射策干先皇珠帘翠幄分两厢紫衣中使下传诏跪捧作拜闻天香仰观晃目生晕但见晓色开扶桑迎阳晩出歩就坐绛纱玉斧光照廊野人不识日月角髣髴尚记重瞳光三年来归真一梦桥山松桧凄风霜天容玉色谁敢畵老师古寺畵闲房梦中神授心有得觉来信手笔已忘幅巾常服俨不动孤臣入门涕自滂元老侑坐须眉古虎臣立侍冠劔长平生惯写龙凤姿肯顾草间猿与獐都人踏破铁门限黄金白璧空堆牀尔来摹冩亦到我谓是先帝白髪郎不须览镜坐自了明年乞身归故乡
　　赠冩真何充秀才　　　　苏子瞻
　　君不见潞州别驾眼如电左手挂弓横撚箭又不见雪中骑驴孟浩然皱眉吟诗肩耸山饥寒富贵两安在空有遗像留人间此身常拟同外物浮云变化无踪迹问君何苦写我真君言好之聊自适黄冠野服山家容意欲置我山岩中勲名将相今何限徃冩裦公与鄂公
　　赠李道士【并序】　　　　　　苏子瞻
　　驾部员外郎李君宗同景祐中良吏也守汉州有道士尹可元精链善畵以遗火得罪当死君缓其狱防赦获免时可元八十一自誓且死必为李氏子以报可元既死二十余年而君子世昌之妇梦可元入其室生子曰得柔小名蜀孙幼而善畵既长读庄老喜之遂为道士赐号妙应事母孝谨闻其冩真盖妙絶一时云
　　世人只数曹将军谁知虎头非痴人腰间大羽何足道颊上三毛自有神平生狎侮诸公子戏着幼舆岩石里故教世世作黄冠布袜青鞋弄云水千年鼻祖【尹喜】守闗门一念还为李耳孙【闗令尹喜令老子著书】香火旧缘何日尽丹青余习至今存五十之年初过二衰年记我今如此他时要指集贤人知是香山老居士
　　赠冩真李道士　　　　　苏子由
　　君不见景灵六殿图功臣进贤大羽东西陈能令将相长在世自古独有曹将军嵩髙李师掉头笑自言弄笔曹前身百年遗像谁复识满朝冠劔多伟人据鞍一见心有得临牕相对疑通神十年江海须半脱归来俛仰慙簮绅一挥七尺倚墙立客来顾我诚似君金章紫绶本非有緑蓑黄篛甘长贫何如畵作白衣老置之茅屋全吾真
　　赠都下冩真叶徳明　　　杨廷秀
　　我昔山林人不识或疑谪仙或狂客仰看青天不看人醉里那知眼青白一携破砚入长安素衣成缁緑鬓班上林麒麟看野马沧洲鸥鹭缀孔鸾汉官威仪既不入贵人様防桥风雪又不见诗人相不须览镜照清溪我亦自憎尘俗状叶君着眼秋月明叶君下笔秋风生市人请畵即唾骂只冩龙章凤姿公与卿肯来为予冩衰貌掷笔掉头欣入妙相逢可惜迟十年不见诗翁昔年少
　　赠冩真水鉴处士王温叔　杨廷秀
　　我不如森森千丈松我不如濯濯春月桞髯防鬓秃已雪霜皮皱肉皴真老丑叶生畵时顔尚朱王生畵时骨更一生爱山吟不就两肩化作秋山痩君不见褒公鄂公图凌腰间羽箭大如椽君不见浣花醉图粉墨落日斜泥滑驴失脚贵人寒士两相畵图犹在人已非王生王生且停手不如生前一杯酒
　　书丹元子所示李太白真　苏子瞻
　　夫人几何同一沤谪仙非谪乃其游麾斥八极隘九州化为两鸟鸣相酬一鸣一止三千秋开元有道为少留縻之不可矧肯求
　　又
　　西望太白横峨岷眼髙四海空无人大儿汾阳中令君小儿天台坐忘真平生不识髙将军手汚吾足乃敢嗔作诗一笑君应闻
　　杜甫畵像　　　　　　　王介甫
　　吾观少陵诗谓与元气侔力能挑天干九地壮顔毅色不可求浩荡八极中生物岂不稠丑妍巨细千万殊竟莫见以何雕锼惜哉命之穷颠倒不见收青衫老更斥饿走半九州痩妻僵前子仆后攘攘盗贼森戈矛吟哦当此时不废朝廷忧尝愿天子圣大臣各伊周宁令吾庐独破受冻死不忍四海赤子寒飕飕伤屯悼屈止一身嗟时之人我所羞所以见公像再拜涕泗流推公之心古亦少愿起公死从公游
　　杜子美浣花醉图　　　　黄鲁直
