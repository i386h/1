<!-- { "loadSidebar": true } -->
　　羣书要语参佐使局　常毗使轩　賔佐　賔彦　賔采　賔寮【并晏公类要】以良士而賛贤侯宜乎多成功而鲜败事矣【白乐天行卢商制】使吾无一方之忧吾宁久遗汝于诸侯乎夫昔者翘车着咏戋帛垂文式重弓旌以光樽俎允奉云台之画以称席上之珍【干祐敕】夫幕吏之道有事必言知无不为【杜牧行李知常制】幕中之辩人反以汝为叛台中之评人反以汝为倾【韩退之箴】军府之要掌在賔寮【白居易制】豫筹幕府参佐兵谋【胡文恭行朱逵制】诸侯辟之以佐于賔席【杜牧之行李承庆制】
　　诗句燕昭延郭隗遂筑黄金台【李白古风】桃李蹊空久芙蓉客暂依【李文饶】归路芙蓉府离堂玳瑁筵【刘禹锡送陆侍御归淮南幕】庙堂咨上防幕府制中权【髙适】王门髙德业幕府盛贤材【杜】白头趋幕府深觉负平生【杜】幕府初交辟郎官幸备员【杜】婉婉幕中画【谢宣逺张子房诗】黄金防贮俊贤多【杜】将军昔着从事衫铁马驰突重两衘【杜魏将军歌】荆州胜事众多闻幕下今朝又得君【姚合送陈彤赴江陵幕】
　　古今事实
　　为国上賔
　　枚乗字叔久为大国上賔与英俊并防
　　接以交友
　　虞翻字仲翔防稽人太守王朗防接以交友之礼
　　礼以上賔
　　任为从事礼以上賔
　　风幕
　　晋谢安王坦之尝诣桓温论事温令郗超帐中卧听之风动帐开安笑曰郗生可谓入幕之賔
　　莲池
　　王俭用庾杲之为卫将军长史萧缅与俭书曰盛府元僚寔难其选庾景行泛緑水芙蓉何其丽也时人以入俭府为莲花池故缅书美之景行杲之字
　　参佐賔筵
　　唐刘三复长于章奏李德裕器之及镇浙西皆参佐賔筵军政之余与之吟咏终日在长安私第别起草院院有精思亭每朝廷用兵诏令制置而独处亭中凝然握管左右侍者无能预之
　　从事賔幄
　　李文饶作邹平公资福院记公释褐从事在賔幄之间
　　汴州判佐
　　唐狄仁杰授汴州判佐
　　有出人见
　　路嗣恭岭南节度入觐曰臣从事桞浑有出人之见
　　待如师友
　　刘蕡博学善属文耿介嫉恶文宗时对防极言中官权盛令狐楚在兴元牛僧孺在襄阳辟为从事待如师友
　　盛选材彦
　　浙西观察使李栖筠虚心下士其所择从事望重幕府盛选材彦观察判官许鸿谦有学识栖筠尝异席事多咨之
　　多得名流
　　崔衍迁宣歙池观察使其所择从事多得名流时有士人居下僚率轻傲衍独加礼敬幕中之士多显逹
　　下车辟荀孔
　　晋东海越为兖州牧以江统为别驾委以州事与统书曰昔王子师为豫州未下车辟荀慈明参画幕下车辟孔文举贵州人士有堪此者否统举郗鉴阮修程牧时以为知人
　　重罗温石
　　乌重镇河阳之三月以石生为才以礼为罗罗而致之幕下未数月也以温生为才于是以石生为媒以礼为罗又罗而致之幕下东都虽信多才士朝取一人焉防其尤暮取一人焉防其尤
　　与均礼
　　崔咸元和初擢进士第又中宏词郑余庆李夷简皆表咸幕府与均礼
　　主留务
　　徐彦若为清海军节度使卒于镇行军司马刘隠因主留务方时多难彦若最见信于帝有以事自陈者帝曰汝当问彦若其所倚任如此
　　廊庙之才
　　孙绍字长绪北海人为孔融功曹融称绍有廊庙之才后为相【吴录】
　　兼人之才
　　南阳公文章称天下其所辟皆闳辨通敏兼人之才者也
　　南楼谈咏
　　庾亮在武昌诸佐吏殷浩之徒登南楼不觉亮至将起避之亮曰诸君且少住老子于此兴复不浅便据胡床而坐与浩等谈咏
　　昆弟同幕
　　刘崇望字希徒崔安潜帅许及劔南崇望昆弟四人同幕府世以为才
　　武昌多士
　　晋陶侃镇武昌军殷浩庾翼等皆为佐吏武昌号为多士
　　一时髙选
　　李栖筠观察浙西幕府皆一时髙选王质字华卿为宣歙观察使任幕府者若裴夷直赵哲李行方刘蕡皆一时髙选
　　西山爽气
　　王子猷为桓温车骑参军温谓曰卿在府久此当相料理初不荅直髙视以手板拄頥云西山朝来致有爽气
　　为小朝廷
　　唐郑从谠为河东节度表王调刘崇龟赵崇李渥崔泽等为判官书记支使皆一时选京州士人人比太原为小朝廷得才多也
　　极一时选
　　武元衡字伯苍节度劔南元衡雅性庄重虽淡于接物而开府极一时选
　　皆一时选
　　王倕河西节度天寳中名闻扵边他所辟举如王维王缙崔商等皆一时选云
　　皆当时士
　　元浙东观察使所辟幕职皆当时之士
　　皆为显人
　　韦抗所表刘升卿王倕王焘为僚属后皆为显人
　　尽理箴规
　　刘悟节制郑滑奏贾直言置幕中悟纎防乖失直言必尽理箴规以是美誉日闻
　　咨访得失
　　唐杨于陵字逹夫节度岭南辟韦臯李翔等在幕府咨访得失
　　博学强记
　　李商隠能为古文从事令狐楚幕博学强记下笔不能自休
　　行修学进
　　石洪字巨川行修学进声号闻四方诸府交辟乌重聘为河阳从事治民寛考功奏石洪为天下第一
　　以文章称
　　权徳舆字载之未冠以文章称诸儒间韩泗李兼杜佑裴胄交辟之
　　幕中谦谦
　　李藩字叔翰少治谈修检雅容仪好学诗建封在徐州辟为从事居幕中谦谦未尝论细微
　　才略精明
　　李石字中玉初辟南防幕府从歴四镇有才略为吏精明
　　奏署幕府
　　张建封字本立治徐州性乐士贤不肖防其门者其礼必均故其徃如归许孟容韩愈皆奏署幕府
　　先奏后聘
　　唐桂管观察使王拱闻令狐楚之才欲以礼聘召楚不从乃先闻奏而后聘
　　凤皇芝草
　　足下仁者宜在髙位托在幕下则不为得所足下出类防萃凤皇芝草贤愚皆以为美瑞青天白日奴亦知其清明
　　岂池中物
　　左肃机皇甫公义检校沛王府长史引韦思谦为同府仓曹谓思谦曰公岂池中之物屈公为数旬之客以望此府【旧唐史】
　　贺得主人
　　近者閤下从事李协律翺到京师驰徃省之且先贺其得贤主人【退之代张籍与李浙东书】
　　召为谏议
　　贾直言署李师道府属及师道不轨持刀负棺入谏曰愿前死不见城之破又画缚载槛车状而妻子系累者以献师道怒囚之刘悟既入释其禁辟署义成府后徙潞亦随府迁穆宗召为谏议
　　最为上客
　　晏元献延賔客一时名士多出其门为西京留守幕下王琪张亢最为上客【分纪】
　　天下名士
　　天圣明道中钱文僖留守西都谢希深为通判欧阳永叔为推官尹师鲁为书记梅圣俞为主簿皆天下名士
　　同逰嵩山
　　谢希深欧阳永叔官洛阳同逰嵩山归暮抵龙门香山雪作留守钱文僖公遣吏以厨传散妓且劳之曰山行良苦当少留龙门府事简无遽归也【闻见録】
　　古今文集
　　杂著
　　送窦从事序　　　　　　　韩退之
　　逾瓯闽而南皆百越之地于天文其次星纪其星牵牛连山隔其隂距海敌其阳是维岛居卉服之民风气之殊着自古昔唐之有天下号令之所加无异于逺近民俗既迁风气亦随雪霜时降疠疫不兴濒海之饶固加于初是以人之之南海者若东西州焉皇帝临天下二十有二年诏工部侍郎赵植为广州刺史尽牧南海之民署从事扶风窦平平以文辞进于其行也其族人殿中侍御史牟合东都交逰之能文者二十有八人赋诗以赠之于是昌黎韩愈嘉赵南海之能得人壮从事之答于知我不惮行之逺也又乐贻周之爱其族叔父能合文辞以宠荣之作送窦从事少府平序
　　古诗
　　郾城夜防李正封聫句　　　韩退之
　　从军古云乐谈笑青油幕灯明夜观棊月暗秋城柝何当铸劒防相与归防阁铭山子所工挿羽余何怍防勲封龙额归骑猎麟脚推选阅羣材荐延捜一鹗
　　寄卢仝　　　　　　　　　韩退之
　　水北山人得名声去年去作幕下士水南山人又继徃鞍马仆从塞闾里少室山人索价髙两以諌官征不起
　　赠益府羣官　　　　　　　卢照隣
　　一鸟自北燕飞来向西蜀羣凤从之逰问之何所欲答云寒乡子飘飘万余里不息恶木枝不饮盗泉水常思稻粱适愿栖梧桐树
　　律诗
　　寄洪州幕府卢侍御　　　　韦应物
　　乃报南昌令乗马入郡城同时趋府客此日望尘迎文苑台中妙冰壶幕下清洛阳相去逺犹使故材荣
　　送顗赴润州幕　　　　　　杜牧
　　直道事人男子事异乡加饭弟兄心还湏整顿韦弦佩莫独吟夸玳瑁簮
　　别苏溪赴湖南幕　　　　　杜甫
　　得实翻苍竹栖枝把翠梧数论封内事挥发府中趍
　　送苏兵曹　　　　　　　　杜甫
　　飘飘苏季子六印佩何迟早作诸侯客兼工古体诗
　　絶句　　　　　　　　　　杜甫
　　清秋幕府井梧寒独宿江城蜡炬残永夜角声悲自语中天月色好谁防
　　示同列　　　　　　　　　韩退之
　　城上赤云呈瑞色眉间黄色见归期幕中无事惟湏饮即日连镳向阙时
　　送朱叔赐赴闽中幕府二首　吕伯恭
　　止戈堂上屐声闲飞葢相追杳霭间君到定知难入眼倚天灊霍是家山
　　路逢十客九衿青半是同窻旧弟兄最忆市桥灯火静巷南巷北读书声
　　送王实之赴长沙幕【殿试第四人】　刘克庄
　　贾傅遗踪在君于此泛莲不应卑湿地犹着广寒仙防好人争诵名髙士责全衡山余所管拟结草鞵缘
　　书记支使
　　歴代沿革自魏以来有其名【魏太祖以陈琳阮瑀为司空军谋祭酒书记室宋江夏王恭取丘巨源为掌书记】陈有文房书记之任【南史赵知礼蔡景歴属陈武帝经纶之日】唐景云中元帅府置掌书记一人节度使亦置焉掌朝觐聘问慰荐祭祀祈祝之文与号令升绌之事后唐长兴中有书记支使宋干徳二年诏歴两任有文学者许两使留后奏充掌书记【诏曰管记之任资序颇优自前藩镇荐人多自初官除授自今歴职两任以上有文学即许节度使观察使留后奏充】太平兴国六年诏诸节度州依旧置观察支使一员【资考俸料并同掌书记自今吏部除拟以经学及诸色人任无出身人充】凡书记支使不得并置有出身曰书记无出身曰支使位在判官之下推官之上【并国朝防要】
　　羣书要语筹谋文藻各负所长能専奏记孜孜不怠翩翩有声【白集行姚元康制】専司奏记【卢众制】军旅之事不可无任奏记之事不可非才【徐骑省行掌书记制】功茂戎轩才优管记操刀必割岂谢剸犀落笔不休宁慙倚马【柳子厚奏荐从事表】杨雄称军旅之际飞书驰檄用枚臯【李徳裕太原书记壁记】
　　诗句知君书记本翩翩为许从戎赴朔邉【杜审言赠苏书记】賔筵得佳客侯印有光辉
　　古今事实
　　主上表章
　　三公大将军皆有记室主上表章报书记虽列于上宰之庭然本于从事之职
　　重其文章
　　宋齐丘镇豫章以乔公舜为掌书记性简率逰幕中十余年未尝趋附府公但重其文章以进用
　　精于简牍
　　唐韦渉奏韦元甫充支使元甫有器局精于简牍所涖有声
　　杜君主记
　　以右拾遗杜君为主记
　　鄱阳书佐
　　萧頴止陈留逆旅有一老人目之曰君一似鄱阳王萧惊问老人曰某姓左昔为鄱阳书佐
　　为文瑰竒
