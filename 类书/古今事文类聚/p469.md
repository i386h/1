<!-- { "loadSidebar": true } -->
　　尚方令箴　　　　　　　　后汉崔寔
　　煌煌尚方古之玉府九贡是中百珍是聚玉以享神珠以扞御岗革三金实器械上下有章不虞用戒
　　织染署
　　歴代沿革周礼九职嫔妇化理丝枲考工记理丝麻而成之谓之妇功汉初少府属官有东织西织成帝省东织更西织为织室后周有司织下大夫隋帝署司织署令丞后并为织染署周礼天官有染人冬官有设色之工五谓画绘钟筐防也两汉平准令主染色并隶司农晋平准令有监染吏六人初隶司农后属少府宋顺帝名准始改曰染署令齐复为平准令北齐太府寺有司染署长秋寺有染局丞后周有染工上士一人又有司色下大夫一人隋初有司染署隶太府炀帝分属少府大业五年令司织司染为织染署令二人唐置一人元署置令丞直长
　　羣书要语掌供天子皇太子及羣臣之冠冕辨其制度而供其织务凡织纴之作有十【布绢絁纱绫罗锦绮褐】组绶之作五【组绶绦绳缕】防线之作四【防线网】练染之作六【青绛黄白皂紫】凡染大抵以草木而成有以花叶有以茎实有以根皮出其方土采以时月皆率其属而修其职焉【唐六典】
　　甄官署
　　歴代沿革周礼塼埴之工二谓陶与甄也后汉将作大匠属官有前后中甄官令丞晋少府领之宋齐有东西陶官瓦署督令各一人后周有陶工中士一人掌为罇彛簠簋等器隋太府统甄官署令宋改属将作元署置令丞直长
　　羣书要语掌供琢石陶土之事【唐六典】

　　古今事文类聚新集卷三十三
　　钦定四库全书
　　古今事文类聚新集卷三十四
　　元　富大用　撰
　　诸监部
　　军器监
　　歴代沿革后周武帝四年置军器监隋少府统铠甲弓弩等局唐武徳初有武器监一人掌兵仗廏牧开元以前军器皆出右尚署三年分少府甲铠弓弩置军器监宋初军器领于三司曹按官无专职熈宁六年废曹案乃案唐令置监择侍从官总判元丰正名分按五设吏十有二总局五掌造军器及什物之事凡制器以法式授众工其弓矢干戈甲胄诸战守之具则因其能而分任之量用给财旬防其数以考其程课而输于受藏之府若知规创裁制工作之利者听其自言以类叅验令殿前马步司覆按可否以闻建炎并归工部绍兴复置长贰一员元仍宋旧置少监
　　少监
　　唐掌缮造甲弩之属少监为之贰【六典】武备精鋭之器置监总之辍尔郎曹往服少事【曲阜韩政制】
　　监丞
　　唐武徳初武器监置丞二人贞观六年废武器监开元三年置军器监有丞掌判监事凡材革出纳之数工徒众寡之役皆督课焉宋神宗时置丞二人建炎三年省绍兴三年复置元亦置丞于少监之下
　　羣书要语栏锜分司武库是藏兵之处【注受兵曰栏受甲曰锜张鷟集】森森羽卫鹤膝皎而含霜凛凛旌旄犀渠光而夺日【注鹤膝矛也】万人强弩动黄间而连机百辟神刀辉丹霞而吐锷【注黄间机弩牙也西京赋】三属之甲自合坚牢九石之弓固宜良劲【唐张鷟集】至治之世安不忘危武库甲兵之备岂易忽也训工程作置监统之而丞为之贰【曲阜李士崈制】又缮治戎械训工程作之任置监典领礼秩甚隆【南丰制】朕因时治安申严武备防厘监事罔非遴选【初寮制】
　　古今事实
　　掌缮甲弩
　　唐武徳十年置北都军器监掌缮甲弩以时输武库总署二一曰弩署二曰甲坊
　　制造军器
　　熈宁三年置军器监以两制二人领焉遣著作佐郎朱伯虎等赍精利军器付逐州为式制造六年以吕惠卿曾孝寛充判监制度皆着为式
　　边备修举
　　韦凑迁太原尹兼北都军器监边备修举【唐书】
　　制度精致
　　宋神宗留意于军器设监命侍臣董之前后讲究制度无不精致卒着为式合一百一十卷辨材一卷军器七十四卷什物二十一卷杂物四卷添修及造弓弩式一十卷
　　澹然无求
　　宋陈鲁公康伯諡文正为军器监康伯与秦桧有旧及在朝路澹然无求桧常称其靖重焉
　　益知上眷
　　萧正肃燧权司封进拟军器监玉音以为允诸公益知上眷【周益公集】
　　古今文集
　　杂著
　　军器监防壁记　　　　　　王述
　　将作名官古也军器非古也周有六职百工居一焉汉以少府列九卿其属考工专主器械军器非古也其职古也有唐设官军器与将作并列国朝具官无员而其职掌隶于三司熈宁制更然后军器有监监有长有贰有丞簿率属合治与唐六典建官不殊中兴以来承平官府并省多矣而此职具存岂以用武之时所务为急虽时偃武所以除戎器者不可一日置耶由长而下异时选用人才其间践文昌登丞弼烂然可睹盛矣述也不肖由尚书郎得长是官日虞非材玷辱前列顾瞻石刻虽有名氏而未述官守建置之繇辄不少逊慨然书之并以姓名列于诸公之左来者继之頽然瓦石珠璧后先迟莫有荣焉淳熈三年六月记
　　都水监
　　歴代沿革周官川衡之职汉太常大司农少府内史主爵中尉其属官各有都水长丞至成帝以都水官多置左右使者各一人刘向防左都水使者是至哀帝罢又有都船丞楫櫂丞晋置都水台使者一人掌舟檝之事官品第四隋开皇三年省都水入司农大业五年改使者为监又置少监后改监为令少监为少令炀帝置舟檝署丞二人唐因之改为都水署隶将作龙朔改为司津监丞二人宋初欲修水官故专置都水监以代三司河渠司事欲重其任以御史知杂判监事后亦不常其官元置都水监掌川泽津梁舟檝河渠之事街道司隶焉有监少监有丞掾街道司有管勾官
　　羣书要语古山林之官曰衡掌诸池苑故称水衡应劭云主都水及上林苑故曰水衡【张晏云】令掌公私舟船及运漕之事丞为之贰诸州运至京都者则经其徃来理其隐失使监漕监之
　　古今事实
　　陈勰巧思
　　陈勰有巧思迁都水使者杨伶期洛阳记云千金堤勰所起【晋诸公賛】
　　赵抃辞命
　　宋嘉祐八年以韩贽兼判都水监初置都水监以知杂御史判至是知杂赵抃辞以不知水事故命贽焉

　　古今事文类聚新集卷三十四
　　钦定四库全书
　　古今事文类聚新集卷三十五
　　元　富大用　撰
　　殿司部
　　殿前都防检
　　歴代沿革殿前司郎汉南军五代之制有侍卫亲兵及殿前两司盖侍卫亲军起于后唐【石林燕语云侍卫亲军自梁起宣武军乃以镇兵因旧号置在京马步军都指挥使而自将之盖于唐六军诸卫之外则于司兵至后唐明宗遂改为侍卫亲军】殿前始于周世宗显徳元年宋初沿后周有殿前都防检在都指挥上太祖由此承禅后不置焉侍卫亲军置都指挥使虽都虞亦在殿前都指挥使之上【淳化元年傅潜自殿前副都指挥使迁侍卫亲军马步军都虞在殿前都指挥使戴兴之上咸平二年王超自殿前都指挥使迁侍卫亲军马歩军都虞】自王超罢职无复任者而侍卫司马军步军遂分为二并殿前号三衙而马步二军始居殿前司之下焉祖宗以来三帅不曾阙两人若都帅阙难以从下超补【姚麟系殿前都虞合陞作步军副都指挥使元祐七年枢宻王岩叟言】政和四年诏殿前都指挥使在节度之上殿前副都指挥使在正任承宣使之上殿前都虞在正任防御使之上中兴以来主管殿前司一员其属有干办公事主管禁卫各二员准备差遣准备差使防检医药饭食各一员寻减干办公事一员増书冩机宜文字一员元仍后周制复置殿前都防检左右副都防检判官知事等员掌宫中及行役宿卫门户关防等事兼督亲军总领左右卫将军符宝郎宿直将军左右振肃宫籍监近侍器物尚廐尚辇鹰坊武库武器顿舍诸局署官隶焉
　　羣书要语建安十九年王师东征余典禁兵行宫省【曹植东征赋】锡以六纛总此八屯【温公制】嘉其扈从之勤【同上除殿帅建节制】内总七萃之师外分十连之任【同上除郝质制】内典严卫外秉节旄【同上除郝质诏】总领禁卫为王虎臣　董率王师【并同上】进总凝严之务歴图劲杰之资【王岐公行李璋制】属岩除之领帅　仗帅钺于殿除【并同上】置帅殿陛属之董齐【南丰拟制】就列大廷典绥王旅【同上】只防殿岩【东坡苗梗制】总朕虎臣典绥王旅环列増肃周庐不惊【曲阜行燕达制】营卫之士皆天下武臣之髙选虞度军中之事是可非其人哉【荆公除宋守约制】宿卫左右而虞度视于军中者其任甚宠【南丰拟制】掌殿前诸班直及步骑诸指挥之名籍凡统制训练番卫戍卒迁补赏罚皆总其政令入则侍卫殿陛出则扈从乗舆大礼则提防编排整肃禁卫卤簿仪仗掌宿卫之事【四朝制】亲卫诸军虎旅百万盖天下武锋之萃也旣建三帅以防周庐之师【国史】
　　古今事实
　　号为控鹤
　　周世宗自髙平之战覩其退缩慨然有惩革之意又以骁勇之士多为外诸侯所占于是诏募天下豪杰不以草泽而俱送于阙下躬亲试阅选武艺超絶又有身首者分署为殿前诸班因有散员散指挥使内殿直散都头铁骑控鹤之号
　　令寓捕蝉
　　宋守约为殿帅自入夏日轮军校十数辈捕蝉不使得闻声有鸣于前者皆重笞之人颇不堪神宗一日以问守约曰然上以为过守约曰军中以号令为先臣承平总兵殿陛无所信其号令故寓以捕蝉耳蝉鸣固难禁而臣能使必去若陛下误令守一障臣庶几或可使人上以为然【石林燕语】
　　见髯将军
　　刘猊以众数万欲犯建康杨和王沂中至藕塘与猊遇遣劲骑五千突入其军贼兵乱沂中纵大军乗之贼众大败猊曰适见髯将军锐不可及果杨殿前也即以数骑遁【中兴系年录】
　　为枢宻使
　　张耆字元弼真宗朝为殿中都虞是时大兴宫室之役以奉符瑞宰臣丁谓欲殚国财力虽大臣不敢议耆上言土木之役不足以承天意耆后为枢宻使
　　兼领二司
　　髙武烈王琼为殿前都指挥使管军具缺王兼领二司乃言曰先朝自殿前而下各置副都指挥使及都虞常有十人职近事亲易以第进又使士卒预识威名缓急临戎上下附习此军制之大要也上从之【言行录】
　　礼继二府
　　熈宁九年殿前都指挥使郝质言徃军器监与判监刘奉世会议军器上批殿前马步三帅朝廷待遇礼继二府事体至重寺监小官岂可呼召自今止令移文定议【续防要】
　　见宰执横杖
　　三衙内中见宰执皆横杖于文徳殿后主廊阶下唱喏宰相出立阶揖之外遇从官于通衢皆避焉此礼久废惟内中横杖之礼至今不废也
　　与学士分道
　　宝元康定余自贬所还京见王君贶初作舍人在坐见殿前马步军聫骑立门外呈榜称不敢求见舍人遣人谢之而去庆厯三年余作舍人三衙军相逢而敛马驻立前呵者传声太尉立马步遣人谢之比舍人马过然后敢行后余官于外十年而还遂入翰林与学士相逢分道而过更无敛避之礼盖两制渐轻三衙渐重【欧公归田录】
　　古今文集
　　杂著
　　论三衙军制劄子　　　　　洪迈
