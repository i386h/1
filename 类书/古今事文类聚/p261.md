<!-- { "loadSidebar": true } -->
　　后周王罴位开府大将军安于贫素虽贵乡里旧宅不改衡门
　　先人敝庐
　　龙门王通教授于河汾之间累徴不起杨素劝之仕通曰有先人之敝庐足以庇风雨薄田足以具粥读书谈道足以自乐愿眀公守正以治天下使时和嵗丰通也受赐多矣不愿仕也【通鉴】
　　权臣莫夺
　　杨损居新昌里与路岩第接岩方为相欲易其厩以广第损曰今尺寸土皆先人旧赀非吾等所有安可以奉权臣耶穷达命也卒不与
　　宰相弗与
　　李建子讷居与宰相杨收接收欲市讷穴舎以广第讷咤曰先人旧庐为权贵优笑地耶
　　不敢改作
　　韩滉性节俭堂先无挟庑弟洄増补之滉撤去曰先君容焉吾等奉之常恐失坠安敢改作以伤俭徳
　　不求増广
　　李愬其昆弟頼家勲贵矜室庐唯愬所处乃父时故院无所増广
　　古今文集
　　杂著
　　戒徙外乡
　　士大夫发迹垅亩贵为公卿谓父祖旧庐为不可居而更新其宅者多矣复以医药勿便饮膳难得自村疃而迁于邑自邑而迁于郡者亦多矣唯翩然委而去之或逺在数百千里之外自非有大不得已则举动为不宜轻若夫以为得计又従而咏歌夸诩之着于诗文是其一时思虑诚为不审虽名公钜人未能或之免也欧阳公吉州庐陵人其父崇公塟于其里之泷冈公自为阡表纪其平生而公中年乃欲居颍其思颍诗序云予自广陵得请来颍爱其民淳讼简土厚水甘慨然有终焉之志迩来思颍之念未尝少忘于心而意之所存亦时时见于文字乃发旧藁南亰以后诗十余篇皆思颍之作以见予拳拳于颍者非一日也又读诗序云自丁家难服除入翰林为学士忽忽八年间归颍之志虽未遂然未尝一日少忘焉至于今年六十有四免并得蔡蔡颍连疆因得以为归老之渐又得在亳及青十有七篇附之时熈寜三年也公次年致仕又一年而薨其逍遥于颍盖无防时惜无一语及于松楸之思崇公惟一子耳公生四子皆为頴人泷冈之上遂无复有子孙临之是因一代贵达而坟墓乃隔为他壤予每读二序輙为太息嗟乎此文不可作也若东坡之居宜兴乃因免汝州居住而至其后自海外北还无以为归复暂至常州已而捐馆文定公虽居许而治命反葬于眉山云【容斋随笔】
　　门
　　羣书要语门扪也言在外为人所扪摸也【释名】司门掌授管键以唘闭国门讥出入不物者【周礼】荜门圭窦注荜门柴门圭窦小戸穿壁为戸上锐下方状如圭也【儒行】衡门之下可以栖迟【诗】立不中门行不履阈【语十】夫礼门也君子能出入是门也【万章】踵门而告【许行】孔子曰过我门而不入我室我不憾焉者其惟郷愿乎【尽心】逰于圣人之门者难为言【尽心】或问人有倚孔子之墙郑卫之音则引诸门乎曰在夷貉则引之在门墙则麾之【杨子】门虽设而常关【陶集】稚子门【同上】
　　诗句门多长者车【杜】敲门惊昼睡【韩】剥剥啄啄有客至门【韩】霭霭春风入水村森森乔木映朱门【荆公】门垂碧桞似陶潜【李】丁丁啄门如啄木【韩】
　　古今事实
　　式其闾
　　魏文侯过段干木之闾而式其仆曰君胡式曰干木贤者也吾安敢不式【吕氏春秋】
　　三过不入
　　禹稷当平世三过其门而不入【离娄下】
　　荷篑过门
　　子击磬于卫有荷篑而过孔氏之门曰有心哉击磬乎
　　闭门不纳
　　公孙丑问曰不见诸侯何义孟子曰古者不为臣不见段干木逾垣而辟之泄桞闭门而不纳是皆已甚廹斯可以见矣
　　大君之门
　　吕不韦徃见子楚说曰吾能大子之门子楚笑曰且自大君之门而乃大吾门不韦曰子不知也吾门待子而大【夲传】
　　扫门求见
　　魏勃欲见齐相曹参常早起扫其门参用为舎人
　　以席为门
　　陈平家贫负郭穷巷以席为门然门外多长者车辙
　　隂徳髙门
　　于定国父于公其门闾壊父老方共治之于公曰少髙大门闾令客驷马髙盖车我治狱多隂徳未尝有寃子孙必有兴者至定国为丞相永为御史大夫封侯世传云
　　门可张罗【见市交门】
　　曵王门
　　邹阳諌吴王曰餙固陋之心则何王之门不可以曵乎
　　通徳门
　　后汉孔融告髙宻县特为郑立一郷曰郑公郷曰昔东海于公仅有一节犹或戒郷人侈其门闾矧乃郑公之徳而无驷牡之路可开广门衢令容髙车号通徳门
　　如登龙门【见谒见门】
　　臣门如市
　　郑崇曰臣门如市臣心如水
　　门容车马
　　晋陈頵父防立宅起门曰当使容车马防笑従之后州辟部従事乗车马还家宗党荣之仕至梁州刺史
　　门容长防
　　晋王濬尝起宅开门前路人或谓之太过濬曰吾欲使容长防幡众咸笑之濬曰陈胜有言燕雀安知鸿鹄之志后梦三刀迁益州刺史
　　私作都门
　　晋贺循为元帝丞相军谘祭酒时廷尉张闿住小市将夺左右近宅以广其居乃私作都门早闭晏开人患之讼于州府不见省防循出连名诣循质之循曰见张廷尉当为言之闿闻之毁都门诣循致谢
　　闭戸读书
　　孙敬闭戸读书
　　闭戸扫轨
　　刘胜闭戸扫轨无所干【杜宻传】
　　车马填门
　　王东阳子承性简贵有风格右卫朱异当权每休暇车马填门有田英好危言忤权右尝指异门曰此中辐辏能不至者大小王东阳耳小东阳即承防弟也为东阳太守
　　古今文集
　　律诗
　　咏门
　　枢动夲为荣辱主长因戸外细推寻乾坤出入无穷象夷狄関防有限心揜到善人非逺大开当古道自髙深九成载舞箫韶奏穆穆无防合在今
　　邻
　　羣书要语五家为邻五邻为里四里为鄼五鄼为鄙五鄙为县五县为遂注田野之居其比伍之名与国中异制【遂人】令五家为比使之相保【大司徒】洽比其邻【十月】东邻杀牛不如西邻之禴祭【既济】邻有防舂不相【曲礼】睦乃四邻以蕃王室【尚书】亲仁善邻国之寳也【隠六】救菑恤邻天之道也【左僖】弃信背邻患孰恤之【同上】以邻国为壑【孟子】君子居必择邻可以御患也【晏子】
　　诗句王翰愿卜邻【杜】芬芳孟母邻【杜】傍舎颇淳厚所愿亦易求隔屋唤西家借问有酒不墙头过浊醪展席俯长流【杜】斟酒聚比邻【陶渊眀】丑女来效颦还家惊四邻【李白】卜居乃此地井井为比邻【李白】任屋住连墙往来欣莫间【韩】井水分西邻竹隂借东家【坡】见拟移居作邻里不论时节请开关【刘禹锡】眀月好従三径夜緑杨宜作两家春【白居易与元八卜邻】皇恩若许归田去晩嵗当为邻舎翁【桞子厚刘禹锡】耦耕若便遗身去黄髪相看万事休【刘和】蚤晩青山映黄发相看万事一时休【坡】
　　古今事实
　　三徙卜邻
　　孟母其舎近墓孟子之少也嬉戯为墓间之事踊跃筑埋孟母曰此非所以居处子也乃去舎市傍其子嬉戯为贾又曰此非所以居处子也乃舎学舎之傍其子游嬉乃设爼豆揖让进退曰此可以居子遂居及孟子长学六艺卒成大儒【列女传】
　　焉用倍邻
　　晋侯秦伯围郑郑使烛之武见秦伯曰秦晋围郑郑既知亡矣若亡郑而有益于君敢以烦执事越国以鄙逺君知其难也焉用亡郑以倍【益也】邻邻之厚君之薄也若舎郑以为东道主行李之往来共其乏囷君亦无所害【襄三十】
　　粟与邻里【见粟门】
　　连墙不谒
　　列子与南郭子连墙二十年不相请谒
　　惟邻是卜【见先庐门】
　　不纳嫠妇【见寡妻门】
　　不纳邻妇
　　昔顔叔子尝独处于室邻之嫠妇又独处于室夜暴风雨至室坏妇人趋而至顔叔子纳之使秉烛放乎旦而薫尽束薪而继之自以为避嫌之不审若其审者宜若鲁人有男子独处于室邻之嫠妇人又独处于室夜暴风雨至而室壊妇人趋而托之闭戸不纳
　　邻烛分光【见烛门】
　　东家立【见师生门】
　　灌其邻【见门】
　　里母束緼【见火门】
　　百万买邻
　　梁吕僧珍字元瑜为南兖州刺史初宋季雅罢南康郡市宅居僧珍宅侧僧珍问宅价曰一千一百万恠其贵季雅曰一千万买宅一百万买邻及僧珍生子季雅往贺函曰钱一千阍人少之不为通季雅强进僧珍疑其故自发之乃金钱也僧珍言于武帝拜衡州刺史
　　祭灶请邻
　　汉御史大夫张忠署孙寳主簿寳徙入舎祭灶请比邻
　　邻墙得酒
　　陶侃家贫有友人过侃侃无以致诚其邻人谓侃曰子门有长者轩车何不延之论当世事侃曰贫不能备礼耳邻人宻于墙头送以浊醪只鸡遂成终日之欢
　　挑女折齿【见齿门】
　　邻居争池
　　石勒与李阳邻居争沤麻池日相欧击及贵乃召阳与酣谑引阳臂笑曰孤曩日厌卿老拳卿亦饱孤毒手
　　隔篱听谈
　　宋张镜与顔延之邻居顔谈义饮酒呌呼不絶而镜静黙后镜与客谈延之従篱边取胡床坐听辞义清延之曰彼有人焉由是不复酣呌
　　益地与邻
　　陈嚣与民纪伯为邻伯夜窃藩嚣地自益嚣见之伺伯去后宻防其藩一丈以地益伯伯之慙惶既还所侵又却一丈太守周府君髙嚣徳义刻石旌表其闾号曰义里【防稽典録】
　　邻居占地
　　杨玢仕蜀至显官随王衍归后唐以老致仕归长安旧居多为邻里侵占子弟欲诣府诉玢批状尾四邻侵我我従伊毕竟须思未有时试上含元殿基望秋风吹草正离离子弟不敢言
　　邻近相招
　　宋韩公自汝州得请归洛养疾筑第与康节天津隠居相近公曰自此可时相招矣康节曰雍冬夏不出春秋时间过亲旧相招未必来不召或自至公谢客戒其子曰先生来必以时见康节一日过之公赠以诗
　　古今文集
　　律诗
　　延康吟　　　　　　　　贾岛
　　寄居延夀里为与延康邻不爱延康里爱此里中人人非十年故人非九族亲人有不朽语得之烟山春
　　题邻居　　　　　　　　于鹄
　　僻巷邻家少茅檐喜并居蒸梨常共灶浇薤亦同渠传屐朝寻药分灯夜读书虽然在城郭还得似樵渔
　　过南邻朱山人水亭　　　杜甫
　　相近竹参差相过人不知幽花欹满树小水细通池归客村非逺残樽席更移看君多道气従此数追随
　　北邻　　　　　　　　　杜甫
　　眀府岂辞满藏身方告劳青钱买野竹白帻岸江臯爱酒晋山简能诗何水曹时来访老疾歩屧到蓬蒿
　　偶题　　　　　　　　　王介甫
　　竹柏相望数十楹藕花多处复开亭如何更欲通南埭割我钟山一半青
　　南邻　　　　　　　　　杜甫
　　锦里先生乌角巾园收芋栗不全贫惯看賔客儿童喜得食阶除鸟雀驯秋水才深四五尺野航恰受两三人白沙翠竹江村暮相送柴门月色新
　　和景仁卜居许下景仁顷见许居洛今而倍之故诗中颇致其怨　　　司马君实
　　壮齿相知约嵗寒索居今日鬓俱班拂衣已觧虞卿印筑室何须谢傅山许下田园虽有素洛中花卉足供闲他年决意归何处便见交情厚薄间
　　谢邵尧夫见访　　　　　富国彦
　　先生自卫客西畿乐道安闲絶世机再命初筵终不起独甘穷巷寂无依贯穿百代常探古吟咏千篇亦造微珍重相知忽相访醉和风雨夜深归
　　诗话
　　邻居同井
