<!-- { "loadSidebar": true } -->
　　范蠡与勾践既灭吴以大名之下难以乆居为书辞王曰主忧臣劳主辱臣死昔君辱于会稽所以不死为此事也今既雪耻请从防稽之诛勾践曰孤将与子分国而有之不然将加诛于子蠡曰君行令臣行意乃其轻寳珠玉乗舟浮海终不反勾践表防稽山为蠡奉邑蠡浮海出齐变姓名防夷子皮耕于海畔父子治产居无几何致产数千金齐人闻其贤以为相曰居家则致千金居官则致卿相布衣之极也乆受尊名不祥乃归相印间行以去止于陶
　　卖药避名
　　后汉韩康字伯休卖药长安市时有女子从康买药康守价不移女子怒曰公是韩伯休耶乃不二价乎康叹曰我本欲避名今小女子皆知我何用药为【逸民传】
　　恐名太盛
　　王俭防笃学手不释卷賔客或相称美僧防曰此儿不患无名将恐名太盛耳
　　身不可见
　　宋纎有逺操不与世交马岌高尚之士具威仪造焉纎拒而不见岌叹曰名可闻而身不可见徳可仰而形不可覩吾今而后知先生矣
　　名不可取
　　白居易云古人云名者公器不可以多取仆是何者窃时之名已多又欲窃时之富贵为造物者肯兼与之乎况诗人命蹇如陈子昻杜甫各授一拾遗而已
　　造物忌名
　　陈抟隐华山防时戱渭水一青衣媪抱置懐中乳之曰令汝更无嗜欲聪悟过人先生甞戒门人种放曰子他日遭逢明主名动天阙名者古今美器造物者深忌之天地间无完名子名将有物败之放晩节侈饰过度营产满雍镐间遂丧清节【玉壶清话】
　　醉人推骂
　　苏轼曰得罪以来深自闭塞扁舟草屦放浪山水间与渔樵杂处徃徃为醉人所推骂辄自喜渐不为人识平生亲友无一字见及有书与之亦不答自幸庶几免矣【东坡回李端叔书】
　　古今文集
　　杂著
　　与韩荆州书
　　白闻天下谈士相聚而言曰生不用封万戸侯但愿一识韩荆州何令人之景慕一至于此耶岂不以有周公之风躬吐握之事使海内豪俊奔走而归之一豋龙门则声誉十倍所以龙盘鳯逸之士皆欲收名定价于君侯愿君侯不以富贵而骄之寒贱而忽之则三千宾中有毛遂使白得脱颖而出即其人焉今天下以君侯为文章之司命人物之权衡一经题品便作佳士而君侯何惜阶前盈尺之地不使白眉吐气激昻青云耶白谋猷筹画安能尽矜至于制作积成卷轴则欲尘秽视聴恐雕虫小技不合大人若赐观刍荛请给以纸墨兼人书之然后退归闲轩缮冩呈上庶青萍结绿长价于薛卞之门
　　盛名难居
　　房琯賛曰唐名臣多言琯徳器有王佐材而史载行事亦少贬矣一举丧师讫而复振原琯以忠义自奋片言悟主而取宰相必有以过人者特违所长遂无成功然盛名之下为难居矣夫名盛则责望备实不副则訾咎深使琯遭时承平从容帷幄不失为名宰而仓卒济难事败隙生防于浮虚比周之罪名之为累也戒哉律诗
　　献仆射相公　　　　　　白居易
　　清如氷玉重如山百辟严趋礼絶攀强虏外闻须破胆平人长説尽开顔朝廷有道青春好门馆无私白日闲致却垂衣更何事几多诗句咏间关
　　迎
　　羣书要语主人肃客而入【曲礼】僮仆欢迎稚子门【陶集】趋拜送迎【韩信传】
　　诗句疎慵寡将迎【柳】过家父老喜出郭壶浆迎【坡】世人无徃复乡老有邀迎【坡】客至从嗔不出迎【杜】昔年结客曽游处今见焚香夹道迎【欧】道左旌旗诸将列马前弓劒六蕃迎【欧】
　　古今事实
　　敢犒从者
　　寡君闻吾子将步师出于敝邑敢犒从者不腆敝邑为从者之淹居则具一日之积行则备一夕之卫【防二十一】
　　避席争席
　　庄子曰阳子居西游于秦遇老子老子曰而睢睢而盱盱而谁与居太白若辱盛徳若不足阳子居蹙然变容其徃也舍者将迎其家公执席妻执巾栉舍者避席者避灶【言其尊形自变故避之】其反也舍者与之争席矣【去其矜夸故也】
　　虚左自迎
　　魏公子信陵君置酒大防宾客坐定从车骑虚左自迎侯生侯生直上载公子上坐不譲公子执辔愈恭侯生曰臣有客在市屠中愿徃车骑过之公子引车入市侯生下见其客朱亥故乆立语微察公子顔色愈和乃就车酒酣侯生曰今日嬴之为公子亦足矣嬴乃夷门抱关者也公子自迎于众人广坐之中欲就公子之名故乆立公子市中人皆以嬴为小人以公子为长者也侯生因进朱亥曰屠者朱亥贤者举世莫能知故隠屠间耳【史记】
　　负弩前驱
　　汉司马相如武帝时卭筰君长愿为臣妾请吏比南夷上拜相如为郎将建节徃使至蜀太守以下郊迎县令负弩矢先驱蜀人以为宠
　　谢絶迎者
　　主父偃为齐相君昆弟宾客散五百金与之曰始贫时昆弟不我内今吾相齐诸君迎我或千里吾与诸君絶矣无复入偃之门
　　竹马郎迎
　　郭伋为刺史行部到西河美稷有儿童数百各骑竹马于道以迎拜曰闻使君到故喜来迎
　　故友亲迎
　　范式为荆州刺史友人南阳孔嵩家贫亲老乃变姓名佣为新野阿里街卒式行部到新野而县选嵩为道驺迎式式见而识之呼嵩把臂谓曰非孔仲山耶对之叹息语及平生勅县代嵩嵩以为先佣未乆不肯去【华峤后汉】
　　倒屣出迎
　　蔡邕见王粲而竒之时邕才学显著贵重朝廷常车骑填门富客盈坐闻粲在门倒屣迎之【后汉】
　　逢迎
　　段防宗传康居太子欲降汉遣卫司马逢迎
　　迎迋
　　唐王谔传回鹘入朝谔悉军迎迋【于放反迎也】
　　望尘迎拜
　　石崇与潘岳谄事贾谧毎其出辄望尘雅拜【本传】
　　门生出迎【见门生门】
　　迎一逢掖
　　皇甫规归安定曰王符在门规素闻符名乃惊遽而起衣不及带屣履出迎援符手而还与同坐极欢先是鴈门太守至规不礼时人为之语曰徒见二千石不如一逢掖
　　责不郊迎
　　窦参按江淮狱州节度使陈少游偃蹇不郊迎遣军吏致问参厉辞谯责少游慙徃谒参参不顾即去古今文集
　　杂著
　　送郑尚书序　　　　　　韩愈
　　岭之南其州七十其二十二岭南节度府其四十余分四府府各置帅然独岭南节度为大府大府帅如至四府必使其佐问起居谢守地不得即贺以为礼嵗时必遣贺问致水土物大府帅或道过其府必戎服左握刀右属弓矢帕首袴鞾迎于郊
　　送幽州李端公序　　　　韩愈
　　元年春今相国李公藩为吏部贠外郎愈甞与偕朝道语幽州司徒公【刘侪】之贤曰某前年被召告礼幽州入其地迓劳之使里至毎进益恭及郊司徒公红帕首鞾袴握刀左右杂佩弓韔服矢挿房俯立迎道左某礼辞曰公天子之宰礼不可如是及府又以其服即事某又曰公三公不可以将服承命及馆又如是卒不得辞云云今李公既朝夕左右端公嵗时来夀其亲【端公李益也宰相暌之子登进士第幽州刘济辟为从事】其为人佐甚忠意欲司徒公功名流千万嵗请以愈言为使归之献
　　律诗
　　自成都召还华山寄陈希夷　张复之
　　世人大扺重官荣见我西归夹道迎应被华山髙士笑天真防尽得虚名
　　饯送
　　羣书要语大驭掌驭王路以祀及犯軷【夏官】祖而舍軷饮酒于其侧曰饯重始有事于道也【左传】祖道之际是作一土堆置大羊于其上祭毕而以车碾从上过象行者险阻之患如周礼祀軷是也又云祭毕则以胙肉食之谓之饯礼用兵时用犯军法当斩底人斩于路却兵过其中【朱语录】百两将之【诗】送朋友以言饯行【谷永与段防宗书】子交手兮东行送美人兮南浦【九歌】春草碧色春水绿波送君南浦伤如之何【江淹别赋】长安东灞桥迎来送去皆至此故呼为销魂桥【开元遗事】汉朝卿士供帐饯于东都晋国名贤倾城祖于西郭
　　诗句倾城逺追送饯我千里道【孙子荆征西诗】六乐陈广坐祖帐春风【鲍明逺】衣冠列祖道【刘长卿】二天开宠饯五马烂生光【杜】邉城有余力早寄从军诗【杜】题诗得秀句札翰时相投【杜】为问南溪竹抽梢合过墙【杜】临分出苦语愿子书之笏【坡】惟应故山梦随子到吾庐【坡】如何风雪里更逞独归人【坡】南鴈正北来早寄诗千首【山谷】南寻禹穴见李白道甫问讯今如何【杜】鸣笛急吹催落日清歌缓送感行人【韩】若见孟公投辖饮莫忘冲雪送君行【坡】慿君説与髯参军衰相逢不相识【坡】青灯白酒留故人莫爱一醉至暁角
　　古今事实
　　祖道神
　　黄帝之子累祖好逺游而死于道故后人祭以为行神也祖祭因飨饮也　共工氏曰修好逺游祀以为神祖汉以午日祖
　　饯以百壶
　　韩侯出祖出宿于屠显父饯之清酒百壶注祖将去而犯軷也既觐而反国必祖者尊其所徃去则如始行焉祖于国外毕乃出宿【韩奕】
　　送人以言
　　孔子适周见老子辞去老子曰吾闻富贵者送人以财仁人者送人以言吾不能富贵窃仁人之号聪明深察而近于死者好议人者也愽辩广大而危其身者好发人之恶者为人子者不可以有已为人臣者不可以有已【史记】
　　逺行以赆【见辞受门】
　　六卿郊饯
　　郑六卿饯宣子于郊【昭十六】
　　送荆轲
　　荆轲将行太子及宾客知其事者二十余人皆白衣冠以送之至易水之上既祖取道高渐离撃筑荆轲和歌以濮上声士皆流涕【春秋后语】
　　祖二疏【见致仕门】
　　客歌骊驹【见燕饮门】
　　不许出郭
　　陈蕃为豫章太守性峻不接宾客徴为尚书令送者不出郭
　　不过虎溪【见道士门】
　　追送出界
　　郭奕字大业为野王令羊祜常过之奕叹曰羊叔子何必减郭大业少选复徃叹曰羊叔子去人逺矣遂送祜出界数百里坐此免官【晋史】
　　为鬼揶揄
　　罗友答桓温曰旦出门逢一鬼大揶揄云我祗见汝送人作郡何以不见人送汝出郡【世説】
　　自送吏部
　　宋何尚之字彦徳为吏部郎告休定省倾朝送别其父叔度曰此是送吏部郎耳非关何彦徳也
　　共到前亭
　　王奂为汉阳太守范丹于道别之奂曰可共到前亭宿息以叙分隔【谢承后汉书】
　　送不越阃
　　齐沈顗不尚浮华从叔防仕宋贵显每还吴兴宾客填茵顗不至其门防就之顗送迎不越阃防曰吾今乃知贵不如贱也
　　并不出门
　　城阳太守梁栁皇甫谧从姑子也之官有劝谧饯之谧曰栁为布衣送迎不出门食不过盐菜贫不以酒肉为礼今作郡送之是贵城阳太守而贱栁岂中古之人情非吾心所安也
　　遭劾亦送
　　唐阳慿为京兆尹御史中丞李夷简劾之贬临贺尉独所善客徐晦至蓝田慰饯权徳舆曰君送临贺诚厚无乃为累乎晦曰方布衣时临贺知我今忍遽弃邪有如公异时为奸邪譛斥又可尔乎夷简闻之表为御史曰君不负杨临贺肯负国乎
　　赋诗祖道
　　张柬之授襄州刺史中宗为赋诗祖道又诏羣臣饯定鼎门外
　　百官班饯
　　李光顔复还忠武宰相百官班饯帝御通化门临送
　　羣公追饯
　　栁宗元送苑论登第归序羣公追饯于灞陵列筵而觞送逺之赋圭璋交映矣
　　送别遭劾
　　东坡出知杭州道由南京后山时为徐州教授告徐守孙觉愿徃见而觉不之许乃托疾谒告来南京送别同舟东下至宿而归后为刘安世所弹
　　古今文集
　　律诗
　　送栁淳入关　　　　　　孟郊
