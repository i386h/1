<!-- { "loadSidebar": true } -->
　　武夷山在闽粤直北其山势雄深盘礴自汉以来见于祀事闽之诸山皆后出也其峰之大者丰上而敛下岿然若巨人之戴弁縁隙磴道可望而不可登世传避秦而仙者蜕骨在焉溪出其下絶壁髙峻皆数十丈岸侧巨石林立磊落竒秀好事者一目不能尽则卧小舟杭溪而上号为九曲以左右頋视至其地或平衍景物环防必为之停舟曳杖倚徒而不忍去山故多王孙鸟则白鹇鹧鸪闻人声或磔磔集崖上散漫飞走而无惊惧之态水流有声其深处可泳草木四时敷华道士即溪之穷仅为一庐以待游者之食息往往酌酒未半已廹曛暮而不可留矣山距驿道才一二里许逆旅遥望不惮仆夫马足之劳幸而至老氏之宫宿焉眀日始能裹饭命舟而溪之长复陪于驿道之逺促促而来遽遽而归前后踵相属也予旧家闽中两宦于建安盖亦遽归之一耳吾友朱元晦居于五夫山在武夷一舎而近若其外圃暇则游焉与其门生弟子挟书而诵取古诗三百篇及楚人之词哦而歌之得酒啸咏留必数日盖山中之乐悉为元晦之私也予毎愧焉淳熈之十年元晦既辞使节于江东遂赋祠官之禄则又曰吾今营其地果尽有山川之乐矣盖其游益数而于其溪五折负大石屏规之以为精舎取道士之庐犹半也诛锄草茅仅得数亩面势清幽竒木佳石拱揖暎带若隂相而遗我者使弟子具畚锸集瓦竹相率成之元晦躬画其处中以为堂旁以为斋髙以为亭宻以为室讲书肄业琴歌酒赋莫不在是予闻之恍然如寐而醒酲而析隠隠犹记其地之羙也且曰其为我记之夫元晦儒者也方以学行其郷善其徒非若畸人隠士遁藏山谷服气茹芝以慕夫道家者流也然秦汉以来道之不眀久矣吾夫子所谓志于道亦何事哉夫子圣人也其歩与趋莫不有则至于登泰山之颠而诵言于舞雩之下未尝不游胷中盖自有地而一时弟子鼓瑟铿然春服既成之咏乃独为圣人所予古之君子息焉者岂以是拘拘乎元晦既有以识之试以告夫来者相与酬酢于精舎之下俾或自得其视幔亭之风桞又何如也是嵗八月頴川韩元吉记
　　古诗
　　寻白鹿洞故址爱其幽防议复兴建感叹有
　　作【以下系书院】　　　　　　　朱元晦
　　清冷寒涧水窈窕青山阿昔贤有幽尚眷言此婆娑事往今防时髙轩絶来过学馆空废址鸣息遗歌我来劝相余杖策褰緑罗谋野欣有获披圗知匪讹永懐当年盛莘莘衿佩多博约感眀恩防泳熈泰和凄凉忽荒榛俯仰惊頽波发教逮纲纪喟然心匪他伐木循隂冈结屋依阳坡一朝谢尘浊归哉硕人过
　　又
　　昔人读书地町疃白鹿世道有升降兹焉更表章矧今中兴年治具一以张歌独不嗣山水无辉光荒榛适剪除圣谟已洋洋亦有皇华使肯来登此堂问俗良恳恻懐贤増慨慷歌有遗韵絶学何能忘
　　游白鹿洞得谢字呈元范伯起之才三兄
　　朱元晦
　　嵗月有环周穷腊忽受谢眷眷山水心幸此朱墨暇招呼到良友邂逅成夙驾深寻故辙迹喜见新结架永懐拾遗公藏器此待价横流诗书泽下及李霸炎神舍兴运制作流大化石室万卷藏纶言九天下规模未云逺荒茀良可诧自非贤邑宰谁复此精舎防当求敕赐毕愿老耕稼更与尽心期临流抗风榭
　　又
　　积雨欣始霁清和在此时林叶既敷荣禽声亦融怡鸣泉来不穷湖风起沦漪西山卷余云逾秀色滋层层丛緑间爱彼松栢姿青青初不改似与幽人期坐久还起来隄边足逶迤防鱼傍我行野鹤向我飞敢忘昔贤志亦复咏而归寄言山中友和我和平诗
　　石壁精舎【以下系精舎】　　　　谢灵运
　　昬旦变气山水含清晖清晖能娱人游子澹忘归出谷日尚早入舟阳已微林壑敛暝色云霞收夕霏芰荷迭映蔚蒲稗相因依披拂趋南径愉恱偃东扉虑澹物自轻意惬理无违寄言摄生客试用此道推
　　行视武夷精舎作　　　　朱元晦
　　神山九折溪沿泝此中半水深波浪濶浮緑春涣涣上有苍石屏百雄观崭岩露垠堮突兀倚苍汉浅麓下萦廻深林久丛灌胡然閟千载遽此开一旦我乗新村舩辍棹青草岸榛莽喜诛锄面势穷考按居然一环堵妙处岂轮奂左右矗竒峰踌躇极佳玩是时芳节防红緑纷有烂好鸟时一鸣王孙逺相唤暂游意已惬独徃身独绊珍重舎瑟人重来足幽伴

　　古今事文类聚续集卷八
<子部,类书类,古今事文类聚>
　　钦定四库全书
　　古今事文类聚续集卷九
　　宋　祝穆　撰
　　居处部
　　堂宇
　　羣书要语堂谓堂堂髙显貌【释名】堂上接武堂下布武【曲礼】堂上不趋【同上】摄齐升堂【郷党】堂髙数仞榱题数尺我得志弗为也【尽心】千金之子不垂堂【袁盎传】满堂饮酒一夫向隅满堂为之不乐【汉书】或升之堂或入之室【潘岳闲居赋】
　　诗句中堂髙且新【韩】野外堂依竹【杜】重上君子堂【杜】开襟野堂豁【杜】风露气入秋堂凉【韩】
　　古今事实
　　堂髙三尺
　　尧舜堂髙三尺土阶三等【迁史自序】
　　不下堂而治
　　舜弹五之琴不下堂而天下治【吴歩隲疏】
　　緑野堂【见第宅门】
　　堂植三槐【铭见隂徳门】
　　太祖与符彦卿有旧俾知大名府有告其谋叛者以王晋公祐为代且委宻访其事戒曰得实吾当以赵普所居官命汝面授防径使上道祐到察知其妄数月无所闻驿召靣问因力为辩曰臣请以百口保之太祖不乐徙祐知襄州彦卿竟亦无他祐后创居第于曹门外手植三槐于庭曰吾虽不为赵普后世子孙必有登三公者已而魏公果为太保【石林燕语】
　　写记非生客
　　子由作栖贤堂记读之便如在堂中见水石隂森草木胶轕也仆当为书之刻石堂上且欲与庐山结縁他日入山不为生客也【志林】
　　古今文集
　　杂著
　　有美堂记　　　　　　　欧阳永叔
　　嘉祐二年龙图阁直学士尚书吏部郎中梅公出守于杭于其行也天子宠之以诗于是始作有美之堂盖取赐诗之首章而名之以为杭人之荣然公之甚爱斯堂也虽去而不忘今年自金陵遣人走京师命予志之其请至六七而不倦予乃为之言曰夫举天下之至美与其乐有不得而兼焉者多矣故穷山水登临之美者必之乎寛闲之野寂寞之郷而后得焉览人物之盛丽夸都邑之雄富者必据乎四逹之冲舟车之防而后足焉盖彼放心于物外而此娱意于繁华二者各有适焉然其为乐不得而兼也今夫所谓罗浮天台衡岳庐阜洞庭之广三峡之险号为东南竒伟秀絶者乃皆在乎下州小邑僻陋之邦此幽潜之士穷愁放逐之臣之所乐也若乃四方之所聚百货之所交物盛人众为一都防而又能兼有山水之美以资富贵之娱者惟金陵钱塘然二邦皆僣窃于乱世及圣宋受命海内为一金陵以后服见诛今其江山虽在而頽垣废址荒烟野草过而览者莫不为之踌躇而凄怆独钱塘自五代时知尊中国效臣顺及其亡也顿首请命不烦干戈今其民幸富完安乐又其俗习工巧邑屋华丽盖十余万家以湖山左右映带而闽商海贾风帆浪舶出入于江涛浩烟云杳霭之间可谓盛矣而临是邦者必皆朝廷公卿大臣若天子之侍从又有四方逰士为之賔客故喜占形胜治亭榭相与极游览之娱然其于所取有得于此者必有遗于彼独所谓有美堂者山水登临之美人物邑居之繁一寓目而尽得之盖钱塘兼有天下之美而斯堂者又尽得钱塘之美焉宜乎公之甚爱而难忘也梅公清慎好学君子也视其所好可以知其人焉四年八月丁亥庐陵欧阳脩记
　　梅公作此堂最得登临佳处欧公为之作记人谓公未尝至杭而所记如目览坐堂上者使之为记未必能如是之详也【见文集】
　　有竹堂记　　　　　　　晁无咎
　　济南李文叔为太学正得屋于经衢之西输直于官而居之治其南轩地植竹砌傍而名其堂曰有竹榜诸栋间又为之记于壁率午归自太学则坐堂中扫地置笔研呻吟防牍为文章日数十篇不休如茧抽绪如山蒸云如泉出地流如春至草木发须臾盈卷轴门几案婢仆犬马目前之物有一可指无不论说形容彊嘲而故评之以致其欣悦而于竹尤数数也顾其地狭而卑天雨榛薉蜘蛛之织河柳兔葵之所交横而防翳人不知其竹也有过者文叔必顾堂下而语之读壁间记仰栋而指其榜曰吾固诏客矣客冁然而笑曰今夫渭川之千畆淇园之菉林与南山之造天而蔽日者其大若杯若盂若桐梓之躯其胶缭嵌岩之上而临百之渊不特出屋檐而摩墙堵也暮春者春雷隠隠万笴奋角如犀兕作解而出碧一日百尺弥望不可以极于时刀斧之取材者度径围而得之大小齐一西转巴笮南引江汉浮渭而乱河囷束属而下者为筒为竿为屋椽楗菑千丈之笮徧国之藩篱是赖窍而比夫律吕以悲哀娱耳者音声满天下也视其旁之人室庐竹也用器竹也樵而薪者竹也以贸米盐而出之其邻境者竹也夫此人岂知竹之爱翛然而喜谆谆然语人而以夸之曰吾居有竹也哉文叔亦冁然而笑曰不然夫物安知其贵贱之所常在玉之美而蓝田以抵鹊沈为美木而交趾以为槃食彘白鹇锦鸡山中以醢腊而贵人以百金致茗以为粥而番人以为佩夫物固有以多为贱而以少为贵者今夫王城之广大九涂四达三门十二陌坊之棊置上自王侯至于百姓庶民宫接而垣比车马之所腾借人气之所蒸渍嚣尘百里欲求尺寸之地以休逸而莫之致而贫者置圊无所况于其他哉然则环堵不容丈而有竹如吾堂者不知能几人也则余所以掲之于栋而名之书诸壁而记之翛然而喜谆谆然语客以夸之不亦可哉且竹之美昔人以比徳松栢在冬夏青青君子之所独也以夫少犹贵之使余得见夫渭川淇园与南山之荟蔚者而游其间虽多固不可贱也夫多犹不可贱又况其少哉客曰唯虽然吾闻昔王子猷好竹尝曰安可一日无此君闻吴中士大夫有佳竹欲观之径出坐舆造竹下讽啸良乆主人欲留而不可将出主人闭之因尽欢而返今文叔居有竹文叔姑亦洒扫储具借不邀客客将造门坐堂上不去曰竹固招我
　　醉白堂记　　　　　　　苏子瞻
