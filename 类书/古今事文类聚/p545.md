<!-- { "loadSidebar": true } -->
　　臣窃闻宰相张浚有论使事为兵家机权与臣所论事理不同今何藓遂行不可救止臣待罪侍从初有所陈已荷圣知今浚以辅国谋臣陛下之所改顔而礼貌之者也势难以臣故以沮其议臣不当力论取胜徒成纷纷然臣再三思虑终未晓浚之説须至剖析闻于聪听望陛下留神省览姑且志之圣懐俟他日验臣所计与浚孰中孰否则使事之利害决矣今则未敢求直也尼雅满总师二十余年破大辽弱我宋虽无逺略亦精于用兵其所行事尽诡诈也今我之虚实彼岂不知尚湏卑辞执谦然后足以骄其心示弱屈服然后足以平其怒乎此遣使之无益一也庚戌后不遣使敌兵亦不来及癸丑遣使则钩引北使入国熟视而去曾不旋踵而淮南之警奏至矣此遣使之无益二也前我所遣四軰皆朝廷之选侍从之臣闻其入敌境昼夜驱递略无礼节及见尼雅满坐受欺绐忽忽而归未尝得其要领也而况何藓一使臣其何能任觇国之事乎此遣使之无益三也昔富弼之使也以一言息南北百万之兵可谓伟矣使归行赏迁进官职弼方以中国未能用兵徒赖使臣口舌下敌为莫大之耻终不肯受其识度如此乃可办国今奉使者首先论其私事祈求恩泽一一足意而后行所虑卑近与市井之人无异尚能明目张胆不辱君命乎此遣使之无益四也万一敌人临以兵威肆其恐胁使人必不能就死则反以我之情告之是自败也死生之际唯烈士不惧曽谓何藓而能之乎此遣使之无益五也敌人之所大欲者谁不知之既有无厌之心正使刘豫明日就亡今日亦必赴救而况豫贼祈哀乞援秋髙草熟来防何疑此不待窥觇自可坐照于一堂之上也此遣使之无益六也今淮以北刘豫自以为封疆矣河之北尼雅满自以为其土宇矣使者之行岂能乗云驭风径至北庭哉必渡清河之阻经浊河之限然后能至也去冬下诏罪状刘豫明其为贼今豫肯賔吾使人逹之于敌哉臣恐戎伐凢伯则有之矣此遣使之无益七也今我与敌之势如两家有没世之怨一弱一强强者侵陵不休弱者必固其门墉严其戒备待时而动庶能有济乃欲命一仆夫防以酒肉恱以金帛适足以重吾之弱増彼之强而已此遣使之无益八也自古兵强马众玩武不戢而无自焚之变者此五胡英杰勒曜垂珪之所难也尼雅满盘踞中原眈视江左因时无英雄耳非有保国永世兼并天下之术也度其劲兵壮者老老者死其马之齿日已长矣其谋臣志满意得况酣乎子女玉帛之间不越数年必有祸败此易见也万一今冬党助豫贼昧于一来陛下申严将士据大江之险以御之彼再而衰三而竭必矣小小胜负兵家之常今未有兵交之形而遽自纳侮以示畏恐情见力屈当反为所乗非兵家形格势禁之法此遣使之无益九也夫和人之心迎合尼雅满之意为身谋而已陛下寤寐贤才日昃不倦菲衣节食卑宫室陋器用以养战士固将为父兄摅覆载不同之愤雪沧浪不涤之耻也若坚用和策则谋臣解体义士防气将帅偷安而卒伍泮散以为无复有输忠效智建立功名之日使和人自谓其説可用如此必有进为之渐以国与人取悦尼雅满大事去矣此遣使之无益十也独有一説使陛下难处者以二帝为言耳然自建炎改元以来使命屡遣无一人能知两宫起居之状謦欬之音者况令嵗月益乆敌必重闭惟惧我知之今以敌为父兄之讐絶不复通则名正而事顺他日或有异闻在我理直易为处置若通而不絶则敌握重柄归曲于我名实俱防非陛下之利也使或有知二帝所在一见慈顔宣逹陛下孝思之念虽嵗一遣使竭天下之力以将之亦何不可之有其如艰梗悠邈必无可达之理乎以此揆之则以二帝为言者理不难处也臣闻善为国者必有一定不可易之计正其大义不侥幸以为之汉髙祖出闗得董公之谋以弑君讨项羽后虽屡败然项羽负不义之罪虽强必弱汉守其策不变终有天下然张良峣关之举养虎之喻君子犹羞道之及刘先主诸葛武侯志在复汉目操为贼亦能三分鼎立魏延出竒欲速孔明不求近功君子以为真以天下自任者古之英雄规模注措大抵如此三国崛起曹氏先据利势蜀防后立岂以微弱之故卑下于操以茍存耶孟子曰君如彼何哉彊为善而已今日大计只合明复讐之义用贤才修政事息民训兵以俟北向更无他防倘或未可惟是坚守若夫二三其徳无一定之论必恐不能有为至于何藓之行非特无效决湏取辱臣所见如此岂得以张浚有言而自抑也
　　古诗
　　送王诚之舎人使北方得挥字　洪迈
　　嵗晏滞急景霜雪日霏霏家居尚无奈何况披征衣舎人使持节正尔辞帝畿扬鞭出门去言面无防微中朝第一人沙漠今宣威朔庭天骄子应觉眼见希青春反南辕花栁相光辉雍容对宣室便可持枢机蛾睂含笑迎酌酒争劳归金盌大如斗客醉时一挥
　　律诗
　　奉使燕山回早行书事　　　洪咨防
　　露满中庭月满天秋来懐抱转凄然客程恨不日千里归思乱如云一川故国伤心那忍説遗民望眼防回穿当家旧事堪垂泪海上防牛十五年
　　送洪景卢舎人北使　　　　周必大
　　尝记挥毫草檄初必知鸣镝集单于由来笔下三千牍可胜军中十万夫已许乞盟朝渭上不妨持节过幽都吾君甚似仁皇帝宜有韩公賛庙谟
　　副使
　　歴代沿革庆厯诏奉使接送伴燕防毋过饮食语言务存大体仍委使副逓相觉察
　　羣书要语命介【左传】礼大夫为卿介介副也【类要】礼卿出聘以大夫为上介士为众介【同上】便擢正郎之位尤増副介之荣【白六帖】
　　古今事实
　　次介假道
　　使者过邦至于境使次介假道
　　奉玉帛聘
　　魏副介奉玉帛以聘
　　继好奉辞
　　继好二邦奉辞万里副车之任选亦不轻
　　介臣持节
　　前命使臣洎介臣持节
　　接伴使
　　歴代沿革景徳元年契丹遣使韩杞朝于行在命知澶州何承矩郊劳翰林学士赵安仁接伴明年以杜梦证康宗元接伴使回日充送伴【防要】中兴接伴使自绍兴十一年差魏良臣始
　　古今事实
　　持节送客
　　冯奉世以卫侯使持节送大宛诸国客
　　衔命接客
　　东魏遣常侍李谐聘梁至建康武帝引见与语应对如流谐等出上目送之谓左右曰朕今日遇勍敌时南北通和务以俊乂相夸衔命接客必尽一时之选无才地者不得与焉每梁使到邺邺下为之倾动魏使至建康亦然
　　敏于酬对
　　景徳修好北使至赵安仁接伴其觐见仪制多所裁定敏于酬对皆切事机时论以为得体
　　入境置顿
　　皇祐初接待契丹使者旧例使者入境所至置顿皆出于民珪请出大官供帐器皿为三顿之具畨休以济迄今便之【王珪传】
　　选能専对
　　本朝遇北使至即命接送馆伴使并遴选有出身能専对之人宰臣取防若副使则枢宻院拟焉【职略】
　　馆伴使
　　歴代沿革此即周环人之职也环人掌送逆邦国之道賔客舎则授馆令聚象胥掌蛮夷闽貉戎狄之国使凡出入逆送之礼节币帛辞而賔相之祥符二年诏自今契丹使有例外赠遗接伴馆伴使者再辞不已则许纳【防要国初无接伴馆伴之使至景徳元年接伴之名始见是年十二月契丹主遣姚东之自戎帐赍书至其郊劳馆谷并犹未正馆伴之名也祥符之诏乃有馆伴使未知的置于何时当是澶渊之后俟考】中兴馆伴自绍兴十一年差莫将始【防要】
　　羣书要语环人舎则授馆【礼】晋师三日馆谷【左传】使在疆埸膳宰致饩司里授馆【谷梁传】乃先谓受彼国之賔馆【左传】古今事实
　　完客所馆【见国信使无忧客使注】
　　馆于班荆
　　景徳三年命节度使石保宴射于玉津园自后皆命枢宻或帅臣主之及契丹辞归赐宴于崇徳殿日遣迩臣馆于班荆馆自是嵗以为例【西朝国史】
　　不许北使升位
　　程琳字天球天圣五年契丹遣萧蕴杜防来以琳为馆伴蕴出坐位指曰中国使者至契丹坐殿上位髙今契丹使至中国位下请升之琳曰此真宗皇帝所定不可易防又曰大国之卿小国之卿同乎琳谓南北两朝安有大小之异防不能对曰令宰相议或曰此起争也将许之琳曰后更欲其大者奈何遂止

　　古今事文类聚遗集卷九
<子部,类书类,古今事文类聚__古今事文类聚遗集>
　　钦定四库全书
　　古今事文类聚遗集卷十
　　元　富大用　撰
　　殿司部遗
　　总三衙
　　歴代沿革三衙即汉人之南军也宋沿五代之制有侍卫亲兵及殿前两司盖侍卫亲军起于后唐【职略又石林燕语云侍卫亲军自梁起宣武军乃以镇兵因旧置在京马歩军都指挥使而自将之盖于唐六军诸卫之外则为私兵至后唐明宗遂改为侍卫亲军】殿前始于周世宗显徳元年【五代防要】宋朝侍卫亲军置都指挥使虽都虞亦在殿前都指挥使之上【淳化元年傅潜自殿前副都指挥使迁侍卫亲军马歩军都虞在殿前都指挥使戴兴之上咸平二年王超自殿前都指挥使迁侍卫亲军马歩军都虞实録】自王超罢职无复任者而侍卫司马军歩军遂分为二并殿前号三衙而马歩二军始居殿前司之下焉【职名】三司天下之兵柄皆在其权虽重而军政号令则在枢宻院与汉周间史洪肇之徒为之者异矣此祖宗之微意非前世所及也【石林燕语】
　　古今事实
　　周庐之师
　　亲卫诸军虎旅百万盖天下武锋之萃也既建三帅以护周庐之师【国史】
　　号八桄梯【见四厢门】
　　士识威名
　　髙武烈王琼为殿前都指挥使管军员缺王兼领二司乃言曰先朝自殿前而下各置副都指挥使及都虞常有十人职近事亲易以第进又使士卒预识威名缓急临戎上下附习此军制之大要也上从之【言行録】
　　招丁营圉
　　杨沂中提举宿卫亲兵时卫兵不满三千病其寡弱于是招丁壮营牧圉未半嵗军容果张【中兴系年録】
　　礼继二府
　　熙宁九年殿前都指挥使郝质言往军器监与判监刘奉世防议军器上批殿前马歩三帅朝廷待遇礼继二府事体至重寺监小官岂可呼召自今止令移文定议【续防要】
　　见宰执横杖
　　三衙内中见宰执皆横杖于文徳殿后主廊阶下唱喏宰相出立阶揖之外遇从官于通衢皆避马此礼乆废惟内中横杖之礼至今不废也【笔谈】
　　与学士分道
　　宝元康定余自贬所还京见王君贶初作舎人在坐见殿前马歩军聮骑立门外呈榜称不敢求见舎人遣人谢之而去庆厯三年余作舎人三衙军相逢而敛马驻立前呼者传声太尉立马急遣人谢之比舎人马过然后敢行后余官于外十年而还遂入翰林与学士相逢分道而过更无敛避之礼盖两制渐轻三衙渐重【欧公归田録】
　　古今文集
　　杂著
　　论三衙军制劄子　　　　　洪迈
