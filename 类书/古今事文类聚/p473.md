<!-- { "loadSidebar": true } -->
　　羣书要语师范国储【唐陆集李勉制】辅翼春闱是资教导【陆宣公集李勉太师制】傅道元子师长庻僚【唐孙逖行信安王祎太师制】宜优天秩之荣俾极宫臣之位【同上】作训元储【许敬宗除太师制】晨谒金墀事切于忠蹇夜随银棨义先于调防【同上】赞翼皇储允归师保【曲阜行岐王范太师制】来仪望【同上望太子苑名】官师之尊【曲阜行蒋之竒制】
　　古今事实
　　银印青绶
　　晋官品令云太子太师银印青绶
　　始同三品
　　长孙无忌为太子太师同中书门下三品同三品自此始【唐职林】
　　迎崇贤门
　　晋东宫故事皇子诣崇贤门迎师傅
　　居詹事府
　　冯定为太子詹事时宰臣郑覃为太子太师欲于尚书省上事定奏曰据六典太师居詹事府不合于都省礼上乃诏于本司上事人推美之
　　诏答辞疾
　　唐太子承干与魏王泰交恶帝曰当今忠蹇贵重无逾魏徴遣傅太子慰天下之望羽翼固矣即拜太子太师徴以疾辞诏答曰汉太子以四皓为助我赖公其义也公虽卧病可拥全之【唐书】
　　遗表书笏
　　唐太子太师魏成薨太宗谓侍臣曰成已没朕遣人至宅就其书函得表一纸云天下之事有善有恶任善人则国安用恶人则国乱公卿之内有爱有憎所宜详慎若爱而知其恶憎而知其善去邪勿疑任贤勿贰可以兴矣朕思之恐不免斯事公卿侍臣可书之于笏知必谏也
　　八十守节
　　顔眞卿改太子太师李希烈陷汝州卢杞乃建遣真卿四方所信若往谕之可不劳师而定诏可公卿皆失色李勉以为失一元老贻朝廷羞密表固留至河南府南尹郑叔则以希烈反状明劝不行答曰君命可避乎既见希烈时朱滔王武俊田悦李纳使者皆在坐谓希烈曰闻太师名德久矣公欲建大号而太师至求宰相孰先太师者眞卿叱曰若等闻顔常山否吾兄也禄山反首举义师后虽被执诟贼不絶于口吾年且八十官太师吾守吾节死而后已岂容若等胁邪诸贼失色【唐本】
　　八十如仪
　　卢钧守太子太师帝元日大飨含元殿钧年八十升降如仪音吐鸿畅举朝咨叹
　　太子太傅
　　羣书要语太傅审父子君臣之道以示之【汉贾谊防】宠极腰银荣深佩玉【记室新书】保傅承华【郑畋制承华太子门】文选曰遵彼承华又曰高步承华皆谓太子诸官　升傅储宫【曲阜行姚福太师制】东朝二品【行蒋九臯太傅制东朝太子朝也】文选曰东朝既建　汉择名儒任先疏广晋崇硕德选在山涛【六帖】太子太傅日就月将琢磨玉质言太子有玉之质琢磨以道也【应劭汉官仪】
　　诗句灼灼英台峩峩德傅【沈约诗言太子太傅】
　　古今事实
　　银章青绶
　　太子太傅银章青绶佩苍玉【舆服志】
　　佩水苍玉
　　二傅进贤两梁冠黒介帻五时朝服佩水苍玉
　　谏嗜鲍鱼
　　周文王使太公望傅太子发发嗜鲍鱼望曰鲍不登于爼安有非礼之物养太子哉
　　谏易太子
　　前汉叔孙通为太子太傅高帝欲以赵王如意易太子通曰太子天下之本本一揺天下震动奈何以天下为戏帝曰吾聴公言【本传】
　　视尚书位
　　梁太傅一人位视尚书令【百官志】
　　以名臣拜
　　后汉明帝邓禹先朝名臣拜太傅
　　以骠骑领
　　王充以骠骑大将军领太子太傅
　　择保相材
　　齐王攸为太子太傅献箴太子曰保相之材必择贤明
　　为世儒宗
　　贺循为太子太傅时朝廷初建动有疑义宗庙制度皆循所定朝野谘询一时儒宗矣又循为太傅为世儒宗命皇太子亲往拜之
　　执子弟礼
　　晋东宫旧事皇太子于二傅执子弟礼二傅入见太子诣崇贤门迎太子为二傅拜合答拜入坐对坐【张勃传】
　　辇导太子
　　山涛为太傅讲于宣武堂东步辇导太子
　　躬训储宫
　　晋贺循为太子太傅诏曰循清真履道居身以冲约为本立德以仁逊为行躬训储宫黙而化成【中兴书】
　　为储训
　　傅畅晋公卿礼秩太傅立草少傅书真以为储训
　　传论语
　　鲁论语二十篇太子太傅夏侯胜等传之【论语序】
　　傅不称臣
　　魏太傅于太子不称臣
　　见而正服
　　何防字叔龙为太子太傅每月朔太傅入见太子太子正法服而礼焉【魏志】
　　闻名礼召
　　吴程秉事郑避乱交州与刘熈考论大义遂博通五经权闻其名儒以礼召既到拜太子太傅【三国志】
　　召对改容
　　吴张温少修节操孙权闻之问曰温当今与谁为比顾雍曰当今无辈召见占对观者倾悚权改容加礼拜议郎选曹尚书寻太子太傅【吴志】
　　召访政理
　　唐赵宗儒太和初进太子太傅文宗召访政理对曰尧舜之化慈俭而已愿陛下守之帝纳其言
　　疾病吟咏
　　白居易授太子太傅进封冯翊县开国侯四年冬得风疾伏枕者累月乃放诸妓女素蛮等仍自为墓志病中吟咏不辍
　　皆推石奋
　　石奋孝文时恭谨举朝无与比太子太傅缺选可傅者皆推奋遂为太子太傅奋子庆循行孝谨元狩元年立太子选羣臣可傅者庆自沛守为太子太傅
　　即拜张佚
　　显宗始立为皇太子诏问谁可傅太子者羣臣皆言隂识可博士张佚曰今陛下立太子为隂氏乎为天下乎即为隂氏则隂侯可为天下则固宜用天下之贤才帝曰欲置傅者以辅太子也今愽士不难正朕况太子乎即拜佚为太子太傅荣为少傅【后汉桓荣传】
　　奉觞为寿
　　疎广字仲翁为太子太傅广兄子受为少傅宣帝置酒太子躬奉觞以为寿上甚嘉之后竝上疏乞骸骨【详见总六传】
　　别案奉对
　　唐太宗伐高丽高士亷摄太子太傅仍典朝政皇太子下令摄太傅申国公士廉朝望国华仪刑攸属寡人忝膺监守实资训导此日聴政常屈同榻庶因咨白以袪蔽但据案奉对情所未安所司宜别以一案供太傅
　　素服报恩
　　汉夏侯胜为太子太傅受诏撰论语年九十卒太后为胜素服五日报师傅之恩儒者以为荣【汉书】
　　赐第私让
　　唐于志宁迁太子太傅常与右仆射张行成俱赐第志宁奏曰臣居闗右代袭箕裘周魏以来基址不坠行成等新营庄宅尚少田园于臣有余乞申私让
　　太子太保
　　羣书要语保也者谨其身以辅翼之而归诸道者也【文王世子】召公为保【书君奭】凡三王教世子入则有保【记详见总六传】入则有保　保其身体【贾谊疏】春宫保氏【曲阜除文金制】春宫三太名秩甚尊【同上行苏颂太保制】
　　古今事实
　　以开府加
　　刘寔字子真以特进开府加太子太保【王隐晋书】
　　以特进行
　　怀帝以荀组为侍中特进行太子太保
　　能保吾子
　　后魏显祖将禅位于京兆王子推陆馥抗言皇太子圣德承基四海属望臣请刎颈殿廷有死无二乆之帝意解语曰馥直臣也其能保吾子遂以为太保
　　德导太子
　　唐萧瑀为太子太保太宗曰三师以德导太子者也礼不尊则无所取法
　　诣朝五奏
　　张茂昭宪宗元和二年诣朝五奏乃聴愿留不许加兼太子太保
　　宠异分班
　　宋朝王溥干德二年罢为太子太保故事一品班于台省之后太祖因见溥曰溥旧相当宠异之即令分台省班于东西【国史】
　　太子少师
　　古今事实
　　太子亲拜
　　唐贞观初李纲为太子少师为陈父子君臣之道问寝视膳之方聴者忘倦太子尝商搉古来君臣孝忠尽节之事纲凛然曰托六尺之孤寄百里之命古以为难纲以为易每吐论发言辞色慷慨有不可夺之志太子未尝不耸然礼待又纲有脚疾而不堪践履太宗令舆入东宫皇太子引上殿亲拜之
　　太子行拜
　　房龄为太子少师时皇太子将行拜礼备礼以待之龄厚自推损不敢修谒识者重其崇让【又曰姚崇事当考】
　　议选萧俛
　　文宗议选旧德保护东宫乃以太子少师召萧俛
　　诏选龄
　　贞观中房龄为太子少师龄逊位诏不许太宗因谓侍臣曰太子师保古难其选
　　分给院钱
　　王起改太子少师起治生无检所得禄赐为童婢盗有贫不能自存帝诏曰益仙韶院钱议者谓与院臣分给可耻也起赖其入不克逊
　　特赐步舆
　　李纲拜太子少师纲素有脚疾太宗特赐步舆令乗至阁下数引至禁中问以政道
　　乗马入省
　　许敬宗为太子少师干封初以年老不能行步特令朝日乗小马入禁门至内省
　　两李少师
　　元和以来宰相有两李少师故以所居别之一曰靖安少师一曰永宁少师【职林】
　　黄防少师
　　后魏郭祚领太子少师祚従世宗幸东宫明帝防弱持一黄防出奉之时谤祚者号为黄防少师
　　太子少傅
　　羣书要语少傅奉世子以观太傅之德行而审谕之【记】汉桓荣之赐辎车晋山涛之乗小辇【记室新书】汉用名儒任先疎受晋推硕德选在羊公【孔白六帖】宫傅之亚【淇水制】可领调护之任【白集行严绶制】俾登储副之荣【宋朝牋表】太傅少傅并不朝朔望【汉故事】
　　古今事实
　　张良卧傅
　　汉高帝谓张良曰子房虽疾彊卧傅太子时叔孙通巳为太傅张良行少傅事
　　匡衡即对
　　匡衡为太子少傅数上书陈便宜及朝廷有政义即议经以对言多法义上以为任公卿
　　接以宾礼
　　王俭拜太子少傅朝议太子接少傅以宾友之礼【南史】
　　赐以车马
　　后汉桓荣字春卿显宗立为皇太子以荣为少傅赐以辎车乘马荣大防诸生陈其车马印绶曰今日所稽古之力可不勉哉【并汉书】
　　赐乗小辇
　　晋山涛为少傅拜太子求退帝赐小辇乗之以训太子【白六帖】
　　三世傅东宫
　　吴薛综为太子少傅子荣孙皓时为太子少傅晋平吴子兼事元帝亦为太子少傅自综至兼三世傅东宫
　　西南谢太子
　　孝明帝在东宫宣武皇帝欲以崔光为太子师傅光固辞帝令太子南面再拜宫臣皆从太子拜光北靣立不敢答拜唯西面拜谢而出乃授太子少傅
　　秉德履道
　　山涛转少傅诏曰秉德冲素心思潜通清虚履道有古人之风
　　秉德尚义
　　山公启事皇太子始之东宫四海属望保傅不可不高天下之选羊祐秉德尚义克己复礼又尚年少可乆其事
　　外参傅训
　　周顗字伯仁拜太子少傅上疏曰臣学不通一经智不效一官乃欲使臣内管铨衡外参傅训质轻蝉翼事重千钧此之不可不待议而明矣【晋中兴书】
　　得辅道义
　　华廙字长骏迁少傅得辅道之义
　　不言之益
　　周顗拜少傅诏云有不言之益【并晋书】
　　以老乞辞
　　唐张行成拜左仆射太子少傅永徽四年二月不雨至五月行成惧以老乞身制答曰古者策免乖罪已之义朕寡德非宰相咎乃赐宫女黄金器勅勿复辞行成固请
　　赐三杰诗
　　源乾曜为少傅与左右丞相宋璟张说赐宴尚书省帝赋三杰诗以赐【并唐书】
　　定二傅拜
　　何曽议太子少傅当称臣拜荀顗曰太之与少自二傅之名次尔非于太子有轻重也诏曰秦汉以来旧章废灭随时改作其旧不可依用宜准古义遂定二傅不拜
　　疏受闲雅
　　疏受为少傅辞理闲雅
　　王丹正直
