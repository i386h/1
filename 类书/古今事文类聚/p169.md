<!-- { "loadSidebar": true } -->
　　范甯字武子尝患目痛就张湛求方湛因嘲之曰古方宋阳里子少得其术以授鲁东门伯鲁东门以授左丘明遂世世相及汉杜子夏郑康成晋左太冲并有目疾得此方云用损读书一减思虑二专内视三简外观四旦晩起五夜早眠六凡六物熬以神火下以气□蕴于胷中七日然后纳诸方寸修之一时近能数其目睫逺视尺捶之防长服不已非但明目亦可延年
　　左目伤
　　夏侯惇从征吕布为流矢中伤左目夏侯渊与惇俱为军帅军中号盲夏侯惇恶之每照镜恚怒辄扑镜于地【魏畧】
　　目疾当溺
　　石季龙时太子詹事孙珍问侍中崔约曰吾患目疾何方疗之约素狎珍曰溺之则愈珍曰目何乃溺约曰卿目睕睕正耐溺中珍恨之以白太子宣宣于诸子中最胡状目深闻之大怒诛约父子【载记】
　　盲骑瞎马
　　韩与顾恺之同在仲堪坐共作危语防军云盲人骑瞎马夜半临深池仲堪眇一目惊曰此太逼人因罢
　　韩眇目
　　梁湘东王眇一目于江东泛舟有乐功曹刘源曰帝子降兮北渚王作色曰当道目眇眇兮愁予耶坐者股栗酒遂不酣又邵陵王诸赋诗戏之曰湘东有一病非哑复非聋相思下只泪望直有全功
　　谷瞎虎
　　谷楷有干局性严忍为载车都尉时人号为瞎虎【人物志】
　　眼中安障
　　方干作令嘲李主簿目翳曰只见门外着篱未见眼中安障
　　目盲心不盲
　　韩愈代张籍与李中丞书籍不幸两目不见物无用于天下中丞取人固当问其贤不贤不当计其盲与不盲也当今盲于心者皆是籍自谓独盲于目尔其心则能别是非若赐之坐而问焉其口固能言也
　　古今文集
　　古诗【系患目】
　　赠医生王彦若　　　　　苏子瞻
　　鍼头如麦芒气出如车轴间闗脉络中性命寄毛粟而况清净眼内景含光烛琉璃贮沆轻脆不任触而子于其间来徃施锋簇笑谈纷自若观者颈为缩运鍼如运斤去翳如拆屋常疑子善幻他技杂巫祝子言吾有道此理君未瞩形骸一尘垢贵贱两草木世人方重外妄见瓦与玉而我初不知刺眼如刺肉君防眼与翳是翳要非目目翳茍二物易分如麦菽宁闻老农夫去草易伤谷鼻端有余地肝胆分楚蜀吾于五轮间荡荡见空曲如行九轨途并驱无击毂空花谁开落明月自朏肭请问乐全堂忘言老尊宿
　　次韵范元实病眼　　　　黄鲁直
　　道人常恨未灰心儒士苦爱读书眼要须元览照镜空莫作白鱼鑚蠧简阅人朦胧似有味看字昏澁尤宜懒范侯年少百夫雄言行一一无可柬看君眸子当了然乃称胷次常坦坦如何有物食明月泪睫陨珠衣袖满金箆刮膜防有神汤熨取快术诚短君不见岳头懒瓉一生禅鼻涕垂洟渠不管
　　戏鲁直患目　　　　　　苏子瞻
　　诵诗得非子夏学防史正作丘明书天公戏人亦薄相故遣幻翳生明珠赖君年来屏鲜腴百千灯光同一如书成自冩蝇头字端问君王觅镜湖
　　子瞻以子夏丘明见戏聊复戏答
　　黄鲁直
　　化工见弹太早计端为失明能著书迩来似天防事发泪睫见光能陨珠喜公新赐紫琳腴上清虚皇对久如请天还我读书眼愿载轩辕讫鼎湖
　　律诗
　　目疾　　　　　　　　　陈去非
　　天公嗔我眼常白故着昏花阿堵中不怪防军骑瞎马但妨中散送归鸿着篱全恶谁能继损读方竒定有功九恼从来是佛种防如耶律证圆通
　　诗话
　　欧公短视
　　欧阳永叔送刘贡父守维作长短句朝中措曰平山堂槛倚晴空山色有无中平山堂望江左诸山甚近或以为永叔短视故云山色有无中东坡笑之因赋快哉亭道其事云长记平山堂上欹枕江南烟雨杳杳没孤鸿认取醉翁语山色有无中盖山色有无非烟雨不能然也
　　鼻耳【耳聋附】
　　羣书要语鼻神玉垄字灵坚【黄庭经】鼻者人中之山【管辂传】鼻为气户【耆旧传】佛有观想法鼻端观白谓之鼻观【聚诗话】
　　诗句且令鼻观先参【坡】从他鼻孔辽天【坡】
　　耳门小冨而恡【相书】耳不两听而聪【勤学】君子无易由言耳属于垣【小雅】太古涂民耳目【杨子】五音令人耳聋【老子】耳目之官不思而蔽于物物交物则引之而已矣【告子】
　　诗句耳聋方画字髪短不胜箆【杜】右臂偏枯耳半聋【杜】古今事实
　　鼻异于人
　　庖牺女娲神农夏后氏牛首虎鼻　孔子隆鼻　髙祖隆凖
　　垩漫其鼻
　　庄子过恵子之墓谓从者曰郢人垩漫其鼻端若蝇翼使匠石斵之匠石运斤成风听而斵之尽垩而鼻不伤郢人立不失容宋元君闻而召匠者曰尝试为我为之匠石曰臣则尝能斵之虽然臣之质死矣自夫子之死也吾无以为质矣吾无与言之矣
　　掩鼻而过
　　西子防不洁则人皆掩鼻而过之
　　掩鼻而答
　　谢安妻刘琰妹也见家门冨盛而安独静退乃曰大丈夫不如此也安掩鼻曰恐不免耳
　　掩鼻售妬【见妃嫔门】
　　鼻疾音浊
　　谢安本能为洛下书生咏有鼻疾故其音浊名流爱其咏而弗及或掩鼻以效之
　　搯鼻灸眉
　　王澄在荆州叱左右棒士人宗廞别驾郭舒厉色谓左右曰使者遇醉汝辈何敢妄动澄恚遣搯其鼻灸其眉
　　鼻息如雷
　　唐道士刘师服倚墙睡鼻息如雷鸣
　　梦神劓鼻
　　徐郎中筠少梦神人携竹篮其中皆人鼻视徐曰形相不薄但鼻曲而小吾与汝易之劓去徐鼻择以鼻安之神笑曰好一正郎鼻也徐之鼻素不正自尔端直厯官正郎
　　听莹【以下系耳】
　　黄帝之所听莹【庄子】
　　洗耳
　　尧聘许由为九州牧由闻之洗耳于河
　　三漏
　　禹耳三漏
　　耳顺
　　孔子六十而耳顺
　　唾耳
　　燕丹师田光徃荆轲醉唾其耳轲觉曰此出口入耳之言必大事也即徃见光【列士】
　　附耳语
　　韩信使人言于汉王请自立为假王汉王怒张良陈平蹑汉王之足附耳语曰汉方不利能不与信王乎因立之
　　顾见耳
　　蜀先主垂臂下膝顾自见其耳　五代蜀王衍垂手过膝顾后见其耳
　　穿耳
　　吴诸葛恪尝献马先驺其耳范慎啁曰马虽六畜禀气于天残其耳岂不伤仁恪曰母之于女恩爱至矣穿耳附珠何伤于仁
　　闻蚁鬭
　　晋殷仲堪父师尝患耳聪闻床下蚁动谓之牛鬭
　　作劳耳鸣
　　石勒在田中每闻鞞之声归告其母母曰作劳耳鸣非不祥徴也
　　耳竖贵夀
　　王导多疾每自忧陈训曰耳竖必夀亦大贵
　　耳大贵人
　　汴州节度李忠臣尝因奏对徳宗谓之曰卿耳甚大贵人也忠臣对曰驴耳
　　三耳秀才
　　兖州张审通尝为泰山府君所召令为词判録申天曹天曹允之府君恱与审通额上安一耳既寤觉额痒果生一耳尤更聪俊时号三耳秀才【太平广记】
　　额添一耳
　　方阴官以事恳上元夫人而不允闻阳世有士人栁慎善为文遂追令为表既而获命阴官喜曰子何愿曰特更欲聪明耳乃命取一耳置其额既寤额痒辄搔出一耳时人语曰天上有九头鸟地下有三耳秀才【张君房脞说】
　　两耳肉环
　　冦莱公初生两耳垂有肉环数嵗方合自疑当为异僧
　　耳白于面
　　六一翁为布衣客相之曰耳白于面名则逺闻唇不贴齿一生招言语毁誉岂亦有命耶【后山丛谈】
　　聋免洗耳【以下系聋】
　　鹖冠子常居深山耳聋谓妻子曰吾免为巢由洗耳清溪
　　聋丞何伤
　　黄霸为颍川大守长吏许丞老病聋督邮白欲逐之霸曰许丞防吏虽老尚能拜起送迎颇重听何伤且善助之毋失贤者意
　　不责以事
　　先主定蜀杜防尝称聋闭门不出丞相亮领益州牧以防为主簿固辞轝而致之亮以防不闻人语坐上与书曰君但以徳辅时耳不责君军事拜为谏议大夫以从其志
　　佯聋不答
　　梁蔡樽为吏部尚书女为昭明太子妃武帝设大臣饼樽在坐帝频呼姓名樽不答食饼如故帝改唤蔡尚书樽放筯执笏而应帝曰卿向何聋今何聪对曰臣预为右戚职在纳言陛下不应以名垂唤帝慙
　　大骂不知
　　北齐杜台卿为尚书左丞省中以其耳聋戏弄之下辞不得理者至大骂台卿见其口动谓为自陈令史又不晓谕训对徃徃越
　　说话画字
　　王笠不仕佯狂作聋每说话则画字后隠嵩山隋文帝召不起
　　耳聋面壁
　　徐仲车名积东坡尝言仲车古之独行人于陵仲子不能过然其诗则怪而放如玉川子此一反也耳聋甚画地为字乃始通终日面壁不与人接而四方事无不周知此二反也昔王肃三反而斯人有其二亦可谓异矣
　　以眼为耳
　　蕲州厐君安常善毉而聩与人语须书始能晓东坡笑曰吾与安皆异人也吾以手为口君以眼为耳非异人乎【志林】
　　古今文集
　　杂著
　　调息箴　　　　　　　　朱元晦
　　鼻端有白我其观之随时随处容与猗移静极而嘘如春沼鱼动极而翕如百虫蛰氤氲开辟其好不穷孰其尸之不宰之功云卧天行非予敢议守一处和千二百嵗
　　古诗
　　次韵秦太虚见戏耳聋　　苏子瞻
　　君不见诗人借车无可载留得一钱何足赖晩年更似杜陵翁右臂虽存耳先瞆人将蚁动作牛鬭我觉风雷真一噫闻尘埽尽根性空不须更挽清流派大朴初散失混沌六凿相攘更胜败眼花乱坠酒生风口业不停诗有债君知五蕴皆是贼人生一病今先瘥但恐此心终未了不见不闻还是碍今君疑我特佯聋故作嘲诗穷险怪须防额痒出三耳莫放笔端风雨快
　　律诗
　　次韵王都尉偶得耳疾　　苏子瞻
　　君知六凿皆为赘我有一言能决疣病客巧闻床下蚁痴人强觑棘端猴聪明不在尘根裹药饵空为婢仆留但试周郎看聋否曲音小误已回头
　　诗话
　　聋常笑
　　山谷戏徐仲车南郭篇云徐公虽避俗对客辄粲然耳不闻世事日诵陶令篇郑氏注旄丘篇云人之耳聋常多笑而已仲车有此疾故以为戏
　　社酒治聋【见社门】
　　耳疾当割
　　东坡云王晋卿尝暴得耳疾意不能堪求方于仆仆答之曰君是将种断头穴胷当无所惜两耳堪作底用割舍不得限三日便去不去割取我耳晋卿洒然而悟三日病良已以诗示仆云老婆心意频相劝性难只得三日限我耳也较君不割且喜两家皆平善今定国所存挑耳图得之晋卿聊志此耳【志林】
　　口【口吃唇并附】
　　羣书要语口为华池【尹氏内解】口容止【玉藻】恶言不出于口【祭义】惟口出好兴戎【大禹谟】好言自口莠言自口【正月】五味令人口爽【老子】言出于余口入于尔耳【左】御人以口给屡憎于人【公冶】恶利口之覆邦家者【阳货】士憎兹多口【尽心】众口铄金【邹阳传】
　　诗句口是祸之门舌是斩身刀闭口深藏舌安身处处牢【冯道】
　　唇摇唇鼓舌擅生是非以迷天下之主【盗跖】
　　诗句唇焦口噪呼不得【杜】当令美味入吾唇【杜】风景四时常在目是非一防不摇唇【欧】
　　古今事实
　　口异于人
　　舜大口【孝子援神契】孔子海口【同上】老子方口【濑乡记】
　　防民之口
　　周厉王得衞巫使监谤者以告则杀之其谤鲜矣王喜以告召公吾能弭谤者召公曰是障之也防民之口甚于防川川壅而溃伤人必多民亦如之【周语】
　　三缄其口
