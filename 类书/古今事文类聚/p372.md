<!-- { "loadSidebar": true } -->
　　火维荒茫地轴倾下有积水潜鲲鲸鼇身翻澜山为崩金乌下啄狞龙腾狂须竒须万族朋巨神日月双手擎夸城愁思鸟戢翎老鱼戮死风雨腥长彗下扫千里惊浅洲一席块为城蛮儿夷女竒弁缨大舶天日百程怒帆吼风战飞鹏世中之人恠眉睛兽肌鸟舌髻翘横万金明珠络如绳曰衣夜明非緺缯以有易无百货倾室中开槖光出楹非石非玉色细青昆吾寳扶离春氷表里洞彻中虚明宛然而深是为瓶补陀真人一铢衣攀藤燕坐花雨飞兠鍜寳手亲挈携杨枝取露救箔饥海师传诗愿有胝番禺寳市无光辉流传人间入吾手包以百万吴绵厚择人而仭今子防灿然光辉子文章清明无垢君肺膓比君之德君勿忘与君同升白玉堂
　　九江千歳歌赠无咎　　张文潜
　　灵千年口不食以背负牀饮其息吾家两岂徒不食亦不息夀与万古无终极济南晁君博物天地通夜窥牛斗颇似晋司空指我两有名字大为九江小号千歳老龙洞庭怒荡覆尧九州禹咄嗟水平流九江无波拍天浮中有大灵背如丘南风吹楚泽莲叶青欲秀有物中作巢一寸介胄霞衣仙人鬓如霜饮以南极之光芒丹颅老客【一作庾客】不相见飞渡东海巢【一作朝】扶桑迩来蟠桃枝有子大如缶浮游轻于鸟【一作我身叔共蓬】江海一回首青瑚柱碧瑶宫水仙焚香吹作风朝戯莲叶西暮游莲花东秋风莲子熟匆去清江国小千歳大九江我久不见之向君案前双我谓晁君二物有似我与子国有守吾子是灿然天下之寳器黄金之縢紫瑶匮天王端冕史再拜一逆一从定大事我身百无用颇似千歳潜深渊不极人间贮金籍三万富贵但直寄身江上一叶之秋莲万物才不才用舍不在天舒声问晁君然不然
　　赠大苏公　　　　　　　陈无已
　　岷峨之山中巴江桂椒拂栌枫柞樟青金黄玉丹砂良兽皮鸟羽不足当异人间出骇四方严王陈李司马杨一翁二李对相望竒寳横道骥服箱谁其识者有欧阳大科异等固其常小却盛之白玉堂典谟雅颂用所长度越周汉登虞唐千载之下有素王平陈郑毛视荒荒后生不作诸老亡文体变化未可量万口一律如吃羌妖狐幻人犬陆梁虎豹却走逢牛羊上帝惠愿防不祥天门夜下龙虎章前驱吴回后炎皇綘旗丹毂朱冠裳从以甲胄万鬼行乗风纵燎无留藏天高地下日月光授公以柄扶病伤士如稻田待公秧临流不渡公为航如太医王治膏肓外证已解中尚强探囊一试黄氐汤一洗十年新学膓老生塞口不敢甞向年狂杀今尚狂请公别试囊中方
　　古风二首上苏子瞻
　　一首见梅门
　　一首见松门
　　律诗
　　上知府冦相公　　　　　魏野
　　文武禀全才何人更可陪有官居鼎鼐无地起楼台圣主诗方和亲王状始回镇临求二陜调爕辍三台凤阁须重去龙旌暂拥来下车三度雨上事数声雷未暇言珪璧先访草莱几思趍相府恐惧复徘徊
　　谒张安国　　　　　　　杨廷秀
　　帝苑花浓记并游万人回首看鼇头也知旬月应颛靣已逼云霄又作州别后闻公非故我学林着脚到前修登门犹説同年旧未觉红鸾映白鸥
　　诗话
　　投梅花赋
　　刘禹锡上权舍人书曰昔宋广平之沉下僚也苏公味道时为綉衣直指使者广平投以梅花赋苏盛称之自是乃列于文人之首
　　投贽不开
　　乐天不为賛皇公所喜毎寄诗李缄之一箧未尝开
　　先慢后敬
　　乐天未冠以文谒顾况况覩姓名熟视曰长安米贵居大不易乃披卷读其芳草诗野火烧不尽春风吹又生叹曰吾谓斯文遂絶今复得子矣前言戯之耳
　　涂窜贽文
　　牛僧孺赴举之秋尝投贽于刘补阙禹锡对客展卷飞笔涂窜其文歴二十余歳刘转汝州牛出镇汉南枉道汝州驻旌信宿酒酣赋诗刘方悟徃年改公文卷僧孺诗曰粉署为郎四十春今来名軰更无人休论世上升沉事且闘樽前现在身珠玉防应成咳唾山川犹觉露精神莫嫌恃酒轻言语曾把文章谒后尘禹锡和云昔年曾忝汉朝臣晩歳空余老病身初见相如成赋日后为丞相扫门人追思徃事咨嗟久幸喜清光笑语频犹有当时旧冠剑待公三日拂埃尘牛公吟和诗前意稍解曰三日之事何敢当焉【宰相三朝后主即可以升降百司也】于是移宴竟夕方整前驱也刘乃戒其子咸久丞雍曰吾成人之志岂料为非汝軰进修守中为上【古今诗话】
　　梅诗见知
　　王沂公曾为布衣时以所业贽吕文穆防正中有早梅诗其中句云雪中未论和事且向百花头上开文穆云此生次第已安排状元了做宰相矣已而果然【湘山野録】
　　庆贺
　　羣书要语大夏成而燕雀相贺【淮南子】庆者在堂吊者在门祸与福邻莫知其门【荀子】其非惟我贺将天下实贺【昭八】诗句闾里自相贺【韩】还乡问井邑上堂多庆喜【欧】归来见亲戚握手相吊庆【欧】饥贫相乗除未见可吊贺【坡】古今事实
　　庆吊相随
　　苏秦説齐王再拜仰而贺俯而吊齐王曰是何庆吊之相随也
　　贺钱万贯
　　单父人吕公善沛公避仇从之因家焉沛中豪吏闻令有重客皆徃贺萧何为主吏主进令诸大夫曰进不满千钱坐之堂下高祖为亭长素易诸吏绐曰贺钱万实不持一钱谒入吕公大惊起迎之门
　　不贺而吊
　　高祖使使拜萧何为相国益封为相国卫诸君皆贺故秦东陵侯召平独吊谓何曰以淮隂新反有疑君心夫置卫卫君非以宠君愿让封勿受悉以家财佐军何从其计上悦
　　杀敌不受贺
　　后汉刘表为荆州牧时骠骑将军张济自关中奔南阳因攻襄城中飞矢而卒官属皆贺表曰济以穷来主人无礼至于交锋此非牧意牧受吊不受贺也使人纳其众众闻之喜遂皆服从
　　诸君何贺
　　荀朂自中书监迁尚书令甚愠有贺者朂怒曰夺我凤凰池诸君何贺耶
　　贺钱一千
　　吕僧珍生子宋季雅徃贺署函曰钱一千阍人少之不为通强之乃进【梁书】
　　迁官不受贺
　　唐岑文本初拜中书令有忧色母问之答曰非勲非旧责重位高所以忧也有来贺者輙曰今日受吊不受贺
　　门无贺客
　　向敏中文简除右仆射麻下日李昌武为翰院学士当对真宗谓曰朕自即位以来未尝除仆射今日以命敏中门下贺客必多卿徃观之明日却对来勿言朕意也昌武丞相归乃徃见丞相方谢客门防悄然无一人昌武与向亲径入贺之公但唯唯卒无一言既退复使人至庖厨中问今日有无宴防亦寂无一人明日具以所见对上笑曰向敏中大耐官职【笔谈】
　　官尊止贺
　　王文正公晩年官重毎家人出贺立令止之因语其弟曰遭遇如此愈增忧惧何可贺也公毎有赐予见家人置于庭下乃瞑目而叹曰生民膏血安用许多【名臣遗事】古今文集
　　杂著
　　诫子孙
　　董生有云吊者在门贺者在闾言有忧则恐惧敬事敬事则必有善功而福至也又曰贺者在门吊者在闾言受福则骄奢骄奢则祸至故吊随而来齐顷公之始借覇者之余威轻侮诸侯亏跂蹇之容故被并鞌之祸随服而亡所谓贺者在门吊者在闾也兵败师破人皆吊之恐惧自新百姓爱之诸侯皆归其所夺邑所谓吊者在门贺者在闾
　　对贺者　　　　　　　　柳宗元
　　柳子以罪贬永州有自京师来者既见曰余闻子坐争斥逐余适将唁子今余视子之貌浩浩然也能是逹矣余无以唁敢更以为贺柳子曰子诚以貌乎则可也然吾岂若是而无志者耶姑以戚戚为无益乎道故若是而已矣吾之罪大防主上以寛理人用和天下故吾得在此凡吾之贬斥幸矣而又戚戚焉何哉夫为天子尚书即谋画无所陈而羣比以为名防耻遇僇以待不测之诛苟人尔有不汗栗危厉偲偲然者哉吾尝静处以思独行以求自以上不得自列于圣朝下无以奉宗祀近丘慈徒欲苟生幸存庶几似续之不废是以傥荡其心倡佯其形茫乎若升高以望溃乎若乗海而无所徃故其容貌如是子诚以浩浩而贺我其孰承之乎嘻笑之怒甚乎裂眦长歌之哀过乎恸哭庸讵知吾之浩浩非戚戚之尤者乎子休矣
　　贺下不贺上
　　贺下不贺上此天下通语士人歴官一任得外无官谤中无所愧于心释肩而去如大热逺行虽未到家得清凉馆舍一解衣漱濯已足乐矣况于致仕而归脱冠佩访林泉顾平生一无可恨者其乐岂可胜言哉余出入文忠公门最久知其欲释位归田可谓切矣他人或苟以借口公发于至情如饥者之念食也顾势有未可者耳观与仲仪书论可退之节三至欲以得罪而去君子之欲退其难如此可以为好进者之戒【志林】





　　古今事文类聚别集卷二十六
　　钦定四库全书
　　古今事文类聚别集卷二十七
　　宋　祝穆　撰
　　人事部
　　谒见【先容　简傲】
　　羣书要语古者未有纸削竹木以书姓名故谓之刺后以帋书故谓之名纸唐李徳裕贵盛人务加礼改具衘起居之状故谓之门状【续世説】涓人如谒者涓洁主洁除之人也【陈胜传注】既见君子我心则降【诗】愿望履幙下【庄子】侍于下风幸闻咳唾之音【庄子】伺于公卿之门奔走于形势之途足将进而趦趄口将言而嗫嚅【韩送李愿序】君出我入若相避然【韩文】野渡断桥非冦平仲访魏野之便中路破居非宰周公防许男之所【杨诚斋与周益公书】先容明月之珠夜光之璧以暗投人于道莫不按劒相眄者何则无因而至前也蟠木根柢轮囷离竒而为万乘噐者以左右为之先容也
　　诗句有客叩我门系马门前栁【杜】君来不遇我我去不逢君【唐诗】肯访浣花老翁无与奴白饭马青刍【杜】公卿朱门未开鎻我曹已到肩相随【杜】玉川先生洛城里杜门不出动一纪劝参留守谒大尹言语才及輙掩耳【韩】侯门见説深如海三十年来掉臂行
　　古今事实
　　握髪吐哺
　　伯禽就封于鲁周公戒之曰我文王之子武王之弟成王之叔父我于天下亦不贱矣然我一沐三握髪一饭三吐哺起以待士犹恐失天下之贤人尔之鲁戒无以国骄人
　　矙亡徃拜
　　阳货矙孔子之亡而馈孔子蒸豚孔子亦矙其亡而徃拜之
　　来谒无益
　　穰侯谓王稽谒君得无与诸侯客子俱来乎无益徒乱人国耳
　　难见如鬼
　　苏秦曰楚国之食贵于玉薪贵于桂谒者难见如鬼楚国王难得见如天帝今令臣食玉炊桂因鬼见帝
　　乃肯临臣
　　汉韩信为淮隂侯居常鞅鞅羞与绛灌等列尝过樊将军哙哙趍拜送迎曰大王乃肯临臣信出门笑曰生乃与哙等伍
　　幸肯临况
　　田蚡传军乃幸肯临况魏其
　　扫门求见
　　汉书魏勃欲求见齐相曹参家贫无以自通常独早扫齐相舍人门外舍人恠之以为物而伺之得勃勃曰愿见相君无因以为子扫欲以求见于是舍人见勃曹参因以为舍人
　　百骑造门
　　爵禄不相责以礼同类之游不以逺近为故东方先生居蓬戸岩穴之中魏公子以百骑造之大丈夫相知何必接尘而逰乗髪齐年哉
　　内谒径入
　　前翟方进内谒径入注犹今之通名也
　　廼幸左顾
　　淮南宪王传子髙廼幸左顾注犹言枉顾
　　间阔
　　前诸葛丰传间何阔逄诸葛
　　躧履出迎
　　暴胜之为直指使者闻隽不疑贤至勃海遣吏请与相见不疑冠进贤冠带櫑具劒佩环玦褒衣愽带盛服至门上谒门下欲使解剑不疑曰劒者武备不可觧吏白胜之开门延请衣冠甚伟胜之躧履出迎
