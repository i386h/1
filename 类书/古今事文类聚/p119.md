<!-- { "loadSidebar": true } -->
　　刘元城器之死时忽大风飞瓦石骤雨如注雷电昼晦于公正寝人皆骇惧而走及雨止辨色公已终矣闻者咸异焉【言行录】
　　授黄白术
　　范文正公仲淹少极贫悴尝与一术者游病甚告文正曰吾有炼水银法儿幼不足以付今以方授子并白银一斤内文正懐中后为谏官术者之子已长还其方及白金封识宛然
　　王雱复见
　　张靖言荆公在金陵未病前一嵗白日见一人上堂再拜乃故郡牧吏其死也已久矣荆公惊问何故来吏曰防相公恩以待制故来荆公怆然问雱安在吏曰见今未结絶了如要见可于其夕幕庑下切勿惊呼唯可令一亲信者在侧荆公如其言顷之见一紫袍博据案而坐乃故吏也狱卒数人枷一囚自大门入而身具桎梏曳病足立庭下血汚地呻吟之声殆不可闻乃雱也雱对吏云告早结絶良久而灭荆公几失声而哭为一指使掩其口明年荆公薨靖公门人其説甚详【出谈圃】
　　误传已死
　　东坡既迁黄冈京师盛传白日僊去一日神庙闻之对左丞蒲宗孟叹息久之故东坡谢表有云疾病连年人皆相传为已死饥寒并日臣亦自厌其余生【闻见录】
　　亲书遗表
　　张南轩栻疾革亲书遗表云臣再世防恩一心报国大命至此缱绻无繇犹有防诚不能自已伏愿陛下亲君子逺小人信任防一己之偏好恶公天下之论则臣死之日如生之年
　　从其治命【以下系遗言】
　　晋魏武子有嬖妾无子命颗曰必嫁是疾病则曰必以为殉乃卒颗嫁之曰疾病则乱吾从其治也
　　属以其子
　　秦康公送公子雍于晋曰文公之入也无卫故有吕郤之难乃多与之徒卫穆嬴【灵公母也】日抱太子以啼于朝出朝则抱以适赵氏顿首于宣子曰先君奉此子也而属诸子曰此子也才吾受子之赐不才吾唯子之怨今君虽终言犹在耳而弃之若何宣子与诸大夫皆患穆嬴且畏偪乃背先蔑而立灵公【文十】
　　命葬桐乡
　　前汉朱邑字仲卿病且死属其子曰我故桐乡吏其民爱我必葬我桐乡后世子孙奉尝我不如桐乡民
　　遗诏刻石
　　赵岐初名嘉生于御史台因名台卿年三十有重疾自虑奄忽乃遗命勅兄子曰可致一员石于吾墓前刻之曰汉有逸人姓赵名嘉有志无时命也奈何其后疾瘳【又墓志门】
　　分香卖履
　　曹操持姬女而指季豹以示四子曰以累汝因泣下又云余香可分与诸夫人诸舎中无所为学作履组卖也吾歴官所得绶皆着藏中吾余衣裘可别为一藏不能者兄弟可共分之
　　死为酒壶
　　吴志郑泉字文渊性嗜酒临卒谓同类曰必葬我陶家之侧庶百嵗之后化而成土幸见取为壶实获我心
　　送尸陁林
　　僧从谏卒遗言送尸于建春门外尸陁林施与鸟兽食三日后人往视之体貌如生林在王舎城侧死人多送其中【三水小牍】
　　景文遗戒
　　宋景文公遗戒云吾殁之后称家有亡以治丧用浣濯之衣鹤氅裘纱帽线履三日棺三月葬慎无为流俗隂阳拘忌也棺用杂木漆其四防三涂即止使数十年足以腊五骸而已吾学不名家文章仅及中人不足垂后为吏在良二千石下非着数人无功于国无惠于人不可请諡不可受赠典不可求巨公作碑志不得作道佛二家斋醮汝等不可违命违命作之是以吾死为无知也【赵槩闻兄录】
　　立言不朽【以下系遗文遗书】
　　晋平公谓鲁叔孙豹曰鲁先大夫臧文仲其身没矣其言立后世此之谓没而不朽【国语】
　　上封禅书
　　汉司马相如既病免居茂陵天子曰相如病甚可往悉取其书吏者往而相如死妻曰长卿未死时有一卷书曰有使者求书奏之乃遗札言封禅事
　　购孔融文
　　魏文帝深好孔融文词每叹曰扬班俦也募天下有上孔融文者赏以金帛
　　续成其书
　　桓谭着新论琴道一篇未成肃宗使班固续成之仲长统作昌言未竟而亡后董袭撰次之
　　恨书未成
　　陆平原临亡曰穷通时也遭遇命也古人贵立言以为不朽吾所作书未成以此恨耳
　　相三君无积【以下系遗忠】
　　季文子卒无衣帛之妾无食粟之马无藏金玉无重器备君子是以知季文子之忠于公室相三君而无积可不谓忠乎
　　将死不忘君
　　楚子囊死遗言谓楚子必城郢【郢楚所徙都未有城郭】君子谓子囊君昏不忘増其明将死不忘卫社稷可不谓忠乎
　　将死荐贤【见交代门】
　　惟忧国事
　　王文度坦之为中书临终与谢安桓冲书言不及私惟忧国家之事
　　书言国事
　　魏徴既死太宗使人至其家得书一纸始半藁其可识者天下之事有善有恶任善人则国安用恶人则国敝公卿之内情有爱憎憎者惟见其恶爱者惟见其善爱憎之间所宜详审太宗曰朕恐不免斯过公卿侍臣可书于笏
　　抗表谏伐
　　房龄寝疾谓诸子曰当今天下靖谧咸得其宜唯东讨髙丽不止方为国患主上含怒意决臣下莫敢犯顔吾知而不言则衔恨入地遂抗表谏太宗曰此人危惙如此尚能忧我国家事
　　九京可作【以下系遗徳】
　　赵文子与叔向游于九京曰死者如可作也吾谁与归其随武子乎纳谏不忘其师善言不失其友事君不援而进贤不阿而退不肖也【国语】
　　爱及甘棠
　　甘棠美召伯也召伯之教明于南国蔽芾甘棠勿剪勿伐召伯所茇
　　家无余财【以下系遗业】
　　朱穆字公叔禄仕数十年蔬食布衣家无余财
　　有旧田庐
　　人劝疏广为子孙立产业买田宅广曰吾岂不念子孙哉顾自有旧田庐子孙勤力其中可以供衣食贤而多财则损其志愚而多财则益其过且富者众之怨也吾既亡以教子孙不欲益其过
　　薄有桑园
　　诸葛自表后主曰成都有桑八百株薄田十五顷子孙衣食自有余饶至于臣在外任无别调度随身衣食惟仰于官不别治生以长尺寸臣死之日不使内有余帛外有赢财以负陛下及卒如所言
　　柩无所殡
　　桥字公祖为太尉乆病卒家贫乏产业无所殡
　　先分田园
　　姚崇先分其田园令诸子弟各守其分仍为遗令曰比见诸达官身亡以后子孙既失覆防多至贫寒斗尺之间参商是竞陆贾石苞皆古之贤达也所有预为定分将以絶其后争吾静思之深所叹服
　　思法孝直【以下系君思悼】
　　蜀法正死先主征吴羣臣谏不从及败绩亮曰法孝直若在能制主上令不东行就复东行必不倾危
　　思檀道济
　　宋檀道济文帝时为司徒有威名及见收道济目光如炬曰乃壊汝万里长城魏人闻之曰道济已死矣吴子不足复惮频嵗南伐有饮马长江之志及魏军至步文帝叹曰若道济在岂至此
　　思魏徴
　　唐太宗辽东之役李勣等力战破之军还怅然曰魏徴若在吾岂有此行耶帝后临朝叹曰以人为鉴可明得失今魏徴逝一鉴亡矣
　　停严鼓声
　　唐太宗将伐辽凡有筹度悉委岑文本至幽州卒其夕太宗闻严鼔之声曰文本殒逝情深恻怛今宵夜警所不忍闻命停之
　　何夺之速
　　杨绾薨上深悼之顾谓侍臣曰天不使朕致太平何夺我杨绾之速
　　国人巷哭【以下系民哀悼】
　　子产相郑二十年卒国人哭于巷农夫倾郊野哭商人罢市而哀流涕三月不闻琴竽之声
　　秦舂罢相
　　秦五羖大夫百里奚卒秦人流涕童子不歌謡舂者不相杵【文选注】
　　百姓图像
　　豫州百姓皆图画陈仲弓元方季方三君之形象【先贤行状】
　　裂裳为白帽
　　梁安成康王秀为南徐江荆郢刺史及薨四州人裂裳为白帽哀哭以迎送之
　　画温公像
　　司马温公薨百姓罢市而往吊粥衣而致奠巷哭而过车道以万千数而京师民画其像刻印鬻之家置一本饮食必祝焉四方皆遣人求之京师时画工有致富者古今文集
　　杂著
　　归解书彭阳公碑隂　　　朱阅
　　古者以死为归也然则岂死者皆得归哉故有凶肆之徒压溺而毙贪暴之辈刑戮以亡谓之不得其死不得所归也父母全而生之子全而归之不亏其身不辱其亲是得所归矣所归者犹有数品焉有跛躄而归者有困穷而归者有忧鞠而归者有暇豫而归者有荣显而归者有欣喜而归者佞媚于生前而得其死者跛躄而归也愚鄙于生前而得其死者穷困而归也彊暴于生前而得其死者忧鞠而归也三者皆茀其归路也正直于生前得其死者暇豫而归也通达于生前得其死者荣显而归也仁惠于生前得其死者欣喜而归也三者皆坦其归路也呜呼公昔有遗徳也于其生全矣而今之归也岂有跛躄困穷忧鞠之劳而无暇豫荣显欣喜之逸哉公归之道光矣予感公之知独来吊作归解或曰子不识彭阳公而云知岂诬也哉曰公尹洛礼陈商为郓荐蔡京莅京辟李商隠予偶不识公耳公之知予如春潦之奔盘夏云之得龙秋弧之发矢冬炉之纳火势岂后于三子哉是则公亦知予者也何必识然后知乃曰知之也在道之相望尔昔周公与殷汤不相识孔子与周公不相识孟轲与孔子不相识扬雄与孟轲不相识韩愈与扬雄不相识果不相知哉伊尹与夏桀相识比干与殷纣相识果相知哉今天下大国之侯小国之伯予常识之矣目且相视言亦相交岂得为余知也哉予感叹碑下归解于是书也【英华】
　　死则气散
　　刘用之云人之祷天地山川是以我之有感彼之有子孙之祭祖先以我之有感他之无文公曰神祗之气常伸而不已人鬼之气则消散而无余矣其消散亦有久速之异人有不伏其死者所以既死而此气不散为妖为怪如人之凶死及僧道之人既死而不散【僧道务养精神所以凝聚不散】若圣贤则安于死岂有不散而为神怪者乎如黄帝尧舜不闻其既死而为灵怪者也尝见辅汉卿説某人死其气温温然薰蒸满室数日不散是他气盛所以死时如此刘元城死时风雷轰于正寝云雾晦冥少顷辨色而公已端坐薨矣他是甚麽様气魄或曰莫是元城之忠感动天地之气否文公曰只是元城之气未散耳他养得此气刚大所以散时如此祭义云其气发扬于上为昭明焄蒿凄怆此百物之精也此数句説尽了人死时其魂气发扬于上昭明是人死时自有一般光景焄蒿即前云温温之气也凄怆是一般肃然之气令人凄怆如汉武帝时神君来则风肃然者是也此皆万物之精既死而散也【朱语录】
　　朱文公易箦辩
