<!-- { "loadSidebar": true } -->
　　曹唐罗隐诗皆有名隐题牡丹云若教解语应倾国任是无情也动人唐曰此乃咏女子障耳隐曰犹胜足下作鬼诗乃诵唐汉武燕西王母诗树底有天春寂寂人间无路月茫茫岂非鬼诗唐无以答【诗话】
　　诗贵着题
　　唐人题西山寺诗终古碍新月半江无夕阳人谓冠絶古今以其尽得西山景趣也金山寺留题亦多而絶少佳句惟寺影中流见钟声两防闻又天多剰得月地少不生尘最为人传诵要亦未为至工若用之于落星寺有何不可熈宁中荆公有北固西兴之句始为中的
　　刘白之失
　　唐文人皆不可晓如刘禹锡作诗说张曲江无后及武元衡被刺亦作诗快之白乐天亦有一诗畅快李德裕乐天多说其清髙其实爱官职诗中凡及富贵处皆说得口津津地涎出杜子美以稷契自许未知做得与否然子美却髙其救房琯亦正【朱语録】
　　李白之短
　　荆公集四家诗蔡天啓尝问何为下太白安石曰才髙而识卑其中言酒色盖十八九【尘史】
　　李贺言不相副
　　宋景文诸公在馆尝评唐人诗云太白仙才长吉鬼才然长吉有鴈门太守诗曰黒云压城城欲摧甲光向日金鳞开王安石曰是儿言不相副也方黒云如此安得向日之甲光也
　　徐李相诋
　　徐仲雅李九臯俱善诗徐诗富艶李多用事谓徐曰君诗如女人善调脂弄粉徐曰公如鬻防器但垜叠死人物耳【诗话】
　　评富贵诗
　　晏元献尝覧李庆孙富贵曲云轴装曲谱金书字树记花名玉篆碑公曰乞儿相也公诗有云楼台侧畔杨花过幙中间燕子飞梨花院落溶溶月栁絮池塘淡淡风公自云穷家儿有此景致否
　　互有能否
　　世语云苏明允不能诗欧阳永叔不能赋曾子固短于韵语黄鲁直短于散语苏子瞻词如诗秦少游诗如词【后山丛谈】
　　讥其不忠
　　丁晋公诗有天门九重开终当掉臂入王元之曰入公门鞠躬如也天门岂可掉臂入此人必不忠
　　句说一事
　　潘邠老有一诗一句说一事更成甚诗【朱语録】
　　诗似骂人
　　梅圣俞河豚诗当时诸公说道恁地好据某说只是个上人门骂人底诗只似脱了衣服上人门骂人祖骂人父一般初无深逺底意思【朱语録】
　　似登溷诗【见厠门】
　　因诗致穷
　　孟浩然为王维所知维待诏金銮殿召之商防风雅忽遇上幸维所居浩然错愕伏牀下维不敢隐奏闻上曰朕素闻其人因召见命吟诗浩然曰北阙休上书南山归故庐不才明主弃多病故人踈上曰朕未尝弃人卿自不求仕因命放归南山
　　贾岛不遇【见说命门】
　　啭喉触讳
　　孟贯诗云不伐有巢树多移无主花周世宗问之曰朕伐叛吊民何谓有巢无主所谓啭喉触讳也
　　有词无行
　　进词忤旨【并见词门】
　　因诗召见【以下系诗能逹人】
　　王文穆钦若未第寒窘依幕府家时章圣以寿王尹开封一日晩过其舍左右不虞王至亟取纸屏障风王顾屏间一联云龙带晩烟离洞府鴈拖秋色入衡阳大加赏爱曰此语落落若有香气何人诗也对曰某门客王钦若王遽召之一见钦若风采其后信任颇专致位上相风云之防实基于此
　　诗写御屏
　　杨徽之侍读太宗闻其名索其诗数百篇奏御诗云十年牢落今何幸叨遇君王问姓名太宗选十联书于御屏门梁周翰诗曰谁似金华杨学士十联诗在御屏间
　　东野及第【见科目门以下系诗防】
　　不到鳯池
　　王元之尝作鹤诗云埋瘗肯同鹦鹉冡飞鸣不到鳯凰池其文学才藻登金门歩玉堂不为难也竟不至其地见于是耳【青集】
　　后竟不偶
　　江南李觏召试制科尝作诗云人言落日是天涯望断天涯不见家已恨碧山相掩映碧山更被莫云此诗有重重障碍意恐时命不偶后果如其言
　　大魁竟卒
　　张虞进士第一人登科期集于兴国寺题诗句于壁曰一举首登龙虎榜十年身到鳯凰池有人续云君防姚晔并梁固不得朝官未可知后果终于京官
　　魏公晩节【见菊门】
　　魏公任重
　　魏公作喜雪诗云危石盖深塩虎陷老枝擎重玉龙寒人谓公自任以天下之重如此
　　梅诗见志【见梅门】
　　到海十里
　　冦莱公方贵时送人使岭南作诗云到海只十里过山应万重及贬雷州吏呈图经问去海几里吏曰十里则是南迁之祸已见于诗
　　从此入海
　　东坡有定武作松醪赋有云遂从此而入海渺翻天之云涛盖自定武再谪惠州而迁昌化人以为语防
　　提举玉局
　　东坡送载防赴成都玉局观诗末句云莫欺老病未归身玉局他年第几人公后果提举玉局观终
　　醉卧古藤【见死门】
　　预知大用
　　冦凖为巴东令巴东有秋风亭凖析韦应物一言为二句云野水无人渡孤舟尽日横识者知其大用【事略】

　　古今事文聚别集卷九
<子部,类书类,古今事文类聚>
　　钦定四库全书
　　古今事文类聚别集卷十
　　宋　祝穆　撰
　　文章部
　　诗下
　　古今文集
　　杂著
　　诗有八病
　　梁沈约曰诗病有八一曰平头【第一第二字不得与第六第七字同声如今日良宴会欢乐难具陈今欢皆平声也】二曰上尾【谓第三字不可与第十字同声如青青河畔草郁郁园中栁皆上声也】三曰蜂腰【谓第二字不得与第五字同声如闻君爱目甘窃欲自修饰君甘皆平声欲饰皆入声也】四曰鹤膝【谓第五字不得与第十字同声如客从逺方来遗我一札书上言长相思下言乆离别来书皆平声】五曰大韵【如声鸣为韵上九字不得用惊倾平字】六曰小韵【除本韵一字外九字中不得两字同韵如遥条不同句】七曰旁纽八曰正纽【谓十字内两字防声为正纽若不共一字而有防声为旁纽如流六为正纽流栁为旁纽】八种唯上尾鹤膝最忌余病亦通【本朝李淑诗苑】
　　诗有八对
　　唐上官仪曰诗有六对一曰正名对天地日月是也二曰同类对花叶草芽是也三曰连珠对萧萧赫赫是也四曰防声对黄槐緑栁是也五曰叠韵对彷徨放旷是也六曰防拟对春树秋池是也又曰诗有八对一曰的名对送酒东南去迎琴西北来是也二曰异类对风织池间树虫穿叶上文是也三曰防声对秋露香佳菊春风馥丽兰是也四曰叠韵对放荡千般意迁延一个心是也五曰连绵对残河若带秋月如眉是也六曰防拟对议月眉欺月论花颊胜花是也七曰廻文对情新因意得意得因情新是也八曰隔句对相思复相思夜夜泪沾衣空叹复空叹朝朝君未归是也【李淑诗苑】
　　诗有数格
　　郑谷与僧齐已黄损等共定全体诗格云凡诗用韵有数格一曰葫芦二曰辘轳一曰进退葫芦韵者先二后四辘轳韵防出防入进退韵者一进一退失此则缪矣余按倦游杂载唐介为台官廷疏宰相之失仁庙怒谪英州别驾朝中士大夫以诗送行者颇众独李师中待制一篇为人传诵诗曰孤生自许众不与独立敢言人所难去国一身轻似叶髙名千古重如山并游英俊顔何厚未死奸谀骨已寒天为吾君扶社稷忍教夫子不生还此正所谓进退韵格也【缃素杂记】
　　扇对格
　　凡诗四句以第一句对第三句第二句对第四句谓之扇格盖出于白氏金针然至梅圣俞作续金针引前人诗云昔时花下留连饮暖日夭桃莺乱吟今日江边容易别淡烟衰草马嘶频
　　诗格当考
　　古人文章自应律度未尝以音韵为主自沈崇韵学论文则欲宫羽相变低昂殊节若前有浮声则后须切响一篇之内音韵尽殊两句之中轻重各异妙达此防始可言文自后浮巧之语体制渐多如傍犯蹉对防声叠韵之类诗文有正格偏格三十四格十九图四声八病之类如徐陵之陪游馺婆骋纎腰于结风长乐鸳鸯奏新声于度曲又云厌长乐之疎钟劳中宫之缓箭虽两长乐为意不同此类为傍犯如九歌蕙殽烝兮兰籍奠桂酒兮椒浆当烝蕙殽对奠桂酒今倒用之谓之蹉对如自朱邪之狼狈致赤子之流离又如厨人具鸡黍稚子摘杨梅皆为假对如几家村草里吹唱隔江闻几家村草吹唱隔江皆防声如月影侵簪冷江光逼履清皆叠韵诗第二字侧入谓之正格如鳯厯轩辕纪龙飞四十春第二字平入谓之偏格如四更山吐月残夜水明楼唐名贤诗多正格如杜律诗用偏格者十无一二【沈括笔谈】
　　双声叠韵
　　皮日休杂体诗序曰诗云防蝀在东又曰鸳鸯在梁防声起于此也陆诗序曰叠韵起自梁武帝云后牖有朽栁当时侍从之臣皆唱和刘孝绰云梁王长康强沈休又云载载每碍自后用此体作为小诗者多矣如王融所谓园衡炫红蘤湖行黄华温庭筠所谓栖息销心象檐楹溢艶阳皆效防声而为之者也陆所谓琼英轻盈呈竹石滴碧皮日休所谓康荘荡荒凉坐虏部伍苦皆效叠韵而为之者也
　　廻文之始
　　皮日休杂体诗序曰晋温峤始有廻文诗
　　八音建除十二辰
　　诗体如八音歌建除体之类古人赋咏多矣用十二辰为诗者始见于沈烱山谷亦尝效为用之
　　歌行之体
　　律诗拘于声律古诗拘于语句以是词不能达夫谓之行者达其词而已如古文而有韵自陈子昂一变江左之体而歌行暴于世行者词之遣无所留碍如云行水行曲折容泄不为声律语句之所拘但于古诗句法中得增词语耳【师民云】
　　题号不同
　　诗讫于周离骚讫于楚是后诗人流为二十四名赋颂铭赞文诔箴诗行咏吟题怨叹章篇操引讴謡歌曲词乐自操而下八名皆是起于郊祭军賔吉凶苦乐由诗而下九名皆属事而作虽题号不同而悉谓之诗【元稹集】
　　换字抝句法
　　七言第五字反其平侧欲其气挺然如田中谁问不纳履坐上适来何处蝇负盐出井此溪女打鼓发船何处郎今俗谓之换字抝句【禁脔】
　　促句格
　　禁脔有促句格三句一换韵三叠而止如山谷观李伯时画马是也
　　和诗不同
　　唐人赓和诗有次韵依其次有用韵同在一韵中耳有用韵用彼之韵亦不必次之韩吏部和皇甫湜陆浑山火是也今人多不晓【贡父诗话】
　　东坡讥集句
　　集古诗前古未有王介甫始盛行之多者十数韵盖以诵古人诗多或在座中率然而成徃徃对偶亲切其后人多有效之者但取十数部诗聚诸家而集耳观东坡次韵孔毅父集古人诗云羡君戏集他人诗指挥市人如使儿天边鸿鹄不易得便令作对随家鸡退之惊啼子羙泣问君乆假何时归世间好句世人共明月白满千家墀观公之诗虽以羙之亦微以讥之盖市人不可使之如儿鸿鹄不可与家鸡为对犹古人诗句有美恶工拙其初各有思致岂可混为一律耶
　　石曼卿集句
　　集句自国初有之至石曼卿以文为戏然后大着下第偶成一生不得文章力欲上青云未有因圣主不劳千里召嫦娥何惜一枝春鳯凰诏下虽霑命虎丛中也立身啼得血流无用处着朱骑马是何人又云年去年来来去忙为他人作嫁衣裳仰天大笑出门去独对东风舞一【蔡绦诗话】
　　古诗忠厚
　　诗者不可以言语求而得必将深观其意焉故其讥是人也不言其所为之恶而言其爵位之尊车服之美而民疾之以见其不堪也君子偕老副笄六珈赫赫师尹民具尔瞻是也其颂美是人也不言其所为之善而言其容貌之盛冠佩之华而民安之以见其无愧也缁衣之宜兮敝予又改为兮服其命服朱芾斯皇是也【坡集】
