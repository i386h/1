<!-- { "loadSidebar": true } -->
　　东平吕球丰财美貎乗船至曲阿湖值风不得行泊菰际见一少女乗船采菱举体皆衣荷叶因问女汝非鬼耶衣服何至如此女有惧色答云子不闻荷衣兮蕙带倐而来兮忽而逝乎乃回舟理棹而去球进射之即获一獭船皆是苹蘩蕴藻之叶见老母立岸侧如有所望见船过因问曰君向来不见湖中采菱女子耶球云近在后寻复射获老獭居湖濵者咸云湖中常有采菱女子容色过人有时至人家结好者甚众【幽防録】
　　古今文集
　　律诗
　　捕狼　　　　　　　　　陈无已
　　一狼将四子二岭走千羊意得无前敌时乖阙后防宁知射生手已发弩机张防使乌鸢饱空令豺虎伤古诗【系獭】
　　有獭吟　　　　　　　　刘禹锡
　　有獭得嘉鱼自谓天见怜先祭不敢食捧鳞望清人立寒沙上心专脰肩肩渔翁以为妖举块投其咽呼儿贯鱼归与獭同烹煎关关黄金鸮大翅摇江烟下见盈寻鱼投身擘洪涟攫拏隠嶙去哺雏林壑颠鸱鸟欲伺隙遥噪莫敢前长居青云路弹射无由縁何地无江湖何水无鲔鳣天意不宰割菲祭徒拳拳空余知礼颂载在淹中篇
　　
　　群书要语子嬎【敷万切尔雅】大者曰毚【广志】兔望月而孕【博物志】防雄毫而孕及生子从口中出【论衡】口有缺凥有九孔【崔豹古今注】山中卯日称丈人兔也【抱朴子】祭宗庙之礼兔曰明眎【礼记】趯趯毚兔遇犬获之【巧言】有兔爰爰【国风】有兔斯首炮之燔之【瓠叶】肃肃兔罝施于中林【周南】得兔忘蹄【庄子】兔走深山千人竞逐以其未定【汉书】狡有三窟【史记冯暖】孕妇不食肉令儿口缺【博物志】兔者明月之精【典略】诗句捣药兔长生【杜】今如罝中兔【坡】
　　古今事实
　　守株待兔
　　宋人有耕者田中有株兔走触折颈而死因释耕守株兾复得兔为宋国所笑【韩子】
　　田父获兔
　　淳于髠説齐威王曰韩卢者天下之俊犬也东郭逡者海内之狡兔也韩卢逐东郭逡腾山者五环山者三兔极于前犬疲于后犬兔俱疲各死其处田父见而获之无劳苦而擅其功今齐魏相持顿兵敝众恐强秦大楚乗其后而有田父之功也【春秋后语】
　　牵犬逐兔【见狗门】
　　托兔践【见门】
　　古今文集
　　杂著
　　毛颖【见笔门】
　　古诗
　　白兔　　　　　　　　　欧阳永叔
　　天防防云蒙蒙白兔捣药嫦娥宫玉阙金锁夜不闭窜入滁山千万重滁泉清甘防大壑滁草软翠摇轻风渇饮泉困栖草滁人遇之丰山道网罗百计偶得之千里持为翰林寳翰林酬酢委白璧珠箔花笼玉为食朝随孔翠伴暮缀鸾鳯翼主人邀客醉笼下京洛风埃不霑席群诗名貎极豪纵尔兔有意果谁识天资洁白已为累物性拘囚尽无益上林荣落几时休回首峯峦防消息
　　永叔白兔　　　　　　　梅圣俞
　　可笑嫦娥不了事却走玉兔来人间分寸不落猎人口滁州野叟获以还霜毛半茸目睛殷红绦金练相系擐驰献旧守作异玩况乃已在蓬莱山月中辛勤莫捣药桂傍杵臼今应闲我欲拔毛为白笔研朱写诗破公顔永叔云诸君所作皆以嫦娥月宫为説颇愿吾兄以它意别作一篇庶髙出群类然非
　　老笔不可　　　　　　梅圣俞
　　毛氏颖出中山中衣白兔褐求文公文公尝为颖作传使颖名字传无穷徧走五岳都不逢乃至琅琊闻醉翁传是昌黎之后身文章节行一以同滁人喜其就笼绁遂与提携来自东见公于钜鳌之峯正草命令辞如虹笔秃愿脱颖以从赤身谢徳归蒿蓬
　　信都公家白兔　　　　　王介甫
　　水晶为宫玉为田嫦娥缟衣洗朱鈆宫中老兔非日浴天使洁白宜婵娟扬须弭足桂树间桂花如霜乱后前赤鸦相望窥不得空凝两瞳射日月东西跳梁自长乆天毕横施亦何有凭光下视罝防繁衣褐纷纷谩回首去年惊堕滁山云出入虚莽犹无群竒毛难藏果见获千里今以穷归君空衢险幽不可返食君庭除嗟亦窘今子得为此兔谋丰草长林且游衍
　　答裴仲谟放兔行　　　　秦少游
　　兔饥食山林兔渇饮川泽与人不瑕疵焉用苦求索天寒草枯死见窘何太迫上有苍鹰祸下有黄犬厄一死无足悲所耻败头额敢期挥金遇倒槖无难色虽乖猎者意颇塞仁人责兔兮兔兮听我言月中仙子汝怜不如亟反月中宿休顾商岩并岳麓
　　谢陈希顔惠兔羓　　　　杨廷秀
　　东郭阿防驼褐裳清馥不着烟火香姮娥唤入广寒殿诏许捣药不许尝金丹炼成紫皇喜玉臼自携银汉洗偷将缺吻吸琼浆蜕尽骨毛作仙子鬓丝吹落桂枝风人间封作管城公先生何许得尸解貎如枯蟾带介麒麟擘脯未必如耶律晒羓差不逮先生锦心氷雪肠银钩珠唾千万章管城奔命困书囿阿防漆身嬉醉乡老夫去年左车脱匙抄烂饭犹戛戛太息再拜谢阿防尚堪挂壁萦蛛尘一饭瞻仰齿生津
　　律诗
　　题画兔　　　　　　　　陈去非
　　碎身鹰犬慙何忍埋骨诗书事亦微霜露深林可终歳雌雄暖日莫防机

　　古今事文类聚后集卷三十七
　　钦定四库全书
　　古今事文类聚后集卷三十八
　　宋　祝穆　撰
　　毛虫部
　　马
　　羣书要语凡马八尺以上爲龙七尺以上爲騋六尺爲马天子十二闲六种邦国六闲四种家四闲二种春祭马祖【天驹也】夏祭先牧【始养马者】秋祭马社【始乗马者世本曰相土作云马】冬祭马步【马灾害者见周官】马一岁爲马二岁爲驹八岁爲【何承天纂】乗黄亦名飞黄似狐有五肉角【周书王防】骅骝骐骥纎离騄駬古之良马也【荀子】秦皇有名马七追风白兎蹑景追电飞翮铜爵晨鳬【古今注】龙媒騕袅并骏马名驽骀欵段并羸马名【六帖】敝帷不弃爲埋马也【礼记】骥不称其力称其徳也【语】虽鞭之长不及马腹【宣十五】马逸不能止【成二】牛骥同皂【汉书】马如游龙【后皇后传】马或奔踶而致千里士或有负俗之累而立功名夫泛驾之马亦在御之而已【汉武诏】泛驾言有逸气不循轨【六帖】老骥伏枥志在千里【选乐府】何乃局促如辕下驹【汉书】风騣雾鬛断山骤壑【析晋问】
　　诗句朱蹄骄囓膝【杜】腕促蹄髙如踣铁【杜】头上锐耳如批竹脚下髙蹄削寒玉【杜】
　　古今事实
　　乘马
　　黄帝尧舜服牛乘马引重致逺以利天下　庄子云络马首穿牛鼻是也
　　归马华山
　　武王归马华山之阳
　　八骏
　　穆王巡行天下驭八龙之骏一名絶地足不践土二名翻羽行越飞禽三名奔宵夜行万里四名超影逐日而行五名逾辉毛色炳燿六名超光一形十影七名腾雾乘云而行八名桂翼身有肉角【拾遗记】
　　白驹维絷
　　白驹刺宣王也皎皎白驹食我场苗絷之维之以永今朝
　　坰野牧马
　　駉颂僖公也务农重谷牧于坰野
　　騋牝三千
　　衞文公秉心塞渊騋牝三千
　　老马识道
　　齐桓公伐孤竹春徃冬还迷惑失道管仲曰老马之智可用乃放老马而随之遂得道【韩子】
　　盗马报恩
　　秦穆公东败失左骖自徃求焉见岐下野人杀马将食之穆公笑曰食骏马肉而不饮酒恐其伤性也遍饮之而后去后闻秦击晋皆从推锋死以报徳
　　马死杀人
　　齐景公使人养所爱马马病死公怒令人杀养马者晏子请赦之曰尔有三罪使汝养马杀之一当死也又杀公所最善马二当死也使公以一马之故而杀人百姓必怨诸矦轻伐吾国三当死也公喟然赦之　孔子曰齐景公有马千驷死之日民无德而称焉
　　讽王爱马
　　楚庄玉有爱马衣以文绣置华屋下席以露牀啗以脯马死欲以大夫礼塟之乐人优孟入殿门大哭曰请以君礼塟之以雕玉为鞍文梓为椁豫章为题凑发甲卒为圹老弱负土诸矦闻之皆知大王贱人而贵马也王曰为之奈何曰请为王言六畜之塟笼灶为之椁铜沥为之棺齐以姜桂荐以木兰衣以火光塟人腹中王乃以马属太官无令天下知闻也【史】
　　九方臯相马
　　秦穆公谓伯乐曰子之年长矣子姓有可使求马伯乐对曰良马可以形容筋骨相也天下之马若灭若没若亡若失臣之子皆下材也臣有所与九方臯【淮南子作九方堙】其于马非臣之比也穆公见之使行求马三月而反报曰已得之于沙丘穆公曰何马对曰牝而黄使人徃取之牡而骊公不悦谓伯乐曰败矣子之所求马者色物牝牡弗防知又何马之能知也伯乐曰若臯之所观天机也得其精而忘其粗在其内而忘其外焉至果天下之良马也【列子】
　　伯乐一顾
　　苏代欲见齐王齐王怨苏秦欲用苏代不説见代乃説淳于髠曰人有卖骏马者比三旦立于市人莫与言及见伯乐还而视之去而顾之一旦而价十倍足下有意为臣伯乐乎【春秋后语】
　　市骏马
　　郭隗谓燕昭王曰古之人君遣使者赍千金市千里马于他国未至马已死买其骨五百金以归天下知其君之好也于是朞年而千里之马至者三焉王诚欲致士先从隗始隗且见事况贤于隗者乎【战国防】
　　塞翁失马
　　塞上之人其马亡入匈奴人皆吊之其父曰此何讵知不爲福及数月其马将彼骏马而归人皆贺之其父曰此何讵知不为祸家富马良其子好骑堕而折髀人皆吊之其父曰此何讵知不为福居一年匈奴大出丁壮者皆控而战塞上之人死者十九此子独以跛故子父相保【淮南子】
　　廐焚不问马
　　廐焚子退朝曰伤人乎不问马
　　有马借人
　　子曰吾犹及史之阙文也有马者借人乗之今亡矣夫
　　马号一疋
　　顔回望吴门马见一疋练孔子曰马也然则马之光景一疋长耳故后人号马为一疋【家语】或曰马夜行目眀照前四丈故曰一疋或曰春秋左氏説诸侯相赠乗马束帛为疋与马相疋耳【风俗通】
　　马不食粟
　　季文子相鲁马不食粟
　　造父善御
　　定公问于顔渊曰东野子之御善乎顔渊曰善则善矣虽然其马将失定公曰何以知之顔渊曰臣以政知之昔造父巧于使马造父不穷其马是造父无失马也今东野毕之驭上车执辔御体正矣步骤驰骋朝礼毕矣歴险致逺马力尽矣然犹求焉不已是以知之也【荀子】
　　王良善御
　　昔者赵简子使王良与嬖奚乗终日而不获一禽嬖奚反命曰天下之贱工也或以告王良良曰请复之强而后可一朝而获十禽嬖奚反命曰天下之良工也简子曰我使掌【専主也】与女乘谓王良良不可曰吾为之范我驰驱终日不获一为之诡遇一朝而获十诗云不失其驰舍矢如破我不贯与小人乗请辞【孟子】
　　御马得人
　　驾囓膝骖乘旦王良执靶韩哀附舆纵驰骋骛忽如景靡过都厯国蹶如厯块追奔电逐遗风周流八极万里一息人马相得也【王褒颂】
　　不弃老马
　　田子方出见老马于野喟然有志问于御者曰此何马也御者曰故公家畜也罢而不为用故出放之田子方曰少尽其力而老弃其身仁者不为也束帛赎之穷士闻之知归心焉【韩诗外传】
　　骓不逝
　　项羽骏马名骓常骑及败于垓下乃歌曰时不利兮骓不逝及至乌江谓亭长曰吾骑此马五嵗所当无敌尝一日千里不忍杀以赐公
　　却千里马
　　贾捐之上书曰孝文皇帝时有献千里马者诏曰鸾旗在前属车在后日行五十里朕乗千里马独先安之于是还马
　　梁王堕马
