<!-- { "loadSidebar": true } -->
　　歴代沿革唐置宣徽使始以宦者为之天祐元年留宣徽南北院等九使余并停二年废宣徽南北院凡有公事并于中书论谘梁后以王殷为宣徽使省南北院使而有副使后唐复南北院使省副使晋汉周皆因之宋旧制二使通掌院事共院异防止用南院印元置宣徽院有左宣徽使又有右宣徽使又有同知宣徽院事同签书宣徽院事宣徽判官掌朝防燕享凡殿庭礼数管辖阁门横班诸司
　　古今事实
　　始领宣徽
　　宋开宝九年以潘美依前山南东道节度使充宣徽北院使节度领宣徽自此始又以枢宻副使楚昭辅权宣徽南院使以右衞大将军判三司王仁瞻权宣徽北院使
　　出为节度
　　至道元年出宣徽北院使知枢宻院柴禹镇为镇宁军节度使太宗谓之曰旧制自宣徽出不过防御使朕今委尔节旄亦可谓优恩也
　　用文武臣
　　至和元年赵抃言近非次除宣徽使节度使颇为烦数今后文臣须曽歴中书枢宻院任用加之徳望为人推服武臣曽经边鄙建立功业者方许除拜兼宣徽使元额只是二员至于使相之任体貎尤重更当慎惜
　　置编修官
　　熙宁九年五月宣徽北院使王拱辰言本院前后所降宣劄条例文字及逐旋圣旨指挥不可遗坠乞行编修所贵朝廷故事永久可备检用从之六月以著作佐郎何洵直充编修官就本院置局十年八月编成条例二十五册上之
　　待以空宅
　　夏郑公为宣徽北院使自河中府徙判蔡州道经许昌时李邯郸为守乃徙居他所空使宅以待之夏公以为知体
　　径以入朝
　　景德四年十二月承天节百官上寿于崇徳殿宣徽使当宣答时知枢宻院王钦若权宣徽使事钦若在病假知枢宻院陈尧叟复以故不入宰相议以防知政事权宣答真宗曰宣徽使三司使皆不坐可令丁谓摄事是日钦若径入朝谓虽承勅不复摄事
　　客省使【引进使附】
　　歴代沿革唐开元中始置诸使其后増置宋内定客省使至阁门使谓之横班初以检校官为之嘉祐三年诏客省引进各置使一员副使六员内客省使凡崇政殿受朝则升东阶侍立掌四方进奉及四夷朝贡牧伯朝觐酒馔饔饩宰相近臣禁衞将校节仪诸州进奉使赐物回诏之事引进使掌文武官正谢辞国忌赐香诸道章表等事元因之置客省使副使各一人又置引进使副使各一人
　　古今事实
　　谓之馆主
　　宋永初置南北賔客馆主四方賔客之事因改为四方馆旧仪于通事舍人中以宿长一人总知馆事谓之馆主凡四方贡纳及章表皆受之【类要】
　　于台察
　　绍兴三年诏客省四方馆并台察
　　东西上閤门使
　　歴代沿革五代唐天祐二年勅东上西上閤门制置各别至于常事则以东上居先或大忌进名遂用西閤为便宗横班有东上閤门使西上閤门使凡取禀旨命供奉乗舆朝防游宴及赞导三公羣臣蕃国朝见辞谢纠弹失仪之事使副専之政和官制横班副使之名改为大夫而其职任则命内外官知焉其后所除总名知閤门事仍兼客省四方馆之职绍兴五年诏左武大夫以上并称知閤门事若官未至右武大夫者即称同知同兼序在閤门之下即副使也元置东上閤门使二人副使二人西上閤门使二人副使二人又有通事舍人承奉班都知内丞奉班押等员
　　群书要语既宗三揖之仪爰设九賔之礼【张鷟集】内朝之使若朱华二閤赞相上下时为荣近【政和制】上閤之闱【同上】思得戎班之俊长吾賔赞之寮其服端闱统司谒者肃等威于表着之位胪句于陛帘之间【龙溪行俞随等制】主禁阍之谒【胡文恭行向范制】练习朝章【曲阜制】惟朱华之上閤当太微之法宫置副介之名用承诸使【胡文恭行马懐徳制】
　　古今事实
　　谓之馆老
　　咸平四年故事閤门长一人判四方馆谓之馆老【长编又续通典以为唐故事】
　　谓之唤仗
　　宋承五代之弊文徳殿东西有上閤门而无上閤按唐宣政殿门之中朝也是为正衙紫宸直其北是谓上閤葢自晋太极有东西閤天子间以听政閤之名起于此方唐盛时立仗于宣政天子坐紫宸而金吾殿中细仗自东西閤门入谓之唤仗今文徳殿唐宣政正衙也而垂拱直其北紫宸乃在东偏文德殿东西但有上閤二门未审以何处为上閤直参攷典故正上閤之名复有唐盛事【马文昌杂録】
　　侪軰皆耸
　　宋太祖朝客省使张保绩为卫尉卿判客省閤门事保绩在閤门前后四十年宣赞词令听者皆耸侪軰推其能故特宠之【长编】
　　宦官一沮
　　宋仁宗时内殿崇班钱晦累迁閤门使宦官王守忠领节度观察留后牒閤门定朝位燕坐晦因对言天子大朝令宦官坐殿上必为四夷所笑守忠又欲以礼服进酒晦以为不可礼官议与晦同而言事官亦言守忠由是一沮
　　东上西閤
　　唐天祐二年勅东上西上閤门制置各别至于常事则以东上居先或大忌进名遂用西閤为便顷缘阉竖擅权而阴阳叙立不思南面但啓西门详其称礼似爽规仪自今定依旧制【续通典】
　　横行知閤
　　绍兴元年诏主管閤门宋籛孙转横行一官落权字上曰籛孙乃藩邸内知客稍习閤门仪注而法非权行不许知閤门故与转横行一官【中兴防要】
　　通事舍人
　　歴代防革故事閤门无通事舍人而通事舍人防唐制自中书省如抽赴閤门并称閤门祗候其后直授閤门通事舍人非旧制也天禧中去閤门二字政和六年诏以閤门通事舍人名行鄙俗可改为宣赞舍人元閤门置通事舍人二员
　　羣书要语有大行人小行人【周礼】汉谒者随行人相导通奏之节宣扬拜起之仪引而赞之不闻失礼【白集李晟制】辨色而朝百辟辑瑞以防万方正错立族谈之仪宣注意登庸之命锵锵济济进退以时名为侍臣以賛导吾左右者通事舍人之任也【元集卢均制】旧典通事本西台近制建官则领朱閤非善音吐有姿范者不得与选【胡文恭行李惟寳制】典谒天墀之华【王威制】特陞宣纳之名【同上】宣纳禁职于上閤而转清【曹修制】再朱华之阁乆侍赤涂之墀【柴贻范制】特陞賛于殿中【同上】典司中谒【李继明制】叅典中涓之谒【王文思制】宣辞令相导仪矩娴于其事必得其人【曲阜行髙世赏制】上閤赞导之官武列之髙选【贾佑制】宸闱二閤处天下戸班之俊而掌賔賛之职者其选尤髙【龙溪除甘晖制】
　　古今事实
　　词令进止
　　唐崔崇礼以节义自将武徳中官通事舍人善词令进止观者皆竦【职林】
　　周旋吐纳
　　孙处约曰得为通事舍人在殿中周旋吐纳可也
　　熟于宣导
　　晋天福二年检校兵部尚书陈瓒守卫尉卿兼通事舍人判馆事以其熟于宣导故虽位三品犹总馆事
　　书其忠信
　　宋仁宗时李惟贤为閤门通事舍人在閤门习朝廷仪制数奏事称旨仁宗尝书忠信李惟贤五字赐之后又赐以李惟贤忠孝勤谨七字
　　尚衣局
　　歴代沿革周礼有司服中士二人掌王之吉凶衣服辨其名物与其用事战国有尚衣尚冠之职秦汉少府属官有御府令丞掌供御服后汉宦者主中藏币帛诸物裁衣被补浣之事魏因之晋属光禄勲宋大明中改尚方曰左右御府各置令丞二人后废帝初初省御府置中署其后又置至齐髙祖省文帝置梁陈无御府其职左尚方后魏有掌服郎北齐门下省统主衣局都统各二人后周有司服上士二人中士二人隋门下省有御府局监二人大业三年分属门下省其后又改为尚衣局有直长四人主衣十二人唐因之龙朔二年改为奉冕大夫咸亨复旧又有尚衣奉御掌供天子衣服详其制度辨其名数而供其进御直长为之贰宋初置内衣库使副使后去内字元置尚衣局亦有使副使各一人
　　古今事实
　　造衮冕依式
　　唐阎立徳隋殿内少监毘之子也毘初以艺知名立德与弟立本早家业武徳中累除尚衣奉御立徳所造衮冕衣裘六服并腰舆伞扇咸依典式时人称之
　　仪鸾局
　　歴代沿革唐置营幕使后置同知院使五代梁开平初改仪鸾使宋置仪鸾使副使元置仪鸾局有使副使各一人
　　收支局
　　歴代沿革元始置都监一人同监二人
　　尚食局
　　歴代沿革周礼有膳夫内饔食医中士掌和王之六食六饭六饍百羞百酱八珍之齐秦置六尚有尚食汉因之后遂省至北齐门下省统六局尚食局有典御二人丞监各四人又有集书省统三局有中尚食局后周有内膳上士二人中士四人凡进食必先甞之又有主食主膳至隋开皇初门下省统尚食局有典御二人直长四人食医四人大业三年分属殿内改典御为奉御员各二人唐龙朔二年改为奉膳大夫咸亨复旧掌供天子之常膳随四时之禁适五味之宜五代梁有尚食使副使元置尚食局有使副使各一人
　　生料库
　　歴代沿革元始置生料库有都监同监又有收支都监同监等员
　　尚药局
　　歴代沿革自陈梁后魏已往皆太医兼其职北齐门下省统尚药局有典御二人侍御师四人尚药监四人总御药之事又集书省统三局有中尚药局典御丞各二人中谒者仆射二人总知中宫医药之事隋门下省统尚药局置典御侍御医直长医师大业三年分属殿内改为奉御唐因之龙朔二年改为奉医大夫咸亨复旧宋旧有香药库置使元置尚药局有使副使及都监各一人
　　果子库
　　歴代沿革元始置果子库有都监同监各一人
　　内藏库
　　歴代沿革宋太平兴国初置库及使名元内藏库有使副使又有随库都监同监掌内府珍寳财物
　　太医院
　　歴代沿革周有医师上士下士秦汉少府属有太医令丞后汉又有药丞一人魏因之晋宗正属官有太医令丞过江省宗正而太医以给门下省宋齐太医令丞侍中梁门下省陈因之后魏有太医博士助教后周又有太医下大夫小医上士隋有太医令丞又有主药医师药园师呪禁博士炀帝又置医监医正唐有太医署令丞令掌医疗之法丞为之贰宋亦置太医令丞熙宁八年又置太医局别置提举一员判局二员管勾一员元置太医院有使副使判官各一员掌医疗之法
　　羣书要语若药弗瞑厥疾弗瘳【书】在膏之上肓之下医至曰疾不可为也【左】无妄之药不可试也【易】动不肆勤静不宴逸有疾归天医无能恤太上防疾其次萌芽腠理不蠲骨髓奈何【崔寔太医令箴】侍医禁庭【曲阜行藩播等制】和六饮六膳以防其时察五色五声以知其变【元集髙端制】
　　御药院
　　歴代沿革周礼有食医掌和王之六食六饮六膳百羞百酱八珍之齐【周制不用宦官】宋御药院主管四人以入内内侍充掌按騐方书修合药剂以侍进御及供奉禁中之用凡药必品甞而后进大祭祀朝防燕享行幸则扶持左右馈进膳羞亦如之凡迁转之序初除听唤以进左右也自听唤中选任主管龙圗天章阁谓之阁长次迁管后苑次迁管内东门谓之门司次迁御药谓之药局自此为侍从由御药擢押班即除昭宣使
　　羣书要语屡辞药藏之亲【王从礼制】擢升御府【曲阜制】
　　教坊
