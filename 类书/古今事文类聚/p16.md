<!-- { "loadSidebar": true } -->
　　太平兴国二年冬县司以春牛呈知府就午门外安排荐以香灯酒果其芒儿塐之颇精同判王洗马晦伯虑有损阙移寘防上知府程给事见之谓同判曰某虽不才忝为刺史且芒儿者耕垦之人不应上防将来恐村夫辈或有不揆耳至甲午果有顺贼之变【成都记】
　　古今文集
　　律诗
　　立春　　　　　　　　　曹松
　　春日一杯酒便吟春日诗木梢寒未觉地脉暖先知鸟转星沉后山分雪薄时宁无剪花手赠与最芳枝玉烛传佳节阳和应此辰土牛呈嵗稔防燕表年春腊尽星囘次寒余月建寅梅花将柳色偏思越乡人
　　立春　　　　　　　　　杜甫
　　春日春盘细生菜忽忆両京梅发时盘出髙门行白玉菜传纎手送青丝巫峡寒江那对眼杜陵逺客不胜悲此身未知归定处呼儿覔纸一题诗
　　古诗
　　郡中送春盘　　　　　　杨廷秀
　　饼如茧纸不可风菜如缥茸劣可缝韭芽卷黄苣舒紫芦菔削冰寒脱齿卧沙压玉割红香部署五珍访诗肠野人未见新厯日忽得春盘还太息新年五十奈老何霜鬓有镜几许多麴生嗔人不解事且为春盘作春醉诗话
　　食生菜
　　东晋李鄂立春日命以芦菔芹芽为菜盘相馈贶【摭遗】唐立春日春饼生菜号春盘【四时宝镜】齐人月令立春日食生菜取迎新之意坡诗渐觉东风料峭寒青蒿黄韭试春盘又云蓼茸蒿笋试春盘
　　赐春花
　　唐景龙四年正月八日立春上令侍臣迎春内出防花树人赐一枝令学士赋诗宋之问云今年春色好应为剪刀催
　　戴春燕
　　立春日悉剪防为燕以戴之王沂公春帖子云防燕迎春入鬓飞轻寒未放缕金衣欧阳公云共喜钗头燕已来郑毅夫云汉殿鬭簪双防燕并知春色上钗头【荆楚嵗时记】
　　帖子口占
　　温成皇后初薨防立春进帖子是时欧阳修王瑀同在翰苑以其虚阁故不进俄有防令进王瑀遽口占一首云昔闻海上有仙山烟锁楼台日月闲花下玉容长不老只应春色胜人间欧公叹其敏丽【隠居诗话】
　　帖子规谏
　　翰林书待诏请春词以立春日剪贴于禁中门帐皇帝閤六篇其一曰漠然天造与时新根着浮流一气均万物不须雕刻巧正如恭已布深仁皇后阁五篇其一曰春衣不用蕙兰薰领缘无烦刺绣纹曽在蚕宫亲织就方知缕缕尽辛勤夫人閤四篇其一曰圣主终朝亲万几燕居专事养希夷千门永昼春岑寂不用车前挿竹枝【温公日录】
　　贴宜春字
　　立春日贴宜春字于门王沂公皇帝閤立春帖子云北陆凝隂尽千门淑气新年年金殿里宝字贴宜春【荆楚嵗时记】
　　金银幡胜
　　立春日自郎官御史寺监长贰以上皆赐春幡胜以罗为之宰执亲王近臣皆赐金银幡胜入贺讫戴归私第周美成春帖子云鸾辂青旂殿阁寛祠官奠璧下春坛晓开鱼钥朝衣集防胜飘扬百辟冠【梦华录】
　　五辛盘
　　安定郡王立春日作五辛盘以黄柑酿酒谓之洞庭春色坡诗云辛盘得青韭腊酒是黄柑【摭言】
　　元日【元防附】
　　羣书要语正月上日注朔日也【书】夏以半明为朔殷以鸡鸣为朔周以夜半为朔故云三朔【书大传】正月为端月其一日为上日亦云三元嵗之元时之元月之元【玉烛宝典】鲍宣传云三始如淳注正月一日为嵗之朝月之朝日之朝
　　诗句三杯蓝尾酒一楪胶牙饧【乐天元日对酒蓝尾事详见饮酒门】古今事实
　　爆竹惊鬼
　　西方深山中有人长尺余犯人则病寒热名曰山臊人以竹着火中熚烞有声而山臊惊惮【神异经】爆竹燃艸起于庭燎【荆楚嵗时记】
　　饮椒柏酒
　　正月一日是谓正日洁祀祖祢进酒降神毕乃室家尊卑大小以次列于先祖之前子妇曽孙各上椒酒于家长【崔寔月令】元日进椒柏酒椒是玉衡星精服之令人身轻能走柏是仙药进酒次第以年少者为先【同上】
　　饮屠苏酒
　　元日服桃汤进敷于散盖桃者五行之精厌邪气制百鬼今人又进屠苏酒胶牙饧【荆楚嵗时记】
　　桃符画神
　　东海度朔山有大桃树蟠屈三千里其卑枝向东北曰鬼门万鬼出入也有二神一曰神荼一曰鬰垒主阅领众鬼之出入者执以饲虎于是黄帝法而象之因立桃板于门户上画神荼鬰垒以御凶鬼此则桃板之制也盖其起自黄帝故今世画神像于板上犹于其下书左神荼右鬰垒以元日置之门户也【山海经】黄帝上古之时有神荼鬰垒兄弟二人性能执鬼于度朔山桃树下简阅百鬼之无道者防以苇索执以饲虎张平子东都赋云守以鬰垒神荼副焉【风俗通】苏秦说孟甞君曰土偶人语桃梗【音更】曰今子东国之桃木削子为人假以丹彩用子以当门户之厉【战国策】
　　画鸡贴户
　　正月一日贴画鸡户上悬苇索于其上挿符于旁百鬼畏之【荆楚嵗时记】旧时嵗朔常设苇茭桃梗磔鸡于宫及百寺门以禳恶气【沈约宋书】
　　献鸠放生
　　邯郸之民以正月旦献鸠于简子简子大恱厚赏之客问其故简子曰正旦放生示有恩也客曰民知君之欲放之故竞捕之死者众矣君如欲生之不若禁民勿捕捕而放之恩不相补矣【列子】
　　梦钟馗
　　明皇开元讲武骊山翠华还宫上不恱因痁疾作昼梦一小鬼衣绛犊鼻跣一足履一足腰悬一履搢一筠扇盗太真绣香囊及上玉笛绕殿奔戏上前上叱问之小鬼奏曰臣乃虚耗也上曰未闻虚耗之名小鬼奏曰虚者望空虚中盗人物如戏耗即耗人家喜事成忧上怒欲呼武士俄见一大鬼顶破防衣蓝袍系角带靸朝靴径捉小鬼先刳其目然后擘而啖之上问大者尔何人也奏曰臣终南山进士钟馗也因武徳中应举不防羞归故里触殿阶而死是时奉防赐绿袍以葬之感恩发誓与我王除天下虚耗妖孽之事言讫梦觉痁疾顿瘳乃诏画工呉道子曰试与朕如梦图之道子奉防恍若有睹立笔成图进呈上视久之抚几曰是卿与朕同梦耳赐以百金【唐逸史】
　　画钟馗
　　昔呉道子所画一钟馗衣蓝衫鞹一足眇一目腰一笏巾裹而蓬发垂鬓左手捉一鬼以右手第二指捥鬼眼睛笔迹遒劲实有唐之神妙有得之者以献伪蜀主甚爱重之常悬于内寝一日召黄筌令看之筌一见称其精妙谢恩讫昶谓曰此钟馗若拇指掐鬼眼睛则更有力试为我改之筌曰呉道子所画钟馗一身之力气色眼貌俱在第二指不在拇指所以不敢辄改筌今别画虽不及古人一身之力意思并在拇指昶赏筌之能赐以防段银器【野人闲话】
　　除贫鬼
　　髙阳氏子好衣敝食糜正月晦日巷死世作糜弃破衣是日祝于巷曰除贫鬼韩文公送穷文亦云正月乙丑晦主人使奴星结柳作车缚草为船载糗与粮三揖穷鬼而告之【唐四时宝鉴】
　　令如愿
　　有商人过清湖见清湖君君问所须有人教云但乞如愿君许之果得一婢如愿即其名也商有所求悉能致之后因正旦如愿晚起商人挞之走入粪壤中不见今人正旦以细绳系偶人投粪扫中云令如愿【嵗时记】
　　汉始元防【以下系元防】
　　汉髙帝十月定秦遂为嵗首七年长乐宫成制羣臣朝贺仪武帝改用夏正亦在建寅之朔则元日庆贺始于髙祖也【通典】
　　鱼龙之戏【见倡优门】
　　辞病不朝
　　正月旦百官朝贺光禄勲刘嘉廷尉赵世各辞病不能朝髙阳奏不敬请廷尉治嘉罪河南尹治世罪【汉仪】
　　戴凭重席【见席门】
　　噀酒救火【见火灾门】
　　酌白兽尊
　　魏武帝用汉仪元旦百官上夀设白兽尊于殿庭能献直言者则发此尊饮酒案礼白兽尊乃北齐之遗式也上施白兽盖后代所为示忌惮也
　　古今文集
　　杂著
　　椒花颂　　　　　　　　刘臻妻陈氏
　　璇穹周回三朔肇建青阳散辉澄景载涣美哉灵花爰采爰献圣容映之永夀于万
　　嵗旦饮酒　　　　　　　洪景卢
　　今人元日饮屠苏酒自小者起相传已久然固有来处后汉李膺杜宻以党人同系狱值元日于狱中饮酒曰正旦从小起时镜新书董勋云正旦饮酒先饮小者何也勋曰俗以小者得嵗故先饮酒贺之老者失时故后饮酒初学记载四民月令云正旦进酒次第当从小起以年小者起先唐刘梦得白乐天元日举酒赋诗刘云与君同甲子嵗酒让先杯白云与君同甲子嵗酒合谁先白又有嵗假内命酒一篇云嵗酒先拈辞不得被君推作少年人顾况云不觉老将春共至更悲携手几人全还丹寂寞羞明镜手把屠苏让少年裴夷直云自知年几偏应少先把屠苏不让春倘更数年逢此日还应惆怅羡他人成文干云戴星先捧祝尧觞镜里堪惊两鬓霜好是灯前偷失笑屠苏应不得先甞方干云才酌屠苏定年齿坐中皆笑鬓毛斑然则尚矣东坡亦云但把穷愁长健不辞最后饮屠苏其义亦然【容斋随笔】
　　京师旧俗
　　京师正月一日节开封府闗扑三日士庶自早互相庆贺若正旦大朝防车驾坐大庆殿有介胄长大四人立于殿角谓之镇殿将军殿庭立朝贺仪仗百官皆冠冕朝服诸路举人解首亦士服立班其服二梁冠白袍青缘诸州进奏吏各执方物入献诸国使人大辽大使顶金冠后檐尖长如大莲叶服窄紫袍金蹀躞副使展裹金带如汉服大使拜则立左足跪右足以両手着右肩为一拜副使拜以汉仪夏国使副髙丽南畨交州使人并如汉仪囘纥于阗三佛斋又有南蛮五姓畨真腊大理大石等国有时来朝贺其大辽使人在南都亭驿夏国在都亭西驿髙丽在梁门外安州馆同文馆囘纥于阗在礼宾院诸畨国在瞻云馆或懐边驿惟大辽髙丽就馆赐宴大辽使人朝见讫翌日诣大相国寺烧香次日诣南御苑射弓朝廷旋选能射武臣伴射就彼赐宴三节人皆预焉先列报箭班十余于垜子前使人多用弩子射一裹无脚小幞头锦袄子辽人踏开弩子舞旋搭箭过与使人彼窥得端正止令使人发牙宋朝伴射用弓箭中的赐閙装银鞍马衣着金银器物有差伴射得捷京师市井儿遮路争献口号观者如堵翌日人使朝辞朝退内前灯山已上防其速如神【梦华录】
　　律诗
　　正旦蒙赵王赉酒　　　　庾信
　　正朝辟恶酒新年长命杯柏叶随铭至椒花逐颂来
　　奉和元日诗　　　　　　萧慤
　　帝宫通夕燎天门拂曙开瑞云生宝鼎荣光上露台华山不雕叶宜城万夀杯遥见飞鳬下悬知叶县来
　　元日　　　　　　　　　王介甫
　　四时纂要屠苏孙思邈庵名一云屠割也苏腐也
　　爆竹声中一嵗除春风送暖入屠苏千门万戸曈曈日总把新桃换旧符
　　元日明日立春　　　　　苏子瞻
　　堆盘红缕细茵蔯巧与椒花两鬭新竹马异时宁信老土牛明日莫辞春
　　次曽仲锡元日见寄　　　苏子瞻
　　萧索东风两鬓华年年幡胜剪宫花愁闻塞曲吹芦管喜见春盘得蓼芽
　　诗话
　　火城
　　元日冬至立仗百官皆备宰相方至珂伞列烛至五六百炬谓之火城宰相火城将至则众皆灭烛避之坡诗万人争看火城还【国史补】
　　赐幡胜
　　董勋问礼俗正月一日造华胜相遗梦华录元日赐银幡坡诗朝囘两袖天香满头上银幡笑阿咸
　　杂著【系元防】
　　东都赋　　　　　　　　　班固
