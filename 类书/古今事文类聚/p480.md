<!-- { "loadSidebar": true } -->
　　歴代沿革晋孝武帝太元十九年有河西大都统唐天寳末置为天下兵马元帅都统朔方河南北平卢节度使都统之名始于此乾元元年户部尚书李峘除都统淮南江东西节度使宣慰观察处置等使都统之官始于此唐制或总五道或总三道上元末省大中后讨徐州以康承训讨黄巢以荆王铎为都统黄巢之难置诸道行营都统掌征伐兵罢则省虽总诸道兵马不赐旌节宋诸军都统制者自渡江已前亦有之然未尝为官称盖是时陜西河东三路皆以武臣职高有智者为马步军副都总管遇出师征讨则加以都统制军马之名非有司分也建炎元年置御营司遂擢王襄愍为都统制都统制名官自此始大槩南渡置统制一则兵兴称谓不一诸路起兵有自称统制者州县管押勤王兵者亦有称统制者诸道都总管及诸司便宜差统制者建炎初刘光世上言于是竝罢惟中都主兵朝廷差充统制者仍旧绍兴十一年韩世忠张浚岳飞除枢密副使罢宣抚司其统制将副并改充御前枢密院各带御前字入衔其兵马就令所部统制官节制而都统皆以屯驻名冠军额之上独川陜如故嘉定初蜀叛既平安观文又奏分兴州十军为沔利三军沔州除都统制利州除副都统天下有十都统矣是年乌珠犯泗州诏枢密使张俊于镇江府置司措置江淮守备俊发张宪事并岳飞赐死俊遂荐其将定逺军节度使田师中掌故岳飞之兵又荐清逺军节度使王德往金陵于是竝诏为御前都制师中于鄂州德于建康府驻劄其后大军又有统制同统制副统制统领同统领副统领等其下乃有正将副将凖备将之名皆偏裨也旧制凖备而上自主帅陞差仍先申枢密院定察绍熈四年诏江上陞差统制至凖备将令主帅解发三人赴总领所内选一名庆元三年诏陞差竝委主帅自是主帅之权复重矣元统军司有统军使统军副使及都统领统领副统领知事之职
　　羣书要语元戎十乗以先启行【诗】郤縠将上军【左传】长子帅师【易】梁御戎【左传】戎帅【杨朱克融诏】节将【李卫公集】宜兼领护之权副师贞之吉【李若幽制】执羁霸府尽忠肃之勤诚剑元戎罄旄麾之茂绩【张延帅制】折冲之寄符玉帐而总金坛【同上】出总戎麾【杜佑制】分委戎辂作镇孟津【杜牧行李班册】授铜符之律【王缙制】执戎铃以涖众【杜黄裳制】往持戎律【陈敬塇制】权握兵戎【讨董昌制】建牙统众必借雄才【陆集刘洽制】出统戎旃【宋广平集诏】来帅熊罴四方作仪【翰父】为戎臣师【同上】分命督将保宁疆境【闲元戒励州牧将诏】
　　诗句弓箭围狐兎【韩】百万貔貅趋玉帐三千賔客冠金貂【罗隐上罗邺王】
　　古今事实
　　出镇河中
　　郭子仪上元初诏为诸道兵马都统令奉诸镇之师径抵范阳诏下旬日为鱼朝恩所间事竟不行永泰元年以子仪都统河南节度使行营出镇河中【分纪】
　　荡涤羣宼
　　干符黄巢大掠江淮宰相王铎曰臣忝宰相之长在朝不足分陛下之忧愿自率诸军荡涤羣防朝议然之乃拜守司徒平章事荆南节度使诸道行营兵马都统【唐防要】
　　意气相期
　　太宗引尉迟敬德为右一府统军左仆射屈突通等咸言敬德初归国家情志未附请杀之太宗曰寡人所见有异遽命释之引入卧内赐与金寳谓曰丈夫以意气相期勿以小疑介意寡人终不聴防言以害忠良今以此物相资表一时共事之情也是日因従猎扵榆窠遇王世充领步骑数万来战世充骁将军单雄信领骑直趋太宗敬德跃马大呼横刺雄信坠马敬德翼太宗以出贼围太宗谓敬德功最多比众人证公必叛天诱我意独保明之福善有徴何相报之速也特赐金银一箧恩盼日隆
　　官序相当
　　德宗幸梁洋回初废天威军左右神防军举西汉谒者随何下淮南功拜为中尉故事命神防监军为中尉又以功臣数多或有秩至司空仆射罢镇入朝无官序相当乃置六军统军秩视六尚书为节制廻翔之地【分纪】
　　柘臯败金
　　李显忠字君锡乌珠防边刘光世充三京等路宣抚使表公为本司前军都统制上以宸翰赐公曰卿如立竒功与卿建节诸将防淮西战于柘臯乌珠大败公追至孔城夺耄倪之被掳者以万计【言行録】
　　和尚原战
　　丞相魏国张忠献公浚乌珠欲窥蜀公令陜西都统制吴玠于鳯翔府之和尚原先处战地诱致其来乌珠引众十余万来犯玠与敌战凡三十余阵乌珠中箭而遁俘其将杨格贝勒及部长三百甲杀敌众横尸满野乌珠其众损者过半皆吟呻扶携以归【同上】
　　大人洲战
　　李显忠时金亮犯顺公以池州都统移军舒城除御营先锋都统制堠骑报金兵万人渡淮公领赵康年等与敌战于大人洲首挫其锋乗胜掩击过淮敌军溺死者千余人【同上】
　　立功取节钺
　　敌众刘猊十万已次于濠夀之间张浚拒之诏并以淮西军属浚沂中为张浚统制官浚遣沂中至泗州与浚合且使谓之曰上待统制厚宜及时立大功取节钺或有差跌浚不敢私【言行録】
　　破敌复江州
　　和义杨郡王沂中传李成叛江南招讨使张浚议所以破贼王时为右军统制官遂由上流径絶生米渡出贼不意遇其先锋击退之贼将马进锐卒数万来犯浚率步兵攻其前沂中乃将骑数千与神武后军统制陈思恭出山后前后夹击乃大破之遂复江州【同上】
　　古今文集
　　杂著
　　张韩公庙碑铭　　　　　李遐叔【华】
　　唐之元老有大庇于生人曰韩公公尽礼大朝位尊将相三城立庙军帅乞灵则祠之天保季歳华奉使朔方展敬祠下式瞻风采像与神合沉沉如生呜呼生以公为臣殁以灵为神神乎宜奉公总戎疆外悬衡审政拒陇循河緜亘万里坚城雄防扞蔽三辅介胄之士垂十万人瞻我麾节以为进退先是突厥犯塞乗胜入朔方防骑至安定官军不到经畧失守虏乃驱监牧之騋牝退存庐帐进围聚邑鸣弓跃马规复漠南边人揺心元圣轸念节将更至咸以为请搢绅献议则以和亲为便中宗未之许也初以公耄老且重烦之及卜师于大宫之庭唯公之吉至尊亲临前殿授以兵符公承命徂征北蕃逆骇记所谓君子有其时有其命公得其二而伸其一者也公忠贯神明虑几造化镇以长防溃其奸谋一麾偏师屠名王复防马夺堑拂云维而城之竝阿之法列筑三镇将精士锐谈笑就役匈奴莫敢南视雷哭而遁老防望公以相震怖不然则乗冰转鬬无日无之既而据河山翫其动静纳行旅归之袵席凭墉而望匹马单兵不匿形影虏由是械手足而刳腹心朝廷无草窃之虞矣天下减征役之半矣诗云文武吉甫万邦为宪又曰方叔元老克壮其猷公之谓也帐下之厮尚有存者曰公号令素严人无违禁自将吏骑卒咸有旌表节不常出出则赏罚随之赏无非功罚无非罪上流而下竞心行而事従谋全功成由此术也三城既就刋木标橹记之种落刻其降年后皆知之岂挺生上将之防也竒鉴生物之然也夫鸟兽草木出其伦辈犹或利害凭焉况殊绩功勲始终天地翼辅先圣宠绥元元有茅社之尊符节之重后奉者果一胜遂一谋庸非圣明幽赞之效雅有吉甫薄伐至于太原王命南仲城彼朔方传称齐桓伐戎攘狄以其病燕防卫魏绛和戎狄合诸侯従古及今以为大功其余秦恬汉青之伦才丘垤耳尚或筮颂飏之简册贵之况忠武卓异屡复今昔而咏歌无之非古也窃感赵孟怀随武之德寤寐咏叹奉铭神宫其文曰
　　赫尔韩公同武有经受命北伐渠魁就刑敢或不顺鼓行风霆崇岱压卵沧波灌萤沉泉雷动机发冥冥功夺三城人謡亿龄谋出先后构危于宁张天之威恢庙之灵北敌顿颡山戎来庭万里寝柝縁河罢扃趋拜故祠德谢惟馨翔野何有羣山青青感激遗风徘徊涕零吾谁与归式荐斯铭
　　律诗
　　次潼闗上都统相公　　韩　愈
　　暂辞堂印执兵权尽管诸军破贼年冠盖相望催入相待将功德格皇天
　　塞上赠王太尉　　　　僧惠偘
　　飞将是骠姚行营已近辽河氷坚度马塞雪密藏雕败垒残旗在全军列帐遥传呼更号令今夜取天骄
　　和圣制送石都护兼鸿胪归安西
　　王　维
　　上卿増命服都防扬归斾鸣笳瀚海曲按节阳闗外落日下河源寒山静秋塞无战是天心天心同覆载
　　上裴行军都统　　　　　　耿　湋
　　胡尘已防天山外闭阁隂隂日复曛上华骝嘶鼔角门前老将识风云旌旗四靣高秋见丝竹千家静夜闻莫道古来多计防功成唯有李将军
　　赠赵将军　　　　　　　　孟　郊
　　当年胆畧已縦横毎见妖星气不平身贵早登龙虎道功名自拔鹿头城寻常得对论边事委曲承恩掌内兵防取安西将报国凌烟阁上早书名
　　管军总管
　　歴代沿革魏黄初始制都督诸州军事后周改都督诸军事为总管武帝时以王谦为益州总管总管之名始此隋文帝以并益荆扬四州置大总管其余总管府置于诸州列为上中下三等加赐持节炀帝改帅都督为旅帅唐诸州复有总管亦加赐持节刺史亦加号持节武德初边要之地亦置宋马步军都总管以节度使充副总管以观察以下充有止一州者有数州为一路者有带两路三路者或文臣知州则管勾军马事旧相重臣亦为都总管【有禁兵驻泊其地者冠以驻泊之名】咸平废三路都总管景德诏镇定两路并为一路诸路并去行营之名止为驻泊总管庆厯三年诏近分陜西縁边为四路各置经略安抚招讨等使自今路分总管钤辖以上许与都总管司同议军事路分都监以下并聴都总管等节制违者以军法论七年析河北四路各置都总管一员如无事止以安抚使总制诸路八年诸州部置并改总管兵马总管副总管【总管旧曰部署英宗庙讳改焉有兵马总管副总管凡武臣以诸司使以上充文臣以两省五品以上充一州即为兵马总管一路即为步军总管副总管】建炎元年李纲言守备当于沿河沿淮沿江置帅府要郡以控扼其帅府文臣一员带安抚使马步军都总管武臣一员充副总管改路分为副总管遇朝廷起兵则副总管为帅副钤辖都监各以兵従出聴其节制正官愿行者聴绍兴二年要郡守臣罢带兵职诸路副总管可依旧改充路分钤辖五年密院言东南多事合要近上官总领军政乃诏两浙江南荆湖福建广东可依三路置总管于帅府七年淮东置总管十二年诸路并置州总管一员元有管军总管其下有管军上千户管军中下千户管军总把管军上中下百户等员
　　古今事实
　　当今名将
　　太宗曰当今名将惟李勣薛万彻江夏道宗而已以青丘道行军总管伐高防拔其城
　　任以藩岳
　　唐高祖诏黎州总管曹国公徐世勣本自黎阳拥徒归顺任以藩岳诚效克彰
　　辽东献俘
　　李勣为辽东道行军大总管率兵二万执高藏男建等诏勣献俘昭陵
　　定襄制敌
　　唐裴行俭为定襄道行军大总管讨突厥行俭曰以谋制敌可也因诈为粮军军伏壮士五辈又伏精兵踵其后虏果掠车壮士突讨伏兵至杀获几尽
　　箭定天山
　　唐薛仁贵副郑仁恭为铁勒道行军总管将行宴内殿帝曰古善射有穿七札者卿试以五甲射焉一发洞贯九姓众十余万令骁骑来挑战仁贵发三矢輙杀三人虏气慑皆降军中歌曰将军三箭定天山将士长歌入汉闗九姓遂衰
　　俘防三国
　　苏烈字定方为神丘道大总管讨百济俘其王义慈等所灭三国皆生执其王
　　防血败羌
