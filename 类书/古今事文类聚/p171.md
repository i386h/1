<!-- { "loadSidebar": true } -->
　　诗句人生莫遣头如雪虽得春风亦不消【高蟾】青铜不揽一两日白髪又添三四茎【赵企】
　　古今事实
　　朱髪
　　共工人面蛇身朱髪【归藏啓筮】
　　鬒髪而美
　　昔有仍氏女鬒黒而甚美光可以鉴名曰妻【左】
　　剪髪为牺
　　殷旱五年汤乃以身祷剪髪自以为牺
　　被髪佯狂
　　箕子被髪佯狂　接舆之被其髪也欲去而罹其害【子】
　　断髪文身
　　周太伯避位断髪文身
　　一沐三握髪
　　周公戒伯禽曰一沐三握髪犹恐失天下之贤人
　　被髪而祭
　　初平王东迁辛有适伊川见被髪而祭于野者曰不及百年此其戎乎其礼先亡矣后秦晋迁陆浑之戎于伊川【僖】
　　余髪种种
　　齐侯田于莒卢蒲嫳见泣且请曰余之髪如此种种【短也】余奚能为【左】
　　被髪左衽
　　孔子曰防管仲吾其被髪左衽矣
　　生而髪白
　　老耼初生而髪白故曰老子【世说】
　　年少髪白
　　顔回年二十九而髪白【家语】
　　怒髪冲冠
　　蔺相如使秦持璧却立怒髪冲冠
　　须髪尽白
　　苏武留匈奴十九年始以强壮出使及还须髪尽白
　　以石拭髪
　　汉元鼎间郅支国贡马肝石百升以之拭髪白者皆黒帝坐羣臣于甘泉殿有髪白以此拭之应手皆黒是时公卿语曰不愿方伯惟愿拭肝石
　　髪鬒须美
　　谢灵运欲入逺公社逺公拒之曰子髪鬒而须美面与身戾非令终之相运怒曰学道在心安以貌耶逺公笑而不答后果如所料【嵩仲虚钞书纪事】
　　恶见髪白
　　后梁萧詧恶见人髪白事之者必方便避之担舆者冬月必须裹头夏月则加莲叶帽
　　曽祖拔白
　　齐高祖恒令左右拔白髪隆昌王高祖之孙年五嵗戏于床前帝曰儿言我是谁答曰大翁帝曰岂有为人曽祖拔白髪乎即掷去镜镊
　　一宿髪白
　　齐谢超宗武帝收超付廷尉一宿髪白
　　编字髪白【见著书门】
　　题榜髪白【见字学门】
　　四十髪白
　　后魏李冲年四十鬓髪班白
　　母病髪白
　　唐李日知母老病调侍数日须髪辄白
　　服药髪白
　　冦莱公凖年三十余太宗欲大用尚以其少凖遽服地黄兼饵芦菔以反之未几须髪皓白
　　髪如线直
　　轩辕先生居罗浮山宣宗召禁中问道术能散髪箕踞用气攻其髪条条如铁线直【大中遗事】
　　皤然一翁
　　冲卿戏谓髪白者未镊时皤然一翁镊尽时公然一婆【杂志】
　　古今文集
　　杂著
　　白髪赋　　　　　　　　晋左思
　　星星白髪生于鬓垂虽非青蝇秽我光仪防名观国以此见疵将拔将镊好爵是縻白髪将拔惄然自诉禀命不幸值君年暮逼迫秋霜生而皓素始觉明镜然见恶朝生昼拔何罪之故予观橘柚一一皜晔贵其素华匪尚緑叶愿戢子之手摄子之镊咨尔白髪观世之途靡不追荣贵华贱枯赫赫阊阖蔼蔼紫庐弱冠来仕童髫献谟甘罗乗轸子竒剖符英英终贾高论云衢拔白就黒此自在吾白髪临欲拔瞠目号呼何我之寃何子之误甘罗自以辩慧见称不以髪黒而名著贾生自以良才见异不以乌鬓而后举闻之先民国用老成二老归周周道肃清四皓佐汉汉徳光明何必去我然后要荣咨尔白髪事故有以尔之所言非不有理曩贵耆老今薄旧齿皤皤荣期皓首田里虽有二毛河清难俟道时之变见叹孔子髪乃辞尽誓以固穷昔临玉顔今从飞蓬髪肤至昵尚不克终聊用拟辞比之国风
　　栉铭　　　　　　　　　卢仝
　　人之有髪兮旦旦思理有身有心兮胡不如是
　　古诗
　　示僚佐　　　　　　　　南史何长瑜
　　陆展染白髪将以媚侧室青青不解久星星行复出
　　谪居三适旦起理髪　　　苏子瞻
　　安眠海自运浩浩潮黄宫日出露未晞郁郁蒙霜松老栉从我久齿踈含清风一洗耳目明习习万窍通少年苦嗜睡朝谒常忽忽爬搔未云足已困冠巾重何异服辕马沙尘满风騣雕鞍响珂月实与械杻同解放不可期枯栁岂易逢谁能书此乐献与腰金公
　　镊白　　　　　　　　　韦庄
　　白髪太无情朝朝镊又生始因丝一缕渐至雪千茎不避佳人笑唯慙稚子惊新年过半百犹叹未休兵
　　送隠者　　　　　　　　杜牧
　　无媒径路草萧萧自古云林逺市朝公道世间唯白髪贵人头上不曽饶
　　诗话
　　四十髪白
　　杜正献公自少清羸若不胜衣年过四十鬓髪即尽白欧公素出其门公谢事居宋欧适来为守相与甚欢公年时八十忧国之意每见于色欧公和诗有貌先年老因忧国事与心违始乞身公得之大喜尝自讽诵【石林诗话】
　　须髯【髭附】
　　羣书要语奋髯扺几【六帖】掀髯一笑【坡集】离离若縁坡之竹郁郁若春田之苗【王褒髯奴词】
　　髭口上须也髯颊上须也鬛长须也【说文】
　　诗句张公一生江海客身长九尺须眉苍【杜】
　　古今事实
　　秃无须眉
　　傅说之状秃无须眉【荀子】
　　灭髭为妇
　　衞蒯聩乱子羔灭髭鬓衣妇人之衣逃得出曰父子争国吾何为其间乎【幽通赋注】
　　拔须为宦
　　秦太后拔嫪毐须眉为宦者
　　用兵须白
　　后汉岑彭从光武围隗嚣于西城帝留盖延耿弇围之车驾东归勅彭曰两城若下便将兵南击蜀人苦不知足既平陇复望蜀毎一发兵头须为白
　　捋须大竒
　　魏任城王彰为北中郎将讨乌桓有功归太祖喜捋彰须曰黄须儿大竒
　　捋虎须
　　吴朱桓还屯濡须权祖之桓奉觞曰臣当逺去愿一捋陛下须无复恨权凭几前席桓进捋须曰臣今日真谓捋虎须矣
　　紫髯将军
　　张辽问吴降人曰向有紫髯将军是谁降人答曰是孙防稽也
　　髯参军
　　郄超为大司马桓温参军温倾意礼待时王恂亦为温主簿亦为所重府中语曰髯参军短主簿能令公喜能令公怒
　　齐髯公
　　许惇为司徒主簿以明断见称人号为铁主簿又美髯下垂至带省中号为长髯公齐文宣常因酒截其半须只留一握惇惧不复敢长人号为齐髯公【三国典畧】
　　捋须不凡
　　谢安捋桓伊须曰使君于此不凡【详见笛门】
　　始见二毛
　　潘岳春秋三十有二始见二毛
　　作猬毛磔
　　刘琰称桓温须作猬毛磔
　　以羝嘲须
　　钟毓兄弟好嘲闻安陵能作调试共视之于是与弟共载从东门至西门一女子笑曰车中央殊高二钟都不见车后一门生曰中央高者两头羝毓兄弟多须故以此嘲之【世说】
　　施须塑佛【见端午门】
　　二十须白
　　晋王彪之年二十须鬓皓白时人谓之王白须
　　遭丧髪白
　　后魏眭夸年二十父丧须鬓致白　后周栁敏遭母忧旬日间须髪半白
　　须长五尺
　　刘曜身长九尺三寸垂手过膝生而眉白目有赤光须髯不过百余根而长五尺
　　须长四尺
　　魏李珪声姿高畅眉目踈明须长四尺甚有威重
　　捋须进谏
　　陈宣帝因内宴王轨侍坐上夀捋帝须曰可爱好老公但恨后嗣弱耳以叔宝非社稷主也
　　髭须如防【见淫妇门】
　　称髯为羊
　　宋武帝狎侮羣臣各有称目多须者谓之羊
　　艺眉种须
　　李庶以清辩每接梁客徐陵谓其徒曰唯有李庶可语耳庶无须髯人谓天阉崔谌尝翫庶曰教弟种须取锥刺而为窍以马尾挿之世传诸崔多恶疾故庶答曰先以方回施贵族艺眉有効然后种须邢邵笑谓谌曰卿不谙李庶何故犯之
　　但称好须
　　李纬为民部尚书太宗问曰房龄闻李纬拜尚书如何对曰龄但云李纬好髭须更无他语太宗遽改纬洛州刺史
　　拂丞相须
　　冦莱公为相丁晋公参知政事尝防食都堂羮染公须谓起拂之公正色曰身为执政而亲为宰相拂须耶谓慙【遗事】
　　戏多髯
　　秦少游在东城坐中或调其多髯少游曰君子多乎哉东坡笑曰小人樊须也【闻见録】
　　古今文集
　　古诗
　　答裴仲谟摘白须行　　　秦少游
　　仲将题凌云比讫须尽白陆展媚侧室星星染为黒人生如寄耳况复形与色泽壑藏山舟夜半输有力厐眉赋不遇已矣何所惜二毛三秋兴自爱颇姑息闻诸古竺干毛髪因地得数穷反其本蝼蚁得而食妙年光可鉴炯若鸦羽戢映梳何苍苍变化了无隙所以梵志云昔人已非昔皤然君勿笑子羽以貌失信美如客儿终剪施摩诘我作白须行而得养生术
　　诗话
　　于思多须
　　山谷戏欧阳诚发诗云爱公好诗又能多老夫何有更横戈奈此于思百战何按左传华元巡城城者讴曰于思于思弃甲复来注于思多须貌
　　满面髭须
　　鲁直尝言髯多而踈秀者必贵宻而短者必神气不足驸马都尉王晋卿与殿帅曹贯道皆无须毎指髯多者为中相法晋卿尚贵主尝经从巩洛间道有后唐庄宗庙黙念始治终乱意斯人必胡人观神象两脸皆髭也晋卿作诗寄贯道云代梁继李号良图却惑歌儿使丧躯试拂尘埃觇像貌元来满面是髭须
　　以须为戏
　　丁晋公与杨文公游处宴集必有谈谐之语复皆敏于应答一日台諌攻文公因晩俟晋公之门方伏拜晋公亟谓文公曰内翰拜时须撃地文公随声答曰相公宴处幕瞒天盖杨美须髯而丁方盛张帷幙互相讥也
　　腹心【胆附】
　　羣书要语今予其敷心腹肾肠厯告尔百姓于朕志【盘庚】君之视臣如手足则臣视君如腹心【孟子】百姓怨气满腹【后郊祀志】
　　诗句一笑皆捧腹【荆公】蚤嵗藜苋腹　十围便腹贮天真【并坡】
　　心人心惟危道心惟防惟精惟一允执厥中【禹谟】欲脩其身者先正其心【大学】我心匪石不可转也【柏舟】万恶不可纳于灵台注心为神圣之台【庄子】至人之用心若镜不将不迎应而不藏凡人心险于山川莫知于天【应帝王】心固可使如死灰乎【齐物】心无天游则六凿相攘【外物】学问之道求放心【孟子】心之官则思【告子】心者形之君而神明之主也【问神】心居中虚以治五官【荀子】圣人清其天君【荀子】心摇摇然如悬旌而无所终薄【苏秦】包藏祸心【左传】心之不同如其面焉【富辰】心要在腔子里【伊川语録】心之虚灵无有限量如六合之外思之即至前乎千百世之已徃后乎千万世之未来皆在目前尔人为利欲所昏所以不见此理【朱语録】一日看除目三年损道心【姚合】人于心上起经纶【康节】古今事实
　　鼓腹而游
　　赫胥氏之民含哺而嬉鼓腹而游【庄子】
　　河鱼腹疾
　　申叔展语还无社曰有麦麴乎曰无有山鞠穷乎曰无河鱼腹疾奈何
　　足加君腹【见隠逸门】
　　腹便便【见眠睡门】
　　东床坦腹【见择壻门】
　　晒腹中书【见七夕门】
　　腹中无物
　　王丞相导枕周伯仁膝指其腹曰卿此中何有答曰此中空洞无物然容卿辈数百人【世说】
　　腹藁【见文章门】
　　心有七窍【以下系心】
　　王子比干谏纣以为妖言妲己谓曰吾闻圣人之心有七窍窍有九毛遂剖视之【列女】
　　事君三心
　　孔子不见晏子曰晏子事三君而得顺焉是有三心所以不见也【孔丛子】
　　余心荡
　　楚武王伐随入告夫人曰余心荡矣【庄】
　　心斋
