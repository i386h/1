<!-- { "loadSidebar": true } -->
　　卒莫消长也此只是老子独立而不改周行而不殆之意否曰然又问此语莫也无病曰便是不如此既是逝者如斯如何不往盈虚者如代如何不消长既不往来不消长却是个甚底物事这个道理其来无尽其往无穷圣人但曰维天之命于穆不已又曰逝者如斯夫只是个不已何尝説不消长不往来他本要説得来高逺却不知説得不活了既是往者如斯盈虚者如代便是这道理流行不已也东坡之説便是肇法师四不迁之説也又云盈虚者如代代字今多误作彼字而吾与子之所共食食字多误作乐字尝见东坡手本皆作代字食字顷年苏季真刻东坡文集尝见问食之义答云如食邑之食犹言享也史书言食邑是这様食字碑本后赤壁赋梦二道士当作一字疑笔误也　或送东坡所作温公神道碑先生曰坡公此文説得却似山摧石裂道夫问不知既説诚何故又説一曰这便是他防道理不破处顷之直卿至复问若説诚之则説一亦不妨否曰不用恁他説盖诚则自能一问大凡作这般文字不知还有布置否曰防他也只是据他一直恁地説将去初无布置如此等文字方其説起头时自未知后靣説甚麽在以手指中间曰到这里自説尽无可説了却忽然説起来如退之南丰之文却是布置某旧防二家之文复防坡文觉得一段中欠了句一句中欠了字　东坡赵清献公神道碑説仁宗处其文气象不好第一流人物等句南丰必不説【朱语録】
　　子由文之疵
　　子由晩年作待月轩记想他大段自説见得道理高而今防得甚可笑如説轩是人身月是人性则是先生下一个人身却外靣寻讨个性来合凑着此成甚道理
　　小巫见大巫【以下系文人相推】
　　呉张纮见陈琳作武库赋应机论与琳书深叹美之琳答曰今景兴在此足下与子布在彼所谓小巫见大巫【此语出庄子】神气殚矣
　　辍翰
　　王延夀有俊才少防鲁作灵光殿赋后蔡邕亦造此赋未成及见延寿所为甚竒之遂辍翰而已
　　阁笔
　　魏王粲才高钟繇王朗等阁笔不敢措手
　　便坏已书
　　陈寿撰三国志时人称良史夏侯湛方着魏书见寿所作便坏已书
　　欲焚笔砚
　　陆云与兄机书曰君苗见兄文辄欲焚其笔砚
　　不复措手
　　左思三都赋成自以所作不谢班张恐以人废言安定皇甫谧为序张华见而叹曰读之者尽而有余乆而更新豪贵之家竞相传写洛阳为之纸贵初陆机欲为此赋闻思作之抚手而笑与陆云书曰此间有伧父欲作三都赋须其成当以覆酒瓮耳及赋出机絶叹伏遂辍笔不复措手
　　诗成惊叹
　　梁曹景宗太破魏军振旅凯入帝于华光宴饮因令左仆射沈约赋韵景宗不得韵意色不平启求赋诗唯余竞病二字景宗便操笔而成曰去时儿女悲归来笳鼓竞借问行路人何如霍去病帝欣然不已约及朝贤惊叹竟日
　　赋成相逊
　　宋文帝诏羣臣为赤鹦鹉赋袁淑文冠当时作赋毕以示谢庄及见庄赋叹曰江东无我卿当独秀我若无卿亦一时之人杰遂隐其赋
　　舅甥相逊
　　梁刘孝绰少有盛名舅王融每曰天下文章若无我当归阿士阿士孝绰小字也
　　放出一头
　　欧公与梅圣俞书云读苏轼书不觉汗出快哉快哉老夫当避此人放出一头地也
　　用覆酱瓿【以下系文人相轻】
　　雄着太刘歆观之曰吾恐后人用覆酱瓿也【本传】雄作太造法言张伯松不肯一观【论衡】
　　诗赋相嘲
　　谢庄有口辩宋孝武尝问顔延之曰谢希逸月赋何如答曰美则美矣但庄始知隔千里兮共明月帝召庄以延之答辞语之庄应声曰延之作秋胡诗始知生为乆别离没为长不归帝抚掌笑曰人好嘲谑未有不遇其敌者
　　因诗相嘲
　　张祐诗有鸳鸯细带抛何处孔雀罗衫属阿谁白乐天名之为问头诗祐矛盾之曰问头之诮固不敢逃然明公亦有目连变长恨词云上穷碧落下黄泉两处茫茫皆不见岂不是目连变
　　不读南华
　　令狐绹曽以旧事访温庭筠对曰事出南华非僻书也或冀相公燮理之暇姑宜览古绹益怒奏庭筠有才无行卒不登第筠有诗曰因知此恨人多积悔读南华第一篇
　　因文相嘲
　　王荆公见东坡醉白堂记曰乃是韩白优劣论东坡闻之曰介甫袁州学记乃学校防耳【西清诗话】
　　讥五代史序
　　陈师锡序五代史荆公曰释迦佛头上不堪着粪
　　衙官屈宋【以下系文人自负】
　　杜审言云吾之文可使屈宋作衙官【本传】
　　奴仆命骚
　　李贺使未死少加以理奴仆命骚可也【杜牧作李贺集序】
　　自矜其文
　　欧阳公之子棐曰先公平生未尝矜大所为文一日被酒语棐曰吾诗庐山高今人莫能为惟李白能之明妃曲后篇太白不能为惟杜子美能之至于前篇则子美亦不能为惟吾能之也【石林燕语】
　　因序而重【以下系因人而重】
　　左思字太冲三都赋成时人未之重安定皇甫谧有高誉思造而示之谧称善为其赋序张载为注魏都刘逵注呉蜀陈留卫瓘又为作解自是之后盛重于时豪贵之家竞相传写洛阳为之纸贵【本传】
　　求序之难
　　唐韦处厚子正蕃纂修父集求序于先执李翺十年不得竟以翺言别求于刘宾客禹锡乃始得之
　　舌耕【以下系鬻文自售】
　　贾逵口诵经文以教人赠遗者盈积或云逵非力耕舌耕也【王子年拾遗记】
　　笔耕
　　王勃能文请者甚众金帛盈积人谓心织而衣笔耕而食【张着翰林盛事】
　　酬绢九千疋【以下系润笔】
　　裴度辟皇甫湜为判官度脩福先寺将立碑求文于白居易湜怒曰近舍湜而逺取居易请从此辞度谢之湜即请斗酒饮醉援笔立就度遗以车马缯防甚厚湜大怒曰今碑字三千一字三缣何遇我薄也度笑酬以绢九千疋【本传】
　　文字润笔【见墓志门】
　　孔孟致穷【以下系因文致穷】
　　六经作孔子削迹不粒矣孟子述子舆坎轲齐鲁矣马迁以史记祸班固以西汉祸雄以太法言穷杜甫李白王江宁皆相望以穷者
　　因诗致穷【见诗门】
　　江神助风【见九日门以下系文有神助】
　　得江山助【见诗门】
　　神助诗句【见科目门】
　　还锦才尽【以下系年老才尽】
　　齐江淹自宣城罢归泊禅灵寺渚梦一人自称张孟曰前以一疋锦相寄今可见还淹探怀中得数尺与之此人大恚曰那得割截都尽顾见丘迟谓曰既无所用以还君自尔淹文章踬矣
　　还笔才尽
　　江淹梦人授五色笔由是文藻日新又尝宿于冶亭梦一丈夫自称郭璞曰吾有笔在卿处多年可以见还淹探怀中得五色笔一授之后为诗絶无美句人谓才尽
　　仕才俱退
　　齐丘灵鞠宋世文名甚盛入齐颇减王俭曰丘公仕官不进才亦退矣
　　身老才壮【以下系年老益奇】
　　唐李百药太宗与偕赋帝京篇叹其工诏曰卿何身老而才之壮齿宿而意之新
　　年老益竒【见后山谷答王观复书】
　　古今文集
　　杂著
　　唐文艺传序
　　唐有天下三百年文章无虑三变高祖太宗大难始夷江左余风絺章绘句揣合低昻故王为之覇元宗好经术羣臣稍厌雕琢崇尚理致崇雅黜浮气益浑雄则燕许擅其宗是时韩愈唱之栁宗元皇甫湜李翺等和之排逐百家法度森严抵轹晋魏上轧汉周唐之文完然为一王法此其极也
　　答李生书　　　　　　　皇甫湜
　　今之工文或先于竒怪者顾其文工与否耳夫意新则异于常异于常则怪矣词高则出于众出于众则竒矣虎豹之文不得不炳于犬羊鸾鳯之音不得不锵于乌鹊金玉之光不得不于瓦石非有意于先之也廼自然也必崔嵬然后为岳必滔天然后为海明堂之栋必挠云霓骊龙之珠必固深泉足下以少年气盛固当以出防于意学文之初且未自尽其才何遽称力不能哉又曰近风教偷薄进士尤甚廼至有一谦三十年之説争为虚张以相高自读诗未有刘长卿一句已呼阮籍为老兵矣笔语未有骆宾王一字已骂宋玉为罪人矣书字未识偏旁高谈稷契读书未知句度下视服郑所当嫉者生美才勿似之
　　答王观复书　　　　　　黄鲁直
　　所送新诗皆兴寄高逺但语生硬不谐律吕或词气不逮初造意时此病亦只是读书未精博耳长袖善舞多钱善贾不虚语也南阳刘勰尝论文章之难云意翻空而易竒文征实而难工此语亦是沈谢辈为儒林宗主时好竒语故后生立论如此好作竒语自是文章病但当以理为主理得而辞顺文章自然出羣防萃观杜子美到防州以后诗韩昌黎自潮州退朝后文章皆不烦绳削而自合矣往年尝问东坡先生作文章之法东坡云但熟读礼记檀弓当得之既而取檀弓一篇读数百过然后知后世作文章不及古人之病如观日月也文章盖自建安以来好作竒语故其气象萎薾其病至今犹在唯陈伯玉韩退之李习之近世欧阳永叔王介甫苏子瞻秦少游乃无此病耳
　　与洪驹父书　　　　　　黄鲁直
　　所寄释权一篇词笔纵横极见日新之效更须治经探其渊源乃可到古人耳青祭文语意甚工但用字时有未安处自作语最难老杜作诗退之作文无一字无来处盖后人读书少故谓韩杜自作此语耳古之能为文章者真能陶冶万物虽取古人之陈言入于翰墨如灵丹一粒防铁成金也文章最为学者末事然学之又不可不知其曲折幸熟思之至于推之使高如泰山之崇崛如垂天之云作之使雄如沧江八月之涛海运吞舟之鱼又不可守绳墨令俭陋也又曰可熟读司马子长韩退之文章凡作一文皆须有宗有趣终始关键有开有阖如四渎虽纳百川或滙而为广泽汪洋千里要自发源注海耳老夫绍圣以前不知作文章斧斤取旧所作读之皆可笑绍圣以后始知作文章但已老病惰懒不能下笔也外甥勉之为我雪耻骂犬文虽雄竒然不作可也东坡文章妙天下其短处在好骂谨勿袭其轨也
　　文体有三　　　　　　　朱元晦
　　有治世之文有衰世之文有乱世之文六经治世之文也如国语委靡繁絮真衰世之文耳是时语言议论如此宜乎周之不能振起也至于乱世之文则战国是也然有英伟气非衰世国语之文之比也楚汉间文字真是竒岂易及也【语録】
　　文不能贯道　　　　　　朱元晦
　　问韩文李汉序头一句甚好先生曰公道好某防来有病问曰文者贯道之器且如六经是文其中所説是这道理如何有病先生曰不然这文是从道中流出岂有文反能贯道之理文是文道是道文只如吃饭时下饭耳若以文贯道却是把本为末以末为本可乎【语録】
　　与汪尚书书　　　　　　朱元晦
　　去春赐教语及稣文以为世人读之正取文章之妙初不于此求道则其失自可置之夫学者之求道固不于苏氏之文矣然既取其文则文之所述有邪有正有是有非是亦皆有道焉固求道者之所不可不讲也讲去其非以存其是则道固于此乎在矣而何不可之有若曰惟其文之取而不复议其理之非则道自道文自文也道外有物固不足以为道且文而无理又安足以为文乎盖道无适而不在者故即文以讲道则文与道两得而一以贯之否则亦将两失之矣中无主外无择其不为浮夸险诐所入而乱其知思者几希而况彼之所以自任者不但见文章而已既亡以考其得失则其肆然而谈道徳于天下矣亦孰能御之
　　古诗
　　斋居感兴　　　　　　　朱元晦
