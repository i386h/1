<!-- { "loadSidebar": true } -->
　　宋景文公笔録谓俗以挝为骨朶者古无稽据国朝既名卫士执挝扈从者为骨朶子班遂不可汝予按字书簻与挝皆音竹反通作簻簻又音徒果反簻之变为骨朶虽不雅驯其来乆矣【程防之演防露】
　　卤簿
　　古之用事卤与橹同本载兵器之籍因名卤簿【海录】
　　愽山
　　汉故事诸王出阁则赐愽山香炉吕大临考古图云炉象海中愽山下盘贮汤使润气蒸香以象海之四环
　　孟劳
　　尝观临川诗云觧我防珩脱孟劳尝不晓孟劳何等物及见谷梁传注孟劳鲁之宝刀【王直方诗话】
　　鸱夷
　　雄酒箴云鸱夷滑腹大如壶注鸱夷韦囊以盛酒也滑稽者圆转纵横无穷之状
　　偏提
　　元和初酌酒用樽杓无何改用注子后仇士良恶其名同郑注乃去柄安系名曰偏提【曽类说】
　　刀圭
　　本草云刀圭者十分方寸匕之一
　　罨画
　　昔人歌诗多言罨画乃今之生色也【倦防录】
　　流苏
　　流苏乃帐四角所系盘线绘绣之毬五色同心而下垂者流苏帐者古人系帐之四隅以为饰耳【倦游録】
　　罘罳
　　程泰之演蕃露其零碎小小议论多可取如辩罘罳之类是也某顷因防笔谈中辩某人误以屏为反坫后防说文坫字下乃注云屏也因疑谈中所辩未审后举以问泰之曰存中辩是然不是某人误乃说文误耳【朱语録】
　　纆徽
　　雄酒箴牵于纆徽注云井索也
　　儋石
　　汉书蒯通传应劭曰齐人名小瓮为儋石受二斛晋灼曰石斗石也师古曰儋者一人所负儋也
　　缿筩
　　赵广汉教吏为缿【音项】筩若今盛钱藏瓶为小孔可入而不可出
　　扑满
　　扑满者以土为器为畜钱具有入窍而无出窍满则扑之【西京杂记】
　　支干名
　　嵗在甲曰阏逢在乙曰旃防在丙曰柔兆在丁曰彊圉在戊曰雍着在己曰屠维在庚曰上章在辛曰重光在壬曰黓在癸曰昭阳
　　嵗在子曰困敦在丑曰赤奋若在寅曰摄提格在卯曰单阏在辰曰执除在巳曰大荒落在午曰敦牂在未曰协洽在申曰涒滩在酉曰作噩在戌曰阉茂在亥曰大渊献【尔雅】
　　投子
　　投子者投掷之义今或作头子言骨所成非也有作骰子骰即投字史记蔡泽说范雎曰愽者或欲大投投琼也则知以玉石为投掷之义【资暇集】
　　锡销
　　南恩州有匠人善锡销亦不晓其事问之则曰京师所谓银泥是也【倦游録】
　　燕脂
　　起自纣以红蓝花汁凝作脂以为桃花妆盖燕国所出故名燕脂【杂録】
　　辩端疋
　　夏英公镇襄阳遇赦赐致仕髙年束帛时胡大监旦瞽废在襄公选缣十疋赠之胡得缣以手扪之曰寄语舍人何寡闻如此奉还五疋请检韩诗外传及服防贾谊诸儒所觧束帛自可见证英公检之果见三代束帛束脩之制十挺之脯实一束也束帛则卷其帛为二端五匹遂见十端夏少沮【湘山野録】
　　天水碧
　　李后主末年宫人竞服碧衣取靛花盛天雨水澄而染之号天水碧【清异録】
　　金条脱
　　文宗问宰臣金条脱是何物宰臣未对上曰真诰言安妃有金条脱为臂饰卽金钏也【卢氏杂记】
　　龙钟
　　龙钟者不昌炽不翘首貌如鬟参拉搭斛觫之类【苏演义】
　　辟易
　　项羽传人马俱辟易数里谓开而易其本处
　　偊旅
　　东方朔传遗蛇其迹行步偊旅【音禹】曲躬貌
　　媻散
　　平原君民间有蹩者媻散【先寒反】行汲
　　勃
　　司马相如传媻勃上金隄【注】匍匐上下也
　　嫳屑
　　汉书上便姗嫳屑言其行安详
　　逿墬
　　王式醉逿【音宕】墬失据而倒
　　覼缕
　　栁寄许孟容书虽欲秉笔覼缕神志荒耗覼当作覼【力和反】
　　郑重
　　王莾传非皇天所以郑重降符之意注郑重犹频烦
　　称娖
　　后中山简王焉传吾国各官骑百人称娖前行注楚角反犹齐整也
　　佁儗
　　栁梦归赋纷若倚而佁儗兮【上敕吏反下鱼吏反】
　　舄奕
　　班固典引舄奕乎千载光耀流行貌
　　墨杘
　　皮日休反招魂上暧昧而下墨【音眉】杘【音痴】
　　咄嗟
　　汾晋之间尊者呼左右曰咄左右必诺而司空图作休沐记文用之脩唐书学士刘羲叟为予言晋书咄嗟而辩非是宜言咄诺而辩然咄嗟前世文章多用或自有义【宋景文笔记】
　　媒蘖
　　全躯保妻子之臣随而媒蘖其短注媒犹教蘖麯也谓酿成其罪齐人名麯饼曰媒【司马迁书】
　　饤饾
　　韩南山诗或如临食按有核纷饤饾
　　脂韦
　　东方朔述賛滑稽鸱夷如脂如韦
　　结约
　　朱邑传胷臆结约
　　干没
　　张汤始为小吏干没注得利为干失利为没干没与陆沉之义同汉注谬矣
　　陆沉
　　东方朔歌曰陆沉于俗注谓无水而沉
　　毕臻
　　前王褒传万祥毕臻
　　砰隐
　　礼乐志休嘉砰隐溢四方注盛意
　　匽薄
　　前王古传冬为寒风之所匽薄
　　脔卷
　　庄在宥篇脔卷伧儴而乱天下注不申舒貌
　　屏营
　　杨子卒之屏营注旁皇失措之貌【音并】
　　距跃
　　魏犫距跃三百【音陌犹励也】曲踊三百注距跃超曲踊跳踊也
　　噍类
　　前髙纪襄城无噍类注无复有活而噍食者
　　汚蔑
　　梁孝王传汚蔑【音抹】宗室谓涂染也
　　暴陈
　　梁孝王传毛牦过失亡不暴陈
　　进熟
　　国使者往既多率多进熟于天子
　　俶装
　　张衡思赋简元辰而俶【整也】装
　　办严
　　吴汉初无办严之色注即庄也避明帝讳
　　意行
　　列子管夷吾曰恣意之所欲行刘禹锡蛮子歌曰腰斧上髙山意行无旧路此借用其字谓神游八表非楫櫂所及
　　顔行
　　汉严助传武帝诛闽越淮南王安上书曰如使越人防死徼幸以逆执事之顔行臣窃为大汉羞之注顔行鴈行也在前曰行故曰顔行出管子轻重篇
　　隽永
　　蒯通论战国说士权变亦自序其说号曰隽永师古曰隽字【徂衮反】肥肉也永长也言所论甘美而深长也
　　发防
　　汉淮南王安谋反欲使为得罪而西事大将军丞相一日发兵即刺杀大将军说丞相下之如发防耳注如发去物上之防而取其易也
　　凿空
　　汉张骞通西域国大夏之属然骞凿空诸后使往者皆称博望侯以为质于外国外国信之
　　畴匹
　　畴匹王逸注楚词四人为畴二人为匹
　　行李
　　李字人姓姓外更无别义左传行李之往来杜不防意理注云行李使人也今逺行结束次第谓之行李而不悟是行使耳按旧文使字作传写误作李使字山下人人下子
　　绍介
　　鲁仲连平原君请为绍介注绍继也介不止一人
　　担簦
　　虞卿蹑屩担簦笠有柄者谓之簦
　　伐阅
　　史功臣侯表古者人臣功有五等明其功曰伐积日曰阅又朱博传注阅所经厯也
　　蜂午
　　史记索隐项羽纪凡物交横为午如蜂之交横毛聚也刘向传注蜂午杂沓也郑云一纵一横为午
　　亷察
　　周礼亷能之类诸家虽训亷为察常疑理不相附因阅汉髙帝纪诏亷问有不如吾诏者以重论之顔氏曰亷字本作覝其音同乃知亷之为察本覝字有觇视之义
　　负兹
　　卫侯属负兹注诸侯疾称负兹大夫称犬马士称负薪
　　呫毕
　　宋子京别纸多云伏奉手毕南人谓毕为笔因效之盖以为手毕山谷曰子京乃谓手简尔雅简谓之毕学记曰呻其呫毕【山谷集】
　　登来
　　公观鱼于棠登来之也注读为得来齐人名求得为得来
　　镜考
　　谷永传镜考巳行
　　效尤
　　效尤祸也注尤卫不朝故伐今不朝王是效卫致祸
　　敌忾
　　敌王所忾而献其功注敌犹当也忾恨怒也
　　钦頥
　　后周燮钦頥折頞注曲颔也
　　牵丝
　　谢灵运初去永嘉郡诗云牵丝谓牵王如丝之言而仕也
　　廪然
　　无乃廪然陨大夫之尸倾动貌
　　鳬藻
　　后杜诗传将帅和睦士卒鳬藻注言其欢悦如鳬戏于水藻也
　　大横庚庚
　　程沙随尝说大横庚庚为金兆取庚辛之义他都无所据只云得之卜者不知大横只是土兆【见洪范防横者是土】盖横是土言文帝将自诸侯而得天下有大土之象也庚庚乃是文爆出也【朱语録】
　　负负
　　后汉张步为齐王光武遣耿弇攻之歩大败苏茂来勑让歩歩曰负负无可言者歩寻斩茂降
　　匆匆
　　世称匆匆不知所由按说文匆者周里所建之旗象其柄及三游之形所以趣民事故匆遽者称为匆匆
　　复复【见磨崖颂门】
　　唯唯悠悠
　　唐蒋俨诒书责太子洗马田游岩曰足下受调防之寄居言责之地唯唯悠悠不出一谈
　　休休莫莫
　　司空图歌休休莫莫伎俩虽多性灵恶
　　伧父
　　晋左思传陆机入洛欲为三都赋闻思作之抚掌而笑与弟书曰此间有伧父欲作三都赋须其成当以覆酱瓿耳汉书贾谊传注伧【仕庚反】晋灼曰吴人骂楚人之辞
　　娵隅
　　郝隆为桓公南蛮叅军三月三日防作诗云娵隅跃清池桓问娵隅是何物答曰蛮名鱼为娵隅桓公曰何得作蛮语隆曰千里投公始得蛮府叅军那得不作蛮语【世说】
　　何楼
　　世人语虚伪者为何楼似泛滥之名其实不然宋初京师有何家楼其下所卖物皆泛滥者故人以此目之【贡父诗话】
　　包弹
　　蔡绦云包弹者以包孝肃多所抨弹故云
　　杜撰
　　石中立在中书盛度撰张文节公知白神道碑石急问曰是谁撰盛卒对曰度撰满堂大笑【湘山野録】
　　楼罗
　　楼罗者干办集事之称世曰娄敬甘罗非也【苏演义】
　　酸饀
　　京师食店卖酸饀者皆大出牌榜于通衢而俚俗昧于字法转酸从食转饀从酉滑稽子谓人曰彼家所卖馂不知为何物也【湘山野録】
　　不托
　　汤饼唐人谓之不托俗谓之馎饦束晳饼赋有馒头薄持起溲牢九之号惟馒头至今名存而起溲牢九皆莫晓为何物薄持荀氏又谓之薄夜不知何物也【同上】
　　遮莫
　　艺苑雌黄云莫盖俚语尤言尽教也自唐以来有之
　　防苴
　　防【郎假反】苴【音鲊】泥不熟也中州人谓蜀人放诞不遵轨辙曰川防苴
　　□
　　□【音烈】【音挈】多节目也其胷次不坦夷举事画计务出独以乖忤人为贤者也
　　傝
　　傝【音塔】【音靸】物不蠲也蜀人语
　　铳防
　　铳【充仲反】防【蒲迸反】使令人不循谨便利也
　　儓儗
　　魏万诗五方造我语知非儓儗人【痴也】
　　呫嗫
　　灌夫传廼效儿女曹呫嗫耳语
　　邪揄
　　王霸传市人举手邪揄说文作歋手相笑也
　　鏖糟
　　霍去病传鏖臯兰下注世俗为尽死杀人为鏖糟
　　麻胡
　　俗怖婴儿曰麻胡隋将军麻祜性酷虐稚童互相恐吓曰麻祜来转祜为胡如宪宗朝泾将郝玭畨中皆畏其国婴儿啼者以玭怖之则止武宗朝孩孺相胁云薛尹来类也
　　互郎
　　今人谓驵为牙本谓之互郎主互市事也唐人书互作防防似牙字因转为牙
　　字从辛
　　说文字从辛从白人蹙鼻辛苦之状秦以字似皇字改为罪
　　黄绢防妇
