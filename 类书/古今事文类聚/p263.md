<!-- { "loadSidebar": true } -->
　　南昌故郡洪都新府星分翼轸地接衡庐襟三江而带五湖控蛮荆而引瓯越物华天寳龙光射牛斗之人杰地灵徐孺下陈蕃之榻雄州雾列俊彩星驰台隍枕夷夏之交宾主尽东南之羙都督阎公之雅望防遥临宇文新州之懿范防帷暂驻十旬休暇胜友如云千里逢迎髙朋满座腾蛟起凤孟学士之词宗紫电清霜王将军之武库家君作宰路出名区童子何知躬逢胜饯时维九月序属三秋潦水尽而寒潭清烟光凝而暮山紫俨骖騑于上路访风景于崇阿临帝子之长洲得仙人之旧馆层台翠上出重霄飞阁流丹下临无地鹤汀鳬渚穷岛屿之萦廻桂殿兰宫列冈峦之体势披绣闼俯雕甍山原旷其盈视川泽盱其骇瞩闾阎扑地钟鸣鼎食之家舸舰迷津青雀黄龙之轴虹销雨霁彩彻云衢落霞与孤鹜齐飞秋水共长天一色渔舟唱晩响穷彭蠡之滨雁阵惊寒声防衡阳之浦遥吟俯畅逸兴遄飞爽籁发而清风生纎歌凝而白云遏睢园緑竹气凌彭泽之樽邺水朱华光照临川之笔四美具二难并穷睇眄于中天极嬉逰于暇日天髙地逈宇宙之无穷兴尽悲来识盈虚之有数望长安于日下指吴防于云间地势极而南溟深天柱髙而北辰逺关山难越谁悲失路之人萍水相逢尽是他郷之客懐帝阍而不见奉宣室以何年嗟乎时运不齐命途多舛冯唐易老李广难封屈贾谊于长沙非无圣主窜梁鸿于海曲岂乏眀时所頼君子安贫达人知命老当益壮寜知白首之心穷且益坚不坠青云之志酌贪泉而爽处涸辙以犹欢北海虽賖扶摇可接东嵎已逝桑榆非晩孟尝髙洁空懐报国之思阮籍猖狂岂效穷途之哭勃三尺微命一介书生无路请缨等终军之弱冠有懐投笔慕宗慤之长风舍簮笏于百龄奉晨昏于万里非谢家之寳树接孟氏之芳邻他日趋庭叨陪鲤对今晨捧袂喜托龙门杨意不逢抚凌云而自惜钟期既遇奏流水以何慙呜呼胜地不常盛筵难再兰亭已矣梓泽丘墟临别赠言幸承恩于伟饯登髙作赋是所望于羣公敢竭鄙怀恭疏短引一言均赋四韵俱成
　　滕王髙阁临江渚佩玉鸣鸾罢歌舞画栋朝飞南浦云珠帘暮卷西山雨闲云潭影日悠悠物换星移几度秋阁中帝子今何在槛外长江空自流
　　新脩滕王阁记　　　　　韩愈
　　愈少时则闻江南多登临之羙而滕王阁为第一有块伟絶特之称及得三王所为序【王勃作序王绪作赋今中丞公作记】壮其文辞益欲往一观而读之以忘吾忧繋官于朝愿莫之遂十四年以言斥守揭杨便道取疾以至海上又不得过南昌而观所谓滕王阁者其冬以天子进大号加恩区内移刺袁州于南昌为属邑私喜幸自以为当得躬诣大府受约束于下执事及其无事且还傥得一至其处窃竒自赏所愿焉至州之七月诏以中书舎人太原王公为御史中丞观察江南西道洪江饶防吉信抚袁悉属治所八州之人前所不便及所愿欲而不得者公至之日皆罢行之大者驿闻小者立变春施秋杀阳开隂闭令脩于庭戸数日之间而人自得于湖山千里之外吾虽欲出意见论利害听命于幕下而吾州乃无一事可假而行者又安得舍已所事以勤馆人则滕王阁又无因而至焉其嵗九月人吏浃和公与监军使燕于此阁文武宾士皆与在席酒半合词言曰此屋不脩且壊前公为従事此邦适治新之公所为文实书在壁今三十年而公来为邦伯适及朞月公复来燕于此公乎得无情乎公应曰诺于是栋楹梁桷板槛之属腐黒挠折者易新之盖瓦级甎之缺者赤白之漫漶不鲜者治之则已无侈前人无废后观工既讫功公以众饮而赏焉以书命愈曰子其为我记之愈既以未得造观为叹窃喜载名其上辞列三王之次有荣耀焉乃不辞而成公命其江山之好登望之乐虽老矣如获従公防尚能为公赋之元和十五年十月某日袁州刺史韩愈记古诗
　　登阁　　　　　　　　　朱元晦
　　横空敞新阁髙处絶炎氛野迥长风入天凉秋气分凭栏生逸想投迹逺人羣终忆茅檐外空山多白云
　　登快阁　　　　　　　　黄鲁直
　　痴儿了却公家事快阁东西倚晩晴落木千山天逺大澄江一道月分眀朱弦已为佳人絶青眼聊因美酒横万里归舩弄长笛此心吾与白鸥盟

　　古今事文类聚续集卷七
　　钦定四库全书
　　古今事文类聚续集卷八
　　宋　祝穆　撰
　　居处部
　　亭台
　　羣书要语亭停也道路所舎人所停集也【释名】洛阳二十街街一亭十二城门门一亭也【汉职典】台持也言筑土坚髙能自胜持也【释名】土髙曰台有木曰榭【泰誓注】仲夏可以居髙眀可以处台榭【月令】九层之台起于累土【老子】众人熈熈如登春台【同上】
　　诗句恋月留虚亭【韩】石磴萦回入杳防杉松髙下簇虚亭【坡】藕花开处复开亭【荆公】台忘归歩月台【杜】层台指中天【谢】青天白日映楼台【韩】
　　古今事实
　　汉芜蒌亭【见粥门】
　　晋兰亭【见上已门】
　　唐沉香亭【见香门】
　　灵台【以下系台】
　　文王经始灵台经之营之
　　筑章华台
　　楚灵王为章华之台与伍举登焉曰台美矣夫对曰先君庄王为匏居之台髙不过望国气大不过容燕豆人不废时务官不易朝常今君为此台人罢财尽数年而成诸侯莫至君若谓此羙楚其殆矣又曰先王之台榭也榭不过讲军实台不过望氛祥故榭度于太平之居台度于临观之髙瘠硗之地于是乎为之四时之隙于是乎成之【国语】楚子成章华之台与诸侯落之【左】
　　筑台延士
　　燕昭王筑台以尊郭隗【孔文举书】昭王置千金于台上以延天下士【鲍昭诗注】
　　观台书云
　　鲁公登观台以书云气【详见冬至门】天子曰灵台诸侯曰时台所以观天文之变【刘向五行传】
　　筑姑苏台
　　吴王夫差破越越败乃进西施请退军归越吴王许之吴王既得西施甚宠之为筑姑苏台髙三百丈游宴其上伍子胥諌曰臣恐姑苏台不久为麋鹿之游吴王不聴
　　作中天台
　　楚王作中天之台三休而后至其上【贾谊新书】
　　罢露台
　　汉文帝尝欲作露台召匠计之直百金上曰百金中人十家之产也吾奉先帝宫室常恐羞之何以台为【夲賛】
　　作通天台
　　武帝作通天台以求神仙
　　古今文集
　　杂著
　　茅亭记　　　　　　　　桞子厚
　　冬十月作新亭于马退山之阳因髙丘之阻以面势无欂栌节税之华不斵椽不剪茨不列墙以白云为藩篱碧山为屏风昭其俭也是山萃然起于莽苍之中驰奔云矗亘数十百里尾蟠荒陬首注大溪诸山来朝势若星拱苍翠诡状绮绾绣错盖天钟秀于是不限于遐裔也然以壤接荒服俗叅夷徼周王之马迹不至谢公之屐齿不及岩径萧条登探者以为叹嵗在辛邜我仲兄以方牧之命试于是邦夫其徳及故信孚信孚故人和人和故政多暇由是常徘徊此山以寄胜槩廼塈廼涂作我攸宇于是不崇朝而木工告成每风止雨收烟霞澄鲜輙角巾鹿裘率昆弟友生冠者五六人歩山椒而登焉于是手挥丝桐目送还云西山爽气在我襟防以极万类揽不盈掌夫美不自美因人而彰兰亭也不遭右军则清湍脩竹芜没于空山矣是亭也僻介闽岭佳境罕到不书所作使盛迹堙是贻林涧之愧故志之
　　醉翁亭记　　　　　　　欧阳永叔
　　环滁皆山也其西南诸峰林壑尤羙望之蔚然而深秀者琅琊也山行六七里渐闻水声潺潺而防出乎两峰之间者酿泉也峰回路转有亭翼然临于泉上者醉翁亭也作之者谁山之僧曰智仙也名之者谁太守自谓也太守与客来饮于此饮少輙醉而年又髙故自号曰醉翁也醉翁之意不在酒在乎山水之间也山水之乐得之心而寓之酒也若夫日出而林霏开云归而岩穴暝晦眀变化者山间之朝暮也野芳发而幽香佳木秀而繁隂风霜髙洁水落而石出者山间之四时也朝而往暮而归四时之景不同而乐亦无穷也至于负者歌于涂行者休于树前者呼后者应伛偻提携往来而不絶者滁人防也临谿而渔谿深而鱼肥酿泉为酒泉香而酒洌山殽野蔌杂然而前陈者太守宴也宴酣之乐非丝非竹射者中奕者胜觥筹交错起坐而諠哗者众宾懽也苍顔白髪頽乎坐间者太守醉也已而夕阳在山人影散乱太守归而賔客従也树林隂翳鸣声上下防人去而禽鸟乐也然而禽鸟知山林之乐而不知人之乐人知従太守防而乐而不知太守之乐其乐也醉能同其乐醒能述以文者太守也太守谓谁庐陵欧阳脩也
　　丰乐亭记　　　　　　　欧阳永叔
　　脩既治滁之眀年夏始饮滁水而甘问诸滁人得于州南百歩之近其上则丰山耸然而特立下则幽谷窈然而深藏中有清泉滃然而仰出俯仰左右顾而乐之于是防泉凿石辟地以为亭而与滁人往游其间滁于五代干戈之际用武之地也太祖皇帝尝以周师破李景兵十五万于清流山下生擒其将皇甫晖姚凤于滁东门之外遂以平滁脩尝考其山川按其图记升髙以望清流之关欲求晖凤就擒之所而故老皆无在者盖天下之平久矣自唐失其政海内分裂豪杰并起而争所在为敌国何可胜数及宋受命圣人出而四海一向之凭恃险阻刬削消磨百年之间漠然徒见山髙而水清欲问其事则遗老尽矣今滁介于江淮之间舟车商贾四方宾客之所不至民生不见外事而安于畎亩衣食以乐生送死而孰知上之功徳休养生息涵育百年之深也脩之来此乐其地僻而事简又爱其俗之安闲既得斯泉于山谷之间乃日与滁人仰而望山俯而听泉掇幽芳而防乔木风霜氷雪刻露清秀四时之景无不可爱又幸其民乐其嵗之丰成而喜与予游也因为夲其山川道其风俗之羙使民知所以安其丰年之乐者幸生无事之时也夫宣上恩徳以与民共乐此刺史之事也遂书以名其亭焉
　　醒心亭记　　　　　　　曽子固
　　滁州之西南泉水之涯欧阳公作亭曰丰乐自为记以见其名之意既又直丰乐之东筑亭曰醒心而望以见夫羣山之相环云烟之相滋旷野之无穷草木众而泉石嘉使目新乎其所覩耳新乎其所闻则其心洒然而醒更欲久而忘归也故即其所以然而为名取韩子退之北湖之诗云噫其可谓善取乐于山泉之间而名之以见其实又善者已虽然公之乐吾能言之吾君优防而无为于上吾民给足而无憾于下天下之学者皆为材且良夷狄鸟兽草木之生者皆得其宜公乐也一山之隅一泉之旁岂公乐哉乃公之所以寄意于此也若公之贤韩子殁数百年而始有之今同游之宾客尚未知公之难遇也后百千年有慕公之为人而覧公之迹思欲见之有不可及之叹然后知公之难遇也则凡同游于此者其可不喜且幸欤而巩也又得以文辞托名于公文之次其又不喜且幸欤
　　山月亭记　　　　　　　杨廷秀
