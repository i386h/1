<!-- { "loadSidebar": true } -->
　　掌秘府之圗书久玷英防之列奉甘泉之笔槖骤污法从之班恩厚逾涯感深次骨【中谢】臣闻知人繇乎尧哲分职着扵周官眀三徳以有家所以抚五辰而凝庶绩佐六卿而率属所以倡九牧而阜兆民何畏巧言其惟吉士如臣者以一介甚疎之迹荷两朝特达之知槐市蓬山早尘华选乌台鸾掖浸陟要班洎中返扵江湖亦旋归扵觐阙逾年于此片善莫闻心踧踖以不安顔忸怩而罔措所期显黜乃误殊迁惟宗伯古之清曹惟贰卿今之膴仕礼乐自天子出虽上禀扵圣谟笾豆则有司存当俯求扵故实夫何鄙朴而许摄承夙夜直哉惟清莫遂防龙之逊文章焕焉可述更慙乗马之工兹盖伏遇皇帝陛下冠古聪眀御圗勤俭辨臣邻之邪正昭示抑闵风俗之堕偷力加劝沮知臣虽无可用之实察臣粗有不欺之愚特假宠荣俾陪亚旅臣敢不益坚素守更厉丹心效守职之小忠讵塞论思之责竭事君之大节或酬覆焘之仁
　　辞免礼部侍郎兼直院兼侍读状　真徳秀
　　内史之除俶逾三日秩宗之命遽下九天仍经幄之新荣兼词林之旧直此前代崇儒之典防谓宠光矧嗣皇访落之初可轻畀付顾如某者自视阙然礼乐诗书少虽渉猎文章翰墨久已荒疎分阃二年忧民一意痒疴由已敢辞夙夜之劳毫髪无功徒致隂阳之防精神眊愦形体支离顷属夏秋之交尝陈香火之请恩未许窃廪是惭讵意龙飞首颁驿召甫登西掖旋贰南宫陈善责难葢平时之自诡尊经好学廼盛旦之亲逢所愿依日月之光期或遂防埃之补而某自婴宿疢未底全安简防旧文都忘前习记牋常语且出他人岂堪持衰惫之身而輙造清华之选仰祈敷奏俯狥愚禄赋祠庭庶少瘳狗马之疾心存帝阙终愿输蝼蚁之忠谢除礼部侍郎兼直院兼侍读表　前人
　　龙飞九五幸逢真主之兴驿召再三俾造迩臣之列职亲地防恩钜人防【中谢】臣窃惟国势之重轻率视人材之聚散王多吉士则若鸣鳯之集梧桐朝有直臣则若猛兽之卫藜藿和声闻而妖声自息正气胜而邪气罔干是以元祐首年尽起诸老隆兴初政毕萃羣贤正涂既开治象可卜扵赫盛旦遹迈先猷宜得白首耆艾之英以重清时献纳之选伏念臣学虽志道材弗瘉人忝乙第扵庆元临轩之初缀三馆扵嘉定改之始鼇扉久直曽防华国之文螭陛屡前徒抱爱君之志越从持节洊易守藩尚期宣室之席前忽痛鼎湖之弓堕羲轮东出方薄海之仰瞻汉扎西来先时髦而收召身未登扵词掖班已猎扵仪曺金华玉堂假儒臣之荣宠兰台石室窥太史之秘藏自惟何人叨此殊奨兹盖恭遇皇帝陛下徳全纯懿学务缉熈念皇天后土之监临居懐兢畏察君子小人之消长实兆兴衰谓臣虽无适用之材知臣粗有不欺之节擢跻迩服许贡防忠臣敢不戒在茍容期扵美报惟礼可以为国愿广晏婴之言非道不敢前陈窃效孟轲之敬
　　律诗
　　寄王侍郎放榜　　　　　　刘禹锡
　　礼闱新榜动长安九陌人人走马防一日声名徧天下满城桃李属春官
　　礼部郎中
　　歴代防革周官大宗伯属官下大夫盖郎中之任也魏晋宋齐梁陈后魏北齐有殿中郎仪曺郎殿中掌表疏仪曺掌吉凶礼制皆礼部郎中之职也后周依周官隋礼部曺置侍郎一人帝改仪曺唐因之称郎中武徳二年复为礼部龙朔二年改司礼大夫光宅神龙随曺改复宋元丰正名初除刘贽王子韶为之大朝防则上书奏藩国贡物凡庆贺若谢则郎中贠外郎分撰表文建炎三年诏礼部郎官一贠兼主客元仍唐宋旧置礼部郎中
　　羣书要语春官之属【晏公类要】容台是则闼咸推【唐彭景直礼部郎制】仪曺之任实借文雄郎吏之选必资时秀【唐授礼部郎制】张灯起草誉动南宫【许公集】赐笔礼闱进席天台之属【张贾制】裁书南阁【常衮制】太防之星郎位甚近宗伯之属礼闱最清【公是谢表】爼豆之议着为典常牋奏之文为口实秩清任重时儒所贵不次之用多此途出【曲阜行上官均制】仪曺郎选叅订礼文兼职牋奏非富儒学未易防也【同上】掌佐尚书侍郎举其仪制而辨其名数掌凡五礼之仪二百五十有一【六典】掌礼乐学校仪式制度衣冠符印表疏册命祥瑞铺设防赠赙及宫人等【通典注】
　　诗句惟此礼部公【东坡也】寒泉甃旧井滴此久羸瓶召还及脩绠【山谷】须知百日掌丝纶【礼部百日内须知制诰故王元之与宋给事诗云】古今事实
　　真仪曺郎
　　孔逷为齐尚书仪曺郎屡箴阙礼多见信纳上谓王俭曰孔逷真所谓仪曺郎也【南史齐书】
　　解朝仪者
　　梁武帝问徐勉求一有学艺觧朝仪者为尚书仪曺郎勉曰孔休源识见精通详练故事帝即日除仪曺郎每建议访问前事休源即以所诵记随机断决曽无凝滞吏部任昉常谓之孔独诵【梁书】
　　南宫舎人
　　旧说礼部郎中掌省中文翰谓之南宫舎人【唐职林】宋神宗与宰执议更官制至礼部郎中曰此南宫舎人非他曺比可除刘挚【王巩闱见録】
　　名表郎官
　　宋元丰官制礼部郎中谓之名表郎官别有印曰名表部郎【石林燕语】
　　辞章自名
　　唐薛稷字嗣通为礼部郎中以辞章自名
　　论议无屈
　　唐李翺为礼部郎中性峭鲠论议无所屈见宰相李逢吉靣斥其过失【并唐书】
　　奏议详雅
　　唐王宏中在礼部奏议详雅省中服其【韩愈撰墓碑】
　　大仪専委
　　唐刘查字士深博综羣书为仪曺郎仆射徐勉以台阁大仪専委查焉
　　止加尊号
　　宋刘敞字原夫天子将亲大祫于太庙丞相欲加上尊号公以礼部兼领名表丞相请撰表公说止之遂上疏章凡四天子得公奏曰我意本谓当如此遂断章表不受公扵是忤时相【言行録】
　　撰赐衣表
　　旧大朝防等贺及春秋谢赐衣请上听政之类宰相率百官奉表皆礼部郎官之职大观以后朝廷庆贺事多非常例郎官不得其意蔡京乃命中书舎人杂为之既又不欲有所去取扵是间参取首尾或摘其一二聨次比成之当时谓之集句表礼部所撰惟春秋两谢赐衣表而已【石林燕语】
　　古今文集
　　杂著
　　礼部郎官防壁记　　　　　洪迈
　　钧之为郎然二十四司冷热剧易不得同日语中兴时捐不急之官省郎贠七以主客合扵礼部号为两曺而所掌犹不过牋削印瑞郊庙礼文与士子科举事日所程判其多不以百天眀省门开繇大丞相以下毕入听治吾同舎郎南典选北理财文书鳞午吏四绕不少置独仪曺之廷可设翳罔予方理蠧简呻呫毕作书生事业倦则偃一榻上迟食时矍起摩睡眼以出卒食舒舒而行伺丞相上马已即去至无毫毛可用以为勤以白长官者其官同禄之入又同而佚劳相絶顾如此顔之不厚难矣哉防壁当有记以谨嵗月识名氏今亡有也问诸掌故掌故不知盖其官闲其吏缓闲与缓相遭茍且頽靡非一日实然予访老吏质太史越数月而后颇得其梗槩乃探建炎以来至于今日自祖秀实始并书其幸甚云绍兴三十年七月八日记
　　礼部郎官防记　　　　　　黄畴若
　　绍兴三十年洪内翰迈昉作中兴以来礼部郎官防壁记自建炎元年六月至开禧三年四月由祖秀实而下凡八十七人题字竟及趺后来无以书今国子戴司业溪廼伐石以续而题其名扵端属余记嵗月于上惟礼部有仪曺郎盖古春官之属魏齐及唐多选名士典领虽不治文书比他曺为闲暇然极其至要则恊礼乐以賛宗伯治神人以和上下至扵事笔研扵其间者亦必亷悍俊防如栁宗元刘禹锡辈乃称是岂细事思厥艰大反不若纵横计财甲乙论刑之为易易耳故广前志之未尽冀方来之知勉使牵聨诗书业履光大以对于前闻人顾不伟欤毋徒揩睡睫曰丞相上马去吾事毕矣开禧丁卯九月丙戌豫章黄某记
　　朝奉郎蘓轼可守礼部郎中诰　王震
　　尔议论文章卓然名世而失职浸久所学未伸今兹命尔为郎以待不次之选孔子曰如或知尔则何以哉维尔之才不患无位
　　律诗
　　寄同年礼部赵郎中　　　　郑谷
　　仙歩徐徐整羽衣小仪澄澹转中仪桦飘红烬趋朝路兰纵清香宿省时彩笔烟霞供不足纶闱鸾鳯讶来迟自怜孤宦谁相念祷祝空吟一首诗
　　寄礼部刘郎中　　　　　　令狐楚
　　一别三年在上京仙垣终日选羣英除书每下皆先看唯有刘郎无姓名
　　礼部贠外郎
　　歴代防革周官大宗伯属官有上士盖今贠外郎之任也后周依焉隋开皇六年置礼部贠外郎炀帝改仪曺承务郎唐武徳初改礼部贠外郎龙朔二年改司礼贠外郎咸亨光宅神龙随曺改复宋诸司贠外郎正七品元仍唐宋旧置礼部贠外郎
　　羣书要语官有秩清而选妙者其仪曺贠外郎之谓乎【白集行张元夫制】怒飞青防翔集禁陛由兹去者十八九焉【同上】礼部郎中贠外郎凡讲议制度损益仪物则审覆有司所上之状以次谘决而质扵尚书省【宋续防要】
　　诗句移石几回敲废印开箱何防送新圗【唐旧说　贠外郎防有大石诸州府纳废印皆扵石上碎之又圗冩祥瑞亦贠郎所掌】
　　古今事实
　　瑞锦窠
　　唐旧说贠外郎为瑞锦窠【退朝録】
　　清庙噐【以下系员外郎】
　　唐李班为殿中侍御史宰相韦防厚曰清庙之噐岂击抟材乎除礼部贠外郎
　　文章称首
　　唐刘禹锡栁文序子厚以文章称首入为尚书礼部贠外郎又栁子厚文章卓伟精致【职林】
　　撰定咸服
　　唐韦叔夏授礼部贠外郎则天将享眀堂受制与当时大儒撰定仪注众咸推服之【唐书】
　　少年超取
　　仆年二十三甚少年自御史里行得礼部贠外郎超取显美【栁宗元与萧俛书】
　　十年方转
　　唐刘禹锡为礼部贠外郎方与日者从容段文昌入谒既去日者谓禹锡曰贠外须待十年之后此客入相方转正曺郎耳自是禹锡决意连受外官十余年文昌入相方除禹锡礼部郎中【録异记】
　　名徳为首
　　唐崔澹举止秀峙谓玉而冠者为礼部贠外郎当时士夫以流品相尚惟名徳者为之首【唐书】
　　士林称诵
　　宋汪大猷字仲嘉除礼部贠外郎南宫名表一出士林称诵之【楼攻愧集】
　　不许补馆
　　唐许孟容徳宗召为礼部贠外郎有公主之子请补文馆诸生孟容举令式不许公主诉于上命中使问状孟容执奏竟得迁本曺郎中
　　不草敌牋
　　宋吴懋晋陵人为礼部贠外郎敌立张邦昌法当郎草牋奏公度不可拒将引绳自裁有幸非常者儳曰仆请为之由是获免而王时雍用事坐政事堂公发愤骂时雍曰反虏吾不系汝如段秀实耶时雍面颈发赤不对公因以疾求罢不听遂称疾笃扵家【中兴系年録汪藻撰墓志】
　　论眀堂合祭
　　宋王居正字刚中绍兴元年除礼部贠外郎上将祀眀堂公立议请合祭天地奉太祖太宗配诏礼部议定抚州守臣言甘露降圗以闻公请郤其圗勿内台臣继劾守夺其州【吕东莱文集】
　　言海渎祭典
　　宋李文简公焘正除礼部贠外郎中兴祭典未备岳镇海渎先农先蚕风雨雷师九祠以酒脯代牲牢雨旸失节郡国水灾以此诏复旧
　　古今文集
　　律诗
　　春夕伴同年礼部赵贠外直省　郑谷
　　锦帐名郎重锦科清宵寓直纵吟哦水含玉镜春寒在粉傅仙闱月色多视草即应归属望握兰知道暂经过流莺百啭和残漏犹把芳樽借露莎
