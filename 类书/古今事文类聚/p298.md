<!-- { "loadSidebar": true } -->
　　椅桐之所生托峻岳之崇冈含天地之醇和吸日月之休光郁纷纭以独茂飞英于旻苍其山川形势则盘纡隠璘磪防岑嵒丹岩崄巇青壁万寻若乃春兰被其东沙棠植其西涓子宅其阳玉醴涌其前云防其上翔鸾集其巅乃斵孙枝凖量所任至人摅思制为雅琴错以犀象借以翠緑以园客之丝徽以钟山之玉爰有龙凤之象古人之形伯牙挥手钟期听声华容灼烁发采朋伶伦比律田连操张进御君子新声缭亮及其初调则角羽俱起宫征相证参发并趣上下累应若乃高轩飞观广厦闲房冬夜肃清朝月垂光新衣翠粲缨徽流芳于是器洽调心闲手敏触防如志唯意所拟初涉緑水中奏清征拊弦安歌新声代起雅曲向防众手将歇改韵易调竒弄乃发或徘徊顾慕拥郁抑按盘桓毓养从容秘玩牢落淩厉布濩半散英声发越采采粲粲穆温柔以怡怿婉顺叙而委蛇或乗险投会邀隟趋危嘤若离鹍鸣清池翼若游鸿翔増崖或楼防栎埓漂缭冽逺而听之若鸾凤和鸣戏云中迫而察之若众葩敷荣曜春风若次其曲引所宜则广陵止息东武太山飞龙鹿鸣鹍鸡游更唱迭奏声若自然下逮謡俗蔡氏五曲王昭楚妃千里别鹤沦其体势洋其风声器和故响逸张急故声清间辽故音埤长故徽鸣性洁静以端理含至德之和平诚可以感荡心志而发泄幽情矣
　　上已日燕太学聼弹琴诗序　韩愈
　　与众乐乐之谓乐乐而不失其正又乐之尤者也四方无鬭争金革之声京师之人旣庻且富天子念致理之艰难乐居安之暇肇置三令节诏公卿羣有司至于其日率厥官属饮酒以乐所以同其休宣其和感其心成其文者也三月初吉实惟其时司业武公少仪于是总太学儒官三十有六人列燕于祭酒之堂樽爼旣陈肴羞惟时醆斚叙行献酬有容歌风雅之古辞斥夷狄之新声褒衣巍冠愉愉如也有一儒生魁然其形抱琴而来歴阶而升坐于樽俎之南鼓有虞氏之南风赓之以文王宣父之操优防夷愉广厚高明追三代之遗音想舞雩之咏叹及暮而退皆充然若有所得也武公于是作歌诗以美之命属官咸作之命四门博士韩愈序之
　　送杨寘序【论琴】　　　　欧阳永叔
　　予尝有幽忧之疾退而闲居不能治也旣而学琴于友人孙道滋受宫声数引久而乐之不知疾之在其体也夫琴之为技小矣及其至也大者为宫细者为羽操骤作忽然变之急者凄然以促缓者纾然以和如崩岸裂石髙山出泉而风雨夜至也如怨夫寡妇之叹息雌雄雍雍之相鸣也其忧深思逺则舜与文王孔子之遗音悲叹感愤则伯牙孤子屈原忠臣之所叹也喜怒哀乐动人必深而纯古淡泊与夫尧舜三代之言语孔子之文章易之忧思诗之怨刺无以异其能听之以耳应之以手取其和者道其堙郁冩其忧思则感人之际亦有至者焉予友杨君好学有文累以进士举不得志及从防调为尉于劒浦区区在东南数千里外是其心固有不平者且少又多疾而南方少医药风俗饮食异宜以多疾之体有不平之心居异宜之俗其能郁以久乎然欲平其心以养其疾于琴亦将有得焉故予作琴说以赠行且邀道滋酌酒进琴以为别
　　送琴士萧长夫序　　　　真景元
　　始予少时读六一居士序琴之篇谓其忧深思逺有舜与文王孔子之遗音而淳古淡泊与尧舜三代之言语孔子之文章易之忧思诗之怨刺无以异为之喟然抚卷太息曰琴之为技一至此乎其后官于都城以琴来谒者甚众静而听之大抵厌古调之希微夸新声之竒变使人喜欲起舞悲欲涕零求其所谓淳古淡泊者益不可得盖时俗之变声音从之虽琴亦郑卫矣屈子有云览椒兰其若兹兮又况掲车与江篱夫琴犹如此则凡世俗之乐日沦于淫哇而不可禁者固其所也三山萧长夫学琴四十余年饥寒流落困悴无憀独不肯迁就其声以悦俚耳嘉定丙子秋过予大江之东与之登钟山访定林酌寒泉而抚修竹长夫忻然为鼓一再行雍雍乎其薰风之和愔愔乎其采兰之幽跌荡而不流凄恻而不怨信六一居士之言有不可欺者盖其尝游紫阳先生之门习闻君子之义其能穷而不变也固宜虽然游先生之门者众矣顾未闻有不变其学如君之不变其技者乎此予之所以重叹也于其行饮之酒而为之歌曰古音之寥寥听者欲睡兮新声之洋洋喜而不知止兮自战国已然况今之世兮嗟嗟萧君娱众所弃兮我琴可破志不可徙兮彼斵为圆真子所耻兮霜风翛翛裂子之袂兮子毋好防从子归兮予将俟子于仙游从子于武夷兮
　　霹雳琴讃引　　　　　　柳宗元
　　霹雳琴零陵湘水西震余枯桐之为也始枯桐生石上说者言有蛟龙伏其窽一夕暴震为火之焚至旦乃已其余硿然倒卧道上震旁之民稍柴薪之超道人闻取以为三琴琴莫良于桐桐之良莫良于生石上石上之枯又加良焉火之余又加良焉震之于火为异是琴也旣良且异合而为美天下将不可载焉微道人天下之美几丧余作赞辞识其越之左与右以着其事又益以序以为他传辞曰　惟湘之涯惟石之危龙伏之灵震焚之竒旣良而异爰合其美超实为之赞者栁子
　　烧琴煮鹤
　　卫懿公好鹤以亡其国房次律好琴得罪至死乃知烧煮之士亦自有理【志林】
　　古诗
　　聼頴师弹琴　　　　　　韩愈
　　昵昵儿女语恩怨相尔汝划然变轩昻勇士赴敌场浮云栁絮无根蔕天地阔逺随飞杨喧啾百鸟羣忽见孤凤凰跻攀分寸不可上失势一落千丈强嗟予有两耳未省听丝篁自闻頴师弹起坐在一床推手遽止之温衣泪滂滂頴乎尔诚能无以氷炭置我肠
　　弹琴效贾岛体　　　　　欧阳永叔
　　古人不可见古人琴可弹弹为古曲声如闻古人言琴声虽可听琴意谁能论横琴置床头当午曝背眠梦见一丈夫严严古衣冠登床取我琴调作南风一奏南风来再鼓变云烟鸟兽尽嘤鸣草木亦滋蕃乃知太古时未逺可追还方彼梦中乐心知口难传旣觉失其人起坐涕汍澜
　　聼贤师琴　　　　　　　苏子瞻
　　大春温和且平小廉折亮以清平生未识宫与角但闻牛鸣盎中雉登木门前剥啄谁叩门山僧未闲君勿嗔归家且覔千斛水净洗从前筝笛耳
　　东坡云欧阳公尝问仆琴诗何者最佳余以韩愈听颖师琴答之公言此诗固竒丽然自是听琵琶诗非琴诗余退而作杭僧惟贤诗诗成欲寄公而公薨至今以为恨
　　聼真上人琴歌　　　　　范希文
　　银潢耿耿霜棱棱西牕月色寒如氷江上一叩朱丝绳万籁不起秋光凝伏羲归天忽千古我闻遗音泪如雨嗟嗟不及郑卫儿北里南邻竟歌舞竟歌舞何时休师襄堂上心悠悠击浮金戛鸣玉老龙秋啼沧海底幼猿暮啸寒山曲陇头瑟瑟咽幽泉洞庭萧萧落寒木此声感物何太灵十二珠下仙鹄为予再奏南风诗神人和畅舜无为为予试弹广陵散鬼物悲哀晋方乱乃知圣人情虑深将治四海先治琴兴亡哀乐不我道坐中可见天下心感公遗我正始音
　　诗话
　　评古今琴诗
　　三吴僧义海以琴名世六一居士尝问东坡琴诗孰优东坡答以退之听颖师琴公曰此秪是听琵琶耳或以问海海曰欧阳公一代英伟然斯语误矣昵昵儿女语恩怨相尔汝言轻柔细屑真情出见也划然变轩昻勇士赴敌精神余溢竦观聴也浮云栁絮无根蔕天地阔逺随飞纵横变态浩乎不失自然也喧啾百鸟群忽见孤凤凰又见脱颖孤絶不同流俗下俚声也跻攀分寸不可上失势一落千丈强起复抑不主故常也皆指下丝声妙处惟琴为然琵琶格上声乌能尔耶退之深得其趣未易讥评也东坡后有听惟贤琴诗云大弦春温和且平小廉折亮以清平生未识宫与角但闻牛鸣盎中雉登木门前剥啄谁叩门山僧未闲君勿嗔归家且覔千斛水洗尽从前筝笛耳诗成欲寄欧公而公亡每以为恨客复以问海海曰东坡词气倒山倾海然未知琴春温和且平亷折亮以清丝声皆然何独琴也又特言大小弦声不及指下之韵牛鸣盎中雉登木槩言宫角耳八音宫角岂独丝也闻者以海为知言余尝考今昔琴谱谓宫者非宫角者非角又五调迭犯宫声为多与五音之正者异此又坡所未知也苕溪渔隠曰东坡尝因章质夫家喜琵琶者乞歌词亦取退之听颖师琴诗稍加櫽括使就声律为水调歌头以遗之其自序云欧公谓退之此诗最竒丽然非听琴乃听琵琶耳余深然之观此则二公皆以此诗为听琵琶矣今西清诗话所载义海下证此诗复曲折能道其趣为是真听琴诗世有深于琴者必能辨之矣【西清诗话】
　　评古今琴诗
　　古今聴琴阮琵琶筝瑟诸诗皆欲冩其声音节奏类以景物故实状之大率一律初无中的句互可移用是岂真知音者但其造语藻丽为可喜耳昵昵儿女语恩怨相尔汝划然变轩昂勇士赴敌浮云栁絮无根蔕天地阔逺随飞喧啾百鸟羣忽见孤凤凰跻攀分寸不可上失势一落千丈强此退之听琴诗也孤禽晓枕听野露空涧夜落春崖泉又经纬文章合调和雌雉鸣飒飒骤风雨隆隆隠雷霆无射变凛洌黄钟催发生咏歌文王雅怨刺离骚经二典意淡薄三盘语丁宁此永叔听琴诗也大春温和且平小亷折亮以清平生未识宫与角但闻牛鸣盎中雉登木门前剥啄谁叩门山僧未闲君勿嗔此子瞻听琴诗也春天百鸟语撩乱风荡杨花无畔岸微隂愁猿抱山木冬孤鴈度云汉斧斤丁丁空谷樵幽泉落涧夜萧萧十二峰前巫峡雨七八月后钱塘潮孝子流离在中野覉臣归来哭亡社空牀思妇感蟏蛸莫年遗老依桑拓此鲁直听琴诗也寒虫催织月笼秋独鴈呌群天拍水楚国覉臣放十年汉宫佳人嫁千里深闺洞房语恩怨紫燕黄鹂韵桃李楚狂行歌惊市人渔父拏舟在葭苇此鲁直听摘阮诗也大嘈嘈如急雨小切切如私语嘈嘈切切错杂弹大珠小珠落玉盘间关莺语花底滑幽咽泉流水下滩又银瓶乍破水浆迸铁骑突出刀鎗鸣此乐天听琵琶诗也一弹旣罢又一弹珠幢夜静风低囘幔弄关山思坐对燕然秋月寒月寒一声深殿磬骤弹曲破音繁并百万金铃旋玉盘醉落满船皆暂醒又猿鸣雪岫来三峡鹤唳晴空闻九霄此微之听琵琶诗也湘水冷波慙鼓瑟秦楼明月罢吹箫寒敲白玉声何婉暖逼黄莺语自娇此王仁裕听琵琶诗也春风和暖百鸟语硗确山路行人行啄木飞从何处来花间叶底时丁丁林空山静啄愈响行人举头飞鸟惊此永叔听琵琶诗也八鸾锵锵下银汉九鶵威凤鸣朝阳冯夷跹跹舞緑波鲛人出听织绡梭此梦得听筝诗也绵蛮巧啭花间舌呜咽交流氷下泉此永叔听筝诗也江妃出听雾雨愁白浪翻空动浮云唤取吾家双凤槽遣作三峡狐猿号与君合奏芳春调啄木飞来霜树杪此子瞻听筝诗也永叔子瞻谓退之听琴乃是听琵琶诗僧义海谓子瞻听琴诗丝声八音宫羽皆然何独琴也互相讥评终无确论如玉溪生锦瑟诗云庄生晓梦迷蝴蝶望帝春心托杜鹃沧海月明珠有泪蓝田日暖玉生烟此亦是以景物故实状之若移作听琴阮等诗谁谓不可乎
　　评义山瑟诗【以下系瑟】
　　义山锦瑟诗锦瑟无端五十一一柱思华年庄生晓梦迷蝴蝶望帝春心托杜鹃沧海月明珠有泪蓝田日暖玉生烟此情可待成追忆只是当时已惘然山谷道人读此诗殊不晓其意后以问东坡东坡云此出古今乐志云锦瑟之为器也其弦五十其柱如之其声也适怨清和案李诗庄生晓梦迷蝴蝶适也望帝春心托杜鹃怨也沧海月明珠有泪清也蓝田日暖玉生烟和也一篇之中曲尽其意史称其瑰迈竒古信然【湘素杂记】
　　湘灵鼓瑟
