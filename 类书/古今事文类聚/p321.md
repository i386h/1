<!-- { "loadSidebar": true } -->
　　唐文宗就起居舍人魏謩取记注观之謩不可曰记注兼书善恶陛下但力为善不必观史上曰朕向尝观之对曰此向者史臣之罪也若陛下自观史则史官必有所讳避何以取信于后世乃止刘洎曰使遂良不记天下亦记之矣
　　直笔不避
　　呉兢撰则天实録言宋璟激张説使证魏元忠事说脩史见之知兢所为谬曰刘五殊不相借兢起曰此乃兢所为史草具在不可使明公枉怨死者同僚皆失色其后説隂祈兢改数字兢终不许曰若狥公请则此史不为直笔何以取信于后世
　　史官岂为金米
　　唐刘允济为著作郎常曰史官善恶必书权岂轻哉而班生受金陈寿求米仆乃视若浮云耳
　　实録尽窜
　　韩愈为顺宗实録议者閧然不息卒窜定无完篇【抑方赞】
　　司马公作通鉴【见辟举门】
　　宋子京脩唐书【见宠妾门】
　　古今文集
　　杂著
　　人祸天刑
　　孔子圣人作春秋辱于鲁卫陈宋齐楚卒不遇而死齐太史兄弟几尽左丘明纪春秋时事以失明司马迁作史记诛班固瘦死陈夀起又废卒亦无所至王隐谤退死家习凿齿无一足崔浩范晔赤族魏收夭絶宋孝王诛死足下所称呉兢亦不闻身贵而后有闻也夫为史者不有人祸必有天刑岂可不畏惧而轻为之哉【与刘秀才论史书】
　　班马优劣　　　　　　　张辅
　　世人论司马迁班固才之优劣多以固为胜余以为史迁叙三千年事五十万言固叙二百年事八十万言烦省不敌固之不如一也良史述事善足以奬劝恶足以鉴戒人道之常中流小事无取又因循难易益不同矣又迁为苏秦张仪范雎蔡泽作传逞辞流离亦足明其大才也【名士优劣论】
　　评前代史　　　　　　　唐子西
　　司马迁敢乱道却好班固不敢乱道却不好不乱道又好是左传乱道又不好是唐书八识田中若有一毫汉书亦为来生种矣
　　对偶难施于史
　　文有属对平侧用事者供公家一时宣读施行以快便然不可施于史传余脩唐书未能得唐人一诏一令可戴于传者惟拾对偶之文近高古者乃可着于篇大扺史近古对偶非宜今以对偶之文入史防如黛粉饰壮士笙匏佐鼓声非所宜云【宋景文笔记】
　　评孙公唐史
　　司马温公书孙公唐史后云孙公之翰昔着此书甚自重惜常别缄其藁于笥必盥手然后启之谓家人曰万一有水火兵甲之急他货财尽弃之此笥不可失也公私少间则増损改易未尝去手其在江东为转运使出行部亦以自随过亭传休止辄取脩之防宣州有急变乗驱遽徃不暇挈以俱既行之后金陵大火延及转运廨舍弟子察亲负其笥避于沼中岛上公在宣州闻之亟还入门问曰唐书在乎察对曰在乃恱余无所问自壮年至于白首乃成亦未以示人文潞公执政尝从公借之
　　评东莱大事记
　　吕伯恭大事记辩司马迁班固异同处最好大扺谦退不敢当作书之意故左传通鉴已载者不复载其载者皆左传通鉴所无者耳有大纎巧处如指公孙张汤奸狡处皆説得羞愧人伯恭少时被人説他不晓事故其论事多指出人之情伪云我亦知得有此意思不好又曰东莱大事记做时已自感疾了一日要做一年若不死自汉武至五代只千年三年自可了此文字解题煞有工夫只二句要包括一段意
　　评尊尧集
　　问四明尊尧集曰只似讨閙却不于道理上理防盖他只是于利害上见得于义理全疎如介甫心术隐防处他都不曽攻得却只是把持如云谓太祖滥杀有罪谓真宗矫诬上天皆把持语也山集中有攻日録数段却好盖山长于攻王氏【朱语録】
　　评东都事畧
　　先生尝防东都事畧曰只是说得一个影子偶因阅陈无已传他好处却不载问他好处是甚事曰他最好是不见章子厚不着赵挺之绵袄后挺之闻其贫甚怀银子见他欲以赒之坐间听他议论遂不敢出银子如此等事他都不载如黄鲁直传鲁直亦自有好处亦不曽载得或问鲁直好在甚处曰他亦孝友【朱语録】
　　古诗
　　吊史　　　　　　　　　刘彦冲
　　禽殚繁弱弃兎尽韩卢烹英雄起乗时时徂力难争精防闭尺穴壮骨飏飞尘凄凉千载下闻风凛如生嬴秦失其鹿图王各峥嵘斯人顾盻间汉楚分重轻臣虽替末路君亦寒初盟岂不念畴昔百战同艰辛谁云汉网疎豪俊屡拂萦高蹈欣系鲜披裘同饮醇

　　古今事文类聚别集卷四
<子部,类书类,古今事文类聚>
　　钦定四库全书
　　古今事文类聚别集卷五
　　宋　祝穆　撰
　　文章部
　　圣制
　　羣书要语倬彼云汉昭回于天【棫朴】风行水上涣【易】虞夏之书浑浑尔商书灏灏尔周书噩噩尔【扬问神】圣人之言炳若丹青【杨子】圣人矢口而成言【同上】上方向文章昭回之光下饰万物【刘禹锡作柳子厚集序】
　　诗句龙鸾炳天章【李】始和云章第一篇
　　古今事实
　　舜作歌
　　舜庸作歌曰勑天之命惟时惟几乃歌曰股肱喜哉元首起哉
　　舜作五歌
　　舜作五弦之琴以歌南风曰南风之薰兮可以解吾民之愠兮南风之时兮可以阜吾民之财兮
　　汤盘铭
　　汤之盘铭曰茍日新日日新又日新
　　武王作诫
　　武王曰吾欲造起居之诫随之以身几之书曰安不忘危存无忘亡杖之书曰辅人无茍扶人无咎
　　汉祖作歌
　　汉高祖过沛宫酒酣击筑歌曰大风起兮云飞威加海内兮归故乡安得猛士兮守四方　文中子曰大风安不忘危其王覇之用心乎
　　汉武作歌
　　汉武帝幸河东祠后土乃作秋风辞曰秋风起兮白云飞草木黄落兮雁南归　文中子曰秋风乐极哀来其悔志之所萌乎
　　君前当逊
　　宋文帝以鲍昭为中书舎人上好文章自谓人莫能及昭悟其防为文章多鄙言累句咸谓才尽实不然也
　　唐太宗诗
　　唐太宗作宫体诗虞世南曰圣作诚工然体非纯正臣恐此诗一传天下风靡
　　宗作诗
　　宋璟迁尚书右丞相与张说源干矅同日拜官勑太官设馔太常奏乐于尚书都省大防百寮宗赋诗褒述自写与之
　　宗饯诗
　　天寳十三载太子宾客贺知章请度道士还乡遣左右相以下祖别于长乐坡上赋诗赠之
　　宗和诗
　　开元初蔡孚赋东海龙兴观偃松篇宗赐和御书刻石记之
　　文宗聨句
　　文宗与栁公权聨句帝曰人皆苦炎热我爱夏日长
　　宋太祖诗
　　太祖微时自秦中归道华隂山醉卧田间觉日出有句曰未离海底千山暗才到天中万国明
　　宋孝宗诗
　　孝宗作新春喜晴末聨云神京应未逺当继沛中歌又春赋云吾将观登台之熙熙包八荒而为家
　　古今文集
　　诗话
　　君臣不可争能
　　案资治通鉴云隋炀帝善属文不欲人出其右薛道衡死帝曰更能作空梁落燕泥否王胄死帝诵其佳句曰庭草无人随意緑复能作此语耶苕溪渔隐曰人君不当与臣下争能故炀帝忮心一起二臣皆不得其死哀哉然为人臣亦当悟其防防如晋武帝欲擅书名王僧防遂不敢显迹尝以掘笔书宋文帝好文章自谓人莫不能及鲍昭于所为文章遂多鄙言俚语故二君者亦无得以嫉之终见容于世岂非明哲保身之要术乎文章【为文敏钝　题品　瑕疪　文人相推文人相轻　文人自负　因人而重　鬻文自售　润笔　因文致穷　文有神助年老才尽　年老益竒】
　　羣书要语风行水上涣【涣卦】其文炳也其文蔚也【革】观乎人文以化成天下【贲】沉浸醲郁含英咀华【韩文】内无其质而外学其文若雕脂镂冰费日损功【桓寛论】文若春华思若涌泉【曹子建作王仲宣诔】文章如千兵万马风恬雨霁寂无人声【李德裕文论】文以意为主以气为辅以词为卫【魏文论】时时应事作俗语下笔令人慙及示人人以为好小慙以为小好大慙必以为大好不知古文眞何用于今世也【韩与冯宿书】叅之谷梁以厉其气叅之孟荀以畅其文叅之庄老以肆其端叅之国语以博其趣叅之离骚以致其幽叅之太史公以着其洁【栁文】学者当取三多多读书多持论多著述三多之中持论为难【玉壶清话载欧公语】凡人作文须是笔头上挽得数百钧起【东坡语】又云如行云流水初无定质但当行于所当行常止于不可不止文理自然情态横生【东坡书】凡为文宁拙母巧宁朴无华宁麤无弱宁辟母俗【陈后山诗话】因论今人作文好用难字如读汉书之类使去收拾三两个字洪景卢较过人亦但逐三两行文字笔势之类读者好防南丰尚解使一二字欧苏全不使一个难字而文字如此好【朱语録】
　　诗句舒文广国华【顔延年】清文涣皇猷【韩】文章虽小技于道未为高【韩】文章憎命达【杜】本卖文为活翻令室倒悬【杜】相如逸才亲涤器子云识字终投阁【杜】一生不得文章力百口空为饱暖家【刘禹锡】兴来笔力千钧重【欧】古今事实
　　歴代文章
　　大哉尧之为君也焕乎其有文章【语八】周监于二代郁郁乎文哉【语三】商书之前文简而野魏晋以降则荡而靡得其中者汉氏汉之东衰矣【栁文文类序】文章与时高下三代之文至战国而病秦汉复起汉之文至列国而病唐兴复起夫政厐而土裂三光五岳之气分大音不完故必混一而后大振【栁文序】西汉之文章赡其失缓东汉而下无取焉【陈后山集】自梁宋之季雕虫道防平头直尾尤忌于时对语俪词盛行于世【史通】韩文力量不如汉文汉文不如先秦战国【朱语録】
　　歴代文士
