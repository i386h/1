<!-- { "loadSidebar": true } -->
　　梁鸿适吴依大家臯伯通庑下为人赁舂妻为具食不敢于鸿前仰视举案齐眉伯通异之曰彼佣赁能使其妻敬之如此非凡人也【东观汉记】
　　防刀斫案
　　曺公平荆州仍欲伐吴张昭等皆劝迎曺公唯周瑜鲁肃谏拒之孙权防刀斫前奏案曰诸将复有言迎北军者与此案同
　　不据案待下
　　刘佐贵母尚在贤妇人也见县令走庭中白事退戒曰长吏恐惧卑甚吾思而父吏于县亦当尔而据案当之何安乎佐感悟待下益加礼
　　抱杖之问【以下系杖】
　　孔子见弟子抱杖而问其父母拄杖而问其兄弟曵枝而问其妻子尊卑之差也
　　以杖叩胫
　　原壤夷俟孔子以杖叩其胫
　　植杖而芸
　　子路遇丈人以杖荷蓧【云云】植其杖而芸
　　竹杖化龙【见竹门】
　　九节杖
　　汉武帝登少室见一女子有九节杖仰指
　　赐灵夀杖【见前置几注】
　　木上坐
　　夹山问佛印和尚阇黎与什麽人同来曰木上座在什麽处曰在堂中夹山便到堂中师拈拄杖掷于夹山前曰莫是后湏弥山得耶师曰月宫亦不逢见
　　古今文集
　　杂著
　　斩曲几文　　　　　　　栁宗元
　　后皇植物所贵乎直圣主取焉以建家国亘为栋楹齐为门阈外隅平端中室谨饰度焉以几维量之则君子冯之以辅其徳末代滛巧不师古式断兹揉木以限肘腋竒形诡状曲程诈力制类欹邪用絶绳墨勾身陋狭危足僻侧支不得舒胁不遑息余胡斯蓄以乱人极追咎厥始惟物之残禀气失中遭生不完托地墝垤反时燠寒郁闷结澁癃蹇艰难不可以逺遂亏其端离竒诘屈缩恶巑岏含蝎孕蠧外邪中干或因先容以售其蟠疾犬甘焉制噐以安彼风毒败形隂沴迁魄祸气侵骨滛神化脉体仄筋倦荣卫逆乃喜兹物以为已适噐之不祥莫是为敌乌可昵近以招祸癖且人道甚恶惟曲为先在心为贼在口为愆在肩为偻在膝为挛戚施踦跂匍匐拘拳古皆斥逺莫致于前问谁其类恶木盗泉朝歌廻车简牍载焉昭王市骨乐毅归燕今我斩此以希古贤謟防宜惕正直宜宣道焉是达法焉是专咨尔君子曷不干干既和且平获祐于天去恶在微慎保其传
　　贾甥书几铭　　　　　　晁无咎
　　仲逺好学辞藻良瞻逸然有子贡之感时倦而愿息闻之吾师曰生无所息仲逺其务自彊而夕惕
　　几铭　　　　　　　　　陈希元
　　亲仁可以自托友贤可以自扶求仁得仁必驰必驱若隠几以召凭几而呼则仁贤斯遯厮役来趋呜呼贤既遯身即孤
　　几铭　　　　　　　　　晏同叔
　　小饭防饐跬行虞跌巾有角垫衣存衽缺惟忠与孝则罔摧折
　　八仙案铭　　　　　　　晁无咎
　　东皋松菊堂饮中八仙案八仙何必来松菊自吾伴
　　武王杖铭【以下系杖】
　　武主践阼为杖之铭曰恶乎失道于嗜欲恶乎相忘于冨贵【大戴礼】
　　杖铭　　　　　　　　　罗兖
　　身之疲杖以扶之国之危贤以圗之
　　杖铭　　　　　　　　　陈莹中
　　用之则行舍之则藏唯我与尔危而不持顚而不扶将焉用彼
　　笻竹杖赞　　　　　　　黄鲁直
　　厉亷隅而不刿故窃比于彭之夀屈曲而有直体能独立于雪霜之后伯夷食薇而清陈仲咽李而痩涪翁昼寝苍龙挂壁涪翁履危心如铁石穷山独行觧两虎争终不使卞荘乗间而孺子成名
　　律诗
　　以天坛灵夀杖送莘老　　黄鲁直
　　王屋千霜老紫藤扶公休沐对亲朋异时驷马安车去拄到天坛愿力能
　　诗话
　　方竹削圎
　　润州甘露寺有僧道行孤髙李徳裕亷问以方竹杖一赠焉方竹出大宛国坚实而正方节眼须牙四面对出及再镇浙右其僧尚在问曰前所赠竹杖无恙否僧喜对曰已规圎而漆之矣公嗟惋弥日前辈诗曰削圎方竹杖漆却断纹琴【桂苑丛谈】
　　扇
　　羣书要语自关而东谓之箑自关而西谓之扇【方言】便面谓之扇【张尚传】
　　诗句轻扇动凉飔【谢晖】轻箑频相向【杜】云边不要吹箫伴只拟乗鸾独自飞【刘禹锡】
　　古今事实
　　五明扇
　　舜广开视听作五明扇汉公卿大夫皆用之魏晋非乗舆不得用【古今注】
　　雉尾扇
　　殷髙宗有雊雉之祥故有雉尾扇【同上】
　　作翣
　　武王作翣【世夲】
　　持白羽扇
　　诸葛亮持白羽扇指挥三军【裴啓语林】
　　禁绢扇
　　晋武帝节奢饰禁绢扇
　　六角扇
　　王羲之在戢山见一姥将六角竹扇羲之书其扇各为五字姥初有愠色因谓曰但言是王右军书以求百钱人竞买之他日姥又持扇来羲之笑而不答
　　蒲葵扇
　　谢安有盛名乡人有罢中宿县者还诣安安问其归资荅曰有蒲葵扇五万安乃取其中者捉之京师士庶竞市价増数倍
　　奉仁风
　　谢安为州刺史袁宏自吏部郎出为东阳郡乃祖道于冶亭安临别执其手取一扇授之曰聊以赠行宏应声曰輙当奉仁风慰彼黎庶
　　举扇避尘
　　庾亮出居外镇而执朝廷之权既据上流拥强兵趣向者多归之导内不能平尝遇西风尘起举扇自蔽曰元规尘汚人
　　腰扇障日
　　褚彦回以腰扇障【平声】日【南史刘祎传】
　　画扇误蝇【见畵门】
　　制白团扇
　　晋中书令王珉与嫂婢私通嫂挞甚苦婢素善歌而珉好执白团扇故制白团扇歌
　　扇图山水
　　齐竟陵王子良之孙贲于扇上圗山水咫尺之内便觉万里为遥【南史】
　　题诗于扇
　　梁栁浑有诗云亭皋木叶下陇首秋云飞王融见而嗟赏因书斋壁及所执白团扇
　　鬼擕扇去
　　周祖自邺举兵向阙京师乱范鲁公质隠于民间一日坐封丘巷茶肆中有人貎恠陋前揖曰相公无虑时暑中公所执扇偶书大暑去酷吏清风来故人诗二句其人曰世之酷吏寃狱何止如大暑也公他日当深究此弊因擕其扇去公惘然久之后至神庙后门见一土木短鬼其貎肖茶肆中见者扇亦在其手中公心异焉【闻见录】
　　古今文集
　　杂著
　　赐白羽扇赋　　　　　　　张九龄九龄既戾宗防恐为李林甫所危因进此赋
　　当时而用任物所长彼鸿鹄之弱羽出江湖之下方安知烦暑可敌清凉岂无纨素彩画文章复有修竹剖析毫芒提擕宻迩摇动馨香惟众珍之在御何短羽之敢当与窃恩于圣后且见持于未央伊昔皋泽之时亦有云霄之志茍效用之得所虽杀身而何忌肃肃鸟羽穆如清风纵秋气之移夺终感恩于箧中
　　古诗
　　扇　　　　　　　　　　班婕妤
　　新裂齐纨素皎洁如霜雪裁为合欢扇团圎似明月出入君懐袖摇动微风发常恐秋节至凉风夺炎热弃捐箧笥中恩情中道絶
　　班婕妤　　　　　　　　江淹
　　纨扇如圎月出自机中素画作秦王女乗鸾向烟雾彩色世所重虽新不代故切愁凉风至吹我玉阶树君子恩未毕零落在中路
　　团扇歌　　　　　　　　沈约
　　青青林中竹可作白团扇动摇玉郎手因风访方便团扇复团扇持许自障面憔悴无复理羞与郎相见
　　团扇歌　　　　　　　　刘禹锡
　　团扇复团扇奉君清暑殿秋风入庭树从此不相见上有乗鸾女苍苍虫网徧明年入懐袖别是机中线谢孙兴宗惠草虫扇　　　司马君实
　　吴僧画团扇防缀成微虫秋毫宛皆具独窃天地功细者及蛛螫大者绳阜螽枯枝拥寒蜩黄蘂粘飞蜂翾然得生意上下相追从徒观飞动姿莫睹笔墨踪儿曹取真物细校无不同恐其遂跃去亟取藏箱中乃知艺无小意精神可通不兴误圗蝇能惑紫髯翁子猷状蝉雀藏寳传江东不知古何如此画今为雄大墓木已拱其徒颇能工旧法存百一要足超凡庸友人幸为赐物薄意何隆玩之不替手爱重心无穷常如对君子穆穆来清风
　　纨扇　　　　　　　　　张芸叟
　　纨扇本招风曽将热时用秋来挂壁上却被风吹动
　　戯和文潜谢穆父松扇　　黄鲁直
　　戯谓文潜之肥如贾大夫之恶
　　猩毛束笔鱼网纸松柎织扇清相似摇动懐袖风雨来想见阶前落松子张侯哦诗松韵寒六月火云蒸肉山持赠小君聊一笑不须射雉彀黄间【弩名见射雉赋】
　　次韵穆父赠髙丽松扇　　黄鲁直
　　银钩玉唾眀蠒纸松箑轻凉并送似可怜逺度帻沟溇【髙丽坡名】适堪今时褦襶子丈人玉立气髙寒三韩持节见神山合得安期不死药使我蝉蜕尘埃间
　　律诗
　　题扇　　　　　　　　　王介甫
　　玉斧修成寳月团月边仍有女乗鸾青冥风露非人世鬓乱钗横特地寒
　　题郭熈山水扇　　　　　黄鲁直
　　郭熈虽老眼犹明便面江山取意成一段风烟且千里觧如明月逐人行
　　书王氏梦锡扇　　　　　黄鲁直
　　压枝梅子大于钱惭愧春光又一年亭午无人初破睡杜鹃啼在栁梢边
　　代秋扇词　　　　　　　郑谷
　　露入庭芜恨已深热时天下是知音汗流浃背曽施手气爽中宵便负心一片山溪从蠧损数行文字任尘侵緑槐隂合清和后不防何顔又见寻
　　谢人送常州草虫扇　　　杨廷秀
　　生怕炎天老又逢草虫扇子献竒功还将多稼亭前月卷尽西湖栁上风蚱蜢翅轻涂翡翠蜻蜓腰细滴猩红旧时緑常州守今作霜髯一秃翁
　　镜
　　羣书要语镜景也有光景也【释名】鉴谓之镜【广雅】眀镜之始型蒙然及粉之以锡摩之以白旃则须眉鬓毛可得而察【淮南子】胡僧云古镜以金膏涂之珠淮拭之举以照日必影彻墙壁又造金烟薫之玉水洗之藏之泥中亦不晦矣【王度古镜记】古人之目短于自见故以镜观面智短于自知故以道正已目失镜则无以正须眉身失道则无以知迷惑【韩子】至人用心也若镜不将不迎应而不藏胜物而无忧伤【荘子】
　　诗句龙盘初挂月鳯舞欲生风【施肩吾】寳匣聊开镜【庾信】勲业频看镜　有镜巧催顔　暮顔腼青镜【并杜】爱惜朱顔屡窥鉴【欧】
　　古今事实
　　对镜答语
　　周穆王时渠国贡火齐镜广三尺六寸暗中视如昼人向镜中语则镜中响应之【拾遗记】
　　照见心胆
　　秦始皇有方镜照见人心胆【史记】
　　览镜扑地
　　魏夏侯惇从征吕布为流矢所中伤左目时夏侯渊与惇为将军军中号惇为盲夏侯惇怒之每览照恚怒輙扑照着地　张裕晓相术每举镜视面目自知刑死未尝不扑之于地【蜀志】
　　负局磨镜
　　负局先生语似燕代人因磨镜輙问主人无有疾苦者若有輙出紫丸赤药与之【神仙传】
　　孤鸾照镜【见鸾门】
　　玉镜台【见婚姻门】
　　金背镜
　　唐太宗赐髙季辅金背镜以表其清鉴
　　常保三鉴
　　魏征薨太宗临朝叹曰以铜为鉴可正衣冠以古为鉴可知兴替以人为鉴可明得失朕常保此三鉴内防已过今魏征逝一鉴亡矣
　　拭镜防白
　　韦表微授监察御史不乐曰爵禄譬滋味也人皆欲之吾年五十拭镜防白冒游少年间取一班一级未见其味也
　　进龙镜
