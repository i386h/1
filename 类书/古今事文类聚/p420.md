<!-- { "loadSidebar": true } -->
　　羣书要语五曰秋官其属六十掌邦刑【周礼】司防蘓公式敬尔由狱以长我王国【书立政】司防掌邦政诘奸慝刑暴乱【周官】乃立秋官司防使帅其属而掌邦禁以佐王刑邦国【周礼】大司防之职掌建邦之三典以佐王刑邦国诘四方【同上】司防正刑眀辟以听狱讼听之扵棘木之下以狱之成告于王【记王制】大司防以其成从质扵天子【同上】莒太子仆来奔季文子使司防出诸竟【左】子为司防将盗是务去　爽鸠氏司防也【并同上】弼我五教掌兹三典【常衮制】掌其三典诘彼四方【记室新书】超同秋典【顔鲁公集】设官分职以司臬事【中兴题名】秋官古卿【南丰拟制】中台八座典司邦禁【同上】丹笔平刑爰副一人之钦恤【牋奏类】淑问之臣掌秋官【曲阜制】秋卿恤刑事无枉挠又云绍蔽芾扵讴謡尽侀成扵法理【唐大诏令】国之二柄在徳与刑邦之三典惟清与慎大舜有钦恤之言穆王有哀矜之教爽鸠之为司防务在泽人臯陶之作士师期扵致理【张鷟云】
　　古今事实
　　不前僧
　　梁羊侃为都官尚书宦者张僧侃侃曰我牀非阉人所坐竟不前之时论美其贞正【梁书】
　　不屈仙客
　　唐崔隐甫洁介自守以强正称为刑部尚书帝欲相之也曰牛仙客可与语卿常见否曰未也帝曰可见之隐甫终不诣他日又问对如初帝乃不用賛曰严挺之拒宰相不肯见李林甫崔隐甫违诏不屈牛仙客信刚者乎二人坐是皆不得相彼亦各申其志也【唐崔隐甫傅】
　　覆狱欷
　　唐刘祥道迁司刑太常伯每覆大狱必欷累叹奏决之日为之不食
　　上防激切
　　唐顔真卿为检校刑书永泰中元载引用私党请百官凡欲论事必先白长官长官白宰相然后闻奏真卿上防曰天寳后李林甫威权日盛羣臣不先咨宰相辄奏事不过托以他故中伤犹不敢眀约百司令先白宰相如今日之事旷古未有陛下不觉悟渐成孤立矣其激切如此扵是中人争冩内本布扵外
　　屈突固辞
　　屈突通为刑书自以不习文固辞改工部【并唐书】
　　隠甫自守【见上注】
　　庭无留事
　　李适之拜刑书夜则宴赏昼决公务庭无留事【本】
　　刑断减死
　　唐栁公绰为刑部尚书京兆人有姑鞭妇至死者府断以偿死公绰议曰尊毁卑非鬬且其子在以妻而戮其母非教也竟得减死
　　领羽林监
　　梁元帝以沈重领江陵迁都官尚书领羽林监又令扵合欢殿讲周礼【后周书】
　　息官省妖
　　宋徐孝先为都官尚书自晋以来尚书寮皆擕家属居省省在台城内下舎门中有阁道东西跨路通扵朝堂其第一即都官省西抵阁道年代久逺多有鬼恠每夜昏之际无故有声光或见人着衣冠从中出尚书周确卒扵此省孝先代确即居之经两载妖变皆息时人咸以为真正所致
　　建议违制
　　宋王文正公曽在审刑日建议违制亲被乃坐罪未几外郡有以具狱谳闻章圣俾以违制坐之公以制非亲被请从违失上可其奏【言行録】
　　疑狱听谳
　　宋燕肃字穆之知审刑院先是天下疑狱虽听奏而州郡惧得罪不敢谳故寃狱常多肃建请诸路疑狱皆听谳有不当者释其罪自是全活者众【东都事畧】
　　议盗杀同党法
　　宋韩忠献琦知审院先是盗杀同党既自已就捕例不抵死公曰此但并有其资或就灭其口非有自新改过之心无足矜者请更议其法乃诏盗杀其徒而不首者毋得原
　　奏刑不上大夫
　　宋蘓颂字子容神宗朝知审刑院知金州张仲宣受财枉法抵死法官援前比贷死杖脊黥配海岛公奏古者刑不上大夫今刑为徒恐污辱衣冠耳仲宣由是得免杖黥止流海外自是命官刑无杖黥者
　　古今文集
　　杂著
　　与鳯翔刑部尚书书　　　　韩愈
　　今阁下为王爪牙为国藩垣威行如秋仁行如春戎狄弃甲而逺遁朝廷髙枕而不虞是岂负大丈夫平生之志愿哉岂负眀天子非常之顾遇哉赫赫乎洸洸乎功业逐日以新名声随风而流宜乎讙呼海隅髙谈之士奔走天下慕义之人使或愿驰一或愿操一戈纳君扵唐虞收地扵河湟然而未至乎是者盖亦有说云岂非待士之道未甚厚遇士之礼未甚优请粗言其事阁下试详而听之夫士之来也必有求扵阁下夫以贫贱而求扵富贵正其宜也阁下之财不可以徧施扵天下在择其人之贤愚而厚薄等级之可也假如贤者至阁下乃一见之愚者至不得见焉则贤者莫不至而愚者日逺矣假如愚者至阁下以千金与之贤者至亦以千金与之则愚者莫不至而贤者日逺矣欲求得士之道尽扵此而已欲求士之贤愚在扵精鉴博采之而已精鉴扵己固已得其十七八矣又博采扵人百无一二遗者焉若果能是道愈见天下之竹帛不足书阁下之功徳天下之金石不足颂阁下之形容矣
　　谢刑部尚书表　　　　　　欧阳脩
　　职清书殿寔为儒者之荣望峻天台仍忝刑官之重内循谫薄仰玷光华臣某【中谢】伏念臣质禀迂愚粗知业履因时幸防遂窃宠荣无拾遗补阙之勤常陪法从非大册髙文之手久厠翰林晚缀宰寮俾闻国论荷三朝之眷遇每察懦幸四海之清平得容尸禄居满盈而不戒积灾衅以自贻属圣统之嗣兴赫皇眀而继照诬言诘服已大释扵羣疑危迹保全俾不亏扵素守犬马盍思扵报效桑榆奈迫扵衰迟屡贡悃私上干聪睿遂开允俾觧繁机然而晩节余生本期避宠清资显秩益更贪荣被优渥之非常但凌兢而失措此盖伏遇皇帝陛下圣神御极亭育推仁闵孤拙之势危无容自立谓疲驽之力竭难责逺圗曲轸至慈俯从诚请仍怜旧物特示殊恩顾非木石之顽宜识乾坤之造飒然素领虽难强扵筋骸皎若丹心尤自期扵尘露
　　辞免除权刑部尚书状　　　吴永叔
　　臣钦闻出綍愧若践氷伏念某蜀之鄙人亡所肖似自为青袍朝士已阅九年及玷碧落侍臣亦几三载制词共千百篇而经济少奏对凡十八疏而献纳疎圣恩重扵丘山臣报防扵毫髪盖尝以疾病之邅连而请外以乡邦之颠覆而丐祠谓天盖髙曽是莫听乃径从扵小宰遂晋长扵秋卿华以一迁重扵再命载念士官之所掌寔扵国脉而相关舜不頼臯陶之眀何以布好生之徳周不得蘓公之敬安审用罚之中必惟良臣始称公选若冒司扵臬事恐纷致扵人言欲望陛下矜察愚衷收回成涣量授职亟改畀扵时髦敕法清刑庶共登扵汉道小臣获免旷官之刺陛下不失知人之眀
　　第二辞免　　　　　　　　　吴永叔
　　臣闻才为造物之所珍名者道家之深忌二陆以吴中之秀入洛官盛而毁来两苏以西州之彦同朝位益髙而谤起矧不令之兄弟亡前脩之典刑而臣摛词玉堂簮笔荷槖职亲地禁终日不离文字之间选妙秩清羣才半入铨衡之下雉不能扵铲采龟不觧扵韬灵致彼胥防纳之危穽每荷陛下保全之力寔如皇天生育之仁曽未报扵隆恩廼复叨扵异擢亟腾免牍以俟俞音盼春诏之十行虽荷褒嘉之宠掌秋官之三典终非克审之才敢逊忠贤庶安愚分
　　第三辞免　　　　　　　　吴永叔
　　窃谓文昌髙扵法从宪部重扵诸曹讼牒滋繁非肤敏之才不足以剖析情伪刑章纷委非谙通之识不足以分别科条如某漫学缀文未闲读律使之讨论润色尚奏薄技扵词林若曰纠禁议询何以宅嘉师扵王国倘非逊避恐速颠跻伏望朝廷察其被宠之若惊谅其控辞之非伪为敷陈扵九陛庶毕达扵孤忠俾守旧官亟回新命
　　刑部侍郎
　　歴代防革周之秋官小司防中大夫也汉以来尚书侍郎后周依周官隋炀帝置刑部侍郎唐因之龙朔改为司刑少常伯光宅中为秋官侍郎天寳中为宪部侍郎掌律令刑法覆按大理及诸司应奏之事宋元丰正名除大理卿崔台符为之元仍唐宋旧置刑部侍郎
　　羣书要语小司防之职掌外朝之政以致万民而询焉【周礼】周之秋官小司防中大夫也【六典】擢亚秋官【韩文】贰于刑谳【刘瑑制】秋官亚卿【曲阜制】秋卿之贰　佐平邦宪【类要】秩贰秋官叅执邦典【南丰拟制】俾践白云之司【裴敦复制】当宣室受谳之际思满堂饮酒之言【杜牧行李从诲制】予曰罪尔勿罪予曰寛尔勿寛【同上】小司防之职以五听听狱讼求民情一曰辞听二曰色听三曰气听四曰耳听五曰目听【周礼】以八辟丽邦法附刑罚一曰议政之辟二曰议故之辟三曰议贤之辟四曰议能之辟五曰议功之辟六曰议勤之辟七曰议贵之辟八曰议賔之辟【同上】刑部侍郎一员掌天下刑法及徒勾覆关禁之政令其属有四总其职务行其制命凡中外咸质正焉【唐职官制】唐有大狱即命御史中丞刑部侍郎大理卿充谓之大三司使【唐职林】古今事实
　　柬之相才
　　狄仁杰荐张柬之宰相才召为洛州司马仁杰曰臣荐宰相而为司马非也乃授司刑少卿迁秋官侍郎【张柬之】
　　栖楚宣授
　　寳厯初宣中书以諌议大夫刘栖楚为刑侍丞郎宣授自此始【唐书】
　　刘瑑统类
　　刘瑑转刑侍精扵法律选制勅可用者议其轻重成一家书号大中统类奏行之
　　王播格条
　　王播转刑侍精扵法律法寺议谳科条繁杂播备举格条置之座右凡有详决疾速如神僚属叹服
　　道裕言当
　　唐太宗时刑部侍郎有阙令执政妙择其人奏皆不可太宗曰朕得其人矣往昔李道裕议张亮云反形未具此言当矣虽不即从至今追悔遂授道裕
　　韩愈表谏
　　韩愈为刑侍宪宗遣使鳯翔迎佛骨入禁中愈上表极谏
　　请轻亡珠罪
　　宋吕公孺字稚卿元祐初为刑侍原庙亡珠系治甚久公孺言殿中主者不一前后代者未尝以服御相授且讳日宫嫔往还不一有所亡岂可指意吏卒狱虽具顾非圣裁不可上深以为然【国史本】
　　奏斥伶人戯
　　元祐中驾幸凝祥池宴从臣伶人以先圣为戯刑部侍郎孔宗翰奏唐文宗时尝有为此戯者诏斥去之今岂宜有此诏付伶官于理【渑水燕谈】
　　论执杀人狱
　　初刑部有刼杀人狱侍郎彭汝励引例乞加贷配执政不以为是降特防皆杀之汝励执不可【长编】
　　平反迁官
　　范百禄字功父除刑部侍郎有以强盗及故杀鬬杀情可矜者谳于朝法官援例贷免司马光曰杀人不死则法废矣百禄曰谓之杀人则可制刑而以为不疑原情而以为无可悯则不可百禄在刑部用法多所平反迁吏部侍郎【东都事畧】
　　平反被赐
　　陈鲁公康伯諡文正兼刑部侍郎前此有司専用权臣风防为狱重轻公平反之故家多被其赐【言行録】
　　平反辞赏
　　张文忠公九成兼刑侍一日法寺以成案上大辟公阅首末得其情因请覆实囚果诬服者也奏黜之时法官抵罚而朝论欲以为赏公辞曰职在详刑而卖众以邀赏可乎【言行録】
　　古今文集
　　杂著
　　崔峄刑部侍郎致仕诰　　　王安石
　　仕焉而告老者自一命以上必有以慰其归况吾迩臣恩纪所厚宜増位序以示褒优以尔具官某比以眀久扵烦使入叅侍从出备藩维践更滋多寄属惟允引年辞位得礼之宜进贰秋卿以荣居息古之士者非茍自秩其身唯慎行祗法以助成王徳尔所知也往其懋哉
　　刑部郎中
