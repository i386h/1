<!-- { "loadSidebar": true } -->
　　宣尼罕言性命不语怪神非论无也欲人严三纲之道奉五常之教修天爵以致人爵不欲言富贵出于天命福禄由于数昔卫卜叶于沙丘为谥已乆秦塞属于临洮名子不寝朝歌未灭而周流丹乌矣白帝尚在而汉断素蛇矣皆兆发于先而符应于后不可以智测也周孔与天地合德与鬼神合契将来之数无所遁情而狼防于周凤衰于楚岂亲戚之义不可去也人伦之教不可废也条侯之贵邓通之富死于兵革可也死于女室可也唯不宜以馁终此又不可以理得也而命偶时来盗有名器者谓祸福出于胸怀荣枯生于口吻沛然而安溘然而笑曽不知黄雀游于茂林而挟弹者在其后也余乙丑岁自荆楚保厘东周路出方城闻有隠者困于泥涂不知其所如也徃谓方城长曰居守后二年南行万里则知憾余者必因天谴譛余者必自鬼谋虽抱至寃不以为恨也余尝三遇异人非卜祝之流皆遁世者也初掌记北门有管涔山隠者诣余曰君明年当在人君左右为文翰之职然须值少主余闻之愕眙洒然变色隠者亦悔失言避席求去余徐问曰何为而事少主对曰君与少主已有累世縁业是以言之余其年秋登朝至明年正月穆素纉绪不入禁苑及户丞御史有闽中隠者叩门请见余因下榻与语曰时事非乆公不早去冬必作相祸将至若亟请居外代公者受患后十年终当作相自西南而入是秋出镇吴门岁经八稔寻又仗钺南燕秋暮有邑子王生引邺郡道士才升宾阶未及命席谓余曰公当为西南节制孟冬朢舒前符节至矣三者皆与言叶不差岁月自宪闱竟十年居相由西蜀而入代余执宪俄亦窜逐唯再谪南服未尝有前知者为余言之岂祸患不可移者神道所秘莫得预闻自古衔寃殁世者多矣报之事或有或无遂使好乱乐祸者以神道为茫昧余尝论之仁人上哲必达生知命如顔氏之子犯而不校释门达摩了空喻幻必不思报矣其下柔弱无心者力不能报所能报者乃中人耳悍强任气如伯有灌夫之流亦在其临殁之际方寸不挠魂魄不散唯结念于此是以能报夫人之舍生也如薪尽火灭溘然则无能为矣达于理者使心不乱则精爽常存不生不灭自可以超然出世升跻神明其次精多魄强则能为厉报之事或有或无理在此也














　　古今事文类聚别集卷三十二
<子部,类书类,古今事文类聚__古今事文类聚新集>
　　钦定四库全书
　　古今事文类聚新集卷一
　　元　富大用　撰
　　三师部
　　三公
　　歴代防革太师太傅太保古官唐虞有百揆之职即三公殷太甲以伊尹为太保纣以箕子为太师周成王立太师太傅太保为三公少师少傅少保曰三孤以贰之至是始有定制三公之职论道经邦爕理隂阳然未尝备官周礼有六卿无三公周公以冢宰兼太师则三公止为兼官而未尝有专职可见矣秦不师古以丞相御史大夫太尉为三公汉袭秦旧哀平间以大司马大司徒大司空为三公复置太师太傅太保始尊师傅位在三公上谓之上公后汉魏晋江左因之后魏特尊太师太傅太保为三师非勲徳崇重者不居而三公则魏晋之旧也北齐因之后周逺拟周制置三公三孤以为论道之官隋唐复依魏晋之法置三师三公三师不主事三公参议国之大事置府僚无其人则阙宋初无所改政和二年诏司徒司空周六卿之官太尉秦主兵之任非三公太尉司徒司空并罢依周制立三少以贰三公绍兴复置太尉于三少之下元以太师太傅太保为三师太尉司徒司空为三公汉唐旧制也三师师范一人仪刑四海三公论道经邦爕理隂阳
　　羣书要语立太师太傅太保兹惟三公论道经邦爕理隂阳官不必备惟其人【书周官】坐而论道谓之三公【礼冬官】朝士掌建邦外朝之法面三槐三公之位焉【礼秋官】保保其身体傅傅之徳义师道之教训此三公之职也【前汉贾谊】三公者内与王论道中参六官之事外与六乡之教【地官乡老注】王之三公八命及其出封皆加一等【春官】上公九命为伯【同上】上公之礼执桓圭九寸缫借九寸冕服九章建常九旒樊缨九就贰车九乗【秋官】公佩山玉而朱组绶【记玉藻】鼎折足覆公餗注知小谋大不胜其任也【易鼎卦】三公者何天子之相也【公羊】三公总方而议则天子恭己而已矣【荀】天设三光以照明天子立三公以明理【桓寛论】三公铨时论道【袁宏名臣賛】三公者百僚之奉万民之表也【汉诏】三公天子之股肱也【崔寔政论】
　　诗句三公运权衡【李白】三槐老更茂【东坡】蝉冕三公府【山谷】三师礼数重【后山】一为公与相潭潭府中居【韩】明君越羲轩天老坐三台【李白】五云多处是三台【杜】五岳祭秩比三公【韩文衡山诗】公望冠岩廊【唐杨巨源诗】钟鼎勲庸大山河诫誓长道协陶钧力恩回日月光一言归社稷九命备圭璋【同上】古今事实
　　槐鼎之任
　　汉光武尤信防言以王梁孙成名应图箓越登槐鼎之任
　　冠冕百辟
　　齐职品令冠冕百辟从容论道自非勲崇徳重无以居之
　　委任三府
　　后汉郎顗拜章曰选举牧守委任三府注三府三公也
　　三公总务
　　代宗大厯四年诏西汉以二府分理东京以三公总务
　　一统万类
　　王嘉传君以道徳位在三公以总方略一统万类分明善恶为职
　　职典天地
　　晋衞瓘奏曰三公职典天地寳掌人物国之大事取义于此
　　调和隂阳
　　汉丙吉为相出逢牛喘吉问牛行防里或以讥吉吉曰方春少阳用事未可太热此时气失节恐有所伤害也三公调和隂阳职所当忧是以问之又傅子曰三公佐天子理隂阳无所不统又说苑三公正天下调隂阳节风雨
　　位典常经
　　汉王尊劾丞相衡御史大夫谭位三公典五常九经以縂方畧一统类广教化美风俗为职
　　诏紏非法
　　后汉章帝二年诏春秋之义以贵理贱今自三公并宜明紏非法宣振威风
　　秩号万石
　　梁制十八班班髙者为贵上公班第十八秩万石【六典注】又汉制三公号万石
　　象鼎三足
　　后汉彭宣三公鼎足承君一足不任覆乱美实又环济要略云三公者象鼎三足共承其上也又杨秉传三公鼎司无所不统又显宗纪永平六年王雒山出寳鼎诏曰鼎象三公岂公卿奉职得其理耶又韩非子背私曰公象鼎足也数三者法三光也
　　朕之腹心
　　师丹策免曰夫三公者朕之腹心也辅善相过正率百僚和合天下者也
　　人之喉咽
　　春秋合防图曰天理在斗中司三公如人喉在咽以理舌语宋均注曰斗为天之口舌主出政教三公导宣君命谕于人则宜如人喉在咽以理舌口如言有条理
　　开徳宣符
　　天文上三台六星两两而居起文昌列抵太防一曰天柱三公之位也在人曰三公在天曰三台主开徳宣符也
　　昭徳塞违
　　三台六星西近文昌二星曰上台为司命次二星曰中台为司中东二星曰下台为司禄所以昭徳塞违也
　　主宣徳化
　　天文志杓南三星及魁第一星西三星皆曰三公主宣徳化调七政和隂阳之官也
　　犹天三光
　　汉成帝时何武建言国之辅佐必得贤圣然犹天之三光备三公官各有分职宜建三公官分职授政以考功效又萧望之言三公任非其人则三光为之不明今歳首日月失光咎在臣等【前本】
　　天之三阶
　　汉东方朔对武帝曰愿陈泰阶六符应劭注曰泰阶六符经曰泰阶者天之三阶也上阶为天子中阶为诸侯公卿大夫下阶为士庶人中阶上星为诸侯三公下星为卿大夫之阶三阶平则隂阳和风雨时天下大安【东方朔】
　　上应台阶
　　后汉郎顗三公上应台阶下同元首注三公上象天之台阶下与人君同体者也又周礼大宗伯疏上台司命为太尉中台司中为司徒下台司禄为司空
　　下象山岳
　　陈忠荐曰三公上则台阶下象山岳股肱元首鼎足居职协和隂阳调训五品
　　天子所师
　　汉哀平间始尊师傅之位明虽天子必有所师又唐百官志三师天子所师法无所总职
　　中书读防
　　唐张延赏奏故事册拜三公中书令读防侍中奉礼如阙卽以宰相摄之
　　一代之伟
　　魏文帝卽位时司空华歆司徒王朗并先世名臣文帝罢朝谓左右曰此三公者乃一代之伟人后人殆难继也
　　三公共选
　　晋刘寔作崇让论以一官缺择众官所让最多者用之此为一公缺三公豫选之且主选之吏不必任公而选三公不如令三公自共选一公
　　大事咨访
　　魏初三公无事希预朝政高柔上疏曰古者刑政有疑輙议于槐棘之下自今之后朝有疑议及刑狱大事宜数以咨访三公三公朝朔望之日可特延入讲论得失文帝嘉纳焉【分纪】又隋百官志三公参议国之大事置府僚
　　謡言奏事
　　蔡邕上疏曰五年制书令三公謡言奏事是时奉公者欣然得志注汉官仪曰三公聼察长吏臧否人所疾苦条奏之是为举謡言也
　　改容礼貎
　　昔者成王幼在襁抱之中召公为太保周公为太傅太公为太师保保其身体傅傅之徳义师道之教训此三公之职也【云云】三公之贵皆天子之所以改容而礼貎之也【前汉贾谊】
　　待以殊敬
　　安帝朝陈忠上疏曰三公称曰冢宰王者待以殊敬在舆为下御坐为起入则参对而议政出则监察而董是非【后陈忠】
　　一命衮服
　　王制曰三公一命衮若有加则赐也不过九命三公八命复加一命则服衮龙与王者之后同
　　一品金章
　　齐职仪云三师品第一金章而紫绶进贤三梁冠绛朝服
　　加赐几杖
　　沈庆之废帝时加庆之几杖给三望车庆之每朝贺常乗犊鼻无幰车履行田园无人从行遇之者不知三公也庆之曰我每游履田园有人时与马成三无人时则与马成二今乗此车安所之乎及赐几杖并固让
　　临轩遣使
　　成帝临轩遣使拜太傅太尉司空仪注太乐宿悬于殿庭门下奏非祭祀宴飨则无设乐之制太常蔡谟议曰凡敬其事则备其礼礼备则有乐今大拜辅相临轩遣使宜有金石之乐从焉
　　载舆上殿
　　魏志太傅钟繇有膝疾拜起不便朝见使载舆车虎贲舁就坐是后三公有疾遂以为故事
　　乗马出游
　　晋王戎位虽总鼎司而委事僚宷间乗小马从便门而出游见者不知其为三公也
　　黄阁鸱尾
　　陈旧制三公黄阁聼事置鸱尾后主时萧摩诃以功授侍中骠骑大将军时诏摩诃开閤门施行马听事寝堂并置鸱尾【分纪】
　　黄閤内屏
　　隋三公府三门当中开黄閤设内屏【百官志】
　　梦松生腹
　　丁固梦松生其腹上谓人曰松字十八公也后十八年吾其为公卒如梦焉
　　闻车马声
　　晋魏舒未逹时甞诣野王主人妻夜产俄而闻车马之声相问寝者谁曰魏公舒自知当为公矣其后果为司徒
　　雀报白环
　　农杨寳者尝见一黄雀坠树下为蝼蚁所困寳愍之食以黄花百余日毛羽成放之后寳读书有黄衣童子向寳再拜曰我王母使臣为鸱枭所抟頼君拯济今当使南海不得复住以白环四枚与寳曰令君子孙洁白登三公辞去遂絶寳生震震生秉秉生赐赐生彪四世为三公【续齐谐记】
　　雀衔三鳣
　　杨震明经博覧不应州郡礼辟后有冠雀衔三鳣鱼坠堂下都讲取鱼进曰蛇鳣卿大夫服之象也数三法三台也先生自此升矣后位三公【后汉本】
