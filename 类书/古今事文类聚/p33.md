<!-- { "loadSidebar": true } -->
　　有国者殷荐于天地望秩山川故灾沴不生矣有家者严禋于鬼神克谐礼乐故休祜应之矣由是上下交泰幽明相协五精同朗辰为水其味咸五镇俱清恒为冬其音羽大哉兹岳殊于众山嵩华乃局于近甸衡岱不逾于方域孰与夫包括绵长经纶中外外夷有四昴宿主胡则延袤以限之中郡有五寳符在代则高襄以临之其顶也上抶干门黑帝之宫观其足也下捺坤轴神之都府岂止劈冀魏截幽燕拒洪河撑大海澒洞合防半天下之襟带嵯峨巉岩一宇内之标格者也故知惟土有精惟山有灵窅窅冥冥其道至其徳至贞氲氲馨馨目之不覩夫形耳之不闻夫声隂阳不测夫奥所以存像设建祠庭矣稽彼上古洎乎中运五载廵狩百神懐柔皇王令典以之协祚歴数昌期以之交泰粤自秦汉爰逮周隋匪脩匪防或僭或侈不勤于省者其政缺非美而封者其事讹于戯黩祭虚陈昭灵罔荅更张礼秩固待雍熈粤若我唐正百王頺教恭惟我后五圣丕烈人神允洽动植和畅乃籍北镇柴南坛碑西岳泥东岱是用告厥功祗其祠也故穰穰多福获于彼颙颙众心徯于此而今猃狁不炽已方余辰边隅于是乎静雨雪其霶乃屡盈尺稼穑于是乎丰丰嵗已成惟君能事斯北廵之礼胥咏其蘓虽黝辂纁旅未由冬觐而圎珪方璧每自天来或事举必祈福行宜赛则有公卿而奉告命也或四时荐熟三献酌洗则有侯牧而奉新章也非夫昭信雄直岂有享于明代哉是以河朔人风洁诚而祷蚕谷者多矣春秋孟冬首三之月尤剧苹藻自收若従官敛樵苏不禁孰敢私伐盖威灵感通以致尔其与淫谄而求者异乎夫道莫先乎真政莫先乎淳参造化以变万物莫先乎神资皇王以富四海莫先乎人防神莫先乎君公正人莫先乎师长丙寅歳乃命菲才谬兼军都钦若眀诏持兵俗无敢懈怠名山大川着乎典式靡不加敬于昭神寝于岳之阳伊岳致神惟神主岳髙柯古榦幽蔚隂翳俯仰瞻对精魄肃慕栗然何为故以嗟叹嗟叹之不足于是咏歌歌以发言言以章徳事可追于风雅词无隠乎闻见神而听之颂斯作曰
　　五宿荧煌风政休咎上经乎乾纲我君顺之祚乃乆兮五宗盘薄隂化成败下彰乎坤络我君钦之福乃介兮天平地成神道助贞人事以寜兮皇极帝力神道助直人事以息兮祯祥日新既祠既禋国力斯春兮风雨时若是耕是获家勤乃作兮至神通兮昭冥叶和至道黙兮勤颂歌大恒如砺明徳惟峩













　　古今事文类聚前集卷十三
<子部,类书类,古今事文类聚>
　　钦定四库全书
　　古今事文类聚前集卷十四
　　宋　祝穆　撰
　　地理部
　　众山
　　羣书要语山之为言宣也含泽布气调五神也【春秋説题辞】山者土之聚也【国语】今夫山一卷石之多及其广大草木生之禽兽居之寳藏兴焉【中庸】仁者乐山【论语】玉在山而水润【荀子】积土成山风雨兴焉【荀子】山不童【武帝制防】
　　山之别名山顶曰冢亦曰巅亦曰椒山脊曰冈山大而髙曰嵩小而髙曰岑锐而髙曰峤卑而大曰扈小而众曰岿上大下小曰巘山有草木曰岵无草木曰峐石载土曰岨土载石曰崔嵬山东曰朝阳山西曰夕阳山足曰麓山穴曰岫山边曰崖崖之髙曰岩上秀者曰峯陬隅髙者曰岊山坡曰坂山三袭曰陟山再成曰坯山中絶曰陉未及上曰翠微山属曰峄山狭而髙曰峦峦山曰堕土山曰阜曲阜曰阿大阜曰陵小陵曰丘【以上见说文释名尔雅】
　　古今事实
　　巨鳌戴山
　　渤海之东有壑壑中有五山岱舆贠峤方壶瀛洲蓬莱台观皆金石所居之人皆仙圣之种五山之根无所连着常随潮波上下往来不得暂峙帝恐流于西极命防疆使巨鳌十五举首而戴之始峙而不动【汤问】
　　愚公移山
　　太行王屋二山方七百里髙万仭愚公且九十面山居恶此山将移之操蛇之神闻之山神惧其不已也告帝帝感其诚命夸娥氏二子负山一措朔东一措雍南自此冀南汉隂无垅
　　防稽禹穴
　　禹廵狩至防稽而崩因葬焉上有孔穴民间云禹入此穴【马迁史】秦始皇上防稽祭大禹望于南海而立石刻颂秦徳【史记】
　　蓬莱风阻
　　自威宣燕昭使人入海求蓬莱方丈瀛洲此三神山诸仙人及不死之药皆在焉黄金银为宫阙未至望之如云及到三山反居水下临之风輙引船而去终莫能至【封禅书】
　　徧歴名山
　　司马迁曰余南登庐山观禹疏九江遂至于防稽大湟上姑苏望五湖东闚洛汭大邳逆河行淮泗济漯洛渠西瞻蜀之岷山及离堆北自龙门至于朔方
　　着屐登山
　　谢灵运好登山陟岭必造幽常着大屐上山则去前齿下山则去后齿
　　天台采药
　　刘晨阮肇入天台山采药失道食尽见桃实食之觉身轻行数里至溪浒持杯取水见一杯流出有胡麻饭溪边二女子笑曰刘阮二郎捉向所失流杯来便迎归作食既出无复相识至家子孙已七世矣
　　携妓东山
　　谢安栖迟东山放情丘壑好音乐毎逰赏必以妓从
　　岘山感慨
　　羊祜与従事邹润甫登岘山垂泣曰自有宇宙便有此山由来贤达胜士登此逺望者多矣皆湮灭无闻润甫对曰明公徳冠四海道嗣前哲令闻令望当与此山俱传后人为立庙及碑
　　数月山行
　　郄诜数月山行喜闻樵语牧唱洗尽五斗尘土肠胃欣然登崖临水久之而去
　　有济胜具
　　许掾好逰山水体便登陟时云许非徒有胜情实有济胜具【世说】
　　终南捷径
　　卢藏用始隠终南山晩乃狥权利司马承祯尝召至阙下藏用指终南山曰此中大有佳处祯徐曰以仆视之仕宦之捷径耳
　　求买山钱
　　戴符山人问襄阳节度于頔求买山钱頔与百万
　　赐买山银
　　种放累章乞归章圣赐买山银百两
　　逰山题名
　　章子厚与苏子瞻逰南山抵仙逰潭之上絶壁万仭岸甚险子厚推子瞻下潭书壁子瞻不敢子厚履险而下以漆墨濡笔大书石壁上曰苏轼章惇来子瞻抚子厚背曰子厚必能杀人子厚曰何也子瞻曰能自判命者能杀人子厚大笑
　　古今文集
　　杂著
　　记鴈荡山　　　　　　　沈存中
　　温州鴈荡山天下竒秀然自古图谍未尝有言者祥符中修造玉清宫伐山取材方有人见之此时尚未有名谢灵运为温州守凡佳山水处逰歴殆徧独不言此山盖当时未有鴈荡山也予观鴈荡诸峯皆峭抜险恠上耸千尺穹崖巨谷不类它山皆包在诸谷中自岭外望之都无所见至谷中则森然干霄原其理当是为谷中大水冲激沙土尽去惟巨石岿然挺立耳如大小龙湫水帘之类皆是水凿【音曹】之穴自下望之则高岩峭壁従上观之适与地平以至诸峯之顶亦低于山顶之地靣世间沟壑中水凿之处皆有植土龛岩亦此类耳【笔谈】
　　武夷圗序　　　　　　　朱元晦
　　武夷君之名著自汉世祀以干鱼不知果何神也今崇安有山名武夷相传即神所宅峯峦岩壑秀拔竒伟清溪九曲流出其间两崖絶壁人不到处往往有枯查挿石罅间以庋舟船棺柩之属柩中遗骸外列陶器尚皆未坏颇疑前世道阻未通川壅未决时夷俗所居而汉祀者即其君长盖亦避世之士为众所臣服而以为仙也今山之羣峯最髙且正者犹以大王为号半顶有小丘焉岂即君之居耶
　　西山记　　　　　　　　洪景卢
　　天地发育万物揫成于西故名山川多西今夫所谓瑶池昆仑阆风县圃日月之所避隠神仙之所窟宅正在流沙弱水外中州指为西故其扶舆英淑之气涣而它之虽一岩壑一观台地无中边亦莫不尔杭汉汝隂之西湖洪蜀永之西山嘉之蛾眉巴陵岳阳之楼黄之临臯金陵之赏心白鹭扬之平山吴之苏台茂苑荆楚之云梦郢之白雪滁之琅琊九江之庾楼皆延庚挹辛宾夕阳而导初月校竒品胜于登临最宜彼东北南岂不或然仅逮数一二也吾邦东有督军湖南有大江北有芝山而重渊复泽吞包太虗无尽复举集西偏槃洲野处之所擅危当之矣非有以大表振之不能以雄夸李阳氷书山南西道军頟篆笔径二尺髙三十五寸窃取其两字揭为西山立亭于道上出滨洲门者引首即见当竦然改观也起琼楼讫江月巨细二十二扁皆伯兄丞相古所作
　　桂山志　　　　　　　　范至能
　　余尝评桂山之竒宜为天下第一士大夫落南者少往往不知而闻者亦不能信余生东吴而北抚幽蓟南宅交广西使岷峨之下四方皆走万里所至无不登覧大行常山衡岳庐阜皆崇髙浑厚虽有诸峯之名政尔魁然大山峯云者盖强名之其最号竒秀莫如池之九华歙之黄山括之仙都温之鴈荡防之巫峡此天下同珍之者然皆数峯而止尔又在荒絶僻逺之濒非几杖间可得且所以能抜乎其萃者必因重冈复岭之势盘亘而起其发也有自来桂之千峯皆旁无延縁悉自平地崛然特立玉笋瑶篸森列无际其恠且多如此诚当天下第一韩退之诗云水作青罗带山如碧玉篸栁子厚訾家洲记云桂州多灵山发地峭竪林立四野黄鲁直诗云桂岭环城如鴈荡平地苍王忽嵯峨观三子语意则桂山之竒固在目中不待余言之赘顷尝图其真形寄吴中故人盖无深信者此未易以口舌争也山皆中空故峯下多佳岩洞有名可纪者三十余所皆去城不过七八里近者二三里一日可以徧至今推其尤者记其畧
　　麻姑山赋　　　　　　　李泰伯
　　巍乎髙防兹山之为异也吾不知夫几百千里之广但见土老而石顽顶天以直上验地势之所极固亦东南之藩障者乎路蹊蟠郁前后相失冈峦崒嵂左右驰突鸣泉百雷跃下云窟乔杉万矛舞破烟骨灵竒恍惚变见出没匮耳目之观听曽不究夫万一其间则有名天之洞礼神之堂髙台层瑶吸日月之光缭垣筑粉孕芝兰之香偏门曲廊入迷其方斜轩乱牕或眀而凉况乎御龙膏之酒倚云和之瑟一饮一石一醉千日安知亿万人尘衣飞蚤虱其或黯然而雾飘然而雨跬步之内则朦无所覩夜长漫漫山空月寒鹤羣戏风舞羽老猿抱子吟声欲干恠物参差松柯水湄或步或驰或啸而悲仙乎鬼乎千态万状而使人心疑别有涧石之迤逦圜潭之无底是曰蛟龙之所止懒而为旱怒而为水嗟我力耕之民辍衣食之资而为祷祠之费岩岫冥古无人行百兽饥死虎狼夜鸣是何假上真之名而神奸之所凭也悲夫以地之竒以物之灵而逋客之经营全形养气采木茹菁未尝有笳箫之声鸾凤之迎谢人品而凌太清者徒见山寒兮青青水秋兮泠泠云路咫尺而不能以升岂非仙可得而不可求道可悟而不可学彼其叛稼穑之功遗室家之乐越天常而慕漠宜乎白首于丹灶之下幽死而无所托也
　　山居记　　　　　　　　杨廷秀
