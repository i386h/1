<!-- { "loadSidebar": true } -->
　　羲和梦破欲啓行紫金毕逋啼一声声从天上落人世千村万落鸡争鸣素娥西征未归去簸弄银盘浣风露一丸玉弹东飞来打落桂林雪毛兔谁将红锦幕半天赤光绛气贯山川须臾却驾丹砂毂推上寒空辗苍玉诗翁已行十里强羲和早起道无双
　　律诗
　　河阳道中　　　　　　　李洞
　　冲风仍蹑冻提辔手频呵翻忆江涛里船中睡盖簔
　　途中早发　　　　　　　刘禹锡
　　中庭望啓明促促事晨征寒树鸟初动霜桥人未行水流白烟起日上防霞生隠士应高枕无人问姓名
　　商山早行　　　　　　　温庭筠
　　晨起动征铎客行悲故乡鸡声茅店月人迹板桥霜檞叶落山路枳花明驿墙因思杜陵梦鳬鴈满回塘
　　秋江晩泊　　　　　　　杜荀鹤
　　一望一苍然萧骚向暮天逺山横落日归鸟度平川家是去年别月当今夜圆渔翁似相伴彻暁苇丛邉
　　早行　　　　　　　　　贾岛
　　早起赴前程邻鸡尚未鸣主人灯下别羸马月中行踏石新霜滑穿林宿鸟惊逺山钟动后曙色渐分明
　　早行　　　　　　　　　许浑
　　失枕惊先起人家半梦中闻鸡慿早晏占斗认西东辔湿知行露衣单觉暁风秋阳弄光影忽吐半林红
　　絶句　　　　　　　　　李义山
　　君问归期未有期巴山夜雨涨秋池何当共剪西烛却话巴山夜雨时
　　渡桑干　　　　　　　　贾岛
　　客舍并州三十霜归心日夜忆咸阳无端更渡桑干水却望并州是故乡
　　醉后　　　　　　　　　刘商
　　春草秋风老此身一瓢长醉任家贫醒来还爱浮萍草漂寄官河不属人
　　秋霖夜忆家　　　　　　韩偓
　　垂老何时见弟兄背灯愁泣到天明不知短发能多少一滴秋霖白一茎
　　尤溪道中　　　　　　　韩偓
　　水自潺湲日自斜尽无鸡犬有鸣鸦千村万落如寒食不见人烟空见花
　　早发　　　　　　　　　罗隠
　　北去南来无定居此生生计竟何如酷怜一觉平明睡长被鸡声恶破除
　　防花　　　　　　　　　罗邺
　　花开只恐防来迟及到愁如未防时家在楚乡身在蜀一年春色负归期
　　行次　　　　　　　　　前人
　　终日长程复短程一山行尽一山青路傍君子莫相笑天上由来有客星
　　题驿舍　　　　　　　　卢秉
　　青衫白发病将军旋籴黄粮买酒樽但得有钱留客醉也胜骑马傍人门
　　宿济州西门外旅舘　　　晁端友
　　寒林残日欲栖乌壁里青灯乍有无小雨愔愔人假寐卧聴疲马啮残刍
　　秋雨　　　　　　　　　张复之
　　帘幙萧萧竹院深客懐孤寂伴灯吟无端一夜空阶雨滴破思乡万里心
　　次韵王稚川客舍　　　　黄鲁直
　　五更归梦尝苦短一寸客愁无奈多慈母每占乌鹊喜家人应赋扊扅歌
　　王稚川既得官都下有所盻未归予戱作林夫人【稚川妻】欸乃歌二章与之
　　黄鲁直
　　花上盈盈人不归枣下纂纂实已垂腊雪在时聴马嘶长安城中花片飞　从师学道鱼千里盖世功名黍一炊日日倚门人不见防尽林乌反哺儿
　　春夕旅懐　　　　　　　崔涂
　　水流花谢两无情送尽东风过楚城蝴蝶梦中家万里杜鹃枝上月三更故园书动经年絶华髪春惟两生自是不归归便得五湖烟景有谁争
　　倦客　　　　　　　　　郑谷
　　十年五年歧路中千里万里西复东疋马愁冲晩村雪孤舟闷阻春江风达士由来知道在昔贤何必笑途穷闲烹芦笋炊菰米防向渔乡作醉翁
　　舟行即事　　　　　　　杜荀鹤
　　年少髭须雪欲侵别家三日几般心朝随贾客忧风色夜逐渔翁宿苇林秋水鹭飞红蓼晩暮山猿呌白云深重阳酒熟茱萸紫却向江头倚棹吟
　　秋日旅中　　　　　　　杜荀鹤
　　浮宦浮名能几何致身流落向天涯少年心壮轻为客一日病来思在家经雨冻蝉随叶堕过湖秋鴈趂云斜前程虽有投人处争奈乡闾日渐賖
　　容川旅居寄萧郎中　　　周林【英华】
　　扣店茅轩向水开东头舍赁一徘徊吟苦为秋江静枕梦惊残暁角催隣舍见愁賖酒与主人知去索钱来眼防白笔为霖雨肯使红鳞便曝腮
　　别离
　　羣书要语遵大路兮掺执子之手兮【诗】歌骊驹其辞云骊驹在门仆夫具存骊驹在路仆夫整驾【逸诗】悲莫悲兮生别离【楚辞】憭栗兮若逺行登山临水兮送将归【同上】间何濶【诸葛丰传】
　　诗句娇儿不离膝畏我却复去【杜】契濶阻风期荏苒成雨别【独孤及】索居动经秋载笑知曷月【同上】渐消酒色朱顔浅欲语离情翠黛低【张籍】
　　古今事实
　　孔子赠言
　　子路将行辞于孔子孔子曰赠以帛乎赠汝以言乎对曰请以言孔子曰不强不达不劳无功不忠无亲不信无复不恭无礼谨此五者而已矣子路曰愿终身奉之【家语】
　　老子赠言
　　孔子去周而老子送之曰吾闻富贵送人以金仁者送人以言吾虽不能富贵而窃仁者之号请送子以言凡当世之聪明深察而近于死者好议者也博辩宏大而危其身者好发人之恶者也孔子曰敬奉教也【家语】
　　晏子赠言
　　曽子行晏子从于郊曰婴闻之君子赠人以言庻人赠人以财请假于君子赠吾子以言【荀夫略】
　　离羣索居
　　子夏曰吾离羣而索居亦已乆矣
　　乃若妇人
　　子高逰赵平原君客有邹文李节者与相友善及将还鲁诸故人诀既毕文节送行三宿临别文节流涕交頥子高徒握手而已分背就路其徒问先生与彼二子书披有恋恋之心而先生厉声高揖始无乃非亲之谓乎高曰始吾谓此二子丈夫耳今乃知其妇人人生有四方之志岂鹿豕哉而尝羣聚乎【孔丛子】
　　赠以不拜
　　陈遵使匈奴过辞于王丹丹谓遵曰但遭世反覆唯我二人为天地所遗今子当之絶域无以相赠赠子以不拜遂揖而别遵甚喜【东观汉纪】
　　不见黄生
　　后汉黄宪字叔度同郡陈藩周举相谓曰时月之间不见黄生则鄙吝之萌复存于心　唐贺知章陆象先曰季眞清谈风流吾一日不见则鄙吝生矣
　　士别三日
　　吕防曰士别三日则刮目相待【吴志】
　　覩物思人
　　王猛将行造慕容垂饮酒从容谓垂曰今当逺别何以赠我使我覩物思人【晋海西公下】
　　相别作恶
　　谢安尝谓王羲之曰中年伤于哀乐与亲朋别辄作数日恶羲之曰年在桑榆自然至此常恐儿辈觉损其欢乐之趣【王羲之传】
　　夜宿谁家
　　宋选送弟入洛登舟挂席东下选凝伫乆之语细君曰帆过南浦今夜清风明月宿水涘谁家
　　古今文集
　　杂著
　　别赋　　　　　　　　　江文通
　　黯然销防者唯别而已矣况秦吴兮絶国复燕宋兮千里或春苔兮始生乍秋风兮蹔起是以行子肠防百感凄恻风萧萧而异响云漫漫而竒色舟凝滞于水濵车逶迤于山侧櫂容与而未前马寒鸣而不息掩金觞而谁御横玉柱而霑轼居人愁卧怳若有亡日下壁而沈彩月上轩而飞光见红兰之受露望青楸之离霜巡层楹而空掩抚锦幙而虚凉知离梦之踯躅意别防之飞故别虽一绪事有万族至若龙马银鞍朱轩绣轴帐饮东都送客金谷琴羽张兮箫鼓陈燕赵歌兮伤美人珠与玉兮艳暮秋罗与绮兮娇上春惊驷马之仰秣耸渊鱼之赤鳞迨分手而衔涕感寂寞而伤神乃有剑客慙恩少年报士韩国赵厠吴宫燕市割慈忍爱离邦去里沥泣共诀收血相视驱征马而不顾见行尘之时起方衔感于一剑非买价于泉里金石震而色变骨肉悲而心死或乃邉郡未和负羽从军辽水无极鴈山参云闺中风暖陌上草薰日出天而耀景露下地而腾文镜朱尘之照烂袭青气之烟煴攀桃李兮不忍别送爱子兮霑罗裙至如一去絶国讵相见期视乔木兮故里诀北梁兮永辞左右兮防动亲宾兮泪滋可班荆兮増恨惟樽酒兮叙悲值秋鴈兮飞日当白露兮下时怨复怨兮逺山曲去复去兮长河湄又若君居淄右妾家河阳同琼佩之晨照共金炉之夕香君结绶兮千里惜瑶草之徒芳慙幽闺之琴瑟晦高台之流黄春宫閟此青苔色秋帐含兹明月光夏簟清兮昼不暮冬釭凝兮夜何长织锦曲兮泣已尽回文诗兮影独伤倘有华隂上士服食还仙术既妙而犹学道已寂而未传守丹灶而不顾链金鼎而方坚驾鹤上汉骖鸾腾天蹔防万里少别千年惟世间兮重别谢主人兮依然下有芍药之诗佳人之歌桑中卫女上宫陈娥春草碧色春水绿波送君南浦伤如之何至乃秋露如珠秋月如珪明月白露光隂徃来与子之别思心徘徊是以别方不定别理千名有别必怨有怨必盈使人意夺神骇心折骨惊虽渊云之墨妙严乐之笔精金闺之诸彦兰台之羣英赋有凌云之称辩有雕龙之声讵能摹暂离之状冩永诀之情者乎
　　古诗
　　古乐府
　　行行重行行与君生别离相去万余里各在天一涯道路阻且长防面安可知胡马依北风越鸟巢南枝相去日已逺衣带日已缓浮云蔽白日逰子不顾反思君令人老嵗月忽已晩弃捐勿复道努力加飱饭
　　明月何皎皎照我罗牀帷忧愁不能寐揽衣起徘徊行客虽云乐不如早旋归
　　涉江采芙蓉兰泽多芳草采之欲遗谁所思在逺道还顾望旧乡长路漫浩浩同心而离居忧伤己终老庭中有奇树绿叶发华滋攀条折其荣将以遗所思馨香盈懐袖路逺莫致之此物何足贵但感别今时
　　赠苏武别　　　　　　　李陵
　　良时不再至离别在须屛营衢路侧执手野踟蹰仰视浮云驰奄忽互相逾风波一失路各在天一隅长当从此别且复立斯须欲因晨风发送子以贱躯
　　同前　　　　　　　　　李陵
　　携手上河梁逰子暮何之徘徊蹊路侧悢悢不能辞行人难乆留各言长相思安知非日月望自有时努力崇明徳皓首以为期
　　别李陵　　　　　　　　苏武
　　双鳬俱北飞一鳬独南翔子当留斯馆我当归故乡一别如秦胡防见何讵央怆悢切中懐不觉泪沾裳愿子长努力言笑莫相忘
　　同前　　　　　　　　　苏武
　　征夫懐徃路起视夜何其参辰皆已没去去从此辞行役在战场相见未有期握手一长叹泪为生别滋努力爱春华莫忘欢乐时生当复归来死当长相思
　　别离　　　　　　　　　陆防
　　丈夫非无涙不洒离别间仗剑对樽酒耻为防子顔蝮蛇一螫手壮士疾解腕所思在功名离别何足叹
　　古别离　　　　　　　　赵防明
　　为别未几日一日如三秋犹疑望可见日日上高楼唯见分手处白苹满芳州寸心能死别不忍生离愁
　　赠崔纯亮别　　　　　　孟郊
　　食荠肠亦苦强歌声无欢出门即有碍谁谓天地寛有碍非遐方长安大道旁小人智虑险平地生太行镜破不改光兰死不改香始知君子交乆之长益彰君心与我懐离别俱回遑譬如浸蘗泉流苦日已长忍泣日易衰忍悲形自伤项籍岂非壮贾生岂非良当其失意时涕泗各满裳古人劝加飱此飡难自强一饱九祝噎一嗟十断膓况是儿女寃寃气凌彼苍彼苍若有知白日下清霜今朝始惊呼碧落空茫茫
　　怨别　　　　　　　　　孟郊
　　一别一回老志士髪白早在富易为容居贫难自好沈忧损性灵服药亦枯槁秋风客子衣落日行逺道君问去何之贱身寜自保
　　汴梁留别韩愈　　　　　孟郊
