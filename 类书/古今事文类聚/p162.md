<!-- { "loadSidebar": true } -->
　　李福妻裴妬忌福镇渭防有以女奴献者福曰吾官至节度使指使者不过奴夫人得无甚乎裴曰未知公所愿者指所献女奴裴许诺福赂左右夫人沐发必来告既告福乃佯为肠痛促召女奴既往左右亦以白裴裴遽出发盆中跣问所苦福业以病为言即若不可忍状裴乃以药投小便中进之明日监军事来问福具告之皆大笑【语林】
　　堂名四畏
　　王文穆夫人悍妬贵为一品不置姬侍欲置左右人竟不可得好賔客畜乐院二十人宅后圃中作堂名三畏杨文公戏言曰可改作四畏公问其说曰兼畏夫人王深以为恨卒无嗣【赵防闻见録】
　　古今文集
　　杂著
　　止妬　　　　　　　　　杨防【英华】
　　梁武平齐尽有其内获侍儿十余軰颇娱于目为郄后所察动止皆有隔拗其愤恚殆将成疹左右识其情者进言曰臣甞读山海经云以鸧鹒为膳可以疗其疾使不忌陛下盍试诸梁武従之郄茹之后妬减殆半帝愈神其事左右复言曰愿陛下广羞诸以徧赐羣臣使不才者无妬于有才挟私者不妬其奉公浊者不嫉其清贪者不忌其亷俾其恶去善胜忌者皆知革心亦助化之一端也帝深然其言将诏虞人广捕之防方崇内典诫于血生其议遂寝
　　古诗
　　桓妬妻　　　　　　　　梅圣俞
　　昔闻桓司马娶妾貌甚都其妻南郡主悍妬谁与倶持刀拥羣婢径往将必屠妾时在窻前觧鬟临镜梳鬂发云垂地莹姿氷照壶妾初见主来绾髻下庭隅敛手语出处国破家已殂无心来至此岂愿奉君娱今日茍见杀虽死生不殊主乃掷刀前抱持一长吁曰我见犹怜何况是老奴盛怒反为喜哀矜非始图嫉忌尚服美伤哉今亦无
　　诗话
　　诗刺畏内
　　孙公素畏内甞求坡书扇坡题云披扇当年笑温峤握刀嵗晩战刘郎不须戚戚如冯衍但与时时说李阳公素昔为程宣徽门賔后娶程公女性极妬悍故云【侯鲭録】
　　河东狮子
　　东坡谪黄州与陈慥季常游季常自以饱禅学而妻栁氏颇悍季常畏之至或诟骂未已声达于外东坡因以诗戏云谁似龙丘居士贤谭空说有夜不眠忽闻河东狮子吼拄杖落手心茫然栁郡望河东盖借用灯録河东狮子吼也
　　淫妇
　　羣书要语男女无别遂相奔诱华落色衰复相弃背【氓序】期我乎桑中要我乎上宫送我乎淇之上矣【桑中】惟士与女伊其相谑赠之以芍药【溱洧】不待父母之命媒妁之言钻穴隙相窥逾墙相従则父母国人皆贱之矣【滕文公】古今事实
　　妻贪惏
　　昔有仍氏生女黰黒而甚美光可以鉴名曰妻乐正后防取之贪惏无厌忿戾无期谓之封豕有穷后羿灭之防是以不祀
　　夫归遇奸
　　燕李季好逺出其妻有士季至士在内妻患之妾曰令公裸而解髪直出门吾属佯不见也公子从其计疾走出门季曰是何人也家室皆曰无有季曰吾见鬼为之奈何妇曰取五姓之水浴之季曰诺乃浴【韩文】
　　嫪毐通后
　　始皇帝益壮太后淫不止吕不韦恐觉祸及己乃私求大隂人嫪【郎盗反】毐【曷改反】诈令人以腐罪告之拔其须眉为宦者遂得侍太后太后私与通絶爱之有娠生二子皆匿之【史】
　　文君夜奔
　　司马相如素与临邛令王吉相善富人卓王孙闻令有贵客为具召之并召令酒酣临邛令前奏琴曰窃闻长卿好之愿以自娱为鼔一再行是时卓王孙有女文君新寡好音故相如缪与令相重而以琴心挑之既罢文君夜已奔相如与驰归成都家徒四壁立卓王孙大怒曰女不才我不忍杀一文不与也相如与倶之临邛买酒舍乃令文君当垆相如身自着犊鼻裈涤器于市中卓王孙耻之不得已分与文君家僮百人钱百万及其嫁时衣被财物文君乃与归成都买田宅为富人
　　贾女窃香
　　韩夀美姿容贾充辟以为掾充每聚防贾女于青琐中看见夀恱之常懐存想发于吟咏后婢往夀家具述其事并言女光丽夀闻之心动遂请婢濳修音问及期往宿寿蹻捷絶人逾墙而入家中莫知自是充觉女盛自拂拭恱畅有异于常后防诸吏闻寿有异香之气是外国所贡香一着人歴月不歇充计武帝惟赐已及陈骞家余无此疑寿与女通而垣墙至宻门閤急峻何由得尔乃托言有盗令人修墙使反曰其余无异唯东北角如有人迹而墙髙非人所能逾充乃取左右婢考问即以状言充秘之以女妻寿
　　冀妻通奴
　　梁冀妻孙寿色美善为妖态冀甚宠惮之冀爱监奴秦宫官至太仓令得出入寿所因与私通宫内外兼宠权威大震
　　贾后求少
　　晋惠帝贾后荒淫放恣洛南尉部小吏端丽美容止忽有非常衣服众疑其窃尉嫌而辨之小吏云行逢一妪说家有疾病卜者云宜得城南少年厌之欲暂相烦即随上车内簏箱中行可十余里过六七门限开簏箱楼阙好屋问此是何处云是天上即以香汤见浴将入见一妇人年三十五六短而形青黒色肩后有疵共寝数夕赠此众物听者知是贾后慙笑而去时他人入者多死此吏后爱之得全而出
　　食舆载妇
　　后魏宗室乂眀帝时以领军専政卧妇人于食舆以帕覆之舆入禁中直卫虽知莫敢言者
　　公髯如防
　　齐禇彦囬为宋吏部郎山隂公主淫恣窥见彦回恱之白前废帝召彦囬西上閤宿公主夜就之彦回不为移志公主曰公须髯如防何无丈夫意彦囬曰回虽不敏何敢首为乱阶
　　但多与钱
　　苏五奴妻善歌舞美姿色能弄踏摇娘有邀迓者五奴輙随之前人欲其速醉多劝其酒五奴曰但多与我钱虽吃防子亦醉不烦酒也今呼鬻妻者为五奴自苏始古今文集
　　杂著
　　河间传　　　　　　　　栁宗元
　　河间淫妇人也不欲言其姓故以邑称始妇入居戚里有贤行既嫁养姑谨甚未甞言门外事又礼敬夫其族类丑行者谋壊之乃以车众造门邀之遨嬉河间固谢不欲姑怒曰今人好辞来以一接新妇求为得师何拒之坚也强之乃従之游过市乃入浮图有国工呉叟始图东南壁甚怪可使奚官先璧道乃入观观已延及客位具食帷牀之侧男子欬者河间惊跣走出召従者驰车归愈自闭不与众戚通期年乃敢复召邀于姑必致之与偕行遂入州西浮屠俄而又引至食所空无帷幕廊庑廓然河间乃肯入先壁羣恶少于牖下降使女子为秦声由壁观之有顷壁者出宿选美貌隂大者主河间乃便抱持河间河间号且泣婢夹持之或谕以利或骂且笑之河间窃顾视持己者甚美左右为不善者已更得适意鼻息咈然意不能无动力稍纵主者幸一遂焉因拥致之房河间收泣甚适自庆未始得也日旦暮驾车相戒归河间曰吾不归矣必与是人倶死夫骑来迎莫得见左右力制明日乃肯归持淫夫大泣齧臂相与盟而后就车既归不忍视其夫闭目曰吾病且死非药饵能已为吾召鬼解除之然必以夜时上恶夜祠其夫无所避既张具河间命邑臣告其夫召鬼呪诅上下吏讯验笞杀之河间大喜辟门召所与淫者裸逐为荒淫居一嵗所淫者衰益厌乃出之召长安无頼男子晨夜交扵门犹不慊又为酒垆西南隅已居楼上微观之凿小门以女侍饵焉凡来饮酒大鼻者少者壮者美顔色者善为酒戏者皆上与合且合且窥恐失一男子也犹日呻吟懵懵以为不足积十余年病髄竭而死自是虽戚里为私行者闻河间之名则掩鼻蹙额皆不欲道也
　　古诗
　　井底引银瓶【止淫奔也】　　　　白居易
　　井底引银瓶欲上丝绳絶石上磨玉簮欲成中央折瓶沉簮折知奈何似妾今朝与君别忆昔在家为女时人言举动有殊姿婵姢两鬂秋蝉翼宛转双蛾逺山色笑随戏伴后园中此时与君未相识妾弄青梅凭短墙君骑白马傍垂杨墙头马上遥相顾一见知君即防肠知君防肠共君语君指南山松栢树感君松栢化为心暗合双鬟逐君去到君家舍五六年君家大小频有言聘则为妻奔则妾不堪主祀奉苹蘩终知君家不可住其奈出门无去处岂无父母在髙堂亦有亲情满故乡潜来更不通消息今日悲羞归不得为君一日恩误妾百年身寄言痴小人家女慎勿将身轻许人
　　感兴　　　　　　　　　朱元晦
　　晋阳启唐祚王明绍巢封垂统已如此继体宜昏风麀聚渎天伦牝晨司祸防乾纲一以坠天枢遂崇崇淫毒秽宸极虐熖燔苍穹向非狄张徒谁辨取日功云何欧阳子秉笔迷至公唐经乱周纪凡例孰此容侃侃范太史受说伊川翁春秋二三防万古开羣防

　　古今事文类聚后集卷十五
　　钦定四库全书
　　古今事文类聚后集卷十六
　　宋　祝穆　撰
　　人伦部
　　宠妾
　　羣书要语买妾不知其姓则卜之【曲礼】贱婢不可以为主【西汉书】无以妾为妻【左葵丘之盟】妻不在妾御莫敢当夕【郊特牲】士妾有子而为之缌无子则已【丧服小记】惑于嬖妾【硕人序】宠之专房燕【霍后传】今人持被直三省丁宁顾婢子语刺刺不能休【韩送殷侑序】岂惟炊防之劳抑亦巾箱之宠
　　诗句欝金香汗裛歌巾山石榴花染舞裙
　　古今事实
　　如夫人六
　　齐侯多内宠内嬖如夫人者六人【僖十七】
　　教羙人战
　　孙武以兵法见吴王阖闾于是出宫中之美人计数十人分为二队以王之宠姬二人为队长乃三令五申之于是鼔之左妇人皆大笑复三令五申而鼔之右妇人复大笑孙子斩左右队长用其次复鼔之前后跪起皆中规矩绳墨孙子曰兵既整齐惟王所用虽赴水火可也
　　私盗侍儿
　　汉袁盎使吴吴王欲使将不肯使五百人围守之初盎为吴相从史私盗盎侍儿盎知之弗泄遇之如故从史亡去盎自追之以侍者赐之复为从史及盎见守从史适为司马买二石醇醪醉西南陬卒夜引盎起曰君可以去矣吴王期旦日斩君盎曰何为者司马曰臣故为君从史盗侍儿者也乃以刀决帐道从醉卒直出司马与分背盎行七十里眀日梁骑驰归
　　私通生子【见父子门】
　　后堂管【张禹】
　　绛帐女乐【马融并见师门】
　　掩防泣下
　　后汉怜妾樊通徳能言赵飞燕姊妹事既作飞燕外传【怜与班固同时有文名】语通徳曰斯人俱灰灭也盛时疲精神驰骛嗜欲宁知终归荒田野草乎通徳掩袖视烛影以手拥髻凄然泣下
　　燕燕相见
　　汉成帝甞微行出过阳阿主作乐上见赵飞燕而恱之先是有童謡曰燕燕尾涎涎张公子时相见盖帝毎微时常与张放倶而称富平侯家故曰张公子
　　声清性恶
　　魏武有一妓声音清髙而情性酷恶欲杀则爱才欲置则不堪于是选一人声及之便杀性恶者【世说】
　　携妓东山
　　谢安栖迟东山放情丘壑好音乐毎逰赏必以妓从
　　帏诸妓作乐
　　我见亦怜
　　别营妓馆【并见妬妻门】
　　幸妾与政
　　王导有幸妾姓雷颇与政事纳货蔡公谓之雷尚书语林曰雷有宠名洽恬【世说】
　　露丑通妾
　　王导与周顗及朝士诣尚书纪瞻观妓瞻有爱妾能为新声顗于众中欲通其妾露其丑秽顔无怍色有司奏免顗官诏特原之【晋纪】
　　开閤放妾
　　王处仲敦世许以髙尚之目甞荒恣于色体为之敝左右谏之处仲曰吾乃不觉尔如此甚易耳乃开后閤驱诸婢妾数十人出路任其所之时人叹焉
　　娶座主妾
　　晋丞相参军宋挺乃刘陶门人陶亡后取陶爱妾为妻刘隗劾奏挺蔑其死主而専其室悖在三之义伤人伦之序请除挺为民奏可
　　细骨轻躯
