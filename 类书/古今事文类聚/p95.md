<!-- { "loadSidebar": true } -->
　　许子儒冠怨误身如今投笔说星辰未须道我何时贵且道何时子脱贫
　　又
　　连珠合璧转璇霄也被星家不见饶灾曜元来怯梼杌福星不是背箪瓢
　　诗话
　　不遇宣宗
　　贾岛不第乃为僧改号无本居法干寺与无可唱和一日宣宗微行至寺闻钟楼上有吟声遂登楼于岛案上取诗卷览之岛不识乃攘臂睨之遂于手内取诗卷曰郎君何防此耶宣宗下楼而去既而岛知之亟谢罪乃赐御札除遂州长江簿后迁普州司仓卒故程锜以诗悼之曰倚恃诗难继昂蔵貌不恭骑驴冲大尹夺卷忤宣宗驰誉超前軰居官下我侬司仓旧曹事一见一心防宣宗尝微行温庭筠遇于逆旅温不识傲然诘之曰公非司马长史之流乎又曰得非文参簿尉之类乎帝曰非也谪为方城尉其制词曰孔门以德行为先文章为末尔既德行无取何所补焉徒负不覊之才罕有适时之用竟以流落而死
　　不遇宗
　　王维私邀孟浩然入内署俄而宗至浩然匿床下维以实对帝曰朕闻其人而未见也诏浩然出帝问其诗浩然自诵所为至不才明主弃之句帝曰卿自不求仕朕未尝弃卿柰何诬我因放还【本传】
　　心肯命通
　　唐庄宗时禁旅王庆乞叙功赏曰侍从济河日臣系第一队入汴臣属前锋乞迁补庄宗颔之他日又言亦不纳庄宗好乐乐工子弟至有得官者谓庆曰子何不学我吹管稍稍能之亦不获用后事李嗣源亦言其劳庄宗曰知庆薄有功但每见庆则心愤然安得更有赐与之意因举唐太宗诗曰待余心肯日是汝命通时夫主天下生灵赏罚之柄而所言若此则进退诚有命也【翰府名谈】
　　命在磨蝎
　　退之三星行云我生之辰日宿南斗牛奋其角箕张其口牛不见服箱斗不挹酒浆箕独有神灵无时停簸扬东坡自谓生时与退之相似盖命宫在斗牛【磨蝎】而身宫亦在焉故其赠术士谢正臣诗云生时宿直斗牛箕
　　题诗坐穷
　　薛令之闽之长溪人及第迁右庻子开元中东宫官寮清淡令之题诗自悼曰朝日上团团照见先生盘盘中何所有苜蓿长防干饭澁匙难绾羮稀筯易寛无所谋朝夕何由保嵗寒宗幸东宫览之索笔题其傍曰啄木口觜长凤凰羽毛短若嫌松桂寒任逐桑榆暖令之遂谢病归
　　雷轰荐福碑
　　范文正守饶州有书生甚贫时盛行欧阳率更书荐福寺碑墨本直千钱为具纸墨打千本使售于京师纸墨已具一夕雷击碎其碑时语曰有客打碑求荐福无人骑鹤上扬州东坡作穷措大诗曰一夕雷轰荐福碑韩魏公客有郭注者行年五十未有室家公以侍儿与之未及门而注死【冷斋夜话】










　　古今事文类聚前集卷三十九
<子部,类书类,古今事文类聚>
　　钦定四库全书
　　古今事文类聚前集卷四十
　　宋　祝穆　撰
　　技艺部
　　画者
　　羣书要语子曰绘事后素曰礼后乎【八佾】唐虞画像而民不犯【前武诏】以五采彰施于五色【益稷】白受采【礼噐】爰变丹青【杨吾子】画虎不成反类狗【马援传】诸太幻师求太隂精用和幻药是诸师等手执方诸承月中水周礼注镜谓之方诸【楞严经】画有六法一曰气韵生动二曰骨力用笔三曰应物象形四曰随类赋彩五曰经营置位六曰传移模冩【画品】
　　诗句方诸承水调幻药洒落生绡变寒暑【荆公】
　　古文事实
　　解衣槃礴
　　宋元君将画图众史皆至防笔和墨在外者半有一史后至者儃儃然不趍受揖不立因之舍公使人视之则解衣槃礴臝君曰可矣是真画者也【庄子】
　　误墨画蝇
　　曹不兴善画吴主使不兴画屏风墨落防素因就以作蝇既御权以为生蝇举手弹之【吴兴杂录】
　　发厨取画
　　顾长康曽以一厨画糊题寄桓皆其所珍惜者乃发厨取之封题如初画并不存直云妙画通变化而去了无恠色【世说】
　　观画施钱
　　顾恺之建康实录注云京师寺记兴宁中瓦棺寺初置僧众设防请朝贤鸣刹注疏其时士大夫无有过十万者既至长康直打刹注一百万长康素贫时以为大言僧后寺成请勾疏长康曰宜备一壁遂闭户徃来一百余日画维摩一躯工毕将欲防眸子谓寺僧曰第一日开见者责施十万第二日开可五万第三日可任例责施及开戸光明照寺施者填咽俄而果百万钱也【艺文类聚引世说恺之为虎头将军今世说不载名书记云小字虎头】
　　登楼罕见
　　顾恺之建层楼为画所疾风暴雨烈暑祁寒并不下笔炎凉皆过天地明朗时乃染毫登楼去梯妻子罕见【南齐谢奕画品】
　　睛龙飞
　　张僧繇于金陵安乐寺畵四龙不防睛每云防之即飞去人以为诞妄因其一须雷霆破壁一龙乗云上天一龙不防眼者见在【水衡记】阎立本观张僧繇江陵画壁曰虗得名尔再徃曰犹近代名手也三徃于是寝食其下数日而后去夫阎以画名一代其于张髙下间尔而不足以知之世之人强其不能而论能者之得失不亦疎乎【后山谈丛】
　　油汚其画
　　桓好蓄法书名画客至尝出而观客食寒具而油汚其画后遂不设寒具集韵寒具镮饼也【刘禹锡嘉话】
　　误墨画牛
　　晋王献之桓温尝使书扇墨误落因画作乌牸駮牛甚妙
　　羞为画师
　　太宗与侍臣泛舟春苑池见异鸟容与波上恱之诏坐者赋诗而召阎立本侔状阁外传呼画师阎立本是时已为主爵郎中俯伏池左研吮丹粉望坐者羞恨流汗归戒其子曰吾少读书文辞不减侪軰今独以画见名与厮役等若曹慎毋习【本传】
　　郑防三絶
　　唐郑防善图山水尝自写其诗并画以献帝大署其尾曰郑防三絶
　　观画地狱
　　吴道字道子画地狱变相后成都人来观咸惧罪脩福田两市屠沽鱼肉不集【朱景元畵断】
　　取轴弃画
　　王涯居永宁里名书画以金玉为奁轴凿垣贮之重复固秘及被诛为人破垣剔取奁轴金玉而弃其书画于道
　　袭父兄业
　　毛棱恵逺子便达有余真巧未足若比其父则床上叠牀隋法伦笔调精宻方之厥兄恐屋下架屋【续画品】
　　昼见夜隠
　　太宗朝李王献画羊昼则齧草栏外夜则归卧栏中莫晓其理僧賛宁曰此幻药所畵南海倭国有泪和色着物昼见夜隠沃焦山石磨色染物昼隠夜见【海外记】
　　啜茶观画
　　经筵承受张茂尝招讲官啜茶观画程明道先生曰吾平生不啜茶亦不识畵竟不徃【山语录】
　　王墨山水
　　王墨善泼墨号王墨善画酒酣之后先以墨泼绡脚踏手扪随其形象为山为水为石为树倐忽造化不见墨汚之防【画防】
　　黄筌画花
　　黄筌父子画花妙在赋色用笔极细殆不见墨迹但以轻色染成谓之冩生江南徐熈以笔畵之殊草草畧施丹粉而神气迥出别有生意筌恶其轧已言其粗俗不入格罢之熈之子乃效诸黄格更不用墨笔直以彩色图之谓之没骨图筌不复能疵瑕遂得齿院品然其气韵皆不及熈逺甚
　　崔白翎毛
　　崔白濠梁人攻畵虽以败荷鳬鴈得名然尤精花竹翎毛
　　恵崇小景
　　僧恵崇建阳人工畵鹅鹭鸶尤工小景善为寒汀烟渚潇洒虗旷之状又工诗【荆公诗注】
　　古今文集
　　杂著
　　画记　　　　　　　　　韩愈
　　杂古今人物小画共一卷骑而立者五人骑而被甲载兵立者十人一人骑执大旗前立骑而被甲载兵行且下牵者十人骑且负者二人骑执器者二人骑拥田犬者一人骑而牵者二人骑而驱者三人执覊靮立者二人骑而下倚马臂隼而立者一人骑而驱渉者二人徒而驱牧者二人坐而指使者一人甲胄弓矢鈇钺植者七人甲胄执帜植者十人负者七人偃寝休者二人甲胄坐睡者一人方渉者一人方渉坐而脱足者一人寒附火者一人杂执器物役者八人奉壶矢者一人舍而具食者二十有一人挹且注者四人牛牵者三人驴驱者四人一人来而负者妇人以孺子载而可见者六人载而上下者三人孺子者九人凢人之事三十有二为人大小百二十有三而莫有同者焉马大者九匹于马之中又有上者下者焉行者牵者奔者渉者陆者翘者頋者鸣者寝者讹者立者龁者饮者溲者陟者降者痒磨树者者嗅者喜而相者怒相踶啮者秣者骑者骤者走者载服物者载狐兎者凢马之事二十有七为马大小八十有三而莫有同者焉牛大小十有一头馲驼三头驴如馲驼之数而加其一焉隼一犬羊狐兎麋鹿共三十旃车三两杂兵噐弓矢旌旗刀剑矛楯弓服矢房甲胄之属缾盂簦笠筐筥锜釜饮食服用之噐壶矢奕之具二百五十有一皆曲极其妙贞元甲戌年余在京师甚无事同居有独孤生申叔者始得此畵而与余弹棊余幸胜而获焉意甚惜之以为非一工人之所能运思盖丛集众工人之所长耳虽百金不愿易也明年出京师至河阳与二三客论畵品格因出而观之座有赵侍御者君子人也见之蹙然若有所感少而进曰噫余手之所摹也亡之且二十年矣余少时常有志乎兹事得国本絶人事而摹得之游闽中而防焉居闲防独时日徃来余懐也以其始为之劳而夙好之笃也今虽遇之力不能为已且命工人存其大都焉余既甚爱之又感赵君之事因以赠之而记其人物之形状与数而时观之以自释焉
　　寳绘堂记　　　　　　　苏子瞻
　　君子可以寓意于物而不可以留意于物寓意于物虽防物足以为乐虽尤物不足以为病留意于物虽防物足以为病虽尤物不足以为乐老子曰五色令人目盲五音令人耳聋五味令人口爽驰骋田猎令人心发狂然圣人未尝废此四者亦聊以寓意焉耳刘备之雄才也而好结髦康之达也而好锻阮孚之放也而好蜡屐此岂有声色臭味也哉而乐之终身不厌凢物之可喜足以恱人而不足以移人者莫若书与畵然至其留意不释则其祸有不可胜言者钟繇至以此呕血发宋孝武王僧防至以此相忌桓之走舸王涯之复壁皆以儿害其国凶其身此留意之祸也始吾少时尝好此二者家之所有惟恐其失之人之所有惟恐其不吾予也既而自笑曰吾薄富贵而厚于书轻死生而重畵岂不颠倒错谬失其本心也哉自是不复好见可喜者虽时复蓄之然为人取去亦不复惜也譬之烟云之过眼百鸟之感耳岂不欣然接之然去而不复念也于是乎二物者常为吾乐而不能为吾病驸马都尉王君晋卿虽在戚里而其服被礼义学问诗书常与寒士角平居攘去膏粱屏逺声色而从事于书画作寳绘堂于私第之东以蓄其所有而求文以为记恐不幸而类吾少时之所好故以是告之庻几全其乐而逺其病也熈宁年月日记
　　文与可画筼筜谷偃竹记　苏子瞻
