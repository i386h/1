<!-- { "loadSidebar": true } -->
　　歴代防革周大司乐中大夫乐师下大夫四人掌成均之法以乐舞教国子又有太师下大夫二人掌六律六吕以合阴阳之声秦汉奉常属官有太乐令丞又少府属官有乐府令丞后汉太常乐令一人魏复为太乐令丞晋元帝并太乐于鼔吹宋太常有太乐令丞齐因之梁太常属官有太乐令又别领清商丞太乐有库丞陈因之后魏太和十五年置太乐官有太乐博士北齐太常寺有太乐令丞后周有司乐上士中士隋太常寺统太乐令丞二人唐因之武德后置内教坊于禁中如意元年改曰云韶府以中官为使开元二年又置内教坊于蓬莱宫侧有音声博士京师置左右教坊掌俳优杂剧自是不太常以中官为教坊使宋乐府太常寺元置教坊有使副使判官各一人
　　宫闱局
　　歴代沿革唐内侍省有五局官属一曰掖庭局主宫嫔簿二曰宫闱局扈门阑三曰奚官局治宫中疾病生死四曰内仆局主宫帐灯烛五曰内府局主中藏给纳局有令丞各二人皆宦者为之宫闱局常侍奉宫闱出入管钥宋不置元仍唐旧亦置宫闱局有使副使各一人又有随殿位都监同监之员
　　宫苑司
　　歴代防革五代梁有宫苑使副使宋因之元置宫苑司有令丞各一人
　　内侍局
　　歴代防革夏商无制周礼有阍人寺人内竪皆其职也春秋齐有竪刁晋有寺人披秦有寺人秦汉加官有中常侍防用七人皆银珰左貂给事殿省后汉中常侍赞导内事顾问应对永平中定员四人小黄门十人【汉旧仪曰中常侍得出入卧内举法省中】明帝以后改以金珰右貂和熹太后称制乃以阉人为常侍小黄门通命两宫自此悉用阉人不调他事后汉有大长秋【初汉景帝改将作为大长秋】又置内侍长四人掌顾问拾遗应对北齐有中侍中省隋曰内侍省置内侍二人内常侍二人【内侍即旧长秋而常侍即旧中常侍】炀帝改为长秋监唐复为内侍省龙朔改省为监光宅为司宫台神龙复号内侍省官有内侍四内常侍六初太宗定制内侍不立三品官以内侍为之长阶第四不任以事惟阖门守御廷内扫除禀食而已开元天宝中始拜三品将军列防于门宋有内中髙品班院淳化五年改入内内班院又改入内黄门班院又改内侍省入内内侍班院景德三年其东门取素司可并内东门司余入内都知司内东门都知司内侍省入内内侍班院可立为入内内侍省以诸司之宋初有内班院淳化五年八月改内班为黄门九月改黄门为内侍黄门院为内侍省入内内侍省与内侍省号为前后省而入内省比前省尤为亲近通侍禁中役服防近者入内内侍省拱侍殿中备洒扫之职役使杂品者内侍省【入内内侍省号北司内侍省号南班】入内内侍省有都都知都知副都知押班内东朝供奉官西头供奉内官侍殿头内侍髙品内侍髙班内侍黄门内侍省有左班都知副都知右班都知副都知押班内东头供奉官内西头供奉官内侍殿头内侍髙品内侍髙班内侍黄门自供奉官至黄门以一百八十人为定员凡内侍初补曰小黄门经恩迁补则为内侍黄门后省官阙则以前省官补押班次迁副都知次迁都知遂为内臣之极品熙宁中入内内侍省内侍省都知押班逐省各以转入先后相压永为定式其官称则有内客省使延福宫使宣庆使宣政使昭宣使宋初所置元丰间议改官制张诚一欲易都知押班之名置殿中监以易内侍省既而宰执进呈神宗曰祖宗为此名葢有深意岂可轻哉以是且仍旧制至政和二年始遂改焉元置内侍局有令二人丞三人局长二人
　　羣书要语侍御仆从罔匪正人【书】予曰有奔走【诗】手握王爵口衔天宪【后汉宦官传论】超登宫卿之位职防天机【并同上】服劳宫省【龙溪除游回制】弥光貂省之任【胡文恭制】聫职内宰【曲阜除阎安制】
　　古今事实
　　不除节度
　　皇祐间王守中不除节度观察使而止给其俸何剡抗疏争辩以为不可其后孙托亦以节度使所以尊宠将帅専置军事安危成败一以系焉岂宜中官得加其任
　　余皆奉祀
　　祖宗成法内侍为承宣观察者带横行虽有一二正任皆老疾歴年既多丐祀禄然后予之中兴以来此选尤遴以髙孝两朝言之其为正任承宣使者不过数人不除节度
　　宦有四星
　　天文有宦者四星在帝座之西
　　古今文集
　　杂著
　　五代宦官论　　　　　　　欧阳修
　　自古宦者乱人之国其源深于女祸女色而已宦者之害非一端也葢其用事也近而习其为心也専而忍能以小善中人之意小信固人之心使人主必信而亲之待其已信然后惧以祸福而把持之虽有忠臣硕士列于朝廷而人主以为去已疎逺不若起居饮食前后左右之亲为可恃也故前后左右者日益亲则忠臣硕士日益疎而把持者日益牢安危出其喜怒祸福伏于帷闼则向之所谓可恃者乃所以为患也患已深而觉之欲与疎逺之臣圗左右之亲近缓之则养祸而益深急之则挟人主以为质虽有圣智不能与谋谋之而不可为为之而不可成至其甚则俱伤而两败故其大者亡国其次亡身而使奸豪得借以为资而起至抉其种类尽杀以快天下之心而后已前史所载宦官之祸常如此者非一世也夫为人主者非欲养祸于内而疎忠臣硕士于外葢其渐积而势使之然也夫女色之惑不幸而不悟则祸斯及矣使其一悟捽而去之可也宦者之为祸虽欲悔悟而势有不可得而去也唐昭宗是已故曰深于女祸者谓此也可不戒哉昭宗信狎宦者由是有东宫之幽既出而与崔图之为宰相顾力不足为乃召兵于梁梁兵且至而宦者挟天子走之岐梁兵围之二年昭宗既出而唐亡矣初昭宗之出也梁王悉诛唐宦者第五可范等七百余人其在外者悉诏天下捕杀之而宦官多为诸镇所藏匿而不杀及庄宗立诏天下访求故唐时宦者悉送京师宦者遂复用事以至于亡此何异求已覆之车躬驾而履其辙也可为悲矣庄宗未防梁时张承业已死其后居翰虽为枢使而不用事有宣徽使马绍宏者颇见信用然诬杀大臣黩货赂専威福以取怨于天下者左右狎昵黄门内养之徒也是时明宗自镇州入觐奉朝请庄宗颇疑有异志阴遣绍宏候其动静绍宏反以情告明宗明宗自魏而返天下皆知祸起于魏孰知其启明宗之二心者皆绍宏始也郭崇韬已破蜀庄宗信宦者言而疑之然崇韬之死庄宗不知皆宦者为之也当此时唐之精兵皆在蜀使崇韬不死明宗入洛岂无西顾之患其能取唐而代之耶明宗入立又诏天下悉捕宦者而杀之其他至太原者七十余人悉杀之都亭驿明宗晩而多病王淑妃専内以干政宦者孟汉琼因以用事秦王入视明宗疾已革既出而闻苦声以谓帝崩矣乃谋以兵入宫者惧不得立也大臣朱宏昭等方圗其事议未决汉琼遽入见明宗言秦王反即以兵诛之陷秦王大恶而明宗以此饮恨而终后愍帝奔于衞州而汉琼迎废帝于潞废帝恶而杀之呜呼人情处安乐自非圣哲不能乆而无骄怠宦女之祸非一日必伺人之骄怠而浸入之明宗非佚君而犹若此者葢其在位差乆也其为大害畧可见矣独承业之论伟然可爱而居翰更一字以活千人于斯二人有取焉取其善而戒其恶所谓爱而知其恶憎而知其善也
　　论宦官　　　　　　　　　范祖禹
　　臣闻书曰与治同道罔不兴与乱同事罔不亡汉有天下四百年唐有天下三百年及其亡也皆由宦者相去五百余年如循一轨葢与乱同事未有不亡者也汉自元帝任用石显委以政事杀萧望之周堪而废刘向等汉之基业壊于元帝东汉邓后临朝中官用事手握王爵口衔天宪顺帝以后五侯専朝帝灵帝之时十常侍擅天下子弟亲党割剥百姓毒流四海附之者宠及三族违之者防及五宗大考党狱夷戮天下名士于是黄巾贼起朝野崩离及袁绍诛宦官献帝奔播困馁而曹操因之以篡汉唐自明皇使髙力士决省章奏宦官始盛李林甫杨国忠等皆因力士以进唐世之祸基于开元肃宗任李辅国末年寝疾辅国以兵劫迁明皇于西内杀张皇后及二王明皇以幽崩肃宗以骇没贵为天子上不保其父中不保其身下不保其妻子由用辅国一人而已代宗用程元振功臣畏谗吐蕃宼陷京师播迁于陜徳宗用宦官分领神防禁兵其后天子由其所立唐室终以此亡宪宗服金丹躁忿为陈洪进所弑敬宗为刘克明所弑文宗欲言宪宗之贼谋泄仇士良杀四宰相及朝臣防其族流血成渠朝廷半空文宗忧愤以至于没武宗以后皆由宦官所立僖宗呼田令孜为父天下大乱黄巢贼起播迁知之必不为也臣侍经筵八年日望一日嵗望一嵗期陛下为令徳之主惟恐有纎毫之失故不避违拂圣意数进苦切之言陛下每留睿听以臣愚直见知臣亦不量微力窃以献纳自任今兹事体实系朝政汚隆人情去就臣义均休戚荣辱不忍嘿嘿坐视敢冒万死而献其忠惟陛下裁察



　　古今事文类聚新集卷十九
　　钦定四库全书
　　古今事文类聚新集卷二十
　　元　富大用　撰
　　诸院部
　　翰林院
　　歴代沿革唐翰林故事翰林院左右银台门内麟徳殿西重廊之后葢天下艺能伎术见召者之所处学士院开元二十六年置在翰林院之南别戸向东前代即无旧名贞观中虞世南等以文馆学士防于禁中内防谋猷号十八学士其后永徽中黄门侍郎顾琮有丽正之称开元初中书令张説又有集贤之目未有典司宗以四隩大同万枢委积诏勅文诰悉由中书或虑当剧而不周务速而时滞宜有偏掌由是始选朝官有词艺学识者入居翰林供奉别防然亦未定名制至二十六年始以翰林供奉改称学士由是遂别建学士院俾掌内命至徳以后军国务殷其入直者并以文词共掌诏敇自此北翰林院始兼学士之名其后又置东翰林院于金銮殿之西随上所在而迁取其便近五代晋髙祖天福五年诏翰林学士院公事并归中书舍人少帝开运元年勅翰林学士与中书舍人分为两制各置六员宋学士院在枢宻宣徽院之北表里深严宥宻又谓之北扉在浴堂之南便于应诏至和三年诏学士院从官两员掌専一管勾编録国朝以来所撰制诏文字元翰林院置翰林学士承防及翰林学士侍读侍讲二学士有直学士翰林待制翰林修撰应奉翰林文字等官掌制撰词命之事凡应奉文字自翰林学士承旨至直学士衔内带知制诏应奉衔内带同知制诏
　　羣书要语翰林枢机宥宻之地【李肇翰林志】清华之地【太宗赐苏易简御札】北院之置尤为切近左接寝殿右瞻彤楼晨趋鎻闼夕宿严卫宻之至也【韦执谊翰林故事】鏒鏕得御廐之骏出入有内司之导丰殽洁饍取给大官衾裯服御资于中库恩之厚也【同上】备待顾问辩驳是非典持缣牍受遣羣务凡一世得失动为臧否职之重也【并同上】若乃职任之清切曹局之严凝礼遇优渥赐与繁缛【金坡故事】发挥大猷藻绘上命只简片削可以动乎人神【翰林故事】居翰苑者皆谓凌玉清遡紫霄岂止于登瀛洲哉【李肇志】玉署之设宻迩紫闼每夜漏既上宫钥并入有大号令大除拜边境急奏惟天子与学士知之虽戴鹖之士充满于庐典司翰墨一人而已居是职者岂不贵重乎【金坡遗事】鼎新大壮敞金马之直庐【同上】矧惟翰墨之司専掌丝纶之命【翰林志后唐学士刘昫奏】
