<!-- { "loadSidebar": true } -->
　　穆帝永和九年三月三日王羲之与太原孙统等四十有一人防于防稽山隂之兰亭脩禊事酒酣赋诗制序用蚕茧纸防须笔书凡二十八行三百二十四字字有重者皆构别体就中之字最多【法书要录】
　　上踏青鞋
　　三月三日上踏青鞋履【卢公范馈饰仪】
　　唐曲江游
　　唐人游赏于曲江莫盛于中和上已节故杜少陵有丽人行
　　上已听琴
　　上已宴太学听弹琴序天子肇置上已节诏公卿羣有司率厥官属饮酒以乐司业武公于是总大学儒官三十有六人列燕于祭酒之堂有一儒生抱琴而来【韩文】古今文集
　　杂著
　　兰亭序　　　　　　　　王羲之
　　永和九年嵗在癸丑暮春之初防于防稽山隂之兰亭脩禊事也羣贤毕至少长咸集此地有崇山峻岭茂林脩竹又有清流激湍映带左右引以为流觞曲水列坐其次虽无丝竹管弦之盛一觞一咏亦足以畅叙幽情是日也天朗气清恵风和畅仰观宇宙之大俯察品类之盛所以游目骋懐足以极视听之娯信可乐也夫人之相与俯仰一世或取诸懐抱晤言一室之内或因寄所托放浪形骸之外虽取舎万殊静躁不同当其欣于所遇暂得于已快然自足曽不知老之将至及其所之既倦情随事迁感慨系之矣向之所欣俛仰之间已为陈迹犹不能不以之兴懐况脩短随化终期于尽古人云死生亦大矣岂不痛哉每览昔人兴感之由若合一契未甞不临文嗟悼不能喻之于懐固知一死生为虚诞齐彭殇为妄作后之视今亦犹今之视昔悲夫故列叙时人录其所述虽世殊事异所以兴懐其致一也后之览者亦将有感于斯文
　　古诗
　　三月三日　　　　　　　沈约
　　丽日属上已芳年俱在斯开花已匝树流莺复满枝洛阳繁华子长安轻薄儿东出千金堰西临鴈鹜陂游丝映空转髙杨拂地垂绿帻文照耀紫燕【良马也】光陆离清晨戏伊水薄暮宿兰池象筵鸣宝瑟金瓶沉羽巵宁忆春蚕起日暮桑欲萎
　　宴洛濵诗【并序】　　　　　　白居易
　　开成二年三月三日河南尹李待价以人和嵗稔将禊于洛濵前一日啓留守裴令公公明日召白居易萧籍李仍叔刘禹锡郑居中李恽李道枢崔晋张可续卢言苗愔裴俦裴洽杨鲁士謩一十五人合宴于舟中由斗亭歴魏堤抵津桥登临沂沿自晨及暮簪组交映歌笑间发前水嬉而后妓乐左笔砚而右壶觞望之若仙观者如堵尽风光之赏极游泛之娱美景良辰赏心乐事尽得于今日矣若不记録谓洛无人晋公首赋铿然玉振顾谓四座继而和之居易举酒抽毫奉十二韵以献诗曰三月草萋萋黄鹂歇又啼栁桥晴有絮沙路润无泥禊事脩初毕游人到欲齐金钿耀桃李丝管骇鳬鹥转岸回船尾临流簇马蹄閙于杨子渡踏破魏王堤妓接谢公宴诗陪荀令题舟同李膺泛醴为穆生携水引春心荡花牵醉眼迷尘街从鼓动烟树任鸦栖舞急红腰旋歌迟翠黛低夜归何用烛新月凤楼西
　　诗话
　　上已赋诗
　　元祐中秘阁上已日集西池王仲玉有诗张文潜和最工云翠浪有声黄繖动春风无力防旌垂秦少游云帘幕千家锦绣垂仲玉笑曰又待入小石调也【王直方诗话】
　　寒食【秋千附】
　　羣书要语去冬至一百五日即有疾风甚雨谓之寒食据厯合在清明前二日亦有去冬至一百六日【荆楚嵗时记】断火三日谓冬至后一百四日一百五日一百六日也【嵗时记】江淮间寒食日家家折栁挿门【同上】齐人呼寒食为冷节又曰熟食又曰禁烟【杜诗注】寒食野祭而焚纸钱【五代后周序】诗句留饧和冷粥出火煮新茶【白集】杏酩渐香隣舎粥榆烟欲变旧鑪灰【崔鲁】今朝一百五出户雨初晴【姚合】火冷饧稀杏粥稠【坡】万井闾阎皆禁火九原松柏自生烟【唐郭勋】人为子推初禁火花愁青女再飞霜【文苑英华】粥香饧白杏花天【李义山】楚乡寒食橘花时【刘禹锡】初过寒食一百六店舎无烟宫栁緑【元】寒食江村路风花髙下飞【杜诗】佳辰强饮食犹寒【杜】杯盘饧粥春风冷池馆榆钱夜雨新【欧】杏粥犹堪食榆羮已稍煎【韦应物】雨中寒食空斋冷【同上】古今事实
　　魏禁寒食
　　魏武帝明罚令曰闻太原上党西河鴈门冬至后百有五日皆絶火食云为介子推且北方沍寒之地老少羸弱将有不堪之患今后人不得寒食若犯者家长半嵗刑主吏百日刑令长夺一月俸
　　周举温食
　　周举迁并州刺史初太原一郡旧俗以介子推焚骸有龙忌之禁至其月咸言神灵不乐举火一月寒食莫敢烟爨嵗多死者举到州作吊书置子推之庙言盛寒去火残损民命非贤者意今则三日而已宣示愚民使还温食风俗顿革【陆翽邺中记】
　　墓祭之始
　　唐侍御郑正则祠享仪云古者无墓祭之文孔子许望墓以时祭祀春秋左氏传辛有适伊川见被发于野而祭者曰不及百年此其戎乎竟为陆浑氏焉汉光武初纂大业诸将出征有经乡里者诏有司给少牢令拜扫以为荣曹公过乔墓致祭其文凄怆寒食墓祭葢出于此　唐开元勅寒食上墓礼经无文近代相传寖以成俗宜许上墓同拜扫礼　柳宗元书近世礼重拜扫今已阙者四年矣每遇寒食则北向长号以首顿地想田野道路士女遍满皁庸丐皆得上父母丘垄焉马医夏畦之鬼无不受子孙追养者
　　造杏粥
　　寒食二日为醴酪又煮粳米及麦为酪捣杏仁煮作粥【邺中记】
　　造枣餻
　　寒食以面为蒸饼様团枣附之名曰枣餻【艺苑雌黄】
　　秋千之戏【系秋千】
　　北方戎狄至寒食为秋千戏以习轻趫后中国女子学之乃以防绳悬木立架士女坐立其上推引之谓之秋千或曰本山戎之戏自齐威公北伐山戎此戏始传中国一云作千秋字本出汉宫祝夀词后世误倒读为秋千耳【古今艺术图】涅槃经谓之罥索【嵗时记】天宝宫中至寒食节竞筑秋千令宫嫔辈嬉笑以为乐帝常呼为半仙之戏【遗事】
　　古今文集
　　杂著
　　禁火周制
　　琴操晋文公与介子绥俱亡子绥割腓股以啖文公文公复国子绥独无所得作龙蛇之歌而隠文公求之不肯出乃燔左右木子绥抱木而死文公哀之令人五月五日不得举火及周举移书魏武明罚令陆翽邺中记并云寒食断火起于子推琴操所云子绥即推也又云五月五日与今有异皆因流俗所传按左传及史记并无介子推被焚之事然周书司烜氏仲春以木铎狥火禁于国中注云为季春将出火也今寒食准节气是仲春之末清明是三月之初然则禁火并周制也【初学记】
　　不因子推
　　左传晋文公反国赏从亡者介之推不言禄禄亦弗及推遂与母偕隠而死晋侯求之不获以绵上为之田曰以志吾过绵上者西河介休县地也其事始末只如此史记则曰子推从者书宫门有一蛇独怨之语文公见其书使人召之则已闻其入绵上山中于是环山封之名曰介山虽与左传畧异而大略亦同至刘向新序始云子推怨于无爵齿去而之介山之上文公待之不肯出以谓焚其山宜出遂不出而焚死是后杂记如先贤传则云太原旧俗以介子推焚骸一月寒食邺中记云并州俗冬至后一百五日为子推断火冷食三日魏武帝以太原上党西河鴈门皆沍寒之地令人不得寒食亦谓冬至后百有五日也按后汉周举传云太原一郡旧俗以介子推焚骸有龙忌之禁至其亡月咸言神灵不乐举火由是士民每冬中辄一月寒食莫敢烟爨举为并州刺史乃作吊书置子推庙言盛冬去火残损民命非贤者之意宣示愚民使还温食于是众惑稍解风俗顿革然则所谓寒食乃是冬中非今节令二三月间也【容斋随笔】
　　古诗
　　寒食行　　　　　　　　王建
　　寒食家家出古城老人看屋少年行丘垄年年无旧道车徒散行入衰草牧童驱牛下冢头畏有人家来洒扫逺人无坟水头祭还引妇姑望乡拜三日无火烧纸钱纸钱那得到黄泉但看垄上无新土此中白骨应无主
　　寒食歌　　　　　　　　张文潜
　　东风芳草长寒食春茫茫人家掩门去鸡犬自相将原头簇簇柳与花行人往来长叹嗟旧坟新冢累累是裂钱浇酒何人家桑上鸣鸠唤山雨雨脚萧萧山日暮归来门巷正春寒花底残红落无数北里悲啼夜未休清脆管起南楼古今歌哭何时尽芳草白杨春复秋去年巧笑秋千女今年嫁作东家妇防绳画柱似当年只有朱顔不如故百人学仙无一成麻姑不见但闻名万斛春醪须痛饮江边渔父笑人醒
　　律诗
　　寒食　　　　　　　　　李崇嗣
　　普天皆灭焰匝地尽藏烟不知何处火来向客心然
　　途中寒食　　　　　　　宋之问
　　马上逢寒食途中属暮春可怜江浦望不见洛桥人
　　岭表寒食　　　　　　　沈佺期
　　岭外逢寒食春来不见饧洛中新甲子何日是清明
　　寒食　　　　　　　　　唐彦谦
　　上已接寒食莺花零落辰微微泼火雨草草踏青人
　　寒食　　　　　　　　　杜甫
　　几年逢熟食万里迫清明松柏邙山路风花白帝城
　　寒食城外醉　　　　　　韦庄
　　满街杨柳绿丝烟画出青春二月天好是隔帘花影动女郎撩乱送秋千
　　寒食　　　　　　　　　刘禹锡
　　莺娇燕黠防风烟士女儿童满野田草色浅深围幄幕花枝上下逐秋千
　　寒食夜　　　　　　　　韩偓
　　侧侧轻寒剪剪风杏花飘雪小桃红夜深斜搭秋千索楼阁朦胧细雨中
　　夜深　　　　　　　　　韩偓
　　清江碧草両悠悠各自风流一种愁正是落花寒食雨夜深无伴倚空楼
　　寒食　　　　　　　　　熊持登
　　东风泼火雨新休舁尽春泥扫雪沟走马犊车当御路濮阳公主谢鸡毬
　　鬼诗
　　流水防防芹怒牙织鸟双飞客还家荒村无人作寒食殡宫空对棠梨花【酉阳杂俎】
　　寒食日寄李补阙　　　　郭郧
　　兰陵士女满晴川郊外纷纷拜古埏万井闾阎皆禁火九原松柏自生烟人间后事悲前事镜里今年老去年介子终知禄不及王孙谁有一相怜
　　寒食内宴诗　　　　　　张籍
　　西清诗话云观此诗乃知唐清明宴百官亦皆冷食又至夜而罢
　　朝光瑞气满宫楼防纛鱼龙四面稠廊下御厨分熟食殿前香骑逐飞毬千官尽醉犹教坐百戏皆呈未放休共喜拜恩侵夜出金吾不敢问行由
　　寒食都门　　　　　　　胡曽
　　三年寒食住京华寓目春风万万家金络马衔原上草玉钗人折路傍花轩车竞出红尘合冠盖争回白日斜谁想都门两行泪故园寥落在长沙
　　寒食辇下　　　　　　　曹组
　　海棠时节又清明尘敛烟收雨乍晴几处青帘沽酒市一竿红日卖花声防毬时向梭门过绣毂遥随辇路行日暮人人醉归去熙熙春物见升平
　　诗话
　　青精饭
　　杨柳叶细冬青居人遇寒食采其叶染饭色青而有光食之资阳气道家谓之青精干石【音信】饭陶隠居登真隠诀有太祖真人青精干石饭法又云取南烛草木叶煑汁渍米炊又名黑饭杜甫诗岂无青精饭使我顔色好郑畋诗圎明青饭光润碧霞浆【零陵总记】
　　饮梨花下
　　侯穆有诗名因寒食郊行见数少年共饮于梨花下穆长揖就座众皆哂之或曰能诗者饮乃以梨花为题穆吟云共饮梨花下梨花挿满头清香来玉树白蚁泛金瓯妆靓青娥妒光凝粉蝶羞年年寒食夜吟绕不胜愁众客阁笔
　　饧字所出
