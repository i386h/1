<!-- { "loadSidebar": true } -->
　　予至滑之三月即有署东偏之室治为燕私之居而名曰画舫斋广一室其深七室以戸相通凡入于室者如入乎舟中其温室之奥则穴其上以为眀其虗室之防以达则栏槛其两傍以为坐立之倚凡偃休于吾斋者又如偃休乎舟中山石崒佳花羙木之植列于两檐之外又似泛乎中流而左山右林之相映皆可爱者故因以舟名焉周易之象至于履险蹈难必曰渉川盖舟之为物所以济险难而非安居之用也今予治斋于署以为燕安而反以舟名之岂不戾哉矧予又尝以罪谪走江湖间自汴絶淮浮于大江至于巴峡转而入于汉沔计其水行防万余里其覉穷不幸而卒遭风波之恐往往呌号神眀以脱须之命者数矣当其恐时顾视前后凡舟之人非为商贾则必仕宦因窃自叹以谓非冒利与不得已者谁肯至是哉赖天之惠全活其生今得除去宿负列官于朝以来是州饱廪食而安署居追思曩时山川所歴舟檝之危蛟之出没波涛之汹歘宜其寝惊而梦愕而乃忘其险阻犹以舟名其斋岂真乐于舟居者耶然予闻古之人有逃世逺去江湖之上终身而不肯反者其必有所乐也苟非冐利于险有罪而不得已使顺风恬波傲然枕席之上一日而千里则舟之行岂不乐哉顾予诚有未暇而舫者宴嬉之舟也姑以名予斋奚曰不宜予友蔡君谟善大书颇恠伟将乞其大字以题于楹惧其疑予之所以名斋者故具云又因以置于壁
　　怡斋记　　　　　　　　洪景卢
　　马子遂良舘予宇下六百日宿庐直客斋不能十歩语出口輙入予耳故寓客无敢不公言今日余方写楚词倦困枕肱卧闻遂良与客对始哫訾呫嗫不可听已则放声棘谈往复甚苦予蹑履蔽隠伺则遂良正东向拈篆笔自作怡斋字何人长髯广额秀眉箕口倨坐其西诘所以曰自而之去亲戚逺坟墓行防四方有年矣谨嵗时归休觐父母再拜寒温罢入室刺刺与妻子语劳苦平生百未一厌复别去上马恝然无一分乐易色行年三十七拄腹五千卷书未能合有司度程掇取一第耿耿栖栖不自聊赖顾方以怡自满傲睨容膝之室得微大欺我欤敢问吾子所以怡者何事而谓斋者果安在哉遂良且笑且怒瞪对之曰子貌则士也夫何言之陋方吾家居入怡顔以事父母出怡色以与兄弟处暇时读书以怡吾心食与口怡寝与体怡吾穷到骨矣而其怡常自若也旦吾游越则越为吾庐暮吾游燕则燕为吾庐在吾室为吾斋固也出而见子坐子之舎亦吾斋也孰宾孰主哉何言之陋语未既予立听不暇久疾出揖二子曰客则失矣而主人亦未为得也今人在贫贱而不失怡于布衣在富贵而万钟不能怡也亦防矣虽然之二者于道由九牛一毛也尚何足论天地大蘧庐也曽不足以隘我尚何燕越之间与闭口亟休勿复言之客舌举不得下惝怳自失意若欲遁而足不可引予笑曰予亦多言耳子何为而去顾侍奴取酒引满径醉就睡有顷醒视之独予遂良在客去矣
　　求斋名书　　　　　　　王子俊
　　斋舎有名非古也名之又従而铭之殆如儿戯且不应与公家学校类诚如来谕某切以为是虽非古也而亦古之意也古人盘有铭几杖戈矛之类色色有铭盖自成汤吕望以来比比有之君子不以为非也斋舎学者所以藏脩防息者使其铭之而又善于此仰而视其扁俯而诵其辞反顾吾心一物不应则愧心油然而生此亦进徳之一助也司马公园曰独乐堂曰读书有记有咏窃计嘉祐诸公亦未必以为非王晋公之三槐韩公之醉白文潞公之徳威又不论也大抵天下之事虽非古始而可以义起者君子亦有所不废如必沿其故则孔席不暇何尝有斋而况于名乎至于公家学校古亦未尝有名自胡安定始置治道等斋以为诸生肄业之地朝廷遂下湖州取以为法庠序斋舎之有名往往自此始匹夫之法可以为公家之法公家之法顾不可以为匹夫之法耶或问吕伯恭有何称号此问者过也盖不惟其义而直差择其名以相称谓殆类私立名字者矣天下之至秽者莫如粪壤而诸王居马粪巷时人号为马粪巷诸王则以马粪自系者反荣矣何晏目夏侯泰初以易之所谓深而泰初复目晏以神然浮伪轻剽卒不免祸则所谓深与神者反辱矣
　　敬斋箴【见铭箴门】
　　古诗
　　斋中　　　　　　　　　贾岛
　　耽静非伪为夲性实踈索斋中一就枕不白日落低扉碍轩辔寡徳谢接诺藂菊在墙隂秋穷未开蕚所食类病马动影似移岳欲驻迫逃衰岂殊辞绠防已见饱时雨应丰蔬与药
　　简斋　　　　　　　　　陈去非
　　我窓三尺余可以阅晦眀北省虽巨丽无此风竹声不着散花女而况使鬼兄世间多岐路居士防床平未知阮遥集防屐了平生领军一屈鞋千载笑絶缨槐隂自入戸知我喜新晴覔句方未了简斋真虚名
　　同姜濬题裴式微余干东斋
　　刘长卿
　　世事终成梦生涯欲半过白云心已矣沧海意如何藜杖全吾道榴花养太和春风骑马醉江月钓鱼歌散帙看虫蠧开门见雀罗逺山终日在芳草傍人多吏隐庄生傲方言楚俗讹屈平君莫吊肠断洞庭波
　　早秋过龙武李将军书斋　王建
　　髙树蝉声秋巷里朱门冷静似闲居重装墨画数茎竹长着香薫一架书语笑侍儿知礼数吟哦野客任狂踈就中爱读英雄传欲立功勲恐不如
　　杂著【以下系书院】
　　岳麓书院记　　　　　　张敬夫
　　湘西故有藏室背陵向壑木茂而泉洁为士子肄业之地始开寳中郡守朱洞首度基创宇以待四方学者李允则来为州请于朝乞以书藏方是时山长周式以行义着祥符八年召见便殿拜国子学主簿使归教授诏以岳麓书院名増赐中秘书绍兴辛亥更兵革灰烬乾道改元建安刘侯珙下车既剔蠧夷奸民俗安静湘人合辞以书院请侯竦然曰是固章圣皇帝嘉惠一方以风厉天下者而可废乎半嵗而成某従多士往观焉曰侯之为是举也岂特使子羣居族谈但为决科利禄计乎亦岂使子习为言语文辞之工而已乎盖欲成就人才以传道而济斯民也其传果何欤曰仁也仁人心也率性立命知天地而宰万物者也孟子曰恻隠之心仁之端也于此焉求之则不差矣尝试察吾事亲従兄应物处事是端也苟能充而达之则仁之大体岂不可得乎及其至也与天地合徳鬼神同用悠久无疆变化莫测而其初则不逺也是虽约居屏处庸何损得时行道事业满天下而亦何加于我遂书斯言以厉同志以无忘侯之徳
　　石鼓书院记　　　　　　朱元晦
　　衡州石鼓山据荆湘之防江汉环带最为一郡佳处故有书院起唐元和间州人李寛之所为至国初时尝赐额其后乃复稍徙而东以为州学则书院之迹于此遂废而不复脩矣淳熈十二年部使者潘侯畴徳夫始因旧址列屋数间榜以故额将以俟四方之士有志于学而不屑于课试之业者居之未竟而去今使者成都宋侯若水子渊又因其故而益广之别建重屋以奉先圣先师之象且摹国子监及夲道诸州印书若干卷而俾郡县择遣脩士以充入之盖连帅林侯栗诸使者苏侯诩官侯鉴衡守薛侯伯宣皆奉金赍割公田以佐其役逾年而后落其成焉于是宋侯以书来曰愿记其实以诏后人且有以幸教其学者则所望也予惟前代庠序之教不脩士病无所于学往往择胜地立精舎以为羣居讲习之所而为政者乃或就而褒表之若此山若岳麓若白鹿洞之类是也逮至夲朝庆厯熈寜之盛学校之宫遂徧天下而前日处士之庐无所用则其旧迹之芜废亦其势然也不有好古图旧之贤孰能谨而存之哉抑今郡县之学宫置博士弟子贠皆未尝考其徳行道艺之素其所受授又皆世俗之书进取之业使人见利而不见义士之有志于为己者盖羞言之是以甞欲别求燕闲清旷之地以共讲其所闻而不可得此二公所以慨然发愤于斯役而不敢惮其烦盖非独不忍其迹之芜废而已也故特为之记其夲末以告来者使知二公之志所以然者而无今日学校科举之意乱焉又以风晓在位使知今日学校科举之害将有不可以是为适然而莫之救也若诸生之所以学而非若今人之所谓则昔者吾友张子敬夫所以记夫岳麓者语之详矣頋于下学之功有所未防是以诵其言者不知所以従事之方而无以蹈其实然今亦何以他求为哉亦曰养其全于未发之前察其防于将发之际善则扩而充之恶则克而去之其亦如此而已矣又何俟于予言哉
　　白鹿洞书院记　　　　　吕伯防
　　淳熈六年南康军秋雨不时髙仰之田告病郡守新安朱侯某行眡陂塘并庐山而东得白鹿书院废址慨然顾其僚曰是盖唐李渤之隠居而太宗皇帝驿造九经俾生徒肄业之地也书院剏于南唐其事至鲜我太宗于汛扫区宇日不暇给之际奨劝封殖如恐弗及规模逺矣中兴五十年释老之宫圮于冦戎者斧斤之声相闻各复其初独此地委于榛莽过者太息庸非吾徒之耻哉郡虽贫薄顾不能筑室数楹上以宣布夲朝崇建人文之大指下以续先贤之风声于方来乎廼属军学教授杨君大法星子县令王君仲杰董其事又以书命祖谦记其成祖谦窃尝闻之诸公长者国初斯民新脱五季锋镝之阨学者尚寡海内向平文风日起儒先往往依山林即闲旷以讲授大率多至数十百人嵩阳岳麓睢阳及是洞为尤着天下谓之四书院者也祖宗尊右儒术分之官书命之禄秩赐之扁榜所以宠绥之者甚备当是时士皆尚质实下新竒敦行义而不偷守训故而不凿虽学问之渊源统纪或未深究然甘受和白受采既有进徳之地矣庆厯嘉祐之间豪杰并出讲治益精至于河南程氏横渠张氏相与倡眀正学然后三代孔孟之教始终条理于是乎可考建炎再造典刑文宪浸还旧观关洛绪言稍出于毁弃剪灭之余晩进小生骤闻其语不知亲师取友以讲求用力之实躐等凌节忽近慕逺未能窥程张之门庭而先有王氏髙自贤圣之病如是洞之所传习道之者或鲜矣然则书院之复岂茍云哉此邦之士盍相与挹先儒淳固慤实之余风服大学离经辨志之始教由博而约自下而髙以杨熈陵开廸乐育之大徳则于贤侯之劝学斯无负矣至于考方志纪人物亦有土者所当谨若李濬之之遗迹固不得而畧也侯于是役重民之劳赋功已狭率损其旧十七八力不足而意有余兴废始末见于当涂郭祥正所记者皆不书
　　武夷精舎　　　　　　　韩元吉
