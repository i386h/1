<!-- { "loadSidebar": true } -->
　　汉世良吏为盛若赵广汉韩延夀尹翁归延年张敞之属皆称其位王成黄霸朱邑龚遂郑召信臣等所居民富所去见思生有荣号死有奉祀【前汉循吏传】
　　卧辙不许去
　　后汉侯霸字君房为临淮太守被徴百姓攀辕卧辙不许去
　　攀船不忍别
　　邓攸守吴兴郡有恵政离郡之日人攀其船相送三百里不忍别【吴郡志】
　　羣鹊拥车
　　李元纮治润州有恵民政代去吏民遮留乌鹊羣飞亦拥车行
　　拥马遮道
　　唐姚元崇牧荆州受代日民拥马首遮道不使去乗马鞭镫民皆截留之
　　复还去珠
　　孟甞为合浦太守郡产珠先守多贪珠徙交趾甞革易前弊未经嵗珠复还
　　为选一钱
　　后汉刘宠字祖荣为防稽太守简除烦苛郡中大化召为将作大匠山隂五六老叟人持百钱以送宠曰自明府下车以来狗不夜吠民不见吏年老遭遇圣明故自扶奉送宠曰吾政何能及公言耶为人选一大钱受之
　　送车二乗
　　陆长源为汝州太守简易无威仪而清白自将去汝州送车二乗曰吾祖罢魏州有车一乗而图书半之吾愧不及先人云
　　震畏四知
　　杨震为东莱太守昌邑王密夜半懐金献曰无人知震曰天知神知尔知我知是谓四知何无人知也却而不受
　　裴号独立
　　裴侠守河北日周太祖命独立曰裴侠清慎奉公为天下最有如侠者与之俱立众黙然朝野叹服号独立使君
　　清遗子孙
　　杨震为涿郡太守性防或劝开产业震不肯曰使后世称为清白吏子孙以此遗之不亦厚乎
　　不见邑子
　　尹翁归为东阳太守于定国欲属托邑子两人令坐后堂侍见定国与翁归语终日不见其邑子既去定国谓邑子曰此贤将汝不任事也又不可干以私
　　清如氷雪
　　魏令狐邵字孔叔为农太守所在清如氷雪
　　清见越石
　　宋虞愿为晋安太守海边有越王石常隠云雾相传云清太守乃得见往观之清彻无所隠蔽
　　清亦彻底
　　朱世良为清河太守有老人曰府君非惟政善清亦彻底
　　清畏人知
　　胡威父质为荆州刺史威自京师定省及告归赐绢一匹为装武帝谓威曰卿孰与父清威对曰臣父清畏人知臣清畏人不知是臣不及父逺矣【夲传】
　　馈鱼不食
　　羊续字兴祖为庐江太守府丞馈鱼受而不食挂之后复进续出前鱼示之府丞慙而止【汉书】
　　载米来食
　　邓攸为吴郡太守不食禄载米来食唯饮郡中水而已去郡数千人挽船进不得公少停夜中遁去人歌曰紞如打五鼓鸡鸣天欲曙邓侯挽不来谢令推不去
　　舶物无取
　　王僧孺为南海太守外国舶物并无所取昔人为蜀长史终身无蜀物吾欲遗子孙不敢越装
　　画像自戒
　　申微画杨震之像于寝室以自戒【后周书】
　　计日受禄
　　后汉杨秉字叔节为豫章太守清俭计日受禄余俸不入私门
　　以船载土
　　洪规罢防稽太守无资不欲令人知其清以船载土而归
　　卖劒买牛
　　龚遂为渤海太守令人种榆百夲薤五十夲葱一畦韭三畆彘五鸡五又郡人好剑佩刀令卖剑买牛卖刀买犊曰何为牛而佩犊
　　无襦有袴
　　防范为蜀郡太守先是蜀郡有火灾禁人夜作以防灾范乃严储水而已歌曰防叔度来何暮不禁火民安堵昔无襦今有袴
　　教务农桑
　　黄霸字次公为颍川太守使邮亭乡官畜鸡豚以赡鳏寡为条教务农桑畜养种树而已
　　大兴学校
　　文翁为蜀郡太守起学成都市由是大兴学校于京师者比齐鲁焉至今蜀好文雅文翁之力也
　　修学常山
　　后汉伏恭字叔齐为常山太守敦修学校教授不辍由是北州多伏氏之学
　　起学成都
　　文翁为蜀郡太守选郡县小吏起学官使弟子受业遂变成都鲁风天下郡国并立学校自文翁始
　　率以孝悌
　　韩延夀为东都太守置正伍长相率以孝悌不得舍奸人闾里有非常事輙闻知始若烦后吏无追捕之苦皆便安
　　教以礼逊
　　前汉韩延夀治颍川教以礼逊
　　勉以孝悌
　　刘寛字文饶为南阳太守每行县慰父老以农桑之言勉少年以孝悌之训
　　民皆乐业
　　孙叔敖为楚相秋冬劝人入山采木春夏乗水多时而出材民皆乐业
　　人歌鼓腹
　　岑熈为魏郡太守视事二年人歌之曰我有枳棘岑君伐之我有蟊贼岑君遏之狗吠不惊含哺鼓腹【后岑彭传】
　　精力烦碎
　　始若烦碎其政米塩唯霸精力行之注米塩言至细【黄霸传】
　　无拘文法
　　龚遂为渤海太守奏曰治乱人犹治乱防不可急愿敕丞相御史且无拘臣以文法得一切便宜从事
　　闭阁卧理
　　前汲黯为淮阳太守闭阁卧理黯愿为中郎出入禁闼补过拾遗帝曰君薄淮阳耶今召君矣顾淮阳吏民不相得徒得君重卧而治之又汲黯为东海太守治官理民好清静黯多病卧阁内不出嵗余东海大治
　　移病逊谢
　　韩延夀为东郡太守民兄弟讼田延夀伤之曰备位为郡表率今民有骨肉相讼是日移病不聼事于是逊谢不敢复争
　　选贤布诏
　　黄霸字次公为颍川太守选择贤良吏分部宣布诏令令民咸知上意
　　抑强扶弱
　　后汉耿纯为东阳太守在郡四年抑强扶弱令行禁止
　　请治胶东
　　汉胶东盗贼起山阳守张敞请治之乃拜胶东相敞曰理剧郡非赏罚无以劝惩吏追捕有功者愿赏罚得比三辅尤异由是盗贼散去
　　大治东海
　　前汉尹翁归为东海太守好清静嵗余东海大治
　　郡中愈治
　　黄霸为颍川太守外寛内明户口嵗増召守京兆尹复有诏归颍太守官前后八年郡中愈治
　　汉阳大治
　　后汉厐参为汉阳守郡人任棠者有竒节隠居教授参到后先候之棠不与言但以薤一夲水一盂置屏前自抱儿伏户下参思其微意曰水者欲吾清也薤者欲吾击强宗也抱儿当户欲吾开门恤孤率而行之汉阳大治
　　皮鞭示耻
　　崔伯谦为北地太守改用皮鞭为之不忍见血示耻而已【北史】
　　蒲鞭示辱
　　后汉刘寛为南阳太守治人多恕吏人有过但用蒲鞭挞之示辱而已
　　不出行县
　　汉韩延夀为东都太守不肯出行县丞及掾数请之延夀曰恐无益重为烦也
　　强起班春
　　前汉崔篆王莽时为新大尹称疾不视事三年不行县门下椽諌篆乃强起班春又续防志太守常以春行县劝课农桑赈救乏絶
　　聼事以时
　　后汉宋均为九江守听事以时冬以日中夏以平日虎渡江去
　　路不拾遗
　　汉任浦为武都太守路不拾遗又严延年为涿郡太守郡中震恐道不拾遗人范晔为天水太守道不拾遗又宋登字叔阳为颍川太守市无二价道不拾遗
　　书皆挂壁
　　魏陈泰为并州太守懐柔民夷京邑贵人多寄寳货因泰市奴婢泰皆挂于壁不发其书及徴为尚书乃悉还之
　　摧折豪强
　　严延年为河南太守豪强屏息野无欺盗其为政务在摧折豪强
　　摘发奸邪
　　汉黄香为太守到官不遣吏归乡摘发奸邪词讼立决
　　畏如大府
　　郅都为济南太守族灭瞷氏余皆股栗路不拾遗旁十余郡守畏都如大府
　　诛族豪右
　　汉郅都为济南太守诛豪右族二百余家不顾妻子
　　吏解印去
　　法雄为青州太守每行县录囚徒察顔色多得情伪长吏不奉法皆解印绶去
　　吏称神明
　　黄霸为颍川太守有所伺察择吏遣行吏出道旁乌攫其肉后还霸劳之曰甚苦食于道旁乃为乌所盗肉吏大惊咸称神明
　　人谓阳春
　　守璟为郡太守爱民恤物人谓有脚阳春【天寳遗事】
　　民号屠伯
　　严延年为河南太守号曰屠伯其母从东海来适见报囚不肯入府因数延年曰幸备郡守不闻仁爱教化顾多杀人岂为民父母意哉
　　邵父杜母
　　邵信臣字翁归为河南太守躬劝耕桑出入阡陌开通沟渎嵗増三万顷吏人亲爱号曰邵父　杜诗字君公为南阳太守性节俭而政清平南阳为之语曰前有邵父后有杜母
　　寗虎臧彪
　　寗成事武帝擢为郡守公孙曰成为都尉其治如狼牧羊不可令治民上乃拜为关内都尉出入关者号曰宁见乳虎无值寗成之怒其暴如此又梁臧厥为晋阳太守严酷少恩百姓谓之臧彪
　　民饥获全
　　晋丹阳陶回为吴兴太守时人民饥三吴尤甚回輙开仓一境获全
　　盗贼屏息
　　魏顔裴为郡太守囹圄空虚盗贼屏息
　　帝城河润
　　拜郭伋为颍川太守劳之曰贤能太守帝城不逺河润千里故京师并防福也
　　荆部聫璧
　　普泰中韦孝寛除浙阳郡守时独孤信为新野郡守同荆州情好数密政术俱美荆部吏人号为聫璧
　　苏绰六条
　　一先正心二敦教化三尽地利四擢贤良五恤狱讼六均赋役周太祖重之常置诸左右令百司诵习
　　延之五咏
　　顔延之为永嘉太守甚怨愤作五君咏曰五荐不入朝一麾乃出守
　　赐书具对
　　严助拜防稽太守数年不闻问赐书曰君厌承明之庐劳侍从之事出为郡吏间者阙焉久不闻问具以春秋对母以苏秦纵横助恐上书愿奉三年计最
　　乞禄得郡
　　戴罗友家贫乞禄于桓温曰臣昨中路见一鬼揶揄曰我只见汝送人作郡不是人送汝作郡温笑以友为襄阳太守【世説】
　　乞备冗官
　　黄香为尚书令后为东郡太守上疏乞留备冗官帝亦惜香干用复留为尚书令【后汉书】
　　不共典籖
　　宋氏晩运典籖之权重宗慤为豫州典籖每多连执慤大怒曰慤年六十得一州如斗大不能复与典籖共临之
　　雨随车注
　　百里嵩为徐州境内旱驾行部所经輙随车而雨注
　　虎随防去
　　王业拜荆州迁司道卒有三白虎低头随防而去
　　白乌见幽州
　　王阜为幽州有神马白乌见
　　黄龙望府中
　　沈言为巴陵太守有三黄龙望府中
　　虎东渡江
　　汉宋均字叔庠为九江太守多暴虎先是设槛捕之犹多伤害均下记曰虎豹在山去槛穽人人相传虎东渡江而去
　　虎北渡河
　　后汉刘昆迁农太守郡多虎昆为政三年仁化盛行虎皆负子渡河诏问昆曰前守江陵反风灭火后守农虎北渡河行何德政而然昆曰偶然尔帝叹曰是乃长者之言
　　鳄鱼逺徙
　　韩愈为潮州刺史鳄鱼不为暴徙六十里
　　蝗飞赴海
　　马棱守武陵飞蝗赴海
　　蝗至輙散
　　宋均为九江太守山阳楚沛多蝗其飞至者輙东西散去界外
　　蝗入輙死
　　赵嘉为平原太守青州大蝗入平原輙死
　　嘉禾生府
　　黄霸守颍川政化大行嘉禾生于府凤凰集于境宣帝赐金四十斤
　　甘露集境
　　岑彭为颍川太守乃有甘露嘉禾凤凰麒麟之瑞集其境土
　　秀麦两岐
　　后张堪为渔阳太守击匈奴开稲田千万顷劝耕以致殷富百姓歌曰桑无附枝麦秀两岐张君为政乐不可支
　　嘉禾同颖
　　梁栁恽字文畅为吴兴太守嘉禾同颖
　　逹于治道
　　温峤字太真镇江州温逹于治道奬厉风俗甄显异行
　　犹存遗风
　　琅琊王秀之为郡守与朝士书曰此郡承虞公之后善政犹存遗风易遵差得无事
　　成瑨坐啸
