<!-- { "loadSidebar": true } -->
　　羣书要语菱防也【说文】芰即菱也【楚词注】菱花开背日芡花开向日菱寒而芡暖【仇池笔记】钜野大于常菱淮汉以南凶年以菱为蔬犹以橡为资也【广志】鳬跃鸿渐唼喋菱芡【潘岳西征赋】
　　诗句紫菱生软角【庾信】水果剥菱芡【杜】采菱寒刺上【杜】菱叶乱生萍【韩】菱翻紫角利【韩】
　　芡鸡头也【说文】
　　诗句剥芡珠走盘【山谷】猬毛苍苍磔不死铜盘矗矗钉头生吴鸡鬭败绛帻碎海蚌扶出真珠明【梅圣俞】明珠论斗煮鸡头【山谷】
　　古今事实
　　嗜芰
　　屈到嗜芰有疾召其宗老而属之曰祭我必以芰及祥宗老将荐芰屈建命去之曰夫子不以私欲干国之典也【国语】
　　制芰衣
　　屈原制芰荷以为衣【楚辞】
　　益蓄菱芡
　　龚遂为渤海太守劝民秋冬益蓄果实菱芡
　　獭着芰衣【见獭门】
　　古今文集
　　杂著
　　论屈建文
　　加笾之品菱芡存焉楚多陂塘菱芡所生父自嗜之而抑按宰祝既毁就养无方之礼又失奉死如生之义夺乎素欲建何忍焉
　　律诗
　　食老菱有感　　　　　　杨廷秀
　　幸自江湖可避人懐珠韫玉冷无尘何须抵死露头角荇叶荷花老此身
　　七月望观菱濠　　　　　杨廷秀
　　官濠水落两三痕正是秋初雨后天菱荇中间开一路晓来谁过采菱船
　　菱沼　　　　　　　　　杨廷秀
　　柄似蟾蜍股様肥叶如蝴蝶翼相差蟾蜍翘立蝶飞起便是菱花着子时
　　食菱　　　　　　　　　杨廷秀
　　鸡头吾弟藕吾兄头角崭然也不争白璧中藏烟水晦红裳左袒雪花明一生子木非知已千载灵均是主盟每到炎官张火伞西山未当圣之清
　　古诗【系芡】
　　初食鸡头有感　　　　　欧阳永叔
　　六月京师暑雨多夜夜南风吹芡觜凝祥池钻防灵园仆射荒陂安可拟争先园客采新苞剖蚌得珠从海底都城百物贵新鲜厥价难酬与珠比金盘磊落何所荐滑防泼醅如玉醴自慙窃食万钱厨满口飘浮嗟病齿却思年少在江湖野艇髙歌菱荇里香新味全手自摘玉洁沙磨软还美一瓢固不羡五鼎万事适情为可喜何时遂买颍东田归去结茅临野水
　　食鸡头　　　　　　　　苏子由
　　芡叶初生绉如縠南风吹开轮脱辐紫苞青刺攒猬毛水面放花波底熟森然赤手初莫近谁料明珠藏满腹剖开膏液尚糢糊大盎磨声风雨速清泉活火曽未久满堂坐客分升掬纷然咀噍惟恐迟势若羣雏方脱粟东都每忆防灵沼南国陂塘种无足东游尘土未应慊此物秋来日常食
　　律诗
　　食鸡头　　　　　　　　杨廷秀
　　龙宫失晓恼江妃也养鸣鸡报早晖要啄稻梁无半粒只教满额饱珠玑
　　食鸡头子　　　　　　　杨廷秀
　　江妃有诀煮真珠菰饭牛酥软不如手擘鸡顋金五色盘倾骊颔琲千余夜光明月供朝嚼水府灵宫恐夕虚好与蓝田飡玉法编归辟谷赤松书
　　又
　　三危瑞露冻成珠九转丹砂链久如鼻观温芳炊桂歇齿根软熟剥胎余半瓯鹰爪中秋近一炷龙涎丈室虚却忆吾庐野塘味满山柿叶正堪书
　　诗话
　　芡名鴈头
　　周礼注芡鸡头一名鴈头退之聨句云鸿头排刺芡山谷云剖蚌煮鸿头葢用此也
　　莲实【藕附】
　　羣书要语莲荷实也一曰菂薂【说文】藕荷根也一曰蔤乃茎下白蒻在泥中者【同上】其实莲其根藕其中菂菂中薏【尔雅】菂五月中生生噉脆至秋表皮黒菂成可食或可磨以为饭轻身益气令人强健【诗疏】
　　诗句池莲拆秋房【韩】青房圆实齐戢戢【张籍】露冷莲房坠粉红【杜】踏藕野池中【杜】佳人雪藕丝【杜】
　　古今事实
　　燕用干藕子
　　后唐马郁为秘书监时张承业权贵任事与客宴集陈列珍果客无敢先尝郁食之必尽承业私戒主者他日郁至惟以干藕子置前而已郁知不可啖鞾中出一铁锤挝碎而食之承业大笑为公易之云勿败吾案古今文集
　　古诗
　　贑上食莲有感　　　　　黄鲁直
　　莲实大如指分甘念母慈共房头更深兄弟思实中有公荷拳如小儿手令我忆众雏迎门索梨莲心政自苦食苦何能甘甘飡恐腊毒素食则懐慙莲生淤泥中不与泥同调食莲谁不甘知味良独少吾家双井塘十里秋风香安得同袍子归制芙蓉裳
　　律诗
　　莲房　　　　　　　　　司马光
　　莲房前后熟供噉不须齐肉嫩山蜂子棱深天马蹄尚连余蘂在深映乱荷低脆美如新采近根犹带泥古诗【系藕】
　　山谷坐上分题赋藕　　　胡致隆
　　平生氷雪姿七星罗心胷岂无有丝毫上裨天子聪而不自荐达胡为乎泥中沉疴正无赖安得君从容其子亦可怜风味如乃翁
　　律诗
　　藕　　　　　　　　　　杨廷秀
　　荷衣芰制雪为客家住云烟太华峯外面看来真璞玉胷中雕出许玲珑
　　石榴
　　羣书要语若榴石榴也【广雅】若榴竞制【蜀都赋】其在晨也灼若旭日栖扶桑其在夕也爽若烛龙吐潜光【傅赋】丹晖缀于朱房缃的防乎红须【潘岳河阳庭前石榴赋】千房同模十子如一【潘岳赋】剖之则珠散含之则冰释【张载赋】
　　诗句红榴罅玉房【山谷】庭榴剖朱实【江总】海榴红簇锦窠白【元稹】
　　古今事实
　　张骞得种
　　陆机与弟云曰张骞为汉使外国十八年得涂林安石榴种【博物志】
　　献安石榴
　　晋安帝时武陵临沅献安石榴一蔕六实【沈约宋书】
　　石榴多子
　　北史齐安徳王延宗纳赵郡李祖收女为妃母宗氏荐二石榴于帝莫知其意帝问魏収答曰石榴房多子王新昏妃母欲子孙众多帝大喜
　　古今文集
　　古诗
　　石榴　　　　　　　　　范至能
　　日烘古锦嚢露浥红玛瑙玉池咽清肥三彭迹如埽
　　石榴　　　　　　　　　梅圣俞
　　榴枝苦多雨过熟坼已半秋雷石罂破晓日丹砂烂任从雕爼荐岂待霜刀判张骞西使时蒟醤同归汉
　　石榴歌　　　　　　　　庄布
　　玳瑁殻皴枝婀娜马牙硝骨绵敷裹霜风击破锦香嚢鹦鹉啄残红豆颗美人擎在金盘腹错认海螺斑碌碌满口常含琼液甘一堂齿冷敲寒玉
　　石榴歌　　　　　　　　皮日休
　　蝉噪秋枝槐叶黄石榴香老愁寒霜流霞包染紫鸎粟黄腊纸裹红瓠房玉刻氷壶含露湿斓斑似带湘娥泣萧娘初嫁嗜甘酸嚼破水精千万粒
　　律诗
　　石榴　　　　　　　　　郑獬
　　髙枝重欲折霜老拆丹肤试剖紫金椀满堆红玉珠根虽传大夏种必近仙都题作江南信人应贱橘奴
　　石榴　　　　　　　　　杨廷秀
　　深着红蓝染暑棠琢成纹玳敌秋霜半含笑里清氷齿忽绽吟边古锦嚢雾縠作房珠作骨水精为醴玉为浆刘郎不为文园渇何苦星槎逺取将
　　石榴　　　　　　　　　刘彦冲
　　庭榴结实垫芳丛一夜飞霜染茜容万子同包无异质金房玉隔谩重重
　　
　　羣书要语樲酸【孟子养其樲棘】今江东大而锐上者呼为壶枣犹瓠也细腰者今鹿卢【尔雅】有狗牙鸡心牛头羊角猕猴细腰之名【广雅】八月剥【七月】馈食之笾其实【周礼】妇人之贽椇榛脯脩栗【礼记】安邑千树其人与千户侯等【货殖传】膏昏钝【范蔚宗香谱】凡味之美莫如安邑之御也【魏文帝诏】信都之【魏都赋】下纂纂朱实离离宛其死矣化为枯枝人生不能行乐何以虚谧为【潘岳笙赋】诗句下何攒攒荣华各有时　欲初赤时人从四边来适今朝赐谁能仰视之【李善赋注】皮皱似手叶小如鼠耳【乐天】庭前八月梨熟一日上树能千回【杜】古今事实
　　大如瓜
　　李少君以却老方见上少君曰臣尝游海上见安期生食巨大如瓜【汉郊祀志】
　　实如瓶
　　尹喜共老子西游省太真王母共食玉文之其实如瓶【尹喜内】
　　海不实
　　齐景公谓晏子曰东海之中有华而不实何也晏曰昔者秦穆公乘舟理天下黄布裹蒸至海而投其布破蒸故华而不实公曰吾佯问子对曰婴闻佯问者佯对也【晏子春秋】
　　栗济饥
　　秦饥应侯谓王曰五苑之栗请发与之
　　嗜羊
　　曽晳嗜羊枣曾子不忍食羊【实小而圆紫黒色俗呼羊矢】
　　覆射
　　武帝时上林献上以枝击未央前殿槛呼朔曰叱来叱来先生知此箧中何物朔曰上林之枣四十九枚上曰何以知之朔曰呼朔者上也以枝撃槛两木林也曰朔来朔来者也叱叱者四十九也上大笑赐帛十疋
　　伐去妇【见出妻门】
　　以塞鼻【见厠门】
　　周文之
　　周文弱枝之【潘闲居赋】
　　投栗报
　　梁萧琛尝侍宴醉伏上以投琛琛乃取栗掷上中面中丞在席帝动色曰此中有人不得如此岂有说也琛曰陛下投臣以赤心臣敢报之以战栗
　　古今文集
　　古诗
　　　　　　　　　　　　后秦赵整
　　北园有一树布叶垂重隂外虽多棘刺内实有赤心
　　　　　　　　　　　　梁简文帝
　　浮华齐水丽垂彩郑都竒白纷英靡靡紫字褾离离风摇羊角树日映鸡心枝谷城逾石宻蓬岳表仙仪已闻安邑美永茂玉门垂
　　赋　　　　　　　　　王介甫
　　种桃昔所传种予所欲在实为美果论材又良木余甘入邻家尚得馋妇逐况余秋盘中快噉取餍足风包堕朱缯日颗皱红玉贽礼古已然豳诗自宜録懐青齐间万树防平陆谁云食之昏匿智乃成俗广庭觞圣夀以此参肴防愿比赤心投皇明倘予烛
　　瓜【木瓜附】
　　羣书要语瓞瓝其绍瓞【尔雅】绵绵瓜瓞注瓜瓞小瓜子其本子小【绵】七月食瓜【七月】五月乃瓜者治瓜之辞也八月剥瓜者蓄瓜之时也【大戴礼】为天子削瓜者副之巾以絺【副既削又四析之乃横断之而中覆焉】为国君者华之巾以絺【华中断不四析也】为大夫者累之【累倮也谓不中覆】士防之【不中裂横断去防而已】庶人龁之【不横断并礼记】妇人之贽瓜桃李梅【同上】委人掌蓄聚物瓜瓠芋【地官】吾岂匏瓜也哉焉能繋而不食【语】浮甘瓜于清泉【魏文帝与吴质书】得冷而益甘兮怡神爽而觧顔【傅赋】其类则有刮楼定桃黄防白缚金久宻筩小青大斑骭素椀狸首虎蹯【陆机瓜赋】承之以雕盘幕之以纎絺甘逾蜜房冷亚冰圭【魏刘桢赋】瓜畴芋区【蜀都赋】辰日宜种瓜【山谷诗注】
　　诗句破皮霜落刃落刃嚼氷霜瓜嚼水晶寒【并杜】秋瓜未落蒂瓜畦烂文贝【并韩】霜蔓缒寒瓜【柳】翠瓜碧李沉玉甃【杜□】
　　木瓜投我以木瓜【齐风】
　　古今事实
　　芸瓜忤父
　　曽子芸瓜而误斩其根曽晳怒大杖撃其背曽子仆地有顷乃蘓孔子闻之告门弟子曰参来勿纳也曽子使人请孔子孔子曰舜之事瞽叟得小棰则受大杖则走今参事父委身以暴怒身死陷父于不义不孝孰大焉【家语】
　　瓜时而代【见交代门】
　　视瓜坑儒
　　秦始皇宻令人种瓜于骊山硎谷中温处瓜实成使人上书曰瓜冬实有诏下博士诸生说之人人各异则皆使徃视之而为伏机诸儒生皆至方相难不决因发机从上填之以土皆压死【卫宏丈夫竒字序】
