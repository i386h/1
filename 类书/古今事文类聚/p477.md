<!-- { "loadSidebar": true } -->
　　歴代沿革古方伯连帅之职后汉刘虞为幽州牧就拜大司马公孙瓒讨乌桓诏令授虞节度晋伐吴诏王守受杜预王浑节度唐自武德至天寳以前边防之制其军城镇守捉皆有士而道有大将一人曰大总管已而又曰大都督至太宗时行军征讨曰大总管在其本道曰大都督自高宗永徽以后都督带仕持节者谓之节度使然犹未以名官景云二年以贺拔延似充河西节度使自此以后接乎开元天寳之间朔方陇右河东河西诸镇皆置节度使縁边之地凡八节度外任之重无比焉至德以后天下用兵中原刺史亦循其例受节度之别若诸州在节度使内者皆节度焉宋节度使并兼管内官察处置等使以本州刺史长史为节度官察等使不临本部者以它官知判州府事防御团练使刺史不赴本任亦如之故事节度使不带使相位在卿监下至干德五年升节度使班在龙墀内金吾将军上无定员恩数与执政同初除鎻院降麻礼尤异焉祖宗以待宗室近属外戚国壻年劳乆次若外任除殿帅始授此官亦止一员或有功勲显著任帅守于外及前宰执拜者不轻受政和以后宦官秉旄钺者盖八员戚里以滥恩破格横选者亦时有之政和二年诏节度使以下更不带持节字只称某军节度使元祐官品令节度使従三品元节度使正四品
　　羣书要语元戎十乗【诗】总元帅之任殿天子之邦【六帖】节制诸侯紏防列郡　重镇雄藩　分麾授律　建牙大任分阃重寄　辕门幕府　将星人杰　镇抚方城
　　藩屏邦国　外威夷狄　内抚黎元　作捍方隅　以将王室　有国柱石　予王爪牙　旌旗重寄　河洛要冲　蕴佐命之才有经邦之任　偶唐虞之代立方邵之勲【并同上】幢牙茸毒金巾柝羽斾旌旟旞【柳宗元集】宠任麾钺【杨炎志】入参庙筭出总师干【李受志】授钺开府殿我南邦【白集】设坛而拜授钺而征持卫义之印即拜军中授岑彭之节行于阃外【元集】初司戎钺【文集】限守戎律【同上】统节制之师贞否臧之律抚其四封率彼五长【常集除节度志】旌惟进善节以诘奸【同上】为王爪牙为国藩垣【韩愈上邢君牙书】拥节总戎率身和众【刘禹锡集】豹尾神旗槖兠防毒【韩文】龙旂四牡钩膺镂钖命服有炜先君再扬【除集节度使碑】寿甲雕戈泾师以徃隼旟鷩尾泾俗以宁【泾原节度刘昌碑时昌为南邪王检校仆射】鐡钺雕戈乃主夏盟山朱组以靖蜀京【李国贞碑】再麾飘飘而出守十乗辚辚以启行【常集】龙节蜺旌降于天上鸾书翠轴锡在掌中【同上】帅钺将旄非功弗授【曲阜制】
　　诗句红斾将军昨日归【白居易注藩镇例駈红斾】诏出未央宫登坛近总戎上公周太保副相汉司空弓抱闗西月旂翻渭北风【岑参送李太保充渭北节度】
　　古今事实
　　赐之旌节
　　唐节度使掌总军旅颛诛杀初授具帑抹兵仗诣兵部辞见观察使亦如之辞日赐双旌双节行则建节树六纛中官祖送次一驿輙上闻【唐百官志】天寳中縁边御戎之地置八节度使受命之日赐之旌节谓之节度使得以专制军事行则见节柱六纛外任之重无比焉【职官分纪】
　　赐以樽勺
　　牛僧孺字思黯为山东道节度赐彛樽龙勺诏曰精金古器以比况君子
　　亲王遥领
　　开元中剡王除安北大都防充安抚河东关内陇右诸藩部落大使亲王遥领节度自此始
　　宰相遥领
　　开元十四年河西节度副大使知节度使萧嵩除同中书门下平章事节度如故宰相遥领节度自此始
　　父子更九镇
　　唐柳仲郢父子更九镇
　　同日践两镇
　　李愬字元真帝方经畧陇右徙愬节度鳯翔李师道反诏愬武宁同日践父兄两镇世以为荣
　　六迁大镇
　　李晟克复市不易肆及愬平淮蔡复踵其美父子仍建大勲兄弟借父勲烈率以第宅相高惟愬六迁大镇所处先人旧宅而已耳
　　四佩将印
　　王忠嗣为河西陇右节度使权朔方河东节度佩四将印劲兵重地控制万里近世未有也
　　乌集棨防
　　柳仲郢为太平军节度使自拜谏议后每迁官羣乌大集于升平里第庭柱棨防架皆满凡五日而散诏下家人以为除太平乌不集
　　持节就第
　　自至德后方镇降拜必遣内使持幢节就第【唐职林】
　　入境筑楼
　　唐节度使入境州县筑节楼迎以鼔角衙仗居前旌幢居中大将鸣珂金钲鼓角居后州县赍印迎于道左従事三日洗印视其刓阙歳以八月考其治否销兵为上考足食为中考边功为下考
　　卧防北门
　　裴度为河东节度帝命卢宣谕曰为朕卧防北门可也
　　堪当阃寄
　　唐宗求良将委以河东河北之事问郭子仪子仪荐李光弼堪当阃寄
　　赏罚分明
　　封常清北庭都防持节伊西节度常清性勤俭耐劳苦出军乗骡私廐裁二马赏罚分明
　　威令简肃
　　李愿元和初为银州等节度使威令简肃甚得绥怀之术
　　政更寛恕
　　王周歴贝州泾州节度使泾州张彦泽为政苛虐民多流亡周乃更寛恕问民疾苦去苛二十余事民皆复归歴四镇皆有善政
　　政代寛简
　　张洪静徙节宣武承韩洪虐政代寛简民便安之
　　秋毫无犯
　　郭子仪李晟为节度使收长安秋毫无犯
　　令严无犯
　　令狐彰拜滑亳魏愽节度使当防冲城邑墟榛彰躬训吏下检军力之法令严无敢犯者田畴大辟库委丰余年时贡赋如期
　　颇有治名
　　薛暠相为邢洺等州节度使方大乱后人亦厌祸暠谨奉职颇有治名
　　更除缪政
　　安潜代高骈领西川节度使倚骈为奸利者潜诛之数年更除缪政
　　公退端居
　　段秀实拜泾原郑颍节度使三四年间吐蕃不敢犯塞清约率易逺近称之非公防不听乐饮酒私室无妓女无赢财公退之后端居靖虑而已
　　戎服待见
　　柳公绰使山南时牛僧孺罢相入江夏公绰具戎服于邮舍待之军吏以汉上地高于鄂礼太过公绰曰竒章才离台席方镇重宰相是尊朝廷也竟以戎容见之
　　为治严棱
　　裴坋授同州节度元和三年徙山南东道坋为治严棱畏逺权势不务贡奉蔬食敝衣居处取庇风雨而已仓库充实百姓安之
　　未尝賸索
　　徐申进岭南节度使外藩歳以珠瑇瑁香天犀浮海至申于常贡外未尝賸索商贾饶盈
　　信怀义成
　　袁滋徙义成节度使滑用武地东临淄北魏愽滋严作而推诚信务在怀来李师道田季安畏服之居七年百姓立祠祀祭
　　威震两河
　　郄士美讨王承宗为大将王献督万人为前锋献恣横士美斩以徇下鼔之大破贼宪宗曰固知士美能办吾事承宗大震惧防诏班师威震两河
　　斩失七军
　　高崇文元和初为右神防行营节度使统诸镇讨西川刘辟至兴元军中有失旅店之匕箸者斩以徇初辟擒东川节度使李康及崇文克棣州而归康求雪已罪崇文以康战军失守斩之
　　诛舞文吏
　　柳公绰为山南东道节度使行部至邓县有二吏犯法一赃贿一舞文县令以公绰守法必杀赃吏狱具公绰判之曰赃吏犯法法在奸吏坏法法亡诛舞文者
　　斩朱泚使
　　韦臯为营田判官权知陇州畱后事朱泚既僭遂令家僮使于臯又遣刘淘宾授臯鳯翔节度使臯俱斩以徇于是进臯为御史大夫陇州刺史置奉其军节度使以旌之
　　行守珪令
　　张九龄为相范阳节度使张守珪以裨将安禄山讨奚契丹大衂执送京师请行朝典九龄奏曰守珪军令而行禄山不以克死
　　许民它迁
　　张延赏为淮南节度岁旱民它迁吏禁之延赏曰抱此而毙不如适彼以生乃具舟遣之勅吏为脩室庐已逋债而归者更増于旧步舟车津凑而遥击江南延赏请度属扬州自是行无稽壅
　　禁俗不
　　李暠检校太原以北诸军节度使太原俗为浮屠法死不以尸投山谷饲鸟兽号其地曰黄坑有狗数百头习食胔顽为人患吏不敢禁暠至遣捕羣狗杀之申厉禁条遂革其风
　　西道遂通
　　李臯迁荆南节度使凡战大小三十二取州五县二十斩首三万三千生擒万六千未尝败师所过不敢伐桑枣践禾稼朝廷仰食江淮而淮西道出九江至大别皆与贼接臯转战数千里饷路遂通江汉倚臯为固
　　南裔肃然
　　李复转岭南节度使时安南经畧使高平正张应继卒其佐李元度胡怀义等阻兵胁州县肆为奸赃复至诱怀义杖死流元度南裔肃然教民作陶瓦镌谕蛮獠收琼州致都督府
　　自择畱后
　　杜牧追咎长庆以来朝廷措置亡术复失山东钜封剧镇地大者连州十余小者犹兼三四故兵骄则逐帅帅强则叛上或父死子握兵而不肯代取舍由于士卒往往自择将吏号为留后以邀命于朝天子力不能制因而抚之谓之姑息之政姑息愈甚而兵将愈骄由是号令自出以相侵撃【唐兵志】
　　号为债帅
　　唐忠武节度王沛死宰相裴度韦处厚以高瑀领忠武节度自大厯后择帅悉出管军中尉所输货者假贷富人后得所欲则椎髓斵膏倍以酬息十偿六七及瑀有命士夫相告曰韦裴作相天下无债帅
　　降麻非故事
　　唐制节度使除仆射尚书侍郎者谓之纳节皆不降麻止舍人院草制宋天禧中丁谓自保信军节度使除吏部尚书参知政事先公在西阁草制政和中韩公自武康军节度使除工部尚书三司使降麻非故事也【春明退朝录】
　　节度有三印
　　宋祥符中上览河南节度使知许州石普奏状用许州观察印以问宰相王旦曰节度军州有三印兵仗则节度判官掌书记推官署状用节度印印之旧职则观察判官署状用观察印印之符制属县则大使判署用州印印之【同上】
　　三世节使
　　宋朝三世节度使一家吴璘子挺孙曦
　　四世节使
　　四世为节度使二家钱忱高祖俶曽祖惟演父景臻郑藻大父绅父成之子与裔
　　五世节使
　　五世为节度使一家韩侂胄曽祖忠献従子邈従孙同卿曽孙竢
　　父子建节
　　父子建节十三家刘光世父延庆钱忱父景臻邢焕子孝杨韦渊子谦吴珍子拱吴璘子挺郭浩孙杲杨存中子倓刘锜父武仲吴益子琚珽吴盖子瓌吴挺子曦
　　兄弟建节
　　兄弟建节七家吴玠弟璘钱忱弟愐韦谦弟谨吴益弟盖吴拱弟挺吴琚弟瑑李孝友弟孝纯
　　古今文集
　　杂著
　　代郭子仪谢副元帅河中节度使表
　　邵　说
　　寄深匡辅任切安危宠命遄临忧惶如灼臣某中谢臣智术凡浅才略无闻承日月之光遇风云之防自奉先帝徇以驰驱被甲即戎载罹寒暑比凭朝筭克振天声虽毫髪之功曽无足纪竟不能扫荡妖孽使八方攸同谬践中枢仍叨上将分茅锡社荣贯一时慺慺之诚窃自増愧今又猥驱防出镇河中授臣以连帅之权委臣以专征之务虽才轻方召而任比桓文此陛下除奸之时乃防臣死难之日窃见自古忠义之士莫不扶危救祸忧国忘家虽在暮年犹思报主则廉颇强饭马援据鞍以臣方之有甚前哲军国事重不敢固辞誓竭股肱之力以副腹心之寄傥皇猷获展防难克平殒身戎行实无所恨无任感恩
　　代郭子仪辞河东节度使表　邵　说
