<!-- { "loadSidebar": true } -->
　　羣书要语莎鸡一名促织一名络纬一名蟋蟀【古今注】蟋蟀蛬也【尔雅】季夏之月蟋蟀居壁【月令】六月莎鸡振羽七月在野八月在宇九月在户十月蟋蟀入我牀下【七月】蟋蟀在堂嵗聿其暮【国风】里语曰促织鸣懒妇惊【诗疏】风戾戾而动柯露零零而陨树月转景而西頽汉回波而东注厉清响于长宵激悲声以迄曙【卢湛蟋蟀赋】蟋蟀俟秋吟【王褒颂】渗容与而独倚兮蟋蟀鸣于西堂【楚词】
　　诗句促织鸣东壁【选】蟋蟀依桑野【选】客愁连蟋蟀【杜】蟋蟀近中堂【杜】蟋蟀鸣牀帷【杜】蟋蟀甚微细哀鸣何动人【杜】幽响泄潜蛬【韩】
　　古今事实【阙】
　　古今文集
　　杂著
　　放促织赋　　　　　　　　杨廷秀
　　杨子朝食既彻步而圃嬉遥见一二稚子集乎逺华之堂环焉其若围俯焉其若窥蹑焉其若追也杨子趋而徃视之葢促织之始生而尚微堕地而未能飞者也嘉遯而不市故髙步而不卑辟谷而不饪故癯貎而不肥既蚱蜢其修髯亦翡翠其薄衣彼其臂短而胫甚长是故将进而赼趄翘立而孤危也杨子笑谓稚子曰汝岂识之乎是固夫霜凄露感而恤纬征人之裳者欤身勤心苦而提耳女工之荒者欤昼閴宵喧自基而徂堂者欤多言强聒身隐而声彰者欤若悲若怨若愤若叹而吟啸秋夕之清长者欤奚失据于幽茂而涉身于躏籍若是其幼且孱也乃命穉子借以羽扇迁之丛间见宻叶其跃如曝冬日其欣然穉子反命曰是虫也若子产之鱼圉圉焉洋洋焉矣使穉子反视之至则行矣古诗
　　促织　　　　　　　　　　苏子瞻
　　月丛号耿耿露叶泣漙漙夜常不自暖那忧公子寒律诗
　　促织　　　　　　　　　　杜甫
　　促织甚微细哀音何动人草根吟不稳牀下夜相亲久客得无泪故妻难及晨悲丝与急管感激异天真
　　促织　　　　　　　　　　杨廷秀
　　一声能遣一人愁终夕声声晓未休不解缫丝替人织强来出口促衣裘
　　萤
　　羣书要语萤火一名晖夜一名燐一名丹良一名丹鸟夜光一名宵烛腐草之所化【古今注】一名夜照一名熠燿【王氏本草】夏小正曰丹鸟羞白鸟丹鸟者谓丹良也白鸟者谓蚊蚋也其谓之鸟者重其养也凡有翼者为鸟羞也羞者进也【大戴礼】季夏之月腐草为萤【月令】熠燿宵行【东山】类君子之有道入暗室而不欺同至人之无迹怀明义以应时【骆賔王赋】
　　诗句暗飞萤自照【杜】萤光拂夕流【韦应物】萤鉴縁帷彻【杜】日暮拾流萤【杜】腾空类星陨拂木若花生【梁简文帝】风乱池上萤露光竹间月【李嶷】
　　古今事实
　　佩萤火丸
　　务成子萤火丸方云汉武威太守刘子南从道士尹公授其方合而佩之永平中于武威北界遇敌战败为冦所围矢下如雨未至子南马数尺矢辄堕地终不能中伤敌以为神人乃解围去【神仙感应篇】
　　囊萤照书
　　车字武子家贫无灯火以绢囊盛萤火以照书夜读
　　聚萤夜放
　　隋炀帝大业末天下已盗起帝于景华宫徴求萤火数斛夜出逰山如放火光徧岩谷
　　古今文集
　　杂著
　　萤赋【并序】　　　　　　　　傅咸
　　余曽独处夜不能寐顾见萤火遂有感于是执以自照而为之赋其词曰
　　潜空馆之寂寂兮意遥遥而靡寜夜耿耿而不寐兮忧悄悄而多伤哀斯火之烟灭兮近腐草而化生感诗人之攸怀兮览熠燿于前庭不以姿质之鄙薄兮欲増辉乎太清虽无补于日月兮期自照于陋形当朝阳而戢景兮必宵昧而是征进不竞于天光兮退在晦而能明谅有似于贤臣兮于疎外而尽诚葢物小而喻大兮固作者之所旌假乃光而喻尔职兮庶有表乎洁贞古诗
　　秋萤引　　　　　　　　　刘禹锡
　　汉陵秦苑遥苍苍陈根腐叶秋萤光夜空寂寥金气静千门九陌飞悠纷纶辉映互明灭金炉星喷灯花发露华洗濯清风吹攒茒不定招摇垂髙丽罦罳过珠网斜歴璇题舞罗幌曝衣楼上拂香裙承露台前转仙掌槐市诸生夜对书北窗分明辨鲁鱼行子东山起征思中郎骑省悲秋气铜雀人归自入帘长门帐开来照泪谁言向晦常自明童子走捕娇女争天生有光非自逺近低昻暗中见撮蚊妖鸟亦夜飞翅如车轮人不见
　　萤火　　　　　　　　　　陈去非
　　翩翩飞蛾扑明烛见烹膏油罪莫赎嘉尔萤火不自欺草间相照光煜煜却马已録仙人方映书曽登君子堂不畏月明见陋质但畏风雨难为光
　　律诗
　　见萤火　　　　　　　　　杜甫
　　巫山秋夜萤火飞帘疎巧入坐人衣忽惊屋里琴书冷复乱檐前星宿稀却绕井栏添个个偶经花蕊弄辉辉沧江白发愁看汝来嵗如今归未归
　　萤　　　　　　　　　　　梁元帝
　　着人疑不热集草讶无烟到来灯下暗翻在雨中然
　　萤火　　　　　　　　　　杜甫
　　幸因腐草出敢近太阳飞未足临书卷时能防客衣随风隔幔小带雨傍林微十月清霜重飘零何处归
　　次韵萤火　　　　　　　　陈无巳
　　年侵观物化共被嵗时催熠熠孤光动翩翩度水来虽能穿幔入已复受风回投卷吾衰矣微吟子壮哉
　　萤　　　　　　　　　　　罗邺
　　水殿清秋玉户开飞光千防去还来无风无月长门夜频到堦前防緑苔
　　徘徊无烛冷无烟秋径莎庭入夜天休向书窻来照字近来红蜡满歌筵











　　古今事文类聚后集卷四十八
　　钦定四库全书
　　古今事文类聚后集卷四十九
　　宋　祝穆　撰
　　虫豸部
　　蚁
　　羣书要语大螘俗呼为马蚍蜉小螘齐人呼为蚁蛘飞螘有翅其子蚳注蚁卵【尔雅】蚁为驹【大戴礼注】牛亨问蚁为驹者何答曰河内人见马数十万骑皆大如黍米遨逰徃来从朝至暮家人以火烧之人皆成蚊蚋马皆成大蚁故今人呼蚊蚋曰黍民蚁曰驹【古今注】有黒黄大小数种之蚁【广志】馈食其豆蜃【蛤也】蚳【蚁子】醢【周礼】蚁子时术之注蚁蚍蜉也微虫尔时术其功巧大垤也【学记】南方赤蚁若象【楚辞】蚁慕羶【庄子】道在蝼蚁【同上】千丈之堤以蚁穴而壊【韩子】蚁封穴户大雨将集【焦贑易林】蚁有兼弱之智【抱朴子】鲮鲤吐舌蚁附之因吞之又开鳞甲使蚁入其中乃奋迅则防取之【杨孚异物志】
　　诗句行蚁上枯梨【杜】蚁壤漏成河【鲍明逺】白蚁战酣山雨来【钱昭度】
　　古今事实
　　蚁壤得泉
　　齐桓公伐孤竹山中无水隰朋曰蚁冬居山之阳夏居山之阴蚁壤寸而有水乃掘地遂得水【韩子】
　　羣蚁观鼇【见鼇门】
　　杀蚁得祸
　　桓谦字敬祖太元中忽有人皆长寸余悉被铠持槊縁机登灶防饮食之所或有切肉以槊刺取径入穴蒋山道士朱应子以沸汤浇所入处寂不复出因掘之有斛许大蚁死在穴中谦后以门衅同灭【刘敬叔异苑】
　　牀下蚁鬬【见耳门】
　　救蚁得报
　　董昭之过江见蚁罥一短芦昭之救之后系狱蚁领羣蚁穴狱昭之遂得免【东阳元凝齐谐记】
　　黒赤交鬬
　　后魏显宗时兖州有黒蚁与赤蚁交鬬长六十步广四寸赤蚁断头而死东魏孝静时邺下有黄蚁与黒蚁鬬【五行纪】
　　皇帝避蚁
　　哲宗朝程頥为崇政殿説书頥闻帝在宫中盥而避蚁因毕讲请曰有是乎上曰然诚恐伤之耳頥曰推此心以及四海帝王之要道也上称善
　　编竹渡蚁
　　二宋少时有胡僧曰小宋他日魁天下大宋亦不失甲科后十年僧惊问大宋曰公丰神顿异如能活数千万人之命者试思之宋曰堂下比有蚁穴为暴雨所侵羣蚁缭绕穴傍吾戏编竹桥以渡之耳僧曰是也小宋今年首捷公终不出其下比唱第小宋果中魁选章圣临朝谓弟不可先兄乃以大宋为第一
　　恐践行蚁
　　徐节孝先生自少戒杀见聚蚁惕然惟恐践之【行状】古今文集
　　杂著
　　蚍蜉赋【并序】　　　　　　　李徳裕
　　此郡多蚍蜉所居临流实繁其类或聚于衽席或入于盘盂终日厌苦而不知可御之术因戏为此赋令稚子和之
　　惟江潭之下国况幽居于泽畔何蝼蚁之微物亦有徒而凌乱或泮散于经笥或夤縁于食案予乃戏而问之曰尔能居厚地而漏江河无乃处吾身而为大患蚁不能言辞以意宣其防曰我禀形于造化亦一气之所甄尝济齐师之乏亦闻妫徳之羶观封穴而知雨验寸壤而得泉出以时而不息故学者得而称焉戴粒而逰若巨鼇之冠神岳绕磨而行若日月之丽清天若乃依垤縁壁淫淫奕奕其聚无声其行无迹值晏温而出逰当祁寒而入隙迅雷作而不骇微雨洒而自适生虽琐细亦有行藏止若羣羊之聚进如旅雁之翔乘其便也虽鳣鲸之可制无其势也虽蛭螾而不伤今愿悔过戢于垣墙岂同青蝇之防白污君子之衣裳
　　律诗
　　禽虫一章　　　　　　　　白居易
　　蚁王化饭为臣妾螺母偷虫作子孙彼此易名非本物其间何怨复何恩
　　观蚁　　　　　　　　　　杨廷秀
　　偶尔相逢试问途不知何事数迁居微躯所馔能多少一猎归来满后车　一骑初来只又双全军突出阵成行防勲急报千夫长渡水还争一苇航
　　蝇
　　羣书要语其类有苍者声雄壮负金者声清聒其声在翼身青者能败物巨者头如火【酉阳杂俎】匪鸡则鸣苍蝇之声【齐风】苍蝇之飞不过十步自托骐骥之尾乃腾千里之路【光武与隗嚣书】或问苍蝇红紫注似朱而非朱也【杨子】青蝇嗜肉汁而忘溺死众人贪世利而陷罪祸【班固难庄】
　　诗句穴纸出飞蝇【坡】名誉过耳如苍蝇【欧】知登夏畦观耘耔汗顔炙背栖苍蝇【山谷】
　　古今事实
　　青蝇刺谗
　　青蝇大夫刺幽王也营营青蝇止于樊岂弟君子无信防言营营青蝇止于棘防人罔极交乱四国营营青蝇止于榛防人罔极构我二人
　　暴尸驱蝇
　　杨章为杜乔李固荐为平原令后乔固被刑章行赴洛见乔固暴尸驱逐蝇虫【东观汉记】
　　青蝇验脑
　　章遵为州刺史行部闻道旁女子哭声甚哀问之云夫遭难死遵敕吏舆尸到令人守尸曰当有物自徃吏白有蝇聚头所遵令披视得鐡锥贯脑考问以淫杀夫【益部耆旧传】
　　怒蝇弃笔【见褊急门】
　　误笔成蝇【见画门】
　　青蝇吊客【见吊慰门】
　　青蝇报赦【见赦门】
　　食中有蝇【见庖灶门】
　　杖阍放蝇
　　库狄伏居室患蝇杖门者曰何故放入【北史】
　　食苽蝇集
　　武儒衡时元稹倚宦官知制诰儒衡厌鄙之防食苽蝇集其上儒衡挥以扇曰适从何来遽集于此一坐皆失色
　　拂蝇触睫
　　段成式读书有蝇触睫隐字偶拂杀一蝇翼似蜩冠似蜂【六帖】
　　号冻蝇
　　王方庆体质鄙陋言词鲁钝为鳯阁侍郎张元一谓之被冻蝇【朝野佥载】
　　古今文集
　　杂著
　　骂青蝇文　　　　　　　　张复之
