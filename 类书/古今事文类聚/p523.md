<!-- { "loadSidebar": true } -->
　　宋朝庆厯七年置龙图阁学士诏曰钦惟圣考濬发宸文百篇森布于寳函三袭肇兴于华阁肆予纂绍之始务阐师儒之隆遂延劝讲之臣钦伫论思之益掩玉府藏书之盛延金门待诏之才冝令广待従之员抑亦副遹追之念特置天章阁学士直学士也
　　金门待诏【事见上】
　　天章之号
　　天圣八年置天章阁待制诏曰眞宗皇帝躬上哲之资据大寕之防受帝妫之瑞箓发谷口之璿源勒铭乔封奠玉方泽炬赫景炎丕隆寳构凡经礼乐之制纉成辰象之篇爱即禁途肇新层阁榜以天章之号焕乎防府之华宜择雅才俾叅近署可特置天章阁待制位龙图阁待制之下
　　古今文集
　　杂著
　　谢转礼部员外郎充天章阁待制表
　　韩琦
　　涣渥自天震惶无地改中之华序进内阁之清班尽出髙明殊登秘近窃念臣发自顔巷賔于舜门一第为荣四方无效爰自书林预选桂籍升华耻汨没以懐安或感激而论事惟慕古人之莭讵希英主之知伏惟尊号皇帝陛下禀帝尧之聪明加汉髙之豁逹坦圣懐而虗受期鸿化以感孚念三圣之艰难而成丕业求士人之蹇谔以补大猷臣犹愧非才首当清问危言多犯孤立自持斧钺居前雷霆在上敢避枢机之祸终乖药石之良陛下日月垂光江海敦量恕其万死假之一麾望己絶于青云咎未更于鸿霈俄易藩宣之寄寕分旰昃之忧忽降纶章荐加宠数而况辟图书之府叨处于深严践云龙之庭当僃于顾问非名儒而不称岂曲士之能堪矧簉清曹仍居旧治辉荣大集志愿何求敢不内守朴忠外修景行进退惟道遵圣贤视履之方始终一心副君父育材之造
　　寳文阁【学士　直学士待制】
　　歴代沿革宋朝寳文阁在天章阁之东西序羣玉蕋珠殿之北即旧日夀昌阁厯改曰寳文嘉祐八年英宗即位诏以仁宗御书御集藏于寳文阁【命王珪撰记立名】治平四年神宗即位始置学士直学士待制恩赐依龙图英宗御书附于阁【防要宏词编题】学士治平四年初置以吕公着兼直学士治平四年初置以邵必为之【防要职畧】待制治平四年初置
　　羣书要语钿轴寳函未终繙緑白云紫气遽遂上賔【治平除学士诏】大训九歌之重垂世其长广内秘室之藏诒谋无极【同上】西清近班【曲阜吕嘉问制】奎文寳训入直禁严【东坡集】寳奎之直【牋表类】延阁禁途【曲阜制】延阁近职【范纯粹制】通籍延阁【除王钦若制】延阁待従之班【曲阜李之纯制】三圣图书萃在延阁儒学之士列职其中讽议讨论维待妙选
　　古今事实
　　藏书之府
　　治平四年置寳文阁诏曰昔我宗祖咸有制作焕于简编河汉昭回奎壁相映乃规层宇遂在西清宪上帝藏书之府彰累朝稽古之盛并掲嘉名以登峻望俾服凝严之职因为咨访之地寳文阁冝置学士直学士待制
　　梦草学士制
　　治平三年予为知制诰夏六月梦丞相遣朱衣吏召命草某人为防清殿学士制明年五月丞相遣朱衣吏召当制舍人吕缙叔除邵不疑为寳文阁学士后数日得承防张公所作诏云乃规层构防在西清记去嵗之梦与诏文相合若符契焉【春明退朝录】
　　魁甲寳文
　　章衡知澶州神宗曰卿为仁宗朝魁甲寳文藏御集之处未始除人今处卿
　　古今文集
　　杂著
　　辞免直寳文阁状　　　　　朱元晦
　　熹昨以妄庸荐叨除用辟言引疾曲荷俯従省己頋私不胜感激所有宫观差遣熹已即时望阙谢防祗受讫惟是进职防命眷奨隆深自頋么防莫堪称塞兼覩近制内閤清班非有勲庸不轻迁授而熹无状行不掩言无以取信交游以至自贻诟辱既勤圣虑复厠朝纲罪则己多功于何有腼顔冐受义实难安欲望朝廷特赐敷奏追成命令熹且以旧官窃食祠馆不胜荣幸伏候指挥
　　显谟阁【学士　直学士待制】
　　歴代防革国朝元符元年曾布邓洵仁各申请建阁诏翰林学士中书舍人撰阁名五以闻续建阁藏神宗御集以显谟为名【神宗大新政事故以丕显文王谟为名】徽宗建中靖国元年诏以显谟阁为熈明阁仍置学士直学士待制续奉防仍以显谟为额【此防周益公宏词编题而续防要云复显谟旧名年月无考按次年已诏顕谟阁学士直学士如三阁故事复名顕谟恐在此年】崇寕元年诏显谟阁学士直学士待制如三阁故事序位在寳文阁学士直学士待制之下学士直学士待制并建中靖国元年置
　　古今事实
　　藏金玉之编
　　建中靖国元年诏略曰神宗皇帝言则为文昭如云汉寳之垂世炳若丹青仙驭升遐防陵继序乃眷祖宗之旧悉藏金玉之编防在西清并崇华宇爰咨迩列俾访遗文钿轴未终云軿忽逺肆冲人之纂绍惟徃宪之钦承用掲嘉名乃延俊望诒谋有翼岂徒琬琰之并陈与天无穷是推奎壁之相照冝以显谟为熈明
　　圗功臣之像
　　三年又诏以熈寕元豊功臣图形于显谟阁诏略曰神宗御集总九千八百余篇藏于禁阁掲以显谟所以丕昭圣作也维时功臣冝列于此其熈寕元豊功臣图形于顕谟阁
　　徽猷阁【学士　直学士待制】
　　歴代沿革宋朝大观二年初建徽猷阁以藏哲宗御集置学士直学士待制【防要】
　　羣书要语峻西清之秩【龙溪除詹乂制】顾己班于次对且就进于荣名【初寮除徐铸制自待制升学士】徽阁西清之崇资【吴芾制】次对西清实聫荣于法従【初寮除陈彦修制】升甘泉法従之班【龙溪除胡舜陟制】
　　古今事实
　　寳藏之所
　　大观初置学士等官诏略曰祖宗述作皆有寳藏之所叅列广内掲为嘉名世择儒臣以资访纳今将祗率成宪名以出信不可无所考也在诗有之君子有徽猷是惟询徳之羙而观道之成其哲宗御集建阁以徽猷为名
　　敷文阁
　　歴代沿革宋朝绍兴十年置实录院检讨朱翌申请乞建阁以藏徽宗圣制诏阁以敷文为名置阁学士直学士待制等官【中兴防要】
　　羣书要语内阁寳储学士最为髙选【吴芾辞免直学士状】进奎文之直　延阁之华班聫愈峻【并同上】
　　古今事实
　　宸章奎画
　　绍兴间置学士官诏略曰徽宗宸章奎画焕乎若三辰之文防天垂光贲餙羣物殆与诗书相表里崇建层阁以严寳藏恭以敷文为名冝置学士直学士待制直阁以次列职僃西清之咨访为儒学之华宠其着于令
　　焕章阁【学士　直学士待制】
　　歴代沿革宋朝淳熈间建藏髙宗御制学士直学士待制并淳熈十五年置【待制初除刘国瑞】
　　古今事实
　　尧章防阁
　　淳熈建焕章阁置学士等官诏略曰载稽帝世之隆无若尧章之焕因掲名于层宇仍列职于清厢又淳熈批荅云尧章防阁
　　华文阁【学士　直学士待制】
　　歴代沿革宋朝庆元二年置藏孝宗御制学士直学士待制并庆元二年诏置
　　羣书要语陞妫阁之穹班【庆元批荅】华阁増学士之宠【同上】古今事实
　　羣玉之府
　　庆元二年置华文阁学士等官诏曰朕惟孝宗皇帝睿阐皇图粹昭王度经纬天地道存灏噩之书鼔舞风雷仁荡温纯之命冩之琬琰炳若丹青太防三光之庭丕阐鳯巢之势上帝羣玉之府防通龙纪之聫寳典谟训诰之垂黻礼乐刑政之用华恊尧章之焕文光圣哲之明典辑鸿徽礼严燕翼以华文为名置学士直学士待制直阁式遵刑献宠陟儒英庸饰攸司其刋诸令古今文集
　　杂著
　　除将作监直华文阁谢表　　刘克荘
　　山川秀出太极生于两仪云汉昭回垂光饰于万物次对有列非贤不居如臣者少而才疎老以疾去逄圣明之求旧亟号召以防淹顾以有采薪之忧遂违不俟驾之礼逃刑己幸即拜更乆归守东冈之陂扁舟载月忽梦入西清之序荣光属天兹盖伏遇皇帝陛下圣孝通神仁厚诩物念吾父有所爱之犬而况于人谓微臣如遗野之蛇未旌其隐曾是元正之朝士得见防昌之新春告厥臣工昭其徳意臣敢不吉蠲若厉顕相必斋仰瞻圭璧之芒寒俯严香火之尊奉弱水三万恍亲银阙之云大椿八千祝为黄屋之夀臣无任感天荷圣激切屏营之至
　　寳谟阁【学士　直学士待制】
　　歴代防革宋朝嘉泰二年八月置以藏光宗御制学士直学士待制并嘉泰二年置
　　古今文集
　　杂著
　　谢除寳谟阁学士表　　　　杨廷秀
　　圣谟新阁森天上之寳书法从崇班缀西清之学士堕云霄之异数贲山涧之逺臣戴恩不赀图报无所臣【中谢】恭以光皇之立极焕乎丕训之诒谋曰都曰俞禹无间矣有典有则宋其兴乎屹璇题之造天乾坤阖辟藏金匮而镂玉云汉昭回盍简英竒以司文献如臣者学焉将落老矣无能分甘痼疾于烟霞敢梦末光于日月枫林楚水乆违长乐之钟声银阙金宫忽近瀛洲之云气兹盖伏遇皇上陛下慕亲如舜对食见尧谓臣在昭考之廷常陪鸿鹄之羽翼俾臣聫柱史之职尽防龙之图书而臣歴事四朝蔑闻寸效愧彼十八仙之盛以文辞鸣惟兹三万嵗之呼使圣人夀
　　谢除寳谟阁学士表　　　　杨廷秀
　　绩无可考进所职以为眞礼遇乎更于家而即拜民之多幸人谓斯何臣某【中谢】窃惟学士之名首出従班之右非星辰聼履旧入长于六卿则云汉为章乆代言于两禁望实具羙朝野乃孚如臣者少也戅愚老而灾疾六十六而觧组梦隔日邉七十四而挂冠迹荒云外夫何下泽之叟遽躐登瀛之仙花底玉堂月伴桃源之棹云间银阙风恬蓬渚之舟覆载无私豚鱼其信兹盖伏遇皇帝陛下天仁老老圣泽渊渊文猎渭濵上误熊罴之兆汉招商岭何禆鸿鹄之歌祗辱详延不称明诏臣被恩汪濊次骨荣懐拟周易八八卦辞俯慙家学同天皇九九万歳仰祝帝龄臣无任感天荷圣激切屏营之至
　　寳章阁【学士　直学士待制】
　　歴代防革宋朝寳庆二年诏置藏寕宗御制学士直学士待制并寳庆二年置
　　古今文集
　　杂著
　　除寳章阁直学士知宁国府到任谢表
　　吴永叔
