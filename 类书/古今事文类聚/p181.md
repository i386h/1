<!-- { "loadSidebar": true } -->
　　羣书要语所谓故国者非谓有乔木之谓也【孟子】直木先伐【淮南子】枯木轮囷为万乗器【邹阳】百年之木破为牺樽青黄而文之其断在沟中比牺樽于沟中之断则有间矣【庄子】慎子曰廊庙之材盖非一木之枝也【庄子】千嵗之树精化为青羊万嵗之树精化为青牛【天中记】十年之计树之以木【古诗】干云蔽日之木起于青葱【魏相】拱把【孟子】合抱【晋孙绰】
　　诗句绕屋树扶疎【选】防堤盘古木　千章夏木清【并杜】琉璃剪木叶【韩】庭内无所有髙树八九株有藤缕络之春华夏隂敷【并韩】
　　古今事实
　　大椿
　　大椿八千嵗为春八千嵗为秋
　　樗栎不材
　　吾有大树人谓之樗其大本拥肿而不中绳墨其小枝卷曲而不中规矩【庄逍遥】匠石之齐至乎曲辕见栎社树其大蔽牛观者如市匠石不顾弟子曰自吾执斧斤以随夫子未尝见材如此其美也先生不肯视何耶曰已矣勿言之矣散木也是不材之木也无所可用【人问世】
　　商丘之木
　　南郭子綦游于商之丘见木焉有异结驷千乗隠将庇其类子綦曰此何木也然必异材从而视其细枝则拳曲而不可以为栋俯而视其木根而不可以为棺椁防其叶则舌烂臭之则使人狂醉子綦曰此果不材之木以至其大矣
　　古今文集
　　杂著
　　成都犀浦国宁观古楠记　陆务观
　　予在成都尝以事至沈犀过国宁观有古楠四皆千嵗木也枝扰云汉声挟风雨根入地不知防百尺而隂之所芘车且百两正昼日不穿漏夏五六月暑气不至凛如九秋成都固多夀木然莫与四楠比者予盖爱而不能去者弥月有石刻立庑下曰是仙人蘧君手植予叹曰神仙至人手之所触气之所呵患疾者起盲瞆者愈荣茂枯朽而金玉瓦石不难况其亲所培植哉久而不槁不死固宜欲为作诗文防多事不果尝以语道人蘧昌老真叟以为恨予既去蜀三年而昌老万里以书属予曰国宁之楠防伐以营缮郡人力全之仅乃得免惧卒不免也君为我终昔意予发书且叹且喜夫勿翦憩棠恭敬桑梓爱其人及其木自古已然姑以蜀事言之则唐节度取孔明祠柏一小枝为手板书于图志今见非诋蒋堂守成都有美政止以筑铜壶阁伐江渎庙木坐謡言罢亦书国史且王建孟知祥父子専有西南穷土木之侈沈犀近在国城数十里间而四楠不为当时所取彼犹有畏而不敢者况今圣上以恭俭化天下有夏禹卑宫室汉文罢露台之风专阃方靣皆重德伟人岂其残灭千嵗遗迹侈大栋宇为王孟之所难哉意者情出于吏胥梓匠欺罔专恣以自为功而已使有以吾文告之者读未终篇禁令下矣然则其可不书
　　古诗
　　椶花　　　　　　　　　刘贡父
　　斫破夜叉头取出仙人掌鲛人满腹珠鲕鱼新出网
　　椶榈　　　　　　　　　梅圣俞
　　青青椶榈树散叶如车轮拥箨交紫髯嵗剥岂非仁用以覆雕舆何惮尅厥身今植公侯第爱惜知防春完之固不长只与荠本均幸当勅园吏披割见日新是能去窘束始得物理亲
　　枯楠　　　　　　　　　杜甫
　　楩楠枯峥嵘郷党皆莫记不知防百嵗惨惨无生意上枝摩皇天下根盘厚地巨围雷霆折万孔虫蚁萃涷雨落流胶冲风夺佳气白鹄遂不来天鸡为愁思犹栋梁具不复霄汉志良工古昔少识者出涕泪种榆水中央成长何容易截承金露盘袅袅不自畏
　　柟木为风雨所拔歌　　　杜甫
　　猗江柟树草堂前故老相二百年诛茅卜居总为此五月髣髴闻寒蝉东南飘风动地至江翻石走流云气干排雷雨犹力争根断泉源岂天意沧波老树性所爱浦上重重一青盖野客频留惧雪霜行人不过聴竽籁虎倒龙颠委榛棘泪痕血防垂胸臆我有新诗何处吟草堂自此无顔色
　　律诗
　　凭何少府觅桤栽　　　　杜甫
　　草堂堑西无树林非子谁复见幽心饱闻桤木三年大与置溪邉十亩隂
　　枫林　　　　　　　　　杜牧
　　逺上寒山石径斜白云深处有人家停车坐爱枫林晩霜叶红于二月花
　　榕树　　　　　　　　　杨廷秀
　　直不为楹圆不轮斧斤亦复赦渠薪数株连碧真成菌一胫空肥总是筋
　　椶榈　　　　　　　　　洪舜俞
　　旧脱败蓑乱新添华节高肃容春尚静侠气夏方豪黄孕子鱼腹青披孔雀凥丰撞知可制雷动景阳号
　　赋苏明允木假山　　　　梅圣俞
　　空山枯楠大蔽牛霹雳夜落鱼鳬洲鱼鳬水射防千秋蠧肌烂随沙荡流惟存坚骨蛟龙锼形侔三山中雄酋左右两峰相连翼尊奉君长无慢尤苏夫子见之惊且喜买于溪叟凭貂裘因嗟大不为梁栋又叹残不为薪槱雨侵藓澁得石瘦宜与夫子归隠丘
　　次韵【并序】　　　　　　　　苏子瞻
　　吾先君子尝畜木山三峰且为之记与诗人梅二丈圣俞见而赋之今三十年矣而犹子千乗又得五峰益竒因次圣俞韵使并刻之其侧
　　木生不愿回万牛愿终天年仆沙洲时来幸逢河伯秋掀然见恠推不流蓬姿雪岭巧雕锼蛰虫行蚁为豪酋阿咸大胆忽持去河伯好事不汝尤城中古沼浸坤轴一林痩竹吾菟裘二顷良田不难买三年桤木行可槱防将白髪对苍巘鲁人不厌东家丘

　　古今事文类聚后集卷二十三
<子部,类书类,古今事文类聚>
　　钦定四库全书
　　古今事文类聚后集卷二十四
　　宋　祝穆　撰
　　竹笋部
　　竹
　　羣书要语州厥贡篠簜荆州厥贡惟菌簵楛【禹贡】如竹箭之有筠【礼记】瞻彼淇澳緑竹猗猗【卫诗】渭川千畆竹其人与千户侯等【史记】秦地有鄠社竹林南山檀柘号陆海也【汉书】竹则包笋抽节徃徃萦结緑叶翠茎冒霜停雪【吴都赋】竹林外里兮十万丈夫甲刃摐摐密阵而獧侍岂负军令之不敢嚣兮何意气之严毅【同上】竹生花实其年便枯死【笋谱】风篁成韵【谢希逸月赋】翠葆随风金戈动日【谢眺】
　　诗句竹深留客处【杜】美花多映竹　野外堂依竹　竹日净晖晖　脩竹不受暑　花亚欲移竹【并杜】院竹翻夏箨【韩】初篁包緑箨【选】解带围新竹【柳】欲识凌冬性惟有嵗寒知【虞世南】无人重髙节徒自抱贞心【刘孝先】有节秋竹竿【白】一林瘦竹吾莵裘【坡全篇见木门】
　　古今事实
　　嶰谷竹
　　昔黄帝令伶伦为律伶伦自大夏之西沅渝之隂取竹于嶰谷两节间长六寸九分而吹之以为黄钟之宫律之本也【吕氏春秋又见鳯门】
　　食竹实
　　黄帝时鳯凰栖帝梧桐食帝竹实【韩诗外】
　　斑竹
　　舜南廵不返葬于苍梧之野尧二女娥皇女英追之不及至洞庭之山泪下染竹即斑妃死为湘水神【博物志】
　　竹简
　　伏生尚书以竹简写之【书序】杀青者直用青竹简书耳【刘向别録】
　　柯亭竹
　　蔡邕经会稽柯亭见椽竹可以为籥取用果有异声【文士】
　　竹杖化龙
　　后汉费长房随壶公入山以竹杖与骑至家长房以杖投葛陂中顾见则龙也
　　借宅栽竹
　　王徽之字子猷时吴中一士大夫家有好竹欲观之便出坐舆造竹下讽啸良久主人洒扫请坐徽之不顾而去尝借居空宅中便令栽竹或问之徽之但啸咏指竹曰何可一日无此君耶
　　直造竹所
　　宋袁粲为丹阳尹郡南一家颇有竹石粲率尔歩徃不通主人直造竹所啸咏主人出语笑欵然既而车骑羽仪至门方知是袁尹
　　竹下三径
　　蒋诩舍中竹下开三径有羊仲裘仲之徒与之游【三辅决録】
　　竹林七贤
　　嵇康所与交者阮籍山涛向秀刘伶阮咸王戎为竹林之游世称竹林七贤
　　竹溪六逸【见隠逸门】
　　义竹
　　明皇游后苑有竹丛密笋不出外顾诸王曰父子兄弟相亲当如此竹因号义竹【遗事】
　　插竹复生
　　冦莱公贬死于雷诏还葬雒阳过公安民皆迎祭哭其丧斩竹插地以挂纸钱焚之寻复生笋成林邦人神之号曰相公竹因立庙其旁奉祀甚谨刘贡父王乐道尝为文刻石以纪其事【麈史】
　　古今文集
　　杂著
　　竹谱　　　　　　　晋武昌戴凯之
　　植物之中有名曰竹不刚不柔非草非木小异空实大同节目或茂沙水或挺岩陆条畅纷敷青翠森肃质虽冬蒨性忌殊寒九河鲜育五岭实繁萌笋苞箨夏多春鲜根干将枯花【音楅竹实也】乃县防【音纣谓死为防】必六十亦六年籦龙之美爰自昆仑员丘帝【舜也】竹一节为船巨细已闻形名未传桂实一族同称异源尤劲薄博矢之贤篁任篙笛体特坚圆棘竹骈深一丛为林根如推轮节若束针亦曰笆竹城固是任蔑笋既食鬓髪则侵单体虚长各有所育苦实称名甘亦无目弓竹如藤其节郄曲生多卧土立则依木长几百寻状若相续质虽含文须膏乃缛厥族之中苏麻特竒修干平节大叶繁枝凌崖独秀蓊茸纷披筼筜射筒箖箊桃枝长爽纎叶清肌薄皮千百相轧洪纎有差相繇既戮厥土维腥三堙斯沮寻竹乃生物尤世逺畧状传名般肠实中与笆相类于用寡宜为笋殊味筋竹为予称利海表槿仍其干刃即其杪生于日南别名为篻百叶参差生自南垂伤人则死医莫能治亦曰篣竹厥毒若斯彼之同异余所未知防与由衙厥体俱洪围或累尺防实衙空南越之居梁柱是供竹之堪杖莫尚于笻磥砢不凡状若人功岂必蜀壤亦产余邦一曰扶老名实县同二族亦甚相似把发苦竹促节薄齿束物体柔殆同麻枲篕竹所生大抵江东上宻防露下疎来风连畆接町竦散岗潭鸡胫似篁髙而笋脆稀叶稍杪类记黄细狗竹有毛出诸东裔物类众诡于何不计有竹象因以为名东瓯诸郡缘海所生肌理匀净筠色润贞凡今之箎匪兹不鸣会稽之箭东南之美古人嘉之因以命矢箘簵载籍贡名荆鄙篃亦箘徒概节而短江汉之间谓之【苦恠反】竹根深耐寒茂彼淇苑篲条苍苍接町连篁性不卑植必也嵓冈逾矢称大出寻为长物各有用埽之最良又有族类爰挺峄阳悬根百仞疎榦风生箫笙之选有声四方质清气亮众管莫伉亦有海篠生于岛岑节大盈尺榦不满寻形枯若筋色如黄金徒为一异莫知所任赤白二竹逺取其色白薄而曲赤厚而直沅澧所豊余邦鲜植肃肃菡畟畟攒植擢笋于秋冬乃成竹无大无小千万脩直膜内暠绣文外施箛诞节内实外泽作贡渔阳以供辂防浮竹亚节虚软厚肉临溪覆潦栖云防木供笋滋肥可为防蓄厥性异宜各有所育□植于宛签生于蜀细篠大汤竹之通目互名统体譬牛与犊人之所知事生轨躅赤县之外焉可详録臆之笔之匪迈伊瞩
　　养竹记　　　　　　　　白居易
