<!-- { "loadSidebar": true } -->
　　苏武字子卿使匈奴匈奴欲降武乃幽武置大窖中絶不饮食天雨雪武卧齧雪与防毛并咽之数日不死乃徙北海上使牧羝武杖节牧羊卧起操持节毛尽落武留匈奴十九年始以丁壮出及还须髪尽白
　　雁足帛书
　　匈奴与汉和亲汉求武等匈奴诡言已死后汉使复至匈奴武夜见使者教之谓单于言天子射上林中得雁足有繋帛书言武在某泽中使者以让单于单于惊谢汉使遣武归
　　堂堂汉使
　　苏武使匈奴匈奴胁武令拜以刀临之武曰堂堂汉使安能屈于四夷哉
　　报使单于
　　后汉永平八年遣越骑司马郑众报使北单于
　　以尽臣节
　　路温舒愿给厮养暴首方外以尽臣节
　　去节黯面
　　匈奴诘汉使不去节不黯面不入穹庐王乌习胡事乃去节黯面单于爱之遣子入侍
　　乆在絶域
　　班超仲叔乆在絶域思土上疏愿生入玉门关帝从之后封定逺侯
　　不失汉节
　　张骞使月氐匈奴留骞十余载持汉节不失后封博望君
　　使不去节
　　汉杨信使匈奴信崛强不肯去节乃坐于穹庐外
　　使益得职
　　汉自贰师伐大宛之后西域震惧汉使者益得职
　　回纥皆拜
　　李涵持节送公主于回纥署董晋判官回纥恃有功因问嵗市马而唐归我贿不足何也晋曰我非无马而与尔为市为尔赐者不已多乎众皆南面拜不敢有言古今文集
　　杂著
　　华戎鲁卫信录总序　　　　苏颂
　　元丰四年八月奉诏编类北界国信文字臣窃惟念国家奄字四海方制万区九夷八蛮防不率俾蠢兹种猃早以面内章圣皇帝因其防师请和许通信好嵗时问遗寖以详备陛下钦若成宪覊縻要荒乃命儒臣讨论故事将欲垂于方册副在有司其所以虑逺防微纡意及此者皆以偃兵息民故也顾臣愚陋不足以奉承明诏黾勉期月粗见纲领诠次类例皆禀圣谟前诏断自通好以来以迄乎今将明作书之繇故以叙事冠于篇首厥初讲和始于继忠书奏北主乞盟之请赐以俞防由是行成故次之以书诏既许其通好乃有载书以着信故次之以誓书昔之和戎则有金絮采缯之赂我朝嵗致银绢以资其费故次之以嵗币恩意既通又有好货以将之故次之以国信信好不可单往必有言词以文之故次之以国书异国之情非行人莫达故次之以奉使其别则有接送馆伴所经城邑邮亭次舎山川有险易道涂有回逺若非形于绘事则方向莫得而辨也故作驿程地图前后遣到名氏非一职秩不同南北羣臣交相礼接年月次序散而不齐既为信书不可无纪故作名衔年表夫如是而使事尽矣通好肇于戎人我从而聴之凡问遗之事皆列北信北书于前朝廷所遗乃报礼也故载之于后所以着其所从来也凡使者之在道则有邮馆宣劳之仪入朝则有见辞宴赐之式礼意疏数并有节文故次之以仪式又次之以赐予彼待王人亦有常矩无敢违越故以持礼过北界及北界分物系于后使者宜通賔主之欢而贽见之礼不可阙也故次之以交驰问劳徃返诏宣书劄体范存焉故受之以诏录又次之以书仪信币则有赍操之勤导从则有舆之众霑赉所及无不均通故次之以列物使者至都上恩顾防靡所不至或贸易货财或湏索供馈或丐求珍异许予多矣故次之以市易而供湏求丐附焉南北将命徃还约束细大之务动循前比故次之以条例凡此皆常使也诞辰嵗节致礼而已至若事干大体则有専使以导之故次之以泛使疆场之虞节守当任其责则接境司州得以公牒徃复故次之以文移事非司州所能予夺至待命官及疆吏对议者代州移徒廵铺界壕是也故次之以河东地界疆界既辨则边圉不可不谨故次之以边防其别又有州郡壁垒之缮完砦铺塘泺之限断载于舆地所以示守备之严也凡为此书本于通好辽人则彼之种族自出不可不知辽本契丹也故次之以契丹世系辽与中国言语不通饮食不同逐草随畜射猎为生难以礼义治也朝廷所以能固结而柔服之盖知其爱好之实也故次之以国俗耶律氏雄据幽燕有年数矣爵号官称徃徃窃名故次之以官属而宗戚俸禄三者相湏并见于北方之俗恃险与马由古然矣故次之以关口道路又次之以畨军马辽之为国幅员不过三千余里而并建都府兼置州县轺车所过宜详其处故次之以州县契丹辽也并有奚防故土外接大荒之境其可见者宜兼着之所以示天声之逮逺也故终以诸部杂录而经制方略论议奏疏附焉臣窃观前世制御边徼之道载籍所记不过厚利和亲以约结之用武克伐以驱除之或入朝质子以制其命汉唐之事若可信也然约结一解则陵暴随之彼岂不得其术耶盖恃一时之安而不图经乆之利故也渊谋硕画何代无之至于我朝乃得上策年歴七纪而保塞无患嵗来信币而致礼益恭行旅交通边城晏闭黎民土著至老死而不知兵革自书契以来戢兵保定未有如今日之全胜者也圣上方恢天下之度以威懐逺人犹虑有思慢令取侮遂案图籍揭为令典使之循守无得而逾后虽有忿挚悍黠之徒欲啓事端绳以章条彼当自屈若然举辽朔之众唯上之令则是书之作可谓规橅宏逺而徳施无穷矣然以今日承平之势当彼百年既徃之运狃我煦侈心渐萌侈极而微形兆兹见藁街质馆行可致其俘入矣姑撮其大要概副圣衷经逺之虑摠二百卷卷有冗并则厘为上中下谨条事目具于左方
　　择使　　　　　　　　　　孙洙
　　今北敌强抗中夏若古之大敌国聘问嵗至日窥吾国家之隙暴侮甚矣朝廷北遣使介初不择人颇无辩对之材可使张明中国之威信以詟伏强敌之心者茍欲以敌人币赐宠之故所遣使人不复有称于絶域者徒侈洁车服整饬驺旅以夸视于敌国细礼曲谨悉受训策屈膝敌庭拜望跪起少不敢輙冀还上语记一辞不中绳度则按以重罪遣削黜矣虽复间选左右名徳方重之臣然皆束于仪矩屈郁愤结俯仰上下虽有劲辞直气竒谋博辩刀笔在后蓄不能发其毅然欲存国大体者法吏反以为生事而左迁之故妄庸之臣苟欲毕事低首下视喑不敢髙吐气甚者或发狂疾以自免或对馆人醉舞跳踉笑呼妄诟重为外土所姗笑彼敌主方骄吾以繁礼妄説之未足怪也至于髽首之胡馆劳王人者亦复狂诞夜皆邀枉王人屡省而蹇仰自便甚可恠也夫以堂堂中国而一介之士如此折辱天威堕损国命臣窃羞之昔汉郑众不忍持大汉节对毡裘独拜而防刀自誓唐商侑坚立不动责可汗之失礼李景略以气制梅禄坐受其拜近者晋天福中王权犹曰义不能稽颡于穹庐之长而违诏得罪欣然就贬故大节之士直躬徇义者非私一身而以尊主上重国家也今陛下待敌过厚责使者之法太宻故不复有倜傥伟节之士立威名于敌境而使彼知中国之多贤也而使者亦复气息奄然不自振起唯敌人之所嫚视而踞俟之臣闻古之大夫出疆有可以安国家定社稷者専之也又曰受命不受辞何则机事之防间不容一息樽俎之间折冲万里岂复拘于应对之细失容貌之苛谨哉陛下宜与大臣预择廷臣辩论通古今刚直有威望者俾使北庭使一言足以雄中国之威夺彊邻之气譬説祸福以厌抑启疆之心其举动言辞小不合者无法以绳之非有大过类可阔略使得驰骋辩博应变不穷则専对造命之士出矣
　　送殷员外使回鹘序　　　　韩愈
　　唐受命为天子凢四方万国不问海内外无小大咸臣顺于朝时节贡水土百物大者特来小者附集元和睿圣文武皇帝既嗣位悉治方内就法度十二年诏曰四方万国惟回鹘于唐最亲奉职尤谨丞相其选宗室四品一人持节徃赐君长吿之朕意又选学有经法通知时事者一人与之为贰由是殷侯侑自太常博士迁尚书虞部员外郎兼侍御史朱衣象笏承命以行朝之大夫莫不出饯酒半右庶子韩愈执盏言曰殷大夫今人适数百里出门惘惘有离别可怜之色持被入直三省丁宁顾婢子语刺刺不能休今子使万里外国独无防防出于言面岂不真知轻重大丈夫哉丞相以子应诏真诚知人士不通经果不足用于是相属为诗以道其行云
　　送石昌言舎人北使引　　　苏洵
　　昌言举进士时吾始数嵗未学也忆与羣儿先府君侧昌言从旁取米粟噉我家居相近又以亲戚故甚狎昌言举进士日有名吾后渐长亦稍知读书学句读属对声律未成而废昌言闻吾废学虽不言察其意甚恨后十余年昌言及第第四人守官四方不相闻吾日以壮大乃能感悔摧折复学又数年游京师见昌言长安相与劳苦如平生欢出文十数首昌言甚喜称善吾晩学无师虽曰为文中心自慙及闻昌言説乃颇自喜今十余年又来京师而昌言官两制乃为天子出使万里外彊悍不屈之区建大斾从骑数百送车千乗出都门意气忾然自思为儿时见昌言先府君旁安知其至此富贵不足怪吾于昌言独自有感也大丈夫生不为将得为使折冲口舌之间足矣往年彭任从富公还为我言曰既出境宿驿舎闻介马数万骑驰过剑槊相摩终夜有声从者怛然失色及明视道上马迹尚心掉不自禁凢敌所以夸耀中国者多此类也中国之人不测也故或至于震惧而失辞以为辽人笑呜呼何其不思之甚也昔者奉春君使冒顿壮士大马皆匿不见是以有平城之役今之匈奴吾知其无能为孟子曰説大人则藐之况于辽人请以为赠
　　再论遣使劄子　　　　　　胡致堂
