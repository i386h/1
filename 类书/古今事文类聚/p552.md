<!-- { "loadSidebar": true } -->
　　送沈逹赴广南幕府　　　　苏子瞻
　　君随幕府战西羗夜渡冰河砂雪垒飞尘涨天箭洒陴临对妻孥真梦耳
　　送陈彤之江陵从事　　　　姚合
　　荆州胜事旧家闻幕下今朝又得君才子何须守科第男儿终乆要功勲
　　送沈世德抚干还朝　　　　周必大
　　元戎已趣曹装觐上客难教俭幕留积雨半篙生别浦清风十幅送归舟槐庭衮綉行虞侍芸阁铅黄待校讐池有防鳞云有鴈尺书能寄故人不








　　古今事文类聚遗集卷十一
<子部,类书类,古今事文类聚__古今事文类聚遗集>
　　钦定四库全书
　　古今事文类聚遗集卷十二
　　元　富大用　撰
　　监司部遗
　　总监司【此下补外集转运使之后】
　　歴代沿革书肇十有二州州十有二牧禹别九州有九牧周礼八命作牧史记黄帝置左右监监于万国【职官分纪】秦置监察御史汉兴省之至惠帝遣御史监三辅郡察事凡九条其后诸州复置监察御史文帝以御史不奉法乃遣丞相史出刺并督察御史武帝元封五年初置部刺史掌奉诏条察州以六条问事秩六百石【十二州员十二人】居部九歳举为守相成帝以为刺史位下大夫而临二千石轻重不相凖乃更为州牧秩真二千石位次九卿哀帝复为刺史元夀复牧后汉光武复刺史乗传周行郡国录囚徒考殿最旧制州牧奏二千石事皆先下三公三公遣掾吏按验然后黜退光武用法明察不复委三府故权归举刺之吏灵帝改为牧【是时天下大乱豪杰各欲据州郡州牧之任自此重矣】魏晋为刺史持节都督庶姓为单车刺史后魏州置三刺史其后随时沿革互有不同隋开皇三年罢郡以州统县自是刺史之名存而职废【后虽有刺史皆太守之互名非旧刺史之职理一郡而已】炀帝大业罢州置郡置司台大夫一人巡察畿内刺史十四人巡察畿外唐罢郡置州改太守为刺史而雍州置牧神龙二年分天下为十道置巡察使二十人以左右台内外官坚明清劲者为之景云改置按察使开元中改置采访处置使至徳之后改采访使为观察并领都团练治于所部之大郡宋监司有转运使副判官使之按察官吏又有提防刑狱有武臣同提刑又有提举常平茶盐司转运置于干徳判官置于开寳使副置于太平兴国提刑置于淳化四年省景祐复置天圣六年罢八年复置治平罢之迨置于熈寜职遂不废提举常平置于熈宁元祐罢继而随罢随复提举茶盐置于宣和绍兴罢之既而或置或废至绍兴五年常平茶盐并为一司而后提举之职定矣
　　羣书要语周以十聨率诸侯若今之防察【白集】防问七州【牛僧孺制】历居防镇【崔铉制】洎廉视浙右【李徳裕制】银印青绶【汉官仪】铜印墨绶【晋官表】位居牧伯分刺诸侯【汉百官表】尧置州牧四岳持而纲之立有徳有能者参而维之运臂率指屈伸把握莫不统率【栁文正苻论】宜得良师俾之澄清操郡印而握兵符假左貂而持中宪【晏类要】督刺之寄【南丰拟制】并委节传分按州郡【公是行周沆制】分龙节以典州骤膺剧部【公是谢表】诗句绣衣春当霄汉立【杜】州家申眀使家抑【韩】
　　古今事实
　　一州表率
　　前汉何武曰刺史古之方伯上所委任一州表率也
　　任崇选重
　　古者通守与刺史按部从宜务简今则合之故任日崇选日重非廉平简直兼恺悌之徳者曾不足以中吾选焉【晏殊类要】
　　分巡所部
　　后汉之制乗传周行四方秋分巡行所部录囚徒考殿最
　　分郡督察
　　分驰郡国督察在位其敷以言录见囚徒【汉官解诂】
　　歳尽奏事
　　汉制部刺史每嵗尽则入奏事于京师【何武传】
　　嵗尽上计
　　凡郡掌治民进贤劝功决讼检奸常以春行所至县劝民农桑振救乏絶秋冬遣无害吏案讯问诸囚平其罪法论课殿最嵗尽遣吏上计
　　明书户口
　　观察刺史交代之时眀书所交户口如能增至千戸即与超迁如逃亡至七百戸罢【晏类要载宣帝即位赦文】
　　决遣如神
　　朱博冀州刺史博本武吏不更文法行部吏民数百遮道自言从事欲以观试博博决遣如神吏民大惊
　　百姓歌徳
　　郭贺字乔卿荆州刺史有殊政百姓歌曰厥德仁明郭乔卿中正朝廷上下平显宗赐以三公之服黼黻冕旒敕行部去襜帷使百姓见其容服以彰有德
　　闻风竦震
　　贾琮冀州刺史之部言曰刺史惟逺聴广视紏察羙恶何有反垂帷裳以自掩塞乎乃命御者褰帷百城闻风竦震其赃过者望风觧印绶去
　　举奏不法
　　贾逵豫州刺史举奏二千石阿纵不法者帝曰真刺史也布告天下以豫州为法
　　行部甘雨
　　百里嵩为徐州刺史境遭旱嵩行部传车所往甘雨即注
　　国之外台
　　陈頵曰刺史衔命国之外台也
　　外台之表
　　谢夷吾荆州刺史第五伦荐之曰寻功简能为外台之表听声察实为九伯之冠
　　元礼四龙
　　李元礼祖父修安帝时子亮叔训秀号四龙皆为牧守【东观汉记】
　　荀羡年少
　　晋荀羡为荆州刺史时年二十中兴方伯未有如羡少者
　　杨秉清俭
　　后汉杨秉雅素清俭为刺史二千石计日受俸禄不入私门家室贫窭并日而食
　　髙肇清能
　　髙肇所莅五州皆以清能著称当时号良刺史
　　李恂清约
　　李恂为兖州刺史清约率下席羊皮卧布被
　　徐邈清白
　　徐邈迁凉州刺史皎然清白
　　胡质清髙
　　晋胡威父质为荆州刺史威自京师定省父赐绢一疋威曰大人清髙何得此绢质曰吾俸禄之余也以为汝行粮受之拜归后武帝问威曰卿孰与父清对曰臣父清畏人知臣清畏人不知是臣不及父
　　王尊忠臣
　　王尊为益州刺史至九折坂问吏曰此非王阳所畏道耶尊叱其驭曰驱之王阳为孝子王尊为忠臣
　　贾父来晩
　　后贾琮字孟坚交趾屯兵反执刺史及合浦太守灵帝以琮为交州刺史琮到部刺其反状咸言赋敛过重告寃无所遂为盗贼琮即移书告示各使安业里巷歌曰贾父来晩使我先反今见清平吏不敢犯
　　吏民请留
　　种暠迁凉州刺史甚得百姓欢心被召迁吏民老少诣请畱一年
　　山涛搜才
　　山涛为冀州刺史州旧无人士自涛居此州捜贤求才旌命所加三十余人皆显名当时冀州之士于是为盛
　　彦夏接士
　　华字彦夏厯江州刺史甚有威惠州之豪士以友道接士甚得江表之欢
　　皇甫赈饥
　　皇甫嵩迁冀州牧奏请一年租以赈饥百姓歌曰天下乱兮市为墟母不任子兮妻失夫赖得皇甫兮复安居
　　乔元开廪
　　晋乔元字公祖徙守州刺史年饥元开仓以给之主者以旧典宜先表闻元曰方待奏报民且死开廪讫乃上闻天子嘉之
　　庾亮谈咏
　　庾亮镇武昌诸佐吏殷浩軰乗秋夜共登南楼俄而亮至诸人将避之亮徐曰诸君少住老子于此兴复不浅便据胡床与浩等谈咏其坦率行已多如此
　　刘手书
　　刘迁荆州刺史每有兴废手书丁寜欵宻莫不感悦咸曰得刘公一纸书贤于十部从事
　　恩化大行
　　魏太祖以刘頵迁扬州刺史頵单马到合淝建立州治安集之数年中恩化大行百姓越江山而归者以万数于是立学校广屯田兴芍陂七门吴塘以溉稻田官民有利
　　威严震竦
　　张康迁益州刺史正厉威严表善惩所部肃然莫不震竦
　　化行如神
　　崔徴少有奇操为益州刺史化行如神
　　断决如流
　　荀晞道练于官事为兖州刺史案簿盈积断决如流人不敢欺
　　百姓思之
　　司马朗字伯逺为兖州刺史政化大行百姓思之
　　吴人襁负
　　晋羊祜为荆州刺史恩施均洽民不疲劳吴人襁负而至者万数
　　素结恩德
　　郭伋字细侯迁并州牧前在并州素结恩徳及后入界始至行部到西河有童儿数百各骑竹马于道路以迎
　　男女出迎
　　始兴王澹字僧逺为荆州刺史曹无留事狱无滞囚还朝人歌曰始兴王人之父赴民急如水火时复来乳哺我重临荆州男女出境迎者万余人
　　父子相代
　　毕终敬父子相代为本州当世荣之
　　兄弟竝任
　　夏侯逵为南豫州刺史兄亶先经此任竝有恩惠百姓歌曰我之有州频得夏侯前兄后弟布政优优
　　举为守相
　　汉武帝时刺史九嵗举为守相
　　召为司农
　　梁习为并州刺史政治常为天下最太初二年召为大司农习在州二十年无方面珍物明帝异之礼赐甚厚
　　以补九卿
　　汉成帝绥和之制真二千石位次九卿九卿缺以髙第补
　　重授并州
　　梁习字子虞迁并州刺史边境咸安文帝即位以习有誉并土重授并州为天下最
　　三临徐州
　　王懿字仲德为徐州刺史三临徐州威惠宣着
　　衣绣昼行
　　张旣字德容雍州刺史太祖曰君还本州可谓衣绣昼行也
　　击鼓擒盗
　　李崇为并州州旧多刦盗崇乃村置一楼楼悬一鼓盗发击之俄顷之间声布百里遂多擒获诸鼓楼自崇始
　　桴鼓不鸣
　　邢邵除西兖州刺史有善政桴鼓不鸣吏人奸伏守令长短无不知也
　　绥抚故旧
　　晋桓宣为梁州刺史在镇十余年绥抚故旧甚得称誉
　　心存朝廷
　　晋王昶字文舒迁兖州刺史明帝即位虽在外任心存朝廷
　　八条举按
　　宋汤思退为相言元祐宰臣司马光所陈举按官吏八条详宻可行今欲立举荐四条一曰仁惠二曰公直三曰眀敏四曰防谨按察四条一曰苛酷二曰狡佞三曰昏懦四曰贪纵凡监司州军皆得以此八条举按从之
　　贪吏解去
　　富弼荐杨纮为河东转运纮常言不法之人不可贷如使纵贪赃于一郡一邑害良民千万家不若去之不利一家耳闻者望风解去或及期不敢之官然竟坐苛刻下迁
　　置籍书屏
　　绍兴七年上谓宰执曰安民之要无过择监司可令侍从公举中书置籍朕亦书之屏风置诸左右
　　议狱全宥
　　彭汝砺字器资公为监司务大体不事细苛而于议狱必傅经典故在京西多所全宥
　　耳目之官
　　绍兴十七年上曰监司朝廷耳目之官今天下无事恤民为先得其人则一路安不可不择之也
　　不才笔勾
　　范文正公为参政取班簿视不才监司每见一人姓名则一笔勾之以次更易富公曰十二丈则是一笔勾焉知一家哭矣公曰一家哭何如一路哭耶
　　条便民事
　　乾道九年命监司各限日条便民之事件以闻
　　身正令行
　　髙阳王雍为湘州刺史雍曰为牧之道亦难亦易其身正不令而行故曰是易其身不正虽令不从故曰是难
　　号三虎
　　庆厯中漕司杨纮王绰提刑王鼎颇务深刻号江东三虎
　　号四瞪
　　仁宗时侬智髙执孔宗旦欲任以事宗旦叱贼大骂遂被害宗旦始官江东与李道徐尚同等四人为监司耳目号四瞪人多惮之
　　所至治称
　　之竒为部使者十二任所至以治辨称
　　古今文集
　　杂著
　　论监司　　　　　　　　　刘挚
