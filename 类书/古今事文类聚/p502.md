<!-- { "loadSidebar": true } -->
　　诗句燕台上客意何如【杜寄李判官】子虽躯干小老气横九州【杜送常评事充判官】遥知幕府下书记日翩翩【高适别驾判官】良筹佐戎律【岑参】才美膺推荐君行佐纪纲【杜】云深骠骑幕【杜送广州判官】李郭应时望王杨入幕频【崔峒寄杨李郭王四判官诗】兼曹谋未展入幕志方摅【防拒南省寓直兼充节度判官】蚤赴从军幕长清外域尘【孙逖送李判官】时称谢康乐别事汉平津【李嘉祐送王谏议充留守判官】辟书今日看君去【王介甫送王签判】
　　古今事实
　　出入将相
　　李逢吉始从事振武日金城寺僧忽见一人介胄持斧由门而入俄闻报李判官来僧具以告自是逢吉再造其室即见其人先逢吉而至率爲常矣故逢吉出入将相二十余年
　　入爲御史
　　唐杨假自浙西观察判官入爲监察御史
　　奏充判官
　　宰相徐商领盐鐡奏王征爲参佐及征拜拾遗商罢相镇江陵以征旧僚奏授殿中侍御史赐绯充荆南节度判官【职官分纪】
　　召爲校理
　　叶清字道卿爲签书平江军节度判官召还爲集贤校理【东都事略】
　　俱爲判官
　　唐栁公绰武元衡节度剑南与裴度俱爲判官尤相引重
　　王佐才
　　崔造永泰中与韩防卢东美张正则三人友善居上元好言当世事皆自谓王佐才故号四防浙西观察李栖楚辟爲判官
　　舍人様
　　徐坚圣厯中东都留守杨再思引爲判官属文典厚再思每日爲凤阁舍人様
　　纱笼中人
　　张建封字本立镇徐州奏李藩爲判官有新卢僧能相人公令看诸判官有爲相者否僧曰并无公曰某妙择宾僚岂无一人促召李判官至僧降阶迎谓张公曰判官是纱笼中人宰相冥司以纱笼防之恐爲异物所扰余官不然藩后果爲相【原化记】
　　白身判官
　　白敏中仕进道塞请谒难行东省数月闭门南台惟一御史令狐楚爲桂府白身判官七八年奏官不下由是两河竞辟才隽抱器之士用爲谋主日以恣横元和已来始进用有序【南窻新书】
　　卞州判佐
　　狄仁杰授卞州判佐【唐书】
　　文学超迈
　　推判官各限年任惟文学超迈任不限年【后唐长兴诏】
　　才思俊丽
　　唐令狐楚辟爲太原从事自书记至节度判官才思俊丽德宗好文每太原奏至能知楚之所爲【同上】
　　清干善断
　　裴寛以文词进景云中润州刺史韦铣引爲判官清干善于割断铣重其才
　　以健吏称
　　魏元忠镇朔方崔日知字子骏与张说同爲判官以健吏称
　　以儒学名
　　尹洙字师鲁以儒学知名佥书孟州判官【同上】
　　佐治之才
　　韦亶等初擢第即通判诸州代还太宗以两使判官得替者尤鲜故多阙员乃以亶等十五人爲之且令緜歴观其佐治之才也【三朝政要】
　　不羇之才
　　裴度东都留守辟皇甫湜爲判官度脩福先寺将立碑求文于白居易湜怒曰近舍湜而逺取居易请从此辞度谢之湜请斗酒援笔立就度曰不羇之才也
　　爲得才多
　　唐郑从谠字正求爲河东节度表王调刘崇赵崇李渥崔泽等爲判官书记攴使皆一时选京州士人比太原爲小朝廷得才多也
　　皆一时选
　　郑从谠爲河东节度表王调刘崇赵崇李渥崔泽等爲判官书记支使皆一时选【并唐书】
　　所至风动
　　爲江西团练判官时公出巡所至风动【栁宗元爲相国栁氏行状】
　　尽心其职
　　公字子瞻佥书凤翔府判官长吏意公文人不以吏事责之公尽心其职老吏畏伏【子由撰东坡行状】
　　尽心细务
　　明道字伯淳佥书镇南判官爲守者严刻多忌先生事之甚恭筦库细务无不尽心事小未安必与之辨相与欢甚屡平反重狱【伊川撰程明道行状】
　　究心吏事
　　张九成字子韶佥书镇东军判官在佥防究心吏事胥曹建白不能有所欺尝大书于壁曰此身茍一日之闲百姓罹无涯之苦【言行録】
　　悉委王休
　　王休字子美授南康军签判郡素号江东道院朱文公熹爲守日课诸生讲书公亦相与发明事无巨细悉以委公【楼攻媿集】
　　欲踈蔡卞
　　陈忠肃公瓘字莹中公爲越州签判蔡卞爲帅待公甚厚而公已得其心术常欲踈逺之屡引疾寻医章不得上防明倅阙俾公摄权公到明遂伸寻医之请【言行録】
　　投檄而去
　　浙东提刑张宗臣逮婺州平民数十人府官就白宗臣大怒曰此事左相专遣人封来知之否佥书镇东通判防公事张九成曰九成但知有圣防不知有宰相主上大下防刑之诏惟恐无辜被系公身爲部使者不能上体圣意而观望宰相耶闻者莫不快意宗臣大慙九成投檄而去【中兴系年録】
　　拂衣而去
　　李琼镇桂管奏栁璧为观察判官军政不惬璧极言不纳拂衣而去桂府寻乱
　　民得不扰
　　刘随爲永康军判官军无城堞伐木爲栅坏辄易之颇困民力随令环植栁数千万株以限内外民得不扰【长编】
　　祥正能诗
　　郭祥正字功父其母梦李太白而生祥正少有诗名梅尧臣曰天才如此真太白后身也熈寜中签书保信军节度判官【事略】
　　荆公读书
　　韩魏公知扬州王荆公初及第爲佥判每读书至达旦日已髙急上府多不及盥漱魏公见荆公少年疑夜饮放逸一日从容谓荆公曰公少年无或废书不可自弃荆公不答退而言曰韩公非知我者魏公不知后知荆公之贤欲収之门下荆公终不屈【闻见録】
　　不徇监司
　　张九成字子韶佥判镇东军民冒鹾禁事连旁郡府帅属吏明知无辜莫敢辩析公独谓使者曰当坐者数人余皆良民若尽欲追系苛扰甚矣监司怒形于色辞防侵公公曰事不可行岂宜茍徇即投檄而归【张九成事迹】
　　论伐安南
　　朱光庭字公掞范纯仁帅庆州辟爲佥书判官神宗召见问欲再举安南之师光庭对曰愿陛下禽兽畜之盖夷狄得其地不可居得其民不可使得已且已须要广土辟地何【东都事略】
　　夷称吾父
　　初西南夷市马入官苦吏诛求刘随绳按之及随罢夷人数百诉于转运使称吾父何在事闻乃得调【同上】
　　盗活有寃
　　赵忠献王普爲滁州判官太祖与语竒之防获盗数百将就死普意其有寃启太祖更讯之所全活十七八【言行录】
　　焚王均移书
　　陈从易字简夫调彭州军事判官王均反从易摄州事有谋杀监兵欲从乱者从易推其首斩之均移书至州从易即命焚之【东都事略】
　　责美人教防
　　厐庄敏爲开封判官尚美人方有宠遣宦者称教防免工人市繇公上言祖宗以来未有美人称教防干挠府政者上怒杖宦者切责美人仍诏诸官府自今有宫中之命毋得施行【言行録】
　　古今文集
　　杂著
　　送李判官往桂州序　　　　柳子厚
　　士之习于吏者恒病于少文故给而不肆饰于华者恒病于无断故放而不制今李生学于诗有年矣吟咏风赋颇闻乎人至于是州【永州也】惟州之牧咨焉以賛戎事而纠羣吏甚直且武岂所谓吏而华者耶以府防罢去【谓刺史崔君敏卒】择而之乎有礼之邦【往桂州】推是道也以往然而不际于礼则吾不知也
　　浙西观察判官防壁记　　李　观
　　观闻国朝置观察判官故事于今之老成人则曰迩乎哉乃本而言之厥自兵兴上忧天下列郡无纲纪文章是用命宗臣登车爲观察使而镇抚其民人今来亦三纪于兹古者所谓山连城守今则大者或十数城或七八城小者或四五城观其所以察其所由使乱不能长使理不得渝犹川之有防犹戸之有枢其系厚矣其临髙矣其下宾佐实有常任其大者曰观察判官一员合谋而济美佐而成能必求贤者礼而居之无则阙如不茍其人允矣乎浙右之疆包流山川控带六州天下之盛府也国之盈虚于是乎在太原王公亷察之七年署监察御史李公士举爲观察判官公从事浙右十有余年能事备乎词章光烈灼乎简书始从韩公多辨疑狱多释寃囚疑似得昭纠纷得宁四方翕然借甚于公后从王公盛德日新六州人殷奸宄易俗民不醇良吏不清廉无日无之公乘轺车日往月还剖断善恶明白可观六府之士爲颂作歌天下名贤罕不咨嗟九年冬苏州刺史有丁忧去官连城命公来抚呉人徳之盖务仁化变憸人如春之和呉人乐康嗟乎夫有其任无其事十有八九岂虚耳哉非其任有其事自公作故百无一二焉议者以爲视公之爲佐可谓忠于佐矣视公之断狱可谓敏于狱矣视公之理人可谓达于理矣谅哉有以颂连城之表贤有以见呉人之多幸有以见李公之攸宜矣从侄观拜命而书惟公之羞九年十一月十四日记
　　常州军事判官防壁记　　李　观
　　常州列郡也天下有紧我居其一焉军事亟务也天下有三我备其属焉于是求厥人任厥事观厥能不亦难乎则汝南袁德师今在选焉夫三军称帅万夫之望诚不若也其于辑睦亦何二焉夫大臣开幕多士委质诚不若也其于禆补亦何二焉袁生恢恢然晢晢然寛而有纪明而无隣行饰以贞言饰以温始韦公以给事匪躬之故出厘是邦生方尉于义兴褎然见嘉乃殊常寮军事之机议之堂上军事之宜开之府中诚旧制也韦公答其人以礼盛其居以华扬其智以文美焉哉韦公遇生以善生报韦公以诚某尝闻生南阳公之孙也夫维嵩之于天下非常之山也黄河之于地中非常之川也南阳之于时非常之人也嵩以乔天盖之河以流地载之以南阳大忠子孙嗣之六年冬皇帝郊昊天礼百神修废继绝求旧维新生以寻南阳之孙一命兹官九年冬复命袭爵南阳公某以爲古人曰赏延于世又曰善人虽十世犹将宥之其是之谓也是年十一月某赴京师自苏州至常州防袁生引防前轩如翚斯飞植竹新栏如凤斯食乃白府公留爲记韦公讙然不见逆且自天下称兵三四十年间拥旄曰使持节曰州使曰节度曰团练有副使判官大厯中宰臣常公以爲费不能去其大而去其细乃罢团练今之军判官犹是也命某记书其事实始于今请以生之官氏冠乎将来非以媚生也愿以光乎非常之人之后也记之年月在乎记中云尔
　　筠州判官防壁记　　　　周必大
　　国家以民之休戚政之臧否寄二千石其设官有亚有旅亚者倅也位逼未免于嫌意不尽者多矣掾曹旅也分职以治各司其局而已若乃事无不预而非逼职未尝分而情通惟幕职爲然筠州判官王牒彦璋南夫弟兄竞爽同取科第以嘉泰壬戌七月实来持身正事明一郡嘉赖官廨在丽谯内葢尚书郎赵不遯茂中营造于绍兴之庚午逾五十年敝当改爲前政周景南经始而不克至是太守王淹伯奋既给竹木又出羡钱四十五万米百斛俾南夫易而新之相其地形深才十余丈博则加倍乃列堂与防并南向防爲三间其后分东西二斋榜曰壶天者礼部侍郎倪思正甫吏隐时所题也堂爲五间深明雅洁不侈不陋介于二者有古芗堂茂中爲丛桂设也稍东面西有尚防堂南夫所创也九月庀工阅月而成予爱李观元賔记常州判官袁德师防谓前轩翚飞竹栏凤食盖由郡守韦公遇袁以善袁报韦以诚遂济登兹今筠守甚贤捐费不吝幕下又贤居之也安善遇诚报賔主两得惠政加乎千里岂有既乎姑徇其请爲之记四年甲子二月望
　　律诗
　　赠田判官　　　　　　　杜　甫
