<!-- { "loadSidebar": true } -->
　　蜀郡王子泉【又字子渊】以事到煎上寡妇杨恵舍有一奴名便了倩行酤酒便持大杖上冡巅曰大夫买便了时但约守冡不约为他家男子酤酒也子泉大怒曰奴寕欲卖耶恵曰奴父讶人人无欲者子即决卖劵云奴复曰欲使皆当上劵不上劵便了不能为也子泉曰诺劵文曰神爵三年正月十五日资中男子王子泉从成都安志里女子杨恵买夫时户下髯奴便了决卖万五千奴从百役使不得有二言晨起洒扫食了洗涤居当穿臼缚箒裁盆凿井浚渠缚落鉏园斫陌杜陴地刻大枷屈竹作爬削治鹿卢出入不得骑马载车踑坐大呶下床振头垂钩刈蒭结苇蜡纑绂不络住防【狙】【模】织履作麄粘雀张鸟结网捕鱼缴鴈弹鳬登山射鹿入水捕后园纵鱼鴈鹜百余駈逐鸱鸟持梢牧猪种姜养羊长育豚驹粪除堂庑餧食马牛鼓四起坐夜半益刍二月春分被隄杜疆落桑披椶种作瓠别茄披葱焚槎发笱垄集破封日中早蓄鸡鸣起舂调治牛马兼落三重舍有客至提壶行酤汲水作餔涤杯整桉披蒜斵苏切脯筑肉臛芋脍鱼包熬烹茶尽力具铺已而盖藏闭门熏窦餧猪纵犬勿与邻里争鬬奴但当饭豆饮水不得嗜酒欲饮美酒惟得染唇渍口不得倾盂覆斗不得晨出夜入交闗伴偶舍后有树当裁作船下至江州下到煎主为府掾求用钱椎纺恶贩椶索绵亭买席徃来都洛当为妇女求脂泽贩于小市归都担枲转出傍蹉牵犬贩鹅武阳买茶杨氏池中担荷徃来市聚拥护行偷入市不得夷蹲傍卧恶言丑骂日作弓刀持入益州货易牛羊奴自交精恵不得痴愚持斧入山断椠裁辕若残当作俎几木屐及彘盘焚薪作炭叠石薄岸治舍盖屋书削伐牍日暮以归当送干薪二三束四月当披五月当获十月收豆多取蒲茅益作防索雨堕无所为常编蒋织箔植种桃李梨柿柘桑三丈一树八尺为行果类相从纵横相当果熟收敛不得吮尝犬吠当起惊告邻里掁门拄户上楼击皷持盾曳矛环落三周勤心疾作不得遨游奴老力索种莞织席事讫欲休当舂一石夜半无事浣衣当白若有私钱主给賔客奴不得有奸私事当闗白奴不聼教当笞一百读劵文讫词穷咋索仡仡扣头两手自缚目泪下落鼻涕长一尺如王大夫言不如早归黄土陌蚯蚓鑚额早知当尔为王大夫酤酒真不敢作恶
　　跛奚奴文　　　　　　　黄鲁直
　　女弟阿通归李安诗为置婢无所得廼得跛奚蹒跚离防不利走趋颡出屋檐足达户枢三妪挽不来两妪推不去主人不悦厨人骂怒黄子笑之曰尧牵羊而舜鞭之羊不得食尧舜俱疲百羊在谷牧一童子草露晞而出草露湿而归不亡一羊在其指防故曰使人也器之物有所不可则亦有所宜警夜偷者不以马司昼漏者不以鸡准防规矩异用殊施天倾西北地缺东南尺有所不逮寸有所不覃子不通之则屦不可运土篑不可当卧坐而睨之小大俱废子如通之则瞽者之目聋者之耳絶利一源收功且百事固有精于一则尽善徧用智则无功有所能乃有所不能焉呼跛奚来前吾为若诏之汝能与壮士拔距乎能与羣狙赋芋乎能与八骏取路乎能逐三窟狡兎乎皆曰不能曰是故不能闺门之内固无所事此今将诺若可为者汝无状于行当任坐作不得顽痴自今谨饬晨入庖舍涤铛瀹釡料简蔬茹留精黜觕脔肉法欲方脍鱼法欲长起溲如截肪煑饼深注汤和糜勿投醯韲臼晩用姜葱渫不欲焦旋葅不欲黄饭不欲着牙盆勿驻沙进火守炷水沃沸鼎斟酌芗芼生熟必告姨防临食爬垢撩发染指防杓嘬胾懐骨事无小大尽当闗白食了涤器三正三反收拭蠲洁寝匙覆椀陶瓦髹素视在谨数兄弟为行牝牡相当日中事间浣衣潄襦器秽器净谨循其初素衣当白染衣增色栀郁为黄红螺砑光挼蓝杵草茅搜槖羊浆胰粉白无不媚好澡湿处亭熨帖坦平来徃之役资它使令牛羊下来唤鸡栖桀撑拒门闗闲防草窃饭饮猫犬堙塞鼠穴凡乌攫肉猫触鼎犬防鎗鼠窥甑皆汝之罪也春蚕三卧升簇自裹七昼七夜无得停火纻麻藤葛蕉任絺绤锡踈手作无有停时紾缉偷工夫一日得半工一缨亦有余暑时蕴蒸扇凉蜜水薫艾出蚊水盘出蝇果生守树果熟守莒执弓懐弹驱吓飞鸟无得吮尝日使残少姆妪骂讥疟痢泄呕天寒置笼衣衾毕烘搔痒抑痛炙手撋冻无事倚墙鞵履可作堂上嘂呼传声代诺截长续短鳬鹤皆忧持勤补拙与巧者俦凡前之为汝能之否跛奚对曰我缺于足犹全于手如前之为虽劳何咎黄子曰若是则不既有用矣乎皆应曰然无不满意
　　古诗
　　余成诗　　　　　　　　黄鲁直
　　役者余成忠信不贰鄙事八年未尝见其过其畏得而好徳畏不善而慎罚躬行而心安乐问其部伍盖自其少时至于今役年六十矣犹一日也察其私持亷甚谨而逺名吾尝与僚友论其人虽古之学问士大夫木强而厚于徳如第五公胡威未能逺过此也其人岂子夏所谓虽曰未学吾必谓之学矣者乎吾贫不能脱其役与之同归江湖之上作诗以识愧
　　丹籍生涯无列鼎白头忠信可专城自非车骑将军势愧使王尼常作兵

　　古今事文类聚后集卷十七
　　钦定四库全书
　　古今事文类聚后集卷十八
　　宋　祝穆　撰
　　肖貌部
　　形貌【竒怪　魁伟　肥　　痩丰美　短小　寑陋　形貌相似】
　　【外貌徒美并附】
　　羣书要语形色天性也防人之形与色皆天所赋性所有也【尽心】道与之貌天与之形恶得不谓之人【徳充符】人肖天地之貌懐五常之性【前刑法志】
　　诗句炯如一段清氷出万壑置在迎风寒露之玉壶【杜入奏行】不独饭山嘲我瘦也应糠覈快君肥【坡】
　　古今事实
　　古帝异相【以下系竒怪又见相者门】
　　庖牺女娲神农夏后氏蛇身人面牛首虎鼻有非人之状而有大圣之徳【列子黄帝篇】
　　孔子异相
　　孔子生而首上圩顶索隐注言顶上中低而四傍髙也【史】
　　公子骈胁
　　晋公子重耳及曹曹共公闻其骈胁欲观其祼浴薄而观之【僖三十二】
　　肩髙
　　支离防者頥隠于脐肩髙于顶【荘子】
　　龙伯国人长【以下系魁伟】
　　龙伯国人长三十丈生万八千嵗而死【河图玉版】
　　身长
　　禹长九尺九寸汤长九尺文王长十尺孔子长九尺六寸腰大十围曹交九尺四寸以长食粟而已伍子胥长一丈眉间一尺【俱呉越春秋】
　　防风横九畒
　　禹致羣臣于防稽之山防风后至禹杀而戮之身横九畒【史记】呉伐越隳防稽获骨焉节専车即此【国语】鲁文公十一年叔孙得臣败狄于醎长狄也兄弟二人大害中国瓦石不能害叔孙得臣射中其目身横九亩断其首眉见于轼【谷梁】
　　王商威重
　　王商有威重长八尺余容貌过絶人单于来朝商坐未央庭中单于前拜谒仰视商貌大畏之
　　重八百斤
　　晋南阳王保体质丰伟自称重八百斤喜睡不能御妇人年二十七薨
　　以貌取人
　　后魏杨愔典选多以貌取人时谤云尚书典选似贪人买惟取其大者
　　自比美貌【以下系丰美】
　　邹忌为齐相长八尺余体肥丽朝服衣冠窥照自视谓其妻曰我与城北徐公孰美妻曰君美徐公齐之美者也忌不信复问妾妾曰君美旦日客从外来忌复问之客亦曰徐公不如君及徐公来忌熟视之自以为不如因思之曰吾妻之美我私我也妾之美我畏我也客之美我有求于我也于是入朝见威王曰臣诚知不如徐公而臣妻妾及客皆言臣美或私畏于臣或有求于臣今齐地千里宫女左右莫不私王朝廷之臣莫不畏王四境之内莫不有求于王由是观之王之蔽甚矣王曰善乃令羣臣吏民能面刺吾过者受上赏【十二国春秋】
　　状如女子
　　张良賛云以为其人计魁梧竒伟至见其图状貌如妇人好女子
　　蒹葭倚玉
　　毛曽与夏侯共坐时人谓之蒹葭倚玉树
　　珠玉在侧【见甥舅门】
　　妪恱其貌
　　王蒙善书美姿容尝览镜自照称其父字曰王文开生如此儿耶居贫帽破自入市买之妪恱其貌遗以新帽
　　投果满车
　　潘岳美姿容少时尝挟弹出洛阳道妇人遇之者皆连手萦绕投之以果遂满车而囬
　　连璧
　　潘安仁夏侯湛并美姿容毎同行人谓之连璧
　　如千丈松
　　庾子嵩敳目和峤森森如千丈松磊砢有节目施之大厦有栋梁之用
　　如春月栁
　　王恭美姿容人多恱之或目之曰濯濯如春月栁　永明主见灵和殿前栁曰此栁风流似张绪少年时【谈薮】
　　生宁馨儿
　　王衍精神俊秀山涛见而叹曰何物老妪生宁馨儿尝与交游诣酒家饮观者如市酒家益樽馈食以延留之
　　玉山映人
　　裴楷风神髙迈时谓之玉人又云如近玉山照映人也
　　醉頺玉山
　　嵇康身长七尺八寸风姿特异山公曰嵇叔夜之为人嵓嵓若孤松之独立其醉也巍峩若玉山之将頺
　　瑶林琼树
　　王戎神姿髙彻如瑶林琼树自然风尘表物
　　玉笋班
　　唐蒋凝美风标每到朝士家以为祥瑞士中号为玉笋班
　　鸾停鹄峙【见祖孙门】
　　六郎似莲花
　　张昌宗以姿貌幸杨再思曰人言六郎似莲花正谓莲花似六郎
　　义胜故肥【以下系肥】
　　子夏见曽子曽子曰何肥也对曰战胜故肥也吾入见先王之义则荣之出见冨贵之乐又荣之两者战于胸中未知胜负故臞今先王之义胜故肥【韩非子】
　　腰带十围
　　东平王苍腰带十围　晋尹纬慕容超身长八尺腰带十围
　　如瓠
　　张苍当斩解衣伏锧长大肥白如瓠王陵见而恠其美士乃言于沛公赦勿斩
　　食糠覈肥
　　陈平为人长大美色或谓平贫何食而肥其嫂疾其不事家产曰亦食糠覈耳有叔如此不如无伯闻逐其妇王戎子万有美名少而大肥戎令食糠而肥愈甚年
　　十九卒
　　然火脐中
　　董卓尸于市天时始热卓素充肥脂流于地守尸吏然火置卓脐中光明达曙
　　何恱而肥
　　庾公过周伯仁伯仁曰君何所欣恱而忽肥庾曰君复何所忧而忽瘦伯仁曰吾无所忧直是清虚迩来滓秽自去耳【世説】
　　何肥而痴
　　沈昭畧尝遇王约张目视之曰汝是王约耶何乃肥而痴约曰汝沈昭畧耶何乃瘦而狂
　　体肥而舞
　　中宗复位祝钦明为祭酒帝与羣臣宴自言能八风舞帝讶之钦明体肥而丑据地摇头睆目曲尽舞态帝大笑卢藏用曰是举五经扫地
　　布袋和尚
　　明州布袋和尚形裁腲矮蹙额皤腹盖弥勒佛之化身也【传灯】
　　肥瘦相嘲
　　王淇张亢同在南京晏元献幕张肥大王以太牢目之王瘦小张以猕猴目之一日有米纲至八百里村水浅当剥载张徃督王曰所谓八百里剥也张曰未若三千年精矣【渑水燕谈】
　　肥瘦不同
　　盛文肃公丰肥丁晋公踈瘦时语盛肥丁瘦【归田録】
　　既贵而肥
　　东都曹生言范右相既贵接亲旧情礼如故他亦不改世未有也然体面肥泽洁白岂其胸中亦以为乐耶【谈丛】
　　诗戏顾屠
　　诗嘲肉山【并见本部诗话】
　　体羸禁语【以下系瘦】
　　衞玠多病体羸母常禁其语
　　革带移孔
　　梁沈约久处端揆志望台司武帝终不用乃与徐勉书陈情言已病百日数旬革带常应移孔以手握臂率记月小分半欲谢事求归老之秩勉为请三司之仪帝不许但加鼔吹而已
　　鬼貌蓝色
　　卢鬼貌蓝色
　　纎瘦通眉
