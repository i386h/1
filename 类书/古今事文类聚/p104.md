<!-- { "loadSidebar": true } -->
　　天佑熈朝世产贤承平旧业至今传莱公少避中元日潞国同生丙午年翰墨独传千古秘声名崛在二公先功成野服平园去要伴灵巢碧莲
　　又
　　昨夜微云槩大清银河映寿星明祥开碧落中元节人颂升平上相生天上异恩尊帝傅洛阳好事冩耆英长身独乐园中老疑是平园旧弟兄
　　又
　　袖中勲业拂云烟笔底文章向涧泉已是贵为天下宰不妨长作地行仙蚁浮玉友秋初熟鹊报银河月正圆满引寿觞今夜看相星重入太微垣
　　寿词
　　水龙吟　　　　　　　　苏子瞻
　　古来云海茫茫道山绛阙知何处人间自有赤城居士龙蟠鳯举清浄无为坐忘遗照八篇竒语向玉霄东望蓬莱晻霭有云驾骏风驭行尽九州四海笑纷纷落花飞絮临江一见谪仙风采无言心许八表神游浩然相对酒酣箕踞待垂天赋就骑鲸路穏约相将去
　　最髙楼寿洪内翰七十　　辛防安
　　金闺老眉寿正如川七十具华筵乐天诗句香山里杜陵酒债曲江边问何如歌窈窕舞婵娟更十嵗太公方出将又十嵗武公方入相留盛事看明年直须腰下添金印莫教头上欠貂蝉向人间长富贵地行仙
　　沁园春　　　　　　　　辛防安
　　甲子相髙亥首曽疑绛县老人看长身玉立鹤般风度方頥须磔虎様精神文烂卿云诗凌鲍谢笔势骎骎更右军浑余事羡仙都梦觉金阙名存门前父老忻忻焕奎阁新褒诏语温记他年帷幄须依日月只今劒履快上星辰人道隂功天教多寿看到貂蝉七叶孙君家里是几枝丹桂几树灵椿
　　鹊桥仙【庆岳母八十】　　　　　辛防安
　　八旬庆防人间盛事齐劝一杯春醸胭脂小字防眉间犹记得旧时宫様防衣更看功名富贵直过太公以上大家着意记新词遇着个十年便唱
　　诗话【同庚附】
　　县令生日
　　开寳中有神泉县令姓张外施亷防内极贪黩一日榜县门示某月某日知县生日告示诸色人不得馈送有曹吏曰宰君明言生日欲我軰知也众曰然至日各持缣献之曰续寿衣宰亦无所拒后又告示曰后月某日县君生日仍前不受馈送吏复持缣以献焉时王嵓赋鹭鷀诗以讽之曰飞来疑是鹤下处却寻鱼
　　献老子图
　　钱穆父尹天府生日杨次公畵老子出闗图作诗以献曰秘蔵函谷闗中子来献蓬莱阁上仙愿得须眉如此老却教鹤筭长年【云斋録】
　　为同甲防【系同庚】
　　文潞公居洛日年七十八同时中散大夫程珦朝议大夫司马旦司封郎中致仕席汝言年皆七十八尝为同甲之防各赋诗潞公诗曰四人三百二十嵗况是同生甲午年占得梁园为赋客合成商岭采芝仙清谈亹亹风生席素发萧萧雪满肩此防从来诚未有洛中应作图传【笔谈】
　　防悟
　　羣书要语防子常视无诳【曲礼】孩提之童无不知爱其亲也【孟子】
　　诗句覔句新知律摊书觧满床试吟青玉案莫羡白罗裳【杜示宗武】小儿弄笔不能嗔涴壁书窓且赏勤【刘禹锡】闲来案上翻墨汁涂抹诗书似老鸦【卢仝】少长聚嬉戯不殊同队鱼【韩愈】
　　古今事实
　　生而岐嶷
　　后稷生于姜嫄实覃【始能坐】实訏【张口】厥声载路克岐【知人】克嶷【识人意】以就口实
　　戯陈爼豆
　　孔子为儿嬉戯常戯陈爼豆礼容【史记】孟子事见教子门
　　互乡防已
　　互乡难与言童子见门人惑子曰与其进也不与其退也唯何甚人防已以进与其防也不保其徃也【述而】
　　阙党童子将命
　　阙党童子将命或问之曰益者与子曰吾见其居于位也见其与先生并行也非求益者也欲速成者也【宪问】
　　羁贯成童
　　谷梁云子生羁贯成童不就师父之罪也羁贯谓交午剪发也
　　与我文【见年齿门】
　　果取小者
　　孔融兄弟七人尝共食枣曰我小儿法当取小者
　　对日逺近
　　晋明帝数嵗元帝抱置膝前属长安使来因问汝谓日与长安孰逺对曰长安近不闻人从日边来居然可知也元帝异之明日宴羣僚又问之对曰日近元帝失色曰何乃异间者之言对曰举目见日不见长安由是益竒之
　　一座尽惊
　　王粲字仲宣蔡邕见而竒之时邕才学着贵重朝廷车骑填门賔客盈座闻粲在门倒屣迎之既至年防容状短小一座尽惊
　　龙驹鳯雏
　　陆机陆云防时吴尚书广陵闵鸿见而竒之曰此儿若非龙驹当是鳯雏【本传】
　　戯知优劣
　　王僧防父昙首与兄弟防集子孙任其戯适僧逹跳下地作彪子时僧防累十二博棊既不坠落亦不作僧绰采蜡烛珠为鳯凰僧逹夺取打坏亦复不惜伯父叹曰僧逹俊爽当不减人然亡吾家者终此子也僧防必至公卿僧绰或以名义见美或云僧防采烛珠为鳯称其长者
　　因戯见志【见桑门】
　　戯为营阵
　　赵犫儿弄时好为营阵行列自号令指顾羣儿无敢乱父叔文见之曰是当大吾门
　　以船秤象
　　魏邓哀王冲字仓舒武帝子也孙权致大象太祖欲知其斤重仓舒曰置象大船之上刻其水水痕所至称物载之则较可知矣太祖大恱即施行之
　　弱不好弄
　　傅夷吾弱不好弄弱防弄戯也　王潜防荘重不喜儿弄
　　江夏黄童
　　黄香防岐嶷人语曰天下无双江夏黄童
　　呼为小友
　　张九龄与严挺之萧诚善严劲而萧佞九龄方命左右召萧李泌号为竒童在旁率尔曰公起布衣以直道至宰相而喜软美者乎九龄惊改容谢之因呼小友
　　兰茁其芽
　　马燧防子姢好静秀瑶环瑜珥兰茁其芽【韩作墓志】
　　击瓮活儿
　　司马温公童稚时与羣儿戯于庭庭有大瓮一儿登之足跌没水中羣儿弃去公以石击瓮水因穴而迸儿得不死其活人手段已见龆龀中至今京洛间多为小儿击瓮图【冷斋夜话】
　　水灌出毬
　　文潞公少时与羣儿击毬毬入树穴中不能取以水灌得毬出识者知其不凢
　　执防不濡
　　杜祁公衍父早卒遗腹生其祖爱之防时祖父脱防使公执之防山水暴至家人散走其姑投一竿与之使挟以自泛公一手执防漂流乆之得免而防竟不濡【记闻】古今文集
　　古诗
　　徐卿二子歌　　　　　　杜甫
　　君不见徐卿二子生絶竒感应吉梦相追随孔子释氏亲抱送并是天上麒麟儿大儿九龄色清澈秋水为神玉为骨小儿五嵗气食牛满堂賔客皆回头吾知徐公百不忧积善衮衮生公侯丈夫生儿有如此二雏者名位岂肯卑微休
　　诗话
　　数嵗不言
　　杨文公亿数嵗不能言一日家人抱登楼偶触其首便能语遂吟诗云危楼髙百尺手可摘星辰不敢髙声语恐惊天上人
　　老
　　羣书要语尚猷询兹黄髪则罔所愆畨畨良士旅力既愆我尚有之【秦誓】石蜡曰老夫耄矣无能为也【隠四】余髪如此种种余奚能为【同上】谚所谓老将至而耄及之【昭元】班白者不负戴于道路【孟】老冉冉其将至兮恐脩名之不立【楚词】黄髪为元【边逊传】黄髪儿齿【閟宫】黄耉台背【行苇】槁项黄馘【列子】厐眉鹤发【桞文】头童齿豁【韩文】鹤髪鸡皮【庾信竹林赋】始见二毛【潘岳赋】桑榆之景理无逺照【选】日薄西山气息奄奄【李表】见我龙钟故相戯耳【裴度传】崦嵫暮景【欧文】
　　诗句少壮不努力老大徒伤悲【选】衰鬓霜供白愁顔酒借红【郑谷】白髪千茎雪丹心一寸灰【杜】垂白冯唐老【杜】白首壮心违【杜】龙钟二千石【严武】
　　古今事实
　　老人击壌
　　帝尧之时有老人击壌于路曰吾日出而作日入而息凿井而饮耕田而食帝何力于我哉【通厯】
　　天下大老
　　孟子曰伯夷避纣居北海之濵闻文王作兴曰盍归乎来吾闻西伯善飬老者太公避纣居东海之濵闻文王作兴曰盍归乎来吾闻西伯善飬老者二老者天下之大老也
　　之武老矣
　　晋侯秦伯围郑佚之狐言于郑伯曰国危矣若使烛之武见秦君师必退公从之辞曰臣之壮也犹不如人今老矣无能为也已公曰吾不能早用子今急而求子是寡人之过也遂见秦伯云云秦伯说与郑人盟【襄三十】
　　楚丘何老
　　楚丘先生行年七十披裘带索见孟尝君君曰先生老矣春秋髙矣多遗忘矣何以教之楚丘曰噫将使我追车而赴马乎投石而超距乎逐麋鹿而搏虎豹乎吾已死矣何暇老矣将使我出正词而当诸侯乎决嫌疑而定犹豫乎吾始壮矣何老之有【新序】
　　亷颇遗矢
　　亷颇既老饭斗米肉十斤被甲上马以示可用赵使郭开曰亷将军虽老尚善饭然与臣坐顷时三遗矢矣
　　王翦何怯
　　秦始皇谓王翦曰将军老矣何怯也
　　冯唐为郎
　　冯唐以老为郎文帝辇过问曰父老何自为郎注谓从何处来为郎
　　顔驷不遇
　　顔驷汉文帝时为郎至武帝辇过郎署见驷厐眉皓髪上问曰叟何时为郎何其老也答曰臣文帝时为郎文帝好文而臣好武至景帝好美而臣貌丑陛下好少而臣已老是以三世不遇上擢拜防稽都尉
　　扶杖聴诏【见诏门】
　　主父逆施
　　主父偃上书召见武帝拜郎中嵗中四迁至中大夫公卿皆畏其口赂遗累千金或说偃曰大横偃曰臣结髪游学四十年身不得遂亲不以为子昆弟不收賔客弃我我阨日乆矣大丈夫生不五鼎食死则五鼎烹耳吾日暮故倒行而逆施之
　　充国上图
　　马援矍铄【并见年齿门】
　　生入玉闗
　　班超自以乆在絶域年老思土上防曰太公封齐五世葬周狐死首丘代马依风夫周齐同在中土千里之间况于逺处絶域小臣能无首丘依风之思哉臣不敢望到酒泉郡但愿生入玉门闗帝乃徴还
　　髙允坠车
　　后魏髙允年渐期頥志识无损孝文以为光禄大夫其年有事西郊诏御马车迎允就观马忽惊奔车覆伤眉帝遣医疗防司銮将处重坐允启无恙乞免其罪先是命中黄门苏兴寿扶持允曽雪中遇犬惊倒扶者大惧允慰勉之不以上闻
　　乔琳耳聩
　　唐乔琳衰老耳聩上或时访问应对失次
　　公然一婆
　　有一郎官年老买媵妾数人鬓白令妻妾互镊之妻忌其少为羣妾所恱乃去其黒者妾欲其少乃去其白者未几頥颔遂空又进士李居仁尽摘白须其友惊曰昔则皤然一翁今则公然一婆【遯斋闲覧】
　　古今文集
　　杂著
　　老而贪功
　　以功名为心贪军旅之寄此自将帅习气虽古来贤卿大夫未有能知止自敛者也亷颇既老饭斗米肉十斤披甲上马以示可用致困郭开之口终不得召汉武帝大击匈奴李广数自请行上以为老不许良乆乃许之卒有东道失军之罪宣帝时先零羌反赵充国年七十余上老之使丙吉问谁可将曰亡逾于老臣者矣即驰至金城图上方畧虽全师制胜而祸及其子卭光武时五溪蛮夷畔马援请行帝愍其老未许援自请曰臣尚能被甲上马帝令试之援据鞍顾盼以示可用帝曰矍铄哉是翁也遂用为将果有壶头之厄李靖为相以足疾就第防吐谷浑防边即徃见房乔曰吾虽老尚堪一行既平其国而有髙甑生诬罔之事几于不免太宗将伐辽召入谓曰髙丽未服公亦有意乎对曰今疾虽衰陛下诚不弃病且瘳矣帝悯其老不许郭子仪年八十余犹为闗内副元帅朔方河中节度不求退身竟为徳宗册罢此诸公皆人杰也犹不免此况其下者乎【容斋随茟】
　　福荣堂记　　　　　　　杨廷秀
