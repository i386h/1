<!-- { "loadSidebar": true } -->
　　庾信自建康遁归江陵湘东王因赐妾徐氏妾与任掞私通掞欲求之无致言者信庭前有一苍鹅乃系书于鹅颈信视之乃掞啓遂题纸尾曰畜生乞汝【三国典畧】
　　食鹅知色
　　符朗食鹅知黒白之处不信既而试之果然【秦记】
　　啖鹅草诏
　　齐髙帝引江淹入中书省先赐酒食淹素能饮啖食鹅炙垂尽饮酒数升文诏亦办
　　水鹅达表
　　唐髙祖义兵出河东隋将尧君素城守时围甚急君素乃为木鹅置表于颈具论事势浮之黄河下河阳守者得之达于东都越王侗见而叹息
　　袭城惊鹅
　　唐元和间李愬袭蔡州兵至悬弧城夜半雪甚城旁有鹅鸭池愬令惊击之以混军声
　　好鬬鹅
　　唐令孜僖宗好鬬鹅数幸六王宅兴庆池与诸王鬬鹅一鹅至十万钱
　　鹅能警盗
　　东坡云鹅能警盗亦能却蛇且又有祈雨厄悲夫【志林】古今文集
　　古诗
　　题画鹅　　　　　　　　　黄鲁直
　　鴐鹅引颈回似我胸中字右军数能来不为口腹事律诗
　　得房公池鹅　　　　　　　杜甫
　　房相西亭鹅一羣眠沙泛浦白于云鳯凰池上应回首为报笼鹅王右军
　　鹅　　　　　　　　　　　李商隐
　　眠沙卧水自成羣曲岸斜阳极浦云那解将心怜孔翠羇雌长共故雄分
　　吴执中有两鹅为余烹之戏赠
　　黄鲁直
　　学书池上一双鹅宛颈相追笔意多皆为涪翁赴汤鼎主人言汝不能歌
　　世以婢子为鹅谓呉贵鸭而贱鹅也
　　鸭【鳬附】
　　羣书要语鳬鹜鸭也【广雅】鸭一名舒鳬【尔雅】鹜野鳬也【説文】家曰鳬野曰鸭【李巡云】鸡伏鸭卵雏成入水鸡母随岸呼之雏出而不随母鸭鸡异类能相随也【风俗通】唼喋啄食防褷带雏【李邕鬭鸭赋】鸭足何以鸡足何以【傅子云】
　　诗句我衰寄江湖老伴鸡鹅鸭【坡】愿为穿云鹘笑作将雏鸭【坡】拊掌动邻里绕村捉鹅鸭【坡】曲池眠乳鸭鳬春草鸡翘鳬翁濯顔注鳬水鸟翁颈上有毛【史防急就章】鳬得水藻言喜悦也【后汉刘陶议注】鳬胫虽短续之则悲【庄子】鳬鹥在沙【大雅】寜与骐骥抗轭乎将与鸡鹜争食乎寜昻昻若千里之驹乎寜泛泛若水中之鳬与波上下而以全吾躯乎【渔父】双鳬飞不为加少【解嘲】鳬雁常在海邉沙上食沙石皆消烂惟食海蛤不消随其粪出【古今注】
　　诗句二鳬俱北飞一鳬独南翔【李陵】浴鳬翻雪羽【杜牧】沙上鳬雏傍母眠【杜】相趂鳬鸥入桨牙【杜】江心啒啒鳬雏鸣【张籍】鳬雏散乱棹讴发【杜】
　　古今事实
　　作鬬鸭栏
　　建昌侯孙虑于堂前作鬬鸭栏颇施小巧陆逊正色曰君侯宜勤览经典用此何为虑即毁之【呉志】
　　毙鸭偿金
　　陆龟防居震泽之南巨积庄有鬬鸭一栏有驿使过挟弹毙其尤者龟手一表本云此鸭能作人语待附苏州上进使者毙之奈何使人恐酬以槖中金俟其稍悦方倩语之犹曰能呼其名使人愤且笑拂袖上马复召之还其金曰吾戏耳
　　双舄飞鳬【以下系鳬】
　　王乔为叶令乔有神术毎月朔旦常自县诣台朝帝怪其来数而不见车骑宻令太史伺望之言其临至辄有双鳬从东南飞来于是候鳬至举网张之但得一双履乃诏尚方视则曰所赐尚书官属履
　　辨海鳬毛
　　人有得鳬鸟毛长三丈以示张华华见曰不然此谓海鳬毛也出则天下乱【博物志】
　　古今文集
　　古诗
　　水鸭　　　　　　　　　　司马君实
　　防褷出短蒲毰毸浴清水物忌太鲜明何妨染泥滓
　　莫打鸭　　　　　　　　　梅圣俞
　　事见妓门
　　莫打鸭打鸭惊鸳鸯鸳鸯新向西池落不比孤洲老秃鸧秃鸧尚欲逺归去何况鸳鸯羽翼长
　　诗话
　　评睡鸭诗
　　徐陵鸳鸯赋云山鸡映水那相得孤鸾照影不成双天下真成长防合无胜比翼两鸳鸯黄鲁直题画睡鸭曰山鸡照影还自爱孤鸾舞镜不作双天下真成长防合两鳬相倚睡秋江全用徐语防化之末句尤精工【容斋随笔】律诗【系鳬】
　　鳬　　　　　　　　　　　李峤
　　飒防睢阳涘浮逰汉渚隈钱飞出井见鹤引入琴哀李陵赋诗罢王乔曳舄来何当归太液翔集动成雷
　　精卫
　　羣书要语有鸟如乌文首白喙赤足名曰精卫【博物志】古今事实
　　精衞填海
　　昔炎帝女溺死东海中化为精卫毎衔西山木石以填东海而溺死也【述异记】
　　古今文集
　　古诗
　　精衞词　　　　　　　　　王建
　　精卫谁教尔填海海邉石子青磊磊但得海水作枯池海中鱼龙何所为口穿岂为空衔石山中草木无全枝朝在树头暮海里飞多羽折时堕水髙山未尽海未平愿我身死子还生
　　伯劳【枭附】
　　羣书要语鵙伯劳也【尔雅】一名博劳一名伯赵【广雅】仲夏之月鵙始鸣【月令】七月鸣鵙【风】
　　诗句东飞伯劳西飞燕【古乐府】南窗北窗桂月光【东飞伯劳歌】枭不孝鸟也至日捕枭磔之【説文】枭子大食其母【淮南子注】北方枭人家以为怪共恶之南中昼夜飞鸣与鸟鹊无异桂林人罗取生鬻之家家养使捕防以为胜狸【岭表録异】古今事实
　　伯劳集李
　　东方朔与弟子偕行渴令弟子扣道邉家求饮不知姓名主人开门不与须防见伯劳飞集主人门中李树上朔谓弟子曰此主人姓李名伯劳尔但呼李伯劳果有李伯应即入取饮【别】
　　请禳枭恠【以下系枭】
　　齐景公为露寝之台成有枭鸣甚恶之栢常骞曰请为禳之夜用事明日问曰今旦闻枭鸣乎公曰一鸣而不复闻使人徃视之枭当陛布翼伏地而死【説苑】
　　讳言不孝
　　男子毕康杀其母诏焚烧其尸暴其罪于天下余上章言宣帝时公卿朝防丞相语曰闻枭生子长且食其母寜然有贤者应曰但闻乌子反哺耳丞相大慙君子之于鸟兽尚为之讳况人乎【桓谭新论】
　　枭鸣战胜
　　晋张重华为石季龙所攻重华使谢艾为中坚将军引师出振武夜有二枭鸣牙中尅敌之兆于是进战大破之
　　枭鸣改官
　　有枭鸣于张率更庭树其妻以为不祥连唾之张闻之曰急洒扫吾当改官言未毕贺者已在门【唐书】
　　古今文集
　　杂著
　　恶鸟论【伯劳】　　　　　　　　魏陈王曹植
　　国人有以伯劳生献者王召见之侍臣曰世间恶伯劳之声敢问何谓也王曰昔尹吉甫用后妻之防杀孝子伯奇吉甫后悟追伤伯奇出防于田见鸟鸣于桑其声噭然吉甫动心曰伯奇乎鸟乃抚翼其音尤切吉甫乃顾曰伯劳乎是吾子栖吾舆非吾子飞勿居鸟防声而栖其葢归入门集于井干之上向室而号吉甫命后妻载弩射之遂射杀后妻以谢之故俗恶伯劳言所鸣之家必有防也枭鵙之鸣弗可更者天性然也昔荆之枭将巢于呉鸠遇之曰何去荆而巢呉乎枭曰荆人恶予之声鸠曰子如不能革子之音则呉楚之民不易情也为子计者若宛颈戢翼终身勿复鸣也昔议朝防者有人问曰寜有闻枭食其母有答之者尝闻乌反哺未闻枭食其母闻者慙恶不善也得蟢者莫不驯而放之为利人也得蚤者莫不縻之齿牙为害身也鸟兽昆虫犹以名声见异况夫吉士之与防人乎
　　防鸮【鵩　鸺鹠　车载扳鬼车并同　训狐附】
　　羣书要语防鸮恶鸟也一名鵩一名鸺鹠【説文】鸮入人家防贾谊所赋鵩是也其肉甚美可为羮臛又可炙【诗疏】鸮胖人亦尚之【内则】翩彼飞鸮集于泮林食我桑椹怀我好音【鲁颂】硩蔟氏掌覆夭鸟之巢【周礼】庭氏掌射国中之夭鸟【同上】防鸮嗜防【庄子】鸺鹠即防也一名姑获为防【音由】可以聚诸鸟鸺鹠昼日目无所见夜则飞撮蚊防鸺鹠乃鬼车之属也皆夜飞昼藏或好拾人爪甲则知吉防防者辄鸣于屋上知其将有咎耳故人除指甲埋之户内葢忌此也亦名夜逰女好与婴儿作祟故婴儿之衣不可置星露下畏其祟耳又名鬼车春夏之交稍遇阴晦则飞鸣而过岭外尤多爱入人家铄人魂气或云常滴血血滴之家则有凶咎【太平广记】鸺鹠一名忌欺白日不见人夜能拾蚤虱【杂志】
　　鬼车正月七日多鬼车鸟度家家捶门打户捩狗耳灭灯烛禳之【荆楚嵗时记】
　　古今事实
　　鸱鸮毁室
　　防鸮周公救乱也成王未知周公之志公乃为诗以遗王名之曰防鸮焉防鸮防鸮既取我子毋毁我室恩斯勤斯鬻子之闵斯
　　歌鸮寓讽
　　陈辩女者陈国采桑之女也晋大夫解居甫使于宋道过陈遇采桑之女而戏之曰女为我歌吾将舍女乃为歌曰墓门有棘斧以斯之夫也不良国人知之知而不已谁昔然矣又曰为我歌其二女曰墓门有梅有鸮萃止夫也不良歌以讯之讯予不顾颠倒思予大夫曰其梅则存其鸮安在女曰陈小国也摄乎大国之间因之以饥馑加之以师旅其人且亡而况鸮乎大夫叹异而释之【列女】
　　好鸮炙
　　王羲之好鸮炙
　　使捕鸺鹠【系鸺鹠】
　　侯景入台城在昭阳殿廊下居处常有鸺鹠鸟鸣呼景恶之使人穷山野捕焉【南史】
　　符奏鸟死
　　尹軏字公度人有怪鸟鸣其屋上者以语公度公度为一奏符着鸟鸣处其夕鸟伏符下【神仙】
　　古今文集
　　古诗
　　病鸱　　　　　　　　　　韩愈
　　屋东恶水沟有防堕鸣悲青泥揜两翅拍拍不得离羣童呌相召瓦砾争先之计较生平事杀却理亦宜夺攘不愧耻饱满盘天嬉晴日占光景髙风送追随拟凌鸾鳯羣肯顾鸿鹄卑今者运命穷遭逢巧丸儿中汝要害处汝能不得施于吾乃何有不忍乘其危救汝将死命浴以清水池朝餐辍鱼肉暝宿防狐狸自知无以致防徳久犹疑饱入深竹丛饥来傍阶基谅无责报心因以听所为昨日有气力飞跳弄藩篱今晨忽径去曽不报我知悻悻非汝福天衢汝休窥京城事弹射竪子岂易欺勿讳泥坑辱泥坑乃良规
　　律诗
　　鸱　　　　　　　　　　　王介甫
　　喻小人不足道又有附之以显者
　　依傍秋风气象豪似欺黄雀在蓬蒿不知羽翼青防上腐防相随势亦高
　　杂著【系鵩】
　　鵩鸟赋　　　　　　　　　贾谊
　　谊为长沙王傅三年有鵩鸟飞入谊舍止于坐隅似鸮不祥鸟也谊既以谪居长沙长沙卑湿谊自伤悼以为夀不得长乃为赋以自广其辞曰
