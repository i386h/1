<!-- { "loadSidebar": true } -->
　　炙毂子曰昔祝其之防仲尼云夫有文徳者必有武备遂斩莱人头足异处故曰文武之道未坠于地是以古之儒者服缝掖之衣顶章甫之冠佩环玦负櫑剑近代文儒耻言兵事茍或议及则佥谓之凶人今以翠华去酆镐黄屋轸尧心率土之濵莫宁啓防方可论兵粗议将畧矣且自罹乱以来儒道既息武弁是崇然而将帅多以勇力争强少有精链兵机而懐谋防者所谓以强凌弱以众暴寡迭以吞噬适足以涂炭生灵搆怨结祸夫兵之成败在将帅之器能各有限制湏定等差淮隂侯与汉髙祖论绛灌已下用兵多少信曰陛下可将十万众所谓能将将不能将兵夫髙祖之雄才大略尚如此况其下哉楚子玉贤大夫也亦不能越三百乗是以王翦能将六十万而李牧不能二十万此方见将帅才器之大小也凢为将料敌之情伪而后决防制胜湏知彼师之能否乃操我之所长假如韩信能设伏走我则逐奔不逺从袭不及白起能攻城野战则当深沟髙垒以挫其锐俾蜂虿无所施其毒螫虎狼不能逞其爪牙本谋既壊伺其殆隙而撃之因变竒正以待敌整衡轴以攻险兵法曰始如处女敌人开户后如脱兎敌不及拒此兵之要也司马宣王曰诸葛孔明志大而不见机多谋而少决好兵而无权虽提卒十万已隳吾计中破之必矣及郑衺亦能知毌丘俭好谋而不达事情文钦勇而无算至俭兵败皆如其言又潘濬见樊袖为武昌从事与州人设馔十余度自起比至日中可得知以兵五千足以擒之果在濬之度内汉王谓魏大将柏直口尚乳臭不能当韩信谓骑将冯敬虽贤不能当灌婴谓歩将项他不能当曹参吾无患矣乃使韩灌曹三将军果大破之后魏髙祖宏曰青齐之兵可以礼遇徐兖之卒理湏义抚斯测度将卒之明騐也今之将帅多不自量其才器又不知彼之短长率尔合战卒然求胜犹聚卵以击山驱羊而鬪虎欲期弭兵静乱不亦难哉帝王宜开英鉴审将帅之器量文武之才则崇勲大业庶防可立夫宰制山河剸割疆宇举大纲则易定滋苛细则难安故子房佐汉画大谋六七件遂定天下孔明剏蜀决沈机二三防遽成鼎峙英雄之大畧帅之宏规也安危之机存亡之要审诸将略可见征焉
　　论将上　　　　　　　　　杨廷秀
　　臣闻圣人之所以鼓舞天下使之奔走淬励以争先于为用长治而不乱有急而不可乗者盖圣人不示天下以其可窥而作天下以其不自止如此而已矣果不可窥也宜乎天下之不自止也天下之所以作之不起未起而复废者吾之可窥者见而彼之自止者随之今天下之所以患于无才而才尤患于无将其病在此方边事之兴芒芒然以求将也天下则亦芒芒然以趍之天下趋之而朝廷不求将矣非不求将也边事息而无所事将也无所事将则天下亦弛然曰无所事我则亦弃而之他刚者柔勇者怯而柔怯者有不胜其柔怯矣髙者趋文科以售其身而下者伏于农商矣其精锐果敢者有所挟而莫之用则去而为盗矣天下弛矣而边事又动也而为将也则又芒芒然以求天下而天下莫之趍也夫前日之所无事也所以为今日之莫之趍也欤夫如是焉得将昔者成王周公承文武平定之业诛三监征弗庭而天下服矣于是酌尧舜夏商之礼乐法度补葺成就以至于大备当此之时文物焕于朝颂声被于野太平之所甚乐而成王周公之所甚惧非惧夫太平也惧天下之窥吾君臣之乐夫太平而彼亦乐之以至于乱也则有大司马之官日夜选将阅戎如是而为车如是而为徒如是而为鼓铎镯铙如是而为坐作进退后至者诛违命者斩夫大阅者非真临阵而应敌也而后至者何至于诛不用命者亦何至于斩哉而其法如此盖其所以处暇裕之日与处三监未诛之时无异也则天下何以窥上之无所事我而我不为也哉是故文武并用而莫知其孰先莫知其孰后不见其所甚好不见其所不好才素备而无一旦之忧后之君臣狃于治而谓天下不复乱也则曰汝不逢髙帝时万户侯何足道哉而羽林子弟授经于学校与夫将军不好武而其子皆能文则君臣相庆以为太平之盛观而腐儒曲生又从而谀之曰兵寝者二帝三王之极功也不知夫二帝三王之不如是也谀说之误时世也谀说盛于下君臣怠于上而天下以兵为讳以武为慙矣棘门覇上之无人而开元天寳之末狼狈大败者无怪也非天下之无人也上之人示之以其可窥而弛之使其自止也今日之事边警息矣天下将曰朝廷无所事兵矣此可虑之机也臣愿天子増重武事不改于有事之时访求将才不啻如有事之初而宰相大臣亦折节以下才略武勇之士毋责其鄙野之状而毋怒其桀岸之气时赐之燕闲而延见之棘之于其中而试之于其外以隂求天下之竒杰待之异而养之乆此所谓不示天下以其可窥而作天下以其不自止者也则缓急之际亦何至于芒芒然以求而求又不得哉
　　论将下　　　　　　　　　杨廷秀
　　臣闻今之议者曰选将莫若宿望而新进者未足用也臣窃以为不然选将之与择相相似而大不同是故相不厌旧而将不厌新择相不以旧不足以餍天下之望选将不以新不足以激天下之才盖天下之相必道隆而徳重名节全而才畧髙天下之人晓然服其可以相也或既相而去天下恨其有所不尽而望其再有所尽也如此者未相而天下愿之既相而天下恱之既去而天下留之是惟无相相之而天下无异论故曰相不厌旧至于将则不然夫所谓宿将者功业就矣名位髙矣富贵极矣腴田甲第金玉寳货充乎其家歌童舞女酣宴沈浸汨乎其心昔之精明之谋者将暗然而勇果之气者将废然矣天下无事则曰朝廷茍有事不使我则不济及其有事也使之舎其所甚乐而任其所甚忧取其甚爱之身而捐之必死之地彼则畏矣以今之畏合前之骄焉徃而不败故曰将不厌新盖富人有作室者有楹而未有栋有栋而未有梁则徧国中以求大木三年而后得之于千里之外盖千百年之松槠豫章也室成而富人者疾有愚医焉见其向之求木之意也则上其百年所蔵之天雄乌喙焉曰此可已病也不知夫木者不老则不坚而药者不新则不功今嵗之药来嵗已陈且槁矣而百年之天雄乌喙则与朽壌何择而尚伐病之能哉此将相新旧之辨也李广之在汉骁雄杰出其君知之天下知之匈奴亦知之广之心翘然以无人视天下自以为汉将非我则不可也然卫青霍去病崛起于戚里之中与单于角胜负深入大幕直捣龙庭而广乃以失期无功死开元之后王忠嗣哥舒翰威名边功天下第一天下之人以为一日不可无忠嗣与翰也及幽陵盗起庙堂失措忠嗣则不存而使翰则又败复两京平安史者乃一未有功之子仪而忠嗣部曲中之一光弼也当唐之盛时忠嗣与翰有大功名之日天下岂知有卫霍李郭哉然则宿将之与新进未易以相轻重也且人之有才者孰无自喜之心而人之于富贵功名孰无愿欲之志自喜其才则必求所以自试志乎富贵功名则必求所以自取此如善书者乐于为人书而嗜酒者可以得酒则无不为也不因其自试之心而激之以自取而曰吾必得宿将亦惑矣故臣以为今日之取将莫若以新儒士之通敏沈雄者行阵之尝有闻者举武之有所蕴而不徒虚文者士卒之有能而自异者卑贱有挟持而不自达者豪猾有过而其才可赎者君相留意焉不测而识之于稠人之中无故而置之万众之上庶防乎如髙帝之得韩信又何患天下之无将也哉
　　乞审察将副劄子　　　　　洪迈
　　臣仰惟陛下天纵神武励精政事当国家闲暇之时所以为乆逺之计者未尝一日而辍故整军经武之备尤切于圣心至于激励将士则自用兵以来所未之有窃见比者以禁军疑射铁帘收纵甚敏旌殿歩帅之能训习即迁其官以建康统制官刘忠赵皋武艺精絶既赏二人又陞其帅郭钧以遥郡其不称者则寘之闲官赏信罚明辕门竞劝继自今必无复有妄补偏禆如向来之弊者然臣于此窃有献焉臣谓大军列屯既已闻风争夺其州郡主兵者上则有总管次则有钤辖下则有都监名为兵官然麾下不过厮役之卒数十辈虽有将畧亦无所施今东南将兵多者五千人少者三二千人其任职者唯正副将而资歴颇卑寻常除授之间不暇精择岂无不才者滥吹其间脱有差委惧不胜任臣愚欲乞圣慈特降睿防凡诸路将副阙到半年之前略仿路钤以上谢辞之制令赴枢宻院审察其曽随军者仍试以技艺较其能否其不足统众者改授他职庶防兵将之间无小无大皆可以训圣天子阃外使令诚非小补
　　古诗
　　魏将军　　　　　　　　　杜子羙
　　将军昔着从事衫铁马驰突重两衔披坚执锐畧西极昆仑月窟东崭岩君门羽林万猛士恶若吼虎子所监魏侯骨耸精爽华岳尖峰见秋隼星纒寳校金盘陀夜骑天驷超天河搀枪荧惑不敢动翠云旓相荡摩吾为子起歌都护酒防插劔肝胆露钩陈苍苍风武万嵗千秋奉明主临江节士安足数
　　律诗
　　奉和杜相公发京城　　　　岑参
　　按节辞黄阁登坛恋赤墀衔恩期报主授律逺行师野迎金印郊云拂画旗叨陪幕中客敢和出车诗
　　献封大夫受降回军　　　　岑参
　　驿马从西来双节夹道驰喜鹊奉金印蛟龙盘画旗如公未四十富贵能及时直上排青云旁防疾若飞前年斩楼兰去年平月支
　　刘校书从军　　　　　　　杨炯
　　天将下三宫星门列五戎坐谋资庙略飞檄伫文雄赤土流星剑乌号明月弓秋隂生蜀道杀气绕湟中
　　送骆奉礼从军　　　　　　李矫
　　玉塞边烽举金坛庙客申羽书资锐笔戎幕引英賔剑动三军气衣飘万里尘希君勒石返歌舞入城闉
　　送灵州田尚书　　　　　　施逢
　　隂风猎猎满旗竿白草飕飕剑气攅九姓羌浑随汉节六州蕃汉从戎鞍霜中入塞雕弓硬月下翻营玉帐寒今日路旁谁不识穰苴门户惯登坛
　　送张大夫从军　　　　　　韩翊
　　边事今劳役儒歌逐鼓鼙班超封定逺君子去思齐
　　献封大夫破播仙凯歌　　　岑参
　　鸣笳叠鼓拥回军破国平蕃昔未闻丈夫鹊印揺边月大将龙旗掣海云
　　诗话
　　防宴赋诗
　　王侍中智兴武畧英竒勅授徐州节度雄材磊落幕府既开所辟新儒者一旦从事于使院防宴从容赋诗顷之遗于王公乃召护军旗俱至王公曰前某以韬畧发迹未曽留心章句云云遂乃引纸援毫顷刻而就云平生弓剑自相随刚被郎官遣作诗江南花柳从君咏塞北尘我独知
　　诸路将官
