<!-- { "loadSidebar": true } -->
　　徽庙以于阗玉増八宝为九宝其文云范围天地幽賛神明保合太和万寿无疆王初寮草诏曰太极函三通太和于一气乾元用九増宝厯于万年包括玺文无一遗者是则可贵也王荆公在金陵有中使宣传抚问并赐银合茶药令中外各作一表既具藁无可意者公乃自作其词云信使恩言有华原隰宝奁珍剂増贲丘园盖五事见四句中言约意尽众以为不及也
　　内外制并见诸贤文集兹不复载
　　催索润笔
　　王元之在翰林尝草夏州李继迁制继迁送润笔物数倍于常然用啓头书拒而不纳盖惜事体也近时舍人院草制有润笔物稍后时者必遣院子诣门催索而当送者往往不送相承既乆今索者送者皆恬然不以为怪也【归田録】
　　牋表并见诸贤文集兹不复载
　　唐宋四六
　　四六之作起自徐庾【卢氏杂记】韩退之上尊号表曰析木天街星宿清润北岳医闾鬼神受职曾子宣贺赦表曰钩陈太微星纬咸若昆仑渤澥波涛不惊世莫能轻重之也后当有知之者国初士大夫例能四六然用散语与故事尔杨文公笔力豪赡体亦多变而不脱唐末与五代之气又喜用方语以切对为工乃进士赋体尔欧阳少师始以文体为对属又善叙事不用故事陈言而文益髙次退之云王特进莫年表奏亦工但伤巧尔【后山诗话】
　　中央亦贵包括
　　首额固贵包尽题意而中间铺叙尤贵包括无遗如玉牒所纪非止本支而已凡一朝大政事大号令大更革大拜罢皆在焉仙源积庆特其一耳前此进玉牒成书表罕能备言惟于湖一表终始对说其词有云帝系勒鸿粲科条于属籍圣谟啓后严训典于宝储尧统汉绪肇别于天潢周诰商盘丽光躔于东璧惟昭穆亲疎之有序与文章号令之当传麟趾振振共仰宗盟之益茂虞书浑浑更瞻圣作之相辉其形容玉牒可谓两尽
　　露布
　　羣书要语露布人多用之以不知其始春秋佐助期曰武露布文露沉宋均云甘露见其国布散者人尚武文采者则甘露迟重【初学记】露布者盖露板不封布诸视听也【文心雕龙】
　　古今事实
　　倚马而作
　　桓宣武北征鲜卑袁虎时从被责免官防须露布文唤袁倚马令作手不辍笔俄成七纸絶可观王东亭在侧叹其才虎云当令齿舌间得利【世说】
　　书帛而曳
　　晋王擒刘守光命掌书记王缄草露布缄不知故事书之于帛遣人曳之
　　标于漆
　　后魏每战克欲天下闻知乃出帛于漆竿上名曰露布
　　下马作露版
　　后魏髙祖曰上马能击贼下马作露版惟孔修之耳
　　小防不作露布
　　魏髙祖车驾南伐以韩显宗统大军破萧鸾军斩其将髙法援等显宗至新野髙祖曰卿破贼斩师殊益军势朕方攻坚何为不作露布也显宗曰臣顷闻王肃获二三疋驴马皆为露布臣在东观每私哂之近虽仰慿威灵得摧丑虏斩擒不多脱复髙曳长缣虚张功捷尤而效之其罪弥甚所以敛毫卷帛觧上而已
　　徳宗感泣
　　于公异作收复京邑露布有曰肃清宫禁祗谒寝园钟簴不移庙貌如故德宗覧之感泣失声
　　古今文集
　　杂著
　　破朱泚露布　　　　　　于公异
　　尚书兵部臣闻春司生荣秋主杀伐若终始杀伐则不能成歳功仁则顺成暴则灭絶若一贯灭絶则不能建大中是故春秋序行则通元和而充气母徳刑具举则王道而经彛伦乱由是除兵不可去尧舜禹汤之徳统元立极之君或置五兵或张九伐盖欲攘削奸防保乂生灵补雍熈之未洽佐声教之不暨有以然者抑寔为何伏惟皇帝陛下溥博法于乾坤贞明侔于日月陶埏六籍表正万邦髙祖太宗之耿光奉肃宗代宗之丕烈自纂大前绪髙居穆清率土承有截之风怀生无不遂之物边鄙或耸干戈爰设有征无战许蔡傒首领之诛陆梁背诞泾原生肘腋之变逆贼朱泚所以委身凶德假翮奸徒荧惑我生人僭贼我神器聚为起秽之物腥彼宫闱散作旬始之妖孛于躔次先皇怀柔河朔敷佑下人録其率化之绩优以登贤之礼恩泽汪濊集凡庻之门名位薫灼加阘茸之质冀革桀骜将驯大和殊不知恶木生槎枿之英猰狗吠豢牢之主顷属銮舆顺动郊圻驻跸而泚乃夙凶命丑阻兵安忍长戈指阙流矢射天穿髙墉以防牙毒王师以虿尾罪逾羿浞恶贯枭獍是以万方愤怒九服嚣腾思齿劒者投袂而兴争淬刃者不期而防贼伺间谍隂贷凶谋既缓雷霆之诛遂延晷刻之命臣是用祗承睿筭恭行天讨摄衣登擅明君臣之大义祃牙飨社假神祗之幽赞以今月二十五日总领师徒直趋都邑略防浐以斾瞰花囿而下营土垡云舒木棚林植养成蓄锐直殄凶渠卧鼓偃旗犹轻小利贼初凌犯已畧芟夷谓其气竭而来归尚敢尸居而作固敌若可纵师多奚为至二十七日防诸将于中权召胜风于大斾未鼓而人心粗厉先庚而军令凝严各怀报国之心争淬伏讐之刃臣知其可用遂此长驱五月二十八日寅时彭光俊等承命于牙旗之下分麾于辕门之外将士等超乗贾勇免胄啓行夹川路而左旋右抽批丘陵而漫滛布濩声塞宇宙气雄钲鼓陈兵于光泰门外尽锐于神器仓东缭垣摧以成尘滋水涸而为地左广未离于旧垒前偏已交于贼锋若降于天如出于地贼将姚令言张云等志怀狡言尚慿陵作忠尽谋力则不及怙乱贼义气如有余势同飊驰众若螽集横列坚阵旁连髙冈犹张蹭蹬之鳞更举螳蜋之臂史万顷等自相约誓又合军声指麾而防兕作威感激而风云动色遂先登进击深入合攻七擒连发而星驰两翼旁张而云合霜刃交光而霍耀鼍鼓腾声而隐辚贼方土崩我乃霆击乗其踣借遂至于上兰取彼鲸鲲直通于中禁叚成谋贼之心膂既已生擒沈厚运贼之羽毛终制死命故其系颈求活投戈乞降崩腾于莾苍之间震慑于旌麾之下臣以其虽染污俗昔实平人推赤心以如初敷王化而如一姚令言等力扞王师退而复合恶鸟将坠尚顾危巢妖狐就擒犹守旧穴自申以及酉来拒而复攻讙噪之声山倾而河泄鼓鼙之气霆鬬而雷驰屏翳发向敌之风回禄扇燎原之熖马逸未止士怒未舒既自北而徂南竟舆尸而折首又使唐良臣等领马歩为副势均破浪攻甚决河虽其恃武库之五兵慿宫垣之万雉及兹剪灭才欲乗凌曾乏铸刃之锋已失籓篱之固逆贼朱泚与同恶姚令言张芝等轻骑走出臣已遣兵马使田子竒追蹑计即诛夷臣切以此贼包藏谋逆参防凶德祲氛其气豺虎其心背先皇亭育之恩伤陛下黙之化汉之莾卓未有如此之大者也或者上天之意申儆于巨唐中兴之期光啓于陛下不然何王师奋发势无驻于建瓴丑类抢攘功有轻于折菙犹逃宻网尚返只轮诚当尽敌之时更发追亡之骑且稽分体未即燃脐快亿兆之欢心荡宗社之深耻即当枭戮用申刑典今已肃清宫禁脩谒寝园钟簴不移庙貌如故盖宸极之所垂象列圣之所雄都神扶业业之基天降穰穰之福不然岂免于毁圯之患崩剥之虞者哉此皆上天降鉴睿虑旁施制兵要于事先规雄图于彀内再造可封之俗因槖不战之功左武右文销锋铸镝澹乎华胥之梦熈然葛天之风臣谬寄台司幸当统帅乏吉甫之文武缺郤縠之诗书此皆诸将叶心群帅宣力非臣庸绩敢自矜大不胜庆快之极谨差某官奉露布以闻
　　檄【移文附】
　　羣书要语檄二尺书也【说文】檄激也下官所以激迎其上之书也【释文】移移者易也移风易俗令徃而人随者也【文心雕龙】
　　诗句奈何由差池更捧丞椽檄【荆公】只恐先移北山檄【坡】病眼昏花困书檄【坡】
　　古今事实
　　檄始穆王
　　周末时穆王令祭公谋甫为威让词以责狄人之情此檄之始也
　　为檄报讐
　　张仪魏人常从楚相饮楚相亡璧意仪盗之掠笞数百既相秦为檄告楚相曰吾从汝饮不盗汝璧善守汝国我且盗汝城
　　檄召欲斩
　　申屠嘉为丞相邓通居上旁怠慢嘉为檄召通曰不来且斩通恐入言于上上曰速徃吾令召汝通至丞相府免冠顿首谢罪
　　能得人意
　　后汉祢衡为黄祖作书檄轻重踈宻各得体祖曰处士正得祖意如祖腹中
　　为亲奉檄【见父母门】
　　檄谕巴蜀
　　唐防通夜郎征发巴蜀吏卒用军兴发诛其渠率巴蜀大惊上闻之令司马相如作檄书唐防因谕巴蜀人非上本意之事
　　移书州郡
　　后汉韩馥见民情归袁绍忌方得众恐将图已常遣从事守绍门不听发兵桥瑁乃诈三公移书檄州郡说董卓罪恶企望义兵以释国难馥于是方听绍举兵
　　问罪作檄
　　陈琳初避难冀州袁本初以琳典文章令作檄以告刘备言曹公失德不堪依辅盖归本初也后袁绍败琳归曹公曹公曰卿昔为袁本初移书但可罪状孤而已何乃上及父祖耶琳谢罪曰矢在上不可不发曹公爱其才不责之
　　檄愈头风
　　陈琳作诸书及檄草已成呈太祖太祖先苦头风是日疾发卧读所制翕然而起曰此愈我病数加厚赐【典畧】
　　楯上作檄
　　北史颍川荀济曰大丈夫楯上磨墨作檄文
　　酒后草檄
　　南齐髙帝辅政江淹为叅军诏令草檄未就齐相引淹赐之酒淹喜饮酒噉鵞炙垂进酒数斗文诰亦办
　　运笔飒飒
　　齐元康作军书飒飒运笔俄顷数纸
　　马上作檄
　　薛收在秦王府常马上作檄皆如宿构
　　驻马立成
　　房龄在秦王府十年常典管记室每军书表奏驻马立成文约理赡初无藁草
　　古今文集
　　杂著
　　谕巴蜀檄　　　　　　　司马相如
　　告巴蜀太守蛮夷自擅不讨之日乆矣时侵犯边境劳士大夫陛下即位存抚天下辑安中国然后兴师出兵北征匈奴单于怖骇交臂受事诎膝请和康居西域重译请朝稽首来享移师东指闽越相诛右吊畨禺太子入朝南夷之君西僰之长常效贡职不敢怠墯延颈举踵喁喁然皆争归谊欲为臣妾道里辽逺山川阻深不能自致夫不顺者已诛而为善者未赏故遣中郎将往賔之发巴蜀士民各五百人以奉币帛卫使者不然靡有兵革之事战鬬之患今闻其乃发军兴制惊惧子弟忧患长老郡又擅为转粟运输皆非陛下之意也当行者或亡逃自贼杀亦非人臣之节也夫边郡之士闻烽举燧燔皆摄弓而驰荷兵而走流汗相属惟恐居后触白刃冒流矢义不反顾计不旋踵人怀怒心如报私讐彼岂乐死恶生非编列之民而与巴蜀异主哉计深虑逺急国家之难而乐尽人臣之道也故有剖符之封析珪而爵位为通侯居列东第终则遗显号于后世传土地于子孙行事甚恭敬居位甚安佚名声施于无穷功烈着而不灭是以贤人君子肝脑涂中原膏液润野草而不辞也今奉币役至南夷即自贼杀或亡逃抵诛身死无名谥为至愚耻及父母爲天下笑人之度量相越岂不逺哉然此非独行者之罪也父兄之教不先子弟之率不谨寡亷鲜耻而俗不长厚也其被刑戮不亦宜乎陛下患使者有司之若彼悼不肖愚民之如此故遣信使晓谕百姓以发卒之事因数之以不忠死亡之罪让三老以不教诲之过方今田时重烦百姓以亲见近县恐逺所谿谷山泽之民不徧闻檄到亟下县道使咸谕陛下意无忽
　　北山移文【见隠逸门】
　　箴
　　羣书要语箴所以攻疾【文心雕龙】史为书瞽为诗工诵箴谏大夫规诲士传言庻人谤商旅于市百工献艺【襄十四】官师相规工执艺事以諌【夏书】
　　诗句清诗似庭燎虽美未忘箴【苏】笔削多瑕犹希畏友箴【曾】小人畏罪罟澡雪奉官箴【山谷】
　　古今事实
　　帝王求箴
