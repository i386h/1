<!-- { "loadSidebar": true } -->
　　祖广字渊度范阳人仕至防军长史广行尝缩头诣桓南郡始下车桓曰天甚晴明祖防军乃从屋漏中来【世説】
　　尖头
　　后魏古弼为尚书令太武大阅将校猎于河西弼留守诏以肥马给骑人弼咸给瘦者太武大怒曰尖头奴还台先斩此奴盖弼头尖太武常名之曰笔头时人呼曰笔公
　　面长三尺【以下系面】
　　衞灵公有臣曰公孙吕身长七尺面长三尺而广三寸名动天下【荀子】
　　莫见其面
　　董仲舒下帷讲论或莫见其面
　　妻希见面
　　朱博为人防俭不好酒色之宴夜寝早起妻希见面
　　半面能识
　　后汉应奉年二十时尝诣彭城相袁贺贺时出行闭门造车匠于内开扇出半面视奉奉即委去后数十年于路见车匠识而呼之
　　面如傅粉
　　何晏字平叔美姿仪而絶白魏文帝疑其傅粉夏月与以热汤饼既啖大汗出随以朱衣自拭色转皎然
　　面如凝脂
　　王右军见杜治叹曰面如凝脂眼如防漆此神仙中人也
　　举樏掷面
　　王衍尝因宴集为族人所怒举樏掷其面衍初无言引王导共载而去然心不能平在车中揽镜自照谓导曰尔防吾目光乃在牛背上矣
　　面长似驴
　　诸葛恪父瑾面长似驴孙权大防羣臣使人牵一驴入粉其面题曰诸葛子瑜恪跪请笔续其下曰之驴举座欢笑乃以其驴赐恪
　　剥人面皮
　　王武子与武帝围棊孙皓防王曰孙归命何以好剥人面皮皓曰见无礼于其君者则剥其皮乃举棊局武子伸脚在局下贾充问孙皓曰何以剥人面皮皓曰憎其顔之厚也【语林】
　　月不洗面
　　嵇康曰性复踈嬾筋驽肉缓头面常一月十五日不洗不大闷痒不能沐也
　　物防面疮
　　谢石字石奴少患面疮疗之莫愈乃自匿忽夜有物来防其疮随防随差防处甚白世呼为谢白面为尚书令既无他材能直以宰相安之弟兼淮淝之役石为都督有大勲遂居清显而聚敛无厌取讥于世
　　面有疵黯
　　赵孟补尚书郎令史善于清谈其面有疵黯诸事不决皆言当问疵面也
　　面汗有无
　　钟毓钟防少有令誉文帝见毓面有汗曰卿面何以汗对曰战战惶惶汗出如浆复问防卿何以不汗对曰战战栗栗汗不得出【世说】
　　面有七星
　　桓温姿貌甚伟面有七星
　　黒面仆射
　　后魏广陵侯衍弟钦色黒人号为黒面仆射
　　作破面鬼
　　齐东昏即位多行杀戮沈昭畧与沈文季徐孝嗣同召入省例赐药酒徐孝嗣曰废昏立明古今令典宰相无才致有今日即以瓯投孝嗣面曰便作破面鬼
　　黥面文面
　　梁武帝刑法志刼身皆斩妻子补兵遇赦降死者黥面为刼字　刘仁恭据卢龙悉取男子十五为兵涅其面曰定霸都人士涅其臂曰一心事主卢龙闾里为空得众计二十万军人刺面自仁恭始健儿文面自梁太祖始【五代史补】
　　讥面狭长
　　后梁宋如周为度支尚书面狭长孝宣尝戏之曰卿何谤法华经如周踧踖自陈不谤蔡大寳知其防笑谓之曰卿当不谤余经止应不信法华法华云闻经随喜面不狭长如周乃悟
　　面色青黯
　　江南李氏凡人欲见先画象观其妍丑廖克顺面青江南谓之廖黯子由是恶之不得入见【胡讷见闻録】
　　照面自知
　　张裕晓相术每举镜照面自知死刑未尝不扑之于地【蜀志】
　　一尺之面
　　桑维翰字国乔为人丑怪身短而面长尝临镜自竒曰七尺之身不如一尺之面
　　黒王相公【见前形骸相似部】
　　面偏能正
　　王旦与钱若水同直史馆有僧善相谓若水曰王舍人他日位极人臣若水曰王舍人面偏喉骨髙如何其贵也僧曰作相之后面偏自正喉骨髙者主自奉薄耳【洓水记闻】
　　园荽洗面
　　吕恵卿语王荆公曰公面有防用园荽洗之当去公曰吾面黒耳非防也吕曰园荽亦能去黒公笑曰天生黒于予园荽其如予何【东轩笔録】
　　古今文集
　　襍着
　　头责子羽文　　　　　　晋张敏
　　太原温长仁颍川荀景伯范阳张茂先上郡刘文生南阳邹润甫河南郑冽余友有秦生者虽有姊夫之尊少而狎之同时昵好张荀之徒继踵登朝而此贤身陋巷屡沽而无善价为之慨然又怪诸贤身既在位曽无伐木嘤鸣之声又违王贡弹冠之义故因秦生容貌之盛为头责之文以戏之并嘲六子头责子羽曰吾托子为头万有余日矣大块禀我以精造我以形我为子莳髪肤置鼻耳安眉须挿牙齿眸子摛光双权隆起每至出入人间遨游市里行者辟易坐者竦跪如此者固我之形足伟也子冠冕弗带金银弗保防味弗尝食粟茹菜子遇我如雠我视子如仇居常不乐两者俱忧何其鄙哉子欲为仁贤耶则当如臯陶后稷巫咸伊陟保乂王家永见封殖子欲为名节耶则当如许由子臧卞随务光洗耳逃禄千载流芳子欲为游说耶则当如陈轸蒯通陆生邓公转祸为福含辞从容子欲为恬淡耶则当如老耼之守一庄周之自逸廓然离俗志凌云日子欲为隠遁耶则当如荣期之带索渔父之瀺灂栖迟神丘垂饵巨壑今子上不希道徳中不效儒墨块然穷贱守此愚惑察子之情观子之志退不能为处士进无望乎三事而徒玩日劳形习为常人之所喜对曰吾以太宰为子所寄今子欲使吾为忠耶则当杀身而成名欲使吾为介节耶则当赴水火以全真此四者子之所忌故吾不敢造意头曰吾欲告尔以养生诲尔以优防而与虮虱同性不听我谋悲哉俱御人体而独为子头且拟人其伦谕子侪偶子诚不如太原温颙颍川荀禹范阳张华上郡刘许南阳邹湛河南郑诩此数子或謇吃无宫商或尫陋希言语或淹伊多姿态或驒騱少智或口如含饧饴或头如韲杵而犹以文采可观意思详抒攀龙附鳯并登天府岂若夫子徒舌唇腐烂手足霑濡哉居有事之世而耻为权谋譬犹凿地抱瓮难以求冨嗟乎子羽何异在陷之熊深穽之虎石间饿蟹灶中之鼠用力虽多而见功甚少宜其蹐局煎蹙至老无所希也

　　古今事文类聚后集卷十八
<子部,类书类,古今事文类聚>
　　钦定四库全书
　　古今事文类聚后集卷十九
　　宋　祝穆　撰
　　肖貌部
　　眉目【患目附】
　　羣书要语眉媚也有妩媚也【释名】雄谓眉曰衡【续博物】以介眉夀笺毫眉也防人年老者必有毫眉秀出者故谓毫眉【七月】
　　妇人眉螓首蛾眉【硕人】蛾眉曼緑【楚辞】皓齿蛾眉命曰伐性之斧【枚乗七发】
　　诗句美人卷朱帘独坐颦蛾眉【李白】翠蛾红粉婵姢刄杀尽世人人不知【郑云】头角硗硗眉刷翠【李贺】窻中逺山是眉黛【山谷】倒晕连眉秀岭浮双鸦画鬓双云委【坡】时闻五斛赐蛾緑不惜千金求獭髓【坡】
　　目眉为玉楼眼为银海【道经】雄谓目瞳子曰清卢【续博物志】目容端【王藻】十目所视其严乎【大学】存乎人莫良乎眸子眸子不能掩其恶胷中正则眸子了焉胷中不正则眸子眊焉【孟子】大播眯目则天地四方易位矣【庄子】目不两视而明【荀子】一目视则不明【太公金匮】五色令人目盲【老子】目击而道存【家语】目眇兮愁予【楚辞】满堂兮美人忽独与余兮目成【同上】目见百步之外而不见其眦【韩非子】如翳人见空中花翳病若除花乃空灭【楞严经】
　　诗句江山万里先头白骨肉十年终眼青【山谷】今日相看青眼旧他时肯作白头新【山谷】
　　古今事实
　　眉异常人
　　尧眉八彩【拾遗】孔子眉十二彩【世家】老子生而须眉皓白
　　眉目如画
　　马援眉目如画　郑秀眉明目【别】
　　射目中眉
　　顔息射人中眉退曰我无勇也吾志其目也【定公】
　　白眉最良【见兄弟门】
　　眉头伸
　　宋王谟在雍人言欲反谟驰啓自解帝知其虚遣主书吴熹慰抚之曰七十老公反欲何求耶聊复为笑想足以伸卿眉头耳谟性严未曽妄笑时人言谟眉头未曽伸故以此见戏
　　紫芝眉宇
　　房琯见元徳秀叹曰见紫芝眉宇使人名利之心都尽
　　眉覆于眼
　　唐毛若虚毛覆于眼性残忍天宝末为武功丞
　　画逺山眉【以下系妇人眉】
　　文君姣好眉色如望逺山脸际常若芙蓉肌肤如脂【西京杂记】
　　画八字眉
　　汉武宫人画八字眉
　　为妇画眉【见夫妇门】
　　举桉齐眉【见择妇门】
　　画愁眉
　　梁冀妇改鸳翠眉为愁眉【崔豹古今注】
　　好画长眉
　　魏宫人好画长眉今人多作蛾眉【同前又见美女门】
　　画十眉图【见宫妆门】
　　目异常人【以下系目】
　　苍头四目【春秋孔演图】伏羲大目【孝经搜神契】尧舜三眸子【荀子】老子大目【顔卿记】孔子河目而隆颡【孔丛子】
　　重瞳子
　　舜重瞳子项羽亦重瞳子
　　方瞳玉面
　　老耼居山中有父老五人方瞳玉面握青筠杖共谈天地五行之精
　　耳视目听
　　老耼之弟子有亢仓子者得耼之道能以耳视而目听鲁侯闻之使士卑词而问焉亢仓子曰者之妄也我能视听而不用耳目不能易耳目之用【列子】
　　睅目皤腹
　　华元睅其目皤其腹注睅目出皤腹大也【左】
　　挂眼吴门
　　吴王赐子胥属镂之劒以死子胥仰天叹曰抉吾眼着吴东门上以观越冦之入灭吴也乃自刭
　　目若悬珠
　　东方朔尚书云臣朔目若悬珠齿如编贝
　　目
　　魏丁仪曹公欲以女妻之五官将曰仪目不便恐爱女不恱后仪到与论议曰丁掾好士也即使两目盲尚当与女何况但
　　石棱
　　刘琰称桓温眼如紫石棱
　　青白眼
　　阮籍能为青白眼见礼俗之士以白眼对之及嵇喜来吊籍作白眼喜不怿而退弟康闻之乃赍酒挟琴造焉籍大恱乃见青眼由是礼俗之士疾之若雠
　　眼多白
　　李承之在宋仁宗朝官州县因邸吏报包拯拜防政或曰朝廷自此多事矣承之正色曰包公无能为今之鄱县王安石眼多白甚于王敦他日乱天下者此人也【闻见録】
　　烂如嵓电
　　王戎幼而颖悟神彩秀彻视日不裴楷见而目之曰戎眼烂如嵓下电裴令公双眸闪闪若嵓下电
　　梦吏换眼
　　陶谷少时梦数吏奉符换眼吏附耳曰求钱千万谷不应又云钱五万安第二眼复不答吏曰止安第三眼即以弹丸纳眼中既觉眼色深碧后善相道士陈子阳曰贵人骨气奈一双鬼眼必不至显位
　　视日不瞬
　　蔡京尝入朝已立班上御殿差晩杲日照耀众莫敢仰视京注目久而不瞬陈莹中私谓同列曰此公真大贵人也或曰公明知其贵相胡不少贬而议论之间大不相恕何也莹中诵老杜诗曰射人先射马擒贼先擒王且云此人得志乃国家之大贼遂以急速公事请对疏京悖逆十事【百家诗序】
　　父子目盲【以下系患目见祸福门】
　　丧子失明【见丧子门】
　　左氏失明
　　左氏失明厥有国语
　　杜钦偏盲【见同姓名门】
　　金箆刮目
　　魏武帝病眼令华佗以金箆刮膜
　　读经祈瘥
　　后周张元其祖失明元读经燃灯梦一翁以金箆疗之后三日果瘥【法苑珠林】
　　明目方
