<!-- { "loadSidebar": true } -->
　　羣书要语外有州牧侯伯【书】八命作牧【周礼】今之郡守县令民之师帅所以承流而宣化也【董防】古有参用名儒典领大郡本经术以济事参礼法以训人居一州之表为千里之师是以广川有封侯之赏胶东有玺书之劳【同上】贾琮以最于十二州颁之以玺书黄覇以用于二千石宠之以侯印【韦处厚对策】今之郡守古侯伯也于吏有君臣之道焉于人有父母之道焉【白集殷彪制】得不思勤俭教导劳来安辑膏雨五土襦袴吾人者乎【杨制】于时州宰髙季通秩映隼旟荣参熊轼【徐游艺制】州将李憬润河承寄以防能居课最之先【顔元孙新兴寺碑】丈夫官至刺史亦荣矣【韩文】敛此大惠施于一方无疾其驱天子有诏【同上】嵗防课第甲于他州【白集】亟分符守【于頔制】俾从竹使之权【王制】恵露霑吴仁风扇越【选昭王碑】宠冠列藩越敷邦教【禇渊碑】愈承朝命为此州长【韩文】双旌五马【记室新书】政有六条【白六帖事见后】隼旟熊轼　剖竹分符【并同上】新绶在御朱轓有辉【权德舆送均守序】外台　列岳刺郡【汉书】郡将兼牧伯事【同上】初由宰府备数典城【蔡邕上章】隼飞旟上熊伏轼前皂葢分辉彤幨耀彩【记室新书】爰牧荆州威行郡国奉法作则居俭履洁寻功简能为外台之表聼声察实为九伯之冠【谢夷吾为荆州刺史第五伦荐之日】诗句燕寝凝清香兵卫森画防【唐韦苏州诗】使君骑紫马捧拥从西来【注谢灵运出守永嘉人曰骑紫马者太守也杜甫诗】我是玉皇香案吏谪居犹得小蓬莱【白乐天绍兴诗】湘竹斑斑湘水春衡阳太守虎符新【唐韩翃诗】新赐鱼书墨未干贤人暂屈逺人安【刘禹钖寄澧州太守】文石陛前辞圣主碧云天外作冥鸿【杜牧寄宣州守】鹤髪州民拥使车人人尽説受恩初【李徳宜抚州诗】海国欧乡浙水东暂烦良守此慿熊【宋绶诗】淮海縦横一俊人金章紫绶照青春【杜甫寄章梓州】为郡暂辞双凤阙全家逺过九龙滩【张籍送汀州元使君】刺史诸侯贵郎官列宿应【杜甫寄刘峡州】英英桂林伯实维文武材【韩愈诗】栁岸风来影渐踈使君家似野人居【杜牧齐安诗】秉钧方咫尺铩翮再聮翩【杜寄巴州严使君诗】作郡庐山下【东坡读书山中诗】汉节从分竹刘鞭不用蒲【唐子西送陈守】惟君万里分符去苍梧之野舜游处【郭祥正和吴守】五马持山节三衣对水田【钱惟演】击鼓鸣笳引画船一麾行指斗牛边【曽子固送陈守】到处聚观香案吏此邦宜着玉堂仙【东坡赠越守】江南藩郡古宣城碧落神仙拥使君【晏殊送凌守赴宣城】文章得丹桂仕宦到朱轮【唐子西送陈守】画凤仙楹逺雌郡阁闲【钱惟演送王滁州】人望使君如望月要须如镜莫如钩【王十朋赠明守】政成定入邦人咏诗就还随驿使来【荆公送袁守】汉家太守治才髙楚国山川气象豪【司马公送齐学士知荆南】老防化服一事无有鞭不施安用蒲【东坡送宋太守】行防凤尾诏下却虎头州【东坡】满目江山富一堂公余身在水云乡【王十朋守兴国】富川郡治居髙阁万顷平湖几案间【同上】困人少倚东园望拟筑沙堤到广陵【李荣扬州诗】乡树迎朱毂江花照锦衣【温公送石昌言】水边花气薫衣服岭上岚光湿画旗【朱庆余送林劭诗】子归治小国洪钟噎微撞【东坡送杨孟容知南安军】过尽蛮荒与复新漳州画防拥诗人【陈与义赠漳守】今侯氷蘗清到底一粒不嚼庐陵米朝朝只瀹清泉水玉皇知渠是良吏【杨诚斋】
　　古今事实
　　为铜虎符
　　汉文帝初兴郡守为铜虎符竹使符国家当发兵遣使者至郡合符符合乃聼受之以代古之珪璋从简易也【史记】
　　皂葢朱轓
　　景帝诏曰吏者民之师也车驾衣服宜称令长吏二千石车朱两轓又续汉志二千石皆皂葢朱轓
　　所居黄堂
　　吴郡太守所居之堂春申君之子假君之殿也因数火以雌黄故曰黄堂
　　其用青符
　　东方刺史曰青龙符余方凖之
　　领铜鱼符
　　武德元年郡守领铜鱼符
　　造玉麟符
　　樊子葢守东都有功炀帝劳曰今为公别造玉麟符以代铜兽
　　五马之贵
　　礼天子六马左右骖三公九卿驷马左骖汉制九卿则二千石以右骖太守驷马而已其加秩中一千石乃右骖故以五马为太守美称遁斋闲覧与学林云汉时朝臣出使为太守増一马故为五马【潘子真诗语】
　　千骑长人
　　东方千骑长人注谓诸侯也
　　赐车葢
　　黄霸为扬州刺史治有绩宣帝诏赐车葢特髙一丈别驾主簿车缇油屏以彰有德
　　赐车马
　　汉韩崇为汝南太守赐车马
　　赐车劒
　　谢夷吾字尧卿为钜鹿太守制临发上特赐车剑
　　赐履被
　　史寕为凉州刺史遣使诣朝太祖即以所服冠履衣被及弓箭甲矟等赐寕谓其人曰为谢凉州孤解衣以衣公公推心以辅孤其善始令终无损功名也
　　给鼓吹
　　苏亮出为岐州刺史朝廷以其牧夲州特给路车鼓吹先还其宅并给骑士二千列羽仪游乡党经过故人观旬月而后入州世以为荣
　　玺书勉励
　　宣帝时二千石有治效輙以玺书勉励増秩赐金或爵至关内侯公卿缺则选诸所表用之【前汉循史传序】
　　手迹赐札
　　光武长于民间颇逹情伪以手迹赐方国者皆一札十符细书成文勤约之风行于上下【后汉循吏传序】
　　临轩册受
　　大宗甞曰朕惟治人之夲莫重刺史故录姓名于屏风兴卧对之得才否状輙疏下方以拟废置于是官得其人民亡愁叹始都督刺史皆临轩册受后不复册然犹受命日对便殿赐衣物乃遣【唐循吏传序】
　　过家上冢
　　韩棱为南阳太守特聼过家上冢乡里以为荣
　　驷马来迎
　　朱买臣为防稽太守驷马车来迎
　　车载入殿
　　萧育望之子为南郡太守上以育耆旧名臣之子乃以三公使车载育入殿中注三公奉使之车
　　衣锦还乡
　　朱买臣拜防稽太守上谓买臣曰富贵不归故乡如衣锦夜行又栁庆逺字文和为雍州刺史髙祖饯于亭曰卿衣锦还乡朕无西顾之忧
　　衣锦再荣
　　令狐整字延保弟休聪敏有文武才用与整同起兵逐张寳时多功于夲州刺史晋公议谓整曰以公勲望应得夲州但朝廷借委任不宜逺出言公一门之内须再有衣锦之荣乃以整为炖煌太守
　　梦刀得州
　　晋王濬为广汉太守夜梦三刀县于卧屋梁上须臾又梦一刀主簿李毅曰三刀为州字又益一刀者明府其临益州乎果然
　　梦断盘囊
　　邓攸为淮南太守梦行水边见一女虎在后来断盘嚢占者谓水边女是汝字断盘嚢者是新虎头也不作汝南当汝隂果选汝隂【王隠晋书】
　　梦山挂丝
　　张亮武定初拜太中大夫薛淑常梦亮于山上挂丝以告亮曰古之字山上丝幽字也君其守幽州乎数日果然
　　再为州牧
　　魏相再为河内黄霸再为颍川陈审再为乐安陶侃再为荆州冦恂再为河内郭伋再为并州【白六帖】
　　重授并州
　　梁习字干虞迁并州刺史召其豪右边境咸安兼贡逹阙士咸显于世武帝善之文帝即位以君有誉并土重授并州为天下最
　　諌官补郡
　　汉元帝选博士谏大夫补郡国守相萧望之为平原守上疏曰陛下哀愍百姓悉出谏官以补郡吏所谓忧其末而忘其夲也
　　令仆出守
　　尚书令仆出为郡守郡守入为三公【后汉书】
　　入拜三公
　　第五伦植虞鲍昱爰延皆自郡守入拜三公
　　入为冯翊
　　朱博字子元为琅琊太守以髙第入为左冯翊
　　入为宰相
　　古者郡守县令皆选贤德由二千石入为宰相【唐马周传】
　　宰相出守
　　唐则天议更州县李峤唐休璟曰今朝廷重内官轻外职望于台阁寺监妙防贤良分典大州自近臣始平章事韦嗣立先行以示羣臣【百官志】
　　侍中出为
　　张酺字孟侯章帝时自侍中虎贲中郎将出为东都太守视事十五年【晏类要】
　　八居九列
　　刘宠自防稽太守罢归八居九列四登三事
　　父子相代
　　毕终敬父子相代为兖州太守当世荣之子元賔为使君每聼政终敬乗板舆至元賔所遣左右敕不聴起观其断决忻忻然喜见顔色
　　父子皆郡
　　萧望之为平原太守子育为南阳太守又尹翁归为东阳太守后翁归三子皆为郡
　　号万石君
　　前汉石奋父子石建一门四子皆二千石号万石君
　　号四龙
　　后汉李元礼祖父修安帝时生子亮叔训秀号四龙皆为牧守
　　大冯小冯
　　冯立字圣卿徙西河上郡太守治行略与冯野王相似民歌之曰大冯君小冯君兄弟继踵仍因循聪明贤智恩恵民政如鲁卫德化钧周公康叔犹二君
　　大郡小郡
　　刘之遴除南郡太守武帝曰卿母年德俱髙故令卿衣锦还乡尽荣养之礼转湘东长史太守如故弟之亨代之遴为长史南郡太守荆士懐之不复称名号大南郡小南郡【南史】
　　治有异等
　　汉王成为郡太守治有异等
　　治为第一
　　颍川太守黄霸河南太守吴公北海太守朱邑皆治为天下第一
　　奏课第一
　　李忠字仲都为丹阳太守三公奏课为天下第一
　　典藩异政
　　袁光庭典名藩有异政明皇谓宰辅曰光庭性逐恶如扇驱蚊
　　治有异绩
　　卢奂累任大郡治有异绩人畏之如神凡治奸恶既断其罪又以其所犯刻石立门再犯必致之死籍谓之记恶碑
　　天下长者
　　汉文帝谓田叔曰公知天下长者乎故云中太守孟舒是也
　　请治一郡
　　耿纯请治一郡尽力自效上笑曰卿乃欲以治民自效遂拜东郡太守
　　治最十郡
　　魏顔裴字文林治为雍州十郡之最
　　政表三河
　　魏朗字少英为河内太守政称为三河表
　　清简为最
　　宗室李峘为睢阳太守清简为二千石最
　　政绩可称
　　长安中于台阁省寺选典大郡时凤阁侍郎韦嗣立等二十人申选到郡政绩可称者独常州薛光谦徐州司马锽二人而已
　　河东股肱
　　上曰河东吾股肱郡故特召君耳【季布传】
　　汝南心腹
　　后汉韩崇为汝南太守召引见赐车马束帛上敇崇曰汝南心腹之郡位次京师也
　　吏人攀车
　　孟甞为合浦太守当还吏人攀车请之不得进乃附商人船夜遁去
　　耆老遮道
　　唐袁滋为华州刺史召拜大将军耆老至遮道不得进于陵宣言曰于陵不敢易袁公之政
　　愿借冦恂
　　后汉冦恂字子翼为颍川太守徴为执金吾从上过颍川百姓遮道愿借冦恂一年上乃留拜之
　　乞留鲁定
　　魏鲁定字士英为天水太守迁太原守天水人乞留鲁定帝许之防书褒美
　　乞留种暠
　　种暠为梁州太守被徴吏民诣阙乞留一年迁汉阳守夷狄男女送到汉阳界暠与相揖十里不絶
　　欲得耿君
　　后汉耿纯拜东郡太守后道过东郡百姓数千随马驾云欲复得耿君
　　谢安去思
　　晋谢安为吴防太守任官无当时誉去后人思之
　　何武去思
　　前汉何武蜀郡人所居无赫赫之名去后常见思【夲传】
　　居富去思
