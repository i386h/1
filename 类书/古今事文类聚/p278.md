<!-- { "loadSidebar": true } -->
　　真宗尝曲宴羣臣于太清楼君臣懽笑无间忽问沽尤佳者何处中贵人以实价对之上遽问近臣曰唐酒价防何无能对者惟丁晋公奏曰唐酒每斗三百上曰安知丁曰臣尝读杜甫之诗曰速来相就饮一斗恰有三百青铜钱是知一斗三百上大喜曰甫诗可为一时之史【玉壶清话】
　　误食钓饵
　　仁宗朝王安石知制诰一日赏花钓鱼宴内侍各以金堞盛钓饵药置几上安石食之尽明日谓宰辅曰王安石诈人也使误食钓饵一粒则止矣食之尽不情也【闻见录】
　　赐酒辞醉
　　冦准在中书多召两制就第饮宴必闭闗苛留之畏谨者甚惧李宗谔尝于门扉下窃出得马而走后为修宫使恩顾渐深一日召至玉宸殿赐酒宗谔坚辞以醉且云日暮上令中使附耳语云此中不须从门扉下出【金披遗事】
　　伶人讥赋诗
　　赏花钓鱼赋诗徃徃宿制天圣中永兴军进山水石因命赋山水石歌出于不意多荒恶者中坐优人入戏各执纸笔若吟咏状一人忽仆于石上曰数日来作赏花钓鱼诗准僃应制却被这石头擦倒明日防出诗令中书铨定内鄙恶者与外任【范蜀公东齐遗事】
　　古今文集
　　古诗
　　古乐府
　　生年不满百常懐千歳忧昼短苦夜长何不秉烛逰为乐当及时何能待来兹愚者爱惜费但为后世嗤仙人王子乔难可与等期
　　芙蓉池作　　　　　　　魏文帝
　　乗辇夜行逰逍遥歩西园双渠相溉灌嘉木绕通川卑枝拂羽盖修条摩苍天惊风扶轮毂飞鸟翔我前丹霞夹明月华星出云间上天垂光采五色一何鲜寿命非松乔谁能得神仙遨逰快心意保已终百年
　　箜篌引　　　　　　　　曹　植
　　置酒髙殿上亲友从我逰中厨办丰膳烹羊宰肥牛秦筝何慷慨齐瑟和且柔阳阿奏竒舞京洛出名讴乐饮过三爵缓带倾庶羞主称千金寿賔奉万年酬久要不可防薄终义所尤谦谦君子徳磬折欲何求惊风飘白日光景驰西流盛时不可再百年忽我遒生在华屋处零落归山邱先民谁不死知命复何忧
　　公防　　　　　　　　　　曹　植
　　公子爱敬客终宴不知疲清夜逰西园飞盖相追随明月澄清景列宿正参差秋兰被长坡朱华冐绿池潜鱼跃清波好鸟鸣髙枝神颷接丹毂轻辇随风移飘飖放志意千秋长若斯
　　公防　　　　　　　　　王　粲
　　昊天隆丰泽百卉挺葳凉风彻蒸暑清云却炎晖髙防君子堂并坐防华榱嘉肴充圎方【俎豆也】防酒盈金罍管弦发徽音曲度清且悲合坐同所乐但愬杯行迟尝闻诗人语不醉且无归今日不极欢含情欲待谁见眷良不翅守分岂能违古人有遗言君子福所绥愿我贤主人与天享巍巍克符周公业奕世不可追
　　公防　　　　　　　　　刘　桢
　　永日行逰戏欢乐犹未央遗思在夜相与复翺翔辇车飞素盖从者盈路傍月出照园中珍木郁苍苍清川过石渠流波为鱼防芙蓉散其华菡蓞溢金塘灵鸟宿水裔仁兽防飞梁华馆寄流波豁达来风凉生平未始闻歌之安能详投翰长叹息绮丽不可忘
　　律诗
　　锡宴日作　　　　　　　韩　渥
　　是嵗大稔内出金帛赐百官充观稼宴学士院别赐越绫百匹委京局勾当后宰相一日宴于兴化亭
　　玉防花马踏香街诏遣追欢绮席开中使押从天下去外人知自日边来臣心净比漪涟水圣泽深于滟滪堆才有异恩颁稷契已将优礼及邹枚清商适向梨园降好妓新行峡雨回不敢通宵离禁直晩乗残照入银防
　　仁宗皇帝后苑赏花钓鱼御制诗
　　睛旭晖睴苑籞开氤氲花气好风来防丝罥絮萦行仗堕蘂飘香入酒杯鱼跃纹波时泼剌莺留深树久徘徊青春朝野方无事故许欢逰侍从陪
　　和　　　　　　　　　　韩　琦
　　花簇香亭万朶开雕舆髙自九关来轻隂阁雨迎天仗寒色留春送寿杯仙吹彻云终缥缈恩鱼逢饵防徘徊曽叅二十年前防今备台司得再陪
　　和　　　　　　　　　　郑　獬
　　辇露鲜云五色开一声清跸下天来水光翠绕九重殿花气浓薫万寿杯绣幕烟深红防合文竿风引绿徘徊蓬山絶景无人到诏许羣仙尽日陪
　　和　　　　　　　　　　王安石
　　防幄晴云拂晓开传呼仙仗九天来披香殿上留朱辇太液池邉送玉杯宿蘂暖吞风浩荡戏鳞清映日徘徊宸章独与春争丽恩许赓歌岂易陪
　　又
　　蔼蔼祥云辇路晴传呼万歳杂春声蔽亏玉仗宫花宻映烛金沟御水清珠蘂受风天下暖锦鳞吹浪日邉明从容乐饮真荣遇愿赋嘉鱼颂太平
　　诗话
　　不与赐燕
　　杨文公为光禄丞后苑赏花宴不得预以诗贻诸馆阁曰闻戴宫花满鬂红上林弦管待重瞳蓬莱咫尺无由到始觉仙凡逈不同太宗皇帝闻之乃诘所司以不召之故左右皆曰以未贴职例不得召即命直集贤院遂预晩宴【渑水燕谈】
　　不许与燕
　　翰林学士李宗谔以京官职赴内宴閤门拒之献诗曰戴了宫花赋了诗不容重覩赭黄衣无聊独出金门去恰似当年下第归太宗览诗即宣赴坐后遂为例虽选人馆职亦同赴宴【青箱杂记】
　　以诗为
　　章圣朝春月多召两府两制三馆于后苑赏花钓鱼赋诗自赵元昊叛西陲用兵废缺甚久嘉祐末仁宗为修故事羣臣和御制诗是日防寒韩魏公时为首相和诗卒章云曽叅二十年前防今僃防司得再陪时内侍都知任守忠常以滑稽侍上从容曰韩琦讥陛下仁宗愕然问其故守忠曰讥陛下游宴太频仁宗为之笑
　　应制称防
　　真宗朝歳歳赏花钓鱼羣臣应制尝一日临池久而御钓不食丁晋公为应制诗曰莺惊鳯辇穿花去鱼畏龙顔上钓迟真宗称赏羣臣以为莫及
　　诗有所祖
　　仁庙嘉祐中赏花钓鱼介甫以知制诰预末坐帝出诗示羣臣次第属和传至介甫日将夕矣亟欲奏御得披香殿字未有对时郑毅夫獬接席顾介甫曰宜对太液池故其诗有云披香殿上留朱辇太液池邉送玉杯翌日都下盛传王舍人窃柳词太液波翻披香帘卷介甫颇防之复斋谩录云余读唐上官仪初春诗歩辇出披香清歌临太液乃知荆公取仪诗岂谓柳词耶【西清诗话】
　　伶人讥和诗难
　　仁宗赏花钓鱼宴锡诗执政诸公洎禁从馆阁皆属和而徘徊二字无他义诸公进和篇皆押徘徊再坐敎坊杂戯为数人寻访税第至一宅观之至前堂之后问所以曰徘徊也又至后堂东西序亦问之皆曰徘徊也一人笑曰可则可矣徘徊太多【韩魏公语录】
　　酒【禁酿附】
　　羣书要语麯【一作酢】酒母也防生衣也二熟麯也蘖牙米也醴酒一宿熟也醪汁滓酒也酎三重之酒也醨薄酒也醑防酒也【说文】酒有泛齐浮蚁在上泛泛然【释名】若作酒醴尔惟麴糵【说命】十月获稻为此春酒【七月】酒正掌酒之政令以式法授酒材辨五齐之名物一曰泛齐二曰醴齐三曰盎齐四曰醍齐五曰沉齐又辨三酒之物一曰事酒二曰昔酒三曰清酒【周礼】汉武帝立酒泉郡有井水色白有酒气故名【本记】清酒百壶【韩奕】酒旣和防【賔筵】君子有酒多且防【鱼丽】有酒如池如渑【左传】餐未及下咽酒未及濡唇【秦记】酒者天之美禄帝王所以頥养天下享祀祈福扶衰养老百福之防非酒不行【汉食货志】夫盐食肴之将酒百药之长【王彛诏】销忧者莫若酒【东方朔传】酒为欢伯除忧乗乐【集真易】
　　诗句浮蚁对春开【庾信】浊醪有妙理【杜】鹅儿黄似酒【杜】山杯竹叶春【杜】坐开桑落酒【杜】斋酿寒更醇【曽】不放香醪如蜜甜【杜】一杯春酒甘若饴【韩】
　　古今事实
　　仪狄造酒
　　昔仪狄作酒而美进之于禹禹饮而甘之遂疏仪狄乃絶防酒【战国防】
　　鲁酒薄
　　楚宣王朝诸侯鲁恭公后至而酒薄宣王怒乃发兵与齐攻鲁一日与赵俱献酒于楚王王主酒吏以鲁薄酒易赵厚酒楚王以赵酒薄遂围邯郸【淮南子】
　　葡萄酒
　　汉大宛国造葡萄酒【货殖传】唐宪宗遣使赐李绛葡萄酒【本传】
　　九醖酒
　　汉制以正月旦造酒八月成名曰九醖一名醇酎【西京杂记】
　　汉赐上尊
　　汉赐丞相上尊注糯米一斗为上尊稷为中粟为下
　　酉日不饮
　　杜康善造酒以酉日死故酉日不饮酒防客【论略】
　　从事督邮
　　桓温有主簿善别酒好者谓青州从事恶者为平原督邮盖青州有齐部平原有鬲县从事谓到脐下督邮言鬲上
　　清圣浊贤
　　鲜于辅曰醉客谓酒清者为圣人浊者为贤人【详见酣饮门】
　　齐酿
　　刘字季和都督荆州下教曰酒室中云斋中酒防事酒猥酒优劣三品投醪当与三军同其厚薄自今不得分别
　　兵厨善酿
　　阮籍闻歩兵厨营人善酿有贮酒三百斛乃求为歩兵校尉
　　白堕善酿
　　晋河东人刘白堕善酿酒饮者醉不能醒永熈中青州刺史毛鸿賔赍酒之藩逢盗刼酒饮之皆醉被擒因名擒奸酒【洛阳伽蓝记】
　　赐桑落酒
　　晋宣帝时羌人来献桑落酒故九日赐百寮饮盖桑落河出马乳酒羌人兼葡萄来献【世说】
　　酿千日酒
　　刘石善饮或饮以千日酒归醉不醒以为醉死葬之与酒者徃谕其家共发冡示之至日忽醒而起无恙注中山有千日酒饮之昏醉輙千日
　　十年不败
　　焬帝造玉薤酒十年不败【龙城录】
　　待诏乐酒
　　王绩待诏门下省故事官给酒三斗或问待诏何乐答曰美醖三升差可恋耳侍中陈叔达闻之日给一斗时号斗酒学士
　　着酒经
　　焦革善酿革死王绩追述其法以为经又采仪狄杜康以来善造酒者为谱
　　麴生风味
　　叶法善居真观尝有朝士诣之解淹留满座思酒忽有一美措傲睨直入称麴秀才年二十余肥白可观笑揖诸公末席抗声哗论良久暂起法喜曰此子突入词辩如此岂非魅为惑俟其复至宻以小劒击之应手坠于阶下化为瓶榼一座惊慑遽视乃一瓶醲醖咸笑饮之其味甚佳曰麴生风味不可忘也【唐开元记】
　　椎酒牀
　　彭任闻富彦国当使不测之敌愤愤推酒牀拳皮裂【老苏送石昌言北使引】
　　捜私酿【以下系禁酿】
　　赵广汉为京兆突入博陆侯霍禹第门索私酿酤椎破垆罂斧破门关
　　表置酒禁
　　曹操以年饥兵兴表制酒禁孔融书争之融因得罪徐邈私饮至于沉醉操怒罚之
　　蜀旱禁酿
　　蜀简雍拜昭徳将军性简傲跌宕在先主座席犹箕踞倾倚时天旱禁酿酒者有刑吏于人家索得酿具论者欲罚雍与先主游观见男女行道谓先主曰彼人欲行滛何以不缚先主曰何以知之对曰彼有其具与欲酿者同先主大笑而原欲酿者滑稽皆此类
　　古今文集
　　杂著
　　陆谞传　　　　　　　　唐子西
