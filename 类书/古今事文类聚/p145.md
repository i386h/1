<!-- { "loadSidebar": true } -->
　　兄弟【兄弟俱贵　从兄弟义兄弟并附】
　　羣书要语兄荒也荒大也弟第也相次第而生也【释名】此令兄弟绰绰有裕不令兄弟交相为瘉【角弓】棠棣之蕐鄂不韡韡凡今之人莫如兄弟　死丧之威兄弟孔怀原隰裒矣兄弟求矣　脊令在原兄弟急难每有良朋况也永叹　兄弟阋于墙外御其侮每有良朋烝也无戎丧乱既平既安且寜虽有兄弟不如友生　傧尔笾
　　豆饮酒之饫兄弟既具和乐且孺　妻子好合如鼓瑟琴兄弟既翕和乐且湛　宜尔室家乐尔妻孥是究是图亶其然乎【棠棣】伯氏吹埙仲氏吹篪【何人斯】叔兮伯兮倡予和女【箨兮】岂无他人不如我同父【杕杜】终鲜兄弟谓他人昆【之水】陟彼冈兮瞻望兄兮兄曰嗟予弟行役【陟岵】兄及弟矣式相好矣毋相犹矣【斯干】宜兄宜弟令徳夀岂【蓼萧】惟孝友于兄弟施于有政【君陈】兄弟睦家之肥也【礼运】兄之齿鴈行【王制】敬其兄则弟悦【孝经】兄弟虽有小忿不废懿亲【左】兄弟天伦【左襄】二惠竞爽犹可又弱一个焉【左】叔出季处【昭元】兄弟怡怡【语十三】紾兄之臂而夺之食不紾则不得食则将紾之乎【告子】吾弟则爱之秦人之弟则不爱也【同上】兄爱而友弟敬而顺【晏子】谁无兄弟如足如手【李蕐战文】诗句一欣侍温顔再喜见友于【陶】蕐萼相光饰嘤鸣悦同响【谢灵运】人稀书不到兵在见何由【杜忆弟】颂椒添讽咏禁火卜欢娱【杜】风撼鹡鸰枝波寒鸿鴈影【山谷】比年病酒开涓滳弟劝兄酬何怨嗟【杜】卿家兄弟功名震麒麟阁画鸿鴈行【杜】君家兄弟真连璧
　　古今事实
　　谟盖不怨
　　父母使舜完廪阶瞽瞍焚使浚井出从而揜之象曰谟盖都君咸我绩牛羊父母仓廪父母干戈朕琴朕弤朕二嫂使治朕栖象往入舜宫舜在牀琴象曰郁陶思君尔忸怩舜曰惟兹臣庶尔其于予治
　　流言必诛
　　武王既丧管叔及其羣弟乃流言于国曰公将不利于孺子周公乃告二公曰我之弗辟我无以告我先王周公居东二年则罪人斯得【书】　善乎厐公之言比之周公管蔡若处茅屋之内宜无放杀之酷【南史刘义真传】
　　文身逊弟
　　吴泰伯弟仲雍皆周太王之子王季歴之兄也季歴贤而有圣子昌太王欲立季歴以至昌于是泰伯仲雍犇荆蛮文身断髪示不可用以避季歴荆蛮义之
　　兄弟相逊
　　伯夷叔齐孤竹君之二子父欲立叔齐及父卒叔齐逊伯夷伯夷曰父命也遂逃去叔齐亦逃国人立其中子
　　有弟不协
　　初郑武公娶于申曰武姜庄公寤生惊姜氏遂恶之爱共叔段欲立之请京使居之谓之京城太叔太叔完聚缮甲兵具卒乗将袭郑京叛大叔段段入于鄢公伐诸鄢太叔出奔共公曰寡人有弟不能和协而使糊其口于四方
　　贵介弟
　　伯州犁曰王子围寡君之贵介弟也
　　四海兄弟
　　君子敬而无失与人恭而有礼四海之内皆兄弟也
　　以勇诺闻
　　汉季心以勇季布以诺闻闗中
　　尺布之謡
　　汉文帝时淮南厉王长犯不轨徙于蜀不食而死民作歌曰一尺布尚可缝一斗粟尚可舂兄弟二人不相容
　　田宅与弟
　　卜式以田畜为事有少弟弟壮式脱身出独取畜羊百余田宅尽与弟式入山牧十余年羊致千余头买田宅而弟尽破其产复与弟者数矣　王商为侯推财与弟身无所受
　　四人共被
　　后汉姜肱兄弟四人居贫作一布被而共之兄弟皆以孝行着
　　难兄难弟
　　陈纪元方子长文即陈羣弟谌季方子孝先即陈忠各论其父功徳争之不决谘于太丘【陈寔其祖也】太丘曰元方难为兄季方难为弟【世説】王珉小名僧弥少有才艺名出珣右时人语曰法防非不佳僧弥难为兄耳
　　兄不识弟
　　夏馥以声名为中官所忌遂被诬陷诏下州郡捕为党魁馥乃自剪须鬂变形为冶家佣亲突烟炭容貌毁瘁弟静于湼阳市遇馥不能识闻其言声乃觉而拜之
　　荀氏八龙
　　荀爽兄弟八人颍川语曰荀氏八龙慈明无双　荀靖字叔慈少有俊才靖弟爽亦以才显于时或问汝南许章曰爽与靖孰贤章曰慈明外朗叔慈内润
　　三龙二虎
　　贾彪弟兄三人号贾氏三虎晋许劭兄防亦知名号为二龙
　　马氏白眉
　　马良兄弟五人竝有才名里谚曰马氏五常白眉最良
　　遇贼争死
　　姜肱遇盗更相争死遂两释焉既至郡中终不言盗盗闻而感悔后乃就精庐求见徴君谢罪赵孝弟礼为贼所得将食之孝自防诣贼曰礼痩不如孝肥贼晓其意俱舍之
　　弟誉其兄
　　何充辟大将军王敦掾转主簿敦兄含时为庐江郡贪秽狼籍敦尝于座中称曰家兄在郡定佳庐江人士咸称之充即庐江人曰所闻异于此敦黙然傍人皆为之不安由是忤敦左迁
　　弟排其兄
　　许靖字文休汝南人少与从弟劭俱知名而私情不协劭为郡功曹排摈靖不得齿叙马磨自给
　　双璧
　　陆暐与弟恭之并有时誉洛阳令见之曰仆以年老更覩双璧
　　蜂腰
　　周正幼孤及弟让直俱为伯父舍所养正丑而不陋言而能谈诽谐似优刚肠似直善理为当世所宗自称有才无貌直方雅气调髙于次昆或问三周孰贤人曰若蜂腰矣
　　腰鼓
　　沈仲仕齐为御史中丞与兄谈弟深名誉有优劣世号为腰鼓
　　号龙虎狗
　　诸葛瑾与弟亮及从弟诞并有盛名各在一国时以为蜀得其龙吴得其虎魏得其狗
　　龙驹鳯雏
　　陆云六嵗能属文与兄机齐名虽文章不及机而持论过之号二陆幼时吴尚书闵鸿见而奇之曰此儿若非龙驹当是鳯雏
　　封胡羯末
　　谢氏尢彦秀者称封胡羯末封谓韶胡谓朗羯谓末谓川皆其小字韶朗川皆早卒惟以功名终
　　为兄报仇
　　索靖子琳字巨秀举秀才除郎中甞报兄之仇手杀二十七人时人莫不壮之
　　伯仁火攻
　　周顗字伯仁友爱过人弟嵩饮醉瞑目而谓伯仁曰君才不如弟而暴得重名湏臾举蜡火掷伯仁伯仁笑曰阿奴火攻固出下防耳
　　因兄被诛
　　周顗被害王敦使人吊焉弟嵩曰亡兄天下有义人为天下无义人所杀复何所吊敦甚衔之因事诛嵩嵩事佛临刑犹诵经
　　兄愿代死
　　王徽之与献之俱病术人曰应终有生人乐代则死者可生徽之曰吾才不如弟请代术人曰凡代死者必已年有余今君与弟俱尽何可代献之卒徽之奔丧不哭直上灵牀坐取献之琴弹之乆而不调曰呜呼人琴俱亡因顿絶月余亦卒
　　少者佳
　　王献之字子敬甞与兄徽之操之诣谢安二兄多言俗事献之寒暄而已客问王氏优劣安曰少者佳客问其故安曰吉人之词寡以其少言故知之
　　兄疫不去
　　晋咸寜中大疫庾衮二兄俱亡次兄毗复危殆疠气方炽父母诸弟皆出次于外衮独留不去诸父兄强之乃曰衮性不畏病遂亲自扶持昼夜不眠毎抚棺哀临极痛楚如是者十有余旬疫气既歇家人乃返毗病得瘥衮亦无恙
　　如左右手
　　邵续諌成都王颍讨长沙王又曰兄弟如左右手
　　戏知优劣
　　王昙首与兄弟防集子孙任具戏适僧逹跳下地作彪子僧防累十博棊既不坠落亦不重作僧绰采蜡珠为鳯凰僧逹夺取打坏亦不复惜
　　及娶求分
　　缪彤兄弟四人同财及各娶兄弟求分异彤乃掩户自挝曰学圣人法奈何不能正家诸妇闻之叩头谢过更为敦睦之门
　　状貌相似【见相貌门】
　　紫荆枯死
　　京兆人田真兄弟三人共分财各居堂前有一株紫荆蕐甚茂共议破为三待明截之忽其夕树即枯死真见之惊谓诸弟曰木同株当分析便憔悴况人兄弟孔怀而可离是人不如树木也兄弟相感而更合【续齐谐记】
　　谕勿争财
　　苏琼除南清河太守有百姓乙普明兄弟争田积年不决各相援据乃至百人琼召普明兄弟谕之曰天下难得者兄弟易得者田地假令得田地失兄弟心如何因而下泪诸证人莫不洒泣普明兄弟乞外再思竟释争而去虽分异十年乃还同住
　　棠棣碑
　　贾敦頥为洛州司马人为刻碑市傍弟敦实又为长史人复为立碑其侧号棠棣碑
　　桐木韩家
　　韩子蕐兄弟皆为宰相所居第有梧桐京师称桐木韩家以别康公其家呼子蕐为三相公持国为五相公
　　兄草弟麻
　　钱希白惟演从兄也惟演拜相希白当制世称弟拜相兄草麻自古未有惟座主拜相门生草麻前代记之乆矣【金坡遗事】
　　弟草兄制
　　韩子蕐自鄂州再入相持国在翰苑遂当制缙绅荣之元丰官制行曲阜之除天官南丰为西掖行词元丰末鲁公拜相曲阜以学士草制对便殿以亲嫌辞上云禁中检见韩维故事乃批防云兄弟迭居词禁兄行弟辞弟草兄制是日以天寜节前二日宻院罢散斋筵晋公押筵曲阜居席靣防撤宣召锁院鲁公大拜荣耀又非韩公之比
　　事兄如父
　　司马温公光与其兄伯康年将八十奉之如严父保之如婴儿每食少顷则问曰得无饥乎天少冷则拊其背曰衣得无薄乎【范太史集】
　　同贵而夀
　　韩献肃公绛兄弟天性友爱自忠宪公为両府大臣至公兄弟同时为宰相近辅皆三人又皆眉夀公将归许而両弟时皆七十同时请老朝廷未许其为荣盛前古未有【行状】
　　卯君呼弟
　　苏子由己卯生东坡甞呼之曰卯君而不斥其名
　　二龙出守【以下系兄弟俱贵】
　　梁简文帝饯临海太守刘孝仪蜀郡太守刘孝胜诗曰两杜昔夹河二龙今出守
　　大冯小冯
　　冯立弟兄野王相代为西河上郡太守民歌之曰大冯君小冯君兄弟继踵相因循聪明贤智惠吏民政如鲁卫徳化钧周公康叔犹二君
　　并居両省
　　刘祎之为左史懿之时为给事中兄弟并居両省时论美之
　　同时荣逹
　　陈尧叟尧佐俱拜平章尧咨以儒臣授节度使同时贵显　孙何孙系孙仅皆以进士冠天下　宋庠宋祁号二宋【详见状元门】
　　同榜擢第
　　张楚金年十七与兄越石同举进士李靖时在中书曰国家贡举求才行何嫌防举遂俱进士擢第
　　两家兄弟同
　　温大雅在隋与顔思鲁俱在东宫弟彦博与思鲁弟愍楚同直内史省弟彦将与愍楚弟逰秦同典秘阁二家兄弟各为一时之选论者谓少时学业顔氏为优其后职位温氏为盛
　　自相交承
　　京闱李愬自鳯翔陇右节度代其兄愿为武寜军节度使兄弟交换除授两镇
　　同为幕官
　　西川杜憬辟杨収节度判官弟严观察判官兄弟同幕时人荣之未防同入为御史
　　念从弟语【以下系从兄弟】
　　马援南击交趾曰吾从弟少游甞哀吾慷慨多大志曰士生一世但取衣食裁足致求赢余徒自苦耳当吾在浪泊西里间下潦上雾毒气薫蒸仰视飞鸢站站堕水中卧念少游平生语何可得也
　　私弟以官
　　王衍虽居宰辅之重不以经国为念而思自全之计乃以弟澄为荆州族弟敦为青州因相谓曰荆州有江汉之固青州有负海之险卿二人在外而吾留此足以为三窟矣识者鄙之
　　三从同居
　　牛敬则与三从昆弟居四十余年赀产无异当时以为义
　　三鳯
　　薛収与从兄弟元钦及族兄徳音齐名世称河东三鳯
　　兄事子产【以下系义兄弟】
　　孔子过郑与子产如兄弟孔子兄事子产【史】
　　兄事赵禹
