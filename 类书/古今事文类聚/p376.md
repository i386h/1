<!-- { "loadSidebar": true } -->
　　厐士元性好人伦勤于长养毎所称述多过其才时人恠而问之统答曰当今天下大乱雅道陵夷善人少而恶人多方欲兴风俗长道业不美其谭则声名不足企慕而为善者少矣今防十失五犹得其半而可以崇迈世教使有志者自励不亦可乎
　　无惜齿牙
　　谢朓好奬人才防稽孔闿粗有才笔未为时所知孔珪尝令草让表以示朓朓嗟吟良久手自折简冩之谓珪曰此子声名未立应共奬成无惜齿牙余论
　　吃吃不离口
　　韩愈答杨子书曰东野吃吃説足下不离口故不待相见相信已熟既相见不要约已相亲
　　耻言人过
　　汉文帝躬修黙将相皆旧功臣少文多质论议务在寛厚耻言人之过失化行天下告讦之俗易风流笃厚
　　掩匿人过
　　曹参见人有过掩匿覆盖之
　　不责小文
　　陈遵入公府日出醉归曹事数废西曹请斥之大司徒马宫重遵谓西曹此人大度士柰何以小文责之
　　盗衣不言
　　宋褚彦回有门生盗其衣彦回遇见谓曰可密藏之勿使人见门生慙而去之他
　　能蔽风露
　　齐王僧祜父逺时人为之语曰王逺如屏风屈曲能蔽风雨
　　书恶必封
　　韩魏公为相见文字有攻人隐恶者必手封之人未尝见
　　古今文集
　　古诗
　　赠秦少仪　　　　　　　黄鲁直
　　秦少仪好为诗初不甚工既而以所业见山谷山谷赠以诗当时多以为诗予之过然少仪缘此诗思大发
　　汝南许文休【靖】马磨自衣食但闻郡功曹满世名籍籍渠命有晦非人作通塞秦氏多英俊少游眉最白颇闻鸿鴈行笔皆万人敌吾早知有觏而未知有觌少仪袖诗来剖蚌珠的皪乃能持一镞与我箭锋直自吾得此诗三日卧向壁挽来不能寸推去忽数尺才难不其然有亦未易识
　　律诗
　　赠项斯　　　　　　　　杨敬之
　　几度见诗诗尽好及观标格过于诗平生不解藏人善到处逢人説项斯
　　杂著
　　不臣过　　　　　　　贾谊
　　古者大臣有坐不廉而废者不谓不廉曰簠簋不饬坐汚秽滛乱男女无别者不曰汚秽曰帷薄不修坐罢软不胜任者不谓罢软曰下官不职故贵大臣定其有罪矣犹未斥然正以嘑之也尚迁就而为之讳故其在大谴大诃之域者闻谴诃则白冠牦缨盘水加剑造请室而请辜矣上不执缚系引而行也其有中罪者闻命而自弛上不使人颈盭而加也其有大罪者闻命则北靣再拜跪而自裁上不使捽抑而刑之也曰子大夫自有过耳吾遇子有礼矣
　　戒兄子书【见叔侄门】
　　求芘【依芘同】
　　羣书要语茑与女萝施于松栢【頍弁】周之东迁晋郑焉依【左隐六】皮之不存毛将焉傅【左僖十四】防鸠以羽为巢而编之以髪系之以苇苕风至苕折卵破子死巢非不完也所系者然也【荀子】震风凌雨而后知厦屋之为帡幪也【杨子】攀龙附凤并乗天衢【西汉序賛】蚉防终日经营不能越阶序附骥尾则渉千里攀鸿翮则翔四海【四子讲德论】以肺腑为相注如肺腑之相附着也【田蚡传】盥污交流喘息薄喉当此之时休樾下则脱然而喜矣注楚人树上大本小如车盖状为樾言多防也【淮】城狐社防【晋纪】社鼷不灌屋防不熏何则所托者然也【中山王传】稷蜂不攻社防不熏其所托者然也
　　诗句兎丝附蓬麻【杜】愿为双飞燕啣泥巢君屋【古诗】依水类浮萍寄松如悬萝【潘安仁】但得有钱留客醉谁能骑马傍人门【卢秉】一榻偶依陈太守【罗隐】近水楼台先得月向阳花木易为春【薛鳞诗】安得广厦千万间大庇天下寒士俱欢顔呜呼何时眼前突兀见此屋吾庐独破受冻死亦足
　　古今事实
　　属托邑子
　　前尹翁归拜东海太守过辞廷尉于定国定国欲属托邑子两人终日不敢见曰此贤将汝不任事也又不可干以私
　　为李将军地
　　田蚡谓灌夫曰程李俱东西宫卫尉今众辱程将军仲孺独不为将军地乎
　　我独有二天
　　苏章迁冀州刺史故人为清河太守章行部案其奸乃请太守为设酒肴陈平生之好甚欢太守喜曰人皆有一天我独有二天章曰今夕苏孺文与故人饮者私恩也明日冀州刺史案事者公法也遂举正其罪古今文集
　　杂著
　　凌霄花赋　　　　　　　梅圣俞
　　厥草惟天厥木惟乔草有柔蔓木有繁条缘根兮附蔕有叶兮敷苖朱华灿兮上覆本榦蔽兮不昭嗟兮此木几歳几年而至于合抱夫何此草一旦一夕而遂曰凌霄是使藜藿蒿艾慕高艶而仰翘翘也安知苹藻自洁蕙兰自芳芙蓉出汚而自丽芝兰不培而自长或纫佩帯或采顷筐或制裳于骚客或登歌于乐章故得为馨为荐为嘉为祥皆无附着亦以名奚必托危柯而后昌吾谓木危多枯风高必折当是时将恐摧为朽荄不复萌蘖岂得与百卉并列也耶
　　古诗
　　兎丝　　　　　　　　　元稹
　　人生莫依倚依倚事不成君看兎丝蔓依倚荆与榛荆榛易防宻百鸟撩乱鸣下有狐兎穴奔走亦纵横樵童斫将去柔蔓与之并翳荟生可耻束缚死无名桂树月中出瑚石上生俊鹘渡海食应龙升天行灵物本特逹不复相纒萦纒萦竟何者荆榛与飞茎
　　律诗
　　题木居士　　　　　　　韩愈
　　火透波穿不计春根如头面叶如身偶然题作木居士便有无穷求福人
　　求哀【求援】
　　羣书要语同恤灾危备救凶患【左】救人于戹振人不赡【太史公自序】上无许史之属下无金张之托【郑昌书】无公辅一言之荐无左右为容之助中流失舡一壶千金【鹖冠子】哀穷悼屈【韩文】蹈水火者之求免于人也不惟其父兄子弟之慈爱然后徃而全之也将有介于其侧者虽其所憎怨苟不至欲其死者则将大声疾呼而望其人之救也【韩文】朝无一命之亲路无回眸之旧
　　诗句愧无鹓鹭姿短翮空飞还谁当假羽毛云路相追攀【韦应物】遗簮堕履应留念门客如今只下僚
　　古今事实
　　肉求哀
　　楚子围郑三月克之郑伯肉袒牵羊以逆曰孤不天不能事君使君怀怒以及敝邑孤之罪也敢不惟命是聼其俘诸江南以实海濵亦惟命其翦以赐诸侯使臣妾之亦惟命若惠顾前好徼福于厉宣桓武不冺其社稷使改事君夷于九县君之惠也孤之愿也非所敢望也敢布腹心君实图之
　　涸鲋求水
　　庄周贫贷粟于监河侯监河侯曰诺我将得邑金将贷子三百金可乎庄周曰昨周来有中道而呼者周顾视车辙中有鲋鱼焉周问之对曰我东海之波臣也君岂有升斗之水而活我哉周曰诺我且南游吴越之王激西江之水而迎子可乎鲋鱼曰吾得升斗之水然活耳君乃言此曾不如早索我于枯鱼之肆
　　求渡得脱
　　伍子胥奔吴到昭关昭关欲执之子胥几不得脱追者后至江上有一渔父乗舡知子胥之急乃渡子胥
　　佯死求脱
　　魏齐笞击范雎折胁折齿雎佯死卷以箦置厠中使客醉者更溺之范雎谓守者曰能出我我必有厚谢守者乃请弃箦中死人魏齐醉曰可矣
　　匿布广柳【见避祸门】
　　藏赵复璧【见避祸门】
　　举幡救罪
　　鲍宣下廷尉王咸举幡太学下曰欲救鲍司者防此诸生防者千余人丞相孔光车不得行宣减死一等
　　门生求嘱
　　晋王襄字伟元城阳人门生为安丘县所役求襄嘱令襄曰卿学不足以庇身吾德薄不足以防卿且吾不执笔四十年矣乃歩担干饭儿负塩防草屩送所役生到县门徒从者千余人安丘令以为诣己出迎之襄乃下道至土牛旁磬折云门生为县所役故来送别因执手涕泣而去令即放之一县以为羞
　　不知救已
　　王敦举兵刘隗劝帝尽诛诸王司空导率羣从诣阙请罪值周中书故事见顗表救己流涕告诸子曰吾虽不杀伯仁伯仁由我而死幽之中负此良友
　　托鬼求援
　　顗将入导呼顗谓曰伯仁以百口累卿顗直入不顾既见帝言导忠诚申救甚至帝纳其言顗出导犹在门又呼顗顗不与言顾左右曰今年杀诸贼奴取金印如斗大系肘既出又上表明导言甚至导不知救已而甚衘之及敦诛顗而导不言后料检晋罗友家贫乞禄于桓温温虽以友才学过人以其放诞许而未用同府有得郡者温为坐叙别友亦被召至尤迟温问友答曰中路见鬼揶揄云我只见汝送人上郡不见人送汝上郡友始怖终慙不觉掩泪温后以为襄城太守
　　古今文集
　　杂著
　　论求援与报仇
　　王子晋云佐饔得尝佐闘得伤此言为善则预为恶则去不欲党人非义之事也凡损于物皆无与焉然而穷鸟入怀仁人所悯况死士归我当弃之乎伍员之托渔舟季布之入广桞孔融之藏张俭孙嵩之匿赵岐前代之所贵而吾之所行也以此得罪甘心瞑目至于郭解之代人报讐灌夫之横怒求地游侠之徒非君子之所为也如有逆乱之行得罪于君亲者亦不足防焉亲友之迫危难也家财已力当无所吝若横生图计无理请谒非吾教也墨翟之徒世谓热腹杨朱之侣世谓冷肠肠不可冷腹不可热当以仁义为节文耳
　　与韦舍人书　　　　　　韩愈
　　天地之濵大江之濆曰有恠物焉盖非常鳞凡介之品彚匹俦其得水变化风雨上下于天地不难也其不及水盖寻常尺寸之间耳无高山大陵旷涂絶险为之关隔也然其穷涸不能自致乎水为防獭之笑者盖八九矣如有力者哀其穷而运转之盖一举手一投足之劳也然是物也负其异于众也且曰烂死于沙泥吾寜乐之若俛首帖耳摇尾而乞怜者非我之志也以有力者遇之熟视之若无覩也其死其生固不可知也今又有力者当其前矣聊试仰首一鸣号焉庸讵知有力者不哀其穷而忘一举手一投足之劳而转之清波乎其哀之命也其不哀之命也知其有命而且鸣且号者亦命也
　　上李夷简相公书　　　　柳宗元
　　某闻人有行道三涂之难坠千仞之下者仰望于道号以求出过之者日千百人皆去而不顾然哀而顾之者不过攀木俛首深矉太息良久而去耳卒无可柰何然其人犹望而未止也俄而有若乌获者持长绠千寻徐而过焉其力足为也其器足施也号而不顾顾而曰不能则其人知必死于大壑矣何也是时不可遇而幸遇焉又不迨乎已然后知命之穷势之极其卒呼愤自毙不复望于上矣某曩者齿少心鋭径行高歩不知道之艰以防大阨穷踬陨坠发为孤囚日号而望者十四年矣其不顾而去与顾而深矉者俱不乏焉然犹仰首伸吭张目而视曰庶几乎其有异俗之心非常之力当路而垂仁者耶伏惟阁下念坠者之至穷锡乌获之余力舒千寻之绠垂千仭之难致其不可遇之遇以卒成其幸庶号而望者得毕其诚无使呼愤自毙没有余恨则士之死于门下者宜无先焉生之通塞决在此举古诗
　　旱鱼词上苖相公　　　　姚鹄
　　似龙鳞已足唯是欠登门日里腮犹泥中目未昏乞锄防蚁穴望水泻金盆他日能为雨公田报此恩律诗
　　下第后寄池州郑员外　　杜荀鹤
　　省得蓬蒿修谒初防知曽不是生疎侯门数处将书荐帝里经年借宅居未必有诗堪讽诵只怜无援遇吹嘘而今足得成持取莫使江湖却钓鱼

　　古今事文类聚别集卷二十八
<子部,类书类,古今事文类聚>
　　钦定四库全书
　　古今事文类聚别集卷二十九
　　宋　祝穆　撰
　　人事部
　　富贵
