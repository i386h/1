<!-- { "loadSidebar": true } -->
　　朱氏曰招魂者宋玉之所作也古者人死则以其上服升屋履危北面而号曰皋某复遂以其衣三招之乃下以覆尸此礼所谓复而説者以为招魂复魂又以为尽爱之道而有祷祠之心者盖犹冀其复生也如是而不生则不生矣于是乃行死事此制礼者之意也而荆楚之俗乃或以是而施之生人故宋玉哀闵屈原无罪放逐恐其魂魄离散而不复还遂因国俗托帝命假巫语以招之以礼言之固为鄙野然其尽爱以致祷则犹古人之遗意也是以太史公读之而哀其志焉若其谲怪之谈荒之志则昔人盖已误其讥于屈原今皆不复论也
　　朕幼清以防洁兮身服义而未沬主此盛徳兮牵于俗而芜秽上无所考此盛徳兮长离殃而愁苦帝告巫阳曰有人在下我欲辅之魂魄离散汝筮予之巫阳对曰掌梦上帝其命难从若必筮予之恐后之谢不能复用巫阳焉乃下招曰魂兮归来去君之恒干何为乎四方些舍君之乐处而离彼不祥些魂兮归来东方不可以托些长人千仞惟魂是索些十日代出流金铄石些彼皆习之魂往必释些归来归来不可以托些魂兮归来南方不可以止些雕题黒齿得人肉以祀以其骨为醢些蝮蛇蓁蓁封狐千里些雄虺九首往来鯈忽吞人以益其心些归来归来不可以久些魂兮归来西方之害流沙千里些旋入雷渊靡散而不可止些幸而得脱其外暗害些赤螘若象蜂若壶些五谷不生藂菅是食些其土烂人求水无所得些彷徉无所倚广大无所极些归来归来恐自遗贼些魂兮归来北方不可以止些増冰峨峨飞雪千里些归来归来不可以久些魂兮归来君无上天些虎豹九闗啄害下人些一夫九首拔木九千些豺狼从目往来侁侁些悬人以娭【嬉】投之深渊些致命于帝然后得瞑些归来归来往恐危身些魂兮归来君无下此幽都些土伯九约其角觺觺些敦脄血拇逐人駓駓些参目虎首其身若牛些此皆甘人归来归来恐自遗灾些魂兮归来入脩门些工祝招君背行先些秦篝齐缕郑绵络些招具该备永啸呼些魂兮归来反故居些天地四方多贼奸些像设君室静闲安些高堂邃宇槛层轩些层台累榭临高山些网户朱缀刻方连些冬有穾厦夏室寒些川谷径复流潺湲些光风转蕙汜崇兰些经堂入奥朱尘筵些砥室翠翘挂曲琼些翡翠珠被烂齐光些蒻阿拂壁罗帱张些纂组绮缟结琦璜些室中之观多珍怪些兰膏明烛华容备些二八侍宿射逓代些九侯淑女多迅众些盛鬋不同制实满宫些容态好比顺弥代些弱顔固植謇其有意些姱容脩态絙洞房些娥眉曼睩目腾光些靡顔腻理遗视些离榭脩幕侍君之间些翡帷翠帐饰高堂些红壁沙版玉之梁些仰观刻桷画龙蛇些坐堂伏槛临曲池些芙蓉始发杂芰荷些紫茎屏风文縁波些文异豹饰侍陂陁些轩辌既祗步骑罗些兰薄户树琼木篱些魂兮归来何逺为些室家遂宗食多方些稻粢穱麦挐黄粱些大苦醎酸辛甘行些肥牛之腱臑若芳些和酸若苦陈吴些胹鳖炮羔有柘浆些鹄酸鳬煎鸿鸧些露鸡臛蠵厉而不爽些粔籹蜜饵有餦餭些瑶浆蜜勺实羽觞些挫糟冻饮卧清凉些华酌既陈有琼浆些归反故室敬而无妨些肴羞未通女乐罗些陈钟按鼔造新歌些涉江采菱发阿些美人既醉朱顔酡些娭光眇视目曾波些被文服纎丽而不竒些长髪曼鬋艳陆离些二八齐容起郑舞些衽若交竿抚案下些竽瑟狂防填鸣鼓些宫庭震惊发激楚些吴歈蔡讴奏大吕些士女杂坐乱而不分些放敶组缨班其相纷些郑卫妖玩来杂陈些激楚之结独秀先些菎蔽象棊有六些分曹竝进遒相迫些成枭而牟呼五白些晋制犀比费白日些铿钟摇簴揳梓瑟些娱酒不废沈日夜些兰膏明烛华镫错些结撰至思兰芳假些人有所极同心赋些酎饮尽欢乐先故些魂兮归来反故居些乱曰献嵗发春兮汨吾南征菉苹齐叶兮白芷生路贯庐江兮左长薄倚沼畦瀛兮遥望博青骊结驷兮齐千乗悬火延起兮顔烝步及骤处兮诱骋先抑骛若通兮引车右还与王趍梦兮课后先君王亲发兮惮青兕朱明承夜兮时不可淹皋兰被径兮斯路渐湛湛江水兮上有枫目极千里兮伤春心魂兮归来哀江南

　　古今事文类聚后集卷二十
<子部,类书类,古今事文类聚>
　　钦定四库全书
　　古今事文类聚后集卷二十一
　　宋　祝穆　撰
　　肖貌部
　　眠睡
　　羣书要语睡翕目也【説文】卧化其精神变化也寐谧也静无声也寝侵也损事功也瞑泯也无知泯没也【释名】寝不尸【论语】北人以昼寝为黒甜【青箱杂记】君安得高枕而卧【张良传】烦恼毒蛇睡在汝心譬如黒蛇在汝室当何以戒之钩手并除之睡蛇既出乃可安眠【遗教经】
　　诗句曰髙丈五睡正浓将军打门惊周公【卢仝】我醉欲眠卿且去明朝有意抱琴来【李白】醉中有客眠何害须信渊明未苦贤【坡】先生骨清少眠睡长夜黙坐数更鼔【坡】日长唯有睡偏宜半脱纱巾落纨扇【坡】少思多睡无如我鼻息如雷撼四隣【坡】已为物象添诗瘦更被春隂长睡魔【石曼卿】云卧衣裳冷【杜】敲门惊昼睡【韩】平生睡足处云梦泽南州【杜牧】昬昬一觉眠不博早朝人【白】雨作枕簟秋官闲省中睡【山谷】遁世名为累留年睡作魔【后村】佳眠未知晓屋角闻晴哢【山谷】晨鸡催不起拥被聴松风【山谷】三杯软饱后一枕黒甜余【坡】
　　古今事实
　　昼寝
　　宰予昼寝子曰朽木不可雕也粪土之墙不可杇也于予与何诛
　　卧治
　　汲黯拜淮阳太守伏谢不受上曰君薄淮阳耶顾淮阳吏民不相得徒得君重卧而治之
　　臣足加君腹【见隠逸门】
　　头触屏风【见敬士门】
　　寝借帝衣
　　董贤常与上卧起尝昼寝偏借上衣袖上欲起恐动贤乃断袖而起
　　嘲师欲眠【见师门】
　　寝中奴
　　彭宠自立为燕王其妻数恶梦又多见变怪五年春宠斋独立便室苍头子密等三人因宠卧寝寐共防宠着牀告外吏示大王斋禁皆使吏休
　　被酒坐睡
　　后汉刘寛尝讲经于灵帝前被酒坐睡
　　常凭几寝
　　王莽军师外破大臣内叛忧懑不能食但饮酒啗鳆鱼读军书倦因凭几寝不复就牀
　　惊眠便斫
　　魏武云我眠中不可妄近近便斫人亦不觉左右宜深慎此后佯睡所幸人窃以被覆之因便斫杀自后安眠人莫敢近者【世説】
　　羲皇上人
　　陶潜戒子书五六月北窻下卧凉风暂至自谓羲皇上人
　　我眠卿去
　　渊明贵贱造之者有酒辄设渊明若先醉便语客我醉欲眠卿且去其真率如此
　　咍台大鼾
　　许侍中璪顾司空和俱为丞相从事尝夜至丞相府宴二人欢接丞相便命入已帐眠顾至晓回转不得快熟许上床便咍台大鼾丞相顾谓客曰此中亦难得眠处【世説】
　　方卧起迎
　　谢遏【即朗】夏月尝仰卧谢公清晨卒来未暇着衣跣出屋外方蹑问讯公曰汝可谓前倨后恭【世説】
　　昼寝书裙【见书学门】
　　眠寤知奸
　　何为成都令尝眠睡其觉寤便得奸诈咸畏袨之发擿或以为有术得知之无敢复欺者【益都耆旧】
　　行亦美睡
　　夏侯隠每登山渡水闭目美睡同行闻其鼾声而不蹉跌人谓之弼仙【神仙】
　　摄心无寐
　　震旦第四祖摄心无寐胁不至席仅六十年【灯録】
　　睡魔
　　降魔蔵禅师秀师曰此无山精木怪汝翻作魔耶【灯録】
　　睡则半载
　　陈抟希夷先生每睡则半载或数月近亦不下月余
　　鼻息如雷【见雷门】
　　睡相
　　徐光溥为相喜论时事大为李旻所疾光溥后不言每聚议假寐而已时号睡相【外史捣杌】
　　睡一局【见棊门】
　　古今文集
　　古诗
　　狂歌行　　　　　　　　杜甫
　　与君行年校一嵗贤者是兄愚者弟兄将富贵等浮云弟切功名好雄势长安秋雨十日泥我曹鞲马聴晨鸡公卿朱门未开锁我曹已到肩相齐吾兄睡稳方舒膝不韈不巾踏晓日男啼女哭莫我知身上细缯身中实今年思我来嘉州嘉州酒重花绕楼楼头吃酒楼下卧长歌短歌还相酬四时八节还拘礼女拜弟妻男拜弟幅巾鞶带不挂身头脂足垢何曽洗吾兄吾兄巢许伦一生喜怒长任真日斜枕时寝已熟啾啾唧唧为何人陈抟隠武当山后居华州云台观多闭门独卧或累月不起周世宗召入禁中扃户试之月余始开熟寐如故尝对御歌云
　　臣爱睡臣爱睡不卧氊不盖被片石枕头蓑衣铺地震雷掣电鬼神惊臣当其时正鼾睡闲思张良闷想范蠡説甚孟徳休言刘备这三四君子只是争闲气争如臣向青山顶头白云堆里展开眉头解放肚皮且一觉睡管甚玉兎东生红轮西坠
　　昔有衣冠子金励问希夷先生曰励向游华山欲见先生先生睡未觉亦有道乎先生笑而不言答以诗二章
　　常人无所重惟睡且为重举世此为息魂离神不动觉来无所知贪来心愈用堪笑尘世中不知梦是梦至人本无梦其梦本游仙真人本无睡睡则浮云烟炉里名为药壶中别有天欲知睡梦里人间第一
　　谪居三适午窻坐睡　　　苏子瞻
　　蒲团盘两膝竹几阁双肘此间道路熟径到无何有身心两不见息息安且久睡蛇本亦无何用钩与手神凝疑夜禅体适剧夘酒我生有定数禄尽空余夀枯杨不飞花膏泽回衰朽谓我此为觉物至了不受谓我今方梦此心初不垢非梦亦非觉请问希夷叟
　　午寝　　　　　　　　　黄鲁直
　　读书常厌烦燕处意坐驰动静两不适尘劳败天倪目昬生黟花耳瞆喧鼔鼙沈忧愁五神倦剧委四肢不聊终日堪况乃久逺期投书曲肱卧天游从所之是身入华胥髣髴胜初时春蚕卧巨箔夏蜩化枯枝今之隠几者岂有异子綦觉寐须防间良亦休我疲乃知大觉梦盖此徳之归谁为今日是二十二年非
　　律诗
　　午睡　　　　　　　　　陈后主
　　午醉醒来晩无人梦自惊夕阳如有意偏傍小窻明
　　午睡　　　　　　　　　王介甫
　　檐日隂隂转牀风细细吹翛然残午梦何许一黄鹂
　　宿社家亭子　　　　　　贾岛
　　山头井是溪中石井底泉通竹下池宿客不眠过夜半独开山雨到来时
　　车盖亭　　　　　　　　蔡持正
　　纸屏石枕竹方床手倦抛书午梦长睡起莞然成独笑数声渔在沧浪
　　昼寝　　　　　　　　　黄鲁直
　　红尘席帽乌鞾里想见沧州白鸟双马龁枯萁喧午枕梦成风雨浪翻江
　　昼寝　　　　　　　　　苏子瞻
　　食罢茶瓯未要深清风一榻抵千金腹摇鼻息庭花落还尽平生未足心
　　懒起　　　　　　　　　邵尧夫
　　半记不记梦觉后似愁无愁情倦时拥衾侧卧未收起外落花撩乱飞
　　斋居　　　　　　　　　陈无已
　　青奴白牯静相宜老罢形骸不自持倚枕南窻深闭阁卧听防竹雨来时
　　深院　　　　　　　　　杨廷秀
　　鹅儿唼啑栀黄觜蜂子轻盈腻粉腰深院下帘人昼寝红蔷薇架碧芭蕉
　　初夏午睡　　　　　　　杨廷秀
　　梅子留酸软齿牙芭蕉分緑与窻纱日长睡起无情思闲看儿童捉栁花
　　春睡　　　　　　　　　苏子美
　　别院昏掩竹扉朝酲未解接春晖身如蝉蜕一榻上梦似杨花千里飞嗒尔暂能离世网陶然直欲见天机此中有德堪为颂絶胜人间较是非
　　梦
