<!-- { "loadSidebar": true } -->
　　隋刘行本为右庶子时刘臻胡克让陆爽并以文章为太子所亲行本怒其不能调防每谓三人曰卿等止解读书
　　乗牛读书
　　唐李宻以蒲鞯乘牛挂汉书一帙角上行且读杨素见曰何书生勤如此宻识素下拜问所读曰项羽传也素竒之
　　黄卷对圣贤
　　狄仁杰为儿时门人有被害者吏诘众争辩对仁杰诵书不置吏责之仁杰曰黄卷中方与圣贤对何暇偶俗吏语耶
　　愿读秘书
　　唐李邕见李峤自言读书未徧愿直秘书峤曰秘书万卷岂时月能习耶固请乃假之未几辞去峤试问奥编隠帙其辩如响峤曰子且名家
　　折节读书
　　陈子昻始以豪家子任侠使气至年十七八未知书尝从博徒入乡学慨然立志因谢絶门客专精经典数年之间经史百家无不该览
　　随处读书
　　钱思公虽生长富贵而少所嗜好在西洛时尝语寮属言平生惟好读书坐则读经史卧则读小说上厠则阅小词盖未尝顷刻释卷也谢希深亦言宋公庠同在史院每走厠必挟书以往讽诵之声琅然闻于逺近其笃学如此余因谓希深曰余平生所作文多在三上乃马上枕上厠上也盖惟此尤可以属思尔【归田録】
　　怀饼读书
　　郭宣徽达少时日怀二饼读书于京师西楼上饥即食其饼沽酒一升饮再读书抵暮归率以为常
　　煮粥读书
　　范文正公未遇时与刘先生读书于长白山日煮二升粟米候其凝画为二块旦暮各食其一后皆至参政
　　夜话胜读书
　　唐彦思记伊川先生谓古人有言曰共君一夜话胜读十年书若止一日有所得何止胜读十年书耶
　　读书浇胷
　　山谷与人书云每相聚辄读前汉书数叶甚佳人胷中久不用古今浇灌之则尘俗生其间照镜则靣目可憎对人亦语言无味
　　藏火读书【以下系勤学】
　　后魏祖莹初耽书父母恐其成疾禁之不能止常灰中藏火父母寝后燃火读书以衣被蔽塞牕户恐漏光明为家人所觉　梁沈约少孤读书昼夜不释卷母恐其劳生疾常遣减油防火　陈彭年幼好学母以一子特所钟爱禁其夜诵彭年辄篝灯宻室不令母知【求】　范文正公门下多延贤士如胡瑗孙复石介李觏之徒与公从游昼夜肄业帐中夜分不寝后公贵夫人犹收其帐顶如墨色时以示诸子孙曰尔父少时勤学灯烟迹也【言行録】
　　唯勤读书
　　顷岁孙莘老识欧阳文忠公尝乗间以文字问之曰无他术惟勤读而多为文自工世患作文少又懒读每一篇出即求过人如此鲜有至者疵病不必待人指擿多作自能见公以其尝试者告人故知有味【东坡杂记】
　　恨不读书【以下系不读书】
　　宋沈攸之晩好读书常曰早知穷达有命恨不十年读书　北齐卢潜与弟士防少为崔昻所知云此昆季足为后生之俊但恨其俱不读书耳
　　坐不读书
　　王荆公初参政事下视庙堂如无人一日争新法怒目诸公曰公辈坐不读书耳赵清献独折之曰君失言矣如臯防稷契之时有何书可读荆公黙然【邵氏后録】
　　掉书袋【见不学门】
　　古今文集
　　杂著
　　録蠧书鱼辞　　　　　　杨大年
　　蠧书鱼曰吾常游于文字间文字有所残缺者人则曰吾蠧之故目予曰蠧书鱼夫书岂吾蠧之耶昔者孔子修春秋帝王之道取三代之政述而为经则谓之书其文要而简其道正而一所以扶世而佑民亦万世常行不易之道也后世人有悖之者则其书息其书息则圣人之道隳坏也斯得不谓之蠧乎文中子曰九师兴而易道微三传作而春秋散齐韩毛郑诗之末也大戴小戴礼之衰也又杨墨之言出而孔子之道塞佛老之教行而尧舜之道潜斯则易其九师之蠧乎春秋其三传之蠧乎诗其齐韩毛郑之蠧乎礼其大戴小戴之蠧乎孔子道其杨墨之蠧乎尧舜道其佛老之蠧乎魏以降迄于今又有声律对偶之言雕镂文理刓刻经典浮华相综巧伪相衒劘削圣人之道离析六经之防圣人之道日以刻薄而不脩六经之防日以解散而不合斯文其蠧也书之蠧有自来矣而谓予曰蠧书鱼予敢辞
　　书贵熟读　　　　　　　朱元晦
　　书只贵熟读读多自然晓今只思量得写在纸上防也不济事终非我有只贵乎读这个不知如何自然心与气合舒畅发越自是记得牢纵饶熟防过心里思量过也不如读读来读去少间晓不得底自然晓得已晓得者越有滋味若是读不熟却没这般滋味而今未说读得注且只熟读正经行住坐卧心常在此自然晓得尝思之读便是学夫子说学而不思则罔思而不学则殆学便是读读了又思思了又读自然有意若读而不思又不知其意味思而不读终是卼不安一似倩得人来守屋相似不是自家人终不属自家使唤若读得熟而又思得精自然心与理一永逺不忘某旧苦记文字不得后来只得读今之记得者皆读之功也老苏只取论语孟子韩子与诸圣人之书安坐而读之者七八年后来做出许多文字如此好他资质固不可及然亦须着如此读只是他读时便要摸写他之语做文章若移此心与这様资质去讲究义理那里得来是知书只贵熟读别无方法【语録】
　　古诗
　　读书堂诗为朱智叔作　　陈师道
　　昔人三百篇善世已有余后生守章句不足供嗫嚅一旦登吏部笔砚随扫除闭门画眉妩隔屋闻歌呼奉公用汉律宁复要诗书俛首出跨下枉此七尺躯为邦得畿县政密自计踈宁书下下考不奉急急符用意簿领外筑室课典谟平生五千卷还舍不问途近事登唐汉稍以诗自娯复作无事饮醉卧拥青奴桃李春事繁轩牕昼景舒鸣屋鸠渇雨窥燕哺雏休吏散篇帙风篁献笙竽忻然一启齿斯民免为鱼
　　李氏读书堂　　　　　　叶正则
　　谁能采桑谈谁能带经锄古人读书地玅理出穷闾矧今治华屋山翠涌前除风烟聚景趣花竹成画图三人乌纱帢子弟緑罗新妆蠒纸印上记开辟初展卷忽有得忺如奏齐竽勉哉造其微勿逐皮毛麤
　　乌江史氏读书堂　　　　张安国
　　漫有五车书不读岂似一编勤过目痴儿鬻肆蠧书鱼巨富牙籖尘满屋市南水竹一畆空平生腹笥史长公闭户却扫得真乐防捜万古窥鸿防淹留岁时亦何有防勲兹事要持乆吾家文昌读书处好在溪山落君手上方治定登文儒东观石渠森寳书望公起直承明庐从来海内知名士须读人间未见书
　　律诗
　　读书呈几复二首　　　　黄鲁直
　　身入羣经作蠧鱼断编残简伴闲居不随当世师章句颇识雄善读书
　　得君真似指南车杖防方图问燕居吾欲忘言观道玅六经俱是不完书
　　读书有感二首　　　　　朱元晦
　　半畆方塘一鉴开天光云影共徘徊问渠那得清如许为有源头活水来
　　昨夜江边春水生防冲巨舰一毛轻向来枉费推移力此日中流自在行
　　杂著【系勤学】
　　古人勤读
　　古人勤学有握锥投斧照雪聚萤锄则带经牧则编简亦云勤笃梁世彭城刘绮交州刺史勃之孙早孤家贫常无灯折荻尺寸燃则读书义阳朱詹世居江陵家贫无资累日不爨乃时吞纸以实腹寒无毡被抱犬而卧犬亦饥虚起行盗食呼之不至哀声动邻犹不废业卒成大学【顔氏家训】
　　作史
　　羣书要语动则左史书之言则右史书之【玉藻】汗简以火炙简令汗取其青易书后不蠧谓之杀青亦谓之汗简【后呉祐传注】史才须有三长谓才也学也识也【刘子元传】史官权重宰相宰相能制生人史官兼制生死【朱敬则传】宰相升沈人于数十年间史官出没人于千百嵗下是史官与宰相分挈死生权也【孙可之文】一字之褒宠逾华衮之赠片言之贬辱过市朝之挞【谷梁序】诛奸谀于既死发潜徳之幽光【韩文】
　　诗句祸首燧人氏厉阶董狐笔【杜】鲜明左氏辩驰骋马迁笔【欧】今代谁班马能书汗简青【山谷】
　　古今事实
　　孔子作春秋
　　孔子因鲁史而脩春秋春秋之义行则天下乱臣贼子惧焉孔子为春秋笔则笔削则削游夏之徒不能賛一辞弟子受春秋孔子曰后世知丘者以春秋而罪丘者亦以春秋【世家】哀十四年西狩获麟春秋絶笔于是年
　　司马迁史
　　司马迁据左氏国语采世本战国策述楚汉春秋接其后事讫于大汉其言秦汉详矣至于采经摭传分散数家之事甚多疏略或有抵牾亦其渉猎者广博贯穿经传驰骋古今上下数千年间斯已勤矣又其是非颇谬于圣人论大道则先黄老而后六经序游侠则退处士而事奸雄述货殖则崇势利而羞贫贱此其所蔽也然自刘向雄博极羣书皆称迁有良史才服其善序事理辩而不华质而不俚其文直其事核不虚美不隐恶故谓之实録【本传】司马喜生谈为太史公谈生迁为太史令掌纳史记石室金匮之书
　　班彪父子
　　班彪续司马迁后传数十篇未成而卒明年帝命其子固续之固以史迁所记乃以汉氏继百王之末非其义也大汉当又独立一史故上自高祖下终王莽为记表传志九十九篇
　　汗青无日
　　后汉东观大集羣儒而著述无主每欲载一事皆阁笔相视含毫不断故刘子元曰头白可期汗青无日
　　史文之难
　　范蔚宗作黄宪传最佳宪初无事迹蔚宗直以语言模写形容体段使后人见之此最玅处其他传即冯衍马援胜得二人文字照映便觉此传不同以此知班固前书不可及者亦得太史公司马相如贾谊董仲舒晁错刘向文字作皮
　　私憾曲笔
　　陈寿为诸葛亮书佐得挞百下后论武侯云应变将略非其所长
　　乞米作佳传
　　陈寿撰魏呉蜀三国志丁仪丁廙有盛名于魏夀谓其子曰可覔千斛米见与当为尊公作佳传丁不与之竟不为立传陈寿卒诏下河南遣吏赍纸笔就寿门下写取三国志
　　子改父史
　　晋孙盛为秘书监着晋阳秋词直事正桓温见之怒谓盛子曰枋头诚失利何至乃如尊君言若此史遂行自是关卿门户事其子拜谢请删改之时盛年老性方严诸子号泣稽颡请为百口计盛大怒不许诸子遂私改之盛已写两定本寄慕容隽【伯西分】
　　子袭父史
　　王铨有著述之志每私録晋事及功臣行状未就而卒子隐召为著作郎令撰晋史隐文辞鄙拙芜舛不伦是书次第可观皆其父撰文体混漫义不可解者隐之作也
　　私撰晋阳秋
　　宋王韶之私撰晋阳秋成时人谓之宜居史职即除着作佐郎使续后事讫义熈九年善叙事辞论可观为后世佳史
　　史笔不公
　　北齐魏收脩魏书不甚能平脩史诸人宗祖姻戚多被书録餙以美言夙有怨言多没其善每云何物小子敢共魏收作色举之则使上天抑之当使入地初收得阳休之助因谢曰无以谢德当为卿作佳传又纳尔朱荣子金没其恶而増其善书成众口喧然号为秽史
　　不忘私憾
　　北齐崔悛初为常侍求人脩起居注或曰魏收可悛曰魏收轻薄徒耳又欲防收以不孝之罪收衘之收后典国史悛恐彼恶言乃说之曰昔有班固今则魏子收缩鼻笑之憾不释
　　评南北史
　　唐李延寿本魏登国元年尽隋义宁元年作纪谓之北史本宋永初元年尽陈祯明三年作纪传谓之南史凡作八代合二书百八十篇其书颇有条理删落穰辞过本书逺甚【本传】李延寿着南北史麤得作史之体故唐书本传亦谓其过本书逺甚然好述妖异兆祥謡防特为繁怅【陈正敏遯斋闲览】
　　天子不观史
