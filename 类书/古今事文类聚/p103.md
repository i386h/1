<!-- { "loadSidebar": true } -->
　　险竿歌　　　　　　　　顾况
　　宛陵女儿擘手飞长竿横空上下走已能轻险若平地岂肯身为一家妇宛陵将士天下雄一下定却长梢弓翻身挂影恣腾踏反绾头髻盘旋风盘旋风撇飞鸟惊猿绕树枝头上打鼓不闻时手蹉脚跌蜘蛛丝忽雷电断流星尾曤晱划破蚩尤旗若不随仙作仙女即应嫁贼生贼儿中丞方畧通变化外户不扃从女嫁
　　险竿行　　　　　　　　桞曾
　　山险惊擢辀水险能覆舟奈何平地不肯立走上百尺髙竿头我不知尔是人耶复猱耶使我为尔长叹嗟我闻孝子不许国忠臣不爱家尔今轻命重黄金忠孝两亏徒尔夸始以险伎恱君目终以贪心媚君禄百尺髙竿百度縁一足参差一家哭险竿儿聴我语更有险徒险于汝重于权者失君恩落向天涯海边去险竿儿尔须知险徒欲往尔可思上得不下下得上我谓此軰险于险竿儿
　　西凉伎　　　　　　　　白居易
　　西凉伎西凉伎假面胡人假狮子刻木为头丝作尾金镀眼睛银贴齿奋迅毛衣摆双耳如从流沙来万里紫髯深目羌胡儿鼓舞跳梁前致词道是凉州未陷日安西都防进来时须防云得新消息安西路絶归不得泣向狮子双涕垂凉州陷没知不知狮子廻头向西望哀吼一声观者悲真元边将爱此曲醉坐笑看看不足娱賔犒士宴监车狮子胡儿长在目有老征夫年七十见弄凉州低面泣泣罢敛手白将军主忧臣辱昔所闻奈何仍看凉州伎取笑恣欢无所愧纵无智力未能收忍取西凉弄为戯
　　拟寒山拾得　　　　　　王介甫
　　傀儡柢一机种种没根栽被我入棚中昨日亲看来方知棚外人扰扰一场獃终日受伊谩更被索钱财律诗
　　窟磊子人　　　　　　　梁锽
　　刻木牵丝作老翁鸡皮鹤髪与真同须臾弄罢寂无事还似人生一世中【英华】
　　傀儡　　　　　　　　　杨大年
　　后山语録云语俚而意切相传以为笑
　　鲍老当筵笑郭郎笑他舞袖太琅珰若教鲍老当筵舞转更琅珰舞袖长
　　傀儡　　　　　　　　　黄鲁直
　　万般尽被鬼神戯看取人间傀儡棚烦恼自无安脚处从他鼓笛弄浮生
　　上竿伎　　　　　　　　晏同叔
　　石林诗话旧中书南防壁间题此诗当时必有谓文潞公在枢府尝一日过中书与荆公行至题下特留诵诗乆之亦不能无意也
　　百尺竿头袅袅身足腾跟倒骇旁人汉隂有叟君知否抱瓮区区亦未贫
　　藏　　　　　　　　　夏子乔
　　丁晋公为玉清昭应宫使夏英公为判官一日锡宴斋宫优人有杂手蔵者公顾英公曰古人无咏蔵诗请赋一章英公为一絶云
　　舞袖挑珠复吐丸遮蔵巧便百千般主公端坐无由见却被旁人冷眼看






　　古今事文类聚前集卷四十三
<子部,类书类,古今事文类聚>
　　钦定四库全书
　　古今事文类聚前集卷四十四
　　宋　祝穆　撰
　　乐生部
　　生辰【详见诞子及寿门　同庚附】
　　羣书要语诞弥厥月【生民】乃寝乃兴乃占我梦吉梦维何维熊维罴男子之祥维虺维蛇女子之祥乃生男子载衣之裳载弄之璋乃生女子载衣之裼载弄之瓦【斯干】子生男子设弧于门左【内则】男子生桑弧蓬矢以射天地四方【射义】山川气彰白武于臯繇象纬休徴下苍龙于曼倩【盈川集】
　　同庚与吾同物【左】
　　诗句何事共生壬子嵗老于崔相及刘郎【白集注予与崔刘同年】紫绶白髭须同年二老夫【乐天喜见刘梦得】旧游到处皆苍藓同甲惟君尚黒头【坡】
　　古今事实
　　生空桑中
　　伊尹生乎空桑注云伊尹母居伊水之上既孕梦有神告之曰臼水出而东走无顾明日视臼水出告其邻东走十里而顾视其邑尽为水身因化为空桑有莘氏女子采桑得孕儿于空桑之中故命之伊尹而献其君令庖人飬之长而贤为殷汤相【列子】
　　维岳降神
　　嵩髙维岳峻极于天维岳降神生甫及申维申及甫维周之翰
　　绂麟
　　孔子生之夜有二苍龙自天而下有二神女擎香雾于空中以沐徴在先是有五老列于庭则五星之精又有麟吐玉书于阙里人家云水精之子系衰周而素王故二龙绕室五星降庭徴在以绣绂系麟角及夫子将终抱麟觧绂而泣【拾遗记】
　　馈鲤
　　孔鲤生有人馈金鲤【记室新书】
　　陆地生莲
　　闗令尹喜生时其家陆地自生莲华光色鲜盛【闗令内传】
　　揆余初度
　　屈原离骚云帝髙阳之苗裔兮朕皇考曰伯庸摄提贞于孟陬兮惟庚寅吾以降皇覧揆余以初度兮肇锡余以嘉名名余曰正则兮字余曰灵均纷吾既有此内美兮又重之以脩能
　　天星孕秀
　　萧何昴星精○张良感弧星生○樊哙感狼星生○李白之生母梦长庚星
　　雌甲辰
　　裴晋公有遗以槐瘿者郎中庾威在坐曰此是雌树生者公问郎中年甲对曰与公同是甲辰公笑曰郎中便是雌甲辰【鸡跖】
　　天上麒麟
　　徐陵字孝穆母臧氏尝梦五色云化而为鳯集左肩上已而诞陵焉时有寳志上人者世称其有道陵年数嵗家人擕以之寳志手摩其顶曰天上石麒麟也
　　生丙子
　　唐张果常言我生尧之丙子嵗
　　小戊子
　　程文惠与厐公同戊子生程已贵厐尚为小官常戯厐曰君乃小戊子矣后厐大拜文惠曰今日大戊子却为小戊子矣【东轩】
　　独献范蠡图
　　陈恭公判亳州遇生日亲戚多献老人星图侄世脩独献范蠡游五湖图且赞曰贤哉陶朱伯越平吴名遂身退扁舟五湖公即日纳节明年乞致仕【倦游録】
　　丞相放生
　　光禄卿巩申佞而好进老为省判趋附不巳王荆公为相每遇生日朝士献诗颂僧道献功徳防以为寿皂吏走卒皆笼雀鸽就宅放之谓之放生申不闲诗什又不能诵经于是以大笼贮雀鸽诣客次搢笏开笼每放一鸽雀叩齿祝之曰愿相公一百二十嵗时有边塞之主妻病而虞侯割股以献者天下骇笑或对曰虞侯为县君割股大卿与丞相放生【东轩笔録】
　　悲喜不同
　　伊川先生曰人无父母生日当倍悲痛更安忍置酒张乐以为乐若具庆者可矣
　　大宴近騃
　　防莱公在藩镇尝因生日造山棚大宴又服用僣侈为人所奏上怒甚谓王旦曰防凖每事欲效朕可乎旦徐对曰凖诚贤能无如騃何上意觧遂不问
　　同日相贺【以下系同庚】
　　汉髙祖与卢绾同日生里中持羊酒贺两家【本传】
　　顾恱蒲栁
　　顾恱与简文同年而早白简文问曰卿何以先老答曰蒲桞之质望秋先零松栢之姿经霜犹茂【世说】
　　同庚齐名
　　钟瑾与李膺同年俱有声名【汉质纪】
　　有无通共
　　吴周瑜字公瑾舒人初孙坚兴义兵策【字伯符】将母徙居舒与瑜同年友善瑜推道南大宅舎策升堂拜母有无通共
　　小一月生
　　曹公责孙权质子张昭等犹豫不能决权引周瑜诣母前定议权母曰公瑾议是也公瑾与伯符同年小一月耳汝其兄事之
　　同年为兄
　　许逺与张廵同年生月日后于廵呼之为兄【韩愈作张廵传】
　　后一日生
　　史窣于即思明与安禄山先后一日生及长相亲爱皆为互市牙郎【通鉴】
　　同年皆穷
　　马正卿字梦得作太学正清苦有气节余偶至其斋书杜子美秋风叹一篇初无意也正卿即日辞归至今白首穷饿守节如故又曰梦得与仆同嵗月生少仆八日是嵗生者无富贵人而仆与梦得为穷之冠即吾二人而观之当推梦得为首【东坡志林】
　　同宗同甲
　　李濬与李宗谔同宗同甲后一日而生平日休戚一同宗谔死濬后一日卒【玉壶清话】
　　同庚俱贵
　　王仲仪与吕寳臣俱以丁未生申公在相位仲仪三十余嵗龙图阁待制知渭州时西方有警令三帅选差神龙卫千兵送行更迓吏驺御之盛前此未有徃别申公申公顾左右唤十二郎来【即寳臣也】公曰仲仪今拥千兵擢帅汝犹为筦库也仲仪既去申公徐曰汝无羡后十年却于汝手作差遣治平初寳臣擢枢宻院副使仲仪复以端明殿学士为渭帅【闻见録】
　　古今文集
　　杂著
　　谢陈提刑寿诗启【壬戌】　　周子充
　　觧九夏之斋自恣误投于宪网校中元之籍长生更拟于仙曹未瞻使者之绣衣先拜美人之锦段妙甚唐贤之律申之史克之言何台治之俶临为部民而加礼歌明月之章于赤壁谅因嵗日之倶同穆清风之颂于东方敬祝牡鸾之遄返
　　一云灵均初度之嘉走无是也魏野中元之句公则过之
　　谢吴运使寿诗启　　　　周子充
　　答其用防莱公文潞公事渠致仕而归盖己卯宣城所觧贡士
　　继莱国而生已愧中元之句忆宣城之旧更惊四纪之年防华节之遄归褵雅词而下属虽洛阳耆徳不称儗伦然履道燕居幸同休退愿歌赤壁共揖清风在欣感以交懐非叙陈之能既
　　回丰漕寿诗启　　　　　周子充
　　诵哀父母之诗每感左垂之日读寡兄弟之礼况当右拱之时曽未释于端忧敢与闻于赞喜伏防某官嘘枯意重潄润才清笃聨事之至情致执谦之善颂既迈吉甫穆如之作又形仲尼仁者之言申以醪牵重之仪物敬恭而实兼备于未将正则而均有光于初度其为心感尚俟面陈
　　谢许监丞寿诗启【与予同嵗渠长一月】
　　周子充
　　庾威雌甲辰敢攀寿隽公瑾小一月适契吾宗过轸髙情曲形盛礼赋两诗而宠甚及二丙以欣然忆元丰壬戌之明年有潞公丙午之盛集今幸密隣于几杖阻陪髙防于笑谈【纶与其子皆丙午生来诗及二丙】
　　谢人投寿诗启　　　　　朱元晦
　　年及无闻已负蓬弧之志日临初度复増莪蔚之悲误辱谦光俯加贲饰顾兹衰朽虽黼黻以何施仰叹瑰竒用袭蔵而为好
　　回寿诗启　　　　　　　傅景仁
　　大块劳我以生辰之安在君子爱人以徳誉乃过情兹盖某官惠顾陈人宠光初度寒知松栢傥获保于后雕报匪琼瑶第弗谖于永好
　　古诗
　　三星行　　　　　　　　韩愈
　　东坡志林韩退之诗我生之辰月宿南斗乃知退之磨蝎为身宫仆以磨蝎为命宫平生多得谤誉殆同病也
　　我生之辰月宿南斗牛奋其角箕张其口牛不见服箱斗不挹酒浆箕独有神灵无时停簸无善名以闻无恶声以讙名声相乗除得少失有余三星各在天什伍东西陈嗟汝牛与斗汝独不能神
　　寿韩平原　　　　　　　陆务观
　　珥貂中使传天语一片飞尘惊辇路清霜粲瓦初作寒天为明时生帝辅黄金饰奁雕玉觞上尊御食传恩光紫驼之峯熊掌不数沙上千羣羊通天寳帯连城价受赐雍容看拜下神皇外孙风骨殊凛凛英姿不容畵问今何人致太平平地万里皆春耕身防风云手扶日异姓真王功第一
　　寿叔父致政南极老人歌　杨廷秀
　　淡溪居士登九龄朱顔緑鬓如后生横拖仙人緑玉杖倒诵上帝黄庭经璇霄仙籍书姓名丹霞染诰金花绫近来更觉双眼明夜抄蝇头窓下灯登山临水两脚轻御风骑气不用行何人有笔笔无尘鹅溪一幅为冩真乌纱白苎坐鼔琴上有千嵗长松青令威旁舞夫聴个是活底南极老人星
　　律诗
　　寿防相公　　　　　　　魏野
　　岳渎精英气来钟积庆门何时生上相明日是中元仙药宁无种灵椿别有根伫期三入后一品见孙
　　寿周益公　　　　　　　李商叟
