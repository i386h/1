<!-- { "loadSidebar": true } -->
　　范雎事魏中大夫须贾贾为魏昭王使于齐齐襄王闻雎辩口乃使人赐金十斤及牛酒雎辞谢不受贾闻之大怒以为雎持魏国隂事吿齐故得此馈既归以吿魏相魏齐齐大怒使舎人笞撃雎折胁折齿雎佯死即卷以箦置厠中賔客饮者醉便溺雎及得出伏匿更名姓曰张禄既相秦魏谓秦相张禄而不知其为范雎也秦东伐韩将及魏魏使须贾求成于秦雎闻之微行敝衣间歩之邸见贾贾惊曰范叔固无恙乎曰臣为人佣赁贾哀之留坐与饮更取一绨袍赐之因问曰秦相张君公知之乎雎曰主人翁习知之唯雎得谒愿为君借大车驷马辞归取大车驷马为贾御之入相府雎先入贾待之良乆问门下曰范叔不出何也门下曰此吾相张君何范叔也贾大惊自知见卖乃肉袒膝行谢罪雎曰尔罪有三所以得无死者以绨袍恋恋尚有故人之意因尽请诸侯使与坐堂上饮食甚设而坐须贾于堂下置莝豆其侧令两黥徒夹而食之数曰为我吿魏王急持魏齐头来不然者我且屠大梁
　　更名去位
　　范蠡事越王竟灭呉雪防稽之耻称大将军以为大名之下难居乃装其轻寳与其徒属浮海出齐变姓名自谓鸱夷子皮耕于海畔居无几置产数千万齐人闻其贤以为相蠡喟然曰居家则致千金居官则致卿相此布衣之极也乆受尊名不祥乃归相印尽散其财以与知友懐其重寳间行以去止于陶以为天下之中可治生自号陶朱公
　　更生改名
　　刘向本名更生恭显等诬譛堪猛更生伤之乃着疾谗摘要后更名向
　　既贵归姓
　　范文正公二嵗而孤随母改适山长朱氏遂冒姓朱后归姓范
　　以甲乙名【以下系命名】
　　殷家质直故以生日名子尚书太甲帝乙武丁是也不以子丑名者何也曰甲乙者干也子丑者枝也干者本本实故以甲乙为名也【白虎通】
　　以尼丘名
　　叔梁纥与顔氏女祷于尼丘生孔子孔子生而首上圩顶故名丘字仲尼【史】
　　以鲤名
　　伯鱼之生适有馈孔子鱼者喜以为瑞故名鲤
　　以栁树名
　　展禽之家有栁树身行恵徳故号曰栁下恵【淮南子】
　　以同物名
　　威六年九月子同生【丁夘年】以太子生之礼举之接以太牢卜士负之士妻食之公与文姜宗妇命之公问名于申繻对曰名有五有信有义有象有假有类以名生为信【若成季生而有文在手遂命之为友唐叔虞生而有文在手曰虞遂名虞】以徳命为义【若文王名昌武王名发】以类命为象【若孔子首象尼山遂名】取于物为假【若伯鱼有人馈鱼因名鲤】取于父为类【若子同生与父同物】不以国不以官不以山川不以隠疾不以畜牲不以噐币周人以讳事神名终将讳之故以国则废名以官则废职以山川则废主以畜牲则废祀以噐币则废礼晋以僖侯废司徒【僖侯名司徒废为中军】宋以武公废司空【武公名司空废为司城】先君献武废二山【二山具敖也鲁献公名具武公名敖更以其乡名山】是以大物不可以命公曰是其生也与吾同物命之曰同【左】后汉郑孙小同以丁卯日生而以丁卯嵗生故名小同【后汉书】
　　以仇师名
　　晋穆侯伐条之役生太子命之曰仇其弟以千畆之战生命之曰成师师服曰异哉君之名子也夫名以制义义以成礼易则兆乱君命太子曰仇弟曰成师始兆乱矣兄其替乎
　　以于莵名【见虎门】
　　以兰名【见兰门】
　　以慕贤名
　　司马长卿父母爱之不欲称斥名犬子慕蔺相如之为人遂改名相如
　　以门闾名
　　晋贾充字公闾父逵晩始生充言后当有充闾之庆故以命名字焉
　　以名为戏
　　梁何敬容为尚书令浅于学术拙于草署名敬字大作茍小为文容字大为父小为口陆倕见而戏之曰公家茍既竒大父亦不小敬容不能答
　　字则未闻【以下系命字】
　　孟子名轲字则未闻或曰字子舆一字子车
　　以防命字
　　赵岐字邠卿初名嘉其祖为御史岐生于御史台因字防卿
　　讳犯父字
　　魏司马朗字伯逹九嵗客有道其父字者朗曰慢人亲者不敬其亲者也客谢之【魏常林事同见年齿门】
　　以戏命字
　　阮孚母祖姑家胡婢也父咸通之生孚咸遗姑书曰不意今日遂生胡儿姑答曰灵光殿赋云胡人遥集于上楹便可以遥集为字咸从之
　　古今文集
　　杂著
　　姓氏诸説【见前姓氏门】
　　名号花书
　　唐人初未有押字但草书其名以为私记故号花书韦陟五云体是也余见唐诰书名未见一楷字今人押字或多押名犹是此意王荆公押石字初横一画左引脚中为一圏公性急圏多不圆徃徃窝匾而横画又多带过尝有宻讥公押反字者公知之加意作圏一日画杨蟠差遣勅作圈复不圆乃以浓墨涂去旁别作一圏盖欲矫言者杨氏至今蔵此勅【石林燕语】
　　名同行异　　　　　　　陆
　　邰侯姜女之生子也始弃之命之曰弃宋芮司徒之生女也始弃之亦命之曰弃邰为稷官蒸民赖之宋弃羙而生佐防移宋祚名之同也奚伤舜重瞳子项羽亦重瞳子形之类也奚病择其道可耳【杂记】
　　慕古贤名　　　　　　　顔之推
　　昔司马长卿慕蔺相如故名相如顾元叹慕蔡邕故名雍而后汉有朱张字孙卿许暹字顔囘梁世有庾晏婴祖孙登连古人姓为名字鄙才也昔文饶不忍骂奴为畜产今世愚人遂以相戏或有指名为豚犊者有识旁观犹欲掩耳况当之者乎【家训】
　　名本而字未
　　君之于臣先生之与其门人名之可也至于同官之于僚党同姓之于昆弟同门之于朋友可以称其字而不可斥其名故公羊曰名不如字者非谓其人之名不如其字尊乃谓为人所字则近乎见尊为人所名则近乎见卑也古之君子之名子也必以信义而择淑令所以祥其名也不以官职所以殊其名也不以畜币所以重其名也不以隠疾所以显其名也遍吿内外所以昭其名也书而蔵之所以寳其名也贱者避焉所以贵其名也冠而有字所以尊其名也名成乎礼字依乎名名字之本字名之末也为本故尊为末故卑尊故其礼详卑故其事略且妇人无名故贱于丈夫野人无名故贱于学士名者已之所以承尊尊者之所以命已字则已之所以接卑卑者之所以称已未有用之于尊而为卑用之于卑而为尊者也【太平御览载秦记】
　　杂著【系命名】
　　二子名説　　　　　　　苏明允
　　轮辐盖轸皆有职乎车而轼独若无所为者虽然去轼吾未见其为完车也轼乎吾知尔之不外饰也天子之车莫不由辙而言车之功辙不与焉虽然车仆马毙而患不及辙是辙者祸福之间也辙乎吾知其免也矣
　　章子林子名説　　　　　陈君举
　　古人之名惟所遇焉斯取之矣非择也商以上迭以甲乙命盖杂紊而无当至于周讳行而名始尊然曰颠曰天非羙辞也而取之以名春秋之世犹不厚乎名衞有石恶晋有鬷戾齐有陈逆楚有屈荡周有史佚夫数辞者皆人之愧焉而至不羙者也而取之以名展禽解狐若是者则有取乎物之贱者以自名下而汉晋士方以名相髙唐以来士无陋名名羙而人才日卑嗟夫専于其内而不张于其外急乎其外而不励乎其内古今人之异也宜哉而二子之请甚矣其非古人之意也名不若人汲汲乎求治之心不若人则姑徐徐而已耳盍亦反其本乎虽然二子以自治之请来余又何可辞之于是名章子曰用中林子曰毅章子愿而固林子弱而浮以其名之得微中乎心夫二子由是焉而反之斯名也其犹二子之益友乎里名胜母曽参不入彼里名岂足以凂吾孝哉而君子亟去焉亦合内外之道也然则二子之请于余余不吝于二子虽非古人之意是亦古人之意而已矣
　　朱甥子臧名説　　　　　陈君举
　　吾兄有朱甥子臧遇予持尺纸拱而问名焉予曰尔何若名之问也人能羙名名不能羙人淑尔身虽陋尔名人不尔议也尔身之不淑假而以丘轲自号焉天下莫之子矣是故古之为名姑用是焉别称道而已矣贤否不系也尔何名之问也虽然童子而知问名可嘉也凡人之善自一念而为也故患莫大于无慕学莫强于自与尔知重而名则必知重而身矣噫是念足以为善矣吾故名尔曰子臧而犹未尔字越十年吾将尔考焉而不负吾名字尔未晩也
　　古诗
　　命子【前段见宗族门】　　　陶渊明
　　卜云嘉日占亦良时名汝曰俨字汝求思温恭朝夕念兹在兹尚想孔伋庶其企而厉夜生子而求火凡百有心奚待于我既见其生实欲其可人亦有言斯情无假日居月诸渐免于孩福不虚至祸亦易来夙兴夜寐愿尔斯才尔之不才亦已焉哉
　　诗话
　　同榜改名
　　宋郊字伯庠在翰林有指公姓名以他説者公因请更名尝移书叶道卿清臣目为同年叶荅云清臣宋郊榜第六人登第徧阅小録无宋庠者不知何许人公答诗云纸尾勤勤问姓名禁林依旧玷华缨莫惊书録题臣向便是当年刘更生
　　杂著【系命字】
　　字可为氏
　　古者名以正体字以表徳名终则讳之字乃可以为孙氏孔子弟子记事者皆称仲尼吕后微时尝字髙祖为季至汉爰种字其叔父曰丝王丹与侯覇子语字覇为君房江南至今不讳字
　　古不讳字
　　或问子思称夫子为仲尼先生曰古人未尝讳其字程先生云子年十四五从周茂叔本朝先辈尚如此伊川亦尝呼明道表徳如唐人尚不讳名杜甫诗云白也诗无敌李白诗云饭颗山头逢杜甫
　　江南祝有道字序　　　　黄鲁直
　　黟川祝林宗因知命问字于涪翁涪翁字之曰有道而吿之曰汉东国士惟郭有道尚友千载虽逺可到廓尔胷次以观羣躁
　　张説子难字説　　　　　黄鲁直
　　南阳张説子难尝以名字求余为序余辞以不能而求不已子难温成后家门戸方炜炜然观子难折节僚友间如寒士不可谓不智予尝以人所不能甘之语犯之而子难不怒也不可谓不强强且智是将升君子之堂孰能御之则吿之曰君子易事而难説圣人语也彼可以怒而去可以拊而来皆凡民耳维君子于此道饮则列于樽彛食则形于笾豆坐则伏于几立则垂于绅升车则鸾和与之言张乐则钟鼔为之説颠倒风雨而守此道者犹晏然彼方胁肩求入献笑不情必且莫逃于氷鉴之中虽然聋者妙于见秋毫之末而瞽者聼微惟絶利一源耳不去害道者无自而入道寗成为少吏必陵其长吏为人上操下如束湿王肃方于事上而好下佞已在已则昧在人则昭此亦学士大夫之同病哉君子之待人也或不屑之教诲细人之司巇使我化而与之归故神兵经物而不疾甘防龁人而不知冦在外而关牡弱可不戒哉
　　称呼
　　羣书要语国君不名卿老世妇大夫不名世臣侄娣士不名家相长妾君大夫之子不敢自称曰余小子大夫士之子不敢自称曰嗣子某不敢与世子同名【曲礼】自称曰老夫【曲礼】君子疾没世而名不称焉【语】古者称师曰先生【韦昭辨名】府君夫人汉人碑已有之只是尊神之辞府君如官府之君或谓之明府今人亦谓父为家府【朱语录】诗句甚愧丈人厚【杜】愁吟独老翁【杜】时呼张丈唤殷兄【白】晩嵗当为田舎翁【栁】今为红药主人翁【欧】
　　古今事实
　　天子称朕
　　始皇已并天下李斯等议曰有天皇有地皇有泰皇泰皇最贵臣等昧死上尊号王为泰皇命为制令为诏天子自称曰朕蔡邕注曰朕我也古者上下共称至秦然后天子独以为称
　　称天子曰陛下
