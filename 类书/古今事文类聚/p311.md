<!-- { "loadSidebar": true } -->
　　初吴之未灭也斗牛之间常有紫气张华闻豫章人雷焕妙达纬象乃要焕宿屏人曰可共寻天文因登楼仰观涣曰寳劔之精上彻于天耳华曰君言得之吾少时有相者言吾年出六十位登三事当得寳劔佩之斯言岂效欤因问曰何在涣曰在豫章丰城华即补焕为丰城令焕到县掘狱屋基入地四丈余得一石函光气非常中有防劔并刻题一曰龙泉一曰太阿其夕斗牛间气不复见焉焕以南昌西山北岩下土以拭劔光芒艳发遣使送一劔并土与华留一自佩或谓焕曰得两送一张公岂可欺乎焕曰本朝将乱张公当受其祸此劔当繋徐君墓上矣灵异之物终当化去不永为人服也华得劔爱之乃干将也莫邪可复至否虽然天生神物终当合耳因以华隂土一斤致焕焕更以拭劔倍益精明华诛失劔所在焕卒子叶为州从事持劔行经延平津劔忽于腰间跃去堕水使人没水取之不见劔但见两龙各长数丈蟠萦有文章没者惧而反须光彩照水波浪惊沸于是失劔叶叹曰先君化去之言张公终合之论此其騐乎
　　以寳劔赠
　　李愬以寳劔遗牛元翼曰此劔吾先人尝以剪大盗吾又以平蔡奸今镇人逆天公宜用此夷之元翼拜辞曰敢不仰承而爱其死力　李光顔长从河东军为禆将节度使马燧觧所佩劔赠之
　　劔有灵
　　开元中河西骑将宋青春每阵尝运臂大呼执馘而旋未尝中锋镝西戎惮之一军始赖焉从吐蕃入冦获生口数千军帅令译问衣大虫皮者尔何不能害青春答曰常见青龙突阵而来兵刄所及若叩铜铁我为神助将军也青春乃知劔之有灵【酉阳杂爼】
　　雷公逐劔
　　唐开元末武胜之知静江军忽见滩中雷公践防云逐小黄蛇盘绕滩上静江之夫戱以石投之中蛇鎗然作金声雷公乃飞去使人往视得一铜劔有文曰许旌阳斩蛟第三劔云【广异记】
　　若新发硎【以下系刀】
　　庖丁曰今臣之刀十九年所觧数千牛矣而刀刄若新发硎恢恢乎于其游刄必有余地矣【荘养生】
　　解牛不顿
　　屠牛垣一朝觧十二牛而芒刄不顿者所排击剥割皆众理觧也
　　刀讨不庭
　　吴孙权以寳刀赐费祎祎曰刀所以讨不庭禁暴乱者也
　　刀馘二虏
　　晋元帝赠刘琨名刀琨曰谨当躬自执佩馘二虏云
　　赠以佩刀
　　徐州刺史吕防檄王祥为别驾有佩刀工者相之以为三公之噐防谓祥曰茍非其人刀或为害卿有公辅之量故以相与位至太保临薨以刀授弟览曰汝后必兴古今文集
　　杂著
　　晋问　　　　　　　　　栁宗元
　　栁先生曰大卤之金棠谿之工火化水淬噐备以充为防为矛为铩为钩为镝为镞出太白征蓐收召招摇伏蚩尤萧萧祁祁合众灵而成之博者狭者曲者直者岐者劲者长者短者攒之如星奋之如霆运之如萦浩浩奕奕淋淋涤涤荧荧的的若雪山氷谷之积观者胆掉目出寒液当空发耀英精互绕晃荡洞射天气尽白日规为小铄云破雪跕坠飞鸟弓人之弓函人之甲胶角百选犀兕七属乃使跟超掖夹之伦服而持之南瞰诸华北詟羣夷防击节制闻于天下是谓善师延目而望之固以拳拘喘汗免胄袒袖进不敢降退不敢窜若是何如吴子曰夫兵之用由徳则吉由暴则凶是又不可为美观也先轸曰师直为壮曲为老况徒以坚甲利刃之为上哉
　　砥石赋【并序】　　　　　　刘禹锡
　　南方气泄而雨滛地慝而伤物媪神噫湿渝巴壊味虽金之坚亦失常性始余有佩刀甚良至是澁不可防剖其室乃出遡阳传刄蒙脊鳞然如痏痂如黒子如青蝇之恶锐气中锢犹人被病然客有闻焉褏宻石以遗余沃之草膄杂以鸟膏切劘下上直质焯见踌躇而顾逌尔谢客微子之贻几防吾寳客曰吾闻诸梅福曰爵禄者天下之砥石也髙皇帝所以砺世磨钝有是耶余退感其言作砥石赋
　　我有利金兮以利为佩遭士毕而慝作雄铓为之潜晦如景氏而蚀既兮其肌漆而为厉顾秋蓬之不可刜兮蒲何游乎髋髀之外利物防蔽材人惆怅俾百沃之至精蟠一检而多恚岂害气之独然兮将久不试而然彼屠者之刀兮猎者之鋋不灌不羣兮糅错衔鈆日鼓月挥兮刲腴击鲜皖防爟以耀芒蓊夷而腾膻岂不以渉暑而蒙沴兮日用之而成妍有客自东遗余越砥圭形石质苍色腻理刬其鳞皴滑以涤瀡如衣澣垢如鼎出否雾尽披天萍开见水拭寒熖以破眦击清音而振耳故态复还寳心再起既赋形于终用一防垢焉何耻感利钝之有时兮寄雄心于瞪视嗟乎石以砥焉化钝为利法以砥焉化愚为智武王得之商俗以厚髙帝得之杰材奔走得既有自失岂无因汉氏以还三光景分随道阔狭用之得人五百余年唐风始振悬乎天砥以礲兆民播生在天成噐在君天为物君君为人天安有执砺世之具而患无贤欤
　　招劔文送刘致中　　　　刘子翚
　　五山之精六气之英錬为神噐电晔霜凝噫此非所谓干将莫邪者乎其隠于丰城也扃以坚珉閟之深壤劔且静矣何自而氤氤氲氲发为光恠上摩星斗而骇动人耳目哉盖物必有用用必因时射彩腾辉不能自遏非若瓦砾无知朽腐不灵终没没以无闻耳然珍珠上瑞初不茍合孰能感而致之自非厚硕忠信无愧幽明如张茂先者焉劔胡为而来哉惜其逢辰不竞怨祸方新忠荩云亡王室沦没呜呼是劔也茍得其时使刘季用之必挥拂白蛇之卧使朱云请之必齮龁佞臣之颈付之荆楚之客必喋血虏庭加之晋郑之敌必三军白首岂不壮哉观其凛凛之风荧荧之质必不绕指柔必不自挺出必不为属镂以害忠良必不为含光以夸幻惑必不铭金字以防奸雄必不饰犀文以资玩好必不濳于鱼腹以逞窟室之凶必不舞于鸿门以快沐猴之怒傥不遇焉宁霍然变化蜿蜒于深渊寒瀬之中若将终身耳用则见不用则隠视彼良庖之刀族庖之刄憇敝缺折嵗月而频更犹冀磨砺钝澁以希一割之效者岂不万万相悬哉昔吴王阖闾铸劔二阳曰干将作文隂曰莫邪作漫理茂先得之于异代欵识宛然迹其显晦莫知所自岂在在处处隂有神物防持耶自吴至晋数百余年而劔一出出不数十年而化去自晋至今又几千年矣异彩荧光照何辽落也岂象纬之学精研者寡莫能指纵耶将乾坤伟人世不常有无以召之耶抑神寳去来自有定数非可以嵗月期邪方今风尘澒洞威柄倒置政须此物以毕能事吾闻白水之濵鵞峯之下有异气焉亘天拂云久而益耀方与博物之士仰观俯察表而出之庶几絶代之珍不陆沉于今日仍招之以辞曰
　　寳劔来流天精百神观三年成寳劔来光陆离莹鸊鹈截鲛鲵寳劔来抚七星蔑流英掩青萍寳劔来駮风胡誉倾城价论都寳劔来奉君王定四夷临八荒寳劔来应时昌时乎时毋深蔵
　　古诗
　　寳劔　　　　　　　　　梁吴均
　　我有一寳劔出自昆吾溪照人如照水切玉如切泥锷边霜凛凛匣上风凄凄寄语张公子何当来见擕
　　防劔　　　　　　　　　宋鲍昭
　　防劔将别离先在匣中鸣雌沉吴江里雄飞入楚城吴江深无底楚阙有崇扃一为天地别岂直恨幽明神物终不隔千祀倘还并
　　寳劔　　　　　　　　　欧阳永叔
　　寳劔匣中藏暗室常夜明欲知天将雨铮尔劔有声神龙夲一物气类感则鸣常恐跃匣去有时暂开锔煌煌七星文照耀三尺氷此劔在人间百妖夜收形奸凶与佞媚胆破骨亦惊请以向星月飞光射欃枪藏之武库中未得试五兵奈何狂朔方尚敢邀金缯
　　古劔歌　　　　　　　　郭元振
　　郭元振为通泉县尉前后掠买所部千余人以遗賔客百姓苦之武后闻之使借其家唯有书数百卷后问其资财所在知皆以济人于是竒而免之召见大惬圣防并令口占古劔歌进后竒之命缮写赐诸学士
　　君不见昆吾铁冶飞炎烟红光紫气俱赫然良工鍜链经几年铸得寳劔名龙泉龙泉顔色如霜雪良工咨嗟叹竒絶琉璃匣里吐莲花错镂金环生明月正逢天下无飞尘幸得周防君子身精光黯黯青蛇色文章泛泛绿鳞非直结交游侠子亦尝亲得英雄人何年中路遭弃捐落落湮沦古狱边虽复沉埋无所用犹能夜夜气冲天
　　寳劔篇　　　　　　　　李峤
　　吴山开越溪涸三金合冶成寳锷淬緑水鉴红云五采焰起光氛氲背上铭为万年字胸中防作七星文甲参差白蛇色辘轳宛转黄金饰文犀中断寜方利骏马羣騑未拟直风霜凛凛匣上清精气遥遥斗间明避灾朝穿晋帝屋逃乱夜入楚王城一朝运偶逢大仙虎吼龙鸣腾上天东谷显升紫微座西王佩下赤城田承平久息干戈事侥幸得充文武备除灾辟患宜君王益夀延龄后天地
　　春坊正字劔子歌　　　　李贺
　　先辈匣中三尺水曽入吴潭斩龙子隙月斜明刮露寒练带平铺吹不起蛟胎皮老蒺防刺鸊鹈花淬白鹇尾直是荆轲一片心莫教照得春坊字挼丝团金悬簏簌神光欲截蓝田玉提出西方白帝惊嗷嗷鬼母秋郊哭律诗
　　和周侍御买劔　　　　　曹唐
　　将军溢价买吴钩要与中原静冦雠试挂窓前惊电转略抛床上怕泉流青天露防云霓泣黒地濳擎鬼魅愁见说夜深星斗畔等闲期尅月支头
　　古诗【系刀】
　　割飞二刀子歌　　　　　卢纶
　　我家有剪刀人云鬼国铁裁罗裁绮无钝时用来三年一股折南中匠人淳用钢再令盘屈随手伤改鍜割飞二刀子色迎露雪锋含霜两条神物秋水薄两淬初蟾鞘金矟越防吴钩不足数斩犀切玉应懐怍日试曽磨汉水边掌中佶慓声泠然神惊魄悸却收得刄头已吐微微烟刀乎刀乎何魑魅须藏怪须慑若非良工变尔形只向裁缝委箱箧

　　古今事文类聚续集卷二十七
　　钦定四库全书
　　古今事文类聚续集卷二十八
　　宋　祝穆　撰
　　噐用部
　　几【案　杖】
　　羣书要语几案属【说文】司几筵掌五几【周礼】授几有缉御【行苇】杖持也【说文】谋于长者必操几杖从之　大夫七十致仕则必赐之几杖【并曲礼】文书盈于几案【前刑法志】侍坐于君子君子欠伸撰杖屦【曲礼】乡人饮酒杖者出斯出矣【语】民年七十者授之玉杖杖端以鸠为饰【后汉礼仪志】防扶老以流憇【陶词】
　　诗句拂拭乌皮几　隠几亦无心　凭几看鱼乐【杜】传觞清玉案【李】至哉天下乐终日在书案　汨没事堆案【欧】别杖留青竹【李】惟有红藤杖【白】吟诗信杖扶【杜】安得仙人九节杖　明日看云还杖藜【并杜】
　　古今事实
　　隠几而卧
　　孟子去齐有欲为王留行者坐而言不应隠几而卧【公孙丑】
　　隠几而坐
　　南郭子綦隠几而坐仰天而嘘嗒焉似防其偶顔成子游立侍乎前曰何居乎形固可使如槁木心固可使如死灰乎今之隠几者非昔之隠几也【荘子】
　　奋髯抵几
　　朱博迁琅邪太守齐郡舒缓养名博奋髯抵几曰观齐儿欲以此为俗耶乃召见诸曺史书佐及县大史选其可用者
　　隠几眄视
　　郭隗谓燕昭王隠几据杖眄视相使则厮役之人至
　　坐置几
　　平帝诏太师孔光曰圣人之后先师之子徳行纯淑居四辅年耆有疾令太师每朝十日一赐飡赐太师灵夀杖令为太师省坐置几太师用杖
　　流矢凭几
　　孔融为北海太守为袁谭所攻流矢雨集矛防内接然融凭几安坐读书议论自若也
　　书字棐几
　　王羲之诣门生家见棐几滑净因书之真草相半其父误刮去惊懊累日
　　举案齐眉【以下系案】
