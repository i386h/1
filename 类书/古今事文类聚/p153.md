<!-- { "loadSidebar": true } -->
　　顾恺之尤善丹青甞恱一隣女挑之弗从乃图形于壁以棘针其心女遂患心痛恺之因致其情女从之遂宻去针而愈
　　恶见妇人
　　梁齐詧不好色恶见妇人相去数丈犹闻其臭
　　饰姝缓师
　　唐李光顔数困蔡贼都统韩思有以挠之乃饰名姝遗光顔姝至秀曼都雅一军惊视光顔曰士皆弃妻子蹈白刄奈何独以女色为乐为我谢公天子于光顔恩厚誓不与贼同生日月乃厚赂使者还之士气益厉
　　四起大髻【以下系宫妆】
　　明徳马皇后美发为四起大髻但以发成尚有余绕髻三匝眉不施黛独眉角小缺补之如粟
　　玉搔头
　　武帝过李夫人就取玉簮搔头自此宫人皆用玉焉
　　丹脂防颊
　　吴孙和恱邓夫人甞置膝上和弄水精如意误伤夫人颊血汚袴带医者云得白獭髓杂玉与琥珀屑当减痕及差有赤防更益其妍诸嬖人更以丹脂防颊而要宠【拾遗记】
　　梅花妆额【见人目门】
　　玉奴莲歩
　　齐东昏侯有美人潘妃名玉奴东昏凿金为之花以贴地令潘妃行其上曰此步步生莲花也
　　画长蛾
　　炀帝宫中争画长蛾司宫吏日给螺子黛五斛出波斯国【大业拾遗】
　　画十眉图
　　明皇幸蜀令画工作十眉图横云斜月皆其名
　　金诃子
　　贵妃日与禄山嬉游一日醉舞无礼尤甚引手抓伤妃胸乳间妃泣曰吾私汝之过也虑帝见痕以金为诃子遮之后宫中皆效焉【青锁髙议】
　　古今文集
　　杂著
　　髙唐赋　　　　　　　　宋玉
　　昔者楚襄王与宋玉游于云梦之台望髙唐之观其上独有云气崪兮直上忽兮改容须臾之间变化无穷王问玉曰此何气也玉对曰所谓朝云者也王曰何谓朝云玉曰昔者先王甞游髙唐怠而昼寝梦见一妇人曰妾巫山之女也为髙唐之客闻君游髙唐愿荐枕席王因幸之去而辞曰妾在巫山之阳髙唐之侧旦为朝云暮为行雨朝朝暮暮阳台之下旦朝视之如言故为立庙号曰朝云王曰朝云始出状若何也玉对曰其始出也防兮若松榯其少进也晰兮若皎姬袂障日而望所思忽兮改容偈兮若驾驷马建羽旗湫兮如风凄兮如雨风止雨霁云无处所王曰寡人方今可以游乎玉曰可王曰其何如矣玉曰髙矣显矣临望逺矣广矣普矣万物徂矣上属于天下见于渊珍恠竒伟不可称论王曰试为寡人赋之玉曰唯唯惟髙唐之大体兮殊无物类之可仪比巫山赫其无畴兮道互折而层累登巉岩而下望兮临大坻之稸水遇天雨之新霁兮观百谷之俱集濞汹汹其无声兮溃淡淡而并入滂洋洋而四施兮滃湛湛而不止长风至而波起兮若丽山之孤亩势薄岸而相击兮隘交引而却防崪中怒而特髙兮若浮海而望碣石砾碨磥而相摩兮营震天之磕磕巨石溺溺之瀺灂兮沫潼潼而髙厉水澹澹而盘纡兮洪波滛滛而溶防奔踊而搏击兮云兴之声霑霈猛兽惊而跳骇兮妄奔走而驰迈虎豹豺兕失气恐喙雕鹗鹰鹞飞扬伏窜股战脇息安敢妄摰于是水虫尽暴乗渚之阳鼋鼍鳣鲔交积纵横振鳞奋翼蜲蜲蛇蛇中坂遥望木冬荣煌煌荧荧夺人目精烂兮若列星曾不可殚形榛林欝盛葩蕐覆葢双椅垂房纠枝还荟徙靡澹淡随波闇蔼东西施翼猗狔丰沛緑叶紫裹朱茎白蔕纎条悲鸣声似竽籁清浊相和五变四防感心动耳廻肠伤气孤子寡妇寒心酸鼻长吏隳官贤士失志愁思无已叹息垂泪登髙逺望使人心瘁盘岸防屼振陈硙硙磐石险峻倾﨑崖隤岩岖参差纵横相追陬互横牾背穴偃蹠交加累积重叠增益状似砥柱在巫山之下仰视山巅肃何芊芊炫燿虹蜺俯视崝嵘窐寥窈防不见其底虗闻松声倾岸洋洋立而熊经乆而不去足尽汗出悠悠忽忽惆怅自失使人心动无故自恐贲育之断不能为勇卒愕异物不知所出縰縰莘莘若生于鬼若生于神状似走兽或象飞禽谲诡奇伟不可究陈上至观侧地葢底平箕踵漫衍芳草罗生秋兰芷蕙江蓠载菁青荃射干揭车苞并薄草靡靡聮延夭夭越香掩掩众雀嗷嗷雌雄相失哀鸣相号王雎鹂黄正防楚鸠姊归思妇垂鸡尚巢其鸣喈喈当年遨游更唱迭和赴曲随流有方之士羡门髙溪上成欝林公乐聚谷进纯牺祷璇室醮诸神礼太一传祝已具言辞已毕王乃乗玉舆驷苍螭垂旒旌斾合谐防大弦而雅声流冽风过而生悲哀于是调讴令人惏悷惨凄脇息增欷于是乃纵猎者基趾如星传言羽衞衔枚无声弓弩不发罘防不倾渉漭漭驰苹苹飞鸟未及起走兽未及发弭节奄忽蹄足洒血举功先得戎车已实王将欲徃见之必先斋戒差时择日简舆服建云斾蜺为旌翠为葢风起雨止千里而逝葢发徃自防思万方忧国害开贤圣辅不逮九窍通精神察滞延年益寿千万歳
　　神女赋　　　　　　　　宋玉
　　楚襄王与宋玉游于云梦之浦使玉赋髙唐之事其夜王寝与神女遇其状甚丽王异之明日以白玉玉曰其梦若何王对曰晡夕之后精神恍惚若有所喜纷纷扰扰未知何意目色髣髴乍有所记见一妇人状貌奇异寐而梦之寤不自识罔兮不乐怅尔失志于是抚心定气复见所梦玉曰状何若也王曰茂矣羙矣诸好备矣盛矣丽矣难测究矣上古既无世所未见瓌姿玮态不可胜讃其始来也耀乎若白日初出照屋梁其少进也皎若明月舒其光须臾之间羙貌横生灼乎如花温乎如莹五色并驰不可殚形详而视之夺人目精其盛饰也则罗纨绮缋盛文章极服妙防照万方振绣衣披袿裳浓不短纤不长歩裔裔兮曜殿堂忽兮改容婉若游龙乘云翔媠被服侻薄妆沐兰泽含若芳性和适宜侍旁顺序卑调心肠王曰若此盛矣试为寡人赋之玉曰唯唯夫何神女之姣丽兮含隂阳之渥饰被蕐藻之可好若翡翠之奋翼其象无双其羙无极毛嫱障不足程式西子掩面比之无色近之既妖逺之有望骨法多竒应君之相视之盈目孰者克尚私心独恱乐之无量交希恩疎不可尽畅他人莫覩王览其状其状峩峩何可极言貌丰盈以庄姝兮苞温润之玉顔眸子炯其精朗兮了多美而可观眉聫娟以蛾兮朱唇的其若丹素质榦之秾实兮志觧泰而体闲既姽婳于幽静兮又婆娑乎人间宜髙殿以广意兮翼放纵而绰寛动雾縠以徐歩兮拂墀声之望余帷而延视兮若流波之将澜奋长袖以正衽兮立踯躅而不安澹清静其愔嬺兮性沉详而不烦时容与以微动兮志未可乎得原意似近而既逺兮若将来而复旋褰余帱而请御兮愿尽心之惓惓懐贞亮之洁清兮卒与我乎相难陈嘉辞而云对兮吐芬芬其若兰情交接以来徃兮心凯康以乐欢神独享而未结兮魂茕茕以无端念然诺其不分兮喟音而哀叹頩薄怒以自持兮曾不可乎犯干于是摇佩饰鸣玉鸾整衣服敛容顔顾女师命大傅欢情未接将辞而去迁延引身不可亲附似逝未行中若相首目略微盼精彩相授志态横出不可胜纪意离未防神心怖覆礼不遑讫辞不及究愿假须臾神女称遽徊肠伤气颠倒失据闇然而防忽不知处情触私懐谁者可语惆怅垂涕求之至曙
　　自古言楚襄王梦与神女遇以楚辞考之似未然髙唐赋序云昔者先王甞逰髙唐怠而昼寝梦见一妇人曰妾巫山之女也为髙唐之客朝为行云暮为行雨故为立庙号曰朝云其曰先王甞逰髙唐则梦神女者怀王也非襄王也又神女赋序曰楚襄王与宋玉逰于云梦之浦使玉赋髙唐之事其夜王寝梦与神女遇王异之明日以白玉玉曰其梦若何玉对曰晡夕之后精神恍惚若有所喜见一妇人状甚竒异玉曰状何如也王曰茂矣美矣诸好备矣盛矣丽矣难测防矣瑰姿玮态不可胜讃王曰若此盛矣试为寡人赋之所谓茂矣美矣至不可胜讃【云云】皆王之言也宋玉称叹之可也不当却云王曰若此盛矣试为寡人赋之又曰明日以白玉人君与其臣语不当称白又其赋曰他人莫覩王览其状望余帷而延视兮若流波之将澜若宋玉代王赋之若王之自言者则不当自云他人莫覩王览其状既称王览其状即是宋玉之言也又不知称余者谁也以此考之则其夜王寝梦与神女遇者王字乃玉字耳明日以白玉者以白王也玉字与王字倒书之耳前日梦神女者懐王也其夜梦神女者宋玉也襄王无与焉从来枉受其名耳【沈存中笔谈】
　　宋玉髙唐神女二赋其为寓言托兴明甚予甞即其词而味其防盖所谓发乎情止乎礼义真得诗人风化之本前赋云楚襄王望髙唐之上有云气问玉曰此何气也对曰所谓朝云者也昔者先王甞逰髙唐梦见一妇人曰妾巫山之女也愿荐枕席王因幸之后赋云襄王既使玉赋髙唐之事其夜王寝梦与神女遇复命玉赋之若如所言则是王父子皆与此女荒淫殆近于聚麀之丑矣然其赋虽篇首极道神女之美丽至其中则云澹清静其愔嬺兮性沉详而不烦意似近而既逺兮若将来而复旋褰余帱而请御兮愿尽心之惓惓懐贞亮之洁清兮卒与我乎相难頩【疋零反】薄怒以自持兮曾不可乎犯干欢情未接将辞而去迁延引身不可亲附愿假须防神女称遽闇然而防忽不知处然则神女但与懐王交御虽见梦于襄而未甞及乱也玉之意可谓正矣今人诗词顾以防王借口考其实则非是【洪景卢容斋随笔】
　　宋玉髙唐赋载巫山神女遇楚两王盖有所讽也而文士多效之者又为传记以实之而天地百神举无免者余谓欲界诸天当有配偶其无偶者则无欲者也如唐人记后土事以讥武后耳【后山诗话】髙唐神女季姬洛神之属其词若不可废而皆弃不录则以义裁之而断其为礼法之罪人也髙唐卒章虽有思万方忧国害开贤圣辅不逮之云亦屠儿之礼佛倡家之读礼耳防何其不为献笑之资而何讽议之有哉【朱文公楚词后语序】
　　登徒子好色赋　　　　　宋玉
　　大夫登徒子侍于楚防王短宋玉曰玉为人体貌闲丽口多微辞又性好色愿王勿与出入后宫王以登徒子之言问宋玉玉曰天下之佳人莫若臣东家子增之一分则太长减之一分则太短着粉太白施朱太赤眉如翠羽肌如白雪腰如束素齿如含贝嫣然一笑惑阳城迷下蔡然此女登墙闚臣三年至今未许也登徒子则不然其妻蓬头挛耳齞唇歴齿又疥且痔登徒子恱之使有五子王熟察之谁为好色者矣是时秦章华大夫在侧因进而称曰臣周览九土足歴五都从容郑卫溱洧之间是时向春之末迎夏之阳鸧鹒喈喈羣女出桑此郊之姝华色含光体美容冶不待饰妆于是处子怳若有望而不来忽若有来而不见意宻体疎俯仰异观含喜防笑窃视流睇因迁延而辞避目欲其顔心顾其义诗守礼终不过差故足称也楚王称善
　　洛神赋　　　　　　　　　　　曹植
