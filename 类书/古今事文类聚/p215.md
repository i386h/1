<!-- { "loadSidebar": true } -->
　　南阳宗定伯年少时夜行逢鬼问鬼所忌答曰唯不喜人唾定伯便担鬼着头上急持行径至市中下着地化为一羊唾之恐其变化卖之得钱千五百【雄异】
　　卜式牧羊
　　卜式有少弟出分独取畜羊百余田宅财物尽与弟式入山牧十余歳羊千余上曰吾有羊在上林中乃拜式为郎布衣草蹻而牧歳余羊肥息上见其羊问之式曰非独羊也治民亦犹是也恶者辄去无令败羣上以式为竒拜缑氏令
　　苏武牧羝
　　苏武徃使匈奴匈奴知武不可降使北海上无人处牧羝羊羝乳乃得归武至海上廪食不至乃掘野防草荄而食武杖汉节牧羊卧起常持节旄尽脱
　　牧羊学书
　　路温舒父为里监门使温舒牧羊温舒取泽中蒲截以为牒编用冩书
　　祠灶用羊【见灶门】
　　瘦羊博士【见腊门】
　　左慈化羊
　　后汉左慈字元放曹操尝出近郊从者百许人慈为赍酒一升脯一斤手自斟酌百官醉饱操怪之使行视诸炉悉亡其酒脯操懐不喜欲因坐上杀之慈却入壁中霍然不知所徃或见于市又捕之市人皆变形与慈同莫知谁是后人逢慈于阳城山头因复逐之遂走入羊群操知不可得令就羊中告之曰不复相杀本试君术耳忽一老羝屈前膝人立言曰遽如许即竞徃赴之羣羊数百皆变为羝并屈膝人立言曰遽如许遂莫知所取
　　初平叱羊
　　黄初平生十五家使牧羊有道士见其良谨便将至金华山石室中四十余年忽然不复念家其兄初起行索初平歴年不得后见市中有道士乃问之道士曰金华山中有牧羊儿姓黄字初平兄乃随道士与初平相见语事问羊何在曰在山东兄徃视但见白石不见羊初平曰羊在耳兄自不见初平乃徃叱羊羊起于是白石皆起成羊数万头【神仙】
　　牧羊读书
　　杨浚同郡王象少孤特为人仆年十七八见使牧羊而私读书因获棰楚浚美其才质即赎象着家婚娶立屋然后与别象官至散骑常侍
　　乗羊车
　　晋宫人以盐涂竹叶引羊车　卫玠总角乗羊车入市见者皆以为玉人
　　羊乃雨工
　　栁毅遇洞庭女牧羊曰吾不知子之牧羊何所用哉神只岂宰杀乎女曰非羊也雨工也何谓雨工曰雷霆之类也毅复视之则皆矫顾拏步饮龁甚异而大小毛角则与羊无别焉【灵姻传】
　　当食万羊
　　唐相国李徳裕为太子少保分司东都尝召一僧问己之休咎僧曰公灾当万里南去曰南去遂不还乎僧曰当还耳公讯其事对曰相国平生当食万羊今食九千五百矣所以当还者未尽五百羊耳公惨然而叹曰吾师果至人且我元和十三年为丞相张公从事于此都尝梦行晋山见山上尽目皆羊有牧羊者十数迎拜我我因问牧者牧者曰此侍御平生所食羊吾尝识此梦不泄于人今者果如师之説耶后旬日振武节度使米暨遣使致书于公且馈四百羊公大惊即召告其事僧叹曰万羊将满公其不还乎公曰吾不食之亦可免耶曰羊至此已为相国所有公戚然不悦旬日贬潮州司马连贬崖州司户竟没于荒裔【太平广记】
　　兵防羊皮
　　王处存以轻兵三千防羊皮夜布之野李全忠军望为羣羊争趋之【李茂勲传】
　　不忍烹羊
　　仁宗性仁恕一日晨兴语近臣曰昨夕因不寐而甚饥思食烧羊侍臣曰何不降防取索仁宗曰比闻禁中毎有取索外面遂以为例诚恐自此遂夜宰杀以备非时供应则嵗月之乆害物多矣岂不忍一夕之馁而启无穷之杀也时左右皆呼万嵗至有感泣者【魏秦记】
　　古今文集
　　杂著
　　顾恺之画黄初平牧羊图賛
　　苏子瞻
　　先生养生如牧羊放之无何有之乡止者自止行者行先生超然坐其旁挟册读书羊不亡化而为石起复僵流涎磨牙笑虎狼先生上賔羊服箱号称雨工行四方莫随上林芒屩郎门防地寻盐汤
　　古诗
　　五仙謡　　　　　　　　郭功父
　　番禺五仙人骑羊各一色手持六秬穗翶翔绕城壁翩然去乘云诸羊化为石至今留空祠异像犹可识曾闻经猛火毫髪无痕迹五仙宁复来三説颇难测只忧风雨至半夜随霹雳君不见羌庐刘越之洞天万象森罗无一尺
　　律诗
　　戏答张秘监馈羊　　　　黄鲁直
　　细肋柔毛饱卧沙烦公遣骑送寒家忍令无罪充庖宰留与儿童驾小车














　　古今事文类聚后集卷三十九
　　钦定四库全书
　　古今事文类聚后集卷四十
　　宋　祝穆　撰
　　毛虫部
　　豕
　　羣书要语豕猪也【尔雅】豰【诈卜反】小肫也膎肫生三月也豵豚生六月也或曰一歳曰豵豝牝豕也豜二歳豕豭牡豕也【羊棰反】豮也【说文】燕朝鲜之间谓之豭关东谓之彘或谓之豕南楚谓之豨其子谓之豚或谓之豯吴扬之间谓之猪子【方言】一名长喙将军【古今注】凡祭祀之礼豕曰刚鬛豚曰腯肥【曲礼】士无故不杀犬豕【王制】居泽者不以鹿豕为礼【礼器】捭豚古礼也【礼记】中孚信及豚鱼【中孚】豮豕之牙【大畜】豕负涂【暌卦】有豕白蹢烝涉波矣【渐渐之石】狗彘食人食而不知检　二母彘【孟子】桂林风俗日食蛙曰岂不胜于黒面郎哉黒面郎谓猪也【承平旧纂】
　　诗句小市冷落无鸡豚【坡】枉教人诮牧猪奴【晦庵】磨刀霍霍向猪羊【古诗】五日一见花猪肉【坡】
　　古今事实
　　馈豚
　　阳货欲见孔子孔子不见馈孔子豚
　　佩豭豚
　　子路性鄙好勇力冠雄鸡冠佩豭豚凌暴孔子孔子设礼稍诱子路后儒服委质因门人请为弟子【史】
　　买猪啖子【见教子门】
　　豚肩不掩豆
　　晏平仲俭祭先人豚肩不掩豆
　　封豕贪婪
　　昔有仍氏生女乐正后防娶之生伯封实有豕心贪婪无餍谓之封豕也【昭七】
　　公子彭生
　　齐无知弑其君十二月齐侯游于姑棼遂田于贝丘见大豕从者曰公子彭生也公怒曰彭生敢见射之豕人立而啼公惧坠于车伤足丧屦遇贼于门遂弑之而立无知【荘八】
　　娄猪艾豭
　　卫灵公夫人南子与宋朝通卫太子使齐过宋宋野人以娄猪刺而歌之云既定尔娄猪【豕子猪也喻南子】盍归吾艾豭【老豕喻宋朝昭七】
　　大豕化
　　朔人献燕昭王以大豕曰养奚若使曰豕也非大圊不居非人便不珍今年百二十矣人谓豕仙王乃命豕宰养之大如沙豮足如不胜其体甚巨无用燕相谓王曰奚不享之王乃命宰夫膳之夕见梦于燕相曰造化劳我以豕形食我以人秽吾患其生久矣仗君之灵得化吾生始得为鲁津之伯燕相游乎鲁津有赤奉璧而献【符子】
　　巵酒彘肩
　　项羽赐樊哙巵酒彘肩
　　牧豕海上
　　公孙淄川人少时为狱吏有罪家贫牧豕海上四十余乃学春秋杂说年六十以贤良征为博士至丞相封平津侯
　　野彘惊姬
　　郅都为中郎将从景帝入上林贾姬在厠野彘入厠上目都都不行上欲自持兵救贾姬都曰亡一姬复一姬进天下所少宁姬等耶陛下纵自轻奈宗庙太后何上还彘亦不伤贾姬
　　怒使击猪
　　窦太后好老子书召辕固问老子固曰此家人言耳太后怒曰安得司空城旦书乎使固下圏击豕景帝知太后怒而固直言无罪乃假固利兵下圏刺豕正中其心应手而倒太后黙然乃罢之
　　献辽东豕
　　朱浮责彭宠书曰伯通自伐以功为髙天下徃时辽东有豕生子白头异而献之行至河东见羣豕皆白懐慙而还若以子功论于朝廷则为辽东豕也
　　妄认亡豕
　　曹萌以仁厚称隣人有亡豕者与萌豕相类诣门认之萌不与争后所亡豕自还其主大慙送所认豕辞谢萌萌笑而受之
　　司马徽尝有人妄认徽猪便推之后得亡猪以猪还徽叩头自责徽厚致谢之
　　猪肝劳人
　　闵仲叔居安邑家贫不能得钱买肉安邑令候之问诸子何饮食对曰但食猪肝屠者或不肯与之令出敕市后常买辄得仲叔怪问其子道状如此乃叹曰仲叔岂以口腹累安邑耶遂去
　　售猪过直
　　朱穆尝养猪有病使人卖之于市卖猪者售不言病且值过多穆怪其故责半值以还买猪者辞不取穆弃钱而去
　　牧豕偿火
　　梁鸿家贫牧豕上林苑中曾误遗火烧及他舍乃以豕偿之其主犹以为少鸿愿以身居作主人许因为执勤不懈耆老见鸿非常人乃共责让主人于是悉还其豕鸿不受乃去
　　养猪嚄嚄
　　马氏兄弟五人共作客舍养猪卖豚故民谓之曰苑中三公钜下二卿五门嚄嚄但闻做声【三辅决录】
　　蒸豚尤美
　　晋王济性豪侈帝幸其家供馔甚丰蒸豚尤美上问其故对曰以人乳蒸之上色不平食未毕而去
　　諌帝射豕
　　唐俭从猎洛阳苑羣豕突出于林帝射四发輙殪四豕一豕跃及镫俭投马搏之帝拔劒断豕顾笑曰天防长史不见上击贼耶何惧之甚俭对曰陛下神武定四方岂复快心于一兽哉
　　谏牧官豕
　　卢爲虢州刺史奏言虢有官豕三千为民患徳宗曰徙之沙苑曰同州亦陛下百姓臣谓食之便帝曰守虢而忧他州宰相才也诏以豕赐贫民遂有意柄任矣
　　化为异猪
　　安禄山尝夜宴醉卧化为异猪而龙首左右遽言之宗曰猪龙也无能为者【禄山事迹】
　　乌将军娶女
　　郭元振开元中下第自晋之汾夜行失道有宅门宇甚峻堂上灯烛而悄无人俄闻女子哭声公曰人耶鬼耶曰妾乡有乌将军能祸福人每嵗乡人择美女嫁焉父利乡人之金潜以应选醉妾此室而去将军二更当来公大愤曰吾力救不得当杀身以徇女未久车马骈阗紫衣吏入复走曰相公在此既而军入公出揖曰闻今夕嘉礼愿为小相将军喜而延坐公取佩刀斫其腕而断之将军失声而走天明视其手乃猪蹄也俄闻哭声渐近乃父母舁榇而来将収其尸公具告焉乃令乡人执弓矢寻血而行入大冢中见大猪无前蹄走出而毙公纳其女为侧室【幽怪录】
　　杀祭社猪【见社门】
　　猪肉发风
　　经筵官防食资善堂东坡盛称河豚之美吕元明问其味曰直那一死再防又称猪肉之美范淳甫曰奈发风何东坡笑曰淳甫诬告猪肉【闻见录】
　　失豭击鼔
　　淳化中京畿民牟晖击登闻鼓院诉家奴失豭豚一诏令赐千钱偿其直因谓宰相曰似此细事悉诉于朕亦为听决大可笑然推此心以临天下可以无寃民矣古今文集
　　杂著
　　大兰王九锡文　　　　　袁淑
　　大亥十年九月乙亥朔十三日丁亥北燕伯使使者豪狶册命大兰王曰惟君禀太阴之沉精标羣形于质体肥腯而洪茂长无心以游逸资豢养于人主虽无爵而有秩此君之纯也君昔封国殷商号曰豕氏业隆当时名垂后世此君之美也白蹢彰于周诗渉波应乎隆象歌咏垂于人口经千载而流响此君之徳也君相与野逰惟君为雄顾羣数百自西徂东俯歕沬则成雾仰奋鬛则生风猛毒必噬有敌必攻长驱直突阵无全锋此君之勇也
　　古诗
　　吴春卿饷腊猪肉戏作古句
　　杨廷秀
　　老夫畏热饭不能先生馈肉香倾城霜刀削下黄水精月斧斫出红松明君家猪红腊前作是时雪后吴山脚公子彭生初解绰糟丘挽上淩烟阁却将一脔配两螯世间直有州鹤
　　诗话
　　僧馈蒸豚【见寺门】
　　狗
