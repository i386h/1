<!-- { "loadSidebar": true } -->
　　隋炀帝初葬吴公台下后大唐平江南改葬雷塘吴公台在扬州以陈将吴明彻得名在江都县西北四里雷塘在县东北十里按大业拾遗载帝昏酒滋深尝行吴公台下恍惚与陈后主遇后主云每忆张丽华方凭临春阁作璧月词未终见韩擒虎跃领万骑直来冲人便至今日始谓殿下致治在尧舜之上今日还此逸游曩时何见罪之深也帝叱之不复有睹故东坡虢国夜游图诗云人间俛仰成今古吴公台下雷塘路当时亦笑张丽华不知门外韩擒虎
　　金粟冈
　　唐旧纪明皇朝拜五陵至桥陵见金粟山冈有龙盘鳯翥之势复近先茔谓侍臣曰吾千秋万嵗后宜葬此地得奉先陵故杜甫曹将军画马图引曰自从献寳朝河宗无复射蛟江水中君不见金粟堆前松柏里龙媒去尽鸟呼风
　　发引二词
　　昭陵梓宫发引王禹玉作清平调二曲云玉宸朝晩忽掩赭黄衣愁露锁金扉蓬莱待得仙丹至人世已成非龙轩长仗转西畿旌斾入云飞望陵宫女垂红泪不见翠舆归又云上林春晩曽奉玉宸游水殿戯龙舟玉箫声防催仙驭一去隔千秋游人重到曲江头事往涕难收空余御幄传觞处依旧水东流【倦游录】













　　古今事文类聚前集卷五十
　　钦定四库全书
　　古今事文类聚前集卷五十一
　　宋　祝穆　撰
　　丧事部
　　死【遗言　遗文　遗书　遗忠遗业　君哀悼　民哀悼附】
　　羣书要语死者澌也消澌也诸侯曰薨壊声邑大夫曰卒言终竟也士曰不禄不复食禄也凡五材胶漆陶冶皮革干槁乃成也汉以来谓死为物故皆就朽故也既定曰尸尸舒也骨节舒解不复能自胜敛也【释名】棺关也而以掩尸又曰榇又曰椟小棺曰槥【説文】在牀曰尸在棺曰柩极究曰不复变也【丧大记】夀考曰卒短折曰不禄死冦曰兵【礼记】属纩俟絶气注纩今之新绵易动揺置口鼻之上以为也【丧大记】邻有丧舂不相里有殡不巷歌【礼记】狐死正首丘仁也【檀弓】蜡氏掌若有死于道路者则令埋而置碣书其日月焉悬其衣服任器于有地之官以待其人【周礼】孔子对哀公曰分于道谓之命形于一谓之性化于隂阳象形而发谓之生化穷数尽谓之死故命者性之始也死者生之终也有始则必有终也【家语】弟子问于庄子曰昨日山中之木以不材则终其天年【山木篇】千嵗厌世而上仙乗彼白云至于帝乡【天地篇】身非汝有是天地之委形也生非汝有是天地之委和也性命非汝有是天地之委顺也孙子非汝有是天地之委蜕也【庄子】生为附赘县疣死为决【胡乱切】溃痈忘其肝胆遗其耳目芒然彷徨乎尘埃之外逍遥乎无为之表【庄子】夫大块载我以形劳我以生佚我以老息我以死藏舟于壑藏山于泽谓之固矣然而夜半有力者负之而走昧者不知也【庄子】吾所以大患者为吾有身及吾无身吾何有患【老子】朝闻道夕死可矣【语】死且不朽【左】是天夺之鉴而益其疾也【左】平仲曰既死岂在我焚之亦可沈之亦可瘗之亦可衣薪而弃诸沟壑亦可衮衣绣裳而纳诸石椁亦可唯所遇焉【列子】万物齐生齐死齐贤齐愚齐贵齐贱十年亦死百年亦死仁圣亦死凶愚亦死生则尧舜死则腐骨生则桀纣死则腐骨腐骨一矣孰知其异【列子】寜溘死以流亡兮余不忍为此态也【离骚经】虽九死其犹未悔【同上】泉下有黄垆山【淮南子注】奉阳君捐馆舎【苏秦传】人固有一死死有重于泰山或有轻于鸿毛用之所趣异也【司马迁传】虽死之日犹生之年也【陈元传】万死风烛九原草露【权集】诗句盖棺事始定【杜】平生万事足所欠惟一死【坡】万死投荒十二年【桞】
　　古今事实
　　傅说骑箕
　　傅说乗东维骑箕尾而比于列星东维箕斗之间天汉津之东维也傅说死其精神乗东维托龙尾乃列辰尾上有傅说星
　　夫子梦奠
　　孔子蚤作负手曳杖消揺于门歌曰泰山其頺乎梁木其壊乎哲人其萎乎夏后氏殡于东阶之上则犹在阼也殷人殡于两楹之间则与宾主夹之也周人殡于西阶之上则犹宾之也而丘也殷人也予畴昔之夜梦坐奠于两楹之间夫明王不兴而天下其孰能宗予予殆将死也寝疾七日而殁【檀弓】
　　顔渊蚤死
　　顔渊年二十九而髪白三十二而蚤死
　　曾子易箦
　　曾子寝疾病乐正子春坐于牀下曾元曾申坐于足童子隅坐而执烛童子曰华而皖大夫之箦与子春曰止曽子闻之瞿然曰呼曰华而皖大夫之箦与曽子曰然斯季孙之赐也我未之能易也元起易箦曽元曰夫子之病革矣不可以变幸而至于旦请敬易之曽子曰尔之爱我也不如彼君子之爱人也以徳细人之爱人也以姑息吾何求哉吾得正而毙焉斯已矣举扶而易之反席未安而没【檀弓】
　　黔娄布被
　　黔娄先生卒曽西来吊见尸在牖下覆以布被覆头则足见覆足则头见西曰斜其被则敛矣妻曰斜之有余不若正之不足先生生而不斜而死斜之非其意也【髙士传】
　　七日复苏
　　赵简子死七日而苏虽蛆食其舌鼻犹不为害程子曰有死而复苏者故礼三日而敛未三日而敛皆有杀之之理【遗书】
　　梦起起
　　郑梦孔子告之曰起起今年嵗在辰来嵗在已既寤知命将终有顷寝疾而卒自郡守以下尝受业者缞绖赴防千余人
　　死不恨
　　陈咸与陈汤书幸子公力得入帝城死不恨【本传】
　　托以身后
　　后汉申屠蟠字子龙陈留人与济隂王子居同在太学子居临卒以身托蟠蟠乃躬推辇车送丧还乡里遇司从事义之为封传防送蟠不肯受投传于地而去注传符谍也
　　含笑入地
　　汉桓帝时公孙举东郭窦等聚众至三万人冦青徐兖三州以司徒掾颍川韩韶为嬴长韶开仓赈之曰长活沟壑五人而以此伏罪含笑入地矣
　　先知死期
　　后汉博士郭鳯好图防先自知死期令子弟市棺之具其日而终【方术传】广汉折像自知亡日召宾客九族饮食辞诀
　　星殒于营
　　有赤星而芒角流诸葛营俄而亮卒
　　走生仲达
　　诸葛亮卒于军杨仪等整军而出百姓奔告宣王宣王追焉姜维令仪反旗鸣鼓若将向宣王者宣王乃退仪结阵而去百姓谚曰死诸葛走生仲达司马懿与诸葛亮相拒于五丈原防亮卒诸将烧营遁走经日按行其营垒乃曰天下竒才也
　　妖星见
　　祖逖传初有妖星见于豫州之分逖见星曰为我矣方平河北而天欲杀我此乃天不祐国也俄卒
　　但少一死
　　蜀宗预为镇军大将军诸葛瞻初统朝事车骑将军廖化欲与预共诣瞻预笑曰吾等年逾七十所窃已过但少一死何求于年少辈而屑屑造门耶
　　减年代死
　　晋王徽之为黄门侍郎弃官东归与弟献之俱病笃术人云人命应终有生人乐代者则死可生徽之曰吾才位不如弟请以余年代之术者曰代死者以已年有余得以足亡者耳今君与弟俱尽何代也未几献之卒
　　酒垆念旧
　　王戎经黄公酒垆叹曰昔与嵇阮为竹林之游今嵇阮既亡余为世务羁绁视此虽近邈若山河【晋书】
　　梦白鸡
　　谢安疾笃怅然谓所亲曰昔吾梦乗温舆行十六里见一白鸡而止乗温舆者代其位也十六里止今十六年白鸡主酉今太嵗在酉吾疾殆不起乎防薨
　　尸解
　　葛洪坐至日中兀然若睡而卒视其顔色如生体亦柔软举尸入棺甚轻如空衣世以为尸解葛仙【晋传】
　　问地下事
　　苏韶已死而苏其弟节问地下事韶言顔渊卜商今为修文郎【王隠晋书】
　　天下玉棺
　　邺县令王乔天下一玉棺于防前乔谓人曰天帝召我沐浴寝其中葬于城东【风俗通】
　　不见嫁娶
　　魏管辂举秀才弟辰谓辂曰大将军待君意厚冀当富贵乎辂长叹曰然天与我才明不与我年夀恐四十七八间不见女嫁男娶也是嵗八月为大府丞明年二月卒年四十八
　　皆堕鬼录【见故人门】
　　筭生张説【见墓志门】
　　书嘱后事
　　卢殷能诗为登封尉将死自为书告留守与河南尹乞葬已又为诗与常所往来河南令韩愈曰为我具棺留守尹为具庀葬事韩愈为买棺又为作铭
　　死乃天命
　　李勣属疾家人欲呼医巫不许诸子固以药进辄曰我山东田夫耳今位至三公年逾八十非命乎生死系天寜就医求活耶
　　召作玉楼记
　　李长吉将死时忽昼见一绯衣人驾赤虬持一版书若太古篆或霹雳古文者云当召长吉长吉了不能读歘下榻叩头言阿【长吉学语时呼太夫人】老且病吾不愿去绯衣人笑曰上帝成白玉楼立召君为记天上差乐不苦也长吉独泣边人尽见之少顷长吉气絶常所居牕中防防有烟气闻行车嘒管之声太夫人急止之哭待之如炊五斗黍许时长吉竟死【李商隠作小传】
　　死付白金
　　唐李勉少贫与诸生共逆旅且死出白金曰幸君以此为我葬余则君自取之勉宻置余金棺下后其家谒勉共啓墓出金付之
　　六十不识女色
　　唐元徳秀死族弟结哭之恸或曰子哭过哀结曰若知礼之过而不知情之至大夫弱无固性无专老无在死无余生六十年未尝识女色未尝有十亩之地十尺之宅十嵗之僮未尝完布帛而衣具五味而食吾哀之以戒荒淫贪佞绮纨粱肉之徒
　　梦不祥
　　唐杜牧梦人告曰尔应名毕复梦书皎皎白驹字或曰过隙也俄而炊甑裂牧曰不祥也自为之志悉取所为文章焚之果卒
　　见梦于帝
　　顔杲卿被杀狥首于衢莫敢收有张凑者得其发持谒上皇是夕见梦帝寤为祭
　　使虏道卒
　　张荐为吊赠吐蕃使在途被病卒其孤与军吏童骑防輤车而东【权集录余】
　　书前定事
　　袁叔遇异人得书云每受一命即开一幅累任皆验一日晨起巾栉一物堕镜中如蛇而有四足惊而疾数日卒留书尚多妻开视之皆空纸也最后一幅画蛇盘镜中而已【前定录】
　　鱼飡兹板
　　邢和璞居嵩颍间有颍阳书三篇房琯问邢终身之事邢言降魄之庭非馆非寺病起于鱼飡而休于兹板其后房公舎阆州紫极宫见有治兹板者始忆邢之言有顷刺史吴鲙邀房房悟具以板事白于刺史其夕果病鲙卒
　　星殒寝室
　　令孤楚卒之夕有大星陨于寝室之上其光烛庭
　　月蚀东壁
　　开元中燕公为左丞相集贤学士将薨而月蚀东壁【邺侯传】
　　论大衍数
　　李适尝梦与人论大衍数寤而曰吾夀尽此乎
　　十六日复生
　　翰林待诏戴少平卒十六日复生【唐徳纪】
　　乖崖遗象
　　张乖崖守蜀及代去留一卷实封文字与僧正希白且云十年观此后十年公薨于陈州讣至蜀人罢市号恸希白为公设大防斋请知府凌防谏议发开所留文字乃公画像衣兔褐系縚草裹自为賛曰乖则违俗崖不利物乖崖之名聊以表徳遂画于天庆观仙游阁又为之立祠
　　傅霖来访
　　张乖崖少与逸人傅霖同学公既显达求霖三十八年不可得作忆霖诗云寄语巢由莫相笑此生终不羡轻肥晩年守宛丘有被褐骑驴叩门大呼曰语尚书青州傅霖阍吏走白公曰傅先生天下士汝何人敢呼姓名霖笑曰别子一世尚尔童心是岂知世间有我哉公问昔何隠而今出霖曰子将去矣来报子尔公曰咏亦自知之霖曰知复何言后一月公薨【西清诗话】
　　死时雷震
