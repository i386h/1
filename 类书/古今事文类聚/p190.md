<!-- { "loadSidebar": true } -->
　　古梅　　　　　　　　　萧东之
　　湘妃危立冻蛟背海月冷挂瑚枝丑恠惊人能妩媚断魂只有晓寒知百千年藓着枯树一两防春供老枝絶壁笛声那得到直愁斜日冻蜂知
　　律诗
　　陆凯与范晔相善自江南寄梅花一枝诣长安与晔赠诗曰
　　折梅逢驿使寄与岭头人江南无所有聊赠一枝春
　　絶句　　　　　　　　　王介甫
　　墙角数枝梅凌寒特地开遥知不是雪为有暗香来
　　江梅　　　　　　　　　郑谷
　　江梅且缓飞前軰有歌词莫惜黄金缕难忘白雪枝吟防归不得醉齅立如痴和雨和烟折含情寄所思
　　蚤梅　　　　　　　　　齐已
　　万木冻欲折孤根暖独囘前村深雪里昨夜一枝开风近幽香去禽窥素艳来明年还应律先发映春防
　　江梅　　　　　　　　　杜甫
　　梅蕋腊前破梅花春后多絶知春意蚤最奈客愁何雪树元同色江风亦自波故园不可见巫岫欝嵳峩
　　春女怨　　　　　　　　薛维翰
　　白玉堂前一树梅今朝忽见数枝开儿家门户重重闭春色因何得入来
　　梅　　　　　　　　　　戎昱
　　一树寒梅白玉条逈临村路傍溪桥不知近水花先发疑是经春雪未消
　　竹里梅　　　　　　　　刘言史
　　竹与梅花相并枝梅花正发竹枝垂风吹总向竹枝上直似王家雪下时
　　次韵王公济梅花　　　　苏子瞻
　　梅梢春色弄防和作意南枝翦刻多月黒林间逢缟袂霸陵醉尉误谁何
　　又
　　月地云堦谩一樽玉奴终不负黄昏临春结绮荒荆棘谁信幽香是返魂
　　又
　　氷盘未荐含酸子雪岭先看耐冻枝应笑春风木芍药【牡丹】丰肌均骨要人医
　　又
　　鲛绡剪碎玉簮轻檀晕妆成雪月明肯伴老人春一醉悬知欲落更多情
　　又
　　缟裙练帨玉川家肝胆清新冷不邪秾李早春犹辨此更教踏雪防梅花
　　又
　　天教桃李作舆台故遣寒梅第一开凭仗幽人妆艾纳【见香门】国香和雨入苍苔
　　又
　　春入西湖到处花裙腰芳草傍山斜盈盈解佩临湘浦脉脉当垆傍酒家
　　又
　　莫向霜晨怨未开白头朝夕自相催斩新一朶含风露却似西厢待月来
　　又
　　洗尽铅华见雪肌要将真色鬭生枝檀心已作龙涎吐玉颊何劳獭髓毉
　　和张防臣水墨梅五絶【见画门】
　　和裴廸登蜀州东亭送客逢蚤梅相忆见寄
　　杜甫
　　东阁官梅动诗兴还如何逊在州此时对雪遥相忆送客逢春可自由幸不折来伤嵗暮若为防去乱乡愁江邉一树垂垂发朝夕催人自白头
　　岸梅　　　　　　　　　崔鲁
　　含情含态一枝枝斜压渔家短短篱惹袖尚怜香半日向人如诉雨多时初开偏称雕梁画未落先愁玉笛吹行客见来无去意觧帆烟浦为题诗
　　梅花　　　　　　　　　韩偓
　　梅花不肯傍春光自向深冬看艳阳龙笛逺吹边地月燕钗初试汉宫妆风虽强暴翻添思雪欲侵凌更助香应笑暂时桃李树盗天和气作年芳
　　山园小梅　　　　　　　林君复
　　众芳摇落独暄姸占尽风情向小园疎影横斜水清浅暗香浮动月黄昏霜禽欲下先偷眼粉蝶如知合断魂幸有防吟可相狎不须檀板共金樽
　　王君晋卿尝云和靖疎影暗香之句杏与桃李皆可用也苏子瞻云可则可但恐杏花桃李不敢承当耳
　　梅花　　　　　　　　　林君复
　　吟懐长恨负芳时为见梅花辄入诗雪后园林才半树水边篱落忽横枝人怜红艳多应俗天与清香似有私堪笑胡雏亦风味醉将声调角中吹
　　与防之同赋梅花得香字　王介甫
　　汉宫娇额半涂黄粉色凌寒透薄装好借月防来映烛恐随春梦去飞杨风亭把盏詶孤艳雪径囘舆认暗香不为调羮应结子直须畱此占年芳
　　又
　　结子非贪鼎鼐尝偶先红杏占年芳从教腊雪埋藏得却恐春风漏泄香不御铅华知国色秖裁云缕想仙装少陵为尔牵诗兴可是无心赋海棠
　　又
　　浅浅池塘短短墙年年为尔惜流芳向人自有无言意倾国天教抵死香须袅黄金危欲堕蔕围红蜡巧能装婵娟一种如氷雪依倚春风笑野棠
　　次韵徐中元咏梅　　　　王介甫
　　溪杏山桃欲占新亭梅放蕋尚娇春额黄映日明飞燕肌粉含风冷太真玉笛悲凉吹易散氷纨生澁画难亲争姸喜有君诗在老我翛然敢效颦
　　诗话
　　评月落参横
　　今人梅花诗词多用参横字葢出柳子厚龙城録所载赵师雄事然此实妄书或以为刘无言所作其语云东方已白月落参横且以冬半视之黄昏时参已见至于夜则西没矣安得将旦而横乎秦少游诗月落参横画角哀暗香浮尽令人老承此误也唯东坡云纷纷初疑月挂树耿耿独与参横昏乃为精当老杜有城拥朝来客天横醉后参之句以全篇攷之葢初秋作也【容斋随笔】
　　评和靖梅诗
　　欧阳文忠公极赏林和靖梅诗云疎影横斜水清浅暗香浮动月黄昏之句而不知和靖别有咏梅一聨云雪后园林才半树水边篱落忽横枝似胜前句不知文忠何缘弃此而赏彼【山谷诗话】
　　王直方又爱和靖云池水倒窥疎影动屋檐斜入一枝低以谓此句与前所称与可处伯仲之间余观此句畧无佳处直方何为喜之真所谓一解不如一解【苕溪渔隠】
　　评荆公东坡诗
　　凡咏梅多咏白而荆公诗独云须撚黄金危欲堕蔕围红蜡巧能妆不惟造语巧丽可谓能道人不到处矣又东坡咏梅一句云竹外一枝斜更好语虽平易然颇得梅之幽独闲静之趣【遯斋】
　　梅诗见志
　　王文正公曽尝赋梅花诗云雪中未论和羮事且向百花头上开大魁相业已卜于此诗言志岂不信然
　　梨花诗
　　东坡词云髙情已逐晓云空不与梨花同梦后见王昌龄梅诗云落落寞寞路不分梦中唤作梨花云方知坡引用此诗也
　　律诗【以下红梅】
　　红梅　　　　　　　　　苏子瞻
　　怕愁贪睡独开迟自恐氷容不入时故作小红桃杏色尚余孤瘦雪霜姿寒心未肯随春态酒晕无端上玉肌诗老不知梅格在更看緑叶与青枝
　　东坡云石曼卿红梅诗云认桃无緑叶辨杏有青枝此至陋浅村学堂中语也
　　诗话
　　红梅下妇人
　　蜀州有红梅数本郡侯建阁扃钥游人莫得见一日有两妇人髙髻大袖凭栏语笑郡侯启钥间不见人惟东壁有诗曰南枝向暖北枝寒一种春风有两般凭仗髙楼莫吹笛大家留取倚栏干【摭遗】
　　古诗【以下系蜡梅】
　　戏咏蜡梅　　　　　　　黄鲁直
　　金蓓领春寒恼人香未展虽无桃李顔风味极不浅体薰山麝脐色染蔷薇露披拂不满襟时有暗香度
　　蜡梅四絶　　　　　　　陈去非
　　花房小如许铜切黄金涂中有万斛香与君细细输来从底处所黄露满衣湿缘憨翻得怜亭亭倚风立隋炀帝御女袁寳儿騃冶多憨态帝谓虞世基试嘲之世基诗曰縁憨却得君王意常把花枝傍辇行【南部烟花记】
　　奕奕金仙面棑行立晓晴慇懃夜来雪少住作珠璎亭亭金歩摇朝日明汉宫当时好光景一似此园中
　　和豫章公黄梅　　　　　陈无已
　　寒里一枝春白间千黄道人不好色行处若为香色轻花更黄体弱香自永玉质金作裳山明风弄影
　　蜡梅一首赠赵景贶　　　苏子瞻
　　天公防酥作梅花此有蜡梅禅老家蜜蜂探花作黄蜡取蜡为花亦比物天公变化谁得知我亦儿嬉作小诗君不见万松岭上黄千叶玉蕋檀心两竒絶醉中不觉度千山夜闻梅香失醉眠归来却梦寻花去梦里花覔竒句此间风物属诗人我老不饮当付君君行适吴我适越笑指西湖作衣鉢
　　次韵苏公蜡梅　　　　　陈无已
　　化人巧作缃様花何年落子空王家羽衣霓袖涴香蜡从此人间识尤物青朱郎却未知天公下取仙翁诗乌丸鸡趾写玉叶却怪寒花未清絶北风驱雪度关山把烛看花夜不眠明朝诗成公亦去长使诗仙诵佳句湖山信美更须人已觉西湖属此君坐想明年吴与越行酒赋诗听击鉢
　　蜡梅　　　　　　　　　陈去非
　　智琼额黄且勿夸囘眼视此风前葩家家融蜡作杏蒂歳歳逢梅是蜡花世间真伪非两法映日细看真是蜡我今嚼蜡已甘腴况此有韵蜡不如只愁繁香欺定力薰我欲醉须人扶不辞花前醉经月是酒是香君试别律诗
　　蜡梅　　　　　　　　　杨廷秀
　　栗玉圆雕蕾金钟细着行来从真蜡国自号小黄香夕吹撩寒馥晨曦透暖光南枝本同姓唤我作它杨
　　从张仲谋乞蜡梅　　　　黄鲁直
　　闻君寺后野花发香宻染成宫様黄不拟折来遮老眼欲知春色到池塘
　　谢王立之送蜡梅　　　　晁无咎
　　未教落素混氷池且看轻黄缀雪衣越使可因千里致春风元自未曽知
　　又
　　恐是酴醿染得黄月中清露滴来香定知何逊牵诗兴借与穿帘一防光
　　蜡梅　　　　　　　　　杨廷秀
　　蜜蜂底物是生涯花作糇粮蜡作家歳晩畧无花可采却将香蜡吐成花
　　桂花
　　羣书要语梫木桂树一名木犀叶似枇杷而小花淡白其淡红者谓之丹桂黄花者能着子丛生岩岭间枝叶冬夏常青【尔雅】桂树芬香注本草有菌桂花白蕋黄香木也【楚辞】桂树丛生兮山之幽偃蹇连蜷兮枝相樛【淮南小山招隠全篇见隠逸门】南州之炎徳兮丽桂树之冬荣【楚辞】
　　诗句南州实炎徳桂树凌寒山【灵运】桂子月中落天香云外飘【宋之问诗见佛寺门】离披得幽桂芳木欣盈握【柳子厚】秋风生桂枝【沈休文】赏月延秋桂【杜】山头老桂吹古香【李贺】清香一日来天阙世上龙涎不敢香【邓志宏】
　　古今事实
　　桂林一枝
　　晋郤诜对武帝曰臣对防为天下第一犹桂林一枝
　　丹桂五枝【见及第门】
　　吴刚斫桂【见月门】
　　古今文集
　　古诗
　　问答　　　　　　　　　唐王绩
　　问春桂桃李正芳华年光随处满何事独无花
　　春桂答春华讵能乆风霜摇落时独秀君知否
　　咏桂　　　　　　　　　李白
　　园花笑芳草池草艳春色犹不如槿花婵娟玉堦侧芳荣何夭促零落在瞬息岂若琼树枝终歳正翕赩世人种桃李多在金张门攀折争捷径及此春风暄一朝天霜下荣耀难久存安知南山桂绿叶垂芳根青隂亦可托何惜树君园
　　谢人寄双桂　　　　　　欧阳永叔
　　有客赏芳丛移根自幽谷为懐山中趣爱此岩下緑晓露秋晖浮清隂药栏曲更待繁花白邀君弄芳馥
　　木犀古风　　　　　　　刘彦冲
　　化工吝幽香斑斑被花木氤氲寒岩桂髙韵葢羣馥无人尽日芳守志何幽独士介耻求知女贞慙自鬻凄凉楚山秋樛枝吐金粟浅水映轻明防颷发含蓄楼端静忽闻马上遥相逐踟蹰为延伫但见林峦绿缾谁折赠清芬閟庐屋久处不自知乍至称郁郁客悲芳嵗暮梦绕寒溪曲长吟小山词古意恐难复
　　律诗
　　桂　　　　　　　　　　李峤
　　未植银宫里宁移玉殿幽枝生无限月花满自然秋侠客条为马仙人叶作舟愿君期道术攀折可淹留
　　山中桂　　　　　　　　于武陵
　　日暖上山路鸟啼知已春忽逢幽隠树如见独醒人石冷开常晩风多落已频樵夫应不识歳久伐为薪
　　月中桂【见月门】
　　岩桂　　　　　　　　　朱元晦
