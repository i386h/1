<!-- { "loadSidebar": true } -->
　　诗句归身蓬荜屋【选】茅茨寄短椽【杜】茅檐古木齐【王】华屋艶神仙【杜】当与持斧翁前溪伐云木【李】见桐犹识井看桞尚知门【左总宅】蜗涎蠧画梁【杜牧】潭潭广厦居咳唾生余响【屏山】一林痩竹吾莵裘【坡】幽居地僻经过少【杜】古今事实
　　孔宅闻丝竹
　　鲁共王好治宫室壊孔子旧宅以广其居王又升孔子堂闻金石丝竹之音乃不坏宅
　　美哉轮奂
　　晋献文子成室晋大夫发【贺也】焉张老曰美哉轮焉美哉奂焉歌于斯哭于斯聚国族于斯文子曰武也得歌于斯哭于斯聚国族于斯是全要领以従先大夫于九原也君子谓之善颂善祷【檀弓下】
　　买宅自汚
　　髙祖数使使问萧相国何为客说曰胡不多买田地贱贳贷以自汚上心必安何従其计
　　视如传舎
　　平恩许伯入第盖寛饶贺之酒酣仰屋而叹曰美哉富贵无常忽则易人此如传舎所阅多矣惟谨慎为能久
　　田宅分人
　　吴汉尝出征妻子在后买田业汉还让之曰军师在外吏士不足何多买田宅乎遂尽分以与昆弟外家【续汉书】
　　起自白屋
　　吾丘夀王传今三公有司或由穷巷起白屋裂地而封师古曰白屋以白茅覆屋
　　以泥谢客
　　曹操于谯东筑精舎求低下之地以泥水自蔽絶賔客往来之望
　　借屋得罪
　　丁谧为人亢毅常于邺借人空屋居其中而诸王亦欲借之不知谧已得直开门入谧望见王交脚卧不起而呼其奴客曰此等人促呵使去王怒其无礼还具上闻眀帝收系邺狱以其功臣子原之【魏畧】
　　求田问舎
　　刘备谓许汜曰今天下大乱帝王失所君忧国忘家有救世之意而求田问舎言无可采
　　逊宅与兄
　　裴楷营新宅基宇甚丽当移住兄心甚愿之而口不言楷知其意便使兄住【别传】
　　角巾东第
　　羊祜与従弟琇书曰既定边事当角巾东第为容棺之
　　推宅与友
　　周瑜与孙防同年相友善瑜推道南大宅以舎防升堂拜母有无通共【夲传】
　　借宅栽竹【见竹门】
　　甥成宅相【见甥门】
　　题门卖宅
　　齐庾杲之接魏使使问百姓那得家家题门帖卖宅答曰朝廷欲扫荡亰洛尅复神州所以家家卖宅耳
　　卖宅不售
　　北齐皇甫亮所居宅洿下标榜卖之将买者问故亮曰为宅中水淹不泄雨即流入牀下由此宅终不售淳实不卖矫餙如此
　　因产木辞官
　　后魏王罴授西河内史辞不拜人问其故罴曰亰洛材木尽出西河朝贵营第宅者皆有所求假如其私办则力所不堪若科发人间又违宪法以此致辞耳
　　兄辞禆宅钱
　　宋蔡兴宗父廓起二宅以东宅与兄轨轨送钱五十万禆宅直兴宗白母曰一家由来丰俭必共今日宅直不宜受也
　　赎魏徴宅
　　李师道上私钱六百万为魏徴孙赎故第白居易言徴任宰相太宗用殿材成其正寝后嗣不能守陛下赎而赐之师道人臣不宜掠美帝从之【白传】
　　緑野堂
　　裴度出为山南东道节度使时阉孺擅威度不复有经济意乃治第东都集贤里作别墅具燠馆凉台号緑野堂激波其下度野服闲散与白居易刘禹锡为文章把酒穷昼夜相欢不问人间事帝知度年虽及神眀不衰每大臣自洛来必问度安否文宗复诏节度河东曰为朕卧防北门可也未防度薨
　　防沼种树
　　白居易被遇宪宗时事无不言为当时所忌乃放意文酒无立功名意于东都所居履道里防沼种树构石楼香山凿八节滩自号醉吟先生
　　辋川别墅
　　王维别墅在辋川地竒胜有华子冈欹湖竹里馆桞浪茱茰泮【普半反水涯】辛夷坞与裴廸防其中赋诗相詶为乐
　　诏不毁宅
　　田防岩隠箕山髙宗拜文学士乗传赴都帝营奉天宫防岩旧宅直宫左诏不聼毁天子自榜其门曰隠士田防岩宅
　　宅气索然
　　浮屠与张说市宅戒无穿东北隅他日恠宅气索然视隅有二坎丈余惊曰公富贵一世而已诸子将不终说将索之师曰客土无气与地脉不连譬身疮痏补他肉无益也
　　重闗复壁
　　李林甫为相自见结怨者多忧刺客窃发所居重闗复壁络版甃石一夕再徙家人莫知也
　　浣花草堂
　　杜甫在成都劒南节度使裴冕为卜西郭浣花溪作草堂居焉或以为严武非也
　　求买山钱
　　戴苻山人问襄阳节度使于頔求买山钱頔与百万
　　买宅得金
　　魏郡张本富卖宅与程应应举家疾病卖与何文文先独持大刀暮入北堂梁上一更中有一人长丈余高冠赤帻呼曰细腰细腰应诺问何以有人气答无便去文因呼细腰问向赤衣冠是谁答曰金也在西壁下问君是谁答云我杵也今在灶下文掘得金三百斤烧去杵由此大富宅遂清寜
　　相宅吉凶
　　唐僧师云长安永寜坊东南是金盏地安邑里西是玉杯地后永寜为王锷宅安邑为马燧宅后入官王宅赐袁宏及史宪诚等所谓金盏破而不成马燧宅为鳯城园所谓玉杯破而不复完也【卢氏杂记】
　　厚遗宅主
　　徐初自南唐入京市宅以居嵗余见故宅主贫甚召之曰得非售宅亏价而致是也余近撰碑获润笔二百千可偿尔矣其主坚辞不获亟命左右辇以付之【圣宋掇遗】
　　巢居穴处
　　熈寜间故太师王公【拱辰】即洛之道徳坊营第甚侈中堂起屋三层最上曰朝元阁时司马君实亦在洛于私第穿地深丈余作壌室二公各尝登处其间邵雍尧夫见富郑二公问洛中有何新事尧夫曰近有一巢居一穴处者遂以二公对富为发笑【麈史】
　　室美可惧【以下系侈美】
　　智襄子为室美士茁夕焉智伯曰室美矣夫对曰美则美矣臣意亦有惧也髙山峻原不生草木土木胜人臣惧其不安人也室成三年而智氏亡【说苑】
　　兄为美室
　　宋向戍见孟献子尤其室曰子有令闻而美其室非所望也对曰我在晋吾兄为之毁之重劳且不敢问
　　开第康庄
　　自淳于髠以下齐宣王皆命为列大夫开第康庄之衢髙门大屋以尊宠之【邹奭传】
　　宅甲诸第
　　汉田蚡以景帝同母弟拜相尝请考工地益宅上怒曰遂取武库是后乃退召客饮坐其兄盖侯北乡自坐东乡以为汉相尊不可以兄故私挠治宅甲诸第前堂罗钟鼓立曲旃后房妇女以百数
　　为人起宅
　　郄超每闻欲髙尚隠退者輙为办百万资并为造立居室在剡为戴公起宅甚精戴始往居与所亲书曰近至剡如入宫舎
　　宅属他人
　　后魏王椿于乡造宅防事极髙壮椿往为夲郡人呼为王太原时人忽云此乃太原王宅岂王太原宅未防尔朱荣居椿宅荣封太原王焉
　　木妖
　　唐安史之乱法度隳弛内臣戎帅竞治亭馆第宅力穷乃止时号木妖【南部新书】
　　果市佳宅
　　唐马周为御史时遣人以圗购佳宅众以其兴书生素无赀皆窃笑他日白有佳宅直二百万周以闻诏有司给直并赐奴婢什物人乃悟
　　必买此宅
　　段文昌负才傲俗落拓荆楚间江陵街侧有大宅门枕流渠文昌醉于渠上脱屐濯足自言我作江陵节度必买此宅闻者皆笑其后果镇荆南遂买此宅【録异记】
　　旁撤民庐
　　安乐公主夺临川长公主宅以为第旁撤民庐怨□嚣然第成禁藏空殚【六帖】
　　秉烛一览
　　郭从义镇河阳于洛中造大第皆以香栢为之文梓为梁花石甃池引水筑山碾硙廐库亭阁无不偹具第成约费白金五千铤次年被召还都暮抵其第秉烛周览时朝防有期侵星而出行至东都而卒家人不能居
　　治第完壮
　　赵韩王治第麻捣钱一千二百余贯其他可知盖屋皆以板为笪上以方塼甃之然后布瓦至今完壮
　　乗车一游
　　赵韩王将营西宅遣人于秦陇市良材以万数及宅成韩王时为西亰留守已病矣诏诣阙将行乗小车一游第中遂如亰师至于捐馆不复再来矣
　　一登西楼
　　丞相陈秀公【升之】治第于润州极为闳壮绵亘数百歩宅成公已疾甚唯肩舆一登西楼而已人谓之三不得居不得卖不得脩不得【笔谈】
　　蓬戸桑枢【以下系卑陋】
　　原宪居环堵之室蓬戸不完桑以为枢瓮以为牖上漏下湿坐而歌【庄子】
　　在陋巷
　　顔渊在陋巷人不堪其忧回也不改其乐
　　宅穷僻处
　　萧何买田宅必居穷僻处不治垣舎曰令后世贤师吾俭不贤毋为势家所夺
　　以席为门【见门门】
　　一区粗足
　　河间王孝恭尝谓人曰吾所居颇壮丽非吾心也当别营一区令粗足充事而已吾殁后子也才易以守不才不为他人所利
　　何以家为
　　武帝为霍去病治第令视之对曰匈奴未灭何以家为
　　蓬蒿满宅
　　后汉张仲蔚蓬蒿满宅唯开一行径
　　不事一室
　　陈蕃年十五闲处一室庭宇芜秽同郡薛勤往之曰孺子何不扫除以待賔客蕃曰大丈夫处世当扫除天下安事一室
　　小宅篱垣
　　吴隠之为广州刺史卢循防南海隠之为所得乆方得反数亩小宅篱垣侧陋内外茅屋六间不容妻子寻拜度支尚书【夲传】
　　茅舎以居
　　晋罗含为桓温别驾以舎諠扰于城西小洲立茅舎以居织草为席布衣蔬食晏如也
　　环堵萧然
　　陶潜环堵萧然不蔽风日短褐穿结箪瓢屡空晏如也【夲传】
　　切责华羙
　　后汉长孙道生位司空第宅卑陋出镇后子弟颇更缮起堂庑道生还曰今强冦尚在游魂漠北吾岂可安坐华羙也乃切责子弟毁宅
　　蜗牛庐
　　魏焦先字孝然结草庐于河间号蜗牛庐呻吟其中后野火烧之乃露寝雪中袒卧人视之并如故后至百余嵗卒
　　小岸居
　　齐张融为中书郎给假东出武帝问住何处答曰臣陆处无屋舟居无水后问其从兄绪绪曰融近东出未有居止权作小船岸上住帝大笑
　　如逆旅舎
　　梁徐勉戒子书曰吾清眀门宅西边既施宣武寺不复方幅意谓亦逆旅舎尔何事须华常恠时人谓是我宅古往今来豪贵继踵宛其死矣定是谁室
　　不以官廨益宅
　　梁吕僧珎世居广陵后为夲州刺史僧珎旧宅在市北前有督邮或劝徙廨以益宅僧珎怒曰岂可徙官以益吾私宅乎
　　不立田园
　　唐张嘉贞虽贵不立田园常曰吾相国矣未死岂有饥寒忧若以谴去虽富田产犹不能保也近世士大夫务广田宅为不肖子酒食费我无是也
　　客盖而屐
　　崔郾室处卑陋无歩庑至霖淖则客盖而屐以就列位
　　无十尺舎
　　元徳秀未尝有十尺之舎
　　不营美宇
　　唐李义琰为相宅无正寝弟义璡市堂材送之义琰曰以吾为国相且自愧尚营美宇是速吾祸卒不许木乆腐乃弃之
　　玉川破屋
　　玉川先生洛城里破屋数间而已【韩寄卢仝】
　　脩葺伤百虫
　　曹彬所居之宅仅庇风雨败檐踈牖不堪其忧而彬处之恬然自若堂屋敝壊子弟请加脩葺公曰时方大冬墙壁瓦石之间百虫所蛰不可伤其生【归田録】
　　第宅卑陋
　　杜祁公衍不殖赀产退寓南都凡十年第宅卑陋居之裕如出入従者才十许人乌防皂巾绨革带亲故或言宜为居士服公曰老而谢事尚可窃髙士名耶【言行録】
　　防仅容旋马
　　李文靖公沆为相治居第于封丘门内防事前仅容旋马或言其太隘公笑曰居第当传子孙此为宰相防事诚隘为太祝奉礼防事已寛矣【温公训俭】
　　燕居凝尘
