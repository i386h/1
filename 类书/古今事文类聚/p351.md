<!-- { "loadSidebar": true } -->
　　水性故自清不清或挠之君看此亷泉五色烂摩尼防者谓我亷乃以此名为有亷则有贪有慧则有痴谁为柳宗元孰是吴隠之渔父足岂洁许由耳何缁纷然立名字此水了不知毁誉有时尽不知无尽时朅来防泉上捋须防须眉好在水中人到处相娱嬉
　　律诗
　　上知府防相公　　　　　魏野
　　文武禀全才何人更可陪有官居鼎鼐无地起楼防圣主诗方和亲王状始廽镇临求二陜调爕辍三台鳯阁须重去龙旌暂拥来下车三度两上事声雷未暇瞻圭璧先访草莱防思趋相府恐惧复徘徊
　　恬淡
　　羣书要语我无官守我无言责则吾进退岂不绰绰然有余裕哉【孟子】人不婚宦情欲减半人不衣食君臣道息【刘子】聊暇日以倘佯【楚辞】就薮泽处闲旷钓鱼隠处无为而已矣此江海之士避世之人闲暇者之人所好也【庄子】农夫簑笠共谈陇畆间【叶正则文】
　　诗句高眠着琴枕防帙检书籖【张籍】披书坐落花【王无功】解组便为寒处士轻簑短笠伴舂锄【欧诗】爱花林下饮爱草野中眠【姚少监】睡惊可忍风敲竹饮防那堪月在花【郑守愚】踏苔行引兴枕石卧论文【贾防仙】摘花浸酒春愁尽烧竹煎茶夜卧迟【姚少监】
　　古今事实
　　为相寜灌园
　　陈仲子字子终楚王遣使持金百镒聘以为相仲子曰仆有箕箒之妻请入计乃谓妻曰今日为相眀日结驷连骑食方于前妻曰左琴右书乐在其中矣结驷连骑所安不过容膝食方于前所甘不过一肉今以容膝之安一肉之味而懐楚国之忧乱世之多害恐先生不保命也仲子夫妻逃去为人灌园【髙士传】
　　山北山南
　　法正传注法正字髙卿常幅巾见扶风守守曰哀公虽不肖犹臣仲尼桞下恵不去父母之邦欲相屈为功曹如何正曰以眀府见待有礼故四时朝觐若欲吏使之正将在北山之北南山之南守遂不敢
　　不爱热官
　　北齐王晞为并州司马昭帝欲用为侍中苦辞不受谓人曰非不爱作热官但思之烂熟耳
　　但归葱肆
　　南史梁吕僧珍为冠军将军封平固侯其先以贩葱肆为业及僧珍贵其兄子弃业求官僧珍不许曰汝等自有常分岂可妄求但当速归葱肆耳
　　逍遥自乐
　　徐勉曰冬日之阳夏日之隂良辰羙景负杖蹑履逍遥自乐临池观鱼披林聼鸟浊酒一杯弹琴一曲求数刻之乐庶几居常以待终
　　安贫乐道
　　邵尧夫居洛四十年安贫乐道自云未尝攅眉所居息处为安乐窝
　　不谒贵人
　　陈履常居都下逾年未尝一至贵人之门章子厚欲一见终不可得
　　初若恬退
　　王荆公至和中召试舘职固辞不就乃除郡牧判官又辞不许乃就职少时恳求外补得知常州由是名重天下士大夫恨不识其面朝廷常欲授以羙官惟恐其不肯就也自常州徙提防江西刑狱嘉祐中除舘职三司度支判官固辞不许未防命修起居注辞以新入舘职中先进甚多不当超处其后章十余上有防令閤门吏赍勑就三司授之安石不受吏随而拜之安石避之于厠吏置勑于厠而去安石使人追而与之朝廷卒不能夺嵗余复申前命安石又辞七八章乃受寻除知制诰自是不复辞官矣
　　古今文集
　　杂著
　　内制序　　　　　　　　欧阳永叔
　　呜呼予且老矣方买田淮颍之间凉竹簟之暑风曝茅檐之爱日顾瞻玉堂如在天上因览遗藁见其所载职官名目以较其人盛衰先后孰存孰亾是以知荣宠为虚名而资谈笑之一噱也亦因以夸田夫野老而已
　　豪侠【刺客】
　　羣书要语目指气使是为贤耳【汉货殖传】世有三逰徳之贼也一曰逰侠二曰逰説三曰逰行立气势作威福私结交以立强于世者谓之逰侠饰辩説诈谋驰逐于天下以要时势谓之逰説色取仁合时好连党类立虚誉以为权势者谓之逰行皆乱之所由生也【荀悦云】
　　诗句雄儿任气使声葢少年塲借友行报怨杀人都市傍【张华】失意杯酒间白刃起相雠【古诗】
　　古今事实
　　季心任侠
　　季布字季心豪气闻闗中遇人恭谨为任侠方千里争为死
　　剧孟致客
　　雒阳剧孟尝过袁盎盎善待之安陵富人有谓盎曰吾闻剧孟愽徒将军何自通之盎曰剧孟虽愽徒然母死客送防车千余乗此亦有过人者且缓急人所有夫一旦叩门不以亲为解不以存亡为觧天下所望者独季心剧孟耳愽徒能之乎
　　父丧致客
　　杜季良豪侠好义人之忧乐人之乐父丧致客数郡毕至
　　元龙豪气
　　陈登字元龙在广陵有威名卒后许汜与刘备并在荆州牧刘表坐共论天下人汜曰陈元龙淮海之士豪气不除昔遭乱过下邳见元龙无主客之礼自上大床卧使客卧下床备曰今天下大乱君须忧国防家乃求田问舍言无可采是元龙所讳也如我自卧百尺楼上卧君于地下何但上下床之间哉
　　张相善防
　　张齐贤为布衣时倜傥有大度孤贫落魄常舍道上逆旅有羣盗十余人饮食于逆旅之间居人皆惶恐窜匿齐贤径前揖之曰贱子贫困欲就大夫求一醉饱可乎盗喜曰秀才乃肯自屈何不可也顾吾軰粗踈恐为秀才笑耳即延之坐齐贤曰盗者非龌龊儿所能为也皆世之英雄耳仆亦慷慨士诸君又何间焉乃取大盌满酌饮之一举而尽如是者三又取防肩以指分为数叚举而防之势若狼虎羣盗视之愕怡皆咨叹曰真宰相器也不然何能不拘小节如此也他日宰制天下当念吾曹皆不得已而为盗耳愿自结纳竞以金帛遗之齐贤皆受不譲重负而返
　　豫譲报仇【以下系刺客】
　　赵防子漆智伯之头以为饮噐智伯之臣豫譲欲为之报仇乃诈为刑人挟匕首入襄子宫中涂厠心动索之获豫譲左右欲杀之襄子曰真义士也吾谨避之耳乃舍之后竟杀之
　　聂政为人报讐
　　初轵人聂政杀人避讐与母姊如齐以屠为事而严仲子事韩哀侯与韩相侠累有隙求可以报侠累者之齐齐人或言政勇仲子乃以黄金百镒为政母夀欲因以报讐政不受曰老母在政身未敢以许人也及母卒仲子乃使政刺侠累政因自披面抉眼韩人暴其尸于市购问莫能识其姊嫈闻徃哭曰是聂政也以妾在重自刑以絶后奈何畏殁身之诛防贤弟之名遂死于尸旁
　　荆轲刺秦王
　　燕太子丹怨秦王欲报之闻卫人荆轲之贤卑辞厚礼请见之谓轲曰今诸侯服秦莫敢合从丹之私计愚以为诚得天下之勇士使于秦执秦王使悉反诸侯侵地若曹沬之与齐桓公则大善矣不可因而刺杀之唯卿留意焉荆轲许之于是奉飬荆轲无所不至轲曰今行而无信则秦未可亲也诚得樊将军首与燕督亢之地图奉献秦王王必悦见臣臣乃有以报乃私见于樊于期曰闻购将军首金千斤邑万家今愿得将军之首以献秦王王必喜见臣臣左手把其袖右手揕其胷则将军之讐报而且鄢陵之愧除矣樊于期曰此臣之日夜切齿腐心者遂自刎以函盛其首太子豫求天下之利匕首使工以药淬之以试人血濡缕人无不立死者乃装为遣荆轲入秦荆轲至咸阳王大喜见之荆轲奉图以见于王图穷而匕首见因把王袖而揕之袖絶荆轲逐王王环柱而走王负剑防以击荆轲断其左股遂解体以狥
　　郭循杀费祎
　　蜀大将军费祎嵗首与诸将大防于汉夀魏降人郭循在坐袆欢饮沉醉循杀之费祎性泛爱不疑于人越嶲太守张嶷尝以书戒之曰昔岑彭率师来歙仗节咸见害于刺客今眀将军位尊权重待信新附太过冝鉴前事少以为警祎不从故及祸
　　盗刺武元衡
　　宪宗朝吴元济纵兵侵掠王承宗李师道数上表乞赦元济上不从自李吉甫薨悉以用兵事委武元衡李师道所飬刺客説师道曰客请徃刺之元衡死则他相不敢主其谋争劝罢兵矣师道即资给遣之王承宗遣牙将尹少卿奏事为吴元济游説少卿至中书辞指不逊元衡叱出之六月癸卯天未明元衡入朝出所居靖安坊东门有贼自暗中突出射之从者皆防走贼执元衡马行十余歩而杀之又入通化坊击裴度伤其首坠沟中度毡帽厚得不死傔人王义自后抱贼大呼贼断臂而去京城大骇于是大索公卿家有复壁重撩者皆索之成徳军进奏院有恒州卒张晏等数人行止无状众多疑之神策军王士则等告王承宗遣晏等杀元衡吏捕得晏等八人命京兆尹裴武监察御史陈中师鞫之张晏等具服斩晏等五人杀其党十四人李师道客竟潜匿遁去李师道置留后院于东都潜纳兵于院中至数十百人谋焚宫阙纵兵杀掠已烹牛飨士明日将发其小卒诣留守吕元膺告变元膺亟遣伊阙兵围之贼众突出长夏门望山而遁都人頼以安东都西南境接邓虢皆高山深林民不耕专以射猎为生人皆趫勇谓之山棚元膺设重购以捕贼数日有山棚鬻鹿贼遇而夺之山棚走召其侪类且引官军共围之谷中尽获之按验得其魁乃中岳寺僧圆浄故常为史思明将勇悍过人为师道谋多买田于伊阙陆浑之间以舍山棚而衣食之有訾嘉珍门察者潜部分以属圆浄圆浄以师道钱千万阳为治佛光寺结党定谋约令嘉珍等窃发城中圆浄举火于山中集一县山棚入城之圆浄时年八十余临刑叹曰误我事不得使京城流血元膺鞫訾嘉珍门察始知杀武元衡者乃师道也元膺宻以闻槛车送二人诣京师上以方讨吴元济絶王承宗故未暇治师道也古今文集
　　杂著
　　游侠传序
　　列国公子魏有信陵赵有平原齐有孟尝楚有春申皆借王公之势竞为游侠鸡鸣狗盗无不賔礼而赵相虞卿弃国捐君以周穷交魏齐之厄信陵无忌窃符矫命戮将専师以赴平原之急皆以取重诸侯显名天下掔【搤腕】而游谈者以四豪为称首于是背公死党之议成守职奉上之义废矣及至汉兴禁罔踈濶未之匡改也是故代相陈豨从车千乗而吴濞淮南皆招賔客以千数外戚大臣魏其武安之属竞逐于京师布衣游侠剧孟郭解之徒驰骛于闾阎权行州域力折公侯众庶荣其名迹觊而慕之虽其防于刑辟自与失身成名若季路仇牧死而不悔故曾子曰上失其道民歆乆矣非明王之在上示之以好恶齐之以礼法民曷知禁而反正乎
　　古诗
　　公子行　　　　　　　　聂夷中
　　汉代多豪族恩深益骄逸走马踏杀人街吏不敢诘红楼宴青春数里望云蔚金釭熖胜昼不畏落晖疾羙人尽如月南威莫能匹芙蓉自天来不向水中出飞琼奏云和碧箫吹鳯质唯恨鲁阳死无人驻白日
　　羽林行　　　　　　　　王建
　　长安恶少出名字楼下刼商楼上醉天眀下直明光宫防入五陵松栢中百囬杀人身合死赦书上有收城功九衢一日消息定乡吏籍中仍改姓出来仍旧属羽林立在殿前射飞禽
　　逢杨开府　　　　　　　韦应物
　　少事武皇帝无頼恃恩私身作里中横家藏亡命儿朝枿摴蒱局暮窃东隣姬司不敢捕立在白玉墀骊山风雨夜长杨羽猎时一字都未识饮酒肆顽痴武皇升仙去憔悴被人欺读书事已晩把笔学题诗两府始收迹南宫谬见推非才果不容出守抚嫠忽逢杨开府论旧涕俱垂座客何由识唯有故人知
　　韦苏州此诗乃身在三卫目击其类如此非自谓也正可与王建羽林行并看韦诗格律深妙流出肺肝非学力世言其所至扫地焚香而坐不应为人老少顿异可见韦诗寓言耳
　　刺少年　　　　　　　　李贺
