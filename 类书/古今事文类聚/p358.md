<!-- { "loadSidebar": true } -->
　　营邱有士性不通慧每事多好折难而不中理一日造艾子问曰大车之下与槖駞之项多缀铃铎其故何也艾子曰车駞之为物甚大且多夜行忽狭路相逢则难于回避以借鸣声相闻使预得回避矣营邱士曰佛塔之上亦设铃铎岂谓塔上夜行而使相避耶艾子曰君不通理乃至如此凡鸟鹊多髙巢以粪秽狼藉故塔之有铃所以惊鸟鹊也岂与车駞比耶营邱士曰鹰鹞之尾亦设小铃安有鸟鹊巢于鹰鹞之尾乎艾子大笑曰恠哉君之不通也夫鹰隼击物或入林中而绊足縚线偶为木枝所绾则振翼之际铃声可寻而索也岂谓防鸟鹊之巢乎营邱士曰吾尝见挽郎秉铎而歌虽不究其理今乃知恐为木枝所绾而便寻索也但不知挽郎之足用皮乎用繂乎艾子愠而答曰挽郎乃死者之导也为死者生前好诘难故鼓铎而乐其尸尔
　　用鸭搏兔
　　赵以马服君之威名擢其子括为将以拒秦而适当武安君用白起一战军破掠赵括坑其众四十万邯郸几拔艾子问之曰昔有人将猎而不识鹘买一鳬而去原上兔起掷之使击鳬不能飞投于地又再掷又投于地至三四忽蹒跚而人语曰我鸭也杀而食之乃其分奈何加我以抵掷之苦乎其人曰我谓尔为鹘可以猎兔尔乃鸭耶鳬举掌而示笑而言曰看我这脚手可以搦得他否
　　虾防无尾
　　艾子浮于海夜泊岛屿中闻水中有人哭声复若人言遂听之有曰昨日龙王有令应水族有尾者斩吾鼍也故惧诛而哭汝虾防无尾何哭复闻有言曰吾今幸无尾但恐更理防蝌蚪时事也
　　一首又一首
　　艾子为诗一日行齐魏间宿道旅夜闻邻房人曰一首也少间又曰一首也少间又曰一首也比晓六七首艾子意其必诗人清夜吟咏兼爱其敏思凌晨冠带谒少顷一人出乃商贾也尫羸若有疾者艾子深惑之岂有是人而能诗乎抑又不可臆度遂问曰闻足下篇什甚多敢乞一览其人辞曰某负贩也安知诗为何物再三拒之艾子曰昨夜闻君房中自喝曰一首也须臾又曰又一首也岂非诗乎其人笑曰君误矣昨夜某腹疾暴下寻纸不及因汚其手疾势不止殆六七汚手故云耳非诗也艾子有惭色门人戏之曰先生求骚雅乃是大儒
　　舞曲报德【以下系蘓黄滑稽帖】
　　苏曰杜黄裳少年好行阴德枯骨辄葬之鬼辄报德或获寳剑或获藏镪士有效之者见一枯骨绨袍而葬之忍寒至三更鬼啸于檐曰秀才防唱凉州伊州否仆是开元中梨园舞旋意待与秀才舞个曲破聊以报德
　　梦太真妃
　　黄曰有举子宿马嵬坡店梦太真他日举子故投暮而宿此店遂梦幡绰
　　河神所侮
　　苏曰王状元未第时醉堕汴河为水神扶出曰公有三百千料钱若死于此何处消破明年遂登第士有久不第者亦效之阳醉落河河神亦扶出士大喜曰我料钱几何神曰吾不知也但三百瓮黄虀无处消破耳
　　作虀赋
　　黄曰范文正公少时作虀赋其警策句云陶家瓮内淹成碧緑青黄措大口中嚼出宫商角徴葢亲尝忍穷故得虀之妙处
　　夜卧葢荐
　　苏曰贫家无阔藁荐与其露足宁且露手君观吾侪有顷刻离笔砚者乎至于困睡犹似笔也小儿子不晓事人问每夜何所葢辄答云藁荐嫌其太陋挞而戒之曰后有问者但云葢被一日出见客而荐草挂须上儿从后呼曰且除面上被此所谓作伪心劳日拙者耶
　　贫欲学富
　　黄曰有二士并邻一温一寒昼相呼坐门臬温士之妻遣儿来告曰煼已熟当云何士曰斟酌下水葢作羊也寒士之妻少焉亦遣儿来告曰煼已熟当云何士亦效之曰斟酌下水儿拊掌曰岂不成马料耶
　　吃衣着饭
　　苏曰芜湖绢以桑柴灰水煑烂更以清水煑脱灰气细研如粉酒煑面糊丸如桐子大空心酒下三五十丸治风壮元此所谓着饭吃衣者也或问饭非可着衣非可吃答云所以着饭不过为穷所以吃衣不过为风正与孙子荆枕流潄石作对或人未喻曰寒夜葢藁荐岂非着饭也耶
　　同前
　　黄曰治衂血烧锦与茜缯治隂阳烧裈乃吃衣也余在北都大雪中见妄通卒数十皆藏麦稍里出其面乃着饭也
　　此东坡山谷礼闱中试笔滑稽也葢庄周惠子不幸并相遭者或问二先生语何经见予曰坡谷闻之凭虚公子凭虚公子闻之亡是公亡是公闻之非有先生庐陵杨万里书
　　讳道为说【以下系籍川笑林】
　　五代时冯瀛王门客讲道德经首章有道可道非常道门客见道字是他名乃曰不敢说非常不敢说
　　虽贯犹同
　　治平中省试大舜善与人同赋一举人见黜心甚不平其破头云昔有大舜潜心至仁道虽贯于万世善犹同于众人或谓曰以尿罐对油筒宜乎黜落
　　孝经策题
　　有钱塘叶生为太学官无学识有学士假作无策题云孝经一序义亦难明且如韦昭王是何代之王先儒岭是何处之山孔子之志四时常有也何以独言吾志在春孔子之孝四时常行也何以独言行在孝既曰夫子没而又何以有鲤趋而过庭
　　好占便宜
　　有人说话好占便宜尝曰我被葢汝被汝毡葢我毡汝若有钱相共使我若无钱使汝钱上山时汝扶我脚下山时我扶汝肩汝有妻时俾我睡我有妻时我共眠汝从此誓时我死在汝后我违此誓时汝死在我先
　　新守宴语
　　有太守初视事三日大排乐人口号名为报吏民须庆贺灾星退去福星来太守喜问谁所撰对曰本州自来旧例
　　酒令
　　有儒道释吏同酒席行令取句语首尾字一同儒者曰上以风化下下以风刺上道士曰道可道非常道释曰色即是空空即是色吏曰牒件状如前谨牒
　　古今文集
　　杂著
　　客难　　　　　　　　　东方朔
　　苏秦张仪一当万乗之主而身都卿相之位泽及后世今子大夫修先王之术慕圣人之义自以为智能海内无双则可谓愽闻辩智矣然悉力尽忠以事圣帝旷日持久官不过侍郎位不登执防意者尚有遗行耶东方先生仰而应曰苏秦张仪之时周室大坏诸侯不朝力政争权相禽以兵得士者强失士者亡故谈说得行焉身处尊位今则不然圣帝流德天下震慴诸侯賔服安于覆盂动犹运掌贤不肖何以异哉遵天之道顺地之理物无不得其所故绥之则安动之则苦尊之则为将卑之则为虏抗之则在青云之上抑之则在黄泉之下用之则为虎不用则为鼠欲尽节效情安知前后使苏秦张仪与仆并生于今之世曽不得掌故安敢望侍郎乎
　　解嘲　　　　　　　　　扬雄
　　客嘲扬子曰吾闻上世之士人纲人纪析人之圭儋人之爵纡青拖紫朱丹其毂今子幸得遭盛明之世处不讳之朝歴金门上玉堂有日矣曽不能画一竒出一策上说人主下谈公卿顾黙而作太五千文深者入黄泉髙者出苍天大者含元气纎者入无间然位不过侍郎擢才给事黄门扬子笑而应之曰客徒欲丹朱吾毂不知一跌将赤吾之族也往者周网解结羣鹿争佚士亡常君国亡定臣得士者富失士者贫今大汉左东海右渠搜前畨禺后陶涂散以礼乐风以诗书天下之士雷动而云合鱼鳞杂袭咸营于八区家家自以为稷契人人自以为臯陶戴纚垂缨而谈者皆拟于阿衡五尺童子羞比晏婴与夷吾旦握权则为卿相夕失势则为匹夫譬若江湖之涯渤海之岛乗鴈集不为之多双鳬飞不为之少向使上世之士处乎今策非甲科行非孝亷举非方正又安得金紫且吾闻之也攫拏者亡黙黙者存位极者宗危自守者身全是以知知黙守道之极爰静爰清游神之廷惟寂惟寞守德之宅世异事变人道不殊彼我易时未知何如故有造萧何律于唐虞之世则谬矣有作叔孙通仪于夏殷之时则惑矣有建娄敬之策于成周之世则悖矣有谈范蔡之说于金张许史之门则狂矣夫萧规而曹随留侯画策陈平出竒功若泰山响若埙箎虽其人之胆智哉亦防其时之可为也故为可为于可为之时则从为不可为于不可为之时则凶仆诚不能与此数公者并故黙然独守吾太
　　賔戏　　　　　　　　　班固
　　太上有立德其次有立功是以圣哲治之栖栖遑遑孔席不暖墨突不黔由此言之取舍者昔人之上务著作者前烈之余事耳今吾子幸游帝王之世躬带绂冕之服卒不能摅首尾奋翼鳞使见之者影骇闻之者响震徒枕经籍纡体衡门潜神黙记亘以年嵗然而器不贾于当已用不效于一世虽驰辩如波涛摛藻如春华犹无益于殿最也主人曰若賔之言斯可谓见势利之华闇道德之实守窔奥之荧烛未仰天庭而覩白日也曩者王涂芜秽周失其驭侯伯方轨战国横骛当此之时搦朽磨钝鈆刀皆能一断商鞅挟三术以赞孝公李斯奋时务而要始皇彼皆蹑风尘之防履颠沛之势朝为荣华夕而憔悴福不盈眦祸溢于世且功不可以虚成名不可以伪立韩设辩而徼君吕行诈以贾国说难既遒其身乃囚秦货既贵厥宗亦坠方今大汉洒扫羣秽夷险芟荒廓帝纮恢皇纲基隆于羲农规广于黄唐其君天下也炎之如日威之如神涵之如海养之如春譬犹草木之殖山林鱼鸟之毓川泽参天地而施化岂云人事之厚薄哉賔曰若夫鞅斯之伦既闻命矣敢问上古之士处身行道辅世成名可述于后者黙而已乎主人曰何为其然也昔者咎繇谟虞箕子访周言通帝王谋合圣神殷说梦发于傅岩周望兆动于渭濵皆俟命而神交匪词言之所信故能建必然之策展无穷之勲也若夫牙旷清耳于管弦离娄目于毫末逢防絶伎于弧矢班输防巧于斧斤仆亦不任厠伎于彼列故宻尔自娱于斯文
　　诗话
　　危语相嘲
　　桓南郡与殷荆州语次因共作危语顾恺之曰火烧平原无遗燎桓曰白布纒棺翣旒旐殷曰投鱼深渊放飞鸟复作危语桓曰矛头浙米劒头炊殷曰百嵗老翁攀枯枝顾曰井上辘轳卧婴儿殷有一叅军在坐云盲人骑瞎马夜半临深池殷曰咄咄逼人仲堪眇目也【世说】
　　杀风景诗
　　李义山杂纂品目数十葢以文滑稽者其一曰杀风景谓清泉濯足花上晒裈背山起楼烧琴煑鹤对花啜茶松下喝道晏元献庆厯中罢相守颍以惠山泉烹日注置酒赋诗曰稽山新茗緑如烟静挈都监煮惠泉未向人间杀风景更持醪醑醉花前王荆公元丰末居金陵大漕蒋之竒夜谒公于蒋山驺唱甚都公取松下喝道语作诗戏之曰扶衰南陌望长楸灯火如星满地流但怪传呼杀风景岂知禅客夜相投自此杀风景之语颇着于世【西清诗话】
　　以名相戏
　　陈亚少卿维扬人善诗什滑稽尤甚尝与蔡君谟防于金山僧舍酒酣君谟题诗于屏间曰陈亚有心终是恶亚即索笔对云蔡襄无口便能衰闻者絶倒又自为亚字谜曰若教有口便哑且要无心为恶中间全没肚肠外面任生棱角虽一时谐谑之词然亦有深意【青箱杂记】
　　药名诗
　　陈郎中亚滑稽尝为药名诗有风月前湖夜轩窗半夏凉不失诗家之体其鄙者有赠乞雨日曝僧云不雨若令过半夏定应晒作葫芦巴又孔毅父有药名诗云鄙性尝山野尤甘草舍中钩帘隂卷栢障壁坐防风客土依云实流泉驾木通行当归老矣已逼白头翁此地龙舒国池隍兽血余木香多野橘石乳最宜鱼古瓦松杉冷旱天麻麦疎题诗非杜若牋腻粉难书【迃叟诗话】
　　人名诗
　　或传一诗谜云佳人佯醉索人扶露出胸前白雪肤走入绣帏寻不见任他风雨满江湖乃贾岛李白罗隠潘阆四诗人名也【遯斋闲览】
　　姓名为谜
