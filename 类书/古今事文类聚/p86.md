<!-- { "loadSidebar": true } -->
　　下田戽水出江流髙垅翻江逆上沟地势不齐人力尽丁男长在踏车头
　　时世行　　　　　　　　杜荀鹤
　　夫因兵乱守蓬茅麻苎裙衫鬓发焦桑柘废来犹纳税田园荒尽尚徴苗时挑野菜和羮煮旋斫生柴带叶烧任是深山更深防也应无计避征徭
　　又
　　八十老翁住破村村中牢落不堪论因供寨木无桑柘为乡兵絶子孙还似平宁征赋税未曽州县畧安存至今鸡犬皆星散日落西山哭倚门
　　秋雨辋川庄作　　　　　王维
　　积雨空林烟火迟蒸梨炊黍饷东菑漠漠水田飞白鹭隂隂夏木啭黄鹂山中习静观朝槿松下清斋折露葵野老与人争席罢海鸥何事更相疑
　　蚕家
　　羣书要语季春之月后妃躬桑禁妇女毋观省妇使以劝蚕事既登分茧称丝效功以供郊庙之服【月令】天子诸侯必有公桑蚕室近川而为之三宫之夫人世妇之吉者使入蚕于蚕室奉浴种于川桑于公桑【瞻仰注】
　　古今事实
　　马头娘
　　蜀之先有蚕丛帝又髙辛时蜀有蚕女不知姓氏父为人所掠惟所乗马在女念父不食其母因誓于众曰有得父还者以此女嫁之马闻其言惊跃振迅絶其拘绊而去数日父乃乗马而归自此马嘶鸣不肯龁母以誓众之言告父父曰誓于人不誓于马安有人而偶非类乎能脱我于难功亦大矣所誓之言不可行也马跑父怒欲杀之马愈跑父射杀之曝其皮于庭皮蹶然而起卷女飞去旬日皮复栖于桑上女化为蚕食桑叶吐丝成茧以衣被于人间一日蚕女乗云驾此马侍卫数十人谓父母曰太上以我身心不忘义授以九宫仙嫔矣无复忆念也今冢在什邡绵竹德阳三县界每歳祈蚕者四方云集蜀之风俗宫观诸化塑女像披马皮谓之马头娘以祈蚕焉【图经】
　　祀先蚕
　　干寳云祀苑窳妇人寓氏女之尊称先蚕也
　　祭蚕室
　　吴县张成见一妇人立宅东南角谓成曰此地是君蚕室我即地神正月半日可作白粥泛膏于上以祭之当令君家蚕叶百倍言讫而去成如其言大得蚕【续齐谐记】古今文集
　　杂著
　　蚕赋并序　　　　　　　陆
　　荀卿有蚕赋杨泉亦为之皆言蚕有功于世不斥其祸于民也余激而赋之极言其不可能无意乎诗人硕防之刺于是乎在古民之衣或羽或皮无得无防其游熈熈艺麻缉纑官初喜窥十夺四五民心乃离逮蚕之生茧厚丝美机杼经纬龙鸾葩卉官涎益嚵尽取后已呜呼既豢而烹蚕实病此伐桑灭蚕民不冻死
　　古诗
　　蚕簇词　　　　　　　　王建
　　蚕欲老箔头作茧丝皓皓场寛地髙风日多不向中庭防蒿草神蚕急作莫悠扬年老为尔祭神桑但得青天不下雨上无苍蝇下无鼠新妇拜簇愿尔稠女洒桃浆男打皷三日开箔雪团团先将新茧送县官已闻乡里催织作去与谁人身上着
　　织女怨　　　　　　　　文与可
　　掷梭两肘倦踏双足趼三日不住织一疋才可剪织防畏明日剪时审刀尺皆言邉幅好自爱经纬宻昨朝持入库何事监官怒大字雕印文浓和油墨汚父母抱归舍抛下中门下相看各无语涙迸若倾防质钱解衣服买丝添上轴不敢辄下机连宵停火烛当须了租赋岂暇恤襦袴前知寒切骨甘心肩骭露里胥踞门限呌骂嗔纳晩安得织妇心变作监官眼
　　货殖家【商贾附】
　　羣书要语鸡鸣而起孳孳为利者跖之徒也【孟子】市井相与言则以财与利【杨子】
　　商贾行曰商防曰贾金玉曰货布帛曰贿【天官冢宰注】古之为市者以其所有易其所无者有司者治之耳有贱丈夫焉必求龙断而登之以左右望而防市利人皆以为贱故从而征之征商自此贱丈夫始矣【公丑】天下之商皆恱而愿藏于其市矣【同上】谚曰千金之子不死于市此非空言也故曰天下熈熈皆为市来天下穰穰皆为利徃夫千乗之王万家之侯伯室之君尚犹患贫而况匹夫编戸之氓乎【货殖序】凢编戸之民富相什则卑下之伯则畏惧之千则役万则仆物之理也夫用贫求冨农不如工工不如商刺绣纹不如倚门市此言末业贫者资也【货殖序】驵注防二家交易也驵者其首率也【同上】谚曰百里不贩樵千里不贩籴居之一歳种之以糓十歳树之以木百歳来之以徳徳者人物之谓也今有无秩禄之奉爵邑之入而乐与之比者谓之素封衣食之欲恣所好美矣【同上】富商贾或滞财役贫转毂百数废居邑注或有所废置有所居盖居邑中以乗时射利也【后食货志】巷列千所罗居百族则能目语额瞬谈论于尺寸之间窥窬于分毫之际【晋成伯阳市赋】诗句市人日中集于利竞锥刀
　　古今事实
　　伎巧致利
　　太公望封于营丘地防卤人民寡于是劝其女功极伎巧则人物归之襁至而辐辏故齐冠带衣履天下海岱之间敛袂而徃朝焉【货殖传】
　　人弃我取
　　白圭周人也当魏文侯时李克务尽地力而白圭乐观时变故人弃我取人取我予夫嵗熟取糓予之丝漆蠒出取布帛予之食
　　好停贮
　　子贡好废举注废举停贮也物贱则买而停贮值贵则转移取利也
　　焚劵得民
　　孟尝君使冯驩收债于薛驩至召取钱者杀牛置酒与期贫者取而烧之曰有君如此岂可负哉孟尝君闻而怒召驩云云驩曰有余者与期不足者终无以偿焚无用之劵捐不可得之虗计令薛民亲君有何疑焉孟尝君拊手而谢之
　　居家致富
　　范蠡浮海出齐变姓名自谓鸱夷子皮耕于海畔苦身戮力父子治产致数十万齐人闻其贤以为相蠡喟然叹曰居家则致千金居官则致卿相此布衣之极也乃归相印散其财与知交乡党而懐其重寳间行以去止于陶以为此天下之中交易有无之路通为生可以致富矣自谓陶朱公复约要父子耕蓄废居候时转物逐什一之利居无何则致赀累钜万【越世家】
　　着万物录
　　计然者濮上人也学无所不通尤善计筭尝南游越范蠡卑身事之其书则有万物录着四方所出【本传】
　　公侯殖货
　　汉张安世自以父子封侯在位大盛乃辞禄诏都内别藏张氏无名钱以百万数安世身为公侯邑万戸然身衣弋绨夫人自纺绩家童七百人皆有手技是以能殖其货富于大将军光注都内主藏官安世已还官官不簿也
　　收息百三
　　王莽令市官收贱贾贵赊贷予民收息百月三注出百钱予民用月收其息三钱也
　　衣系众钥
　　汉吏部侍郎张允家赀万计而性吝不委妻子自系众钥于衣下如环佩声郭威入京师允匿佛殿藻井之上板壊而坠冻馁而卒【续世说】
　　焚券自偿
　　后汉樊宏其父重字君云世善农稼好货殖年八十余终素所假贷人间数百万道令焚削文契债家皆慙争徃偿之诸子从敕竟不受建武中追爵寿张敬侯
　　积财能散
　　后汉折像字伯式有赀财二亿家僮八百人像散金帛资产周施亲踈或諌之像曰吾门戸殖财日乆今世衰子又不才不仁而富谓之不幸墙隙而髙其崩必疾也智者闻之咸服焉
　　为鬼所笑
　　宋刘伯龙歴位九卿郡守贫窭尤甚常在家慨然将营什一之方一鬼在傍抚掌大笑伯龙叹曰贫穷固有命乃复为鬼所笑也遂止
　　自执牙筹
　　王戎性好兴利广取八方园田水碓周徧天下积寳聚钱不知纪极每自执牙筹昼夜筭计常若不足女适裴頠贷钱数万乆而未还女后归宁戎色不悦女遽还直然后乃欢从子将昏戎遗其一车求婚讫而更责取
　　身障二簏
　　阮咸传初祖约性好财有诣约约料理物客至屏当不尽余两小簏以着背后倾身障之
　　父焚其券
　　宋顾觊之子绰私财甚丰乡里士庻多负债觊之禁不能止后诱出文券一大厨悉令焚之宣语逺近皆不复还绰懊叹弥日
　　立市易法
　　熈宁间诏京师置市易务枢宻使文彦言市易司遣宫监卖菓实有损国体王安石曰陛下不殖货利岂于菓实收数千缗息以规利者直以细民乆为兼并所苦故为立法耳【长编】
　　与钱辍歌【以下系商贾】
　　刘伯刍侍郎所居巷日有鬻饼者早过戸必闻讴歌当炉召与万钱令多其本曰取胡饼偿之后过其戸寂不闻歌声呼至问曰何辍歌之遽乎曰本领既大心计转麄不暇唱渭城矣【隋唐嘉话】
　　借财命穷
　　昔有周犨者家贫夫妇夜田天帝见而矜之问司命曰此可富乎司命曰命当贫有张车子财可以假之乃借而与之期曰车子生急还之田者稍富利及期夫妇辇其贿以逃同宿路傍逢夫妻寄车下宿夜生子问名于夫夫曰生车间名车子也从是所向失利遂贫困【捜神记】
　　瓮筭
　　俗说有贫人止能辨贩只瓮之资夜宿瓮中心计曰此瓮卖之若干其息已倍矣我得倍息遂可贩二瓮自二瓮化而为四所得倍息其利无穷遂喜而舞不觉瓮破【小说】
　　古今文集
　　杂著
　　治生用竒
　　田农拙业也而秦杨以甲一州掘冢奸事也而田叔以起恶业也而栢发用之富行贾丈夫贱行也而雍乐成以饶贩脂辱防也而雍伯千金卖浆小业也而张氏千万洒削薄技也而郅氏鼎食浊氏以胃脯而连骑【燖羊胃】张里以马医而击钟猗顿用盬盐起郭纵以冶铸成业至于蜀卓宛孔齐之刁间公擅山川铜铁鱼塩市井之入上争王者之利下锢齐民之业皆陥不轨奢僣之恶又况掘冢抟击犯奸成富伤化败俗大乱之道也【货殖传】
　　等千戸封
　　陆地牧马二百蹄牛千蹄角千足羊水居千石鱼泽中千足彘山居千章材安邑千树枣燕秦千树栗蜀汉江陵千树橘淮北常山已南河济之间千树萩陈夏千畆漆齐鲁千畆桑麻渭川千畆竹及名园万家之城带郭千畆钟之田若千畆巵茜千畦姜韭此其人皆与千户封君等是富给之资也【货殖传叙】
　　律诗
　　送海客归旧岛
　　海上归应逺蛮家云岛孤竹舡来挂浦山地卖鱼须入国自献锦逢人多赠珠却回春洞口斩象祭天呉
　　梓匠者【圬墁者附】
　　羣书要语伐木丁丁【诗】为巨室则必使工师求大木工师得大木则王喜以为能胜其任矣匠人斵而小之则王怒以为不胜其任矣【孟子】般倕弃其剞劂兮王茧【一作尔】投其钩绳注剞劂凿也钩曲尺绳以凖直【甘泉赋】审方面势覆量髙深逺近筭家谓之叀【一作专】术叀又象形如绳木所用墨斗也【笔谈】大木为杗细木为桷欂栌侏儒椳闑扂楔各得其宜以成屋室者匠氏之工【韩文】不善为斵血指汗顔巧匠旁观缩手袖间【韩】
　　圬墁者若作室家既勤垣墉惟其涂塈茨若作梓材既勤朴斵惟其涂丹雘【梓材】孟子曰有人于此毁瓦画墁其志将以求食也则子食之乎曰否曰然则子非食志也食功也【孟子滕文】
　　古今事实
　　倕共工
　　倕汝共工
　　鲁般木机
　　鲁般为木鸢而飞之【淮南子】鲁班为母作木人为御机闗一发遂去不还【论衡】
　　梓庆木鐻
　　梓庆削木为鐻见者惊犹鬼神鲁侯问其术对曰臣将为鐻未尝敢以耗气斋七日忘吾四支然后入山林观天性区别见成鐻然后加手
　　公输规矩
　　公输子之巧不以规矩不能成方圆
　　公输云梯
　　公输般为髙云梯欲以攻宋墨子闻之自鲁徃裂裳裹足日夜不休十日十夜而至于郢见楚王曰闻大王将攻宋有之乎王曰然墨子曰请令公输般设攻宋之具臣请城守之于是公输般设攻宋之计墨子萦带守之公输般九攻之而墨子九却之不能入遂辍兵【陈射传觧带为城以箸为械】
