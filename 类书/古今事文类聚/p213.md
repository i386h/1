<!-- { "loadSidebar": true } -->
　　君家赤骠画不得一团旋风桃花色红缨紫鞚瑚鞭玉鞍锦鞯黄金勒请君鞁出防君骑尾长窣地如红丝自矜诸马皆不及却忆百金新买时香街紫陌鳯城内行人见者谁不爱鞭骤急白汗流弄影行骄碧蹄碎紫髯番雏金剪刀平明剪出三髙上防时独意气众中牵出偏雄豪骑将猎向南山口城南狐兔不复有草头一防疾如飞却使苍鹰翻向后忆昨防君朝未央鸣珂拥葢满路香始知边将真富贵可怜人马相辉光男儿意气得如此骏马长鸣北风起待君东去扫边尘为君一日行千里
　　天马歌　　　　　　　　李白
　　天马走出月攴窟背为虎文龙翼骨嘶青云振緑髪兰筋权竒走灭没腾昆仑歴西极四足无一蹶鸡鸣刷燕晡秣越神行电迈蹑恍惚天马呼飞龙趋月明长庚臆双鳬尾如流星首渴乌口喷红光汗沟朱曾陪时龙跃天衢羁金络月照皇都逸气棱棱淩九区白璧如山谁敢沽回头笑紫燕但觉尔辈愚天马却恋君轩竦跃惊矫浮云翻万里足踯躅遥瞻阊阖门不逢寒风子谁采逸景孙白云在天丘陵逺崔嵬盐车上峻坂倒行逆施畏日晩伯乐翦拂中道遗少尽其力老弃之愿逢田子方恻然为我思虽有玉山禾不能疗苦饥严霜九月凋桂枝伏衔寃摧两眉请君赎献穆天子犹堪弄影舞瑶池
　　律诗
　　谢张安道惠马　　　　　苏子由
　　从事年来鬓似蓬破车倦仆众人中作诗仅比穷张籍得马还从老晋公夜起趋朝非所事晓骑行乐定谁同惯乘欵段游田里怯听骎骎两耳风【张水部集有谢裴晋公恵马诗】
　　驴
　　羣书要语驴长耳也【説文】蹇驴服驾无用日多【楚辞】骡驴父马母驴駃騠马父驴母也【説文】
　　诗句长耳任从冰上过【赵逢】
　　古今事实
　　灵帝乘驴
　　后汉灵帝于西园驾四白驴躬自操辔驱驰以为之乐公卿贵戚转相仿效夫驴服重致远上下山谷野人之所用耳何有帝王君子骖御之乎迟钝之畜而今贵之天意若曰国且大乱凡执政者皆如驴也【五行志】凡人相骂曰死驴丑恶之称也【风俗通】
　　长面似驴【见面门】
　　骑驴到郡
　　晋文帝大亲阮籍愿得为东平太守帝从之籍便骑驴到郡至皆壊府舎诸壁障使内外相望当十余日便乘驴去【文士传】
　　驱驴省父
　　胡威厉操清白父质为荆州太守威自京都省之家贫无车仆自驱驴单行拜见父十余日辞归毎至客舎自放驴取食【晋阳秋】
　　作驴鸣【见吊慰门】
　　华山骑驴【见姓名门】
　　噀纸成驴
　　张果老尝乗一白驴休则叠之如纸置巾箱中更以水噀之复成驴起【仙传】
　　古今文集
　　杂著
　　庐山公九锡俳谐文　　　袁淑
　　若乃三军陆迈粮运艰难谋臣停筭武夫吟叹尔乃长鸣上党慨慷应邦﨑岖千里荷囊致餐用捷大勲厯山不刋斯实尔之功也走随时兴晨夜不黙仰契象俯恊漏刻应更长鸣毫分不忒虽挈壶著称未足比徳斯又尔之智也青脊绛身长头广额修尾后垂巨耳双磔斯又尔之形也嘉麦既熟实须精面负磨回衡迅若转电惠我众庻神只获荐斯又尔之能也是用遣中大夫闾丘骡如尔使衔勒大鸿胪斑脚大将军宫亭侯以汤州之庐江江州之庐陵吴国之桐庐合浦之朱庐封尔为庐山公
　　黔之驴　　　　　　　　栁宗元
　　黔无驴有好事者船载以入至则无可用放之山下虎见之厐然大物也以为神蔽林间窥之稍出近之愸愸然莫知他日驴一鸣虎大骇以为且噬己也甚恐然徃来视之竟无异能者益习其声又近出前后终不敢搏稍近益狎荡倚冲冒驴不胜怒蹄之虎因喜计之曰技止此耳跳踉大噉断其喉尽其肉乃去噫形之厐也类有徳声之宏也类有能向不出其技虎虽猛镇畏卒不敢取今若是焉悲夫







　　古今事文类聚后集卷三十八
<子部,类书类,古今事文类聚>
　　钦定四库全书
　　古今事文类聚后集卷三十九
　　宋　祝穆　撰
　　毛虫部
　　牛
　　羣书要语犅特牛父也犊牛子也犉黄牛黒唇也牷纯色牛也【説文】周留水牛毛青腹大【广志】童牛之牿元吉【大畜】东邻杀牛不如西邻之禴祭【既济】晥彼牵牛不以服箱【小雅】祭天地之牛角茧栗宗庙之牛角握賔客之牛角尺【内则】诸侯无故不杀牛【曲礼】郊牲用骍尚赤也用犊贵诚也【郊特牲】伐冰之家不畜牛羊【大学】犂牛之子骍且角虽欲勿用山川其舍诸【论语】宁为鸡口毋为牛后【史记】若九牛亡一毛【司马迁书】牛骥同皂【邹阳书】勤次七劳牵不得其鼻于尾弊【太经】诗句椎肥牛呼牟【韩】九牛亡一毛未在多少间【韩】牛戴寒鸦过别村【蘓迨】
　　古今事实
　　巢父牧犊
　　尧以天下让巢父巢父曰君之牧天下亦犹余之牧孤犊君牧天下是各有其所牧矣焉用惴惴然以所牧而与余余无用天下为也于是牵犊而去【符子】
　　巢父饮牛【见隠逸门】
　　武王放牛
　　武王放牛于桃林之野
　　宣王考牧
　　宣王考牧谁谓尔无牛九十其犉尔牛来思其耳湿湿或降于阿或饮于池
　　牛羊茁壮
　　孔子尝为乗田矣曰牛羊茁壮长而已矣
　　乗牛渡关【见关门】
　　牛谢拯溺
　　子路拯溺其人拜之以牛子路不受孔子曰鲁人必不拯溺矣
　　齐王易牛
　　齐王见牵牛衅钟以羊易之
　　荘子牺牛【见隐逸门】
　　牛鬬持角【见勇力门】
　　庄苗留犊【见清亷门】
　　牵牛蹊田
　　楚子为陈夏氏乱故伐陈杀夏徴舒因县陈申叔时使于齐复命不贺而退王使让之对曰抑人有言曰牵牛以蹊人之田而夺之牛牵牛以蹊者信有罪矣而夺之牛罚已重矣诸侯之从讨有罪今县陈贪其富也无乃不可乎王曰善【宣上】
　　饭牛车下
　　戚饭牛车下扣角而商歌曰南山粲白石烂生不逢尧与舜禅短布单衣才至骭长夜漫漫何时旦齐桓公闻之举以为相【琴操】
　　饭牛牛肥
　　百里奚爵禄不入于心故饭牛而牛肥
　　贩牛于秦
　　百里奚未遇时贩牛于秦鬻以五羊之皮公孙支得而献诸缪公缪公用之谋无不当举必有功【吕氏春秋】
　　庖丁解牛
　　庖丁为文惠君解牛曰臣之刀十九年所解千牛而刀刃若新彼节者有间而刀刃无厚以无厚入有间而恢恢乎其投刃必有余地是以十九年而刀刃如新【荘子】屠牛坦一朝解十二牛而芒刃不顿【贾谊策】
　　猗顿畜牛
　　猗顿鲁之穷士闻朱公富徃问术焉告之曰子欲速富畜五牸乃适西河大畜牛羊于猗氏之南十年之间子息万计资拟王公【孔丛子】
　　刻五石牛
　　秦惠王欲伐蜀乃刻五石牛置金其后蜀人见之以为牛能便金有养卒以为此天牛也能使便金蜀王以为然即发卒千人使武丁力士陁牛成道致三牧于成都秦得道通石牛力也后遣丞相张仪等随石牛道伐蜀【蜀纪】
　　田单火牛
　　骑劫攻取即墨田单取牛千头衣以五彩束刃其角缚火其尾穽城而出步壮士五千衔枚随其后牛出火明所触皆死壮士因击之燕师大败遂収齐城
　　占犊吉祥
　　宋人有好行义者三世不懈家无故而黒牛生白犊以问孔子孔子曰此吉祥也以享上帝居一年其父无故而盲牛复生白犊居一年其子又盲其后楚攻宋围其城民易子而食之析骸而炊之丁壮皆乘城战死者大半此人父子有疾皆免【列子】
　　射牛不中
　　贾坚弯弓三石余烈祖以坚善射故亲试之乃取一牛置百步上召坚射曰能中之乎坚曰少壮之时能令不中今巳年老不能中之恪大笑射发一矢拂脊再一矢摩腹皆附肤落毛上下如一恪曰能复中乎坚曰所贵者以不中为竒中之何难一发中之观者咸服其妙【崔鸿十六国春秋燕语】
　　卖劒买牛
　　龚遂为渤海太守民有带刀劒者使卖劒买牛卖刀买犊曰何为牛佩犊
　　丙吉问牛
　　丙吉为相出逢死伤横道过之不问前行逢人逐牛牛喘吐舌使问逐牛行几里矣椽吏谓前后失问吉曰民鬬相杀伤长安令京兆尹职所当禁捕宰相不亲小事非所当问方春未可大热恐牛行近用暑故喘三公典调和隂阳职当忧是以问之
　　触墙成字
　　郑家牛触墙成八字【白集注】
　　常乗青牛
　　封君达少好道入鸟防山百余年还乡里常乗青牛故谓青牛道士
　　牛饮天河【见八月门】
　　认牛不辨
　　刘寛尝行有人失牛者乃于路就寛车中认之寛无所言下驾步归有顷认者得牛而送还叩头慙谢寛曰幸劳见归何为谢也
　　以木牛运
　　蜀诸葛亮复出祁山以木牛运米牛者方腹曲头一角四足头入领中舌着于腹载多而行少宜可大用不可小使
　　梦牛流血【见梦门】
　　邻牛犯禾
　　管宁邻有牛犯宁禾者宁牵着凉处自饮食还牛主其主大慙
　　目光在牛背
　　王衍因宴集为族人所怒举樏掷其面衍初无言引王导共载而去然心不能平在车中揽镜自照曰尔看吾目光乃在牛背上
　　赌牛作炙
　　王恺之有牛名八百里驳常莹其蹄角王武子与射赌得趣左右探心作炙一啖而去
　　牛坠井中
　　褚彦回父湛之有牛坠井中湛之率左右营救彦回下不视
　　盗牛不问
　　晋周访乡人盗访牛于家间杀之访得宻埋其肉不使人知　郭舒雅行乡人盗杀舒牛事觉来谢舒曰君饥所以食牛余肉可共啖之世人皆伏
　　鼷防食角
　　成七年鼷防食郊牛角改卜牛鼷防又食其角乃免牛
　　饷牛不食
　　梁傅昭性笃谨子妇家饷牛肉以进昭昭召其子曰食之斯犯也言之则不可取而埋之不负闇室如此
　　叔射杀牛【见嫂叔门】
　　病牛赎回
　　后周孟信家贫唯有一老牛其兄子卖以供薪米契券讫信适从外来方知其卖因告买者曰此牛先来有病小用便发君不须也杖其兄子买者嗟异苦请不得
　　决争牛讼
　　张允济仕隋为武阳令元武民以牸牛依妇家者乆之孳十余犊将归而妇家不与牛民诉县县不能决乃诣允济允济曰若自有令吾何与为民泣诉其抑允济因令左右防民防其首过妇家云捕盗牛者令尽出民家牛质所来归不知还曰此壻家牛我无与即遣左右撤防曰可以此还壻妇家叩头服罪元武吏大慙
　　牛角挂书
　　李宻闻包恺在缑山徃从之以蒲荐乗牛挂汉书一帙角上一手捉牛靷一手翻书读之越公杨素见而竒之
　　戴文成牛
　　贞元中海盐县有戴文者家富性贪其乡人举债必収利数倍有邻人与之交利刻剥至死邻人积恨数年文病死邻人家牛生一黒犊脇下白毛成字曰戴文闾里咸知文子耻之乃求谢焉以物熨去其毛邻人从之既而文子以牛身无验乃讼邻人妄称牛犊有字追至官则白毛依然复出但呼戴文牛则应声而至邻人恐文子盗去夜则闭于别室经数歳方死【变化记】
　　斑特处士
　　茵假宿大僚荘南山下月夜有叩关称桃林斑特处士访茵继而南山斑寅将军来谒茵为置酒及明视门外唯牛蹄虎迹而已【广记】
　　白水牯牛【见僧门】
　　黒牡丹
　　唐末刘训者京师富人梁氏开国尝假贷以给军京师春游以观牡丹为胜赏训邀客赏花乃系水牛数百在前指曰此刘氏黒牡丹也
　　盗割牛舌
