<!-- { "loadSidebar": true } -->
　　地动聨句　　　　　　　苏叔才子美
　　大荒孟冬月【叔才】末旬髙防时日腹昏盲伥【子美】风口鸣呜咿万云困隂戚【叔才】百植嗟阳衰浓寒有胜气【子美】天冻无败期六指忽摇拽【叔才】羣蹠初奔驰丸铜落蟾吻【子美】始异张浑仪列宿犯天纪【叔才】预騐汉志辞民甍亟鼓舞【子美】禁堞强崩离坐骇市声死【叔才】立怖人足踦坦途重车偾【子美】急传壮马欹陵阜动抚手椒砾块富扬箕停汚有乱浪【子美】僵木无静枝众啄不暇息【叔才】防嶂惊欲飞踊塔撼铎碎【子美】安流荡舟疲倒壶防午漏【叔才】颠巢骇眠鸱居人眸子【子美】行客劳触儿南北顿儵忽【叔才】西东播戎夷四镇一毛重【子美】百川寸涔微斗数不知大【叔才】轩轻主者谁共工岂复愁【子美】富媪安得为寜无折轴患【叔才】顿易崩山悲众蛰不安土【子美】羣毛难丽皮惊者去靡所【叔才】仆或如见挤轰雷下檐瓦【子美】决万倾仓粢双颠太室吻【叔才】四跃宸庭螭万宇变旋室【子美】百城如转机念此大菑患【叔才】必由政瑕疵胜社勇厥气【子美】孤阳病其威传是下乗上【叔才】亦曰尊屈卑夫惟至静者【子美】犹不可保之况乃易动物【叔才】何以能自持髙者恐颠坠【子美】下者当镇绥天戒岂得慢【叔才】肉食宜自思变省孽可息【子美】损降祸可违愿进小臣语【叔才】兼为丹扆规伟哉聦明主【子美】勿遗动地诗【叔才】
　　泰山
　　羣书要语泰山五岳之东岳也【初学记】嵗二月东廵狩至于东岳注泰山【舜典】泰山一曰天孙言为天帝孙也主召人魂魄东方万物始成故知人生命之长短【博物志】一名岱宗王者受命易姓报功告成必于岱宗也东方万物始交代之处宗长也言为羣岳之长【五经通义】泰山岩岩鲁邦所瞻【诗】曷为祭泰山河海山川有能润乎百里者天子秩而祭之【公羊传】触石而出肤寸而合不崇朝而徧天下者惟泰山之云也【公羊传】泰山其頺乎【孔子歌】泰山若砺【汉功臣誓】泰山盘道屈曲而上凡五十余盘经小天门大天门西岩为仙人石闾东岩为介丘东南岩名日观黄河去泰山二百余里祠所望黄河如带【汉官仪及泰山记】
　　古今事实
　　帝王封禅
　　禹封泰山禅防稽周成王封泰山禅社首秦始皇封泰山禅梁甫王者受命必封禅封者増髙也禅者増厚也【禅除地为坛字本为墠以其祭神故从示也】皆刻石纪号着巳之功绩【社首梁甫皆小山白虎通】
　　孔登泰山
　　孔子登泰山而小天下【孟子】
　　秦大夫松
　　秦始皇上泰山风雨暴至休于树下因封其树应劭曰得五松封为五大夫
　　汉时种栢
　　泰山南有庙悉种栢千株大者十五六围相传汉武所种
　　古今文集
　　杂著
　　汉封禅记
　　应劭汉官仪载马第伯封禅仪记正纪建武封禅事每穪天子为国家其叙山势峭险登陟劳困之状极工予喜诵之其畧云是朝上山骑行往往道峻稍下骑歩牵马乍歩乍骑且相半至中观留马仰望天关如从谷底仰观抗峯其为髙也如视浮云其峻也石壁窅窱如无道迳遥望其人端如行朽兀或为白石或如雪乆之白者移过树乃知是人也殊不可止四布僵卧石上亦頼赍酒脯处处有泉水复勉强相将行到天闗自以已至也问道中人言尚十余里其道傍山胁仰视岩石松树鬱鬱苍苍若在云中俛视谿谷碌碌不可见丈尺直上七里頼其羊肠逶迤名曰环道往往有絙索可得而登也两从者扶挟前人相牵后人见前人履底前人见后人顶如画初上北道行十余步一休稍疲咽唇燋五六歩一休蹀蹀据顿地不避湿暗前有燥地目视而两脚不随又云封毕诏百官以次下国家随后道廹少步从匍匐邪上起炬火止亦骆驿步从触击大石石声正讙但讙石无相应和者肠不能巳口不能黙明日太医令问起居国家云昨上下山欲行廹前人欲休则后人所蹈道峻危险国家不劳又云东山名曰日观鸡一鸣时见日欲出三丈所秦观者望见长安吴观者望见防稽周观者望见齐凡记文之工悉如此而未尝见称于昔贤秦吴周三观亦无曽用之者今应劭书脱畧惟刘昭补注东汉志仅有之亦非全篇也
　　泰山纪行
　　客有云昔罢兖曹与一二友祠岱岳因登絶顶行四十里宿野人之庐前有药灶地多鬼箭天麻参之类将五鼓初各仗防而东仅一二里至太平顶丛木中有真宗东封坛遗址拥褐而坐以伺日出久之星斗渐稀东望如平地天际已明其下则暗又乆之明处有山数峯如卧牛车盖之状星斗尽不见其下尚暗初意日当自明处出又乆之自大暗中日轮涌出正红色腾起数十丈半至明处却半有光全至明处却全有光其下亦尚暗日渐高辨色度五鼓三四防也经真庙帐宿之地石上方柱窠甚多又经龙口泉大石有罅如龙哆其口水自中出又经天门十八盘垅尤秀耸北眺青齐诸山可指数信天下之伟观也
　　古诗
　　望岳　　　　　　　　　杜甫
　　岱宗夫如何齐鲁青未了造化钟神秀隂阳割昏晓荡胸生层云决眦入飞鸟防当凌絶顶一覧众山小
　　游泰山　　　　　　　　李白
　　四月上泰山石平御道开六龙过万壑涧谷随萦廻马迹绕碧峯于今满青苔飞流洒絶巘水急松声哀北眺防嶂竒倾崖向东摧洞门闭石扇地底兴云雷登髙望蓬瀛想象金银台天门一长啸万里清风来玉女四五人飘飖下九垓含笑引素手遗我流霞杯稽首再拜之自媿非仙才旷然小宇宙弃世何悠哉
　　游泰山　　　　　　　　李白
　　平明登日观举手开云关精神四飞扬如出天地间黄河从西来窈窕入逺山慿崖覧八极目尽长空闲偶然值青童緑髪盈云鬟笑我晩学仙蹉跎凋朱顔踌躇忽不见浩荡艰追攀
　　华山
　　羣书要语华山为西岳【尔雅】豫州其山镇曰华山【职方氏】至于大华【书】山顶有池生千叶莲花服之羽化因曰华山【华山记】践华为城【过秦论】归马华山之阳【武成】大华之山削成而四方其高五千仭其广千里【西山记】
　　古今事实
　　华山之神
　　秦始皇三十六年郑客从关东来至华隂望见素甲白马从山上下知其非人道左止而待之遂持璧与郑客曰为我遗镐池君明年祖龙死
　　山中毛女
　　毛女在华隂山中山客猎师世世见之体生毛自言秦始皇宫人【列仙传】
　　公超雾市
　　张楷字公超能为五里雾所居成市后华山南有公超雾市
　　王猛隠居【见后集虱门】
　　子先骑龙
　　呼子先者汉中关下卜师夀百余嵗临去呼酒家妪令急装便有仙人持二茅狗来至子先持一与酒妪因各骑之乃龙也上华隂山常于山大呼言子先酒母在此【列仙传】
　　登落鴈峯
　　李白登华山落鴈峯曰此山最高呼吸之气想通帝坐矣恨不携谢朓惊人诗来搔首问青天耳【搔首集】
　　希夷隠居
　　陈抟隠武当山后居华州云台观
　　古今文集
　　杂著
　　西岳太华山碑铭【并序】　　张説
　　天有四序星辰辨其分地有五方山岳镇其域隂阳交畅则品物形矣精气相射则神只着矣西岳太华山者当少隂用事万物生华故曰华山踞中土西偏当七宫正位是称西岳披圗以察削成而四方信焉立表以筭其髙五千仭眀焉石壁杰竪而雄竦众山奔走而倾附其气肃其威振其行配金其辰直酉前对华阳之国后压华隂之郡左抱桃林之塞右产蓝玉之田谅少昊之下都即蓐収之别馆也轩帝逰焉以防众神虞帝柴焉以观羣后爰自夏氏迄于隋室朝廷五姓载歴三十祀典相因旧章未改坛庙宇何代不修一祷三祠无嵗而缺所以报生殖事灵神不有怠也故亦祥休眀灾滛慝未尝爽也皇天眷佑馨我烈祖奄有万方逮乎六叶郊天地望山川精意必逹坠典咸甄亦命州将四时告防加视王秩进号金天若是何者抑有由焉予小子之生也嵗丙戌月仲秋膺少昊之盛徳叶太华之本命故常寤寐灵岳飨神文玉帛未陈幽賛必先意而启椒醑虽薄景福果应期而集感昭赛可一二而道耶记云下有方士真人金鼎石室上有眀星玉女仙草瑶池茅龙一去毛女千祀前代帝王多所儌觊朕学羲文之道故非斯人之徒忧在至道之不行不忧富贵之无求患在苍生之不理不患年夀之若流以功施四海为长生以业传百代为不死焉羡置集灵之宫虚望非福立存心之殿劳思轻举者哉于戱维岳配天尚弼予志予欲太康兆人岳翼予欲定礼乐谐神人岳听予思其维岳降神生此多士无俾申甫専美于嵩语酌古训心通神境善而不答诚而不应未之公也岳其念哉十有二载孟冬之月歩自京邑幸于洛师停銮庙下清眺仙掌云拂石牀霓裳可接风过松岭仙驾如闻乆勤报徳之愿未暇封崇之礼迟廻刻石梗概名山万姓瞻予言可复也铭曰
　　巉巉太华柱天直上青崖白谷仰见灵掌雄峯峻削菡蓞森爽是曰灵岳众山之长白帝西下黄河北来隂阳孕育精气徘徊偶圣呈瑞逢昬降灾玉池神挹石室僊开海絶瀛洲天遥圃伟哉此镇峥嵘中土鬼神乍游风云忽聚髙标赫日平壁飞雨自古王者廵方必至龙驾帝服对天禅地南面防神西后在位待予治国安人然后徐思其事
　　太华仙掌辩　　　　　王涯
　　西岳太华之首峯有五崖比壑破岩而列自下遥而望之偶为掌形旧俗土记之传者皆曰昔河自积石出而西流既越龙门遂弭南驰者千数百里折波左旋将走东溟连山塞之壅不得去有巨灵于此力劈而剖其中跖而北者为首阳絶而南者为太华河自此泄茫洋下驰故其掌迹犹存巨灵之迹也余闻惑之乃往观曰诞哉此说乎夫所谓神者非人也其动无声其行无迹若形而无象若气而无色防山剖泽而不见其作鼓风奔水而不见其力视不可察名不能及故推而谓之神乌有神之作力而有人迹乎神所以为神者有作而无悖一成而不易乌有始塞而复达之始连而复絶之始不知终是不为神矣且山谷之作此形何则不有危陷相薄髙深相敌乃有锐而出者为虎牙尖而背者为熊耳角而巘者为牛首冠而峭者为鸡头必以形之类形而必加说则鸡牛熊虎之象其亦有作乎余尝览张平子赋西京至巨灵髙掌厥迹犹存之辞以为该闻精逹以是惑使不语恠神之防何所述明暨覩其形而咨之果谬而无据也将假文神事以饰其词欤为思而有阙欤因辩其由而述之以告山下
　　登华防　　　　　　　　沈颜
　　尝读李肇国史补云韩文公登华岳之巅顾视其险絶恐栗度不可下乃发狂恸哭而欲缒遗书为诀且讥好竒之过也如是沈子曰吁是不谕文公之防耶夫仲尼之悲麟悲不在麟也墨翟之泣丝泣不在也且阮籍纵车于途穷恸岂始虑不至耶盖假事讽时致意于此尔前贤后贤道岂相逺文公愤趣荣贪位者之若陟悬崖险不能止俾至身危踣蹶然后叹不知税驾之所焉可及矣悲夫文公之防防沈子几晦乎
　　辨登华防
　　李肇国史补载韩愈游华山穷极幽险心悸目不能下发狂号哭投书与家人别华隂令百计取之方能下沈顔作聱书以为妄载岂有贤者轻命如此余观退之答张彻诗云洛邑得休告华山穷絶陉倚岩睨海渡引袖拂天星日驾此回辖金神所司刑泉绅拖脩白石剑攅髙青磴藓防拳局梯颷飐伶俜悔狂已咋齿垂诫仍镌铭则知笔记为信然沈顔为妄辨也【隠居诗话】
　　古诗
　　华岳　　　　　　　　　王维
