<!-- { "loadSidebar": true } -->
　　幕开丞相府旗总二师营料敌知无战安边自有征
　　督参
　　歴代防革宋绍兴二年以吕頥浩都督江淮荆湖诸军开府镇江頥浩辟参谋官已下文武七十七员
　　诗句相府开油幕门生逐绛纱
　　古今事实
　　戏谈废事
　　晋陶侃为都督诸参佐戏谈废事侃责之曰君子当摄其威仪何有乱头养望自谓安达耶
　　得才重望
　　唐赵璟审官仪六蕃府官属曰诸史辟署务得才以重府望能否已试则引而置之朝无俾其乆滞
　　賛谋防务
　　张拭字敬夫孝宗即位起忠献公宣抚都督诸军事忠献公奏以公书写机宜文字是时公甫三十内赞密谋外参庶务夙夜凛凛直以君父之责为己忧
　　极一时选
　　张拭辟机宜时浚起谪籍受重寄开府治戎参佐皆极一时之选幕府诸人自以拭为不可及
　　斥去小人
　　向子忞字宣卿朱丞相胜非以督府讨李成于江西屈公参议有一县令以不亷被讼求荐入幕公具以奸赃白丞相斥去因论君子小人不可使混杂以乱政丞相纳用之
　　入防谋议
　　陈克字子髙金陵人不事科举博学专用以资为诗晩得官吕祉安老帅建康辟置为属安老入为尚书参都督府谋议子髙复从军为淮西之行
　　皆天下选
　　张于湖督府参议官制云朕命相臣以幕府临遣凡其自从皆天下之选尔思直强明克承厥家所居之官声绩较着尚坚一心益固兵圉
　　古今文集
　　律诗
　　送李校书赴杜相公幕府　　杜子羙
　　贪趋相府今辰发恐失佳期后命催南极一星朝北斗五云多处是三台
　　制置使
　　歴代沿革唐宣宗大中五年以白敏中充招讨党项行营都统制置等使【通鉴】制置使之名始此宋不常置掌经画边鄙军旅之事政和中熈秦用兵以内侍童贯爲之【四朝志】宣和末姚古为京畿辅郡兵马制置使靖康初种师道为河东路制置使钱盖为陕西五路制置使【钦宗实录】建炎元年有招捉盗贼制置使自王渊始三年有行在五军制置使自刘光世始又诸路皆有副使自江浙陈彦文程千秋始六月浙西安抚使康允之本路制置使安抚制置此自始也【四年罢】有防江都制置使【管江南东路知建康府】绍兴二年有防海制置使【系建康两浙东路】三年有安抚制置使【大使之名自江南西路大使赵鼎始】六年始铸印以某路制置司为名从浙西淮东制置使梁汝嘉所请也其后尽省惟四川沿海有焉【四川系成都府沿海系明州】开禧用兵起丘宗卿守金陵留钥宗卿尝以佥枢督视军马于是赵淳已为江淮制置命宗卿为江淮制置大使已而罢四川宣抚又以安子文为制置大使朝议以子文恩数视执政特加大字
　　古今事实
　　诛赏便宜
　　张浚至襄阳自属郡守贰以下皆得诛赏因荐程千秋为京西制置使假以便宜【王之望西事记】
　　举按不法
　　席大光在成都得旨位宣抚副使上制置使凡监司不法许举按【朝野杂记】
　　筑堡置戍
　　范成大为四川制置使公以黎为要地奏置路分都监增五寨籍少壮为兵凡吐蕃扰边径路十有八悉筑堡置戍重赏檄羣蛮使相疑贰俄蕃牙擒文才以献公命斩之【言行录】
　　讨击抚摩
　　范成大为四川制置使文州蕃部间扰边公奏乞豫为文告倔强者讨击之善良者抚摩之使知畏慕即日施行
　　人才罗致
　　范成大为四川制置使凡人才可用者公悉罗致幕下用其所长其杰然则露章以荐徃往光显于朝【并同上】
　　并听节制
　　制置使自熙丰后多以武臣为之建炎元年郭太尉仲宣制置东南盗贼请监帅司并聴节制许之【朝野杂记】古今文集
　　杂著
　　乞令四川制置司通知马政
　　周必大
　　臣闻蜀有边防有马政前后议者多云二者必须相闗然后事体归一朝廷亦尝屡行申饬矣其如制置司专任邉防市马多寡在所不问都大司专主茶马支费浩瀚有所不恤若非两司通知其利害则虽欲使之协力何可得也且陛下以全蜀兵民之寄付之制帅虽御前诸军犹许节制总所钱物犹得商确而马政独不预闻可乎臣愚欲望特降睿防今后凡每歳市马若干价直増损若干收支茶防银两若干并令制置司通知如此则议论归一邉防马政不致相妨实为悠乆之计取进止
　　古诗
　　送王舎人制置四川　　　　洪迈
　　昭代推人杰谁登上将坛君王念方面侍从辍儒冠魏阙成髙拱梁州逺监观九天开幕府万里入征鞍往昔先多士归欤乐考槃中年思贾谊见晩叹严安禁掖侵霄汉秋空刷羽翰文章变龙虎班级上鸳鸾谋帅西南急登庸歳月寛智谋囘睿眷节制妙朝端风采今如此家声定不刋雪山方始重蜀道几曾难地逈江惊急云孤峡怒蟠梅花春欲动水国暮生寒行路艰初起筹邉防未殚郫筒无惜醉岷芋且加餐乡曲霑投分蓬莱忝备官丹心空自喜青眼独相看此地从公别何时话夜阑归来消息近鹏背一朝搏
　　律诗
　　呈知鄜州何士宗　　　　　向敏中
　　动将钟鼓堪铭镂业为皇王致太平貔虎有威开玉帐犬戎无战卧金钲
　　赠滕使君　　　　　　　　张孝祥
　　千骑东方白玉镳十眉环坐紫檀槽安南都护来鼇禁建武将军握豹韬瘴雨蛮烟惊鼓角朔云邉雪满旌旄夕烽不到甘泉殿尺一征还近赭袍
　　次韵王帅彦昭破贼　　　　叶集之
　　将略兵机断若神济时须仗老成人指麾自扣囊中智谋议谁参幕府賔已喜雄威存楚越更看余防取绥银明年此去登黄阁要使恩荣万国春
　　送贾使君　　　　　　　　刘商
　　考绩朝称贵时清武用文二天移外府三命佐元勲佩玉兼髙位枞金阅上军威容冠是铁圗画閤名芸
　　送赵尚书北伐　　　　　　张説
　　兵连紫塞路将举白云司超剑荣申贵衔杯盛出师日华鲜组练风色熖旌旗投笔樽前起横戈马上辞
　　赠容尚书中丞　　　　　　陈陶
　　普宁都护军威重九驿梯航压要津十二铜鱼尊画防三千犀角拥朱轮
　　送李尚书赴襄阳　　　　　韩愈
　　帝忧南国切改命付忠良壤画星揺动旗分兽簸扬五营兵转肃千里地还方赐书寛属郡战马隔隣疆纵猎雷霆迅观棊玉石忙风流岘首客花艳大堤倡
　　送容州唐中丞赴镇　　　　杜牧
　　交趾开星座龙泉佩斗文烧香翠羽帐音舞熨金裙鹢首冲泷浪犀渠拂岭云莫敎铜柱北长说马将军
　　送路使君赴任　　　　　　杜甫
　　王室比多难髙官皆武臣幽燕通使者岳牧用词人国待贤良急君当防擢新佩刀成气象行盖出风尘
　　送封尚书节制兴元　　　　薛逢
　　大封茅土鎭褒中醉出都门杀气雄陌上晩花迎虎节马前新月学弯弓珂临响涧声先合斾到春山色更红欲识真心报天子满旗全是发生风
　　饯赵尚书赴朔方军　　　　苏颋
　　劲虏欲南飞扬兵护朔垂赵尧无易邸邓禹即分麾野饯廻三杰军谋用六竒云邉愁出塞日下怆临岐防剑行人舞挥戈战马驰明年麟阁上充国拜于斯
　　宣谕使
　　歴代沿革宣谕使旧有之以宣谕德意为职而已不与军事渡江后所遣尤数绍兴二年冬分遣御史五人宣谕东南诸路观风问俗平反狱讼宣布德意逾年乃还六月已遣范右司直方宣谕川陕九年又遣方察院庭实宣谕三京皆使者职也时李察院寀被防宣谕江西乃专督捕盗平遂罢为广西提刑是年新复陕西诏楼仲辉以佥书枢密院往永兴宣谕郑亨仲以秘书少监爲参谋予卫卒千人因制置移屯等事宣谕之权自此重矣十一年郑亨仲宣谕川陕始建使名得与边事三十一年汪中丞彻宣谕京西湖北得防抚劳将士体访事宜三十三年虞雍公宣谕川陜乃专招军买马其年王瞻叔代之亦参军政盖自郑亨仲后其权亦在宣抚之亚焉【朝野杂记】
　　诗句渡江野老思求瘼候馆彬人忆下车
　　手持国宪羣僚畏口喻天慈百姓安
　　古今事实
　　循行诸路
　　吕忠穆公頥浩字元直时诸路盗贼稍息公虑守令不防请分御史循行诸路上乃诏三省选强明防谨之人台察不足则以郎官摄之皆令引对面给亲札御寳厯囘日攷其殿最以着赏罚分往诸路并以宣谕为名
　　荐劾尽公
　　髙宗绍兴二年遣使宣谕诸路赐以宣谕诏书御寳手厯居他官者并摄御史刘大中胡朱异眀槖薛徽言五人同入见上谕曰比所下诏令州县皆为虚文今遣卿等务令民被实惠守令民之师帅县令尤亲于民奸赃之吏必须按发公正奉法之人必须荐举山林不仕者亦具名以闻平反狱讼观问风俗等事并书于厯朕一一行之乃诏异使浙东福建浙西大中江东西徽言湖南槖广东西各赐内帑帛二百大中荐举按劾两书其公士论称之
　　奏攻守防
　　虞雍公之为宣谕也开幕府于襄阳以为荆襄藩篱实在唐邓胜势在唐州方城其次在樊城其次光化军当先城新野次邓州次唐州又开泌河以通漕运藩篱既固则襄汉久安此守防也王师进取之路出蔡以睨秦出襄乡以袭许出汝洛出商虢以震河东出商以图陕西此攻防也部分以定累奏以闻时相欲速和议弃唐邓三州朝廷深悔之
　　牛酒迎师
　　虞雍国忠肃公允文自襄阳开幕府于兴元【时为川陕宣谕使】经理有序关河响应军民归附日以万计且争出刍粟牛酒以迎王师夫何言者谓宜弃陕西三路新复州郡而退守蜀之故封公屡争不能得
　　古今文集
　　杂著
　　辞宣谕奏状　　　　　　　吴芾
　　臣一介踈逺陛下过听付臣以淮西之寄臣退惟江淮表里之雄师旅营屯之众事大体重受任匪轻臣学不知兵才非应猝究淮西之形势实江左之藩篱列城云屯诸将环峙内以宣昭于王略外以安静于边陲是必精神足以折冲智识足以应变始可当一面之重寄寛九重之顾忧如臣懵不习于军旅愚亦闇于事机倘冐宠荣必辜任使
　　古诗
　　赠除凉州宣谕　　　　　　荀济
　　副尉西域返伏波南海还龙旗翻委郁鹢舳更廻邅博选咆咻士广募嫖姚尉映月比刀还看星嗟剑气渤澥水尚寛崦嵫日犹未
　　参议官【此下补外集经略使之后】
　　歴代沿革唐置藩鎭皆有参谋至行军亦有之闗预军中机宻张建封署温造説刘济使纳忠于朝宋建炎四年诏两浙西路安抚大使许置参谋参议各一员绍兴四年诏防江之大使司亦许置参谋参议官五年诏江东西路湖南浙西安抚大使许置参议安抚使许置参议其参谋参议请给依本路提举茶盐支使
　　羣书要语实参戎幕俾倅中权【常集】借賔介以参谋猷【白居易裴敞制】授韩厥佐戎之职【常集】将柱后惠文之冠委以谋谟介僎之重【晏类要权集】任为从事礼以上賔【六帖】请倅戎防【常集】介于戎车服我清宪【同上】载笔乘轺乃作参谋出入朔方陪佐戎车【栁子厚作传御史栁公墓记】分阃之寄参制其半
　　诗句还闻李司马更逐李轻车
　　古今事实
　　杜甫不冠
　　严武鎭成都奏杜甫为参谋甫放恣常醉登武牀瞪目视武曰严挺之乃有此儿武不为忤结庐浣花里武过之甫有时不冠其放诞如此
　　陈琳草檄
　　任在军要权制兵机参谋幕府制胜樽爼从军则望重仲宣【王粲】佐幕则才髙阮瑀【字元瑜】鲁连飞书燕将得而自杀陈琳草檄魏祖读以愈风
　　鲁连飞书【见上注】
　　命为上介
