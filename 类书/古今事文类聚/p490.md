<!-- { "loadSidebar": true } -->
　　二年疎懒累深知喜见皇华授节时归里欲依东道主登畿恰负北山移黄间遥想前驱弩白下空攀逺别枝坐席未温公入觐却从南荡旌麾
　　送陆务观赴七闽提举常平茶事
　　周必大
　　汉皇亲召贾生还京洛争防北海贤却畏神仙足官府便思风采烁云烟　暮年桑苎毁茶经应为征行不到闽今有云孙持使节好因贡焙祀茶神　鸾栖枳棘已多年父老犹传主簿贤扶杖喜迎新使者赤帷何惜与髙褰　疲驽久抱直明光风味当思十八娘拟请一麾依故旧得无公道学苏章
　　送黄景声秘丞提举浙西　楼　钥
　　江夏无双第一人清名久矣动簮绅心平气劲无偏党好在皇朝作争臣　官家亲擢得真才栢府兰台更外台未问遄驱向丘壑半涂应有诏书催　从来轩冕一毫轻朝迹初收去玉京打破画瓶无个事不妨逰戱绣衣行　论诗才了便谈禅鄙吝氷消竟豁然稽首心空先及第敢将癸未论同年　玉节光华照日畿扬清激浊正当时阿连幸出百僚底正恐翁归不受私
　　送卫清叔著作提举淮东　楼　钥
　　汉庭早已冠羣仙濶步登瀛最少年窃叹岂惟年叵及人门才业总翘然　通泰牢盆亘海濵官家专欲用儒臣淮南草木生顔色又见龙头第一人　虎榜先登到鳯池前良多以十年期虽知勇退急流去壮嵗功名防及时　羡君持节拜庭闱未老双亲着防衣若过葢公烦问信坐曹日念旧防稀【外府旧为勅局卫乃葢侍郎婿】
　　又
　　屡从樽酒接从容叔寳风姿照座中他日相逢年益老碁坛尚可角雌雄
　　诸盐使　附　【副使　诸塩场管勾　同管勾】
　　歴代沿革汉置均输盐铁官宋则茶盐皆于提举司管领之其属有监盐之员元亦有诸盐使副使又有监场管勾同管勾之职
　　羣书要语胶鬲举于鱼盐之中【孟】齐管仲鱼盐富国【管子】东池卤其息倍称【元微之行唐庆制】以干蛊之才领盐卤之务管条制动皆得宜【白集裴泰制】局课衍盈【胡文恭行姚頴制】商利局者以饶衍名最【同上行贾穆制】盐铁束之籍【杜牧行李鄂制】往干牢盆之入颇增近监之饶【胡文恭行刘雝制】征筭之饶衍于局次【同上行牛拱辰制】临筦之局置无遗力沛有羡緍【行毛维藩制】
　　古今事实
　　均输盐铁
　　汉置均输盐铁官【食货志】
　　举于鱼盐
　　见前要语
　　鱼盐富国
　　见前要语
　　国用益饶
　　崔公倕干池盐于蒲修牢盆谨衡石煎和既精饴散乃盈商通而洊至吏惧而循法几不絓网而国用益饶嵗抄防其所入赢羡什百诏下褒其能【刘禹锡崔公倕碑】
　　复海陵堰
　　范文正公仲淹字希文监泰州西溪盐税贻书发运使张纶复海陵堰纶表知兴化县【仁宗实録】
　　筑捍海堤
　　范仲淹监泰州西溪盐税建白于朝请筑捍海堤于三州之境长数百里以卫民田【言行録】
　　目为学士盐
　　刘忠肃公挚谪监衡州盐仓先是仓吏与纲兵奸利相市杂以伪恶人未尝食善盐挚悉意核视且储其羡以为偿减十七八父老目为学士盐【四朝国史】
　　古今文集
　　杂著
　　钱清盐场防壁记　　　　刘漫塘
　　钱清镇去绍兴府四十五里而近有江曰浦阳葢自婺之浦江发源浦江旧名浦阳也唐志载越州有府一曰浦阳乃府兵之府城基犹在有桥曰隠兵而钱清之名则不知所始相传以为钱武肃王诛董昌于浮梁因以得名然近尝发土得灵助庙舍路记乃防昌中碑巳言钱清则名已久矣昌传言执昌至西江五代吴越世家又言西小江岂正谓此江耶或言后汉父老持百钱送太守刘宠宠各为取一大钱以此表其清云熈宁间部使者卢秉论盐课云越之钱清场江水清淡以六分为额不言三江曹娥两场老吏云崇宁改盐法始以钱清分为三场场基堆阜四环乃旧教阅之所今犹目为教场亭民本九十余戸戸毎月出盐一席豪民既侵夺其地邑胥又多方渔猎之复有私贩通注之扰仅余三十八户而额不减使之均出是以重困四五十年来未尝及额而逋负逾积矣从弟镛孤苦力学久处上庠幸取世科顷尉东阳颇着能声转而为此不敢不谨抚存亭民既为之剔蠧疏源又间为之代税输三十八户欣然如更生而课亦随羡遂增九分有竒廨宇建于崇宁二年适百年矣虽頽敝之甚髙宗幸四明略尝驻跸其中镛为一新之仓使得十万钱而为屋三十余楹宏敞雅洁什器俱备使亭民之解事者司钱物之出入官吏皆不与居民仰叹以为前未有也又尝为府中修山隂两乡海上石堤八百丈土塘千三百余丈添剏两埭造南岸大石桥以便往来亦可谓勤矣去替止三月以书来求壁记将书前任名氏嵗月之详因为取其大概并记之庶后来者有考云
　　重修广州都盐仓记　　　洪　迈
　　客从东方来道南粤顾瞻其山川乐甚为解辔少留时时游父老间颇得闻粤中贤大夫事始则毛举枚具一二数不悉客隘而面之曰丈夫休矣盍置此而新其说乎一人芒然长思食顷乃言曰客果欲知之耶则吾部使者陆公真其人自朝廷合常平茶盐之政相更五六官因仍为容豢蠧弗剔鄢引嵗月储敝无地而公寻端摘绪昼暮訾省利出害去逌然一新顾吾能老而已不暇细语客姑告客以都盐仓之故岭南鹾卤为市与他道百而吾州南肘大海厥土广泻牢盆取赢又百他郡异时不官以临不廥以贮指库宇数列借为仓称鬻盐狎至或露积不墉不泜于涂泥则囘入主吏稽商蹛财上下一息公能出笑谈于期年峙屋二百修廊缦回檐角骞舞重栏杰栋演迆嵽臬而吾一民不与知嵗计甲乙旧为緍钱五十万大抵不能滞今直数月主办方求益县官至上百万未止使得如汉仓庾氏世公子孙吾侪小人衣食而羡于盐足矣客曰父老而不前闻昔公为莆阳以忠厚长者近民咏歌不可足至溢为嘉麦灵芝爵玉邑之三瑞固巳绘诸天朝特书史官持以试南宫士荦荦然惊人惠敛兹土如万分一方将都通藩取介位雁行天子从官振前之光明诏书且下不久父老虽惜亦安得常常而见之及今成计买石诵烈寄后日亡穷思其可也客故倦游尚能从笔研事父老亦有意乎皆再拜伛谢曰幸甚愿卒如上客教公名涣字允济长乐人客番阳洪迈也绍兴二十五年四月二十日记古诗
　　送元卫弟赴长亭盐场　　楼　钥
　　阿连生而秀二亲所甚爱仲兄勤抚养遇事輙加诲干蛊静而辨胷次无卑隘今焉职牢盆官宇临渤解毋谓官为小要使所居大毋言才可了检身到纎介我家门户重衣冠绵数代当以诚心求子视勿自懈亭民亦良民孰谓俱无赖官吏既扰之兼并责逋债波亦良苦乐嵗色尤菜输盐不得钱何以禁私卖所在积蠧久良法浸多壊吾闻不无术更当审利害熟视不为谋空餐媿难葢不应行一切遽使絶称贷富者能巧取倍息久仍在贫者庶少寛公私可缓带母年登九十家居幸康泰其家不从政礼经有深戒幸子去不逺时时可归拜小别不足惜轻舟送前迈
　　诸茶场使　附【副使】
　　歴代沿革宋有监茶谓之监当官以征场务嵗有定额以登耗为殿最赏罚凡课利所入逐日具申于州元有茶场使副使又有西蜀四川监茶场使
　　羣书要语领筭商车典临茗局【胡文恭行孙诰制】
　　古今事实
　　十年管库
　　吕希哲前后为管茶库者几十年矣【东都事略】
　　逾年辞去
　　章望之好学有文监杭州茶库逾年辞疾去【东都事略】

　　古今事文类聚外集卷九
<子部,类书类,古今事文类聚__古今事文类聚外集>
　　钦定四库全书
　　古今事文类聚外集卷十
　　元　富大用　编
　　路官部
　　总管府　附　【总管府尹　逹噜噶齐　州尹　知州　知府　刺史】并同
　　歴代沿革古州牧之任也秦灭诸侯以其地为郡罢侯置守分天下为三十六郡郡置守尉监掌理其郡秩二千石守丞尉各一人守治民丞佐之尉典兵汉景帝中元二年更名太守新室改曰大尹中兴仍西汉旧三国因之晋郡守皆加将军后魏初郡置三太守太和中太守内史相县令并以六年为限北齐制郡为上中下三等每等又有上中下之差自上上郡至下下等凡九等后周郡太守各以户多少定品命隋更置通守唐武德元年改太守为州刺史有上州中州下州之别刺史加号持节然实无节但颁铜鱼符而已天寳元帝改为郡太守自是州郡刺史更相为名其实一也开元中定天下州府自京都及都督都防府之外以近畿为四辅余为六雄十望十紧及上中下之差至德后州县凋刺史之任大为精选诸州始各有兵镇刺史皆加团练其任重矣五代仍刺史之号宋上州刺史各一人从三品知州各一人四品有阙则或遣文朝官权知始太祖削外权牧伯之阙只命朝臣权其后文武官参为知州军事其二品以上及书枢密院宣徽院职事并称刺史其刺史不赴任者以他官知判州府事元置上路逹噜噶齐上路总管兼府尹正三品下路总管从三品上州逹噜噶齐上州尹从四品中州逹噜噶齐中州知州正五品下州逹噜噶齐下州知州从五品散府逹噜噶齐散府知府正四品又有诸州刺史从四品又置同知上下路总管府事同知散府事同知上中下州事
