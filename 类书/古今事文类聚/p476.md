<!-- { "loadSidebar": true } -->
　　焚劄子检
　　赵不息为大宗正司时歳大旱一日进九劄子上即施行退而焚其检上知其忠亲信之宴禁中公前为夀上令公满酌饮之釂谓皇太子及嗣濮王等曰此贤宗室也【叶水心集】
　　详酌奏请
　　景祐三年始置大宗正司以允让与守节同领其事凡有奏请不得专达以宗正司详酌而后以闻所以勉进其敦睦而纠正其愆失也
　　赐鞍马
　　皇祐三年以允让知大宗正事守节同知大宗正事仍赐袭衣金带鞍马时宗室子孙众多方聚居于大第故于祖宗后各择一人令敦睦之违失则纠正焉凡宗室奏陈先委详酌而后闻【仁宗实録】
　　赐甲第
　　仲忽入判大宗正事徽宗赐之甲第建亲贤懋功之阁以示宠仲忽鲠亮端毅动循礼法立宗司法式【四朝国史】
　　父子司宗
　　元丰七年以宗景知大宗正事先是宗景父允弼司宗乆故神宗复选而用之使谕其母先王久司宗正德及皇族今命而子继之夫人宜多慰也【四朝国史宗景传】
　　古今文集
　　杂著
　　増置同知大宗事诏
　　其略曰夫明德以亲九族正家而刑万邦古先哲王罔不由此朕嗣守丕业率循旧章惟皇属之敦和命宗臣而董正念其性本于仁厚宜广学以勤修顾其日益于众多必増员而统理庶乎恊賛其职并修厥官式孚于休以副予意
　　赐士防辞免大宗正司不允诏
　　朕惟卿资宗室之英拥将旄之重俾统盟于庶族用蕃屏于行朝庶借本枝之强永圗鼎之固虽中外属阽危之防而职休惟同姓之均盍体诏恩即抵官守恳辞之语朕未欲闻所乞宜不允故兹诏示想宜知悉
　　睦亲正丞
　　歴代沿革神宗熈宁三年置丞三员以异姓朝臣充都官员外郎张稚圭知丞事光禄寺丞李德初同知丞事神宗疑用异姓王安石言前代宗正固有用庶姓时乃録春秋时公族大夫事神宗曰此虽无前代故事行之何害安石曰圣人创法不必尽循前代所已行者于是召稚圭对而命之元丰五年诏大宗正丞中书省奏差以文臣京朝官知元置丞三人因旧制也
　　羣书要语晋丞瑶籍【庆元制】爰禆训齐往分纠正【同上】賛治公姓人无间言【曲阜集知大宗正丞崔公庆制】
　　古今事实
　　相不能屈
　　田画字承君人物雄伟议论慷慨俱有前辈之风入为大宗正丞宰相曽布欲收置门下不能屈
　　自守无诎
　　曽恬少事杨时谢良佐陈瓘得存心养性之学及为大宗正丞秦桧专政士求媚以取要官恬自守无所诎
　　条上五事
　　知大宗丞谢伋上宗室五事曰举贤才以强本支更法制以除烦苛择官师以专训导继封爵以谨传袭修图牒以辨亲疎诏内外従官各举宗室一人始立法大严学官乆阙袭封之典遂废宗正有寺无官故伋言之时用伋议惟袭封食
　　古今文集
　　古诗
　　送王龄赴越州宗丞　　周必大
　　册府号冀北一时聚竒材嗟我虽未至尚及相追陪胡子眞老骥元章盖龙媒尔来厌名缰蹙踏游九垓王子乃汗血疑是西极徕忠精贯日月声名震陪儓君王市骏骨得此七尺騋秣以天山禾贮之黄金台玉勒绣罗鞍映带文锦防谓言开道路亦复薄蓬莱乞归丞相府连月书百回东郊治公姓笑渡涛江雷奉身信美矣体国安在哉帝家十二闲何尝列驽骀迟子复立仗来归勿徘徊

　　古今事文类聚外集卷三
　　钦定四库全书
　　古今事文类聚外集卷四
　　元　富大用　编
　　王府官部
　　总王府官　附　【傅　府尉　司马文学　记室参军】
　　歴代沿革汉帝子为王王国置太傅相中尉各一人后每国置郎中令一人晋诸王国大国有三卿左右常侍侍郎梁皇弟皇子府置师长史司马従事郎中谘议及掾属録事记室中兵等参军及文学主簿功曹等员嗣王府蕃王府则减后齐王位列大司马上置师一人余官大抵与梁不异隋亲王置师友各一人文学二人长史司马谘议参军椽属各一人主簿二人余事功曹记室等各一人唐亲王府傅一人谘议参军及长史司马掾属主簿録事诸曹各一人文学记室典籖各二人宋王府师傅系以兼官为之而无定员又有翊善直讲赞读记室及诸王宫大小教授等官元止置傅府尉司马文学记室参军
　　传汉高祖初置诸侯王有太傅辅导王魏晋因之宋齐梁陈皆为师后魏诸蕃王各有师傅北齐唯置师隋皇叔昆弟皇子为亲王者置师唐因之开元改为傅五代后唐长兴四年以秘书监刘赞为之宋有其官而无定员正三品元傅正四品掌师范辅导参议可否
　　府尉汉诸王国有王尉魏晋宋齐梁陈北齐并有中尉隋因为尉唐因之置二人正九品下掌分判国司事宋无其官元置府尉従五品掌警严侍従检校门禁总统府中事
　　司马司马主兵官宋齐诸王领镇者各置一人梁陈后魏北齐隋竝与长史同置唐因之置一人従四品下掌统理府寮纪纲职务宋有其官名而无定员元司马従六品掌同府尉之事
　　文学汉公府州郡并有文学魏诸王始有文学员晋宋齐梁陈皆因之班第五従七品后魏六品上北齐因之隋唐亲王府置二人従六品上掌雠校典籍侍従文章宋置元复旧制従七品
　　记室参军汉三公及大将军皆有记室令史主上章表奏板书记魏太祖辅汉以陈琳阮瑀管记室军国书檄皆二人所作晋诸公及位从公已上并置宋诸公府置梁陈公府及王府皆置北齐因之隋唐亲王嗣王府置掌表启书疏宋太平兴国中置政和中以参军行军之际所称诏除参军字元复旧名正八品
　　古今事实
　　有召必至【以下系傅】
　　皇太子彊求乞自退封东海王故重选官属以杜林为傅従驾南廵狩时诸王傅数被引命或多交游不得应诏惟林守慎有召必至特受赏赐又辞不受帝益重之【后汉】
　　尽忠輙谏
　　吴仪字子羽南鲁二宫初立仪以本职领鲁王傅仪嫌上宫相近乃上疏以鲁王兼资文武为国藩辅二宫宜有降杀正上下之序明教化之本书三四上为傅尽忠动輙规谏【吴志】
　　择赞自傅
　　刘赞为秦王傅秦王従荣握兵而骄言者请置师傅以傅之大臣畏王请王自择秦王即请赞拜秘书监为秦王傅赞泣曰祸将至矣【五代史】
　　知仪必俭
　　吴仪为鲁王权傅尽忠规谏事上勤与人恭不治产业不受施惠为屋舍才足自容邻家有起大宅者权出望见问大室者谁左右对曰似吴仪家权曰仪俭必非也问果他家【吴志】
　　治官廉节【以下系府尉】
　　孔申公弟子为博士十余人孔安国至临淮太守徐偃为胶西中尉其治官皆有廉节称其好学【史记】
　　论语同异
　　淮阳王宣帝爱子器异其子欲以嗣王恃宠自骄乃用韦成为中尉以辅导之受诏与萧望之等论五经同异于石渠阁【三辅决録】
　　号将军
　　梁孝王招延四方豪杰齐人公孙诡多竒计初见日赐金官至中尉号公孙将军【前汉】
　　思中尉
　　邵字德裕时景帝为琅琊王请为中尉体素方严仪度甚伟虽私门接对悉委身随使者潜至舍令使者进曰王有令徐理鬓冠屦俯伏尽礼然后读之王与使者羣立瞻听叹曰古人称不愧于屋漏其邵中尉乎吾乃逆诈以试长者岂不陋哉王虚心受纳忻宴言话昼夜无休乃上书谏王书读三四瞿然失色后谓左右曰思邵中尉之言使人于今毛竪【前汉】
　　毋为王吏
　　王吉为昌邑中尉以数谏王得减死髠戒子孙毋为王国吏
　　方外司马【以下系司马】
　　后魏王晞为常山王司马在并州虽戎马填闾未尝以世务为累良辰美景啸咏遨游登山临水以谈燕为事士人谓之方外司马【北史】
　　驴府司驴
　　谢超宗为黄门郎以失仪出为南郡王中军司马人问曰承有朝命定是何府超宗怨望答曰不知是司马为是司驴既是驴府正应为司驴有司奏以怨望免禁锢十年【南史】
　　谏王不法
　　苏良嗣高宗时为周王府司马王年少不法良嗣数谏甚见尊惮
　　吾子赖卿
　　刘悼之拜相王府司马帝谓曰卿家忠孝吾子赖卿师矩冀蓬在麻不扶而挺也
　　善诗赋【以下系文学】
　　晋诸公赞扶风王年八岁聪明善诗赋中表竒之魏烈祖以为齐芳王文学
　　善辞藻
　　竟陵王子良开西邸招文学王僧孺虞羲丘国宾萧文琰丘令楷江洪刘孝孙并以善辞藻游焉
　　不取贵游
　　齐衡阳王好学善属文武帝谓王俭曰衡阳王须文学当使华实相称不得止取贵游子弟而已乃以太子舍人萧敷为文学【南史】
　　精选宾友
　　晋郑表魏武帝初封诸子为侯精选宾友表与徐干俱为临菑文学
　　察王举措
　　山中恭王衮毎读书文学左右常恐以精力为病数谏止之然性所乐不能废也文学方辅相与言曰受诏察王举措有过当奏及有善亦宜以闻不可匿其美也遂共表称陈衮美公闻之大惊责让文学曰脩身自守常人之行耳而诸君乃以上闻适増其负累也【魏志】
　　作富贵箴【以下系记室参军】
　　孙觉传字莘老迁昌王府记室参军王礼之问终身之戒觉为陈诸侯之孝作富贵箴
　　陈进退节
　　神宗封淮阳王頴王韩维皆为记室参军玉每事咨访维悉心以对至拜起进退趋揖之容皆陈其节【四朝国史】
　　专掌文疏
　　东海王越以孙惠为记室参军专掌文疏每造书檄越尝驿马催之应命立成【吴志】
　　靣叱巧令
　　窦偁为晋府记室贾琰为判官每诸王宗室宴集琰怡声下气褒赞捷给偁叱曰贾氏子何巧言令色之甚独不愧扵心邪【杨文公谈苑】
　　不可得而亲疏
　　薛元敬薛收及族兄德音齐名世称河东三鳯收为长雏德音鸑鷟元敬年最少为鹓雏武德中为记室元敬谨畏未尝申欵曲于房杜如晦叹曰小记室不可得而亲不可得而疎
　　不可有功名心
　　韩维字持国神宗初就外傅以维为王府记室神宗尝与维论天下事语及功名维曰人之功名因事始见人不可有功名心神宗称善【国史】

　　古今事文类聚外集卷四
　　钦定四库全书
　　古今事文类聚外集卷五
　　元　富大用　编
　　节使部
　　节度使
