<!-- { "loadSidebar": true } -->
　　宋　祝穆　撰
　　人伦部
　　无子【丧子立嗣并附】
　　羣书要语不孝有三无后为大【离娄】老而无子曰独【梁惠】内无应门五尺之童【李宻表】
　　诗句中郎有女能传业伯道无儿可保家【韩】
　　丧子汝目汝面在吾眼旁【韩祭女拏文】
　　诗句伤心自叹鸠巢拙长堕春雏养不成【白】愁泪随心迸【白】
　　立嗣螟蛉之子殪而逢蜾蠃祝之曰类我类我乆则肖之矣【子】
　　古今事实
　　无子无忧
　　商瞿年老无子其母为取室孔子曰无忧瞿年四十后当有五丈夫已而果然
　　老而无子
　　楚灵王闻羣公子之死自投于车下曰人之爱其子亦如予乎侍者曰甚焉小人老而无子知挤于沟壑矣
　　子自晩生
　　梁鳣年三十未有子欲出其妻商瞿曰吾恐子自晩生耳未必妻之过鳣从之一年而有子【并家语】
　　不可无后
　　王思子文之治楚国也曰子文无后何以劝善使复其所改命曰生【宣四】成季之勲宣孟之忠而无后为善者惧矣【成八】不可使恭叔无后于郑【庄十六】
　　若敖氏鬼【见诞子门】
　　多女无男
　　齐太仓令淳于公无子有女五人有罪当刑骂曰生女不生男缓急非所益其幼女缇萦自伤泣上书愿没入为官婢以赎父罪书奏文帝怜之除肉刑
　　无子改娶
　　陵穆子娶妻五年无子父母欲其改娶其妻闻之中夜悲啸陵穆子感伤而作别鹤操【韩文】
　　无子依人
　　楼防字君卿故人吕公无子而归防防养之终其身
　　伯道无儿
　　邓攸字伯道后石勒过泗水攸以牛马负妻子而逃遇贼掠其牛马歩走担其儿及弟子绥度不能两全乃谓其妻曰吾弟早亡惟有一息理不可絶止当自絶我儿耳幸而得存我后当有子妻泣而从之乃弃之其子朝弃而暮及明日攸系之于树而去后妻不复孕过江纳妾甚宠之讯其家属説是遭乱忆父母姓名乃攸之甥攸素有徳行闻之感恨遂不复畜妾卒以无嗣时人哀之为之语曰天道无知使邓伯道无儿
　　賛曰攸弃子存侄以义断恩若力所不能自可割情忍痛何至预加徽纆絶其奔走者乎斯岂慈父仁人之用心也卒以絶嗣宜哉勿谓天道无知乃有知矣
　　丧子丧明【以下系丧子】
　　子夏丧其子而丧其明曾子吊而怒之曰丧尔子而丧其明尔罪三也子夏投其杖而拜之曰吾过矣
　　子死不忧
　　魏人有东门吴者年四十有二子丧之而不忧其相室曰公之爱子也天下无有今子死而不忧何也吴曰吾当无子之时不忧今子死乃与向日无子同吾何忧焉【列子】
　　老牛防犊
　　后汉杨彪位至太尉彪见汉祚将终称脚挛不复行积十年后子脩为曹操所杀操见彪问曰公何痩之甚荅曰悔无日防先见之明犹怀老牛防犊之爱操为改容
　　钟情幼子
　　王衍甞丧幼子山简吊之衍悲不自胜简曰孩抱中物何至于此衍曰圣人忘情最下不及情然则情之所钟正在我軰简服其言更为之恸
　　恨其死晩
　　郄超字嘉賔将亡出其所与桓温宻谋之书一箧嘱其门生曰若家君眼食太减即出此书方回见之曰是子死已晩矣乃不复念
　　天下痛心
　　王愆期谓陶防曰贤子越骑酷没天下为公痛心况慈父乎【世説】
　　不忍开箧
　　王导还台其子恱未甞不送又为襞敛箱箧中物恱亡导还台至常送处哭之至台其母封箧不忍开之
　　神夺其子
　　王导子恱为中书郎先导卒导先梦人以百万钱买恱濳为祈祷者偹矣寻掘地得钱百万意甚恶之一一皆藏闭及悦疾笃导忧念特至不食积日忽见一人形状甚伟被甲持刀导问是何人曰仆蒋侯也公儿不佳欲为请命故来耳导因与之食食至数斗食毕谓导曰中书命尽非可救也言讫不见恱随殒絶
　　心疑讣至
　　豫章太守顾邵雍之子也在郡卒雍时盛集賔客自与客棊而读至无儿书虽神色不变而心了其故以爪搯掌流血沾襟客防方叹已无延陵之髙岂有丧明之痛
　　瘗于路侧
　　潘岳西征赋曰夭赤子于新安坎路侧而瘗之【注】岳子以三月生五月夭六十余日也
　　以侄孙为后【系立嗣】
　　白乐天无子以侄孙阿新为之后
　　古今文集
　　律诗
　　白苏州寄诗有叹早白无儿之句因以赠之
　　刘禹锡
　　莫嗟蕐髪与无儿却是人间乆逺期雪里高山头白早海中仙果子生迟于公必有高门庆谢守何烦晓镜悲幸免如新分非浅祝君长咏梦熊诗
　　古诗【以下系丧子】
　　东野连产三子不数日辄失之防老念无后以悲友人韩愈推天假其命以喻之
　　鸱枭啄母脑母死子始蕃蝮蛇生子时坼裂肠与肝好子虽云好未还恩与勤恶子不可说鸱枭蝮蛇然有子且勿喜无子固勿叹
　　律诗
　　丧子崔儿　　　　　　　白居易
　　书报微之晦叔知欲题崔字泪先垂文章十帙官三品身后谁庇防谁
　　哭邢惇夫　　　　　　　黄鲁直
　　诗到随州更老成江山为助笔纵横眼防白璧埋黄壤何况人间父子情
　　吟白君哭崔儿诗凄然寄题
　　刘禹锡
　　吟君苦调我霑缨能使无情尽有情四望车中心未释千秋亭下赋初成庭梧已有雏栖处池鹤今无子和声从此期君比琼树一枝吹折一枝生
　　亡女生日感怀　　　　　戴叔伦
　　五逢晬日今方见置尔怀中自惘然乍喜老身辞逺役翻悲一笑隔重泉欲教针线娇难觧暂弄琴书性已便还有蔡家残史籍可能分付外人
　　诗话
　　瘗女作诗
　　韩昌黎贬潮州时小女道死瘗之层峰驿之下题诗驿梁云数条藤束木皮棺草殓荒山白骨寒
　　祖孙【诸孙附】
　　羣书要语鼻祖【见宗族注】无忝尔祖　防其祖武【下武】纉戎祖考【烝民】子之子为孙孙之子为曽孙曽孙之子为孙孙之子为来孙来孙之子为晜孙晜孙之子为仍孙仍孙之子为云孙【注】轻逺如浮云也【尔雅仍汉书作耳】应劭曰耳孙者孙之子也言其去高曽益逺但耳闻之也【惠纪注】诗句郄超叛鉴似无孙【坡】
　　古今事实
　　祖孙并相
　　伊尹相汤伊陟相大戊
　　召公是似
　　召康公奭十六世孙召穆公虎佐宣王平淮夷故江汉之诗曰文武受命召公维翰无曰予小子召公是似
　　孔孙中庸
　　孔子之孙子思作中庸
　　祖孙移山
　　北山愚公年且九十靣山而居惩北山之寒出入之迂也遂率子孙荷担扣石垦壤箕畚运于北海之尾河曲智叟笑而止之愚公长息曰我之死有子在焉子又生孙孙又生子子又生孙子子孙孙无穷匮也而山不加增何苦不平于是河曲智叟无以应之【列子】
　　三世恶始彰
　　左氏传秦伯问士鞅曰晋大夫谁先亡对曰其栾氏乎黡汰虐已甚犹可以免其身祸在盈也栾黡死盈之善未能以及人武子之施没矣而黡之恶实彰将于是乎在后晋果防栾氏应劭曰晋大夫栾书书子黡黡子盈书贤而覆黡黡恶而害盈曹大家曰天命佑善灾恶非有差也然其道广大虽父子百叶犹若一体也
　　在其子孙
　　陈厉公生敬仲其少也周史有以周易见陈侯者陈侯使筮之曰此遇观之否曰是观国之光利用賔于王其代陈有国乎不在此其在异国不在其身在其子孙光逺而自他有耀者也其后陈桓子成得政于齐【左】
　　不食示训
　　石奋归老于家子孙为小吏来归谒必朝服见之不名子孙有过失不诮让为便坐对案不食诸子相责肉谢罪乃许子孙胜冠者在侧虽燕必冠申申如也
　　皆以学显
　　董仲舒子及孙皆以学成至显官
　　封萧何孙
　　汉武帝元狩元年封故鄼侯曽孙为鄼侯
　　贾谊有孙
　　贾谊之孙贾嘉
　　不以产业【疏广事见宗族门】
　　有祖风
　　李广有孙陵为侍中善骑射爱人下士帝以为有广之风后降虏陇西之士以为深耻
　　遗以清白
　　杨震性亷子孙甞蔬食歩行或劝之开产业震曰使后世称为清白吏子孙以此遗之不亦厚乎　灵帝谓杨震孙竒曰卿强项真杨震子孙
　　遗之以安
　　厐公未甞入城府夫妻相敬如賔刘表之厐公释耕陇上而妻子耘于前表指而问曰先生苦居畎亩而不肯官禄后世何以遗子孙厐公曰世人皆遗之以危今独遗之以安虽所遗不同未甞无所遗也表叹息而去
　　嗣守为难
　　陈寔字仲弓子纪字元方谌字季方父子并着高名至孙羣仕魏领丞相　荀淑字季和荀卿十一世孙有八人时谓八龙而慈明无防至孙彧从魏太祖太祖曰吾之子房
　　朱文公賛云羣既附曹彧亦防汉室嗣守之难今古共叹
　　分甘子孙
　　王羲之牵诸子抱弱孙一味之甘割而分之以娱目前
　　有灵运
　　谢灵运祖晋车骑将军父防生而不慧早亡灵运幼頴敏甚异之谓亲知曰我乃生防防儿何不及我防乃生灵运灵运幸过防
　　祖竒此儿
　　卫玠年五嵗风神秀异祖父瓘曰此儿有异于众顾吾年老不见其长成耳
　　陶公逺祖
　　陶潜侃之孙【详见祖父门】
　　祖以砚与【见年齿门】
　　因石思祖
　　薛元超转中书舎人省中有盘石祖道衡为侍郎时甞据以草制元超每见之輙然流涕
　　子有佳儿
　　许敬宗孙彦伯昻子也颇有文敬宗晩年不复下笔凡大典册悉彦伯为之甞戏昻曰吾儿不及若儿对曰渠父不如昻父【世説】张苍梧张慿之祖也甞语其父曰我不如汝慿父未解所以苍梧曰汝有佳儿慿时年数嵗敛手曰阿翁讵宜以子戏父
　　发明祖书
　　姚珽始曾祖蔡甞着汉书训纂而后之着汉书者多窃取其义为已説珽着绍训以发明旧义
　　不辨羣孙
　　后周李迁哲甞除真州刺史即本州也迁哲妾媵百数男女六十九人縁汉十余里第宅相次姬媵之有子者分处其中迁哲鸣笳导从往来其间纵酒欢燕子孙叅见或防其年名披簿以审之　汾阳郭子仪诸孙数十人每问安不尽辨颔之而已
　　喜有曽孙
　　周萧愿梁宰相颀之子曽祖儆唐僖宗朝入相接客之次愿为儿童戏効呼之声儆语诸客曰余不敢以得位为喜所幸者夀考今又有曽孙在吾目前
　　祖孙宰相
　　李栖筠之子吉甫其孙徳裕
　　祖孙名将
　　马璘读马援传至丈夫当死边野慨然曰使吾祖勲坠地下乎卒为中兴名将
　　祖笏犹存
　　唐文宗以右拾遗魏謩徴之裔孙颇竒之謩累諌转起居舍人紫宸中谢上曰卿家有旧书诏否对曰比多失坠惟簮笏存上曰进来郑覃曰在人不在笏上曰覃不觧朕意此甘棠之义非笏而已宣宗甞曰謩名臣孙有祖风朕心惮之　賛曰謩之议论挺挺有祖风烈
　　见其三世
　　韩愈撰殿中少监马君墓志曰始余初冠应进士贡在京师穷不能自存以故人稚弟拜北平王【燧】于马前王问而怜之因得见于安邑里第王轸其饥寒赐食与衣召二子使为之主当是时见王于北亭犹高山深林龙虎变化不测杰魁人也退见少傅【即其子畅】翠竹碧梧鸾鹄停峙能守其业者也姆抱幼子立侧眉眼如画髪漆黒肌肉玉雪可怜姢好静秀瑶环瑜珥兰茁其芽称其家儿【即殿中少监马君继祖也】呜呼吾未耄自始至今未四十年而哭其祖子孙三世于人世何如也
　　古今文集
　　杂著
　　诫子孙训　　　　　　　栁玭
