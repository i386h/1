<!-- { "loadSidebar": true } -->
　　南方秀望
　　晋顾荣时在洛者惟陆云陆机及荣三人而已机云有词藻不及荣以南方秀望补吴王郎中令
　　入子鸾府
　　宋武帝时殷淑仪宠倾后宫子始平王子鸾爱冠诸子凡为上盼遇者莫不入子鸾府
　　西邸得人
　　竟陵王子良开西邸招文学沈约萧珠王融谢朓陆倕范云任昉等游号为得人
　　王生才地
　　王励羙风仪博渉书史仕梁为河泉东王功曹王出镇励将随之藩张纉时典选励造纉言别纉见其风采乃曰王生才地岂可游外府乎奏为太子洗马
　　择耆徳方正
　　宋大中祥符九年以张士逊崔遵度并充夀春郡王府賔客时王将受经择耆徳方正有学术者为府官士逊时为河北转运使雅素清谨遵度力学有士行搢绅目为长者即召士逊等赴阙并命焉
　　论修身治国
　　张忠简公大猷公荘重出于天性诚信济以学力在王邸读资治通鉴至论修身治国反复诵说夀皇每嘉纳暇日赐札和诗恩意绸缪
　　充为翊善
　　治平三年以尚书度支郎中王稷臣直集贤院充为頴王府翊善令于皇子两位供职
　　辍为谏官
　　邵亢传英宗谕頴王曰以翊善端直朴厚辍为谏官矣王出道帝语遂以制诰知谏院【东都事畧】
　　朱范极选【见东官门】
　　作浑天仪【同上】
　　谏作假山
　　姚坦为益王府翊善王尝作假山召僚属置酒观之坦独俯首下观谏曰但见血山安得假山王惊问对曰坦在田舎时见州县督税捕人鞭笞血流满身此假山皆民租赋所出非血山而何太宗亦为假山未成有以坦言告于上者上曰伤民如此何以山为亟命毁之
　　访以世务
　　邵亢字兴宗为頴王府翊善召对羣王殿英宗访以世务称之曰学士真国器
　　王府直讲
　　歴代沿革宋太平兴国四年别置侍讲以常叅官充政和七年诏改侍讲为直讲
　　羣书要语睠彼藩邸髙选佐经【姚元之制】劝讲亲贤之地【淇水制】谈经王府挥玉麈以雍容【同上】朕选敦朴有道之士校经藩方掌教宗子【胡文恭李恂制】防宗屏之训
　　古今事实
　　师范磐石
　　唐元和册太子赦其归登吕元膺宜侍讲承华师范磐石可充太子诸王侍讲
　　孙奭赐紫
　　宋至道二年以孙奭为诸王府侍讲赐紫
　　令王答拜
　　大观二年定王嘉王府侍讲沈锡奏眞宗时以张士逊为王友命王答拜以示賔礼今讲读之官职在训导亦王之友傅也可如王友例令王答拜
　　讲说有法
　　郑穆字闳中为定嘉二王侍讲府寮缺员御史陈襄请择人神宗曰如郑穆徳行乃宜左右王也居馆下三十年在三邸一纪非公事不至执政之门讲说有法可为劝戒者必反复摘诵二王敬礼焉
　　多所禆益
　　李浩字徳逺兼恭王府直讲在王府多所禆益且因事以及时政书之于册上或见之王亦爱重公他日补外累年乃归王闻之欣然曰李直讲来矣
　　校正九经
　　孙奭字宗古为诸王府直讲校正九经正义
　　庶专讲授
　　熈宁元年五月言者谓诸王宫教授向来率用朴学醇儒近以员多所用之人或异于前者西汉以博士不通政事者补诸侯王傅欲下两制及国子监举有学行不通政事者充仍限年五十以上庶専于讲授有益宗室诏如有缺宜令舎人院国子监举朴学纯诚行义无缺年五十以上充
　　特为加礼
　　校书郎王十朋兼建王府小学教授先是教授入讲堂则与皇孙叙賔主而教授居賔位十朋不可王特为之加礼而位教授于中
　　王府賛读
　　歴代沿革唐开成元年宰相李石奏太子有侍读诸王亦有侍读无隆杀之礼宜改奉诸王讲读宋英宗治平元年诸王府置侍读二人【职略以为太平兴国中始置侍讲侍读与此不同当考】徽宗政和七年张大亨奏窃见讲读之官在太子谓之侍讲侍读而在诸王府者亦有侍讲侍读官号比拟称谓相紊诏诸王府侍读改为賛读侍讲改为直讲
　　古今事实
　　文学俱长
　　徐摛字士秀髙祖谓周舍曰我求一文学俱长兼有行者欲令与晋安王纬游防舍曰臣外弟徐摛形质陋小若不胜衣而堪此选髙祖曰必有仲宣之才无问其容貎乃以摛为侍读
　　节义之风
　　姚思防仕隋为代王侍读髙祖定京师独思防侍王观者叹曰仁者之勇谓此人乎太宗尝语及隋事遣使遗物三百段致书曰想卿节义之风故有此赠
　　侍读四王
　　燕公碑曰桂山徐字将道更潞沛豫周诸王侍读四王之门从容经席
　　义兼师友
　　宋蔡挺传兄抗字子直为頴川郡王伴读英宗在藩邸器重之请于濮安懿王愿得与游每见抗衣冠尽礼义兼师友
　　诸王宫大小教授
　　歴代沿革宋太宗至道元年以员外郎孙蠙充皇侄皇孙教授从所号也【时中书言按唐文宗朝宰臣李石奏太子有侍读诸王亦有侍读无隆杀之礼请改为奉诸王讲读令皇侄皇孙是环卫之职以教授为名从之】眞宗咸平元年以朱昻兼南宅教授张蔚兼北宅教授嘉祐以来署诸宫教授立讲书课试规罚之法【此事见绍兴五年钱观复奏疏中兴防要又朝野杂记云咸平初命诸王府官分兼南北宅教授南宫者太祖太宗诸王之子孙处之所谓睦亲宅也北宫者魏倬王子孙处之所谓广亲宅也】英宗治平元年教授更不兼官以两处供职有所废阙【防要】时宗室本支之盛自率府副率以上八百余人而教授之官六员而已因诏増置教授官凡皇族年三十以上者百十三人置讲书四员年十五以上者三百九人増置教授五员年十四以下者别置小学教授十二员并旧六员为二十七员以分教之大学京朝官充小学选人充四年诏今后诸宫院大小学教授有缺令国子监与学士院舎人院轮举熈宁元年小学教授亦轮京朝官元祐三年诏诸宫学教授阙选所举学官及可为师表可备讲读科不足则三省选陞朝官有出身年四十以上者充崇宁三年睦亲宅及北宅广亲宅各大学小学教授一员广亲北睦亲西及周王宫大学兼领小学各二员大小学兼领始于此【朝野杂记】其后言者以官冗并大小学官又更员数每变以寡失法意矣
　　羣书要语成童诵习经书小学通逹名数【治平诏】朝夕劝善日月计能　有明师之切劘【并同上】置在官邸敷训羣言【胡文恭行李恂制】藩房授道有恵训不倦之勤【同上行同安制】古今事实
　　置都讲教授
　　宋治平中宗室四千余人亲王置翊善侍讲记室余则逐宫院置都讲教授嵗时有喜庆则燕崇政殿或太清楼
　　外有明师
　　治平六月五日诏内有懿亲之表率外有明师之切劘懋进汝功用符朕意
　　拣履行端慤
　　仁宗尝曰诸宫院教授非止习经防亦湏拣履行端慤者于是以张维翰充
　　举士行朴厚
　　治平四年诏诸宫院教授湏举士行朴厚实有经术恪静自守众所共推者即不举权贵亲戚【防要】
　　为元箴献
　　呉充兼呉王宫教授他官多与宗室狎无诲道之义充独以严见惮宗子相率辟防事设讲席受经英宗在藩邸心重之为宗室元箴以献一曰视二曰听三曰好四曰学五曰进徳六曰崇俭仁宗命写赐皇族英宗书之座右屏【神宗实録】
　　始正讲席
　　呉申字景山英宗择官教导宗室以为睦亲宅都讲初宗室坐序爵仍自为賔主讲官位主席之东隅申不肯坐且曰宗室当以亲族尊卑为序与讲官分賔主至再移书太宗正宗正不能决因内朝出二书英宗是之宗室讲席自申始【同上】
　　经史啓迪
　　刘章字文孺绍兴中兼普安恩平两王府教授公事王邸阅四嵗暴忠写诚以经义史学啓迪掖导受知孝宗自此始
　　两制举所知
　　治平二年蔡抗言今后诸宫院教授有缺并下两制举所知以尽天下之才从之【国史】















　　古今事文类聚遗集卷八
　　钦定四库全书
　　古今事文类聚遗集卷九
　　元　富大用　撰
　　节使部遗
　　承宣使【此下补外集防御使之后】
　　歴代沿革唐中世以后节度使徃徃自择将吏号为留后【唐兵志】宋沿唐制方镇有节度观察留后【职略又官制旧典祖宗时留后惟宗室国戚自当叙迁若外官唯马歩军都指恽使方就除焉马军带留后歩军带观察余无至者独内臣任都知乆次官至延福宫使景福殿使者方带留后观察皆为遥郡其外官遥郡止于防御使而已】政和七年诏观察留后乃五季藩镇官以所亲信留主后务之称不可循用可冠以军名改为承宣使【四朝志】承宣观察防御团练使刺史为正任领他官者为遥郡【淳熈重定令】遥领者并止本官叙迁正任者次第转行【四朝志靖康元年臣僚言遥郡正任恩数辽絶自遥郡迁正任者合次第转行今有自遥郡与落阶官而授正任直超转本等正官是皆奸巧希进躐取乞应遥郡承宣使有功劳除正任者止除正任刺史从之】
　　羣书要语留台之秩实亚节旌
　　古今事实
　　武臣正任【事见沿革】
　　承流宣化
　　陈靖转遥郡承宣使制夫自刺史而上皆武着之髙选茍非尤恩不以叙进况承流宣化名秩益显尚思称塞无或不祗
　　观察使
　　歴代沿革唐正观初遣大使十三人廵省天下诸州水旱则遣使有廵察安抚之名神龙三年以五品以上二十人为十道廵察使察举州县再周而代景云三年置十道按察使道各一人开元二年曰十道按察采访处置使二十年曰采访处置使分十五道天寳末又兼黜陟使乾元元年改曰观察处置使【唐职官志又事物纪原以为至道元年置观察使与志不同当考】掌察所部善恶举大纲凢奏请皆属于州歳以八月考其治以丰稔为上考省刑为中考办税为下考【唐百官志】宋沿唐制置诸州观察使凡诸卫将军及使遥领者其资品并止本官叙【防御团练使刺史亦同】祥符中诏观察使并带刺史【翰林学士陈彭年言检讨唐以来故事观察使并合带刺史诏自今除观察使可兼领之】政和中诏承宣观察使仍不带持节等
　　羣书要语周以十聮率诸侯若今之防察也【白集】以佐轺车　宜得良帅俾之澄清　操郡印而握兵符假左轺而帖中宪　防察诸侯紏绳列郡　澄清郡邑镇抚黎元　宣埋轮之威布露冕之政　当至治之朝委防察之寄　俾观风于防察　劳徕诸郡纲纪列城奉诏条以安人叅戎索以训旅【并白集除观察使制】观风察俗【六帖】提纲振领　明阐使威勤宣王命　求人瘼分国忧【并同上】春施秋杀阳开隂闭令修于户庭数日之间而人自得于湖山千里之外【韩文滕王阁记】防察一州以为尔宠【南丰三师约制】轺车问俗【曲阜制】防察之使始于有唐非有勤劳盖不轻授【同上】按防州部【李绶制】观风之印【胡文恭制】
　　诗句稽山镜水欢游地犀带金章荣贵身【白居易贺元微之除浙东观察使】
　　古今事实
　　防使
　　柳公绰为鄂岳观察使至安州刺史李听以防使礼事之
　　赐新制服
　　唐贞元赐节度观察使新制时服上曰观察以雁衔威仪取其行列有序冀牧人有威仪也【注威仪即瑞草也】
　　有大功徳
　　宣宗时宰相语元和时治民孰第一周墀对曰臣常守江西观察使韦丹有大功徳被八州殁四十年老幼思之不忘乃诏上丹功状刻功于碑后子宿亦为江西观察使政简易江西以为世官
　　至设乡校
