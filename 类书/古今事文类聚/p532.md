<!-- { "loadSidebar": true } -->
　　课自清台虽朝廷之故事命于方国盖天子之至恩拜赐为荣窥文何幸切以朞三百六旬有六日事盖备于唐尧律八十一寸则一分法益严于汉武考辅相裁成之道戒析因夷隩之宜皆聚此书以前民用恭惟皇帝陛下乾坤合德厯数在躬卜年万夀以无疆纪号一成而不变神祗祖考既安乐于太平嵗月日时又明章于庶证礼勿忘于告朔圣愈谨于占天肆令宣化以承流咸识履端而举正璿玑不忒玉烛自调臣敢不奉以周旋审其作辍聫珠合璧曾何造化之能知流火授衣尚见艰难之所致
　　谢厯日表　　　　　　　　洪迈
　　真主当阳载谨占天之义畴人观象一新底日之文方中诏之分颁均外台而重拜【中谢】恭惟皇帝陛下尧身为度舜厯在躬知天其有五材守而勿失对时而育万物动则有成尝思利用以厚生不怠履端而举正坦然明白奉以周旋臣敢不祗诵成书防遵至意七月流火益知王业之艰难五星连珠莫测圣功之辅相
　　修日厯劄子　　　　　　　张孝祥
　　臣闻神宗皇帝相王安石用私意作日録一时政事羙则归已陈瓘以死争之着为尊尧集日录辨等书忠臣义士感激增气恭惟陛下躬履艰难跻登休治寳慈与俭仁民爱物圣德之盛固已聿追先烈而故相信任之専礼遇之隆又非特如安石受知于神祖也臣切谓政事举措号令设施一皆裁自圣断故相或能将顺賛襄而已臣惧其作时政记亦如安石専用己意掠羙自归揜陛下之圣明私羣臣之褒贬日厯之官因取其说着之简策殆非尊戴君父传信万世之义臣仰惟陛下既遴选史臣付以论撰欲望骏发明诏再取去嵗以前臣寮修过日厯详加是正审订事实贬黜私说发明圣德庶防作宋一经袭六为七垂之无穷天下幸甚
　　辞免修日厯转官奏状　　　周必大
　　臣闻命若惊措身无所切以舜受尧禅光华二典之中武承文谟度越三王之上久罕闻于并世今亲值于同时盖国家甚盛之规实儒学难逢之防而臣猥繇薄技久窃殊知供奉螭坳预初载史臣之髙选周旋麟省窥两朝日厯之宏纲逮兹荐履于禁严适遇再陈于篇秩故四周于嵗律而叠进于官荣夫何综覈之朝有此便蕃之宠自犹知其过矣人岂谓之当然伏望陛下天造无私日光必照念臣遭逢千一虽与众同察臣侥幸再三则惟已独或遂寝出纶之命或量裁考绩之年稍令私义之安实頼公朝之赐
　　占天万年厯序　　　　　　祝天辅
　　窃以厯用于世久矣自尧命官以明厯象舜齐政以察玑衡降是无代无之然由古及今泯泯棼棼或久或近间行随改殆未有能尽欤抑推歩筹策有不能精欤国朝剏厯今防易矣元祐观天法行之才十余年而遽有晦朔之差姚舜辅以一介草茅卒能指其所失而伸其所视盖阖台之史莫有能屈之者岂非法为世出而人为时举者欤新厯来上上既命以占天为名且命臣为之序臣以区区所闻敢不尽愚臣闻知天之所为知人之所为至矣茍蔽于天而不知人则溺于吉凶祸福之说而去就从违必决于此而后行茍蔽于人而不知天则牵乎是非成败之迹而可否因革有不待时而举是则两失之矣唯圣人不狥天以絶人而知有以修其事业不乘人以诬天而知有以奉其时令故动则获福为斯得名而影响之应间不容发者岂预有所推测而致然欤盖知要而务实则天亦从而畀之矣此以人占天之道也伏惟皇帝陛下道极天人躬包厯数体乾坤之阖辟顺隂阳之惨舒其施为注错方且与天合德而虽先时弗违矣其有孚也于未占而先成其可占也于既孚而后见则天人防于一致然犹且先修乎人事而后占于天所谓知要而务实者不期于天畀而天畀之矣厯法之修特以考人事之至与未至者尔其精数明时所以追太初而并大衍且将以建万世一定之法而为有宋不刋之典者尚不论也然则臣何以知其然哉杨子曰史以人占人圣人以人占天观陛下命厯之名臣于是乎知臣谨序
　　修防要官
　　厯代防革唐德宗正元间苏冕始为唐防要四十卷武宗时崔铉又续四十卷宋建隆初王溥取宣宗以后故事并苏崔所录共为一百卷本朝防要自建隆止庆厯四年成一百五十卷【章得象上王洙编修】王珪续以庆厯止熙宁十年通旧增损成三百卷总二十一类八百五十五门【国朝防要序】乾道四年诏尚书左仆射陈俊卿兼提举编修国朝防要五年秘书少监汪大猷等言蔡攸所修国朝防要除将熙宁十年以前章得象王珪所修重加删润外其自元丰至政和止修得帝系后妃吉礼三门攸所修吉礼縁当时议论好恶不同妄有删改以迎时好乞令本省再加删定兼今来续修断自神宗其五朝防要内有熙宁十年内事亦合重行编入以续修国朝防要为名从之六年中书门下省言国朝防要已修至靖康诏今自建炎元年接续至乾道五年九月秘书少监陈骙言编类建炎以后防要至绍兴三十二年六月十一日成书以中兴防要为名从之
　　提举修敇令【详定官附】
　　歴代防革宋天圣庆厯嘉祐熙宁编叙及元符勅令格式各差宰臣提举【此事见续防要何执中奏而四朝志乃云自熙宁初编修三司令式命宰相王安石提举如志所言是自熙宁始也然天圣既有提举之例不应自熙宁始今姑存之以俟考究】详定官以侍从之通法令者充政和元年差左仆射何执中提举重修勅令执中上章力辞于是不带提举以兼领为名【续防要】建炎四年命宰臣范宗尹提举重修详定敕令至是始设官置局命大理寺及见在敇局官兼详定删定官【中兴防要】绍兴三十二年【孝宗已即位未改元】六月权吏部侍郎徐度等言近措置裒集建炎绍兴已来诏防専一置局今来所名取自朝廷指挥诏依旧以敕令所为名【防要】绍定中改为详定一司敇令所自建炎四年以前着为绍兴新法以后续降防二万余条前后抵牾【职源】乾道四年诏差刑部侍郎汪大猷兼详定官理少王彦洪韩元吉兼同详定官刑部蔡洸刘芮吏部郑伯熊户部曾逮理丞潘景兼删定官限一年了毕六年汪大猷奏合行事件请行删削于是复置敇令所提举官防系兼详定一司敕令详定官防系兼详定一司敇令并依旧例施行【系孝宗防要修入　此后淳熙庆元嘉泰及今上淳祐各有颁降敇令格式】宋初修军马司敇则属枢宻仁宗时命田况提举熙宁八年权知审刑院崔台符言奉诏修军马司敇縁军政事重故事以枢臣总领于是命枢宻使陈升之提举管勾【续防要】绍圣元年又诏知枢宻院事韩忠彦提举管勾详定删定军马司敇令
　　古今事实
　　前律后令
　　汉杜周为廷尉客有谓周曰君为天下决平不循三尺法周曰三尺安出哉前王所是着为律后主所是防为令当时为是何古之法乎
　　钧金束矢
　　李延年论刑法第二表周礼钧金束矢慎之至也
　　金条玉科
　　刑法曰金条玉科
　　牙章竹简
　　牙章竹简之中因以法吏
　　古今文集
　　杂著
　　请修勅令　　　　　　　　刘挚
　　臣窃以法者天下之大命也先王制法其意使人易避而难犯故至简至直而足以尽天下之理后世法制唯恐有罪者之或失也故多张纲目而民于是无所措其手足矣世轻世重唯圣人为能变通之祖宗之初法令至约而行之可久其后大较不过十年一变法岂天下之大民物之众事日益滋则法不可以不宻欤臣窃以谓非事多而后法宻也殆法繁而后奸生也神宗皇帝达因革之妙慎重宪禁元丰中命有司编修勅令凡旧载于勅者多移之于令盖违勅之法重违令之罪轻此足以见神宗皇帝仁厚之德哀矜万方欲寛斯人之所犯恩施甚大也而所司不能究宣主德推广其间乃增多条目离析旧制用一言之偏而立一法因一事之变而生一条其意烦苛其文晦隠不足以该万物之理达天下之情行之防时盖已屡变今所谓续降者每半年一颁每次不减数帙矣夫法者天下之至公也造之而不能通故行之而不能久其理然也又续降不显言其所冲改故官司州县承用从事参差抵牾本末不应非所谓讲若画一通天下之志者也臣愚以谓宜有所加损润泽之去其繁宻合其离散要在简易明白使民有避而知所谓迁善逺罪之意伏望圣慈酌时之宜完法之用选择儒臣一二有经术明于治体练达民政者将庆厯嘉祐以来旧勅与新勅参照去取略行删正以成一代之典施之无穷
　　辞免兼勅局劄子　　　　　周必大
　　臣承诏惕息防知所措窃惟执政之兼书局初无定例同升或容分领末至奚必曲成今者良臣陈义甚髙过于谦损臣若汗顔代斵独不愧晋人其下皆逊之语乎况臣鄙朴无能超逾已甚律设大法懵然弗知将何以助陛下三章之约賛相臣画一之讲今早已尝面奏天听未回须至再有陈免伏望圣慈矜臣惶恐不自安之意特降睿防俯从所请许仍其旧臣无任恳迫俟命之至
　　勅令所题名记　　　　　　陈居仁
　　乾道四年冬有司言建炎后续百防二万余条前后例不合请削为书俾吏不得舞诏可之六年秋复置详定一司勅令所初本朝重令甲毎诏诸儒纂修自天圣熙宁元祐以来有详定编勅所编修诸司勅式所重修勅令所其设局不一最后独存今名渡江因之而累朝大典用以秩序矣书既屡奏御赏烦费侈官寖冗绍兴末例罢去至是始复之然视曩时官省三之一史胥徒省三之二凡共亿之事又大省惟不务为虚文而典领则并委一二大臣不敢少损焉示三尺重事必有攷其要以诏官府又所置删定员率资厯未可登他曹则于此乎储之士得优防其间敛身于防益明习国家宪令以适于务夫谨法度广贤才上之复是官也抑岂为无防哉删定有以他官兼详定有为同者中又省去今定为提举官二以属宰相同提举一以属执政详定一从官为之详定官五盖以今为着曹以典领重故也因得附离姓名于壁淳熙戊申四月记
　　建隆编勅序　　　　　　　吕伯恭
