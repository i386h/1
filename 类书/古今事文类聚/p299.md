<!-- { "loadSidebar": true } -->
　　杜甫酬高蜀州云鼓瑟至今悲帝子注湘妃尧之女故曰帝子传言湘灵鼓瑟
　　琵琶【阮】
　　羣书要语琵琶本蕃部马上所鼓也推手前曰琵引手却曰琶因以为名【释名】琵琶长三尺五寸法天地人与五行又四象四时【风俗通】中虚外实天地象也盘圆柄直隂阳叙也【传赋】琵琶曲有转圜六么获索梁州皆其名也【乐谱】柄如翠凤之仰首盘似灵之觜盘圆含灵太极形也三材片合两仪生也分柱列位嵗数成也囘华表日月星也【晋成公绥赋】寻斯乐之惟始乃鼗之遗事慰逺嫁之覊情寛絶域之归志又云析梓文以纵分剖香檀而横列【虞世南赋】素手纷其若飘兮逸响薄于髙梁【傅赋】
　　诗句促节萦红袖清音满翠帷【唐太宗】千嵗琵琶作胡语分明怨恨曲中论【杜】琵琶促千般调【方干】金槽琵琶夜枨枨【李贺】
　　古今事实
　　弹于马上
　　汉武帝元封中以江都王建女细君为公主妻乌孙王昆莫为右夫人念其行道使知音者马上奏琵琶以慰之又王昭君初适匈奴在路愁怨遂于马上弹琵琶以寄其恨至今之谓之昭君怨【详见嫔妃门】
　　范晔为帝弹
　　宋范善琵琶文帝欲闻之屡讽以微防晔伪为不晓终不肯为帝弹帝尝饮宴欢适谓晔曰朕欲歌卿可弹晔乃奉防
　　辨琵琶声
　　唐汉中王瑀闻康昆仑奏琵琶曰琵声多琶声少未可弹五十四丝大也自下逆鼓曰琶自上顺鼓曰琵
　　阮咸善琵琶
　　阮咸妙音律善琵琶虽处世不交人事惟共亲知酣宴而已
　　贺怀智善琵琶
　　唐开元中贺怀智善琵琶以石为槽以鹍鸡筋作用铁拨弹
　　谓之阮咸【系阮】
　　唐元行冲有人破古塜得铜器似琵琶身正圆人莫能辨行冲曰此阮咸所作器也命易以木之其声雅亮乐家遂谓之阮咸
　　古今文集
　　古诗
　　琵琶行【并序】　　　　　　白居易
　　元和十年予左迁九江郡司马明年秋送客湓浦口闻舟船中夜弹琵琶者听其音铮铮然有京都声问其人本长安娼女尝学琵琶于穆曹二善才年长色衰委身为贾人妇遂命酒使快弹数曲曲罢悯然自叙少小时欢乐事今漂沦憔悴转徙于江湖间余出官二年恬然自安感斯人言是夕始觉有迁谪意因为长句歌以赠之凡六百一十二言命曰琵琶行
　　浔阳江头夜送客枫叶荻花秋瑟瑟主人下马客在船举酒欲饮无管弦醉不成欢惨将别别时茫茫江浸月忽闻水上琵琶声主人忘归客不发寻声暗问弹者谁琵琶声停欲语迟移船相近邀相见添酒囘灯重开宴千呼万唤始出来犹抱琵琶半遮面转轴拨三两声未成曲调先有情掩抑声声思似诉平生不得志轻拢慢撚抹复挑初为霓裳后六么大嘈嘈如急雨小切切如私语嘈嘈切切错杂弹大珠小珠落玉盘间关莺语花底滑幽咽泉流水下滩水泉泠澁弦凝絶凝絶不通声渐歇别有幽愁暗恨生此时无声胜有声银瓶乍破水浆迸铁骑突出刀枪鸣曲终收拨当心画四一声如裂帛东船西舫悄无言唯见江心秋月白沈吟放拨插弦中整顿衣裳起敛容自言本是京城女家在虾蟇陵下住十三学得琵琶成名属教坊第一部曲罢曽教善才服妆成每被秋娘妬五陵年少争头一曲红绡不知数钿头云箆击节碎血色罗裙翻酒污今年欢笑复明年秋月春风等闲度弟走从军阿姨死暮去朝来顔色故门前冷落车马稀老大嫁作商人妇商人重利轻别离前月浮梁买茶去去来江口守空船绕船月明江水寒夜深忽梦少年事梦啼妆泪红防干我闻琵琶已叹息又闻此语重喞喞同是天涯沦落人相逢何必曽相识我从去年辞帝京谪居卧病浔阳城浔阳地僻无音乐终嵗不闻丝竹声住近湓池地低湿黄芦苦竹绕宅生其间旦暮闻何物杜鹃啼血猿哀鸣春江花朝秋月夜徃徃取酒还自倾岂无山歌与村笛呕哑啁唽难为听今夜闻君琵琶语如听仙乐耳暂明莫辞更坐弹一曲为君翻作琵琶行感我此言良久立却坐促转急凄凄不似向前声满座之间皆掩泣就中泣下谁最多江州司马青衫湿
　　古头曲　　　　　　　苏子瞻
　　鹍铁拨世无有乐府旧工惟尚叟一生喙硬眼无人坐此困穷今白首翠鬟女子年十七指法已似呼韩妇惊帆渡海风掣廻满面尘沙和泪垢青衫不逢湓浦客红袖谩插曹纲手尔来一见哀骀佗【恶人出庄子】便着臂韝躬井臼我慙贫病百不足强对黄花饮白酒转关濩索动有神雷辊空堂战牖四弦一抹拥袂立再拜十分为我寿世人只解锦头与汝作诗不朽
　　律诗
　　夜聼琵琶　　　　　　　羊士谔
　　破拨声繁恨已长低鬟敛黛更摧藏潺湲陇水听难尽并觉风沙绕杏梁
　　诗话
　　用左右手
　　白乐天琵琶行云曲罢曽令善才伏而善才姓名不见于记后见琵琶録云元和中曹保有子善才善才有子纲皆能琵琶又有裴兴奴与曹同时乐府杂録云纲善为运拨兴奴长于拢撚时人谓纲有右手兴奴有左手乐天又有听曹纲琵琶示重莲诗曰谁能截得曹纲手插向重莲红袖中【高斋诗话】
　　古诗【系阮】
　　和令狐相公聼阮咸　　　刘禹锡
　　阮巷久芜沉四弦有遗音雅声发兰室逺思含竹林坐絶众賔语庭移芳树隂飞觞助真气寂听无流心影似白扇调谐朱琴一毫不平意幽怨古犹今
　　聼宋宗孺摘阮歌　　　　黄鲁直
　　翰林尚书宋公子文采风流今尚尔自疑耆域是前身囊中探丸起人死貌如千嵗枯松枝落魄酒中无定止得钱百万送酒家一笑不问今余几手挥阮咸送飞鸿促防醉惊客起寒虫催织月笼秋独鴈呌羣天拍水楚国覊臣放十年汉家佳人嫁千里清闺洞房语恩怨紫燕黄鹂韵桃李楚狂行歌惊市人渔父拏舟在葭苇问君枯木着朱绳何能道人意中事君言此物数姓璧庚庚有横理闭门三月国工身今亲见阮仲容我有江南一丘壑安得与君醉其中曲肱聴君写松风
　　筝
　　羣书要语筝施高筝筝然【释名】筝秦声五弦筑身【风俗通】筝者上圆象天下平象地中空凖六合柱十二拟十二月乃仁智之器也今并凉二州筝形如瑟不知谁改也【风俗通】追赴促弹急击扣危洪纎杂防或合或离【傅赋】诗句琼柱动金丝秦声发赵曲【梁元帝】按曲动花钿【梁王台卿】促调移轻柱乱手度繁【同上】秦筝玉指调【选】银甲弹筝用【杜】佳人当窓弄白日弦手语弹鸣筝【杜】
　　古今事实
　　防恬所造
　　蒙恬所造故曰秦筝【风俗通】
　　桓伊抚筝
　　晋桓伊字叔夏为豫州都督时谢安婿王国寳専利无厌安每抑制之孝武末年嗜酒而防稽王道子狎昵谄邪国寳以安功名盛极而间之帝召伊宴饮安侍坐帝命伊吹笛伊神色无迕即吹为一防乃放笛云臣于筝分乃不及笛然自足韵合歌管并请一吹帝善其调达勅御妓奏笛伊曰御府人于臣必自不合臣有一奴善相便串帝召之奴既吹笛伊抚筝而歌怨诗曰为君旣不易为臣良独难忠信事不显乃有见疑患周旦佐文武金縢功不刋推心辅王政二叔反流言声节慷慨俯仰可观安泣下霑襟越席就之捋其须曰使君于此不凡帝甚有愧色
　　帐中鼓筝
　　吕布诣袁绍绍患布欲杀之遣三十六兵被铠迎布使着帐边卧布知之使于帐中鼓筝诸兵卧布出帐去兵不觉也
　　古今文集
　　杂著
　　筝赋　　　　　　　　　侯瑾
　　于是急弦促柱变调改曲卑杀纎妙微声繁缛散清商而流转兮若将絶而复续纷旷荡以繁奏邈遗世而越俗若乃察其风采练其声音美哉荡乎乐而不滛虽懐思而不怨似豳风之遗音于是雅曲既阕郑卫仍修新声顺变妙防优防微风漂裔冷气轻浮感悲音而増叹怆嚬悴而懐愁若乃上感天地下动鬼神享祀祖宗酧酢嘉賔移风易俗混同人伦莫有尚于筝者矣
　　人亡器存
　　刘禹锡与栁子厚书曰嗟夫筝郭师与不可者死矣张柱差枵然貌存中有至音含糊弗闻噫人亡而器存布方策者是已
　　古诗
　　闻筝作　　　　　　　　刘子翚
　　月高夜鸣筝声从绮来随风更迢递萦云暂徘徊余音若可玩繁互相催不见理筝人遥知心所懐事悲旧宠失岂念新期乖含情郁不发寄诗宣余哀一弹飞霜零再抚流光頽每恨听者稀银甲生浮埃幽幽孤凤吟众鸟声难谐盛年嗟不偶况乃容华衰道同符片语志异劳百媒栖栖墙东客亦抱淩云才
　　律诗
　　咏筝　　　　　　　　　王台卿
　　依歌时转韵按曲动花钿促调移轻柱乱手度繁唯有高秋月秦声独可怜
　　聼筝　　　　　　　　　张九龄
　　端居正无绪那复发秦筝纎指传新意繁起怨情悠思欲絶掩抑态还生岂是声能感人心自不平
　　筝　　　　　　　　　　白居易
　　云髻飘萧緑花顔旖旎红双眸剪秋水十指剥春葱楚艳为门阀秦声是女功甲鸣银玓瓅柱触玉玲珑猿苦啼嫌月莺嬉语泥风移愁来手底送恨入中赵瑟情相似胡琴调不同慢弹回防鴈急奏转飞蓬霜佩锵还委水泉咽复通珠联手拍碎刀截一声终倚丽精神定矜能意态融歇时情不防休去思无穷灯下清歌夜尊前白首翁且听应得在老耳未多聋
　　聼轧筝　　　　　　　　刘禹锡
　　满座无言听轧筝秋山碧树一蝉清只应曽送秦王女写得云间鸾凤声
　　诗话
　　聼筝占事
　　高骈镇蜀口以南诏侵暴筑罗城四十里朝廷虽加恩赏亦疑其跋扈或一日闻奏乐声知有改移乃题风筝寄意曰夜静弦声响碧空宫商信任徃来风依稀似曲才堪听又被风吹别调中旬日报到移镇渚宫
　　箜篌
　　羣书要语箜篌一曰坎侯【风俗通】
　　诗句女乐抱箜篌【坡】
　　古今事实
　　师延所作
　　箜篌师延所作靡靡之乐后出桑间濮上之地师涓为晋平公鼓焉郑卫分其地而有之遂号郑卫之音【释名】
　　作箜篌引
　　箜篌引者朝鲜津卒霍里子高所作也有一征夫被发提壶涉河而渡其妻追止之不及堕河而死乃号天嘘唏鼓箜篌而歌曰公无渡河公竟渡河公渡河而死当奈何曲终投河死子高援琴作此歌故曰箜篌引
　　侯氏所作
　　汉武帝祠太一后土令乐人侯调依琴作坎侯言其坎坎应节也侯以姓冠章也
　　古今文集
　　杂著
　　箜篌赋　　　　　　　　晋钧防母孙氏
　　考兹器之所起实侯氏之所营逺不假于琴瑟顾无取乎竽笙尔乃陟九峻之増岩晞承温之朝日剖峄阳之孤桐伐楚宫之椅漆征班输之造器命伶伦而调律浮音穆以遐畅沉响幽而若絶乐操则寒条反荣哀曼则晨华朝灭邈渐离之清角超子野之白雪然思超梁甫韵登华岳路崄悲秦道难怨蜀遗逸悼行迈之离秋风哀年时之速陵危柱以颉颃凭哀以踯躅于是数转难测声变无方或冉弱以飘沉或顿挫以抑或散角以放羽或摅征以骋商
　　古诗
　　箜篌　　　　　　　　　梁简文帝
　　捩迟初挑吹弄急时催舞钏响逐弦鸣衫廻半鄣柱欲知心不平君看黛眉聚
　　李供奉弹箜篌歌　　　　顾况
