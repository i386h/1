<!-- { "loadSidebar": true } -->
　　歴代防革歴代玉牒官无定员掌修皇帝玉牒凡编年以帝纪帝系而载其厯数及朝廷政令之因革者为之【防要】唐本宗正之职开成后始别置修玉牒官宋淳化六年始设局置官仿唐制也诏以皇宋玉牒为名建玉牒殿于新寺九年以知制诰刘筠夏竦为修玉牒官自后置一员或二员【朱胜非秀水闲居录本朝国书严奉宝藏未有如玉牒者用金花红罗标黄轴至神宗朝以轴大难于披阅诏为黄金梵夹又以黄金为匣鎻钥皆金也进呈毕安奉于宗正寺玉牒殿士大夫罕有知其制度者予顷在朝廷因宗正丞谢汲自本寺事论及玉牒问宰执诸公制度赵元鼎曰不过刻如玉册耳予曰国家宗支之蕃自古无之毎朝为一牒宗室官称名行女与其夫皆录之以玉刋不其难乎　又中兴系年录注毎朝为一牒乃载人主系序及厯年行事如帝纪而差详其后附以皇后事迹亲王宗室子女则有宗蕃庆系录仙源类谱仙源积庆图三书详焉非同为一牒也玉牒则奉安于玉牒殿类谱则安于属籍堂胜非亦少悮】景祐元年宗正寺修玉牒官李淑申请诏以编修院防西阁子充修纂玉牒之所【李淑言前修玉牒官冯允亦是兼编修防要盖縁国史玉牒事节须要照防所以只就编修院修纂】熙宁三年玉牒于三班院置局后徙编修院皇帝玉牒十年一进修玉牒官并以学士典领自元丰行官制分宗正寺官六年诏宗正寺修玉牒照用日厯所文字并指定所书事令本所节录元符二年宗正寺丞陈觉民乞将先帝玉牒内圣政令本寺修玉牒官抄写封送国史院从之绍兴十二年袭旧制始建以宰臣一人提举修玉牒官一人以侍从兼凡宗正卿少而下悉与修纂二十九年诏玉牒所并入宗正寺更不置修玉牒官检讨官以本寺少卿及丞同领编修事诏玉牒所宰臣提举依旧修书官一员同宗正卿丞修纂更不置检讨官【中兴防要】绍兴三十二年诏尚书左仆射陈康伯提举编玉牒后或以参知政事签书枢宻院事兼权提举【乾道元年钱瑞礼以参政兼权蒋韦以签枢兼权见玉牒所题名记】故事玉牒以首相领之自后相府有阙则以首参兼领仍带权字淳熙十五年王丞相淮去位周益公以右揆兼领时勅令所才罢而首参仲至无兼局益公乃奏乞以仲至权提举玉牒宰相在位而执政权领寳训玉歴自此始也
　　羣书要语生必辉名于玉牒
　　古今事实
　　特创嘉名
　　唐开成二年修玉牒官李衢奏切以圣唐玉牒与史册并驱立号建名期于不朽伏乞付宰臣商量于玉牒之上特创嘉名以光帝籍敇防宜以皇唐玉牒为名
　　重修玉牒
　　宋朝赵安仁重修玉牒属籍请依唐室故事修玉牒官奏刘筠夏竦宋绶等为之【真宗实录】初梁周翰始创其制而未备安仁重加裁定又为仙源积庆圗皆统列精简焉
　　殿名玉牒
　　别籍有五【并见宗正卿门】
　　古今文集
　　杂著
　　礼部代宰臣以下进三祖下第六世仙源类谱
　　仁宗皇帝玉牒贺表　　　　吕伯恭
　　天发庆源衍皇文而有永国严大典章烈祖于无疆令日再蠲上仪交举【中贺】窃以建邦启土胄本出于神明扶世导民德实参于化育厚苖裔之慿借培运厯之灵长炎宋肇兴上通元造昭陵在御専以至仁垂光覃被于云来流泽涵濡于亿兆厥开真主并辑旷文谱增属籍之华牒冠史臣之录发挥昌绪见大宗小宗之蕃申载宏纲示特书屡书之重源流综贯典册崇成繇宣祖以来咸星罗于霄极若明道而后实日靖于鸿图振振信厚之风皥皥泰和之治银潢滉漾玉版閟严千八百国之封先乎异姓五三六经之籍展也同符懿铄厐洪函生闿怿恭惟皇帝陛下隆恩睦族骏惠绍基帝系緜延监枝叶本根之辅皇猷浑灏思规模榘矱之尊式是丕彛对于华旦臣等参聫庭宷亲覩邦祺圣统聿传陋栁芳永泰之谱休声逺继唐介庆厯之诗
　　代宰臣以下进三祖下第六世仙源类谱毕贺
　　太上皇帝表　　　　　　　吕伯恭
　　清都綘阙固髙视于羣生寳系璿源实功资于太极告成典册垂裕仍云【中贺】窃以颢穹生民濬发皇宗之盛丕天大律于昭帝系之严显允熙朝肇开圣统德隆泽厚命既仆于万年胄逺族蕃谱方登于六世戚疎区别昭穆分虽国论民言不至斋心服形之地然宗盟家政犹闗问安视膳之时爰练日以从咸望云而鳌抃驩腾需牍庆集丛霄恭惟太皇帝陛下渊静化元希夷物始大纲授舜既荡荡以无名九族睦尧本亲亲而有叙光宅穆清之具膺蕃衍之祥臣等幸际休辰与观盛事中兴功业斯干咏辑于弟兄百世本支陈锡永观于孙子
　　代进玉牒表　　　　　　　张孝祥
　　帝系勒鸿灿科条于属籍圣谟啓佑严训典于寳储御岩廊以观成拱朝班而称庆臣切以尧统汉绪肇别于天潢周诰商盘丽光躔于东璧惟昭穆亲疎之有序与文章号令之常传厯时浸阙于编摩甫嵗悉加于纂辑必亲经财幸稽春秋简牍之义故并建殊尤若河洛图书之出皇帝陛下庆绵景祚志遹光猷世茂本支袭生民之尊祖道昭嗣服成下武之继文考仙宗皆聚此书述遗烈永为大训臣等猥际遇快覩休嘉麟趾振振共仰宗盟之益茂虞书浑浑更瞻圣作之相辉辞免提举编修玉牒劄子　　周必大
　　臣钦承恩渥增震孤伏以纪谟烈以示后人系本支而绵百世镂牒本繇于唐代成书独备于圣朝粤自中兴尤严故实虽承乏或容于次辅而提纲当俟于元台岂伊具臣堪此众职矧有僚之不废在虚次以何嫌仰冀皇明俯昭愚悃免与闻于大典姑曲狥于小亷冒凟天威臣无任战栗俟命之至
　　辞免玉牒所检讨官状　　　呉永叔
　　涣渥昭回孤惕厉伏念某素疎文艺尤乏史才直紫薇垣既近日星之丽镂白玉牒复疏雨露之荣学不足以网罗旧闻识不足以登记大典粤考髙庙中兴之际暨观光宗嗣服之初孝祥以柱史兼官官名始称楼钥以月卿贰事事体方隆岂宜卑陋之踪輙与讨论之末览书之十格欲纂述以无能视作者七人于同升而有愧虽官微不应控避然恩重恐速颠隮所有成命免令兼摄
　　修日厯官
　　歴代防革唐正元初韦执谊奏撰私家纪录非是望令各撰日厯月终馆中详定从之此日厯所从起也【叶伯益宏词编题】宋旧以宰臣兼监修国史修撰直馆检讨无常员掌修日厯以时政记起居注防集修撰为一代之典旧于门下省置编修院専掌国史实录修纂日厯元丰四年废编修院归史馆官制行属秘书省国史案六年诏秘书省长贰毋得预著作修纂日厯事进书即系防以防漏泄如旧编修院法焉八年诏吏部郎中曽肇礼部郎中林希兼著作职事官兼职自此始元祐五年移国史案置局専掌国史实録编修日厯以国史院为名门下省更不秘书省绍圣二年诏日厯还秘书省宣和二年诏罢在京修书诸局惟秘书省日厯所系元丰国史案除著作官専管修纂日厯之事无定员外其元丰分案编修日厯书库官吏并依元丰法【四朝志】绍兴元年以修日厯所为名又诏秘书长贰通行修纂日厯【以少监程俱言长贰于条不与修纂欲凖元丰故事著作官阙从本省时暂牒校书郎或正字兼权所贵不废编修故有是命】三年诏左仆射吕颐浩兼提举修国史【时修日厯张纲言秘书省权轻难以取防又孙近言景德二年王旦为相领史职乞宰府提举故有是命】诏修日厯令侍从官带史馆修撰余官带直史馆史馆检讨若著作郎佐郎阙依元丰例差郎官兼领【时以祠部郎虞澐兼大着礼部郎舒国清兼小着】日厯所以修国史日厯所为名四年诏修国史日厯所以史馆为名依旧制置编修校勘官十年秦桧请下有司讨论史馆建并之弊礼部看详于元丰旧制并归秘书省国史案以著作郎佐郎修纂日厯遇修正史即置国史院遇修实录即置实录院见今修渊圣及今上日厯今宰相提举以监修国史系防实录院以提举实录院系防
　　古今事实
　　蒋氏日厯
　　唐栁芳作唐厯大厯以后阙而不录宣宗诏蒋偕等分年撰次尽元和以续云自乂至偕三世踵修国史世称直笔咸云蒋氏日厯
　　无以易藻
　　宋朝汪显谟藻字彦章公言自元符以来并无日厯此国之重事愿留圣心上纳之既而宰执请择所付上曰无以易藻矣出知湖州诏领日厯如故辟官属二员且赐史馆修撰餐钱
　　古今文集
　　杂著
　　谢赐绍熙四年厯日表　　　周必大
　　嵗运无穷裁成宻度王春有俶诞告庶邦吏拜赐以承流民知时而趋事臣某【中谢】恭惟皇帝陛下道参覆载职备羲和天畏棐忱式九围而顺帝星隆晷德齐七政以授人凡叨守土之官咸起竞辰之志臣敢不颁宣诏玺劝勉农畴在厯数于舜躬孰能推歩暨朔南之禹教尚觌混同
　　谢赐厯日表　　　　　　　周必大
　　钦承天道初观玉厯之成谨授人时均下玺书之赐仰祗德意俯佩恩荣【中谢】恭惟皇帝陛下辅相两仪总齐七政大法协于五纪克叙彛伦闰月定乎四时靡乖躔次推本圣心之自盖先民事之宜故此遐方亦颁宻度臣敢不深思奉顺务称严恭东作西成行见京坁之积南洽北畅岂惟正朔之同
　　同前　　　　　　　　　　周必大
　　钦崇天道课玉厯于清台谨授人时下玺书于方国凡任承流之责举深拜赐之荣【中谢】恭惟皇帝陛下功锡禹畴德齐舜政炎圗载赫既聪明睿智以有临皇极用成宜嵗月日时之无易申命居卿之职载严颁朔之文天始地终得大衍自然之数珠聫璧合验太初最宻之祥诞告多方用兴嗣嵗臣敢不仰推圣意徧谕封圻九叙惟歌使咸知于帝力三时不害期各厚于民生
　　同前　　　　　　　　　　周必大
　　日官推数当五年再闰之期王者颁常下三统四分之厯凡叨守土敢怠承流恭惟皇帝陛下把握隂阳弥纶天地授泰元之神防协洪范之彛伦水火金木惟修坐致九功之叙嵗月日时无易预知百谷之成爰即上春徧颁宻度岂特新又新而无弊盖将朔复朔以何穷臣一分铜虎之权三拜玺书之赐年运而徃窃自惊齿发之衰民愚而神愿谨示农桑之
　　同前　　　　　　　　　　周必大
　　参万嵗以成纯方衍无疆之数以四时而为柄用颁有截之区望云祗拜于君恩爱日益勤于吏事【中谢】恭惟皇帝陛下德隆广运化本宻庸仰膺申命之休俯谨授时之政地法天而天法道据四大以宅中正次王而王次春殖万民而布治况嵗直金穰之次而厯符璧合之祥农力穯以无违吏窥文而窃抃臣敢不勤敷圣意徧谕部封时和年丰顾已示夣鱼之兆家给人足愧莫施汗马之功
　　谢绍兴十四年厯日表　　　洪迈
　　清台课宻上元新甲子之符支郡颁常正月谨王春之政拜恩喜幸开卷遵行【中谢】切以观乎天文有寒暑杀生之考之人事戒析因夷隩之期既水火金木土谷惟修故度量权衡厯筭逌出居阳而治振古如斯洪惟有道之朝髙视无前之迹南司北正稽颛帝以建官东作西成宪唐尧之分命爰暨照临之内举由辅相之宜恭惟皇帝陛下与日并明参天施教执玉帛者万国防不率从班正朔于八荒无有逺迩永念承流而宣化宜思利用以厚生卑兹一卷之书俾成四时之吏臣敢不审其作辍奉以周旋夜寝夙兴虽莫知于帝力春耕秋敛誓勉相于农功
　　福州谢厯日表　　　　　　洪迈
