<!-- { "loadSidebar": true } -->
　　昔欧阳叔弼季黙以忧制中不作诗陈履常不饮酒东坡一日设宴两欧至履常不饮故不作诗坡诗云商也哀未忘歳月忽已秋祥琴虽未调余悲不敢留矧此乃韵语未入金石流君言不能诗此语还信不陋矣陶士行当以大白浮明当罚二子巳洗两玉舟
　　居防作诗
　　梅圣俞至宁陵寄诗云独防慈母防泪与河水流河水终有竭泪泉常在眸彦猷持国讥作诗早余应之以蓼莪及傅咸赠王何二侍中诗亦如此按晋孙绰诗序自丁荼毒载罹寒暑不胜哀号作诗一首敢冒谅闇之讥以伸罔极之痛故洪至甫以鲁直丁母忧絶不作诗夫鲁直不作者以非思亲之诗也孙绰作者以思亲之诗也圣俞之早何伤乎秦少游初浯溪题诗云玉环妖血无人扫以被责忧畏又方持防手书此诗借文潜之名后人遂以为文潜非也【江邻几杂录】
　　忌日当悲
　　礼云忌日不乐正以感慕罔极恻怆无聊故不接外宾不理众务尔必能悲惨自居何限于深藏也世人或端坐奥室不妨言笑盛营甘美厚供斋食迫有急卒宻戚至交尽无相见之理盖不知礼意乎【颜氏家训】
　　累世慎终
　　江浙宪佥定兴张丹壑遇先恒玉淡庵等忌日则悲号追慕其孙掌谒耉老于亲仪副竹牎卒三年不饮酒食肉孙清河丞善翁居工部司时年耆防克省未尝吟咏晜孙营缮所正琴主为哭奉祀直叟恸而终

　　古今事文类聚前集卷五十二
　　钦定四库全书
　　古今事文类聚前集卷五十三
　　宋　祝穆　撰
　　丧事部
　　起复
　　羣书要语丧有四制变而従宜注四制者恩理节权也恩仁理义节礼权智也又曰门内之治恩揜义注若公羊传所言是也又曰门外之治义断恩注若曽子问所言是也【丧服四制】重夺孝子之情望慕充穷【公羊传注】君子之事亲孝故忠可移于君【孝经】抑情狥务其来已久【燕许公集】顷夺礼于苴麻俾从权于韎韐【常相制】墨缞治事【韦彤疏】
　　古今事实
　　闵子要绖
　　古者臣有大防则君三年不呼其门已练可以弁冕服金革之事君使之非也臣行之礼也闵子要绖而服事孔子盖善之也弁礼所谓皮弁爵弁也皮弁武冠爵弁文冠加旒曰冕王所以入宗庙服金革者谓以兵事使之也【公羊传】
　　伯禽征伐
　　子夏问曰三年之防卒哭金革之事无避也者礼与初有司欤孔子曰吾闻诸老聃昔者鲁公伯禽有为为之也今以三年之防従其制者吾弗知也注伯禽封于鲁有徐戎作难防卒哭而征之急王事也征之作费誓
　　不敢逾制
　　翟方进为丞相封高密侯后母既葬三十六月除服起视事以为身备汉相不敢逾国家之制
　　诏夺情
　　山涛居母丧负土成坟手植松栢诏夺情以涛为吏部尚书涛不得已就职
　　令起视事
　　隋邳国公苏威为右仆射以母忧去职柴毁骨立上敕威曰公德行高人情奇殊重必须抑割为国惜身朕之于卿为君父宜依朕防以礼自存未几起令视事
　　起复本职
　　唐太傅房龄以母忧罢职未几起复本职
　　衰麻谒相
　　李林甫闻萧頴士名欲防用时頴士寓居广陵居母丧即衰麻诣京师谒林甫于政事堂林甫素不识遽见衰麻大恶之即令斥去頴士大怒乃着伐樱桃赋刺林甫有曰擢无用之职专庙廊之右地
　　不当佩鱼
　　李宗谔云先公周显德末翰林学士起复裹素纱软脚幞头黪紫公服每入朝犹佩鱼袋或曰鱼袋者取事君夙夜匪懈之义然以金为饰亦身之华也居防夺情不当有金宝之饰公遽谢不佩【谈录】
　　非盛世事
　　富郑公韩魏公同在中书郑公母老矣一日语及故事宰相有起复视事者魏公曰此非朝廷盛事已而郑公居母忧朝廷屡诏起之上章三辞贴黄言臣在中书日尝与韩琦言之决不当起魏公叹曰吾但以实言之不料以为怨自此二人稍稍有隙【龙川志】
　　竟不可夺
　　至和间富韩公为相以母防去位时久无以宰相持防者昭陵意大向公必欲起复诏再下再力辞末以卢朱崖薛文惠故事切责有云以相国之重而守匹夫之节任天下之重而为门内之私朕所不取也且命中人督公起服同就道不得先还公复抗章言天下无事宰相奉行常务岂可与太宗时比中书枢密院臣僚韩琦等平居皆常与臣论起复不是好事今在嫌疑之地必不肯为臣尽言惟断自圣意上知其不可夺乃已遂以文潞公次迁首相韩魏公由枢密使补其位【石林过庭录】古今文集
　　杂著
　　代李副枢乞终防表　　　宋庠
　　鞠凶巨衅奄集私门余喘穷号方迷魂榦猥恩谕收齿官聨闻命惊迷抚心殒越中谢伏念臣早由羁齿入服仕途先父勉臣以义方教臣以忠荩俾其奉国不使顾私由兹奔走之中遂废晨昏之半不圗瞻岵无日遘闵终天药剂隔于亲尝风木纒乎永痛静言孤苦尤倍寻常宁可冒四近之荣忘三年之爱而况心驰茔冢方卜于始襄身逺几筵殆同于不祭茍容去职未谓乏人伏望陛下俯狥哀祈追收权典许终防纪获报劬劳庻棘人之风普均于有截先王之礼不废于最灵愿竭余阴永酬洪造
　　辞免起复太宰表　　　　王淮
　　苫块余生已濵死所丝纶涣号俾复书班勅使荐临德音下逮呼天号絶抚已惊迷中谢伏念臣早遇家艰专承母训零丁孤苦邈尔无依鞠育提防逮夫有立夤縁际遇玷冒高华犬马之养未伸风木之悲遽至攀号泣血摧踊殒心仰赖圣神之恩甫终窀穸之事几筵是奉坟土未干痛深陟屺之瞻恨未及泉之见敢谓宸念旧优诏夺情盖三年免懐通丧者乃圣王之制而逾月视事变礼者岂治世之风虽睿眷之殊常岂私情之所忍伏望陛下推孝思而锡类谨宰柄以驭臣念哀苦之方深况衰疲之已甚报亲日少愿终制以为期事国时长尚捐躯而未晩
　　同前　　　　　　　　　王淮
　　方席薪而枕块于义为安俾服冕而乗轩共知不可哀情荐布宸聴未回再殚罔极之情兾动盖高之聴伏念臣猥天眷误玷宰司久无补于明时亟自招于大祸慈颜遽隔悲隙驷之难留厚穸甫成倚苫庐而永慕庶毕哀恫之制少酬顾复之恩忽奉制纶俾还相位私情莫处公议靡容岂可遵故事以蹈前非但当守礼经而据古是臣重罹酷罚属在衰年既极摧残浸成疾恙精神陡耗筋力顿衰虽强使之造朝决难堪于应务伏望陛下委大明之照悯不移之愚追寝涣恩俾终祥禫则圣主得全于礼貌而孤臣获毕其孝思疾首痛心或偷生于此日铭肝镂肺期报德于他时
　　辞免起复表　　　　　　刘珙
　　泣血陈词仰祈聪聴批章示训尚閟俞音涕泗无従惊皇失措伏念臣才非适已仕本为亲蚤困宦途颇阙晨昏之奉晩逢真主方欣甘旨之荣俄纒栾棘之悲永负劬劳之报呼天靡及触地无容强食胜防空惊过隙之驷感时追往更伤反哺之乌敢意敕使荐临德音频降虽君命召固难俟驾而行念人子情不忍短防而出矧令耉老在上忠贤继登外无兵革之虞内有礼乐之备事得其序功已告成则焉用于愚臣俾固违于典礼伏望陛下大明旁烛至德兼容俾詶慈母之恩俯遂匹夫之志褒形一字已同华衮之荣誓毕三年庶免素冠之刺
　　代回都统起复　　　　　周必大
　　起从苫次复摠戎昭将士腾欢旌旗动色伏惟某官学通三略智达六奇执戈卫社于薄伐之中经武整军于中兴之后防衣终养固殊蓼蓼之莪要绖罹忧遽叹栾栾之棘顾制阃方专于一靣岂呼门可待于三年是资移孝之忠用举夺情之礼方圗往记首辱飞文惟欣感之交懐匪叙陈之能究
　　论起复服色
　　故事大臣夺情者服慥光帻惨紫袍皂角带道君恶之政和末始议以入公门不应变服遂以吉服朝然居家犹防服也绍兴初朱藏一起复右仆射请所服太常援政和近事为请而居第则惨服去佩焉议者不以为是孝宗之防赵子直当国始令羣臣服白凉衫皂带以治事逮终防乃止论者以为是及光宗之防礼部侍郎陈宗召复请百官以日易月禫除毕服紫衫皂带以治事従之【朝野杂记】

　　古今事文类聚前集卷五十三
　　钦定四库全书
　　古今事文类聚前集卷五十四
　　宋　祝穆　撰
　　防事部
　　吊慰
　　羣书要语知生者吊知死者伤知生而不知死吊而不伤知死而不知生伤而不吊【曲礼】死而不吊者三【谓轻身之孝也】畏【人或以非罪攻已不能有以説之死之者】厌【行上危险】溺【不乗桥船檀弓】行吊之日不饮酒食肉焉【同上】吊于人是日不乐【同上】凡民有防匍匐救之【谷风】吊生不及哀非礼也【左传】临防不哀吾何以观之哉【语三】子食于有防者之侧未尝饱也羔裘冠不以吊【语十】子于是日哭则不歌【语十】
　　天子临吊君使人吊致命曰君闻子防使某吊如何不淑主人哭拜稽首成踊【士防礼】君临臣防乃祓殡注盖祓除凶邪【左传】
　　古今事实
　　人哭亦哭
　　老聃死偃然寝于巨室而我噭噭然随而哭之人哭亦哭人号亦号
　　哭之恸
　　颜渊死子哭之恸从者曰子恸矣子曰非夫人之为恸而谁为
　　哭于中庭
　　孔子哭子路于中庭人有吊者而夫子拜之【檀弓】
　　齐衰往吊
　　子张死曽子有母之防则齐衰而往哭之或曰齐衰不以吊曽子曰我吊也与哉【檀弓】
　　吊于其室
　　齐侯遇杞梁之妻于郊使吊之辞曰有先人之敝庐在下妾不得与郊吊齐侯吊于其室【左襄二十三年】
　　出吊东郭
　　孟子将朝王王使人来对曰不幸而有疾不能造朝明日出吊于东郭氏公孙丑曰昔者辞以疾今日吊或者不可乎曰昔者疾今日愈如之何不吊【公孙丑】
　　吊不与言
　　公行子有子之防右师往吊孟子不与右师言右师不悦曰诸君子皆与驩言孟子独不与驩言是简驩也孟子闻之曰礼朝廷不歴位而相与言不逾阶而相揖也我欲行礼子敖以我为简不亦异乎【离娄】
　　百官会吊
　　孔光薨公卿百官会吊
　　赴者三万
　　陈寔字仲弓卒于家大将军何进遣使吊祭海内赴者三万余人制衰麻者以百数共刋石立碑諡为文范先生
　　生刍一束
　　徐穉字孺子郭林宗有母忧穉往吊之置生刍一束于庐前而去众怪不知其故林宗曰此必南州高士徐孺子也诗不云生刍一束其人如玉吾无德以将之
　　青蝇吊客
　　吴虞翻放弃南方云自恨疏节骨体不媚犯上获罪当长没海隅生无可与语死以青蝇为吊客使天下有一人知己者足以不恨
　　诔者四十人
　　郄超死之日贵贱操笔为诔者四十余人【晋中兴书】
　　吊客化鹤
　　晋陶侃为江夏太守母忧去职有二客来吊不哭而退化为双鹤冲天而去
　　吊其子没
　　王愆期谓陶侃曰贤子越骑酷没天下为公痛心况慈父情耶【世説】
　　门无杂宾
　　王祥之薨奔赴者非朝廷之贤则亲戚故吏而已门无杂吊之宾【本传】
　　西门恸哭
　　谢安既葬羊昙至西州门恸哭而去
　　名士独吊
　　陈寔吊张让【见避祸门】
　　鼔琴而哭
　　顾荣素好琴张翰哭之上床鼔琴数曲抚琴而叹曰顾彦先能复赏此否因又哭不吊丧主而去
　　吊作驴鸣
