<!-- { "loadSidebar": true } -->
　　萧何曹参皆起秦刀笔吏碌碌未有竒节汉兴依日月之末光位冠羣公为一代冢臣【萧曹本賛】
　　一代伟人
　　姚狄苏宋皆一代伟人或三入相再入相未有不久于其事能成令名焉
　　汉室伊周
　　周勃登辅佐正国家难诛诸吕立孝文为汉室伊周
　　江左夷吾
　　晋桓彞王导为丞相彞见导极谈世事还谓周凯曰向见江左管夷吾无复忧矣
　　萧曹丙魏
　　近观汉相髙祖开基萧曹为冠孝宣中兴丙魏有声
　　房杜姚宋
　　唐三百年辅弼者不为少独前称房杜后称姚宋相继为相崇善应变成务璟善持正守法三人志操不同然叶心辅佐使赋役寛平刑罚清省百姓富庻唐世贤相前称房杜后称姚宋他人莫得比焉
　　萧曹画一
　　萧何薨曹参闻之告舎人曰趣治行吾且入相使者果召参参代何为相事无所变更遵何之约束百姓歌之曰萧何为法讲若画一曹参代之守而勿失载其清静民以宁一
　　丙魏相济
　　汉魏相为相丙吉代之相严毅吉能济以寛同心为政上皆重之
　　谢安风流
　　王俭曰江左风流宰相惟有谢安盖自况也
　　嘉贞风操
　　初天兵使张嘉贞入朝或告其反按无状帝令坐告者嘉贞辞曰国之重兵利器皆在边今告者一不当即罪之恐塞言路天子以为忠且许以相及宋璟罢帝欲果用嘉贞而忘其名诏韦抗曰朕尝记其风操今为北方大将张姓而复名因阅表防遂得其名即用为中书侍郎同平章事
　　不对钱谷
　　周勃为右丞相上问勃一嵗决狱几何勃谢曰不知问钱谷一嵗出入几何又谢不知上问陈平曰各有主者上曰君主何事曰宰相者上佐天子理隂阳顺四时下遂万物之宜外镇四夷诸侯内抚百姓使卿大夫各任其职
　　不问鬭伤
　　丙吉出逢羣鬬者死伤横道吉过之不问前行逢人逐牛牛喘吐舌使骑问逐牛行几里矣掾吏谓前后失问吉曰民鬬伤京兆尹职当禁捕宰相不亲小事非当于道路问也方春牛喘此时气失节恐有所伤三公典调隂阳职当忧是以问之掾吏乃服以吉为知大体
　　逊直济文
　　太宗定祸乱而房杜不言功王魏善谏而房杜逊以直英衞善兵而房杜济以文
　　应变守文
　　姚崇善应变以成天下之务宋璟善守文以持天下之正天所以佐唐使中兴也
　　同管朝政
　　如晦与龄同管朝政引上贤者下不肖咸得其职当时浩然归望
　　不阅讼牒
　　太宗谓房龄曰公为仆射当广朕耳目助访贤才比阅讼牒日数百岂暇求人哉乃勅细务属左右丞大事关仆射
　　兴仆植僵
　　太宗用龄如晦于大乱之后纪纲雕弛而能兴仆植僵使号令典刑灿然防不全虽数百年犹其功然求所以致之迹逮不可见
　　献可替否
　　唐苏颋与宋璟同当国相得欢甚璟曰吾与苏氏父子同为宰相仆射长厚自是国器若献可替否事至即断尽公不顾私则今丞相过之
　　不负天子
　　陆贽为相所言皆拂帝短或规其太过对曰吾上不负天子下不负所学
　　总领众职
　　前魏相字弱翁宣帝即位遂为丞相帝始亲万机厉精为治练羣臣核名实而相总领众职甚称上意
　　开诚布公
　　蜀先主即帝位防亮为丞相曰丞相其辅朕之阙助宣重光以照明天下评曰亮之为国也抚百姓示仪轨约官职从权制开诚心布公道可谓识治之良材
　　同心济谋
　　唐杜如晦方为相时天下新定台阁制度宪物率二人讨裁毎议事帝所如晦长于断而龄善谋二人深相知故同心济谋以佐佑帝故当世语良相必曰房杜
　　忧边思职
　　前丙吉代魏相为丞相吉驭吏出见驿骑驰赤白囊驭吏随至公车知虏入云中吏归白状吉召东曺案边长吏科条其人诏问虏所入郡邑吉具对见谓忧边思职
　　荐贤助国
　　李吉甫执政谓裴垍曰比日人物吾懵不及知君精鉴为我言之垍即崖畧疏三十许人吉甫借以荐于朝天下称得人荐贤助国宰相之职也
　　开阁延宾
　　公孙既相于是起客馆开东阁以延贤人一曰钦贤馆以待大贤次曰翘材馆以待大材次曰接士馆以待国士其有徳任毗賛佐理隂阳者处钦贤之馆其有材堪九列将军中二千石者居翘材之馆其一介之善一方之艺者居接士之馆躬自菲薄俸禄皆以给之
　　起家荐人
　　田蚡以肺腑为相起家荐人或至二千石权移主上
　　为真宰相
　　隋髙颎有文武之大畧明达政务朝野推服议者以为真宰相【本】又上谓魏相真汉相识兵略达时令【文中子】又王商有威重容貌絶人单于来朝商坐未央廷中单于前拜谒商离席与言单于仰视商貌大畏之迁延却退天子闻而叹曰真汉相矣
　　为救时相
　　唐姚崇任用政事委积宗谓卢懐谨曰朕以天下事委崇以卿坐镇雅俗耳崇出须防裁决俱尽顾谓齐澣曰余为相可比何人未对崇曰何如管晏澣曰管晏之法虽不能施于后犹终其身公所为法随复更之祗可谓救时相崇曰救时相岂易得哉
　　以春秋相
　　自公孙以春秋之义绳臣下取宰相
　　以明经相
　　韦贤为丞相少子成复以明经歴位至宰相故邹鲁谚曰遗子黄金满籯不如教子一经
　　布衣登相
　　汉制常以列侯为相唯公孙布衣登相位武帝乃封为平津侯其后为故事至丞相而封自始
　　宗室进相
　　唐宰相以宗室进者九人林甫防亡天下李程和柔在位无所发明其余皆以材称职号为贤宰相
　　一日台司
　　唐王徽为相只一日中书五年二月除昭义节度徽上表乞免词曰六年内署虽叨捧日之荣一日台司未展致君之恳
　　一嵗至相
　　唐李训起流入一嵗而至宰相
　　二期至相
　　宋镐起布衣二期而至宰相
　　十年至相
　　李绛十年之间位至宰相
　　八十为相
　　张柬之为相年且八十矣
　　二十三年
　　房龄以盛徳居相位二十三年
　　二十四考
　　郭子仪校中书令二十四考
　　为两朝相
　　隋髙颎事文炀两朝有文武大畧执政将二十年朝野推服论者谓真宰相
　　再升三入
　　唐宰相再入者长孙无忌狄仁杰李吉甫三入者刘幽求张延赏郑畋四入者韦巨源姚元崇章安石五入者萧瑀裴度
　　又朱璟谢表云再升台座三入冢司
　　十拜四登
　　裴度十拜相诏四登帅坛【除平章事制】
　　父子至相
　　前汉平雷传云汉兴惟韦平父子至宰相又唐戴胄子至徳父子继为相
　　兄弟并相
　　卞粹以清辨兄弟六人并登宰辅世称卞氏六龙
　　入如父年
　　唐李吉甫年五十一出镇淮南五十四复相今徳裕自镇南外入相一如父之年
　　八叶皆相
　　唐萧瑀传自瑀逮遇凡八叶皆宰相名徳相望与唐盛衰世家之盛古未有也
　　继踵皆相
　　汉杨震论延光之间震为上相抗直方以临权枉先公道而后声名可谓懐王臣之节识所任之体矣遂累叶载徳继踵宰相信哉先世韦平方之蔑矣賛曰杨氏载徳乃世柱国
　　九十八族
　　唐宰相三百六十九人九十八族其盛有如此者
　　辈行不名
　　陆贽以才幸天子常以辈行呼而不名
　　尊任不名
　　李吉甫还秉政八对延英凡五刻罢帝尊任之官而不名
　　诏赐堂封
　　唐源乾曜同紫微黄门平章事帝诏中书门下共食实户三百堂封自此始
　　诏给堂餐
　　唐开平诏丞相尊位而堂厨未给无餐钱其令日食万钱之半【续通典】
　　赐白羽扇
　　张九龄在位因帝赐白羽扇乃献赋末自况曰茍效用之得所虽杀身而何防
　　赐熟釡铭
　　钟繇魏国初建拜相国文帝在东宫赐繇五熟釡铭曰于赫有魏作汉藩辅厥相惟钟实干心膂靖恭夙夜匪遑安处百僚师师楷兹度矩
　　赐筯表直
　　宋璟为宰相朝野人心归美焉时春御宴帝以所用金筯令内臣赐璟虽受所赐莫知其由帝曰非赐汝金盖赐卿筯以表卿直也
　　赐酒赏言
　　李吉甫盛賛天子徳宪宗欣然绛曰今日西戎内讧烽燧相接诚陛下焦心求济时之畧渠便髙枕而卧哉帝入谓左右曰绛言骨鲠真宰相也遣使者赐酴醿酒
　　拜相沙堤
　　唐故事凡拜相之后礼絶班行府县载沙填路自私第至子城东街名曰沙堤
　　朝防火城
　　每元日冬至大朝防百官已集而宰相方至珂伞列烛多至数百炬谓似火城宰相火城至则众皆灭烛以避之
　　金瓯覆名
　　唐宗命相皆先御书其名案上防太子入侍上举金瓯覆其名而告之曰此宰相名也汝知其谁耶射中赐巵酒肃宗曰非崔琳卢従愿乎上曰然
　　纱笼防身
　　唐卜者胡芦生筮卜甚验李藩尝问生生曰贵人也在纱笼中李问所由终不复言后有新罗生言宰相防司必潜以纱笼防之恐为异物所扰也
　　以银为信
　　邺侯代宗欲相泌元载忌之帝不得已出泌约曰后召当以银为信忽除银青光禄大夫泌知载败已且相矣未防果然
　　设榻以待
　　唐制政事堂不接客自元载为相中人诏者引升堂置榻待之李岘至即敕吏撤去
　　去卿失左右手
　　房龄为相十五年以权宠隆极累表辞位帝遣吏谓曰逊诚美徳也国家相眷顾久一日去卿如亾左右手
　　去卿如断一臂
　　髙宗幸洛阳诏薛振与太子居守上曰朕之留卿若去一日若断一臂闗西重事悉以委卿
　　槐枝应相
　　相国李石河中永乐有宅庭槐一本抽三枝直堂舎屋春一枝不及相国同堂兄弟三人曰石曰程皆登宰执惟福一人歴七镇使相
　　槐音入相
　　唐尚书省南门有古槐垂隂至广相夜深闻丝竹之音省中即有入相者俗谓之音声木
　　焚香择相
　　唐废帝欲择宰相问于左右皆言卢文纪及姚顗有人望废帝因悉书清望官内琉璃瓶中夜焚香祝天以筯挟之首得文纪欣然相之
　　经函龙骨
　　仆射裴遵庆母皇甫氏少时常持经经函中有小珊瑚树异时忽有小龙骨一具立于侧时人以为裴氏祥上元中遵庆遂居宰辅云
　　宰相金榜
　　崔昭暴死复生云见防间列榜备书人间姓名将相列金榜其次列银榜州县并列长铁榜晓之
　　梦神授笔
　　五代唐末帝时马裔孙赴阙宿逻府其地有神祠夜梦神手授二笔及为翰林学士裔孙以为契梦笔之兆洎入中书上政事堂吏奉二笔如梦中所授者
　　梦锦半臂
　　贞元中相国窦参为御史中丞尝一夕梦徳宗召对于便殿以锦半臂赐之黙念曰臂者庇也大邑所以庇吾身也今梦半臂者岂上以某叨居显位将给半禄俾我致政乎客有解曰半臂者被股肱之衣也今公梦天子赐之岂非上将以股肱之位而委公乎明日果拜中书侍郎平章事
　　梦金字牌
　　唐杜相鹏举父梦有所之见一大碑云是宰相碑也已作者金填其字未作者列名于上杜问曰有杜家儿否曰有任自看之记得姓下其鸟偏榜曳脚而防其字乃名鹏举鹏举生鸿渐而名字亦前定矣
　　一言寤主
　　汉田千秋无他材能术业特以一言寤主旬月取宰相世未有也
　　十事要君
　　姚崇以十事要説天子而后辅政顾不伟哉
　　懐慎伴食
　　卢懐慎开元中迁黄门监与紫微令姚崇对掌机宻懐慎自以吏道不及崇毎事皆推让之时人谓之伴食宰相
　　味道模棱
