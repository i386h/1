<!-- { "loadSidebar": true } -->
　　魏舒微时甞诣野王主人妻夜产俄闻车马之声相问曰男也女也曰男荅云十五以兵死复问寝者为谁曰魏公舒后十五年诣主人问所生儿曰因条桑为斧伤而死魏自知当为公矣后果位至司徒
　　梦虏脱上衣
　　索充梦虏脱上衣索紞曰虏去上男也君妇当生男果然
　　生日汤饼
　　唐明皇王后恩宠日衰不自安一日诉曰三郎独不记阿忠脱新半臂换一斗面为生日汤饼耶上戚然闵之
　　梦九鹤
　　张九龄母梦九鹤自天而下飞集于庭遂生九龄
　　梦燕投怀
　　张説母梦玉燕投怀遂生説【定命録】
　　错冩弄璋
　　太常少卿姜度诞子李林甫手书庆之有曰闻有弄麞之喜客视之掩口【识林】
　　雌甲辰
　　生丙子
　　小戊子【并见生辰门】
　　梦赐五子
　　窦禹钧家甚丰年三十无子夜梦亡祖亡父聚谓之曰汝早修行縁汝无子又夀数不永禹钧唯诺后十年复梦其祖父告之曰汝自数年以来名挂天曹隂府以汝有隂徳延筭三纪赐五子各荣显【范文正公述】
　　生黄鹤楼
　　王钦若父仲蕐侍祖都官鄂渚钦若母有孕值江水暴溢亟迁黄鹤楼始娩生公时隔岸汉阳人望楼上若有光景【青箱杂记】
　　试晬知贵【见年齿门】
　　梦得碁子
　　李泰伯母初无子祈祷无所不至祥符二年梦二道士奕碁户外往观之其一人取局之一子授焉遂孕生泰伯
　　一男一女【以下系防生】
　　晋惠公之在梁也梁伯妻之梁嬴孕过期卜云当生一男一女男为人臣女为人妾故名男曰圉名女曰妾【僖十七】
　　一产六子
　　陆佟娶鬼方国君之妹谓之女嫔孕而不育三年启其母左胁三人出右胁三人出【帝系】
　　一产二子
　　霍将军妻产二子疑所为兄弟或曰前生为兄后生为弟或曰居上者宜为兄居下者宜为弟居下前生今宜以前生为弟时霍光闻之曰昔殷王祖甲一产二子曰嚣曰良以卯生嚣以已生良则以嚣为兄以良为弟并以前生者为长霍氏亦以前生为兄焉【西京杂记】
　　存赵孤儿【以下系遗腹】
　　赵朔为屠岸贾攻灭朔有遗腹子朔夫人置儿裤中得脱朔客公孙杵臼程婴二人谋取他婴儿负之以文褓匿山中婴谬谓诸将曰吾知赵氏孤处诸将发兵随之公孙杵臼谬呼曰赵氏孤儿何罪请活之诸将杀杵臼与孤儿然赵氏真孤反在程婴处为匿十五年因韩厥复立之是为赵武程婴自杀曰我将下报宣孟与公孙杵臼武为服齐衰三年为之祭邑【史记】
　　有祖风烈
　　李广子当户早卒有遗腹生子陵陵有广之风烈
　　同生丁卯
　　郑子为孔融吏举孝亷融被围往赴难遇害有遗腹子以丁卯日生以丁卯嵗生故名曰小同
　　继父不容
　　杜祁公衍越州人父早卒遗腹生公前母有二子不孝其母改适河南钱氏公年十五六其二兄以为其母匿私财以适人就公索之不得引劒斫之伤脑走投其姑姑匿之重橑上出血数升仅而得免乃诣河南归其母继父不之容往来孟洛间贫甚佣书以自资
　　体有四乳
　　范忠文公镇兄镃卒于陇城无子闻其有遗腹子在外公时未仕徒步求之陇蜀间二年乃得之曰吾兄异于人体有四乳是儿亦必然騐之果然遂名曰百常古今文集
　　杂著
　　晬日试儿
　　江南风俗儿生一期为制新衣盥浴装饰男则用弓矢纸笔女则刀尺针缕并加饮食之物及珍宝服玩置之儿前观其发意所取以验贪亷愚智名之为试周亲表聚集致燕享焉自兹以后二亲若在每至此日常有酒食之事尔无教之徒虽已孤露其日皆为供顿畅声乐不知有所感伤梁孝元帝年少之时每八月六日载诞之辰常设斋讲自阮修容薨殁之后而此事亦絶古诗
　　借韵贺子由生第四孙斗老
　　苏子瞻
　　今日散幽忧弹冠及新沐况闻万里孙已报三日浴朋来四君子大壮泰临复开书喜见靣未饮春生腹无官一身轻有子万事足举家好梦殊相惊凡目烂烂开眼电硗硗峙头玉但令强筋骨可以耕衍沃不须富文章端解耗纸竹君归定何日我计乆已熟长留五车书要使九子读箪瓢有内乐轩冕无流瞩人言殆似我穷达已可卜蚤谋二顷田莫待入州録
　　律诗
　　洗儿　　　　　　　　　苏子瞻
　　人皆养子望聪明我被聪明误一生惟愿孩儿愚且鲁无灾无难到公卿
　　洗儿二首　　　　　　　朱乔年
　　行年巳合识头颅旧学屠龙意转疎有子添丁助征戍肯令清苦更冠儒
　　其二
　　举子三朝夀一壶百年歌好笑掀须厌兵已识天公意不忍回头更指渠
　　贺陈述古弟章生子　　　苏子瞻
　　鬱葱佳气夜充闾始见徐卿第二雏剰欲去为汤饼客惟愁错写弄璋书叅军新妇贤相敌阿大中郎喜有余我亦从来识英物试教啼防定何如
　　夷仲叔父幼子晬日词【幼子谓深尚书】
　　黄鲁直
　　骨秀已知骐骥子性仁端是鳯凰雏不腾渥水称神俊应出岐山作瑞符渐指家人知姓字试防屏上识之无乃翁断狱多隂徳径作高门待汝车
　　诗话
　　自愧无功
　　南唐时宫中甞赐洗儿果有近臣谢表云猥宠数深愧无功李主曰此事卿安得有功坡贺洗儿词云犀钱玉果利市平分霑四座自愧无功此事如何到得侬
　　犀角丰盈
　　郑语云史伯言幽王恶犀角丰盈而近顽童穷困故坡诗云未得丰盈犀角儿先逢玉雪王郎子又曰眼中犀角真吾子身后牛衣愧老妻
　　气可食牛
　　尸子曰虎豹之驹虽未成文已有食牛之气故杜诗云小儿五嵗气食牛坡诗云见之龆齓中已有食牛气后山云虎子堕地气食牛
　　晩始得子
　　邵尧夫四十余始娶生男有诗曰我今行年四十五生男方始为人父鞠育教诲诚在我夀夭贤愚系于汝我若夀年七十嵗眼前见汝二十五我欲愿汝成大贤未知天意肯从否【闻见録】
　　摩顶能行
　　东坡中子迨生四嵗不能行请辩林禅师为落髪摩顶祝之不数日能行坡诗曰我有长头儿角颊峙犀玉四嵗不知行抱负烦背腹师来为摩顶起走逐奔鹿
　　前后身
　　羣书要语前后身本出释氏轮回之説
　　古今事实
　　取金环
　　羊祜年五嵗令乳母取所防金环乳母曰汝先无此物祜即诣邻人李氏东园桑木中探得之主人惊曰此吾亡儿所失物也云何持去乳母具言之乃知李氏子则祜前身也
　　沙门前身
　　中书令王珉有一胡沙门瞻珉风采曰使我后生得为此人作子愿亦足矣后珉生一子始能言便解外国语及絶国珠贝生所未见即识其名咸谓沙门后身
　　取刀子
　　向静有女数嵗而亡始病时弄小刀子母夺取不予伤母手后又产一女年四嵗曰前时刀子何在母曰无也女曰昔争刀子故伤母手何云无也静覔数刀合置一处令女自识女见大喜而即取先争者【冥祥记】
　　能记堕井
　　晋鲍靖字太年五嵗语父母云本是李家儿九嵗堕井而死父母访之皆验
　　永师前身
　　唐房琯为卢氏宰与道士邢和璞出逰过夏口村入废寺坐古松下和璞使人凿地得瓮中所藏刘师徳与永禅师书谓琯曰颇忆此耶琯因怅然悟前身之为永禅师也【东坡诗序】
　　取香嚢
　　后蜀文澹生五嵗谓母曰有五色香嚢在杏林中往取得之乃澹前生五嵗失足落井今再生也
　　梦谢康乐
　　江南邉镐初生父忽梦前永嘉守谢灵运来谒愿托君为父子镐生貌类梦中者小字康乐及冠頴秀嗣主累用之平建州克湘潭号邉罗汉【玉壶清话】
　　僧孺后身
　　刘沆曽祖景洪事杨行宻为江西牙将有彭盱者称太守脇景洪附湖南伪许之复以归行宻遂不仕初景洪曰我不从彭盱因活万余人后必隆因名所居山曰复隆山山有牛僧孺读书堂沆母梦牛相公来而生沆
　　因梦立名
　　范祖禹母梦一丈夫被金甲至寝曰吾故汉将邓禹也祖禹是日生公遂以名初字梦得温公以传邓禹笃行淳偹乃改字淳甫【家】
　　李白后身
　　郭祥正母梦李太白而生祥正少有诗名梅尧臣曰天才如此真太白后身也
　　古今文集
　　杂著
　　论前后身　　　　　　　隋李士谦
　　客有不信佛家报应者士谦曰积善余庆积恶余殃岂非休咎耶佛经云转轮五道此贾谊所谓千变万化未始有极也若鲧为黄熊杜宇为鶗鴂褒君为龙牛哀为虎君子为鹤小人为猿黄母为鼋宣武为鼈邓艾为牛徐伯为鱼此非佛家变受异形之谓耶客曰邢子才云岂有松栢后身化为樗栎者士谦曰此不类之説也变化皆由心作木岂有心乎客亦不能难
　　律诗
　　赠湖州司马　　　　　　李白
　　青莲居士謪仙人酒肆藏名三十春湖州司马何须问金粟如来是后身
　　诗话
　　亡儿再生
　　顾况字逋翁暮年一子即非熊前身也非熊暴亡况追悼哀切乃吟曰老人丧爱子日暮泣成血老人年七十不作多时别非熊在防间闻之以情告官皆悯之却令生况家三嵗能言间闻父苦吟之事
　　乐天后身
　　白乐天晩极喜李义山诗文甞谓我死得为尔子足矣义山生子遂以白老字之既长略无文性温庭筠甞之云以尔为乐天后身不亦忝乎然义山有衮师我娇儿美秀乃无匹之誉何也【蔡寛夫云】
　　太白后身
　　梅圣俞赠郭功父诗以为李白后身末云死生往复犹康庄树穴探环知姓羊【全篇见风涛之险云】
　　敌帅托身
　　东越蕐淑英张两玉之配也以乏嗣祷岳庙梦先汝王引一将至端帏曰此同姓敌帅名甫字维干者前乃赤大成星思凡谪降于丙戌嵗九月二日亥时用继世宦必须修造及期创桂香书屋工毕而生天愚子遂号干父后封州卫侯自是仕进不絶

　　古今事文类聚后集卷五
　　钦定四库全书
　　古今事文类聚后集卷六
　　宋　祝穆　撰
　　人伦部
　　教子【父教　母教教侄见侄门】
　　羣书要语教诲尔子式谷似之【小宛】教者必以正　古者易子而教之　父子之间不责善责善则离离则不祥莫大焉【并离娄下】父诏其子兄诏其弟【庄子】百世小人知读论语孝经尚为人师虽千载冠冕不晓书记者莫不耕田飬马若能保数百卷书终不为小人也谚曰积钱千万无过读书【顔氏家训详阀阅子弟门】禁童子之暴谑则师友之诫不如傅婢之指挥止凡人之鬬阋则尧舜之道不如寡妻之诲谕【同上】
　　诗句失学从儿懒【杜】过子诗似翁我唱儿輙酬【坡】小儿防笔不能嗔涴壁书且赏勤【锡】闲来案上翻墨汁涂抹诗书如老鸦【卢仝】先生堂前霜月苦弟子读书喧两庑【坡】
　　古今事实
　　学诗学礼【以下系父教】
　　孔子甞独立鲤趋而过庭曰学诗乎对曰未也曰不学诗无以言鲤退而学诗他日又独立鲤趋而过庭曰学礼乎对曰未也曰不学礼无以立鲤退而学礼
　　教以义方
　　卫庄公之子州吁有宠而好兵公弗禁石蜡諌曰臣闻爱子教之以义方不纳于邪
　　教忠
　　晋怀公命无从亡人期期而不至无赦狐突之子毛及偃从重耳在秦弗召怀公执狐突曰子来则免对曰子之能仕父教之忠古之制也防名委质贰乃辟也今臣之子名在重耳有年数矣若又召之教之贰也父教子贰何以事君乃杀之
　　不食示训【见子孙门】
　　教子一经
