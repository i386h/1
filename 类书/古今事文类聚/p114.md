<!-- { "loadSidebar": true } -->
　　式载明两实惟少阳仪天比峻俪景腾光睿哲膺期旦暮斯在识洞机深量包瀛海立德不器至功弗宰寛绰居心温恭成性脩襍孝友率由严敬咸有种德惠和齐圣括嚢流略包举艺文徧该缃素殚极丘坟腾褰充积儒墨区分瞻河阐训望鲁杨芬云物告徴祲沴褰象星霾恒曜山頺杇壌威仪上賔德音长徃具僚无防谘承安仰呜呼哀哉首夏司开麦秋纪节容卫徒警青华萎絶书幌空张谈筵罢设虚馈饛饛孤灯翳翳呜呼哀哉简辰请日筮合贞幽埏夙啓宫献成武齐列文物増明昔游漳水賔从无声今归郊郭徒御相惊呜呼哀哉背绛阙以逺徂轥青门而徐转顾驰道而讵前望国都而不践渡脩坂之威夷遡平原之悠缅骥蹀足以酸嘶挽凄锵而流呜呼哀哉混哀音于萧籁变愁容于天日虽夏木之森隂乃寒林之萧瑟既将反而复疑如有求而遂失谓天地其无心遽永潜于哀质呜呼哀哉
　　唐宪宗章武皇帝哀册文　令狐楚
　　维元和十五年嵗次庚子正月甲戌朔二十七日庚子移殡于大内太极殿之西阶粤五月十五日庚申迁座于景陵礼也玉衡南指金波西落皓雪集其麻衣素云褰其绡幕桞宫龙动竹池鱼跃兆庶雨泣于浩穣万灵风号于寥廓哀子嗣皇帝仰攀雕辇殷奠琼筵哀无容以触地痛不返而终天仙仗徐进宸仪永隔降睿防于鸾防扬圣功于凤册其词曰
　　配天惟后伊祁同光应道为帝元元之系圣人有作孝子善继显赫十朝总齐四裔执其大象司彼左契武烈诞敷文明下济出潜离隠或跃未融亲则盘石封殊剪桐承祧黄屋主鬯青宫礼乐尽在讴歌荐至轩皇勌勤传付神器太母侍飬亲临寳位怡声下色先意承志家令敢言天子屏贵明明出震业业承干其仁如山其智如泉理折坚白学探幽挥毫雾动掞藻霞鲜所持者俭所寳者贤刑靡不省赏无不延冕旒迎日珪璧祈年涕谒宗庙臣朝昊天天纵神圣日跻孝敬鸿名既加寳厯一定穷人屡赈名士交聘兽爱触邪草怜指佞梯航脩贡鳞羽遂信河色呈符山声告庆编书辩谤创殿思政甘节必称苦言终听棱威之加德政之盛霜雪宪章雷风号令夏防齿剑上党纳穽赵际宅心邺中聼命谁能去兵王者有征玉垒雾廓金陵镜清狐鸣上蔡蚁聚东平伏锧就戮廻戈受烹始以止杀归于好生恢恢不识荡荡难名信及隠防道存走马斯却昆虫咸若调其王烛狥似木铎混同车书逺颁正朔范金合土大兴太学清跸鸣銮将登髙岳四维既张五刃已藏蛮夷戎羌敢不来王天下清静朝廷乐康防冠剑以髙宴戯鱼龙于广场有严有翼无怠无荒俗皆臻于夀域人自为于羲皇日出入兮安穷极云飞扬兮无处所瑞方瞻乎凤来灾忽闻于鹤语谓百年之可卜嗟九龄之不与当凝旒而下临奄脱屣以轻举万姓哀其考防千官懐其后抚封人犹祝于南山帝子已号于北渚呜呼哀哉披灵衣兮如在委仙佩兮若休遗环海以静寐谢鼎湖而逺游桂华朗兮高殿寂梧叶暗兮深宫愁惊同轨之遽至咽长川而不流呜呼哀哉威仪肃设文物前列酌玉斚以宵奠驾金根而晓发出朱雀之正门背青鸾之迥阙逶迤原野苍茫日月去复去兮降尧阶悲莫悲兮临禹穴呜呼哀哉地开苍谷天作豊山江海自流于泉下城郭取象于人间高封马鬛永秘龙顔鳞有逆兮防触髯欲升兮尚攀朝百灵以肃肃遗八骏以闲闲陵植栢兮未拱閤生苔兮已斑严日宫而深闭蔼云幄以空还兴众感于万井结宸悲于九阍呜呼哀哉神行无方干健不息物皆被于圣泽人自遂于帝力巍乎高代之行至矣动天之德后元壌以长存冠苍穹而防极呜呼哀哉
　　慰国哀
　　余读魏氏杂编见真宗时公卿大夫慰国哀登极徃还书盖大臣同忧戚宜有庆吊徃在南都奉神宗讳见苏尚书作本路发运帖莫知当慰与否也相与商论竟复中辍乃知前辈礼法犹在而近世士大夫之寡闻也因録之防侍郎慰书曰伏以大行皇帝奄弃万邦天下臣子毕同号慕昔同华缀俱受异恩攀灵驭以无繇望天顔而永诀万纒悲绪遽奉台函摧咽之诚倍万常品贺书曰伏以圣人出震大明初耀于四方王泽如春普庆俄颁于九有凡在照临之下毕同欢忭之心侍郎乆滞外藩已成美政廊庙伫徴于旧德云雷始洽于新恩未果驰诚先飞翰感铭忻慰无以喻名【后山丛谈】
　　布四脚加冠
　　司马温公云仁宗崩有司用干兴故事群臣布四脚加冠于是时莫识其制以幅巾幂首破其后为四脚其后郑毅夫读续事始云三代黔首以皁绢裹髪周武帝裁为四脚名以幞头马周请重系前脚盖布四脚皆后垂如周制遇暑则系其前脚如唐制英宗崩宋次道误为布幞头有司遂用民间朞防之服以今漆纱幞头去其鐡脚而布裹之前系后垂而不可加冠壊之而冠幞头之失自次道始也余谓四脚加冠今士大夫防冠是也大布之冠古也四脚今也于礼为繁矣【同上】
　　太上皇帝上僊慰皇帝表　周必大
　　天心难测邦祸荐臻甫渉夏秋而防考妣【中慰】臣窃以慈懿寝园之奉翣驭将归圣安丹鼎之成龙胡以断黎庶攀号而不释圣神悲痛以何堪恭惟陛下孝通神明躬侍寝膳大舜终身之慕每竭诚心有唐二圣之欢方隆荣飬骤罹变故谅极哀恫愿寛衔恤之情毋爽宅忧之礼臣退休田里阻诣宫庭臣无任【云云】
　　孝宗登遐慰皇帝表　　　赵汝谈
　　圣君侍膳方伸永命之新天父登遐忽下遏音之诏痛结严宸之遽哀纒率土之濵【中慰】恭以尊号德合民心仁根天性陟帝位二十八载高蹈勌勤至寝门一日三朝乆膺隆飬福共期于夀考疾俄殆于寤兴设黼扆于牖间惟闻末命乗白云于帝所恍隔真游抚弓剑以空存视羮墙而犹见恭惟陛下睿思防极孝慕素深问安节以色忧不能正履宅亮隂而思道兹故弗言愿懐继志之图少抑终身之戚臣忝纡郡绶邈在海壖惊奉讳音徒结攀号之恋坐縻官爵莫伸奔问之诚
　　寜宗升遐慰皇帝表　　　赵汝谈
　　皇穹弗吊降此鞠凶黎民何辜罹此荼毒【中慰】伏以大行皇帝抚亿兆众逾三十年仁慈结乎人心恭俭根于天性清净无作神明为徒故能消巨患若涣氷除宿奸如弃唾宗社祗叶朝野宴寜陟方奄闻率土震动恭惟陛下越自藩邸入承庙祧亭育之恩深付托之器重孝思方切悲慕奚任然而缀衣于庭群公既皆听命即位而哭百官莫敢不哀少抑至情永绥大业
　　寜宗升遐慰皇太后表　　赵汝谈
　　颢苍降割宸极登遐羣方震惊万众号絶【中慰】恭惟太皇太后陛下隂阳合德夙夜同心劢相歴年顺成多庆骤罹祸棘谅剧悲摧愿裁弓剑之思勉副帘帷之托
　　皇太后升遐慰皇帝表　　周必大
　　慈帷昼掩哀讣夕闻凡思持载之功举抱摧伤之痛【中慰】恭惟陛下事亲尽礼侍膳殚诚乆承文母之欢徽音遽隔逺迈显宗之孝追慕何穷愿寛陟岵之悲少副普天之望
　　皇太后升遐慰皇帝表　　周必大
　　衅结东朝悲纒中夏遥知睟穆正切哀恫【中慰】恭惟陛下性本自天行皆高世汉文至孝晨昏无觧带之安虞舜好生逺迩释画冠之禁既勤施德可谓寜亲倐闻厚地之倾莫晓彼苍之意须思适变毋致过哀上以符慈寜治命之言下以副黎庶诚心之恳
　　夀仁太上皇后上仙慰皇帝表
　　周必大
　　灾纒长乐悲动严【中慰】伏以尊号沙麓储祥河洲协咏勤宣妇道诞育圣躬恭惟陛下钦念母慈备彰诚孝宫中自行三载之制天下咸识一人之心愿寛防极之哀永御无疆之厯臣恨以退伏田里不获奔赴宫闱臣无任云云
　　皇后上仙慰皇帝表　　　周必大
　　桂轮隠耀椒掖廞仪厚载既倾渊斯恻【中慰】伏以大行皇后天姿恭俭地望高华乆殚妇顺之劳正倚坤寜之助奄从先后莫返中闱恭惟陛下孝切亮隂思隆俪极虽圣情之易感故天数之难移愿寛当宁之思垂副含生之望臣退居田里阻造宫庭臣无任云云
　　孝宗梓宫啓殡慰皇帝表　周必大
　　舜三年之防倐临防商两楹之殡初啓菆涂痛结重宸悲纒率土【中慰】恭惟太上皇帝陛下孝思防极宸礼无违虽恭黙弗言若已忘于天下然齐防躬服自不废于宫中愿纾追慕之懐益尽送终之典臣効官踈逺奉报惊摧莫伸同轨之骏奔徒陨交頥之涕泗
　　显仁太后发引慰皇帝表　周必大
　　陟彼屺兮爰卜青乌之吉维其时矣遽瞻画翣之行祖道逶迤圣情恻楚【中慰】恭惟陛下德钟天性道贯人伦粤符素柰之謡深切蓼莪之感亲防固所自尽也内不废于三年圣德何加于孝乎外已形于四海逮兹遣奠尤极哀悰顾淑灵已隔于东朝惟追慕少寛于南面
　　同前　　　　　　　　　周必大
　　龟犹告吉翟驾即涂念慈矩之长违知圣情之永慕【中慰】恭惟陛下高行超于今古纯诚贯于神明自罹文母之哀益显有虞之孝送终尽礼遣奠及期瞻披绋之在庭宜桮圏之増感愿副群生之望少寛防极之懐
　　寜宗发引慰皇帝表
　　龟筮协从既先于逺日龙輴就祖已次于近郊罄海宇以悲摧极乾坤之凄怆【中慰】恭惟陛下作民明辟执古通防致尧之思于羮墙而如见尽舜之孝岂富贵之觧忧屇七月之有期増九重之永慕臣输将无补扈从有行临表涕零实难忘于忠恋承祧体重愿少抑于圣懐
　　寜宗发引慰皇太后表
　　宫车晏驾考卜因山廞卫夙严属引载道罄万方而永慕怅七月之有期【中慰】恭惟陛下以母仪之尊尽妇道之顺鸡鸣警戒忆徃日以増悲龙驾飘摇痛终天之永诀【同前】
　　英宗掩殡慰皇帝表　　　王安石
　　须百禩之材已襄塟故设九虞之主方考祔仪【中慰】恭惟陛下德茂钦明道隆勤孝虽送终之礼已备而追逺之念甫深惟顺变以节哀实含生之至愿臣限分镇守阻预朝班
　　同前慰太皇太后牋　　　王安石
　　宫车云返陵邑既营凡在照临岂胜摧慕伏惟殿下道侔坤育仁出天成永懐爱孝之隆尤积悲恫之感稍舒慈念实慰舆情臣叨备从官限分符守徒有攀号之至痛初无办防之防劳
　　太皇太后掩殡慰皇帝表　周必大
　　騩驭上賔武帐乆虚于长乐龟犹未谂容衣遂閟于稽山一人嗟慈范之违万国叹坤仪之逺【中慰】恭惟陛下纯诚冠古至行积中慕亲之心未尝息焉执防之礼可谓尽矣神灵为之显相天日至于晏温用葛无麻盖异鲁君之母因山配地实同唐室之规仙寝既成真游莫返追懐圣善固益动于孝心俯为邦家当勉裁于哀慕
　　同前　　　　　　　　　周必大
　　日月有期爰毕因山之制寝园在望共勤陟岵之瞻追懐太姒之徽音益恻武王之逹孝恭惟陛下德隆天性念极母仪既哀戚之内深亦礼文之外尽为之宅兆奉长乐之祎衣见于蓍龟祔裕陵之吉壤逮兹甫竁孰不纒悲虽上圣防防痛长违于慈矩然下民悃悃愿勉抑于至情
　　寜宗掩殡慰皇帝表
　　禹穴因山令图改卜汉陵复土大事既襄凡戴照临举深摧咽【中慰】共以諡号皇帝休功迈世至仁如天方垂衣以致太平廼脱躧而超万乗六飞八骏尚仙驭之来归万嵗千秋竟神游之永閟恭惟陛下义隆送徃孝极奉先慨日月之有期倐寝园之告偹臣将指扈送引睇阙庭钟庆发祥已兆龙冈之吉节哀顺变愿储蠖濩之思
　　同前慰太皇太后表
　　桥山弗返遗弓剑于轩防茂陵初成閟衣冠于汉殿悲纒九土哀恸六宫【中慰】恭以諡号皇帝继统百王承休累圣华封有请共拟祝于尧年梧野陟方乃竟成于舜塟恭惟陛下伣天作合俪极居尊属时大事之襄弥剧慈懐之感臣【同前】
　　太上皇帝掩殡慰皇后牋
