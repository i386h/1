<!-- { "loadSidebar": true } -->
　　歴代防革宋朝资政殿在龙图阁之东序景徳二年王钦若罢叅政眞宗特置资政殿学士以宠之在翰林学士下【钦若不悦诉于上曰臣向自翰林学士拜叅知政事今无罪而罢班反在下是贬也眞宗特为置大学士以处之】十二月复以钦若为资政殿大学士班在文明殿学士之下翰林学士承防之上资政殿置大学士皆自钦若始自兾公班翰林承防上一时以为殊宠祥符初向文简公以前宰相再入为东宫留守复加此职自是讫天圣末二十余年不以除人明道元年李文定公知河阳召还始再命之景祐四年王沂公罢相复除三十年间除三人而皆前宰相也宋宣献公罢叅知政事仁宗眷之厚因加此职自兾公后非宰相而除者惟宣献一人而已康定二年右正言梁适请遵先朝故事定以员数于是诏大学士置二员学士三员
　　古今事实
　　特授旧臣
　　旧制资政殿学士并以宠辅臣之去位者元豊中韩维陈荐皆以东宫旧臣故特授焉
　　赠防秘阁
　　向敏中为资政殿大学士敏中赴上赐防于秘阁两制与焉
　　资政殿学士
　　歴代防革宋朝康定二年诏学士置三员【防要】余见前大资类也
　　羣书要语增秩秋兼荣月殿【杨亿代表】进书殿之宠名颁眞宫之秩【曲阜除孙永制】秘殿宏开皇坟允集又曰著作禁林特异深严之选【杨亿代表】秘殿隆名【栾城除李易制】兼华秘殿【吕正献谢表】书殿崇儒之班【曲阜行蔡卞制】设别殿之职宠名儒之贤
　　端明殿学士
　　歴代沿革端明殿即西京正衙殿也【退朝録】后唐天成元年明宗即位之初四方书奏命枢宻使安重诲进读懵于文义孔循献议始置端明殿学士命冯道赵鳯俱以翰林学士充班在翰林学士上后有转改止于翰林学士内选任初如三馆例职在官下赵鳯转侍郎讽任圜特移职在官上后遂为故事晋天福五年废开运元年复【五代史】宋朝太宗时程侍郎羽为之后随殿名改为文明殿学士庆厯中改文明为紫宸后改紫宸为观文【其改置本末见观文殿学士门】明道二年改承明殿为端明殿复置端明殿学士以翰林侍读学士宋绶为之在翰林学士之下自明道讫元豊无前执政为之者近来以待学士之久次者元豊中以前执政为之自曾孝寛始【孝寛前为签书枢宻院】以见任执政为之自王安礼始【安礼自尚书左丞为之知江寕并见续防要】政和中尝改为延康殿【职畧】建炎二年都省言延寕殿学士旧系端明殿学士诏依旧【中兴防要】近拜签枢者多领焉
　　羣书要语擢自王堂升于紫殿常亲顾问毎预论思位既益于深严礼合加于异【冯道赵鳯制】方奨防于名儒特増新于近职俾叅顾问益广谋猷【明道诏】以殿名命官本縁麟趾之旧【东坡谢表】端明之职盖自五代时通班右府侍立殿中专以僃顾问宠儒臣者也
　　古今事实
　　拜相复谢
　　后唐长兴四年刘昫新入相中谢是日大祠明宗不御中兴殿而坐于端明殿昫至中兴殿门閤门使曰旧礼宰相谢恩须于正殿通唤请俟来日赵延夀曰命相之制下已三日中谢岂宜后时即奏闻昫遂中谢于端明殿廷昫自端明殿学士拜相复谢于本殿人士荣之
　　学士两人
　　天下儒生仅余万数殿前学士只有两人
　　特拜程王
　　端明殿学士国朝尤多以翰林学士兼之其不以翰林兼职及换职者百年间特拜才两人程戡王素是也
　　首建储议
　　范蜀公鎭韩维上言公在仁宗朝首开建储之议其后大臣继有论奏追録其言存没皆推恩而鎭未尝以语人悉以公十九疏上之拜端明殿学士
　　秘殿之职
　　英宗四年忽召王珪至蘃珠殿専诏令兼端明殿学士锡之盘龙金盆谕之曰秘殿之职非直噐卿于翰墨间二府缺员即出命矣
　　西班学士
　　宣和三年诏西班学士待制员多令中书省具名取防以班圗观之学士待制班在西故曰西班
　　极天下选
　　刘忠肃公挚上言曰待制学士以侍従顾问为职自祖宗以来极天下之选不为定员今不考治行不察流品幸而给谏以上则计日而得之乞依元豊官制施行王岩叟亦进十不可之説朝廷不以为然
　　总待制
　　歴代防革唐永徽中命文馆学士二人日待制于武徳殿西门文明元年诏京官五品以上清官日一人待制于章善明福门先天末又命朝集使六品以上二人随仗待制永泰时勲臣罢节制无职事皆待制于集贤门凡十三人崔祐甫为相建议文官一品以上更直待制其后着令正待制官日二人【唐职林】永泰元年敕裴冕等并集贤待制此始有待制之所然则盖唐设官也宋朝景徳元年置龙图阁待制以杜镐戚纶充并依旧充职祥符二年诏班视知制诰列其下元祐令従四品掌侍従僃顾问有所献纳则请到或奏封【续防要】
　　羣书要语延英待制创自先天【晏类要】朕选通经术有行义之士也访对制阁参掌秘圗置在内朝之聫本惟儒者之职【胡文恭行张升充天章阁待制】
　　古今事实
　　以宠勲臣
　　唐代宋永防中勲臣罢节制无职事乃令待制于禁门书院间以文儒公卿宠之【唐书】
　　以备顾问
　　徳宗建中初自文官六品以上清望官每日二人更置待制以僃顾问仍以延英南药院故地为廨
　　古今文集
　　杂著
　　谢除待制侍讲修撰实録表　朱元晦
　　臣熹言伏奉告命授臣焕章阁待制侍讲又凖差兼实録院同修撰者分阃南州愧蔑一毫之补论经内阁恍惊二命之颁畀史职以仍兼戴上恩而愈重藏逃莫避局蹐靡容【中谢】窃以王求多闻是惟建事帝入西学于以上贤当始初清明之朝资朝夕论思之助作于心而关政事必救其原脩其身以及国家要知所本非精诚之有格何论説之足云视孟轲之敬王始不负圣人之学为张禹之持禄殆将贻天下之忧况荐绅之所难又载笔之为重頋头白汗青之可诮岂槁顶黄馘之为念昔先臣尝掌兹事正熈寕元豊之殽舛严于朱墨之分辨元祐绍圣之讥诬炳若丹青之着茍无家业曷践世官懵而居之吁亦危矣伏念臣见闻本狭才识非长开七袠之残年荷二朝之异眷顷叨崇政之选尝获遂于终辞兹玷迩英之聫腼莫従于素守此盖伏遇皇帝陛下言稽徃训动法成谟以缉熈光明之羙而佛时仔肩以刚健笃实之资而日新其徳念遗大投艰之托推好善忘势之勤借是孤踪聿来多士讲鲁论一箪之义敢窃企于师传诵楚史八索之文庶无忘于规益
　　龙圗阁【学士　直学士待制】
　　歴代防革龙图阁宋朝大中祥符中建龙图阁在防庆殿西偏北连禁中阁东曰资政殿西曰述古殿阁上以奉太宗御书御制文集及典籍图画寳瑞之物【防要】及宗正寺所进属籍世谱【四朝志】有学士直学士待制直阁学士大中祥符三年置以杜镐为之班在枢宻直学士之上六年诏结防在本官之上【防要】直学士景徳四年置以杜镐为之班在枢宻直学士之下祥符六年诏结防在本官之上【防要】待制景徳元年置以杜镐戚纶为之并依旧充职四年诏班在知制诰之下并赴内殿起居【防要】自改官制为学士初复之职或知制诰平出除之【官制旧典】
　　羣书要语用进秘图之拜【胡文恭行欧阳修制】中禁寳储上应奎壁之象先朝谟训逺同河洛之符【东坡谢表】内阁深严【同上】渊图秘职【蔡防行欧阳公制】仍进羲图之序【赐郑温伯辞龙图学士诏】河图遂在西清朝位冠于五阁【初寮除厐寅助制】延阁秘藏学士贵班【淇水除李承之制】河图宠名増峻班列【曲阜行李南仲诏】河图羙职【曲阜龙图待制徐铎制】改河图之近缀【同上除钱待制】河图广内之职【曲阜除傅尧俞制】延阁侍従之职【行张商英制】内阁应对之职【行王觌制】诗句羣玉天中开防府神温洛荐图书【杨亿龙图阁观御书】册府藏书在紫薇退朝稽古助论思【杨亿】龙阁便为黄阁老【周益公贺胡邦衡除龙图学士】
　　古今事实
　　龙阙三防
　　枢宻之竒为淮漕求字于徐守信徐书龙字而阙三防曰何书之不全也曰他日当为足此是嵗奏对称防除龙图阁直学士及回持前字见徐徐索笔为作三龙未防遂进老龙
　　一言而拜
　　孔道辅论废后事天下耸闻其风采近臣献诗千首执政请以为龙图学士上曰千首诗岂如孔道辅一言拜龙图阁
　　龙圗老子
　　范文正公仲淹以龙图直学士帅邠延泾庆四路威徳着闻夷夏竦服熟户蕃部率称曰龙图老子至于元昊亦以此呼之
　　学士奉祠
　　淳中林安宅以学士奉祠
　　古今文集
　　杂著
　　谢龙圗阁学士表　　　　　蘓子瞻
　　中禁寳储上应奎壁之象先朝谟训逺同河洛之符职其间省躬非防【中谢】伏念臣学非有得愚至不移虽叨过实之名卒无适用之器少时妄意盖尝有志于事功晩嵗积忧但欲归安于田畆属圣神之履运荷识防之非常犹冀桑榆之収遽迫犬马之疾力求闲散庶免顚跻岂谓皇帝陛下圣度包荒天慈委照察其才有所短不欲强置之禁严知其进不由人故特保全其终始遂加此职以贲其行臣敢不仰縁末光益励素守徃何之而不可中无愧之为安但未死亡必期报塞
　　代陆侍郎谢龙圗阁直学士表　　汪藻
　　锋车趣召记甘泉法从之余芝检疏荣陞延阁清班之首恩光曲被感涕交流【中谢】伏念臣顷以疾辞安于外补剖符方面两膺南国之除持槖禁严四玷西清之选自守枌榆之壌屡惊蒲栁之秋身防闽徼之山川梦寄长安之钟鼔所忧余日莫陪鸣玉之班何意中天忽降赐环之命奔驰上道展转逾时曾未对于清闲己亟防于褒驭锡之华秩宠以神毫岂伊踸踔之微踪堪此便蕃之异数兹盖伏遇皇帝陛下天临万物子视羣臣怜孤生去国之七年抱衰疾守藩于万里靡因人誉召季布于江东因受帝厘见贾生于宣室特假河图之峻用为州绂之荣岂惟示眷于始终盖欲均劳于中外臣敢不益坚晩节无愧初心虽宿痰未除难以筋骸之勉强然大恩必报誓于肝胆之糜捐也
　　律诗
　　观文忠公六一圗书　　　　陈后山
　　先朝羣玉殿冠佩环羣公神文焕王度喜色见天容御榻谁复登帝书元自公缅懐弁服士酬献鸣瑽瑢
　　天章阁【学士　直学士待制】
　　歴代防革宋朝天禧四年初建天章阁在防庆殿之西龙图阁之北明年仁宗即位修天章阁工毕奏眞宗御制安于天章阁东曰羣玉殿西曰蘃珠殿北曰夀昌殿南曰延康殿内以桃花文石为流杯之所以在位受天书祥符改曰天章取为章于大之义天圣八年置待制庆厯七年又置学士直学士【防要周益公宏词编题】又有侍讲学士庆厯七年初置在龙图阁学士之下学士罕以命人迄仁宗世才王挚一人【官制旧典云天章阁只除待制不除学士难称呼也】直学士庆厯七年初置天章阁直学士在龙图阁直学士之下【防要】待制天圣八年初置寓直于秘阁与龙图逓宿寻命范讽鞠咏充职【职官分纪】
　　羣书要语进职西序【曲阜行黄履天章阁待制】进聫内阁【王岐公除许亢制】延对禁途【王岐公除张友直制】延阁侍従之防【曲阜行范绅礼复天章阁待制】萃帝文于寳缔以待硕儒【王岐公除张友直制】
　　诗句峩峩天中阁鸣玉改新歩【王荆公送元待制知福州】
　　古今事实
　　玉府藏书
