<!-- { "loadSidebar": true } -->
　　开元中沉香亭前木芍药花方盛开【即牡丹】上乘照夜车太真妃以步辇从诏选梨园弟子得业一十六色李年以歌擅一时之名将欲歌之上曰赏名花对妃子焉用旧曲遽宣李白立进清平调词三章李欣然承诏防犹若宿酲未解因援笔赋之其一曰云想衣裳花想容春风拂槛露华浓若非群玉山头见防向瑶台月下逢其二曰一枝红艳露凝香云雨巫山枉防肠借问汉宫谁得似可怜飞燕倚新妆其三曰名花倾国两相欢长得君王带笑看解释春风无限恨沉香亭北倚阑干遂促年歌之【李翰林集序】
　　东坡爱君
　　熙宁丙辰中秋东坡居士欢饮达旦大醉作水调歌头兼懐子由元丰间都下传唱此词神宗问内侍因得上尘乙览读至又恐琼楼玉宇高处不胜寒之句上曰苏轼终是爱君乃命量移汝州
　　御览赐名
　　元祐间晁无咎作乐章评云东坡之词人谓不谐音律然其横放杰出自是曲子中缚不住者苕溪渔隠云东坡赤壁懐古念奴娇之词语意高妙真古今絶唱曽经御览重加叹赏赐名西江月云
　　瑶台第一层
　　武才人出庆寿宫色最后庭裕陵得之防教坊献新声为作词号瑶台第一层
　　御制上元词
　　宣和上元锡宴左丞范致虚进满庭芳慢一阕上俯同其韵以赐云寰海清平元宵游豫为开临御端门暖风摇曳香气霭轻氛十万钩陈灿锦钓台外罗绮缤纷欢声里烛龙衔耀黼藻太平春灵鼇擎防岫氷轮逺驾初上祥云照万宇嬉逰一视同仁更启维垣大第通宵燕调燮良臣从兹庆都俞赓载千嵗乐昌辰
　　有词无行
　　栁三变逰东都南北二巷作新乐府骩骳从俗天下咏之遂传禁中仁宗好其词每对酒必使侍妓歌之再三三变闻之作宫词号醉蓬莱因内官达后宫且求其助仁宗闻而觉之自是不复歌其词防改官制以无行黜之后改名求仕至屯田员外郎【后山诗话】
　　栁词忤
　　栁永耆卿精乐章入内都知史【志】爱其才防教坊进新曲醉蓬莱时司天奏老人星现史奏乞命永撰词以颂休祥词就栁自以为得意而宸逰凤辇适与真宗挽词同仁宗不怿竟不推恩久之永又作透碧霄有寳运当千史又称于上上曰寳运当千非佳语也
　　评栁词
　　东坡云世言栁耆卿曲俗非也如八声甘州云霜风凄关河冷落残照当楼此语于诗句不减唐人髙处杂著
　　教坊记
　　乐者舞之容有大垂手小垂手或象惊鸿或如飞燕婆娑舞态也曼延缀也有健舞软舞字舞花舞马舞舞曲有緑腰苏合香屈柘胡渭洲乳旋甘州等字舞以舞人亚身于地布成字也花舞着緑衣偃身合成花字也马舞者栊马人着防衣执鞭于床上舞蹀躞蹄皆应节奏也【乐府杂録】曲波乐春莺啭乌夜啼之属谓之软舞柘枝大凉州达麽技之属谓之健舞
　　古诗
　　胡旋女　　　　　　　　白居易
　　胡旋女胡旋女心应手应鼓弦鼓一声双袖举廻雪飘飘转蓬舞左旋右转不知疲千匝万周无已时人间物类无可比奔车轮缓旋风迟曲终再拜谢天子天子为之微启齿胡旋女出康居徒劳东来万里余中原自有胡旋者鬭妙争能尔不如天寳季年时欲变臣妾人人学圆转中有太真外禄山二人最道能胡旋梨花园中作妃金鸡障下养为儿禄山胡旋迷君眼兵过黄河疑未反贵妃胡旋惑君心死弃马嵬念更深从兹地轴天维转五十年来制不禁胡旋女莫空舞唱此歌悟明主
　　和永叔柘枝歌【留守相公南荘案舞】　梅圣俞
　　渔阳三叠音隆隆红蕖乱折当秋风披香拥雾出妖姱妩媚壮髪翻惊鸿锵锵杂佩离芳渚珠防红鞋振金缕相迎垂手势如倾障袂倚歌词欲吐最怜应节作低昂便转疾徐皆可覩飘初认雪回风踯躅还看茧萦绪小小宁闻怨曲肠盈盈自解依俦侣艺竒体妙按者谁金貂大尹宴清池绮茵绣幄灿辉映玳筵珠履何委蛇是时郊原新退暑天清气爽过林墅淮王载酒昔尝闻谢公携妓那能数始知事简乐民和不厌来观柘枝舞

　　古今事文类聚续集卷二十四
<子部,类书类,古今事文类聚>
　　钦定四库全书
　　古今事文类聚续集卷二十五
　　宋　祝穆　撰
　　玺印部
　　玉玺【符节】
　　羣书要语玺玉者印也以守土故字从土籀文从玉【说文】玺皆玉螭虎纽文曰皇帝行玺皇帝之玺皇帝信玺天子行玺天子之玺天子信玺凡六【汉舆服志】赐单于黄金玺盭緺绶盭【音戾】草名以染绶说文曰紫青色也【汉舆服志】凡天子玺皆以武都紫泥封青囊白素里两端无缝尺一板中约署【后汉志】焚符破玺而民朴鄙【荘子】相欺也为之符玺以信之【韩文】符符者孚也征召防伪【文心雕龙】节节信也象相合之形【说文】以竹为之【汉书注】凡君召以三节二节以走一节以趋【玉藻】
　　诗句天书降紫泥【李】兵张虎豹符【杜】俄兼太守符【髙】十年持汉节【李】
　　古今事实
　　秦汉传国玺
　　初髙祖入咸阳得秦玺及即天子位因御服其玺世世传受号曰传国玺以孺子未立玺藏长乐宫及莽即位请玺元后元后不肯以授莽莽使安阳侯王舜谕旨太后怒骂之曰而属父子宗族防汉家力富贵累世既无以报受人孤寄便夺取其国为人如此者狗不食其余若自以金匮符印命为新皇帝当自更作玺何以用此亡国不祥玺我为汉家老寡妇旦暮且死欲与此玺俱不可得也太后因涕泣舜曰莽必欲得传国玺寜能终不与耶太后闻舜语切乃出玺投之地以授舜曰我老已知而兄弟今族灭也
　　玺书勉励
　　宣帝二千石有治理輙以玺书勉励増秩赐金
　　玺书明见
　　光武赐窦融玺书因授融为凉州牧玺书既至河西咸惊以为天子明见万里之外
　　郎不授玺
　　霍光传殿中尝有恠一夜羣臣相惊光召符玺郎不肯授光光欲夺之郎按劔曰臣头可得玺不可得也光甚谊之明日诏増此郎秩二等
　　吴得汉玺
　　汉大乱天子北诣河上六玺不自随掌玺者以投井孙坚讨董卓顿军洛南其井每有五色气从中出坚使人浚之得汉传国玉玺其文曰受命于天既夀永昌方圎四寸上纽交盘五龙龙上一角缺【吴书】
　　唐得寳玺
　　唐肃宗元年建子月十六夜女尼真如忽见二皂衣引至一所见天帝因出寳授真如曰汝往令刺史崔侁进达于天子肃宗寝疾方甚视寳召代宗谓曰汝自楚王为皇太子今上天赐寳获于楚州天祚汝也冝保爱之代宗再拜受赐即日以寳应纪年云
　　宋朝玺文
　　旧制乗舆六玺唐改为寳唐末防乱或多亡失周广顺中诏造二寳曰皇帝承天受命之寳皇帝神寳宋祖受命传其二寳至太宗又别制承天受命之寳至道三年中书门下言皇帝受命寳请以皇帝恭膺天命之寳为文诏曰可
　　皇祐神玺
　　皇祐五年作镇国神寳初上谓辅臣曰有良寳大尺而厚半之盖希世之寳也不可以为服翫具天子八玺一曰神玺遂令梁适撰寳名而刻之
　　干兴寳玺
　　干兴作受命寳曰恭膺天命之寳嘉祐八年英宗即位作受命寳命欧阳修篆其文曰皇帝恭膺天命之寳
　　大观九寳
　　大观元年十一月诏朕承祖宗休烈万邦作孚永惟受命之符当有一代之制尚循秦六玺之用度越百年之久或未大备自天申命地不爱寳得全玉于异土得好工于编氓八寳既成夐无前比可以来年正月御大庆殿恭受八寳　政和二年获元圭于民间蔡京以为天锡禹者
　　政和镇国寳
　　建炎二年诏有司筑圎坛于南门外初政和所造九寳其八为金人刼取惟镇国寳在焉至是上以宣示执政五色温润真希世之珍也
　　建炎得寳玺
　　建炎元年谢克家以张邦昌命赍玉玺至文曰太宗受命之寳上恸哭命汪伯彦司之
　　嘉定得寳玺
　　嘉定勅廼者山东河北连城慕义爰致殊方效顺肃奉玉寳来献于京质理温纯篆刻精古文曰皇帝恭膺天命之寳暨厥圗册登载灿然实惟我祖宗之旧继获玉检其文亦同
　　隂符【以下系符】
　　武王问太公曰引兵深入卒有缓急吾将以近通逺奈何太公曰主与将有隂符凡八等
　　剖符作誓
　　汉髙祖与功臣剖符作誓丹书铁劵金匮石室藏之宗庙
　　铜虎竹使符
　　汉文帝初与郡守为铜虎符竹使符应劭云铜虎符第一至五国家当发兵遣使者至郡合符合乃受之竹使符皆以竹箭五枚长五寸镌刻师古曰与郡守为符者各分一半右留京师左以与之
　　玉麟符
　　隋炀帝辽东命郑为京师留守樊子盖为东都留守俱易玉麟符以代铜兽六典云传符之制京师留守曰玉麟符
　　银兎符
　　唐髙祖制银兎符其后改为铜鱼符以起军旅易守长唐初为银符以兎为瑞也又有铜鱼符以鲤为瑞
　　也武后以武为瑞乃以铜为符焉【朝野佥载】
　　终军弃繻【见关门】
　　郭丹买符【见关门】
　　英荡【以下系节】
　　周官掌节守邦国者用玉节守都鄙者用角节凡邦国之使节山国用虎节土国用人节泽国用龙节皆金也以英荡辅之注杜子春云荡当为帑谓以凾噐盛此节或曰英荡画凾
　　节旄尽落【见羊门】
　　一节入军
　　太尉周勃以一节入北军一呼士皆袒左为刘氏
　　持节不拜
　　显宗遣郑众使持节使匈奴众北至虏庭欲令拜众不为屈后复遣众乃上言曰臣诚不忍持大汉节对氊裘独拜
　　古今文集
　　杂著
　　玉玺谱
　　传国玺是秦始皇所刻其玉出蓝田山是丞相李斯所书其文曰受命于天既夀永昌汉髙祖定三秦秦王子婴献此玺及汉髙即位仍佩之因以相传故号曰传国玺汉昭帝时殿中一夜相惊霍光即召持节郎取玺郎不与光欲夺之郎按劔曰头可得玺不可得光善之明日迁郎秩二等光后废昌邑王贺立宣帝光自手解取贺玺扶令下殿至汉平帝王莽簒位就元后求玺乃出玺投之于地玺上螭一角缺及莽败时带玺绶避火于渐台商人杜吴杀莽取绶不知取玺及莽头公賔就见绶问绶主所在及斩莽首并玺与王宪宪得无所送又自乗天子车辇李松入长安斩宪送玺诣宛上更始赤眉大司马谢禄至髙陵更始奉玺赤眉赤眉立刘盆子建武三年盆子败于宜阳玺还光武孙坚从桂阳入讨董卓卓时已焚烧洛邑徙都长安坚军于城南见井中旦旦有光军人莫敢汲坚乃探得玺初卓作乱掌玺者投于井中故坚得之袁绍有僭盗意乃拘坚妻逼求之绍得玺见魏举以向肘魏武恶之绍败得玺还汉以禅魏魏以禅晋赵王伦簒立使义阳王威就恵帝取玺帝不与强夺之懐帝永嘉五年王弥兵入洛阳执懐帝及传国六玺诣刘曜后为石勒所并玺复属勒刻一边云天命石氏此题今不复存勒为冉闵所灭此玺属闵闵败玺存闵大将军蒋干晋镇西将军谢尚遣督护何融至购赏得之以晋穆帝永和八年还江南晋元帝东渡歴数帝无玉玺北人皆云司马家是白板天子【太平御览】
　　印绶
　　羣书要语印信也所以封物以为騐也亦言因也封物相因付也【释名】黄金印银绶是谓银黄【前汉】三王俗化雕文诈伪并兴始有印绶以检奸萌【后舆服志】骈组流离【蔡邕传】绶绶长一丈二尺法十二月濶三尺法天地人【汉官仪】诗句暮鏁印囊呼小吏朝垂绶带逺迎賔【耿纬留别上元主簿诗】紫极出入黄金印【杜】将军归佩印累累【荆公】
　　古今事实
　　佩六国印
