<!-- { "loadSidebar": true } -->
　　凤厯轩辕纪龙飞四十春八荒开寿域一气转洪钧霖雨思贤佐丹青忆老臣应图求骏马惊代得麒麟沙汰江河浊调和鼎鼐新韦贤初相汉范叔已归秦盛业今如此经固絶伦豫樟深出地沧海阔无津北斗司喉舌东方领缙绅持衡留藻鉴听履上星辰独步才超古余波徳照邻聪明过管辂尺牍倒陈遵岂是池中物由来席上珍庙堂知至理风俗尽还淳才杰俱登用愚但隐沦长卿多病乆子夏索居贫回首驱流俗生涯似众人巫咸不可问邹鲁莫容身感激时将晩苍茫兴有神为公歌此曲涕泪在衣巾
　　赠韦左丞丈济　　　　　　杜甫
　　左辖频虚位今年得旧儒相门韦氏在经术汉臣须时议归前列天伦恨莫俱鸰原荒宿草凤沼接亨衢有客虽安命衰容岂壮夫家人忧几杖甲子混泥涂不谓矜余力还来谒大巫岁寒仍顾遇日暮且踟蹰老骥思千里饥鹰待一呼君能防感激亦足慰榛芜
　　参知政事
　　歴代防革后魏古弼为尚书令参知政事隋苏威高颎等参预朝政唐刘洎张文瓘皆参知政事魏徴杜淹等参预朝政崔仁师等参知机务此其始也宋干徳二年太祖已相赵普畏其専将择官以为副而难其名称召陶谷问曰下丞相一等有何官对曰唐有参知机务参知政事今可用之遂命薛居正吕余庆为参知政事仍令不押班不知印不升政事堂止令就宣徽使防上视事殿庭别设塼位于宰相后勅尾书衔降宰相数字月俸虽给半之盖帝意未欲令居正等名与普齐也【防要　史臣钱若水等曰按唐髙宗尝欲用郭时举参知政事复以其资浅止令同承受平章事亚于参政矣谷言失之】开宝六年诏参政薛居正等于都堂与宰相同议公事又诏中书门下押班知印宜令与居正等同知雍熈四年御史言文徳殿常朝百官皆有塼位惟参知政事未有诏令依位排砌至道元年诏参政与宰相分日知印押正衙其塼位先异宜合为一并得升都堂二年诏自今参知政事不知印押班塼位列宰相后不升政事堂然押勅齐衔行并马至今不易参政行丞相事多不逾年淳熈初叶梦锡龚实之行丞相近三年言者以为懐私嘉泰许深甫为参政命陈勉之兼权又除袁起岩盖三员也嘉定初命雷季仲娄彦发楼大防亦三员遂为故事元尚书省置参知政事二人为宰相之贰佐治省事
　　羣书要语参闻政本职重端副【唐李靖制】宜缉台阶之政【唐崔日用制】燮赞化原参知鼎实【柳子厚代谢表】擢参相府贰秩台衡【杨亿谢表】须陪议于宰除【赐曽公亮批】豫大政于万机下丞相之一等【实録】赞贰国钧参图庙论【欧阳集】黄枢贰职侍讲金华紫府引真参谋玉铉【陈希烈制】参闻政道陪贰宰司【赐曽公亮批】诗句疾风知劲草板荡识诚臣
　　古今事实
　　崔湜文词
　　唐崔湜初执政也年二十七容止端雅文词清丽尝暮出端门下天津马上自吟曰春还上林苑花满洛阳城张燕公时为工部侍郎望之杳然而叹曰此句可效位可得其年不可及也【翰林盛事】
　　戴胄忠直
　　唐戴胄为尚书参预朝政太宗尝谓羣臣戴胄于我无骨肉之亲其实忠直厉行情深体国
　　谕除银钩
　　隋苏威与髙颎参掌朝政威见宫中以银为幔钩因盛陈节俭之美以谕上上为改容雕饰旧物悉命除毁
　　解赐佩刀
　　唐魏徴知门下省事诏朝章国典参议得失他日宴羣臣帝曰纳忠谏正朕违为国家长利徴而已虽古名臣亦何以加亲解佩刀以赐【本】
　　贡金不受
　　褚遂良进黄门侍郎参综朝政莫离支贡金遂良曰讨弑君之罪不受其赂【分纪】
　　进爵以酬
　　唐戴胄为吏部尚书参预朝政太宗尝谓羣臣戴胄于我无骨肉之亲但其忠直厉行情深体国事有机要无不以闻所进官爵以酬厥劳尔【本】
　　蹈履仁义
　　魏徴与杜淹等以秘书监参预朝政上问徴与诸葛亮孰贤【云云】帝曰徴蹈履仁义以弼朕躬致之尧舜虽亮无以抗【本】
　　劝行仁义
　　魏徴字元成贞观三年以秘书监参预朝政于是帝即位四年天下大治蛮夷君长袭衣冠带刀宿卫东薄海南逾岭户阖不闭行旅不赍粮取给于道帝谓羣臣曰此徴劝我行仁义既效矣【本】
　　参掌机宻
　　魏文帝即位刘放孙资转为左右丞参掌机宻评曰刘放文翰孙资勤谨并管喉舌权闻当时【三国志】
　　辅赞圣徳
　　施大资防字圣与自除签书未一月即参大政总军国之务者凢六载所建明为多尤以输忠切谏辅赞圣徳为心【言行録】
　　守道耿介
　　唐萧瑀复参预朝政帝曰武徳季太上皇有废立议瑀于尔时不以利诱威怵社稷之臣也因赐诗曰疾风知劲草版荡识诚臣又曰公守道耿介古无以过然善恶太明或有时而失瑀顿首谢曰既防教又许以忠亮虽死日犹生年也【本】
　　风范端凝
　　李沆尝侍曲宴太宗目送之曰李沆风范端凝真贵人也俄除参知政事【职源】
　　刚毅守节
　　薛简肃公奎字宿艺拜参知政事公入谢上曰先帝尝言卿可用吾今用卿矣公感激自励而素刚毅守节不茍合既与政尤挺立无所牵随【言行録】
　　刚正立朝
　　鲁肃简公立朝刚正嫉恶少容在政府七年务裁抑儌幸不以名器私人【同上】
　　称为五贵
　　隋苏威宇文述裴矩裴蕴虞世基参掌朝政时人称为五贵【苏威传】
　　不直一钱
　　李昉素与卢多逊善待之不疑多逊知政事譛昉于上前人有言于昉曰卢与我厚不当尔后卢败昉知政事及卢事昉颇为挥解之上因言曰卢多逊常毁卿不直一钱昉乃信上由此益重昉常目之为善人
　　真宰相才
　　冦莱公准召为参知政事尝奏事切直太宗怒起辄攀帝衣复坐事决乃退太宗曰此真宰相材也【太宗实録】
　　真台辅器
　　赵公普为相吕端为参政尝语人曰吾观吕公奏事得嘉赏未尝喜遇抑挫未尝惧亦不形于色真台辅之器也
　　中书总目
　　欧阳文忠公脩字永叔公在政府凢兵民官吏财利之要中书所当知者集为总目遇事不复求之有司公与韩公同心辅政毎议事心所未可必力争韩公亦开懐不疑故嘉祐之政世多以为得人【言行録】
　　天章条事
　　范文正公仲淹字希文为参知政事毎进见上以太平责之既而再赐手诏趣使条天下事又开天章阁召见赐坐授以纸笔使疏于前公退而条列所宜先者十数事上之【言行録】又宋元宪公庠帝召二府天章阁观书上出诏目问天下利病事公时参知政事独进曰臣等愿至中书条上既退草数千言奏之后皆施用【同上】
　　兼权宻院
　　赵忠简公鼎字元镇宰执奏事上诏孟庾沈与求并兼权枢宻赵鼎曰仁宗陜西用兵宰臣兼枢宻今臣既兼而参与亦令兼权则事归一体无前人所谓宻院调兵而三省不知三省财竭而宻院用兵不止者矣【言行録】
　　同议边事
　　绍兴四年六月臣僚言仁宗皇帝康定初陜西用兵知枢宻院晏殊言近诏边事宰臣参议而参知政事独不与闻乞自令并许同议仍令书检帝曰议政之臣所当同国休戚诏皆从之望检防康定故事应宻院边事之大者诏参知政事同议仍书检诏依见行条例仍自今三省官通书检【中兴防要】
　　面议政事
　　赵清献公抃字阅道参知政事感激思奋面议政事有不尽者辄宻启闻上手诏嘉之公与富弼曽公亮唐介同心辅政率以公议为主【言行録】
　　前陈利害
　　王文忠公尧臣字伯庸在政事堂议论有所不同必反复切劘至于是而后止不为独见在上前所陈利害甚多【言行録】
　　前辩是非
　　唐质肃公介拜参知政事与同列论政事未尝阿屈虽在帝前必究功辩析要是非之归帝以是益敬信之而天下翕然想望其风采一日语诸子曰吾备位政府知无不言桃李固未尝为汝等栽培而荆棘则甚多矣
　　论禁朋党
　　庆厯四年上与执政论及朋党事参政范仲淹对曰自古以来邪正在朝未尝不各为党不可禁也在圣鉴辨之耳诚使君子相朋为善其于国家何害【涑水记闻】
　　令荐人材
　　赵忠简公鼎在洪二年召还除参知政事上令鼎荐人材公即以朱震范同吕祉陈槖吕本中林季仲薰棻上之【言行録】
　　面折贾琰
　　窦偁与贾琰同事太宗府中太宗尝与诸王府射琰称赞而多矫诞偁叱之太宗不乐因罢防白太祖出偁陉州后为参知政事太宗谓曰卿何以至此曰陛下以藩邸旧恩至此太宗曰非也卿尝面折贾琰赏卿之直耳【职源】
　　头敺刘树
　　后魏古弼太武时为尚书令参知政事方欲奏除减苑囿遇太武与刘树围棊弼捽树头敺其背太武竒弼公直皆可其奏以与百姓【通鉴】
　　取法韩欧
　　周益国文忠公必大除参知政事上曰近见卿遇事殊不依违执政之于宰相事任非逺自当和而不同公曰韩琦欧阳脩殿上日有所争退则懽然无间最为可法【言行録】
　　劳曰裴度
　　庆厯中贝州兵士王则反明镐师久无功参知政事文彦博请行上欣然委之凯旋除平章事及见上劳之曰卿朕之裴度也【职源】
　　太平宰辅
　　王文正参预朝政一日便殿论边事退文正叹曰何日边候彻警使吾辈得为太平宰辅李文靖公不答至中书召文正语之曰惟圣人能内外无患自非圣人外宁必有内忧譬人有疾常在目前则知忧而治之【言行録】
　　清优学士
　　孙梦得为参知政事曰俸禄差厚尔与学士亦不甚相逺但清优不如学士而劳责过之【东斋记事】
　　自节度除
　　丁谓自保信军节度使知江宁召为参知政事以当降麻盛文肃为学士以为参知政事合用舍人草制遂以制除丁甚衔之【倦游録】
　　与相职均
　　张方平除参政制曰参议大政虽下丞相一等至于坐断庙堂之论上则斡元化以调四时下则鬯至仁以泽万类近则羣元仰首以承徳逺则殊俗交臂以待命盖与宰相之职业均焉
　　一员押麻
　　凢锁院文臣职事官承务郎厘务官通直郎以上明日赴交徳殿听麻宰相枢宻皆不徃惟轮参政一员押麻麻卷自内出閤门启御封两吏对展宣赞舍人南面搢笏义手摘首尾词及阶官以授参政参政付中书吏百官不拜而退若大诏令及册后之类则宰相文武百僚俱入
　　轮日知印
　　至道元年诏自今参知政事宜与宰相轮日知印押正衙其位塼先异位宜合为一商议军国政事并得升都堂闰七月冲改【防要】
　　乗赴阙
　　淳化四年知大名府赵昌言乗赴阙拜给事中参知政事即日赴中书视事
　　转官加阶
　　王冀公以参知政事判大名府召还加邑封契丹方讲好真宗欲重其事冀公入谢特命以衣带鞍马赐之自后二府转官加阶勲封邑入谢皆有所赐
　　敌喜得人
　　薛简肃公奎拜参知政事公尝使契丹议论服其坐中及闻公用皆喜曰是得人矣
　　行且相卿
　　契丹谋入冦毕文简公士安首疏五事帝多纳用中书阙相乃进公参知政事帝曰未也行且相卿
　　鱼头公
　　鲁肃简公参大政枢宻使曹利用恃权骄横公屡折之帝前时贵戚用事者莫不惮之目为鱼头参政因其性直言骨鲠如鱼头也
　　骰子选
　　丁谓作参政或率杨文公贺之公曰骰子选耳何足道哉
　　魏徴批鳞
　　魏徴参预朝政帝曰人言徴举动疏慢我见其妩媚耳对曰陛下导臣使言臣敢不数批逆鳞哉
　　丁谓拂须
