<!-- { "loadSidebar": true } -->
　　黄初三年余朝京师还济洛川古人有言斯水之神名曰宓妃感宋玉对楚王神女之事遂作斯赋其辞曰余从京域言归东藩背伊阙越轘辕经通谷陵景山日既西倾车殆马烦尔乃税驾乎蘅臯秣驷乎芝田容与乎阳林流盼乎洛川于是精移神骇忽焉思散俯则未察仰以殊观覩一丽人于岩之畔乃援御者而告之曰尔有觌于彼者乎御者对曰臣闻河洛之神名曰宓妃君王所见无乃是乎其状若何臣愿闻之余告之曰其形也翩若惊鸿婉若防龙荣耀秋菊华茂春松髣髴兮若轻云之蔽月飘飖兮若流风之廽雪逺而望之皎若太阳升朝霞迫而察之的若芙蕖出绿波浓繊得中修短合度肩若削成腰若约素延颈秀项皓质呈露芳泽无加铅华不御云发峩峩修眉连娟丹唇外朗皓齿内鲜明眸善睐靥辅承权瓌姿艳逸仪静体闲柔情绰态媚于语言竒服旷世骨象应圗被罗衣之璀璨珥瑶碧之华裾戴金翠之首饰缀明珠而耀躯践逺逰之文履曳雾绡之轻裾防幽兰之芳霭兮歩踟蹰于山隅于是忽焉纵体以遨以嬉左倚采旄右防桂旗攘皓腕于神浒兮采湍瀬之芝余情恱其淑美兮心振荡而不怡收和顔以静志兮申礼防以自持于是洛灵感焉徙倚彷徨神光离合乍隂乍阳竦轻躯以鹤立若将飞而未翔践椒涂之郁烈歩蘅薄以流芳超长吟以永慕兮声哀厉而弥长叹匏瓜之无匹咏牵牛之独处轻袿之绮靡翳修袖以延伫体迅飞鳬飘忽若神凌波防歩罗袜生尘动无常则若危若安进止难期若徃若还转盼流精光润玉顔含辞未吐气若幽兰华容婀娜令我忘餐于是屏翳收风川后静波冯夷鸣鼔女娲清歌腾文鱼以警乘鸣玉鸾以偕逝六龙俨其齐首载云车之容裔鲸鲵涌而夹毂水禽翔而为衞于是越北沚过南冈纡素岭回青阳动朱唇以徐言陈交接之大纲恨人神之道殊怨盛年之莫当抗罗以掩涕兮泪流襟之浪浪悼良防之永絶兮哀一逝而异乡虽潜处于太隂长寄心于君王
　　难在去欲
　　东坡云昨日太守杨君采通判张君规邀余出逰安国寺坐中论风气养生之事余曰皆不足道难在去欲张曰苏子卿啮雪防氊缩背出血无一语少屈可谓了死生之际矣然不免为胡妇生子寓居海上且尔而况洞房绮疏之下乎乃知此事不易消除众客皆大笑【志林】古诗
　　古乐府
　　燕赵多佳人美者顔如玉被服罗裳衣当户理清曲音响一何悲弦急知柱促愿为双飞燕衔泥巢君屋
　　越女词　　　　　　　　李白
　　吴儿多白晳好为荡舟剧卖眼掷春心折花调行客耶溪采莲女见客棹歌回笑入荷花去佯羞不出来
　　河中之水歌　　　　　　梁武帝
　　河中之水向津流洛阳有女名莫愁十三能织锦十四采桑南陌头十五嫁作卢家妇十六生儿似阿侯卢家兰室桂为梁中有郁金苏合香头上金钗十二行足下丝履五文章瑚挂镜烂生光平头奴子擎履箱人生富贵何所望恨不早嫁东家王
　　丽人行　　　　　　　　杜甫
　　三月三日天气新长安水边多丽人态浓意逺淑且贞肌理细腻骨肉匀绣罗衣裳照暮春蹙金孔雀银麒麟头上何所有翠微防叶垂鬂唇背后何所见珠压腰衱稳称身就中云幙椒房亲赐名大国虢与秦紫驼之峰出翠釜水精之盘行素鳞犀筯厌饫乆未下鸾刀缕切空纷纶黄门飞鞚不动尘御厨丝络送八珍箫鼓哀吟感鬼神賔从杂遝实要津后来鞍马何逡巡当轩下马入锦茵杨花雪落覆白苹青鸟飞去衔红巾炙手可热势絶伦慎莫近前丞相嗔
　　莫愁村　　　　　　　　郑谷
　　石城昔有莫愁村莫愁魂散石城荒江人依旧棹舴艋江岸还飞双鸳鸯帆去帆来风浩渺花开花落春悲凉烟浓草逺望不尽千古汉江闲夕阳
　　薄命佳人　　　　　　　苏子瞻
　　双颊凝酥发抹漆眼光入帘珠的皪故将白练作仙衣不许红膏汚天质吴音娇软带儿痴无限闲愁总未知自古佳人多命薄闭门春尽杨花落
　　律诗
　　偶见　　　　　　　　　韩偓
　　雾为襟袖玉为冠半似羞人半忍寒别易防难长自叹转身应把泪珠弹
　　秋千打困解罗裙指防醍醐酒一尊见客入来和笑走手搓梅子映中门
　　题美人　　　　　　　　于鹄
　　秦女窥人不觧羞攀花趁蝶出墙头胸前空带宜男草嫁得萧郎爱逺逰
　　明妃村　　　　　　　　杜甫
　　群山万壑赴荆门生长明妃尚有村一去紫台连朔漠独留青塜向黄昏画图省识春风面环佩空归月夜魂千歳琵琶作胡语分明怨恨曲中论
　　赠美人　　　　　　　　李羣玉
　　裙拖六幅潇湘水髻耸巫山一段云貌态只应天上有歌声岂合世间闻胸前瑞雪灯斜照眼底桃花酒半醺不是相如能赋客莫敎容易见文君
　　赠美人　　　　　　　　章孝标
　　诸侯帐下惯新妆皆怯刘家薄媚娘寳髻巧梳含翡翠罗裙宜着绣鸳鸯轻轻舞汗初霑袖细细歌声欲绕梁何事不归巫峡去故来人世断人肠
　　诗话
　　荳蔲含胎
　　杜牧之诗婷婷嫋嫋十三余荳蔲梢头二月初不觧荳蔲之防阅本草荳蔲花作穗嫩叶卷上一向生初如芙蓉穗头深红色叶渐展花渐出而色微淡亦有黄白色似山姜花花生叶间南人取其大开者谓之含胎花言年尚少而娠身也【姚令威丛话】
　　不受宫女
　　陈抟字图南唐僖宗封为清虗处士仍赐宫女三人先生作诗曰雪为肌体玉为腮深谢君王赐到来处士不生巫峡梦虗劳云雨下阳台【青锁髙议】
　　杂著【系宫妆】
　　原髻之始
　　髻者继也女子必有继于人女娲氏以羊毛绳之向后系之以荆木竹为之笄贯发赫连氏造梳二十四齿取疎通之义尧舜以铜为等舜加女人首饰钗梳杂以象牙玳瑁为之周文王髻上加翠翘花傅之铅粉其髙髻名凤髻又有云髻加之步步而摇故曰步摇始皇宫中梳望仙髻汉宫有迎春髻汉武时诸仙从王母下降皆梳飞仙髻盘龙髻贯以凤首钗孔雀搔头云头箆扫八字眉汉明帝宫人梳百合分梢髻同心髻扫青黛蛾眉魏武宫人扫连头眉晋惠帝宫人梳芙蓉髻通草五色花子扫黑墨眉一画连心细长曰仙蛾妆隋文帝宫中梳九真髻唐武徳中梳平蕃髻开元中梳双鬟望仙髻贞元作偏髻子【炙毂子】
　　丑女
　　羣书要语丑臭也秽也【释名】仳【畀之反】倠【火遗反】婄儓【婄音陪儓音台】【蒲北反】防【差丈反】防噅睢【音隹】颏【占来反】顝【音骨】防【音期】并丑也【广雅】六极五曰恶【洪范注丑陋】阳文之与敦洽咸得之于自然注阳文美女敦洽丑女也【刘孝标辨命论】以徳论毛嫱西施善毁者不能蔽其好以色论嫫母倭傀【丑妇人】善誉者不能掩其丑【王子秀论】
　　诗句丑女来效颦还家惊四隣【李白】丑妻恶妾胜空房【坡】古今事实
　　嫫母勃屑
　　嫫母丑妇人也黄帝爱幸之【纂文】嫫母勃屑而自待【楚辞】
　　闵后项瘤
　　齐宿瘤女者东郭采桑之女闵王后也项有大瘤
　　无盐不售
　　齐钟离春者无盐邑女也其为人臼头深目长壮大节昂鼻结喉肥项少发折腰出胸皮肤若漆行年三十无容入衞嫁不售流弃莫顾于是拂拭短褐自诣宣王愿得一见谓谒者曰妾齐之不售女也闻君王之圣徳愿备后宫之扫除谒者以闻宣王方置酒于渐台左右闻之莫不掩口大笑曰此天下强顔女也宣王乃召而见之谓曰今夫人不容乡里布衣而欲千万乘之主亦有竒能乎无盐对曰无有但揭目含齿举手拊肘曰殆哉殆哉如是者四【详见皇后门】宣王于是停渐台罢女乐招进直言立太子进慈母拜无盐为皇后而国大治【列女传】
　　孟光黑肥
　　梁鸿之妻孟光丑黑而肥力能举臼【详见婚姻门】
　　阿承丑女【见择妇门】
　　妻疥且痔
　　登徒子妻蓬头挛耳旁行伛侇又疥且痔登徒子恱之生五子【详见美女门登徒子赋】
　　丑妻诮夫
　　许允妇阮衞尉之女竒丑交礼竟允无复入内家人深以为忧防允客至妇令婢视之还答曰桓郎盖桓范也妇曰无忧桓必劝入桓果语许曰阮家既嫁丑女与卿故当有意卿宜察之许为回入内既见婢即欲出妇料此出无复入理因捉裾停之许谓曰妇有四徳卿其有防妇曰新妇所乏惟容耳然士有百行君其有防许曰皆备妇曰丈夫百行以徳为首君好色不好徳何谓皆备允有惭色遂相敬重【世说】
　　反恱丑妾
　　兵部郎中朱凝妻有美色天后时洛中植业坊酒家有婢蓬头垢面偃肩皤腹寝恶之状举世所无朱恱之殆忘寝食【朝野佥载】
　　古今文集
　　古诗
　　丑妇诗　　　　　　　　刘思亨
　　人皆得令室我命独何咎不遇姜任徳正值恶箕帚才质陋且险姿容剧嫫母鹿头狝猴面推额复出口折颈靥面鼻两眼坳如臼肤如老桑皮耳如侧两手头如研米捶发如掘扫帚恶观丑仪容不媚似铺首闇钝掠梳髻刻划又更丑妆颊如狗防额上独偏厚朱唇如踏血画眉如防屃傅粉堆頥下面中不徧有领如盐豉嚢袖如常拂釜履中如和泥爪甲长有垢脚骳可容筯熟视令人呕















　　古今事文类聚后集卷十二
<子部,类书类,古今事文类聚>
　　钦定四库全书
　　古今事文类聚后集卷十三
　　宋　祝穆　撰
　　人伦部
　　婚姻【不娶同姓　卜相婚　阀阅婚　师友婚姑姨婚　　舅甥婚　既贵婚　有疾婚腹婚　　　幼婚　　晩婚　　再娶强婚　　　辞婚　　余见择婿择妇门】
