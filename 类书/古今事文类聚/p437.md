<!-- { "loadSidebar": true } -->
　　臣近者忘其冒昧輙引故事恭乞宸翰刻寘玉堂尝宣谕何字可代英庙嫌名伏缘直庐之类皆未穏当仓猝未知所对连日思索敢为二説仰渎睿聪臣窃见唐有集贤殿书院葢集贤殿之书院也其后置学士院往往因所御宫殿而寓直焉若驾在大内即置院于明福门驾在兴庆宫则置院于金明门徳宗尝召学士对浴堂则又移院于金銮殿此正如汉有玉堂殿而许臣下待诏于其侧唐置书院于集贤殿以处文学之士也今拟作玉堂之院未审圣意以为然否臣又闻汉因避讳改禁中为省中自是相承凡官舍在禁庭者通谓之省除三省不可比拟外如后省散骑省秘书省殿中省其名不一杜甫诗曰上君白玉堂倚君金华省殆此义也若作玉堂之省亦颇近古或二者皆不可用即乞出自圣裁臣妄陈管见罪当万坐无任战栗之至
　　律诗
　　忆夜直金銮殿　　　　　　李绅
　　日当银汉玉绳低深听箫韶碧落齐门压紫垣髙绮树阁连青近丹梯墨宣外渥催飞诏草檄深恩促换题明日独归花路过可怜人世隔云霓
　　六月十六日宣鎻　　　　　洪咨防
　　禁门深鎻寂无哗浓墨淋漓两相麻唱出五更天未晓一池月浸紫微花
　　十一月五日鎻学士院　　　洪咨防
　　楼头禁鼔试初挝催草江淮督使麻落纸一帘风雨疾不知斜墨阵翻鸦
　　召试学士院　　　　　　　王钦臣
　　翠翠阴阴白玉堂长年来此试文章日斜奏罢长杨赋闲拂尘埃看画墙
　　翰林学士承防
　　歴代防革唐宗始置翰林学士而无承防宪宗又置学士承防永贞元年始命郑絪为之大诏令大废置丞相之宻书内外之密奏上之所甚注意者莫不専受専对居东第一阁五代后唐明宗天成八年敇翰林学士入院必以先后为定唯承防一员出自朕意不计官资先后在学士之上宋承防不常置于院中乆次者一人充元翰林院置学士承防又置学士及侍讲侍读学士直学士之员
　　羣书要语禁林分直法本六人帝语亲承旧惟一老【唐制词】冠内朝供奉之班极儒者遭逢之盛【唐文粹】号令典册皆更其手【李德裕集】
　　诗句翰林承防贵清浄玉堂中【太宗赐苏易简诗】白麻红烛夜清漏紫微天【温庭筠】天上张公子宫中汉客星【杜甫赠张四学士】翰林逼华葢鲸力破沧溟紫诰仍兼绾黄麻似六经【同上】紫殿承恩嵗金銮入直年人归三岛路日过八花塼【韩偓】诏出芝泥封去润朝回莲烛赐来香【杨徽之玉堂作】粉署重游来忆旧蟠桃开尽海山秋宁知不是神僊骨上到鳌峰最上头【宋祁守益州以翰林承旨召以诗寄丞相】
　　古今事实
　　廷老
　　郑絪为内廷之老首定大计
　　院长
　　沈师入翰林为学士翰林缺承防次当师穆宗欲面命辞曰学士院长参天子宻议次于宰相自知必不能因称疾出【六帖】
　　召询时事
　　韦澳为承防与同僚萧寘为宣宗噐遇二人同直无不召见询访时事
　　多识朝章
　　唐穆宗以杜充頴多识朝章拜为中书舍人学士承防
　　论事可否
　　唐韦澳凡有邦国刑政大事中使宣草词澳心欲论谏即曰此一事须降御札方敢施行迟留至旦必论其可否
　　处事机宻
　　唐韩偓昭宗时进承旨处事机宻与帝意合
　　独承宻命
　　翰林院例置学士六人内年深德重者一人为承防所以独承宻命故也徳宗好文尤难其选贞元以后为学士承旨者多至宰相焉
　　九叅大政
　　自永贞郑絪为承旨十七年间由郑至杜十一人而九防大政若此则安可以昧陋不肖之稹继居九丞相二名卿之后【唐元稹承旨院记】
　　草立储制
　　顺宗风噤不能言时太子未立牛美人有异志中外汹惧召郑絪草立储制絪搦管便书立嫡以长四字跪而上呈乃定宪宗絪之力也即位拜平章事
　　不草相麻
　　韩偓进承旨宰相韦贻范母防诏还位偓当草制曰腕可断麻不可草
　　位学士上
　　唐旧制学士无得以承旨为名者应对顾问防防第班以官为上下宪宗永贞元年始命郑絪为承旨位在诸学士上居东第一阁【承旨院记】后唐明宗勅今后学士入院并以先后为定惟承防一员不计官资先后在学士上【五代史】
　　赐功臣号
　　后唐同光中赐承旨卢质论思翊佐功臣旋授节制河中【同上】
　　草直言诏
　　韩维除翰林学士承旨神宗命公草诏求直言诏出人情大悦
　　拟大言赋
　　淳化四年上草宋玉大言赋赐苏易简因拟宋玉作大言赋以献
　　进欹器戒
　　苏易简为承旨当禁直以水试欹器太宗曰闻卿所玩非欹器耶易简曰然乃进曰日中则昃月满则亏器盈则覆物盛则衰愿陛下持盈守成念终如始固万世之业则幸甚【并言行録】
　　古诰无加
　　张方平为承旨神宗亲劄曰卿文章典雅焕然有三代之风而又善以多为少意博辞寡虽古训诰亦无以加也
　　近世无比
　　王拱辰自承旨除防政不数日以忧去服除以宣徽使召熙宁间王珪为承旨韩绛戯之曰行将入宣徽矣未几除防政遂大拜近世承旨之达无比此也【同上】
　　有旨不试
　　故事知制诰必试仁宗知欧阳修有文有旨不试后迁承旨【本】
　　处性自得
　　章得象处性简重在翰林十二年怡然自得【事畧】
　　赐飞白字
　　淳化二年十月承旨苏易简献续翰林志二卷太宗赐御诗二章又诏飞白书玉堂之署四字以赐谓宰相曰卿可召至中书授之他日为翰林中美事【防要】
　　赐上尊酒
　　淳化二年十二月承旨苏易简于本院防学士等观飞白及二等书体上闻之赐上尊酒太官设馔各赋七言诗宰相防政亦各赋诗易简悉以上言翌日帝曰朕讽读数四有以见儒墨之盛学士之贵也【同上】
　　就院赐物
　　近例就院转官惟承旨则赐分物勑设如初拜之礼余不得比矣【苏续志】
　　然窓引烛
　　玉堂东承旨阁子窓格上有火然太宗尝夜幸玉堂苏易简为学士已寝遽起无烛具衣冠宫嫔自窓格引烛入照之至今不欲更易以为玉堂一盛事【笔谈】
　　得乗廐马
　　乗舆奉郊庙承旨得乗廐马自浴堂殿由内朝以从【苏志】
　　得升丹凤
　　揭鸡竿布大泽得升丹凤之西南隅外賔客进见则上直禁中
　　五凤齐飞
　　太宗时贾黄中宋白李至吕正苏易简五人同时拜翰林学士承旨扈赠之诗云五凤齐飞入翰林其后吕为相贾李苏防政宋为尚书【庐陵诗注】
　　三体刻赐
　　淳化二年十月承旨苏易简请以御赐二诗刻石帝为真草行三体命待诏刻石以赐易简【苏志】
　　古今文集
　　杂著
　　翰林承防谢表　　　　　　苏子瞻
　　使星下烛生蓬荜之光华天泽旁流及桑榆之枯槁国有用儒之盛士知稽古之荣伏以翰墨之林号称内相文章之外不取他才至于用人可以观政文武并用或成颇牧之功邪正杂居至有伾文之患惟贵且近故难其人而况金銮玉堂亲被丝纶之宻北扉东阁独称年德之髙必有异人以齐众口而臣本缘衰病出守江湖以一方凋弊之余当二年水潦之厄戴星而治仅免流亡及召而还恍于梦寐交亲迎劳井邑聚观惊华髪之半空笑丹心之未报宜授闲散以养衰残岂期过采于虚名复使荣加于旧物此葢伏遇皇帝陛下徳如干健明配日中既祖述于尧仁复躬行于舜孝才难之叹人诵斯言縁先帝之徳音收孤臣于散地言虽直而无罪身愈逺而益亲委曲保全始终録用臣敢不更磨朽钝少补涓埃难得者时未有捐躯之防勿欺而犯誓无患失之心臣无任感天荷圣激切屏营之至
　　再入翰林谢表　　　　　　苏子瞻
　　衰迟无用宠既溢于当年天眷有加恩复隆于晩节使华临幸天语丁宁耸里巷之惊观叹朝廷之用旧复以禁林分直法本六人帝语亲承旧惟一老不缘名次之先后断自上心之简求冠内朝供奉之班极儒者遭逢之盛凡膺此选宜得异材而臣本以愚庸累尘器使初无已试之效但多过实之名千里阙庭二年江海忧深投杼岂无三至之言诏复赐环不待一人之誉此葢伏遇太皇太后陛下道无私载公生至明以七年之照临观羣臣之邪正知臣刚褊自用虽有寛饶之狂察臣忠鲠不移庶几长孺之守故还旧物益茂新恩臣敢不早夜以思死生不易虽桑榆之景已迫残年而犬马之心犹思后效
　　辞免吏部尚书兼翰林学士承防奏状
　　周必大
　　宠光下集感惧中深窃以吏部设官卿列三铨之首禁林分职命尊一老之承谅非望实之交孚安得恩荣之并受如臣者性资昏钝问学荒芜绵力薄材事业每居于人后髙官厚禄选除常在于众先分毫未答于殊知积累更多于幸防仪曹再至礼文获预于讨论翰苑重游典册屡防于润色已溢缾罂之量方隆天地之恩外朝髙南省之班内直冠北扉之秩求闲而剧既难强于精神宜退而迁亦惧招于议论思逭贪饕之诮宁干逋慢之诛伏望皇帝陛下明君知臣慈父爱子察臣吏才素短讵应付之铨衡怜臣笔力已衰难复责之翰墨收还异数改畀实能庶几毛玠之清可逾于魏毋使郑絪之宻独见于唐
　　谢吏部尚书兼翰林承旨谢表
　　周必大
　　频年入侍徧尘清近之班两职并陞复冒殊尤之宠贲服章于朽质被韀策于名驹异渥鼎来危衷震惕【中谢】臣伏闻汉以尚书为喉舌唐以翰苑为腹心明光画省之严防龙接武浴殿金銮之防颇牧在中凡预迁抡已为要剧矧叠膺于印组足増耀于簪绅如臣者天分弗髙人才甚下自惟始愿不逾州县之间谁意晩涂寖躐贤豪之上揆分数祈于罢免疏荣更误于褒迁冠秩序于南宫进班聨于东阁胡瞻鹑特乆慙受禄之无功兼取熊鱼弥愧舍生而取义二仪施大一介命轻此葢伏遇皇帝陛下文武生知圣神广运使人也器随良窳以无遗与物为春举根荄而毕遂是容贱士仍防髙门惟圣朝法令之具存初不劳于裁鉴而明主徳功之俱懋亦何待于论思第当守三尺以不欺且复尽一心而无隠庶持孤节仰报鸿私
　　翰林承旨学士防壁记　　　元稹
　　旧制学士无得以承旨为名者应对顾问防防班第旅次以官为上下宪宗章武孝皇帝以永贞元年即大位始命郑公絪为承旨学士位在诸学士上居位在东第一阁乗舆奉郊庙輙得乗廐马自浴殿由内朝以从揭鸡竿而布大泽则升丹凤之西南隅外賔客进见于麟徳则直上禁中以俟大凡大诏令大废置丞相之宻画内外之宻奏上之所甚注意者莫不専受専对他人无得而防非自异也法不当言用是十七年间由郑至杜十一人而九防大政其不至者卫公诏及门而返事适然也至于张则弄相印以俟其病间者乆之卒不兴命也已若此则安可以昧陋不肖之稹继居九丞相二名卿之后乎俛瞻仰覩如遭大賔每自诲其心曰以若之不俊不明而又使欲恶欹曲攻于内且决事于冥冥之中若之无暴扬报校之虑遂忿行于私易易也然而阴潜之神必有记善恶之余者以君父之遇若如是而犹举枉错直可乎哉使若之心忽而为他人尽数若之所为而终不自愧斯可矣昔鲁恭王余画先贤于屋壁以自警临我以十贤之名氏岂直自警哉由是谨述其迁授书于座隅长庆元年八月十日
　　翰林学士
