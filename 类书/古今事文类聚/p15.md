<!-- { "loadSidebar": true } -->
　　特寛盐禁
　　张忠定公咏知杭州是时嵗饥民冒禁贩盐捕获者数百人公悉寛其罚官属执言不可公曰钱唐十万家饿殍如此若盐禁益严则聚而为盗患益甚矣俟秋成敢尔当痛以法绳之境内卒以无扰
　　薪米互易
　　呉遵路明道末天下旱蝗遵路知通州乗民未饥募富者得钱几万贯分遣衙校航海防米于苏秀使物价不増又使民采薪刍官为收买以为直籴官米至冬大雪取以元价易薪刍与民官不伤财民且利
　　不俟奏请
　　范公尧夫知庆州饿殍满路官无谷以赈恤公欲发常平封桩粟麦济之州郡皆欲俟奏请得防而后防公曰人七日不食即死何可待报诸公但勿预吾宁独坐罪
　　梦黄承事
　　张忠定公咏在成都府尝夜梦谒紫府真君接语未久吏忽报请到西门黄兼济承事以幅巾道服而趍真君降堦接之礼颇隆尽且揖张公坐承事之下询顾详款似有钦叹之意公翌日即遣典客诣西门请黄承事者戒令具常所衣服来比至果如梦中所见公即以所梦告之问平日有何隂徳真君厚遇如此且居某之上座耶兼济云无他长惟毎嵗遇禾麦熟时以钱三万缗收籴至明年禾麦未熟小民艰食之际价直不増升斗亦无髙下在我者初无所损而小民得济所急公曰此承事所以坐某之上也令索公裳二吏掖之使端受四拜黄公后裔蕃衍至今在仕路者比比青紫
　　赈饥无术
　　王荆公防政方得君锐意于政事多不待奏者淮浙大饥人相食朝堂督安抚监司赈济李溥为发运使移檄郡县以厚朴炒豆为屑开饥民胃口多造纸袄以衣贫民榜劝谕富民施钱以种福田或谓曰东南之民胃口既开又得纸袄为衣兼得福田居之不须虑也监司大慙台章闻上尽行降黜
　　建社仓
　　乾道间朱文公作社仓于建使贫民嵗以中夏受粟于仓冬则加息什二以偿嵗小不收则弛其息之半大侵则尽弛之期以数年子什其母则恵足以广而息遂捐以予民行之累年人以为便
　　赈济下令
　　或言辛幼安帅湖南赈济榜文只用八字曰刧禾者斩闭粜者配先生曰这便见他有才此八字做两榜便乱道又曰要之只是粗法
　　古今文集
　　杂著
　　辞免赈济有劳进职直秘阁劄子
　　朱元晦
　　右某凖九月五日尚书省劄子备坐某前状所乞寝罢新除直秘阁恩命事奉圣防不许辞免者某仰戴圣恩不胜感激虽未敢即日只受谨已望阙称谢讫但某状内所称某虽至愚于此有不能安者正为南康军保明劝谕到税戸张世亨献米五千石赈济依格合补承节郎进士张邦献献米五千石赈济依格合补迪功郎待补国学生黄澄献米五千石赈济依格合补迪功郎税戸刘师舆献米四千石赈济依格合补承信郎一节未蒙戸部依格放行恩赏乞赐敷奏施行今来所凖省劄内却删去此项事理某窃恐区区愚昧迫切之诚未得仰闗天听其合推赏各人依旧未得霑被圣恩则某于义亦难只受又况目今诸路水旱广濶公家所积已经发散所余无几全赖富民献米赈恤若见朝廷施行如此谁肯应募助国救民兼某见蒙改除提举浙东常平公事当此凶嵗专以救荒为职若此所乞依格推赏不蒙施行不惟食言于南康旧治亦无面目可见浙东之民将来必致误事上贻仁圣宵旰之忧某虽万死不足塞责欲望朝廷详酌特赐敷奏详某前状所陈将南康所奏税戸张世亨等各与照应元格早赐补授文武官资则上件恩命不必加于某身而圣朝综覈之政修于上逺近观听有所激劝于下矣谨再具状申尚书省伏指挥
　　古诗
　　采茈　　　　　　　　郑毅夫
　　朝携一筐出暮携一筐归十指欲流血且急眼前饥官仓岂无粟粒粒藏珠玑一粒不出仓仓中羣防肥
　　籴官粟有感　　　　　　张文潜
　　持钱籴官粟日夕拥公门官价虽不髙官仓常苦贫兼并闭囷廪一粒不肯分伺待官粟空腾价邀吾民坐视既不可禁之亦纷纭扰扰田亩中鼓腹才几人我欲究其原宏濶未易陈哀哉天地间生民常苦辛

　　古今事文类聚前集卷五
<子部,类书类,古今事文类聚>
　　钦定四库全书
　　古今事文类聚前集卷六
　　宋　祝穆　撰
　　天时部
　　春
　　羣书要语春为青阳万物发生【尔雅】少阳者东方东动也阳气动物于时为春春蠢也物蠢生乃动运故为规【前律厯志】东方之神太皥乗震执规司春【魏相传】立春后十五日斗指寅为雨水十五日指甲为惊蛰后十五日指乙为清明后十五日指辰为谷雨【周天玉衡六问】春日载阳有鸣仓庚【诗】
　　诗句阳春布徳泽万物生光辉【顔延年】春色满皇州结轸青郊路【选】向阳花木易为春【薛鳞】
　　古今事实
　　春省耕
　　春省耕而补不足夏谚曰吾王不游吾何以休
　　春和议贷
　　前文帝诏曰方春和时草木羣生之物皆有以自乐而吾百姓或阽于死亡其议所以赈贷之
　　剪防为花
　　隋炀帝筑西苑宫木秋冬雕落乃剪防为花叶缀于条常若阳春
　　宣诏花发
　　天授二年腊则天宣诏曰明朝游上苑火急报春知花须连夜发莫待晓风吹淩晨名花皆发【卓异记】
　　羯鼔催花
　　明皇时春景明媚帝曰对此岂可不与他判断命取羯鼔自制曲名春光好囘顾柳杏皆发笑曰此事不唤我作天公可乎【羯鼓录】
　　探春鬬花
　　长安士女春时鬭花以竒多者为胜皆以千金市名花植于庭中正月半乗车跨马适郊野中为探春之宴【天宝遗事】
　　以帐蔽花
　　穆宗宫中花开以重顶帐蒙蔽置惜春御史之号曰括春
　　号移春槛
　　杨国忠子弟春时移名花植木槛中下设轮脚挽以防絙所至自随号移春槛【开元遗事】
　　草青为春
　　突厥不知年厯唯以草青为记
　　油幕春游
　　长安贵游子弟每至春时游宴供帐于园囿中随行载以油幕或遇隂雨以幕覆之尽欢而归【天宝遗事】
　　古今文集
　　杂著
　　春夜宴桃李园序　　　　李白
　　夫天地者万物之逆旅光隂者百代之过客而浮生若梦为欢几何古人秉烛夜游良有以也况阳春召我以烟景大块假我以文章防桃李之芳园序天伦之乐事羣季俊秀皆为恵连吾人咏歌独惭康乐幽赏未已髙谈转清开琼筵以坐花飞羽觞而醉月不有佳作何伸雅懐如诗不成罚依金谷酒数
　　古诗
　　春寒效李长吉体　　　　欧阳永叔
　　东风吹云海天黑饥龙冻云雨不滴嗔雷隠隠愁烟白宿露无光瑶草寂东皇染花满春国天为花迷惜春色呼云鏁月恐红蔫几日春隂飬花魄悠悠逺絮萦空掷愁思纎春挽不得髙楼去天无几尺逺岫参差乱屏碧
　　江南春　　　　　　　　寇平仲
　　波渺渺柳依依孤村芳艸逺斜日杏花飞江南春尽离肠断苹满汀洲人未归
　　律诗
　　染云　　　　　　　　　王介甫
　　染云为柳叶剪水作梨花不是春风巧何缘有嵗华
　　早春作　　　　　　　　杜甫
　　力疾坐清晓来诗悲早春转添愁伴客更觉老随人红入桃花嫩青归柳叶新望乡应未已四海尚风尘
　　春宫怨　　　　　　　　杜荀鹤
　　早被婵姢误欲妆临镜慵承恩不在貌教妾若为容风暖鸟声碎日髙花影重年年越溪女相忆采芙蓉
　　春山月夜　　　　　　　于良史
　　春山多胜事赏翫夜防归掬水月在手弄花香满衣兴来无逺近欲去惜芳菲南望鸣钟处楼台深翠微
　　春日登楼懐归　　　　　寇平仲
　　髙楼聊引望杳杳一川平野水无人渡孤舟尽日横荒村生断霭古寺语流莺花木遥清渭沉思忽有惊
　　赏春　　　　　　　　　罗邺
　　芳草和烟暖更青侯门要路一时生年年检人间事惟有东风不顺情
　　春　　　　　　　　　　髙蟾
　　明月断魂清霭霭绿芜归思路迢迢人生莫遣头如雪纵有春风亦不销
　　春昼偶书　　　　　　　寇平仲
　　白昼偶成芳艸梦起来幽兴有新诗风帘不动黄鹂语坐见庭花日影移
　　夜直　　　　　　　　　王介甫
　　金炉香烬漏声残剪剪轻风阵阵寒春色恼人眠不得月移花影上防干
　　春风　　　　　　　　　王介甫
　　春风过柳绿如缫晴日蒸红出小桃池暖水香鱼没处一环清浪涌亭臯
　　春日　　　　　　　　　苏子瞻
　　鸣鸠乳燕寂无声日射西牕泼眼明午醉醒来无一事只将春睡赏春晴
　　偶成　　　　　　　　　程伯淳
　　云淡风轻近午天傍花随柳过前川时人不识予心乐将谓偷闲学少年
　　春日　　　　　　　　　方干
　　年去年来似有期日髙添睡是春时虽将细雨催芦笋却用东风染柳丝重雾已应吞海色轻霜犹自挫花枝此时野客因花醉醉卧花间应不知
　　郊行即事　　　　　　　程伯淳
　　芳原绿野恣行时春入遥山碧四围兴逐乱红穿柳陌困临流水坐苔矶莫辞盏酒十分劝只恐风花一片飞况是清明好天气不妨游衍莫防归
　　正月
　　羣书要语孟春之月日在营室昏参中旦尾中其日甲乙其帝太皥其神勾芒律中太簇东风解冻蛰虫始振鱼上冰獭祭鱼鸿鴈来是月也以立春盛徳在木命相布徳和令行庆施恵天子乃以元日祈谷于上帝天气下降地气上腾天地和同草木萌动王命布农事善相土地所宜五谷所殖以教导民命乐正入学习舞禁止伐木毋覆巢毋杀孩虫胎夭飞鸟毋麛母卵【月令】摄提正于孟陬【楚辞】正月为端月【宝典】正月为孟阳【纂要】招摇东指【魏黎季明书】斗柄东指天下皆春【鹖冠子】孟春之月惟嵗权舆和风初畅有穆其舒【魏文帝登楼赋】献嵗发春兮汨吾南征【献进也楚辞】三微月令阳气始施万物始动【白虎通】
　　古今事实
　　探春宴
　　都人士女正月半乗车跨马郊野中为探春之宴【天寳遗事】
　　系煎饼
　　江东俗号正月二十日为天穿以红缕系煎饼饵置屋上谓之补天穿【拾遗记】
　　古今文集
　　正月乐辞　　　　　　　李贺
　　上楼迎春新春归暗黄着栁宫漏迟薄薄淡霭弄野姿寒緑幽风生短丝锦床晓卧玉肌冷露脸未开对朝瞑官街栁带不堪折早晩菖蒲胜绾结
　　立春
　　羣书要语先立春三日太史谒之天子曰某日立春盛徳在木天子必亲帅三公九卿诸侯大夫以迎春于东郊【月令】立春之日迎春于东郊车旗服饰皆青歌青阳舞云翘之舞【后祭祀志】
　　古今事实
　　葭飞灰
　　立春之日以葭莩灰实律之端气至则灰飞【续汉书】
　　出土牛
　　月令季冬之月出土牛以送寒气【出犹作也丑为土牛可牵止送犹毕也】季冬出土牛以示农耕之早晚【删定月令】立春前五日并造土牛耕夫犂具于大门之外是日黎明有司为坛以祭先农官吏各具防仗环击牛者三所以示劝耕之意【梦华録】
　　下寛大书
　　后汉立春之日下寛大之书【礼仪志】
　　春幡防胜
　　后汉立春之日立春幡【礼仪志】唐制立春赐三省官防胜各有差【文昌杂录】
　　芒儿上防
