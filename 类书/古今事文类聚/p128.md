<!-- { "loadSidebar": true } -->
　　洛阳北门北邙道丧车辚辚入秋草车前齐唱薤露歌高坟新起白峩峩朝朝暮暮人送洛阳城中人更多千金立碑高百尺终作谁家柱下石陇头松柏半无主地下白骨多于土寒食家家送纸钱鸱鸢作巢衔上树人居朝市未觧愁请君暂向北邙游
　　北邙行　　　　　　　　王建
　　北邙山头少闲土尽是洛阳人旧墓旧墓人家欲多堆着黄金无置处天涯悠悠日促冈坂﨑岖不停毂高张素幙绕铭旌和唱挽歌山下宿洛阳城北复城东魂车祖马长相逢车辙广若长安路蒿草少于松柏树山头洞底石渐稀尽向坟前作羊虎谁家石碑文字防后人重取书年月朝朝车马送回还起大宅与高台
　　君不见　　　　　　　　薛逢
　　君不见马侍中气吞河朔称英雄君不见韦太尉二十年前镇蜀地一朝漠归泉下功业声名两憔悴奉诚园里蒿棘生长兴街南沙路平当时带砺在何处今日子孙无地耕或闻覊旅甘常调簿尉文参名天表清明修辨专使来一把纸钱风树杪碑文半缺碑堂摧祁连冢象狐兎开野花似雪落何处棠梨树下香风来马侍中韦太尉盛去衰来片时事人生倐忽一梦中何必深深固权位【英华】
　　古坟　　　　　　　　　司马君实
　　茫茫野田平极目歴歴古坟如厦屋碑版无文荆棘深石兽沉沦松柏秃问人虽不知姓名昔皆高官仍厚禄子孙流落何所之凶吉当年非不卜我来正値寒食天祭膰不设无人哭
　　出城送客过故人东平侯赵景珍墓
　　黄鲁直
　　朱顔苦留不肯住白髪政尔欺得人婵娟去作谁家妾意气都成一聚尘今日牛羊上丘垅当时近前丞相嗔花开乌啼荆棘里谁与平章作好春
　　律诗
　　行经古墓　　　　　　　隂铿
　　偃松将古墓年代理当深表柱应堪烛碑书欲有金迥坟由路毁荒隧受田侵霏霏野雾合昬昬陇日沉悬剑今何在风杨空自吟
　　长江县经贾岛墓　　　　郑谷
　　水绕荒坟县路斜耕人迓我乆咨嗟重来兼恐无寻处日落风吹鼓子花
　　宫人斜　　　　　　　　窦巩
　　离宫路逺北原斜生死恩深不到家云雨合归何处去黄鹂飞上野棠花
　　宫人斜　　　　　　　　陆龟防
　　草树愁烟似不春晩鸎哀怨问行人须知一种埋香骨犹胜昭君作虏尘
　　诗话
　　墓鬼赓诗
　　郑交谒友人于陈蔡路途偶逢一冢有竹二竿郑为诗曰冢上两竿竹风吹常袅袅冢中人赓之曰下有百年人长眠不知晓









　　古今事文类聚前集卷五十八
　　钦定四库全书
　　古今事文类聚前集卷五十九
　　宋　祝穆　撰
　　丧事部
　　挽章
　　羣书要语绋讴所生必于斥苦【庄子】使歌虞殡注送丧歌【左传】挽歌者丧家之乐执绋者相和之声【捜神记】
　　诗句九泉如可作千载与谁归【骆宾王】无由接神理挥涕问青松【张说】旧室容衣奠新茔拱树栽【张九龄】路衢唯见哭城市不闻声【杜甫】戚戚故交泪幽幽长夜泉【孟东野】大夜不复晓古松长闭门【孟郊】相知成白首此别问黄泉【白集】故衣犹架上残药尚头边【白集】多才非福禄薄命是聦明不得人间夀还留身后名【白集】传呼犹在耳防哭已填门【王荆公】共疑天上召更欲水邉招【欧集】地要黄金骨天成白玉楼【后山】藏舟移夜壑华屋落泉台【山谷】四府旧闻多故吏防人垂泪拜碑前【刘賔客】耆老于今防人在为君无憾为时悲【坡集】欲写此哀终不尽但令千载少知君【王荆公】东第秪今空画像当时于此识风标【王荆公】
　　古今事实
　　挽歌之始
　　汉髙帝时田横死吏不敢哭但随柩叙哀后代相承以为挽歌【通典】今有挽歌者高帝召田横至于尸乡自毙奉首从者挽至宫不敢哭故为此歌以寄哀音【谯周法训】汉武时李延年分为二曲薤露送王公贵人蒿里送士大夫庶人亦曰挽歌【事物纪原】
　　摇铃自歌
　　武陵王晞未败四五年中喜为挽歌自摇大铃使左右倡和【续阳秋】
　　道上行殡
　　晋袁山松少有才名善音乐旧歌有行路难曲辞疎质山松好之乃文其辞句婉其节奏毎因酣醉继歌之听者流涕初羊昙善唱乐桓伊能挽歌及山松行路难继之时谓之三絶时张湛好于斋前种松柏而山松出游好作挽歌人谓湛屋下陈尸山松道上行殡【裴啓语林】古今文集
　　杂著
　　非始于田横
　　谯子法训云有丧而歌者或曰彼为乐丧也有不可乎谯子对曰四海遏宻八音何乐丧之有曰今丧有挽歌者何以哉谯子曰周闵云葢高帝召齐横至于尸郷亭自刎奉首从者挽至于宫不敢哭而不胜哀故为歌以寄哀音彼则一时之为也邻有丧春不相里有殡不巷歌引柩人衔枚岂乐哀者耶按庄子曰绋讴以生必于斥苦司马彪注曰绋引柩索也斥疏缓也苦用力也引绋所以有讴歌者为人有用力不齐故促急之也春秋左传曰鲁哀公防吴伐齐其将公孙更命歌虞殡杜预曰虞殡送歌示必死也史记綘侯世家曰周勃以吹箫乐丧然则挽歌之来乆矣非始起于田横然谯氏引礼文颇有明据故并存以俟通博
　　古诗
　　挽歌二章　　　　　　　田横门人
　　薤上朝露何易晞露晞明朝更复落人死一去何时归
　　右薤露
　　蒿里谁家地聚敛精魄无贤愚鬼伯一何相催促人命不得少踟蹰
　　右蒿里
　　拟挽歌辞　　　　　　　陶潜
　　有生必有死早终非命促昨暮同为人今旦在鬼録魂气散何之枯形寄空木娇儿索父啼良友抚我哭得失不复知是非安能觉千秋万嵗后谁知荣与辱但恨在世时饮酒不得足
　　又
　　在昔无酒饮今但湛空觞春醑生浮蚁何时更能甞殽案盈我前亲旧哭我傍欲语口无音欲视眼无光昔在高堂寝今宿荒草郷一朝出门去归来夜未央
　　荒草何茫茫白杨亦萧萧严霜九月中送我出逺郊四靣无人居高坟正嶣嶤马为仰天鸣风为日萧条幽室一以闭千年不复朝千年不复朝贤逹无奈何向来相送人各已还其家亲戚或余悲他人亦已歌死去何所道托体同山阿
　　挽歌诗　　　　　　　　缪熈伯
　　生时游国都死没弃中野朝发高堂上暮宿黄泉下白日入虞渊悬车息驷马造化虽神明安能复存我形容稍歇防齿髪行当堕自古皆有然谁能离此者
　　挽歌诗　　　　　　　　陆士衡
　　卜择考休贞嘉命咸在兹夙驾惊徒御结辔顿重基龙旒被广栁前驱矫轻旗殡宫何嘈嘈哀响沸中闱中闱且勿讙听我薤露诗死生各异伦祖载当有时舍爵两楹位啓殡进灵輀饮饯觞莫举出宿归无期帷社旷遗影栋宇与子辞周亲咸奔凑朋友自逺来翼翼飞轻轩骎骎防素骐按辔遵长薄送子长夜台呼子子不闻泣子子不知叹息重榇侧念我畴昔时三秋犹足收万世安可思殉没身易忘救子非所能含言言哽咽挥涕涕流离
　　重阜何崔嵬庐窜其间旁礴立四极穹窿放苍天侧听隂沟涌卧观天井悬广霄何寥廓大暮安可晨人徃有反嵗我行无归年昔居四民宅今托万鬼邻昔为七尺躯今成灰与尘金玉素所佩鸿毛今不振丰肌飨蝼蚁妍骸永夷泯夀堂延魑魅虚无自相賔蝼蚁尔何怨魑魅我何亲拊心痛荼毒永叹莫为陈
　　挽歌词　　　　　　　　赵徽明
　　寒日蒿上明凄凄郭东路素车谁家子丹旐引将去原下荆棘丛丛邉有新墓人间痛伤别此是长别处旷野何萧条青松白杨树
　　律诗
　　裴大夫挽歌　　　　　　骆賔王
　　蒿里谁家地松门何代丘百年三万日一别防千秋返照寒无影穷泉冻不流居然同物化何处欲藏舟
　　哭孟郊　　　　　　　　贾岛
　　身死声名在多应万古传寡妻无子息破宅带林泉冢近登山道诗随过海船故人相吊后斜日正寒天
　　哭柏岩和尚　　　　　　贾岛
　　苔覆石牀新吾师占防春写留行道影焚却坐禅身塔院松闗雪房门鎻隙尘自嫌双泪下不是觧空人
　　司马温公挽诗　　　　　蘓子由
　　白髪三朝旧青山一布衾封章留帝所徳泽在人心未起讴吟切来归顾托深杨公不乆住天意定难忱决防传贤际危言变法初纷纷看徃事一一验遗书富贵终何有清贫只自如西州不忍过行哭便囘车
　　自作挽诗　　　　　　　秦观
　　婴衅徙荒域茹哀与世辞官来録我橐吏来验我尸藤束木皮棺藁路傍陂孤魂不敢归惴惴滞犹兹家郷在万里妻子天一涯弱孤未堪事归骨定何时昔忝柱下史通籍黄金闺一朝竒祸发飘流至于斯脩涂缭山海未免从阇维荼毒复荼毒彼苍焉得知秋晩瘴江急鸟兽鸣声悲殡宫生苍藓纸钱挂枯枝蒙蒙寒雨零惨惨隂风吹无人致薄奠谁与饭黄缁更无挽歌者但有挽歌词
　　东坡云嵗在庚辰六月二十五日予与秦少游相别于海康意色自若与平日不少异但自作挽词一篇人或恠之予以谓少游齐生死了物我戯出此语其言过矣此言惟渊明可以当之少游因迁谪而作此词岂真若是乎
　　乐夀县君吕氏挽词　　　黄鲁直
　　归装衣楚楚泉世印累累来作箕帚妇不忘苹藻诗居然成万古何翅谒三医【列子曰李梁得疾其子谒三医一曰蹻氏一曰俞氏一曰卢氏】骑省还秋直霜侵鬂脚衰
　　剪髻賔筵盛齐眉妇礼闲谓宜俱白髪忽去作青山大梦惊蝴蝶何时识佩鬟哀歌行欲絶丹旐雨班班
　　哭孟寂同年　　　　　　张籍
　　曲江院里题名处十九人中最少年今日春光君不见杏花零落寺门前
　　哭孟东野　　　　　　　贾岛
　　兰无香气鹤无声哭尽秋天月不明自从东野先生死侧近云山得散行
　　哭贝韬　　　　　　　　杜荀鹤
　　交朋来哭我来歌喜傍山家薜萝四海十年人杀尽似君埋少不埋多
　　哭京兆厐尹　　　　　　张祐
　　扬子津头昔共迷一为京兆隔云泥故人昨日同时吊旧马今朝别处嘶向壁愁眉无复画扶牀稚齿已能啼也知世路多堪叹谁信庄周论物齐
　　哭刘尚书梦得　　　　　白居易
　　四海齐名白与刘百年交分两绸缪同贫同病退闲日一死一生临老头杯酒英雄君与操文章防婉我知丘贤豪虽殁精灵在应共防之地下游
　　又
　　今日哭君吾道孤寝门疾满白髭须不知箭折弓何用兼恐唇亡齿亦枯窅窅穷泉埋寳玉骎骎落景挂桑榆夜台暮齿期非逺但问前头相见无
　　哭喻亮　　　　　　　　方干
　　日夜役神多损夀先生下世未中年撰碑纵托登龙伴营奠应支卖鹤钱孤垅隂风吹细草空湿气渍残篇人间别更无他事此事谁能与问天
　　韩忠献挽词　　　　　　王介甫
　　心期自与众人殊骨相知非浅丈夫独干斗杓环帝座亲扶日毂上天衢锄耰万里山无盗衮绣三朝国有儒爽气忽随秋绽尽谩慿陈迹在龟趺
　　又
　　两朝身与国安危典防哀荣此一时木稼曾闻逹官怕山頽果见哲人萎英姿爽气归图画茂徳元勲在鼎彛幕府少年今白髪伤心无路送灵輀













　　古今事文类聚前集卷五十九
　　钦定四库全书
　　古今事文类聚前集卷六十
　　宋　祝穆　撰
　　丧事部
　　墓铭【墓碑行状附】
