<!-- { "loadSidebar": true } -->
　　我持珪与苍璧以暗投人渠不识城南穷巷有佳人不索宾郎常宴食赤铜茗椀雨班班银粟翻光解破顔上有龙文下棊局探囊赠君诺已宿此物已是元丰春先皇圣功调玉烛晁子胷中开典礼平生自期莘与渭故用浇君磊磈胷莫令鬓毛雪相似曲几蒲团听煮汤煎成车声绕羊肠鸡苏胡麻留渴羌不应乱我官焙香肌如瓢壶鼻雷吼幸君饮此勿饮酒
　　东坡读羊肠之句曰黄九恁地怎得不穷
　　双井茶送子瞻　　　　　黄鲁直
　　人间风日不到处太上玉堂森寳书想见东坡旧居士挥毫百斛泻明珠我家江南摘云腴落硙霏霏雪不如为君唤起黄州梦归载扁舟向五湖
　　谢木韫之舍人分送讲筵赐茶
　　杨廷秀
　　吴绫缝裹染菊水蛮砂涂印题进字淳熈锡贡新水芽天珍误落黄茅地故人鸾渚紫微郎金华讲彻花草香宣赐龙焙第一纲殿上走趋明月珰御前啜罢三巵露满袖香烟懐璧去归来拈出两蜿蜒雷电晦防惊破柱北苑龙芽内様新铜围银范铸琼尘九天寳月霏五云玉龙双舞黄金鳞老夫平生爱煮茗十年烧穿折脚鼎下山汲井得甘冷上山摘芽得苦梗何曽梦到龙游窠何曽梦吃龙芽茶故人分送玉川子春风来自玉皇家煆圭椎璧调冰水烹龙庖鳯搜肝髓石花紫笋可衙官赤印白泥牛走尔故人气味茶様清故人风骨茶様明开缄不但似见面叩之咳唾金石声麯生劝人堕巾帻睡魔遣我抛书册老夫七椀病未能一啜犹堪坐秋夕
　　澹庵坐上显上人分茶　　杨廷秀
　　分茶何似煎茶好煎茶不似分茶巧蒸水老禅弄泉手隆兴见春新玉爪二者相遭兔瓯面恠恠竒竒真善幻纷如擘絮行太空影落寒江能万变银瓶首下仍尻髙注汤作字势嫖姚不须更师屋漏法只问此瓶当响答紫微仙人乌角巾唤我起看清风生京尘满袖思一洗病眼生花得再明汉鼎难调要公理防勲茗椀非公事不如回施与寒儒归读茶经传衲子
　　律诗
　　北苑焙新茶　　　　　　丁公言
　　北苑龙茶者甘鲜的是珍四方惟数此万物更无新才吐微茫緑初沾少许春散寻萦树遍急采上山频宿叶寒犹在芳芽冷未伸茅茨溪口焙篮笼雨中民长疾勾萌拆开齐分两匀带烟蒸雀舌和露叠龙鳞作贡胜诸道先尝秖贵人缄封瞻阙下邮传渡江滨特防留丹禁殊恩赐近臣啜将灵药助用与上尊亲头进英华尽初烹气味真细香胜却麝浅色过于筠顾渚慙投木宜都愧积薪年年号供御天产壮瓯闽
　　以潞公所惠拣芽送公择次旧韵
　　黄鲁直
　　庆云十六升龙様国老元年密赐来披拂龙纹射牛斗外家英鉴似张雷
　　奉同公择作拣芽咏
　　赤囊歳上双龙璧【囊贡小团赤拣芽则双龙】曽见前朝盛事来想得天香随御所延春阁【元丰末作延春阁】道转春雷
　　今歳官茶极妙而难为赏音者戏用雷字韵
　　复作两诗　　　　　　　黄鲁直
　　鸡苏狗虱难同味懐取君恩归去来青箬湖邉寻陆顾白莲社里覔宗雷　乳花翻椀正眉开时苦渇羌行热来知味者谁心已许维摩能黙语如雷
　　又戏为双井解嘲　　　　黄鲁直
　　山芽落硙风回雪曽为尚书破睡来勿以姬姜弃顦顇逢时瓦釜亦鸣雷
　　奉同六舅尚书咏茶碾煎烹三首
　　黄鲁直
　　要及新香碾一杯不因寳到云来碎身粉骨方余味莫厌声喧万壑雷
　　风炉小鼎不须催鱼眼长随蟹眼来深注寒泉収第一亦防枵腹爆干雷
　　乳粥琼尘雾脚回色香未触映根来睡魔有耳不足掩直拂绳床过疾雷
　　次韵曹辅寄壑源试焙新芽
　　壑源与北苑才三里余其茶甘香特在诸私焙之上
　　苏子瞻
　　仙山灵雨湿行云洗遍香肌粉未匀明月来投玉川子清风吹破武林春要知玉雪心肠好不是膏油首面新戏作小诗君一笑从来佳茗似佳人
　　诗话
　　防湖常境上
　　唐茶惟湖州紫笋入贡每歳以清明日贡到先荐宗庙然后分赐近臣紫笋生顾渚在湖常二境之间当采茶时两郡守毕至最为盛集白乐天守姑苏闻贾常州崔湖州茶山境防寄诗云遥闻境防茶山夜珠翠歌钟俱绕身盘下中分两州界尊前合作一家春
　　雀舌下材
　　茶芽古人谓之雀舌麦颗言其至嫩也今茶之美者其质素良而所植之木又美则新芽一发便长寸余其细如针唯牙长为上品以其质干土力皆有余故也如雀舌麦颗者极下材耳乃北人不识误为品题予山居有茶论尝茶诗云谁把嫩香名雀舌定应北客未曽尝不知灵草天然异一夜风吹一寸长
　　论枪旗
　　荆公送元厚之诗云新茗斋中试一旗世谓茶之始生而嫩者则为一枪寖大而开谓一旗过此则不堪矣荆公博学多闻岂自有所稽而非浅陋之能察也【尘史】
　　茶用盐姜
　　唐人煎茶用姜故薛能诗云盐损添常戒姜宜着更夸据此则又有用盐者矣近世有用此二物者辄大笑之然茶之中等者用姜煎信佳也盐则不可【东坡】
　　杂著【以下系水品】
　　水録　　　　　　　　　张又新
　　仁宗时李季卿刺湖州至维遇陆鸿渐谓曰陆君善茶天下所闻子南零水又殊絶今者二妙千载一遇何可轻失乃命军士信谨者挈瓶操舟深诣南零陆洁器以俟俄水至陆以杓水曰江则江矣非南零者似临岸者使称不敢绐既而倾诸盆至半遽止又以杓之曰此南零者矣使蹶然骇服曰某自南零赍至岸舟荡半惧其尠挹岸水以増之处士之鉴神鉴也李大惊陆又曰楚水第一晋水最下自命吏占而次第之
　　大明水记　　　　　　　欧阳永叔
　　世传陆羽茶经其论水云山水上江水次井水下又云山水乳泉石池漫流者上瀑涌湍潄勿食食乆令人有颈疾江水取去人逺者井取汲多者其说止于此而未尝品第天下之水味也至张又新为煎茶水记始云刘伯蒭谓水之宜茶者有七等又载羽为李秀卿论水次第有二十种今考二说与羽茶经皆不合谓山水上乳泉石池为上江水次而井水下伯蒭以子江为第一惠山石泉为第二虎丘石泉第三丹阳寺井第四州大明寺井第五而松江第六淮水第七与羽说皆相反秀卿所说二十水庐山康王谷水第一无锡惠山泉第二蕲州兰溪石下水第三扇子峡虾蟇口水第四虎丘寺井水第五庐山招贤寺下方桥潭水第六子江南零水第七洪州西山瀑布第八桐柏淮源第九庐山龙池山顶水第十丹阳寺井第十一州大明寺井第十二汉江南零水第十三玉虚洞香溪水第十四武闗西水第十五松江水第十六天台十丈瀑布水第十七栁州圆泉第十八严陵滩水第十九雪水第二十如虾蟇口水西山瀑布天台十丈瀑布皆戒人勿食食之生疾其余江水居山水上井水居江水上皆与陆羽经相反疑羽不当二说以自异使诚羽说何足信也得非又新妄附益之耶其述羽辨南零岸水恠诞甚妄也水味有美恶而已欲求天下之水一二而次第之者妄说也故其为说前后不同如此然此井为水之美者也羽之论水恶渟浸而喜泉源故井取汲者江虽长然众杂聚故次山水
　　鬬茶说　　　　　　　　唐子西
　　唐相李卫公好饮惠山泉置驿传送不逺数千里而近世欧阳少师作龙茶后序称嘉祐七年亲享明堂致斋之夕始以小团分赐二府人给一饼不敢碾试至今藏之时熈寜元年也吾闻茶不问团銙要之贵新水不问江井要之贵活千里致水真伪固不可知就令识真已非活水自嘉祐七年壬寅至熈寜元年戊申首尾七年更阅三朝而赐茶犹在此岂复有茶也哉今吾提瓶走龙塘无数千步此水宜茶昔人以为不减清逺峡而海道趋建安不数日可至故每歳新茶不过三月至矣古诗
　　焦千之求惠山泉诗　　　苏子瞻
　　兹山定空中乳水满其腹遇隙则发见臭味实一族浅深各有值方圆随所蓄或为云汹涌或作线断续或鸣空洞中杂佩间琴筑或流苍石缝宛转龙虎蹙鉼罂走千里真伪半相续贵人髙宴罢醉眼乱红緑赤泥开方印紫饼絶圆玉倾瓯共叹赏窃语笑童仆岂知泉上僧盥洒自挹掬故人怜我病蒻笼寄新馥欠伸北窻下昼睡美方熟精品厌凡泉愿子致一斛
　　余爱玉女河水破竹为契使寺僧藏其一以为往来之信谓之调水符　前人
　　欺谩乆成俗闗市有弃繻谁知南山下取水亦置符古人辨淄渑皎若鹤与鳬吾今既谢此但视符有无常恐汲水人智出符之余多防竟无及弃置为长吁
　　惠山泉　　　　　　　　黄鲁直
　　锡谷寒泉防石俱【防音安盖取井旁数小石置瓶中澄水令不浊】并得新诗虿尾书急呼烹鼎供茗事澄江急雨看跳珠是功与世涤膻腴今我一空常宴如安得左轓箕颍尾风炉煮茗卧西湖
　　律诗
　　陆羽茶井　　　　　　　王元之
　　甃石封苔百尺深试茶尝味少知音惟余半夜泉中月留得先生一片心

　　古今事文类聚续集卷十二
　　钦定四库全书
　　古今事文类聚续集卷十三
　　宋　祝穆　撰
　　燕饮部
　　御宴
　　羣书要语云上于天需君子以饮食宴乐【需卦】王燕则诸侯毛【礼】宫酒以黄帕封故谓之黄封酒【杂志】
　　诗句萧曹拱御筵【杜】遽厌天庖鲜【坡】珍熟具太官【坡】紫驼之峰出翠釜【杜】御厨络绎送八珍【杜】侍臣鹄立通明殿一朶红云捧玉皇【坡】上尊御食传恩光【陆放翁】九天日月开清宴【杨诚斋】
　　古今事实
　　镐京之宴
　　武王诗鱼在在藻有颁其首王在在镐岂乐饮酒
　　湛露之宴
　　成王诗湛露天子燕诸侯也
　　雒阳宫之宴
　　髙皇置酒雒阳宫上曰通侯诸将皆言其情吾所以有天下者何项氏之所以失天下何高起王陵对曰云云上曰张良萧何韩信三者皆人杰吾能用之项羽有一范増而不能用此所以为我禽也羣臣恱服
　　未央宫之宴
　　九年淮南王梁王赵王楚王朝未央宫置酒前殿上奉玉巵为太上皇寿曰始大人常以臣亡赖不能治产不如仲力今某之业所就孰与仲多殿上羣臣皆称万歳大笑为乐
　　沛宫之宴
　　十二年上破布还沛留置酒沛宫悉召故人父老子弟佐酒发沛中儿得百二十人教之歌酒酣上击筑自歌曰大风起兮云飞威加海内兮归故乡安得猛士兮守四方令儿皆和习之上乃起舞慷慨伤怀泣数行谓沛父兄曰防子悲故乡吾虽都关中万歳之后吾防魄犹思沛其以沛为朕汤沭邑
　　长乐宫之宴
　　高帝悉去秦仪法为简易羣臣饮争功醉或妄呼防劒击柱叔孙通与弟子共起朝仪为緜蕞野外习之防长乐宫成诸侯羣臣朝廼今羣臣习于是皇帝辇出房百官执防传警御史执法举不如仪者輙引去竟朝置酒无敢諠哗失礼者帝曰吾乃今日知皇帝之贵也
　　赋诗夺锦
　　唐武后游龙门命羣臣赋诗先成者赐锦袍左史东方虬诗先成陈设拜赐坐未安宋之问诗复成文理兼美左右莫不称善乃就夺锦袍衣之其词曰宿雨霁妖氛流云度城阙
　　雨中锡宴
　　宋太祖大宴雨暴作上不恱赵普奏曰外靣百姓正望雨官家大宴何妨只是损得些陈设湿得些乐官衣裳但令雨中作杂剧更可笑此时雨难得百姓快活时正好饮酒宴乐太祖大喜宣令雨中作乐宣劝满饮尽欢而罢【贾氏谈录】
　　赐宴问酒价
