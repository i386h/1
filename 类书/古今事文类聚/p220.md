<!-- { "loadSidebar": true } -->
　　偶系江船江树枝因看射鸟令人悲盘空野鹤忽然下背翳见媒心不疑媒闲静立如无事清唳时时入遥吹徘徊未忍过南塘且应同声与同类疏翎宛若相逢喜只怕才来又惊起窥鳞啄藻乍低昻注定当胸流一矢媒欢舞跃势离披似谄功能腰弩儿云飞水宿各自物妒侣害羣犹尔为何况人间有名利外头笑语中猜忌君不见荒陂野鹤陷良媒同类同声真可畏
　　鹤叹　　　　　　　　　　蘓子瞻
　　园中有鹤驯可呼我欲呼之立坐隅鹤有难色侧睨余岂欲臆对如鵩乎我生如寄良畸孤三尺长胫阁瘦躯俯啄少许便有余何至以身为子娱驱之上堂立斯须投以饼饵视若无戛然长鸣乃下趋难进易退我不如律诗
　　和裴相公寄白侍郎求双鹤　刘禹锡
　　白首谁为伴朱门幸见呼不知疎野性我爱凤池无又云横上青山勿回顾的应胜在白家时
　　失鹤　　　　　　　　　　李羣玉
　　瑶台烟雾外一去不回心清海蓬莱逺秋风碧落深隳翎留片雪雅操入孤琴岂是笼中物云罗莫更寻
　　步虚诗　　　　　　　　　刘禹锡
　　华表千年一鹤归凝丹为顶雪为衣星星仙语人听尽却向五云翻翅飞
　　鹤　　　　　　　　　　　欧阳永叔
　　樊笼毛羽日低摧野水长松眼暂开万里秋风天外意日斜闲啄岸邉苔
　　和乐天送鹤上裴相公诗　　刘禹锡
　　昨日看成送鹤诗髙笼提出白云司朱门乍入应迷路五树容栖莫拣枝双舞庭中花落防数声池上月明时三山碧海不归去且向人间呈羽仪
　　失鹤　　　　　　　　　　李逺
　　秋风吹却九皋禽一片闲云万里心碧落有情应怅望青天无路可追寻来时白雪翎犹短去日丹砂顶渐深华表柱头留语后不知消息到如今
　　失鹤　　　　　　　　　　韩偓
　　正怜标格出华亭况是昻藏入相经碧落顺风初得志故巢因雨却闻腥几时翔集来华表每日沉吟看画屏为报鸡羣虚妒疾红尘向上有青
　　答贾支使寄鹤　　　　　　薛能
　　瑞羽竒姿踉跄形称为仙驭过青何年厚禄曽居卫几世前身本姓丁幸有逺云兼逺水莫临华表况华亭劳君赠我清歌侣将去田园夜坐听
　　鸢【纸鸢附】
　　羣书要语鸢飞戾天【棫朴】前有尘埃则载鸣鸢【礼记】
　　古今事实
　　鸢堕腐防
　　虞氏者梁富人也登髙楼临大路设乐陈酒击博其上而游侠相随行楼下博者射中而笑鸢堕腐鼠而中之游侠相与语曰虞氏富久矣常有轻人之志乃辱我以腐防请灭其家夜乃攻虞氏大灭之
　　鸢堕水中
　　马援击交趾下潦上雾毒气上蒸仰视乌鸢跕跕堕水中
　　放纸鸢【以下系纸鸢】
　　五代汉李业与隐帝狎昵放纸鸢于宫中
　　古今文集
　　古诗
　　飞鸢操　　　　　　　　　刘禹锡
　　鸢飞杳杳青云里鸢鸣萧萧风四起旗尾飘势渐髙箭头砉划声相似长空悠悠霁日悬六翮不动凝非烟游鹍翔鴈出其下庆云清景相回旋忽闻饥鸟噪相聚瞥下云中争腐防腾音厉吻相喧呼仰天大吓疑鹓雏畏人避犬投髙防俯啄无声犹屡顾青鸟自爱玉山禾仙禽徒贵华亭露朴危巢向暮时陪鳃饱腹蹲枯枝游童挟弹一麾肘臆碎羽分人不悲天生众禽各有类威凤文章在仁义鹰隼仪形蝼蚁心虽能戾天何足贵律诗【系纸鸢】
　　纸鸢　　　　　　　　　　王逢原
　　谁作轻鸢壮逺观似嫌飞鸟未多端才乗一线慿风去便有愚儿仰面看未必青霄因可到偶能终日遂为安扶摇不起沧溟逺笑杀鹏搏似尔难










　　古今事文类聚后集卷四十二
<子部,类书类,古今事文类聚>
　　钦定四库全书
　　古今事文类聚后集卷四十三
　　宋　祝穆　撰
　　羽虫部
　　鹰
　　羣书要语鹰鶆鸠郭璞注鶆当为鷞【尔雅】一嵗为黄鹰二嵗为抚鹰三嵗为青鹰【广志】仲春之月鹰化为鸠【月令】仲秋鸠化为鹰然后设罻罗　季夏鹰乃学习　鹰乃祭鸟【并月令】鹰者其杀之时也鸠者非其杀之时也【大戴礼】纷连薄以攫窜遂陷首以摧臆【同上】
　　诗句鞲上鹰一饱则飞掣【杜】苍鹰厉爪翼耻与燕雀游【傅元】金眸玉爪不凡材【杜】爪拳金钩嘴屈鐡万里风云藏劲翮兀立槎枒不畏人眼看青有余力【山谷画角鹰】古今事实
　　爽鸠司冦
　　少皥鸟师而鸟名爽鸠氏司冦者也注爽鸠鹰鸷鸟也故为司冦主盗贼【左传】
　　尚父鹰扬
　　维师尚父时惟鹰扬
　　鹰逐鸟雀
　　子产始知然明问为政对曰视民如子见不仁者诛之如鹰鹯之逐鸟雀也【左传】
　　鹰搏鹏雏
　　楚文王少时雅好田猎天下快狗名鹰毕聚焉有人献一鹰曰非王鹰之俦俄而云际有一物翺翔飘飖鲜白而不辨其形鹰见于是竦翮而升矗若飞电须羽堕如雪血洒如雨良久有一大鸟堕地而死其两翅广数十里喙边有黄众莫能知时有博物君子曰此大鹏雏也文王乃厚赏之【幽明录】
　　东门臂鹰【见犬门】
　　鹰饱则飏
　　魏吕布因陈登求徐州牧不得布怒登喻之曰登见曹公言待将军譬如养虎当饱其肉不则噬人公曰不如卿言譬如养鹰饥则为用饱则飏去布乃解
　　好猎养鹰
　　元坦为冀州刺史不恤人事专为聚敛性好畋渔无日不出鹰犬常数百头器网十余车自云宁三日不食不能一日不猎【典畧】
　　失鹰不问
　　源乾曜京兆尹留守京师仗内白鹰因纵失之诏京兆督捕获于野絓榛死吏惧得罪乾曜曰上圣明不以畜玩寘罪遂入自劾帝亦不问
　　谓帝求鹰
　　李大亮凉州都督有台使见名鹰讽大亮献之宻表曰陛下絶畋猎久矣而使者求鹰信陛下意乃乖昔防如是擅求是使非其才太宗曰有臣如此朕何忧
　　呼鹰为乐
　　姚元崇曰臣年二十居广成泽以呼鹰逐兽为乐
　　敌至调鹰
　　契丹破栾城杜重威等大军隔絶桑维翰曰事急矣乃见冯玉等计事而谋不合又求见帝帝乃调鹰苑中不暇见维翰退而叹曰晋不血食矣【维翰传】
　　古今文集
　　杂著
　　鹰赋　　　　　　　　　　魏彦深
　　惟兹禽之化育实钟山之所生资金方之猛气擅火徳之炎精何虞者之多端运横罗以羁束缀轻丝于双脸结长绳于两足飞不遂于本情食不充于所欲逸翰由而暂敛雄心为之自局若乃貎非不一相乃多途指重十字尾贵合卢立如植木望似愁胡嘴同钩利脚等荆枯亦有白如散花赤如防血大文若锦细斑似襭眼类明珠毛犹霜雪身重若金爪刚如铁或复顶平似削头圆如卵臆阔头长筋麄颈短翅厚羽劲髀寛肉缓求之事用俱为絶伴或如鹑头或似鸱首赤睛黄足细骨小肘懒而易警奸而难诱住不可呼飞不及走若斯之辈不如勿有若夫疾食速消此则有命鸳颈猴立是为无病厠门忌大结腹恶软绦不欲絶背不宜喘生于窟者则好眠巢于木者则常立双骹长者则起迟六翮短者则飞急毛衣屡改厥色无常寅生酉就总号为黄二周作鹞千日成苍虽曰排卢性殊众鸟雌则体大雄则形小遇犬则惊猜得人则驯扰养雏则少病野罗则多巧察之为易调之实难格必髙迥室必华寛姜以取热酒以排寒韝须温暖肉不陈干近之令狎静之使安昼不离手夜便火宿微加其毛少减其肉肌肥肠瘦心和性熟令絶云霄志在驰逐
　　双白鹰赞　　　　　　　　蘓颋
　　开元乙夘嵗东夷右长白肃赉扶余而贡白鹰一双皆皓如练色斑若防章积雪全映飞花碎防所谓金气之英瑶光之精髙髻伟臆长距秀颈奋发而锐坚刚则厉摩天絶海雷击颷逝观其行时令顺秋杀指挥应捷顾盼余雄当落鹏之赏蔑仇鹞之敌实稀代之尤也况此鸟猛过于众重倍于凡礼于君则劝忠祭于祖则立敬壮其体则用武綷其翼则成文彼宠而服之鹖也能果荣而戴之蝉也能洁矧乎职命司冦师惟尚父闻箴则奸择善为更盖选士之是式匪从禽之足云此谓备于图而儆在位也微臣奉制敢称赞曰
　　鹰之大者精明竦俊劲而横絶雄则逺振锦文素防珠聨玉润往乃奋威将军所徇鹰之次者勇鋭光芒絶海而至乗风载络以红防文其防章下韝必中惟吏之良
　　义鹰记　　　　　　　　　吕次儒【南公】
　　盱南陆氏世雄于赀子弟矜玩好往往以之易学文售竒访异以为常它日遇山夫卖猴雏取而畜之甚驯纵其游息门内外毋复羁检嵗久矣猴益老意向类奸然猴牡猴也见妇女必跳梁悚抃如将近之陆氏患焉谋掊之死未施手而猴先惊畏登屋僻去以避祸弹石不得中人力不能追凡夜寂猴輙潜下取饮食人动则引遁无如之何防少年自防来臂俊苍鹰陆氏子弟往从之郊视其搏摄无虚向因就与语薄告以猴害少年许诺为擒之即俱还据髙隅发鹰韝已发则逞逞摩空下瞰得猴处猴犹坐不动伺鹰垂近急举瓦以扞身鹰不能得也奋焉穿云以逝渐黙不可见于是主客不知所为方相慰以壶馔未敢议所以谢少年也明日忽闻空中有铃声少年色动意其鹰也舍杯哕嚼疾趋昨日立处仰瞻之果鹰来也方复搏翔下击猴仍用前计以自全鹰失攫防翮以过后一鹰继至猴不拟也遂中其擒少年招得所臂鹰而遂擒者委猴而去盖少年之鹰往招之而来助者也吕南公曰羽毛之居生也纵横乎林莽之间而顺适乎天地之内同而异异而同彼其鹰类非一种聚而已也何少年之所养适当攫防之不胜而遂能招夫助己者耶夫以通昼夕之奔遯盖不知其经渉几千万里之逺而几十百之羣队彼岂有呴呴之语言沾沾之势貎以相讽动者耶至其见助者又未必同栖共育者也而輙相从乎所末如之何之害彼曽人之与耶今人生同州聚同乡上之人防之以政刑而端良博厚之士尸其教劝其平居束冠衣媚声色以相翕习有谓之为无志气行义则起不平之色亦从而恨之惟其一旦撄介患害则人人自若也曰吾爱髪肤又曰吾力不能也埋头缩手咨嗟而斜睨以浮阳于畏慎之名此一门之内有之矣况婣族耶婣族固有此况州闾知识耶是曽二鹰之无知奚志气行义之得耶呜呼人禽之所以异者形名而已矣就形名以索实吾岂敢知治平之未尔余初出山延陵刘县尉扶为余道此余耿叹焉刘君谓余盍歌之如少陵所诗鹘报蛇余辞以未能也姑志之亦书其所叹于后矜玩好者可以戒不如鹰者可以惭及其戒且惭欤刘君与余皆幸矣是夏六月志
　　古诗
　　放鹰　　　　　　　　　　白居易
　　十月鹰出笼草枯雉兔肥下韝随指顾百掷无一遗鹰翅疾如风鹰爪利如锥本为鸟所设今为人所资孰能使了然有术甚易知取其向背性制在饥饱时不可使长饱不可使长饥饥则力不足饱则背人飞乗饥纵搏击未饱须絷维所以爪翅功而人坐收之圣明驭英雄其术亦如斯鄙语不可弃吾闻诸猎师
　　养鹰词　　　　　　　　　刘禹锡
　　养鹰非玩形所资击鲜力少年昧其理日日哺不息探雏网黄口旦暮有余食宁知下韝时翅重飞不得毰毸上林表狡兔自南北饮啄既已盈安能劳羽翼
　　王兵马使二角鹰　　　　　杜甫
