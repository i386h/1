<!-- { "loadSidebar": true } -->
　　火帝降炎臣兴邈矣六合歊然如烝万物长嬴如腾如凌不可谢其造不可名其至能忽阴薄阳化生此青蝇触类冉冉朋飞薨薨切羶而蠧芳筵预登当是之际无人不憎我疑奸人之魂佞人之魄堙郁不散托蝇寄迹不然者何以变白为黒变黒为白所以恣其防染所以遂其防慝奸佞之作败君之徳黒白之变为物之贼所谓欲葢而彰顺非而泽使洁者不得自明者不得自黙连璧失珍兼金夺色致义士之感心几抚髀而太息众君子矫而议曰天运地施融融蚩蚩何者不有何生不宜信妍丑以自任亦浩混乎无知蝇斯末胡足骂为殊不知天地不言假乎仁者持准操柱以上化下使恶不黩善真不类假廓唐尧之雍熈称周王之风雅防邪之萌虽小不舍厚汚若成悔何及也于是连呼童奴疾致如意当案辍飡对客攘臂指西风而骂曰未断尔祖终恶尔类营营乎青蝇止于藩
　　憎苍蝇赋　　　　　　　　欧阳永叔
　　苍蝇苍蝇吾嗟尔之为生既无蜂虿之毒尾又无蚊蝱之利嘴幸不为人之畏胡不为人之喜尔形至尔欲易盈杯盂残沥砧几余腥所希杪忽过则难胜苦何求而不足乃终日而营营逐气防香无处不到顷刻而集谁相告报其在物也虽微其为害也至要若乃华榱广厦珍簟方床炎风之燠夏日而长神昏气蹙流汗成浆委四肢而莫举眊两目其茫洋惟髙枕之一觉冀烦歊之暂忘念于尔而何负乃于吾而见殃防头扑面入袖穿裳或集眉端或沿眼眶目欲瞑而或警臂【或作手】已疲而犹攘于此之时孔子何由见周公于髣髴庄生安得与蝴蝶而徜徉此其为害者一也又如峻宇高堂嘉賔上客沽酒市脯铺筵设席聊娯一日之余闲奈尔众多之莫敌或集器皿或屯几格或醉醇酎因之没溺或投热羮遂丧其魄谅虽死而不悔亦何戒夫贪得尤忌赤头号为景迹一有沾汚人皆不食奈何引类呼朋摇头鼓翼聚散倐忽徃来络绎方其賔主献酬衣冠俨饰使吾挥手顿足改容失色于此之时王衍何暇于清谈贾谊堪为之太息此其为害者二也又如醯醢之品酱臡之制及时月而収藏谨缾罂之固济乃众力以攻钻极百端之窥觊至于太胾肥牲嘉殽美味葢藏稍露于罅隙守者或时而假寐才少怠于防严已辄遗其种类莫不养息蕃滋淋漓败壊使亲朋卒至索尔以无欢臧获怀忧因之而得罪此其为害者三也是皆大者余悉难名呜呼止棘之诗垂之六经于此见诗人之博物比兴之为精宜乎以尔刺防人之乱国诚可嫉而可憎律诗
　　秋蝇　　　　　　　　　　杨廷秀
　　秋蝇知我正哦诗拂拂縁眉复入髭欲打羣飞还歇去风光乞与几多时
　　诗话
　　咏蝇以刺
　　熈寜初外学置官师职简地亲多在宴席有学官喜谇语同僚苦之咏蝇以刺曰衣服有时遭防染盘杯无处不追随【后山】
　　咏窻上蝇
　　古灵见窗上蝇曰百年钻故纸未见出头时
　　蝇虎
　　羣书要语形似蜘蛛而色灰白善捕蝇一名蝇蝗【説文】古今事实【阙】
　　古今文集
　　古诗
　　蝇虎　　　　　　　　　　陈无己
　　物微趣下世不数随力捕生得称虎匿形注目摇两股卒然一击势莫御十中失一八九取吻间流血腹如鼓却行奋臂吾其武明日淮南作端午
　　蚊【蠛蠓附】
　　羣书要语秦谓之蚋楚谓之蚊【説文】丹鸟羞白鸟【夏小正歌见萤门】蚊蚋为黍民【古今注详见蚁门】海上有虫巢蚊睫名曰焦防【列子】蚊防噆肤则通宵不寐矣【庄子】
　　诗句蚊防当家口草石是亲情【卢仝】半夜蚊雷起西风为解分【山谷】
　　蠛蠓小虫似蚋喜乱飞【尔雅】一名醯鸡【庄子】因雨而生见阳而死【列子】
　　古今事实
　　开帱进蚊
　　齐桓公卧于柏寝谓仲父曰吾国富民殷无余忧矣一物失所寡人悒悒今白鸟营营是必饥耳因开翠纱之帱进之其蚊有知礼者不食公之肉而退其蚊有知足者防【子立反】公之肉而退其蚊有不知足者遂长嘘短吸而食之及其饱也腹肠为之溃破【金楼子】
　　使蚊负山
　　肩吾见楚狂接舆接舆曰日中何以语汝肩吾曰已出经式义定孰敢不听而化接舆曰是欺徳也其于治天下也犹涉海凿河而使蚊负山也【庄子】
　　聚蚊成雷
　　汉中山靖王朝天子置酒闻乐而泣问其故靖王对曰臣闻众呴漂山聚蚊成雷是以文王拘于羑里孔子厄于陈蔡
　　覆射知蟁
　　东方朔传郭舍人曰愿问朔一事朔得臣愿榜一百朔穷臣当赐帛曰客从东方来歌谣且行不从门入逾我垣墙逰戏中庭上我殿堂击之桓桓死者攘攘格鬬而死主人被创是何物也朔曰长喙细身昼亡夜存嗜肉恶烟为掌指所扪臣朔愚戆名之曰蟁舍人词穷当复脱裈
　　道术禁蚊
　　后汉赵炳有道术章安令恶其惑众収杀之人为立祠于永康至今蚊蚋不能入
　　夏不驱蚊
　　呉猛少有孝行夏日常手不驱蚊惧其去已而噬亲也【孝子传】
　　碧绡蚊帱
　　崔祖思啓陈政事曰宋武帝节俭张妃房惟碧绡帱【海録】
　　未尝有蚊
　　梁孙谦居身俭素牀施蘧蒢屏风夏日无帱帐而夜卧未尝有蚊蚋
　　独无蚊蚋
　　梁湘东王萧泽作金楼子曰荆州髙斋盛夏之月无白鸟余常寝处其中及移余斋则聚蚊之声如雷矣数丈之间如此之异吁可怪哉
　　蚊食露筋
　　旧传有女子夜过髙邮去郛三十里天阴蚊盛有耕夫田舍在焉其嫂止宿女曰吾寜处死不可失节遂以蚊死其筋见焉人为立祠曰露筋庙
　　蚊子喓喝
　　欧阳公云予作憎蝇赋蝇可憎矣尤不堪蚊子自逺喓喝来咬人也【闻见録】
　　道犹醯鸡【系蠛蠓】
　　孔子闻老聃之言出告顔回曰丘之于道也其犹醯鸡欤【庄子】
　　古今文集
　　杂著
　　蚋子赋　　　　　　　　　唐王周
　　蚋子之下有蟆子蟆子之下有浮尘子三者异乎皆状小而黒世云巴蛇鳞介中微虫所变耳三伏间昼飞夜息咂啄人肌肤动为疮痏能飞不见其翼能囓不见其口微之极虽缜宻衣服亦可通透庄生焦螟之説近之也至微之虫豸诗独无蚋故作赋以广之
　　虫之至微名之曰蚋信乎虮之别品为复虱之余裔羣巢蚊之异类结搏牛之深契附诸郁蒸产彼芜秽张华之识何以辨其两翼离娄之明何以见其长喙伺暑絺之漏露萃丰肌而睥睨黙然而至暗然而噬人之至灵何阙尔之所卫人之至刚何反尔之所制状斯咄咄吁于造物何不恣蛇虺之毒必当与之为避何不张虎豹之口不敢与之为忽岂其食人之膏血资已之肥腯念肤体之何毁痛疮痏之难没吾将撷楸叶以为焚俾尔之销骨者也
　　古诗
　　蚊　　　　　　　　　　　孟郊
　　五月中夜息饥蚊尚营营但将膏血求岂觉性命轻顾已寜自愧饮人以偷生愿为天下防一使夜景清
　　葛防　　　　　　　　　　黄鲁直
　　飞蚊逺牀帷来傍青灯集微凉忽透隙如带惊雷入念彼无防者中夜何嗟及天下同安眠西风向秋急
　　平望蚊子　　　　　　　　呉融
　　天下有蚊子候夕噆人肤平望有蚊子白昼来相不避风与雨羣飞出菰蒲扰扰蔽天黒雷然随舶舻利嘴入人肉微形红且濡振蓬亦不惧至死贪膏腴舟人敢停棹陆者亦疾趋南北百余里畏之如虎驱噫嘻天地间万物各有殊阳者阳为伍阴者阴为徒蚊蚋是何物夜后喧墙隅如何正曦赫吞噬当通衢人筋为尔断人力为尔枯衣襟秽且甚盘馔腥有余岂是阳徳衰不能使消除岂是有主者此乡宜毒荼吾闻蛇能螫避之则无虞吾闻虿有毒见之可疾驱惟是此蚊子逢人皆病诸江南夏景好水木多萧疎此中震泽路风月弥清虚前后几来徃襟怀未曽舒朝既襞积夜仍跧蘧蒢虽然好吟咏其奈难踟蹰人生有不便天意当何如谁能假羽翼直上言洪炉
　　憎蚊　　　　　　　　　　欧阳永叔
　　扰扰万类殊可憎非一族甚哉蚊之微岂足汚简牍干坤量广大善恶皆含育荒茫三五前民物交相黩禹鼎象神奸蛟龙走潜伏周公驱猛兽人始居川陆迩来千百年天地得清肃大患已云除细微遗不録蝇防蚤虱虮蜂蝎蚖蛇蝮惟尔于其间有形才一粟虽微无奈众惟小难防毒尝闻髙邮间猛虎死凌辱哀哉露筋女万古雠不复水乡自宜尔可怪穷邉俗晨飡下帏帱盛暑泥驹犊我来守穷山地气尤卑溽官闲懒所便惟睡宜便足难堪尔类多枕席厌縁扑薫檐苦烟烬燎壁疲照烛荒城繁草树旱气飞炎熇羲和驱日车当午不转毂清风得夕凉如赦脱囚梏埽庭露清天坐月荫嘉木汝寜无他时忍此见迫促翾翾伺昏黒稍稍出壁屋填窗来若翳聚隙多可掬丛身疑陷围聒耳如遭哭猛攘欲张拳暗中甚飞镞手足不自救其能营背腹盘飡劳扇拂立寐僵僮仆端然穷百计还坐瞑双目于吾诚不较在尔诚为酷谁能推物理无乃乖人欲驺虞鳯凰麟千载不一瞩思之不可见恶者无由逐
　　江上蚊子　　　　　　　　韦楚老
　　摇侠趐亚红腹江邉夜起如雷哭请问贪婪一防心腐肉填腹几多足越女如花住江曲寒蛾夜夜凝双緑任君撩乱锦窗中十幅轻绡围夜玉
　　聚蚊謡　　　　　　　　　刘禹锡
　　沈沈夏日空堂开飞蚊伺暗声如雷嘈然倐起初骇听殷殷若自南山来喧腾鼔舞喜昏黒昧者不分聪者惑露花滴沥月上天利嘴迎人防不得我躯七尺尔如芒我孤尔众能我伤天生有时不可遏为尔设幄潜匡牀清商一来秋日晓羞尔微形饲丹鸟
　　律诗
　　蚊【公监泰州西溪盐地多蚊蚋】范希文
　　饱去樱桃重饥来栁絮轻但知求旦暮休更问前程
　　虱【蚤附】
　　羣书要语虱囓人虫也虮虱子也【説文】汤沐具而虮虱相吊【淮南子】甲胄生虮虱【韩子】头虱着身皆稍变而白身虱处头皆渐化而黒【抱朴子】似衣中虱必须掐之【三国典梁书】搏牛之防不可以破虱【汉书】
　　诗句地下虮虱臣【卢仝】虱闻汤沸尚血食【山谷】
　　蚤囓人跳虫也【説文】得蚤者磨之齿牙为害身也【曹植论】蚤虱羣攻卧不获安【抱朴子】以新室吞匈奴无异口中蚤虱【汉书】
　　古今事实
　　学射贯虱
　　纪昌学射于飞卫使学视小如大纪昌以牦悬虱于牖南面而望之二年之后如车轮焉以观余物皆丘山也乃以燕角之弧弧蓬之簳射之贯虱之心而悬不絶以告飞卫卫曰汝得之矣
　　头虱必剃
　　马援击防阳山贼上书曰除其竹木譬如婴儿头多虮虱而剃之荡荡然虮虱无所复依书奏上大悦因出小黄门头有虱者皆剃之【东观汉记】
　　扪虱论事
　　王猛隐居华山怀佐世之念桓温入闗猛被緼袍而诣之面谈当世之事扪虱而言旁若无人温察而异之
　　多虱不堪
　　嵇康与山涛书危坐一时痹不得摇性复多虱爬搔无已而当裹以章服揖拜上官三不堪也
　　择虱夷然
　　晋顾和王导辟为州从事月旦当朝未入停车门外周顗过之和方择虱夷然不动顗指和心曰此中何所有和徐应曰此中最是难测地【语林】
　　不忍虱饥
　　齐江泌性仁义衣敝虱多绵裹置壁上恐虱饥死乃复置衣中后终身无虱
　　对客觅虱
　　北齐邢子才位中书监脱畧简易不修威仪有斋不居坐卧常在一小屋菓饵之属置之梁上賔至下而共噉对客或解衣覔虱且与剧谈
　　亲为择虱
