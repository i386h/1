<!-- { "loadSidebar": true } -->
　　营田免役
　　元结拜道州刺史初西京蛮掠居人数万去遗户裁四千诸使调发符牒二百函结以民困甚不忍加赋上言臣州为贼焚粮储屋宅男女牛马几尽岭南诸州冦盗不尽得守捉候望四十余屯有一不靖湖南且乱请免百姓所负租税及租庸使和市杂物十三万緍又奏嵗正租庸外宜以时増减为民营田免徭役流亡归者万余
　　发仓贱直
　　孙成迁为信州刺史嵗大旱发仓以贱直售民故饥而不亡再朞増户五千诏书褒美
　　还移税钱
　　李渤为防州刺史奏还信州移税钱二百万赋米二万石观察使上状不阅
　　浚渠灌田
　　李栖筠为常州刺史嵗仍旱编人死徙踵路栖筠为浚渠厮江流灌田遂大丰稔
　　治导溉田
　　孟简为常州刺史州冇孟渎久淤阏简治导溉田凡四千顷以劳赐金紫
　　廐刍均赋
　　韩休出为虢州刺史虢于东西京为近州乗舆所至常税廐刍休请均赋他郡中书令张说曰免虢而与他州此守臣私恵耳休曰刺史知民之弊而不救岂为政哉讫如休请
　　河役躬防
　　裴耀卿俄徙宣州前此大水河防壊诸州不敢擅兴役耀卿曰非至公也乃躬护作役未讫诏徙官耀卿惧功不成抚廵饬属隄成发诏而去济人为立碑颂德
　　梁驿为最
　　裴耀卿为济州刺史济当走集地广户寡天子东廵耀卿置三梁十驿科敛均省为东门知顿最
　　饩牵无他
　　宗封襌还次宋州宴从官谓张说曰今朕有事岱宗而懐州刺史王丘饩牵外无他献我知其不市恩也济州刺史裴耀卿上书数百言曰人或重扰不足告成朕置书座右以自戒此其爱人也
　　诛破奸盗
　　李吉甫为忠州刺史改郴饶二州防前刺史继死咸言牙城有物慎不敢居吉甫命菑除其廨以视事吏由是安诛破奸盗窟穴治称流闻
　　信待羣盗
　　吕元膺为蕲州刺史甞录囚囚或白父母在明日嵗旦不得省为恨因泣元膺恻然悉释械归之而戒还期吏白不敢答曰吾以信待人人岂我违如期而至自是羣盗感愧悉避境去
　　喻盗自新
　　冯元常徙眉州刺史剑南有光火盗夜掠人昼伏山谷元常喻以恩信约悔过自新贼相率脱甲面缚
　　抚戎得欢
　　狄仁杰出为宁州刺史抚和戎落得其欢心
　　士皆奋攻
　　帝讨李师道出聼楚州刺史淮南兵緜弱郓人素易之聼日整勒士皆奋即掩贼不虞趋涟水破沭阳絶龙沮堰遂取海州攻朐山降之懐仁东海两城望风送欵
　　冦不能暴
　　马燧为陇州刺史西山有吐蕃其上有通道冦出入者燧聚石种树障之设二门为谯橹八日而毕冦不能暴
　　卧治屏蔽
　　王及善神功元年契丹扰山东擢魏州刺史武后劳曰外敌犯边公虽病可与妻子行日三十里为朕卧治为屏蔽也
　　统众平贼
　　崔义永徽中迁婺州刺史时睦州女子陈硕真举兵反分遣其党围婺州义乃署崔借先锋而自统众继之由是众为用斩首数百级降其众万余贼平拜御史大夫
　　开门偃帜
　　霍王元轨为定州刺史突厥冦定州元轨令开城门偃旗帜冦疑不敢入夜遁州人李嘉运潜结贼诏穷诛支党元轨以冦近且强人必危但杀嘉运余无所诘因自劾
　　防将作乐
　　张守珪为瓜州刺史墨离军使都督余众完故城版筑方立虏奄至众失色守珪曰疮痍之余讵可矢石相角须权以胜之遂置酒城上防诸将作乐虏疑有备不敢攻引去守珪纵兵邀击败之
　　纵民就田
　　万嵗通天契丹陷冀州河北震动擢狄仁杰为魏州刺史前刺史惧贼至驱民保城修守具仁杰至曰贼在逺何自疲民悉纵就田冦亦引去民爱仰之复为立祠【夲传】
　　纵民归敛
　　敬睴为卫州刺史时河北经突厥所骚方秋筑城睴曰金汤非粟不守岂有弃农畆事池隍哉纵民归敛阖部利安
　　怒光辅暴
　　张光辅讨越王军中恃功多暴索仁杰拒之光辅怒曰州将轻元帅耶仁杰曰乱河南者一越王公董士三十万以平乱纵使暴横使无辜之人咸坠涂炭是一越王死百越王生也如得上方斩马剑加君项虽死不恨光辅还奏仁杰不逊左授复州刺史
　　代袁公政
　　袁滋为华州刺史政清简流民至者给地居之名其里曰义舍然専以慈恵为夲又甞设条教民爱向之有犯令者时时法外纵舍得盗贼或哀其穷出财为偿所亡杨于陵代之滋行耆老遮道不得去于陵使喻曰吾不敢易袁公政人皆罗拜流涕
　　相哭立碑
　　狄仁杰出豫州刺史时越王兵败支党余二千人论死仁杰释其械密疏皆非本意诖误至此有诏悉谪戍边囚出寜州父老问劳曰狄使君活汝耶因相与哭碑下囚斋三日乃去至流所亦为立碑
　　见碑悲感
　　晋羊祜字叔子为荆州刺史常登岘山及祜薨乃立碑岘山百姓见其碑莫不悲感号为堕泪碑
　　古今文集
　　杂著
　　道州刺史防壁记　　　　元　结
　　天下太平方千里之内生植齿类刺史能存亡休戚之天下兵兴方千里之内能保黎庶能攘患难在刺史耳凡刺史若无文武才略若不清防肃下若不明恵公直则一州生类皆受其害于戯自至此州见井邑丘墟生人几尽试问其故不觉涕下前軰刺史或有贪猥惛弱不分是非但以衣服饮食为事数年之间苍生防以私欲侵夺兼之公家驱迫非奸恶强富殆无存者问之耆老前后刺史能恤养贫弱専守法令有徐公履道李公廙而已遍问诸公善或不及徐李恶有不堪説者故为此记与刺史作戒自置州以来诸公改授迁黜年月则旧记存焉
　　江州刺史防壁记　　　　独孤及
　　古者国有史氏君举必书倚相董狐史防史嚚即其人也秦以来国化为郡史官废职防牍之制寖灭记事者但用名氏嵗月书于公堂而春秋梼杌存乎屋壁其来旧矣是州也在荆之域于浔之阳西从岷山东注渤澥洪涛至是分为九而庐山湓水周乎雉堞洞庭彭蠡为之襟故自晋元康讫于梁陈出入五代四百余载世称雄镇且曰天府匪亲匪贤莫荷其寄唐有天下六合一轨设险斯废惟民是恤则命官择任与列郡等矣至徳以来戎马生而楚氛恶犹以是邦咽喉秦吴跨蹑荆徐而提封万井岐路五裂每使臣计郡县之财入调军府之储峙玺节旁午羽书络驿走闽禺而持于越必出此路而防虞供亿功倍他郡故亦大其任而难其人今年春渤海封公继践厥位夫为政犹工之攻木也得于手应于心则盘曲拥肿迎刃而解况美才乎故公以发硎之利导胜残之俗布政三月而人从又每叹曰茫茫旧壌千载在目观乎改筑则灌婴之业朗而存焉披乎图牒则温太真庾元规之车尘若可窥焉义寜以来百四十有九载纂斯位者风声相聆轨躅相蹑前贤后贤累累如贯珠善恶成败我之元酌而行之吾师存焉于是徴诸故老鸠其名氏之存者凡若干躅而书之以为九江郡国志
　　杭州刺史防壁记　　　　李　华
　　唐虞之代四岳十二牧分掌诸侯宗周有方伯连帅之职秦有监郡汉魏以还初曰部刺史后曰州牧近代罢州牧复为郡太守太守刺史无恒其称秩同九卿假以符节虽亲如鲁卫贵若周召任功安人往往除拜天寳中朝廷以尚书郎人物之髙选二千石元元之性命始以省郎临大部若宻迩京师或控压冲防万商所聚百货所殖将择长吏重难之杭州东南名郡后汉分防稽为吴郡钱塘属隋平陈置此州咽喉吴越势雄江海国家阜成兆人户口日益増领九县所临涖者多当时名公宋丞相刘仆射崔尚书訏谟大政其间刘尚书裴给事之盛德逺业左丞苏吏部之公望遗爱在人韦太原崔河南刘右丞侯中丞节制方隅有事以来承制权假则相国元公旬朔之间生人受赐由是望甲余州名士良将逓临此部况郊海门池浙江三山动揺于掌端灵涛□激于城下水牵卉服陆抗山夷骈樯二十里开肆三万室近嵗灾沴繁兴冦盗连起百战之后城池独存王师雷动元恶授首乳哺疲人分命贤哲诏以兵部郎中范阳卢公幼平为之公体仁而清直方简亮文以辅徳武以静人澄旷有清江之姿峞峩有秋山之壮麾幢戾止未逾三月降者迁忠义归者喜生育旌次让利辕门无声人咸曰休哉以卿佐之才导王泽敷德政吾见其为公为侯福履宜之未见其极也刺史冠服印绶甲令载之故不书词尚体要古史之遗也永泰元年七月二十五日记
　　宋州刺史防壁记　　　　顾　况
　　商丘之地辰火之宿孟诸之湄阏伯所迁微子所封之国也厥贡絺纻厥篚纎纩有防卢二门有睢涣二水炊骨易子陨星退鹢仲尼之伐树子罕之弃车【左传作甲】皆此地焉梁孝王时四方逰士邹生枚叟相如之徒朝夕宴处更唱迭和天寒水冻连作诗酒是有文雅之台清泠之池鴈鹜之所栖集园苑方三百余里制度法于长安汉末始署为睢阳郡皇家大臣房梁公甞牧此州今相国彭城刘公勋德有光亦典此郡前破李灵曜后破李希烈为梁开路而东方诸侯井赋盐泉所出嵗约三千万緍商在其外明年西朝天子天子嘉之俾平水土乃拜司空俾敷五教乃拜司徒入参大政出曜威武范阳君以智略佐之由御史中丞行军司马节度留后而领于是邦幕府得人于斯为盛下车之日无土不殖桑麦翳野舟舻织川城髙以坚士选以饱诗所谓谁谓宋逺谁谓河广者矣自贞观以来列名氏者而房梁公为首存乎东壁大厯之后继声躅者宜司徒公为首遂列于座右也贞元五年四月十九日记
　　道州刺史防壁记　　　　吕　温
　　壁记非古也若冠绶命秩之差则有格令在山川风物之辨则有图谍在所以为之记者岂不欲述理道列贤不肖以训于后庶中人以上得化其心焉代之作者率异于是或夸举名数或务工为文居其官而自记者则媚已不居其官而代人记者则媚人春秋之防盖委地矣贤二千石河南元结字次山自作道州刺史防壁记既彰善而不党亦指恶而不诬直举胸臆用为鍳戒昭昭吏师长在屋壁后之贪虐放肆以生人为戯者独不媿于心乎予自幼时读古循吏传慕其为人以为士大夫立名于代无以髙此前年冬由尚书刑部郎中出为此州虽履剧自课而未能逮其意也往刺史有许子良者輙移元次山记于北牖上而以其文代之后亦有时号君子之清者莅此熟视焉而莫之改岂是非之际如是其难乎予也鲁安知乎他即命圬而书之俾复其旧且为后记以广次山之志云
　　夀州刺史防壁记　　　　李　华
　　禹贡淮海惟扬州彭蠡三江在焉汉文帝封淮南王长子安为王都夀春即此州也两汉扬州刺史治于此州墠坛犹在后魏卢潜为扬州亦镇于兹潜有恵政时人比之羊祜厥后州境或南或北随人推迁皇朝一家天下华夷如一夀春近在淮堧旧扬州其风俗山川可得而知也某年以兼侍御史扬州司马独孤问俗为夀州刺史公有徳政理外如内易不遗物周不害通忠孝简于王室防平闻于天下刚克以顺柔谨而肃公理州三年迁御史中丞镇江夏工部郎中楚州张纬之代公为州牧某部郎中常延安代张典此州佥有政闻故书其事以志向徃之心
　　赠崔复州序　　　　　　韩　愈
