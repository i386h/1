<!-- { "loadSidebar": true } -->
　　淳化二年向敏中知广州兼掌市舶前后守者多渉讥议敏中始至荆南即市所须药物以徃在官无所求索清节益着【长编】
　　委寄非轻
　　绍兴二十一年李荘除福建提举上曰提举市舶司委寄非轻若用非其人则措置失当海商不至矣荘可发来禀议然后之任【中兴防要】
　　少寛民力
　　上曰市舶之利最厚若措置合宜动以百万计岂不胜取之于民朕所以留意于此庶几可以少寛民力耳
　　颇助国用
　　上曰市舶之利颇国用宜循旧法以招徕逺人阜通货贿【中兴防要】
　　歳入二百万
　　髙宗问张阐舶司歳入几何阐对抽解与和买以歳计之约二百万缗如此三路所入固不为少
　　课入倍他路
　　绍兴二年广南提举市舶司言广州自祖宗以来兴置市舶收课入倍于他路
　　论四弊抽解
　　绍兴三十年言者论市舶四弊二损诏有司讲究户部奏复抽解旧法
　　路官部遗
　　京尹【此下补外集总管府之后】
　　歴代防革秦分天下爲三十六郡亰师爲内史汉因之景帝分左右内史武帝置京兆尹右扶风左冯翊为三辅后汉都洛为河南尹魏晋因之厯代所都皆为尹江左为丹阳尹北齐为清都尹后周及隋复为京兆尹唐武德元年雍州置牧一人以亲王为之然常以别驾领州事永徽中改尹曰长史开元元年改京兆府长史复为尹通判府务牧缺则行其事【百官志】五代都汴为开封尹宋牧尹不常太宗眞宗皆尝尹亰后亲王无继者权知府一人以待制以上充掌尹正畿甸之事中都之狱讼皆受而听焉小事则裁决大事则禀奏若承防已断者刑部御史台无輙紏察典司毂下建隆以来为要剧之任崇宁三年蔡京乞罢权知府置牧尹各一员专总府事牧以皇子领尹以文臣充【四朝志尹以亲王为之号判南衙凡命知府必带权字以翰林为之翰林学士及杂学士若待制则权发遣而已所选皆人望盖四方取则之地也圣朝职畧】中兴驻跸杭州建炎三年改杭州为临安府守臣带浙西安抚多卿监从臣兼绍兴三年诏临安府有奏禀事许不隔班上殿乾道七年皇太子领临安府尹就东亰为廨废临安府通判签判职官置少尹判官推官少尹依淳化判官例差侍从以上判官依天圣令用郎官以上余曹掾依旧府官庭参仍拜小事少尹裁决徒流以上息案判凖奏则系皇太子衔申中书以下文移则少尹签书九年皇太子辞免临安府尹其知通签判推判官并复置【中兴防要孝宗防要】
　　羣书要语三亳阪尹【书】命毕公保厘东郊君陈尹兹东郊【并同上】分陕以东周公主之分陕以西召公主之【史记】凡帝王所都皆曰尹尹者正也广汉和顔接下子髙自辅经术孙宝行严霜之诛袁安畱冬日之爱【尹丹阳传序】芒芒天区画冀为京商邑翼翼四方之经爰作卿士以尹王都风化以兴万国承流【扬雄箴】朕日出御便殿召丞相已下计事而大京尹得在其中非常吏也【元相制】宜纡朝绂用清都辇【相王制】诚以海内法式自京师始辇毂之下盗贼为先假之恩威用詟豪右【同上】京兆五守西汉难追河南二尹东平罕继【梁邵陵王辞表】政非一轨俗备五方内植寛明外持简惠神臯载穆毂下以清【齐竟陵王行状】名存内史之荣宠贵京兆之号赭衣尽获枹鼓希鸣【孙樵集】尹右辅而镇西郊【崔陵制】自尹京辇人甚便安【卢士致制】京兆郡国之首所管神州赤县【韩衣】左翊之地近入黄图【幸新丰勅】左冯故地三辅旧名【晋废长春宫勅】朝许政能任先广汉【白氏六帖】时推明察选在不疑边延美誉赵张能名【延笃边鳯赵广汉张敞四人】鎭抚畿甸肃清京师表则四方监临三辅况属休明之朝宜尊表则之位统千里之封畿领万户之版籍【并同上】封畿千里统以京兆【西京赋】京兆郡国首【贾捐之传】冯翊吾左辅也故其选任冠四方岳牧之首【白集张正甫制】阁下赤心事上条理镇服布宣天子威德忠于君孝于亲【韩愈上李大尹书】杜牧曰尹坐堂上阶下拜二赤县令属官将百人悉可笞辱非有德者不可为岂止取吏事耶　牧民天府总京邑之浩穰【杨亿代表】召典京师【淇水制】委司亰都【胡文恭制】尹正畿甸【曲阜制】尹厘神甸【舒信道启】进尹神畿【圣朝职畧】委司都府之治【胡文恭制】诗句骖驾乗驷马谒帝朝承明【梁元帝尹荆州诗】郎署转曹虽乆次京河亚尹是优贤【郑谷诗】
　　古今事实
　　吏民称政
　　前汉赵广汉行京兆尹满歳为真以和顔接士事推功善归之于下京兆政清吏民称之而不容口长安传以爲自汉兴以来治京兆者莫能及其发摘奸伏如神防明威制豪强小民得职百姓追思歌之至今【汉书】
　　讼者相让
　　韩延寿为左冯翊歳余不出行县丞掾请之至髙陵有昆弟讼延寿伤之曰骨肉争讼是吾教不行也乃入传舎闭閤自思过于是讼者递相责让皆肉袒愿以田相移至死不争延寿恩信周二十四县无讼者吏不敢欺
　　母问平反
　　隽不疑为京尹吏民敬其威信每行县录囚还母问平反防何不疑曰有母即喜笑或亡所出母怒为不食故不疑为吏严而不残
　　善为钩距
　　赵广汉为京兆尹善为钩距捕治盗贼如神人皆称伏
　　搏击豪强
　　翟方进为京兆尹搏撃豪强京兆畏之
　　赵张三王
　　汉自孝武置左冯翊右扶风京兆尹而吏民为之语曰前有赵张后有三王谓赵广汉张敞王尊王章王骏【职官分纪】
　　纳言出任
　　刘靖为河南尹应璩与书曰入作纳言出临京任富民之术日引月长【魏志】
　　出安京邑
　　张晔为京兆尹入侍宴乐出安亰邑时人以为宠然自以干治称
　　法简不犯
　　晋傅瑕持法简而不犯
　　政号严明
　　唐栁仲郢为亰兆尹北司吏入粟违约仲郢杀而尸之自是人无敢犯政号严明
　　寛惠为政
　　栁仲郢先为京兆尹政号严明后为河南尹以寛惠为政或言不类京师时仲郢曰辇毂之下弹压为先都邑之治惠爱为本
　　号称职尹
　　唐严郢大厯末进拜京兆尹严明持法令疾恶抚躬敢诛杀贼盗衰减宫匠丁数百人号称职尹
　　前尹后尹
　　李叔明迁京兆尹长安歌曰前尹赫赫具瞻允若后尹熈熈具瞻允斯【唐书】
　　辇毂师武
　　唐宪宗时京兆尹栁公绰口奏云京兆为辇毂师表
　　职司辇毂
　　唐许孟容为京兆尹神防军自兴元后日骄恣军吏李昱贷富人钱八百万三歳不肯归宪宗诏以昱付军治之奏曰臣职司辇毂当为陛下抑豪强钱未尽输昱不可得帝嘉其守正京师豪右敛迹威望大震
　　政尚寛简
　　顾少连改京兆尹政尚寛简不为灼灼名又源乾曜为京兆尹政存寛简
　　以承大化
　　栁浑为相曰陛下当择臣辈以辅圣德臣当选京兆以承大化
　　摧抑豪右
　　唐刘栖楚改京兆尹摧抑豪右甚有钩距人多比之赵广汉
　　鹰隼始击
　　孙寳召为京兆尹以立秋日署侯文东部督邮入见勅曰今日鹰隼始击当顺天气以成严霜之诛掾部讵有其人乎文即曰无其人不敢轻受职寳曰谁也文曰霸陵杜穉李寳曰其次文曰豺狼横道不宜复问狐狸寳黙然竟无所谴
　　百姓謡李
　　唐李岘迁将作监改京兆尹所在皆着声绩以雨灾归咎京尹出为长沙郡太守时京师米麦踊贵百姓謡曰欲米贱追李岘其为得人心如此
　　父子五为
　　唐栁仲郢父子更九镇五为京兆再迁河东
　　兄弟继为
　　李仲通天寳末兄为京兆尹弟叔明继之
　　法不可犯
　　韦涣为京尹帝舅郑光荘主吏豪肆积年不输官赋涣繋之且言必寘以法曰陛下自内署擢臣尹京邑安可使画一法独行于贫下乎上入白太后曰是不可犯后为输租乃免
　　记头上尹
　　刘栖楚改京兆尹峻诛罚不避权豪宿奸老蠧敛迹一日军士乗醉有所凌突诸少年从旁噪曰痴男子不记头上尹耶
　　公正方严
　　唐韦涣为京兆尹公正方严吏不敢欺【职略】
　　决断无差
　　唐德宗时吴凑为京兆尹凑以勤俭为务人乐其政掾吏凡有疑狱难决之事多凑将出时呈冀免摘瑕病凑虽仓卒必指其奸幸之处下笔决断无毫厘之差吏非大过不行笞责吏尤惕厉庶务咸举
　　论宫市强估
　　吴凑为人强力勤俭未尝扰民上下爱向亰师苦宫市强估取物有司附媚中人凑见便殿因言中人所市不便责臣可办若不欲外吏与闻禁中事宜择中官髙年谨信者为宫市令平价和售以息众讙
　　京兆三王
　　唐中宗以张仁亶为洛州长史初贾敦頥为长史颇有政绩故时为之语曰洛州有前贾后张可敌亰兆三王
　　闻挽铃鸦
　　温彰作京兆尹一日闻挽铃者视之乃鸦也尹曰是必诉其人采子命吏视之果得采雏者
　　寘贵宠于法
　　本朝欧阳文忠公尹京不事风采至贵宠犯禁令有求免者必寘于法虽诏命有所不从【言行录】
　　列内侍罪
　　范文正公尹京时有内侍怙奸作威倾动中外公抗防列其罪【尘史】
　　听断如神
　　杜正献公衍开封治亰常挠于权要至公听断如神能使权要不敢有所干【言行录】
　　吏民畏服
　　包孝肃公知开封府为人刚严不可干以私京师为之语曰闗节不到有阎王包老吏民畏服远近称之【言行录】
　　士夫称能
　　沈遘知开封府为人眀正通逹世务其治开封每旦起视事日中则廷无留人出与亲友往来从容谈笑以示有余士大夫交称其能【东都事略】
　　闾里知名
　　包拯召知开封府立朝刚严闻者皆惮之至于闾里大小男女亦知其名宦官为之敛手旧制凡讼诉不得径造府吏坐门收讼牒谓之牒司拯即大开牙门人径至庭下自道曲直吏民不敢欺
　　治益精明
　　程文简公琳知开封府前为府者苦治剧或满嵗罢不然被谤或以事去独公居数歳乆而治益精明盗讼稀少狱屡空上数下诏书褒美【欧阳六一集】
　　尤号严肃
　　太平兴国六年以李穆参知政事上曰卿居京府尤号严肃故加擢
　　为政诚信
　　陈文惠公尧佐字希元开封治京师公以谓治烦之术任威以击强尽察以防奸譬于汲水而欲其澄也故公为政一于诚信每歳正月夜放灯则悉籍恶少禁锢之公召谕曰尹以恶人待汝汝安得为善吾以善人待汝汝忍为恶邪因尽纵之凡五夜无一人犯法者【言行录】
　　为政精敏
　　吕溱字济叔知开封府为政精敏京师翕然称之【东都事略】
　　豪猾敛手
　　吴文肃公奎明于从政及领京尹富人孙氏京师大豪负其息者至评取物产及其妇女发其宿罪徙之逺方而豪猾敛手声闻赫然【言行录】
　　豪右屏迹
　　李穆知开封府豪右屏迹权幸不敢干以私上益知其材
　　辇毂清肃
　　韩维字持国知开封府始置八厢分决轻刑辇毂肃清神宗曰韩维以文学及任繁剧号称职可谓得人【言行录】
　　都人相贺
　　吴康肃公芾知临安府命下之日都人相贺而吏属屏气入谢庭中内侍省为人求荐及以他鄙事为属者公曰吾荐章不可以求而得若某事则诣府自言吾得以法决之自是人莫敢干以私大阉家童殴伤酒保公捕论如法以狥于市宗戚贵人私营佛室错杂民防藏匿奸盗吏不敢捕公奏请尽撤之由是权豪侧目而执政亦不恱【晦庵集】
　　辽使叹息
