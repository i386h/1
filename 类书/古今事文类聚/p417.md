<!-- { "loadSidebar": true } -->
　　礼部分掌【祠祭　燕享　山陵致祭　司天医卜　防道　度牒　忌辰　庙讳
　　旌表】
　　旧祠部
　　歴代防革东晋而下逮扵北齐皆有祠部郎后周春官府有典祠中大夫隋有祠部郎唐改为郎中龙朔中改为司禋大夫后复故宋祠部判司事一人以无职事朝官充凡祠祀享祭皆太常礼院而天文刻漏归扵司天监本司但掌祠祭昼日休暇令受诸州僧尼道士女官童行之籍给剃度受戒文牒而已元丰改制郎中贠外始实行本司事叅掌天下典祀国忌庙讳凡本司所治之事月奏祠祭昼日及休假令节即神祠封爵号则覆太常所定以上尚书省应宫观寺院僧道置籍书其名额嵗较医官功过而赏罚之元无専曺官以令史分名头掌之
　　羣书要语祭以祀神人道之极也祠曺所领体莫重焉【南丰赵令铄制】追建礼之禋曺【胡文恭赠曺旭制】氷防素号无事【绍兴吕本中制】
　　诗句又随急诏朝天去【陈后山送郑祠部】仰承宗庙懐祗防【晋祠部嵇含台中宴防】
　　古今事实
　　三世为郎
　　贺徳基世礼学祖文发父淹至徳基三世为祠部郎徳基扵礼记称为精眀【南史】
　　二年在部
　　宋叶梦得字少蕴迁祠部贠外郎召对上喜因问在祠部几时对行及二年上曰如是久乎朕即当不次擢卿后数日遂除起居郎【长编】
　　召拜祠部
　　晋周舍博学尤精义理善诵诗书吏部尚书范云重其才噐言之梁武帝召拜尚书祠部郎礼仪损益多自舍出也
　　命陟典祠
　　宋富弼子绍庭除祠部贠外制云惟尔先正相予祖宗尔少长义方习以成性诗不云乎惟其有之是以似之朕亦何爱典祠之清选而命汝陟焉以劝夫孝扵亲者往其钦哉【东都事畧】
　　呼为氷防
　　祠部呼为氷【去声】防言其清且冷也【因话録】
　　不博都门
　　唐省中语后行祠屯不愽中行都门【同上】
　　言南北郊
　　魏徐邈为祀部上言南北郊及论眀堂宗庙毁建言皆有证【魏志】
　　职太庙事
　　晋改立太庙挚虞为祠部郎职其事【职类】
　　才应礼乐
　　晋许允之字之竒才应礼乐擢为祠部郎【同上】
　　议有故实
　　后魏裴脩兼祠部曺每有疑议撰斟酌咸有故实【北史】
　　不度僧道
　　宋陈襄字述古号古灵先生判尚书祠部时译经僧法护遗表度十僧赵槩奏列于庙三年度道士襄皆执奏不行【神宗实録】
　　不阿秦桧
　　宋胡宁文定之子迁祠部贠外与秦桧议论不合时熺为枢宻桧问儿子近除如何宁曰外议以公相必不袭蔡京之迹桧怒以言章罢【绍兴正论】
　　论乐舞非古
　　姚察为尚书祠部贠外旧魏王肃奏祀天地设宫悬之乐八佾之舞至梁武帝以为事人礼缛事神礼简古无宫悬之文陈初承用莫有损益宣帝欲备乐付有司立议以梁武为非时硕学名儒咸希防察乃博引经籍独违羣议据梁乐为是当时莫不慙服
　　引经论荐新
　　赵彦若迁祠部贠外郎先是宗庙荐新仲秋用茭萌不经易以蒲白彦若曰蒲春始生可食秋则过时不可以荐据引经改从春荐【国史】
　　古今文集
　　杂著
　　与祠部陆贠外书　　　　　韩愈
　　执事好贤乐善孜孜以荐进良士眀白是非为己任方今天下一人而已愈之获幸扵左右其足迹接扵门墙之间陞乎堂而望乎室者亦将一年于今矣念虑所及辄欲不自疑外竭其愚而道其志况在执事之所孜孜为己任者得不少助而张之乎诚不自识其言之可采与否其事则小人之事君子尽心之道也天下之事不可遽数又执事之志或有待而为未敢一一言也今但言其最近而切者尔执事之与司贡士者相知诚深矣彼之所望扵执事执事之所以待乎彼者可谓至而无间疑矣彼之职在乎得人执事之志在乎进贤如得其人而授之所谓两得其求顺乎其必从也执事之知人其亦博矣夫子之言曰举尔所知然则愈之知者亦可言已文章之尤者有侯喜者侯云长者喜之家在开元中衣冠而朝者兄弟五六人及喜之父仕不达弃官而归喜率兄弟操耒耜而耕于野地薄而赋多不足以养其亲则以其耕之暇读书而为文以干扵有位者而取足焉喜之文章学西京而为也举进士十五六年矣云长之文执事所自知其为人淳重方实可任以事其文与喜相上下有刘述古者其文长扵为诗文丽而思深当今举扵礼部者其诗无以为比而又工扵应主司之试其为人温良诚信无邪佞诈妄之心强志而婉容和平而有立其趋事静以敏着美名而负屈称者其日已久矣有韦羣玉京兆之从子其文有可取者其进而未止者也其为人贤而有材志刚而气和乐扵荐贤为善其在家无子弟之过居京兆之侧遇事辄争不从其令而从其义求子弟之贤而业其家者羣玉是也凡此四子皆可以当执事之首荐而极论者主司疑焉则以辨之问焉则以告之未知焉则殷勤而语之期乎有成而后止可也有沈杞者张苰者尉迟汾者李绅者张后余者李翊者或文或行皆出羣之才也凡此数子与之足以取人望得才实主司疑焉则以觧之问焉则以对之广求焉则以告之可也往者陆相公司贡士考文章甚详愈时亦幸在得中而未知陆之得人也其后一二年所与及第者皆赫然有声原其所以亦由梁补阙肃王郎中础佐之梁举八人无有失者其余则王皆与谋焉陆相之考文章甚详也待梁与王如此不疑也梁与王举人如此之当也至今以为美谈自后主司不信人人亦无足信者故蔑然无闻今执事之与司贡士者有相信之资谋行之道惜乎其不可失也方今在朝廷者多以逰燕娱乐为事独执事眇然髙举有深思长虑为国家树根本之道宜乎小子之以此言闻扵左右也
　　礼部分掌【四方使客】
　　旧主客
　　歴代防革主客之职周有之汉置尚书郎四人其一主匈奴单于蕃部盖主客之任也魏有南主客晋主客分左右南北宋置主客齐梁皆因之隋为主客郎大业改司蕃郎文帝置主客贠外郎帝为承务郎唐龙朔改司蕃大夫宋主客无所掌建炎三年诏礼部郎官一员兼主客掌诸蕃国朝贡及国信礼物并封袭祭享之事元令史分掌名头四方使客扵礼部
　　古今事实
　　起家为郎
　　后汉何邃少有美望公府中十辟一无所就由是名重华夏起家为尚书主客郎
　　主客称职
　　后魏李繗为尚书南主客郎繗前后接对凡十八人颇为称职
　　庾对魏使
　　庾杲之为主客郎对魏使使问杲之曰百姓那得家家题门帖卖宅荅曰朝廷欲扫荡京洛克复神州所以家家卖宅魏使缩鼻而不荅
　　范接北使
　　梁范胥为国子博士有口辨尝兼主客郎应接北使
　　美其醖借
　　匈奴使李道固至诏使主客郎范岫等接对道固等美其醖借【齐春秋】
　　囚其失言
　　魏收为主客郎接梁使谢珽徐陵时徐陵为散骑常侍使魏魏人授馆宴賔是日甚热主客魏收嘲徐陵曰今日之热由徐常侍来陵即荅曰昔王肃至此为魏始制礼仪今我来聘使卿复知寒暑收大惭齐文防为相以收失言囚之数日
　　古今文集
　　古诗
　　寄主客张郎中　　　　　　姚合
　　年长方慕道金丹事参差故园归未得秋风思难持蹇拙公府弃朴静髙人知以我齐杖屦昏旭讵相离吟诗红叶寺对酒黄菊篱所赏未及毕后逰良有期粲粲华省歩屑屑旅客姿未同山中去固当殊路岐
　　律诗
　　寄主客刘郎中　　　　　　姚合
　　汉朝共许贾生贤迁谪还应是宿縁仰徳多时方防面拜兄何暇更论年嵩山晴色来城里洛水寒光出岸邉清景早朝吟丽思题诗应费几州牋
　　寄主客贠外郎　　　　　　姚合
　　蝉稀虫唧唧露重思悠悠静者多便夜豪家不见秋同归方欲就防恙几时瘳今日沧江上何人理钓舟古今事文类聚新集卷十三
<子部,类书类,古今事文类聚__古今事文类聚新集>
　　钦定四库全书
　　古今事文类聚新集卷十四
　　元　富大用　撰
　　六曺部
　　兵部尚书
　　歴代防革兵部尚书周之夏官大司马卿也汉置五曺未有主兵之任魏置五兵尚书谓中兵外兵骑兵别兵都兵也晋太始中有五兵尚书宋齐梁陈皆有之后魏置七兵尚书后周置大司马卿一人隋改兵部尚书唐龙朔元年改司戎太常伯咸亨复光宅改夏官尚书神龙复天寳改武部尚书至徳复掌武官选举总判兵部职方驾部库部事其分领选举亦为三铨如吏部宋尚书掌武举民兵厢工军卤簿及蕃夷官员承袭之事凡聨其什伍而教之战兵部武选之制效贡举法若遣将出兵露布奏捷必告扵庙其属有三曰职方郡县地圗蕃夷归附之事焉曰驾部辇辂车乗廐牧驿之事焉曰库部军噐仪仗卤簿供帐之事焉元丰五年九月诏应防邉义勇保甲事并枢宻院其余民兵悉兵部建炎三年并卫尉寺归兵部元仍唐宋旧置兵部掌兵籍军噐镇戍厩牧铺驿车辂仪仗郡邑图志险阻障塞之事置令史分掌名头以尚书为长
　　羣书要语四曰夏官其属六十掌邦政【周礼】乃立夏官司马使帅其属而掌邦政以佐王平邦国【夏官】司马掌邦政统六师平邦国【周官】矧惟若畴圻父薄违【书酒诰】注圻父司马　祈父予王之爪牙【诗】雎鸠氏司马也【左】夏官大司马之职掌以九伐之法正邦国制军诘禁以纠邦国领校人牧师职方司兵之属即今兵部之任也【通典】尚书大司马亦曰夏卿【职林】大司马者武官也大总武事训马为武者取其健行【释名】兵部为西曺【崔融选人议】惟兹夏官实掌戎政【白居易行栁公绰制】缉熈九法董正六师【孙逖授李林甫制】九法以正邦国【蔡谟譲五兵尚书防】中台政事所出兵部司马之任【南丰拟制】夏官掌武超进崇资【杨亿代表】文昌七兵之秩【同上】周礼命卿司马掌国征之事【牋表类】恭守戎曺训齐武郡简稽之务军国是殷【许公集】周之九法歴代用焉故夏官之重位髙久虗【钱翊授陆扆兵部尚书制】武选扵天官兵政总扵枢辅故司马之职独省文书【东坡表】掌天下兵卫武官选授之政令凡军师戍卒之籍山川要害之圗厩牧甲仗之数【六典】古今事实
　　为缙云
　　黄帝夏官为缙云【史记】
　　观鳯凰
　　黄帝坐扈之楼上与司马容光临观鳯凰之至【河圗】
　　以三公领
　　周成王时毕为三公兼领司马之职【释名】
　　为宰相兼
　　唐姚崇为宰相兼兵部尚书屯戍斥堠士马储械无不暗记【唐书】
　　南省视事
　　唐李辅国为兵部尚书南省视事使武士戎装夹道【唐书】
　　岐路大用
　　唐朱防为兵部尚书自得岐路必当大用封川多方沮之【同上】
　　数访时政
　　唐王起字举之为兵部尚书文宗数访逮时政起因积雨愿寛逐臣【唐职林】
　　召入坐语
　　宋黄中为兵部尚书兼侍读每常入直上常先遣人视至则亟召入坐语从容月必一再见公知无不言【朱文公撰黄端眀碑】
　　居荣尚简
　　唐李懐逺除兵部尚书虽久居荣位而弥尚简率常乗欵段马左仆射豆卢钦望曰公荣贵如此何不买骏马乗之荅曰此马幸免惊蹶何假别求闻者叹美【通典】
　　指树而懐
　　唐吴凑为京兆尹以政兼兵部尚书街树缺所司植榆以补之凑曰榆非九衢之玩亟命易之以槐及槐隂成而凑卒人指树而懐之
　　奏停叅辞
