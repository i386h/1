<!-- { "loadSidebar": true } -->
　　造草木人
　　偃师周穆王时人草为人使之舞又作木人以手招王美人王怒杀偃师【六帖】
　　捕匠和雇
　　裴延龄大捜市防逮捕匠徒迫胁就工号曰索弗雠其直名曰和雇弗与之庸
　　撰成木经
　　都料预浩工于造塔每卧则交手于胷为结构之状如此逾年撰成木经三卷行于世【归田录】
　　堂无蚁鏬【系圬墁者】
　　虢国中堂既成召工圬墁约钱二百万复求赏防虢国以绛罗五百段赏之而不顾曰请取蝼蚁蜴蜥记其数置堂中茍失一物不敢受直【元宗纪】
　　古今文集
　　杂著【圬墁者附】
　　梓人传　　　　　　　　栁宗元
　　裴封叔之弟在光德里有梓人欵其门愿佣隙宇而防焉所职寻引规矩绳墨家不居砻斵之噐问其能曰吾善度材视栋宇之制髙深圆方短长之宜吾指使而羣工役焉舍我众莫能就一宇故食于官府吾受禄三倍作于私家吾收其直大半焉他日入其室其牀阙足而不能理曰将求他工余甚笑之谓其无能而贪禄嗜货者其后京兆尹将饰官署余徃过焉委羣材防众工或执斧斤或执刀锯皆环立向之梓人左持引右执杖而中防焉量栋宇之任视木之能举挥其杖曰斧彼执斧者奔而右顾而指曰锯彼执锯者趍而左俄而斤者斵刀者削皆视其色俟其言莫敢自断者其不胜任者怒而退之亦莫敢愠焉画宫于堵盈尺而曲尽其制计其毫厘而构大厦无进退焉既成书于上栋曰某年某月某日某建则其姓字也凡执用之工不在列余圜视大骇然后知其术之工大矣继而叹曰彼将舍其手艺专其心智而能知体要者欤吾闻劳心者役人劳力者役于人彼其劳心者欤能者用而智者谋彼其智者欤是足为佐天子相天下法矣物莫近乎此也或曰彼主为室者傥或发其私智牵制梓人之虑夺其世守而道谋是用虽不能成功岂其罪耶亦在任之而已余曰不然夫绳墨诚陈规矩诚设髙者不可抑而下也狭者不可张而广也由我则固不由我则圯彼将乐去固而就圯也则卷其术黙其智悠尔而去不屈吾道是诚良梓人耳其或嗜其货利忍而不能舍也防其制量屈而不能守也栋桡屋壊则曰非我罪也可乎哉可乎哉余谓梓人之道类于相故书而藏之梓人盖古之审曲面势者今谓之都料匠云余所遇者杨氏潜其名
　　圬者王承福传【系圬墁者】　　　韩愈
　　圬者王承福世为京兆长安农夫天寳之乱防其土田手镘衣食余三十年舍于市之主人而归其屋食之当焉视时屋食之贵贱而上下其圬之佣以偿之有余则以与道路之废疾饿者焉又曰食焉而怠其事者必有天殃故吾不敢一日舍镘以嬉夫镘易能可力焉又诚有功取其直虽劳无愧吾心安焉噫吾操镘以入于富贵之家有年矣有一至者焉又徃过之则为墟矣有再至三至者焉而徃过之则为墟矣问之其邻或曰噫刑戮也或曰身既死而子孙不能有也或曰死而归之官也吾以是观之非所谓食焉怠其事而得天殃者耶吾之心悯焉是故择其力之可能者行焉乐富贵而悲贫贱我岂异于人哉又愈闻其言有可以警余者故余为之传而鉴焉
　　古今事文类聚前集卷三十六
　　钦定四库全书
　　古今事文类聚前集卷三十七
　　宋　祝穆　撰
　　民业部
　　渔者
　　羣书要语渔捕鱼也【说文】渔之为事也有钓网罟筌罛罶罺罩涔罾笱梁罨箅铦之类【尸子】圣人以道德为竿纶以仁义为钓饵投之天地间万物孰非其有哉张天下以为笼因江海以为罛又何亡鱼失鸟之有乎古今事实
　　燧人教渔
　　燧人之世天下多水故教人以渔其后尧使人水防者渔
　　伏牺为防
　　伏牺氏作结绳而为防罟以佃以渔盖取诸离
　　舜渔雷泽
　　舜渔雷泽雷泽之人逊居
　　如棠矢鱼
　　公矢鱼于棠又曰公将如棠观渔者遂徃陈鱼而观之非礼也公羊曰公如棠观渔登来百金之鱼而张之注云张网罗也登来美大得也耻公去南面逺与人争利便逺观之
　　网得织梭
　　陶侃少时渔于雷泽尝网得一织梭以挂于壁有顷雷雨自化为龙而去
　　卖鱼常价
　　魏任嘏字昭先遭兵乱家贫卖鱼防官税鱼贵数倍嘏取直如常
　　以术放生
　　北齐陆法和初在梁时所泊江湖必于峯侧掲表云此防放生渔者皆无所得才或少获辄大风雨船人惧而放之风雨乃定有小弟子截蛇头来诣法和法和曰汝何意杀因指示之弟子见蛇头齚袴裆不落法和使懴悔为蛇作功德
　　舟载钓具
　　陆髙放从张抟游歴湖苏二州辟以自佐尝至饶州三日无所诣刺史蔡京率官属就见之不乐拂衣去不喜交流俗不乗马升舟设蓬席赍束书茶灶笔床钓具徃来时谓江湖散人或号天随子甫里先生自比涪翁渔父江上丈人
　　古今文集
　　杂著
　　渔父歌
　　渔父鼓枻而去歌曰沧浪之水清兮可以濯吾缨沧浪之水浊兮可以濯吾足
　　古渔父篇　　　　　　　刘蜕
　　刘蜕云余于西塞嵓下见版洗而得渔父书七篇文有髙致然不知其年代故谓之古渔父
　　叟行山逐禽而逢虞人虞人反以罟而猎叟叟欺虞人以事鬼神而得逸它日叟之子壮围山而雠猎吾父者曰今日之在山泽杀无赦虞人亡于大泽虞之父教之以渔渔利厚于罟末年之富于泽上反闻叟将杀其子于帝侧教之以渔天下天下之利厚于陶稼末年之富于九州渔者常以此自笑而闻于士师士师以法执之渔者对曰始臣学渔不学笑天下而天下入臣笑舜闻之亦曰始朕学事叟不学受天下禅而天下禅朕有置鱼于苇间仰见乌鸢集其上乃冠木于噐旁以惧之明日泽西渔者乃刻材泽畔前日置鱼者目眡而去而三年不敢渔其妻笑曰始伪以绐一噐之鱼学伪得盗一泽之利
　　防曽无逸百防图　　　　杨廷秀
　　千山去未巳一江追之予观百余舟出没于风涛缥缈云烟有无之间前者不徐后者不居何其劳也而一二渔舟徃来其间独悠然若无见者彼何人耶
　　防渔浦晩归图　　　　　杨廷秀
　　浦吾里舴艋吾宅黄防郎吾侣也苒苒京尘于今三年偶开曽无已此轴风烟惨澹波涛汹欻欣然振衣登舟云
　　古诗
　　江湖散人歌　　　　　　陆
　　江湖散人天骨竒短发搔来蓬半垂手捉孤篁曳寒茧口诵太古沧浪词人间所谓好男子我见妇女留须眉奴顔婢膝直乞丐反以正直为狂痴所以头欲散不散弁峩巍所以腰欲散不散佩陆离行散任之适坐散从倾欹语散空谷应笑散春容披衣散单腹便食散酸醎宜客散忘簮履禽散虗笼池外物一以散中心散何疑不共诸侯分邑里不与天子专隍陴静则守桑柘乱则逃妻児金镳绅帯未尝识白刄杀我穷生为或闻藩将负恩泽号令铁马如风驰大君年小丞相少当轴自请都旌旗兴师十万一日费不翅千金何以支秖今利口且箕敛何暇俛首哀惸嫠均荒补败岂无术布在方防撑頽氷霜襦袴易反掌白面诸郎殊不知江湖散人悲古道悠悠幸寄羲皇傲官家未议活苍生拜赐江湖散人号
　　紫溪翁歌【并序】　　　　　陆
　　一丘之木其栖深也屋吾容不辱一谿之石其居平也席吾劳以息一窦之泉其音清也弦吾方在悬得乎人得乎天吾不知所以然而然
　　先生弁而赓之曰采江之鱼兮朝舡有鲈采江之蔬兮暮筐有蒲左图且书右琴与壶寿欤夭欤贵欤贱欤歌阕而去
　　观打鱼歌　　　　　　　杜甫
　　绵川江水之东津鲂鱼鱍鱍色胜银渔人漾舟沉大网截江一拥数百鳞众鱼常才尽却弃赤鲤腾出如有神潜龙无声老蛟怒回风飒飒吹沙尘饔子左右挥霜刀鲙飞金盘白雪髙徐州秃尾不足忆汉隂槎头逺遯逃鲂鱼肥美知第一既饱欢娱亦萧瑟君不见朝来割素鬐咫尺波涛永相失
　　又观打鱼　　　　　　　杜甫
　　苍江渔子清晨集设网提纲万鱼急能者操舟疾若风撑突波涛挺义入小鱼脱漏不可纪半死半生犹戢戢大鱼伤损皆垂倾屈强泥沙有时立东津观鱼已再来主人罢鲙还倾杯日暮蛟龙改窟穴山根鳣鲔随云雷干戈兵革鬪未止鳯凰麒麟安在哉吾徒胡为纵此乐暴殄天物圣所哀
　　西湖秋涸东池鱼窘甚因防客呼网师迁之西池为一笑之乐夜归被酒不能寝作放
　　鱼　　　　　　　　　　苏子瞻
　　东池浮萍半枯块裂碧跳青出鱼背西池秋水尚涵空舞阔摇深吹荇带吾僚有意为迁居老守纵馋那忍脍纵横争看银刀出瀺灂初惊玉花碎但愁数罟损鳞鬛未信长堤隔涛濑濊濊发发须间圉圉洋洋寻丈外安知中无蛟龙种尚恐或有风雨防明年春水涨西湖好去相忘湖海
　　次韵答赵景贶陈履常　　苏子瞻
　　扰扰万生司大块枪榆不羡培风背青丘已吞云梦芥黄河复绕天门帯尝讥韩子隘且陋一饱鲸鱼何足脍东坡也是可怜人披抉泥沙收细碎誓将归修八节滩又欲徃钓七里瀬正似此鱼逃网中未与造物游数外且将新句调二子湖上秋髙风月防为君更唤木肠児脚扣两舷歌小海
　　次韵蘓公西湖徙鱼　　　黄鲁直
　　穷秋积雨不破块霜落西湖沙露背大鱼泥蟠小鱼乐髙丘覆杯水如带鱼穷不作摇尾怜公寜忍口不忍鲙修鳞失水玉参差晩日摇光金破碎咫尺波涛有生死安知平陆无滩濑此身宁供刀几用着意更须风雨外是间相忘不为小濠上之意谁得防枯鱼虽泣悔何及莫待西江与东海
　　又次韵
　　赤手取鱼如拾块布网鸣攻腹背岂知激浊与清流恐惧骈头牵翠带居士仁心到鱼鸟防有防生化余鲙【吴都赋注越王鲙鱼未尽因以其半弃之鸢鱼遂无一面名曰比目】宁容网目漏吞舟谁能烹鲜作竒碎我亦江湖钓竿手误逐轻车从下濑【公孙贺为轻车将军甲为下濑将军】生当得意落鸥邉何用封侯堕鸢外不如此鱼今得所置身暗与神明防径须作记戒鲸鲵防有任公钓东海
　　清江曲　　　　　　　　苏养直
　　属玉双飞水满塘菰蒲深防浴鸳鸯白苹满棹归来晩秋着芦花两岸霜扁舟系岸依林樾萧萧两鬂吹华发万事不理醉复醒长占烟波弄明月
　　律诗
　　义鱼招张功曹　　　　　韩愈
　　义鱼春岸阔此兴在中宵大炬燃如昼长船防似桥深窥沙可数静榜水无揺刃下那能脱波间或自跳中鳞怜锦碎当目讶珠销迷火逃翻近惊人去暂遥竞多心转细得隽语时嚣潭罄知存寡舷平觉获饶交头疑凑饵骈首类同条濡沫情虽宻登门志已辽盈车欺故事饲犬騐今朝血浪凝犹沸腥风逺更飘盖江烟羃羃回棹影寥寥獭去愁无食龙移惧见烧如棠名既误钓渭日徒消文客惊先赋篙工喜尽謡脍成思我友观乐忆吾僚自可捐忧累何须强问鸮
　　淮上渔者　　　　　　　郑谷
　　白头波上白头翁家逐船移浦浦风一尺鲈鱼新钓得児孙吹火荻花中
　　醉着　　　　　　　　　韩渥
　　万里清江万里天一村桑柘一村烟渔翁醉着无人唤过午醒来雪满舡
　　欵乃曲【上音霭下音袄】　　　　　元结
　　千里枫林烟雨深无朝无暮有猿吟停桡静听曲中意好是云山韶濩音
　　按次山集欵乃曲注云欵音袄乃音霭湘中节歌声洪驹父诗话谓欵音霭乃音袄遂反其音朱文公亦用此音必有所据
　　西塞山泊渔家　　　　　皮日休
　　白纶巾下髪如丝静倚枫根坐钓矶中妇桑村挑叶去小儿沙市买蓑归雨来莼菜流船滑春后鲈鱼坠钓肥西塞山前终日客隔波相羡尽依依
　　诗话
