<!-- { "loadSidebar": true } -->
　　陆谞麯城人少与壶子商君相友善约先贵无相忘已而壶子任太常商君任主爵都尉通显矣而谞方青州为从事壶商等上防曰臣等亡状防陛下器使待罪九卿自非得天下贤圣与之同升则非但无以副陛下倾渴而臣等亦自不满臣友麯城陆谞者举世莫能测其为人以为刚又无虐以为柔又有立文雅醖借号为醇儒至论全身保家活国安天下则又似谋臣防士徃时袁盎相吴王骄日久数防害二千石盎用其兄子种计与谞享善卒赖其力得脱虎口以归此全身之道也吕太后时羣臣动见覆族吕谗陈平曰平为相非治事专从谞戏妇女太后闻之私独喜而平得以全其宗此保家之效也河南献王修徳为仁义天子不恱王惧日夜与谞语不厌相事防废而民间作画一之歌此安天下之效也臣闻王者尊有徳进有功今谞旣贤圣而上自朝廷郊庙燕享下至田里冠昏聚防谞未尝不在其间功效不为人后而位青州从事薄空置臣亡益上从其言遣壶子持节召谞至见上欢甚是日拜谞光禄勲顷之封醴泉侯食千戸谞叹曰生我者天地成我者壶商也二人既荐谞以身下之然上每念谞輙并召二人谞卒谥懿侯子醇嗣至曽孙醨不肖以罪废国除谞旣没二人亦斥踈不复召用云
　　太史公曰汉兴陆贾以辨说游公卿间名声籍甚为太中大夫以寿终而谞复以徳业位九卿赐爵列侯传国数世陆氏之先岂有天禄哉
　　洞庭春色赋【并引】　　　　苏子瞻
　　安定郡王以黄柑酿酒名之曰洞庭春色其犹子徳麟得之以饷予戏作赋曰
　　吾闻橘中之乐不减商山岂霜余之不食而四老人者游戏于其间悟此世之泡幻藏千里于一斑举枣叶之有余纳芥子其何间宜贤王之达观寄逸想于人寰嫋嫋兮春风泛天宇兮清闲吹洞庭之白浪涨北渚之苍湾携佳人而徃游动雾鬂与风鬟命黄头之千奴卷震泽而与俱还揉以二米之禾籍以三脊之管忽云蒸而氷解旋珠零而涕澘翠勺银甖紫络青编随属车之鸱夷欵木门之铜环分帝觞之余沥幸公子之破悭我洗盏而起尝散腰足之痹顽尽三江于一吸吞鱼龙之神奸醉梦纷纭始如髦蛮鼔包山之桂楫扣林屋之琼关卧松风之瑟缩揭春溜之淙潺追范蠡于茫吊夫差之惸鳏属此觞于西子洗亡国之愁顔惊罗袜之尘飞失舞袖之弓弯觉而赋之以授公子曰乌乎噫嘻吾言夸矣公子其为我删之
　　中山松醪赋　　　　　　苏子瞻
　　始予宵济于衡漳军徒渉而夜号燧松明以记浅散星宿于亭臯郁风中之香雾若诉予以不遭岂千歳之妙质而死斤斧于鸿毛效区区之寸明曽何异于束蒿烂文章之紏纒惊节解而流膏嘻构厦其已逺尚药石之可曹收薄用于桑榆制中山之松醪救尔灰烬之中免尔萤爝之劳取通明于盘错出肪泽于煎熬与黍麦而皆熟沸春声之嘈嘈味甘余之小苦叹幽姿之独髙知甘酸之易壊笑凉州之葡萄似玉池之生肥非内府之烝羔酌以瘿藤之纹樽荐以石蟹之霜螯曽日饮之防何觉天刑之可逃投庄杖而起行罢儿童之抑搔望西山之咫尺欲褰裳以游遨跨超峯之奔鹿接挂壁之飞猱遂从此而入海翻天之云涛使夫阮之伦与八仙之羣豪或骑麟而翳鳯争榼挈而瓢操颠倒白纶巾淋漓宫锦袍追东坡而不可及归哺啜其醨糟潄松风于齿牙犹足以赋逺游而续离骚也
　　古诗
　　生酒歌　　　　　　　　杨廷秀
　　生酒清于雪煑酒赤如血煑酒不如生酒烈煑酒只带烟火气生酒不离泉石味石根泉眼新汲将麯米酿出春风香坐上猪红间熊白瓮头鸭绿变鹅黄先生一醉万事已那知身在尘埃
　　律诗
　　竹叶酒【宜城九酿酒号竹叶酒】　　　杨廷秀
　　楚人汲汉水酿酒古宜城春风吹酒熟犹似汉江清耆旧前人在丘坟应已平唯余竹叶麯留此千古情
　　茅柴酒　　　　　　　　韩子苍
　　三年逐客卧江臯自与田工酿小糟饮惯茅柴谙苦硬不知如蜜有香醪
　　新酿桂酒　　　　　　　苏子瞻
　　捣香筛辣入缾盆盎盎春溪带雨浑收拾小山蔵社瓮招呼明月到芳樽酒材已遣门生致菜把仍叨地主恩烂煑葵羮斟桂醑风流可惜在蛮村
　　真一酒　　　　　　　　苏子瞻
　　米麦水三一而已此真一酒法也
　　拨雪披云得乳蜜蜂又欲醉先生稻垂麦仰隂阳足器防泉新表里清晓日着顔红有晕春风入髓散无声人间真一东坡老与作青州从事名
　　诗话
　　郫筒酒
　　郫县人刳竹倾春酿于筒闭以藕丝苞以蕉叶信宿馨达于竹外然后断之以献号为郫筒酒故杜诗云酒忆郫筒不用酤
　　桑落酒
　　河中桑落坊有井每至桑落时取其寒暄得所以井水酿酒甚佳故号桑落酒庾信诗蒲城桑落酒【后史补】
　　洞庭春色
　　定安郡王以黄柑酿酒色香味三絶故东坡诗云去年洞庭春香雾常噀手今年洞庭春玉色疑非酒瓶间香浮坐盏光照槛牖要当立名字未可问升斗应呼钓诗钩亦号扫愁帚湏君滟滟杯浇我谈天口
　　杂著【系禁酿】
　　辨禁私酿书
　　曹操欲制酒禁孔融与操书云天垂酒星之曜地列酒泉之郡尧不千钟无以建太平孔非百榼无以堪上圣樊哙解戹鸿门非钟酒无以奋其怒赵之厮养东迎其主非巵酒无以激其气髙祖非醉斩白蛇无以畅其灵景帝非醉幸唐姬无以开中兴袁盎非醇醪无以脱其命定国不酣饮一斛无以决其法故郦生以髙阳酒徒着功于汉屈原不餔糟歠醨取困于楚由是酒何负于政哉
　　酒器
　　羣书要语凡觞一升曰爵二升曰觚三升曰觯四升曰角五升曰散一石曰壶五斗曰【礼器注】梓人为饮器爵二升献以爵而酬以觚【冬官】饮玉爵者弗挥【曲礼】洗爵奠斚【行苇】朋酒斯飨注两樽曰朋【七月】瓶之罄矣维罍之耻注瓶小而罍大【蓼莪】滑稽酒器也转注吐酒终日不已今之阳燧樽【崔浩音义】
　　诗句山杯捧竹根【庾信】酡顔倾凿落【韩聮句盖饮器也】谁能载酒开金盏【杜】指防银瓶索酒尝【杜】琉璃钟琥珀浓小漕酒滴眞珠红【李贺】鸬鷀杓鹦鹉杯百年三万六千日一日须倾三百杯【李白】愁里酒杯浮大白【杨大年】佳人斗南北酒美玉东西【山谷】酒酣金盏照东西【曽】
　　古今事实
　　歴代之尊
　　泰山有虞之尊也山罍夏后氏之尊也着商尊也牺象周尊也【明堂位】牺尊象尊着尊壶尊泰尊山尊皆有罍【司尊彛】牺象二尊全刻牛象之形凿其背以为尊【三礼图】
　　三代之爵
　　夏后氏以琖商以斚周以爵【明堂位】
　　金罍
　　卷耳后妃之志也知臣下之勤劳诗云我姑酌彼金罍注人君以黄金饰尊大一石金饰目盖列为云雷之象谓之罍者取象云雷博施如人君下及诸臣
　　兕觥【见罚酒门】
　　大斗
　　周成王行苇诗酌以大斗
　　白兽樽
　　正旦元防设白兽尊于阙庭盖上设白兽若有能献直言者则发此尊饮酒按白兽尊乃杜举遗式也示无忌惮也【晋礼志】
　　三爵命名
　　晋刘表有酒爵三大曰伯雅【七升】次曰仲雅【六升】小曰季雅【五升】
　　羽觞
　　王羲之兰亭诗羽觞随波
　　举白【又见罚酒太白注】
　　文选云飞觞举白盖酒器也
　　酒船
　　毕卓尝曰得酒满数百斛船拍浮酒船中便足了一生
　　金叵罗
　　齐著作郎祖珽有文章而踈率无行尝因宴失金叵罗后于珽髪上得之近世以洗为金叵罗若果为洗其可置之髻上未知果何物也【闻见录】
　　鸳鸯盏
　　唐张易之与李逈同饮以鸳鸯盏一双共饮取其常相逐也【鸡距集】
　　偏提
　　唐元和间酌酒谓之注子后仇士良恶其名同郑注乃去其柄安系名曰偏提【谢冯事类】
　　酒器七品
　　李适之有蓬莱盏海山螺舞仙螺匏子巵慢卷荷金蕉叶玉蟾儿【逢原记】
　　荷杯
　　李宗闵暑月临池以荷为杯【语林】
　　玻瓈杯
　　太真妃持玻瓈七寳杯酌蒲萄酒【乐史李太白后序】
　　酒魁
　　蜀中有酒器名酒魁诗人所谓酌以大斗遗制象北斗有魁柄
　　酒榼【见酒门麯生注】
　　误碎玉杯【见徳量门】
　　银酒海
　　叶钧大宴有裴泰后至罚以坐上小爵至觥船饮皆竭随即寘器于懐有银海受一斗一饮而尽踏其海卷抱之索马径去【干馔子】
　　玉莲杯
　　有王永年娶宗女监金耀书库尝置酒延窦卞杨绘于室出其妻闲坐妻以左右手掬酒以饮卞绘谓之白玉莲花杯后永年盗库书下狱引卞绘受馈俱落职【东轩笔记】
　　蕉叶杯
　　东坡云吾兄子明饮酒三蕉叶吾少时望见酒盏而醉今亦能三蕉叶矣【志林】
　　婪尾杯【详见燕防门】
　　苏鹗云今人以酒廵匝为婪尾又云婪贪也谓处于坐末得酒旣贪婪故宋景文云迎新送故只如此且尽灯前婪尾杯而乐天诗三杯蓝尾酒但改婪为蓝耳
　　不好珍器
　　杜祁公享客多用髹器客有面称叹曰公尝为宰相清贫乃尔耶公命侍人尽取白金燕器陈于前曰衍非乏此雅不自好耳然祁公好施亦卒不畜也【家塾记】
　　借珍器不还
　　胡旦大监出知明州同年董俨给事知州延留甚欢入后馆出姬侍宴豆皆上方珍器旦曰人生防合难得来日能枉驾敝舟数杯可乎又曰珍器家贫未识可略假借夸示妻孥否董以巨奁尽贮送至舟中明日不告而去后乃送还之【玉壶清话】
　　古今文集
　　杂著
　　题魏府藏赵公饮器　　　朱元晦
　　赵公饮器魏府藏我思两公爱甘棠惟魏子孙寳无斁敬奉其盈如弗克平陵朱某拜手刻
　　古诗
　　寄崔立之　　　　　　　韩　愈
　　我有双饮醆其银得朱提【前汉朱提银其直贵】黄金涂物象雕镌妙工倕乃令千里鲸么麽防螽斯犹能争明月摆掉出弥野草花叶细不辨寳菉施绵绵相紏结状似环城陴四隅芙蓉树擢艳皆猗猗鲸以兴居状失所逢百罹月以喻夫道僶勉励万亏草木明覆载妍臭齐荣萎愿君恒御之行止亲燧觹异日斯对举当如合分支独酌试药玉盏有懐诸君子明日望夜月庭佳景不可失作诗招之　　苏子瞻
　　镕鈆煑白石作玉真自欺琢削为酒杯规模定州瓷荷心虽浅狭镜靣良弥持此寿佳客到手不容辞曹侯天下平定国岂其师一饮至数石温克颇似之风流赵王孙诗酒屡出竒喜我有此客玉杯不容施请君法欧阳问疾来何迟呼儿扫月榭扶病良及时
　　次韵苏公独酌试药玉盏　陈无已
　　仙人弃余粮玉色已可欺小试换骨方价重十氷甆灌以长白虹若江海弥浮之端不恶举者不可辞但愧闻道晚早从鴈门师律部无明文可复时中之汝阳佳少年二十六出竒家有持杯手两好当一施风吹酒靣仄月度杯心迟百年容有命一笑更须时
　　椰子酒榼　　　　　　　张安国
　　矮胡生南方托家碧山崖采择供贡篚扶持上天街愧此愿慤姿欲售久未谐道傍麯先生风味固自佳逢渠即倾盖输冩能开懐刮削出光采规绳去欹窊金玉岂足贵胶漆真吾侪客来有嘉招二士徃必偕婆娑止坐隅供馈烦金钗矮胡虽未强醇徳真无涯虚心实其腹居然外形骸防物幸见用弃置理则乖毛頴有封国陶匏荐钦柴大药起世疴炮燔及根荄愿子自洗濯勿受尘埃埋暇日肯相从醉经坐髙斋
　　律诗
　　瓦盆　　　　　　　　　杜　甫
