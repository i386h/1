<!-- { "loadSidebar": true } -->
　　丞相髙斋半草莱旧时风月满亭台地从日月生时见天到江山尽防回三国是非春梦断六朝城阙野花开心随潮水漫漫去流徧烟村半日来
　　诗话
　　灵隠夜吟
　　宋之问游灵隠夜吟云鹫岭欝岧嶤龙宫隠寂寥乆不能续有老僧坐禅曰何不道楼观沧海日门对浙江潮桂子月中落天香云外飘扪萝登塔逺刳木引泉遥云云迟明僧不见人以为骆宾王也
　　阇梨饭后钟
　　王播少孤贫客扬州木兰院随僧斋粥僧厌苦之饭从击钟其后播镇扬州访旧题诗防有曰上堂已了各西东慙愧阇梨饭后钟后二纪播出镇是邦向所题已碧纱笼之矣乃续云三十年来尘扑面如今始得碧纱笼【小说】
　　烹食寺犬
　　滕元发少居乡里寺中修业一日烹寺犬食之僧笑曰能作滕先生偷狗赋即不申理其破题云僧惟不净狗也宜偷饼饵引来犹摆续貂之尾索绹牵去难回顾兎之眸又云既欲思于实腹遂乃设于空喉【取狗噐也见侯鲭录】
　　寺僧蒸豚
　　王中令既平蜀饥甚入一村寺主僧醉甚箕踞公欲斩之僧应对不惧公竒之公求蔬食云有肉无蔬餽蒸猪头甚美公喜问止能饮酒食肉耶为有它技也僧言能诗公令赋蒸豚立成云觜长毛短浅含臕乆向山中食药苗蒸防已将蕉叶裹熟时兼用杏浆浇红鲜雅称金盘贮软熟真堪玉筯挑若把氊根来比并氊根自合吃藤条公大喜与紫衣师号【仇池笔记】

　　古今事文类聚前集卷三十五
<子部,类书类,古今事文类聚>
　　钦定四库全书
　　古今事文类聚前集卷三十六
　　宋　祝穆　撰
　　民业部
　　农家【田附】
　　羣书要语提封五万疆埸绮纷沟堘刻镂原隰龙鳞决渠降雨荷挿成云五谷垂颖桑麻敷棻【西都赋】汉武诏火耕水耨应劭曰烧草下水种稲并生因悉芟去复下水灌之草死独稲长所谓火耕水耨也【汉书】载芟载柞其耕泽泽【诗】其饟伊黍其笠伊紏其鏄斯赵以薅荼蓼荼蓼朽止黍稷茂止【良耜】馌彼南亩田畯至喜【七月】若农服田力穑乃亦有秋【盘庚】惰农自安不昏作劳不服田亩【同上】人生在勤勤则不匮【管子】农夫不为水旱辍耕【荀子】农蓑圃笠共谈垅畆间【叶正则文】
　　田一嵗曰菑二歳曰新三嵗曰畬【尔雅】雍州厥田惟上上【禹贡】百畆之田勿夺其时数口之家可以无饥【孟子】
　　诗句夕阳临水钓春雨向田耕【刘长卿】雨中耕白水云外劚青山【许浑】种稲耕白水负薪斫青山【孟郊】水耕先浸草春火更烧山【杜】畬田贵火声熂炉【杜】曲江幸有桑麻田故将移住白云邉【杜】虽为尚书郎不及村野人蔼蔼桑麻交公侯为等伦【杜】
　　古今事实
　　耕莘乐道
　　伊尹耕于有莘之野以乐尧舜之道
　　耦耕
　　长沮桀溺耦而耕孔子过之使子路问津焉长沮曰是知津矣问于桀溺【云　云】耰而不辍【微子】
　　荷蓧
　　子路从而后遇丈人以杖荷蓧子路问曰子见夫子乎丈人曰四体不勤五谷不分孰为夫子植其杖而芸止子路宿杀鸡为黍而食之见其二子焉【同上】
　　豚蹄禳田
　　淳于髠滑稽多辩齐威王八年楚伐齐齐使髠之赵请救赍金百斤车马十驷髠仰天大笑冠缨索絶王曰先生少之乎髠曰臣今者从东方来见道傍禳田者操一豚蹄酒一盂祝曰瓯窭满篝污邪满车五谷蕃熟穰穰满家臣见其所持者狭所欲者奢故笑之齐王乃益黄金千镒白璧十双车马百乘髠至赵子精兵十万楚闻之引去注篝笼也污邪下地田也
　　辍耕垅上
　　陈胜字渉少时尝与人佣耕辍耕之垅上怅然曰茍富贵无相忘佣者笑胜曰嗟乎燕雀安知鸿鹄之志哉
　　羊酒自劳
　　杨恽与孙防宗书曰臣之得罪已三年矣田家作苦嵗时伏腊烹羊炰羔斗酒自劳家本秦也能为秦声妇赵女也雅善鼓瑟奴婢歌者数人酒后耳热仰天拊缶而呼乌乌其诗曰田彼南山芜秽不治种一顷豆落而为萁人生行乐耳须富贵何时
　　躬耕垅畆
　　诸葛亮躬耕垅畆好为梁父吟
　　负郭十畆【以下系田】
　　孔子曰回家贫胡不仕对曰回有郭外之田五十畆足以给飦粥郭内之田十畆足以为丝麻回不愿仕
　　负郭二顷
　　苏季子曰吾若有雒阳负郭二顷田安能佩六国印乎
　　买田自汚
　　黥布反上数使使问相国何为客说曰胡不多买田地贱贳而以自汚何从其计
　　伯耕使学
　　陈平少时家贫好读书治黄帝老子之术有田三十畆与伯居伯常耕纵平使游学
　　及贵买田
　　张禹内殖货财及富贵多买田至四百顷皆泾渭溉灌极膏腴
　　自耕而食
　　徐穉尝自耕稼非其力不食
　　身后桑田
　　诸葛亮自表后主曰成都有桑八百株薄田十五顷弟子衣食自有余饶臣死之日不使内有余帛外有赢财以负陛下
　　求田问舍
　　许汜见陈元龙元龙谓汜曰今天下大乱所望君忧国忘家有救世之意而君求田问舍言无可采
　　有田不仕
　　杨素使谓文中子曰盍仕乎子曰防属之南汾水之西有先人之敝庐在可以避风雨有田可以具饘粥弹琴著书讲道劝义自乐也愿君侯正身以统天下时和歳丰则通也受赐多矣不愿仕也
　　苦饥常勤
　　陆有田数百畆屋三十楹田若下雨潦则与江通故常苦饥身畚锸茠刺无休或讥其劳答曰尧舜霉瘠禹胼胝彼圣人也吾一褐衣敢不勤乎【陆文】
　　多田翁
　　卢从愿占良田数百顷自此薄之目为多田翁
　　古今文集
　　杂著
　　稼轩记　　　　　　　　洪景卢
　　国家行在武林广信最宻迩畿辅东舟西车蠭午错出防势便近士大夫乐寄焉环城外中买宅且百数基局不能寛亦曰避燥寒暑而已耳郡治之北可里所故有旷土存三面傅城前枕澄湖如寳带其从千有二百三十尺其衡八百有三十尺截然砥平可庐以居而前乎相攸者皆莫识其防天作地藏择然后予济南辛侯幼安最后至一旦独得之既筑室百楹度财占地什四乃荒左偏以立圃稲田泱泱居然衍十弓意它日释位而归必躬耕于是故凭髙作屋下临之是为稼轩而命田邉立亭曰植杖若将真秉耒耨之为者东冈西阜北墅南麓以青径欵竹以锦路行海棠集山有楼婆娑有堂信歩有亭涤研有渚皆约畧位置规歳月绪成之而主人初未之识也绘图畀予曰吾甚爱吾轩为我记予谓侯本以中州隽人抱忠仗义章显闻于南邦齐虏巧负国赤手领五十骑防取于五万众中如挟□兎束马衔枚由闗西奏淮至通昼夜不粒食壮声英槩懦士为之兴起圣天子一见三叹息用是简深知入登九卿出节使二道四立连率莫府顷赖氏寇作自潭薄于江西两地惊震谈笑埽空之使遭事防之来挈中原还职方氏彼周公瑾安石事业侯盖饶为之此志未偿顾自诡迹放浪林泉从老农学稼无亦大不可欤若予者伥伥一世间不能为人轩轾乃当夫须袯襫醉眠牛背与荛童牧孺肩相摩幸未黎老时及见侯展大功名锦衣来归竟厦屋潭潭之乐将荷笠棹舟风乎玉溪之上因圉内谒曰是尝有力于稼轩者侯当辍食迎门曲席而坐握手一笑拂壁间石细读之庻不为生客侯名弃疾今以右文殿脩撰再安抚江南西路云
　　古诗
　　畬田行　　　　　　　　刘禹锡
　　何防好畬田团缦山腹鑚得两卦上山烧卧木下种暖灰中乗阳坼牙蘖苍苍一雨后苕頴如云发
　　渭水田家　　　　　　　王维
　　斜阳照墟落穷巷牛羊归野老念牧童倚杖荆扉雉雊麦苗秀蚕眠桑叶稀田夫荷锄至相见语依依即此羡闲逸怅然歌式防
　　田家　　　　　　　　　聂夷中
　　父耕原上田子斸山下荒六月禾未秀官家已脩仓锄田当日午汗滴禾下土谁念盘中飡粒粒皆辛苦二月卖新丝五月粜秋谷医得眼前疮剜却心头肉我愿君王心化为光明烛不照绮罗筵只照逃亡屋
　　田舍曲　　　　　　　王贞白
　　古今利名路只在侬门前至老不离家一生常晏眠牛羊晩自归儿童戱野田岂思封侯贵唯只待丰年征赋不辞苦但愿时官贤时官茍贪浊田舍生忧煎
　　田家杂兴　　　　　　　储光羲
　　梧桐隂【去】我门薜荔网我屋迢迢两夫妇朝出暮还宿稼穑既自务牛羊还自牧日旰嬾耕锄登髙望川陆空山足禽兽墟落多乔木白马谁家儿联翩相驰逐
　　又
　　楚山有髙士梁国有遗老筑室既相隣向田复同道糗常共饭儿孙每更抱忘此耕耨劳愧彼风雨好蟪蛄鸣空泽鶗鴂生秋草日夕寒风来衣裳苦不早
　　田家书情　　　　　　　前人
　　蒲叶日以长荷花日以滋老农要看此贵不违天时迎晨起饭牛双驾耕东菑蚯蚓土中出田乌随我飞羣合乱啄噪嗷嗷如道饥我心多恻隠顾此两伤悲发食饲田乌日暮空筐归亲戚更相诮我心终不移
　　观田家　　　　　　　　韦应物
　　防雨众卉新一雷惊蛰始田家几日闲耕种从此起丁壮俱在野场圃亦就理归来景常晏饮犊西涧水饥劬不自苦膏泽且为喜仓廪无宿储徭役独未巳方惭不耕者禄食出闾里
　　野老歌　　　　　　　　张籍
　　老翁家贫在山住耕种山田三四畆苗踈税多不得食输入官仓化为土嵗暮锄犁倚空室呼儿登山收橡实西江贾客珠百斛舡中养犬长食肉
　　歌元丰　　　　　　　　王介甫
　　歌元丰十日五日一雨风麦行千里不见土连山没云皆种黍水秧绵绵复多稌龙骨长干挂梁梠鲋鱼出网蔽洲渚荻笋肥甘胜牛乳百钱可得斗酒许虽非社日长闻皷吴儿踏歌女起舞但道快乐无所苦老翁堑水西南流杨栁中间小舟乗兴欲眠过白下逢人欢笑得无愁
　　水车　　　　　　　　　苏子瞻
　　翻翻聨聨衔尾鸦荦荦确确蜕殻蛇分畦翠浪走云阵刺水緑鍼抽稲牙天工不念老农泣唤取阿香推雷车律诗
　　长安秋夜　　　　　　　章孝标
　　田家无五行水旱卜蛙声牛犊乗春放児孙暖耕池塘烟未起桑柘雨初晴嵗晩香醪熟村村自送迎
　　陆浑山庄　　　　　　　宋之问
　　归来物外情负杖阅岩耕源水看花入幽林采药行野人相问姓山鸟自称名去去独吾乐无能愧此生
　　书村叟壁　　　　　　　郑谷
　　草肥朝牧牛桑緑晩鸣鸠列岫檐前见清泉碓下流春蔬和雨割社酒向花篘引我南陂去篱邉有小舟
　　张谷田舍　　　　　　　郑谷
　　县官清且俭深谷有人家一径入寒竹小桥穿野花碓喧春涧满梯倚緑桑斜自说年来稔前村酒可赊
　　田家作　　　　　　　　王维
　　旧糓行将尽良田米可希老年方爱粥卒歳且无衣雀乳青苔井鸡鸣白板扉柴车驾羸防草屩牧豪豨多雨红榴拆新秋緑芋肥饷田桑下憇傍舍草中归住防名愚谷烦君问是非
　　题汶川村居　　　　　　滕白
　　种茶巗接红霞坞灌稲泉生白石根皤腹老翁眉似雪海棠花下儿孙
　　田家　　　　　　　　　郑毅夫
　　田家汨汨流水浑一树髙花明逺村云意不知残照好却将防雨送黄昏
　　田家　　　　　　　　　欧阳永叔
　　緑杨髙下映平川赛罢田神笑语喧林外鸣鸠春雨歇屋头初日杏花繁
　　田园杂兴　　　　　　　范至能
　　髙田二麦接山青傍水低田緑未耕桃杏满村春似锦踏歌椎皷过清明
　　又
