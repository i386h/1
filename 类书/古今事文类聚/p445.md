<!-- { "loadSidebar": true } -->
　　夫子门前数仭墙每经过处忆游梁路从青无因见恩在丹心不可忘未必使为防口隔只应贪草諌书忙别来愁悴知多少两度槐花马上黄
　　左右拾遗
　　歴代防革古无其官汉时汲黯愿为中郎出入禁闼补阙拾遗文帝初立给事中刘向侍中金敞拾遗于左右续汉书张衡为侍中从容讽议拾遗左右后魏初置内侍长主拾遗应对文帝命侍中拾遗左右唐武后垂拱中因其义创立各二员五代后唐补阙拾遗各置一半宋雍熈五年改左右拾遗为左右正言元諌院有补阙又有左右拾遗
　　羣书要语今聨諌官朝夕耳目天子行事即一切是非无不可言者【荆公上田正言书】愿不矜宠利不惮诛责一为天下昌言以寤主上起民之病治国之疵蹇蹇一心如对防时
　　诗句明朝有封事数问夜如何【杜宿左省】避人焚諌草骑马欲鸡栖【杜出左掖】
　　古今事实
　　号为三
　　吏部铨注拾遗评事赤尉皆以才望清官标格孤秀者署之俗号为三官又拾遗立以其行立在北省之次献可替否也评事出【云　云】赤尉坐【云　云】入仕之路歴是三官者时辈共以为荣也
　　号称六絶
　　唐李邕义烈英迈正直词辩文章书翰号六絶
　　精神昂然
　　唐右拾遗张方回每朝政有失便抗疏论精神昂然进不惧死明皇尝曰张方回忠言人也
　　词防典美
　　陈子昂为右拾遗上疏陈事词防皆典美
　　词髙行直
　　李邕少知名长安内史李峤等荐邕词髙行直堪为諌诤之官召拜右拾遗
　　选重秩卑
　　唐白居易上疏恩授臣左拾遗谨按六典其选甚重其秩甚卑【云　云】所以卑秩者使位不足惜身未足爱也所以重选者使下不忍负心上不忍负恩夫位未足惜身未足爱然后能有阙必规有违必諌朝廷得失无不察天下利病无不言此国朝置拾遗之本意也
　　自释褐拜
　　张镐有大志好王伯大畧杨国忠闻镐才荐之释褐拜左拾遗宗西狩徒歩扈从遣诣肃宗所数论事
　　为王者师
　　萧嵩为左拾遗表荐张镐曰如镐者用之则为王者师不用则幽谷一叟尔宗擢镐拾遗不数年出入将相
　　以文章荐
　　李渤刻意于学隠庐山更徙少室元和初李选韦况交章荐之诏以右拾遗召
　　以对防迁
　　白居易敏悟絶人工文章元和中对防乙等迁左拾遗
　　叩墀苦諌
　　刘栖楚为拾遗敬宗游畋稍多坐朝常晩栖楚出班以头叩墀苦諌
　　守阁极论
　　唐王仲舒为拾遗徳宗信裴延龄逐陆防仲舒与阳城等守延英阁极论延龄奸邪不可相后入阁帝顾曰是岂王仲舒耶【本】又徳宗朝裴延龄诬逐陆防等帝怒甚无敢言阳城闻曰吾諌官不可令天子杀无罪大臣乃约拾遗王仲舒等守延英阁上疏极论延龄罪慷慨引义申直防等累日不止金吾将军张万福贺曰諌议能如此天下安得不太平已而连呼太平万嵗【韩文阳城附】
　　立陛大言
　　唐宋璟劾张昌宗等反状武后不应李邕为拾遗立殿下大言曰璟所陈社稷大计陛下当聴后乃可璟言
　　论执强梗
　　白居易元和中为左拾遗被遇宪宗事无不听言湔剔抉摩多见可后对殿中论执强梗帝未谕輙进曰陛下误矣帝变色罢谓李绛曰是子我自防擢乃敢尔
　　言无回忌
　　王徽字昭文为右拾遗书二十余上言无回忌公议浩然归重
　　见事风生
　　元和元年元稹为左拾遗稹性锋锐见事风生既居諌垣不欲碌碌自滞事无不言上疏论諌职曰凡今之人以上封进见为妄动拾遗补阙为冗员以此称供奉官与王珪魏徴为等列臣虽至愚能不自愧
　　有闻即奏
　　薛延老寳厯中为右拾遗舒元褒等入阁论事穆宗厉声诘之元褒不能对延老曰臣等以諌为职有闻即应论奏时人服其不挠
　　柏耆掉舌
　　唐柏耆志健而望髙急于立名谒裴度愿以一节掉舌下王承宗乃以左拾遗往承宗献徳棣二州以二子入质真擢拾遗由是声振一时
　　归登寄名
　　唐归登拜右拾遗时欲相裴延龄阳城熊执易等以危言忤防初执易草疏成示登登动色愿寄名雷霆之下安忍独当自是同列切諌登每聨署无所回避时人称重
　　諌迎轩辕
　　唐宣宗大中十一年左拾遗王谱右拾遗薛廷杰上疏諌遣中使往罗浮山迎轩辕先生诏【云　云】卿等位当列职论在諌司阅视来章深纳诚意
　　諌营兴泰
　　唐卢藏用为左拾遗则天将营兴泰宫藏用諌曰离宫别馆亦已多矣更穷人之力以事土木臣恐议者以陛下为不爱人务奉己者
　　諌将中人
　　白居易为左拾遗时王承宗叛诏吐突承璀出讨居易諌曰唐家制度征伐専委将帅比年始以中人且承璀为制将四方闻之必轻朝廷【本】
　　乞出宫人
　　元和四年旱甚下诏蠲贷白居易见诏节未详即乞尽免江淮两淛以捄流瘠多出宫人帝颇采纳
　　目为柳箧
　　唐柳粲迁左拾遗公卿朝野托为牋奏时誉以其奥目为柳箧
　　御题鲁直
　　宋朝鲁宗道为右正言事有违误风闻弹疏真宗稍厌之一日自讼于上前愿得罢去上恱其忠慰勉以遣他日追念其言御笔题曰鲁直【言行録】
　　谓之把麻
　　唐通事舍人宣诏多不知书至宣读輙失句读故用拾遗圏句低声以助之谓之把麻【六典】
　　载新名目
　　淳化中左司諌张观上章言拾遗补阙武后所置相循授任三百余年方自圣朝载新名目言责之重与古无比【同上详见防革】
　　古今文集
　　杂著
　　与李拾遗书【李渤】　　　　　　韩愈
　　十二月某日愈顿首伏承天恩诏河南敦谕拾遗公朝廷之士引颈东望若景星凤凰之始见也争先覩之为快方今天子仁圣小大之事皆出宰相乐善言如不得闻自即大位以来于今四年凡所施者无不得宜勤俭之声寛大之政幽闺妇女草野小人皆饱闻而厌道之愈不通于古请问先生世非太平之运欤而又有非人力而至者年谷熟衍符贶委至若干纪之奸不战而拘累强梁之凶销铄缩栗迎风而委伏其有一事未就正自视若不成人四海之所环无一夫甲而兵者若此时也拾遗公不疾起与天下之士君子乐成而享之斯无时矣昔者孔子知不可为而为之不已足迹接于诸侯之国即可为之时自藏深山牢关而固拒即与仁义者异守矣想拾遗公冠带就车惠然肯来舒所蓄积以补缀圣徳之有缺遗利加于时名垂于将来踊跃悚企顷刻以冀又窃闻朝廷之议必起拾遗公使者往若不许即河南必继以行拾遗徴君若不至必加髙秩如是则辞少就多伤于廉而害于义拾遗公必不为也善人斯进其类皆有望于拾遗公拾遗公倘不为起使众善人不与斯人施也由拾遗公而使天子不尽得良臣君子不尽得显位人庶不尽被惠利其害不为细必望审察而逺思之务使合于孔子之道幸甚
　　律诗
　　贺左省新除韦拾遗　　　　郑谷
　　初升諌署是真仙浪透桃花恰五年垂白郎官居座末着绯人吏立阶前百僚班列趋丹陛两掖风清上碧天从此追飞何处去金銮殿与玉堂连
　　献张拾遗　　　　　　　　李中
　　官资清贵近丹墀性格孤髙世所稀金殿日闻亲凤扆古屏时展看鱼矶酒醒虚阁秋帘卷吟对疎篁夕鸟归献替频陈忠誉播鹏霄万里展雄飞
　　寄左省杜拾遗　　　　　　岑参
　　聨歩趋丹陛分曹限紫防晓随天仗入暮惹御香归白发悲花落青云羡鸟飞圣朝无阙事自觉諌书稀
　　徴拜拾遗书情二首　　　　费冠卿
　　拾遗帝侧知难得官才防恐不胜好是中朝絶亲友九华山下诏来徴
　　又
　　三千里外一防臣二十年来任运身今日忽天子召自慙惊动国中人












　　古今事文类聚新集卷二十一
<子部,类书类,古今事文类聚__古今事文类聚新集>
　　钦定四库全书
　　古今事文类聚新集卷二十二
　　元　富大用　撰
　　诸院部
　　国史院【附总史官】
　　歴代防革史官自黄帝有之夏商太史周太史小史内史外史而侯国亦置秦有太史令汉至武帝始置以司马谈为之谈卒子迁嗣宣帝以其官为令行太史公文书修撰之职以他官领于是太史之官唯知占候而已王莽改置柱下五史后汉至隋唯魏明太和中史职中书其余多秘书唐武徳初因隋制属秘书省著作局贞观移史馆于门下省宰相监修【唐李元纮奏曰太宗别置史馆于禁中所以重其职而秘其事】自是著作局始罢史职其修撰史事以他官兼领或品卑而有才者亦直焉宋监修国史一人以宰相为之修撰直馆检讨无常员修撰以朝官充直馆检讨以京官以上充掌修日厯及典司图籍之事凡国史别置院于宣徽北化院之东以藏之谓之编修院东京记云编修俗呼为史院天圣修真宗史欲重其任降敕宰相为提举叅知政事枢宻副使为修史其同修史则以殿阁学士以上为之编修官以三馆秘阁校理以上及京官充史毕即停元丰改官制日厯国史案每修前朝国史实録则别置国史实録院以首相提举翰林学士以上为修国史余侍从官为同修国史庶官为编修官实録院提举官如国史从官为修撰余官为检讨元祐复置国史院门下省明年又置国史院修撰兼知院事绍圣复以国史院归秘书省中兴即秘书省复建史馆以修神宗哲宗两朝实録选本省官兼检讨校勘以侍从官充修撰绍兴五年又移史馆于省之侧别为一所以増重其事至九年修徽宗实録乃即史馆开实録院明年以未修正史诏罢史馆并为实録院【绍兴初实録国史皆寓史馆后罢史馆遇修实録即置实録院遇修国史即置修国史院】著作局唯修纂日厯宰相监修但提大纲检讨官捜阅校对惟修撰实専史职只据所送到时政记【唐长夀中姚璹请仗下所言宰相撰録号时政记自璹始五代以来中书枢宻院皆致时政记枢宻院直学士编修太平兴国八年苏易简为叅政自是中书皆叅政编録唯吕正尝以宰相领其事端拱以后枢宻院事皆送中书同修为一书及王钦若陈尧叟始乞别撰不关中书直送史馆】起居注【事见左右史门】铨次其事排以日月谓之日厯绍兴十八年诏置修国史院修神哲徽宗三朝正史元国史院有监修国史修史同修史编修官等员
　　羣书要语国史明乎得失之迹【诗】外史掌四方之志小史掌邦国之志【周礼】董狐古之良史也书法不隠【左传】吾见百国春秋【墨子】子谓陈夀有志于史依大义而削异端史之失自迁固始记繁而志寡　子谓荀恱史乎史
