<!-- { "loadSidebar": true } -->
　　范宰不买名弦歌对前楹爲邦黙自化日觉冰壶清百里鸡犬静千家机轴鸣
　　赠崔秋浦　　　　　　　李　白
　　吾爱崔秋浦宛然陶令风门前五株栁井上二梧桐山鸟下防事夜蟾落酒中懐君未尽去惆怅意无穷
　　又　　　　　　　　　　李　白
　　抱琴时弄月取意任无弦见客但倾酒爲官不爱钱河阳花作县秋浦玉爲人地逐名贤好风随惠化新诗话
　　防被放衙
　　文潞公爲榆次县令尝题县鼔楼曰置向谯楼一任挝挝多挝少不知他如今幸有黄防被拏出头来放早衙【坡诗注世传大祖谓一县令曰切勿于黄防被里放衙】

　　古今事文类聚外集卷十四
<子部,类书类,古今事文类聚__古今事文类聚外集>
　　钦定四库全书
　　古今事文类聚外集卷十五
　　元　富大用　编
　　县官部
　　县丞
　　歴代沿革秦制万户以上为令减万户为长皆有丞尉汉县丞尉多以本部人为之三辅县则兼用他郡诸县皆有主刑狱囚徒后汉署文书典知仓狱署诸曹掾史自晋后无丞宋惟建康有狱丞及隋革选尽用他郡人汉已下皆用一人唐置京县丞三员北京太原晋阳各置一人髙宗始为品官吏部选授为县令之贰宋不置丞天圣中因苏耆请开封两县始各置丞一贠在簿尉之上仍于有出身幕职令録内选充【时两赤县簿尉多差出外本县阙官故耆有此请】皇祐中诏赤县丞并除新改官人熙宁四年编修条例所言诸路州军繁剧县令戸二万已上増置县丞一贠以幕职官或县令人充元祐元年诏应因给纳常平免役置丞并行省罢如委是事务繁剧难以省罢处令转运司存留崇宁二年宰臣蔡京言熙宁之初修水土之政行市易之法兴山泽之利皆王政之大请县并置丞一员以掌其事【县丞昔大邑有之至是不以邑之大小皆得置丞使主管常平坑冶农田水利】大观三年诏昨増置县丞内除旧额及修去处依旧存留外余皆减罢建炎元年诏县丞系嘉祐以前员阙并万户存留一员余并罢绍兴三年以淮东累经兵火权置县丞十八年置海陵丞一员元上县有县尹县丞中下县则不置丞
　　羣书要语佐理一司贰职百里【白六帖】贰子男之职佐卓鲁之政　梁竦曰州县之职徒劳人耳【并同上】以管辂之才从赵典之任【陈子昻集髙府君为易州遂城县丞】丞置文书典知仓狱【汉百官志】丞之位八品以下述六职以辅其治也【栁子厚武功县丞壁记】处烦应卒铓刃不顿【崔倕】县有七司丞为副贰如州上佐【通典】
　　诗句剩有老农歌赞府【杨诚斋】圣明收外府皆是九天除【姚合书县丞旧防】计程航一苇试吏佐双鳬【权德舆上虞丞】因君贰职蓝溪上遣我维舟红叶时【方干题慈溪张丞壁】花绶傍腰新闗东县欲春【云　云】虞坂临官舍条山映吏人看君有知己坦腹向平津【岑参送虞校书赴虞乡丞】
　　古今事实
　　丞为长吏
　　县丞长吏也百官表县百户以上为令皆有丞尉秩四百石至二百石是为长吏【汉景帝纪】
　　丞主刑狱
　　丞主刑狱囚徒注史记曰记捕淮南太子淮南相寿春丞留太子不遣如淳曰丞主刑狱囚徒故责之【通兴】
　　占气迁丞
　　唐张鷟云九千里之丹鳯自下升髙七十日之黄龙从微至着注宋玉曰鳯凰上击九千里翺翔乎冥之上藩篱之鷃安能料其髙哉士亦然矣相书占气要曰日中有黄气如龙七十日迁为丞也
　　颂议归丞
　　独孤君上逼宰君下杂羣尉文墨教令不专有穷然力行务仁推诚爱物讴吟者不歌其宰颂议者必归于丞【陈子昻集彭州九陇县丞独孤君遗爱碑序】
　　俗谓闲官
　　州有上佐县有丞簿俗谓闲官不领公事殊乖制作之本意【续通典大中四年敇书】
　　称曰亷吏
　　黄霸为颍川大守许丞年老病聋督邮白欲逐之霸曰许丞亷吏虽老尚能拜起
　　惟曰清员
　　唐陆景倩为扶沟丞按察使毕讲覆州县殿最惟景倩曰清员
　　俱有声气
　　裴子雨为下邳令张晴为县丞二人俱有声气而善言语防论事移时人吏窃相谓曰县官甚不和长官称雨赞府道晴终日如此不和也【南郡新书】
　　为丞不乐
　　后汉桓谭字君山数言忤防出为陵安丞忽忽不乐
　　佐县有称
　　呉孙坚为下邳丞佐县有称
　　解蒙难问
　　张初为县丞甞以职事对府不知官曹处吏白门下责之时扶风徐业亦大儒也闻诸生试引见之与语大惊曰今日相遭真解蒙矣遂请上堂难问极日
　　讲经行礼
　　唐王义方坐与张亮交通贬为儋州吉安丞行至海南舟人将酒以脯致祭义方曰黍稷非馨馨在明徳酌水而祭时当甚夏风涛蒸毒既而开霁南渡吉安蛮俗荒梗义方召诸首领集生徒亲为讲经行释奠礼清歌吹籥而登降有序蛮酋大服
　　清静无欲
　　后汉张字宗君迁陈仓县丞清静无欲专心经书
　　清白但守
　　唐宋安恭为龙门丞年已五十八数年而登列岳每谓寮属曰公辈但守清白何忧不迁俗云双陆无休势余以为仕宦亦无休势各宜勉之
　　约纵系囚
　　唐临为万泉丞县有轻囚十数人防春暮雨时临白令请出之令不许临曰明公若有所疑临请自当其罪令囚请假召囚悉令归家耕种与之约令归系所囚等倍感恩义至时毕集诣狱临由是知名【唐书】
　　白黥猾胥
　　王庭珪号泸溪先生为茶陵丞民俗朴陋择秀民置之学士皆被其化猾胥文雅者势倾一邑交结诸监司为囊槖累政不能去公把其宿负白于郡黥之举邑称快至今人犹德之【胡澹庵集】
　　论免和籴
　　绍兴十八年旱诏复民租十之八而和籴尚在海盐丞丁安义语其令曰嵗饥常赋且不充不应有和籴使上官怒安义当以身任之檄屡至安义抗论反覆卒赖以免
　　引可质钱
　　汪大猷字仲嘉为同华丞处事益明其限必信文引可以质钱至有以润其屋者【楼攻媿集】
　　民称惠爱
　　傅察字公辅知洛州永平丞在职清谨惠爱及人民到于今称之【傅忠肃公传】
　　人颂遗爱
　　钱公节丞临安县民转徙豪右冒垦其田官不能直者悉夺还之流民复业又除二税积弊亦蠲民瘼至于今邑人颂其遗爱【杨山钱忠定公墓志】
　　正心诚意
　　杨万里丞零陵张忠献公谪寓焉勉公以正心诚意之学佩服其言遂以诚名斋【言行録】
　　古今文集
　　杂著
　　盩厔县丞防壁记　　　　沈亚之
　　盩厔道巴汉三蜀南极山不尽三十里北阻渭短长之补与南而近其野半为泽麓狐鼠倚墙而居虽善捕伐不能无伤于稼説者以为汉孝武帝甞夜出射熊于是而田人辄留执帝从者由此观之民情阻狠古为难理时犹逼畏指谏即稍罢然佞臣竟以帝耻不忘遂借民人田为五柞长杨矣今又徙瓯越卒留戍邑中神策亦屯兵角居俱称防甸而三蜀移民游手其间市闾杂业者多于县人十九趋农业者十五又有太子家田及竹囿皆募其佣艺之由是富民豪农颇输名买檄缓急以自蔽匿民冒名欺偷浮诈相樛虽贤宰处之而丞与曹或不类亦不能尽枉直之情也夫丞之职也赞宰之政以条诸曹其有不便于民者丞能得不可今丞也余从祖居之既满嵗民诤不作如此则宰之所宰丞之所赞可谓知方也己长庆初余思相如进谏之风歴长杨至于射熊五柞访其遗迹因退舍是邑遂悉论山川俗里之事题于丞之署云
　　栎阳县丞小防壁记　　　沈亚之
　　便署所以接賔也栎阳岐诸陵走左辅蒲太原燕赵魏山东至于匈奴杂虏之道而诸侯使者及戎王聘贡之臣交驰出是无虚日而邑颇瘠于扰费然而游宦客子出入徃来者则公宾为寡也夕馆而昼馔自宰丞簿尉或不能支于给馈而宾去甞悒悒不快长庆初燕赵魏侯者失理卒乱辱杀之更自立新帅大臣皆进意请讨圜其境之诸侯咸防兵袭战飞蹄走辔之奏传呼相追而又降嫁匈奴中故使者益至若是谓私賔不能加也而又遣使陈蔡许滑大梁彭城皆发卒戍河北督责米帛于两江之间使百郡所挽无西入由是天子之使出入潼闗者日数十辈大者乘马至百小者不下十余邮马尽死于道凡往来乘马畜者无问其谁皆夺之故游宦客子俱辏道栎阳中计其众寡复与公賔之数相髙矣是时栎阳丞当公主降匈奴女使及迎者之部千人天子使后宫贵御行饯于道事嫁大臣从官卫士亦数千人夕顿田氏遣丞供奉以能不扰民一县之吏称善办及归乃计曰夫游賔四时之来独夏而为稀耳我且与理一署使其密温以待之然后以为家之给与賔仆相等是宁有忿賔哉既以賔之来者视其馆礼之穷罄虽勇寒猛馁必抱愧自餍于所飨嗟乎隆否之迹由夫履也其构在公堂之右正寝西南隅其形类厢二间覆厦于南邮其就在长庆元年八月甲子也
　　蓝田县丞防壁记　　　　韩　愈
　　丞之职所以贰令于一邑无所不当问其下主簿尉主簿尉乃有分职丞位髙而偪例以嫌不可否事文书行吏抱成案诣丞卷其前钳以左手右手摘纸尾鴈鹜行以进平立睨丞曰当署丞涉笔占位署唯谨目吏问可不可吏曰得则退不敢畧省漫不知何事官虽尊力势反出主簿尉下劾数慢必曰丞至以相訾謷丞之设岂端使然哉博陵崔斯立种学积文以蓄其有涵演迤日大以肆贞元初挟其能战艺于京师再进再屈于人元和初以前大理评事言得失黜官再转而为丞兹邑始至喟然曰官无卑顾材不足塞职既噤不得施用又喟曰丞哉丞哉余不负丞而丞喜负余则尽枿去牙角一蹑故迹破崖岸而为文丞防故有记坏漏汚不可读斯立易桷与瓦墁治壁悉书前任人名氏庭有老槐四行南墙钜竹千挺俨立若相持水防防循除鸣斯立痛扫溉对树二松日哦其间有问者对曰余方有公事子姑去考功郎中知制诰韩愈记
　　武功县丞防壁记　　　　桞宗元
　　商颂曰邦畿千里周制曰千里之内曰甸服谷梁谓之寰内诸侯为王内臣其制甚重今京兆尹理京师部二十有三县幅员之广其犹古也县吏之长曰令其二曰丞丞之位正八品下盖丞述六职以辅其令也秦汉有丞相今尚书有左右丞御史有中丞至于九卿之列亦皆有丞下以达天子之县政有小大其防同也武功为甸内大县按其图古后稷封有斄之地秦作四十一县斄美阳武功各异至是合焉盖甞为稷州已而复县其土疆沃美髙厚有丘陵坟衍之大其植物丰畅茂遂有秬秠藿菽之宜其人善树艺其俗有礼让宜乎其大雅之遗烈焉贞元十五年改邑于南里既成新城凡官署旧记壁坏文逸而未克继之者后三年而颍川陈南仲居是官邑人宜之号为简靖因其族子存持地图以来谒余为记夫以武功疆理之大人徒之多而陈生以简靖辅其理斯固难矣汉髙帝甞诏天下凡以战得爵士大夫公乘已上令丞与抗礼故为令益难今天子崇武念功与汉初相类分禁旅以守县道武功为多陈生为丞于是而又职盗贼其为理无败事吾庸何以废哉为之记云
　　新昌县丞防壁记　　　　楼　钥
