<!-- { "loadSidebar": true } -->
　　郑伯有嗜酒为窟室壑谷夜饮而击钟为子晳所焚【左】
　　未卜其夜
　　桓公乐饮以火继之敬仲辞曰臣卜其昼未卜其夜
　　进热啜
　　赵襄子与代王饮阴告厨人曰即酒酣乐进热啜【史张仪传】
　　能饮一石
　　威王问淳于髠曰先生能饮几何而醉髠曰赐酒大王之前执法在旁御史在后恐惧俯伏不过一斗径醉矣若亲有严客奉觞上夀不过二斗若朋友交游乆不相见卒然相睹欢然道故私情相饮可五六斗若乃州闾之防男女杂坐陆博投壶相引为曹握手无罚目眙不禁此可饮八斗日暮酒防合尊促席男女同席舄履交错堂上烛灭主留髠而送客罗襦襟觧微闻芗泽当此之时髠心最乐能饮一石故曰酒极则乱乐极则悲以讽谏焉齐王曰善乃罢长夜之饮【史记】
　　日饮无何
　　汉袁盎迁吴相盎兄子种谓曰吴王骄日乆国多奸今丝欲刻治彼不上书告君则利剑刺君矣南方卑湿丝能日饮亡何説王毋反而已如此幸得脱盎用其计吴王厚遇盎
　　吏舍歌呼
　　曹参代萧何为相择郡国吏谨厚者即召除为丞相史吏言文刻深欲务声名輙斥去之日夜饮酒卿大夫以下吏及賔客见参不事事来者皆欲有言至者参輙饮以醇酒度之欲有言复饮酒醉而后去终莫得开説相舍后园近吏舎吏舎日饮歌呼从吏患之无如何廼请参游后园闻吏醉呼乃反取酒张坐饮大歌呼与相和参子窋为中大夫惠帝恠参不治事谓窋曰女归试从容问乃父曰君为相国日饮无所请事何以忧天下窋归而諌参参怒而笞之至朝帝让参参免冠谢曰髙帝与何定天下法令既明具陛下垂拱参等守职遵而勿失不亦可乎帝曰善君休矣【本传】
　　灌夫骂座
　　汉田蚡为丞相娶燕王女为夫人诏宗室列侯皆徃贺魏其侯窦婴欲与灌夫俱夫谢曰夫数以酒失过丞相丞相今者与夫有隙婴强与俱酒酣蚡起为夀坐皆避席伏已婴为夀独故人避席余半膝席夫行酒至蚡蚡膝席曰不能满觞夫怒因嬉笑曰将军贵人也毕之蚡不肯行酒至临汝侯灌贤贤方与程不识耳语又不避席夫怒骂曰平生毁程不识不直一钱今日长者为夀廼欲效儿女曹呫嗫耳语蚡曰程李俱东西宫卫尉今众辱程将军仲孺独不为李将军地乎夫曰今日斩头防胷何知程李蚡怒曰此吾骄灌夫罪也借福起按夫项令谢夫愈怒不肯顺蚡召长史曰今日召宗室有诏劾灌夫骂坐不敬得弃市罪
　　以醉失仪
　　东方朔尝醉入殿中小遗殿上劾大不敬免为庶人张安世为光禄勲郎有醉小便殿上主事白行法安世曰何以知其非反水浆耶其掩人过如此
　　使酒难近
　　季布为河东守孝文时人言其贤者孝文召复有言其勇使酒难近至留邸一月见罢
　　醉归废事
　　陈遵日出醉归曹事数废西曹以故事适之侍曹诣寺舎白遵遵曰满百乃相闻以故事有百适者斥
　　吐汚车茵
　　丙吉字少卿驭吏嗜酒尝从吉出醉呕丞相车上西曹主吏白欲斥之吉曰以醉饱之失去士使此人将复何所容西曹地但忍之此不过汚丞相车茵耳
　　次公酒狂
　　平恩侯许伯入第丞相御史将军中二千石皆贺盖寛饶不行许伯请之乃徃从西阶上东乡特坐许伯自酌曰盖君后至寛饶曰无多酌我我廼酒狂丞相魏侯笑曰次公醒而狂何必酒也坐者皆属目卑下之酒酣乐作长信少府擅长卿起舞为沐猴与狗闘坐皆大笑寛饶不悦仰视屋而叹曰美哉然富贵无常忽则易人如此传舎所阅多矣唯谨慎为得乆君侯可不戒哉因起趍出劾奏长信少府以列卿而沐猴舞失礼不敬上欲罪少府许伯为谢良乆上廼觧【本传】
　　祼袒而饮
　　孝灵末常侍张让子奉为太医令与人饮酒輙去衣露形为戱乐【典论】洛阳令郭珍家臣亿每召客侍婢数十盛装饰罗縠披之裸袒其中使进酒【同上】
　　以圣贤命名
　　魏太祖时禁酒人窃饮之故难言酒以白酒为圣人清酒为贤人【魏畧】
　　醉后欲杀
　　孙权旣为吴主欢宴之末自起行酒虞翻伏地佯醉不起权大怒手防剑欲击之刘基抱权谏翻由是得免权因勑自今酒后言杀皆不得杀也【吴志】
　　强使多饮
　　孙皓毎飨宴无不竟日坐席无能否率以七升为限虽不悉入口皆浇灌取尽韦曜素饮酒不过二升初见礼异时常为裁减或宻赐茶茗以当酒至于宠衰更见逼强輙以为罪又于酒后使侍臣难折公卿以嘲弄侵尅发摘私短为欢笑【吴志】
　　针验醉醒
　　刘表设大针于杖端客有酒輙以劖之验醉醒也【典论】
　　酒五百斛
　　呉郑泉字文渊嗜酒每云愿得美酒满五百斛船以四时甘脆置两头反覆饮之惫即住啖肴膳酒有升斗减随即益之
　　时中圣人
　　徐邈字景山仕魏为尚书郎时禁酒而邈私饮沉醉赵逹问以曹事邈曰中圣人逹白之太祖怒鲜于辅进曰醉客谓酒清者为圣人浊者为贤人邈偶醉言耳后文帝幸许昌问邈曰颇复中圣人否邈曰昔子反毙于谷阳御叔罚于饮酒臣嗜同二子不能自惩时复中之帝大笑曰名不虚立
　　得酒中趣
　　孟嘉好酣饮愈多不乱桓温问嘉酒有何好而卿嗜之嘉曰公未得酒中趣耳【本传】
　　得一老兵
　　谢奕尝逼桓温饮温走入南康主门避之主曰君若无狂司马我何由得相见奕遂擕酒就防事引温一兵帅共饮曰失一老兵得一老兵亦何所恠温不之责【本传】
　　刘伶酣醉
　　刘伶纵酒或脱衣裸形在屋中人见讥之伶曰我以天地为栋宇屋室为裈衣诸君何为入我裈中【世説】常乗鹿车擕一壶酒使人荷挿而随之曰死便埋我
　　毕卓瓮间
　　毕卓为吏部郎比舎郎酿熟卓夜至瓮间盗饮为掌酒者所缚且视之乃毕吏部遂引卓入宴于瓮侧致醉而去尝谓人曰给酒满数百斛船四时甘味置两头左手持蟹螯右手持酒杯拍浮酒船中便足了一生矣
　　倒着白接防
　　山简字季伦为荆州时出髙阳池大而归人歌曰时时能骑马倒着白接防
　　居防饮酒
　　阮籍遭母忧在晋文王座进酒肉司何曽亦在座曰明公方以孝理天下而阮籍以重哀显于公座饮酒食肉宜流之海外以正风教文王曰嗣宗毁如此君不能共忧之且有疾而饮酒食肉固丧礼也籍饮噉不辍神色自若歩兵校尉厨中有贮酒数百斛籍乃求为歩兵
　　骑马似乘船
　　阮咸醉骑马欹倾人皆指而笑曰个老子骑马如乘船行波浪中
　　羣豕共饮
　　诸阮皆能饮酒咸至宗人间共集不复用杯觞斟酌以大盆盛酒团坐相向更饮时有羣豕来饮其酒咸直接去其上使共饮之
　　窥狗窦大呌
　　光逸字孟祖为胡母辅之所噐属辅之与谢鲲阮放毕卓羊曼栢彛阮孚散发裸袒闭室酣饮已累日逸将排户入守者不聼逸便于戸外脱衣露顶于狗窦中窥之而大呌辅之惊曰他人决不能尔必我孟祖也遽呼入遂与饮不舍昼夜时人谓之八逹
　　客饮腐胁
　　晋周顗在北时能饮酒一石及过江虽日醉毎称无对偶有旧对从北来顗欣然出二石酒共饮各大醉及顗醒使视客已腐胁而死
　　堕帻
　　庾敳字子嵩于东海王越坐頽然醉堕帻几上
　　饮人狂药
　　长水校尉孙季舒尝与石崇酣燕慢傲过度崇欲表免之裴楷闻之谓崇曰足下饮人狂药责人正礼不亦乖乎【楷传】
　　醉不废事
　　孔顗为江夏内史性便酒每醉輙弥日不醒居常贫罄未尝闗懐为府长史典签谘事不呼前不敢前不令去不敢去虽醉日居多而明晓政事醉时判决未尝有壅众咸云孔公一月二十九日醉胜世人一月二十九日醒也
　　夫妻酒
　　沈文季出为吴兴太守文季饮酒至五斗妻王氏饮亦至三斗常对食竟日而视事不废
　　玉山頺
　　嵇康醉倒如玉山之将頺
　　道间酣饮
　　袁粲为丹阳尹尝歩屧白杨郊野间道遇一士大夫便呼与饮酣明日此人谓被知频到门下求进粲曰昨饮酒无偶聊相要耳竟不与相见
　　饮诸将醇酒
　　晋羊祜镇荆州每与吴人交兵尅日方战不为掩袭之计诸将欲进谲诈之防者輙以醇酒使不得言
　　不如一杯酒
　　张翰任心自乐不求当世或谓之曰卿乃可纵适一时独不为身后名耶答曰使我有身后名不如即时一杯酒时人贵其旷逹
　　被发裸吊
　　晋王忱字元逹坦之子也性嗜酒一饮连月不醉每曰三日不饮便觉精神不相亲妇父常有惨忱乗醉吊之妇父恸哭忱与客十余人连臂被发裸见而入绕之三匝而出
　　酒泉太守
　　晋有人姚馥字世芳充廐圉每醉中好言王者兴亡之事常云九河之水不足以渍麯糵八薮之木不足以为薪蒸七泽之麋不足以充庖爼言渴于酒羣軰呼为渇羗武帝授以朝歌守馥愿且为马圉时赐美酒以乐余年帝曰朝歌纣之旧都地有酒池故使老羗不复呼渇固辞迁酒泉太守地有清池其味若酒馥乘醉拜受焉【拾遗记】
　　剧饮不乱
　　华歆能剧饮至石余不乱常整其衣冠号曰华独坐
　　将老糟丘
　　陈暄酒兄子秀致书于暄友兾以讽谏暄闻与秀书曰吾有此好已五十余年汝以饮酒为非吾以不饮为过昔周伯仁渡江唯三日醒吾不以为少郑康成一饮三百杯吾不以为多又曰江谘议有言酒犹兵也兵可千日而不用不可一日而不备酒可千日而不饮不可一饮而不醉美哉江公可与共论酒矣吾生平所愿身没之后题吾墓曰陈故酒徒陈君之神道又云何水部眼不识杯铛吾不离瓢杓汝寜与何同日而醒与吾同日而醉乎速营糟丘吾将老焉
　　以醉谒人
　　宋顔延之以醉谒何尚之尚之望见便阳眠延之发熟视曰朽木难雕尚之谓左右曰此人醉甚可畏
　　唯宜饮酒
　　梁谢朏在齐为吴兴守弟瀹为尚书于征虏渚送朏指防口曰此中唯宜饮酒故瀹以长酣为事
　　驺卒对饮
　　谢几卿为宋尚书左丞尝预游苑宴不得纵酒致醉及还因诣道边酒垆停车褰幔脱衣换酒与车前驺卒对饮观者如堵几卿处之自若【清狂録】
　　裸饮遗溺
　　梁谢防卿为尚书左丞于省閤裸饮及醉小遗下霑令史为南司所弹防卿亦不介意
　　明月对饮
　　宋谢譓不妄交接有时酌曰入吾室者但有清风对吾饮者唯当明月
　　大乐有大苦
　　北齐王弦字师罗为领左右都督文宣与左右饮酒曰快哉大乐纮曰亦有大苦帝曰何苦纮曰长夜荒饮不悟国破是谓大苦帝黙然
　　夜分决事
　　崔咸累迁陜虢观察使日与賔客僚属痛饮未尝醒夜分决事裁剖精明无一毫差吏称为神
　　醉中召见
　　李白字太白有诏供奉翰林白与酒徒醉于市帝坐沉香亭意有感欲得白为乐章召入而白已醉左右以水颒靣尝侍帝醉使髙力士脱靴力士素贵耻之
　　自志醉死
　　唐傅奕病未尝问医忽酣卧蹶然曰吾死矣乎即自志曰傅弈青山白云人也以醉死呜呼
　　出饮遭劾
　　刘伯刍迁主客员外郎数过友家饮噱为韦执谊所阴劾贬处州参军
　　三升可恋
