<!-- { "loadSidebar": true } -->
　　曵王门
　　邹阳曰今臣尽智毕议易精极虑则无国不可奸餙固陋之心则何王之门不可曵长裾乎
　　不避寒暑
　　张汤造请诸公不避寒暑
　　谒值雨
　　汉楼防家居长安时成都侯商为大司马卫军辅政罢朝欲防主簿谏军至尊不宜入闾巷商不聼遂至防家家狭小官属立车下乆住移时天欲雨主簿谓西曹诸椽曰不肯强谏反雨立闾巷或曰主簿语商恨以他职事去主簿终身废锢
　　望尘不及
　　后汉赵咨字文楚东郡人灵帝时拜东海相之官道经荣阳令敦煌曹暠咨之故孝亷也迎路谒咨不为留暠送至亭次望尘不及谓主簿曰赵君名重今过界不见必为天下笑即弃印绶追至东海谒咨毕辞归家为时所重如此
　　半面之雅
　　后汉书应奉字世叔年二十时尝诣彭城相袁贺贺时出行闭门造车匠于内开扇出半面视奉后数十年于路见车匠识而呼之
　　不喜造谒
　　后汉井丹字大春受业太学京师语曰五经纷纶井大春未尝修刺谒人张敷问之曰臣性不耐造请
　　不造二人
　　后汉许劭字子尝到颍川多长者之逰唯不陈寔又陈蕃防妻还葬劭独不徃或问之曰太丘道广广则难周仲举性峻峻则少通故不造也
　　且留东閤
　　汉朱云成帝时不复仕常居鄠田时出乗牛车从诸生所过皆敬事焉薛宣为丞相云徃见之宣备賔主礼因留云宿从容谓曰在田野亡事且留我东阁可以观四方竒士云曰小生廼欲相吏耶宣不敢复言
　　造门不见
　　后汉髙彪尝从马融欲问大义融疾不见乃覆刺遗融书曰闻髙风为日乆矣故不待介者造君子之门冀一见龙光叙腹心之愿不图辞之以疾昔者周公兄父文武九命作伯以居华夏犹握沐吐飡以接白屋之士天下归徳歴载邈矣今君不能相见宜哉融省书大慙遣人辞谢追请径去不还
　　不行报谢
　　张禹传公卿相造请禹终不行报谢
　　诣荀朗陵
　　陈太丘诣荀朗陵贫俭无仆役廼使元方将车季方持杖从后长文尚小载着车中既至荀使叔慈应门慈明行酒余六龙下食
　　未尝谒
　　井丹字大春博学故京师为之语曰五经纷纶井大春未尝书刺谒人梁松请友丹不肯见后遂隐遁
　　昔负一刺
　　孟宗为豫章大守谓仓椽曰君昔负太守一刺寕识之否椽曰不识宗曰吾昔家贫亲老为官资运以刺诣君感见发遣何乃乆屈耶
　　先谒其父
　　刘驎之尚书质素好道车骑将军桓冲闻名辟为长史固辞冲尝到其家驎之于树条桑使者致命驎之曰使君既枉驾先临宜先诣家君冲愧诣其父
　　诣谒悖慢
　　后汉祢衡字正平孔融爱其才数称于曹操言衡欲诣操操大喜勅门者有客便通待之极厚衡着布单衣踈巾手持三尺棁杖坐大营门以杖棰地大骂吏曰外有狂生言语悖逆操怒谓融曰祢衡竖子孤杀之如雀防耳顾此人素有虚名逺近将谓孤不能容之今送与刘表视当何如衡临发众人为之祖道乃更相戒曰衡悖逆无礼今因其后至咸以不起折之也及衡至众人莫肯兴衡大号众问其故衡曰坐者为冢卧者为尸尸塜之间能不悲乎
　　懐刺漫灭
　　祢衡尚气刚傲好矫时慢物建安初自荆州北逰许都书一刺懐之漫灭而无所遇或问之曰何不从陈长文司马逹乎衡曰卿欲使我从屠沽儿辈耶
　　造门叙旧【见故交门】
　　载刺盈车
　　郭林宗传林宗名益显士争归之载刺常盈车
　　谒见迟速
　　郭林宗至汝南造袁奉髙车不停轨鸾不辍轭诣黄叔度乃独信宿人问其故林宗曰叔度汪汪如万顷之波澄之不清挠之不浊
　　不见黄生
　　黄宪字叔度同郡陈蕃周举谓曰时月之间不见黄生则鄙吝之萌复存乎心
　　乗舆出迎
　　李膺有疾不通客唯陈仲弓来乗舆出迎之
　　名登龙门
　　荀爽尝就谒李膺因为其御既还喜曰今日廼得御李君矣膺以声名自髙士有被其容接者名为登龙门
　　独拜牀下
　　后汉厐徳公诸葛孔明毎至徳公家独拜牀下徳公初不令止司马徳操尝诣徳公值其渡沔上先人墓徳操径入堂呼徳公妻子使速作黍徐元直向云当来就我与徳公谈其妻子皆罗拜堂下奔走供设徳公还直入不知何者是客也
　　谒见异礼
　　后汉王符字节信安定人度辽将军皇甫规觧官归安定乡人有以货得鴈门太守者亦去职还家书刺谒规规卧不迎既入问卿前在鴈门食鸱美乎有顷曰王符在门防素闻符名惊还而起衣不及带屣履出迎援符手而还与同坐极欢时人为之语曰徒见二千石不如一缝掖言书生道义之为贵也
　　道逢公谒
　　后种拂拜苑令时南阳郡吏好因休沐游戯市里拂出逢之必下车公谒以愧其心
　　约来相见
　　刘璋时王商与秦宓书曰贫贱困苦何可终身宜一来与州尊相见宓答曰仆曝背乎垅畆之中诵顔氏之箪瓢咏原宪之蓬戸翺翔林泽聼猿之悲吟察鹤鸣于九臯斯乃仆得志之秋何相苦之戚哉
　　不见弟
　　吴虞翻年十三客有其兄者不过翻翻与书曰琥珀不取腐芥磁石不受曲鍼过而不存不亦宜乎客竒之
　　题门作凤
　　嵇康与吕安善毎一相思千里命驾后来值康不在嵇喜出户延之不入题门上作凤而去喜不觉犹以为欣作凤字凡鸟也
　　为忍俄顷
　　桓温谋不轨防超为之谋主谢安尝与王文度共诣郄超日旰未得前文度便欲去安曰不能为性命忍俄顷耶其权重当时如此
　　立鞭门干
　　桓尝诣王忱通人未出乗轝直进忱对立便鞭门干怒去之忱亦不留
　　前倨后恭
　　谢遏夏月尝仰卧谢公清晨卒来不暇衣跣出屋外方蹑履问讯公曰汝可谓前倨后恭
　　賔不识主
　　刘综欲司马徽先使左右问其存亡徽在园左右问马君所徽曰我是徽头面丑陋问者骂之曰即欲见司马公何等田奴而称徽更刷头餙服而出左右叩头谢之
　　问逺来意
　　晋范汪字平初为桓温安西长史温征蜀还复署为长史江州刺史皆不就自请还朝求为东阳太守温甚恨之后为安北将军温北伐汪以失期免为庶人汪屏居吴郡后至姑孰见温时方起屈滞以倾朝廷谓汪诣已倾身望曰范公来可作太常耶汪至温谢其逺来意汪实来造温恐以趋时致损乃曰亡儿瘗此故来视之温殊失望而止
　　记爵里刺
　　魏夏侯渊七岁能属文诵书日千言文帝闻而诣焉賔客百余人人奏一刺书具乡里姓名世所谓爵里刺也客示之一寓目使之遍谈不谬一人帝深竒之
　　醉不能见
　　魏常林传注时苖字徳胄为夀春令蒋济为治中苖初至谒济济素嗜酒适防其醉不能见苖恚恨刻木为人书曰酒徒蒋济置之墙下旦夕射之
　　倒屣出迎
　　魏王粲蔡邕见而竒之邕尝賔客盈坐闻粲在门倒屣迎之粲至年既防弱容短小一坐尽惊
　　见不盼
　　宋闗康之隐居南平昌顔延之等见散髪被黄布帕席松叶枕白石一块而卧了不相盼延之等咨嗟而退不敢干也
　　入谒非是
　　齐张融欲诣吏部尚书何戢误通尚书刘澄下车入门乃曰非是至戸望澄又曰非是既造庭视澄曰都自非是乃去
　　取刺勿通
　　北齐李元忠初神武东出元忠乗露车载素筝浊酒奉迎神武闻其酒容未即见之元忠下车独酌擘脯食之谓门者曰本言公招延贤隽今国士到门不能吐哺辍洗其人可知还吾刺勿复通门者以告神武遽见之引入觞再行元忠上车取筝鼓之长歌慷慨谓神武曰天下形势可见明公犹欲事尔朱乎神武曰富贵皆由他安敢不尽节元忠曰非英雄也因进从横之防深见嘉纳
　　终日奔谒
　　何思澄天监间敕徐勉举学士入华林撰遍略勉举思澄顾协刘杳王子云钟屿等五人以应选思澄重交结分书与诸賔朋校定而终日造谒毎宿昔作名刺一束暁便命驾朝贤无不悉与狎处即命食有人方之娄防欣然当之投晩还家所赍名刺必尽
　　不诣京尹
　　唐韦贯之为长安丞或荐之京兆尹李实实举笏示所记曰此其姓名也与我同里素闻其贤愿识之而进于上或告曰子今日诣实明日贺者至矣贯之唯唯不徃
　　不与俗交
　　甫里先生陆防性不喜与俗人交虽诣门不得见也不置车马不务庆吊内外姻党伏腊防祭未尝及时徃或寒暑得中体佳无事时则乗小舟设蓬席赍一束书茶灶笔床钓具擢船郎而已所诣小不防意径还不留虽水禽决去出鹿骇走之不若【自作传】
　　不见刺史
　　唐王绩字无功綘州人刺史请绩讲礼答曰吾不能揖让邦君门谈糟粕弃醇醪也
　　善士谒见
　　王适闻李将军喜士乃蹐门曰天下善士王适愿见将军白事【韩墓诰】唐潘炎为翰林学士时京兆君有故炎累日不得见乃遗门者三百缣炎妻刘知之曰岂有京尹愿一见遗以三百缣其不可知也乃劝炎避位
　　请见不语
　　髙士亷备礼请见朱桃桃与之语不答瞪目而去士亷再拜曰祭酒其使我以无事治蜀耶乃简条目州遂大治
　　迎谒怏怏
　　唐令狐峘为吉州刺史时齐映观察江西按部及州峘轻映后出至迎谒颇怏怏语其妻妻曰君自视何如人以白头走小生前君不以此见映虽黜死我无憾映至峘入谒从容歩进不袜首属戎噐映以为恨擿峘事贬衢州司马
　　溺于客次
　　五代唐赵凤与于峤俱在翰林相善凤后为相峤以本名出凤上而不用数非斥时政尤訿凤凤防之因事左迁峤秘书少监峤因醉酒徃见凤凤知其必不逊辞以沐髪峤诟直吏又溺于从者直庐而去吏白鳯峤溺于客次且诟凤凤以闻明宗夺峤官长流
　　见客问事
　　李财为相毎见客必问三事民间有何疾苦为政有何术业时政有何阙失
　　谒见遭沮
　　文潞公判北京有汪辅之者新除运判为人辨急初入谒潞公方坐防事阅谒刺置案上不问入宅乆之乃出辅之已不堪既见公礼之甚简谓曰家人顷令沐髪忘见运判勿讶辅之沮其旧例监司至之三日府必作防公故罢之辅之移文定日检按府库通判以次白公公不答是日内外事并不许通辅之坐都防吏白侍中家宴匙钥不可请辅之所上奏付潞公有云侍中旧徳故烦卧防北门细事不必劳心辅之小臣敢尔无礼将别有处置之语潞公得之不言一日防监司曰老谬无治状幸诸君寛之监司皆愧谢因出御批以示辅之辅之皇恐逃归托按部以出未几辅之罢
　　两及吾门
　　谏议大夫张师徳谒向文简敏中曰师徳两诣王相公门皆不得见恐为人轻毁望公从容明之一日方议知制诰公曰可惜张师徳向公曰何谓公累于上前説张师徳名家子有士行不意两及吾门状元及第荣进素定但当静以待之耳若奔竞使无阶而进者当何如也向公方以师徳之意启之公曰某处安得有人敢轻毁人但师徳后进待我浅也向公自称师徳适有阙望公弗遗公曰第缓之使师徳知以戒贪进警薄俗也【名臣遗事】
　　鄙其请谒
　　王沂公当轴尤抑奔竞张师徳乆次馆阁鲁简肃公盛称张才徳沂公以未识为觧鲁屡讽张见沂公始縁职事一徃沂公辞不见张大悔恨他日中书复议知制诰鲁曰无以易张矣沂公曰张公噐识徳行足以当此但尚有请谒耳逾年方命掌诰【渑水燕谈】
　　野服见客【见致仕门】
　　礼有隆杀
