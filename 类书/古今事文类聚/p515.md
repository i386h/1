<!-- { "loadSidebar": true } -->
　　余表弟汪履道得中丞新昌寻前任人名氏自绍兴末年得李君结而下凡十余人以壁记为请报之曰昌黎蓝田有记尚可着笔乎书再来曰蓝田之文诚美矣殆有激而言不然既曰于一邑无不当问而崔斯立乃日哦二松之间丞果谁负也我先人季父及吾兄皆甞为之率以勤干贰其令有声于时是邑虽小思继家声庀职以来勉于所事日不暇给追科谳狱凡邑之寄大府下之县必属令丞谓之知佐簿与尉或不与也侵官固所不敢敢慢官乎求丞之职又自有常平雇役经制等缗钱动以千万计境内河渡水利等事固已不胜应帅垣都使者萃于越委以吏事文符旁午又时奉檄以走他郡防邑大夫更易摄承久之惟恐无尺寸自见以及吾民诚知古今事不类人才有髙下顾虽欲一日扫溉之暇不可得未可以蓝田之言为当然也余读书莞然曰子之言有理勉旃其以此记之
　　于潜丞防题名记　　　　洪咨夔
　　呉门叶君范丞吾潜诸台交荐其材垂满过余以题名更端属之记且曰官无庳崇职无简繁事无易难惟敬则行居是官而罔其思非敬也居是官而出其思亦非敬也上不侵官以僣下不怠官以旷心止于事靡他其适如农有畔行无越思其斯为执事敬乎范不佞何足以及此惟是常平义仓之赋受丁口力役之简稽暨上官所以奔走使令之悉惟谨土膏脉奋冻解泉动出入阡陌程督坊潴日与台笠袯襫相尔汝过此不问也有堂述六面山而俯沼嘉卉美竹三伍布列暇时玩潜鳞之溶漾听幽吭之啁唽弄柔芳而坐密荫以休其心负丞不负丞不敢知也余爱其言知敬于职业因笔而畀之石且告来者
　　金坛县丞防壁记　　　　刘漫塘
　　丞以贰其长自省府寺监皆然独邑乎哉然丞邑者率以位偪为嫌以涉笔占位为常视其长之得失邑之治否皆若已无与焉者岂非以唐韩文公为崔斯立作记有取于吟哦自适而然欤余观斯立之为人盖寄怀事外而虚言以为欺者文公之记抑有讥焉不然则为之觧嘲云尔而来者不察顾谓为职之宜然其然欤夫食焉而怠其事文公方述王承福之言以为官守者戒而又述斯立之语以开之其然欤赵君全质之丞金坛异于是余居田间虽罕与有位者接然得之舆诵其受输也平故民不残其出纳常平也谨故民有恃又其严于律己而义利之间甚辨和以接物而上下之交无间言暇日以壁间刋前人名氏嵗久无余将礲石以继俾余记更端之由余以君之事足为来者则故不辞而为之书君名彦相今官丞直郎盖魏王宫颍川郡王七世孙真不负丞者云
　　主簿
　　歴代防革汉晋有之自汉以来皆令长自调用至隋始置之唐主簿上辖赤县置二人他县一人武德初以流外为之髙宗始以为品官吏部选授掌付事勾稽省署抄目纠正县内非违宋开宝三年诏诸县千户以上置令簿尉四百户以上置令尉令知主簿事四百户以下置簿尉主簿兼知县事咸平四年王钦若言川峡县五千户以上请并置簿自余仍旧以县尉兼领从之天禧五年剑州梓潼等各増置主簿皇祐五年诏南川县置主簿嘉祐五年婺州义乌永康武义浦江等四县各置主簿一员熙宁四年陜西河东沿边城寨等处増置主簿【此盖从廷臣邓绾申请之奏也】今元各县皆置主簿一人
　　羣书要语主簿谓主诸簿司【通典】佐理县务【四朝志】职司符印主掌簿书【白六帖】鳯栖之位鸿渐之资　栖棘之官纠察准绳　管辖之司　朱勾勾稽【并同上】　俾之纠邑【白集郑枋河西主簿制】　善勾邑版之曹能尽地力之教【胡文恭行吕英制】勾稽之局【苏澄制】往勾簿邑之稽【段休制】勾较符籍均壹政赋【公是行马维震制】
　　诗句簿领三年久云霄一武趋【陈后山送阎醇老】输与能诗王主簿瑶台影里据胡牀【山谷】徃吟平地千仓玉还隐孤舟一钓竿【杨诚斋送简簿之官临桂】主簿吾家秀其能任为邦【山谷】惟君有子又擢桂父子仇香仍一门【诚斋送罗簿之官巴陵】槲叶晓迷路枳花春满庭【温庭筠送洛阳李簿】西昌主簿如禅僧日餐秋菊嚼春氷【杨诚斋题灯和赵簿思隠堂】轻舟下呉防主簿意何如【杜】脱身簿尉中始与棰楚辞【同上】官栖仇览棘才拍翰林肩【山谷】今时习主簿还是鲁诸王【徐俯过张簿村居】欲托山阳簿公归不受私【陈后山送曽南丰之山阳】何郎氷雪照青春应敌皆言笔有神【王荆公送何簿】金庭养真地朱篆勾稽官【罗隠寄剡县簿】圣朝若用西凉簿白羽犹能効一挥【乌台诗话本朝谢文书生善用兵为西凉主簿东坡有诗】舍弟卑栖邑防川领簿曹【云　云】倚頼天涯钓犹能制巨鼇【杜诗寄临邑舍弟书至苦雨黄河泛溢隄防之患簿领所忧因寄此诗用寛其意】今日折腰尘土里与君作想好怀丘【王元之寄砀山主簿朱九龄诗】
　　古今事实
　　仇览鸾栖
　　后汉仇览字季智一名香考城令王涣置为主簿谓览曰主簿闻陈元之过不罪而化之得无少鹰鹯之志耶览曰以为鹰鹯不若鸾鳯涣谢遣曰枳棘非鸾鳯所栖百里岂大贤之路今日太学曳长裾飞名誉皆主簿后耳以一月俸为资勉入太学其名大振
　　景仁弹筝
　　晋谢景仁为豫州主簿在桓元阁下元闻其善弹筝呼之既至取筝与弹因歌秋风意气甚适以此大奇之
　　人曰短簿
　　王恂为桓温主簿人曰短主簿能令公喜能令公怒
　　称曰昻驹
　　韦元将为郡主簿杨处称曰韦主簿有长城之风昻昻千里之驹【三辅决録】
　　北京三杰
　　唐魏谷倚为太原主簿与傅嘉谋呉少征号北京三杰
　　金陵佳婿
　　唐杨于陵传释褐为句容主簿时韩滉节制金陵于陵以属吏谒谢滉甚奇之谓其妻栁氏曰夫人常择佳婿吾阅人多矣无如杨主簿者竟以女妻之后迁为户部尚书
　　凌云之志
　　张彖登科为华阴簿而为守令所抑叹曰丈夫有凌云盖世之志而拘于下位若立身矮屋之下使人擡头不得乃弃官而去【开元天宝遗事】
　　髯须之职
　　外史梼杌王建僣蜀李景上封事以为眉山主簿制曰旌其忠荩之心委以髯须之职注崔豹古今注羊名髯须主簿
　　俗谓闲官【见丞门】
　　自叹后时
　　始韩琬为髙邮主簿使京师自负其才有不遇之言题客舍他日蒋钦绪见之曰是子叹后时耶【唐蒋钦绪传】
　　号铁主簿
　　齐许淳性识敏速达于从政甞为司徒主簿以能判时人号曰入铁主簿
　　诣习主簿
　　晋习凿齿桓温辟西曹主簿为亲密语曰徒三十年看儒书不如诣习主簿
　　后为宰相
　　卢公迈去河南为右补阙其后由尚书至宰相郑公余庆去泛水为监察御史其后由工部侍郎至宰相赵公宗儒去陆浑为右拾遗其后由给事中至宰相【韩愈河南府同官记】
　　后至吏书
　　顾公少连去登封为监察御史其后由京兆尹至吏部尚书东都留守【同上】
　　髙士不为
　　汉孙宝以明经为郡吏御史大夫张忠辟宝为属欲令教子更为除舍设储孙宝自劾去忠固还之心内不平后署宝主簿宝徙入舍祭灶请比隣忠怪之隂使所亲问宝前大夫为君设除大舍子自劾去者欲为髙节近舍两府髙士俗不为主簿子既为之徙舍其説何也宝曰髙士不为主簿而大夫以宝为可一府莫言非士安得独自髙前日君男欲学文而移宝自近礼有来学义无往教道不可诎身诎何伤且不遭者可无不为况主簿乎忠闻大惭荐宝经明为议郎迁谏议大夫【木传】
　　后来之英
　　唐徐浩以文学为张説所器调授鲁山主簿説荐为丽正殿校理三迁右拾遗仍遣校理见喜雨五色鸽赋嗟曰后来之英也
　　文有父风
　　常熟主簿萧存亮能文辞有父风
　　籍能口记
　　唐顔春卿调犀浦主簿甞送徒于州亡其籍至廷口记物色凡千人无所差长史陆象先异之
　　遇事蠭鋭
　　唐李峹为泛水主簿遇事蠭鋭甚有声称虽村童厮养一阅无不知替代姓名者累转国子司业
　　文移虎害
　　顾少连字夷仲为登封主簿邑有虎孽民患之少连命塞陷穽独移文岳神虎不为害
　　证令得免
　　后汉缪彤仕县为主簿时县令被章见考吏皆畏惧自诬而彤独证据掠考苦毒至惨体生虫蛆转换五狱逾涉四年令卒得以自免
　　为父诉寃
　　穆赞字相明释褐为济南主簿时父宁为和州刺史以刚直不屈于亷使遂被诬奏贬泉州司户赞奔赴阙庭号泣上诉诏御史覆问宁方见雪诏曰令子申父之寃宪臣奉君之命楚剑不冲于牛斗秦台自洗于尘埃由是知名
　　得一伟人
　　薛奎守蜀或问入蜀所得曰得一伟人当以文学名于世谓镇也举进士为新安簿王举正荐召试擢馆阁校勘【事畧范镇传】
　　号为三杰
　　朱光庭调万年主簿邑人谓之明镜时程伯淳主鄱县簿张山甫主武功簿与公皆以才名称闗中号为三杰【渊源録】
　　有公辅器
　　张升字杲卿少力学有志操为营丘簿留守王曽以为有公辅之器【事畧】
　　有宰相器
　　叶正简公颙调黄州南海主簿府帅待制曽开告其子连曰叶主簿宰相器也汝往见之因倡诸部使者荐于朝
　　遵度好学
　　崔遵度字坚白纯介好学调和州簿【事畧】
　　伊川通易
　　明道先生为上元簿谢师直尹洛时曰某往在上元某説春秋犹时见取至言易则皆曰非是某谓君皆通易者也监司谭经主簿乃曰非监司不怒主簿敢非通能如是乎【程伊川文集】
　　使讲春秋
　　刘恕字道原公在钜鹿时为主簿陈鄘公帅髙阳召至府重礼之使讲春秋丞相亲率官属往听【太史集】
　　集教县庠
　　古灵先生陈襄字述古为浦城簿集好学者教于县庠由是为父兄者更相纠戒不可以非礼干吾簿焉【言行録】
　　折黏鸟竿
　　明道先生再调江宁府上元簿甞曰一命之士茍存心于利物于人必有所济始至邑见人持竿道傍以黏飞鸟取其竿折之及罢官舣舟郊外有数人共语自主簿折黏竿乡民子弟不敢蓄禽鸟不严而令行大率如此【伊川文集】
　　名髙士轩
　　朱文公同安县簿公廨有燕坐之室为更名曰髙士轩以凡簿所当为者大书揭之楣间【年谱】
　　佛首不光
　　程伊川任京兆鄠簿南山僧舍有石佛嵗传其首放光男女聚看昼夜杂处为政者畏其神莫敢禁先生诘其僧曰吾闻石佛嵗现光俟复现当取其首就观之自是不敢复言有光矣
　　奸首丧气
　　陈襄主建州之浦城簿防邑阙令公独首县事每听讼必使数人环列于前私谒者无所发由是邑人知公之不可干老奸宿赃缩首丧气民畏且爱图公之像以事之
　　邑赖以治
　　任伯雨主施州清江簿事戾于民不避形迹极言于令邑赖以治焉
　　民知不扰
　　伊川先生主上元簿田税不均盖近府美田为贵家富室以厚价薄其税而买之先生为令画法民不知扰而一邑大均
　　不忍其去
　　朱文公调同安簿官满当路尊敬不敢以属吏待之同安之民不忍其去五年后罢【中兴系年録】
　　见而下拜
　　张商英初调通川簿渝州蛮反诏运使张诜讨之惟王衮未降公言于诜曰蛮亦人耳以祸福谕之冝听诜檄公行王衮见而下拜蛮遂平赵清献公抃荐之召赴阙初对袖草茅忧国书以进擢光禄寺丞
　　服藏钱诉
