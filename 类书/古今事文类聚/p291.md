<!-- { "loadSidebar": true } -->
　　嵗暮风雨交客舎庚薄寒夜烧松眀火照室红龙鸾快熖初煌煌焊烟消团团幽人忽富贵绵帐芬椒兰珠媒缀屋角香储流铜盘坐看十八公俯仰灰烬残齐奴朝防蜡莱公夜长叹海康无此物烛尽更未防
　　火灾
　　羣书要语司爟掌行火之政令凡国失火野焚莱则有刑罸焉【周礼】有焚先人之庙者则哭三日【礼记】火炎昆冈玉石俱焚【尚书】若火之燎于原不可向迩其犹可扑灭【尚书】俗云城门失火殃及池鱼旧说宋城门失火自汲取池中之水而空竭鱼池也【风俗通】
　　诗句玉石火炎灰【韩】连航一炬烧【坡】上堂就焚爇【山谷】存身旦刼灰【山谷】冠盖散为烟雾尽【李】连屋累栋烧成灰【韩】古今事实
　　宣榭火
　　成周宣榭火人火之也人火曰火天火曰灾【宣十六】
　　桓僖灾
　　哀二年司铎火火逾公宫桓僖灾百官宫备府库慎守官人肃给济濡帷幙攸従之
　　救火者赏
　　鲁烧积泽天北风火南向恐烧国哀公自将众趋救火人尽逐兽而火不救及仲尼下令曰不救火而逐兽者比入禁之罪令下未徧火遂救矣【韩非子】越王思报吴冬则抱冰夏则抱火问于大夫种曰吾欲伐吴可乎何不试焚宫室于是遂焚宫室民莫救火乃下令曰民之救火而死者比死敌之赏民之涂其体被濡衣走火者左三千人右三千人
　　火灾而哭
　　成三年新宫灾三日哭注三年防毕宣公神主新入庙故谓之新宫书三日哭善得礼宗庙亲之神灵所冯居而遇灾故哀而哭之
　　禳回禄
　　郑子产禳火于冥回禄注冥水神回禄火神也【左昭十八】
　　为火备
　　襄九年春宋灾乐喜为司城以为政使伯氏司里火所未至彻小屋涂大屋陈畚挶具绠缶备水器量轻重蓄水潦积土涂廵丈城缮守备表火道使华臣具正徒令隧纳郊保奔火所使华阅讨右宫官庀其司向戍讨左亦如之使乐遄庀刑器亦如之使皇郧命校正出马工正出车备甲兵庀武守使西鉏吾庀府守令司宫巷伯儆宫二师令四郷正敬享祝宗用马于四墉祀盘庚于西门之外晋侯问于士弱曰吾闻之宋灾于是乎知有天道何故对曰古之火正或食于心或食于咮以出内火是故咮为鹑火心为大火陶唐氏之火正阏伯居商丘祀大火而火纪时焉相土因之故商主大火商人阅其祸败之衅必始于火是以日知其有天道也公曰可必乎对曰在道国乱无象不可知也【襄公九】
　　占火不验
　　昭十八夏五月火始昏见丙子风禆灶曰不用吾言郑又将火郑人请用之子产曰天道逺人道迩非所及也何以知之灶焉知天道是亦多言矣岂不或信遂不与亦不复火
　　火焚藏室
　　晋平公藏货之台烧救火三日三夜乃胜之公子晏束帛而贺曰臣闻王者藏于天下诸侯藏于百姓农夫藏于囷庾今百姓乏于外而赋敛无己昔桀纣残贼为天下戮今皇天降灾于藏台此是君之福也【韩诗外传】
　　廐焚不问马【见马门】
　　照燕窠延火
　　秦始皇时吴宫吏以火照燕窠因烧吴宫【六帖】
　　焚秦宫室
　　项王西入咸阳杀秦防王子婴焚其宫室火三月不灭故杜牧阿房宫赋曰楚人一炬可怜焦土
　　火灾不忧【见救荒门】
　　曲突徙薪【见灶门】
　　起屋厌灾
　　汉栢梁殿焚粤人勇之言粤俗有火灾复起屋必以大用胜服之于是作建章宫千门万戸【郊祀志】
　　噀酒救火
　　栾巴为尚书郎王朝大举巴独后到得酒不饮西南噀之有司奏巴大不敬巴谢曰臣夲县成都失火故噀酒以为雨后成都奏火得雨而灭雨中作酒气也【夲传】郭虑従南郊含酒东北三噀曰齐失火以厌之后齐果上火灾【汝南先贤传】樊英隠于台山尝有黒气従西方起英谓学者成都市火甚盛因含水西北潄之乃令记其日后有従蜀来者云是日大火黒云平旦従东起须防大雨火遂得灭
　　降雨灭火
　　刘昆除江陵令时县连年火灾昆辄向火叩头多能降雨止风帝问反风灭火虎北渡河何致此昆曰偶然帝曰此长者之言也【夲传】
　　失火救棺
　　郅恽为长沙有义士古初遭父防未葬邻人火起及初舎棺不可移初冐火伏棺上防火灭【东观汉记】刘殷曽祖母柩在殡西邻失火风飚甚盛殷夫妇叩殡火灾遂越烧东家【前赵録】
　　积油生火
　　积油万斤则自然生火泰始中武库火积油所致也【博物志】
　　火灾偿失
　　梁鸿牧豕长安上林苑中失火延人家问所烧物悉推豕偿之其主言少鸿愿以身作躬执其勤
　　民安夜作
　　防范为蜀郡成都地廹屋狭百姓夜作以供衣食又禁火民复敝之失火者自罪范令夜作但使储水百姓皆恱
　　梦马拍手
　　马兴平问索綋曰我昨夜梦舎马舞数十人向马拍手何也綋曰马者火也舞为火起向马拍手救火人也平歩归而火起
　　火焚故寳
　　张华为司空武库火华惧赵王伦变作列兵固守然后救之故累代之寳及王莾头孔子履尽焚见汉髙斩蛇劒穿屋而飞【晋书】
　　因火知量
　　晋王献之与兄徽之共在一室忽然火发徽之遽走不遑取履献之神色恬然徐呼左右扶出　齐禇彦回宅失火烟烂甚逼左右惊扰彦回神色怡然索舆徐去
　　烈妇赴火
　　梁姑姊其室失火兄子与二子在内欲取兄子辄得其子火盛不得复入妇人曰梁岂可戸告人晓耶被不义之名何面见兄弟国人哉遂赴火而死【列女传】
　　疑为人所爇
　　齐沈冲吴兴人与兄淡深并歴御史中丞被按裁者多怨冲母在东邻家失火疑为人所爇大呼曰我三儿皆御史中丞与人岂有善者方恐肌分骨散何但焚如故论者曰沈母致惧中丞其戒深矣
　　台官不救火
　　太和二年昭徳寺火延禁中宫人死者数百人宰相两省官亰兆尹枢宻皆集日华门督神防军救火独御史府不至温造自劾曰台官击贼恐人縁以为奸
　　州多火灾
　　永州多火灾五年之间四为大火所廹跣足出壊墙壁穴牗仅免燔灼一遇火恐累日茫洋不能出言【桞文】
　　祝融隂相
　　桞子厚贺进士王参元失火书云仆始闻而疑终乃大喜人多言足下家有积货士之好廉名者皆畏忌不敢道一出口则嗤嗤以为得重赂今乃幸为天火之所涤荡黔其庐赭其垣以示其无有而足下之才乃可以显白而不汚其实出矣是祝融回禄之相吾子也【桞文】
　　不焚儒家
　　黄巢围福州过崇文馆黄璞家令曰此儒者家灭炬弗焚
　　天降火灾
　　糜竺尝従洛归未至家数十里见路次有好新妇従竺求寄载行三十余里新妇谢去谓竺曰我天使去当往烧海东糜家感君见载故以相语竺因请之曰不可不得不烧君快去我缓来日中必火发竺乃急行达家便出财物日中而火大发【搜神记】
　　宋初火禁严
　　宋太祖时内酒坊火悉以监官而下数十人弃市遗火卒缚投火中自是诸司莫不整肃【杨公谈苑】
　　奸民縦火
　　时金陵多火灾居者不安乖崖公廉知皆奸民所为潜捕得之乃命先折其胫斩之以徇火患遂息【神道碑】古今文集
　　杂著
　　逐毕方文　　　　　　　桞宗元
　　永州元和七年夏多火灾日夜数十发少尚五六发过三月乃止八年夏又如之人咸无安处老弱燔死晨不防暝不烛皆列坐屋上左右视罢不得休盖类物之为者讹言相惊云有怪鸟莫实其状山海经云章义之山有鸟如鹤一足赤文白喙其名曰毕方见则其邑有譌火若今火者其可谓譌欤而又有怪鸟传者其毕方与遂邑中状而图之禳而除之为之文而逐之曰后皇庇人兮敬授羣材大施栋宇兮小蔽草莱各有攸宅兮时阖而开火实为用兮化食生财胡举状之怪戾兮日十爇而穷灾朝储清以聨兮夕荡覆而为灾焚伤羸老兮灰死童孩呌号隳突兮户骇人哀夫狂走兮倐忽往来攸蘖暴【剥】兮堒合恢台民气不舒兮僵踣颠頽休炊息燎兮仄伏煨煤门甍晦黒兮启伺奸回若坠之天兮若生之鬼令行不讹兮国恐盍已问之禹书毕方是嗟尔毕方兮胡肆其志皇亶聪眀兮念此下地灾皇所爱兮僇死无贰幽形扇毒兮隂险诡异汝今不惩兮众愬咸至皇斯震怒兮殄絶汝类祝融悔祸兮回禄屏气大隂施威兮冥行事汝虽赤其文只其趾呈工巧莫救汝死黠知亟去兮愚乃止此髙飞兮翺翔逺伏兮无伤海之南兮天之裔汝优游兮可卒嵗皇不怒兮永汝世日之良兮今速逝急急如律令
　　亰师火禁严
　　亰师火禁甚严将夜分即灭烛故士庶家凡有醮祭者必先闗厢吏以其焚楮币在中夕之后也至和嘉祐之间狄武襄为枢使一夕夜醮而勾当人偶失告报中夕骤有火光探卒驰白厢主又报开封知府到宅则火灭久矣翊日都下盛传狄相公家有光怪烛天者时刘敞为知制诰闻之语权知开封府王素曰昔朱全忠居午沟夜光怪出屋邻里谓失火而往救则无之今日之异得无类此此语喧于搢绅间狄不自安遽乞陈州遂薨于镇而夜醮之事竟无人为辨之者【东轩】
　　奏罢营缮弭灾
　　玉清昭应宫灾守卫者皆坐系御史狱王文康公上防曰昔鲁桓僖宫灾孔子以为桓僖亲尽当毁者也辽东髙庙及髙园便殿灾董仲舒以为髙庙不当居郡国便殿不当居邻房故灾魏崇华殿灾髙堂隆以为天以台榭宫室为戒宜罢勿治文帝不聴眀年复灾今所建宫不应经义灾变之来若有警者愿除其地罢诸祷祠以应天变仁宗与太后感悟遂薄守卫者罪已而诏以不复缮修谕天下【言行録】
　　跋词科旧槀后　　　　　周子充
　　绍兴丙午四月予任行在和剂局门官所居在漾沙坑与运属王某共席屋数椽动息相闻王夜奏【阙】其婢挿纸灯于壁火然而走延烧首及予家生计一空而周某为著作佐郎亦预焉其従叔某执法殿中而冯某为监察御史宰相欲媚其従叔某张大其事以为周某地自三省枢宻院至三衙皆致银绢未阅月迁著作郎随擢起居舎人时临安帅韩某知火自王氏以其为冯某妻弟不敢问执予小童抑使伏辜于是有防周必大放罢朝士多劝予讼寃力既不敌又前占卦影眀言财伤官磨岂复尤人径叅部授福州永福簿外舅力勉予试词科偶中选授金陵教授其后忝厯清贵实基于此乃知事皆前定人力何有因书词科旧藁后为安分不争者之劝
　　古诗
　　武陵观火　　　　　　　刘禹锡
　　楚乡祝融分炎火常为虞是时直突烟发自晨炊徒盲风扇其威白昼曛阳乌操绠不暇汲循情寜避逾怒如烈缺光迅与焚轮俱聨延淹四达赫奕成洪炉汹疑云涛翻飒若鬼神趍当前迎焮赩是物同膏腴金乌入梵天赤龙游都腾烟透窻戸飞熖生栾炉火山摧半空星雨洒中衢瑶坛被髹漆寳树攅瑚花县与琴焦旗亭无酒濡市人委百货邑令遗双鳬余势下隈隩长烟烘舳舻吹荧照水府炙浪愁天吴灾罢云日晩心惊视听殊髙灰辨廪庾黒土连闉阇众烬合星罗游氛燥人肤厚地藏宿热遥林呈骤枯火徳真生人庸可一日无御之失其道歊石弥天隅晋库走龙劒吴宫伤燕雏五行五沴气先哲垂訏谟宋郑同日起时当贤大夫无苛自可乐弭患非所图贤守恤人瘼临烟驻骊驹吊伤色惨怛唁失辞劬愉下令蠲里布指期轻市租开垣适未立苫盖自相娱山木行剪伐江泥冝墐涂鲁臣不必葺何用徴越巫
　　云龙山观烧得云字　　　苏子瞻
