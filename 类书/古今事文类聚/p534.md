<!-- { "loadSidebar": true } -->
　　皇朝景德中置金耀门书库贮三司文案尚书省架阁有库盖未尝先省而始及部也崇宁大臣初二天官建议置吏部架阁官其后六曹皆设继廼省去讫宣和再置再省绍兴三年六部悉有架阁库十有五年置官四人礼兵一人刑工一人吏户各一人曹始备官特详于部而无复及于省矣省有留牍藏在诸房虽两嵗一遣架阁然屋室頺漏上雨旁风掷弃地间谁与顾省防噬蛛丝蒸郁糜溃不可收拾吏有絶无才艺他司弃而不收者始窜名是间虚沾名俸而其身未始一到间有检讨澷然不知所存不得已而下取之部回还曲折稽缓后时卒不可得朝廷深察其弊乃议建官即省闼之中维创以为库初立防事后植阁三间旁为两翼盖因修省之余材窗疏壁寝既卑且漏不足以备充栋之藏架阁官綦更生首叨是选力请于朝得緍钱二千有畸増其阁十三共为十有六间列三省宻院为四库衍防之宇挟而成五门内之右为爨室直房以便细事外门之左本库地也今省府贷以为计簿房右复借为溷圊皆未敢请复库之门盖直东出西则呉山右墙向南为户部度支左墙枕北当民居之道异时书多地狭尚可相其便者而图展焉三省宻院之书既已各列一库库列诸房自未置官以前者为一书置官以后其方来者为一书嵗月可稽门例无杂凡有前朝御笔者则朱箱金炷香而藏于阁之中所以见尊君之义也扄鐍森严出纳有籍规式详备吏不得欺是真有益于官不可谓缓而不切者也尝观唐六典书载亭长掌固两属于尚书省亭长主守省门通传禁约掌固与亭长皆同畨上悉为省属今嘉定甲戌朝廷既谓部有司门省则并置明年乙亥以部有掌故省亦建官是唐朝之亭长掌固与景德之省有书库者今皆举而复之矣传曰修废官四方之政行焉是不容无纪用取架阁官姓名由今洎后刻于下方嘉定九年三月吉日记
　　六部架阁库题名记　　　　李大异
　　皇朝肇建中防分六官而设之属文书之伙月益嵗滋枋在胥手并縁奸蠧识者病之崇寜间何公执中为吏部侍郎始建议置吏部架阁官于是挿架万数揭而目之前最后凡一索而获人以为便后诸曹皆置官如吏部之制未防悉省之迄宣和再置省绍兴三年立六部架阁库十五年复置官四人今四十七年矣异时百司庶府皆有欵刻以识前后居官者兹独因仍阙而未着绍兴二年主管官王君次春陈君邕雷君孝友相与裒集题名三月题名成属大异为之记大异窃惟古昔以来图籍为重是官之建寔谨其藏其任似周司书其选似汉掌故可以攷阅故新寻绪本元所谓若缓而急者尝试以旧章参之今日虽或稍异而其归则同旧制官庀其司置于六部之内或遇其废则以郎省兼之否则以监六部门兼之迨于绍兴寺监簿正官俱复然始庀司于外一也旧制金耀门文书库多藏三司帐籍三司今版曹也自铨曹而下储藏帐籍之所未之详焉其后置六部架阁库大抵成案留部二年然后畀而藏之又八年则委之金耀今金耀无复曩日则悉藏于架阁库二也二者不同而至于诸曹二十四司之文书尽归储蓄以待有用则今犹昔也夫岂特文书为然惟官亦然故其职闲无事视他司为最自公退食得以挟册读书充其素业畴昔着定有缺多于此焉取之朝廷之于士可谓无负矣虽然凡士之处于世道积厥躬德足乎已者皆储蓄之义也知此则无负于朝廷矣大异虚薄不足筭虽尝居是官而于此有愧焉愧焉而复言之盖自知其不能而将以懋夫能者也题名之作所以书名氏纪嵗月其有轶而不可攷者如嗣后之人续志之惟书建官之本意以命镌者
　　六部架阁续题名记　　　　徐清叟
　　六部架阁置主管官周司书汉掌故遗意也国朝防革废置李公大异纪载已详不复赘窃惟是官之设岂特掌若吏若户若礼兵若刑工故牍而已哉凡庠序之英科目之彦公卿大夫子弟之俊秀者朝家就有擢用必储以是职以待学官二令之阙其选至不轻而重然余尝摩娑石刻自南渡绍兴以来至于今日凡百有余年其间贤宰执名法从有焉给舎台谏风采振扬者有焉拥麾节于外能以澄清摩抚为意者有焉得人维多而姓名黯黮与草木俱腐者亦未免有之然则居是官者讵可无以大是官欤寳祐元年春三月第四题名立石黄君叔度偕同列以余尝主户曹之籍嘱余为之记辞不获命乃作而言曰余老矣徒戅无补不足为故府重也诸君进未可量且职清事简尚羊金耀之门防聚津云之阁盍亦相与讲明立身行已之大方培养康时济世之逺业求以无负明时之选抡者乎若夫攟簿书以为能玩嵗月以觊迁则非余之所望也众曰唯因书以诏来者
　　六部架阁续题名记　　　　朱貔孙
　　士君子生覆载间小而为天下国家大而用天下国家要必有攸始也掌故其登朝之始乎国家置是官为储材地由是厯清要登贵显者相踵孰正孰邪孰忠孰佞攷之题名班如也罗君京子一日谒余而言曰故府题名又续石矣子尝居是官幸与序其首余应之曰是石也岂将以矜名位而夸后世乎抑将以昭令德而垂无穷乎岂将以纪嵗月而示久近乎抑将以着恶而寓鉴戒乎端纯鲠鲸乃石之荣依阿茍容斯石之羞千载而下是非善恶皆于是乎求之噫可畏也虽然声应气求各从其类盛衰消长亦惟其时周之司书即今掌故是也当时不系之他官而必属之冡宰意有在矣方今圣贤相逄登明选公实为诸君千一之遇盍勉厥始用昌厥施庶斯石无玷而故府有光焉罗君曰然请书以志












　　古今事文类聚遗集卷五
　　钦定四库全书
　　古今事文类聚遗集卷六
　　元　富大用　撰
　　寺监部遗
　　总九卿【补□集诸寺部之首】
　　厯代防革夏制九卿商亦九卿周六官是为六卿又立少师少傅少保是为三孤与六卿为九【前汉百官志】汉以太常光禄勲卫尉太仆廷尉大鸿胪宗正大司农少府亦谓之九寺大卿又置十二卿【执金吾大长秋将作大匠】后汉分属太尉司徒司空梁天监中象四时置十二卿春卿【大常宗正司司农】夏卿【太府少府太仆】秋卿【卫尉廷尉大匠】冬卿【光禄鸿胪太舟即都水】后魏置六卿【各有少卿】北齐谓之九寺隋唐因之龙朔改名凡卿皆加正字【若太常卿为奉常正卿】后复旧又九寺皆曰棘卿【见通典分纪】　宋朝虽设九卿皆以为命官之品秩而无职事元丰正名始有职掌中兴以来并省冗职除太常大理寺不罢外宗正以太常兼而卫尉并兵部太仆并户部太府司农并户部光禄鸿胪并礼部绍圣复置宗正太府司农余遂废
　　羣书要语卿庆也言国庆頼之【释名】卿士惟月【书洪范】　王之卿六命【周礼】面三槐左九棘孤卿大夫位焉　外有九室九卿朝焉【并同上】国卿君之贰也民之主也　君之卿佐是谓股肱【并左传】举一国之髙以为九卿【淮南子】恤我九列注九卿也【韦成传】曹太子来朝賔之以上卿礼也【左传】齐宣王问卿曰有贵戚之卿有异姓之卿【孟子】九卿法北斗【公纪】九卿法河海【春秋汉含孳】九卿通寒暑【晋志】天子立三公九卿所以顺成其天道【白虎通】九卿位为列棘【南史】伊尹曰九卿之事常在于德　六卿分职以倡九牧　九卿者所以参三公也【并説苑】髙冠两梁入缀班于九列【牋表类】列卿犀节
　　诗句献纳开东观君王问长卿【杜诗】卿月升金掌王春度玉墀【杜送马大卿赴闗】九寺名卿才思雄
　　古今事实
　　管仲授礼
　　齐侯使管夷吾平戎于王王以上卿之礼飨管仲仲受下卿之礼而还
　　敬仲辞位
　　齐侯使敬仲为卿辞曰羁旅之臣敢辱髙位以速官谤
　　不如临贵
　　齐桓公使管仲治国对曰不如临贵桓公以为上卿
　　不如魏绛
　　晋悼公使张老为卿辞曰臣不如魏绛之智能治大官其仁可以利公室若在卿位内外必平
　　三珪之位
　　楚昭王进屠羊説以三珪之位谓三卿皆执珪
　　赐金百镒
　　虞卿蹑蹻担簦一説赵孝成王赐金百镒再见上卿
　　龟钮犀印
　　汉官仪曰卿秩中二千石孝武令通官印方寸大钮又司马彪汉书曰二千石以下至四百石佩两印皆以黒犀
　　藻衣花绶
　　汉官仪曰衣裳卿大夫藻火绶青地桃花三彩又防扇朱轮参差文映藻衣花绶焜爚生光
　　再登四至
　　濮阳叚宏始事盖侯信信任宏官亦再登九卿【史记】前汉许商善筭四至九卿【儒林传】又续汉书汲黯姊之子司马安巧宦四至九卿
　　参决朝议
　　古之上卿次公一等至于西汉毎与列侯参决朝议
　　主治万事
　　三公比三星曰九卿主治万事
　　号曰名卿
　　牟容为大司农性明白号曰名卿
　　惟月象河
　　长庆元年给事韦景封还驸马刘士泾为太仆卿制云惟月膺名象河称重
　　行有佩玉
　　后汉左雄言九卿位亚三事班在六官行有佩玉之节动有庠序之式
　　身带三绶
　　马防位至九卿上絶席身带三绶宠贵至盛也
　　籍田令【补新集司农卿之后】
　　厯代防革周为甸师汉文帝感贾谊之言始开籍田置令丞掌耕国庙社稷之田春始东耕于籍田祠先农大赐三辅二百里孝弟力田三老帛种百谷收万斛立为籍田馆谷皆以给祭天地宗庙群神之祀东汉及魏阙晋武复置江左省宋元嘉中又置【通典】　宋朝掌帝籍耕耨出纳之事五谷蔬果藏氷以待用【四朝志】元丰三年诏籍田令大常寺【续防要】渡江初阙绍兴十五年初除康与之为籍田令三十一年诏籍田司权罢官吏并罢后复置
　　羣书要语春籍田而祈社稷也【诗】甸师掌帅其属而耕耨王籍以时入之以共齍盛
　　诗句帝籍开千畆农功先九州王孙守耒耜吏隠极风流永夏丰草木五云衞郊丘【黄山谷】规地余千畆三推示劝耕廪牺犹故宇泼麦有新楹日至土膏动云消泉脉生城中苦羁束野径得闲行
　　古今事实
　　天子亲耕之礼
　　宣王不籍于千畆虢文公谏曰古者太史顺时覛土土气震发农祥晨正先时九日太史告稷稷以告王乃使司徒咸戒公卿百吏庶民司空除坛于籍命农大夫咸戒农用先时五日即斋宫百官御事各即其斋三日王乃淳濯飨醴及期王裸鬯飨醴乃行百官庶民毕从及籍后稷监之膳夫农正陈籍礼太史賛王王耕一拨班三之庶人终于千畆其后稷省功太史监之司徒省民太师监之毕宰夫陈飨王歆太牢班尝之庶民终食是日也则徧戒百姓纪农协功曰隂阳分布震雷出滞土不备垦辟在司寇乃命其旅曰徇农师一之农正再之后稷三之司空四之司徒五之太保六之太师七之太史八之宗伯九之王则大徇耨获亦如之民用莫不震动恪恭于农王弗听
　　立表籍田赋
　　宋朝杜莘老兼籍田司千畆皆上腴而嵗取甚薄耕者行赇以争射吏每于嵗首歩顷畆视赇之厚薄为予夺疆畆所接皆苦之至是举故事请度田莘老曰是无盈缩安用度乃立表大书于四境且籍耕者赋耕田有定数吏缩手不得傍近民感悦至今頼之
　　古今文集
　　杂著
　　籍田赋　　　　　　　　　王禹偁
