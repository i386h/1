<!-- { "loadSidebar": true } -->
　　仁宗朝张冕学士赋蜀海棠诗姚立取以载诸海棠记中云山木瓜开千颗颗水林檎发一攒攒注云大约木瓜林檎花初发皆与海棠相类若冕言则江西人正谓海棠梨花耳惟紫绵色者正谓之海棠按姚立记言其花五出初则极红如胭脂防防然及开则渐成缬晕至落则若宿妆淡粉审此则似木瓜林檎二花者非真海棠明矣晏元献云已定复摇春水色似红还白海棠花然则元献亦与张冕同意耶【复斋谩録】
　　酴醿花
　　羣书要语【阙】
　　古今事实【阙】
　　古今文集
　　古诗
　　酴醿　　　　　　　　　苏子瞻
　　酴醿不争春寂寞开较晩青蛟走玉骨羽葢翠幰不妆艳已絶无风香自逺凄凉吴宫阙红粉埋故苑余香入此花千载尚凄惋
　　和罗武冈酴醿长句　　　杨廷秀
　　花飞十不啻五六青子枝失红簇江南桃李总成隂不论少城与韦曲酴醿珍重不浪开晩堆绿云防氷玉体薰山麝非一脐水洗银河费千斛滴成小蓓宻于糁乱走长条柔可束醉眸须及月下来破鼻试从风处触先生未必被花恼偶与门人暮春浴为怜压架千万枝小立傍边领新馥剩好语宠琼防更掇清英酿醽醁先生何得便杜门霜鬓犹烦玉堂宿
　　律诗
　　池上防金沙花数枝过酴醿架盛开
　　王介甫
　　故作酴醿架金沙秪谩栽似矜顔色好飞度雪前开髙斋诗话公荐进一二寒士位侍从初无意于大用公去位后遂参政柄因作此诗寄意
　　次韵酴醿　　　　　　　黄鲁直
　　梅残红药迟此物共春晖名字因壶酒【酴醿本酒名花色似故取以名】风流付枕帏坠钿香径草飘雪净垣衣玉气晴虹发沉材锯屑霏直知多不厌可忍摘令稀常恨金沙学颦时正可挥
　　酴醿　　　　　　　　　陈去非
　　雨过无桃李惟余雪覆墙青天映妙质白日照繁香影动春防过花寒韵更长风流到尊酒犹得助诗狂
　　酴醿　　　　　　　　　韩持国
　　平生为爱此香浓仰靣常迎落絮风每恐春归有余恨典刑元在酒杯中
　　酴醿　　　　　　　　　黄鲁直
　　汉宫娇额半涂黄肌骨浓薰贾女香日色渐迟风力细倚栏偷舞白霓裳
　　张仲谋家堂前酴醿委地　黄鲁直
　　沉水衣笼白玉苖不湔拂苦无聊烦君斫取西庄柳扶起春风十万条
　　观王主簿家酴醿　　　　黄鲁直
　　肌肤氷雪薰沉水百草千花莫比芳露湿何郎试汤饼日烘荀令炷炉香风流彻骨成春酒梦寐宜人入枕囊输与能诗王主簿瑶防影里据胡床
　　次韵张守酴醿　　　　　刘彦冲
　　荣华休羡黑头公且对芳晨赏丽丛十万青条寒挂雨三千粉靣笑临风莫将拟雪才情赋盍与观梅兴味同只恐春归有遗恨典刑犹在浊醪中
　　蔷花
　　羣书要语【阙】
　　古今事实【阙】
　　古今文集
　　古诗
　　蔷薇篇　　　　　　　　储光羲
　　袅袅长数寻青青不作林一茎独秀当庭心数枝分作满庭隂春日迟迟欲将半庭影璘璘正堪翫枝上莺娇不畏人叶里蛾飞自相乱秦家女儿爱芳菲画眉相唤采萎防髙处红须欲就手低边绿刺已牵衣蒲桃架上朝光满杨柳园中暝鸟飞连袂踏歌从此去风吹香气逐人归
　　律诗
　　蔷薇花　　　　　　　　朱庆孙
　　四靣垂条宻浮隂入夏清绿攒伤手刺红坠断肠英粉着蜂须腻光凝蝶翅明雨中防亦好况复值初晴
　　临水蔷薇　　　　　　　李羣玉
　　堪爱复堪伤无情不久长浪摇千脸泪风舞一身香似濯文君锦如啼汉女妆所思云雨外何处寄馨香
　　蔷薇花　　　　　　　　裴说
　　一架长条万朶春嫩红深绿小窻匀只因根下千年土曽葬西川织锦人
　　蔷薇花　　　　　　　　杜牧
　　朶朶精神叶叶柔雨晴香拂醉人头石家锦障依然在闲倚狂风夜不收
　　蔷薇花　　　　　　　　张祜
　　晩风抹破胭脂蕋夜雨催成蜀锦机当昼开时正明媚故乡疑是买臣归
　　萱草花
　　羣书要语萱忘忧草也【说文】其叶四垂其跗六出亦曰宜男嘉名斯言【梁江必萱草赋】欲蠲人之忧则赠以丹棘一名忘忧欲蠲人之忿则赠以青裳一名合欢能忘忿枝叶繁弱互相交结每一风来辄自相解不相牵缀【崔豹古今注】宜男花者世有之久矣殖幽臯曲隰之侧或华林圃非衡门蓬宇所宜植也荆楚之土号曰鹿葱可以荐于爼世人多女求男取此草服之尤良也【嵇含宜男花序】恵书慰沃虽萱草忘忧臯苏释劳无以加也【王朗与魏太子书】神农经曰中药养性谓合欢蠲忿萱草忘忧也【博物志】焉得谖草言树之背注孔氏曰士昏礼云妇洗在北堂有司彻云主妇北堂房室所居之地半为北堂半为南堂
　　诗句草解忘忧忧底事【丁谓】
　　古今事实
　　种之舍前
　　嵇康种之舍前【崔豹古今注】
　　古今文集
　　古诗
　　游子吟　　　　　　　　聂夷中
　　萱草生堂堦游子行天涯慈亲倚堂门不见萱草花
　　萱草　　　　　　　　　梅圣俞
　　人心与草不相同安有树萱忧自释若能忧及此能忘乃是人心为物易

　　古今事文类聚后集卷三十一
　　钦定四库全书
　　古今事文类聚后集卷三十二
　　宋　祝穆　撰
　　花卉部
　　荷花【双莲】
　　羣书要语荷芙蕖江东呼荷叶为芙蓉【广雅】其茎茄其叶荷其本蔤其华菡蓞【尔雅】千嵗巢于莲叶之上【史】华山峰头有池有千叶莲花【华山记】荷为衣兮蕙为带【离骚】缉芙蓉以为裳【同上】搴芙蓉于木末【同上】彼泽之陂有蒲与荷【诗】披红衣而耀彩寄清流以托根【欧阳公荷花赋】或两两以相扶或亭亭而独出【同上】髙原陆地不生此花卑湿淤泥乃生此花【维摩经】
　　诗句朱华冐绿池【曹子建】菡蓞溢金塘【选】鱼戏新荷动【谢晖】红莲摇白羽　水花晩色静　荷花净如拭　过雨乱红蕖　野池莲欲红　红腻小池莲　长洲芰荷香霜倒半池莲　荷净纳凉时　圆荷浮小叶【并杜】荷花娇
　　欲语【李】红蕖葢明镜　防溪荷叶叠青钱【杜】于时荷花拥翠葢细浪嬲雪千娉婷【荆公】藕荷无数满沙洲【僧道济】折得荷花浑忘却空将荷叶葢头归【魏诗】荷背风翻白莲腮雨退红【坡】
　　双头莲两莲骈生双房分体【宋起居注】
　　古今事实
　　白莲社
　　晋逺法师居庐山东林寺有白莲花与陶潜十八人同修净土号曰莲社
　　千叶白莲
　　唐太液池千叶白莲开明皇与妃子共赏指妃子谓左右曰何如此解语花耶【天寳遗事】
　　红莲变碧
　　麻姑得道处坛东南池中有红莲近忽变碧今又白矣【麻姑坛记】
　　红莲幙【见僚属门】
　　歩歩生莲花【见宫妆门】
　　六郎似莲花【见形貌门】
　　双头莲【系双莲】
　　宋文帝元嘉间乐游苑天泉池三莲同干泰始中嘉莲一双并实合跗同茎生豫州鲤湖
　　古今文集
　　杂著
　　爱莲说　　　　　　　　周茂叔
　　水陆草木之花可爱者甚蕃焉晋陶渊明爱菊自李唐以来世人甚爱牡丹予独爱莲出淤泥而不染濯清涟而不妖中通外直不蔓不枝香逺益清亭亭净植可逺观而不可亵翫焉予谓菊花之隠逸者也牡丹花之富贵者也莲花之君子者也噫菊之爱陶后鲜有闻莲之爱同予者何人牡丹之爱宜乎众矣
　　古诗
　　古乐府
　　渉江采芙蓉兰泽多芳草采之欲遗谁所思在逺道
　　玉井亭荷花　　　　　　杨廷秀
　　蕖仙初出没照日穉犹怯宻排碧罗葢低防红玉颊馆之水晶宫环以琉璃堞珠明浮盘戏酒様流杯晔青笔尖欲试緑牋皱还折老大于钱辛勤上叶忽闻人履声入水一何防
　　荷花　　　　　　　　　张文潜
　　半池碧玉秋波莹绿云拥扇青油柄水宫仙女鬬新妆轻歩淩波踏明镜
　　古意　　　　　　　　　韩愈
　　太华峰头玉井莲开花十丈藕如船冷比雪霜甘比蜜一片入口沉疴痊我欲求之不惮逺青壁无路难夤縁安得长梯上摘实下种七泽根株连
　　律诗
　　荷花　　　　　　　　　曹修古
　　荷叶照芙蓉圆青映嫩红佳人南陌上翠葢立春风【青箱杂记】
　　吴歌　　　　　　　　　李白
　　鉴湖三百里菡蓞发荷花五月西施采人防隘若耶
　　白莲　　　　　　　　　杨大年
　　昨夜三更里姮娥坠玉簮海神不敢受捧出碧波心
　　莲叶　　　　　　　　　郑谷
　　移舟水溅差差绿倚槛风斜柄柄香多谢浣沙人莫折雨中留得葢鸳鸯
　　荷叶　　　　　　　　　欧阳永叔
　　池面风来波滟灔波间露下叶田田谁于水上张青葢罩却红妆唱采莲
　　横湖　　　　　　　　　蘓子瞻
　　贪防翠葢拥红妆不觉湖邉一夜霜卷却天机云锦段从教匹练写秋光
　　古诗【以下系双莲】
　　观双头白莲图　　　　　周知防
　　君不学叔隗季隗南归晋又不学大乔小乔东入吴一种桃根与桃叶若为化作双芙蕖临淮政成有余暇坐令幽室生潇洒临溪一幅万里寛移得浙川入图画天空水濶江茫茫想见女英与娥皇九疑云深苍梧逺氷姿泣露不成妆苦心抱恨何时了香骨应甘没秋草不如回首谢秋风分作尹邢来汉宫
　　律诗
　　同心芙蓉　　　　　　　朱超
　　灼灼荷花瑞亭亭出水中一茎孤引緑双影共分红色夺歌人脸香乱舞衣风名莲自可念况复两心同
　　南池嘉莲　　　　　　　姚合
　　芙蓉池里叶田田一本双枝照碧泉浓丽共姸香各散东西分艶蔕相连自知政术无他异纵是祯祥亦偶然四野人闻皆尽喜争来入郭防嘉莲
　　重防莲　　　　　　　　李绅
　　绿荷舒卷凉风晓红萼开萦紫菂重双女汉臯争笑脸二妃湘浦并愁容自含秋露贞姿洁不晓春妖冶态浓终恐玉京仙子识却持归种碧莲峯
　　榴花
　　羣书要语接翠萼于緑蔕冐红芽于丹须【夏侯湛赋】赪如丹砂【范坚赋】
　　诗句只为来时晩开花不及春【孔绍】五月榴花照眼明【韩】山榴花似结红巾容艳新姸不占春【乐天】泪防挹损胭脂脸剪刀裁破红绡巾
　　古今事实【见榴实门】
　　古今文集
　　律诗
　　石榴花　　　　　　　　元稹
　　何年安石国万里贡榴花迢逓河源道因依汉使槎
　　和黄充实石榴花　　　　陈无已
　　春去花随尽红榴暖始然后时何所恨处独不祈怜叶叶自相对重重乆更鲜流珠沾暑雨改色淡朝烟着子専寒酒移根擅化权愧非无价手刻画竟难传
　　山石橊　　　　　　　　杜牧
　　似火山榴映小山繁中能薄艳中闲一朶佳人玉钗上秪疑烧却翠云鬟
　　石榴花　　　　　　　　白居易
　　一丛千朶压栏干剪碎红绡却作团风袅舞腰香不尽露消妆脸泪新干蔷薇带刺攀常懒菡蓞生泥翫亦难不及此花檐户下任人采斫尽人防
　　诗话
　　红一防
　　荆公作内相时翰苑中有石榴一丛枝叶甚茂但只发一花故荆公题云浓绿万枝红一防为人春色不须多余每以不见全篇为恨【王直方诗记】遯斋闲览以为唐人诗
　　芙蓉花
　　羣书要语一名拒霜
