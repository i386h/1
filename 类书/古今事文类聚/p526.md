<!-- { "loadSidebar": true } -->
　　旧制坐而论道别置书册于御前仁宗富于春秋令儒臣立就御案便于指视神宗朝王安石侍讲以为道之所存礼亦加重请复赐坐乃下礼官韩维以下三人以为当坐刘攽以下七人以为不当坐乃不行元祐初程頥为侍讲复请坐不从【吕氏家塾广记】
　　开延英席
　　治平四年谕司马光诏曰今将开延英之席【丁未录】
　　展迩英阁
　　哲宗时程頥侍讲奏迩英暑热乞就崇政延和殿或他寛凉处讲读给事頋临以殿上讲读为不可有防修展迩英阁【伊川文集】
　　双日讲读
　　仁宗尝语近臣以方亲庶政听防之暇欲召名儒讲习经典宰臣冯拯等曰今春降诏毎于双日讲读以当奉行前诏故也【职略】
　　只日讲读
　　淳熈七年讲筵读三朝寳训终篇史浩奏曰陛下双日御前后殿与宰执裁决又引臣寮班对日旰方罢只日又御讲筵依故事读数百言恐劳圣躬上曰朕乐闻谟训虽双日休假亦当特坐自是讲读上必注目倾耳率漏下十刻方罢【系年录】
　　三徳大本
　　哲宗初司马康侍讲洪范至乂用三徳上曰只此三德为更有德时天子恭黙未言公喜闻德音因上书曰陛下能审而问之必能体而行之三德者人君之大本推而广之足以尽天下之要【司马康墓志】
　　四字之要
　　王岩叟字彦林因侍讲筵奏曰陛下退朝何以消日应曰防文字对曰陛下以读书为乐天下幸甚大抵圣贤之学须在积累积累之要在専与勤四字是积学之要愿防圣意【系年录】
　　叹真侍讲
　　经筵承授张茂则尝招讲官啜茶观画伊川先生曰吾平生不啜茶亦不识画竟不徃文潞公尝与吕范诸公入侍经筵闻先生讲説退相与叹曰眞侍讲也【朱文公程伊川年谱】
　　带职补外
　　故事侍讲学士无带出外者张知白罢参知政事授此职知大名府然非歴二府而出者不得与寳元中梅询始知郑州改许州自后两制遂为例也【东斋记事】
　　讲彻一篇
　　钱象先字资元自讲筵出知蔡州故事讲读官分日迭进象先已得蔡州帝犹谕之曰大夫行有日矣宜彻讲一篇于是同列罢进者浃日【四朝国史】
　　赐讲官宴
　　元祐元年赐宰执经筵官宴于东宫上亲书唐人诗分赐之以讲论语终篇也又绍兴二十二年赐宴秘书省以讲尚书彻章自是以为例
　　赐章服御书
　　庆厯七年上御迩英阁讲孝经赐曾公亮三品章服曰此赐异于他日又范祖禹讲论语毕上赐御书唐人诗
　　在经筵数载
　　曾公亮自集贤校理至翰林学士侍讲一十余年嘉祐间王安国在经筵二十七年上称其行义以比先朝崔遵度
　　古今文集
　　杂著
　　谢翰林侍讲学士表　　　　范祖禹
　　辞其可辞敢忘故事受其可受祗服新恩洪惟眞宗初置讲职问学常勤于日昃论经或至于夜分以啓廸于后人俾监观于成宪先帝更新治职止命兼官虽因革之制不同而经纬之文则一惟熈寕元豊之成烈有金匮石室之旧闻丕显帝谟尚资史笔追观列圣之典多委四辅之臣夫何一介之微膺此二任之重此葢伏遇皇帝陛下钦明文思齐圣广渊如日方中法天不息谓二帝三王之道当穷极于髙深一祖四宗之书光己诏于永乆惟念终于典学聿追孝于前文以臣夙侍书筵叨尘史观曲加宠数用示眷防昔鲁穆公之于子思亟馈鼎肉燕昭王之于郭隗改筑金台二子或以无人乎侧而不能安或欲致士于逺而先为始如臣陋学敢望古人非懐人爵之可荣窃喜圣心之不倦
　　谢侍讲表　　　　　　　　孙觌
　　散材无用早污甘泉法从之班赐命过优又玷西学上贤之选恭承明诏不敢固辞伏念臣读书聊以自娱为文不求甚觧偶随宫牒进冐朝荣缾罍之量已盈防欲饮河而止渇犬马之力将尽又虞一壑以遗羞惟是赋介特不移之愚少防穷厄不贬之气首叨召节入侍辞垣随被賛书使陪经幄讼浅闻而自愧仅同数马之工仰睿圣之日跻徒抱犹龙之叹兹葢伏遇皇帝陛下人文丕焕邦命维新敷求左右儒学之臣讲闻古今成败之要如臣孱陋亦预选抡以圣主责愚臣岂待两端之叩而小人成大噐预忧五技之穷敢知图报之方更厉匪躬之节
　　辞免兼侍讲奏状　　　　　周必大
　　丝纶参集渊谷是虞伏念臣顷自召还亲防简擢酌本朝待儒先之礼以次对専讲劝之官今既进贰夏卿仍聨翰苑若尚续汉殿六经之业殆将兼唐人三侍之荣所忧仰累于殊私不独自慙于非防愿廓烛幽之鍳别求诏媺之贤恭冐聪闻伏需报可
　　辞免兼侍讲奏状　　　　　周必大
　　成命初传以懽以恐臣闻艺祖甫定天下即召处士王昭素讲易禁中兼访民情真宗复置讲读学士兮直秘阁専备顾问列圣相承遂以崇儒重道为家法自陛下握图御极首辟鼇禁命经筵官畨宿其中朝宣夕召殆无虚月博问勤询罔匪治道葢不特借其敷释大义诵説旧闻应迩故事而已臣以陋儒懵于经术叨陪禁从常惧不称而况日朝垂拱可以告辰猷寓直北门可以备夜对使有万分之补不待更参讲劝也伏望曲囘渊鍳亟寝兼官或特起逸民追开寳之盛或改畀时彦广咸平之规使臣上不至妨贤下不失量力是陛下赐臣多矣孰与贪荣逾分之愧乎
　　谢侍讲表　　　　　　　　周必大
　　一趋经席已称韦布之荣参被纶言岂厌缙绅之望凌兢祗命俯仰懐慙臣某【中谢】臣窃以天纵之能陋儒絶企日跻之圣典学何加然且躬有虞好问之勤守大禹不矜之戒正使昔人之博洽尚难称于在前矧如浅识之支离顾何堪于拜下而臣逄时千一冐宠再三曩聫南省之班尝执经于累月比西清之对复职者半年逮此叨逾愈为荣幸兹葢伏遇皇帝陛下圣而益圣新以又新舒两耀于天衢犹许爝萤之曳纳百川于溟海不辞潢潦之归是使颛防荐陪诵説臣敢不钦承异礼勉竭孤忠无力可陈虽未观于实效有猷则告庶少塞于空餐
　　谢侍讲表　　　　　　　　周必大
　　王人多闻尚急询谋之益儒者寡要况非殚洽之才望虎观之深严负鹈梁之愧恧臣某【中谢】臣窃以祖宗盛际讲读最亲匪爵秩之攸拘惟英贤之是任上或处三公之旧下亦延九品之卑虽言语侍从之劳日计不足然缉熈光明之助职思其忧孰谓下臣可膺髙选此葢伏遇皇帝陛下有尧之聪明而靡忘稽古有禹之勤俭而力戒矜能六艺之文葢皆见于行事诸儒之学岂足望于清光更资一得之愚使效万分之补载攷朝廷之制凡兼文舘之官虽宰司提领之尊无内史训词之宠惟陪经幄必锡賛书葢道既重而礼乌可轻而待之隆则报宜加厚臣虽极陋敢不深思区区传注之间难规近效恳恳忠嘉之际或励逺图
　　请早开讲奏状　　　　　　周必大
　　右臣今月六日伏见中书门下省録黄奉圣防开讲用三月十一日者恭惟陛下圣质天成道学日就固不待分章摘句乃能多闻而有获也然学之为王者事其已乆矣国朝开讲之制春以二月上旬今乃逺用三月十一日非独距注讲之期至近其间复有休假及诣德寿宫日分则是半歳之间讲读不过十余日而已以陛下勤于治道咨询无勌而又収召豪杰并寘经幄彼皆日夜望赐清闲之燕致缉熈之助若缓其所当急而使讲艺论道之风稍缺于初政甚不可也臣更不敢缴奏已行之命欲乞睿慈依去年秋讲例直降圣防特就近于二月中旬择日庶防中外暁然知陛下汲汲皇皇如古之圣人且于祖宗开讲之制不悖臣不胜惓惓惟圣明裁幸
　　辞免侍讲奏状　　　　　　朱元晦
　　恭惟国家设官分职以熈庶事其迁进之序选用之方虽甚微细莫不有法而况次对之官班通禁近其自内而除者犹有嵗月之限在外而擢者必以效劳而陞从昔以来未尝轻授至于经帷则又仰关帝学在今初政尤所当先必得醇儒使任其职然后有以发挥道要感格君心大明谨始之规以为出治之本尤不可以不遴其选也如臣踈贱乆以病废比叨试用又复罔功固己不堪超躐不次之除闻见甚浅记识不彊妄意本原亦未知要则又无以仰副招延自近之意在臣非敢自爱实恐不免冐昧之讥有累维新之政加以盲瞆跛躄不利走趋昨防収召之恩已伸辞避之恳所有今来恩命臣实不敢祗受欲望皇帝陛下察其悃愊特赐矜怜俯徇愚诚曲全素志则臣不胜千万幸甚无任瞻天望圣激切祈恳之至
　　代谢侍讲表　　　　　　　楼钥
　　摄居选部已困剧曹擢在经帷更承清问退慙衰朽有此遭逄【中谢】伏念臣防歴覊艰学无师法顾孤陋寡闻之习但为决科之资如防通知逺之经素匪専门之业矧是帝王之大学非为章句之小儒必求鸿博之人以防渊源之蕴岂容朴学获侍细旃兹葢恭遇皇帝陛下巍巍成功谦谦终吉特降至尊之势兼収可录之言遂容草芥之臣亦与金华之讲臣敢不黾勉微力缀缉旧闻为二三万言之辞敢求释义畅五十八篇之防庶补重明
　　辞免兼侍讲状　　　　　　洪迈
　　臣闻命震不知所云伏念臣一介书生见识洿下仅能骈四俪六缀缉华藻以事区区应用之词章至于潜心圣经窥发关键如以蠡测海莫知津涯而使之参劝讲之聨侍迩英之席非所据焉实为甚惧又况圣学渊妙今古洞然如日当天幽隐毕照虽使大雅宏逹之士殚效尺寸日陈乎前犹增髙防山何足云补顾臣等軰决非所堪伏望圣慈曲垂英监别择经谊髙明可备顾问者使充此选臣无任祈天恳激之至
　　谢兼侍讲表　　　　　　　洪迈
　　经帷初啓宜延茂异之儒讲缀正清乃及蔽防之士据非所称荣不胜恩【中谢】切以王求多闻虽资啓沃朝夕之助天縦将圣自有缉熈光明之功揆臣之愚何若而可猥以传家之末技尝有意于遗经措游夏之一辞岂知笔削束春秋之五传空极鑚研使居诵説之聨入奉清闲之燕内而省已恧有腼顔兹葢伏遇皇帝陛下聪明宪天濬哲稽古拨乱世而反诸正既统一于圣真守经事而知其宜欲泛观于物应故如臣等亦寘选中臣敢不别嫌明微章善瘅恶灿然兴文武之业方观一统之成学者以帝王为师式防千龄之遇
　　辞免兼侍讲奏　　　　　　洪咨防
　　叠被宠私弥深荣惧伏念臣力耕有素渉猎无多文沦巫史之微道昧圣经之奥顷叨召对拱听训辞首明宣光综之方继论羲文经纶之防退深慙于謏闻难仰跂于清光政虞污玉堂之庐忽俾侍金华之席丘学山而莫及蠡测海以奚堪伏望皇朝俯垂英鍳肆别求于鸿硕容自葢于空踈
　　谢授侍讲告表　　　　　　洪咨防
　　五花叠组甫尘鼇禁之除六画専经仍玷虎门之选吁天莫避蹐地匪皇【中谢】臣窃以太极判而两仪生圣人出而八卦作取小过取大壮尧舜独尽其神曰连山曰归藏夏商参用其法皆繇汲汲之学能进干干之功迨开物成务之教衰而崇德广业之意冺第资诵説莫究推行武帝尊儒紊通变使民之理太宗慕古昧以防飬正之方縦得其言何关于治葢形而上者谓之道必神而明之存乎人恭惟皇帝陛下观象洗心玩爻尽性悟防之外徤内顺首贤路之宏开鍳蛊之上刚下柔急朝纲之复振有体则斯有用能知而必能行奚俟鲰生尚容蠡测况臣钩深无得纳约有慙朱云之折充宗仅致忠邪之辨京房之事延夀靡忘理乱之占虽爝萤莫近乎日月之光然勺水尤觊乎江河之益探先天之妙蕴践前圣之微言刚徤中正粹精端在自强之德聪明睿智神武形为不杀之仁俾斯文之大兴幸当世之亲见古诗
　　经筵讲诗彻章进诗　　　　楼钥
