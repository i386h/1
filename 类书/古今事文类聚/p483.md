<!-- { "loadSidebar": true } -->
　　臣窃惟诸道置帅官称安抚兼兵民之权有分阃之制朝廷选择甚重不轻比年以来遇有盗贼窃发州县所不能制者必使帅臣亲行虽多成功臣窃虑此水旱饥馑既不能免潢池弄兵安保其无若自此以为故事帅臣动輙临戎恐非国家之长防也仰惟神宗皇帝垂意邉事庙谟深逺乃熈宁九年知成都府蔡延庆言乞发陜西兵援茂州俟兵集自将以往令转运司摄府事诏朝廷已遣将部兵延庆务在持重毋得轻去成都元丰六年河东经略司言西贼入麟州神堂寨知州訾虎等领兵出战有功诏虎自今毋得轻易出入遇有冦邉止令裨将出兵揜逐神宗之虑深矣盖帅守之臣民之司命一有失宜众心易动当令指授方略调度军食持重镇抚以靖一方虽有挫衂根本不摇若使轻出利害实大盖帅臣之行建牙郊野堪战之士咸在行阵从行兵卒必是单弱而又随宜迁次登陟险隘脱有黠桀之盗伏隠篁竹乗间捷出以犯大帅之顔行则贼势日张国威难振仓卒之顷可胜言哉故延庆有请既拒而不从訾虎成功亦因以切戒此臣平日之所虑适合信史之所传无事而言似非时务愚者一得愿效君前伏惟俯矜微悃曲留宸念臣幸甚
　　古诗
　　呈王中丞卢院长　　　　韩　愈
　　声名动朝阙光宠耀京洛旁午降丝纶中坚拥鼓铎江淮永清宴宇宙重开拓印从负鼎假门为登堙凿再入更深严又逢弥蹇谔賔筵尽狐赵舞骑多卫霍带垂苍玉佩辔盛黄金络五门气争呼六竒心运度
　　送薛頴叔帅熈河　　　　苏子瞻
　　西方犹宿师论将不及我茍无深入计缓带我亦可我欲歌杕杜杨栁方婀娜邉风事首虏所得盖么麽愿得鲁连客一射聊城笴
　　送元厚之帅福州　　　　王介甫
　　元侯文章翁更以吏能着今为大帅府千里来赴愬衔诏出黎岭方为逺人慕旌旗满流水冠盖东门驻律诗
　　闻晋公自蔡州入觐　　　韩　愈
　　南伐旋师太华东天书夜到册元功将军旧压三司贵相国新兼五等崇
　　赠淮西贾兵马使　　　　释清江
　　破虏功成百战场天书新拜汉中郎映门旌斾春风起对客弦歌白日长
　　送邓漕移帅扬州二首　　周必大
　　碧幢红斾拥西风几防淮山落眼中卧辙正防留使者褰帷早已识元戎儿童骑竹迎并牧父老封棠记召公人望汲卿居禁闼淮阳只恐又匆匆
　　闻道维扬地望雄风流人物似江东六龙前日临淮海五马由来说醉翁璧月几桥留夜色珠帘十里待春风遥知九日平山防笑挿茱萸满鬓红
　　留别金陵韩帅【仲通】二首　　周必大
　　十二麟符玉截肪腰间仍映带围黄化行江国春常早一息阶除日自长槐影缓趋三接昼棠隂先满十连堂子渊去踏长安道待赋中和奏未央
　　再展賔筵又一期千金敝帚赖提撕泮宫正采僖侯藻太学俄甘吏部虀人似塞鸿春向北心随江水日潮西太平勲业须公助不用频年恋节犀
　　送广帅秩满之官丹阳　　杨廷秀
　　北门卧防要耆英小试胸中十万兵天借金山冷落月身兼铁瓮作长城何知岭上因归路摘取梅酸去作羮已有紫泥教诣阙便应留住付钧衡
　　送朱师古龙图少卿帅潼川　杨廷秀
　　璧水蓬山徧羽仪颂台公府更光辉紫荷到眼垂持槖黄菊闗心便拂衣鬻子运筹年尚少买臣衣绣日思归少烦谕蜀须还报却防香烟侍太微
　　饯洪帅张伯子移镇京口　杨廷秀
　　梦入飞云卷雨帘袖却筑岩作霖手滕王阁上唐阿舒春生秋杀震江湖吏部未见张尚书春生尽有秋杀无江西十州百万户父非姓召母非杜
　　饯赵子直出帅益州　　　杨廷秀
　　钦水花潭照碧油西清学士旧鼇头随身琴鹤如清献治蜀功名更蜀侯
　　送赵徳老端明帅蜀　　　楼　钥
　　身名俱泰老尚书叱驭宁辞万里途两地恩荣真赫奕四川父老定欢呼乖崖袍带今重见清献琴我更无频向筹邉楼上望归来方略上新图
　　送温州　　　　　　　　苏子瞻
　　威声又数中兴年二虏行当一矢聨闻道名城得真将故应惊羽落空追锋归去雄三卫授钺重来定十连
　　送福建张比部　　　　　王介甫
　　画船箫鼓出都时万里惊人去不追却望尘沙应驻节防逢山水即吟诗
　　赠冯扬帅　　　　　　　杨次公
　　天下无双士淮南第一州文章老元帅节钺古诸侯路穏归黄阁功成建碧油风云生鹢首蛟蜃怯龙头
　　和送朔方大总管　　　　李　峤
　　玉塞征骄子金符命老臣三军张武斾万乗饯行轮猛气凌朔崇恩降紫宸投醪还约士辞第本忘身露下鹰方撃风髙雁欲賔方销北塞祲还静漠南尘
　　送严黄门再镇蜀川　　　岑　参
　　授钺辞金殿承恩恋玉墀登坛汉主用有徳蜀人思
　　送李中丞赴商州　　　　韩　翃
　　当年紫髯将他日黒头公不异金吾宠兼齐玉帐雄
　　上河阳季大夫　　　　　苏子瞻
　　上将秉神略至兵无血威寒剑夺众景夜星火长辉武牢鎻天闗河桥纽地机
　　经略使
　　歴代沿革唐贞观二年邉州别置经略使此盖使名之起节度兼度支营田招讨经略使则有副使判官各一人仪鳯二年以黒齿常之为河源军经略大使永淳元年娄师徳为河源军经略副使至徳三年贺兰进明除岭南五府经略兼节度使建中元年除元琇节度始不带五府宋不常置咸平五年始以右仆射张齐贤为邠宁环庆路经略使判汾州诸路军马并受节度又以邓州观察使钱若水为并代经略使判并州自后不除人寳元中夏人入冦始命陜西沿邉大将皆兼经略皇祐间侬智髙扰邉诏知广桂州并带经略安抚使故后西南二邉常带经略所以重帅权而服羌夷也其经略安抚各以直秘阁以上充掌一路兵民之事皆帅其属而聴其狱讼颁其禁令定其赏罚稽其钱谷甲械出纳之名籍而行以法若事难专决则具可否禀奏即于机速邉防及士卒抵罪则聴以便宜裁防帅臣任河东陜西岭南路职任绥御戎夷则为经略安抚使南渡之初依旧制广南东路带主管经略安抚司公事西路带经略安抚使绍兴五年令襄阳守臣湖北帅带经略安抚使后罢而二广如故元经略使正三品副使从四品经歴七品
　　诗句英英桂林伯实惟文武才【韩愈】二十四州民乐否莫教一物怨穷途【张孝祥】红旗照海压南荒徴入中台作侍郎【韩退之赠刑部马侍郎】斧钺下青防楼船过洞庭北风随爽气南斗避文星【杜甫送李大夫赴广州】
　　古今事实
　　威名流闻
　　戴叔伦为容管经略使绥徕夷落威名流闻其治清明仁恕多方略所至称最徳宗尝赋中和节诗遣使者宠赐【唐职林】
　　威声风行
　　唐裴行立为安南经略使威声风行
　　绥定八州
　　唐元结为容管经略使自谕蛮豪绥定八州民乐其教立石颂徳
　　都督诸军
　　元和十二年御史中丞裴公来莅兹邦都督二十七州诸军州事盗息奸革徳惠敷施期年政成【栁子厚桂州贺家渊亭记】
　　管岭外地
　　唐凉公房为凉州经略管岭外十三州之地税节赋时公私有余削衣贬食不立资遗以班亲旧为友为义
　　平岭表夷
　　唐王雄字宏肱大厯中为容管经略使平岭表夷獠代宗遣使慰劳加金紫光禄大夫【职林】
　　恩被异域
　　宋朝余襄公帅二广几十年恩信被于异域如交趾大理特磨南诏之国皆可以頥指气使公之文武之才可谓具矣【言行録】
　　徳着夷夏
　　范文正公帅邠延泾庆四都恩徳着闻夷夏耸服熟户蕃部率称曰龙图老子至于元昊亦以此呼之【渑水燕谈】
　　外蕃贡珍
　　徐申字维降为容管经略使黄洞纳质供赋不敢桀外蕃嵗以珠瑇瑁香文犀浮海至申于常赋外未尝賸索商贾饶益【职林】
　　冦攘顺化
　　张公师为安南经略使自为吏习于海邦去之则夷獠称乱复至则冦攘顺化及受命专征牧人尽区处之方制国备形体之法道阻而备百货地偏而具五谷储峙委积师旅无庚癸之呼缮完板榦控带兼戊巳之位皆用周礼率由汉仪易野之守险逾丘陵而万世无虞竒珍良货溢于王府殊俗异类盈于藁街优诏累旌其忠良太史嗣书其功烈【唐职林】
　　筑城据要
　　范文正公为环庆路经略安抚招讨使于延州筑青涧城垦营田复永平废寨熟羌归业数万户于庆州城大顺以据要害夺贼地而耕之又城细腰胡芦于是明珠灭藏大族皆去贼为中国用【言行録】
　　弛禁通输
　　刘徽猷子羽字彦修宣抚司移军阆州吴玠戍河池王彦戍金州二镇皆饥而兴元帅过为守备闭闗塞褒斜二镇病之公乃承制拜公利路经略兼知兴元府公至之日尽弛其禁民饥通商输粟二镇乃安【言行録】
　　麾兵血战
　　范仲淹知庆州兼经略招讨使未几贼兵三万叩城仲淹麾兵血战贼奔而北久之种世衡不利于定州以仲淹昼夜为领兵援初闗人心摇动及见仲淹耀兵号令严兵威震戎落人心遂安相贺曰邉上自有龙图公为长城吾属何忧
　　究马利病
　　张敬夫经略安抚广南西路朝廷买马横山嵗久积邉氓告病而马不时至公究马利病得六十余条皆有以穷其根穴而事为之防由是诸蛮感恱争以善马来嵗额率常先期以办【朱晦庵集】
　　移檄交阯
　　余襄公靖字安道嘉祐五年交阯冦邕州杀五巡检驿召公以为广西体量安抚使公至则移檄交阯召其臣费嘉祐诘责之嘉祐惶恐对曰种落犯邉罪当死愿留取首恶以献即械送五人送钦州斩于界上【言行録】
　　移文谕蜀
　　唐质肃公介知太原府河东经略使至则首戒邉将毋生事初代州岢岚军虏数扰邉公遣兵撤其境上堡栅又移文谕以利害严守以待之遂不复敢动
　　元昊钦畏
　　郑戬字天休为陜西经略安抚招讨使巡邉至镇戎军趣莲花堡元昊方拥兵近塞谓其下曰我已遣人使称臣朝廷何为复用此公防诸将其钦畏如此【东都事略】
　　蛮酋叩谢
　　李浩公字徳逺为广南西路帅有入对论择帅事者上欣然顾之曰如广西朕已得人矣李浩也公至镇勤于民事郡旧有灵渠通漕运溉田甚广嵗颇湮塞公命疏治之民頼其利邕管所领羁縻安平州蛮酋恃险凶横聚兵谋为邉患公遣单使开心见诚谕以祸福即日叩头谢过焚撤水栅受约束【曽季貍撰李殿撰浩行状】
　　惊贼破胆
　　范仲淹与韩琦叶谋必欲外复灵夏横山之地邉上评曰军中有一韩西贼闻之心胆寒军中有一范西贼闻之惊破胆元昊大惧遂称臣【名臣传】
　　得人死力
　　唐刘雍为陇右经略使轻财爱士得人之死力
　　简阅州兵
　　南轩先生张栻经略安抚广南西路所统州二十有五辽夐荒残故多盗贼徼外蛮夷间亦入塞为暴而州兵皆脆弱慵惰又乏粮食死亡輙不补公为之简阅州兵汰冗补阙籍诸州掠卒伉健者以为效用合亲兵摧锋等军日习而月按之视诸州有不足于粮赐若戈甲之费者更许漕司盐本羡钱以佐之传令溪洞酋豪谕弭盗睦邻毋得輙相仇杀生事而他所以立恩信谨闗防亦无不备于是境内肃清方外柔服幕府无南乡之虑矣【晦庵文】
　　节制诸司
