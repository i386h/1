<!-- { "loadSidebar": true } -->
　　羣书要语舜曰咨四岳有能奋庸熈帝之载佥曰伯禹作司空帝曰咨禹汝平水土惟时哉【书舜典】司空掌邦土居四民时地利【周官】司空执度度地居民山川沮泽时四时量地远近兴事任力【记王制】危东六星两两而比曰司空【春秋元命苞】度量不审举事失理都鄙不脩财物失所则饬司空【家语】凡营城起邑浚沟洫脩坟坊之事则议其利建其功凡四方水土功课嵗尽则奏其殿最而行赏罚凡郊祀之事掌扫除乐器大防则掌将校复土凡国有大造大疑諌诤与太尉同【后汉百官志夲注】下理坤道上和乾元为司空【汉官觧诂】司空主土不言土而言空空尚主之况于实乎【白虎通】使国无枉理法错刑清事均民聚者谓之司空【古今通语】
　　诗句司空见惯浑闲事恼断苏州刺史肠【杜牧】
　　古今事实
　　物得其所
　　鲁定公以孔子为司空乃别五土之性而物其所生之宜咸得厥所【家语】
　　经为儒宗
　　汉师丹为大司空防免唐林上疏曰丹经为世儒宗徳为国黄耉海内未见其大过免爵太重京师识者咸以为宜复爵邑使奉朝请
　　内亚三
　　齐孔稚圭为王敬则让司空表曰故李通豪赡以亲宠登用王基才勇以声华入选先帝擢臣以荣华陛下申臣以富贵遂得北帯五州东跨六郡内亚三鼎外齐四岳蝉佩之映则左右交辉组之华则纵横吐耀轻轮徐动则劒骑如云飞盖暂停则歌钟成列枞金龙吹鬰其前鸣笳凤管叠其后邓禹若不遭汉光则南阳之掾史防臣若不逢明主则孤城之戍客岂可加以正台之席登以论道之寄啓黄扉而爕五纬蹑青帷而调四序
　　职班三事
　　梁刘孝仪为临川王觧司空表曰臣以庸薄谬窃隆重职班三事任总六条衣衮坐槐旣阙论道驰憇棠尤慙为政而俯司土地仰爕隂阳今水沴乃作旱魃为灾乞降兹台歩协此天人
　　才行授官
　　唐长孙无忌防拜司空固辞不许又因高士亷奏曰臣幸居外戚恐招圣主私亲之诮敢以死请太宗曰朕之授官必择才行若才行不至纵朕至亲亦不虚授襄邑王神符是也若才行所适虽怨雠不弃魏徴等是也朕若以无忌居后兄之爱当多遗子女金帛何须委以重官盖是取其才行尔
　　忠勤具望
　　晋荀蕃为司空刘琨奏曰司空荀蕃朝廷之旧官继世忠勤乃心王家具瞻之望唯蕃而已宜増位号授分陜之重
　　在功臣右
　　汉窦融拜冀州牧十余日迁大司空融自以非旧臣一旦入朝在功臣之右召会进见容貎辞气卑恭已甚帝以此愈亲厚之
　　得大臣节
　　汉牟融经明才高善论议显宗数嗟叹以为才堪宰相明年代伏恭为司空举动方重甚得大臣节
　　儒雅有畧
　　晋张华彊记黙识四海之内可指诸掌拜司空儒雅有筹畧尽忠匡辅虽闇主虐后之朝而海内晏然华之功也
　　儒者为荣
　　汉伏恭为太仆帝临辟雍于行礼中拜恭为司空儒者以为荣
　　断断守善
　　汉谢弼上封事曰今之四公惟司空刘宠断断守善余皆素餐
　　不为苛碎
　　后魏伊馥拜司空及为三公清约自守为政举大纲而已不为苛碎
　　不修威仪
　　汉第五伦为司空奉公尽节言事无依违诸子或时諌止輙叱遣之吏人奏记及便宜者亦并封上其无私如此性质少文采在位以清白称时人方之贡禹然少醖借不修威仪亦以此见轻
　　不求名誉
　　汉任隗拜司空义行内修不求名誉以沉正见重于世
　　削封事藁
　　汉陈羣司空前后数宻陈得失每上封事輙削其草时人及其子弟莫能知也论者或讥羣居位拱黙羣薨正始中诏选羣臣上书以为名臣奏议朝士乃见羣諌事皆叹息焉
　　上諌猎疏
　　王朗为司空文帝颇出游猎或昏夜还宫朗上疏諌帝报曰覧表虽魏绛称虞箴以讽晋悼相如陈猛兽以戒汉武未足以喻方今二冦未殄将帅逺征故时入原野以习戎备至于夜还之戒已诏有司施行
　　扫第以待
　　赵瑶自扶风太守来之郡司空张温谓曰第五伯鱼从蜀郡为司空今扫吾第以待足下
　　去籍通客
　　陈宠为司空府故事以吏至时自公以下督属籍不通賔客以防交闗宠去籍通客以明无所不受论者大之
　　家无赀产
　　宋为大司空所得租俸分赡九族家无赀产以清行致称
　　不营产业
　　晋司空王基着徳立勲治身清素不营产业身没行显足用励俗诏以奴婢二人赐其家
　　员郎更直
　　唐裴寂防司空遣尚书员外郎一人每日更直寂第其见崇贵如此太宗祀南郊命寂与长孙无忌同升金辂寂固辞让太宗曰以公有佐命之勲无忌亦宣力于朕同载参乗非公而谁遂同乗而归
　　金辂同升【见前】
　　白衣三公
　　汉荀爽董卓秉政徴之起岩穴九十五日而为司空时号为白衣登三公
　　列侯三公
　　魏司空阙孟康奏窃见司校尉崔林禀自然之正性体高雅之宏量论其所长以比古人忠直不回则史鱼之俦清论守约则季文之匹遂为司空封安阳亭侯三公封列侯自林始也
　　便令扫除
　　五代冯道入朝拜司空唐制三公为加官无单拜者或云三公正宰相便合参大政又云合防授又云祭祀时便令扫除道闻之曰司空扫职也吾无所惮旣而知非乃止
　　愿上印绶
　　汉彭宣自御史大夫转为司空防王莽为大司马秉政专权宣上书言年齿老钝数伏疾愿上大司空长平侯印绶乞骸骨归乡里
　　立学士班
　　宋天禧四年以资政大学士太保致仕王钦若为司空职如故时钦若求侍东宫讲诵以辅臣兼领三少品序非便表求换秩乃有是命止立学士班
　　非赏劳臣
　　宋熈宁二年宰臣曽公亮司徒兼侍中韩琦提举两朝实録乞不令推恩上以为有例而公亮奏臣当迁司空琦太保三公非赏劳之臣从之
　　古今文集
　　杂著
　　除文彦博守司空依前枢宻使加食邑实封制
　　王珪
　　朕若稽先王维御羣品左谋金铉之老以经治于庙堂右属鸿枢之良以定防于帷幄厥有成绩可勿褒乎具官某风力肃明器资恢杰临至剧有转圜之易定大谋如执玉之坚逮事神文之朝已缉熈于鼎路追言圣考之遇又宻勿于机廷肆凉昧之丕承防精神于羣虑虽兵民之异本亦文武之交脩未隆賛册之恩曷图庸之举其保宏父允厘华阳顾岂名位之私终繄老成之助于戱有若闳夭尚迪文王之彜罔俾阿衡以専商家之美徃笃尔烈永承于休
　　除吕公着守司空同平章事制　苏轼
　　仁莫大于求旧智莫严于用众旣得天下之大老彼将安归以至国人皆曰贤夫然后用今朕一举仁智在焉宜告治朝以孚大号具官某訏谟经逺精识造防非尧舜不谈昔闻其语以社稷为恱今见其心三年有成百揆时叙维乃烈考相予昭陵葢清净以宁民亦劳谦而得士凡我仪刑之老多其賔客之余在武丁时虽莫追于前烈作召公考固无易于象贤而乃屡实封章力求退避朕重失此三益之友而闵劳以万机之烦是用迁平土之司释文昌之任毋废议论时游明堂于大事虽咨于房乔非如晦莫能果断重徳无逾于郭令而裴度亦寄安危罔俾斯人専美唐世
　　除司空吕公着上表辞免不允批荅
　　苏轼
　　夫国以得人为彊如猛兽之卫藜藿以积贤为寳如珠玉之茂山川湛然无为物自防利故崔公发议则淄青慙服知朝廷之有人蜀使抗词则孙权回顾叹张昭之不在得失之效岂可同日而语哉朕之用卿意实在此国计之重可无复辞
　　律诗
　　挽宋司空　　　　　　　　欧阳修
　　文章天下无双誉伯仲人间第一流出入两朝推旧徳周旋三事着嘉谋从容进退声名泰宠锡哀荣礼数优棠棣从来敦友爱九原相望接松楸
　　开府仪同三司
　　歴代防革汉文帝元年用宋昌为卫将军位亚三司章帝建初三年使车骑将军马防班同三司三司之名始此殇帝延平元年邓隲为车骑将军仪同三司仪同之名始此魏黄权以车骑将军开府仪同三司开府之名始此晋羊祜为车骑将军开府如三司之仪自是以后又有如开府同三司之仪者自祜始焉宋太宰以下至光禄大夫开府者为文公大司马以下至诸将军开府者为武公梁置位次三公从一品隋开皇中以为四品散官炀帝改为从一品同汉魏之制位次王公唐武徳改为轻车都尉后以开封仪同三司为文散官虽三公三师亦必冠以此号宋因唐节度使兼平章事号使相元丰定官制旣罢同平章事遂以节制开府为使相而文武寄禄官亦存之元开府仪同三司从一品
　　羣书要语阶极仪台【权相严震墓志】圣王纳制九命俾尊于开府【唐大诏令】开府崇阶视仪上宰【曲阜行燕逹赠使相制】班同衮章【齐王俭拜仪同三司章】位次王公【隋】宜进秩于八命仪亚槐庭【常衮制】班同三事【东观记】位逾九卿班同三府【袁宏汉纪】礼隆八命秩比三台【常衮加杜冕仪同制】秩视三公【南记】神梦紫霄心飞丹掖品同仪比视铉莫殊【王僧孺代表】心驰紫路登文石而莫由目送白云拜承明而未果【江总谢仪同三司表】开府之荣名重矣矧优其礼命视于文品为第一【南豊拟制】臣宅庆紫霄聨休皇极地均栖月旣无迹以成高仕若乗风故不行而自逺论其才望有愧茂宏先佩印绶常羞叔度【梁庾肩吾武陵王拜仪同章】
　　诗句清新庾开府【杜】开府当朝杰【杜】
　　古今事实
　　歴勲文武
　　晋泰始八年诏曰卫将军羊祜歴文武有佐命之勲其为车骑将军开府如三司之仪
　　着信蛮夷
　　隋何稠为散骑常侍安集岭南钦州刺史宥猛方欲为逆至是请身入朝稠与之约诣京师后猛入朝上大恱曰何稠着信蛮夷乃至于此以勲授开府【国史补】
　　闲居俸给
　　开元以前旧例开府特进虽不帯事皆给俸禄与朝防皆崇官盛徳罢剧就闲者居之
　　不以名称
　　宋璟不以名称止曰宋开府
　　班同衮章
　　王俭拜仪同三司班同衮章
　　位登衮职
　　徐孝嗣加仪同三司孝嗣闻诏敛容谓左右曰吾徳慙古人位登衮职将何以堪之固辞不受【齐书】
　　宠赐帐褥
　　晋太始七年以郑袤为司空称疾上送印绶至于十数久之见许以侯就第拜仪同三司置舍人官骑赐牀帐簟褥钱五十万
　　诏赐几杖
　　蔡谟免皇太后诏以谟为左光禄大夫仪同三司遣谒者孟洪就加册命谟上疏陈谢遂以疾笃不朝诏赐几杖门施行马
　　令乗辂服
　　李贤迁开府仪同三司太祖西廵至原州幸贤弟让齿而坐行乡饮酒礼其后又至原州令贤乗辂备服仪以诸侯防遇礼相见然后幸贤第欢宴终日凡是亲族颁赐有差
　　梦升台
　　陈章昭逹字伯通寳应初授鎭前将军开府仪同三司初文帝梦昭逹升台及旦告之至是侍宴酒酣顾昭逹曰卿忆梦否卿何以偿对曰臣当效犬马之劳以尽臣节自余无以奉偿【陈书】
　　畴其勲绩
　　元康诏中书监光禄大夫张华歴世腹心情所冯頼故畴其勲绩使仪同三司而虚冲挹损难违高志其以光禄大夫仪同三司本职如故
　　不登台司
　　华廙为太子少傅甚得辅导之义河南尹韩寿贾后之妹夫欲以女配廙孙陶廙拒不许深以为恨故不登台司疾笃乃进位光禄大夫仪同三司
　　开府千余
