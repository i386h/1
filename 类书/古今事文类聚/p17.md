<!-- { "loadSidebar": true } -->
　　春王三朝防同汉京是日也天子受四海之图籍膺万国之贡珍乃盛徳兴乐供帐置乎云龙之庭陈百僚而赞羣后究皇仪而展帝容于是庭实千品防酒万钟列金罍班玉觞嘉珍御太牢享尔乃食举雍彻太师奏乐陈金石布丝竹钟鼔铿鍧管弦煜抗五声极六律歌九功舞八佾僸佅【音禁卖】兠离【四夷乐名】防不俱集万乐备百礼暨皇欢浃羣臣醉降氤氲调元气然后撞钟告罢百僚遂退古诗【系元防】
　　和呉冲卿元防　　　　　　梅圣俞
　　千官车马阊阖来昼漏始上阊阖开峩峩左右升龙进昨夜雪飞云作堆殿前冠剑鱼龙立东风入仗旗脚回黄钟一奏宝扇掩玳帘卷起香雾排鸣弰未尽霹雳响翠辇已退黄金阶圣人端冕御法座大乐旋作声和谐羣公抃蹈丹墀下尚书奏瑞四夷懐乗舆却入更衣閤通天绛袍陞玉榻百拜称觞万嵗闻两廊赐食簪裾匝曲传大定舞缀疎波旋烟敛饰宫车卫官解严名士退日光停午气象舒呉君才笔天下杰归来作诗传石渠石渠秘防无凡愚石渠酬唱皆严徐我慙短学复在后收余掇弃聊以书
　　元日早朝呈同省诸公　　卢纶
　　万防凌霜布森森瑞气间垂衣当晓日上夀对南山济济延多士蹮蹮舞百蛮小臣无事諌空愧伴鸣环
　　元日朝回中夜书情寄南宫二故人
　　卢纶
　　鸣佩随鹓鹭登阶见冕旒无能裨圣代何事别沧洲闲夜贫还醉浮名老渐羞鳯城春欲晚郎吏忆同游
　　和耿拾遗元日观早朝　　司空曙
　　元日争朝阙奔流若防溟路尘和薄雾骑火接低星门响双鱼钥车喧百子铃冕旒当翠殿幢防满彤庭积嵗方编瑞乗春即省刑太官陈禹玉司厯贡尧蓂夀酒三觞退箫韶九奏停太阳开物象霈泽及生灵南陌髙山碧东方逺气青自怜杨子贱归草太经
　　元日观郭将军早朝　　　释灵澈
　　欲曙九衢人更多千条香烛照星河今朝始见金吾贵车马纵横避玉珂
　　和库部卢四兄曹长元日朝囘
　　韩愈
　　天仗宵严建羽旄春云送色晓鸡号金炉香动螭头暗玉佩声来雉尾髙戎服上趍承北极儒冠列侍映东曹太平时节身难遇郎署何须叹二毛
　　人日
　　羣书要语一日为鸡二日为狗三日为猪四日为羊五日为牛六日为马七日为人【董勋问礼俗】
　　诗句镂金作胜传荆俗剪防为人起晋风【李商隠】
　　古今事实
　　梅花妆
　　武帝女夀阳公主人日卧于含章檐下梅花落额上成五出之花后人效之为梅花妆
　　造防胜
　　刘臻妻陈氏人日上人胜于人或剪防或镂金薄为之【嵗时记】
　　七种菜羮
　　人日采七种菜作羮【嵗时记】
　　人日朝谒
　　郑公甞出行以正月七日谒见太宗劳之曰今日卿至可谓人日【刘餗传】
　　贴人于帐
　　古人以正旦画鸡于门七日贴人于帐杜公瞻注嵗时记云余日不刻牛羊狗猪马之象而二日独施人鸡此则未喻予以意度之正旦画鸡于门谨始也七日贴人于帐重人云【艺苑雌黄】
　　古今文集
　　古诗
　　人日城南登髙　　　　　韩愈
　　初正才兆涉七气已弄霭霭野浮阳晖晖水波冻盘蔬冬春杂尊酒清浊共
　　人日寄杜二　　　　　　髙适
　　人日题诗寄草堂遥怜故人思故乡柳条弄色不忍见梅花满地应断肠身在逺藩无所预心懐百忧复千虑今年人日空相忆明年此日知何处一卧东山三十春岂知书劒与风尘龙钟还忝二千石愧尔东西南北人律诗
　　人日　　　　　　　　　薛道衡
　　入春才七日离家已二年人归落鴈后思发在花前
　　人日　　　　　　　　　杜甫
　　元日到人日未有不隂时冰雪鸎难至春寒花较迟云随白水落风振紫山悲蓬鬓稀疎久无劳比素丝
　　人日　　　　　　　　　杜甫
　　此日此时人共得一谈一笑俗相看罇前柏叶休随酒胜里金花巧耐寒佩劔冲星聊暂拔匣琴流水自须弹早春重引江湖兴直道无忧行路难
　　人日立春　　　　　　　侯彭老
　　朝来煑菜往鞭牛已觉江边雪意休习习东风收雨脚暄暄晓日绽云头尊前未放梅花老鬓上先看柳带柔及取春花时一醉莫教沉瘦更清秋
　　诗话
　　人日多隂
　　都人刘克穷该典籍甞与客论云元日到人日未有不隂时人知其一未知其二四百年惟子美与克防耳起就架取书示客曰此东方朔占书也嵗后八日一日为鸡二日为犬三日为豕四日为羊五日为牛六日为马七日为人八日为谷其日晴主所生之物育隂则灾少陵意谓天宝乱离四方云扰幅裂人物嵗嵗俱灾岂春秋书王正月意邪深得古人用心【西清诗话】


　　古今事文类聚前集卷六
　　钦定四库全书
　　古今事文类聚前集卷七
　　宋　祝穆　撰
　　天时部
　　上元
　　羣书要语乐书汉家祀太乙以昏时祠到明【史记】正月十五作膏粥以祠门戸【玉烛寳典】今州里风俗望日祭门先以杨柳枝挿门随杨柳枝所指仍以酒脯饮食及豆粥挿箸而祭之【荆楚嵗时记】如来阇维讫收舎利瞿置金牀上天人散花奏乐绕城步步然灯十二里【涅槃经】摩喝陁国正月十五日僧徒俗众云集观佛舎利放光雨花【西域记】正月十五夜造火蛾儿【金门事节】
　　诗句期人未到情如海穿市归来月满轩【坡诗】九枝火树连金狄万里霜轮上璧珰【钱惟演】
　　古今事实
　　金吾禁夜
　　西都京城街衢有金吾晓暝传呼以禁夜行惟正月十五夜勅许金吾弛禁前后各一日【唐韦述西都杂记】
　　广陵观灯
　　开元十八年正月望日帝谓叶仙师曰四方之盛此夕何处极丽对曰天下无逾于广陵帝曰何术以观之师曰可俄而虹桥起于殿前师奏桥成但无囘顾于是帝步而上太真及髙力士黄旙绰乐官数人从行俄顷已到广陵寺观陈设之盛灯火之光照灼其殿士女华丽皆仰面曰仙人现于五色云中帝大恱师曰请勅伶官奏霓裳羽衣一曲后数日广陵果奏云【幽怪录】
　　建灯楼
　　上在东都遇正月望夜移仗上阳宫大陈灯影设庭燎自禁至于殿庭皆设蜡炬连属不絶时有方都匠毛顺巧思结创缯防为灯楼二十间髙一百五十丈悬珠玉金银微风一至锵然成韵【开元遗事】
　　造面蠒
　　都下上元日造面蠒以官位帖字置其中以髙下相胜为戏笑【开元遗事】
　　千炬烛围
　　韩国夫人置五枝灯树杨家子弟上元夜各有千炬烛围【开元遗事】
　　踏歌声调
　　先天初上御安福门观灯令朝士能文者为踏歌声调入云【唐辇下记】
　　士女夜游
　　唐朝正月十五夜许三夜夜行其寺观街巷灯明若昼山棚髙百余尺神龙以后复加严饰士女无不夜游车马塞路有足不蹑地浮行数十步者【雍洛灵异小录】
　　李謩畨曲
　　明皇幸上阳宫夜新畨一曲明夕正月十五日潜游忽闻西楼上有笛奏前夕所畨曲宻捕笛者诘之自云其夕于天津桥上翫月闻宫中奏曲爱其声遂以爪画谱记之即长安少年李謩也
　　贵戚传柑
　　上元夜登楼贵戚例有黄柑相遗谓之传柑
　　张灯被劾
　　元祐间蔡太师以待制守永兴上元隂雨连三日不得出游十七日雨止欲再张灯两夕而吏谓长安太府常嵗张灯所用膏油至多皆预为备今已尽临时营之决不能办蔡固欲之或曰唯备城库贮油甚多然法不可妄动亟命取用之已而为转运使所劾时吕汲公为相见之曰帅臣妄用油数千斤何足加罪乎寝其奏不下
　　元宵破贼
　　狄青宣抚广西时侬智髙守昆仑闗青至宾州值上元大张灯烛首夜享将佐次夜享从军官一鼔青称疾辄起令孙元规暂主席数使人劳坐客至晓各未敢退忽有驰报是夜三鼔青已夺昆仑矣
　　閙中攫儿
　　神宗朝王襄敏韶在京师防元夕张灯家人皆步出将往观焉幼子寀年十三方能言珠帽襐服冯肩以从至宣徳门上方御楼芗云防鼇吹箫雷动士女仰视喧拥阗咽转盼已失所在驺御皆恇扰不知所为家人不复至帷次狼狈归未敢白请捕襄敏讶其反之亟问知其为南陔【寀自号】曰他子当遂访若吾十三必能自归怡然不复求咸叵测居旬日内出犊车至第有中大人下宣防抱南陔以出诸车家人惊喜迎拜天语既定问南陔以所之乃知是夕奸人利其服装自襄敏第中已窃迹其后既负而趍南陔觉负己者之异亟纳珠帽于懐适内家车数乗将入东华南陔过之攀幰呼焉中大夫恱其姢秀抱置之膝翌早拥至上阁以为宜男之祥上问以谁氏竦然对曰儿乃韶之幼子也具道所以上顾以占对不凡且叹其早慧曰是有子矣令暂留钦圣鞠视宻诏开封捕贼既获尽戮之乃命载以归且以具狱示襄敏赐压惊金犀钱果直巨万其机警见于幼年者已如此
　　祭蚕神【见蚕门】
　　紫姑神【见厠门】
　　古今文集
　　杂著
　　论买灯状　　　　　　　苏子瞻
　　臣伏见中使传宣下府市司买浙灯四千余盏有司具实直以闻陛下又令减价收买见已尽数拘收禁止私买以须上命臣始闻之此不过以奉二宫之欢而极天下之养耳然大孝在乎养志百姓不可户晓皆谓陛下以耳目不急之玩而夺其口体必用之资喜灯之民例非豪民举债出息畜之弥年衣食之计望此旬日陛下为民父母惟可添价贵买岂可减价贱酬岂以其无用而厚费也如知其无用何必更索恶其厚费则不如勿买且内廷故事每遇放灯不过令内东门杂买务临时收买数目既少又无拘收督迫之严费用不多民亦无憾故臣愿追还前令凡悉如旧京城百姓不惯侵扰恩徳已厚怨讟易生可不谨欤可不畏欤
　　五夜元宵
　　上元张灯太平御览所载史记乐书曰汉家祀太乙以昏时祠到明今人正月望日夜游观灯是其遗事而今史记无此文唐韦述两京新记曰正月十五夜勅金吾弛禁前后各一日以看灯本朝京师増为五夜俗言钱忠懿纳土进钱买两夜如前史所谓贺宴之比初用十二十三夜至崇宁初以两日皆国忌遂展至十七十八夜予按国史干徳五年正月诏以朝廷无事区宇乂安令开封府更増十七十八两夕然则俗云因钱氏及崇宁之展日皆非也太平兴国五年十月下元京城始张灯如上元之夕至淳化元年六月始罢中元下元张灯
　　燃灯始末
　　上元然灯或云以汉祠太乙自昏至昼故事梁简文帝有列灯陈后主有光璧殿遥咏山灯诗唐明皇先天中东都设灯文宗开成中以灯迎太后则是唐以前嵗不常设太宗时三元不禁夜上元御乾元门中元下元御东门而上元游观独盛【春明退朝录】
　　京师灯棚　　　　　　　孟元老
