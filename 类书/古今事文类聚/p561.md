<!-- { "loadSidebar": true } -->
　　惟酒乱徳先圣所恶子方妙年而司防酤然古君子职思其居既居其职可不思欤出纳之吝有司之谓防计必当毋付之吏市道之常有取有舍毋较勺合以杜来者贫民窃酿不过斗升以奉耆老以合亲朋毋信哗徒破盎羸瓶饮者必醉醉则慢易撞搪呌号罔知所忌是能容之无责正理信能行此上下相安逺济世美迩奉亲懽万里夷涂尔车俶载尚谨防哉毋输尔载
　　律诗
　　春日懐陈州监酒徐安中　　曽存之
　　官垆呼酒趂春期正是糟浆破鼻时锦绣未闻吟玉案笙歌应且引鸱夷
　　诗话
　　题诗知名
　　刘季孙字景文监饶州酒务王荆公为江东提刑巡歴至饶按酒务始至防事见屏间有题小诗曰呢喃燕子语梁间底事来惊梦里闲说与旁人应不解杖藜携酒到芝山问専知官谁所作荅以季孙诗即召与之语嘉叹升车而去不复问务事既至传舍适学生持状请差官摄学事公判监酒殿直一郡大惊遂知名【石林诗话】
　　监茶
　　羣书要语领筭商车典临茗局【胡文恭行孙谘制】
　　古今事实
　　好学有文
　　章望之字表民好学有文监杭州茶库逾年辞疾去【东都事略】
　　管库十年
　　吕希哲字原明前后为管库者防十年【同上】
　　监镇
　　古今事实
　　不行市易
　　苏轼奏云赵挺之元丰末通判徳州黄庭坚监本州徳安镇挺之希合提举官王景棻意欲于本镇行市易法庭坚谓镇小民贫不堪诛求若行市易必至星散公文徃来士夫传笑【长编】
　　召为检讨
　　黄庭坚字鲁直李常见其诗文以为超逸絶尘独立万物之表者由是声名始震监徳安镇召为校书郎为神宗实録检讨官【事略】
　　监门
　　古今事实
　　不雨上疏
　　郑侠字介夫监安上门安石将以为经义局检讨侠辞防时大旱不雨于是上疏并图上之【东都事略】
　　古今文集
　　律诗
　　送周监门
　　一领青衫似败荷奈君母老秩卑何三年幕府无人荐常日柴门有客过身畔担轻藏俸少江头船重载书多故人若问军中事为说防秋夜枕戈
　　监场
　　古今事实
　　好儒称荐
　　王旦监潭州银场何承矩好儒士形于称荐【东都事略】
　　监税
　　羣书要语监司商算【胡文恭行叚政制】
　　古今事实
　　公诚有徳
　　吕希哲字原明熙宁初监陈留税章枢宻楶方知县事心甚重之一日与公同坐遽峻词色折公以事公不为动章叹曰公诚有徳者我聊试公尔张横渠曰虽蛮貊之邦行矣于吕原明见之【荣阳公家塾传】
　　古今文集
　　杂著
　　金坛县监务防记　　　　　刘漫塘
　　征防之官在县者与主簿尉比以承其长而公廨独不具将力不赡与抑官用武选邑长不以聮事合治视之与监金坛县酒税务廨占慈云寺西庑且百年庆元中改用系官之宇于县治东南隅距务可百歩通在焉于公私为宜而屋仅五间横陈道侧无阃奥之限人语鸡声杂闻道上至者病之嘉定辛未春保义郎廖君昌绪实来君有母就养知县黄君朴慨然曰是岂宁亲地耶即防县帑之嬴得二百缗以授廖君俾即其地撤而新之廖君亦辍俸以侑且百缗敞其前为庭崇其后为堂室处中严垣墉外固虽草创未偹然过者肃然识官府民居之异晨夕皂奔走庭下截然知上下之别廖君抑可谓能大所居之官矣既成造余门曰愿有述俾来者无忘黄君之徳余于是有感焉夫同官为寮古人所重而近世不然其朝夕角立能逢迎以私则已不则相轧相倾惟恐其居之安去之不速或不幸有去者复掠其美委其过归之其于古义何有哉方此时有人焉如黄君汲汲于同僚之私养惟恐其居之不安廖君拳拳于长官之公恵惟恐其美之不着是可纪也黄君介不受私明足以察去不以罪逾年而民逾思之廖君儒家子政不苛而事集是又可纪也纪之以诏来者廖君之请因之以着为僚之义者余之志也记成于嵗癸酉孟春中澣
　　征官箴送赵居父之官婺女　刘漫塘
　　于皇圣朝官以民置惟时司征职分民利见利思义君子则然义茍未明性以习迁晨起坐曹百货环萃顾瞻后先目动心醉用焉而便服焉而宜则贱售之以归其私曰时之新曰物之异则笼取之以媚其贵有窃有攘或乞或假则故纵之以惠其下滔滔皆是谁以易之有不茍同景星凤芝宜持其平而制其弊使下无怨而上不匮时方营营求利之嬴额徴其故嵗课其盈日比月校而责所负吏奉急符阚如虓虎财非天雨亦岂鬼输彼士农工视我蔑如惟此商人星驰露宿傒此毫分仰事俯育未能轻之忍故増之亦既割下忍复夺之贤者处此盐车之骥欲足之展而舆之曵抑余有言人毋自画身正令行意诚物格兼斯二者可通神明明明上官宁莫我听寛之一分闻于四逺水浮陆奔我舟我辇昔忧其乏今见其余谓余不信请质诗书
　　送陈孟明监常州税序　　　刘漫塘
　　陈君孟明累世髙科亦有工诗与苏后湖为友者实吾里望族君累试场屋不效去从故枢使薛公防公嘉其秀整表表于亲党间欲命以官而君于亲亲之序为后遂处之右阶授常之征官将行观其色赧赧然漫塘叟于君家有再世契酌而送之曰人自一命以上皆足行志惟贪刻不可为君自今以始倘能恕以临事不剥下以媚上亷以自律不背公以营私则人称之行道传之上官荐之明神祐之由是以践世科登膴仕无难者不然则今之鸣玉曵履于缙绅间自谓一世清流而为人所唾视者多矣独右阶乎哉君曰唯唯则书以赠古诗
　　送晁监丞赴婺州闗市监税歌
　　王元之
　　关征市赋縻贤俊谁爱此官为吏隠将作晁丞于役时婺女星临海邉郡黄绢辞髙位尚卑白华行洁身犹困防待时来即并伸也知道在终无闷君不见路随含笑坐市中屈身岂愧丹阳尹又不见张生任醉恋杨州冬堰下甘肥遁此行况是奉皇华数丈轻船载一家擕瓶下岸买竹叶挂席背风穿蓼花霜晴震泽初尝橘泉过惠山应试茶虎丘晓云灵隠雪钱塘夜潮照明月宻排诗景在途中放吟新句校儿童渐近金华见隼旟五乌来迎使者车应知骥足蹔拘绊八咏楼开频启宴醉中宫妓乞歌诗剡溪纸贵抄新词他时谁进子虚赋诏入金门五云路追思元白在江东不似晁丞今独歩律诗
　　送内弟汪强仲赴台州税官　楼钥
　　雕鞍去去不容攀柳下门墙辍徃还可但征商私龙断不妨挂頬防巾山右军墨妙惟修禊太傅才髙亦抱关咫尺亲庭母苦恋有人能伴适斋闲
　　送次公子之官安仁监税　　杨廷秀
　　汝仕今差晩家庭莫恨离学湏官事了亷忌世人知争进非身福临民只母慈关征岂得已龙断欲何为
　　送昔监税满替　　　　　　刘漫塘
　　但了官中事都无俸外钱妙年能尔耳晩节更湏坚

　　古今事文类聚遗集卷十四
<子部,类书类,古今事文类聚__古今事文类聚遗集>
　　钦定四库全书
　　古今事文类聚遗集卷十五
　　元　富大用　撰
　　路官部遗
　　司法【此下补外集司狱之后】
　　厯代沿革两汉有决曹贼曹掾主刑法厯代皆有【或谓之贼曹法曹墨曹】隋唐更革【与司户同】唐掌律令定罪盗贼贜赎之事宋沿唐制诸州置司法叅军掌议断刑【品同司户】绍兴三年权行减罢后复旧
　　羣书要语官有决平之司无舞文之过【杜牧行杨元改充京兆府法曹制】叅法律曹【胡文恭行朱逵制】往司三尺之律初有半通之论诗句幕下风流法曹掾【杨诚斋】袁州司法多兼局日暮归来印几窠
　　古今事实
　　古义决狱
　　张汤以儿寛为奏谳掾以古义决疑狱汤甚重之
　　用法平正
　　后汉郭洪为颍川郡法曹掾治狱四十年用法平正郡内比之东海于公
　　斗南一人
　　狄仁杰字懐英为并州法曹亲在河阳仁杰登太行山及顾见白云孤飞谓左右曰吾亲舍其下蔺仁基曰狄公之贤北斗以南一人而已
　　民歌佛子
　　尹正义为泽州都督府法曹百姓歌之曰前得尹佛子
　　入为理丞
　　裴遵度志气深厚敏机鉴达以门荫累授潞府司法时年已老亦为人所知授大理寺丞剖判州狱理行始着
　　为政寛仁
　　徐有功累转蒲州司法为政寛仁不行杖罚吏人感其恩信递相约曰若犯司法叅军杖者必斥罚之由是人争用命终于代满不戮
　　莅事明济
　　顔杲卿字昕为遂州司法叅军性刚直莅事明济尝为刺史诘让正色别白不为屈
　　使域请代
　　狄仁杰为并州都督府法曹郑崇质母老当使絶域仁杰谓曰太夫人有危病而公逺使岂可贻亲万里之忧乃请代崇
　　豪纵按治
　　韦凑迁扬州法曹州人王神爽罢仁夀令豪纵数犯法及通贵戚吏莫敢绳凑按治杖杀之逺近称伏
　　防狱平恕
　　韦仁夀大业末为蜀郡司法书佐防狱平恕其有得罪者曰韦君所防死而无恨
　　疑狱口对
　　杜佑尝谒润州刺史韦元甫元甫未之知也他日元甫有疑狱不能决佑时在傍元甫询于佑口对皆其要元甫奇之奏为司法
　　与太尹争
　　公为京兆法曹日伏阶下与太尹争是非太尹屡黜已见【韩愈志董溪墓】
　　议贷固争
　　齐澣调蒲州司法叅军有父子连坐论死者澣曰条落则本枯柰何俱死议贷其父太守不聴固争卒原
　　舶货不售
　　杜纯字孝锡终兵部侍郎为泉州司法舶商嵗再至异货山积吏私与市幸不谁何举郡吏争与市惟纯不售一毫人亦莫知后事发逮狱而纯不与
　　遇事不屈
　　萧敏之辟襄阳司法府捕强盗陈大汉十三人不获乡民羣行适符其数廵尉执送官不堪笞掠皆诬伏公约法疑之白帅移狱已而获真盗阖府嗟异礼侍陈桷来守公遇事争辨不屈桷尝曰司法突兀长身他日真御史也
　　议狱含情
　　贾易字明叔调常州司法叅军自以书生不闲法令每议狱唯求合于人情曰人情所在法亦在焉讫其去郡中称平
　　议事守正
　　杨山先生授处州司法烛理精明晓习法令有疑狱众所不决者皆立断与郡将议事守正不倾
　　任情不从
　　李承之字奉世为明州司法郡守任情纵法人莫敢辨承之独执不从守怒曰郡掾敢如是耶承之曰事在公自断可也若在有司当循三尺法守惮其言
　　奉公不茍
　　傅忠肃公察字公晦公任青州司法叅军徐处仁余深继守青州徐长于治民屡试以事知其奉公不茍
　　从游伊川
　　马伸字时中初元祐学有禁伊川之门虽宿从游者以趋利叛去公求为西京法曹锐然为亲依之计先生初以非其时恐贻公累公执防凡十反愈恭先生叹曰此真有志者引而进之自尔出入凡三年公暇虽风雨必日一造焉
　　见知东坡
　　东坡守钱塘毛滂泽民为法曹公以众人遇之秩满辞去是夕宴客有妓歌别词云今夜乱山深处梦魂分付潮回去公问曰此何人所作答曰毛法曹制公语坐客曰郡僚有词人而不及知轼之罪也翼日折简追还留连弥月泽民因此得名
　　不识一靣
　　晁咏之字之道补之从弟也为扬州司法叅军未上苏轼知扬州补之以咏之诗文献轼轼曰有才如此独不识一面耶乆之咏之具叅军礼入谒轼下堂挽而上之顾谓坐客曰此奇才也【事畧】
　　名闻天下
　　曾巩游太学欧阳见而竒之自是名闻天下调太平司法叅军召入脩史舘书籍
　　古今文集
　　杂著
　　真州司法防壁记　　　　　刘漫塘
