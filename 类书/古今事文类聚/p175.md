<!-- { "loadSidebar": true } -->
　　淳于棼家广陵宅南有古槐生豪饮其下因醉致疾二友扶生归卧梦二衣使者曰槐安国王奉邀生随二使上车指古槐入一穴中大城朱门题曰大槐安国有一骑呼曰驸马逺降引生升广殿见一人衣素练服朱华冠令生拜王王曰前奉贤尊命许令女瑶芳奉事君子有仙姬数十奏乐执烛引导金翠歩障玲珑不断至一门号脩仪宫一女子号金枝公主俨若神仙交驩成礼情礼日洽王曰吾南柯郡政事不理屈卿为守敕有司出金玉锦绣仆妾车马施列广衢饯公主行夫人戒子曰淳于郎性刚好酒为妇之道贵在柔顺尔善事之生累日至郡有官吏僧道音乐来迎下车省风俗察疾苦郡中大理凡二十载百姓立生祠王赐爵锡邑位居台辅生五男二女荣盛莫比公主遇疾而薨生请防丧赴国王与夫人素服恸哭于郊备仪羽葆鼓吹葬主于盘龙冈生以贵戚威福日盛有人上表云象谪见国有大恐都邑迁徙宗庙崩壊事坐萧墙时议以生僣侈之应王因命生曰卿可暂归本里一见亲族诸孙无以为念复令二使者送出一穴遂寤见家僮拥篲于庭二客濯足于榻斜日未隠西垣余尊尚湛东牖因与二客寻古槐下穴洞然明朗可容一榻上有土壤为城郭台殿之状有蚁数斛二大蚁素翼朱首乃槐安国王又穷一穴直上南枝羣蚁亦处其中即南柯郡也又一穴盘屈若龙蛇状有小坟高尺余即盘龙山冈也生追想感叹遽遣掩塞是夕风雨暴发旦视其穴遂失羣蚁莫知所之国有大恐都邑迁徙此其验矣
　　财货铭　　　　　　　　李莹
　　暇日读梦书则曰梦虺梦粪者获财因以铭之
　　财货将至梦寐可寻或秽或虺乃玉乃金秽可亲欤虺可玩欤敢献斯铭以激贪夫
　　律诗
　　疑梦　　　　　　　　　王维
　　莫惊宠辱非忧喜莫计恩雠浪苦辛黄帝孔丘何处问安知不是梦中身
　　春梦　　　　　　　　　岑参
　　洞房昨夜春风起遥忆美人湘江水枕上片时春梦中行尽江南数千里
　　梦　　　　　　　　　　王介甫
　　黄粱欲熟且留连漫道春归莫怅然蝴蝶岂能知梦事蘧蘧飞堕晩花前
　　书定林院窻　　　　　　王介甫
　　竹鸡呼我出华胥起灭篝灯拥燎炉试问道人何所梦但言浑忘不言无
　　书懐　　　　　　　　　王介甫
　　三年衣染禁城尘抚事茫然愧古人明月沧波江万顷扁舟长载梦中身
　　絶句　　　　　　　　　刘贡父
　　青苔满地初晴后緑树无人书梦余惟有南风旧相识径开门户又翻书
　　睡起即事书御史台壁　　陈洙
　　清朝无事諌章疎多病长年卧直庐惆怅平生不如梦春来三度到溪居
　　絶句　　　　　　　　　苏子美
　　别院深深夏簟清石榴开遍透明树隂满地日亭午梦觉流莺时一声
　　笑
　　羣书要语哑笑也咥大笑也听笑貌欣笑喜也【説文】莞尔而笑【论语】嗢噱终日注笑也【嵇康琴赋】是故哂之注哂亦作矧笑至齿为矧【语】冁【丑刃反】然而笑【庄子】俯而掩口卢胡而笑【后应劭】粲然皆笑【左昭】逌尔而笑【賔戏】笑言哑哑【震卦】抚掌欢笑【晋武纪】掀髯一笑【坡集】卢胡絶倒【欧集】下士闻道大笑之不笑不足以为道【老子】桓子新论曰关东语曰人闻长安乐则出门西向而笑【论衡】人生上夀百嵗中夀八十下夀六十病瘦死丧忧患其中开口而笑者一月之中不过四五日而已【庄子】合坐皆笑谓之哄堂哄堂笑不罚【唐三院制】诗句仰天大笑出门去我辈岂是蓬蒿人【李】嫣然一笑百媚生【长恨歌】
　　古今事实
　　欲褒姒笑
　　戎尝冦周幽王击鼓诸侯皆至褒姒大悦而笑王欲褒姒之笑数击鼓而诸侯至无冦及真冦至击鼓而诸侯不至遂为戎所灭【吕春秋】
　　使者遭笑
　　季孙行父秃晋郤克跛卫孙良夫眇曹公子首偻同聘于齐齐使秃者御秃者跛者御跛者偻者御偻者萧同叔子处台而笑之客不悦【谷梁】
　　时然后笑
　　子问公叔文子于公明贾对曰夫子时然后笑人不厌其笑
　　斩笑躄者
　　平原君胜家楼临民家民家有躄者槃散【音姗】行汲平原美人居楼上见大笑之明日躄者诣平原请曰臣闻君之喜士以能贵士而贱士也臣愿得笑臣者头平原君笑应曰诺居半嵗賔客去者过半于是平原君乃斩笑躄者其后门下乃复稍来
　　教战斩笑【见前宠妾门】
　　作龋齿笑
　　梁冀妻孙夀能作龋齿笑以为媚惑【详见淫妇门】
　　大笑缨絶
　　楚大发兵加齐齐王使淳于髠之赵请救兵赍金百斤车马十驷淳于髠仰天大笑冠缨索絶
　　射雉妻笑【见美女门】
　　笑人寂寂【见志气门】
　　大笑汚帻
　　魏太祖为人佻易无威仪每与人谈论戏弄言确尽无所隠及欢悦大笑至以头没杯案中肴膳皆沾汚巾帻【曹操别】
　　体貌多笑
　　蜀谯周体貌朴素性推诚不饰初见丞相亮左右皆笑既出有司请推笑者亮曰孤尚不能忍况左右耶
　　嗔笑不同
　　宋谢庄代顔峻为吏部尚书峻毅不可犯庄有喧诉常懽笑答之时人语曰顔吏部嗔而与人官谢吏部笑而不与人官
　　无怒好笑
　　孙登性无恚怒人或投诸水中欲观其怒登既出便大笑
　　堕水而笑【见风涛之险门】
　　人笑齿冷
　　乐预曰此事人笑褚公至今齿冷无为效也
　　笑中有刀
　　李义甫容貌温恭与人语必嬉怡微笑而狡险忌克故时人谓义甫笑中有刀
　　恐婢妾笑【见问病门】
　　笑比河清
　　包孝肃峭严未尝有笑容人谓包希仁笑比黄河清【墨客挥犀】
　　笑面似靴皮
　　田元均在三司深厌干请不欲峻拒每温顔强笑以遣之尝曰作三司使数年直笑得面似靴皮
　　古今文集
　　杂著
　　三笑图賛【跋见俳优门】　　　　苏子瞻
　　彼三士者得意忘言卢胡一笑其乐也天嗟此小童麋鹿狙猿尔各何知亦复粲然万生纷纶何鄙何妍各笑其笑未知孰贤
　　答王载言书　　　　　　李翶
　　韩退之曰唯陈言之务去假令述笑哂之状曰莞尔则论语言之矣曰哑哑则易言之矣曰粲然则谷梁子言之矣曰逌尔则班固言之矣曰冁然则左思言之矣吾复言之与前文何以异
　　啸
　　羣书要语其啸也歌注蹙口而出声也【江有汜】啸吹声【杂字解诂】
　　古今事实
　　倚柱而啸
　　鲁漆室之女过时未适人倚柱而啸傍人闻之心莫不为之惨者邻妇从之游曰何啸之悲也子欲嫁乎吾为子求偶漆室女曰吾岂为不嫁之故而悲哉忧吾君老太子少矣【列女详见忧国门】
　　但坐啸
　　后汉成瑨为南阳太守委功曹岑晊郡中謡曰南阳太守岑公孝农成瑨但坐啸
　　抱膝长啸
　　诸葛亮在荆州游学每晨夜常抱膝长啸
　　岸帻啸咏
　　谢奕桓温辟为安西司马犹推布衣之好在温座岸帻啸咏无异常日温曰我方外司马
　　掩鼻长啸
　　桓宣穆使人寻庐山见一人谓之曰君过前岭必逢二年少相随长啸试要问之若不与言者可速去此人过岭果见二年少以袂掩鼻长啸状如恶鼻呼不与言【浔阳记】
　　倚柂长啸
　　王廙字世将倚柂楼长啸神气甚逸王导谓庾亮曰世将为伤时识事亮曰正足舒其逸气耳
　　苏门长啸
　　阮籍性乐酒善啸声闻数百歩籍尝箕踞啸歌酣饮自若时苏门山中忽有真人在焉籍亲往寻其人拥膝岩颠遂登岭从之箕坐相对籍乃商略终古以问之仡然不应籍因对之长啸有间彼又龂然笑曰可更作籍乃为啸意尽退还半岭岭颠然有声若数部鼓吹顾瞻乃向人之啸也
　　登楼清啸
　　刘越石为胡骑所围城中窘迫刘乗月登楼清啸胡骑闻之皆凄然长叹
　　不废我啸【见齿门】
　　长啸呼风
　　赵炳尝临水从船人乞渡船人不许炳乃张盖坐其中长啸呼风乱流而济【搜神记】
　　长啸公【见赋门】
　　古今文集
　　杂著
　　啸赋　　　　　　　　　晋成公绥
　　逸羣公子体竒好异傲世忘荣絶弃人事于是延友生集同好精性命之至机言道德之奥邈跨俗而遗身乃慷慨而长啸发妙声于丹唇激哀音于皓齿响抑扬而潜转气冲郁而熛起协黄钟于清角杂宫商于流征飘游云于泰清集长风乎万里谅自然之至音非丝竹之所拟是故声不假器用不借物近取诸身役心御气动唇有曲发口成音触叹感物因歌随吟清激切于竽笙优润和于琴瑟列列飚扬啾啾响作奏胡马之长思向寒风乎北朔又似鸿鴈之将雏群鸣号乎沙漠故能因形创声随事造曲应物无穷机发响速乃吟咏而发散声绎绎而相连心涤荡而无累志离俗而飘然





　　古今事文类聚后集卷二十一
<子部,类书类,古今事文类聚>
　　钦定四库全书
　　古今事文类聚后集卷二十二
　　宋　祝穆　撰
　　谷菜部
　　谷【禾　稼黍并附】
　　羣书要语九谷三农生九谷郑司农注稷秫黍稻麻大小豆大小麦【周礼】六谷凡王之膳食用六谷郑司农注稻黍稷粱麦苽【周礼】五谷以五味五谷五药养其病郑司农注麻黍稷麦豆【同上】百谷粱者黍稷之总名稻者既种之总名菽者众豆之总名三谷各二十种为六十疏果之实助谷各二十凡为百谷【杨泉物理论】五谷皆熟为有年【谷梁】俶载南亩播厥百谷【诗载芟】亟其乗屋其始播百谷【七月】谷贱伤农【昭帝诏】
　　禾稼禾嘉谷也二月始生八月而熟得时之中故谓之禾【説文】禾易长亩终善且有【甫田】十月纳禾稼【七月】我稼既同【同上】曽孙之稼如茨如梁【甫田】大田多稼【大田】地之美者善养禾【贾山论】好是稼穑力民代食稼穑维寳代食维好【桑柔】禾之秀实者为稼一曰在野曰稼【説文】
　　黍以大暑而种故谓之黍【説文】秬黒黍秫一稃二米【尔雅】糜赤黍也【诗注】赤苗芑白苗【同上】黍稷非馨明德惟馨【君陈】华黍时和嵗丰宜黍稷也【小雅】丰年多黍多稌【稻也】亦有高廪万亿及秭【周颂】黍稷稻粱农夫之庆【甫田】仲夏农乃登麦【月令】诗句罢亚百顷稻西风吹半黄【杜牧之自注云罢亚稻名】获稻空云水【杜】稻熟天风香　香稻三秋末【并杜】
　　古今事实
　　神农播谷
　　炎帝大庭氏下为地皇作耒耜播百谷曰神农【月令疏】
　　后稷播谷
　　帝曰弃黎民阻饥汝后稷播时百谷
　　豳风播谷
　　周公陈后稷先公之由致王业之艰难也亟其乗屋其始播百谷
　　僖公重谷
　　鲁僖公务农重谷牧于坰野
　　问钱谷防何
　　汉文帝问左丞相周勃曰天下钱谷一嵗出入防何勃谢不知上又问右丞相陈平平曰各有主者陛下问钱谷责治粟内史
　　大风偃禾【以下系禾】
　　武王既丧管叔及其羣弟流言曰公将不利于孺子天大雷电以风禾尽偃王启金縢之书天乃雨反风禾则尽起
　　异亩同颖
　　唐叔得禾异亩同颖献诸天子
　　樊迟学稼
　　樊迟请学稼子曰吾不如老农
　　认稻弗争
