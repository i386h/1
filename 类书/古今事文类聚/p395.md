<!-- { "loadSidebar": true } -->
　　裴度徙东都留守加中书令时阉竖擅威天子拥虚器缙绅道丧度不复有经济意乃治第东都集贤里凿山穿池竹木丛萃有风亭水榭梯桥架阁又于午桥创别墅花木万株中起凉台暑馆号緑野堂与白居易刘禹锡为文章把酒穷昼夜相欢不问人间事而帝知度年虽及而精神不衰毎大臣自洛来必问度安否开成三年以病而还东都真拜中书令
　　进金镜録
　　张九龄为中书令时天长节百官上寿多献珍异唯九龄进金镜録五卷言前古兴废之道上赏异之
　　衣锦昼游
　　魏元忠为右仆射兼中书令请归乡拜扫特赐锦袍一领银千两并给千骑四人充其左右手勅曰衣锦昼游在乎兹日散金敷恵谅属斯辰
　　布衣位相
　　岑文本始为中书有忧色母问之荅曰非勲非旧责重位髙所以忧也有来庆者輙曰今日受吊不受贺或劝其营产业文本叹曰吾汉南一布衣徒步入闗所望不过秘书郎县令尔今无汗马劳以文墨位宰相奉稍已重尚何殖产业耶故口未尝言家事旣任职久赍赐丰饶皆令弟文昭主之
　　力諌逊位
　　郝处俊迁中书令帝多疾欲逊位武后处俊諌曰天子治阳道后治隂徳阳之与隂各有所主不相夺也况天下者高祖太宗之天下也陛下为子而守之不宜持国以与人
　　自后缺位
　　宗时宰相萧嵩加中书令自张説为中书令后缺此位四年嵩得之常带河东节度使
　　掌文诰职
　　张九龄一代词宗为中书令引韦陟为中书舎人与孙逖梁渉对掌文诰时人以为美谈
　　有刀笔才
　　呉薛莹条例呉事曰胡冲意性调美心识觧畅有刀笔才闲于时事为中书令虽不能匡矫亦自守不能苟求容媚
　　夺我凤池
　　荀朂自中书监为尚书令人贺之乃发恚曰夺我鳯凰池何贺之有
　　指谓鸡树
　　刘放孙资共典枢要夏侯献曹肇心内不平殿中有鸡栖树二人相谓此亦能防指谓放资也
　　命停严鼓
　　太宗车驾征辽中书令岑文本卒帝亲临视抚之流涕其夕帝闻严鼓三声曰文本殒逝情深恻怛今宵夜警所不忍闻命停之
　　索焚表章
　　马周为中书令临终索陈事表章帙手自焚之慨然曰以官案彰君之过求身后之名吾弗为也
　　身为安危
　　郭子仪为中书令二十四考以身为天下安危
　　请言优劣
　　唐开元二年紫薇令姚崇奏紫薇舎人六员毎议事请舎人同签状凡事有是非理均与夺人心既异所见或殊抑使雷同情有不尽臣以为执见不同者望请别作连本状同奏若状语交牙恐烦圣思臣旣见官长望于两状后畧言二理优劣听进止则人各尽能官无留事勅曰可
　　开国旧勲
　　宋赵普端拱初三入相称疾上表致仕以普为西京留守河南尹加中书令恳辞再四太宗赐手诏曰开国旧勲惟卿一人而已不同他等毋即固避
　　台枢令徳
　　王旦罢相薨翰林学士承防李淮等奏议曰太尉王旦践歴台枢将二十载纪律用张方夏咸服蔼然令徳洽于民赡赠太尉中书令
　　古今文集
　　杂著
　　韩通赠中书令制　　　　　刘敞
　　易姓受命王者所以狥至公临难不茍人臣所以明大节具官定交覇府委质前朝荷戈共歴于艰贞锡壤迭分于戎律朕以三灵睠祐百姓乐推言念元勲方畴异渥苍黄遇害良用怃然追升浴鳯之池式表潜龙之旧


　　古今事文类聚新集卷五
　　钦定四库全书
　　古今事文类聚新集卷六
　　元　富大用　撰
　　都省部
　　左右丞相
　　歴代防革黄帝得六相而天地治尧以舜宅百揆舜举八元八恺为十六相成汤始置二相伊尹居右仲虺居左高宗得傅说爰立作相置诸左右周召公为保周公为师相成王为左右秦悼武二年始置丞相官丞奉相助也昭襄始以樗里疾甘茂为左右丞相汉高帝初置一丞相十一年更名相国孝惠髙后置左右丞相文帝即位周勃为右丞相位第一陈平为左丞相位第二勃免平专为丞相武帝用刘屈牦为左丞相分官属为两府虚其右以待四方之选哀帝元寿二年更名大司徒东京不复置至献帝建安十三年复置魏黄初元年改为司徒文帝复置中书监令并掌机宻自是中书多为枢机之任后置大丞相第一品又有相国晋罢丞相复司徒永昌元年罢司徒并丞相后或有相国或丞相省置无常而中书监令常管机要多为宰相之任宋孝武以义宣为丞相而司徒府如故齐以丞相为赠官梁罢相国置丞相置司徒陈又置相国位丞相上并为赠官魏晋以来宰相但以他官参掌机宻或委知政事无有常官其相国丞相或为赠官或阙不置其真为宰相者不居此官后周置大冢宰其后亦置左右丞相及杨坚为大丞相遂罢左右丞相隋有内史纳言是为宰相亦有他官参与焉唐世宰相名尤不正初以三省长官中书令侍中尚书令共议朝政此丞相职也其后以太宗尝为尚书令臣下避不敢居其职由是仆射为尚书省长官与侍中中书令号为宰相品位既崇不欲轻授常以他官居宰相而假以他官如同中书门下三品及平章事知政事参知机务参与政事及平章军国重事之名是也武后龙朔元年改侍中为左相中书令为右相尚书仆射为文昌后复改易宋防唐制以三公至列曹侍郎同平章事为宰相神宗新官制于三省置侍中中书尚书二令虚而不除以尚书左右仆射兼门下中书侍郎为两相然中书揆而议之门下审而复之尚书承而行之则是首相不复与朝廷议论矣元祐初司马公相乃请令三省合班奏事分省治事绍圣以后皆因之时议者谓门下相凡事既同进呈则不应自駮已行之命是省审之职可废也政和中蔡京以太师总领三省号公相乃废尚书令改侍中中书令为左辅右弼亦虚而不除改左右仆射为太宰少宰仍兼两省侍郎靖康中何文缜将拜相乃先乞复太少宰为仆射呉正伸当制请更为丞相不从建炎三年吕元植初相议者请并三省为一于是元直觧中书侍郎改同中书门下平章事乾道七年十二月诏改尚书左右仆射为左右丞相元置左右丞相位在尚书令之下平章政事之上
　　羣书要语咨四岳有能奋庸熈帝之载使宅百揆亮采惠畴【书舜典】纳于百揆百揆时叙【同上】允厘百工庶绩咸熙帝曰畴咨若时登庸【尧典】帝曰臣作朕股肱耳目【益稷】乃歌曰股肱喜哉元首起哉臯陶拜手稽首乃赓载歌曰元首明哉股肱良哉庶事康哉【同上】时维阿衡实左右商王【诗长发】梦帝赉予良弼以代予言乃审厥象俾以形旁求于天下説筑傅岩之野惟肖爰立作相置诸左右若济巨川用汝作舟楫若嵗大旱用汝作霖雨【书説命】肃肃王命仲山甫将之邦国若否仲山甫明之【诗烝民】王命仲山甫式是百辟王躬是保出纳王命王之喉舌衮职有阙惟仲山甫补之【并同上】理百官而察万民平邦国而和天下【杨盈川集】登明选公杂进巧拙纡余为妍卓荦为杰校短量长惟器是适者宰相之方也【韩进学解】宰相所以代天者也辅賛弥缝而藏诸用使斯人由而不知非明哲曷臻是与【唐房杜賛】当左辅右弼之寄总代天理物之名典领百僚陶融景化【唐代宗大厯二年诏】九功不叙咨尔缉熈五品不时咨尔寅亮必广大其志无皦察为公常其道以秉彞裕其体以临下【唐李绛制】位愈髙而士愈戴禄愈厚而人愈懐【唐元稹加阶制】从容鼎位光賛大猷冕赤舄在帝左右又云推忠导善逹四方之志徃纳来成天下之务【杜佑碑】武明七徳文洽九歌栋才斯全鼎味以适【吕正集】宰相者上熈陛下覆焘之恩下遂羣生性命之理【孔稚圭为王敬则让司空表】天方赉予人具瞻尔【张靖制】
　　诗句绛灌归衡宰【后汉郦炎诗】皇佐天恵四时无交兵【曹子建】一气转鸿钧【杜】大厦须异才廊庙非庸器【文】荣公鼎轴老烹干力健倔【韩文公】贵相山瞻峻清文玉絶瑕【同上】稷契光虞夏伊吕翼商周【南史王俭少有宰辅志】村馆经春瑞气浮当时曽约相车逰【白乐天】平生五色线愿补舜衣裳【杜牧之】旱嵗天教作霖雨明时帝用补龙山【王建上张相公】终当持一笔再入福苍生【刘梦得送令狐相公】有官居鼎鼐无地起楼台【魏野上寇莱公】一战文场拔赵旗便调金鼎佐无为【王仁恪上傅相国】玉鼎升黄阁金章谒紫宸【任希古】今朝静听丹禁漏尚疑身在玉堂中【欧阳修】但令端委坐庙堂北狄西戎谈笑了【苏子瞻】不羞老圃秋容淡且看黄花晩节香【韩魏公诗】舜举十六相身尊道何髙【杜子美诗】吾爱房与杜魁然真宰辅黄阁三十年清风一万古【唐皮日休】左辖频虚位今年得旧儒相门韦氏在经术汉臣须【杜】霖雨思贤佐丹青忆老臣应图求骏马惊代得麒麟沙汰江湖浊调和鼎鼐新【杜】十年紫殿掌洪钧出入三朝一品身文帝宠深陪雉尾武皇恩厚宴龙津【李德裕诗】
　　古今事实
　　黄阁朱门
　　郑云朱门洞启三公之正色三公与天子礼秩相亚故黄其阁以示谦不敢斥天子疑是汉旧制也又汉书仪丞相听事阁曰黄阁
　　金印紫绶
　　汉丞相金印紫绶黄扉朱旙所以异车服于百辟也【百官制】又丞相相国皆秦官金印紫绶掌丞天子助理万机【同上】又天子之相号曰丞相黄金印而尊无敌秩加二石之上【贾谊新书】
　　柱石之臣
　　丞相王商国家之柱石臣也其人守正不诎节【汉元后传】又宰相国家柱石不可不强【呉陆凯传】
　　栋梁之用
　　隋大业中髙孝基谓之曰公有应变之才当为栋梁之用又宰相之门豫章栝栢虽小已有栋梁之器【南史陆凯】
　　有宰相噐
　　何武初为郡吏时太守何寿知武有宰相器【前本】又冦恂明经行修名重朝廷所得秩俸厚施朋友及从吏常曰吾因士大夫以致此可独享之乎时人归其长者谓其有宰相器又孟康荐崔琳曰窃见司崔琳牧守州郡所在而治及为分司万里肃齐诚台辅之妙器衮职之良材【汉崔琳】
　　有宰相体
　　后朱浮论呉起与田文论功不及者三朱买臣难公孙十防不得其一终之田文相魏公孙宰汉诚知宰相自有体也
　　五龙夹日
　　狄仁杰耻奋忠以权大谋引张柬之等卒复唐室功盖一时而人不及知故吕温颂之曰日虞渊洗光咸池潜授五龙夹日以飞世以为知言【本】
　　一柱承天
　　姚崇与张说有隙崇死谓其子曰我死张说来吊尔以我平日宝玩尽列于前如说属目即举以献之就问其求神道碑才得卽模刻以示外此人见迟稍缓即悔彼不顾则吾族无噍类矣子如其言说来果属目称去后即以献之遂求所为文说许之故其碑曰一柱承天髙明之位列四时成嵗亭毒之功深后说悔来索则碑已模刻矣说叹曰死姚崇犹能筭生张说后譛不行【唐纪】
　　论功第一
　　汉高祖五年论功行封上以萧何功最盛先封为鄼侯功臣皆曰萧何未尝有汗马之劳徒持文墨议论又论位次皆曰曹参身被七十创攻城畧地功最多宜第一鄂千秋曰曹参野战畧地之功此特一时之事耳汉与楚相守荥阳数年军无见粮萧何转漕关中给食不乏全关中以待陛下此万世之功也今虽无参等百数何缺于汉奈何以一旦之功而加万世之功哉萧何当第一曹参次之
　　人物第一
　　唐李揆同平章事帝曰卿门地人物文学皆当世第一信朝廷之羽仪乎【本】
　　一代冢臣
