<!-- { "loadSidebar": true } -->
　　外戚
　　羣书要语琐琐姻娅则无膴仕【节南山】有贵戚之卿【孟子】轩冕王官同许史之繁汉婚姻帝室比姜姞之宜周【燕集】流车跃马岂无甲观之亲湫宅闲门不有椒房之势【同上】古今事实
　　逺戍母家
　　之水刺平王也不抚其民而逺屯戍于母家
　　尹姞礼法
　　尹氏姞氏周室婚姻之旧姓人见都人之家女咸谓尹氏姞氏之女有礼法【都人士】
　　王之元舅
　　崧髙尹吉甫美宣王也能建国亲诸侯褒赏申伯焉王命申伯式是南邦因是谢人以作尔庸申伯畨畨既入于谢徒御啴啴周邦咸喜戎有良翰不显申伯王之元舅文武是宪
　　作乱被诛
　　上将军吕禄相国吕产颛兵秉政因谋作乱太尉勃北军不得入纪通廼令持节矫内勃北军勃入军门行令军中曰为吕氏右袒为刘氏左袒军皆左袒勃遂入北军逐产杀之
　　不以私相
　　张苍免相文帝以皇后弟窦广国有贤行欲相之曰恐天下以吾私广国乃以嘉为丞相【本传】
　　为相傲兄
　　武帝即位田蚡以肺腑为相权移主上尝召客饮坐其兄盖侯北向自坐东向以为汉相尊不可以兄故私挠由此滋骄治宅甲诸第田园极膏腴市买郡县器物相属于道前堂罗钟鼓立曲旃后房妇女以百数
　　恃恩诛族
　　霍光受遗诏辅昭帝昭帝崩迎立宣帝是时光子禹及兄孙云皆中郎将云弟山奉车都尉侍中领胡越兵光两女壻为东西官衞尉昆弟诸壻外孙皆奉朝请后因药杀许后霍氏连坐诛灭者数千家
　　同日五侯
　　元后王氏成帝母也王莽之姑家凡十侯五大司马外戚莫盛焉成帝立尊为太后以王凤为大司马大将军领尚书事王氏之兴自凤始河平二年王谭王商王立王根王逢时五人同日封其日黄雾四塞
　　能制外戚
　　光武闵伤前代权臣大盛外戚与政后族隂郭之家不过九卿亲属荣位不能及许史王氏之半耳【东观汉记】
　　避椒房嫌
　　马援女立为显宗皇后永平间画建武中名臣列将于云台以椒房故独不及援
　　四姓小学
　　永平中为外戚樊氏郭氏隂氏马氏诸子弟立学号四姓小学以非列侯故曰小侯
　　不私其兄
　　明徳马皇后【显宗之后】自撰显宗起居注削去兄防参医药事章帝请曰黄门舅旦夕供养且一年既无褒异又不録其勤劳毋乃过乎太后曰吾不欲令后世闻先帝数亲后宫之家故不着　和熹邓后和帝后也帝每欲官爵邓氏后輙哀请谦让故兄隲终帝世不过虎贲郎
　　戒外家僭
　　明徳马后云前过跃龙门上见外家问起居者车如流水马如游龙苍头衣緑褠领袖正白视御者不及逺矣其车服不轨者更絶属籍于是内外从化
　　寻访外家
　　隋文帝外家吕氏甚微求访不知所在开皇初汝南郡上言有男子吕永者自称有姑字苦桃嫁杨氏勘验知是舅家而贵之
　　世为帝戚
　　窦氏自武徳以来尚主者八人女为王妃者十人窦威曰臣家在汉再为外戚至元魏有三皇后今陛下龙兴臣复以姻戚进夙夜惧不克任帝曰公以三后族夸我耶关东人与崔卢昏皆犹自矜大公世为帝戚不亦贵乎
　　古今文集
　　杂著
　　汉外戚传叙　　　　　　班固
　　自古受命帝王及继体守文之君非独内徳茂也盖亦有外戚之助焉夏之兴也以涂山而桀之放也用末喜殷之兴也以有娀及有防而纣之灭也嬖妲己周之兴也以姜嫄及太任太姒而幽王之禽也淫褒姒故易基乾坤诗首关雎书美厘降春秋讥不亲迎夫妇之际人道之大伦也甚哉妃匹之爱君不能得之臣父不能得之子况卑下乎
　　唐外戚传叙　　　　　　宋子京
　　凡外戚成败视主徳何如主贤则共其荣主否则先受其祸故太宗检贵幸裁赏赐贞观时内里无败家髙中二宗柄移艶私产乱朝廷武韦诸族耄婴颈血一日同汚铁刃宗初年法行近亲里表修敕天寳夺明委政妃宗阶召反虏遂防天下杨氏之诛噍类不遗盖数十年之宠不偿一日之惨甲第厚赀无救同坎之悲宁不哀哉代徳而降阉尹参嬖后宫虽多无赫赫显门亦无刀锯大戮故用福甚者得祸酷取名少者蒙责轻理所固然若长孙无忌之功武平一之识吴溆之忠弗縁内宠者自见别传云

　　古今事文类聚前集卷二十二
　　钦定四库全书
　　古今事文类聚前集卷二十三
　　宋　祝穆　撰
　　人道部
　　师
　　羣书要语凡学之道严师为难师严然后道尊道尊然后民知敬学是故君之所不臣于其臣者二当其为尸则弗臣也当其为师则弗臣也太学之礼虽诏于天子无北面所以尊师也善学者师逸而功倍又从而庸之不善学者师勤而功半又从而怨之【学记】记问之学不足为人师【学记】人其父生而师教之【曲礼】温故而知新可以为师矣【论语】当仁不让于师【论语】凡讲问席间函丈函容也容杖足以指画【曲礼】善人者不善人之师也不善人者善人之资也故因曰师资【老子】鲁昭公曰子既生不免于水火母之罪也成童不就师傅父之罪也就师学问无方心志不通师之罪也【谷梁】孔子曰三人行必有我师焉择其善者而从之其不善者而改之【述而】夫子焉不学而亦何常师之有【子张】人之患在好为人师【离娄】务学不如务求师师者人之模范也模不模范不范为不少矣【杨子】一卷之书必立之师【同上】师哉师哉桐子之命也【学行】夫道若大路然岂难知哉人病不求耳子归而求之有余师【告子】徳无常师主善为师【尚书】前事不忘后事之师也【史郑世家】如仆自度若世无孔子不当在弟子之列【韩】
　　古今事实
　　百世之师
　　孟子曰圣人百世之师也伯夷柳下惠是也故闻伯夷之风者顽夫廉懦夫有立志闻柳下惠之风者薄夫敦鄙夫寛【尽心】
　　孔师老耼
　　孔子曰吾闻老耼博古知今通礼乐之原明道徳之归则吾师也吾将往矣【家语】
　　逺来求师
　　士成绮见老子而问曰吾闻夫子圣人也吾固不辞逺道而来愿见百舍重趼而不敢息今吾观子其圣人也鼠壤有余蔬注曰言不惜物也
　　束脩为礼
　　孔子曰自行束脩以上吾未尝无诲焉
　　传授源流
　　孟子尝师孔子之孙子思
　　假馆受业
　　曹交曰交得见于邹君可以假馆愿留而受业于门【告子】
　　不忘其师
　　随武子纳谏不忘其师言善不失其友注随防也谏则言闻之于师
　　从师卒业
　　苏秦张仪俱事鬼谷先生受捭阖之术十有二章复受转丸袪箧二章然秦仪用之裁得温言酒食坐席交徃货财之礼耳秦也仪也乃复往见具言所受于师者行之少有口吻之验耳未有倾河填海移山之力先生曰为子陈言至道斋戒择日而往先生乃正席而坐严顔而言告二子以全贞之道
　　相次受业
　　董仲舒为博士下帷讲诵弟子传以久次相受业学士皆师尊之
　　从居授业
　　钜鹿侯芭常从扬雄居授其太法言
　　前施绛帐
　　马融教授诸生常有千数坐髙堂施绛纱帐前授生徒后列女乐
　　礼待不同
　　安昌侯张禹成就弟子尤著者彭宣戴崇崇恺悌多智每禹常责师宜置酒设乐与弟子相娱禹将崇入后堂饮食妇女相对优人弦管丝竹铿锵极乐宣之来禹见之于便坐讲论经义日晏赐食不过一肉卮酒相对两人闻知各自得也
　　易已东矣
　　田何授易于丁寛学成寛东归何谓门人曰易已东矣
　　吾道东矣
　　郑事马融在门下三年不得见使髙业弟子传受于日夜寻诵辞归融喟然谓门人曰郑生今去吾道东矣【本传】
　　不称官阀
　　汝南应劭自赞于郑曰故太山太守应仲逺北面称弟子何如笑曰仲尼之门考以四科回赐之徒不称官阀劭有慙色
　　轻东家丘
　　邴原欲逺游学诣长安孙崧崧辞曰君乡里郑君君知乎原答曰然崧曰学览古今博闻强识钩深致逺诚学者之师模也君乃舍之蹑屣千里所谓以郑为东家丘也原曰人各有志所向不同有登山而采玉者有入海而探珠者岂可以登山者不如海之深入海者不如山之髙哉君谓仆以郑为东家丘则君以仆为西家之愚夫耶崧辞谢焉
　　学非一师
　　夏侯胜始从始昌受尚书后事蕳卿又从欧阳氏问为学所学非一师
　　担囊负笈
　　吴商故鄣人学通五经百氏四方学者担囊负笈不可胜数
　　吾之师表
　　颍川荀淑至真阳遇黄宪于逆旅时年十四淑竦然异之揖与语终日不能去谓曰子吾之师表也
　　舌耕得粟
　　贾逵通经门徒来学不逺万里献粟盈仓或云逵非力耕所谓舌耕【拾遗记】
　　贵游知学
　　李固郃之子也少好学尝改易姓名杖策骑驴负笈从师不逺千里遂究览坟籍为世大儒每到太学密入公府定省父母不令同业诸生知其为郃子也
　　白首北面
　　贾琼曰夫子【文中子】十五为人师陈留王孝逸先达之傲者也然白首北面岂以年乎
　　门人遭时
　　王福畤杂録先君门人布在廊庙魏征曰大业之际征也尝与诸贤侍文中子谓征及房杜曰生辈虽聪明特达然非董薛程仇之比虽逢明主必愧礼乐
　　荐进其师
　　前试宣州溧水县尉胡震博通六经华皓一志臣童幼之时于震受业岂谓年逾四纪位列三公虽自君恩亦由儒训臣幸因家门旧事輙敢荐闻【李徳裕集】
　　不叛其师
　　韩愈答孟简书籍湜辈虽屡指教不知果能不叛去否
　　师道不尊
　　唐韦表微以学者薄师道不如声乐贱工能尊其师乃着九经师授谱以诋其违
　　二程师授
　　明道先生程颢字伯淳伊川先生颐字正叔少侍父珦通守南安军时濂溪先生周颐茂叔为理曹掾相从讲学遂能绍千载不传之秘
　　止来学者
　　伊川先生隠居龙门止四方学者曰尊所闻行所知可矣不必及吾门也
　　后乃有悟
　　横渠先生张载字子厚年十八以功名自许又访诸释老之书知无所得反而求之六经见二程于京师共语道学之要涣然自信
　　吾道南矣
　　山先生杨时字中立寻医调官京师因往颍昌从学明道明道甚喜每言曰杨君最防得容易及归送之出门谓坐客曰吾道南矣
　　邻斋师事
　　吕希哲字源明与伊川邻斋首以师礼事先生而四方从游者日益众
　　坐春风立寒雪
　　朱公掞见明道于汝归谓人曰光庭在春风中坐了一个月游定夫杨中立初见伊川伊川瞑目而坐二子侍立既觉顾谓曰尔辈尚在此乎今既晩且休矣及出门门外之雪深三尺【涪隂记善録】
　　体用之学
　　安定先生胡翼之在湖学时福唐刘彞执中往从之学者数百人彞为髙弟凡纲纪于学者彞之力为多后召对上问从学何人对曰臣少从学于安定先生胡瑗上曰其人文章与王安石孰优彞曰胡瑗以道徳仁义教东南诸生时王安石方在塲屋修进士业臣闻圣人之道有体有用有文君臣父子仁义礼乐歴世而不可变者其体也诗书史传子集垂法后世者其文也举而措之天下能润泽其民归于皇极者其用也国家累朝取士不以体用为本而尚其声律浮华之词是以风俗偷薄臣师瑗尤病其失遂明体用之学以授诸生故今学者明夫圣人体用以为政教之本皆臣师之功也上恱【李荐书】
　　随资而教
