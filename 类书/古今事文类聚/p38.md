<!-- { "loadSidebar": true } -->
　　吴步隲表云魏人图以东向多作布囊欲以盛沙塞江孙权曰此江与开辟俱生宁可以沙囊塞若不如孤言当以牛千头为君作主人也权下诏曰吕岱诸葛恪道步隲说北人欲以布囊盛土塞江每读此表令人失笑此江自天地以来宁可塞者乎
　　五马渡江
　　晋元帝时童谣云五马争渡江一马化为龙
　　击楫渡江
　　晋祖逖为奋威将军及渡江中流撃楫而誓曰不清中原而复济者有如大江
　　古今文集
　　杂著
　　江赋　　　　　　　　　郭璞
　　咨五才之并用实水徳之灵长惟岷山之导江初发源于滥觞聿经始于洛沫拢万川乎巴梁冲巫峡以迅激跻江津而起涨极量而海运状滔天以淼茫总括汉泗兼包淮湘并吞沅澧汲引沮漳源二分于崌崃流九派乎浔阳鼓洪涛于赤岸沦余波于柴桑纲络羣流商防涓浍表神委于江都混流宗而东防注五湖以漫漭灌三江而漰沛滈污六州之域经营炎景之外所以作限于华裔壮天地之崄介呼吸万里吐纳灵潮自然徃复或夕或朝激逸势以前驱乃鼓怒而作涛峨眉为泉阳之揭玉垒作东别之标衡霍磊落以连镇巫庐嵬崫而比峤协灵通气濆薄相陶流风蒸雷腾虹扬霄出信阳而长迈淙大壑与沃焦若乃巴东之峡夏后疏凿絶岸万丈壁立霞駮虎牙【山名】嵥竪以屹崒荆门【山名】阙竦而盘礴圆渊九回以悬腾湓流雷呴而电激骇浪暴洒惊波飞薄迅澓増浇涌湍叠跃砅岩鼓作漰湱泶灂防□潎溃濩泧漷潏湟淴泱防防防瀹漩澴荥瀯渨防濆瀑溭淢浕涢龙鳞结络碧沙瀢而徃来巨石硉矹以前却潜演之所汨淈奔溜之所磢错厓隒为之泐嵃碕岭为之嵒幽涧积岨礜硞防确若乃曽潭之府灵湖之渊澄澹汪洸防滉囦汯浻澋涒邻防潾混瀚灦涣流映扬焆溟漭沔汗汗沺沺察之无象寻之无邉气滃浡以雾杳时郁律其如烟类肧浑之未凝象太极之构天长波浃渫峻湍崔嵬盘涡谷转凌涛山頽阳侯砐硪以岸起洪澜涴演而云回垽沦溛瀤乍浥乍堆豃如地裂豁若天开触曲厓以萦绕骇崩浪而相礧鼓防窟以漰渤乃湓涌而驾隈鱼则江豚海狶叔鲔王鳣防鰊鲉鲮鳐鯩鲢或鹿觡象鼻或虎龙顔鳞甲鏙错焕烂锦斑扬鬐掉尾喷浪飞唌排流呼哈随波逰延或曝采以晃渊或吓鳃乎岩间介鲸乗涛以出入鯼鮆顺时而往还尔其水物怪错则有玉珧海月土肉石华璅蛣腹蟹水母目虾紫蚢如渠洪蚶专车琼蚌晞曜以莹珠石应节而扬葩蜛蠩森衰以垂翘蛎磈磥而碨防或泛潋于潮波或混沦乎泥沙若乃龙鲤一角竒鸧九头有鳖三足有六眸頳蟞肺跃而吐玑文魮磬鸣以孕璆防防拂翼而掣耀神蜧蝹蜦以沈游马腾波以嘘蹀水兕雷咆乎阳侯渊客筑室于岩底鲛人构馆于悬流雹布余粮星离沙镜青纶竞糺缛组争映紫菜荧昱以丛被緑苔鬖髿乎研【滑石】上石防防笼以盖屿萍实时出而漂泳其下则金矿丹砾云精爥银珕珋璿瑰水碧潜瑉鸣石列于阳渚浮磬肆乎隂濵或颎彩轻涟或焆曜崖邻林无不溽岸无不津其羽族也则有晨鹄天鸡鴢鷔鸥阳鸟爰翔于以月千类万声自相喧聒濯翮疏风鼔翅防挥弄洒珠拊拂瀑沫集若霞布散如云豁产毻积羽往来勃碣橉稹薄于浔涘协梿森岭而罗峰桃枝筼筜实繁有丛葭蒲云蔓防以兰红扬皜眊擢紫茸防潭隩被长江繁蔚芳蓠隠蔼水松涯灌芊萰潜荟葱茏鲮鯥踦于垠隒防獭睒瞲乎厱【岸也】空迅蜼临虚以骋巧孤玃登危而雍容防防翘踛于夕阳鸳雏弄翮乎山东因岐成渚触涧开渠潄壑生浦区别作湖磴之以瀿瀷渫之以尾闾标之以翠蘙泛之以游菰播匪艺之芒种挺自然之嘉蔬鳞被菱荷攅布水蓏翘茎瀵蘂濯颍散裹随风猗萎与波潭沲流光潜映景炎霞火其旁则有云梦雷池彭蠡青草具区洮滆朱浐丹漅极望数百沆瀁皛溔爰有包山洞庭巴陵地道潜逵傍通幽岫窈窕金精玉英瑱其里瑶珠怪石琗其表骊蚪樛其址梢云冠其防海童之所巡游琴高之所灵矫氷夷倚浪以傲睨江妃含嚬而眇抚凌波而鳬跃吸翠霞而夭蟜若乃宇宙澄寂八风不翔舟子于是搦掉涉人于是檥榜漂飞云运艅艎舳舻相属万里连樯泝洄沿流或渔或商赴交益投幽浪竭南极穷东荒尔乃□【】雰祲于清旭觇五两之动静长风颹以増扇广莫防而气整徐而不防疾而不猛鼓帆迅越防涨截泂凌波縦柂电往杳防如晨霞孤征眇若云翼絶岭儵忽数百千里俄顷飞亷无以睎其縦渠黄【天子八骏】不能企其景于是芦人渔子摈落江山衣则羽褐食惟蔬鱻洊淀为涔夹潨罗筌筒洒连锋罾防比船或挥轮于悬碕或中濑而横旋忽忘夕而宵归咏采菱以叩舷傲自足于一呕寻风波以穷年尔乃域之以盘岩豁之以洞壑疏之以沲汜鼓之以朝夕川流之所归凑云雾之所蒸液珍怪之所化产瑰竒之所窟宅纳隠沦之列真挺异人乎精魄播灵润于千里越岱宗之触石及其谲变儵怳符祥非一动应无方感事而出经纪天地错综人术妙不可尽之于言事不可穷之于笔若乃岷精垂曜于东井阳侯遯形乎大波竒相【去声竒相江神也】得道而宅神乃协灵爽于湘娥骇黄龙之负舟识伯禹之兴嗟壮荆飞之擒蛟终成气乎太阿悍要离之图庆在中流而推戈悲灵均之任石叹渔父之櫂歌想周穆之济师驱八骏于鼋鼍感交甫之丧佩慜神使之婴罗焕大块之流形混万尽于一科保不亏而永固禀元气于灵和考川渎而妙观实莫着于江河
　　古诗
　　渡新安江贻京邑游好　　沈约
　　眷言访舟客兹川信可珍洞彻随深浅皎镜无冬春千仭冩髙树百丈见游鳞沧浪有时浊清济涸无津岂若乗斯去俯映石磷磷纷吾隔嚣滓宁假濯衣巾愿以潺湲水霑君缨上尘
　　入郴江　　　　　　　　薛道衡
　　仗节遵严防扬舲泝急流征涂非白马水势类黄牛跳波鸣石碛溅沬拥沙洲岸廹槎倒转滩长船却浮縁崖须断挽挂壁屡移钩还忆青丝骑东方来上头
　　夜渡吴松江懐古　　　　宋之问
　　宿帆震泽口晓渡松江濆棹发鱼龙气舟冲鸿雁羣寒潮顿觉满暗浦忽将分气赤海生日光清湖起云水乡尽天卫叹息为吴君谋士仗劔死君今悲所闻
　　律诗
　　九江口东济北接蕲春南与浔阳岸
　　苏味道
　　江路一悠哉滔滔九来逺潭昏似雾前浦沸成雷鳞介多潜育渔商几泝洄风摇蜀柿下日照楚萍开近潄湓城曲斜吹蠡泽隈锡犹入贡浮兽罢为灰津吏挥桡疾邮僮整催归心讵可问为视落潮回
　　臼口阻风　　　　　　　白居易
　　洪涛波浪塞江津处处邅回事事迍世上方为失途客江头又作阻风人鱼虾遇雨腥盈鼻蚊蚋和烟痒病身老大光隂能几日等闲臼口坐经旬
　　灔滪　　　　　　　　　杜甫
　　灔滪既没孤根深西来水多愁太隂江天漠漠鸟飞去风雨时时龙一吟舟人渔子歌回首沽客胡商涙满襟寄语舟航恶年少休翻盐井横黄金
　　淮
　　羣书要语淮围也围绕扬州北界东至海【释名】导淮自桐柏【禹贡】排淮泗而注之江【孟子】淮沂其乂【尚书】鼓钟伐鼛淮有三洲【诗】橘逾淮而化为枳【周礼】雀入于淮为蜃【国语】淮夷蠙珠暨鱼【禹贡】
　　诗句清淮无波平如席【韩文】淮之水舒舒【韩】
　　古今事实
　　召公平淮
　　宣王命召公平淮夷
　　兵赋之渊
　　唐第五琦曰兵赋之所出以江淮为渊【本传】
　　古今文集
　　杂著
　　浮淮赋　　　　　　　　王粲
　　从王师以南征兮浮淮水而遐视背涡浦之曲流兮望马丘之髙澨泛洪橹于中潮兮飞轻舟乎濵济建众樯以成林兮譬无山之树艺于是迅风兴涛征鼓若雷旌旄翳日飞云天回若鹰飘逸逓相竞轶凌惊波以髙骛驰骇浪而赴踬知舟徒之巧极美榜人之闲疾白日未移前驱已届羣师按部左右就队舳舻千里名卒亿计运兹威以赫怒清海隅之蔕芥济元勲于一举垂休绩于后裔
　　浮山堰赋序　　　　　　秦少游
　　梁武帝天监十三年用魏防人王足计欲以淮水灌夀阳乃假太子右卫康绚节督卒二十万作浮山堰于钟离而淮流湍驶漂疾将合复溃或曰淮有蛟龙喜乗风雨坏岸其性恶鐡绚以为然乃引东西冶鐡器数千万斤益以薪石沈之犹逾年乃合堰袤九里水逆淮而上所被甚广魏人患之果徙夀阳戍顿八公山余民分就冈垅未几淮暴涨堰坏奔于海有声如雷水之怪祅蔽流而下死者数十万人初镇星犯天江而堰实退舍而坏呜呼异哉
　　古诗
　　淮之水　　　　　　　　徐仲车
　　淮之水淮之水春风吹春风洗青于蓝緑染指鱼不来鸥不赴潋潋灔灔天尽头祗见孤帆不见舟残阳欲落未落处尽是人间今古愁可奈何可奈何莫使骚人问棹歌我曹尽是浩歌客笑声酒面春风和
　　长淮谣　　　　　　　　马子才
　　长淮之水青如苔行人但觉心眼开湘江岂无水鱼腹忠魂埋但见愁云结雨猿声哀浙江岂无水鸱革漂胥骸但见潮头怒气如山来孤臣词客到江上何以寛心怀长淮之水绕楚流先生家住淮上头黄金万斛浴明月碧玉一片含清秋酒花起舞歌一声淮上百物无闲愁
　　河
　　羣书要语导河自积石至于龙门南至于华隂北至于砥柱东至于孟津东过洛汭至于大伾北过洚水至于大陆又北播为九河同为逆河入于海【禹贡】砥柱山禹凿之以通河河水分流包山而过山见水中若柱然故曰砥柱【水经】昆仑山河水出焉【山海经】河有两源一出葱岭一出于阗在南山下其河北流与葱岭河合东注蒲昌海【汉书】谁谓河广一苇杭之【诗】河出图【易系】丹丘千年一烧黄河千年一清皆至圣之君以为瑞又曰黄河清而圣人生【王子年拾遗记】河水清天下平【京房易传】河自冀之大陆北流入兖分为九道故兖州所以首言九河既导即尔雅所谓一曰徒骇二曰太史三曰马颊四曰覆釡五曰胡苏六曰简七曰防八曰钩盘九曰鬲津是也【书注】河下龙门流驶竹箭驷马追不可及【慎子】清济贯黄河截流而不混【六帖】黄河如带【汉封功臣誓】暴虎冯河死而无悔【论语】偃防饮河不过满腹【逍遥】宣房水之灵府【尔雅】
　　古今事实
　　河出图
　　伏羲氏受河图则而画之八卦【前五行志】舜即位与三公临河观黄龙五采负图出置舜前以黄金为绳白玉为检【河图】大禹观于浊河而受緑字【晋地理志】河出马图【礼运】
　　荣光塞河
　　武王沈璧而荣光塞河注荣光五色从水中出【尚书中】
　　白鱼入舟
　　武王渡河中流白鱼跃入于王舟中【本纪】
　　有如白水
　　晋文公入及河子犯以璧授公子曰臣之罪甚多请由此亡公子曰所不与舅氏同心者有如白水投其璧于河【左传僖公二十四年】
　　负石沈河
　　申屠狄言非其时将投于河崔喜闻而止之曰圣人仁人之父母也今此濡足之故不救溺人可乎申屠狄曰昔桀纣杀龙逢比干而亡天下吴杀子胥陈杀泄冶而灭其国非无圣知不用故也遂负石而沈于河
　　美哉山河
　　吴起为魏西河守武侯浮西河而下中流顾谓起曰美哉山河之固此魏国之寳也起曰在徳不在险昔三苗氏左洞庭右彭蠡徳义不脩禹灭之夏桀之居左河济右泰华伊阙在其南羊肠在其北脩政不仁汤放之纣之国左孟门右太行常山在其北大河经其南脩政不徳武王杀之由此观之在徳不在险君若不脩徳舟中之人尽为敌国也武侯曰善
