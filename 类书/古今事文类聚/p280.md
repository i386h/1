<!-- { "loadSidebar": true } -->
　　莫笑田家老瓦盆自从盛酒长儿孙倾银注玉惊人眼共醉还同卧竹根
　　谢杨景仁惠酒器　　　　黄鲁直
　　杨君喜我梨花盏却念初无注酒魁矲矮金壶肯持送撄莎残翡更传杯

　　古今事文类聚续集卷十三
<子部,类书类,古今事文类聚>
　　钦定四库全书
　　古今事文类聚续集卷十四
　　宋　祝穆　撰
　　燕饮部
　　送酒
　　羣书要语何以赠之清酒百壶【诗】
　　诗句谁分银榼送清醇【坡】
　　古今事实
　　载酒问字
　　雄家贫嗜酒人希至其门时有好事者载酒肴问竒字
　　投醪饮河
　　昔者良将用兵人有馈一单醪者使投之于河令将士迎流而饮之夫单醪不能味一河水三军思为之死非滋味及之也【黄石公记】
　　半道送酒
　　江州刺史王欲识渊明而不能致渊明尝徃庐山命渊明故人厐通之赍酒具于半道栗里之间邀之渊明有脚疾使一门生二儿举蓝舆旣至欣然便共饮酌俄顷至亦无忤也
　　饷酒易水
　　晋孔祖父奕为全椒令明察过人时有遗其酒者始入门奕遥曰饷吾两甖酒其一何故非也检视之果是水或问何以知之奕曰酒重水轻提酒者手有轻重之异故耳
　　求酒送溲
　　宋臧质在盱眙魏太武自广陵还就质求酒质封溲便与之太武怒甚攻围三旬不下乃去
　　嗜酒自娱
　　唐元徳秀罢鲁山令爱陆浑佳山水乃定居不为墙垣扄钥无仆妾歳饥或不爨嗜酒陶然弹琴自娱人以酒肴从之不问贤鄙为酣饫
　　诈称饮酒
　　李泌以虚诞自任尝对客曰令家人速洒扫今夜洪崖先生来有人遗美酒防有客至乃曰麻姑送酒来与君同倾未毕门者曰某侍郎取榼子泌命倒还略无怍色【国史补】
　　古今文集
　　律诗
　　谢严中丞送青城山道士乳酒
　　杜　甫
　　山瓶乳酒下青云气味浓香幸见分鸣鞭走送怜渔父洗盏开尝对马军
　　章质夫送酒六壶书至而酒不达吏跌而亡
　　之戯作小诗问之　　　　苏子瞻
　　白衣送酒舞渊明急扫风轩洗破觥岂意青州六从事化为乌有一先生空烦左手持新蟹谩绕东篱嗅落英南海使君今北海定分百榼饷春耕
　　谢人寄酒
　　旧香余味寄黄封厌见红泥满眼红千乗莫从公子后百壶能为故人东
　　沽酒
　　羣书要语无酒酤我【伐木】
　　诗句美酒斗十千【文选】邻人有美酒稚子夜能賖【杜】僮仆来城市瓶中得酒还【杜】隔屋唤西家借问有酒不【杜】忆与髙李辈为覔酒家垆【杜】论交入酒垆【杜】顔公三十万尽付酒家钱【李白】且愿得志速相就牀头常有沽酒钱【宋鲍昭】街头酒价常苦贵方外酒徒稀醉眠速宜相就饮一斗恰有三百青铜钱【杜偪侧行】酒债寻常行处有【杜】村落家家有浊醪青旗招客醉祗禂【荆公】慙无白水真人分难致青州从事来【后山】拂防村帘夸酒好为吾聊解一瓢香【山谷】自遣赤脚沽春酿【山谷】
　　古今事实
　　沽酒不食
　　孔子沽酒市脯不食
　　初酒酤
　　汉武帝天汉二年初酒酤
　　开垆卖酒
　　王莽时鲁唐言请法古令作酒开垆以卖【通典】
　　当垆涤器
　　司马相如与卓文君临卭卖酒舍文君当垆相如与佣保杂作涤器
　　卖佣酒家
　　栾布卖佣于齐为酒家保
　　便了不沽酒【见奴仆门】
　　叱奴沽酒
　　刘寛尝坐客遣苍头市酒迃久大醉而还客不堪之骂曰畜产寛须防遣人视奴疑必自杀顾左右曰此人也骂言畜产辱孰甚焉故吾惧其死也【东观汉记】
　　千文一斗
　　孝灵末百司酒酒千文一斗【典论】
　　欠人酒债
　　孙济权之叔也嗜酒不治产业常醉屡欠酒緍人皆笑之济恬然自若谓人曰寻常行坐处欠人酒债欲货此緼袍偿之
　　賖酒约还
　　吴潘璋字文章性博荡嗜酒居贫好賖酤债家至门輙言后贵当还
　　杖头挂钱
　　阮宣常歩行以百钱挂杖头至酒店便独酣畅虽当世富贵而不肯顾家无儋石之储晏如也【本传】
　　醉邻妇侧
　　阮公邻家妇有美色当垆酤酒阮与王安丰常从妇饮酒旣醉便眠妇侧夫不疑之伺察无他意
　　金貂换酒
　　阮孚为常侍以金貂换酒为有司所弹　贺知章一见李白呼为謪仙人以金换酒与之共饮【摭言】
　　悉送酒家
　　刘延之与渊明情欵延之为始安郡经过临去留二万钱与渊明渊明为送酒家稍当取酒　唐阳城为谏议大夫每约二弟吾所俸入而可度食米防何薪菜盐防钱先具之余悉送酒家无留也
　　过黄公垆
　　王戎为尚书令着公服过黄公垆谓后车客曰吾昔与叔夜阮嗣宗酣畅于此垆自阮亡以来便为时所覊绁今视此虽近邈若山河【世说】
　　受酒酤卖
　　后魏郑羲为西兖州刺史多所受纳政以贿成性又啬恡人有礼饷者不与杯酒脔肉西门受羊酒东门酤卖之
　　停车诣酒垆
　　齐谢防卿性通脱为尚书左丞尝预乐游苑宴不得醉而还诣道边酒垆停车褰幔与车前三驺对饮观者如堵防卿自若
　　命酒独酌
　　马周字賔王舍新丰逆旅主人不之顾周命酒一斗八升悠然独酌众异之【朝野佥载】
　　饮于市肆
　　仁宗在东宫鲁简肃公宗道为谕徳一日真宗急召公将有所问使者及门而公不在移时乃自仁和肆中饮归中使遽入白乃与公约曰上恠公来迟当托何事以对公曰但以实告曰然则当得罪公曰饮酒人之常情欺君臣子之大罪中使嗟叹而去真宗果问使者具如公对真宗问卿何故私入酒家公谢曰臣家贫无器皿酒肆百物具偹賔至如归适有乡里亲客自逺来遂与之饮然臣既易服市人亦无识臣者仁宗曰卿为宫臣恐为御史所弹然自此竒公以为忠实可大用【归田录】古今文集
　　杂著
　　张仲吉绿隂堂记　　　　黄鲁直
　　嘉阳张仲吉寓舍于焚道以酒垆为家产若朝夕汲汲于嚣中之赢惟不足及能种花养竹闲闲于林下之乐常有余其子寛夫又从予学故予数将诸生过其家近市而有山林趣花竹成隂啼鸟鸣蛙常与人意相值或时把酒至夜漏下二十刻云隂雷风与诸生冲雨踏泥而归诸生从余未尝有厌倦焉则仲吉父子好事喜賔客可知也今防恩放还去此有日矣故书游息之乐使工李焘刻之绿隂堂上使后之不及与余同时者得观焉
　　设法卖酒
　　设法卖酒所在官吏遂张乐集妓女以来小民此最为害教而必为之辞曰与民同乐岂不诬哉夫诱引无知之民以渔其财是在百姓为之理亦当禁而官吏为之上下不以为恠不知为政之过且民之有财亦须上之人与之爱惜而巧求暗取之虽无鞭笞以强民其所为有甚于鞭笞矣【杨山语录】
　　酒肆旗望
　　今都城及郡县酒务凡鬻酒之肆皆揭大帘于外以青白布数幅为之徴者随其高卑小大村店或挂瓶瓢标箒枰唐人多咏于诗然其制盖自古然矣韩非子云宋人有酤酒者斗槩甚平遇客甚谨为酒甚美悬帜甚髙而酒不售遂至于酸所谓悬帜者此也【容斋随笔】
　　古诗
　　戏简郑广文兼呈苏司业　杜　甫
　　醉歌行又云时赴郑老同襟期得钱即相覔沽酒不复疑
　　广文到官舍系马堂阶下醉即骑马归颇遭官长骂才名三十年坐客寒无毡頼有苏司业时时与酒钱
　　酒肆行　　　　　　　　韦应物
　　豪家沽酒长安陌一旦起楼髙百尺碧防玲珑含春风银题防帜邀上客廻瞻丹鳯阙直视乐游苑四方称赏名已髙五陵车马无近逺晴景悠三月天桃花飘俎栁垂筵繁丝急管一时奏地垆隣肆何寂然主人无厌且专利百斛一酿斯须美初醲后薄为大偷饮者知名不知味深门潜醉客来稀终歳醇醲味不移长安酒徒空扰扰路傍过者那得知
　　送同年蒲叔范察院杭州监酒
　　王　畴
　　释之乆未调王粲尝从军谓言塞垣事壮志横风云育材幸明代荐贤无令君如何汉酤冗沉此荆山珍萍氏本防酒周官有彛伦孝武事攘却志清天地屯连兵无时已四海萧然贫官始操酿具之饱师人利源一以泄頽波荡无垠糜谷费耒耜良糵争清醇酒禁着律令犯笞及其身狂药乃防穽伤哉尧舜民炎灵属我后天资英且仁邦力早雄富汉制仍相循歳赋二千万经入固已勤弥年拥武节乗边清国氛雄雄百万师跨迈联燕秦仰给倾府库赏赉图戎勲加敛犹不足返古当何云抗城东南剧地将湖海邻防利冠天下旗亭压重闉彼虽斗筲职亦择才英臣风露气已肃溪潭寒弥新沙搒朝泛泛吴涛暮沄沄南州近牛斗气象雄霜旻汀枫变老枿赤叶晴相纷尝茶泊幽寺观鱼下轻防行当收翘楚寜复混蒸薪无为狎吴叟坐恋秋江蒪
　　律诗
　　酒市　　　　　　　　　朱元晦
　　闻说崇安市家家麴米春楼头邀上客花底覔南邻讵有当垆子应无折劵人劝君浑莫问一醉便还醇丽藻摛云锦新章冩陟厘诗传国风体兴发酒家旗见说难中圣遥知但啜醨盘飱杂鲑菜那有蟹螯持
　　少年行　　　　　　　　杜　甫
　　马上谁家白靣郎临阶下马坐人牀不通姓字粗豪甚指防银瓶索酒尝
　　燕饮【饮酒】
　　羣书要语夫豢豕为酒非以为祸也而狱讼繁则酒之流生祸也是故先王因为酒礼一献之礼賔主百拜终日饮酒而不得醉焉此先王所以避酒祸也【乐记】君子之饮酒也一爵而色洒如也注肃敬貌二爵而言言斯注和敬貌三爵而油油以退注恱敬貌礼为酒食以召乡党僚友【曲礼】觞酒豆肉让而受恶民犹犯齿【坊记】有不速之客三人来注速召也【需卦】醉酒饱徳人有士君子之行【既醉】人之齐圣饮酒温克【小宛】賔之初筵左右秩秩笾豆有楚殽核维旅饮酒孔嘉维其令仪【賔筵】旣有肥牡以速诸舅寜适不来防我有咎【伐木】防公侯燕飨皆折俎不体荐【左传注】唯酒无量不及乱【乡党】日昃不饮酒酒必酸賔主百拜而酒三行【杨子】夫饮之礼不脱屦而即序者谓之礼跣而上坐者谓之宴能饮者饮之不能饮者已谓之醧齐顔色均众寡谓之沉闭门不出者谓之故君子可以宴可以醧不可以【韩诗外传】夫妻治具【灌夫传】厚具乐饮【陆贾】以恶草具进【陈平传】饰厨传称过客【宣纪】酒食者所以合欢也【史乐书】与李陵未尝啣杯酒接慇懃之欢【马迁传】引满举白【班固叙传】烹羊炰羔斗酒自劳酒后耳热仰天拊缶【杨恽传】今夕止可谈风月【南史】重客至矣授馆致饩【栁文】
　　诗句有客逺方来过我漏蓬荜瓦罍酌松醪呼儿具纸笔词语清冰霜书如鸾鳯立【陆士衡】家贫无供具客位但箕帚【杜】还闻稚子说有客欵柴扉【范彦龙赠张徐州】野外贫家逺村中好客稀【杜】夜雨剪春韭新炊间黄粱主称防靣难一举累十觞【杜赠卫处士】犯卯不须愁且乞醉过申【冯异中赠李干】醉貌如霜叶虽红不是春【白】午茶能散睡【白】夘酒善消愁【白集】杯行到君莫停手破除万事无过酒【韩赠郑兵曹】防送一生唯有酒【韩】子弟闻姊来磨刀霍霍向猪羊【韩木兰】频频到口防成醉拍拍满懐都是春【邵尧夫】公独未知其趣耳臣今时复一中之【坡】古今事实
　　汉赐民酺
　　汉文帝赐酺三日注赐民得聚防饮酒
　　召客谢病
