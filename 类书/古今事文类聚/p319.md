<!-- { "loadSidebar": true } -->
　　古之圣人作为六经以教后世易以通幽明之故书以纪政事之实诗以导情性之正春秋以示法戒之严礼以正行乐以和心其于义理之精微古今之得失所以该贯发挥究备穷极可谓盛矣而总其书不过数十卷盖其简易精约又如此自汉以来儒者相与遵守而诵习之转相授受各有家法然后训传之书始出至于国家厯年行事之迹又皆各有史官之记于是文字之传益广若乃世之贤人君子学经以探圣人之心考史以验时事之变以至见闻感触有接于外而动乎中则又颇或论著其説以成一家之言而简册所载箧牍所藏始不胜其多矣然学者不欲求道则已诚欲求之是岂可舍此而不观也哉而近世以来乃有所谓科举之业者以夺其志士子相从于学校庠塾之间无一日不读书然问其所读则举非向之所谓者呜呼读圣贤之书而不通于心不有于身犹不免为书肆况其所读又非圣贤之书哉以此道入乃欲望其教化行而风俗美其亦难矣建阳版本书籍行于四方者无逺不至而学于县之学者乃以无书可读为恨今知县事防稽姚侯耆寅始斥掌事者之余金鬻书于市上自六经下及训传史记子集凡若千卷以充入之而世儒所谓科举之业者一无得与其间诸生既得圣贤之书而读之又相与讲于侯之意而知所兴起也来谒予文以记之予惟姚侯之所以教其人固可书矣而诸生之所以承侯之意亦当得书也抑予犹有言焉诸君读侯之书其必有以通诸心有诸身而无徒为是书肆者则庶几无负于侯之教而是邦风俗之美亦将有以异于往时矣敬书其説使刻石而立诸庑以竢
　　麻姑山藏书山房记　　　杨廷秀
　　余同年何同叔谓余曰余里中有名山曰麻姑者山水之胜甲大江之西距建昌郡城十里所山自趾距椒称是道旁古松合抱皆二百年物瀑泉双流若自天而下有老子之宫曰仙都者枕山而居随山之高下为屋或云蔡经之旧宅与王逺麻姑邂逅之地或云仙者葛洪炼丹之所其井故在而顔鲁公记但云山顶有坛相传麻姑于此得道则前之二説然乎否乎未可知也淳熈丁未之春偶至山中为留一月一日藤杖芒屦乗兴孤往至宫之中财数武间见松竹罗植相得为杖前对五峯下临一水欣然防心因喟曰此地独无喜事者结屋数椽上建小阁用庐山李氏藏书故事作一山房使来游者登阁览胜把卷倚栏顾不乐哉自是此意往来于怀虽去山未尝去山也后一年客里逢今郡侯江君相语及之江曰当不忘此其冬抵官下复一年郡事毕葺蛊者饬废者举后一年辄其地践曩之言立屋六楹后赘一室前作重霤乃阁其上月扉风櫺缥缈飞动若出天半乃斵大木乃架乃椟经史百氏访之旁郡是庋是剏道士李惟寅邓本受相与戮力春孟作之季而落之谈者以为山中盛事子盍为余书之俾来游者知贤太守之文雅二道士之劳勚余曰诺为书其语江君名自任三衢人恬退有守节用而爱人不餙防传不事要结而独于此不计赀方册第时年最少出拜同年生一坐皆属之目余与之合而离离而合三十七年矣今乃为国子主簿盖其孤怀胜闻与山林作縁也厚故身退而诗弥进位下而人弥高观山之举可以得其防矣
　　书巢记　　　　　　　　陆务观
　　陆子既老且病犹不置读书巢记室曰书巢客有问曰鹊巢于木巢之逺人者燕巢于梁巢之袭人者鳯之巢人瑞之枭之巢人覆之雀不能巢或夺燕巢巢之暴者也鸠不能巢伺鹊育雏而去则居其巢巢之拙者也上古有有巢氏是为未有宫室之巢尧民之病水者上而为巢是为避害之巢前世大山穷谷中有学道之士栖木若巢是为隐居之巢近时顾家者流或登木杪酣醉呌呼则又为狂士之巢今子幸有屋以居户牖墙垣犹之比屋也而谓之巢何耶陆子曰子之辞辩矣顾未知吾室吾室之内或栖于椟或陈于前或枕藉于床俯仰四顾无非书者吾饮食起居疾痛呻吟羣覆愤叹未尝不与书俱宾客不至妻子不觌而风雨雷电之交有不知也间有意欲起而乱书围之如积槁枝或至不得行则辄自笑曰此非吾所谓巢者邪乃引客就观之客始不能入既入又不能出乃亦大笑曰信乎其似巢也客去陆子叹曰天下之事闻者不如见者知之为详见者不如居者知之为尽吾侪未造夫道之堂奥自藩篱之外而妄议之可乎因书以自警淳熈九年月日甫里陆游务观记
　　藏书铭　　　　　　　　苏子容
　　惟苏氏世官学以儒何以遗后其在此书非学何立非书何习终以不惓圣贤可及【渑水燕谈】
　　藏书阁书防字号铭　　　朱元晦
　　于穆元圣继天测灵出此谟训惠我光明永言寳之匪金厥籝含英咀实百世其承
　　古诗
　　送诸葛觉往随州读书　　韩退之
　　邺侯家多书挿架三万轴一一悬牙籖新若手未触为人强记览过眼不再读伟哉羣圣文磊落载其腹行年五十余出守数已六京邑有旧庐不容乆食宿台阁多官员无地寄一足我虽官在朝气势日局缩屡为丞相言虽恳不见録送行过淮水东望不转目今子从之游学问得所欲入海观龙鱼矫翮逐黄鹄勉为新诗章月寄三四幅
　　题张竞辰所居万卷堂　　苏子瞻
　　君家四壁如相如卷藏天禄吞石渠岂惟邺侯三万轴家有世南行秘书儿童拍手笑何事笑人空腹谈经义未许中郎得异书且与杨雄问竒字清江萦山碧玉环下有老龙千古闲知君好事家有酒化为老人夜扣关留侯之孙书满腹玉函寳方何用读濠梁定复五车书圯上从来一编足
　　题李氏遗经阁　　　　　张敬夫
　　生世岂云晩六经初未亡向来言外防瞠视多茫茫隐防防得独如日照八荒始知传心玅物岂隔毫茫絶学既顔孟淳风返虞唐读书无妙所数墨仍寻行况复志宠利荆榛塞康庄自云稽古功此病真膏肓君家屹飞阁遍对羣山苍匪为登临娯牙籖富书藏邀予为着语防意讵可忘一洗汉儒陋活法付诸郎
　　律诗
　　寄题刘阳李氏遗经阁　　朱元晦
　　老翁无物付孙儿楼上牙籖满架垂更得南湖亲嘱付归来端的有余师　读书不见行间墨始识当年教外心个是侬家真寳藏不应犹羡满籝金
　　杂著【以下系校书】
　　记旧本韩文后　　　　　欧阳永叔
　　予少家汉东汉东僻陋无学者吾家又贫无藏书州南有大姓李氏者其子彦辅颇知学予为儿童时多游其家见有敝箧贮故书在壁间发而视之得唐昌黎先生文集六卷脱落颠倒无次第因乞李氏以归读之见其言深厚而雄博然予犹少未能悉究其义徒见其浩然无涯若可爱是时天下学杨刘之作号为时文以取科第未尝有道韩文者予年十有七试于州为有司所黜因取所藏韩氏之文复阅之则喟然叹曰学者当至于是而止尔因恠时人之不道而顾已亦未暇学后七年举进士及第官于洛阳而尹师鲁之徒皆在遂相与作为古文因出所藏昌黎集而补缀之求人家所有旧本而校定之其后韩文遂行于世至于今盖三十年矣学者非韩不学也可谓盛矣呜呼道固有行于逺而止于近蔽于暂而终耀于无穷者集本出于蜀文字刻画颇精于今世俗本而脱误尤多凡三十年间闻人有善本者必求而改正之其最后卷帙不足今不复补者重増其故也予家藏书万卷而独昌黎先生集为旧物也呜呼韩氏之文之道万世所共尊天下所共传而有也予于此本特以其旧物而尤惜之
　　与张敬夫论程集改字　　朱元晦
　　伏防垂谕向论程集之误定性书辞官表两处已防收録其他亦多见纳用此见高明择善而从初无适莫而小人向者妄发之过也然所谓不必改不当改者反复求之似未能不惑于心辄复条陈以丐指谕夫所谓不必改者岂以为文句之间小小同异无所系于义理之得失而不必改耶某所论出于已意则用此说可也今此乃是集诸本而证之按其旧文然后刋正虽或不能一一尽同亦是类防诸说而求其文势语黙所趍之便除所谓疑当作某一例之外未尝敢妄以意更定一防画也此其合于先生当日本文无疑今若有尊敬重正而不敢忽易之心则当一循其旧不容复有毫发茍且迁就于其间乃为尽善惟其不尔故字义迂晦者必承误强説而后通【如遵误作尊今便畧说为尊其闻之类是也】语句刓阙者须以意属读然后备【如甞食絮羮叱止之无皆字则不成文之类是也】此等不惟于文字有害反求诸心则隐微之间得无未免于自欺耶且如吾辈秉笔书事惟务明白其肯故舍所宜用之字而更用他字使他人强说而后通耶其肯故为刓阙之句使人属读而后备耶人情不大相逺有以知其必不然矣所谓不当改者岂谓谢富书春秋序之属而书中所喻防沂犹子二说又不当改之尤者耶

　　古今事文类聚别集卷三
　　钦定四库全书
　　古今事文类聚别集卷四
　　宋　祝穆　撰
　　儒学部
　　读书【勤学　不读书附】
　　羣书要语诵其诗读其书不知其人可乎【万章】口不絶吟于六艺之文【韩进学解】有人读书把卷即睡梁人因呼书卷为黄妳怡神养性如乳媪也【金楼子】不读书有民人焉有杜稷焉何必读书然后为学【语十一】
　　诗句闭门读书史清风牕户凉【韩】读书松竹林【韩】古今事实
　　朝读百篇
　　周公朝读书百篇夕见七十五士【墨子】
　　韦编三絶
　　孔子晩喜易读之韦编三絶铁摘三折漆书三防
　　读书亡羊
　　臧与谷相与牧羊俱亡其羊问臧奚事挟防读书问谷奚事博塞以游【庄子】
　　能读坟典
　　楚左史倚相能读三坟五典即上世帝王之遗书也
　　读书糟粕
　　桓公读书于堂上轮扁斵轮于堂下释椎凿而上问桓公曰敢问君之所读为何言耶公曰圣人之言也曰圣人在乎公曰已矣曰然则君之所读者古人之糟粕也【庄天道】
　　刺股读书
　　苏秦与魏人张仪同师事鬼谷先生读书欲睡引锥自刺其股血流至踝
　　担薪读书【见薪门】
　　昼则读书
　　刘向专精思于经术昼诵书夜观星宿
　　闭户读书
　　后汉孙敬好学闭户读书不堪其睡乃以绳悬之屋梁人曰闭户先生
　　凿壁读书
　　匡衡勤学家贫无烛邻舍有烛而不逮乃穿壁引其光读书
　　带经而锄
　　倪寛授业孔安国贫无资佣作带经而锄每休息辄诵读在太学为弟子都养
　　读未见书
　　章帝诏黄香诣东观读所未见书
　　五行俱下
　　应奉读书五行俱下
　　三余读书
　　董遇有从学者遇不肯教而云必当先读百遍其义自见从学者苦渇无日遇言当以三余或问三余之意答曰冬者歳之余夜者日之余风雨者晴之余【三国志注】
　　赁书写诵
　　呉阚泽好学居贫常从人赁书写写既毕诵一徧
　　防鸡读书
　　高鳯自旦读书至夜不息妻曝麦于庭令鳯防鸡时暴雨不觉水漂其麦
　　倚柱读书【见雷门】
　　燃薪读书
　　晋毕诚夜燃薪读书母防其疲夺火使寐不肯息
　　囊萤诵书【见萤门】
　　宵钟读书
　　南史丘仲孚少好读书常以中宵鸣钟为限
　　随月读书
　　齐江泌少贫昼日斫屧为业夜读书随月光光斜则握书升屋
　　读书万卷
　　梁陶景读书万卷一事不知以为深耻
　　读书相讥
　　刘抑为仆射傅廸为左丞傅读书而不解义刘惟读老庄而已傅道刘云止读十二卷何足多刘道傅云读书虽多而无所解可谓书簏【世说】
　　止解读书
