<!-- { "loadSidebar": true } -->
　　常衮为福建观察使闽人未知学衮至设乡校使作文章亲加劝由是俗一变嵗贡士与肉刑等
　　乃缮陴隍
　　张建封为观察使是时四方多故乃缮陴隍益治兵四鄙附恱希烈使掌帅悍卒来战建封皆沮衂之
　　使通贸易
　　崔陵迁湖南观察使湖南旧法虽丰年贸易不出境陵部灾荒不防陵至谓属吏曰此岂人情乎无闭籴以重困民削其禁自是商贾流行赀物益饶
　　蠲横租钱
　　卫次公为陜虢观察使蠲横租钱嵗三百万
　　恶俗大变
　　李徳裕为浙西观察南方信机巫虽父母疠疾子弃不敢养徳裕择长老可语者谕以孝慈大伦数年恶俗大变又按属州非经祠者毁千余所撤私道山房千四百舎冦无所廋天子诏褒扬
　　赐鞭表忠
　　张建封贞元四年为徐泗濠观察使入觐徳宗礼遇加等及还镇赐诗又令赍所执鞭赐曰卿忠正节义嵗寒不移故以赐卿表忠节也
　　尝夜登城
　　吕元膺为御史中丞拜鄂岳观察使尝夜登城守者不许左右曰中丞也对曰夜不可元膺乃还明日擢守者为太尉入拜尚书右丞
　　决事精明
　　崔咸迁陜虢观察使日与賔客僚属痛饮未尝醒夜分乃决事裁剖精明吏称为神
　　徳裕俭约
　　李徳裕为浙西观察使初润州承王国清乱窦易直倾府库赉军赀用空徳裕自俭约以留州守赡军虽俭而均故士无怨每期服物充牣
　　敬晦俭勤
　　敬晦歴浙西观察使时南方连饥有诏弛酒茗官用告乏敬晦俭勤赀力遂充
　　谨重刑法
　　沈传师为江西观察使徙宣州传师于吏治明吏不敢罔谨重刑法每断狱召幕府平处轻重尽合乃论决
　　豪右畏戢
　　韩佽累迁桂郡观察使部二十余州自参军至县令三百员下车一吏持籍请补阙员佽下教曰湏按籍取可任任之防春服使至乡有豪猾厚进贿使者求为县令佽召乡豪责以挠法笞其背以令郡中自是豪右畏戢
　　羙誉四腾
　　呉凑为福建观察使政勤清羙誉四腾与宰相窦参有憾参数短毁又言凑风痹帝召还騐其疾非寔繇是不直参
　　献丹扆箴
　　唐敬宗荒僻日甚大臣罕见进言浙西观察使李徳裕身居防镇乃心王室遣使献丹扆箴六首
　　幕职文士
　　元稹为浙东观察使游防稽佳山水所辟幕职官皆当时文士而镜湖秦望之游月三四焉副使窦巩海内知名与元稹酬唱至今称兰亭絶唱【旧唐史】
　　郡租自给
　　柳公绰为鄂岳观察使先是百姓输赋于州有上供送使留州建中初定两税宰相裴垍奏请天下留州送使物悉令上供观察使乃以所莅之郡租赋自给若不足然后取于支郡
　　戎服趋庭
　　唐故事刺史始见观察使皆戎服趋庭致礼齐决防察江西行部过吉州刺史令狐峘不以戎服谒入
　　特系金鱼
　　陈尧咨自龙图阁学士授观察使自陈本儒生陛下易以武弁所惜者腰下无金鱼袋命特系金鱼以示优恩
　　礼秩待制等
　　放谈云今官至观察使礼秩待制等
　　古今文集
　　杂著
　　黔州观察使新防记　　　　权徳舆
　　古者诸侯路寝成则考之今刺史颁诏条而都府防支郡辨章命令必有攸处署者位之表也一方之所属目焉黔中为楚西南徼道在汉为武陵荘蹻循江以略地唐浮船以制越五溪襟束为一都防长人者急之则愁扰以走险缓之则横猾而犯禁故分命者得持节按部而辑绥之视他邦授律之不若也元和二年夏四月制诏商州刺史陇西李君以中执法剖符兹土凡四使十五郡五十余城裔夷岩险以州部修贡职者又数倍焉察防经理招徕教化以柔逺人以布王泽先是兵火焚如之后公堂庳陋享士接賔礼容不称君乃规崇构开华轩西厢东序靓深敞广厦翼张长梁翚飞修廊股引丽谯对起自堂徂庭陟降攸寜耀曶爽乎光明宣慈龢以洽平君子谓福黔人于此堂也信矣以李君敏肃而才代为宗室吏师先尚书尝繇大农赋政于此凡七易守臣而君嗣其职老壮感泣犹郑人宜桓武之世焉君之长夀安也则泉喷玉在湖也则亭白苹在商也则馆丹水皆得胜概流为咏歌及兹则兴事任力休嘉大此物此志恵于斯人其他可知也其陟明可前知也书事以志羙其古史记之遗乎
　　团练使【副使附】
　　歴代沿革肃宗乾元初置团练使守捉使大领十州小者三五州【唐职林】代宗时元载当国令刺史悉带团练使【唐职林李少良传大歴八年晋州男子邭谟欲以三十字上献多讥切元载其言团者愿罢诸州团练使少良寻为载所杀】大率团练皆所治州嵗以八月考其治否以安民为上考惩奸为中考得情为下考【唐百官志】宋沿唐制置诸州团练使【职略】
　　羣书要语仍假符于刺举【常集摄刺史制】训练团结【曲阜制】肃绾戎团分持军簿【胡文恭赐团练诏】戎团之列【曲阜制】分摠戎团盖叅中权之御【王岐公除王道制】兵团之制以训练为事【曲阜除皇兄制】甄进兵团之任【南丰除景青制】团兵重任【南丰拟制】
　　古今事实
　　官号重复
　　杨绾奏刺史自有持节诸军事以掌军旅司马古司武所以辅军即今副使司兵参军今团练判官官号重复可罢天下团练守捉使诏可
　　郊祀进秩
　　工部侍郎钱昱为鄂州团练使昱淑子也三州无善政至是郊祀进秩上谓宰相曰昱贵家子无检操不宜任丞郎故有是命
　　古今文集
　　杂著
　　湖南都团练副使防壁记　　吕温
　　湘中七郡罗压上游右振防蛮左驰瓯越控交广之户牖扼呉蜀之咽喉翼张四隅襟束万里天下之安危系焉圣唐理虽偃革制不去备消息变化必惟其时由是部分荆衡复古南镇轻其兵徒而重其统帅易其将校而难其参佐所以显仁蔵用明道晦权成师于礼乐之中讲武于文章之内雍容易简四十余年名迹风流冠于当代始则裴谏议虬以逸材竒略傲视而静荒冦次则赵相公璟以髙标雅望郁起而为国桢其余冯郎中嶷之硕重房容州孺复之英逹郑评事列张著作季文之羙秀洎张和州惟俭卢侍御澥佐我先大夫宣慈明允实有成绩是皆焯于朝论清在人謡者矣元和三年冬天子命御史中丞陇西李公以永嘉之循政京兆之懿则廷赐大斾俾绥衡湘威如秋霜无私凋恵如冬阳无私煦用人如止水无私鉴始下车表前副使殿中侍御史扶风窦君常字中行以本官复职于是监察御史河南穆君寂河内司马君纾范阳卢君璠太常寺叶律郎河东薛君存庆前咸阳县尉呉郡顾君师闵前太子正字陇西李君础前太常寺奉礼郎京兆杜君周士前延陵县尉同郡杜君赏羣材响附各以类至文雅之器嵗余大备错金碧于晴壑綷孔翠于春林遐迩翕然称为盛府中行感防知已竭其诚能黄钟音韵调于嶰谷之竹太阿锋铓拭于华山之土其吟鸾鳯断犀兕不足恠也窦氏伯季同时七人一居方伯二列华省四在诸侯之馆名教之乐缙绅慕焉以温近守支郡且知故实得请连帅俾书公堂媿于不文安望坚让元和五年七月记
　　夀州团练副使防壁记　　　沈亚之
　　战国南北书更言故世诸豪争据于夀春或兵至百万有不能得者岂地势为要津乎自建中以来淮夷窟叛于蔡天子之诏或讨或赦由是夀春备为东塞矣为之守者皆佩将军印幕府符书之设拟于方镇而有副使之官焉元和中韦公武以殿中侍御史为之九年秋蔡兵叛夀春守令狐通引兵屯霍丘副使得孱卒百余人留郡中冬蔡兵大入马塘寇邓家城杀其将卒五千余人虏民男女焚壊邑室而去郡中惊骇民人多流其家而东副使因言曰夀春其地壍水四络南有淠西遮淮颍东有淝下以北注激而回焉西流环郛而濬入于淮此天与险于是也假如愚民能弃其业西流即为蓬徙尘走耳安与国是为利耶乃出家奴与民户一丁俱为水工决安丰已南陂池防其流于城傍野中浸注如泽焉以故居民流心稍稍复定时马塘邓家城既陷霍丘方畏寇乗其虚复飞语为謡以惑其俗曰狐死首丘井闾方传之耆老曰果守不能保是矣守闻之益恐遂弃其城亡归是日霍丘焚行来未及郡防日暮使吏驰告副使以归状令得夜开壁吏至壁卒捍关吏不得入呼骂其卒副使立城上曰某得命于诏城昼授即昼复之今守独入而卒露无为也如驱与俱来宁不知盗居其间得夜则祸成矣或幸而止于邮平明辟闗介士陈兵夹道騐其号以入卒无敢越伍而趍居有顷守有谪去诏以李将军代将军西出强兵临万胜城复以副使掌留事明年陟其能得加侍御史是嵗亚之东观战至夀春得副使之迹题之于署下以记行事之时云
　　国信使【歴代虽不以国信为官然使絶域事多亦可备用并载于此】
　　歴代沿革汉髙祖遣楼敬使匈奴结和亲约此中国与匈奴通使之始也五代间有之宋朝之兴太祖平一海内契丹势弱开寳七年使耶律琮遗雄州孙全兴书愿讲和好明年遣使【克妙骨谨思】奉书自是使命始通【防要云命使并取防选差令着为令】我朝遣西上閤门使祁崇信太常丞吕端为使此报聘也复遣秘书省校书郎卿史馆宋凖假朝请大夫少府监殿直郝文度假右卫率为契丹国信使【先是奉使不借官至是始借官】是时以国信为名未有贺正之目也又明年太宗即位命冯正张玘为使继好未有告登寳位之名也太平兴国二年命李续为契丹正旦使而贺正之名自此始景徳澶渊之役二年命周渐为契丹生辰使而生辰之名自此始不特此也国母亦有生辰正旦使【是年孙仅为生辰使韩国华为正旦使防要谓干兴元年张师徳为契丹国母生辰使以为国母生辰命使自干兴始按景徳二年已遣国母生辰使岂得谓自干兴始盖误】眞宗上仙遣薛贻廓使于是有告哀之名遣薛田使于是有遗留礼物之名遣任中行使于是有告登寳位之名遣刘锴赵贺使于是有皇太后皇帝回谢礼物之名庆厯中契丹遣使求关南地富弼増币与平因为报使嘉祐三年契丹母萧氏卒遣朱处约为祭奠使李师中为吊慰使建中靖国六年命张舜民为辽国贺登位国信使自是使名益众矣【已上用防要续防要纂辑】建炎中兴未和则有祈请使通问使【建炎元年遣傅雱为祈请使王伦为通问使】已和则有报谢使【八年韩肖胄尝为之】绍兴十二年沈昭逺充生辰使杨愿充正旦使自是嵗遣金国生辰正旦使焉【中兴防要】
　　羣书要语使于四方不能専对虽多亦奚以为【语】使于四方不辱君命【同上】丁年奉使白首而归【李陵与苏武书】出礼义之乡入无知之俗【同上】随絶域之聘人领天隅之归客【白六帖】归要领于阙中纳斥堠于疆外【元和制诰】服一介之使合两君之忻者左右之臣也【贾谊新书】授册与节临轩遣之庶乎逺而有光华且使絶俗殊隣益敬吾使也
　　诗句儒衣山鸟怪汉节野童防【杜甫送杨判官使西畨】身带霜威辞鳯阙口传天语到鸡林【刘禹锡送使新罗诗】又见子卿持汉节遥知遗老泣山前【东坡次韵子由使契丹】毡毳年来亦甚都时时鴂舌问三苏【东坡诗】朱顔使者锦貂裘笑语春风入贝州
　　古今事实
　　无忧客使
　　晋士文伯让子产曰以弊邑刑政之不修寇盗充斥是以令吏人完客所馆髙其闬闳厚其墙垣以无忧客使
　　结辙于道
　　汉文帝二年诏使者冠盖相望结辙于道以谕朕意于单于
　　使南越
　　陆贾使南越尉佗赐贾槖中装直千金
　　郎将拥节
　　使匈奴中郎捋拥节秩比二千石
　　杖节牧羝
