<!-- { "loadSidebar": true } -->
　　菊草属也以黄为正所以概称黄花汉俗九日饮菊以祓除不祥葢九月律中无射而数九俗尚九日而用时之草也南阳郦县有菊潭饮其水者皆夀神仙传有康生服其花而成仙菊有黄华北方用以凖节令大畧黄花开时节不差江南地暖百卉造作无时而菊独不然攷其理菊惟介烈髙洁不与百卉同其盛衰必待霜降草木黄落而花始开岭南冬至始有防霜故也本草一名日精一名周盈一名传延年所宜贵者苖可以菜花可以药囊可以枕酿可以饮所以髙人隠士篱落畦圃之间不可一日无此花也陶渊明植于三径采于东篱裛露掇英泛以忘忧钟会赋以五美谓圆华髙悬凖天极也纯黄不杂后土色也早植晩发君子徳也冒霜吐頴象直劲也杯中体轻神仙食也其为所重如此然品类有数十种而白菊一二年多有变黄者余在二水植白菊百余株次年尽变为黄花今以色之黄白及杂色品类可见于吴门者一十有七种大小颜色殊异而不同自昔好事者为牡丹芍药海棠竹笋作谱记者多矣独菊花未有为之谱者殆亦菊花之缺文也欤余姑以所见为之若夫耳目之未接品类之未偹更俟博雅君子与我同志者续之今以所见具列于后
　　黄　大金黄　小金黄　佛头菊　小佛头菊
　　金墪菊　金铃菊　金钱菊　深色御袍黄毬子黄　棣棠黄　甘菊　　浅色御袍黄野菊
　　白　金盏银防　楼子头佛　添色喜容　纒枝菊玉盘菊　　单心菊　　楼子菊　　万铃菊脑子菊　　荼防菊
　　杂色　十様菊　桃花菊　　芙蓉菊　　孩儿菊
　　夏月佛顶菊
　　后序　　　　　　　　　史正志
　　菊之开也既黄白深浅之不同而花有落者有不落者葢花瓣结宻者不落盛开之后浅黄者转白而白色者渐转红枯千枝上花瓣扶疎者多落盛开之后渐觉离披遇风雨撼之则飘散满地矣王介甫残菊诗云黄昏风雨打园林残菊飘零满地金欧阳永叔见之戏介甫曰秋花不比春花落为报诗人子细看介甫闻之笑曰欧阳九不学之过也岂不见楚辞云夕飱秋菊之落英东坡欧公之门人也其诗亦有欲伴骚人赋落英与夫却绕东篱嗅落英亦用楚词语耳王彦賔言古人之言有不必尽循者如楚辞言秋菊落英之语谓诗人多识草木之名葢为是也欧王二公文章擅一世而左右佩剑彼此相笑岂非于草木之名犹有未尽识之而不知有落不落者耶王彦賔之徒又从而为之赘瘤葢益逺矣若夫可餐者乃菊之初开芳馨之可爱耳若夫衰谢而后落英岂复有可餐之味楚辞之过乃在于此或云诗之访落以落训始也意落英之落葢谓始开之花耳然则介甫之引证殆亦未之思欤或者之说不为无据余学为老圃而颇识草木因并书于菊谱之后淳熙乙未闰九月望日吴门老圃叙
　　古诗
　　菊　　　　　　　　　　苏明元
　　骚人足竒思香草比君子况此霜下杰清芬絶兰茝气禀金行秀徳备黄中美古来鹤发翁餐英饮其水但恐蓬藋伤课仆加料理
　　赠朱逊之　　　　　　　苏子瞻
　　逊之云菊当以黄为正
　　黄花秋节逺自夏小正坤裳有正色鞠衣亦令名【周官后妃之服】一从人伪胜遂与天力争易性寓非族改顔随所令新竒既易售粹駮定相倾疾恶逢伯厚识真似渊明君言我所印世论谁改评愿君为霜风一归紫与赪
　　甘菊花　　　　　　　　苏子瞻
　　趋山春始寒霜菊晩愈好朝来出细蕋稍觉芳嵗老孤根防乔松独秀无众草晨光虽照耀秋雨半摧倒先生卧不出黄蕋纷一扫无人送酒壶空肠嚼珠寳香风入牙颊楚些发天藻新英蔚已满宿根寒不槁弄芳蝶生死何足道颇讶昌黎公恨尔生不早
　　律诗
　　菊　　　　　　　　　　刘彦冲
　　青丛馥郁早抽芽金蕋斓斑晩着花秋意秖应宜淡泊化工可是惜铅华轻烟细雨重阳节曲槛疎篱五柳家暮醉朝吟供采摘更怜寒蝶共生涯
　　菊　　　　　　　　　　罗隐
　　篱落嵗云暮数枝聊自芳雪裁新蕋宻金坼小包香十载白衣酒一生青女霜春丛莫轻薄彼此有行藏
　　和令狐相公玩白菊　　　刘禹锡
　　家家菊尽黄梁国独如霜莹净真琪树分明对玉堂仙人披雪氅素女不红妆粉蝶来难见麻衣拂更香面风摇羽扇含露滴琼浆髙艳遮银井繁枝覆象牀桂丛慙并发梅萼妬先芳一入瑶华咏从兹播乐章
　　黄菊　　　　　　　　　杨廷秀
　　莺様红裳钱様裁冷霜凉露溅秋埃比他红紫开差晩时节来时毕竟开
　　诗话
　　晩节自况
　　韩魏公在北门九日燕诸僚佐有诗云不羞老圃秋客淡且看寒花晩节香识者知其晩节之髙【李彦平録】
　　诗气味长
　　郑谷十日菊诗云节去蜂愁蝶不知晓庭还绕折残枝自縁今日人心别未必秋香一夜衰此意甚佳而病在气不长西汉文章雄深雅健其气长故也曽子固曰诗当使人一覧语尽而意有余乃古人用心处故荆公菊诗曰千花万卉凋零后始见闲人把一枝
　　枸
　　羣书要语枸杞千嵗其形如犬【道书】枸久服轻身不老一名仙人枝【本草】枸杞变白明目【药性论】
　　诗句新芽摘丛【坡】不知灵药根成狗怪得时闻夜吠声【白】
　　古今事实
　　逐犬入枸
　　朱孺子幼事道士王元正居大若岩一日汲于溪见二花犬因逐之入于枸丛下掘之根形如二犬烹而食之忽觉身轻飞于峰上云气拥之而去【续仙传】
　　古今文集
　　杂著
　　菊赋【并序】　　　　　　陆蒙
　　天随生宅荒少墙屋多隙地着图书所前后皆树以菊春苗恣肥得以采撷供左右杯案及夏五月枝叶老硬气味苦澁旦暮犹责儿童軰拾掇不已人或叹曰千乗之邑非无好事之家日欲击鲜为具以饱君者多矣君独闭关不出率空肠贮古圣贤道徳言语何自苦如此生笑曰我几年忍饥诵经岂不知屠沽儿有酒食耶退而作菊赋以自广云
　　惟与菊偕寒互緑或頴或苕烟披雨沐我衣败绨我饭脱粟羞慙齿牙茍且粱肉蔓延骈罗其生实多尔未棘尔菊未莎其如予何
　　后菊赋　　　　　　　苏子瞻
　　天随生自言常食菊及夏五月枝叶老硬气味苦澁犹食不已因作赋以自广始余尝疑之以为士不遇穷约可也至于饥饿嚼囓草木则过矣而余仕宦十有九年家日益贫衣食之奉殆不如昔者及移守胶西意且一饱而斋厨索然不堪其夏日与通守刘君廷式循古城废圃求菊食之扪腹而笑然后知天随之言可信不谬作后菊赋以自嘲且解之云吁嗟先生谁使汝坐堂上称太守前賔客之造请后掾属之趋走朝衙达午夕坐过酉曾杯酒之不设揽草木以诳口对案颦蹙举箸噎呕昔隂将军设麦饭与葱华井丹推去而不嗅惟先生之眷眷岂故山之无有先生忻然而笑曰人生一世如屈伸肘何者为贫何者为富何者为美何者为陋或糠覈而瓠肥或粱肉而黒痩何曾方丈庾郎三九较丰约于梦寐卒同归于一朽吾方以为粮以菊为糗春食苖夏食叶秋食花实而冬食根庶几乎西河南阳之夀
　　续菊赋　　　　　　　张钦夫
　　张子为江陵之数月时方中春草木敷荣经行郡圃意有所欣非花柳之是问眷菊之青青爰命采掇付之庖人汲青泉以细烹屏五味而不亲甘脆可口蔚其芬馨葢日为之加饭而他物几不足以前陈饭已扪腹得意讴吟客有问者曰异哉先生之嗜此也乎苏公之在胶西值党禁之方兴叹斋厨之萧条乃览乎草木之英今先生当无事之时据方伯之位校吏奔走頥指如意广厦延宾毬场享士清酒百壶鼎臑爼胾宰夫奏刀各献其技故无求而弗获虽醉饱其何忌而乃乐从夫野人之餐岂亦下取乎葑菲不然得无近于矫激有同于脱粟布被者乎张子应之曰天壤之间孰为正味厚或腊毒淡乃其至猩唇豹胎徒取诡异山鲜海错纷纭莫计茍滋味之或偏在六府而成赘极口腹之欲初何出于一美惟与菊中和所萃防劲不苦滑甘靡滞非若他蔬善呕走水既了目而安神复沃烦而涤秽验南阳于西河又頽龄之可制此其为功曷可殚纪况于膏粱之习贫贱则废隽永之求不得则恚兹随寓之必有虽约居而足恃殆将与之终身又可贻夫同志子独不见吾纳湖之隂乎雪销壤肥其茸萎与子婆娑薄言掇之石铫瓦盌啜汁咀虀髙论唐虞咏歌书诗嗟乎防斯物孰同先生之归于是相属而歌殆日晏以忘饥古诗
　　枸　　　　　　　　　苏子瞻
　　神药不自閟罗生满山泽日有牛羊忧嵗有野火厄越俗不好事过眼等茨棘青荑春自长綘珠烂莫摘短篱防新植紫笋生卧节根茎与花实収拾无弃物大将去吾须小则饷我客似闻朱明洞中有千嵗质灵厐或夜吠可见不可索仙人可许我借杖扶衰疾
　　题张以道寒緑轩　　　　杨廷秀
　　菊芽伏土糁青粟笋傍根埋紫玉雷声一夜雨一朝森然迸出如蕨苖先生饥肠诗作梗小摘珍芳汲水井风炉蟹眼松声箪罗亲捞防带生烂炊凋胡淅青精芼以天随寒緑萌饥时作虀仍作羮饱后龙鳯同庖烹大官蒸羊压花片宰夫胹蹯削琼软豹胎熬出祸胎来贵人有眼何曽见天随尚有愁作魔愁作棘菊作莎君不见黄金钱照红玉豆秋髙更觉风味多先生酿金炼红玉自莎自棘如予何金空玉尽苖复出吃苖吃花并吃实天随白眼屠沽儿不道有人头上立
　　井上枸架　　　　　　孟郊
　　深锁银泉甃髙叶架云空不与凡木并自将仙葢同影疎千防日声细万条风迸子隣沟外飘香客位中花杯承此饮椿嵗小无穷
　　楚枸　　　　　　　　刘禹锡
　　僧房药树依寒井井有香泉树有灵翠黛叶生笼石甃殷红子熟照铜瓶枝繁本是仙人杖根老新成瑞犬形上品功能甘露味还知一勺可延龄
　　尝枸　　　　　　　　杨廷秀
　　芥花菘莟饯春忙夜吠仙苖喜晩尝味饱土膏甘复脆气含风露咽犹香作虀淡着防施酪芼茗临时莫过汤却忆荆溪古城上翠条红乳摘盈箱
　　古今事文类聚后集卷二十九
　　钦定四库全书
　　古今事文类聚后集卷三十
　　宋　祝穆　撰
　　花卉部
　　牡丹
　　羣书要语唐人谓之木芍药【花谱】
　　诗句素花人不顾亦古牡丹名【乐天白牡丹】最好花常最后开【欧】国色朝酣酒天香夜染衣【王建】
　　古今事实
　　事始
　　按谢康乐集中言竹间水际多牡丹北齐杨子华有畵牡丹处极分明则知牡丹花亦久矣但自隋以来文士集中无牡丹歌诗检隋朝种植法初不说牡丹则知隋朝花药中所无也【酉阳杂爼】
　　盛于唐
　　自贞元中始于汾州众香寺宣取牡丹【薛能诗序】开元中禁中初种木芍药即今牡丹也得四本红紫浅红通白者上因移植于兴庆池东沉香亭前【李白后集序】
　　鹿衔牡丹
　　明皇时民间贡牡丹花面一尺髙数寸帝未及赏为鹿衔去有佞人奏云释氏有鹿衔花以献金仙帝私曰野鹿游宫中非嘉兆也殊不知应禄山之乱【青髙议】
　　建四香閤
　　杨国忠为四香閤每于春时木芍药盛开之际聚賔于此閤上赏花焉【详见香门】
　　有种艺术
　　宋单父有种艺术牡丹变易千种上皇召至骊山植花万本色様不同呼为花神【异人録】
　　评花寓讽
