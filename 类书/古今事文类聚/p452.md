<!-- { "loadSidebar": true } -->
　　礼乐一也舜命伯夷作秩宗典朕三礼曰夙夜惟寅直哉惟清无他言也命防典乐教胄子而及诗言志歌永言声依永律和声八音克谐无相夺伦防亦曰于予击石拊石百兽率舞又曰戞击鸣球以至鸟兽跄跄箫韶九成凤凰来仪何乐之详也三礼之书乐亦在焉而名书皆以礼春秋掌邦礼而大司乐以下属焉则夷防之任已归于一矣为乐设官十余自中大夫而下府史胥徒凡一千三百余其间上中下瞽至二百人眂了又三百人而舞者众寡尚无数抑何其备也孔子之时礼乐乏阙其观于周而歴聘诸国志固在于行道未始不切切于二者故问于老聃问于苌止于论语一书求之执礼固所雅言而言乐为尤众至闻韶而不知肉味且曰不图为乐之至于斯也所感深矣与人歌而善必使反之而后和之说者或不知此章之意盖乡人邦国所用之外乐歌多失其声苟闻歌而善必使再歌之所谓和之者又得此一诗之声矣太史公知之言三百五篇孔子皆歌之以求合韶武雅颂之音礼乐自此可得而述故曰吾自卫反鲁然后乐正雅颂各得其所岂苟云乎哉自太师挚适齐至少师阳击磬襄入于海亦多不得其说挚而下皆乐工散之四方夫子谨志之如有欲用则皆知其所之殆所谓乐失求诸夷者耶安上治民莫善于礼夫人而能知之至于移风易俗莫善于乐乌可不求其故哉今又几二千年礼既多废乐尤失之皇朝累圣非不讲明所谓礼者尚可求之简册一时钜公论乐甚盛卒不可以复古盖其本亡矣乐之本在声无知之者而力求于尺度秬黍之末为可叹也近世陈氏兄弟礼乐二书流传于世礼尚可考乐亦名与器而已耳髙宗嗣厯庶事草剏而卿列不以一日废迨驻跸钱塘以法惠僧寺东偏隙地为勅令所又街之东则为容台尚不足以尽设礼乐之器遇阅习则列宫架于法惠寺中绍兴三十一年少卿王公普始请易地防勅局中废遂迁焉中为寅清堂耽耽夏屋于是为称法惠既废为懐逺驿又以为台諌官舍敕局再建于寺之旧处而容台不移于今五十年矣梁栋堕圮日有覆压之虞卿少久阙嘉定二年崇庆张君钧为主簿已叹其不可居既丞胄监又转而丞于此时司农大府倶舍旧以趋新或谓亦可迁矣君曰此礼乐之司庭宇宏敞位置崇严不应轻弃矧盗泉胜母古人所避不若因而増葺之请于朝度材于天邑凢而丛费取其赀而亲出纳之都下之烦末吏曹之谩欺一切痛革之手赋工直察其勤惰惰者至执扑以抶勤者或酾酒以劳百堵皆兴众役竞劝始于三年之仲冬明年三月八日告毕用工三千五百有竒而内外坚巩丹垩辉华于旧有加而无不及观者骇叹谓工于营私者未必如是之敏且办也发地得泉石刻名曰观音且言饮者可以愈疾犹是法惠之旧濬而澄之泉甘且冽结亭其上扁以汲古皆不在调度之数而宜其大有不足而反因樽节之有方余钱三十万归之府中而寺有勲臣画像及书籍嵗久脱落又欲为一碑未能也府帅将作监王君相复以为助今皆如所图不愆于素而求记于某自念老矣岂复为文顷嵗尝叨簿正博士少列之命三以家讳而改除终不得进退周旋于其间兹喜寺之新因君之请又欲以平日所闻者自见故弗辞君饱学工词章沉嘿静坐号蜀士之秀而克勤小物乃如此汉之什邡剧邑也办治有余力今日葺理官寺朝论翕然称之每言前后同寮协力以济登兹不自以为劳其言曰今之天下虽不易于为而于其尚可为之中卒至于不可为者意其无不息之诚且不能充是心以往故也君之所存者如此宜乎见诸实用者有此也寺无他碑乾道七年黄公钧为壁记谓后世以仪为礼以器为乐其于圣贤之道逺矣惟仪与器又皆因陋就寡寖非六经之故盖尝诵其言而叹息今钟鼓玉帛具在而官寺又备矣若安上治民移风易俗者可不求其彷佛于古者乎
　　熈寜太常祠祭总要序　　　杨杰
　　宋朝嵗祀天地五方帝神州宗庙大明夜明大社大稷太一九宫臈蜡为大祀文宣武成风师雨师先农先蚕五龙为中祀夀星灵星中霤马祭司寒司中司命司民司禄为小祀凡太常典礼少府共服器光禄共酒齐黍稷果实醯醢作共明水明火大府共香币大仆共牛羊司农共豕爼有司应命人或为之骚然熈宁四年冬诏以诸寺监祠事于太常所以肃奉神之礼也太常初置主簿杰首被命至局之日寺监羣吏各执故习惘然不知祭酒之聫事杰乃集诸司所职为旁通图一卷以示之于是上知其纲下知其目大事从其长小事则专达郊庙羣祀焕然易明有司百执各扬其职职事相聫防不修举命曰熈宁太常祠祭总要云
　　太常劄子　　　　　　　　张孝祥
　　恭惟陛下祗见郊庙靡爱圭币懐柔百神独声诗之荐未称明徳伏观太常所奏乐章第其篇叙则有详略之不同稽之文义则或违牾之弗恊三嵗之祝祠四时之常祀率用此也而习熟所传有司弗议臣甚惧焉恭惟真宗仁宗寔始亲制荐享乐章所以申景铄宣至和假三灵之驩者炳然与日星较着而当时辅臣翰奉诏而作者亦皆依末光垂典册雅颂所编不足道也臣愚欲望圣慈深诏迩臣凡取太常乐章更定篇次标列部分具以奏御陛下万几之暇用列圣故事择宗庙郊禖亲祠所用骏发睿思肆笔而成其余分命大臣与两制儒馆之士一新撰述裒为成书下之太常以俟来嵗效祀奏焉庶几中兴追继韶勺施之无穷
　　律诗
　　赠太常卿张均　　　　　　杜甫
　　气貎神仙迥恩承雨露低相门清议众儒术大名齐轩冕罗天阙琳琅识介珪通籍逾清亨衢照紫泥弼谐方一展班序更何跻
　　太常少卿
　　歴代沿革周小宗伯少卿之任秦汉无闻后魏太和初置少卿一人后周为小宗伯景明初少卿为第一清选明礼乐兼天文隂阳者为之隋置少卿一人帝置二人唐武徳置一人贞观置二人龙朔改为奉常大夫宋少卿无职事以为阶序品秩元丰正名始有职掌元祐元年吕纯礼为少卿御史论门廕得官不可任奉常于是外补中兴建炎三年诏太常少卿一员兼宗正少卿元太常卿之下亦置少卿
　　羣书要语介卿【左】君之卿佐【同上】小宗伯诏相祭祀之小礼凡大礼佐大宗伯赐卿大夫士爵则傧小祭祀掌事如大宗伯之礼【周礼】俾居列卿之副【公是行吕务简制】太常贰卿尤为髙选台省侍从多出此途【曲阜制】参河海之亚【类聚】官仪亚河海之重【胡文恭行制】亚秩象河【杨亿代表】奉常贰卿【白集除李常制】宜叅稷嗣之业以称桓荣之遇
　　诗句帝命诗书将坛登礼乐卿【杜牧送崔少卿镇夏州】素尚宁知贵清谈不厌贫
　　古今事实
　　识錞于乐
　　魏斛斯徴字士亮博览羣书尤精三礼兼觧音律自魏雅乐废徴博采遗逸始备又乐有錞于者或自蜀得之皆莫识徴见之曰此錞于也
　　辨阮咸作
　　元行冲景云中授少卿行冲以系出拓防恨史无编乃撰魏典二十篇学者向之有人得铜器似琵琶人莫能辨行冲曰此阮咸所作也雅乐家遂谓之阮咸
　　増损杂乐
　　韦万石上元中迁少卿当时郊庙乐调及防防杂乐皆万石与姚辨増损之时人以为称职
　　叅防雅乐
　　张文收善音律太宗创制礼乐召文收于太常令与少卿祖孝孙叅定雅乐
　　今为清卿
　　齐太常少卿袁聿修巡省河南兖州刺史邢劭与聿修故旧尝于省中呼聿修为清郎至是送防为信聿修不受与劭书曰田李下古人所谨劭报书曰昔为清郎今为清卿矣
　　使教女乐
　　唐太宗使少卿祖孝孙以乐律授宫中音乐伎不进数被譲王珪与温彦博同进曰孝孙修谨士陛下使教女乐又责诮之天下其以士轻乎
　　讽让中令
　　薛稷迁太常少卿防钟绍京为中书令稷讽使让因入言于帝曰绍京本胥史素无才望今特以勲进师长百僚恐非朝廷具瞻之美帝然之遂许让中令
　　请置太祝
　　宋鲜于侁字子骏元祐初为少卿防罢太祝侁言神考厘定官制太常设奉礼太祝难废咸乞复置仍请自朝廷选有学行者授之职诏从之
　　同判太常
　　吕公着嘉祐中同判太常寺数言濮王在殡请燕北使毋用乐辍上元逰幸废温成庙多见聴用
　　同知礼院
　　张载字子厚号横渠先生嘉祐三年登第熈宁二年赐对除崇文殿校书同知太常礼院
　　锡瑞锦
　　唐冯定字介夫为少卿文宗每聴乐诏奉常习开元霓裳羽衣舞以云韶乐和之舞曲成定总工乐阅于庭定立于其间文宗以其端凝若植问其姓氏文宗因吟其送客西江诗锡禁中瑞锦诏悉所着以上迁谏议大夫
　　赐金紫
　　宋英宗赐少卿孔叔謩金紫叔謩以劳当迁上不欲以卿监当筦库之务故有赐后以为例
　　古今文集
　　杂著
　　太常少卿防壁记　　　　　独孤及
　　太常掌玉帛钟鼓等威文物以报本乎天地神祗人鬼凡吉凶賔军嘉之礼唐虞谓之秩宗周谓之宗伯秦谓之奉常汉谓之太常其掌一也后魏太和十五年始建少卿官少小也用别二卿大小之序亦犹宗伯有小宗伯列国有上卿下卿郡有守丞亦位亚一等以少叅长而佐其成务焉故事自御史中丞给事中中书舍人迁秩为亚卿者必于是司故官因职雄地以人贵余八卿不敢与太常齿广徳中上尤审官注意礼乐其选也以能不以资以恩泽不以劳谓李公卿材也是用超拜公以忠孝敬慎肃恭神人且懋其官府政令俾无不恪方议酌前贤之遗尘而损益之乃瞻屋壁所记漫灭于是夏五月己丑皆姓而名之使如珠之贯盱衡指顾俨若对面目贤者吾得而师之不贤者吾逺而改之贤逺乎哉既进牍然后命博士河南独孤及为之志
　　太常寺丞
　　歴代沿革奉常秦官有丞汉多以博士议郎为之盖五礼六乐所自出也后汉诸丞皆掌行礼及祭祀小事总署曹事歴代皆有之唐因隋太常丞从五品下凡享太庙则修七祀于两门之内分判寺事宋皇祐中诏特差近上知礼官一员兼丞事李泌之请也建炎三年省绍兴三年复置元太常寺亦置丞于少卿之下
　　羣书要语丞于奉常叅总礼乐之事【南丰拟制】擢丞礼乐之司【胡文恭行王异制】入丞乐卿【丁寳臣制】丞诸乐卿赞我邦礼【王珪制】奉常礼乐之司丞博士实叅论议选用之重非他事比【曲阜集周秩制】
　　诗句临风曲台净对月璧池寒【权徳舆赠博士兼太常】暂辍清斋出太常重携诗卷赴甘棠【自太常丞授工为诗刘禹锡送王司马之陕州】古今事实
　　上言得失
　　前汉谷永数上疏言得失
　　决定疑议
　　陶覆之为丞凡宗庙疑议多所决定时人为之语曰定礼决疑问陶覆之
　　懐嫌不去
　　韦为丞父贤以当嗣太常职掌陵庙烦剧多过敕自免懐嫌不去官及贤疾笃坐庙事系狱
　　居官不迁
　　陈文惠公尧佐居官不妄进取为太常丞十三年不迁
　　记东夷曲
　　唐天后时李嗣真闻东夷三曲一遍授胡琴弹之无一声遗防
　　复太庙制
　　范希纯为太常丞旧制太庙荐享逐室设常食一牙盘元丰四年奏罢之希纯奏请复旧制易其名曰荐羞
　　诏阅工器
　　绍兴十一年时大乐久废诏太常丞周执羔辑旧闻阅工器而乐始备
　　首论圣学
　　李浩孝宗即位以太常丞召至阙首论圣学以为人主务学则其余嗜好无间而入矣
　　铜印墨绶
　　后汉诸丞皆掌行礼及祭祀小事总署曹事皆铜印墨绶晋宋铜印黄绶齐梁墨绶
　　介帻皂衣
　　晋宋九卿置丞进贤一梁冠介帻皂衣
　　太常博士
