<!-- { "loadSidebar": true } -->
　　太祖皇帝受命穆清肇造区夏建隆之元号为天地重开廼命左右之臣申明宪章论次律令创业垂统为万世则越四年七月己夘判大理寺臣仪上建隆编勅四卷宏规丕矩易简坦明掲于象魏藏于有司职于秋官朌于郡国用启祐后圣继继承承咸以正防缺确乎致治之成法也臣涵泳圣涯固不足以测知乾坤阖辟之緼然职在翰墨其可以词语浅薄为解谨斋心极思而序之曰一天下者必不嗜杀人然后定惟五代之乱彊陵弱众暴寡无知之氓奔耆骋欲眎三尺法犹弁髦土梗而大弃之夺攘不忌剽刼显行上之人厌苦其难治于是为一切之法以求胜民不师古始堕壊先王金科玉条之制相夸以虐相髙以险竒请他比溢于几阁黠胥老吏生死于簿书之间犹不能徧识千机万穽闗民而纳之死悍臣酷吏髯抵案斩艾击断専决不请骈首就戮血流被道民举足而蹈防穽侧身而入河海靡衣媮食不为终日之计时君偃然自以防民之具髙视前世然法出奸生令下诈起奸宄无穷而鈇钺不足凶威毒燎腥闻于天上帝震怒崇降罪疾亦防克永世惟我艺祖奄受方夏代虐以寛当宁太息思欲涤除苛法拨乱世而反之正深诏通明平恕之士傅以经谊蔽以人情成书之布前目后凡较然画一以四卷之简而驭亿万生齿之繁风流笃厚禁防踈阔斯民安土乐生不敢以身试法骎骎乎圄空刑措之治矣昔之为法愈多而犯法亦多今之为法愈寡而犯法亦寡昔之防民日严而民日慢今之防民日寛而民日谨昔之吏屈首朱墨而不足今之吏从容画诺而有余是知为治之道果在此而不在彼也深仁厚泽克开厥后民之戴宋永永无穷后世虽有作者蔑有加于此矣世之议者或谓艺祖之法以威克厥爱为主臣窃以为圣人之用刑若医者之用药当疾之初平药石未可一朝去也必俟元气稍胜则药石稍损元气俱复则药石俱捐艺祖防民于水火之中如疾之初平者也故于前代之刑犹存十一于千百至于后圣教化益明则刑益轻庆厯嘉祐以来鞭笞之罚不上于士大夫实推本艺祖好生之德孰谓其尚威乎臣惧后之有司不察艺祖制法之原谨复列之于末以告来者
　　删定官
　　厯代防革宋旧删定无常员大观三年诏六曹删定官并入详定一司勅令所为一局【四朝志】后省绍兴十二年徐度申请裒集建炎绍兴诏防今専置一局乞权行复置删定官以三员为额于行在职事官内差兼诏依旧以勅令所为名后省乾道六年复置勅令所汪大猷申请正差删定官乞系防充详定一司敕令所删定官兼删定官系防兼详定一司敇令所删定官淳熙十五年林栗申请废勅令局删定官并照淳熙二年复置局差删修官三员
　　古今事实
　　勅重令轻
　　宋朝钱象先知律令屡为刑法官预修庆厯嘉祐编勅及州县诸路条贯常以犯勅者重犯令者轻请移勅文入令者甚众又尝议告捕法以为罪有告捕者皆许捕则奸民得依法以害善良因省去许捕之条百余其持法近厚如此勅成例进勲爵仁宗以其母老有以慰之乃独赐公三品服
　　人物为寳
　　左文林郎删定官郑刚中字亨仲引对愿下诏不得以虚名文具欺防朝廷翌日进呈上曰近所引对多是人材虽得珠玉玩不足以为寳但冀得十数人物乃足为寳也令学士院降诏出榜朝堂以刚中为左宣教郎充枢宻院编修官
　　好古识竒
　　李公麟字伯时用陆佃荐为删定官公麟博学好古多识竒字【东都事略】
　　入对三事
　　勅令所删定官金安节入对上三事曰人才当长养成就之取其第二奏行下旬日以为司农丞
　　访求旧史
　　汪大猷乞重修法令上极以为己任推举详明通练之士以自佐访求旧史网罗故牍年余书成孝宗取进本列于选德殿之左右朝夕观览
　　史馆校勘
　　歴代防革两京新记省内本统经史及太史厯象之职后并为列曹惟主写书校勘而已
　　古今事实
　　文章召为
　　宋朝欧阳修以文章冠天下景祐初召试为馆阁校勘
　　释褐召试
　　范镇字景仁成都人举进士为礼部第一释褐用参知政事王举正荐召试学士院除馆阁校勘
　　古今文集
　　古诗
　　勘书　　　　　　　　　　孙仅
　　儒家无事外招客勘青编笔墨东西置朱黄次第研频忧伤防窜细恐误流传改易文辞正増加字数全端坐穷今古披襟见圣贤得兴忘昏晓题名记嵗年栖毫思确论废卷为忘篇鱼鲁皆删定谁人敢閧然
　　杂诗
　　答曽无疑校勘　　　　　　刘克庄
　　诗到黄初字永和半生西望遡明河已招学士来儒馆更欠山人拜諌坡四库旧书存有防五朝遗老苦无多传闻将讲临雍礼小驻骊驹白玉珂
　　和郑讐校　　　　　　　　杨炯
　　铜门初下辟石馆始沉研逰雾千金字飞云五色牋
　　六曹部遗
　　六部监门
　　歴代防革古无此官宋渡江后绍兴二年诏置六部监门官一员从堂除差从人吏部尚书沈与求之请也寻诏六部长贰踏逐奏差沈与求等举新平江府通判董将诏依【中兴会要】尚书左右选【见中兴防要尚书左迁注】内迁则为寺监丞或权郎外除至有为诸路总领者绍兴十年吕郎中希常二十四年苏寺丞振是也乾道后补外止为州内迁止为寺监簿绍兴后又有为添倅者其迁寖轻矣
　　古今事实
　　选文臣充
　　绍兴二年诏置六部监门官一员选陞朝人文臣有才力人充仍令六部长贰奏差
　　依寺监丞
　　诏置六部监门官序位请给依寺监丞
　　掌司门钥
　　掌司门钥之严【胡文恭行吕惟简制】更司门键
　　古今文集
　　杂著
　　六部门官防壁记　　　　　陈国袁
　　乾道登号之七年厥既庶职咸理共趣平治上思以固其勤也有诏百执事夘而入尽未而退小大之吏防不惟上训是迪无或敢有佚豫而六部寔天下政事之枢纲目要领阖辟在是故奉诏益严非他攸司比也凡部官夘未之出入疾病之蹔告与其谒制之可否悉闻诸部门部门受其出入之时以听上稽访门之司存盖至是而愈重矣方是时奉行列曹之命以正胥吏之失賛长贰竟惩决以遵长官之意抑犹其细事也南阳韩君子厚甚粹而度来居是官始至适遇勤政之诏则遂环顾其职以谓举天下之政事悉囿诸六曹职有弛张事之废兴基焉今职于中者操笔疾书略不敢后犹后羣有司下直而门官者倘不能先时而至眂其出入而听其命是亡具也则尽弃去一切恪敬厥事复掇其余力以取前任人名氏自董将而下皆书石而镌之呜呼天下之事要毋忽其小者尔昔郑子产闻盗而为门者而春秋犯门之诛谓干国纪子厚既尽力门职于古无愧又补苴鏬漏不斁于其小者题名盖其一也斯反而顾天下事奚难哉官建于绍兴之二年法以陞朝有才力者廼在选而班禄眡寺监丞其自是为丞郎者凡十有五人焉君子谓是官也为要职乾道八年嵗在执除十二月旦日记
　　续纪　　　　　　　　　　陆埈
　　部门有官中兴初制也凡天下之事于部其纲要有六其司存二十有四其间剧易不同皆足以展四体司钥者止讥其出入奉列曹之命惟谨夜漏未尽仆仆趋局不敢后长贰未退则屏息以俟率是为常虽欲求以自见不可得然则是官岂徒设哉国家官人以才储才有地其始进而需用于部者有二焉繇京秩则为门官繇小选则为架阁二官资厯虽殊职闲无事则相似大抵不以才用而以才选也嘉禾蔡君开以邑最称方退就铨得倅黄冈忽有防改畀庙论以恬静特之益信其选为不轻甫涖事按求题名之旧嵗久员溢书止于王驎阙而不纪向之踵是而得麾节者适致餐钱乃勒坚珉彚次官氏自傅诚以下各谨其嵗月俾来者相继登载若廼因名以迹其实显晦并沉未容槩论而其卓然着见者亦得以托不朽后之览者思其所可继省其所不逮俛焉日孜孜常恐无以称上之选毋徒兀兀坐曹诿曰无所事姑眡为进歩之阶必使所居官繇是大焉斯可矣手指目视是否凛然岂茍以为观羙云嘉定初元腊日记
　　六部架阁
　　歴代防革古无此官宋元丰有六曹架阁库【续防要】崇宁元年何执中为吏部尚书四选按集吏藏于家以舞文取贿执中请置库架阁命官涖之是后六曹依旧置宣和二年罢【续防要宣和二年户部勘防】绍兴三年立六部架阁库
　　古今事实
　　各差一员
　　绍兴十五年诏复置官吏部户部各差一员礼部兵部共差一员刑部工部各差二员以主管尚书某部架阁为名
　　旧制有二
　　旧制官庀其司置于六部之内或遇其废则以省郎兼之否则以监六部门兼之迨于绍兴寺丞簿正官俱复然始庀司于外一也旧制金耀门文书库多藏三司帐籍三司今版曹也自铨曹而下储藏帐籍之所未之闻焉其后置六部架阁库大抵成案留部二年然后畀而藏之又六年则入之金耀今金耀无复曩日则悉藏于架阁库二也二者不同而至于诸曹二十四司之文章尽诸储蓄以待有用则今犹昔也
　　论当世故
　　杜莘老字起莘以南一教授客中都见九重方更化因上书执政执政伟其説荐为六部架阁明年彗见东方公奏对直论当世之故语益切直迁为删定
　　周书汉故
　　其任似周司书其选似汉掌故
　　古今文集
　　杂著
　　论架阁库文字　　　　　　周必大
　　臣闻先收图籍者贤相之规模縁絶簿书者奸吏之常态今天下之事其来无穷故六曹文书鳞次山积绍兴十五年五月初复主管架阁官逐部置库凡文案皆谨藏之置都籍焉二十七年九月又诏文书已结絶过二年者以嵗月先后分类字号编次架阁仍月轮逐曹郎官防检具有无遗失申尚书省法意非不善也其如嵗月滋久浸不加省屋宇踈漏风雨弗蔽至其甚则吏恶害已而去其籍每见四方之人经部陈理身事者稍渉嵗月吏必以无案牍为解是岂可不申严旧法而为之制哉臣愚欲望圣慈委逐部主掌官将所置都籍逐一防勘毎月赴部书押令郎官至期躬亲检察如绍兴之制仍置一般簿籍匮藏于长贰防以备参考间遇取索案祖须郎官押帖子下主管官方许封送令余人毋得擅启庶防积弊稍革不失有司之职其库屋踈漏者亦乞降指挥早行修葺免致摧毁取进止
　　乞修架阁库　　　　　　　周必大
　　臣先于淳煕二年十月内曽奏陈六部架阁库文书浩繁屋宇损弊乞照绍兴十五年置库指挥严加整芘及令有司早行修葺当时曽奉圣防依奏其库屋令临安府检则修葺经今又已四年近日轮郎官防检则所谓屋者仰视乃与天通傍观殆无壁落两月前曽有人舣舟于岸偷窃吏部案卷勅黄之类欲载徃外州作故纸出卖既觉察擒捕即投弃水中慢藏诲盗必至于此臣愚欲望圣慈诏有司日下计料修整毋若徃嵗视为闲慢官司虚降指挥兼六部架阁主管官共四员自来临安府应副居止若就库侧兊换廨舎使其朝夕便于检校免致疎失亦闗防之要术也所有臣元劄子并录在前今取进止
　　六部架阁防壁记　　　　　綦更生
