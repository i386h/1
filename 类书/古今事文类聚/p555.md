<!-- { "loadSidebar": true } -->
　　夫制世御俗非一谋可尽也便民益国非一术可该也是以圣人在上随轻重而御之民所重则御之以轻民所轻则御之以重有刀布之法有币帛之制刀布者货之流币帛者货之源也流非源不蓄源非流不行二者循环迭相为救此圣人有国御天下之大柄也尧以是传之舜舜以是传之禹禹以是传之汤汤以是传之文王已前德之盛者也故其道虽立而其迹不传逮武王建祚师望佐业外则通三币之货内则制九府之常或名之刀或名之布或名之泉刀者取其利布者取其散泉者取其流也流则天下之用足散则天下之财阜利则天下之民和民和而后亷耻兴财阜而后礼义浃用足而后教化被管子用之所以辅桓公而成开塞之术也周景变之所以隳祖搆而亡大小之法也縁此而下废兴不常西汉以来其制屡易陈七福者有焉述操柄者有焉锡铜山者有焉废五铢者有焉创鹿币者有焉建三官者有焉晋世传而后俗化渐薄上无其制下成其私有风飘水浮之轻有绵环赤郭之异百名千品莫可胜述逺近流俗益用苦之李唐受命制并撤文之以年纪创之以事宜规模大小最为折衷天下得以从其便人主得以操其权较之古先诚得其术国家刬去伪乱袭有唐休烈鼓铸有常职替运有常数盗滥有常禁出纳有常经循其本末可谓详矣然比歳以来邦用颇乏于民也有困穷耗费之苦于国也无丰盈羡给之余议者纷起莫知其便或曰宜铸大钱以加千百之直或曰宜造铁钱以同闽蜀之法大可以益国小可以辨民行于一时足见其利呜呼是迂逺之説茍简之谋也非所谓利于经常也夫铸为大钱则民失其用失其用则众易其业易其业则困匮生而奸滥起矣兼造铁制则国用重其禁重其禁则俗为其便为其便则抵冐作而刑辟烦矣且今之刀布有四患焉蓄而不行一患也盗铸日积二患也于用甚轻三患也歳铸不给四患也夫伐山取谷鼓铸而泉有不行者兼并聚之也法令峻烈甚于水火而民或盗者薄利诱之也大小之法与前无异而用之甚轻者异物害之也寳货之路出于羡余而歳铸不给者浮费夺之也为本之策不若去四患而立四利何谓四利塞兼并一也严令二也禁异物三也节浮费四也四利既立四患可除当今之宜莫便于此
　　议钱下　　　　　　　　　刘巨济
　　且自古钱法未有如国家之折衷者然比年以来铜产耗竭鼔铸不能供欲按其法而不变则患乎铜之不给欲铸乎大者以兼乎小者则患乎民之窃铸也敢问何术而后可对自古钱法轻与重大与小诚莫如国家之折衷也然所以制之之术行之之道有所未至焉何以言之今夫淮浙之间盗铸盈市而法令不能严有司不能知天下之狱未尝闻梏一铸钱者故公钱益少而私钱益多此未至者一也海外之郡如髙丽交趾之国一器一皿皆铜为之彼以铜非己地所出乃聚竒产无名之货来鬻于中国中国之人受其异而贪其寳争以泉货而市之彼将钱以阜则铸为铜器以便其俗故钱日益以少而民日益以贫民日益以贫而国不知禁焉此未至者二也边要之地宿兵者三世矣河汾之间兴师者数年矣所以充彼之求足彼之用者莫先乎泉也鼔之铸之不絶于时一至塞下无反者此中国之泉所以耗而边民之豪得以聚而积之也故中国之物其直轻由于钱寡也塞下之物其直重由于钱多也国家诚能止钱货之运而用帛富商巨贾致于塞下使就取其符于江淮京洛间或泉或货杂支以偿之若此二三歳而中国之泉不营而自给矣当今之防莫若此为便而国家不知行焉此未至者三也夫释老之徒以铜为器其徒日益增所铸之器有销钱而铸焉者有市铜而铸焉者国家虽有其禁又寛而不举以日销之钱而供日增之器以日耗之铜而给日兴之铸是何异枝而附枝乎今诚能稍严其禁以为之限是为防之一得也国家不知行焉反谓于国体有纎削之谓此未至者四也此四者泉货之弊根在焉泉之有此四者犹水之有四窦木之有四蠧也今诚能窒其四窦防其四蠧则不变旧法而泉可足矣茍四窦未能窒四蠧未能防虽一变其法而为苟且之利愚恐有损而无益也且变法者谓铜之耗竭矣苟为铜之耗竭则虽以一大者当百小者然后可行焉其次则以一大当五十小者然后可行焉其三则以一大者当二十小者然后可行焉夫民诱于薄利虽销一爲二犹且为之况百十之多乎使在其禁犹将窃铸而不已也欲严其禁则抵冐盈天下欲寛其禁则奸滥盈天下若之何而可为哉其变法之祸见于前世矣汉武时改铸法而铸白金于是吏民盗铸而死者不胜数王莽之世又为泉货下六品与其贝化寳之类参而行之天下破业而陷刑者相望于道矣孙吴亦铸大钱为千百之直上下非之从而罢之唐眀皇时从第五琦之防为三品法愈严而犯愈多而农之业皆失其利有饿而死者有刑而死者此皆变法之祸也今不窒其四窦而防其四蠧而欲袭乱世已然之祸患未知其可也
　　江淮诸道都大提防司兴造记
　　洪迈
　　铸钱置使治所在番阳不颛职刺举视若易然然北距淮南傅海西接巫三巴东际吴闽之防部郡邑四五百所分提封半临制莫盛筦山泽之臧媪神实主张是或闲弗我与引水溉铁可多爲善铜春罙月晴埸人狼顾至得不补亡幸而金锡不窳败薪炭如书采于山者党不继輙赤立无册有一千彼势足落吾事故居位鲜自称唱爲至难而张官建台亦不常宁咸尽废而弃他使或民部自领或出使发运以临之或分为两率緜蕝不孰未少时已复罢文书益眊渫大健吏不能观厥终去年春始复合为一还都大二名冠其官着位举吏悉与曩别而上饶君王巨济周因任锡命弭节于番再贴四箱毖直权尊事颛风采自过朝夕职其思间寝食不蹔舎亦类有天相地不靳寳曲江铅山胆泉至下流成渠撰分铢小钱肉好精洁通数十年来所未有铸尚方刀二万不调大农一毫费更籍其赢储上诸顾瞻后前殆絶伦配乃言曰吾为公家毕力当尔今视吾居以及他陋之甚陋之甚宜将一新之掌固母讳以劳我既葺永平之监楼官舎矣台治巽维元有堂可燕坐顾剪为冗屋敞饰之扁曰燕超有两民庐偪垣后防其来儥又包以为堂复文正范公故迹扁曰秋香大门正西向侪于闾阎于仪观弗韪登以腆直予民买中出之涂数十丈作南门复门端显伉赫与事体称左立诏书亭内列掾曹之听府吏之次卒徒之区位置矩度无小不惬适外间耳闻俄以告备迅捷如素疑于神眀于是钟官之故格格无余韫皆兆于上冬十月未渉春以成主人大合客命酒落之而属予为记予谓天下之事莫时于可为莫勇于敢为莫壊于不屑为且官府宫室蝉联付授非我嫌欲擅而有之者失今不治后日之力必倍尚欲置勿为渠可得巨济独从容谈笑不动声气力半而功倍蓰直若不足为人之赋才相万里不疑明甚予既着其事且推本其所以难之故使后人可攷巨济受知圣天子行身都剧寄为国力讫于大有为而后止其将不一书予羞非文章家然记事多矣淳熈三年夏四月十六日记
　　提泉官属
　　歴代沿革绍兴二年铸钱司言本司昨被防许置干办公事一员检踏官五员催纲官二员后来与诸司属官一例减罢縁所九州不可阙官诏复置干办公事一员检踏官三员催纲官一员后检踏置六员十一年从韩球之请将检踏官各分认专管职事一员在饶州本司一员在信州一员在建州一员在韶州一员在潭州【中兴防要】二十六年提防坑冶铸钱司官吏检踏官并罢二十九年因何溥议再置提防官于饶州置主管文字旧亦有贑州置办干公事一员韶州建州各置检踏官一员别置秤铜官催纲官各一员差武臣续诏于饶州添检踏之员【中兴防要】
　　提举市舶
　　歴代沿革唐有市舶使以右威卫中郎将周泽为之【见栁泽劾庆立防】唐代宗广德元年有广州市舶使吕太一【通鉴】圣宋开寳四年下广南以同知广州潘美尹宗珂并兼市舶使通判谢处玭兼市舶判官【太祖实录】咸平二年九月子令杭州眀州各置市舶听番官从便【长编】熈宁中始变市舶法泉人贾海外者往复必使东诣广否则没其货海道回逺窃还家者过半歳抵罪者众太守陈偁奏防愿置市舶于泉不报哲宗即位之二年始诏泉置市舶【偁了斋之父也偁传延平志】旧制虽有市舶司多州郡兼领元丰中始令转运司兼提举而州郡不复预矣【元丰三年书言广州市舶条已脩定乞专委官推行诏广东以转运使孙逈广西以运使陈倩两浙以转运副使周直孺福建以转运判官王子亰逈直孺兼提举惟行倩子京兼觉察拘栏其广东路安抚使更不带市舶】后专置提举而转运亦不复预矣后尽罢提举官至大观元年续置明年御史中丞石公弼请归之转运司不报建炎中兴诏罢两浙福建市舶司归转运司【建炎时政记】眀年夏复闽浙二司赐度牒直三十万缗为博易本【元年十一月废二年五月复】四年春复置广司【朝野杂记中兴防要尚书省言并废以来工人不便亏失数多于是诏依旧复置】绍兴二年废福建提举市舶初令提刑兼领旋委提举茶事十二年朝廷欲措置福建腊茶【时欲废腊茶至行在置局出卖】吕斌上言于是茶事司归建州而提举市舶以次复矣【中兴繋年录】十四年命番商以香药至者十取其四十七年诏丁沈香豆龙脑之属号细香药者十取其一【朝野杂记】乾道二年诏罢两浙提举市舶逐处职事委知通知县监官同行检视而总其数令转运司提督【绍兴二十九年张阐言福建广南各置务于一州两浙舶务乃分建于五所至乾道初臣寮言两浙惟临安明州秀州温州江隂军凡五处有市舶祖宗旧制有市舶处知州兼提举市舶务通判带主管知县带监而逐务又各有监官市舶置司乃在华亭近年遇明州舶船到提举带一司吏人留眀州数月名为抽解其实骚扰且福建广南皆有市舶物货浩瀚置官提举诚所当宜惟是两浙置官委是冗蠧乞赐废罢】
　　羣书要语张鷟云扶南杂种安西诸国夸险凭危飞艎走浪望鼠岛而三休大舶参云指麟州而一息鸢波象郡万舳争先乌浒蛮防千艘竞进【注曰南海中有炎洲洲上有大防又有麟洲余皆国名】诗句航琛越海辇赆逾障【顔延年】
　　古今事实
　　卢钧仁恕
　　唐卢钧字子和开成三年为广州刺史南海有蛮貊之利珍货辐凑旧帅作法兴利以致富凡为南海者靡不稇载而还钧性仁恕为政防洁请监军领市舶使已一不干预
　　李勉防洁
　　唐李勉拜岭南节度使西南夷舶嵗才至四五几视苛谨勉既亷洁不暴征明年至者乃四十余柁【本传】
　　造奇器进
　　南市舶使周庆立造奇器以进殿中侍御史栁泽上书曰庆立雕制诡物造作奇器用浮巧为珍玩以谲怪为异寳乃治国之巨蠧也宗称善
　　货溢王府
　　张公为安南习于海邦奇珍良货溢于王府殊俗异类盈于藁街【唐翰林】
　　金珠御史
　　王丝绍兴人以侍御史为广南运使兼市舶提举旧蕃税之来十税其一必择精者丝令精粗兼取夷人悦之目为金珠御史
　　天子南库
　　市舶者其利不赀防金山珠海天子南库也诸蛮之寳五天之珍每嵗山积【市舶録】
　　防货所集
　　南海诸国防货所集蛮夷货也【防以接子立二切同上】
　　掌征防事
　　市舶掌货海舶征防贸易之事所以来逺人通物货也
　　清节益着
