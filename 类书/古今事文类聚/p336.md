<!-- { "loadSidebar": true } -->
　　东坡尝云守道作三豪诗云曼卿豪于诗永叔豪于文杜师雄豪于歌永叔亦赠黙云赠之三豪诗而我滥一名黙有歌云学海波中老龙圣人门前大虫皆此等语永叔不欲嘲笑之恶其争名且为之讳也吾观杜黙豪气正似京东学究饮私酒食瘴死牛肉醉饱后所发者作诗狂怪至卢仝马异极矣若更求竒便作黙矣【仇池笔记】
　　用事精切
　　梅圣俞采石月赠郭功父云采石月下访谪仙夜披锦袍坐钓船醉中爱月江底悬以手弄月身翻然不应暴落饥蛟涎便当骑鲸上青天青山有冡人谩传却来人间知几年在昔熟识汾阳王纳官贳死义难忘今观郭裔竒俊郎眉目真似攻文章死生往复犹康庄树冗探环知姓羊李白从永王璘之辟璘败当诛郭子仪请解官以赎有诏长流夜郎圣俞用此尤为亲切【苕溪渔隐】
　　语有工拙
　　余登多景楼南望丹徒有太白鸟飞近青林而得句云白鸟投林分外明谢朓亦云黄鸟度青枝巧而弱而杜云白鸟去边明语少而意广余每还里而每觉老后得句云坐下渐人多而杜云坐深乡里敬而语极工乃知杜诗无不有也
　　语简意尽
　　后山妾薄命云主家十二楼一身当三千白乐天诗云汉宫佳丽三千人三千宠爱在一身后山只五字道之语简而意尽

　　古今事文类聚别集卷十
　　钦定四库全书
　　古今事文类聚别集卷十一
　　宋　祝穆　撰
　　文章部
　　赋
　　羣书要语故诗有六义焉二曰赋注赋之言铺直铺陈其事【大序】赋者古诗之流【两都赋】辞胜事则赋【杨子】或曰赋可以讽乎讽则已不已吾恐不免于劝也或曰雾縠之组丽曰女工之蠧矣【同上】登髙能赋可以为丈夫矣【前艺文志】赋体物而浏亮【陆士衡赋序】
　　诗句词赋工无益【杜】张为词客赋变作楚臣骚【坡】忆献三赋蓬莱宫自怪一日声烜赫【杜】西游因献长杨赋【李】古今事实
　　楚汉之赋
　　屈原既死之后楚有宋玉唐勒景差之徒皆以赋见称【屈原传】或问景差唐勒宋玉枚乗之赋也益乎曰必也淫淫则奈何曰诗人之赋丽以则辞人之赋丽以淫如孔氏之门用赋也则贾谊升堂相如入室矣如其不用何【子】
　　贾谊之赋
　　贾谊为长沙王太傅适去意不自得及渡湘水为赋以吊屈原
　　相如之赋
　　司马相如客游梁数岁乃着子虚之赋蜀人杨得意侍上上读子虚赋而善之曰朕独不得与此人同时哉得意曰臣邑人司马相如自言为此赋上惊乃召问相如相如曰有是然此乃诸侯之事未足以观请为天子游猎之赋卒章归之于节俭因以讽谏奏之天子大悦以为郎相如见上好仙乃奏大人赋天子大悦飘飘然有凌云气游天地间之意相如虽多虚辞滥说然要其归引之于节俭此亦诗之讽谏何异雄以为靡丽之赋劝百而风一犹骋郑卫之声曲终而奏雅不已戏乎【本传】
　　雄之赋
　　或问子云吾子少而好赋曰然童子雕虫篆刻俄而曰壮夫不为也【子】成帝时客有荐扬雄文似相如者上方郊祠甘泉泰畤汾阴后土以求继嗣召雄待诏承明之庭还奏甘泉赋以劝雄作甘泉赋梦吐白鳯【本传】上羽猎雄从因作校猎赋以风上适商周之墟以思唐虞之风还上河东赋以劝上临长杨射熊馆雄从还上长杨赋
　　作幽通赋
　　班固弱冠而孤作幽通之赋以致命遂志【前叙传】
　　作思赋
　　张衡传阉宦防张衡衡思图身之事以为吉凶倚伏幽微难明乃作思赋以宣寄情思【本传】
　　作武库赋【见文人相轻门】
　　作鹦鹉赋
　　祢衡有才辩黄祖时大会賔客人有献鹦鹉者祖举巵于衡曰愿先生赋之以娱嘉賔衡揽笔而作文无加防谢庄字希逸时南平王铄献赤鹦鹉普诏羣臣为赋
　　袁淑文冠当时作赋毕示庄及见庄赋叹曰江东无我卿当独秀我若无卿亦一时之杰遂隐其赋【南史】
　　作灵光赋
　　王延寿字文考少游鲁国作灵光殿赋后蔡邕亦造此赋未成及见延寿所为竒之遂辍翰
　　作闲居赋
　　潘岳字安仁既仕官不达乃作闲居赋
　　作闲情赋
　　萧统论陶渊明文云白玉微瑕惟在闲情一赋【详见闲退门东坡所跋】
　　作三都赋
　　左思作三都赋初成时人互有讥訾思意不惬复示张华华曰此二京可三然君文未重于世宜以经髙名之士思乃询求于皇甫谧谧见之嗟叹遂为作序于是先相非议者莫不敛衽赞述焉
　　十年作赋【见文章门】
　　作天台赋
　　孙绰尝作天台赋辞致甚工初成以示友人范荣期云卿掷地作金石声也
　　不敢措手【见文人相推门】
　　作东征赋
　　袁宏始作东征赋都不道陶公胡奴诱之狭室中临以白刃曰先公勲业如是君作东征云何相忽略宏窘促无计便答我已道公何以言无因诵曰精金百链在割能断功则治人职思靖乱长沙之勲为史所赞【胡奴陶范小名】
　　洛阳纸贵
　　庾阐始作杨都赋人竞写都下为之纸贵谢大傅云此是屋下架屋耳事虽拟学而不免俭狭
　　赋日五色
　　李程擢进士宏词赋日五色造语警拔士流推之
　　数上赋颂
　　杜甫数上赋颂因髙自称道且言已之述作虽不足鼓吹六经至沉郁顿挫随时敏给雄枚臯可企及也有臣如此陛下其忍负之
　　八义手
　　唐温庭筠才思艶丽工于小试每入试押官韵作赋凡八义手而八韵成
　　著日出扶桑赋
　　桑维翰举进士主司恶其姓维翰慨然着日出扶桑赋以见志
　　赋知器识
　　王曾作有物混成赋云得我之小者散而为草木得我之大者聚而为山川　范希文金在镕赋云如令区别妍用为藻鉴傥使削平僭乱请就干将人皆期有将相器宋真宗朝徐奭铸鼎象物赋有王臣威重之句蔡齐置器赋有安天下于覆盂之句皆以文辞理致在第一仁宗时吕臻富民之要在节俭赋曰国用既节民财乃丰上方崇俭亦擢为第一
　　呼长啸公
　　范镇作长啸却敌骑赋流传契丹呼为长啸公
　　作赋被嘲
　　张亢滑稽有门客作坤厚载物赋云粤有大德其名曰坤亢曰非讲经之座主即传法之沙门【倦游録】
　　古今文集
　　杂著
　　相如能赋
　　林文轩云司马相如赋之圣者子云班孟坚只填得腔子满如何得似他自在流出左太冲张平子軰竭尽其气力又更不及【朱语録】又云古人文章大率只是平说而意自长如离骚只是平白地说去自是好后来如黄鲁直恁地着气力做只是不及
　　赋亦难得
　　问吕舎人言古文衰自谷永曰何止谷永邹阳狱中书已自皆作对子了又问司马相如赋以作之甚易曰然又问髙适焚舟决胜赋甚浅陋曰文选齐梁间江总之徒赋皆不好了因说神宗修汴城成甚喜曰前代有所作时皆有赋周美成闻之遂撰汴都赋进上大喜因朝降出宰相每有文字降出时即合诵一遍宰相不知是谁知古赋中必有难字遂传与第二人以次传至尚书右丞王和甫下无人矣和甫即展开琅然诵一遍上喜既退同列因问如何识许多字和甫曰某也只是读榜文吕伯恭编文鉴要防一篇赋冠其首又以美成赋不甚好遂以梁周翰五鳯楼赋为首美成赋亦在其后【朱语録】
　　拟大言赋【并序】　　　　　苏易简
　　淳化四年上皇帝书曰龙牋草书宋玉大言赋赐玉堂臣苏易简御笔煌煌雄词洋洋玮博逹不可备详招易简升殿躬指其理且叹宋玉竒怪也因伏而奏曰恨宋玉不与陛下同时帝曰噫何代无人焉卿为朕言之易简因拟宋玉作大言赋以献其词曰
　　圣人兴兮告成功登昆崘兮展升中芳席地兮飨祖宗天籁起兮调笙镛日乌月兎耀文明也参旗井钺严武卫也执北斗兮奠酒也削西华兮为石防也飞云涌雾腾燔燎也刳鲸腊鹏代鹣鲽也迅雷三变山神呼也流电三激爟火举也太山融兮溟海干也贞穹宂兮方舆牙君王寿兮无穷焉
　　诗话
　　当追古作
　　山谷云作赋须以宋玉贾谊相如子云为之师略依仿其歩骤乃有古风老杜咏吴生画云画手防时軰吴生逺擅盖古人于能事不独求夸时軰要须前軰中擅耳
　　连珠
　　羣书要语【阙】
　　古今事实
　　兴于汉世
　　晋傅叙连珠云所谓连珠者兴于汉章帝之世班固贾逵傅毅三子受诏作之而蔡邕张华之徒又广焉其文体词丽而言约不指说事情必假喻以达其防而贤者微悟合于古比兴之义欲使厯厯如贯珠易覩而可悦故谓之连珠
　　古今文集
　　杂著
　　连珠
　　盖闻艶丽居身而以蛾眉入妬贞华炤物而以絶等见猜是以班姬辞宠非无妖艶之色子寂寞岂乏耀之才
　　拟连珠　　　　　　　　庾信
　　盖闻邯郸已危徒思马服蓟城去矣空用荆轲是以竹杖扶危不能正武担之石芦灰缩水不能救宣房之河盖闻穴蚁冲泉未知逺虑禽巢幕何能支乆是以大厦既焚不可洒之以浸长河一决不可鄣之以手盖闻三世用兵既非贻厥隂谋累叶必以凶终是以李都尉之风霜上兰山而箭尽陆平原之义气登河桥而路穷
　　盖闻亷将军之客馆翟廷尉之髙门盈虚倐忽贵贱何论是以平生故人灌夫不去门下賔客任安独存盖闻磨砺唇吻脂膏齿牙陵风扇毒向影吹沙是以敬而逺之有五子吁可畏也载鬼一车
　　判
　　羣书要语身言书判【唐选举志】
　　古今事实
　　南山之判
　　李元纮为雍州司户叅军时太平公主势震天下百司顺望风防尝与民竞碾硙元纮还之民长史窦怀贞大惊輙改之元纮大署判后曰南山可移判不可摇改繁畤令
　　判施籖表
　　范公质初作相与冯道同堂道轻其新进潜视所为质初知印当判事语堂吏曰当判之事并施籖表得以视而书之虑临文失误贻天下笑道闻叹曰真得大体吾不如也【谈苑】
　　打草蛇惊
　　王鲁为当涂宰渎货为务会部民连状诉主簿贪贿鲁即判曰汝虽打草吾已蛇惊【开元遗事】
　　判失猫讼
　　裴谞为河南尹尝有投牒误书纸背谞判云这畔似那畔那畔似这畔我辞与汝判笑杀门前着靴汉又有妇人投状争猫状云若是儿猫即是儿猫若不是儿猫即不是儿猫谞判云猫儿不识主旁我搦老防两家不须争将来与裴谞遂纳其猫【郑棨传信记】
　　古今文集
　　杂著
　　竞渡赌钱判
　　州申江都县人以五月五日于江津竞渡并设管时有县人王文身居父服来预管弦并将钱物赌竞渡因争先遂打舟人臂折
　　对　　　　　　　　　　康廷之
　　日观遥临旁分震泽雷陂廻瞰近届防沟郊连五达之庄地近一都之会人多轻剽俗尚骄奢属以良辰纒丝令节江干可望俱游白马之涛邑屋相趍并载飞龙之舳泛长波而急浆有类乗毛涌修浪而鸣船更同浮叶箫吟栁吹疑传塞北之声棹引莲歌即唱江南之曲王文闾阎贱品蓬荜庸流名教非闲礼仪多阙三年巨痛无闻毁瘠之哀五日佳游且预管弦之乐重以情存胜负志在豪雄争驰赤马之津竞赌青蚨之贯先后由其不等忿争于是遂兴无思李老之言俄折羊公之臂然其居丧听乐已紊科条在服伤人一何凶险论情摭事深秽皇猷定罪明刑理资丹笔
　　围棊判
　　安北副都防连帅爱与人奕棊闻冦至不辍御史以逗挠紏察
　　对　　　　　　　　　　郑少微
