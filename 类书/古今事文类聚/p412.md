<!-- { "loadSidebar": true } -->
　　无涯之恩忽降霄极非据之惕坐惊魂宇某【中谢】臣少无竒志长乏异短歩非疾扵骅骝翾飞自同扵燕雀逢圣神之再造属天地之兼容郑璞齐竽窃混声价秦冠汉绶叨践名级歩鸳池之清切陟鸾渚之便蕃出入五台周旋三阁行膺负玺之任遂服専车之宠万机损益蔽扵庸陋之心百揆谟猷滞扵膏肓之疾爰发皇揆特留宸眷假优闲之秩虽入杏坛参翊亮之谋尚和梅鼎徒延舟楫之誉竟防股肱之效挈瓶之智患在扵空虚瞰室之灾惧深扵盈满方陈骸骨之请遽荷云霄之命负乗之责前谤未除忝越之讥后恩仍及还振蜉蝣之羽欲参龙鳯之行赤绂妨贤物知不可素飱得位臣亦胡顔况八座枢机五曹要剧上仪七星之象旁理万邦之教自非元凯之眀允忠肃陈韩之敦朴淳深将何以厘正版圗扰安邦国臣之浅狭诚则贪叨朝有典章敢饕非望伏乞回乾坤之曲泽收雨露之殊私广访訏谟详求棫朴更引食场之彦俾临均土之司则受任得材无愆振鹭之美官方有序不失贯鱼之次
　　辞免除权户部尚书状　　　真徳秀
　　文昌在从列为最髙版曹扵国计为甚重自仲由之才圣门仅许以治千乗之赋况如臣之不肖而使摄大司徒之职治天下之赋其为不称亦已眀矣伏念臣曩负罪愆众所指目保全覆焘尽出圣君居闲数嵗而予之祠奉祠逾年而畀之郡甫及下考遽帅全闽感激恩光磨砻朽钝每思兴悠久之利不敢狥茍且之谋私愿朝廷假以嵗月庶几斯人受一分之赐少寛九重不忘逺之忧区区寸忱可以对越实无一念别凯宠荣岂圗到官俶尔四月丝纶之命忽降自天仰惟陛下更化以来大眀黜陟英髦济济聚在阙庭臣扵是岂不愿亲近日月之光簉迹鹓鸿之列而自量蹇劣莫副选抡冒昩而前必致颠踣伏望圣慈俯照忱悃收回涣汗用穆师言
　　再辞免户部尚书状　　　　真徳秀
　　需章有请涣汗未回读温诏之丁宁重防之感激伏念臣虽乏通眀之识粗知去就之宜昔政在私门固合进难而退易今权归公室所当朝召而暮行矧惟去国之十年常切爱君之一念每愁无路可输畎亩之忠讵意逢辰重瞻天日之表身未离扵闽峤心已骛扵阙庭盍即敬承敢云固避惟是天台髙选地官剧曹位在纳言难踵防门之武职専治赋媿亡晏筭之才僣渎睿聪冀还宸渥或改司扵闲局或仍缀扵旧班庶几上无滥予之嫌噐名増重下免幸逾之媿亷耻获全
　　谢除户部尚书表　　　　　真徳秀
　　十连窃宠媿藩阃之罔功一札遄归叨地官之进长班躐陪扵践斗惧深重扵履氷【中谢】伏念臣素守朴忠滥膺迪简曩被初元之召首跻迩服之荣自退屏扵山林寖逖违扵轩陛忧时之髪益白怅去国之十年恋阙之心为丹敢忘君扵一饭属起废再玷承流皂盖分符毡复既还扵旧物青防授钺綉行仍忝扵故乡曽坐席之未温忽赐环之已及方躬揽宏开扵公道而彚征必萃扵羣贤敢圗孤迹之漂流亦辱盛朝之记録且民部周司徒之职岂惟稽户口扵版圗顾尚书古纳言之官盖实専喉舌之枢要误拜演纶之渥冒陞曳履之华退省驽疲曷胜螡负兹盖恭遇皇帝陛下干刚天健蓄懿日新亲庶政以厉精大明黜陟临百官而昭徳洞察忠邪念臣尝参紫槖之聨知臣粗厉素丝之节辍还近缀俾侍清光臣敢不期称隆私勉坚初志生财有道虽惭源流本末之知事君勿欺愿竭献纳论思之报
　　辞免户部尚书状　　　　　　孙觌
　　窃以羣胡南牧大驾东廵奸雄奋臂而呼将士倒戈而至千官逃散万室惊奔刍粮委扵煨烬之余金缯捐扵冦盗之手理两朝衰乱之绪仰繄上智之明振一时乏絶之忧当重计臣之选吝有司之出纳制万货之低昻孰披軱扵肯綮之间多多益办是宜审听扵音声之际一一而吹选任或非其人误国莫大扵此如臣者本以簿书刀笔备藩宣之寄又以文章言语参侍从之华忽被诏除俾承人乏今廊庙御戎之急惟兵民足食之先宜得命世经纶之才安用老生陈腐之说智有所不及甚虞操刀制锦之伤狷有所不为何预越爼代庖之事
　　户部侍郎
　　歴代防革隋炀帝始置民部侍郎唐因之后改为户部龙朔二年改为司元少常伯咸亨元年复为户部侍郎宋户部之职皆归三司元丰官制行户部始总邦计置侍郎二员左曹五案【户口案税赋案农田案检法案知杂案】右曹五案【常平案免役案坑场案检法案知杂案】左曺除陈安石右曺除李定绍兴四年七月诏户部侍郎二贠通治左右曹职事以权吏部侍郎刘岑有请故有是命元仍唐宋旧置户部侍郎
　　羣书要语小司徒之职掌建邦之教法【周礼】地官之职邦教是先必选国华以从人望【韩退之除崔羣制】下制民产上经国用地官之贰实叅总焉【南丰拟制】往副民部孰如汝宜【同上】俾参版曹之繁【初寮制】君牙之贰【牋表类】地卿之贰爰委典司理财先示扵简亷利物每惩其聚敛【唐太诏令李綘】周有地官小司徒佐敷五教魏置度支尚书以济军国之用政有余地然后亷之【常集授户部侍郎専判度支制】善其职者为登大任中兹选者莫匪正人【白集】
　　古今事实
　　秩正贰卿
　　韦表防为中书舎人俄拜户部侍郎职如故时自长庆寳厯国家比多变故凡在翰林例无满嵗由是表防自监察六七年间秩正贰卿备承恩渥盛于一时
　　进为宰相
　　唐户部侍郎有二贠判使按者别一署谓之左户元和后选举华重宰相多由此进崔羣既相孟简代之【六典】
　　四十位郎
　　晋潘孟阳为户部侍郎年未四十其母谓曰以尔之才而位丞郎使吾忧之
　　三歴侍郎
　　李元纮歴工兵吏三侍郎上令宰臣及公卿以下精择堪为户部者多有荐元纮者乃拜户部侍郎元纮因条奏人间利害及时议得失以奏之上大恱因赐衣一副【本】
　　议户版利病
　　杨玚为户侍郎帝召大臣议户版玚言利病甚详帝咨赏
　　叙歴代户口
　　唐太宗问卢承庆歴代户口多少之数承庆叙夏已后迄周隋皆有依据
　　独无进献
　　李绛为户侍宪宗问曰户部比有进献至卿独无何也绛曰将户部钱进入内藏是用官物以求结私恩上嘉其直
　　不受纳赂
　　唐牛僧孺拜户部侍郎初韩入朝父子俱卒诸孤幼小穆宗命中使阅其宅簿以付家老而簿上具纳赂之所唯扵僧孺官侧朱书曰某月日送牛侍郎物若干不受穆宗按簿甚恱居无何议命相帝首可僧孺之名
　　计析秋毫
　　张平叔国之材臣也计能析秋毫吏畏如夏日司防逾月纲条甚张况师旅未息调食方急倚成取济非尔而谁【白居易除张平叔户侍制】
　　诏视财赋
　　潘孟阳权知户部侍郎诏驰驿江淮视财赋孟阳持气豪倨所至招金钱多补吏誉望大丧【并唐书】
　　开河疏谏
　　宋元祐五年主议者执开河减水之防户部侍郎蘓辙上防谏曰臣为户曹右曹【云　云】户部休戚计在此河若复缄黙谁当言者惟断在圣心尽罢其议
　　例外执奏
　　宋栁约字元礼权户部侍郎感激奋厉悉力尽言凡例外宣索皆执奏以进【周益公集】
　　财用非长
　　王彦威开成初为户侍判度支彦威扵儒该亦善吏事但经总财用出入米盐非所长也
　　伏猎误读
　　萧炅不知书尝与严挺之称伏腊为伏猎挺之曰省中岂容有伏猎侍郎乎乃出之【本】
　　自称老奴
　　唐张平叔为户侍狡险大言因王播以进既掌财用常屈公利以便私嬖幸多狎之既有宠扵上进退便僻杂以优谐或自称老奴无复大臣之体
　　玩狎郎吏
　　尝奏事毕降阶复升上每笑容之在班列玩狎郎吏哗肆无忌推盐法请宰相为之使因自求枢机之任【同上】古今文集
　　杂著
　　太常少卿赵瞻可户部侍郎诰　蘓轼
　　理财正辞禁民为非曰义先王之论理财也必继之以正辞名正而言顺则财可得而理民可得而正自顷功利之臣言政而不及化言利而不及义中外纷然朕益厌之具官赵瞻眀扵吏事辅以经术忠义之节白首不衰爰自秩宗擢贰邦计将使四方之人知予以耆老旧徳居此官者盖有盍彻之意焉
　　谢除户部侍郎表　　　　　蘓子由
　　掖垣清閟奉鈆椠以媮安民部剧烦以金谷而为职事非素学命不获辞伏念臣起扵南裔曽未再朞擢在近班讫无少补开口论事适宸心延纳之初引笔代言非书命纵横之际窃禄而已功何足云计日以言时亦未几方自甘扵汰去岂复意扵超升此盖伏遇太皇太后陛下仁圣无为静深照物坐阅工师之众灼知情伪之端察臣朴愚怜臣孤逺才虽未以应务性则不喜扵为邪试之剧曹兾其来效然臣观当今右部之政正值昔日新法之余召募忧扵践荒差繇患扵户少事既难办法当通方尚頼圣算之明稍寛民力之惫臣之疎拙徒自勉强茍少缓扵疮痍亦圗报之万一
　　再谢除户部侍郎表　　　　蘓子由
　　田野之姿入朝未几侍从之贵冒宠已多方懐汰去之忧敢有超迁之望【中谢】伏以右曹之政本専赋役之烦近嵗以来复益金仓之旧下关民力上计邦储朝廷议论积年扵兹吏民封章继日以上置局未遑扵成法付部要责其奏功将以适四方之宜为一代之典自非精练吏事通知民情何以上副忧勤下寛疲瘵如臣浅陋殆难克堪此盖伏遇皇帝陛下圣贵乗时孝先志眀扵因革之故达扵利病之源上览祖宗之成规下采今昔之公议昭然独断恵此小民谓臣出自贱寒或知劭农之意性本愚拙庶无希合之情度越众贤付以要务臣敢不上体圣虑勉尽鄙心
　　与户部钟侍郎书　　　　　朱元晦
