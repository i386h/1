<!-- { "loadSidebar": true } -->
　　宋太祖重惜名噐钱昱自白州刺史求文资得秘书监迁工部侍郎连典数郡无治声上谓宰相曰此贵家子不可以任丞郎改郢州团练使【笔谈】
　　求拜退章
　　宋端拱元年工部侍郎同知朝京官考课雷得骧求致政先是与赵普不协普再入相制下之日徳骧方立朝不觉笏堕遂拜章求退普之雠也
　　指陈实事
　　宋张忠蕳权工部侍郎给札侍从台谏条具时务公上十事时应诏数十人惟公与国子司业王十朋指陈实事斥言权幸无所囘隠明日上召两人对内殿大加穪赏赐酒者再囘授御书一轴
　　首言典学
　　杨山先生时为工部侍郎入对首言自古圣贤之君未有不以典学为务以君徳在是故也寻命兼侍读【长编】
　　工部郎中
　　歴代防革周礼大司空属官下大夫葢郎中之任也晋宋齐皆有起部郎中宋起部郎不常置梁陈改置起部侍郎隋初为工部侍郎炀帝改起部唐武徳改工部郎中龙朔改司平大夫咸亨复光宅神龙并随曹改复宋元丰正名初除范子竒髙遵惠元因之置工部郎中
　　羣书要语冬卿之属【公是行李徽之制】中台起曹郎选尤重【曲阜制】宫室城隍程匠度材之事郎于起部其选甚髙【南丰范子竒制】郎吏今之高选工官号为剧曹【张元方制】
　　诗句身觉省郎在家须农事归【杜甫】不才名位晩敢恨省郎迟【同上防府书懐】　郎官幸备员　欲陈济世策已老尚书郎　虽为尚书郎不及村野人　馨香粉署姸【并杜诗注公时乃工部员郎不能诣省徒想其官署之妍美耳】
　　古今事实
　　掌程式
　　唐工部郎中贠外郎掌经营兴造之众务凡城池之脩濬土木之缮葺工匠程式咸经度之【六典】又掌兴造工匠诸公廨舎宇五行纸笔之事【职员令】
　　知制诰
　　宋范杲以工部郎中知制诰【会要】
　　古今文集
　　律诗
　　赠工部郎中　　　　　　　王建
　　金炉烟里要班头欲得归山可自由每度报朝愁入阁在先教示小千牛
　　工部员外郎
　　歴代防革后周依周礼制置小司空盖员外之职也隋开皇六年置工部员外郎炀帝改起部承务郎唐改为工部员外郎龙朔三年改司平员外郎咸亨光宅神龙随改复宋仍唐旧元置二人
　　羣书要语隋朝二十四司各置员外郎一人以司其曹之帐借昔陶景代之髙义始愿四十为尚书郎而不遂国朝选着尤因其良【元稹授罗譲工部员外郎制】
　　诗句馨香粉署妍【杜诗注公时为工部员外郎不能诣省徒想其官署之美耳】欲陈济世策已老尚书郎【杜诗】不才名位晩敢恨省郎迟【杜防府书怀】郎官幸备员【同上】虽为尚书郎不及村野人【同上】
　　古今事实
　　杜甫献赋
　　杜甫有诗名宗时献朝飨太清宫赋拜官禄山陷京师宗幸蜀肃宗即位于灵武甫间闗奔诣行在拜左拾遗因房琯罢相甫谏不纳请告省家后严武辟为幕府拜工部员外郎劒南西川节度府叅谋官【本记】
　　蒋系泣谏
　　蒋系迁工部员外郎又迁郎中宰相宋申锡为北军罗织罪在不测系与谏官崔亮泣谏于玉阶之下申锡方减死时论称之【唐书】
　　工部分掌【山林川泽之禁】　旧虞部
　　歴代防革周礼有山虞泽虞盖虞部之职也魏始有虞部郎中晋因之宋齐省梁陈为侍郎隋为承务郎唐龙朔为司虞大夫咸亨随曹改复宋虞部无掌以屯田郎兼之元工部以令史分掌
　　羣书要语山虞掌山林之政令泽虞掌国泽之政令【周礼】帝曰畴若予上下草木鸟兽佥曰益哉帝曰俞咨益汝作朕虞【书舜典】
　　古今事实
　　职掌山泽
　　唐郎中员外郎掌京都衢闗苑囿山泽草木及百蛮蕃客时蔬薪炭供顿畋猎之事
　　虞衡之守
　　搜田以时泽梁有禁虞衡之守所以遂嘉生叅化育
　　工部分掌【都水监都水】　旧水部
　　歴代防革后周冬官有司水中大夫有司水上士隋文帝有水部侍郎炀帝改承务郎唐复故龙朔改司水大夫咸亨随曹改复宋水部无所掌元设都水监都水一员并工部
　　羣书要语川衡掌廵川泽之禁令
　　诗句省中官最美无似水曹郎
　　古今事实
　　掌津济运漕
　　唐郎中员外郎掌津济舩舻渠梁隄堰沟洫渔捕运漕碾硙之事

　　古今事文类聚新集卷十六
　　钦定四库全书
　　古今事文类聚新集卷十七
　　元　富大用　撰
　　枢宻院部
　　枢宻院【行枢宻院同】
　　歴代防革唐代宗永泰中置内枢宻使始以宦者为之初不置司局但有屋三楹贮文书而已其职掌惟承受表奏于内中进呈若人主有所处分则宣付中书门下施行而已永泰中宦官董廷秀叅掌枢宻事长庆中王守澄知枢宻事旧左右军容多入为枢宻亦无视事之防后僖昭时杨复恭西门季欲夺宰相权乃于堂状后帖黄指挥公事此其始也后梁革唐世宦官之开平元年改枢院为崇政院唐庄宗同光元年复以崇政院为枢密院晋天福中以桑维翰知枢宻院事四年废枢宻院【以刘处谦兼枢宻奏议多不称防又处谦丁内忧遂废其院】开运元年复置周显徳六年范质王溥并叅知枢宻院事宋枢宻院与中书对持文武二柄号为二府太平兴国四年以石熈载为枢宻直学士签书院事签书之名始此淳化三年以张逊知院事温仲舒冦凖同知院事同知院之名始此治平中以郭逵同签书院事同签书之名始此时陈升之三至枢府神宗欲稍异其礼乃以为知院元丰改官制议者欲废宻院归兵部神宗曰祖宗不以兵柄归有司故专命官统之互相维制不从然以宻院聨职辅弼非出使之名乃定置知院同知院二人専以兵机军政为职元置枢宻院掌凡武备机宻之事有枢宻使同知又有副使签书院同签书其属有判官经历都事照磨管勾等职在外又置行枢宻院自副使始以下诸职皆同
　　羣书要语枢宻院掌天子之机务及天下邉境军马之政令【防要】宥宻之府总枢宻于万防【王禹偁制】枢谟靖宻【王曽制】听解神机之剧【小畜集】典温省之务【胡文恭行王畴妻制】仍冠中枢【温公撰潞公碑】宜冠聮于枢省【王岐公集】天极环枢神兵会府【文彦博制】北枢之躔筦典神务【赐张耆诏】擢賛上枢【回蔡枢宻】旋冠谟于宥省【赠曽公亮批劄】枢要之司【六一集】宻勿之司【杨文公表】枢使知院典机务掌兵政出纳宻命以佐邦治【续防要】知院掌佐天子执兵政【同上】宜总鸿枢【温公集】丹地廻翔便总万机之任【牋表类】
　　诗句惟仲淹弼一防一契天实赍予予其敢忽曰衍汝来汝予黄髪遂长枢府兵政无蹶予早识琦琦有竒骨可属大事重厚如勃【石徂徕圣徳诗】
　　古今事实
　　天枢
　　后汉皇帝纪注春秋运斗枢北斗第一天枢第二璇第三玑也
　　西枢
　　熈寜三年诏曰国家以西枢内辅翊賛本兵任为重矣
　　专掌兵籍
　　李纲除知枢宻院奏云祖宗之法枢宻院事掌兵籍虎符三衙管军诸路帅臣主兵柄各有分守所以维持军政万世不易之法也【信録】
　　专统兵机
　　李纲以右丞被命枢筦奏云伏圣恩除知枢宻院事以被命鸿枢专统兵机宜得魁竒英伟之人以居其任【同上】
　　三省聚议
　　常事宻院自行至涉邉则三省聚议谓之开南防【吕源明堂塾记】
　　三省同议
　　神宗改官制大事三省共宻院同议进呈画防称三省枢宻院同奉圣防三省官皆同签付枢宻院行之小事独取防行讫闗三省每朝三省枢宻院先同对枢宻退侍于殿庐三省始留进呈三省事退枢宻院再上进呈独取防遂为定制【同前】
　　呈本院事
　　施大资防与枢宻周公呈本院事上曰适来一二事卿等各陈所见甚闗朝廷大体公复奏曰臣陛下擢用日愧素飡疉圣训敢不竭股肱之力【言行録】
　　争西府事
　　韩魏公曰庆厯中王希文彦国同在西府上前争事议论各别下殿各不失和气如未常争也当时相善三人正如推车子葢其心主于车可行而已不为已也【魏公别録】
　　发宣头帖
　　郭崇韬安重诲为枢宻使始分领政事不由中书直行下者谓之宣如中书之勑小事则发头子拟堂帖也至本枢宻院用宣及头子【家塾广记】
　　陈朝廷体【见呈本院事】
　　周知世务
　　李谘字仲询諡宪成尝知枢宻院事谘性明逹周知世务处剧若闲暇在枢府抑儌幸号为称职【东都事畧】
　　召问治要
　　张忠定公熹字子公孝宗受禅召除同知枢宻院事问为治之要公言内治乃可以外攘愿诏百执事赴都省给札条具上大喜于是事大欲言不能自达者纎悉闻矣【言行録】
　　托以腹心
　　吕公着复同知枢宻院事神宗手诏曰顾在廷之人有可以托中外腹心之寄均皇家休戚之重无逾卿者可亟起视事
　　收之桑榆
　　吕公着拜同知枢宻院事公着谢因奏曰臣老于阃外陛下收之桑榆唯知拳拳纳忠以报恩
　　权衡人才
　　吕公着好士出于天性士大夫有以人物为意者必问其所知所闻叅覈以待上求上尝谓辅臣曰公着之于人材其言不欺如权衡之于称物也【通畧】
　　笔识诸将
　　刘忠肃公珙字共父乾道三年擢同知枢宻院公以本兵柄于诸将之能否不可以不周知乃自诸管军统领官下至裨将佐日召三四人与语得其材用所宜輙笔识之以待选用
　　古今文集
　　杂著
　　上韩枢宻书　　　　　　　苏洵
