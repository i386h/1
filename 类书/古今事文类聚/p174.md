<!-- { "loadSidebar": true } -->
　　羣书要语占梦掌其嵗时观天地之防辨隂阳之气以日月星辰占六梦之吉凶一曰正梦二曰噩梦三曰思梦四曰寤梦五曰喜梦六曰惧梦【春官】召彼故老讯之占梦【正月】隂气壮则梦渉大水而恐惧阳气壮则梦渉大火而燔浮虚为疾者则梦沈实为疾者则梦溺【列子】真人其寝不梦其觉无忧【大宗师】至人无梦【文中子】数遇恶梦一曰魂妖二曰心贼三曰尸贼梦觉以左手蹑人中二七过啄齿二七遍反凶成吉夜遇善梦觉当摩目二七叩齿三七遍【真诰】
　　古今事实
　　梦游华胥
　　黄帝忧天下之不治竭聪明尽智力焦然饥色皯黣昏然五臓异感于是放万防退而闲居大庭之馆斋心服形三月不亲政事昼寝而梦游于华胥氏之国其国无帅长自然而已其民无嗜欲自然而已不知乐生不知恶死故无夭殇不知亲己不知疎物故无爱憎乗空如履实寝虚若处牀云雾不硋其视雷霆不乱其聴神行而已黄帝既寐恬然自得曰今知至道不可以情求矣又二十有九年天下大治防若华胥氏之国而帝登遐【列子】
　　梦风后力牧
　　黄帝梦大风吹天下之尘垢皆去又梦人执千钧之弩驱羊数万羣帝寤而叹曰风为号令执政者垢去土解清治者天下岂有姓风名后者哉夫千钧之弩异力能逺者也驱羊数万羣是能善牧者也天下岂有姓力名牧者于是依二梦之占而求之得风后于海隅登以为相得力牧于大泽进以为将【世纪】
　　梦人负鼎
　　汤思贤梦见有人负鼎抗俎对已而笑寤而占曰鼎为和味俎者割裁天下岂有人为吾宰者哉【世説】
　　梦得良弼
　　髙宗梦得説使百工营求诸野得诸傅岩王曰梦帝赉予良弼
　　梦与九龄
　　周文王谓武王曰汝何梦矣对曰梦帝与我九龄文王曰女以为何也武王曰西方有九国君王其将抚诸文王曰非也古者谓年龄齿亦龄也我百尔九十吾与尔三焉文王九十七而终武王九十三而终【文王世子】
　　考牧梦鱼
　　宣王考牧诗牧人乃梦众维鱼矣旐维旟矣大人占之众维鱼矣实维丰年旐维旟矣室家溱溱【无羊】
　　考室梦熊
　　宣王考室诗吉梦维何维熊维罴男子之祥维虺维蛇女子之祥
　　梦天压己
　　初穆子去叔孙氏及庚宗遇妇人使私为食而宿焉问其行告之故哭而送之适齐娶于国氏生孟丙仲壬梦天压已弗胜顾而见人黑而上偻深目而豭喙号之曰牛助余乃胜之旦而皆召其徒无之且曰志之宣伯曰鲁以先子之故将存吾宗必召女召女何如对曰愿之久矣鲁人召之不告而归既立所宿庚宗之妇人献以雉问其姓对曰余子长矣能奉雉以従我矣召而见之则所梦也未问之名号之曰牛曰唯皆见其徒使视之遂使为竖【昭四】
　　梦祖道
　　楚子成章华之台愿与诸侯落之太宰防启疆来召公公将往梦襄公祖梓慎曰君不果行襄公之适楚也梦周公祖而行今襄公实祖君其不行子服恵伯曰行先君未尝适楚故周公祖以道也襄公适楚矣而祖以道君不行何之三月公如楚【昭十】
　　梦黄熊
　　郑子产聘于晋晋侯有疾韩宣子逆客私焉曰寡君寝疾于今三月矣竝走羣望有加而无瘳今梦黄熊入于寝门其何厉鬼也对曰以君之明子为大政其何厉之有昔尧殛鲧于羽山其神化为黄熊以入于羽渊实为夏郊三代祀之晋为盟主其或者未之祀也乎韩子祀夏郊晋侯有间赐子产莒之二方鼎【昭七】
　　梦立子
　　卫襄公夫人姜氏无子嬖人婤姶生孟絷孔成子梦康叔谓已立元余使羁之孙圉与史茍相之史朝亦梦康叔谓已余将命而子茍与孔烝鉏之曽孙圉相元史朝见孔成子告之梦梦协故立灵公【昭七】
　　梦兰【见诞子门】
　　结草梦报【见报德门】
　　梦二竖子【见医门】
　　梦吉而凶
　　主父苕荣之歌叔孙竖之兆似有其实矣卒基莫大之祸
　　梦奠两楹【见祭奠门】
　　梦射月
　　晋吕锜梦射月中占之曰姬姓日也异姓月也必楚王也【左】
　　梦盬脑
　　晋侯梦与楚子抟楚子伏己而盬其脑子犯曰吉我得天楚伏其罪吾其柔之
　　梦为鸟
　　宋昭公梦为鸟咮加于南门尾加于北门曰予梦必立
　　梦周公
　　孔子曰甚矣吾衰也久矣吾不复梦见周公
　　梦中占梦
　　长吾子谓瞿鹊曰梦饮酒者旦而哭泣梦哭泣者旦而田猎方其梦之不知其梦中之梦又占焉无异寤也固乃非常人之所知【庄子】
　　梦为蝴蝶【见蝶门】
　　梦神【见门】
　　梦髙唐【见美女门】
　　梦游钧天
　　赵简子疾五日不知人及寤语大夫曰我梦之帝所游于钧天广乐九奏万舞其声动人也【史】
　　梦蕉覆鹿
　　郑人有薪于野者遇骇鹿击而毙之恐人见之也遽而蔵诸隍中覆之以蕉不胜其喜俄而遗其所蔵之处遂以为梦焉顺途而咏其事傍人有闻者用其言而取之既归告其室人曰向薪者梦得鹿而不知其处吾今得之彼直真梦者矣室人曰若将是梦见薪者而得鹿耶讵有薪者耶今真得鹿是若之梦真耶夫曰吾据得鹿何用知彼梦我梦耶其妻又疑其为梦薪者归复其真梦蔵之之处又梦得之之主案所梦而寻得之遂讼而争之归之士师士师欲二分之以闻郑君皆互有梦觉之説相国曰欲辨梦觉惟黄帝孔丘【列子】
　　梦乗赤龙
　　光武召冯异曰我昨夜梦乗赤龙上天觉寤心中动悸异因下席拜贺曰此天命发于精神也遂与诸将议定上尊号【东观汉记】
　　后梦扪天
　　和熹邓后尝梦扪天以讯占梦言尧舜攀天而上汤反防天皆圣王之梦
　　梦吐白凤【见赋门】
　　梦登天门
　　陶侃梦生八翼飞而上天见天门九重比登其八唯一门不得入阍者以杖击之因坠地折其左翼
　　梦迁太守
　　邓殷为淮南太守梦行水邉见一女子虎在后来荡断鞶囊占者以为水邉有女汝字也断鞶囊者新虎头代旧虎头也果迁汝隂
　　梦舞拍手【见火灾门】
　　梦狼噉脚
　　索紞郡功曹张邈尝奉使诣州夜梦狼噉一脚紞曰脚肉被噉为却字防东虏反遂不行
　　梦竿中天
　　索紞张斌当举孝亷梦竪竿中天紞曰此未字也斌果停
　　梦牛
　　蜀蒋琬夜梦一牛头悬在门下流血滂沲赵直曰见血者事分明也牛角及鼻公字之象位当为三公果为中书令
　　梦松生腹
　　吴丁固为尚书梦松生其腹上谓人曰松字乃十八公也后十八嵗吾其为公乎卒如梦焉【孙晧】
　　梦三刀
　　王濬梦三刀于梁上又益一刀李毅贺曰明府其临益州乎卒如其言
　　梦棺梦粪
　　或问殷浩将涖官而梦棺将得财而梦粪何也曰官本臭腐财本粪土人以为名言
　　梦日绕城
　　晋明帝微行察王敦营垒敦正昼寝梦日环其城惊起曰此必黄须鲜卑奴也
　　梦椽笔
　　王珣梦人以大笔如椽与之语人曰此当有大手笔事
　　梦紫文鷟
　　张荐祖鷟为儿时梦紫文大鸟五色成文止其庭大父曰吾闻五色赤文凤也紫文鸑鷟也若壮殆以文章瑞朝廷乎
　　三梦刍狗
　　魏文帝以周宣为中郎属太史尝有问宣曰吾昨夜梦见刍狗其占何也宣曰君得美食耳有顷出行果遇丰膳后又问曰昨夜复梦刍狗何也宣曰君堕车折脚宜戒之果如宣言后又问昨夜复梦刍狗何也宣曰君家失火当善防之俄遂火起问曰前后三时皆不梦也聊试君耳何以皆验宣曰此神灵动君使言故谓真梦无异又问宣曰三梦刍狗而其占不同何也宣曰刍狗者祭神之物故君始梦当得饮食祭祀既讫则刍狗为车所铄故中梦当堕车折脚车铄之后必载为樵故后梦忧失火也
　　梦笔
　　梦破心
　　梦剖肠【并见文章】
　　梦双陆【见博门】
　　梦君别臣
　　魏证疾太宗梦与证别既寤流涕是夕证卒故白居易撰御制碑文云昔髙宗得良弼于梦中朕今失贤臣于觉后
　　梦父类子【见姓名门】
　　神祠谒梦
　　裴寂过华山祠祈神自卜夜梦老人谓曰君年逾四十当贵
　　梦手捧天【见天门】
　　古今文集
　　杂著
　　论梦生于想
　　卫玠问乐令梦云是想乐曰形神不接岂是想耶卫曰因也乐曰未尝梦乗车入防穴持虀啖铁杵皆无想无因故也卫思不得成病乐为解析即瘥乐叹曰此儿胸中必无膏肓之疾
　　东莱吕氏曰形神相接而梦者世归之想形神不接而梦者世归之因因之説曰因羊而念马因马而念车因车而念盖固有牧羊而梦鼔吹曲盖者矣是虽非今日之想实因于前日之想故因与想一説也信如是説无想则无因无因则无梦举天下之梦不出于想而已矣然叔孙穆梦竖牛之貌于牛未至之前曹人梦公彊之名于强未生之前是果出于想乎果出于因乎虽复起乐广于九原吾知其未必能判是议也【博议】
　　古今占梦
　　汉艺文志七畧杂占十八家以黄帝长栁占梦十一卷甘德长栁占梦二十卷为首其説曰杂占者纪百家之象善恶之证众占非一而梦为大故周有其官周礼太卜掌三梦之法一曰致梦二曰觭梦三曰咸陟郑氏以为致梦夏后氏所作觭梦商人所作咸陟者言梦之得周人取焉而占梦专为一官以日月星辰占六梦之吉凶其别曰正曰噩曰思曰寤曰喜曰惧季冬聘王梦献吉于王王拜而受之及舎萌于四方以赠恶梦舎萌者犹释采也赠者送之也诗书礼经所载髙宗梦得説周文王梦帝与九龄武王伐纣梦协朕卜宣王考牧牧人有熊罴虺蛇之梦召彼故老讯之占梦左所书尤多孔子梦坐奠于两楹然则古之圣贤未尝不以梦为大是以见于七畧者如此魏晋方技犹时或有之今人不复留意此卜虽市井妄术所在如林亦无一人以占梦自名者其学殆絶矣【容斋随笔】
　　枕中记　　　　　　　　沈既济
　　开元七年道士吕翁者得神仙术行邯郸道中息邸舎隠囊而坐俄见少年卢生衣短褐乗青驹亦止邸中与翁言笑卢生顾其衣装敝防乃叹曰大丈夫生世不谐困如是也翁曰子谈谐方适而叹其困何也生曰吾尝志于学自惟青紫可拾今已过壮犹勤畎亩非困而何言讫而目昏思寐时主人方蒸黍翁乃探囊中枕以授之曰子枕吾枕当令子荣适如志其枕青磁而窍其两端生俛首就之见其窍渐大明朗乃举身而入遂至其家数月娶清河崔氏女女容甚丽生资愈厚明年举进士登第释褐转渭南尉俄迁监察御史转起居舎人知制诰三载出典同州迁陕牧移节汴州领河南道采访使征为京兆尹是嵗神武皇帝方事戎狄除御史中丞河南道节度大破戎虏归朝册勲恩礼极盛转吏部侍郎迁户部尚书兼御史大夫为时宰所忌以飞语中之贬端州刺史三年征为常侍未防同中书门下平章事同列复诬与邉将交结图不轨下制狱中官为保之减死投驩州数年帝知寃复进为中书令封燕国公生五子有孙十余人后以年逾八十病薨卢生欠伸而寤见其身方偃于邸舎吕翁坐其傍主人蒸黍未熟生蹶然而兴曰岂其梦寐也耶翁谓生曰人世之适亦如是矣生怃然良久谢曰夫宠辱之道穷达之运得丧之理死生之情尽知之矣此先生所以窒吾欲也敢不受教稽首再拜而去
　　大槐宫记　　　　　　　陈翰
