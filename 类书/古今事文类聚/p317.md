<!-- { "loadSidebar": true } -->
　　栁文后龙城録杂记王铚性之所为也子厚叙事文字多少笔力此记衰弱之甚皆寓古人诗文中不可晓知底于其中似暗影出【朱语録】
　　评稽古録
　　稽古録一书可备讲筵宫僚进读小儿读六经了令读之亦好末后一表其言如蓍一一皆验又曰温公之言如桑麻谷粟且如稽古録极好看常思量教太子诸王恐通鉴难防且防一部稽古録人家子弟若先防得此便是一部古今在肚里又曰稽古録有不备者当以通鉴补之温公作此书想在忙里做成元无义例【朱语録】
　　评指掌图
　　指掌图非东坡所为
　　评苏子古史
　　苏黄门古史尽有好处如论庄子三四篇讥议夫子处以为决非庄周之书是后人截断庄子本文搀先入此其考据甚精密但今观之庄子此数篇亦甚鄙俚又曰伯恭子约宗太史公之学以为非汉儒所及某尝痛与之辩子由古史言马迁浅陋而不学踈略而轻信此二句最中马迁之失伯恭极恶之如伯夷传孔子正説求仁得仁又何怨他一传中都是怨辞尽説坏了伯夷子由古史皆删去之尽用孔子之语作传岂可以子由非马迁为不是【朱语録】
　　评范公唐鉴
　　范太史唐鉴第一段论守臣节处不圆要做一书补之不曽做得范氏此文字草草之甚其人资质浑厚说得都是此平正只是踈多不入理终守臣节处于此亦须有些处置岂可便如此休了如此议论岂不为英雄所笑又曰唐鉴有踈处孙之翰唐论精细説得利害如身亲歴之但理不及唐鉴耳又曰唐鉴多说得散开无收杀如姚崇论择十道使患未得人他自说得意好不知范氏何故却贬其说又曰唐鉴白马之祸欧公论不及此【朱语録】
　　评东都事畧
　　文公防东都事略谓学者曰只是说得一个影子偶防陈无已传他好处都不载问他好处是甚事曰他好处是不见章子厚不着赵挺之绵袄后挺之闻其贫甚怀银子见他欲以赒之坐间听他议论遂不敢出银子如此等事他都不载如黄鲁直亦有好处不曽载得又问鲁直好在甚处曰他亦孝友【朱语録】
　　评胡史管见
　　胡致堂议论英发人物伟然向甞侍之坐见其数杯后歌孔明出师表诵张才叔自靖人自献于先王议陈了翁奏状等可谓豪杰之士也读史管见乃岭表所作当时并无一册文字随行只是记忆所以其间有抵牾处又曰管见其为文字与所见甚高处着他自做处全相反　或问致堂管见初见之喜不可言后见南轩集中云病败不可言又以专为秦桧设岂有言天下之理而专为一人者文公曰尽有好处但好恶不相掩耳又问如首章三晋事人多不以为然自今观之只是怕温公耳文公曰诚是怕温公但如周王不分封也别无个出【朱语録】
　　评宋朝文鉴
　　伯恭文鉴有止编其文理佳者有其文且如此而众人以为佳者有其文虽不甚佳而其人贤名微恐其泯没亦编其一二篇者有文虽不佳而理可取者凡五例已忘其一　与伯恭书云文鉴条例甚当今想已有次第但一种文胜而义理乖僻者恐不可取其只为虚文而不说义理者却不妨耳佛老文字恐须如欧阳公登真观记曽子固僊都观菜园寺记之属乃可入其他賛邪害正者文词虽工恐皆不可取也　朱文公读文鉴曰伯恭文鉴去取之文如某平时不熟者也不敢断他有数般皆某熟防底今栋得无巴鼻如诗好底都不在上靣却载那衰飒底把作好句法又无句法把作好意思又无意思把作好劝戒又无劝戒防他编康节诗不知怎生地那天向一中分造化人从心上起经纶底诗却不编入又曰文鉴后来为人所譛复令崔敦诗删定奏议多删改之如蜀人吕绹有一文论制师服此意甚佳吕止收此一篇崔云绹多少好笑何独收此遂去之更无入他文又曰如编得沈存中律厯一篇説浑天亦好【朱语録】
　　评容斋随笔
　　洪景卢随笔中辩得数种伪书皆是但首卷载欧帖事却恐非实世间伪书如西京杂记顔师古已辩之矣【朱语録】
　　劝朱侍讲勿著书　　　　杨廷秀
　　某九月十月之交于甘道士曽无疑连得报教二书幽忧满怀风濯雪释即辰首冬殊温恭惟悬车里门天相台候动止万福玉婘尊穉均庆某老身幸安稳黄能台骀辈察其纳禄不官鹭股无可割者不见祟而今歳秋热不照年例特地祝融为虐坐甑蒸炊怏怏无奈先之以痁申之以河鱼盖两月而后已得书云股肱之疾移及腹心且艰于慿乌皮呻青竹是在医法顾不察耳藏神不曰孰使我饥渇之不恤者非书耶孰使我刿目镂心搯摧胷肾者非书耶某屡陈囊研椟笔之方而以水投石谂以酷嗜在此第恨病而力不足耳政使和缓复生能浣此学古之胷而砭此土炭之嗜耶诹及启棘宾商之义即问焉于益公益公报以二説今録在别纸似闻所着楚词解甚竒可得而窥见否献方之未既而又纵臾之又似李公择戒东坡勿作诗而反送墨也一笑愿言珍重用永麋寿
　　杂诗
　　献跋朱元晦楚词解　　　杨廷秀
　　注易笺诗解鲁论一帆径渡浴沂天无端又被湘累唤去看西川竞渡船
　　霜后枯林无可羮饥吟长作候虫声藏神工诉天应泣支赐江蓠与杜蘅
　　答杨廷秀问讯离骚之句　朱元晦
　　昔诵离骚夜扣舷江湖满地水浮天只今拥鼻寒牕底烂却沙头月一船
　　春到寒汀百草生马蹄香动楚江声不堪强借三峯靣且为灵均作杜蘅
　　自注云佛法不怕烂却即禅家语也杜蘅一名马蹄香本草辨伪药云细辛则杜蘅水浸令直三峯谓华隂也
　　答袁机仲论启防　　　　朱元晦
　　忽然半夜一声雷万户千门次第开若识无心含有象许君亲见伏羲来












　　古今事文类聚别集卷二
　　钦定四库全书
　　古今事文类聚别集卷三
　　宋　祝穆　撰
　　儒学部
　　书籍【借书　鬻书】
　　羣书要语在则人亡则书【子】火炙简令汗取其青易书不复蠧谓之汗简【后呉祐传】又造纸以当防【傅咸纸赋】盛书有青缣袠布袠绢袠【晋中经簿】袠书衣也【说文】怀幽卷赜载妙抱宻用舍以道卷舒不失【谢康乐书帙铭】古人写书皆用黄纸以蘗染之所以辟蠧故曰黄卷【遯斋闲览】
　　诗句韩庄百家天起孔子大道寒于灰【荆公】饥来一字不堪煑【坡】白发挑灯写细书【后山】鬻书尽拈书籍卖来问尔东家
　　古今事实
　　文籍始生
　　伏羲始画八卦造书契以代结绳之政由是文籍生焉【书序】注以书书木邉言其事刻其木谓之书契疏书之于木刻其侧为契各持其一后以相考合
　　竹简写书
　　伏生口授尚书更以竹简写之【书序】
　　布在方防
　　文武之政布在方防注方版也防简也
　　折竹以写
　　张仪苏秦二人同志或佣人写书行遇圣人之文无题记则以墨画于掌内及股里夜还更折竹写之【拾遗记】
　　李斯请焚书
　　丞相臣斯昧死言请史官非秦记皆烧之非博士官所职天下敢有藏诗书百家语者悉诣守相杂烧之有敢耦语诗书弃市以古非今者于吏见知不举者与同罪令下三十日不烧黥为城旦所不去者毉药卜筮种树之书若欲有学法令以吏为师制曰可【史】
　　汉世求书
　　汉惠帝除挟书之律　武帝置写书之官　成帝时以书颇散亡使谒者陈农求遗书于天下
　　以驴负书
　　李固为三公子躬步以驴负书从师【本传】
　　分书复归
　　魏邴原师孙崧崧曰兖豫之士未有若君者以书相分原重其意难辞之藏书于家游学八九年归以书还崧
　　载书与人
　　魏王粲诣蔡邕邕谓客曰此王公孙有异才吾不如也吾家书籍文章当尽与之邕有书仅万卷末年载数车与粲
　　中古文
　　晋荀勗得汲郡中古文竹书诏勗撰次之以为中经列在秘省【本传】
　　载三十车
　　张华无余财唯文史溢几箧徙居载书三十车【本传】
　　手抄口诵
　　后魏李彪家世寒微高恱家富典籍彪于其家手抄口诵不暇寝食
　　在官写书
　　北齐郎基为颍川太守尝云任官之所木枕亦不须作况重于此乎唯颇令人写书潘子义谓基在官写书亦是风流罪过基曰观过知仁斯亦可矣
　　藏巾箱中
　　北齐衡阳王钧常手自细书五经置巾箱中侍读贺价曰殿下家自有坟索复何须蝇头细书别藏巾箱中答曰巾箱中有五经于检阅既易且一更手写则永不忘诸王争效为巾箱五经
　　写书获荐
　　北齐赵彦深初为司马子如贱客供写书子如善其无误荐之神武
　　始刻印板
　　后唐明宗长兴二年宰相冯道李愚请令判国子监田敏校正九经刻板印卖朝廷从之【闻见録】
　　借书不进【以下系借书】
　　班彪与从兄嗣共游学家有赐书桓谭欲借嗣不进【叙传】
　　客作借书
　　匡衡勤学邑大姓不识字家富多书乃与客作不求其价主人怪而问之衡曰愿得主人书徧读之主感叹给以书后成大儒【西京杂记】
　　借书成诵
　　延笃从唐溪李度受左氏欲写传本无纸乃借本诵乆之辞归李度曰卿欲写本何故辞归答曰已诵之矣【先贤传】
　　送书一车
　　晋皇甫谧自表就武帝借书帝送一车与之
　　借书刋谬
　　晋齐王攸就人借书必手刋其谬然后反之
　　书滛
　　刘孝标苦所见不博闻有异书必往祈借清河崔慰祖谓之书滛
　　书帖不借
　　王内史借船帖书之尤工者卢尚书甚寳之张宾防致书求假答云只可就防未尝借人后卢公守潞州忽有人持此帖诣张公求售张公惊问之云卢家郎书窃出遣卖耳张叹而却之【嘉话】
　　借书手抄
　　梁袁峻家贫从人假借书手自抄写日课五十纸纸数不登则不止
　　不就权势借
　　后魏蔡亮家贫佣书自业时陇西李冲当朝任事亮从兄光往依之谓亮曰安能久事笔砚何不往就李氏彼家饶书固可得学亮曰弟妹饥寒岂可独饱自可观书于市安能防人眉睫乎
　　不惮借书
　　齐崔慰祖字恱宗好聚书至万卷好事者来从假借日数十慰祖亲自取与未尝为辞
　　写书窃读
　　阳城字亢宗代为宦族家贫不能得书乃求为集贤写书窃官书读之昼夜不出房经六年无所不通
　　赁书写读【见读书门】
　　借书缉坏
　　陆借人编简坏者缉之文字谬误者刋之【笠泽丛书】
　　发愤镂版
　　母昭裔贫时尝借文选于交游间其人有难色发愤曰异日若贵当版以镂之遗学者后仕于蜀为宰相遂践其言刋之印行书籍创见于此事见陶岳五代史【挥麈録】
　　携饼借书
　　起畯字德进宋城人少治易时龚深甫易解新出世未多见畯闻考城一士人家有之则徒步往见独携饼食数枚以行既至其门求见主人问以借书之事意颇以为难而命之饭畯辞曰所为来者欲见易解耳非乞食也主人嘉其意方许就传因馆之一室中畯阖户昼夜写録饥则啖所携之饼数日而毕归书主人长揖而还【却扫编】
　　投防借书
　　倪若水藏书甚多子弟直日防书借书者先束脩投防然后借之【唐余録】
　　市肆阅书
　　后汉王充字仲壬授业太学家无书常游洛阳市肆阅所卖书一见辄诵忆
　　买书辄写【以下系鬻书】
　　北齐祖珽字孝征以舍人事文襄王客至请买华林徧略文襄多集书人一旦一夜写毕退其本曰不须也珽以徧略数帙质钱摴蒲文襄杖之四十
　　假作鬻书
