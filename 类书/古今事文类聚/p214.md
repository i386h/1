<!-- { "loadSidebar": true } -->
　　包拯知天长县有诉盗割牛舌者公使归屠其牛鬻之既而有告私杀者公曰何为割某家牛舌而又告之盗者惊服
　　摸钟试盗【见盗门】
　　古今文集
　　杂著
　　相牛经　　　　　　　　甯戚
　　牛岐胡夀【岐牵两服下分为三】去角近行驶眼欲得大眼中有白脉贯瞳子最快颈骨长且大驶壁堂欲得阔【脚股间也】倚欲得如绊马【聚而正也】膺庭欲得广【胃前】天关欲得成【背接骨】隽骨欲得垂【脊中央欲得下】兰株欲得大【尾林】丰岳欲得大【膝材骨】垂头欲得髙百体欲得垂星欲得有怒肉【蹄上巴肉覆蹄间名怒肉】力柱欲得大而成【当车骨也】悬蹄欲得如八字隂虹属头【隂虹者有双筋自尾骨属头】阳盐欲得广【阳盐者夹尾股前两膝上】常有似鸣者有黄也洞胡无夀珠渊无夀【旋毛当目下也】上池有乱毛妨主凶【上池角中央也】身欲得促形欲得如卷大臁疎肋难饴龙头突目好跳号筋欲得成就【筋后横筋也】毛欲得短宻若长疎不耐寒气尾不用至地尾毛少骨多者有力膝上肉欲得防角欲得细鼻如钟则雄牵口方易饴漦府方易饴
　　叹牛　　　　　　　　　刘禹锡
　　刘子行其野有叟牵牛于蹊偶问焉何形之瑰欤何足之病欤今觳然将安之欤叟揽縻而对云瑰其形饭之至也病其足役之过也请为君毕词焉我僦车以自给尝驱是牛引千钧北登太行南并商岭掣以回之叱以耸之虽涉淖跻髙毂如蓬而辀不偾及今废矣顾其足虽伤而肤尚腯以畜豢之则无用以庖视之则有赢伊禁焉莫敢尸也甫闻邦君飨士卜刚日矣是徃也将要售于宰夫余尸之曰以叟言之则利以余言之则悲若之何余方窭且无长物愿解裘以赎将置诸丰草之乡可乎叟冁然而咍曰我之沽是屈指计其直可以持醪而囓肥饴子而衣妻若是之逸也奚事裘为且昔之厚其生非爱之也利其力今之致其死非恶之也利其财子乌乎落吾事刘子度是叟不可再辞屈乃以杖叩牛角而叹曰所求尽矣所利趋矣是以员能霸吴属镂赐斯既帝秦五刑具长平威震杜邮死陔下项擒钟室诛皆用尽身残功成祸归可不悲哉可不悲哉呜呼以不匮之用而应夫无方使时宜之莫吾害也茍物于形若用极则忧眀已
　　下邳侯革华　　　　　韩愈
　　下邳侯革华者其先陇西人也三十六代祖守犍为黄帝时以力召拜大司农以其辟土有功又知稼穑之艰难迁轻车都尉子孙相继至周武王时徙居桃林冠冕遂絶其后人思其泽世之才因复其位而加任使焉华父犨生五年袭先祖爵禄仕至上轻车都尉华母世居长乐有乳哺之恩越王勾践时尝侍宴姑苏台诗所谓有觉徳行者也犨因引重至太行山力不任事遂死于辕下上嗟悼命太宰申屠公执刀而解之其支派分离散他处华长子也上念其父劬劳而死于王事封华为下邳侯诏将作大匠治之华为性坚劲屈强难以直御匠以其膏润之然后去其豪族而加裁割焉防太原人金十奴与新郑人斛斯生相逢荐华于五木大夫是后稍稍得成其名上嘉之遂释褐赐墨绶华尝曰吾辛勤乆今方成名得处上左右足矣及献之果然华为人善能履道别威仪进止趋跄一随人意上将驾出游畋猎驰骋毬击射御及礼神祭祀交賔接贤未尝不召华偕徃代事上乆之因病忽开口论议泄露宻防上由是踈之诏将作大匠治之又命其友金十奴等补过之寻献于上上虽纳有泥涂贱处方召使之余并不得预焉顷之上见其顔色顦顇又衰惫失度上咨叹曰下邳侯老而惫不任吾事今弃子于市不复召子矣华无息继者族人焉賛曰
　　革氏之先本出皮姓轩辕时苍颉观鸟迹制文字以其始于皮而至于革故从革焉汉书功臣表有煮枣侯革末者即其后也初革自逺而来赵武灵王时见重是后子孙盛于中国
　　牛赋　　　　　　　　　栁宗元
　　若知牛乎牛之为物魁形巨首垂耳抱角毛角疎厚牟然而鸣黄钟满脰抵触隆曦日耕百畆徃来修直植乃禾黍自种自敛服箱以走输入官仓已不适口富穷饱饥功用不有陷泥蹷块尝在草野人不慙愧利满天下皮角见用肩凥莫保或穿缄縢或实俎豆由是观之物无逾者不如羸驴服逐驽马曲意随势不择处所不耕不驾藿菽自与腾踏康荘出入轻举喜则齐鼻怒则奋掷当道长鸣闻者惊辟善识门户终身不惕牛虽有功于己何益命有好丑非若能力慎勿怨尤以受多福
　　书栁子厚牛赋后　　　　蘓子瞻
　　岭外俗皆恬杀牛而海南为甚客自髙化载牛渡海百尾一舟遇风不顺渴饥相倚以死者无数牛登舟皆鸣出涕既至海南耕者与屠者常相半病不饮药但杀牛以祷富者至杀十数牛死者不复云幸而不死即归徳于巫以巫为医以牛为药间有饮药者巫辄云神怒病不可复治亲戚皆为却药禁医不得入门人牛皆死而后已地产沉水香香必以牛易之黎黎人得牛皆以祭鬼无脱者中国人以沉水香供佛燎帝求福此皆烧牛肉也何福之能得哀哉予莫能救故书栁子厚牛赋以遗琼州僧道赟使以暁谕其乡人之有知者庻几其可衰矣
　　跋唐人暮雨牧牛图　　　朱元晦
　　吾老于农圃日亲犂耙故虽不识画而知此画之为真牛也彼其前者却顾而徐行后者骧首而腾赴目光炯然真若相语以雨而相速以归者览者未必知也良工独苦渠不信然延平余无竞出示此卷卷中有刘忠定邹忠公题字览之并足使人起敬而龙山老人又先君所选士而余所尝趋走焉者俯仰存殁为之慨然因识其后而归之
　　古诗
　　谢胡文学惠水牛图二卷　司马君实
　　牛生天地间益物用最大其功配坤元彖爻参众卦血毛类上帝肸蠁景福介宗庙及賔客百礼无不在引耒刺中田粒食烝民頼服箱走四方竭力任重载昔闻戴叟画图写穷纎芥胡君继其妙差肩立异代公卿仰名声一观不可丐如何散贱者遽有双图赉所嗟性颛愚雅不暁佳画有如歌九招钟鼔乐聋瞆得之乃虚器无异居大蔡神物恐化去立召风雨怪双图难卷还重贶敢不拜
　　牧牛词　　　　　　　　李涉
　　朝牧牛牧牛下江曲夜牧牛牧牛村口谷荷蓑出林春雨细芦管卧吹沙草緑乱挿蓬蒿箭满腰不怕猛虎欺黄犊
　　书晁説之考牧图后　　　蘓子瞻
　　我昔在田间但知羊与牛川平牛背稳如驾百斛舟舟行无人岸自移我坐读书牛不知前有百尾羊听我鞭声如鼔鼙我鞭不妄发视其后者而鞭之泽中草木长草长病牛羊寻山跨坑谷腾趠筋骨强烟蓑雨笠长林下老去而今长见画世间马耳射东风悔不长作多牛翁
　　牧牛儿　　　　　　　　张文濳
　　牧牛儿逺陂牧逺陂牧牛芳草緑儿怒掉鞭牛不触涧边栁古南风清麦深蔽目田野平乌犍砺角逐草行老牸卧噍饥不鸣犊儿跳梁没草去隔林应母时一声老翁念儿自携饷出门先上冈头望日斜风雨湿蓑衣拍手唱歌寻伴归逺村放牛风日薄近村放牛泥水恶珠玑燕赵儿不知儿生但知牛背乐
　　题牧牛图　　　　　　　陈去非
　　千里烟草绿连山雨新足老牛抱朝饥向山影觳觫犊儿枉走先过浦却立长鸣待其母母子为人实仓汝饷不慙人愧汝牧童生来日日娱只忧身大当把锄日斜睡足牛背上不信人间有广舆
　　律诗
　　升平调　　　　　　　　王元之
　　细草烟深暮雨收牧童归去倒骑牛笛中一曲升平乐幸得生来未解愁
　　牛　　　　　　　　　　欧阳永叔
　　日出东篱黄雀惊雪消春动草茅生土坡平慢陂田濶横载童儿带犊行
　　买牛　　　　　　　　　陆务观
　　老子倾囊得万钱石防山下买乌犍牧童避雨归来晚一笛春风草满川
　　诗话
　　托牛寓讽
　　李家眀滑稽善讽諌从后主登台望钟山见牛卧树隂下嗣主曰牛且热矣家明上絶句云曽遭甯戚鞭敲角又被田单火燎身闲背斜阳嚼枯草近来问喘更无人
　　骑牛作歌
　　陈仲举贤良熈宁中言新法不便谪南康酒税豢两黄犊时与刘凝之跨之游庐山凝之挂冠隠居尝作骑牛歌曰我骑牛君莫笑世间万事从吾好李伯时因画为图新安人竹洲先生吴恭父防亦题古风云汗血声利场举世循一轨霜风老觳松路石齿齿牛瘦仆夫疲累累山谷里两翁非病狂顾独不取彼牛背有佳处未可语俗子夷齐向千载凛凛有生气试问齐景公乌用马千驷
　　羊
　　羣书要语羔羊子也羜五月生羔也【亡遇】六月生羔也羍七月生羊也防【雉矫】羊未卒嵗也防牝羊也羒牡羊也【説文】吴羊牝一嵗曰防三嵗曰羝牡一歳曰牸三嵗曰防吴羊犗【居八反】曰防【满洛反】羖羊犗曰羯【广雅】羊一名髯须主簿【古今注】凡祭祀宗庙之礼羊曰柔毛【曲礼】大夫无故不杀羊【曲礼】羊泠毛而毳羶【内则】仲春鲜羔开冰【月令】伐冰之家不畜牛羊【大学】羝羊触籓羸其角【易】牂羊羵首【苕之华】由醉之言俾出童羖【賔筵】凡贽卿用羔羔有角而不用如好仁者执之不鸣杀之不谤类死义者羔饮其母必跪类知礼者羔之为言犹羊故以为贽【春秋繁露】十羊九牧【六帖】无异驱羊攻虎【汉书】无异使羊将狼【张良传】宋义下令军中曰狠如羊贪如狼不可使者皆斩之【同上】
　　诗句牛羊归径险　牛羊识童仆【并杜】麦陇纵牛羊【后山】喜动邻里烹猪羊【苏】北风低草见牛羊【山谷】
　　古今事实
　　宣王考牧
　　宣王考牧谁谓尔无羊三百维羣尔羊来思其角濈濈或降于阿或饮于池或寝或讹尔牧来思何蓑何笠或负其糇三十惟物尔牲则具尔牧来思以薪以蒸以雌以雄尔羊来思矜矜兢兢不骞不崩麾之以肱毕来既升
　　证父攘羊
　　叶公语孔子曰吾党有直躬者其父攘羊而子证之
　　存羊爱礼
　　子贡欲去告朔之饩羊子曰赐也尔爱其羊我爱其礼
　　羵羊土怪
　　鲁桓子穿井获如土缶其中有羊焉使问仲尼曰吾穿井得羊也对曰丘闻之土之怪羵羊也
　　童子牧羊
　　杨朱见梁惠王言治天下如运诸掌王曰先生有一妻一妾而不能治三畆之园而不能耘言治天下何也曰君见夫牧羊者乎百羊为羣使五尺童子荷棰而随之欲东而东欲西而西使尧牵一羊舜荷棰而随则不能前也【列子】
　　臧谷亡羊
　　臧与谷二人相与牧羊而俱亡其羊问臧奚事则挟册读书问谷奚事则博塞以游【荘子】
　　亡羊多岐
　　杨子之邻人亡羊既率其党又请杨子之竖追之杨子曰嘻亡一羊何追者之众邻人曰多岐既反问获羊乎曰亡之矣曰奚亡之曰岐路之中又有岐焉吾不知所之所以反也【列子】
　　肉袒牵羊
　　楚子围郑郑伯肉袒牵羊以逆曰孤不天不能事君使懐怒以及敝邑孤之罪也
　　羊斟不与
　　宋华元杀羊食士其御羊斟不与及战曰畴昔之羊子为政今日之事我为政与入郑师故败君子谓羊斟非人也以其私憾败国殄民【宣二】
　　羊舌为氏
　　昔有攘羊者以羊头遗晋叔向向母埋之不食后三年攘羊事发遣捕向家检羊骨肉都尽惟有舌在国人异之遂以羊舌为氏
　　隠于屠肆
　　屠羊説楚人隠于屠肆昭王失国説徃从王王反国欲将赏説説曰大王失国説失屠羊大王反国説亦屠羊臣之爵禄已复矣又何赏之有王使司马子綦延之以三珪之位説曰愿长反屠羊之肆耳遂不受【髙士】
　　鬼化为羊
