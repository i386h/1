<!-- { "loadSidebar": true } -->
　　国朝以来妙人物近世独数乾道年后皇乃武再开辟欲倾东海洗坤干九渊探珠岩采璞天地为网罝羣贤玉堂金铉贮稷契蓬山璧水俱崔班追还庆厯元祐初突过贞观开元前麟台正字蔡夫子乃祖元是四谏官风流文采已碧梧忠义慷慨仍青氊折槛旧痕故无恙后皇是日动龙顔严霜烈日照鹓鹭一身似叶飘淮堧柴门僵卧三腊雪鱼釜仅续一线烟后皇九重念五岭生愁雨露南方干诏谓正字当居中肯为朕行绥百蛮梅花迎笑锦嚢古南斗退避文星寒动摇山岳细事耳约束海若收波澜坐令百姓万里外堕在二陜三辅间防榔红时乏泥紫归来径着侍臣冠我家江西更西处白鹭洲对青原山公归肯访老翁否酤酒满眼未必然青刍白饭聊随縁
　　律诗
　　送许觉之奉使东川　　　王介甫
　　三秋不见毎惓惓握手山林复怅然后防敢期黄耉日相防且度白鸡年畏涂石栈王尊驭荣路金门祖逖鞭一代官仪新藻拂得瞻宸宇想留连
　　送刘和父奉使江南　　　王介甫
　　刘郎今日拥旌麾传到江南喜可知上冢还须击羊豕下车应不问狐狸无人敢劝公荣酒为我聊寻逸少池亦见岭头花烂漫更将春色寄相思
　　送洪使君　　　　　　　刘克庄
　　虽拥朱幡贵清臞两鬓霜判花人竞诵诗草士深藏农饱因蠲赋州贫为捄荒公归无媿面应可见严光
　　和李侍御奉使　　　　　孟浩然
　　南纪西江濶皇华御史雄截流宁假楫挂席自生风寮宷争攀鹢鱼龙亦避骢坐闻白云唱翻入棹歌中
　　送崔郎中往使西川行在　韦　庄
　　拜书辞玉帐万里剑闗长新马杏花色緑袍春草香一身朝玉陛几日过铜梁莫恋炉邉醉仙宫待侍郎
　　送张天觉使河东　　　　孔常甫
　　曾立玉墀聨近侍新持金节领诸侯屠龙伎俩终须用探虎功名未肯休
　　酬裴司空　　　　　　　韩退之
　　衔命山河抚乱师日驰三百自嫌迟风霜满面无人识何处如今更有诗
　　奉使京西　　　　　　　李　渉
　　卢龙已复两河平烽火楼邉处处耕何事书生走羸马原州城下又添兵
　　奉使鄂渚
　　沧洲不复恋鱼竿白髪那堪带铁冠客路向南何处是芦花千里雪漫漫
　　送崔员外使囘入京　　　陆　畅
　　六宫星里一星归行到金钩近紫微侍史别来经嵗月今宵应梦防香衣
　　奉和圣制送十道采访使及期集使
　　张九龄
　　三年一上计万国趋河洛首路回竹符分镇扬木铎昭晣动天文殷勤在人瘼
　　送期集使　　　　　　　　王　维
　　玉乗迎天客金节送诸侯祖席倾三省褰帷向九州
　　送顾子敏使河朔　　　　　韩退之
　　金人勒燕然廊庙登剑履翻然西河朔坐念东都水
　　奉使常山呈副使
　　朗朗闻街鼓晨起似朝时翻翻走驿马春尽是归期
　　送王季徳提刑　　　　　　杨廷秀
　　寳储依旧接英游簜节何曾逺藻旒卿月使星银汉晓绣衣防服太湖秋
　　转运使
　　歴代沿革唐先天二年李杰始为水陆发运使运使之名起此开元二十一年裴耀卿以侍中充江南淮南转运使而崔希逸萧旻为副使副使始此天寳以韦坚充勾当转运使第五琦充诸色转运使刘晏充诸道转运使其后韩滉杜悰杜让能崔昭纬皆以宰相充使而诸道分置巡院皆统于此五代罢巡院始置转运使宋艺祖开基惩五季之乱藩臣擅有财赋不归王府自干徳以后僣伪略平始置诸道转运使以总利权开寳六年广南平除徐泽为判官盖转运判官始此其转运使之名国初但曰勾当某路水陆计度转运事官髙者则曰某路计度转运使太平兴国初皆曰使两省以上则为都转运使又置副使与诸路判官又置同勾当转运事俄罢诸路副使真宗毎用兵或令都部署兼转运使王师征讨则有随军转运使事毕即停至道中诏曰天下物宜民间利病惟转运使得以周知令更互赴阙庭见询问焉庆厯中皆带按察之任六年罢之先是判官与转运争权而罢至嘉祐中复置熈宁二年诏转运使用本资序人即充资序下一等为权二等为权发遣中兴以来逐路都转运使除授不常惟使副判官常置旧制转运使除授皆命词给诰渡江已后例给勅命后稍复旧转运使副命词运判则否六年诸路运判亦命词给告光宗绍熈以来使副运判不双除元置都转运盐使正三品又有同知副使又置诸转运使从三品有同知副使又置漕运使从六品有副使知事等员
　　羣书要语粟行三百里则国无一年之积粟行四百里无三年之积行五百里则众有忧色【管任法篇】转输正税【白六帖】漕运贡赋　漕引土贡充羡天府　国用军储　况当富庶之朝宜崇漕运之任　领漕挽之务必在公勤【并同上】汉追粮道委于丞相【萧何事】晋开转运任在尚书【杜元凯事并六帖】陜路漕引悉归中都【大唐诏令】督餫朔都【曲阜行河北运副制】勾校奸赃末减赋取公财不耗疲人乐生【杜牧裴论制】绾牢笼漕挽之职【同上】尔文学议论见推时辈久在近服宜知朕旨将输之任假以汝行尔其布宣朕不遐弃【张于湖除防路运判】出总舟车之餫【曲阜行峡西运使制】往总一方刺笃之任【行河北转运制】逺采汉典设制举之官近参唐制考将漕之最【胡文恭行赵良防制】赋舆衍增分输错出【同上】分部而名虽以将漕其实在于总庶务之予夺察羣吏之能否【南丰除蔡熚制】
　　古今事实
　　馈饷不絶
　　汉楚相拒荣阳萧何守闗中计户转漕给食不乏髙祖曰镇国家抚百姓给馈饷不絶粮道吾不如萧何【汉书】
　　转输不絶
　　汉光武拜寇恂河内太守谓曰河内全富吾将因是而起昔髙祖留何镇闗中吾今委公以河内坚守转运给足军粮光武于是北征恂收租四百万斛转以给军时军食乏恂以辇车驴马转输前后不絶【后汉寇恂传】
　　漕给中都
　　髙帝时漕山东之粟以给中都之官不过数十万石孝武通西南夷道作者数万人千里负担餽粮率十余钟致一石【职官分纪】
　　漕给京师
　　昭帝五鳯中耿夀昌奏言故事嵗漕闗中谷四百万斛以给京师用卒六万人宜籴三辅农河东上党太原郡谷足供京师可以省闗中漕卒过半【前食货志】
　　开渠通漕
　　宗擢韦坚为陜郡太守水陆运使汉有运渠起闗门西抵长安引山东租赋坚乃占咸阳壅渭为堰絶灞浐而东注永丰仓下复与渭合初浐水之左有望春楼坚于下濬为潭以通漕帝为升楼诏羣臣临观诏曰闗辅之间尤资殷赡比来转输未免艰辛故置此潭以通漕运万代之利一朝而成【唐韦坚传】
　　置仓省运
　　唐裴耀卿同门下平章事充转运使于是置河隂集津三门仓引天下租繇盟津泝河而西三年积七百万石省运费三十万緍或说耀卿请进所省脚钱以明功利耀卿曰此盖公家盈缩之利尔不可以求宠乃奏充所司和籴等钱明年迁侍中
　　置吏督察
　　唐韦坚善探主意见宇文融等以力剥财物争行进奉而置恩顾坚乃以转运江淮租赋所在置吏督察以禆国之仓廪
　　负米先趋
　　刘晏与元载书曰见一水不通思荷锸而先往见一粒不运使负米而先趋焦心苦形期报明主晏以转运为任如是
　　通货盈虚
　　唐王播字明敭充诸道转运使程异为副异尤通万货盈虚
　　案牍剖析
　　王播充诸道转运使虽案牍鞅掌剖析如流黠吏诋欺无不彰败
　　必究利病
　　刘晏以转运为己任凡所经歴必究利病运米数千万石以济闗中【分纪】
　　并察治否
　　潘孟阳加盐铁转运副使并察诸侯治否孟阳气豪倨所至防賔客留连倡乐【唐书】
　　飞刍挽粟
　　秦欲攻匈奴使天下飞刍挽粟起于黄陲琅琊至负海之郡转输河北率三十钟而致一石【前汉书】
　　木牛流马
　　诸葛亮长于巧思木牛流马皆出其意
　　粮储粗备
　　范忠宣公纯仁自陜西转运副使召还神宗问曰卿在陜西久主漕挽必精意邉事城郭甲兵粮储如何公对曰城郭粗安甲兵粗修粮储粗备【言行録】
　　赋敛寛平
　　王待制质迁荆湖北路转运使当用兵西方急于财用之时独不进羡余其赋敛近寛平治以常法他路不胜其而荆湖之人自若【言行録】
　　较入嵗增
　　李巽杜佑表为盐铁转运副使俄代佑使任自刘晏后职废不振赋入朘耗巽涖职一年较所入如晏最多明年又过之又明年增百八十万緍
　　按行利病
　　刘晏时大兵后防米千钱禁膳不兼时甸装援穗以输晏乃自按行浮淮泗达于汴入于河右循底柱碣石观三门遗迹至河隂巩洛见宇文恺梁公堰厮河为通济渠视李杰新隄尽得其利病
　　许其心计
　　范旻为淮南使太祖遣曰卿贫凡所须并借用官钱悉以便宜从事不必一一申覆也毎嵗运米百余万石以给京师时论许其有心计
　　勿以秋毫
　　杨诚斋万里諡文节漕运江东凡行部常礼一切不纳至于折俎交馈秋毫勿以自入悉归之官为钱一千六百万【同上】
　　奏减丁税
　　蔡襄为福建路转运使复古塘以溉民田人利之为生祠于塘侧又奏乞减闽人五代时丁口税之半【神宗实録】
　　代输郡税
　　程大昌字泰之徙江西路运副公曰可以兴利除害行吾志矣嵗俭出钱十余万緍代输四郡五等夏税折帛遏饥民为盗之原【言行録】
　　虚廪赈饥
　　前汉山东水灾民饥天子遣使虚郡国仓廪以赈犹不足使者分部防冠盖相望费以亿计
　　发粟济饥
　　李士衡为河北都转运使既至调发得防粟列郡有数年之积其余以济饥民【职官分纪】
　　更用驴辇
　　永平中理滹沱石旧河从都虑至羊肥仓欲令通漕太原吏人苦役连年无成转运所经三百八十加隘前后没溺死者不可胜筭邓训知大功难立上言遂罢其役更用驴辇嵗省费亿万计全活徒士千人【后汉邓训传】
　　始募客舟
　　薛向为江浙等路发运使领均输之职运舟兵士交相侵盗贸易甚则托风水沈舟以灭迹向始募客舟以官舟运费募寡而物良旧悉去【东都事略】
　　输六路
　　权邦彦为淮浙荆湖等路制置发运使转输六路董媮懈检欺隠覈逋亡责稽滞水程陆辙余五千里财用凑足于行在所亿万计有诏嘉叹【杨诚斋集】
　　通漕河
　　鲁宗道迁江淮发运使通真扬漕河废三堰舟楫便之嵗入以八百万而食京师【东都事略】
　　凿泗州渠
　　蒋之竒字頴叔擢江淮荆浙等路发运副使元丰六年始建凿泗州股渠以避长淮之险自是无覆溺者哲宗朝再为发运使【东都事略】
　　疏支家河
　　吴处厚绍圣初知苏州居数月为江淮荆浙等路发运使疏支家河通漕楚海嵗漕六百二十万石至京师又修复泰州捍海堰成复逋户三千六百民为立生祠【同上】
　　王鼎发八难
　　庆厯中王鼎为淮南江浙荆湖制置发运副使内侍王永徳奏请防汴置铺挽漕舟嵗可省费六万鼎议以为不可三司判官一员将永徳就鼎议发八难永徳不复争鼎因言陛下幸用臣不宜过聴小人有所变更以误国计于是永徳言始不用居二年遂为使
　　耀卿立中制
　　仁宗时都官员外郎吴耀卿景徳中江淮漕米嵗不过四百五十万石其后益至六百万石故江淮之间谷价常贵而民贫请约减平景徳中嵗漕之数立为中制上乃诏发运司嵗减漕米五十万石【国史】
