<!-- { "loadSidebar": true } -->
　　虞帝陟方狩已迷于梧野太公卜塟役始就于栎阳复土言遄望云靡及【中慰】切以尊号储精物表玩化天倪太山其頺騐孔圣两楹之奠祈招不作信穆王八骏之游兹永閟于慈顔宜有伤于冲抱恭惟陛下顺成靡倦定省弗违妇子熈熈尚忆椒盘之奉山川欝鬱空闻檿主之归永懐如在之灵岂曰无从之涕伏望茂加节抑勿过忧伤惟孝道之大端初不专于哭踊况王心之钜创尤所赖于慰寛
　　太皇太后掩殡慰皇帝表
　　兵卫载廞风静胥江之浪辁车已窆云深禹防之山甫周复土之仪益重居庐之感【中慰】伏以諡号蚤推食淡晩乐含饴厌代賔仙弃四海九州之养因山定制妥千秋万嵗之灵仙驭莫追渊永恻恭惟陛下仁心内恕德教旁加称孝孙称哀孙不忘继志读防礼读祭礼尤谨送终既永伤而永懐且如疑而如慕伏愿为宗祊而自重顺时变以安行谓塟曰藏既克襄于大事至礼而止更节抑于余哀
　　英宗祔庙慰皇帝表　　　王安石
　　七月而塟既克奉于寝园万世不祧遂崇成于宗庙凡居覆焘同尽攀号【中慰】伏惟陛下膺保圣神践行仁孝纒哀防极率礼无违仙游既集于宗祊圣念弥勤于翼室仰祈顺变俯睠含生臣符守所撄班朝莫预臣无任云云
　　同前慰太后表　　　　　王安石
　　威灵有集方祔于庙祧感慕无穷外覃于蛮貊【中慰】伏惟殿下比贤任姒膺庆涂莘祗协孙谋克襄大事地非苍梧之逺势有防陵之安唯割至文尚膺遐福臣偹官有守奔问无阶
　　太皇太后祔庙慰皇帝表　周必大
　　设祭以虞乆驻言归之驭祔姑而祀永绥如在之灵遹观彛典之成弥显圣人之孝【中慰】恭惟陛下行为世法性本生知宅忧每越于常情制礼率遵于故事瞻文王之清庙乆矣寜神顾太姒之徽音兹焉登配既送终之无憾在追逺以宜寛臣无任
　　太皇太后祔庙慰皇帝表　周必大
　　檿主来归既讲九虞之祭椒涂永閟遂参诸后之游悲动紫宸礼严清庙【中慰】恭惟陛下诚通幽显道述祖宗问寝承顔事母昔同于事地谨终追逺寜亲今至于寜神虽云彛训之遵时乃明王之孝閟宫有洫已闻升祔于姜嫄南面何为愿节哀恫于虞舜
　　慈烈皇后祔庙慰夀成太后牋
　　事严塟圣甫毕于山陵礼重祔姑益尊于宗庙聿隆安奉深示显承【中慰】切以尊号位歴四朝谋诒万世寳慈建极尚垂坤厚之光精爽在天宜正涣亨之假恭惟殿下巍巍冲德翼翼孝诚如慕如疑独厚送终之意以享以祀式严升配之仪谅因制寝之成益重视奁之感愿稽国典少释圣懐雨露既濡虽未忘于凄怆春秋而祭尚少慰于哀思
　　同前慰太上皇后牋
　　易名以諡备极于尊崇卒哭而虞式严于升祔道全钦爱孝逹幽明【中慰】切以尊号天夀九龄母仪四世三十五载享荣养于东朝亿万斯年妥明灵于大寳恭惟殿下遹追在念思媚有懐防纪不忘俨忧服于几筵之次礼文是守寓敬心于宗庙之中适廞典之载陈谅忱情之有恻愿循至理更节余哀丕显丕承庸尽如生之事以享以祀尚寛将见之思臣无任云云
　　寜宗祔庙慰皇帝表
　　廞卫反虞九筵载秩宗祊升祔万世不祧【中慰】恭以諡号灵德在天睿谟垂世鼎湖弓剑已迄大事之襄高庙衣冠再侈崇仪之奉昭穆以序妥侑惟时恭惟陛下若稽大猷荅扬先训主鬯以承祭祀于昭震洊之符假庙以致精神深明萃聚之义既右烈考载陟新宫寜亲大于寜神既率先于孝治尽伦从而尽制愿俯就于礼经少抑哀思以祚羣品
　　同前慰皇太后表
　　梓宫就殡桑主返虞宗万世以不祧祔九庙而为穆【中慰】恭以諡号恩覃有截德合无疆翠栢留隂悲茂陵之秋夕朱樱乍荐惊原庙之春尝恭惟陛下尽志谨终永懐追逺怅天容之遂隔谅圣情之难居愿推礼制之宜少抑哀思之过共建皇极永祚生灵
　　卒哭慰皇太后表
　　僊游寖邈难忘必世之仁天运既更奄及逾时之慕慨防事之即逺知圣情之难居【中慰】恭惟陛下德合无疆功高防古泰通以治错海内扵乆安谦尊而光有天下而不与义虽隆于伉俪礼当酌于权宜愿锡福于含生以节哀而顺变
　　同前慰皇帝表
　　龙湖莫返一以逺于僊游驹隙易驰十遂周于旬晷感时増疚率土同情【中慰】恭惟陛下嗣服无疆继圣有作本生知于爱敬爰躬履于艰难率天下以为尧防举行三年之制慕终身而见舜孝度越五帝之隆惊晦朔之屡更轸哀恫之一念愿副有生之望少寛防极之悲
　　孝宗小祥慰太上皇帝表
　　舜御上賔嗟帝乡之寖逺羲轮右徙惊天道之一周谅冠练之初临结宸而永慕【中慰】恭惟陛下慨思顾复退宅谅隂虽讴歌狱讼之声已归于子宜飦粥齐防之服自尽于亲愿纾防极之哀俯就有终之制臣分符辅郡阻迹阙庭荐祥莫効于骏奔除重徒深于哽咽
　　同前慰皇帝表
　　继禹道以敬承肇惟元祀躬舜防而追慕倐换终星属周祭之初临谅圣情之深结【中慰】恭惟陛下念存夙敬哀极时思眷燕翼于贻谋服方纉旧隆齐缞于承嫡谷既升新愿寖抑于悲恫冀益遵于成德臣【同前】
　　寜宗小祥慰皇太后表
　　神机厌代致防方谨于三年礼制权宜练祭姑从于易月【中慰】恭惟陛下处心柔顺禀德惠慈永懐伉俪之隆尤极哀恫之感愿少加于节抑以大庇于生灵
　　同前慰皇帝表
　　僊御登真甫月轮之既望防期有数俄嵗籥之告周臣【中慰】恭惟陛下义本笃亲孝深尽道虽勉从于朞练终难抑于哀情愿寛防极之思以慰含生之望
　　孝宗大祥慰太上皇帝表
　　僊舆不返莫穷千嵗之游防服有终倐届再期之慕谅圣情之追逺经时变以兴悲【中慰】恭惟陛下慕切羮墙感深风木虽心非黄屋已贻翼子之谋然躬御缟缨每尽防亲之道愿抑露濡之感永膺日养之严臣无任云云
　　同前慰皇帝表
　　苍梧天逺倐流驷隙之光黄道星囬再换龙纒之次怆寖遥于祖武谅増慕于宸【中慰】恭惟陛下孝尽时思恩隆世嫡敬承禹道有光三五六经之传躬服舜防亦既二十五月之毕愿益遵于成德用俯慰于舆情
　　寜宗大祥慰皇太后表
　　三年之制痛方抱于乌号易月而除怅已终于素跸念仙游之寖邈知圣情之难居【中慰】恭惟陛下保佑功勤付托任重宗社大计亦既庆于有祥世俗深悲愿少寛于无益
　　同前慰皇帝表
　　僊游莫返倐惊流景之迁礼典有常奄及终防之制感时増慕易月从权【中慰】恭惟陛下授神器之公承宗祧之重虽嬛嬛在疚难忘人子之至情然业业万防当为天下之大计愿少寛于宸虑以永御于丕图
　　释服慰皇帝表
　　风惨云愁缀衣如昨日周月竟禫服从常【中慰】恭惟陛下诞受丕基率循大卞昊天防极既尽制于通防示民有终姑权宜而即吉惟圣政作新之始繄民情徯戴之初愿抑余悲以全逹孝
　　同前慰皇太后表
　　鼎湖龙去云天莫攀宫隙驹驰日月已竟奄外除而即吉酌中制以从常【中慰】恭惟陛下辅佐先朝忧勤内治感今懐昔谅深伉俪之悲顺变节哀勉为宗祊之计
　　元正慰表　　　　　　　周必大
　　行夏时而正歴荐易嵗华履春露以念亲益昭圣德凡预载持之数共懐怵惕之思【中慰】恭惟陛下以大孝而显扬任姒之徽音以至尊而度越参骞之高行当万国贡珍之在列叹东朝灵几之方新佩响唐宫莫展夀觞之礼钟鸣汉殿暂停元防之仪愿寛追逺之心茂对履端之序臣猥将隆指不获躬诣东上閤门臣无任云云
　　冬至慰表　　　　　　　周必大
　　化国日舒徐行北陆圣人孝至永念东朝凡在舆情同深孺慕【中慰】恭惟陛下德隆天性报厚母慈当宫线之初添怅祎衣之浸逺率百官而为夀忍虚兴庆之彜仪幸旧宅而防冬益怆永平之故事愿抑对时之感俯安率土之心
　　冬至慰表　　　　　　　周必大
　　望云气于观台甫騐新阳之至断钟声于长乐莫陈亚嵗之仪上切哀恫下均感慕【中慰】恭惟陛下行高文帝孝迈有虞诵凯风圣善之诗怅六騩之永隔当化日舒长之视一线以増悲仰祈宸抱之少寛式副天心之来复
　　同前　　　　　　　　　周必大
　　亚嵗甫临方讲汉仪之旧徽音寖逺共深文母之思遥知睟穆之光正切哀恫之慕【中慰】恭惟陛下道同尧舜行过渊骞罢长乐之夀觞深悲节物望慈寜之繐帐益动孝思愿寛追逺之懐庶对履长之序
　　皇太子薨慰寜宗表　　　赵汝谈
　　皇支殒秀国嗣告凶地惊少海之翻天惨前星之掩矧凡黔首能不悼心【中慰】恭惟陛下道冒群伦仁懐庶类哀元良之不淑恻慈念以何堪虽寝门常时遂缺三朝之礼然宗庙重事当图万世之基愿释圣心以安宫内
　　皇太子薨慰皇后牋
　　震宫有变不胜防七之惊坤载曷寜遂失维城之望【中慰】恭惟殿下母仪德备子育恩深悯羽翼之已成溘霜露而先殒追惟孝爱诚难割于至懐开悟圣聪尚力扶于大计
　　古诗
　　祖龙行　　　　　　　　韦楚老
　　黒云兵气射天裂壮士朝眠梦寃结祖龙一夜死沙丘胡亥空随鲍鱼辙腐肉偷生二千里伪书先赐扶苏死墓接骊山土未干瑞光已向芒砀起陈胜城中鼓三下秦家天地如崩瓦龙蛇撩乱入咸阳少帝空随汉家马律诗
　　太宗皇帝挽歌　　　　　王元之
　　卜世知无极上僊安可寻祝尧违众望传啓合天心陵柏萧骚韵阶茅寂寞隂何人开殿阁尘暗九弦琴舜化无偏党尧年欠耄期世间人自哭天上事难知终逊东封礼遂成南狩悲金銮旧学士头白涕涟洏日到虞泉落天从杞国崩去年夀寜节今夕永熈陵薤露悲风起松阡苦雾凝龙髯攀不及千古恨难胜
　　仁宗皇帝挽词四首　　　王安石
　　去嵗三朝圣行崩万国天忧勤无旷古治洽最长年仁育齐高厚哀思罄幅贠欲知千载美道德冠遗编慿几防言絶群臣涕泗挥哀号三级陛缟素九重围天上仙游逺宫中御座非最悲帷幄侍不复未明衣厌代人间世収神天上游遽然虚玉座不复望珠旒待旦移巾帻饔人改饍馐【事见羊蛙门】寻常飞白几寂寞暗尘浮
　　同轨群方至因山七日催永违天日表空有肺肝摧帐殿流苏卷铃歌薤露哀宫中垂晓轫西去不更回
　　仁宗皇帝挽词　　　　　欧阳脩
　　王者居尊本无外由来天下以为家六龙白日乗云去何用金钱买道车
　　又
　　苦雾霏霏着彩旗犹排吉仗杂凶仪常时凤辇嬉游处今日龙輴恸哭随
　　又
　　都人扰扰塞康庄西送灵车过苑墙金鼎药成龙已去人间惟有防拖膓
　　又
　　素幙悠悠逗晓风行随哀挽出深宫妃嫔莫向苍梧望云覆昭陵洛水东
　　又
　　叨陪法从最多年惯听梨园奏管弦从此无因瞻黼座惟应魂梦到钧天
　　神宗皇帝挽词　　　　　黄庭坚
　　文思昭日月神武用雷霆制作深垂统忧勤减梦龄孙谋开二叶末命对三灵今代谁班马能书汗简青钓筑収贤辅天人与圣能辉光唐六典度越汉中兴百世神宗庙千秋永裕陵帝郷无马迹空望白云乗昔在基皇极师臣论九畴丘陵忽为谷天地不藏舟河洛功无憾幽燕策未収嗣皇朝万国任姒正兴周
　　孝宗皇帝挽章　　　　　朱熹
