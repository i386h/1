<!-- { "loadSidebar": true } -->
　　范成大淳熈中帅江东兼行宫留守陛辞诏明日辞选徳殿特设几开宴酒三行命侍行过西小轩曰此朕清坐处也再坐上曰劝卿一杯且有以为侑公饮讫二内侍捧缣素来上有石湖二大字拜赐进谢上为满引复袖御书苏轼诗一轴以赐
　　聘使书名
　　韩魏公镇北门北门为聘使道旧与京尹书皆押字不名及公留守则名于书其副使成禹锡来仍喻来介曰以侍中在此故特名及公去后留守引前比欲得其名强之不可
　　社稷所重
　　景徳元年驾幸澶渊真宗谓王旦曰京师社稷所重非公不可【并同上】
　　特许行留
　　绍兴六年中书门下省言秦桧孟庾并系兼行宫留守诏特赐张盖
　　长于弹压
　　绍兴八年召吕頥浩付以建康頥浩入辞赵鼎曰頥浩之政长于弹压建康名郡颇望其来上曰繁剧固以弹压为先若不动声色使百姓隂受其赐小人却不知也【中兴系年録】
　　古今文集
　　律诗
　　寄北都留守裴令公　　　白居易
　　天上中台正人间一品髙休明值尧舜勲业过萧曹始擅文三捷终兼武六韬动人名赫赫忧国意忉忉宠重移宫钥恩新换阃旄保厘东宅静守防北门牢豹尾交牙防虬髯捧佩刀通天白犀带照地带麟袍
　　送裴司徒令留守太原　　刘禹锡
　　星使出闗东兵符赐上公山河归旧国管钥焕离宫行色旌旗动军声鼓角雄爱棠余故吏骑竹见新童汉垒三秋静胡沙万里空其如天下望旦夕咏清风
　　寄东都留守令狐相公　　姚　合
　　除书东守洛阳宫恩比藩方任更雄拜表出时传七刻排班衙日有三公旌旗严动临闗外侍府洪深接禁中
　　送薛尚书兼御史大夫东都留守
　　耿　湋
　　副国威名重春卿礼乐崇赐珪推拜下分命遂居东髙斾翻秋日清铙自细风教用儒门雅兵称武库雄谁云千载后周吕独为公
　　诗话
　　赵老灯台
　　归田録俚谚云赵老送灯台一去更不来不知是何等语虽士大夫亦往往道之天圣中有尚书郎赵世长者常以滑稽自负其老也求为西京留台御史有轻薄子送以诗云此囘真是送灯台世长深恶之亦以不能酬酢为恨其后竟卒于留台
　　春圃桔橰
　　熈宁初魏公罢相守北京新进多陵慢之魏公郁郁不得志尝为诗曰花去晓丛蜂蝶乱雨匀春圃桔橰闲时人称其微婉
　　古今事文类聚外集卷七
　　钦定四库全书
　　古今事文类聚外集卷八
　　元　富大用　编
　　诸使司部
　　提刑按察使
　　歴代沿革唐贞观初遣大使十三人巡省天下诸州水旱则有巡察安抚之名神龙二年以五品已上二十人为十道巡察使按举州县再周而代景云二年置十道按察使毎道各一人开元二年改曰十道按察采访处置使四年罢八年复置十道按察使二十年改曰采访使分十五道二十五年命诸道采访使考课官吏善绩三年一奏永为常式天寳末又兼黜陟使乾元元年改曰观察处置使宋开寳五年遣常参官四人分诣诸路相度田土苗稼防检采访公事九年遣和岘江南道采访淳化二年诸路转运司置提防刑狱景徳中始置诸路提防刑狱公事以朝臣充掌察所部疑留狱讼劝课农桑而按其官吏之不法者庆厯三年诏诸路转运使并兼按察使毎嵗具官吏能否六年罢之熈宁中尝遣使采访绍圣中诏三嵗一遣郎中御史按察诸路监司元各道置提刑按察使有副使签书公事为之贰又置经歴知事等员至元二十八年改肃政廉访使
　　羣书要语汝陈时臬事【书】用告尔祥刑【同上】奉兹星使采访风谣【六帖】周适四方巡行风俗汉分八使观采方言【同上】勤宣帝命敷求人瘼【同上】今虽遣大夫循行风俗衔命纠察以黜陟为名扬虎视之威厉秋鹰之爪【华严表】
　　诗句愿君五袴手报此米粟魂一见刺史天稍忘狱吏尊【东坡送黄师彦赴两浙宪】严能喜剧部持节按祥刑【山谷】召节自天囘使节郎星朝斗作台星【杨诚斋】使星移照天星去白鹭青原遮不住【同上】宪台师表光且耿濂溪留下濂溪井【云云】阳春有脚来江城银汉乗槎移使星岭上梅花莫迟发先遣一枝迎玉节【同上】方丈蓬莱第一人星轺玉节正青春【同上】却从吾州夺吾侯一州夺与三十州梅花一笑迎汉节桂花八株吹岭雪使星归去作台星超过郎星与月卿【同上】
　　古今事实
　　绣衣使者
　　暴胜之为直指使者衣绣持斧以出讨盗贼【汉书】
　　朱衣前导
　　旧制两省客出使得朱衣吏前导【唐职林】
　　捕督盗贼
　　熈宁十年以丁执礼为河北西路提刑使上谕之曰卿职在刑狱盗贼最急宜用捕督盗贼
　　平反狱讼
　　髙赋言国家置提刑司盖欲平反狱讼使民不寃【详见检法门】
　　洗寃泽民
　　濂溪先生周敦頥提防广东刑狱不惮出入之勤瘴毒之侵虽荒崖絶岛人迹所不至处亦必缓视徐核以洗寃泽民为已任【渊源録】
　　讯狱活囚
　　马亮徙福建提刑狱亮至部覆讯寃狱全活者数千人【仁宗实録】
　　谕民作诗
　　何耕字道大除潼川提刑谕民作诗四十二篇语平易而教化寓焉郡邑家有其书强暴犯法父老必谯曰汝不诵何公诗乎往往知悔而民即无讼狱矣【周益公集】
　　谕盗原罪
　　元祐中蔡挺起知南安军擢江西提防刑狱时盗贼为江西福建八州之患挺告谕所部私谕藏器甲与其首纳原其罪所得兵械以万计于是盗贼始衰【东都事略】
　　立榜伸寃
　　公先提防荆湖北路刑狱衡人思之绘公像建祠于城东青草寺再使湖北先声入境而奸吏望风解印绶者数十人按部所至立大榜于前云久负抑寃州县不理者立其下于是积年无告之寃咸得伸雪【泸溪先生王庭珪撰向子忞行状】
　　谕囚获罪
　　郑丙为广西提防刑狱归正沙世坚素武勇坐赃决配静江公时为宪部有剧贼未获公谕世坚立功赎过世坚馘渠魁以献
　　阅兵止奸
　　吕居简擢提防京东刑狱徐州人有告孔直温等挟妖法诱军士为变而运使不受理者居简亟令改状合巡尉捕其党诛之诏迁一官已而濮州复有叛者民相挻惊溃居简驰往得其首恶诛之因大阅兵飨士奸不得发诏又迁一官【神宗实録】
　　收举贜罪
　　顺帝选有盛名周举杜乔栾巴张纲等分行天下刺史二千石有贜罪显明者驿马上之墨绶已下使輙收举
　　布宣徳泽
　　裴度以司封员外郎知制诰田正效魏博六州于朝宪宗遣度宣谕正知度为帝髙选故郊迎受命且请徧至属州布宣天子徳泽魏人欢服还拜中书舍人
　　往使建节
　　司马相如建节往使蜀太守以下郊迎县令负弩先驱
　　所过画图
　　李询拜侍御史持节使幽州慰抚北狄所过皆图山川屯田聚落百余卷悉奏之
　　使民归本
　　李袭誉擢江南巡察大使多所黜陟扬州江吴大都防俗喜商贾不事农袭誉为引雷陂水筑勾城塘溉田八百顷以尽地利民多归本【唐本传】
　　禁民淫祠
　　狄仁杰为江南巡抚使吴楚俗多淫祠仁杰尽禁止止留夏禹吴太伯季札伍员四祠【唐本传】
　　循行天下
　　汉元帝诏临遣光禄大夫王褒等十二人循行天下【注临遣谓临面而约敕遣之】又武帝遣博士循行天下举独行君子士有特招使者之任也
　　巡视州县
　　张廷珪请复十道使巡视州县帝然纳之因诏陆象先等分使十道
　　宣布圣徳
　　立春遣使者循行风俗宣布圣徳存恤孤寡问民所劳苦【咸宣传】
　　览观风俗
　　王莽遣使者分行天下览观风俗【王莽传】
　　处决平恕
　　唐马懐柔以十道使黜陟江西处决平恕
　　多振寃滞
　　刘详道诏巡察闗内道多振寃滞
　　发粟赈贫
　　武帝时河内失火使黯往视之黯曰不足忧臣过河内河内贫人伤水旱万余家臣谨以便宜持节发河内仓粟以赈贫民请归节伏矫制罪
　　持节承制
　　王莽遣使持节承制乗传使者经歴郡国日且千辈
　　持节劳徕
　　唐贞元八年州县大水权徳舆建言宜选羣臣明识通方者持节劳徕
　　劳问循慰
　　贞元八年奚陟迁中书舍人江南淮西皆大水诏陟劳问循慰所至人人便安
　　振赡流民
　　孔光为博士数使録寃狱行风俗振赡流民奉使称旨由是知名
　　绳纠吏治
　　韦见素天寳五载为江西山南黔中岭南黜陟使绳纠吏治所至震畏
　　分道赈赡
　　刘思立在髙宗时为名御史时河阳大旱诏遣御史中丞崔諲等分道赈赡思立言蚕务未毕而遣使抚巡所至不能无劳扰
　　巡邉请行
　　程异同平章事明年西北军政不治议置巡邉使宪宗问孰可者乃自请行
　　持节行郡国
　　汉昭帝始元元年遣王平等五人持节行郡国举贤良问民所疾苦寃失职者
　　持节诏郡国
　　宣帝始立遣使者持节诏郡国二千石谨牧养而风徳化
　　陆贽陈五术
　　陆贽补渭南尉徳宗立遣黜陟使十一人行天下贽说使者请以五术察风俗聴谣须审其哀乐纳市贾观其好恶讯簿书考其争讼览车服等其俭奢省作业察其趣舍
　　子昻对三事
　　唐陈子昻对三事一言九道出大使巡按天下申黜陟求民瘼臣谓计有未尽也且陛下发使必欲使百姓知天子夙夜忧勤羣臣知考绩而任之也奸暴不逞知将除之也则莫若择仁可恤孤明可振滞刚不避强御智足以照奸者为使故輶轩未动而天下翘待今使未出道路之人皆已指笑欲望进贤退不肖岂可得耶古今文集
　　杂著
　　八使出巡赋　　　　　　张友正
　　明明汉皇文物昭彰顺帝以化俾人从康将欲敷圣政举皇纲乃分国之八使而宣命于四方八使伊何朝中之善将假其权尤难其选称直指而独立歌皇华而分遣绣衣既盛于新仪四牡载光于古典当官而行受命无忝善微毫而必举恶纎芥而必贬举善兮必寻其清流之源贬恶兮必去其阿谀之谄或负官阙之厚援不顾城社之微托无具薫烧不经缯缴肆豺狼之毒懐枭獍之恶径持斧而前进歘下鞲而直搏誓将去大憝而拔盘根安问狐狸之与鸟雀其有锐心公器勠力王室知贤才而能进察奸佞而能黜必将上闻于天子宁俟于终日道之不人亦焉廋操利剑而剸其固悬明镜而烛其幽使乎使乎万方观徳天下之治也贤者当其权天下之乱也不肖居其职求讹伪之讼采妖艶之色方直者于以退藏阿谀者由是登陟可谓之治也欤适足以乱其国我国家统纪有经超古作程企虞典之考绩法汉家之分行举八元而普天辑睦按十道而揽辔澄清太阶既平君圣臣明岂待久于其道而后天下化成
　　古诗
　　送蔡定夫使广东　　　　杨廷秀
