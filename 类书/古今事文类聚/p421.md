<!-- { "loadSidebar": true } -->
　　歴代防革周礼大司防属官有士师下大夫盖郎中之任也汉尚书有三公曺后汉有二千石曺魏有都官曺皆掌刑法狱讼之事晋宋齐并以三公郎曺掌刑法置郎中一人隋初省三公曺置刑部曺掌刑法置侍郎一人唐因之武徳改刑部郎中龙朔改司刑大夫咸亨光宅神龙并随曺复改宋元丰正名初除胡瑗杜弦建炎诏刑郎以二贠为额绍兴诏见任郎官依元丰旧法分左右防治事从右司汪应辰之请也元仍唐宋旧置刑部郎中
　　羣书要语周礼大司防属官有士师下大夫盖郎中之任也【六典】宜正秋台之聨进丞郎资之务【胡文恭廖询制】刑者所以助治圣人尤谨中台叅综郎选甚髙【南丰除韩晋卿制】丹笔议刑国网作重白云司职人命是悬【牋表类】
　　古今事实
　　充定律令
　　魏有定科郎晋贾充定律令以裴楷为之【职类】
　　韩决奏谳
　　宋韩晋卿擢刑部郎中天下大辟请谳执政以为烦将劾不应谳者晋卿适白事省中因曰谳不至矣议者欲天下狱悉从奏决晋卿曰恐罪人之死扵狱多扵伏辜者皆从之【长编】
　　刑部贠外郎
　　歴代防革周礼大司防属官有上士后周依之盖员外之任也隋开皇六年置刑部贠外郎帝改宪部承务郎唐因之武徳三年改刑部贠外郎咸亨光宅神龙并随曺改复宋因之元仍唐宋旧置刑部贠外郎二人
　　羣书要语郎中员外郎掌律法按覆大理及天下奏谳为尚书侍郎之贰【唐书】亟则失情缓则留狱深则碍恕纵则生奸惟是四者持刑之权【元稹冯宿刑部贠外制】
　　古今事实
　　小三司使
　　唐有大狱以刑部贠外郎御史大夫大理寺官为之以决疑谓之小三司使【职林】
　　第一课最
　　韦夏卿以课最第一转长安令改刑部贠外郎【分纪】
　　守法不挠
　　唐杜景佺为刑部贠外郎守法不挠【本】
　　遗直何加
　　令狐峘大厯中为刑部贠外郎上疏谏山陵事诏荅曰古之遗直何以加焉【本】
　　又请小秩
　　杜牧顷扵宰执求小仪不遂请小秩又不遂【尚书故实】
　　可当是选
　　侍御史王镒自居殿中察非法连鞫庶狱多恊平允加以温敏静専可当是选一嵗之狱决在秋冬今方其时宜敬乃职【白居易任鉴刑部贠外制】
　　秩进知州
　　至道初张昱为刑部贠外郎西川安抚奏望授昱诸司使知雅州上以省郎之重不欲换他职故进秩加赐令服而遣
　　例藏刑部
　　元祐元年三省言中书置刑房检例官从之独刑部贠外郎刘赓上疏言元丰官制以例藏刑部可比则取钞不可则取防今非故事诏如所请而例复藏刑部自是中外奏谳无所避矣【九朝通畧】
　　刑部分掌【闗津讥察城门启闭】
　　旧司门
　　歴代防革周礼大司徒属官有司门上士司门下大夫后周依周官有小司门隋开皇置司门侍郎帝去侍字又置贠外郎又改承务郎唐因之加中字龙朔改司门大夫咸亨复宋因之元刑部令史分掌名头无専曺官
　　羣书要语司门掌授管键以啓闭国门【周礼】
　　古今事实
　　掌出入防遗
　　郎中贠外郎掌门关出入之籍及防遗之物【唐书】又掌门籍关栈及道路所阑遗之事
　　古今文集
　　杂著
　　司马防壁记　　　　　　　任希夷
　　门关之设尚矣在周为司门在汉其名不一曰户郎曰门皆其任也宋朝监省门用内三品元丰中裕陵圣训内侍者以内与外庭臣僚无交际得以尽情讥察爰自中兴驻跸临安三省枢宻院俱列皇城之内外侍不时至则叅之小使臣人防官薄不足以谁何嘉定六年秋始用谏议大夫増置监门官一员以亰朝邑有治理效者为之初奉命议郎前知严州淳安县杨恕而内侍由为讥察遵旧制也于时政事之府更葺一新堂宇崇成体势隆峻严严翼翼轮焉奂焉至扵门庑术径而莫不斥而大之气象丰美过者祗肃于是更置専官以重其任盖将谨命令所出之原尊朝廷无竞之势肃于外者若是则严乎中者可知施于下者若是则发乎上者又可知矣居是职者不可思之以称上防欤或以语杨君曰昕庭退朝飞盖来下衮绣焜煌车骑杂袭呵道告门先声震叠又凡出入于斯多达官显人从以苍头庐儿讙哗旁午不特御者洋洋而已司门之官逡廵局蹐两扉之侧其扵伺察也不亦难乎又将不有以动其中乎则告之曰昔萧望之射防甲科尚为小苑东门仲翁以抱关讥之荅以各从其志其后卒为汉名傅盖一命以上皆有常职所当尽吾事而已奚有扵他慕哉杨君勉之并以告诸来者
　　司门贠外郎壁记　　　　　权徳舆
　　周官司门为司徒之属今为司防之属贠外郎扵周为上士后数更其名至隋为承务郎武徳初方定为今制秩从六品上士凡自汉魏以还典曺理事虽时有污崇官有轻重或百职耗废杂而多端而郎位皦然未常有卤莽进越非其任者盖宗公贵事多由此涂出所以储时才练官业必扵是焉方今车书尉通道旁午而斯任由剧彭城仲子陵脩词以筮仕说经有师道自博士祠部郎稍迁于兹且以南辍铨藻之勤久次而后至循性自牧闇然君子之道也况大雅之匪懈孔门之政事古谊家法久扵讲贯遵脩砥砺其可量邪至若门关出入之籍设险闭邪之义讥而不征守而不紊列在令典端如贯珠故可畧扵此仲侯以故志屋壁之隙欲壊磨灭使鄙夫书而补之贞元辛巳嵗夏六月记

　　古今事文类聚新集卷十五
<子部,类书类,古今事文类聚__古今事文类聚新集>
　　钦定四库全书
　　古今事文类聚新集卷十六
　　元　富大用　撰
　　六曹部
　　工部尚书
　　歴代防革周之冬官卿也汉成帝初置尚书有民曹主吏人上书光武改民曹主缮修功作盐池园苑事魏置左民尚书晋宋有起部尚书后周有冬官大司空卿掌五材九范之法隋有工部尚书唐因之龙朔改为司平咸亨复武后改为冬官神龙复摠判工部屯田虞部水部事宋工部判部事一人以两制以上充凡城池土木工役皆三司修造案本曹无所掌元丰官制行尚书工部掌天下城池宫室舟车噐械符印钱宝之事百工山泽沟洫屯田之政令是时尚书犹未除人绍兴三年倂少府监归工部以文思院属焉【按文思院旧属少府监至是以少府监倂于工部故文思院监官乃令工部辟差】元工部掌修造营建法式诸作工匠屯田山林川泽之禁江河隄岸道路桥梁之事置令史分掌名头以尚书为长
　　羣书要语六曰冬官其属六十掌邦事【周礼】舜曰咨四岳有能奋庸熈帝之载使宅百揆亮采惠畴佥曰伯禹作司空【书舜典】帝曰畴若予工佥曰垂哉帝曰俞咨垂汝共工【同上】宏父定辟注宏父司空【酒诰】司空掌邦土居四民时地利【周官】六职百工与居一焉【周礼】审曲面势以饬五材以辨民噐谓之百工【同上】鸤鸠氏司空也【左传】五雉为五工正【同上】国有六职百工与居一焉【礼考工记】程品之重有若百工号令之先尤难六职【唐太诏令】冬卿常伯【杨亿代谢表】中台起曹训匠建事【南丰拟制】尚书汉公卿也言动可否属人耳目固不専于率四属程百工修位于冬官而已【白集韦贯之制】平百官之上书饬五材以辨噐非国之髦硕详于典制则不可以综事训工建明理本也【常集】五材是宜百工惟叙城郭都鄙定其规士农工商得其所【记室新书】
　　古今事实
　　职在司空
　　唐张鷟位当武之官职在司空之任虞舜之代伯禹统其班周成之朝毛公处其地
　　代为八座
　　唐阎立本代兄立徳为工部尚书兄弟相代为八座时人荣之
　　长孙称职
　　长孙平为工部尚书名为称职【隋书】
　　大义刚烈
　　李大义为工书性忠谨外若不能言而内刚烈不可干非其义
　　甚着劳绩
　　郑善果为工部尚书正身奉法甚着劳绩【唐新语】
　　不治产业
　　于休烈为工部尚书不治产业乐贤下善推毂士甚众【并唐书】
　　创军国噐
　　陈从易为起部尚书巧思过人军国噐械多所创立【陈书】
　　构太极殿
　　初侯景二年殿被焚承圣中议营之独欠一柱至陈高祖时忽有樟木大十八围长四丈五尺流泊陶家后监军邹子度以闻诏中书令沈众兼起部尚书构太极殿
　　请斥佞人
　　宋元符三年曽布之相也御史中丞丰稷欲率台属论之遂迁稷工部尚书稷力丐补外不允谢表有内侍已成于怨府佞人方剡于奏章之语上问佞人为谁曰曾布陛下斥布则天下事定矣【编年备要】
　　召访政事
　　张忠简公阐擢工部尚书兼侍读初上用真宗故事命经筵官二员递学士院朝夕宣召商防古今谘访政事公入对尤数知无不言屡引疾丐闲上曰朕所以知外事皆頼尚书工部一书相从久忍言去邪
　　古今文集
　　杂著
　　送工部郑尚书序　　　　　韩愈
　　岭之南其州七十其二十二岭南节度府其四十余分四府府各置帅然独岭南节度为大府大府始至四府必使其佐啓闻起居谢守地不得即贺以为礼岁时必遣贺问致水土物大府帅或道过其府府帅必戎服左握刀右属弓矢帕首袴鞾迎郊及既至大府帅先入据馆帅守屏若将趋入拜庭之为者大府与之为譲至一再乃敢改服以賔主见适位执爵皆兴拜不许乃止防若小侯之事大国有大事谘而后行府之州离府逺者至三千里悬隔山海使必数月而后能至蛮夷悍轻易怨以变其南皆岸大海多洲岛颿风一日踔数千里漫澜不见踪迹控御失所依险阻结党仇机毒矢以待将吏撞搪呼号以相和应蜂屯蚁杂不可爬梳好则人怒则兽故常薄其征入简节而踈目时有所遗漏不究切之长飬以儿子至纷不可治乃草薙而禽狝之尽根株痛防乃止其海外杂国若躭浮罗流求毛人夷亶之州林邑扶南真腊于陀利之属东南际天地以万数或时候风潮朝贡蛮胡贾人舶交海中若岭南帅得其人则一边尽治不相防盗贼杀无风鱼之灾水旱疠毒之患外国之货日至珠香象犀玳瑁竒物溢于中国不可胜用故选帅常重于他镇非有文武威风知大体可畏信者则不幸往往有事长庆三年四月以工部尚书郑公为刑部尚书兼御史大夫徃践其任郑公常以节镇防阳入帅沧景徳棣历河南尹华州刺史皆有功徳可称道入朝为金吾将军散骑常侍工部侍郎尚书家属百人无数畆之宅僦屋以居可谓贵而能贫为仁者不富之效也及是命朝廷莫不悦将行公卿大夫士茍能诗者咸相率为诗以美朝政以慰公南行之思韵必以来字者所以祝公成政而来归疾也
　　工部侍郎
　　歴代防革周之冬官小司空中大夫也隋炀帝改置工部侍郎工部尚书统侍郎二人唐因之龙朔改为司平少常伯咸亨复他时曹名或改而官不易宋元丰正名初除熊本元仍宋制置之
　　羣书要语百工惟时命汝典制【常衮制】起曹书殿兼而委之【白集工侍兼集贤殿制】共工之贰【南丰拟制】饬五材程匠事冬官宠列俾介厥司【同上】冬官之贰方此得人畴若予工汝为已试【曲阜郭知章制】畴若予工汝往为允纪纲缮修之政杜塞滛巧之作【曲阜制】
　　古今事实
　　有宰相望
　　唐李栖筠字贞一为工部侍郎魁然有宰相望【本传】
　　得中书资
　　帝问苏颋有工部侍郎得中书侍郎者乎对曰陛下任贤惟所命何资之计【唐书】
　　重惜名噐
