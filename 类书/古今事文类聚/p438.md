<!-- { "loadSidebar": true } -->
　　歴代防革唐太宗时名儒学士时召草制然犹未有名号干封以后始号为北门学士宗初置翰林待诏掌四方表疏批答应和文章继以诏敇文诰悉由中书多壅滞始选朝官有词艺学识者入居翰林供奉别旨然亦未定名制诏书敇犹或分在集贤开元二十六年始以翰林供奉改称学士选用益重而礼遇益亲至号为内相乆以为天子私人凡学士无定员下自校书郎上及诸曹尚书皆为之入院一嵗则迁知制诰未知制诰者不作文书晋天福五年诏翰林学士院公事宜并归中书舍人自是舍人昼直者当中书制夜直者当内制至开运元年复诏翰林学士与中书舍人分为两制各置六员宋翰林学士掌内制制诰赦敇国书及宫禁所用之文辞凡后妃亲王公主宰相节度使除拜则学士草词授待诏书讫以进赦降徳音则先进草大诏令及外国书则具本禀奏得画亦如之凢拜宰相或事重者宣诏面谕旨则给笔札书所得旨禀奏归院具词以进余遣内侍授中书省熟状亦如之若已画旨而有未尽则论奏贴正乗舆行幸则侍从以备顾问有所献纳则请对或奏对凡初命为学士皆遣使就第宣诏旨召入院淳化二年以翰林学士贾黄中苏易简同知京朝官考课李沆权判吏部流内铨故事学士掌内庭书诏指挥边事晓达边谋天子机事宻命在焉不当豫外司公事葢防纎微间或漏省中语故学士院尝在金銮殿侧号为深严自太祖以来借其才用始令判三铨及知太常礼院事天圣元年诏学士遇只日至晩出宿葢故事以双日鎻院只日降麻也
　　羣书要语学士非文章则不可为【金坡遗事】学士之职本以文学言语备顾问出入侍从因得参谋议纳谏诤其礼尤宠【职林】中廐之马代其劳内厨之膳给其食【白居易集】居是职者人物之选亦已极矣儒墨之荣亦已至矣【苏易简集】非徒翰墨之选乃是将相之储【东坡谢表】公未为近臣所着皆文士之词也以才丽为主自入为学士至宰相以后所执笔者经纶制置裁成润色之词也以识度为宗观其发徳音福生人沛然如时雨褒元老论功臣穆然如景风命相之册和而庄命将之诰昭而毅【刘禹锡韦处厚集记】先后左右以道义辅予岂特専文墨视草而已【丁未録】三神山上曽陪鹤架之游六学士中独有渔翁之叹【王禹偁贺同在翰林而拜相者】
　　诗句君臣千载防答曰忠孝一生心【太宗赐苏易简诗】善保兴居调饮食副予前席待名贤【真宗赐杨亿诗】何处春深好春来学士家凤书裁五色马鬛剪三花【白居易】视草北门唐学士拥旌西去汉将军【冯道送承旨卢质赴河中节度】紫殿承恩嵗金銮入直年人归三岛路日过八花塼【韩偓诗】紫薇芒动词初出红蜡香残诰未封【温庭筠上萧翰林】青纶辉映轻前古丹地深严隔世尘【贾黄中宴防诗】宸章照耀咏词林【李沆玉堂作】六鳌云海冠蓬莱玉署深严枕斗魁【杨文公】衣惹御香拖瑞锦笔宣皇泽洒春霖【李昉禁林燕防作】我无谪僊句待诏沉香亭空骑内廐马僊仗随云軿【东坡】人间风日不到处天上玉堂森宝书想见东坡旧居士挥毫百斛泻明珠【黄山谷】故人飞上金銮殿【东坡次韵钱穆父】玉堂挥翰手如飞【东坡】玉堂昼卷文书尽铃索不摇钟漏永【同上】
　　古今事实
　　北门学士
　　刘祎之迁右文馆直学士髙宗宻与防决政事以分宰相权时称北门学士【唐本】
　　东头学士
　　敬宗喜为歌诗议置东头学士以备燕狎刘栖楚荐熊望
　　万选学士
　　张鷟文词犹青铜钱万选万中时号青钱学士【唐书】
　　八甎学士
　　北防前阶有花甎道冬中以日影过五甎为直入之候李程性懒常过八甎乃至众呼为八甎学士【李程】
　　称为三俊
　　唐李绅能歌诗讽诵多在人口穆宗召为学士与李徳裕元稹同在禁署时称三俊情意相善【唐书】
　　谓之三昧
　　学士每下直出门谓之小三昧出银台门上马谓之大三昧言去缚而暂解脱也【翰林志】
　　李谪僊
　　李白天宝初至长安见贺知章知章见其文叹曰天上李谪僊人也荐之宗召至金銮殿奏颂一篇诏供奉翰林【本】
　　元才子
　　唐穆宗在东宫有妃嫔诵元稹歌诗以为乐曲者知是稹所为宫中呼为元才子荆南监军崔潭峻归朝出建昌宫词一篇奏御穆宗大悦即日拜祠部郎中知制诰后迁翰林学士
　　谓登瀛洲
　　太宗初作文学馆以房杜等十八人为学士每访以诗书政事号十八学士命阎立本圗像以章礼贤天下仰慕谓之登瀛洲
　　置金銮殿
　　李白召见奏颂一篇帝大悦置之金銮殿出入翰林中间以国政潜草诏诰人无知者【李白集序】
　　有大手笔
　　唐李徳裕吉甫之子穆宗即位召入翰林为学士禁中书诏之大手笔多令徳裕草之【本】
　　授大学士
　　张説朝廷大述作多出其手帝好辞有所为必使视草帝欲授大学士辞曰学士本无大称固辞乃免【本】
　　文思如泉
　　唐陆贽为学士从幸奉天时机务填委诏书数百贽挥翰起草思如泉注初若不经思虑既成之后莫不曲尽事情中于机防同舍皆服其能尝启徳宗今盗遍天下陛下宜痛自引过以感动人心陛下诚能以言谢天下使诏书无所忌臣虽愚陋可以仰副圣情庶令反侧之徒革心向化徳宗然之故奉天所下诏书虽武夫悍卒无不挥涕感激多贽所为也【本】
　　辞速若射
　　陆扆进为翰林学士中书舍人扆博学属辞敏速若射注然一时书命同寮自以为不及昭宗优遇之【本】
　　笔无防窜
　　杜譲能以学士从僖宗在蜀闗东用兵书诏云委譲能词才敏速笔无防窜动中事机帝嘉之【本】
　　辞皆允切
　　唐刘瑑字子全擢翰林学士时宣宗始复闗陇裁处丛繁诏书数十捉笔遽成辞皆允切
　　善内庭文
　　昭宗尝金銮作赋诏学士皆和独陆扆先成帝览之叹曰正元时陆贽吴通兄弟善内廷文后无继者今朕得之【陆扆】
　　论中官事
　　李绛字深之元和中为翰林学士孜孜以正谏为己任尝极论中官纵恣方镇进献之事又次君臣成败为连屏【本】
　　论次新书
　　刘祎之少以文辞称迁右文馆直学士上元中与元万顷等召入禁中论次新书【本】
　　多知典故
　　张垍以中书舍人充翰林学士能伺候人主意博涉经史多知典故
　　浴堂召对
　　柳公权为翰林学士每浴堂召对继烛见跋语犹未尽不敢取烛宫人以蜡泪揉纸继之【本】
　　内廷贮相
　　唐之贵文至矣后王纂承多以国柄付文士元和初宪宗遵圣祖故事视有宰相器者贮之内廷繇是释笔砚而操化权者十常八九【刘禹锡李绛集记】
　　禁中视草
　　常衮翰林学士制视草北宫又唐至徳后天子召集贤学士于禁中草书诏虽宸翰所挥亦资其检讨谓之视草【翰林志】
　　帘内挥翰
　　唐李吉甫与裴垍同直垍草吉甫除平章制吉甫草武元衡制垂帘挥翰两不相知垍尽纸笔之后乃相庆贺礼絶之敬生于座中及明日院中学士送至银台门而相府官吏候于门外禁署之盛未之有也【翰林志】
　　号为内相
　　陆贽入翰林年尚少以材幸天子常以軰行呼而不名帝所亲倚至解衣衣之虽外有宰相主大议而贽常居中防裁可否时号内相【本】
　　乆在内职
　　郑絪为翰林知制诰在内职十三年小心兢谦上遇之颇厚
　　侍御擡辇
　　姚崇为翰林学士明皇在便殿甚思姚崇论时务七月十五日苦雨不止泥泞盈尺上令侍御者擡步辇召学士来中外荣之
　　宫嫔呵笔
　　李白于便殿对明皇撰诏诰时十月大寒笔冻莫能书字帝敇宫妃十人侍白左右执牙笔呵之白逐取具书其受圣眷如此【并开元遗事】
　　力士脱靴
　　李白少有逸才初客游防稽与道士呉筠隐于剡中既而宗诏筠赴京师筠荐之于朝遣召与筠俱待诏翰林白嗜酒日饮酒肆宗度曲欲造乐府新词亟召白已卧酒肆矣召入以水洒面沉醉殿上引足令力士脱靴
　　宝牀赐食
　　李白召见明皇以七宝牀赐食御手调羮以饭之谓曰卿是布衣名为朕知非素蓄道义何以及此置之金銮殿出入翰林中问以国政
　　山池曲宴
　　宣宗雅好儒士每山池曲宴与学士属和诗每公卿出镇亦赋诗饯行时论以大中之政有贞观风
　　赐蓬池鲙
　　李白诗曰荷净蓬池鲙天寒郢水醪唐学士初上赐食悉是蓬池鲙夏至颁冰及酒以酒味和冰而饮葢禁中有郢水酒坊
　　赐莲花烛
　　令狐赵公大中初常便殿召对夜乆方罢宣赐金莲花烛送归院院吏以下谓是驾来俄学士归院莫不惊异金莲花烛柄耳至尊方有之
　　御馔辍赐
　　唐徳宗雅尚文雅注意是选乗舆每幸学士院顾问锡赉无所不至御馔珍肴辍而赐之又尝召对于浴堂移院于金銮殿对御起草赋诗唱和或旬日而出
　　朝服始见
　　宋陶谷为学士尝召对太祖御便殿谷至望见上将前复却者数四左右宣甚急谷终徬徨不进太祖笑曰此措大索事分顾左右取袍带来上已束带谷遽趋出又王曾为翰林学士直日真宗首召之燕衣坐便殿谓曰渴欲见卿因不及朝服无谓朕嫚近臣
　　覆以襭袍
　　唐韦绶徳宗时为翰林学士宻政多所参逮帝尝幸其院韦妃从防绶方寝时大寒以妃蜀襭袍覆而去其待遇如此
　　赐以寒衣
　　徳宗幸金銮院问学士郑余庆曰近有衣否余庆云往时赐衣不烦更作上曰乃常例尔遂特赐缯纩令为寒衣
　　緑衣赐紫
　　后唐庄宗即位除冯道为省郎充翰林学士自绿衣赐紫
　　品服赐金
　　宋李西枢为知制诰尚衣绯出守荆南召为学士阁门举例赐金带而不可加于赐绯乃并赐三品之服
　　更大典册
　　李徳裕擢翰林学士凡号令大典册皆更其手
　　不専辞艺
　　徳宗以段文昌张仲仁为学士韦贯之以为学士以备顾问不宜専取辞艺奏罢之
　　父子并命
　　赵宗儒父骅徳宗欲宠其门使一日并命
　　兄弟对掌
　　赵光逢为翰林学士光裔知制诰兄弟对掌内外命书士歆羡之
　　兄弟相继
　　于休烈二子益肃及休烈相继为翰林
　　便至公辅
　　睿圣登极段文昌杜元頴不离内庭便至公辅及宝厯以后韦处厚恩深授选亦自翰林由是稍为故事或不至者以为耻【翰林内志】
　　即拜平章
　　唐刘瑑始在翰林帝素礼遇至是手诏追还后请问帝视案上厯谓瑑曰为朕择良日瑑跪曰某日良帝笑曰是日卿可遂相即诏拜中书门下平章事
　　作明河篇
　　宋之问天后朝求北门学士不许作明河赋以见其志其诗末曰明河可望不可亲愿得乗槎一问津更将织女支机石还访成都卖卜人则天见其诗谓崔融曰非不知宋之问有竒才但恨有口过耳宋终身惭愤口过谓口臭耳
　　进新乐章
　　是时禁中初重木芍药明皇在沉香亭谓左右曰赏名花对妃子岂可用旧乐急就翰林命李白进新乐章白应诏挥笔立成其一章曰名花倾国两相欢长得君王带笑看解释春风无限恨沉香亭北倚栏杆
　　作赐衣诗
