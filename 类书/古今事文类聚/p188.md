<!-- { "loadSidebar": true } -->
　　李衡字叔平为丹阳太守每欲治家妻輙不聼后宻遣十人于武陵龙阳洲上作宅种柑千树临死敕儿曰汝母恶吾治家故穷如是吾州里有千头木奴不责汝衣食嵗止一疋亦足用矣及衡柑成嵗得输绢数千疋【襄阳记】
　　甘果壊烂
　　王丞相俭帐下甘果盈溢渉春壊烂【郭子】
　　上元传柑【见上元门】
　　古今文集
　　杂著
　　黄甘陆吉传　　　　　　苏子瞻
　　黄甘陆吉者楚之二髙士也黄隠于泥山陆隠于萧山楚王闻甘名遣使召之陆吉先至赐爵左庶长封洞庭君尊宠在羣臣右久之黄甘始来一见拜温尹平阳侯班赐令尹吉起隠士与甘齐名入朝久尊贵用事一旦吉位居上甘心衔之羣臣皆疑之防秦遣苏轸钟离意使楚楚召燕章防羣臣皆与甘坐上坐吉咈然谓之曰请与子论事甘曰唯唯吉曰齐楚约西撃秦吾引兵逾关身犯霜露与枳棘最下者同甘苦率家奴千人战甘洲之上拓地至汉南而归子功孰与甘曰不如也曰神农氏之有天下也吾剥肤刻肝怡顔下气以固蔕之术献上上喜之命记注官陶洪景状其方略以付国史出为九江守宣上徳泽使童儿亦懐之子才孰与甘曰不如也吉曰是二者皆出吾下而位吾上何也甘徐应之曰君何见之晩也每嵗太守劝驾乗传入金门上玉堂与虞荔申枨梅福嵩之徒列侍上前使数子者口呿舌缩不复上齿牙间当此之时属之于子乎属之于我乎吉黙然良久曰属之于子矣甘曰此吾所以居子之上也于是羣臣皆伏嵗终吉以疾免更封甘子为穰侯吉之子为下邳侯穰侯遂废不显下邳以美汤药官至陈谢治中
　　太史公曰田文论相吴起说相如囘车亷颇屈娙何敝衣尹姬悔甘吉亦然传曰女无好恶入宫见妬士无贤不肖入朝见嫉此之谓也虽美恶之相辽嗜好之不齐亦焉可胜道哉
　　橘颂　　　　　　　　　屈原
　　后皇嘉树橘徕服兮受命不迁生南国兮深固难徙更壹志兮緑叶素荣纷其可喜兮曾枝剡棘圆果抟兮青黄杂揉文章烂兮精色内白类可任兮纷緼宜脩姱而不丑兮
　　古诗
　　病橘　　　　　　　　　杜甫
　　伊橘少生意虽多亦奚为惜哉结实小酸澁如棠梨剖之尽蠧蚀采掇爽所宜纷然不适口岂止存其皮萧萧半死叶忽忽别故枝冬霜雪积况乃回风吹尝闻蓬莱殿罗列潇湘姿此物歳不稔玉食失光辉冦盗尚凭陵当君减膳时汝病是天意吾意罪有司忆昔南海使奔腾献荔支百马死山谷到今耆旧悲
　　律诗
　　故人重九日求橘戏赠　　韦应物
　　怜君病后思新橘始摘犹酸亦未黄书后欲题三百颗洞庭犹待满林霜
　　田园杂兴　　　　　　　范至能
　　新霜彻晓报秋深染尽青林作缬林惟有橘园风景异碧丛丛里万黄金
　　和赐后苑金橘　　　　　李邦直
　　苑臣初摘置雕盘口勑宣恩赐近官气味岂同淮枳变皮肤不作楚梅酸参差翠叶藏珠琲错落黄金铸弹丸安得一株擎雨露画图传与世人看
　　欧阳从道许寄金橘以诗督之黄鲁直从道参禅有年向来颇闻数从歌舞饮故及之
　　禅客入秋无气息想依红袖醉毰毸霜枝摇落黄金弹许送筠笼殊未来
　　杂著【以下系柑】
　　谢湘东王赉柑启　　　　庾肩吾
　　名传地理逺自武陵之渊族茂神经遥闻建春之岭王逸为赋取对荔支张衡制辞用连石蜜足使萍实非甜蒲萄犹防王羲之与诸子游观有一味甘割而分之以娱目前云云
　　律诗
　　柑田　　　　　　　　　杜甫
　　春日清江岸千柑二顷田青云着叶宻白雪避花繁结子随邉使开筒近至尊后于桃李熟终得献金门
　　柳州城北种柑　　　　　栁宗元
　　手种黄柑三百株春来新叶徧城隅方同楚客怜皇树不学荆州利木奴几嵗开花闻喷雪何人摘实见垂珠若教坐待成林后滋味还堪养老夫
　　食柑　　　　　　　　　苏子瞻
　　一双罗帕未分珍【故事赐近臣黄柑以黄罗帕包之】林下先尝愧逐臣露叶霜枝剪寒碧金盘玉指破芳辛清泉防防先流齿香雾霏霏欲噀人坐客慇懃为收子千奴一掬为吾贫
　　枨子【以下系枨】　　　　　　　欧阳永叔
　　嘉树团团俯可攀压枝秋实渐斓斑朱栏碧瓦清霜晓粲粲繁星绿叶间
　　赠景文　　　　　　　　苏子瞻
　　荷尽已无擎雨葢菊残犹有傲霜枝一年好景君须记正是橙黄橘緑时
　　枨　　　　　　　　　　刘彦冲
　　枨橘甘酸各效能南苞锡贡不同升果中亦抱遗才叹有客攀条气拂膺
　　食枨寄谢舍人　　　　　梅圣俞
　　洞庭朱橘未弄色襄水锦枨多已黄玉臼捣虀怜鲙美金盘侑酒助杯香虽生南土名犹重未信中州客厌尝欲寄百苞凭驿去只应佳味怯风霜
　　枇杷
　　羣书要语枇杷冬华实黄大如鸡子小者如杏味甜酢【广志】卢橘夏熟或云即枇杷【上林赋】
　　诗句枇杷树树香【杜】卢橘杨梅次第新【坡】
　　古今事实
　　周祗植庭
　　周祗云枇杷寒暑无变负雪华余植之庭囿【枇杷赋事】古今文集
　　律诗
　　枇杷　　　　　　　　　杨廷秀
　　大叶耸长耳一梢堪满盘荔支分与核金橘却无酸雨压低枝重浆流氷齿寒【氷去声】长卿今在否莫遣作园官
　　枇杷　　　　　　　　　刘彦冲
　　万斛金丸作树稠遗根汉苑识风流也知不作雕盘献朽腐聊关圣主忧
　　杨梅
　　羣书要语杨梅其子大如弹丸正赤五月中熟熟时似梅子味甜酸【临海异物志】
　　古今事实
　　此杨家果
　　杨氏子年九嵗孔君平诣其父设果有杨梅孔指示儿此实君家果儿应声答曰未闻孔雀是孔子家禽【郭子】古今文集
　　律诗
　　杨梅　　　　　　　　　平可正
　　五月杨梅已满林初疑一一价千金味方河朔蒲桃重色比泸南荔子深飞艇似闻新入贡登盘不见旧供吟诗成一寄山中友恐解楼头爱渴心
　　谢绍兴帅丘宗卿恵杨李【二首】杨廷秀
　　梅出稽山世少双情知风味胜他杨玉肌半醉生红粟墨晕防深染紫囊火齐堆盘珠径寸醴泉绕齿柘为浆故人解寄吾家果未变蓬莱閤下香
　　又
　　越絶诸杨盛一时与侬瓜葛不曾知一夫自笑吾衰矣此客何从梦见之也解过江寻徳祖政縁作尹是丘迟渠伊不是南村未免先驱事荔支
　　蔗【糖霜附】
　　羣书要语藷蔗也【说文】甘蔗交趾所生者围数寸长丈余【异物志】甘蔗其饧为石蜜【广志】挫斯蔗而疗渇若漱醴而含蜜【张协蔗赋】都蔗虽甘杖之必折巧言虽美用之必灭【曹植论】臑鳖炮羔有柘浆些【楚辞】
　　诗句百味防酒布兰生泰尊柘浆析朝酲【汉郊祀歌】
　　古今事实
　　渐入佳境
　　顾凯之为虎头将军每啖蔗自尾至本人或问之曰渐入佳境
　　鼠矢污饧【见谗谤门】
　　始创糖霜【系糖霜】
　　唐大厯间有僧号邹和尚不知所从来跨白驴登繖山结茅以居须盐米薪莱之属即书寸纸繋钱緍遣驴负至市区人知为邹也取平直挂物于鞍纵驴归一日驴犯山下黄氏者蔗苖黄请偿于邹邹曰汝未知因蔗糖为霜利当十倍吾语汝塞责可乎试之果信自是流传其法邹末年北走通泉县灵鹫山龛中其徒追及之但见一文殊石像始知大士化身而白驴者狮子也【王灼谱】古今文集
　　杂著
　　蔗产南方
　　甘蔗只生于南方北人嗜之而不可得魏太武至彭城遣人于武陵王处求酒及甘蔗郭汾阳在汾上代宗赐甘蔗二十条子虚赋所云诸柘也且诸柘者甘蔗也葢相如指言楚云梦之物汉郊祀歌泰尊柘浆亦谓取甘蔗以为饮【容斋随笔】
　　古诗
　　赋得甘蔗以上字为韵　　舒信道澶
　　瑶池宴罢王母还九芝飞入三仙山空余绛节留人间云封露洗无时闲节旄落尽何斓斑野翁提擕出茅菅吴刀戞戞鸣双环截断寒氷何潺潺相如赋就空上林倦游渴病长相侵刘伶爱酒真荒狂来欲倒沧溟深此时一嚼轻千金垆边何用文君琴五斗一石安足斟坐想毛发生青隂萧瑟甘滋欲谁让柤梨橘柚纷殊状冷气相射杯盘上顾郎不见休惆怅佳境到头还不妄诗成虽愧阳春唱全胜乞与将军杖
　　杂著【以下系糖霜】
　　糖霜谱
　　糖霜之名唐以前无所见自古食蔗者始为蔗浆宋玉招魂所谓胹鳖包羔有柘浆是也其后为蔗饧孙亮使黄门就中藏吏取交州所献甘蔗饧是也后又为石蜜南中八郡志云榨甘蔗汁曝成饴谓之石蜜本草亦云炼糖和乳为石蜜是也后又为蔗酒唐赤土国用甘蔗作酒杂以紫瓜根是也唐太宗遣使至摩竭陀国取糖法即诏州上诸蔗榨沈如其剂色味愈于西域逺甚然只是今之砂糖蔗之技尽于此不言作霜然则糖霜非古也歴世诗人模竒写异亦无一章一句言之惟东坡公过金山寺作诗送遂宁僧圆寳云涪江与中泠共此一味水氷盘荐琥珀何似糖霜美黄鲁直在戎州作颂答梓州雍熈长老寄糖霜云逺寄蔗霜知有味胜于崔子水晶盐正宗扫地从谁説我舌犹能及鼻尖则遂宁糖霜见于文字者实始二公甘蔗所在皆植独福唐四明畨禺广汉遂宁有糖氷而遂宁为冠四郡所产甚微而颗碎色浅味薄才比遂之最下者亦皆起于近世唐大厯中有邹和尚者始来小溪之繖山教民黄氏以造霜之法繖山在县北二十里山前后为蔗田者十之四糖霜户十之三蔗有四色曰杜蔗曰西蔗曰艻蔗本草所谓荻蔗也曰红蔗本草所谓昆仑蔗也红蔗止堪生噉艻蔗可作砂糖西蔗可作霜色浅土不甚贵杜蔗绿嫩味极厚専用作霜凡蔗最困地力今年为蔗田者明年改种五谷以息之霜户器用曰蔗削曰蔗防曰蔗凳曰蔗碾曰榨斗曰漆瓮各有制度凡霜一瓮中品色亦自不同堆叠如假山者为上团枝次之瓮鉴次之小颗块次之沙脚为下紫为上深琥珀次之浅黄又次之浅白为下宣和初王黼创应奉司遂宁常贡外嵗别进数千斤是时所产益竒墙壁或方寸应奉司罢乃不再见当时因之大扰败本业者居半久而未复遂宁王灼作糖霜谱七篇具载其说予采取之以广闻见【容斋随笔】律诗
　　糖霜　　　　　　　　　杨廷秀
　　亦非崖蜜亦非饧青女吹霜冻作氷透骨清寒轻着齿嚼成人迹板桥声
　　橄榄【余甘附】
　　羣书要语橄榄子大如枣二月华八九月熟生食味酢蜜藏乃甜美【南州草木状】橄榄树身耸枝皆髙数尺其子深秋方熟闽中尤重其味云咀之香口胜含鸡舌香生啖及煮食悉觧酒毒有野生者子繁树峻不可梯缘但刻其根下方寸许内盐于其中一夕子皆自落【岭表异録】余甘子梭形初入口舌澁酸饮水乃甘又如梅实两头锐【异物志】
　　古今事实【阙】
　　古今文集
　　古诗
　　橄榄　　　　　　　　　欧阳永叔
　　五行居四时维火盛南讹炎焦凌木气橄榄得之多酸苦不相入初争久方和霜苞入中州万里来江波幸登君子席得与众果罗中州众果佳珠圆玉光瑳媿兹防陋质以逺不见诃饧饴儿女甜遗味久则那良药不甘口厥功见沉疴忠言初厌之事至悔若何世已无采诗诗成为君哦
　　橄榄　　　　　　　　　刘贡父
