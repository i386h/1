<!-- { "loadSidebar": true } -->
　　诗句陶盘奉旨蓄竹筯羞鸡炙【韩】紫驼之峯出翠釡【杜】甲第纷纷厌粱肉【杜】黄鸡啄黍秋正肥【李】桃花流水鳜鱼肥【张】酒残欣尝牛尾貍【坡】
　　古今事实
　　馁败不食
　　鱼馁而肉败不食色恶不食臭恶不食失饪不食不时不食不得其酱不食肉虽多不使胜食气【论语】
　　燔肉不至
　　孔子为鲁司冦不用从而祭燔肉不至不税冕而行不知者以为为肉也其知者以为为无礼也
　　列鼎而食
　　子路南防于楚列鼎而食
　　熊蹯不熟
　　晋灵公使宰夫臑熊蹯不熟杀之
　　肉食者鄙
　　齐师伐我公将战曹刿请见其乡人曰肉食者谋之又何间焉刿曰肉食者鄙未能逺谋乃入见【荘十】
　　烹猴为羮
　　楚有烹猴者而召其邻人邻人以为犬羮而甘之后闻其猴尽吐泻其所食此未知味者
　　食惟一肉
　　公孙为丞相食惟一肉
　　不重味
　　朱防俭自微贱至富贵食不重味按上不过三杯
　　客知食物
　　曹元理善筭术尝诣陈广汉设食甚薄广汉曰有仓卒客无仓卒主人元理以匕箸蓍曰爼上蒸防厨中荔支何不设广汉大惊【西亰杂记】
　　口腹累人【见猪门】
　　预知食物
　　赵达尝过知故取盘中只箸再从横之乃言卿东壁下有美酒一斛又有鹿肉三斤何以辞无【吴志】
　　五侯鲭
　　五侯不相能賔客不相往来楼防丰辩传防五侯间各得其欢心竞致竒膳护乃合以为鲭世称五侯鲭以为珍【西亰杂记】
　　供馔甚丰
　　晋武帝尝幸王济宅供馔甚丰悉贮琉璃器中
　　禁脔肉
　　晋元帝始镇建业每得一豚以为珍膳项上一脔尤美辄以荐帝羣下未尝敢食时呼为禁脔肉【谢琨】
　　一食万钱
　　何曾日食近万钱犹云无下箸处子劭奢侈每食必尽四方珍馔一日之供以二万为限　北齐韩晋眀好酒诞縦招引賔客一席之费动至万钱犹恨俭率
　　忍害物命
　　何侈于味食必方丈后稍欲去其甚者犹食白鱼防脯糖蟹以为非见生物拟食蚶蛎使门人议之钟玩曰防之就脯骤于屈伸蟹之将糖躁扰弥甚仁人用意深懐如怛至于车鳌蚶蛎眉目内阙慙混沌之竒圹慤外缄非金玉之慎不悴不荣曽草木之不若无香无味与瓦砾其何等宜充庖厨永为口味
　　一食二韭
　　晋髙阳王雍为相一食数万钱李崇曰髙阳一饭敌我千日崇为尚书令富倾天下而性俭食常无肉止有韮茹韮葅人云令公一食十八种盖二韭十八也【洛阳伽蓝记】
　　食牛心炙【见牛门】
　　不食羊肉
　　齐王肃归魏初不食羊肉及酪浆常食鲫鱼羮渴饮茶茗汁髙帝曰羊肉何如鱼羮茶茗何如酪浆肃曰羊陆产之最鱼水族之长羊比齐鲁大邦鱼比邾莒小国惟酪不中与茗作奴彭城王勰曰卿不重齐鲁大邦而爱邾莒小国眀日为卿设邾莒之防亦有酪奴因呼茗为酪奴【洛阳伽篮记】
　　对客独飡
　　北齐崔瞻为侍御史在台宅中送食备尽珍羞别室独飡有一御史姓裴伺瞻食便造焉瞻不与交言又不命匙筯观瞻食罢而退眀日自携匙筯恣情饮噉瞻曰我初不唤君食又不与君语遂能不拘小节昔刘毅冐请鵞炙岂亦异是君定竒士每与同食
　　御史食鸡
　　马周每行郡县食必进鸡小吏讼之帝曰我禁御史食肉恐州县广费食鸡尚何与榜吏斥之
　　以牛炙死
　　杜甫客耒阳防岳祠大水遽至渉旬不得食县令具舟迎之令尝牛炙白酒而死
　　弃馔直万钱
　　韦陟性奢侈于馔羞尤为精洁每食毕视厨中所委弃不啻万钱之直
　　馔不能名
　　唐裴冕性豪侈每广防賔客不能名其馔
　　烂蒸葫芦
　　郑余庆与人防食日髙众客皆馁呼左右曰烂蒸去毛莫拗折项诸人相顾以为必蒸鵞鸭良久就餐每人前下粟米饭一椀蒸葫芦一枚余庆餐美诸人强进而罢东坡汁字韵诗却作卢懐慎岂其偶忘之耶【太平广记见泊宅编】
　　设食唯菜
　　卢懐慎为黄门监兼吏部尚书卧病既久宋璟卢従愿尝相与访焉懐慎卧于敝箦门无帘箔常器重璟及従愿见之甚喜命设食有蒸豆两瓯菜数爼而已此外翛然无办
　　椟食
　　杜镐广博为龙图阁学士宋真宗问椟食原于何代镐曰汉景帝为太子文帝钟爱既居东朝文帝曰太子之食必将殊胜乃命太官每具两担椟以赐之此其始也
　　食必尽器
　　查道以谨俭率易为待制毎食必尽一膳度己不胜则不下筯虽蔬茹亦然常曰福当如是惜
　　廊食无惧
　　张文定公齐贤河南人少为举时贫甚客河南尹张全义门下饮啖兼数人自言平时未尝饱遇村人作愿斋方饱常赴斋后时见其家悬一牛皮取煑食之无遗宋太祖幸西都文定献十防于马前召至行宫赐卫士廊食文定就大盘中以手取食帝用桂斧撃其首问所言十事文定且食且对略无惧色赐束帛遣之
　　食可一大桶
　　张仆射齐贤毎嗜肥猪肉数斤天夀院风药黒神丸常人不过服一弹丸公以五七两为大剂夹以胡饼食之罢相知安州与客燕食厨吏置一大桶窃视公所食如其物投桶中至暮浸渍满桶晏元献清痩如削每折半饼以筯卷之抽筯就内捻头一茎食之此亦异于人也【归田録】
　　嗜昌歜【以下系嗜好】
　　周文王嗜昌歜葅
　　嗜羊
　　曾晢嗜羊曽子不忍食羊
　　嗜芰
　　屈到嗜芰有疾召宗老而告之曰祭我必以芰及祥祭宗老将荐芰其子屈建命去曰祭国君牛奠享大夫羊士有豚犬之奠庶人有鱼炙之奠笾豆簠簋上下供之不羞珍异不陈庶侈夫子以私欲干国之典
　　嗜酒
　　郑伯有嗜酒
　　嗜鱼
　　公仪嗜鱼人献不受曰吾禄自可致鱼
　　嗜牛心炙
　　王右军嗜牛心炙
　　古今文集
　　杂著
　　食箴　　　　　　　　　皮日休
　　皮子少且贱至于食自甘粢粝而已未尝食于乡里食于亲戚食于州鄙有邓邑大夫向皮子之名曾未相贽具厚羞以賔之皮子辞大夫订之曰子自甘粢粝则可矣于乡里亲戚州鄙何有皮子曰一杯之食至鲜矣茍专其味必不能自抑既不能自抑日须丰其羞既日须丰其羞则贫也不能无不足因是妄求茍欲之心生穷贪极嗜之名生且大夫不能见前世之味祸乎故羊斟不及华元受其谋鼋羮不均子家肆其祸熊蹯不熟杀宰夫而赵穿弑防鸡易鹜馈子雅而庆舎死呜呼吾不仁者乎诚赖其用所欲不可求所嗜不可得方自甘粢粝而已使我生于钟鼎之家膏粱之门日縦异嗜年成竒欲未必不为御者之奔华元也子家之伐灵公也晋灵之杀宰夫也芦蒲癸之杀庆舎也此犹之贪兽争食而死者矣故食于天子者则死其天下食于诸侯者则死其国食于大夫者则死其邑食于士者则死其家又焉能以乡里亲戚州鄙为让乎大夫曰善自惟食之性不能自节亦由酒之性也复箴以自符箴曰
　　寜能我食不食于人既食于人是食其身
　　老饕赋　　　　　　　　苏子瞻
　　庖丁鼓刀易牙烹熬水欲新而釡欲洁火恶陈而薪恶劳九蒸暴而日燥百上下而荡鏖尝项上之一脔嚼霜前之两螯烂樱珠之煎蜜滃杏酪之蒸羔蛤半熟而含酒蟹微生而带糟盖聚物之妖羙以养吾之老饕婉彼姫姜顔如李桃弹湘妃之玉瑟鼔帝子之云璈命仙人之蕚緑华舞古曲之郁轮引南海之玻瓈酌州之蒲葡愿先生之考夀分余沥于两髦红潮于玉颊惊暖响于檀槽忽累珠之妙唱抽独茧之长缲闵手倦而少休疑吻燥而当膏倒一缸之雪乳列百拖之琼艘各眼灔于秋水咸骨醉于春醪羙人告去已而云散先生方兀然而禅逃响松风于蟹眼浮雪花于兎毫先生一笑而起渺海阔而天髙
　　国忌荤素食
　　来喻引范公说以为伊川所为范公未必尽知若率先具素馔则应大与东坡忤何以能处程苏之间而无违言乎此则恐于事理皆未尽也至于国忌斋筵荤素所宜则以范公之贤于己之所行自当顾义理之是非以为従违不当视同列之喜怒以为前郤也使其果欲依违两间曲全交好则其素馔既忤东坡具肉食亦忤伊川若虑于彼而忽于此则亦非所以两全矣况范公之意未必出此而他书所记亦云范醇夫軰食素秦黄軰食肉则所记虽不同而范公之不畏东坡而每事徇従亦当时所共知矣【朱元晦答吕伯防渊源録】
　　荆公无所嗜
　　老苏辨奸初间只是私意如此后来荆公做不着遂中他说然荆公气习自是一个要遗形骸离世俗底模様吃物不知饥饱尝记一书载公于饮食絶无所嗜惟近者必尽左右疑其好也次日易以他物而置此品于逺则不食矣往往于食未尝知味也至如食钓饵当时以为诈其实自不知也近世吕伯防亦然面垢身汚似所不恤饮食亦不知多寡以此等为奸恐不然也【朱语録】
　　脯鲊
　　羣书要语脯干肉也脩脯也【说文】脯抟也干燥相着也脩缩也干燥缩也【释名】腊人掌干肉凡田兽之脯腊膴胖之事【周礼】妇之贽脯脩【礼记】腒干雉鱐干鱼【周礼注】
　　诗句秦烹惟芋陇馔有熊腊【坡】
　　古今事实
　　束脩
　　子曰自行束脩以上吾未尝无诲焉
　　赐脯遗母
　　赵宣子将之绛见翳桑之下有饿人宣子与脯二胊拜受而不敢食问其故曰臣有母持以遗之宣子更赐之脯二束而去
　　卖脯致富
　　浊氏以卖脯而连骑【汉唐】
　　左慈酒脯
　　左慈诣刘表请犒军有酒一器脯一盘万人皆周而酒器如故脯亦不减【神仙传】
　　擗麟脯
　　王逺至蔡经家与麻姑共设肴膳擗麟脯而行之【神仙传】
　　龙肉鲊【以下系鲊】
　　陆机饷张华鲊华曰此龙肉也遂以苦酒沃鲊鲊中有五色光机还问鲊主果云园中茅积下得一白鱼状殊常以鲊过美
　　鱼鲊寄母
　　孟仁为监池司马自能结网手捕鱼作鲊寄母母还之曰汝为鱼官而以鲊寄我非避嫌也
　　蛆鲊遗母
　　陶侃作渔吏以一蛆鲊遗母母以书责侃【详见教子门】
　　妄疑盗鲊
　　桑虞尝行宿寄逆旅同舎客失脯疑虞为盗虞黙然便觧衣偿之主人曰此舎数失鱼肉鸡鸭多是狐狸偷君何以疑人乃将脯主山冢间寻求果得之客求还衣虞投之不顾【晋书】
　　托鲊防子
　　王莹代谢超宗为义兴太守与训交恶超宗到郡后父懋徃超宗处超宗设精白鮀美鲊獐巴懋问那得佳味超宗诡言莹始见饷佯惊曰大人岂应不得耶懋大忿言于朝廷称莹供养不足坐失废弃久之
　　馈芦菔鲊
　　白乐天方斋刘禹锡馈芦菔鲊【文集】
　　古今文集
　　古诗
　　子鱼　　　　　　　　　刘彦冲
　　旧闻通印名海错珍莫逾火气烁鳞鬛卤香泛庖厨泥泥子盈胞鲜美祸所区生如粒芥微多若粟储他年想吞舟勿轻此锱铢一咀命千百虽甘汝安无穷冬孚乳时罩防海为虚含冻体犹湿得泻味已渝虐戏等刳孕滛刑防戮孥人深襁褓恩在物爱岂殊闻风易杀子盥水沉其躯讵有恻怛心旁推及豚鱼相爱人兽均自残兽不如哦诗化蛮獠因警饕餮徒
　　谢吴春卿饷腊猪肉【见猪门】
　　李圣俞求黄雀醝法戏作醝经遗之【见黄雀门】

　　古今事文类聚续集卷十六
　　钦定四库全书
　　古今事文类聚续集卷十七
　　宋　祝穆　撰
　　食物部
　　饼【汤饼附】
