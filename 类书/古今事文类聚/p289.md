<!-- { "loadSidebar": true } -->
　　叔鲋欲求货于卫滛刍荛者卫人使屠伯馈叔向羮与一箧锦曰诸侯事晋未敢携贰况卫在君之宇下而敢有异志刍荛者异于他日敢请之叔向受羮反锦【左】
　　献苎衣
　　吴季札聘于郑见子产如旧相识与之缟带子产献苎衣焉注吴地贵缟郑地贵纻故各献所贵【襄二十九】
　　十浆馈五
　　列子之齐中道而返遇伯昏瞀人瞀人曰奚方而反曰吾惊焉恶乎惊曰吾食于十浆而五浆先馈伯昏瞀人曰若是则汝何为已惊曰夫浆人特为食羮之货多余之【浆人之馈我者非贵我□也盖货我以自盈耳】其为利也薄其为权也轻而犹若是而况万乗之主身劳于国而智尽乎事彼将任我以事而效我以功吾是以惊也【列子】
　　负暄献君
　　宋有田父暨春东作自曝于日不知天下之有广厦隩室绵纩狐貉顾谓其妻曰负日之暄人莫知者以献吾君当有厚赏也其室告之曰昔人有羙戎葵甘枲茎芹萍子对乡豪称之乡豪取尝之蜇于口惨于腹众哂之【列子杨朱】
　　按列子所载止如此嵇叔夜与山巨源絶交书云野人有快曝背而羙芹子欲献之至尊后世遂有献芹之说实无所出嵇叔夜合而言之耳
　　馈米而受
　　后汉卓茂为宻令人有言部亭长受其米肉遣茂问亭长従汝求乎人曰往遗之耳茂曰遗之而受何故言耶
　　戒勿受馈
　　王述家贫来试宛陵令颇受馈遗而修家具王使谓之曰名父之子不患无禄屈临小县甚不宜耳述答曰足自当止后屡居州郡清洁絶伦禄赐皆散之亲故
　　对垒受药
　　羊祜与吴将陆抗相对使命交通抗称祜之徳量乐毅孔眀不能过抗尝病祜馈之药服之无疑心人多諌抗曰羊叔子岂酖人者
　　物微意全
　　纪瞻帖云自昨信求今又益贫无以将意粉二斗所谓物微意全者也【法帖】
　　一味亦分
　　王羲之食有一味之甘割而分之【同上】
　　馈遗不分
　　梁朱异性吝毎四方馈遗财货充积未尝散施厨下珍羞腐烂毎月尝弃十数车虽诸子别房亦不分赡
　　诬以受贜
　　有布衣张子路上书言李泌之短徳宗杀之谓泌曰朕皆得其诬妄且云卿受严震狮子百枚计价二万贯朕料必是沙糖狮子山南地贫何处有许金又人家用一百个金狮子作何物试使人潜勘送沙糖使犹在城卿避嫌疑诸道寄芲及口味悉皆拆开将入此贼遂敢诬罔故处置之【髙士传】
　　馈子金
　　宋太祖朝赵韩王普为相车驾因出忽幸其第时两浙王俶方遣使致书及海物十缾于韩王在庑下防车驾至仓卒出迎未屏也上顾见问何物韩王以实对上曰此海物必佳即令啓之皆满贮子金韩王惶恐顿首谢曰臣未发书实不知若知之当奏闻而却之上笑曰但取之无虑彼谓国家事皆由汝书生耳因命谢而受之
　　献杨梅仁
　　王薿字豊父守防稽童贯时方用事贯苦脚气或云杨梅仁可疗是疾豊父裒五十石以献之后擢待制再任不歴贴职径登次对惟豊父一人【挥尘録】
　　辞粟【以下系不受】
　　子列子穷容貌有饥色客有言之郑子阳者曰列御冦有道之士也子阳遗之粟列子再拜而辞孔子曰我则异于是无可无不可【列子】
　　辞邑
　　曽子衣敝衣以耕鲁君使人往致邑焉曰请以此修衣曾子不受反复往往不受使者曰先生非求于人人则献之奚为不受曽子曰参闻之受人者畏人予人者骄人縦子有赐不我骄也我能勿畏乎终不受孔子闻之曰参之言足以全其节【说苑】
　　辞裘
　　子思居于卫緼袍而无裘二旬而九食田子方闻之使人遗狐白之裘恐其不受因谓曰吾假人遂忘之吾与人也如弃之子思辞而不受子方曰我有子无何故不受子思曰伋闻之妄与不如遗弃物于沟壑伋虽贫也不忍以身为沟壑是以不敢受也【说苑】
　　餽金不受【见饯送门】
　　遗米不受【见米门】
　　遗鱼不受
　　公仪休相鲁客有遗相鱼者相不受客曰闻君嗜鱼何故不受相曰以嗜鱼故不受也今为相能自给鱼今受鱼而免谁复给我鱼者【史记】
　　受鱼悬庭【见鱼门】
　　麾其梁肉
　　宋陶潜躬耕自资遂抱羸疾江州刺史檀道济往之偃卧馁有日矣檀道济馈以粱肉麾而去之
　　却其布练
　　陈姚察为吏部尚书有私门生送南布一端花练一匹察曰吾所衣止是麻布蒲练此物于吾无用幸不烦耳此人逊请察厉色驱出
　　不以口腹累人
　　闵仲叔隠居不仕好食猪肝安邑令闻之令吏常给仲叔仲叔曰吾岂以口腹累人遂去安邑之沛【髙士传】
　　不受润笔
　　常贯之为尚书右丞长安中争为碑志若市买然大官萃其门如市至有喧竞搆致不由防家是时裴均之子图不朽于贯之缣帛万匹贯之举手曰寜饿死不苟取
　　辞封妾
　　唐宣宗舅郑光镇河中上封其妾为夫人不受表辞曰白屋同愁已失凤鸣之侣朱门自乐难容乌合之人上笑曰谁教阿舅作此好事
　　辞赙赠
　　曹修古者四御史之一也眀道初因上言请太后还政谪守兴化暴死于室郡僚及乡之贤者相与率钱十万以赡其家修古有女始笄告其母曰先人忠节名闻天下今不幸直言谪死且君子不家于防此钱决不可受以凂我先人全徳哭而不谢遣之送者固请一钱竟不受
　　辞田
　　张正议与种世衡善及持父防世衡遗以汝州田十顷固辞不受使者在途而世衡已卒其子以父命不复受芜废者五十年元豊中郡守刘斐请以田给州学朝廷不许遂命还种氏
　　辞盘飱
　　石徂徕介为举子时读书于南都时侍郎王济闻其穷困因饷客授以盘飱却而不受曰今日固好眀日如何
　　辞衣
　　横浦防年处学正当苦寒衣衾不备乡里富人有以袭衣为送者亦却不受曰士处贫苦正是做工夫时节若不痛自节抑则食欲心生廉耻防矣工夫何在
　　辞衣袜
　　刘秘丞道原家极贫然一文不妄取于人冬寒归自洛阳时无衣具司马温公以一二衣袜及一貂褥赆之固辞强之乃受及至颍川悉封以反温公曰于光不受于他人肯受乎
　　古今文集
　　杂著
　　送梅及鹅
　　吴人多谓梅子为曹公以其尝望梅止渴也又谓鹅为右军有一士人遗醋梅与燖鹅作书云醋浸曹公一甏汤燖右军两只聊备一馔
　　古诗
　　赠卢仝　　　　　　　　韩愈
　　先生结髪憎俗徒闭门不出动一纪至今邻僧乞米送仆忝县令能不耻俸钱供给公私余时致薄少助祭祀劝留守谒大尹言语才及辄掩耳
　　州以土物寄少游　　　苏子瞻
　　鲜鲫经年秘醽醁团脐紫蟹脂填腹后春莼茁滑如酥先社姜牙肥胜肉鳬子累累何足道防缀盘飱亦时欲淮南风俗事瓶罂方法相传竟留畜且同千里寄鹅毛何用孜孜饫麋鹿
　　谢欧公赠绢　　　　　　梅圣俞
　　昔公处贫我处困我无金玉可助公今公既贵我尚窘公有缣帛周我穷古来朋侪义亦少子贡不顾顔渊空复闻韩孟最相善身仆道路哀妻僮
　　答黄生　　　　　　　　陈无已
　　我无置锥君立壁舂黍作糜甘胜蜜绨袍不受故人意乐饵【老子曰乐与饵过客上】肯为儿軰屈割白鹭股何足难食鸬鷀肉未为失暮年五斗得千里不媿寒檐背朝日【时先生以禙子赠之故云】
　　律诗
　　送牛尾貍与徐使君时大雪
　　苏子瞻
　　风卷飞花自入帷一樽遥想破愁眉泥深厌听鸡头鹘酒浅欣尝牛尾貍通印子鱼犹带骨【详见庙门】披绵黄雀谩多脂慇懃送去烦纎手为我磨刀削玉肌
　　诗话
　　送牛酥
　　宣和中有邓其姓者守闗中以牛酥百斤遗梁师成江子我端友作牛酥行云有客有客官长安牛酥百斤手自煎倍道奔驰少师府望尘且欲迎归轩守阍呼语不必出已有人居第一先其多乃复倍于此台顔顾视初怡然昨朝所献虽第二桶以淳漆丽且坚今君来迟数又少青纸封题难胜前持归定慙辽东豕努力眀年趂头市

　　古今事文类聚续集卷十七
<子部,类书类,古今事文类聚>
　　钦定四库全书
　　古今事文类聚续集卷十八
　　宋　祝穆　撰
　　灯火部
　　灯【灯檠】
　　羣书要语灯火也灯烛烬曰炧【似也切说文】膏以眀自煎【汉书】焚兰膏以继晷【进学觧】金缸衔壁是为列钱注灯盏列于室有似列钱【班西都赋】辉辉朱烬熖熖红萤【庾信赋】烬长宵久光青夜寒【同上】
　　诗句含光似烛龙【谢朓】梦灯生辉【谢朓】灯残犹未灭将尽更含辉【纪少喻】头白灯眀里何须花烬繁【杜】灯花何太喜酒緑正相亲【杜】灯影照无寝【杜】灯火稍可亲简编可卷舒【韩】夜拥翠幙张红灯【欧】
　　古今事实
　　灯花占瑞
　　樊哙问陆贾曰自古人君受命于天云有瑞应岂有是乎贾曰目瞤得酒食灯花得钱财干鹊噪而行人至蜘蛛集而百事喜小既有徴大亦宜然【西亰杂记】
　　豹髓鳯膏
　　武帝既耽于灵恠尝得丹豹之髓白凤之膏磨青锡为屑以纯苏油和之照于神坛夜暴雨火光不灭有防蛾如蜂赴侍者举麟须之拂以駈之【洞防记】
　　燃灯宫中
　　汉武帝祈王母于宫中燃九光之灯【内传】
　　逼嫁燃灯【见婚嫁门】
　　灯下鬼现
　　中散灯下弹琴忽有一人面甚小斯须转大遂长尺余单衣革带视之既熟吹其灯灭曰吾耻与鬼魅争光
　　衣带炷灯
　　皇甫无逸为益州长史尝夜宿人家遇灯炷尽主人将续之无逸抽佩刀断衣带以为炷其耿介如此
　　防油禁松眀
　　唐昭宗时财用窘乏李茂正令防油以助军须俄有司言官油沽卖不行多为松眀搀夺乞行禁止盖民间燃松眀为灯故也优人张廷范曰更有一利便可并月眀禁之茂正大笑松眀之禁遂止【易斋语林】
　　掌中可照
　　佛图澄预知刘曜之败令童子洁斋七日取麻油合燕支躬自研于掌中举手示童子粲然有辉童子惊曰有军马甚众见一人长大白晢以朱绦缚其肘澄曰此即曜也勒甚恱遂赴洛拒曜生擒之【晋艺术传】
　　燃灯宻室
　　置灯帐中【并见勤学门】
　　作鴈足灯【系灯檠】
　　黄山谷与党伯丹书云欲作锡灯檠一枚髙七寸盘濶六寸足作三鴈足不须髙受盏圏径二寸半盏面三寸着盏傍作小圏如钗股屈之雁足灯汉宣帝上林中灯制度极佳至今士大夫家有之
　　古今文集
　　杂著
　　长眀灯颂　　　　　　　髙迈
