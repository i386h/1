<!-- { "loadSidebar": true } -->
　　国家自诛叛以来于今六十余年征徭息繁不胜于籍租之法居间爲民起横县令不得专以子养之化理之蒲盐田居解邑下岁出利流给雍洛二都三十郡其所会贸皆天下豪商猾贾而奸吏踵起则解之爲县益难不能等于他县矣盐田主官用郎吏其佐贰下不出御史操法绳縻十九关于县令而不敢専但奉府曹侯长之教而已盐田细吏皆县民其田园虽业籍于县而令不得亲但以县民之众驭之而已若是爲令之尤悔者日争焉茍非智良不能日脱于横今令者余之从祖也且满岁而尤不及岂不厚于智乎而又招亡民还业者数百至于公堂燕馆葺饰者凡十余构工不劳民又何多方也长庆二年余客其地因受命而着记云
　　庐陵县令防壁记　　　　皇甫湜
　　在易之爻二与四同功其善不同二多誉四多惧四之多惧以近君也今州之近县当刺史理所其难爲与支县相百宜矣哉庐陵户余二万有地三百余里骈山贯江扼岭之冲材竹鐡石之赡殖苞篚纬缉之富聚土沃多稼散粒荆扬故官人率以贪败令日两趋州衙退秪承録判将校事之纷错率相闗临烦言易生凡事难专故愈不理近年百姓创罢征赋发断其人益讹处险易以亡匿尤轻犯禁夫以不専之理理益讹之俗承积弊之余虽使冉季将不能也今清河张君儇爲之理适得良二千石俾颛其政而展其才居未再稔最于一郡张君恂恂以奉上煦煦以字民剸烦决剧以通敏弹豪纠黠以沉断清白之操皎然絶类便安之謡流而逺闻宜举其卓卓以敦沮劝县之故习令将之邑佐发敛盛粻缗具车航千里迎拜君以让却之单艇之官则吏皆亷县之故习令始至取官羡物益备器用团乡次役以供刍粟君以法喻之一切禁绝则民知耻布其大信推以至诚促严吏家以懋民戸故秋夏之税先期而集宥过以容不逮奬能以劝不修爲魁而萃顽者取一以警百故政刑之简期月而治以俸钱葬枯而恩浃以家饮救渇而泽均萼合兄弟之析居者而民以养麕复老弱之流庸者而疆以实和气潜通连岁大穰廷内闲闲似密与蒲余既堙厄斥置于此始来而农杨君敬之具爲余话君美谈既接益乆得实其闻仍刻山石镵防壁盛之以观永久
　　华亭县令延陵包公壁记　顾　况
　　陶氏之隐诰云张李二君勤行仁义异代同徳庆钟包君包君鲍靓通灵之士矣秦有包丘汉有包咸世爲学官随晋南渡公爲延陵人也隋书儒林传包恺包愉兄弟皆治汉书从弟子千余人树碑纪徳惟皇六叶鸿胪宣力于王室著作随名于当代起居祭酒声隐都野与翰林供奉晁析其流派君辟秀才以文自溃尝梦入冥府浃时而苏根于修短有开之兆言地下之法峻于人间颇符干寳捜神之事随难奉天重围暗解上抚其背而春官亦以賔礼待之及爲华亭有辟田增戸均赋爱人之政语曰千室之邑百乘之家由也可使治其赋而君实有之旧章壁记记其官叙野史之流也平原之谷水昆山鲈鱼莼菜海错陆产彼何人而不知今记其异庶有补于化耳
　　长汀县重修县治记　　　杨廷秀
　　闽之爲郡八孰难理曰汀汀之爲邑六孰难理曰长汀曷难乎汀曰其山峭岏其川怒湍其氓悍坚曷难乎长汀曰汀爲闽尤长汀爲汀尤天台谢君周卿佩印组至之日顾而嘻曰地罔险易险易在令氓罔悍愿悍愿在政爰整维纲爰究源委以肃乎氓者肃乎躬以绳乎胥者绳乎衷先是邑以鬻盐爲田外之赋盐以羡钱爲俸外之给君曰非令甲也则却而储之于外府迨暇循行邑居周视墙屋问其门序倾西隤东问其圜扉上雨旁风问其帑庾户蠧壁空初而戚既而怿曰不有外府于是毕捐所却之布爲钱万者百廼市松石廼陶瓴甓廼属匠役门序鼔楼之屋若干区皆因故爲新圜扉之屋十有二区帑庾之屋十有四区皆以新易故又以其赢爲燕息之所其肇造者曰钧台曰村庄曰靖节之祠亭曰森爽阁曰蓬莱其更造者曰琴堂曰偃室曰槐堂匪棘匪纾若倦若劬期年僝功无縻公藏无耸民听霍然山出焕然霞涌君子谓是役也一举而三善具矣费而不费捐己所却取疑从舍受疑从辞不曰洁乎不知其赋视其赢不知其野视其庭不曰敏乎事辑而民不疚役不迫而功就不曰恵乎仲尼不云乎惜哉不齐之所治者小
　　德清县防壁记　　　　　呉永叔
　　一邑者天下之式也有社稷人民可以君国有乡遂都鄙可以域民有户士兵刑工可以分曹事鲁谓之宰楚谓之公汉谓之师帅其爲国虽小于天下其规模所置则同也职字人者若恭寛敏恵奉法循理常知民之疾苦心诚求之则念用于此证应于彼乂旸肃雨百谷用成春雉率循夜鲛知化虽琴峩峩而百姓自理也其或弛慢猛残敝化滛刑眎民之终岁勤动吾又不能安利之则怨咨于下谪见于天火旱木饥羣生寡遂兽不渡河螟多入境虽桴鼔逢逢而盗贼终莫能止也县之有防壁记岂但识姓氏表年月哉盖善善恶恶欲俾后之观者歴指其名议之曰某人贤某人否则将耸善而知慕见不贤而自警是亦教化之一助也四明赵令君汝岿出长于斯政将告成百爲具开廼顾题名氏石列于庑下殆失所以尊吏崇化之意遂别命工琢坚珉而置于公宇上且嘱余爲记某季秋朔日因上尹谒入其门其门洞开知其心之直也至其庭其庭如水知其政之清也揖而升其堂堂髙而听卑知其情之下逹也起而摩挲其石石外炳而内坚知其所守之介然不挠于势也集是四美而书岂不胜皇甫持正记庐陵令防壁云
　　邢州尧山县令防壁记　　沈　括
　　地方百里听事于庭者万家上不得専逹于天子下不得賔养国中之善士其官谓之县令其秩不得齿于天子之下士静牵动违势如鸿毛士能得志于斯亦可谓贤矣其选既轻故民未尝厚望于吏吏之自期亦以此则因谓之治岂所谓治者耶吾王君圣美之为尧山不以其轻者入于心而尤爲其所难剥槌断裂之故不得符皎明察深矫厉之名不立而下皆有以相先不暴而争肆耕而饱食事益不至县令之庭县既已空无事乃治其所居之堂凡前后之共爲此邑者不忍其人没而不彰则又纳其壁中以县令之题名予客赵魏之郊问其故家旧俗皆慨然喜言三晋战国之事自七国之时赵数窘秦人于两河之间秦方强天下所惮独在赵故赵尝受兵爲天下劲国其后四分以爲代魏燕赵踣漳南蹶上党肩尻顿偾不能相支而邯郸钜鹿穿裂摧坏兽惊鸟决独当四方之锋其人生而知有战鬬攻掠之备习闻而成风者已久而不可迁虽当积安无事之日其天性固以异于他俗此宜治之甚难而圣美摩抚调养之既成则又推之于前后之人若无心于得失者冝乎民安之不难矣圣美以嘉祐六年得尧山于其将去使来求记于予则治平元年也
　　澶州顿丘县重修县治记　江休复
　　王在在浚澶爲北门重郛言言洪河浑浑矗爲巨防扼爲要津堤繇役作务莫大焉景德之元皇御戎轩翠华朝临虏骑宵奔讲言终驩行李便蕃賔客供给礼莫重焉总是二役郡守县令其职也朝廷殿最多课亦以此二者爲先其米盐牒诉至纎至悉萃于县道则为令者又加难焉是以一切趣办而不遑其他唯吾从叔仲达爲能推行而优爲之且承平积久法网寖密监司操持羣下不得动摇吏亦便文诿事亡能往来溺于其职不克自振官寺隂顿寝堂防事至弊漏不可居莫敢一摇手其他可知矣仲达爲邑宰于斯且期年职修事举顾而言曰昔人云堂上不粪则野草不除岂谓此邪先是河决商湖口因废观城县来入亟请于上取其故廨材木以营之由孔子庙以及防事下至于囹圄有造有因凡若干门垣墉塈茨凡若干工自经始至落成凡若干日在上者不以爲过在下者不以爲烦程工即事出于余力君子谓是役也不徒更爽垲避燥湿而已足以观政矣后之踵此位登此堂者有以知改作之自庶几继葺之俾勿坏
　　芜湖县令防壁记　　　　洪　迈
　　郡县之官难莫难于令令不可爲也泉粟所入繄两税是赖郡裁十一二予之或名存寔亡借曰充数薄责征须不少遗力偪于弱不敢不共命至贾市争分铢侠取巧掇仆捄过与法爲午而无俚之画出焉法目如猬毛举头畏触不良子险健成讼左狙右掠蔓游其词以聋上官计一行令束手矣昧旦坐堂上追胥在庭睢盱嘂呶諠不可晓将甲乙扣其胫惧及善人循循而舍诸又纳侮故佞媮寛猛均足以蹈罪令不可爲如此用是人莫肯爲令非吏部考籍而畀之通万国无一焉可也芜湖在春秋曰鸠兹盖呉楚必争地入东晋宋齐建牧立州实爲南豫台家常选宗王名将握节往控临今虽不能邦犹名姑孰壮县用壮爲累郡百役以要之栩栩然而来贸贸然而去项领常相望也挈此校彼其视他令中爲又难呉人朱似尗召以故辅臣孙捐其门凡少年时已锐与寒畯角推排受县自诡爲此来勇者尚其决獧者储其笑爱之者樷然以爲忧尗召若不闻曰吾知爲百里宰而已处之期年民吏相忘乃若尹赏之在粟邑东舟西舫出其涂篙工榜人皆略能诵说其梗槩于是与予书言我已伐石置防壁将刻前长官名氏盍爲我识之予与尗召游四十年向所谓樷然以忧者盖其一也今若此故喜而书之淳熈七年二月二十有一日记
　　钱塘县防壁记　　　　　楼　钥
　　钱塘古都会繁富甲于东南高宗南廵驻跸于兹歴三朝五十余年矣其民物百倍于旧负郭二邑事体寖重他郡邑莫敢望绍兴二十七年有防钱塘仁和比开封祥符两赤县中书择才授任秩满许以陞擢于是选任又重仁和乃钱塘之分故钱塘爲尤重焉旧治在钱塘门内寻入景灵禁籞乃以华严僧坊故址爲之在国庠之西南邑钜事才者或病之绍熈二年宋君价始至兴滞拨烦坐以无事首作夫子庙以崇儒风建狴狱以清囚禁因又裒会前任人名氏将刻石以记县既甚古搜考古传自宋元嘉中刘道真至呉越罗隠凡十九人国朝张君房而下抵今凡三十九人具载岁月亡者缺之使后有考焉君实景文公四世孙风流未逺儒雅饰吏敏于从政故其施设知所先后如此某与君素有姻好喜君之优于仕也爲之记始末而又告之曰壁记不可无也然县令去民最亲贤否不可得欺彼卓太傅元鲁山诸公着于民心千载犹不忘盖有不待碑而后传者君尚勉之
　　于潜县防题名记　　　　洪咨防
　　六飞都呉邑加重令加选题名昉于隆兴甲申续于嘉泰癸亥前后着见者四十有二人石近燬绍定戊子续记自见大夫始旧闻放失矣九华程君焘至精敏而峻洁大不弛纲小不漏目民隐吏慝搜猎几无遗治行亹亹逼前献垂满讨诸故府合题名三爲一以存往而诏来且追书唐及国朝全盛时贤令十一人于首髙山景行不以耳目所接爲仅足也然着记未免于阙文遗风或得于慨想东晋虞府君尝爲吾长吏甚有遗爱志逸其名托钱武肃干山济安庙碑以传邑自汉丹阳以来爲令者知几人传者能几否固幸其不传臧而不幸不传者可胜道耶夫士君子立于世岂以传而爲善不传而遂已也未有爲善而必其传也亦未有善积而名不传也其亦爲所可传勿爲所不可传而自幸于无传而根窳相形其溢于邦之耆老俊秀牙颊间者未尝不竝传也书曰康乃心顾乃德逺乃猷裕乃以民宁司民社者尚监兹哉
　　余杭重建县治记　　　　洪咨防
