<!-- { "loadSidebar": true } -->
　　圣主承丕祚于今嵗防迁昭回光饰物刚徤位乗干善治新更化当阳独权诛鉏及共鲧擢任列闳颠曩日方谋始宸心最急先未遑亲政理首务辟经筵恭俭甘卑室尊严拱细旃昼居勤已甚坐侍礼无前讲彻诗三百时逄运半千诸儒深诵説六义极摩研俯阅毛公传旁参郑氏笺慨寻中古意重是素王编旧本三千首终存十二篇虽遭煨烬厄所頼咏歌全开迹因农事安民在井田成功时迈酌兴业大明緜东国思平赋南山乐得贤艰难由后稷劳来羙周宣起自绍熈载迨兹嘉定年关睢从肇彼殷武遂终焉宠数传中防恩光被迩聨神文期继踵元祐信齐肩内廐颁云骑雕鞍绚锦鞯茗分龙焙品香拂御炉烟众俊咸宣力孤生亦备员少时曾学艺老去未忘筌纳禄诚休矣归耕乆宴然锋车俄促召梓里谓登仙词禁容挥翰天官命典铨岂知侵莫境重得侍甘泉朽质何能报孱骸殆欲捐尚思求谲谏海岳效尘涓
　　律诗
　　侍立迩英述懐　　　　　　苏子瞻
　　曈曈日脚晓犹清细细槐花暖欲零坐阅诸公半廊庙时防黄色起天庭
　　侍讲迩英　　　　　　　　苏子瞻
　　上尊初被早朝寒茗椀仍沾讲舌干陛楯诸公空雨立故应渐悔不儒冠
　　和东坡入侍　　　　　　　黄山谷
　　隆儒殿阁对横经咫尺清都雨露零见説文星还北极人间无路仰天庭
　　崇政殿説书
　　歴代防革古无此官宋朝仁宗景祐元年正月命贾昌朝赵希言王宗道杨安国并为崇政殿説书日轮二员祗候初侍讲学士孙奭年老乞外因荐昌朝等至是特置此职以命之【续防要】庆厯二年以赵师民预讲官复为崇政殿説书【分纪】葢秩卑资浅则为说书不兼侍讲元祐间范淳夫乃以著作佐郎兼侍讲司马公休又尝以著作佐郎兼侍读前此未有也【吕原明家塾记】崇寕中初除説书二人皆以隐逸起蔡崈吕瓘仍遂其性诏以士服随班朝谒入侍渡江后尹彦明初以秘书兼之中间王龄范至能皆以郎官兼亦殊命也【朝野杂记】近事侍从以上兼经筵则曰侍讲庶官则曰崇政殿说书故左史兼亦曰侍讲如程敦厚赵卫是也【周益公集】台谏兼说书绍兴十二年春万俟中丞卨罗谏议檝并兼讲读葢秦楚材梓是时已兼説书便于传道自后伯阳继之每除言路必与经筵矣桧死罢兼【自二十五年十月至三十二年台丞谏长兼经筵止三人】庆元后台丞谏长曁副端正言司谏已上无不预经筵者正言兼説书自端明巫伋始副端兼説书自端明余尧弼始察官兼説书自少卿陈防始【朝野杂记】修注兼说书自朱子发后修注官多得兼侍讲开禧三年十一月王简卿知谏院为左史仍兼崇政殿説书言者以为不可罢之
　　古今事实
　　谏折柳枝
　　程頥召充崇政殿説书一日讲罢未退上忽起慿槛戯折栁枝先生进曰方春发生不可无故摧折
　　以布衣为
　　哲宗防冲召程正叔为崇政殿説书正叔以师道自居每侍上讲色甚庄继以讽谏上畏之正叔曰吾以布衣为上师傅其敢不自重
　　奏论三事
　　哲宗嗣位召程頥将以为崇政殿説书上奏论经筵三事其一以上富春秋宜选贤德以辅讲官因使陪侍宿直讲説道义所以涵飬气质薰陶德性其二请上左右内侍宫人皆选老成重厚之人不使侈靡之物浅俗之言接于耳目仍置经筵祗应内臣十人使上在宫中动息以语讲官其三请令讲官坐讲以飬人主崇德重道之心既而命下以通直郎充崇政殿説书
　　纳诲辅徳
　　伊川先生既召对充崇政殿説书四月例以暑热罢讲先生奏言辅导防主不宜踈略如此乞令讲官以六参日上殿问起居因得从容纳诲以辅上德
　　修身正心
　　吕希哲字原明为説书凡二年日夕劝导人主以修身为本修身以正心诚意为主心正意诚天下自化不假他术身不能修虽左右之人且不能谕况天下乎
　　讲説明白
　　景祐元年贾昌朝为崇政殿説书昌朝讲说明白上喜之多所质问昌朝悉记录嵗终以付史舘
　　赐名记注
　　贾昌朝为説书在经筵善讲説仁宗多所质问皆记录删润以进赐名迩英延义二阁记注録
　　仍侍经筵
　　贾昌朝初为崇政殿説书后为天章阁侍讲歴知制诰开封府权御史中丞而侍经筵如故
　　经术世家
　　熈寕四年以王雱为崇政殿説书雱宰相安石之子上闻其经术能世其家故召对而擢用
　　崇儒重道
　　近制兼职虽宰相领国史实录院勑令所玉牒所降勑而已惟讲读官下至説书皆命词给告可见崇儒重道之意也
　　成就君徳
　　程頥为説书上奏论经筵三事其三曰天下治乱系宰相成就君德在经筵
　　讲必斋沐
　　伊川先生在经筵当进讲必宿斋豫戒潜思存诚以感动上意【言行录】又尹焞每当讲必前夕斋戒沐浴曰欲感悟人君安得不敬
　　引经称防
　　熈寕中吕惠卿为説书召见奏对引经称防
　　古今文集
　　杂著
　　辞免崇政殿説书表　　　　程頥
　　愚诚已竭天听不回臣頥中谢窃以儒者得以经术进説于人主之前言信则志行自昔抱道之士孰不愿之顾恨弗获臣何人哉有此遭逄然臣窃观前古君臣道合靡不由至诚感通信以发志今臣道未行于家室善未信于乡党何足以感动人主之心乎茍不度其诚之未至而欲善其辞説于进对之间为一时之观则可矣必欲通于神明光于四海乆成而无斁臣知其不可也臣是欲进而思义喜时而愧已冐犯天威而尽其区区之説伏以皇帝陛下春秋之富方頼左右前后之人辅飬圣性劝讲之职任莫重焉切惟海防之广贤俊至多臣愿朝廷博谋群臣旁加捜择期得出类之贤实诸左右辅成圣德为庙社生灵之福如臣之愚实惧不足以当重任
　　辞免崇政殿説书奏状　　　朱元晦
　　臣闻命震恐无地自容伏念臣本以今嵗以来屡叨恩奬不敢祗赴召命又虑稽违日乆有乖承命之恭以故吁天陈诚冀防允至于輙干斧钺冐进封章亦幸圣明察其浅妄庶防必遂退藏之愿不谓圣恩隆厚天度并包虽閟俞防亦寛刑典其为感激已不胜言而又特降除书俾侍经幄窃惟此职屡得真儒实阐圣猷以开帝学职亲地宻任遇非轻顾臣何人敢与兹选又况方祈闲退反得超陞冐昧之嫌亦难自觧在臣私义尤所未安伏望圣慈俯察诚款特赐寝罢元降指挥令臣仍奉外祠以全素守不胜幸甚干冐宸严臣无任恐惧陨越之至
　　辞免兼崇政殿説书第一状　刘克荘
　　萃此殊恩畀之庸品一闻宸翰交战危瞻言前修有在兹选元祐则吕希哲之比乾道则张栻其人用能名重儒林芳流国史如某者乆抗走而为俗吏粗渉猎而非醇儒方冕旒日御于缉熈而旃厦朋来于鸿硕傥使浅闻之士骤陪晩讲之聨在明时非所谓邦家之光在小臣凛乎如渊谷之陨决难冒受惟有固辞欲望朝廷特赐敷奏収回成命改授名流既穆佥言亦安愚分辞免崇政殿説书第二状　　刘克荘
　　圣主滋欲引以自近愚臣实难强所不能岂胜局之危洊有嗫嚅之请窃谓防书石室凡称博闻强记之士皆可能开卷金华非有陈善闭邪之学不宜预兼兹能事必也名儒某讲贯未深见闻尤寡尚不敢当史笔之纂述将何以禆帝学之缉熈必至贻笑旁观上孤亲擢欲望朝廷特赐敷奏察由之忱寝不次之误恩既免为昭代之羞亦不夺小臣所守

　　古今事文类聚遗集卷三
<子部,类书类,古今事文类聚__古今事文类聚遗集>
　　钦定四库全书
　　古今事文类聚遗集巻四
　　元　富大用　撰
　　东宫官部
　　总东宫官【补外集太子詹事之前】
　　歴代防革并见后各官之下此但载通用之事
　　羣书要语秀从南土德在东宫【记室新书】宫邸【晏公类要】承华【太子诸官】博望【苑名】东朝【太子朝也】铜门　储闱　储局　宫寮　宫宷　入侍天闱储徽克茂文词髙于甲观【并同上】太子宫有甲观【三辅黄图】升宷储闱亦居清显【文选】邓禹名臣方居审谕之任疏受宿望始除辅导之官【于志宁书】昔在周汉亲贤保防【王褒箴】思皇茂则敬询端辅【唐李义府为承华箴】望优四皓然后能调防春闱【白集赵昌制】辅相东禁【常衮制】首预东朝之选【牋表类】陞华储幄　以缙绅之望有羽翼之勤【并同上】诗句属叨金马署又玷铜龙门【文选】三叨储五尘朝黼【顔延年诗】薄官奉储明【唐褚亮诗】托身承辇侧抚剑遵铜车【注铜辇太子车也陆机赴洛诗】之子摛文章纵横富词藻舒锦悲先防掘珠谢竒寳
　　古今事实
　　善行恶戒
　　晋悼公问于司马侯曰何谓德义曰在君侧以其善行以其恶戒公曰孰能对曰羊舌肹习于春秋乃召使傅太子
　　家令智囊
　　汉文帝拜晁错太子家令以其辩得幸太子太子家号曰智囊
　　左右皆正人
　　贾谊上书曰王者于太子皆选天下端士孝悌博闻有才学者以卫翼之使与太子居处出入故其生得见正事闻正言行正道左右前后皆正人也
　　师友必英俊
　　地节中许伯使其弟中郎将舜监防太子家防广曰太子国储副君师友必天下英俊不宜独亲外家许史
　　置洗马
　　汉洗马员十六人秩如谒者【如淳注曰前驱也】国语曰勾践为夫差洗马
　　置驿马
　　汉郑当时为太子舍人五日休沭尝置驿马迎賔客
　　保训东宫
　　汉中宗勅令刘向王褒萧望之周堪之徒以文章德术保训东宫
　　授书还拜
　　汉晁错诣伏生授书还拜太子舍人
　　朝推文士
　　朝推文士选在陆机机起家为太子洗马
　　时号玉人
　　时号玉人擢于卫玠晋卫玠为洗马时人号为玉人
　　宜令英俊
　　山公啓事曰琅琊王第三子皆为国噐宜令四海英俊材德傅于东宫
　　才经文雅
　　荀遽字道拜太子洗马戴若思特见钦重作诗颂之序曰洗马荀道累叶重光才经文雅所以弱冠登朝
　　陆亮忠心
　　晋武帝诏曰太子家令陆亮有忠心可补吏部郎
　　南土秀望
　　吴王入洛唯陆机陆云顾荣而已以南土秀望迁太子舍人【晋中兴书】
　　以五事谏
　　晋江统为太子洗马太子颇好游宴或阙朝侍统以五事而谏
　　防闲以礼
　　邢颙为曹植家丞防闲以礼由是不合庶子刘桢谏曰惧观者将谓君侯采庶子之春华忘家丞之秋实
　　皆取甲族
　　庾于陵梁天监中拜太子洗马旧东宫官属通于清选近代用人皆取甲族有才望者时于陵与周舍并擢充此职武帝曰官以人清岂限甲族时论以为羙
　　文号宫体
　　梁徐摛属文好为新变不拘旧体为皇太子家令兼管书记文体既别春坊尽学宫体之号自斯而起
　　号徐庾体
　　周庾信防而俊迈聪敏絶伦博覧羣书父肩吾为梁太子中庶子东海徐陵父摛为左卫率陵及子俭并为撰学士父子东宫出入禁闼恩礼莫与比陵俭文并绮艶故世号为徐庾体当为后进模范
　　青襟受学
　　觧斯正字士亮精三礼周武帝令皇太子服青襟受学于正号为夫子儒者荣之
　　捜访贤徳
　　唐太宗谓羣臣曰公等为朕搜访贤德以辅储宫
　　妙选人望
　　唐正观初置太子司议郎妙选人望以来济为之兼崇文舘直学士
　　为司议郎
