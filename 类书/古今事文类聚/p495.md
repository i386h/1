<!-- { "loadSidebar": true } -->
　　承流闽徼初叨江海之麾易地淛西忽畀股肱之郡分顾忧而益重岂薄陋之克堪臣中谢伏念臣嗜古成迂信书故退顷从山水之县入陪鹓鹭之班心乎爱君而直前慨然遇事而妄发非圣明之全度则孤拙之疾颠寻将母以告归乃拜州而得请玉色临遣金声抚柔憩公干漳濵之身三年于外易独孤常州之任再命兹恭敢谓戴盆而望天今复举头而见日兹葢伏遇皇帝陛下纂尧乃武蹈舜斯仁道在太极之先不居其圣明见万里之外以临其民咨诹慈恵之师布宣寛大之诏顾捐辅郡以诡下臣臣敢不既竭驽才底绥秸服惟郡邑先恵养之治所愿尽心使田里无愁恨之声庶乎报上
　　知筠州谢表　　　　　　杨廷秀
　　需章匄外退以其私便郡防恩过于自择地与期而俱近感及喜以来并不劳载驱已抵所治臣某中谢伏念臣学问将落行能无称岩居川观施诸时而莫可草耕木茹愿其外以奚为际熈运之明休彚羣材而登进再收逺迹诞寘周行念父教之忠云既劳而后食然身其余几知未老而先衰儿女满前婚嫁未毕方抒情而地蹐忽从欲以天矜海上仙山隔蓬莱于弱水江西道院制菡蓞于剑池仰惟君父之恩何有中外之间兹葢伏遇皇帝陛下立心咸五侔徳函三畴若予厚下之仁怙冒率土曰咨汝宅生之吏恵鲜小民无爱珪符下逮樗栎臣敢不祗若徳意宏敷诏条令修庭户之间所先岂弟民和垅畆之上兹谓荅扬
　　知隆兴府到任谢表　　　吴永叔
　　起废寓里防荣价藩臣罪积如丘山圣恩深于雨露恭惟皇帝陛下法度尧禹典则舜文敷引公卿欲闻四方有水旱盗贼之奏亲问守相要使庶民无叹息愁恨之声岂应一介臣之微輙冒二千石之寄伏念臣学迂而癖志广而踈居官无以瘉人任郡率多废事方建侯寕国既不以治辨名逮再守永嘉寻复坐愞弱免虽众女望蛾眉而交嫉是小人负乗器以招尤退处一丘亦遭三黜特荷皇帝陛下恢乾坤之量揭日月之明知非臣辜复以郡起欲吁天控免而诏防丁宁勉臣治民欲过阙敷陈而省符督迫促臣上道便殿不得入奏侧门不及候辞空有心驰魏阙之忠莫能面奉玉音之训式钦乃命爰疾其驱臣所领州在大江南界荆扬域向也物华民富今焉地大国贫苗催一十五万硕而所支尚欠一月之粮食管五十七万钱而所收不满终嵗之用重以督府括财之峻加之饷台追吏之苛网密而讼益繁珥笔之风未弭民穷而盗滋起弄兵之习犹存矧帅权分于九江而侯度仅颁于八县孤垒孑立百为莫闻然臣常阅汉舆图数唐职贡或治南昌赐侯王之印或分西道専采访之权虽曰地雄亦因人重陈仲举设孺子一榻清誉髙于岱嵩王仲得文正片碑灵光射于牛斗逮于圣宋懿我孝宗升潜藩为统府之华表赐额用纪元之号首振吏治以开中兴今天子圣明朝廷寛大乃眷玉隆之散吏就交铜虎之左符臣已于十二月十八日到府上讫谨宣鸿化式慰黔黎紫马朱衣虽动千里湖山之色玉珂金钥尚思五更京阙之朝
　　潭州到任谢表　　　　　朱元晦
　　衰病卧家不堪驱使误恩分阃重玷选抡虽屡控于恳辞顾曲勤于褒谕宠荣实异感惧难胜亟扶曳以就涂已支持而视事中谢伏念臣迂踈未学灾患余生得陪香火之班岂复冠绅之念海濒牧养尚愧彊顔岭表蕃宣幸防反汗岂期巨屏洊拜明纶昔独避礼乐之华今専展诗书之试况学兼岳麓修明逺自于前贤而壌洞庭镇拊近烦于元老俾承二任孰称万分岂惟冒辞逺就近之嫌抑恐为知人安民之累虽欲量能而易地自知无力以回天勉见吏民具宣威德兹葢伏遇皇帝陛下文明出治仁孝保邦谓臣有讨古之勤以臣怀泽物之志假之师帅之职责以治教之功臣敢不仰佩训辞俯殚学力虽驰驱靡及唯知趋事之诚或黾勉不前愿遂归田之请预陈悃愊终望矜怜
　　漳州到任谢表　　　　　朱元晦
　　抱病支离莫副光华之遣封章恳切更叨选用之良引避弗回兢惶失次即强扶于枯朽已亲见于耄倪仰戴恩威俯深感惧中谢伏念臣早由塲屋获厠搢绅惟自信其迂愚故絶希于荣进中荷夀皇之深眷屡甞收用而终许退蔵晩逢嗣圣之误知亦既闵劳而复加任使凡此两朝之殊遇岂伊一介之能堪矧漳浦之名邦实瓯闽之絶徼青衫奉檄昔甞粗习其土风白首分符今庶少安于甿俗静揣不才之分极知为幸之多此葢伏遇皇帝陛下近法舜功逺循尧道九德咸事尚忧片善之或遗四方无虞尤轸一夫之不获肆曲收于弃物俾加恵于逺黎臣敢不深体皇仁广询民瘼筋骸可勉岂忘尽瘁之勤疾疢或加未免告归之渎尚覆焘卒遂生成
　　南康军到任谢表　　　　朱元晦
　　迂愚无用久陪香火之班临照不遗骤假兵民之寄恳辞弗获宣布云初感极涕零愧深汗浃中谢伏念臣受材凡近赋性颛防徒能读古人之书夫岂识当世之务顷防登进获奉清闲继逺迹于丘樊遂阅嵗华之久顾驰心于魏阙敢忘葵藿之诚中两奉于除书亦屡祗于召节衔哀抱病既莫効于驱驰假宠疏荣反缪膺于眷奬方誓坚于素守庶少荅于殊知岂意因仍复阶任使论资校考既已极于超逾揣分量能惧愈难于称塞矧自乖于夙志又仰负于前恩虽甞控沥而莫回终坐懦庸之无守遂扶衰朽暂别故山已见吏民具宣徳意岂曰昨非而今是实繇义重而身轻此葢伏遇皇帝陛下性得尧仁道髙舜哲念安民之不易故虑尤轸于逺方谓知人为甚难故用或收于弃物致兹孱亦备使令臣敢不仰奉诏条俯询民瘼倘粗间于疾疢讵辞抚字之劳兾少假于旬时卒上退蔵之请尚全末路克对宠光
　　谢上表　　　　　　　　洪　迈
　　禁门直北久违龙尾之趋藩郡落南忽玷虎头之寄即祗官次恭布诏条中谢伏念臣濩落而无所容愚憧而不逮事遭逢嘉防自孤天地之恩留滞穷途已隔江湖之梦不谓左符之宠猥勤前席之思今所领州故为剧镇地方千里接瓯闽百越之区县列十城介谿谷万山之阻人虚防而尚气俗呰窳以难驯平时防珥笔之声曩嵗蹈弄兵之衅皇风下畅既洗涤于三薫习气相挻殆渐摩而一变得居长吏真可备贠兹葢伏遇皇帝陛下徳如仁宗武类艺祖及国家之闲暇先务养民知稼穑之艰难益严宅牧过令臣軰亦预遣中重念臣顷侍清光最纡殊眷虽两言溢恶欲兴投杼之疑而一意在公独頼垂旈之监致兹抆拭尽出生成比膺便坐之从容曲轸温顔而慰藉感圣度不忘于微贱顾孤踪宁虑于弃捐臣敢不鞭防疲驽奉行寛大即墨受封于万室岂曰能贤防稽上最于三年其惟共理
　　谢知建宁府表　　　　　洪　迈
　　香火奉祠所祈申命丝纶假宠更俾治民戴恩施之非常极糜捐而莫报中谢伏念臣天资戅拙人品妄庸防石室之书久慙清贯汚玉堂之直深负隆知一去京华十周嵗纪敢意诏除之下犹居推择之中兹葢伏遇皇帝陛下游意泰和玩心至理方搢笏垂绅之盛岂谓乏才顾遗簮敝履之微亦容待罪致令冗散获殿潜藩臣尚尔懐章未遑进谢备汉庭之笔槖敢忘安世之忠存魏阙于江湖更剧子牟之恋
　　建宁府谢上表　　　　　洪　迈
　　去朝一纪望絶余荣受郡二年恩容趣上既吉蠲于印组即延见于吏民恭戴光灵深惟感涕中谢伏念臣早由凡品误席隆知岂有文章輙代言于禁掖初无学术更劝讲于华光未殚窥管之愚已困挈缾之智身居散地命托旻天方祠馆之载求乃郡符之屡付维兹建水实首闽川受五马之旌旄夙标巨镇霑六龙之雨露今号潜藩以若所为不轻而重曽是摧頽之质亦分牧守之权兹葢伏遇皇帝陛下仁覆乾坤威加华夏春耕秋敛灼知王业之艰难夜寐夙兴惟欲人情之夀富轸念甘泉之旧或能恵泽之承不使长闲荐令共理臣敢不仰祗德意力效庸驽行止非人适有辞于棘讼始终报上敢自诡于时
　　饶州谢上表　　　　　　洪　迈
　　禁林浃日未遑坐席之温乡郡一麾偶遂分符之便虽始愿不敢及此岂罪人乃能得之爰奉庭闱即趋官守中谢伏念臣生而性介天与数竒膺真主之误知建单车而出使茹毛北海已惊半世之迁除舘西河几絶一生之望敢期天幸获以生还方深故土之懐猥辱髙门之召果闻取戾旋致疾颠上印绶以归田固为轻典佩银黄而夸里更沐殊恩捧檄入门过家上冢桑梓遂晨昏之养松楸寛梦寐之思行道观瞻合宗感涕兹葢伏遇皇帝陛下合德天地玩心神明常思四表之欢不录万里之过而臣空行空反曽蔑效于秋毫乍佞乍贤尚叨荣于昼绣内而自讼其又奚言敢不上体至仁仰图共理奉三年之计自惟无补于朝廷推一日之长庶或兼容于狱市
　　建康谢上表　　　　　　洪　迈
　　香火奉祠久卧漳濵之病丝纶借宠忽开江表之藩方俯偻以固辞辱丁宁而趣上荷恩滋甚揣分难胜中谢伏念臣孤起诸生亲逢上圣频年近侍空飡积惧于人言累月中枢伴食愿安于天职退从散位惕俟严诛当王度之清夷列公材于中外臣之无似上所误知奉留都筦钥之严况颛帅梱受连府节符之寄仍护乡州三组以夸一朝而获兹葢伏遇皇帝陛下如天至健若日大明处法宫之中五帝其名莫及行圣人之政三王之盛易为赫然夬决于小人卓尔晋昭于君子一新美化可谓昌辰岂伊朽顿之余首玷蕃宣之重臣未知为吏何以治民安田里而无叹愁虽谨思于体国以簿书而报期防谅不免于瘝官唯有愚忠仰酬大造
　　代陆提举漳州谢上表　　洪　迈
　　乗轺东广初无华逺之功分屏南州更受牧人之寄即趋官署祗布诏条中谢伏念臣一介微生七闽抱关击柝居自分于尘埃揽辔登车忽滥防于推择偶逭官刑之逮敢期天宠之加惟是漳江素称道院圣贤相遇坐收无侮之威草野虽愚亦识有生之乐名为郡守不异家居輙叨符竹之荣仍托乡闾之便曽何儌幸为是遭逢兹葢伏遇皇帝陛下日月合明乾坤同量任贤勿贰立太师兹惟三公防已无为履至尊而制六合迭选循良之吏奉行寛大之书臣顾以衰残莫胜委付安庶民而忘叹息勉躬导于明恩敬盛德而赋中和更力裒于善类
　　代仓部知黄州谢表　　　吕伯恭
　　提边符而乗障愧非御侮之才佩郡绂以长民莫称承流之寄抚躬局蹐涖事凌兢中谢窃以羣万国之舆图大一王之统御地分逺迩之别政有先后之差繄牧守必得夫循良则黔黎庶底乎康乂睠惟小垒介于长淮虽事简而俗醇实望轻而责重登覧故迹多名胜啸咏之余参考前闻亦豪杰驰驱之旧肆求共理必摅异能如臣者朴拙孤踪凋残遗族心造化已絶意于紫青屈首簿书第研精于朱墨偶滥尘于论荐遂误畀于蕃宣自揣庸虚若为称塞此葢伏遇皇帝陛下锡天勇智受命溥将日月光华悉在照临之下乾坤髙厚咸归覆帱之中凡兹铜虎之朌尤谨玉关之戍曽何踈贱亦预选抡臣敢不宣布诏条辑宁闾里挈瓶守器誓力保于封陲毁瓦画墁敢坐縻于廪禄
　　袁州到任谢表　　　　　刘克庄
