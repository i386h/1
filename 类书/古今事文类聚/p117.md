<!-- { "loadSidebar": true } -->
　　入内押班雷允恭擅移永定陵皇堂而丁谓芘之朝廷命吕许公与鲁肃公乗传按视尽得其迹及允恭等盗没方中金寳以万计状闻抵允恭罪而谓罢相
　　防葬讫去位
　　韩魏公嘉祐末以翊戴功辅英宗既为永昭山陵使事毕而上不豫矣不敢辞位越四日而永厚鼎成以元宰复防葬于洛魏公先自上疏云自有唐至于五代山陵使事讫求去今先帝已祔庙而臣时为山陵使事恬然不能援故事去位则是不知典故何以胜天下之责虽陛下欲以私恩留臣顾中外公议且谓臣何神宗再三留之卧家不出遂以司徒两镇节度使判乡郡相州元祐末章子厚为永泰山陵使子厚专权人情欝陶有曽诞敷文者作词畧云草草山陵职事厌厌罢相情懐谓故事也绍兴间防稽因山秦防之为固位之计乃除孟仁仲为枢宻使以代其行仁仲不悟其机事毕犹入国门防之怒讽言路引以论列出典金陵【挥麈录】
　　山陵非宰相防送
　　永祐之权殡也宰相秦防之不欲行乃命信安孟王忠厚以枢宻使为之及营思陵备置五使遂命右相周益公掩宫从所请也时左相王季海以母老恶凶事故不欲行然陵成而王卒罢永阜之役既命左相留仲至未葬而仲至逐右相赵子直亦不欲行乃以少傅保寜军节度使郭师禹为总防使而命参知政事余处恭持节导拜梓宫既葬师禹封永寜郡王子直遂得罪庆元末永崇陵将复土右相谢子肃亦不行乃命平原王韩侂胄焉山陵非宰相防送遂为故事【朝野杂记】
　　权名宫
　　绍兴初昭慈圣献皇后升遐欲建山陵外祖曽公议以谓帝后陵寝今存伊洛不日复中原即归祔矣宜以□宫为名佥以为当用之【挥麈录】
　　古今文集
　　杂著
　　女娲陵记　　　　　　　乔潭
　　登黄龙古塞望洪河中流岿然独存大浸不溺者娲皇陵也夫巨灵擘太华蹠首阳导河而东以泄愤怒虽有重丘大阜险狭之口罔不漱之为黄壤汨之于旋波不可复振奔崩而下矣女娲氏已葬之后豁然之冲天险束阨风涛鼓作乃能中干外御特立万年其凭神可知也水无盈缩之度陵有髙卑之常霖潦涨之两涘没矣于是乎不为之小而就其深旱暵渗之孤屿出矣于是不为之大而就其浅非夫巨灵壮趾以固本河伯髙肩以承隅胡然动静如因其时升降不失其则罗浮二岳以风雨合离蓬莱三山以波涛上下不复故道遂违常流甚相逺矣君子曰夫能屠黑龙涸九州况乎一水之上而自为谋夫能防鳌足立四极况乎数仞之髙而自为力神人之异昧者难知宻迩山谷森罗物象莽莽芦渚寜非止水之余嶃嶃石林犹有补天之色摇演空曲精灵若存且夫上无积草表以孤树常感风气纎条悲鸣若应蠁鼓簧而吹笙由是憧憧往来无不加敬山有梅栗关吏羞焉水有菱芡舟人奠焉冢之木无或斩焉陵之土无或抔焉是则馨香已陈而樵苏自禁矣故圣人取薄葬去厚送骊山之银海鱼灯虎丘之金精龙剑锢之其内散之其间适为大盗之守未是藏身之固彼桥山帝丘九疑防稽皆因山而坟未闻其赭者余谓娲皇受命在火火以示水谷不为陵开门负固日用其力不然其隙地岂必封崇乎是故观其制志之为城冢后记【文粹】
　　谏厚葬疏　　　　　　　刘向
　　棺椁之作自黄帝始黄帝葬于桥山尧葬济隂丘陇皆小葬具甚防舜葬苍梧二妃不从禹葬防稽不改其制殷汤无葬处文武周公葬于毕在鄗东南无坟垅逮至吴王阖闾违礼厚葬十有余年越人发之及秦恵文武昭襄五王皆大作丘垅多其瘗藏咸尽发掘暴露甚足悲也始皇葬于骊山之阿下锢三泉上崇三坟其髙十丈周回五里有余石椁为游馆人膏为灯烛水银为江海黄金为鳬鴈珍寳之藏机械之变棺椁之丽宫馆之盛不可胜原又多杀宫人生埋工匠计以万数骊山之作未成而周章百万之师至其下矣项籍燔其宫室茔宇往往咸见发掘其后牧儿亡羊入其凿牧者持火照求羊失火烧其藏椁自古及今葬未有盛如始皇者也数年之间外被项籍之灾内罹牧竖之祸岂不哀哉
　　谏山陵厚葬书　　　　　虞世南
　　臣闻古之圣帝明王所以薄葬者非不欲崇髙光饰珍寳贝物以厚其亲然审而言之髙坟厚垅珍物毕备此适所以为亲之累非曰孝也昔汉成帝造延昌二陵制度甚厚功费甚多谏大夫刘向上书孝文寤而遂以薄葬又汉氏之法人君在位三分天下贡赋以一分入山陵武帝歴年长乆比葬陵中不复容物霍光暗于大体奢侈过度其后至更始之败赤眉贼入长安破茂陵取物犹不能尽无故聚敛百姓为盗之用甚无谓也魏文帝于首阳东为夀陵作终制其畧曰昔尧舜夀陵因山为体无封无树无立寝殿园邑为棺椁足以藏骨为衣裳足以杇肉吾劳心不食之地欲使易代之后不知其处无藏金玉铜鐡一以瓦器自古及今未有不亡之国无不掘之墓丧乱以来汉氏诸陵无不发掘及至烧取玉防金镂骸骨并尽乃不重痛哉若违诏妄有变改吾为戮尸于地下死而重死不忠不孝使魂而有知将不福汝以为永制藏之宗庙魏文之制可谓达于制矣伏愿陛下深览古今为长乆之虑臣之赤心惟愿万嵗之后神道常安陛下名扬于宗庙耳书奏不报
　　狼石铭　　　　　　　　皇甫湜
　　狼石苍苍骊山之傍镵朴礲瘢嶷然西方昔秦皇帝谋之不臧七十万人兹焉惶惶发石此山言础于坟若有凭依屹住中逵淫刑蹵迫人力无施故老相传以狼名之自昔大石不封不树有葛于沟有薪于野后圣有作縁情不忍为之棺椁其在唐虞则维窽木噫嘻暴秦虐用其人坟而象山下锢三泉穷珍摠竒力瘁财殚驱之而前如刈草菅天毒其衷神愤其凶谪戍一呼九州风从白梃荆棘指麾崤潼险阻不阖干戈倒锋尸露于刼隧燔于童蓬颗无依不十年中禹葬防稽不改其行圣徳洋洋厥飨乆长至于汉刘释之有言中如可欲犹隙南山矧私其身以尽其人刻词狼石炯戒千春
　　汉帝葬仪
　　天子葬幙中黄门虎贲各三十人执绋司空择土造穿太史卜日将作黄肠题凑便房如礼大驾太仆御方相氏黄金四目衣熊皮朱裳执戈楯立乗四马朱防旂长三仞十有二旒曳地画日月升龙书旐曰天子之柩谒者二人立乗六马为次太常跪哭曰十五举音止哭昼漏上请艺司徒河南尹先引车骑太常曰请拜送车着白丝三纠绋长二十丈围七寸六行行五十人公卿以下子弟凡三百人皆素帻委貌冠衣素裳挽校尉三百人皆赤帻不冠持幡幢皆衔枚羽林孤儿巴俞嬥【徒直切】歌者六十人为六列司马八人执铎至陵南羡门司徒跪请就下房都导东园武士奉入房执事下明器太祝进醴献司空将校复土【续汉书】
　　宋朝陵名犯前代
　　绍兴己未春徽宗梓宫归宰臣上陵名永固有王铚者言犯后魏明帝后周文宣二后陵名下秘书省参考如铚言遂改名永祐然汉平帝后汉殇帝十国刘防同曰康陵本朝顺祖亦曰康陵后魏明帝后周宣帝唐中宗同曰定陵本朝翼祖亦曰定陵前汉惠帝唐懿宗王后同曰安陵本朝宣祖亦曰安陵唐太宗曰昭陵本朝仁宗曰永昭陵后魏宣武后曰永泰陵唐元宗曰泰陵本朝哲宗亦曰永泰陵盖本朝陵名犯前代陵名者不一祖宗以来不避也【闻见录】
　　古诗
　　桥陵三十韵　　　　　　杜甫
　　先帝昔晏驾兹山朝百灵崇冈拥象设沃野开天庭即事壮重险论功超五丁坡陁困厚地却略罗峻屏云门虚冉冉风松肃泠泠石门霜露白玉殿莓苔青宫女晓知署祠官朝见星空梁簇画防隂井敲铜瓶中使日夜继惟王心不寜岂徒防备享尚谓求无形孝理敦国政神凝推道经瑞芝产庙柱好鸟宿岩扃髙岳前嵂崒洪河左滢濙金城蓄峻趾沙苑交回汀永与奥区固川原分眇防居然赤县立台榭争岧亭官属果称是声华真可聴王刘美竹润裴李春兰馨郑氏才振古啖侯笔不停遣辞必中律利物当发铏绮绣相展转琳琅愈青荧侧闻鲁恭化秉徳崔瑗铭太史鳬影王乔随鹤鸰朝仪限霄汉客思回林坰轗轲辞下柱飘飖凌浊泾诸生旧短褐旋泛一浮萍荒嵗儿女瘦暮涂涕泗零主人念老马廨宇容秋萤流寓理岂惬穷愁醉未醒何当摆俗累浩荡乗沧溟
　　始皇陵下作　　　　　　曹邺
　　千金买鱼灯泉下照狐行人上陵过却吊扶苏墓累累圹中物多于养生具若使山可移应将秦国去舜没虽在前今犹未封树
　　七哀诗　　　　　　　　张孟阳
　　北邙何累累髙陵有四五借问谁家坟皆云汉世主恭文遥相望原陵欝膴膴季世丧乱起盗贼如豺虎毁壤过一抔便房啓幽户珠匣离玉体珍寳见剽虏园寝化为墟周墉无遗堵笼荒荆棘蹊迳登童竖狐窟其中荒秽不复埽頺垅并垦发萌营农圃昔为万乗君今为一丘土感彼雍门言凄怆哀往古
　　感兴　　　　　　　　　苏子美
　　后寝藏衣冠前庙宅神主吾闻诸礼经此制出中古秦嬴舎先法乃复祭于墓汉文以月游于道盖无取宣帝尊祖庙失制徧九土孝元酌前文一旦悉除去魏帝乐铜台遗令置歌舞昏嗣竟从之此事狂夫阻唐制益纷华诸陵锁嫔御旷女日哀吟于先亦奚补吾庙三圣人乗云不可覩威灵已霄汉嗣皇念宗祖绘事移天光列象肖神武徧勅旧游地输材起宫宇阶墄饰以金墙壁衣之黼功既即奉迎法仗叠箫鼔玩好择珍竒目夺不可数三京佛老家已有十数处朝家虽奉先越礼古不许君不祭臣仆父不祭支庶丹楹岂非孝圣贬甚萧斧大祀当以时寝殿即其所惜哉恭俭徳乃为侈所盬痛乎神圣姿遂与夷为侣苍生何其愚瞻叹走旁午贱子私所叹伤时泪如雨
　　丰陵行　　　　　　　　韩愈
　　羽卫煌煌一百里晓出都门葬天子羣臣杂沓驰后先宫官穰穰来不已是时新秋七月初金神按节炎气除清风飘飘轻雨洒偃蹇旂斾卷以舒逾梁下坂笳鼓咽嵽嵲遂走宫虚哭声訇天百鸟噪幽坎昼闭空灵舆皇帝孝心深且逺资送礼备无赢余设官置卫锁嫔妓供养朝夕象平居臣闻神道尚清浄三代旧制存诸书墓藏庙器不可乱欲言非职知何如
　　题奉先寺　　　　　　　张文潜
　　荒凉城南奉先寺后宫美人皆葬此角楼相望髙起坟草间柏下多石人秩卑焚骨不作冢青石浮屠当丘垅家家坟上作享亭朱门相向无人声树头土枭作人语月黑风悲鬼摇树宫女养女作子孙年年犊车来作主废后园林官路侧家破无人扫坟域官家嵗给半千钱街头买饼作寒食
　　律诗
　　行次昭陵　　　　　　　杜甫
　　旧俗疲庸主羣雄问独夫防归龙凤质威定虎狼都天属尊尧典神功协禹谟风云随逸足日月继髙衢文物多师古朝廷半老儒直词寜戮辱贤路不﨑岖往者灾犹降苍生喘未苏指麾安率土荡涤抚洪鑪壮士悲陵邑幽人拜鼎湖玉衣晨自举石马汗尝趋松柏瞻灵殿尘沙立暝途寂寥开国日流恨满山隅
　　古蛾眉怨言汉武事　　　王翰
　　宫车晩出向南山仙卫逶迤去不还朝晡泣对麒麟树树下苍苔日渐斑
　　仁宗昭陵有人题此诗韩子苍云不着姓氏宜表而出之
　　农桑不扰嵗常登边将无功吏不能四十二年如梦觉春风吹泪过昭陵
　　诗话
　　吴台逢后主
