<!-- { "loadSidebar": true } -->
　　唐韦景骏爲贵乡令有母子相讼者景骏曰令少不天常自痛尔幸有亲而忘孝邪教之不孚令之罪也呜咽流涕付授孝经使习大义于是子母感悟请自新爲孝子
　　文武材干
　　李大亮少有文武材干爲土门令躬捕盗贼太宗闻而嗟美下书劳之
　　教训纲目
　　杨炎诫刺史县令等诏云兴化阜俗不惟良二千石亦在县主簿县大夫亲其教训举其纲目
　　踪迹飘零
　　呉靖爲长沙令一日自叹曰读五车书辛苦十年不得缀鸳鹭之班髪白踪迹飘零尚爲百里陶元亮何人耶
　　贫殿不进
　　韦思谦调应城令贫殿不得进官吏部尚书高季辅曰予始得此一人岂以小疵弃大徳耶
　　教以耕桑
　　韦维徙河内令教民耕桑县内刻颂
　　不加棰楚
　　夏方爲齐丘令百姓有合将加棰楚者方向之涕泣而不加罪小大莫犯也
　　单马诣贼
　　李大亮授土门令胡贼大至度不能拒乃单马诣贼营说豪帅爲分别祸福贼众遂降大亮杀所乘马与之食至晡而反
　　筑城息盗
　　罗立言改武昌令以治剧迁河隂立言始筑城郭地所当者皆富豪大贾所占下令使自筑其处吏籍其濶狭号于众曰有不如约爲我更完民惮其严数旬毕民无田者不知有役设鏁絶汴流奸盗屏息
　　诛灭大姓
　　王方巽调安定令诛灭大姓奸人帖息
　　摧勒奸豪
　　陆操除洛阳令时车驾在洛摧勒奸豪人不敢犯
　　息钱不与
　　薛讷迁蓝田令富人倪氏讼息钱于肃政台中丞来俊臣受赇发义仓粟数千斛偿之讷曰义仓本备水旱安可绝众人之仰私一家报上不与会俊臣得罪亦止
　　豪贾豫给
　　裴耀卿迁长安令旧有配户和市法人厌苦耀卿一切责豪门坐贾豫纳以直绝僦欺之弊及去人思之
　　牸牛还壻
　　张允济爲武阳令元武民以牸牛依妇家者久之得十余犊将归而妇家不与牛民诉县县不能决乃诣允济允济曰若自有令吾何与爲因令左右缚民其首过妇家云捕盗牛者质所来妇家不知曰此壻家牛我无与即遣左右彻曰可以此牛还壻妇家叩头服罪
　　盗尸虎还
　　元徳秀爲鲁山令前此堕车伤足不能趋拜太守待以客礼有盗会虎爲暴盗请格虎自赎许之吏曰彼诡计且亡去无乃爲累乎徳秀曰许之矣不可负约即有累吾当坐明日盗尸虎还举县嗟叹
　　豪猾屏息
　　李频再迁武功令畿民多籍神策军吏以其横类假借不敢绳以法频至有神策士尚君庆逋赋六年不送睅然出入闾里频密擿比伍与竞君庆叩头廷质频即械送狱尽条宿恶请于尹杀之督所负无少贷豪猾大惊屏息奉法县大治
　　饥民免流
　　韦景骏歴淝乡令方河北饥躬巡闾里劝人通有无教导抚循县民独免流防及去人立石着功
　　倾赀振防
　　张巡爲清河令治绩而负节义或以困阨归者倾赀振防无吝
　　浚渠厮溉
　　李频迁武功令有六门堰者廞废百五十年方岁饥频发官廪庸民浚渠按故道厮水溉田谷以大稔
　　年高拟县
　　韦嗣立建言比年不加简择吏部年高不善刀笔者乃拟县
　　举材堪县
　　李吉甫建言命有司举材堪县令者
　　以治最显
　　房琯受卢氏令拜监察御史坐讯狱非是贬睦州司户参军复爲县所至尚德化兴长利以治最显
　　但计资考
　　陈子昻言今吏部调县令如补一尉但计资考不求贤良故庸人皆任县令教化之陵迟顾不甚哉
　　得失无忧喜
　　庄子肩吾问于孙叔敖曰子三爲令尹而不荣华三去之而无忧色吾始也疑子今视子之鼻间栩栩然子之用心独奈何孙叔敖曰吾何以过人哉吾以其来不可却也其去不可止也吾以爲得失之非我也而无忧喜而已矣我何以过人哉
　　毁誉当赏诛
　　晏子爲阿宰三年毁闻于国景公不悦召免之晏谢曰婴之过矣请复治阿二年而誉闻于国公将赏之辞而不受公问其故对曰昔者婴之所治当赏今之所治当诛是故不敢受
　　即阿烹赏
　　齐威王赏即墨烹阿大夫
　　王贡荐逹
　　萧育爲茂陵令与陈咸朱博爲友着闻当世往者有王阳贡公故长安语曰萧朱结绶王贡弹冠言其相荐达也
　　投三老巫
　　西门豹爲邺令郑之三老廷掾常岁赋敛百姓收取爲河伯娶妇巫行视人家女好者云是当爲河伯妇即聘取洗沐爲治斋宫河上张缇绛帐女居其中如嫁女牀席令女居其上浮之河中始浮行数十里乃没人多持女逺逃其所从来久矣俗言不爲河伯娶妇水来漂溺其人民豹曰至期幸来告吾亦往送女至时豹往会之河上官属豪长父老皆防其巫老女已年七十从弟子女十人豹曰呼河伯妇来视其好丑即将女出帷豹曰是女不好烦大巫妪爲入报河伯待更求好女后日送之即使吏卒女抱大巫妪投之河中凡三弟子豹曰巫妪弟子女子也不能白事烦三老爲入白之复投三老河中西门豹簮笔向河立待良久曰妪三老不来奈之何复欲使廷掾及豪长者趣之皆叩头血流久之皆罢去邺之吏民大惊恐自后不复敢言矣
　　凿十二渠
　　西门豹发民凿十二渠引河水灌民田至今皆得水利至汉之末而长吏以十二渠桥绝驰道相比近不可欲合渠水且至驰道合三渠爲一桥邺之父老不肯以爲西门君所爲贤君法式不可更也长吏终听置之
　　虎豹出境
　　袁珍爲六合令教人虎豹鹰鹯皆出境
　　猛兽逺逝
　　赵瑶爲侯氏令县素有猛兽瑶到乃逺逝
　　爲守起舞
　　魏陶谦除舒令郡守张磐先辈与谦父交意殊亲之而谦耻爲之屈磐常私还入与谦饮宴常以舞属谦谦不爲起因强之及舞舞又不转磐曰不当转耶曰不可转转则胜人
　　因鼔有感
　　张希顔爲萍乡令有美政范延赏过其地闻更鼔分明而贤之叹好官又孙抱爲延陵令广陵髙爽诣之抱无故人之怀爽出从县阁下过取笔书鼔曰身有八尺围腹无一寸肠靣皮如许厚受打未渠央
　　按人杀子
　　杜杞知建阳人有老而生子父兄以其贫多杀之杞上书立保伍以相按察由是稍絶其弊
　　野水横舟
　　冦准爲巴东令巴东有秋风亭准拆韦应物一言爲二句云野水无人渡孤舟尽日横识者知其必用在巴东五年又宰成安赋役期会书乡里姓名掲之民无违者迁殿中丞【东都事畧】
　　清水平衡
　　华康直知光化县丰稷爲谷城令人歌之曰华光化丰谷城清如水平如衡【四朝国史】
　　闻名召试
　　王禹偁字元之知苏州长洲县日赋五题人多传诵太宗闻其名召试相府授直史舘赐五品服择犀带以宠之【真宗实録】
　　一见厚遇
　　陈述古知河阳县会富公移镇河阳一见公即厚遇之燕游必与之偕吟咏樽俎更和迭唱富尝曰陈著作竒才人也【言行録】
　　闻鼔美政
　　范延赏爲殿直押兵过金陵张忠定爲守因问天使沿路来还曽见好官员否延赏曰昨过袁州见萍乡邑宰张希顔者虽不识之知其好官员也自入县境驿传桥道皆完葺田莱垦辟野无惰农及至邑则肆无赌博市易不敢喧争夜宿邸中闻更鼔分明以是知其必美政也公曰希顔固善矣天使亦好官员也即日同荐于朝希顔后爲发运使延赏亦爲阁门祗皆号良吏
　　因诉问产
　　苏颂知江宁县丞南唐后板籍赋役皆无法度公至每因治诉旁问丁产多寡悉得其详一日召乡老更定户籍民有自占不实者必曰汝家尚有某丁何不自言相顾而惊无敢隐者一县以爲神明【并同上】
　　有十竒歌
　　嘉祐中王允规知河清县军民歌咏有十竒
　　号十县最
　　申公知蔡州蔡所统十县汝阳政事修公首荐之号爲十县最
　　理剸如水
　　李彤宰京邑理剸之用如水在器挠之不浊【白集】
　　邑庭如水
　　李文简公涛【号巽岩】知双流县日坐听事讼至立决仕族张氏子竞家赀公曰汝忍坠先训盍归思果悔过自新大姓李雱市丘成之产公以成之不白所生母追正之豪右敛迹邑庭如水
　　筑堰绝讼
　　赵瞻字大观知永昌县筑六堰均灌溉以绝水讼民以比召杜【东都事畧】
　　筑堤卫田
　　范仲淹通泰海州皆滨海旧日潮水皆至城下土田斥卤不可稼穑公时监西溪仓建白于朝请筑捍海堤于三州之境以衞民田朝廷从之以公爲兴化令専掌役事既成民至今享其利兴化之民往往以范爲姓【言行録】
　　导海爲利
　　真宗朝鲁宗道爲海盐令疏治东南旧港口导海水至邑下人以爲利号鲁公浦【东都事畧】
　　泄湖入江
　　曽公亮字明仲知会稽县县有鉴湖溉民田湖溢则反爲田病公疏爲斗门泄湖水入江田以不病民至今赖之【同上】
　　祷神滩徙
　　张逸知青神县兴学校教生徒后邑人陈希亮杨异相继登科逸改其居曰桂林里县东南有松栢滩夏秋暴涨多覆舟逸祷江神不逾月滩爲徙五里【长编】
　　告牛盗伏
　　包孝肃知天长县有诉盗割牛舌者公使归屠其牛鬻之既而有告私杀牛者公曰何爲割某家牛舌而又告之盗者惊伏【言行録】
　　削木爲牍
　　真宗天禧五年燕肃知临卭县民苦吏追扰削木爲牍民有违逮者书其姓名使召之如期而至【续通鉴】
　　片纸榜门
　　钟世衡尝知武功县用刑严峻人亦服其威信或有追呼不使人执帖入乡但以片纸榜县门追某人期某日诣县皆如期而至不敢后
　　乐其简严
　　呉育爲政简严所至民乐其不扰去久愈思知襄城县宗室宦官往来过其县者不敢以鹰犬犯民田【并同上】
　　治以恩信
　　冦准知归州巴东县其治一以恩信每期会赋役未尝出符移惟具乡里姓名掲县门而百姓争赴之无稽违者【仁宗实録】
　　一新学校
　　范纯仁知襄邑县宇学校仓廪皆一新之又营学田择乡之贤者以教其人听政之暇时一至学亲加劝诱【言行録】
　　劝谕子弟
　　陈襄字述古号古灵知仙居县公于正岁因耆老来贺作劝学一篇且谕之曰尔遣子弟亟来就学于是从之翕然邑人自是有所矜式学者兴起及公去也老幼攀车遮道几不得出境
　　差役无辞
　　程明道知泽州晋城县民以事至邑者必告以孝悌忠信度乡村逺近爲保伍使之力役相助患难相防奸僞无所容俗不知爲学先生择子弟之秀聚而教之邑几万室三年之间无强盗及鬬死者先时民惮差役及期互相纠诉乡邦爲仇先生尽知民产厚薄第其先后按籍而命之无有辞者【程伊川撰明道先生颢行状】
　　听讼得情
　　陈良翰知温州瑞安县俗号强梗吏治尚严公独抚之以寛租赋掲示名物人竞乐输听讼率得其情或问何术公曰清水明镜不可逃形心澄亦犹是矣【朱晦庵撰陈献肃公良翰行状】
　　民至无讼
　　彭思永字季长歴知南海分宁县素号难治民化公之诚相戒以无犯法至于无讼【明道集】
　　民勿违教
　　周茂叔初任洪州分宁簿县有狱不决先生一讯立辨后知洪州南昌县民见先生来喜曰是能辨分宁狱者吾属得所诉矣于是更相告语勿违教命盖不惟以得罪先生爲羞实以污善政爲耻也【濓溪周先生茂叔行状】
　　养兵防农
　　范纯仁字尧夫谥忠宣知襄邑县县有牧地衞士倚以暴民田纯仁取一人杖之牧地初不县有诏劾纯仁纯仁言养兵当先防农朝廷是之释不问且听牧地县【事畧】
　　农隙教武
