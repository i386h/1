<!-- { "loadSidebar": true } -->
　　矣【文中子】刻于玊版藏于金匮与天地相终【晁错对策】国史之兴将明得失使一代之典焕然可观【温峤表】明乎国史所以阐大猷观乎人文所以化成天下自非钩深学海嚢括词林盛周公之典谟悬仲尼之日月则何以纂叙鸿业【萧嵩制】防史防之徽烈俾垂作范之规用成不刋之典【并同上】王道之端人事之纪惩劝敎化在于春秋错综裁成必归良直以中枢之余力得东观之全才【齐抗制】修明简防惟尔之休【同上】裁成义例之条【牛僧孺制】垂褒贬于国书　资刋削之能伫讨论之美【并同上】总史官之防婉【萧邺制】二班懐文裁成帝坟比良迁董兼丽卿云【二班】稽合异同裁成褒贬【同上】掌东观阳秋之重【萧遘制】迁紫薇皇极之位总简书刋集之司【孙偓制】官当喉舌职重阳秋【王铎制】春秋之义信以信疑以疑明实録也【防要】鲁史以来文宪之实足徴孔子因而修之【同上】得失一朝而荣辱千载善人劝焉淫人惧焉【类要】可以惩恶而劝善典籍有国之明训【荀恱纪序】史官掌修国史凡天地日月之祥山川封域之分昭穆继代之序礼乐师旅之事诛赏兴废之政皆本起居
　　诗句无金可寄东门傅有齿能欺柱下苍【陈莹中送立之南归诗】枕中鸿寳羞于进柱后惠文今乃寛【何斯立次韵蔡提举诗】早辞右史春秋笔归种东陵子母瓜【李汉尧父舍人挽诗】玊阶良史笔金马掞天才
　　古今事实
　　皆称良史
　　自刘向扬雄极羣书皆称迁有良史之才服其善叙事理辩而不华质而不俚其文直其事核不虚美不隠恶故谓实録【司马迁】
　　就续前史
　　班固以父彪所续前史未详乃潜精研思以就其业【班固】
　　皆出一家
　　刘知防字子元领史事时宰相韦巨源萧至忠等皆领监修子元奏记求罢因为至忠言五不可曰古之国史皆出一家未闻借功于众今史司取士滋多人自为荀袁家自为政骏每记事载言则阁笔相视含毫不断头白可期汗青无日
　　咸称二子
　　论曰司马迁班固父子议曰咸称二子有良史之才迁文质而事核固文序事赡详若固之序事赡而不秽详而有体使读者亹亹不厌信其能成名也
　　宜置座右
　　子元着史通内外四十九篇徐坚读之叹曰为史氏者宜置此座右也
　　抱藏南山
　　韦述居史职二十年禄山乱述抱国史藏于南山能存国史【唐书】
　　号为秽史
　　尔朱荣于魏为贼魏收以髙氏出自尔朱且纳荣子金故减其恶而増其善于是众口喧然号为秽史
　　为作佳传
　　丁仪丁廙有盛名于魏陈夀谓其子曰可覔千斛米见与当为尊公作佳丁不与之竟不为立乂北齐魏收修国史得杨休之助因曰无以谢徳当为卿作佳
　　书有五难
　　袁松云书之为难也有五烦而不整一难也俗而不典二难也书不实録三难也赏罸不中四难也文不胜质五难也
　　典有五志
　　荀恱云立典有五志焉达道义彰法式通古今着功勲表贤能干寳释云体国经治之言则书之用兵征伐之难则书之忠臣烈士孝子贞妇之节则书之文告专对之辞则书之才力伎艺殊异则书之
　　才有三长
　　刘知几曰史才须有三长谓才也学也识也又唐郑惟忠尝闻古文士多史才少何耶子元曰史有三长才学识世罕兼之故史才少【本】
　　吾有三恨
　　薛中书元超谓所亲曰吾不才富贵过人然平生有三恨不以进士擢第一恨也不娶五姓女二恨也不得修国史三恨也
　　执简以往
　　襄二十五年太史书崔杼弑其君崔子杀之其弟嗣书而死者二人其弟又书乃舍之南史氏闻太史尽死执简以往闻既书矣乃还【左】
　　执书以奏
　　魏謩诏遣中使取謩起居注欲视之謩执奏曰自古置史官书事以明鉴诫陛下但为善事勿畏臣不书如陛下所行错忤臣纵不书天下之人书之
　　乞成汉史
　　蔡邕时为五原太守王智宻奏邕谤讪朝廷邕虑卒不免乃亡命江海积十二年灵帝崩董卓为司空辟之三日周歴三台及卓被诛邕在司徒王允坐殊不意言之而叹有动于色允勃然叱之曰董卓国之大贼几倾汉室君为王臣所宜同忿而懐其私遇以忘大节今天诛有罪而反相伤痛岂不共为逆哉即收付廷尉治罪邕陈辞乞黥首刖足继成汉史士大夫多矜救之不能得太尉马日防驰往谓允曰伯喈旷世逸才多识汉事当续成后史为一代大典且忠孝素着而所坐无名诛之无乃失人望乎允曰昔武帝不杀司马迁使作谤书流于后世方今国祚中衰神器不固不可令佞臣执笔在幼主左右既无益圣徳复使吾党其讪议遂死狱中搢绅诸儒莫不流涕
　　叙成国书
　　魏司徒崔浩及弟览髙谠邓頴黄辅等共参著作叙成国书五十卷著作令史闵堪等素谄事浩乃精立石铭载国书以彰直笔遂营于天郊东方百歩用功三百万浩书国事备而不典而石铭显在衢路北人咸悉忿毒相与构浩于太武帝帝大怒按浩诛之尽夷其族浩非毁佛法而妻郭氏敬好释典时又读诵浩怒取而焚之捐灰厠中及浩幽执置槛内使卫士数十人溲其上呼声嗷嗷闻于行路自宰司之被戮辱未有如浩者世皆以为报应之验
　　古今文集
　　杂著
　　汉太史公自序
　　昔在颛顼命南正重司天北正黎司地唐虞之际绍重黎之后使复典之至于夏商故重黎氏世序天地谈为太史公太史公学天官于唐都太史公既掌天官不治民有子曰迁迁生龙门仕为郎中奉使西征还报命是嵗天子始建汉家之封太史公留滞周南不得与从事发愤且卒而子迁适使返见父于河雒之间太史公执迁手而泣曰予生周室之太史也自上世尝显功名虞夏典天官事后世中衰终于予乎女复为太史则续吾祖矣予死尔必为太史为太史毋忘吾所论著且夫自获麟以来四百有余嵗而诸侯相兼史记放絶今汉兴海内一统明主贤君忠臣死义之士予为太史而不论载废天下之史文子甚惧焉迁曰小子不敏请悉论先人所次旧闻不敢阙卒亡而迁为太史令防史记石室金匮之书五年而当太初元年十一月甲子朔旦冬至天厯始改建于明堂诸神受纪太史公曰先人有言周公卒五百嵗而有孔子孔子至于今五百嵗有能绍而明之正易继春秋本诗书礼乐之际意在斯乎小子何敢让焉于是论次其文十年而遭李陵之祸退而深惟欲遂其志卒述陶唐以来至于麟止天下遗文古事靡不毕集太史公仍父子相继纂其职防罗天下放失旧闻王迹所兴原始察终见盛观衰论考之行事畧惟三代録秦纪汉上记轩辕下至于兹着本纪十二十表八书三十世家七十列凡百三十篇五十二万六千五百字为太史公书序畧以拾遗补艺成一家书藏之名山副在京师以俟后圣君子
　　答刘秀才书　　　　　　　　韩愈
　　凡史氏褒贬大法春秋已备之矣后之作者在据事迹实録实録则善恶自见矣然此非浅陋偷惰者所能就况褒贬耶孔子作春秋卒不遇而死齐太史兄弟几尽左丘明纪春秋时事以失明司马迁作史记刑诛班固瘐死陈夀起又废王谤退死家习凿齿无一足崔浩范晔赤族诛魏收夭絶宋孝王诛死足下所称吴兢亦不闻身贵而后有闻也夫为史者不得人祸则有天刑岂可不畏惧而轻为之哉唐有天下二百年矣圣君贤相相踵其余文武之士立功名跨越前后者不可胜数岂一人卒能纪而之耶仆年志已衰退不可为宰相知其无他才能不足用哀其老穷龃龉无所合不欲令四海内有戚戚者猥言之上茍加一职荣之耳非必督责迫蹙令就其功役也夫唐钜迹及贤士大夫事皆磊磊掀天地决必不沈没今馆中非无人必将有作者勤而纂之足下亦宜勉之
　　与韩愈论史官书　　　　　柳子厚
　　正月二十一日某顿首十八丈退之侍者前获书言史事云具与刘秀才书及今乃见书藁私心甚不喜与退之往年言史事甚大谬若书中言退之不宜一日在馆下安有探宰相意以为茍以史荣一韩退之耶若果尔退之岂宜虚受宰相荣已而冒居馆下近宻地食奉养役使掌故利纸笔为私书取以供子弟费古之志于道者不若是且退之以为纪録者有刑祸避不肯就尤非也史以名为褒贬犹且恐惧不敢为设使退之为御史中丞大夫其褒贬成败人愈益显其宜惧尤大也则又将扬扬入台府美食安坐行呼唱于朝廷而已耶在御史犹尔设使退之为宰相生杀出入升黜天下士其敌益众则又将扬扬入政事堂美食安坐行呼唱于内廷外衢而已耶何以异不为史而荣其号利其禄者也又言不有人祸则有天刑若以罪夫前古之为史者然亦甚惑凡居其位思直其道道茍直虽死不可回也如回之莫若亟去其位孔子之困于鲁卫陈宋蔡齐楚者其时暗诸侯不能以也其不遇而死不以作春秋故也当其时虽不作春秋孔子犹不遇而死也若周公史佚虽纪言书事犹遇且显也又不得以春秋为孔子累范晔悖乱虽不为史其族亦赤司马迁触天子喜怒班固不检下崔浩沽其直以鬬暴虏皆非中道左丘明以疾盲出于不幸子夏不为史亦盲不可以是为戒其余皆不出此是退之宜守中道不忘其直无以他事自恐退之之恐唯在不直不得中道刑祸非所恐也凡言二百年文武事多有诚如此者今退之曰我一人也何能明则同职者又所云若是后来继今者又所云若是人人皆曰我一人则卒谁能纪传之耶如退之但以所闻知孜孜不敢怠同职者后来继今者亦各以所闻知孜孜不敢怠则庶几不坠使卒有明也不然徒信人口语每每异辞日以滋久则所云磊磊轩天地者决必不沉没且乱杂无可攷非有志者所忍恣也果有志岂当待人督责迫蹙然后为官守耶又凡鬼神事茫荒惑无可准明者所不道退之之智而犹惧于此今学如退之辞如退之好言论如退之慷慨自为正直行行焉如退之犹所云若是则唐之史述其卒无可托乎明天子贤宰相得史才如此而又不果甚可痛哉退之宜更思可为速为果卒以为恐惧不敢则一日可引去又何以云行且谋也今当为而不为又诱馆中他人及后生者此大惑已不勉已而欲勉人难矣哉
　　国史院进三朝正史帝纪表　洪迈
　　三后在天诞着丕谟之懿百年积徳惟慿信史之方论次之开先仰威灵之如在载涓昧旦輙冒宸严【中谢】臣窃以诒厥孙谋实为大训必有不刋之典用扶可久之基赫赫裕陵制作擅百王之冠巍巍哲庙规模宏七世之观迨昭考之勃兴备盛朝之尽美治安之极蔀判所无禹继舜舜继尧顾三圣而守一道事系时时系月宜一经以垂无穷慨多歴于嵗华讫未施于功绪葢士起异同之论而时更板荡之余视熈丰符祐之成举是非而杂揉攷崇观政宣之志颇放失于旧闻頼故家遗俗之犹存致伟绩闳休之可纪叅稽定贯允属昌辰恭惟皇帝陛下宗社宅心羮墙系念明烈祖之成徳以庶邦惟正之供觐文王之耿光善孝子述人之事欲壮西箱之御趣裒东觐之书臣等自愧庸虚敢知笔削书大事而小则简牍愿殚缃素之勤藏名山而副在京师终冀汗青之望
　　代进三朝国史表　　　　　吕伯恭
