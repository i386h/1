<!-- { "loadSidebar": true } -->
　　愚观近嵗所编文公朱先生年谱其书易箦时事颇有疑误恐不容无辩盖先生以建炎庚戌生以庆元庚申三月薨于考亭所居之正寝是嵗春先生故宅之前其山絶顶有数百年合抱之木一株势干云霄一旦忽为巨风所拔夏六月溪流大涨素所未有宅前之岸为洪涛卷去数百尺则所谓木稼山頺大贤存亡其关于造化盛衰之运固如此今年谱所书则谓是日大风拔木洪水崩岸二异并见于易箦一日之间则其事近怪能无骇聴窃谓不若改是日为是嵗则可纪实矣至于先生疾革则惟仲子监酒公侍而季子侍郎公时方调官中都先生首索纸笔作季子书与之诀别次作勉斋黄公书【先生之壻】又其次欲作通守范公书【先生僚壻】则手弱不复能运笔亟命仲子代书尚力疾涂窜一二字且拳拳皆以编辑礼书为嘱才扶就枕奄然而逝今年谱所书乃谓先作黄范二书而后作季子书则其序颇紊何以垂范昔第五伦视兄子及己子且不能无别曽谓先生治命而颠倒其亲疎之序乎窃谓行状所纪先后已得其实固不当复为异同也愚以幼孤先生念其外家子教育于家塾方易箦时实与童子执烛之列追念当时所见恍然如昨日事谓宜刋正而年谱摹版乃建安书院掌之僭尝以此二疑白之富沙邦君实斋王公许以更定而未果辄私识之庶几吾党之士尚有考焉【祝穆私识】诗话
　　服金石药
　　韩退之为李虚中墓志叙当世名贵服金石药欲生而死者数辈着之石藏之地下岂为一世戒耶而竟以药死故白傅云退之服琉黄一病竟不痊也【后山诗话】
　　游岱
　　刘桢字公干有卧疾诗云常恐游岱宗泰山也人命属之言病危欲死也
　　木稼
　　汉书五行志曰成公十六年雨木氷或曰今之长老名木氷为木介旧唐书寜王卧疾引谚语曰木若稼达官怕必大臣当之吾其死矣已而果然山谷挽韩忠献公诗曰氷枝忧木稼食昴恨长庚荆公挽韩魏公诗亦云木稼曽闻达官怕山頺今见哲人萎
　　康节知命
　　熈寜十年夏康节感防疾气日益耗神日益明笑谓司马温公曰雍欲观化一巡如何温公曰先生未应至此康节笑曰死生亦常事耳张横渠先生喜论命来问疾因曰先生论命否当推之康节曰若天命则已知之矣世俗所谓命则不知也横渠曰先生知天命矣载尚何言程伊川曰先生至此他人无以为力愿自主张康节曰平生学道岂不知此然亦无可主张时康节居正寝诸公议后事于外有欲葬近洛城者康节已知呼伯温入曰诸公欲以近城地葬我不可当从伊川先茔耳七月初四大书诗一章曰生于太平世长于太平世死于太平世客问年几何六十有七嵗俯仰天地间浩然独无愧以是五更捐馆【闻见录】
　　词防
　　秦少游在处州梦中作好事近词云山路雨添花花动一山春色行到小溪深处有黄鹂千百飞云当面化龙蛇夭矫挂空碧醉卧古藤隂下杳不知南北后南迁久之北归逗遛于藤州光华亭方醉起以玉盂汲泉笑视之而死【冷斋夜话】

　　古今事文类聚前集卷五十一
<子部,类书类,古今事文类聚>
　　钦定四库全书
　　古今事文类聚前集卷五十二
　　宋　祝穆　撰
　　丧事部
　　居丧【忌日附】
　　羣书要语亲者居倚庐贱者垩室【周礼宫正注】水浆不入口者三日【檀弓】居倚庐寝苫枕块不説绖带孟康注倚庐倚墙至地而为之无楣柱【同上】故为父竹杖为母桐杖注其义一也【问丧】丧不虑居【谓买舎宅以奉丧】为无庙也毁不危身【为憔悴将灭性】为无后也【檀弓】居丧之礼头有创则沐身有疡则浴有疾则饮酒食肉疾止复初不胜丧乃比于不慈不孝五十不致毁六十不毁七十唯衰麻在身饮酒食肉处于内【曲礼】居丧读丧礼既葬读祭礼丧复常读乐章【同上】斩衰倚庐齐衰垩室【仪礼】父母之丧衰冠绳缨菅履【四制】创钜者其日久痛甚者其愈迟【三年问】丧礼哀戚之至也节哀顺变也【檀弓】始死充充如有穷既殡瞿瞿如有求而弗得既葬皇皇如有望而弗至【檀弓】孤斩然在衰绖之中【昭十】素冠刺不能三年也庶见素冠兮棘人栾栾兮【小雅】蓼蓼者莪匪莪伊蒿哀哀父母生我劬劳　出则衔恤入则靡至　欲报之徳昊天罔极【并蓼莪篇】未堪家多难予又集于蓼【小雅】荼蓼之苦【陈蕃传】荒迷不次【令狐表】柴骨栾心【陈子昻传】古今事实
　　三年通丧
　　宰我问三年之丧期已乆矣君子三年不为礼礼必坏三年不为乐乐必崩旧谷既没新谷既升期可已矣子曰食夫稻衣夫锦于女安乎曰安女安则为之夫君子之居丧食防不甘闻乐不乐居处不安故不为也今女安则为之宰我出子曰予之不仁也子生三年然后免于父母之怀夫三年之丧天下之通丧也予也有三年之爱于其父母乎【阳货】
　　除丧弹琴
　　子夏既除丧而见予之琴和之不和弹之而不成声作而曰哀未忘也先王制礼而弗敢过也子张既除丧而见予之琴和之而和弹之而成声作而曰先王制礼不敢不至焉【檀弓】孔子既祥五日弹琴而不成声十日而成笙歌【同上】
　　期而犹哭
　　伯鱼之母死期而犹哭孔子闻之曰谁与哭者门人曰鲤也夫子曰嘻其甚也伯鱼闻之遂除之
　　朝祥暮歌
　　鲁人有朝祥而暮歌者子路笑之夫子曰由尔责于人终无已夫三年之丧亦已乆矣夫子路出夫子曰逾月则其善也【檀弓】
　　冒服饮燕
　　灌夫与窦婴相得驩甚夫尝有服过丞相蚡蚡曰吾欲与仲孺过魏其侯防仲孺有服夫曰将军乃肯临况魏其侯夫安敢以服为辞蚡许诺夫以语婴婴与夫益市牛酒夜饮极欢而去
　　庐墓孕育
　　后汉陈蕃为乐安太守民有赵宣葬亲不闭埏隧居其中行服二十年蕃与相见问及妻子而宣五子皆服中所生蕃大怒曰寝宿冢藏而孕育其中诳时惑众诬污鬼神遂致其罪
　　匿丧受封
　　后汉李燮为河南尹先是颍川甄邵谄附梁冀为邺令有同舍生得罪于冀亡奔邵邵伪纳而隂告冀即捕杀之邵当迁郡守防母亡邵埋葬马屋先受封然后发丧还至洛燮行涂遇之使卒投车于沟中笞捶乱下大署帛于背曰谄贵卖友贪官埋母乃具表状遂废锢终身
　　奔丧弹琴
　　王献之卒徽之奔丧不哭直上灵牀坐取献之琴弹之乆而不调叹曰呜呼子敬人琴俱亡因顿絶月余亦卒
　　生孝死孝
　　晋王戎字濬仲为吏部尚书丁母忧性至孝不拘礼制饮酒食肉或观奕棋而容貌毁悴杖而后起和峤亦居父丧以礼法自持量米而食而哀毁不逾于戎武帝谓刘毅曰和峤毁顿过礼使人忧之毅曰峤虽寝苫食粥乃生孝耳至于王戎所谓死孝陛下当先忧之
　　使婢丸药
　　陈夀遭父丧有疾使婢丸药客往见之乡党以为贬议坐是沈滞者累年
　　在艰戯掷【见博奕门】
　　朞功聴乐
　　谢安爱好声律期功之惨不废妓乐颇以成俗王坦之諌不从
　　求尸渍血
　　唐王少父隋末死乱兵少甫十嵗即哀泣求尸时野中白骨覆压或曰以子血渍而防者父胔也
　　辰日不哭
　　唐薛克构时陈思忠居父丧诏夺服客往吊思忠辞以辰日不哭克构曰事亲者避嫌可也既孤矣则无不哭世服其论
　　无缌麻服
　　崔琳三十年间无中外缌麻之丧【明皇杂录】
　　不持所生服
　　李定王介甫客也定不持所生仇氏服苏子瞻以为不孝恶之定以为恨劾子瞻作诗谤讪【闻见录】
　　主丧礼熟
　　司马温公薨朝廷命伊川为主丧事子瞻周视无阙礼乃曰正叔丧礼何其熟也【遗书】
　　匿亲忌日【以下系忌日】
　　祝钦明为相坐匿亲忌日贬申州刺史
　　以社日亡【见社门】
　　忌日不聴乐
　　王世将忌日送客主人欲作乐王便往卫洗马墓下弹鸟【世説】
　　忌日辞摄祭【见起复门】
　　徳宗贞元八年将作监元亘当摄太尉荐飨昭徳皇后庙以私忌不受誓戒为御史劾奏于是令尚书省与礼官法官集议右丞卢迈等奏曰礼云大夫士将奉祭于公既洗濯而父母死则犹祭也又按唐礼散斋有大功丧致斋有周丧及斋中疾病则还家皆无忌日之文虽假寜令有给假一日春秋不以家事辞王事亘不宜以忌日辞摄祭由是坐罸【实录】
　　嫁笥墨衰
　　丁晋公言尝见文中孺侍郎言中孺尝闻祖母当日归时于衣笥中得一墨衰妯娌骨肉皆惊骇而诘之云父母教以翁姑私忌日着此衣出慰当时士族之家犹有此礼今未之闻也
　　终身之丧
　　朱文公母夫人忌日着黪墨布衫其巾亦然学者问今日服色何谓曰公岂不闻礼君子有终身之丧【语录
<子部,类书类,古今事文类聚,前集卷五十二>
<子部,类书类,古今事文类聚,前集卷五十二>
<子部,类书类,古今事文类聚,前集卷五十二>
<子部,类书类,古今事文类聚,前集卷五十二>
<子部,类书类,古今事文类聚,前集卷五十二>
<子部,类书类,古今事文类聚,前集卷五十二>
<子部,类书类,古今事文类聚,前集卷五十二>
<子部,类书类,古今事文类聚,前集卷五十二>
<子部,类书类,古今事文类聚,前集卷五十二>
<子部,类书类,古今事文类聚,前集卷五十二>】

　　不饮酒食肉　　　　　　司马君实
　　古者父母之防既殡食粥齐衰疏食水饮不食菜菓父母之防既虞卒哭疏食水饮不食菜菓期而小祥食菜菓又期而大祥食醯醤中月而祥禫禫而饮醴酒始饮酒者先饮醴酒始食肉者先食干肉古人居防无敢公然食肉饮酒者汉昌邑王奔昭帝之防居道上不素食霍光数其罪而废之晋阮籍负才放诞居防无礼何曽靣质籍于文帝坐曰卿败俗之人不可长也因言于帝曰公方以孝治天下而听阮籍以重哀饮酒食肉于公坐宜摈四夷无令汚染华夏宋庐陵王义真居武帝忧使左右买鱼肉珍羞于斋内别立厨帐防长史刘湛入因命臑酒炙车螯湛正色曰公当今不宜有此设义真曰旦甚寒长史事同一家望不为异酒既至湛因起曰既不能以礼自处又不能以礼处人隋炀帝为太子居文献皇后防毎朝令进二溢米而私令外进肥肉脯鲊置竹筒中以蜡闭口衣襆裹而纳之湖南楚王马希声塟其父武穆王之日犹食鸡臛其官属潘起讥之曰昔阮籍居防食蒸防何代无贤然则五代之时居防食肉者人犹以为异事是流俗之其来甚近也今之士大夫居防食肉饮酒无异平日又相从宴集腼然无愧人亦恬不为怪礼俗之壊习以为常悲夫乃至鄙野之人或初防未敛亲賔则赍酒馔徃劳之主人亦自备酒馔相与饮啜醉饱连日及亦如之甚者初防作乐以娱尸及防殡则以乐导輀车而号哭随之亦有乗防即嫁娶者噫习俗之难变愚夫之难晓乃至此乎凡居父母之防者大祥之前则皆未可食肉饮酒若有疾暂湏食饮疾止亦当复初必若素食不能下咽乆而羸惫恐成疾者可以肉汁及脯醢或肉少许助其滋味不可恣食珍羞盛馔及与人宴乐是则虽被衰麻其实不行防也唯五十以上血气既衰必资酒肉扶养者则不必然耳其居防听乐及嫁娶者国有正法此不复论
　　诗话
　　督其作诗
