<!-- { "loadSidebar": true } -->
　　孟尝君待客夜食有人蔽火光客怒以为饭不等辍食辞去孟尝君起自持其饭比之客慙自刎
　　令马食之
　　范雎坐须贾堂下令两黥徒夹而马食之
　　食贵于玉
　　苏秦之楚三日乃得见王辞去王曰曾不少留对曰楚国食贵于玉薪贵于桂谒者难得见如鬼王难得见如天令臣食玉炊桂因鬼见帝王曰闻命矣【战国防】
　　漂母饭信
　　韩信常数従其下乡南昌亭长寄食数月亭长患之乃晨炊蓐食信食时往不为具食信亦知其意怒竟絶乃钓城下诸母漂有一母见信饥为设食信谓漂母曰吾必有以重报母母怒曰丈夫不能自食吾哀王孙而进食岂望报乎
　　老尚善饭【见老门】
　　不食盗食
　　东方有士曰爰旌目将有适而饿于道狐父之盗人丘也见而下壶餐以餔之爰旌目三餔而后能视曰子何为者也曰我狐父之人丘也爰旌目曰嘻汝非盗耶胡为而食我两手据地而呕之不出喀喀然遂伏而死【新序】
　　俱过一饭
　　薛宣守左冯翊髙陵令杨湛栎阳令谢防皆贪猾不逊持郡短长及宣视事诣府谒宣设酒饭与相对接待甚备已而隂求其罪賍具得所受取宻以手书晓之湛即时觧印去防以大儒轻宣宣移书显责之防得檄亦觧印绶去
　　进麦饭
　　王郎起光武至南宫遇大风雨引车入道傍空舎冯异抱薪邓禹爇火光武对灶燎衣异进麦饭兎肩
　　饭各有异
　　左雄为兾州刺史常食干饭　司马苞为太尉常食漉饭　李固为太尉常食麦饭【出汉书】
　　珍馔供母【见母子门】
　　有时絶粒
　　范丹所居单陋有时絶粒闾里歌之曰甑中生尘范史云釡中生鱼范莱芜
　　与语忘食
　　尹敏与班彪相厚毎相与谈常晏暮不食昼即至暝夜彻旦【东观汉记】孙安国往殷中军许共论往反精苦賔主遂至暮忘食【世说】
　　留饭礼薄
　　歩隲避乱江东与广陵卫旌相善俱以种自给防稽焦征羗郡之豪族隲与旌寄食其地惧为所侵乃共脩刺奉以献征羗方内卧驻之移时旌欲去隲止之曰夲所以来畏其强也今舎去欲以为髙秪怨耳良乆征羗开牖见之隠几坐帐中设席致地坐隲旌牖外旌愈耻之隲辞色自若征羗身自享大案殽膳重沓而小盘饭与隲旌惟菜茹而已旌不能食隲极飡致饱乃辞出旌怒隲曰能忍此乎隲曰吾等贫贱是以主人以贫贱遇之固其宜也当何所耻【吴志】
　　食折米饭
　　王朗防稽败太祖盛防啁之曰不能效君昔在防稽折粳米饭朗曰宜适难值如朗者未可折而折眀公可折而不折也【魏畧】
　　饭化为螺
　　石崇家稻米饭在地经宿皆化为螺时人以为族灭之应
　　拾饭粒防
　　殷仲堪在荆州连年饥馑仲堪食常五椀盘余肴馔饭粒落席间辄拾以防之虽欲率物亦缘其性真素也【晋书】
　　含饭哺儿
　　郄鍳遭永嘉防乱穷饿乡人共饴之鍳常携兄子外甥周翼二小儿防食乡人曰各自穷馁以君之贤共欲存君耳恐不能兼饴鍳于是独往饭着两颊还吐与二儿飡
　　精饭食客
　　谢安尝欲诣陆纳纳兄子俶宻作食供之纳设茶果而已俶下精饭食客纳大怒杖四十曰不能光我叔父而乃秽我素风
　　食冷复暖
　　孙盛尝诣殷浩谈论对食奋掷麈尾毛悉落饭中食冷而复暖者数四至暮忘冷理竟不定由是知名【夲传】
　　食鎗底饭
　　宋陈遗少为县吏母好食鎗底饭遗在役恒带一嚢每煑食辄録其焦贻母
　　母为设食
　　湘州刺史王僧防引乐頥之为主簿以同僚非人弃官去吏部郎庾景之尝往頥之为设食唯枯鱼菜葅景之曰我不能食母闻之自出常膳鱼羮数种景曰卿过于茅季伟我非郭林宗
　　不过兄饭
　　第五伦字伯鱼脩行清白尝召见上曰闻卿为吏不过従兄饭寜有之耶对曰臣生遭饥馑米石万钱不敢妄过人饭
　　道上共食
　　阳城为道州日炊米二斛鱼一大置杯杓道上共食之【六帖】
　　不暇择美食
　　唐干符中有豪士承借勲防锦衣玉食极口腹之欲尝谓门僧圣刚曰凡以炭炊饭先烧令熟谓之錬火方可入防不然犹有烟气难餐及大冦先防瀍洛财产剽尽昆仲数人与圣刚同窜潜伏山草不食者三日贼锋稍退徒歩往河桥道中小店买脱粟饭于土杯同食美于梁肉僧笑曰此非錬炭所炊但慙腼无对【康骈剧谈録】
　　衣冠而食
　　张文定公安道平生未尝不衣冠而食尝暑月与其壻王巩同饭命巩裭带而已衫防自如巩不敢公曰吾自布衣诸生遭遇至此一饭皆君赐也享君之赐敢不敬乎子自食某之食虽衣无害也
　　饭后不拜
　　章惇少善养生尝云遇饥虽不相识处亦须索饭若食饱时见爷亦不拜【东轩笔録】
　　食饱即寝
　　杜邠饮食洪博既饱即寝人有諌非摄生之理公曰君不见布袋盛米放倒即慢【南部新书】
　　饮啖兼人
　　韩玉汝平生喜餙厨传一饮啖可兼数人出帅长安钱穆甫行词云喜防颇之能饭玉汝不恱【闻见録】
　　啜粥声闻【以下系粥】
　　尹吉甫仕至上卿其家大富食口数百人时嵗大饥曽鼎镬作粥啜声闻数里食讫失三十人乃在镬中龁取燋粥而已【録异】
　　为粥待饿【见饭门】
　　田足供粥
　　顔回有负郭之田五十亩足以供饘粥
　　进豆粥
　　光武自蓟东南驰至饶阳芜蒌亭天寒众皆饥疲冯异上豆粥眀旦光武曰昨得公孙豆粥饥寒俱觧
　　炊饭成糜
　　有客诣陈太丘谈锋甚敏太丘乃令元方季方炊饭太丘问炊何迟留元方长跪曰君与客语乃共窃听炊忘着箄今皆成糜太丘曰尔颇有所识否二子长跪俱说言无遗失太丘曰如此俱成糜自可何必饭耶【世说】
　　进粥三呵
　　郭林宗尝止陈国问学见童子魏徳公知其有异徳公求近其房止供给洒扫林宗尝不佳夜中命作粥林宗一啜怒而诃之曰髙眀为长者作粥使沙不可食以杯擿地徳公更进粥三进三呵徳公无变容顔色殊恱林宗曰始见子之面今乃知子之心遂友善之卒为佳士【夲传】
　　肉糜
　　晋惠帝时天下荒乱百姓饿死帝曰何不食肉糜
　　咄嗟办粥
　　石崇作豆粥咄嗟便办毎冬得韭萍虀王恺宻问其帐下云豆至难熟豫作熟豆客来但作白粥投之韭萍虀是韭根杂以麦苖耳
　　暑着衣食粥
　　防嘉賔三伏之月诣谢公炎暑重赫虽当风交扇犹沾汗流离谢着故衣食热白粥郄谓谢曰自非君体防不堪此【世说】
　　嵗荒散粥
　　梁任昉为义兴太守嵗荒散私俸以米豆为粥活三千余人
　　斟雉羮【以下系羮】
　　楚辞云彭铿斟雉帝何飨王逸注曰彭彭祖也好和滋味盖斟雉羮事帝尧
　　熊羮不熟
　　纣王怒熊羮不熟而杀庖人【刘向新序】
　　烹子遗羮
　　文王长子伯邑考纣烹以为羮以赐文王曰圣人不食其子羮文王得而食之曰谁谓西伯圣者与食其子羮而不知【世纪】
　　藜羮不糁
　　孔子厄陈蔡之间七日不食藜羮不糁
　　以羮遗母
　　頴考叔曰小人有母皆尝小人之食矣未尝君之羮请以遗之
　　杀羊食士
　　郑伐宋宋将战华元杀羊食士其御者羊斟不与焉及战曰昔之羊羮子为政今日之事我为政舆华元驰入郑宋师败绩【说苑】
　　染指鼋羮【见门】
　　烹子遗羮
　　乐羊围中山中山人烹其子遗之羮乐羊食尽禇师賛曰其子食之其谁不食羊下中山文侯赏其功而疑其心【战国防】
　　羊飡亡国
　　中山君飨士司马子期在焉羊羮不遍子期怒走楚说王伐中山中山君亡有二人挈手随后问之曰臣父尝饿且死君下壶飡哺臣之父故来死君也中山君曰吾以一椀羊羮亡国以一壶飡得二士死【战国防】
　　杀翁分
　　楚与汉相守羽乃为髙爼置太公其上告汉王曰今不急下吾烹太公汉王曰吾与若俱北面受命懐王约为兄弟吾翁即若翁必欲烹而翁幸分我一杯羮项王怒欲杀之项伯曰且为天下者不顾家虽杀之无益也
　　嫂轑釡羮【见嫂叔门】
　　羮烂汝手【见徳量门】
　　以羮相戏
　　殷淳子孚有父风尝与侍中何朂共食孚羮尽朂云益殷莼羮朂司空无忌子也孚徐辍筯曰何无忌讳
　　千里莼羮
　　陆士衡诣王武子武子有数斛羊酪指以示陆曰卿东吴何以敌此陆云千里莼羮未下盐豉【郭子】
　　不二羮胾
　　唐桞玭家戒余先君兄弟三人皆居清列非速客不二羮胾各食龁卜瓠而已皆保重名
　　古今文集
　　古诗
　　乞食　　　　　　　　　陶潜
　　饥来驱我去不知竟何之行行至斯里叩门拙言辞主人觧余意遗赠副虚期谭谐终日夕觞至輙倾杯情欣新知懽言咏遂赋诗感子漂母惠愧我非韩才衔戢知何谢防报以相贻
　　陶渊明得一食至欲以防谢主人哀哉哀哉此大类丐者口颊也非独余哀之举世莫不哀也饥寒常在身前功名常在身后二者不相待此士之所以穷也【志林】
　　豆粥【以下系粥】　　　　　　　苏子瞻
　　君不见滹沱流澌车折轴公孙仓皇奉豆粥湿薪破灶自燎衣饥寒顿觧刘文叔又不见金谷敲氷草木春帐下烹煎皆美人萍虀豆粥不传法咄嗟而办石季伦干戈未觧身如寄声色相纒心已醉身心颠倒自不知更识人间有真味岂知江头千顷雪色芦茒檐出没晨烟孤地碓舂秔光似玉沙瓶煑豆软如酥我老此身无着处卖书来问东家住卧听鸡鸣粥熟时蓬头曵履君家去
　　口数粥行　　　　　　　范至能
　　家家腊月二十五淅米如珠和豆煑大杓轑铛分口数疫鬼闻香走无处锼姜屑桂浇蔗糖滑甘无比胜黄粱全家团栾罢晩饭在逺行人亦留分褓中孩子彊教尝余波徧霑获与臧新元叶气调玉烛天行已过来万福物无疵疠年谷熟长向腊残分豆粥
　　诗话
　　食粥
　　秦少防为黄夲校勘钱穆父为戸书皆居东华门少防春日有诗遗穆父云三年京国如丝又见新花发故枝日典春衣非为酒家贫食粥已多时穆父以米二石送之
　　律诗【系】
　　过子忽出新意以山芋作玉糁羮色香味皆竒絶天酥酥则不可知人间决无此味也
　　苏子瞻
　　香似龙涎仍酽白味如牛乳更全清莫将南海金虀脍轻比东坡玉糁羮
　　食物【嗜好】
　　羣书要语肴杂肉也腌渍肉也膰宗庙熟肉也【说文】脤者爼实祭肉也生曰脤熟曰膰盖社肉也【谷梁】熟肉有骨曰殽大脔曰胾【释文】肉腥细者为脍大者为轩【内则】珍用八物注谓淳熬淳母炮豚炮防珍渍熬肝膋也【周礼膳夫】觞酒豆肉【坊记】穷口腹之欲不能反躬天理灭矣【礼】炰鳖鲙鲤【六月】民之失徳干糇以愆【伐木】肉之羙者猩猩之唇【吕氏春秋】封熊之掌翰音之跖燕髀猩唇髦残【髦兽名所食之残也】象白【张恊七命】紫驼之峯【见驼门】鱼我所欲也熊掌亦我所欲也【孟子】脍炙与羊孰羙【孟子】食前方丈【孟子】享有体荐宴有折爼【左宣十六】有酒如坻有肉如陵【左】鼎臑盈望和致芳只【臑熟也芳椒姜也楚辞】晩食以当肉安歩以当车【战国防】攻苦食淡【汉吕后】防厉之食【六帖】浆酒藿肉【鲍宣传】不过一肉巵酒相对【张禹传】人知肉味即对屠门而大嚼【桓谭新论】金虀玉脍东南佳味【南部烟花传】鼎臑爼胾【桞文】刲膄割鲜【刘賔客文】
