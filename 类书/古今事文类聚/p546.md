<!-- { "loadSidebar": true } -->
　　臣仰惟陛下天资神武留意治军将士感恩用命非复前比然臣区区管见独以谓犹有可议者军制不立名位不正是也请以祖宗之制大略论之三衙军职之大者凢八等除都指挥使或不常置外曰殿前副都指挥使马军副都指挥使歩军副都指挥使曰殿前都虞马军都虞歩军都虞曰捧日天武四厢都指挥使龙神卫四厢都指挥使秩秩有序若登梯然不可一级輙废一或有阙即以功次递迁降此而下则分营分厢各置都副指挥使如捧日左厢第一军都指挥使天武右厢第二军都指挥使之类边境有事命将讨捕则旋立总管铃辖都监之名使各将其所部以出事已则复初二百年之间累圣相承皆用此术以制军诘禁自南渡以后触事草创于是三帅之资浅者始有主管某司公事之称而都虞以下不复设置乃以天子宿卫虎士而与在外诸军同其名号以统制统领为之长又使遥带外路总管铃辖之名考之旧制则非法稽之事体则非是以陛下圣明能知人善任使所谓爪牙之士岂无数十人以待用者若法祖宗之制正三衙之名改诸军为诸厢改统制以下为都虞指挥使使宿卫之职预有差等士卒之心明有所系异时拜将必无一军皆惊之举于以销压未萌循名责实则环卫将军虽不置可也如防圣慈或以为然乞下枢宻讨论故实图议其当恐或可以少賛陛下布昭圣武之意兹事体大愿陛下深念之取进【有防付枢宻院】
　　殿前司
　　歴代沿革殿前司【都指挥使副都指挥使都虞】掌殿前诸班直及歩骑诸指挥之名籍凢统制训练畨卫戍卒迁补赏罚皆总其政令入则侍卫殿陛出则扈从乗舆大礼则提防编排整肃禁卫卤簿仪仗掌宿卫之事都指挥使以节度使为之而副都指挥使都虞以刺史以上充资序浅则主管本司公事马歩军亦如之备则通治阙则互摄【四朝志】祖宗以来三帅不曽阙两人若殿帅阙难以从下超补【姚麟系殿前都虞合陞作歩军副都指挥使元祐十年枢宻王岩叟言】政和四年诏殿前都指挥使在节度之上殿前副都指挥使在正任承宣使之上殿前都虞在正任防御使之上【四朝志】宋初沿后周有殿前都防检在都指挥上太祖由此承禅后不置焉中兴以来主管殿前司一员其属有干办公事主管禁卫各二员凖备差遣凖备差使防检医药饭食各一员寻减干办公事一员増书写机宜文字一员
　　羣书要语建安十九年王师东征余典禁兵行宫省【曹植东征赋】锡以六纛总此八屯【温公制】嘉其扈从之勤【同上除殿帅建节制】内摠七萃之师外分十连之任【同上除郝质制】内典严卫外表节旄【同上赐郝质诏】总领禁卫为王虎臣　董率王师【并同上】进总凝严之务歴图劲杰之资【王岐公行李璋制】属岩除之领帅　仗帅钺于殿除【并同上】置帅殿陛属之董齐【南丰拟制】就列大廷典绥王旅【同上】祗护殿岩【东坡苗授制】总朕虎臣典绥王旅环列増肃周庐不惊【曲阜行燕逹制】营卫之士皆天下武臣之髙选虞度军中之事是可非其人哉【荆公除宋守约制】宿卫左右而虞度视于军中者其任甚宠
　　古今事实
　　躬亲试阅
　　周世宗自髙平之战覩其退缩慨然有惩革之意又以骁勇之士多为外诸侯所占于是诏募天下豪杰不以草泽而俱送于阙下躬亲试阅选武艺超絶及有身首者分署为殿前诸班因有散员散指挥使内殿直散都头铁骑控鹤之号
　　见髯将军
　　刘猊以众数万欲犯建业杨和王沂中至藕塘与猊遇遣劲骑五千突入其军贼兵乱沂中纵大军乗之贼众大败猊曰适见髯将军鋭不可及果杨殿前也即以数骑遁
　　上言土木
　　张耆字元弼真宗朝为殿中都虞是时大兴宫室之役以奉符瑞宰臣丁谓欲殚国财力虽大臣不敢议耆上言土木之役不足以承天意耆后为枢宻使
　　令寓捕蝉
　　宋守约为殿帅自入夏日轮军校十数辈捕蝉不使得闻声有鸣于前者皆重笞之人颇不堪神宗一日以问守约曰然上以为过守约曰军中以号令为先臣承平总兵殿陛无所信其号令故寓以捕蝉耳蝉鸣固难禁而臣能使必去若陛下误令守一障臣庶防或可使人上以为然
　　马军司
　　歴代沿革宋朝【都指挥使副都指挥使都虞都指挥使本方镇军校之名自梁起宣武军乃以其镇兵因仍旧号置在京马歩军都指挥使】掌马军诸指挥之名籍凢统制训练畨卫戍守迁补赏罚皆总其政令侍卫扈从及大礼宿卫所掌如殿前司政和四年诏以马军都指挥使马军副都指挥使在正任观察使之上马军虞在正任防御使之上【四朝志】中兴以后主管侍卫马军司一员干办公事准备差遣防检医药饭食常出戍建康
　　羣书要语四牡既佶既佶且闲【诗】材官车骑之众号噭万旅命汝将之【淇水卢政制】阶遂升于骑帅【明道除夏斌制】早分将钺尝帅骑兵【胡文恭行张茂实制】益迁徒骑之虞王
　　古今事实
　　冯敬虽贤
　　汉王问魏骑将谁曰冯敬曰是秦将冯无择子也虽贤不能当灌婴
　　成阵教战
　　燕达以功迁荣州防御使为马歩军副都指挥使神宗阅武骑患未精达请躬自廵教悉精锐又采诸葛亮李靖遗意成五阵以教战士进殿前副都指挥使哲宗即位迁殿前都指挥使【东都事略】
　　训齐士伍
　　元丰二年上批马军都虞权主管歩军燕达能体朝廷训齐士伍之意故二司所总师徒技能日进宜与二子阁职
　　歩军司
　　歴代沿革宋朝【都指挥使副指挥使都虞】掌歩军诸指挥之名籍凡统制训练畨卫戍守迁补赏罚皆总其政令侍卫扈从及大礼宿卫如殿前司政和四年诏以歩军都指挥使副都指挥使在正任观察使之上都虞在正任防御使之上【四朝志】中兴以来主管侍卫歩军司一员干办公事准备差遣防检医药饭食
　　羣书要语典司禁戎【唐大诏令】补督将之缺【淇水除苗侵等制】虞度兵计司戎事亦统护之【同上】参典亲卫【曲阜行贾岩制】既防励于徒兵【明道除夏守戎制】仍迁军之职【东坡除刘舜卿制】设奄之职以训齐其政又畴次事劳宜进奄
　　古今事实
　　上攻守策
　　宋朝元昊既叛刘平迁副指挥使静江军观察留后遂上攻守之防极论二邉利害时以其言合孙吴以名将称
　　视若神人
　　党进权歩军司事先是禁军校自都虞以上悉以所掌卒伍之数细书于所执之梃谓之杖记如笏记焉上一日问进兵籍防何进不能对举梃曰尽在是矣上笑谓其忠实进每擐甲胄则髭髯皆磔竪目光如电视之若神人
　　止戍兵哗言
　　髙武烈王琼为歩军都指挥使防戍兵以廪食陈弱哗言者琼知之一日廵营士卒方坐食因取其饭啖之谓曰边鄙无事而坐饱此宜知幸也
　　总军司部
　　总将帅
　　歴代沿革并见后各官之下此但载通用事
　　羣书要语师贞丈人吉无咎【易】长子帅师以中行也【同上】文武吉甫万邦为宪【诗】显允方叔征伐玁狁维师尚父时维鹰扬矫矫虎臣在泮献馘进厥虎臣阚如虓虎方叔元老克壮其犹赳赳武夫公侯干城赫赫南仲玁狁于襄予曰有奔走予曰有御侮【并同上】司马统六师【书】大司马以九伐之法正邦国【礼】晋毁军为三行将上行中行下行【左传】无令舆师淹于君地【注舆兵车同上】班师振旅【书】郤縠説礼乐敦诗书乃将上军【左传】王人牙璋以起军旅【礼】为鱼丽之阵先偏后伍伍承弥缝【云云】旝动而鼓【左传】王大防则凯歌【礼】将为天目国命所寄【燕集】国不可从外理军不可从中御【淮南子】四封外事当资范蠡之贤【国语】太史公曰兵以正合以竒胜【田单传】无邀正正之旗母击堂堂之阵【孙子】孙吴之言聒乎将耳【王符潜夫论】行师用兵之要不必取孙吴而暗与之合【同上】赏如髙山罚如深溪猛将四七【魏都赋】怒如严霜喜如时雨【同上】材标羙箭门袭良弓军法盈懐兵规指掌【燕公制】饮冰受斧指日扬麾【燕集】雨洗天兵风霾虏丑【李晟庙碑】翩翩飞将董我三军【李徳裕集】鱼丽鹤列【酉阳杂爼】汉将出山西安边境立功名在于择良将名声暴于夷貉威棱憺乎邻国高垒深沟卧旧营而不动虵营乌阵临死地而无疑【并类要】惟弟惟兄莫非颇牧【元集行李愿制】金方之气疑为将星王者法天选命豪杰授之以钺【白集制】皇情西顾则九羗衅鼓诏书北伐则四塞焚旗【同上】匈奴未灭甲第何营壮士不还风寒自起
　　诗句洗剑清海内刻功天山石【杜甫王思礼诗】戈矛虓虎士弓箭落雕兵【杜牧】年少好风情垂鞭睚眦行带金狮子小裘锦麒麟狞【张祐赠南海将诗】搜兵四解降王缚报国三登上将坛【曹彬】今代麒麟阁何人第一功【云云】青海无传箭天山早挂弓贤王愁逐北宛马又从东受命邉沙逺归来御席同【杜甫上哥舒翰】虏障天骄起秦城地脉分　锋刅奔涛色旌旗焰火文　五原风火急六郡羽书催　将军朝杖钺战士夜衔枚【沈佺期诗】盖将军真丈夫行年三十执金吾【岑参玉门关盖将军歌】万里赴戎机关山度若飞朔气传金柝寒光照鐡衣
　　古今事实
　　六出竒计
　　汉陈平六出竒计
　　楚枭将
　　九江王布楚枭将
　　猛将如云
　　猛将如云谋臣若虎
　　天下无双
　　李广才气天下无双
　　图上方略
　　赵充国撃羗虏上问当用防人曰兵难预度臣愿驰至金城图上方略
　　不学兵法
　　霍去病不学古兵法顾方略何如耳
　　此亦一竒
　　黥布楚共布战为三军欲以相救为竒【云云】此亦一竒也
　　九战九胜
　　韩信絶通道大破秦军九战九胜
　　诱骑游兵
　　李广传匈奴数千骑见广以为诱骑又张良往来为游兵
　　常为间
　　傅介子传常为间言为间而伺
　　颇牧为将
　　冯唐传上拊髀曰吾独不得防颇李牧为将岂忧匈奴哉
　　将军制阃外
　　古王者之遣将也跪而推毂曰阃以内寡人制之阃以外将军制之
　　卧内夺印
　　汉髙祖入韩信军即其卧内夺其印麾召诸将易置之
　　夜撃刁斗
　　李广以铜作锜器受一斗夜撃持行刁斗
　　号为飞将
　　吕布字奉先便弓马膐力过人号为飞将
　　葛亮之才
　　诸葛亮之才于戎为长竒谋为短理民之干优于将
　　谓之铁虎
　　蔡祐与齐战被明光甲所向无前齐人谓之铁虎
　　号为杜彪
　　梁西荆州刺史杜山从膂力过人便马善射所佩霞明朱弓四石余力每出挑战魏军惮之号为杜彪
　　熊虎之将
　　周瑜谓孙权曰刘备有关张熊虎之将又为世虎臣有饮马长江之志
　　称万人敌
　　关侯张飞皆万人敌又唐李日越髙庭晖为史思明将皆称万人敌后归唐
　　斋戒受斧
　　凢将出必斋戒之庙受斧故云斋斧
　　临轩受钺
　　唐浑瑊徳宗进狩山南瑊以诸军卫入谷口帝临轩受钺用汉拜韩信故事又诏于庙堂授以斧钺凿门命将
　　十策图萧铣
　　唐李靖累授开府献十策图萧铣
　　三箭定天山【见都总管】
　　刺山泉涌
　　前汉李广号贰师将军防佩刀刺山飞泉涌出
　　列耀斗魁
　　文昌宫上将次将列耀于斗魁
　　振旅凯旋
　　唐裴行俭大破突厥振旅凯旋
　　此真将军
