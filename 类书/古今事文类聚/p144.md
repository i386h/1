<!-- { "loadSidebar": true } -->
　　夫门地高者一事坠先训则异它人虽生可以茍爵位死不可见祖先地下门高则自骄族盛则人窥嫉实艺懿行人未必信纎瑕防累十手争指修己不得不至为学不得不坚士君子生于世己无能而望他人用己无善而望他人爱犹农夫卤莽种之而怨天泽不润虽欲弗馁可乎余幼闻先公仆射言立己以孝弟为基恭黙为本畏怯为务勤俭为法肥家以忍顺保交以简恭广记如不及求名如傥来莅官则亷己省事而后可以言家法家法偹然后可以言养人直不近祸亷不沽名忧与祸不偕洁与富不并董生有云吊者在门贺者在闾言忧则恐惧恐惧则福至又曰贺者在门吊者在闾言受福则骄奢骄奢则祸至故世族逺长与命位丰约不假问蓍星数在处心行事而已先君兄弟三人俱居清列非速客不二胾食龁卜瓠而已皆保重名于世名门右族莫不由祖考忠孝勤俭以成立之莫不由子孙顽率奢傲以覆坠之成立之难如升天覆坠之易如燎毛余家本以学识礼法称于士林夫行道之人徳行文学为根株正直刚毅为柯叶有根无叶或可俟时有叶无根膏雨所不能活也至于孝慈友悌忠信笃行乃食之醢酱可一日无哉
　　戒子孙　　　　　　　　邵尧夫
　　上品之人不教而善中品之人教而后善下品之人教亦不善不教而善非圣而何教而后善非贤而何教亦不善非愚而何是知善也者吉之谓也不善也者凶之谓也吉也者目不观非礼之色耳不听非礼之声口不道非礼之言足不践非礼之地人非善不交物非义不取亲贤如就芝兰避恶如畏蛇蝎或曰不谓之吉人则吾不信也凶也者语言诡谲动止隂险好利饰非贪滛乐祸疾良善如讐隙犯刑宪如饮食小则殒身防性大则覆宗絶祀或曰不谓之凶人则吾不信也有之曰吉人为善惟日不足凶人为不善亦惟日不足汝等欲为吉人乎欲为凶人乎
　　家训　　　　　　　　　苏子瞻
　　汉邴曼容戒子孙仕不过六百石郎官谒者不为显吾尚以为过汝等但能守家法家学贫不免仕官则循资格于吏部注拟差遣虽筦库亦可以无愧矣
　　诸父【侄附】
　　羣书要语既有肥羜以速诸父【疏】伯父叔父【伐木】父之昆弟先生为世父后生为叔父【尔雅】父之从父昆弟为从祖父【同上】伯把也把持家政也父弟为仲仲中也位在中也仲父之弟曰叔父叔少也叔父之弟曰季季癸也甲乙之次癸在下也【释名】
　　侄兄弟之子犹子也葢引而进之【檀弓】侄对姑而言今人于伯叔父前皆以为犹子盖记礼者主防服言如夫子谓回也视予犹父若以侄谓之犹子则亦当以先生为犹父矣汉人谓之从子却得其正盖伯叔皆从父也【朱语録】
　　诗句令嗣才俊茂【杜送韦评事】嗣宗诸子侄早觉仲容贤【杜】旋防蜡鳯戏僧防【东坡寄三犹子】君家自与竹林齐【坡和刘原父】古今事实
　　説以日饮
　　爰盎为吴相兄子种説以日饮无何
　　叔侄挂冠【见致仕门】
　　己子兄子
　　后汉第五伦字伯鱼或问伦有私乎曰余兄子甞病一夜十起退而安寝余子有病虽不省视而通宵不寐若是可谓无私乎
　　伯侄分财
　　薛苞弟子求出苞不敢止乃中分其财奴婢引其老病者曰与我共事乆若不能使也田庐取其荒顿者曰吾少时所治意所恋也噐物取其朽败者曰我服食乆身口所安也
　　失爱叔父
　　曹操小字阿瞒少无度叔父数言之于嵩【操之父】操患之逢叔父于路乃阳败面防口叔父以告嵩嵩呼操曰叔父言汝中风已差乎操曰初不中风但失爱叔父故见防耳后叔父有所告嵩不复信操始肆意
　　叔侄并逰
　　阮咸字仲容任逹不拘与叔籍为竹林之逰南阮富北阮贫【详见宗族门】
　　携子侄逰
　　谢安字安石于东山营墅楼馆林木甚盛每携中外子侄往来逰集肴馔亦屡费百金世颇以此讥焉而安殊不以屑意
　　庭阶芝兰
　　谢与从兄朗为叔父安所器因戒约子侄曰子弟亦何豫人事而正欲使其佳曰如芝兰玉树欲使生于庭阶耳
　　举侄督军
　　谢安兄子有经国才略时苻坚数侵防安乃举为前锋战于淝水苻坚余众弃甲宵遯闻风声鹤唳以为王师至
　　叔焚香囊
　　谢少时好佩紫罗香囊叔父安患之而不欲伤其意因戏赌而焚之于是遂止
　　杖侄设馔【见饮燕门】
　　弃子全侄
　　魏张范子陵及弟子戢为山贼所得范直诣贼请二子贼以陵还范范谢曰诸君相还儿厚矣夫人情虽爱其子然吾怜戢之小请以陵易之贼义其志悉以还范【此与伯道无儿类详见无子门】
　　阿大中郎【见婚姻门】
　　侄千里驹
　　苻朗坚从兄子也坚甞目之曰吾家千里驹
　　鞠爱其侄
　　桓宣武温薨桓南郡冲之侄十五嵗始除桓车骑与送故文武别冲因指语南郡此皆汝家故吏佐应声恸哭酸感桓车骑每自目己坐曰灵宝【小字】成人当以此坐还鞠爱过于所生
　　抚育孤侄
　　谢防卿家门笃睦兄才卿卒子早孤幼防卿抚育甚厚及长皆防卿奬训之力
　　伯父称美
　　王昙首与兄弟防集诸子孙任其戏适僧防采蜡珠为鳯凰伯父独称其美
　　臣叔不痴
　　王湛初有隐徳人莫能知兄弟宗族皆以为痴兄子济轻之甞诣湛见牀头有周易济请言之因剖析理微妙有竒趣叹曰家有名士三十年而不知济去叔送出门济从骑有一马难乗无能骑者请骑之回防如素济益叹其难测既还浑问济何以暂行累日曰始得一叔浑问其故具叹述如此浑曰何如我济曰济以上人武帝每见济輙以湛调之曰卿家痴叔死未对曰臣叔殊不痴具称其美
　　乞封叔父
　　魏王基封安乐乡侯上疏求分封二百户赐叔父子乔爵闗内侯以报叔父诏特听之
　　请封兄子
　　唐魏徴以定五礼当封一子县男徴请封孤兄子叔慈帝怆然曰此可以劝俗即许之
　　伯父见竒
　　栁公绰始生之日伯父子蕐曰兴吾门者此儿也因小字起之
　　自乳兄子
　　元徳秀兄子襁褓丧亲无资得乳媪乃自乳之数日湩流能食乃止
　　荐侄可用
　　吕文穆公正致政居洛真宗祀汾隂过洛幸其宅问曰卿诸子孰可用公对曰臣诸子皆豚犬不足用有侄夷简任颍州推官宰相才也帝记其言遂至大用盖文靖公也【闻见録】
　　奏兄子官
　　陈忠肃公权兄弟友爱伯氏毕世公抚恤其孤初奏郊恩舍己子而先伯父之子及后贬责以至终身诸子皆白衣未甞有不满之意【遗事】
　　古今文集
　　杂著
　　诫兄子书　　　　　　　马援
　　吾欲汝曹闻人过失如闻父母之名耳可得而闻口不得言也好议论人长短妄是非政法此吾所大恶也寜死不愿子孙有此行也龙伯高敦厚周宻口无择言谦约节俭亷公有威吾爱之重之愿汝曹效之杜季良豪侠好义忧人之忧乐人之乐清浊无所失父丧致客数郡毕至吾爱之重之不愿汝曹效之效伯髙不得犹为谨勅之士所谓刻鹄不成尚类鹜效季良不得防为天下轻薄子所谓畵虎不成反类狗者也
　　范文正公与侄帖
　　三郎官人昨得书知在官平善此中亦如常只是纯祐未全安汝守居须小心不得欺事与同官和睦多礼有事只与同官议莫与小人商量莫纵乡亲来部下兴贩自家且一向清心做官莫营私利汝防老叔自来如何还曽营私否自家好家门各为好事以光祖宗频寄书来言彼动静将息将息不具叔报
　　右范文正公与其兄子之书也其言近而易知凡今之仕者得其説而敬守之亦足以检身而及物矣然公所自谓未甞营私者必若公之先天下之忧而忧后天下之乐而乐然后为能充其名实而其所论亲僚友以销壅蔽之萌明禁防以杜交私之渐者引而伸之又非独効一官之守者所宜知也侯官大夫陈君焞得公此帖刻寘坐隅以自警省某盖三复焉而叹其指之逺而不可穷也敢窃识其説于左方庶几览者有以发焉年月日新安朱某谨书
　　司马文正公与侄帖
　　叔五月二十三日到京与八哥哥以下俱安八哥哥饮食起居甚健殊不似去年在乡里时不用忧得光近圣恩除门下侍郎此皆祖考余庆家门厚福致兹忝窃诚为多幸然光素无才能加以衰老乆在沈散絶望显荣一朝陞擢出人意表举朝之人悉非旧识逆见忌嫉者何可胜数而独以愚直之性处于其间如一黄叶在烈风中几何其不危坠也是以受命以来有惧而无喜汝軰当识此意倍须谦恭推让伏弱于人不可恃頼我声势作不公不法搅扰官方侵凌小民使为乡人所厌苦则我之祸皆起于汝軰如曹侍中儿带累曹侍中贬随州自缢死也且当共相爱惜我身若危则汝軰亦不如人也我待牒县令榜街市豫先约束汝軰所以曲相保全使不陷于刑法且莫恠也时热且各好自将息叔报五通直以下六月三日
　　易之家人以勿恤为相爱老子谓慈故能勇司马文正所以训约其家者峻厉严宻凛乎其不可犯此慈爱之至也　玉山汪应辰书
　　古诗
　　冬至日示小侄阿宜　　　杜牧
　　小侄名阿宜未得三尺长头圆筋骨两脸明且光去年学官人竹马绕四廊指挥羣儿軰意气何坚刚今年始读书下口三五行随兄旦夕去敛手整衣裳去嵗冬至日拜我立我旁祝尔愿尔贵仍且夀命长今年我江外今日生一阳忆尔不可见祝尔倾一觞阳徳比君子初生甚防芒排隂出九地万物随开张一似小儿学日就复月将勤勤不自已二十能文章仕官至卿相致君作尧汤我家公相家劒佩常丁当旧第开朱门长安城中央第中无别物万卷书满堂家集二百编上下驰皇王多是抚州写今来五纪强尚可与汝读助尔为贤良经书刮根本史书阅兴亡髙摘屈宋艶浓薫班马香李杜泛浩浩韩栁摩苍苍近者四君子与古争强梁愿汝一祝后读书日日忙一日读十纸一月读一箱朝廷用文治大开官职场愿尔出门去取官如驱羊吾兄苦好古学问不可量昼居府中第夜归书满床后贵有金玉必不为尔藏崔昭生崔芸李兼生窟郎堆钱一百屋破散何披猖今虽未即死饿冻防欲僵叅军与县尉尘土惊劻勷一语不中治笞棰身满疮官罢得丝髪好买百树桑税钱未输足得米不敢甞愿尔闻我语懽喜入心肠大明帝宫阙杜曲我池塘我若自潦倒防尔争翺翔总语诸小道此诗不可防
　　此篇视符读书城南之作尢浅陋矣姑録之以为世戒
　　苏子由己卯生坡号为卯君生子名虎儿坡诗云
　　旧闻老蚌生明珠未省老兎生于莵老兎自谓月中物不骑快马骑蟾蜍蟾蜍爬沙不肯行坐令青衫且白须于莵骏猛不类渠指挥黄熊驾黒防丹砂紫麝不用涂眼前百歩走妖狐猿莫夸智有余不劳摇牙咀尔徒律诗
　　送王牧往吉州谒王使君叔
　　李嘉祐
　　细草緑汀洲王孙耐薄逰年蕐初冠带文体旧弓裘野渡花争发春塘水乱流使君怜小阮应念倚门愁
　　送侄孙随乃父知命舟行　黄山谷
　　莫去沙邉学钓鱼莫将百丈作辘轳清江濯足江下坐燕子日长宜读书
　　诗话
　　退之侄
　　退之诗云阿买不识字颇知书八分诗成使之写亦足张吾军或问山谷阿买是何人山谷云退之侄必有所据而云耳又有示侄湘诗【详见牡丹门】
　　誉子侄
　　牧之誉阿宜义山誉衮师其后二子皆无闻






　　古今事文类聚后集卷七
　　钦定四库全书
　　古今事文类聚后集卷八
　　宋　祝穆　撰
　　人伦部
