<!-- { "loadSidebar": true } -->
　　连帅职当边徼任切爪牙不留意于军容乃忘情于奴戏虽费袆不辍未可因循而陶侃既捐何劳徤羡一枰之上靡闻怀阵之心百战之前不见临戎之节御史乗骢按罪执简弹违曰以羣凶实由连帅此而可舍法安用哉寘以逗挠雅符彞宪
　　父在杖堂判
　　戍居母丧父在杖于堂上
　　对　　　　　　　　　　晁良贞
　　居母亲之丧茹荼婴痛踊既无节哭何常声悲在其中形瘠于外口不甘味身不安美潘生园里无复版舆顾氏家中空余画扇仙人白鹤遥投士行之前孺子只鸡逺赴林宗之所蔡顺有绕坟之感老莱无衣防之由乔枝未摧桂树犹茂执倚桐之杖上芝兰之室循礼制而多违顾刑书而有犯请归司败任便科推
　　被妻殴判
　　得甲居家被妻殴笞之邻人告其违法县断徒三年妻诉之非夫告不伏
　　对　　　　　　　　　　白居易
　　礼贵妻柔则宜禁暴罪非夫告未可丽刑何彼无良于斯有怒三从罔敬待以庸奴之心一抶所加辱以女子之手作威信伤于妇顺不告未失于夫和招讼于邻诚愧声闻于外断徒不伏未乖直在其中虽昧家肥难从县责
　　还坟判
　　刘亨称元是并州人因隋季而迁长安今请还就坟陵长不许去
　　对　　　　　　　　　　郑少微
　　顷者江边鹿走道丧隋风晋水龙兴祚开唐运干戈忽起自下都而入上都鸡犬乱驰辞旧国而入新国刘亨尔日正喜攀龙忽念此时旋悲去鹤顾惟旧浦偶咽水而分声还念故乡共行云而动色秋林叶下遽失维桑春圃花飞俄伤故梓以为生金翠石黄绢仍存拔劒青松贞枝尚郁四时节物共荐无由万里萧条归宁莫遂氷狐夜听首丘之恋不穷翔鸟晨惊怀土之悲宁辍披肝上请思切来归零泪下霑悲深去国虽越吟楚奏幽显颇殊而移卑就尊礼律通许宜依所请庻叶平反冀南国之禽罢思闽越东平之树不减咸阳
　　孝女抱父尸出判
　　钱塘人孙戬少以迎涛为事因八月迎涛乗船冲涛船覆至死戬女媚容巡江哭以设祭因而自投江水抱父尸出县司以为纯孝欲立碑州司不许乃禁媚容数日
　　对
　　海水有期三秋必壮江涛可望八月须迎孙戬既曰篙工是称舟子自言习水不虑惊风岂知白马俄奔定邀伍相青鳬坐覆忽访冯夷应同罔象之神颇异吕梁之子媚容悲纒枕草志切投牋忽以祠何殊荐芰衘心似石宁怕海童泣泪如珠即追泉客初均洛媛持弱态以凌波竟学曹娥抱沉骸而出浪论情足为纯孝抚事不愧褒未题黄绢之辞先寘缧之罪州司滞狱法恐不然县请立碑理应为当
　　不用父言嬖妾为殉判
　　得甲将死命其子以嬖妾为殉其子嫁之或非其违父之命子云不敢陷父于恶
　　对　　　　　　　　　　白居易
　　观行慰心则禀父命辨惑执礼宜全子道甲立身失政没齿归乱命子以邪生不戒之在色爱妾为殉死而有害于人违则弃言顺为陷恶三年之道虽奉先而无改一言以失难致亲于不义诚宜嫁是岂可顺非况孝在顺终有同魏颗理命事殊改正未伤庄子难能宜忘在耳之言庻见因心之孝
　　盗酒判
　　卓媪翁伯并业卓尝遭盗窃饮倾酿翁教以多养猛犬卓家酒滞而翁賔客猥售独收其利媪告伯方便取人财
　　对　　　　　　　　　　亡名
　　媪翁接闬巵酒当垆不汉髙之过频遇毕公之窃教其养犬盖以防人闻夜吠以虽惩在春醪而颇滞素蚁空泛邺中之贤者莫倾卢鹊斯喧髙阳之酒徒那至但非抑压教有縁由独收当曰非宜方便殆成无状宜科诬谤以寘刑名
　　瓮负判
　　甲瓮负被乙荡倒瓮索陪不伏
　　对　　　　　　　　　　亡名
　　惟彼负徒行者固宜矜避至于颠仆荡者非其故为甲且有词媿林宗之妙赏乙为无状殊叔宝之情言谨守既谢于挈瓶敝漏方忧于射鲋欲令陪价须尽事由必其广陌修冲徃来不接故为搪突是有常刑傥若狭路重阛风尘暗起误而击触毁亦可矜刑故则罪合宜加舍误则陪何足筭但官之议事贵在量情言荡非故犯之名称负乃小人之事勒陪半费将谓合宜
　　二月不供宫人炭判
　　钩盾二月不供宫人炭请处分
　　对
　　弄田之所钩盾是司牵丝效官掌炭成务形虽比漆烧则如金入侍女之熏炉香焚百和处仙人之丹灶巧液千金变寒作暄转冷成热投其铸冶可以方其造化验其燥湿可以测其阴阳充百郡之时须为万邦之日用二月不供三章有犯违令抵罪依条请科
　　宅判
　　洛阳县人晁谚先本县给同乡人任兰死絶宅一区又被兰女夫郭恭妻理诉此宅县断还谚州断还女谚不伏
　　对
　　任兰幸昌运得齿齐甿钦奉太和庻延遐寿岂谓梦琼残喘奄就飘零连石余辉遽闻遒尽但以庭虚谢玉掌絶韦珠同伯道之无儿类伯喈之辍嗣孟轲五畆竟阙承基雄一区俄从别授县司以女既出嫁判给晁谚之家州司以宅是见财断入郭恭之妇宅及资物女即近亲令式有文章程宜据
　　义井判
　　得井于京陌施桔橰汲水作义浆尹责擅穿街地诉云济途行
　　对
　　香街隐隐垂栁垂杨行道迟迟载饥载渴既潏井而辨义亦凿水而设机故穷谷射鲋坐忘抱瓮之劳挈水济人行符种玉之兆鲁宣游徃未舍蚁丘之浆汉尹载驰旋觏章台之陌责其专擅虽掘地而汲泉济以途行庻恢天而漏网茍利则可胡其未从
　　宫门误不下键
　　安上门应闭主者误不下键
　　对　　　　　　　　　　王维
　　设险守国金城九重迎賔逺方朱门四辟将以昼通阡陌宵禁奸非眷彼阍人实司是职当使秦王宫里不失狐白之裘汉后禁中惟通赭马之迹而乃不施金键空下铁关将谓尧人可封固无狗盗之侣王者无外有轻鱼钥之心过自慢生陷兹诖误而抱关为事空欲望于侯嬴或犯门有人将何御于臧纥固当无疑必寘严科
　　橘奴判
　　甲有橘奴不书于版图大比被紏诉称田赋不阙
　　对
　　江臯芊眠卢橘是植珠树金实含芬吐芳班史埓富于封君李衡取方于童仆详观夏书珍味犹错于包贡式遵周礼生物必载于版图何厚产之阙书而薄言于田赋寘于徽墨诚谓得宜
　　平虑判
　　僧称院有一株平虑依验乃是忘忧
　　对
　　王城福田禅宇清界忍艸骈植天花乱开裛香雨而增红澹祥烟而泛緑征其种类已备神农之书览彼芳菲取惑愚僧之目状称平虑验乃忘忧初欲荐其祯祥终用彰于纰缪只可树之于背翫彼芳香何乃言之于公取其惑足以发周客之笑生燕人之惭未全害于政经不可罹于刑典
　　盗判
　　常州甲称钱客每以种为业遂被伶人洪崖盗食其并尽为客所擒遂作术化出满田是客乃放之崖去后了复无客诣县告崖是妖贼
　　对
　　钱客家临白社业在青门米实防花光浮五色蓝皮宻美至三摇长怀洗玉之珍方有致金之望洪崖行乖防足道契狼心不能李径遗冠翻乃田蹑履循兹猿臂因采掇而全空眷彼龙蹄随指挥而忽见宁劳宋灌自含氷谷之文不假曾锄俄结火山之实钱既迷斯术化洪乃集彼回邪于是释此妖人将殊盗者初观带母似逐仙来后察空苗疑因梦失幻人为幻幻已去而无迷者知迷迷既袪而有悟论妖疑窃诲盗情深虽陈莠口之词莫辨讹言之实洪崖不在丹笔何施客告未晓真虚崖实未知州县更宜防问方可裁量
　　不埋狗判
　　城外多死狗法司责京兆府不埋诉非掩骼时
　　对
　　惟犬守御居人是要混鸡而入坐识于新丰伴鹰而游行传于上蔡是故闾阎宻迩音响相闻喧鹊成哗表贫吏之节噬腓起戒陈为主之诚何蓄养之是均而城外之多死知殃预兆未衘吴相之衣遘毙遄深谓食骊姬之药流秽行路彰闻法司举过从愆事关京兆且盖从弃孔子之义有掩骼候时周公之礼可守二途交战须定是非执礼而行斯亦为得










　　古今事文类聚别集卷十一
<子部,类书类,古今事文类聚>
　　钦定四库全书
　　古今事文类聚别集卷十二
　　宋　祝穆　撰
　　书法部【飞白附】
　　御书
　　羣书要语圣人肆笔而成书【杨五百】奎星屈曲相钩似文章之画【王羲之传注】唐勑云制勑施行既为永式皆用白纸多有蠧食自今尚书省须下诸司及州县并用黄纸书之【春明退朝録】诏多用白藤纸抚军用黄麻纸青词用青藤纸朱字【翰林志】杂志云唐诏初用纸肃宗朝有用绢者贞元后始用绫
　　飞白抱乌号之弓不若藏此笔保曲阜之履不若传此书考追蠡以论音声不若推防画以究观其所用之意存昌歜以追嗜好不若因褒贬以想其所予之人或藏于名山或流于四方凡所见者皆当耸然而作如望旄头之尘而听属车之音相与勉为忠厚而耻为浮薄或由此也夫
　　诗句郁郁三大字蛟龙岌相纒【杜】紫诰鸾回纸【杜】御札早流传揄非造次【杜】三后在天遗圣墨百神受职扶琳宫文思帝泽余温润雨露下国常年丰
　　飞白鳯举崩云絶鸾惊游雾疎
　　古今事实
　　伏羲画卦
　　伏羲氏受河图则而画之八卦是也
　　纵笔大字
　　宋武帝书素拙刘穆之曰公但纵笔作大字径尺无嫌大既有所包其势亦美帝从之纸六七字便满
　　掘笔避祸
　　宋孝武欲擅书名王僧防不敢显迹大明世常用掘笔书以此见容
　　君前善对
　　齐髙帝善书及登位笃好不已与王僧防赌书毕谓僧防曰谁为第一僧防对曰臣书臣中第一陛下书帝中第一上笑曰卿可谓善自为谋矣
　　御书屏风
　　唐太宗自真草书屏风以示羣臣笔力遒劲为一时之絶尝谓朝臣曰草书小道虽非急务时或留心犹胜弃日凡诸艺业未有学而不得者也
　　赐诏数函
　　李靖家藏大字赐靖诏书数函上之一曰兵事节度皆付公吾不从中制也一曰昼夜视公疾大老妪遣来吾欲熟知公起居状皆太宗手墨
　　登榻争取
　　唐太宗宴武门作飞白字赐羣臣或乗酒争取于帝前散骑常侍刘洎登御床引手得之帝笑曰昔闻婕妤辞辇今见常侍登床
　　飞白赐臣
　　唐太宗尝以飞白赐马周曰鸾鳯冲霄必假羽翼股肱之寄要在忠力髙宗尝为飞白赐侍臣戴至徳曰泛洪源俟舟楫郝处俊曰飞九霄假六翮李敬元曰资啓沃罄丹诚崔知悌曰竭忠节赞皇猷其词皆有比兴
　　仁宗飞白
　　仁宗万机之暇无所玩好惟亲翰墨而飞白尤为神妙凡飞白以防画象物形而防最难工至和中有书待诏李唐卿撰飞白三百防以进自谓穷尽物象上亦颇佳之乃特为清净二字以赐之其六防尤为竒絶又出三百防外
　　赐飞白书
　　范蜀公东斋记嘉祐间召近臣天章阁下观书阅瑞物上亲作飞白书令左右搢笏以观欧公作仁宗御书飞白记曰今赐书之藏于室也吾知其有望气者荣光起而天必赐书之所在也　又令王禹玉跋尾人赐一纸既而置酒羣玉殿欧公有谢赐飞白诗并序
　　古今文集
　　杂著
　　君不与臣争能　　　　　苏子瞻
