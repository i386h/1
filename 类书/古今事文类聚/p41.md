<!-- { "loadSidebar": true } -->
　　西门豹为邺令邺三老廷掾岁敛百姓钱为河伯娶妇巫行视小家女好者聘取为治新衣粉饰之如嫁女床席令女居其上浮之河中行数十里乃没以故人家多持女逺逃俗语即不为河伯娶妇水没溺人民云豹至其时往防豹呼河伯妇视之曰是女子不好烦大巫妪为入报河伯更求好女送之使吏卒抱大巫妪投河中有顷曰巫妪何久也弟子趋之复以弟子一人投河中凡三投弟子豹曰巫妪弟子是女子不能白事烦三老入白之复投三老河中良久豹欲复使廷掾与豪长者一人趣之皆叩头且破额血流地豹曰河伯留客之久皆罢去归矣邺吏民大惊恐自此不复敢言为河伯娶妇【史记】
　　燃犀照水【以下系水恠】
　　晋温峤过牛渚矶深不可测世云下多恠物遂燃犀而照之须防见水族覆火奇形异状峤于是夜梦人谓曰与君幽明道别何意相照也
　　蜃精水害
　　许真君名逊字敬之汝南人后于豫章遇一少年容仪修整自称慎郎许君与之语知非人类指顾之间少年去君谓门人曰适来少年乃是蛟蜃之精吾念江西累为洪水所害若非剪灭恐致逃遁蜃精知真君识之潜于龙沙洲化为黄牛真君以道眼遥观谓弟子施太玉曰彼之精恠化为黄牛我今化其身为黒牛仍以手巾挂膊将以认之汝见牛奔鬭当以劎截彼真君乃化身而去俄顷见黑牛奔趂黄牛而来太玉以劎挥黄牛中其左股因投入城西井中从此井径归潭州却化为人先是蜃精化为美少年以珍寳财货数万获娶潭州刺史贾至女至是真君求见贾使君谓曰闻君有贵壻慎郎乃蛟蜃老魅焉敢遁形蜃精复变本形为吏所杀真君晋太康间于洪州西山举家四十二口抜宅上升而去唯有石函药臼各一与真君所御锦帐复自云中堕于故宅乡人因即其地置游帷观云【太平广记】
　　天吴
　　天吴人面八首八足亦曰水伯【山海经】
　　含沙
　　春秋庄公十八年有疏谓含沙射人影　江南山谿中有射工虫长二三寸口中有弩形气射人不治则杀人【博物志】
　　古今文集
　　杂著
　　灔滪堆赋　　　　　　　苏子瞻
　　天下之至信者惟水而已江河之大与海之深而可以意揣惟其不自为形而因物以赋形是故千变万化而有必然之理掀腾勃怒万夫不敢前兮宛然听命惟人之所使予泊舟乎瞿唐之口而观乎灔滪之崔嵬然后知其所以开峡而不去者固有以也蜀江逺来兮浩漫漫之平沙行千里而未尝龃龉兮其意骄逞而不可摧忽峡口之逼窄兮纳万顷于一杯方其未知有峡也而战乎灔滪之下喧豗震掉尽力以与石鬭勃乎若万骑之西来忽孤城之当道钩援临冲毕至于其下兮城坚而不可取矢尽劎折兮迤逦循城而东去于是滔滔汨汨相与入峡安行而不敢怒嗟夫物固有以安而生变兮亦有用危而求安得吾説而推之兮亦足以知物理之固然
　　黄楼赋　　　　　　　　苏子由
　　熙宁十年秋七月乙丑河决于澶渊东流入钜野北溢于济南溢于泗八月戊戌水及彭城余兄子瞻适为彭城守水未至使民具畚锸蓄土石积刍茭窒隙穴以为水备故水至而民不恐自戊戌至九月戊申水及城下者二丈八尺塞东西北门水皆自城际山雨昼夜不止子瞻衣敝履屦庐于城上调急夫发禁卒以从事令民无得窃出避水以身率之与城存亡故水大至而民不溃方水之淫也汗漫千余里漂庐舍败塜墓老弱蔽川而下壮者狂走无所得食槁死于丘陵林木之上子瞻使习水者浮舟楫载糗饵以济之得脱者无数水既涸朝廷方塞澶渊未暇及徐子瞻曰澶渊诚塞徐则无害塞不塞天也不可使徐人重被其患乃请增筑徐城相水之冲以木堤捍之水虽复至不能以病徐也故水既去而民益亲于是即城之东门为大楼焉垩以黄土曰土实胜水徐人相劝成之辙方从事于宋将登黄楼览山川吊水之遗迹乃作黄楼之赋其词曰
　　子瞻与客游于黄楼之上客仰而望俯而叹曰噫嘻殆哉在汉元光河决瓠子腾蹙钜野衍溢淮泗梁楚受害二十余岁下者为污泽上者为沮洳民为鱼鳖郡县无所天子封祀太山徜徉东方哀民之无辜流死不藏使公卿负薪以塞宣房瓠子之歌至今伤之嗟维此邦俯仰千载河东倾而南泄蹈汉世之遗害包原隰而为一窥吾墉之摧败吕梁龃龉横絶乎其前四山连属合围乎其外水洄洑而不进环孤城而为害舞鱼龙于隍壑阅帆樯于睥睨方飘风之迅发震鞞鼓之惊骇诚蚁穴之不救分闾阎之横溃幸冬月之既迫水泉缩以自退栖流枿于乔木遗枯蚌于水裔听澶渊之奏功非天意吾谁赖今我与公冠冕裳衣设几布筵斗酒相属饮酣乐作开口而笑夫岂偶然也哉子瞻曰今夫安于乐者不知乐之为乐也必涉于害者而后知之吾尝与子凭兹楼而四顾览天宇之宏大绕青山以为城引长河而为带平臯衍其如席桑麻蔚乎斾斾画阡陌之纵横分园庐之向背放田渔于江浦散牛羊于烟际清风时起微云霮防山川开阖苍莽千里东望则连山参差众壑皆驰羣石倾奔絶流而西百步涌波舟楫纷披鱼鳖颠沛没人所嬉声崩震雷城堞为危南望则戯马之台巨佛之峯岿乎特起下窥城中楼观翺翔嵬峩相重激水既平渺莽浮空骈洲接浦下与淮通西望则山断为玦伤心极目麦熟禾秀离离满隰飞鸿羣往白鸟孤没横烟澹澹俯见落日北望则泗水漶漫古汴入焉滙为涛渊蛟龙所蟠古木蔽空乌鸟号呼贾客连樯聨络城隅送夕阳之西尽导明月之东出金钲涌于青嶂隂雰为之辟易窥人寰而直上委余彩于沙碛激飞楹而入戸使人体寒而战栗息汹汹于羣动聴川流之荡潏可以起舞相命一饮千石遗弃忧患超然自得且子独不见夫昔之居此者乎前则项籍刘备后则光弼建封战马成羣猛士成林振臂长啸风动云兴朱阁青楼舞女歌童势穷力竭化为虚空山髙水深草生故墟盖将问其遗老既已灰灭而无余矣故吾将与子吊古人之既逝闵河决于畴昔知变化之无常付杯酒于终日于是众客释然而笑頽然就醉河倾月堕擕扶而出
　　古诗
　　旦发渔浦潭　　　　　　丘希范
　　渔潭雾未开赤亭风已飏棹歌发中流鸣鞞响叠嶂村童忽相聚野老时一望诡恠石异象崭絶峯殊状森森荒树齐析析寒沙涨藤垂岛易陟崖倾屿难傍信是永幽栖岂徒暂清旷坐啸昔有委卧治今可尚
　　之宣城出新林浦　　　　谢朓
　　江路西南永归来东北骛天际识归舟云中辨江树旅思卷摇摇孤游昔已屡既懽懐禄情复协沧洲趣嚣尘自兹隔赏心于此遇虽无豹姿终隠南山雾
　　万丈潭　　　　　　　　杜甫
　　青溪合防漠神物有显晦龙依积水盘窟压万丈内局步凌垠堮侧身下烟霭前接洪涛寛却立苍石大山危一径尽岸絶两壁对削成根虚无倒影垂澹瀩黑如湾环底清见光炯碎孤峯倒来深飞鸟不在外髙萝成帷幄寒木叠旌斾逺川曲通流嵌窦潜泄濑造幽无人境发兴自我辈告归遗恨多将老斯游最闭藏脩鳞蛰出入巨石碍何事炎天过快意风雨防
　　水泛　　　　　　　　　韩愈
　　暮宿投民村髙处水半扉犬鸡俱上屋不复走与飞篙舟入其家瞑闻屋中唏问讯岁常然哀此为生微
　　长安闸　　　　　　　　范至能
　　斗门贮净练悬板淙惊雷黄沙断岸转白屋飞檐开是间袤丈许舳舻蔽川来千车拥孤隧万马盘一坏篙尾乱若雨樯竿束如堆摧摧势排轧汹汹声喧豗偪仄复偪仄谁肯少徘徊传呼津吏至蔽盖凌髙埃嗫嚅议讥征呌怒不可裁吾观舟中子一一皆可哀大为声利驱小者饥寒催古今共来往所得随飞灰我乃畸旅人胡为乎来哉
　　阆水歌　　　　　　　　杜甫
　　嘉陵江色何所似石黛碧玉相因依正怜日破浪花出更复春从沙际归巴童荡桨欹侧过水鸡衔鱼来去飞阆州胜事可肠断阆州城南天下稀
　　过犇牛闸　　　　　　　杨廷秀
　　春雨未多河未涨闸官惜水如金様聚船久住下河湾等待船齐不教放忽然三板两板开惊雷一声飞雪堆众船过水水不见船底怒涛跳出来下河半篙水欲满上河两平势差缓一行三十四楼船相随过闸如鱼贯
　　过霅川大溪　　　　　　杨廷秀
　　菰蒲际天青无边只堪莲荡不堪田中有一溪元不逺折作三百六十湾政如緑锦地衣上玉龙盘屈于其间前船未转后船隔前湾望得到不得及至前湾到得时只与后湾才咫尺朝来已度数百萦问知徳清犹半程老夫乍喜櫂夫闷管有到时君莫问
　　律诗
　　东溪　　　　　　　　　岑参
　　溪水碧于草潺潺花底流沙平堪濯足石浅不胜舟洗药朝与暮钓鱼春复秋兴来从所适还欲向沧洲
　　西涧　　　　　　　　　韦应物
　　絶怜幽草涧边行上有黄鹂深树鸣春潮带雨晩来急野渡无人舟自横
　　浔阳观水　　　　　　　李羣玉
　　朝宗汉水接阳台唅呀填坑吼作雷莫见九江平穏去还从三峡崄来南经梦泽寛浮日西出岷山劣泛杯直至沧溟涵贮尽深沉不动浸昭回
　　题华下无桐院西溪　　　张子野
　　积水涵虚上下清几家门静岸痕平浮萍破处见山影小艇归时闻棹声入郭僧寻尘里去过桥人似鉴中行已凭暂雨添秋色莫放脩芦碍目生
　　风涛之险
　　羣书要语孔子曰水火吾见蹈而死者【论语】子产曰水懦弱民狎而玩之则多死焉【左昭】禁川游者【周礼】
　　古今事实
　　二妃坠湘
　　舜南巡二妃坠湘水因为湘夫人
　　鲧化为鱼
　　鲧治水九载无绩自沉羽渊化为鱼号为河精【拾遗记】
　　禹思拯溺
　　禹思天下之溺者犹已溺之【孟子】微禹吾其鱼乎【左传】
　　溺死不收
　　澹台灭明之子溺死于江弟子欲收而之明止之日蝼蚁何亲鱼鳖何雠弟子曰何夫子之不慈乎对曰生为吾子死非吾鬼遂不收【博物志】
　　渡湘赭山
　　秦始皇南游浮江至湘山祠逢大风几不得渡问博士湘君何神对曰尧女舜之妻而此始皇大怒使刑徒三千人伐湘山树赭其山
　　曹娥饶娥
　　曹娥上虞人父盱迎江神泝涛为水溺娥年十四投江而死县长裴尚怜而之命邯郸子作碑蔡邕来观题云黄绢幼妇外孙虀臼后人为立庙
　　饶娥父醉渔风卒起不能舟遂溺死娥闻父死走哭水上气尽伏死明日鼋鱼鼍蛟浮死万数乡人娥鄱水西柳子厚作碑
　　大笑堕水
　　陆士龙常着缞绖上船于水中顾其影因大笑落水人救免溺
　　浪涌吟啸
　　谢安尝与孙绰等泛海风起浪涌诸人皆惧安吟啸自若风转急安徐曰如此将安归耶舟人承言即回众服其雅量
　　木人石心
　　贾充令夏统歌小海唱统以足扣舷引声清激风起昼暝众皆恐惧充令妓女盛服金翠绕其舷三匝统若无闻充曰此吴儿木人石心也
　　有跛男子
　　唐袁天纲字客师尝渡江叩舟而还或问故曰舟中人鼻下气皆黒不可以济俄有一男子跛而负就舟客师曰贵人在吾可以济江中风起几覆跛男子娄师徳也
　　酌水誓江
　　唐王义方坐与张亮善贬吉安丞道南海舟师持酒脯祈福义方酌水誓曰有如忠获戾孝见尤四维廓氛十里安流神之听之无作神羞既祭天云开露人壮其诚
　　运粮失舟
　　刘仁轨运粮失舟李义甫使袁异式鞫之具狱以闻义甫言于上曰不斩仁轨无以谢百姓舍人原直心曰海风暴起非人力所及乃除名
　　子美漂湍
