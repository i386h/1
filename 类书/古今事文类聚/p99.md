<!-- { "loadSidebar": true } -->
　　拾遗流落锦官城故人作尹眼为青碧鸡坊西结茅屋百花潭水濯冠缨故衣未补新衣绽空蟠胸中书万卷探道欲度羲黄前论诗未觉国风逺干戈峥嵘暗防县杜陵韦曲无鸡犬老妻稚子且眼前弟妹漂零不相见此公乐易真可人园翁溪友肯卜邻邻家有酒邀皆去得意鱼鸟来相亲浣花酒船散车骑野墙无主看桃李宗文守家宗武扶落日蹇驴防醉起愿闻解冠脱兠鍪老儒不用千戸侯中原未得平安报醉里眉攅万国愁生绡铺墙粉墨落平生忠义今寂寞儿呼不苏驴失脚犹恐醒来有新作常使诗人拜畵图煎胶续千古无律诗
　　赠冩御真李长史　　　　李逺
　　玉座销砚水清龙髯不动彩毫轻乍分隆凖山河秀初重瞳日月明宫女卷帘皆暗认侍臣开殿尽遥惊六朝天下应无敌始觉僧繇浪得名
　　南城吴氏社仓书楼为余冩真因题其上
　　朱元晦
　　苍顔已是十年前把镜回看一怅然履薄临深谅无几且将余日付残篇
　　诗话
　　诗可传神
　　李太白风神超迈英爽可知后世词人状者多矣亦间见于丹青俱不若少陵所作落月满屋梁犹疑照顔色之句熟味之百世之下想见其风采此诗与太白传神也陈后山和饶节咏周昉畵李太白真云醉色尽玉色起分明尚带金井水乌纱白苎真大人不用更着山巗里
　　金粟影
　　老杜诗虎头金粟影神妙独难忘佛经有金粟如来谓顾恺之所畵维摩也
　　乐天冩真
　　白乐天为翰林学士奉诏冩真集贤院后为九老防又冩真香山寺故赋诗云昔作少学士图形入集贤今为老居士冩貌寄香山
　　畵洞宾像
　　滕宗谅守巴陵有华州回道士上谒风骨耸秀滕知其异人口占诗赠之曰华州回道士来到岳阳城别我游何处秋风一剑横回闻之怃然大笑而别或云宗谅因宻令畵工图其形今岳阳楼传本状貌清俊与俗本特异【笔谈】









　　古今事文类聚前集卷四十一
<子部,类书类,古今事文类聚>
　　钦定四库全书
　　古今事文聚前集卷四十二
　　宋　祝穆　撰
　　伎艺部
　　射
　　羣书要语侯以明之【书益稷】君子无所争必也射乎揖让而升下而饮其争也君子【八佾】内志正外体直然后持弓矢审固然后可以言中可以观徳行矣【射义】射者仁之道也射求正诸已已正而后发发而不中则不怨胜已者反求诸已而已矣【同上】射不主皮为力不同科古之道也【八佾】伊尹乃言曰若虞机张徃省括于度则释【太甲】
　　古今事实
　　羿射九乌
　　尧时十日竝出命羿仰射十日中其九乌皆死堕其翼彀【淮南子】
　　逄防射羿
　　逄防学射于羿尽羿之道思天下惟羿为愈已于是杀羿孟子曰是亦羿有罪焉
　　甘蝇贯虱
　　甘蝇古之善射者弯弓而兽伏鸟下弟子飞卫学射于甘蝇巧过其师纪昌又学射于飞卫卫曰视小如大视微如着而后告我昌以牦垂虱于牖间南面而望之旬月之间浸大也三年之后如车轮焉乃以燕角之弛朔蓬之干射之贯虱之心而垂不絶昌既尽卫之术计天下之敌己者一人而已乃谋杀卫一日相遇于野二人交射中路矢锋相触坠于地而尘不扬卫之矢先穷昌遗一矢既发卫以荆棘之端打之而无差于是二人相拜于涂请为父子【列汤问】
　　孔子观射
　　孔子射于矍相之圃盖观者如堵墙使子路执弓矢出延射曰贲军之将亡国之大夫与为人后者不入其余皆入葢去者半入者半又使公罔之裘扬觯而语曰防壮孝弟耆耋好礼不从流俗脩身以俟死【絶句】者不【句】在此位也盖去者半处者半序又扬觯而语曰好学不倦好礼不变旄期称道不乱【絶句】者不【句】在此位也盖励有存者【射义】
　　由基穿杨
　　养由基蹲甲而射之彻七札焉【左成十六】楚有养由基者善射去桞叶百步而射之百发而百中左右观者数千人皆曰善射有一夫立其旁曰善可教射矣养由基怒曰客安能教我射乎客曰非吾能教子支左诎右也夫去桞叶百步而善之不以善息少气衰力倦弓拨矢钩一发不中者百发尽息【史周纪】
　　弹人观避
　　晋灵公不君从台上弹人而观其避丸【宣公三年】
　　猿能抟矢
　　楚王有猿自射猿抟矢而喜使养由基射始调弓猿拥木而啼
　　射虎乃石
　　楚熊渠子夜行见寝石以为伏虎弯弓射之没金饮羽下视知其石也因复射石矢摧无迹渠子见其诚心金石为之开而况于人乎【韩诗外传】李广为右北平太守出猎见草中石以为虎而射之中没镞视之石因复射之终不复入广所居郡间有虎自射之及居右北平射虎虎腾伤广广亦竟射杀之广为人长猨臂其善射亦天性也【史】李逺出猎见丛薄中以为伏兎射之旋入寸余细视之乃石周文曰可谓世载其徳矣【北史】
　　力可扼虎
　　李陵有广之风力扼虎射命中注命中者所指名处即中之
　　激矢杀子
　　后汉宋则为鄢陵令则子年十嵗与苍头共弩射断矢激误中子即死奴抱头就诛则察而恕之颍川荀爽深以为美
　　善射不知
　　晋魏舒性好骑射为后将军钟长史每与叅佐射舒常为画筹而已后遇朋人不足以舒满数初不知其善射舒容范闲雅发无不中叹谢曰吾之不足知卿如此射矣岂一事哉
　　射飞必中
　　琅琊郡公贺防胜字破胡尤工武艺走马射飞十中其五六
　　康肃善射
　　陈康肃公【尧咨】善射当世无双公亦以此自矜尝射于家圃有卖油翁释担而睨之乆而不去见其发矢十中八九但微颔之康肃问曰汝亦知射乎吾射不亦精乎翁曰无他但手熟耳康肃忿然曰尔安敢轻吾射翁曰以我酌油知之乃取一葫芦置于地以钱覆其口徐以杓酌油沥沥自钱孔入而钱不湿因曰我亦无他唯手熟耳康肃笑而遣之【金坡遗事】
　　古今文集
　　诗话
　　作诗嘲射
　　唐宋国公萧瑀不能射太宗赐射俱不着垜欧阳询作诗嘲曰急风吹缓箭弱手驭强弓欲髙番覆下应西还更东十廻倶着地两手并擎空借问谁为此多应是宋公后帝见此诗谓萧瑀曰此乃四十字章疏也由是与询有隙【启顔録】
　　投壶
　　羣书要语投壶之礼主人奉矢司射奉中使人执壶主人请曰某有枉矢哨壶请以乐賔賔曰子有防酒嘉肴某既赐矣又重以乐敢辞主人曰枉矢哨壶不足辞也敢固以请賔曰敢不敬从【投壶】
　　古今事实
　　投壶而中
　　晋侯以齐侯宴中行穆子相投壶晋侯光穆子曰有酒如淮有肉如坻寡君中此为诸侯师中之齐侯举矢曰有酒如渑有肉如陵寡人中此与君代兴亦中之伯瑕谓穆子曰子失辞吾固师诸侯矣壶何为焉以其中隽也齐君弱吾君归弗来矣【左传】
　　激矢还反
　　武帝时郭舎人善投壶以竹为矢能激矢还一矢百反谓之骁【西京杂记】
　　雅歌投壶
　　祭遵为将军取士皆儒术对酒设乐必雅歌投壶虽在军旅不忘爼豆之事可谓好礼恱乐
　　末箭中耳
　　邵康节赴河南尹李君锡会投壶君锡末箭中耳君锡曰偶尔中耳康节应声曰几乎败壶坐客以为的对【闻见録】古今文集
　　杂著
　　论骁箭巧中　　　　　　顔之推
　　投壶之礼近世愈精古者实以小豆为其矢之跃也今则唯欲其骁益多益喜乃有倚竿带劔狼壶豹尾龙首之名其尤妙者有莲花骁汝南周璝正之子会稽贺徽贺革之子竝能一箭四十余骁贺又尝为小障置壶其外隔障投之无所失也至邺以来亦见广宁兰陵诸王有此校具举国遂无投得一骁者弹棊亦近世雅戱消愁释愤时可为之【顔氏家训】
　　投壶格并序　　　　　　司马君实
　　传曰张而不弛文武弗能也弛而不张文武弗为也一张一弛文武之道也君子学道从政勤劳罢倦必从容宴息以飬志游神故可乆也荡而无度将以自败故圣人制礼以为之节因以合朋交之和饰賔主之懽且寓其教焉夫投壶细事游戯之类而圣人取之以为礼用诸乡党用诸邦国其故何哉郑康成曰投壶射之细也古者君子射以观徳为其心平体正端壹审固然后能中故也盖投壶亦犹是矣夫审度于此而取中于彼仁道存焉疑畏则疎惰慢则失义方象焉左右前郤过分则差中庸着焉得一失二成功尽弃诫慎明焉是故投壶可以治心可以脩身可以为国可以观人何以言之夫投壶者不使之过亦不使之不及所以为中也不使之偏颇流散所以为正也中正道之根柢也圣人作礼乐脩刑政主教化垂典谟凡所施为不啻万端要在纳民心于中正而已然难得而制者人之心也自非大贤守道敦笃将放荡倾移无所不至求诸少选且不可得故圣人广为之术以救之投壶与其一焉观夫临壶荷矢之际性无粗密莫不耸然恭谨志存中正虽不能乆可以习焉岂非治心之道欤一矢之失犹一行之亏也岂非脩身之道欤兢兢业业慎终如始岂非为国之道欤君子之为之也确然不动其心俨然不改其容未得之而不慑既得之而不骄小人之为之也俯身伸臂挟巧取竒苟得而无媿岂非观人之道欤由是言之圣人取以为礼宜矣彼博奕者以诡谲相髙以残贼相胜孔子犹曰饱食终日无所用心为之犹贤乎已况投壶者又可鄙略而轻废哉古者壶矢之制揖让之容今虽阙焉然其遗风余烈犹可髣髴也世传投壶格图皆以竒隽难得者为右是亦投琼探之类尔非古礼之本意也余今更定新格増损旧图以精宻者为右中中者为下使夫用机侥幸者无所措手焉壶口径三寸耳径一寸髙一尺实以小豆去席二箭半箭十有二长二尺有四寸以全壶不失者为贤茍不能全则积算先满百二十者胜后者负俱满则余算多者胜少者负为图列之左方并各释其指意焉






　　有初首箭中也君子作事
　　谋始以其能慎始故赏之

　　右筭十
　　连中第二箭以下连中不
　　絶者

　　右筭五
　　有初贯耳假若有初箭仍
　　贯耳其筭别计

　　右二十筭
　　贯耳耳小于口而能中之
　　是其用心愈精故赏之

　　右十筭
　　连中贯耳【旧圗初箭二筹其次每箭加二
　　筹尽四箭而止甚非劝功之道今自二箭以下连中
　　不絶者皆赏之所以勉人于不】
　　右二十筭
　　败箭若一箭不中次箭皆
　　为败箭

　　右一筭
　　全壶【不以耦之筭数多少皆胜之也若两人俱
　　全则复计其余筭以决胜负为山九仭功亏一篑全
　　之实难故君子贵之】
　　右无筭
　　有终末箭也靡不有初鲜
　　克有终故比之有初又加
　　筭也
　　右二十筭贯耳倍之
　　骁箭【亦谓之骄皆俊猛意也谓投而不中箭激
　　反蹐捷而得之复投而中者谓其已失而复得之不
　　逺复善补过者也故赏之若复投而贯耳其筭别计
　　复投而不中者废之右十筭】败壶谓十二箭俱不中大
　　无功也若两人皆败则亦
　　计余筭以决胜负
　　右不问已有之筭皆负
　　横耳【谓箭加耳上旧五十筹偶然而横非投者
　　之功何足以赏若为后箭所击而坠地者与不中同】

　　右依常筭无赏
　　横壶横加壶口旧五十筹
　　同横耳

　　右依常筭无赏
　　【倚竿箭斜倚壶口中旧十一筹倾邪险诐不在于善而旧
　　固以为竒箭多与之筹甚无谓也今废其筭所以罚之亦
