<!-- { "loadSidebar": true } -->
休官罢任已闲居林苑园亭兴有余对酒最宜花□发邀欢不厌柳条初低腰醉舞垂绯袖击筋讴歌任褐裾宁用管弦来合杂自亲松竹且清虚飞觥酒到须先酌赋咏诗成不住书借问商山贤四皓不知此后更何如　　前磁州刺史广平刘真年八十七
垂丝今日幸同筵朱紫居身是大年赏景当知心未退吟诗犹觉力完全闲庭饮酒当三月在席权豪象七贤山茗煮时秋雾碧玉杯斟处彩霞鲜临□花笑如歌妓傍竹松声当管弦虽未学穷生死诀人间岂不是神仙　　前龙武军长史荥阳郑据年八十五
东阁幽闲日暮春邀欢皆是白头宾官班朱紫多相似年纪高低次第匀联句每言松竹意停杯多说古今人更无外事来心肺空有清虚入鬼神醉舞两回迎劝酒狂歌一曲会余身今朝何事偏情重同作明时列任臣　前侍御史内供奉官范阳卢贞年八十二
三春已尽洛阳宫天气初晴景象中千朵嫩桃迎晓日万株垂柳逐和风非论官位皆相似及至年高已共同对酒歌声犹极妙玩花诗思可能穷先时共作三朝贵今日犹逢七老翁但把绿醽常满酌烟霞万里会应通　　前永州刺史清河张浑年七十七
幽亭春尽共为欢印绶居身是大官遁迹岂劳登远岫垂丝何必坐溪磻诗联六韵尤应易酒饮三杯未觉难每况襟怀同宴会共将心事比波澜风吹野柳悬罗带日照庭花落绮纨此席不烦铺锦帐斯筵堪作画图看　　刑部尚书致仕白居易年七十四
七人五百八十四拖紫纡朱垂白须囊里无金莫嗟叹樽中有酒且欢娱吟成六韵神还旺饮到三杯气尚粗嵬峨狂歌教婢拍婆娑醉舞遣孙扶天年高迈二疏传人数多于四皓图除却三山五天竺人间此会且应无　　洛中耆英会
有
序
　　　宋司马光
　昔白乐天在洛与高年者八人游时人慕之图传　于世宋兴洛中诸公继而为之者再矣皆图形普　明僧舍乐天之故第也元丰中潞国文公留守西　都韩国富公致政在里第皆自逸于洛者潞国谓　韩国公曰凡所为慕于乐天者以其志趣高逸也　奚必数与地之袭焉一日悉集士大夫老而贤者　于韩公之第置酒相乐宾主凡十有二人图形妙　觉僧舍时人谓之洛阳耆英会孔子曰好贤如缁　衣取其敝又取为乐善无厌也二公寅亮三朝为　国元老入赞万几出绥四方上则固社稷尊宗庙　下则熙百工和万民为天子腹心股肱耳目天下　所取安所取乎其勋业闳大显融岂乐天所能庶　几然犹慕效乐天所为汲汲如恐不及岂非乐善　无厌者欤又洛中旧俗燕私相聚尚齿不尚官自　乐天之会已然是日复行之斯乃风化之本可颂　也宣徽王公方留守北都闻之以书请于潞公曰　予家洛位与年不居数客之后顾不得执□酒在　坐席良以为恨愿寓名其间幸无我遏其为诸公　嘉羡如此光未七十用狄监卢尹故事亦预于会　潞公命光序其事光不敢辞时元丰五年正月端　明殿学士兼翰林院侍读学士大中大夫提举崇　福宫司马光序　　武宁军节度使守司徒开府仪同三司致仕韩　　国公□弼彦国年七十九西洛古帝都衣冠走集地实惟名利场骤为耆德会大尹吾旧相旷怀轻富贵日与退老游台阁并省寺予□最衰老亦许预其次遂欲省仪容烂然形绘事闽峤访精笔蛟绡布绝艺今复崇宴衎聊以示慈惠幽居近铜驼荒弊仍湫底塞路移君庖盈车载春醴献酬互相趣欢处不知止商岭有四翁晋林惟七子较我集诸贤盛衰何远迩并事实可矜传之为千祀　伏承留府太尉相公就敝居为耆年之会承命赋　诗谨录上呈伏惟采览　　河东节度使守太尉开府仪同三司判河南府　　潞国公文彦博宽夫年七十七九老旧贤形绘事元丰今胜会昌春垂肩素发皆时彦挥麈清谈尽席珍染翰不停诗思健飞觞无算酒行频兰亭雅集夸修禊洛社英游赏序宾自愧空□陪几杖更容款密奉簪绅当筵尚齿尤多幸十二人中第二人　　弼窃览长篇断章有十二人中第二人之句又　　赋一绝上呈顾我年龄虽第一在公勋德自无双不推行业终难敌富贵康宁亦可降　　彦博伏□公诗有第一无双之句辄成二十八　　字上呈洛下衣冠今最盛当筵尚齿礼容优惟公福寿并勋德合是人间第一流　　尚书司封郎中致仕席汝言君从年七十七系国安危唐上宰功成身退汉留侯二公闲暇开高宴九老雍容奉胜流共接雅欢恩意洽不矜崇贵礼容优赏心乐事人间盛岂谓今稀古莫俦　　又
壮岁尘埃禄仕牵老归重到旧林泉曾无勋业书丹史偶向康宁养老年自分杜门居陋巷敢期序齿预公筵更□形秽才凉薄不称图真接巨贤　　朝议大夫致仕王尚恭安之年七十六
端朝风望两台星珪组参差又十人八百乔年余总数一千熙运遇良辰席间韵语皆非俗图上形容尽得真胜事主盟开府盛误容衰薄混清尘服许便衣更野逸坐从齿列似天伦二公笑语增和气夜久盘花旋发春烛下盘花开
公即指目焉

　　太常少卿致仕赵丙南正年七十五
新春鼎洛燕英髦主礼雍容下庶寮二相比肩官一品十人华发事三朝星阶并列瞻台耀樽酒时行挹斗杓东颍庸夫最无状也将颜面趣嘉招　　秘书监致仕上柱国刘几伯寿年七十五司徒硕德今无比太尉殊勋固绝伦偶以莫年陪盛宴喜将白发照青春八公秪有山空着四皓当衰心且伸元老相望□迹在不应此会愧前人　　又
制举省元推二相龙头昔日属宣人间盛事并遐算一席几盈九百筹十二老共八
百九十二岁

　　卫州防御使致仕冯行己肃之年七十五书称五福寿为先有德人方得寿延自愧栎樗非远器谁应齿发亦遐年立身官未三公贵推老名陪二相贤喜把衰容模梵宇□无纤□勒燕然当时遭遇承陶冶今日光荣预燕筵从此洛城增胜概又新重作画图传　　中奉大夫充天章阁待制提举崇福宫楚建中　　正叔年七十二自顾颓龄七十余久□顽钝费洪垆归逢大老耆年会衰朽形骸愧画图　　又
二相谟猷烂史编诸公才业过前贤好图仪像传来世何事顽□亦比肩　　司农少卿致仕王谨言不疑年七十二
相印貂冠粲六符华颠高会侍臣俱不将官职夸乡里惟尚年龄入画图履道清欢追故事□瞻阴德见吁谟叨陪几杖真荣幸珪璧丛中间□□　　宣徽南院使检校太尉判大名府王拱辰君贶　　年七十一西都山水天下奇神嵩景室环清伊
上古太室
山为景室山
甫
申间气秀不绝生贤会圣昌明时衣冠古数盛文雅台符卿月光离离魏京雄奥压幽朔游宫御府严天威膏田千里翳桑柘犀甲万旅驯熊罴公当缓带名三镇悬赤继轸承保厘追惟契遇最深旧加复雍孟交旌麾仁皇一庄龙虎榜桂堂先后攀高枝宦游出处五十载鸾台骥路俱腾夷三公极位固辽隔五年以长犹肩随公今复主凤门钥仆亦再抚铜台圻二京桐望阻河广三径不克陪游嬉忽闻干步踵门至投我十二耆英诗整冠肃貌讽章句若坐宝肆罗珠玑为言白傅有高躅九君结社真可师欲令千载着风迹亟就僧馆图神姿词宗端殿序篇目滂洒大笔何淋漓眷言履道靡充诎菟裘近邑将营归报云绘素得精笔愿列霜璧如唐规退居旧相国元老十年还政瀍之涯康宁富贵备五福灵宝盛气如虹霓昔年大对继董登科赐第同一□皆天
圣八年
紫垣步武
既通接金沙里闬还邻比探禅论道剧训对摩轧太古穷天机二贤勋业冠朝省爵齿官学谁依稀今将图画表来世讵可下客联缨緌既蒙月品定人物不敢循避违风期况承开合厚宾客富有景物佳园池铜驼坊西福善宅修竹万个龙清漪天光台高未百尺下眺林岭如屏帷花王千品尽殊胜风光绣画三春晖六相街中潞公第碧瓦万木烟参差左隅庙画本经礼右阁宸翰尊星奎婆娑青凤舞松柏焕烂素锦熏酴□石渠飞溜漱寒玉昼夜竽瑟鸣□墀伊予陋宇治穷僻姑喜地广为环溪楼名多景可旷望台号风月延清辉四时花花不外假拿舟傲帻聊嬉怡怀归抚事若饥渴恨无羽翼西南飞人生交旧贵伦辈情亲意接心相知岂无晚秀负才蕴高谈大笑拘礼仪洛中故事名义燕二毛第一年相推濯冠登仕荷天宠尊君报国当百为既嗟大耋盍知止纳禄谢事皆所宜顾方北道倚烦剧未许解绂披荷衣长篇不令负花约公贻莫负
花前约之句
为指风什歌式微如羹甘
露爽心骨似柄玉麈亲颜眉兰丛虽未长罗宅菊英似亦思陶篱子山已着小园赋彦伦犹愧钟山移聊摅短引谢招隐肯使猿鹤常惊啼　　大中大夫提举崇福宫张问昌言年七十槐庭二老乐尧仁盛集高年洛水滨华具瞻虽礼绝白头序齿却情亲清闲几席同禅院山野巾裘似隐沦尊酒椒香纔过节池塘草色已催春白公酣畅吟哦内卫武康强笑语频岂独丹青传不朽潜欣风俗欲还淳芝田鹤戏调形健莲叶龟游纳息匀商皓寂寥拘小隐汉疏局蹙止家人莫因气貌疑丹自有光阴寄大椿复得兼谟为重客司马光
未七十
恐遗元爽
在编民神仙可学今方信道术相忘久益真满座交欢祝眉寿群生五福托鸿钧　　龙图阁直学士通议大夫提举崇福宫张焘景　　元年七十洛城今昔衣冠盛韩国园林景物全功在三朝尊二相数逾九老萃群贤当时乡社为高会此日居留被款延多幸不才陪履舄更□七十是新年　　彦博代简上君贶宣猷
忽爱大名名遂忘西洛乐铜驼本自佳金凤亦不恶二月三月春融融千花万花红灼灼公乎早归来莫负花前约同赏状元红对酒刘师阁花虽旧房
其艳维新

　　端明殿学士兼翰林侍读学士大中大夫司马　　光年六十四洛下衣冠爱惜春相从小饮任天真随家所有自可乐为具虽微谁笑贫不待珍羞方下筋只将佳景便娱宾庾公此兴知非浅藜藿终难作主人　　作真率会伯康与群从七十八岁安之七十七　　岁正叔七十四岁不疑七十三岁叔达七十岁　　光六十五岁合五百一十岁口号成诗用安之　　前韵七人五百有余岁同醉花前今古稀走马斗鸡非我事纻衣丝发且相辉　　又
经春无事连翩醉彼此往来能几家切莫辞斟十分酒尽从他笑满头花　　题濮阳陈副使高年会二首　明于慎行华堂高会聚耆英黄发如云象赤城四座飞觞喧笑语百年击壤沐升平人浮洛社诗中数事胜襄阳传里名七十主翁浑未老已从仙籍领长生　　又
都门三纪挹风流想见今来雪满头云里忽传鸿雁札山中遥隔薜萝秋怀人仲举应悬榻傲世元龙自倚楼闻道枌榆新结社追随无计觅扁舟　　喜迁莺
祝
寿
　　　　　宋康与之
腊残春早正帘幕护寒楼台清晓宝运当千佳辰余五嵩岳诞生元老帝遣阜安宗社人仰雍容廊庙尽总道是文章孔孟勋庸周召　师表方眷遇鱼水君臣须信从年少玉带金鱼朱颜绿鬓占断世间荣耀篆刻鼎彝将遍整顿乾坤都了愿岁岁见柳梢青浅梅英红小　　千秋岁
自
寿
　　　　　明顾孔昭
浮瓜雪藕正值凉生后江浩荡山明秀蝉鸣高树荫燕蹴晴波皱书画舫鼓琴垂钓娱清昼　门巷渊明柳老稚欢相候酒酿熟鱼烹就醉怜风入户吟爱云生岫新月吐嫦娥又为先生寿
　寿夭部纪事
史记三皇本纪天皇氏兄弟十二人立各一万八千岁地皇氏姓十一人亦各万八千岁
人皇氏兄弟九人凡一百五十世合四万五千六百年炎帝神农氏立一百二十年崩
