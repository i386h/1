<!-- { "loadSidebar": true } -->
赵昌传昌除华州刺史辞于麟德殿时年八十余趋拜轻健召对详明上退而叹异宣宰臣密访其颐养之道以奏焉张万福传万福贞元二十一年以左散骑常侍致仕其年五月卒年九十万福自始从军至卒禄食七十余年未尝病一日严善思传善思子向宝应中授太常员外卿始善思父徐州长史延及善思俱年八十五而卒广德二年向卒又年八十五向兄前赵郡司马宙长向十岁向卒时宙并无恙王希夷传希夷居兖州徂徕与刘元博友善喜读周易老子饵松柏叶杂华年七十余筋力柔强刺史卢齐卿就谒问政答曰己所不欲勿施于人此言足矣元宗东巡狩诏州县敦劝见行在时九十余帝令张说访以政事宦官扶入宫中与语甚悦拜国子博士听还山敕州县春秋致束帛酒肉仍赐绢百衣一称严绶传绶才器不逾常品事兄嫂过谨为时所称常以宽柔自持位跻上公年至大耋前后统临三镇皆号雄藩所辟士为将相者凡九人其贵寿如此隋唐嘉话隋司隶薛道衡子收以文学为秦王府记室早亡太宗追悼之谓梁公曰薛收不幸短命若在当以中书令处之因话录都水使者崔绰少年豪侠不拘小节天宝中有方士过其家崔倾财奉之亦无所望方士临去留药一丸为别崔殊不之重埋于□下燕蓟之乱家人避贼崔在后未去忽见□下有菌甚肥鲜因煮而食之杂以荤味自此体腹轻健至老更无疾病月中视小字夜食生彘元和初犹在年九十余卒苏州刺史韦公集中所赠崔都水诗者是也向得灵药便能正尔服之当已轻举矣其次食所化灵芝不杂荤茹又应反颜住世寿不可量盖元中但以有寿无疾酬好施之功而已崔即苏州之堂妹□也酉阳杂俎王元荣俘中天竺王阿罗那顺以诣阙兼得术士那罗迩婆言寿二百岁太宗奇之馆于金□门内造延年药令兵部尚书崔敦礼监主之言婆罗门国有药名畔茶佉水出大山中石臼内有七种色或热或冷能消草木金铁人手入则消烂若欲取水以骆□髑髅沉于石臼取水转注瓠芦中每有此水则有石柱似人形守之若彼山人传道此水者则死又有药名咀赖罗在高山石崖下山腹中有石孔孔前有树状如桑树孔中有大毒蛇守之取以大方箭射枝叶叶下便有乌鸟衔之飞去则众箭射乌而取其叶也后死于长安疑仙传丁实者多游洛阳自称嵩山隐人白发如丝而貌若桃花色或问之曰君应百岁也何时隐嵩山实曰我本秦始皇时儒士也李斯劝始皇坑儒焚书以愚黔首我即逃入嵩山遇一老叟谓我曰可令尔长生因授我一丸药我吞之至于今虽发白而容颜不变故不记多少岁也亦尝识汉武时东方朔也方朔是仙家一小儿性颠狂仙家恶之令出于人世我曾拜王母王母有是言我故访方朔以问方朔亦笑而不讳我亦识刘晨阮肇之辈此皆俗人耳偶然误入他桃源洞终亦有俗心故不得仙也复曰我亦本非神仙故多不遇之人或又问曰君既得灵丹何不为仙也实曰我虽得长生之道而且不得乘虚御气之道固不能升仙也实每岁至春和即必至洛阳城如此数十年人皆识焉禄山将起兵实谓人曰我又须逃胡与儒异也言讫而去不复至人皆疑是地仙耳全唐诗话吴人范摅处士之子七岁能诗赠隐者云扫叶随风便浇花□日阴方干云此子他年必成名又吟夏日云闲云生不雨病叶落非秋干曰惜哉必不享寿果十岁卒册府元龟张道鸿少游名山得服食之术后居人间每饵金丹时年一百四十六岁丘为为散骑常侍致仕年八十余而继母尚无恙柳公度善摄生年八十余步履轻便位光禄少卿南唐书弘茂传弘茂元宗第二子弘茂之幼有异僧言人寿夭祸福多验元宗使视弘茂僧书九十二字以献及卒年十九南唐近事庆王茂元宗第二子也雅言俊德宗室罕伦未冠而薨上深轸悼每顾侍臣曰子夏丧明不为异也或对曰臣闻仁而不寿仙经所谓炼形于太阴之中然庆王必将侍三后于三清友王乔于玉除伏望少寝矜念上泫然焉木平和尚保大初征至阙下出入宫禁中上最钟爱庆王王初幼学上问寿命几何木平曰郎君聪明哲智预知六十年事寿当七十是岁疾终年十七盖反语以对之也五代史冯道传道卒年七十三谥曰文懿追封瀛王道既卒时人皆共称叹以谓与孔子同寿其喜谓之称誉盖如此稽神录张武者始为庐中一镇副将颇以拯济行旅为事尝有老僧过其所武谓之曰师年老前店尚远今夕止吾庐中可乎僧忻然其镇将闻之怒曰今南北交战间谍如林知此僧为何人而敢留之也僧乃求去武曰吾已留师行又日晚但宿无苦也武室中惟有一□即以奉其僧己即席地而寝盥濯之备皆自具焉夜数起视之至五更僧乃起而叹息谓武曰少年能如是耶吾有药子十丸每正旦吞一丸可延十年之寿善自爱珍重而去出门忽不见武今为常州团练副使有识者计其年已百岁常自称七十轻健如故册府元龟马缟长兴四年为户部侍郎缟时年已八十及为国子祭酒八十余矣形气不衰许寂授工部尚书致仕卜居于雒时寂已年高精彩犹健冲淡寡言时独语奇怪可怪人莫知其际卒时年八十余晋萧愿为太子宾客愿唐宰相仿之曾孙也仿入相接宾之次愿为儿童之戏仿谓客曰予岂敢得位而喜所幸奕世寿考吾今又有曾孙在目前矣愿年七十余其母犹在一门寿考人罕及者卢损为秘书监拜章辞位乃授户部尚书致仕退居颍川时李鏻年将八十善服气导引损以鏻之遐寿有道术酷慕之仍以颍川逼城市乃卜居阳翟立隐舍诛茅种药山衣野服逍遥于隐几之间出则柴车鹤氅自称贝茨山人晚年与同游五六人于大隗山中古宫观址疏泉凿坯为隐所誓不复出时年八十余齿发不衰而有壮容李建崇历河阳邢州兵马留后汉初入为右卫大将军年逾七十神气不衰建崇始自代北事后唐武皇至是四十余年前后所掌兵麾下部曲多至节钺零落殆尽唯建崇虽位不及藩屏而康强自适以至期耄太祖即位授左监门卫上将军广顺三年春卒赠黔南节度使扈载为翰林学士年三十六卒载始自解褐至终纔四年而与刘衮皆有才无命时论惜之拊掌录王溥五代状元相周高祖世宗至宋以宫师罢相其父祚为周观察使致仕祚居富贵久奉养奢侈所不足者未知年寿耳一日居洛阳里第闻有卜者令人呼之乃瞽者也密问老兵云何人呼我答曰王相公父也贵极富溢所不知者寿也今以告汝俟出当厚以卦钱相酬也既见祚令布卦成文推命大惊曰此命惟有寿也祚喜问曰能至七十否瞽者笑曰更向上答以至八九十否又大笑曰更向上答曰能至百岁乎又叹息曰此命至少亦须一百三四十岁也祚大喜曰其间莫有疾病否曰并无之其人又细数之曰俱无祇是近一百二十岁之年春夏间微苦脏腑寻便安愈矣祚大喜回顾子孙在后侍立者曰孩儿辈切记之是年莫教我吃冷汤水茅亭客话伪蜀王氏时有郎官陈损之至孟氏朝年已百岁妻亦九十余当时朝士家有婚聘筵会必请老夫妇以乞年寿为名至蜀末年其夫先死后圣朝□复至太平兴国中老妇犹存仅一百二十岁远孙息辈住西市造花为业供侍稍给有好事者时往看之形质瘦状若十二三岁小儿短发皓然顾视外人有同异类寒暑风霜亦不知之休复尝见神仙传云人寿有至一百二十岁非因修养而致皆由禀受以得之则老妇是也若因修养及得灵药饵者寿至二百四十岁加至四百六十岁已上则视听不衰而无昏耄尽其理者可以不死但不成仙尔夫养寿之道唯不伤而已矣辽史圣宗本纪统和十二年霸州民李在宥年百三十有三赐束帛锦袍银带月给羊酒仍复其家道宗本纪大安十年十二月癸酉三河县民孙宾及其妻皆百岁复其家宋史隐逸传有许琼者开封鄢陵人开宝五年子永罢卢氏县尉诣匦上言臣年七十五父琼年九十九长兄年八十一次兄年七十九欲乞近地一官以就　寿夭部艺文一
　　袁满来墓碑　　　　　　　后汉蔡邕茂德休行曰袁满来太尉公之孙司徒公之子逸才淑姿实天所授聪远通敏越龀在阙明习易学从诲如流百家众氏遇目能识事不再举问一及三具始知终情性周备夙有奇节孝智所生顺而不骄笃友兄弟和而无忿气决泉达无所凝滞虽冠带之中士校材考行无以加焉允公族之殊异国家之辅佐众律其器士嘉其良虽则童稚令闻芬芳降生不永年十有五四月壬寅遭疾而卒既苗而不穗雕殒华英呜呼悲夫乃假碑旌于墓表嗟其伤矣唯以告哀　　童幼胡根碑有
序
　　　　　前人
　故陈留太守胡君子曰根字仲原生有家表幼而　克才角犀丰盈光润玉颜聪明敏惠好问早识言　语所及智思所生虽成人之德无以加焉禀命不　长夙罹凶灾年七岁建宁二年遭疾夭逝慈母悼　痛昆娣孔怀感襁褓之亲爱怜国城之乖离乃权　宜就封二祖墓侧亲属李陶等相与追慕先君悲　悼遗嗣树碑刊辞以慰哀思辞曰于惟仲原应气淑灵实有令仪而气如莹明之之性与体俱生闻言斯识□物知名傅者太勤受诲则成柔和顺美与人靡争忿不怨怼喜不骄盈当受福永为光为荣如何昊天降此短龄惜繁华之方兮望严霜而雕零嗟童孺之夭逝兮伤慈母之肝情从皇祖乎灵兆兮庶神魄之斯宁哀惨戚以流涕兮念污轸之不停顾永怀于不朽兮乃托辞于斯铭　　悼夭赋
有
序
　　　　　　魏文帝
　族弟文仲亡时年十一母氏伤其夭逝追悼无已　余以宗族之爱乃作斯赋气纡结以填胸不知涕之纵横时徘徊于旧处□灵衣之在□感遗物之如故痛尔身之独亡愁端坐而无聊心戚戚而不宁步广□而踟蹰览萱草于中庭悲风萧其夜起秋气憯以厉精仰瞻天而太息闻别鸟之哀鸣　　仲雍哀辞　　　　　　　　　　曹植曹喈字仲雍魏太子之仲子也三月而生五月而亡昔后稷之在寒冰斗谷之在楚泽咸依鸟冯虎而无风尘之灾今之元绨文茵无寒冰之惨罗帏绮帐暖于翔鸟之翼幽房闲宇密于云梦之野慈母良保仁乎鸟虎之情卒不能延期于慕载虽六旬而夭殃彼孤兰之眇眇亮成干其毕荣哀绵绵之弱子早背世而潜形且四孟之未周将愿之乎一龄阴云回于素盖悲风动其扶轮临埏闼以欷歔泪流射而沾巾　　羊秉序　　　　　　　　　晋夏侯湛　羊秉为抚军参军少亡有令誉夏侯孝若为之叙　极相赞悼羊权为黄门侍郎侍简文坐帝问曰夏　侯湛作羊秉序绝可想是卿何物秉字长达太山平阳人汉南阳太子续曾孙大父魏郡府君即车骑掾元子也府君夫人郑氏无子乃养秉龆龀而佳小心敬慎十岁而郑夫人薨秉思容尽哀俄而公府掾及夫人并卒秉群从父率礼相承人不间其亲雍雍如也仕参抚军将军事将奋千里之足挥冲天之翼惜乎春秋三十有二而卒昔罕虎死子产以为无与为善自夫子之没有子产之叹矣亡后有子男又不育是何行善而祸繁也岂非司马生之所惑欤　　和氏外孙道生哀文　　　　　　孙楚嗟尔道生和氏之宝玉颜丰下曜于怀抱暮春而育孟冬而夭二十三旬奇于五日方之期颐百分之一命之修短始则有终谁能长久与天无穷籛翁近千殇子幼冲俱反无形冥昧之中造化多少岂独尔躬　　和氏外孙小同哀文　　　　　　前人蕣华朝生夕落尔命方之犹为浅薄暂有冥质寻反冥漠譬彼蜉蝣不识晦朔死尚未知生亦焉知尔虽旬月我未之视万物混焉天地一指杪末婴孩安足称诔大人达观同之一揆　　静寿赋
有
序
　　　　　明朱应登
