<!-- { "loadSidebar": true } -->
按吕氏春秋古乐篇昔阴康氏之始阴多滞伏而湛积水道壅塞不行其原民气郁阏而滞着筋骨瑟缩不达故作为舞以宣导之按帝王统录阴康之王次于葛天有襄陵之变始制舞无怀氏
按汉书郊祀志昔无怀氏封泰山禅云云

注
郑氏曰无怀氏古之王者在伏羲前
按路史无怀氏帝太昊之先其抚世也以道存生以德安刑过而不悔当而不愉当世之人甘其食乐其俗安其居而重其生形有动作心无好恶鸡犬之音相闻而民至老死不相往来令之曰无怀氏之民世用太平凤凰降龟龙格风雨节而寒暑时于是天下益趋于文矣太昊伏羲氏本纪
按易经系辞古者包牺氏之王天下也仰则观象于天俯则观法于地观鸟兽之文与地之宜近取诸身远取诸物于是始作八卦以通神明之德以类万物之情作结绳而为网罟以佃以渔盖取诸离按史记补三皇本纪太&#庖牺氏风姓代燧人氏继天而王母曰华胥履大人迹于雷泽而生庖牺于成纪蛇身人首有圣德造书契以代结绳之政始制嫁娶以俪皮为礼结网罟以教佃渔故曰宓牺氏养牺牲以充庖厨故曰庖牺有龙瑞以龙纪官号曰龙师作二十五弦之琴木德王注春令故易称帝出乎震月令孟春其帝太&#是也都于陈东封泰山立一十一年崩其后裔当春秋时有任宿须句颛臾皆风姓之裔也按古三坟书伏羲氏燧人子也因风而生故风姓命臣飞龙氏造六书命臣潜龙氏作甲历伏制牺牛冶金成器教民炮食易九头为九牧因尊事为礼仪因龙出而纪官因凤来而作乐命降龙氏倡率万民命水龙氏平治水土命火龙氏炮治器用因居方而置城郭天下之民号曰天皇太昊伏牺按礼含文嘉伏羲德洽上下天应以鸟兽文章地应以河图洛书乃则象而作易按白虎通古之时未有三纲六纪民人但知其母不知其父能覆前而不能覆后卧之起之吁吁饥即求食饱即弃余茹毛饮血而衣皮苇于是伏羲因夫妇正五行始定人道以治天下天下伏而化之故谓之伏羲女娲氏本纪
按史记补三皇本纪女娲氏亦风姓蛇身人首有神圣之德代宓牺立号曰女希氏无革造惟作笙簧故易不载不承五运一曰女娲亦木德王盖宓牺之后已经数世金木轮环周而复始特举女娲以其功高而充三皇故频木王也当其末年也诸侯有共工氏任智刑以强霸而不王以水乘木乃与祝融战不胜而怒乃头触不周山崩天柱折地维缺女娲乃炼五色石以补天断鳌足以立四极聚芦灰以止滔水以济冀州于是地平天成不改旧物女娲氏没神农氏作按淮南子览冥训往古之时四极废九州裂天不兼覆地不周载火爁炎而不灭水浩洋而不息猛兽食颛民鸷鸟攫老弱于是女娲炼五色石以补苍天断鳌足以立四极杀黑龙以济冀州积芦灰以止淫水苍天补四极正淫水涸冀州平狡虫死颛民生背方州抱圆天和春阳夏杀秋约冬枕方寝绳阴阳之所壅沈不通者窍理之逆气戾物伤民厚积者绝止之当此之时卧倨倨兴眄眄一自以为马一自以为牛其行蹎蹎其视瞑瞑侗然皆得其和莫智所由生浮游不知所来魍魉不知所往当此之时禽兽蝮蛇无不匿其爪牙藏其螫毒无有攫噬之心考其功烈上际九天下契黄垆名声被后世光辉重万物乘雷车服驾应龙骖青&#援绝瑞席萝图黄云络前白螭后奔蛇浮游消摇道鬼神登九天朝帝于灵门宓穆休于太祖之下然而不彰其功不扬其声隐真人之道以从天地之固然何则道德上通而智故消灭也伏戏女娲不设法度而以至德遗于后世何则至虚无纯一而不喋苛事也按风俗通女娲祷祠神祗而为女媒因置昏姻按帝系谱女娲命娥陵氏制都良管以一天下之音命圣氏为班管合日月星辰名曰充乐按路史女皇氏娲太昊氏之女弟出于承匡生而神灵太昊氏衰共工惟始作乱振滔洪水以祸天下隳天纲绝地纪覆中冀人不堪命于是女皇氏役其神力以与共工氏较灭共工氏而迁之然后四极正冀州宁地平天成万民复生娲乃立号曰女皇氏治于中皇山之原继兴于丽承庖制度袭木胜主于东方用五弦之瑟于泽丘动阴声极其数而为五十弦以交天侑神听之悲不能克乃破为二十五弦以抑其情具二均声乐成而天下幽微无不得其理治百有三十载而落炎帝神农氏本纪
按易经系辞包牺氏没神农氏作斫木为耜揉木为耒耒耨之利以教天下盖取诸益日中为巿致天下之民聚天下之货交易而退各得其所盖取诸噬嗑按史记补三皇本纪炎帝神农氏姜姓母曰女登有娲氏之女为少典妃感神龙而生炎帝人身牛首长于姜水因以为姓火德王故曰炎帝以火名官始教耕故号神农氏于是作蜡祭以赭鞭鞭草木始尝百草始有医药又作五弦之瑟遂重八卦为六十四爻初都陈后居曲阜立一百二十年崩葬长沙神农本起烈山故左氏称烈山氏之子曰柱亦曰厉山氏礼曰厉山氏之有天下是也神农纳奔水氏之女曰听为妃生帝哀哀生帝克克生帝榆罔凡八代五百三十年而轩辕氏兴焉按春秋元命苞神农生三辰而能言五日而能行七朝而齿具三岁而知稼穑般戏之事按春秋命历序神农始立地形甄度四海远近山川休薮所至东西九十万里南北八十二万里按礼含文嘉神农就田作耒耜天应以嘉谷地应以醴泉按尸子神农理天下欲雨则雨五日为行雨旬为谷雨旬五日为时雨正四时之制万物咸利故谓之神按淮南子主术训神农之治天下也神不驰于&#中智不出于四域怀其仁诚之心甘雨时降五谷蕃植春生更长秋收冬藏月省时考岁终献功以时尝谷祀于明堂明堂之制有盖而无四方风雨不能袭寒暑不能伤迁延而入之养民以公其民朴重端&#不忿争而财足不劳形而功成因天地之资而与之和同是故威厉而不杀刑错而不用法省而不烦故其化如神其地南至交趾北至幽都东至旸谷西至三危莫不听从当此之时法宽刑缓囹圄空虚而天下一俗莫怀奸心齐俗训神农之法曰丈夫丁壮而不耕天下有受其饥者妇人当年而不织天下有受其寒者故身自耕妻亲织以为天下先其导民也不贵难得之货不器无用之物是故其耕不强者无以养生其织不强者无以掩形有余不足各归其身衣食饶溢奸邪不生安乐无事而天下均平修务训古者民茹草饮水采树木之实食裸蠪之肉时多疾病毒伤之害于是神农乃始教民播植五谷相土地宜燥湿肥硗高下尝百草之滋味水泉之甘苦令民知所避就当此之时一日而遇七十毒按白虎通古之人民皆食禽兽肉至于神农人民众多禽兽不足于是神农因天之时分地之利制耒耜教民农作神而化之使民宜之故谓之神农按刘恕外纪炎帝之世诸侯夙沙氏叛不用帝命其臣箕文谏而被杀炎帝益修厥德夙沙氏之民自攻其君而来归其地按郑樵通志三皇纪炎帝神农氏起于烈山亦曰烈山氏亦曰连山氏亦曰伊耆氏亦曰大庭氏亦曰魁隗氏亦曰人皇少典之元子其母曰女登有蟜氏之女也以火德王天下故为炎帝作都于陈后徙鲁以火纪官春官为大火夏官为鹑火秋官为西火冬官为北火中官为中火乐曰下谋或曰扶持帝临魁本纪
按通鉴前编炎帝神农氏子帝临魁在位八十年崩子承践位帝承本纪
按通鉴前编帝承在位六十年崩子明践位
帝明本纪
按通鉴前编帝明在位四十九年崩子宜践位帝宜本纪按通鉴前编帝宜在位四十五年崩子来践位帝来本纪按通鉴前编帝来在位四十八年崩子里践位帝里本纪按通鉴前编帝里在位四十二年崩曾孙榆罔践位按刘恕外纪帝里生节茎节茎生克及戏节茎及克戏皆不得承帝位克生子榆罔帝里崩榆罔嗣位帝榆罔本纪按通鉴前编帝榆罔在位五十五年废姜氏遂亡有熊氏继世而立按刘恕外纪榆罔帝里之曾孙也居于空桑为政束急务乘人而斗其捷于是诸侯贰其臣蚩尤作乱帝逊居于涿鹿有熊国君曰公孙轩辕实懋圣德诸侯归之帝立五十五年诸侯尊轩辕为天子降封帝于潞神农氏遂亡（按外纪又云炎帝别子曰柱有圣德佐帝播种百谷后世德之祀以　为稷有子庆甲或云尝嗣炎帝事无确据附此备考）　　疏仡纪
黄帝轩辕氏本纪（
按自黄帝以迄于周所谓疏仡纪也疏以知远仡以审断仁义道德　之所用也）
按史记五帝本纪黄帝者少典之子姓公孙名曰轩辕生而神灵弱而能言幼而徇齐长而敦敏成而聪明轩辕之时神农氏世衰诸侯相侵伐暴虐百姓而神农氏弗能征于是轩辕乃习用干戈以征不享诸侯咸来宾从而蚩尤最为暴莫能伐炎帝欲侵陵诸侯诸侯咸归轩辕轩辕乃修德振兵治五气艺五种抚万民度四方教熊罴貔貅貙虎以与炎帝战于阪泉之野三战然后得其志蚩尤作乱不用帝命于是黄帝乃征师诸侯与蚩尤战于涿鹿之野遂禽杀蚩尤而诸侯咸尊轩辕为天子代神农氏是为黄帝天下有不顺者黄帝从而征之平者去之披山通道未尝宁居东至于海登丸山及岱宗西至于空桐登鸡头南至于江登熊湘北逐荤粥合符釜山而邑于涿鹿之阿迁徙往来无常处以师兵为营卫官名皆以云命为云师置左右大监监于万国万国和而鬼神山川封禅与为多焉获宝鼎迎日推策举风后力牧常先大鸿以治民顺天地之纪幽明之占死生之说存亡之难时播百谷草木淳化鸟兽虫蛾旁罗日月星辰水波土石金玉劳勤心力耳目节用水火材物有土德之瑞故号黄帝黄帝二十五子其得姓者十四人黄帝居轩辕之丘而娶于西陵之女是为嫘祖嫘祖为黄帝正妃生二子其后皆有天下其一曰元嚣是为青阳青阳降居江水其二曰昌意降居若水昌意娶蜀山氏女曰昌仆生高阳高阳有圣德焉黄帝崩葬桥山其孙昌意之子高阳立是为帝颛顼按文子精诚篇黄帝治天下调日月之行治阴阳之气节四时之度正律历之数别男女明上下使强不掩弱众不暴寡民保命而不夭岁时熟而不凶百官正而无私上下调而无尤法令明而不暗辅佐公而不阿田者让畔道不拾遗巿不预贾故于此时日月星辰不失其行风雨时节五谷丰昌凤皇翔于庭麒麟游于郊按吕氏春秋古乐篇黄帝令伶伦作为律伶伦自大夏之西乃之阮隃之阴取竹于嶰溪之谷以生空窍厚钧者断两节间其长三寸九分而吹之以为黄钟之宫次日舍少次制十二筒以之阮隃之下听凤皇之鸣以别十二律其雄鸣为六雌鸣亦六以此黄钟之宫适合黄钟之宫皆可以生之故曰黄钟之宫律吕之本黄帝又命伶伦与荣将铸十二钟以和五音以施英韶以仲春之月乙卯之日日在奎始奏之命之曰咸池按竹书纪年黄帝轩辕氏

注
母曰附宝见大电绕北斗枢星光照郊野感而　孕二十五月而生帝于寿丘弱而能言龙颜有圣　德劾百神朝而使之应龙攻蚩尤战虎豹熊罴四　兽之力以女魃止淫雨天下既定圣德光被群瑞　毕臻有屈轶之草生于庭佞人入朝则草指之是　以佞人不敢进元年帝即位居有熊初制冕服
二十年景云见以云纪官
　有景云之瑞赤方气与青方气相连赤方中有两　星青方中有一星凡三星皆黄色以天清明时见　于摄提名曰景星帝黄服斋于中宫坐于元扈洛　水之上有凤凰集不食生虫不履生草或止帝之　东园或巢于阿阁或鸣于庭其雄自歌其雌自舞　麒麟在囿神鸟来仪有大蝼如羊大螾如虹帝以　土气胜遂以土德王五十年秋七月庚申凤鸟至帝祭于洛水
