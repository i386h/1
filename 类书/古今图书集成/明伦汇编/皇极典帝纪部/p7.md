<!-- { "loadSidebar": true } -->
一作依同姓诸侯斟灌斟鄩
帝相本纪
按史记夏本纪帝中康崩子帝相立
按吕氏春秋先己篇夏后相与有扈战于甘泽而不胜六卿请复之夏后相曰不可吾地不浅吾民不寡战而不胜是吾德薄而教不善也于是乎处不重席食不贰味琴瑟不张钟鼓不修子女不饰亲亲长长尊贤使能期年而有扈氏服按通鉴前编夏后相元岁徙都商丘征畎夷二岁征黄夷四岁有扈氏宾服七岁于夷畎夷来宾八岁寒浞杀羿二十有八载寒浞杀王于帝丘后缗归于有仍氏靡奔有鬲氏帝少康本纪
按左传哀公元年伍员曰昔有过浇杀斟灌以伐斟鄩灭夏后相后缗方娠逃出自窦归于有仍生少康焉为仍牧正惎浇能戒之浇使椒求之逃奔有虞为之庖正以除其害虞思于是妻之以二姚而邑之纶有田一成有众一旅能布其德而兆其谋以收夏众抚其官职使女艾谍浇使季杼诱豷遂灭过戈复禹之绩祀夏配天不失旧物按史记夏本纪帝相崩子帝少康立
按竹书纪年帝少康元年丙午帝即位诸侯来朝宾虞公二年方夷来宾
三年复田稷

注
后稷之后不窋失官至是而复
十一年使商侯冥治河
十八年迁于原
二十一年陟
按帝王世纪羿有穷氏帝喾以上世掌射正至喾赐以彤弓素矢封之于锄为帝司射历虞夏羿学射于吉甫其臂长故以善射闻及夏之衰自锄迁于穷石因夏民以代夏政帝相徙于商丘依同姓诸侯斟鄩羿恃其善射不修民事淫于田兽弃其良臣武罗伯姻熊髡尨圉而信寒浞寒浞伯明氏之谗子伯明后以谗弃之而羿以为己相寒浞杀羿于桃梧而烹之以食其子其子不忍食之死于穷门浞遂代夏立为帝寒浞袭有穷之号因羿之室生奡及豷奡多力能于陆地行舟使奡帅师灭斟灌斟鄩杀夏帝相封奡于过封豷于戈恃其诈力不恤民事初奡之杀帝相也妃仍氏女曰后缗归有仍生少康初夏之贵臣曰靡事羿羿死逃于有鬲氏收斟鄩二国余烬杀寒浞立少康灭奡于过后杼灭豷于戈有穷遂亡帝予本纪
按帝予或作
杼或作季杼

按史记夏本纪帝少康崩子帝予立
按竹书纪年帝杼元年己巳帝即位居原
五年自原迁于老丘
八年征于东海及三寿得一狐九尾
十三年商侯冥死于河
十七年陟

注
杼或作帝宁一曰伯杼杼能帅禹者也故夏后　氏报焉按路史帝杼一曰松曼是为帝舆始作矛甲灭戈懿及即位都于原五岁征东海伐三寿乃封其仲曲列于缯至周为莒所灭帝槐本纪
按帝槐帝王世纪作
芬或作祖武或作魁

按史记夏本纪帝予崩子帝槐立

注
索隐曰槐音回系本作帝芬
按竹书纪年帝芬元年戊子帝即位
三年九夷来宾
十六年洛伯用与河伯冯夷斗
三十三年封昆吾氏子于有苏
三十六年作圜土
四十四年陟
按通志作在
位二十六年
注
芬或曰芬发
帝芒本纪
按史记夏本纪帝槐崩子帝芒立
按竹书纪年帝芒元年壬申帝即位以元珪宾于河十三年东狩于海获大鱼三十三年商侯迁于殷
五十八年陟
按通志作
在位十八年
注
芒或曰帝荒
帝泄本纪
按帝泄或
作世或作宗

按史记夏本纪帝芒崩子帝泄立
按竹书纪年帝泄元年辛未帝即位
十二年殷侯子亥宾于有易有易杀而放之
十六年殷侯微以河伯之师伐有易杀其君绵臣注
殷侯子亥宾于有易而淫焉有易之君绵臣杀　而放之故殷上甲微假师于河伯以伐有易灭之　遂杀其君绵臣中叶衰而上甲微复兴故殷人报　焉二十一年命畎夷白夷元夷风夷黄夷
二十五年陟
按通志作
在位十六年

帝不降本纪
按帝不降
或作江成

按史记夏本纪帝泄崩子帝不降立
按竹书纪年帝不降元年己亥帝即位
六年伐九苑
三十五年殷灭皮氏
五十九年逊位于弟扃
帝扃本纪
按帝扃
或作乔元

按史记夏本纪帝不降崩弟帝扃立
按竹书纪年帝扃元年戊戌帝即位
十年帝不降陟

注
三代之世内禅惟不降实有圣德
十八年陟
按通志作在
位二十一年

帝&#本纪
按帝&#或作
广或作廛

按史记夏本纪帝扃崩子帝&#立
按竹书纪年帝&#

注
一名引甲
元年己未帝即位居西河
四年作西音昆吾氏迁于许
　己姓名樊封于卫夏衰为伯迁于旧许
八年天有祆孽十日并出其年陟
按通志作
在位二十年

帝孔甲本纪
按史记夏本纪帝&#崩立不降之子孔甲是为帝孔甲帝孔甲立好方鬼神事淫乱夏后氏德衰诸侯畔之天降龙二有雌雄孔甲不能食未得豢龙氏陶唐既衰其后有刘累学扰龙于豢龙氏以事孔甲孔甲赐之姓曰御龙氏受豕韦之后龙一雌死以食夏后夏后使求惧而迁去按吕氏春秋音初篇夏后氏孔甲田于东阳萯山天大风晦盲孔甲迷惑入于民室主人方乳或曰后来见良日也之子是必大吉或曰不胜也之子是必有殃后乃取其子以归曰以为余子谁敢殃之子长成人幕动折撩斧斫斩其足遂为守门者孔甲曰呜呼有疾命矣夫乃作为破斧之歌实始为东音按竹书纪年帝孔甲元年乙巳帝即位居西河废豕韦氏使刘累豢龙三年王畋于萯山
五年作东音
七年刘累迁于鲁阳
九年陟殷侯复归于商丘
按通志作在
位三十一年

按刀剑录孔甲九年岁次甲辰采牛首山铁铸一剑铭曰夹古文篆书长四尺一寸（按竹书纪年以帝&#为引甲而路史又以
　孔甲为引甲未知孰是然父子无同名为甲之理而孔与引传写易讹当以路史为是）帝皋本纪
按史记夏本纪孔甲崩子帝皋立
按竹书纪年帝昊

注
昊一作皋
元年庚辰帝即位使豕韦氏复国
　夏衰昆吾豕韦相继为伯
三年陟
按通志作
在位十一年

帝发本纪
按史记夏本纪帝皋崩子帝发立
按竹书纪年帝发

注
一名后敬或曰发惠
元年乙酉帝即位诸夷宾于王门再保墉会于上池诸夷入舞七年陟泰山震
按通志作
在位十三年

帝履癸本纪
按史记夏本纪帝发崩子帝履癸立是为桀帝桀之时自孔甲以来而诸侯多畔夏桀不务德而武伤百姓百姓弗堪乃召汤而囚之夏台已而释之汤修德诸侯皆归汤汤遂率兵以伐夏桀桀走鸣条遂放而死桀谓人曰吾悔不遂杀汤于夏台使至此汤乃践天子位代夏朝天下汤封夏之后至周封于杞也（正义曰周武王封禹后号东楼公）

按归藏桀筮伐有唐枚于荧惑曰不吉不利出征惟利安处彼为狸我为鼠勿用作事恐伤其父按太公金匮桀怒汤以谀臣赵梁计召而囚之均台置之种泉嫌于死汤乃行赂桀遂释之而赏之赞茅按竹书纪年帝癸元年壬辰帝即位居斟鄩三年筑倾宫毁容台畎夷入于岐以叛
六年岐踵戎来宾
十年五星错行夜中星陨如雨地震伊洛竭
十一年会诸侯于仍有缗氏逃归遂灭有缗
十三年迁于河南初作辇
十四年扁帅师伐岷山

注
一作山民癸命扁伐山民山民女于桀二人曰　琬曰琰后爱二人女无子焉斫其名于苕华之玉　苕是琬华是琰而弃其元妃于洛十五年
成汤
元年
商侯履迁于亳
十七年商使伊尹来朝
二十年伊尹归于商及汝鸠汝方会于北门
二十一年商师征有洛克之遂征荆荆降
二十二年商侯履来朝命囚履于夏台
二十三年释商侯履诸侯遂宾于商
二十六年商灭温
二十八年昆吾氏伐商商会诸侯于景亳遂征韦商师取韦遂征顾太史令终古出奔商二十九年商师取顾三日并出费伯昌出奔商冬十月凿山穿陵以通于河三十年瞿山崩杀其大夫关龙逢商师征昆吾冬聆隧灾三十一年商自陑征夏邑克昆吾大雷雨战于鸣条夏师败绩桀出奔三朡商师征三朡战于获桀于焦门放之于南巢　自禹至桀十七世有王与无王用岁四百七十一　年按博物志夏桀之时为长夜宫于深谷之中男女杂处十旬不出听政天乃大风扬沙一夕填此宫谷又为石室瑶台关龙逢谏桀言曰吾之有民如天之有日日亡我则亡以为龙逢妖言而杀之其后复于山谷下作宫在上耆老相与谏桀又以为妖言而杀之按列女传末喜者夏桀之妃也美于色薄于德乱孽无道女子行丈夫心佩剑带冠桀既弃礼义淫于妇人求美女积之于后宫收倡优侏儒狎徒能为奇伟戏者聚之于旁造烂漫之乐日夜与末喜及宫女饮酒无有休时置末喜于膝上听用其言为酒池可以运舟一鼓而牛饮者三千人其头而饮之于酒池醉而溺死者末喜笑之以为乐造琼台瑶室以临云雨殚财尽币意尚不餍按郑樵通志三王纪夏桀不道残伤其民民不堪命冬十月凿山穿陵以通河谏者曰泄天气发地藏天子失道后必有败桀杀之&#年瞿山崩为大泽水深九尺山覆于谷下反在上桀见箓书云亡夏者桀于是大诛豪桀大费之裔曰费昌见二日出东照西沈问于冯夷夷曰西夏东商费昌乃归汤汤欲伐桀伊尹请乏贡职以观其动桀怒而起九夷之师伊尹曰未可彼尚能起九夷之师汤复修贡职如初太史终古出其图法执而泣之桀不听终古奔汤汤告诸侯曰夏为无道暴戾其民穷其父兄弃其忠良守法之臣自归于商汤又乏贡职桀起九夷之师不至伊尹曰可矣明年相汤伐桀桀奔南巢因放之于南巢
　帝纪部汇考三
　　商
成汤本纪
