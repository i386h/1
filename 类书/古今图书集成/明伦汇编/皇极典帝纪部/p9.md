<!-- { "loadSidebar": true } -->
按书经无逸其在高宗时旧劳于外爰暨小人作其即位乃或亮阴三年不言其惟不言言乃雍不敢荒宁嘉靖殷邦至于小大无时或怨肆高宗之享国五十有九年按史记殷本纪帝小乙崩子帝武丁立帝武丁即位思复兴殷而未得其佐三年不言政事决定于冢宰以观国风武丁夜梦得圣人名曰说以梦所见视群臣百吏皆非也于是乃使百工营求之野得说于傅险中是时说为胥靡筑于傅险见于武丁武丁曰是也得而与之语果圣人举以为相殷国大治故遂以傅险姓之号曰傅说帝武丁祭成汤明日有飞雉登鼎耳而呴武丁惧祖己曰王勿忧先修政事祖己乃训王曰唯天监下典厥义降年有永有不永非天夭民中绝其命民有不若德不听罪天既附命正厥德乃曰其奈何呜呼王嗣敬民罔非天继常祀毋礼千弃道武丁修政行德天下咸欢殷道复兴按竹书纪年武丁

注
名昭
元年丁未王即位居殷命卿士甘盘
三年梦求傅说得之
六年命卿士傅说视学养老
十二年报祀上甲微
二十五年王子孝己卒于野
二十九年肜祭太庙有雉来
三十二年伐鬼方次于荆
三十四年王师克鬼方氏羌来宾
四十三年王师灭大彭
五十年征豕韦克之
五十九年陟
　王殷之大仁也力行王道不敢荒宁嘉靖殷邦至　于大小无时或怨是时舆地东不过江黄西不过　氐羌南不过荆蛮北不过朔方而颂声作礼废而　复起庙号高宗帝祖庚本纪
按史记殷本纪帝武丁崩子帝祖庚立祖己嘉武丁之以祥雉为德立其庙为高宗遂作高宗肜日及训按竹书纪年祖庚
注
名曜
元年丙午王即位居殷作高宗之训
十一年陟
按通志作
在位七年

帝祖甲本纪
按祖甲通
志作辛甲

按书经无逸其在祖甲不义惟王旧为小人作其即位爰知小人之依能保惠于庶民不敢侮鳏寡肆祖甲之享国三十有三年
蔡
传
史记高宗崩子祖庚立祖庚崩弟祖甲立则祖　甲高宗之子祖庚之弟也郑元曰高宗欲废祖庚　立祖甲祖甲以为不义逃于民间故云不义惟王　按汉孔氏以祖甲为太甲盖以国语称帝甲乱之　七世而陨孔氏见此等记载意为帝甲必非周公　所称者又以不义惟王与太甲兹乃不义文似遂　以此称祖甲者为太甲然详此章旧为小人作其　即位与上章爰暨小人作其即位文势正类所谓　小人者皆指微贱而言非谓憸小之人也作其即　位亦不见太甲复政思庸之意又按邵子经世书　高宗五十九年祖庚七年祖甲三十三年世次历　年皆与书合亦不以太甲为祖甲况殷世二十有　九以甲名者五帝以太以小以沃以阳以祖别之　不应二人俱称祖甲国语传讹承谬旁记曲说不　足尽信要以周公之言为正又下文周公言自殷　王中宗及高宗及祖甲及我周文王及云者因其　先后次第而枚举之辞也则祖甲之为祖甲而非　太甲明矣按史记殷本纪帝祖庚崩弟祖甲立是为帝甲帝甲淫乱殷复衰按竹书纪年祖甲

注
名载
元年丁巳王即位居殷
十二年征西戎冬王返自西戎
十三年西戎来宾命邠侯组绀
二十四年重作汤刑
二十七年命王子嚣王子良
三十三年陟
按通志作
在位十六年

　王旧在野及即位知小人之依能保惠庶民不侮　鳏寡迨其末也繁刑以携远殷道复衰帝廪辛本纪
按史记殷本纪帝甲崩子帝廪辛立

注
索隐曰汉书古今人表及帝王代纪皆作凭辛按竹书纪年冯辛
注
名先
元年庚寅王即位居殷
四年陟
按通志作
在位六年

帝庚丁本纪
按史记殷本纪帝廪辛崩弟庚丁立是为帝庚丁按竹书纪年庚丁
注
名嚣
元年甲午王即位居殷
八年陟
按帝王世纪作二十
一年通志作在位六年

帝武乙本纪
按史记殷本纪帝庚丁崩子帝武乙立殷复去亳徙河北帝武乙无道为偶人谓之天神与之博令人为行天神不胜乃僇辱之为革囊盛血仰而射之命曰射天按竹书纪年武乙

注
名瞿
元年壬寅王即位居殷邠迁于岐周
三年自殷迁于河北命周公亶父赐以岐邑
十五年自河北迁于沬
二十一年周公亶父薨
二十四年周师伐程战于毕克之
三十年周师伐义渠乃获其君以归
三十四年周公季历来朝王赐地三十里玉十&#马十匹三十五年周公季历伐西落鬼戎王畋于河渭大雷震死按通志作
在位四年

帝太丁本纪
按史记殷本纪帝武乙猎于河渭之滨暴雷武乙震死子帝太丁立按竹书纪年文丁

注
史记作太丁非名托
元年丁丑王即位居殷
二年周公季历伐燕京之戎败绩
三年洹水一日三绝
四年周公季历伐余无之戎克之命为牧师
五年周作程邑
七年周公季历伐始呼之戎克之
十一年周公季历伐翳徒之戎获其三大夫来献捷十二年有凤集于岐山十三年陟
按通志作
在位三年

帝乙本纪
按史记殷本纪帝太丁崩子帝乙立帝乙立殷益衰按竹书纪年帝乙
注
名羡
元年庚寅王即位居殷
三年王命南仲西拒昆夷城朔方夏六月周地震九年陟按通志作在
位三十七年

按通鉴前编帝乙元祀周公季历受王命为牧师七祀周公季历薨世子昌嗣立按季历为牧师竹书
纪年作太丁四年事

二十有三祀周西伯昌生子发
帝辛本纪
按史记殷本纪帝乙长子曰微子启启母贱不得嗣少子辛辛母正后辛为嗣帝乙崩子辛立是为帝辛天下谓之纣帝纣资辨捷疾闻见甚敏材力过人手格猛兽知足以距谏言足以饰非矜人臣以能高天下以声以为皆出己之下好酒淫乐嬖于妇人爱妲己妲己之言是从于是使师涓作新淫声北里之舞靡靡之乐厚赋税以实鹿台之钱而盈巨桥之粟益收狗马奇物充牣宫室益广沙丘苑台多取野兽蜚鸟置其中慢于鬼神大最乐戏于沙丘以酒为池悬肉为林使男女&#相逐其间为长夜之饮百姓怨望而诸侯有畔者于是纣乃重辟刑有炮烙之法以西伯昌九侯鄂侯为三公九侯有好女入之纣九侯女不&#淫纣怒杀之而醢九侯鄂侯争之强辨之疾并脯鄂侯西伯昌闻之窃叹崇侯虎知之以告纣纣囚西伯羑里西伯之臣闳夭之徒求美女奇物善马以献纣纣乃赦西伯西伯出而献洛西之地以请除炮烙之刑纣乃许之赐弓矢斧钺使得征伐为西伯而用费中为政费中善谀好利殷人弗亲纣又用恶来恶来善毁谗诸侯以此益疏西伯归乃阴修德行善诸侯多叛纣而往归西伯西伯滋大纣由是稍失权重王子比干谏弗听商容贤者百姓爱之纣废之及西伯伐饥国灭之纣之臣祖伊闻之而咎周恐奔告纣曰天既讫我殷命假人元龟无敢知吉非先王不相我后人维王淫虐用自绝故天弃我不有安食不虞知天性不迪率典今我民罔不欲丧曰天曷不降威大命胡不至今王其奈何纣曰我生不有命在天乎祖伊反曰纣不可谏矣西伯既卒周武王之东伐至盟津诸侯叛殷会周者八百诸侯皆曰纣可伐矣武王曰尔未知天命乃复归纣愈淫乱不止微子数谏不听乃与太师少师谋遂去比干曰为人臣者不得不以死争乃强谏纣纣怒曰吾闻圣人心有七窍剖比干观其心箕子惧乃佯狂为奴纣又囚之殷之太师少师乃持其祭乐器奔周周武王于是遂率诸侯伐纣纣亦发兵距之牧野甲子日纣兵败纣走入登鹿台衣其宝玉衣赴火而死周武王遂斩纣头县之白旗杀妲己释箕子之囚封比干之墓表商容之闾封纣子武庚禄父以续殷祀令修行盘庚之政殷民大悦于是周武王为天子其后世贬帝号号为王而封殷后为诸侯属周周武王崩武庚与管叔蔡叔作乱成王命周公诛之而立微子于宋以续殷后焉按韩非子喻老篇昔者纣为象箸而箕子怖以为象箸必不加于土铏必将犀玉之杯象箸玉杯必不羹菽藿则必旄象豹胎旄象豹胎必不衣裋褐而食于茅屋之下则锦衣九重广室高台吾畏其卒故怖其始居五年纣为肉圃设炮烙登糟丘临酒池纣遂以亡按竹书纪年帝辛

注
名受即纣也曰受辛
元年己亥王即位居殷命九侯周侯邗侯
三年有雀生鹯
四年大搜于黎作炮烙之刑
五年夏筑南单之台雨土于亳
六年西伯初禴于毕
九年王师伐有苏获妲己以归作琼室立玉门十年夏六月王畋于西郊十七年西伯伐翟冬王游于淇
二十一年春正月诸侯朝周伯夷叔齐自孤竹归于周二十二年冬大搜于渭
二十三年囚西伯于羑里
二十九年释西伯诸侯逆西伯归于程
三十年春三月西伯率诸侯入贡
三十一年西伯治兵于毕得吕尚以为师
三十二年五星聚于房有赤乌集于周社
密人侵阮西伯帅师伐密
三十三年密人降于周师遂迁于程王锡命西伯得专征伐　约按文王受命九年大统未集盖得专征伐受命　自此年始三十四年周师取耆及邗遂伐崇崇人降冬十二月昆夷侵周三十五年周大饥西伯自程迁于丰
三十六年春正月诸侯朝于周遂伐昆夷西伯使世子发营镐三十七年周作辟雍
三十九年大夫辛甲出奔周
四十年周作灵台王使胶鬲求玉于周
四十一年春三月西伯昌薨
四十二年
周武
王元年
西伯发受丹书于吕尚有女子化
为丈夫
四十三年春大阅峣山崩
四十四年西伯发伐黎
四十七年内史向挚出奔周
四十八年夷羊见二日&#出
五十一年冬十一月戊子周师渡孟津而还王囚箕子杀王子比干微子出奔五十二年庚寅周始伐殷秋周师次于鲜原冬十有二月周师有事于上帝庸蜀羌髳微卢彭濮从周师伐殷　汤灭夏以至于受二十九王用岁四百九十六年　起癸亥终戊寅

　帝纪部汇考四
　　周
武王本纪
