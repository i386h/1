<!-- { "loadSidebar": true } -->
按史记殷本纪殷契母曰简狄有氏之女为帝喾次妃三人行浴见元鸟墯其卵简狄取吞之因孕生契契长而佐禹治水有功帝舜乃命契曰百姓不亲五品不训汝为司徒而敬敷五教五教在宽封于商赐姓子氏契兴于唐虞大禹之际功业着于百姓百姓以平契卒子昭明立昭明卒子相土立相土卒子昌若立昌若卒子曹圉立曹圉卒子冥立冥卒子振立振卒子微立微卒子报丁立报丁卒子报乙立报乙卒子报丙立报丙卒子主壬立主壬卒子主癸立主癸卒子天乙立是为成汤成汤自契至汤八迁汤始居亳从先王居作帝诰汤征诸侯葛伯不祀汤始伐之汤曰予有言人视水见形视民知治不伊尹曰明哉言能听道乃进君国子民为善者皆在王官勉哉勉哉曰汝不能敬命予大罚殛之无有攸赦作汤征伊尹名阿衡阿衡欲干汤而无由乃为有莘氏媵臣负鼎俎以滋味说汤致于王道或曰伊尹处士汤使人聘迎之五反然后肯往从汤言素王及九主之事汤举任以国政伊尹去汤适夏既丑有夏复归于亳入自北门遇女鸠女房作女鸠女房汤出见野张网四面祝曰自天下四方皆入吾网汤曰嘻尽之矣乃去其三面祝曰欲左左欲右右不用命乃入吾网诸侯闻之曰汤德至矣及禽兽当是时夏桀为虐政淫荒而诸侯昆吾氏为乱汤乃兴师率诸侯伊尹从汤汤自把钺以伐昆吾遂伐桀汤曰格汝众庶来女悉听朕言匪台小子敢行举乱有夏多罪予维闻女众言夏氏有罪予畏上帝不敢不正今夏多罪天命殛之今女有众女曰我君不恤我众舍我啬事而割政女其曰有罪其奈何夏王率止众力率夺夏国有众率怠不和曰是日何时丧予与女皆亡夏德若兹今朕必往尔尚及予一人致天之罚予其大理女女毋不信朕不食言女不从誓言予则帑僇女无有攸赦以告令师作汤誓于是汤曰吾甚武号曰武王桀败于有之虚桀&#于鸣条夏师败绩汤遂伐三俘厥宝玉义伯仲伯作典宝汤既胜夏欲迁其社不可作夏社伊尹报于是诸侯心服汤乃践天子位平定海内汤归至于泰卷陶中作诰既绌夏命还亳作汤诰维三月王自至于东郊告诸侯群后毋不有功于民勤力乃事予乃大罚殛女毋予怨曰古禹皋陶久劳于外其有功乎民民乃有安东为江北为济西为河南为淮四渎已修万民乃有居后稷降播农殖百谷三公谷有功于民故后有立昔蚩尤与其大夫作乱百姓帝乃弗予有状先王言不可不勉曰不道毋之在国女毋我怨以令诸侯伊尹作咸有一德咎单作明居汤乃改正朔易服色上白朝会以昼按墨子非命篇汤封于亳绝长继短方地百里与其百姓兼相爱交相利移则分率其百姓以上尊天事鬼是以天鬼富之诸侯与之百姓亲之贤士归之未殁其世而王天下政诸侯贵义篇汤将往见伊尹令彭氏之子御彭氏之子半道而问曰君将何之汤曰将往见伊尹彭氏之子曰伊尹天下之贱人也君若欲见之亦令召问焉彼受赐矣汤曰非女所知也今有药于此食之则耳加聪目加明则吾必说而强食之今夫伊尹之于我国也譬之良医善药也而子不欲我见伊尹是子不欲我善也因下彭氏之子不使御按吕氏春秋顺民篇汤克夏而正天下天大旱五年不收汤乃以身祷于桑林曰余一人有罪无及万夫万夫有罪在余一人无以一人之不敏使上帝鬼神伤民之命于是剪其发其手以身为牺牲用祈福于上帝民乃甚悦雨乃大至按竹书纪年殷商成汤

注
名履汤有七名而九征放桀于南巢而还诸侯　八译而来者千八百国奇肱氏以车至乃同尊天　乙履为天子三让遂即天子位十八年癸亥王即位居亳始屋夏社
十九年大旱氐羌来宾
二十年大旱夏桀卒于亭山禁弦歌舞
二十一年大旱铸金币
二十二年大旱
二十三年大旱
二十四年大旱王祷于桑林雨
二十五年作大濩乐初巡狩定献令
二十七年迁九鼎于商邑
二十九年陟
按淮南子修务训汤夙兴夜寐以致聪明轻赋薄敛以宽民氓布德施惠以振困穷吊死问疾以养孤孀百姓亲附政令流行乃整兵鸣条困夏南巢谯以其过放之历山按说苑权谋篇汤欲伐桀伊尹曰请阻乏贡职以观其动桀怒起九夷之师以伐之伊尹曰未可彼尚犹能起九夷之师是罪在我也汤乃谢罪请服复入贡职明年又不供贡职桀怒起九夷之师九夷之师不起伊尹曰可矣汤乃兴师伐而残之迁桀南巢氏焉帝外丙本纪按史记殷本纪汤崩太子太丁未立而卒于是乃立太丁之弟外丙是为帝外丙按竹书纪年外丙

注
名胜
元年乙亥即位居亳命卿士伊尹
二年陟
帝仲壬本纪
按史记殷本纪帝外丙即位二年崩立外丙之弟中壬是为帝中壬按竹书纪年仲壬

注
名庸
元年丁丑王即位居亳命卿士伊尹
四年涉
太宗太甲本纪
按史记殷本纪帝中壬即位四年崩伊尹乃立太丁之子太甲太甲成汤适长孙也是为帝太甲帝太甲元年伊尹作伊训作肆命作徂后帝太甲既立三年不明暴虐不遵汤法乱德于是伊尹放之于桐宫三年伊尹摄行政当国以朝诸侯帝太甲居桐宫三年悔过自责反善于是伊尹乃迎帝太甲而授之政帝太甲修德诸侯咸归殷百姓以宁伊尹嘉之乃作太甲训三篇褒帝太甲称太宗按竹书纪年太甲

注
名至
十年大飨于太庙初祀方明
按通鉴前编太甲元祀冬十有二月伊尹祠告于先王奉嗣王祇见厥祖百官总己以听&#宰伊尹乃明言烈祖之德以训于王王徂桐宫居忧二祀王在桐宫
三祀冬十有二月朔伊尹奉王归于亳伊尹既复政将告归乃陈戒于王三十有三祀王崩庙号太宗
按竹书纪年
作十二年陟

帝沃丁本纪
按史记殷本纪太宗崩子沃丁立帝沃丁之时伊尹卒既葬伊尹于亳咎单遂训伊尹事作沃丁按竹书纪年沃丁

注
名绚
元年癸巳王即位居亳命卿士咎单
八年祠保衡
十九年陟
按通志作在
位二十九年

按帝王世纪沃丁八年伊尹卒年百有余岁大雾三日沃丁葬之以天子之礼祀以太牢亲临丧以报大德帝太庚本纪
按史记殷本纪沃丁崩弟太庚立是为帝太庚按竹书纪年小庚
注
约按史记作太庚名辨
元年壬子王即位居亳
五年陟
按通志作在
位二十五年

帝小甲本纪
按史记殷本纪帝太庚崩子帝小甲立
按竹书纪年小甲

注
名高
元年丁巳王即位居亳
十七年陟
按通志作在
位三十六年

帝雍己本纪
按史记殷本纪帝小甲崩弟雍己立是为帝雍己殷道衰诸侯或不至按竹书纪年雍己

注
名
元年甲戌王即位居亳
十二年陟
按通志作
在位十三年

按大纪王尸君位不能纲纪庶政号令不行诸侯或不朝中宗太戊本纪
按书经无逸周公曰我闻曰昔在殷王中宗严恭寅畏天命自度治民祇惧不敢荒宁肆中宗之享国七十有五年按史记殷本纪帝雍己崩弟太戊立是为帝太戊帝太戊立伊陟为相亳有祥桑榖共生于朝一暮大拱帝太戊惧问伊陟伊陟曰臣闻妖不胜德帝之政其有阙与帝其修德太戊从之而祥桑枯死而去伊陟赞言于巫咸巫咸治王家有成作咸艾作太戊帝太戊赞伊陟于庙言弗臣伊陟让作原命殷复兴诸侯归之故称中宗按竹书纪年太戊

注
名密
元年丙戌王即位居亳命卿士伊陟臣扈
七年有桑榖生于朝
十一年命巫咸祷于山川
二十六年西戎来宾王使王孟聘西戎
三十一年命费侯中衍为车正
三十五年作寅车
四十六年大有年
五十八年城蒲姑
六十一年东九夷来宾
七十五年陟
帝仲丁本纪
按史记殷本纪中宗崩子帝仲丁立帝仲丁迁于隞河亶甲居相祖乙迁于邢按竹书纪年仲丁

注
名庄
元年辛丑王即位自亳迁于嚣于河上
六年征蓝夷
九年陟
按通典作
在位十一年

帝外壬本纪
按史记殷本纪帝仲丁崩弟外壬立是为帝外壬按竹书纪年外壬
注
名发
元年庚戌王即位居嚣邳人姺人叛
十年陟
按通志作
在位十五年

帝河亶甲本纪
按史记殷本纪帝外壬崩弟河亶甲立是为帝河亶甲河亶甲时殷复衰按竹书纪年河亶甲

注
名整
元年庚申王即位自嚣迁于相
三年彭伯克邳
四年征蓝夷
五年侁人入于班方彭伯韦伯伐班方侁人来宾九年陟帝祖乙本纪
按史记殷本纪帝河亶甲崩子帝祖乙立帝祖乙立殷复兴巫贤任职按竹书纪年祖乙

注
名滕
元年己巳王即位自相迁于耿命彭伯韦伯
二年圮于耿自耿迁于庇
三年命卿士巫贤
八年城庇
十五年命邠侯高圉
十九年陟
　祖乙之世商道复兴庙为中宗史记无逸皆无之帝祖辛本纪按史记殷本纪帝祖乙崩子帝祖辛立
按竹书纪年祖辛

注
名旦
元年戊子王即位居庇
十四年陟
按通志作
在位十六年
帝沃甲本纪
按史记殷本纪帝祖辛崩弟沃甲立是为帝沃甲　索隐曰系本作开甲也按竹书纪年开甲

注
名踰
元年壬寅王即位居庇
五年陟
按通志作
在位二十年

帝祖丁本纪
按史记殷本纪帝沃甲崩立沃甲兄祖辛之子祖丁是为帝祖丁按竹书纪年祖丁

注
名新
元年丁未王即位居庇
九年陟
按通志作在
位三十三年

帝南庚本纪
按史记殷本纪帝祖丁崩立弟沃甲之子南庚是为帝南庚按竹书纪年南庚

注
名更
元年丙辰王即位居庇
三年迁于奄
六年陟
按通志作在
位二十九年

帝阳甲本纪
按史记殷本纪帝南庚崩立帝祖丁之子阳甲是为帝阳甲帝阳甲之时殷衰自中丁以来废适而更立诸弟子弟子或争相代立比九世乱于是诸侯莫朝按竹书纪年阳甲
注
名和
元年壬戌王即位居奄
三年西征丹山戎
四年陟
按通志作
在位七年

帝盘庚本纪
按史记殷本纪帝阳甲崩弟盘庚立是为帝盘庚帝盘庚之时殷已都河北盘庚渡河南复居成汤之故居乃五迁无定处殷民咨胥皆怨不欲徙乃告谕诸侯大臣曰昔高后成汤与尔之先祖俱定天下法则可修舍而弗勉何以成德乃遂涉河南治亳行汤之政然后百姓由宁殷道复兴诸侯来朝以其遵成汤之德也按竹书纪年盘庚

注
名旬
元年丙寅王即位居奄
七年应侯来朝
十四年自奄迁于北蒙曰殷
十五年营殷邑
十九年命邠侯亚圉
二十八年陟
帝小辛本纪
按史记殷本纪帝盘庚崩弟小辛立是为帝小辛帝小辛立殷复衰百姓思盘庚乃作盘庚三篇
注
索隐曰尚书盘庚将治亳殷民咨胥怨作盘庚　此以盘庚崩弟小辛立百姓思之乃作盘庚由不　见古文也按竹书纪年小辛

注
名颂
元年甲午王即位居殷
三年陟
按通志作在
位二十一年

帝小乙本纪
按史记殷本纪帝小辛崩弟小乙立是为帝小乙按竹书纪年小乙
注
名敛
元年丁酉王即位居殷
六年命世子武丁居于河学于甘盘
十年陟
按通典作
在位二十年

高宗武丁本纪
