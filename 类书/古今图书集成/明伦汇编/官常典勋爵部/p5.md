<!-- { "loadSidebar": true } -->
郑元曰宗彝宗庙樽也作分器着王之命及所　受物也地理志弘农陕县有焦城故焦国也正义　曰左传云祝其实夹谷杜预云夹谷即祝其也服　虔云东海即祝其县也地理志云燕国有蓟县按齐太公世家太公望吕尚者东海上人其先祖尝为四岳佐禹平水土甚有功虞夏之际封于吕或封于申姓姜氏夏商之时申吕或封枝庶子孙或为庶人尚其后苗裔也本姓姜氏从其封姓故曰吕尚吕尚盖尝穷困年老矣以渔钓奸周西伯西伯将出猎卜之曰所获非龙非&#非虎非罴所获霸王之辅于是周西伯猎果遇太公于渭之阳与语大说曰自吾先君太公曰当有圣人适周周以兴子真是耶吾太公望子久矣故号之曰太公望载与俱归立为师或曰太公博闻尝事纣纣无道去之游说诸侯无所遇而卒西归周西伯或曰吕尚处士隐海滨周西伯拘羑里散宜生闳夭素知而招吕尚吕尚亦曰吾闻西伯贤又善养老盍往焉三人者为西伯求美女奇物献之于纣以赎西伯西伯得以出反国言吕尚所以事周虽异然要之为文武师周西伯昌之脱羑里归与吕尚阴谋修德以倾商政其事多兵权与奇计故后世之言兵及周之阴权皆宗太公为本谋周西伯政平及断虞芮之讼而诗人称西伯受命曰文王伐崇密须犬夷大作丰邑天下三分其二归周者太公之谋计居多文王崩武王即位九年欲修文王业东伐以观诸侯集否师行师尚父左杖黄钺右把白旄以誓曰苍兕苍兕总尔众庶与尔舟楫后至者斩遂至盟津诸侯不期而会者八百诸侯诸侯皆曰纣可伐也武王曰未可还师与太公作此太誓居二年纣杀王子比干囚箕子武王将伐纣卜龟兆不吉风雨暴至群公尽惧唯太公强之劝武王武王于是遂行十一年正月甲子誓于牧野伐商纣纣师败绩纣反走登鹿台遂追斩纣明日武王立于社群公奉明水卫康叔封布采席师尚父牵牲史佚策祝以告神讨纣之罪散鹿台之钱发巨桥之粟以振贫民封比干墓释箕子囚迁九鼎修周政与天下更始师尚父谋居多于是武王已平商而王天下封师尚父于齐营丘东就国道宿行迟逆旅之人曰吾闻时难得而易失客寝甚安殆非就国者也太公闻之夜衣而行&#明至国莱侯来伐与之争营丘营丘边莱莱人夷也会纣之乱而周初定未能集远方是以与太公争国太公至国修政因其俗简其礼通商工之业便鱼盐之利而人民多归齐齐为大国及周成王少时管蔡作乱淮夷畔周乃使召康公命太公曰东至海西至河南至穆陵北至无棣五侯九伯实得征之齐由此得征伐为大国都营丘按路史黄帝应代有风后为之相因八卦设九宫以安营垒次定万民之竁黄帝灭蚩尤徽猷多本于后尤北复以其轻剿其余于辋谷人赖其利遂世祀之是为金山之神谡封其后于任黄帝之孙任己实归其在唐虞俱有封土书缺不见夏后氏之初封之庖为姒姓遾周之兴武王复其后于宿后有密宿须句颛臾邑于泲上实典太昊之祀以为东蒙主是以季氏将伐颛臾而孔子伤之而宿之后则兴于宋俱不复见
注
庄公十年也
炎帝戏戏生器器生巨及伯陵祝庸祝庸为黄帝司徒居于江水生术嚣兑首方颠是袭土壤生条及句龙句龙生垂及信垂生噎鸣是为伯夷为虞心吕且功于水封吕生岁十二泰岳袭吕余列申许周初复泰岳后于申既申伯入卿而楚蚀其壤宣王开元舅申伯于谢武王得泰岳后文叔绍之许灵公徙叶悼公迁城父曰焦夷二十有四世郑灭之
注
昭九年书许迁于夷周纪谓武王封之焦非也　昭十八年迁析定四年迁容城定六年游吉灭许　以许男归一作斯蘧然哀元年许男与楚围蔡盖　国灭而君在说者以为复立之也非矣黄帝有熊氏次妃嫫母&#恶德充帝内之是生苍林禺阳禺阳最少受封于任为任姓谢章舒洛昌终泉卑禺皆任分也后各以国令氏禺号生禺京傜梁儋人傜梁生番禺番禺是始为舟生奚仲奚仲生吉光是主为车建侯于薛又十二世仲虺为汤左相始分任祖已七世成迁为挚有女归周是诞文王逮武之世复薛侯后灭于楚武王克商求封帝之裔于以复
注
太戊时臣扈武丁时祖己皆国薛杜云历三代　六十四世齐威公时尝绌为伯周兴封少昊氏之后于祁

注
潜夫论武王封少昊后盖古帝后皆封矣按周　封杞宋为二王后并陈以备三恪左氏说者更以　黄帝尧舜为三恪而少昊不预帝颛顼高阳氏&#姓取胜奔氏曰&#生伯称卷章季禺三人卷章取水氏曰娇生&#及回回食于吴是曰吴回生陆终取鬼方氏曰嬇三年生子六人曰樊曰惠连曰籛曰求言曰晏安曰季连晏安封为姓朱娄驺绎倪莒小朱根牟皆分也武王得挟复封之朱曰朱娄黎子国也西伯戡黎武王复以封汤后　帝尧陶唐氏取富宜氏曰皇生朱庶弟九其封于留者为留氏后有留累以豢龙事夏引甲赐之氏曰御龙以更飂董之后既迁于鲁商居大夏为唐氏御氏扰氏扰龙氏至周封帝后于铸铸祝是分侯于随为铸氏祝氏随氏既更累之裔于方城为唐公楚并唐其徙杜者为杜氏唐杜氏屠氏唐孙氏李氏
注
周有铸侯达臧宣叔取于铸者礼传皆作祝声　同转武王始封鬻熊之后熊绎于楚
按史记楚世家楚之先祖出自帝颛顼高阳高阳者黄帝之孙昌意之子也高阳生称称生卷章卷章生重黎重黎为帝喾高辛居火正甚有功能光融天下帝喾命曰祝融共工氏作乱帝喾使重黎诛之而不尽帝乃以庚寅日诛重黎而以其弟吴回为重黎后复居火正为祝融吴回生陆终陆终生子六人坼剖而产焉其长一曰昆吾二曰参胡三曰彭祖四曰会人五曰曹姓六曰季连芈姓楚其后也昆吾氏夏之时尝为侯伯桀之时汤灭之彭祖氏殷之时尝为侯伯殷之末世灭彭祖氏季连生附沮附沮生&#熊其后中微或在中国或在蛮夷弗能纪其世周文王之时季连之苗裔曰鬻熊鬻熊子事文王蚤卒其子曰熊丽熊丽生熊狂熊狂生熊绎熊绎当周文王之时举文武勤劳之后嗣而封熊绎于楚蛮封以子男之田姓芈氏居丹阳楚子熊绎与鲁公伯禽卫康叔子牟晋侯燮齐太公子吕伋俱事成王按路史帝颛顼高阳氏姬姓取胜奔氏曰&#生伯称卷章季禺三人卷章取水曰娇生&#及回回食于吴是曰吴回生陆终取鬼方氏曰嬇三年生子六人曰樊曰惠连曰籛曰求言曰晏安曰季连伯禹定荆州季芈实居其地生附叙始封于熊故其子为穴熊荆楚名也夏有楚狐父厥后鬻熊子者师臣西伯成王时熊氏畔乃复封子绎于荆居丹阳是为楚十七世通祈周显号事抑乃自称之子赀迁郢及魏为秦诈留子横徙陈凡二十有五世而秦灭之濮罗归越宾滇麋芈蛮皆芈分也
注
附叙史作附沮大戴附沮氏产穴熊季芈即季　连芈姓也穆王元年命辛伯余靡
按竹书纪年元年己未春正月王即位胙昭公命伯余靡穆王十六年造父始封于赵
按史记赵世家赵氏之先与秦共祖至中衍为帝太戊御其后世蜚廉有子二人而命其一子曰恶来事纣为周所杀其后为秦恶来弟曰季胜其后为赵季胜生孟增孟增幸于周成王是为宅皋狼皋狼生衡父衡父生造父造父幸于周缪王造父取骥之乘匹与桃林盗骊骅骝绿耳献之缪王缪王使造父御西巡狩见西王母乐之忘归而徐偃王反缪王日驰千里马攻徐偃王大破之乃赐造父以赵城由此为赵氏按竹书纪年穆王十六年王命造父始封于赵按路史皋陶有子三人长伯翳次仲甄次封偃为匽姓伯翳封费生大廉若木恩成大廉事夏后启为鸟俗氏后有孟亏仲衍仲衍臣商太戊其裔戎胥轩纳郦山氏生仲潏仲潏生处父处父健步是为蜚廉生革暨季胜胜三世造父封赵孝王十三年封非子为附庸邑之秦
按史记秦本纪秦之先帝颛顼之苗裔孙曰女修女修织元鸟陨卵女修吞之生子大业大业取少典之子曰女华女华生大费与禹平水土已成帝锡元圭禹受曰非予能成亦大费为辅帝舜曰咨尔费赞禹功其赐尔皂游尔后嗣将大出乃妻之姚姓之玉女大费拜受佐舜调驯鸟兽鸟兽多驯服是为柏翳舜赐姓嬴氏大费生子二人一曰大廉实鸟俗氏二曰若木实费氏其元孙曰费昌子孙或在中国或在夷狄费昌当夏桀之时去夏归商为汤御以败桀于鸣条大廉元孙曰孟戏中衍鸟身人言帝太戊闻而卜之使御吉遂致使御而妻之自太戊以下中衍之后遂世有功以佐殷国故嬴姓多显遂为诸侯其元孙曰中潏在西戎保西垂生蜚廉蜚廉生恶来恶来有力蜚廉善走父子俱以材力事殷纣周武王之伐纣并杀恶来是时蜚廉为纣石北方还无所报为坛霍太山而报得石棺铭曰帝令处父不与殷乱赐尔石棺以华氏死遂葬于霍太山蜚廉复有子曰季胜季胜生孟增孟增幸于周成王是为宅皋狼皋狼生衡父衡父生造父造父以善御幸于周缪王得骥温骊骅騄耳之驷西巡狩乐而忘归徐偃王作乱造父为缪王御长驱归周一日千里以救乱缪王以赵城封造父造父族由此为赵氏自蜚廉生季胜以下五世至造父别居赵赵衰其后也恶来革者蜚廉子也早死有子曰女防女防生旁皋旁皋生太几太几生大骆大骆生非子以造父之宠皆蒙赵城姓赵氏非子居犬丘好马及畜善养息之犬丘人言之周孝王孝王召使主马于汧渭之间马大蕃息孝王欲以为大骆适嗣申侯之女为大骆妻生子成为适申侯乃言孝王曰昔我先郦山之女为戎胥轩妻生中潏以亲故归周保西垂西垂以其故和睦今我复与大骆妻生适子成申骆重婚西戎皆服所以为王王其图之于是孝王曰昔柏翳为舜主畜畜多息故有土赐姓嬴今其后世亦为朕息马朕其分土为附庸邑之秦使复续嬴氏祀号曰秦嬴亦不废申侯之女子为骆适者以和西戎秦嬴生秦侯按路史皋陶有子三人长伯翳次仲甄次封偃为匽姓伯翳封费生大廉若木恩成大廉事夏后启为鸟俗氏后有孟亏仲衍仲衍臣太戊其裔戎胥轩内郦山氏生仲潏仲潏生处父处父健步是为蜚廉生革暨季胜革五世曰非子孝王封之秦谷使复嬴氏平王元年命秦为诸侯赐以岐丰之地复封其子于梁按史记秦本纪襄公元年以女弟缪嬴为丰王妻襄公二年戎围犬丘世父世父击之为戎人所虏岁余复归世父七年春周幽王用褒姒废太子立褒姒子为适数欺诸侯诸侯叛之西戎犬戎与申侯伐周杀幽王郦山下而秦襄公将兵救周战甚力有功周避犬戎难东徙雒邑襄公以兵送周平王平王封襄公为诸侯赐之岐以西之地曰戎无道侵夺我岐丰之地秦能攻逐戎即有其地与誓封爵之襄公于是始国与诸侯通使聘享之礼乃用驹黄牛羝羊各三祠上帝西畤按路史非子五世襄公勤于平王锡之岐丰以为侯王功秦仲既国襄而复录其少子康使有夏阳为梁伯惠王十年冬王使召伯廖赐齐侯命
按春秋庄公二十七年　按左传二十七年冬王使召伯廖赐齐侯命且请伐卫以其立子颓也按史记周本纪惠王十年赐齐桓公为伯
惠王二十四年封郳&#来为小邾子
按春秋庄公五年注郳附庸国也东海昌虑县东北有郳城&#来名未受爵命为诸侯传发附庸称名例也其后数从齐桓以尊周室王命以为小邾子　按僖公七年注小邾子来朝始得王命而来朝也邾之别封故曰小邾威烈王二十三年命韩赵魏为诸侯
