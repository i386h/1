<!-- { "loadSidebar": true } -->
按春秋襄公八年　按左传八年夏莒人伐我东鄙以疆鄫田灵王八年冬晋侯宋公鲁侯卫侯曹伯莒子邾子滕子薛伯杞伯小邾子齐世子光伐郑十二月己亥同盟于戏按春秋襄公九年　按左传九年冬十月诸侯伐郑滕人薛人从栾黡士鲂门于北门郑人行成十一月己亥同盟于戏郑服也灵王九年春晋侯宋公鲁侯卫侯曹伯莒子邾子滕子薛伯杞伯小邾子齐世子光会吴于柤秋莒人伐鲁东鄙晋侯宋公鲁侯卫侯曹伯莒子邾子齐世子光滕子薛伯杞伯小邾子伐郑冬戍郑虎牢按春秋襄公十年　按左传十年春会于柤会吴子寿梦也秋莒人间诸侯之有事也故伐我东鄙诸侯伐郑冬十月诸侯之师城郑虎牢而戍之灵王十年夏四月郑公孙舍之帅师侵宋晋侯宋公鲁侯卫侯曹伯齐世子光莒子邾子滕子薛伯杞伯小邾子伐郑秋七月己未同盟于亳城北冬十二月楚子郑伯伐宋晋侯宋公鲁侯卫侯曹伯齐世子光莒子邾子滕子薛伯杞伯小邾子伐郑会于萧鱼按春秋襄公十一年　按左传十一年夏四月诸侯伐郑郑人行成秋七月同盟于亳九月诸侯悉师以复伐郑观兵于郑东门郑人行成冬十二月戊寅会干萧鱼灵王十一年春三月莒人伐鲁东鄙围台季孙宿帅师救台遂入郓按春秋襄公十二年　按左传十二年春莒人伐我东鄙围台季武子救台遂入郓取其钟以为公盘灵王十三年春正月晋士&#齐崔杼宋华阅鲁季孙宿叔老卫北宫括郑公孙虿莒人曹人邾人滕人薛人杞人小邾人会吴于向夏四月晋荀偃齐崔杼宋华阅仲江鲁叔孙豹卫北宫括郑公孙虿曹人莒人邾人滕人薛人杞人小邾人伐秦莒人侵鲁东鄙冬晋士&#宋华阅鲁季孙宿卫孙林父郑公孙虿莒人邾人会于戚按春秋襄公十四年　按左传十四年春吴告败于晋会于向为吴谋楚故也范宣子数吴之不德也以退吴人执莒公子务娄以其通楚使也夏诸侯之大夫从晋侯伐秦以报栎之役也冬会于戚谋定卫也灵王十五年春三月晋侯宋公鲁侯卫侯郑伯曹伯莒子邾子薛伯杞伯小邾子会于溴梁戊寅大夫盟晋人执莒子邾子以归按春秋襄公十六年　按左传十五年秋邾人伐我南鄙使告于晋晋将为会以讨邾莒晋侯有疾乃止十六年春晋平公即位羊舌肸为傅张君臣为中军司马祁奚韩襄栾盈士鞅为公族大夫虞丘书为乘马御改服修官烝于曲沃警守而下会于溴梁命归侵田以我故执邾宣公莒犁比公且曰通齐楚之使晋侯兴诸侯宴于温使诸大夫舞曰歌诗必类齐高厚之诗不类荀偃曰诸侯有异志矣使诸大夫盟高厚高厚逃归于是叔孙豹晋荀偃宋向戌卫&#殖郑公孙虿小邾之大夫盟曰同讨不庭灵王十七年冬十月晋侯宋公鲁侯卫侯郑伯曹伯莒子邾子滕子薛伯杞伯小邾子同围齐按春秋襄公十八年　按左传十八年冬十月会于鲁济寻溴梁之言同伐齐灵王十八年春正月晋侯宋公鲁侯卫侯郑伯曹伯莒子邾子滕子薛伯杞伯小邾子盟于祝柯按春秋襄公十九年　按左传十九年春诸侯还自沂上盟于督扬曰大毋侵小灵王十九年春正月鲁仲孙速会莒人盟于向夏六月晋侯齐侯宋公鲁侯卫侯郑伯曹伯莒子邾子滕子薛伯杞伯小邾子盟于澶渊按春秋襄公二十年　按左传二十年春及莒平孟庄子会莒人盟于向督扬之盟故也夏盟于澶渊齐成故也灵王二十年冬十月晋侯齐侯宋公鲁侯卫侯郑伯曹伯莒子邾子会于商任按春秋襄公二十一年　按左传二十一年秋栾盈出奔楚冬会于商任锢栾氏也灵王二十一年冬晋侯齐侯宋公鲁侯卫侯郑伯曹伯莒子邾子薛伯杞伯小邾子会于沙随按春秋襄公二十二年　按左传二十二年冬会于沙随复锢栾氏也灵王二十二年冬十月齐侯袭莒
按春秋襄公二十三年　按左传二十三年冬十月齐侯还自晋不入遂袭莒门于且于伤股而退明日将复战期于寿舒杞殖华还载甲夜入且于之隧宿于莒郊明日先遇莒子于蒲侯氏莒子重赂之使无死曰请有盟华周对曰贪货弃命亦君所恶也昏而受命日未中而弃之何以事君莒子亲鼓之从而伐之获杞梁莒人行成齐侯归遇杞梁之妻于郊使吊之辞曰殖之有罪何辱命焉若免于罪犹有先人之敝庐在下妾不得与郊吊齐侯吊诸其室灵王二十三年秋七月齐崔杼帅师伐莒八月晋侯宋公鲁侯卫侯郑伯曹伯莒子邾子滕子薛伯杞伯小邾子会于夷仪按春秋襄公二十四年　按左传二十四年秋齐侯闻将有晋师使陈无宇从薳启强如楚辞且乞师崔杼帅师送之遂伐莒侵介根会于夷仪将以伐齐水不克冬楚子伐郑以救齐诸侯还救郑灵王二十四年夏五月莒子朝于齐晋侯宋公鲁侯卫侯郑伯曹伯莒子邾子滕子薛伯杞伯小邾子会于夷仪秋七月己巳同盟于重丘按春秋襄公二十五年朝齐不书　按左传二十五年夏五月莒子为且于之役故莒子朝于齐甲戌飨诸北郭乙亥崔子弒庄公丁丑崔子立景公而相之辛巳公与大夫及莒子盟晋侯济自泮会于夷仪伐齐以报朝歌之役齐人以庄公说晋使叔向告于诸侯秋七月己巳同盟于重丘齐成故也灵王二十八年夏晋荀盈齐高止宋华定鲁仲孙羯卫世叔仪郑公孙段曹人莒人滕人薛人小邾人城杞按春秋襄公二十九年　按左传晋平公杞出也故治杞二十九年夏六月知悼子合诸侯之大夫以城杞景王二年冬十月晋赵武齐公孙虿宋向戌卫北宫佗郑罕虎曹人莒人邾人滕人薛人杞人小邾人会于澶渊宋灾故按春秋襄公三十年　按左传三十年秋八月宋大灾为宋灾故诸侯之大夫会以谋归宋财冬十月叔孙豹会晋赵武齐公孙虿宋向戌卫北宫佗郑罕虎及小邾之大夫会于澶渊既而无归于宋景王三年冬十一月莒公子展舆弒其君密州而自立按春秋襄公三十一年　按左传莒犁比公生去疾及展舆又废之犁比公虐国人患之三十一年冬十一月展舆因国人以攻莒子弒之乃立去疾奔齐齐出也展舆吴出也景王四年春三月鲁取莒郓邑秋莒去疾自齐入于莒莒展舆出奔吴鲁叔弓疆郓田按春秋昭公元年　按左传元年春正月会于虢寻宋之盟也三月季武子伐莒取郓莒人告于会楚告于晋曰寻盟未退而鲁伐莒渎齐盟请戮其使乐桓子相赵文子欲求货于叔孙而为之请使请带焉弗与梁其&#曰货以藩身子何爱焉叔孙曰诸侯之会卫社稷也我以货免鲁必受师是祸之也何卫之为人之有墙以蔽恶也墙之隙坏谁之咎也卫而恶之吾又甚焉虽怨季孙鲁国何罪叔出季处有自来矣吾又谁怨然鲋也贿弗与不已召使者裂裳帛而与之曰带其褊矣赵孟闻之曰临患不忘国忠也思难不越官信也图国忘死贞也谋主三者义也有是四者又可戮乎乃请诸楚曰鲁虽有罪其执事不辟难畏威而敬命矣子若免之以劝左右可也若子之群吏处不辟污出不逃难其何患之有患之所生污而不治难而不守所由来也能是二者又何患焉不靖其能其谁从之鲁叔孙豹可谓能矣请免之以靖能者子会而赦有罪又赏其贤诸侯其谁不欣焉望楚而归之视远如迩疆场之邑一彼一此何常之有王伯之令也引其封疆而树之官举之表旗而着之制令过则有刑犹不可壹于是乎虞有三苗夏有观扈商有姺邳周有徐奄自无令王诸侯逐进狎主齐盟其又可壹乎恤大舍小足以为盟主又焉用之封疆之削何国蔑有主齐盟者谁能辩焉吴濮有衅楚之执事岂其顾盟莒之疆事楚勿与知诸侯无烦不亦可乎莒鲁争郓为日久矣苟无大害于其社稷可无亢也去烦宥善莫不竞劝子其图之固请诸楚楚人许之乃免叔孙景王七年秋九月鲁取莒鄫邑
按春秋昭公四年　按左传四年秋九月取鄫言易也莒乱着丘公立而不抚鄫鄫叛而来景王八年夏莒牟夷以牟娄及防兹奔于鲁秋七月戊辰叔弓帅师败莒师于蚡泉按春秋昭公五年　按左传五年夏莒牟夷以牟娄及防兹来奔牟夷非卿而书尊地也莒人诉于晋晋侯欲止公范献子曰不可人朝而执之诱也讨不以师而诱以成之惰也为盟主而犯此二者无乃不可乎请归之间而以师讨焉乃归公秋七月公至自晋莒人来讨不设备戊辰叔弓败诸蚡泉莒未陈也景王十三年秋鲁季孙意如叔弓仲孙貜帅师伐莒九月莒人如晋按春秋昭公十年莒人如晋不书　按左传十年秋七月平子伐莒取郠献俘始用人于亳社臧武仲在齐闻之曰周公其不飨鲁祭乎周公飨义鲁无义诗曰德音孔昭视民不佻佻之谓甚矣而一用之将谁福哉九月莒人如晋葬平公十二年夏公如晋至河乃复取郠之役莒人诉于晋晋有平公之丧未之治也故辞公景王十六年秋刘子晋侯齐侯宋公卫侯郑伯曹伯莒子邾子滕子薛伯杞伯小邾子会于平丘八月甲戌同盟于平丘按春秋昭公十三年　按左传晋成虒祁诸侯朝而归者皆有贰心为取郠故晋将以诸侯来讨叔向曰诸侯不可以不示威十三年秋七月治兵于邾南甲车四千乘羊舌鲋摄司马遂合诸侯于平丘八月壬申邾人莒人诉于晋曰鲁朝夕伐我我几亡矣我之不共鲁故之以晋侯不见公使叔向来辞曰诸侯将以甲戌盟寡君知不得事君矣请君无勤子服惠伯对曰君信蛮夷之诉以绝兄弟之国弃周公之后亦惟君寡君闻命矣叔向曰寡君有甲车四千乘在虽以无道行之必可畏也况其率道其何敌之有牛虽瘠偾于豚上其畏不死南蒯子仲之忧其庸可弃乎若奉晋之众用诸侯之师因邾莒杞鄫之怒以讨鲁罪间其二忧何求而弗克鲁人惧听命甲戌同盟于平丘公不与盟晋人执季孙意如以幕蒙之使狄人守之司铎射怀锦奉壶饮冰以蒲伏焉守者御之乃与之锦而入晋人以平子归子服湫从冬十月公如晋荀吴谓韩宣子曰诸侯相朝讲旧好也执其卿而朝其君有不好焉不如辞之乃使士景伯辞公于河季孙犹在晋子服惠伯私于中行穆子曰鲁事晋何以不如夷之小国鲁兄弟也土地犹大所命能具若为夷弃之使事齐楚其何瘳于晋亲亲与大赏共罚否所以为盟主也子其图之谚曰臣一主二吾岂无大国穆子告韩宣子且曰楚灭陈蔡不能救而为夷执亲将焉用之乃归季孙惠伯曰寡君未知其罪合诸侯而执其老若犹有罪死命可也若曰无罪而惠免之诸侯不闻是逃命也何免之为请从君惠于会宣子患之谓叔向曰子能归季孙乎对曰不能鲋也能乃使叔鱼叔鱼见季孙曰昔鲋也得罪于晋君自归于鲁君微武子之赐不至于今虽获归骨于晋犹子则肉之敢不尽情归子而不归鲋也闻诸吏将为子除馆于西河其若之何且泣平子惧先归惠伯待礼景王十七年秋八月莒子去疾薨弟庚与立冬莒杀其公子意恢按春秋昭公十四年　按左传十四年秋八月莒着丘公卒郊公不戚国人弗顺欲立着丘公之弟庚与蒲余侯恶公子意恢而善于庚与郊公恶公子铎而善于意恢公子铎因蒲余侯而与之谋曰尔杀意恢我出君而纳庚与许之冬十二月蒲余侯兹夫杀莒公子意恢郊公奔齐公子铎逆庚与于齐齐隰党公子鉏送之有赂田景王十九年春二月齐侯徐子郯人莒人盟于蒲隧按春秋不书　按左传昭公十六年春正月齐人伐徐二月丙申齐师至于蒲隧徐人行成徐子及郯人莒人会齐侯盟于蒲隧景王二十二年秋齐高发帅师伐莒
按春秋昭公十九年　按左传十九年秋齐高发帅师伐莒莒子奔纪障使孙书伐之初莒有妇人莒子杀其夫已为嫠妇及老托于纪障纺焉以度而去之及师至则投诸外或献诸子占子占使师夜缒而登登者六十人缒绝师鼓噪城上之人亦噪莒共公惧启西门而出七月丙子齐师入纪景王二十四年春齐侯伐莒
