<!-- { "loadSidebar": true } -->
总章元年差弟太原元从西府功臣为二等授其子孙官量加阶爵按唐书高宗本纪总章元年四月庚申以太原元从西府功臣为二等第一功后官无五品者授其子若孙一人有至四品五品者加二阶有三品以上加爵三等第二功后官无五品者授其子若孙从六品一人有至五品者加一阶六品者二阶三品以上爵一等元宗开元五年五月丙辰诏公侯子孙袭封
按唐书元宗本纪云云
开元九年十一月庚午唐隆先天实封功臣坐事免若死者加赠按唐书元宗本纪云云
开元十三年十一月庚寅封于泰山赐嗣王郡县王一子官按唐书元宗本纪云云
开元十七年以享太庙拜陵唐隆两营立功三品以上予一子官按唐书元宗本纪开元十七年十一月庚寅享于太庙丙申拜桥陵戊戌拜定陵己亥拜献陵壬寅拜昭陵乙巳拜干陵戊申至自干陵唐隆两营立功三品以上予一子官开元二十年以祀后土赐武德以来及唐隆功臣三品以上一子官按唐书元宗本纪开元二十年十一月庚申如汾阴祀后土赐武德以来功臣后及唐隆功臣三品以上一子官代宗广德二年以郊祭赐武德功臣子孙官成都灵武元从及宝应功臣勋阶爵级按唐书代宗本纪广德二年二月乙亥有事于南郊己丑武德功臣子孙予一人官成都灵武元从三品以上加赐爵一级余加一阶宝应功臣三品以上仍赐爵一级余加阶勋两转五品以上为父后者勋两转大历五年六月己未录魏征王珪李靖李绩房元龄杜如晦之后按唐书代宗本纪云云
大历十四年六月己亥武德至德将相有功者子孙予官按唐书德宗本纪云云
德宗兴元元年正月癸酉复李希烈田悦王武俊李纳官爵按唐书德宗本纪云云
贞元元年八月袭封配飨功臣子孙十一月癸卯赐奉天兴元扈从百官收京将士阶勋爵按唐书德宗本纪云云
宪宗元和十五年正月辛丑皇太子即皇帝位二月丁丑武德配飨及第一等功臣家予一子官按唐书穆宗本纪云云
文宗太和元年二月乙巳赐九庙陪位者子孙二阶立功将士阶爵始封诸王后予一子官按唐书文宗本纪云云
僖宗光启三年七月丁亥贞观开元建中兴元功臣后予一子九品正员官按唐书僖宗本纪云云
昭宗大顺二年四月甲申访武德功臣子孙
按唐书昭宗本纪云云
干宁二年十二月癸未复大顺以来削夺官爵按唐书昭宗本纪云云天复元年二月辛未封朱全忠为梁王四月丙子武德贞观配飨功臣主祭子孙叙进之按唐书昭宗本纪云云
昭宣帝天佑二年十一月辛巳朱全忠为相国总百揆封魏王按唐书昭宣帝本纪云云
　　辽
太祖神册六年夏五月丙戌朔诏正班爵
按辽史太祖本纪云云
太宗会同七年封赵延寿为魏王
按辽史太宗本纪会同六年冬十一月辛卯上京留守耶律迪辇得晋谍知有二心十二月丁未如南京议伐晋命赵延寿赵延昭安端解里等由沧恒易定分道而进大军继之七年春正月甲戌朔赵延寿延昭率前锋五万骑次任丘丙子安端入雁门围忻代己卯赵延寿围贝州其军校邵珂开南门纳辽兵太守吴峦投井死己丑次元城授延寿魏博等州节度使封魏王率所部屯南乐世宗天禄元年以崇德宫户赐翼戴功臣
按辽史世宗本纪天禄元年秋八月壬午以崇德宫户分赐翼戴功臣及北院大王洼南院大王吼各五十安抟楚补各百景宗保宁元年春三月己亥南院枢密使高勋封秦王冬十月乙巳萧思温封魏王按辽史景宗本纪云云
保宁三年春正月辛酉南京统军使魏国公韩匡美封邺王按辽史景宗本纪云云
保宁四年夏四月庚寅朔追封萧思温为楚国王按辽史景宗本纪云云干亨元年冬十二月乙卯燕王韩匡嗣遥授晋昌军节度使降封秦王按辽史景宗本纪云云
圣宗统和五年夏四月戊戌诏有司条上勋旧等第加恩按辽史圣宗本纪云云
统和七年春二月乙卯大飨军士爵赏有差枢密使韩德让封楚国王按辽史圣宗本纪云云
统和十四年冬十二月甲子挞凛诱叛酋阿鲁敦等六十人斩之封兰陵郡王按挞
凛姓萧

按辽史圣宗本纪云云
统和二十二年徙韩德昌王晋
按辽史圣宗本纪统和十九年春三月壬辰赐大丞相韩德让名德昌二十二年冬十二月皇太后赐大丞相齐王韩德昌姓耶律徙王晋二十三年冬十一月诏大丞相耶律德昌出宫籍属于横帐二十八年夏四月甲子赐大丞相耶律德昌名曰隆运庚午赐宅及陪葬地开泰二年冬十二月甲子以北院大王耶律世良为北院枢密使封岐王按辽史圣宗本纪云云　按续文献通考耶律世良辽异姓太平三年改封丁振兰陵王封萧排押豳王萧孝穆燕王按辽史圣宗本纪太平三年春二月丙申以丁振为武信军节度使改封兰陵郡王戊申以东平郡王萧排押为西南面都招讨进封豳王冬十一月辛卯以北府宰相萧孝穆为南京留守封燕王太平四年冬十一月追封南院大王韩为陈王按辽史圣宗本纪云云太平十年封萧孝穆东平郡王萧匹敌兰陵郡王按辽史圣宗本纪十年冬十一月辛亥南京留守燕王萧孝穆以东征将士凯还戎服见上上大加宴劳翌日以孝穆为东平王东京留守国舅详稳驸马都尉萧匹敌封兰陵郡王兴宗重熙六年春三月戊寅以秦王萧孝穆为北院枢密使徙封吴王按辽史兴宗本纪云云
重熙十二年封萧孝忠楚王徙封萧孝穆齐国王按辽史兴宗本纪重熙十二年春正月壬申以北府宰相萧孝忠为北院枢密使封楚王夏六月甲子以南院枢密使吴国王萧孝穆为北院枢密使徙封齐国王冬十月己亥萧孝穆薨追赠大丞相晋国王十一月丁丑追封楚王萧孝忠为楚国王重熙十九年冬十二月庚戌韩国王萧惠徙封魏王致仕按辽史兴宗本纪云云
重熙二十一年封萧阿剌萧革萧虚烈三人为王按辽史兴宗本纪二十一年夏四月癸未以国舅详稳萧阿剌为西北路招讨使封西平郡王秋七月戊辰以南院枢密使萧革为北院枢密使封吴王冬十月甲午辽兴军节度使萧虚烈封郑王道宗清宁元年冬十一月甲子北府宰相西平郡王萧阿剌进封韩王按辽史道宗本纪云云
清宁四年夏六月乙丑北院枢密使郑王萧革为南院枢密使徙封楚王按辽史道宗本纪云云
清宁八年春三月戊申朔楚王萧革致仕进封郑国王按辽史道宗本纪云云
清宁九年封萧韩家奴为荆王
按辽史道宗本纪清宁九年夏五月清暑曷里狨秋七月丙辰如太子山戊午皇太叔重元与其子楚国王涅鲁古等凡四百人诱胁弩手军犯行宫时南院枢密使许王仁先北院宣徽使萧韩家奴等率宿卫士卒数千人御之己未族逆党家庚申重元亡入大漠自杀壬戌以韩家奴为殿前都点检封荆王咸雍八年封杨绩为赵王耶律仲禧韩国公按辽史道宗本纪咸雍七年冬十二月汉人行宫都部署李仲禧赐国姓八年夏五月甲戌封北府宰相杨绩为赵王冬十二月戊辰汉人行宫都部署耶律仲禧封韩国公太康二年封&#里剌等为王
按辽史道宗本纪太康二年夏六月丁未册皇后萧氏封其父祗候郎君&#里剌为赵王叔西北路招讨使余里也辽西郡王汉人行宫都部署驸马都尉霞抹柳城郡王太康三年春二月壬午朔东北路统军使萧韩家奴加尚父封吴王按辽史道宗本纪云云
太康五年萧挞不也萧酬斡并封兰陵郡王杨绩为辽西郡王耶律乙辛降混同郡王萧韩家奴降兰陵郡王按辽史道宗本纪五年夏五月丁亥同知南院枢密使事萧挞不也及殿前副点检驸马都尉萧酬斡并封萧陵郡王冬十月壬子诏惟皇子仍一字王余并削降己未以赵王杨绩为辽西郡王魏王耶律乙辛降封混同郡王吴王萧韩家奴兰陵郡王致仕天祚帝干统六年冬十二月己巳封耶律俨为漆水郡王李仲
禧子

按辽史天祚帝本纪云云
　　宋
宋制列爵纪勋各一十有二食邑食实封皆有定制而封赠承袭掌于吏部司勋按宋史职官志爵一十二　王　嗣王　郡王　国公　郡公　开国公　开国郡公　开国县公　开国侯　开国伯　开国子　开国男　皇子兄弟封国谓之亲王亲王之子承嫡者为嗣王宗室近亲承袭特旨者封郡王遇恩及宗室祖宗后承袭及特旨者封国公余宗室近亲并封郡公其开国公侯伯子男皆随食邑二千户已上封公一千户已上封侯七百户已上封伯五百户已上封子三百户已上封男见任前任宰相食邑实封共万户
注
嗣王开国郡公县公后不封
勋一十二　上柱国　柱国　上护军　护军　上轻车都尉　轻车都尉　上骑都尉　骑都尉　骁骑尉　飞骑尉　云骑尉　武骑尉　骑都尉已上两府并武臣正任已上经恩加两转文武朝官加一转武骑尉已上京官加一转朝官虽未至骁骑尉经恩亦便加骑都尉　官品绍兴干道庆元先后修定王为正一品嗣王郡王国公为从一品开国郡公为正二品开国县公为从二品开国侯为从三品开国伯为正四品开国子为正五品开国男为从五品食邑　一万户　八千户　七千户　六千户　五千户　四千户　三千户　二千户　一千户　七百户　五百户　四百户　三百户　二百户　宰相亲王枢密使经恩加一千户两府使相节度使七百户宣徽三司使观文殿大学士以下至直学士文臣侍郎武臣观察使宗室正任以上皇子上将军驸马都尉加五百户宗室大将军以上加四百户知制诰待制并文臣少卿监武臣诸司副使宗室副率以上并承制崇班军员等初该恩加三百户承制崇班军员再该恩二百户二千户以上虽有加例缘无定法亲王重臣特加有至万户者　食实封　一千户　八百户　五百户　四百户　三百户　二百户　一百户　宰臣亲王枢密使经恩加四百户两府使相节度宣徽使皇子上将军并宗室驸马都尉任观察使已上加三百户观文殿学士并宗室正任已上骑都尉加二百户武臣崇班宗室副率已上加一百户五百户已上虽有加例缘无定法亲王重臣有特加至数千户者　封爵之差唐制王食邑五千户郡王国公三千户开国郡公二千户县公千五百户县侯千户伯七百户子五百户男三百户又有食实封者户给缣帛每赐爵递加一级唐末及五代始有加邑特户而罢去实封之给又去县公之名封侯以郡宋初沿其制文臣少监少卿以上武臣副率以上内职崇班以上有封爵丞郎学士刺史大将军诸司使以上有实封但以增户数为差不系爵级邑过其爵则并进爵焉止于郡公每加食邑自千户至二百户实封自六百户至百户亲王重臣或特加有逾千户者
注
郡公食邑有累加至万余实封至数千户者
皇属特封郡公县公或赠侯者无开国字

注
亦在开国郡公之上
又采秦制赐爵曰公士

注
