<!-- { "loadSidebar": true } -->
注
正义曰壮当作城信梁王龁号也徐广曰是年　周赧王卒或者太子云天子乎索隐曰赵太子也　史失名徒父赵大夫东周君元年赵城元氏县上原秦降将郑安平卒按史记赵世家孝成王十一年城元氏县上原武阳君郑安平死收其地
注
徐广曰郑安平故秦将降赵也
东周君二年赵邯郸廥烧
按史记赵世家孝成王十二年邯郸廥烧

注
徐广曰廥&#之名索隐曰廥积刍&#之处东周君四年赵公子胜卒按史记赵世家孝成王十四年平原君赵胜死东周君五年赵封廉颇为信平君燕攻赵鄗代廉颇大破其军按史记赵世家孝成王十五年以尉文封相国廉颇为信平君燕王令丞相栗腹约欢以五百金为赵王酒还归报燕王曰赵氏壮者皆死长平其孤未壮可伐也王召昌国君乐闲而问之对曰赵四战之国也其民习兵伐之不可王曰吾以众伐寡二而伐一可乎对曰不可王曰吾即以五而伐一可乎对曰不可燕王大怒群臣皆以为可燕卒起二军车二千乘栗腹将而攻鄗卿秦将而攻代廉颇为赵将破杀栗腹虏卿秦乐闲东周君六年赵廉颇围燕封乐乘为武襄君
按史记赵世家孝成王十六年廉颇围燕以乐乘为武襄君东周君七年赵使乐乘攻燕
按史记赵世家孝成王十七年假相大将武襄君攻燕围其国癸丑年赵助魏攻燕秦拔赵榆次（
是年为秦庄襄王二年赵孝成王十
八年魏安厘王二十九年燕王喜七年）

按史记赵世家孝成王十八年延陵钧率师从相国信平君助魏攻燕秦拔我榆次甲寅年赵燕易土
是年为秦庄襄王三年赵
孝成王十九年燕王喜八年

按史记赵世家孝成王十九年赵与燕易土以龙兑汾门临乐与燕燕以葛武阳平舒与赵乙卯年秦拔赵晋阳
是年为秦王政元
年赵孝成王二十年

按史记赵世家孝成王二十年秦王政初立秦拔我晋阳丙辰年赵王丹薨子偃立廉颇亡入魏（
是年为秦王政二年赵孝
成王二十年魏安厘王三十二年）

按史记赵世家孝成王二十一年孝成王卒廉颇将攻繁阳取之使乐乘代之廉颇攻乐乘乐乘走廉颇亡入魏子偃立是为悼襄王丁巳年赵大备
是年为秦王政三年赵悼襄
王元年魏安厘王三十三年

按史记赵世家悼襄王元年大备魏欲通平邑中牟之道不成戊午年赵李牧攻燕拔武遂方城秦留赵太子既而遣之赵城韩皋是年为秦王政四年赵悼
襄王二年燕王喜十二年

按史记赵世家悼襄王二年李牧将攻燕拔武遂方城秦召春平君因而留之泄钧为之谓文信侯曰春平君者赵王甚爱之而郎中妒之故相与谋曰春平君入秦秦必留之故相与计而内之秦也今君留之是绝赵而郎中之计中也君不如遣春平君而留平都春平君者言行信于王王必厚割赵而赎平都文信侯曰善因遣之城韩皋
注
徐广曰年表云太子从质秦归正义曰按太子　即春平君也己未年赵攻燕
是年为秦王政五年赵悼
襄王三年燕王喜十三年

按史记赵世家悼襄王三年庞暖将攻燕禽其将剧辛庚申年赵以楚魏燕之师攻秦复攻齐（
是年为秦王政六年赵悼
襄王四年楚考烈王二十二年魏景闵王二年燕王喜十四年齐王建二十四年）按史记赵世家悼襄王四年庞暖将赵楚魏燕之锐师攻秦蕞不拔移攻齐取饶安辛酉年赵傅抵将居平邑庆舍将东阳河外师守河梁是年为秦王政七
年赵悼襄王五年

按史记赵世家悼襄王五年傅抵将居平邑庆舍将东阳河外师守河梁壬戌年赵封长安君以饶邑魏以邺与赵（
是年为秦王政八年
赵悼襄王六年魏景闵王四年）

按史记赵世家悼襄王六年封长安君以饶魏与赵邺乙丑年赵取燕狸阳城秦拔赵邺赵王偃薨子迁立是年为秦王政十一年赵悼襄王九年燕王喜二十年

按史记赵世家悼襄王九年赵攻燕取狸阳城兵未罢秦攻邺拔之悼襄王卒子幽缪王迁立丙寅年赵城柏人
是年为秦王政十
二年赵幽缪王元年

按史记赵世家幽缪王元年城柏人
丁卯年秦攻赵武城
是年为秦王政十
三年赵幽缪王二年

按史记赵世家幽缪王二年秦攻武城扈辄率师救之军败死焉戊辰年赵李牧却秦师封武安君（
是年为秦王政十四年赵幽缪王三
年）

按史记赵世家幽缪王三年秦攻赤丽宜安李牧率师与战肥下却之封牧为武安君己巳年秦攻赵番吾李牧战却之（
是年为秦王政十五年赵幽缪王四
年）

按史记赵世家幽缪王四年秦攻番吾李牧与之战却之庚午年赵地震坼
是年为秦王政十
六年赵幽缪王五年

按史记赵世家幽缪王五年代地大动自乐徐以西北至平阴台屋墙垣大半坏地坼东西百三十步辛未年赵大饥是年为秦王政十
七年赵幽缪王六年

按史记赵世家幽缪王六年大饥民言曰赵为号秦为笑以为不信视地之生毛壬申年秦攻赵赵李牧诛司马尚免赵军败以王迁降是年为秦王政十
八年赵幽缪王七年

按战国策秦使王剪攻赵赵使李牧司马尚御之李牧数破走秦军杀秦将桓齮王剪恶之乃多与赵王宠臣郭开等金使为反间曰李牧司马尚欲与秦反赵以多取封于秦赵王疑之使赵葱及颜聚代将斩李牧废司马尚按史记赵世家幽缪王七年秦人攻赵赵大将李牧将军司马尚将击之李牧诛司马尚免赵忽及齐将颜聚代之　按赞太史公曰吾闻冯王孙曰赵王迁其母倡也嬖于悼襄王悼襄王废适子嘉而立迁迁素无行信谗故诛其良将李牧用郭开岂不谬哉癸酉年秦破赵邯郸是年为秦王政十
九年赵幽缪王八年

按史记赵世家赵忽军破颜聚亡去以王迁降八年十月邯郸为秦甲戌年赵亡臣共立公子嘉为代王（
是年为秦王政二十年代王嘉
元年）

按史记赵世家赞太史公曰秦既虏迁赵之亡大夫共立嘉为王王代己卯年秦破代赵亡
是年为秦王政二
十五年代王嘉六年

按史记赵世家赞太史公曰六岁秦进兵破嘉遂灭赵以为郡
　勋爵部汇考三十九
　　周二十五
　　魏
惠王十六年晋灭魏以封其大夫毕万
按春秋不书　按左传闵公元年晋侯作二军公将上军太子申生将下军赵夙御戎毕万为右以灭耿灭霍灭魏还为太子城曲沃赐赵夙耿赐毕万魏以为大夫卜偃曰毕万之后必大万盈数也魏大名也以是始赏天启之矣天子曰兆民诸侯曰万民今名之大以从盈数其必有众初毕万筮仕于晋遇屯之比辛廖占之曰吉屯固比入吉孰大焉其必蕃昌震为土车从马足居之兄长之母覆之众归之六体不易合而能固安而能杀公侯之卦也公侯之子孙必复其始按史记魏世家魏之先毕公高之后也毕公高与周同姓武王之伐纣而高封于毕于是为毕姓其后绝封为庶人或在中国或在夷狄其苗裔曰毕万事晋献公献公十六年赵夙为御毕万为右以伐霍耿魏灭之以耿封赵夙以魏封毕万为大夫卜偃曰毕万之后必大矣万满数也魏大名也以是始赏天开之矣天子曰兆民诸侯曰万民今命之大以从满数其必有众初毕万卜事晋遇屯之比辛廖占之曰吉屯固比入吉孰大焉其必蕃昌威烈王二十三年初命晋大夫魏斯为诸侯
按史记魏世家毕万封十一年晋献公卒四子争更立晋乱而毕万之世弥大从其国名为魏氏生武子魏武子以魏诸子事晋公子重耳晋献公之二十一年武子从重耳出亡十九年反重耳立为晋文公而令魏武子袭魏氏之后封列为大夫治于魏生悼子魏悼子徙治霍生魏绛魏绛事晋悼公悼公三年会诸侯悼公弟杨干乱行魏绛僇辱杨干悼公怒曰合诸侯以为荣今辱吾弟将诛魏绛或说悼公悼公止卒任魏绛政使和戎翟戎翟亲附悼公之十一年曰自吾用魏绛八年之中九合诸侯戎翟和子之力也赐之乐三让然后受之徙治安邑魏绛卒谥为昭子生魏嬴嬴生魏献子献子事晋昭公昭公卒而六卿强公室卑晋顷公之十二年韩宣子老魏献子为国政晋宗室祁氏羊舌氏相恶六卿诛之尽取其邑为十县六卿各令其子为之大夫献子与赵简子中行文子范献子并为晋卿其后十四岁而孔子相鲁后四岁赵简子以晋阳之乱也而与韩魏共攻范中行氏魏献子生魏侈魏侈与赵鞅共攻范中行氏魏侈之孙曰魏桓子与韩康子赵襄子共伐灭知伯分其地桓子之孙曰文侯都魏文侯元年秦灵公之元年也与韩武子赵桓子周威王同时六年城少梁十三年使子击围繁庞出其民十六年伐秦筑临晋元里十七年伐中山使子击守之赵仓唐傅之子击逄文侯之师田子方于朝歌引车避下谒田子方不为礼子击因问曰富贵者骄人乎且贫贱者骄人乎子方曰亦贫贱者骄人耳夫诸侯而骄人则失其国大夫而骄人则失其家贫贱者行不合言不用则去之楚越若脱&#然奈何其同之哉子击不怿而去西攻秦至郑而还筑雒阴合阳二十二年魏赵韩列为诸侯文侯受子夏经艺客段干木过其闾未尝不轼也秦尝欲伐魏或曰魏君贤人是礼国人称仁上下和合未可图也文侯由此得誉于诸侯任西门豹守邺而河内称治文侯谓李克曰先生尝教寡人曰家贫则思良妻国乱则思良相今所置非成则璜二子何如李克对曰臣闻之卑不谋尊&#不谋戚臣在阙门之外不敢当命文侯曰先生临事勿让李克曰君不察故也居视其所亲富视其所与达视其所举穷视其所不为贫视其所不取五者足以定之矣何待克哉文侯曰先生就舍寡人之相定矣李克趋而出过翟璜之家翟璜曰今者闻君召先生而卜相果谁为之李克曰魏成子为相矣翟璜忿然作色曰以耳目之所睹记臣何负于魏成子西河之守臣之所进也君内以邺为忧臣进西门豹君谋欲伐中山臣进乐羊中山已拔无使守之臣进先生君之子无傅臣进屈侯鲋臣何以负于魏成子李克曰且子之言克于子之君者岂将比周以求大官哉君问而置相非成则璜二子何如克对曰君不察故也居视其所亲富视其所与达视其所举穷视其所不为贫视其所不取五者足以定之矣何待克哉是以知魏成子之为相也且子安得与魏成子比乎魏成子以食禄千锺什九在外什一在内是以东得卜子夏田子方段干木此三人者君皆师之子之所进五人者君皆臣之子恶得与魏成子比也翟璜逡巡再拜曰璜鄙人也失对愿卒为弟子按通鉴纲目威烈王十九年晋魏斯尊礼卜子夏田子方段干木以吴起为西河守西门豹为邺令上地守李悝尽地力之教及平籴之法着法经二十二年晋魏斯以魏成为相二十三年初命晋大夫魏斯赵籍韩虔为诸侯安王元年秦伐魏
按史记魏世家文侯二十四年秦伐我至阳狐安王二年魏子罃生按史记魏世家文侯二十五年子击生子罃
安王三年魏虢山崩壅河
按史记魏世家文侯二十六年虢山崩壅河
安王九年魏伐郑城酸枣败秦于注
按史记魏世家文侯三十二年伐郑城酸枣败秦于注安王十二年齐取魏襄陵
按史记魏世家文侯三十五年齐伐我取襄陵安王十三年秦侵魏阴晋按史记魏世家文侯三十六年秦侵我阴晋
安王十五年魏伐秦魏师败绩魏侯斯薨子击立按史记魏世家文侯三十八年魏伐秦败我武下获其将识是岁文侯卒子击立是为武侯安王十六年赵公子朔奔魏魏袭赵邯郸
按史记魏世家武侯元年赵敬侯初立公子朔为乱不胜奔魏与魏袭邯郸败而去安王十七年魏城安邑王垣
按史记魏世家武侯二年城安邑王垣
安王二十二年魏伐齐
按史记魏世家武侯七年伐齐至桑丘
安王二十四年翟败魏魏伐齐
