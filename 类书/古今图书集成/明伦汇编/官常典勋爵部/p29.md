<!-- { "loadSidebar": true } -->
按国语郑史伯对桓公曰祝融能昭显天地之光明以生柔嘉材者也其后八姓于周未有侯伯佐制物于前代者昆吾为夏伯矣大彭豕韦为商伯矣当周未有己姓昆吾苏顾温董董姓鬷夷豢龙则夏灭之矣彭姓彭祖豕韦诸稽则商灭之矣秃姓舟人则周灭之矣妘姓邬郐路逼阳曹姓邹莒皆为采卫或在王室或在夷翟莫之数也而又无令闻必不兴矣斟姓无后融之兴者其在芈姓乎
注
昆吾祝融之孙陆终第二子名樊为己姓封于　昆吾其后夏衰昆吾为夏伯按史记楚世家帝颛顼高阳者黄帝之孙昌意之子也高阳生称称生卷章卷章生重黎重黎为帝喾高辛居火正甚有功能光融天下帝喾命曰祝融共工氏作乱帝喾使重黎诛之而不尽帝乃以庚寅日诛重黎而以其弟吴回为重黎后居火正为祝融吴回生陆终陆终生子六人坼剖而产焉其长一曰昆吾昆吾氏夏之时尝为侯伯桀之时汤灭之按路史帝颛顼高阳氏取胜奔氏曰&#生伯称卷章季禺三人卷章取水氏曰娇生犁及回回食于吴是曰吴回吴回生陆终取鬼方氏曰嬇三年生子六人曰樊曰惠连曰籛曰求言曰晏安曰季连樊为己姓封昆吾昆吾为夏伯主其后裔自灭而无譐与桀同灭按东昌府志帝颛顼之裔孙樊封于昆吾代为诸侯夏末迁许后党乱为汤所灭地在濮阳城中有昆吾台夏帝仲康六岁锡昆吾命作伯
按竹书纪年云云

注
虞翻曰昆吾名樊为己姓封昆吾世本曰昆吾　卫是也左传曰卫侯梦见被发登昆吾之观今濮　阳城中有昆吾台是正义曰括地志云濮阳县古　昆吾国也昆吾在县西三十里台在县西百步即　昆吾墟也帝槐三十三岁封昆吾氏子于有苏
按竹书纪年云云
帝&#四岁昆吾氏迁于许
按竹书纪年云云

注
己姓名樊封于卫夏衰为伯迁于旧许
帝癸二十八岁昆吾伐商
按竹书纪年云云
帝癸三十岁商师征昆吾
按竹书纪年云云
帝癸三十一岁商自陑征夏邑克昆吾
按竹书纪年云云
商成汤伐昆吾氏
按诗经商颂韦顾既伐昆吾夏桀
按史记殷本纪夏桀为虐淫荒而诸侯昆吾氏为乱汤乃兴师率诸侯伊尹从汤汤自把钺以伐昆吾遂伐桀按通志韦氏顾氏昆吾氏党桀之恶恣行乱政以虐其民　　参胡
陆终子封于参胡
按史记楚世家帝颛顼高阳者黄帝之孙昌意之子也高阳生称称生卷章卷章生重黎重黎为帝喾高辛居火正甚有功能光融天下帝喾命曰祝融共工氏作乱帝喾使重黎诛之而不尽帝乃以庚寅日诛重黎而以其弟吴回为重黎后复居火正为祝融吴回生陆终陆终生子六人坼剖而产焉其长一曰昆吾二曰参胡
注
世本曰参胡者韩是也索隐曰系本云二曰惠　连是为参胡按路史帝颛顼高阳氏取胜奔氏曰&#生伯称卷章季禺三人卷章取水氏曰娇生犁及回回食于吴是曰吴回吴回生陆终取鬼方氏曰嬇三年生子六人曰樊曰惠连曰籛曰求言曰晏安曰季连惠连妘姓其封参胡参胡者韩是周之鄅子其后也　　大彭陆终子封于大彭
按国语郑史伯对桓公曰祝融能昭显天地之光明以生柔嘉材者也其后八姓于周未有侯伯佐制物于前代者昆吾为夏伯矣大彭豕韦为商伯矣彭姓彭祖豕韦
注
陆终第三子曰籛为彭姓封于大彭谓之彭祖　豕韦彭姓之别封于豕韦者殷衰二国相继为商　伯其后世失道殷复兴而灭之按史记五帝本纪禹皋陶契后稷伯夷夔龙垂益彭祖自尧时而皆举用未有分职
注
索隐曰彭祖即陆终氏之第三子籛铿之后后　为大彭亦称彭祖正义曰彭祖自尧时举用历夏　殷封于大彭按楚世家楚之先祖出自帝颛顼高阳高阳者黄帝之孙昌意之子也高阳生称称生卷章卷章生重黎重黎为帝喾高辛居火正甚有功能光融天下帝喾命曰祝融共工氏作乱帝喾使重黎诛之而不尽帝乃以庚寅日诛重黎而以其弟吴回为重黎复居火正为祝融吴回生陆终陆终生子六人坼剖而产焉其长一曰昆吾二曰参胡三曰彭祖四曰会人五曰曹姓六曰季连彭祖氏殷之世尝为侯伯殷之末灭彭祖氏
注
虞翻曰名剪为彭姓封于大彭世本曰彭祖者　彭城是也索隐曰系本云三曰籛铿是为彭祖虞　翻所云是也正义曰括地志云彭城古彭祖国也　外传云殷末灭彭祖国也虞翻云名剪神仙传云　彭祖讳铿帝颛顼之元孙至殷末已七百六十七　岁而不衰老遂往流沙之西非寿终也按路史帝颛顼高阳氏取胜奔氏曰&#生伯称卷章季禺三人卷章取水氏曰娇生犁及回回食于吴是曰吴回生陆终取鬼方氏曰嬇三年生子六人曰樊曰惠连曰籛曰求言曰晏安曰季连以六月六日坼左而三人生剖右而三人出籛之字铿封于彭是为大彭彭祖以斟雉养性事放勋夏之中兴别封其孙元哲于韦是为豕韦迭为夏伯夏迁于商老彭守宫大夫商王拼采女受术籛始去之终身不见寿七百六十七秃暨诸稽舟人皆彭分也高辛师舟人暨诸暨则商灭之秃姓舟人则周灭之韦则夏灭之注
左传言孔甲以刘累更豕韦后矣而郑语乃云　大彭豕韦为商伯又曰彭祖豕韦则商灭之则二　国至商方盛岂刘累迁鲁之后而二国更复乎然　襄二十四年范宣子言其祖又云在商为豕韦氏　岂复封乎不然何两立也夏帝启十一岁彭伯寿征西河
按竹书纪年帝启十一年放王季子武观于西河十五年武观以西河叛彭伯寿帅师征西河商帝河亶甲三祀彭伯克邳
按竹书纪年外任元年邳人姺人叛是年克邳帝河亶甲五祀彭伯韦伯伐班方按竹书纪年五年侁人入于班方彭伯韦伯伐班方侁人来宾帝祖乙元祀命彭伯韦伯
按竹书纪年云云
周武王十三年伐纣彭人从师
按书经牧誓时甲子味爽王朝至于商郊牧野乃誓王左杖黄钺右秉白旄以麾曰逖矣西土之人王曰嗟我友邦冢君御事司徒司马司空亚旅师氏千夫长百夫长及庸蜀羌髳微卢彭濮人称尔戈比尔干立尔矛予其誓　　会人　侩　郐
陆终子封于会人
按史记楚世家帝颛顼高阳者黄帝之孙昌意之子也高阳生称称生卷章卷章生重黎重黎为帝喾高辛居火正甚有功能光融天下帝喾命曰祝融共工氏作乱帝喾使重黎诛之而不尽帝乃以庚寅曰诛重黎而以其弟吴回为重黎后复居火正为祝融吴回生陆终陆终生子六人坼剖而产焉其长一曰昆吾二曰参胡三曰彭祖四曰会人
注
世本曰会人者郑是也索隐曰系本云四曰求　言是为会人宋忠曰求言名也姬姓所出郐国也　正义曰括地志云故郐城在郑州新郑县东北二　十二里毛诗谱云昔高辛氏之土祝融之墟历唐　至周重黎之后妘姓处其地是为郐国为郑武公　所灭也按郑世家郑桓公为司徒一岁幽王以褒后故王室治多邪诸侯或畔于是桓公问太史伯曰王室多故予安逃死乎太史伯对曰独雒之东土河济之南可居公曰何以对曰地近虢郐虢郐之君贪而好利百姓不附今公为司徒民皆爱公公诚请居之虢郐之君见公方用事轻分公地公诚居之虢郐之民皆公之民也桓公于是卒言王东徙其民雒东而虢郐果献十邑竟国之
注
徐广曰郐在密县骃案虞翻曰郐妘姓正义曰　括地志云故郐城在郑州新郑县东北三十三里　虞翻曰十邑谓虢郐鄢蔽补舟依历华也按汲冢周书斧小不胜柯者亡昔有郐君啬俭灭爵损禄群臣卑让上下不临后阙
小弱禁罚不行重氏
伐之郐君以亡
按诗经国风桧训诂传陆曰桧本又作郐古外反桧者高辛氏之火正祝融之后妘姓之国也其封域在古豫州外方之北荥波之南居溱洧之间祝融之故墟是子男之国后为郑武所并焉王云周武王封之于济洛河颍之间曰桧子　按桧谱桧者古高辛氏火正祝融之墟桧国在禹贡豫州外方之北荥波之南居溱洧之间祝融氏名黎其后八姓唯妘姓桧者处其地焉周夷王厉王之时桧公不务政而好絜衣服大夫去之于是桧之变风始作其国北邻于虢按路史帝颛顼高阳氏取胜奔氏曰&#生伯称卷章季禺三人卷章取水氏曰娇生黎及回回食于吴是曰吴回吴回生陆终取鬼方氏曰嬇三年生子六人曰樊曰惠连曰籛曰求言曰晏安曰季连求言姓封于郐是为会人介于河伊贪啬灭爵上下不临重氏伐而亡之傿路云邬逼夷皆分也傿侯纳仲仁贪冒爱吝篾贤简耐而灭于郑云近楚若敖父子娶焉后灭之路逼阳夷佹诸则晋灭之
注
侩即郐也郑语云虢仲恃势郐仲恃险郑武公　灭之鲁襄十年灭逼阳以与向戍帝喾十六年帝使重帅师灭有郐
按竹书纪年云云
周郑桓公寄孥与贿于郐遂有其地
按国语郑桓公为司徒甚得周众与东土之人问于史伯曰王室多故余惧及焉其何所可以逃死史伯对曰王室将卑戎狄必昌不可逼也当成周者南有荆蛮申吕应邓陈蔡随唐北有卫燕翟鲜虞路洛泉徐蒲西有虞虢晋隗霍杨魏芮东有齐鲁曹宋滕薛邹莒是非王之支子母弟甥舅也则皆蛮荆戎翟之人也非亲则顽不可入也其济洛河颍之间乎是其子男之国虢郐为大虢叔恃势郐仲恃险是皆有骄侈怠慢之心而加之以贪冒君若以周难之故寄孥与贿焉不敢不许周乱而弊是骄而贪必将背君君若以成周之众奉辞伐罪无不克矣若克二邑鄢蔽补丹依历莘君之土也若前莘后河右洛左济主苤騩而食溱洧修典刑以守之唯是可以少固公乃寄孥与贿虢郐受之十邑皆有寄地
注
后桓公之子武公竟取十邑之地而居之
　　秃
大彭之分有秃国
按国语祝融后秃姓
按路史帝颛顼高阳氏取胜奔氏曰&#生伯称卷章季禺三人卷章取水氏曰娇生黎及回回食于吴是曰吴回吴回生陆终取鬼方氏曰嬇三年生子六人曰樊曰惠连曰籛曰求言曰晏安曰季连籛之字铿封于彭是为大彭彭祖以斟雉养性事放勋夏之中兴别封其孙元哲于韦是为豕韦迭为夏伯夏迁于商老彭守宫大夫商王拼采女受术籛始去之终身不见寿七百六十七秃暨诸稽舟人皆彭分也高辛师舟人暨诸暨则商灭之秃姓舟人则周灭之韦则夏甲灭之　　暨
大彭之分有暨国
按路史帝颛顼高阳氏取胜奔氏曰&#生伯称卷章季禺三人卷章取水氏曰娇生黎及回回食于吴是曰吴回吴回生陆终取鬼方氏曰嬇三年生子六人曰樊曰惠连曰籛曰求言曰晏安曰季连籛之字铿封于彭是为大彭彭祖以斟雉养性事放勋夏之中兴别封其孙元哲于韦是为豕韦迭为夏伯夏迁于商老彭守宫大夫商王拼采女受术籛始去之终身不见寿七百六十七秃暨诸稽舟人皆彭分也高辛师舟人暨诸暨则商灭之秃姓舟人则周灭之韦则夏甲灭之　　诸暨
大彭之分有诸暨国
按国语祝融后彭姓诸暨
按路史帝颛顼高阳氏取胜奔氏曰&#生伯称卷章季禺三人卷章取水氏曰娇生黎及回回食于吴是曰吴回吴回生陆终取鬼方氏曰嬇三年生子六人曰樊曰惠连曰籛曰求言曰晏安曰季连籛之字铿封于彭是为大彭彭祖以斟雉养性事放勋夏之中兴别封其孙元哲于韦是为豕韦迭为夏伯夏迁于商老彭守宫大夫商王拼采女受术籛始去之终身不见寿七百六十七秃暨诸稽舟人皆彭分也高辛师舟人周灭之　　舟人
大彭之分有舟人国
按国语祝融后秃姓舟人
