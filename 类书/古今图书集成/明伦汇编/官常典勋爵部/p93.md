<!-- { "loadSidebar": true } -->
按春秋不书　按左传定公五年夏六月申包胥以秦师至秦子蒲子虎帅车五百乘以救楚子蒲曰吾未知吴道使楚人先与吴人战而自稷会之大败夫概王于沂吴人获薳射于柏举其子帅奔徒以从子西败吴师于军祥秋七月子期子蒲灭唐九月夫概王归自立也以与王战而败奔楚为堂溪氏吴师败楚师于雍澨秦师又败吴师吴师居麇子期将焚之子西曰父兄亲暴骨焉不能收又焚之不可子期曰国亡矣死者若有知也可以歆旧祀岂惮焚之焚之而又战吴师败又战于公&#之溪吴师大败吴子乃归敬王十九年秋秦伯薨孙惠公立冬葬秦哀公按春秋定公九年按史记秦本纪哀公立三十六年卒太子夷公夷公蚤死不得立立夷公子是为惠公敬王二十八年冬十月癸卯秦伯薨子悼公立按春秋哀公三年按史记秦本纪惠公立十年卒子悼公立
敬王二十九年春葬秦惠公
按春秋哀公四年
敬王四十三年秦伯薨子厉共公立
按史记秦本纪悼公立十四年卒子厉共公立元王元年蜀人赂秦按史记秦本纪厉共公二年蜀人来赂
贞定王八年秦伐大荔
按史记秦本纪厉共公十六年堑河旁以兵二万伐大荔取其王城贞定王十三年秦县频阳
按史记秦本纪厉共公二十一年初县频阳
贞定王十七年晋智开来奔
按史记秦本纪厉共公二十四年晋乱杀智伯分其国与赵韩魏二十五年智开与邑人来奔贞定王二十五年秦伐义渠虏其王
按史记秦本纪厉共公三十三年伐义渠虏其王贞定王二十六年秦伯薨子躁公立按史记秦本纪厉共公三十四年日食厉共公卒子躁公立贞定王二十八年南郑叛秦
按史记秦本纪躁公二年南郑反
考王十一年义渠伐秦
按史记秦本纪躁公十三年义渠来伐至渭南考王十二年秦伯薨弟怀公立按史记秦本纪躁公立十四年卒立其弟怀公威烈王元年秦伯自杀孙灵公立按史记秦本纪怀公四年庶长与大臣围怀公怀公自杀怀公太子曰昭子蚤死大臣乃立太子昭子之子是为灵公威烈王七年晋城少梁秦击之（
按灵公立于威烈王二年则六年应叙于
　此）

按史记秦本纪灵公六年晋城少梁秦击之
威烈王十一年秦城籍姑秦伯薨其季父悼子代立按通鉴前编灵公立止十年为威烈王十一年史记作十三年便前后不合今依前编叙于此按史记秦本纪灵公十三年城籍姑灵公卒子献公不得立立灵公季父悼子是为简公威烈王十七年秦令吏初带剑堑洛城重泉
按史记秦本纪简公昭子之弟而怀公子也简公六年令吏初带剑堑洛城重泉安王二年秦伯薨子惠公立（
按通鉴前编简公止十五年较史记少一年故　叙于此又按秦有两惠公）
按史记秦本纪简公立十六年卒子惠公立
安王十五年秦取蜀南郑秦伯薨子出子立
按史记秦本纪惠公十二年子出子生十三年伐蜀取南郑惠公卒出子立安王十七年秦人弒出子而立灵公之子师隰按史记秦本纪出子二年庶长改迎灵公之子献公于河西而立之杀出子及其母沈之渊旁秦以往者数易君君臣乖乱故晋复强夺秦河西地安王十八年秦止从死
按史记秦本纪献公元年止从死
安王十九年秦城栎阳
按史记秦本纪献公二年城栎阳
安王二十一年秦孝公生
按史记周本纪烈王二年周太史儋见秦献公曰始周与秦国合而别别五百载复合
注
应劭曰周孝王封伯翳之后为侯伯与周别五　百载至昭王时西周君臣自归受罪献其邑三十　六城合也韦昭曰周封秦为始别谓秦仲也五百　岁谓从秦仲至孝公强大显王致伯与之亲合也　索隐曰按周封非子为附庸邑之秦号曰秦嬴是　始合也乃秦襄公始列为诸侯是别之也自秦列　为诸侯至昭王五十二年西周君臣献邑三十六　城以入于秦凡五百一十六年是合也云五百举　其大数合十七岁而霸王者出焉

注
徐广曰从此后十七年而秦昭王立裴骃案韦　昭曰武王昭王皆伯至始皇而王天下索隐曰霸　王谓始皇也自周以邑入秦至始皇初立政由太　后嫪毐至九年诛毐正十七年正义曰周始与秦　国合者谓周秦俱黄帝之后至非子未别封是合　也而别者谓非子末年周封非子为附庸邑秦后　二十九君至秦孝公二年五伯戴周显王致文武　胙于秦孝公复与之亲是复合也合十七岁而霸　王者出谓从秦孝公三年至十九年周显王致胙　于秦孝公是霸也孝公子惠王称王是王者出也　然五百载者非子生秦侯以下二十八君至孝公　二年都合四百八十六年兼非子邑秦之后十四　年则成五百载按秦本纪献公四年正月庚寅孝公生十一年周太史儋见献公曰周故与秦国合而别别五百岁复合合七十七岁而霸王出烈王七年秦桃冬花
按史记秦本纪献公十六年桃冬花
显王元年秦雨金栎阳
按史记秦本纪献公十八年雨金栎阳
显王五年秦晋战于石门王以黼黻贺胜
按史记秦本纪献公二十一年与晋战于石门斩首六万天子贺以黼黻显王七年秦与魏晋战于少梁
按史记秦本纪献公二十三年与魏晋战于少梁虏其将公孙痤显王八年秦伯师隰薨子渠梁立
按史记秦本纪献公立二十四年卒子孝公立孝公立年已二十一岁矣孝公元年河山以东强国六与齐威楚宣魏惠燕悼韩哀赵成侯并淮泗之间小国十余楚魏与秦接界魏筑长城自郑滨洛以北有上郡楚自汉中南有巴黔中周室微诸侯力政争相并秦僻在雍州不与中国诸侯之会盟夷翟遇之孝公于是布惠振孤寡招战士明功赏下令国中曰昔我穆公自岐雍之间修德行武东平晋乱以河为界西霸戎翟广地千里天子致伯诸侯毕贺而后世开业甚光&#会往者厉躁简公出子之不宁国家内忧未遑外事三晋攻夺我先君河西地诸侯卑秦丑莫大焉献公即位镇抚边境徙治栎阳且欲东伐复穆公之故地修穆公之政令寡人思念先君之意常痛于心宾客群臣有能出奇计强秦者吾且尊官与之分土于是乃出兵东围陕城西斩戎之獂王卫鞅闻是令下西入秦因景监求见孝公二年天子致胙三年卫鞅说孝公变法修刑内务耕稼外劝战死之赏罚孝公善之甘龙杜挚等弗然相与争之卒用鞅法百姓苦之居三年百姓便之乃拜鞅为左庶长显王十四年秦魏会于杜平
按史记秦本纪孝公七年与魏惠王会杜平
显王十五年秦魏战于元里
按史记秦本纪孝公八年与魏战于元里有功显王十七年秦围魏按史记秦本纪孝公十年卫鞅为大良造将兵围魏安邑降之显王十九年秦徙都咸阳初开阡陌
按史记秦本纪孝公十二年作为咸阳筑冀阙秦徙都之并诸小乡聚集为大县县一令四十一县为田开阡陌东地渡洛显王二十一年秦初为赋
按史记秦本纪孝公十四年初为赋
显王二十六年王致伯于秦
按史记秦本纪孝公十九年天子致伯
显王二十七年秦会诸侯朝王
按史记秦本纪孝公二十年诸侯毕贺秦使公子少官率师会诸侯逄泽朝天子显王二十九年秦击魏虏公子&#封卫鞅为商君按史记秦本纪孝公二十二年卫鞅击魏虏魏公子&#封鞅为列侯号商君显王三十一年秦晋战于雁门秦伯渠梁薨子驷立卫鞅伏诛按史记秦本纪孝公二十四年与晋战雁门虏其将魏错孝公卒子惠文君立是岁诛卫鞅鞅之初为秦施法法不行太子犯禁鞅曰法之不行自于贵戚君必欲行法先于太子太子不可黥黥其傅师于是法大用秦人治及孝公卒太子立宗室多怨鞅鞅亡因以为反而卒车裂以徇秦国显王三十二年楚韩赵蜀人朝于秦
按史记秦本纪惠文君元年楚韩赵蜀人来朝显王三十三年王贺秦按史记秦本纪惠文君二年天子贺
显王三十四年秦伯冠
按史记秦本纪惠文君三年王冠
显王三十五年王致胙于秦
按史记秦本纪惠文君四年天子致文武胙
显王三十六年以犀首为大良造燕赵齐楚合从以摈秦按史记秦本纪惠文君五年阴晋人犀首为大良造按通鉴纲目显王三十六年燕赵韩魏齐楚合从以摈秦以苏秦为从约长并相六国显王三十七年秦以齐魏之师伐赵魏以阴晋为和于秦按史记秦本纪惠文君六年魏纳阴晋阴晋更名宁秦按通鉴纲目秦以齐魏之师伐赵苏秦去赵适燕从约皆解魏以阴晋为和于秦
目
秦使公孙衍欺齐魏以伐赵赵肃侯让苏秦秦　恐请使燕必报齐乃去赵而从纳皆解显王三十八年秦与魏战虏其将龙贾
按史记秦本纪惠文君七年公子&#与魏战虏其将龙贾斩首八万显王三十九年魏纳河西地于秦
按战国策楚攻魏张仪谓秦王曰不如与魏以劲之魏战胜复听于秦必入西河之外不胜魏不能守王必取之王用仪言取皮氏卒万人车百乘以与魏犀首战胜威王魏兵罢敝恐畏秦果献西河之外按史记秦本纪惠文君八年魏纳河西地按通鉴前编显王三十九年秦伐魏魏献少梁河西地于秦显王四十年秦取魏汾阴皮氏拔焦
按战国策楚魏战于陉山魏许秦以上洛以绝秦于楚魏战胜楚败于南阳秦责赂于魏魏不与管浅谓秦王曰王何不谓楚王曰魏许寡人以地今战胜魏王背寡人也王何不与寡人遇魏畏秦楚之合必与秦地矣是魏胜楚而亡地于秦也是王以地德寡人秦之楚者多资矣魏弱若不出地则王攻其南寡人攻其西魏必危秦王曰善以是告楚楚王扬言与秦遇魏王闻之恐效上洛于秦按史记秦本纪惠文君九年渡河取汾阴皮氏与魏王会应围焦降之显王四十一年秦张仪取魏蒲阳归之魏尽入上郡以谢秦以仪为相按史记秦本纪惠文君十年张仪相秦魏纳上郡十五县按通鉴纲目张仪者魏人与苏秦俱事鬼谷学纵横之术游诸侯无所遇苏秦召而辱之仪怒入秦秦王说之以为客卿至是将兵伐魏取蒲阳言于秦王请复以与魏而使公子繇质焉仪因说魏王曰秦之遇魏甚厚魏不可以无礼于秦魏因尽入上郡十五县以谢焉仪归而相秦显王四十二年秦县义渠归焦曲沃于魏
按史记秦本纪惠文君十一年县义渠归魏焦曲沃义渠君为臣更名少梁曰夏阳显王四十三年秦初腊
按史记秦本纪惠文君十二年初腊
显王四十四年秦初称王使张仪伐魏取陕
按史记秦本纪惠文君十三年四月戊午魏君为王韩亦为王使张仪伐取陕出其人与魏按通鉴纲目显王四十四年秦初称王
显王四十五年秦更为元年
按史记秦本纪惠文君十四年夏为元年
显王四十六年秦齐楚会于啮桑张仪兔相
按史记秦本纪惠文君二年张仪与齐楚大臣会啮桑按通鉴纲目显王四十六年秦相张仪免
显王四十七年韩魏太子俱朝于秦秦取魏曲沃平周按史记秦本纪惠文君三年韩魏太子来朝张仪相魏按通鉴纲目显王四十七年秦伐魏取曲沃平周显王四十九年秦王游至北河按史记秦本纪惠文君五年王游至北河
