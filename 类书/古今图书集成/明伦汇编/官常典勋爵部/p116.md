<!-- { "loadSidebar": true } -->
景王十四年夏五月邾子鲁仲孙貜盟于祲祥按春秋昭公十一年　按左传十一年夏五月孟僖子会邾庄公盟于祲祥修好礼也泉丘人有女梦以其帷幕孟氏之庙遂奔僖子其僚从之盟于清丘之社曰有子无相弃也僖子使助薳氏之簉反自祲祥宿于薳氏生懿子及南宫敬叔于泉丘人其僚无子使字敬叔景王十六年秋刘子晋侯齐侯宋公鲁侯卫侯郑伯曹伯莒子邾子滕子薛伯杞伯小邾子会于平丘八月甲戌同盟于平丘按春秋昭公十三年
景王二十一年夏六月邾人入鄅
按春秋昭公十八年　按左传十八年夏六月鄅人藉稻邾人袭鄅鄅人将闭门邾人羊罗摄其首焉遂入之尽俘以归鄅子曰余无归矣从帑于邾邾庄公反鄅夫人而舍其女景王二十二年春宋公伐邾
按春秋昭公十九年　按左传鄅夫人宋向戌之女也故向宁请师二月宋公伐邾围虫三月取之乃尽归鄅俘邾人郳人徐人会宋公乙亥同盟于虫景王四年夏六月丁巳邾子华薨子穿立秋葬邾悼公按春秋昭公元年
景王十三年秋九月邾人如晋
按春秋不书　按左传昭公十年秋九月邾人如晋葬平公也景王十六年秋刘子晋侯齐侯宋公鲁侯卫侯郑伯曹伯莒子邾子滕子薛伯杞伯小邾子会于平丘八月甲戌同盟于平丘按春秋昭公十三年　按左传晋成虒祁诸侯朝而归者皆有贰心为取郠故晋将以诸侯来讨叔向曰诸侯不可以不示威十三年秋七月丙寅治兵于邾南甲车四千乘羊舌鲋摄司马遂合诸侯于平丘八月壬申邾人莒人诉于晋曰鲁朝夕伐我我几亡矣我之不共鲁故之以晋侯不见公使叔向来辞曰诸侯将以甲戌盟寡君知不得事君矣请君无勤子服惠伯对曰君信蛮夷之诉以绝兄弟之国弃周公之后亦惟君寡君闻命矣叔向曰寡君有甲车四千乘在虽以无道行之必可畏也况其率道其何敌之有牛虽瘠偾于豚上其畏不死南蒯子仲之忧其庸可弃乎若奉晋之众用诸侯之师因邾莒杞鄫之怒以讨鲁罪间其二忧何求而弗克鲁人惧听命甲戌同盟于平丘公不与盟晋人执季孙意如以幕蒙之使狄人守之司铎射怀锦奉壶饮冰以蒲伏焉守者御之乃与之锦而入晋人以平子归子服湫从冬十月公如晋荀吴谓韩宣子曰诸侯相朝讲旧好也执其卿而朝其君有不好焉不如辞之乃使士景伯辞公于河季孙犹在晋子服惠伯私于中行穆子曰鲁事晋何以不如夷之小国鲁兄弟也土地犹大所命能具若为夷弃之使事齐楚其何瘳于晋亲亲与大赏共罚否所以为盟主也子其图之谚曰臣一主二吾岂无大国穆子告韩宣子且曰楚灭陈蔡不能救而为夷执亲将焉用之乃归季孙惠伯曰寡君未知其罪合诸侯而执其老若犹有罪死命可也若曰无罪而惠免之诸侯不闻是逃命也何免之为请从君惠于会宣子患之谓叔向曰子能归季孙乎对曰不能鲋也能乃使叔鱼叔鱼见季孙曰昔鲋也得罪于晋君自归于鲁君微武子之赐不至于今虽获归骨于晋犹子则肉之敢不尽情归子而不归鲋也闻诸吏将为子除馆于西河其若之何且泣平子惧先归惠伯待礼敬王元年春正月邾人城翼武城取邾师
按春秋不书　按左传昭公二十三年春正月邾人城翼还将自离姑公孙鉏曰鲁将御我欲自武城还循山而南徐鉏丘弱茅地曰道下遇雨将不出是不归也遂自离姑武城人塞其前断其后之木而弗殊邾师过之乃推而蹶之遂取邾师获鉏弱地邾人诉于晋晋人来讨叔孙婼如晋晋人执之晋人使与邾大夫坐叔孙曰列国之卿当小国之君固周制也邾又夷也寡君之命介子服回在请使当之不敢废周制故也乃不果坐韩宣子使邾人聚其众将以叔孙与之叔孙闻之去众与兵而朝士弥牟谓韩宣子曰子弗良图而以叔孙与其雠叔孙必死之鲁亡叔孙必亡邾邾君亡国将焉归子虽悔之何及所谓盟主讨违命也若皆相执焉用盟主乃弗与使各居一馆士伯听其辞而诉诸宣子乃皆执之士伯御叔孙从者四人过邾馆以如吏先归邾子士伯曰以刍荛之难从者之病将馆子于都叔孙旦而立期焉乃馆诸箕舍子服昭伯于他邑范献子求货于叔孙使请冠焉取其冠法而与之两冠曰尽矣为叔孙故申丰以货如晋叔孙曰见我吾告女所行货见而不出吏人之与叔孙居于箕者请其吠狗弗与及将归杀而与之食之叔孙所馆者虽一日必葺其墙屋去之如始至敬王三年夏晋赵鞅宋乐大心鲁叔诣卫北宫喜郑游吉曹人邾人滕人小邾人会于黄父按春秋不书　按左传昭公二十五年夏会于黄父谋王室也赵简子令诸侯之大夫输王粟具戍人曰明年将纳王敬王四年秋齐侯鲁侯莒子邾子杞伯盟于鄟陵按春秋昭公二十六年　按左传二十六年秋盟于鄟陵谋纳公也敬王五年秋晋士鞅宋乐祁犁卫北宫喜曹人邾人滕人会于扈冬邾快来奔按春秋昭公二十七年　按左传二十七年秋会于扈令戍周且谋纳公也范献子取货于季孙辞小国而以难复敬王九年冬邾黑肱以滥奔于鲁
按春秋昭公三十一年　按公羊传三十一年冬黑弓以滥来奔文何以无邾娄通滥也曷为通滥贤者子孙宜有地也贤者孰谓谓叔术也何贤乎叔术让国也其让国柰何当邾娄颜之时邾娄女有为鲁夫人者则未知其为武公与懿公与孝公幼颜淫九公子于宫中因以纳贼则未知其为鲁公子与邾娄公子与臧氏之母养公者也君幼则宜有养者大夫之妾士之妻则末知臧氏之母者曷为者也养公者必以其子入养臧氏之母闻有贼以其子易公抱公以逃贼至凑公寝而弒之臣有鲍广父与梁买子者闻有贼趋而至臧氏之母曰公不死也在是吾以吾子易公矣于是负孝公之周诉天子天子为之诛颜而立叔术反孝公于鲁颜夫人者姬盈女也国色也其言曰有能为我杀杀颜者吾为其妻叔术为之杀杀颜者而以为妻有子焉为之盱夏父者其所为有于颜者也盱幼而皆爱之食必坐二子于其侧而食之有珍怪之食盱必先取足焉夏父曰以来人未足而盱有余叔术觉焉曰嘻此诚尔国也夫起而致国于夏父夏父受而中分之叔术曰不可三分之叔术曰不可四分之叔术曰不可五分之然后受之公扈子者邾娄之父兄也习乎邾娄之故其言曰恶有言人之国贤若此者乎诛颜之时天子死叔术起而致国于夏父当此之时邾娄人常被兵于周曰何故死吾天子通滥则文何以无邾娄天下未有滥也天下未有滥则其言以滥来奔何叔术者贤大夫也绝之则为叔术不欲绝不绝则世大夫也大夫之义不得世故于是推而通之也敬王十三年春二月辛卯邾子穿薨子益立秋葬邾庄公冬鲁仲孙何忌及邾子盟于拔按春秋定公三年　按左传二年冬邾庄公与夷射姑饮酒私出阍乞肉焉夺之杖以敲之三年春二月辛卯邾子在门台临廷阍以瓶水沃廷邾子望见之怒阍曰夷射姑旋焉命执之弗得滋怒自投于&#废于炉炭烂遂卒先葬以车五乘殉五人庄公卞急而好洁故及是冬盟于郯修邾好也敬王十四年春三月刘子晋侯宋公鲁侯蔡侯卫侯陈子郑伯许男曹伯莒子邾子顿子胡子滕子薛伯杞伯小邾子齐国夏会于召陵侵楚夏五月盟于皋鼬按春秋定公四年　按左传四年春三月刘文公合诸侯于召陵谋伐楚也敬王二十四年邾子会鲁侯
按春秋定公十四年
敬王二十五年春正月邾子朝于鲁夏五月邾子奔丧于鲁按春秋定公十五年　按左传十五年春邾隐公来朝子贡观焉邾子执玉高其容仰公受玉卑其容俯子贡曰以礼观之二君者皆有死亡焉夫礼死生存亡之体也将左右周旋进退俯仰于是乎取之朝祀丧戎于是乎观之今正月相朝而皆不度心已亡矣嘉事不体何以能久高仰骄也卑俯替也骄近乱替近疾君为主其先亡乎敬王二十六年冬鲁仲孙何忌帅师伐邾
按春秋哀公元年
敬王二十七年春二月鲁季孙斯叔孙州仇仲孙何忌帅师伐邾取漷东田及沂西田癸巳叔孙州仇仲孙何忌及邾子盟于句绎按春秋哀公二年　按左传二年春伐邾将伐绞邾人爱其土故赂以漷沂之田而受盟敬王二十八年冬十月鲁叔孙州仇仲孙何忌帅师围邾按春秋哀公三年
敬王三十一年冬鲁仲孙何忌帅师伐邾
按春秋哀公六年
敬王三十二年秋鲁伐邾八月己酉入邾以邾子益归按春秋哀公七年　按左传七年夏季康子欲伐邾乃飨大夫以谋之子服景伯曰小所以事大信也大所以保小仁也背大国不信伐小国不仁民保于城城保于德失二德者危将焉保孟孙曰二三子以为何如恶贤而逆之对曰禹合诸侯于涂山执玉帛者万国今其存者无数十焉唯大不字小小不事大也知必危何故不言鲁德如邾而以众加之可乎不乐而出秋伐邾及范门犹闻钟声大夫谏不听茅成子请告于吴不许曰鲁击柝闻于邾吴二千里不三月不至何及于我且国内岂不足成子以茅叛师遂入邾处其公宫众师昼掠邾众保于绎师宵掠以邾子益来献于亳社囚诸负瑕负瑕故有绎邾茅夷鸿以束帛乘韦自请救于吴曰鲁弱晋而远吴冯恃其众而背君之盟辟君之执事以陵我小国邾非敢自爱也惧君威之不立君威之不立小国之忧也若夏盟于鄫衍秋而背之成求而不违四方诸侯其何以事君且鲁赋八百乘君之贰也邾赋六百乘君之私也以私奉贰唯君图之吴子从之敬王三十三年夏鲁归邾子益于邾
按春秋哀公八年　按左传八年夏六月齐侯使如吴请师将以伐我乃归邾子邾子又无道吴子使太宰子余讨之囚诸楼台栫之以棘使诸大夫奉太子革以为政敬王三十五年春二月邾子益奔鲁鲁侯会吴子邾子郯子伐齐按春秋哀公十年　按左传十年春邾隐公来奔齐甥也故遂奔齐公会吴子邾子郯子伐齐南鄙师于鄎齐人弒悼公赴于师吴子三日哭于军门之外徐承帅舟师将自海入齐齐人败之吴师乃还元王二年秋八月齐侯鲁侯邾子盟于顾
按左传哀公二十一年秋八月公及齐侯邾子盟于顾齐人责稽首因歌之曰鲁人之皋数年不觉使我高蹈唯其儒书以为二国忧是行也公先至于阳谷齐闾丘息曰君辱举玉趾以在寡君之军群臣将传遽以告寡君比其复也君无乃勤为仆人之未次请徐馆于舟道辞曰敢勤仆人元王五年夏越人执邾子以归立公子何
按左传哀公二十四年夏邾子又无道越人执之以归而立公子何何亦无道元王八年春越人聘鲁言邾田秋鲁侯奔邾
按左传哀公二十七年春越子使后庸来聘且言邾田封于骀上二月盟于平阳三子皆从公患三桓之侈也欲以诸侯去之三桓亦患公之妄也故君臣多间公游于陵阪遇孟武伯于孟武之衢曰请有问于子余及死乎对曰臣无由知之三问卒辞不对公欲以越伐鲁而去三桓秋八月甲戌公如公孙有陉氏因孙于邾乃遂如越国人施公孙有山氏　　小邾
邾之别封为小邾子
按路史帝颛顼高阳氏姬姓取胜奔氏曰&#生伯称卷章季禺三人卷章取水氏曰娇生犁及回回食于吴是曰吴回生陆终取鬼方氏曰嬇三年生子六人曰樊曰惠连曰籛曰求言曰晏安曰季连晏安封为姓朱娄驺绎倪莒小朱根牟皆分也武王得挟后封之朱曰朱娄朱友以父夷甫颜功封倪三世居驺从齐尊王是为小朱子小朱十四世而朱二十有九世灭于楚封其君为巨鹿侯
注
葛洪云邾武公字伯颜人谓颜公子孙为氏王　俭云未知按邾娄颜公事见公羊传庄王八年秋郳犁来朝于鲁
按春秋庄公五年　按左传五年秋郳犁来来朝名未王命也
注
