<!-- { "loadSidebar": true } -->
按汉书武帝本纪元朔六年夏六月诏曰朕闻五帝不相复礼三代不同法所繇殊路而建德一也盖孔子对定公以徕远哀公以论臣景公以节用非期不同所急异务也今中国一统而北边未安朕甚悼之日者大将军巡朔方征匈奴斩首虏万八千级诸禁锢及有过者咸蒙厚赏得免减罪今大将军复克获斩首虏万九千级受爵赏而欲移卖者无所流貤其议为令有司奏请置武功赏官以宠战士　按功臣表张骞以校尉从大将军击匈奴知道水及前使绝国大夏三月封为博望侯元狩二年坐罪免郝贤以上谷太守四从大将军击匈奴首虏千级以上五月封为众利侯食邑千一百户元狩二年坐罪免　按外戚恩泽侯表霍去病以校尉击匈奴四月封为冠军侯后以将军破祁连迎昆邪王益封皇后姊子七年薨谥景桓侯子嬗嗣亡后元狩元年夏赐中二千石爵右庶长秋封王援訾为潦侯按汉书武帝本纪元狩元年夏四月丁卯赐中二千石爵右庶长　按功臣表王援訾以匈奴王降七月封为潦侯食邑五百六十户二年薨谥悼侯亡后元狩二年封赵破奴等为通侯按汉书武帝本纪不载　按功臣表赵破奴以司马再从骠骑将军击匈奴得两王千骑正月封为从票侯食邑二千户元鼎五年坐酎金免元封三年以匈奴河将军击楼兰封浞野侯太初二年以浚稽将军击匈奴为虏所获军没高不识以校尉从骠骑将军再击匈奴正月封为宜冠侯食邑一千一百户四年坐罪免仆朋以校尉从骠骑将军再出击匈奴得王二月封为辉渠侯后从骠骑将军虏五王益封八年薨谥忠侯子雷电嗣延和三年击匈奴没呼毒尼以匈奴王降六月封为下摩侯食邑七百户九年薨子伊即轩嗣元狩三年封萧何曾孙庆及昆邪等为通侯
按汉书武帝本纪三年夏五月封故相国萧何曾孙庆为列侯　按功臣表昆邪以匈奴昆邪王将众十万降七月封为湿阴侯食邑万户四月薨谥定侯子苏嗣应疕以匈奴王降七月封为辉渠侯元鼎三年薨谥慎侯亡后乌黎以匈奴右王与浑邪降七月封为河綦侯食邑六百户六年薨谥康侯子余利鞮嗣稠雕以匈奴大当户与浑邪降七月封为常乐侯食邑五百七十户十八年薨子广汉嗣亡后
注
师古曰当户匈奴官名也
元狩四年封路博德等为通侯
按汉书武帝本纪不载　按功臣表路博德以右北平太守从骠骑将军击左王得重会期虏首万二千七百人六月封为邳离侯食邑千六百户太初元年坐罪免
注
师古曰得重得辎重也会期不失期也
卫山以北地都尉从骠骑将军击匈奴得王六月封为义阳侯食邑千一百户太始四年坐罪病死复陆支以匈奴归义因执王从骠骑将军击左王以少破多捕虏三千一百六月封为杜侯食邑千三百户五年薨子偃嗣伊即轩以匈奴归义楼剸王从骠骑将军击左王手剑合六月封为众利侯食邑千一百户十四年薨子当时嗣敞屠洛以匈奴符离王降六月封为湘成侯食邑千八百户元鼎五年坐酎金免董舍吾以匈奴都尉降六月封为散侯食邑千一百户十七年薨子安汉嗣雕延年以匈奴王降六月封为臧马侯食邑八百七十户五年薨谥康侯亡后注
师古曰手剑合手用剑而合战也
元鼎四年封次公为膫侯
按汉书武帝本纪不载　按功臣表次公以匈奴归义王降六月封为膫侯食邑七百九十户五年坐酎金免元鼎五年列侯坐献黄金酎祭不如法夺爵封建德等为通侯按汉书武帝本纪元鼎五年秋九月列侯坐献黄金酎祭宗庙不如法夺爵者百六人　按功臣表建德以南越王兄越高昌侯三月封为术阳侯食邑三千户四年坐罪诛摎广德父乐以校尉击南越死事三月封广德为龙侯食邑六百七十户六年坐酎金免韩延年父千秋以校尉击南越死事三月封延年为成安侯食邑千三百八十户六年坐罪免渠复絫以属国大首渠击匈奴五月封为昆侯地节四年薨亡后驹几以属国骑击匈奴捕单于兄功五月封为骐侯食邑五百二十户薨子督嗣任破胡以属国都尉间出击匈奴将军絫絺缦等七月封为梁期侯薨子当千嗣太始四年坐罪国除　按外戚恩泽侯表石庆以丞相及父万石积行九月封为牧丘侯十年薨谥恬侯子德嗣元鼎六年封毕取等为通侯
按汉书武帝本纪不载　按功臣表毕取以南越将军降三月封为膫侯食邑五百一十户薨子奉义嗣杨仆以楼船将军击南越摧锋却敌三月封为将梁侯元封四年坐罪免揭阳定以南越揭阳令汉兵至降三月封为安道侯食邑六百户薨子当时嗣赵光以南越苍梧王闻汉兵至降四月封为随桃侯食邑三千户薨谥顷侯子昌乐嗣监居翁以南越桂林监闻汉兵破番禺谕瓯骆民四十余万降五月封为湘成侯食邑八百三十户薨子益昌嗣苏弘以伏波司马得南越王建德七月封为海常侯太初元年薨谥严侯亡后元封元年封吴阳等为通侯
按汉书武帝本纪不载　按功臣表吴阳以故东越衍侯佐繇王功正月封为外石侯食邑千户九年薨子首嗣黄同以故瓯骆左将斩西干王功四月封为下鄜侯食邑七百户薨子奉汉嗣刘福以校尉从横海将军击南越正月封为缭嫈侯二年有&#免辕终古以军卒斩东越徇北将军闰月封为蓹儿侯六年薨谥严侯亡后建成以故东越建成侯与繇王斩余善闰月封为开陵侯食邑二千户薨子禄嗣孙都以南越郎汉军破番禺为伏波得南越相吕嘉闰月封为临蔡侯食邑千户薨子襄嗣居股以故东越繇王斩东越王余善闰月封为东城侯食邑万户延和三年坐罪要斩多军以东越将军汉兵至弃军降封为无锡侯食邑千户子卯嗣喜以父弃故南海太守汉兵至以越邑降封喜为涉都侯食邑二千四十户太初二年薨亡后元封三年封王唊等为通侯
按汉书武帝本纪不载　按功臣表王唊以朝鲜将汉兵至降四月封为平州侯食邑千四百八十户四年薨亡后韩陶以朝鲜相将汉兵围之降四月封为荻苴侯食邑五百四十户延和二年薨封终身不得嗣
注
师古曰为相而将朝鲜兵
参以朝鲜尼溪相使人杀其王右渠降六月封为澅清侯食邑千户天汉二年坐罪下狱死元封四年封稽谷姑等为通侯
按汉书武帝本纪不载　按功臣表稽谷姑以小月氏右苴王将众降十一月封为騠兹侯食邑千九百户太初元年薨亡后王恢以故中郎将将兵捕得车师王正月封为浩侯一月坐罪免杆者以小月氏王将军众千骑降正月封为瓡讘侯食邑七百六十户二年薨子胜嗣张以朝鲜王子汉兵围朝鲜降三月封为几侯六年使朝鲜谋反格死最以父朝鲜相路人汉兵至首先降道死三月封最为涅阳侯太初元年薨谥康侯亡后太初四年封李广利赵弟二人为通侯
按汉书武帝本纪不载　按功臣表李广利以贰师将军击大宛斩王四月封为海西侯食邑八千户延和三年击匈奴兵败降赵弟以贰师将军骑士斩郁成王首四月封为新畤侯太始三年有罪免
注
师古曰郁成西域国名也
太始三年封续相如成娩为通侯（
按表成娩不知封年而又附于此年
　姑录于此）

按汉书武帝本纪不载　按功臣表续相如以使西域发外王子弟诛斩扶乐王首虏二千五百人五月封为承父侯食邑千百五十户延和四年坐罪要斩成娩以故匈奴介和王将兵击车师封为开陵侯不得封年薨子顺嗣征和二年封商丘成等为通侯
按汉书武帝本纪不载　按功臣表商丘成以大鸿胪击卫太子力战亡它意七月封为秺侯食邑二千一百二十户后二年坐罪自杀莽通以侍郎发兵击反者七月封为重合侯食邑四千八百七十户后二年坐谋反要斩景建以长安大夫从莽通共杀如侯得少傅石德七月封为德侯食邑三千七百三十五户后二年坐谋反要斩张富昌以山阳卒与李寿共得卫太子九月封为题侯食邑八百五十八户后二年为人所贼杀李寿以新安令史得卫太子九月封为邘侯食邑一百五十户三年坐罪诛江喜以圉啬夫捕反者故城父令公孙勇十一月封为轑阳侯食邑千一百二十户薨子仁嗣魏不害以圉守尉捕反者淮阳胡倩侯十一月封为当涂侯子圣与议定策益封食邑二千二百户薨谥康侯子圣嗣苏昌以圉小史捕反者故越王子邹起十一月封为蒲侯食邑千二十六户坐罪为民征和四年封孙王为丞父侯
按汉书武帝本纪不载　按功臣表孙王以告反者太原白义等三月封为丞父侯食邑千一百五十户始元元年坐罪赦免昭帝始元二年封霍光上官桀金日磾为侯
按汉书昭帝本纪始元二年春正月大将军霍光左将军上官桀皆以前捕斩反虏重合侯马通功封光为博陆侯桀为安阳侯　按功臣表金日磾以驸马都尉发觉侍中莽何罗反封为秺侯食邑二千二百一十八户一日薨子赏嗣　按外戚恩泽侯表霍光以奉车都尉捕反者莽何罗正月封为博陆侯食邑二千三百五十户后以大将军益封万七千二百户十七年薨谥宣成侯子禹嗣上官桀以骑都尉捕反者莽何罗正月封为安阳侯食邑二千三百户女孙为皇后元凤元年反诛始元六年立毋波为钩町王赐广明爵关内侯按汉书昭帝本纪六年秋七月诏曰钩町侯毋波率其君长人民击反者斩首捕虏有功其立毋波为钩町王大鸿胪广明将率有功赐爵关内侯食邑元凤元年封杜延年等为侯按汉书昭帝本纪元凤元年冬十月诏曰左将军安阳侯桀骠骑将军桑落侯安御史大夫弘羊皆数以言蔷矸辅政大将军不听而怀怨望与燕王通谋置驿往来相约结燕王遣寿西长孙纵之等赂遗长公主丁外人谒者杜延年大将军长史公孙遗等交通私书共谋令长公主置酒伏兵杀大将军光征立燕王为天子大逆毋道故稻田使者燕仓先发觉以告大司农敞敞告谏大夫延年延年以闻丞相征事任宫手捕斩桀丞相少史王寿诱将安入府门皆已伏诛吏民得以安封延年仓宫寿皆为列侯
注
苏林曰寿西姓也长名也孙姓纵之名服虔曰　外人主之所幸也师古曰此杜延年别自一人下　谏大夫杜周之子敞杨敞也按功臣表杜延年以谏大夫告左将军等反七月封为建平侯食邑二千户以太仆与大将军先定策益封二千三百六十户二十八年薨谥敬侯子缓嗣燕仓以假稻田使者先发觉左将军桀等反谋告大司农敞七月封为宜城侯子安削户六百定食邑七百户六年薨谥戴侯子安嗣任宫以故丞相征事手捕反者左将军桀七月封为弋阳侯食邑九百一十五户三十三年薨谥节侯子千秋嗣王山寿以丞相少史诱反者车骑将军安入丞相府七月封为商利侯食邑九百一十五户元康元年坐罪国除元凤三年封郭忠为成安侯
按汉书昭帝本纪不载　按功臣表郭忠以张掖属国都尉匈奴入寇与战斩黎汗王二月封为成安侯食邑七百二十四户七年薨谥严侯子迁嗣元凤四年封范明友等为侯
按汉书昭帝本纪四年夏四月诏曰度辽将军范明友前以羌骑校尉将羌王侯君长以下击益州反虏后复率击武都反氐今破乌桓斩虏获生有功其封明友为平陵侯平乐监傅介子持节使诛斩楼兰王安归首县北阙封义阳侯　按功臣表范明友以校尉击反氐后以将军击乌桓获王虏首六千二百七月封为平陵侯与大将军光定策益封凡二千九百二十户地节四年坐谋反诛傅介子以平乐厩监使诛楼兰王斩首七月封为义阳侯食邑七百五十九户元康元年薨嗣子有罪不得代　按外戚恩泽侯表王欣以丞相二月封为宜春侯子谭与大将军光定策益封坐法削户五百定六百八户二年薨谥敬侯子谭嗣元凤六年封张安世阳敞为通侯
