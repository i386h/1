<!-- { "loadSidebar": true } -->
　勋爵部艺文三
　　加齐王九锡策文　　　　　北齐魏收于戏敬听朕命夫唯天为大列晷宿而垂象谓地盖厚疏川岳以阜物所以四时代序万类骈罗庶品得性群形不夭然则皇王统历深视高居拱默垂衣寄成师相此则夏伯殷尹竭其股肱周成汉昭无为而治顷者天下多难国命如旒则我建国之业将坠于地齐献武王奋迅风云大济艰危爰翼朕躬国为再造经营庶土以至勤忧及文襄承构愈广前业康邦夷难道格穹苍王纵德应期千龄一出惟几惟深乃神乃圣大崇霸德实广相猷虽冥功妙实藐绝言象摽声示迹典礼宜宣今申后命其敬虚受王抟风初举建旟上地庇民立政时雨滂流下识廉耻仁加水陆移风易俗自齐变鲁此王之功也仍摄天台总参戎律策出若神威行朔土引弓窜迹松塞无烟此又王之功也逮光统前绪持衡匡合华戎混一风海调夷日月光华天地清晏声接响随无思不偃此又王之功也逖矣炎方逋违正朔怀文耀武授略申规淮楚连城漼然桑落此又王之功也关岘衿带跨蹑萧条肠胃之地岳立鸱跱偏师纔指涣同冰散此又王之功也晋熙之所险薄江雷迥隔声教迷方未改命将鞠旅覆其巢穴威略风腾倾慑南海此又王之功也群蛮跋扈世绝南疆摇荡边陲亟为尘梗怀德畏威向风请顺倾陬尽落其至如云此又王之功也胡人别种延蔓山谷酋渠万旅广袤千里凭险不恭恣其桀黠有乐淳风相携叩款粟帛之调王府充积此又王之功也茫茫涉海世敌诸华风行鸟逝倏来忽往既饮醇醪附同胶漆毡裘委仞奇兽衔尾此又王之功也秦川尚阻作我仇雠爰挹椒兰飞书请好天动其衷辞卑礼厚区宇乂宁遐迩毕至此又王之功也江阴告祸民无适归萧宗子弟尚相投庇如鸟还山犹川赴海荆江十部俄而献割乘此会也将混来方此又王之功也天平地成率土咸茂祯符显见史不停笔既连百木兼呈九尾素过秦雀苍比周乌此又王之功也搜扬管库衣冠获序礼云乐云销沉俱振轻傜彻赋矜狱宽刑大信外彰深仁远洽此又王之功也王有安日下之大勋加以表光明之盛德宣赞洪猷以左右朕言昔旦奭外分毛毕入佐出内之任王宜总之人谋鬼谋两仪协契锡命之行义申公道以王践律蹈礼轨物苍生元首安志率心归道是以锡王大路戎路各一元牡二驷王深重民天唯本是务衣食之用荣辱所由是用锡王衮冕之服赤舄副焉王深广惠和易调风化神祗且格功德可象是用锡王轩悬之乐六佾之舞王风声振赫九域咸绥远人率俾&#走委赆是用锡王朱户以居王求贤选众草莱以尽陈力就列罔非其人是用锡王纳陛以登王英图猛概抑扬千品毅然之节肃是非违是用锡王武贲之士三百人王兴亡所系制极幽显&#行天讨罪人咸得是用锡王鈇钺各一王鹰扬豹变实扶下土狼顾鸱张罔不弹射是用锡王彤弓一彤矢百卢弓十卢矢千王孝弟之至通于神明率民兴行感达区宇是用锡王秬鬯一卣珪瓒副焉往钦哉其祗顺往册保弼皇家用终尔休德对扬我太祖之显命　　上庸公陆腾勒功碑　　　　北周王褒在昔洞庭彭蠡三苖有远窜之君太室阳城九州无同姓之国是知周卫设险所务非山川河岳作固所宝惟休德至于三峡蹇产九折峥嵘高峰寻云深谷无景秦开汉闭虽阻荷戟之虞魏塞晋通终因束马之利我大周开辟宇宙混同文轨御六气于天枢顿八纮于地络彭濮未恭邛笮不讨外凭剑道之难内负铜梁之厄大将军上庸公仗国威灵奉辞伐罪长戟万队巨舰千舳板楯酋豪斯褕君长历稔逋寇累代稽诛廓清江源荡涤巴濮若夫荆门千里蜀置永安之宫巴水三回吴阻夷陵之县巫峡使君之滩沦波洽没建平督邮之道栈径威纡路阻蛮陬途横夷落擅强专险轻法侮吏天子爰诏有司公奉天讨星言载途指日遄迈册授公大将军信州剌史韩信召拜军中致设坛之礼卫青出征临河闻后距之令夫锺鼎大礼之器昭德必书金石不朽之质庸勋斯树某等乃建碑于某地敢作颂云遐观命氏眇求世禄龙图纪河鸿渐于陆霸楚传姓命吴启族君子笃生降灵惟岳朝阳擢彩荆山曜璞巴庸自擅彭濮称王南泊僰道西通夜郎内凭玉垒外阻铜梁介视荒服斗绝边疆赫赫南仲堂堂方叔天子命我遐征越逐窦氏车骑去病冠军封山刊石镌铭刻勋远隔年代悬感风云盛德必纪千载斯文　　请功臣袭封表　　　　　　　　庾信臣闻以法施民必传祀典以劳定国必有承家孙叔敖祭酹无闻有伤良相汝叔齐裔嗣绝没实贬贤臣谨案大统十六年格先有封爵死于王事绝嗣者听以支子继袭非死王事不许承封前牒五等功臣皆是勤劳王室身当患难扞御灾祸翼赞大猷一日遇疾身捐馆舍不幸无嗣享祀便绝于礼则不足于义则有伤未求上林之猎已削其侯不服襜褕之衣先除其国伏惟皇帝崇德旌庸兴亡继绝闻鼓鼙而思将帅画云台而念旧臣岂有功存社稷而无后可守事尽忠贞而无祠可祭周于藩屏为约事在世功汉以山河为誓义存长久臣闻存人之国大于救人之灾立人之后重于封人之墓窃以殷朝继及无废小宗周室兴亡贵存身后绍高密者累叶岂专邓禹之正裔嗣平阳者重世何必曹参之嫡孙愚谓生有其劳死非王事虽在支庶&#听承袭幸使伯有之魂不能为厉若敖之鬼庶其无馁而幽显对扬人神咫尺　　为周帝加隋王九锡诏　　　隋李德林天大地大合其德者圣人一阴一阳调其气者上宰所以降神载挺陶铸群生代苍苍之工成巍巍之业假黄钺使持节大丞相都督内外诸军事上柱国大冢宰隋国公应百代之期当千龄之运家隆台鼎之盛门有翊赞之勤心同伊尹必致尧舜情类孔丘宪章文武爰初入仕风流映世公卿仰其轨物搢绅谓为师表入处禁闱出居藩政芳猷茂绩问望弥远住平东夏人情未安燕南赵北实为天府拥节杖旄任当连率柔之以德导之以礼畏之若神仰之若日芳风美迹歌颂独存淮海榛芜多历年代作镇南鄙选众惟贤威震殊俗化行黔首任掌钩陈职司邦政国之大事朝寄更深銮驾巡游留台务广周公陕西之任仅可为伦汉臣关内之重未足相况及天崩地坼先帝升遐朕以眇年奄经荼毒亲受顾命保乂皇家奸人乘隙潜图宗社无君之意已成窃发之期有日英规潜运大略川回匡国庇民罪人斯得两河遘乱三魏称兵半天之下汹汹鼎沸祖宗之基已虑生人之命将怠安陆作衅南通吴越蜂飞虿聚江汉骚然巴蜀鸱张翻将问鼎秦涂更阻汉门重闭筹画帷帐建出师车诸将禀其谋壮士感其义不违时日咸得清荡九功远被七德允谐百僚师师四门穆穆光景照临之地风云去来之所允武允文幽明同德骤山骤水遐迩归心使朕继踵上皇无为以治声高宇宙道格天壤伊尹辅殷霍光助汉方之蔑如也昔营丘曲阜地多诸国重耳小白锡用殊礼萧何优赞拜之仪番君越公侯之爵姬刘以降代有令谟宜崇典礼宪章自昔可授相国总百揆去都督内外诸军事大冢宰之号进公爵为王以隋州之崇业郧州之安陆城阳温州之宜人应州之平靖上明顺州之淮南士州之永川昌州之广昌安昌申州之义阳淮安息州之新蔡建安豫州之汝南临　广宁初安蔡州之蔡阳郢州之汉东二十郡为隋国剑履上殿入朝不趋赞拜不名备九锡之礼加玺绶远游冠相国印绿綟绶位在诸侯王上隋国置丞相已下一依旧式　　九锡第二诏　　　　　　　　　前人伊周作辅不辞殊礼之锡桓文为霸允应异物之典所以表格天之勋彰不代之业相国隋王前加典策式昭大礼固守谦光丝言未綍宜申显命一如往旨王功必先人赏存后己退让为本诚乖朕意宜命百辟尽诣王宫众心克感必念允纳如有表奏勿复以闻　　凌烟阁勋臣赞二十二首
并
序
唐吕温
　我二后受成命抚兴运轧坤轴撼干枢鼓元气而　雷域中腾百川而雨天下云收雨霁如再开辟荡　荡与太极同功贞观十七年太宗以功成理定秉　为而不有之道让德于祖考推劳于群臣念匡济　于艰难感风雨于畴昔所以摅之无穷乃诏有司　拟其形容图画于凌烟阁者二十有四人盖象乎　二十四气之佐天生物茂昭勋德也昔者尧以九　官致理周以十乱反正高皇以三杰祚汉光武以　二十八将中兴若夫错综勋贤牢笼今古雄四代　而高视者其惟圣唐乎至若唐莒公刘渝公之伦　探元符建帝图首戴神尧举晋阳而活天下此则　大禹之拯溺也魏郑公以致君为己任谏若不及　謇謇左右秉心宣猷此则咎繇之扬言也虞永兴　紏合群儒旁求百代明备王礼克谐帝乐使我大　国焕乎其有文章此则夷夔之制作也长孙赵公　举大义除二凶安宗庙定社稷以振我丕赫无疆　之休此则周公之匡救也英卫受天勇智雄武佐　圣鼓行海内麾定四方此则太公之鹰扬也房杜　元机朗识并运帷幄神发响效成天功此则萧　何之指纵子房之决胜也尉迟秦程刚毅木讷气　镇三军力摧大敌匹马孤剑为王前驱此则吴汉　之朴忠贾复之雄勇也其余皆榱栋殊材黼黻异　制俦诸古烈罔有惭德皇王之业于斯为盛其始　也文为经武为纬智斯作忠斯述其末也大不逼　小不遏退者全来者达控而纵之使自用之推而　引之使自尽之不设笼槛以观寥廓之致不顿缰　锁以极权奇之变执一德而众力展悬大信而群　情竭高祖聚之以义太宗用之以道高宗终之以　仁传圣万代享其功利此非盛欤昔陆机袁宏为　晋人而歌功于汉魏作者犹或称之况乎游圣代　观国光目睨凌烟而颂声不作温不揣贱劣有亹　然之志辄尽所蓄各为赞一章上以见王业之艰　难中以明圣贤之相须次以朗前哲之光韵末以　耸后人之盛节侯君集张亮负勋跋扈自陷大逆　敢没其名用彰天罚庶使伐劳怀贰者知惧春秋　之义异姓为后故以河间元王为赞首云太极构天本由一气大人创业资我族类堂堂河间仁勇是经遹骏有声为唐宗英暴隋天亡群盗猖狂我伐用张时惟哲王武有烈光为爪牙肺肠经纶八方自南徂东晏海澄江使我父帝天下化家为邦用竭尔力宠臻其极言不伐色不德以逊以默柔嘉惟则佐高祖建大绩如周旦奭与太宗守大成如汉间平宜君宜王盘石无疆河间
王孝恭

梁公先觉龙卧待君长彗流光扫天布新义师雷兴公跃其鳞杖策千里来排帝阍婉婉梁公实懿实聪实光实融羽翼义忠若鸾若鸿大风动地儒服从容静运胸中弛张折冲左右太宗夷屯廓蒙定高祖功功告武成翊开太平我虽忘劳时靡有争网罗遗贤推毂群英玉不韬光兰无沉馨飞鸿出冥振鹭在庭济济多士太宗以宁太宗宁矣公无事矣阙衮有补惟仲山甫经营四方方叔召虎大邦钧轴至则委汝闲居台辅撝默自处亦莫敢余侮高朗令终于呼梁公房梁
公元龄

穆穆莱公奇资粹灵蕴元和气为大国桢乘时能恢唐室天开故人相携直上泰阶更为阴阳迭作日月佐明四海赞育万物二人同心王度是钦如玉如金德音愔愔万有千古永称房杜如周申甫杜莱
公如晦

堂堂魏公崇节大志乔干直耸摩天自致遭风云时得霸王器一言委质有死无二抚我则后各尽其志浮沉变通吾道不穷龙战既息皇建其极俾补职其绳则直谔谔嶷嶷危言正色保太宗德弼违替否日月不蚀黜汉霸杂行周王道人或有言秉德不挠礼兴乐崇德洽道丰保合太和昭明有融起四年中复三代风言出化成神哉厥功尹躬佐商有耻于汤公以其心匡饬圣唐为唐宗臣致唐无疆致唐无疆永式万邦魏郑
公征

