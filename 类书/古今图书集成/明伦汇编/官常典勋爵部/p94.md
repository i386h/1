<!-- { "loadSidebar": true } -->
慎靓王二年诸侯伐秦秦出兵迎之皆败走义渠袭秦大败秦师按战国策义渠君之魏公孙衍谓义渠君曰道远臣不得复过矣请谒事情义渠君曰愿闻之对曰中国无事于秦则秦且烧&#获君之国中国为有事于秦则秦且轻使重币而事君之国也义渠君曰谨闻令居无几何五国伐秦陈轸谓秦王曰义渠君蛮夷之贤君王不如赂之以抚其心秦王曰善因以文绣千匹好女百人遗义渠君义渠君致群臣而谋曰此乃公孙衍之所谓也因起兵袭秦大败秦人于李帛之下按史记秦本纪惠文君七年乐池相秦韩赵魏燕齐帅匈奴共攻秦秦使庶长疾与战修鱼虏其将申差败赵公子渴韩太子奂斩首八万二千慎靓王三年魏请成于秦张仪复相秦
按史记秦本纪惠文君八年张仪复相秦
按通鉴纲目张仪说魏王曰梁地方不至千里卒不过三十万地四平无名山大川之限卒戍四境者不下十万梁之地势固战场也夫诸侯之约从盟洹水之上结为兄弟以相坚也今亲兄弟同父母尚有争钱财相杀伤而欲恃反复苏秦之余谋其不可成亦明矣大王不事秦秦下兵攻河外据卷衍酸枣劫卫取阳晋则赵不南梁不北而从道绝矣大王之国虽欲无危不可得也魏王乃倍从约而因仪以请成于秦仪归复相秦慎靓王五年秦伐蜀取之伐取赵中都西阳
按战国策司马错与张仪争论于秦惠王前司马错欲伐蜀张仪曰不如伐韩王曰请闻其说对曰亲魏善楚下兵三川塞轘辕缑氏之口当屯留之道魏绝南阳楚临南郑秦攻新城宜阳以临二周之郊诛周主之罪侵楚魏之地周自知不救九鼎宝器必出据九鼎按图籍挟天子以令天下天下莫敢不听此王业也今夫蜀西僻之国而戎狄之长也敝名劳众不足以成名得其地不足以为利臣闻争名者于朝争利者于市今三川周室天下之市朝也而王不争焉顾争于戎狄去王业远矣司马错曰不然臣闻之欲富国者务广其地欲强兵者务富其民欲王者务博其德三资者备而王随之矣今王之地小民贫故臣愿从事于易夫蜀西僻之国也而戎狄之长也而有桀纣之乱以秦攻之辟如使豺狼逐群羊也取其地足以广国也得其财足以富民缮兵不伤众而彼已服矣故拔一国而天下不以为暴利尽四海诸侯不以为贪是我一举而名实两附而又有禁暴正乱之名今攻韩劫天子劫天子恶名也而未必利也又有不义之名而攻天下之所不欲危臣请谒其故周天下之宗室也韩周之与国也周自知失九鼎韩自知亡三川则必将二国并力合谋以因于齐赵而求解乎楚魏以鼎与楚以地与魏王不能禁此臣所谓危不如伐蜀之完也惠王曰善寡人听子卒起兵伐蜀十月取之遂定蜀蜀主更号为侯而使陈庄相蜀蜀既属秦益强富厚轻诸侯按史记秦本纪惠文君九年司马错伐蜀灭之伐取赵中都西阳慎靓王六年秦侵义渠伐魏又败韩师而质其太子仓按史记秦本纪惠文君十年韩太子仓来质伐取韩石章伐败赵将泥伐取义渠二十五城赧王元年魏焦降秦大败韩师于岸门封公子通于蜀按史记秦本纪惠文君十一年里疾攻魏焦降之败韩岸门斩首万其将犀首走公子通封于蜀按通鉴纲目赧王元年秦伐魏取曲沃又败韩师于岸门赧王二年秦梁会于临晋秦伐赵楚屈&#伐秦按战国策齐助楚攻秦取曲沃其后秦欲伐齐齐楚之交善惠王患之谓张仪曰吾欲伐齐齐楚方欢子为寡人谋之奈何张仪曰王其为臣约车并币臣请试之张仪南见楚王曰敝邑之王所说甚者无大大王唯仪之所甚愿为臣者亦无大大王敝邑之王所甚憎者无大齐王唯仪之所甚憎者亦无大齐王今齐王之罪其于敝邑之王甚厚敝邑欲伐之而大国与之欢是以敝邑之王不得事令而仪不得为臣也大王苟能闭关绝齐臣请使秦王献商于之地方六百里若此齐必弱齐弱则必为王役矣则是北弱齐西德于秦而私商于之地以为利也则此一计而三利俱至楚王大悦宣言于朝廷曰不谷得商于之地方六百里群臣闻见者毕贺陈轸后见独不贺楚王曰不谷不烦一兵不伤一人而得商于之地六百里寡人自以为智矣诸士大夫皆贺子独不贺何也陈轸对曰臣见商于之地不可得而患必至也故不敢妄贺王曰何也对曰夫秦所以重王者以王有齐也今地未可得而齐先绝是楚孤也秦又何重孤国且先出地绝齐秦计必弗为也先绝齐后责地且必受欺于张仪受欺于张仪王必惋之是西生秦患北绝齐交则两国兵必至矣楚王不听曰吾事善矣子其弥口无言以待吾事楚王使人绝齐使者未来又重绝之张仪反秦使人使齐齐秦之交阴合楚因使一将军受地于秦张仪至称病不朝楚王曰张子以寡人不绝齐乎乃使勇士往詈齐王张仪知楚绝齐也乃出见使者曰从某至某广从六里使者曰臣闻六百里不闻六里仪曰仪固以小人安得六百里使者反报楚王楚王大怒欲兴师伐秦陈轸曰臣可以言乎王曰可矣轸曰伐秦非计也王不如赂之一名都与之伐齐是我亡于秦而取偿于齐也楚国不尚全事王今已绝齐而责欺于秦是吾合齐秦之交也国必大伤楚王不听遂举兵伐秦按史记秦本纪惠文君十二年王与梁王会临晋庶长疾攻赵虏赵将庄按通鉴纲目赧王二年秦伐赵楚屈&#伐秦赧王三年秦大败楚师于丹阳取汉中复袭秦又大败于蓝田楚求和于秦按史记秦本纪惠文君十三年庶长章击楚于丹阳虏其将屈&#斩首八万又攻楚汉中取地六百里置汉中郡楚围雍氏秦使庶长疾助韩而东攻齐按通鉴纲目赧王三年秦大败楚师于丹阳虏屈&#遂取汉中楚袭秦又大败于蓝田韩魏袭楚楚割两城以和于秦赧王四年秦伐楚取召陵使张仪合五国连横以事秦王驷薨子荡立按史记秦本纪惠文君十四年伐楚取召陵丹犁臣蜀相壮杀蜀侯来降惠王卒子武王立韩魏齐楚越皆宾从按通鉴纲目秦惠王使告楚怀王请以武关之外易黔中地楚王曰不愿愿得张仪而献黔中仪请行秦王曰楚将甘心于子奈何仪曰秦强而楚弱大王在楚不宜敢取臣且臣善其嬖臣靳尚尚得事幸姬郑袖袖言王无不听者遂往楚王囚将杀之尚谓袖曰秦王甚爱张仪将以六县及美女赎之王重地尊秦秦女必贵而夫人斥矣于是袖日夜泣于王曰臣各为其主耳今杀仪秦必大怒妾请子母俱迁江南毋为秦所鱼肉也王乃赦仪而厚礼之仪因说曰夫为从者无异于驱群羊而攻猛虎不格明矣今王不事秦秦劫韩驱梁而攻楚则楚危矣又自巴蜀治船积粟浮岷江而下一日行三百余里不十日而距扦关扦关惊则黔中巫郡非王之有又举甲而出武关则北地绝秦之攻楚危难在三月之内而楚待诸侯之救在半岁之外此臣所为大王患也大王诚听臣请令秦楚长为兄弟之国楚王已得仪而重出地乃许之仪遂说韩王曰事秦攻楚以转祸而悦秦韩王许之仪归报秦封以六邑号武信君复使东说齐事秦齐王许之西说赵王与秦约为兄弟之国赵王许之北说燕王燕王请献常山之尾五城以和仪归报未至而惠王薨子武王立武王自为太子时不说仪诸侯闻之皆畔衡复合从
　勋爵部汇考二十九
　　周十五
　　秦三
赧王五年秦魏会于临晋诛蜀相壮伐义渠丹犁按史记秦本纪武王元年与魏惠王会临晋诛蜀相壮张仪魏章皆东出之魏伐义渠丹犁赧王六年秦初置左右丞相
按史记秦本纪武王二年初置丞相里疾甘茂为左右丞相赧王七年秦韩会于临晋伐韩宜阳
按史记秦本纪武王三年与韩襄王会临晋外武王谓甘茂曰寡人欲容车通三川窥周室死不恨矣其秋使甘茂庶长封伐宜阳赧王八年秦拔宜阳魏太子朝于秦秦伯荡薨弟稷立以魏冉为将军按战国策秦武王谓甘茂曰寡人欲车通三川以窥周室而寡人死不朽乎甘茂对曰请之魏约伐韩王令向寿辅行甘茂至魏谓向寿子归告王曰魏听臣矣然愿王勿攻也事成尽以为子功向寿归以告王王迎甘茂于息壤甘茂至王问其故对曰宜阳大县也上党南阳积之久矣名为县其实郡也今王倍数险行数千里而攻之难矣臣闻张仪西并巴蜀之地北取西河之外南取上庸天下不以为多张仪而贤先王魏文侯令乐羊将攻中山三年而拔之乐羊反而语功文侯示之谤书一箧乐羊再拜稽首曰此非臣之功主君之力也今臣羇旅之臣也樗里疾公孙衍二人者挟韩而议王必听之是王欺魏而臣受公仲朋之怨也昔者曾子处费费人有与曾子同名族者而杀人人告曾子母曰曾参杀人曾子之母曰吾子不杀人织自若有顷焉人又曰曾参杀人其母尚织自若也顷之一人又告之曰曾参杀人其母惧投杼逾墙而走夫以曾参之贤与母之信也而三人疑之则慈母不能信也今臣之贤不及曾子而王之信臣又未若曾子之母也疑臣者不适三人臣恐王为臣之投杼也王曰寡人不听也请与子盟于是与之盟于息壤果攻宜阳五月而不能拔也樗里疾公孙衍二人在争之王王将听之召甘茂而告之甘茂对曰息壤在彼王曰有之因悉起兵复使甘茂攻之遂拔宜阳　宜阳之役冯章谓秦王曰不拔宜阳韩楚乘吾敝国必危矣不如许楚汉中以欢之楚欢而不进韩必孤无奈秦何矣王曰善果使冯章许楚汉中而拔宜阳楚王以其言责汉中于冯章冯章谓秦王曰王逐亡臣因为楚王曰寡人固无他而许楚王甘茂攻宜阳三鼓之而卒不上秦之右将有尉对曰公不论兵必大困甘茂曰我羇旅而得相秦者我以宜阳饵王今攻宜阳而不拔公孙衍樗里疾挫我于内而公仲以韩穷我于外是无伐之日已请明日鼓之而不可下因以宜阳之郭为墓于是出私金以益公赏明日鼓之而宜阳拔　宜阳未得秦死伤者众甘茂欲息兵左成谓甘茂曰公内攻于樗里疾公孙衍而外与韩朋为怨今公用兵无功公必穷矣公不如进兵攻宜阳宜阳拔则公之功多矣是樗里疾公孙衍无事也秦众尽怨之深矣　宜阳之役楚畔秦而合于韩秦王惧甘茂曰楚虽合韩不为韩氏先战韩亦恐战而楚有变其后韩楚必相御也楚言与韩而不余怨于秦臣是以知其御也　宜阳之役杨达谓公孙显曰请为公以五万攻西周得之是以九鼎抑甘茂也不然秦攻西周天下恶之其救韩必疾则茂事败矣秦王语甘茂曰楚客来使者多健与寡人争辞寡人数穷焉为之奈何甘茂对曰王勿患也其健者来使则王勿听其事其需弱者来使则王必听之然则需弱者用而健者不用矣王因而制之按史记秦本纪武王四年拔宜阳斩首六万涉河城武遂魏太子来朝武王有力好戏力士任鄙乌获孟说皆至大官王与孟说举鼎绝膑八月武王死族孟说武王取魏女为后无子立异母弟是为昭襄王昭襄王母楚人姓氏号宣太后武王死时昭襄王为质于燕燕人送归得立按通鉴纲目赧王八年秦拔宜阳秦君卒弟稷立母氏治国事以舅魏冉为将军赧王九年秦以严君疾为相甘茂罢赵略中山遣使约秦按史记秦本纪昭襄王元年严君疾为相甘茂出之魏按通鉴纲目赧王九年赵君略中山及胡地遣使约秦韩楚魏齐并致胡兵赧王十年秦魏冉弒惠文后出悼武后归于魏秦王逆妇于楚按史记秦本纪昭襄王二年庶长壮与大臣诸侯公子为逆皆诛及惠文后皆不得良死悼武王后出归魏　按楚世家怀王二十四年倍齐而合秦秦昭王初立乃厚赂于楚楚往迎归按通鉴纲目赧王十年秦魏冉弒其君之嫡母出其故君之妃归于魏赧王十一年秦王冠秦楚会于黄棘复与楚上庸按史记秦本纪昭襄王三年王冠与楚王会黄棘与楚上庸赧王十二年秦取魏三邑韩一邑楚太子横入质于秦按史记秦本纪昭襄王四年取蒲&#
