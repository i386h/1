<!-- { "loadSidebar": true } -->
通志曰文王即位之八年六月寝疾五日而地　震东西南北不出郊圻有司曰地震为人主也群　臣皆恐欲跅其城以移之文王曰天之见妖以罚　有罪我若有罪若何逃罚率德改行其可免乎于　是谨其礼秩皮革以交诸侯饬其辞令币帛以礼　俊士颁其爵级田畴以赏有功未几疾愈帝乙二十三祀西伯昌生子发
按诗经大雅天监在下有命既集文王初载天作之合在洽之阳在渭之涘文王嘉止大邦有子大邦有子俔天之妹文定厥祥亲迎于渭造舟为梁不显其光有命自天命此文王于周于京缵女维莘长子维行笃生武王保右命尔燮伐大商按通鉴前编帝乙二十三祀周西伯昌生子发目
通志曰太姒号文母文王治外文母治内文王　之业赖文母之助为多太姒生十子长伯邑考次　武王发次管叔鲜次周公旦次蔡叔度次曹叔振　铎次郕叔武次霍叔处次康叔封季曰聃季载又　有滕毛郜雍毕原丰郇八国皆文王子也　大纪　曰昌为世子娶于有莘氏曰太姒太姒不妒忌而　西伯有内行此德政之所以流行而风化之所以　大兴也帝乙二十四祀命西伯昌拒昆夷备玁狁
按通鉴前编云云

目
卫氏诗序曰文王之时西有昆夷之患北有玁　狁之难以天子之命命将帅遣戍役以守卫中国帝辛元祀王即位居殷命九侯周侯邘侯按竹书纪年云云
帝辛六祀西伯初禴于毕
按竹书纪年云云
帝辛十一祀囚西伯于羑里
按史记殷本纪纣以西伯昌九侯鄂侯为三公九侯有好女入之纣九侯女不&#淫纣怒杀之而醢九侯鄂侯争之强辨之疾并脯鄂侯西伯昌闻之窃叹崇侯知之以告纣纣囚西伯羑里　按周本纪崇侯虎谮西伯于殷纣曰西伯积善累德诸侯皆向之将不利于帝帝纣乃囚西伯于羑里按竹书纪年帝辛二十一年春正月诸侯朝周伯夷叔齐自孤竹归于周二十三年囚西伯于羑里按通鉴前编帝辛十有一祀醢九侯鄂侯谏脯之囚西伯于羑里帝辛十二祀周西伯演易于羑里
按通鉴前编云云
帝辛十三祀释西伯西伯献地除刑因命专征伐按史记殷本纪西伯之臣闳夭之徒求美女奇物善马以献纣纣乃赦西伯西伯出而献洛西之地以请除炮烙之刑纣乃许之赐弓矢斧钺使得征伐为西伯　按周本纪纣囚西伯于羑里闳夭之徒患之乃求有莘氏美女骊戎之文马有熊九驷他奇怪物因殷嬖臣费仲而献之纣纣大说曰此一物足以释西伯况其多乎乃赦西伯赐之弓矢斧钺使西伯得征伐曰谮西伯者崇侯虎也西伯乃献洛西之地以请纣去炮烙之刑纣许之按竹书纪年帝辛二十九年释西伯诸侯逆西伯归于程按通鉴前编帝辛十有三祀释西伯西伯因献洛西之地请除炮烙之刑从之遂赐西伯弓矢鈇钺使得专征伐
目
大纪曰周之臣子日夜忧惧谋救其君父者无　所不至竭国中珍宝良马使闳夭太颠来献诸侯　忧惧入见请昌盖是时西有昆夷之患北有玁狁　之难纣乃召昌释之因献洛西之地请除炮烙之　刑纣大喜许之赐之弓矢鈇钺使专征伐为西方　诸侯伯帝辛十四祀虞芮质成于周
按史记周本纪西伯阴行善诸侯皆来决平于是虞芮之人有狱不能决乃如周入界耕者皆让畔民俗皆让长虞芮之人未见西伯皆&#相谓曰西伯盖受命之君按通鉴前编帝辛十有四祀虞芮质成于周

目
诗传曰虞芮之君相与争田久而不平乃相与　朝周入其境则耕者让畔行者让路入其邑男女　异路班白者不提挈入其朝士让为大夫大夫让　为卿二国之君感而相谓曰我等小人不可以履　君子之庭乃相让以其所争之田为闲田而退天　下闻之而归者四十余国帝辛十五祀西伯伐犬戎得吕尚为师
按史记齐太公世家太公望吕尚者东海上人其先祖尝为四岳佐禹平水土甚有功虞夏之际封于吕或封于申姓姜氏从其封姓故曰吕尚吕尚盖尝穷困年老矣以渔钓奸周西伯西伯将出猎卜之曰所获非龙非&#非虎非罴所获乃霸王之辅于是周西伯猎果遇太公于渭之阳与语大说曰自吾先君太公曰当有圣人适周周以兴子真是耶吾太公望子久矣故号之曰太公望载与俱归立为师或曰太公博闻尝事纣纣无道去之游说诸侯无所遇而卒西归周西伯或曰吕尚处士隐海滨周西伯拘羑里散宜生闳夭素知而招吕尚吕尚亦曰吾闻西伯贤又善养老盍往焉三人者为西伯求美女奇物献之于纣以赎西伯西伯得以出反国言吕尚所以事周虽异要之为文武师周西伯昌之脱羑里归吕尚阴谋修德以倾政其事多兵权与奇计故后世之言兵及周之阴权皆宗太公为本谋周西伯政平及断虞芮之讼而诗人称西伯受命曰文王伐崇密须犬夷大作丰邑天下三分其二归周者太公之谋计居多按竹书纪年帝辛三十一年西伯治兵于毕得吕尚以为师按通鉴前编帝辛十五祀周西伯得吕尚立为师帝辛十六祀西伯伐密须遂都于程按诗经大雅帝谓文王无然畔援无然歆羡诞先登于岸密人不恭敢距大邦侵阮徂共王赫斯怒爰整其旅以按徂旅以笃周祜以对于天下依其在京侵自阮疆陟我高冈无矢我陵我陵我阿无饮我泉我泉我池度其鲜原居岐之阳在渭之将万邦之方下民之王按汲冢周书大匡解维周王宅程三年遭天之大荒作大匡以诏牧其方三州之侯咸率王乃召冢卿三老三吏大夫百执事之人朝于大庭问罢病之故政事之失刑罚之戾哀乐之尤宾客之盛用度之费及关市之征山林之匮田宅之荒沟渠之害怠堕之过骄顽之虐水旱之灾曰不谷不德政事不时国家罢病不能胥匡二三子尚助不谷官考厥职乡问其人因其耆老及其总害慎问其故无隐乃情及某日以告于庙有不用命有常不赦王既发命入食不举百官质方阙
不食饔及期日质明王麻衣以朝朝中无
采衣官考其职乡问其利因谋其灾旁匡于众无敢有违诘退骄顽方收不服慎惟怠墯什伍相保动劝游居事节时茂农夫任户户尽夫出农廪分乡乡命受粮程课物征躬竞比藏藏不粥籴籴不加均赋洒其币乡正保贷成年不偿信诚匡助以辅殖财财殖足食克赋为征数口以食食均有赋外食不赡开关通粮粮穷不转孤寡不废滞不转留戍城不留阙足
以守出旅分均驰车送逝旦夕运粮于是告四方游旅旁生忻通津济道宿所至如归币租轻乃作母以行其子易资贵贱以均游旅使无滞无粥熟无室市权内外以立均无蚤暮闾次均行众从积而勿阙以
罚助均无使之穷平均无乏利民不淫无播蔬无食种以数度多少省用祈而不宾祭服漱不制车不雕饰人不食肉畜不食谷国不乡射乐不墙合墙屋有补无作资农不败务非公卿不宾宾不过具哭不留日登降一等庶人不独葬伍有植送往迎来亦如之有不用命有常不违　程典解维三月既生魄文王合六州之侯奉勤于商商王用宗谗震怒无疆诸侯不娱逆诸文王文王弗忍乃作程典以命三忠曰助余体民无小不敬如毛在躬拔之痛无不省政失患作作而无备死亡不诫诫在往事备必慎备思地思地慎制思制慎人思人慎德德开开乃无患慎德必躬恕恕以明德德当天而慎下下为上贷力竞以让让德乃行慎下必翼上上中立而下比争省和而顺慎同携乃争和乃比比事无政无政无选无选民乃顽顽乃害上故选官以明训顽民乃顺慎守其教小大有度以备灾寇协其三族固其四援明其伍侯习其武诫依其山川通其舟车利其守务士大夫不杂于工商士之子不知义不可以长幼工不族居不足以给官族不乡别不可以入惠为上不明为下不顺无丑轻其行多其愚不习慎地必为之图以举其物物其善恶度其高下利其陂沟爱其农时修其等列务其土实差其施赋设得其宜宜协其务务应其趣慎用必爱工攻其材商通其材百物鸟兽鱼鳖无不顺时生穑省用不滥其度津不行火薮林不伐牛羊不尽齿不屠土劝不极美美不害用用乃思慎阙备
不敬不意多
阙
用寡立亲用胜怀远远格而迩安于
安思危于始思终于迩思备于远思近于老思行不备无违严戒按竹书纪年帝辛三十二年五星聚于房有赤鸟集于周社密人侵阮西伯帅师伐密三十三年密人降于周师遂迁于程王锡命西伯得专征伐按路史季历居程古公属焉季历再世而兴周文王因之按通鉴前编帝辛十有六祀西伯伐密须遂都于程目
通志曰初文王问太公孰可伐太公曰密须管　叔曰其君强明伐之不可太公曰先王伐逆不伐　顺伐险不伐易遂自阮徂共而及密须密须之人　自缚其君而归帝辛十七祀西伯伐耆
按通鉴前编云云
帝辛十八祀西伯伐邘
按通鉴前编云云
帝辛十九祀西伯伐崇徙都于丰作灵台
按诗经大雅皇矣篇帝谓文王予怀明德不大声以色不长夏以革不识不知顺帝之则帝谓文王询尔仇方同尔兄弟以尔钩援与尔临冲以伐崇墉临冲闲闲崇墉言言执讯连连攸馘安安是类是禡是致是附四方以无侮临冲茀茀崇墉仡仡是伐是肆是绝是忽四方以无拂　按灵台篇经始灵台经之营之庶民攻之不日成之经始勿亟庶民子来王在灵囿鹿攸伏鹿濯濯白鸟翯翯王在灵沼于牣鱼跃虡业维枞贲鼓维镛于论鼓钟于乐辟廱于论鼓钟于乐辟廱鼍鼓逢逢瞍奏公
大
全
丰城朱氏曰言辟廱之教育而必言其乐之和　者以见鼓舞作兴之有其术也按文王有声篇文王受命有此武功既伐于崇作邑于丰文王烝哉筑城伊淢作丰伊匹匪棘其欲遹追来孝王后烝哉王公伊濯维丰之垣四方攸同王后维翰王后烝哉丰水东注维禹之绩四方攸同皇王维辟皇王烝哉
朱
注
丰即崇国之地文王营丰邑之城因旧沟为限　而筑之其作邑居亦称其城而不侈大按左传文王闻崇德乱而伐之军三旬而不降退修政教而复伐之因垒而降按史记周本纪虞芮如周之明年伐犬戎明年伐密须明年败耆国殷之祖伊闻之惧以告帝纣纣曰不有天命乎是何能为明年伐邘明年伐崇侯虎而作丰邑自岐下而徙都丰明年西伯崩太子发立是为武王按竹书纪年帝辛三十四年周师取耆及邘遂伐崇崇人降冬十二月昆夷侵周三十五年周大饥西伯自程迁于丰三十六年春正月诸侯朝于周遂伐昆夷西伯使世子发营镐三十七年周作辟雍三十九年大夫辛甲出奔周四十年周作灵台王使胶鬲求玉于周按通鉴前编帝辛十有九祀西伯伐崇因作丰邑徙都之周西伯立灵台
目
礼疏曰文王立灵台于时年九十六也
帝辛二十祀西伯昌薨子发立
按竹书纪年帝辛四十一年春三月西伯昌薨按通鉴前编帝辛二十祀西伯昌薨世子发嗣立目
大纪曰西伯寝疾谓世子曰见善勿怠时至勿　疑去非勿处此三者道之所以止也世子再拜受　教西伯薨葬于毕帝辛　　　祀西伯发作辟廱于镐
按诗经大雅文王有声篇镐京辟廱自西自东自南自北无思不服皇王烝哉
朱
注
镐京武王所营也在丰水东去丰邑二十五里　张子曰周家自后稷居邰公刘居豳太王邑岐而　文王则迁于丰至武王又居于镐当是时民之归　者日众其地有不能容不得不迁也灵台辟廱文　王之学也镐京辟廱武王之学也至此始为天子　之学矣此言武王徙居镐京讲学行礼而天下自　服也考卜维王宅是镐京维龟正之武王成之武王烝哉朱
注
宅居正决也成之作邑居也
帝辛二十七祀周西伯发生元子诵
按通鉴前编云云

目
