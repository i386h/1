<!-- { "loadSidebar": true } -->
端拱二年赐诸州高年一百二十七人爵公士　景德中福建民有擒获强盗者当授镇将以远俗　非所乐并赐公士自后率为例吏部司封郎中员外郎掌官封叙赠承袭之事凡三师三公以下至升朝官褒赠祖考母妻亲王郡王内外命妇以下保任宗属封爵诸亲皆因其位叙而为之等列爵九等曰王曰郡王曰国公曰郡公曰县公曰侯曰伯曰子曰男分国三等大国二十七次国二十小国二百二十太祖建隆元年赐百官军士爵赏又以翊戴功进周诸臣官爵按宋史太祖本纪建隆元年春正月乙巳大赦改元定有天下之号曰宋赐内外百官军士爵赏辛亥论翊戴功以周义成军节度使殿前都指挥使石守信为归德军节度使侍卫亲军马步军副都指挥使江宁军节度使侍卫亲军马军都指挥使高怀德为义成军节度使殿前副都点检武信军节度使侍卫亲军步军都指挥使张令铎为镇安军节度使侍卫亲军马步军都虞候殿前都虞候王审琦为泰宁军节度使殿前都指挥使虎揵右厢都虞候张光翰为江宁军节度使侍卫亲军马军都指挥使龙揵右厢都指挥使赵彦徽为武信军节度使其余领军者并进爵癸亥以周天雄军节度使魏王符彦卿守太师雄武军节度使王景守太保太原郡王定难军节度使守太傅西平王李彝殷守太尉荆南节度使高保融守太傅余领节镇者并进爵干德元年以上尊号宰相范质等易封益邑文武官各进阶勋爵邑按宋史太祖本纪干德元年冬十一月甲子有事南郊大赦改元干德百官奉玉册上尊号曰应天广运仁圣文武至德皇帝十二月辛巳宰相范质王溥魏仁浦并特进易封益食邑枢密使赵普加光禄大夫易功臣号文武官僚各进阶勋爵邑干德三年封孟昶秦国公
按宋史太祖本纪三年春正月乙酉蜀王孟昶降二月甲辰遣皇城使窦思俨迎劳孟昶夏五月乙亥遣开封尹光义劳孟昶于玉津园丙戌见孟昶于崇元殿宴孟昶等于大明殿壬辰宴孟昶及其子弟于大明殿六月甲辰以孟昶为中书令秦国公昶子弟诸臣锡爵有差庚戌孟昶薨秋七月壬辰追封孟昶为楚王干德五年春正月丁巳赏伐蜀功曹彬刘光义等进爵有差按宋史太祖本纪云云
开宝元年以上尊号加开封尹以下勋爵
按宋史太祖本纪开宝元年冬十一月癸卯日南至有事南郊改元开宝大赦宰相赵普等奉玉册宝上尊号曰应天广运大圣神武明道至德仁孝皇帝十二月甲子行庆自开封兴元尹宰相枢密使及诸道藩侯并加勋爵开宝四年益赵普食邑进文武勋爵
按宋史太祖本纪四年冬十一月己未日南至有事南郊大赦十二月丁卯行庆宰相赵普益食邑己巳文武官递进勋爵太宗太平兴国三年封钱俶为淮海国王
按宋史太宗本纪太平兴国二年秋九月丁巳吴越王遣使乞呼名不允三年夏四月癸未钱俶乞罢所封吴越国王及解天下兵马大元帅并寝书诏不名之命归其兵甲求还不许五月乙酉钱俶献其两浙诸州凡得州十三军一县八十六户五十五万六百八十兵一十一万五千三十六丁亥封钱俶为淮海国王秋八月丙辰诏两浙发淮海王缌麻以上亲及管内官吏赴阙八年冬十二月丁亥淮海国王钱俶三上表乞解兵马大元帅国王尚书中书令太师等官罢元帅名余不许雍熙元年冬十二月庚辰淮海国王钱俶徙封汉南国王按宋史太宗本纪云云
雍熙四年春二月丙申以汉南国王钱俶为武胜军节度使徙封南阳国王甲寅钱俶改封许王按宋史太宗本纪云云
端拱元年进封钱俶邓王
按宋史太宗本纪端拱元年春二月庚子进封钱俶邓王秋八月戊寅太师邓王钱俶薨追封秦国王谥忠懿淳化三年封赵普魏国公
按宋史太宗本纪淳化三年春三月乙未朔以赵普为太师封魏国公秋七月己酉太师魏国公赵普薨追封真定王真宗干兴元年春二月甲辰制封丁谓为晋国公冯拯为魏国公曹利用为韩国公按宋史真宗本纪云云
英宗治平四年神宗即位封曾公亮富弼皆为国公按宋史神宗本纪治平四年正月丁巳帝即皇帝位戊辰以曾公亮行门下侍郎兼吏部尚书进封英国公富弼改武宁军节度使进封郑国公神宗熙宁二年夏六月丁巳录用勋臣子孙
按宋史神宗本纪云云
熙宁五年春三月戊戌富弼以司空致仕进封韩国公按宋史神宗本纪云云
元丰三年改封王安石荆国公封曹佾济阳郡王按宋史神宗本纪元丰三年秋九月乙酉以王安石为特进改封荆国公丙戌封曹佾为济阳郡王元丰五年春二月癸酉封董毡为武威郡王按宋史神宗本纪云云
元丰八年三月戊戌太子即皇帝位庚申尚书左仆射郇国公王珪进封岐国公按宋史哲宗本纪云云
哲宗元符三年正月己卯端王即皇帝位戊子以章惇为特进封申国公三月庚寅录赵普后夏四月乙巳录曹佾后按宋史徽宗本纪云云
徽宗建中靖国元年夏六月戊申封向宗回为永阳郡王向宗良为永嘉郡王按宋史徽宗本纪云云
崇宁三年夏五月己卯以复鄯廓蔡京为守司空封嘉国公按宋史徽宗本纪云云
大观元年春二月壬戌以向宗回为开府仪同三司徙封安康郡王按宋史徽宗本纪云云
大观二年徙封向宗回为汉东郡王
按宋史徽宗本纪大观二年春正月戊寅徙封向宗回为汉东郡王秋九月壬戌贬向宗回为太子少保致仕癸酉削向宗回官爵大观三年冬十一月己巳蔡京进封楚国公致仕仍提举哲宗实录朝朔望按宋史徽宗本纪云云
大观四年夏六月壬辰复向宗回为开府仪同三司汉东郡王按宋史徽宗本纪云云
政和二年冬十一月辛巳蔡京进封鲁国公
按宋史徽宗本纪云云
政和三年春正月癸酉追封王安石为舒王子雱为临川伯配飨文宣王庙按宋史徽宗本纪云云
政和五年春三月甲申追论至和嘉佑定策功封韩琦为魏郡王按宋史徽宗本纪云云
政和七年夏六月戊午朔以明堂成进封蔡京为陈鲁国公己巳蔡京辞两国不拜诏官其亲属二人按宋史徽宗本纪云云宣和二年春正月癸亥追封蔡确为汝南郡王按宋史徽宗本纪云云宣和五年夏五月癸亥童贯落节钺进封徐豫国公按宋史徽宗本纪云云宣和七年夏六月丙午封童贯为广阳郡王
按宋史徽宗本纪云云
钦宗靖康元年春二月壬寅追封范仲淹魏国公夏四月癸丑封太师沂国公郑绅为乐平郡王按宋史钦宗本纪云云
高宗建炎元年封张邦昌为同安郡王
按宋史高宗本纪建炎元年夏五月壬辰以张邦昌为太保奉国军节度使同安郡王五日一赴都堂参决大事辛丑诏张邦昌知几达变勋在社稷如文彦博例月两赴都堂绍兴元年秋九月辛酉诏四方有建策能还两宫者实封以闻有效者赏以王爵按宋史高宗本纪云云
绍兴二年秋七月丁卯诏访求累朝勋臣曹彬等三百人子孙以备录用按宋史高宗本纪云云
绍兴六年冬十二月庚申以安化郡王王禀死节太原赐其家田十顷按宋史高宗本纪云云
绍兴十一年冬十月癸巳韩世忠罢为醴泉观使封福国公按宋史高宗本纪云云
绍兴十二年封韦渊为平乐王秦桧累封秦魏两国公按宋史高宗本纪十二年夏四月戊寅封韦渊平乐郡王秋九月乙巳加秦桧太师封魏国公冬十月丁丑以皇太后回銮推恩进封秦桧为秦魏两国公辞不拜绍兴十三年春二月丙寅封韩世忠咸安郡王按宋史高宗本纪云云绍兴十七年春三月乙酉改封秦桧为益国公按宋史高宗本纪云云绍兴二十一年秋八月壬申韩世忠薨诏进太师致仕癸酉追封通义郡王按宋史高宗本纪云云
绍兴二十四年秋八月丙午追封张俊为循王冬十一月戊辰进秦&#少傅封嘉国公按宋史高宗本纪云云
绍兴二十五年进封秦桧建康郡王
按宋史高宗本纪二十五年冬十月乙未幸秦桧第问疾夜桧讽右司员外郎林一飞台谏徐张扶等请拜&#为相丙申进封桧建康郡王&#为少师并致仕是夕桧薨冬十一月乙巳朔追封桧申王谥忠献赐神道碑额为决策元功精忠全德绍兴三十一年封杨存中同安郡王
按宋史高宗本纪三十一年春二月甲寅罢杨存中殿前都指挥使进太傅为醴泉观使封同安郡王绍兴三十二年皇太子即皇帝位秋七月癸卯以张浚为少傅江淮宣抚使封魏国公按宋史孝宗本纪云云
孝宗隆兴元年招中原之据有州郡者许以世袭王爵按宋史孝宗本纪隆兴元年春二月壬戌朔用史浩策以布衣李信为兵部员外郎赍蜡书间道往中原招豪杰之据有州郡者许以王爵世袭干道元年夏五月庚戌以吴璘为太傅封新安郡王按宋史孝宗本纪云云干道二年冬十二月壬午追封杨存中为和王按宋史孝宗本纪云云干道三年夏六月甲申追封吴璘为信王
按宋史孝宗本纪云云
干道四年夏四月己酉追封韩世忠为蕲王
按宋史孝宗本纪云云
干道八年冬十二月丙辰追封刘光世为安成郡王按宋史孝宗本纪云云淳熙二年秋九月丁未赠赵鼎为太傅还其爵邑追封丰国公按宋史孝宗本纪云云
淳熙三年冬十二月甲午追封吴玠为涪王
按宋史孝宗本纪云云
淳熙四年进封史浩为永国公
按宋史孝宗本纪淳熙四年春三月乙巳以史浩为少保观文殿大学士兼侍读进封永国公淳熙十年秋八月庚戌以史浩为太保魏国公致仕按宋史孝宗本纪云云淳熙十六年光宗即位进封赵雄卫国公
按宋史光宗本纪十六年二月壬戌孝宗内禅帝即位夏闰五月壬戌以赵雄为宁武军节度使开府仪同三司进封卫国公光宗绍熙元年夏五月乙卯赵雄坐所举以贿败降封益川郡公削食邑一千户按宋史光宗本纪云云
绍熙三年周必大降封荥阳郡公
按宋史光宗本纪绍熙三年秋七月壬申监文思院常良孙坐赃配海外益国公周必大坐缪举良孙降荥阳郡公绍熙五年追封史浩会稽郡王进封郭师禹永宁郡王按宋史光宗本纪五午夏五月戊辰追封史浩为会稽郡王　按宁宗本纪五年七月皇子嘉王扩即皇帝位十二月戊寅加郭师禹少师进封永宁郡王宁宗庆元五年秋九月庚寅朔加韩胄少师封平原郡王冬十月庚申朔封郭师禹为广陵郡王按宋史宁宗本纪云云嘉泰四年夏五月癸未追封岳飞为鄂王
按宋史宁宗本纪云云
开禧元年秋八月追封刘光世为鄜王
按宋史宁宗本纪云云
开禧二年夏四月庚午追夺秦桧王爵命礼官改谥按宋史宁宗本纪云云嘉定元年春三月戊子复秦桧王爵赠谥
按宋史宁宗本纪云云
嘉定三年夏六月己卯加杨次山少保封永阳郡王按宋史宁宗本纪云云嘉定十四年秋八月乙丑追封史浩为越王改谥忠定配享孝宗庙按宋史宁宗本纪云云
理宗宝庆元年进封史弥远魏国公追封张九成崇国公按宋史理宗本纪宝庆元年夏六月丁未诏史弥远为太师依前右丞相兼枢密使进封魏国公弥远辞免太师秋八月壬子张九成赠太师追封崇国公谥文忠宝庆三年赠朱熹信国公
