<!-- { "loadSidebar": true } -->
按史记赵世家武公十三年卒赵复立烈侯太子章是为敬侯安王十六年赵公子朝作乱赵徙都邯郸
按史记赵世家敬侯元年武公子朝作乱不克出奔魏赵始都邯郸安王十七年赵败齐于灵丘
按史记赵世家敬侯二年败齐于灵丘
安王十八年赵救魏于廪丘
按史记赵世家敬侯三年救魏于廪丘大败齐人安王十九年魏败赵于兔台魏筑刚平侵卫按史记赵世家敬侯四年魏败我兔台筑刚平以侵卫安王二十年齐魏攻赵取刚平
按史记赵世家敬侯五年齐魏为卫攻赵取我刚平安王二十一年赵取魏棘蒲按史记赵世家敬侯六年借兵于楚伐魏取棘蒲安王二十三年赵拔魏黄城按史记赵世家敬侯八年拔魏黄城
安王二十四年赵伐齐齐伐燕赵救之
按史记赵世家敬侯九年伐齐齐伐燕赵救燕安王二十五年赵与中山战于房子按史家赵世家敬侯十年与中山战于房子
安王二十六年赵及韩魏废其君俱酒为家人而共分晋国赵伐中山按史记赵世家敬侯十一年魏韩赵共灭晋分其地伐中山又战于中人　按晋世家静公二年魏武侯韩哀侯赵敬侯灭晋侯而三分其地静公迁为家人晋绝不祀按通鉴纲目注集览俱酒乃靖公之名也索隐曰系本作静公俱家人韦昭曰庶人之家也索隐曰谓居家之人无官职也烈王元年赵侯章薨子种立
按史记赵世家敬侯十二年敬侯卒子成侯种立烈王二年公子胜与赵侯种争立按史记赵世家成侯元年公子胜与成侯争立为乱烈王三年夏六月赵雨雪按史记赵世家成侯二年六月雨雪
烈王四年赵取卫乡邑七十三魏败赵蔺
按史记赵世家成侯三年大戊午为相伐卫取乡邑七十三魏败我蔺烈王五年赵败秦于高安
按史记赵世家成侯四年与秦战高安败之
烈王六年赵伐齐魏败赵于怀赵攻郑以与韩韩与赵长子按史记赵世家成侯五年伐齐于鄄魏败我怀攻郑败之以与韩韩与我长子显王元年赵侵齐与韩攻周
按史记赵世家成侯七年侵齐至长城与韩攻周显王三年赵与齐战于阿下按史记赵世家成侯九年与齐战于阿下
显王四年赵取卫甄
按史记赵世家成侯十年攻卫取甄
显王五年秦攻魏赵救之
按史记赵世家成侯十一年秦攻魏赵救之石阿显王六年秦攻魏赵救之按史记赵世家成侯十二年秦攻魏少梁赵救之显王七年魏败赵于浍取皮牢赵侯韩侯遇于上党按史记赵世家成侯十三年魏败我浍取皮牢成侯与韩昭侯遇上党显王八年赵与韩攻秦
按史记赵世家成侯十四年与韩攻秦
显王九年赵助魏攻齐
按史记赵世家成侯十五年助魏攻齐
显王十年赵与韩魏分晋封晋君于端氏
按史记赵世家成侯十六年与韩魏分晋封晋君以端氏显王十一年赵侯魏侯遇于葛孽
按史记赵世家成侯十七年与魏惠王遇葛孽显王十三年赵侯齐侯宋公会于平陆赵侯燕伯会于阿按史记赵世家成侯十九年与齐宋会平陆与燕会阿显王十四年魏献赵荣椽赵作檀台
按史记赵世家成侯二十年魏献荣椽因以为檀台显王十五年魏围赵邯郸按史记赵世家成侯二十一年魏围我邯郸
显王十六年魏拔赵邯郸齐救赵
按史记赵世家成侯二十二年魏惠王拔我邯郸齐亦败魏于桂陵　按魏世家惠王十八年拔邯郸赵请救于齐齐使田忌孙膑救赵败魏桂陵显王十八年魏归赵邯郸赵侯魏侯盟于漳水秦攻赵蔺按史记赵世家成侯二十四年魏归我邯郸与魏盟漳水上秦攻我蔺显王十九年赵侯种薨公子&#与太子语争立&#奔韩按史记赵世家成侯二十五年成侯卒公子&#与太子肃侯争立&#败亡奔韩显王二十年赵夺晋君端氏徙之屯留
按史记赵世家肃侯元年夺晋君端氏徙处屯留显王二十一年赵侯魏侯遇于阴晋按史记赵世家肃侯二年与魏惠王遇于阴晋显王二十二年赵公子范袭邯郸不胜而死按史记赵世家肃侯三年公子范袭邯郸不胜而死显王二十三年赵侯朝于京师按史记赵世家肃侯四年朝天子
显王二十五年赵拔齐高唐
按史记赵世家肃侯六年攻齐拔高唐
显王二十六年赵攻魏首垣
按史记赵世家肃侯七年公子刻攻魏首垣
显王三十年赵伐魏
按史记赵世家肃侯十一年赵伐魏
显王三十四年赵起寿陵
按史记赵世家肃侯十五年起寿陵
显王三十五年赵侯游于大陵苏秦以合从说赵按战国策苏秦从燕之赵始合从说赵王曰天下之卿相人臣乃至布衣之士莫不高贤大王之行义皆愿奉教陈忠于前之日久矣虽然奉阳君&#大王不得任事是以外宾客游谈之士无敢尽忠于前者今奉阳君捐馆舍大王乃今然后得士民相亲臣故敢进其愚忠为大王计莫若安民无事请无庸有为也安民之本在方择交择交而得则民安择交不得则民终身不得安请言外患齐秦为两敌而民不得安倚秦攻齐而民不得安倚齐攻秦而民不得安故夫谋人之主伐人之国常苦出辞断绝人之交愿大王慎无出于口也请屏左右白言所以异阴阳而已矣大王诚能听臣燕必致毡裘狗马之地齐必致海隅鱼盐之地楚必致橘柚云梦之地韩魏皆可使致封地汤沐之邑贵戚父兄皆可以受封侯夫割地效实五霸之所以覆军禽将而求也封侯贵戚汤武之所以放杀而争也今大王垂拱而两有之是臣之所以为大王愿也大王与秦则秦必弱韩魏与齐则齐必弱楚魏魏弱则割河外韩弱则效宜阳宜阳效则上郡绝河外割则道不通楚弱则无援此三策者不可不熟计也夫秦下轵道则南阳动劫韩包周则赵自销铄据卫取淇则齐必入朝秦欲已得行于山东则必举甲而向赵秦甲涉河逾漳据番吾则兵必战于邯郸之下矣此臣之所以为大王患也当今之时山东之建国莫如赵强赵地方二千里带甲数十万车千乘骑万匹粟支十年西有常山南有河漳东有清河北有燕国燕固弱国不足畏也且秦之所畏害于天下者莫如赵然而秦不敢举兵甲而伐赵者何也畏韩魏之议其后也然则韩魏赵之南蔽也秦之攻韩魏则不然无名山大川之限稍蚕食之传之国都而止矣韩魏不能支秦必入臣于秦秦无韩魏之隔祸必中于赵矣此臣之所以为大王患也臣闻尧无三夫之分舜无咫尺之地以有天下禹无百人之聚以王诸侯汤武之卒不过三千人车不过三百乘而为天子诚得其道也是故明主外料其敌国之强弱内度其士卒之众寡贤与不肖不待两军相当而胜败存亡之机节固已见于胸中矣岂掩于众人之言而以冥冥决事哉臣窃以天下地图案之诸侯之地五倍于秦料诸侯之卒十倍于秦六国并力为一西面而攻秦秦破必矣今西面而事之见臣于秦夫破人之与破于人也臣人之与臣于人也岂可同日而言之哉夫横人者皆欲割诸侯之地以与秦成与秦成则高台榭美宫室听竽笙琴瑟之音察五味之和前有轩辕后有长庭美人巧笑卒有秦患而不与其忧是故横人日夜务以秦权恐喝诸侯以求割地愿大王之熟计之也臣闻明主绝疑去谗屏流言之迹塞朋党之门故尊主广地强兵之计臣得陈忠于前矣故窃为大王计莫如一韩魏齐楚燕赵六国从亲以傧畔秦令天下之将相相与会于洹水之上通质刑白马以盟之约曰秦攻楚齐魏各出锐师以佐之韩绝食道赵涉河漳燕守常山之北秦攻韩魏则楚绝其后齐出锐师以佐之赵涉河漳燕守云中秦攻齐则楚绝其后韩守成皋魏塞午道赵涉河漳博关燕出锐师以佐之秦攻燕则赵守常山楚军武关齐涉渤海韩魏出锐师以佐之秦攻赵则韩军宜阳楚军武关魏军河外齐涉渤海燕出锐师以佐之诸侯有先背约者五国共伐之六国从亲以傧秦秦必不敢出兵于函谷关以害山东矣如是则霸业成矣赵王曰寡人年少&#国之日浅未尝得闻社稷之长计今上客有意存天下安诸侯寡人敬以国从乃封苏秦为武安君饰车百乘黄金千镒白璧百双锦绣千纯以约诸侯按注事在肃侯十六
年辨见勋爵部魏编年

按史记赵世家十六年肃侯游大陵出于鹿门大戊午扣马曰耕事方急一日不作百日不食肃侯下车谢显王三十六年赵围魏黄筑长城
按史记赵世家肃侯十七年围魏黄不克筑长城显王三十七年齐魏伐赵赵决河灌之按史记赵世家肃侯十八年齐魏伐我我决水灌之兵去显王四十一年秦败赵疵取蔺离石
按史记赵世家肃侯二十二年张仪相秦赵疵与秦战败秦杀疵河西取伐蔺离石显王四十三年赵侯语薨子武灵王立秦楚燕齐魏出师会葬按史记赵世家肃侯二十四年肃侯卒秦楚燕齐魏出锐师各万人来会葬子武灵王立显王四十四年赵以赵豹为相魏王韩王及太子俱朝于赵赵王置师及司过各三人加肥义秩致礼于国三老按史记赵世家武灵王元年阳文君赵豹相梁襄王与太子嗣韩宣王与太子仓来朝信宫武灵王少未能听政博闻师三人左右司过三人及听政先问先王贵臣肥义加其秩国三老年八十月致其礼显王四十六年赵城鄗按史记赵世家武灵王三年城鄗
显王四十七年赵王韩王会于区鼠
按史记赵世家武灵王四年与韩会于区鼠
显王四十八年赵王娶于韩
按史记赵世家武灵王五年娶韩女为夫人
慎靓王三年赵与诸侯攻秦令国人称君
按史记秦本纪惠文君后七年乐池相秦韩赵魏燕齐帅匈奴共攻秦秦使庶长疾与战修鱼虏其将申差败赵公子渴韩太子奂斩首八万二千　按赵世家武灵王八年韩击秦不胜而去五国相王赵独否曰无其实敢处其名乎令国人谓己曰君慎靓王四年赵与韩魏击秦齐败赵于观泽
按史记赵世家武灵王九年与韩魏共击秦秦败我斩首八万级齐败我观泽慎靓王五年秦取赵西都中阳
按史记赵世家武灵王十年秦取我西都及中阳慎靓王六年赵立燕公子职为王使乐池送之按史记赵世家武灵王十年齐破燕燕相子之为君君反为臣十一年王召公子职于韩立以为燕王使乐池送之
注
燕世家子之死后燕人共立太子平是为燕昭　王无赵送公子职为燕王之事当是赵闻燕乱遥　立职为燕王虽使乐池送之竟不能就赧王二年秦拔赵蔺虏赵庄楚魏王过赵邯郸按史记赵世家武灵王十三年秦拔我蔺虏将军赵庄楚魏王来过邯郸赧王三年赵攻魏
按史记赵世家武灵王十四年赵何攻魏
赧王四年秦使张仪以连横说赵
