<!-- { "loadSidebar": true } -->
附叙史作附沮大戴附祖氏产穴熊季芈即季　连芈姓也帝癸二十一岁商征荆荆降
按竹书纪年云云
　　有易氏
帝泄十二岁殷侯子亥宾于有易杀而放之
按竹书纪年云云
帝泄十六岁殷侯微以河伯之师伐有易杀其君绵臣按竹书纪年云云

注
殷侯子亥宾于有易而淫焉有易之君绵臣杀　而放之故殷上甲微假师于河伯以伐有易灭之　遂杀其君绵臣中叶衰而上甲微复兴故殷人报　焉　　有缗氏
帝癸五十岁有缗氏叛攻克之
按左传昭公四年楚椒举曰夏桀为仍之会有缗叛之按路史舜妃女罃生义钧及季厘季厘封缗为桀所克按通志夏王桀欲肆其侈心为有仍之会有缗氏见王汰侈不善也引师先归桀怒帅诸侯之师攻克之愈自矜肆按通鉴前编夏后癸五十岁会诸侯于有仍氏有缗氏叛攻克之　　有仍氏
帝相二十八岁寒浞弒王后缗归于有仍
按左传哀公元年伍员曰昔有过浇杀斟灌以伐斟鄩灭夏后相后缗方娠逃出自窦归于有仍生少康焉为仍牧正惎浇能戒之浇使椒求之逃奔有虞为之庖正以除其害按路史初奡之弒相也后缗方娠亟出自窦归于有仍生少康少康长为仍牧正殊才异略至德宏仁忌夏而能戒之奡使臣椒求之奔有虞为之庖正姚思妻之二女而邑诸纶有田一成有众一旅乃布德兆谋抚其官职旋收夏众而用之庆得四息伯杼曲列龙留季扞俱贤逮事乃俾女艾谍奡季扞诱豷伯靡自鬲收二斟之荩灭浞而立少康猗奡被服疆圉朋淫不义而弗豫不虞少康乘之灭于过而伯杼复灭豷于戈复禹之绩按通鉴前编夏后相二十有八岁寒浞&#王于帝丘后缗归于有仍氏帝癸五十岁会诸侯于有仍氏
按通志夏王桀欲肆其侈心为有仍之会有缗氏见王汰侈不善也引师先归桀怒帅诸侯攻克之按通鉴前编夏后癸五十岁会诸侯于有仍氏有缗氏叛攻克之　　有穷氏
帝太康十九岁王畋于洛表有穷后羿距之于河按书经五子之歌太康尸位以逸豫灭厥德黎民咸贰乃盘游无度畋于有洛之表十旬弗反有穷后羿因民弗忍距于河厥弟五人御其母以从徯于洛之汭五子咸怨述大禹之戒以作歌
疏
正义曰襄四年左传曰夏之方衰也后羿自鉏　迁于穷石然则羿居穷石故曰有穷国名穷是诸　侯之国羿是其君之名也说文云羿帝喾射官也　贾逵云羿之先祖世为先王射官故帝赐羿弓矢　使司射淮南子云尧时十日并生尧使羿射九日　而落之楚辞天问云羿焉彃日乌解羽归藏易亦　云羿彃十日说文云彃者射也此三者言虽不经　以取信要言帝喾时有羿尧时亦有羿则羿是善　射之号非复人之名字信如彼言则不知羿名为　何也夏都河北洛在河南距太康于河北不得入　国遂废太康耳羿犹立仲康不自立也按路史夷羿传夷羿有穷氏穷国之侯也偃左臂修而善射五岁得法于山中传楚狐父之道既学射于吉甫其辞佐长故亦以善射着尝从吴贺北游见雀焉贺命之射羿曰生乎其杀之乎贺请左目羿中厥右耻之由是每进妙中高出天下迨事夏王王命射于方豕之皮征南之的曰中之赏子万金不中则削十邑羿援矢而色荡射之矢逸再之又不中焉王谓傅弥仁曰斯羿也发无不中而今也不中何以对曰若羿者口惧之为灾而万金为之患也人能遗其喜惧之私若万金之患则天下亡愧于羿矣王曰善吾乃今知亡欲之道矣太康之立滔淫亡度娱佚自纵民兴胥乱迷畋有洛之表十旬不反夷羿于是因民弗忍兵于河以距之太康失邦仲康立于时羲和沈湎于酒叛官离次将夷羿是与王命嗣侯征之羿遽隐慝及相之立爰逐相而自立因夏民代夏政自鉏迁于穷石灭乐正后夔之子伯封先有仍之女美而黰厥泽可鉴夔纳之是为元妻生伯封贪拘忿颣实有豕心人谓封豕羿灭之后夔是以不祀羿于是益恃射不修民事忘其国恤而蔽于从禽用不恢于夏家武罗伯因熊髡庞圉皆贤臣也乃弃之而信相伯明氏之谗子寒浞又以庞门氏子为受教之臣浞乃烝取羿室纯狐爰谋杀羿植之诈慝内行媚外施赂而虞羿以于畋内外咸服而羿弗察也八年将归自畋庞门取桃棓杀之家众烹之以饮其子子不忍食死于穷门按通鉴前编夏太康十有九岁王畋于洛表羿拒于河五弟御母以从遂都阳夏　　寒
帝相八岁寒浞杀羿
按左传襄公四年魏庄子对晋侯曰寒浞伯明氏之谗子弟也伯明后寒弃之夷羿收之信而使之以为己相浞行媚于内而施赂于外愚弄其民而虞羿于田树之诈慝以取其国家外内咸服羿犹不悛将归自田家众杀而亨之以食其子其子不忍食诸死于穷门靡奔有鬲氏浞因羿室生浇及豷按竹书纪年帝相八年寒浞杀羿使其子浇居过按路史寒浞传寒浞者猗姓寒君伯明氏之谗子弟也好为谗慝后寒弃诸穷穷羿入之谡以为相而信使之方羿之逐后相相浞是从及羿立而荒游浞于是烝其室而虞羿于畋内外从之则继杀而代之袭羿之号且因其室生浇及豷按通鉴前编夏后相八岁寒浞杀羿

目
羿篡夏自立凡八年至是浞复杀羿而代之不　改有穷之号帝相二十八岁寒浞弒王
按左传哀公元年伍员曰昔有过浇杀斟灌以伐斟鄩灭夏后相后缗方娠逃出自窦归于有仍生少康焉按路史浞因羿室生浇及豷浇惟恃力荡舟走陆是曰奡浞任诈伪而不德于民使浇帅师灭斟灌斟鄩氏处浇于过处豷于戈&#夏后相爰革夏命按通鉴前编夏后相二十八岁寒浞杀王于帝丘后缗归于有仍氏靡奔有鬲氏帝少康四十岁靡兴师讨浞诛之
按左传襄公四年魏庄子对晋侯曰浞恃其谗慝而不德于民使浇用师灭斟灌及斟寻氏处浇于过处豷于戈靡自有鬲氏收二国之烬以灭浞而立少康少康灭浇于过灭豷于戈　哀公元年伍员曰少康为仍牧正惎浇而能戒之浇使椒求之逃奔有虞为之庖正以除其害虞思于是妻之以二姚而邑诸纶有田一成有众一旅能布其德而兆其谋以收夏众抚其官职使女艾谍浇使季杼诱豷遂灭过戈复禹之绩按路史浞革夏命四十有三年为伯靡所杀浇恃多力从欲不忍恶虐以逞朋淫不义而通于丘岐日康娱以自忘馆同所止少康灭之及女岐伯杼复诱豷杀之寒浞遂灭按通鉴前编夏后少康四十岁夏遗臣靡兴师讨浞伏诛奉王践天子位王命诛浇及豷复禹旧绩夏道复兴诸侯毕朝　　过
帝相八岁浞使子浇居过
按左传襄公四年魏庄子对晋侯曰浞使浇用师灭斟灌及斟寻氏处浇于过处豷于戈
注
过国名东莱掖县北有过乡
按竹书纪年帝相八年寒浞杀羿使其子浇居过帝少康四十岁命汝艾灭过诛浇按左传襄公四年魏庄子对晋侯曰靡自有鬲氏收二国之烬以灭浞而立少康少康灭浇于过灭豷于戈　哀公元年伍员曰少康为仍牧正惎浇而能戒之浇使椒求之逃奔有虞为之庖正以除其害虞思于是妻之以二姚而邑诸纶有田一成有众一旅能布其德而兆其谋以收夏众抚其官职使女艾谍浇使季杼诱豷遂灭过戈复禹之绩
注
过浇国
按竹书纪年少康元年使汝艾伐过杀浇
按通鉴前编夏后少康四十岁夏遗臣靡兴师讨浞伏诛奉王践天子位王命诛浇及豷复禹旧绩夏道复兴诸侯毕朝　　戈
帝相二十年寒浞灭戈
按竹书纪年云云
帝少康四十岁王命季杼灭豷于戈
按左传襄公四年魏庄子对晋侯曰浞使浇用师灭斟灌及斟寻氏处浇于过处豷于戈靡自有鬲氏收二国之烬以灭浞而立少康少康灭浇于过灭豷于戈　哀公元年伍员曰少康为仍牧正惎浇而能戒之浇使椒求之逃奔有虞为之庖正以除其害虞思于是妻之以二姚而邑诸纶有田一成有众一旅能布其德而兆其谋以收夏众抚其官职使女艾谍浇使季杼诱豷遂灭过戈复禹之绩按竹书纪年伯靡自有鬲帅斟鄩斟灌之师以伐浞世子少康使汝艾伐过杀浇伯杼帅师灭戈按路史帝颛顼高阳氏姬姓取胜奔氏曰&#生伯称卷章季禺三人卷章取水氏曰娇生犁及回回食于吴是曰吴回吴回生陆终取鬼方氏曰嬇三年生子六人曰樊曰惠连曰籛曰求言曰晏安曰季连樊为己姓封昆吾昆吾为夏伯主其后裔自臧而无譐与桀同灭顾温苏扈廖董诸斟祝产皆己分也斟姓灌则夏灭之戈介则商灭之（按戈帝相时巳灭此云商灭意己姓
之戈夏曾续封之）

按通鉴前编夏后少康四十岁夏遗臣靡兴师讨浞伏诛奉王践天子位王命诛浇及豷复禹旧绩夏道复兴诸侯毕朝　　封
帝仲康三岁羿灭伯封
按左传昭公二十八年叔向母曰昔有仍氏生女黰而黑而甚美光可以鉴名曰元妻乐正后夔取之生伯封实有豕心贪婪无餍忿颣无期谓之封豕有穷后羿灭之夔是以不祀　定公四年卫子鱼曰昔成王分鲁公以夏后氏之璜封父之繁弱
注
封父古诸侯也
按通鉴前编夏后仲康三岁羿灭伯封

目
按路史禹命伯封及昭明作衍历岁纪甲寅敬　授人时则伯封夏之天官仲康征羲和而夷羿灭　伯封是与王室争诸侯耳　　豕韦
夏封彭祖孙元哲于豕韦
按路史帝颛顼高阳氏取胜奔氏曰&#生伯称卷章季禺三人卷章取水氏曰娇生犁及回回食于吴是曰吴回吴回生陆终取鬼方氏曰嬇三年生子六人曰樊曰惠连曰籛曰求言曰晏安曰季连籛之字铿封于彭是为大彭彭祖以斟雉养性事放勋夏之中兴别封其孙元哲于韦是为豕韦迭为夏伯韦则夏甲灭之
注
左传言孔甲以刘累更豕韦后矣而郑语乃云　大彭豕韦为商伯又云彭祖豕韦则商灭之则二　国至商方盛岂刘累迁鲁之后而二国更复乎然　襄二十四年范宣子言其祖又云在商为豕韦氏　岂复封乎不然何两立也帝孔甲元岁废豕韦而以唐尧之后刘累豢龙按左传襄公二十四年晋范宣子曰昔&#之祖自虞以上为唐氏在夏为御龙氏在商为豕韦氏在周为唐杜氏晋主夏盟为范氏
注
御龙氏刘累也豕韦国名唐杜二国名殷末豕　韦国于唐周成王灭唐迁之于杜为杜伯疏
正义
