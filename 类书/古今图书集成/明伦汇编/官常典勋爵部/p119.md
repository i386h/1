<!-- { "loadSidebar": true } -->
按春秋昭公十八年　按左传十八年夏五月宋卫陈郑灾陈不救火许不吊灾君子是以知陈许之先亡也楚左尹王子胜言于楚子曰许于郑仇敌也而居楚地以不礼于郑晋郑方睦郑若伐许而晋助之楚丧地矣君盍迁许许不专于楚郑方有令政许曰余旧国也郑曰余俘邑也叶在楚国方城外之蔽也土不可易国不可小许不可俘雠不可启君其图之楚子说冬楚子使王子胜迁许于析实白羽景王二十二年夏五月戊辰许世子止弒其君买冬葬许悼公按春秋昭公十九年　按左传十九年夏许悼公疟五月戊辰饮太子止之药卒太子奔晋书曰弒其君君子曰尽心力以事君舍药物可也敬王元年秋七月戊辰吴败顿胡沈蔡陈许之师于鸡父胡子髡沈子逞灭获陈夏啮按春秋昭公二十三年　按左传二十三年秋七月吴人伐州来楚薳越帅师及诸侯之师奔命救州来吴人御诸锺离子瑕卒楚师熸吴公子光曰诸侯从于楚者众而皆小国也畏楚而不获已是以来吾闻之曰作事威克其爱虽小必济胡沈之君幼而狂陈大夫啮壮而顽顿与许蔡疾楚政楚令尹死其师熸帅贱多宠政令不壹七国同役而不同心帅贱而不能整无大威命楚可败也若分师先以犯胡沈与陈必先奔三国败诸侯之师乃摇心矣诸侯乖乱楚必大奔请先者去备薄威后者敦陈整旅吴子从之戊辰晦战于鸡父吴子以罪人三千先犯胡沈与陈三国争之吴为三军以系于后中军从王光帅右掩余帅左吴之罪人或奔或止三国乱吴师击之三国败获胡沈之君及陈大夫舍胡沈之囚使奔许与蔡顿曰吾君死矣师噪而从之三国奔楚师大奔敬王十四年春三月刘子晋侯宋公鲁侯蔡侯卫侯陈子郑伯许男曹伯莒子邾子顿子胡子滕子薛伯杞伯小邾子齐国夏会于召陵侵楚夏五月盟于皋鼬按春秋定公四年　按左传四年春三月刘文公合诸侯于召陵谋伐楚也敬王十六年春正月癸亥郑游速帅师灭许以许男斯归按春秋定公六年　按左传六年春郑灭许因楚败也敬王二十六年春正月楚子陈侯随侯许男围蔡按春秋哀公元年　按左传元年春楚子围蔡报柏举也里而栽广丈高倍夫屯昼夜九日如子西之素蔡人男女以辨使疆于江汝之间而还蔡于是乎请迁于吴敬王三十八年夏许男成薨秋葬许元公
按春秋哀公十三年
　　纪
平王四十九年秋八月纪人伐夷
按春秋不书　按左传隐公元年秋八月纪人伐夷夷不告故不书
注
纪国在东莞剧县
按路史纪姜国也
平王五十年秋九月纪逆女于鲁冬十月鲁伯姬归于纪纪子帛莒子盟于密按春秋隐公二年　按左传二年秋九月纪裂繻来逆女卿为君逆也冬纪子帛莒子盟于密鲁故也八年秋公及莒人盟于浮来以成纪好也桓王四年春三月鲁叔姬归于纪
按春秋隐公七年

注
叔姬伯姬之娣也至是归者待年于父母国不　与嫡俱行故书桓王十三年夏齐侯郑伯如纪
按春秋桓公五年　按左传五年夏齐侯郑伯朝于纪欲以袭之纪人知之桓王十四年夏鲁侯纪侯会干成冬纪侯朝于鲁按春秋桓公六年　按左传六年夏会于成纪来谘谋齐难也冬纪侯来朝请王命以求成于齐公告不能
注
齐欲灭纪故来谋之
桓王十六年冬十月祭公逆王后于纪
按春秋桓公八年　按左传八年冬祭公来遂逆王后于纪
注
天子娶于诸侯使同姓诸侯为之主祭公来受　命于鲁桓王十七年春纪季姜归于京师
按春秋桓公九年　按左传九年春纪季姜归于京师凡诸侯之女行唯王后书桓王二十年春二月己巳鲁侯纪侯郑伯及齐侯宋公卫侯燕人战齐师宋师卫师燕师败绩按春秋桓公十三年　按左传宋多责赂于郑郑不堪命故十三年春以纪鲁及齐与宋卫燕战庄王二年春正月丙辰齐侯鲁侯纪侯盟于黄按春秋桓公十七年　按左传十七年春盟于黄平齐纪且谋卫故也庄王四年冬齐师迁纪郱鄑郚
按春秋庄公元年

注
齐欲灭纪故徙其三邑之民而取其地郱在东　莞临朐县东南郚在朱虚县东南北海都昌县西　有訾城庄王六年秋纪季以酅入于齐
按春秋庄公三年　按左传三年秋纪季以酅入于齐纪于是乎始判冬公次于滑将会郑伯谋纪故也郑伯辞以难
注
季纪侯弟酅纪邑在齐国东安平县齐欲灭纪　故季以邑入齐为附庸先祀不废社稷有奉故书　字贵之庄王七年春三月纪伯姬卒夏纪侯大去其国六月乙丑齐侯葬纪伯姬按春秋庄公四年　按左传四年纪侯不能下齐以与纪季夏纪侯大去其国违齐难也
注
以国与季季奉社稷故不言灭不见迫逐故不　言奔大去者不反之辞纪季入酅为齐附庸而纪　侯大去其国齐侯加礼初附以崇厚义故摄伯姬　之丧而以纪国夫人礼葬之按公羊传大去者何灭也孰灭之齐灭之曷为不言齐灭之为襄公讳也春秋为贤者讳何贤乎襄公复雠也何雠尔远祖也哀公亨乎周纪侯谮之以襄公之为于此焉者事祖祢之心尽矣尽者何襄公将复雠乎纪卜之曰师丧分焉寡人死之不为不吉也远祖者几世乎九世矣九世犹可以复雠乎虽百世可也家亦可乎曰不可国何以可国君一体也先君之耻犹今君之耻也今君之耻犹先君之耻也国君何以为一体国君以国为体诸侯世故国君为一体也今纪无罪此非怒与曰非也古者有明天子则纪侯必诛必无纪者纪侯之不诛至今有纪者犹无明天子也古者诸侯必有会聚之事相朝聘之道号辞必称先君以相接然则齐纪无说焉不可以并立乎天下故将去纪侯者不得不去纪也有明天子则襄公得为若行乎曰不得也不得则襄公曷为为之上无天子下无方伯缘恩疾者可也外夫人不书葬此何以书隐之也何隐尔其国亡矣徒葬于齐尔此复雠也曷为葬之灭其可灭葬其可葬此其为可葬奈何复雠者非将杀之逐之也以为虽遇纪侯之殡亦将葬之也庄王十五年春三月纪叔姬归于酅
按春秋庄公十二年

注
纪侯去国而死叔姬归鲁纪季自定于齐而后　归之全守节义以终妇道故系之纪而以初嫁为　文贤之也来归不书非宁且非大归惠王十二年冬十二月纪叔姬卒
按春秋庄公二十九年

注
纪国虽灭叔姬执节守义故系之纪贤而录之惠王十三年秋八月癸亥葬纪叔姬按春秋庄公三十年

注
以贤录也无臣子故不作谥
　　鄫
襄王六年夏六月鲁季姬及鄫子遇于防使鄫子朝于鲁按春秋僖公十四年　按左传十四年春鄫季姬来宁公怒止之以鄫子之不朝也夏遇于防而使来朝注
鄫国今琅邪县
按路史帝杼封其仲曲
列于缯谷梁以缯为鄫

襄王八年冬十二月齐侯宋公陈侯鲁侯卫侯郑伯许男邢侯曹伯会于淮按春秋僖公十六年　按左传十六年冬十二月会于淮谋鄫且东略也城鄫役人病有夜登丘而呼曰齐有乱不果城而还襄王十一年夏六月宋公曹人邾人盟于曹南鄫子会盟于邾己酉邾人执鄫子用之按春秋僖公十九年　按左传十九年夏宋公使邾文公用鄫子于次雎之社欲以属东夷司马子鱼曰古者六畜不相为用小事不用大牲而况敢用人乎祭祀以为人也民神之主也用人其谁飨之齐桓公存三亡国以属诸侯义士犹曰薄德今一会而虐二国之君又用诸淫&#之鬼将以求霸不亦难乎得死为幸　按谷梁传夏六月缯子会盟于邾己酉邾人执缯子用之微国之君因邾以求与之盟人因己以求与之盟己迎而执之恶之故谨而日之也用之者叩其鼻以衈社也
注
衈衅祭器
定王十六年秋七月邾人戕鄫子于鄫
按春秋宣公十八年　按左传十八年秋邾人戕鄫子于鄫凡自虐其君曰弒自外曰戕定王十八年冬十一月鲁侯蔡侯许男楚公子婴齐秦右大夫说宋华元陈公孙宁卫孙良夫郑公子去疾齐人曹人邾人薛人鄫人盟于蜀按春秋成公二年　按左传二年秋公会晋侯伐齐卫人亦从于伐齐故楚令尹子重为阳桥之役以救齐冬楚公子婴齐蔡侯许男秦右大夫说宋华元陈公孙宁卫孙良夫郑公子去疾及齐国之大夫盟于蜀灵王三年冬十月邾人莒人伐鄫鲁臧孙纥救鄫侵邾败于狐骀按春秋不书　按左传襄公四年冬公如晋听政晋侯享公公请属鄫晋侯不许孟献子曰以寡君之密迩于仇雠而愿固事君无失官命鄫无赋于司马为执事朝夕之命敝邑敝邑褊小阙而为罪寡君是以愿借助焉晋侯许之十月邾人莒人伐鄫臧孙纥救鄫侵邾败于狐骀国人逆丧者皆髽鲁于是乎始髽国人诵之曰臧之狐裘败我于狐骀我君小子朱儒是使朱儒朱儒使我败于邾灵王四年夏鲁叔孙豹鄫世子巫如晋秋晋侯宋公陈侯鲁侯卫侯郑伯曹伯莒子邾子滕子薛伯齐世子光吴人鄫人会于戚按春秋襄公五年　按左传五年夏穆叔觌鄫太子于晋以成属鄫书曰叔孙豹鄫太子巫如晋言比诸鲁大夫也秋九月丙午盟于戚会吴且命戍陈也穆叔以属鄫为不利使鄫大夫听命于会灵王五年秋莒人灭鄫
按春秋襄公六年　按左传六年秋莒人灭鄫鄫恃赂也晋人以鄫故来讨曰何故亡鄫季武子如晋见且听命景王七年秋九月鲁取鄫
按春秋昭公四年　按左传四年秋九月取鄫言易也莒乱着丘公立而不抚鄫鄫叛而来故曰取凡克邑不用师徒曰取　　庸
武王伐纣庸国从师
按书经牧誓王曰嗟我友邦冢君御事司徒司马司空亚旅师氏千夫长百夫长及庸蜀羌髳微卢彭濮人称尔于比尔戈立尔矛予其誓夷王七年楚子伐庸至于鄂
按史记楚世家周夷王之时王室微诸侯或不朝相伐熊渠甚得江汉间民和乃兴兵伐庸杨粤至于鄂注
杜预曰庸今上庸县正义曰括地志房州竹山　县本汉上庸县古之庸国昔周武王伐纣庸蛮在　焉按竹书纪年夷王七年楚子熊渠伐庸至于鄂匡王二年秋八月楚人秦人巴人灭庸按春秋文公十六年　按左传十六年秋八月楚大饥戎伐其西南至于阜山师于大林又伐其东南至于阳丘以侵訾枝庸人帅群蛮以叛楚麇人率百濮聚于选将伐楚于是申息之北门不启楚人谋徙于阪高蒍贾曰不可我能往寇亦能往不如伐庸夫麇与百濮谓我饥不能师故伐我也若我出师必惧而归百濮离居将各走其邑谁暇谋人乃出师旬有五日百濮乃罢自庐以往振廪同食次于句澨使庐戢侵庸及庸方城庸人逐之囚子扬&#三宿而逸曰庸师众群蛮聚焉不如复大师且起王卒合而后进师叔曰不可姑又与之遇以骄之彼骄我怒而后可克先君蚡冒所以服陉隰也又与之遇七遇皆北唯裨鯈鱼人实逐之庸人曰楚不足与战矣遂不设备楚子乘驿会师于临品分为二队子越自石溪子贝自仞以伐庸秦人巴人从楚师群蛮从楚子盟遂灭庸　　郧
桓王二十年春楚屈瑕败郧师
按春秋不书　按左传桓公十一年春楚屈瑕将盟贰轸郧人军于蒲骚将与随绞州蓼伐楚师莫敖患之斗廉曰郧人军其郊必不诫且日虞四邑之至也君次于郊郢以御四邑我以锐师宵加于郧郧有虞心而恃其城莫有斗志若败郧师四邑必离莫敖曰盍请济师于王对曰师克在和不在众商周之不敌君之所闻也成军以出又何济焉莫敖曰卜之对曰卜以决疑不疑何卜遂败郧师于蒲骚卒盟而还注
郧国在江夏云社县东南有郧城蒲骚郧邑
　　权
惠王元年楚子伐权迁之
按春秋不书　按左传初楚武王克权使斗缗尹之以叛围而杀之迁权于那处使阎敖尹之及文王即位与巴人伐申而惊其师巴人叛楚而伐那处取之遂门于楚阎敖游涌而逸楚子杀之其族为乱庄公十八年冬巴人因之以伐楚
注
