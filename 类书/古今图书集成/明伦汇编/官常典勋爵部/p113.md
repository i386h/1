<!-- { "loadSidebar": true } -->
按春秋昭公二十二年　按左传二十二年春王二月甲子齐北郭启帅师伐莒莒子将战苑羊牧之谏曰齐帅贱其求不多不如下之大国不可怒也弗听败齐师于寿余齐侯伐莒莒子行成司马如莒&#盟莒子如齐&#盟盟于稷门之外莒于是乎大恶其君敬王元年秋七月莒子庚舆奔鲁
按春秋昭公二十三年　按左传二十三年秋七月莒子庚舆虐而好剑苟铸剑必试诸人国人患之又将叛齐乌存帅国人以逐之庚舆将出闻乌存执殳而立于道左惧将止死苑羊牧之曰君过之乌存以力闻可矣何必以弒君成名遂来奔齐人纳郊公敬王四年秋齐侯鲁侯莒子邾子杞伯盟于鄟陵按春秋昭公二十六年　按左传二十六年秋盟于鄟陵谋纳公也敬王十年冬晋韩不信齐高张宋仲几鲁仲孙何忌卫世叔申郑国参曹人莒人薛人杞人小邾人城成周按春秋昭公三十二年　按左传三十二年冬十一月晋魏舒韩不信如京师合诸侯之大夫寻盟且令城成周己丑士弥牟营成周计丈数揣高卑度厚薄仞沟洫物土方议远迩计徒庸书糇粮以令役于诸侯属役赋丈书以授帅而效诸刘子韩简子临之以为成命定公元年春正月诸侯之大夫会城成周敬王十四年春三月刘子晋侯宋公鲁侯蔡侯卫侯陈子郑伯许男曹伯莒子邾子顿子胡子滕子薛伯杞伯小邾子齐国夏会于召陵侵楚夏五月盟于皋鼬按春秋定公四年　按左传四年春三月刘文公合诸侯于召陵谋伐楚也敬王三十九年夏五月莒子狂薨
按春秋哀公十四年
　　逼阳
周有逼阳为颛顼之后
按路史帝颛顼高阳氏取胜奔氏曰&#生伯称卷章季禺三人卷章取水氏曰娇生犁及回回食于吴是曰吴回生陆终取鬼方氏曰嬇三年生子六人曰樊曰惠连曰籛曰求言曰晏安曰季连求言姓封于侩是为会人介于河伊贪啬灭爵上下不临重氏伐而亡之傿路云邬逼夷皆分也逼阳则晋灭之灵王九年春晋侯宋公鲁侯卫侯曹伯莒子邾子滕子薛伯杞伯小邾子齐世子光会吴于柤夏五月甲午遂灭逼阳按春秋襄公十年　按左传十年夏四月晋荀偃士&#请伐逼阳而封宋向戌焉荀罃曰城小而固胜之不武弗胜为笑固请丙寅围之弗克孟氏之臣秦菫父辇重如役逼阳人启门诸侯之士门焉县门发聊人纥抉之以出门者狄虒弥建大车之轮而蒙之以甲以为橹左执之右拔戟以成一队孟献子曰诗所谓有力如虎者也主人县布菫父登之及堞而绝之队则又县之苏而复上者三主人辞焉乃退带其断以徇于军三日诸侯之师久于逼阳荀偃士&#请于荀罃曰水潦将降惧不能归请班师知伯怒投之以机出于其间曰女成二事而后告余余恐乱命以不女违女既勤君而兴诸侯牵帅老夫以至于此既无武守而又欲易余罪曰是实班师不然克矣余羸老也可重任乎七日不克必尔乎取之五月庚寅荀偃士&#帅卒攻逼阳亲受矢石甲午灭之书曰遂灭逼阳言自会也以与向戌向戌辞曰君若犹辱镇抚宋国而以逼阳光启寡君群臣安矣其何贶如之若专赐臣是臣兴诸侯以自封也其何罪大焉敢以死请乃予宋公宋公享晋侯于楚丘请以桑林荀罃辞荀偃士&#曰诸侯宋鲁于是观礼鲁有禘乐宾祭用之宋以桑林享君不亦可乎舞师题以旌夏晋侯惧而退入于房去旌卒享而还及着雍疾卜桑林见荀偃士&#欲奔请祷焉荀罃不可曰我辞礼矣彼则以之犹有鬼神于彼加之晋侯有间以逼阳子归献于武宫谓之夷俘逼阳妘姓也使周内史选其族嗣纳诸霍人礼也
注
逼阳妘姓国今彭城傅阳县也因柤会而灭之　故曰遂此通吴晋往来之道也　　夷
周有夷国为颛顼之后
按路史帝颛顼高阳氏取胜奔氏曰&#生伯称卷章季禺三人卷章取水氏曰娇生犁及回回食于吴是曰吴回吴回生陆终取鬼方氏曰嬇三年生子六人曰樊曰惠连曰籛曰求言曰晏安曰季连求言姓封于侩是为会人介于河伊贪啬灭爵上下不临重氏伐而亡之傿路云邬逼夷皆分也逼夷则晋灭之平王四十九年秋八月纪人伐夷
按春秋不书　按左传隐公元年秋八月纪人伐夷夷不告故不书
注
夷国在城阳庄武县
僖王四年周蒍国以晋师伐夷杀夷诡诸
按春秋不书　按左传庄公十六年初晋武公伐夷执夷诡诸蒍国请而免之既而弗报故子国作乱谓晋人曰与我伐夷而取其地遂会晋师伐夷杀夷诡诸　　蓟
武王克商封帝尧之后于蓟
按史记周本纪武王十一年伐纣罢兵西归追思先圣王乃褒封帝尧之后于蓟
注
地理志燕国有蓟县
按路史黄帝有熊氏次妃嫫母儿恶德充帝内之是生苍林禺阳禺阳最少受封于任为任姓谢章舒洛昌终泉卑禺皆任分也后武王克商求封帝之裔于蓟以复
注
蓟本同盖周始为
　　房
成王三十三年命王世子钊如房逆女房伯祈归于宗周按竹书纪年云云
按路史帝尧陶唐氏取富宜氏曰皇生朱使出就丹既崩虞氏国之于房为房侯房之后有狸氏（按房为有虞氏　三恪之国始封已载三恪考兹以传世至周故附入异姓勋爵）景王十六年楚子复房
按春秋不书　按左传楚之灭蔡也灵王迁许胡沈道房申于荆焉昭公十三年平王即位既封陈蔡而皆复之　　唐
周封刘累之裔于唐
按路史帝尧陶唐氏取富宜氏曰皇生朱庶弟九其封于留者为留氏后有留累以豢龙事夏孔甲赐之氏曰御龙以更飂董之后既迁于鲁商居大夏为唐氏御氏扰氏扰龙氏至周封帝后于铸铸祝是分侯于随为铸氏祝氏随氏既更累之裔于方城为唐公楚并唐其徙杜者为杜氏唐杜氏屠氏唐孙氏李氏成王八年冬十月灭唐迁其民于杜按史记晋世家武王崩成王立唐有乱周公诛灭唐注
正义曰括地志云故唐城在绛州翼城县西二　十里即尧裔子所封春秋云夏孔甲时有尧苗裔　刘累者以豢龙事孔甲夏后嘉之赐氏御龙以更　豕韦之后龙一雌死潜醢之以食夏后既而使求　之惧而迁于鲁县夏后召孟别封刘累之孙于大　夏之墟为侯至周成王时唐人作乱成王灭之而　封太叔更迁唐人子孙于杜谓之杜伯即范丐所　云在周为杜唐氏按鲁县汝州鲁山县是今随州　枣阳县东南一百五十里上唐乡故城即后子孙　徙于唐按竹书纪年成王八年冬十月王师灭唐迁其民于杜定王十年唐侯从楚师御晋
按春秋不书　按左传宣公十二年春楚子围郑夏六月晋师救郑楚子使唐狡与蔡鸠居告唐惠侯曰不谷不德而贪以遇大敌不谷之罪也然楚不克君之羞也敢藉君灵以济楚师使潘党率游阙四十乘从唐侯以为左拒以从上军敬王十二年楚归唐侯
按春秋不书　按左传定公三年冬唐成公如楚有两肃爽马子常欲之弗与三年止之唐人或相与谋请代先从者许之饮先从者酒醉之窃马而献之子常子常归唐侯自拘于司败曰君以弄马之故隐君身弃国家群臣请相夫人以偿马必如之唐侯曰寡人之过也二三子无辱皆赏之　　胡
周有胡国为帝舜之后
按路史胡舜裔也归姓胡公世不淫至虞阏父为周陶正武王妃其子胡公满以大姬锡之妫姓与肃慎之&#复之于陈以备三客二十有五世而楚灭之（按胡　公已复封陈而胡国故封必别为立后故胡国见于春秋）灵王二十七年夏齐侯陈侯蔡侯北燕伯杞伯胡子沈子白狄朝于晋按春秋不书　按左传襄公二十八年夏齐侯陈侯蔡侯北燕伯杞伯胡子沈子白狄朝于晋宋之盟故也景王七年夏楚子蔡侯陈侯郑伯许男徐子滕子顿子胡子沈子小邾子宋世子佐淮夷会于申秋七月楚子蔡侯陈侯许男顿子胡子沈子淮夷伐吴遂灭赖按春秋昭公四年　按左传四年夏六月丙午楚子合诸侯于申秋七月楚子以诸侯伐吴八月遂以诸侯灭赖迁赖于鄢景王十六年楚子复胡
按春秋不书　按左传楚之灭蔡也灵王迁许胡沈道房申于荆焉昭公十三年平王即位既封陈蔡而皆复之敬王元年秋七月吴败顿胡蔡陈许之师于鸡父胡子髡沈子逞灭获陈夏啮按春秋昭公二十三年　按左传二十三年秋七月吴人伐州来楚薳越帅师及诸侯之师奔命救州来吴人御诸锺离子瑕卒楚师熸吴公子光曰诸侯从于楚者众而皆小国也畏楚而不获已是以来吾闻之曰作事威克其爱虽小必济胡沈之君幼而狂陈大夫啮壮而顽顿与许蔡疾楚政楚令尹死其师熸帅贱多宠政令不一七国同役而不同心帅贱而不能整无大威命楚可败也若分师先以犯胡沈与陈必先奔三国败诸侯之师乃摇心矣诸侯乖乱楚必大奔请先者去备薄威后者敦陈整旅吴子从之戊辰晦战于鸡父吴子以罪人三千先犯胡沈与陈三国争之吴为三军以系于后中军从王光帅右掩余帅左吴之罪人或奔或止三国乱吴师击之三国败获胡沈之君及陈大夫舍胡沈之囚使奔许与蔡顿曰吾君死矣师噪而从之三国奔楚师大奔敬王十四年春三月刘子晋侯宋公鲁侯蔡侯卫侯陈子郑伯许男曹伯莒子邾子顿子胡子滕子薛伯杞伯小邾子齐国夏会于召陵侵楚夏五月盟于皋鼬按春秋定公四年　按左传四年春三月刘文公合诸侯于召陵谋伐楚也敬王二十五年春二月楚子灭胡以胡子豹归按春秋定公十五年　按左传吴之入楚也胡子尽俘楚邑之近胡者楚既定胡子豹又不事楚曰存亡有命事楚何为多取费焉十五年春二月楚灭胡　　邹周有邹国为帝舜之裔
按贾谊新书楚王欲淫邹君乃遗之技乐美女四人穆公朝观而夕毕以妻死事之孤故妇人年弗称者弗畜节于身而弗众也王舆不衣皮帛御马不食禾菽无淫僻之事无骄燕之行食不众味衣不采自刻以广民亲贤以定国亲民如子邹国之治路不拾遗臣下顺从若手之投心是故以邹子之细鲁卫不敢轻齐楚不能胁邹穆公死邹之百姓若失慈父行哭三月四境之邻于邹者士民乡方而道哭抱手而忧行酤家不售其酒屠者罢列而归傲童不讴歌舂筑者不相杵妇女扶珠瑱丈夫释玦靬琴瑟无音&#年而后始复按路史邹舜裔也春秋时入于强矣
按邹见于孟
子战国时尚在

　　卢
周有卢国为帝舜之后
按路史卢舜裔也春秋时入于强矣
桓王二十一年春罗与卢戎军楚师大败之
按春秋不书　按左传桓公十三年春楚屈瑕伐罗及鄢乱次以济遂无次且不设备及罗罗与卢戎两军之大败之　　潘
周有潘国为帝舜之后
按路史潘舜裔也周灭之
　　负
周有负国为帝舜之后
按路史负舜裔也春秋时入于强矣
　　褒
周有褒国为夏后氏之后
