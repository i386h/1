<!-- { "loadSidebar": true } -->
权国名南郡当阳县东南有权城
按路史祖庚封子于权楚人迁之那处
　　巢
武王十三年巢伯来宾
按竹书纪年云云
按路史巢子国也
顷王四年夏楚人围巢
按春秋文公十二年　按左传十二年楚令尹大孙伯卒成嘉为令尹群舒叛楚夏子孔执舒子平及宗子遂围巢
注
巢吴楚间小国庐江六县东有居巢城
敬王二年冬吴灭巢
按春秋昭公二十四年　按左传二十四年冬楚子为舟师以略吴疆及圉阳而还吴人踵楚而边人不备遂灭巢及锺离而还　　赖
景王七年秋七月楚人灭赖
按春秋昭公四年　按左传四年秋七月楚子以诸侯伐吴宋太子郑伯先归宋华费遂郑大夫从使屈申围朱方八月甲申克之执齐庆封而尽灭其族将戮庆封椒举曰臣闻无瑕者可以戮人庆封惟逆命是以在此其背从于戮乎播于诸侯焉用之王弗听负之斧钺以徇于诸侯使言曰无或如齐庆封弒其君弱其孤以盟其大夫庆封曰无或如楚共王之庶子围弒其君兄之子麇而代之以盟诸侯王使速杀之遂以诸侯灭赖赖子面缚衔士袒舆榇从之造于中军王问诸椒举对曰成王克许许僖公如是王亲释其缚受其璧焚其榇王从之迁赖于鄢楚子欲迁许于赖使斗韦龟与公子弃疾城之而还按路史赖姜国也楚灭之
　　桐
敬王十二年夏四月桐叛楚
按春秋不书　按左传定公二年夏四月桐叛楚吴子使舒鸠氏诱楚人曰以师临我我伐桐为我使之&#忌秋楚囊瓦伐吴师于豫章吴人见舟于豫章而潜师于巢冬十月吴军楚师于豫章败之遂围巢克之获楚公子繁
注
桐小国庐江舒县西南有桐乡
　　鄀
襄王十七年秋秦晋伐鄀
按春秋不书　按左传僖公二十五年秋秦晋伐鄀楚斗克屈御寇以申息之师戍商密秦人过析隈入而系舆人以围商密&#而傅焉宵坎血加书伪与子仪子边盟者商密人惧曰秦取析矣戍人反矣乃降秦师囚申公子仪息公子边以归楚令尹子玉追秦师弗及遂围陈纳顿子于顿襄王三十年夏秦人入鄀
按春秋文公五年　按左传初鄀叛楚即秦又贰于楚五年夏秦人入鄀　　郯
定王二年春正月鲁侯及齐侯平莒及郯莒人不肯鲁伐莒取向秋鲁侯如齐按春秋宣公四年
按路史郯嬴国也越灭之
定王十四年秋郯伯姬归于鲁
按春秋宣公十六年　按左传十六年秋郯伯姬来归出也简王二年春吴伐郯
按春秋成公七年　按左传七年春吴伐郯郯成季文子曰中国不振旅蛮夷入伐而莫之或恤无吊者也夫诗曰不吊昊天乱靡有定其此之谓乎有上不吊其谁不受乱吾亡无日矣简王三年冬晋士燮鲁叔孙侨如齐人邾人伐郯按春秋成公八年　按左传八年冬晋士燮来聘言伐郯也以其事吴故公赂之请缓师文子不可曰君命无贰失信不立礼无加货事无二成君后诸侯是寡君不得事君也燮将复之季孙惧使宣伯帅师伐郯灵王六年春郯子朝于鲁
按春秋襄公七年　按左传七年春郯子来朝始朝公也景王十九年春正月齐侯徐子郯人莒人盟于蒲隧按春秋不书　按左传昭公十六年春正月齐侯伐徐二月丙申齐师至于蒲隧徐人行成徐子及郯人莒人会齐侯盟于蒲隧景王二十年秋郯子朝于鲁
按春秋昭公十七年　按左传十七年秋郯子来朝公与之宴昭子问焉曰少&#氏鸟名官何故也郯子曰吾祖也我知之昔者黄帝氏以云纪故为云师而云名炎帝氏以火纪故为火师而火名共工氏以水纪故为水师而水名太&#氏以龙纪故为龙师而龙名我高祖少&#摰之立也凤鸟适至故纪于鸟为鸟师而鸟名凤鸟氏历正也元鸟氏司分者也伯赵氏司至者也青鸟氏司启者也丹鸟氏司闭者也祝鸠氏司徒也鸠氏司马也鸤鸠氏司空也爽鸠氏司寇也鹘鸠氏司事也五鸠鸠民者也五雉为五工正利器用正度量夷民者也九扈为九农正扈民无淫者也自颛顼以来不能纪远乃纪于近为民师而命以民事则不能故也仲尼闻之见于郯子而学之既而告人曰吾闻之天子失官学在四夷犹信敬王三十五年春鲁侯吴子邾子郯子伐齐
按春秋不书　按左传哀公十年春邾隐公来奔齐甥也故遂奔齐公会吴子邾子郯子伐齐南鄙师于鄎齐人弒悼公赴于师吴子三日哭于军门之外徐承帅舟师将自海入齐齐人败之吴师乃还　　莱
武王封太公于齐莱侯伐齐争营丘
按史记齐太公世家武王已平商而王天下封师尚父于齐营丘东就国道宿行迟逆旅之人曰吾闻时难得而易失客寝甚安殆非就国者也太公闻之夜衣而行犁明至国莱侯来伐与之争营丘营丘边莱莱人夷也会纣之乱而周初定未能集远方是以与太公争国按路史莱子国也商国莱侯与太公争营丘及齐复入莱共公浮柔奔棠晏弱迁之郳定王五年夏齐侯鲁侯伐莱
按春秋宣公七年　按左传七年夏公会齐侯伐莱不与谋也
注
莱国今东莱黄县
定王七年夏齐侯伐莱
按春秋宣公九年
灵王元年春齐侯伐莱
按春秋不书　按左传襄公二年春齐侯伐莱莱人使正舆子赂夙沙卫以索马牛皆百匹齐师乃还夏齐姜薨齐侯使诸姜宗妇来送葬召莱子莱子不会故晏弱城东阳以逼之灵王五年冬十二月齐侯灭莱
按春秋襄公六年　按左传六年冬十一月齐侯灭莱莱恃谋也于郑子国之来聘也四月晏弱城东阳而遂围莱甲寅堙之环城傅于堞及杞桓公卒之月乙未王湫帅师及正舆子棠人军齐师齐师大败之丁未入莱莱共公浮柔奔棠正舆子王湫奔莒莒人杀之四月陈无宇献莱宗器干襄宫晏弱围棠十一月丙辰而灭之迁莱于郳高厚崔杼定其田　　邓
桓王十年秋七月蔡侯郑伯会于邓
按春秋桓公二年　按左传二年秋七月会于邓始惧楚也
注
颍川召陵县西南有邓城此惧楚之始也
桓王十五年夏邓侯吾离朝于鲁
按春秋桓公七年　按左传七年春谷伯邓侯来朝名贱之也桓王十七年夏楚人败邓师
按春秋不书　按左传桓公九年春巴子使韩服告于楚请与邓为好楚子使道朔将巴客以聘于邓邓南鄙鄾人攻而夺之币杀道朔及巴行人楚子使薳章让于邓邓人弗受夏楚使斗廉帅师及巴师围鄾邓养甥聃甥帅师救鄾三逐巴师不克斗廉衡陈其师于巴师之中以战而北邓人逐之背巴师而夹攻之邓师大败鄾人宵溃庄王九年冬楚伐申还伐邓
按春秋不书　按左传庄公六年冬楚文王伐申过邓邓祁侯曰吾甥也止而享之骓甥聃甥养甥请杀楚子邓侯弗许三甥曰亡邓国者必此人也若不早图后君噬齐其及图之乎图之此为时矣邓侯曰人将不食吾余对曰若不从三臣抑社稷实不血食而君焉取余弗从还年楚子伐邓庄王十九年楚灭邓
按春秋不书　按左传十六年楚复伐邓灭之（见庄公六　年传）
注
庄公十六年
　　鄅
周鄅子为参胡之后
按路史帝颛顼高阳氏姬姓取胜奔氏曰&#生伯称卷章季禺三人卷章取水氏曰娇生犁及回回食于吴是曰吴回生陆终取鬼方氏曰嬇三年生子六人曰樊曰惠连曰籛曰求言曰晏安曰季连惠连妘姓其封参胡参胡者韩是周之鄅子其后也景王二十一年夏六月邾人入鄅按春秋昭公十八年　按左传十八年夏六月鄅人藉稻邾人袭鄅鄅人将闭门邾人羊罗摄其首焉遂入之尽俘以归鄅子曰余无归矣从帑于邾邾庄公反鄅夫人而舍其女
注
鄅妘姓国也
景王二十二年邾归鄅俘
按春秋不书　按左传鄅夫人宋向戌之女也故向宁请师昭公十九年春二月宋公伐邾围虫三月取之乃尽归鄅俘夏邾人郳人徐人会宋公乙亥同盟于虫
　勋爵部汇考三十六
　　周二十二
　　沈
周有沈国为少昊之后
按左传昭公元年子产对叔向曰昔金天氏有裔子曰昧为元冥师生允格台骀台骀能业其官宣汾洮障大泽以处太原帝用嘉之沈姒蓐黄实守其祀按路史禹后分封有沈氏沈子灭于蔡襄王二十八年春正月鲁叔孙得臣会晋人宋人陈人卫人郑人伐沉沉溃按春秋文公三年　按左传三年春庄叔会诸侯之师伐沈以其服于楚也沈溃凡民逃其上曰溃在上曰逃
注
沈国名也汝南平与县北有沈亭
简王三年春晋侵沈获沈子揖初
按春秋不书　按左传成公八年春晋侵沈获沈子揖初从知范韩也灵王二十七年夏齐侯陈侯蔡侯北燕伯杞伯胡子沈子白狄朝于晋按春秋不书　按左传襄公二十八年夏齐侯陈侯蔡侯北燕伯杞伯胡子沈子白狄朝于晋宋之盟故也景王七年夏楚子蔡侯陈侯郑伯许男徐子滕子顿子胡子沈子小邾子宋世子佐淮夷会于申楚人执徐子秋七月楚子蔡侯陈侯许男顿子胡子沈子淮夷伐吴遂灭赖按春秋昭公四年　按左传四年夏六月丙午楚子合诸侯于申秋八月遂以诸侯灭赖迁赖于鄢景王八年冬楚子蔡侯陈侯许男顿子沈子徐人越人伐吴按春秋昭公五年　按左传五年冬十月楚子以诸侯及东夷伐吴以报棘栎麻之役景王十六年楚子复沈
按春秋不书　按左传楚之灭蔡也灵王许迁胡沈道房申于荆焉昭公十三年平王即位既封陈蔡而皆复之敬王元年秋七月戊辰吴败顿胡沈蔡陈许之师于鸡父胡子髡沈子逞灭获陈夏啮按春秋昭公二十三年　按左传二十三年秋七月吴人伐州来楚薳越帅师及诸侯之师奔命救州来吴人御诸锺离子瑕卒楚师熸吴公子光曰诸侯从于楚者众而皆小国也畏楚而不获已是以来吾闻之曰作事威克其爱虽小必济胡沈之君幼而狂陈大夫啮壮而顽顿与许蔡疾楚政楚令尹死其师熸帅贱多宠政令不壹七国同役而不同心帅贱而不能整无大威命楚可败也若分师先以犯胡沈与陈必先奔三国败诸侯之师乃摇心矣诸侯乖乱楚必大奔请先者去备薄威后者敦陈整旅吴子从之戊辰晦战于鸡父吴子以罪人三千先犯胡沈与陈三国争之吴为三军以系于后中军从王光帅右掩余帅左吴之罪人或奔或止三国乱吴师击之三国败获胡沈之君及陈大夫舍胡沈之囚使奔许与蔡顿曰吾君死矣师噪而从之三国奔楚师大奔敬王十四年夏四月庚辰蔡公孙姓帅师灭沈以沈子嘉归杀之按春秋定公四年　按左传四年春三月刘文公合诸侯于召陵谋伐楚也沈人不会于召陵晋人使蔡伐之夏蔡灭沈秋楚为沈故围蔡按路史沈逞奔楚曾孙诸梁为右司马采于叶为叶氏尹氏诸梁氏&#氏
注
成公八年晋灭沉沉子逞奔楚字循之后为沈　氏　　江
惠王十九年秋九月齐侯宋公江人黄人盟于贯按春秋僖公二年　按左传二年秋盟于贯服江黄也
注
贯宋地梁国蒙县西北有贯城贯与贯字相似　江国在汝南安阳县按史记五帝本纪黄帝娶于西陵氏之女是为嫘祖为黄帝正妃生二子其后皆有天下其一曰元嚣是为青阳青阳降居江水
注
正义曰括地志云安阳故城在豫州新恩县西　南八十里应劭云古江国也地理志亦云安阳古　江国也按路史江嬴国也灭于楚
惠王二十年秋齐侯宋公江人黄人会于阳谷按春秋僖公三年　按左传三年秋会于阳谷谋伐楚也惠王二十一年秋鲁公及江人黄人伐陈
