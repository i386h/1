<!-- { "loadSidebar": true } -->
按路史炎帝戏戏生器器生巨及伯陵祝庸祝庸为黄帝司徒居于江水生术嚣兑首方颠是袭土壤生条及句龙句龙生垂及信垂生噎鸣是为伯夷为虞心吕且功于水封吕生岁十二泰岳袭吕余列申许武王得泰岳后文叔绍之许灵公徙叶悼公迁城父曰焦夷二十有四世郑灭之
注
昭九年书许迁于夷周纪谓武王封之焦非也　昭十八迁析定四年迁容城定六年游吉灭许以　许男归一作斯蘧然哀元年许男与楚围蔡盖国　灭而君在说者以为复立之也非矣　　祝
武王克商封黄帝之后于祝
按史记周本纪武王十一年伐纣罢兵西归追思先圣王乃褒封黄帝之后于祝
注
正义曰左传云祝其实夹谷杜预云夹谷即祝　其也服虔云东海郡祝其县也　　南燕
周有南燕国为黄帝之后
按路史黄帝有熊氏子二十五别姓者十二祈酉滕箴任苟厘结儇依及二纪也余循姬姓结姓伯鯈封于南燕密须阙允蔡光敦逼燕鲁雍断密虽皆结分也桓王元年夏四月卫人以燕师伐郑郑败燕师按春秋不书　按左传隐公五年夏四月郑人侵卫牧以报东门之役卫人以燕师伐郑郑祭足原繁泄驾以三军军其前使曼伯与子元潜军军其后燕人畏郑三军而不虞制人六月郑二公子以制人败燕师于北制
注
南燕国今东郡燕县
桓王二十年秋七月丁亥宋公鲁侯燕人盟于谷丘按春秋桓公十二年　按左传十二年夏公欲平宋郑秋公及宋公盟于句渎之丘惠王二年秋王子颓以卫师燕师伐周
按春秋不书　按左传庄公十九年初王姚嬖于庄王生子颓子颓有宠蒍国为之师及惠王即位取蒍国之圃以为囿边伯之宫近于王宫王取之王夺子禽祝跪与詹父田而收膳夫之秩故蒍国边伯石速詹父子禽祝跪作乱因苏氏秋五大夫奉子颓以伐王不克出奔温苏子奉子颓以奔卫卫师燕师伐周冬立子颓惠王三年春郑伯执燕仲父以王归处于栎
按春秋不书　按左传庄公二十年春郑伯和王室不克执燕仲父夏郑伯遂以王归王处于栎秋王及郑伯入于邬遂入成周取其宝器而还　　祁
按路史祁嬴国也周兴封少昊之后于祁

注
潜夫论武王封少昊后盖古帝后皆封矣按周　封杞宋为二后并陈以备三恪左氏说者更以黄　帝尧舜后为三恪而少昊不预　　莒
周灭曹姓之莒而封少昊之后兹舆期于莒
按路史小昊青阳氏纪姓周兴封帝之后于祁而置莒后舆期于莒始都计二世兹丕归莒至纪公复纪姓　帝颛顼高阳氏姬姓取胜奔氏曰&#生伯称卷章季禺三人卷章取&#水氏曰娇生犁及回回食于吴是曰吴回生陆终取鬼方氏曰嬇三年生子六人曰樊曰惠连曰籛曰求言曰晏安曰季连晏安封为姓朱娄驺绎倪莒小朱根牟皆分也莒则周灭之

注
非纪姓之莒周灭以封兹舆期
平王五十年夏五月莒人入向冬纪子帛莒子盟于密按春秋隐公二年　按左传二年春莒子娶于向向姜不安莒而归夏莒人入向以姜氏还冬纪子帛莒子盟于密鲁故也
疏
世本莒纪姓谱云蠃姓少昊之后周武王封兹　舆于莒初都计后徙莒今城阳莒县是也世本自　纪公以下为已姓不知谁赐之姓者十一世兹丕　公方见春秋按路史兹与作与期
至兹丕仅二世疑误

桓王元年春二月莒人伐杞取牟娄
按春秋隐公四年
桓王五年秋九月辛卯鲁侯及莒人盟于浮来按春秋隐公八年　按左传八年秋公及莒人盟于浮来以成纪好也桓王二十年夏六月壬寅鲁侯杞侯莒子盟于曲池按春秋桓公十二年　按左传十二年夏盟于曲池平杞莒也庄王十二年齐公子小白出奔莒
按春秋不书　按左传初襄公立无常鲍叔牙曰君使民慢乱将作矣奉公子小白出奔莒庄公九年春齐雍廪杀无知桓公自莒入惠王二年秋鲁夫人姜氏如莒
按春秋庄公十九年
惠王三年春二月鲁夫人姜氏如莒
按春秋庄公二十年
惠王十年冬莒庆逆叔姬于鲁
按春秋庄公二十七年
惠王十七年秋九月鲁公子庆父出奔莒
按春秋闵公二年　按左传二年秋八月辛丑共仲使卜齮贼公于武闱成季以僖公适邾共仲奔莒乃入立之以赂求共仲于莒莒人归之及密使公子鱼请不许哭而往共仲曰奚斯之声也乃缢惠王十八年冬十月壬午鲁公子友帅师败莒师于郦获莒拿按春秋僖公元年　按左传元年冬莒人来求赂公子友败诸郦获莒子之弟拿非卿也嘉获之也公赐季友汶阳之田及费襄王十七年冬十二月癸亥鲁侯会卫子莒庆盟于洮按春秋僖公二十五年　按左传二十五年冬卫人平莒于我十二月盟于洮修卫文公之好且及莒平也襄王十八年春正月鲁侯会莒子卫&#速盟于向按春秋僖公二十六年　按左传二十六年春王正月公会莒兹丕公&#庄子盟于向寻洮之盟也襄王二十年夏五月晋侯齐侯宋公鲁侯蔡侯郑伯卫子莒子盟于践土陈侯如会六月陈侯款薨子朔立冬晋侯齐侯宋公鲁侯蔡侯郑伯陈子莒子邾人秦人会于温诸侯遂围许按春秋僖公二十八年　按左传二十八年夏四月戊辰晋侯宋公齐国归父崔夭秦小子慭次于城濮楚师背酅而舍子玉使斗勃请战己巳晋师陈于莘北楚师败绩晋师三日馆&#及癸酉而还甲午至于衡雍作王宫于践土五月丁未献楚俘于王癸亥王子虎盟诸侯于王庭要言曰皆奖王室无相害也有渝此盟明神殛之俾队其师无克祚国及其元孙无有老幼冬会于温讨不服也丁丑诸侯围许襄王三十二年冬徐伐莒鲁公孙敖如莒&#盟按春秋文公七年　按左传穆伯娶于莒曰戴己生文伯其娣声己生惠叔戴己卒又聘于莒莒人以声己辞则为襄仲聘焉七年冬徐伐莒莒人来请盟穆伯如莒&#盟且为仲逆及鄢陵登城见之美自为娶之仲请攻之公将许之叔仲惠伯谏曰臣闻之兵作于内为乱于外为寇寇犹及人乱自及也今臣作乱而君不禁以启寇雠若之何公止之惠伯成之使仲舍之公孙敖反之复为兄弟如初从之襄王三十三年冬十月鲁公孙敖如京师不至而复丙戌奔莒按春秋文公八年　按左传八年冬穆伯如周吊丧不至以币奔莒从己氏焉匡王四年冬十月莒弒其君庶其
按春秋文公十八年　按左传莒纪公生太子仆又生季佗爱季佗而黜仆且多行无礼于国十八年冬十月仆因国人以弒纪公以其宝玉来奔纳诸宣公公命与之邑曰今日必授季文子使司寇出诸竟曰今日必达公问其故季文子使太史克对曰先大夫臧文仲教行父事君之礼行父奉以周旋弗敢失队曰见有礼于其君者事之如孝子之养父母也见无礼于其君者诛之如鹰鹯之逐鸟雀也先君周公制周礼曰则以观德德以处事事以度功功以食民作誓命曰毁则为贼掩贼为藏窃贿为盗盗器为奸主藏之名赖奸之用为大凶德有常无赦在九刑不忘行父还观莒仆莫可则也孝敬忠信为吉德盗贼藏奸为凶德夫莒仆则其孝敬则弒君父矣则其忠信则窃宝玉矣其人则盗贼也其器则奸兆也保而利之则主藏也以训则&#民无则焉不度于善而皆在于凶德是以去之昔高阳氏有才子八人苍舒隤敳梼戭大临尨降庭坚仲容叔达齐圣广渊明允笃诚天下之民谓之八恺高辛氏有才子八人伯奋仲堪叔献季仲伯虎仲熊叔豹季狸忠肃共懿宣慈惠和天下之民谓之八元此十六族也世济其美不陨其名以至于尧尧不能举舜臣尧举八恺使主后土以揆百事莫不时序地平天成举八元使布五教于四方父义母慈兄友弟共子孝内平外成昔帝鸿氏有不才子掩义隐贼好行凶德丑类恶物顽嚚不友是与比周天下之民谓之浑敦少&#氏有不才子毁信废忠崇饰恶言靖谮庸回服谗搜慝以诬盛德天下之民谓之穷奇颛顼有不才子不可教训不知话言告之则顽舍之则嚚傲狠明德以乱天常天下之民谓之梼杌此三族也世济其凶增其恶名以至于尧尧不能去缙云氏有不才子贪于饮食冒于货贿侵欲崇侈不可盈厌聚敛积实不知纪极不分孤寡不恤穷匮天下之民以比三凶谓之饕餮舜臣尧宾于四门流四凶族浑敦穷奇梼杌饕餮投诸四裔以御魑魅是以尧崩而天下如一同心戴舜以为天子以其举十六相去四凶也故虞书数舜之功曰慎徽五典五典克从无违教也曰纳于百揆百揆时序无废事也曰宾于四门四门穆穆无凶人也舜有大功二十而为天子今行父虽未获一吉人去一凶矣于舜之功二十之一也庶几免于戾乎定王二年春正月齐侯鲁侯平莒及郯莒人不肯鲁伐莒取向秋鲁侯如齐按春秋宣公四年　按左传四年春公及齐侯平莒及郯莒人不肯公伐莒取向定王九年夏鲁公孙归父会齐人伐莒
按春秋宣公十一年
定王十一年春齐师伐莒
按春秋宣公十三年　按左传十三年春齐师伐莒莒恃晋而不事齐故也简王二年秋楚伐郑晋侯齐侯宋公鲁侯卫侯曹伯莒子邾子杞伯救郑八月戊辰同盟于马陵按春秋成公七年　按左传七年秋楚子重伐郑师于泛诸侯救郑郑共仲侯羽军楚师囚郧公锺仪献诸晋八月同盟于马陵寻虫牢之盟且莒服故也简王三年春鲁公孙婴齐如莒按春秋成公八年　按左传八年春声伯如莒逆也夏晋侯使申公巫臣如吴假道于莒与渠丘公立于池上曰城已恶莒子曰辟陋在夷其孰以我为虞对曰夫狡焉思启封疆以利社稷者何国蔑有唯然故多大国矣唯或思或纵也勇夫重闭况国乎简王四年春正月晋侯齐侯宋公鲁侯卫侯郑伯曹伯莒子杞伯同盟于蒲冬十一月楚公子婴齐帅师伐莒莒溃按春秋成公九年　按左传九年冬十一月楚子重自陈伐莒围渠丘梁丘城恶众溃奔莒戊申楚入渠丘莒人囚楚公子平楚人曰勿杀吾归而俘莒人杀之楚师围莒莒城亦恶庚申莒溃楚遂入郓莒无备故也君子曰恃陋而不备罪之大者也备豫不虞善之大者也莒恃其陋而不修城郭浃辰之间而楚克其三都无备也夫诗曰虽有丝麻无弃菅蒯虽有姬姜无弃蕉萃凡百君子莫不代匮言备之不可以已也简王九年春正月莒子朱薨子密州立
按春秋成公十四年
简王十二年秋齐高无咎出奔莒
按春秋成公十七年
简王十四年春正月晋栾黡宋华元鲁仲孙蔑卫&#殖曹人莒人邾人滕人薛人围宋彭城按春秋襄公元年
灵王二年夏六月单子晋侯宋公鲁侯卫侯郑伯莒子邾子齐世子光同盟于鸡泽按春秋襄公三年
灵王三年冬十月邾人莒人伐鄫鲁臧纥救鄫侵邾败于狐骀按春秋不书　按左传襄公四年冬十月邾人莒人伐鄫臧纥救鄫侵邾于狐骀国人逆丧者皆髽鲁于是乎始髽国人诵之曰臧之狐裘败我于狐骀我君小子朱儒是使朱儒朱儒使我败于邾灵王四年秋晋侯宋公陈侯鲁侯卫侯郑伯曹伯莒子邾子滕子薛伯齐世子光吴人鄫人会于戚按春秋襄公五年　按左传五年秋九月丙午盟于戚会吴且命戍陈也灵王五年秋莒人灭鄫
按春秋襄公六年　按左传六年秋莒人灭鄫鄫恃赂也冬晋人以鄫故来讨曰何故亡鄫季武子如晋见且听命灵王六年冬十二月晋侯宋公陈侯鲁侯卫侯曹伯莒子邾子会于鄬按春秋襄公七年　按左传七年冬楚子囊园陈会于鄬以救之灵王七年夏莒人伐鲁东鄙
