<!-- { "loadSidebar": true } -->
洪武十二年追封吴祯海西公大封征西诸将按明大政纪十二年夏五月靖海侯吴祯卒追封海西公冬十一月大封征西有功诸将封蓝玉为永昌侯王弼定远侯张龙凤翔侯吴福安陆侯叶升靖宁侯曹震景川侯谢成永平侯张温会宁侯曹兴怀远侯周武雄武侯金朝兴宣德侯仇成安庆侯并子孙世袭洪武十三年诏定公侯称号进封邓镇并改封廖永安胡廷美按明大政纪十三年春三月丙申故宁河武顺王邓愈子镇进封申国公乙卯诏定公侯称号礼部奏定开国世袭追封其式为三夏四月己丑改封楚国公廖永安为郧国公改封豫章侯胡廷美为临川侯按明会典是年定功臣封号曰开国辅运推诚宣力武臣某公某侯食禄若干石世袭者曰世袭某公某侯食禄若干石追封者曰开国辅运推诚宣力武臣某将军某公某侯追封某王某公谥某洪武十五年冬十二月封都督李新为崇山侯按明大政纪云云洪武十七年论平云南功
按明大政纪十七年夏四月壬午论平云南功进封傅友德为颍国公永昌侯蓝玉安庆侯仇成定远侯王弼当爵及子孙陈桓普定侯胡海东川侯郭英武安侯张翼鹤庆侯洪武十八年春二月特追封魏国公徐达中山王按明大政纪云云洪武二十年封纳哈出朱寿张赫为侯
按明大政纪二十年秋八月丁丑征虏大将军冯胜以故元降将纳哈出所部官属将校三千三百余人送至京师九月封纳哈出为海西侯冬十月封都督佥事朱寿为舳舻侯张赫为航海侯洪武二十一年赠濮英公爵封察罕孙恪为侯进蓝玉为公按明大政纪洪武二十一年秋七月追赠故金山侯濮英为乐浪公秋八月癸丑命故海西侯纳哈出子察罕袭职封沈阳侯丁卯封后军都督府佥事孙恪为全宁侯九月改封故乐浪公濮英为西凉公冬十二月壬戌封永昌侯蓝玉为凉国公洪武二十三年加徐达李文忠三代王爵封张铨为侯按明大政纪二十三年秋九月辛卯加封中山王徐达岐阳王李文忠三代皆王爵冬十月以征云南都督功封右军府佥事张铨为永定侯洪武二十五年封俞通渊为侯追封沐英黔宁王按明大政纪二十五年夏五月戊子封右军都督俞通渊为越巂侯赐铁券世袭冬十月己酉朔追封西平侯沐英为黔宁昭靖王惠宗建文二年冬十月封盛庸为历城侯
按明大政纪云云
建文四年更定勋劳成祖即位赠徐增寿侯爵大封靖难功臣按明大政纪建文四年春二月更定勋劳夏六月成祖即位赠徐增寿为武阳侯谥忠愍秋九月甲申大封靖难功臣丘福淇国公朱能成国公张武成阳侯陈圭泰宁侯郑亨武安侯孟善保定侯火真同安侯顾成镇远侯王忠靖安侯王聪武城侯徐忠永康侯张信隆平侯李远安平侯房宽思恩侯徐祥兴安伯徐理武康伯李浚襄成伯张辅信安伯唐云新昌伯谭忠新宁伯徐严应城伯房胜&#昌伯赵彝忻城伯陈旭云阳伯刘才广恩伯加曹国公李景隆禄一千石茹&#忠诚伯王佐顺昌伯陈瑄平江伯其余将士论功高下一体升赏追封故都督张玉荣国公谥忠显故都督佥事陈亨泾国公谥襄敏故指挥使谭渊崇安侯谥壮节成祖永乐元年续封靖难功臣
按明大政纪永乐元年夏五月丁亥续封靖难功臣李彬为丰城侯陈亨之子懋为宁阳伯王真之子通为武义伯陈贤为荣昌伯张兴为安乡伯陈志为遂安伯子孙世袭永乐三年秋九月加封信安伯张辅为新城侯冬十一月封甘肃总兵宋晟为西宁侯子孙世袭按明大政纪云云
永乐七年秋九月镇守宁夏宁阳伯陈懋败寇于境外进封为侯按明大政纪云云
永乐　年定功臣封号
按明会典永乐间定功臣封号曰奉天靖难推诚宣力武臣或曰奉天翊运推诚宣力或曰奉天翊卫宣力武臣或曰钦承祖业推诚奉义永乐十六年春三月追封太子少师姚广孝荣国公按明大政纪云云永乐十七年封刘江为广宁伯
按明大政纪十七年夏五月辽东总兵都督刘江大破倭寇于望海埚封江为广宁伯永乐十八年封薛禄阳武侯
按明大政纪十八年冬十二月叙董营京殿功封都督薛禄为阳武侯食禄一千五百石子孙世袭永乐二十二年命柳升等世袭侯伯封张昶平江伯梁铭保定侯按明大政纪二十二年冬十一月庚子命安远侯柳升阳武侯薛禄平江伯陈瑄子孙皆世袭其爵十二月封都督张昶为彭城伯己巳封镇守宁夏都督同知梁铭为保定侯子孙世袭英宗正统三年冬十月封都督蒋贵为定西侯任礼为宁远伯赵安会昌伯按明大政纪云云
正统四年追封沐晟定远王山云怀远伯
按明大政纪正统四年春闰二月命黔国公沐晟率兵讨麓川思任发三月黔国公沐晟等进击不利旋师至楚雄以疾卒追封定远王秋八月追封故广西总兵都督同知山云为怀远伯正统五年秋九月封张升为惠安伯
按明大政纪云云
正统七年春三月诏叙平麓川功进封蒋贵定西侯王骥靖远伯赠方政威远忠义伯夏六月丙辰少师吴中卒追封茌平伯按明大政纪云云
正统十三年封宣府总兵杨洪为昌平伯
按明大政纪云云
正统十四年冬十一月论击可汗脱不花功进封杨洪昌平侯石亨武清伯十二月追封英国公张辅为定兴王按明大政纪云云
代宗景泰元年春二月封大同守将郭登为定襄伯按明大政纪云云英宗天顺元年论迎复功封爵有差封徐有贞武功伯按明大政纪天顺元年春正月丙戌论迎复功进封武清侯石亨为忠国公都督张軏为太平侯张輗为文安侯都御史杨善为兴济伯并令子孙世袭春三月癸酉封直内阁兵部尚书徐有贞为武功伯宪宗成化二年春三月叙平蛮功封赵辅武靖伯子孙世袭冬十一月叙平荆襄功进朱永抚宁侯李震兴宁伯按明大政纪云云
成化十五年冬十二月录征建州功进朱永爵保国公按明大政纪云云
成化十六年春三月敕吏户二部臣汪直王越出境剿寇有功直加米四十八石越封威宁伯按明大政纪云云
武宗正德五年封仇钺等伯爵复陈熊平江伯按明大政纪正德四年秋闰九月夺平江伯陈熊爵五年秋八月论平置鐇功封仇钺为咸宁伯又封张永兄张&#为泰安伯弟张容为安定伯魏彬弟魏英为镇安伯马永成弟马山为平凉伯谷大用弟谷大&#为永清伯封义子朱德为永寿伯给诰券世袭诏复陈熊平江伯正德十二年封江彬许泰伯爵
按明大政纪十二年冬闰十二月封左都督江彬为平卤伯许泰为安边伯彬泰冒应州防御之功滥封伯爵兵部以下无一人执奏正德十六年封王守仁为新建伯
按明大政纪十六年夏四月世宗即位冬十一月封王守仁为新建伯初守仁擒宸濠诸奸佞江彬等导帝亲征且欲攘守仁功诡言曲谮百计欲去之宸濠伏诛守仁以己得专制平逆皆兵部尚书王琼力乃归功琼执政者不悦琼亦因以忌守仁久之不行赏至是帝念守仁功命兵部集议差别诸从戎功次封守仁新建伯特进光禄大夫柱国仍兼南京兵部尚书参赞机务岁禄千石给诰券子孙世袭守仁闻命疏辞因言杨廷和王琼有发纵之功伍文定邢恂戴德孺陈槐曾玙胡尧元刘源清马津南桥李楫顾佖刘守绪等及乡缙王懋中邹守益伍希儒谢源等有摧锋遮击赞议监录之功尚未酬叙而举人冀元亨为臣说濠构死狱中尤为含冤不报久之乃擢伍文定副都御史任一子邢珣徐琏戴德儒擢布政使余不叙世宗嘉靖元年加封翊戴诸臣寻以冒滥改议但加崔元邵喜蒋轮三人封爵按明大政纪嘉靖元年春三月帝念翊戴功敕下吏兵两部议封大学士杨廷和蒋冕毛纪为伯给诰券子孙世袭岁禄千石仍各任一子世锦衣卫指挥驸马崔元进爵为侯寿安皇太后弟指挥邵喜兴国太后弟指挥蒋轮各封伯大学士费宏亦任一子与廷和子等毛澄加太子太傅任一子世锦衣卫指挥同知寿宁侯张鹤龄加太师岁增禄米三百石太监张锦扶安温祥赖义秦文张钦张淮萧敬黄伟鲍忠各增岁禄任弟侄一人为锦衣指挥使佥同等官其兴邸承奉等官张佐董英戴永张忠阎洪赵山等二十七人俱已授太监仍各增禄任其弟侄惠安伯张伟侍郎郑宗仁赵璜建昌侯张延龄庆阳伯夏臣各加岁禄进阶其余府部院寺诸掌印官及各台谏官各赐金缯有差五月罢封杨廷和蒋冕毛纪伯爵初帝降敕封廷和等为伯给事中张九叙上言陛下入奉皇考孝宗皇帝之祀为万方民物之主既亲且长伦序最正天与人归不约而和廷和等特以职事奉命视草实遵我皇祖之明训非拟之而后定也陛下以为元功封伯世传恐非廷和等所敢当费宏起废赞政遇亦奇矣若荫子世及亦为过望驸马都尉崔元太傅寿宁侯张鹤龄礼部尚书毛澄承事奔走亦其职也前者赏金各十两束币四十论者方以为滥及而况封元为世侯加鹤龄以太师加澄太子太傅而且荫子锦衣乎汉之内寺有定立顺之功参建桓之策者而纪纲大坏唐有门生天子定策国老之名祸不可言陛下圣德隆兴非若汉唐之主也何以太监张锦为预迎立而欲荫其弟侄耶又何以太监扶安温祥赖义张钦等赞襄大计而欲增禄世荫耶至若从事藩邸诸阉张佐戴永张忠陈宣阎洪赵山黄锦李云等二十七人幸遇际会俱推太监诸职蟒服玉带荣已极矣而加禄世荫则冒滥尤甚诚非古帝王立法自近之意也御史汪渊等亦上言陛下之有天下伦序当然人心共属私议无所加大学士廷和等何与定策太监张佐等何与赞襄驸马崔元等之捧敕迎立太监张佐等之藩邸&#劳惠安伯张伟等之督兵迎护皆臣子奉职之常也何足为功侯伯非开国之臣不可封锦衣官非汗马之劳不可授而官爵可及于烂羊禄赏反轻于敝&#乎主事霍韬亦上言据律文官不得封公侯祖宗时学士典文章备顾问而已无有封伯与武荫者徐有功封武功伯随褫之乃明鉴也陛下忍令史官书曰学士封伯自今始乎于是廷和冕纪乃上疏恳辞俱下兵部尚书彭泽复奏正德间权奸用事职官冒滥陛下起而厘之削除殆尽及论定策之功乃封爵恩荫至五十三人非初意矣廷和等既有疏辞当体念俯从量加别恩帝从之命各别议职衔及更荫一子四品文职官于是封崔元为京山侯邵喜为昌化伯蒋轮为玉田伯各世袭食禄有差嘉靖二年进封张鹤龄为昌国公
