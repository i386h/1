<!-- { "loadSidebar": true } -->
按史记周本纪幽王嬖爱褒姒褒姒生子伯服幽王欲废太子太子母申侯女而为后后幽王得褒姒爱之欲废申后并去太子宜臼以褒姒为后以伯服为太子周太史伯阳读史记曰周亡矣昔自夏后氏之衰也有二神龙止于夏帝庭而言曰余褒之二君夏帝卜杀之与去之与止之莫吉卜请其漦而藏之乃吉于是布币而策告之龙亡而漦在椟而去之夏亡传此器殷殷亡又传此器周比三代莫敢发之至厉王之末发而观之漦流于庭不可除厉王使妇人裸而噪之漦化为元鼋以入王后宫后宫之童妾既&#而遭之既笄而孕无夫而生子惧而弃之宣王之时童女谣曰弧箕服实亡周国于是宣王闻之有夫妇卖是器者宣王使执而戮之逃于道而见乡者后宫童妾所弃妖子出于路者闻其夜啼哀而收之夫妇遂亡奔于褒褒人有罪请入童妾所弃女子者于王以赎罪弃女子出于褒是为褒姒当幽王三年王之后宫见而爱之生子伯服竟废申后及太子以褒姒为后伯服为太子太史伯阳曰祸成矣无可奈何褒姒不好笑幽王欲其笑万方故不笑幽王为&#燧大鼓有寇至则举&#火诸侯悉至至而无寇褒姒乃大笑幽王说之为数举&#火其后不信诸侯益亦不至幽王以虢石父为卿用事国人皆怨石父为人佞巧善谀好利王用之又废申后去太子也申侯怒与缯西夷犬戎攻幽王幽王举&#火征兵兵莫至遂杀幽王骊山下虏褒姒尽取周赂而去于是诸侯乃即申侯而共立故幽王太子宜臼是为平王以奉周祀注
索隐曰褒国名夏同姓姓姒氏
按路史禹后分封有褒氏褒君事夏至幽王嬖褒后遂亡国而褒亦亡矣　　宿
武王复风后之后于宿以典太昊之祀
按左传僖公二十一年宋子鱼曰任宿须句颛臾风姓也实司太&#与有济之祀按路史黄帝应代有风后为之相因八卦说九宫以安营垒次定万民之竁黄帝灭蚩尤徽猷多本于后尤北复以其轻剿其余于辋谷人赖其利遂世祀之是为金山之神谡封其后于任锡之已姓黄帝之孙任已实归其在唐虞俱有封土书缺不见夏后氏之初封之庖为姒姓遾周之兴武王复其后于宿后有密宿须句颛臾邑于泲上实典太昊之祀以为东蒙主而宿之后则兴于宋俱不复见平王四十九年秋九月宋人鲁人盟于宿
按春秋隐公元年　按左传元年秋九月及宋人盟于宿始通也
注
客主无名皆微者也宿小国东平无盐县也
桓王五年夏六月辛亥宿男薨
按春秋隐公八年
庄王十三年春三月宋人迁宿
按春秋庄公十年

注
宋强迁之而取其地
　　须句
周封风姓之后有须句国
按左传僖公二十一年宋子鱼曰任宿须句颛臾风姓也实司太&#与有济之祀按路史黄帝应代有风后为之相因八卦说九宫以安营垒次定万民之竁黄帝灭蚩尤徽猷多本于后尤北复以其轻剿其余于辋谷人赖其利遂世祀之是为金山之神谡封其后于任锡之己姓黄帝之孙任己实归其在唐虞俱有封土书缺不见夏后氏之初封之庖为姒姓遾周之兴武王复其后于宿后有密宿须句颛臾邑于泲上实典太昊之祀以为东蒙主是以季氏将伐颛臾而孔子伤之须句后为邾所并鲁复取之
注
须句乃须朐即郓也僖公伐邾取须句须句盖　灭于邾久矣至是鲁取之后复于邾迨文公七年　鲁复伐邾而取之遂为邑犹冒昔名尔云灭须句　须句子来奔且云反其君俱妄预云虽列国而削　弱为鲁私属尤非襄王十四年冬鲁伐邾取须句
按春秋僖公二十二年　按左传二十一年邾人灭须句须句子来奔因成风也成风为之言于公曰崇明祀保小寡周礼也蛮夷猾夏周祸也若封须句是崇&#济而修祀纾祸也二十二年春伐邾取须句反其君焉秋邾人以须句故出师公卑邾不设备而御之八月丁未公及邾师战于升陉我师败绩邾人获公胄县诸鱼门襄王三十七年春三月甲戌鲁取须句
按春秋文公七年　按左传七年春三月甲戌取须句寘文公子焉
　勋爵部汇考三十四
　　周二十
　　邾
武王封重黎之后于邾
按史记楚世家帝颛顼高阳者黄帝之孙昌意之子也高阳生称称生卷章卷章生重黎重黎为帝喾高辛居火正甚有功能光融天下帝喾命曰祝融共工氏作乱帝喾使重黎诛之而不尽帝乃以庚寅日诛重黎而以其弟吴回为重黎后复居火正为祝融吴回生陆终陆终生子六人坼剖而产焉其长一曰昆吾二曰参胡三曰彭祖四曰会人五曰曹姓
注
世本曰曹姓者邾是也索隐曰系本云其五曰　安是为曹姓宋忠云安名也曹姓者诸曹所出也　正义曰括地志云故邾国在黄州黄冈县东南百　二十一里史记云邾子曹姓也按路史帝颛顼高阳氏姬姓取胜奔氏曰&#生伯称卷章季禺三人卷章取&#水氏曰娇生黎及回回食于吴是曰吴回生陆终取鬼方氏曰嬇三年生子六人曰樊曰惠连曰籛曰求言曰晏安曰季连晏安封为姓朱娄驺绎倪莒小朱根牟皆分也武王得挟后封之朱曰朱娄
平王四十九年春三月鲁侯邾仪父盟于蔑冬鲁公子豫邾人郑人盟于翼按春秋隐公元年公子豫盟邾不书　按左传元年春三月公及邾仪父盟于蔑邾子克也未王命故不书爵曰仪父贵之也公摄位而欲求好于邾故为蔑之盟郑共叔之乱公孙滑出奔卫卫人为之伐郑取廪延冬郑人以王师虢师伐卫南鄙请师于邾邾子使私于公子豫豫请往公弗许遂行及邾人郑人盟于翼不书非公命也
注
曹姓附庸国自仪父入春秋后为子至鲁庄公　十六年书邾子克卒王未赐命以为诸侯其后仪　父服事齐桓以奖王室王命以为邾子桓王二年秋九月邾人郑人伐宋
按春秋隐公五年　按左传五年秋九月宋人取邾田邾人告于郑曰请君释憾于宋敝邑为道郑人以王师会之伐宋入其郛以报东门之役桓王四年秋鲁侯伐邾
按春秋隐公七年　按左传七年秋宋及郑平七月庚申盟干宿公伐邾为宋讨也桓王十六年秋鲁伐邾
按春秋桓公八年
桓王二十三年夏邾人牟人葛人朝于鲁
按春秋桓公十五年
庄王二年春三月丙午鲁侯邾仪父盟于趡秋鲁人宋人卫人伐邾按春秋桓公十七年　按左传十七年春及邾仪父盟于趡寻蔑之盟也秋伐邾宋志也僖王元年春齐侯宋人陈人蔡人邾人会于北杏按春秋庄公十三年　按左传十三年春会于北杏以平宋乱僖王三年秋宋人齐人邾人伐郳
按春秋庄公十五年　按左传十五年秋诸侯为宋伐郳
注
郳附庸属宋而叛故齐桓为伐郳
僖王四年冬十二月邾子克薨子琐立
按春秋庄公十六年
惠王十一年夏四月邾子琐卒子籧篨立
按春秋庄公二十八年

注
文公籧篨立
惠王十七年秋九月鲁夫人姜氏奔邾
按春秋闵公二年秋九月夫人姜氏孙于邾
惠王十八年秋八月齐侯宋公鲁侯郑伯曹伯邾人会于柽九月鲁败邾师于偃按春秋僖公元年　按左传元年秋楚人伐郑郑即齐故也盟于荦谋救郑也九月公败邾师于偃虚丘之戍将归者也
注
虚丘邾地邾人既送哀姜还齐人杀之因戍虚　丘欲侵鲁公以义求齐齐送姜氏之丧邾人惧　乃归故公要而败之襄王十年春正月宋公曹伯卫人邾人伐齐夏五月戊寅宋师及齐师战于甗齐师败绩按春秋僖公十八年　按左传十八年春宋襄公以诸侯伐齐三月齐人杀无亏齐人将立孝公不胜四公子之徒遂与宋人战夏五月宋败齐师于甗立孝公而还秋八月葬齐桓公襄王十一年夏六月宋公曹人邾人盟于曹南鄫子会盟于邾己酉邾人执鄫子用之按春秋僖公十九年　按左传十九年夏宋公使邾文公用鄫子于次睢之社欲以属东夷司马子鱼曰古者六畜不相为用小事不用大牲而况敢用人乎祭祀以为人也民神之主也用人其谁飨之齐桓公存三亡国以属诸侯义士犹曰薄德今一会而虐二国之君又用诸淫昏之鬼将以求霸不亦难乎得死为幸　按谷梁传缯子会盟于邾己酉邾人执缯子用之微国之君因邾以求与之盟人因己以求与之盟己迎而执之恶之故谨而日之也用之者叩其鼻以衈社也襄王十三年冬鲁伐邾
按春秋僖公二十一年　按左传任宿须句颛臾风姓也实司太&#与有济之祀以服事诸夏二十一年秋邾人灭须句须句子来奔因成风也成风为之言于公曰崇明祀保小寡周礼也蛮夷猾夏周祸也若封须句是崇&#济而修祀纾祸也襄王十四年春鲁伐邾取须句秋八月丁未鲁及邾人战于升陉按春秋僖公二十二年　按左传二十二年春伐邾取须句反其君焉礼也邾人以须句故出师公卑邾不设备而御之臧文仲曰国无小不可易也无备虽众不可恃也诗曰战战兢兢如临深渊如履薄冰又曰敬之敬之天惟显思命不易哉先王之明德犹无不难也无不惧也况我小国乎君其无谓邾小&#虿有毒而况国乎弗听秋八月丁未及邾师战于升陉我师败绩邾人获公胄县诸鱼门襄王二十年冬晋侯齐侯宋公鲁侯蔡侯郑伯陈子莒子邾人秦人会于温诸侯遂围许按春秋僖公二十八年　按左传二十八年冬会于温讨不服也襄王二十五年夏鲁伐邾取訾娄秋鲁公子遂帅师伐邾按春秋僖公三十三年　按左传三十三年夏公伐邾取訾娄以报升陉之役邾人不设备秋襄仲复伐邾襄王三十五年春鲁伐邾取须句
按春秋文公七年　按左传七年春公伐邾间晋难也三月甲戌取须句置文公子焉顷王五年夏五月邾子籧篨薨子貜且立
按春秋文公十三年　按左传十三年邾文公卜迁于绎史曰利于民而不利于君邾子曰苟利于民孤之利也天生民而树之君以利之也民既利矣孤必与焉左右曰命可长也君何弗为邾子曰命在养民死之短长时也民苟利矣迁也吉莫如之遂迁于绎夏五月邾文公卒君子曰知命顷王六年春正月邾人伐鲁南鄙叔彭生帅师伐邾秋七月晋人纳捷灾于邾弗克纳按春秋文公十四年　按左传邾文公之卒也公使吊焉不敬邾人来讨伐我南鄙故惠伯伐邾邾文公元妃齐姜生定公二妃晋姬生捷灾文公卒邾人立定公捷灾奔晋十四年夏六月同盟于新城从于楚者服且谋邾也秋晋赵盾以诸侯之师八百乘纳捷灾于邾邾人辞曰齐出貜且长宣子曰辞顺而弗从不祥乃还　按公羊传纳者何入辞也其言弗克纳何大其弗克纳也何大乎其弗克纳晋郄缺帅师革车八百乘以纳接灾于邾娄力沛若有余而纳之邾娄人言曰接灾晋出也貜且齐出也子以其指则接灾也四貜且也六子以大国压之则未知齐晋孰有之也贵则皆贵矣虽然貜且也长郄缺曰非吾力不能纳也义实不克尔也引师而去之故君子大其弗克纳也此晋郄缺也其称人何贬曷为贬不与大夫专废置君也曷为不与实与而文不与文曷为不与大夫之义不得专废置君也匡王五年秋邾子朝于鲁
按春秋宣公元年
定王八年秋鲁公孙归父帅师伐邾取绎
按春秋宣公十年
定王十五年夏六月己未晋侯鲁侯卫侯曹伯邾子同盟于断道按春秋宣公十七年　按左传十七年夏会于断道讨贰也定王十六年秋七月邾人戕鄫子于鄫
