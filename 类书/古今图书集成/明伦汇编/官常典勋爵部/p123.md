<!-- { "loadSidebar": true } -->
按春秋不书　按左传襄公四年冬无终子嘉父使孟乐如晋因魏庄子纳虎豹之皮以请和诸戎晋侯曰戎狄无亲而贪不如伐之魏绛曰诸侯新服陈新来和将观于我我德则睦否则携贰劳师于戎而楚伐陈必弗能救是弃陈也诸华必叛戎禽兽也获戎失华无乃不可乎夏训有之曰有穷后羿公曰后羿何如对曰昔有夏之方衰也后羿自鉏迁于穷石因夏民以代夏政恃其射也不修民事而淫于原兽弃武罗伯因熊髡尨圉而用寒浞寒浞伯明氏之谗子弟也伯明后寒弃之夷羿收之信而使之以为己相浞行媚于内而施赂于外愚弄其民而虞羿于田树之诈慝以取其国家外内咸服羿犹不悛将归自田家众杀而亨之以食其子不忍食诸死于穷门靡奔有鬲氏浞因羿室生浇及豷恃其谗慝诈伪而不德于民使浇用师灭斟灌及斟寻氏处浇于过处豷于戈靡自有鬲氏收二国之烬以灭浞而立少康少康灭浇于过后杼灭豷于戈有穷由是遂亡失人故也昔周辛甲之为大史也命百官官箴王阙于虞人之箴曰芒芒禹迹昼为九州经启九道民有寝庙兽有茂草各有攸处德用不扰在帝夷羿冒于原兽忘其国恤而思其牡武不可重用不恢于夏家兽臣司原敢告仆夫虞箴如是可不惩乎于是晋侯好田故魏绛及之公曰然则莫如和戎乎对曰和戎有五利焉戎狄荐居贵货易土土可贾焉一也边鄙不耸民狎其野穑人成功二也戎狄事晋四邻振动诸侯威怀三也以德绥戎师徒不勤甲兵不顿四也于后羿而用德度远至迩安五也君其图之公说使魏绛盟诸戎修民事田以时景王四年夏六月晋荀吴败无终于大卤
按春秋昭公元年　按左传元年夏六月晋中行穆子败无终及群狄于大原崇卒也将战魏舒曰彼徒我车所遇又厄以什共车必克困诸厄又克请皆卒自我始乃毁车以为行五乘为三伍荀吴之嬖人不肯即卒斩以徇为五陈以相离两于前伍于后专为右角参为左角偏为前拒以诱之翟人笑之未陈而薄之大败之　　鼓
景王二十四年冬鼓叛晋
按春秋不书　按左传昭公二十一年冬公如晋及河鼓叛晋晋将伐鲜虞鼓辞公景王二十五年夏六月晋灭鼓
按春秋不书　按左传晋之取鼓也既献而反鼓子焉又叛于鲜虞昭公二十二年夏六月荀吴略东阳使师伪籴者负甲以息于昔阳之门外遂袭鼓灭之以鼓子鸢鞮归使涉佗守之按国语中行穆子率师伐翟围鼓鼓人或请以城畔穆子不受军吏曰可无劳师而得城子何不为穆子曰非事君之礼也夫以城来者必将求利于我夫守而二心奸之大者也赏善伐奸国之宪法也许而弗予失吾信也若其予之赏大奸也奸而盈禄善将若何且夫翟之憾者以城来盈愿晋岂其无是我以鼓教吾边鄙贰也夫事君者量力而进不能则退不以安贾贰令军吏呼城儆将攻之未傅而鼓降　中行伯既克鼓以鼓子宛支来令鼓人各复其所非寮勿从鼓子之臣曰夙沙厘以其孥行军吏执之辞曰我君是事非事土也名曰君臣岂曰土臣今君实迁臣何赖于鼓穆子召之曰鼓有君矣尔止事君吾定而禄爵对曰臣委质于翟之鼓未委质于晋之鼓也臣闻之委质为臣无有二心委质而策死古之法也君有烈名臣无畔质敢即私利以烦司寇而乱旧法其若不虞何穆子叹而谓其左右曰吾何德之务而有是臣也乃使行既献言于顷公与鼓子田于河阴使夙沙厘相之　　廧咎如
定王十九年秋晋郄克卫孙良夫伐廧咎如
按春秋成公三年　按左传三年秋晋郄克卫孙良夫伐廧咎如讨赤狄之余焉廧咎如溃上失民也　　鄋瞒顷王三年冬十一月叔孙得臣败鄋瞒于咸
按春秋文公十一年　按左传十一年秋鄋瞒侵齐遂伐我公卜使叔孙得臣追之吉侯叔夏御庄叔绵房甥为右富父终甥驷乘冬十月甲午败狄于咸获长狄侨如富父终甥&#其喉以戈杀之埋其首于子驹之门以命宣伯初宋武公之世鄋瞒伐宋司徒皇父帅师御之耏斑御皇父充石公子谷甥为右司寇牛父驷乘以败狄于长丘获长狄缘斯皇父之二子死焉宋公于是以门赏耏斑使食其征谓之耏门晋之灭潞也获侨如之弟焚如齐襄公之二年鄋瞒伐齐齐王子成父获其弟荣如埋其首于周首之北门卫人获其季弟简如鄋瞒由是遂亡
注
鄋瞒狄国名防风之后漆姓北方长狄国也在　夏为防风氏殷为汪芒氏

　勋爵部汇考三十七
　　周二十三
　　赵一
穆王十六年造父始封于赵
