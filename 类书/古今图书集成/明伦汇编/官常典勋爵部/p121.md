<!-- { "loadSidebar": true } -->
按春秋僖公四年　按左传四年春齐侯以诸侯之师伐楚屈完及诸侯盟陈辕涛涂谓郑申侯曰师出于陈郑之间国必甚病若出于东方观兵于东夷循海而归其可也申侯曰善涛涂以告齐侯许之申侯见曰师老矣若出于东方而遇敌惧不可用也若出于陈郑之间共其资粮屝屦其可也齐侯说与之虎牢执辕涛涂秋伐陈讨不忠也襄王二十八年秋楚人围江冬晋阳处父帅师伐楚以救江按春秋文公三年　按左传三年秋楚师围江晋先仆伐楚以救江冬晋以江故告于周王叔桓公晋阳处父伐楚以救江门于方城遇息公子朱而还襄王二十九年秋楚人灭江按春秋文公四年　按左传四年秋楚人灭江秦伯为之降服出次不举过数大夫谏公曰同盟灭虽不能救敢不矜乎吾自惧也君子曰诗云惟彼二国其政不获惟此四国爰究爰度其秦穆之谓矣　　黄
周有黄国为小昊之后
按左传昭公元年子产对叔向曰昔金天氏有裔子曰昧为元冥师生允格台骀台骀能业其官宣汾洮障大泽以处太原帝用嘉之沈姒蓐黄实守其祀按路史黄嬴国也灭于楚桓王十六年夏楚子会诸侯于沈鹿黄随不会按春秋不书　按左传桓公八年夏楚子合诸侯于沈鹿黄随不会使薳章让黄惠王二年春楚子伐黄
按春秋不书　按左传庄公十九年冬巴人伐楚十九年春楚子御之大败于津还鬻拳弗纳遂伐黄败黄师于踖陵
注
嬴姓国今弋阳县弗纳楚子激其志使别立功　楚子感其忠遂伐黄国踖陵黄地惠王十九年秋九月齐侯宋公江人黄人盟于贯按春秋僖公二年　按左传二年秋盟于贯服江黄也惠王二十年秋齐侯宋公江人黄人会于阳谷按春秋僖公三年　按左传三年秋会于阳谷谋伐楚也惠王二十一年秋鲁及江人黄人伐陈
按春秋僖公四年　按左传四年春齐侯以诸侯之师伐楚屈完及诸侯盟陈辕涛涂谓郑申侯曰师出于陈郑之间国必甚病若出于东方观兵于东夷循海而归其可也申侯曰善涛涂以告齐侯许之申侯见曰师老矣若出于东方而遇敌惧不可用也若出于陈郑之间共其资粮屝屦其可也齐侯说与之虎牢执辕涛涂秋伐陈讨不忠也惠王二十二年秋八月楚子灭弦弦子奔黄
按春秋僖公五年　按左传五年秋楚斗谷于菟灭弦弦子奔黄于是江黄道柏方睦于齐皆弦姻也弦子恃之而不事楚又不设备故亡襄王三年冬楚人伐黄
按春秋僖公十一年　按左传十一年冬黄人不归楚贡冬楚人伐黄襄王四年夏楚人灭黄
按春秋僖公十二年　按左传黄人恃诸侯之睦于齐也不共楚职曰自郢及我九百里焉能害我十二年夏楚灭黄　按谷梁传贯之盟管仲曰江黄远齐而近楚楚为利之国也若伐而不能救则无以宗诸侯矣桓公不听遂与之盟管仲死楚伐江灭黄桓公不能救故君子闵之也　　道
惠王二十二年道国睦于齐
按春秋不书　按左传僖公五年秋楚斗谷于菟灭弦弦子奔黄于是江黄道柏方睦于齐皆弦姻也弦子恃之而不事楚又不设备故亡
注
道国在汝南安阳县南
景王十六年楚子复道
按春秋不书　按左传楚之灭蔡也灵王迁许胡沈道房申于荆焉昭公十三年平王即位既封陈蔡而皆复之　　郧
桓王二十年春郧人伐楚师败于蒲骚
按春秋不书　按左传桓公十一年春楚屈瑕将盟贰轸郧人军于蒲骚将与随绞州蓼伐楚师莫敖患之斗廉曰郧人军其郊必不诫且日虞四邑之至也君次于郊郢以御四邑我以锐师宵加于郧郧有虞心而恃其城莫有斗志若败郧师四邑必离莫敖曰盍请济师于王对曰师克在和不在众商周之不敌君之所闻也成军以出又何济焉莫敖曰卜之对曰卜以决疑不疑何卜遂败郧师于蒲骚卒盟而还　　濮武王十三年伐纣濮人从师
按书经牧誓王曰嗟我友邦冢君御事司徒司马司空亚旅师氏千夫长百夫长及庸蜀羌髳微卢彭濮人称尔戈比尔干立尔矛予其誓按路史帝颛顼高阳氏取胜奔氏曰&#生伯称卷章季禺三人卷章取水氏曰娇生犁及回回食于吴是曰吴回生陆终取鬼方氏曰嬇三年生子六人曰樊曰惠连曰籛曰求言曰晏安曰季连伯禹定荆州季实居其地生附叙始封于熊故其子为穴熊荆楚名也夏有楚狐父厥后鬻熊子者师臣西伯成王时熊氏畔乃复封子绎于荆居丹阳是为楚十七世通祈周显号事抑乃自称之子赀迁郢及魏为秦诈留子横徙陈凡二十有五世而秦灭之濮罗归越賨滇&#麇蛮皆分也滇祖庄跷百濮蛮或窜或怀世不绝也
注
谷野以名加姓附叙史作附沮大戴附祖氏
　产穴熊季即季连姓也
匡王二年麇人与百濮谋伐楚
按春秋不书　按左传文公十六年秋八月楚大饥戎伐其西南至于阜山师于大林又伐其东南至于阳丘以侵訾枝庸人帅群蛮以叛楚麇人率百濮聚于选将伐楚于是申息之北门不启楚人谋徙于阪高蒍贾曰不可我能往寇亦能往不如伐庸夫麇与百濮谓我饥不能师故伐我也若我出师必惧而归百濮离居将各走其邑谁暇谋人乃出师旬有五日百濮乃罢　　罗
桓王二十年冬楚伐绞罗人谋伐楚师
按春秋不书　按左传桓公十二年冬楚伐绞师涉于彭罗人欲伐之使伯嘉谍之三巡数之
注
罗熊姓国在宜城县西山中后徙南郡枝江县按路史帝颛顼高阳氏取胜奔氏曰&#生伯称卷章季禺三人卷章取水氏曰娇生犁及回回食于吴是曰吴回生陆终取鬼方氏曰嬇三年生子六人曰樊曰惠连曰籛曰求言曰晏安曰季连伯禹定荆州季实居其地生附叙始封于熊故其子为穴熊荆楚名也夏有楚狐父厥后鬻熊子者师臣西伯成王时熊氏畔乃复封子绎于荆居丹阳是为楚十七世通祈周显号事抑乃自称之子赀迁郢及魏为秦诈留子横徙陈凡二十有五世而秦灭之濮罗归越賨滇&#麇蛮皆分也罗熊析也后亦入楚
注
谷野以名加姓附叙史作附沮大戴附祖氏
　产穴熊季即季连姓也
桓王二十一年春楚屈瑕伐罗
按春秋不书　按左传桓公十三年春楚屈瑕伐罗斗伯比送之还谓其御曰莫敖必败举趾高心不固矣遂见楚子曰必济师楚子辞焉入告夫人邓曼邓曼曰大夫其非众之谓其谓君抚小民以信训诸司以德而威莫敖以刑也莫敖狃于蒲骚之役将自用也必小罗君若不镇抚其不设备乎夫固谓君训众而好镇抚之召诸司而劝之以令德见莫敖而告诸天之不假易也不然夫岂不知楚师之尽行也楚子使赖人追之不及莫敖使徇于师曰谏者有刑及鄢乱次以济遂无次且不设备及罗罗与卢戎两军之大败之莫敖缢于荒谷群帅囚于冶父以听刑楚子曰孤之罪也皆免之　　夔
襄王十八年秋楚人灭夔以夔子归
按春秋僖公二十六年　按左传二十六年夔子不祀祝融与鬻熊楚人让之对曰我先王熊挚有疾鬼神弗赦而自窜于夔吾是以失楚又何祀焉秋楚成得臣斗宜申帅师灭夔以夔子归
注
夔楚同姓国今建平秭归县
按路史帝颛顼高阳氏取胜奔氏曰&#生伯称卷章季禺三人卷章取水氏曰娇生犁及回回食于吴是曰吴回生陆终取鬼方氏曰嬇三年生子六人曰樊曰惠连曰籛曰求言曰晏安曰季连伯禹定荆州季实居其地生附叙始封于熊故其子为穴熊荆楚名也夏有楚狐父厥后鬻熊子者师臣西伯成王时熊氏畔乃复封子绎于荆居丹阳是为楚十七世通祈周显号事抑乃自称之子赀迁郢及魏为秦诈留子横徙陈凡二十有五世而秦灭之濮罗归越賨滇&#麇蛮皆分也归是夔绎之适昆挚以疾废于夔亦并于楚
注
谷野以名加姓附叙史作附沮大戴附祖氏
　产穴熊季即季连也郑语注挚乃绎元孙有疾　自弃于夔子孙有功为夔子　　麇
顷王二年春楚子伐麇
按春秋文公十一年　按左传十年秋厥貉之会麇子逃归十一年春楚子伐麇成大心败麇师于防渚潘崇复伐麇至于钖穴按路史颛顼高阳氏取胜奔氏曰&#生伯称卷章季禺三人卷章取水氏曰娇生犁及回回食于吴是曰吴回生陆终取鬼方氏曰嬇三年生子六人曰季实居其地生附叙始封于熊故其子为穴熊荆楚名也夏有楚狐父厥后鬻熊子者师臣西伯成王时熊氏畔乃复封子绎于荆居丹阳是为楚十七世通祈周显号事抑乃自称之子赀迁郢及魏为秦诈留子横徙陈凡二十有五世而秦灭之濮罗归越賨滇&#麇蛮皆分也楚子取麋&#以国其庶巳而取之
注
谷野以名加姓附叙史作附沮大戴附祖氏
　产熊穴季即季连姓也
按路史麇嬴国也灭于楚
匡王二年麇人伐楚
按春秋不书　按左传文公十六年秋八月楚大饥戎伐其西南至于阜山师于大林又伐其东南至于阳丘以侵訾枝庸人帅群蛮以叛楚麇人率百濮聚于选将伐楚于是申息之北门不启楚人谋徙于阪高蒍贾曰不可我能往寇亦能往不如伐庸夫麇与百濮谓我饥不能师故伐我也若我出师必惧而归百濮离居将各走其邑谁暇谋人乃出师旬有五日百濮乃罢自庐以往振廪同食次于句澨使庐戢黎侵庸及庸方城庸人逐之囚子扬窗三宿而逸曰庸师众群蛮聚焉不如复大师且起王卒合而后进师叔曰不可姑又与之遇以骄之彼骄我怒而后可克先君蚡冒所以服陉隰也又与之遇七遇皆北唯裨鯈鱼人实逐之庸人曰楚不足与战矣遂不设备楚子乘驿会师于临品分为二队子越自石溪子贝自仞以伐庸秦人巴人从楚师群蛮从楚子盟遂灭庸　　宗　賨顷王四年夏楚成嘉执宗子
按春秋不书　按左传文公十二年楚令尹大孙伯卒成嘉为令尹群舒叛楚夏子孔执舒子及宗子遂围巢按路史颛顼高阳氏取胜奔氏曰&#生伯称卷章季禺三人卷章取水氏曰娇生犁及回回食于吴是曰吴回生陆终取鬼方氏曰嬇三年生子六人曰樊曰惠连曰籛曰求言曰晏安曰季连伯禹定荆州季实居其地生附叙始封于熊故其子为穴熊荆楚名也夏有楚狐父厥后鬻熊子者师臣西伯成王时熊氏畔乃复封子绎于荆居丹阳是为楚十七世通祈周显号事抑乃自称之子赀迁郢及魏为秦诈留子横徙陈凡二十有五世而秦灭之濮罗归越賨滇&#穈蛮皆分也归是夔賨是宗绎之适昆挚以疾废于夔亦并于楚
注
谷野以名加姓附叙史作附沮大戴附祖氏
　产熊穴季即季连姓也

楚若敖娶于
按左传宣公四年初若敖娶于生斗伯比若敖卒从其母畜于淫于子之女生子文焉夫人使弃诸梦中虎乳之子田见之惧而归夫人以告遂使收之楚人谓乳谷谓虎于菟故命之曰斗谷于菟以其女妻伯比实为令尹子文按路史嬴国也灭于楚
　　　　　　　　　　弦
惠王二十二年秋八月楚人灭弦弦子奔黄
按春秋僖公五年　按左传五年秋楚斗谷于菟灭弦弦子奔黄于是江黄道柏方睦于齐皆弦姻也弦子恃之而不事楚又不设备故亡
注
弦国在弋阳县东南
按路史弦嬴国也灭于楚
　　谷
桓王十五年夏谷伯绥朝于鲁
按春秋桓公七年　按左传七年春谷伯来朝名贱之也
注
辟陋小国贱之礼不足故书名以春来夏乃行　朝礼故经书夏按路史谷嬴国也入于齐
　　厉
襄王七年秋七月齐师曹师伐厉
