<!-- { "loadSidebar": true } -->
按通鉴纲目赧王十二年秦取魏蒲&#晋阳封陵取韩武遂齐韩魏伐楚楚使太子横质于秦秦救之赧王十三年魏朝于秦秦魏韩会于临晋秦复与魏蒲&#楚太子横杀秦大夫亡归按史记秦本纪昭襄王五年魏王来朝应亭复与魏蒲&#按通鉴纲目赧王十三年秦魏韩会于临晋楚太子横杀秦大夫亡归赧王十四年齐取韩穰地蜀侯叛秦秦诛之秦韩魏齐伐楚秦取重丘秦公子悝质于齐按史记秦本纪昭襄王六年蜀侯辉反司马错定蜀庶长奂伐楚斩首二万泾阳君质于齐（按通鉴明年公子悝质于
齐）
八年使将军戎攻楚取新市齐使章子魏使公孙喜韩使暴鸢共攻楚方城取唐昧按楚世家及
通鉴纪于六年

乃与齐魏韩共攻楚杀楚将唐昧取我重丘而去按通鉴纲目赧王十四年秦取韩穰蜀守叛秦秦诛之秦韩魏齐伐楚杀其将唐昧取重丘赧王十五年拔楚新城杀其将景缺
按缺纪作快新
城年表作襄城

按史记秦本纪昭襄王七年拔新城樗里子卒　按楚世家怀王二十九年秦复攻楚大破楚楚军死者二万杀我将军景缺按通鉴纲目赧王十五年秦戎大败楚师杀其将景缺取襄城赧王十六年秦以田文为丞相秦取楚八城诱楚王槐执之以归按此系昭襄王八年而事载本纪九年
十年楚世家与通鉴纪于是年今从之

按史记秦本纪昭襄王九年孟尝君薛文来相秦奂攻楚取八城杀其将景缺十年怀王入朝秦秦留之按杀景缺楚世家及通鉴俱系于襄王八年
　按楚世家怀王三十年秦
复伐楚取八城秦昭王遗楚王书曰始寡人与王约为兄弟盟于黄棘太子为质至欢也太子陵杀寡人之重臣不谢而亡去寡人诚不胜怒使兵侵君王之边今闻君王乃令太子质于齐以求平寡人与楚接境壤界故为婚姻所从相亲久矣而今秦楚不欢则无以令诸侯寡人愿与君王会武关面相约结盟而去寡人之愿也敢以闻下执事楚怀王见秦王书患之欲往恐见欺无往恐秦怒昭雎曰王毋行而发兵自守耳秦虎狼不可信有并诸侯之心怀王子子兰劝王行曰奈何绝秦之欢心于是往会秦昭王昭王诈令一将军伏兵武关号为秦王楚王至则闭武关遂与西至咸阳朝章台如蕃臣不与亢礼楚怀王大怒悔不用昭子言秦因留楚王要以割巫黔中之郡楚王欲盟秦欲先得地楚王怒曰秦诈我而又强要我以地不复许秦秦因留之楚大臣患之乃相与谋曰吾王在秦不得还要以割地而太子为质于齐齐秦合谋则楚无国矣乃欲立怀王子在国者昭雎曰王与太子俱困于诸侯而今又倍王命而立其庶子不宜乃诈赴于齐齐愍王谓其相曰不若留太子以求楚之淮北相曰不可郢中立王是吾抱空质而行不义于天下也或曰不然郢中立王因与其新王市曰予我下东国吾为王杀太子不然将与三国共立之然则东国必可得矣齐王卒用其相计而归楚太子太子横至立为王是为顷襄王乃告于秦曰赖社稷神灵国有王矣按通鉴纲目赧王十六年秦伐楚取八城遂诱楚君槐于武关执之以归楚人立太子横赧王十七年田文自秦逃归秦以楼缓为丞相秦伐楚取十五城齐韩魏伐秦秦割三城以和按战国策三国攻秦入函谷秦王谓楼缓曰三国之兵深矣寡人欲割河东而讲对曰割河东大费也免于国患大利也此父兄之任也王何不召公子池而问焉王召公子池而问之对曰讲亦悔不讲亦悔王曰何也对曰王割河东以讲三国虽去王必曰惜矣三国且去吾特以三城从之此讲之悔也王不讲三国入函谷咸阳必危王又曰惜矣吾爱三城而不讲此又不讲之悔也王曰钧吾悔也宁亡三城而悔无危咸阳而悔也寡人决讲矣卒使公子池以三城讲于三国三国之兵乃退按史记秦本纪昭襄王十年薛文以金受免楼缓为丞相
注
正义曰金受秦丞相姓名免夺其丞相（
按通鉴纪于赧
王十七年应系于昭襄王九年）

按楚世家顷襄王横元年秦要怀王不可得地楚立王以应秦秦昭王怒发兵出武关攻楚大败楚军斩首五万取析十五城　按孟尝君传或谓秦昭王曰孟尝君贤而又齐族也今相秦必先齐而后秦秦其危矣于是秦昭王乃止囚孟尝君谋欲杀之孟尝君使人抵昭王幸姬求解幸姬曰妾愿得君狐白裘此时孟尝君有一狐白裘直千金天下无双入秦献之昭王更无他裘孟尝君患之遍问客莫能对最下坐有能为狗盗者曰臣能得狐白裘乃夜为狗以入秦宫藏中取所献狐白裘至以献秦王幸姬幸姬为言昭王昭王释孟尝君孟尝君得出即驰去更封传变姓名以出关夜半至函谷关秦昭王后悔出孟尝君求之已去即使人驰传逐之孟尝君至关关法鸡鸣而出客孟尝恐追至客之居下坐者有能为鸡鸣而鸡尽鸣遂发传出出如食顷秦追果至关已后孟尝君出乃还按通鉴纲目赧王十七年田文自秦逃归秦伐楚取十六城齐韩魏伐秦败其军于函谷关秦割河东三城以和三国乃退赧王十九年齐韩魏赵宋中山共攻秦秦割地与韩魏以和楚王槐薨于秦按史记秦本纪昭襄王十一年齐韩魏赵宋中山五国共攻秦至盐氏而还秦与韩魏河北及封陵以和彗星见楚怀王走之赵赵不受还之秦即死归葬赧王二十年秦丞相楼缓免以魏冉为丞相秦输楚粟按史记秦本纪襄昭王十二年楼缓免穰侯为相予楚粟五万石赧王二十一年秦伐韩攻魏新城五大夫礼奔魏以任鄙为汉中守按史记秦本纪昭襄王十三年向寿伐韩取武始左更白起攻新城五大夫礼出亡奔魏任鄙为汉中守按新城
此时属魏

赧王二十二年韩魏伐秦秦攻韩魏拔五城
按史记秦本纪昭襄王十四年左更白起攻韩魏于伊阙斩首二十四万虏公孙喜拔五城按通鉴纲目赧王二十二年韩魏伐秦秦左更白起败之拔五城赧王二十三年秦攻魏取垣攻楚取宛楚迎妇于秦按通鉴拔宛
在二十四年

按史记秦本纪昭襄王十五年大良造白起攻魏取垣复予之攻楚取宛　按楚世家顷襄王六年秦使白起伐韩于伊阙大胜斩首二十四万秦乃遗楚王书曰楚倍秦秦且率诸侯伐楚争一旦之命愿王之饬士卒得一乐战楚顷襄王患之乃谋复与秦平七年楚迎妇于秦秦楚复平赧王二十四年秦伐韩取魏轵邓秦丞相魏冉免封公子市公子悝魏冉为诸侯按史记秦本纪昭襄王十六年左更错取轵及邓冉免封公子市宛公子悝邓魏冉陶为诸侯
注
轵邓六国时魏邑也
按通鉴纲目赧王二十四年秦封魏冉为穰侯公子市为宛侯公子悝为邓侯赧王二十五年东周君及城阳君朝秦魏韩入地于秦王之宜阳按史记秦本纪昭襄王十七年城阳君入朝及东周君来朝以垣为蒲&#皮氏王之宜阳
注
为当为易盖字讹也
按通鉴纲目赧王二十五年秦魏冉伐魏魏入河东韩入武遂于秦赧王二十六年秦伐魏取六十一城
按史记秦本纪昭襄王十八年错攻垣河雍决桥取之按通鉴纲目赧王二十六年秦大良造白起伐魏取六十一城赧王二十七年秦王称西帝遣使立齐王为东帝秦拔赵梗阳吕礼归于秦秦汉中守任鄙卒按史记秦本纪昭襄王十九年王为西帝齐为东帝皆复去之吕礼来自归齐破宋宋王在魏死温任鄙卒按通鉴纲目赧王二十七年冬十月秦君称西帝遣使立齐君为东帝已而皆去之秦攻赵拔梗阳赧王二十八年秦王之汉中上郡北河秦拔魏新垣曲阳按史记秦本纪昭襄王二十年王之汉中又之上郡北河按通鉴纲目赧王二十八年秦攻魏拔新垣曲阳赧王二十九年秦攻魏魏献安邑以和封母弟泾阳君于宛败韩师于夏山按史记秦本纪昭襄王二十一年错攻魏河内魏献安邑秦出其人募徙河东赐爵赦罪人迁之泾阳君封宛按通鉴纲目赧王二十九年秦击魏魏献安邑以和秦出其人募民徙之秦败韩师于夏山赧王三十年秦拔齐九县会楚王于宛会赵王于中阳按史记秦本纪昭襄王二十二年蒙武伐齐河东为九县与楚王会宛与赵王会中阳赧王三十一年秦会燕魏韩赵伐齐破之会魏王于宜阳会韩王于新城按史记秦本纪昭襄王二十三年尉斯离与三晋燕伐齐破之济西王与魏王会宜阳与韩王会新城按通鉴纲目赧王三十一年燕上将军乐毅以秦魏韩赵之师伐齐入临灾齐君地出走其相淖齿杀之毅下齐七十余城秦魏韩会于京师赧王三十二年秦会楚王于鄢又会于穰拔魏安城秦丞相魏冉免赵献璧于秦按史记秦本纪昭襄王二十四年与楚王会鄢又会穰秦取魏安城至大梁燕赵救之秦军去魏冉免相按冉再免
纪未书复相
按通鉴纲目赧王三十二年秦赵会于穰秦拔魏安城至大梁而还赵使蔺相如献璧于秦
目
赵得楚和氏璧秦王请以十五城易之赵欲勿　与畏秦强欲与之恐见欺蔺相如曰以城求璧而　不与曲在我矣与之璧而不与我城则曲在秦臣　愿奉璧而往城不入则臣请完璧而归王遣之相　如至秦既献璧视秦王无意偿城乃绐取璧遣从　者怀之间行归赵而以身待命于秦秦王贤而归　之赵王以为上大夫赧王三十三年秦拔赵两城会韩王于新城会魏王于新明邑按史记秦本纪昭襄王二十五年拔赵二城与韩王会新城与魏王会新明邑赧王三十四年秦大赦魏冉复相秦秦拔赵石城按史记秦本纪昭襄王二十六年赦罪人迁之穰侯冉复相按通鉴纲目赧王三十四年秦伐赵拔石城
