<!-- { "loadSidebar": true } -->
赵国之先发祥朔土乃祖乃父受天之祜有女而圣为天下母有子而贤为唐室辅圣贤同契千载一睹丕显赵公允文允武克忠克仁实有大勋高祖受命太宗归尊翼翼干干恪居于藩群孽乱嗣争窥神器鸿业将坠公揭大义一匡天地人到于今家受其赐帝将传圣爰有顾命汝忠汝诚莫与汝京与我圣子守唐太平公相高宗有太宗余风刑措财丰八荒来同和气大融妖星袭月祸起中宫公将正言以正帝躬力屈群邪诚阻天聪黜非其尤令闻无穷长孙赵
公无忌

岁寒阴凝冰雪皑皑有鸟择木先阳春来猗与莒公王佐之才间运未开登潜龙台代万姓请命与天为媒扶龙而兴振起云雷权舆帝图经始唐基始覆一篑勃焉巍巍易失者时难知惟几知几其神莒公元勋唐莒
公俭

河出昆仑来润中夏连山合沓横拥其泒巨灵勃然手拆大华决流东注功并造化粤我圣唐将举晋阳帝命是将往拯溺于四方亦既载&#亦既秉钺强凶当路拒不得发渝公慷慨感义激节用奇制变大事立决雷奋电越天衢八达则莫我敢遏如巨灵破山河势始豁赫矣渝公与神齐烈迹如仙掌&#&#不灭刘渝公政会

有隋之末群盗炽爇帝怒震发五星从太白焕照参野将有圣人兵定天下金精下射猛毅感激李公矫矫从此奋迹跃于中原王者则获壮士不死唐威载赫帝曰汝杰致天之罚手付金钺俾往式遏不庭则杀如&#发发如火烈烈摧枯烁雪应鼓如截远若荆巫险若江湖强若匈奴莫不率从莫不震恭车书混同氛祲荡空卫侯之功功则维何威明惠和策勇驾智驰驱仁义仁义旷荡帝王之将万古式瞻铁山巉岩李卫
公靖

横流莫极大乱无象英公杰出应运为将与楚楚伯与汉汉王天时人事随我所向长蛇纵&#东据河洛婪婪封豕来济同恶虓吼连声如雷如霆万里震惊时维英公谅我太宗斩豕以钺取蛇于穴群秽殄灭乃定九鼎乃开明堂奄有大邦金甲同光告成于皇皇业用昌帝命英公北伐猃狁雷鼓殷殷旄头几殒扫雪黑山布唐阳春五原草绿不见南牧岛夷未庭天子亲征其锋维英莫拒莫抗是震是荡破东海浪天下既和解鞍投戈服委蛇华发皤皤始终三朝无玷可磨李英
公绩
夔公峥嵘金虎之精应时而生与运俱行&#帝元戎震唐大声明目张胆前无金城别建龙节中分虎旅启行万里乘气一鼓剑挥雷电&#卷风雨先驰咸阳镇定天府天府既定唐集大命入扬王庭出握兵柄薄伐猃狁朔风不竞徂征岛夷东海如镜义始忠卒元勋之盛刘夔
公弘基

泰山未明云&#幽崖日观赫开舒为丹霞昔我太原贤杰潜屯帝出于震烂其盈门邳公炳焉实耀其间功参造化谋协先天执殳前驱捧毂南辕以劳以旧佐命之先长孙邳
公顺德

英英永兴华德素行以文富国以道佐命天下既定为唐儒宗东观石渠始生古风秉精绎思假道书圃驰骋百代出入三古开羲皇心听尧舜语归来帝侧献可替否帝告永兴与鸿硕之伦阐六籍三坟建乐章礼文先师是宗先圣是崇于廓辟雍辟雍沉沉天子所临或弦或歌讲古述今其徒八千缨弁森森&#羌髳咸咏德音羽林孤儿亦垂青襟洋洋声教无远不洎日月所照皆成文字&#开古始扫荡浇季实我群儒成太宗之志英英永兴宜曰文懿虞永兴
公世南

侁侁鄂公百炼龙泉沉翳未宣气冲斗间佩非其人跃出大川神武获焉提之上天天地之内指麾无前熊威虎力隐若敌国刚毅木讷安刘必勃武德之屯手拔祸根扫除氛昏捧出白日耀乎天门功成名遂高谢戎事烈烈猛志化为和气深地高堂颐性保常屑琼饮露静奏清商商为臣励事君鄂公之德之勋尉迟鄂公恭

隋氏不君忠贤莫用桐生朝阳有集惟凤舍彼颓厦&#为新栋辂车元开国有宋武德之暮群孽内&#巍巍宋公耸节高步不吐不茹不来不去屹崛中立为天一柱从容而言社稷遂安持诚秉忠光辅二君激浊扬清育人如身道至广莫我敢群镜至大不容纤尘雪山倚空冰壑照人耿介绝邻为唐贞臣萧宋公瑀

有倬郯公仡仡而仁侁侁而纯实太宗信臣太宗守藩内难未夷图之则安舍之则危帝临安危机以惧以疑以蓍为有知是筮是咨郯公嶷然排闼折蓍抗愤正词用人事定天意身为元龟不识不知顺帝之则以定社稷郯公之力公之云亡帝念其勤若痛其身天怀发中哭不避辰君臣之间敻古未闻张郯
公谨

五运相推土火革期隋化为唐忠臣不知犹驱义徒奋拒王师指心誓天摩顶待时人归有德四海皆叛春日满川孤冰未泮亡家徇国方寸不乱力屈势穷排空落翰东南恸哭血尽魂断仗忠就擒万国瞻叹帝曰尔通古之烈士孝于其亲谁不欲子俾侯于蒋授以师纪感恩不死宣力如彼佐唐挟隋名教之美屈突蒋公通

维岳降神佐唐生申忠贞自天孝友如春德为邦基行厚人伦肃肃雍雍真王者臣庆因归妹光诞天配婚媾之中云龙潜会建功南海廓我无外谅武拨乱弼文开泰遏彼庸蜀荐锺浇季文翁之化皆扫于地申公攸徂有教无类父子兄弟望风相愧勃兴儒雅大复礼义西南颂声到今不坠名登元勋理冠群吏全才大器于铄厥懿高申
公士廉

温温殷公初若懦夫铜印试吏褒衣为儒大风驱云忽与之俱遭逢真宰参造化谟天地既辟厥功有赫从王龚行佐帝光宅远展骥足高挥凤翮以永终誉垂于竹帛殷勋
公开山

洛汭之役龙战未决秦公应变临阵电拔锐气尽来我盈彼竭成败反掌存亡奄忽虎来风壮鳌转山没遂作心膂爰从讨伐崩围陷陈&#迸冰裂翕如鹗耸纵若鲸突功成国定万古壮骨秦胡
公叔宝

卢公倬然动轶几先转祸为福攀龙上天缤翻鹏翼积风乃耸桓桓将军大敌则勇雷崩山谷貔虎顿伏&#倒溟波鲸鲵蹉跎见危而进当仁不让干城三朝身老气壮程卢
公知节

褒公虎臣先运而臻谒帝太原许唐以身拥剑驾气腾风跃云积累忠仁光有厥勋建旄北伐细柳宵屯风谧霜凝严扃达晨天子之使驻车军门安众秉威此真将军侁侁桓桓克壮有闻段褒
公志元

群动相食血流中原谯公夷陵豺虎与邻列境连城火炎烟昏皎其一邦如玉不焚三光忽开万象皆新谁有天下平生故人引忠归诚豹变蠖伸金石之契移为君臣奕奕煌煌为龙为光元戎启行大&#央央式遏大江奄征南方恩斯勤斯两不相忘许谯
公绍

　　赐陈敬瑄太尉铁券文　　　　乐明龟维中和三年岁次癸卯十月甲午朔十六日己酉皇帝赐功臣剑南西州节度副大使管内观察处置统辖近界诸蛮及西山八国云南安抚制置指挥诸道兵马供军等使开府仪同三司太尉兼中书令成都尹上柱国颍川郡食邑三千户食实封四百户陈敬瑄铁券曰烹巨龟者鼎大于沧海斩长鲸者剑倚于青天既立异勋勉膺殊宠李晟免其十死子仪成其九功镂以金镛赐其铁契后来继者岂在他人岁寒知松柏之心国难见忠贞之节五山镇地一柱擎天气压乾坤量含宇宙自居环卫出拥旌幢论清政而水镜无光吐赤城而朝霞失色手持玉节身镇锦城扶干纲则万国安心组坤维则百蛮绕指三川饮化一境归仁朕以税驾褒斜省方邛蜀匍匐而来迎凤辇驱驰而速建龙宫百辟来朝万方入贡夏禹涂山之会未盛于斯汉高沛国之欢无以过此戮阡能疾如剪草除莠升易若焚巢不让武侯之勋无愧文翁之化海东献款云南披诚九谷丰澄三农务盛济赡军国拯接朝廷内竭家财外罄公帑千官感惠一国推功今则巨猾奔逃神州克复将归上国即别成都致朕身安由卿忠荩前封公爵后赐郡王询于众情未惬群望今赐卿铁券赦其十死望泰山而立誓指黄河以为盟山无尽时河无竭日君君臣臣父父子子永远贵昌并皆如此
　勋爵部艺文四
诗
　　小雅彤弓三章

朱
注
此天子燕有功诸侯而锡以弓矢之乐歌也
彤弓弨兮受言藏之我有嘉宾中心贶之钟鼓既设一朝飨之赋
也

彤弓弨兮受言载之我有嘉宾中心喜之钟鼓既设一朝右之赋
也

彤弓弨兮受言櫜之我有嘉宾中心好之钟鼓既设一朝&#之赋
也

　　裳裳者华四章

朱
注
此天子美诸侯之辞盖以答瞻彼洛矣也
裳裳者华其叶湑兮我觏之子我心写兮我心写兮是以有誉处兮兴
也

裳裳者华芸其黄矣我觏之子维其有章矣维其有章矣是以有庆矣兴
也

裳裳者华或黄或白我觏之子乘其四骆乘其四骆六辔沃若兴
也

左之左之君子宜之右之右之君子有之维其有之是以似之赋
也

　　桑扈四章

朱
注
此亦天子燕诸侯之诗
交交桑扈有莺其羽君子乐胥受天之祜
兴
也

交交桑扈有莺其领君子乐胥万邦之屏
兴
也

之屏之翰百辟为宪不戢不难受福不那
赋
也

兕觥其觩旨酒思柔彼交匪敖万福来求
赋
也

　　采菽五章

朱
注
此天子所以答鱼藻也
采菽采菽筐之筥之君子来朝何锡予之虽无予之路车乘马又何予之元衮及黼兴
也

觱沸槛泉言采其芹君子来朝言观其旗其旗淠淠鸾声嘒嘒载骖载驷君子所届兴
也

赤芾在股邪幅在下彼交匪纾天子所予乐只君子天子命之乐只君子福禄申之赋
也

维柞之枝其叶蓬蓬乐只君子殿天子之邦乐只君子万福攸同平平左右亦是率从兴
也

泛泛杨舟绋纚维之乐只君子天子葵之乐只君子福禄膍之优哉游哉亦是戾矣兴
也
