<!-- { "loadSidebar": true } -->
赧王三十五年秦攻楚迁罪人于南阳伐赵取代光狼又伐楚拔黔中楚献汉北上庸于秦按史记秦本纪昭襄王二十七年错攻楚赦罪人迁之南阳白起攻赵取代光狼城又使司马错发陇西因蜀攻楚黔中拔之按通鉴纲目赧王三十五年秦白起伐赵取代光狼城司马错因蜀伐楚拔黔中楚献汉北上庸于秦赧王三十六年秦攻楚取鄢邓西陵赦罪人迁之秦赵会于渑池按史记秦本纪昭襄王二十八年大良造白起攻楚取鄢邓赦罪人迁之按通鉴纲目赧王三十六年秦白起伐楚取鄢邓西陵秦赵会于渑池赧王三十七年秦攻楚取郢烧夷陵周君至秦秦楚会于襄陵秦封白起为武安君按战国策顷襄王二十年秦白起拔楚西陵或拔鄢郢夷陵烧先王之墓王徙东北保于陈城楚遂削弱为秦所轻于是白起又将兵来伐楚人有黄歇者游学博闻襄王以为辩故使于秦说昭王曰天下莫强于秦楚今闻大王欲伐楚此犹两虎相斗而驽犬受其敝不如善楚臣请言其说臣闻之物至而反冬夏是也致至而危累&#是也今大国之地半天下有二垂此从生民以来万乘之地未尝有也先帝文王武王王之身三世而不接地于齐以绝从亲之要今王使成桥守事于韩成桥已北入燕是王不用甲不伸威而出百里之地王可谓能矣王又举甲兵而攻魏社大梁之门举河内拔燕酸枣虚桃人楚燕之兵云翔而不敢校王之功亦多矣王休甲息众二年然后复之又取蒲衍首垣以临仁平丘小黄济阳婴城而魏氏服矣王又割濮磨之北属之燕断齐秦之要绝楚魏之脊天下五合六聚而不敢救也王之威亦惮矣王若能持功守威省攻伐之心而肥仁义之诫使无复后患三王不足四五霸不足六也王若负人徒之众恃甲兵之强毁魏氏之威而欲以力臣天下之主臣恐有后患诗云靡不有初鲜克有终易曰狐濡其尾此言始之易终之难也何以知其然也智氏见伐赵之利而不知榆次之祸也吴见伐齐之便而不知干隧之败也此二国者非无大功也没利于前而易患于后也吴之信越也从而伐齐遂攻齐人于艾陵还为越王禽于三江之浦智氏信韩魏从而伐赵攻晋阳之城胜有日矣韩魏反之杀智伯瑶于凿台之上今王&#楚之不毁也而忘毁楚之强魏也臣为大王虑而不取诗云大武远宅不涉从此观之楚国援也邻国敌也诗云他人有心予忖度之跃跃毚兔遇犬获之今王中道而信韩魏之善王也此正吴信越也臣闻敌不可易时不可失臣恐韩魏之卑辞虑患而实欺大国也王既无重世之德于韩魏而有累世之怨焉夫韩魏父子兄弟接踵而死于秦者百世矣本国残社稷坏宗庙隳刳腹拆颐首身分离骨草泽头颅僵仆相望于境父子老弱系虏相随于路鬼神狐祥无所食百姓不聊生族类离散流亡为臣妾满海内矣韩魏之不亡秦社稷之忧也今王之攻楚不亦失乎且王攻楚之日则恶出兵王将藉路于仇雠之韩魏乎兵出之日而王忧其不反也王若不藉路于仇雠之韩魏必攻随阳右壤此皆广川大水山林溪谷不食之地王虽有之不为得地是王有毁楚之名无得地之实也且王攻楚之日四国必悉起应王秦楚之兵构而不离魏氏将出兵而攻留方与铚胡陵砀萧相故宋必尽齐人南面泗北必举此皆平原四达膏腴之地也而王使之独攻王破楚于以肥韩魏于中国而劲齐韩魏之强足以校于秦矣而齐南以泗为境东负海北倚河而无后患天下之国莫强于齐齐魏得地葆利而详事下吏一年之后为帝若未能于以禁王之为帝有余夫以王壤土之博人徒之众兵革之强而注地于楚诎令韩魏归帝重于齐是王失计也臣为王虑莫若善楚秦楚合而为一以临韩韩必受首王襟以山东之险带以河曲之利韩必为关中之候若是王以十万戍郑梁氏寒心许鄢陵婴城上蔡召陵不往来也如此而魏亦关内候矣王一善楚而关内二万乘之主注地于秦齐之右壤可拱手而取也是王之地一经两海要绝天下也是燕赵无齐楚齐楚无燕赵也然后危动燕赵持齐楚此四国者不待痛而服矣按史记秦本纪昭襄王二十九年大良造白起攻楚取郢为南郡楚王走周君来王与楚王会襄陵白起为武安君按通鉴纲目赧王三十七年秦白起伐楚拔郢烧夷陵楚徙都陈秦置南郡封起为武安君赧王三十八年秦置黔中郡
按史记秦本纪昭襄王三十年蜀守若伐取巫郡及江南为黔中郡赧王三十九年秦取魏两城楚复取江南十五邑按史记秦本纪昭襄王三十一年白起伐魏取两城楚人反我江南按通鉴纲目赧王三十九年秦白起伐魏拔两城楚复取江南十五邑赧王四十年秦伐魏魏割地以和
按史记秦本纪昭襄王三十二年相穰侯攻魏至大梁破暴鸢斩首四万鸢走魏入三县请和按通鉴纲目赧王四十年秦魏冉伐魏韩救之大败魏纳八城于秦秦复伐魏围大梁魏又割温以和赧王四十一年秦伐魏魏入地以和按史记秦本纪昭襄王三十三年客卿胡伤攻魏卷蔡阳长社取之击芒卯华阳破之斩首十五万魏入南阳以和赧王四十二年秦与魏韩上庸赵魏伐韩秦救之按史记秦本纪昭襄王三十四年秦与魏韩上庸地为一郡南阳免臣迁居之按通鉴纲目赧王四十二年赵魏伐韩秦救之大破其军魏割南阳以和本纪割南
阳在前年

赧王四十三年楚太子元质于秦秦佐韩魏楚伐燕初置南阳郡楚世家
作太子元

按史记秦本纪昭襄王三十五年佐韩魏楚伐燕初置南阳郡按通鉴纲目赧王四十三年楚太子完质于秦赧王四十四年秦攻齐取刚寿按通鉴
纪于明年

