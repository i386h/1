<!-- { "loadSidebar": true } -->
杜预世族谱亦有庖国云夏同姓或作包一也黄帝有熊氏次妃嫫母儿恶德充帝内之是生苍林禺阳禺阳最少受封于任为任姓谢章舒洛昌终泉卑禺皆任分也后各以国令氏禺号生禺京傜梁儋人傜梁生番禺番禺是始为舟生奚仲奚仲生吉光是主为车建侯于薛
注
定元年薛宰曰薛之皇祖奚仲居薛为夏车正　仲迁于邳仲虺居薛则仲亦居邳禹命任奚为车正子吉光暨相土佐之升物以时五财皆良乃创钩车建绥&#相土始乘肇用六马于是登降有数乃封奚仲于薛　越在先时阏伯火正实事唐虞禹更以相土居之商虚入为王官出长诸侯有勤于民以食于味　怡姜国也禹有天下封怡以绍列山是为默台成汤之初析之离支是为孤竹禹举咎陶而荐之将畀之政辞乃封之六其仲子克世使袭六奉其祀　皋陶有子三人长伯翳次仲甄次封偃为偃姓伯翳封费生大廉若木恩成若木事夏袭翳之封后有费昌为汤御右费仲事纣其立于淮者为嬴氏夏世有调王命以徐伯主淮夷三十二世君偃一假仁义而宾国三十六周王剡之而录其子宗十一世为吴所灭仲甄事夏封六其后分英俱为楚并
注
偃即康王乃穆王时都城记云穆王西巡闻其　威德日远遣楚师袭破杀王偃后汉书七谏淮南　子注以为楚文灭之楚文乃春秋时误宗北走彭　城武原山万众从之因曰徐山按蓼舒及舒蓼三　国也舒黄帝后任姓蓼庭坚后姬姓而舒蓼偃姓　也杜皆以为皋陶后又以蓼为即舒蓼失之英六　贰轸古皆皋地并详国名记文五年楚灭之通典　寰宇六皋陶封世本六为姬姓非也按通鉴前编骆氏曰皋陶乃少昊之后四世而庭坚则高阳氏之子六乃皋陶之后别有舒蓼周宣王八年始灭初陶渔于雷泽虞舜求旃以为圭师造律执中封于皋为皋陶陶之子封偃为偃姓又有孙恩成恩成其后世为理以命族至商纣时理微为翼隶申吴伯弗合以死取契和氏逋难伊虚为李氏其后世为伯阳父帝启封孟涂于丹封大廉为鸟俗氏
按路史商契之来孙曰冥实喜水功命为司空勤其官而水死孟涂敬职而能礼于神爰封于丹　皋陶有子三人长伯翳次仲甄次封偃为偃姓伯翳封费生大廉若木恩成大廉事夏后启为鸟俗氏帝启二年费侯益出就国
按竹书纪年帝启二年费侯伯益出就国六年伯益薨祠之帝仲康封大彭之孙元哲于韦
按路史帝颛顼高阳氏娶胜奔氏曰&#生伯称卷章季禺三人卷章取水氏曰娇生&#及回回食于吴是曰吴回生陆终取鬼方氏曰嬇三年生子六人曰樊曰惠连曰籛曰求言曰晏安曰季连以六月六日拆左而三人生剖右而三人出籛之字铿封于彭是为大彭彭祖以斟雉养性事放勋夏之中兴别封其孙元哲于韦是为豕韦迭为夏伯
注
左传言孔甲以刘累更豕韦后矣而郑语乃云　大彭豕韦为商伯又曰彭祖豕韦则商灭之则二　国至商方盛岂刘累迁鲁之后而二国更复乎然　襄二十四年范宣子言其祖又云在商为豕韦氏　岂复封乎不然何两立也帝仲康六年命昆吾作伯
按史记楚世家楚之先祖出自帝颛顼高阳高阳者黄帝之孙昌意之子也高阳生称称生卷章卷章生重黎重黎为帝喾高辛居火正甚有功能光融天下帝喾命曰祝融共工氏作乱帝喾使重黎诛之而不尽帝乃以庚寅日诛重黎而以其弟吴回为重黎后复居火正为祝融吴回生陆终陆终生子六人拆剖而产焉其长一曰昆吾
注
虞翻曰昆吾名樊为己姓封昆吾正义曰括地　志云濮阳县古昆吾国也昆吾在县西三十里台　在县西百步即昆吾墟也按竹书纪年帝仲康六年锡昆吾命作伯
帝槐三十三年封昆吾氏子于有苏
按竹书纪年云云
按纪年槐作芬按史记索
隐曰槐音回系本作帝芬

帝孔甲元年以刘累为御龙氏更豕韦之后
按左传襄公二十四年晋范宣子曰昔&#之祖自虞以上为陶唐氏在夏为御龙氏在商为豕韦氏在周为唐杜氏晋主夏盟为范氏
注
御龙氏刘累也豕韦国名唐杜二国名殷末豕　韦国于唐周成王灭唐迁之于杜为杜伯疏
正义
　曰郑语云祝融之后八姓大彭豕韦为商伯矣又　曰彭姓彭祖豕韦则商灭之矣贾逵云大彭豕韦　为商伯其后世失道殷德复兴而灭之然则商之　初豕韦国君为彭姓也其后乃以刘累之后代之　亦不知殷之何王灭彭姓而封累后也昭公二十　九年传称夏王孔甲嘉刘累赐氏曰御龙以更豕　韦之后则赐刘累身封豕韦而此云在商为豕韦　氏者杜于彼注云刘累代彭姓之豕韦是杜解刘　累及其后世再封豕韦之事昭公二十九年秋龙见于绛郊魏献子问于蔡墨曰吾闻之虫莫知于龙以其不生得也谓之知信乎对曰人实不知非龙实知古者畜龙故国有豢龙氏有御龙氏献子曰是二氏者吾亦闻之而不知其故是何谓也对曰昔有飂叔安有裔子曰董父实甚好龙能求其耆欲以饮食之龙多归之乃扰畜龙以服事帝舜帝赐之姓曰董氏曰豢龙封诸鬷川鬷夷氏其后也故帝舜氏世有畜龙及有夏孔甲扰于有帝帝赐之乘龙河汉各二各有雌雄孔甲不能食而未获豢龙氏有陶唐氏既衰其后有刘累学扰龙于豢龙氏以事孔甲能饮食之夏后嘉之赐氏曰御龙以更豕韦之后龙一雌死潜醢以食夏后夏后飨之既而使求之惧而迁于鲁县范氏其后也献子曰今何故无之对曰夫物物有其官官修其方朝夕思之一日失职则死及之失官不食官宿其业其物乃止若泯弃之物乃坻服郁湮不育故有五行之官是谓五官实列受氏姓封为上公祀为贵神社稷五祀是尊是奉木正曰句芒火正曰祝融金正曰蓐收水正曰元冥土正曰后土龙水物也水官弃矣故龙不生得注
飂古国也叔安其君名豢龙官名官有世功则　以官氏鬷水上夷皆董姓更代也以刘累代彭姓　之豕韦累寻迁鲁县豕韦复国至商而灭累之后　世复承其国为豕韦氏在襄二十四年不能致龙　故惧迁鲁县自贬退也疏
正义曰传言以更豕韦
　之后则豕韦是旧国废其君以刘累代之郑语云　祝融之后八姓大彭豕韦为商伯矣又云彭姓彭　祖豕韦则商灭之矣如彼文豕韦之国至商乃灭　于夏王孔甲之时彭姓豕韦未全灭也又下云刘　累惧而迁于鲁县明是累迁之后豕韦复国至商　乃灭耳襄二十四年传范宣子自言其祖在夏为　御龙氏在商为豕韦氏则刘累子孙复封豕韦杜　迹其事知累之后世更复其国为豕韦氏也按国语郑史伯对桓公曰祝融能昭显天地之光明以生柔嘉材者也其后八姓于周未有侯伯佐制物于前代者昆吾为夏伯矣大彭豕韦为商伯矣当周未有己姓昆吾苏顾温董董姓鬷夷豢龙则夏灭之矣彭姓彭祖豕韦诸稽则商灭之矣秃姓舟人则周灭之矣妘姓邬郐路逼阳曹姓邹莒皆为采卫或在王室或在夷翟莫之数也而又无令闻必不兴矣斟姓无后融之兴者其在芈姓乎
注
大彭陆终第三子曰籛为彭姓封于大彭谓之　彭祖豕韦彭姓之别封于豕韦者殷衰二国相继　为商伯其后世失道殷复兴而灭之鬷董姓己姓　之别受氏为国者飂叔安之裔子曰董父以扰龙　服事帝舜赐姓曰董氏曰豢龙封之鬷川当夏之　兴别封鬷夷于孔甲前而灭矣按史记夏本记帝孔甲好方鬼神事淫乱夏后氏德衰诸侯畔之天降龙二有雌雄孔甲不能食未得豢龙氏陶唐既衰其后有刘累学扰龙于豢龙氏以事孔甲孔甲赐之姓曰御龙氏受豕韦之后龙一雌死以食夏后夏后使求惧而迁去
注
贾逵曰刘累之后至商不绝以代豕韦之后祝　融之后封于豕韦殷武丁灭之以刘累之后代之按晋世家成王立唐有乱周公诛灭唐
注
正义曰括地志云故唐城在绛州翼城县西二　十里即尧裔子所封春秋云夏孔甲时有尧苗裔　刘累者以豢龙事孔甲夏后嘉之赐氏御龙以更　豕韦之后龙一雌死潜醢之以食夏后既而使求　之惧而迁于鲁县夏后召孟别封刘累之孙于大　夏之墟为侯至周成王时唐人作乱成王灭之而　封太叔更迁唐人子孙于杜谓之杜伯即范丐所　云在周为杜唐氏按鲁县汝州鲁山县是今随州　枣阳县东南一百五十里上唐乡故城即后子孙　徙于唐按竹书纪年夏帝孔甲元年废豕韦氏使累豢龙按路史帝尧陶唐氏取富宜氏曰皇生朱庶弟九其封于留者为留氏后有刘累以豢龙事夏引甲赐之氏曰御龙以更飂董之后既迁于鲁商居大夏为唐氏御氏扰氏扰龙氏至周封帝后于铸铸祝是分侯于随为铸氏祝氏随氏既更累之裔于方城为唐公楚并唐其从杜者为杜氏唐杜氏屠氏唐孙氏李氏注
事具左传襄公二十四年宣子之言及昭公二　十九年蔡墨之言云使豢龙以更豕韦之后非也　豢龙乃己姓廖叔之后豕韦之族尔宣子云在商　为豕韦亦妄帝皋元年使豕韦氏复国
按竹书纪年云云
　　商
帝祖乙十五年命邠侯高圉
按竹书纪年云云
帝盘庚十九年命邠侯亚圉
按竹书纪年云云
帝祖甲十三年命邠侯组绀
按竹书纪年云云
高宗武丁灭彭姓豕韦以刘累之后代之
按左传襄公二十四年晋范宣子曰昔&#之祖自虞以上为陶唐氏在夏为御龙氏在商为豕韦氏在周为唐杜氏晋主夏盟为范氏
注
御龙氏刘累也豕韦国名唐杜二国名殷末豕　韦国于唐周成王灭唐迁之于杜为杜伯疏
正义
　曰郑语云祝融之后八姓大彭豕韦为商伯矣又　曰彭姓彭祖豕韦则商灭之矣贾逵云大彭豕韦　为商伯其后世失道殷德复兴而灭之然则商之　初豕韦国君为彭姓也其后乃以刘累之后代之　亦不知殷之何王灭彭姓而封累后也昭二十九　年传称夏王孔甲嘉刘累赐氏曰御龙以更豕韦　之后则赐刘累身封豕韦而此云在商为豕韦氏　者杜于彼注云刘累代彭姓之豕韦累寻迁鲁县　豕韦复国至商而灭累之后世复承其国为豕韦　氏是杜解刘累及其后世再封豕韦之事昭公二十九年秋龙见于绛郊魏献子问于蔡墨曰吾闻之虫莫知于龙以其不生得也谓之知信乎对曰人实不知非龙实知古者畜龙故国有豢龙氏有御龙氏献子曰是二氏者吾亦闻之而不知其故是何谓也对曰昔有飂叔安有裔子曰董父实甚好龙能求其耆欲以饮食之龙多归之乃扰畜龙以服事帝舜帝赐之姓曰董氏曰豢龙封诸鬷川鬷夷氏其后也故帝舜氏世有畜龙及有夏孔甲扰于有帝帝赐之乘龙河汉各二各有雌雄孔甲不能食而未获豢龙氏有陶唐氏既衰其后有刘累学扰龙于豢龙氏以事孔甲能饮食之夏后嘉之赐氏曰御龙以更豕韦之后龙一雌死潜醢以食夏后夏后飨之既而使求之惧而迁于鲁县范氏其后也献子曰今何故无之对曰夫物物有其官官修其方朝夕思之一日失职则死及之失官不食官宿其业其物乃至若泯弃之物乃坻服&#湮不育故有五行之官是谓五官实列受氏姓封为上公祀为贵神社稷五祀是尊是奉木正曰句芒火正曰祝融金正曰蓐收水正曰元冥土正曰后土龙水物也水官弃矣故龙不生得注
飂古国也叔安其君名豢龙官名官有世功则　以官氏鬷水上夷皆董姓更代也以刘累代彭姓　之豕韦累寻迁鲁县豕韦复国至商而灭累之后　世复承其国为豕韦氏在襄二十四年不能致龙　故惧迁鲁县自贬退也疏
正义曰传言以更豕韦
