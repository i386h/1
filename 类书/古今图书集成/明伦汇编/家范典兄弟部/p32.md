<!-- { "loadSidebar": true } -->
　兄弟部纪事六
唐书刘武周传武周为人骁悍善骑射喜交豪杰兄山伯尝詈辱之曰汝不择所与必灭吾宗武周因去至洛段志元传志元疾帝临视泣顾曰当与卿子五品官顿首谢请与母弟乃拜志感左卫郎将刘崇望传崇望字希徒及进士第崔安潜帅许及剑南崇望昆弟四人同幕府世以为才崇望兄崇龟弟崇字郊文亦第进士与崔昭纬善帝以李磎辅政昭纬惧见夺共谋沮之及磎墨麻出崇鲁辄掠麻大哭磎由是不得相崇龟始闻哭麻恚不食曰吾兄弟未始以声利败名今不幸乃生是儿也温大雅传大雅字彦弘性至孝与弟彦博大有皆知名薛道衡见之叹曰三人者皆卿相才也帝受禅迁黄门侍郎而彦博亦为中书侍郎对管华近尝改葬其祖卜人占其地曰弟则吉不利于君若何大雅曰如子言我含笑入地矣大有字彦将西河下摄大将军府记室与大雅同掌机近不自安请徙他职帝曰我虚心待卿何所自疑张道源传道源族孙楚金有至行与兄越石皆举进士州欲独荐楚金固辞请俱罢都督李绩叹曰士求才行者也既能让何嫌皆取乎乃并荐之杨凭传凭字虚受一字嗣仁虢州弘农人少孤其母训道有方长善文辞与弟凝凌皆有名大历中踵擢进士第时号三杨敬晦传晦进士及第历兖海节度使兄昕□弟昈煦俱第进士籍昕为河阳节度使□右散骑常侍世宠其家赵隐传隐子光逢光裔光引皆第进士历台省华剧光逢尤规矱自持以中书舍人为翰林学士时光裔由膳部郎中知制诰对掌内外命书士歆羡之舒王元名传元名始王谯后徙王高祖之在大安宫太宗晨夕使尚宫问起居元名纔十岁保媪言尚宫有品当拜元名曰此帝侍婢耳何拜为太宗壮之曰真吾弟也巢剌王元吉传元吉小字三胡累进司徒兼侍中并州大都督时秦王有功而太子不为中外所属元吉喜乱欲并图之乃构于太子曰秦王功业日隆为上所爱殿下虽为太子位不安不早计还踵受祸矣请为殿下杀之太子不忍元吉数讽不已许之于是邀结宫掖厚赂中书令封德彝使为游说帝遂疏秦王爱太子元吉乃多匿亡命壮士厚赐之使为用秦王尝从帝幸元吉第伏护军宇文宝寝内将以刺王太子固止之元吉愠曰为兄计于我何害元吉承间密请害秦王帝曰是有定四海功杀之无名元吉曰王昔平东都顾望不即西散金帛树私惠岂非反邪帝不应太子与元吉谋兵行吾与秦王至昆明池伏壮士拉之以暴卒闻上无不信然后说帝付吾国吾以尔为皇太弟而尽击杀叔宝等率更令王晊密以谋告秦王王召僚属谋皆曰元吉戾狠使得志且不能事其兄往者护军薛宝以元吉字合之其文成唐元吉喜曰但除秦王取东宫如反掌耳为乱未克已复倾夺大王不蚤正之社稷非复唐有秦王由是定计张昌龄传昌龄冀州南宫人与兄昌宗皆以文名李绩传绩字懋功弟弼始为晋州刺史以绩疾召为司卫卿使省视忽语曰我似少愈可置酒相乐于是奏乐宴饮列子孙于下将罢谓弼曰我即死欲有言恐悲哭不得尽故一诀耳我见房元龄杜如晦高季辅皆辛苦立门户亦望诒后悉为不肖子败之我子孙今以付汝汝可慎察有不厉言行交非类者急榜杀以闻毋令后人笑吾犹吾笑房杜也我死布装露车载柩敛以常服加朝服其中傥死有知庶着此奉见先帝明器惟作五六寓马下帐施幔为皂顶白纱裙中列十偶人他不得以从众妾愿留养子者听余出之葬已徙居我堂善视小弱苟违我言同戮尸矣乃不复语弼等遵焉季弟感年十五有奇操李密败陷于世充世充令作书召绩对曰兄尚节义今已事主昆弟不能移也固不从杀之皇甫鏄传鏄弟镛字龢卿第进士鏄为相时任河南少尹见权宠太盛每极言之鏄不悦乃求分司为太子右庶子鏄败朝廷贤之王播传播字明□贞元中与弟炎起皆有名并擢进士起性友悌播丧哀戚加于人刘瞻传瞻字几之弟助字元德性仁孝幼时与诸兄游至饮食取最下者崔珙传珙父颋生八子皆有才世以拟荀氏八龙赵犨传犨龙纪初进忠武军节度与弟昶至友爱后将老悉以军事付之张巡传巡开元末擢进士第时兄晓已位监察御史皆以名称重一时陈饶奴传饶奴饶州人年十二亲并亡窭弱居丧又岁饥或教其分弟妹可全性命饶奴流涕身丐诉相全养刺史李复异之给资储署其门曰孝友童子王绩传绩字无功兄通隋末大儒也知绩诞纵不婴以家事乡族庆吊冠昏不与也初兄凝为隋著作郎撰隋书未成死绩续余功亦不能成豫知终日李素立传素立孙至远少秀悟撰周书至远弟从远至远友兄弟事寡姊甚谨世称其德从远清密有学兄弟皆德望相埒贾敦颐传敦颐为洛州司马徙瀛州刺史时弟敦实为饶阳令旧制大功之嫌不连官朝廷以其兄弟治行相高故不徙以示宠永徽中迁洛州发奸擿伏下无能欺咸亨初敦实为洛州长史亦宽惠人心怀向始洛人为敦颐刻碑大市旁及敦实入为太子右庶子人复为立碑其侧故号棠棣碑徐旷传旷字文远客偃师贫不能自给兄文林鬻书于肆文远日阅之因博通五经明左氏春秋敬播传秦景通者晋陵人与弟暐俱有名皆精汉书号大秦君小秦君当时治汉书非其授者以为无法云郎余令传余令祖□字楚之与兄蔚之俱有名隋大业中为尚书民曹郎蔚之位左丞炀帝语称二郎路敬淳传敬淳少志学足不履门弟敬潜少与敬淳齐名穆赞传赞字相明擢累侍御史分司东都陕虢观察使卢岳妻分赀不及妾子妾诉之中丞卢欲重妾罪赞不听与宰相窦参共诬赞受金捕送狱弟赏上冤状诏三司覆治无之犹出为郴州刺史杨慎矜传慎矜沈毅任气王与李林甫作飞谍告慎矜规复隋室帝赐慎矜死遣御史颜真卿驰洛阳决狱慎余慎名闻兄死皆哭既读诏辍哭慎名曰奉诏不敢稽死遂缢手指天而绝慎矜兄弟友爱仪干皆秀伟爱宾客标置不凡着称于时慎名尝视鉴叹曰兄弟皆六尺余此貌此才欲见容当世难矣胡不使我少体弱耶世哀其言王传与弟焊友爱焊疾宦达常忿慢不弟
终不异情
