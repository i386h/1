<!-- { "loadSidebar": true } -->
薛播传播河中宝鼎人早孤伯母林通经史善属文躬授经诸子及播兄弟故开元天宝间七人皆擢进士第为衣冠光韪高元裕传元裕字景圭岩岩有风采推重于时自侍讲为中丞文宗难其代元裕表言兄少逸才可任因以命之世荣其遇少逸长庆末为侍御史坐失举劾贬赞善大夫累迁谏议大夫乃代元裕稍进给事中出为陜虢观察使中人责峡石驿吏供饼恶鞭之少逸封饼以闻宣宗怒召使者责曰山谷间是饼岂易具邪谪隶恭陵中人皆敛手章全益传全益梓州培城人少孤为兄全启所鞠及全启亡全益服斩衰断手一指以报乌承玭传承玭字德张掖人开元中与族兄承恩皆为平卢先锋沉勇而决号辕门二龙支叔才传至德间有常州人王遇弟遐俱为贼执将释一人兄弟相让死贼感其意尽纵之闻见后录唐高祖之起晋阳也皆秦王世民之谋高祖谓世民曰若事成天下皆汝所致当以汝为太子将佐亦以为请世民屡辞太子建成喜酒色游畋齐王元吉多过失世民功名日盛建成内不自安乃与元吉共倾世民各引树党友高祖晚多内宠小王且二十人其母竞交结诸长子以自固建成元吉曲意事诸妃嫔谀赂遗无所不至以求媚于高祖或云烝于张婕妤尹德妃世民独不然故妃嫔等争誉建成元吉而短世民世民平洛阳妃嫔等私求宝货并为亲属求官世民曰宝货皆以籍奏官当授贤才有功者不许淮南安王神通有功世民给田数十顷张婕妤之父因婕妤欲夺之神通执秦王之令不可俱以为怨尹德妃父阿鼠强横殴秦王府属杜如晦折一指曰汝何人过我门不下德妃反奏家为秦王左右陵暴高祖积怒数责世民世民深自辨终不信又世民每侍宴宫中对诸妃嫔思太穆皇后早世不得见上有天下或歔欷流涕高祖顾之不乐诸妃嫔因密共谮世民曰海内幸无事陛下春秋高唯宜相娱乐秦王独泣涕正是憎疾妾等陛下万岁后妾等母子决不为秦王所容因相与泣且曰皇太子仁孝陛下以妾母子属之必能保全高祖为之怆然由是待世民寖□而建成元吉日亲矣元吉劝建成除世民俟入朝因而刃之世民从高祖幸元吉第元吉伏护军宇文宝于寝内欲刺世民不果高祖幸仁智宫建成居守世民元吉从建成令元吉就刺世民曰安危之计决在今岁建成又使郎将尔朱焕校尉桥公山以甲遗庆州都督杨文干使之举兵欲表里相应尔朱焕桥公山告其事文干遂反高祖怒甚囚建成于幕下饲以麦饭高祖谓世民曰杨文干反事连建成恐应之者众汝应自行还立汝为太子吾不能效隋文帝自诛其子当封建成为蜀王蜀兵脆弱他日不能事汝取之易耳元吉与妃嫔更迭为建成请封德彝亦为之营解高祖意遂变唯责以兄弟不睦归罪太子中允王珪右卫率韦阙
天策兵曹参军杜淹并
