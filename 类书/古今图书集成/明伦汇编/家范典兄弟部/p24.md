<!-- { "loadSidebar": true } -->
祖逖传逖少孤兄弟六人兄该纳等并开爽有才干逖性豁荡不修仪检年十四五犹未知书诸兄每忧之然轻财好侠慷慨有节尚每至田舍辄称兄意散谷帛以赒贫乏乡党宗族以是重之逖兄纳弟约初弟约与逖同母偏相亲爱纳与约异母颇有不平乃密以启帝称约怀陵上之性抑而使之可也今显侍左右假其权势将为乱阶人谓纳与约异母忌其宠贵乃露其表以示约约憎纳如雠朝廷因此弃纳纳既闲居但清谈批阅文史而已及约为逆朝野叹纳有鉴裁焉吐谷浑传吐谷浑慕容廆之庶长兄也其父涉归分部落一千七百家以隶之及涉归卒廆嗣位而二部马斗廆怒曰先公分建有别奈何不相远离而令马斗吐谷浑曰马为畜耳斗其常性何怒于人乖别甚异当去汝于万里之外矣于是遂行廆悔之遣其长史史那楼冯及父时耆旧追还之吐谷浑曰先公称卜筮之言当有二子克昌祚流后裔我卑庶也理无并大今因马而别殆天所启乎诸君试驱马令东马若还东我当相随去矣楼冯遣从者二千骑拥马东出数百步辄悲鸣西走如是者十余辈楼冯跪而言曰此非人事也遂止鲜卑谓兄为阿干廆追思之作阿干之歌岁暮穷思常歌之吐谷浑谓其部落曰我兄弟俱当享国廆及曾元纔百余年耳我元孙已后庶其昌乎吐谷浑子吐延吐延子叶延叶延子辟奚辟奚性仁厚慈惠时三弟皆专恣长史锺恶地恐为国害谓司马乞宿云曰昔郑庄公秦昭王以一弟之宠宗祀几倾况今三孽并骄必为社稷之患吾与公忝当元辅若保护首领以没于地先君有问其将何辞吾今诛之矣宿云请白辟奚恶地曰吾王无断不可以告于是因群下入觐遂执三弟而诛之辟奚自投□恶地等奔而扶之曰臣昨梦先王告臣云三弟将为逆乱汝速除之臣谨奉先王之命矣辟奚素友爱因恍惚成疾谓世子视连曰吾祸灭同生何以见之于地下国事大小汝宜摄之吾余年残命寄食而已遂以忧卒武陵王淡传淡无孝友之行弟东安王繇有令名为父母所爱淡恶之如雠遂谮繇于汝南王亮亮素与繇有隙奏废徙之孔群传苏峻入石头时匡术有宠于峻宾从甚盛群与从兄愉同行于横塘遇之愉止与语而群初不视术术怒欲刃之愉下车抱术曰吾弟发狂卿为我宥之乃获免群子沉有美名从兄坦以裘遗之辞不受坦曰晏平仲俭祀其先人豚肩不掩豆犹狐裘数十年卿复何辞于是受而服之陶回传回四子汪陋隐无忌汪嗣爵位至辅国将军宣城内史陋冠军将军隐少府无忌光禄勋兄弟咸有干用谢安传安弟万为西中郎将总藩任之重安虽处衡门其名犹出万之右安性好音乐自弟万丧十年不听音乐安兄奕少有名誉初为剡令有老人犯法奕以醇酒饮之醉犹未已安时年七八岁在奕膝边谏止之奕为改容遣之谢万传万子韶字穆度少有名时谢氏尤彦秀者称封胡羯末封谓韶胡谓朗羯谓元末谓川皆其小字也王献之传献之尝与兄徽之操之俱诣谢安二兄多言俗事献之寒温而已既出客问安王氏兄弟优劣安曰小者佳客问其故安曰吉人之辞寡以其少言故知之尝与徽之共坐一室忽然火发徽之遽走不遑取履献之神色恬然徐呼左右扶出庾冰传冰字季坚兄亮以名德流训冰以雅素垂风诸弟相率莫不好礼为世论所重以为庾氏之宝刘惔传惔祖宏字终嘏光禄勋宏兄纯字粹嘏侍中宏弟潢字冲嘏吏部尚书□有名中朝时人语曰洛中雅雅有三嘏王彬传彬迁侍中从兄敦举兵入石头帝使彬劳之会周顗遇害彬素与顗善先往哭顗甚恸既而见敦敦怪其有惨容而问其所以彬曰向哭伯仁情未能已敦怒曰伯仁自致刑戮且凡人遇汝复何为者哉彬曰伯仁长者君之亲友在朝虽无謇谔亦非阿党而赦后加以极刑所以伤惋也因勃然数敦曰兄抗旌犯顺杀戮忠良谋图不轨祸及门户音辞慷慨声泪俱下敦大怒厉声曰尔狂悖乃可至此为吾不能杀汝邪时王导在坐为之惧劝彬起谢彬曰有脚疾以来见天子尚欲不拜何跪之有此复何所谢敦曰脚痛孰若颈痛彬意气自若殊无惧容后敦议举兵向京师彬谏甚苦敦变色目左右将收彬彬正色曰君昔岁害兄今又杀弟邪先是彬从兄豫章太守棱为敦所害敦以彬亲故容忍之俄而以彬为豫章太守王棱传从兄导以棱有政事宜守大郡乃出为豫章太守棱知从兄敦骄傲自负有罔上心日夕谏诤每言苦切敦不能容使人害之陆晔传晔字士光伯父喜吴吏部尚书父英高平相员外散骑常侍晔少有雅望从兄机每称之曰我家世不乏公矣何充传充字次道庐江人初辟大将军王敦掾转主簿敦兄含时为庐江郡贪污狼籍敦尝于座中称曰家兄在郡定佳庐江人士咸称之充正色曰充即庐江人所闻异于此敦默然傍人皆为之不安充晏然自若由是忤敦左迁东海王文学干宝传宝兄尝病气绝积日不冷后遂悟云见天地间鬼神事如梦觉不自知死宝以此遂撰集古今神祗灵异人物变化名为搜神记袁传弟猷少与齐名代为吕令复相继为
江都由是俱渡江为丹阳猷为武康兄弟列宰名邑论者美之江传少孤与从弟灌共居甚相友悌由是获当时之誉灌少知名才识亚于吴隐之传隐之转参征虏军事兄坦之为袁真功曹真败将及祸隐之诣桓温乞代兄命温矜而释之遂为温所知赏戴逵传逵性不乐当世常以琴书自娱太宰武陵王晞闻其善鼓琴使人召之逵对使者破琴曰戴安道不为王门伶人晞怒乃更引其兄述述闻命欣然拥琴而往桓冲传冲字幼子温诸弟中最淹识有武干温甚器之初彝亡后冲兄弟□少家贫母患须羊以解无由得之温乃以冲为质羊主甚富言不欲为质幸为养买德郎买德郎冲小字也冲子嗣字恭祖少有清誉与豁子石秀并为桓氏子侄之冠王徽之传徽之雅性放诞好声色尝夜与弟献之共读高士传赞献之赏井丹高洁徽之曰未若长卿慢世也其傲达若此后与献之俱病笃时有术人云人命应终而有生人乐代者则死者可生徽之谓曰吾才位不如弟请以余年代之术者曰代死者以己年有余得以足亡者耳今君与弟算俱尽何代也未几献之卒徽之奔丧不哭直上灵□坐取献之琴弹之久而不调叹曰呜呼子敬人琴俱亡因顿绝先有背疾遂溃裂月余亦卒谢元传戴字安丘处士逵之弟骁果多权略逵厉操东山而以武勇显谢安常谓曰卿兄弟志业何殊曰下官不堪其忧家兄不改其乐高崧传崧字茂琰抚幼弟以友爱称
安平献王孚传孚字叔达宣帝次弟也初孚长兄朗字伯达宣帝字仲达孚弟馗字季达恂字显达进字惠达通字雅达敏字幼达俱知名故时号为八达焉及明帝嗣位欲用孚问左右曰有兄风不答曰似兄天子曰吾得司马懿二人复何忧哉卞壸传壸字望之济阴冤句人也祖统琅邪内史父粹以清辩鉴察称兄弟六人并登宰府世称卞氏六龙元仁无双元仁粹字也徐苗传苗性抗烈轻财贵义兼有知人之鉴弟患口痈脓溃苗为吮之其兄弟皆早亡抚养孤遗慈爱闻于州里田宅奴婢尽推与之王珣王传珣字元琳字季琰少有才艺善行
