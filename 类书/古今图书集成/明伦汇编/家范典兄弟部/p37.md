<!-- { "loadSidebar": true } -->
宋史太祖本纪上受命杜太后传位太宗太宗尝病亟帝往视之亲为灼艾太宗觉痛帝亦取艾自炎每对近臣言太宗龙行虎步生时有异他日必为太平天子福德吾所不及云窦仪传仪父禹钧与兄禹锡皆以词学名仪学问优博风度峻整弟俨侃偁僖皆相继登科冯道与禹钧有旧尝赠诗有灵椿一株老丹桂五枝芳之句缙绅多讽诵之当时号为窦氏五龙俨仕周广顺初知制诰仪自合下入翰林兄弟同日拜命分居两制时人荣之陈尧佐传尧佐字希元父省华字善则端拱三年太宗亲试进士伯子尧叟登甲科尧佐少好学父授诸子经其兄未卒业尧佐窃听已成诵陈抟尝谓其父曰君三子皆当将相惟中子贵且寿后如抟言尧叟字唐夫解褐光禄寺丞直史馆景德中尧叟掌枢机弟尧佐直史馆尧咨知制诰尧咨于兄弟最为少文然以气节自任工隶书善射尝以钱为的一发贯其中兄弟同时贵显时推为盛族魏悼王廷美传廷美字文化太宗即位进封秦王七年三月或告秦王廷美骄恣将有阴谋窃发上不忍暴其事遂罢廷美开封尹授西京留守会赵普再相廉得卢多逊与廷美交通事上闻上怒责授多逊兵部尚书下御史狱治之多逊自言累遣赵白以中书机事密告廷美去年九月中又令赵白言干廷美廷美遣樊德明报多逊私遗多逊弓箭等多逊受之阎密初给事廷美上即位补殿直仍隶秦王府恣横不法言多指斥王继勋尤为廷美亲信樊德明素与赵白游处多逊因之以结廷美廷美又遣赵怀禄私召同母弟军器库副使赵廷俊与语阎怀忠尝为廷美诣淮海王钱俶求犀玉带金酒器至是皆伏罪廷美勒归私第赵白阎密王继勋樊德明赵怀禄阎怀忠皆斩于都门外籍其家财诏秦王廷美男女发遣西京就廷美居止赵普以廷美谪居西洛非便复教知开封李符上言廷美不悔过怨望乞徙远郡以防他变诏降廷美为涪陵县公房州安置雍熙元年廷美至房州因忧悸成疾而卒年三十八上闻之呜咽流涕谓宰相曰廷美自少刚愎长益凶恶朕以同气至亲不忍置之于法俾居房陵冀其思过方欲推恩复旧遽兹殒逝痛伤奈何因悲泣感动左右遂下诏追封廷美为涪王谥曰悼为发哀成服克修子叔充父早世异母弟叔瑁甚幼叔充抚视诲敕成人燕懿王德昭传守巽子世清封越国公进会稽郡王至保信军留后爱诸弟作棣萼会于邸中安僖秀王子偁传嗣秀王伯圭字禹锡孝宗同母兄也性谦谨不以近属自居每日见行家人礼虽宴私隆洽执臣节愈恭一日孝宗问潜龙时事伯圭辞曰臣老矣不复能记问至再三终不言帝笑曰何太谨也益爱重之尝欲广其居并湖为复阁有司既度材矣伯圭固辞而止商恭靖王元份传宗肃封鲁国公兄宗谔尝亡宝器意宗肃家人子窃之宗肃曰吾廉不足取信兄弟如此乎立偿其直宗谔愧不取乃施诸僧久之器得宗肃不复言越文惠王元杰传元杰薨真宗闻之震悼不俟旦步及中禁门乃乘辇临视哀动左右废朝五日吴荣王颢传颢字仲明好图书博求善本神宗嘉其志尚每得异书亟驰使以示尝赐方团玉带俾服而朝颢辞乃为制玉鱼以别之是后亲王遂踵为故实高怿传怿字文悦荆南高季兴四世孙景佑中录国初侯王后怿推其弟忻得官李大性传李氏自积中三世官于朝父子兄弟相师友而大性与弟大异大东并跻从列为名臣云范杲传杲字师回太宗擢知制诰杲家贫贷人钱数百万母兄晞性啬尝为兴元少尹居京兆殖货巨万亲故有自长安来者绐杲曰少尹不复靳财物已挥金无算矣杲闻之喜因上言兄老求典京兆以便养太宗从其请改工部郎中罢知制诰杲既至而晞吝如故且常以不法事干公府杲大悔范纯仁传纯仁以著作佐郎知襄城县兄纯佑有心疾奉之如父药膳居服皆躬亲时节之贾昌朝守北都请参幕府以兄辞宋庠荐试馆职谢曰辇毂之下非兄养疾地也富弼责之曰台阁之任岂易得何庸如是卒不就兄死葬洛阳韩琦富弼贻书洛尹使助其葬既葬尹讶不先闻纯仁曰私室力足办岂宜慁公为哉王安国传安国字平甫安礼之弟也熙宁初韩绛荐其材行召试赐及第除西京国子教授官满至京师上以安石故赐对帝曰卿兄秉政外论谓何曰恨知人不明聚敛太急尔帝默然不悦由是别无恩命止授崇文院校书后改秘合校理屡以新法力谏安石又质责曾布误其兄深恶吕惠卿之奸先是安国教授西京颇溺于声色安石在相位以书戒之曰宜放郑声安国复书曰亦愿兄远人惠卿□之及安石罢相惠卿遂因郑侠事陷安国坐夺官放归田里诏以谕安石安石对使者泣下既而复其官命下而安国卒种世衡传世衡字仲平放之兄子也少尚气节昆弟有欲析其赀者悉推与之惟取图书而已俞献卿传献卿字谏臣歙人少与兄献可以文学知名皆中进士第李绚传绚字公素少放荡无检兄绹教之书严其课业而出绚遨自若比暮绹归徐取书视之一过辄诵数千言绹奇之孙何传何字汉公淳化三年举进士及第又得甲科弟仅字邻几少勤学与何俱有名于时咸平元年进士甲科兄弟连冠贡籍时人荣之戚纶传纶字仲言少与兄维以文行知名纶事兄维友爱甚厚维卒讣闻哀恸不食者数日李迪传肃之字公仪迪弟子也内行修饬母丧庐墓三年不入城郭季弟承之生而孤鞠育诲道至于成人遂相继为侍从帝称其一门忠孝云承之字奉世性严重有忠节从兄柬之将仕以官辞不受而中进士第迁龙图直学士恳辞乞授兄肃之曰臣少鞠于兄且兄为待制十年矣帝曰卿兄弟孝友足厉风俗肃之亦当迁也即并命焉吴师礼传师礼字安仲游太学时兄师仁为正守春秋学它学官有恶之者条其疑问诸生师礼悉以兄说对学官怒鸣鼓坐堂上众质之师礼引据三传意气自如吕祖俭传祖俭从弟祖泰字泰然庆元初祖俭以言事安置韶州既移瑞州祖泰徒步往省之留月余语其友王深厚曰自吾兄之贬诸人箝口我虽无位义必以言报国当少须之今未敢以累吾兄也及祖俭没贬所乃诣登闻鼓院上书论胄有无君之心请诛之以防祸乱书上拘管连州尹洙传洙字师鲁河南人少与兄源俱以儒学知名杜镐传镐字文周兄为法官尝有子毁父画像为旁亲所讼疑其法不能决镐曰僧道毁天尊佛像可比也兄甚奇之任伯雨传伯雨父孜字遵圣以学问气节推重乡里名与苏洵埒仕至光禄寺丞其弟汲字师中亦知名尝通判黄州后知泸州当时号大任小任卢知原传知原弟法原为川陜宣抚使上从容谓知原曰朕方以川陕付法原盖兄弟皆以材见称于世故并用之也金安节传安节字彦亨休宁人至孝居丧有礼与兄相友爱田业悉推与之又以恩奏其孤子汪应辰传应辰好贤乐善出于天性尤笃友爱尝以先畴逊其兄衢虽无屋可居不顾也陈橐传橐博学刚介不事产业先世田庐悉推干兄弟在广积年四方聘币一不入私室汤汉传汉字伯纪饶州安仁人与其兄干巾中皆知名当时鞠常传常字可久少好学善属文汉干佑二年擢进士第弟愉周广顺中进士与常齐名钱氏世家初俶为胡进思所立废其兄倧徙越州资给丰厚进思屡请除之恐为后患俶泣曰若杀吾兄吾终不忍汝欲行其志吾当退避贤路进思惭而退俶虑进思害倧遣亲将薛温为倧守卫戒之曰委汝以保全废王苟有非常汝当以死扞之温至越旬余有二卒夜持刃逾垣入倧阖户拒之呼声达于外温领徒而入毙二卒于庭中乃进思之所遣也进思因忧惧疽发背卒后左右屡有以倧为言俶终拒之倧居越二十余年卒扈蒙传蒙周广顺中从归德军节度赵晖为掌书记召为右拾遗直史馆知制诰蒙从弟载时为翰林学士兄弟并掌内外制时号二扈宋庠传庠弟祁字子京与兄庠同时举进士礼部奏祁第一庠第三章献太后不欲以弟先兄乃擢庠第一而置祁第十人呼曰二宋以大小别之杜纮传纮字君章事兄纯礼甚备在郓州闻讣泣曰兄教我成立今亡不得临死不瞑矣适诣关迎其柩于都门哀动行路悉以奉钱给寡嫂推其子恩官其子若孙一人孙逢吉传逢吉以秘书监兼吏部侍郎知赣州弟逢年逢辰皆有文学行义时称孙氏三龙单煦传煦字孟阳累官光禄卿煦友爱兄熙尝殴人至死未有知者煦曰家贫亲老仰兄以养义当代之死即趋诣斗所以待捕已而死者苏惊问之煦以情告其人感叹遂辍讼高定子传定子知绵州伯兄稼以权利路提刑上印而归了翁亦至自靖州过定子于绵定子为筑棣萼堂饮酒赋诗为乐一时以为美谈张存传存性孝友尝为蜀郡得奇缯文锦以归悉布于堂上恣兄弟择取常曰兄弟手足也妻妾外舍人耳奈何先外人而后手足乎唐介传介孙恕崇宁初为华阳令以不能奉行茶法忤使者谢病免归其弟意方为南陵令亦以病自免兄弟杜门躬耕王应麟传应麟字伯厚庆元府人九岁通六经淳佑元年举进士服除调扬州教授初应麟登第言曰今之事举子业者沽名誉得则一切委弃制度典故漫不省非国家所望于通儒于是闭门发愤誓以博学宏辞科自见假馆阁书读之宝佑四年中是科应麟与弟应凤同日生开庆元年亦中是科诏褒谕之吕大钧传大钧字和叔父蕡六子其五登科大钧第三子也赵汝谠传沙谠字蹈中少俶傥有轶材智略出人上龙泉叶适尝过其家汝谠年少衣短后衣不得避适劝之曰名门子安可不学汝谠惭自是终身不衣短后衣折节读书与兄汝谈齐名天下称为二赵刘宁止传宁止进徽猷阁直学士知秀州升显谟阁提举太平观卒宁止有文名慷慨喜论事当艰难时上疏言阙失指切隐微多人所难言乞禁王安石日录复贤良方正科用司马光十科荐士法仿唐制宰执论事以谏官倚立皆其显显者勤王之举吕颐浩纪其有输忠赞谋之劳宁止与一止岑皆群从昆弟帝尝称宁止忠一止清岑敏云章频传频字简之建州浦城人与弟□皆以进士试礼部预选会诏兄弟毋并举频即推其弟弃去后六年乃擢第自试秘书省校书郎龚夬传夬弟大壮少有重名清介自立从兄官河阳曾布欲见之不可得乃往谒夬邀之出从容竟日题诗壁间有得见两龚之语夬为御史大壮劝使早归夬以为畏友不幸早卒曹佾传佾子评诱评历平海军节度使诱大观中进安德军节度使醴泉观使与兄评同日拜立双节堂于家戚里荣之王沿传沿子鼎性廉不欺父死分诸子以财鼎悉推与其弟初鼎与弟豫皆有才气好上书言事仁宗称之以为豫孟浪鼎所言多可用豫为人不事羁检以大理寺丞知伊阙县有异政弃官浮游江湖间殖货自给以卒孔文仲传文仲字经父临江新喻人文仲与弟武仲平仲皆以文声起江西时号三孔马从先传从先字子野少尽力于学父当任子推以与其弟由进士累官太常少卿葛宫传宫弟密密子书思历封丘主簿涟水时兄书元为望江令同隶淮南监司有舍兄而荐己者移书乞改荐兄不许则封檄还之边珝传珝字待价华州郑人也建隆二年兄玕自河南令入为吏部员外郎复以珝为洛阳令兄弟迭尹赤邑时人荣之陆蕴传蕴以龙图阁待制知福州改建州时弟藻由列曹侍郎为泉州过蕴合乐燕款闽人以为盛事司马旦传旦历官十七迁至大中大夫元佑二年卒年八十二旦淡薄无欲奉养苟完人不见其贵与弟光尤友爱终始人无间言光居洛旦居夏县皆有园沼胜概光岁一往省旦旦亦间至洛视光凡光平时所与论天下事旦有助焉及光被门下侍郎召固辞不拜旦引大义语之曰生平诵尧舜之道思致其君今时可而违非进退之正也光幡然就位方是时天下惧光之终不出及闻此皆欣然称旦曰长者之言也李沆传沆家人劝治居第未尝答弟维因语次及之沆曰身食厚禄时有横赐计囊装亦可以治第但念内典以此世界为缺陷安得圆满如意自求称足今市新宅须一年缮完人生朝暮不可保又岂能久居巢林一枝聊自足耳安事丰屋哉沆与诸弟友爱尤器重维暇日相对宴饮清言未尝及朝政亦未尝问家事洪适传适字景伯皓长子也幼敏悟日诵三千言适年甫十三能任家事绍兴十二年与弟遵同中博学宏词科除敕令所删定官后三年弟迈亦中是选由是三洪文名满天下夏守恩传守恩字君殊给事襄王邸王问其兄弟守恩言守赟四岁而孤日侍王邸不得时抚养心辄念之王为动容即日召入宫而怜其幼听就外舍王旦传旦字子明与弟旭友爱甚笃婚姻不求门阀被服质素家人欲以缯锦饰毡席不许有货玉带者弟以为隹呈旦旦命系之曰还见隹否曰系之安得自见旦曰自负重而使观者称好无乃劳乎亟还之故所服止于赐带朱昂传昂字举之拜工部侍郎致仕弟协以纯谨着称仕至主客郎中雍王府翊善昂以书招之协亦告老归兄弟皆眉寿时人比汉之二疏知府陈尧咨署其居曰东西致政坊陆九龄传九龄字子寿与弟九渊相为师友和而不同学者号二陆陈遘传遘字亨伯知中山金人再至受围半年外无援师京都既陷割两河求和遘弟光禄卿适至中山临城谕旨遘遥语之曰主辱臣死吾兄弟平居以名义自处宁当卖国家为囚孥乎适泣曰兄但尽力勿以弟为念是役也金人执之以北后死于云中赵汝愚传汝愚父善应字彦远家贫诸弟未制衣不敢制已制未服不敢服一瓜果之微必相待共尝之翟兴传兴字公祥少以勇闻剧贼王伸起兴与弟进应募击贼号大翟小翟萧焘夫传焘夫永新人与兄敬夫俱天祥客焘夫为诗有豪俊气天祥起兵补从仕郎及彭震龙谋复其县焘夫赞之县受屠兄弟俱死之郑绮传绮四世孙德珪德璋孝友天至昼则联几案夜则同衾寝德璋素刚直与物多迕宋亡仇家遂陷以死罪当会逮扬州德珪哀弟之见诬乃阳谓曰彼欲害吾也何与尔事我往则奸状白尔去得不死乎即治行德璋追至诸暨道中兄弟相持顿足哭争欲就死德珪默计沮其行遂绐以无往夜将半从间道逸去德璋复追至广陵德珪已毙于狱德璋闻之恸绝者数四负骨归葬庐墓再期每一悲号乌鸟皆翔集不食徽宗本纪徽宗神宗第十一子也元符三年正月己卯哲宗崩皇太后垂帘哭谓宰臣曰家国不幸大行皇帝无子天下事须早定章惇厉声对曰在礼律当立母弟简王皇太后曰神宗诸子申王长而有目疾次则端王当立惇又曰以年则申王长以礼律则同母之弟简王当立皇太后曰皆神宗子莫难如此分别于次端王当立知枢密院曾布曰章惇未尝与臣等商议如皇太后圣谕极当尚书左丞蔡卞中书门下侍郎许将相继曰合依圣旨皇太后又曰先帝尝言端王有福寿且仁孝不同诸王于是惇为之默然乃召端王入即皇帝位楚荣宪王似传似于哲宗为母弟哲宗崩皇太后议所立宰相章惇以似对后曰均是神宗子何必然乃立端王徽宗定位封蔡拜太保以王府史语言指斥送大理寺验治似上表待罪左司谏江公望上疏以为亲隙不可开开则言可离贰疑迹不可显显则事难磨灭陛下之得天下也章惇常持异议已有隙迹矣蔡王出于无心年尚幼小未达祸乱之萌恬不以为恤陛下一切包容已开之隙复涂已显之迹复泯矣恩意渥缛欢然不失兄弟之情若以暧昧无根之语加诸至亲骨肉之间则有魏文相煎太急之讥而忘大舜亲爱之道岂治世之美事邪臣愿陛下密诏有司凡无根之言勿形案牍倘有瑕可指一入胸次则终身不忘迹不可泯隙不可涂则骨肉离矣一有浸淫旁及蔡王之语不识陛下将何以处之陛下何颜见神考于太庙乎疏入公望罢知淮阳军徽宗虽出公望然颇思其言止治其左右赵与欢传与欢知安吉州有富民诉幼子察之非其本心姑逮其子付狱徐廉之乃二兄强其父析业与欢晓以法开以天理皆忻然感悟陈文显传文显洪进子字仲达为青齐庐寿西京水南北陕州四州都巡检使文显与诸弟不睦咸平初御史中丞李惟清抗疏曰文显等并分符竹委以方面一门荣盛当世罕俦先人之坟土未干私室之风规大坏弟兄列讼骨肉为仇官奉私藏同居异爨屡经赦宥而久积人言文显首起讼端当律文尊长之坐乞置散秩以警浮俗诏曰文显等颇伤名教合置邦刑以其父有忠勋未忍捐弃宜赐诫谕许其改过傥无悛革当正简书令御史台告谕之张洞传洞调颍州推官民刘甲者强弟柳使鞭其妇既而投杖夫妇相持而泣甲怒逼柳使再鞭之妇以无罪死吏当夫极法知州欧阳修欲从之洞曰律以教令者为首夫为从且非其意不当死众不听洞即称疾不出不得已谳于朝果如洞言修甚重之李穆传穆字孟雍为陜州通判坐免时弟肃为博州从事穆将母就肃居虽贫甚兄弟相与讲学意泊如也王佑传佑子三人曰懿曰旦曰旭旭字仲明严于治内恕以接物尤笃友义三迁至殿中丞自旦居宰府旭以嫌不任职真宗召旦谓曰前代弟兄同居要地者多矣朝廷任才岂以卿故屈之邪命授京府推官旦固辞改判南曹旭子质以郎中召为开封府推官时兄雍为三司判官质不欲兄弟并居省府恳辞得知寿州质家世富贵兄弟习为骄侈而质克己好善自奉简素如寒士不喜畜财至不能自给初旦为中书舍人家贫与昆弟贷人息钱违期以所乘马偿之质阅书得故券召弟子示之曰此吾家素风尔曹当毋忘也杨汲传汲字潜古泉州晋江人登进士第调赵州司法参军州民曹浔者兄遇之不善兄子亦加侮焉浔持刀逐兄子兄挟之以走浔曰兄勿避自为侄尔既就吏兄子云叔欲绐吾父止而杀之吏当浔谋杀兄汲曰浔呼兄使勿避何谓谋若以意为狱民无所措手足矣州用其言谳上浔得不死徐铉传铉字鼎臣弟锴四岁而孤母方教铉未暇及锴能自知书累官内史舍人因铉奉使入宋忧惧而卒年五十五李穆使江南见其兄弟文章叹曰二陆不能及也唐庚传庚字子西长兄伯虎字长儒元符二年庚以贡举事系狱临□语连伯虎临□并械之凡对吏逾年掠治无完肤其词确然一不及庚以故狱久不具卒会赦除之伯虎性率真无威仪人多易之至是皆大服以为不可及樊景温传景温陕州芮城人荣恕旻雄州归信人兄弟异居积年大中祥符中景温樗树五枝并为一恕旻家榆树两本自合两家感其异复义聚乡人称雍睦张亢传亢字公寿少豪迈有奇节事兄奎甚谨奎字仲野治身有法度风力精强所至有治迹吏不敢欺第伤苛细亢豪放喜功名不事小谨兄弟所为不同如此然皆知名一时景泰传泰子思立知河州与董毡部兵战没后思忠以左藏库副使遂州驻泊都监击泸州夷人陷于罗个暮山下兄弟继死王事人皆怜其忠冯继业传继业字嗣宗父晖朔方节度封卫王周广顺初晖疾继业图杀其兄继勋晖卒遂代其父为朔方军留后李处耘传处耘子继隆继和淳化后继隆多在边任继和常从行友爱尤至每令入奏机事继隆罢兵柄手录唐李绩遗戒授继和曰吾门不坠者在尔矣继隆卒继和耻以遗奏得官久之迁西上合门使刘温叟传温叟子照照子几笃于风义推父遗恩官从兄己得任子必先兄弟子之孤者陈亮传亮字同父既第而归弟充迎拜于境相对感泣亮曰使吾他日而贵泽首逮汝死之日各以命服见先人于地下足矣闻者悲伤其意李清臣传清臣字邦直魏人也七岁知读书日数千言暂经目辄诵稍能戏为文章客有从京师来者与其兄谈佛寺火清臣从旁应曰此所谓灾也或者其蠹民已甚天固儆之邪因作浮图灾解兄惊曰是必大吾门吴充传充字冲卿未冠举进士与兄育京方皆高第充内行修饬事兄甚谨对家人语未尝及国家事将终戒妻子勿以私事干朝廷王珪传珪字禹玉弱岁奇警出语惊人从兄琪读其所赋唶曰骐骥方生已有千里之志但兰筋未就耳蔡京传京拜中书舍人时弟卞已为舍人故事入官以先后为序卞乞班京下兄弟同掌书命朝廷荣之卞知枢密院时京居相位卞礼辞不许卞居心倾邪兄晚达而位在上致己不得相故二府政事时有不合曾巩传巩性孝友弟布肇布以论市易事被责又夺肇主判滞于馆下已而布之拜相肇适当制国朝学士弟草兄制惟韩维与肇为衣冠荣自熙宁以来四十年大臣更用事邪正相轧党论屡起肇身更其间数不合兄布与韩忠彦并相日夕倾危之肇既居外移书告之曰兄方得君当引用善人翊正道以杜惇卞复起之萌而数月以来所谓端人吉士继迹去朝所进以为辅佐侍从台谏往往皆前日事惇卞者一旦势异今日必首引之以为固位计思之可谓恸哭比来主意已移小人道长进则必论元佑人于帝前退则尽排元佑者于要路异时惇卞纵未至此一蔡京足以兼二人可不深虑布不能从未几京得政布与肇俱不免孟珙传珙以身镇江陵而兄璟帅武昌故事无兄弟同处一路者乞归田不允东坡志林今年吾当诣广陵暂与子由相别至广陵逾月遂往南郡自南郡诣梓州溯流归乡尽载家书而行迤逦致仕筑室种果于眉以须子由之归而老焉不知此愿遂否言之怅然也明道杂志苏舜元字才翁舜钦字子美兄弟也舜钦名籍甚才翁人少称之然才翁书字清劲老健实过子美至为诗有隹句子美亦不逮也才翁有宿僧院诗一联云断香浮缺月古像守昏灯可谓隹绝谈录窦俨谓其弟偁参政曰俨兄弟五人皆不为相兼总无寿其间唯四哥稍得然结裹得自家兄弟姊妹了亦住不得后偁果为参政只有姊王家太夫人即王沔参政之母仪俨之妹也无何亦得疾偁寻以抱病而叹曰二哥尝言结裹姊妹兄弟亦住不得必不可矣果数日而薨谈苑韩浦韩洎咸有词学洎常轻浦语人曰吾兄为文譬如绳枢草舍聊庇风雨予之为文是造五凤楼手浦窃闻其言偶得蜀笺以诗赠洎曰十样蛮笺出益州寄来新自浣溪头老兄得此全无用助尔添修五凤楼后山诗话鲁直有痴弟畜漆琴而不御虫虱入焉鲁直嘲之曰龙池生壁虱而未有对鲁直之兄大临旦见□下以溺器畜生鱼问知其弟也大呼曰我有对矣乃虎子养溪鱼也王岐公诗喜用金玉珠璧以为富贵而其兄谓之至宝丹容斋随笔秦少游集中有与鲜于子骏书云今中书舍人皆以伯仲继直西垣前世以来未有其事诚国家之美非特衣冠之盛也除书始下中外欣然举酒相属予以其时考之盖元佑二年谓苏子由曾子开刘贡甫也子由之兄子瞻子开之兄子固子宣贡甫之兄原甫皆经是职故少游有此语云绍兴二十九年予仲兄始入西省至隆兴二年伯兄继之干道三年予又继之相距首尾九岁予作谢表云父子相承四上銮坡之直弟兄在望三陪凤阁之游比之前贤实为遭际固为门户荣事然亦以此自愧也陕州夏县人曰周文粲其兄嗜酒仰弟为生兄或时酗殴粲邻人不平而唁之粲怒曰兄未尝殴我汝何离间吾兄弟也小学善行篇司马温公与其兄伯康友爱尤笃伯康年将八十公奉之如严父保之如婴儿每食少顷则问曰得无饥乎天少冷则抚其背曰衣得无薄乎厚德录应山二连伯氏庶字君锡仲氏庠字元礼少从学于二宋相继登科君锡为人清修孤洁故当官人号为连底清元礼加以肃人号为连底冻挥麈前录元佑中吕微仲当轴其兄大忠自陕漕入朝微仲虚正寝以待之大忠辞以相第非便微仲云界以中溜即私家也卒从微仲之请挥麈后录元丰中先祖访滕章敏公元发于池阳时杨元素过郡二公同年生款留甚欢一日元素忽问公曰令弟贼汉在否先祖坐间甚讶其语伺小间因启公公曰熙宁初甫与元素俱受主上简知非常并居台谏偶同上殿陈于上曰曾公亮久在相位有妨贤路上曰然卿等何故都未有文字来明日相约再对草疏已毕舍弟申见之夜驰密以告曾暨至榻前未出奏牍上怒曰岂非欲言某人耶其中事悉先来辩析文字见留此卿等为朕耳目之官不慎密乃尔言遂不行吾二人由此失眷元素所以深恨之滕公奋身寒苦兄弟三人誓不异居而有象傲之弟即申焉恃其爱无所不至公一切置之元佑中公自高阳易镇维扬道卒丧次国门先祖自陈留来会哭朝士皆集舟次秦少游时在馆中少游辱公之知最早吊毕来见先祖于舟因为少游言其弟陵蔑诸孤状少游不平策马而去翌日方欲解维开封府遣人寻滕光禄舟甚急乃御史中丞苏辙札子言元发昔事先帝早蒙知遇有弟申从来无行今元发既死或恐从此陵暴诸孤不得安居缘元发出自孤贫兄弟别无合分财产欲乞特降旨挥在京及沿路至苏州已来官司不得申干预家事及奏荐恩泽仍常觉察奉圣旨令开封府备坐榜舟次询之乃少游昨日径往见子由为言其事所以然耳昔人笃于风谊乃尔今苏黄门章疏中备载其札子闻见前录司马温公友爱诸弟俸禄入家数日辄无为诸弟所费用家道屡空一不问元丰有旨范纯仁弟纯粹自京东提举常平移陕西转运判官上殿帝问纯仁无恙纯粹曰臣兄纯仁无恙帝方悟时纯仁为西京留台寻除直龙图阁王荆公天资孝友俸禄入门诸弟辄取以尽不问荆公诸弟皆有文学吕晋伯龙图公丞相汲公之兄性刚直谨礼法为从官归乡虽丞相亦未少假颜色也熙宁初王宣徽之子名正甫字茂直监西京粮料院一日约康节先公同吴处厚王平甫会饭康节辞以疾明日茂直来康节谓曰某之辞会有以姑听之吴处厚者好议论平甫者介甫之弟介甫方执政行新法处厚每讥刺之平甫虽不甚主其兄若人面骂之则亦不堪矣此某所以辞会也茂直笑曰先生料事之审如此昨处厚席间毁介甫平甫作色欲列其事于府某解之甚苦乃已李定为御史中丞言苏轼多作诗贬上自知湖州赴诏狱小人必欲杀之张文定范文忠二公上疏救不报天下知其不免矣子瞻狱中作诗寄黄门公子由云与君世世为兄弟更结来生未断因或上闻上览之凄然卒赦之止以团练副使安置黄州齐东野语吴兴富翁莫氏者暮年忽有婢作娠翁惧其妪妒且以年迈□其子妇若孙亟遣嫁之已而得男翁时岁给钱米缯絮不绝其夫以鬻粉羹为业子稍长詅羹于市且十余岁莫翁告殂里巷群不逞遂指为奇货悉造婢家唁之婢方哭则谓之曰汝富贵至矣何以哭为问其说乃曰汝之子莫氏也其家田园屋业汝子皆有分盍归取之不听则讼之可也其夫妇皆曰吾固知之奈贫无资何曰我辈当贷汝即为作数百千文约且曰我为汝经营事济则归我然实无一钱止为作衰服被其子使往且戒曰汝至灵帏则大恸且拜拜讫可亟出人问汝谨勿应我辈当伺汝于屋左即当告官可也其子谨受教既入其家哭且拜一家骇然辟易妪骂欲殴逐之莫氏长子亟前曰不可是将破吾家遂抱持之曰汝非花楼桥卖羹之子乎曰然遂引拜其母曰此母也吾乃汝长兄也汝当拜又遍指其家人曰此为汝长嫂此为次兄若嫂汝皆当拜又指云此为汝长侄此为次侄汝当受拜既毕告去曰汝吾弟当在此抚丧安得去即命栉濯尽去故衣便与诸兄弟同寝处群小乃大沮石林燕语天圣三年钱思公除中书门下平章事钱希白为学士当制希白于思公从父兄也兄草弟麻当时以为盛事建中靖国元年曾子宣自枢府入相子开适草制本朝惟此二人而已东轩笔录张密学奎张客省亢兄弟也奎清素畏慎亢奢纵跅弛世言张奎作事笑杀张亢张亢作事唬杀张奎杨景宗本以军营卒由椒房故为观察使暴横无赖世谓之杨骨槌一日语奎曰公弟客省俊特可爱只是性粗疏奎怏然不悦归语亢曰汝本世人服膺名教不知作何等事致令杨骨槌恶汝粗疏滕甫之父名高官止州县甫之弟申狼暴无礼其母尤笃爱因是每陵侮其兄而阃政多紊人讥笑不一门下章惇与甫游旧多戏玩一日语之曰公多类虞舜然亦有不似者克谐以孝耳暌车志向汲与其弟孪生状貌酷相肖人不能辨一日汲自外归弟妇以为其夫也迎而呼之不应随而戏之遂批其颊汲正谓之曰我乃伯也妇惶愧而退汲自是更其衣冠以自别遁斋闲览姑苏冯氏兄弟三人甚相友爱其季娶妇逾年辄讽使其夫分异夫怒诟曰吾家义居三世矣汝欲败吾素业耶妇乃不复言而其仲每对亲戚常切齿以语此妇必败吾家一日其妇向夫悲泣求去诘之不答固问之始收泪曰妾父母以君家兄弟笃于友义故以妾归君今仲常欲私我我不敢从每恚怒欲令君逐妾向劝君卜居子外其实虑此使妾不幸为仲所污纵君含耻能忍妾亦何面目以见亲族乎季怒遂逼其兄析居而孝友衰焉交州志李祖仁兄弟十人并慈孝廉让因名其江曰廉让江东皋杂录韩华王汝王兄弟相继命相持国又拜门下侍郎甚有望其家构堂欲榜曰三相俄持国罢政遂请老桯史韩平原在庆元初其弟仰胄为知合门事颇与密议时人谓之大小韩求捷径者争趋之一日内燕优人有为衣冠到选者自叙履历材艺应得美官而留滞铨曹自春徂冬未有所拟方徘徊浩叹又为日者弊帽持扇过其旁遂邀使谈庚甲问以得禄之期日者厉声曰君命甚高但于五星局中财帛宫若有所碍目下若欲亨达先见小寒更望成事必见大寒可也优盖以寒为韩侍燕者皆缩颈匿笑续博物志孔长彦孔季彦兄弟聚徒数百故时人为之语曰鲁国孔氏好读经兄弟讲诵皆可听学士来者有声名不过孔氏那得成南游记旧熙宁中韩子华自邓州再入相韩持国方在翰苑遂当制缙绅荣之元丰中官制行曲阜公除天官南丰先生为西掖行词元符末鲁公拜相曲阜以学士草制曲阜对便殿以亲嫌辞上云禁中已捡见韩维故事乃批旨兄弟迭居词禁兄行弟词弟草兄制是日以天宁前一日枢密院罢散斋筵鲁公押筵曲阜居席面会彻宣名锁院鲁公拜相荣辉一时又非韩氏之比归田录吕文穆公以宽厚为宰相太宗尤所眷遇有一朝士家藏古鉴自言能照二百里欲因公弟献以求知其弟伺间从容言之公笑曰吾面不过楪子大安用照二百里其弟遂不复敢言闻者叹服以谓贤于李卫公远矣扪虱新话东坡兄弟文章议论大率多同惟子由文字晚年屡皆加刊定故与子瞻有相反处盖以矫王氏尚同之弊耳至子瞻易传论天地之数五十五而大衍之数五十者土无成数无定位者专气故不持见而子由遂曰此野人之说也则似矫枉太过日知录宋末蒲寿庚叛逆之事皆出于其兄寿之画是时寿佯着黄冠野服归隐山中自称处士以示不臣二姓而密为寿庚作降表令人自水门潜出送款于唆都其后寿庚以功授平章富贵冠一时而寿亦居甲第有投诗者云剑戟纷纭扶主日山林寂寞闭门时水声禽语皆时事莫道山翁总不知金史始祖以下诸子传太祖于母弟中最爱斡带斡带归自泓忒城太祖以事如宁江州欲与斡带偕行斡带曰兵役久劳未及息也遂不果行太祖还昼寐于来流水傍梦斡带之场圃火禾尽焚不可扑灭觉而深念之以为忧是时斡带已寝疾太祖至闻之过家门不下马径至斡带所问疾未几薨年三十四太祖每哭之恸谓人曰予强与之偕行未必死也斡带刚毅果断服用整肃临战决策有世祖风世祖之世军旅之事多专任之太祖平辽叹曰恨斡带之不及见也娄室传娄室子仲本名石古乃体貌魁伟通女直契丹汉字其兄斡鲁为统军爱仲才欲使通吏事每视事常在左右遇事辄问之应对如响斡鲁叹曰此子必为令器卢彦伦传彦伦子玑玑子亨嗣与弟亨益尽友爱之道亨嗣初以祖荫得官大定十六年父玑为同知宣徽院事当荫子亨嗣以让弟亨益亨益早卒子兟兟幼稚亨嗣尽以旧业田宅奴畜财物与之斜卯阿里传阿里性忠直多智略兄弟相友爱家故饶财以己猛安及财物尽与弟爱拔里爱拔里不肯受逃避岁余阿里终与之张浩传浩子汝霖为太子少师兼礼部尚书拜参知政事太子少师如故是日汝霖兄汝弼亦进拜尚书左丞时人荣之独吉义传义本名鹘鲁补曷速馆人也徙居辽阳之阿米吉山祖回海父秘剌收国二年曷速馆来附秘剌领户三百遂为谋克秘剌长子照屋次子忽史与义同母秘剌死忽史欲承谋克义曰长兄虽异母不可夺也忽史乃以谋克归照屋人咸义之李献能传献能字钦叔河中人先世有为金吾卫上将军者时号李金吾家迨献能昆弟皆以文学名从兄献卿献诚从弟献甫相继擢第故李氏有四桂堂张彀传彀字伯英许州临颍人迁河东南路转运使权行六部尚书安抚使彀天性孝友任子悉先诸弟俸入所得亦委其弟掌之未尝问有无云孟兴传兴事兄如事其父明昌三年诏赐帛十匹粟二十石阿勒根彦忠传彦忠性孝友尝使宋所得金帛尽分兄弟亲友庞迪传迪字仲由昆弟析家财迪尽以与之一无所取董师中传师中弟师俭初业进士欲籍其资荫师中保任之密令人代给堂帖使之肄业师俭感其义方力学后遂登第雷渊传渊庶出年最幼诸兄不齿父没不能安于家乃发愤入太学蒲察郑留传郑留迁顺义军节度使西京人李安兄弟争财府县不能决按察司移郑留平理月余不问会释奠孔子庙郑留乃引安兄弟与诸生叙齿列坐会酒陈说古之友悌数事安兄弟感悟谢曰节使父母也誓不复争乃相让而归元史显宗传显宗讳甘麻剌裕宗长子也至元二十九年封□王又明年世祖崩晋王闻讣奔赴上都诸王大臣咸在晋王曰昔皇祖命我镇抚北方以卫社稷久历边事愿服厥职母弟铁木儿仁孝宜嗣大统于是成宗即帝位而晋王复归藩邸别里古台传宗王别里古台太祖之季弟也尝从太祖宴诸部族或潜图害别里古台以刀斫其臂伤甚帝大怒欲索而诛之别里古台曰今将举大事于天下其可以臣故而生衅隙哉且臣虽伤甚幸不至死请勿治帝尤贤之当创业之初征取诸国王未尝不在军中摧锋陷阵不避艰险帝尝曰有别里古台之力此朕之所以取天下也其见称如此木华黎传木华黎疾笃召其弟带孙曰我为国家助成大业擐甲执锐垂四十年东征西讨无复遗恨第恨汴京未下耳汝其勉之木华黎子速浑察速浑察子忽林池乃燕乃燕性谦和好学以贤能称速浑察既薨宪宗择于诸子命乃燕袭爵乃燕力辞曰臣有兄忽林池当袭帝曰朕知之然柔弱不能胜忽林池亦固让乃燕顿首涕泣力辞不得命既而曰若然则王爵必不敢受愿代臣兄行军国之事于是忽林池袭为国王事无巨细必与乃燕谋议剖决精当无所拥滞马札儿台传马札儿台兄伯颜至元三年议进爵封王辞以兄伯颜既封秦王兄弟不宜并王乃拜太保袁裕传裕幼孤从兄避患聊城因家焉后裕以其兄有鞠育之恩令其子师愈推荫兄子仁宋本传本字诚夫自幼颖拔异群儿弟褧字显夫其文学与本齐名人称之曰二宋云牟应龙传应龙幼警敏过人日记数千言文章有浑厚之气应龙当以世赏补京官尽让诸从弟而擢咸淳进士第郑滁孙传滁孙子景欧弟陶孙字景潜滁孙兄弟在当时最称博洽儒学之士翕然推之隆福宫以其兄弟前朝士乃制衣亲赐人以为异遇焉谭澄传澄父资荣为交城令未几赐虎符行元帅府事年四十移病举弟资用自代郭道卿传道卿兴化莆田人四世祖义重至孝宋绍兴间有诏旌之乡里为立孝子祠至元初内附闽盗起居人窜匿道卿与弟佐卿独守孝子祠不忍去遂俱被执盗将杀佐卿道卿泣告曰吾有儿已长弟弱子幼请代弟死佐卿亦泣告曰吾家事赖兄以理请杀我道卿固引颈请刃盗相顾曰汝孝门兄弟若此吾何忍害两释之吴好直传好直华州蒲城人父殁事继母孝兄弟尝求分财好直劝谕不能止即以己所当得悉推与之出从师学淡泊三十年无少悔又有甄城柴郁陈舜咨皆能孝友以己产分让兄弟县令言状并表美之赵毓传毓唐州人父福迁郑之管城其先三世同爨毓官福州司狱满归以母老不复仕一日会诸弟泣申遗训愿世世无异处且祝天歃血以盟自是大小百口略无间言同力合作家道以殷脱脱传脱脱拜录军国重事中书省丞相脱脱知无不言言无不行中外翕然称为贤相至大三年尚书省立迁右丞相三宝奴等劝武宗立皇子为皇太子脱脱方猎于柳林遣使亟召之还三宝奴曰建储议急故相召耳脱脱惊曰何谓也曰皇子寖长圣体近日倦勤储副所宜早定脱脱曰国家大计不可不慎曩者太弟躬定大事功在宗社位居东宫已有定命自是兄弟叔侄世世相承孰敢问其序者我辈臣子于国宪章纵不能有所匡赞何可隳其成三宝奴曰今日兄已授弟后日叔当授侄能保之乎脱脱曰在我不可渝彼失其信天实之三宝奴虽不以为然而莫能夺其议也是以仁宗即位眷待弥笃刘德泉传德泉汴梁杞县人早丧母父荣再娶王氏生二子居敬居元俱幼德泉甚抚之及王氏病卒乃益相友爱至元末岁饥父欲使析居德泉泣止不能得乃各受其业以去久之父卒兄弟相约同爨和好如初至治三年真定朱显自至元间其祖父已分财至显念侄彦昉等年幼无恃谓弟耀曰父子兄弟本同一气可异处乎乃会拜祖墓取分券焚之复与同居延佑间蔚州吴思达兄弟六人尝以父命析居思达为开平县主簿父卒还家治丧毕会宗族泣告其母曰吾兄弟别处十余年矣今多破产以一母所生忍使兄弟苦乐不均耶即以家财代偿其逋更复共居母卒哀毁甚宅后柳连理人以为友义所感又有朱汝谐濮州人父子明尝命与兄汝弼别产子明卒汝弼家尽废汝谐泣请共居董俊传俊子文蔚事母至孝兄文炳为□城令厉精于政家务悉委之弟凡供给祭祀宾客之事无不尽心辛丑起民兵南征文炳命文蔚率十有七人私整鞍马衣甲自为一队与众军渡淮甲寅世祖收大理还驻六盘山文炳以文蔚孝谨公勤可委以事解所佩金符以让帝嘉赏之授□城等处行军千户文用字彦材俊之第三子也生十岁父死长兄文炳教诸弟有法文用学问早成王昔剌传昔剌镇万州卒于军子二曰宏曰宁宏先佩金符为左卫千户及枢密院拟宁袭武职宁让其兄宏于是授宏中卫都指挥使佩父虎符而以宁代宏为千户佩金符长寿传寿父帖住官平章政事生五子长山寿早世次即长寿次永寿福寿忙古海牙元统间帖住殁长寿哀毁尽礼服阕当荫叙与弟罗拜母前曰吾父廉贫诸弟未有所立愿以职让永寿永寿让福寿福寿曰二兄能让福寿独不能耶以让忙古海牙母从之忙古海牙遂告荫为太禧宗禋院神御殿侍礼佐郎阶奉议大夫兄弟奉母尤笃邦闾美之至大间河中梁外僧亲丧庐墓兄那海为奥鲁官自以尝远仕不得养其亲即弃职举外僧代之人称外僧能孝那海能义又有畏吾氏秋秋及濠州高中嘉定武进皆以侍亲不愿仕以祖父荫让叔父昆弟云宋子贞传子贞字周臣性敏悟好学工词赋与族兄知柔同补太学生俱有名于时人以大小宋称之赵炳传炳字彦明幼失怙恃鞠于从兄岁饥往平州就食遇盗欲杀之兄解衣就缚炳年十二泣请代兄盗惊异舍之而去王构传构东平人父公渊遭金末之乱其兄三人挈家南奔公渊独誓死守坟墓伏草莽中诸兄呼之不出号恸而去卒得存其家而三兄不知所终虞集传集弟盘早卒教育其孤无异己子兄采以管库输赋京师亏数千缗尽力营贷代偿之无难色抚庶弟嫁孤妹具有恩意盘幼时集接方外士必扣击其说尝以为圣人之教不明为学者无所底止苟于吾道异端疑似之间不能深知而欲窃究夫性命之原死生之故其不折而归之者寡矣盘不然闻诸僧在坐辄不入竟去其为人方正有如此虽集亦严惮之訾汝道传汝道德州齐河人父兴卒居丧以孝闻母高氏治家严汝道承顺甚恭母尝寝疾昼夜不去侧一日母屏人授以金珠若干曰汝素孝室无私蓄我一旦不讳此物非汝有矣可善藏之毋令他兄弟知也汝道泣拜曰吾父母起艰难成家业今田宅牛羊已多汝道恨无以报大恩尚敢受此以重不孝之罪乎竟辞之刘廷让传廷让大宁武平人至顺初北方兵起民被杀掠廷让挈家避山中有幼弟方乳母王氏置于怀兵急廷让乃弃己子一手抱幼弟一手扶母疾驱得免事闻旌之刘秉忠传秉忠弟秉恕字长卿好读书年弱冠受易于刘肃遂明理学兄秉忠事世祖以荐士自任嫌于私亲独不及秉恕左右以闻召见遂同侍潜邸世祖尝赐秉忠白金千两辞曰臣山野鄙人侥幸遭际服器悉出尚方金无所用世祖曰卿独无亲故遗之耶辞不允乃受而散之以二百两与秉恕秉恕曰兄勤劳有年宜蒙兹赏秉恕无功可冒恩乎终不受胡长孺传长孺转台州路宁海县主簿永嘉民有弟质珠步摇于兄者赎焉兄妻爱之绐以亡于盗屡讼不获直往告长孺长孺曰尔非吾民也叱之去未几治盗长孺嗾盗诬兄受步摇为赃逮兄赴官力辨数弗置长孺曰尔家信有是何谓诬邪兄仓皇曰有固有之乃弟所质者趣持至验之呼其弟示曰得非尔家物乎弟曰然遂归焉长孺所著书有瓦缶编南昌集宁海漫抄颜乐斋□行于世其从兄之纲之纯皆以经术文学名之纲字仍仲常被荐书其于声音字画之说自言独造其妙惜其书不传之纯字穆仲咸淳甲戌进士践履如古独行者文尤明洁可诵人称之为三胡云郭全传全辽阳人事继母唐古氏甚孝唐古氏生四子皆幼全躬耕以养既长娶妇各求分财异居全不能止凡田庐器物悉自取朽弊者又有刘德奉元人父娶后妻何氏德事之如所生四弟并何出德抚爱尤笃年五十未娶称贷得钱先为弟求妇诸弟亦化其德一门蔼然乡称为刘佛子吕思诚传思诚授景州蓨县尹他日买羊刘智社民李持酒来见诉其弟匿羊思诚叱之退王青兄弟四人友爱弥笃思诚至其家取酒劝酬欢同骨肉李之兄弟相谓曰我等终不敢见尹矣各具酒食相切责悔前过析居三十年复还同爨镇民张复叔母孀居且瞽丐食以活恐思诚闻之即日迎养思诚怜其贫令为媒互人以养之尹莘传高邮卜胜荣兄疾礼北辰乞减已年延之痊顺帝本纪至正三年十月戊戌帝将祀南郊告祭太庙至宁宗室问曰朕宁宗兄也当拜否太常博士刘闻对曰宁宗虽弟其为帝时陛下为之臣春秋时鲁闵公弟也僖公兄也闵公先为君宗庙之祭未闻僖公不拜陛下当拜帝乃拜小云石海涯传小云石海涯父楚国忠惠公名贯只哥小云石海涯初袭父官为两淮万户府达鲁花赤镇永州御军极严猛行伍肃然稍暇辄投壶雅歌意所畅适不为形迹所拘一日呼弟忽都海涯语之曰吾生宦情素薄顾祖父之爵不敢不袭今已数年矣愿以让弟弟幸勿辞语已即解所绾黄金虎符佩之仁宗在东宫闻其以爵位让弟谓宫臣曰将相家子弟其有如是贤者耶石宜孙传宜孙性警敏嗜学问常借嫡弟厚孙荫袭父爵为沿海上副万户守处州及弟长即让其职还之退居台州畏答儿传畏答儿与兄畏翼俱事太祖时大畴强盛畏翼率其属归之畏答儿力止之不听追之又不肯还畏答儿乃还事太祖太祖曰汝兄既去汝独留此何为畏答儿无以自明取矢折而誓曰所不终事主者有如此矢太祖察其诚更名为薛禅约为按达薛禅者聪明之谓也按达者定交不易之谓也布鲁海牙传布鲁海牙性孝友帝尝赐以太府绫绢五千匹丝絮相等弟求四之一纳其国赋尽与之无吝色察罕传察罕天性孝友田宅之在河中者悉分与诸昆弟昆弟贫来归者复分与田宅奴婢陈祜传祜弟天祥初未知学祜未之奇也别去数岁献所为诗于祜祜疑假手他人及与语出入经史谈辨该博乃大称异王约传约拜刑部尚书宗王兄弟二人守边兄阴有异志弟谏不听即上马驰去兄遣奴挟弓矢追之弟发矢毙其奴兄诉囚其弟狱当死约虑囚曰兄之奴即弟之奴况杀之有故立释之杨朵儿只传朵儿只少孤与其兄皆幼即知自立会兄卒涕泣不胜哀扈铎传铎汴梁兰阳人蚤孤育于伯父及壮事伯父如所生伯父老无子铎为买妾岁余产一女其妾性颇不慧熟寐压女死久之伯父卒铎丧之甚哀遗腹生一男铎惩前失告其母及妻妹护视之己复庐户外中夜审察不敢安寝弟能食常自抱哺与同卧起十年不少怠弟有疾铎夜稽颡星斗哀祷曰天不伐余家铎父子间可去一人勿丧吾弟使伯父无后也明旦弟愈无名氏钩渊两浙都转运使廉希贡平章公之弟累官至正议大夫余在运幕知公最详公于阗人读书略通大义尤喜读易与人沉静寡言乐善有守至元二十七年七月末旬下血适其兄参政公以事来杭八月某日疾革沐浴易衣冠而逝家人举哀久之忽摇手止哭者谓其兄参政公曰吾与兄生同胞相离十余年今幸会于此谓必能永事兄颜接杯酒之欢数月而别岂一病至此今将永诀宁无一杯之相饯乎时久不饮酒参政公手斟酪浆一杯饮之且谓曰吾父母去矣大兄去矣平章兄去矣五弟六弟又去矣吾二人各年五十而上死不为夭汝勿以妻子之故悬汝心汝之妻子吾竭力以恤之汝去之后吾继汝去矣公手止曰有嘱其弟端及其子可忠侍勉以忠孝促合□马既告办复卧而逝身后家无一钱行台赙楮币五十匹乃得归中山
