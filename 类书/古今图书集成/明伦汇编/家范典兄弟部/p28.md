<!-- { "loadSidebar": true } -->
梁书到溉传溉家门雍睦兄弟特相友爱初与弟洽常共居一斋洽卒后便舍为寺因断腥膻终身蔬食别营小室朝夕从僧徒礼诵时以溉洽兄弟比之二陆故世祖赠诗曰魏世重双丁晋朝称二陆何如今两到复似凌寒竹傅映传映字徽远昭弟也三岁而孤兄弟友睦修身厉行非礼不行始昭之守临海陆倕饯之宾主俱欢日昏不反映以昭年高不可连夜极乐乃自往迎候同乘而归兄弟并已斑白时人美而服焉及昭卒映丧之如父年逾七十哀戚过礼服制虽除每言辄感恸天监初所受俸禄悉归于兄王筠传筠字元礼琅邪临沂人筠幼警寤七岁能属文年十六为芍药赋甚美及长清静好学与从兄泰齐名陈郡谢览览弟举亦有重誉时人为之语曰谢有览举王有养炬炬是泰养即筠□小字也萧昂传昂字子明景第三弟也天监初累迁司徒右长史出为轻车将军监南兖州初兄景再为南兖德惠在人及昂来代时人方之冯氏王承传承性简贵有风格时右卫朱异当朝用事每休下车马常填门时有魏郡申英好危言高论以忤权右常指异门曰此中辐辏皆以利往能不至者惟有大小王东阳小东阳即承弟也当时惟承兄弟及褚翔不至异门时以此称之刘潜传潜字孝仪秘书监孝绰弟也幼孤与兄弟相励勤学并工属文孝绰常曰三笔六诗三即孝仪六孝威也第二兄孝能第五弟孝胜第六弟孝威第七弟孝先兄弟并善五言诗见重于世江革传革字休映九岁丁父艰与弟观同生孤贫旁无师友兄弟自相训勖读书精力不倦建安王为雍州刺史以革为征北记室参军带中庐令与弟观少长共居不忍离别苦求同行乃以观为征北行参军兼记室时吴兴沈约乐安任昉并相赏重昉与革书云此段雍府妙选英才文房之职总卿昆季可谓驭二龙于长途骋骐骥于千里刘峻传峻字孝标梁天监初召入西省与学士贺踪典校秘阁峻兄孝庆时为青州刺史峻请假省之羊侃传侃祖规陷魏父祉每有南归之思侃至是将举河济以成先志兖州刺史羊敦侃从兄也密知之据州拒侃侃乃率精兵三万袭之弗□魏人围侃十余重侃乃夜溃围而出且战且行一日一夜乃出魏境侃以大通三年至京师诏授徐州刺史并其兄默及三弟忱给元皆拜为刺史颜协传协有二子之仪之推并早知名之推承圣中仕至正员郎中书舍人裴子野传子野字几原河东闻喜人兄黎弟楷绰并有盛名所谓四裴也张绾传绾徙御史中丞大同四年元日旧制仆射中丞坐位东西相当时绾兄缵为仆射及百司就列兄弟导驺分趋两陛前代未有也时人荣之萧子范传子范迁宣惠谘议参军护军临贺王正德长史正德为丹阳尹复为正德信威长史领尹丞历官十余年不出藩府常以自慨而诸弟并登显列意不能平及是为到府笺曰上藩首佐于兹再忝河南雌伏自此重升以老少异时盛衰殊日虽佩恩宠还羞年鬓子范少与弟子显子云才名略相比而风采容止不逮故官途有优劣每读汉书杜缓兄弟五人至大官惟中弟钦官不至而最知名常吟讽之以况己也张弘策传弘策字真简兄弟友爱不忍暂离虽各有室常同卧起世比之姜肱兄弟郑绍叔传东昏既害朝宰颇疑高祖绍叔兄植为东昏直后东昏遣至雍州托以候绍叔实潜使为刺客绍叔知之密以白高祖植既至高祖于绍叔处置酒宴之戏植曰朝廷遣卿见图今日闲宴是见取良会也宾主大笑令植登临城隍周观府署士卒器械舟舻战马莫不富实植退谓绍叔曰雍州实力未易图也绍叔曰兄还具为天子言之兄若取雍州绍叔请以此众一战送兄于南岘相持恸哭而别初绍叔奉兄恭谨及居显要禄赐所得及四方贡遗悉归之兄室宗史传史从弟岳有名行州里称之出于史右乐蔼传蔼子法才字元备幼与弟藏俱有美名王锡传锡字公嘏幼而警悟与兄弟受业至应休常独留不起临川静惠王宏传宏有七子世子正仁卒无子高祖诏以罗平侯正立为世子由宏意也宏薨正立表让正义为嗣高祖嘉而许之改封正立为建安侯邑千户柳庆远传庆远伯父元景宋太尉庆远从父兄卫将军世隆尝谓庆远曰吾昔梦太尉以褥席见赐吾遂亚台司适又梦以吾褥席与汝汝必光我公族至是庆远亦继世隆焉王志传志字次道家世居建康禁中里马蕃巷门风多宽恕志尤惇厚时人号马蕃诸王为长者志有五子缉休諲操素并知名王泰传泰字仲通志长兄慈之子也慈齐时历侍中吴郡知名在志右鄱阳忠烈王恢传齐隆昌中明帝作相内外多虞明帝就长沙宣武王懿求诸弟有可以委腹心者宣武言恢焉明帝以恢为宁远将军甲仗百人卫东府韦睿传睿事继母以孝闻睿兄纂阐并早知名纂睿皆好学阐有清操张稷传稷性□率朗悟有才略与族兄充融卷等俱知名时称之曰充融卷稷是为四张蔡撙传撙字景节少方雅退默与兄寅俱知名安成康王秀传秀于高祖布衣昆弟及为君臣小心畏敬过于□贱者高祖益以此贤之少偏孤于始兴王憺尤笃梁兴憺久为荆州刺史自天监初帝以所得俸中分与秀秀称心受之亦弗辞多也昆弟之睦时议归之谢举传举字言扬中书令览之弟也幼好学能清言尝侍宴华林园高祖访举于览览对曰识艺过臣甚远惟饮酒不及于臣高祖大悦刘之遴传之遴字思贞累迁为南郡太守后转为西中郎湘东王长史太守如故之亨字嘉会之遴弟也少有令名举秀才拜太学博士稍迁兼中书通事舍人步兵校尉司农卿又代兄之遴为安西湘东王长史南郡太守在郡有异绩数年卒于官时年五十荆土至今怀之不忍斥其名号为大南郡小南郡云明山宾传山宾字孝若州辟从事史起家奉朝请兄仲璋婴锢疾家道屡空山宾乃行干禄到洽传洽字茂沿彭城武原人也乐安任昉有知人之鉴与洽兄沼溉并善尝访洽于田舍见之叹曰此子日下无双遂申拜亲之礼天监初沼溉俱蒙擢用洽尤见知赏从弟沆亦相与齐名高祖问待诏丘迟曰到洽何如沆溉迟对曰正清过于沆文章不减溉加以清言殆将难及即诏为太子舍人御华光殿诏洽及沆萧琛任昉侍燕赋二十韵诗以洽辞为工赐绢二十匹高祖谓昉曰诸到可谓才子昉对曰臣尝窃议宋得其武梁得其文二年迁司徒主簿直待诏省□使抄甲部书五年迁尚书殿中郎洽兄弟群从递居此职时人荣之柳敬礼传敬礼开府仪同三司庆远之孙父津太子詹事敬礼与兄仲礼皆少以勇烈知名起家著作佐郎稍迁扶风太守侯景渡江敬礼率马步三千赴援至都据青溪埭与景频战恒先登陷阵甚着威名台城没敬礼与仲礼俱见于景景遣仲礼经略上流留敬礼为质以为护军景饯仲礼于后渚敬礼密谓仲礼曰景今来会敬礼抱之兄拔佩剑便可砍杀敬礼死亦无所恨仲礼壮其言许之及酒数行敬礼目仲礼仲礼见备卫严不敢动计遂不果会景征晋熙敬礼与南康王会理共谋袭其城□期将发建安侯萧贲知而告之遂遇害江子一传子一字元贞少有志操弟子四兄弟性并刚烈及侯景反子一请与其弟子四子五帅所领百余人开承明门挑贼许之子一乃身先士卒抽戈独进群贼夹攻之从者莫敢继子四子五见事急相引赴贼并见害诏曰故戎昭将军通直散骑侍郎南津校尉江子一前尚书右丞江子四东宫直殿主帅江子五祸故有闻良以矜恻死事加等抑惟旧章可赠子一给事黄门侍郎子四中书侍郎子五散骑侍郎侯景平世祖又追赠子一侍中谥义子子四黄门侍郎谥毅子子五中书侍郎谥烈子萧介传介字茂镜兰陵人也性高简少交游惟与族兄琛从兄□素及洽从弟淑等文酒赏会时人以比谢氏乌衣之游刘孺传孺字孝稚幼聪敏七岁能属文与从兄苞孝绰齐名苞早卒孝绰数坐免黜位并不高惟孺贵显孺弟览字孝智除尚书左丞当官清正无所私从兄吏部郎孝绰在职颇逋赃货览劾奏免官孝绰怨之尝谓人曰犬啮行路览噬家人南郡王大连传大连字仁靖少俊爽能属文大同十年高祖幸朱方大连与兄大临并从高祖问曰汝等习骑不对曰臣等未奉诏不敢辄习敕各给马试之大连兄弟据鞍往还各得驰骤之节高祖大悦即赐所乘马及为启谢词又甚美高祖他日谓太宗曰昨见大临大连风韵可爱足以慰吾老年杜崱传崱京兆杜陵人也太清二年随岳阳王来袭荆州世祖以与之有旧密邀之崱乃与兄岸弟幼安兄子龛等夜归于世祖崱兄弟九人兄嵩岑嵷岌嶷巘岸及弟幼安并知名当世岸字公衡少有武干好从横之术太清中与崱同归世祖岸因请袭襄阳世祖许之岸乃昼夜兼行先往攻其城不□岳阳至遂走依其兄巘于南阳巘时为南阳太守岳阳寻遣攻陷其城岸及巘俱遇害何炯传炯字士光年十五从兄引受业一□并通五经章句炯白□美容貌从兄求点每称之曰叔宝神清弘治肤清今观此子复见卫杜在目炯常慕恬退不乐仕进从叔昌谓曰求点皆已高蹈汝无宜复尔且君子出处亦各一途年十九解褐扬州主簿举秀才刘霁传霁字士烜平原人也年九岁能诵左氏传家贫与弟杳歊相笃励学到沆传沆字茂瀣天监三年为殿中曹侍郎沆从父兄溉洽并有才名时皆相代为殿中当世荣之庾于陵传于陵字子介散骑常侍黔娄之弟也七岁能言元理既长清警博学有才思弟肩吾字子慎八岁能赋诗特为兄于陵所友爱锺嵘传嵘字仲伟与兄岏弟屿并好学有思理岏字长岳屿字季望兄弟并有文集陆云公传云公字子龙吴郡人也五岁诵论语毛诗九岁读汉书既长好学有才思从兄才子亦有才名先云公卒才子云公文集并行于世何点传点字子□容貌方雅不入城府而遨游人世恣心所适时人号为通隐兄求亦隐居吴郡虎丘山求卒点菜食不饮酒讫于三年要带减半引字子季点之弟也以会稽山多灵异往游焉居若邪山云门寺初引二兄求点并栖遁求先卒至是引又隐世号点为大山引为小山亦曰东山孙谦传谦字长逊亲人赵伯符为豫州刺史引为左军行参军以治干称父忧去职客居历阳躬耕以养弟妹乡里称其敦睦兄灵庆常病寄于谦谦出行还问起居灵庆曰向饮冷热不调即时犹渴谦退遣其妻众咸服其行义荀匠传匠字文师颍阴人也兄斐为郁林太守征俚贼为流矢所中死于阵丧还匠迎于豫章望舟投水傍人赴救仅而得全武陵王纪传纪字世询高祖第八子也封为武陵郡王初天监中震太阳门成字曰绍宗梁位唯武王解者以为武王者武陵王也于是朝野属意焉及太清中侯景乱纪不赴援高祖崩后纪乃僭号于蜀改年曰天正太清五年夏四月纪帅军东下至巴郡以讨侯景为名将图荆陕世祖命护军将军陆法和于硖口夹岸筑二垒镇江以断之世祖与纪书曰弟比何如文武具僚当有劳弊今遣散骑常侍光州刺史郑安忠指宣往怀仍令喻意于纪许其还蜀专制岷方纪不从命报书如家人礼纪将侯睿率众缘山将规进取任约谢答仁与战破之世祖又与纪书曰甚苦大智季月烦暑流金烁石聚蚊成雷封狐千里以兹玉体辛苦行阵乃眷西顾我劳如何自獯丑凭陵羯胡叛换吾年为一日之长属有平乱之功膺此乐推事归当璧傥遣使乎良所迟也如曰不然于此投笔友于兄弟分形共气兄肥弟瘦无复相代之期让枣推梨长罢欢愉之日上林静拱闻四鸟之哀鸣宣室披图嗟万始之长逝心乎爱矣书不尽言大智纪之别字也纪遣所署度支尚书乐奉业至于江陵论和缉之计依前旨还蜀世祖知纪必破遂拒而不许景戌巴东民符升徐子初等斩纪硖口时年四十有六有司奏请绝其属籍世祖许之赐姓饕餮氏夏侯夔传夔字季龙普通三年代兄亶为吴兴太守大通六年转使持节督豫淮陈颍建霍义七州诸军事豫州刺史豫州积岁寇戎人颇失业夔乃帅军人于苍陵立堰溉田千余顷岁收谷百余万石以充储备兼赡贫人境内赖之夔兄亶先经此任至是夔又居焉兄弟并有恩惠于乡里百姓歌之曰我之有州频仍夏侯前兄后弟布政优优韦放传放字元直车骑将军睿之子普通八年高祖遣兼领军曹仲宗等攻涡阳又以放为明威将军帅师会之魏大将费穆帅众奄至放军营未立麾下止有二百余人放从弟洵骁果有勇力一军所仗放令洵单骑击刺屡折魏军洵马亦被伤不能进放胄又三贯流矢众皆失色请放突去放厉声叱之曰今日唯有死耳乃免胄下马据胡□处分于是士皆殊死战莫不一当百魏军遂退放性弘厚笃实轻财好施于诸弟尤雍睦每将远别及行役初还常同一室卧起时称为三姜裴之高传之横字如岳之高第十三弟也少好宾游重气侠不事产业之高以其纵诞乃为狭被蔬食以激厉之之横叹曰大丈夫富贵必作百幅被遂与僮属数百人于芍陂大营田墅遂致殷积夏侯亶传亶字世龙车骑将军详长子也父忧居丧尽礼遗财悉推与诸弟陈书废帝本纪帝讳伯宗字奉业世祖嫡长子帝仁弱无人君之器世祖每虑不堪继业既居冢嫡废立事重是以依违积载及疾将大渐召高宗谓曰吾欲遵太伯之事高宗初未达旨后悟乃拜伏涕泣固辞其后宣太后依诏废帝焉高宗始兴昭烈王第二子也周文育传文育本姓项义兴周荟养为己子以功授镇南将军开府仪同三司文育本族兄景曜因文育官至新安太守欧阳頠传頠字靖世父丧毁瘠甚至家产累积悉让诸兄州郡频辟不应年三十其兄逼令从宦永定三年进授散骑常侍开府仪同三司弟盛为交州刺史次弟邃为衡州刺史合门显贵名振南土吴明彻传侯景寇京师天下大乱明彻有粟麦三千余斛而邻里饥喂乃白诸兄曰当今草窃人不图久奈何有此而不与乡家共之于是计口平分同其丰俭郡盗闻而避焉赖以存者甚众孙玚传玚字德琏吴郡吴人也事亲以孝闻于诸弟甚笃睦刘孝绰传孝绰兄弟及群从诸子侄当时有七十人并能属文近古未之有也南康愍王昙朗传昙朗高祖母弟忠壮王休先之子也休先少倜傥有大志梁简文之在东宫深被知遇太清中既纳侯景有事北方乃使休先召募得千余人授文德主帅顷之卒高祖之有天下也每称休先曰此弟若存河洛不足定也袁宪传宪字德章尚书左仆射枢之弟也太建十三年迁右仆射参掌选事先是宪长兄简懿子为左仆射至是宪为右仆射台省内目简懿为大仆射宪为小仆射朝廷荣之毛喜传喜少好学世祖尝谓高宗曰我诸子皆以伯为名汝诸儿宜用叔为称高宗以访于喜喜即条牒自古名贤杜叔英虞叔卿等二十余人以启世祖世祖称善岳阳王叔慎传叔慎字子敬高宗第十六子也少聪敏十岁能属文后主尤爱文章叔慎与衡阳王伯信新蔡王叔齐等日夕陪侍每应诏赋诗恒被嗟赏萧子恪传子恪字景冲兰陵人齐豫章文献王嶷第二子也年十二和从兄司徒竟陵王高松赋卫军王俭见而奇之王敬则于会稽举兵反以奉子恪为名明帝悉召子恪兄弟亲从七十余人入西省至夜当害之会子恪弃郡奔归是日亦至明帝乃止东昏即位为司徒左长史子恪与弟子范等尝因事入谢高祖在文德殿引见之从容谓曰我欲与卿兄弟有言夫天下之宝本是公器非力可得苟无期运虽有项籍之力终亦败亡所以班彪王命论云所求不过一金然终转死沟壑卿不应不读此书宋孝武为性猜忌兄弟粗有令名者无不因事鸩毒所遗唯有景和至于朝臣之中或疑有天命而致害者枉滥相继然而或疑有天命而不能害者或不知有天命而不疑者于时虽疑卿祖而无如之何此是疑而不得又有不疑者如宋明帝本为庸常被免岂疑而得全又复我于时已年二岁彼岂知我应有今日当知有天命者非人所害害亦不能得我初平建康城朝廷内外皆劝我云时代革异物心须一宜行处分我于时依此而行谁谓不可我政言江左以来代谢必相诛戮此是伤于和气所以国祚例不灵长所谓殷鉴不远在夏后之代此是一义二者齐梁虽曰革代义异往时我与卿兄弟虽复绝服二世宗属未远卿勿言兄弟是亲人家兄弟自有周旋者有不周旋者况五服之属邪齐业之初亦是甘苦共尝腹心在我卿兄弟年少理当不悉我与卿兄弟便是情同一家岂当都不念此作行路事此是二义我有今日非是本意所求且建武屠灭卿门致卿兄弟涂炭我起义兵非唯自雪门耻亦是为卿兄弟报仇卿若能在建武永元之世拨乱反正我虽起樊邓岂得不释戈推奉其虽欲不已亦是师出无名我今为卿报仇且时代革异望卿兄弟尽节报我耳且我自藉丧乱代明帝家天下耳不取卿家天下昔刘子舆自称成帝子光武言假使成帝更生天下亦不复可得况子舆乎梁初入劝我相诛灭者我答之犹如向孝武时事彼若苟有天命非我所能杀若其无期运何忽行此政足示无度量曹志亲是魏武帝孙陈思之子事晋武能为晋室忠臣此即卿事例卿是宗室情义异他方坦然相期卿无复怀自外之意小待自当知我寸心张昭传昭字德明吴郡吴人也弟干字元明聪明博学亦有至性及父卒兄弟并不衣□帛不食盐醋日惟食一升麦屑粥而已每一感恸必至呕血邻里闻其哭声皆为之涕泣父服未终母陆氏又亡兄弟遂六年哀毁形容骨立亲友见者莫识焉家贫未得大葬遂布衣蔬食十有余年杜门不出屏绝人事时衡阳王伯信临郡举干孝廉固辞不就兄弟并因毁成疾昭失一眼干亦中冷苦癖年并未五十终于家子嗣俱绝陆瑜传瑜字干玉少笃学美词藻转东宫学士兄琰时为管记并以才学娱侍左右时人比之二应汪德藻传德藻济阳考城人也与异产昆弟居恩惠甚笃长沙王叔坚传叔坚字子成高宗第四子也太建十一年入为翊左将军丹阳尹初叔坚与始兴王叔陵并招聚宾客各争权宠甚不平每朝会卤簿不肯为先后必分道而趋左右或争道而斗至有死者及高宗弗豫叔坚叔陵等并从后主侍疾叔陵阴有异志乃命典药吏曰切药刀甚钝可砺之及高宗崩仓卒之际又命其左右于外取剑左右弗悟乃取朝服所佩木剑以进叔陵怒叔坚在侧闻之疑有变伺其所为及翌日小敛叔陵袖锉药刀趋进砍后主中项后主闷绝于地皇太后与后主乳母乐安君吴氏俱以身捍之获免叔坚自后扼叔陵擒之并夺其刀将杀之问后主曰即尽之为待也后主不能应叔陵旧多力须臾自奋得脱出云龙门入于东府城召左右断青溪桥道放东城囚以充战士又遣人往新林追其所部兵马仍自被甲着白布帽登城西门招募百姓是时众军并缘江防守台内空虚叔坚乃白太后使太子舍人司马申以后主命召萧摩诃令讨之即日擒其将戴温谭骐麟等送台斩于尚书阁下持其首徇于东城叔陵恇扰不知所为乃尽杀其妻妾率左右数百人走趋新林摩诃追之斩于丹阳郡余党悉擒殷不害传不害字长卿家世俭约居甚贫窭有弟五人皆幼不害养小弟勤剧无所不至士大夫以笃行称之张讥传讥字直言幼聪俊有思理年十四笃好元言受学于汝南周弘正天嘉中迁国子助教是时周弘正在国学发周易题弘正第四弟弘直亦在讲席讥与弘正论议弘正乃屈弘直危坐厉声助其申理讥乃正色谓弘直曰今日义集辩正名理虽知兄弟急难四公不得有助弘直曰仆助君师何为不可举座以为笑乐虞荔传荔字山披会稽余姚人也荔第二弟寄寓于闽中依陈宝应荔每言之辄流涕文帝哀而谓曰我亦有弟在远此情甚切他人岂知乃敕宝应求寄宝应终不遣荔因以感疾天嘉二年卒寄字次安少聪敏大同中尝骤雨殿前往往有杂色宝珠梁武观之甚有喜色寄因上瑞雨颂帝谓寄兄荔曰此颂典裁清拔卿家之士龙也将如何擢用寄闻之叹曰美盛德之形容以申击壤之情耳吾岂买名求仕者乎乃闭门称疾侯景之乱随兄荔入台自流寓南土与兄荔隔绝因感气病每得荔书气辄奔剧危殆者数矣周弘正传弘正博物知元象善占候大同末尝谓弟弘让曰国家厄运数年当有兵起吾与汝不知何所逃之及梁武帝纳侯景弘正谓弘让曰乱阶此矣京城陷弘直为衡阳内史元帝在江陵遗弘直书曰适有都信贤兄博士平安但京师搢绅无不附逆王克已为家臣陆缅身充卒伍唯有周生确乎不拔言及西军潺湲掩泪恒思吾至如望岁焉松柏后雕一人而已王僧辩之讨侯景也弘正与弘让自拔迎军僧辩得之甚喜即日启元帝元帝谓朝士曰晋氏平吴喜获二陆今我破贼亦得两周今古一时足为连类及弘正至礼数甚优朝臣无与比者南史陶子锵传子锵字海育丹阳秣陵人也兄尚宋末为幸臣所怨被系子锵公私缘诉流血稽颡行路嗟伤逢谢超宗下车相访回入县诣建康令劳彦远曰岂忍见人昆季如此而不留心劳感之兄得释刘沨传沨字处和南阳人也父绍仕宋位中书郎沨母早亡绍被敕纳路太后兄女为继室路氏生溓沨怜爱之不忍舍恒在□帐侧辄被驱捶终不肯去溓有识事沨过于同产事无大小必谘兄而后行后为遥光谘议专知腹心任及遥光败沨静坐围舍溓为度支郎亦奔亡遇沨乃不复肯去沨曰吾为人作吏自不避死汝可去无相守同尽答曰向若不逢兄亦草间苟免今既相逢何忍独生因以衣带结兄衣俱见杀何引闻之叹曰兄死君难弟死兄祸美哉始兴王憺传憺同母兄安成康王秀偏孤憺尤笃爱秀将之雍州薨于道憺闻哀自投于地席□哭泣不饮食者数日倾财产赙送部伍大小皆取足焉天下称其悌赵拔扈传拔扈新城人也兄震动富于财太守樊文茂求之不已震动怒曰无厌将及我文茂闻其语聚其族诛之拔扈走免亡命聚党至社树□曰文茂杀拔扈兄今欲报之若事克斫树处更生不克即死三宿三□生十丈余人间传以为神附者十余万既杀文茂转攻旁邑将至成都十余日战败退保新城求降文茂黎州刺史文炽弟襄阳人也谢方明传方明子惠连年十岁能属文族兄灵运加赏之云每有篇章对惠连辄得佳语尝于永嘉西堂思诗竟日不就忽梦见惠连即得池塘生春草大以为工常云此语有神功非吾语也刘歊传歊字士光与族弟吁并隐居求志遨游林泽以山水书籍相娱而已每随兄霁杳从宦既而寝疾谓兄霁杳曰两兄禄仕足申供养歊之归泉复何所憾愿深割无益之悲年三十二卒吁字彦度长兄絜族兄歊三人日夕招携故都下谓之三隐族祖孝标与书称之曰吁超超拔俗如半天朱霞歊矫矫出尘如云中白鹤皆俭岁之粱稷寒年之纤纩吁天监七年卒于歊舍临终执歊手曰气绝便敛敛毕即埋灵筵一不须立勿设飨祀无求继嗣歊从而行之陆慧晓传慧晓三子僚任倕并有美名时人谓之三陆初授慧晓兖州三子依次第各作一让表辞并雅丽时人叹服庐陵威王续传续武帝第五子始元帝与王少相狎长相谤元帝之临荆州有宫人李桃儿者以才慧得进及还以李氏行时行宫户禁重续为荆州具以状闻元帝泣对使者诉于简文简文和之不得元帝惧送李氏还荆州世所谓西归内人者自是二王书问不通柳世隆传世隆子惔少与长兄悦齐名王俭谓人曰柳氏二龙可谓一日千里俭为尚书左仆射尝造世隆宅世隆谓为诣己徘徊久之及至门唯求悦及惔遣谓世隆曰贤子俱有盛才一日见顾今故报礼若仍相造似非本意恐年少窥人滕昙恭传有建康人张悌家贫无以供养以情告邻富人富人不与不胜忿遂结四人作所得衣物三持去实无一钱入己县抵悌死罪悌兄松诉称与弟景是前母子后母惟生悌松长不能教诲乞代悌死景又曰松是嫡长后母惟生悌悌若从法母亦不全请代死母又云悌应死岂以弟罪枉及诸兄悌亦引分乞全两兄供养县以上谳帝以为孝义特降死后不得为例王玚传玚字子瑛迁尚书左仆射加侍中参选事玚居家笃睦每岁时馈遗遍及近亲敦友诸弟禀其规训王份传份子琳琳有九子并知名长子铨虽学业不及弟锡而孝行齐焉时人以为铨锡二王可谓玉昆金友谢举传举与兄览俱预元会江淹一见并相钦挹曰所谓驭二龙于长途者也王华传琨华从父弟也先是琨伯父廞得罪晋世诸子并从诛惟华得免华宋世贵盛以门衰提携琨恩若同生为之延誉历位宣城义兴太守魏书崔道固传道固字季坚父辑泰山太守道固贱出适母兄攸之目连等轻侮之辑谓攸之曰此儿姿识如此或能兴人门户汝等何以轻之攸之等遇之弥薄略无兄弟之礼时刘义隆子骏为徐兖二州刺史得辟他州民为从事辑乃资给道固令其南仕既至彭城骏以为从事道固美形容善举止便弓马好武事骏稍嘉之会青州刺史新除过彭城骏谓之曰崔道固人身如此岂可为寒士至老乎而世人以其偏庶便相陵侮可为叹息青州刺史至州辟为主簿转治中后为义隆诸子参军事被遣向徐州募人长史以下皆诣道固道固诸兄等逼道固所生母自致酒炙于客前道固惊起接取谓客曰家无人力老亲自执劬劳诸客皆知其兄弟所作咸起拜谢其母母谓道固曰我贱不足以报贵宾汝宜答拜诸客皆叹美道固母子贱其诸兄临淮王昌传昌弟孚字秀和少有令誉拜冀州刺史后为葛荣所陷为荣所执兄佑为防城都督兄子子礼为录事参军荣欲先害子礼孚请先死以赎子礼叩头流血荣乃舍之又大集将士议其死事孚兄弟各诬己引过争相为死中山王英传英子熙有文然轻躁浮动英虑非保家之主常欲废之立第四子略为世子略固请乃止崔僧渊传僧渊入国为征东大将军广陵王羽谘议参军加显武将军讨海戒于黄郭大破之萧鸾乃遣其族兄惠景遗僧渊书说以入国之屈规令改图僧渊复书曰圣上诸弟风度相类咸阳王已下莫不英越枝叶扶□遍在天下所称稍蝎殊为未然文士竞谋于庙堂武夫效通于疆埸若论事势此为实矣计彼主篡杀之迹人鬼同知疑亲猜贵早暴遐迩兄投心逆节千载何名物患无施器非时用生不振世没无令声先师以为鄙君子以为耻此则事困伎殚自勉无益故其宜矣以兄之才夙超乡土如弟之徒谁不瞻仰每寻昔念未敢忘怀虽复途遥二千心想若对敬遵轨范以资一生今名可扬矣而不能显亲事可变矣而不能离辱故世之所未解也且君子在家也不过孝于其亲入朝也不过忠于其君主上之于兄恩则不可酬义则不可背身可杀也故非其酬功不逮也故非其报今可以□矣而又弗为非孝也即实而言兄之不变得为忠乎至于讲武争强不敌者久矣论安与危不同者验矣群情背去独留者谬矣愿深察之王晏道绝外交器非雄明专华保望便就屠割方之于兄其全百倍且淮蕃海捍本出北豪寿春之任兄何由免以是而言猜嫌已决又宗门未几南北莫寄先构之重非兄何托受社之荣鄙心之相望矣今执志不寤忠孝两忘王晏之辜安能自保见几而作其在兹乎国家西至长安东尽即墨营造器甲必尽坚精昼夜不息者于兹数载今秋中月云罗必举贾不及时虽贵不用若不早图况枉连城矣枚乘有言欲出不出间不容发精哉斯谈弟中于北京身罹事谴大造之及有获为幸比蒙清举起崖疑非
