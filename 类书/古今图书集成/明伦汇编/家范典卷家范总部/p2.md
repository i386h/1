<!-- { "loadSidebar": true } -->
　也内则曰聘则为妻白虎通云妻者齐也与夫齐　体自天子下至庶人其义一也注孟子曰舜尚见　帝帝馆甥于贰室亦飨舜迭为宾主是天子而友　匹夫也彼注云尚上也舜在畎亩之时尧友礼之　舜上见尧舍之于贰室贰室副宫也尧亦就飨舜　之所设更迭为宾主礼记妻父曰外舅谓我舅者　吾谓之甥尧以女妻舜故谓尧甥卒与之天位是　天子之友匹夫也一四人谓姑之子舅之子妻之　晜弟姊妹之夫也此四人尊卑体敌更相为甥云　甥犹生也者取相亲之意也一邢侯之姨谭公维　私皆卫风硕人篇文也孙炎曰私无正亲之言然　则谓吾姨者我谓之私邢侯谭公皆庄姜姊妹之　夫互言之耳春秋谭子伐莒则谭是子爵言公者　盖依臣子称便文耳一公羊传曰盖舅出案春秋　襄五年夏叔孙豹鄫世子巫如晋公羊传曰外相　如不书此何以书为叔孙豹率而与之俱也叔孙　豹则曷为率而与之俱盖舅出也何休云巫者鄫　前夫人襄公母妹夫之子也俱莒外孙故曰舅出　是也一左传曰侄其从姑案僖十五年传云初晋　献公筮嫁伯姬于秦遇归妹之睽史苏占之曰不　吉其曰侄其从姑杜注云震为木离为火火从　木生离为震妹于火为姑谓我侄者我谓之姑谓　子圉质秦是也一云公羊传曰案春秋庄十九年　秋公子结媵陈人之妇于鄄遂及齐侯宋公盟公　羊传曰媵者何诸侯娶一国则二国往媵之以侄　娣从侄者何兄之子也娣者何弟也诸侯一聘九　女诸侯不再娶何休云必以侄娣从之者欲使一　人有子二人喜也所以防嫉妒令重继嗣也因以　备尊尊亲亲也九者极阳数也不再娶者所以节　人情开媵路一云犹今言新妇是也案仪礼丧服　传云夫之昆弟何以无服也其夫属乎父道者妻　皆母道也其夫属乎子道者妻皆妇道也谓弟之　妻妇者是嫂亦可谓之母乎故名者人治之大者　也可无慎乎郑注云道犹行也言妇人弃姓无常　秩称嫁于父行则为母行嫁于子行则为妇行谓　弟之妻为妇者卑远之故谓之娣嫂者尊严之称　是嫂亦可谓之母乎嫂犹叟也叟老人称也是为　序男女之别尔若己以母妇之服服兄弟之妻兄　弟之妻以舅子之服服己则是乱昭穆之序也治　犹理也父母兄弟夫妇之理人伦之大者可不慎　乎大传曰同姓从宗合族属异姓主名治际会名　着而男女有别是别嫂妇之名也郭云犹今言新　妇者以时验而知也至今犹然一今相呼先后或　云妯娌者广雅云娣姒妯娌姒先后也人多疑娣　姒之名皆以为兄妻呼弟妻为娣弟妻呼兄妻为　姒因即惑于斯文不知何以为说今谓母妇之号　随夫尊卑娣姒之名从身长幼以其俱来夫族其　夫班秩既同尊卑无以相加遂从身之少长丧服　小功章曰娣姒妇报传曰娣姒妇者弟长也以弟　长解娣姒言娣是弟姒是长也公羊传亦云娣者　何弟也是其以弟解娣自然以长解姒长谓身之　年长非夫之年长也此云长妇谓稚妇为娣妇娣　妇谓长妇为姒妇者止言妇之长稚不言夫之大　小左传成公十一年穆姜谓声伯之母为姒昭公　八年传叔向之嫂谓叔向之妻为姒二者皆呼夫　弟之妻为姒岂计夫之长幼乎上云女子同出谓　先生为姒后生为娣郭云同出谓俱嫁事一夫也　事一夫者以己生先后为娣姒则知娣姒以己之　年非夫之年也故贾逵郑元及杜预皆云兄弟之　妻相谓为姒言两人相谓长者为姒知娣姒之名　不计夫之长幼也妇称夫之父曰舅称夫之母曰姑姑舅在则曰君舅君姑没则曰先舅先姑
注
国语曰吾闻之先姑
谓夫之庶母为少姑夫之兄为兄公

注
今俗呼兄锺语之转耳
夫之弟为叔夫之姊为女公夫之女弟为女妹注
今谓之女妺是也
子之妻谓妇长妇为嫡妇众妇为庶妇女子子之夫为婿婿之父为姻妇之父为婚父之党为宗族母与妻之党为兄弟妇之父母婿之父母相谓为婚姻两婿相谓为亚
注
诗曰琐琐姻亚今江东人呼同门为僚婿
妇之党为婚兄弟婿之党为姻兄弟

注
古者皆谓婚姻为兄弟
嫔妇也

注
书曰嫔于虞
谓我舅者吾谓之甥也

疏
此别夫妇婚姻之名也说文云妇服也从女持　帚洒扫也白虎通云夫妇者何谓也夫者扶也以　道扶接妇者服也以礼屈服谓之舅姑者何舅者　旧也姑者故也旧故老人称也夫之父母谓舅姑　何尊如父而非父者舅也亲如母而非母者姑也　郑注丧服传云女子子者子女也别于男子也说　文云婿女之夫也从士从胥闻一知十为士胥者　有才智之称故谓女之夫为婿广雅云婿谓之倩　方言云东齐之间婿谓之倩白虎通云婚姻者何　谓昏时行礼故曰婚妇人因夫而成故曰姻注国　语曰吾闻之先姑者鲁语季康子问于公父文伯　之母曰主亦有以语肥也对曰吾能老而已何以　语子曰虽然肥愿有闻于主对曰吾闻诸先姑曰　君子能劳后世有继子夏闻之曰善哉商闻之曰　古之嫁者不及舅姑谓之不幸夫妇学于舅姑者　也是矣琐琐姻亚小雅节南山文也刘熙释名云　两婿相谓为亚者言每一人取姊一人取妹相亚　次也又并来女氏则姊夫在前妹夫在后亦相亚　也古者皆谓婚姻为兄弟者礼记曾子问曰昏礼　既纳币有吉日女之父母死则如之何孔子曰婿　使人吊如婿之父母死则女之家亦使人吊郑注　云必使人吊者未成兄弟又云父丧称父母丧称　母父母不在则称伯父世母婿已葬婿之伯父致　命女氏曰某之子有父母之丧不得嗣为兄弟使　某致命女氏许诺而弗敢嫁礼也是古者谓婚姻　为兄弟以夫妇有兄弟之义或据婿于妻之父母　有缌服故得谓之兄弟也嫔于虞者按尧典群臣　共举舜于帝帝曰我其试哉女于时观厥刑于二　女厘降二女于妫汭嫔于虞孔安国注云降下嫔　妇也舜为匹夫能以义理下帝女之心于所居妫　水之汭使行妇道于虞氏是也汉贾谊新书
　　六术
人之戚属以六为法人有六亲六亲始曰父父有二子二子为昆弟昆弟又有子子从父而昆弟故为从父昆弟从父昆弟又有子子从祖而昆弟故为从祖昆弟从祖昆弟又有子从曾祖而昆弟故为曾祖昆弟曾祖昆弟又有子子为族兄弟备于六此之谓六亲亲之始于一人世世别离分为六亲亲戚非六则失本末之度是故六为制而止矣六亲有次不可相逾相逾则宗族扰乱不能相亲是故先王设为昭穆三庙以禁其乱何谓三庙上室为昭中室为穆下室为孙嗣今子各以其次上下更居三庙以别亲疏有制丧服称亲疏以为重轻亲者重疏者轻故复有粗衰齐衰大红细红缌麻备六各服其所当服夫服则有殊此先王之所以禁乱也扬雄方言
　　杂释
女谓之嫁子

郭
注
言往适人
东齐之间谓之倩

郭
注
言可借倩也今俗呼女为卒便是也卒便一
　作平使
　　又
艾长老也东齐鲁卫之间凡尊老谓之或谓之艾周晋秦陇谓之公或谓之翁南楚谓之父或谓之父老南楚洭之间母谓之媓谓妇妣曰母姼称妇考曰父姼
郭
注
古者通以考妣为生存之称
　　又
崽者子也湘沅之会凡言是子者谓之崽若东齐言子矣
郭
注
崽音枲声之转也
　　又
孟也

郭
注
外传曰孟啖我是也今江东江越间呼声如
　市此因字误遂俗也音义未详
筑娌匹也

郭
注
今关西兄弟妇相呼为筑娌广雅作妯
娌耦也
班固白虎通
　　三纲六纪
三纲者何谓也谓君臣父子夫妇也六纪者谓诸父兄弟族人诸舅师长朋友也故君为臣纲父为子纲夫为妻纲又曰敬诸父兄六纪道行诸舅有义族人有序昆弟有亲师长有尊朋友有旧何谓纲纪纲者张也纪者理也大者为纲小者为纪所以张理上下整齐人道也人皆怀五常之性有亲爱之心是以纪纲万化若罗网之有纪纲而万目自张也诗云亹亹我王纲纪四方君臣父子夫妇六人也所以称三纲何一阴一阳谓之道阳得阴而成阴得阳而序刚柔相配故六人为三纲三纲法天地人六纪法六合君臣法天取象日月屈信归功天也父子法地取象五行转相生也夫妇法人取象六合阴阳有施化端也六纪为三纲之纪者也师长君臣之纪也以其皆成己也诸父兄弟父子之纪也以其有亲恩连也诸舅朋友夫妇之纪也以其皆有同志为纪助也君臣者何谓也君群也下之所归心臣者繵坚也属志自坚固春秋传曰君处此臣请归也父子者何谓也父者矩也以法度教子子者孳孳无已也故孝经曰父有争子则身不陷于不义夫妇者何谓也夫者扶也以道扶接也妇者服也以礼屈服昏礼曰夫亲脱妇之缨传曰夫妇判合也朋友者何谓也朋者党也友者有也礼记曰同门曰朋同志曰友朋友之交近则谤其言远则不相讪一人有善其心好之一人有恶其心痛之货则通而不计共忧患而相救生不属死不托故论语曰子路云愿车马衣轻裘与朋友共敝之又曰朋友无所归生于我乎馆死于我乎殡朋友之道亲存不得行者二不得许友以其身不得专通财之恩友饥则白之于父兄父兄许之乃称父兄与之不听即止故曰友饥为之减大寒为之不重裘故论语曰有父兄在如之何其闻斯行之也男称兄弟女称姊妹何男女异姓故别其称也何以言之礼亲属记曰男子先生称兄后生称弟女子先生为姊后生为妹父之昆弟不俱谓之世叔父之女昆弟俱谓之姑何也以为诸父曰内亲也故别称之也姑当外适人疏故总言之也至姊妹亦当外适人所以别诸姊妹何以为事诸姑礼等可以外出又同故称略也至姊妹虽欲有略之姊尊妹卑其礼异也诗云问我诸姑遂及伯姊谓之舅姑何舅者旧也姑者故也旧故之者老人之称也谓之姊妹何姊者恣也妹者末也谓之兄弟何兄者况也况父法也弟者悌也心顺行笃也称夫之父母谓之舅姑何尊如父而非父者舅也亲如母而非母者姑也故称夫之父母为舅姑也刘熙释名
　　释亲属
亲衬也言相隐衬也
属续也恩相连续也
父甫也始生己也
母也含生己也
祖祚也祚物先也又谓之王父王暀也家中所归暀也王母亦如之曾祖从下推上祖位转增益也
高祖高皋也最在上皋诸下也
兄荒也荒大也故青徐人谓兄为荒也
弟第也相次第而生也
子孳也相生蕃孳也
孙逊也逊遁在后生也
曾孙义如曾祖也
元孙元悬也上悬于高祖最在下也
元孙之子曰来孙此在无服之外其意疏远呼之乃来也来孙之子曰昆孙昆贯也恩情转远以礼贯连之耳昆孙之子曰仍孙以礼仍有之耳恩意实远也仍孙之子曰云孙言去己远如浮云也皆为早娶晚死寿考者言也父之兄曰世父言为嫡统继世也又曰伯父伯把也把持家政也父之弟曰仲父仲中也位在中也
仲父之弟曰叔父叔少也
叔之弟曰季父季癸也甲乙之次癸最在下季亦然也父之世叔父母曰从祖父母言从己亲祖别而下也亦言随从己祖以为名也父之姊妹曰姑姑故也言已为久故之人也
姊积也犹日始出积时多而明也
妹昧也犹日始入历时少尚昧也
姑谓兄弟之女为侄侄迭也共行事夫更迭进御也夫之父曰舅舅久也久老称也夫之母曰姑亦言故也
母之兄弟曰舅亦如之也
妻之父曰外舅母曰外姑言妻从外来谓至己家为妇故反以此义称之夫妻匹敌之义也妻之昆弟曰外甥其姊妹女也来归己内为妻故其男为外甥之甥甥者生也他姓子本生于外不得如其女来在己内也姊妹之子曰出出嫁于异姓而生之也
出之子曰离孙言远离己也
