<!-- { "loadSidebar": true } -->

　家范总部汇考
易经
　　说卦传
干天也故称乎父坤地也故称乎母震一索而得男故谓之长男巽一索而得女故谓之长女坎再索而得男故谓之中男离再索而得女故谓之中女艮三索而得男故谓之少男兑三索而得女故谓之少女大
全
节斋蔡氏曰乾坤交而生震巽坎离艮兑故以　能生者为父母而生者为子一索再索三索者以　初中终三画而取此长中少之序也震坎艮皆阳　故曰男巽离兑皆阴故曰女　汉上朱氏曰将说　天地生万物而先言人者天地之性人为贵万物　皆备于人也干天也为阴之父坤地也为阳之母　万物分天地也男女分万物也察乎此则天地与　我并生万物与我同体是故圣人亲其亲长其长　而天下平伐一草木杀一禽兽非其时谓之不孝　　序卦传下有天地然后有万物有万物然后有男女有男女然后有夫妇有夫妇然后有父子有父子然后有君臣有君臣然后有上下有上下然后礼义有所错大
全
临川吴氏曰先言天地万物男女者有夫妇之　所由也后言父子君臣上下者有夫妇之所致也　有夫妇则其所生为父子由家而国虽非父子而　君尊臣卑之分如父子也由国而天下虽非君臣　而上贵下贱之分如君臣也礼义所以分别尊卑　贵贱之等错犹置也乾坤咸不出卦名者以其为　上下篇之首卦特别异之礼记
　　曲礼
男女不杂坐不同椸枷不同巾栉不亲授

陈
注
植者曰楎横者曰椸枷与架同置衣服之具也　巾以涗洁栉以理发此四者皆所以远私之嫌　　又外言不入于捆内言不出于捆

陈
注
捆门限也内外有限故男不言内女不言外
　　又
姑姊妹女子子已嫁而反兄弟弗与同席而坐弗与同器而食
陈
注
女子子重言子者别于男子也专言兄弟者远　同等之嫌　　又
男女异长

陈
注
各为伯仲示不相干杂之义也
　　又
士不名家相长妾

陈
注
不名不以名呼之也
疏
家相助知家事者长妾
　妾之有子者
　　又
祭王父曰皇祖考王母曰皇祖妣父曰皇考母曰皇妣夫曰皇辟
陈
注
曰皇曰王皆以君之称尊之也考成妣媲辟法　也妻所法式也为之宗庙以鬼享之不得不异其　称谓也生曰父曰母曰妻死曰考曰妣曰嫔

陈
注
嫔者妇人之称嫔犹宾也夫所宾敬也
　　内则
男不言内女不言外非祭非丧不相授器其相授则女受以篚其无篚则皆坐奠之而后取之
陈
注
男正位乎外不当于外而言内庭之事女正位　乎内不当于内而言捆外之事惟丧祭二事乃得　以器相授受者以祭为严肃之地丧当急遽之时　乃无他嫌也非此二者则女必执篚使授者置之　篚中也皆坐男女皆跪也授者跪而置诸地则受　者亦跪而就地以取之也外内不共井不共湢浴不通寝席不通乞假男女不通衣裳内言不出外言不入男子入内不啸不指夜行以烛无烛则止女子出门必拥蔽其面夜行以烛无烛则止道路男子由右女子由左
陈
注
湢浴室也不啸不指谓声容有异骇人视听也　旧读啸为叱今详啸非家庭所发之声宜其不可　叱或有当发者如见非礼举动安得不叱以警之　乎读如本字为是尔雅
　　释亲
父为考母为妣

注
礼记曰生曰父母妻死曰考妣嫔今世学者从　之案尚书曰大伤厥考心事厥考厥长聪听祖考　之彝训如丧考妣公羊传曰惠公者何隐之考也　仲子者何桓之母也苍颉篇曰考妣延年书曰嫔　于虞诗曰聿嫔于京周礼有九嫔之官明此非死　生之异称矣其义犹今谓兄为晜妹为媦即是此　例也父之考为王父父之妣为王母

注
加王者尊之
王父之考为曾祖王父王父之妣为曾祖王母注
曾犹重也
曾祖王父之考为高祖王父曾祖王父之妣为高祖王母
注
高者言最在上
父之世父叔父为从祖祖父父之世母叔母为从祖祖母
注
从祖而别世统异故
父之晜弟先生为世父后生为叔父

注
世有为嫡者嗣世统故也
男子先生为兄后生为弟男子谓女子先生为姊后生为妹父之姊妹为姑父之从父晜弟为从祖父父之从祖晜弟为族父族父之子相谓为族晜弟族晜弟之子相谓为亲同姓
注
同姓之亲无服属
兄之子弟之子相谓为从父晜弟

注
从父而别
子之子为孙

注
孙犹后也
孙之子为曾孙

注
曾犹重也
曾孙之子为元孙

注
元者言亲属微昧也
元孙之子为来孙

注
言有往来之亲
来孙之子为晜孙

注
晜后也汲冢竹书曰不窋之晜孙
晜孙之子为仍孙

注
仍亦重也
仍孙之子为云孙

注
言轻远如浮云
王父之姊妹为王姑曾祖王父之姊妹为曾祖王姑高祖王父之姊妹为高祖王姑父之从父姊妹为从祖姑父之从祖姊妹为族祖姑父之从父晜弟之母为从祖王母父之从祖晜弟之母为族祖王母父之兄妻为世母父之弟妻为叔母父之从父晜弟之妻为从祖母父之从祖晜弟之妻为族祖母父之从祖祖父为族曾王父父之从祖祖母为族曾王母父之妾为庶母祖王父也晜兄也
注
今江东人通言晜
疏
此别同宗亲族白虎通曰
　父矩也以法度教子也又为考考成也言有成德　广雅云母牧也言育养子也又为妣妣媲也媲匹　于父广雅又云兄况也况于父又谓之晜弟悌也　言顺于兄子孜也以孝事父常孜孜也孙顺也顺　于祖男任家事也女如也白虎通曰言如人也徐　锴曰女子从父之教从夫之命故曰如姑故也言　尊如故也又谓之威徐锴曰土盛于戌土阴之主　也故字从戌汉律曰妇告威姑是也姊咨也以其　先生言可咨问说文云妺女弟也又谓之媦妾接　也郑注礼记云闻彼有礼走而往焉以得接见于　君子也庶母者父之妾也此皆同宗之族也白虎　通云宗者何谓也宗犹尊也谓先祖主也宗人之　所尊也礼曰宗人将有事族人皆待侍侍所以必　有宗何也所以长和睦也族者何也族者凑也聚　也谓恩爱相流凑生相亲爱死相哀痛有会聚之　道故谓之族也注云礼记曰生曰父母妻死曰考　妣嫔者曲礼下篇文也云今世学者从之者谓从　礼记以父母妻为生之称以考妣嫔为死之称彼　乃记者一家之说尔学者胶柱遂为生死定称非　也故郭氏引诸文以证之云尚书曰大伤厥考心　康诰文也云事厥考厥长聪听祖考之彝训者皆　酒诰文也云如丧考妣者舜典文也此皆生称考　妣也云公羊传曰惠公者何隐之考也仲子者何　桓之母也者隐元年传文也此即死称母也云苍　颉篇曰考妣延年者此亦生称考妣也云书曰嫔　于虞者尧典文也云诗曰聿嫔于京大雅大明篇　文也云周礼有九嫔之官者属天官掌妇学之法　者也此皆生称嫔者也云明此非死生之异称矣　者所以破先儒之说也云其义犹今谓兄为晜妺　为媦即是此例也者举类以晓人也云从祖而别　世统异故者解所以称从之理也从祖而别继世　分宗其统各异故曰从祖别世有为嫡者嗣世统　故也者解所以称世之义也继世以嫡长先生于　父则继世者也故曰世父说文叔作许慎曰从　上小言尊行之小也云同姓之亲无服属者礼记　大传云亲者属也郑注云有亲者服各以其属亲　疏此经言亲同姓者谓五世之外比诸同姓犹亲　但无服属尔云孙犹后也言继后嗣也广雅云孙　顺也许慎云从子从系系续也言顺续也言顺续　先祖之后也云元者言亲属微昧也又元者緅缁　之间色色之微昧者也亲属微昧故曰元孙云晜　后也汲冢竹书曰不窋之晜孙晜后也母之考为外王父母之妣为外王母母之王考为外曾王父母之王妣为外曾王母
注
异姓故言外
母之晜弟为舅母之从父晜弟为从舅母之姊妹为从母从母之男子为从母晜弟其女子子为从母姊妹
疏
此一节别母之族党也云舅者孙炎云舅之言　旧尊长之称诗秦风云我送舅氏曰至渭阳是也妻之父为外舅妻之母为外姑
注
谓我舅者吾谓之甥然则亦宜呼婿为甥孟子　曰帝馆甥于贰室是也姑之子为甥舅之子为甥妻之晜弟为甥姊妹之夫为甥
注
四人体敌故更相为甥甥犹生也今人相呼盖　依此妻之姊妹同出为姨

注
同出谓俱已嫁诗曰邢侯之姨
女子谓姊妹之夫为私

注
诗曰谭公维私
男子谓姊妹之子为出

注
公羊传曰盖舅出
女子谓晜弟之子为侄

注
左传曰侄其从姑
谓出之子为离孙谓侄之子为归孙女子子之子为外孙女子同出谓先生为姒后生为娣
注
同出谓俱嫁事一夫公羊传曰诸侯娶一国二　国往媵之以侄娣从娣者何弟也此即其义也女子谓兄之妻为嫂弟之妻为妇
注
犹今言新妇是也
长妇谓稚妇为娣妇娣妇谓长妇为姒妇

注
今相呼先后或云妯娌
疏
此一节别妻之亲党
