<!-- { "loadSidebar": true } -->
　宾奉贽入不言主人出迎又不言厥明是与前相　见同日知异日出迎者乡饮酒礼云明日乃息司　正主人出迎之司正犹迎之况同僚乎是知异日　出迎也宾奉贽入主人再拜受宾再拜送贽出主人送于门外再拜　　士见大夫
士见于大夫终辞其贽于其入也一拜其辱也宾退送再拜
注
终辞其贽以将不亲答也凡不答而受其贽惟　君于臣耳大夫于士不出迎入一拜正礼也送再　拜尊宾疏
事未至谓之将如上士相见宾来见士
　后将亲答就士家则辞而受其贽此将不亲答终　不受也经直云终辞其贽不言一辞再辞略而不言也　　尝为臣
若尝为臣者则礼辞其贽曰某也辞不得命不敢固辞
注
礼辞一辞其贽而许也将不答而听其以贽入　有臣道也宾入奠贽再拜主人答壹拜

注
奠贽尊卑异不亲授也古文壹为一
宾出使摈者还其贽于门外曰某也使某还贽注
还其贽者辟正君也
辟
音避

宾对曰某也既得见矣敢辞

注
辞君还其贽也今文无矣
摈者对曰某也命某某非敢为仪也敢以请

注
还贽者请使受之某也盖主人之名
宾对曰某也夫子之贱私不足以践礼敢固辞注
家臣称私践行也言某臣也不足以行宾客礼　宾客所不答者不受贽摈者对曰某也使某不敢为仪也固以请

注
言使某尊君也或言命某传言耳
宾对曰某固辞不得命敢不从再拜受

注
受其贽而去之
疏
以其尝为臣为轻既不受其
　贽又相见无飨燕之礼故郑云而去之以绝之也　大夫相见下大夫相见以雁饰之以布维之以索如执雉注
雁取知时飞翔有行列也饰之以布谓裁缝衣　其身也维谓系联其足疏
释曰言下大夫者国皆
　有三卿五大夫言上大夫据三卿则此下是五大　夫也二十七士与五大夫转相副贰则三卿宜有　六大夫而五者何休云司马事省阙一大夫雁木　落南翔冰泮北徂随阳南北义取大夫能从君政　教而施之飞翔有行列者义取大夫能依其位次　尊卑有叙也上士执雉左头奉之此云如执雉明　执雁者亦左头奉之也案曲礼云饰羔雁者以缋　彼天子卿大夫非直以布上又画之此诸侯卿大　夫执贽虽与天子之臣同饰羔雁者直用布为饰　无缋彼不言士则天子之士与诸侯之士同亦无　饰士贱故无别也上大夫相见以羔饰之以布四维之结于面左头如麛执之
注
上大夫卿也羔取其从帅群而不党也面前也　系联四足交出背上于□前结之也如麛执之者　秋献麛有成礼如之或曰麛孤之贽也其礼盖谓　左执前足右执后足今文头为脰疏
释曰卿也者
　即三卿也凡羔羊群皆有引帅若卿之从君之命　者也羊羔群而不党义取三卿亦皆正直虽群居　不阿党也案大宗伯及大行人与聘礼皆云孤执　皮帛谓天子之孤与诸侯之孤执皮帛今此执麛　者谓新升为孤见己君法至余事则皆皮帛也如士相见之礼
注
大夫虽贽异其仪犹如士
疏
释曰此下大夫及
　卿其贽虽有羔雁之异其相见之仪则皆如士也　或两大夫或两卿相见皆如上文某也愿见无由　达已下至主人拜送于门外也　　相见而言
凡言非对也妥而后传言

注
凡言谓己为君言事也妥安坐也传言犹出言　也若君问可对则对不待安坐也古文妥为绥与君言言使臣与大人言言事君与老者言言使弟子与幼者言言孝弟于父兄与众言言忠信慈祥与居官者言言忠信
注
博陈燕见言语之仪也言使臣者使臣之礼也　大人卿大夫也言事君者臣事君以忠也祥善也　居官谓士以下疏
此总说尊卑言语之别君以使
　臣为主臣以事君为正无妨更言余事已下皆随　事为主可也老者谓七十致仕之人大夫致仕为　父师士致仕为少师教乡闾子弟雷次宗云学生　事师虽无服有父兄之恩故称弟子也幼即弟子　之类众非朝廷之臣但是乡闾长幼共聚之处居　官者在朝之士也　　相见而视
凡与大人言始视面中视抱卒视面毋改众皆若是注
始视面谓观其颜色可传言未也中视抱容其　思之且为敬也卒视面察其纳己言否也毋改谓　传言见答应之间当正容体以待之毋自变动为　嫌解惰不虚心也众谓诸卿大夫同在此者皆若　是其视之仪无异也古文毋作无今文众为终　　侍坐于君子凡侍坐于君子君子欠伸问日之早晏以食具告改居则请退可也
注
君子谓卿大夫及国中贤者也志倦则欠体倦　则伸问日晏近于久也具犹办也改居谓自变动　也古文伸作信早作蚤疏
释曰此陈侍坐于君子
　之法
夜侍坐问夜膳荤请退可也

注
问夜问其时数也膳荤谓食之荤辛物葱薤之　属食之以止卧古文荤作熏疏
释曰问其时数谓
　若钟鼓漏刻之数也
　　先生异爵者见
若先生异爵者请见之则辞辞不得命则曰某无以见辞不得命将走见先见之
注
先生致仕者也异爵谓卿大夫也辞辞其自降　而来走犹出也先见之者出先拜也曲礼曰主人　敬宾则先拜宾疏
释曰云异爵谓卿大夫也者此
　士相见本文故以卿大夫为异爵也
　　称寡君不称寡君
非以君命使则不称寡大夫士则曰寡君之老注
谓摈赞者辞也不称寡君不言寡君之某言姓　名而已大夫卿士其使则皆曰寡君之某疏
玉藻
　云大夫私事使私人摈则称名以其非聘问之礼　也聘礼云若有言则以束帛如享礼是也大夫士　则曰寡君之老为公事使者也但士无特聘问或　作介往他国亦有称谓而云寡君之士某也　　执币执玉凡执币者不趋容弥蹙以为仪

注
不趋主慎也以进而益恭为威仪耳今文无容疏
释曰案小行人合六币玉马皮圭璧帛皆称币　下文别云执玉则此币谓皮马享币及禽贽皆是　凡趋有二种有疾趋行而张足曰趋是也有徐趋　则下文舒武举前曳踵是也今云不趋者不为疾　趋故云主慎也既不云疾趋又不为下文徐趋但　疾徐之间为之故以进而益恭为威仪也执玉者则唯舒武举前曳踵

注
唯舒者重玉器尢慎也武迹也举前曳踵备
　跲也
疏
此篇直见在国以禽贽相见之礼无执玉
　朝聘邻国之事而云执玉者因执贽相见故兼言　朝聘执玉之礼也案玉藻云执龟玉不趋不趋者　不为疾趋又曲礼云凡执主器执轻如不克故为　重玉器尢慎也周礼
　　春官
乐师凡环拜以钟鼓为节

注
环谓旋也拜直拜也
订
义
郑锷曰环乃回环之义
　群臣环外而拜天子拜者众恶其不齐故奏钟鼓　为节使闻鼓而拜闻钟而止　黄氏曰汉何武举　方正召见盘辟雅拜有司劾其虚伪服虔曰盘辟　雅拜行礼之容拜也师古曰盘辟犹盘旋也此仪　至汉犹在大祝辩九一曰首二曰顿首三曰空首四曰振动五曰吉六曰凶七曰奇八曰褒九曰肃以享右祭祝

注
稽首拜头至地也顿首拜头叩地也空首拜头　至手所谓拜手也吉拜拜而后稽颡谓衰不杖　以下者言吉者此殷之凶拜周以其拜与顿首相　近故谓之吉拜云凶拜稽颡而后拜谓三年服者　奇读为奇偶之奇谓先屈一膝今雅拜是也或云　奇读曰倚倚拜谓持节持戟拜身倚之以拜郑大　夫云动读为董董以两手相击也奇拜谓一拜也　褒读为报报拜再拜是也郑司农云褒拜今时持　节拜是也肃拜但俯下手今时□是也介者不拜　故曰为事故敢肃使者元谓振动战栗变动之拜　书曰王动色变一拜答臣下拜再拜拜神与尸享　献也谓朝献馈献也右读为侑侑劝尸食而拜疏
　此九拜中四种是正拜五者逐事生名还依四种　正拜而为之也订
义
稽之为言久也拜头至地其留
　甚久此拜之最重者也顿之为言暂也头虽叩地　顿而便起不久留焉此稍重者也空首头略至手　其中空阔其礼轻矣　　夏官
司士孤卿特揖大夫以其等旅揖士旁三揖

注
卿大夫士皆君之所揖礼也
　　秋官
司仪诏王仪南乡见诸侯土揖庶姓时揖异姓天揖同姓
注
王揖之者定其位也庶姓无亲也土揖推手小　下之也异姓昏姻也时揖平推手也天揖推手小　举之订
义
郑锷曰土揖者犹今人俯而致恭其手至
　地也时揖者不高不下适乎正中如天道之运平　分而为四时也天揖者天位乎上举手揖之举而　上也荀子
　　大略篇
平衡曰拜下衡曰稽首至地曰稽颡大夫之臣拜不稽首非尊家臣也所以辟君也汉刘熙释名
　　释姿容
跪危也两膝隐地体危倪也跽忌也见所敬忌不敢自安也拜于丈夫为跌跌然屈折下就地也于妇人为扶自曲扶而上下也宋杨复仪礼图

士相见
受挚图
明会典
　　礼部仪制司庶人礼
凡民庶以齿为先后致仕官序爵爵同序齿至处亲族则不论爵洪武五年凡乡党序齿民间士农工商人等平居相见及岁时宴会揖拜之礼幼者先施坐次之列长者居上如佃户见佃主不论序齿并行以少事长之礼若亲属不拘主佃止行亲属礼十二年令内外官致仕居乡惟于宗族序尊卑如家人礼于其外祖及妻家亦序尊卑若筵宴则设别席不许坐于无官者之下如与同致仕官会则序爵爵同序齿其与异姓无官者相见不须答礼庶民则以官礼谒见敢有凌侮者论如律二十六年定凡民间子孙弟侄甥婿见尊长生徒见师范奴婢见家长久别行四拜礼寻常近别行揖礼其余亲戚长幼照依等第久别行两拜礼寻常近别行揖礼平交同大政纪
　　定揖拜及相见礼
洪武四年十二月戊戌诏定官民揖拜礼五年三月辛亥命礼部重定官民相见礼
　拜谒部艺文一
