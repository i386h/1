<!-- { "loadSidebar": true } -->
天顺
三年
　明英宗
我太祖高皇帝立纲陈纪照临天下谆谆诰戒董正百官制铁榜以谕功臣当时臣下凛凛然近来公侯驸马伯五府六部都察院等衙门大臣及近侍官员多不遵礼禁私相交往甚至阿势泄事因而结构百端即如定远侯彪图谋镇守令指挥等官假进奏词事发被劾辄有情熟近侍潜报消息官之不正无此为甚今后尔文武大臣无故不许往来互通给事中御史亦不许私谒文武大臣敢有阿附漏泄轻则发戍重则处死锦衣卫指挥亲军近侍尤不合与诸臣交通他卫指挥以下非出征时毋得辄候公侯门违者如铁榜处治　　与陈逊斋巡按　　　　　　　唐顺之某迂拙无似然至于慕德向贤之心未尝不与人同而交际务报施尚往来之谊亦未尝不与人同也自使节惠临江南躬清苦之行以率先属吏严激扬之政以整齐习俗某虽在山泽亦窃闻风而慕焉久矣且使节莅敝邑两辱垂问野人之庐而士夫间亦每传言执事以道义相爱因复自念仆未尝一日得奉教于左右而乃辱降意先施若此则又窃感且愧焉久矣然则仆于执事不为无所向往而执事于仆不为无所下交矣其于所谓慕义之心报施之礼皆宜奔走自效于左右而乃缺然至今焉者非甚□狂当不若是故敢以鄙怀布于左右某被罪为民人也诸公高谊虽过以士礼相遇而固陋之私则不敢不以民礼自居编甿之役既不可以僭于缙绅之交稼穑之论亦不可以参于政事之间是以八九年来其于公门未尝敢一窥焉盖非敢自为偃蹇诚不敢以渎尊者也草莽之不敢见孟子之所谓不敢也且某多病早衰去冬复感阴寒遂成末疾两足痿痹卧不能起飒然摧朽已成废人惟屏迹村庄少藉药物支持是以执事之门既未及躬候而执事枉顾又不及拥篲以迎盖坐此也然则仆于执事交际之礼既拘于分之不敢自尽向往之殷又牵于病之不能自致惟有扪心怀□而已念无以自达于左右故敢以书上并以为谢幸垂亮焉　　复吴次尾　　　　　　　　　张自超兄数趣弟晤黄石斋弟坚不往盖私有所见非固也石斋出狱次白门倦揖客遇阍者持刺入不辨名刺为谁辄饰词拒之弟因叹石斋接人不诚处事不详异时必不能为贤宰相客何必绝问客何许人耳使客胜己致之恐不来见即同己不必不与见惟此类则远之可也弟乡者数见杨机部未尝一见石斋度其人不足与深言虽见无益兄后先见石斋不审议论果有助于兄否石斋以文章气节高天下天下翕然称之独弟强项如此不知者鲜不笑且怪幸兄知我耳
　拜谒部艺文二
诗
词
　　赠郭桐庐出溪口见候余既未至郭仍进村维　　舟久之郭生方至　　　　　　梁任昉朝发富春渚蓄意忍相思涿令行春返冠盖溢川坻望久方来萃悲欢不自持沧江路穷此湍险方自兹迭嶂易成响重以夜猿悲客心幸自弭中道遇心期亲好自斯绝孤游从此辞　　寻周处士弘让　　　　　　　庾肩吾试逐赤松游披林对一丘梨红大谷晚桂白小山秋石镜菱花发桐门琴曲愁泉飞疑度雨云积似重楼王孙若不去山中定可留　　刘博士江丞朱从事同顾不值作诗云尔　　　　　　　　　　　　　　　　何逊故人笃久要新知从暮室崎岖枉道过邂逅幽人出心期不会面怀之成首疾向夕敞山扉临□玩余帙蜘蛛正网户落花纷入膝浸淫水上风蔽亏霞中日良辰一携手住坐无俦匹刘侯务属书江生勤下笔朱君博辞理去去追名实是顾一参差何能更蓬荜吾人少拘碍得性便游逸方欲俟褰裳相从欢道术　　过龙湾五王阁访友人不遇　唐戴叔伦野桥秋水落江阁暝烟微白日又欲午高人犹未归青林依古塔虚馆静柴扉坐久思题字翻怜柿叶稀　　与韩侍御同寻李七舍人不遇题壁留赠　　　　　　　　　　　　　　　独孤及三径何寂寂主人山上山亭空檐月在水落钓矶闲药院鸡犬静酒垆苔藓斑知君少机事当待暮云还　　野寺病居喜卢纶见访　　　　　李端青青麦陇白云阴古寺无人新草深乳燕拾泥依古井鸣鸠拂羽历花林千年驳藓明山履万尺垂萝入水心一卧漳滨今欲老谁知才子忽相寻　　访许浑　　　　　　　　　　殷尧藩去郭来寻隐者居柳阴假步小篮舆每期会面初偿约却计论心旧得书浅绿垣墙绵薜荔淡红池沼映芙蕖为言肯共留连饮涧有青芹罟有鱼　　春日喜友人至山舍　　　　　　周贺鸟鸣春日晓喜见竹门开路自高岩出人骑大马来折花林影断移石洞阴回更欲留深语重城暮色催　　谒李相不遇　　　　　　　　　平曾老夫三日门前立珠箔银屏昼不开诗卷却抛书袋里正如闲看华山来　　江西投谒所知为典客所阻因赋
