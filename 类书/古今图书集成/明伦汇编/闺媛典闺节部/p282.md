<!-- { "loadSidebar": true } -->
　　按霸州志任氏本州廪生赠通奉大夫云南布　　政崔士瞻妻年十四嫔于崔识妇道时舅年逾　　七旬老病不能动履氏不敢以奉侍诿婢仆起　　居必亲扶饮食必亲调&#褥必亲设药饵必亲　　尝阅数十年如一日卒之日哀毁尽礼二十四　　夫亡誓不欲生不进饮食者已二日忽见两幼　　子一弱女绕膝痛哭翻然改曰我死不难独念　　崔家宗祀惟此两孤我死则为他人后矣遂强　　进饮食经理丧事为子延师课读未几女殇外　　侮时至家业雕零昼夜辟绩积劳成疾呕血几　　死者数而志终不移勉强支持两子次第毕婚　　长字鸣阳于顺治丁酉出仕陕西镇原县令奉　　母禄养时县治荒凉盗贼继起城几不保氏勖　　鸣阳死守闻者壮之城赖以全鸣阳历任州府　　氏皆谆谆诫勉俾有成绩　　郝俊妻李氏
　　按霸州志李氏丰盈屯人郝俊妻年十四适俊　　为郝家妇奉翁姑继姑克尽孝道诸小叔姑无　　不加爱越九载夫亡无子翁棫清以子惟谦与　　抚之惟谦弱多病氏保护祈祷尽力长延师傅　　教读书登丙戌进士继姑张氏近百岁双目失　　明氏侍起居必亲扶掖进饮食年五十九终　　王印顼妻郭氏　　按文安县志郭氏王印顼妻年二十夫亡无子　　氏奉衰姑与小姑王氏郇阳令邢浚妻同处手　　为装遣戊寅之变翁及伯叔同死遗孤孙郭抚　　之成立有司旌表　　张应选妻孙氏
　　按文安县志孙氏张应选妻夫死氏年二十三　　三子俱幼舅欲嫁之氏秉志固守克完其节　　韩永霖妻马氏　　按文安县志马氏韩永霖妻壬午兵变霖客死　　益津氏痛夫亡非命欲自缢旋念三孤儿无托　　强存视息教子俱得成立执节终身　　王欣妻孙氏
　　按文安县志孙氏王欣妻夫亡氏年二十一抚　　遗腹子成立延师肄业艰苦备尝四十七岁卒　　蔡汝清妻杨氏　　按文安县志杨氏蔡汝清妻清早亡氏年方及　　笄翁姑怜其少谋令改适氏以死誓执节不渝　　侍翁姑三十余年生养死葬皆克无憾课嗣子　　身列黉序享年七十三县令旌其门　　王宸嘏妻康氏
妇于
氏附

　　按蓟州志康氏下醴泉人明崇祯己卯举人王　　宸嘏妻年二十九夫死难氏苦志守节抚幼子　　王惺娶于氏惺病故康与于氏共守孤孙相依　　白首　　张其志妻郑氏
　　按蓟州志郑氏关厢里人张其志妻年二十夫　　亡怀抱三月孤子坚心苦守奉养衰姑克修妇　　道以送其终年七十一卒　　张明德妻刘氏
　　按蓟州志刘氏尚义里民张明德妻年二十七　　夫亡守节抚三岁子五美早成遽夭氏执志弥　　笃守孤孙克成事姑送其死寿终　　侯有才妻宁氏
　　按蓟州志宁氏三韩侯有才妻三子俱幼才　　蚤丧氏盛年苦节教子克成历艰难二十余载　　王三省妻宗氏妇张
氏附

　　按玉田县志宗氏将军王三省妻年二十二夫　　亡抚子兴仁娶张氏年二十四寡守节如姑　　胡作孚妻李氏　　按玉田县志李氏胡作孚妻渔阳官族女年十　　八归胡十九生子二十而寡生有至性不为富　　贵所移夫亡子霞翀甫晬舅姑皆老氏执妇道　　扶持衰病二十余年不怠平居课子尝曰读书　　当法古圣贤不在徒取科目如世俗所谓功名　　者及霞翀登仕籍膺民社廉洁自励不忘母教　　马晃妻张氏　　按玉田县志张氏马晃妻年二十七夫亡抚孤　　苦守四十余年　　王扬勋妻张氏
萧氏丁
氏张氏附

　　按玉田县志张氏王兴仁子扬勋妻年二十二　　守节勋长子生员华选妻萧氏勋次子华胄妻　　丁氏俱年二十七守节华选子锡命妻张氏年　　二十三守节　　孟时春妻王氏
　　按玉田县志王氏孟时春妻年二十四夫亡守　　节终老　　李佳秀妻曹氏
　　按玉田县志曹氏生员李佳秀妻袁州太守曹　　继&#女幼秉至性早失所天女姻中有以青年　　无子为虑者正色告之曰未亡人以身殉亦有　　何难欲择一族贤以续夫嗣目前无可立者姑　　俟之从一而终妇之道也其兄礼部仪制郎首　　望知其艰贞佐薪水以成其志守节二十余年　　刘家麒妾刘氏　　按玉田县志刘氏武义令刘家麒妾戊子兵乱　　家麒不屈及难时变起仓卒遗孤在抱氏泣曰　　此刘氏一点骨血也因负嫡母王氏并子逾墙　　走匿得以间关达郡帅请兵恢复报雠同嫡母　　守节二十七年　　杨德斌妻李氏
　　按永平府志李氏杨德斌妻居海陬幼丧夫冰　　蘗自励教二子暨孙有成苦节六十余年寿九　　十无疾卒有司旌其门　　田国祥妻邢氏
　　按永平府志邢氏田国祥妻庚午兵燹祥殉难　　邢携三月孤缒城逃难事平家业荡空寒苦自　　甘教子三杰孙龙德俱为郡诸生有司旌表　　薛文龙妻李氏　　按永平府志李氏薛文龙妻庚午之变龙没于　　兵李抚育孤甘贫训诲长子国佐中辛卯将　　材武举孙廷遴为诸生　　傅大成妻徐氏
　　按永平府志徐氏傅大成妻夫亡年二十七抚　　孤苦节三十余年三子皆成立　　齐士斌继室张氏
　　按永平府志张氏为昌黎同知齐士斌继室六　　年夫亡张年二十四无出抚前妻四子同己出　　淡薄自甘内外无间有司旌其门　　李云起妻白氏
　　按永平府志白氏李云起妻夫任黎城遇贼身　　丧白年二十无子女纺绩自守艰苦无怨舅姑　　没皆白治葬　　荀鹤程妻郭氏
　　按昌黎县志郭氏荀鹤程妻夫避兵遇盗死无　　子矢志守节县令旌之　　张是达妻曹氏
　　按昌黎县志曹氏张是达妻夫死无嗣砥志守　　节勤俭自给县令旌之　　张敬宸妻杨氏
　　按昌黎县志杨氏张敬宸妻年二十二夫亡子　　甫三月誓不改适历三十年始终如一　　齐士敏妻田氏
　　按昌黎县志田氏齐士敏妻夫亡子幼家贫氏　　纺绩苦守训子成立县令旌其门　　张鸣凤妻黄氏
　　按昌黎县志黄氏张鸣凤妻夫早亡子三岁甘　　贫自守年八十终　　齐士良妻汪氏
　　按昌黎县志汪氏齐士良妻少寡砥节苦志抚　　孤入庠县令旌之　　高齐斗继室李氏
　　按昌黎县志李氏高齐斗继室年三十夫亡奉　　耄姑育幼子克振其家　　田生瑞妻冯氏
　　按昌黎县志冯氏田生瑞妻年二十余夫亡子　　甫三龄苦节自矢舅姑耄老孝敬不衰年六十　　县令旌其门　　张我见妻朱氏
　　按昌黎县志朱氏张我见妻夫亡守节抚孤入　　庠　　郭声远妻王氏
　　按山海关志王氏生员郭声远妻归三载夫亡　　年十九生子未周矢志靡他事舅姑以孝闻寿　　六十终　　萧之高妻郭氏
　　按山海关志郭氏卫民萧之高妻年二十九夫　　亡抚遗腹子成立苦节四十余年年七十二终　　吴进臣妻张氏　　按定兴县志张氏吴进臣妻臣死遗二孤甘贫　　抚育备尝荼苦二子长成各为娶妇皆相继而　　夭各遗一孙又竭力抚之成人其际益艰其操　　益励年七十一卒　　许业妻杜氏
　　按定兴县志杜氏许业妻业死氏年二十七姑　　舅皆先逝惟祖翁存已耄老氏上事祖翁下抚　　幼子内外家务皆身任之中间备历兵火灾荒　　男子皆不能支氏百苦中克保其家教二子皆　　以文学成名年七十尚健　　张道昌妻刘氏
　　按定兴县志刘氏张道昌妻夫亡苦节终身　　尚林妻许氏　　按定兴县志许氏尚林妻林亡一子一女皆在　　襁褓家无隔宿之粮以女红自养日不再食为　　常备历奇苦卒守子女成立　　许显谟妾孙氏
　　按定兴县志孙氏许显谟妾少寡二子幼苦志　　抚之弱冠而夭人劝之嫁不从依谟嫡子浚祺　　亡何祺又死抚祺之子定兴有成备尝艰苦年　　逾八十卒　　陈养心妻杜氏
　　按定兴县志杜氏陈养心妻年二十一寡苦守　　两女万死不回有劝之必峻斥年六十有三死　　之月日一同其夫　　黄久征妻杨氏
妇赵氏孙
妇李氏附

　　按定兴县志杨氏黄久征妻征早亡遗孤国祯　　守之成立娶赵氏生子汝玉娶李氏亦生子一　　年中父子相继亡赵李皆苦节家素贫以纺绩　　度日杨年八十余卒两妇尚存　　陈启元妻常氏
　　按定兴县志常氏生员陈启元妻夫殁氏年三　　十许无子立嗣以守顺治九年遇大荒嗣子饿　　死妇携孙改适氏亦饿且死有富翁丧偶闻其　　贤欲娶兄嫂皆劝之嫁不从内侄常应登迎至　　家养之终身寿七十一卒归葬于陈
　闺节部列传一百五十一
皇清二
　　郭洪阳妻汤氏
妇杨
氏附

　　按庆都县志汤氏郭洪阳妻夫亡氏年二十八　　止一子矢志抚孤二十余年生一孙尚在襁褓　　而子丧氏与媳杨氏相依苦守糟糠度日汤年　　近八旬孙亦称能养云　　王辅干妻沈氏
　　按庆都县志沈氏王辅干妻年二十七夫亡二　　子俱幼家极贫不使废学纺绩以给膏火长祚　　盛为诸生次祚明弱冠中丙戌亚魁苦节五十　　余年年八十一有司旌表　　杨九伦妻王氏
　　按庆都县志王氏杨九伦妻夫亡氏少艾守节　　勤俭教子年七十一卒　　麻文煜妻王氏
　　按庆都县志王氏麻文煜妻夫亡苦节教子纺　　绩治生年八十卒　　王御干妻姜氏
　　按庆都县志姜氏乡民王御干妻干戊寅殉难　　氏年二十九抚尸不去被执身着数槍仅存呼　　吸兵退命子急舁夫尸归葬氏竟不死时家业　　荡尽教子拮据度日年六十七终　　张聪妻赵氏
　　按庆都县志赵氏乡民张聪妻年二十九夫亡　　家贫如洗矢志苦节子方四岁抚养成人饥寒　　拮据之死靡他五十一年如一日　　麻陛妻王氏
　　按庆都县志王氏生员麻陛妻陛殉戊寅之难　　氏年二十四事孀姑孝养备至抚四岁子底于　　成艰苦备尝心迹无二年六十五终　　傅惟登继室吕氏
　　按庆都县志吕氏赵城县教谕傅惟登继室年　　十五归登十九登没家贫纺绩抚幼子成立苦　　守七十余年年八十八终　　麻封妻张氏
　　按庆都县志张氏麻封妻封殉难居屋尽毁家　　业荡然遗四子俱未成立氏以一身抚育群孤　　刺绣纺绩度日屡遭饥荒卒能保全教子克承　　先志卒年七十有三　　王好贤妻刘氏
　　按庆都县志刘氏王好贤妻年二十五贤亡孀　　居四十载奉翁至孝翁年八十四动履惟艰氏　　食必亲奉节孝兼尽乡党重之　　张之坪妻邸氏
　　按庆都县志邸氏张之坪妻夫死氏年二十九　　一子从军氏孑身无依纺绩度日糟糠不厌苦　　节四十年其子始归一家完聚　　李四知妻桂氏
　　按博野县志桂氏李四知妻知殉戊寅之难氏　　苦节抚三子俱入庠皆极孝友如其母云　　陈曰尧妾霍氏　　按博野县志霍氏兵备陈曰尧妾年二十二夫　　亡守节终身　　齐鸣九妻陈氏
　　按博野县志陈氏齐鸣九妻年二十二夫亡苦　　节终身有司表其门　　王信妻魏氏
　　按博野县志魏氏生员王信妻早寡苦节县令　　表其门　　吴道明妻王氏
　　按蠡县志王氏吴道明妻力相夫子以事寡姑　　夫亡子玺尚幼伶仃苦守教玺成立就顺治二　　年拔贡氏年八十余卒　　李节妻李氏
