<!-- { "loadSidebar": true } -->
按祁阳县志郁氏祁阳进士蓝伯采妻年二十九夫亡家贫无嗣苦节四十余年有司楔其门　　李绪妻谢氏
按祁阳县志谢氏李绪妻年十九夫亡甘贫抚孤苦操垂六十年郡县旌表　　张志高妻申氏
按祁阳县志申氏龙塘张志高妻高殁守志不移永乐乙酉清明日忽云雾绕室轰雷掣电对面不相识顷之开霁红光照耀见龛前悬一蒂三缕白物长三尺广一寸润液如水实如桐子肉不识何物有道士见之曰此天上柳旛也以旌善人悬置垂四十余年如新挠之不折子浚宣德四年贡为江津令女适宁方伯良诰封夫人　　魏文博妻汤氏
按南昌郡乘汤氏奉新魏文博妻早寡守节永乐间旌表　　胡以谦妾周氏
按南昌郡乘周氏金陵人宁州胡以谦妾永乐初谦为海口盐课副使死于兵周日夜号泣求尸得之欲以死殉父母谕之曰汝方有娠盍为胡氏宗祧计且千里归榇亦汝责也奈何欲死氏遂泣而受教越月生子伯槐乃辞父母同兄护丧归葬里豪慕其姿争赂致之周断发以示慕者乃息卒抚其孤成人县令欲上其事氏固辞而止　　徐懋昭妻孙氏
按南昌郡乘孙氏丰城人庶吉士徐懋昭妻懋昭没于官孙年甫二十遗腹生子仁誓不再适力勤纺绩养舅姑终身　　黄瓛妻胡氏
按南昌郡乘胡氏丰城人庶吉士黄瓛妻适瓛二载生一子瓛没胡自京师扶榇归里力勤纺绩守节存孤乡党推服　　周瑾妻刘氏
按宁州志刘氏周瑾妻永乐中瑾以荐辟任交趾金场大使濒行泣谓妻曰夷土新附万一叵测二亲之养责在汝矣后瑾果死难讣闻氏曰夫为忠臣我岂不能为节妇勤纺绩孝养翁姑教三子皆成立　　方克和妻章氏按饶州府志章氏方克和妻克和早没章年二十七二子俱幼家贫纺绩以育其孤终始无二永乐初旌表　　张杲妻刘氏
按饶州府志刘氏张杲妻生子金声甫一岁杲没刘年二十二哀毁骨立舅先杲亡亦未葬刘曰宁无食岂忍久暴两丧乃鬻田并葬之或讽再适折齿以示不二事姑孝姑死复卖房以襄事母怜其贫邀与同居辞不往子两丧偶或劝娶再嫁者氏艴然曰我羞与失节人共处苦守四十七年疾革嘱其子曰贫毋失志富莫改常寻卒年六十有七　　魏辅妻董氏
按九江府志董氏南昌人德化魏辅妻年二十五而寡抚孤事亲终身无二永乐中诏旌其门　　柯茂妻王氏
杨
氏附

按九江府志王氏彭泽柯茂妻年十九而嫁三年茂亡氏抚二子守节终身茂侄柯屿妻杨氏亦年二十七而寡抚子璇矢志如王人称柯氏二节　　宋永华妻杨氏
按九江府志杨氏彭泽宋永华妻教授杨暹女年十八适永华五年而寡抚子文淮文海成立守节五十载年七十有五卒　　刘相妻黄氏
按九江府志黄氏德化庠生刘相妻县令黄凤女相奔父丧没于济宁榇归黄年二十一触柩流血欲以死殉众救得解服衰绖十年事继姑益谨甘贫苦终身　　董伯昂妻陈氏
按广信府志陈氏董伯昂妻玉山人幼习女训通孝经年二十七而寡抚孤守节四十余年永乐间旌表　　樊静妻叶氏按广信府志叶氏樊静妻名淑慧贵溪人年十六归静甫五月而静亡哀毁逾节母以其少而无嗣欲改适之淑慧悲号欲以死殉母竟不能夺樊故贫纺绩养姑姑死葬祭如礼嫠居五十年衰绖不去身初病目几盲母家欲疗之氏泣曰未亡人亟死无憾何以疗为未期月复明　　余朝佐母詹氏
按铅山县志詹氏余朝佐母年二十八而寡抚子朝佐朝宗惟恐不承先志躬纺绩延师课之常语二子曰立身为本文艺次之朝佐卒举永乐间孝廉　　费洪妻程氏按铅山县志程氏费洪妻年十九而寡遗孤方九月母讽之曰绳断可续物各有匹尔何自苦程抱子泣曰夫死从子有子不从而更他适乎卒不听非岁时伏腊诸父兄弟不见其面每晨起必令其子问谒长者年八十六以寿终　　吴景文妻龚氏
按铅山县志龚氏吴景文妻祭酒公女景文没于官氏扶榇归里哀毁几绝时年二十八或以无子劝改适氏励志益坚越十二年以疾卒　　吴旭妻刘氏
按铅山县志刘氏吴旭妻旭亡刘年二十九悲泣几至丧明葬祭悉以礼终身屏绝铅华抚半岁子成立年七十四终　　支得诚妻徐氏
按临川县志徐氏名瑞贞支得诚妻年二十二夫亡终养寡姑教育二子成立永乐初旌表　　韩伯振妻丁氏
按临川县志丁氏名太真韩伯振妻夫亡年二十八甘贫抚孤寿至七十永乐二年旌表　　任良贵妻鲍氏
按临川县志鲍氏进士任良贵妻年十八从夫任兰溪夫亡氏扶柩归葬足不越阃与夫同籍者宦抚州怜其贫厚助之氏曰未亡人安用此竟谢不受后流寇至走伏林间忽雾起咫尺不辨形色得免死终老　　丘御琇妻李氏按临川县志李氏赠都御史丘御琇妻夫死子兆麟甫六岁家贫翁姑髦氏历苦节数十年教麟成进士疏陈母节奉诏旌表　　王绍妻吴氏
按崇仁县志吴氏名淑贞王绍妻洪武中绍官行人谪广西铁坑镇巡检濒行以书嘱氏令善养二亲后绍死广西氏克遵遗命至老不渝永乐初旌表　　吴厚德妻黄氏按乐安县志黄氏名端贞吴厚德妻夫亡甘贫茹苦孀居四十余年永乐三年旌表　　黄仲逸妻宋氏
按乐安县志宋氏名美贞黄仲逸妻红巾贼起仲逸与贼战被杀宋氏年二十四抚遗腹子苦守不二永乐四年旌表　　黄克敬妻殷氏
按乐安县志殷氏名细贞黄克敬妻夫亡励志苦守誓死无他永乐四年旌表　　胡敏道妻元氏
按乐安县志元氏名癸顺象峰德昭女东隅胡敏道妻年二十二敏道没氏孝事翁姑翁姑没丧葬以礼弟仁本怜姊孤迎养氏遂教侄九震成立氏没九震勒碑与敏道合葬　　谢公辅妾于氏
按乐安县志于氏名英贞方伯谢公辅妾谢没于年甚少誓不更适或讽之氏持刃泣曰妾苟不义则辱先大夫而贻五子羞愿先死以免此自是人无异言苦守四十余载有司旌之　　陈伯荣妻邓氏
按乐安县志邓氏名玉山陈伯荣妻年二十五荣没守节以寿终邑令表其闾　　吴观凯妻王氏
按安福县志王氏吴观凯妻年二十二观凯没子节纔半岁王誓不再适抚教其子为祭酒得禄养焉王文端为作贞荣堂记年九十二卒　　刘珧妻谢氏
按安福县志谢氏刘珧妻年二十夫亡抚一岁子既婚而夭氏独守终身　　万廷琮妻刘氏
按安福县志刘氏万廷琮妻年十八廷琮没子甫一岁刘誓与夫俱死姑戒之曰汝死子何以生乃剪发坐一室未几子殇刘志愈坚立侄惟昂为嗣随翁任崖州翁没于官刘综理家务扶翁榇而归年八十三卒直指题请旌之　　周鼎洪妻高氏
按安福县志高氏周鼎洪妻洪素负文名倜傥不羁遇乱死于袁阳钤冈山氏年二十四闻变恸哭几绝招其魂以衣冠葬之遂投缳娣姒救解得不死剪发自誓独处一室虽家人罕见其面　　刘朝定妻康氏
按安福县志康氏刘朝定妻年二十五夫亡食贫课子守节终身　　刘士浚妻彭氏
周
氏附

按安福县志彭氏刘士浚妻年二十五夫亡矢志不嫁里有冻馁者每周给之抚三岁子如桂长娶周氏生子纔四龄如桂亦夭周年二十七与彭共守彭老多疾卧床六年周扶持勿怠乡里称之　　刘弘仁妻李氏
按安福县志李氏刘弘仁妻年二十三夫死红巾之难氏竭力事姑至老不易其节　　尹南纪妻刘氏
按安福县志刘氏尹南纪妻壬辰兵乱南纪死刘抚二孤俱婚娶成立茹苦六十余年年九十八卒　　彭绍妻刘氏按安福县志刘氏彭绍妻夫死于狱刘年十九子骞汉始生氏苦志守之成立卒年五十余岁　　朱大奎女
按万安县志太学生朱大奎女云南廉使道相女孙名梅洁许聘张一儒儒勤学得狂疾死女闻以死自誓父母知不可夺遣归张事一儒父母如子儒母以其少欲更嫁之即引刀毁面以明不二及一儒父母没罄其衣饰以佐丧年五十贫无所存乃依舅氏朱鼐臣终老　　朱崇文妻刘氏
按赣州府志刘氏赣县朱崇文妻年二十八而寡家贫织抚孤显迨长延师教之永乐癸未显举于乡丙戊奏闻旌表　　扶坚妻卢氏
按南安府志卢氏大庾人扶坚妻永乐中坚征入翰林与修大典卢随行事竣坚亡卢年二十八苦志不移寿百有二岁郡守姚旭为建上寿坊　　彭道铣妻刘氏
按南安府志刘氏大庾人彭道铣妻年十八道铣死遗腹生子程刘教育成立为博罗丞未几程复夭刘又抚二孙家法严整为一郡矜式年八十余终郡守张公弼为赋贞桃篇以美之　　王时彦妻刘氏
按南安府志刘氏南康人王时彦妻彦亡刘年十九誓不他适永乐间年七十有九郡守张公弼具奏旌表　　代王妃徐氏
按江宁府志徐氏名妙锦中山武宁王达女也长姊　闺节部列传十一
　　明六
　　陶春三妻孔氏　　　巫道保妻邢氏
按太平府志已上二妇俱夫亡守节永乐中旌表　　陈汝言妻吴氏按苏州府志吴氏庐江人陈汝言妻汝言坐事死子继生纔十月氏徙家于吴囊&#萧然惟存书二万卷躬自教读有司上其事成祖命御史廉之无所闻御史因遣一人为乞者赁居邻室日伺之寂如忽一日吴令继生于后园锄地吴自携饭饷之置园门外地上即掩其门继生乃跪而食焉御史得之以奏上嗟异以为有礼诏旌其门年八十六卒　　蔡仲彬妻夏氏
按苏州府志夏氏吴县西洞庭蔡仲彬妻仲彬商于淮夏事亲孝且贤夫亡年三十哀毁尽礼终不改适永乐初旌表　　印仲彬妻周氏
按苏州府志周氏吴县人印仲彬妻永乐四年旌表事实无考　　陈彦良妻金氏
按苏州府志金氏长洲人陈彦良妻永乐四年旌表事实无考　　王永年妻陆氏
按苏州府志陆氏长洲人萧山训导王永年妻永乐八年旌表事实无考　　夏恕妻郑氏
按苏州府志郑氏常熟人夏恕妻恕为四川布政抵重法郑没身为某指挥家婢主欲以为妾不从主出金玉锦绮以诱之郑曰此吾素所服御者主强之再乃曰吾受封夫人必择日行礼至期则截其耳主惊启蜀府命从其愿遂乞为尼终其身　　黄迪妻苏氏
按苏州府志苏氏名妙真常熟人黄迪妻夫亡氏年二十二将殓之夕自缢尸傍家人驰救不死伏枕呜咽水浆不入口者三日服除里人闻其贤欲娶之妇闻以刀断一指示志内外惊叹不敢复言年七十七终　　徐继善母夏氏
按常熟县志夏氏徐继善母年二十五而寡力贫以养舅姑抚孤守节亲支未尝识其面闻其声年八十一卒御史为作慈寿堂记　　徐德辉妻陈氏
女
附

按常熟县志陈氏名处柔徐德辉妻年二十八辉亡一女内则适张惟善亦早寡母女同居并以节着　　朱铉妾叶氏曹
氏附

按常熟县志叶氏御史朱铉妾千户清之女铉年四十无子纳叶生子绅方髫龀而铉没于当涂叶年二十誓不改志事铉妻曹如母年八十卒有司上其事与曹同树双节坊　　刘熙妻高氏
按常熟县志高氏名淑润刘熙妻公权之女年二十二熙亡子定甫三月既终丧姑欲夺其志淑润以死自誓家贫资公权以生权殁贫益甚以女红自给定又死抚教二孙皆成立年七十余终　　朱珙妻张氏
按常熟县志张氏朱珙妻士人仲广女年十八珙亡孝养舅姑兄怜其幼寡将令改嫁龚姓诱归要诸涂张闻计骇然适遇邻舟因挟老妪匿其中得返遂引针刺伤右目示无他志龚讼于县县令唐礼得实惩龚以嘉其节抚从子表为嗣训诲有成　　王永妻张氏
按常熟县志张氏王永妻年二十五永亡舅姑以其年少无子欲再嫁之张掩户自经家人救止遂剪发断指誓无他志年八十四卒　　顾淮妻陈氏
