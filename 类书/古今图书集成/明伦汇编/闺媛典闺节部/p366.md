<!-- { "loadSidebar": true } -->
　　按休宁县志程氏黄茅人适青漪堨姚可读少　　刲两臂疗父母疾年二十四寡无子苦节六十　　年卒　　金弘礼妻汪氏
　　按休宁县志汪氏金弘礼妻年二十一礼丧苦　　节二十二载年四十有二子孙皆成立女遣嫁　闺节部列传一百九十三
皇清四十四
　　项士佳妻胡氏
　　按太平县志胡氏东隅项士佳妻年二十四夫　　病祷天愿代两次割股竟死欲身殉劝以姑老　　子幼而止孝养孀姑二十年无懈抚侄与子无　　异县令表其门卒年七十六　　黄国材妻汪氏
　　按太平县志汪氏名容年十五适东隅黄国材　　二十七丧夫苦志自守纺绩累赀葬三代露棺　　年七十卒　　焦可选妻林氏
　　按太平县志林氏名满西乡焦可选妻年二十　　七夫亡苦节抚子孝事舅姑年八十一终　　孙国贤妻崔氏妇焦
氏附

　　按太平县志崔氏名桂诸生孙国贤妻年二十　　四夫亡苦守五十余载有司旌之年八十一卒　　子柏娶焦氏柏死焦年二十二子福方周抚育　　成立事孀姑以孝称年六十卒　　杜宗历妻曹氏
　　按太平县志曹氏孝廉杜干母儒生杜宗历妻　　夫亡氏年十七遗腹逾月生干年三十登贤书　　孙必进弱冠入县庠未几&#殁家余四壁茕茕　　独处莫保朝夕族人怜而赡之年八十二卒　　崔国泰妻周氏　　按太平县志周氏名金贞恭节侄沐恩女幼适　　诸生崔国泰泰亡氏年二十六遗孤三殇其二　　存宗铉甫三岁周苦守之足不逾户数十载性　　方严铉幼不率教虽元旦必痛责之不贷与妯　　娌言无狎容切肉必方年八十六与孙曾辈甘　　蔬粝终其身　　崔金妻周氏
　　按太平县志周氏名寿男东乡崔金妻年二十　　二生子羽生金病瘵死子甫周岁忍死抚孤长　　入县校孙定远中丁酉武科氏年几八十　　崔鸣夏妻周氏妇孙
氏附

　　按太平县志周氏名来征君万年女崔鸣夏妻　　年十九夫亡抚遗孤鷟娶媳孙氏鷟弱冠亦夭　　孙年二十侍姑抚幼子侃侃长出游姑媳各寄　　食母家孙氏先死周年七十有五苦守以待侃　　归　　项应亨妻汪氏
　　按太平县志汪氏名郁东隅项应亨妻年二十　　四夫亡苦志抚孤学显历五十余年年八十一　　胡廷播妻李氏　　按太平县志李氏名喜适弦三胡廷播播病剧　　李年二十一剪发示播矢无他志播亡氏哀毁　　几毙立嗣承祧苦节五十余年昼夜织营地　　筑圹葬翁姑而以夫与己祔焉县令旌之　　胡元寀妻林氏　　按太平县志林氏名菊容弦三胡元采妻采抱　　沉&#氏刲股以疗及采亡遗孤方三岁氏躬杵　　臼养老姑抚幼子励志冰清年八十卒　　曹良务妻孙氏
　　按太平县志孙氏名荣秀幼有至性尝割股救　　父长适泾阳曹良务年二十五而寡励志训子　　晖如为诸生乡里称之　　焦尚位妻林氏
　　按太平县志林氏国学焦尚位妻年十七归位　　数年不孕强位置媵生子龄度三日媵亡氏抚　　度如己出未三十位殁矢志靡他教度成立年　　八十余终　　林文榜妻郑氏
　　按太平县志郑氏名芙蓉弦一林文榜妻榜以　　援父溺俱水死氏即欲从之姑胡氏以抚弱孙　　全宗祀泣谕之乃矢志自励竭十指力以养姑　　教子大台联捷武科　　黄国腾妻项氏
　　按太平县志项氏名贵东隅黄国腾妻年三十　　夫死矢志不二抚遗腹子长训以大义后氏患　　病子割股救之年六十六卒　　崔荣寿妻周氏
女
附

　　按太平县志周氏名粹东乡崔荣寿妻夫早亡　　抚幼孤玉衡备尝辛苦稍长训之若严师中夜　　篝灯纺织备述世业艰难以勖之衡早食廪黉　　宫女适谭氏亦早寡冰霜之操贞固如母　　王子苏妻董氏　　按太平县志董氏名兰清龙三王子苏妻生男　　尚升未周苏客粤凡八年殁于粤氏年二十六　　孝养舅姑寿各九十余教升读书仕知县劬劳　　万状年七十八终　　周自抑妻黄氏
　　按太平县志黄氏西隅诸生周自抑妻夫亡氏　　年二十二子方周岁苦志抚孤四十六年　　王九瑚妻盛氏　　按太平县志盛氏名柏兰龙三王九瑚妻年十　　九夫客死粤西闻讣哀痛几死抚子世吁未弱　　冠而夭立嗣又殒氏守志益坚织自活年七　　十县令旌其闾　　刘自登妻叶氏
　　按太平县志叶氏北一刘自登妻年二十七夫　　亡家贫甚苦志守节三十余年卒　　项应祥妻孙氏
　　按太平县志孙氏项应祥妻夫亡氏年二十六　　勤苦纺绩抚孤成立历艰辛五十三年　　项柱妻陈氏
　　按太平县志陈氏东隅项柱妻年二十五夫亡　　柏舟自誓勤苦抚孤孀居五十余年卒年八十　　有二　　张捷妻林氏
　　按太平县志林氏名秀诸生张捷妻年二十四　　捷病危刲股以救不愈忍死守孤成立年六十　　七卒　　汪尚宁妻项氏
　　按太平县志项氏名璞南隅汪尚宁妻归未期　　宁赴京谒选授福州府赞礼殁于任氏闻讣欲　　死孀姑泣谕而止足不逾阈纺绩奉姑姑殁葬　　祭尽礼年七十二卒　　谭学&#妻吴氏
　　按太平县志吴氏新安人望仙孝廉谭学&#妻　　秉性温厚孝事继姑御下以宽见贫而无藉者　　尝给之后&#任仪真教谕未匝月以子痘危忧　　思成疾先子而亡氏痛哭几绝方遗腹五月夜　　焚香祝曰倘得一子以继先业虽不死亦无负　　阅数月果生子正矩氏欲归虑资无所出幸学　　署有赍丧之例赖是扶柩抱子归食用不给百　　计拮据泪痕长湿正矩甫五岁即教以诗书朝　　夕训督偶游嬉辄责之既成立训蒙以给饔飧　　未几氏病卒正矩哀毁骨立服阕应童子试即　　冠军戊午领乡荐　　陈廷勘妻王氏
　　按太平县志王氏西二陈廷勘妻年未二十勘　　遭变子在襁褓贫苦万状氏矢志抚孤织纺度　　日百折不回乡里称之　　胡重生妻陈氏
　　按太平县志陈氏名禄龙一胡重生妻重亡氏　　年二十余苦节四十余载凛若冰霜　　查选妻王氏
　　按太平县志王氏南隅查选妻年未三十夫亡　　氏茹荼集蓼坚贞自苦历四十余年县令旌之　　周长生妻赵氏　　按太平县志赵氏名留西隅人年十六适周长　　生生抱沉&#氏吁天求代延医疗治昼夜不解　　衣寻殒投缳者再不得遂忍死抚半岁女及笄　　遣嫁苦节终其身县令旌表　　谭世组妻李氏
　　按太平县志李氏望仙谭世组妻性俭朴勤井　　臼事组未几组亡氏年二十余抚棺痛哭曰吾　　夫单传数代系悬一&#如此藐孤何因苦节守　　之甚慎年六十余终　　孙天明妻江氏
　　按太平县志江氏南隅孙天明妻年二十夫亡　　誓不独生或劝之曰尔夫止一子何可以死谢　　责因昼夜勤作苦志抚孤艰辛万状年七十余　　县令旌之　　杜镇妻陈氏
　　按太平县志陈氏泾阳杜镇妻年十八镇亡氏　　矢志终守抚二孤慈而严翁姑有疾两刲股以　　救卒年九十三人称节孝　　孙眉寿妻崔氏
　　按太平县志崔氏西阡孙眉寿妻年二十三寿　　亡氏抱孤泣曰本欲相从地下其如此一&#何　　乃纺织自给历四十年抚子克成县令旌表　　伊廷详妻查氏　　按太平县志查氏名凤南阡伊廷详妻年二十　　详亡遗子甫三月氏矢志抚孤茹荼啮蘗垂六　　十余年县令旌表　　焦廷昌妻程氏
　　按太平县志程氏名完贞焦廷昌妻年二十七　　昌亡子文治方六岁氏矢志终身郡守旌表　　谭世籍妻刘氏　　按太平县志刘氏望仙谭世籍妻年二十余籍　　亡遗孤甫三龄氏泣曰不幸良人早世惟奉舅　　姑终老抚藐孤成立聊报地下万一耳于是冰　　蘗自矢昼夜勤作历四十年如一日　　王国朝妻赵氏
　　按太平县志赵氏北二王国朝妻年二十余夫　　亡子幼家贫常啮草根纺织度日县令旌之　　王槚妻查氏　　按太平县志查氏名纯龙二王槚妻年二十槚　　亡苦节五十二年卒　　王钧妻翟氏
　　按太平县志翟氏名坤英龙二王钧妻年二十　　一钧没守节六十余年终　　王昊妻杜氏
　　按太平县志杜氏名森英龙二太学生王昊妻　　年十九昊亡矢志终守凡历六十年卒　　黄汤妻孙氏
　　按太平县志孙氏东隅黄汤妻适汤三载生子　　甫七月汤亡决志苦守年八十而终　　孙云见妻周氏
　　按太平县志周氏孙云见妻年十八夫亡遗孤　　方周坚贞守志孝事翁姑举族咸称其贤　　胡大受妻方氏　　按太平县志方氏名金容明经方永祚姑年十　　七适胡大受越二年受亡苦守遗孤百计以延　　朝夕不以贫穷易操卒年八十有五　　李辰魁妻崔氏
　　按太平县志崔氏名社贞望仙诸生李辰魁妻　　年十九魁亡子甫周岁守志抚孤年逾六十有　　司旌表　　焦礼生继室李氏
　　按太平县志李氏西乡焦礼生继室父侨居姑　　苏会礼生亦客焉遂娶氏生子未几生亡氏欲　　扶柩归父母兄弟悯其年少未许远离氏泣曰　　二子幼今弗归终弗得归矣操作食贫没齿无　　怨抚前妻子如己出年七十卒　　崔鼎维妻程氏
　　按太平县志程氏名象崔鼎维妻维少抱羸疾　　氏承事惟谨进奉汤药不少懈维亡痛哭悲号　　几不欲生母慰谕之曰翁姑年老汝第敬养翁　　姑则亡者瞑目九泉矣因隐忍自存不膏沐梳　　栉寝处惟草席块枕足不逾阈晨夕纺织苦积　　余赀悉以付姑置产供祀淡泊终身　　李彩鲤妻胡氏
　　按太平县志胡氏弦二李彩鲤妻性慧静归二　　载鲤以痘殒欲殉之舅姑曰志果乎孰为尔夫　　继嗣氏拭涕曰敬闻命遂择侄大萃抚之祖遗　　荒田岁为累氏尽鬻奁田以完税絺绤御冬弗　　怨也年七十一终　　汤大引妾焦氏
　　按太平县志焦氏儒生汤大引妾生二子一五　　岁一两周而引亡或劝之嫁截发自誓嫡性严　　氏承顺如姑尤勤纺绩尝自饫菜根榆屑而膳　　嫡必甘脆训子以友爱惇睦为先年六十余犹　　躬亲操作不倦　　李一绍妻方氏
　　按太平县志方氏名端容弦二李一绍妻生子　　逢时甫四岁绍死家贫以女红自给奉姑甚谨　　逢时任浙江县尉归装萧索氏曰贫固吾分也　　年七十余犹纺绩不辍　　程国忠妻周氏
　　按太平县志周氏贤一程国忠妻忠亡氏年二　　十四矢志守节子甫五岁时教之曰尔早失怙　　当敬遵两叔父训有过必切责无姑息意子果　　克成立昼夜勤绩至老不衰卒年七十六　　陈时瑞妻崔氏妇郑
氏附

　　按太平县志崔氏道二陈时瑞妻年二十瑞患　　痘疹亡崔矢志苦节抚孤守恒成立为恒娶郑　　氏未几守恒亦以痘殒郑奉孀姑育幼子冰蘗　　自持与崔如一崔卒年八十余郑亦将七十矣　　赵希攀妻汪氏　　按太平县志汪氏名娟南隅赵希攀妻年二十　　二攀挟赀远游客死山海关外氏闻即欲身殉　　因子瑞生仅三岁恐其失所乃竭力抚育日夜　　纺绩以度岁月卒年六十七旌表入祠　　孙尚森妻黄氏
　　按太平县志黄氏北二孙尚森妻森以应试舟　　覆溺死氏年二十自经者数四皆救苏翁姑婉　　谕以立孤为难氏乃荼苦饮泣以终二老养抚　　一子长年七十余卒旌表入祠　　程径妻孙氏
