<!-- { "loadSidebar": true } -->
　　按万泉县志李氏张心诚继室年未十五归诚　　事继姑恪执妇道备尝辛苦舅母王氏老寡无　　归李氏奉养二十七年如事翁姑殁为营葬先　　是诚前妻杜氏亡遗一子三岁再娶贾氏又亡　　遗一子方数月三娶李氏生四子共六子诚死　　时李氏年三十四家无长物值岁大荒六子嗷　　嗷名虽同胞实出三母各怀异心乖戾时作氏　　均视无偏教以孝悌既长各安其业兄弟翕然　　同爨三十余年氏年八十七卒　　李自新妻王氏
　　按万泉县志王氏李自新妻年二十六夫亡苦　　节教子抚孙成立年八十余卒　　屈愈昭妻吴氏
　　按万泉县志吴氏屈愈昭妻昭早亡无子翁姑　　老祗奉甘旨朝夕不缺送其终抚伯翁幼子存　　继翁嗣　　薛绵瑄妻尉氏
　　按万泉县志尉氏薛绵瑄妻瑄亡氏年十五方　　妊痛哭绝粒三日越三月生子子多病氏哺之　　辛苦备至姑失明奉事不离左右父母怜其幼　　欲令改适不听孀居十载以病终　　王谷躅妻薛氏
　　按万泉县志薛氏太学生王&#躅妻躅亡翁姑　　垂白二子在抱矢志守节数十年孝事二人训　　迪诸子收养无归之从姊妹赈恤老病赙助凶　　丧克自俭约以供诸用年六十病终　　贾之麟妻刘氏
　　按万泉县志刘氏贾之麟妻夫亡氏年十九无　　子女织纺度日后患臂家人请医氏曰宁死无　　医竟殁　　薛国瑚妻李氏
　　按万泉县志李氏薛国瑚妻生子未三岁夫亡　　氏年二十矢志自守亲族议嫁之至死不可事　　翁姑尽孝训子成名苦节五十余年　　王家础妻贾氏
　　按万泉县志贾氏王家础妻性勤俭不以贵家　　自逸亲井臼以事孀姑夫亡二子皆幼氏年二　　十三屡遭家难处之贴然姑病氏躬运粪秽历　　数月未尝稍怠及殁襄事如礼每岁荒辄自节　　口以济饥馁训子典为诸生苦节三十三年卒　　吕俊英妻蔡氏　　按安邑县志蔡氏吕俊英妻年二十夫亡抚三　　月子家贫苦守六十余载姑殁质子买棺营葬　　张运泰妻李氏　　按安邑县志李氏张运泰妻己丑之变氏投井　　救之复苏事姑终老　　杨应兆妻王氏
　　按安邑县志王氏杨应兆妻夫亡守节课子成　　名　　张三友妻贾氏
　　按安邑县志贾氏张三友妻年二十夫亡绝食　　触棺几死复苏守节五十年教子及孙俱成名　　杨文荐妻张氏妇相
氏附

　　按安邑县志张氏杨文荐妻年十九夫亡苦守　　五十年妇相氏亦少寡执志姑妇相依共老　　丁宾妻郭氏　　按安邑县志郭氏丁宾妻夫亡无子苦节六十　　余年　　郭鸿业妻李氏
　　按安邑县志李氏郭鸿业妻年二十余夫亡引　　刀断发割耳自矢苦节六十年　　王价妻卫氏
妾宁
氏附

　　按安邑县志卫氏王价妻夫早亡守节抚妾子　　若己出妾宁氏感其恩与共辛苦守节终身　　杨恒初妻李氏　　按安邑县志李氏杨恒初妻夫亡年十六守节　　五十年　　杨贞初妻王氏
　　按安邑县志王氏杨贞初妻夫亡年二十孝亲　　抚侄守节五十年　　马崇强妻周氏
　　按安邑县志周氏马崇强妻出自名族年二十　　夫亡家贫孝事孀姑酷暑严冬絖弗辍训子　　登巍科　　李一江妻吴氏
　　按安邑县志吴氏李一江妻夫亡年二十五守　　节五十年　　王永图妻梁氏
妇张
氏附

　　按安邑县志梁氏王永图妻夫亡躬亲织抚　　子右曾娶妇张氏曾殁与媳共抚孤孙成名　　路迁妻张氏　　按安邑县志张氏路迁妻夫亡守节抚孤历五　　十年　　王承志妻张氏
　　按安邑县志张氏王承志妻年二十夫亡守节　　七十三年　　叶丰生妻李氏
　　按闻喜县志李氏叶丰生妻性端严夫亡无嗣　　守节终身　　宁四翰妻孙氏
　　按闻喜县志孙氏宁四翰妻性贞静夫亡抚前　　妻子如己出苦守终身　　荆元升妻宁氏
　　按闻喜县志宁氏荆元升妻少寡苦节终身　　赵进科妻常氏　　按闻喜县志常氏赵进科妻夫亡绩纺抚幼子　　登贤书　　丁圣祀妻牛氏
妇杨
氏附

　　按闻喜县志牛氏丁圣祀妻与子日照妻杨氏　　并早寡同抚幼孙为诸生　　赵桂芳妻魏氏
　　按闻喜县志魏氏赵桂芳妻少寡守节终身　　牛应奎妻曹氏　　按闻喜县志曹氏牛应奎妻夫亡冰霜自矢守　　节四十余年　　班序震妻王氏
　　按闻喜县志王氏班序震妻夫亡甘贫守节四　　十余年　　任雅荐妻景氏
　　按闻喜县志景氏任雅荐妻少寡守节抚子成　　人　　牛承诰妻程氏
　　按闻喜县志程氏牛承诰妻夫亡守节教子为　　诸生　　乔邦献妻赵氏
　　按闻喜县志赵氏乔邦献妻夫亡守节年百余　　岁终　　裴兴元妻柴氏
　　按闻喜县志柴氏裴兴元妻夫亡矢志不嫁守　　节终身　　白如冬妻柴氏
　　按闻喜县志柴氏白如冬妻少寡苦节终身　　王定妻张氏　　按闻喜县志张氏王定妻夫早亡守节抚孤成　　立以寿终　　李谦妻温氏
　　按闻喜县志温氏李谦妻夫亡守节训子成人　　任进福妻孙氏　　按闻喜县志孙氏任进福妻夫从征为流寇所　闺节部列传一百五十九
皇清十
　　张克俭妻马氏
　　按长子县志马氏诸生张克俭妻俭亡无出欲　　从死姒鲍氏以其子与为嗣苦守成立　　宋三俊妻卫氏
　　按长子县志卫氏生员宋三俊妻夫亡守节抚　　子攀龙为诸生氏性好施予攀龙克承母志　　赵俊杰继妻张氏　　按长子县志张氏故仪宾赵俊杰继妻杰亡氏　　无出抚妾子极慈爱值兵戈之扰苦不能支氏　　竭力图存凡历二十余年　　孟承光妻张氏
　　按长子县志张氏孟承光妻年二十而寡教子　　成诸生中道复殂氏抚孤孙成立苦节六十余　　年　　张嘉德妻苗氏
　　按长子县志苗氏张嘉德妻年二十三夫亡抚　　孤成立苦节四十年　　李廷枢妻刘氏
　　按长子县志刘氏诸生李廷枢妻己丑之变廷　　枢死于兵氏年二十八孤寡难堪苦志教子历　　四十年卒　　曹履新妻杨氏
　　按长子县志杨氏廪生曹履新妻夫亡年二十　　七值己丑之变后家徒壁立晨炊不继氏厉志　　苦守四十余年教二子成名　　郭显魁妻卫氏
　　按长子县志卫氏郭显魁妻年二十六夫亡遗　　二子茕茕无依饔飧不给邻媪多以他适讽之　　皆不听苦守数年穷饿而死　　高车妻田氏
　　按长子县志田氏高车妻夫亡年二十二事亲　　抚孤矢志无二家贫力纺绩以供朝夕庚辰岁　　凶己丑兵变百折不磨苦守五十余年　　姬屏周妻牛氏
　　按壶关县志牛氏诸生姬屏周妻年十九夫亡　　苦节三十年抚遗孤升元成立为诸生　　秦印昌妻郭氏
　　按壶关县志郭氏庠生秦印昌妻年三十夫亡　　躬亲纺绩教子之干成名苦节四十余年　　马问仁妻杨氏　　按壶关县志杨氏庠生马问仁妻年三十夫亡　　躬亲纺织孝事翁姑教二子并列黉序孀居三　　十年卒　　王得能妻申氏
　　按壶关县志申氏王得能妻年三十夫亡教子　　召为廪膳生苦节四十六年　　张令教妻王氏
　　按壶关县志王氏张令教妻孀居五十余年年　　九十卒　　段耀妻李氏
　　按壶关县志李氏生员段耀妻耀亡李年二十　　一家贫苦节奉翁姑教子超凡入黉序孀居二　　十余载卒　　王象辰妻耿氏
　　按平顺县志耿氏廪生王象辰妻辰亡耿年二　　十四矢志守节抚育二子俱入泮年七十八卒　　王任生妻申氏　　按平顺县志申氏增生王任生妻夫亡年二十　　一甘贫守节孝养孀姑教遗腹子成诸生年七　　十四卒　　王亲臣妻马氏
　　按平顺县志马氏王亲臣妻臣亡氏年二十三　　家贫如洗又屡遭变故苦守四十七年糟糠不　　饱教二子俱为诸生　　秦殿抡妻赵氏
　　按平顺县志赵氏生员秦殿抡妻抡亡氏年十　　九抚未周岁子承周为诸生　　常天眷妻任氏
　　按平顺县志任氏生员常天眷妻年二十而寡　　抚二子俱成立苦节六十四年　　王加节妻阎氏
　　按平顺县志阎氏王加节妻节亡氏年二十抚　　子成立子寻丧氏苦守幼孙成立家贫岁歉剜　　苦菜剥树皮以度日凡历五十余年　　申继儒妻柳氏
　　按平顺县志柳氏申继儒妻年二十二夫亡饥　　寒困苦守节四十余年　　石昆玉妻李氏
妇王
氏附

　　按平顺县志李氏典史石昆玉妻玉亡李年二　　十一甘贫守节教二子成立未几相继死遗孙　　凤腾七岁与次媳王氏同苦守教成诸生姑媳　　俱年七十而卒　　石鼎象妻张氏
　　按平顺县志张氏生员石鼎象妻夫亡年十九　　矢志苦节孝事翁姑训子入泮历艰辛五十　　余年　　米腾芳妻任氏
　　按平遥县志任氏米腾芳妻顺治六年芳死于　　兵氏年十七苦志抚孤纺绩度日六十余年　　刘裕妻郝氏　　按平遥县志郝氏刘裕妻夫亡氏年十八纺绩　　抚孤事舅姑以孝称苦节三十九年　　梁植妻雷氏
　　按平遥县志雷氏梁植妻夫客死氏年二十一　　无子女励志苦守终身不渝　　雷腾雨妻郝氏
　　按平遥县志郝氏雷腾雨妻年二十七夫亡孝　　事翁姑抚孤成立年八十三卒　　梁泽妻雷氏
　　按平遥县志雷氏诸生梁泽妻年二十八而寡　　抚七岁子成立孤苦终身　　梁勉妻刘氏
　　按平遥县志刘氏增生梁勉妻年二十夫亡子　　甫五月苦节终身　　乔汝樟妻毛氏
　　按平遥县志毛氏乔汝樟妻年二十七而寡甘　　贫守节抚孤事亲四十余年　　阴贵斗妻李氏
　　按平遥县志李氏阴贵斗妻年二十二夫亡守　　节抚孤事翁姑终老　　耿崇宰妻李氏
　　按平遥县志李氏耿崇宰妻年二十二夫亡抚　　孤成立苦守四十年卒　　宋光俊妻梁氏
　　按平遥县志梁氏宋光俊妻年十九夫亡子方　　十月矢志抚孤苦节终身　　王益兴妻朱氏
　　按平遥县志朱氏王益兴妻年二十三夫亡矢　　志抚孤孝事翁姑历三十余年　　赵加印妻李氏
　　按平遥县志李氏赵加印妻年二十四夫亡纺　　织抚孤孝事翁姑历三十余年　　张顺言妻侯氏
　　按平遥县志侯氏张顺言妻年二十八夫亡抚　　孤守节终身　　孟光辉妻李氏
　　按介休县志李氏孟光辉妻夫亡氏年十九子　　国桢仅八月父母欲夺其志氏引刀欲自裁遂　　止族豪连结恶党为覆巢破卵之计氏左右御　　侮克免于难事姑抚幼历六十九年卒　　董奕荣妻任氏
娣朱
氏附

　　按介休县志任氏儒士董奕荣妻年十九夫亡　　遗孤振基方襁褓荣弟奕茂妻朱氏年二十一　　而寡遗孤振声亦丱角妯娌相依并孝养孀姑　　教子读书为诸生年皆八十余卒　　王志会妻李氏
　　按介休县志李氏王志会妻年二十二夫亡家　　贫甚纺绩耕作以养舅姑训子维基入黉序　　张士芬妻岳氏妇孟
氏附

　　按介休县志岳氏张士芬妻年二十九夫亡抚　　孤维安成立早殁媳孟氏奉姑终老岳年八十　　一孟年亦五十余　　刘让继妻张氏
