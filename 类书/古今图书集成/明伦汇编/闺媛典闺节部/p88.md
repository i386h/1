<!-- { "loadSidebar": true } -->
按定远县志王氏诸生张永爵妻年十九夫亡矢志自励遗孤国儒甫七月氏茕茕孑立逾五十年备历辛苦抚儒成人终始一致嘉靖中县令以闻旌表　　蔡蕣妻汤氏按定远县志汤氏蔡蕣妻夫亡守节终身不移有司以闻旌表　　袁珵妻贾氏
按定远县志贾氏袁珵妻英武挥使全之女年十八归珵五载而夫亡遗孤镳甫三岁氏贞固自守终身缟素孝养舅姑抚子成立历五十年年七十八终子庐墓侧哀毁尽礼　　陆璋妻邹氏
按定远县志邹氏诸生陆璋妻适璋未几夫病笃氏年十六与夫诀嚙指流血誓不再嫁夫亡兄谋夺其志辄流涕终日不食事舅姑孝谨曲尽妇道因无嗣择一女侄育焉年六十七终　　郑铠妻周氏
按天长县志周氏郑铠妻年二十五夫亡遗孤鲲五岁鳌二岁矢志苦节五十八年嘉靖二十四年卒年八十有三
　闺节部列传四十八
　　明四十三
　　陈密母杨氏
按巢县志杨氏陈密母也年二十六夫亡誓死守节始终不二诏赐旌表　　周廷谏妻欧氏
按巢县志欧氏周廷谏妻年二十五生子道未两月而廷谏亡氏抚孤苦节五十余年备历艰苦教道为诸生年七十六卒　　姜洲妻张氏
按巢县志张氏姜洲妻年二十七夫亡二子采宠俱幼舅姑虑难善终讽他适氏闻辄以死誓孀居四十年采宠俱及成立　　吕文邦妻王氏
按巢县志王氏吕文邦妻年十九丧夫子松方两月育孤守节矢死不二含辛茹苦五十余年卒　　张承芳继室汪氏
按巢县志汪氏张承芳继室相夫勤谨巾栉必亲虽多婢不诿夫亡氏年少无子女遗命许他适氏以死誓哀毁异常绝罗绮去膏沐屏僮仆终身不复用所给赡田俱被众子鬻去氏茹苦持斋绝无怨言年八十余卒　　杨枝新母陶氏
按巢县志陶氏杨枝新母年二十五夫亡欲以死殉以方妊忍死数月生枝新幸夫有后茹荼鞠养教以亲师择友纺织以供脡脯后新成名入仕享禄养焉年九十余旌表　　曹祖训母单氏
按巢县志单氏曹祖训母年二十一夫亡遗腹生祖训嚙指毁容苦节五十年终祖训为郡诸生　　杨鸿功母李氏
按巢县志李氏杨鸿功母年二十生鸿功甫五月而夫亡苦节历数十年教鸿功成名膺民社旌其母焉　　鲍丹浦妻濮氏按巢县志濮氏鲍丹浦妻年二十八夫亡坚贞守节庄肃持身勤俭以拓夫业致资颇饶教子二人皆成名年七十余寇陷城被杀　　刚念劬母李氏
按巢县志李氏刚念劬母年二十夫亡孀居食贫六十年无怨家橐皋镇童叟皆称刚节妇子字念劬志伤怀也　　李应荣妻刚氏
按巢县志刚氏李应荣妻年二十七夫亡贫苦守节抚育子女动合矩度里党咸矜式焉　　刚继先妻阎氏
按巢县志阎氏刚继先妻年二十二孀居终身不施膏沐足不逾阈教育幼子以俭德起家　　鲍国选妻吴氏
按巢县志吴氏鲍国选妻年二十五夫亡孀居四十余年旌表　　萧世雅母高氏
按巢县志高氏萧世雅母秉性慈惠年二十六夫亡矢志靡他训子成立奉继姑能得其欢心苦节五十余年直指旌表　　秦都雍妻张氏
按巢县志张氏秦都雍妻夫亡苦节贞烈之操孚于远迩　　锺世良妻赵氏
按巢县志赵氏锺世良妻年二十七夫亡止遗二女抚侄瑶守节家贫纺绩以备饘粥始终无怨年七十五终　　俞再兴妻杨氏
方
氏附

按巢县志杨氏俞再兴妻南安侯六世孙媳生员杨维岳祖姑也再兴年二十没氏怀孕七月矣阅三月而子嘉引生苦节抚之及长娶方氏生孙承宣甫二岁而嘉引又丧姑媳相依共老焉杨年七十有三方年九十有三事闻旌表县令给米布优崇　　陈灿妻王氏
按巢县志王氏陈灿妻灿年十八为诸生二十二而没氏年亦二十二守遗腹子嘉修抚育成名早丧氏又抚孤孙赤忠先后辛苦六十余载年八十有五终　　曹天问母阎氏按巢县志阎氏曹天问母举人阎銶女夫亡守节四十余年训子成名邑令旌其门　　鲍宗稷妻汪氏
按巢县志汪氏鲍宗稷妻年二十九夫亡守节寇乱之后家资荡尽艰苦倍常没齿无怨卒年七十余　　潘尔昆妻曹氏按巢县志曹氏潘尔昆妻年二十七夫亡越三月生遗腹子抚之生孙年七十三卒　　鲁格妻吴氏
按滁州志吴氏大尹吴&#女年十五适鲁格十六格亡抚六月遗孤时观成立年六十御史旌其门　　曹凤楚妻陈氏按滁州志陈氏百户曹凤楚妻归未三月凤亡抚遗腹子极备尝艰险四十余年极长袭职　　戚汝业妻孟氏
按滁州志孟氏廪生戚汝业妻业亡苦节含痛终身邑侯旌之年七十余卒　　朱继科妻张氏
按滁州志张氏廪生朱继科妻夫亡年二十九无子家贫力纺绩苦守姑欲夺其节誓死不从事闻有司旌表　　张立妻曹氏
按滁州志曹氏生员张立妻年十八于归二十二立亡子鸿翼甫周岁鹤翼遗腹曹誓不改节家贫茹苦抚孤时鸿胪张公仲子失偶欲娶之断发以拒年七十五终邑令旌其门　　夏锭妻刘氏
按滁州志刘氏夏锭妻年十七于归未三十锭亡子维垣甫九岁维城甫四岁氏坚守抚孤茹苦纺绩教二子成立年八十四终　　张鹏翼妻程氏
按滁州志程氏廪生张鹏翼妻归七年鹏翼亡程年二十四子廷献甫周程痛不欲生而念孤无托遂苦守廷献稍长令向学戒之曰我为汝偷生汝不勤学我即当从汝父于地下廷献年十四游黉序贡于廷程年七十四卒　　高凤翎继妻李氏
按滁州志李氏邑人高凤翎继妻翎初娶陆氏早丧有遗孤御李年十九归翎越明年翎没苦志守贞抚御如己出教之食饩于庠御亦孝养唯谨乡里重之邑令刘芳誉旌其门　　袁惇妻李氏
按滁州志李氏袁惇妻年十四归袁十八丧夫伯氏悯其幼令嫁千户白璧氏断发绝食三日事寝纺绩以供姑膳守志四十余年有司旌表　　鲁应泰妻彭氏
按滁州志彭氏庠生鲁应泰妻泰亡氏年二十五泣曰上有衰亲下有弱息未亡人欲死不得课子二十余年邑令旌其门　　林应昌妻金氏
按滁州志金氏武生林应昌妻归甫期昌亡誓与同穴立侄为嗣邑令上其节建坊旌表诏有司存问　　汪应日妻杨氏按滁州志杨氏庠生汪应日妻汪死遗一孤不育氏立长房次子自勇继其祧寻入泮年六十余终　　谢宗元妻鲁氏按滁州志鲁氏谢宗元妻元死氏年二十二安贫苦守常绝粒不怨有司旌之　　李兆登妻金氏
按滁州志金氏百户李兆登妻年二十五夫亡矢志苦守抚侄瞻为子教之成人　　杨寰妻但氏
按滁州志但氏杨寰妻寰亡氏哀毁几殒年二十一无子孀居五十载备极荼苦部使者前后旌之　　武兼文妻郝氏按滁州志郝氏廪生武兼文妻夫亡氏年二十六无子誓不改节事太姑及姑以孝闻为夫立嗣之奭教之入黉序年六十余终　　武安邦妻崔氏
按和州志崔氏诸生武安邦妻安邦早亡崔年二十六与姑共孀苦不再嫁年六十一卒嘉靖末御史表其门　　马一虞妻杨氏
按和州志杨氏州廪生马一虞妻年二十八夫亡子成大方七岁杨内抚孤子外御强暴心如铁石艰苦万状至死不变直指李思孝礼部尚书林尧俞两次题请特赐建坊成大后封监察御史　　高氏女
按钱塘县志高氏女右卫舍人高恂女也许郡学生陈文濠文濠病夭女闻讣号恸易服赴吊比发引哭送及墓矢志不嫁年七十卒　　陈泰妻高氏
邵
氏附

按钱塘县志高氏陈泰妻年二十二泰亡泰兄谦欲火泰棺逼高他适高截发自誓乃止抚五岁子宗仁长娶于邵生孙继先六岁而宗仁没妇邵年二十五与姑共抚之成立高卒于嘉靖二十四年年七十六守节五十四年邵亦继高而没年六十一守节三十六年　　倪朱谟妻沈氏
按钱塘县志沈氏二千石南金孙孝廉灿女年十八归倪朱谟寡姑杨病氏焚香谢天刲股和羹食姑而愈生子洙龙谟忽喷血死沈年十九悲怆不欲生姑抚之曰妇以死殉吾儿独不念亲老乎氏乃不敢言家贫饔飧不继取给十指手若皲瘃值奇荒作粥食其子以粥饮自啜坐卧一小楼不下者二十余年教洙龙有成郡县旌表　　朱珏妻傅氏
按钱塘县志傅氏锦衣指挥朱珏妻珏以祖荫为锦衣卫指挥奉表京师客死傅年二十一家破甫一女亦散失依于母家寻母死又依其戚吴氏傅明诗礼通书史卓然大家当巢破卵亡之余含哀茹痛长斋布服以终其身尝曰不幸而后死得早从先君地下愿足矣有疾不治而卒年仅四十　　张晟继室于氏
按仁和县志于氏名永寿应天府尹冕女忠肃公谦之女孙年二十一嫁吏科给事中张晟为继室成化二十一年晟奉命封蒲刺伽国王道卒于赣舆榇归氏号痛呕血欲死父母慰之曰汝有遗腹若幸而生子宗祀攸系苟自尽如宗祀何自是始悟不复言死时年二十六终身不服华丽不食膏腴谨抚遗孤历四十二年如一日嘉靖三年旌表　　毛询妻陈氏
按仁和县志陈氏名秀芳夹城里人略知书识字年十八适毛询询死陈年二十无子或疑其难守陈自书其内屏曰饿死事小失节事大翁姑知其志不可夺遂听之翁姑亡归依其弟以居年七十余卒　　陆氏女按仁和县志陆氏女许字沈人骐未婚而人骐死女至其家执守没世人称贞女　　高璠妻陈氏
按仁和县志陈氏南康知府陈敏政孙女年十八适高璠恪敦妇道弘治辛酉氏年二十九璠病心痛死遗腹生子应麟矢节四十余年抚应麟成立嘉靖癸卯氏年七十有司旌之　　郁时继室黄氏
按仁和县志黄氏名淑坚钱塘黄林次女年二十四岁始适仁和肇元乡郁时为继室未几时患痞累医弗效氏昼夜亲执汤药不怠时没氏年二十八布衣蓬垢敛踪一室前妻遗二孤长玮次&#皆幼氏抚育不翅己出及长择师训诲皆克成立年六十余有司表其门　　何其英妻陈氏
按仁和县志陈氏名似兰年十六归何其英年二十四而其英没守节五十九年年八十三邑令表其门　　翁人妻童氏按仁和县志童氏名淑芳忠清里翁人妻人死童年二十九抚孤永昌成立矢节五十余年年八十七卒　　潘宗妻梁氏按仁和县志梁氏名贵祥年十八归潘宗二十五宗客死梁守志三十五年卒　　潘懋勋妻沈氏
按仁和县志沈氏御史襟江女年十八归文学潘懋勋事姑孝谨年二十而寡无子襟江怜之强归委以家事其弟九人俱奉姊惟谨居数年辞去曰吾为潘守当没于潘乃返拜姑毕即闭阁不出令婢持钥守帘幕虽娣侄不得数见如是几四十年伯氏郡丞恒衷以子长龄嗣之年六十卒　　周易妻孙氏
按海宁县志孙氏参政子良曾孙女幼习内则修礼容归周易年二十六夫亡子甸方在襁褓媵妾宋氏年十九孙勉以大义誓共抚孤成立闻王文成公倡道圣学天下士宗之令甸往从游守志四十二年年七十一而卒嘉靖二十一年台使嘉其节劳以粟帛命县勒其姓氏于旌善亭　　许令英妻张氏
按海宁县志张氏许令英妻嫁五年令英死子丕绶在抱氏年二十二家徒壁立氏哺子织缣饮泣而已事尊章从容执礼尊章亦爱重之至丕绶娶&#举孙丙戌四月闻警各骇窜先一夕氏梦神诏之曰第扃户勿轻出诘朝戎马交逵剑戟及于荜门之外果扃户得无恙氏卒年七十有五丕绶先丧同里重其节欲助葬宗人许奫等却之醵金葬焉　　许文奎妻劳氏
按海宁县志劳氏水部许文奎妻奎为荆判榷税一尘不淄举廉第一时权珰刘瑾乱政抗疏挂冠上寤其贤超擢操江御史氏封安人未及任而奎没氏性至孝廉俭习事所资膳田五亩屋数椽而已于嘉靖四十年没御史张景和陈其节孝奉诏建坊　　朱俊妻董氏
