<!-- { "loadSidebar": true } -->
按宁化县志罗氏主簿罗全女年十六适阴茂伦伦旋夭无子罗自誓曰烈女不更二夫尝闻父有是训今日委命不辰誓与亡人同归耳号痛哀绝始终一致年七十余终正德间御史表其门　　黎永深妻黄氏
按宁化县志黄氏适黎永深年二十二深没仅遗一女黄誓守志立侄延辅为嗣鞠育有成足不逾阃六十年乃卒　　雷广生妻郭氏
按上杭县志郭氏在城里人年十八归同邑雷广生甫两月广生客死讣闻痛哭不愿生旬日不食夫兄将夺其志郭顿足曰此足岂可再践他门屏居一室时时以死自期人遂不复异议年八十终　　曾宗哲妻张氏
按上杭县志张氏县民曾宗哲妻年二十四宗哲死二孤长三岁次数月祖姑郭年余九十姑温年七十怜张不能存活欲嫁之张曰吾不苟活一身以绝曾氏三世后日勤女红为仰事俯育计年七十六卒乡党咸痛之　　梁时亨妻林氏
按上杭县志林氏名台姑在城里人年二十归梁时亨五年时亨死一子在抱未几而殇乃嗣侄抚之娶妇郭生四孙嗣子又早夭率其妇竭十指之力佐饔飧至老不息正德间建贞节坊于县治之东年九十余卒　　田稀八妻范氏
按延平府志范氏田稀八妻名琼使大田人年十八正德七年适田越明年夫亡遗腹七月氏痛切旬日不食弥月生男父母以其年少且姑老家贫欲令改嫁氏誓益决值岁荒采撷于野以充姑饥年七十五卒　　周孟升妻蔡氏
按延平府志蔡氏名贞将乐人周孟升妻年十八升亡矢志苦守至亲罕见其面教子璲有声黉序正德二年邑令陈大经欲旌之蔡呼璲止之曰守节妇人常事何用沽名璲辞焉令曰是真能守节者必旌其门仍为诗文赠之年八十三卒　　黄季滋妻吴氏
按崇安县志吴氏黄季滋妻四隅里人早适季滋生子楫甫六月季滋没吴年二十三誓从死姑曰夫可念子不可弃吴强节哀治丧勤纺绩以奉姑教子正德初吴年六十四监司令给米绢表其门　　吴景焕妻彭氏
按崇安县志彭氏吴景焕妻刺史昆之女年二十适吴二十五夫亡子谷甫三岁次象生仅五月未几翁丧彭殚力举二棺葬祭如礼奉养后姑义方训子若严师焉年七十五卒象具状陈母苦节旌表　　李存妻彭氏
按崇安县志彭氏李存妻幼从母训不事装饰年十九归存三年存死彭有身五月仰天泣祝曰李氏素行不违天愿生男以续一线果生男可梁方一岁以痘疹丧目彭昼夜泣号谓曰子至盲犹无子也数月复明彭年七十余可梁沥血陈情旌表　　张钊妻毛氏
按崇安县志毛氏年十六嫁张钊二十一而夫亡生子澜仅数月毛断发誓守节存张氏后姑年九十氏事之朝夕益谨未几澜死茕茕只影霜雪照人台使者檄采节义邑人公举毛止之曰夫亡子亡余未亡人旦夕泉下何以名为卒不报劬劳以抚其孙孙亦克家氏年七十三卒　　蓝憎妻倪氏
按崇安县志倪氏将村里人蓝憎妻幼通诗史兼精书法年二十三夫亡无子冰雪自誓至死靡他天顺四年以能书召入宫尊为姆训人以大家称之八年乞归赐女官令乘传还里正德间立女官坊表其闾　　徐环妻毛氏按崇安县志毛氏徐环妻环母少寡抚环及弟莹环娶毛氏生子宗成三月而环死毛年十九莹妻李氏生子宗茂一岁而莹亡李年十七妯娌相依抚二弱息事孀姑家赤贫姑令李氏改嫁毛氏独身其任抚侄如己出姑没毛送死尽礼二孤皆既婚宗成生一女而没毛痛伤成疾宗茂请医毛曰吾不死者以有尔兄弟在今成死幸有汝为徐氏后正吾全归之日也不药而卒有司旌其闾　　黄嘉宾妻暨氏
按崇安县志暨氏户部主事崇祀名宦乡贤黄嘉宾妻年十六归黄克内则从夫宦长安夫没于官氏独奉孀姑扶榇还葬足不逾阈抚遗腹子应朋成家年九十三见孙世忠登第大中丞直指屡旌之先是归里时道经扬子江风暴起氏抚棺痛哭众舟皆覆溺而其舟独存人谓节孝格天非偶然也　　邓子奇妻朱氏
按广东通志朱氏乳源邓子奇妻奇亡氏年十九遗腹生子宗贵邻母邹氏诱其姑强令嫁千户谭悦朱恸哭誓死杜门守志虽至亲不与相见姑病三年孝事不离左右正德中邑令旌之　　邓应辛妻魏氏
按广东通志魏氏邓应辛妻夫亡年二十一抚六月遗孤善事二亲自甘勤苦二亲没丧祭尽礼教子读书年七十余御史林礼旌表　　锺秀妻田氏
按广东通志田氏前所生员锺秀妻年二十九而寡无子奉亲孝为乡里称羡正德戊寅郡守以闻年八十余终　　高亮妻路氏
按广东通志路氏青澜所百户高亮妻年十九寡孝奉瞽姑得其欢心正德甲子事闻旌表　　王珏妻路氏
按广东通志路氏琼州左所百户舍人王珏妻夫亡氏年二十一誓不再嫁苦节终身正德甲子旌表　　王标妻杨氏按广东通志杨氏会同人王标妻标亡氏年二十四父母强之嫁剪发毁容以誓尝抚其子曰吾岂惜一死所以苟延旦夕者为汝也性严毅兄弟妯娌非时不见课耕读勤女工足迹不越阃外至老不渝　　麦文杰妻周氏按香山县志周氏麦文杰妻夫亡守节正德间尝捐产赈饥县官旌之　　车溥妻叶氏
按归善县志叶氏年十八归车溥逾年溥亡子惠生半月耳氏擗踊伏尸誓以身殉父止之曰若即死如遗孤何乃强自节哀事姑抚惠惠长既娶而夭无嗣氏曰吾忍死须臾徒以此子今已矣将死之诸弟复慰之曰姊即死谁为立后遂劝姑择嗣后二年竟死　　陈梦桃妻叶氏按归善县志叶氏年十八归陈梦桃三岁桃亡子甫两月氏曰吾闻诸吾父夫死不死为存孤也于时舅姑尚存敬执妇道事之及没送终以礼子长既娶而夭又抚遗腹孙成立寿终　　刘越妻徐氏
按归善县志徐氏惠州卫舍人刘越妻东平处士徐忠女年十八适越二十一越亡宦门争求之徐以必死自誓母朝夕守之不得死然已婴痼疾竟不服药曰吾固无以生为也事姑抚幼历三十九年而卒　　吕纯如妻杨氏祝
氏附

按归善县志杨氏吕纯如妻年十八归纯如五年子希望生一岁而纯如没杨氏矢志教希望举正德己卯乡试未几夭望妻祝氏年二十七有子二人姑妇同德相依以守始终无怨悔杨年八十余卒祝年六十有二　　郭钊妻陈氏
按归善县志陈氏郭钊妻字幼贞生而沉静寡言笑父镒尝教之经传意会而不口诵教之书不举笔诘之曰非女子事也知谨吾身而已归钊事姑孝姑没月余钊亦亡幼贞年二十一遗孤甫一岁幼贞大恸呕血数绝而苏既营葬二丧衰服七年毁容垢衣纺绩自给或以豪家易其守峻词却之晚节益坚年六十三卒　　叶萱妻王氏
按归善县志王氏叶萱妻年十九归萱三年举一子月余而萱亡母怜其早寡劝改适辄痛哭欲自裁母不敢夺平居出入言笑不苟年七十九卒郡守史立模榜其闾　　俞琼妻陆氏
叶
氏附

按归善县志陆氏俞琼妻俞世袭惠州卫百户琼未官而没遗襁中儿邦言窭甚无依陆父母家必欲夺氏嫁之氏惧不能免断发抱孤朝夕泣父母感焉亦泣遂止子邦言稍长袭百户未几夭氏年老失壮子悲恸伏枕邦言妻叶氏誓与姑同死守而性明慧识大体时时强为好语慰姑曰邦言虽不幸幸有妇在姑若是将谓妇不能事姑耶氏乃渐解叶于是日夜纺织以膳姑愉婉以悦其志氏乃安邦言既无嗣其官当以族子承袭故事馈二十金请世牒陆与叶泣曰天殄绝吾家使无嗣今俞氏幸不失官即祖勋世世食矣安用此金峻却之人以此益多之陆年八十叶年五十有八　　黄璋妻陈氏
按海丰县志陈氏黄璋妻年二十三夫亡矢志自守抚孤子淑长受学王阳明先生之门氏年六十余卒　　林庆妻黄氏按海阳县志黄氏林庆妻庆病自知不起呼谓曰而年少吾死可更事新人妇泣曰怀二心者犬彘不食卒秉节终身　　郑廷谔妻林氏
按海阳县志林氏孝廉郑廷谔妻廷谔公车没于途遗四岁子林罄簪珥迎柩归矢志不二正德间推官邓璞周以粟帛孀居六十余年卒　　邓茂妻郑氏
按廉州府志郑氏正德间人名玉兰县丞郑廷谳女乡民邓茂妻归邓遭翁姑连丧家赤贫藉女工以襄事年二十七夫亡父母欲夺其志氏以死自誓朝夕哭泣伤目年七十二终　　顾清妻陈氏
按合浦县志陈氏幼适顾清清之任贵州训导没于途讣至陈恸哭几绝年二十有五抚遗腹子行读书以孝闻行亦早亡妇佟氏守志事姑尝相谓曰幸遗孤有成不绝顾氏后死且不恨越十一年佟死时陈七十余矣悼痛而卒御史苏恩表其闾　　刘裕妻马氏
按琼州府志马氏刘裕妻崖州千户所军广之女年二十六而寡正德乙亥学使旌之　　叶景熙妻邓氏
按琼州府志邓氏叶景熙妻文昌迈犊一人邓样女年二十二夫亡无子甘贫守节四十八年　　林晚成妻吴氏
按琼州府志吴氏林晚成妻澄迈人年二十五而寡守志抚孤事闻有司旌表　　李文敏妻林氏
按琼州府志林氏李文敏妻文昌水北人年二十九而寡无嗣孀居六十四年县令表其门　　黄中红妻赵氏
按琼州府志赵氏黄中红妻文昌北山人年二十二寡抚遗腹子甘贫苦节四十六年县令表其门　　韩亮敏妻叶氏按琼州府志叶氏韩亮敏妻文昌人夫随翁任没于闽氏年二十四矢志抚孤直指旌表　　吴梦雷妻李氏
按琼州府志李氏吴梦雷妻定安人年二十夫亡无出嚙指毁容抚嗣子全节年六十卒奉诏坊表　　程时&#妻吴氏按定安县志吴氏程时&#妻天挺妹少慧悟识大义年十八归&#九月而&#亡抚遗腹子文裕或讽他适哭曰忍以身事两人使子父他人耶裕长见其与善人友则喜与不善者游则蹙然不乐文裕亦循循雅饬事母三十余年　　黄懋谨妻徐氏
按定安县志徐氏黄懋谨妻年二十二夫亡孀居事翁姑以孝闻勤俭持家义方训后始终如一子孙俱诸生正德中以副榜充贡家有异鸽丧雄不再匹人以为氏节所感　　王琼妻陈氏
按定安县志陈氏王琼妻年二十五琼亡甘贫守节抚子克智长成孀居三十余年年五十五无疾而卒　　莫士兴妻王氏按定安县志王氏莫士兴妻少娴妇道归兴生二子元健元顺年二十七而寡事舅姑送其终葬祭以礼勤俭治家义方教子妯娌弟侄咸得其宜年五十卒　　何芳妻李氏按定安县志李氏何芳妻年十六归芳二十二而寡一息待尽不事容饰教二子云龙云逵俱死无后买置义田以永家祀　　程潮妻林氏
按定安县志林氏程潮妻年二十二丧夫孀居终老　　甘诚妻宋氏按广西通志宋氏宾州人宋礼女适舍人甘诚夫亡抚子霖长为柳庆参戎正德间旌表　　王昆妻容氏
按阳朔县志容氏阳朔人庠生王昆妻昆亡氏年二十誓不更嫁孀居四十年正德间御史旌其门　　刘玉明妻毛氏罗氏
吴氏附

按贺县志毛氏刘玉明妻年二十六夫亡抚二孤天祚天裕誓不再适延师教子俱入邑庠后长子娶罗氏次子娶吴氏二子相继丧罗年二十五吴年二十六所亲俱劝再嫁二妇愿同孀姑守节终身县令并表其闾　　李秀款妻黄氏
按南宁府志黄氏李秀款妻归款生二子年二十五夫病亡家徒四壁纺绩以给晨炊长子死抚育次孤成立安贫守节四十余年年六十九卒　　陈志妻谷氏
按南宁府志谷氏陈志妻年二十六夫亡守节寿百岁无疾而终　　计琏相妻侯氏
按南宁府志侯氏计琏相妻相领成化庚子乡荐上礼部卒于京氏安贫守节誓不再嫁长子七岁次方六月俱抚养有成午六十七以寿终　　张子麟妻钱氏
按南宁府志钱氏张子麟妻年十八夫亡苦节抚孤终老　　钱象龙妻夏氏
黄
氏附

