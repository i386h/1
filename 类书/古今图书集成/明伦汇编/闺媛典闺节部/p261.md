<!-- { "loadSidebar": true } -->
按江阴县志何氏许学伊妻年二十夫亡抚二子一女家贫宗亲欲收恤之坚郄不受孤稍长负薪为活年七十二卒　　徐州士妻华氏
按江阴县志华氏无锡华云女徐州士妻年二十六寡抚二岁孤孝事孀姑李饥疫洊至秉志弥坚年六十七卒　　薛学孟妻孔氏
按江阴县志孔氏薛学孟妻夫以输粮死城濠氏年二十七号哭四日夜尸忽漂归收葬抚三月子勤织绩以养舅姑年六十三卒　　贡萃亨妻许氏
按江阴县志许氏贡萃亨妻年十八夫亡无子女惧滋尊嫜悼子戚十载不归宁一日闻母病归侍汤药累旬衣不解带母喜女归病良已海作拔木倒屋连&#不免氏凭夫棺恸哭其屋独完卒年三十八　　贡隆祚妻赵氏按江阴县志赵氏岁进士绎熙女适廪生贡隆祚祚暴亡氏年二十九抚侄为后称节孝崇祯壬申卒年五十二　　宦自达妻曹氏
按江阴县志曹氏宦自达妻达病氏吁天请代达亡氏年二十六遗孤在抱家无升斗矢志植节万历戊申霪雨为灾氏与孤儿夜卧卧室近河岸崩室陷堕河恍惚若或掖之起遂不死崇祯六年年六十四卒　　李珙妻吴氏按江阴县志吴氏无锡给谏汝伦女嫁青阳李珙年二十五寡家贫无子抚四女纺绩为生事翁及后姑存殁皆尽诚孝封礼部主事高士鹤其第四&#也晚年迎养千家抚教诸甥有法年七十三卒　　张绍芳继妻夏氏
妾刘氏
薛氏附

按江阴县志夏氏举人张绍芳继妻年二十四寡抚前妻子女恩勤备至孝事孀姑以寿终崇祯七年年四十二卒绍芳妾刘氏薛氏亦同苦节刘教所出子早为诸生年四十殁　　张继夔妻陈氏
按江阴县志陈氏华山陈文琰女生员张继夔妻年二十九夫病瘵亡事舅姑不以贫而废礼尝绝米至屑枕中草子充饥篝灯夜作督孤鼎泰鼎调鼎新读书其傍哭姑目致盲泰调并列诸生与弟侄同爨相友爱卒年六十有四　　徐衍侧室滕氏
按江阴县志滕氏徐衍侧室年二十四寡苦守五十二年终　　周廷玺妻邢氏
按江阴县志邢氏周廷玺妻年十六归周二十八夫亡纺绩以事二人拮据营殡葬抚侄为子长斋苦守有司旌之年九十六终　　吴季悼妻某氏
按江阴县志某氏吴季悼妻年二十三夫亡抚二岁孤织绩自膳母家怜其贫挈之归养课子读书成立　　张干妻华氏按江阴县志华氏张干妻年二十夫亡无子矢志不渝年六十余卒　　缪氏女
按江阴县志缪氏女许字张振美崇祯元年美死讣闻女饮泣而绝经日复苏泫然出涕曰吾为曹寿姜矣寿姜其里中贞女也即奔丧成服归幽一室终日衰麻出女红自给有恤其贫而资馈者虽至戚不受　　王良翰妻陈氏按江阴县志陈氏王良翰妻年二十七而寡抚三孤一六岁一三岁一方九日未几丧其二崇祯庚辰年六十三卒　　张令闻妾龚氏
按江阴县志龚氏汀州知府张令闻妾年二十张亡龚毁容茹素寝息柩旁抚己出四岁孤兆祯为诸生崇祯庚辰年五十九卒　　徐正贤妻钱氏
按江阴县志钱氏徐正贤妻年二十三夫亡毁容矢志抚教二孤极严正孝事舅姑姑病至为尝粪舅姑殁归依母家母病痪卧食氏含哺之年七十三卒　　赵元辅妻徐氏按江阴县志徐氏赵元辅妻大司马晞五世女孙年二十四寡刻木肖夫容每食必奠恸哭失明五年复视春秋必展墓抚四孤成立里党上其事于台司年八十一卒　　林迁妻陈氏
妇曹
氏附

按江阴县志陈氏林迁妻临洮别驾岐东媳适林未一年夫亡截发毁容誓不失节守遗腹子敬一年十七而夭氏与妇曹氏苦守终身曹氏诸生曹銮女年十七归林未逾年而寡与姑共抚遗腹崇祯辛未直指表其闾陈卒年六十余曹亦五十余矣　　赵必承妻曹氏
按江阴县志曹氏赵必承妻年二十三夫亡苦节六十年终崇祯间旌表　　孔宗英妻王氏
按江阴县志王氏孔宗英妻年二十二夫亡无子守节崇祯间学使倪元珙奏请旌表年八十五卒　　许纨妻赵氏按江阴县志赵氏许纨妻年十九而寡苦节五十四年卒　　曹佩妻周氏
按江阴县志周氏曹佩妻年十七归曹十九而寡苦节六十四年衰麻未尝去身足不逾阃常有盗至亦不出二婢感之亦不嫁　　俞近义妻过氏
按江阴县志过氏无锡人俞近义妻年二十一夫亡苦节五十四年家赤贫事孀姑抚嗣子霜节凛然　　林世芳妻徐氏按江阴县志徐氏林世芳妻年二十夫亡哀毁几绝翁姑知其志不可夺令抚侄为后勤苦自甘孝慈兼至芳弟时善视寡嫂数十年如一日所抚侄凤仪早为诸生崇祯十一年巡方使者奏请旌表年八十四卒　　蔡士&#妻陈氏
按江阴县志陈氏年二十一夫亡子甫期家贫舅姑并难其养氏矢志不易竟克终身崇祯间具题旌表年八十三卒　　徐潮妻吴氏
按宜兴县志吴氏徐潮妻年二十七夫亡勤纺绩以事舅姑姑病割股以疗课子读书终身不为容饰　　吴允禔妻秦氏妾周
氏附

按宜兴县志秦氏吴文肃名俨之冢媳允禔妻也文肃置祠田三百亩祭祀之外为奖给节孝宾兴科甲之用及赡族之贫而老者命冢子掌之允禔当掌大兵至禔守祠不去死于兵氏守节力持门户中外井井妾周氏年十九无子氏遇以德同守终身年六十余卒　　堵作岗妻许氏
按宜兴县志许氏堵作岗妻年十九适岗六阅月而岗亡遗腹生子苦节教之成立里人欲举其节坚谢不可曰吾分也何足言　　史文政妻俞氏
按宜兴县志俞氏按察使俞沾女生员史文政妻崇祯五年旌表事实无考　　吴梁妻沈氏
按宜兴县志沈氏廪生吴梁妻崇祯八年旌表事实无考　　徐启爵妻彭氏
按宜兴县志彭氏徐启爵妻崇祯十年旌表子洪祚举孝廉孙懋曙成进士懋晓亦孝廉事实不载　　吴氏女按宜兴县志吴氏女光禄吴正志女许字蒋允岱崇祯十一年旌表事实无考　　吴天相妻曹氏
按宜兴县志曹氏生员吴天相妻尚书三旸女归吴越二年相亡抚五月孤亲操井臼布衣蔬食苦节八十二年崇祯四年旌表　　史汇麟妻储氏
按宜兴县志储氏史汇麟妻年十九而寡抚遗腹子百顺食贫苦守继姑严急委曲将顺得其欢子既成立受室无何夫妇俱夭遗一男三女复赖储抚之穷苦万状宗族或召食一往辄不再过崇祯七年旌表　　潘近隆妻张氏按宜兴县志张氏潘近隆妻年二十六夫亡抚襁褓孤应麒成立年八十三孙大儒曾孙长孺俱为诸生　　吴振华妻徐氏按宜兴县志徐氏生员吴振华妻崇祯十三年旌表事实无考　　堵维&#妻许氏
按宜兴县志许氏堵维仑妻年二十三而寡止一女家贫甚夫棺暴露久之以针黹累积微资成夫圹女既嫁婿亦赤贫族侄永锡登进士归欲迎养曰未亡人无冀衣食卒不往　　杭志颜妻王氏
按宜兴县志王氏年十九归杭志颜二十夫亡无子立侄为嗣苦节四十五年操家训子内外无间言有司旌之年六十四无疾而逝　　邵应魁妻王氏
按宜兴县志王氏盐梅节妇之元孙女也幼聪慧好读书见古节义事辄录而识之年十七归邵应魁二十一而寡奉应魁主日夕饮食相对如生终身不服色衣或劝改适不听教子时英成立　　杭登瀛妻王氏
妇赵
氏附

按宜兴县志王氏生员杭登瀛妻年二十六夫亡截发殉葬啮指告天抚孤懋勋成立懋勋又夭无嗣妇赵氏亦年二十六守节侍姑终老崇祯中县令旌之　　任立德妻陈氏按宜兴县志陈氏任立德妻嫁未几夫得废疾氏事之久而不倦夫亡守节嗣叔子立本又夭陈矢志不二终其身　　王家奎妻戴氏
按宜兴县志戴氏王家奎妻给事戴英姊年十九而寡矢志抚孤与英妻蒋氏同居三十年无间然崇祯末旌表　　万镇妻杨氏
按宜兴县志杨氏万镇妻毗陵人年十八归镇镇时已患疯症与氏异寝氏惟侍汤药历二十二年不少倦及镇亡苦节自励躬井臼织纺以育嗣孤崇祯间县令旌之年八十三卒　　陈莲妻袁氏
按靖江县志袁氏年十七归陈二十三夫亡子天秀仅三岁伯氏利其产而父亦怜其幼佥议嫁之袁徐曰待三年既三年则天秀六岁矣议者实前语袁复曰待送此子入塾能识字当惟命伯憎其迂渐侵削之仅与田六亩以自给袁不以为少昼夜纺绩课儿诵读业日以裕伯始信其志坚乃加礼敬焉　　陈焰妻刘氏
按靖江县志刘氏诸生陈焰妻年二十六焰死无嗣焰诸兄利其产逼令改嫁氏罄所有与之逼如故氏以死自持不少撼念姑老无养迎以同居躬纺绩织以供甘脆姑年九十九而没刘尽鬻簪珥以葬之后以十指所积置田二十亩诸悍叔又夺去卒穷饿终身　　马纪妻鞠氏
按靖江县志鞠氏马纪妻夫亡年十九子甫一龄稍长复夭折家益贫氏守志益固年七十余卒　　陈燧妻刘氏
按靖江县志刘氏陈燧妻直指尝旌之事实无考　　孙昌妻张氏按靖江县志张氏孙昌妻夫亡氏年二十六子同伦甫五岁贫窭不能具饘粥或讽改适抚同伦泣曰未亡人所不即死者徒以有此子耳勤纺绩以资伦修业后伦列贤书直指使者先后致粟帛年八十一以子贵累膺诰赠称宜人　　黄绍妻朱氏
按靖江县志朱氏黄绍妻年二十而寡父母怜其幼欲嫁之氏以志盟母不听一日夜分忽自缢婢觉急呼家人破牖救之复苏自是父母不再言氏日勤纺绩奉翁姑亲戚罕见其面年八十池中莲开并蒂咸以为节孝之瑞　　盛于鄗妻黄氏
按靖江县志黄氏江阴太学黄继元女年二十一归盛于鄗逾二年鄗亡黄痛哭几殒却食欲以身殉诸娣姒百方劝慰始少进汤饮罄毁其嫁时珠绮示不复御奉翁姑至孝姑患背疽氏四月不解带凡所服御非亲制不献以过恸成疾濒危请以鄗弟子为其夫后不食六日卒年五十二崇祯间奉诏建坊旌表　　朱应问妻陆氏妇王
氏附

按靖江县志陆氏朱应问妻年十九夫亡抚遗腹子之翰矢志存孤百挫弥厉翰既娶而夭妇王氏亦如姑守志立嗣承宗直指先后旌之　　施于道妻席氏
按靖江县志席氏施于道妻年二十夫亡誓死不二足不逾阈一子复夭而遗其二孤是时公姑年俱耄且善病席旦暮拮据仰事俯育老有终幼有立施氏得以不替其世采风者屡旌之　　施某妻朱氏
按靖江县志朱氏施某妻夫与翁相继没朱奉寡姑席氏守志不渝抚遗孤备极劳瘁姑媳共老焉　　朱津侧室尤氏按靖江县志尤氏鸿胪序班朱津侧室年十三事朱越十二年而寡遗孤大棐方七月幼嫠弱婴皆倚嫡徐以为命徐性严急颇疑尤不终每事故摧折之以察其意尤事徐委婉而矢志益厉躬服俭约操作勤苦资大棐卒业年五十八终　　朱大棠妻徐氏
按靖江县志徐氏朱津次子大棠妻夫亡氏年十九无子恸数绝将殉之已念姑老遂忍死事姑伺寒暖供甘脆惟谨同寝处不离跬步姑殁经纪其丧尽力立二嗣以延朱祀年五十二卒　　项良本妻汤氏
按靖江县志汤氏项良本妻年十七归项家贫僦屋以居二十一夫亡一无所藉二子皆岁余宗人以其贫欲嫁之汤誓死不二昼纺织夜辟纑达旦如此者四十年崇祯十四年奉诏旌表　　卢玉立妻朱氏
按靖江县志朱氏孝廉朱家楫女许字同年友卢文焕子玉立焕死玉立家尽落无所依家楫携之官毕婚不数年玉立死氏哀痛不欲生念有幼女为勉进粒书金刚经数卷间涉列女传孝经平居足不逾阃及女长既嫁曰吾事毕矣遂卒　　朱维炓妻郁氏
