<!-- { "loadSidebar": true } -->
　　按山西通志王氏猗氏卫中夏继妻归中夏食　　贫操作事翁姑备孝养抚前室女如己出生子　　绍芳年十二而夫亡逾月翁又卒二丧相继家　　徒四壁乃尽鬻衣饰更以绩所易竭力襄葬　　事时氏年二十八苦守教子读书有司旌之给　　以粟布后子贵封太恭人寿七十有七　　王济贞妻令狐氏
介
氏附

　　按山西通志令孤氏猗氏生员王济贞妻与生　　员王周祯妻介氏俱寡令狐年二十九四子俱　　幼抚训读书长弘中顺治辛卯举人试南省病　　亡三子亦俱夭唯与长妇相依数十年而卒介　　氏年十八无子独守内外肃然虽诸从子亦罕　　得见见亦未尝逾阈有司旌表岁给粟帛　　王道行妻田氏　　按山西通志田氏阳城王道行妻夫亡氏年十　　八子方弥月氏断发毁容誓无二志事翁诚敬　　守志三十余年　　郭维宁妻杨氏
　　按山西通志杨氏阳城生员郭维宁妻夫亡氏　　年二十遗孤长二岁次数月俱妾出氏爱之若　　亲生纫缝给食教二子俱成凄风苦雨苦节三　　十余年如一日　　潘引昌妻周氏
　　按山西通志周氏荣河潘引昌妻性端肃有贤　　德年十九夫亡无出以侄为子抚养成立顺治　　初有司旌其门　　吴承鼎妻马氏
　　按山西通志马氏荣河吴承鼎妻年十八夫亡　　子绳祖甫十日氏痛哭不食翁姑慰之曰汝死　　子亦不存我二人何望氏乃强食苦志守节事　　公姑尽孝艰苦备尝教子成立顺治五年旌表　　丁继美妾赵氏　　按山西通志赵氏荣河生员丁继美妾美年老　　无子娶赵氏生子甫三月美亡强暴侵陵孤弱　　家产日削氏守愈坚教子克立　　潘宗文妻王氏
　　按山西通志王氏荣河潘宗文妻年十八夫亡　　子淑源未周岁家贫日食皆资织纺遇岁荒采　　蕨樵薪孝事继姑始终不怠孀居四十五年卒　　崔汝宽妾王氏　　按山西通志王氏荣河崔汝宽妾宽年老无子　　纳王氏方&#宽亡王氏年十九悲痛欲死以遗　　腹强视息及生子呈岚矢志抚孤值岁大荒外　　侮时至苦节四十年志不少变岚克成名　　范芬妻潘氏　　按山西通志潘氏荣河范芬妻年十九夫亡子　　若楠未三岁家奇穷姑老多病氏坚贞自矢绩　　纺以尽孝养兵荒屡至辛苦万状执志靡移历　　四十三年如一日　　郑之明妻宋氏
　　按山西通志宋氏屯留生员郑之明妻早寡事　　孀姑尽孝抚遗孤士毅成立苦节五十年卒　　霍凤妻赵氏　　按山西通志赵氏大同霍凤妻夫亡氏年二十　　五贫无所依苦守幼子之选成立顺治五年学　　使表其门　　李惟杞妻郝氏
　　按山西通志郝氏霍州人德化县令李惟杞妻　　杞被魏党害殁于官家赤贫氏年二十余自五　　千里外携二幼子扶柩归葬时岁大荒几死苦　　节五十余年教子以义方长子思艮中顺治丁　　酉庚子两科副榜　　刘国翰妻邵氏
　　按山西通志邵氏河津人举人刘国翰妻夫亡　　氏年二十二训子镤由廪贡任学博苦节五十　　八年顺治间卒有司表其门　　杨国仁妻南氏
　　按山西通志南氏河津杨国仁妻归七载夫亡　　无出抚侄凤彩为子生孙一楹七岁彩殁氏又　　抚一楹成立遭奇荒力赈贫乏债不责偿有司　　表其门　　邵可相妻董氏
　　按山西通志董氏河津生员邵可相妻夫亡氏　　年二十一矢志守节躬亲纺绩抚子尔昂成立　　年七十六卒　　庞镇妻赵氏
　　按山西通志赵氏河津生员庞镇妻夫亡氏年　　十九无出抚侄乔年为嗣苦节三十余年　　杨国宁妻贾氏　　按山西通志贾氏河津杨国宁妻归二载宁亡　　子振干甫一岁矢志苦守经兵荒艰苦无二奉　　姑尽孝教振干为诸生旌表　　梁应陛妻侯氏
　　按山西通志侯氏介休梁应陛妻性贞淑年二　　十二夫亡子堂璜甫三岁堂未周岁矢志苦　　节教二子俱成立　　张安祝妻焦氏
　　按山西通志焦氏沁水张安祝妻安祝鬻贩盐　　铁往来梁宋间三年始归归月余复出死于途　　止一子家人议遣再嫁氏引刀自刎亟夺之议　　遄寝氏以佣作糊口养姑终老抚子成立　　卫琦妻贾氏　　按山西通志贾氏阳城卫琦妻夫亡氏年二十　　三遗孤贞元方四岁翁姑春秋高夫弟妹九人　　皆幼稚氏操井臼奉菽水晨昏温凊不怠拮据　　为诸姑小叔及己子毕婚嫁辛苦四十年翁姑　　又相继奄逝丧葬尽意不遗余力课子读书成　　进士直指使表其门　　白眉恒妻卫氏
　　按山西通志卫氏阳城生员白眉恒妻大司马　　一凤女姑性严厉氏顺承无忤篝灯佐夫攻举　　子业午夜弗辍夫亡氏年二十七誓以身殉翁　　姑谓曰汝子方熙可大就无为此匹妇之谅乃　　躬纺绩教子苦节三十余年方熙为开封郡丞　　封宜人旌表　　都养德妻李氏
　　按山西通志李氏陵川诸生都养德妻夫亡氏　　年二十苦节抚子成立顺治间旌表　　关中顺妻王氏
　　按山西通志王氏陵川关中顺妻夫亡氏年十　　六翁姑欲嫁之不从守节终身　　焦崇保妻郭氏
　　按山西通志郭氏陵川焦崇保妻夫亡氏年十　　八鬻饭为业守节终身　　武存智妻郭氏
　　按山西通志郭氏陵川武存智妻无子辛苦守　　节终始不移　　李春阳妻田氏
　　按山西通志田氏汾阳人义官李春阳妻夫亡　　苦守七十余年事亲尽孝长子梓弱冠为诸生　　亦克孝其母　　张君遴妻朱氏
　　按山西通志朱氏汾阳张君遴妻夫亡自缢家　　人救免遂剪发自矢纺绩教子懋勋成名有司　　旌表　　冯珩妻赵氏
　　按山西通志赵氏屯留生员冯珩妻夫亡氏年　　二十五剪发折齿示不再嫁事舅姑尽孝教子　　运亨与孙愫俱为诸生苦节五十余年　　申余银妻李氏
　　按山西通志李氏屯留申余银妻年二十七夫　　亡姑老子幼矢志守节明季遇盗负姑逃难至　　死不违训子一契成名　　毕景征妻张氏
　　按阳曲县志张氏生员毕景征妻夫亡遗孤　　二岁守节四十年旌表　　宁守愚妻张氏
　　按阳曲县志张氏太原左卫宁守愚妻愚亡氏　　年三十六子绍宗绳宗缵宗俱幼稚氏与孀姑　　项氏共抚诸孤姑殁竭力营葬闯贼破城绳宗　　投井死顺治己丑缵宗以诸生从王出征授余　　干知县氏得禄养焉　　郭应选妻张氏
　　按阳曲县志张氏郭应选妻应选坠井死氏年　　十九遗一子仅薄田数亩父母劝改适氏曰夫　　死不忍独生以翁姑在子幼故不死耳竭力事　　二亲抚幼子成立子早丧遗三孙氏又为抚养　　苦节六十余载　　白明妻郭氏
　　按阳曲县志郭氏白明妻夫亡年三十三子俱　　幼有田数十亩躬督耕稼以自赡有余以赒贫　　乏仲子早丧伯季俱成立守节五十余年　　王民&#妻张氏　　按阳曲县志张氏王民&#妻&#病亟惟以亲老　　子幼为虑氏指天慰之曰即不幸必不负所天　　有渝此盟天必殛之&#亡氏事舅姑益谨养生　　送死克尽孝道教二子读书同时入泮　　邢惟恒妻蔚氏
　　按阳曲县志蔚氏庠生邢惟恒妻夫亡氏年十　　八子溥仅周岁氏苦节抚之事舅姑克尽孝道　　孀居二十年溥由诸生入贡　　陈功妻秦氏
　　按阳曲县志秦氏陈功妻功殉田申之难氏抚　　三孤值变后家贫又以过恸成疾苦不能支而　　氏事舅姑育卑幼无不殚心尽力守节二十余　　载殁时子女俱成立有司旌表　　李祯妻韩氏
　　按阳曲县志韩氏李祯妻祯亡氏年二十三家　　贫日务女红以抚育孤子举止端严不轻言笑　　或劝改适氏曰夫虽死何忍背之年七十六终　　尹承忠妻凌氏　　按阳曲县志凌氏尹承忠妻夫亡守节课子成　　人　　成仕妻马氏
　　按阳曲县志马氏成仕妻布政马谏女夫殁氏　　年十七无出奉舅姑抚诸侄有礼立幼侄其昌　　为嗣年八十二终　　韩万有妻王氏
　　按太原县志王氏郡庠生韩万有妻万有居父　　丧哀痛致废匍匐&#褥十余年王左右服劳无　　倦夫殁苦守二子虽兵火流离之际不令废学　　二子皆克有成　　马乘云妻许氏
　　按太原县志许氏马乘云妻云客死氏年十八　　闻讣欲死舅姑劝谕乃止苦节抚妾生二子成　　立　　杨柳春妻白氏
　　按太谷县志白氏杨柳春妻夫亡子幼氏矢志　　守节奉翁姑尽孝敬抚前子如己出二子皆克　　成立苦节四十余年有司旌表　　贾桂芳母郭氏
　　按榆次县志郭氏文学贾桂芳母年二十夫亡　　守节勤苦自养六十年年八十犹躬织有司　　旌表　　原建邦妻张氏
　　按榆次县志张氏原建邦妻年二十一夫亡抚　　二子成立历五十二年如一日　　李塘妻田氏
　　按榆次县志田氏庠生李塘妻夫殉闯难氏守　　节四十余年　　许台衡母马氏
　　按榆次县志马氏文学许台衡母夫亡氏年二　　十五矢志守节历艰苦三十年卒　　郭定民妻寇氏
　　按榆次县志寇氏生员郭定民妻夫亡苦节三　　十一年事寡姑侯氏尽孝　　姚定妻郭氏
　　按榆次县志郭氏姚定妻夫殁年十九矢志守　　节事病姑终抚稚子成立　　段志奇母刘氏
　　按榆次县志刘氏武举段志奇母年三十一夫　　亡苦节四十六年年近八十犹勤家不怠有司　　旌表　　李秉祯妻左氏
　　按榆次县志左氏郡庠生李秉祯妻夫亡与孀　　姑梁氏同守节抚育遗孤终老　　韩接愈妻侯氏
　　按榆次县志侯氏韩接愈妻夫亡年十九守遗　　腹子终身　　王伟业祖母李氏
　　按榆次县志李氏武生王伟业祖母年十九夫　　亡守节五十一年有司旌表　　白运亨妻张氏
　　按榆次县志张氏白运亨妻少寡家贫勤纺织　　佣针线抚子苦节三十余年县令旌其门　　何兆祯妻马氏　　按榆次县志马氏生员何兆祯妻夫早亡苦志　　守节事舅尽孝教子力学有成　　王太平妻李氏
　　按榆次县志李氏武举王太平妻幼闺训秉　　志坚贞归平未几而寡子方龆&#家贫资纺绩　　自活教子启迪有方长补博士弟子员　　李廉妻郭氏
　　按榆次县志郭氏庠生李廉妻年二十而寡贫　　无所倚一子方三岁氏绩自给抚子成立读　　书补弟子员有司旌表　　王之相妻姬氏
　　按榆次县志姬氏生员王之相妻年二十四夫　　殁家贫氏克勤克俭抚育稚孤历七十载事闻诏建坊旌表　　张运通妻耿氏
　　按榆次县志耿氏父舜宗为榆次令以女许配　　孝子张运通未嫁随父任赣州值金逆横江绝　　音问张遂别娶事平耿欲为女择婿曰南北数　　千里岁月且久忆张必有室而长当有家女不　　从后侦得张在泣谓父招致焉会张亦丧偶遂　　不远数千里迎之既归克尽妇道张亡欲死姑　　劝止之姑殁氏竭所有典鬻营葬亲织给衣　　食十有五年子女俱成立以疾终　　郑九鼎妻张氏
　　按榆次县志张氏郑九鼎妻年十九夫殁子甫　　三月甘贫苦守家无担石或劝改图张曰生同　　室死同穴吾命可绝志不可夺县令旌表　　孙天德妻梁氏　　按榆次县志梁氏孙天德妻年二十六德亡苦　　节抚孤凡历五十七年卒县令表其门　　李映新妻张氏
