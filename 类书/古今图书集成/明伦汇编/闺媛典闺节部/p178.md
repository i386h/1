<!-- { "loadSidebar": true } -->
按广西通志毛氏富川毛健女归刘玉明年二十六夫亡誓不再适抚二子天祚天佑长补邑诸生祚娶罗氏佑娶吴氏兄弟相继死罗年二十五吴年二十六咸不嫁与姑共守终身邑令表其庐　　何震妻谭氏
按广西通志谭氏何震妻苍梧人年十九夫亡矢不再适事舅姑至孝白首如初　　常有德妻周氏
按广西通志周氏恭城人周良彪女年十六适常有德越二年有德死无子家贫姑强改适周泣曰姑有叔以奉余年置妇可也乃尽以簪珥遗其姑独与母相依岁时返拜姑于堂姑卒乃已历五十年如一日　　徐时溥妻彭氏按广西通志彭氏平乐百户徐时溥妻年二十四夫亡无子日哭夜休三年如一日年五十余有司奏于朝岁给米二石帛二匹终其身卒年七十有五　　秦梦虞母彭氏按广西通志彭氏秦梦虞母年二十二夫亡家贫甚躬纺绩教子成名　　莫娄妻朱氏
按广西通志朱氏平乐廪膳生莫娄妻年二十三夫亡教子弘勋中万历戊午乡科年六十有司表其门　　张懋生妻蒋氏按广西通志蒋氏恭城明经蒋敬轩女诸生张懋生妻生二子夫亡敬轩以言试之氏泣曰女以二子在襁褓不能殉夫地下愧甚安复有他志卒屏膏沐寡言笑辟纑自给形影相吊数十年如一日寿七十六终　　李日新妻覃氏
按广西通志覃氏李日新妻夫没年二十二矢志苦守周岁遗孤相依为命以终身焉　　刘采妻舒氏
按广西通志舒氏桂林中卫舍人桧之女年十六归本所应袭千户刘采采亡氏年二十一一子国泰方在襁褓舒哀恸几绝或谓曰当此盛年胡自苦若是氏厉声曰所以不即死者以继姑幼子在也卒独处一室勤纺绩抚教其子虽娣姒非大故不相接　　林俊妻万氏按广西通志万氏藤县人林俊妻年二十六夫亡孀居三十余年事八十老姑甚谨乡里无间言　　胡英妻李氏
按广西通志李氏藤县人胡英妻英死氏年二十五无子誓不再适事姑以孝称姑殁殡葬以礼万历间学使旌其门　　覃泰妻林氏
按广西通志林氏容县人覃泰妻年十八归泰夫亡誓不再嫁家甚贫纺绩自给直指旌其门　　杨允齐妻潘氏
按广西通志潘氏容县潘龙骏女年十六适诸生杨允齐归七日而齐死潘矢志守节闺门肃然万历四十五年有司旌表　　房继先妻袁氏
按贺县志袁氏年十七嫁房继先夫死氏年二十六抚孤成立矢志不渝　　车轼妻毛氏
按贺县志毛氏年十七嫁车轼生子周岁夫死氏年二十四励节苦守坚贞不渝　　江中耀妻陆氏
按贺县志陆氏年十八适江中耀七年夫死无子氏誓不他适苦节终身　　吴僎妻蒋氏
按贺县志蒋氏年十六归吴僎生一子夫亡氏年二十一矢志抚孤成立旌表　　邓日孚妻陶氏
按&#林州志陶氏诸生邓日孚妻孚试还舟覆死氏誓不再嫁抚孤事舅姑纺绩以养舅姑没殡葬如礼教子克成立寿八十余终　　李遵妻杨氏
按贵州通志杨氏安南人年十六归百户李遵遵恶逐之母家二年忽悔悟复迎归又二载生子栋遵亡杨抚栋承袭年逾七十万历初御史杨允中题旌　　万一麟妻韩氏按贵州通志韩氏万一麟妻兴隆人年二十四夫亡无子矢志守节止一婢相随小屋数椽焚香诵佛历四十年所居忽生异草又一夕雷雨赤光照耀其室有顷方散年七十二卒万历间御史宋兴祖具题旌表　　权继武妻周氏
按贵州通志周氏兴隆人都指挥权继武妻武征香炉山阵亡周守节终身旌表　　吴瀜妻王氏　　　　狄应龙妻李氏
　　兰诲妻郭氏
按贵州通志已上三妇俱兴隆人夫亡守节万历间旌表　　戎翃妻江氏
按贵州通志江氏戎翃妻瓮安人夫亡氏年二十无子矢志守节年八十卒万历间旌其门　　欧阳坤妻邹氏
聂
氏附

按贵州通志邹氏欧阳坤妻余庆人夫亡氏年二十八守节抚孤铭读书为诸生万历间学使张汝霖以闻奉诏旌表年八十终铭妻聂氏年二十七而寡无子守节如姑　　桂高攀妻彭氏
按贵州通志彭氏余庆人诸生桂高攀妻夫亡氏年少无子抚两幼女守节家贫无婢仆以女红自给终其身　　谢傅尧妻曹氏
女
附

按贵州通志曹氏湄潭人邑庠生谢傅尧妻夫亡氏年二十九无子依女为养未几婿杨应第亦没女年二十余子永年尚襁褓母女相依历丧乱二十年抚永年成立曹年六十余有司议旌之曹不受而卒　　唐显璞妻简氏按贵州通志简氏湄潭人邑庠生唐显璞妻夫亡氏年二十五二子俱幼家贫纺绩教二子长之官为诸生次之牧领乡荐氏年七十五卒　　何珍妻李氏
按贵州通志李氏都匀人何珍妻年二十二夫亡守节躬亲纺绩苦操四十余年旌表　　张今盛妻江氏
按贵州通志江氏都匀人解元张今盛妻盛早殁江年二十二抚一岁子衍绪为诸生苦守三十七年卒　　何熊妻田氏按贵州通志田氏都匀人何熊妻夫亡守节四十年奉姑教子终其身题请旌表　　王应朝妻高氏　　　高良栻妻周氏
　　陈洋妻曾氏
按贵州通志已上三妇俱都匀人少寡家贫抚孤成立流离不改其操　　杨淳妻萧氏
按贵州通志萧氏杨淳妻铜仁乌罗司人年二十二夫亡抚遗腹子矢志不二事亲以孝闻有司旌之　　黄伟妻明氏按贵州通志明氏黄伟妻铜仁乌罗司人年二十七夫亡誓不再适孀居四十余年事姑及母至孝巡按御史郜光先旌其门　　王维垣妻宋氏
按贵州通志宋氏王维垣妻安南人年二十夫亡矢志守节独养翁姑抚遗腹子成立巡抚旌之　　陶汝龙妻萧氏
按贵州通志萧氏陶汝龙妻安南人年二十九夫亡誓死靡他苦节不变教子九苞成立历官州守直指表其门给米帛优之　　梁应岳妻宋氏
按贵州通志宋氏安南诸生梁应岳妻夫亡宋年十九哭泣丧明甘贫守节以养翁姑历六十余年如一日直指旌之　　钱国宾母樊氏
按贵州通志樊氏平越人钱国宾母夫亡氏年二十五抚国宾守节终身旌表　　刘应试妻戴氏
按贵州通志戴氏平越诸生刘应试妻试亡戴年二十守志不二抚孤成立奉诏旌表　　奚杰妻马氏
按贵州通志马氏平越人卫指挥奚杰妻夫亡氏年二十七欲死不得抚孤守节五十余年直指具题旌表　　高逵妻何氏
按贵州通志何氏平越人高逵妻逵亡遗三子长楷何出次梁及楹妾吴氏出吴从死何守节抚三幼子无异备极恩勤后楷举戊午乡荐官知府楹以丙午乡荐官副使请于朝旌表　　徐科妻周氏
按贵州通志周氏太学生徐科妻平越人科亡周年二十四子甫一岁矢志守节备尝辛苦万历间题旌　　敖孙远妻冉氏按贵州通志冉氏敖孙远妻思南孝廉学洙女年二十夫亡无子孀居守节艰苦万状四十余年卒　　管玉音妻赵氏按贵州通志赵氏思南人管玉音妻年十七刲股救父音病笃复割股以救音殁遗宿逋百余金子幼赵躬磨面缉绵蚤夜操作悉偿所负课子成立为郡诸生　　李复善妻张氏
按贵州通志张氏思南人李复善妻夫亡守节矢志不移旌表　　张希旦妻冉氏
按贵州通志冉氏张希旦妻安化人年十六夫亡遗孤二长文焕次文灿俱幼弱氏誓死不二慎出入寡言笑躬纺绩教子俱为诸生太守李光祚表其门　　田庆嘉妻杨氏按贵州通志杨氏田庆嘉妻安化人庆嘉系朗溪正长官早亡杨守节抚子兴让成立旌表　　李蔚妻安氏
按贵州通志安氏李蔚妻安化人夫早亡家甚贫矢志抚孤终身不二　　张国仕妻罗氏
按贵州通志罗氏张国仕妻安化人少寡不再嫁矢志苦守五十余年　　张国华妻李氏
按贵州通志李氏张国华妻安化人年二十夫亡矢志不二纺绩治生事姑孝抚子成立　　邹先鲁妻敖氏
杨氏
李氏附

按贵州通志敖氏思南人孝廉敖应征女年十六适孝廉邹先鲁先鲁艰于嗣任祁阳令复娶广陵杨氏及同邑李氏为妾鲁以计典调任送妻孥归里赴京补选舟次铜仁为苗所劫溺死敖氏与两妾皆少无子女共长斋礼佛终年坐卧一室虽至亲罕得见时滇黔迭经寇变丁亥秋剽掠猝至敖氏闻之与两妾誓同死即裂素帛各怀其一兵素知不易夺止掠财帛去而家益贫落僮仆逃亡略尽并纑自给佣邻妇代薪汲戊子己丑间斗粟数千钱人相食三妇至食&#糠苦益甚而节愈砺忽有平茶土官慕杨氏色以先鲁曾逋其债未偿欲聘之杨氏号哭三昼夜勺水不入口事遂寝有伪参军以威胁去杨氏饮药死逾日复苏遂归之自是人不敢犯远近高其义然杨氏日哀痛求死展转毁绝且未几没敖氏李氏殡殓尽哀乙未九月敖氏以病终李氏号哭过毁得疾卧&#不起相继而亡乡人言之多泣下　　郭继贤妻林氏
按贵州通志林氏郭继贤妻黄平人夫亡年二十四誓死守节抚子成立万历间旌表　　张国用妻孙氏
按贵州通志孙氏张国用妻黄平人夫亡年二十一抚三子不嫁旌表　　胡仲贤妻杨氏
按贵州通志杨氏石阡人胡仲贤妻年十六适贤未几夫亡杨守节不再嫁抚幼子允恭中万历乙未进士具题旌表　　薛廷珠妻蔡氏
按贵州通志蔡氏石阡人薛廷珠妻幼有志操珠试不售愤投乌当河死蔡哀悼投舍旁井邻妇急救免呕血骨立待尽儿彦卿甫三岁姑许氏抱卿示之曰尔欲从吾儿无论吾老耄如此孩提者弃之亦不忍蔡感悟强饘粥以适姑意抚卿长就外傅身纺绩以佐读卿以明经举于乡为温江令封母孺人万历间题旌　　张祖华妻王氏
按贵州通志王氏思南安化人沿河司土官张祖华妻华亡王守节旌表　　田兴赵妻李氏
按贵州通志李氏田兴赵妻朗溪人夫亡李年二十守节四十余年有司给以粟帛旌表　　闻贤妻陈氏
按贵州通志陈氏闻贤妻永宁人贤登进士早亡陈守节抚孤万历间旌表　　闻克明妻樊氏
按贵州通志樊氏闻克明妻永宁人夫亡苦节万历间旌表　　戎衣妻杨氏
按贵州通志杨氏戎衣妻平越县人衣亡子翠在襁褓家贫杨绩自给抚翠成立万历间题旌　　李栋妻杨氏
按贵州通志杨氏李栋妻普安人夫殁守节旌表　　马龙妻程氏按贵州通志程氏安顺人马龙妻年二十三夫死守节孝事其姑抚遗腹子四十余年不履外庭　　叶立妻蒋氏
按贵州通志蒋氏安顺人叶立妻年二十七立死家贫蒋辛苦自甘守节不二　　詹淇妻康氏
按贵州通志康氏安顺人詹淇妻淇亡孀居绩纺劳苦养姑勤俭教子姑殁竭力营葬旌表　　冯祥妻罗氏
按贵州通志罗氏湄潭人冯祥妻夫亡氏年二十六无子守节终身　　桂世卿妻刘氏
按贵州通志刘氏都匀人桂世卿妻年二十七夫亡守节抚子子死抚三孙本枝官至总兵玉枝森枝俱以明经出仕奉诏坊表　　朱国臣妻吴氏
按贵州通志吴氏都匀人朱国臣妻国臣阵亡吴一恸几绝既而曰徒死无益不如抚孤以延朱氏一脉氏甘贫守节教子振祚举明经旌表　　李茂春妻鲜氏
按贵州通志鲜氏都匀人李茂春妻年十八夫亡守志抚孤奉诏旌表　　杨应干妻司氏
按贵州通志司氏都匀人杨应干妻干溺死司氏守节事姑抚子成立旌表　　杨廷烈妻吴氏
按贵州通志吴氏都匀人杨廷烈妻年十八生子一岁夫报父雠死家散无以为生氏苦节抚孤历艰难四十余年卒　　吴正春妻陆氏
按贵州通志陆氏都匀人吴正春妻年十九夫亡守节孝事翁姑抚孤历三十八年旌表　　阎厚妻金氏
按云南通志金氏阎厚妻厚云南府学诸生早亡无子金年二十五号痛几绝口鼻血流家人将属纩厥明复苏遂竭力养继姑四十余年　　陈梁妻刘氏
