<!-- { "loadSidebar": true } -->
按饶州府志张氏章益闰妻荣祖女继母不慈氏孝事犹谨年十六归益闰益闰没氏年二十七子孟宣九岁女普安四岁氏计以死从亲党力劝稍解后母族讽他适氏厉声拒绝之由是不复归宁苦节育孤成立女普安适吴季纲季纲客死山阳普安恸绝复苏矢志如母刺绣自给终舅姑丧抚育子女终身　　朱玺妻罗氏按饶州府志罗氏贡士朱玺妻玺没执丧如礼守节教子铣领乡荐逾年姑染疫罗调护不离左右姑疾瘥罗得疾死　　陶顺暄妻程氏
按饶州府志程氏顺暄妻归三年暄疾革谓程曰汝方娠傥生子幸鞠之程泣曰虽非男亦无他志兄怜其贫劝改适终不听抚孤成立年七十一终　　谢用宾妻洪氏按饶州府志洪氏名秀谢用宾妻归六年生二子用宾病革目顾氏而不言洪涕泣语用宾曰必保尔宗祀无忧也用宾既没氏去膏沐勤纺绩抚二孤成立年七十以寿终　　高桥妻许氏
按饶州府志许氏名定贞高桥妻嫁期年桥没无嗣许哀毁骨立父母怜其少讽托终身氏泣而归日夕力女红抚侄艾为嗣历苦节五十年终　　吴公治妻程氏
按饶州府志程氏名琼贞诸生吴公治妻公治没无嗣氏欲以死殉姑救免居常不事容饰力纺绩自给叔侄兄弟服者不敢升其堂万历初旌表年八十余终　　汪恭敬妻王氏
按饶州府志王氏太学生汪恭敬妻归未数载恭敬亡王年二十遗孤在襁褓欲以身殉父文伟谕之乃屏铅华抚孤事翁苦守三十余年终　　胡永继妻徐氏
按饶州府志徐氏诸生胡永继妻事夫一载永亡徐矢志守节不出户庭万历丙辰直指奏旌其闾卒年七十有四　　张&#妻舒氏
按饶州府志舒氏张&#妻夫亡苦守直指旌其门固辞不受　　徐伯邃妻詹氏
李
氏附

按鄱阳县志詹氏徐伯邃妻邃读书早世易箦时嘱詹抚孤詹年二十五妾李氏年二十妻妾共誓相守互相砥励以全其节詹卒年六十五李亦六十而终　　章起河妻江氏按余干县志江氏庠生章起河妻年十九夫亡剪发训子事舅姑以孝闻　　李国春妻朱氏
按余干县志朱氏李国春妻年二十二夫没孝事舅姑训子以义方乡里称之　　张文明妻郑氏
按余干县志郑氏张文明妻年十八夫没洊遭乱离艰苦备尝清操益厉　　章捷妻马氏　　　　胡儒妻张氏
　　詹&#妻吴氏　　　　段镇妻章氏
　　赵夔妻张氏
按余干县志已上五妇俱夫亡守节事实无考　　舒辄妻张氏　　　　江国妻余氏按余干县志已上二妇俱夫死守节万历间有司给粟帛旌之　　吴正道妻朱氏
陈
氏附

按浮梁县志朱氏吴正道妻年二十二夫亡抚子宗孟成立宗孟妻陈氏年二十四而寡或劝再适陈曰吾姑守节时尚少二岁苟有他志何颜见姑于地下卒抚子家桂成立年七十终　　汪廷辅妻朱氏
按浮梁县志朱氏汪廷辅妻年十七归廷辅姑亡岁饥廷辅继没或欲夺其节氏剪发自誓年六十四卒族里设位哭之哀声夹道闻者涕下　　王歡妻张氏
按浮梁县志张氏王歡妻年二十五夫亡无子断发矢志终身不变　　曹春四妻陈氏
按浮梁县志陈氏名征真曹春四妻年二十四无子而寡舅姑亦没伯氏逼他适氏愿自降为婢伯氏悟乃止　　张灯继室黄氏
按浮梁县志黄氏张灯继室年三十夫没无子前妻子亦早逝黄与妇共抚幼孙成立　　戴以贤妻范氏
按浮梁县志范氏戴以贤妻年二十六夫亡守节教子宗禹以明经任教授万历间县令旌之寿七十六卒　　吴国宾妻章氏
按浮梁县志章氏吴国宾妻年二十一而寡事舅姑抚幼子无二志舅姑死事妾姑亦无缺礼父母没无子丧葬尽礼人称节孝年六十六终　　周纲妻任氏
按南康府志任氏安义周纲妻夫亡守节终身　　郭守敬妻邹氏按南康府志邹氏安义郭守敬妻夫亡甘贫守节终身无改　　许汝高妻陈氏
按南康府志陈氏星子许汝高妻早寡家极贫忍饥寒励节至死不变　　朱日妻黄氏
按南康府志黄氏都昌朱日妻年十七归日逾年日亡甘贫守志誓不再嫁遗腹七月生子廷对以纺绩教子为诸生万历四十年奉诏建坊旌表　　萧凤来妻李氏
按南康府志李氏星子庠生萧凤来妻年二十六丧夫守节五十余年有司旌表　　陈士习从母张氏
按南康府志张氏都昌陈士习从母年二十八夫亡孀居数十年训诸妇有仪法卒年五十九教三子士骢士俊士秀俱克成业　　余贯质妻刘氏
按都昌县志刘氏市民余贯质妻年十八适质逾年夫亡甘贫守节誓不再嫁遗腹三月生子恒足抚育成立苦节益坚年五十余有司旌表　　许汝高妻陈氏
按都昌县志陈氏乡民许汝高妻一元母事姑以孝闻嘉靖十年夫亡抚子子丧复抚孤孙家徒四壁纺绩自给抉一目以自励万历间有司奏请旌表　　袁结妻徐氏按建昌县志徐氏袁结妻夫早亡抚遗腹子矢志不二年七十余终万历间公举贞节其孙惮费嗔举者而罢　　邓时习母江氏
按建昌县志江氏邓时习母年二十丧夫苦节抚孤年逾八十乡党重之　　淦之龙妾马氏
朱
氏附

按建昌县志马氏宛平人通判淦之龙妾龙没嫡子亦亡马与嫡妇朱氏共守马年二十四朱年十九家无余资姑妇纺绩以终余年　　李天缘妻余氏
按建昌县志余氏名雪英李天缘妻年十九夫亡遗孤嘉猷纔四月氏抚之长补邑庠生有司恤以米布羊酒年七十一万历二十三年奉诏旌闾　　熊德曜妻陈氏
按建昌县志陈氏熊德曜妻夫早亡氏年二十子士益纔两周翁姑虑鲜终使邻妇探之氏坚誓不改适士益长就外傅病疹危急求与母诀氏终不出子亦寻愈长补邑弟子员　　袁谦昌妻龚氏
按建昌县志龚氏袁谦昌妻年十九而寡抚遗腹子长而废学氏泣曰我不死觊抚孤有成耳今若此恨死不早乃教孙显素补邑诸生未几卒　　邹孟贤妻李氏
按建昌县志李氏诸生邹孟贤妻孟贤早亡家贫断指自誓教子鳞鲜为诸生　　邹世延妻刘氏
按建昌县志刘氏名玉贞诸生邹世延妻延早没氏苦节终身有司旌表　　李联享母廖氏
按建昌县志廖氏儒士李联享母年少守节白首如初邑令旌表　　淦守缙妻熊氏
按建昌县志熊氏文学淦守缙妻缙早亡氏年二十子弘叔弘滨甫襁褓坚志守节白首不下堂终身素布不改子孙皆以学行闻　　戴君命妻帅氏
按建昌县志帅氏大井戴君命妻年二十夫亡守志不出户庭不苟言笑缟綦自洁斋素不改教遗腹子复元为诸生年八十有三卒　　熊维美妻卢氏
按建昌县志卢氏熊维美妻生子元启未周而维美亡抚启长取妇生孙而启又没卢复抚孙生曾孙终其身如一日　　熊维则妻陈氏
按建昌县志陈氏文学熊维则妻则被兵害陈触石而死以救苏子元淳甫六月及长生孙而淳又丧两世一孤苦节弥厉乡族重之　　熊相宇妻刘氏
按建昌县志刘氏熊相宇妻年二十丧夫无子苦节自守逾五十年终　　熊维侃妻陈氏
按建昌县志陈氏熊维侃妻年十九丧夫子曰昭甫四岁有邻妇再嫁或讽之陈毁容誓死抚子成立终身无改　　熊大环妻淦氏
徐
氏附

按建昌县志淦氏南陵令熊汝埏子文学大环妻大环早亡子中梦又夭中梦妻妾皆有子而环母邹氏年将百岁淦率妇徐氏上奉期颐之姑下抚两孙四世茕茕皆依淦为命而淦挺然不挠人皆贤之徐安义人父砀壬辰进士　　燕思周妻王氏
按建昌县志王氏燕思周妻年二十一夫亡抚侄日声为嗣辟纑自给年逾七十终　　黄炅妻陈氏
何
氏附

按建昌县志陈氏黄炅妻炅年十九应试归而死氏年十七遗孕七月生子士尧长领万历辛酉乡荐寻丧媳何氏年三十与姑共教其子相守终身　　淦弘炳妻何氏
按建昌县志何氏淦弘炳妻年二十二炳死子时栋方二岁炳无兄弟舅姑老氏只身奉翁姑抚孤历数十年子孙蕃衍氏以寿终　　何天锐妻戴氏
按建昌县志戴氏何天锐妻年十八丧夫父母以其子幼逼令改嫁氏以死誓事翁姑孝抚子严终始一节万历三十三年有司疏请旌表年七十余终　　李宗鲁妻余氏按建昌县志余氏余孔德女幼通孝经大义适同乡李宗鲁数年鲁病亡氏年十九欲以身殉触棺流血骨折气几绝赖救复苏已而断发抚孤奉舅姑以孝岁歉家徒壁立自食藜藿而以稻粱养其舅姑每朔望及忌辰辄号哭竟日历五十年无改直指与学使恤以羊酒米帛万历二十三年有司疏闻建坊旌其闾　　陈文化妻熊氏
按建昌县志熊氏诸生陈文化妻生子耀方在襁褓而文化亡姑谋嫁之氏抱子溺水中以救免躬事纺绩独处一室邻族罕见其面万历癸巳直指恤以羊酒米帛表其门　　淦应龙妻黄氏
按建昌县志黄氏文学淦应龙妻龙年十七死父母兄弟欲嫁之氏投于河以救免矢志抚孤终身不二年九十三县令旌之　　朱元初妻吕氏
按九江府志吕氏德化诸生朱元初妻性至孝姑疾笃割股愈之夫病几不起复以割股获瘳夫没矢志不嫁先是三乳生六子及寡俱克抚育万历间直指旌其闾　　王良卿妻孙氏
按德安县志孙氏诸生王良卿妻年二十五夫亡二子俱幼或慕其色欲谋娶之孙剪发刺面誓不易志年六十余卒万历中旌表　　夏钺妻李氏
按德安县志李氏南昌李常女年十六归夏钺生子六月钺亡李年十八誓死不二父母怜其幼欲夺其志李惨然涕下曰命之不祥置此子于何地父母曰汝子宁足恃耶李曰然但我试守若天果勿佑夏氏则于我无憾卒坚守六十余年子竟成立生七孙钺宗祀赖以不坠李年八十二终　　刘璋妻郑氏
按德安县志郑氏南昌卫郑唐女邑人刘璋妻年二十四璋死遗腹三月生子春奇誓死生与共或讽改节截发以拒人遂不复言年六十二卒　　周智先妻徐氏
熊
氏附

按德安县志徐氏诸生周智先妻年十四归周二十六夫死抚三子成人一子早丧媳熊氏年十九有孙方越月徐与同处一室终身　　程志浃妻谢氏
按德安县志谢氏程志浃妻夫早亡遗腹生子永爵父母劝使他适不从伯程志浩复逼之嫁氏髡发毁容甘贫抚孤屹然不动直指表其门年八十一卒　　桂枝杨妻曾氏按德安县志曾氏文辅女南吏部桂枝杨妻枝杨年三十余没于官宦橐萧然曾竭力经营扶榇归里闭户纺绩抚侄鲁瞻为嗣母子饥寒度日如岁终无怨言直指岁给米帛周之年九十卒　　丁以爵妻丘氏
按德安县志丘氏秦山丘南台女丁以爵妻年二十爵亡子应干仅三岁家计萧然止遗硗田七亩租入不足供&#粥丘力纺绩以纳税家人多殷实亦不相顾丘立志弥坚教子弥笃历二十余年如一日卒年七十有六有司表其门　　王标妻计氏
按彭泽县志计氏年十六适王标事舅姑克孝越八年标亡哀毁几死既而曰弃老姑幼子不更负王氏耶遂矢志守节绝容饰慎言笑至死不变事闻有司旌之年八十卒　　柯妻黄氏
严
氏附

按彭泽县志黄氏柯妻年十九夫亡抚遗腹子垣长娶严氏未一载垣殁严年十六又遗腹生锺妇姑共抚之相依为命俱以寿终万历初学使旌表　　陶养化妻时氏按彭泽县志时氏陶养化妻夫亡守节万历间旌表　　李伯龄妻陈氏胡
氏附

按彭泽县志陈氏年二十归李伯龄生子淑珍淑琼越七年夫亡苦节不嫁淑琼妻胡氏年二十生思麒琼亡同姑守志事姑甚孝相继而终　　刘&#妻黄氏
按彭泽县志黄氏名贞懿湖口黄钊女年十九适刘三年夫亡子价方一岁黄屏绝膏沐事舅姑足不逾阈年七十三广陵桑乔为撰墓表　　陈筵妻邓氏
