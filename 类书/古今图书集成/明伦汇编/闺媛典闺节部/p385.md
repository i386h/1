<!-- { "loadSidebar": true } -->
　　按钱塘县志陶氏孝廉凌克开妻会稽陶望龄　　女孙舅且死开馆于维扬时陶尚未于归闻变　　即适凌视含殓供丧事旬日克开归庐于柩侧　　三年之丧毕始行合&#礼姑以痛哭丧明小姑　　幼叔鞠育咸赖长嫂克开领乡荐再上公车以　　疾卒京师陶苦节教其子躬操作以持门户岁　　丙午大火烈焰遽及姑室陶哭曰姑盲不能走　　宁同死耳奔火中抱姑以出后姑年八十且卒　　叹曰愿世世为母子报妇恩也康熙二十二年　　士民以闻旌表　　谢懋俊妻吴氏
　　按钱塘县志吴氏诸生谢懋俊妻结褵五载生　　一子纶未周岁而俊没时年二十有一舅姑俱　　老氏上奉白头下哺黄口丧葬婚配俱尽其力　　苦节四十年士民以闻旌表　　陈有临妻王氏
　　按钱塘县志王氏陈有临妻年十七夫死青年　　矢志茹荼饮蘗抚孤承祧年八十一卒康熙十　　二年旌表　　江世旦妻沈氏
　　按钱塘县志沈氏名玉舜江世旦妻旦文昭公　　孙也以病瘵死氏自缢者再姑慰止之性孤异　　不事铅华凡遇侪辈谐笑若将浼焉好黄老家　　言尝讽论不辍母以父任诖误将挈氏同之父　　所虑不行诱之登舟密戒榜人使夜发天将　　明至石门矣氏痛号竟索舟归岁洊饥姑性颇　　严脱簪钏衣服佐以织二年无饥寒色后父　　母兄嫂相继客死氏经营窀穸封树丘墓如人　　子年五十卒守节二十二年　　朱志达妻车氏
张氏
沈氏附

　　按钱塘县志车氏丰宁里人朱志达妻年二十　　八达亡三子皆幼丰宁地近州衙比闾多禄吏　　尚华靡车独教子以朴素长子昌期能自立有　　声誉而车不改其戚守节三十有二年终同时　　陈承止母张氏媳沈氏亦丰宁里人志节略相　　似姑媳依倚抚孤克成先后卒　　杨士毅继室王氏
　　按钱塘县志王氏杨士毅继室翁姑早逝士毅　　有两幼弟王抚育之长为择配年二十八毅亡　　屏珠玉却绮縠长斋绣佛操作弥勤翁姑并毅　　元配三棺未葬王皆为之封树遗孤树骏纔五　　龄课诵训诫不稍姑息以故树骏造次无失德　　中丞奏闻建坊湖上配享表贞祠年五十九卒　　孙学敏妻杨氏　　按钱塘县志杨氏孙学敏妻明万历丙戌进士　　应时之孙女年二十三而学敏亡氏事舅姑以　　孝闻有疾尝割股以愈教子逢吉有声庠序康　　熙九年旌表　　徐文迁妻王氏
　　按钱塘县志王氏太平坊徐文迁妻年十九适　　文迁二十八而文迁没子甫三岁门户零落逮　　子年四十见两孙而卒康熙十八年有诏建坊
　　吴汉翀妻姚氏
　　按钱塘县志姚氏吴汉翀妻翀少好学受知于　　吴宫詹初连举三女谋置妾妾方娠而汉翀没　　弥月复举一女姚抚之哭几绝营葬龙泓雪深　　颇碍车姚祷于天天忽开霁雪消己丑梦神语　　曰明岁尔应谢世乃跪请曰妾死无憾但舅年　　老无子愿假岁月以终舅年神许之及舅殁为　　立族子承祧越一年又梦神至曰尔愿遂矣诘　　朝无疾卒时年六十三守节三十余年　　沈基仁妻陆氏
　　按钱塘县志陆氏诸生沈基仁妻幼读书通孝　　经年二十九基仁即世氏绝粒七日几死子晋　　垣九岁泰垣七岁家贫出就外傅归则勉之曰　　守志不可不坚立心不可不厚晋垣一日读书　　山房获偷儿将执之氏谓曰此故家子弟困顿　　至此倘汝辈失足安知其不如是晋垣遽释之　　长斋事佛数十年如一日衣垢敝至数十浣遇　　荒岁操作刺绣易米以供二祖姑之膳年五十　　余卒　　顾儒英妻蒋氏
毛
氏附

　闺节部列传二百二
皇清五十三
　　陈恂永妻查氏
　　按海宁县志查氏增广生陈恂永妻诰封詹事　　府少詹查嗣琪长女生而贞静夙女教年二　　十三归陈勤劳妇职以资灯火未几夫殁氏年　　二十九抢地呼天几不欲生舅姑劝以保幼大　　义因复视息人间矢志冰霜穷年荼苦历四十　　余载如一日翁重气节广交游氏脱簪堕珥以　　供宾客翁常称曰贤哉妇能默体吾志姑患沉　　&#二十余年凡侍汤药伺痛痒惟氏能适姑意　　虽劳甚不敢委诸婢妾即娣姒亦不能代也一　　子一女未离襁褓氏以母兼父宽严并至儿有　　过必令长跪受责儿泣母亦泣曰吾所以隐忍　　偷生者以汝故汝不成人他日何以见汝父于　　地下子世良克自树立承母教女择配查嗣庭　　寻登史馆闾里咸服其识氏性甘淡泊布衣蔬　　食终身不易遇邻里戚党有告匮者勉为周给　　虽身坐窘迫勿顾也康熙四十五年奉旨建坊
　　贾朝伟妻徐氏
　　按海宁县志徐氏诸生贾朝伟妻夫亡止一女　　年二十九苦守三十四年如一日女长适周仲　　给膳田五亩将往依焉未行而卒氏先念翁　　姑及夫停丧未葬独力负土营墓复念始祖希　　贤先祠乃故黄冈书院有族伯文学杨瑾者缔　　修维艰氏捐瓦屋三楹并助祭田三亩五分及　　卒伊婿并归膳田五亩入祠贾族为立碑祠内　　仍请于县旌之　　董明良妻孙氏
　　按海宁县志孙氏夹山董明良妻年三十孀居　　二孤长发六岁骏发三岁氏矢志抚孤刻苦治　　生纺绩不休积累日久教养有资间以赢余周　　亲族贫乏康熙己卯邑令表其门卒时年六十　　俞君亮妻施氏　　按海宁县志施氏施钧美女甫离母抱即不妄　　言笑见者异之稍长许字庠生俞茂良孙君亮　　年十六父病亡昼夜号恸如不欲生有弟隆寿　　尚在襁褓氏以一弱女孝事其母复抚爱其弟　　三载服阕年十九归俞而家徒壁立翁以磨腐　　为生姑洗氏年衰苦病氏躬操井臼先意承颜　　深得两白首欢自春徂秋结褵甫九月夫瘫痪　　卧&#不起而翁与姑又同时染疫氏以只身奉　　侍汤药每夜祝天泣祷未几翁死视含甫毕姑　　又踵亡家无长物止遗卧榻及布衣数种鬻为　　棺殓费旬日两丧以一贫妇泣血拮据见者伤　　心明年夏生子圣洪而夫病转剧氏昼则哺儿　　织作泪渍机丝宵则吁天祈代饮泣呜咽衣不　　解带者五年夫没氏年二十三恸绝复苏者数　　四屡欲引决因念遗孤为氏族所关未敢殉夫　　泉下随携母若弟同居以抚四岁藐孤亡何母　　亦长逝氏哀恸含殓无异翁姑越二年族人悯　　其青年孤苦讽之改适氏涕泗交颐危言以拒　　族人不复令知私以许人忽焉鼓乐肩舆嫔从　　突至迫行氏怒号散发触柱晕绝邻党惊闻急　　救始各踉跄散去自后无敢复以非礼逼者斯　　时也母氏无可归夫家无可倚头无一椽盎无　　半菽而矢志益坚晨昏操作愈励以供薪米赁　　屋之资训子如严父俾知孝敬大义稍成立即　　为娶妇阅数载有孙又念夫与翁姑尚暴浅土　　百计经营卜兆躬捧土封窆并将亡伯遗骸附　　葬春秋拜扫勿替见者咸太息不置事闻学使　　具题奉旨旌表
　　郭忠祥妻董氏
　　按海宁县志董氏贡生郭忠祥妻年二十四夫　　亡孀居励节事翁姑以孝闻翁姑没独肩营葬　　捐田十一亩助祭康熙十二年旌表　　金良玉妻俞氏
　　按海宁县志俞氏园花镇金良玉妻年十九归　　金时两世重庆氏相夫孝事上甚谨阅九年夫　　亡止一女仅五岁矢志靡二未几连遭祖翁姑　　之丧家亦渐落更值寇变所居复烬焉寻翁姑　　没家无一椽瓶无一粟凄楚万状而志如金石　　及长女出嫁仍结茅祖居勺水粒米必出手力　　数十年犹一日也康熙乙卯岁年六十四以病　　终　　陈侯亿妻吕氏
　　按海宁县志吕氏陈侯亿妻亿煮海为业尝荷　　盐沙场潮骤至没氏年二十六恸绝复生亲　　知讽曰家贫年少又未有子死守何益氏泣谢　　曰夫子暴没而偷生罪已通天忍有他念乎依　　归沈氏女年七十二而卒　　陈器永妻许氏
孙
氏附

　　按海宁县志许氏陈器永妻年二十七孀居秉　　性诚笃舅死遗孤叔四人助姑抚鞠婚娶无倦　　色父母死殡葬皆力任之御家训子谨持门户　　慈和中气节凛凛年八十有六卒其娣孙氏禧　　永妻年二十四禧永死遗孤仅四龄孙拮据抚　　育垂老益勤其子每劝之息曰此吾性所习休　　逸非吾愿也视姑如母视伯姒如姑事闻旌表　　管云鸾妻张氏　　按海宁县志张氏明经张玉助女适士人管云　　鸾素内则事姑曹孺人克敦妇道年二十七　　夫亡子文华纔七月屡欲捐生念宗祧为重苦　　守抚华以龆年赴选任嘉兴府秀水教谕氏年　　六十有二卒和熊銼蘗凡三十五年如一日　　陈曾永妻吴氏　　按海宁县志吴氏诸生陈曾永妻克妇道夫　　亡年二十二哭踊欲以身殉王母沈惊救防护　　之得不死长斋苦守事尊长敬谨因无子舅命　　抚叔黄永次子尧世为嗣砥节三十一年卒康　　熙十二年学使旌表　　顾玉妻胡氏
　　按海宁县志胡氏文学顾玉妻年二十六夫亡　　上有孀姑抚养无人遗孤士麟甫及周岁氏长　　斋布素躬勤织作以供甘旨毕丧葬教子早年　　入泮历四十年如一日学使旌之　　陈祥龙妻沈氏
　　按海宁县志沈氏陈祥龙妻年二十九夫亡一　　恸而绝懿戚力救之复苏时舅姑在堂三子俱　　幼计口不下中人之家氏仰事俯育至不克举　　火而洗腆必当二人意于群姒间和好无间饔　　飧迭炊夜共一灯织作率以为常时勖儿辈曰　　我于父母家一切银钱出入是稽不私自留比　　归尔父萧然贫困亦甘之如素人之有德于我　　不敢忘非意相干顺受而已年八十终乡族重　　之　　管赓韶女
王
氏附

　　按海宁县志路仲里茂才管赓韶之女许字石　　门劳之芳将请期而之芳病殁讣闻女方刺绣　　微闻之即裂绮投地请衰麻往哭父母犹豫女　　请死以殉乃许之抵劳见芳母高引与同卧起　　久之父母迓归椎结布衣不事铅饰每食饮不　　忘劳曰儿即死归吾骨无何感病殁时康熙五　　年八月八日也距芳殁五年矣其族人管廷璧　　妻王氏年二十五而寡子诚之甫周岁王苦节　　自矢课诚之读书为诸生及诸孙皆克成立康　　熙十二年郡守旌之　　王廷璧妻陆氏
　　按海宁县志陆氏文学王廷璧妻孝廉陆荩谊　　女年十六归廷璧五年而廷璧亡值凶荒荐臻　　鬻簪珥事尊嫜二十余年抚孤子佩兰训以力　　学有声黉序氏甘荼苦奉斋茹素手营两世窀　　穸年五十旌其门　　李晋妻周氏
　　按海宁县志周氏儒生李晋妻归四载晋丁父　　丧过毁而殒氏年二十四子斌甫三岁病姑何　　氏在&#时值兵荒资生无计氏力勤操作亲尝　　汤药鞠养孤儿历三十年姑既亡负土营葬斌　　复染疾几废聘张氏女未婚氏虞&#张女令别　　嫁女亦誓死无他志无何病少间亲迎如礼甫　　抱孙而斌病死氏年六十旌表　　凌台符妻杜氏
　　按海宁县志杜氏凌台符妻年十六归凌不二　　载夫亡无子抚幼叔卯为嗣娶女侄为妇遗产　　甚薄茹素纺织以奉事寡姑沈氏三十余年营　　葬三世暴棺年逾六旬县令旌表　　陆云妻翁氏
　　按海宁县志翁氏陆云妻年二十归翁逾四载　　夫亡守节四十五年艰苦备尝治家有法抚孤　　成立有三孙顺治七年学使旌表康熙十五年　　卒遗命殓用衰麻了然不乱　　陈侯熙妻酆氏
