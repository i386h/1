<!-- { "loadSidebar": true } -->
按云南通志刘氏陈梁妻昆阳人年二十二梁殁人劝之嫁刘以翁姑垂老有儿襁褓不忍弃矢志事翁姑终老抚子成立年逾八十万历间台司旌表　　杨德先妻马氏按云南通志马氏杨德先妻元江人夫亡尚少艾守节不嫁年八十终　　何源深妻曾氏
按云南通志曾氏何源深妻元江人年十六深亡誓不再嫁苦节终身　　马宗范妻白氏
按云南通志白氏马宗范妻元江人年十六丧夫孀居守节五十余年　　李儒妻杨氏
按云南通志杨氏李儒妻元江人儒死氏年二十三剪发毁容愿以死殉其姑慰止之乃拮据襄事修其妇职割股以疗姑病抚遗腹子希圣膺岁荐苦节六十年终　　张大志妻谢氏
按云南通志谢氏张大志妻楚雄县人年二十五夫亡冰霜自矢守节终身万历间建坊旌表　　施宏猷母苏氏
按云南通志苏氏施宏母楚雄县人年十九夫亡翁姑怜其幼劝之嫁辄痛哭誓死抚襁褓遗孤成名万历间奉诏旌表　　丁雄妻赵氏
按云南通志赵氏丁雄妻楚雄县人年二十五夫亡孀居教子五十年万历间旌表　　丁大受妻罗氏
按云南通志罗氏丁大受妻楚雄县人年二十八夫亡守节五十九年万历间直指给粟旌表　　吴东岫妻谢氏
按云南通志谢氏吴东岫妻楚雄县人年二十九孀居苦节历四十五年抚育诸孤成立万历间巡抚旌表　　谢应举妻陈氏
按云南通志陈氏谢应举妻楚雄县人年二十七夫亡苦守四十五年万历间直指旌表　　王定邦妻孙氏
按云南通志孙氏王定邦妻楚雄县人年二十九夫亡氏治家严肃日以孝义训迪二子宠承宠宪俱死国难氏年八十三卒万历四十年旌表　　陈世武妻童氏
按云南通志童氏陈世武妻楚雄县人年三十夫亡守节四十年万历间有司表其门　　乔惟嵩妻安氏
按云南通志安氏乔惟嵩妻楚雄县人年二十六夫亡守节四十八年万历间巡抚旌表　　杨淮妻陈氏
按云南通志陈氏杨淮妻南安人年二十二夫亡守节甘贫教子不出闺闼四十余年万历间巡抚旌表　　戎妻伍氏按云南通志伍氏戎妻楚雄人年二十七夫亡寡居六十余年年八十八卒　　张时诏妻仇氏
按云南通志仇氏张时诏妻楚雄人年十六归张越二年夫亡抚弥月子耿光成立万历间巡抚旌表　　卫宜妻揣氏按云南通志揣氏卫宜妻镇南人卫死于戍揣年二十三守节五十七年　　周禹妻徐氏
按云南通志徐氏周禹妻镇南人年二十五夫亡守节五十年万历间旌表　　裴泰妻陈氏
按云南通志陈氏裴泰妻楚雄人泰为百户早亡氏年十九苦节训子应章袭职族人逼嫁以死自誓事翁姑诲二孙一登仕籍一为诸生年八十终　　王海妻钱氏
按云南通志钱氏王海妻定远人年二十八夫亡守节抚子友义为廪生历四十余年卒万历间巡抚旌表　　俞汝谐妻仇氏
按云南通志仇氏俞汝谐妻楚雄人谐为诸生早亡仇年二十四欲自缢戚属防救不死攻苦茹素穷年闭户惟一老婢相依虽至戚罕见其面孀居五十三年万历间巡抚都御史闻于朝旌表　　郜敏妻戴氏
按云南通志戴氏郜敏妻镇南人年十八夫亡守节五十二年万历间有司旌表　　赵华妻孙氏
按云南通志孙氏赵华妻通海人华亡抚孤廷相长娶张氏年二十相亦夭张抚遗腹子守志如姑万历间旌表　　葛阜妻夏氏
按云南通志夏氏诸生葛阜妻阜亡夏年二十五守节历五十余年　　王家相妻杨氏
按云南通志杨氏王家相妻石屏人相死氏年二十七矢志事姑教子夔龙登进士万历间巡按御史奏闻旌表　　邢思明妻蓝氏
按云南通志蓝氏邢思明妻建水人年二十七夫亡无子劝再适辄自缢救之不死年六十余终　　缪忠妻刘氏
按云南通志刘氏缪忠妻建水人忠亡年三十苦志食贫誓不异志子升娶王氏升死与姑共守有司复其孤养之　　马敏妻杨氏
按云南通志杨氏马敏妻建水人年二十孀居抚孤终老　　马良妻周氏
按云南通志周氏马良妻建水人年二十孀居抚孤守志终身　　张显妻蔡氏
赵氏
谭氏附

按云南通志蔡氏张显妻建水人年二十夫亡子坦甫四岁妾赵氏年十九蔡率之共守苦节坦长娶谭氏谭年二十亦寡矢志如姑守节孝养两姑抚子寅佐长刲股进羹以疗母病学使并旌之　　李升妻杨氏
按云南通志杨氏李升妻浪穹人夫亡年三十矢志抚子友兰以逸才应选直指旌其门　　杨鉴妻李氏
按云南通志李氏杨鉴妻浪穹人夫亡年十八子甫一岁矢志守节课子孙皆成名士旌表　　杨一鹤妻段氏
按云南通志段氏杨一鹤妻邓川人夫亡年二十六守节教子孙克承夫志万历间奉诏旌表　　蔡铨妻张氏
按云南通志张氏蔡铨妻姚安所人张有成女夫亡守七岁子终其身万历间有司旌表　　陈俊妻顾氏
按云南通志顾氏陈俊妻江川人顾廷珍女年十九夫亡抚子完节万历间年九十终　　贺玺妻程氏
按云南通志程氏贺玺妻江川人程希灏女万历间夫亡程年二十九守节三十余年　　朱震春妻张氏
按云南通志张氏朱震春妻江川人张经女万历间夫亡养姑训子守节五十余年　　苏秉钧妻陈氏
按云南通志陈氏苏秉钧妻石屏人年十九丧夫子方岁余苦志教之成立　　胡锐妻叶氏
按云南通志叶氏胡锐妻建水人年二十三夫亡养姑育子终身无二　　徐化妻陈氏
按云南通志陈氏徐化妻姚安人陈太元女化廷试归没子体震尚幼氏甘贫训子誓不他适后子举丙午乡荐万历间奏闻旌表年八十终　　高守臣妻陈氏
按云南通志陈氏高守臣妻姚州人年二十六夫亡守节训子称醇厚笃学焉事闻旌表　　林东橖妻李氏
按云南通志李氏林东橖妻橖早亡氏守节五十二年抚五子皆成立　　沈国英妻孙氏
按云南通志孙氏沈国英妻翁朝惠早亡氏与夫事孀姑张氏惟谨俄国英亦夭孙茹苦守节抚幼子成立孀居六十年年八十四姑张亦孀居六十五年年九十有三　　良朝元妻郎氏
按云南通志郎氏云南郡诸生良朝元妻元亡郎年二十抚遗腹一子寻亦夭折矢志不二纺绩终身年九十卒　　封锡屡妻王氏
按云南府志王氏封锡屡妻屡应万历癸卯乡荐任浙江寿昌令没于官王年三十二子皆幼扶榇归葬甘贫课二子成名守节三十七年卒　　王玺妻李氏
按云南通志李氏王玺妻安宁人年十九夫亡伏棺恸哭欲继以死母武氏知有遗腹晓之氏悟乃茹蔬断腥矢志守节每食必荐后生女仍抚之历四十年终万历十五年题旌　　陈孟章继妻田氏
按云南通志田氏陈孟章继妻云南府人孟章为南京户部主事先娶杨氏有子女继娶田氏七载章亡田年二十一号呼欲绝剌面毁形孝事其翁育诸孤历四十年万历间题旌入祀　　王衢妻陈氏
按云南通志陈氏王衢妻禄丰人年十六夫亡伯叔怜其无子欲夺其志陈投水赖邻妇救免奏闻旌表　　姜恺妻吴氏按云南通志吴氏姜恺妻云南府人万历间巡按御史吴应琦以节妇具题建坊旌之事实无考　　张廷祚妻李氏
按云南通志李氏张廷祚妻蒙自人嘉靖末祚赴兄难死李年尚幼或劝其改节李矢志不二苦节抚孤年九十余万历间奉诏建坊旌表　　周允惠妻王氏
按云南通志王氏周允惠妻云南府人年二十九夫亡守节历七十年终万历四十二年有司旌其门　　张翿妻胡氏按云南通志胡氏张翿妻云南府人翿亡萧然四壁茕茕二孤不以穷苦易节年七十终　　廖忠妻梅氏
按云南通志梅氏廖忠妻云南府人忠亡梅年二十有四甘贫守节抚二子应和应奎俱成立　　刘体仁妻孟氏
按云南通志孟氏刘体仁妻云南府人仁任保宁府通判没于官孟匍匐间关扶夫柩归葬抚训诸子篝灯纺绩课子读书六子相继以科第振其家声闻者莫不贤其母后封安人　　王妻段氏
按云南通志段氏云南府人王妻嫁七年夫亡子万年在襁褓养姑教子三十余年卒　　凌懋妻孙氏
按云南通志孙氏凌懋妻晋宁人夫亡巨家慕其贤竞谋委禽孙号泣截发竟不能夺事闻旌表　　苏政妻段氏
按云南通志段氏苏政妻晋宁人年二十一夫亡守节其姑欲嫁之段潜入暗室断发自缢姑觉救苏自是闭户力女红以养其姑号泣丧明而卒　　暨希妻周氏
按云南通志周氏暨希妻广西人希役临安随知府朝觐没于途一子大器殊幼周年二十闻讣死而复生抚大器同伯母居每役以所不堪志节愈励巨室谋之志终不移惟刺绩教子及大器应贡仕陈留随任就养年五十六而卒大器寻父柩归合葬　　王诤妻黄氏
按云南通志黄氏王诤妻元江人蚤岁丧夫训遗孤　闺节部列传九十六
　　明九十一
　　丁美音
按明外史列女传丁美音溆浦丁正明女幼受夏学程聘年十八将嫁学程死美音哭之恸未几邑人有求婚者父母许之美音执不可父母曰未嫁守节非礼也何自苦如此美音啮指滴血吁天自矢当道交旌之赉以银币资约百金美音以所得构室独居仍鬻田自膳勤事翁姑孝养父母乡人名其田为贞女田　　陈敏妻倪氏
按明外史列女传倪氏归安人许聘陈敏敏从征不返遥以死闻逾五十载始归倪守志不嫁至是成婚年六十一矣时号白头花烛　　五亭县君
按明外史列女传五亭县君伊府宗室典柄之女年二十四适杨仞不两月仞卒号恸不食或劝以舅姑年老且有遗孕乃忍死襄事及生男家日落万历二十一年河南大饥宗禄久缺纺绩三日不得一飧语孤曰昔所以忍死者以上有祖父母且汝未成立耳今祖父母即世汝年二十有五值此凶馑五日三饭情何以堪我其死矣母子恸哭夜分梦神语曰汝节行上闻于天当有以相助晨兴母子述所梦皆符颇怪之县君素令子取屋后土作坯易粟其日掘土得钱数百自是每掘辄得钱一日舍傍地陷得石炭一窖取以供爨延两月余官俸亦至人以为苦节所感　　刘濂妻马氏按明外史列女传平湖马节妇诸生刘濂妻年十六归刘十七而寡矢志靡他翁家甚贫利其再适必欲夺其志不与饮食百计挫之志益厉尝闭门自经或救之则系绝而坠于地死矣急解之渐苏翁又阴纳沈氏聘其姑诱与俱出令女奴抱持过沈舟妇投河不得疾呼天救我须臾风雨昼晦疾雷击舟欲覆者数四沈惧乃旋舟还之事闻于县县令妇别居时父兄尽殁无可归假寓一学舍官赡之以老　　郭恒妻杨氏
按明外史列女传杨氏潼关卫人许字郭恒万历初恒客游湖南久不归传闻已死父议纳他聘女不可断发自守家有岩壁穴墙居之垂橐以通饮食如是二十六年恒归乃成礼　　饶鼎妻杨氏
按明外史列女传杨氏宁国人饶鼎妻鼎单衣溺死湖中杨招魂葬之课二子成立虽冬不衣夾万历初年八十竟单衣入宅旁池中端坐而死　　李氏女
按明外史列女传李氏女寿昌人年十三受翁应兆聘应兆暴死女尽取备嫁衣饰焚之以身赴火为父母救止乃赴翁家哀告兆父母乞为立嗣复乞一小楼设夫位坐卧于旁奠食相对非姑不接面舅亡家落忍饥纺绩以养姑未几姑亦亡邻火大起夜半达旦延百余家邻妇趋上楼劝之避妇曰此正我授命之秋也抱夫木主待焚须臾四面皆烬小楼独存　　李某妻陈氏按明外史列女传安陆陈氏适李姓早寡孑然一身归父家守志坐卧小楼三十年临终谓其婢曰吾死慎勿以男子舁我家人忽其言令男子登楼轝之气绝逾时矣忽起坐曰始我言何而令若辈至此家人惊怖而下目乃瞑　　刘晋啸妻马氏
