<!-- { "loadSidebar": true } -->
按福宁州志陈琬奴在坊后峬林克威妻克威父天成赞天禄克复州治后以事见猜天禄夜拥兵屠其家琬奴仓卒抱婴孩与婢曳姑王氏从后门遁去夜匿堂源庄后以首饰贿人收遗骸年二十有四孤未再周潜移依母家纺绩养姑抚子其母讽适人陈泣曰弃老稚而他适禽兽不为即自缢几绝姑奔救乃免洪武戊午秋姑殁以礼殡殓将葬夜梦人曰汝姑墓地在西南岭方家洋明日果得地以葬携孤庐墓而返守节至八十有三　　林愈妻方惠女
按永福县志方惠女林愈妻也年十八适愈仅一载愈亡方葬其夫为双圹舅姑早亡无期功之亲外姻有慕其容色者欲胁娶之惠女知即还父母家父母怜其少而无子亦谕令改适终不从居数月父母俱丧弟纔四岁惠女抚之成立洪武三十年举人材任江西浮梁县主簿惠女年六十三卒举其柩与愈合葬　　王拱妻林玳小
按永福县志林玳小王拱妻拱翰林检讨偁之次子生子枢方八月而拱亡时林年二十有一守节五十年卒　　茅元妻张氏
妇黄
氏附

按仙游县志张氏进士茅元妻元登元至正乙未进士任赵州路司判转大提管明洪武开国时元死氏年二十八双孤髫&#矢志靡他舅姑相继没丧葬尽礼二子先氏丧抚孙师鲁成人翰林王信功纪其实年七十有五长妇黄氏亦守节终身　　方吉妻蔡氏
按惠安县志蔡氏方吉妻年二十六吉亡守节四十年卒　　黄济妙妻江氏
按惠安县志江氏黄济妙妻年二十一而寡抚子成立苦节三十三年卒　　钱宝妻何氏
按惠安县志何氏崇武千户钱忠母也忠父宝世为庐江人明兴从军有战功授凤翔卫百户阵亡何氏年二十四长子礼尚幼次忠遗腹后三月始生氏携二子归乡里抚育无他志及洪武定鼎追论宝功以礼袭职未几复夭何氏泣谓忠曰汝父兄一&#之绪在汝不可不勉忠后以父荫升授崇武所正千户何氏就养封太宜人年八十余终　　陈仲宪妻王氏
按惠安县志王氏陈仲宪妻年十九归宪八年而宪亡氏抚六岁子禧事姑柳氏无遗憾禧夭又抚孤孙畴成立寿终　　陈文妻郭氏
按惠安县志郭氏陈文妻年二十二而寡苦节四十年终　　蔡安继室黄妙观
按龙溪县志黄妙观字微志黄思甫女潮阳令蔡安继室也元至正丙午安赴京便道过家时陈友定兵陷漳州安被擒黄年二十七安与黄诀曰此行生死未可期汝不能守须再事他人黄揜泪答曰何薄妾之甚遂剪发自誓安果不还黄纺绩教子矢志靡他母欲夺其志黄始终不易洪武间有司以闻诏旌表复其家　　宋史妻陈贞姐
按龙溪县志陈贞姐陈伯宗女宋史妻也洪武己卯夫病亟谓贞姐曰姑老子幼汝肯守否陈曰再嫁即不若死为安矣时年二十六史亡事姑恪尽妇道姑屡欲嫁之氏窃缢于房中姑觉救之不死卒全其节　　康居禄妻黄五姐按龙溪县志黄五姐黄得夷女里人康居禄妻年二十六夫亡子升方四岁五姐勤纺绩以奉舅姑鞠孤幼誓无他志洪武丙午五月雨暴水涨浮地数尺民间漂溺殆尽五姐登屋呼天水势顿杀舅姑相继殁尽卖家业以毕丧葬乡党贤之　　黄伯英妻雍氏
按长泰县志雍氏在坊黄伯英妻坊民雍四次女也年十八嫁伯英二十七而寡子福进方九岁女甫三月舅姑俱老家无余资夜辟纑朝市饼奉甘旨无缺舅姑相继殁质贷以襄丧事力不得如愿每以为恨丙辰冬同福进于钦化里湖头水磨磨麦乡规约以先后至为序有强民廖仲弦后雍至而夺之先麦入磨磨不为旋弦曰水弱也益堰水以激磨水怒下如雷磨终不旋众惊讶趣弦出其麦而下雍麦磨旋如初咸诧为节孝所感孀居三十余年年六十耆老李维则等上其事洪武间诏旌其门　　李德渊妻陈氏
按长泰县志陈氏人和里李德渊妻龙溪县陈景从次女也年十九丧夫遗腹四月生子天赐时舅姑与夫三丧皆未葬氏哀毁抚遗孤劳苦万状终克襄事孀居六十余载恪守妇道年八十终洪武间诏旌表　　官世慎妻王秀娘按光泽县志王秀娘官世慎妻有女德及笄归官随翁通判台州世慎殁于台王哀哭终身姻党罕见其面兵部尚书谭公守台素知其贤及巡抚全闽以礼旌之卒年七十有二　　黄应斗妻王祥娘
按光泽县志王祥娘黄应斗妻年二十而斗亡甘贫守制苦节教子辟纑易食以事翁姑年八十四学使旌其门　　李子春妻黄足娘
按光泽县志黄足娘邑同知黄文魁妹在城李子春妻夫死黄年二十苦节以养翁姑抚子成立县令上闻旌表　　郭子成妻邓奴娘
按光泽县志邓奴娘在城人适同里郭子成洪武丁卯子成以人才举赴京没旅邸邓年二十二二子俱孩舅姑老家贫无依邓力纺绩事舅姑惟谨亲戚劝再嫁邓曰夫去时嘱善事二亲弗与偕往恐二亲左右无人也今夫已死何忍忘其言而遂背之俟二子成立奉舅姑终天年他日方可见吾夫地下及舅姑没竭力营葬毕未几卒年五十一　　陈宗妻危道娘
按光泽县志危道娘邑人陈宗妻宗幼鞠于姑于姑子姑抚之不异己出宗奉姑亦如亲母宗既娶危病革语危曰吾疾决不起吾姑将无所托汝能代我终养乎危曰君何出此不祥语万一不讳何待君嘱付耶既而宗亡危哀毁几不欲生事姑益谨姑尝欲遣其嫁危具道夫语誓不食言姑年八十有五而卒丧葬尽礼　　李彝妻危五娘
按光泽县志危五娘在城李彝妻年十八彝亡无子危矢志不二苦节四十年卒　　高振妻彭就娘
按光泽县志彭就娘高振妻年二十而振亡或怜其无子劝他适氏号痛誓不改节至死不变　　王锡妻黄氏
按光泽县志黄氏廪生王锡妻年十九锡亡守节终身御史旌表　　曾约妻官美娘
按光泽县志官美娘监生曾约妻归约甫一期而寡抚遗腹子矢志不嫁奉姑以孝闻教子孙皆成立年踰八十侍御旌之　　施必甫妻李翠娘
按光泽县志李翠娘文林郎恩公女施必甫妻年二十必甫亡家无长物李拮据纺绩以奉翁姑抚幼子成立侍御表其门　　吴卫妻曾缨娘
按光泽县志曾缨娘吴卫妻适卫三载而寡家甚贫两子俱在襁褓曾竭力奉垂白舅姑抚幼子成立侍御史旌其门　　刘通妻俞氏
按延平府志俞氏赠工部尚书刘通妻尚书璋母也幼闲内则及归刘以孝谨闻年二十九通卒璋在襁褓邻妪讽之曰此呱呱者何足恃而自苦乃尔俞怒曰为人母而弃子将使呱呱者亦曰母不足恃云尔言讫泣下遂剪发誓死璋稍长遣入学郡守雷诚欲上其行力辞不愿人益贤之俞既卒后璋第进士累官尚书赠淑人　　刘雄妻何氏
按延平府志何氏刘雄妻名妙玉自幼端谨年十八归雄甫三月雄诣京袭父延平卫指挥秩没于逆旅或怜其家贫无子且少艾令改适玉泣曰姑老且病将谁托宁死为刘氏鬼也遂闭门事女红以养姑姑亡殡葬以礼茕茕孑立持身益严终身未尝见其出户　　黄胜宝妻叶氏
按延平府志叶氏黄胜宝妻南平人宝疾亟语氏曰修短命也第亲老子幼奈何汝不能守听汝自为计氏矢曰若有异志敢忘君言有如皦日宝死氏年二十五砥志守节事老育孤以孝节名卒年七十一　　雷烇妻魏玑按建安县志魏玑雷烇妻父栱尉兴化烇与玑在侍元至正壬辰罗天陵乱栱奉檄守海口烇挈玑侍继母赵氏假馆福州烇亡玑年二十有六明年栱亦没贫无以为殓玑罄衣饰易丧具与姑赵躬诣海口扶榇还旧寓念二柩不能俱归乃白于姑权窆烇柩于福州而以翁榇归葬建安身冒乱离备尝艰苦及有明定鼎始得宁居夫殁时子境未晬服阕赵谕他适不从以死自誓境子鐩孙仕旃俱擢进士为浙江佥事玑年五十有八终　　熊刚中妻刘氏
按建阳县志刘氏麻沙刘仲华女性柔静言动合礼年十八适熊刚中期月而夫亡孝养其姑立刚中弟子灿为后孀居六十年洪武间有司上其事诏旌之　　吴继祖妻刘氏按政和县志刘氏吴继祖妻洪武中从夫戍南京生子浩成而夫亡刘年二十余独抱遗孤还乡里抚教之克底于成以寿终　　张彦章后妻陈氏
按政和县志陈氏张彦章继室彦章尝为县吏以罪谪戍临别嘱陈氏曰吾兹行存亡未卜汝能抚幼子吾死瞑目矣陈氏哽咽不能答时陈年甫十八既而彦章果死陈抚育其子留送及前妻子留宝俱底成立纺绩以资衣食守志六十余年年八十九卒　　黎叟妻陈氏按广东通志陈氏东莞人教谕陈忠女适士人黎叟年二十二孀居恭执妇道以事舅姑鞠遗孤成立家赖不坠洪武甲子年五十九闻于朝旌表复其家　　林显妻陈氏按广东通志陈氏海康林显妻归未几夫亡氏年二十守志不渝事翁姑以孝闻洪武二十一年旌表　　邓九成妻黄氏按广东通志黄氏海康邓九成妻年二十四归成又一年成死遗腹生子坚节事姑至孝育坚节成人洪武二十三年郡守以闻旌表　　李礼宽妻卢氏
按广东通志卢氏东莞卢仁卿女李礼宽妻夫殁年二十六抚孤世华守志克尽妇道年六十三卒洪武十八年旌表　　曾以礼妻张氏
按广东通志张氏曾以礼妻兴宁人年十八夫亡誓不更适守节六十年终洪武间诏旌其门　　陈衡妻谢氏
按广东通志谢氏遂溪县教谕陈衡妻夫亡氏年二十余誓不再适苦节终身洪武十九年旌表　　高文贵妻胡氏
按广东通志胡氏华亭人高文贵妻贵为海南卫右所吏胡从焉洪武壬戌贵构难死胡年三十焚柩收骨以葬誓死守节教子谊以学业为诸帅府所重　　王原恺妻唐氏按广东通志唐氏临高王原恺妻唐舟侄女知书礼年二十五恺亡守节抚孤教子佐以文学名世诰赠宜人　　王子敬妻莫氏
按广西通志莫氏平乐人王子敬妻年二十五寡居有子三抚视咸克成立洪武中旌表　　曾璋妻郑氏
妾
附

按临桂县志郑氏临桂人曾璋妻璋亡子三省方四岁郑谓妾某曰家贫子幼汝意云何妾曰主君不幸夫人失所天妾生死以之岂有他意郑遂与妾同护丧还舟经全州三省偶坠水郑即赴救之妾急援上并得不死比归两人共以女红教三省学称双节云　　夏宁妻叶氏按云南通志叶氐夏宁妻保山人叶生光女年二十六夫亡一子方五岁孀姑寡居二十二年氏纺绩以养教子读书洪武元年有司以闻旌表　　李勤妻张氏
按云南通志张氏李勤妻保山人张君弼女年二十六夫亡生计萧然竭力以养嫠姑抚幼子年八十七卒洪武间御史刘廷仪疏闻旌表　　李仁山妻杨氏
按云南通志杨氏李仁山妻云南府人也山早亡杨年十八生女未逾月翁怜之令更嫁杨呜咽断一指曰指续即嫁竟不能强洪武末旌表　　吴承祚妻赓氏
按云南通志赓氏吴承祚妻永昌人夫亡无嗣守节不嫁以女工自给历五十五年始终无二　　谢君用妻王氏
按云南通志王氏谢君用妻淮阴人洪武庚午从夫戍滇携其子仁并侄礼义过采石遇盗度不能两全乃弃其子携二侄逃用亡王守节四十余年抚侄成立州守陈恕以绮帛恤之　　吴子宁妻李氏
按山西通志李氏吴子宁妻夫亡年二十三姑怜其无子令改适氏以死誓守节终身建文二年诏旌表　　索经妻关氏按山西通志关氏索经妻夫亡年二十五遗孤进禄方三岁遗腹又生子世禄并抚之成立卒年七十有五事闻旌表　　韩卿妻高氏
胡
氏附

按山西通志高氏韩卿妻夫亡子德萃亦夭与妇胡氏甘贫守节机杼相对岁时伏腊号泣之声惨动行路有司旌其门
　闺节部列传十
　　明五
　　王贞妻任氏
按四川总志任氏判官王贞妻贞亡守节不二事闻旌表　　蹇俊妻李氏
