<!-- { "loadSidebar": true } -->
按台州府志解氏黄岩牟端妻年二十九而寡矢志苦节足不逾阈六十余年寿九十七卒蔡参政余庆为立传　　张于章妻叶氏
按台州府志叶氏黄岩张于章妻年二十六夫亡与其娣项矢志抚孤寿九十三终　　陈一经妻杨氏
按台州府志杨氏黄岩陈一经妻年二十五经亡长子五岁次子五阅月杨抚尸哭踊绝而复苏兄弟怜其贫欲归而嫁之杨割发嚙指誓曰吾不以身殉夫者以二孤也忍事他人乎日夕纺绩自具午炊日不再举火有婢方长即遣之独与姑及老婢居虽兄弟罕见其面次子逢多病每吁天愿以身代逢长娶妇终养其亲年七十三卒金副使贲亨以诗吊之　　符允方妻周氏按台州府志周氏黄岩符允方妻年二十三而允方没甘贫苦节力抚其孤每遇疾却医弗诊竟以寿终　　施朝妻锺氏按台州府志锺氏黄岩庠生施朝妻年二十七而寡矢志自守时夫之兄弟以官役捕盗盗佯言将报雠举家逃避招锺与俱锺曰吾夫柩在义不得生令一儿去存吾嗣足矣乃解夫灵帛欲自缢盗卒不至守节五十余年终　　谢世白妻胡氏
按台州府志胡氏黄岩谢世白妻年二十六而寡矢志抚孤纺绩自赡虽母弟以薪米馈亦不获见其面将卒命二子曰我劬劳于汝家五十年我死汝等宜共爨勿辜吾志二子竟从母命　　何凤妻冯氏
按台州府志冯氏黄岩何凤妻年二十四凤亡二子皆幼族人利其赀产欲嫁之冯辄断发自誓抚孤以至成立迄白首衣不易素年八十六终　　王湘妻苏氏
按台州府志苏氏黄岩王湘妻年二十二生一子而湘亡哀泣成疾几不起及葬湘预为己圹以示同归逾十年子夭有富贵家欲谋娶之苏泣曰吾守志为夫非为子也必相逼即为王氏鬼耳竟坐守一室晨夕悲号两目并瞽年六十余卒　　池仲广妻何氏
按台州府志何氏黄岩池仲广妻年二十三而寡一子甫周岁&#戚以其少劝改适辄涕泣自誓日绩以养姑育子终其身　　施升妻叶氏
按台州府志叶氏黄岩施升妻升素有羸疾叶方归勤奉汤药吁天愿以身代逾年升疾剧谓叶曰吾与汝无伉俪情吾死即他适叶泣曰是何言也既没以死自誓杜门治箴黹自食人罕见其面抚继嗣成立以寿终　　符舜昭妻陈氏
按台州府志陈氏黄岩人年十七归符舜昭未十年而舜昭亡矢志不二独闭一室虽至亲不接见家甚窭茹苦抚孤以寿终　　王邦宣妻冯氏
按台州府志冯氏临海涌泉人年十九适净土王邦宣邦宣祖简严毅好礼冯事之得其欢心越三年邦宣没父母怜其少欲改嫁之冯仰天恸哭以死自誓闭门茹素奉姑教子四十余年年六十三卒　　胡允伟妻王氏
按宁海县志王氏西隅胡允伟妻葬寿宁寺后事实无考　　储欢妻王氏　　　　黄沛妻周氏
　　杨佳妻华氏　　　　俞峄妻陈氏
　　王补妻潘氏　　　　王南妻黄氏
　　王桂妻包氏　　　　郑守对妻汪氏
　　郑允宽妻叶氏
按宁海县志已上九妇事实无考
　　华栋妻陈氏
按宁海县志陈氏水车陈会成女适山头华栋年二十甫娠四月而栋亡家无宿储勤事女工以给口及子琼生艰苦万状抚之成立生孙深溢瀛三人而琼又丧氏鞠孙倍瘁于前啮蘗自甘不替终始年八十有四诸孙皆丱角有声艺苑嘉靖壬辰有司上其事奉旨建坊旌表　　董汗妻陈氏
妾
附

按宁海县志陈氏上隍董汗妻夫艰于嗣谋娶侧室金氏生一子夫即夭亡陈与妾同心共守教子课读既成立克大其家　　朱舍妻徐氏
按宁海县志徐氏逸士徐永宁女生有淑德适西隅朱舍翁殁姑老徐事之甚孝谨生子不育因劝舍纳妾生观成爱之如己出舍忽得疾死氏哀毁几绝会姑疾徐强自抑以慰姑及姑没棺殓葬祭皆以礼未几妾子亦殇或以无托强事人徐詈曰古来节妇岂尽有所托欤乃择族子嗣舍后守节终身邑令为刻石旌表　　董瑞妻朱氏
按宁海县志朱氏东隅董瑞妻方娠而瑞亡氏年二十四父母欲其改嫁朱以死自誓未几夫兄弟皆从役远方内外无依茕茕孤苦抚子那海克振其家　　王良辅妻袁氏按宁海县志袁氏东隅王良辅妻年二十二生子周岁夫亡不嫁操持冰洁有司岁给粟帛周之年八十一卒　　吴克亨妻周氏
按宁海县志周氏吴岙吴克亨妻夫早亡死守苦节闻者俱为文表之　　许&#妻陈氏
按天台县志陈氏永坊许&#妻少寡守志嘉靖中学使表其门　　张选妻潘氏
按天台县志潘氏生员张选妻夫亡苦节学使表其门　　王懋学妻余氏
按仙居县志余氏王懋学妻生员柏隆女懋学早丧余孝事舅姑守子熙吉熙教成立克振其家　　赵廷亨妻张氏
连
氏附

按仙居县志张氏赵廷亨妻廷亨殁张年二十八妾连氏亦年二十八同守子志先志鹏极力教训俱有声黉序　　张世楷妻王氏
按仙居县志王氏张世楷妻年二十五而寡守云森等三子俱成立拮据劳苦历五十余年　　戴彦信妻沈氏
按仙居县志沈氏孝子戴彦信妻彦信代父死沈方少艾富室争聘之沈曰吾颈可断首可碎志不可夺也奉姑教子卒终其身　　徐仲成妻裘氏
按仙居县志裘氏徐仲成妻年二十而寡抚遗腹子家贫甚绩以自给会大雪逾日不火邻或授之粲拒不受苦节终身　　暨仁寿妻王氏
按仙居县志王氏孝廉暨仁寿妻仁寿有才而豪每酒阑剑罢辄倚槛长歌王常按花枝和之交相得也既而仁寿北上以诗触忌坐诛王年二十贫而无子矢志终身事闻诏旌表　　张惟本妻陆氏
徐氏朱氏
陈氏应氏附

按仙居县志陆氏名瑛张惟本妻惟本病谓陆曰命尽矣母老子幼卿年少奈何陆曰万一不讳仰事俯育妾代任之异日誓以完璧见君于夜台也顷之惟本没陆年二十哭甚哀经纪丧葬各如礼守节六十年非大庆吊足不越限课子宗德宗弘以义方有过辄涕泣辍饮食以感动之姑吴氏亦少寡抚惟本成立本既丧不胜哀楚陆多方致吴欢俾得终余年又锺硕妻徐氏府掾源慧妻朱氏生员相圭妻陈氏生员相组妻应氏并青年苦节有陆氏风而朱遭逢乱世赋役旁午祸患相寻坎坷益甚子死守孙乡人称之曰百炼刚　　林世珍妻应氏
按仙居县志应氏林世珍妻年二十而寡无子茹苦守节诏旌其门　　尹德衮妻吴氏
按仙居县志吴氏年十九归生员尹德衮甫二年衮死遗孤方一岁父母欲嫁之曰人惑吾亲利吾奁耳取嫁时衣饰尽焚之以死自誓舅姑没室如悬罄其操弥坚　　应洪宪妻王氏
按仙居县志王氏应洪宪妻洪宪暴殁家颇饶子俱幼窥之者丛集王正以御之内课农桑外理徭赋守子桂成桂德桂昌皆成名
　闺节部列传五十一
　　明四十六
　　骆柱之妻虞氏
按金华府志虞氏骆柱之妻夫亡哀恸逾礼杜门深居纺绩以供衣食毁容矢志坚守一节教二子焕炜成立年九十卒事闻旌表　　黄极妻虞氏
按金华府志虞氏黄极妻夫亡遗孤宗镐方三岁殡葬后与姑屏处一室纺绩度日有豪贵赂其父欲娶之氏吁天誓死卒不能夺孀居六十余年始终如一卒年八十有五嘉靖三十二年诏赐旌表　　黄宗武妻赵氏
按金华府志赵氏黄宗武妻年二十三夫亡寂守孤帏事纺绩五十余年事闻旌表　　徐越妻陈氏
按金华府志陈氏徐越妻越亡氏年十九一子亦殇氏抚侄廷佐以终其身事闻旌表　　吴嘉谟妻黄氏
按金华府志黄氏适吴嘉谟三载而夫亡氏年二十一哀毁几绝或欲夺其志誓死不更学使表其节　　李诚妻洪氏按金华府志洪氏李诚妻诚没氏年十九哀毁逾常姑令再适断发自誓事姑育幼历六十余年有司旌表　　吴伯忠妻傅氏
按金华府志傅氏名阿瑜吴伯忠妻伯忠死他乡傅年十九号顿踣地誓不更适家人欲夺其志不可家贫衣食不给又无亲嗣艰苦万状志节益坚垂四十年始以侄大继为嗣有司以闻旌表　　李宗悌妻杜氏
按金华府志杜氏名贞副宪瑄之女李宗悌妻也年二十四宗悌从父戍辽阳濒行嘱贞曰吾远涉万里回否未可知老母弱女两须爱养贞诺之后宗悌没戍所父母怜其早寡无子微讽之贞遂引刀断指誓无他志奉其姑卢年八十有八而终氏年六十八卒　　张大蒙妻厉氏按金华府志厉氏名珍张大蒙妻夫病疠断指作汤以进竟不起时年二十八父母欲夺其志乃潜缢于夫柩旁母觉救免嫠居四十年言动循礼嘉靖戊戌诏旌其门　　张墩妻马氏
按金华府志马氏名湛年十八归张墩四载墩亡遗腹生一子夫兄强之再适湛断发不从避归母家纺绩自给抚孤成人卒年八十有六有司奏表其闾　　吴钺妻陈氏按金华府志陈氏名润瑛吴钺妻钺遘奇疾药所不治瑛割股救之不愈竟亡时瑛年二十七父母欲再嫁之瑛抱神主号泣自誓嫠居四十余年养姑抚遗恩礼备至有司具以事闻旌表　　赵为潜妻徐氏
按金华府志徐氏名莹赵为潜妻夫没抚孤备尝艰苦长子机妻郭氏事徐尽孝徐病绝谷食郭哺以乳延活半载有司以闻表其节孝　　郭秉敬妻应氏
按金华府志应氏郭秉敬妻性恬谨寡言笑年二十二归敬二年敬亡子纔五月服终仍衣练缯首不加饰足不逾阈庆吊诸事虽至亲不与有二婢躬率之纺绩夜分乃寝年近八十而卒　　赵贤诚妻陈氏
二郭
氏附

按金华府志陈氏赵贤诚妻年十九诚亡抚一子明峻长娶郭氏及峻入太学亦夭郭氏年二十八抚孤忠遂亦娶于郭忠遂又丧遂妇年二十守节三世同轨俱以寿终　　郭士产妻包氏
按金华府志包氏郭士产妻产亡氏哭至丧明无子育侄为嗣孀居五十六年及卒合葬夫墓　　卢伯义妻赵氏
按金华府志赵氏卢伯义妻未归而义病欲辞婚父母甚喜氏请行独坚卒嫁之不能成礼药饵饮食悉出氏手未期义亡哀毁骨立伯姒以其次男懋悌继之悌入太学氏偕行就养病作媳蒋氏刲股和药以进事闻大司成集六馆诸生旌异焉　　朱氏女
按金华府志朱氏女许字童左生未嫁左生遘病死讣闻女恸哭易素服奔丧父母止之不得居期年父母欲嫁之泣曰人之所以异于禽兽者以有义也如无义即禽兽矣卒不从越岁而卒　　唐氏女
按金华府志唐氏女许聘官生赵世庠年十四预迎归赵未睹庠面卜二年后成礼未几庠病革始一永诀女拔簪折为三誓曰吾有二心如此簪矢心铁石足不出户数十年如一日中丞表其门　　郭氏女
按金华府志郭氏女诸生骥图女也许字赵赞化年十七甫请期而赞化以痘亡女闻讣即变食易衣自誓守志哭请归赵父母难之女即欲自刃邑令闻之亲拜其门令归赵竟事化母终其身　　王&#妻童氏
按金华府志童氏王&#妻太守信之女归七年夫亡守志不二嘉靖六年旌表　　金舋妻陈氏
周
氏附

按金华府志陈氏金舋妻与舋弟和妻周氏俱年二十而寡同心一节之死靡他嘉靖十二年旌表　　陈缗妻吕氏按金华府志吕氏陈缗妻年二十五夫亡遗孤在抱冰蘗自守抚育子孙俱先没三世一身年及百岁直指表其门　　楼伟妻朱氏
按金华府志朱氏楼伟妻参政方之女也年十九夫亡或拥兵欲夺之氏投于水以救得不死抚侄文升为嗣终不易志有司奏旌其门　　胡铁妻徐氏
按金华府志徐氏胡铁妻归二年夫亡无子矢志苦守素衣竹簪不预筵宴坐卧必傍夫柩足不逾阈邻火延及寝室众劝其出坚抱夫柩呼曰同烬而已须臾反风息火人咸异之年八十二无疾卒事闻表其家　　章韫奴
