<!-- { "loadSidebar": true } -->
按长洲县志高氏葑溪人年十七归殷庚时摄补缺丁庚之伯兄当应庚谓氏曰伯耄而病此行恐不返仲虽壮主家事不可往吾欲代之何如氏曰此义事何必谋及妇人庚遂往旋发回宁家至瞿塘峡舟败而没氏闻之恸曰若强挽之当时未必决吾欲成其义乃至杀其身耶不食数日垂死姻戚劝之曰汝方娠幸而生子则汝夫不死矣氏起谢曰我痛深计不及此后娩身果得男抚之成立年八十余终史羊生为之传　　徐铨妻朱氏
按长洲县志朱氏恭肃公女孙也年十九归太学生徐铨尝觅书伴铨宵读授之经籍曰此吾颂椒时所饫尝也授之史乘及稗官家曰此吾剪绣时熟玩也不三年而寡餐霜泣露教其子汧成进士官禁林伏阙陈情奉旨旌表　　许自学妻褚氏
王氏
归氏附

按长洲县志褚氏甫里许自学妻年十九适自学三年而学亡止一女长依之终身操作如窭人崇祯庚午始立嗣元溥是年即举于乡事褚至孝一切先意承志尝为褚易故衣褚泣曰予生平无完帛恐溢则为祸出其囊中衣纵家人观之曰此嫁时物吾御之若新观者咸太息学弟自正妻王氏年二十三而寡家贫无子从父母居父母复苦贫未几相继殁又依弟居当初寡父母伤其志不敢言一日以色丝褐衣探之王泣不受遂止正弟自立妻归氏生二子年二十九而寡家无储粟教其子次第成立三寡皆事佛褚王尤甚日诵金经二卷闭一室中罕与家人接织所得钱即以舍佛闻杀一生忧见声色邻里有危厄不能救则为欷歔废食闻道有饿人虽一食必减半与之三妇齿相埒褚稍长王归谨事之岁时伏腊诸母会食相劳苦竟日不闻欢笑声辛未元溥请于大中丞旌褚宅里明年旌王氏又明年旌归氏　　姚汝辙妻文氏按长洲县志文氏卫辉丞元发女少习父训通三礼年十五归太学生姚汝辙不六年辙没子希孟甫十月伯汝轼以门户多累欲与十月孤共征徭投牒县令对簿日适希孟始生之一周祖母呼而谓之曰汝生有福乃坐县堂作期岁耶希孟六岁从塾师退考其所习稍长学为文以师之轩轾为赏罚少不中程忧形于色或当食减匕箸于是希孟学益力文名籍籍四方奉孀姑朝夕极人间姑媳之爱历二十年念大宗零替命其子葬伯汝轼岁时浇奠不稍留芥万历乙卯奉旨旌表己未希孟登第读书中秘迎母就禄京邸时东事戒严任京师者咸送妻孥南归轮蹄相接氏独曰此正尔曹国尔忘身时宜镇定以安人心何扰扰为天启壬戌弟文震孟为句胪第一人从京兆府宴归执手版进谒孺人具翟袆相迎一堂登拜长安士大夫艳称之年七十余卒初希孟拒逆珰追毁制&#崇祯戊辰起原官得赠宜人　　归湛初侧室高氏
按长洲县志高氏归湛初侧室湛初为州守台麓孙有志力学携家肄业南雍得弱病死妻亦相继殁遗孤藐尔囊橐尽为族人所倾高抚其子如己出复收余烬得不坠家声崇祯间巡抚表其门　　王叔一妻张氏
按长洲县志张氏王叔一妻曲泉女孙也叔一颖而能文蚤亡张年二十三家徒四壁以纺绩度日抚其子习岐黄得延遗绪年七十七终直指祁彪佳行县旌其节　　钮汉玺妻黄氏
按吴江县志黄氏郡庠生钮汉玺妻庠生斯来母年二十九而寡舅姑老氏竭力以字遗孤训之极严或曰止一子也氏曰正惟一子不得不尔苦节四十六年卒崇祯十四年县令旌其门　　陈元凤妻文氏
按吴江县志文氏相国文肃公胞妹年十八适诸生陈元凤未三月凤亡苦节三十余年崇祯十年旌表其门　　方氏女
按吴江县志方氏女御史陈王道聘为继室道客死女以处子终身年八十二崇祯间旌表　　周溪妻朱氏
妇史
氏附

按吴江县志朱氏平望周溪妻溪亡氏年未三十抚二孤守节至八十六岁卒长子守臣夭妻史氏矢志如姑崇祯间县令旌表　　沈存悌妻钱氏
按吴江县志钱氏平望沈存悌妻年十九丧夫矢志守节崇祯十五年县令表其门　　孙蕙妻徐氏
按吴江县志徐氏吴溇孙蕙妻年二十七蕙亡翁年七十氏尽孝养苦节三十年卒　　孙子余妻吴氏
按吴江县志吴氏孙子余妻年二十五而寡家贫父母劝之为尼氏泣曰夫死翁姑谁事力勤丝枲历二十余年临卒惓惓以不克送舅姑老为恨　　吴思颜妻张氏
思闵妻
严氏附

按吴江县志张氏吴思颜妻年二十五而寡一子化甫襁褓氏备极艰苦教子及两孙俱成立守节五十余年卒巡按朱凤翔旌表颜弟太学生思闵妻严氏年二十三而寡无子与张共事舅姑舅姑既没足不逾户四十余年人称双节　　张士奇妻李氏
按吴江县志李氏桐乡县令李养如女年二十二归张士奇两月士奇病将死令其嫁氏截发自誓士奇目遂瞑李年七十三卒　　樊坤妻张氏
按吴江县志张氏邑庠生樊坤妻年二十坤亡无子苦节四十三年崇祯末以寿终　　吴思诚妻倪氏
按吴江县志倪氏吴思诚妻归思诚四年诚死氏年二十二家贫不能具饘粥事姑备甘旨姑尝呼与共食不从视其食皆粗粝不可下咽姑为泣下崇祯九年奉旨建坊旌表　　叶绍业妻韦氏
按吴江县志韦氏年十九适诸生叶绍业越六年业亡韦方&#七月生男世璧守节六十三年崇祯间建坊旌表
　闺节部列传一百三十八
　　明一百三十三
　　严朴妻金氏
按常熟县志金氏严朴妻年二十四朴亡矢志苦守崇祯七年督学御史请于朝建坊旌表　　钱世显妻徐氏
按常熟县志徐氏生员钱世显妻尚书栻之从孙女年十六而嫁二十四而世显亡子谦贞仅免襁褓三姑皆笃老氏送往事居啜泣&#事哭夫之后哭尊章者四哭妇者一哭孙及孙女者三垂尽之年又哭二子崇祯七年巡抚庄祖诲直指祁彪佳疏闻敕建坊于辛桥西　　赵祖美妻王氏
按常熟县志王氏太学生赵祖美妻崇祯间子中书科中书舍人士履上疏云臣母王氏故太常少卿王世懋之女及笄归臣父国子监生赵祖美适臣祖吏部侍郎赵用贤卒臣父不胜哀痛溘焉早逝臣母时年二十七生臣兄弟姊妹六人臣姊九岁臣八岁余皆襁褓臣母号痛几绝家贫孤苦不能自存而上念祖父下悯臣等祭养无人乃强视息以肩中外之务父师之责辛勤拮据二十余年臣今蒙恩得官禁近用敢直陈梗概仰鸿慈若复以内举引嫌则臣母一生辛苦暗没不扬或臣母已沾一命之荣不应与庶民节妇例邀旌典则恩封在后反以臣之微末掩臣母之大节是臣不孝之罪惧更莫逭而于圣朝孝治之大亦似有阙伏祈敕下有司一体旌表庶臣乌鸟之私藉覆载以不匮臣母冰蘗之操荷日月以永光疏上奉旨建坊表其庐　　沈嘉猷妻陈氏
按常熟县志陈氏沈嘉猷妻世居唐墅之莘泾村年二十而嫁二十七而嘉猷亡子瑜甫三岁女一嫁程音年十九音亦亡于是母女同居守节崇祯十七年督学御史宗敦一题请旌表瑜为县学生有孝行　　李天德妻丁氏按常熟县志丁氏李天德妻天德刑部主事遇春孙也丁年二十六德亡截发毁容安贫食力抚二孤成立年八十六卒直指路振飞旌之　　陆应征妻瞿氏
按常熟县志瞿氏陆应征妻年二十八应征亡抚遗腹子元玮葬舅姑及夫三丧苦节五十四年御史祁彪佳表其门　　浦尔涵妻李氏
按常熟县志李氏举人浦尔涵妻涵蚤亡李茹苦食贫拮据丧葬抚孤柱明为县学生崇祯间御史祁彪佳旌表　　钱济世妻周氏
媳戴
氏附

按常熟县志周氏钱济世妻年十九归钱十年济世坠水死子就征七岁累世单传氏守之成立征年九十一殁子适道娶戴氏年二十四适道亦坠水死遗孤煜亦七岁氏备尝荼苦守煜如其太姑煜父子补诸生戴获旌表　　钱世臣妻王氏
按常熟县志王氏钱世臣妻参议嘉言季女年二十余而寡方严有礼法无舅姑子女藉世业经纪家事中外斩斩守节五十年从子尚书谦益辈并敬事之崇祯四年巡抚上其节诏旌表建专祠祀焉　　陆崇礼妻王氏
按常熟县志王氏名慕贞陆崇礼妻赠郎中维城女副使良臣姊崇礼少登第授平阳县令殁于官慕贞扶柩归过江遇风几葬鱼腹既归抚孤成立崇祯四年直指陈干阳疏闻诏旌其门春秋予祭　　陈荣妻张氏
按常熟县志张氏生员陈荣妻年二十八荣亡张孝养其姑以终抚子绍武蚤丧又抚孙成立年八十卒县令冯汝弼表其门　　吕敏功妻宋氏
按常熟县志宋氏太医院吏目吕敏功妻年二十九功亡宋阖户欲自经祖姑狄责以大义乃勉从命狄殁为殡葬尽礼教二子应科应魁俱为县学生直指房壮丽表其门兼给与粟年六十九卒　　李谟妻谢氏
按常熟县志谢氏李谟妻出梅林望族年二十归谟二十七而谟亡遗腹生子延祖矢志守节教子成立复教其孙德懋为郡廪生年九十卒崇祯间巡按御史疏闻诏旌其闾　　陆栋妻蔡氏
按常熟县志蔡氏陆栋妻龙川女少读书知古列女事龙川甚异之不欲匹凡儿见栋美秀而文遂女焉年二十二栋亡子维翰维城俱在襁褓蔡矢志靡他会姑死翁无养蔡曰将父者夫之责今则未亡人之责也孝事之维谨子各授一经俱克成立年七十二卒　　冯焕妻任氏
按常熟县志任氏冯焕妻年十九归焕未期焕亡遗腹生子述京辛勤教育蔚为名儒年七十有六以寿终　　郁宙妻顾氏
按常熟县志顾氏郁宙妻宙贫为赘&#于顾氏年二十八宙亡氏葬宙营二圹以示志姑与父母皆奉养殡葬焉年七十余卒　　潘京妻周氏
按嘉定县志周氏潘京妻京早亡姑老家贫子幼早夜织作以抚其孤成立年逾八十有司列状以闻命未下而卒　　沈诚妻孙氏
按嘉定县志孙氏沈诚妻诚幼孤养于孙以兵燹播迁吴会间僦居湫隘孙以&#在外声不出户及婚生一女诚体弱病瘵分榻数年日嗜甘脆乱后贫苦不给孙昼夜勤作以供诚殁年二十八修斋诵经嫁女为甥婚娶年七十无疾坐亡　　沈弘济妻朱氏
按嘉定县志朱氏沈弘济妻年十八归济家酷贫济授徒于外黾勉有无朱自任之七年弘济亡家无储粟惟遗老姑稚子朱竭力以养每冬尽无衣僦居忠孝祠中足不逾国三十八年殁之日长子又死二女旋丧崇祯十六年台府旌之　　王峻基妻沈氏
按嘉定县志沈氏王峻基妻年二十归王二载夫亡守节四十四年崇祯七年旌表其后县令刘弘德迎主入祠　　陆禹定妻邹氏
按嘉定县志邹氏陆禹定妻年二十七夫亡遗孤时隆时际尚幼不一年际殇隆不力于学氏责之曰我不即死俟儿成人也儿不勤学我宁死矣隆跪谢过邹为供遗像设书几于侧陈列遗书夜篝灯身先织作率子相对诵读每至夜分嘱曰无忘父志值世乱隆&#&#以不得禄养为憾母慰之曰汝为尹焞我独不能为尹母乎年六十一终平时所积布及子妇奁田悉归于翁而自甘荼苦不畜私财不释麻服妯娌喜宴不预亲党非拜岁不一见三十五年如一日　　冯贞妻金氏按嘉定县志金氏冯贞妻田家妇也年二十五而寡子大卿甫四岁抚孤守节一生不衣采寝食必于旁之死靡他年七十九卒　　吴之光妻倪氏
按嘉定县志倪氏吴之光妻年十九归吴九载夫亡家本寒素倪苦节自守备历艰辛不二其志教子自惺兼通五经究古今典籍中壬午副榜次子自恒共称孝友氏年八十五终崇祯时学使直指共迎主入祠　　吴里妻孙氏
按嘉定县志孙氏吴里妻年二十里死于倭孙痛绝复苏襁负其子奔走避乱比寇平而姑死遗田六亩尽鬻以供棺殓日无再食方病且死呼语其子妇曰吾衣不解带四十余年今死必勿易衣亲纫其服而殁　　庄肃妻张氏
