<!-- { "loadSidebar": true } -->

　闺节部艺文三
诗

　　周南汉广三章
　文王之化自近而远先及于江汉之间而有以变　其淫乱之俗故其出游之女人望见之而知其端　庄静一非复前日之可求矣因以乔木起兴江汉　为比而反复咏叹之也南有乔木不可休息汉有游女不可求思汉之广矣不可泳思江之永矣不可方思兴而
比也

翘翘错薪言刈其楚之子于归言秣其马汉之广矣不可泳思江之永矣不可方思兴而
比也

翘翘错薪言刈其蒌之子于归言秣其驹汉之广矣不可泳思江之永矣不可方思兴而
比也

　　召南行露三章
　南国之人遵召伯之教服文王之化有以革其前　日淫乱之俗故女子有能以礼自守而不为强暴　所污者自述己志作此诗以绝其人厌浥行露岂不夙夜谓行多露
赋
也

谁谓雀无角何以穿我屋谁谓女无家何以速我狱虽速我狱室家不足兴
也

谁谓鼠无牙何以穿我墉谁谓汝无家何以速我讼虽速我讼亦不汝从兴
也

　　召南野有死&#三章
　南国被文王之化女子有贞洁自守不为强暴所　污者故诗人因所见以兴其事而美之野有死&#白茅包之有女怀春吉士诱之
兴
也

林有朴樕野有死鹿白茅纯束有女如玉
兴
也

舒而脱脱兮无感我帨兮无使厖也吠
赋
也

　　墉风柏舟二章
　卫世子共伯蚤死其妻共姜守义父母欲夺而嫁　之故共姜作此自誓泛彼柏舟在彼中河髧彼两髦实惟我仪之死矢靡他母也天只不谅人只兴
也

泛彼柏舟在彼河侧髧彼两髦实惟我特之死矢靡慝母也天只不谅人只兴
也

　　伯姬引
　琴苑要录曰伯姬引者保母之所作也伯姬鲁女　也为宋共公夫人公薨伯姬执节守贞鲁襄公三　十年宋宫灾伯姬在焉有司请曰火将至矣伯姬　曰吾闻妇人夜出不见傅母不下堂逮乎火而死　其傅母自伤行迟悼伯姬之遇灾援琴而歌歌曰嘉名洁兮行弥彰托节鼓兮令躬丧歍&#何辜遇斯殃嗟嗟奈何罹斯殃　　黄鹄歌
　列女传曰鲁陶婴者陶明之女也少寡养幼孤无　疆昆弟纺绩为产鲁人或闻其义将求焉婴闻之　恐不得免乃作歌明已之不更二庭也鲁人闻之　遂不敢复求悲夫黄鹄之蚤寡兮七年不双宛颈独宿兮不与众同夜半悲鸣兮想其故雄天命蚤寡兮独宿何伤寡妇念此兮泣下数行呜呼哀哉兮死者不可忘飞鸟尚然兮况于贞良虽有贤雄兮终不同行　　陌上桑　　　　　　　　　　汉乐府　　曰艳歌罗敷行崔豹古今注曰邯郸女子姓秦　名罗敷为邑人千乘王仁妻仁后为赵王家令罗　敷出采桑于陌上赵王登台见而悦之因饮酒欲　夺之罗敷乃弹筝作陌上桑之歌以自明焉乐府　解题曰古词言罗敷采桑为使君所邀罗敷盛夸　其夫以拒之与前说不同日出东南隅照我秦氏楼秦氏有好女自名为罗敷罗敷善蚕桑采桑城南隅青丝为笼系桂枝为笼钩头上倭堕髻耳中明月珠缃绮为下裙紫绮为上襦行者见罗敷下担捋髭须少年见罗敷脱帽着帩头耕者忘其犁锄者忘其锄来归相怨怒但坐观罗敷使君从南来五马立踟蹰使君遣吏往问是谁家姝秦氏有好女自名为罗敷罗敷年几何二十尚不足十五颇有余使君谢罗敷宁可共载不罗敷前致辞使君一何愚使君自有妇罗敷自有夫东方千余骑夫婿居上头何用识夫婿白马从骊驹青丝系马尾黄金络马头腰中鹿卢剑可值千万余十五府小史二十朝大夫三十侍中郎四十专城居为人洁白晢鬑鬑颇有须盈盈公府步冉冉府中趋坐中数千人皆言夫婿殊　　羽林郎　　　　　　　　　　辛延年昔有霍家奴姓冯名子都依倚将军势调笑酒家胡胡姬年十五春日独当垆长裾连理带广袖合欢襦头上蓝田玉耳后大秦珠两鬟何窈窕一世良所无一鬟五百万两鬟千万余不意金吾子娉婷过我庐银鞍何煜爚翠盖空踟蹰就我求清酒丝绳提玉壶就我求珍肴金盘鲙鲤鱼贻我青铜镜结我红罗裾不惜红罗裂何论轻贱躯男儿爱后妇女子重前夫人生有新故贵贱不相逾多谢金吾子私爱徒区区　　寡妇　　　　　　　　　　　魏文帝　友人阮元瑜早亡伤其妻孤寡为作此诗霜露纷兮交下木叶落兮凄凄候雁叫兮云中归燕翩兮徘徊妾心感兮惆怅白日急兮西颓守长夜兮思君魂一夕兮九升怅延伫兮仰视星月随兮天回徒引领兮入房窃自怜兮孤栖愿从君兮终没愁何可兮久怀　　杞梁妻　　　　　　　　　宋吴迈远灯竭从初明兰雕犹早熏扼腕非一代千载炳遗文贞夫沦莒役杜吊结齐君惊心眩白日长洲崩秋云精微贯穹旻高城为隤坟行人既迷径飞鸟亦失群壮哉金石躯出门形影分一随尘壤消声誉谁共论　　杂诗二首录
一
　　　　　　王徽
桑妾独何怀倾筐未盈把自言悲苦多排却不肯舍妾非叵陈诉填忧不销冶寒雁归所从半途失凭假壮情忭驱驰猛气悍朝社常怀云汉惭常欲复周雅重名好铭勒轻躯愿图写万里度沙漠悬师蹈朔野传闻兵失利不见来归者奚处埋旍麾何处丧车马拊心悼恭人零泪覆面下徒谓久别离不见长孤寡寂寂掩高门寥寥空广厦待君竟不归红颜今就槚　　贞女引　　　　　　　　　梁简文帝借问怀春台百尺凌云雾北有岁寒松南临女贞树庭花对帷满隙月依枝度但使明妾心无嗟坐迟暮　　贞女引　　　　　　　　　　　沈约贞女信无矫傍邻也见疑轻生本非惜贱躯良足悲传芳托嘉树弦歌寄好词　　陌上桑　　　　　　　　　　唐李白美女渭桥东春还事蚕作五马如飞龙青丝结金络不知谁家子调笑来相谑妾本秦罗敷玉颜艳名都绿条映素手采桑向城隅使君且不顾况复论秋胡寒螀爱碧草鸣凤栖青梧托心自有处但怪傍人愚徒令白日暮高驾空踟蹰　　题贞女祠　　　　　　　　　　姚合此女骨为土贞名不可移精灵閟何处苹藻奠空祠水石生异状杉松无病枝我来方谢雨延滞失归期　　列女操　　　　　　　　　　　孟郊梧桐相待老鸳鸯会双死贞妇贵殉夫舍生亦如此波澜誓不起妾心井中水　　节妇吟　　　　　　　　　　　张籍君知妾有夫赠妾双明珠感君缠绵意系在红罗襦妾家高楼连苑起良人执戟明光里知君用心如日月事夫誓拟同生死还君明珠双泪垂何不相逢未嫁时　　贞女祠　　　　　　　　　　　许棠何穴藏贞骨荒祠见旧颜精灵应自在云雨不相关落日泉多咽无风树自闲唯疑千古后为瑞向人间　　贞女墓　　　　　　　　　　　邵谒生持节操心死作坚贞鬼至今坟上春草木无花卉　　山中寡妇　　　　　　　　　杜荀鹤夫因兵死守蓬茅麻苎裙衫鬓发焦桑柘废来犹纳税田园荒后一
作尽
尚征苗时挑野菜和根煮旋斫生
柴带叶烧任是深山最深处也应无计避征徭　　魏博妻　　　　　　　　　　　周昙萝挂青松是所依松雕萝更改何枝操刀必割腕可断盘石徙坚心不移　　燕子楼　　　　　　　　　宋文天祥自别张公子婵娟不下楼遂令楼上燕百岁称风流我游彭城门来吊楚王阙问楼在何处城东草如雪蛾眉代不乏埋没安足论因何张家妾名与山川存自古皆有死忠义长不没但传美人心不说美人色　　正月二十六日偶与数客野步嘉佑僧舍东南　　野人家杂花盛开扣门求观主人林氏媪出应　　白发青裙少寡独居三十年矣感叹之余作诗　　记之　　　　　　　　　　　　轼缥蒂缃枝出绛房绿阴青子送春忙涓涓泣露紫含笑焰焰烧空红佛桑落日孤烟知客恨短篱破屋为谁香主人白发青裙袂子美诗中黄四娘　　望夫台
在忠州
南数十里
　　苏辙
江上孤峰石为骨望夫不来空独立去时江水拍天流去后江移水成碛江移岸改安可知独与高山化为石山高身在心不移慰尔行人远行役　　妾薄命篇　　　　　　　　　陈无已主家十二楼一身当三千古来妾薄命事主不尽年起舞为主寿相送南阳阡忍着主衣裳为人作春妍有声当彻天有泪当彻泉死者恐无知妾身长自怜　　赋节妇王夫人　　　　　　　元虞集泛泛淇水岸有佳竹闺门严严乐尔贞独泛泛淇流岸有松舟闺门闲闲乐尔贞幽
泛泛淇右有堂孔阜娟娟贞幽肃肃眉寿
淇源有泉可濯可沿烹鬵勺尊乐尔高年
高年乐只亦有孙子式歌卫风以告国史
　　柏堂诗　　　　　　　　　揭徯斯
　柏堂为刘母熊夫人作也夫人有淑德年二十五　而寡守志不嫁有子曰观又贤作堂以奉其母请　名于太史氏谓之柏堂而作是颂郁彼北堂言树其柏其柏嶷嶷维木之特柏之始生于彼高陵雨露其凝金石其贞柏之既成凤臆鸾膺言树斯庭霜雪是凭霜雪浩浩其柏矫矫有美君子而弗偕老其叶奕奕其节桓桓其居安安永世式观我堂既构我柏既茂天锡眉寿保艾尔后　　孤雌行为郾城节妇作　　　　　前人有鸟有鸟雌雄相追哺雏未饱鸣且飞雏未长雄乃死子亦随朝朝暮暮惟孤雌长林广野风日美步步不敢离故栖燕雀掠扬差复池回身侧脑递相欺谁怜孤雌心到死终不移更有许州郾城徐氏母一生抱恨守空闺　　燕子楼歌　　　　　　　　　　陈孚长相思久别离东风不暖残燕支乳鸦困柔鸾悲樱桃泫红腻蘼芜雕绿滋牙床琥珀枕梦君君不知长相思久别离珠楼无人但有月翠屏寒银烛歇芙蕖为谁怜丁香空自结泪滴锦襜褕十年化为血　　卖盐妇　　　　　　　　葛逻禄乃贤卖盐妇百结青裙走风雨雨花洒盐盐作卤背负空筐泪如缕三日破铛无粟煮老姑饥寒更愁苦道旁行人因问之拭泪吞声为谁语妾身家本住山东夫家名在兵籍中荷戈崎岖戍吴越妾亦万里来相从年来海上风尘起楼船百万秋涛里良人贾勇身先死白骨谁知填海水前年大儿征饶州饶州未复军尚留去年小儿攻高邮可怜血作淮河流一自封装音信绝官仓不开口粮缺空营木落烟火稀夜雨残灯泣呜咽东邻西舍夫不归今年嫁作商人妻绣罗裁衣春日低落花飞絮愁深闺妾心如水甘贫贱辛苦卖盐终不厌得钱籴米供老姑泉下无惭见夫面君不见绣衣使者浙河东采诗正欲观民风莫弃吾侬卖盐妇归朝先奏明光宫　　浴蚕沙溪水一首为上饶陈氏妇作
