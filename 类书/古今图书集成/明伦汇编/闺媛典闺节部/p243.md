<!-- { "loadSidebar": true } -->
按黄州府志江氏黄梅程太仲妻青年守节苦志不回卒年九十有九　　瞿平妻李氏
按黄州府志李氏黄梅瞿平妻平亡氏青年守节每日置夫衣冠书籍于庭抚而哭之崇祯间建坊旌表　　王作雨妻黎氏按黄州府志黎氏黄梅王作雨妻生一子而雨亡既免丧人曰可换新服氏曰是宁有尽期耶四十年齐衰不改年六十五终　　陈廷荣继妻王氏
按黄州府志王氏黄梅陈廷荣继室夫亡氏年二十抚前妻子颐年慈爱无异己出苦节六十六年　　石元岱妻王氏按黄州府志王氏黄梅石元岱妻年二十余孀居苦节五十年盗入其宅举家惊走氏独危坐不出盗执之问故氏曰吾夫弃世时嘱我毋出此门今岂可偷生以背遗言群盗义而释之　　石研妻邢氏
按黄州府志邢氏黄梅石研妻读书善病氏归即置身药炉间年二十六研死无子尽出私蓄赀产还石诸昆独处一室设夫主朝夕泣奠至老如初虽历播迁必怀之与俱　　王珙祖母庞氏
按黄州府志庞氏蕲州人御史王珙祖母夫亡守节抚孤成立自青春而白首以慈母作严师崇祯间珙自陈状建坊旌表　　朱用谦妻黄氏
按黄州府志黄氏蕲州朱用谦妻年二十二用谦亡苦节守子垓历四十余年崇祯间垓徒步阍陈母节建坊旌表　　熊华夏妻汪氏
按黄州府志汪氏黄梅熊华夏妻夏病笃氏焚香祷天割左股三寸许以进夏稍苏寻仍死氏奉舅姑抚孤子阅六载忽一日痛哭呕血数升而绝　　陈氏
按黄州府志陈氏黄梅人年二十六夫亡兄弟俱死遗侄一人与弟妇共抚之一日盗至执孤子将杀之氏出告曰一家之命悬于此子若杀之一家皆死矣愿以身代贼怒刺之哀请不置乃并释而去年七十余终　　饶某妻吴氏
按黄州府志吴氏石苍女也幼聪慧适饶某逾岁夫死吴抗志自守舅姑不能夺长斋事佛崇祯间随母避贼山中常怀利匕首防不测迨遘疾度不起嘱叔睿从茶毗法及期蚤起趺坐盥沐更衣登舆正坐积薪中火起合掌而逝　　胡誾然母熊氏
按黄州府志熊氏罗田贡生胡誾然母年二十夫亡遗腹越三月生誾然冰雪之操历四十余年事闻旌表　　曾齐贤妻余氏
按黄州府志余氏黄冈曾齐贤妻贤早亡余年二十抚教两子俱成立苦节五十年崇祯间旌表　　蔡应干妻吴氏
按黄州府志吴氏蕲水蔡应干妻其夫为继母所逼自缢死氏年二十二痛心守节姑又逼氏万状氏坚忍历三十年不变崇祯癸未城屠为贼所杀　　程若沼继妻袁氏
按黄州府志袁氏蕲水程若沼继室生五男夫亡前室周氏生一男氏抚爱过于己子以夫遗业之半予之仅割半以食五男教子孙以义　　江尚忠妻周氏
按黄州府志周氏罗田江尚忠妻年十八夫死一子甫半岁或谋娶氏姑欲许之氏坚守不可夺后姑得风疾左右扶持曲尽孝养　　程云鹏妻张氏
按黄州府志张氏罗田程云鹏妻年十九生子升八月而夫殁氏杜门育孤兄劝改适氏愤激举茶瓯击之孀居五十余年卒　　黄纶妻徐氏
按黄州府志徐氏罗田黄纶妻年十七归纶仅半月继姑逐令庄居生子可行而纶亡氏年十九姑欲夺其志氏持刀欲刺媒氏遂止及姑疾作归侍汤药惟谨居丧如礼可行年二十又夭氏辟纑佣食以终其身　　张鲞妻蔡氏
按黄州府志蔡氏罗田张鲞妻年二十四鲞殁子恒甫四月父母欲令再适氏断发焚柩前誓无他志年八十卒　　张义妻徐氏
王
氏附

按黄州府志徐氏张义妻罗田人义兄弟相继殁弟美妻王氏与徐共守徐年二十三无嗣王年二十二有二子乃以一为义后娣姒同心白首不异　　徐天初妻李氏
按黄州府志李氏黄冈学生徐天初妻年二十七夫丧遗二孤长斐三岁次雯方襁褓伶仃无依勉力殡夫柩力女工以养姑教二子次第为诸生崇祯末张献忠屠城亦被杀　　周弘祚妻刘氏
按黄州府志刘氏麻城端简公季女适弘祚祚早亡氏孀居三十余年坐卧一楼执舅姑丧尽礼以节孝称　　杨权母翟氏
按黄州府志翟氏蕲州杨权母夫早亡事姑至孝姑病割股以救年六十余终　　胡矫妻邢氏
李氏
张氏附

按黄州府志邢氏广济胡矫妻夫殁无子抚侄敏见矫弟焕妻李氏年十九亦寡守遗腹子敏德德蚤死妻张氏不忍弃姑与姑共守抚从侄端本为嗣以老　　刘瑄妻周氏按黄州府志周氏黄梅刘瑄妻年二十夫亡越三月生遗腹子诏诏夭茕独终身　　梅亮中妻胡氏
按黄州府志胡氏黄梅梅亮中妻年二十二亮中死事孀姑向氏孝敬弥笃姑病焚香祝天割股愈之苦节终老　　吴氏丘氏王氏
按黄冈县志吴氏鲁禄妻丘氏魏璋妻王氏陶以宪妻俱早寡忍死养舅姑抚孤茹苦终身　　万五玉妻张氏
按黄冈县志张氏万五玉妻五玉以疾亡无子女张哀毁自矢立夫弟幼子为嗣抚育课读勤纺绩以供馆谷苦守三十年如一日　　杜桂芳继妻刘氏
按黄冈县志刘氏廪生杜桂芳继妻桂芳殁氏年二十七抚幼子苦守屏绝膏沐长斋奉佛卒殡于家值寇屠城焚灭庐舍惟刘柩巍然独存人以为苦节之报　　陈季昌妻万氏
按黄冈县志万氏陈季昌妻夫亡守节值寇陷城万与子道平出避贼追执道平万奋投江中水中有絮衾浮藉万贼神之并释道平万流十里而得舟济絮衾遂沉道平复养母终余年　　黄正存妻王氏
按黄冈县志王氏黄正存妻赋性贞静年二十七夫死遗孤三岁家仅残书数帙惟纺绩度日长斋奉佛荒乱频仍年六十八病殁子力不能殓道路伤之　　余大&#妻钦氏按黄冈县志钦氏余大&#妻归一载而夫亡氏年二十遗腹生子钦抚之读书冰蘗茹苦孀居四十余年始终不二　　王朝文妻陈氏
按黄冈县志陈氏王朝文妻年二十二夫亡抚子无寒暑辟纑以供其读岁时伏腊虽亲戚不一相见事闻旌之　　程祥妻徐氏
按罗田县志徐氏程祥妻年十九归祥二十四祥殁止一幼子誓不再嫁奉太姑尽孝年七十终　　王浥溪妻胡氏
按罗田县志胡氏王浥溪妻年二十二夫亡矢志抚孤姑令他适至死不变年八十终　　周锦妻李氏
按罗田县志李氏孝廉周锦妻年二十二夫亡止二女誓不再嫁奉姑克孝年八十余有司以闻旌表　　王必文妻许氏按罗田县志许氏年十八适王必文生子甫一岁必文亡翁姑强再适不从守节终老　　萧玭妻胡氏
按罗田县志胡氏庠生萧玭妻年二十四生子甫一岁而夫亡矢志守节课子成名历四十年如一日年七十卒奉诏坊表　　余梧妻李氏
按罗田县志李氏余梧妻年十八生子瑞一岁夫亡氏茹苦守节课子成名年六十终赠孺人奉诏旌表　　胡效荩妻陈氏按罗田县志陈氏生员胡效荩妻生子甫周夫亡抚孤成立历冰操数十年年七十四卒以子贵赠安人奉诏建坊旌表　　胡效宾妻余氏
按罗田县志余氏生员胡效宾妻夫亡苦节训子终身不渝　　余文郁妻萧氏
按罗田县志萧氏余文郁妻夫亡茹苦训子历冰操六十余年　　王光宇母胡氏
按罗田县志胡氏生员王光宇母年二十孀居持家课子历患难颠沛执节愈坚年七十卒　　南时妻陈氏
按蕲水县志陈氏庠生南时妻时死子南仲甫八月氏苦节抚教之历二十六年如一日　　华甲妻朱氏
按蕲水县志朱氏华甲妻年二十二夫亡守节三十二年卒葬之日掘地得一碑上镌云上有金下有银家有三百亲生子里里外外一千人氏乳名壬壬子生盖一千人三字之谶也　　李浃嗣妻毕氏
按蕲水县志毕氏诸生李浃嗣妻年二十七夫死守节抚孤以承先业凡历二十八年年六十五卒　　周鸣洛妻刘氏按蕲水县志刘氏周鸣洛妻夫亡氏年二十余子二长延甲方三岁次延第尚襁褓氏苦节四十余年甲第俱成立　　李学妻潘氏
按蕲水县志潘氏李学妻年二十一夫亡家贫抚遗腹子身躬纺织教子卒业有成　　郭廷庠妻罗氏
按蕲水县志罗氏郭廷庠妻年二十八夫亡家贫抚二子亲操井臼纺织以养舅姑守节四十年年六十八卒后孙天谷官祠部以罗苦节三上疏乞旌表情词哀挚奉诏建坊　　南邦鼎妻李氏
按蕲水县志李氏南邦鼎妻夫亡氏年二十六无子女誓不二庭长斋持素偕影偶形以度余生学使将请之朝而阻流寇之难年六十卒　　杨伯亮妻汤氏
按蕲水县志汤氏庠生杨伯亮妻年十九夫亡抚一岁子茹荼苦节五十四年年七十三卒　　杨学溥妻?

　闺节部列传一百三十一
　　明一百二十六
　　吉氏陈氏
按德安府志吉氏陈氏孝感生员夏鼐妾鼐殁吉陈年各二十余吉子祚典甫七月陈鞠若己子冰霜共励抚典成家备尝荼苦崇祯辛未直指旌以绰楔时吉年七十有二陈年六十有九　　姚氏女
按德安府志姚氏女孝感生员姚桢女也许字郑一德一德亡女服毒几死救苏遂请如郑置栅围其阃非幼婢不许进日蓬垢哭泣为一德置嗣子守之二十二年终有司以事闻题请旌表　　杨国祺妻张氏
按德安府志张氏安陆杨国祺妻年二十二国祺早亡子其俊甫四岁其雄方月余张触棺仆地誓以死殉翁姑力谕之乃强起躬机杼以给甘毳历四十五年终　　熊征望妻仰氏
按德安府志仰氏安陆熊征望妻年十九夫亡遗腹越六月生子洪辂翁姑老仰欲死不得茹荼饮冰养亲哺子凡三十余年洪辂更名良遇为诸生熊固世族多节孝征骥母彭氏即仰之从姑也　　严谊妻周氏
按德安府志周氏孝感生员严谊妻周中丞女年二十四谊亡子惟殷甫三岁惟勤岁余周哀恸几绝水浆不入口娣姒劝之至切乃强起日夕抱两孤儿哭柩所家产不及中人重以死丧日益雕落周备尝辛苦经营拮据五十年如一日卒年七十有四邑令表其门惟殷以明经为广文惟勤止诸生孙十一人列青衿者六登贤书者二曾孙正矩崇祯癸未进士特陈曾大母苦节未及旌而国变　　杨嘉善妻李氏
按德安府志李氏孝感人仓大使李占春女年十八夫亡子兆应甫数月家贫归依父母躬纺绩以育孤儿父怜之为置田宅于两山之麓终其身　　夏洪楫妻梅氏
按德安府志梅氏孝感生员夏洪楫妻夫亡子同善甫七岁梅事姑以孝守节终身　　程怡妻祝氏
按德安府志祝氏孝感程怡妻年十八适怡二十五怡亡事姑以孝着苦节四十九年卒年七十四崇祯七年旌表　　沈自克妻乐氏
按德安府志乐氏孝感沈自克妻年十九自克亡遗孤性甫一岁乐力课耕织奉翁姑老教性成人守节四十八年卒　　邓张妻汪氏
按德安府志汪氏孝感生员邓张妻年十八张亡忍死守节二十七年送翁姑终教子有杞有梓俱成立忽于腊祭日哭夫灵前以死崇祯五年旌其门　　辛鼎妻张氏按德安府志张氏孝感生员辛鼎妻年二十八夫亡无嗣以姑故不得死勤纺绩食贫养姑十二年姑殁张以哭泣致瞽又八年而卒守令表其门　　刘禔妻沈氏
按德安府志沈氏孝感人吏部侍郎沈惟炳女年十六适佥都御史刘应遇第五子禔克勤妇职事继姑孝谨逾年禔亡遗命立其兄子兴义为后沈欲从死阃内曲解百端乃强起受儿时年十七诸姑伯姊虑其少沈泣曰吾之生也为世赘物徒以夫命守此呱呱人其少我哉我心已老矣因闭户下键足不一出教兴义及&#一饭未尝离膝下逮出就外傅或读书至夜分沈孤灯俟之与二三女&#缫车相接后兴义补邑诸生沈母程晚岁善病剧念沈欲旦夕与俱沈乃泣告禔柩而归事母甲戌寇起烽火相望禔柩犹未窆沈泣请于父割沈土瘗夫而庐其右每展墓辄呜咽母死哀毁骨立父丧亦如之里人士称之曰贞孝　　徐秉衡妻华氏
