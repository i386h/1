<!-- { "loadSidebar": true } -->
　　按费县志朱氏廪生王式金妻年二十夫亡氏　　苦守遗孤事姑孝谨合学屡举节孝皆坚辞不　　受教子如伋入庠年六十卒　　张化干妻周氏
　　按费县志周氏张化干妻夫亡氏年二十七守　　三岁遗孤至死不二卒年六十五　　韩一贯妻刘氏
　　按丘县志刘氏韩一贯妻年二十二夫亡子被　　掠守节五十四年七十六岁卒　　曹孟春妻魏氏
　　按丘县志魏氏曹孟春妻年二十一夫亡子甫　　八月守节五十余年终　　刘嘉遇侧室范氏
　　按丘县志范氏按察使刘嘉遇侧室年十四事　　刘十一载刘没于官子纔十龄刘故廉宦无所　　遗范恐嫡出子有疑倒示箧笥任其处分茹粗　　衣布历年家益匮乏甘之无怨康熙十八年县　　令旌其节年七十三终　　孙法尧祖母冯氏
妇赵
氏附

　　按高唐州志冯氏孙法尧祖母与尧母赵氏先　　后孀居皆年二十丧夫矢志坚守姑严励其妇　　妇孝事其姑两世贞操如出一辙　　刘洵妻王氏
　　按高唐州志王氏刘洵妻洵死闯逆之乱氏抱　　夫尸恸哭贼怒砍数刀死而复苏守一岁儿纺　　绩度日二十九年教子景仁于康熙六年入庠　　丁尔祥妻高氏　　按冠县志高氏诸生丁尔祥妻尔祥病亡氏年　　二十一遗子钰甫三龄值凶荒寇乱家贫如洗　　朝不谋夕氏坚志守节纺绩糊口训子读书钰　　早岁有声士林氏年七十有五有司嘉其节旌　　表　　申之焕妻张氏
　　按冠县志张氏申之焕妻明季土寇猖獗焕死　　于兵氏为所劫哭骂不从被殴几死幸而复免　　时年二十一无子或劝改适誓死靡他家甚贫　　依其伯父与侄纺绩自给饥寒无怨年六十余　　苦操如一日　　朱大明妻吴氏
　　按冠县志吴氏朱大明妻明于顺治五年遭土　　寇死母年望六子方在抱氏年未三旬矢志守　　节孝姑抚子家贫力勤纺绩不厌糠&#两侄幼　　丧父母恐其零落加意抚恤俱克成立公举表　　其门　　郭琠妻魏氏
　　按冠县志魏氏贡士郭琠妻早寡课子成名冰　　霜苦节数十年如一日寿跻期颐子姓繁衍学　　使旌之　　陈编妻徐氏
　　按冠县志徐氏陈编妻年十八夫死号泣欲自　　尽赖翁姑切劝乃屏去簪珥矢节终身抚孤名　　列胶庠奉翁姑养生送死曲尽其礼学使旌之　　朱大伦妻安氏　　按冠县志安氏朱大伦妻伦病没氏年二十二　　哀痛欲随地下念翁老子幼女方襁褓若死上　　下无所依倚遂矢志守节以妇代子以母兼父　　甘旨无缺教训有方公举表其门　　冯希异继室赵氏
　　按冠县志赵氏冯希异继室年十八希异病亡　　氏矢志守节事继姑尽孝抚前子克慈子长成　　名有令誉里人咸欲公举表扬氏力却而止　　宋明浩妻孙氏　　按冠县志孙氏宋明浩妻浩病亡氏年二十七　　哀恸几不欲生念子幼誓不改节母子茕茕日　　惟缝绩纺以糊其口年七十余邑令怜其苦　　节旌之　　睢璋妻阎氏
　　按临清州志阎氏举人睢璋妻睢没哭夫丧明　　终身素服不改苦节二十余年东昌道屡旌其　　门　　郑天眷妻姜氏
　　按临清州志姜氏郑天眷妻事翁姑至孝夫亡　　绝粒不食欲殉子光引率二弟长跽哭慰累日　　乃起强食茹蔬果终身年七十终州人称节孝　　王学曾妻阎氏　　按临清州志阎氏庠生王学曾妻年十七归王　　未三载曾没家甚贫纺绩事姑克尽妇道苦节　　六十七年寿八十四州守旌之　　郑文炳妻丁氏
　　按临清州志丁氏郑文炳妻年十七适郑夫没　　教子五人皆成立苦节四十二年七十八岁终　　胡氏女　　按临清州志胡氏女许聘喻援喻病死欲随父　　母往吊父母不可阻之不得遂至喻柩前拜毕　　曰请易服吾不归矣两姓亲戚劝之曰无&#终　　身女泣曰必如是吾当剪发剜目而死卒易服　　不归三年服除无病而逝远近莫不叹息缙绅　　学士咸为文以祭州守为诗吊之请具题旌表　　胡尚恭妻刘氏　　按临清州志刘氏胡尚恭妻年十九归胡事姑　　甚谨夫亡遗幼孤二长悉宴次悉宁方离怀抱　　泣曰余不难从夫地下但无奈二孤何也遂停　　柩于家训子攻读一如严父子入庠方滨明末　　世乱负夫像挟子避兵路逢健卒欲刃其次子　　刘厉声曰杀吾儿安用生为乃以首触石卒感　　动子得不死后宁成己丑科进士擢给事中氏　　曰吾可以对吾夫矣苦节四十二年年八十一　　终有司旌其门　　王来聘妻汪氏
　　按临清州志汪氏卫辉同知王来聘妻早寡守　　节力贫课孙苦守三十年完节终身　　陈光祖妻刘氏
　　按临清州志刘氏庠生陈光祖妻年十七归陈　　数年陈殁刘哀恸不食乘间投缳家人救免苦　　守三十余年完节终身　　张宗悯妻卢氏
　　按临清州志卢氏庠生张宗悯妻年十七适张　　事姑至孝二十九夫亡无子力贫守节四十五　　年独处一楼尝曰吾殁于斯会吾夫于九泉足　　矣　　柳伦妻朱氏
　　按临清州志朱氏庠生柳伦妻勤俭笃孝终身　　茹素夫亡孀居二十六年众论归之训子焘登　　辛卯乡荐　　杨虚圣妻张氏
　　按临清州志张氏庠生杨虚圣妻性勤俭篝灯　　佐夫攻书夫殁誓不二志年七十三有司旌表　　云茂桂继妻柏氏　　按临清州志柏氏庠生云茂桂继妻年十九归　　云抚前室子如己出内外称贤夫没家贫苦节　　四十年有司旌之年七十九终　　郑宾妻周氏
　　按临清州志周氏庠生郑宾妻宾早亡周年二　　十九事舅姑至孝抚育幼孤守节三十余年　　汪元度妻程氏　　按临清州志程氏汪元度妻年十五适汪事姑　　尽孝度早亡茄蘗守贞勤织抚二孤成立年　　七十余州守旌之　　阎山妻李氏
　　按临清州志李氏阎山妻山双目失明李以女　　红易粟糊口山病贫不能延医李剪发市药及　　亡李年二十八守节不嫁继经兵火负孙肃远　　遁年八十终　　余可习妻韩氏
　　按临清州志韩氏余可习妻年二十九夫没抚　　前室子跃无异己出教跃攻书尝曰须修德省　　身而后不辱先人也苦节五十余年终　　李明奇妻柏氏
　　按临清州志柏氏李明奇妻年十七归李九载　　夫亡欲自尽亲戚慰止之抚孤上苑织佐读　　尝曰汝能成名即吾所以报汝父也苦节四十　　年终　　吕应时妻郝氏
　　按临清州志郝氏处士吕应时妻吕病亡郝年　　二十九艰苦备尝事姑以孝持家以俭抚养二　　子及孙皆成立次子凤强由太学授平阳县令　　守节四十二年殁州守旌之　　柳亮妻赵氏
　　按临清州志赵氏庠生柳亮妻年十七适柳未　　几柳没无子苦节四十三年终有司旌表　　胡悉靖妻张氏　　按临清州志张氏胡悉靖妻夫亡孀居抚孤四　　十年有司屡旌其门　　何德彰妻张氏
　　按临清州志张氏庠生何德彰妻年二十七夫　　亡姑张氏亦孀居家赤贫氏力女红奉养姑年　　九十起居饮食忻然承欢至老不懈乡里钦其　　节孝州守旌之　　郭镗妻王氏
　　按临清州志王氏郭镗妻年二十夫亡守节抚　　二子读书及长子参任太平别驾氏惟家居孝　　养翁姑年七十终　　马永年妻盛氏
　　按临清州志盛氏马永年妻夫亡苦节四十一　　年丸熊教子寒暑不辍舆论叹服以子镇官赠　　太安人　　王泰亨妻张氏
　　按临清州志张氏王泰亨妻年十六适王二十　　二夫死家贫舅姑俱耄张克尽孝思抚遗腹成　　立苦节四十余年终　　许时中妻汪氏
　　按临清州志汪氏许时中妻年十七适许苦节　　五十四年寿八十六终　　胡之蛟妻张氏
　　按临清州志张氏诸生胡之蛟妻年二十五夫　　殁守节四十余年　　郑承芳妻栾氏
　　按临清州志栾氏处士郑承芳妻郑殁自缢姑　　张氏救止之纺绩教子州玺中己亥进士苦节　　四十余年州守表其门　　宋见周妻许氏
　　按濮州志许氏宋见周妻夫亡氏年二十四誓　　不欲生姑姊谕之勉起事姑以孝闻及姑没办　　丧具如礼抚嗣子以延宗祀年六十余终　　周梦周继室赵氏　　按濮州志赵氏周梦周继室年十七归梦周纔　　月余梦周亡氏抚夫前室子世隆成立又抚夫　　之孤侄希颜宏功恩如己子氏没希颜宏功服　　丧三年报之如己母　　邢枢妻王氏
　　按濮州志王氏邢枢妻年十四归邢夫亡氏年　　二十六誓欲殉死其母以姑老子幼为劝乃不　　死孝姑育子以寿终有司旌之　　王廷瓒妻杨氏
　　按濮州志杨氏王廷瓒妻瓒早亡氏年十九守　　节孝事其姑年七十余卒　　李烃妻陈氏
　　按濮州志陈氏李烃妻夫亡氏年二十八苦节　　坚贞克继夫志夫兄逼改嫁刺面断发矢死靡　　他事闻旌表　　张问善继室张氏
　　按濮州志张氏张问善继室夫死氏年十七前　　室子守恪甫三岁氏尽心抚育教之读书入庠　　年七十四州守旌表　　罗冕妻张氏
　　按濮州志张氏儒士罗冕妻年十九夫亡抚遗　　腹子际臣教以耕读际臣强岁病亡又抚孤孙　　逢吉成立年七十余以寿终　　李云冲妻宋氏
　　按濮州志宋氏诸生李云冲妻年十九夫病亡　　无子誓死不二遇凶荒掇野蔬为食矢志弥坚　　郡人公举州守旌其门　　吕希简妻王氏
妾刘
氏附

　　按濮州志王氏廪生吕希简妻希简亡王年二　　十八生一女妾刘年二十一无出抚侄光升为　　嗣并守节终身州守表其闾　　张子松妻李氏
　　按濮州志李氏张子松妻夫亡氏年二十六孀　　居苦守屡值凶荒甘食糠&#孝事舅姑抚养二　　子成人年八十二卒州守表其门　　张文俊妻王氏
　　按观城县志王氏张文俊妻年二十二夫亡遗　　子标方三岁家贫守节纺绩抚孤年六十余卒　　有司旌表　　侯昌祚妻赵氏
　　按观城县志赵氏侯昌祚妻及笄于归未几夫　　死于疫无子生计惟艰日不再食苦守终身县　　令旌表　　张惟廙妻姜氏
　　按观城县志姜氏儒生张惟廙妻夫游学河南　　病亡讣闻恸绝复苏不食数日遗子洞宸甫数　　月亲戚劝进&#粥乃强起抚孤遇岁凶艰辛万　　状忧苦而没洞宸中壬子经魁　　张三全妻田氏
　　按观城县志田氏诸生张三全妻夫亡舅姑年　　迈遗子沂三岁氏号泣欲殉姑诫曰尔若死我　　两老人何托幼亦无所依氏因强食事翁姑　　终老训子入庠年六十余卒　　岳鼐妻张氏
　　按观城县志张氏诸生岳鼐妻事舅姑至孝夫　　亡遗子庆德尚幼甘粗粝衣布素冰霜励志训　　子入庠年六十卒　　张洹继室姜氏
　　按观城县志姜氏诸生张洹继室妾出子已长　　氏子方襁褓洹亡氏绩纺度日不失教养事孀　　姑叶氏三十年如一日后子殁氏抱孤孙昼夜　　啼泣而卒临殁嘱媳钱氏曰善继吾志据&#向　　姑叩首以不能终养为恨　　文星伟妻李氏
　　按观城县志李氏诸生文星伟妻年二十八夫　　亡长子大召亦夭遗次子二召甫六月氏抚养　　成立既娶夫妇相继没氏独守终身　　黄金鋐妻孙氏
　　按观城县志孙氏黄金鋐妻适黄四年夫亡舅　　姑痛子几绝氏跪请曰夫殁有媳在可侍奉孙　　世永已逾周岁媳誓无他志也孝养二亲皆逾　　七十而终　　王光履妻杨氏
