<!-- { "loadSidebar": true } -->
氏附

按贵州通志欧阳氏陈琢妻与聂贵妻章氏俱赤水人夫亡守节题旌　　许世穆妻杨氏
按贵州通志杨氏贵阳人许世穆妻太守杨起鳌女年十六归穆事翁姑执妇道不数年穆亡子光谱甫三岁杨矢志抚光谱教之读书应明经选饬躬砥行为醇儒诸孙继起克绍家声皆氏苦节所致　　邓文逾妻黄氏
按云南通志黄氏腾冲千户邓文逾妻适文逾年余而文逾没抚育遗孤孀居五十余年艰苦备至有司表其节　　孔宗明妻刘氏
按云南通志刘氏孔宗明妻永昌人年二十三而寡纺绩以养翁姑甘贫教子终老　　林凤妻阎氏
按云南通志阎氏林凤妻腾冲卫人阎清女年十七归凤越四年凤疾密割股脯之以进弗愈凤谓阎曰吾度不起汝少奈何氏泣曰所不能从夫者以二子在襁褓耳敢有他志凤死杜门深居孝事舅姑舅姑相继殁勉力勷事未尝以孤寡惜费天顺间旌表　　朱鉴妻徐氏按云南通志徐氏朱鉴妻永昌人徐珍天女年二十夫亡越五月生遗腹子豫初鉴娶王氏生子五岁而王没至是徐誓死守志纺绩以养舅姑抚前妻子及豫俱成立年七十三卒　　胡浚妻奚氏
按云南通志奚氏千户胡浚妻邓川人夫亡氏年十六姑悯之奚曰娶妇以养母也母无他子谁适为养姑不能夺天顺三年有诏旌其门　　吴玺妻张氏
按云南通志张氏吴玺妻永昌人腾越张洪烈女年十七归玺逾年玺亡张执节无二教子有成天顺间旌表　　华松妻林氏
按云南通志林氏林茂荣女腾冲卫后所千户华松妻年十七松亡矢节养姑抚遗腹子复春袭松职未几死再抚孤孙以存华祀　　白浩妻闵氏
按云南通志闵氏白浩妻保山人年三十浩亡家贫子幼多艰氏坚持苦节父母不能夺天顺间有司表其门　　王重光妻段氏
按云南通志段氏王重光妻永昌人夫亡守节事舅姑鬻产营葬教子力学夜分不寐卒入节妇祠　　杨廷诏妻谢氏按云南通志谢氏杨廷诏妻永昌人年二十夫亡无嗣矢志养姑克尽妇道年七十终　　丁烈妻张氏
按云南通志张氏丁烈妻永昌人年十八夫亡遗腹三月家贫守节不嫁教子盛虞成人奉诏旌表苦志六十二年　　范氏二女
按明外史列女传会稽范氏二女幼好读书并通列女传长适江一月寡次将归傅而婿亡二女同守节筑高垣围田十亩穿井其中为屋三楹以居时当种获父启圭窦率佣以入余日则塞其窦共汲井灌田如是者三十年自为茔于屋后成化中卒竟合葬焉族人即其田立祠以祀　　王氏
按明外史列女传王氏慈溪人聘于陈而夫佳病其父母娶妇以慰之及门即入侍汤药未几佳没王年甫十七矢志不嫁姑张氏责以未成礼而守为无名妇曰既入陈氏之门经事君子何为无名姑乃使人邀其二弟从容讽之妇不答截发毁容姑终欲强之窘辱万端二小姑凌之若婢稍不顺即爪其面姑闻复加棰楚妇口无怨言曰不逼嫁为婢亦甘也每夕寝处小姑&#下受卑湿遂得伛疾自幸曰我知免矣鞠从子梅为嗣教之业文成化初领乡荐卒昌其家　　金杰妻徐氏按明外史列女传慈溪徐氏定海金杰妻也成化中杰兄以罪逮入京杰往请代濒行徐已有身杰谓曰余去生死不可知若生男善抚之金氏鬼庶得食也已而悔曰我几&#汝吾去无还理即死善事后人徐泣曰君以义往上必义君君兄弟当归无过苦也即如君言妾有死而已敢忘付托乎已果生男无何兄得还杰竟死徐抚孤恸泣曰我本欲从汝父地下奈金氏何强营葬事服阕父母劝他适截发断指自誓淡食攻苦六十余年视子孙再世成立乃卒　　杨玉山小妻张氏
按明外史列女传张氏松江杨玉山小妻南京人玉山商南京娶之逾月杨以妇妒使之归张屏居自守杨亦数往来所赠千计后二十余年杨坐役累罄其产怏怏失明张闻之直造杨庐拜主母捧杨袂大恸乃悉出向所赠金珠具妆嫁其二女并为二子纳室留侍汤药逾年杨死守其柩不去既免丧父母强之归不从矢志以没终身不见一人　　王佳传妻欧阳氏
按明外史列女传九江欧阳氏彭泽王佳传妻也事姑至孝夫亡氏方十八抚遗腹子纺绩为生父母迫之嫁乃针刺其额为誓死守节字用突黔涅之深入肤里里人称为黑头节妇　　胡印昌妻陈氏
按畿辅通志陈氏胡印昌妻保定府人昌亡氏年二十无子苦节四十五年年六十五卒　　姚瓒妻朱氏
按畿辅通志朱氏姚瓒妻保定府人年二十瓒亡守节五十年卒　　王家瑞妻阴氏
按畿辅通志阴氏王家瑞妻保定府人二十八岁夫亡守节事孀祖姑生死尽礼训三孤尔锡尔铨尔镛并为诸生　　程问之妻韩氏
陈荩及子
光显妻附

按畿辅通志韩氏程问之妻保定府人十八岁夫亡守节育女长适陈荩年二十三荩亡荩子光显妻亦年二十三而寡皆守节终其身　　高俊妻鲍氏
按畿辅通志鲍氏高俊妻真定府人年二十俊亡姑怜其幼欲嫁之泣曰贞女不二嫁何面目见夫泉下耶乃以节自矢事姑曲尽孝道成化间事闻诏旌其门　　康恭妻孟氏
按畿辅通志孟氏康恭妻顺天府人成化初以贞节旌表　　王弘妻吴氏
按畿辅通志吴氏王弘妻永平府人年未二十而寡奉姑训子五十余年成化四年旌表　　王庆妻李氏
按畿辅通志李氏王庆妻真定府人年十九岁夫亡子方三岁坚心守节成化四年旌表　　陈敖妻刘氏
按畿辅通志刘氏陈敖妻真定府人敖卒氏年二十子仅一岁守节数十年成化七年旌表　　朱万户妻刘氏
按畿辅通志刘氏朱万户妻保定府人户亡无子氏年十九执志苦守冰霜凛然　　毕鸣凤妻王氏
按畿辅通志王氏毕鸣凤妻保定府人凤死氏年二十七纺绩自给贫无立锥始终苦守六十三岁卒　　王祥妻乔氏按畿辅通志乔氏王祥妻真定府人夫亡子幼家贫守节养姑成化四年旌表　　张天禄妻宋氏
按畿辅通志宋氏张天禄妻保定府人禄亡年十九遗孤未一岁氏守节训子子贵封太宜人寿九十终　　殷选妻王氏按畿辅通志王氏殷选妻保定府人夫亡氏年二十七甘心守节抚子成立长与季俱邑庠生仲子中武科氏年九十有四卒　　苏学颜妻李氏
按畿辅通志李氏苏学颜妻永平府人年十九夫亡守节至五十七岁卒　　蒋栋妻王氏
按顺天府志王氏蒋栋妻二十八岁夫亡苦节至八十三岁子孙赖之成立　　陈仁斋妻黄氏
唐氏常
氏钱氏附

按顺天府志黄氏进士陈仁斋妻仁斋官宪副而卒氏年二十八子士植方数龄黄亲抚之侧室唐氏常氏年甚少氏奉姑命遣嫁之常氏毁容告天求死未几果死唐氏谓常徒知事死未知事生乃朝夕奉侍黄氏视幼孤成立敬谨贞洁十余年如一日后士植补弟子员娶钱氏生子亮采甫两岁而士植又夭唐感伤成疾寻亦死黄氏与钱氏抚孤守节各五十年　　赵海妻李氏阎
氏附

按顺天府志李氏怀柔赵海妻年二十五夫亡苦节至七十岁妇阎氏亦早寡守志一如其姑成化间有司欲闻于朝二寡泣曰守节妇之常分若欲旌表是求名耳死不许乡人益贤之　　王乐善继妻张氏
按顺天府志张氏霸州人吏部考功主事王乐善继妻也年十九归王未&#而寡其舅少保更为立嗣以安其心张抚之如己出事翁备极孝敬卒年八十孙曾林立矣　　高明妻辛氏
闫
氏附

按东安县志辛氏高明妻年二十二夫亡家贫甚止一子名滋在襁褓辛氏苦守之及长娶闫氏滋亦死闫亦执节事姑始终不衰辛年七十有五闫氏六十有一　　刘俭妻孙氏
按卢龙县志孙氏刘俭妻年二十六而寡氏苦节养舅姑抚孤成化二十年旌表　　李泽妻周氏
按卢龙县志周氏李泽妻年二十五而寡剪发自誓姑安氏九十余患风痹不能步履氏候起居侍汤药经年不怠没葬以礼成化二十年旌表　　王铭妻叶氏
按卢龙县志叶氏王铭妻年二十三夫亡苦志守节四十余年以纺绩自给教子有成成化二十年旌表　　李思敬妻尚氏按卢龙县志尚氏李思敬妻姑年衰夫患痼疾氏奉养服劳克尽孝道姑与夫相继下世子甫八龄饮冰茹蘗教之读书守志五十余年　　王玉妻张氏
李氏
袁氏附

按博野县志张氏王玉妻年十六归王孝事舅姑敬顺夫子生子宁年七岁玉亡张誓不易志抚宁成立娶李氏寻夭妇年二十二止一瞽孙曰继宗殊幼父母逼李嫁不从继宗长娶袁氏亦早丧李怜袁无子遣嫁再三袁剪发为尼令归家采织为生成化三年奉闻旌表仍月给米&#各以寿终　　张璞妻黄氏
按庆都县志黄氏张璞妻夫亡年二十五翁姑衰老子幼家贫朝夕勤女红送舅姑终抚三子俱成立年八十终　　王问臣妻黄氏
按庆都县志黄氏王问臣妻相夫力学亲操井臼年二十一夫亡苦志守节七十三岁卒　　王庄妻阴氏
按容城县志阴氏王庄妻年二十六夫亡姑老子氏曲致其养寻姑没子夭零仃艰苦人所不堪而志节愈厉　　颜三仲妻王氏
按容城县志王氏颜三仲妻年二十夫亡子方二岁矢志自守纺织抚孤备尝艰苦历四十余年卒　　王之肱妻阴氏按容城县志阴氏王之肱妻夫死矢志不二子家瑞登贤书犹亲纺织抚诸孙慈义兼尽人称贤母守节四十年卒　　赵贞妻杜氏
按泽县志杜氏赵贞妻归赵凡六月而贞亡誓不再嫁长育遗腹以节终身　　何升妻李氏
按沧州志李氏何升妻年二十二夫亡一子睦甫三岁苦节守之成化间旌表　　王建中妻杨氏
按沧州志杨氏王建中妻夫亡氏年二十余一子品纔离襁褓家贫苦守日不聊生以针黹为活年七十卒　　刘壂继室张氏
按沧州志张氏刘壂继室张锾孙女夫亡子钦甫六月氏年二十三守节不移历五十余年卒　　何毅妻施氏
按定州志施氏定州人何毅妻毅亡氏年二十一子甫二岁哀痛之余水浆不入几死复苏矢志苦节事舅姑抚幼子年六十二卒诏旌其门　　陈献章妻刘氏
按定州志刘氏举人刘瑶孙女生员陈献章妻献章没氏年二十抚四子家贫磨粉自给操守益坚年九十卒直指以闻诏建坊旌表　　施安妻王氏
按定州志王氏指挥施安妻夫亡年二十八苦节奉养舅姑年七十四卒诏旌其门　　王璟妻秦氏
按安州志秦氏王璟妻性贞淑克尽妇道年十九璟亡哀痛几绝抚遗腹子苦节五十八年成化七年旌表　　安朝佐妻王氏
按定州志王氏安朝佐妻年十九朝佐亡子进道甫三岁氏苦守之稍长迁居择里以教其成苦节五十六年终　　翟吉妻李氏
按定州志李氏太学生翟吉妻年十五吉亡氏抚尸号哭水浆不入口舅姑劝之氏强饮食剔右目以明不二苦节终身　　赵三聘妻刘氏
按定州志刘氏富财里赵三聘妻年二十二聘亡子千里甫四岁氏守节抚孤教之读书弱冠为诸生寻夭刘以纺绩奉姑终身年六十八卒　　范国鉴妻郝氏
按定州志郝氏生员范国鉴妻鉴亡氏年二十七事舅姑尽孝出入毖敕勤女红以供甘脆四十年如一日自国鉴下及五世皆为名儒郝氏之遗化也　　杨逊妻李氏按定州志李氏杨逊妻年十九守节教子及孙俱成立　　刘村妻崇氏
按定州志崇氏定州卫指挥刘村妻夫亡守节事实无考　　郑万良妻杨氏
按定州志杨氏郑万良妻年二十二夫亡守节七十二年卒　　杨应和妻高氏
按定州志高氏浔州府通判杨应和妻年二十六夫亡守节六十四年卒　　吴烆妻刘氏
按定州志刘氏跌马崖守官吴烆妻夫亡年二十五无子欲以死殉娣亦刘氏朝夕劝慰以次子坦立为姒后苦守四十余年年七十卒　　石麟继室徐氏
