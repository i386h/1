<!-- { "loadSidebar": true } -->
按池州府志汪氏周世祚妻夫亡无子咸欲夺其志汪剪发剜面誓无他志事姑刘氏足不出阃五十余年嘉靖间诏旌其门　　管氏女
按池州府志管氏女名莲姑受胡邦贤聘未娶而贤死讣闻莲姑躬吊抚棺恸几绝遂留事贤父母抚贤嗣子贤父母既没子亦随殇偶归母家遇回禄于邑还胡月余卒苦守垂三十年　　董某妻王氏
按池州府志王氏董某妻年二十九而寡奉孀姑以孝闻抚子暨孙俱成立闾里称之　　夏昉妻胡氏
蟾
姑附

按池州府志胡氏夏昉妻年二十五守节遗孤受室亦没又抚二孙成立女蟾姑适方棨逾年棨亡蟾姑亦励节如母台使并旌之　　吕一麟妻王氏
按池州府志王氏吕一麟妻年十九适吕值夫病秽疮避忌衽席王逾年知意曲顺承之生两子年二十三夫亡贫甚依姑并日而食敝缊纺绩守节终身　　胡瀛妻丁氏按池州府志丁氏胡瀛妻胡早没丁困苦百端执节课子有司共旌之　　巩深妻柯氏
二
妾附

按池州府志柯氏巩深妻嫁数年不产纳妾吴氏鲍氏连举三子巩亡柯年二十九帅二妾守节终身　　戴孟仁妻江氏按池州府志江氏戴孟仁妻年二十五夫亡守节六十年及没不能具殓乡人哀之　　李显祥妻檀氏
按池州府志檀氏李显祥妻年二十八夫亡守节抚孤壁立历五十余年人欲闻之有司檀然曰我不幸罹大变以是名我是幸人之不幸也闻者韪之　　李东明妻檀氏按池州府志檀氏李东明妻东明少有疡疾不瘳檀父母欲迟嫁以待其变檀毅然自请于归年余而寡年十九历苦节七十余年如一日　　许维坤妻董氏
按池州府志董氏许维坤妻年二十一夫亡守节六十余年死无棺衾所居茅茨火因焚及其身巡按旌之　　陶与文妻林氏
吴氏张氏倪
氏董氏郎氏附

按池州府志林氏陶与文妻年二十三而寡子妇吴年二十一而寡吴之子妇张亦二十而寡又与文弟与洪妻倪氏年二十而寡侄轸妻董氏年二十五而寡侄孙冶妻郎氏年二十四而寡俱苦节终身　　李庄侧室赵氏按池州府志赵氏李庄侧室年二十二生子奇甫一月而庄没朝夕纺绩勤苦自安迨奇稍长择师训课兢兢以毋堕先业为告苦节三十年卒　　陈禾继妻朱氏
按池州府志朱氏陈禾继妻禾驰驱王事没前妻所生二子随行其长亦死次子扶榇回禾弟以杀兄毒父控于官朱截一指誓白次子冤太守钱槚直之励节五十一年旌表　　柯之孚妻储氏
按池州府志储氏柯之孚妻之孚幼孤其先数世单传无期功亲早亡储独持门户抚遗孤纺绩自给事孀姑悉如内则子孟显能自拔于流俗诸孙皆以才行着闾里称其训迪有自　　李萃春妻曹氏
按池州府志曹氏孝廉曹汝里女年十一归李萃春寡言笑动止有法十八而萃春亡曹求自尽姑力止之不忍伤姑心乃脱簪珥为萃春营高冢穴其傍以自待足不出户五十余年终　　韩俊妻柯氏
按池州府志柯氏韩俊妻俊早亡柯年十九上事孀姑下抚二稚及长娶妇相继俱死又抚三孙之荣之升之霖皆蔚起不坠韩业年八十终　　吴应斗妻洪氏
按池州府志洪氏吴应斗妻斗少豪放为诸生早亡洪年二十一守节终身　　周世祥妻郎氏
按池州府志郎氏府学生郎铠女适同学周世祥婚未久祥得恶疾人莫敢近郎百计调剂二十余年祥死哀毁几绝躬自浴尸收殓号恸七昼夜闭处一室自问候继姑外不见一人择幼侄一理为夫后教之成立亦补弟子员太守旌之　　吴倬妻程氏
按青阳县志程氏庠生吴倬妻年二十三夫亡苦节教子嘉靖末县令表其门　　闵世宗妻胡氏
按太平府志胡氏闵世宗妻夫亡守志嘉靖间旌表　　陈其道妻杨氏按太平府志杨氏陈其道妻年二十二夫亡守节之死靡他茕茕一女相依为命族人利其产讼之郡县郡县咸直之年七十终　　张椿女
按太平府志张椿女名玉贞幼许字谷姓年十七未嫁谷亡父母更为择配玉贞坚执不从以死誓之父母遂不夺其志养之终身年四十八卒葬于祖茔之次时嘉靖三年　　蒋琴妻李氏
按安庆府志李氏望江蒋琴妻生于成化二十二年琴亡李年二十七誓不再嫁守节数十年终　　程氏女
按安庆府志程氏女其先出河南宦游于楚过皖为乱兵所阻遂家焉女幼许字卫弁杨宗礼未嫁而宗礼亡女泣不欲生时其父琐尾之余不能具衣食母强之再字女慨然曰饿死事小吾敢忘先世训乎纺绩自给以终其身郡邑表其事崇祀列女祠后有少年子读书祠中偶犯其主暮见一白衣女怒詈而出其人遂遘疾　　盛德妻倪氏
按安庆府志倪氏桐城孝廉盛德妻德病瘵亡倪年二十九深夜自缢姒觉而救之者再姒有子汝谦尝受学于德及是使母事倪倪乃誓依汝谦终身父母欲夺其志倪遂不复归宁苦守四十年嘉靖间诏旌表　　杨大善妻刘氏
按安庆府志刘氏怀宁杨大善妻年十七归杨逾年大善没子方七日刘泣血苦守子长复早丧晚节益坚五十年如一日　　饶岁梧妻刘氏
按安庆府志刘氏名三姑怀宁饶岁梧妻方伯尚志姊也梧早亡刘年二十余两女俱幼刘励节严肃惟一婢自随长即令适人复易一小婢如是者再四虽三尺之童不使入户与梧弟侄门而语从不逾阈苦节六十载年八十四卒　　王相妻蒋氏
按安庆府志蒋氏望江王相妻年二十五夫亡矢志贞坚终身不事膏沐嘉靖间邑令以事闻诏旌表　　梁焕妻谢氏按安庆府志谢氏怀宁人成化乙酉举人梁焕妻焕早亡氏年二十四柏舟自矢两亲垂白三子皆幼躬操井臼亲纺绩以供朝夕训子力学长勉仁登嘉靖戊子乡荐次勉礼亦饩于庠勉仁会试以母苦节疏陈奉诏旌表卒年六十有七　　邵英妻左氏
按安庆府志左氏怀宁邵英妻早寡守节事闻旌其门　　汪混泉妻丁氏
按安庆府志丁氏怀宁庠生汪混泉妻潜邑给谏丁一鸣女弟也汪早亡氏年二十剪发毁容苦节自誓五十年如一日事闻诏赐旌表　　汪之东妻阮氏
按安庆府志阮氏怀宁生员汪之东妻东早亡阮年十八无子誓不再嫁事舅姑以孝闻苦节四十余年事闻诏旌表　　刘轮妻陈氏
按安庆府志陈氏名妙福怀宁文学刘轮妻轮亡氏年二十八冰蘗自矢抚四尺孤克勤于家无坠厥绪直指旌其门年七十七卒　　蒋毓芝妻钱氏
按安庆府志钱氏怀宁生员蒋毓芝妻年十九夫亡蓬首敝衣置夫木主于卧室相依如生至戚罕识其面年七十有司旌其门　　尹衡妻叶氏
按安庆府志叶氏桐城诸生君衡妻衡亡叶年二十八守遗书授子应奎洴澼以佐膏火应奎举孝廉知安吉州叶苦节四十年嘉靖癸丑诏旌之　　盛应敦母程氏
按安庆府志程氏怀宁生员盛应敦母早寡苦节年七十有司旌其门　　吴一介继妻程氏
按安庆府志程氏桐城人方伯吴一介继妻封恭人介亡程年二十七前妻子应宾纔三龄所生子应宠甫三月程抚二子恩勤无异宾魁南宫仕至翰林侍读进阶赠一介通奉大夫封程二品夫人宠亦以文学着二子俱先丧程年九十二孀居六十五载治家慈而肃训子弟以礼义目击孙曾六代共数十人明　闺节部列传四十六
　　明四十一
　　张掖妻康氏
按松江府志康氏张掖妻掖以督运遘疾没于毗陵道中康年二十一遗腹越月生男荼苦万状育之以衍宗祀嘉靖壬午郡人刑部郎中周佩表其墓　　富于德妻张氏按松江府志张氏华亭人工部烈之姊年十七归宪副富好礼仲子于德于德以父没哀毁成疾不起氏年二十家务倥&#徭役旁午又值倭警撑持拮据备历艰辛抚一女赘孝廉郁伯纯为婿以侄孙永祚为嗣邑令旌之　　杨子安妻褚氏
按松江府志褚氏十五保杨子安妻倭难作子安率义捍蔽死之氏曰夫以义死妾岂以不义生收尸殡葬苦节终身年七十六郡邑旌其门　　陆妻徐氏
按松江府志徐氏七宝镇陆妻年二十夫亡未葬会倭掠七宝纵火焚庐舍氏拊膺哀悼欲投火自焚父掖止之乘间收骸骨囊枕中持枕以行虽踉跄避难未尝去手倭退归葬守节终身　　顾从仁妻沈氏
按松江府志沈氏布政使沈恩女归庠生顾从仁年二十五夫亡值倭变离乱播迁备尝艰苦子九叙甫孩抚之成立年五十终督学旌其门　　秦环妻赵氏
张
氏附

按松江府志赵氏秦环妻年二十二夫病危嘱其兄玺曰妇少无子我死只作一圹赵闻之闭户自缢家人惊救遂截发见志夫死玺寻亦丧妻张氏年亦少与赵同苦守妯娌茕茕始终一节督学旌其门　　潘伯翀妻秦氏按松江府志秦氏秦女嫁进士潘伯翀早寡以苦节死监司旌其庐　　吴鉴妻陈氏
按松江府志陈氏吴鉴妻年二十三夫亡抚甫晬遗孤成立孝养翁姑孀居五十七载邑令旌之　　富钦妻龚氏
按松江府志龚氏青浦富钦妻夫亡守节抚孤嘉靖戊戌子赴京具疏诏旌其闾　　顾云龙妻姚氏
按松江府志姚氏顾云龙妻年二十三夫亡守节勤苦操家无大故不出阃阈事妾姑以孝闻年八十一嘉靖壬辰旌表　　张昶妻任氏
按松江府志任氏华亭人参政勉之孙女嫁张昶年十九而寡抚遗腹子成立嘉靖癸卯诏旌其门　　黄裳妻王氏按松江府志王氏金山卫舍人黄裳妻年二十二夫亡苦志守节四十余年嘉靖癸卯诏旌表　　沈露妻蔡氏
按松江府志蔡氏生员沈露妻夫死氏年二十六求死数四继念姑老子幼强起奉姑抚子辛勤四十年事闻诏旌表　　盛栻妻姚氏
按松江府志姚氏华亭人赠吏部主事盛栻妻年二十八夫亡家贫子幼伶仃孤苦绩以供朝夕嘉靖乙丑子当时成进士封安人疏母苦节得旨旌表年八十　　严泰妻谈氏
按松江府志谈氏严泰妻泰客死氏年十九家贫无子苦节以养翁姑五十余年宗党欲请旌之妇坚辞曰始愿不及此尽我心耳　　何文祥妻邹氏
按松江府志邹氏青龙镇人年十六归何文祥甫半载夫亡有遗腹越五月生男氏口断脐带誓曰此生有负所天如此带衣布茹素艰苦备尝没身无怨　　杜时官妻唐氏按松江府志唐氏上海杜时官妻时官少服贾抱病将死氏年二十三无子姑老时官命之曰伯氏有子宗彝可立为后以养姑及夫亡家日贫三遇大祲氏苦操愈励年五十余以子贵敕赠孺人　　姜从谦妻郑氏
按松江府志郑氏年十七归邑庠生姜从谦夫亡氏年二十七断发毁容屏息一房纺绩以给薪水值岁祲姑令改节氏悲以帨就缢救之复苏守节至老嘉靖间郡邑表其闾　　瞿继武妻沈氏
按松江府志沈氏太守瞿霆孙继武妻年二十一而寡家贫无子孝事后姑苦节五十五年督学旌之　　李泮妻汪氏按松江府志汪氏青村所人嫁金山卫庠生李泮倭寇入城泮拒敌阵亡给葬优恤氏年二十八抚孤守节三十六年有司旌之　　徐从教妻陆氏
按松江府志陆氏上海人华亭徐从教妻从教避倭吴兴郁郁不得志一日趣客与谈其言若诀客去面壁西向而死氏上奉孀姑携十岁子益孙舁丧归葬讫归女与彭太学汝让课益孙成大名守节七十六年卒　　张天恩妻周氏
按松江府志周氏张天恩妻年十九夫亡未殓值倭寇乱族众奔窜氏日夜号泣不去撤屋板为棺权厝室中寇退手自经营躬纺绩为夫营葬一生未尝解衣而寝族子亦罕见其面年九十六终　　姚氏女
按松江府志姚氏女孝廉篑仲女也年十二受黄筹幼子聘未几筹子夭父母将别许女不从或强委禽焉女闻持刀自刎众救止之讼于官太守方廉司理吴时来叹曰吾辈当扶植节义可令抑其志耶自是独扃一室持斋事佛终其身　　庄铨妻王氏
