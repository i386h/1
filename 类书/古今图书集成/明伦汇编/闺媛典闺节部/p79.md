<!-- { "loadSidebar": true } -->
按崇仁县志谢氏名云英及笄归吴光蕴生子堂夫殁氏年二十八未几堂亦殇氏深闺独处足迹不履中庭屏绝纷华淡泊自守如处女嘉靖中旌表卒年七十　　陈大伦妻邓氏
按崇仁县志邓氏名莹秀邓邦宪女陈大伦妻生子显甫八岁伦殁氏年二十四誓不他适兄弟欲夺其志不从每出入必令子随事舅姑至孝尝曰夫不幸蚤世敬事其父母庶以慰亡灵教子不事姑息显亦克自振孀居七十二载寿九十六终　　王寿爵妻杨氏
按崇仁县志杨氏王寿爵妻年二十八生一女一子夫亡痛欲自尽舅姑慰之曰子女在襁褓当乳哺吾二人又耄老汝死将谁依因勉从命却膏沐绝铅华贞静自守逾年谋葬其夫于公垄族豪阻之氏哭泣经旬乃怜而听焉御史表其门　　徐广妻陈氏
按崇仁县志陈氏徐广妻年二十四广殁无子氏哀毁几绝抚一女复殇遂欲自经得姑命而止孀居二十余载直指表其门　　黄舜球妻邓氏
按崇仁县志邓氏名雅秀年十九归黄舜球八载夫亡哀恸几不欲生以姑老子幼卒守节终身年七十六郡守表其门　　王一敏妻吴氏
按崇仁县志吴氏王一敏妻归四载夫亡遗腹生子氏年二十三事孀姑戴氏孝养备至教子不事姑息年八十余卒嘉靖间直指表其门　　熊希环妻吕氏
按崇仁县志吕氏熊希环妻生二子夫亡氏年二十七家极贫兄弟讽改适不从勤纺绩以育二孤终身嘉靖间郡守表其闾　　阮愈贤妻刘氏
按崇仁县志刘氏阮愈贤妻年十八归阮甫&#而贤没遗腹生子大刚氏躬亲教养事舅姑恪谨仆婢少不驯即遣之大刚长克彰母节直指表其门　　杨熙正妻饶氏
按崇仁县志饶氏杨熙正妻归杨五载夫没氏抚侄为嗣攻苦操作不出户庭虽仆婢左右未尝闻言笑声嘉靖间有司表其门享年八十三卒　　李灿南妻洪氏
按崇仁县志洪氏李灿南妻年及笄归李生子雷甫四岁夫亡氏孝事舅姑矢志不二其兄绐以父母疾笃欲迎归以夺其志氏觉以大义让之兄妹不相接者十七年勤俭操家悉以衣饰分嫁诸姑雷孱弱族豪数加陵侮氏曲为保持俾克成立嘉靖间直指表其门年七十八卒　　陈朝拱妻罗氏
按崇仁县志罗氏陈朝拱妻年二十六朝拱殁遗孤亦夭家贫甚誓不再适躬纺绩度日足不出中庭终始如一年六十七嘉靖中旌表　　李时杰妻罗氏
按崇仁县志罗氏李时杰妻归二载夫亡无子氏矢志守节抚侄为嗣保抱教训不坠先声年七十二卒嘉靖二十一年旌表　　方诚妻周氏
按崇仁县志周氏方诚妻夫亡无子惟一女赘文溪吴洙为婿二年婿亦殁母女同居共老郡守表其庐　　陈宪夫妻徐氏按崇仁县志徐氏陈宪夫妻生男五岁夫死氏年二十六孝养舅姑义方训子嘉靖间旌表　　熊君行妻许氏
按金溪县志许氏石门熊君行妻年十八于归聪明慈惠阅数月有身夫客于滇黔诸地明年生一男夫客死黔中许哀毁逾常抱孤儿泣告舅姑曰妇欲相从而无如此孤何愿以未亡人了夫未了之事于是孝养备至教育益勤及舅姑没殡葬执丧靡不曲尽年九十六终万历间其曾孙如川骤富为淮扬鹾贾五十余年　　廖文鉴妻李氏
按宜黄县志李氏廖文鉴妻年二十七而寡二孤长朝春四岁幼朝纲甫八月氏躬絣澼洸苦守以育二孤朝春克成立养母氏年逾百岁嘉靖间邑令表其堂　　涂廷辅妻刘氏
按宜黄县志刘氏名季珠涂廷辅妻年十九而寡励志孀居富豪慕其色谋娶之刘守益坚支庶求为之后不许及为请旌曰适足累我无益也年八十二无疾而终　　邹世奉妻张氏
按宜黄县志张氏张伴读女适邹世奉未几奉殁张年十九丧葬毕父欲令改适张哭誓不从乃止家贫织奉姑块处一室虽至戚罕见其面年八十余终　　邹朝簪妻涂氏欧阳
氏附

按宜黄县志涂氏邹朝簪妻朝簪早世涂年二十四矢志不二抚孤廷明娶欧阳氏为妇生孙启光甫半载廷明复夭欧阳年亦二十四姑媳相依以老人称双节　　黄士璋妻胡氏
按宜黄县志胡氏黄士璋妻璋早亡胡年十七厉志守节抚嗣子终身事闻直指旌之年七十卒　　邹金璧妻许氏
按宜黄县志许氏邹金璧妻年十七夫亡家贫织自活矢志不移年八十终诏建坊旌表　　吴化妻廖氏
按宜黄县志廖氏诸生吴化妻化早亡廖年二十甘贫抚孤代夫养亲称节孝有司题请旌表　　邓舜旺妻余氏
按宜黄县志余氏余琳泰女年十七适邓舜旺三载夫死孝养舅姑守节不嫁或讽再适则正色拒之年七十五卒嘉靖间旌表　　罗魁八妻符氏
按宜黄县志符氏符嵩文女适罗魁八期年而八亡或讽改嫁氏啮指自誓守节事姑以终余年嘉靖间旌表年六十七终　　艾贤妻何氏
按东乡县志何氏段墟艾贤妻夫亡何年二十五遗腹生子无姑有舅氏事老抚孤孑立五十余年始终一节后子挺中癸卯乡试任浔州通判嘉靖乙丑有司奏请建坊表其闾　　吴氏女
按建昌府志吴氏女许聘丘沈未婚守节诏旌其闾　　徐鋑妻黄氏按南丰县志黄氏徐鋑妻年二十夫亡守节尝读列女传以自励手刺一联云严霜不改青松色劲节难移白石心年七十终　　熊列妻曾氏
按南丰县志曾氏熊列妻年二十一夫亡事姑教子守节终身妇吴氏亦如之　　刘禄妻曾氏
按南丰县志曾氏刘禄妻生子榜仅七月而孤氏年二十有三尝自诵曰事二君者不忠事二夫者非烈卒抚子成立教以义方一日子游学归问所学无以对曾怒掷砚于地曰学而不成恶用是物子感泣发愤卒成其德嘉靖十五年终年六十有九　　封正午妻徐氏
按南丰县志徐氏封正午妻嘉靖甲子正夜与贼斗负伤而死徐日夜悲号见姑哭以强颜劝慰年二十三父母劝之嫁凄然泣下曰儿不即死以姑在耳孀居三十余载而卒　　丘良先妻谢氏
按南丰县志谢氏丘良先妻其夫入蜀不返氏矢志自守凄惨万状年八十六而终　　崔濂妻叶氏
淙
妻附

按南丰县志叶氏崔濂妻与弟淙妻同出于叶俱未二十而夫没无子立嗣守节孤影相对濂妻年七十有二淙妻年八十人称双节　　邹清妻高氏
按南丰县志高氏邹清妻夫亡氏年三十四哀毁几绝众劝曰子方在襁褓身死非所以报夫也乃强自节哀姑刘氏年七十余病痫氏扶持奉养历三寒暑不怠嘉靖丁巳寇至兄弟挟以俱逃愀然曰姑病弗忍去也而城幸无恙年仅三十有一而卒　　邓播妻陈氏
按南丰县志陈氏邓播妻年二十夫亡无子终身缟素不与燕会不惑左道事姑以孝闻年八十卒县令旌之　　张秉玉妻胡氏
按南丰县志胡氏张秉玉妻年二十六夫亡守节抚六岁子谭训之成立至老犹夜绩伴孙读书年八十四卒　　曾容端妻上官氏
按南丰县志上官氏曾容端妻年二十一孀居无子事舅姑孝周亲罕接言貌嘉靖甲申邑令以闻直指岁给谷四石青绢二匹年八十九卒仍给户米春秋祭祀之　　江继文妻刘氏
按吉安府志刘氏永新人江继文妻归三年夫亡遗一子玉琳甫八月刘守节抚孤寿八十余终州守为立贞节碑两经兵燹不毁隆庆间碑阴宛然露人状或怪而磨之不泯久乃益显　　陈洪妻刘氏
按吉水县志刘氏陈洪妻年十九归洪三月而洪远出未几病瘴死氏触地气绝自缢数次家人严守之不果既免丧犹不茹荤或疑其事洪日浅以语讽之氏正色绝之继姑周氏怜其苦间令食肉不听年七十而终罗文恭为之传　　黄子仲妻周氏
按吉水县志周氏黄子仲妻年十八归仲生子协华六越月而仲夭家虽贫处之晏然家人劝改适氏正色曰汝诚人耶何出此言也誓不复与见后协华为邑诸生氏年六十余终嘉靖间旌表　　江京妻刘氏
按永丰县志刘氏诸生江京妻少寡誓不二庭家贫织奉姑生事葬祭俱黾勉成礼子既娶而夭与媳共守终身邑令表其闾　　陈永奉妻曾氏
按永丰县志曾氏陈永奉妻年十七归陈逾年奉没氏哀毁几绝蓬首垢面茹苦力勤以终其志直指旌其闾　　聂贞襄妾叶氏
按永丰县志叶氏太保聂贞襄公妾年十四归聂性慧而淑事贞襄得欢心一日公方阅节母传氏入见问所以因戏谓曰他日汝能效若所为耶氏敛容答曰谨受命公即以书授之戒曰善藏此为他日验贞襄没氏年二十二哀毁特甚闭户独居不与家人事终身蔬食布衣历三十年如一日　　邹湛妻程氏
按永丰县志程氏邹湛妻年十九夫亡父母以其无子而少欲夺其志不可事舅姑以孝抚诸侄以慈年七十二终有司各表其门　　张朝扆妻徐氏
按永丰县志徐氏张朝扆妻年二十六夫亡无子抚侄为嗣守志终身邹东廓为文纪之　　权恒任妻徐氏
按永丰县志徐氏权恒任妻幼出儒族通列女传归权见堂以世节名窃喜之年二十四夫亡坚志自守年八十三终邑令表其门　　刘用和妻吴氏
按永丰县志吴氏刘用和妻年二十夫亡哀恸屡绝止一子尚幼叹曰予死可矣谁抚此孤乃独守一室以纺绩终身　　陈仿彻妻艾氏
按永丰县志艾氏陈仿彻妻年二十七夫亡子瞻尹甫一周或劝之嫁氏以死自誓曰吾心已死矣及子长复夭又抚其孙德家成立乡党称之　　李忠善妻张氏
按永丰县志张氏李忠善妻年十九夫亡遗腹生子抱归母家父母怜其少微词劝嫁氏艴然抱子而归自是坐卧一室足不出户卒成其志年九十三见曾元三十余人邑令旌之　　曾自俊妻毛氏
按永丰县志毛氏曾自俊妻年二十四夫亡家人谋夺其志氏剪发自誓抚孤终身年八十余学使旌之　　张最妻萧氏按永丰县志萧氏张最妻年十九夫亡家贫无子其祖令改适氏断发自誓纺绩以延岁月独处一室始终不移卒年五十八嘉靖乙卯旌其门　　丁霭四妻刘氏
按永丰县志刘氏丁霭四妻年二十四夫亡家贫无子矢志守节父母令改适持刀欲自刎自是无敢复言平居不出中庭人罕得见其面事姑至孝里失火氏所居独存人以为异邑令旌其门　　周某妻许氏
按安福县志许氏周某妻年二十夫亡子煦在妊氏曰娠男则生否则死越四十日生煦复曰煦成则生弗成则死煦三岁婴奇疾氏祷曰天不寿煦必从曩言煦疾寻愈氏年四十九卒嘉靖间旌表　　康务廉妻刘氏
按安福县志刘氏康务廉妻廉病亟嘱抚孤以存康祀刘悲泣承命或利其有欲嫁之氏断指以拒虽同居罕与接见卒终其身　　谢待价妻朱氏
按安福县志朱氏谢待价妻年二十夫亡守节寿七十终事闻表其门　　欧阳时美妻高氏
按安福县志高氏欧阳时美妻年二十七夫亡抚孤矢志守节姑刘氏泣且喜曰吾年二十九为未亡人幸长二男后昆攸赖今又在吾妇矣高年六十祭酒刘震为之立传　　王伦妻彭氏
刘氏
李氏附

按安福县志彭氏王伦妻年二十九伦亡守子宜观娶刘氏刘年三十观没守子达娶李氏李年二十七达亡三世相继皆以节着彭年八十一刘年九十三李年六十一祭酒刘震为之赞　　刘教妻万氏
按安福县志万氏刘教妻教有贤行万相之敬事王祖母孝谨年二十七教亡遗腹生子孝则万忍死抚育朝夕泣奠泪尽流血屏膏沐绝宴会四十余年乡党贤之　　王和妾郭氏
按安福县志郭氏王和妾年二十九和亡郭抚七岁子学吾守志不嫁事嫡刘甚谨刘亦素贤遂相安无间年六十四卒　　刘以善妻王氏
按安福县志王氏刘以善妻善死王年十八痛哭几死抚幼孤恺励志守节居祖父母舅姑丧备历艰辛无违礼深居惨戚贫无怨言族里颂之　　萧悃妻欧阳氏
刘
氏附

