<!-- { "loadSidebar": true } -->
按山西通志李氏杨进高妻绛州人夫亡氏年二十遗子未周家贫以女红孝养寡姑马氏守节五十三年卒　　范芹妻李氏
按山西通志李氏范芹妻绛州人年二十四夫溺死抚三幼子成立上官旌其门年逾八十卒　　赵世威妻张氏
按山西通志张氏赵世威妻绛州人夫亡氏年十九抚六月子恺以纺绩奉姑年九十三卒　　梁万继妻薛氏
按山西通志薛氏梁万继妻绛州人夫亡氏年十九抚二岁子恺成立事姑终老年八十二卒见五世孙　　周心易继妻薛氏按山西通志薛氏周心易继妻绛州人夫没氏年二十四欲死不得抚三龄弱嗣辛苦事姑奉诏建坊旌表　　靳珙妻阎氏
按山西通志阎氏生员靳珙妻绛州人夫早亡训子成立年九十卒　　段一清妻李氏
按山西通志李氏段一清妻绛州人夫亡氏年二十七艰难百折事翁姑终老训二子成立年八十二有司旌其门　　陶坤妻牛氏
按山西通志牛氏陶坤妻绛州人年二十五夫亡二亲无依氏孝事终养抚孤成立巡按御史表其门　　许应捷妻梁氏按山西通志梁氏许应捷妻绛州人夫亡氏年十八事姑至孝为应捷立嗣抚之成人　　丁时和妻陶氏
按山西通志陶氏丁时和妻绛州人夫亡氏年二十五教幼子五林成立旌表　　许宠妻安氏
按山西通志安氏许宠妻绛州人夫亡氏年二十抚一岁子应聘至死无二有司表其门　　李宪妻罗氏
按山西通志罗氏李宪妻绛州人年二十七夫亡抚孤成立有司表其门　　柴维乔妻陈氏
按山西通志陈氏生员柴维乔妻绛州人夫亡氏年二十三事衰姑以孝闻抚遗腹子成立年逾七十有司表其门　　李养正妻张氏
按山西通志张氏李养正妻阳城人夫亡氏年二十五方有身家贫无倚止一孀姑侍养族人谋嫁之氏祷于天曰若不绝李氏一&#当佑生男及生子若芳族谋遂寝氏昼夜纺绩抚孤成立年九十余旌表　　皇甫橙妻陶氏李
氏附

按山西通志陶氏皇甫橙妻李氏橙子爌妻姑媳并寡共守节终身　　郝迎宾妻刘氏　　　李绍亮妻范氏
　　马云鹤妻薛氏　　　段进妻王氏
　　孙鲁庵妻陈氏　　　安于直妻李氏
　　杨付仓妻周氏　　　孟仲仓妻张氏
　　秦加胜妻王氏　　　崔光宁妻马氏
　　马一凤妻丁氏　　　段秀麟妻氏
　　张奇瑞妻王氏　　　段世庆妻陶氏
　　王成民妻赵氏　　　崔爵妻丁氏
　　卢绍吉妻张氏　　　马顺妻陈氏
　　许应扬妻周氏　　　陈绍信妻马氏
　　孙养素妻陈氏　　　阎崇德妻王氏

　闺节部列传九十九
　　明九十四
　　田逵妻和氏
按陕西通志和氏西安澄城人田逵妻年二十二夫亡守节誓不再嫁育二子成人县令旌表　　杜冕妻陈氏
按陕西通志陈氏西安澄城人贡士杜冕妻冕任眉州判未半年病亡氏年二十七三子皆幼数千里外扶柩归葬家贫乏饥馑相仍纺绩教子苦节四十余年县令旌表　　武定继室景氏
按陕西通志景氏西安白水人武定继妻定亡前妻子尚智甫五岁氏方少艾抚爱如己出守节终身　　昌言妻杨氏按陕西通志杨氏西安白水人生员昌言妻夫亡氏年二十一子方襁褓仲兄利产欲嫁之氏坐卧佩刀以死自誓卒不能夺教子及孙皆补邑弟子员年八十卒　　于仁妻郭氏
按陕西通志郭氏西安白水人于仁妻夫亡守节终身　　史鸾妻赵氏
妇王氏孙
媳潘氏附

按陕西通志赵氏西安临潼人史鸾妻夫亡守节六十余年子永寿亦早丧妇王氏年二十七守节三十余年孙讲娶潘氏亦如之三世贞操闾里重之　　杨训妻张氏按陕西通志张氏西安华阴人生员杨训妻夫亡治大椁欲从死戚党苦劝而罢终身蓬垢足不及中庭学使旌表　　杨惟琦妻王氏
按陕西通志王氏西安蒲城人杨惟琦妻夫亡氏年二十二几以死殉翁姑力救乃止苦节养亲育子成立子早丧复课孙仕显成进士年八十一终天启间旌表　　阎顾行母王氏
按陕西通志王氏西安蒲城人阎顾行母夫亡悲恸誓以死殉姑力劝而止家徒四壁日事纺绩教子成进士天启间旌表　　杨体干妻田氏
按陕西通志田氏西安蒲城人杨体干妻夫亡氏年二十三数自缢俱救免抚三岁遗孤读书为诸生苦节终老　　权取宦妻原氏
按陕西通志原氏西安蒲城人生员权取宦妻夫亡氏年二十七二子俱幼拮据持家教二子俱入庠序　　李梅妻习氏按陕西通志习氏西安同官人李梅妻夫亡无子家贫甚亲党劝之嫁氏曰姑在遂守节终身有司旌表　　彭邦贵妻王氏按陕西通志王氏西安同官人彭邦贵妻夫亡氏年二十四哀毁逾礼事祖姑赵极孝赵怜其苦令改适氏剪发自残守节终身　　吴楫妻丘氏
按陕西通志丘氏西安干州人生员吴楫妻楫年十九而亡丘年亦如之励志守节教子熏成人　　孙应路妻马氏
按陕西通志马氏西安干州人孙应路妻夫亡氏年二十贫苦守节历六十二年有司旌表　　徐自清妻车氏
按陕西通志车氏西安干州人徐自清妻夫亡氏年未二十抚一子朝夕纺织子亦早丧独守四十余年　　上官绪妻张氏按陕西通志张氏西安干州人上官绪妻夫亡氏年二十六教二子入泮苦守终身　　张简妻骞氏
按陕西通志骞氏西安永寿人张简妻年十八夫亡妾赵生一子方周骞抚育恩勤不啻己出事孀姑以孝闻年七十五旌表　　王养忠妻师氏
按陕西通志师氏西安永寿人王养忠妻年二十二夫亡抚一岁子成立翁姑殁丧葬如礼周侄贫乏不惜所爱年六十卒　　田佳符妻段氏
按陕西通志段氏西安长安人田佳符妻夫亡守节四十余年如一日　　魏涤妻张氏
汪
妻附

按陕西通志张氏西安蒲城人魏涤妻涤弟汪妻与氏同胞姊妹并早寡守节事翁姑以孝闻　　王启劳妻夏氏
按陕西通志夏氏西安蒲城人王启劳妻夫早亡苦志守节事亲终身人称节孝　　张邦彦妻党氏
按陕西通志党氏西安同官人张邦彦妻夫亡氏年二十守节抚孤事姑甚孝有司旌表　　李启东妻梁氏
按陕西通志梁氏西安同官人李启东妻夫亡氏年二十四孝姑抚子艰苦备尝年八十四卒　　许天民妻马氏
按陕西通志马氏西安干州人许天民妻年三十夫亡织纺自给守节终身有司旌表　　刘宗周妻李氏
按陕西通志李氏西安干州人刘宗周妻周亡氏年三十无子苦志守节至老不渝事闻旌表　　刘宗乐妻王氏
按陕西通志王氏西安永寿人刘宗乐妻年十九夫亡抚遗腹子成立苦节五十余年　　俎登书王氏
按陕西通志王氏西安永寿人俎登妻夫亡氏年二十五遗孤三岁叔翁强他适氏溺其子将死焉左右援而止子长复早丧又抚诸孙备尝艰苦以寿终　　李油然妻鲁氏按陕西通志鲁氏西安永寿人李油然妻年二十五夫亡叔翁强夺其志氏截发誓之织糊口守节三十一年　　耿认妻弓氏
按陕西通志弓氏西安武功人耿认妻万历时氏年十九夫亡二子尚襁褓氏守节不二教子成立有司表其门　　陈芝英妻潘氏
按陕西通志潘氏西安长安人陈芝英妻年二十七甘贫守节孝亲教子历艰苦四十四年终　　胡叔元妻王氏
按陕西通志王氏西安咸宁人进士胡叔元妻元病亡氏年二十无子抚侄祯为嗣守节终身　　宋实妻白氏
按陕西通志白氏西安咸宁人宋实妻少通经史夫亡苦节四十年卒　　卢氏
按陕西通志卢氏西安咸宁人卢绅女也不知其夫年十七而寡守节终身　　张九凤妻茹氏
按陕西通志茹氏西安咸阳人张九凤妻年三十孀居教子执中为安岳尹氏赠孺人　　杜希奎妻王氏
赵
氏附

按陕西通志王氏西安咸阳人杜希奎妻奎早亡抚子云祥既长而殁同媳赵氏守节终身有司旌表　　王科妻杜氏程氏
刘氏附

按陕西通志杜氏西安咸阳人王科妻年十九夫亡守子来之长娶程氏程年二十而寡矢死抚孤元知娶刘氏刘年二十五亦孀三世苦节若一辙云　　杜仲清妻朱氏按陕西通志朱氏西安咸阳人杜仲清妻年二十夫亡守节终老有司旌之　　杜仲义妻郑氏
按陕西通志郑氏西安咸阳人杜仲义妻年二十五夫亡守节终身　　张国纪妻魏氏
按陕西通志魏氏西安鄠县人生员张国纪妻夫亡孝事公姑苦志守节历四十年县令旌表　　王应元妻魏氏
高
氏附

按陕西通志魏氏西安鄠县人生员王应元妻元亡子征亦死征妻高氏与姑共守节终身　　王堠妻何氏
按陕西通志何氏西安鄠县人孝廉王堠妻夫亡氏年二十三安贫苦节守志终身　　王业建妻李氏
徐
氏附

按陕西通志李氏西安蓝田人生员王业建妻徐氏建弟显妻也兄弟相继亡李无出徐有子妯娌共纺绩同心苦节抚孤成人天启间旌表　　张慈妻王氏
按陕西通志王氏西安蓝田人生员张慈妻慈亡遗二孤皆幼姑老氏数日不食痛几绝或慰之泣曰今日不能从夫地下惟姑与子之故事姑克尽妇道偶或语及其夫辄呜咽不对教二子俱有孝行事闻奉旨建坊旌表　　阎积妻杨氏
按陕西通志杨氏西安蓝田人夫亡氏年二十五抚孤成立执节终身有司旌表　　刘弟妻苏氏
按陕西通志苏氏西安蓝田人生员刘弟妻年二十五夫亡抚遗腹子苦节六十年有司旌表　　李高枝妻樊氏
按陕西通志樊氏西安蓝田人生员李高枝妻夫亡氏年二十五家无寸土纺绩抚孤年七十卒　　温日知妻段氏
妾李
氏附

按陕西通志段氏西安三原人举人温日知妻知亡段与妾李年俱二十纺绩守节教遗腹子为诸生有司旌表　　郝绪妻崔氏
按陕西通志崔氏西安三原人郝绪妻夫亡家赤贫将议嫁泣曰宁饥而死誓不他适逾年果饿死于室里人树碑表之　　郑时达妻李氏
按陕西通志李氏西安渭南人郑时达妻夫亡氏年二十八守节抚孤成人邑令旌表　　李根元妻秦氏
按陕西通志秦氏西安三原人李根元妻年二十二夫亡数自缢家人救免乃剔一目自誓甘贫守节六十年教幼子松领甲子乡荐　　王治宁妻李氏
按陕西通志李氏西安三原人王治宁妻年二十七夫亡守节三十六年终　　郭现妻柳氏
按陕西通志柳氏西安澄城人郭现妻夫亡守节终身　　石韩妻廉氏
按陕西通志廉氏西安澄城人石韩妻夫亡苦节　　吕经妻王氏按陕西通志王氏吕经妻西安白水人夫亡守节终身　　郝莪南妻马氏
按陕西通志马氏西安三原人郝莪南妻夫亡之死靡他教子成立氏少博通女史内则及历代史鉴诸书所遗有近体诗百余首　　李颙母彭氏
按陕西通志彭氏西安盩厔李颙母夫亡甘贫守节教颙以义方颙能率母训恬退服义人以比种放母子云　　谭应志妻王氏
按陕西通志王氏西安渭南人谭应志妻年十七适谭二十六而寡伯叔利所有逼令改节氏断发啮指誓不再适卒不能夺孀居五十四年终　　董璜妻王氏
按陕西通志王氏西安醴泉人董璜妻夫亡氏年十九子方八月苦志守节有司表其门　　楠妻杨氏
按陕西通志杨氏西安醴泉人楠妻年二十二寡无出以侄为子抚若己生奉姑以孝苦节五十年终　　郭凤妻张氏按陕西通志张氏西安咸宁人郭凤妻年十五归郭甫三载夫亡甘贫守节抚孤成人历六十年如一日　　王桥妻陈氏按陕西通志陈氏西安醴泉人王桥妻生子三日夫亡孝姑抚子艰苦备尝以节孝旌表　　陈生虞妻曹氏
