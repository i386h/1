<!-- { "loadSidebar": true } -->
　　按海州志宋氏明经宋世冑女杜惟明妻夫亡　　氏年二十四止一女在襁褓守之及长配庠生　　张坦氏苦节三十余年终　　薄氏杨氏
　　按海州志薄氏诸生郭九万妻杨氏镇抚徐应　　奎妻并少寡守节终身旌表　　邵起元妻谢氏
　　按海州志谢氏生员邵起元妻年二十三夫亡　　遗孕数月生男三俊守节不二教三俊为诸生　　无疾而终　　郭惟一妻陈氏
　　按海州志陈氏生员郭惟一妻夫亡守节事实　　未详　　杜一琳妻陈氏
　　按海州志陈氏生员杜一琳妻夫亡亲姊妹咸　　罹不辰同志坚守终其身　　张一贯妻彭氏
　　按海州志彭氏承舍张一贯妻贯殁于京苦守　　四十余年课子及孙俱有声黉序旌表　　苗蕃生妻丁氏
　　按海州志丁氏苗蕃生妻少寡抚遗腹子守节　　有司给粟帛旌表　　梅裕国妻章氏
　　按海州志章氏州廪生梅裕国妻夫亡无子守　　节五十余年旌表　　车道坦妻顾氏
　　按赣榆县志顾氏车道坦妻坦早亡矢志苦守　　善奉翁姑遇兵变负姑逃难乡里称孝年六十　　终　　丘宗道妻洪氏
　　按赣榆县志洪氏丘宗道妻夫亡氏年二十坚　　守不嫁翁疾笃氏祝天刲股为羹以进邑宰闻　　而旌之　　张煋妻李氏
　　按赣榆县志李氏诸生张煋妻煋罹兵变被杀　　氏年二十二逾三月遗腹生子张苦志守节抚　　之成立　　仲楹妻王氏
　　按赣榆县志王氏诸生仲楹妻年二十七夫亡　　氏养姑尽孝姑病卧&#氏衣不解带姑没寝苫　　柩侧事亡如存无子以侄为夫后矢志终身年　　五十有一　　李三省妻谭氏
　　按徐州志谭氏徐州指挥师伋女幼许字州人　　李三省年十五于归贞淑婉兰秘渊映内则　　不诵而娴诸女红丝枲织纴之事自幼通晓孝　　养翁姑备物尽志甚得欢心省肄业虎闱氏实　　佐之攻苦茹淡手自拮据昕夕不辍曰吾闻内　　无失政庶令下帷者一意卒业耳时已举二子　　长崇本次崇香会省抱火疾一年氏心忡忡恍　　焉若失进匕箸药饵蓬垢羸瘠若与死为邻者　　已省病日笃私泣曰上老下幼其谁与归遂欲　　自裁为姑觉救省于昏瞶中闻泣声徐苏乃抱　　氏首大恸而绝氏勺水不入口数日必死乃已　　众戚劝之不回舅姑泣谓曰吾二人老矣旦暮　　且不自保乌能保若二雏是速吾两人死也遂　　以头触省棺氏乃强就啜饮时年二十有五鐍　　户垂幌言不出阃足不逾户亲族罕识其面躬　　洁滫瀡以事舅姑督臧获力稼穑以备缺乏强　　宗之亡赖者利氏他适以肥己每怂&#其舅姑　　令再嫁氏痛哭曰女无二适贵贱皆同况出自　　名阀号为士人妻者敢萌他志以辱先人乎于　　是髡发刺面血流沾裳姑不敢复言亡赖者且　　敛容退矣三年舅没送终如礼姑没亦然二子　　长充郡诸生次亦卒业成均皆母氏之教也　闺节部列传一百六十七
皇清十八
　　刁恂妻郑氏
　　按宝应县志郑氏刁恂妻恂亡氏年二十余无　　子家贫刁族无可依者归依弟在湄终身年七　　十二卒　　姜应熊妻姚氏
　　按宝应县志姚氏姜应熊妻熊亡氏年二十三　　守节三十三年卒　　朱克迈妻仲氏
　　按宝应县志仲氏朱克迈妻迈亡氏年十九守　　节三十七年卒　　赵如奎妻马氏
　　按宝应县志马氏赵如奎妻奎亡氏年二十六　　守节三十五年卒　　范尔念妻成氏
　　按宝应县志成氏太学生范尔念妻念亡氏年　　二十六守节四十年顺治间旌表　　陆金声妻吉氏
　　按宝应县志吉氏陆金声妻声亡氏年二十五　　守节三十八年卒　　吴仲妻乔氏
　　按宝应县志乔氏吴仲妻仲亡氏年二十五无　　子依胞弟可聘守节六十三年卒　　乔国显妻胡氏
　　按宝应县志胡氏乔国显妻显亡氏年十七苦　　节四十三年卒　　成伟修妻汤氏
　　按宝应县志汤氏生员成伟修妻修亡氏年二　　十三抚二孤于君于亲皆入黉序有声守节六　　十年卒　　钮廷勋妻郑氏
　　按宝应县志郑氏钮廷勋妻廷勋亡氏年二十　　七无子苦节四十二年卒　　汪国元妻朱氏
　　按宝应县志朱氏汪国元妻元亡氏年二十六　　守节五十一年卒　　高尔第妻王氏
　　按宝应县志王氏生员高尔第妻尔第亡氏年　　二十七守节六十五年年九十二卒　　乔晸妻徐氏
妾陈
氏附

　　按宝应县志徐氏生员乔晸妻晸亡徐年二十　　五子守谟甫二岁媵妾陈氏年未二十生女以　　乳乳守谟奉徐守节女不育徐曰余守节分也　　汝毋自苦劝之嫁者日众媒数数在门陈不从　　奉徐益谨抚守谟益勤遂相依同老陈年七十　　徐卒守谟事陈如母　　王尚文妻韩氏
　　按宝应县志韩氏王尚文妻文没氏年二十七　　守节六十余年年八十有七卒　　陈樱妻许氏
　　按如皋县志许氏陈樱妻事姑尽孝内外无间　　言樱早亡子元祀方四岁许饮冰茹蘗誓死靡　　他躬亲织课子读书风雨晦明呫哔不辍由　　是元祀得食饩邑庠氏年九十郡守旌之　　胡君辅妻毕氏　　按如皋县志毕氏胡君辅妻年十七归辅不数　　年辅死毕年二十家贫无子族叔牧长生子弥　　月毕请立为嗣奉姑至孝抚子极慈子奉母训　　读书成名　　吴世家妻刘氏
　　按如皋县志刘氏吴世家妻世家苦志下帷数　　奇不售抑&#以没子尚襁褓刘哭之哀欲以身　　殉继念孤儿及舅姑无倚隐忍强活勉治家事　　绸缪户牖凄风苦雨历五十年教子维翰成立　　孝着闾里　　顾赞台妻吴氏
媳陆
氏附

　　按如皋县志吴氏年二十归顾赞台方五载台　　亡吴年二十五家贫无子立侄所养为嗣抚养　　一如己出教之读书为邑诸生养寻丧媳陆氏　　年二十矢志如姑课子力学以纺绩供膏火县　　令申请具题建坊　　顾文征妻张氏
　　按如皋县志张氏太学生顾文征妻年十八适　　文征甫逾年夫亡无子泣告族长立二子以承　　夫祀苦节四十六年屏绝铅华长斋绣佛教子　　曲尽义方长子天印为邑诸生前县令王生　　旌表　　周氏女
　　按如皋县志周氏女掘港周念劬女也年十七　　许聘海门张人经未嫁人经死女誓不再字父　　母曰苦事也恐弗能终以贻口实女曰儿志已　　坚父曰果尔吾当拜女曰岂有女受父拜者于　　是往诣张断发人经柩前号泣易衰服主内外　　事力作奉甘旨营夫葬刻木主于寝室朝夕相　　对如生比邻张元良者性好善怜其贫与之田　　三十亩曰生以此养死即祠祀之秋获时女至　　田所梦经语之曰吾汝夫也上帝怜尔苦节谓　　此地当有不测祸命吾告汝速移女寤叹曰苟　　无灵不应作此语有灵不可违遂移归是夜盗　　至焚劫殆尽女独得免经有妹将嫁无婢女即　　以己婢往经父母戒曰汝苦节如此何忍复夺　　汝婢乎女曰行吾所安何&#一婢其行事类如　　此　　张素望妻武氏
　　按凤阳府志武氏诸生张素望妻望死于前明　　万历四十二年武年二十二存孤养老历节五　　十余年卒　　何澄清妻邹氏
　　按凤阳府志邹氏何澄清妻年二十五夫亡守　　节存孤终老　　丁尔瞻妻陈氏
　　按凤阳府志陈氏丁尔瞻妻夫武举赴选死于　　京氏鬻奁迎榇食贫抚孤历四十余年　　韩鸣珂妻方氏
　　按凤阳府志方氏韩鸣珂妻年十九夫亡遗女　　周岁翁姑怜其少令改嫁氏泣曰烈女岂更二　　夫遂剪发示志守节终身　　黄国俊妻潘氏
　　按凤阳府志潘氏黄国俊妻归国一载夫亡抚　　遗腹子矢志守节终其身　　李华继室陈氏
方氏
詹氏附

　　按凤阳府志陈氏李华继室夫亡孀居五十年　　孙参前亦早死前妻方氏妾詹氏俱苦节抚孤　　冰操若一　　戴天晋妻李氏
　　按凤阳府志李氏戴天晋妻嫁一年而夫亡氏　　年二十一抚幼女守节终身　　葛秉阳妻吴氏
　　按凤阳府志吴氏葛秉阳妻夫随兄任广东病　　死氏鬻衣奁奉柩归里无子女苦志终身　　邹延庆妻范氏　　按凤阳府志范氏邹延庆妻夫亡守节顺治十　　五年有诏建坊旌表
　　李良弼妻苏氏
　　按凤阳府志苏氏李良弼妻年二十九夫亡孝　　事孀姑守节终老有司岁给花布终其身　　沈桐妻程氏　　按凤阳府志程氏沈桐妻年二十一夫亡家贫　　父母欲夺其志氏剪发毁容育孤成立有司旌　　之　　洪日光妻岳氏
　　按凤阳府志岳氏洪日光妻夫亡守志苦节三　　十七年年七十卒　　尹恒妻陶氏
　　按凤阳府志陶氏尹恒妻顺治十八年夫亡氏　　年二十八翁姑老三子俱幼食贫纺绩上养　　亲下教诸子拮据万状矢死靡他长子迪吉食　　饩次季亦皆成名氏犹日夕纠督不少纵年五　　十余终　　闵谷妻张氏
　　按凤阳府志张氏闵谷妻生子尔耜未周而谷　　亡氏事翁姑独肩殡殓守孤儿成立生四孙媳　　亡继娶朱氏寻与子偕丧氏复守孤孙饥荒兵　　火形影茕孑年六十余终　　常秉庄母俞氏
　　按凤阳府志俞氏常秉庄母夫亡苦节教子成　　名　　罗朝德妻唐氏
妾杜
氏附

　　按凤阳府志唐氏罗朝德妻夫亡与妾杜氏年　　皆二十余共守节训子终其身　　杨多引妻何氏
　　按凤阳府志何氏杨多引妻年二十六夫亡抚　　孤历节四十余年　　杨俊妻魏氏
　　按凤阳府志魏氏杨俊妻年三十夫亡二子在　　抱苦节三十余年　　常懋官妻朱氏
　　按凤阳府志朱氏常懋官妻年二十六夫亡抚　　孤守节终其身　　彭世卿妻俞氏
　　按凤阳府志俞氏彭世卿妻年二十三夫亡抚　　孤守节终老不渝　　赵伟妻戚氏
　　按凤阳府志戚氏赵伟妻年二十七夫亡事翁　　姑抚幼子苦节三十年终　　魏士秀妻李氏
　　按凤阳府志李氏魏士秀妻年二十五夫亡苦　　节抚孤终其身　　夏之遴妻陈氏
　　按凤阳府志陈氏夏之遴妻年十九夫亡孝养　　翁姑抚孤守节三十余年　　萧玗妻李氏
　　按定远县志李氏学博李长庚女进士李式妹　　年十八适诸生萧玗越三载生子良佩甫周玗　　染锢疾氏亲汤药经年无倦夫没矢志守贞甘　　贫苦敬事孀姑教二子成立历冰霜三十年乡　　里推服　　盛履嘉妻韦氏
　　按定远县志韦氏年十五适诸生盛履嘉嘉患　　虚损氏日视汤药备极艰辛及亡誓死守志终　　身不渝　　马世镇妻冯氏
　　按定远县志冯氏廪生冯学沂女归马世镇十　　三载镇病两日殁氏年二十八无子苦节终身　　卒年七十有五　　陈国俊妻叶氏
　　按定远县志叶氏陈国俊妻适俊一年生子启　　圣未周岁俊病亡氏年十九泣血苦守勉圣就　　学为诸生顺治间有司旌之　　陈三锡妻沈氏
　　按定远县志沈氏陈三锡妻归陈孝事公姑克　　尽妇道阅六载夫亡氏年二十四子方二周守　　节抚孤备历勤苦姑殁丧具成礼事后姑尤孝　　后姑年八十四临终氏犹吁天求代苦节四十　　一载年六十五终　　胡镌妻方氏
