<!-- { "loadSidebar": true } -->
按福建通志杨氏晋江人适施梅斋数月而施亡有遗腹族人欲尽占其业逼改嫁氏至死不从族人挥神主掷地主皆起立复掷香炉覆地而灰不出未几产子有婢黄氏年十四亦不嫁俱年八十余卒　　苏真定妻陈氏按福建通志陈氏南安苏真定妻年十八适真定未几定亡子方周岁氏冰蘗自矢襁褓不离手非姑前不出一语茹素苦守凡历七十四年卒　　杨伯昌妻洪氏
陈
氏附

按福建通志洪氏儒士杨伯昌妻晋江人嫁时伯昌病癫生子元恺五岁而昌亡洪苦守元恺成人娶陈氏三载恺复以瘵死遗腹生孪子俱男洪与妇共抚养未几并殇陈氏年二十二养姑终老　　沈孙娘
按福建通志沈孙娘晋江人许儒士陈登选年二十未嫁而选没孙娘佩选聘钗起居不离年四十终　　曾世惠妻李氏吴
氏附

按福建通志李氏诸生曾世惠妻晋江人年二十六惠亡子一诚甫六岁氏矢志鞠之一诚长举于乡越二年而夭子魁甫二岁一诚妻吴氏年二十七与李共抚而教之姑妇相守以老　　甘心怀妻何定卿
按福建通志何定卿甘心怀妻年二十四夫亡孝事翁姑抚孤操女红自给凡四十九年有司复其子　　张女仲玉按福建通志张女名仲玉连江人许配陈舜位舜位夭奔丧行庙见礼括发去饰事舜位母惟谨邻家火起玉抱棺愿与俱烬忽风返火灭一日病笃语位母曰死当与郎君合葬遂卒　　郑世绍妻赵大主
按福建通志赵大主连江郑世绍妻年近三十而寡或贿其兄迫之嫁不从兄乃托言母病笃令归宁居数日疑之求归益切兄诈送归舁至东门湾氏见出城非故道因诘之有老妪微道其由氏怒碎其舆奔回兄家携二子徒步以归卒完其节　　王复之妻刘氏
按福建通志刘氏闽县诸生王复之妻复之病笃疑妻少不能守氏嚙一指纳棺中孀居六十余年卒　　罗国瓛妻林昭珽按福建通志林昭珽闽县开化里人知州公介女嘉靖进士罗国瓛入闽与林结婚昭珽年十七归甫半载国瓛出按滇中与巡抚吴兆元俱殉难死珽居闽足不履户外长斋诵经三十年病不延医年四十七卒　　张利民母陈氏
按福建通志陈氏候官进士张利民母幼&#书史能为五七言诗年二十夫亡氏哀毁逾礼课子严甚尝为闻雷诗云空中霹雳闻天语夫在山头知不知幼子未能传古事王裒抱冢亦人儿年三十三哀毁而死后利民自疏其母节于朝赠旌　　陈煃妻丘氏
按福建通志丘氏长乐陈煃妻夫亡守节邻家夜半失火至氏壁返风而熄乡人咸怪之卒年五十有五　　陈全之妾郑氏二林
氏附

按福建通志郑氏闽县参政陈全之妾生子邦涑陈亡抚涑成立俄涑夭妇林氏为尚书林烃女姑媳孀守数十年育孙国楣娶孙妇亦林氏又寡抚孤世任并以节着　　陈迪简妻赵维馨
按福建通志赵维馨孝廉尔棨女年十八为陈迪简妻未期年迪简亡馨欲死姑哭止之及翁妾生子家益落馨出奁物佐甘旨翁姑寻并没馨营葬三丧娶嗣子妇卒年六十　　陈颖刲妻王祯
按福建通志王祯闽县陈颖刲妻年二十六夫客死漳州氏不忍火夫柩贫甚身无完衣常号泣以运榇为念终身苦节众共怜之　　萧元干妻陈懋璧
按福建通志陈懋璧萧元干妻早寡事姑抚女姑没女殇复抚螟蛉为嗣邻妇义而乳之屏居小楼屡绝粮人无知者年三十二饿死　　徐应亮妻王尾金
按福建通志王尾金闽县徐应亮妻年二十而寡贫甚或怜而馈之食悉却不受仅以女红受直女许王姓不纳聘期膳养终身后王背约氏一恸而绝邻人殓之　　陈昌大妻林淑琬
按福建通志林淑琬诸生陈昌大妻年二十八夫亡姑老子幼孀居五十年子懋庄怠学琬辍食哭曰尔父不能继武前人尔复放纵恨不早从九原矣子跪&#下夜分色解乃起　　陈全妻林氏
按福建通志林氏名应光福清人生员陈全妻年二十六而寡抚孤轼成进士孝事舅姑丧葬尽礼日持佛号四十载不辍年七十卒　　王世思妻吴氏
按福建通志吴氏王世思妻进士若羲祖母年二十夫亡矢志守节六十年终　　郑鉴妻林氏
按福建通志林氏郑鉴妻闽县人鉴与兄俱亡姑年七十余姒遗四岁子托林别嫁林年二十六子方二岁矢志不二采薪拾穗以养姑二年子殇穷极族党岁捐&#食之姑死林为丧葬抚侄长为毕婚娶云　　陈一文妾秦氏按福建通志秦氏三山人长乐文学陈一文妾也一文艰于子纳秦生二子病将革呼秦于榻前而不言秦谕其意啮断一指以示一文及没秦皆身任艰危抚二孤成立娶妇庙见出前所啮指示孤曰吾不易有今日也满座见者皆泣下其卒时与一文同月日　　林佐妻陈益使按福建通志陈益使太仆卿翀之女年十九许诸生林佐佐亡益使以处女守三十年不出户庭持斋诵经年五十而终　　张岱妻徐氏
蒋
氏附

按福建通志徐氏闽县张岱妻年十八归岱岱亡截发誓不再嫁岱父年七十双瞽徐尽鬻所有田园置妾蒋氏与瞽翁共钥一室南启小牖进饮食北穿窦出溲便具曲意事蒋三年蒋生男世宗二岁瞽翁没蒋亦不嫁与徐共抚孤终身　　林霄妻翁氏
按福建通志翁氏名基使福清人同邑林霄妻霄病亡于椿省基使以不获视含即欲自裁父母劝止之遂断发啮指誓不他适营葬其夫苦守四十年而卒　　黄懿恭按福建通志黄懿恭许字闽县陈志选未昏选亡奔陈守节三十年独居小楼饮食以小筐引绳而上面毛寸许病剧沐浴整鬟瞑坐端然而逝　　朱一麟妻郑氏
按福建通志郑氏名正铉朱一麟妻归二载而一麟亡正铉兢兢孝养得姑欢心立嗣子阁年九十一终　　刘和姐按福建通志刘和姐闽县人许字候官高世才才亡归高事才母刘氏刘病笃刲股以进病旋愈年二十有七卒得合葬焉　　郑淮妻邵恬中
按福建通志邵恬中邵景文之女候官郑淮妻淮没氏年二十三茹素守节历十三载终　　陈四端妻叶氏
按福建通志叶氏长乐人陈四端妻归甫月余夫病割股祷天求代夫亡自经者三家人救而防之坐卧一楼邻失火氏坚不下四旁屋俱焚惟楼巍然独存　　彭氏女按福建通志彭氏女江右人父化为巨商至闽卜居以女许字某某殁号恸奔丧遂守制不复返屏处一室食必悬某像年八十五终　　郭庚宋
按福建通志郭庚宋福清人郭文檠女许字叶益萼未归益萼溺死女闻讣奔丧归守终身　　林顺德
按福建通志林顺德知州林金女也幼许孙梦弼孙夭死女方随父任一夕梦梦弼来诀寤告其母亡何　闺节部列传五十三
　　明四十八
　　丁汝川妻陈氏
按莆田县志陈氏丁汝川妻年二十四而寡矢志抚孤成立太守叶观旌之卒年八十有三　　林文钺妻王氏
按莆田县志王氏大理卿林茂达季子文钺妻年二十夫&#抚孤苦节壬戌城陷贼欲兵之孙廷准泣告祖母守志愿以身代贼杀准王氏得释准妻黄氏缒城遁入山闻夫讣不食十四日死王氏年七十余卒　　宋寄伯妻林氏按莆田县志林氏宋寄伯妻年二十九夫&#守志养妾姑陈氏以孝闻教子劝后为训导年九十三而卒　　江舜居妻林氏按莆田县志林氏江舜居妻年十八生子&#未逾月舜居&#事翁鞠子誓不二志有司奏旌其门　　柯澍妻王氏按莆田县志王氏柯澍妻年二十夫&#子宗璧甫三岁氏誓不改节孀居三十年有司奏闻旌表　　彭宏着妻吴氏
按莆田县志吴氏名贞善彭宏着妻年二十八而寡二子俱幼家贫守节孝养舅姑年七十余有司奏旌　　郑璟妻林氏按莆田县志林氏郑璟妻璟省父于宦邸病&#林矢志守节抚二孤成立太守张琦表其门卒年八十四　　郑孚可妻林氏按莆田县志林氏郑孚可妻生子五岁而可&#林矢志靡他举动以礼翁老性严刻患病数年家无侍婢林事之始终无怨年六十余卒　　方诗妻林氏
按莆田县志林氏方诗妻年二十一而寡子正梁方三岁与姑郑甘贫抚育姑没独居课正梁读书梁领乡荐官长史　　陈洪宗妻郑氏
按莆田县志郑氏副使玉女廪生陈洪宗妻早寡守节刲股以疗姑病年六十四卒　　畲永冲妻陈氏
朱
氏附

按莆田县志陈氏畲永冲妻年二十六而寡冲弟永盛妻朱氏年二十五而寡娣姒相守共抚二孤俱以寿终　　陈文静继室林氏
按莆田县志林氏县令陈文静继室年二十六夫&#矢志抚孤终身缟素课诸子皆克成立孀居四十年卒　　郑孟恭妻蔡氏
按莆田县志蔡氏郑孟恭妻年二十三而寡矢志抚襁褓二孤读书成立年七十四卒嘉靖中有司旌之　　李约妻陈氏按莆田县志陈氏庠生李约妻年二十五而寡无子仅二女矢志守节立侄为嗣年八十卒　　柯础妻黄氏
按莆田县志黄氏庠生柯础妻年二十一夫&#守志抚遗孤成立　　柯林妻黄氏
按莆田县志黄氏柯林妻年十九林没无子孀居三十余年同室莫窥其面　　方珊妻吴氏
洪
氏附

按莆田县志吴氏孝廉方珊妻年二十六珊客死于途吴同妾洪氏守节五十年终有司旌表　　胡继垣妻周氏
按莆田县志周氏胡继垣妻年十九而寡抚二岁子奉六旬老姑终身直指旌其门仍月给米一石　　刘贵文妻朱氏按莆田县志朱氏名季贞刘贵文妻夫&#遗三子闵方三岁阑遗腹誾方二岁妾俞氏出季贞坚确自守孀节凛然俞氏化之亦无二志同心合力勤俭克家抚诸子俱毕婚娶闵事母以孝称　　黄恭甫继室林氏
按莆田县志林氏黄恭甫继室年十七归黄而恭甫已抱病氏供汤药刲股肉和粥以进越三年甫&#无子氏即自经家人救止抚前妻女遣嫁孀居三十余年以寿终　　林端五妻吴氏
朱
氏附

按莆田县志吴氏林端五妻年二十二夫亡抚遗孤应俊成立俊早丧妇朱氏励志如姑姑妇相依终老御史月给米优之仍旌其节　　黄承志妻林氏
按莆田县志林氏敬忠女庠生黄承志妻年二十而寡家贫无子杜门守志弟兄罕见其面年七十三终　　陈仕瞻妻张氏按莆田县志张氏庠生陈仕瞻妻年二十而寡甘贫守节刲股以愈姑病抚幼子成立有司旌之年五十七卒　　陈铨妻郑氏
按莆田县志郑氏陈铨妻夫早丧矢志守节有司奏旌其门　　陈珍妻林氏
按莆田县志林氏陈珍妻年二十一而珍亡无子守志终身事闻旌表　　柯潜妾王氏曹氏
按莆田县志王氏曹氏并柯潜妾王年二十八曹年二十七而潜亡王生子宗文尚幼曹无子二寡并辛勤守志依嫡室俞氏终其身诏旌表宗文后为中书舍人　　翁志宏妻祁氏
王伯
善妻附

按莆田县志祁氏名淑惠翁志宏妻归翁数年无出劝夫买妾生子未几夫亡与妾力贫教子阃范肃然淑惠兄廷嘉女嫁王伯善亦早寡励节抚孤亦如之年俱七十余卒　　林景靖妻陈氏
按莆田县志陈氏林景靖妻生子方晬而景靖没陈氏年二十三誓不再适辛苦持家凡三十年有司上其事未报而没　　林克昭妻李氏
按莆田县志李氏名淑洁林克昭妻夫亡年二十三守节终身　　林崇妻赵氏
按莆田县志赵氏林崇妻生子真宝方六月而崇亡时年二十守志孀居抚遗孤成立先坟卑湿特为改葬以夫祔焉卒年五十四子真宝孝事寡母有司以节孝表其门孙熊为监察御史元孙大辂为副宪志其事于墓碑　　彭韶祖母陈氏
按莆田县志陈氏彭韶祖母年二十二而寡抚子思孝守节三十一年终　　李汝能继室郑氏
按莆田县志郑氏名妙义李汝能继室年二十六夫亡力贫养姑抚前妻子爱同己出年七十终　　陈邦贡妻林氏
