<!-- { "loadSidebar": true } -->
按隋书列女传韩觊妻者洛阳于氏女也字茂德父实周大左辅于氏年十四适于觊虽生长膏腴家门鼎盛而动遵礼度躬自俭约宗党敬之年十八觊从军战殁于氏哀毁骨立恸感行路每至朝夕奠祭皆手自捧持及免丧其父以其年少无子将嫁之誓无异志复令家人敦喻于氏昼夜涕泣截发自誓其父喟然伤感遂不夺其志焉因养夫之孽子世隆为嗣身自抚育爱同己生训导有方卒能成立自孀居已后唯时或归宁至于亲族之家绝不来往有尊卑就省谒者送迎皆不出户庭蔬食布衣不听声乐以此终身高祖闻而嘉叹下诏褒美表其门闾长安中号为节妇终于家年七十二　　郑善果母崔氏
按隋书列女传郑善果母者清河崔氏之女也年十三出适郑诚生善果而诚讨尉迥力战死于阵母年二十而寡父彦穆欲夺其志母抱善果谓彦穆曰妇人无再见男子之义且郑君虽死幸有此儿弃儿为不慈背死为无礼宁当割耳截发以明素心违礼灭慈非敢闻命善果以父死王事年数岁拜使持节大将军袭爵开封县公邑一千户开皇初进封武德郡公年十四授沂州刺史转景州刺史寻为鲁郡太守母性贤明有节操博涉书史通晓治方每善果出听事母恒坐胡&#于障后察之闻其剖断合理归则大悦即赐之坐相对谈笑若行事不允或妄瞋怒母乃还堂蒙被而泣终日不食善果伏于&#前亦不敢起母方起谓之曰吾非怒汝乃愧汝家耳吾为汝家妇获奉洒扫如汝先君忠勤之士也在官清恪未尝问私以身徇国继之以死吾亦望汝副其此心汝既年少而孤吾寡耳有慈无威使汝不知礼训何可负荷忠臣之业乎汝自童子承袭茅土位至方伯岂汝身致之邪安可不思此事而妄加瞋怒心缘骄乐堕于公政内则坠尔家风或亡失官爵外则亏天子之法　闺节部列传二
　　宋
　　周渭妻莫荃
按广西通志宋莫荃者恭城人也嫁为同县周渭妻渭苦刘鋹政赋繁重避地北走上书言时务得白马主薄历知隶州太平兴国二年为广南诸州转运副使始与荃相见渭北走时不暇与荃诀二子孩幼荃尚少父母欲嫁之荃泣誓曰渭非久困者今避难远适必能自奋于是亲蚕绩碓舂以给朝夕二子皆毕婚娶凡二十六年复见渭时人异之朱昂作莫节妇传记其事　　嘉州夷妇
按茅亭客话甲午岁五月天兵克益郡至八月贼支进犹据嘉州宿崇仪翰领兵讨之军次洪雅有卒掠一夷人妇颇有姿色置于兵幕之下每欲逼之云自有伉俪则交臂迭膝俯地而坐军人怒许其断颈剖心终不能屈拒之转甚三日不饮食以死继之竟不能犯以非礼主帅闻而悯之使送还本家　　李氏
按扬州府志李氏广陵人逸其夫姓嫁逾期丧舅姑相夫葬祭尽礼夫以贸贩为业晨出暮归李必告以毋求不义之财夫感其言人以为长者淳化中夫亡服满其家欲嫁之李砺刀截发乃止　　沈缄妻魏氏
按江阴县志魏氏广德军判官沈缄妻谕德居中女年十九归缄缄登咸平进士没于官氏年二十九抱两孤回遵亲教以书诗论语孝经穷危无变志后回遵皆成进士遵官殿中丞太常博士赠父如之封母仙居县太君　　欧阳修母郑氏
按宋史欧阳修传修字永叔庐陵人四岁而孤母郑守节自誓亲诲之学家贫至以荻画地学书修幼敏悟过人读书辄成诵及冠嶷然有声举进士擢甲科调西京推官母尝谓曰汝父为吏常夜烛治官书屡废而叹吾问之则曰死狱也我求其生不得尔吾曰生可求乎曰求其生而不得则死者与我皆无恨夫常求其生犹失之死而世常求其死也其平居教他子弟常用此语吾耳熟焉修闻而服之终身　　戴氏
按单县志戴氏未详其夫有石碑在旧城内西隅东街庆历间立事实无考　　谭汝平妻杨氏
按新建县志杨氏谭汝平妻年二十四而寡矢节事姑遗腹三月生子焕和熊苦训皇佑间表其门焕后任高安县令扬受封孺人享年九十有六　　王庆年妻颜氏
按冥感录嘉佑中四川大足县颜氏三岁许王庆年为妻于归一载事舅姑至孝夫亡叔伯俱迫其再醮氏自甘奉姑守节以伯子过继抚养成立寿六十而卒　　包繶妻崔氏
按宋史列女传崔氏包繶妻繶枢密副使拯之子早亡惟一稚儿拯夫&#意崔不能守也使左右尝其心崔蓬垢涕泣出堂下见拯曰翁天下名公也妇得齿贱获执澣涤之事幸矣敢污家乎生为包妇死为包鬼誓无他也其后稚儿亦卒母吕自荆州来诱崔欲嫁其族人日谓曰丧夫守子子死孰守崔曰昔之留也非以子舅姑故也今舅殁姑老矣将舍而去乎吕怒诅骂曰我宁死此决不独归须尔同往也崔泣曰母远来义不当使母独还然到荆州倘以不义见迫必绝于尺组之下愿以尸还包氏遂偕去母见其誓必死卒听还包氏　按合肥县志崔熙宁间封永嘉郡君表其门闾学士苏轼撰敕曰敕崔氏汝甲族之遗孤大臣之冢妇夫亡子夭茕然无归而能誓死不嫁抚养孤弱使我嘉佑名臣之后有立于世惟尔之功卫世子早死共姜自誓诗人歌之韩愈幼孤养于嫂郑愈丧之期若崔氏者可谓兼之矣其改赐汤沐表异其所居以风郡国使薄于贞节者知所愧焉　　蔡旬妻刘氏按闽书仙游蔡旬妻刘氏员外异之女也旬蔡襄子襄故与员外善员外以女许旬既员外死家日落襄知福州时就刘寻婚刘以非偶辞襄曰不可具奁送刘命旬娶员外女以归归而旬夭子傅方二岁刘抚教之六经子史皆使穿贯傅以养母早乞致而傅子橚出知泉州为襄旧治刘时已封令人白首康强傅绿发尚茂泉仙相距四舍许板舆往来奉养珍厚人咸荣之　　胥偃妻力氏
按宋史胥偃传偃字安道潭州长沙人子元衡有学行能自立为尚书都官员外郎并其子茂谌咸早卒偃妻直史馆力约之妹与元衡&#韩茂谌妇谢皆寡居丹阳闺门有法江淮人至今称之　　李氏
按单县志李氏未详其家世事迹有石门在旧城内西北隅街北元佑间立　　鲁有仪妻某氏
按扬州府志某氏扬州人大理寺丞鲁有仪妻夫亡守志葬夫及亲属七丧元佑间扬守臣以闻诏封旌德县君　　王令妻吴氏
按扬州府志吴氏临川人广陵王令之妻也幼女范令丧其友王安石吊之曰王子高才有妇同义盖以比黔娄之妻云元佑七年三月抚州上言伏见本州吴蕡女年二十四岁归布衣王令未及一年而令卒独遗一女其兄欲夺而嫁之号泣弗许归老父母家屏迹田桑以事兄嫂荆钗布素不事涂饰如此三十二年矣今在本州黄池阪独居掌治阪事每岁农隙躬率农夫数千余人修治堤偃蓄水灌田利及一方一方之人循&#教令子弟有不率者自携槚楚以治其罪欲乞朝廷特赐旌表给赐绢十匹米十石以寿终焉　　卫国夫人黄氏
按仙游县志黄氏少保叶傅妻丞相颙之曾祖母也少保既第早世夫人年二十四守节不夺倾家资创义斋聘师教子及里族之后进治家严肃族子弟问起居非正衣冠不接见后颙登相位赠卫国夫人人咸以为义斋之报叶适为作贤母堂诗纪其事　　巩法之妻杨氏按东平州志杨氏巩法之妻事舅廷芝及姑钱氏言动中礼匡赞法之修德进业宗党&#戚邻里罔不称之法之先父没杨年尚幼誓不复嫁二子长始学步仲尚襁褓杨授以孝经论语毛诗虽家事纷纭不以荒其子之业故二子皆以文学举进士第莅官有贤声杨以寿终　　解叔道妻卢氏
按莱州府志卢氏解叔道妻叔道早亡卢遗腹生子守志孝养舅姑姑没哀痛逾礼持家清俭不会亲属岁一归宁而已年八十卒有司上其事旌表　　陈宽甫妻胡氏
按怀庆府志胡氏陈宽甫妻武涉人年二十三夫亡一子在襁褓抚育成立年九十终　　张旨妻李氏
按怀庆府志李氏张旨妻河内人夫游学数年不返家人欲嫁之不从守节而死诏建坊旌之　　司马沂妻李氏
按山西通志李氏司马沂妻年二十八沂殁父母舅姑令改嫁不从恶衣蔬食躬执勤苦教二子咏里咏早殁里登进士第累官太常寺少卿氏封永寿县太君　　司马谘妻王氏
按山西通志王氏进士王禹女司马谘妻生子京未逾岁而谘亡氏抚京及长以荫补官封王氏福昌县太君年七十九卒　　吴宅祖妻王氏
按闽书吴宅祖妻王氏适未几天殁王年十九遗腹生男两目俱盲养姑抚子竟全其节　　林昭度妻翁氏
按闽书翁氏林昭度妻父允成殿中丞昭度随计卒舒城翁年二十一守节不二孝事舅姑督教二子嗣宗嗣祊俱擢进士郡表其里门曰孝义　　杨爱爱
按侍儿小名录爱爱姓杨氏本钱唐倡家女年十五尚垂鬟性善歌舞幼学胡琴数曲遂能缘其声以通其调泛舟西湖采荷香为金陵少年张逞所调遂相携潜遁于京师逞家雄于财亦雅晓音律岁时嬉游以犊车同载故銮辂之幸琳馆之辟虽远必先虽暄必前京都伟丽之观无不及也逾二年逞为父捕去不及与爱爱别留于巷中一日人传逞死或往问其所爱爱怆然泣下曰是必虚语若果然亦不愿他从故乡道远出非以礼必不能自还当死此舍自尔素服蔬膳日呦呦而泣不复亲近乐器里之他妇欲往见之即反关不纳好事有力者百计图之终不可及爱爱姿体纤素艳发不类人间人后三年念逞之勤感疾而死小婢子锦儿尚在出其绣手籍香囊缬履数物香皆郁然而新　　吴白妻徐氏
按赣州府志徐氏吴白妻十八岁举子而白患拘挛极力救治裙钗鬻尽白死嘱之曰念尔子幸择善夫徐泣曰君弃妾耶南山有木其下有石木虽摧折而石不转白曰尔年少容艳家贫安得守徐剜一眼示白白死葬屋旁朝夕哀恸纺绩教子建中靖国间旌其门子岵能孝第元丰武进士官至建昌军事判官　　王屿妻胡氏按汜水县志胡氏金紫大夫遘之女也适宣义郎王屿屿早亡二子&#璯俱在襁褓胡独居静室虽骨肉至亲不得至与家人不相见者八年崇宁间遘奏于朝旌表　　刘汝霖妻李氏
按南康府志李氏适刘汝霖生子安雅未百日夫丧家贫坚志教子登政和进士年七十余卒　　周良史妻施氏
按宁海县志施氏四明人东岙周良史妻弁之母也良史娶施之明年随父之日本三月而弁生后七年而良史讣至施年二十二父母欲嫁之不从先此里闬未知读书施氏教其子从舅家求良师友以训诲之后里俗遂化时家惟四壁而弁又多病人皆危之每就学他郡或赴京师施即饭素俟子还乃食肉弁后举进士诸孙炳炜照＄灿爟相继登第其曾元举进士者二十余人蔚为望族政和三年诏旌其门庆元二年王澡为碑记隆兴七年赵大夫伯沇为之立传　　黄预妻陈氏
按闽通志陈氏封宜人谏议师锡之女待御黄预之妻政和间预以忤二蔡贬知邠州宜阳县卒邠州去漳几万里宜人年尚少有欲夺其志者斥之急买舟携幼趋邠州扶榇航海而归几为风涛所溺恍惚若有物救之者及归经纪其家以义方教子后子潚五举免省孙樵仲杰樵相继登科识者以为宜人节义之报　　余元卿母吴氏
按台州府志吴氏余元卿母黄岩人宣和初夫死遗腹生元卿慨然曰我不见夫何忍见子因剔其目誓不他适　　张纬妻陈氏
按金坛县志陈氏张纬妻纬参知政事纲之弟年十六而亡氏守贞节以礼法自闲宣和中旌表　　傅察妻赵氏
按闽书赠徽猷阁待制傅察妻赵氏赵清献女也宣和七年察以吏部员外郎遣接伴金使为金所杀及察榇还携子自得自修避地于泉葬察郡西南之太平岭即家焉郡守王十朋挽辞曰哀能变国俗贵不御铅华学佛穷三昧然松教五车　　张澈妻吕氏
