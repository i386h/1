<!-- { "loadSidebar": true } -->
　　按嘉兴县志锺氏桐乡锺副使之女生而端庄　　严肃长适项光禄锡之第四子儒亨年二十七　　亨亡家日萧索氏力拮据抚孤为诸生苦节五　　十余春年八十有三　　吴雯妻虞氏
　　按嘉兴县志虞氏给谏虞廷陛长女孝廉虞相　　尧胞妹也年十七适海昌太学生吴雯结褵甫　　六月雯病亡氏恸哭呕血展辗&#褥垂十年而　　殁　　陆氏女
　　按嘉兴县志陆氏女生员陆严女也幼而孝敬　　许配生员王化益子迅迅失怙恃就学于陆未　　婚死女服丧茹素含悲饮痛竭纺织迎养迅祖　　母及营葬其二亲康熙八年抱病不起父母劝　　之药不从绝粒而死年二十有八　　赵晋妻蔡氏
　　按嘉善县志蔡氏赵晋妻年二十八夫亡自经　　者再舅姑以抚孤劝止纺绩奉养抚襁褓儿苦　　节三十余年课子式巩为诸生康熙十一年有诏建坊旌表　　顾氏女
　　按嘉善县志顾氏女受李硕果聘果暴亡女痛　　不欲生奔李守丧二十七载捐资葬果死竟同　　穴焉　　龚氏女
　　按嘉善县志龚氏女许字吴宗昌未娶宗昌殁　　父母更议嫁女不从缟素茹斋苦守一室年二　　十七以哀毁病革迎昌父母谓曰死后乞骸　　骨葬以终同穴之志遂绝事闻邑令旌之　　王继芳妻陆氏　　按嘉善县志陆氏王继芳妻宣公裔孙应贤女　　少事所生及两继母以孝闻年十九继芳殁乏　　嗣氏痛哭几绝翁年六十余陆变奁为翁续娶　　生一子未几翁没陆拮据抚幼叔成立年六十　　八终　　田叙五妻周氏
　　按海盐县志周氏田叙五妻乌丘塘人年二十　　一夫亡子仅弥月姑以贫老不能并存嘱邻媪　　劝他适周坚誓不移织屦纺木棉以供朝夕姑　　亡丧葬殚力娶妇成家苦节四十余年年六十　　五卒　　汤先妻陈氏
　　按海盐县志陈氏都谏所学孙女明经昌&#女　　也幼闺范被服尚素年十五适诸生汤先事　　舅姑克殚妇职相夫有礼年二十三夫亡截发　　毁容几不欲生念遗孤方在襁褓忍死抚教成　　立及舅姑相继殁祭葬一尽其力治家勤俭渐　　拓先业苦节二十余年闾党交口诵之年四十　　八卒　　杨鼎铉妻陆氏
　　按海盐县志陆氏当湖文学基泰女幼习孝经　　女训年十八适杨鼎铉奉舅姑恭顺有礼未几　　鼎遘危疾氏恭奉汤药衣不解带百余日鼎没　　氏年二十三蓬垢号恸殆不欲生亲长或以微　　言讽辄大怒绝之独居织目不窥户二十年　　翁疾笃命抚仲叔长子江为嗣氏诲迪不翅己　　出苦节三十六年年五十八卒　　汪良彩妻戴氏
　　按海盐县志戴氏儒士汪良彩妻赋性仁孝结　　褵十载夫亡氏抚二孤延师训诲脱簪珥以供　　膏火会岁祲令徙业盐策侨寓武原然氏志不　　在温饱命长孙兆&#读书方弱冠领戊午乡荐　　氏以先人祠墓在故里欲命次孙兆琦受室于　　彼以承祭祀己未夏兆琦死孙媳金氏从焉壬　　戍兆&#成进士氏未及见而终年七十有九守　　节五十余载海盐令表其门　　张大经妻孔氏
　　按海盐县志孔氏张大经妻经亡无恒产氏以　　纺织抚孤胼胝拮据寒暑无间伏腊烝尝不苟　　婚丧必以礼长斋绣佛五十余年一日见风吹　　叶落慨然自叹曰秋深矣即命媳具汤沐浴整　　衣趺坐诫之曰我死若自为坎埋之毋举哀以　　乱吾神毋妄费以逾尔分遂合掌而逝年七十　　有八　　王臣妻陆氏
　　按海盐县志陆氏诸生王臣妻性贞静不苟言　　笑归二载臣亡抚遗孤成立翁遭飞殃几不得　　脱氏罄簪珥救之悉力经营舅姑父母窀穸年　　七十而终　　俞氏女
　　按海盐县志俞氏女赋姿淑慎秉志坚贞许字　　张某未岁某讣闻女哀号如张守志母苦谕甚　　至女不听绝食坠楼几死复活断发以示靡他　　惨动行路事张父母甚孝并鞠张幼侄为之后　　以处女终身　　曹氏女
　　按海盐县志曹氏女诸生陈砺女许字朱&#季　　子乘女生而淑慎毋疾言遽色有大家风乘居　　母忧哀而死女闻即缟素扃户以守父母从其　　志寻乘父生日往行庙见之礼而终身焉　　彭孙振继室吴氏　　按海盐县志吴氏长芦运同士翘女郡诸生彭　　孙振继室也结褵二载生子甫及期月振奉父　　携家避兵丰山猝遇锋镝三世同时被害氏矢　　志砥节历四十年如一日晚岁长斋奉佛建柏　　舟庵悬舅姑像晨夕供奉如生邑人欲吁请建　　坊氏力辞而止　　张调元继妻沈氏
　　按海盐县志沈氏孝廉张调元继室幼失怙恃　　育于叔父君祯及笄归张家贫供织纺以事继　　姑抚前室长子爱如己出辛酉元登贤书多病　　氏汤药必亲及没茹荼苦守终身无疾言遽色　　至老如初三子俱早世幼孙无依婿力为迎养　　年六十四卒于旧庐为之合葬
　闺节部列传二百三
皇清五十四
　　骆元裕妻俞氏
　　按绍兴府志俞氏诸生骆元裕妻山阴人幼习　　诗书年二十而寡遗孤复旦甫五月守及髫&#　　既就外傅每夕必亲课之训以义方复旦贵封　　孺人年六十三卒康熙十年建坊旌表　　赵良玉妻余氏
　　按绍兴府志余氏赵良玉妻山阴人归赵年余　　夫亡遗孤甫一月守节终身　　陶学渊妻谢氏
　　按绍兴府志谢氏陶学渊妻山阴人夫亡无子　　守节终身　　张子和妻钱氏
　　按山阴县志钱氏张子和妻年少夫亡劲如松　　柏勤俭治家教三子俱成立有司旌表　　周方苏妻吴氏
　　按山阴县志吴氏都督周方苏妻明季登州城　　陷氏与夫失散时年二十九子襄绪生纔九月　　负之航海居辽阳身历艰险二十余年康熙七　　年靖南王请于朝奉旨旌表建坊于前梅村
　　周弘甲妻缪氏
　　按会稽县志缪氏诸生周弘甲妻早寡无子苦　　节三十余年营葬舅姑遣嫁二女竭尽其力　　陈周烑妻王氏　　按会稽县志王氏龙溪孙女诸生陈周烑妻烑　　死无子姑老叔幼氏纺绩膳养以成夫志苦节　　终身　　徐承燕妻柴氏
　　按会稽县志柴氏诸生徐如翼子承燕妻年二　　十而寡一子又早夭伶仃孤苦守节五十七年　　终　　陈之源妻童氏
　　按山阴县志童氏后军都督朝仪女年十七适　　儒士陈之源未一载夫亡无子矢志靡他以针　　黹自给茹荼苦节人皆贤之　　王三重妻徐氏
　　按会稽县志徐氏王三重妻夫亡苦节四十一　　载学使旌之　　赵三渐妻薛氏
　　按会稽县志薛氏赵三渐妻年十九而寡苦节　　五十余载宗伯胡兆龙欲为题旌氏谢不受　　陈三德妻王氏　　按会稽县志王氏陈三德妻早寡或劝改适氏　　截发毁容发誓坚拒抚孤大临及稍长家贫无　　力延师氏躬自教之补国学上舍寻除庐陵令　　致仕氏令出所积周给贫乏不可胜计未几大　　临死妇朱氏事之称孝鼎革后长孙泰随征八　　闽多树奇勋氏就养桐城时盗贼窃发牵累甚　　多氏命泰虚心鞫问多得平反闽人德之一日　　召家人环侍端坐匡&#无疾而逝年九十有二　　兵部侍郎黄徽引为作墓铭　　王启锡妻吴氏
　　按会稽县志吴氏王启锡妻幼时父养正常以　　列女传教之辄通文义及于归七年夫殁氏年　　二十四守节惟谨纺绩以事舅姑训三遗孤亲　　师取友族党有贫乏者脱簪珥周之历年七十　　有四有司旌之　　阮廷谏妻阙氏
　　按会稽县志阙氏阮廷谏妻谏入北雍殁于邸　　舍氏欲以死殉因子方晬姑老而瞽无以养遂　　苦守事姑姑年八十一病危氏刲股以疗守节　　五十九年如一日　　阮信宇妻沈氏
　　按会稽县志沈氏阮信宇妻年二十六而寡室　　空如洗无子可嗣破屋半间朝夕哀痛纺绩苦　　守历三十七年终　　魏克生妻王氏
　　按会稽县志王氏魏克生妻克生为乱兵所伤　　氏年十七苦守养姑继伯氏子为嗣年五十余　　终　　钮万顺妻鲁氏
　　按会稽县志鲁氏钮万顺妻早寡抚嗣子如升　　家贫苦守不辞劳瘁年七十郡县旌之　　印绶妻王氏
　　按会稽县志王氏印绶妻年二十而寡家贫苦　　守事姑抚孤倍极艰辛历五十余年卒　　莫云亮妻林氏
　　按会稽县志林氏莫云亮妻年二十九夫亡家　　贫子幼苦守孀贞常并日而食历四十余年如　　初子克成立　　韩镇妻钱氏
　　按会稽县志钱氏韩镇妻早寡无子翁姑老病　　氏勤女红以养葬三代暴棺抚嗣子全信成立　　节孝以终　　刘文渊妻沈氏
　　按会稽县志沈氏刘文渊妻家贫守节事姑抚　　孤人称节孝　　潘大衡妻郦氏
　　按会稽县志郦氏诸生潘大衡妻年二十四夫　　亡无子氏号恸视殓毕即欲以身殉念舅姑无　　倚守节终身　　商周策妻沈氏
　　按会稽县志沈氏商周策妻年十八归商甫三　　岁而寡抚遗腹子守节县令张应薇旌之　　陶志遂妻柴氏　　按会稽县志柴氏陶性六世孙志遂妻年二十　　余夫亡遗孤嘉甫四岁氏苦节奉继姑及夫生　　母迭遭死丧皆克尽力合葬五棺俱独任晚年　　于曹山石篑山房侧置采菊堂独处年六十有　　九视其媳曰予一生无愧于人者唯一忍字谨　　志之妇刲股以救不效而卒　　董栗妻樊氏
　　按会稽县志樊氏鸡山村人石浦村董栗妻既　　许字而董病癞父母谋绝婚董之父母亦以为　　宜女闻即引命自坚父母弗听乃罢饭涕泣不　　辍百方引譬不移因卒归董而董疾久形败秽　　臭不堪氏与处相爱无异斥卖衣物供药饵备　　至董所馂食人争弃之而氏独甘焉年二十五　　而董亡或谓曰尔所以为董者至矣情义已无　　憾矣今年少家贫且无子所宜自图不应复恋　　董也氏乃啮指噀血以誓众不敢复言服除归　　宁其姊微与之言即戟手大怒遽呼舟去又数　　载伯氏始生子后之名曰继宗舅姑没竭力营　　丧缊絮盎瓮斥卖殆尽乃归依母家其弟妇寡　　化之亦苦节终身氏年六十一卒　　徐应魁妻陈氏
　　按会稽县志陈氏徐应魁妻年二十四夫亡守　　节六十五年顺治康熙间县令两旌其第　　陈绘继室马氏　　按会稽县志马氏陈绘继室年二十三夫亡翁　　年八十有四子方一岁氏养老抚孤备历艰苦　　卒年七十有六　　刘某妻杨氏
　　按会稽县志杨氏刘某妻夫亡子甫七岁篝灯　　课读柏舟永矢年六十七学使旌之　　陆传妻胡氏
　　按会稽县志胡氏陆传妻年二十九而寡家贫　　苦守三十八年晚节愈励邻里至今称之　　谢允思妻王氏　　按会稽县志王氏谢允思妻年十九而寡苦历　　冰霜久而愈笃年六十一终　　祝孟凤妻王氏
　　按会稽县志王氏诸生祝孟凤妻年二十四而　　寡子幼家贫旦暮不支身勤操作苦节自励卒　　年五十有六　　余崇礼妻宋氏
　　按山阴县志宋氏儒士余崇礼妻年二十九夫　　亡长子际灿尚幼次际泰甫生二十四日氏食　　贫苦守历遭丧乱百折不磨孀居二十三载抚　　二子成立乡里称为女师康熙壬子总督刘兆　　麒巡抚范承谟旌表　　董昌妻郑氏
