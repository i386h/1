<!-- { "loadSidebar": true } -->
按束鹿县志刘氏谭自登妻崇祯九年丙子秋奉诏建坊旌表事实未详　　房循矩妻刘氏
按安州志刘氏冢宰子房循矩妻长史刘朝任女也夫亡氏年二十三痛极欲死姑闵氏令仆媪昼夜防守不得便遂矢志苦节三十年不逾闺阃　　刘进朝妻齐氏
按高阳县志齐氏刘进朝妻年十七适朝甫五月而死无所出翁姑怜其少欲嫁之誓死不从日者曰此命当七服丧服齐执志愈坚事翁姑愈笃翁姑卒执丧如礼年七十八终　　刘铭妻何氏
按高阳县志何氏孝廉刘铭妻铭亡抚二女誓不它适事姑孝日纺织供甘旨姑殁执丧尽礼以二十岁守节历四十年卒　　王健妻邢氏
按高阳县志邢氏年十七适同里王健甫七月而健从父仕贵州卒官邸讣至邢哀痛若无所容既三年姑意令再适邢誓死不从事姑益谨姑没依母家节操愈励年七十六终　　韩凤妻陈氏
按高阳县志陈氏韩凤妻子在抱而凤没陈年二十五誓抚其孤奉舅姑以孝闻守节五十余年　　成俊继室王氏
按高阳县志王氏成俊继室夫亡无所出抚前妻子&#勤织纺教之长入赀为郎守节四十七年　　王铎妻刘氏按高阳县志刘氏王铎妻夫亡子三岁氏年三十有二毁容貌勤绩织以养舅姑而抚其孤迹不及外户虽伯叔姊妹不苟与言年七十卒　　李义妻陈氏
按高阳县志陈氏李义妻夫亡年二十无子以针黹自给历五十三年终　　张名陛妻李氏
按高阳县志李氏张名陛妻年二十一夫亡姑曰尔年少恐&#尔终身李曰生则张妇死则张鬼何&#乎勤苦纺绩历兵变饥荒而志不可夺年八十有七有司旌其门　　李氏郭氏
按高阳县志李氏史梦旭妻郭氏严朴妻俱十九岁夫亡守节终身　　王氏杜氏
按高阳县志王氏苑思妻杜氏张从美妻夫亡守节五十余年抚孤成立　　李慈训妻张氏
按高阳县志张氏李慈训妻夫亡以十指抚三女艰苦守节年七十余终　　王拱妻张氏
按高阳县志张氏王拱妻归六月而夫亡遗腹生男纺绩苦守七十余年　　王令绪妻陈氏
按高阳县志陈氏王令绪妻夫亡氏年二十五无子抚其女倍极艰苦老而益坚　　王一孚妻韩氏
按高阳县志韩氏王一孚妻夫亡氏年十九有女祖姑及姑俱寡勤苦奉两孀数十年如一日夫有小弱弟亦赖氏以成立　　韩运开妻董氏
按高阳县志董氏韩运开妻年二十四夫与舅姑俱亡惟存八十岁祖原任武昌府教授云程暨两幼子祖老耄衣被常污秽董亲为拭澣奉养十余年送其终抚幼子为诸生守节三十二年　　刘官妻王氏
按新安县志王氏刘官妻年二十九夫亡苦志守节终其身　　刘进妻马氏
按新安县志马氏刘进妻年二十五夫亡守志终身　　赵良臣妻张氏按新安县志张氏赵良臣妻年二十三夫亡守节终身　　王虞可妻崔氏
按新安县志崔氏王虞可妻年二十夫亡守节终身不二　　刘思敬妻李氏
按新安县志李氏生员刘思敬妻年二十八夫亡守节事舅姑丧葬尽礼育二子俱为诸生　　陈从安妻梁氏
按新安县志梁氏陈从安妻年二十七夫亡守节苦志养姑训子三策为诸生　　刘镛妻吴氏
按新安县志吴氏刘镛妻年二十二夫亡苦志守节训子梦麟为诸生　　邓煌妻张氏
按新安县志张氏邓煌妻年二十四夫亡守节抚子学道成立　　杨炜妻张氏
按新安县志张氏生员杨炜妻年三十夫亡守节终身　　杨珍妻秦氏
按新安县志秦氏卫辉人杨珍妻年十八夫亡守节终身　　李养静妻刘氏
按新安县志刘氏李养静妻年三十二夫亡守节终身　　李养性妻刘氏
按新安县志刘氏李养性妻年三十夫亡守节终身　　韩观妻董氏按新安县志董氏韩观妻年十九夫亡遗腹生子守节终身　　陈试言妻刘氏
按新安县志刘氏陈试言妻年二十一夫亡守节事翁姑勤纺绩艰苦备尝教子慎初读书有成　　白文宦妻何氏
按新安县志何氏白文宦妻年十八夫亡守节终身　　伊瓒妻张氏按新安县志张氏伊瓒妻年二十夫亡守节终身　　尚春妻张氏按新安县志张氏尚春妻年二十二岁夫亡守节终身　　张云衢妻梁氏
按新安县志梁氏张云衢妻年十九夫亡守节终身不改　　尚贤妻杨氏
按新安县志杨氏生员尚贤妻年二十夫亡守节终身　　张光&#妻高氏
按新安县志高氏张光&#妻年二十二夫亡守节终身　　韩来麟妻刘氏
按新安县志刘氏韩来麟妻年十八夫亡守节终其身　　高节妻何氏
按新安县志何氏生员高节妻年二十一夫亡守节终身　　王廷转妻李氏
按新安县志李氏王廷转妻年二十一夫亡守节终身
　闺节部列传一百十一
　　明一百六
　　郭应鹗妻庞氏
按沧州志庞氏郭应鹗妻年十七而寡生遗腹子苦节抚养成之有司旌表　　陈衷素妻刘氏
按沧州志刘氏陈衷素妻夫亡氏年十六苦节守志抚幼子事翁姑极称慈孝　　汤楷妻刘氏
按南皮县志刘氏汤楷妻年二十夫亡无子女哀号欲死恸哭失血旬日不食姑苦劝始进匕箸稍间求婚者至氏闻剪发矢志守节四十余年　　张文秀妻王氏
按南皮县志王氏张文秀妻年未二十夫亡守二子家贫岁荒常不举火叔强之嫁不从翁姑殁卖一子以葬苦节五十余年　　刘呈芳妻赵氏
按南皮县志赵氏刘呈芳妻年二十二夫亡无子女家贫日不再食纺绩以饱翁姑翁亡夫弟欲嫁之磨刀欲自刎乃止夜雨庐坏立水中达旦不就栖邻宇姑殁氏亦死苦节二十余年　　黄涂妻周氏
按南皮县志周氏黄涂妻年二十一夫亡子良相生一周家贫纺绩侍翁姑以孝闻教子读书为诸生年八十三卒　　韩得礼妻高氏
按盐山县志高氏韩得礼妻年二十五夫亡家贫无子抚幼叔成立处妯娌雍雍如也苦节数十年年八十卒　　李氏四节
按盐山县志李氏昆弟四人长茂德配张氏次仁义配孙氏次兴祖配张氏次希贤配陈氏四人皆早死茂德子勉学六岁兴祖子志学八岁希贤子敏学在腹仁义无子四寡同志守节共纺织终身三子相继成立　　崔祥妻刘氏
按盐山县志刘氏崔祥妻年十八夫亡父母欲嫁之不从苦节终身　　杨宏妻赵氏
按盐山县志赵氏杨宏妻夫亡五月生遗腹子氏年二十二事姑抚幼备极艰辛子既娶亦亡教孤孙成立年七十三卒　　崔居州妻李氏
按盐山县志李氏崔居州妻年十八适州八阅月而州亡子女俱无矢志守节以寿终　　贾从新妻霍氏
按盐山县志霍氏贾从新妻归新三载而寡子女俱无苦志守节族亲罕见其面四十一年如一日　　贾天恭妻刘氏按盐山县志刘氏贾天恭妻年十七适恭浃年恭没苦节终身　　刘恒性妻张氏
按盐山县志张氏刘恒性妻年二十九而寡抚二子曰让曰慎让早亡慎生子甫四月复夭张率两妇守节终身妇亦并孝有司旌之　　李顺芳妻董氏
按庆云县志董氏李顺芳妻年十八芳亡守遗腹子成立县令表其门　　贾成吾妻于氏
按庆云县志于氏贾成吾妻夫亡年十九子书方五岁苦志守节教子为诸生县令旌表　　李伸妻秦氏
按庆云县志秦氏李伸妻伸亡年二十四子女俱无纺绩度日矢志苦节终身不渝　　陈谟妻王氏
按庆云县志王氏陈谟妻夫亡年二十二孝姑教子守节终身县令旌表　　胡士奇妻郑氏
按庆云县志郑氏胡士奇妻夫死氏年二十三子女俱无家极贫纺绩度日苦节四十七年　　胡宇陶妻李氏
按庆云县志李氏胡宇陶妻夫亡年二十二守节姑老子幼孝养克尽其诚　　陈赓妻刘氏
按庆云县志刘氏陈赓妻夫亡年二十一子士彬方二岁家贫纺绩砥节苦守年五十五岁旌表　　程鹏远妻孟氏
按庆云县志孟氏程鹏远妻年二十五夫亡断发示志事舅姑教子女克尽孝慈有司旌表　　鲁生智妻贾氏
按庆云县志贾氏鲁生智妻年二十一智亡遗子甫周岁孤穷无倚纺绩为活年五十九卒　　刘元辅妻宗氏
按庆云县志宗氏刘元辅妻年二十二夫亡子维藩仅周岁事姑训子苦节四十年年六十县令旌表　　马粹秀妻张氏按庆云县志张氏马粹秀妻夫亡年二十五守节教数岁子尔成名　　马锺秀妻韩氏
按庆云县志韩氏马锺秀妻夫亡年十九励志苦节教子成诸生年五十四县令表其门　　胡瑶妻张氏
按庆云县志张氏胡瑶妻夫亡年二十孝亲抚子艰苦终身年六十卒　　吴士来妻杜氏
按庆云县志杜氏吴士来妻夫死年二十三事孀姑抚弱子躬勤纺绩缟素终身县令旌表　　胡宇清妻张氏
按庆云县志张氏胡宇清妻夫亡年十八苦节守志六十四岁卒　　胡正全继妻杨氏
按庆云县志杨氏胡正全继妻夫殁年二十抚二幼子髫年入泮苦节四十二年　　李得洪妻张氏
按庆云县志张氏李得洪妻年二十而夫亡家贫纺绩度日心同皎日志若秋霜有司申请旌表　　贾延谊妻韩氏
按庆云县志韩氏贾延谊妻年十八谊亡子方五月众议遣嫁不从苦节终身　　杨妇刘氏
按庆云县志刘氏杨某妻年二十二夫亡守节纺绩训子朝用为诸生县令旌表　　赵西妻朱氏
按庆云县志朱氏赵西妻年二十三夫亡守节教子成诸生县令旌表　　胡时祯妻刘氏
按庆云县志刘氏胡时祯妻年二十一夫亡苦节至七十岁终有司表其门　　李荫溥妻宗氏
按庆云县志宗氏李荫溥妻年二十三夫亡家贫子幼纺织终身　　解珽妻杨氏
按庆云县志杨氏解珽妻夫亡年十七翁姑俱没遗孤甫七月纺织苦守抚子成人孀居四十三年年六十县令旌表　　崔元祯妻马氏
按庆云县志马氏崔元祯妻夫亡年二十子永宁仅匝月矢志苦节与姑同处亲戚庆吊一无所与越七年而殁　　王祚昌妻邓氏
按庆云县志邓氏王祚昌妻年二十五夫亡无子以伯氏子廷禄为嗣未几又夭与禄妻李氏抚弱孙苦节终身　　梁维大妻崔氏
按真定县志崔氏锦衣卫千户梁维大妻大亡氏年三十四矢志苦节三十余年年六十八卒旌表　　许其德妻刘氏按真定县志刘氏官生许其德妻乡进士刘灿女性端雅闲静奉姑孝谨德为父营葬卒于京邸氏闻死而复苏者数日妯娌苦劝勉为加餐子一孙一俱早夭抚两幼女孙不窥户外三十余年年七十卒　　黄明珍继室周氏按真定县志周氏举人黄明珍继室年二十夫亡周方有身前妻子京俊尚幼氏悲号不食翁姑强之食曰守长子成立可恃终身若天祚吾家更产得儿大黄氏者将在汝矣无庸自苦且有吾二人在必不令汝失所周感泣遂矢志苦节及产果得男苦守三十余年教二子读书成名　　安皇祚妻崔氏
按真定县志崔氏年十五适邑庠安皇祚甫三年祚亡子嘉运未一岁姑垂白龙钟崔事老抚幼不乏甘旨子稍长教之读书成名历三十年如一日　　吴铨妻李氏
按真定县志李氏适吴铨铨亡家贫苦节纺织以奉舅姑教其子成诸生孀居四十余年卒　　崔均妻王氏
按真定县志王氏崔均妻均甫与兄弟分产未定而没王不问所得厚薄抚周岁子三锡早夜纺绩四十余年积财营北关故居甲第一新嗣为兵变又移城下筑室更壮茕茕孀独克新其业一再不匮人交称之为女丈夫　　董都妻苏氏
按真定县志苏氏董都妻素壸教都亡姑老子祥在抱家无叔侄僮仆苏勤针黹纺绩以孝姑育子三十年如一日直指使旌其门　　张玺妻高氏
