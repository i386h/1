<!-- { "loadSidebar": true } -->
按畿辅通志许氏王侃妻永平府人侃亡子蕃幼许守之成进士为御史受封太孺人弘治十四年旌表　　陈瑛妻余氏按畿辅通志余氏陈瑛妻永平府人年十七归瑛越二载瑛暴亡氏奉翁姑尽妇道母怜其无依欲嫁之余闻悲愤成疾死弘治十四年旌表　　杨林妻张氏
按畿辅通志张氏杨林妻顺天府人夫亡张年二十五勤苦纺绩足不涉外户四十五年如一日弘治十八年奏请旌表　　刘景学妻张氏
按畿辅通志张氏刘景学妻顺天府人弘治时人正德初以贞节旌表　　王文苑妻周氏
按畿辅通志周氏王文苑妻顺天人守节终身旌表　　宁良谟妻高氏按畿辅通志高氏宁良谟妻顺天人夫亡抚孤终身　　贾济妻陈氏按祈州志陈氏贾济妻年二十一夫亡生子伦甫四岁家贫备尝辛苦姑怜之讽改嫁陈曰妇之不死以有舅姑弱子也力作孝养终身不衰弘治四年旌表　　朱伦妻王氏按祈州志王氏朱伦妻年十九夫亡姑老遗孤方二岁氏养姑育子苦节终身弘治十一年旌表　　曹敬妻樊氏
按&#城县志樊氏杞县知县曹敬妻弘治五年随夫之官敬以疾终于杞将殁时张目者三日氏即断发誓与同死目乃瞑及扶柩至家屡&#死不得亲党诸妇百端劝谕复强视息专事纺绩辛苦终身　　郭附妻曹氏
按&#城县志曹氏邑民郭附妻适附二年而寡时方有娠家素贫舅姑欲嫁之不从强之百端终剪发以拒后三月生子广稍长令就学躬亲纺绩极贫无怨守节六十余年卒　　杨广妻赵氏
按&#城县志赵氏村民杨广妻也性纯介事舅姑恭谨广亡赵年三十子福真方逾岁家贫无叔伯兄弟人多忧之而赵卒抚孤完节年七十有九　　郑进妻赵氏
按灵寿县志赵氏年十六适庠生郑进克勤妇道进亡无嗣氏年二十五家苦贫缝缀度日历三十年以寿终　　王祯妻赵氏
按灵寿县志赵氏王祯妻未详何时人旧志止有诗一首为王节妇赵氏题诗云良人没已久大节坚自持泰山或可移此心终不渝寒火孤灯夜联衣教子时令女一生事共姜百世师清风吹素发明月鉴孤帷卓行闻睿聪天使来丹书高节垂金石光彩耀门楣因思更嫁者见此生忸怩　　苗来妻杨氏
周
氏附

按灵寿县志杨氏苗来妻二十六岁夫亡止一残疾子家窘甚纺绩为活病子复夭妇周氏年二十杨率与同守抚孤孙延苗氏后　　郑重妻尹氏
按灵寿县志尹氏适邑人郑重年二十一重亡氏甘贫守节誓不再醮抚幼子成立年九十余卒学使表其门　　李镛妻郑氏
按灵寿县志郑氏适邑人李镛镛殁无嗣贫不聊生寄养于娣勤纺绩每数日弗食人亦不知卒以寿终　　郝举妻宋氏按灵寿县志宋氏适郝举生子玺方襁褓而夫亡年二十二竭志营葬誓不他适家极贫日樵薪夜绩苎抚孤成立寻亦亡又抚其孙男女八人艰苦之状不可胜道年八十余卒　　李应魁妻贡氏
按灵寿县志贡氏适邑人李应魁年二十五夫亡无子上有瞽姑家极贫纺绩补以奉姑始终不懈　　康思顺妻杨氏按灵寿县志杨氏康思顺妻年十八夫亡一子方襁褓贫不能自存依外祖度日至死不改节抚孤成立以寿终　　李世德妻刘氏
按灵寿县志刘氏李世德妻夫亡氏年二十二矢志守节抚养幼子孝事舅姑始终无间　　张能妻王氏
按灵寿县志王氏景泰元年适本县张能性至孝翁姑殁相夫营葬事夫弟鸾始生三月景泰四年能殁无子氏年二十誓不再嫁克勤纺绩抚幼叔成人以寿终弘治元年事闻诏旌表　　张时妻贡氏
按灵寿县志贡氏年十八适白店张时越五年夫殁遗腹生子苦志守节躬纺绩事舅姑终俱克葬抚孤成立补太学生官绍兴府经历贡年五十六卒事闻诏旌其闾　　胡从明妻张氏
按灵寿县志张氏适胡从明年二十夫亡子女俱无一贫如洗氏纺自给始终无改　　方应昌妻赵氏
按灵寿县志赵氏方应昌妻嫁甫一年应昌没子女俱无抚幼侄如己子家极贫纺绩度日苦节终身　　张甫妻按灵寿县志张甫妻失其姓年二十甫亡妾生一子方襁褓妻苦节抚之长登仕籍为显宦　　史政妻孙氏
按灵寿县志孙氏史政妻生二子方襁褓政亡氏年二十四苦节抚其子成人事闻诏旌表　　李庆甫妻贾氏
按灵寿县志贾氏李庆甫妻甫亡子祯方一岁氏躬织抚孤成立应岁贡任曹孙主薄事闻诏旌其门　　郭良辅妻赵氏按武邑县志赵氏郭良辅妻年二十夫亡无子父母翁姑并欲嫁之赵不从剪发自誓苦节终身弘治间旌表　　吕敬妻陈氏
按晋州志陈氏吕敬妻年二十二夫亡矢志不二凡亲戚庆吊一切往复之礼皆不与或强之则曰我孀妇自当避嫌况无子何事及我惟抚孤女勤纺绩而已苦节六十年年八十余卒弘治四年郡守具实以闻不报　　张渠妻王氏
按晋州志王氏廪生张渠妻渠病亡王年二十七哀毁&#自尽以救免事舅姑谨妇道饬躬秉礼未尝轻启内门抚子成立年八十卒有司旌之　　高泰妻孙氏
按宁晋县志孙氏高泰妻泰亡氏年二十一守遗腹子奉姑终身弘治十一年县令以闻建坊旌表　　田雨妻鲁氏按宁晋县志鲁氏田雨妻雨亡遗腹生子家贫守节克延危绪　　韩斌妻樊氏
按沙河县志樊氏韩斌妻斌随父之官没于湖广樊年二十七二子岢岚在襁褓闻丧哀痛率家人携幼子往取夫柩同舅姑回训二子成立弘治间旌表　　侯谏妻邵氏按沙河县志邵氏侯谏妻谏溺死邵年十八痛哭几绝誓不再醮遗腹生子蕃抚训成立家业赖以不坠卒年四十五　　许宗周妻赵氏
按沙河县志赵氏许宗周妻年十七夫亡痛哭不饮食者久之服阕人争求娶不许卒以节终　　武宝妻周氏
女
附

按沙河县志周氏阴阳官武宝妻夫亡周年二十五二子在抱氏勤纺绩苦守洎二子成立家业渐隆亲族邻里贫乏称贷者无不少应不责偿孀居四十余年旌表女适邢台兵部左侍郎赵孔昭子一心期年心亡守节如母　　韩九人妻刘氏
按沙河县志刘氏韩九人妻夫亡刘年二十四矢志守节媒媪微探其意刘斥曰死尔不事他人未几二子俱夭其志益坚年五十三卒　　曹复元妻要氏
高
氏附

按南和县志要氏年十六适曹复元夫残疾不废妇道孝敬益笃生一子壮方二岁夫亡号痛几死事翁教子家以不坠常输&#以赈穷乏年八十二卒子壮妻高氏生子六岁壮没矢志守节如姑亲操井臼躬勤纺绩助姑力作教子读书成名年六十八与姑并获旌表　　周民服妻王氏
按南和县志王氏诸生周民服妻年十八夫得怔忡疾氏朝夕奉药饵惟谨生子宗旦甫两月夫亡事姑教子年近七十旌表　　申志妻谭氏
按南和县志谭氏申志妻年十七夫亡子方弥月矢志守节极贫苦无怨昼纺夜绩年七十余卒　　路济民妻王氏
按南和县志王氏路济民妻年二十四夫亡止二女家贫无食姑令更适至死不从事姑以孝称姑没竭力营葬抚二女遣嫁年七十余有司旌表　　刘时熙妻孙氏
按南和县志孙氏刘时熙妻年十九夫亡子未周甘贫守节勤纺绩抚孤成立苦节五十余年　　刘景松妻孟氏
按南和县志孟氏诸生刘景松妻适松三载松亡子一岁氏纺绩以事舅姑艰难万状训子成名年八十余有司月给米赡养　　宁堂妻李氏
按南和县志李氏宁堂妻年二十夫亡子未周岁家贫躬纺绩度日年八十诸孙绕膝俱有声庠序　　胡琏妻路氏按南和县志路氏胡琏妻琏亡氏年二十余誓以身殉翁姑苦劝令作虚圹以待乃已教子成岁贡孙掇高科氏年八十子孙称觞膝下更数年而卒　　魏逊妻马氏
按南和县志马氏幼聪慧通女诫家礼诸书年十六归魏逊一年逊亡守遗腹子教养成立抚育二孙俱入庠序年六十余每见亲属妇女即诵女诫讲解以教之见亲属子弟即诵冠婚丧祭节目以教之人以比曹大家云　　范琮妻王氏
按南和县志王氏范琮妻年十九夫亡守节家贫躬纺绩以守遗腹子比长授以书史不坠厥绪弘治间县令陈世良给粟帛赡之年七十一卒　　路世英妻张氏
按南和县志张氏生员路世英妻英早亡乏嗣苦节五十余年年九十有五旌表　　李宜经妻高氏
按南和县志高氏生员李宜经妻经早亡高年二十二只身无依守节六十二年抚二岁遗孤教之读书成立持家勤俭御史旌之　　张氏
按南和县志张氏夫名启文失其姓氏年十九夫亡守节事孀姑以孝抚幼叔有恩姑所积蓄皆不取悉以让其叔御史表其门　　卢进登妻巩氏
按南和县志巩氏卢进登妻登亡子方三岁氏年二十九抚子克立苦节五十余年郡守给廪饩终其身　　韩辅妻李氏按平乡县志李氏韩辅妻顺德府人年十六而寡子方匝月氏抚育成立守节终身弘治五年旌表　　郭名妻李氏按魏县志李氏郭名妻德性幽闲克尽妇道夫亡氏年二十守节孝养翁姑终始如一　　刘佑妻冯氏
按魏县志冯氏刘佑妻年二十一夫亡子甫六月女四岁氏矢志抚孤成立女适名族　　申达妻马氏
按魏县志马氏申达妻夫亡年二十二子佐甫五岁姑老家贫纺绩为养教子读书领弘治乙卯乡荐　　萧凤妻王氏按长垣县志王氏萧凤妻凤死苦节终身有司旌表　　傅保妻王氏按长垣县志王氏傅保妻保亡氏年二十守节抚子弘治五年有司以闻旌表　　王商继妻李氏
按长垣县志李氏王商之继妻性贞&#慎言动弘治十四年年十七归商越三月商亡前室一子一女俱幼李抚之无异己出翁年几八十继姑韩氏侄箎性险愎屡唆祖母迫氏再嫁氏自缢数四而止翁年九十四卒丧葬尽礼教子成名儒以孝闻　　李&#妻宗氏
按长垣县志宗氏李&#妻年十八归&#三月而寡矢志守节终身弘治五年有司以闻旌表　　顾澄妻杨氏
按铁岭县志杨氏顾澄妻夫亡遗腹三月产一男氏甘贫抚孤卒年七十有九　　高凤妻苏氏
按开原县志苏氏高凤妻年二十随夫戍开原夫亡氏扶榇归葬教二子俱成年八十三岁卒　　高龙妻罗氏
按开原县志罗氏高龙妻年二十一夫亡遗腹四月生男苦守成立年五十三岁卒　　张俊妻徐氏
按盖平县志徐氏张俊妻夫死守节三十余年　　高琰妻潘氏按盖平县志潘氏高琰妻夫亡无子年十九以纺绩自给守节三十五年　　张顷妻朱氏
按盖平县志朱氏张顷妻夫亡年二十四无出痛哭曰姑所生夫子一人妾不能从夫子地下矣遂苦节养姑终身　　马钺妾韩氏
按全辽志韩氏义州卫指挥马钺妾年二十钺亡氏抚嫡出幼子誓不他适年七十余卒旌表　　杨宗胜妻霍氏
按全辽志霍氏铁岭学生员杨宗胜妻夫亡年二十岁抚孤苦节四十余年有司旌表　　张德贺妻赵氏
刘
氏附

按开封府志赵氏张德贺妻夫亡妾刘氏生子蕙妻妾共守始终如一　　岳正妻王氏
按开封府志王氏岳正妻夫亡孀居五十余年卒　　张国鼎妻毛氏按开封府志毛氏庠生张国鼎妻夫亡子杰甫五岁氏饮冰茹蘗教子入庠有司旌其门　　毛云起妻叶氏
按开封府志叶氏廪生毛云起妻夫亡孝姑训子苦节四十余年子入太学直指旌之　　秦之楚继室陈氏
按开封府志陈氏巡检秦之楚继室适楚三阅月夫亡氏年十八抚前妻子培籍或欲夺其志剪发自誓卒教籍为诸生　　孙之鹤妻宋氏
按开封府志宋氏孙之鹤妻家贫如洗夫亡守节抚三子成人　　杨来宠妻石氏
按开封府志石氏杨来宠妻宠为宁海州训导没于官三子俱幼氏抚孤四十余年　　王继祖妻张氏
