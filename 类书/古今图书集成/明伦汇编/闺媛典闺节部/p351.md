<!-- { "loadSidebar": true } -->
　　按黎城县志李氏申本正妻正亡氏年二十一　　励志苦守抚孤国相成立未几国相又亡孙方　　数月与媳靳氏同抚数月孤孙文谟成名士　　韩杜妻张氏妾宋
氏附

　　按黎城县志张氏庠生韩杜妻杜亡氏偕侧室　　宋氏同苦节终身　　姚润生妻李氏
　　按平遥县志李氏姚润生妻夫亡无子抚二女　　贫苦守节二十余年　　田士英母毋氏
　　按平遥县志毋氏田士英母早寡孝事翁姑抚　　子成立有司表其门　　霍登县妻张氏
　　按平遥县志张氏霍登县妻年二十七夫亡躬　　纺织抚子应鼎成立　　刘良弼母郭氏
　　按平遥县志郭氏刘良弼母年十九而寡孝事　　翁姑抚子成立　　郭维斗妻侯氏
　　按平遥县志侯氏郭维斗妻武进士尔安母孀　　居五十六年事姑孝谨年八十三卒封太宜人　　梁建鼎母宋氏　　按平遥县志宋氏梁建鼎母早寡事继姑以孝　　闻　　杨茂玉妻侯氏
　　按平遥县志侯氏杨茂玉妻年二十三夫亡子　　方二岁矢志守节年六十余卒　　刘祥妻池氏
　　按平遥县志池氏刘祥妻年二十八夫亡子甫　　二岁氏矢志抚孤誓不改嫁纺绩度日三十余　　年　　李兰妻刘氏
　　按平遥县志刘氏李兰妻夫亡氏年二十二子　　尚襁褓家贫勤纺绩抚孤成立守节五十五年　　薛豫妻梁氏　　按平遥县志梁氏薛豫妻年二十二夫亡守节　　终身　　侯秉才妻安氏
　　按平遥县志安氏侯秉才妻年二十七夫亡守　　节纺织终身　　侯新命妻张氏
　　按平遥县志张氏侯新命妻年二十一夫亡抚　　墓生子苦志守节六十年卒　　杨正芳妻张氏
　　按平遥县志张氏杨正芳妻年二十九夫死于　　兵守节五十八年　　孟千惠妻范氏
　　按平遥县志范氏孟千惠妻年二十二夫亡无　　出事翁姑苦守终身　　安尔甸继妻王氏
　　按平遥县志王氏武举安尔甸继妻早寡无出　　抚妾子不异所生前妻女久病成废足不履地　　八年饮食药饵皆出氏手始终无倦　　李三元妻冀氏
　　按平遥县志冀氏李三元妻年二十七夫亡父　　母劝他适不听守节抚孤六十五年卒　　王尚威妻张氏
　　按平遥县志张氏王尚威妻年二十夫亡守节　　抚孤成长寻夭复抚三孙成立年九十七卒　　裴一荣妻阎氏　　按平遥县志阎氏裴一荣妻年二十七夫亡抚　　孤守节终身　　薛廷瑶妻刘氏
　　按平遥县志刘氏庠生薛廷瑶妻年十九夫亡　　抚三月子守节终身　　薛友贵母贾氏
　　按平遥县志贾氏薛友贵母年二十三夫亡守　　节纺织终身　　王国重妻范氏
　　按平遥县志范氏王国重妻年二十二夫亡守　　节六十七年　　巩自英妻赵氏
　　按平遥县志赵氏巩自英妻年二十七夫亡纺　　织度日守节四十年　　阎毓太妻赵氏
　　按平遥县志赵氏阎毓太妻年二十七夫亡守　　节终身　　冀州伟妻梁氏
　　按平遥县志梁氏冀州伟妻年二十一夫亡守　　节三十年卒　　刘翼妻武氏
　　按平遥县志武氏刘翼妻年二十八夫亡无子　　守一女事姑终身　　刘见龙继妻李氏
　　按临县志李氏刘见龙继妻年二十六夫死于　　兵氏以纺绩抚五子皆成立　　刘增荣妻郭氏
　　按临县志郭氏刘增荣妻年二十一夫亡守节　　抚二子成立年六十余终　　刘倬城妻苏氏
　　按临县志苏氏刘倬城妻城亡氏年二十一家　　贫衣食不给苦志守节抚遗孤成立　　白晋侃妻赵氏
　　按临县志赵氏生员白晋侃妻夫早亡家贫苦　　节抚三子皆成立次子晴为诸生　　白编妻张氏
　　按临县志张氏白编妻夫亡氏年二十一子甫　　三岁值流贼乱离之际饥馑荐臻人民相食氏　　躬耕力作抚幼子长成年八十一卒　　王自明妻由氏
　　按临县志由氏王自明妻年十八夫亡苦志守　　节五十余年　　康宽妻刘氏
　　按临县志刘氏康宽妻年十五夫亡无出苦守　　六十余年　　李万年妻张氏
　　按临县志张氏李万年妻夫亡年二十二守节　　抚幼子思豫为诸生　　李登第妻薛氏
　　按临县志薛氏李登第妻夫客豫章久绝音信　　青年无子翁姑欲令改适不从日夜纺绩以供　　菽水翁姑殁力不能葬躬负土成坟有司旌表　　高之翰妻武氏　　按临县志武氏高之翰妻翰亡氏年二十九矢　　志守节事老姑抚幼子孀居三十余年翁中风　　不能动履氏左右服勤三年无倦及殁治丧事　　皆如礼　　郝昌祚妻苏氏
　　按临县志苏氏郝昌祚妻祚亡氏年二十三守　　志事翁姑终老　　侯象震妻穆氏
　　按临县志穆氏侯象震妻震亡家贫无嗣抚二　　女择配以针黹自给终身　　张惟逊妻李氏
　　按沁州志李氏张惟逊妻年十九夫亡子方周　　岁抚养成立子夭氏孤苦终身　　曹廷佐妻张氏
　　按沁州志张氏曹廷佐妻年二十三夫亡氏矢　　志守节或劝其嫁即面斥之抚养幼子贫苦终　　身　　左东铭妻张氏
　　按沁州志张氏左东铭妻年二十五夫亡守节　　安贫事姑训子子夭益苦执志弥坚　　李谦妻张氏
　　按沁州志张氏李谦妻夫早亡氏年二十无子　　抚女白女儿守节极贫无怨疾笃白女儿断中　　指煎汤奉母氏病寻愈以寿终　　张习古妻王氏
　　按沁州志王氏张习古妻夫病亡氏年二十痛　　哭几绝家日贫而其守益固竟以饥寒死　　杨可进妻王氏　　按沁州志王氏杨可进妻年十九夫亡苦节励　　志孀居六十七年抚育幼子成立　　王尚贤妻武氏
　　按沁州志武氏王尚贤妻年二十二夫亡甘贫　　守节五十二年邻里未尝识其面　　李遇时妻刘氏
　　按沁源县志刘氏李遇时妻夫死氏年二十余　　家贫如洗矢志守节备历艰苦抚子入庠孀居　　五十余年不苟言笑无事不出闺门寿至八十　　如初　　郭中芳妻李氏
　　按沁源县志李氏郭中芳妻夫亡氏年二十一　　誓不再醮抚二孤食饩邑庠冰操五十余年寿　　七十五卒　　王伸妻李氏
　　按沁源县志李氏王伸妻夫亡姑病亲奉汤药　　不避污秽私祷愿以身代姑殁奉翁益笃年三　　十四卒乡人哀之　　李弦母
　　按沁源县志生员李弦母逸其姓夫亡青年守　　志白首全贞县令表其门孙世英世奇俱诸生　　郭在禄妻刘氏　　按沁源县志刘氏郭在禄妻年二十八夫亡子　　甫八岁苦节四十余年　　郭有麟继妻宋氏
　　按沁源县志宋氏郭有麟继妻夫亡矢死不嫁　　抚前妻子成立苦节四十七年年七十卒　　郑一贵妻任氏　　按沁源县志任氏郑一贵妻夫被虎食氏年二　　十二仅遗二女糠核不饱抚养三侄孙成立苦　　节五十年年七十余卒　　姚殿扬妻郭氏
　　按沁源县志郭氏儒士姚殿扬妻殿扬苦学病　　亡临死嘱氏曰汝若再嫁幼子弱女皆不存矣　　氏年二十五毁容以誓夫前夫亡设灵室中每　　饮食必祭足不出寝门四十年抚子女成立卒　　如夫志　　郭维屏妻史氏
　　按沁源县志史氏郭维屏妻夫亡苦志抚孤献　　瑾入泮瑾又早夭遗孙皆赖氏成立　　李一槐妻南氏
　　按沁源县志南氏生员李一槐妻槐亡氏年十　　九毁容绝粒誓以死殉翁姑谕以存孤为重乃　　强起事亲哺子苦节五十余年年近八十无疾　　而卒　　胡璞妻郭氏
　　按沁源县志郭氏廪生胡璞妻夫亡事八十老　　姑宋氏克尽孝养岁饥自啖糠核以稻粱饱姑　　年九十发白反黑　　郭鼎赞妻郭氏
　　按沁源县志郭氏贡士郭鼎赞妻夫亡遗二女　　氏自缢者三不得死尽以家业治夫丧啜糠&#　　三十九年年七十八终　　史翼经妻姚氏
朱
氏附

　　按沁源县志姚氏廪生史翼经妻夫亡氏年二　　十九矢志守节或劝之嫁辄怒曰上有翁姑夫　　死即妇事也躬操井臼奉养四十余年翁姑俱　　老寿子垂善为诸生翼经弟卫经妻朱氏亦年　　二十九而寡与姒同苦守翁泣曰二子俱亡天　　丧我也长媳既不嫁次妇不可更守朱曰同为　　人妇我独非人乎乃与姚氏共事翁姑相依四　　十余载　　魏以嘉妻赵氏
　　按武乡县志赵氏生员魏以嘉妻夫亡氏年二　　十七哀毁不食誓以死从父以抚孤劝乃止子　　长娶段氏寻夭继甥为嗣娶史氏又寡姑妇三　　嫠相依不十载两妇相继殁止留氏一人茕茕　　孤苦哭翁姑灵几前呕血数升青乌家言魏氏　　茔兆不吉乃典鬻箱箧购地改葬手拾骸骨泪　　血殷草事毕痛哭触地几死扶归教史出幼孙　　振翼成立为诸生守节四十一年　　魏晋封妻董氏
　　按武乡县志董氏生员董辉女一岁丧父长适　　魏晋封夫亡年二十八家贫无子伯氏逼改嫁　　氏剪发誓死逼不已半夜潜奔母家泣诉遂断　　耳自废族人哀之为立侄居昌为后值年荒织　　自给苦节五十四年　　魏运开妻王氏
　　按武乡县志王氏魏运开妻夫亡氏年二十八　　子四人俱非己出氏抚字教训悉如所生苦守　　五十余年卒　　魏以宁继妻韩氏
　　按武乡县志韩氏孝廉魏以宁继妻年二十夫　　亡氏投缳数四以救免遂矢志守节抚前室遗　　孤既娶而夭与妇窦氏抚诸孙成立苦守四十　　余年　　魏景韩妻窦氏
　　按武乡县志窦氏贡士窦方旸女生员魏景韩　　妻年二十二夫亡三子俱幼颠连困苦朝不保　　夕氏竭辛苦奉孀姑教诸儿成立其一为诸生　　积劳成疾年四十二卒　　魏以贞妻李氏
　　按武乡县志李氏生员魏以贞妻夫亡氏年二　　十四无子以族侄景徐为嗣家极贫织自给　　守节四十年　　魏以继妻籍氏
　　按武乡县志籍氏魏以继妻年二十六夫亡服　　毒几死复生孀居三十余年教幼子成立　　韩文煜妻窦氏　　按武乡县志窦氏韩文煜妻夫亡氏年二十四　　抚遗孤铭鼎为诸生孀居四十三年卒　　赵基洪妻萧氏
　　按武乡县志萧氏贡士赵基洪妻夫亡氏年二　　十七延师教三幼子俱得成立苦节三十六年　　赵养鳞妻韩氏　　按武乡县志韩氏廪生赵养鳞妻夫亡氏年二　　十六家贫纺织训二子长子璧为诸生孀居五　　十三年年八十犹健　　李光蔚妻魏氏
　　按武乡县志魏氏生员李光蔚妻夫亡氏年二　　十三事姑尽孝训子永元为诸生孀居三十八　　年　　李时化妻张氏
　　按武乡县志张氏李时化妻夫亡遗孤十岁氏　　备历艰辛守节三十余年年六十余尚健如壮　　岁　　关耀妻来氏
　　按武乡县志来氏关耀妻夫亡氏年二十八矢　　志守节遇饥荒辄损己衣食以活孤寡延师训　　子键得为诸生年七十余卒　　魏邦奇妻程氏
　　按武乡县志程氏廪生魏邦奇妻奇蚤亡抚遗　　腹子成立备历艰苦人不能堪　　王赈民妻魏氏
　　按武乡县志魏氏生员王赈民妻民亡氏年二　　十一止一子抚之成立寻夭氏又抚遗孙苦节　　五十年卒　　杜如梁妻郝氏
　　按武乡县志郝氏生员杜如梁妻年十五适梁　　越三载梁没遗孤五月氏备极艰苦躬织以　　给饔飧风雨飘摇含凄一室教子每务大节卒　　以明经登高第　　史孔笔妻韩氏
