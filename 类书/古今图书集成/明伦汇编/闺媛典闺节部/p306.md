<!-- { "loadSidebar": true } -->
　　按休宁县志吴氏商山人适上溪口郡庠生汪　　澄然事姑甚谨逾二载而寡长斋守志终身不　　事容饰　　程邦绶妻孙氏
　　按休宁县志孙氏溪东人适临溪程邦绶绶亡　　氏年二十五痛哭丧明子二长文海甫二龄次　　孤鹏遗腹氏茹苦抚孤孝事翁姑四十年卒　　汪暄妻黄氏　　按休宁县志黄氏高堨人适金塍汪暄年二十　　九而寡无子抚侄璋为嗣苦节六十年终　　汪学彦妻程氏　　按休宁县志程氏榆村人适藏溪村汪学彦郡　　守旌之事实未详　　余贞妻舒氏
　　按黟县志舒氏廪生余贞妻贞蒙难早亡四子　　皆幼姑老家业萧索日则舂碓养姑夜则纺绩　　教子子既成立孙亦为诸生邑令旌表　　李景山妻汪氏
　　按黟县志汪氏名成弟李景山妻山早亡青年　　矢志孝事孀姑苦节抚孤希勋成立　　余德旺妻胡氏
　　按黟县志胡氏城西余德旺妻夫亡遗一子氏　　年二十拮据勤苦备极艰辛教子成立邑令旌　　之　　余谦妻周氏
　　按黟县志周氏城西余谦妻谦早亡氏年十九　　无子励志守节家贫纺绩以养孀姑妯娌戢睦　　无间邑令旌其苦节　　汪梅馥妻孙氏
　　按黟县志孙氏汪梅馥妻梅馥早死家贫遗孤　　甚幼氏饮泣茹荼纺绩以养舅姑足不逾阈三　　十年二子俱克成立年六十余卒　　程鹤龄妻舒氏
　　按黟县志舒氏中城桂林程鹤龄妻鹤龄早亡　　事翁姑抚三幼子年八十余终　　胡启龙妻汪氏
　　按黟县志汪氏儒生胡启龙妻夫亡年二十五　　守节事姑以孝闻卒年六十　　舒之杰妻胡氏
　　按黟县志胡氏舒之杰妻鼎革时杰死于兵胡　　年十八绝食几欲自尽舅姑多方劝止抚遗腹　　子学仕家贫纺绩度日历四十寒暑不倦孝事　　舅姑守学仕成立县令旌之　　余起妻江氏
　　按黟县志江氏余起妻性贞静年二十二夫亡　　守节家贫无倚族人嘉其节取祠内祀田给之　　何德恭妻程氏　　按黟县志程氏何德恭妻恭贫苦不能支氏力　　纺绩以佐朝夕事姑至孝夫客死金陵讣闻恸　　哭欲绝多方拮据以夫榇归艰苦百折孀居数　　十载口不露齿足不出户唯苦教其子孙孙有　　吉为诸生太守旌之　　汪锦孙妻余氏
　　按黟县志余氏汪锦孙妻年二十余而寡哀痛　　几绝矢志靡他百折不磨五十年如一日　　朱家儒妻舒氏　　按黟县志舒氏朱家儒妻年二十而寡孝事舅　　姑二子前后沦丧家渐落纺绩自给拮据勤劳　　靡有宁晷寻复立嗣以继夫后　　王显玮妻汪氏
　　按黟县志汪氏王显玮妻年二十四夫病笃不　　饮食旬余愿以身代及亡矢志守节勤苦抚孤　　朝夕纺绩佐舅姑菽水综理家务上下帖然　　程邦育妻卢氏　　按黟县志卢氏名连弟程邦育妻年二十余而　　寡育病剧遗嘱立后氏恪循夫命矢志靡他抚　　嗣子不啻己出恶衣恶食独处一楼惟纺绩为　　事易箦前一日始出其赢付嗣子不减中人之　　产　　范显贵妻金氏
　　按黟县志金氏义民范显贵妻年二十五贵亡　　抚孤守节拮据劳苦俾得成立事舅姑克尽孝　　养四十余年不懈厥志县令旌其门　　余新宅妻胡氏
　　按黟县志胡氏余新宅妻年二十夫亡贞静幽　　闲勤俭自守事翁姑抚幼子始终一致孝慈两　　得县令旌之　　范元标妻余氏
　　按黟县志余氏范元标妻年二十三夫亡矢志　　守节事翁姑尽孝处妯娌无竞邑令表其门　　舒进继室顾氏　　按黟县志顾氏贡生舒进继室年二十四夫亡　　青年苦节抚子成人　　王国楻妻孙氏
　　按黟县志孙氏王国楻妻夫早亡矢志苦节穷　　困数十年终　　徐以赓妻董氏
　　按宣城县志董氏徐以赓妻年二十八夫亡家　　贫抚子自修既长复早殁董执志愈坚年八十　　余卒　　吴伯敬妾王氏
女
附

　　按宣城县志王氏明万历癸卯举人吴伯敬妾　　敬亡王年二十六所生子寻殇其嫡子士赤礼　　事之顺治甲午年七十三卒一女适诸生麻三　　雍早寡无嗣苦节如母　　唐文宣妻吴氏
　　按宣城县志吴氏唐文宣妻归数月夫与翁姑　　俱殁吴织给丧葬遇忌日辄恸绝历三十余　　年卒　　汤瑞妻俞氏
妇茅
氏附

　　按宣城县志俞氏诸生汤瑞妻年二十三夫亡　　子廷升廷宗皆幼俞抚之及长俱补弟子员廷　　宗寻没妻茅氏年二十七亦矢志不渝抚子正　　域复继青衿　　王辅圣妻赵氏
　　按宣城县志赵氏王辅圣妻少寡抚子鼎中守　　志终老　　徐一清妻孙氏
　　按宣城县志孙氏徐一清妻年十九夫亡家贫　　抚子成立有声誉年七十四顺治七年巡按御　　史表其门　　叶日曜妻冯氏
　　按宣城县志冯氏叶日曜妻年少夫亡抚子栋　　城补邑诸生寿终　　丁景相妻张氏
　　按宣城县志张氏丁景相妻夫亡氏年二十三　　抚二子开芳俊芳皆入邑校年八十终　　宗世教妻刘氏
　　按宣城县志刘氏宗世教妻年二十一夫亡守　　一子苦节终老　　吴士冕妻赵氏
　　按宣城县志赵氏吴士冕妻年十九夫亡家贫　　依其父纺绩度日抚襁褓子康国为诸生苦节　　五十年终　　姚嘉禧妻汤氏
陈氏
汤氏附

　　按宣城县志汤氏姚嘉禧妻少通孝经年二十　　五夫亡遗三岁子寻殇一女方弥月抚兄子宾　　为嗣未几宾与女俱死汤矢志坚固历五十三　　年卒禧昆弟嘉伏妻陈氏伏亡年二十三抚子　　德衍娶妇生孙而殁妇去陈又抚孙成立年六　　十四终嘉宠妻亦汤氏宠早亡汤事姑以孝闻　　抚幼子终老　　郭道完妻汤氏
　　按宣城县志汤氏郭道完妻完将娶病癞请辞　　婚女曰命也遂归完已生子夫癞益甚氏奉益　　谨完亡矢志抚子年六十六终　　孙曰宁妻潘氏
　　按宣城县志潘氏孙曰宁妻年二十七夫亡无　　子抚侄终其身　　李应&#妻孙氏
　　按宣城县志孙氏李应&#妻年二十一夫亡抚　　孤苦节四十年卒　　麻三高妻徐氏
　　按宣城县志徐氏诸生麻三高妻年二十五夫　　亡无子苦节终身　　万国宝妻张氏
侯
氏附

　　按宣城县志张氏万国宝妻年十八夫亡抚三　　月孤剪发自誓年八十卒又万士敏妻侯氏年　　二十二夫亡守遗腹子苦节事姑年七十余终　　傅光箕妻吴氏　　按宣城县志吴氏黄池傅光箕妻归逾&#而寡　　无子父百计夺之嫁至死不从岁歉尝饿数日　　不得食邻馈弗受年六十余卒　　吴宪公妻裘氏
　　按宣城县志裘氏吴宪公妻年十九夫亡抚一　　岁孤终其身　　彭宪臣妻杨氏
　　按宣城县志杨氏彭宪臣妻年十九夫亡子士　　翔甫周辟纑课子苦节四十三年郡守旌表　　汤望之妻曹氏　　按宣城县志曹氏诸生汤望之妻夫亡氏年三　　十八抚子廷就廷祚苦守六十年巡抚旌表　　刘光焕继室许氏妇
附

　　按宣城县志许氏刘光焕继室年二十一夫亡　　抚前室子及己子成立子夭妇年十七亦许氏　　并守节嗣孙承祧学使旌之　　张一真妻朱氏
女
附

　　按宣城县志朱氏张一真妻年二十三夫亡无　　子矢志抚孤女年六十一卒女适诸生唐允岳　　岳亦早世无子与母同苦节终身　　张一骥妻刘氏
　　按宣城县志刘氏诸生张一骥妻少寡抚孤成　　立以寿终　　张思凤妻徐氏张希清妻唐氏
　　按宣城县志已上二妇并少寡抚孤成立以寿　　终　　马梦伋妻沈氏
　　按宣城县志沈氏马梦伋妻年十七归伋十九　　夫亡立嗣守志事翁姑终老年六十余巡抚旌　　之　　秦邦钦妻宦氏
　　按南陵县志宦氏秦邦钦妻钦素窘舌耕外塾　　氏勤缫绩膳姑不为钦累万历中岁大祲饿莩　　相望于野氏掇榆皮自食而以谷食进其姑初　　不令知也钦文试屡踬疽目死氏年二十四擗　　踊悲号不绝以诸孤在恨不能即殉掇拾钦所　　读书什袭藏之不遗寸楮素不娴绘事以意图　　钦像须眉笑貌宛若生平出入衔恤饮食必祭　　训迪诸子视夫存日加严天启辛酉子凤仪举　　于乡顺治丁亥孙仁管才管同成进士氏犹操　　作不辍粗粝布缟萧然如穷巷妪诏旌其门
　　徐愈振妻冯氏
　　按池州府志冯氏徐愈振妻年二十与夫奉翁　　姑避兵山中夫坠崖死氏欲以身殉翁姑力止　　之未几遗腹生女遂剪发自矢孝事翁姑茹素　　三十余年择婿嫁女立嗣为后年五十二终　　孔尚蒙妻胥氏　　按池州府志胥氏孔尚蒙妻前光禄寺丞金陵　　自修女幼事父母称孝奉翁姑尤至迭遭大故　闺节部列传一百六十四
皇清十五
　　苏赋才妻黄氏
　　按苏州府志黄氏昆山人苏赋才妻才贫甚治　　腐洒为业然性孝尤好学居仅一廛读书必至　　夜分稍间则复偕妇起磨腐以代亲劳虽大寒　　暑不变崇祯甲戌才病甚呼妇曰吾疾革矣若　　奈何答曰吾见子事亲忍寒无衣忍饥无食而　　必饱暖其父母父母不怿必捧其面抚其背作　　小儿状至父母悦乃止子设不讳如翁姑何吾　　当为子养父母以报子赋才死黄年二十三无　　子有一女毁容自矢昼夜哭甚哀翁姑既痛其　　子又伤媳哀毁辄泣不止黄乃曰吾所不死以　　翁姑今不可重翁姑哀乃更以言慰翁姑事翁　　姑益谨其后岁大祲虽糟糠不给堂上之供不　　缺也苏家东南门外顺治二年避兵入城城破　　死于县西　　施良猷妻刘氏
妇赵
氏附

　　按苏州府志刘氏太仓人施良猷妻与子妇文　　鄂妻赵氏俱顺治间建坊旌表其贞节事实无　　考　　吴士杰妻王氏
　　按苏州府志王氏常熟人年十八适吴士杰崇　　祯初士杰以民运漕殁于京师氏年二十三守　　节教子垂五十年顺治十四年巡按李森旌其　　门　　闻师尚妻吕氏
　　按苏州府志吕氏闻师尚妻太仓人年十七夫　　亡遗腹生男甫周岁而殇闻固饶于资同产者　　欲专其有以姑命夺吕赡令再嫁吕不从归依　　孀母以居长斋苦志三十年卒年四十七既殡　　以师尚从子为嗣顺治间旌表　　龚孟理妻吕氏
张
氏附

　　按苏州府志吕氏太仓人龚孟理妻年十九龚　　死无子吕归母家抚己侄云锦为子吕性严益　　以苦自励食粗粝衣疏布纫缀无完缕濒死谓　　云锦曰我死归龚锦乃迎龚合葬仍求龚氏为　　之后卒年六十三顺治间旌表又李泥水妻张　　氏亦太仓人顺治间旌表事实无考　　归文达妻陈氏
　　按苏州府志陈氏长洲人归文达妻年十八适　　文达达体故弱攻苦呕血子圣脉方八月陈年　　二十一文达顾陈诀曰死则已耳但白发在堂　　呱呱在抱我以此累子奈何陈曰诺无虑目遂　　瞑翁有妾工谗妒姑又丧明陈格以诚孝多方　　调解翁殁亲族多鱼肉之陈携孤儿号呼于长　　吏前难始解家中落力纺绩以给饮食延师课　　子学成有声黉序守节四十六年旌表　　丘贞继妻汤氏
　　按苏州府志汤氏长洲人郡诸生丘贞继妻幼　　书礼年十九归丘敬夫如严父二十二夫亡　　无子欲与偕亡因念翁姑老忍死事之家贫藉　　十指以供朝夕越数年翁姑相继殁氏百计经　　营并前室姚氏共四棺俱克葬茕茕一身归依　　父母苦节三十七年卒年五十有八有司累旌　　其门　　龚允权妻王氏
