<!-- { "loadSidebar": true } -->
按宣城县志钱氏李能五妻夫亡守节万历戊寅县令姜奇方表其门　　郭一持妻嵇氏
按宣城县志嵇氏郭一持妻年二十七夫亡无子两伯欲夺其志因自髡发未几两伯皆死先是翁姑未葬嵇以夫祔翁姑葬亲为负土抚三女长嫁之万历三十六年岁大饥朝夕枵腹无异志年八十三卒　　刘琦妻李氏汪
氏附

按宣城县志李氏刘琦妻夫早亡抚孤滋长娶汪氏滋又夭姑妇共死守家贫甚岁祀仅具羹箸哀声惨动四邻　　魏景贤妻刘氏
宗世
昌妻附

按宣城县志刘氏魏景贤妻少寡抚遗腹子成立其侄女宗世昌妻亦年少夫亡无子厉志终身　　汪正义妻苏氏
按宣城县志苏氏汪正义妻年二十二夫亡抚六月孤逢源孝事翁姑苦节四十年终逢源耆德为乡里所推孙观登进士如龙领乡荐铨&#皆诸生兄弟并友爱以行谊闻　　孙绚妻刘氏
按宣城县志刘氏诸生孙绚妻夫亡年十九一子复殇守一女矢志不渝年七十五卒　　刘光炳妻李氏
按宣城县志李氏刘光炳妻炳病癞氏侍疾甚谨及亡事姑以孝闻年六十一卒　　刘舜宾妻许氏
按宣城县志许氏刘舜宾妻夫亡年二十七家贫无子姑令他适不从及姑死无依归母家终老　　梅敦祚妻郭氏
按宣城县志郭氏太学生梅敦祚妻年二十五夫亡无子妾周氏生子士恂而亡郭抚恂成立中丞徐鉴旌之　　吴自振妻敖氏
按宣城县志敖氏吴自振妻年二十二而寡苦守七十年享年近百郡守旌其门　　施沛如妻锺氏
按宣城县志锺氏施沛如妻夫亡氏年二十余子绍志甫一岁抚孤守节五十余年学使疏闻诏使旌表　　夏天锡妻杨氏施
氏附

按宣城县志杨氏夏天锡妻年十九夫亡子幼守志六十一年又夏希奇妻施氏年二十四夫亡抚孤成立年七十余终　　施嘉范妻焦氏
按宣城县志焦氏施嘉范妻年二十三抚一子守节终老年七十有三郡守罗汝芳旌其门　　殷云卿妻吴氏
按宣城县志吴氏诸生殷云卿妻年二十三而寡无子每祀夫像对之饮泣废食姑以族子嗣之苦节五十年诏赐建坊　　陆纪妻李氏
蒋
氏附

按宣城县志李氏陆纪妻年二十夫亡子大滨方二岁李誓死守之及长娶蒋氏又早寡与姑共苦节以孝称　　徐嘉实妻刘氏
殷氏
王氏附

按宣城县志刘氏诸生徐嘉实妻年十九夫亡守节六十年卒又夏时选妻殷氏夏国裔妻王氏皆少寡无子苦节终身　　梅相祚妻徐氏
按宣城县志徐氏诸生梅相祚妻侍郎大任妹夫病刲股不治死氏年十九抚遗腹子长年七十二卒　　王九叙妻孙氏按宣城县志孙氏王九叙妻归八年叙亡无子父母讽他适不归宁者十载历四十年终　　戚希美妻李氏
按宣城县志李氏戚希美妻年二十二夫亡无子苦守数十年卒　　梅士领妻高氏
王
氏附

按宣城县志高氏梅士领妻领亡与妾王氏并守节终身　　高士顺妻俞氏
按宣城县志俞氏高士顺妻夫亡守节终老
　　贡于陛妻孙氏
按宣城县志孙氏贡于陛妻少寡家贫抚二子成立终其身　　管一腾妻刘氏
谢
氏附

按南陵县志刘氏管一腾妻年二十三夫亡二子在襁褓未几殇其一抚一孤既娶又夭氏同媳谢氏纺绩抚孙嗣宠宠又溺水死艰苦备历百折不渝年七十五卒　　何沚妻陈氏
按南陵县志陈氏何沚妻年二十沚亡家贫子幼矢志不二纺绩度日子既长又夭没复抚一幼孙躬自操作克振其家年九十五卒万历四十年事闻旌表　　叶斌妻汪氏按南陵县志汪氏名凤秀叶斌妻年十九而孀抚半月子足不出户纺绩勤苦以俟其成至就木而慕其夫不忘　　汪德香
按南陵县志汪德香许配某某死奉木主独坐一室朝夕悲哀父母屡欲嫁之至死不从家失火灰烬靡遗其所居独完后竟以饥死万历十年县令沈尧中申文与节妇梅氏同祠祀焉　　许承举妻潘氏
周
氏附

按南陵县志潘氏许承举妻年二十一夫亡无子抱幼侄为后里豪欲谋娶之剪发毁容以拒妾周氏年十八同心守节至死不渝及卒尚书毕锵为之赞　　张肇卿妻周氏按南陵县志周氏诸生张肇卿妻卿年十一入邑校氏十六适卿当婚之夕卿得疾寻亡氏守节不二立侄师荣为子复夭抚二幼孙成人年八十二终旌表　　王畴妻张氏按南陵县志张氏诸生王畴妻年二十四夫亡家贫无嗣竭力事姑守节三十余年勤纺织甘穷饿人咸称其铁石心　　刘钿妻汪氏
按南陵县志汪氏刘钿妻年二十六夫亡一子甚幼翁姑欲令改适恸哭以死誓亡何子殇持志益励纺绩度日年八十四终　　管世本妻文氏
按南陵县志文氏管世本妻年二十七夫亡贫无立锥子在襁褓有伯逼其改嫁遂自缢妯娌救苏因僦居工织抚孤成人年六十卒　　王榜妻余氏
按南陵县志余氏字荷香邑儒余冈女适泾人王榜年二十夫亡无嗣矢志守节或欲求之荷香断指剪发事闻督学台使并旌之　　曹楷妻王氏
按南陵县志王氏曹楷妻年十六适楷十八楷亡父良欲夺其志遂引刀破面折齿自誓终身不与父通音问五十年独坐一室不出闺阃　　陶希禄妻周氏
按南陵县志周氏陶希禄妻年二十七夫亡伯氏亦丧频遇水荒人或以改适劝不听极艰苦抚训遗孤成立年七十终　　朱辉妻施氏
按南陵县志施氏太学生朱辉妻年二十夫亡誓死不二立侄思义茹苦终身　　孙瑞妻曹氏
按南陵县志曹氏孙瑞妻夫亡氏年二十矢志守节孝事翁姑义方训子年八十终　　刘邦炳妻王氏
按南陵县志王氏刘邦炳妻年十八丧夫哀痛几绝事姑至孝抚教遗腹子成人年九十卒　　王黝妻刘氏
按南陵县志刘氏王黝妻夫病刲股救之及死守节不二躬纺绩甘虀盐五十六年不改其操　　张维坦妻秦氏
徐
氏附

按南陵县志秦氏张维坦妻夫没于京氏年二十五几绝复苏坚持苦节抚子茂兰娶徐氏半载茂兰亦亡徐氏同姑守节志操益厉　　邓时易妻戴氏
按南陵县志戴氏邓时易妻适易三载无嗣力劝娶妾以慰翁姑易没氏年二十七事翁姑至孝抚孤子成人不坠先业　　文三祥妻朱氏
按南陵县志朱氏文三祥妻夫亡年二十五奉寡姑至孝抚遗腹子成立　　戴思宗妻刘氏
按南陵县志刘氏太学生戴思宗妻年十八适思宗未几夫亡翁姑怜其少而无子欲令再嫁不从以死自誓独抚螟蛉节操弥笃　　陈直言妻戴氏
按南陵县志戴氏序班陈直言妻夫亡七日不食善事舅姑和妯娌终始无二里巷咸称之　　管世镐妻滕氏
按南陵县志滕氏管世镐妻嫁二年夫丧抚育孤子未几子殇守志益笃夫兄利其改嫁氏以死自誓纺绩自给终其身　　曹伯和妻汪氏
按南陵县志汪氏曹伯和妻归三年夫亡父禄怜其少令改节氏断发自誓抚育幼子成人年七十余终　　张狷妻刘氏按南陵县志刘氏张狷妻夫没家贫无子誓死守节尝遇水岁荒赖菱荇度日苦节不移　　任宗行妻姚氏
按南陵县志姚氏任宗行妻年十六夫亡抚遗腹子廷谕以明经出仕苦节五十年终　　曹案妻陈氏
按南陵县志陈氏曹案妻年十八适案案亡无嗣与妾周氏共守输田八十亩于水西书院供讲学费督学旌之　　孙溟妻何氏
按南陵县志何氏孙溟妻年二十四夫亡妾子栋方一岁族人利其产欲害之何氏谨为防护出入必令僮婢周卫终保无恙　　孙景周妻叶氏
按南陵县志叶氏孙景周妻年二十夫亡矢志守节抚遗腹子成立卒年九十有四　　刘邦周妻畲氏
按南陵县志畲氏刘邦周妻年十七适周生二女一男俱殇年二十三周亡氏屏绝汤食几死复生居十四年叔生子国氏抚之为后冻馁濒死甘之无怨国娶俞氏生一女又早丧俞他适氏仅与幼女孙相依迨女孙出字茕茕独居十余年插棘补屋常日晡不食挑野菜为羹境愈苦而节愈励卒年八十有四孙婿朱懋华为之传　　张儆妻何氏
按南陵县志何氏西门张儆妻年十六适儆十九夫亡子维圆方襁褓氏矢以死守中年子没惟三女孙相依为命每至不能举火未尝有怨言女孙相继嫁就养于侄十余载而终年八十　　仙廷诰妻杨氏
于
氏附

按宁国县志杨氏仙廷诰妻诰年十四补弟子员二十而没氏年二十一矢志守节家贫衣食不给励操益坚事闻奏请建坊旌表媳于氏亦早寡奉姑守节有司给衣食终其身并葬阳坞口　　黄一成妻朱氏
按宁国县志朱氏进士云鹗孙女适某县令黄新源孙一成成早亡止一女氏洗涤铅华终身不御与孀姑章氏守节历二十年姑没女嫁茕茕孑影又二十余年年七十卒平居足不及庭言不逾阃四德称备　　杨氏按宁国县志杨氏诸生睿女逊之姊也适某夫早亡无出抚嗣子守节族人利其赀欲夺氏志不可及衰欲及身葬夫与姑而瞑目焉族之无赖横出阻挠适有虎周行葬所族人夺魄氏不畏遂得成其志岂神驱虎以助之乎亦异矣　　胡一瑛妻汪氏
按宁国县志汪氏育斋女侍御西源妹也年十六适胡一瑛甫二期而瑛亡藐孤仅十月氏号泣欲以身殉已念己死则孤儿无托孤儿之存亡系夫绝续不可以一死塞责况姑老无别子固不忍弃于是抆泪躬操作不避艰辛期得姑欢心姑性素严厉化而为温未几子正国长能读书氏苦守垂三十余年有司旌表　　许成台妻屠氏
按宁国县志屠氏廪生羲民女大司成梓石侄女适宪副许五河从弟成台台早亡遗孤士策仅半岁氏　闺节部列传八十一
　　明七十六
　　畲继迁妻张氏
按池州府志张氏畲继迁妻幼时父惟抃教以班大家论语辄以古淑媛自期归畲未四年迁死永屏膏沐勤绩人或止之谢曰薄命人应如此耳抚孤及长而丧又偕媳抚遗腹孙备历艰辛初终一节　　孔贞运妾王氏张
氏附

按池州府志王氏阁学孔贞运妾运没氏尚少毁妆永弃膏沐独居一小阁长斋诵佛励志苦守与侧室张同茹冰蘗三十年间课女工以资佛供一夕梦观音大士召旦起别张沐浴而逝　　桂一鹏妻章氏
按池州府志章氏桂一鹏妻夫亡无嗣年二十三翁姑欲夺其志氏矢死靡他家甚贫勤织守节五十余年有司旌之　　沈宗望妻高氏
按池州府志高氏沈宗望妻夫亡氏年二十抚数月遗孤毁容自矢足不逾阃五十余年　　沈汉妻胡氏
按池州府志胡氏沈汉妻性端重寡言笑汉亡氏年十八矢志守节嫡子难之氏毅然不变历数十年如一日　　陈远视妻杨氏
按池州府志杨氏陈远视妻夫患痫疾没氏年二十四孝事翁姑抚遗孤成立纺绩自给苦节四十余年　　陈绍芳妻李氏按池州府志李氏陈绍芳妻婚未百日夫亡平居蓬道垢面虽三尺之童不许入室以纺绩积赀置腴田为绍芳祭扫之用卒年八十有九事闻旌之　　苏有庆妻陈氏
按池州府志陈氏苏有庆妻庆染病垂危仓卒迎娶越数日死氏痛哭自守以纺绩为业时以&#饵诱侄女辈共事女工并教之刺绣越数年病当易箦出余资百金归其翁以为养老之用　　沈氏女
按池州府志沈氏女孩时即母训受内则许配径县查姓未嫁而查死岁余父复许县南汤某及奠雁女坚执不从汤讼于郡守守判听女终守以半聘还汤女迎查母至家礼毕辄乘所来舆如查抚查柩痛哭家徒四壁甘之如饴奉查母将顺无少违族人深敬之尝乏食众延之宗祠中为一族姆训事闻建坊旌表　　沈应拭妻李氏
按池州府志李氏沈应拭妻年二十二夫亡抚遗腹子辛苦延师教之成立卒年九十有三　　汤之聘妻苏氏
