<!-- { "loadSidebar": true } -->
按畿辅通志张氏芮昌申妻顺天府人夫亡年甫十七止一女苦志守节事舅姑以孝闻寿八十四终天启三年建坊旌表　　苑时荩妻韩氏
按畿辅通志韩氏苑时荩妻顺天府人夫亡年十九事孀姑以孝闻苦守遗孤备极艰苦寿七十三终旌表　　杜维妻郑氏
按畿辅通志郑氏杜维妻大名府人年二十三夫亡守节八十二岁寿终奉诏建坊旌表　　刘显良妻华氏
按畿辅通志华氏刘显良妻顺德府人夫亡守节终身天启间诏建坊旌表　　杨克敬妻王氏
按畿辅通志王氏杨克敬妻大名府人夫亡矢志守节抚遗腹子成立艰苦备尝奏闻旌表　　廖琮继妻庞氏
按畿辅通志庞氏廖琮继妻顺天府人夫亡毁容守节抚前室子成立勤俭操作五十余年卒　　常辂妻汤氏
按畿辅通志汤氏常辂妻年二十一夫亡不事容饰不见亲故孀居三十余年邻里莫能识其面父母虑其无出劝嫁之即不食知其不可夺乃听焉养之终身　　王宗周妻许氏
按畿辅通志许氏王宗周妻大名府人年二十夫亡守志终身事闻旌表　　张养蒙妻傅氏
按畿辅通志傅氏张养蒙妻大名府人夫亡终身守节旌表　　李鸣时妻张氏
按畿辅通志张氏李鸣时妻大名府人夫亡守节终身　　刘可则妻李氏
按畿辅通志李氏刘可则妻大名府人年十六夫亡守节六十四年旌表　　罗枫妻孟氏
按畿辅通志孟氏罗枫妻大名府人夫亡氏年二十三子幼家贫事翁姑以孝闻天启二年奉诏建坊　　刘之翰妻李氏按畿辅通志李氏刘之翰妻顺天府人翰亡氏年二十二祖姑笃老一女在抱苦志励节上下克全天启三年旌表　　葛润妻刘氏
按畿辅通志刘氏葛润妻顺天府人有贤行夫死氏年十九遗孤叶成仅三月氏顾子痛哭因而成疾未逾年亦死闻者莫不伤悼　　刘可儒妻李氏
按畿辅通志李氏刘可儒妻顺天府人年十九夫亡守节终身天启四年建坊旌表　　张希皋妻刘氏
按畿辅通志刘氏张希皋妻顺天府人奉诏建坊事实无考　　邓世银妻刘氏
按畿辅通志刘氏邓世银妻顺天府人夫亡氏年二十八奉姑至孝教子惟勤苦节历五十载寿八十卒　　张明道妻王氏按畿辅通志王氏张明道妻大名府人道早亡氏抚孤继祖丸熊课读苦节七十一年建坊旌表　　李齐芳妻阎氏
按畿辅通志阎氏李齐芳妻大名府人年二十五夫亡守节家贫无子孝事翁姑年七十四卒奉诏建坊　　席学亮妻吕氏按畿辅通志吕氏席学亮妻大名府人夫亡遗孤半岁苦育成立诏旌表　　韩进选妻朱氏
按畿辅通志朱氏韩进选妻大名府人夫亡守节终身诏旌表　　朱宪武妻杨氏
按畿辅通志杨氏朱宪武妻大名府人夫亡苦志守节孀居六十余年诏建坊旌表　　郝时雍妻刘氏
按畿辅通志刘氏郝时雍妻顺天人少寡家贫事舅姑称孝抚遗孤天爵成立苦守三十余年　　王俊妻韩氏
按怀柔县志韩氏廪膳生王俊妻年二十归俊不三载而俊殁无子韩毁容自誓服阕灵&#不除服饰不御朝夕拜奠阅三十年时或归宁亦不留宿　　陈一新继室徐氏
按涿州志徐氏举人陈一新继室初合&#翁姑见辄慰一新曰儿可不堕无人处泪矣事舅姑食必手烹衣必手澣一新没氏年二十九苦节垂四十年抚前二子不啻己出孙锐贵赠淑人　　王良臣妻薛氏
按顺义县志薛氏王良臣妻归二年而良臣没薛年十九子方一周苦节终身具题旌表　　杨玉妻李氏
按顺义县志李氏兴州后屯卫李宣女久远里民杨玉妻玉殁李年二十七艰苦万状始终一节　　周镇妻谭氏
按顺义县志谭氏父宁河北村人氏年十七适周镇二十五夫亡剪发纳夫柩中示无他意年七十八终　　郗守业妻石氏按涿州志石氏训导郗守业妻勤俭操作相夫成名夫亡苦志抚孤年八十余卒　　杨汝玉继妻陈氏
按涿州志陈氏教谕杨汝玉继妻性至孝事八旬姑承颜顺志夙夜无少倦汝玉官临海没陈年未三十去家四千余里扶柩归葬苦志守节立嗣承祧终老　　夏俭妻孙氏按涿州志孙氏夏俭妻俭亡孙年二十一无子无女家赤贫父母舅姑俱逼令改嫁不从身无完衣腹无饱食冬月&#无片席苦守五十余年　　万世法妻刘氏
按涿州志刘氏生员万世法妻法亡刘年二十二一子不育家贫苦节历五十余年　　范承思妻殷氏
按涿州志殷氏生员范承思妻年二十八而寡子女俱无苦节历四十载直指表其门　　耿玠妻于氏
按涿州志于氏诸生耿玠妻玠亡于年二十柏舟自矢义形于色历艰苦十余年终　　季郁妻杜氏
按涿州志杜氏孝廉季郁妻郁疾甚顾谓杜曰吾死不足惜但痛亲老子幼且瞽无人侍养杜曰妾在愿毕君之志郁亡杜事女红养舅姑数年及舅姑相继没竭力营葬教瞽子学卜筮历二十年始终一节　　陈九锡妻朱氏按涿州志朱氏诸生陈九锡妻年二十四九锡亡氏矢志不嫁九锡有弟三人百端困之至揜井断汲为其无子而据有分产也其父母为别置房地以为终老计后其侄复盗卖其地及房上所覆瓦而氏志终不隳亦不与较年八十余卒　　陈玉妻王氏
按涿州志王氏指挥王彬女年十四适涿鹿左卫指挥陈玉甫二月陈调湖广偏桥卫王氏随行克尽妇道后玉以疾亡王年二十七携幼子北归孀居三十六年子长袭父职封淑人　　邓琬妻杨氏
按涿州志杨氏诸生邓琬妻事实无考
　　刘泽妻傅氏
按清苑县志傅氏刘泽妻年十七夫亡无子誓以死从家人劝之曰死易守难汝何不为其难氏心韪之既葬独居一室昼夜号泣木主前不御荤酒不亲绮罗终其身如一日　　李芳妻宋氏
按清苑县志宋氏李芳妻芳殁氏年二十长子甫三龄次子未岁姑司氏衰老残疾无所依氏哀毁绝粒誓从夫死亲戚邻里以姑老子幼曲谕再三氏告以不可生之情状亲邻亦哭几于辍社氏呕血数升幸不死既毕葬事躬纺绩得甘旨以奉孀姑苦节五十三年年七十三卒　　司崇质妻张氏
按清苑县志张氏司崇质妻年二十四夫亡绝饮食誓与同死或劝以舅姑老二子皆幼不可死勉从之孀居四十三年勤纺绩以事舅姑教二子俱登仕籍　　安仲杰妻杨氏按清苑县志杨氏安仲杰妻年二十孀居抚遗孤就学节俭终身　　司邦淳妻宋氏
按清苑县志宋氏司邦淳妻年十七甫嫁即寡事舅姑抚幼子备极伶仃苦楚之状而冰操益着天启七年旌表　　党云龙妻张氏
按清苑县志张氏党云龙妻年二十三夫亡翁姑衰老幼男未岁家贫如洗纺绩力作老幼咸资其养苦节四十七年寿七十终　　刘镇妻徐氏
戴
氏附

按清苑县志徐氏刘镇妻镇亡徐年二十姑老子幼以织营食艰苦备尝抚孤继祖既长及娶以指挥使战亡孙忠嗣尚在襁褓继祖妻戴氏仰事俯育克肖其姑冰蘗同心妇姑相倚并以寿终有司上其事旌表　　刘寿昌妻杨氏
按清苑县志杨氏刘寿昌妻性贞静通书史归刘四载夫妻相敬如宾昌亡氏年十九泣泪成血绝粒不食内外亲党以姑病无依劝之乃强起事姑曲尽妇道父母遣迎不去强之曰未亡人无归宁理越三年姑以老病没氏营殓葬毕号泣于夫墓曰妾今得相从夫子于地下矣复绝粒待死家人问有遗言否曰姑服在身殓以布素遂瞑目奏闻建坊旌表　　马维柱妻纪氏
按雄县志纪氏马维柱妻年十六归马姑遘危疾氏手涤污秽奉汤药衣不解带者百日姑殁维柱亦亡止一女无子以叔维屏子之骅为嗣时年甫十八教骅读书毕婚嫁天启七年奉诏建坊旌表　　刘浑然继妻康氏
按新安县志康氏刘浑然继妻年十九夫亡守节蓬首垢面勤苦自甘子正学非己出稍不率即泣捶之曰若弗克成立我何颜见若父于地下秉志贞洁历久弥坚年六十五卒　　辛守德妻宋氏
按新安县志宋氏辛守德妻年二十四夫亡家贫如洗抚幼子国宾舅姑常逼其改嫁氏自缢者数次后国宾入庠亦殁氏一身拮据贫病终身年七十卒　　袁梧妻卢氏按新安县志卢氏袁梧妻年二十一夫亡子琇甫六日氏哺养至二十四岁琇丧遗孤孙一俊甫三日氏复守之屡值兵荒艰苦备至年八十有七卒　　陈荩妻张氏
按新安县志张氏陈荩妻年二十四夫亡遗孤二岁家贫内外无依父再三欲夺其志聘已受而复却氏矢志益坚年七十卒　　韩来复妻刘氏
按新安县志刘氏韩来复妻夫亡氏年二十六孝翁姑睦妯娌教子成人子丧抚孙家徒四壁艰苦备尝守节五十余年　　辛武妻王氏
按新安县志王氏辛武妻夫亡氏年二十三子靖尚幼家极贫武叔欲其改适氏含涕日不再食遂不敢言靖稍废业氏为饮泣笞之不少假借靖食饩廪氏年八十一卒　　王昆妻刘氏
按新安县志刘氏王昆妻夫病笃数日费食欲以身代及夫殁氏自缢者三皆救免家贫针黹度日或劝之嫁辄面辱之欲死不得以产业尽付庶母暨叔弟勤苦教子历节五十年终　　王之宾妻赵氏
按新安县志赵氏王之宾妻夫没氏年二十九号泣毁容以节自矢孝事翁姑抚三子皆成人年七十六卒　　杨其波妻梁氏
按新安县志梁氏杨其波妻夫亡氏年二十九剪发毁容立志守节纺绩终身年九十有六　　花似锦妻仇氏

　闺节部列传九十七
　　明九十二
　　赵同德妻崔氏
按邢台县志崔氏赵同德妻夫亡年二十五一子三岁氏欲自缢舅姑劝以抚孤誓曰人若逼我我必死我若从人天必殛我于是人无敢以言犯勤俭抚孤事舅姑尤谨苦节四十余年　　李向阳妻郭氏
按邢台县志郭氏李向阳妻年二十六夫亡守节抚孤志若金石子元吉贫能笃孝表扬母节　　华英妻王氏
按邢台县志王氏华英妻年二十二而寡子幼姑老躬织纴以给薪水苦节终身　　吴希贤妻常氏
按邢台县志常氏吴希贤妻归贤三岁而寡遗腹生子继先依舅姑居誓无他志教子终身监司给米优恤　　董寿妻同氏
按邢台县志同氏董寿妻年二十四而寡家贫任女红以养舅姑内外惟谨或欲乞表于官同辞曰勤苦妇人常事何以表为年八十卒　　王邦靖妻杨氏
按邢台县志杨氏王邦靖妻年二十二夫亡子履和甫三月氏恸绝复苏者数曰姑老勿重贻其忧遂苦节历四十年履和好客氏悉所有供之弗吝　　刘显良妻华氏
按邢台县志华氏诸生刘显良妻良亡守节终身天启间建坊旌表　　周文运母张氏
按沙河县志张氏周文运母年二十五夫亡子未周岁氏决志抚孤备尝艰苦母子相依为命天启五年奉旨建坊年八十二卒　　赵贵妻侯氏
按南和县志侯氏邑人赵贵妻年十八适贵越二年而贵亡子思明甫七月氏誓不他适抚思明成立为邑廪膳生县令以闻旌表　　刘庆妻杜氏
按南和县志杜氏廪膳生刘庆妻有女德美姿容年十六归庆庆赴乡试没于途子贤方岁余氏抚育教以读书值岁凶家道衰微室如悬罄氏躬自采薪负粟日佣女红力砧杵历四十余年事闻旌表　　高羾妻张氏
按南和县志张氏廪膳生员高羾妻年二十五夫亡守节四十余年教子坚成乡进士　　吕畴妻王氏
按南和县志王氏吕畴妻夫亡年二十二舅姑俱没子幼与兄嫂同居后兄嫂亦奄逝王独居无依苦纺绩教子读书克终其节　　黄忠妻郭氏
