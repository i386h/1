<!-- { "loadSidebar": true } -->
　　按徐沟县志任氏陈献堂妻年二十一夫亡守　　节教子成立　　苏子良妻胡氏
　　按交城县志胡氏苏子良妻良亡守节终身旌　　表　　任弼妻吕氏
　　按交城县志吕氏任弼妻夫亡氏年十九一子　　殊幼守节六十年卒有司旌表　　杨希儒妻王氏
　　按交城县志王氏杨希儒妻夫亡氏无出妾生　　二子幼富室争求之不从事亲教子苦节终身　　有司旌表　　白象钿妻胡氏
　　按交城县志胡氏白象钿妻年二十夫与姑及　　长子振业同日而亡次子振新甫二岁家贫不　　能自给亲族劝改适不从苦守三十余年振新　　成立为邑廪生氏年六十七学使旌表　　游汉儒妻任氏
　　按交城县志任氏庠生游汉儒妻年十九夫亡　　遗孤未周氏抚育成立守节五十五年　　吕暹妻曹氏
　　按交城县志曹氏太学生吕暹妻年二十五夫　　亡守节四十余年　　张尔抱妻胡氏
　　按交城县志胡氏庠生张尔抱妻年二十一夫　　亡抚孤守节四十余年　　苏若辙妻孙氏
　　按交城县志孙氏苏若辙妻夫亡一子应麟方　　幼稚氏年二十三甘贫守志教子成立事姑以　　孝闻苦节三十七年　　丁作舟妻田氏
　　按交城县志田氏庠生丁作舟妻年十九夫亡　　子光汤在襁褓氏抚育成立教之为诸生守节　　四十余年　　陈大典妻孟氏
　　按交城县志孟氏庠生陈大典妻年二十夫亡　　守节四十余年教子君求为诸生　　邢立极妻武氏
　　按交城县志武氏邢立极妻年二十九夫亡守　　节抚幼子历三十年　　李成秀妻韩氏
　　按交城县志韩氏庠生李成秀妻归成克尽妇　　道年二十二夫亡守节教子法为诸生年七十　　一卒　　丁&#妻杨氏
　　按交城县志杨氏丁&#妻年二十一夫亡苦志　　守节穷约不二年七十有六　　卫之屏妻许氏
　　按交城县志许氏生员卫之屏妻贡生卫懿典　　母夫亡氏年三十誓不改节时西山寇乱播迁　　无宁日终克保全年八十三卒　　解应干妻常氏
　　按交城县志常氏解应干妻幼读女孝经列女　　传诸书归干五载夫亡一子在襁褓戚属劝再　　嫁氏面斥之终身缟素不饰抚孤成立年七十　　一卒　　郭杰妻阎氏
　　按交城县志阎氏郭杰妻夫亡子在襁褓氏抚　　孤成立守节四十余年　　覃可仕妻张氏
　　按交城县志张氏覃可仕妻覃节之母年十七　　而寡巨室百计谋娶终不能夺年八十二终　　郭伦新妻王氏　　按交城县志王氏郭伦新妻夫亡家极贫饥寒　　交迫终无二志年八十余卒　　解文焕妻张氏
　　按交城县志张氏解文焕妻夫亡年二十五守　　节抚一子十五年复夭或劝再嫁氏厉色斥之　　饥苦终身　　解铤妻连氏
妇杨
氏附

　　按交城县志连氏解铤妻铤亡氏年二十四守　　子之精既婚早夭遗孙文灿妇杨氏守之终身　　覃成象妻杨氏　　按交城县志杨氏覃成象妻夫亡年十八矢志　　守节孝养舅姑抚遗孤成立　　席黉列妻贺氏
　　按文水县志贺氏席黉列妻夫亡氏年十九矢　　志守节事亲抚孤终身　　侯晏妻孟氏
　　按文水县志孟氏侯晏妻夫亡氏年二十孀居　　六十余年始终如一　　任权妻王氏
　　按文水县志王氏生员任权妻夫亡氏年十九　　事姑孝敬抚子成立　　王用中妻张氏
　　按文水县志张氏光禄署丞王用中妻夫亡遗　　孤岱方四岁父母劝再适氏剪发毁容矢志苦　　守教子读书成名四十余年如一日　　武缵妻侯氏
　　按文水县志侯氏武缵妻夫亡氏年十八遗孤　　八月家贫矢志苦节七十一年　　武懋德妻杨氏
　　按文水县志杨氏武弁武懋德妻德阵亡氏年　　二十二抚孤纺织守节终身　　李楼妻杨氏
　　按文水县志杨氏李楼妻夫亡年二十一抚孤　　成立早死又抚孤孙始终苦守六十余年　　蔚三命妻权氏　　按文水县志权氏蔚三命妻夫亡年二十五苦　　节五十二年　　王经世母孟氏
　　按文水县志孟氏生员王经世母早寡守节建　　坊旌表　　曹玿妻成氏
　　按文水县志成氏太学生曹玿妻夫早亡氏矢　　志守节事亲抚孤始终无异　　郭梦周妻侯氏
　　按文水县志侯氏郭梦周妻周早亡氏年十七　　遗孤未周岁誓死守志抚之成立　　潘育正妻王氏
　　按寿阳县志王氏国学生潘育正妻早寡教五　　子俱入泮有司旌表　　孙弘业妻岳氏
　　按寿阳县志岳氏廪生孙弘业妻夫亡年二十　　八二子俱幼家极贫苦节抚养教次子世振为　　诸生年八十余卒　　王赞之妻邢氏
　　按寿阳县志邢氏生员王赞之妻夫亡年二十　　一子方襁褓氏守节教养成立为诸生孀居五　　十余年　　安学颜妻李氏
　　按寿阳县志李氏生员安学颜妻早寡抚训二　　子成立性严肃未尝见其喜笑　　霍继光妻李氏
　　按寿阳县志李氏处士霍继光妻年十七夫亡　　守遗腹子唐祖父让屡劝改适不听孀居三十　　余年抚孤成立　　赵讷妻王氏
　　按寿阳县志王氏赵讷妻夫亡遗孤幼弱矢志　　苦节教子为诸生年六十八卒　　孙发妻胡氏
　　按盂县志胡氏知州孙发妻年十五归发持家　　勤俭凡服食器用一从朴素发亡氏年二十八　　事舅姑孝教子俱成立列荐绅孀居三十余载　　即侄辈成人者亦不轻见寝疾二子延医欲诊　　视不许令口传病状曰生死自有定数岂医所　　得主耶　　郑奎妻李氏
　　按盂县志李氏庠生郑奎妻奎没氏年二十八　　抚孤承先成立守节终身　　张炟妻赵氏
　　按盂县志赵氏理藩院知事张炟妻夫亡氏年　　二十一无出立侄为嗣抚育有成守节三十年　　史必传妻高氏　　按盂县志高氏廪生史必传妻夫亡年二十四　　止一女未晬氏欲从死家人以亲老无依劝止　　偶归宁劝之嫁氏拂衣而还自是屏迹事翁姑　　极诚孝缟素二十余年卒　　李应荐妻赵氏
　　按盂县志赵氏李应荐妻年二十四夫亡守节　　抚二孤成立　　刘自淐妻朱氏
　　按盂县志朱氏生员刘自淐妻淐夭没氏年十　　六墓生子光久既长亦死遗孙全斌方三岁氏　　抚之成立为诸生年七十三尚健　　杨应鹏妻樊氏
　　按盂县志樊氏杨应鹏妻年二十四夫亡抚二　　子皆成立苦节五十年卒　　张继妻樊氏
　　按盂县志樊氏隆平令张继妻佐夫治隆有　　声夫没于官氏扶柩归葬子孺标方襁褓外侮　　内讧一时交至氏屹立不动治家有法教子克　　成　　李斐妾赵氏
　　按盂县志赵氏生员李斐妾斐妻李氏无子止　　一女斐年五十乏嗣娶赵生二子硕栋隆栋斐　　没赵年二十九家计中落赵亲操井臼奉李惟　　谨抚孤力学硕栋髫年入泮有司表其门　　史珍妻赵氏　　按盂县志赵氏史珍妻珍襁褓而孤赖母张氏　　抚育弱冠为诸生二十五而亡赵年二十三二　　子俱幼遗腹又生子氏矢志苦守与孀姑共抚　　三孤皆克成立　　张温养妻赵氏
　　按盂县志赵氏贡士张温养妻年三十夫亡二　　子皆幼家贫苦守抚孤成立年七十有五　　张炽妻杨氏　　按盂县志杨氏太学生张炽妻夫亡氏年二十　　三孀居历三十年抚孤成立　　刘萱妻李氏
　　按静乐县志李氏刘萱妻襁褓缔姻历八年萱　　目双瞽萱父恐&#女告李欲罢婚女闻不乐遂　　已及归萱相瞽夫持危扶颠极劳不怨生一男　　萱又得痪疾氏服勤益苦夫亡哀毁过礼守节　　终身　　赵曰炼妻刘氏
　　按乐平县志刘氏生员赵曰炼妻夫亡事翁孝　　谨抚子成立孀居三十余载有司旌其门　　李缵妻宋氏　　按乐平县志宋氏李缵妻夫亡家贫苦节百折　　不回抚训三子成诸生孀居四十余年县令旌　　表　　薄炳妻张氏
　　按定襄县志张氏薄炳妻事翁姑称孝妇夫亡　　氏年二十七家贫苦守抚孤力学早岁成名年　　六十余卒　　石巘妻李氏
　　按定襄县志李氏石巘妻夫亡年三十三抚三　　子成立事两继姑尽孝苦节终身　　王明皇妻张氏
　　按定襄县志张氏王明皇妻年二十七而寡家　　贫草食鹑衣不改其节事舅姑克尽孝道年逾　　六十县令表其门　　张应昌妻夏氏
　　按定襄县志夏氏生员张应昌妻年十八夫亡　　无子矢志苦节依母家五十余年康熙九年县　　令表其门年七十二卒归葬夫茔　　胡其光妻刘氏
　　按定襄县志刘氏胡其光妻年二十五夫亡抚　　幼子成人有司表其门　　王永馨妻侯氏
　　按定襄县志侯氏生员王永馨妻年二十夫亡　　抚未岁子弱冠名列胶庠事舅姑终老　　张弘名妻李氏
　　按定襄县志李氏张弘名妻年二十七而寡苦　　节抚四岁子贵贞成立年七十余终　　薄毓灵妻王氏
　　按定襄县志王氏生员薄毓灵妻年二十夫亡　　二子俱殇家贫翁姑年老氏勤苦奉养终身　　李崇富妻薄氏　　按定襄县志薄氏李崇富妻年二十而寡子甫　　二月翁姑年耄家贫氏竭力奉二亲抚孤成立　　凡历苦节三十余年　　张颢妻章氏
　　按定襄县志章氏廪生张颢妻夫亡氏年二十　　八子周岁而殇氏矢志不嫁事孀姑尽妇道侄　　女失恃为之抚养年六十有七终　　梁洪先妻智氏
　　按定襄县志智氏生员梁洪先妻夫亡子幼氏　　欲从死姑杨氏力止之遂矢志守节持家有道　　教长子贞次子贯俱成名　　张为燠妻邢氏
　　按定襄县志邢氏生员张为燠妻年二十五夫　　亡无子女矢志守节事舅姑终身　　李元诗妻阎氏
　　按岢岚州志阎氏李元诗妻诗早亡氏矢志靡　　他抚遗腹子士选为诸生苦节七十余年卒　　油栋皇妻张氏　　按岢岚州志张氏生员油栋皇妻夫亡年二十　　余甘贫苦守抚教遗孤为诸生年八十卒　　张茂德妻杨氏妇翟
氏附

　　按保德州志杨氏张茂德妻夫殁年二十六子　　应栋尚孩杨不辞艰苦抚之成立补增广生娶　　翟氏寻夭翟生二子俱幼杨氏与翟共抚之翟　　亦能体姑志秉节终身　　康尔知妻杨氏
　　按保德州志杨氏康尔知妻生三男二女夫亡　　里中望族以氏贤争欲娶之媒氏来往如织谢　　之不能绝因大恨曰我之未即死者徒以子幼　　耳苟乱吾意一碗杏仁汤毕吾事矣媒闻不复　　至及诸子成立皆能奉母教会国变子尽死于　　兵依二女存活执节弥坚康熙甲寅卒年八十　　有六　　刘三顾继妻王氏
　　按保德州志王氏廪生刘三顾继妻氏年十九　　归刘前子祖尧纔八岁氏爱养恩勤一如己出　　三顾早亡诸子俱幼少子祖黄方周岁氏苦心　　抚育皆底于成中子祖舜以进士为怀远令氏　　年八十四卒　　蒋吉人妻杨氏
　　按临汾县志杨氏通州总兵杨国栋女年十五　　适易州州判蒋吉人克修妇道年二十夫病剧　　呼天求代割股进食夫亡痛绝复苏子方数岁　　教育成立补弟子员终以哀伤劳瘁年三十二　　遂没　　宋道淳妻朱氏
　　按临汾县志朱氏慈溪主簿宋道淳妻道淳没　　氏年二十姑老子幼矢志守节姑病叩天求代　　宗族称孝教子极严家益贫守益固苦节三十　　余年勤女红不辍　　荀贤妻张氏
