<!-- { "loadSidebar": true } -->
　　按沔阳州志刘氏生员范伟妻伟死于寇氏年　　二十有二求以身殉孀姑泣止之二子在襁褓　　仰事俯育艰危倍尝训二子成名历三十五年　　犹哭泣如初丧　　谢廷试妻何氏
　　按沔阳州志何氏年十九适诸生谢廷试生子　　甫三龄而夫亡备历兵荒课子成名以节终老　　王再旦妻谭氏　　按沔阳州志谭氏生员王再旦妻旦死于贼氏　　年二十三即欲从夫地下父母以遗孤劝存王　　氏一&#乃强食粥三十余年有司旌表　　葛生楚妻王氏　　按沔阳州志王氏生员葛生楚妻年二十一而　　寡安贫课子持身甚严遇变避贼仓皇中居处　　不苟寝疾不就医历冰霜三十二年而卒长子　　言扬成进士　　童暐妻缪氏
　　按沔阳州志缪氏生员童暐妻夫殁氏年二十　　七抚二子成人相继俱夭抚孙孙又没年八十　　余犹绩麻易粟养曾孙焉　　王绍祖妻吴氏
　　按沔阳州志吴氏王绍祖妻年二十三夫亡家　　贫子幼姑年耄氏毁面自坚年六十有三卒　　胡文权妻柯氏　　按沔阳州志柯氏胡文权妻权没氏年二十二　　抚三岁孤子经历丧乱苦节四十五载教子有　　声庠序年六十八终　　萧氏女
　　按沔阳州志萧氏女弱龄许聘费志道父母俱　　亡遂养于费道未婚而死女年十五誓不许嫁　　田产仆婢悉让伯叔依孀姑杨氏纺绩以供饘　　粥历三十余年卒　　王之组妻刘氏
　　按沔阳州志刘氏王之组妻夫亡氏年二十七　　乏嗣坚守苦节事姑尽礼御僮仆严诸叔事之　　如母训女动遵礼法年七十有二终　　李养朴妻马氏
　　按德安府志马氏孝感李养朴妻年二十七夫　　亡子之馨甫岁余家贫继姑涂氏亦孀居无膳　　或因劝更适马泣曰所以不即死者正为孤儿　　及白首姑尔忍言其他因割发刲面以绝异议　　明末大饥流寇所在焚掠氏备极流离秉节弥　　固事继姑尤谨饔飧俱出氏十指私食榆蕨不　　令姑见姑殁悉鬻器物仅乃毕殓躬操蘲梩数　　日成墓子既&#就傅外家归必亲课所习不事　　姑息年八十四终　　万士望妻沈氏
　　按德安府志沈氏安陆万士望妻年十六归士　　望素礼教士望早世遗二子沈年二十六哀　　痛仆地水浆不入口七日母杨姑邬强扶之不　　起沃以水少苏再四解之曰姑老矣若死而夫　　亦无窆所且两子亦不能留因命殡夫柩于室　　日夕哀奠躬自澼絖以供饘粥忽夜半邻失火　　沈仓遽伏柩上呼天誓与同毁风遽折而北遂　　不及焚崇祯癸未之变急扶榇出城未数里与　　贼&#舁者争窜伏沈凭棺痛哭以首触棺几死　　血淋漓满衣袖贼为之动遍&#乡人掩以抔土　　而去因携两子从间道求其弟于鄂渚寻武昌　　又陷以衣结两子于胸乘闉而坠卒无恙至夏　　口绝渡船氏与弟家老婢从芦苇中觅一小舟　　得济苦节数十年康熙甲辰年七十卒子邦镇　　邦宪俱为诸生　　张缙母杨氏
　　按德安府志杨氏安陆张缙母年二十六夫亡　　矢志无二躬丝枲以勤家篝灯画荻午夜不倦　　苦节三十六年年六十二卒　　杨自若妻李氏
　　按德安府志李氏安陆杨自若妻年二十四夫　　亡子宪甫数月翁姑老家徒壁立咸强改适李　　誓以死守百计供甘旨无缺姑病痈势且不起　　李口吮之乃愈年六十三终宪为诸生　　徐都妻熊氏
　　按德安府志熊氏安陆诸生熊梦弼同母姊也　　年十七归徐都越四月而都没无子女誓以身　　殉父母固守之得不死毁容屏息不栉不沐一　　室呜呜惟纺绩以自给贼变伏都墓左烽火如　　猬搜杀无遗而熊独得免人以为苦节之报年　　六十八终　　吴天荣妻张氏
　　按德安府志张氏安陆人副将吴天荣妻顺治　　丙戌韩兵大哗天荣镇郡抚绥有略兵民杂处　　胥相安焉未一年天荣亡妾出子茂仍方周岁　　张氏寄籍郧土抚茂仍如所生稍长延塾师教　　之画荻和熊早夜不倦历二十余年卒　　成柏经妻王氏
　　按长沙府志王氏湘乡人性贞静不苟言笑适　　成柏经经亡子奇策甫一岁王年十六父母兄　　弟劝再适不从既免丧犹服缟素闭门不通问　　遗家业清贫躬纺绩以给食奇策长教之读书　　补邑诸生治家整肃勤俭为内外所师　　刘大年妻尹氏
　　按长沙府志尹氏茶陵人刘大年妻年二十夫　　亡抚子晖既长而夭复抚孙可复力支门户如　　健丈夫育三世藐孤历六十年苦节曾孙俱以　　儒显尹皆及见　　罗素妻谭氏
　　按长沙府志谭氏茶陵人罗素妻素安贫乐志　　眉案间有梁孟风生三子夫亡谭年二十誓不　　再嫁境益苦守益坚遣儿就学脯修皆出纺绩　　值岁饥摘草煮糜自食而讲席盘餐未尝告匮　　子孙皆得成名　　吴尊贤妻
　　按石首县志吴尊贤妻失其姓氏年十八归吴　　生子二鸾七岁凤三岁尊贤没妇年二十五嚙　　指血奠夫以节自矢罄家资厚治丧具撙节苦　　贫延师教子躬自纺绩历大变不异及二子成　　立季列明经训戒诸孙一如其子年七十有八　　终　　曹止学妻张氏
　　按枝江县志张氏举人曹止学妻夫早死一女　　数岁氏誓无二志守之终身　　杨从先妻裴氏
　　按枝江县志裴氏杨从先妻夫亡家贫子苦　　守终身闾里称诵　　张际春妻杨氏
　　按枝江县志杨氏廪生张际春妻年三十夫亡　　甘贫教子至死不二　　杨宗益妻毛氏
　　按枝江县志毛氏庠生杨宗益妻年三十夫亡　　教育孤子苦志终身　　熊绎志母谢氏
　　按枝江县志谢氏医生熊绎志母早寡苦节终　　身　　王惋之妻曹氏
　　按枝江县志曹氏千户王惋之妻年十四夫亡　　遗腹生子苦守四十八年终　　汤琏妻银氏
　　按宝庆府志邵阳汤琏妻银氏副榜汤心尹次　　媳年十八琏丧子甫数月矢志不渝事继姑委　　曲承顺备极艰苦得其欢心人称节孝　　刘顺卿妻萧氏
　　按宝庆府志萧氏邵阳乡民刘顺卿妻夫亡氏　　年二十四子方襁褓甘贫事姑矢节不二村妇　　不闺训至性皆出于天　　张鲸妻贺氏
　　按宝庆府志贺氏邵阳廪生张鲸妻鲸殁氏年　　二十五无子止一女家贫苦节以寿终　　谢世亨妻戴氏
　　按宝庆府志戴氏邵阳生员谢世亨妻君问母　　性至孝事姑谨顺相夫诵读有声亨殁矢志励　　节课其子成立亦为诸生持家严肃尝济人困　　乏忘己有无历三十年而卒　　李鸣梓妻邓氏
　　按宝庆府志邓氏新宁李鸣梓妻归一载夫丧　　遗腹生子可祥家贫咸劝改适氏断发自誓励　　志弥坚奉姑孝抚孤益笃年逾八十九犹勤家　　事孙八人曾孙十人皆克承欢膝下　　林学泰母陈氏
　　按宝庆府志陈氏新宁人县丞林学泰母年二　　十孀居泰甫三龄勤女红洁菽水奉姑和熊课　　子乡里称之县令胥加裔请旌之年八十九卒　　刘弘功妻萧氏　　按宝庆府志萧氏武冈诸生刘弘功妻夫亡氏　　年二十有营弁势逼求婚氏入房割鼻及左耳　　流血满面而出亲邻惊散苦守终身　　王遴文女
　　按宝庆府志邵阳王遴文女许聘生员简坤未　　于归坤殁女年十四哀恸欲殉父母止之三年　　不膏沐不笑语缟素一室有求婚者至辄下　　如雨父母知不可强听之抑郁以死　　郑迪启妻杨氏
　　按岳州府志杨氏临湘郑迪启妻启早亡杨苦　　节教子方叔成立司训临武杨年八十余终　　邝祖濂继室廖氏　　按衡州府志廖氏名月秀临武文化乡廖献夫　　女年十八为孝廉邝祖濂继室四载无出万历　　庚子祖濂亡廖年二十二哀毁骨立抚前室骆　　氏子贤祯若己生课之读书丙夜躬伺茗&#明　　末祯以明经补定南县令迁维摩州牧有惠声　　顺治末廖年八十余孙良炫授学训曾孙世培　　授邑令世基授郡倅森森拜阶下以廖春秋高　　皆不之官廖为感悦咸谓贞节之报康熙丙午　　年九十二终　　胡奇才妻丁氏
　　按衡阳县志丁氏胡奇才妻才病亡遗子女各　　一方就口食氏年二十四数日弗进勺饮家人　　咸以姑老子幼相劝乃强起食服阕父欲夺其　　志不从苦操数十年奉姑终抚子女毕嫁娶年　　七十有五终　　王孟养妻姚氏
　　按衡阳县志姚氏邑诸生王孟养妻养没遗二　　孤俱幼时丁丧乱荡析转徙氏艰辛缔造内给　　饔&#外供徭赋抚两孤晨夕督课次子犹龙食　　饩邑庠有声氏年六十八苦节几四十载康熙　　二十年郡守旌表　　彭自兴妻张氏
　　按常宁县志张氏年十六适彭自兴甫三年方　　孕而夫殁张誓以死殉娣姒劝止及生男躬乳　　哺之家贫绩以事舅姑舅姑殁黾勉治丧抚　　子成立年七十县令旌其门　　罗万善妻孙氏
　　按酃县志孙氏邑庠生罗万善妻壬辰春夫适　　吴集庄居为暴客所害氏闻变投缳老妪曹氏　　力救得苏遗一子一女朝夕号泣饮冰茹蘗二　　十余年子女各成立郡人称其苦节　　罗卿谋妻李氏
妾尹
氏附

　　按酃县志李氏贡士罗卿谋妻夫没李年三十　　余妾尹氏年二十八尹无出与李氏共苦节抚　　李氏子世甲成立应康熙元年恩选　　蒋仕孝妻林氏
　　按零陵县志林氏东隅蒋仕孝妻仕孝甚贫林　　以名家女椎髻操作略不少懈奉姑胡氏尽孝　　胡将没谓林曰尔素勤俭孝于我皇天必尔佑　　也孝亡氏年二十五抚三幼子成人年八十有　　一亲姻欲请旌于当道林辞不受　　唐守英妻杨氏
　　按零陵县志杨氏御史天赋之侄孙女辛兴里　　唐守英妻年十八适守英事翁姑尽妇道守英　　夜读氏纺绩挑灯以侍终夜无倦英亡氏年二　　十七一女一子皆襁褓翁文鹤相继没两柩在　　室凄凉万状氏悉出其服饰经营丧事父怜之　　劝改嫁氏泣曰翁与夫俱亡弱女孤儿茕茕无　　依蒙面事人天其肯容我耶矢志守节昼夜辟　　绩历四十余年屡值兵戈离乱卒保全无恙年　　七十八终子登庸诸生女适庚子解元黄佳色　　卢愫妻邓氏　　按祁阳县志邓氏生员卢愫妻少有令德恪循　　妇道夫早世邓年二十五事姑尽孝训二子并　　成立康熙戊申姑没过哀成疾而死姻族咸为　　惋惜　　朱国元妻何氏
　　按道州新志何氏名伯姑修义乡民何某女年　　十九适朱国元行五称五娘生女绣娥国元亡　　氏年二十二抱女泣曰我二岁无父尔复二岁　　无父天乎命也遂矢志坚守足不逾户事翁姑　　以礼处妯娌以和训女严持家俭居恒不见色　　笑翁姑没事死如生明末世乱历流离患难克　　保其身衣食粗粝闺阁不停纺绩女长适郑年　　七十余苦节五十余年　　邬应泰妻高氏
　　按郴州志高氏邬应泰妻年二十九夫亡坚守　　苦节奉翁姑以孝闻教子龙成立官教谕高卒　　年八十余　　凌朝迈妻胡氏
　　按郴州志胡氏凌朝迈妻年二十一夫亡苦节　　自甘事姑教子康熙十七年终年七十　　方遇泰妻高氏
　　按郴州志高氏方遇泰妻年二十三夫亡苦节　　自守历四十七年教子鹤昌成立　　谭文戴妻谢氏
　　按郴州志谢氏谭文戴妻年十八夫死无子或　　劝他适不从闭门纺绩奉姑终身　　黄泗妻曹氏
　　按郴州志曹氏永兴黄泗妻年十八夫亡誓不　　再适守节终身　　李&#继室洪氏
