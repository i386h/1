<!-- { "loadSidebar": true } -->
按四川总志李氏石泉乡民蹇俊妻年二十夫亡子大亨方在襁褓氏苦节教之成立年八十终乡党争贤之　　高嵩妻刘氏
按四川总志刘氏青川指挥刘某女年十七适高嵩逾年夫亡越三月生遗腹子登及长得荫袭氏孀居六十年事闻旌表　　李昺妾石氏
按四川总志石氏石泉人判官李昺妾昺亡无子女氏年二十二孀居二十余年终　　王世英妻张氏
按四川总志张氏青川王世英妻夫亡二子俱没遗孙廷用仅周岁氏抚之成立年百有三岁而终有司表其第　　李南山妻柴氏
按四川总志柴氏青川廪生李南山妻夫亡孀居四十余年教其遗孤允阳成立　　李孝先妻文氏
按四川总志文氏郫县李孝先妻洪武间孝先死文氏年少誓不再适舅姑殁竭力葬之养孤子光成立取科第孀居三十余年永乐间旌表　　向琼妻曾氏
袁
氏附

按夔州府志曾氏巫山向琼妻年二十一夫亡抚幼子云鹤艰难苦节至死不变云鹤娶袁氏年二十二而没袁年十八遗子巽方襁褓曾悯其少告以守节之难袁泣下誓不他适与姑同卧起三十年县令旌表　　向文质妻胡氏
按夔州府志胡氏巫山人年十八适邑人向文质越五载夫亡贞洁自守一子寻殇甘贫事姑誓不再适永乐六年旌表　　张奎妻何氏
按宜宾县志何氏张奎妻洪武中奎亡氏年二十八子福三岁次子佑方襁褓氏事姑抚幼以贞节着闻永乐时诏旌其闾　　张闹妻陈氏
按宜宾县志陈氏张闹妻永乐间闹阵亡氏年二十七抚二子鉴铎成立奉诏旌表　　陈思忠妻王氏
按武昌府志王氏咸宁解元王伦女陈思忠妻生一女氏年二十六而思忠没苦节四十余年旌表　　张纲妻刘氏按武昌府志刘氏咸宁张纲妻嫁七月纲死于京遗腹生一女远近闻其贤争求之百计莫能动家甚贫窘了无愠色年七十五卒中丞旌表之　　赵麟妻余氏
按武昌府志余氏咸宁庠生赵麟妻性贞静寡言笑麟亡氏年二十余以死自誓与一婢共卧起五十年家人罕见其面年八十余督学以状闻奉诏旌表　　孟机妻余氏按武昌府志余氏咸宁人赠中丞孟机妻少司农养浩母也事姑至孝机好施予氏恒赞助之岁大祲余尽出谷以济饥者自食麦饭机死呕血长恸几欲以身殉块处一室莫睹其面养浩廷杖归拜余曰儿几无以见母余曰儿今始可见而母矣冰雪之操三十年如一日直指请于朝旌表赠恭人　　顾九阶妻周氏
按武昌府志周氏咸宁宪长顾问之子九阶妻事实无考　　唐之鼒妻胡氏
按武昌府志胡氏咸宁廪生唐之鼒妻鼒慷慨倜傥以气节自负早亡氏求殉不得每恸哭辄呕血数升设夫灵室中朝夕哀号衰绖二十余年宛如初丧家无仆婢宁绩自给不依伯叔求活人皆敬之　　吴稽妻张氏
按武昌府志张氏燕女兴国州民吴稽妻稽侨寓燕中既死不能归葬父母逼张再适誓死不从因焚夫尸裹骨系臂抱二岁孤儿沿途&#食归稽里老焉　　孔玉莹妻程氏按武昌府志程氏嘉鱼孔玉莹妻进士鉴孙女莹年十六病亡子连塘甫生程氏抚长之娶蔡氏连塘年十六亦死遗孤绍芳甫四月程氏与媳相依抚教绍芳年十五为诸生遇雪冻缺食锄薪得金数两得度荒歉程年八十终　　汪庭妻程氏
按武昌府志程氏咸宁程沂女汪庭妻早寡泣血丧明抚妾子成立有司旌其门　　饶安世妾金氏
按武昌府志金氏休宁人崇阳饶安世妾年十七安世没金置夫灵于榻前哀泣数十年不绝形毁骨立而终　　陈子达妻江氏
按武昌府志江氏上黄里人陈子达妻永乐中达运粮北京死于途江年十五誓不再嫁日事纺绩自给抚孤成人年八十一卒　　罗冠妻陈氏
按黄州府志陈氏蕲州罗冠妻夫亡甘贫奉姑守节抚子永乐时有司以闻未报而卒　　陈溥妻吕氏
按黄州府志吕氏蕲州陈溥妻溥自幼随父从戎清平卫因娶吕年甫十八生一子而溥亡寻溥父以老疾遣还其家欲留之氏执孩誓同生死比归蕲终事舅姑抚子成立年八十三终　　刘钺妻顾氏
按黄州府志顾氏蕲州刘钺妻年十八适钺甫十八日而钺赴童子试溺死氏苦节数十年癸未寇难年七十四触石血污面贼敛刃释之寻以病终　　张忠禄妻廖氏
按黄州府志廖氏蕲州张忠禄妻年十七适忠禄四年生二子克懋克恕忠禄病革氏啮断一指以示夫目遂瞑苦节养姑教二子为诸生年六十四卒　　张王驰妻秦氏按黄州府志秦氏顺天府尹秦凌虚女黄陂张王驰妻驰死氏年二十二子仅六月当寇乱焚劫苦节抚孤成立姑没居丧尽礼忌诞日必八拜曰未亡人谨代阿夫四拜有司议欲旌之辄辞不受　　萧森妻吴氏
按黄州府志吴氏黄陂萧森妻森没氏年二十五抚孤芳成立年过五十有疾芳刲胸以汁进氏知之泣曰我须见汝父于地下何苦自残逾年疾复作呼芳戒曰人生当有死慎勿复然遂卒　　李正英妻孙氏
按黄州府志孙氏黄陂李正英妻年二十一夫死翁年九十有七继姑年八十有一遗孤青珠方三岁赤珠甫六月氏苦节送翁姑终教两子皆为诸生寻相继夭复抚诸孙年七十终　　王鼎铭妻戴氏
按黄州府志戴氏黄陂王鼎铭妻性幽贞年十六适王事舅姑至孝十年不孕立一侄为嗣将六岁而铭死子甫能文举一孙亦没氏独抚弱孙亲疏莫识其影响年八十余终旌表　　张垣妻郑氏
按黄州府志郑氏黄陂张垣妻垣为贼掳无子苦志二十年舅姑没尽力归窆逾年亦卒　　陈少峰妻左氏
按黄州府志左氏黄陂陈少峰妻夫亡无子立嗣承祧以死捍强暴全节年七十余终　　耿大宾妻彭氏
按黄州府志彭氏黄安耿大宾妻宾亡氏年二十六遗二孤苦志抚之家贫不能给朝夕拮据历四十年终居恒未常有喜色　　王威妻张氏
按黄州府志张氏黄安王威妻威幼失父母从父时莹抚养之莹与媪皆多病卧榻十余年威与张百计调护张为澣涤混溺无难色寻莹与媪先后皆殁而威亦随丧张年二十余守一孤儿以为命每遇大雷雨恐震惊魄兆必抱孤哀号呼天家益贫朝锄夕纺历数十年而卒　　王惠妻黄氏
按黄州府志黄氏黄安王惠妻甫笄归惠惠为承使受役于外氏敬养舅姑身下诸姒克谐以和生子国孝甫周而惠没氏号恸忍死襄事后屏居一室辟纑以抚其孤病不服药曰嫌医诊也亦不用祷曰得早从夫于地下固所愿矣年八十二终　　蔡纯仁妻纸氏
徐
氏附

按黄州府志张氏黄安人年十七嫁蔡纯仁甫&#而纯仁殁氏矢志不渝舅姑闾阎下族也强逼再嫁氏引刀割耳甓封其户奉主床头朝暮哭越数岁寇掠其乡举家走遁弃氏不顾氏系组于颈悬梁据几以待嘱其老婢曰盗第入门即推几令得速毙也盗过门不入得不死后纯仁弟纯信亦夭娣徐氏感之矢志与张同居死守各以寿终　　王忠妻岳氏
按襄阳府志岳氏都督王忠妻永乐二十年忠与北兵战没三坌口岳氏誓死守节抚半岁遗孤信袭为督都事闻旌表　　曹文妻潘氏
按襄阳府志潘氏生员曹文妻夫没年二十五屡欲自经婢觉救免誓死不二以节终　　陈勤妻龚氏
按襄阳府志龚氏邑民陈勤妻年二十七夫疾革氏每夕露祷求代及殁欲以身殉亲属劝止之子方七岁姑熊氏老髦氏以纺绩供养生死无憾守节四十六年部使者旌其门　　左史相妻朱氏
按襄阳府志朱氏生员左史相妻相亡守节四十余年历大乱极艰险无变画荻教三子为龙弼龙翼龙俱列诸生有司嘉其节奏旌之年七十一卒　　冯允安妻张氏
按襄阳府志张氏宜城人冯允安妻年十八夫亡抚遗腹子万本翁姑以其幼欲嫁之张剪发自誓甘贫抚孤三十余年始终一节　　郭獬妻王氏
按襄阳府志王氏宜城生员郭獬妻夫没氏年二十六止一女僦居辟纑而食其姊劝改嫁遂与姊绝闭户自守三十年邑令雷嘉祥给以薪水为构屋与处年六十四卒雷复具棺衾殓葬立碑表之　　沈政妻谭氏
按襄阳府志谭氏南漳贡士沈政妻年二十七夫亡守节四十余年抚遗腹子成立有司表其门　　袁子杰妻熊氏
按安陆府志熊氏沔阳袁子杰妻夫亡氏年二十守节终身有司以闻诏旌表　　马把揽妻王氏
按安陆府志王氏沔阳卫军人马把揽妻夫从军亡氏年二十五贫苦无依守节至死永乐间诏旌其门　　刘氏女按安陆府志刘氏女景陵生员刘世耀姊年十岁许字里人王某未嫁而某殁女矢志终身不嫁引一佩刀自随为弟督理家政数十年如一日晚岁结茅理佛皈心净土以处子终身　　王干继室吴氏
按安陆府志吴氏景陵生员王干继室年十八归王抚前子如己出夫早亡遗腹生二十苦节自守辟纑以养翁姑疾病死丧曲尽孝道课两子成立四十年不倦　　李佐妻王氏
按安陆府志王氏景陵生员李佐妻事孀姑甘旨甚谨夫死氏年二十四断指自誓凛然不可犯训子注成立命注修族谱置义田至老不倦姑年九十余遘疾氏祈祷彻夜弗止进士欧阳鼎为作传　　夏曰校妻王氏
按安陆府志王氏荆门州生员夏曰校妻夫亡子幼苦节五十年有诏建坊旌表　　刘氏女
按安陆府志刘氏女荆门州国学生刘泽甫女幼许聘姚氏子将笄姚子死女自经数四救苏因曰吾无兄弟父母何依乃毁形衣男子服日侍父母侧父死族人利其产欲嫁之女捐资修堤助饷终不他适有诏坊表　　章奏表妻程氏
按安陆府志程氏名匪石景陵生员程纯素女适章奏表未&#奏表陷贼阵死姑遣归母家常亲馈饮食翁亡奔丧与姑同起居苦守数十年不懈　　谭时中妻张氏
按长沙府志张氏谭时中妻攸县人年二十五夫死守志不二永乐中诏旌其门　　夏时敏妻廖氏
按长沙府志廖氏湘阴人教谕夏时敏妻忠靖夏原吉母也教谕没时忠靖年十三廖守节任衣食以训诸孤时俗惮为儒廖独勉其子于学卒举于乡推户部尚书就养京邸元夕张灯臣民同乐忠靖奉母与观文皇知之谕忠靖曰尔以贤才为国家用若贤母训育所致撤御筵以赐之　　颜时用妻张氏
按长沙府志张氏颜时用妻攸县人年二十八夫死子霖方八月氏抚教之举永乐癸卯乡荐官助教氏寡居四十年卒年六十有八　　吴伏显妻凌氏
按岳州府志凌氏平江吴伏显妻永乐中以节旌事实无考　　吴谅妻邓氏
按沅州志邓氏在城坊人邓伏宗女沅州卫指挥吴谅妻年二十七夫亡子震随丧左右惟一婢遂绝亲属往来以纺绩刺绣为活寻婢亦死独守四十余年年七十有五卒　　周冕继室张氏
按沅州志张氏本卫千户敏之女指挥周冕继室永乐时苗掠沅冕从征为苗所杀张氏恸绝复苏守节抚孤承袭世职庐陵刘叔毖为之传　　彭应祖妻周氏
按衡州府志周氏衡阳人年十八适彭应祖七年而祖亡于会城之吏舍周奔丧归葬子殊幼恐父母夺其志乃自髡以示不二禔身修洁人皆贤之永乐二年有司表其墓　　汤思文妻刘氏
按衡州府志刘氏衡阳人汤思文妻年十九汤没无子家贫翁姑将夺其志刘走夫墓号泣绝食翁姑乃止遂苦节终身有司旌表　　胡英妻成氏
按祁阳县志成氏举人胡英妻英没于京氏年二十家甚贫苦志抚幼孤使不失父业邑令表其门年九十七卒　　蒋克恭妻成氏
按祁阳县志成氏蒋克恭妻年十八适蒋凡八载克恭亡成守节抚孤孀居四十年冰玉比洁孝庙时有司以闻诏旌表　　周汝相妻陈氏
按祁阳县志陈氏名妙秀周汝相妻夫患肺疾氏焚香告天愿以身代所吐痰血辄食之俄夫亡陈年二十六剪发毁形不出户阃哭恸棺侧亦呕血而死有司刊其名于旌善亭　　蓝伯采妻郁氏
