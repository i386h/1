<!-- { "loadSidebar": true } -->
　　按金溪县志徐氏车瑞仲妻瑞仲苦读早亡徐　　年二十五子载扬方十岁姑衰多病徐尝药侍　　奉不亲枕席者岁余车柳州先生作诗美之　　严而昌妻王氏　　按金溪县志王氏幼聪慧颇知书及笄适清江　　诸生严而昌篝灯佐读尝励其夫曰大丈夫志　　在天下勿以温饱累其心事舅姑极得其欢尊　　卑内外待之各以其道昌殁仅遗三女王砥节　　孀居数十年如一日抚三女俱克遣嫁　　黄子尚妻张氏
　　按金溪县志张氏小字国英黄子尚妻于归丧　　舅事姑惟谨子尚出就外傅氏奉滫瀡无失宗　　族咸称贤孝年二十四子尚以棘闱不利抱愤　　而死氏鞠育诸孤俱克成立非至戚往来经月　　户常闭慎于闲检不稍自适姑殁营葬与夫丧　　并举乡党称之　　陶宗侃妻刘氏
徐
氏附

　　按金溪县志刘氏诸生陶宗侃妻性淑慧有姿　　容年十七于归十九夫殁子四岁不育或讽之　　嫁则怒形于色事姑尽孝教子有成年八十七　　事闻于朝有诏旌表邻妇徐氏新寡过刘出一香囊示之绣宗侃　　二字曰吾以此鉴心六十年矣邻妇感其言亦　　苦节终身　　刘南阳妻左氏
　　按金溪县志左氏小字二英刘南阳妻夫为后　　母所出左氏犹委曲尽孝后母之子每肆猖獗　　必婉言下之夫死痛哭目&#尽裂时年二十二　　自度嫁则失节守则无可依殉夫而死则弃姑　　为不孝不得已仍食贫坚守事姑终天年抚子　　成立寿六十终　　詹秀中妻周氏
　　按金溪县志周氏小岭人郡诸生周少冈季女　　幼通内则孝经年十四归水门詹秀中未五载　　而秀中殁氏抚藐孤义不再嫁或强之辄断指　　毁容自誓岁凶饘粥不具勺雪代浆以充孤儿　　之腹其始终所历艰苦不堪尽述氏不以境苦　　易其心卒课子成立有司表其门年七十而卒　　黄应和妻刘氏　　按金溪县志刘氏诸生黄应和妻年二十而孀　　贞静孝睦抚继子以承家守志六十年直指旌　　其门寿八十六卒　　邹必显妻刘氏
　　按金溪县志刘氏邹必显妻夫亡孀居四十五　　载如一日舅姑衰老诸子幼弱养生送死各尽　　其道子长有文名乡人士俱以节孝称之　　龚斁妻徐氏　　按金溪县志徐氏龚斁妻年十八夫亡子方一　　岁守节不改年六十二卒有司表其闾　　周凤翮妻王氏
　　按金溪县志王氏周凤翮妻年十六归周挑灯　　佐读致警鸡鸣二十凤翮殁子士俊甫半岁氏　　剪发毁容矢志靡他抚育孤子奉事舅姑克尽　　孝养年四十而卒县令表其门　　王填妻许氏
　　按金溪县志许氏明经王填妻赋性贞敏读列　　女传尝语母曰妇道固当如是父素嘉其志及　　笄归王纺绩佐读略无怨言己卯填登贤书家　　稍裕许性仁慈好周恤贫乏自处淡如也未几　　世乱王遇害山中许怀刃求报不获以头触夫　　棺血流被体绝而复苏者再以子幼勉自存活　　越岁土兵愈炽许偕姑避难姑以老病不能行　　氏昼伏林莽夜负姑而逃事平饬身训子终身　　不御酒肉孝廉文翰铭其墓　　黄定际妻戴氏
　　按乐安县志戴氏名金贞黄定际妻年十八夫　　亡遗孤方九月氏力持苦节终身不二　　董广卿妻游氏
　　按乐安县志游氏董广卿妻年二十寇至夫妇　　被执游坚抗不屈断臂裂肤幸而获全夫亡家　　贫甚子幼苦守不变里人悲之　　黄世谟妻原氏
　　按乐安县志原氏名科贞黄世谟妻归三载夫　　殁哭欲殉家人力劝乃忍死抚孤未几子夭孤　　苦终身　　陈櫆生妻原氏
　　按乐安县志原氏名静贞陈櫆生妻性贞淑归　　陈三载夫亡遗孤来师方数月父曰吾女必为　　节妇矣后果然教子克树家声二孙皆负异质　　邑令旌其闾　　乐志和妻游氏
妾袁
氏附

　　按乐安县志游氏乐志和妻夫丧游年二十五　　妾袁氏年二十三相依共守夙夜勤绩鞠侄成　　人邑令旌其闾　　陈圣政妻詹氏
　　按乐安县志詹氏名满贞陈圣政妻年二十四　　夫亡长子鼎彝方五岁次鼎伦甫周詹苦节自　　持事继姑必诚必敬训二子俱成名　　杨士麟妻游氏
　　按乐安县志游氏名凤贞琴源杨士麟妻年二　　十七夫亡室如悬罄纺绩营生遭寇变翁姑被　　掠竭力命子往赎事闻旌表　　董鉴妻王氏
　　按乐安县志王氏董鉴妻鉴殁王苦节四十余　　年郡县旌表　　乐尚信妻原氏
　　按乐安县志原氏名兰贞乐尚信妻年二十五　　生二子夫亡原矢志不渝教子斌武俱成名有　　司旌表　　曾国相妻周氏
李
氏附

　　按乐安县志周氏名槐贞曾国相妻年二十五　　与相弟国光妻李氏同寡均励苦节乡里歌曰　　严溪双节为妇之特植此纲维休声弗灭　　陈德溥妻黄氏　　按乐安县志黄氏名聚英诸生陈德溥妻溥被　　寇戮黄痛哭欲殉母劝曰汝从夫死孤子靡依　　夫目终不瞑乃节哀抚孤丧毕依从母终身　　何谓善妻邹氏　　按乐安县志邹氏诸生何谓善妻年二十一夫　　殁遗孤毓秀方三龄氏坚持苦节慈惠而刚有　　司旌其门　　武之贞妻游氏
　　按乐安县志游氏名莲贞诸生武之贞妻年二　　十三夫亡贞操独励百折不挫与姑陈氏旦暮　　纺绩相依有司旌表　　乐先进妻原氏
　　按乐安县志原氏乐先进妻年二十四夫亡教　　子成立苦节终身　　游云从妻何氏
　　按乐安县志何氏名昭贞诸生游云从妻年二　　十七夫亡守节终老　　胡秉妻严氏
　　按南丰县志严氏胡秉妻年二十三夫亡守　　节抚嗣子成立年近九十旌表　　汪龙攀妻崔氏
　　按南丰县志崔氏汪龙攀妻年二十二孀居无　　子女上有舅姑纺绩以供菽水零丁贫苦始终　　如一　　危麟征妻汪氏
　　按南丰县志汪氏危麟征妻年二十一而寡遗　　腹生子六日而殇亲戚劝之嫁曰夫死无子养　　亲我责也事舅姑以孝闻年六十二卒　　谢朝宠妻曾氏
　　按南丰县志曾氏谢朝宠妻年十七夫亡抚一　　岁遗孤遭乱远遁全身苦守二十余年而卒　　王先春妻符氏　　按南丰县志符氏王先春妻归五载夫亡氏年　　二十三子文澄方襁褓茂龄守节迄年八十余　　犹勤妇功纺绩不怠有司旌之　　严子胜妻胡氏
　　按南丰县志胡氏严子胜妻年二十二夫亡欲　　自经姒娣救之曰汝有身将弥月不斩夫祀乎　　越两月生子朝文氏蓬首垢面不与庆吊每夫　　诞日必哭奠忌日必哭墓虽老不替乡人称之　　汤民豫妻邹氏　　按南丰县志邹氏汤民豫妻归六载夫亡抚遗　　腹子道本誓死守节乙卯城陷氏年六十一投　　井道本号泣乞哀于贼贼怜而出之令逸去后　　一年死　　徐显祖妻平氏
　　按南丰县志平氏徐显祖妻年二十三而寡抚　　周岁之孤家徒四壁父母叔伯欲令再嫁不从　　苦守六十年年八十三卒　　季本章妻赵氏
　　按南丰县志赵氏季本章妻年十六于归未一　　载夫亡家贫无子女伶仃孤苦矢志不二康熙　　十二年年七十七卒　　徐以缘妻刘氏
　　按南丰县志刘氏徐以缘妻年二十一而寡越　　五月举遗腹子守节五十余载淡泊勤劳始终　　如一年七十四卒　　姚伯瞻妻李氏
　　按南丰县志李氏姚伯瞻妻年二十七夫亡抚　　遗孤成立寿八十有八郡守旌之　　崔体仁妻姚氏
　　按南丰县志姚氏文学崔体仁妻夫死于疫欲　　相从地下姑姊力阻之时年二十五无子独居　　十七年得侄以抚之乃有所托寿五十有五终　　张荣泰妻夏氏　　按南丰县志夏氏张荣泰妻年二十二夫疾革　　谓夏曰子铎幼汝年少吾殁后盍择去所夏流　　涕曰是禽兽之行也及夫亡举遗腹子镇毁容　　纺绩家业日丰推其余以赡戚族姑赵氏病笃　　亲侍汤药弗怠姑殁事后姑胡尤孝康熙癸卯　　邑令旌其闾黄维缉为之传年六十三卒　　崔可纶妻汪氏妾邹
氏附

　　按南丰县志汪氏崔可纶妻年三十无出妾邹　　氏年二十八生子大荷夫临终谓汪曰知汝不　　以存亡易心子实汝是赖汪泣下邹哭曰妾　　虽不令敢有异乎及夫殁二寡夙夜勤劬鞠育　　教子克有孙曾皆得成立　　朱高妻刘氏
　　按南丰县志刘氏朱高妻高客死刘年十八舅　　谋嫁其媳以归子骸刘悲不自胜曰夫不幸不　　终子职舅姑年老我去孰得为侍养况我有身　　幸而生男庶得以上继宗祧耳未几果生子名　　之曰遗氏勤苦纺绩以养舅姑抚遗孤成立康　　熙甲辰族党以闻邑令表其庐　　李自芳妻王氏
媳邓
氏附

　　按南丰县志王氏李自芳妻年二十一夫亡悲　　恸守节终身不归母家戚族罕见其面抚子中　　辅长娶邓氏生孙如靖甫八月而中辅死邓年　　十九守志如其姑茕茕相依王年五十七卒邓　　年五十三卒　　傅汝瞻妻刘氏
　　按南丰县志刘氏傅汝瞻妻年二十二夫死无　　出抚嗣子及孙如所生里妇之不端者百计诱　　之氏义形于色斥去之康熙乙卯寿八十二卒　　傅璇妻汤氏　　按南丰县志汤氏太学生傅璇妻少孤年十四　　归璇甫五周璇殁号恸欲殉氏母年老无子常　　与氏依劝氏再三至欲引刀自刺氏恐始勉从　　母命鞠躬尽瘁以抚二孤孤稍成立氏旋即世　　而贞操已二十年矣凡守节未五十者不得旌　　氏以格于例未与然一日百年其志同也史官　　张大受为作传子峻中康熙甲午科副榜　　揭其填妻李氏　　按南丰县志李氏揭其填妻填亡氏年二十三　　无嗣抚侄弼承祧奉姑尽孝待叔以礼持己极　　严育嗣子极慈日勤事女红耄老不衰苦守五　　十四载而卒　　胡大保妻徐氏
妇曾
氏附

　　按南丰县志徐氏胡大保妻年二十二夫亡抚　　遗腹子福春娶曾氏年十九春亦死又遗腹生　　孙姑媳共守咸以纺绩自给康熙癸丑徐年七　　十有三卒曾寻复丧子孑然一身择后以奉夫　　祀年五十四终　　甘士经妻吴氏
　　按南丰县志吴氏甘士经妻夫亡氏年二十一　　止一女矢志不渝事舅姑数十年如一日年近　　八十终　　李祥祯妻胡氏
　　按南丰县志胡氏李祥祯妻年二十四夫亡守　　节鞠子及抚孙俱成立虽戚族罕接其面　　崔大逊妻吴氏　　按南丰县志吴氏崔大逊妻年二十五而寡抚　　遗腹子鼐成立事舅姑以孝历四十余年如一　　日　　刘简妻赵氏
　　按南丰县志赵氏刘简妻年十八夫亡剪发自　　誓苦节终身　　高星妻崔氏
　　按南丰县志崔氏高星妻年二十二夫亡遗腹　　生子桂苦守不二依母家纺绩自赡推其余以　　周戚属性烈气严内外敬惮迨孤成立始返旧　　室年七十有五　　李春芳妻方氏
　　按南丰县志方氏李春芳妻年二十七而寡课　　子作桢有声士林有司以闻诏旌表
　　谭贞度继室曾氏
　　按南丰县志曾氏文学谭贞度继室生子恪七　　岁而夫殁氏年二十四冰霜自守两值丧乱每　　避寇必周身纫豫藏剪刀以自防幸而得脱　　临终谓其子曰我今始知免矣　　崔大珍妻吴氏
