<!-- { "loadSidebar": true } -->
　　按常熟县志章氏生员钱广妻年二十六广亡　　子璋甫四岁章事舅姑葬养尽礼累遭外侮终　　保璋成立顺治九年县令表其节年六十六卒　　李元会妻丁氏　　按常熟县志丁氏李元会妻县学生王宾女年　　十七归元会时元会已病瘵医药饮馔调护惟　　谨会亡丁年十九绝粒誓死姑力劝之乃已寝　　食于棺侧不暂离无子以伯子为后五岁而殇　　有攘其业者丁曰未亡人旦暮间耳何庸较寻　　请于姑归父母家事父母色养兼至父亦无子　　且多病尝指之曰吾女女而不妇可哀也然我　　赖以代子矣逾年父与姑相继没丁仍依母居　　勤女红殖生产择地葬亲凡中外庆吊岁时祭　　扫备有礼数顺治间巡抚张懋忠巡按李成纪　　旌其闾岁给粟帛年六十二卒　　苏时化妻宗氏
　　按嘉定县志宗氏苏时化妻南平县丞正传之　　女年十七归时化勉其夫以力学膏火不给则　　脱簪珥佐之时化入都为吏部曹令史氏事其　　姑至孝时化归病不起氏躬执汤药衣不解带　　百余日化亡纫其内衣欲以身殉子瀜甫五月　　其父与兄委曲谕之曰有孤在岂可使汝夫无　　后也因强起吊者至焚帛不戒失火宗怆惶号　　哭会反风火得息人咸以为诚感所致崇祯甲　　申之乱白昼剽掠宗度且至其家哭于柩旁示　　以必死及至则相戒曰此四十年老寡妇也遂　　散去瀜五岁即口授书义延师训子急机杼以　　给朝夕瀜年十六补弟子员岁己亥学使张公　　上其事于朝建坊旌表有司岁时存问致粟帛　　年七十有一而卒崇祀贞烈祠　　范光昭妻封氏
　　按嘉定县志封氏范光昭妻年十八归范明年　　乙酉光昭为乱民所害时封与姑先避于乡闻　　信号踊投于河姑援之曰汝死吾亦死矣氏感　　姑言遂不敢死遗腹生一女乃抱光昭嫡兄所　　生子为嗣越十五年卒未尝闻其一笑过其里　　者必感悼之　　金士琰妻沈氏
　　按嘉定县志沈氏金士琰妻年二十三而寡遗　　孤銮甫周岁氏矢志守节身亲耕织以训其子　　成立年九十学使以闻旌表　　沈光祚妻陆氏
　　按嘉定县志陆氏沈光祚妻年二十归沈七年　　光祚以读书攻苦病亡家业微薄陆氏苦守贞　　洁四十五年顺治七年巡按表其闾　　侯洵妻夏氏
　　按嘉定县志夏氏名淑吉云间夏考功允彝女　　年十九归太学生侯岐曾仲子洵年二十一而　　寡子檠甫&#岁氏哭踊濒死因藐诸孤在强延　　一息屏服御一心内典间阅经史喜言节义事　　福王立江南氏微语父曰君相失德东南必败　　大人勿汲汲乱世徒取覆没父心折之未几太　　学兄通政峒曾及其子演洁被难允彝亦自沉　　于松塘两家甲第尽成瓦砾氏先结庐曹溪龙　　江间两姓奔命赖以栖止演室姚洁室龚俱削　　发来从岐曾复为故人亡命株连罹祸尽室逃　　散氏太姑龚氏仓皇赴水死氏夜舣小舟潜往　　捞尸棺殓兼收妾姑刘氏尸舁置祖茔旁随遣　　人间行求其翁尸于云间娣孙氏又以是时没　　于上洋叔泓被逮氏既力为称贷营救复抱其　　子荣抚之当此覆巢破卵云崩雨散之会以一　　女子晦迹缁流搘撑其间送死救生为丈夫所　　不能苦亦甚矣迨事稍平所生藐孤又夭遂弃　　一切人事曰吾将三百六十骨节交付太虚更　　无系恋矣其时盛氏韫贞亦云间名族氏中表　　妹也通政季&#尝求婚父母颔之而未聘后&#　　亡命不知所终韫贞着怀湘赋以自见矢志空　　门礼氏为师与龚姚为友鱼磬经几形影一室　　岁壬寅氏以病终姚亦先后没韫贞乃次其生　　平私为之传　　金国光妻须氏
　　按嘉定县志须氏金国光妻年二十归金未三　　年而寡止一子仅周岁辛勤操作力持门户子　　长生孙潢而子又夭氏复抚孙成立年六十二　　终顺治九年旌表　　李楷妻黄氏
　　按嘉定县志黄氏邑人李楷妻明进士黄淳耀　　从孙女耆民黄陛扬女也九岁丧母事后母以　　孝闻年十八归楷二十三楷亡无子氏哀毁不　　食欲自杀以殉翁命小姑密防之不得间久之　　翁怜氏年少与陛扬议夺其志氏闻泣曰吾夫　　生既无子死又忍令无妇乎乘间以布约身自　　投于河适邻妇汲水见而呼救得不死翁与父　　知氏志坚乃听守节既三载叔始举子立为嗣　　复抚宗女之无母者长遣嫁之前后凡五人年　　六十八卒学使张廷枢旌其门曰贞节　　钱球妻曹氏
　　按嘉定县志曹氏钱球妻年十八归球二十三　　夫亡曹恸绝欲殉念遗孤密甫三岁次子尚在　　腹不即死是时舅已没姑复年高曹事之尽孝　　及密长娶职方殷都曾孙女殷事曹亦尽孝未　　几密又夭惟遗腹子存殷与曹相依而守冰霜　　并励巡按金某旌之遗腹子又夭嗣密之嫡侄　　汧为子　　钱&#妻甘氏
　　按嘉定县志甘氏钱&#妻年二十二而寡子涛　　方三岁含殓毕即以腰绖自经家人急救得苏　　复绝食五日誓以死殉翁姑泣谕之曰汝死奈　　亲老子幼何乃勉进饮食即断荤衣缟矢志柏　　舟辛勤织作孝养翁姑苦节五十年教子成立　　翁姑没竭力营葬年七十而终子涛亦以孝着　　钱密妻殷氏　　按嘉定县志殷氏职方司无美之曾孙女也适　　外冈镇钱密未一岁而寡氏年甫二十未有子　　擗踊哀泣誓不独生已念姑老嗣未立苟身死　　俯仰将谁赖乃勉进饘粥凡丧葬婚娶氏皆经　　理之秩如也坐卧一室足不逾阈终身无笑容　　守节五十余年年七十二卒有司表其闾　　沈廷扬妾张氏　　按崇明县志张氏光禄寺卿沈廷扬妾故苏州　　妓也甲申之变廷扬死节于江宁氏尽鬻衣装　　备葬事庐于墓侧二十年童稚罕见其面　　龚以明妻沈氏　　按崇明县志沈氏龚以明妻嘉定大场义学沈　　氏女嫁不数年明亡蓬垢一室非祭祀问候舅　　姑未尝至中庭抚孤成立年七十一终　　施文雅妻陆氏
　　按崇明县志陆氏施文雅妻西沙陆永女年十　　八夫亡父母怜其少欲嫁之陆以死誓年六十　　终　　管正真妻张氏
　　按崇明县志张氏管正真妻年二十六寡遗腹　　生男履德抚训成立守节四十四年旌表　　龚循武妻施氏　　按崇明县志施氏龚循武妻年二十八而寡苦　　节自矢教子成人　　倪翊妻黄氏
　　按崇明县志黄氏倪翊妻年二十夫亡誓不改　　适苦节终身　　陆友贤妻范氏
　　按崇明县志范氏陆友贤妻崇祯二十八年友　　贤任阴阳学训以戍殁广西氏年二十八豪强　　逼之誓死不二携两孤子间关数千里而还　　张鹏妻茅氏　　按崇明县志茅氏张鹏妻年二十七夫亡四岁　　子病殇氏事孀姑终老苦守五十一年　　姜兆滨妻陈氏
　　按崇明县志陈氏年十七归姜兆滨一月夫亡　　抚幼侄为子苦节守之长成年六十八卒　　施凌云妻沈氏　　按崇明县志沈氏诸生施凌云妻云早亡氏年　　二十三子仅垂髫抚孤守节督学孙之益巡按　　潘士良题旌　　沈廷芳妻钱氏
　　按崇明县志钱氏沈廷芳妻年二十三夫亡一　　子自立三岁宗党欲夺其节氏矢无二志傍母　　家抚字幼孤父兄力为护持苦守三十年令终　　张黼妻朱氏　　按崇明县志朱氏张黼妻东沙朱琳女年二十　　四生女周岁夫亡父母欲夺其志不从苦守五　　十四年县令旌之　　陈纪纲妻周氏
　　按崇明县志周氏陈纪纲妻年二十七夫亡甘　　贫守节教二子皆为诸生慎终如始年六十有　　五卒　　包文焕妻陈氏
　　按松江府志陈氏上海包文焕妻年二十九夫　　亡连遭荒歉力勤纺绩孝事病姑苦节四十余　　年顺治四年巡按旌其门　　乔轸妻马氏
　　按松江府志马氏文学乔轸妻年二十二夫亡　　守节五十二年卒顺治中诏旌其门
　　周鼎臣女
　　按松江府志上海周鼎臣女许聘朱孔旸未婚　　孔旸殁女年十九长斋守节历四十年顺治间诏旌其门　　汪朝聘妻周氏
徐
氏附

　　按松江府志周氏儒士汪朝聘妻年十七生子　　之翱二十九夫亡守节五十四年卒朝聘侄太　　学生茂滋妻徐氏年十六而寡无子守节三十　　四年顺治己亥巡按旌其门　　康朝绅妻朱氏
　　按松江府志朱氏上海人康朝绅妻年十八于　　归二十一而寡力勤训子巡按旌之　　杨日就妻陶氏
　　按松江府志陶氏上海杨日就妻年二十二夫　　亡子履泰方襁褓毁容茹苦教子成人顺治间　　奉诏建坊
　　徐尔斗妻王氏
　　按上海县志王氏荫中书舍人徐尔斗妻顺治　　十一年巡按旌其门事实未详　　袁蕃妻方氏
　　按上海县志方氏正学十世女孙也归文学袁　　蕃生三子而蕃殁方泣血抚孤竭力教育凡二　　十余年子焘荃俱列黉序璇辛丑进士　　朱可忠妻王氏
妾唐
氏附

　　按上海县志王氏朱可忠妻妾唐氏生子家宰　　甫&#可忠亡王年二十九唐年十九同心守节　　抚家宰成立朱?

　闺节部列传一百六十五
皇清十六
　　龚勉继妻李氏
徐
氏附

　　按无锡县志李氏布政龚勉继妻年十六归勉　　十年而寡与其孙续祖妻徐氏共励操五十年　　李茂春妻袁氏黄
氏附

　　按无锡县志袁氏李茂春妻归李一年而寡无　　子以夫兄子碧为后碧没与其妇黄氏相保终　　身　　杨昌引妻任氏
　　按无锡县志任氏杨昌引妻年二十二寡夫亡　　守志奉孀姑终老　　杨光祖妻吴氏
　　按无锡县志吴氏诸生杨光祖妻早寡遇盗至　　能以其孤免既而盗燔其庐光祖之棺毁焉吴　　恸哭负遗骸于烈焰中后官捕得盗时天下初　　定真盗辄杀不禁吴乃手刃而投诸湖年六十　　三终　　华润琏妾浦氏
　　按无锡县志浦氏华润琏妾年二十九而寡守　　节四十八年　　朱士扬继妻李氏
　　按无锡县志李氏朱士扬继妻早寡守节终身　　华润璇妻蔡氏　　按无锡县志蔡氏儒士华润璇妻夫亡守节四　　十三年　　刘士璋妻荣氏
　　按无锡县志荣氏赠佥事刘士璋妻早寡而贫　　教其二子辛勤尽瘁子果远既贵得旌封年九　　十卒　　朱宁基妻钱氏
　　按无锡县志钱氏朱宁基妻夫亡年二十九啮　　指血自书守节抚孤四字于壁家贫习勤尝天　　明早起久之知为月光雨甚屋漏则持盖而坐　　力尽嫁娶未尝假丝粟于亲旧历三十年如一　　日顺治中旌表　　华夏宁妻杜氏
　　按无锡县志杜氏诸生华夏宁妻早寡无翁姑　　携其子洊吉独守五十余年　　堵大建妾钱氏
沈
氏附

　　按无锡县志钱氏国子生堵大建妾未三十而　　寡嫡孙正方八岁比长死于楚军钱宛转与正　　妻沈氏同徙匿备历艰虞共励节操越四十年　　卒　　张国谊妻王氏
　　按无锡县志王氏张国谊妻早寡洁身守志历　　五十年顺治中旌表　　过对扬妻刘氏
　　按无锡县志刘氏诸生过对扬妻对扬病刘治　　之心力交瘁不愈死氏励冰蘗三十余年教其　　子松龄成进士　　秦溢妻周氏
　　按无锡县志周氏诸生秦溢妻溢负才早死周　　年二十有四守志二十余年卒　　华润璋妻浦氏
　　按无锡县志浦氏华润璋妻夫亡氏年二十有　　八苦节三十余年旌表　　钱涵素妻赵氏
