<!-- { "loadSidebar": true } -->
按南和县志郭氏李赵社人黄忠妻生长田家年十八归忠性柔顺端厚年二十五夫亡子二长彦章四岁次&#方一岁家极贫独营夫葬抚二子敝衣恶食艰苦不渝章&#既长家亦渐隆年八十余卒　　苏魁妻卢氏按南和县志卢氏甘棠驿苏魁妻年十五归魁六年无出侧室生子万亿甫一岁生母亡魁亦旋殒卢年二十一指天泣血誓无他志天启三年巡按潘给布帛表扬万亿后为光禄寺良酝署署丞奏陈苦节奉诏建坊旌表　　窦文灿妻胡氏
按南和县志胡氏窦文灿妻灿早亡氏年二十五子方二岁矢志守节躬勤纺绩教子读书有声庠序年八十六终有司给粟终其身　　尼之徒妻高氏
媳王
氏附

按巨鹿县志高氏举人尼之徒妻夫亡氏年二十贫苦无依守节抚前妻二子士俊士杰俱入黉序俊没妻王氏年二十亦守节事姑以孝闻　　李嘉祉妻秦氏
按巨鹿县志秦氏生员李嘉祉妻祉亡遗孤未周氏苦节训子食廪邑庠天启六年奉诏旌表　　苏守节妻徐氏
按巨鹿县志徐氏苏守节妻年十七抚遗腹子成立事舅姑以孝闻年八十一卒　　常蒲妻张氏
按巨鹿县志张氏常蒲妻年二十而寡励节终身有司表其门　　乔松妻盛氏
按巨鹿县志盛氏乔松妻年二十生二子松亡抚孤苦节六十余年　　赵三畏妻张氏
按唐山县志张氏赵三畏妻三畏早亡无子氏孝养孀姑备极辛苦年八十余临终手造饭会诸侄孙环坐饮食嘱无绝其父母丘坟祭扫天启间旌表其门　　沙宗岩妻郭氏按威县志郭氏沙宗岩妻夫亡三子俱幼氏抚膺痛哭死而复生苦节四十余年仲子蕴金举天启甲子孝廉筮仕汤阴县令以循良报绩得恩命赠孺人　　庞之屏妻尹氏按威县志尹氏庞之屏妻夫亡氏年二十三二子尚襁褓氏欲死不忍其孤徘徊眷恋转辗痛绝久之决计苦守永矢不移教子成立有司奏闻旌表　　张学孔妻王氏
按威县志王氏张学孔妻幼聪慧知书孔病革以氏年少子幼微诘之以观其志氏以死誓孔没或又讽之氏划面毁容蓬垢不出房闼力纺绩以教子读书年七十余卒　　王邦妻张氏
按威县志张氏王邦妻年十九邦亡止二女翁姑俱没无兄弟可依氏力机织以给口年六十七县令欲申表氏亟止之甚力而罢　　贺得时妻贾氏
按威县志贾氏贺得时妻时亡氏年二十四贫甚无以给朝夕或劝他适不从历饥寒困苦无怨执节四十余年有司旌表　　孙荷妻贾氏
按威县志贾氏邑人孙荷妻荷亡氏年二十九止二女或讽他适氏叱之曰若何为以此言污吾耳自是莫敢复言荷兄夫妇并没遗一子方数岁氏恩抚不啻己出有司旌其门　　张次璧妻赵氏
按威县志赵氏廪膳生张次璧妻克修妇道善事舅姑璧死以女红奉甘旨抚孤儿成立天启四年有司奏闻旌表　　王应节妻桂氏
按大名府志桂氏王应节妻文学悦谏之母自少持重寡言笑及笄归应节家贫襞绩以佐朝夕应节病氏百端调护既不治请以身代及没仆地失声欲殉时谏方呱呱泣舅姑老以保孤为重因忍痛治丧衾襚皆手自缝纫展奠号踊上食无宁晷谏触风寒不乳病且殆氏抚棺痛哭曰良人有知盍诉于上帝使孤子成立否则王氏不血食矣精诚所感子病寻愈残杼孤灯寒蛩夜雨四十年如一日也初舅姑忧氏志不坚郁郁不乐夜则继之以泣氏知其意乃截发自誓以示无他于是舅姑喜起为饮食及谏长授室氏曰汝单寒田畯子吾不能具钗钏綦缟得妇而已及谏食饩于庠而氏遂卒　　成宰继妻张氏
按长垣县志张氏知州成宰继妻年二十余夫亡矢志守节抚幼子天启元年有司以闻奉诏建坊旌表　　张抗妻陈氏按开封府志陈氏张抗妻幼刲股愈母病及夫亡孝姑抚子守节终身　　马朋妻李氏
按西华县志李氏适马朋朋亡李年二十三子进忠方三岁其姑劝之嫁不从家贫苦节抚子成人　　李孟继室朱氏按西华县志朱氏李孟继室年十四归李二十七孟亡遗三子二女守之长婚嫁尽礼&#睦得宜人称其贤年九十三卒　　赵化愚妻刘氏
按西华县志刘氏适赵化愚愚亡刘年二十子日章方一岁氏痛哭绝而复苏抚孤成立非大故足不逾阈年七十余终　　马选妻李氏
按西华县志李氏马选妻嫁二月而选亡遗腹生子重高父母怜其少将嫁之李泣指其子曰吾不忍令呼他人父宁母子同死耳闻者悚然年八十终　　王泰妻马氏按西华县志马氏适王泰泰亡氏年二十五子瑞方襁褓门户零丁备极艰苦以抚瑞成立年六十五终瑞庐墓三年　　杜储妻李氏
按西华县志李氏杜储妻年十九而夫亡子方一岁抚之成立遭岁凶艰辛万状卒不改其志年七十余终　　张庭槐妻郭氏
按彰德府志郭氏诸生张庭槐妻年二十四夫亡孝养翁姑守节终身有司旌表　　张鸿渐妻宋氏
按彰德府志宋氏张鸿渐妻年二十四夫亡无子事翁姑极孝有司表其节　　姬桧妻岳氏
按彰德府志岳氏姬桧妻年三十一夫亡无子备尝艰苦守节四十七年终　　申士元妻陈氏
按彰德府志陈氏申士元妻年二十五夫亡誓不再嫁姑没舅病瘫痪饮食皆亲奉榻前抚遗腹子成立苦节四十五年　　李群妻郭氏
蔡
氏附

按彰德府志郭氏李群妻年十九夫亡一子甫三岁氏断指自誓死而复苏抚子及弱冠又没复勉幼妇蔡氏同苦守育孙成立　　王崇谦妻刘氏
按彰德府志刘氏王崇谦妻夫亡氏年二十二矢志靡他后贫苦益甚或劝其嫁氏曰宁为穷鬼葬王门何面目向他处求生活乎年八十四卒　　刘鳌妻张氏
杨
氏附

按彰德府志张氏刘鳌妻年二十三夫没养老抚孤备历艰苦天启元年遭寇掠氏持石击贼逃去教子弱冠补弟子员亦没与媳杨氏同守苦节四十余年终　　孙志仁妻王氏
按彰德府志王氏孙志仁妻年十七归孙逾年夫亡无子矢志守节以避难拾遗金一橐访还其主以寿终　　王师孔妾韩氏
按彰德府志韩氏诸生王师孔妾师孔无子娶氏仅生一女复娶杨氏方&#师孔亡杨氏他适氏毅然独留与女居族人以其无后攘其遗资又欲嫁氏以利其聘谓氏曰女长亦他姓人汝艰苦若此何不早去富家氏哭曰夫君有遗腹在外倘幸生男长而来归我去将畴依未几杨氏果生子送还氏大喜抚养之如己出为娶妇生孙年七十二卒　　杨大臣妻王氏
按彰德府志王氏杨大臣妻年十九夫亡一子方六月翁姑相继亡母家亦无可依连遭兵火饥馑兼漳水淹没房舍无立锥之地流离困苦人所难堪氏截发为誓教子读书成立守志四十五年以疾终　　杨济妻武氏按彰德府志武氏孝廉杨济妻夫亡家无余资氏毁容杜门以女工自给抚育二孤守节五十年有司旌表　　吴铎妻于氏
按彰德府志于氏千户吴铎妻夫亡守节诏表其门　　王宣妻曹氏按彰德府志曹氏王宣妻年二十夫亡以死自誓守志四十年诏旌表　　任伦妻杜氏
按彰德府志杜氏任伦妻年二十夫亡欲以身殉因姑老子幼苦节三十余年诏旌表　　王谟妻石氏
按彰德府志石氏诸生王谟妻年二十三夫疾笃与氏诀曰汝能养父母育孤儿吾死瞑目矣氏泣受命及没孝事翁姑抚遗孤成立三十余年艰苦不移诏旌表　　阎本妻金氏
牛
氏附

按彰德府志金氏阎本妻与其子九德妻牛氏姑媳共孀居守志久而不渝有司旌表　　申用休妻刘氏
按彰德府志刘氏太学生申用休妻夫亡子甫一周事翁姑称孝守节四十五年事闻诏旌其门　　贾应魁妻李氏
按济源县志李氏贾应魁妻年二十四夫亡氏苦守教子卒年七十有五　　刘大业妻荀氏
按河南府志荀氏洛阳庠生刘大业妻知州荀虞龙女夫亡氏年十九守节四十五年内外称之　　任忠妻李氏
按河南府志李氏洛阳庠生任忠妻李檗女夫亡守节教子绍曾登贤书有司上其事旌表　　李印祥妻秦氏
按河南府志秦氏洛阳李印祥妻年十七归印祥甫二载印祥病亡家计萧条氏纺绩供二姑脱簪珥以佐缺乏立幼侄为嗣抚教成立有司上其事旌表　　李可实妻魏氏按河南府志魏氏洛阳诸生李可实妻夫亡年十九守节六十年旌表　　刘九宫妻贾氏
按河南府志贾氏洛阳诸生刘九宫妻夫亡氏年二十九守节四十六年旌表　　黄时泰妻任氏
按河南府志任氏洛阳太学生黄时泰妻夫亡氏年二十五守节五十一年旌表　　邵府妻米氏
按河南府志米氏洛阳邵府妻夫亡氏年二十九守节六十年八十九岁而终旌表　　郭遵化妻朱氏
按河南府志朱氏洛阳郭遵化妻夫亡氏年二十三守节四十五年旌表　　青遂妻邢氏
按河南府志邢氏洛阳庠生青遂妻夫亡氏年二十二守节五十三年旌表　　王天民妻曹氏
按河南府志曹氏洛阳王天民妻夫亡氏年二十四守节五十一年旌表　　齐凤时妻孙氏
按河南府志孙氏洛阳齐凤时妻夫没氏年十九其姑谓曰身老孙幼壮子辞世孱尔一妇何以存济氏曰有妇在自是拮据事亲终天年教子皆成立有司上其事旌表　　任启元继妻许氏
按河南府志许氏洛阳解元任启元继妻尚书许公论女任亡许年二十三少承家训长淑夫型事舅姑无异夫在抚前室子同于己生内外贤之有司上其事旌表　　温廷梅妻李氏
按河南府志李氏洛阳诸生温廷梅妻嵩宦李臣女梅亡无子氏年十七立侄为嗣抚之成立旌表　　魏光祚妻史氏按河南府志史氏洛阳庠生魏光祚妻夫亡氏年二十一守节四十九年旌表　　范引妻阎氏
按河南府志阎氏洛阳庠生范引妻夫亡氏年二十二守节四十八年旌表　　刘王鉴妻尢氏
按河南府志尢氏洛阳儒士刘王鉴妻夫亡氏年二十守节三十三年旌表　　郭留妻孙氏
按河南府志孙氏洛阳郭留妻夫亡氏年二十二守节五十九年旌表　　傅国英妻王氏
按河南府志王氏洛阳庠生傅国英妻夫亡氏年二十七守节四十余年旌表　　张鳌吸妻翟氏
按河南府志翟氏洛阳廪生张鳌吸妻夫亡氏年十七欲以死殉诸亲劝曰藐兹一孤汝死谁为抚者乃复强食守节五十年教子炳斗冲年食饩事闻旌表　　王之铉妻朱氏按河南府志朱氏洛阳廪生王之铉妻宗室珂封女夫亡守节五十余年旌表　　高子坤妻司氏
按河南府志司氏司禄女洛阳高子坤妻坤亡氏年二十抚幼子岱入庠旌表　　李时行妻刘氏
按河南府志刘氏九功女洛阳人适庠生李时行夫亡氏年二十五孝事舅姑抚子生馨成立诏旌其门　　沈天禄妻金氏按河南府志金氏洛阳金阶女适儒士沈天禄夫亡抚孤文蔚成立诏旌表　　毕承祖妻邢氏
按河南府志邢氏洛阳庠生毕承祖妻夫亡无子氏年二十一立侄启印为嗣抚之成人　　吕乡妻牛氏
按河南府志牛氏洛阳吕乡妻尚书维祺之大母乡亡氏年二十九绝食三日誓以死殉族妇以二子孤幼苦劝乃止或讽改节即剪发毁面苦守五十年年七十八岁卒建坊旌表　　韩锺岳妻朱氏
按河南府志朱氏洛阳庠生韩锺岳妻方伯朱用女岳亡氏年十八忍死守志岳弟锺宿夫妻俱早丧遗幼子际泰氏遂以为嗣抚之无异己出长就外傅截香筹教以夜读后泰以明经荐事闻旌表　　王好仁妻谢氏
按河南府志谢氏洛阳儒士王好仁妻归仁甫匝岁仁亡欲以身殉翁以妇有遗腹防守甚密遂不得死越三月生子夔卿长入庠序氏苦节四十三载年五十九终有司上闻旌表　　王之钺妻陈氏
按河南府志陈氏洛阳廪生王之钺妻钺亡无出抚育嗣子克继宗祧有司表其门　　李树勋妻刘氏
