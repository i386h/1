<!-- { "loadSidebar": true } -->
　　　　　　　　　　　　　　　戴表元　妇信州上饶人嫁同郡叶氏年二十五生子四龄　而寡丙子兵寇起能以智全其家岁饥发粟赈贫　类大丈夫慷慨知大节非徒守闺门贞行而已有　司上其事赐旌表蠲复如法浴蚕沙溪水采桑玉山巅丝成白棱棱胶作烈妇弦烈妇何所言弦中意缠绵一说鸾影孤二诉雏巢穿巢穿尚可葺影孤恨终年有食不自肥众禽仰喉咽真宰悯其疲劳役尽弛蠲及今雏长成雏举亦翩翩朝阳照岩林枯槁生光妍黄蘗谁谓苦铁石谁谓坚请君涤俗耳听我沙溪篇　　大名刘节妇吟　　　　　　　　袁桷孤鹤不累巢离鸾不饮溪溪明难为影巢成谁与栖飘飘无根云流丽如虹霓下有贞松台白日昼且凄我思彻霄汉冥邈不可梯青青东园柳子规当树啼来者何用欢去者日以迷击石端出火捣辛能作虀妾心傥未明请看井中泥　　节妇王氏　　　　　　　　　　范&#妾年二三四始识月团圆十二学女工刺绣如鸳鸯十九嫁夫家事姑施衿鞶夫婿良家儿世籍为王官虽联朱紫贵不习绮与纨过庭执诗礼开口若惊湍风仪在一时争作玉人看天地忽降毒摧折青琅玕回首四十春景光若流丸贞心守松柏芳性轶芝兰落月帘帷曙西风机杼寒况思往昔事泪下红阑千豪客至茅屋举家窜林峦入房卫病姑身为白刃攒慕义虽见释视死色无难亲知为叹息保社为辛酸欲与上州府为妾旌门阑妾实无所愿所愿在所安妇人往从人阿母涕泛澜送行遗之语敬顺无违欢匹偶固有时宁知忧患端辛苦蹈物变岂羡身独完殷勤谢故旧闻者摧肺肝　　题宁节妇诗卷　　　　　　　　黄溍春旗柳色映门闾华扁新题节妇居作传小裁青竹简疏封近降紫泥书河壖松柏风烟外阶戺芝兰雨露初三釜及亲殊未晚花前何日奉安舆　　题节妇　　　　　　　　　　王士熙寒机杼泣秋风镜影铅云不汝同明月有光生夜白贞松无梦&#春红罗襦旧绣天吴坼绿绮离弦海鹤空陌上行人指华表闭门疏雨落梧桐　　段节妇　　　　　　　　　　吴师道南国征人去不归春妍懒着旧时衣至今门外冬青树不与风光上下飞　　汾州北席里石氏节妇　　　　　陈旅北里高楼昼掩扉水铜光冷上苔衣寸心誓比南山石汾水秋风雁不飞　　梁节妇　　　　　　　　　　明张羽赤城晓拥青丝骑玉镜愁鸾落红泪冰魂偷逐水仙归绮楼一夜灵犀碎六曲栏空不碍春罗带盘风轻扬尘池波不动夜光碧青天影落桃花云相思月照楼前水离离芳树流红子无情桃李乱中开不学芙蓉抱霜死　　双节堂　　　　　　　　　　　前人　奉化李公复祖母沈年二十生子七月而寡子既　长沈为娶兄女为妇生二子亦寡长公达次即复　今皆已老故额其堂云凤嘴鸾胶难续弦双龙镜破难再圆阿婆二十已守节新妇哭夫方少年大儿娇啼母心苦小儿十月安知父破风雨来早秋夜绩灯前共相语山头松柏摧为薪山前翁仲亦成尘红颜憔悴垂白发生死不惭泉下人　　吴节妇林氏　　　　　　　　　沈周沧海东头哭&#砧泪流应与海同深寒机夜雨青灯暗破屋秋风白昼阴年少况当无子日家贫偏见养姑心祇今别鹤成仙去留得哀音在玉琴　　双莲诗二首为童贞姒作　　　陶望龄黄鹄歌残调转悲鸳鸯冢畔梦犹疑只应池上双莲影得似当年镜里时双窥双语镜中妆莲叶莲花总断肠几倩西风洗红粉断香零露老秋房　　赋得夏母篇书文太君障子　　缪昌期　夏忠靖母廖夫人忠靖幼孤夫人教之严而爱事　姑甚谨姑病执其手语曰吾无以报汝愿汝寿过　我子孙事汝如汝事我忠靖拜大司农夫人年八　十晋封太夫人三杨及胡祭酒诸公皆升堂拜焉忠靖掌邦计母廖尚皓首别殿赐宴归高堂介眉寿是时长陵中群公并耆旧三杨列馆阁胡公为祭酒连镳登母堂却行拜阶右锵锵委佩声肃肃奉觞走母也徐唱言雍容三爵后上云主恩深报称莫相负下云计臣劳提挈视吾友嗟此良宴会明时信非偶谁与矢德音乃在一寡妇养姑泣下泉持家敝箕尚书信卿才训迪自黄口虫鱼笺独劳钧轴教已久繇来孤贫儿往往践台斗　　燕子楼　　　　　　　　　　张引元人自伤心春自回倚阑愁睹燕归来玉箫吹断秦楼曲赢得红颜镜里灰　　燕子楼　　　　　　　　　　张引庆雒阳三月雨如烟添得离人思黯然惆怅秦楼分凤侣青灯寒月自年年　　秋胡行　　　　　　　　　　张明彻众鸟有匹胥遨以游挚而有别实惟睢鸠彼谁者子矫矫卿侯突而好我中心孔羞卿有妇兮妾有夫悦彼姝兮曾睢鸠之不如兮一
解
仓庚喈喈春日载阳执
我懿筐采彼柔桑彼谁者子车马龙骧含情流睇黄金是将兽有穴兮鸟有林卿有金兮不如我有心兮二解
明明日月照临下土女子有行畏彼多露彼谁者子绣衣朱辂美也可悦不念其故山有木兮水有鱼子不信兮孰可与同居兮三
解

　　贞妇辞　　　　　　　　　　周洪谟女萝托乔木誓保偕老期狂&#忽拔木女萝将安依忆昔迎鸾辞翠軿玉琴瑶瑟谐朱弦谁谓青天负薄命不教白发齐乔年九原何处问泉路膝下孤儿方学步鸳鸯分散寒塘云芙蓉泣老秋江露孤灯吊影冬夜长促织声悲机杼旁手持断丝羞再续双双玉筋流空房空房寂寞守贞节离肠恰绾同心结箧中白&#蚀罗襦镜里青鸾愁黛月君不见巢父牛许由洗耳移上流又不见共伯妇柏舟自誓甘荼苦儿能读书着父衣妾应死草生春晖
　闺节部纪事
