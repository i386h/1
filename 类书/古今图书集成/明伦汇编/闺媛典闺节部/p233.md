<!-- { "loadSidebar": true } -->
按阳曲县志刘氏张彦明妻夫早亡无子女惟瘠田二十余亩有富室求娶氏坚拒语媒曰夫墓无人祭扫愿死同穴其兄复劝之氏厉声曰望尔成我志乃反出此言饿死不登尔门矣值岁荒遗田又去其半穷极日号泣邻妪曰悔不用兄言乎配一老翁犹为得计氏曰吾少矢志岂老而变号泣者恨前不与夫同死耳年八十余卒　　秦世贤妻吴氏
按阳曲县志吴氏秦世贤妻通儒书及内典夫亡仅三女氏誓不再嫁贫无所资教诸侄与甥传食于叔与女家历四十余载年八十六终　　刘源妻杨氏
按阳曲县志杨氏刘源妻少寡守节旌表
　　胡源妻朱氏
按阳曲县志朱氏胡源妻少寡守节旌表
　　马应龙妻李氏
按阳曲县志李氏马应龙妻少寡家贫抚孤成立　　王天伦妻郑氏朱
氏附

按阳曲县志郑氏王天伦妻年二十三伦亡遗二子郑守节抚之成立天伦弟妻朱亦寡与郑同事耄姑相爱无间然直指旌表　　郭应元妻彭氏
按阳曲县志彭氏诸生郭应元妻早寡无子止一女教之通列女传女孝经等书守节终身　　张栋妻刘氏
按阳曲县志刘氏张栋妻年二十栋亡二子登云登选俱殊幼氏哀毁骨立脱簪珥以殓葬抚育二孤成立并教其孙焉　　潘政妻施氏
按阳曲县志施氏宁化所人寓居阳曲千户潘政妻少寡子幼甘贫守节四世同居孙高登进士历官陕西布政司参议　　潘润妻王氏
按阳曲县志王氏应袭千户潘润妻润亡氏年十九让厚产甘淡泊居姑丧极劳瘁哀毁骨立守节三十余年旌表　　刘一龙妻张氏
按阳曲县志张氏庠生刘一龙妻夫亡年二十三岁子芝方在襁褓守节自誓家贫苦不能自给教芝读书成选贡官彰德府通判孀居三十余年　　罗江四妻赵氏
按阳曲县志赵氏罗江四妻夫早亡氏甘贫守节抚二子成立教孙万象为诸生孀居四十余年年八十余卒　　李维翰妻胡氏
按阳曲县志胡氏陕西布政司理问李维翰妻翰没于官氏方&#扶柩归葬祝曰夫四弟俱绝愿天生一子延宗祀已果生男曰芳桂亲戚劝改适氏正色拒之教芳桂以岁荐授马邑教谕登贤书　　秦世登妻张氏
按阳曲县志张氏秦世登妻夫亡年十九无子止一女在襁褓氏誓不再嫁家贫勤女红自给守节六十余年县令旌表　　朱国昌妻陈氏
按阳曲县志陈氏京营参将朱国昌妻年二十九夫亡止一子氏勤劬抚育延师教诲每勖以勿坠家声后子举乡荐　　许悰妻吕氏
按祁县志吕氏许悰妻夫亡年二十五守节事舅姑以孝谨闻子鸿程甫二岁及稍长择师教之年十九领乡荐　　康强妻田氏
按祁县志田氏太学生康强妻夫亡屏迹苦节抚孤成立年八十一终　　贾玑妻王氏
按祁县志王氏贾玑妻夫亡年二十三事孀姑抚幼子苦节终身　　任锡妻田氏
按祁县志田氏义官任锡妻性慈仁不嫉妒夫亡孀居四十余年抚妾子如己出　　贾思本妻程氏
按祁县志程氏贾思本妻夫亡年二十八家贫纺绩以事舅姑抚幼子年七十七终　　王庆妻张氏
按祁县志张氏王庆妻夫亡年二十三孀居四十七年终　　王廷禄妻冯氏
按祁县志冯氏王庆子廷禄妻禄亡孝事孀姑誓不再嫁　　颉亨妻何氏
按祁县志何氏颉亨妻夫亡无子年二十三甘贫守节慕者争求不得事纺绩以育二女年七十余终　　郭伯羽妻王氏按祁县志王氏郭伯羽妻夫亡誓不再适孀居四十余年始终如一　　温士德妻渠氏
按祁县志渠氏温士德妻家贫无子孀居四十余年惟以纺绩度日　　郭孝礼妻刘氏
按祁县志刘氏郭孝礼妻夫殁年二十四苦节抚二孤皆成立年八十卒　　李廷植妻郭氏
按祁县志郭氏李廷植妻夫亡孀居二十余年勤纺织孝翁姑抚幼孤成立　　胡濂妻王氏
按祁县志王氏胡濂妻夫为贼中伤死氏砥节苦守屏迹深闺人罕见其面凡历四十余年如一日　　王廷珍妻任氏按祁县志任氏王廷珍妻夫亡守节历艰苦四十余年教子成立　　吕惟敬妻许氏
按祁县志许氏生员吕惟敬妻夫亡年二十七义命自安苦守四十三年　　吕廷与妻武氏
按祁县志武氏吕廷与妻夫亡年十九矢志抚孤勤纺织以自给年七十三终　　武安邦妻许氏
按祁县志许氏武安邦妻夫亡孀居三十余年　　武尚宽妻田氏按祁县志田氏武尚宽妻夫亡年二十三守节抚孤始终不二　　胡应宿妻许氏
按祁县志许氏驿丞胡应宿妻夫亡年二十六抚孤守节四十余年如一日　　许安周妻申氏
按祁县志申氏许安周妻夫亡年二十七甘贫守节孝事翁姑抚子成立　　范思安妻吕氏
按祁县志吕氏范思安妻夫亡誓不他适抚孤成立育侄爱如己出年六十二终　　李行仁妻吕氏
按祁县志吕氏李行仁妻夫亡苦志守节训子克成　　武定妻王氏按祁县志王氏武定妻夫亡年二十五矢志守节抚孤成立　　许永庆妻续氏
按祁县志续氏生员许永庆妻夫亡年二十二甘贫苦守勤纺绩抚遗孤年八十二卒　　阎朝荣妻申氏
按祁县志申氏阎朝荣妻夫亡年十九遗腹生子佐亲戚多劝改适申誓死绝之抚孤成立　　韩佩妻申氏
按祁县志申氏韩佩妻夫亡年二十四苦节教遗腹子成立　　武尚学妻康氏
按祁县志康氏武尚学妻夫亡年二十甘贫守节抚孤成立年八十一卒　　武钥妻杨氏
按祁县志杨氏武钥妻夫亡年二十四哀毁骨立誓不二志事翁姑育幼子惟织是赖年七十二卒　闺节部列传一百二十五
　　明一百二十
　　牛载妻段氏
按清源县志段氏牛载妻夫亡守节抚孤成立　　何瑀妻梁氏　　　　侯景新妻王氏按清源县志以上二妇皆年二十余丧夫誓不再嫁守节终身　　牛芝妻王氏
按清源县志王氏鸿胪寺序班牛芝妻年二十夫亡即欲从死以子幼又有遗腹强守之口授二子兆奎兆祯经书俱为诸生有司旌表年八十余卒　　苏统妻李氏
按文水县志李氏苏统妻夫殁家贫亲老子甫二岁氏孝事舅姑抚孤成立奏闻旌表　　霍文聚妻吕氏
按文水县志吕氏霍文聚妻年二十五夫亡守节四十余年有司奏闻旌表　　李山妻常氏
按文水县志常氏李山妻夫亡矢志苦节终身有司奏闻旌表　　李俭妻韩氏
按文水县志韩氏李俭妻年二十一夫亡守节抚孤终身不易有司旌表　　王信妻张氏
按文水县志张氏王信妻年二十一夫亡遗孤以文甫四岁氏誓死守节伯叔不能夺其志以织纺自给抚子成立任宁夏经历孀居六十年卒　　李坚妻郭氏
按文水县志郭氏李坚妻年二十孀居抚幼子成立年七十六卒　　孟信妻李氏
按文水县志李氏孟信妻年十九夫亡子甫一岁家贫甚亲邻劝再适不从苦节终身　　李廷妻武氏
按文水县志武氏李廷妻年二十夫亡遗二子勤劬抚养孀居四十余年　　李美妻武氏
按文水县志武氏李美妻年二十四夫亡遗孤应春甫一岁氏欲死殉其父力劝乃止孀居训子读书为诸生　　郭泽妻索氏
按文水县志索氏郭泽妻夫亡欲从死家人防之不果遗腹生子希枨后亦早没遗一孙又抚之成立凡五十五年年七十九岁有司奏闻旌表　　郭乐妻王氏
按文水县志王氏郭乐妻乐亡氏年二十守节抚孤孝事翁姑年八十卒有司旌表　　闫艾妻马氏
按文水县志马氏庠生闫艾妻艾亡氏年二十四遗孤六岁苦守不嫁训养成立年八十二卒有司旌表　　张翼明妻王氏按文水县志王氏张翼明妻夫亡氏年二十七抚训二子成立俱为诸生年六十余卒　　张铭妻成氏
按文水县志成氏张铭妻夫丧遗二子氏年二十矢志苦守教子及孙俱成立为诸生孀居五十余年始终如一　　张应斗妻白氏
按寿阳县志白氏张应斗妻早寡家贫抚孤读书为邑增广生历艰苦数十年无怨　　李廷明妻赵氏
按寿阳县志赵氏李廷明妻夫被寇害氏苦节终身　　王廷&#妻周氏按寿阳县志周氏王廷&#妻早寡抚孤至死不渝　　王大禹妻阎氏按寿阳县志阎氏王大禹妻夫亡家极贫糟糠不饱苦守终身　　阎洪化妻傅氏
按寿阳县志傅氏廪生阎洪化妻早寡守节终身　　孙光先妻王氏按寿阳县志王氏生员孙光先妻夫亡无子女孀居四十八年有司旌表　　马廷卿妻刘氏
按寿阳县志刘氏马廷卿妻年二十三夫亡子方襁褓抚之成立苦节五十余年　　陈玉继妻王氏
荣
氏附

按盂县志王氏陈玉继妻前妻张氏遗三子铠&#锦俱幼氏生一子镛夫亡氏抚养四子如一孀居五十余年&#妻荣氏年二十七而寡守节不嫁如其姑　　吕世崇妻孙氏按盂县志孙氏吕世崇妻年二十五夫亡家极贫舅姑不能夺其志勤针黹度日守节四十余年　　刘云柱妻史氏
按盂县志史氏庠生刘云柱妻方伯文焕妺少寡抚七岁子泽绵髫年入泮氏年八十旌表　　徐宽妻柳氏
按盂县志柳氏徐宽妻宽亡氏年二十九抚侄为嗣守志终身　　赵成妻李氏
媳
附

按盂县志李氏赵成妻夫亡年二十七抚二子一子亦娶于李亦生二子年二十九亦寡奉姑孝谨抚孤成立有司旌其门　　杨子伦妻白氏
按盂县志白氏杨子伦妻年二十夫亡家贫苦守抚孤成立　　王安妻胡氏
按盂县志胡氏王安妻安早亡子翼殊幼氏零丁孤苦训翼为诸生　　刘碧妻吴氏
侯氏
任氏附

按盂县志吴氏刘碧妻年二十三夫亡二子俱幼氏抚养成人年七十二卒碧弟璋妻侯氏夫亡抚一子三女俱成年六十九卒璋弟环妻任氏年二十二夫亡抚二女二子成人次女嫁生员张其纪张亡从死　　施广才妻庞氏魏氏
任氏附

按盂县志庞氏施广才妻年二十一夫亡守节五十余年子庆妻魏氏年二十三而寡守节如姑庆子永杰妻任氏夫为兵所杀亦守节不嫁三世一辙　　赵汝敬妻李氏按盂县志李氏赵汝敬妻早寡抚五子皆成立年百有三岁　　田苪妻荣氏
按盂县志荣氏田苪妻夫亡氏年二十六抚五岁子成立奉姑以孝闻年七十七卒　　高有贤继妻刘氏
按盂县志刘氏高有贤继妻前室遗二子长信三岁次俊期年氏适贤二岁而寡族人谋夺其产氏秉节坚贞抚信俊如己出族人遂不敢动　　张宗颜妻荣氏
按盂县志荣氏太学生张宗颜妻年三十四夫亡三子俱幼氏抚养成立为时名士孀居六十余年　　张玳妻崔氏按盂县志崔氏张玳妻年二十玳亡止二女无子家贫氏赖女红度日劝嫁不从孀居四十余年卒　　李定妻高氏按盂县志高氏李定妻年二十二定亡子延庆纔数月氏抚育成立娶郭氏生子知柔未岁而郭亡氏复抚其孙蜚声庠序孀居五十余年　　高季方妻李氏
按盂县志李氏高季方妻年二十三而寡一女未周岁家贫孤苦勤女红自给祖母李逼嫁不从孀居六十余年　　李鹤妻史氏
按盂县志史氏李鹤妻夫亡年二十三二子尚襁褓氏杜门守节虽亲戚罕见其面躬纺绩抚孤孀居五十余年　　郝纪继妻孙氏
朝辇
妻附

