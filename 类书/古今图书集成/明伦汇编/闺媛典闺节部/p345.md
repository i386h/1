<!-- { "loadSidebar": true } -->
　　按即墨县志柳氏廪生杜赞妻年二十二赞亡　　氏誓不更适纺绩自给四十余年不出中阃　　宁大良妻田氏　　按山西通志田氏阳城生员宁大良妻大良游　　学京师没于旅邸氏年二十五无出依母家四　　十余年冬夏一室邻媪罕识其面及殁归无族　　埋无土内侄茂才宅中以附葬祖茔之次　　李承培妻田氏　　按山西通志田氏阳城李承培妻夫亡氏年二　　十方有身庐墓侧三月生子攀龙孀居四十余　　年抚子成立县令旌表　　刘渤继妻杨氏
　　按山西通志杨氏阳城刘渤继妻夫亡氏年十　　八方有身家人欲夺其志氏毁容砥节孝事孀　　姑越三月生子天章鞠育训诲厕名黉序孀居　　五十七年卒　　田养士妻王氏
　　按山西通志王氏阳城田养士妻夫亡二子俱　　幼淡薄守志四十年如一日二子俱成　　李和妻田氏
　　按山西通志田氏阳城生员李和妻夫亡氏年　　十九子盘根甫二岁永诀时夫谓曰幸为李氏　　存此一&#及没一恸几绝无何翁姑亦相继逝　　茕茕孤嫠艰苦万状教盘根补弟子员苦节三　　十余年卒　　毕伦妻吴氏
　　按山西通志吴氏阳城毕伦妻夫亡氏年二十　　八家徒四壁二子并幼僦屋而居并日而食备　　历艰辛靡有他志教长子振芳补弟子员次亦　　成立苦守三十余年　　王立心妻吴氏
　　按山西通志吴氏阳城生员王立心妻夫亡氏　　年二十六子幼家贫纺绩抚孤成立孀居三十　　余年　　李春蔚妻王氏
　　按山西通志王氏阳城李春蔚妻夫亡氏年二　　十七二子璋瓒俱幼依母家纺绩度日教璋成　　立瓒为诸生　　张问仁继妻王氏
　　按山西通志王氏夏县张问仁继妻夫亡抚前　　妻二幼子皆成立事翁姑尽孝题请建坊旌表　　田世达妻栗氏　　按山西通志栗氏阳城田世达妻夫亡氏年十　　七无子女欲从死家人谨守不得间乃髡发毁　　容矢死靡他家贫纺绩自给年八十余卒旌表　　田见禄妻陈氏　　按山西通志陈氏阳城田见禄妻家贫以刀缣　　佐读夫亡氏年未三十岁大荒嚙草根以续残　　息所守益坚抚孤时萃时茂时盛并为诸生　　吴思孔妻白氏　　按山西通志白氏阳城吴思孔妻事姑以孝称　　年二十夫亡一女在抱家贫不能自给父母欲　　夺其志以志自矢纺绩度日垂五十年旌表　　白文黼妻郭氏　　按山西通志郭氏阳城白文黼妻文黼客楚宜　　城值寇陷城不屈死氏年二十七缟布事翁姑　　养生送死靡不克尽抚三子光照光耀光昱并　　为诸生　　石可用妻白氏
张
氏附

　　按山西通志白氏阳城石可用妻可用与弟可　　成兄弟析居已久成妻张氏年二十可成亡子　　基固方在襁褓孀嫠弱息茕茕相守无何可用　　亦没白氏无出乃迎张氏与同处并矢苦节共　　抚一孤教训成立有司旌其门　　段尚凤妻吴氏
　　按山西通志吴氏阳城生员段尚凤妻夫亡氏　　年二十四抚四岁遗孤公黼为诸生事翁姑曲　　尽孝养　　赵嗣敏妻崔氏
　　按山西通志崔氏阳城赵嗣敏妻夫亡氏年二　　十无子时娣嗣昌妻方娠氏默祝生男及乳果　　应因抚之为嗣纺绩以事翁姑俱跻耄耋累历　　大变贞操不渝　　阴启元继妻杨氏
　　按山西通志杨氏芮城阴启元继妻年三十元　　亡无出孀居四十余年　　张谊妻介氏
　　按山西通志介氏猗氏生员张谊妻年二十七　　夫亡历经兵荒家产荡尽备尝奇苦孀居三十　　八年　　张永寿妻李氏
　　按山西通志李氏猗氏张永寿妻年十八夫亡　　子文光方襁褓氏矢志守节晨昏纺绩以养光　　长教之读书家贫未获卒业或劝充书史光曰　　不肖事孀母唯色养耳宁饿死不敢辱身吏胥　　手植果园为糊口计时称节妇孝子氏年八十　　八卒文光年七十五　　张思顺妻荆氏
　　按山西通志荆氏猗氏张思顺妻年二十三夫　　病革与之诀曰吾不幸早死尔年少善后计当　　自为之氏泣誓曰翁年风烛继姑亦垂白矣侄　　崇爵尚幼吾安可有他志及夫殁哀恸数绝昼　　夜纺绩刺绣事翁姑生养死葬皆如礼为崇爵　　娶妻守节三十余年旌表　　张中鹤妻原氏
　　按山西通志原氏猗氏张中鹤妻年十八夫亡　　抚遗腹子廷宾坚心苦守织麻绩苎藜藿不充　　又兼荒歉奇苦尤甚卒抚宾为诸生有司旌表　　张士禄妻薛氏　　按山西通志薛氏猗氏张士禄妻少寡无出依　　孀姑潘氏守节纺绩自给抚侄三俊为后朝夕　　训诲成立年逾六十有司旌表　　郭邦畿妻裴氏
　　按山西通志裴氏猗氏郭邦畿妻年二十夫亡　　子女俱殇孤苦四十余年有司旌表　　张良魁妻王氏
　　按山西通志王氏临晋生员张良魁妻夫亡氏　　方&#家贫无依誓欲从死不食累日伯翁姑苦　　劝先以己孙希颜与氏为嗣及氏娩身得男氏　　与嗣子均抚之俱克成立守节五十四年年七　　十二有司旌表　　吕云藻继室杨氏
　　按山西通志杨氏临晋人陕西督学使吕云藻　　继室夫亡氏无出抚前室子成立孝姑睦族恤　　贫周急历凶荒患难家不少落延师训子为一　　时名士　　王时熊妻许氏
　　按山西通志许氏临晋王时熊妻归二载夫亡　　自缢几死不食五日抚遗腹子廷铨成立纺绩　　以事翁姑有司旌表　　刘四维妻樊氏
　　按山西通志樊氏临晋刘四维妻夫亡家极贫　　抚幼子国兴成立生子大业兴夭氏又抚大业　　生曾孙而大业复不寿氏又抚曾孙焉守节七　　十八年年九十八卒　　张经典妻刘氏
　　按山西通志刘氏临晋张经典妻年十四归张　　越二年生子鳞甫七日夫亡值岁大祲事八十　　余岁翁姑无缺甘旨及翁姑没丧葬如礼教鳞　　成立年七十卒学使旌表　　张我偀妻王氏
　　按山西通志王氏解州人适张我偀克尽妇道　　事翁姑以孝称一年内翁姑并没越二载夫亡　　子在襁褓家贫不能继朝夕纺绩力作抚孤成　　立苦守六十年年八十二卒　　王梣妻舒氏
妇申
氏附

　　按山西通志舒氏平顺人王梣妻夫亡氏年二　　十三二子一女俱幼氏抚养成立长子好生登　　乡荐次子孕生补增生孕生早亡妻申氏年二　　十事姑尽孝抚遗腹子尔推入庠申年七十卒　　刘之萧妻樊氏　　按山西通志樊氏安邑生员刘之萧妻少寡守　　节绩纺度日四十余年抚子垂统成统俱成立　　董克忠妻令狐氏　　按山西通志令狐氏安邑董克忠妻早寡事孀　　姑谢氏以孝称教子印入庠序以德行举乡饮　　正宾　　李燨妻张氏
　　按山西通志张氏芮城李燨妻燨性至孝父任　　府谷县令没于官哀痛成疾而死氏年二十三　　事七旬孀姑抚四岁孤子勤俭治家备尝艰苦　　五十余年　　张博妻李氏
　　按山西通志李氏芮城张博妻夫亡氏年十八　　抚遗腹子廷桂誓无二志翁病瘫痪勤事十七　　年翁姑俱没殡葬如礼　　周麟祥妻张氏
　　按山西通志张氏安邑周麟祥妻性方严通诗　　书年十九夫亡抚襁褓子寻夭贫困益甚或讽　　再嫁不听蓬头垢面织纺度日苦节六十余年　　卒鹾使旌表　　赵大受妻周氏
　　按山西通志周氏平陆赵大受妻夫亡氏年二　　十一抚六岁子成立奉翁姑终老孀居四十一　　年　　赵连科妻李氏
妇员
氏附

　　按山西通志李氏平陆生员赵连科妻夫亡守　　节教子永禧为诸生未几禧夭与妇员氏共抚　　幼孙相依终老　　田体坤妻李氏
　　按山西通志李氏安邑田体坤妻年十九夫亡　　子幼翁姑垂老祖姑年九十氏孝养尽力送其　　终抚孤成立苦节四十年卒　　赵梦豸妻陈氏
　　按山西通志陈氏安邑赵梦豸妻夫亡氏年二　　十九子女俱幼恶衣粗食训迪遗孤孀居四十　　余年　　卫遵志妻上氏
　　按山西通志上氏安邑卫遵志妻年二十一夫　　亡氏方有身及弥月生子王辅翁姑垂老无他　　子分养艰危百出矢志益坚纺绩以供菽水守　　遗腹成人苦守三十七年　　田志鲲妻阎氏
　　按山西通志阎氏安邑田志鲲妻夫亡氏年二　　十子方三岁以女红度日矢志坚守值岁凶数　　日不举火未尝称贷于人　　袁时秀妻霍氏
　　按山西通志霍氏永和袁时秀妻夫亡氏年二　　十四子二岁家贫无食苦志守节抚子成人　　杜维祉妻王氏　　按山西通志王氏平陆生员杜维祉妻夫亡氏　　年二十九无翁姑伯叔茕茕靡依苦守四岁子　　为诸生勤家五十一年　　李呈祥妻员氏
　　按山西通志员氏平陆生员李呈祥妻夫亡氏　　年二十一蓬首垢面抚三岁遗孤至二十四岁　　又没复抚二岁幼孙艰苦万状孙未及长而氏　　卒　　张大纪妻侯氏
　　按山西通志侯氏平陆生员张大纪妻夫亡氏　　年二十八躬纺绩奉翁姑曲尽孝道教子读书　　长溥化入国学次鸿化膺岁荐氏年七十五卒　　高永禄妻董氏　　按山西通志董氏平陆高永禄妻年二十六夫　　病临危谓曰汝盛年不能守善事后人氏痛哭　　发誓愿事翁姑长幼子家贫勤女红以赡老幼　　守节三十余年教子尚志成立康熙九年旌表　　朱俊椷妻金氏　　按山西通志金氏平陆朱俊緘妻山阴所团操　　人适俊緘五月緘亡氏年十六哀毁绝食誓必　　死众力劝曰若方娠三月当以继后为重乃强　　饮粥糜及生男教育成立遭流寇姜逆之变颠　　沛流离冰霜愈洁孀居五十三年有司表其门　　张承业妻苏氏　　按山西通志苏氏平陆张承业妻夫亡氏年二　　十八子好问方七岁祖姑郭氏姑田氏皆孀氏　　一子尚幼家贫并日而食略无怨色身执农桑　　勤女红以供甘旨数十年如一日教子为诸生　　有司旌表　　郭进臣妻许氏
吕
氏附

　　按山西通志许氏阳城郭进臣妻夫亡年二十　　三抚孤天霁长娶吕氏未几霁没吕年二十一　　子永宽五岁姑妇相守终始不渝　　刘宇祯妻赵氏
　　按山西通志赵氏垣曲刘宇祯妻夫亡遗孤上　　达方三岁家贫力女红度日教上达补弟子员　　达寻夭抚养幼孙辛苦三十余年忧愤成病而　　卒　　张在常妻戴氏
　　按山西通志戴氏垣曲张在常妻归二载夫亡　　痛哭不食数日矢志苦守抚遗孤及长亦早亡　　家业萧条以女红度日历艰苦五十余年卒　　张廷翰妻鲁氏　　按山西通志鲁氏垣曲生员张廷翰妻知州鲁　　世任女素娴内则恪谨妇道事翁姑尽孝夫亡　　无子孀姑年老勉力终养抚从侄彭年以继夫　　嗣年五十九卒　　张金鉴继妻文氏
　　按山西通志文氏垣曲张金鉴继妻夫罹难死　　氏年二十七欲投河亲族救止之遂矢志守节　　抚前妻子贞明如己出遭兵荒赔累遗粮艰苦　　万状守节益坚教贞明读书为诸生　　鲁廷芝妻张氏
　　按山西通志张氏垣曲人进士鲁廷芝妻知县　　张茂桂女性贞静克敦妇道归五载夫亡氏年　　二十一孀居三十年家极贫苦执志愈坚教二　　子俱为诸生　　王振雍妻石氏
　　按山西通志石氏垣曲王振雍妻夫亡氏年二　　十四无出妾李氏方娠氏焚香祝天愿生男以　　继宗祧越数月果生男氏庸针黹度日不饱糠　　籺抚子成立孀居四十余年　　崔赴统妻戴氏
