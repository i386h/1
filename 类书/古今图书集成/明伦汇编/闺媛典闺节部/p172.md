<!-- { "loadSidebar": true } -->
按延平府志李氏名寿娘生员陈钊妻永安人钊亡无嗣氏年二十三翁以无姑劝他适氏涕泣曰尝闻烈女不嫁二夫况夫之兄弟俱丧翁及祖姑皆老一家相依为命安忍须臾离也事祖姑与同寝处年八十有五卒　　徐以昭妻白氏
按延平府志白氏徐以昭妻将乐人年十八昭亡子学益甫二岁氏矢志靡他事孀姑以孝后益官鸿胪寺序班有诏建坊旌表　　萧贲妻徐氏
按延平府志徐氏萧贲妻年十六适贲生子祖彭甫五月夫亡氏年十八哀恸绝粒累自缢家人觉救得不死断发矢志孝姑育子万历间直指汤兆京旌其门　　叶天锡妻范氏
按延平府志范氏叶天锡妻永安人年二十夫亡无子守节终身　　赖元爵妻陈氏
按延平府志陈氏赖元爵妻永安人年十九夫亡矢志抚遗腹子成立年六十二终　　严九峦妻高氏
按延平府志高氏诸生严九峦妻永安人归未几夫赴郡试溺死氏闻恸绝复苏长斋念佛孝事翁姑抚侄以持门户寿终　　杨汝采妻饶氏
按延平府志饶氏杨汝采妻将乐人以艰子劝夫置妾夫亡遗孤日煃三岁妾子甫周甘贫矢志纺绩以养翁姑备尝艰苦四十余年教煃为诸生有司表之　　蔡文盛妻陈氏杨
氏附

按延平府志陈氏孝廉蔡文盛妻尤溪人夫亡氏年二十四遗孤纶尚孩家无儋石矢志冰霜纺绩教纶成岁贡寻客死其妻杨氏年三十九抚遗孤梦旸誓死靡他姑妇形影相吊朝夕拮据惟旸是育是诲万历庚子旸举于乡陈与杨皆卒陈年七十一杨六十九万历元年县令表其门　　萧元春妻李氏
按延平府志李氏诸生萧元春妻南平人春亡年十九一子在襁褓苦志抚之终身观察使表其门　　杨继周妻黄氏按延平府志黄氏诸生杨继周妻南平人夫亡子亦殇氏恸哭几绝姑曰天夺吾子复夺吾孙吾与汝相倚为命汝更死如老妇何黄悟乃止苦节事姑年八十二卒学使表其门　　谢元学妻李氏
按延平府志李氏南平人谢元学妻年十八夫亡子在襁褓家贫不能葬姑欲火之李泣止佣织以安窀穸姑令再嫁李曰妇不敢死为此孤儿卒苦节终老　　陈经理妻何氏按沙县志何氏名秀女劝忠坊何龙女也年十七归陈经理夫貌奇陋氏事之爱敬甚笃勤织持家得舅姑欢越五年经理亡哭声昼夜不绝或日一食或间日不食期一死以殉逾年而病病笃家人力救之稍愈各制履一双以谢其救己者服除舅姑怜其少欲议嫁氏闻亟告其母曰吾已分必死况今多病朝夕未可知万勿受人聘父母因谢其舅姑其痛切犹如初丧再逾&#母病氏告舅姑归宁入门见母痛哭因与母诀旋腹大痛促归而绝　　韩辅妻邓氏
按沙县志邓氏下茂人诸生韩辅妻性沈静勤俭不喜华饰夫亡邓年二十五蓬首垢面终身茹素如初丧然家贫夫不能葬邻失火邓冒火募人移救夫棺得不毁庚申寇至疑伪棺蓄财者遂破之弃尸河中寇退邓寻夫尸重殡卜葬葬毕无疾而终　　黄文谕妻徐氏
按沙县志徐氏黄文谕妻年二十二谕亡无子矢不它适宗人贤之给田以养皓首而终　　张光堂妻游氏
按沙县志游氏张光堂妻年十九堂没抚孤矢志四十余年乡人重之岁时必醵钱为氏寿　　黄应科妻张氏
按沙县志张氏黄应科妻年二十三科死于涂母氏欲夺其志不从抚妾子为命终其身　　邓妻杨延娘
按沙县志杨延娘邓妻幼事继母孝处姊妹咸得欢心及长归邓夫为诸生勤于学衣服饮食遣仆以时进容端言确家众奉为姆师病亟泪雨下夜露祷祈以身代及属纩欲死者数时年二十七孑居无子形影相吊含冰嚼雪五十余年抚侄存祀年八十一卒有司旌之　　邓高密妻丘氏
按沙县志丘氏邑庠生邓高密妻夫亡无子族恶利其遗产欲害之氏遂弃田宅断发长斋依外弟郊昊终老　　邓光远妻罗氏
按沙县志罗氏邓光远妻性贞朴事舅姑惟谨夫早亡子天羽甫三岁氏年二十一哀毁欲死舅姑告其父使慰之乃止值世乱避居贡川氏预知祸至促装归里族人甫筑寨以守具未备欲仍之贡川氏曰众志成城彼处人心不一难恃也不数月寇果焚贡氏课天羽读书发箧示曰此汝父手订者吾保此于万险之中今特付汝每夜织组与子共分一灯未几天羽成诸生食廪饩登壬子贤书　　黄琦五妻邓氏
按沙县志邓氏黄琦五妻年十八丧夫守节不二家贫甚勤苦自食终老　　杨知新妻龚氏
按沙县志龚氏杨知新妻新患痈氏亲为吮咂夫死氏年二十三断发绝食几死卒以节终　　张邦光母游氏
按顺昌县志游氏张邦光母早寡矢志守节抚光成立光仕芜湖氏得禄养光归林下十余年氏乃卒　　吴梦星妻刘氏按顺昌县志刘氏儒士吴梦星妻举人吴懋圣继母少寡苦节邑人称之　　叶克清妻马氏
按顺昌县志马氏靖安叶克清妻生一子皤奴未&#而克清亡马年二十一舅姑欲嫁之不从再三使导意泣对曰吾夫死无兄弟嫁我谁为养老守孤之人舅姑乃止自是执节愈励教皤成立送舅姑终氏没年七十七子孙甚盛　　孟勉妻范氏
按顺昌县志范氏兴贤孟勉妻年十六归勉生子福佑甫周岁勉亡范年少或劝嫁辄唾骂福佑长伯无子财产与次伯三子中分福佑应得其半范不可四分之众皆叹服　　余锦妻张氏
按顺昌县志张氏余锦妻年二十一夫亡矢志守节年五十有二终　　李懋全妻张氏
按顺昌县志张氏李懋全妻年二十七而寡家贫苦节始终无异旌表　　龚康显妻林氏
按顺昌县志林氏娄杉龚康显妻年二十二生一子夫亡矢志守节年六十卒　　卢铨妻赵氏
按顺昌县志赵氏卢铨妻年十九甫生一子夫亡矢志守节终老年九十有四　　卢翅妻廖氏
按顺昌县志廖氏长寿卢翅妻年二十六翅亡遗孤大濩孱弱多病人咸危之继母逼令改嫁哭曰人情于一尺裳尚不忍弃况六岁孤谁忍舍之刺指血自誓至死靡他卒年五十有八　　卢廷立妻陈氏
按顺昌县志陈氏陈斐女卢廷立妻立亡陈年二十止一女舅姑欲嫁之不从年六十卒　　卢祥妻张氏
按顺昌县志张氏长寿卢祥妻年十九夫亡子仅五月家贫衣食不继矢志苦守历四十三年卒　　连某妻卢氏
按顺昌县志卢氏连某妻年二十二夫亡子方三岁氏矢志无二年八十余卒　　廖奕妻杨氏
按顺昌县志杨氏莒口廖奕妻奕亡氏年十七矢志守节卒年五十有二　　任表妻卢氏
按顺昌县志卢氏大干任表妻年二十二夫亡惟一子守节终身卒年八十一　　余注妻谢氏
按顺昌县志谢氏石豆谢宠女廪膳生余注妻注死谢年二十八抚孤守节卒年四十五　　官天岳妻廖氏
按顺昌县志廖氏官天岳妻年二十九夫亡矢志课其子寅为福清教谕万历间学使表其门　　张鸾妻邓氏
按顺昌县志邓氏义丰邓钦女宁安张鸾妻年二十五生一子夫亡矢志抚孤年六十八卒旌表　　陈观妻廖氏
按顺昌县志廖氏廖骥女诸生陈观妻观亡廖年二十二止一子矢志抚孤年八十一卒　　余建后妻官氏
按顺昌县志官氏富屯余建后妻建亡氏年十七抚前妻子成立历苦节五十年终　　杨一桂妻卢氏
按顺昌县志卢氏靖安杨一桂妻桂亡卢年二十五惟妾出一子贫苦不堪矢志抚孤万历间县令给米一石表其门　　俞大叶妻余氏
按顺昌县志余氏太学生俞大叶妻年二十九叶亡舅姑欲令改节不从乃夺其所分产以窘之氏抚侄承祀历艰苦执节弥坚翁没氏年五十九姑始谅其衷仍还原业万历间学使表其门　　曹升妻吴氏
按顺昌县志吴氏西峰曹升妻早寡矢志课子廷宣成立任益府教授万历中御史旌其门　　余三接妻张氏
按顺昌县志张氏生员余三接妻年二十而寡遗孤仅数月室如悬罄断发矢志纺绩事姑终身　　张以与妻廖氏
按顺昌县志廖氏张以与妻年及笄而寡抚八月遗孤有梧成立养姑苦节每以夫柩未安为念一夕梦夫指葬处召有梧语之得穴于祖山旁符梦状遂葬焉未几妇丧遗孤孙复为氏累或劝氏修优婆行正色谢曰予心固有佛而素不佛始终以正自持卒年八十有三　　郑廷聘妻吴氏
按顺昌县志吴氏生员郑廷聘妻年十八而寡遗孤士元在襁褓氏事姑孝姑病焚香叩天求以身代家贫备历艰险及士元长由诸生入太学氏卒年七十余　　江铿妻陈氏
按建宁府志陈氏松溪人江铿妻年十八铿亡遗腹生子谓姑曰僥天幸得此儿愿姑强食无恙共抚此幼孤遂竭力奉甘旨终身无倦　　程启隆妻江氏
按建宁府志江氏崇安人程启隆妻生三子一女俱幼隆亡氏年二十七矢志抚孤母教甚严辛勤三十年不变事闻旌表　　吴宪祖妻孙氏
按建宁府志孙氏儒士吴宪祖妻生二子未离襁褓夫亡氏年二十四夫临终嘱曰二子无使失教九泉无憾氏泣血受命自是囚首敝衣言不逾阃母欲令他适氏闻割发贻母以断其念纺绩课二子俱列庠序　　叶从式妻吴细娘
按建宁府志吴细娘寿宁人年十八适叶从式仅九月而式亡氏誓从死妯娌防之不得间寻求伯子懋猷叔子懋育为嗣曰并嗣二子示不私也　　陈尚忠妻叶氏
按建宁府志叶氏寿宁廪生陈尚忠妻年十六夫亡家贫守志邑民化之遂成贞里　　周鹤龄妻徐氏
按建安县志徐氏周鹤龄妻年二十三而寡子幼姑老氏刺绣以养教子士英补诸生孙武烈举于乡年七十九卒　　张应基妻邹氏
按建安县志邹氏指挥张应基妻基应试武场没于省氏年二十讣闻哀毁几绝抚遗孤廷钺袭世荫　　李继室黄氏按建安县志黄氏李继室夫没氏年二十一无子抚前妻子锜茕茕相依四十年有司旌之　　裴国宏妻冯氏
按建安县志冯氏邑诸生裴国宏妻宏亡氏年十九抚周岁子成谟成立苦节三十余年　　李自葵妻陈氏
按建安县志陈氏李自葵妻夫没守志教子成立　　李文超妻陈氏按建安县志陈氏李文超妻文超幼孤母守长之超没遗子方一周陈感激孀姑矢志苦节子铭长以诸生入太学陈年八十三卒　　张泽妻詹善
按建安县志詹善张泽妻生子钧方九月而泽亡詹年二十三誓不改嫁教钧有成卒年八十四　　雷格妻江淑贞
按建安县志江淑贞雷格妻归七年夫亡抚二孤&#成立后&#登仕籍　　朱钺妻雷氏
按建安县志雷氏文公十二世嫡孙朱钺妻钺早亡无子其时翁亦未有他子雷哀毁几绝强起事翁姑哭泣至失明既而翁生幼叔鎏鎏生子法乃求法为夫后法长袭五经博士　　陈沅妻黄氏
按建安县志黄氏名兰英邑诸生陈沅妻年二十四生子彬甫周岁翁暨夫俱亡黄事姑孝谨抚彬及长彬没黄亦寻卒年六十四　　吴炫妻谢翠
按建安县志谢翠邑诸生吴炫妻年二十四而夫亡甘贫纺绩事两姑抚三子谢病姑为延医引斧欲断臂遂已孀苦四十余年卒年六十七万历中旌其门　　杨公载继室龚氏按建安县志龚氏贡士杨公载继室公载偕前妻子承祚会试俱亡于京氏年二十二抚四岁子承祯嫡姑及所生姑俱老龚力贫并事之孙百朋登第旌表　　陈岐凤妻曹氏按建安县志曹氏陈岐凤妻凤没氏年十七抚遗腹子成立家贫勤纺绩以佐饔&#年六十亲戚罕睹其面　　叶文梓妻张氏
按建安县志张氏诸生叶文梓妻年二十四而寡子延宗甫周姑老氏断发自誓抚孤长年八十余终　　陈照妻杨氏按建安县志杨氏诸生陈照妻年二十七照亡子三岁继姑老家贫乏父仕为通判怜之令随宦所不可邻失火不出避曰吾子未归火卒不焚其室　　陈机妻倪氏
按建安县志倪氏陈机妻机亡氏年二十二事舅姑抚幼子守节五十余年　　李竹山妻刘氏
