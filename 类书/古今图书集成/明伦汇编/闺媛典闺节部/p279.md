<!-- { "loadSidebar": true } -->
按贵州通志何氏叶承宠妻平埧人夫亡年二十五矢志守节直指朱奉具题旌表年七十四终　　孙枝嵩妻张氏
按贵州通志张氏平埧军余孙枝嵩妻夫早亡张年十九亲族怜其贫劝之嫁不从茹苦抚孤数十载如一日崇祯己卯直指邓务忠具题旌表　　邵洪俊妻李氏
按贵州通志李氏思南人邵洪俊妻年二十子经甫岁余夫亡矢志守节五十五年有司建坊表之　　朱庸妻李氏按贵州通志李氏思南人朱庸妻年十九夫亡抚遗腹子福家贫纺绩度日抚孤成立旌表　　田惟勤妻徐氏
按贵州通志徐氏思南人田惟勤妻年十九夫亡无子誓不再适依父母居持斋茹素五十年如一日有司上其事诏赐建坊　　符宾妻罗氏
按贵州通志罗氏思南人符宾妻知县万鹏女年十九适宾宾亡依父母守节足不逾阃割股以救亲病御史表其门年八十卒　　田倬妻陈氏
按贵州通志陈氏思南人诸生田倬妻夫亡氏年二十无子坚贞自矢苦节四十余年人罕见其面事闻旌表　　王育圣妻敖氏
按贵州通志敖氏思南人王育圣妻夫亡守节家贫以纺绩奉姑甘旨四十余年郡守以闻旌表　　田国报妻杨氏
按贵州通志杨氏思南田国报妻年二十四夫亡无子守节终身　　牟嘉禾妻邵氏
按贵州通志邵氏思南邵斐长女年十五适同郡诰赠奉直大夫牟嘉禾生四子长应寿次应秋次应春次应律氏年二十七而寡哀泣不欲生孝事舅姑教育诸子值牟氏中衰翁老而诸孤稚里中巨奸及族恶少咸谋嫁之洎翁姑没倩媒者踵相接也氏善慰绝之故人虽拂怒而不忍肆毒久且愧悔同里梅薛二节妇谓之曰千里之雪累尺之冰寒可知也毋戏涉而中退氏笑曰吾试为之苦守足不下堂后二十余年而子寿仕粤叔子眷仕虔就养虔粤教二子以静治凡二子之以能膺荐擢者多得之慈训焉迨归乡母仪为郡妇则名动数百里妇女皆化之不贤者深藏而不敢见乡邑屡谋举其行氏谕诸子止之曰恐人以吾子贵而疑为私则无以劝穷乡匹妇矣崇祯十五年氏春秋八十公论不可止呈其事于有司抚按列疏上请敕建坊旌表　　冉继勋后妻张氏
按贵州通志张氏思州冉继勋后妻石阡龙泉人父慎言癸丑进士氏年十八适勋越十年勋亡守节抚孤数十年如一日　　张羽妻许氏
按贵州通志许氏思州人张羽妻羽无子许为娶妾生子羽亡妾亦随殁许年二十七誓不再嫁抚孤成立年七十余学使吴国伦旌表　　张价妻高氏
按贵州通志高氏思州张价妻夫亡氏年二十二姑老子幼孀居孝养五十七年终　　马为麟妻徐氏
按贵州通志徐氏贵定举人马为麟妻新添人徐年二十六家贫无子誓不再适苦守三十八年卒巡抚旌之　　姚允迪妻潘氏
按贵州通志潘氏贵定姚允迪妻新添人允迪为知县没潘年二十二守节白首如初题旌其门　　孙耀祖妻王氏
按贵州通志王氏贵定孙耀祖妻新添人耀祖中武进士殁王守节四十余年始终如一　　姚咨俊妻唐氏
按贵州通志唐氏贵定姚咨俊妻新添人咨俊由进士筮仕县令未几殁唐扶榇还备极艰辛苦节自守旌表　　史谠妻何氏
按贵州通志何氏知州史谠妻新添人夫亡何年二十九子文鼐甫三岁守节教文鼐中崇祯壬午乡试凡历三十八年终直指潘世奇题旌其门　　詹斗妻张氏
按贵州通志张氏安顺人詹斗妻年二十四斗亡家贫纺绩养姑六十余年　　宋名臣妻丁氏
按贵州通志丁氏安顺人宋名臣妻年二十四夫亡甘贫守节终老　　汪大宽妻萧氏
按贵州通志萧氏安顺人汪大宽妻年二十四夫亡事姑尽孝苦节五十余年志同金石建坊旌表　　薛凤章妻张氏按贵州通志张氏安顺人薛凤章妻章甫登贤书夭张年二十绝食七日为姑故复食剪发垢面以节终　　刘士恒妻姜氏按贵州通志姜氏安顺诸生刘士恒妻夫亡氏年二十二竭力奉姑甘贫抚子青年守志白首如初旌表　　王之相妻刘氏按贵州通志刘氏王之相妻平越县人夫亡时氏年十八遗一子抚育成立守节终身题赐旌表　　夏国臣妻王氏
国猷妻
吴氏附

按贵州通志王氏夏国臣妻与臣弟国猷妻吴氏俱安顺人夫亡妯娌并守节坊表　　朱训妻殷氏
按贵州通志殷氏安顺朱训妻年二十七训亡遗子官甫三岁矢志不二教子成名年九十终　　何宝妻雷氏
按贵州通志雷氏安顺何宝妻年十九夫亡家贫事继姑以孝闻抚二子成立　　龚居敬妻吴氏
按贵州通志吴氏安顺龚居敬妻年十四未嫁敬亡守志终身奉旨旌表　　周清妻廖氏
按贵州通志廖氏周清妻平越县人夫亡氏年二十七无子姑老家贫矢志守节纺绩终身　　牟应绶继室韩氏
按贵州通志韩氏安顺人牟应绶继室绶任广东连平州知州娶韩为继室年十八绶病笃怜韩少无子遗命改字及夫殁氏扶榇归里其姑援遗命欲嫁之韩坚执不从或以势夺韩毁容断发誓死乃免抚其嗣子呈鼎鼎夭又抚孙国宝历六十余年旌表　　欧阳组妻黄氏按贵州通志黄氏欧阳组妻石阡龙泉人夫亡氏年二十茹荼守节始终不渝崇祯初旌表　　雷葵阳妻成氏
按贵州通志成氏镇远诸生雷葵阳妻夫早丧一女方三岁子长春甫七月翁姑垂老无依成艰苦抚育事亲以孝闻翁亡其兄欲以长春为己嗣成泣曰吾所以不即死者为此点血也坚执不可岁余姑又没寇据黔兵乱岁荒成尽出所藏衣&#殓姑训子成名遣嫁其女年五十九卒　　熊应周妻陈氏
按贵州通志陈氏镇远人熊应周妻年二十五夫亡抚子兆符备极辛勤历三十年无二志　　王向干妻万氏
按贵州通志万氏镇远人王向干妻干亡遗二子长金印五岁次金铉三岁万教育之苦节数十年而终　　何大祯妻刘氏按贵州通志刘氏镇远人何大祯妻祯食饩郡学早亡遗三子刘年二十五艰辛抚育成立历兵火流离卒不渝节　　何瑛妻汪氏　　　　杨文昌妻何氏
　　罗溶妻刘氏　　　　杨正松妻何氏
按贵州通志已上四妇俱镇远人少寡守节旌表　　杨再翔妻张氏按贵州通志张氏杨再翔妻施秉人生子正位甫七岁翔历游名山凡十余年不归张事祖姑及姑孝谨供养无缺后再翔归不半载殁祖姑怜之令再嫁不可家贫岁歉延师训子三十余年如一日　　席珣妻氏
按贵州通志氏席珣妻永宁人年二十守节五十余年如一日旌表　　张英妻陈氏
按贵州通志陈氏张英妻永宁人年十九茹苦守节教子领乡荐旌表　　蔡俊妻蒋氏　　　　何俊妻唐氏
　　易铠妻李氏　　　　梁冠妻王氏
　　魏政妻张氏　　　　林玉妻陈氏
　　曾松妻沈氏　　　　杨弟妻李氏
　　梁武妻陈氏　　　　刘纲妻朱氏
按贵州通志已上十妇俱威清人崇祯初以节旌表事实无考　　黄运升妻刘氏
按贵州通志刘氏黄运升妻平坝人年二十三夫亡子甫周岁矢志守节家贫甚篝灯辟纑荼苦五十年教子成名直指苏琰以闻奉旨旌表　　欧时雍妻田氏
按贵州通志田氏思南欧时雍妻偏桥人年二十夫亡誓不再嫁冰霜自矢守节六十五年年八十五崇祯间巡按梁炳旌其门　　杨懋学妻汤氏
按云南通志汤氏杨懋学妻阿迷人年二十夫亡逾月生遗腹子汤抚之事翁姑尽孝教子延嗣弱冠登科崇祯戊寅年奉敕建坊旌表　　王绅妻张氏
按云南通志张氏王绅妻宁州人张念中女夫亡抚育三子成名年八十余终崇祯间奉旨旌表　　郭之瑜妻何氏
按云南通志何氏郭之瑜妻姚安人年二十五夫亡守节训子崇祯十三年旌表　　杨伯坚妻李氏
按云南通志李氏杨伯坚妻黑盐井人子琳甫三岁夫亡苦节三十年崇祯间有司旌表　　杨谦妻张氏
按云南通志张氏杨谦妻太和人夫亡守节有司奏旌其门　　姚汝谐妻谢氏
按云南通志谢氏孝廉姚汝谐妻楚雄县人谐亡无子氏苦节三十余年崇祯间直指旌表　　徐承惠妻王氏
按云南通志王氏徐承惠妻楚雄县人年二十六夫亡公姑老子幼女氏誓死靡他竭力孝养姑病年余氏衣不解带亲尝药饵姑没殡葬拮据万端矢志四十四年子国琦事母克孝崇祯间旌表　　王象干妻卜氏
按云南通志卜氏王象干妻楚雄县人夫亡孀居四十余年抚育三子崇祯十五年直指旌表　　杨友善妻刘氏
按云南通志刘氏杨友善妻杨林所人年十八夫亡抚遗腹子成立孝事舅姑终身无怠　　崔乔迁妻李氏
按云南通志李氏崔乔迁妻太和人迁为诸生早亡李矢志不二佥事陈应春旌其门　　李志恭妻王氏
按云南通志王氏新兴王丞女年十四归呈贡诸生李志恭生二子恭病笃以子为忧王誓不负夫及亡亲支见其贫微讽之王泣曰吾与二孤相为存亡耳后长成皆为诸生王以寿终奏闻旌表　　张翔妻朱氏
按云南通志朱氏张翔妻昆明人年二十一守节勤苦持家严肃事翁姑尽孝崇祯间巡抚吴兆元直指罗国巘题旌入节妇祠　　杨天爵妻张氏
按云南通志张氏杨天爵妻安宁州人年二十二夫亡无子誓不再嫁终身缟素持身甚严一切燕会不与年六十九终　　徐淮妻龚氏
按云南通志龚氏徐淮妻姚安人淮为诸生早亡龚誓不再嫁苦志守节抚二子皆为廪生孀居四十余年贞节愈励　　马明辅妻舒氏
按云南通志舒氏百户马明辅妻洱海人氏年十九守节养舅姑抚子袭职历六十余年终　　李洁妻杨氏
按云南府志杨氏郡人李洁妻年二十夫亡遗腹生子士标矢志不二训标成名标事母极孝人以为苦节之报　　吴诏妻张氏
按云南府志张氏右卫吴诏妻诏亡氏年二十六事舅姑抚三子始终苦节至死不渝　　窦康续妻谢氏
按云南府志谢氏宜良窦康续妻夫亡氏年二十九励志守节凡历五十五年教子双桂成名有司旌表　　希哲妻禄氏按云南府志禄氏宜良陶希哲妻夫亡禄年二十六以纺绩抚养二子成人守节五十余年年八十终　　王重光妻段氏按云南府志段氏永昌人王重光妻光没舅姑亦亡氏鬻产以葬教二子力学每至夜分不倦崇祯间旌表入节妇祠　　艾龙光妻简氏
按云南府志简氏呈贡艾龙光妻龙光病笃百法医疗不&#而殁简事姑尽孝守节四十年直指题请入节妇祠　　孟钦妻黄氏
按云南府志黄氏嵩明州孟钦妻钦亡氏年二十矢志守节克孝舅姑教半岁遗孤成立艰苦终身不改　　杨正明妻尹氏按云南府志尹氏嵩明州杨正明妻夫亡氏年二十一无子孝养舅姑苦守五十八年　　周凤起妻杨氏
按云南府志杨氏嵩明州周凤起妻姑陈氏遘疾氏割股愈之夫亡纺绩供养抚二幼子成立冰霜苦节年六十二卒　　管宗本妻李氏
按云南府志李氏晋宁州管宗本妻善事舅姑克顺夫子夫有疾割股以进夫死抚四子俱成立　　杨世泰妻段氏
按云南府志段氏晋宁州杨世泰妻泰亡段年二十二誓不再嫁孝事舅姑抚遗腹子成立　　萧必达妻任氏
按云南府志任氏昆阳萧必达妻夫亡任年十六家贫不能举丧子云龙甫一岁姑年七十任纺绩为养越二年姑亡两丧在堂勉治丧事苦节五十余年抚子成立旌表　　段法妻刘氏
按云南府志刘氏禄丰段法妻夫亡刘年二十八苦志守节孝事八旬老姑抚二岁幼子历三十五年终　　杨翱妻许氏按云南府志许氏孝廉杨翱妻郡人翱没氏年二十五誓不再嫁苦节终身　　李文征妻熊氏
按云南府志熊氏禄丰李文征妻夫亡熊年二十五苦志守节抚幼子成人年六十七终　　陈应贤妻董氏
