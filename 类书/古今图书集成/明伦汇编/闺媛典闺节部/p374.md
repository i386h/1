<!-- { "loadSidebar": true } -->
　　按青浦县志包氏侍御蒙泉孙女年十七归学　　宪王洪洲孙子长子长早丧氏年二十四清斋　　事佛操持门户教子成名娶青浦潘氏女寻子　　媳俱夭氏孀居四十六年年七十卒葬锺贾山　　庄季弢妻陆氏　　按青浦县志陆氏庄季弢妻年二十一夫亡子　　女俱殇家贫苦节依叔父硕存康熙六年庄有　　应嗣子可贞请归养氏喜曰得归骨为庄氏鬼　　幸矣归一年卒年六十　　王三聘妻顾氏
　　按青浦县志顾氏文学王三聘妻年二十七夫　　亡乏嗣无依守节东畲墓侧年八十五终　　陈于国妻施氏　　按青浦县志施氏陈于国妻年十八夫亡无子　　抚孤侄陈慈锡苦操五十余年年七十三终　　潘氏女　　按武进县志潘氏女武孝廉宗孔女也无锡人　　许字武进刘廷勷勷早死讣闻女矢志不嫁诣　　刘持服营穴廷勷冢旁以示死必归刘之意一　　时士大夫多赠以诗　　张秉文妻吴氏
　　按武进县志吴氏邑诸生张秉文妻年二十一　　夫亡教子为诸生纺绩苦守五十七年康熙十　　六年年七十七卒属纩时有孤雁飞止屋隅悲　　鸣彻晓而去　　陈文征妻孔氏
　　按武进县志孔氏陈文征妻征早死氏年二十　　四励节自守茹荼食贫奉翁姑尽孝翁姑没祭　　葬尽力抚两孤成人历二十八年年八十二卒　　周甲芳妻卜氏　　按武进县志卜氏进士象干女诸生周甲芳妻　　芳没氏年十九事翁姑尽孝抚子尽慈辛勤纺　　绩四十余年如一日康熙十五年年六十五卒　　杨晃妻庄氏　　按武进县志庄氏应诏女庠生杨晃妻夫病亡　　氏年十八号恸欲以身殉因念遗言遂抚孤苦　　节教子成立茕茕子母历四十余年如一日　　白复隆妻何氏　　按武进县志何氏白复隆妻夫亡守节教子有　　成康熙十三年学使旌表　　蒋寅亮后妻董氏
　　按武进县志董氏诸生蒋寅亮后妻性婉淑抚　　前妻子如己出亮死长斋苦节历三十年终　　张星高妻吴氏　　按武进县志吴氏邑诸生张星高妻夫早亡氏　　年二十七守节三十余年　　丁应春妻陈氏
　　按武进县志陈氏廪生丁应春妻年二十二夫　　亡抚二子成立事翁姑以孝闻有诏旌表
　　唐赓妻陈氏
　　按武进县志陈氏唐赓妻年十七而寡守节五　　十年教子读书为诸生　　张辰光妻余氏
　　按武进县志余氏张辰光妻光早世遗孤在抱　　守节四十五年抚孤成立姑病割股以疗郡县　　旌之　　蒋宗伯妻汪氏
　　按武进县志汪氏蒋宗伯妻年十九归蒋三载　　而寡纺绩养姑教怀抱子成立年八十无疾而　　终　　蒋良能妻秦氏
　　按武进县志秦氏无锡人尚书金曾孙女太学　　生蒋良能妻无子生三女年二十五夫亡抚妾　　子二人家之所有不以一毫私其女见两子成　　人而卒　　刘绳祖妻毛氏
　　按武进县志毛氏甲午举人毛应启女适刘绳　　祖祖亡苦节至死绅士请旌之　　吴从周妻赵氏
　　按武进县志赵氏诸生吴从周妻年二十四夫　　亡哀毁骨立纺绩昼夜不绝以奉翁姑崇祯间　　荒旱氏脱簪易粟百计以给甘旨翁姑没连举　　三丧里族推孝抚二孤涛有恒俱读书庠序年　　六十三终　　王昌世妻张氏
　　按武进县志张氏王昌世妻年二十一夫亡无　　子立侄玮为嗣恩勤抚育不翅己生姑早殁事　　翁至孝年六十四卒　　陈昂妻叶氏
　　按武进县志叶氏陈昂妻年二十五夫亡守节　　三十余年抚孤成立县令旌之　　沈继道妻姚氏
　　按武进县志姚氏沈继道妻年二十孀居无子　　抚侄为嗣族人谋产逼嫁氏断发剔目以其产　　十之九散诸族人终身衣布食素年七十二邑　　令旌之　　诸氏女
　　按武进县志诸氏女邓庄诸士莘女襁褓时纳　　陈氏子牧斋聘牧斋业贸布遇盗死润州女年　　十七闻讣泣血几殆茹荼服练编麻结发依兄　　抱侄以尽天年所居一楹严闭莫窥操作勤劬　　继日夜不休年七十同里士大夫为之传　　施应禄妻陈氏　　按武进县志陈氏施应禄妻应禄堕湖死氏年　　二十二无子仅一女遗腹及又非男姑老宗　　族谋夺其志氏訴县持牒自卫又尽析其遗产　　与夫之两弟仅存瘠田五亩敝屋二三椽养姑　　嫁两女拮据异常康熙某年七十余郡守骆锺　　麟表其门　　周弼垣妻张氏
　　按武进县志张氏年三十五夫亡遗五孤半在　　襁褓产无纤遗氏呼天矢志勤苦自给守节四　　十余年年七十五方伯丁思孔旌其门　　庄氏女
　　按武进县志庄氏女进士庄有筠女也许字同　　邑进士黄云史子曾勷勷以母丧哀毁成疾死　　女方及笄痛哭成服矢志不嫁寻病亡乡里哀　　之议合葬　　褚维垣妻孙氏
　　按武进县志孙氏梧州教授褚维垣妻维垣没　　于官翁姑年迈伯氏瞽不能求食氏与姒纺　　绩以养二亲淡泊节省以备送其终苦节四十　　年康熙辛酉年七十五卒　　沈继筠妻朱氏
　　按武进县志朱氏沈继筠妻年三十夫亡守节　　抚孤世禄历四十五年世禄克成立郡县旌之　　段声妻王氏　　按武进县志王氏段声妻年二十而寡苦节三　　十余年足迹不出阃外家贫事姑孝谨抚孤成　　立艰苦备尝康熙十六年县令旌表　　陈绍骅妻金氏
　　按武进县志金氏陈绍骅妻年二十四夫亡子　　甫四月或劝改适氏泫然曰吾十指在遗孤尚　　可活也苦志四十年子克成立　　时良贤继室王氏
　　按武进县志王氏年十六归采菱沟时良贤年　　二十七而孀家颇丰子女俱幼族人利其赀产　　瓜分虎踞以鱼肉之氏即弃弗与较纺绩自给　　苦守无他志所亲怜之劝择去所不从虽累日　　枵腹莫贷升斗氏自矢益坚啜糠&#蔬豆以度　　日而忌者犹不容复逼不已乃鸣于郡守惩逼　　者数人乃得少安二女俱嫁子亦毕婚得抱孙　　长年六十余卒　　周美妻莫氏
　　按武进县志莫氏周美妻年二十夫亡翁姑耄　　遗孤尚孩纺绩苦守送翁终事姑尽孝乡里有　　令誉县令旌其门　　沈念六妻黄氏
　　按武进县志黄氏沈应登孙念六妻念六祝发　　为僧氏不更嫁鞠子支炳及长令负笈从父受　　书成丙辰进士年七十一梦擎莲花二枝越日　　乃逝舍旁池中忽生双红莲人皆异之　　薛之淳妻李氏
　　按武进县志李氏薛之淳妻年十九而寡无子　　矢志守节力支门户孝养翁姑翁姑殁竭力营　　葬晚皈佛教终其身康熙十年旌其门　　龚廷秀妻徐氏
　　按武进县志徐氏宜兴徐洪祚女年十九归龚　　廷秀不四年而廷秀遽殁无子抚侄士兼为嗣　　不殊己出力教读书弱冠为诸生娶兄徐懋晔　　女为媳士兼年三十余复亡姑媳孀居苦守遗　　孤胜玉成立历数十年如一日戊午己未姑媳　　相继终学使表其门　　蒋怡妻万氏
　　按武进县志万氏邑庠生蒋怡妻归四年怡亡　　苦节抚二子起赳早岁有声黉序有司旌之　　褚文灿继妻李氏　　按武进县志李氏褚文灿继妻文灿早世前妻　　子方三岁氏抚之如己出历三十余年不变　　钱大受妻吴氏　　按武进县志吴氏夏坊钱大受妻诞子士进弥　　月而夫死哀毁骨立矢无他志恐子不育发愿　　持素终身以祈呵护产薄仅给口族人犹冀鱼　　肉群相约令负其租庸日益穷窘糟糠自咽惟　　膳翁姑不缺甘旨姑年八十余时有腹疾氏侍　　左右无倦及殁丧葬之费皆纺绩所积士进既　　长娶媳周氏生三孙而死周亦守节如姑姑媳　　相依伶仃万状共抚三孙成立吴年七十二终　　许台耀妻吕氏　　按武进县志吕氏许台耀妻大学士宫孙女广　　东运副方高女也性严正不苟言笑年十七于　　归克尽妇道宗族称之台耀屡困棘闱志早　　殁氏茹荼集蓼丸熊课子教诸子以义方不屑　　屑于富贵贫贱可谓贤明知大义者年今六十　　课督诸孙未尝少暇闺门之内肃如也　　杨标妻许氏
　　按武进县志许氏吴县教谕杨标妻侍御之渐　　孙女锺祥令维楫之女也母徐氏有古贤妇风　　氏幼承家训能以礼自淑妇道母仪俱堪为世　　范标秉铎吴门未赴任而卒氏即长斋绣佛教　　育子女三十年如一日　　吕锺彦妻杨氏
　　按武进县志杨氏翰林大鹤女及笄嫁运副方　　高子锺彦未逾年锺彦殁一子数月而殇氏茕　　茕孑立矢死靡他苦节三十年奉姑孝谨族党　　咸敬之　　董玉苍妻吴氏
　　按武进县志吴氏国子生董玉苍继妻也工诗　　词年十八归董结褵一载夫亡毁容自誓抚前　　妻子翼如己出亲授诗书教育成立苦节四十　　余年学使旌表有苔&#诗集行世　　吴轸妾金氏
　　按武进县志金氏德州牧吴轸侧室年十六即　　长斋十七生子彦博甫三龄轸卒誓不改适与　　正室钱氏相依苦节三十余年抚子成立　　蒋氏女　　按武进县志蒋氏女者唐子华为其子祖武纳　　聘未嫁而祖武死女闻讣泣谓父母曰儿虽未　　归唐然一与之盟义不可改儿今欲往唐氏成　　服父母兄弟诸姑伯姊咸阻之恐出于一时之　　感激而难以终身也女曰不从吾志今日即吾　　毕命之时矣其家不能强从之至唐涕泣悲哀　　终身未尝见齿四十余年坐卧一室虽兄弟子　　侄罕见其面竟以处女终其身　　孙枝蕃妻吴氏
　　按武进县志吴氏孙枝蕃妻年二十七而孀家　　赤贫抚孤慎临守节四十年媳岳氏事姑尽孝　　姑媳相继殁郡县旌之　　管祥妻王氏
祥
妹附

　　按武进县志王氏华渡管祥妻祥死王年二十　　五祥妹适荆溪费珍是年珍亦死祥妹年十九　　姑嫂俱无出家贫甚或讽改节并毁容截发以　　示志姑嫂同居纺绩自活值岁饥或累日不举　　火年皆六十余　　杨启诰妻黄氏
　　按武进县志黄氏杨启诰妻夫亡子在襁褓氏　　盛年守节茹荼啮蘗至老不易初志躬操井臼　　延师训子以迄成立子廷望累仕浙江衢州太　　守孙宽亦出守直隶之顺德　　张士达妻黄氏
　　按武进县志黄氏张士达妻夫亡家贫子幼孀　　居四十余年卒　　何位基妻张氏
妹
附

　　按武进县志张氏邑诸生何位基妻年二十归　　位基基早亡氏年二十九遗孤甫八月翁年八　　十余氏剪发内棺中曰所不即相从泉下者欲　　上膳耄翁下抚血雏耳家贫昼夜纺绩训子苦　　节五十四年康熙二十年卒年八十二妹嫁冯　　元云云父为闽县令晚得云失教长好博饮尽　　其产夭死妹年二十六无出以死自誓为立嗣　　成家年六十八卒　　张棺材媳
　　按武进县志张棺材媳不知其姓张为匠故俗　　呼之匠居华渡马住岸生一子娶媳未一年贾　　于吴阊为郑鸿逵溃兵所杀吴俗小家年老丧　　子即以媳赘婿张既丧子亦欲行之媳不从欲　　嫁之亦不可奉翁姑甚谨姑死翁益欲嫁媳媳　　坚守如初里中势家子觇媳美挑之不得又迫　　之媳疾走投河邻里救之不死于是邻里共斥　　势家子康熙二年翁没媳遂削发为尼居城每　　岁寒食必下乡祭扫翁姑墓号泣酸怆闻者哀　　之　　陈如愚妻周氏
　　按无锡县志周氏诸生陈如愚妻年未三十夫　　亡苦节六十余年卒　　侯长源妻吴氏
　　按无锡县志吴氏诸生侯长源妻早寡苦节卒　　年八十余　　钱尔登妻薛氏
