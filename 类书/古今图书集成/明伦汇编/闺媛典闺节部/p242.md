<!-- { "loadSidebar": true } -->
按顺庆府志陈氏李高魁妻夫早亡家贫寠鞠养二子备极辛苦皆得成名受封太宜人苦节四十二年年七十五卒　　刘沛然妻李氏
按顺庆府志李氏刘沛然妻有姿色善图画工诗文沛死氏年二十四豪家欲娶之氏剪发毁容誓不再嫁年七十终　　席存仁妻王氏
按顺庆府志王氏席存仁妻嫁岁余夫殁苦守遗孤断发毁容誓不改节年七十余终　　傅佐靖妻田氏
按顺庆府志田氏傅佐靖妻嫁五载而寡坚志守节孝事翁姑抚孤成立年六十五终　　何洁诚妻侯氏
按顺庆府志侯氏何洁诚妻年二十五夫死苦志纺绩教子读书至死无他志长子所让登崇祯癸酉乡榜氏年六十而终　　李民楫妻蒲氏
按广元县志蒲氏邑民李民楫妻年二十八无子民楫客粤东五载不归值张献忠之变蒲氏奉姑入山避难凡历峻险即负姑而行后民楫死粤中讣至蒲痛绝数欲自缢既而哭曰姑无我必死姑死何以慰夫魂遂百计谋养其姑姑年八十四终克葬氏亦老　　尚聘妻雒氏按梓潼县志雒氏邑庠生尚聘妻聘早亡父母怜其少劝他适不从苦节四十余年崇祯间建坊旌表　　王予&#妻杨氏按梓潼县志杨氏邑庠生王予&#妻年二十而寡躬织亲井臼苦志教子年七十卒崇祯间建坊旌表　　汤勤德妻张氏按潼川州志张氏汤勤德妻年二十夫亡无出妾育一子翁姑惜其少令改节氏以死誓即昆弟不与见终日无笑言有司表其门　　居观妻杜氏
按潼川州志杜氏居观妻年十六嫁居一岁夫亡无子抚弟子为嗣苦志奉姑二十余年寿七十三卒　　谭文仁妻郑氏按潼川州志郑氏年十六适谭文仁甫六月夫死孀居三十五年公举旌表　　文友妻陈氏
江
氏附

按潼川州志陈氏文友妻无出劝夫娶妾遂纳江氏陈居别室不茹荤江生子祚光仅襁褓夫殁陈与江抚其孤读书成名年八十七卒　　杨高峰妻刘氏
按潼川州志刘氏杨高峰妻年二十夫亡子三岁氏刺面截指抚孤成立寿八十终　　王祝妻汤氏
按潼川州志汤氏司李汤聘女适王祝甫三月姑张氏病笃氏割左股救之病愈期年姑死夫亦亡氏年十八誓不更适哀泣成病久之亦殁　　鲍子仪妻吴氏
按潼川州志吴氏鲍子仪妻年二十五夫病亡誓死守节有司旌表　　某妻姚氏
按潼川州志姚氏某妻年二十二夫亡止一女誓不再嫁尽鬻其衣饰葬夫抚孤女织纺终老　　王为翰妻李氏
按潼川州志李氏王为翰妻年二十夫亡子崇岳甫三岁氏勤纺绩教子成人人称贤母　　彭鹤瑞妻陶氏
按潼川州志陶氏彭鹤瑞妻夫亡子十岁抚之成立生孙四岁子妇俱亡氏苦耕织殡三柩抚孤孙长年七十终　　刘芳世妻赵氏
按中江县志赵氏邑庠生刘芳世妻年二十芳世亡遗子湛尚在襁褓翁姑亦早世家日寥落氏昼夜拮据负暄而绩&#戚宴会一切谢绝母家迎之亦不往议婚者至辄以死拒之教其子克振家声崇祯丙寅奉诏表其门　　牟履庆妻李氏
按中江县志李氏牟履庆妻幼闲姆训秉性端方识大义方于归旋遭献贼之乱翁遇害夫妇无所倚李闻父寓宝鸡遂往依之年二十一夫亡子甫三岁氏誓死抚孤迨蜀平以祖宗坟墓不忍久抛乃还县时族姓流亡无一存者氏孤贫持斋苦守课子成名子夭再抚两孙俱补弟子员氏卒年七十六　　喻思钦妻陈氏
按重庆府志陈氏壁山人喻思钦妻年十九夫亡无子守节事姑至孝年八十三崇祯六年奉诏建坊旌表　　张叔珵妻向氏
按重庆府志向氏铜梁诸生张叔珵妻有绰楔旌表事实失传　　杨节妻罗氏
按重庆府志罗氏酆都人大理寺丞杨节妻事实无考　　戴昌应祖母熊氏
按重庆府志熊氏酆都诸生戴昌应祖母事实无考　　杨春妻古氏女
附

按重庆府志古氏酆都贡士古养浩女儒士杨春妻嫁三年生一女而夫病亡氏苦节育女长适诸生余子化未二年化亦殁母女共卜地葬其舅姑随筑室墓前为庵名曰竹雪古氏改名筠竹女名寒雪母女同髡顶为尼历数十年如一日有司具实申请表其居　　黄洵妻
媳
附

按重庆府志酆都县举人黄洵妻与其媳两世守节有司表其门姓氏无考　　张亲仁妻朱氏
按重庆府志朱氏涪州儒生张亲仁妻夫亡事姑最孝苦守终身诏旌表　　钱妇刘氏
按重庆府志刘氏涪州人都谏秋佩女嫁进士钱玉子某年十九夫亡守节庐夫墓旁誓死靡他躬纺绩辟纑输其产造四桥人多咏之　　陈一廉妻赵氏
按重庆府志赵氏涪州人陈一廉妻年二十夫亡抚一子生三孙皆领乡荐年九十三卒　　王彝妻罗氏
按彭水县志罗氏贡士王彝妻年二十二夫亡抚子养士采薪自给苦节五十余年　　秦之益妻梁氏
按彭水县志梁氏秦之益妻年十八夫亡矢志守节邑令表其门　　董兴棫妻冉氏
按彭水县志冉氏董兴棫妻年十七夫亡守节七十二岁终　　刘尚文妻李氏
按彭水县志李氏刘尚文妻年二十三夫亡抚子子夭又抚其孙邑令表之　　陈尚选妻王氏
按彭水县志王氏陈尚选妻夫死断发自誓年七十六卒　　冉学颜妻庞氏
按夔州府志庞氏太平县庠生冉学颜妻颜亡氏年二十二守节终身县令旌表年七十终　　沈逾妻崔氏
按夔州府志崔氏万县人进士崔奇勋女适邑庠生沈逾越五年生一子逾亡氏剪发自矢教子有断机风子年十四为诸生县令旌其闾　　李春先妾萧氏张氏
按宜宾县志萧氏北直人张氏山西人皆郡人李春先妾也春先殁萧年十八张年十六守贞不嫁里人重之萧卒时年六十有二张六十有五　　谈本立妻杨氏
按南溪县志杨氏邑人谈本立妻年十八适谈不一月夫死翁姑继殁遗幼叔方三岁杨抚之长娶未几亦夭娣有遗腹欲嫁杨恳留之及产一子杨又为乞乳哺养既有室复亡遗腹生子世杰杨抚育如前为娶余氏生三子谈祀赖以不坠年七十卒　　罗秉礼妻刘氏
按南溪县志刘氏罗秉礼妻年十九适罗生二子越六年夫亡刘抚二子俱早丧氏含哀鞠孙成立补弟子&#事闻诏旌表　　张可迪妻赵氏
傅
氏附

按洪雅县志赵氏花溪民兴义女年十七嫁庠生张可迪迪孝友能让以下第郁郁而殁遗孤纁未晬氏年二十痛哭誓死艰难万状力勤机杼待子成立子既娶亦亡与媳傅氏甘贫苦训孙如渊辈皆为诸生应明经选者二人年八十五终里称人瑞邑令以闻旌表　　杨粹善妻邹氏
按洪雅县志邹氏尚奇女性贞静年十六归庠生杨粹善家贫亲井臼甚勤生二子年二十九而寡矢志抚孤勤机杼课读长子蕃为诸生补馔舍言动必慎年六十余直指旌之　　罗大旨妻赵氏
按洪雅县志赵氏年十七归中保民罗大旨二十五旨丧遗孤来长氏矢志抚之勤纺绩以养长既长而夭氏与媳同抚孙三人俱为诸生年七十三事闻旌表　　陈三才妻梁氏
按雅州志梁氏雅州人宜山县令梁玉女廪膳生陈三才妻生四子年二十六夫亡诸子俱幼伶仃孤苦抚育教训皆克成立长大学廪生次大受大忠俱入黉序季大美崇祯己卯孝廉州守陈士猷请旌表仍岁给米优恤年七十三终　　姚敬妻陶氏
按建昌卫志陶氏建昌姚敬妻敬亡陶年十九苦志抚遗腹子岳坚贞自守事闻旌其门　　吴璧良妻卢氏
按武昌府志卢氏兴国州吴璧良妻卢本正女年十六归吴十九夫亡无子欲以死殉众妇防护逾月乃免其后年老家贫双目俱瞽动止犹不少变　　潘师孔妻江氏
按武昌府志江氏兴国州潘师孔妻孔死子良臣方九月矢志守节以事翁姑教良臣成立　　方亨妻孔氏
按武昌府志孔氏嘉鱼廪膳生方亨妻幼女范有丈夫志节亨家贫孔氏任薪水执炊爨孝养孀姑李氏送其终亨殁训长子登进士服官有一事不合必笞之孀居三十年卒　　江惟海妻卢氏
按武昌府志卢氏兴国州江惟海妻夫亡抚子孺生苦节五十年不二　　吕顺吾妻姜氏
按武昌县志姜氏儒士吕顺吾妻生员吕大夔母年十八夫亡遗孤甫三月家贫数绝粮以是多不谅氏欲抱子自溺遂不敢言以纺绩资师教子成佳士年七十六卒　　吴时乔妻潘氏
按武昌县志潘氏武进士吴时乔妻乔授剿四川散财结客身先士卒氏亲历行间脱簪珥以饷战士未几夫殁于军氏年二十收殓夫骸历崎岖归葬抚育其子如玠游黉序年八十六终　　龚振宇妻王氏
按武昌县志王氏龚振宇妻龚祖籍粮户又僻居水乡氏荷畚锸躬机杼恒以农桑所积佐夫经营公事夫亡子幼门益难支氏综理烦剧如故勖孤儿以诗礼时重射选又授之决拾久之其子中崇祯己卯武科直指旌其门年八十有四卒　　闵时举妻胡氏
按武昌县志胡氏灵二里胡兴邦女闵时举妻时举病亡一子方二岁氏年二十三不食三日几死诸叔共劝抚孤遂长斋自守历艰苦纺绩教子以正年六十九终　　孟世第妻周氏
按武昌县志周氏诸生孟世第妻年十八世第亡遗子谦吉仅三岁氏竭力训养苦节自守荆布终身略无漫逸乡里重之　　熊晋妻杨氏
按武昌县志杨氏儒士熊晋妻晋奇穷早世氏无子女可依誓死不嫁坚苦自守三十余年乡人重其节　　孟道凝妻金氏按武昌县志金氏孟道凝妻父雄飞符石乡人氏年十六道凝赘于金甫及期夫溺水死氏号恸欲绝以腹有遗孕父母密伺防之阅数月生子辉祖遂守之甘贫苦四十年志不少变　　周实指妻黄氏
按武昌县志黄氏市民周实指妻适周甫一年实指亡抚遗腹子及八岁而殇氏茕茕孑立奉侍翁姑未尝有阙年七十二终　　陈国相妻徐氏
按兴国州志徐氏孝廉汝化女适陈国相夫亡二子甫襁褓氏年二十躬织抚二孤成人　　刘宗牧妻李氏
按兴国州志李氏刘宗牧妻年十七夫亡遗腹生子良砺养育教诲艰苦备尝年八十余同称苦节砺生世斗登崇祯癸未进士官户部主事　　周真妻刘氏
按兴国州志刘氏名茂惠知府刘英女英谪知海盐县时州判官周惟登侨寓海盐因以茂惠妻其子真后真殁英亦继丧茂惠还兴国年二十余依二弟终老　　石琼秀
按兴国州志石琼秀丰乐里人诸生汉女许聘州人张经世经世病亡琼秀闻讣赴丧次一恸几绝徐强起上堂拜经父母未几经父死琼秀独事经母辛苦饥寒&#然骨立数年呕血而死　　冯慕洁
按兴国州志冯慕洁辛亭里人许字严氏子严子死慕洁奔哭月斩衰逾年严父母相继殁严无遗丁女力殡三丧贫窭依弟弟亦贫女安之郡守杨佑上其事巡抚令给米四石御史复给钱帛优之　　戴氏女
按汉阳府志戴氏女大司马金女孙年十八受汉川李霄聘霄年亦如之抱疾将革女愿如李奉汤药既往未半月霄亡家贫如洗女竭妆资营葬仍归侍寡母至五十五岁而卒　　张一鲁妻黄氏
按汉阳府志黄氏汉川张一鲁妻夫亡氏年十六父怜其幼令改适涂姓氏闻自经婶许氏救之寻自刎嫂杨复夺其刀流血几死邑令复其徭役岁给粟帛优恤　　李文明妻胡氏
按郧阳府志胡氏黄梅李文明妻文明死子又旋丧氏年二十七镌誓墓门手植双柏年余并茂偶为牧竖折左二尺许氏跪而祷曰左夫道也吾夫其有遗憾乎浃月长与右齐人以为诚感　　饶钦&#妻刘氏
按黄州府志刘氏广济饶钦&#妻事继姑至孝年二十二饶死守节四十余年崇祯九年事闻旌表　　刘人表祖母张氏按黄州府志张氏广济孝廉刘人表祖母年十九守节唇旁出白须三寸许卒年九十有一　　冯永妻陈氏
按黄州府志陈氏黄梅冯永妻永纲运溺水死陈年二十二守节四十八年终　　程太仲妻江氏
