<!-- { "loadSidebar": true } -->
按曹州志张氏太学生吴椅继室年二十一而寡无子守节二十余年　　王自富妻郜氏
按曹州志郜氏王自富妻氏生一子永泰妾生二子未几妾殂夫亦继没氏抚育二子无异己出永泰早岁入庠仰体母心训弟成立一门四十余口三世同居各无间言州守旌表　　刘埏妻成氏
按曹州志成氏诸生刘埏妻年二十二而寡守节抚孤养舅姑终老　　刘国彦妻姬氏
按曹州志姬氏刘埏子国彦妻年十九而寡抚三岁孤同姑孀居终身不移州守旌表　　徐洛妻王氏
按曹州志王氏徐洛妻年十九而寡子女俱无终养孀姑守节五十余年奉诏旌表　　徐成龙妻班氏
按曹州志班氏徐成龙妻年二十而寡奉姑抚孤从一而终州守旌表　　张嘉行妻马氏
按曹州志马氏张嘉行妻年二十五而寡家贫子守节终身　　张三友妻张氏
按曹州志张氏张三友妻年二十而寡养老抚幼孀居四十余年卒　　许然妻路氏
按曹州志路氏许然妻天启间白莲倡乱然从戎阵亡氏年二十余矢志不嫁养老抚孤之死靡他州守旌表　　刘弘化妻李氏
按曹州志李氏刘弘化妻年十九而寡无子守节不移七十六岁卒　　徐有政妻鲁氏
按曹州志鲁氏徐有政妻年二十二而寡甘贫守节抚二岁孤成立州郡并旌之　　程应龙妻薛氏
按曹州志薛氏程应龙妻年二十三而寡养老育姑孀居四十五年卒　　程应麟妻刘氏
按曹州志刘氏程应麟妻年十九而寡同姒孀居终身如一督学旌之　　赵世贵妻朱氏
按曹州志朱氏赵世贵妻年二十七而寡矢志抚孤从一终老　　张思孟妻王氏
按曹州志王氏张思孟妻年二十二而寡奉姑抚孤不辞艰辛州郡旌表　　李台妻程氏
按曹州志程氏李台妻年二十余而寡无子不嫁孀居五十余岁卒　　晁鸿仪妻王氏
按曹州志王氏晁鸿仪妻年十八而寡无子守节奉姑终身州守旌表　　马健继室刘氏
按曹州志刘氏光禄寺署丞马健继室年二十五而寡矢志抚孤一节终身州守旌表　　朱文英妻张氏
按曹州志张氏朱文英妻年二十二而寡孝事翁姑抚训遗孤守节四十余年卒州守旌之　　孙祖从妻刘氏
按曹州志刘氏孙祖从妻年二十而寡养老抚孤克尽慈孝州守旌之　　李过妻李氏
按曹州志李氏李过妻年十九而孀抚遗腹子振又早夭振妇某氏年甫十七与姑共孀居均年逾八十卒　　马住妻赵氏
按曹州志赵氏马住妻年二十三而寡家贫无子父母欲嫁之誓死不从年七十卒　　赵文登妻司氏
按曹州志司氏赵文登妻年十八夫死无子家贫从一而终　　郜邦俊妻王氏
按曹州志王氏诸生郜邦俊妻年二十二夫丧奉姑训子孀居七十年卒州郡并旌之　　林邦田妻王氏
按曹州志王氏林邦田妻年二十四夫亡家贫子幼姑病翁盲氏奉老抚幼始终一节年八十七卒　　余应鳌妻张氏按曹州志张氏余应鳌妻年二十二而寡抚孤不嫁历四十余年卒　　樊玉冲妻余氏
按东昌府志余氏黄冈进士樊玉冲妻冲两令商昆清介安贫而没氏矢志苦节四十余年抚夫弟玉衢之子维孝为嗣天启六年建坊旌表　　吕志学妻刘氏　　　王弘道妻李氏
　　尹逢吉妻耿氏
按聊城县志已上三妇俱守节旌表事实不传　　王汝训继室萧氏按聊城县志萧氏王恭介汝训继室性端贞恭介一尘不染服官四十年室人不衣帛及捐馆舍氏年二十余上事垂白老姑下抚嗣子克尽慈孝遗田不过百亩纺绩茹素以资朝夕年八十余卒旌表　　蒋炳信妻刘氏
按聊城县志刘氏蒋炳信妻生二子信亡氏年十九家贫茹糠&#苦守二子成立食贫终身年八十七卒　　陈时见妻王氏按聊城县志王氏诸生陈时见妻见早亡氏茹苦守节抚养二子次子赞化登天启壬戌进士清正立朝官都察院左副都御史王赠太孺人奉诏建坊旌表　　郑怀祥妻郝氏按聊城县志郝氏郑怀祥妻年二十六夫亡孀居育子成立寿八十八终　　孙继光妻李氏
按聊城县志李氏孙继光妻夫亡守节郡县表其门　　邓守洪妻张氏按聊城县志张氏诸生邓守洪妻洪早亡张痛哭勺水不入口八日亲戚强劝乃曰吾先世胡霍两姑皆苦节吾当事之泉下复以子女尚幼赖抚养为劝乃食寒夜纺绩灯花常结宛然一节字长子秉豫登武科次子秉观诸生女适许继岳守节早世　　李定民妻殷氏
按聊城县志殷氏威将军李定民妻夫亡守节终身　　李三江妻张氏宋
氏附

按聊城县志张氏李三江妻夫死无子江弟三变妻宋氏生二子时亨遇亨变亦早没二寡并苦孀终老郡县旌其门　　江至静妻丘氏
按朝城县志丘氏博平县御史丘文学女年十四归官生江至静期年夫亡绝食七日几自尽仆妇救苏闭门修行苦节六十二年以寿终奉诏建坊旌表　　张勤妻刘氏按朝城县志刘氏张勤妻年二十夫亡守节五十余年　　刘世卿妻李氏
按朝城县志李氏刘世卿妻年十九夫亡矢志靡他年七十五终　　谢焯妻葛氏
按朝城县志葛氏廪生谢焯妻年二十七夫以应试身亡氏柏舟自矢训子以继夫业备履艰辛勤俭不改子俊长入庠序氏年六十一终　　李芳善妻巩氏
按朝城县志巩氏李芳善妻年二十六夫亡老姑幼子交危其心氏事姑以孝晨昏曲体姑意姑没兄公贫氏独力殡葬克尽其礼抚育幼孤冰霜自矢子长惟令读书家日窘尝减食以供其学一出入必令告一言动必使谨每自学归必考问所学程课辛苦百端心坚如一竟以忧瘁病亡其子业克承亲志勉力为学应甲午岁荐　　岳尔完妻邵氏
按朝城县志邵氏岳尔完妻年十八适完生一子未周夫亡纺绩度日矢志靡他训子中瓖入庠孙镇早年食饩孀居四十余载以寿终　　邵林妻高氏
按朝城县志高氏邵林妻年十七适林阅数载林疾氏焚香祝天愿以身代及没毁容守节誓不他适历四十余载始终如一训二子俱入庠卒年七十有四　　高必荩妻黄氏按莱阳县志黄氏诸生高必荩妻夫亡氏年二十苦节四十年卒　　孙玉成妻杨氏
按莱阳县志杨氏诸生孙玉成妻成没氏年二十二抚孤子遴选成立孀居五十年寿七十二卒　　王业永妻孙氏
按莱阳县志孙氏诸生王业永妻永亡无子氏柏舟自矢纺绩苦守至老不渝　　吕九式妻赵氏
按莱阳县志赵氏吕九式妻年十八夫亡守节抚遗腹子斗光为诸生有司表其闾　　张允琦妻姜氏
按莱阳县志姜氏张允琦妻年二十六夫亡无出嗣子又夭茕茕苦节至老不渝　　于晶妻隋氏
按莱阳县志隋氏于晶妻夫亡氏年二十四遗孤方六月苦志坚守卒年八十有二子若孙皆入黉序　　赵烛妻罗氏按莱阳县志罗氏赵烛妻夫亡苦节五十余年抚孤维桢入黉序以孝闻　　王科妻尹氏
按莱阳县志尹氏王科妻科亡氏年二十励志抚孤年九十八犹躬督诸孙读书为黉序名流　　左懋实妻姜氏
按莱阳县志姜氏左懋实妻年十九夫亡教子司直入泮又亡抚孤孙三俱成立苦节七十余年　　高凌云妻孙氏
按莱阳县志孙氏诸生高凌云妻凌云亡氏苦节五十年终　　黄道恒妻孙氏
按莱阳县志孙氏黄道恒妻夫亡守节三十年教子成立不坠家声　　黄五行妻徐氏
按莱阳县志徐氏黄五行妻事姑孝事夫谨姑与夫相继没子方弱氏举二丧人称其难后值暴雨水溢母墓氏号泣呼天水为逆流有不肖欲夺孤产氏以死守终克保全　　于学信妻邴氏
按莱阳县志邴氏于学信妻年十九夫亡苦守终身　　丁大来妻高氏按莱阳县志高氏丁大来妻夫亡氏年二十三守节四十余年　　辛启升妻于氏
按莱阳县志于氏辛启升妻夫亡守节五十年抚子汝珂入黉序　　王偁妻曲氏
按莱阳县志曲氏王偁妻夫亡守节事姑邴氏至孝　　刘国琦妻王氏按莱阳县志王氏刘国琦妻夫亡守节三十八年教子&#食廪饩知名　　咸应召后妻吕氏
按莱阳县志吕氏咸应召后妻夫亡守节四十年抚前室子辕为诸生　　修念妻刘氏
按莱阳县志刘氏修念妻年二十夫亡抚孤成立有孙十人长为诸生　　赵启钥妻姜氏
按莱阳县志姜氏赵启钥妻夫亡坚贞守节五十余年天启间旌表　　左懋印妻于氏
按莱阳县志于氏诸生左懋印妻夫亡氏年十九子三龄苦节五十七年艰苦备尝卒抚幼孤成立诸孙繁衍有司表其闾后子敦生庐墓马山之阳三年孝闻于乡　　赵光辉妻窦氏
白氏商氏
霍氏吕氏附

按山西通志窦氏赵光辉妻太原人辉亡窦氏矢志事亲终老抚子及孙成立俱夭折长子家珍娶白氏次子娶商氏仲孙永宁娶霍氏季孙永健娶吕氏并守节如窦五世一堂天启间旌表　　乔凤鸣妻田氏
两
妇附

按山西通志田氏生员乔凤鸣妻太原人夫亡氏年二十八遗孤彬朴俱幼氏守之长为婚娶未几彬朴相继夭两妇俱陈氏共苦节诲孤孙历四十余年旌表　　张国泰妻王氏
按山西通志王氏省祭张国泰妻太原人性柔静夫亡无子止一女家人利其产议更嫁氏抱女号哭柩前昼夜不绝声议者敛戢苦守四十余年　　王冲妻刘氏
按山西通志刘氏孝子王冲妻大同阳城人冲年十九从父淑陵官京邸病亡氏年十七方妊闻讣自缢家人救苏姑慰曰遗腹倘男王氏一&#不绝汝顾不念此耶氏意稍解及生子元祯遂矢志抚子成立孀居四十五年天启间奉旨建坊旌表　　张应可妻杨氏
按山西通志杨氏张应可妻绛州人夫亡氏年二十五事翁姑终老抚子成立历艰苦四十余年　　靳时中妻韩氏
按山西通志韩氏靳时中妻绛州人夫亡氏年十七矢志苦节不苟言笑家贫一苇簟卧六十年抚孤克立　　张贵卿妻姚氏
二王氏
姚氏附

按山西通志姚氏张贵卿妻绛州人卿弟有二妻并王氏妇姚氏皆盛年苦节如出一辙有司旌表　　陈玹妻申氏按山西通志申氏陈玹妻平阳安邑人年二十九夫亡姑老子族人利其产逼令改嫁氏数日不食断一指示志　　吴三乐妻李氏
按山西通志李氏吴三乐妻安邑人年二十一夫亡守节终身抚侄为嗣未三岁而殇姒王氏恚曰尔命无儿致吾儿夭折诟詈年余氏辄逊谢曰我命诚苦儿真可惜终不与校苦守终身　　郭孔偕妻张氏
按山西通志张氏郭孔偕妻安邑人年十四归郭越六载夫亡无子女以女红度日事孀姑极孝姑没以礼葬富民景某欲娶之不从守节六十二年有司旌表　　王永明妻刘氏
按山西通志刘氏王永明妻安邑人夫亡家贫如洗佣身葬夫孀姑周氏年九十无养亦赖佣以给姑老怯寒夜抱其背卧至送其终经营益惨事闻县令表其门每季给以粟布　　路檀妻马氏
按山西通志马氏生员路檀妻安邑人年二十夫亡抚遗腹艰苦万状守五十余年有司赈以廪粟旌之　　刘寓仁妻谢氏按山西通志谢氏生员刘寓仁妻安邑人少寡抚遗腹子允宽家贫甚无翁姑兄弟可倚艰苦万状纺绩教宽读书为增广生学使旌表　　张懋才妻柴氏
按山西通志柴氏生员张懋才妻安邑人事亲至孝姑卧病经年勤事不懈抚侄如子吕宗伯旌其门　　裴衷妻周氏按山西通志周氏训导裴衷妻安邑人年三十夫亡事姑尽孝训子君赐成壬戌进士奉诏建坊旌表　　杜文会妻孟氏按山西通志孟氏杜文会妻平阳绛州人年二十五夫亡子聪方二岁守之终身　　张钰妻陶氏
按山西通志陶氏张钰妻绛州人夫亡氏年十九抚数月子源至死不变　　沐妻郝氏
按山西通志郝氏绛州人恭介琰次子沐妻夫亡氏年二十四二子俱幼矢志苦守二十年卒　　杨进高妻李氏
