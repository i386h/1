<!-- { "loadSidebar": true } -->
按南昌郡乘屈氏南昌徐锺妻锺客死河南屈年二十五闻讣恸哭扃户自缢姑觉救之时一子方在抱姑曰若死如此藐孤何屈因立志抚孤以共姜自期母怜其少令改适氏断发以示不听欲自杀乃止力纺绩以养姑姑没丧葬如礼闾里咸称节孝　　叶惟青妻魏氏
按新建县志魏氏诸生叶惟青妻年十九夫亡遗腹生子自昂氏坚志苦节教自昂成名凡三割股救姑称节孝　　熊汝溉妻胡氏
章氏
高氏附

按进贤县志胡氏处士熊汝溉妻年二十五夫亡苦节自励抚子士旦士用皆以德行着氏年七十九万历间旌表士旦妻章氏亦年二十四而孀奉姑至孝治家严肃勤纺绩以抚二孤其一子惟灿又早丧无嗣妻高氏年十八哀痛绝食几以身殉三世孤嫠茕茕相倚俱以寿终　　张彦逊妻蔡氏
按进贤县志蔡氏廪生张彦逊妻彦逊屡举不第忧愤而没蔡年二十四子二未离襁褓母欲夺其志蔡曰我去藐孤谁托及子长生孙淮官京卫州佐氏以寿终　　万钦妻罗氏
按进贤县志罗氏敛江人归儒士万钦郡守福仲子也钦苦学早世氏年二十六抚孤以慈事姑以孝年八十二始终一节子澜承母训为一乡善士县令表其门　　晏镇妻陈氏
按进贤县志陈氏晏镇妻年二十二镇没遗孤文澜甫七月或讽之以死自誓苦节教澜为诸生县令表其门　　方仁全妻杨氏
按进贤县志杨氏诸生方仁全妻年二十夫死无嗣依母终身有诏旌表　　傅柰妻万氏
按进贤县志万氏儒士傅柰妻柰亡氏年二十三子泽方四岁氏勤纺绩事姑课子孀居六十载苦节着闻万历间旌表　　熊廷诏继妻吴氏
按进贤县志吴氏文学熊廷诏继妻生三子长冲仲律季征廷诏没氏抚之俱克成立性谨严诸子有过必杖晨炊夜绩必躬先诸子妇虽疾不敢怠年八十余卒　　涂国元妻田氏
按奉新县志田氏涂国元妻幼通经史年二十孀居或讽改节不听课二子有和熊画荻风苦节四十余载内外无间然　　曾仁乐继妻刘氏
按奉新县志刘氏曾仁乐继妻归四载夫没刘年二十一抚前妻一子慈爱倍于所生茹荼食苦教育成立年七十余终　　阴一旸妻郜氏
黄
氏附

按奉新县志郜氏阴一旸妻年二十四生子期孙方弥月而旸没氏苦节抚期孙成立娶黄氏年二十五生二女而期孙溺死姑妇共守节终老　　罗念三妻阴氏
按奉新县志阴氏进城乡罗念三妻夫亡守节宋庄靖蔡恭肃为诗传表扬之　　刘尚三妻潘氏
按奉新县志潘氏奉化刘尚三妻年二十五尚三病亡氏哀毁骨立矢志不二抚二子成人尝有疾子强之药氏曰得早从汝父于地下幸矣何以药为孀居六十余年食贫无怨学使表其门　　徐时魁妻余氏
按奉新县志余氏上坊徐时魁妻年十九魁没誓不独生以姑老子幼勉自存活苦志五十余年直指旌其门　　廖邦本妻项氏
按奉新县志项氏诸生廖邦本妻年十八邦本没无子女矢志靡他中丞表其门年七十六卒　　徐士登妻周氏
按奉新县志周氏诸生徐士登妻年十九登亡周哭仆气绝嫠姑叩天哀祷得苏徐泣慰曰若死二稚子衰姑谁为教养周拜命断发以明不二事姑训子而外虽娣姒岁不一见二子之枢之楠俱克成名孀居四十余载直指旌表　　罗光禄妻刘氏
按奉新县志刘氏诸生罗光禄妻年二十四夫没初光禄病自度不起以氏年少无子嘱令再适刘泣曰烈女不更二夫岂以无子易志乎卒矢志终身每遇忌日设衣冠哭奠闻者为之泣下　　叶茂浩妻王氏
按武宁县志王氏名珍香叶茂浩妻嫁一年夫亡氏年十七遗腹生子凌霜坚贞自守誓不他适事舅姑极孝有富豪赂其夫兄茂汉强欲娶之氏斫额流血至死不从万历初旌其门年四十二卒　　锺本器妻余氏
按武宁县志余氏新县锺本器妻年十九夫没遗腹三月翁以家贫令姑劝别嫁余誓不他适勒纺绩养亲比生男尔静翁密许富家儿逼行氏自缢几死竟不能夺年六十余终　　胡辅妻张氏
按武宁县志张氏名秋姑效贤女胡辅妻生子节华方岁余辅死氏年二十八哀毁成疾值岁凶艰于口食父母怜之劝再嫁张泣语舅姑曰家可破节不可夺誓死不二一切户产听伯氏综理年七十余终　　汪潞妻卢氏按武宁县志卢氏汪潞妻年十六归汪生子二潞死卢年二十五诸父利其产强再嫁不听因怀忿恨每肆侵凌卢隐忍支持率婢朝夕事纺绩抚子成立后患疯疾子钦割股以疗孀居三十余载足不逾户年六十终　　万一章妻卢氏
按武宁县志卢氏万一章妻年二十生男曰明甫晬章亡时岁歉家人私约其母家诈令归宁谋嫁之卢抱子泣诉夫灵欲刎颈以从泉下事遂寝后与母纺织度日抚子成人年九十卒　　张泰新妻李氏
按武宁县志李氏张泰新妻年十四生子谟夫丧或欲夺其志氏以死誓抚谟成立克振其家年八十卒　　李明凤妻汪氏按武宁县志汪氏李明凤妻事舅姑至孝生子方半岁凤亡氏年二十矢志靡他人莫能夺子长勤俭克肖直指表其门　　聂一经妻冷氏
按武宁县志冷氏诸生聂一经妻年十九经死遗孤允元方一岁父欲夺其志氏断发自矢逾年舅没与姑同处姑疾笃吁天愿以身代疾寻愈县令表其门　　卢燧妻张氏按武宁县志张氏名金玉张俊贤女卢燧妻年十四适卢生二子夫死遗腹复生一子父母以其孤苦强再适不从时年二十一勤纺绩以抚藐孤叔亦早世抚遗侄如己出乡闾称之年九十卒　　陈钦宝妻卢氏

　闺节部列传七十六
　　明七十一
　　胡崇宪妻刘氏
按饶州府志刘氏胡崇宪妻年二十五夫亡守志抚孤始终一节万历间事闻旌其门　　胡克秀妻彭氏
按饶州府志彭氏胡克秀妻年二十三夫亡苦志守节万历间有司旌其闾　　傅克仁妻周氏
女
附

按饶州府志周氏傅克仁妻年二十七而寡止一女赘&#方克信生子应麟未龀克信亦没妻年二十八与母相依贫苦无变　　董复宗妻胡氏
张
氏附

按饶州府志胡氏董复宗妻郡丞彦和子妇年二十九夫亡子甫四岁与复宗弟复兴妻张共孀张年二十七子殇二寡交抚一子成立　　彭蕃妻陈氏
黄
氏附

按饶州府志陈氏彭蕃妻年二十余夫亡断发纳棺中誓不更嫁其娣彭续妻黄氏年二十一而寡亦破镜自矢各抚一子苦节终身　　郑可与妻金氏
按饶州府志金氏郑可与妻家贫力麻枲育子成人终老不再嫁　　胡泊川妻陈氏
按饶州府志陈氏胡泊川妻归川三载而寡孝养祖姑及姑抚子景辅成立　　陈永怀妻巨氏
按饶州府志巨氏陈永怀妻怀早亡无子氏奉姑以孝闻守节终老　　刘楫妻马氏
按饶州府志马氏总旗马思敬女适棠阴巡检刘斌次子楫未两月夫亡矢志终老　　胡永征妻李氏
按饶州府志李氏胡永征妻夫亡无子养姑守节没齿如初　　张景荣妻方氏
按饶州府志方氏张景荣妻荣亡抚幼子成立奉姑守节终身　　江宗让妻吴氏
按饶州府志吴氏江宗让妻让没抚二子成人以节终老　　屈贤妻程氏
按饶州府志程氏屈贤妻贤亡抚二幼女守节不二　　郑武妻徐氏按饶州府志徐氏郑武妻武没抚遗腹子守志不渝　　刘纲妻辛氏按饶州府志辛氏刘纲妻事实无考
　　许穆卿妻邵氏
按饶州府志邵氏名玉贞诸生许穆卿妻弋阳人年十五适穆卿二年穆卿患痘亡遗孤甫三月恸哭不食求死姑范氏谕令抚孤乃强偷视息茹蔬断腥每食必面神主姑疾躬侍汤药吁天求代苦节五十三载子克成立万历二十三年旌表　　胡永福妻许氏
按饶州府志许氏名酉贞胡永福妻年十五归福孝事舅姑永福以上五代单传许劝夫纳妾生一子甫三龄福渡河溺死许年二十三抚庶出子如所生蓬垢纺绩孀居四十余年　　徐万硕妻程氏
按饶州府志程氏名娇贞徐万硕妻适徐逾年生一子硕运粮死仪真年二十一闻讣号恸欲绝念子幼且怀娠忍死抚孤誓不再适二子邦镇邦寿俱克成立构慈节堂以养母氏年七十而终　　王千锺妻董氏
按饶州府志董氏诸生王千锺妻归三年锺病亡董年十八生子甫周锺临没以家贫嘱氏再适氏剪发誓无他志及孀居抚孤艰苦万状卒无怨悔姑病目将瞽氏每日虔祷以舌餂之昏目复明年八十余万历二十六年旌表　　詹伯尹妻倪氏
按饶州府志倪氏詹伯尹妻吴溪人尹家贫好学病亡倪孝事姑嫜苦节终老有司旌其门　　程氏女
按饶州府志程氏女许聘庠生盛善善久病不起女请往侍汤药父母许之越七日善亡女执丧哀毁父母欲嫁之不食誓死守志终身卒年八十　　计士元妾赵氏
按饶州府志赵氏兵部尚书郎计士元妾元妻江氏以艰于子劝纳赵遇之有恩赵事江益谨越五年士元没于官榇归涉杨子江遇烈风二孀抱棺大哭邻樯皆倾独其舟无恙抵家立侄鲸为嗣妻妾相依若形影或以赵年少讽再适赵愤激夺刀自破其面欲死江力止之遂共经营舅封及夫葬事家益落纺绩自赡备尝艰难苦守四十余年有司旌表　　胡均政妻张氏
按饶州府志张氏胡均政妻夫早丧家贫遗三弟俱幼一子未期张年二十三誓不再嫁纺绩抚育延师以训幼叔及其子皆得成立孀居六十余年终　　吴彪妻姜氏按饶州府志姜氏吴彪妻长史宪之孙女嫁月余而彪客闽浮海死姜闻悉脱簪珥还舅姑屏脂泽绝肉食深居不出人莫觏其面哀毁骨立而卒　　费妇张氏
按饶州府志张氏费隐子妇夫某早亡氏年二十誓不再嫁父母强之遂自缢于树下救苏守节终身　　史永寿妻杨氏按饶州府志杨氏史永寿妻寿客死于闽杨年二十六抚一子一女坚心守节四十余年子浩为御马监吏疏闻母节未报而终　　崔继勋妻黎氏
按饶州府志黎氏名罕璧千户崔继勋妻年十八归勋越四年勋亡无嗣黎年二十二欲以死殉不食七日曾祖姑王祖姑戴俱孀谕之曰汝死吾两人谁依遂断发自守王目昏齿落黎每食必以匙进夜以身温被日起进衣八年如一日戴患疯七载黎持抱登厕两肘几不伸病笃为之尝粪艰苦万状人不能堪及没治丧惟谨一饮食必先献至老衰绖不去体家失火触棺晕死以救苏寻邻家又火黎抱夫像俟焚火遂熄有孤燕独结小巢于梁不复求配次年亦然万历间事闻旌表　　张泰阳妻刘氏
按饶州府志刘氏张泰阳妻泰阳疾革语刘曰妇人所托惟夫与子我死无后汝奚适刘泣曰生为张妇死为张鬼言毕泰阳死刘恸绝复苏守节不二或讽之即厉声叱绝孀居三十五年终　　熊守仁妻鲍氏
按饶州府志鲍氏熊守仁妻万历时人适熊二载仁亡杜门自守辟纑奉姑惟谨邻失火将及其室火忽自灭邑令异而询之里老以鲍节妇对因尽述其生平苦节申请旌表　　史静隐妻周氏
按饶州府志周氏茂州判官周彦英女史静隐妻隐病不起遗孤甫晬家贫甚咸谋嫁之氏锢门绝食偶邻妇马氏遣婢持薪米易绣强之食始得复生子稍长随舅贾河南氏衣食一资十指日不再炊夜无复衾苦饥寒十有六年其子飘零行丐而归躬渔樵以养母母子拮据以葬亡者后三世孙以廉吏显于时　　章益闰妻张氏女普
安附

