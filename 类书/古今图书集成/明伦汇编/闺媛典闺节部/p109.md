<!-- { "loadSidebar": true } -->
按怀庆府志程氏马理妻夫亡氏年二十五守节孝姑姑亡每饭必祭有司旌其门　　陈一元妻翟氏　　　张天性妻李氏
　　张宠妻皇甫氏　　　何诹妻李氏
　　蔡茎香妻王氏　　　徐守孝妻李氏
　　郝符节妻韩氏　　　赵希哲妻李氏
按怀庆府志已上八妇俱夫亡抚孤守节旌表　　王宗义妻耿氏茹
氏附

按怀庆府志耿氏王宗义妻年十九夫亡抚子娶妇茹氏子寻丧茹年二十三守节六十余年　　徐自化妻王氏
按河南府志王氏永宁徐自化妻年二十夫亡一子尚幼家贫寄居母家工纺绩以糊口亲族子侄亦罕见其面子稍长亦夭氏守节益坚　　陈鹉妻赵氏
按河南府志赵氏永宁诸生陈鹉妻少有至性父尝口授孝经及列女传辄能解大意年十六归鹉相夫勤学如乐羊子妻鹉已食廪饩得劳瘵死氏年二十二三子俱幼悲痛几殒家素贫日勤纺绩督三子耕读仲食饩学宫伯季皆成名无何伯仲相继夭氏复鄞苦抚育诸孙寿八十九卒　　韦江妻谭氏
按河南府志谭氏永宁韦江妻适江二年生子尚质氏年十九江病革嘱之曰吾殆不起子尚在襁褓后事不可知听所欲也氏恸哭曰设有不幸吾不敢独生幸有遗孤冀延韦氏一线吾心事皇天可白决不相负江没氏毁容垢面抚尚质及长教以举子业旋入成均氏年六十有奇隆庆二年县令陈栋请表其门　　吴一中妻曹氏
按汝宁府志曹氏新蔡都宪西野女庠生吴一中妻一中患疾曹涕泣不食誓同死时曹已育一女且有娠一中慰之曰倘生男庶存宗祀次年一中殁已而氏果生男乃强食不死后子女复相继夭翁姑欲嫁之氏剪发誓死人不敢复言又十一年翁姑并丧遂依兄弟静坐一室中悬苏武画像以励晚节日所食不问美恶虽童稚不得入地有纤尘必汲水以涤而言笑罕闻面色如土久之神思莹澈暗室能睹蚁行一日偕其兄往尼庵谓兄曰吾殆死矣吾夫家子侄流落不知所归死于兄家非礼也遂止不归兄骇其语而未之信及明日再往则果逝矣时年五十三兄为合葬于一中之圹　　张宗麟妻戴氏
按汝宁府志戴氏新蔡乡民张宗麟妻以无出劝宗麟纳妾王氏生子方一月而王氏没又一岁宗麟亦亡氏自誓抚孤足不逾户翁姑惜其少欲令改适氏号哭欲自裁以明志翁姑遂不敢强纺绩课子每至夜分子遂有名于庠隆庆六年诏旌其庐　　刘朴妻周氏
按滨州志周氏诸生刘朴妻年二十八夫没抚训三于各耕读成立长子焘列黉序隆庆六年旌表氏年百岁孙枝蕃衍家声不坠　　马拯妻邢氏
按济南府志邢氏慈静临邑人方伯马拯妻少卿侗妹从夫宦黔中会苗乱拯死氏恸绝复苏既护丧归与夫柩同舟江湖风险辄拊柩号曰柩存与存柩亡与亡耳抵里赴阙疏夫劳绩蒙恩赐祭　　刘世儒妻王氏
按济南府志王氏阳信举人刘世儒妻年二十四同夫之父任涉宝应湖遇风夫抱子过别舟失足并溺王五日不食拜湖泣祷夫尸逆水而出迎夫柩归葬年六十余终隆庆间旌表　　曾韶妾朱氏
按济南府志朱氏阳信曾韶妾随夫任思城州夫亡氏焚其尸负骸骨万里归葬守节终身济南府仓巷有钦赐坊曰万里归骸　　杨焕妻王氏
按济南府志王氏邹平杨焕妻夫亡女幼寻丧舅姑氏昼夜悲涕勤女工葬祖翁姑及夫四丧守节终身　　刘汝锡妻孙氏按济南府志孙氏邹平刘汝锡妻年二十三夫亡数日内舅叔俱亡氏守节养姑姑亡有小姑亦寡氏招与同居供给饘粥四十余年无倦　　王贡妻荆氏
按济南府志荆氏新城人王贡妻年二十七夫亡家贫养舅姑至孝性刚烈誓不再醮豪强谋娶百端竟不能夺历遭亲丧殡葬尽礼直指表其门　　张际亨妻董氏
按济南府志董氏阳信人张际亨妻孝廉宇女年十七嫁亨舅年七旬本生姑庞早丧嫡姑唐亦没惟妾姑刘氏苏氏俱在女三人皆刘出氏事妾姑左右顺承如嫡舅终苏殉刘病废氏问视八年殡葬如礼伯母诸舅相得甚欢内侄外甥下至贱婢悉加轸恤亨亡时当多难产尽人散氏保孤延嗣三十年如一日　　庞任妻王氏按济南府志王氏陵县人庞任妻少事舅姑家贫克尽妇道未五载翁及夫相继没氏坚守苦节教子入泮学使旌之　　康丕振妻锺氏
按济南府志锺氏康丕振妻夫早亡氏欲以死殉念子幼忍死抚孤纺绩自给不出户阈四十余年　　冯尔廉妻李氏
　闺节部列传五十九
　　明五十四
　　郭荣女
按兖州府志郭荣女定陶人名金许聘乔嵩未适而嵩亡自誓不嫁父丧从母庐墓三年事闻旌表　　周橹妻李氏按兖州府志李氏曹县人周橹妻年二十六夫亡遗男二岁抚孤守节年八十余卒　　赵敬身妻周氏
按兖州府志周氏赵敬身妻定陶人年十八夫亡遗子兰方月余矢志抚孤年九十卒　　孔良弼妻乔氏
按兖州府志乔氏定陶人诸生孔良弼妻夫早亡氏年二十六矢志守节备尝艰苦其子孙咸克成立隆庆元年奉诏旌表　　孔良臣妻刘氏
按兖州府志刘氏定陶人孔良臣妻良臣良弼弟也夫亡氏年二十四抚孤守节几四十年　　潘越妻班氏
按兖州府志班氏定陶人年二十五而寡与二妾同志守节训孤读书俾有成立邑令榜其门　　刘廷继妻陈氏
按单县志陈氏刘廷继妻夫死守节有司旌其门　　章吐纶妻张氏按单县志张氏章吐纶妻适吐纶三年生子甫八月纶病亡既免丧葬夫讫携子归母家居别院一切往来俱绝冰霜矢志四十余年如一日　　张时中妻刘氏
按单县志刘氏诸生张时中妻夫亡几欲自殉念舅姑在堂三孤在抱苦志守节五十年送亲归土教子成名而卒　　马逢乐妻常氏　　　胡邦宁妻张氏
　　李尚智妻石氏　　　赵应申妻杨氏
　　马略妻范氏　　　　陈天惠女
　　张炳妻李氏　　　　段居世妻单氏
　　生员史彦妻张氏　　樊奇玉妻谢氏
　　刘克孝妻黄氏　　　傅天伦妻王氏
　　杨兆春妻陶氏　　　张东明妻贾氏
　　马世英妻刘氏　　　赵兆凤妻陈氏
　　马世元妻秦氏　　　杨四知妻黄氏
　　杨于殿妻张氏　　　段世强妻许氏
　　刘正名妻江氏　　　李正&#妻孟氏　　段汝芳妻李氏　　　赵宣妻陈氏　　王纶妻　　　　　　丁云标妻董氏妾朱氏按单县志已上二十七人仅存其名　　林务实妻陈氏
按茌平县志陈氏林务实妻年十七夫病亡哀恸几绝矢志贞守翁姑欲夺其志氏泣曰子死妇即子也反面事人忍为之乎竭力奉养有死无二翁姑不能屈坚贞三十余年直指使表其闾　　张尚朴妻杨氏
按茌平县志杨氏张尚朴妻嫁不逾岁朴病将殒嘱氏曰余不幸不获久侍膝下又无子女承侍甘旨惟汝是赖如不负所托虽死瞑目氏拜泣唯唯及朴亡氏年十九事翁姑与朴无异温凊定省终始如一奉旨建坊旌表　　崔唯妻杨氏
按茌平县志杨氏诸生崔唯妻年十九孀居无子女苦志守节事翁姑尽孝衣食以时事闻诏旌表　　陈广泽祖母郭氏按茌平县志郭氏陈广泽祖母夫亡子幼厉志守贞抚孤成人授室生孙广泽而子夭复率子妇丁氏同守节三十余年待广泽补邑庠而卒奉旨建坊　　陈广泽母丁氏按茌平县志丁氏陈广泽母夫早亡事孀姑奉命惟谨抚孤幼恩威并济泽稍长延师教之年七十余与其姑并受旌表　　陈所职母刘氏
按茌平县志刘氏陈所职母年二十夫亡职甫一岁氏矢死靡他勤纺绩以养姑及子就外傅每晚必使背诵所读苦节五十余年直指上其事建坊旌表　　李天福妻卫氏按山西通志卫氏李天福妻年二十四夫亡二子长安六岁次宁在抱父母欲嫁之不从隆庆二年巡按奏请旌表后安参赞机务给冠带宁定款积功至洮岷副总兵余孙皆以武功授指挥官至都督赠天福都指挥同知封氏太夫人孀居六十六年年九十卒　　赵四姐按山西通志赵四姐赵换次女许配李汶未嫁而汶没女闻哀痛往吊因留养姑薛氏誓不更字换恐无托赴訴于分守参政曹嘉檄芮城令白世卿令择配女执益坚再檄夏县令徐祚复勘无异中丞及学使者并表其闾女事继姑孝敬家贫纺绩自给采薪供爨艰难万状姑亡襄事尽礼御史给以米布复其家隆庆三年奉敕建坊旌表万历十年巡按御史洪移檄修筑其墓　　蔺昶妻高氏
按山西通志高氏蔺昶妻年二十二夫亡抚二岁子进成立事翁姑送其老年百有三岁卒进年八十二营葬如礼　　张淮妻李氏
按山西通志李氏张淮妻年二十夫亡苦节六十余年卒　　翟正妻介氏
按山西通志介氏翟正妻年二十一夫亡子幼邑豪慕其姿强委币焉仍赂县弹压之氏至死不动卒不能夺其志　　刘有孚妻杨氏
按山西通志杨氏生员刘有孚妻夫亡氏年二十家贫无子内外无依躬织以度日孀居三十五年隆庆间旌表　　张天瑞妻王氏
原
氏附

按山西通志王氏张天瑞妻夫亡氏年二十二抚数岁子一中成立娶原氏一中寻夭原氏矢志如姑隆庆间御史旌表　　王政妻任氏
按山西通志任氏王政妻夫亡氏年十九苦节历五十年如一日隆庆间御史旌表　　令狐纲妻陈氏
按山西通志陈氏令狐纲妻年二十三而寡遗二子桧方二岁桐甫七日家贫岁荒晨昏绩以事翁姑抚孤子读书成立苦节四十余年学使表其门　　任宏妻张氏按山西通志张氏任宏妻夫亡年二十三子阙甫周岁族人利其产逼改适氏引刀断发毁面誓志逼不已将害其孤氏屏息扃户不为动及阙总角氏泣曰吾今始为汝母汝始为吾子矣阙早贡于乡仕至河间通判孙汝亮成进士年八十一卒隆庆己巳建坊旌表　　耿节妻杨氏
按山西通志杨氏生员耿节妻夫亡年十八子显孝方八月氏辛苦备尝抚养成立为诸生苦守五十余年卒　　秦锺妻王氏
按山西通志王氏潞城县人秦锺妻年二十四夫亡哀毁不食几死抚遗孤邦宠成立甘贫苦守三十余年隆庆间旌表　　任服休继妻杜氏
按山西通志杜氏永平同知任服休继妻年二十四夫没于官扶榇归宦囊如洗子橹方四岁安贫苦节教橹惟勤守志四十年年六十余卒　　白思昂妻段氏
按太谷县志段氏白思昂妻年十八子斗甫两月夫亡氏自缢柩旁祖姑武氏亟救得不死自是勤苦纺织孝亲抚孤五十余年隆庆元年有司上其事旌表　　范廷广妻张氏按祁县志张氏范廷广妻夫亡年二十三矢志抚孤誓不他适苦守五十年终　　武尚质妻陈氏
按祁县志陈氏武尚质妻夫亡年二十三子方岁余矢志抚孤历五十四年终　　胡早妻李氏
按祁县志李氏胡早妻年二十一夫亡氏方娠三月亲戚劝他适氏曰女子从一岂宜再嫁及弥月生男抚育成立年七十三终　　续文博妻范氏
按祁县志范氏范儒女幼与续文博结褵后文博流离在外二十余年父母欲改适氏誓死不从以待文博及年四十文博始回得成婚生男女各一以寿终　　杜云妻张氏按静乐县志张氏杜云妻年二十夫亡事舅姑抚周岁子学成立学生仲举仲卿又早丧氏复抚二孙仲卿亦既娶而夭遗曾孙宠复赖氏克立隆庆初旌表　　巩灿妻李氏按静乐县志李氏巩灿妻生四子二女夫亡姑嫡庶俱老家贫乏食刻苦终养抚子女皆成立隆庆六年旌表　　王国楠母李氏
按安邑县志李氏王国楠母少寡守国楠不嫁国楠既为御史具疏陈情建坊旌表　　刘孟奇妻靳氏
按安邑县志靳氏刘孟奇妻年十九夫亡守节四十余年建坊旌表　　张校妻王氏
按安邑县志王氏张校妻年二十四夫亡养姑抚子苦节终身　　景才妻王氏
