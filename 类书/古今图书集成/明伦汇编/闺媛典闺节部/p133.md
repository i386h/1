<!-- { "loadSidebar": true } -->
按武昌府志蒋氏崇阳蒋义女邑庠生廖秉文妻夫亡氏年二十一抚遗腹子苦节终身　　杨镒妻吴氏
按武昌府志吴氏昺女崇阳杨镒妻早寡或欲夺其志氏斫庭前桂誓曰此吾夫手植欲改行者有如此桂遂守节终身　　冯玺妻杨氏
按武昌府志杨氏崇阳孟铁女冯玺妻夫亡氏年二十苦节抚遗腹子成立　　冯鳌妾谷氏
按武昌府志谷氏宛平谷祥女知州冯鳌妾年二十夫亡无子徒步迎柩归葬誓死守节家贫绩易食至亲罕见其面邑令旌之　　危景福妻冯氏
按武昌府志冯氏江夏危景福妻年二十五福亡氏抚孤凤翔翔死贫苦无依孙昂甫二岁又抚之孀居六十余年年九十一万历初旌表　　伍境妻曹氏
按武昌府志曹氏江夏庠生伍境妻境早亡三子俱幼氏纺绩抚教守节五十年年八十余万历中旌表　　李瑀妻向氏按武昌府志向氏江夏李瑀妻夫亡氏年二十九子方一岁强族密谋吞噬向筑舍墓傍避之尝有白燕巢门有司题请旌表　　田九嶷妻胡氏
按武昌县志胡氏诸生田一麟母九嶷妻归嶷六载夫亡麟方在抱单弱无依伯氏田茂禾饶于资无子莫之赈恤且逼令他适氏甘心守约足不一履伯庭亲党怜而衣食之为延师诲一麟入泮苦节五十余年卒　　张廷翼妻柳氏
按武昌县志柳氏生员张廷翼妻辛卯孝廉柳东女庠生张维龄母也翼亡氏年三十藐孤维龄方四岁氏诞自巨族长适名门而绝无富贵气习裙布钗荆足不及庭躬亲操作茹苦如蔗课龄读父书列名黉序晚年尽出其储蓄修建古剎赈恤孤寒乡人至今颂德　　张肖月妻杨氏
按武昌县志杨氏诸生张肖月妻肖月为弥勒州守佐之孙氏适张数年生子琦肖月亡氏抱琦&#棺号痛几死亲党劝之曰汝夫所生惟此一雏倘死谁翼汝子于是渐自节哀荼苦守节年八十而终琦为邑名诸生数十年以子贵封太淑人　　邵柯妻唐氏
按武昌县志唐氏生员邵柯妻柯亡翁姑怜其少欲嫁之氏励志不易翁姑相继沦丧柯弟一子亦飘零无依氏遂归依兄弟终其身太守王銮闻其事悼之以诗　　黄琦妻黎氏
按武昌县志黎氏黄琦妻年二十琦亡誓不再嫁以纺绩奉姑卓氏诲子朝儒卒年八十六邑令为诗赠之　　盛仕哲妻舒氏
按武昌县志舒氏盛仕哲妻年二十一夫亡悲号几绝矢志甘贫奉母余氏送其终哀毁尽礼乡里重之　　曹通妻李氏按武昌县志李氏年十七适曹通通亡抚二孤守节终老　　孟绍勋继妻刘氏
按武昌县志刘氏孟绍勋继妻夫没于官氏年二十六抚襁褓子光第截发毁容以示不贰教光第读书为承德郎苦节五十余年有司旌表　　宋景郊妻江氏
按武昌县志江氏生员宋景郊妻郡诸生之恺母恺一岁父亡氏欲与俱死姑多方开谕乃强留奉姑教子辟纑自给年三十余形毁骨立齿落发白乡党陈其苦节直指给衣帛旌异之　　陈敬王妻朱氏
按武昌县志朱氏诸生陈敬王妻归陈年十九勖夫力学未几夫病亡止一子抚长之甫毕婚而夭氏无所依泊赖两弟陛良士良赒给之乃获苟延苦守六十年年七十七卒　　谢某妻王氏
按武昌县志王氏举人王渭鼎之姑适谢某年十九夫亡遗孤一岁又殇或欲夺其志即引刀矢死赤贫无依归倚两兄足不出户以寿终　　吴如恒妻童氏
按武昌县志童氏江夏名族女年十七适吴如恒甫及期生子士贵如恒亡父母以氏少艾家贫无依欲夺其志氏断发挹沟中秽汁食之以自誓父母知其难强听之自是屏迹门内与一老婢纺绩度日士贵长能文生大昌而士贵以痘死氏境愈穷而志益固听其媳改适自育其孙成立孀居六十余年荜门圭窦虽族子侄不闻其声乡人言及童寡妇者无不悚然起敬年八十终　　李占&#妻饶氏
按嘉鱼县志饶氏庠生李占&#妻光禄幼泉冢孙妇比部完白女也饶氏初从阿翁令清河值神庙盛时走江淮数千里过都历市所见儿女子皆香泽滑耎及饶适李一从淳朴未一期夫亡饶顾遗孤不忍弃卒哭之晨尽毁诸奁具取大布帕蒙首袜履无缕丝躬逐田牛执劳苦若窭人子孤灯寒砌母织子读终其身如一日　　王武英妻高氏
按汉阳府志高氏汉阳王武英妻年十八夫亡守节六十三年卒郡守王世初旌之　　丁思锐妻叶氏
按汉阳府志叶氏汉阳丁思锐妻年二十五夫亡守节七十年终　　王异妻徐氏
按汉阳府志徐氏汉阳王异妻嘉靖癸巳夫亡守节历五十九年事姑惟谨抚孤一鹏成立万历间有司旌表　　张濂妻许氏
按汉阳府志许氏汉阳张濂妻年十八适濂二十二夫亡止一女方半岁家贫躬纺绩守女长适吴女亦早丧氏无所依托抚外孙吴伯裔穷苦终身万历中有司旌表给布粟优恤之年七十有七卒　　黄语妻崔氏
按汉阳府志崔氏汉阳黄语妻以苦节湮没王裕光先生为之传世不及传　　吴元嘉妻蔡氏
按汉阳府志蔡氏汉阳诸生吴元嘉妻夫亡甘贫守志教子崇成孝廉年九十余卒　　蔡三命妻王氏
按汉阳府志王氏汉阳诸生蔡三命妻年十七夫亡守节七十年而卒甑山张绪铭之　　杨国宁妻萧氏
按汉阳府志萧氏汉阳诸生杨国宁妻封君逵长女也年二十七夫亡守志不嫁翁姑没家益困乏拮据训孤时秀成人郡邑旌表　　张瑚妻田氏
按汉阳府志田氏汉阳张瑚妻年二十二夫以救父死于盗田割发截耳矢志抚孤年八十余卒孙其节为邑诸生　　张仲武妻熊氏
按汉阳府志熊氏汉阳张仲武妻夫亡无子抚侄及幼孙成立年七十余郡守旌之　　陈启妻彭氏
按汉阳府志彭氏汉阳陈启妻年十七夫死子甫数月彭鞠育幼子事翁姑四十余年年七十卒郡邑并旌之　　吴榛妻张氏
按汉阳府志张氏汉阳吴榛妻夫亡抚遗腹子守节三十年旌表　　王之凤妻易氏
按汉阳府志易氏王之凤妻夫亡抚遗腹子成立年八十有五有司给米帛表其门　　高岑妻王氏
按汉阳府志王氏汉阳高岑妻夫客死京师氏破产归葬茹贫抚子年八十余终　　吴守一妻黄氏
按汉阳府志黄氏汉阳吴守一妻年二十五夫亡事姑伍氏孝养无缺抚孤绍先绍名俱补弟子员机杼劳苦无间晨夕四十年冰操不移疏请旌表　　李鼎妻龚氏
按汉阳府志龚氏汉阳诸生李鼎妻夫亡无子苦节四十六年终　　胡化中妻易氏
按汉阳府志易氏汉阳指挥使易继先女幼&#异知书适庠生胡化中化中字桂泉与吴明卿同时着有梦觉集行世号梦觉先生年未强仕而没遗子二长遵道次遵义母子相依家徒四壁锄园得金麾而掩之有古管宁遗意郭明龙赠之诗有贫能存二孤寡能坚晚节咄咄灌园人误识金银穴之句遵道以掾吏仕至迪功郎遵义处士氏年九十七义犹依依膝下若婴儿谭友夏诗云袖怀筵上果口食冰下鲦盖谓此也王周两太守各额其庐　　林若今妻潘氏
按汉阳府志潘氏汉川生员林若今妻年十九夫亡子茹仅数月氏苦抚遗孤形骸骨立直指以闻诏建坊旌表　　李时妻米氏
按汉阳府志米氏汉川诸生李时妻时以勤学病亡米哀毁几绝翁姑怜其少屡欲嫁之观其志不可夺而止时家素丰多奢侈子弟日聚俳优歌舞米閟阁哭夫绝不一出窥听及李氏败米半菽不饱裋褐不完而执志如前年六十余卒　　尹应龙妻魏氏
按汉阳府志魏氏汉川生员尹应龙妻夫亡氏年二十八坚守志节躬亲纺绩以事翁姑训二子皆成立三孙俱补博士弟子员年七十四卒郡邑旌表　　尹应祥妻曾氏按汉阳府志曾氏汉川尹应祥妻年二十二夫亡所亲欲夺其节以死拒之教子迵为名孝廉年六十余有司旌表　　郑应麟妻某氏
按汉阳府志某氏汉川诸生郑应麟妻年三十而寡无子仅二女服阕归宁父母逼改嫁返依翁姑不至母家者数十年深闺蚕绩宛如处子　　王文蔚妻郑氏
按汉阳府志郑氏汉川诸生王文蔚妻年二十五而寡一子甫襁褓日抱而泣乱后移居南山依兄以处性严肃不可犯子侄罕见其面苦守三十余年而卒　　龙纳约妻王氏按汉阳府志王氏汉川生员龙纳约妻总宪道直妹也年二十二约病氏割股救之不愈既没氏抚孤&#长入郡庠御史以闻奉诏岁赐肉帛年七十余终　　龙御妻曾氏按汉阳府志曾氏汉川生员龙御妻年二十六夫亡抚孤文光成立有司旌之　　左起妻方氏
按汉阳府志方氏左起妻汉川周陂乡人年二十一夫亡孀居五十余年卒　　王道正妻龙氏
按汉阳府志龙氏汉川人进士龙纳铭姊王道正妻夫早亡苦节五十四年事翁姑乡里称孝课二子长都由贡授通判次绪及孙八人俱入黉序氏年八十九邑令旌之　　邹名楚母傅氏
按汉阳府志傅氏生员邹名楚母夫亡抚侄为嗣苦节五十余年年八十卒　　龙大雨妻张氏
按汉阳府志张氏汉川诸生龙大雨妻年二十四夫亡或劝改适氏断一指示之抚子衣补博士弟子员生男女各一而衣没孙亦殇张独与女孙相依持节益励万历十七年邑令申请题奏而张寻卒　　龙大汉妻胡氏
按汉阳府志胡氏汉川龙大汉妻年二十五夫亡子制甫三月家徒壁立日止一餐纺绩课制补弟子员万历中有司奏请旌表奉诏建坊　　倪天瑞妻刘氏
方
氏附

按黄州府志刘氏黄冈倪天瑞妻年二十天瑞死苦守孤子以女红自给年九十余万历二十二年建坊旌之子士观为诸生教授里中事孀母孝养备至同时有方氏者举人卢静妻副都御史方任妹年二十四孀居事舅姑笃孝守节七十二年万历二十三年建坊旌表　　奚世亮继妻王氏
按黄州府志王氏黄冈人都察院都事王廷儒女进士奚世亮继妻世亮殉难王方少艾苦节七十余年年九十四卒封恭人万历间三蒙存问赐建坊并祔世亮谕葬　　王追宣妻汪氏
按黄州府志汪氏黄冈诸生王追宣妻夫亡无子弱龄苦节年六十余建坊旌表　　周鸣复继妻杨氏
延祚
继妻附

按黄州府志杨氏蕲水周鸣复继妻年二十夫亡无出抚前妻子延祚如所生事舅姑以孝至老不二延祚继妻亦杨氏年十九而寡父母欲嫁之至死不从抚前室遗孤如其继姑　　李黄妻程氏
按黄州府志程氏蕲水李黄妻夫亡一女甫七月氏年二十五葬夫时即为二圹虚右以自待言动一秉于礼年八十九终　　张存贵妻邓氏
按黄州府志邓氏蕲水张存贵妻夫亡苦节翁年九十病笃家贫无以供药饵氏斋沐祷天割股以进一服而苏氏年七十二卒　　蔡宠妻何氏
按黄州府志何氏蕲水蔡宠妻年十八生男际盛而宠亡氏励节抚子历辛苦六十二年终　　徐尚国妻杨氏
按黄州府志杨氏蕲水徐尚国妻年十八夫亡抚遗腹子铉茕茕泣血姑病割股以进万历乙卯诏赐建坊旌之　　曹献甫妻胡氏
按黄州府志胡氏黄冈曹献甫妻年二十二夫亡抚孤寻复殇兄弟及母欲嫁之氏誓死不变纺绩自给历五十年终　　李漳芳妻胡氏
按黄州府志胡氏蕲水李漳芳妻漳芳没氏年二十子二龄家季不淑迫而遣之乃归宁母家亦慭置不顾氏激节益励力女红课子终身年跻九十　　易文训妻郑氏
李
氏附

按黄州府志郑氏蕲水易文训妻文训会试没于京郑丧葬祭祀悉按家礼举行训弟文诰亦早亡诰妻李氏抚八月子偲家甚贫与郑共坚守无二　　袁正魁妻廖氏
按黄州府志廖氏蕲水袁正魁妻年十八夫亡抚孤贞坚成立至死不变年七十八终万历末建坊旌表　　贾爟妻袁氏按黄州府志袁氏黄冈贾爟妻适爟二年爟亡遗腹生一女携归依父结静室奉佛迨女嫁诫曰自汝父死我眼未尝一见男子妇道不可不慎也万历戊申卒年六十有六　　王相妻李氏
