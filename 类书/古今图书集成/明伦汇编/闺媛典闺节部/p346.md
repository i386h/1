<!-- { "loadSidebar": true } -->
　　按山西通志戴氏垣曲崔赴统妻夫亡氏年三　　十翁姑早逝一子在抱家贫无食纺绩抚孤寻　　夭氏苦守四十余年　　安经邦妻李氏
　　按山西通志李氏垣曲生员安经邦妻夫亡孀　　居四十余年织纴教子为诸生　　畅尔志妻庾氏
　　按山西通志庾氏垣曲生员畅尔志妻年三十　　而寡备极艰苦教二子俱成立　　薛俊士妻白氏
　　按山西通志白氏永和薛俊士妻崇祯七年岁　　大饥夫不能相顾逃至陕西大营当兵杳无音　　信氏年二十一子方三月纺绩度日饥寒苦守　　四十余年　　赵文英妻王氏
　　按山西通志王氏长子人太学生赵文英妻年　　少守节事翁姑以孝闻教二孤鼎鼐读书俱入　　庠序　　武开国妻霍氏
　　按山西通志霍氏长子武开国妻夫亡抚幼子　　韬苦守寡姑梁氏性严刻氏曲意顺承得其欢　　姑没哀毁骨立殡葬如礼　　安九域妻王氏
　　按山西通志王氏大宁举人安九域妻夫亡哀　　毁不食几死抚七岁女历艰苦三十三年卒　　房景星母王氏　　按山西通志王氏大宁贡生房景星母夫早亡　　教子成名克恢其业　　胡引芳妻朱氏
　　按山西通志朱氏大同生员胡引芳妻夫亡氏　　年二十四遗孤方六岁或以翁老子幼劝改节　　氏怒斥之事翁送其终子壮先氏死又抚二幼　　孙成长苦节三十余年年六十终　　朱龙岩妻王氏
　　按山西通志王氏大同朱龙岩妻夫亡氏年二　　十三守遗腹子旭成立苦节四十年有司旌表　　赵曙妻尚氏　　按山西通志尚氏解州人序班赵曙妻年二十　　七夫亡苦守四十余年旌表平居执妇道甚恭　　恩抚幼叔教养弟侄岁祲赈济见义必为　　王懋功妻刘氏　　按山西通志刘氏王懋功妻夫亡守节教子成　　立　　黄家相妻曹氏
　　按山西通志曹氏霍州黄家相妻夫亡氏年二　　十七子十余岁以兵乱出亡氏孤苦纺绩自给　　或劝他适不听后子归益贫困氏教以耕读遂　　成诸生冰霜之操愈苦愈厉　　邢其恕妾许氏
　　按山西通志许氏霍州邢其恕妾恕客淮扬娶　　氏生一子恕亡将扶柩北归母姊昆弟留之曰　　恕家有妻且汝不习北方衣食无往氏曰吾嫁　　其家死亦宜往及至事上惟谨以悲泣成疾死　　韦文璧妻郭氏　　按山西通志郭氏霍州生员韦文璧妻夫亡氏　　年十九子方月余翁寝疾不能起氏勤事左右　　运除秽恶不厌翁掩面曰媳妇何苦如此吾今　　生无以报汝将俟来世翁殁倾产殡葬不顾生　　计及继姑亡亦如之　　赵连兴继妻周氏
　　按山西通志周氏平陆生员赵连兴继妻夫亡　　氏年十八事老病翁姑抚前妻子及己生襁褓　　儿历四十三年送翁姑终子并成立补邑弟子　　员有司给布谷优之　　邓一魁妻关氏
　　按山西通志关氏平陆生员邓一魁妻夫亡氏　　年十七抚幼子起蛟为诸生亦早丧伶仃无依　　事八旬病翁送其终守节六十余年　　员名世妻裴氏
　　按山西通志裴氏平陆生员员名世妻孀居四　　十五年事翁姑克尽妇道教子长灏为廪生次　　硕三顺暨孙鼎延俱膺岁荐　　赵弘祚妻武氏
　　按山西通志武氏平陆赵弘祚妻夫亡氏年十　　八抚三月遗孤誓死不二以纺绩为生其父武　　加惠收养于家苦节五十年终　　杨自立妻王氏
　　按山西通志王氏垣曲人知州杨自立妻义士　　王三畏女夫亡氏年二十二方娠哀毁欲死母　　力劝而止后四月生子楷屡遭兵火家业一空　　艰难困苦教楷为诸生　　张奇遇妻高氏
　　按山西通志高氏垣曲张奇遇妻夫亡氏年十　　六遗孤轨端方三月氏艰难纺绩抚子成立年　　七十七孀居六十一年　　王之祯妻徐氏
　　按山西通志徐氏绛县生员王之祯妻夫亡无　　子侄允升甫三岁氏持家勤俭抚允升以继宗　　祧口授诗书数年成诸生有司表其门　　张云霄妻曲氏
　　按山西通志曲氏绛县张云霄妻年十九夫亡　　抚遗腹子恩元成立有司旌之　　荆璋璘妻姚氏
　　按山西通志姚氏临晋生员荆璋璘妻年十九　　夫亡无子苦志守节五十六年年七十五卒有　　司旌其门　　刘从宽妻姚氏
　　按山西通志姚氏临晋刘从宽妻年二十夫亡　　无子苦守七十四年卒旌表　　李荣春继妻胡氏
　　按山西通志胡氏临晋李荣春继妻年二十四　　孀居值冢嗣少司马夫妇同日没诸孙幼氏　　延师训迪皆克成立孀居四十年年八十余卒　　荆尔梴妻孟氏　　按山西通志孟氏临晋生员荆尔梴妻夫亡子　　甫周岁姑老家贫矢志苦守事姑至孝训子成　　人　　刘复元妻杜氏
　　按山西通志杜氏临晋刘复元妻年二十三夫　　亡无翁姑子女家贫伯翁姑并其父母咸劝之　　嫁氏誓死不从苦守四十载卒　　马栋继妻王氏
　　按山西通志王氏夏县马栋继妻夫亡氏年二　　十余矢志抚前妻子登霄并己出幼子登台俱　　成立年六十尚健　　张九昌妻王氏
蔡
氏附

　　按山西通志王氏夏县张九昌妻昌与弟九全　　俱早丧王与全妻蔡氏俱年二十妯娌同心苦　　守各教子成立有司表其门　　张照干妻乔氏
　　按山西通志乔氏猗氏张照干妻年二十九夫　　亡无子止一女苦守三十余年有司旌表　　王凤&#妻郭氏　　按山西通志郭氏夏县王凤&#妻年十七夫亡　　子未三月家贫典鬻葬父教子景星为诸生守　　节七十五年有司表其门　　李如梧妻郑氏
　　按山西通志郑氏夏县人原武县令李如梧妻　　年二十五而寡事亲克修妇道教子敦素为诸　　生年七十卒　　王维翰妻郑氏
　　按山西通志郑氏石楼王维翰妻早寡中年丧　　子伶仃无倚穷苦终身　　薛衍庆妻刘氏
　　按山西通志刘氏稷山生员薛衍庆妻夫亡氏　　年十九家贫抚三岁遗孤事姑终老艰苦异常　　张邦畿妻赵氏　　按山西通志赵氏稷山张邦畿妻夫亡子尚　　幼门祚单微外侮时至氏苦守纺绩孝事翁姑　　延师课为诸生孀居六十五年　　张素养妻黄氏
　　按山西通志黄氏生员张素养妻夫亡孝事翁　　姑守节终老　　景永徽妻曹氏
　　按山西通志曹氏稷山生员景永徽妻年十九　　夫亡守节四十余年卒初母侯氏病氏刲股和　　药死而复生旌表　　贾从诏妻王氏
　　按山西通志王氏芮城贾从诏妻诏夙婴痼疾　　氏事之三年甚谨诏死氏年十九遗孤昌运甫　　二岁劝之嫁不听力勤织纺抚昌运成家年逾　　八十见曾孙犹力勤不怠　　兰日昌妻薛氏
　　按山西通志薛氏芮城生员兰日昌妻夫亡欲　　从死翁指二孤慰止之教子英桂仲桂未弱冠　　皆补弟子员乡里叹服　　薛印安妻苗氏
妾冯
氏附

　　按山西通志苗氏永和诸生薛印安妻贡士锡　　荣嫡母明崇祯三年城破避乱蹶踣为众踏死　　二日复苏夫惊悸而亡家徒四壁藜藿不充氏　　与妾冯氏饥寒困苦独守荒庄黄蒿满眼豺狼　　纵横穴居无门兽皆不入苗年七十九冯年七　　十俱无疾而终　　范鸣英妻王氏
　　按山西通志王氏大同威远卫范鸣英妻夫亡　　氏年十九家贫子幼矢志守节明崇祯庚辰大　　饥子死奇穷不堪秉节益固历六十一年卒康　　熙十年学使旌其门　　赵登仕妻王氏
　　按山西通志王氏威远卫生员赵登仕妻夫亡　　氏年二十四无子甘贫守志五十年如一日　　聂云翊妻李氏　　按山西通志李氏荣河生员聂云翊妻年十九　　夫亡抚孤相朱成立为诸生朱早殁又抚孤孙　　亦入黉序苦节终老　　刘泰斗妻冯氏
　　按山西通志冯氏大宁生员刘泰斗妻年二十　　夫亡子而介甫八月家贫甚忍饥寒抚介成立　　介以选拔任上高县令氏苦节四十余年　　安有三妻韩氏　　按山西通志韩氏大宁安有三妻夫亡氏年少　　岁饥咸劝更嫁执不可苦守四十载送二亲死　　婚嫁子女家以不坠　　刘汉民妻李氏　　　杨三省妻王氏
　　乔尚宾妻路氏　　　曹待聘妻常氏
　　周懿妻胡氏　　　　张任重妻李氏
　　吴济妻文氏
　　按山西通志以上九妇俱安邑人少寡皆以苦　　节着闻
　闺节部列传一百八十三
皇清三十四
　　高骞妻李氏
　　按太原县志李氏高骞妻性甚聪敏适骞三年　　骞病将死氏父往视不能言惟睁目四顾人不　　解其意氏曰夫意为我我必与同穴毋虑骞遂　　瞑目氏年十九同姑抚六岁幼叔成立为诸生　　叔生子立其一承夫嗣康熙八年卒　　寇知纲继室郭氏
　　按榆次县志郭氏扶风县令寇知纲继室夫亡　　苦节以事孀姑义方教子事必师古后三子五　　孙俱有名于时　　王珍妻侯氏
　　按榆次县志侯氏王珍妻早寡奉养舅姑抚育　　幼子备历艰苦三十年如一日有司旌其门　　白世奇妻王氏　　按榆次县志王氏白世奇妻夫早亡勤俭克家　　教子成立有司旌其门　　王兆龙母魏氏
　　按榆次县志魏氏武生王兆龙母夫亡守志自　　甘纺织阅三十五年教子成立　　药菖继母胡氏
　　按榆次县志胡氏药菖继母夫亡苦志守节抚　　菖爱如己出县令旌其门　　李曦妻桑氏
　　按榆次县志桑氏庠生李曦妻夫亡痛哭不食　　欲死以从亲族劝止苦节终身　　郭卿宇母杨氏
　　按榆次县志杨氏郭卿宇母年二十九夫亡家　　贫如洗执节四十七年之死靡他　　段辉妻杨氏
　　按榆次县志杨氏武生段辉妻夫殁勤苦自守　　奉姑曲尽孝养秉节终身　　王沼妻齐氏
　　按榆次县志齐氏王沼妻夫亡子殒家徒壁立　　赖纺绩以抚孤孙燮成立　　郭养贤妻杨氏
　　按榆次县志杨氏郭养贤妻早寡饥荒濒死苦　　节终身　　李国柱妻王氏
　　按榆次县志王氏生员李国柱妻夫亡抚一子　　五女皆克成立苦节终身　　王国秀妻寇氏
　　按榆次县志寇氏王国秀妻夫亡无子女孀居　　四十余年　　施守辉母张氏
　　按榆次县志张氏庠生施守辉母早寡姑老子　　幼家贫无倚苦守终身学使旌表　　张应奇妻任氏
　　按榆次县志任氏张应奇妻夫亡抚孤成立守　　节历数十年　　韩玉妻赵氏
　　按榆次县志赵氏庠生韩玉妻生四子夫殁皆　　抚育成立孙炜举甲子孝廉　　韩国松妻王氏
　　按榆次县志王氏韩国松妻夫早亡子炜甫八　　岁教之读书举甲子乡荐守节终身　　郝圻妻王氏
　　按祁县志王氏丁酉科武举郝圻妻也夫亡年　　二十七三子景钥景鍹景镐俱幼氏矢志抚训　　二子入庠景镐丁卯武科乡举康熙二十五年　　旌表　　马而豸妻程氏
　　按祁县志程氏廪生马而豸妻夫亡无子年二　　十三父母欲嫁之不从苦节自守凡历五十二　　年康熙二十五年旌表　　任世秀妻许氏
　　按祁县志许氏任世秀妻夫亡氏年二十一子　　三人永祥永禔永祺俱幼氏甘贫守节抚之成　　立事孀姑尤尽妇道康熙四十四年有司旌表　　杜池妻李氏　　按徐沟县志李氏杜池妻年二十一夫亡守节　　教子成立　　乔标妻王氏
　　按徐沟县志王氏乔标妻年二十九夫亡守节　　教三子成立　　陈献堂妻任氏
