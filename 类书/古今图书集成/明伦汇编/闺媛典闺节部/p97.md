<!-- { "loadSidebar": true } -->
按处州府志叶氏周天民妻年二十五夫亡长子三岁次子在娠家贫誓志守节设夫灵于室朝夕哭奠弃簪珥勤纺绩翁继夫殁事姑二十年孝养恳至姑疾调药寝食不遑教子俱成立开府郡县交旌其门仍给布粟年八十四卒　　徐朴妻樊氏
按处州府志樊氏徐朴妻年二十三寡家贫励操长子器五岁次子年甫八月邻失火樊抱柩哭仆兄琪急至扶出忽闻室内有猫声返视不见猫见年酣睡于&#遂抱出人共异之　　毛凤华妻刘氏
按松阳县志刘氏毛凤华妻年二十四夫亡子汝荣汝章尚襁褓氏苦节抚之及长克养其母以孝称氏年八十七终　　董思伯妻叶氏
按松阳县志叶氏董思伯妻年二十六夫亡矢志终身孀居三十载县令旌其门　　叶公荣妻徐氏
按松阳县志徐氏叶公荣妻年二十七夫亡二子俱幼氏誓死靡他朝夕勤绩以力耕训家子少山善事母徐病割股疗之历六十五载如一日寿九十二　　项应元妻叶氏按松阳县志叶氏诸生项应元妻元呕血病剧氏割股不治恸哭欲绝翁力解曰汝即不念垂白当念诸藐孤乃勉粒事姑嫜生死以礼经营婚嫁惨淡拮据训子成人为时壸则　　叶时华妻潘氏
按松阳县志潘氏叶时华妻年二十一夫亡家贫纺绩抚养幼子内外无间言年六十五卒　　王士良妻高氏
按松阳县志高氏王士良妻颇知书史逾笄夫亡茹素诵经抚前室子胜己出鞠遗腹一女择配德门　　周继康妻徐氏按松阳县志徐氏周继康妻年二十五夫亡守节不逾终始如一训子孙读书有古人风　　叶起凤妻潘氏
按松阳县志潘氏叶起凤妻年二十一夫病衣不解带经年及亡几不欲生姑慰之曰吾老孙幼谁为鞠育潘遂矢志苦守不遗姑忧姑病危吁天割股祈以身代邑令旌之　　江瑛妻童氏
林
氏附

按闽书童氏江瑛妻年十七归江甫九月夫亡守节立其侄湖秀为嗣娶妇林未几湖秀亦死仅遗一女孙童与妇共抚之林亦克成姑志　　林忠妻黄妙贵
按闽书黄妙贵林忠妻年二十一夫亡遗二幼子甘贫守节尝乳病姑年八十余卒　　童志辅妻李妹孙
谢金
秀附

按闽书李妹孙童志辅妻年二十三守节事姑孝敬抚嗣子幼孙皆克成立年七十一卒厥媳谢金秀其子大穆妻年二十二穆亡亦矢志如姑　　李士愈妻吴应聘
钱妹
子附

按闽书吴应聘李士愈妻与士志妻钱妹子妯娌也俱少寡苦节终身　　李齐妻黄氏
按闽书黄氏庠生李齐妻齐亡氏年二十四闭门苦守不轻言笑三十余年族人为立嗣　　姚松妻吴金秀
按闽书吴金秀姚松妻年二十二夫亡悉出产业归夫弟日力女工以终余齿　　苏豪斋妻李氏
按闽书李氏苏豪斋妻年二十六寡抚孤不育苦节终身　　李邦干妻陈氏
按闽书陈氏李邦干妻年少孀居抚子松&#方二岁极艰苦不改节罗文毅来泉赋诗美之　　黄守惠妻傅氏
按闽书傅氏庠生黄守惠妻年二十二守节事姑以孝闻　　黄永龄妻薛氏
按闽书薛氏黄永龄妻少寡抚其遗孤及婚亦夭幼孙失明薛吁天求告得全一目年七十卒　　曾泽妻李氏
吴
氏附

按闽书李氏生员曾泽妻与妇孝廉一诚妻吴氏皆早寡抚孤终老　　林翔凤妻王氏
按闽书王氏林翔凤妻年二十六而寡事继姑尽孝处妯娌无间言年七十卒　　张洪荣妻陈氏
按闽书陈氏张洪荣妻早寡抚遗腹子常常亦夭复抚一孙终身直指表其门　　官起凤妻王氏
按闽书王氏官起凤妻年二十四夫亡奉舅姑抚孤子年九十余卒　　蔡文馨妻庄四娘
按闽书庄四娘蔡文馨妻蚤寡二孤长甫四岁幼仅逾月舅姑俱老庄服勤以养抚二孤俱克成立年九十终　　李以实妻伍氏
按闽书伍氏李以实妻年十八夫奉差解料殁于京遗腹二月孤苦无依宗侄某阴逼其再嫁伍号泣盟心自守已生子祝曰吾所不死视此儿嗣后李之门日以大　　汤宽妻郑氏
按闽书郑氏汤宽妻生子二岁而寡事姑孝谨剪发系臂誓不易心　　林麟妻黄氏
按闽书黄氏林麟妻年二十五夫亡抚孤事舅姑孝谨后子钺为萧山训导　　陈江妻林氏
按闽书林氏陈江妻年二十二江死三子俱幼力贫抚鞠长子荣栾以孝闻　　黄桂妻宋氏
桂
妹附

按闽书宋氏黄桂妻年二十五桂亡子四岁矢志不二桂妹适福安士人新寡无依氏迎与同处勤女工以给衣食并以节终　　陈续妻林淑惠
彭
氏附

按闽书林淑惠陈续妻年二十续亡一女在襁褓誓死守志伯氏夫妇俱殁遗一子焕林抚之长为娶于彭生一子焕又殁彭氏与林相依守节食必共几寝必同榻彭年几五十先殁林抚孙长寿终　　龚佐妻左氏
按闽书左氏庠生龚佐妻佐与父相继亡子邦卿甫五岁内外无依左力举三丧又遭回禄孤苦日甚惟日夜纺绩课邦卿读书后为训导遇倭变赴水死　　吴澄妻郑氏按闽书郑氏吴澄妻年二十一澄与弟覆舟俱溺澄将登岸顾其弟在中流复回救之力竭而死郑力贫抚孤持志不二伯氏屡欲嫁之不从年七十二卒　　邓文燮妻黄氏按闽书黄氏邓文燮妻年二十八生子仕濂方九月而文燮亡黄抱儿日哭柩侧其弟请曰姊无依请归我黄曰家不离主茕茕抚孤卒底成立有司上其事旌表　　郑绍隽妻林闺秀
按闽书林闺秀郑绍隽妻夫死子甫二岁母家逼嫁不从家失火窘甚纺绩以事舅姑及相继亡假贷殡葬年九十一卒　　郑仁九妻谢兰娘
按闽书谢兰娘郑仁九妻夫亡无子舅姑早丧竭力殡葬父母悯其少且贫受陈氏聘兰娘将赴江自溺两亲奔救乃免年八十四卒　　陈珪妻汤氏
按闽书汤氏庠生陈珪妻年二十一珪死子甫六月氏脱簪珥为夫筑坟穿圹其右以示同穴孝养舅姑教子成立　　林文辂妻陈氏
按闽书陈氏林文辂妻辂早丧教四子勤女红奉养舅姑每食必致佳味人称其孝　　李宗妻陈氏
按闽书陈氏李宗妻善事舅姑敬夫如宾一子甫二岁夫亡舅姑悯其少欲令改适氏曰如令改适宁赐一索以毕吾志年八十二终　　陈景深继室张氏
林氏林
氏高氏附

按闽书张氏陈景深继室景深有前妻子二岁恐张弗爱寄之他所张询知亟取以归后生二子爱抚如一景深死张矢志不二景深侄镜妻林氏侄孙清妻林氏元宗妻高氏皆年二十余守节如张　　袁仕重妻黄氏
按闽书黄氏袁仕重妻勉斋裔孙梦枢女幼诵列女传通大义年十八适仕重五载重亡家贫无子黄抱夫主归依母家五十余年乡人欲表其节辄辞而止　　康长源妻崔氏按闽书崔氏康长源妻夫亡子大和仅七岁翁茕茕衰老氏拮据辛勤奉翁课子缫车之声丙夜不息后以大和贵累赠淑人　　郭椿妻洪氏
按闽书洪氏郭椿妻夫早亡洪日闭一室非忌辰不登堂子孙长成恒揭孝经三言示之曰天之经也地之义也民之行也此吾所闻于先训者也年九十余卒　　何旻妻林氏
按闽书林氏怀安人何旻妻旻亡林年二十九子琼方二月氏抚之成立领乡荐第一成进士　　杨源继室王氏
按闽书王氏闽县杨源继室源亡抚前妻子澄如己出勤女红以养老姑后澄领乡荐典教诸暨盱眙王年八十二卒　　赵总妻吴贤
按闽书吴贤闽县赵总妻年二十七生二子总亡贤恶衣粗食苦节奉姑为乡邻女师兼纺绩以供子读书长子正领乡荐次子会举明经同赴京师吴谕之曰明秋吾从汝父地下矣若得官江南可便道归二子奉母言各授官归抵家省视越数日卒　　卢建妻许氏
妇
附

按闽书许氏卢建妻年二十五而寡一子甫三月守节以养舅姑子长为娶妇越二年子亦早亡妇年十九哭谓曰子不幸夭汝复无出吾将安依妇指天誓曰不奉姑者有如此日许氏年六十二卒妇生事葬祭一一无缺　　李徽妻林氏
按闽书林氏李徽妻徽从军殁于戍氏年二十八子源甫一岁家贫甚亲族劝再嫁答曰亦闻饿死极小失节极大卒不从源后登第　　林继诚妾李寄娘
按闽书李寄娘父鬻之黄氏媵黄氏女以归怀安林继诚年二十二而继诚殁寄娘生有男女矣黄氏令其自为衣食寄娘日扫松叶为爨夜则纺绩后男女皆成人寄娘以寿终　　丘懋敬妻林氏
按闽书丘懋敬妻林氏年二十于归孝养舅姑倭寇入村氏负姑脱难亡何夫亡抚遗腹子民俊终其身　　陈凤仪妻林氏按闽书林氏长乐陈凤仪妻年二十四夫亡抚侄联芳为嗣躬纺绩佐诵读事姑杨得其欢心嘉靖中以联芳贵封孺人　　王公任妻林氏
按闽书林氏长乐王公任妻年二十七而寡长子文谦甫三岁次子文诚遗腹生林养祖姑黄姑赵昕夕弗懈抚二孤从业师儒咸取供织绩谦诚先后以贡授广文林康强无恙年九十四卒　　徐氏三妇
按闽书徐氏三妇者陈本善赵贞淑丘淑吕也本善夫明之贞淑夫诚之俱早世本善生四子贞淑无子各以俭朴经营家业淑吕夫景华明之元孙也景华居父忧以哀死淑吕年十九一子钦未周岁亦矢志不二乡人称孝友贞妇　　张英时妻刘氏
陈
氏附

按闽书刘氏张英时妻夫殁子思睿方周刘守节十九年而睿又夭以夫兄子思顼为嗣思顼长博通载籍刚直好义壮年客死于外妻陈复辛勤万状教育五子悉至成立称双节　　李亿妻张秋香
按闽书张秋香李亿妻年十四于归未三载夫亡无出或劝再嫁哭曰吾夫庶出嫡姑老将置之何地茹荼孝养凡十九年姑终葬祭以礼年八十一以节终　　叶从式妻吴细娘按闽书吴细娘叶从式妻嫁九月夫亡誓死欲以身殉妯娌周防不得间寻立伯氏次子懋猷叔氏次子懋育为嗣曰二子并嗣示不私也　　叶&#妻陈氏
按闽书陈氏贡士叶&#妻少女训善事舅姑夫亡无子立侄为嗣捐田二十二亩助于学宫　　林琇妻何氏
士奇
妻附

按闽书何氏林琇妻琇年十七夭殁何十六抚遗腹子隆孝事翁姑备历艰苦隆克成立嘉靖间琇孙士奇妻何氏亦守节如林　　梁黼妻庄氏
按闽书庄氏梁黼妻年二十五寡抚遗孤怀仁慈而能教怀仁少年登第为时名绅庄年八十余嘉靖中旌表　　王徽谟妻蔡氏
按闽书蔡氏王徽谟妻谟居安平镇娶七日出行贾岁余而亡蔡守节奉舅姑贼至舅挈家避贼蔡扃户号恸曰幽嫠不逾阈宁死姑杨曰奈何以抱梁之行累吾一门强舁行贼退室火蔡还凭故寝不去舅姑怜而为再构之孀居五十余年　　徐黼继妻李氏
按闽书李氏萧山徐黼继妻黼为晋江训导娶李未几黼没于黉舍父母诱归将嫁之欲自尽遂听还萧山葬毕毁容自守抚前妻子及长娶妇而死复抚其孙孙夭抚其曾白首不怠嘉靖中旌其门　　洪昶妻张氏
按闽书张氏洪昶妻萍乡令纶之女年二十余昶夭没无子氏独居守节抚二庶弟成立间以内&#如也　　陈文闲妻卢氏按福建通志卢氏南靖陈文闲妻闲亡卢年二十五苦节自持嘉靖三十八年邻失火将及其家姑柩在堂卢拊棺恸哭欲与俱焚火旋灭所居无恙　　蒋某妻吴氏
按福建通志吴氏晋江人适蒋某年二十一而寡值倭乱城岌岌危氏督家丁拒之躬为执爨倭引去曰吴贞妇勿犯之年九十八卒　　阮尚科妻方氏
按福建通志方氏莆田阮尚科妻嘉靖间倭变挈眷徙三山阮亡氏年二十八遗子献瑞甫二周零丁抚育苦节终身　　施梅斋妻杨氏
婢黄
氏附

