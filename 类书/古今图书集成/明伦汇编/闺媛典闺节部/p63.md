<!-- { "loadSidebar": true } -->
按畿辅通志萧氏顺天府人崔镒妻镒亡氏年二十三守节终身嘉靖二十六年旌表　　祁果妻陈氏
按畿辅通志陈氏河间府人祁果妻夫亡年十九有姿色人争慕之氏恐不免遂断发示志守节至七十余终　　燕云妻赵氏
按畿辅通志赵氏真定府人燕云妻夫亡守节终身旌表　　董仲敏妻耿氏
按畿辅通志耿氏真定府人董仲敏妻夫亡守节终身旌表　　冯纪妻赵氏
按畿辅通志赵氏河间府人冯纪妻夫亡年二十七子自警尚幼氏针黹自给抚警成立娶王氏生二子方在襁褓而警亦死王年二十四与姑同苦节终身　　万桂妻刘氏按畿辅通志刘氏河间府人万桂妻桂亡氏抚孤子邦杰游成均孀居四十年备极艰苦　　李如鴈妻郜氏
按畿辅通志郜氏河间府人李如雁妻夫亡年二十五家贫子幼苦节终身　　陈献章妻刘氏
按畿辅通志刘氏真定府人陈献章妻夫亡氏年二十遗孤四子家贫甚磨粉自给抚诸孤皆成立年九十终诏建坊旌表　　汝清妻傅氏
按畿辅通志傅氏汝清妻真定府人夫亡矢志不二苦节终身　　赵思恭妻刘氏
按畿辅通志刘氏河间府人赵思恭妻少寡训两子成立糟糠无悔年六十五卒　　辛栋隆妻张氏
按畿辅通志张氏永平府人辛栋隆妻夫亡氏年二十一家甚贫一子尚幼勤女红以奉养翁姑课子克立　　张翷妻杨氏
按畿辅通志杨氏张翷妻永平府人年二十而寡养孀姑守四岁子不辞贫苦三世俱以节闻　　潘洪妻崔氏
按畿辅通志崔氏河间府人潘洪妻年十六归洪甫三年夫亡无子孀居四十年贞操如一日　　孟隆妻杨氏
按畿辅通志杨氏河间府人孟隆妻年二十三夫亡子节甫六岁氏誓不再嫁奉公姑抚幼子咸资纺绩有富民慕其贞淑遣媒说之氏愤骂与绝翁姑卒尽力营葬教节读书苦守五十年年七十余卒　　杨淮妻姜氏
按畿辅通志姜氏河间府人杨淮妻夫亡年二十余一子方二岁氏誓不更嫁昼夜机杼声不绝及子长生孙又早夭遗诸藐孤俱赖氏成立氏卒年八十五　　张云干妻赵氏按畿辅通志赵氏河间府人张云干妻年二十余夫亡无子家贫誓不更适孀居四十余年清操如一日年七十余终　　皮政妻孙氏
按畿辅通志孙氏皮政妻夫亡守节终身
　　任凤仪妻高氏
按畿辅通志高氏任凤仪妻夫亡守节终身
　　王梓妻纪氏
按畿辅通志纪氏河间府人王梓妻夫早亡事孀姑抚幼子苦节终身　　胡继芳妻李氏
按畿辅通志李氏河间府人胡继芳妻夫亡年二十二诸子俱在襁褓苦节家贫事亲教子享年八十有二　　萧行远继妻孙氏
按畿辅通志孙氏萧行远继妻永平府人年二十有疾恐不生育脱簪珥为夫置媵未几夫亡伶仃靡倚苦守四十余年临终几不能殓　　谭有临妻郭氏
按畿辅通志郭氏永平府人谭有临妻年二十夫亡誓以死殉众劝乃止遂苦守终身　　宫论妻郭氏
按畿辅通志郭氏河间人宫论妻夫亡年二十五家贫子幼翁衰迈一身勤苦以给老幼子继孝举于乡　　刘暹妻王氏按畿辅通志王氏顺天府人刘暹妻弘治三年暹没氏年十九苦志守节抚孤成立嘉靖间旌表　　马邦屏妻于氏
按畿辅通志于氏河间府人马邦屏妻年二十二而寡子幼姑老守节以慈孝闻　　李果妻刘氏
按畿辅通志刘氏河间府人李果妻年二十一孀居家贫如洗事翁姑生死无憾教子邦奇为邑增生苦节五十年卒　　杜廓妻申氏
按畿辅通志申氏广平府人杜廓妻知州汝亮继母归杜三载而寡遗子女三人抚之成立事闻旌其闾　　张问仁妻胡氏按畿辅通志胡氏河间府人张问仁妻夫亡家极贫苦志守节教子延祚入邑庠年五十八卒　　郑云蛟妻刘氏
按畿辅通志刘氏河间府人郑云蛟妻年二十五孀居无子苦节五十年卒　　刘一本妻杨氏
按畿辅通志杨氏河间府人刘一本妻夫死纺绩事翁姑教子之奇成立　　龙三方妻李氏
按畿辅通志李氏广平府人龙三方妻年十九而寡苦节终身　　袁鉴妻张氏
按畿辅通志张氏广平府人袁鉴妻年十八孀居年七十卒　　杜贵妻李氏
按畿辅通志李氏广平府人杜贵妻年二十五夫亡苦节四十余年以疾终　　宋儒母杨氏
按畿辅通志杨氏广平府人宋儒嫡母生子杰妾赵生儒杨爱儒不翅己出几为杰夫妇所害杨曲为调护儒乃得全后杰全家客死于闽儒倾己产为取归葬氏年九十卒　　徐锐妾刘氏李氏史氏
按畿辅通志刘氏李氏史氏俱广平府人徐锐妾锐没无子三妾皆少势家谋娶之终不能夺郡守旌其闾　　张辅妻王氏
按畿辅通志王氏真定府人张辅妻夫亡守节终身旌表　　魏明妻张氏
按畿辅通志张氏广平府人魏明妻早寡家贫勤织教子成立事闻旌表　　申成妻李氏
按畿辅通志李氏广平府人申成妻巡抚佐生母封太孺人赠淑人成亡时佐方在襁褓李事姑训子拮据四十年旌表　　申化妻轩氏
按畿辅通志轩氏广平府人申化妻太仆佳引生母封太安人佳引生六岁而父没轩砥节抚孤时时训以忠孝大义甲申佳引殉难轩曰有子作忠臣吾死无憾年七十四卒有司旌表　　张一点妻周氏
按畿辅通志周氏广平府人张一点妻年十八守节至八十一卒有司旌表　　申宁妻张氏
按畿辅通志张氏广平府人申宁妻年二十三孀居八十卒事闻旌表　　武才用妻石氏
按畿辅通志石氏真定府人武才用妻夫亡石年二十六子五岁以苦节终身旌表　　孙锐妻乔氏
按畿辅通志乔氏真定府人孙锐妻夫亡氏年二十二养亲抚孤艰辛万状苦节终身　　李忠妻胡氏
按畿辅通志胡氏真定府人李忠妻年二十四忠亡胡苦节抚孤贫不聊生以纺绩自给或劝改图辄怒詈亲戚无敢复言卒年八十六丧不能举乡人重其节为市棺葬之　　杨广妻赵氏
按畿辅通志赵氏真定府人杨广妻性贞介事翁姑恭谨广亡赵年三十子福真方逾岁家素贫至是尢窘迫人多忧之亲识劝其改嫁辄怒竟抚孤成立守节终身年七十九卒　　李世通妻董氏
按畿辅通志董氏真定府人李世通妻素性端重寡言笑世通亡氏年二十六无子止三女俱幼董痛哭欲绝躬勤织抚养三女长俱适邑名家守节四十五年卒　　周尚礼妻李氏
按畿辅通志李氏真定府人周尚礼妻夙妇道家室相宜年二十八夫亡子女俱幼氏抱遗孤悲号不已见者举为堕泪夫葬杜门自守虽至亲罕与往来苦守五十余年年八十七卒　　朱朝臣妻张氏
按畿辅通志张氏真定府人朱朝臣妻夫亡氏年二十二子方数龄事姑育子数历凶荒卒完其节孀居六十余年　　杨濂妻薛氏
按畿辅通志薛氏真定府人杨濂妻年十九夫亡无子家甚贫孀居七十余年卒　　江世绩妻刘氏
按畿辅通志刘氏宣府人江世绩妻夫亡守节五十年卒　　李崧妻王氏
按畿辅通志王氏宣府人李崧妻夫亡苦节诏旌表　　周麒麟妻马氏　　　杨云妻刘氏　　叶度妻张氏　　　　赵忠良妻许氏
按畿辅通志已上四节妇俱宣府人事迹无考　　吴可大妻李氏按畿辅通志李氏宣府人吴可大妻夫亡矢志抚孤苦节四十余年　　张钦妻晁氏
按畿辅通志晁氏宣府人张钦妻夫亡家贫教子守节终身年八十五卒　　郭甫妻江氏
按畿辅通志江氏宣府人郭甫妻夫亡守节事迹无考　　王椿妻张氏
按畿辅通志张氏宣府人王椿妻夫亡守节三十年至五十八岁卒　　曹濂妻褚氏
按畿辅通志褚氏宣府人曹濂妻夫亡守节三十余年事闻诏旌其门　　张辅妻孙氏
按畿辅通志孙氏宣府人张辅妻夫亡氏年二十五家贫事针黹以养公姑子淮甫三岁鞠育成立年九十一卒诏旌其门　　刘仁妻彭氏
按畿辅通志彭氏大名府人刘仁妻年二十一夫亡族亲怜其少贫不能自存劝令再适氏恸哭以死自誓织以给饔&#孝事翁姑抚子成立年七十九卒嘉靖中旌表　　苗洪妻张氏
按畿辅通志张氏真定府人苗洪妻夫亡苦节终身　　郝琮妻李氏按畿辅通志李氏顺天府人郝琮妻琮亡无子苦节终身嘉靖间旌表　　莫疑妻朱氏
按畿辅通志朱氏顺天府人莫疑妻夫亡守节训子读书不窥户外者四十余年嘉靖二十年奉旨旌表　　王大治妻张氏按畿辅通志张氏顺天府人王大治妻大治没氏年二十七抚孤成立年六十余终　　朱清妻姜氏
按畿辅通志姜氏顺天府人朱清妻年二十六夫亡苦节四十七年诏旌其门　　李大经妻冀氏
按畿辅通志冀氏顺天府人李大经妻夫亡翁姑垂老三子尚幼迭遭凶荒苦节不改嘉靖间旌表　　孟瑁妻房氏按畿辅通志房氏顺天府人孟瑁妻年二十一夫亡守节年八十五卒　　杨应期妻何氏
按畿辅通志何氏真定府人杨应期妻归杨一载夫亡抚遗腹子事舅姑孀居三十余年事闻诏建坊旌
　闺节部列传三十五
　　明三十
　　王章妻孙氏
按蠡县志孙氏邻德社人年二十一适郡诸生王章期年章卒生遗腹子名大经氏苦节抚孤成立事闻旌表　　何顺继妻许氏
按蠡县志许氏绪口社人年十九为何顺继室三年顺亡矢志守节养姑以孝抚前妻子升爱如己出后升以贡士为乌蒙经历氏以寿终旌表　　司杰妻崔氏
按蠡县志崔氏郑村社人司杰妻年二十余杰死无子抚妾子如己出妾嫁子亡又抚其孙苦节六十余年嘉靖间旌表　　崔崇妻吴氏
按蠡县志吴氏马家佐社人适郑村崔崇崇死氏年二十五无出孀居五十余年勤纺绩任艰苦每夜焚香求与崇共穴至八十岁而终　　刘化妻赵氏
按祁州志赵氏庠生刘化妻年二十夫亡事舅姑尽孝抚二岁遗孤成立内外肃然　　吕春妻田氏
按祁州志田氏吕春妻年十八夫亡无子夜自经柩侧其母解救苦守四十余年孝养舅姑操同冰雪嘉靖元年旌表　　田秉妻邢氏
按祁州志邢氏田秉妻年十九夫亡生遗腹子家无卓锥守死育孤克昌其世苦节七十六载足不逾阃嘉靖间诏旌其门　　王应臣妻李氏
按祁州志李氏王应臣妻年二十岁夫亡子道成在襁褓寡姑衰老上下无依氏事姑竭力教子以义方道成既长食饩学宫暨孙可大皆成名士　　赵继祖妻张氏
按祁州志张氏赵继祖妻年二十五有二子长思明三岁次思忠一岁夫亡姑老家贫瓶无宿粮父母欲夺其志氏矢死靡他辛勤纺织以养姑育子姑终丧葬如礼教子思忠暨孙大韶皆食饩学宫氏年七十余卒　　杨桂妻刘氏
按新安县志刘氏生员杨桂妻年二十二夫殁痛哭呕血五日不食既以抚孤事亲为念乃强视息属岁大祲咸讽之去氏啮指出血矢节益笃啖糠核竭蹶以供堂上匕筋及教子读书黍田数亩几熟夜大风意落为秸抚&#叹曰天乎必填此孤嫠沟壑耶及旦叩门则数邻人捆输至曰昨七月望方醵饮念母子盻盻数茎穗何忍委诸风伯故群往代取两伯翁先已析筋及是不能支遂议鬻氏产氏族不平以孤子争氏急止之曰幸无烦尔言未亡人所不敢知有两高堂在且产定足据耶族人叹息而返苦节六十年年八十二子孙皆贵显称甲第　　陈君印妻赵氏
林
氏附

按新安县志赵氏陈君印妻印殁赵年二十四痛哭欲死数绝复苏骨肉姻戚以保孤之大义勉之始强存视息遭岁荒纺绩为生始终一致抚子幼习入庠幼习妻林氏侍舅姑以考闻值赵病笃药饵亲尝焚香祝天愿以身代潜割左股进食姑病竟愈夫亡与姑同砥冰操训子养心成立有侄养气时方襁褓林抚之无异己出遂成明经　　刘澜妻马氏
