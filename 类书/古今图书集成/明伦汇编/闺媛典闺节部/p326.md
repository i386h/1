<!-- { "loadSidebar": true } -->
　　按畿辅通志贾氏魏见威妻保定人夫为兵执　　去氏年十八无所出翁姑劝他适氏泣曰妇去　　翁姑何倚不从及翁姑殁皆自营葬苦节三十　　余年　　杨长寿妻郑氏
　　按畿辅通志郑氏杨长寿妻保定人年二十三　　夫死无子事翁姑苦节终身　　许业妻杜氏
　　按畿辅通志杜氏许业妻保定人年二十七夫　　亡守节五十余年卒　　张元妻赵氏
　　按畿辅通志赵氏张元妻永平人夫亡守节终　　老　　谢钦妻吴氏
　　按畿辅通志吴氏谢钦妻顺德人夫亡守节终　　身康熙六年奉　　旨旌表
　　刘时道妻张氏
　　按畿辅通志张氏刘时道妻保定人年二十七　　夫亡遗孤有芬甫四月坚贞矢志教子成立年　　八十余卒　　刘弘儒妻刘氏
　　按畿辅通志刘氏刘弘儒妻保定人夫亡氏年　　二十一誓死不嫁其舅粗悍居为奇货见氏不　　从数詈挫之氏毁容断发以示志舅知其不可　　夺乃止日勤纺绩抚孤三十余年卒

　闺节部列传一百七十三
皇清二十四
　　周敬胜妻孙氏
　　按宛平县志孙氏诸生周敬胜妻年二十夫亡　　苦节四十年康熙辛酉以寿终　　张文新妻侯氏
　　按宛平县志侯氏张文新妻年二十七夫亡家　　贫以针黹给食抚十岁子成立苦节三十一年　　陆芳生妻刘氏　　按宛平县志刘氏陆芳生妻年二十夫亡苦节　　近六十年　　祁宗肃妻杨氏
　　按宛平县志杨氏祁宗肃妻夫亡年二十六遗　　二子一女励志抚孤俱克成立苦节终身　　陈孔教妻高氏　　按宛平县志高氏陈孔教妻夫亡守节四十年　　康熙甲寅寿七十一卒宗伯张公表其门　　杜臣妻赵氏　　按固安县志赵氏杜臣妻夫亡守节抚遗腹子　　成立　　李联高妻刘氏
　　按固安县志刘氏生员李联高妻少寡抚孤苦　　节终身　　王多仁妻张氏
　　按固安县志张氏王多仁妻青年守节皓首如　　初　　张我经妻陶氏
　　按固安县志陶氏生员张我经妻早寡无子女　　家极贫乏薪米常不继苦志励节有司旌之　　张我纶妻卢氏　　按固安县志卢氏张我纶妻家贫苦节劳机杼　　终身　　周郁妻祖氏
　　按固安县志祖氏廪生周郁妻少寡安贫教子　　有司旌之　　吴允升继妻汪氏
　　按通州志汪氏按察使吴允升继妻年二十夫　　亡诸孤皆非己出氏爱养曲尽少子光豫早丧　　又抚孤孙艰难困苦百折不回历节五十年卒　　王业昌妻彭氏　　按通州志彭氏浚县令王业昌妻夫亡氏年二　　十有八抚二子一女教养成立康熙二十八年诏旌其门　　孙光继妻李氏
　　按通州志李氏孙光继妻年二十八夫亡抚前　　妻子成立苦节四十余年年七十五学使旌之　　郝桂茂妻贾氏　　按通州志贾氏郝桂茂妻年十五夫亡抚遗腹　　子织纺自给苦节垂五十年年六十有三学使　　旌其门　　李腾祥妻张氏
　　按通州志张氏李腾祥妻祥以家贫糊口远方　　客死以骸骨归氏年二十七捧夫骨一恸几绝　　时子女俱幼夫弟百端辱詈绝其饮食以逼嫁　　氏惟闭门饮泣至死不回苦节四十余年卒　　马万全妻李氏　　按通州志李氏马万全妻年二十六夫亡家贫　　甚矢志坚守事姑吴氏以孝闻子甫二龄抚之　　成立苦节五十四年年八十　　张鹏翮妻王氏
　　按通州志王氏生员张鹏翮妻鹏翮遭流寇难　　死于非刑氏年二十六闻夫亡随自缢家人救　　苏时子甫九岁家业尽丧氏苦志坚守虽饥寒　　交困弗变守节四十四年年七十而卒　　王来试妻赵氏
　　按通州志赵氏生员王来试妻年二十七夫亡　　家贫子幼尝三日绝食邻里怜而馈之辄却不　　受苦节四十八年卒　　傅应科妻金氏
　　按通州志金氏傅应科妻夫病八年侍奉勿怠　　氏年二十九子幼家贫苦节三十六年年六十　　五卒　　齐应辅妻王氏
　　按通州志王氏齐应辅妻夫亡守节终身　　周崇礼妻陈氏崔
氏附

　　按通州志陈氏周崇礼妻与李懋林妻崔氏俱　　夫死守节终身　　穆奎龙妻李氏
　　按通州志李氏穆奎龙妻夫亡守节抚遗腹子　　成立　　杨世昌妻马氏
　　按通州志马氏生员杨世昌妻幼禀家教好读　　书通大义夫亡氏年二十三抚子冀成立寻夭　　氏悲哀几绝乃诵佛书茹素终身苦节五十余　　年年七十有五　　杨世乔妻蔡氏
　　按通州志蔡氏生员杨世乔妻夫亡立侄为嗣　　抚之如己出守节二十八年卒年五十　　杨世显妻雷氏
　　按通州志雷氏生员杨世显妻世显早亡氏年　　二十九抚其子宗之成立治家严谨操纵有丈　　夫概门内外寂静无诟谇声守节四十二年卒　　年七十一　　马柄妻朱氏
　　按通州志朱氏武进士马柄妻生而端严言笑　　不苟夫妻相敬如宾奉孀姑以孝称夫亡氏年　　二十六二子在襁褓苦节三十五年历久弥固　　张一龙妻陈氏妇马
氏附

　　按通州志陈氏廪生张一龙妻生子元玉而夫　　亡陈年甫二十七守节教子元玉长娶马氏举　　壬午孝廉授山西忻州知州寻丧陈偕媳马氏　　抚孤孙入庠陈卒年九十余马氏守节如姑事　　姑以孝闻　　高士彦妻王氏
　　按武清县志王氏武清掾史诚寰之女高士彦　　妻也生而淑慎寡言笑八岁习女范进止有仪　　既归高事尊长极孝谨早夜伺暄寒食饮罔敢　　违处妯娌间任劳让逸相夫子读书以孝悌闻　　母某氏卒王氏以翁姑在戚不形于色姑殁翁　　病笃以伯子无嗣欲以仲之次子嗣之仲不听　　乃命王氏子鼎铨为伯后王氏冀慰翁意立许　　诺翁殁明季盗贼疫疠水旱凶荒之状所在见　　告士彦遘疾与仲伯夫妇并相继下世遗孤雪　　樵甫数岁女仅八龄仲伯遗男女各一皆茕茕　　依王氏膝下及鼎革家益窘愈勤约自力年七　　十余犹日夜手女红不少辍择严师以教诸子　　诸孤以数奇自伤不得致鼎养曰吾五十无轻　　暖七十鲜甘膬命固如是也于若何尤益坚忍　　刻苦而死　　刘天佑妻翟氏
　　按武清县志翟氏刘天佑妻佑殁氏年十九姑　　孀子稚茕茕靡依菽水所资惟赖十指苦节四　　十六年久而益固　　谢天朝妻汤氏
　　按武清县志汤氏谢天朝妻年二十九而寡子　　方髫龀家极贫氏盟心苦守拮据奉姑晨昏甘　　旨无缺子长生孙寻夭氏复抚孙成立　　朱之邴妻马氏
　　按武清县志马氏朱之邴妻夫亡氏年二十家　　业雕丧伶仃无倚毁容自誓苦节五十年心同　　金石　　王国宪妻王氏
　　按武清县志王氏王国宪妻宪亡氏年二十五　　方妊矢志秉节以守遗腹生子及长织课读　　孀居三十余年　　沈光鼒妻冯氏
　　按武清县志冯氏生员沈光鼒妻年二十四夫　　亡无子事孀姑极劳罔怠嗣一子寻夭执节益　　坚姑年百岁氏克送其死　　赵都妻赵氏
　　按武清县志赵氏赵都妻年二十四夫亡一子　　方五岁篝灯课读孤嫠相倚苦节四十余年　　许承光妻张氏　　按武清县志张氏许承光妻光殁氏年二十四　　抚两月遗孤守异常苦节　　李魁芳妻王氏
　　按武清县志王氏李魁芳妻年十九而寡苦节　　五十余年抚孤养老备历艰辛年八十余学使　　旌表　　周命新妻李氏
　　按武清县志李氏生员周命新妻笄年夫殁无　　子立侄承嗣萧然环堵只影自立寒夜火母　　绩子读数十年如一日　　高维新妻崔氏
　　按武清县志崔氏武生高维新妻年二十六夫　　殁于兵子幼姑老而孀门户萧条亲邻绝顾问　　氏以纺绩事姑教子遇极穷而节愈励　　张士麟妻奚氏
　　按武清县志奚氏生员张士麟妻少寡家贫三　　子未立孀姑垂暮多病甘旨之外药饵尤急氏　　竭力供办犹能出膏火课其子读书成名　　王思让妻刘氏　　按武清县志刘氏王思让妻年二十九夫亡三　　子皆幼无一之储晨炊仰于夜绩犹课其子　　克底于成年八十卒　　周尚卿妻白氏
　　按武清县志白氏周尚卿妻年及笄而寡抚三　　岁遗孤托命十指择师课子粗粝自甘而修脯　　无缺苦节四十余年年六十余卒　　屈应进妻陈氏
　　按武清县志陈氏屈应进妻应进早亡子轶尚　　幼家贫绩纴以给薪水教子名列胶庠孀居五　　十余年冰霜自洁　　赵烺妻程氏
　　按武清县志程氏庠生赵烺妻年二十夫亡抚　　襁褓儿以承宗祀奉翁姑甘旨一资纺绩生养　　死葬无憾砥节四十年极苦无怨　　周祺妻董氏
　　按武清县志董氏生员周祺妻归周二载而夫　　亡氏年甫及笄子方八月执节毁容织以奉　　姑滫瀡至死不移　　王继祖妻刘氏
　　按武清县志刘氏生员王继祖妻年二十一夫　　亡幼子在襁褓家无余丁寒灯凄其形影相吊　　毁容砥志苦节四十余年　　刘世淳妻韩氏
　　按武清县志韩氏生员刘世淳妻事公姑纯孝　　夫早殁遗孤仅周岁苦节哺雏及长复夭氏秉　　节弥坚终身不苟言笑　　杨大光妻张氏
　　按武清县志张氏杨大光妻夫亡年二十一二　　子尚孩家贫抚孤饥寒交迫苦节四十余年　　张九经妻冯氏　　按武清县志冯氏张九经妻夫亡氏年二十五　　止二幼子家贫絖以资教养苦节四十二年　　造次无失　　张嘉宾妻董氏
　　按武清县志董氏张嘉宾妻年二十七夫亡截　　发毁容饥寒以守二孤稍长皆夭氏益自励年　　九十八终　　杨来复妻王氏
　　按宝坻县志王氏生员杨来复妻夫早亡抚遗　　孤翿及长娶袁氏寻夭王氏亦卒袁氏亦守节　　教子入泮及孙雍中壬子解元历三十余年如　　一日　　杜立言妻张氏
　　按宝坻县志张氏儒士杜立言妻年二十三夫　　亡止一子甫三岁苦节抚孤四十余年心如冰　　雪　　崔国祯妻杨氏
　　按宝坻县志杨氏廪生崔国祯妻夫亡氏年二　　十六教二子成立年逾六十苦节不渝　　杜懋行妻芮氏
　　按宝坻县志芮氏廪生杜懋行妻夫亡年二十　　八家贫无子为夫立嗣教训成立苦守六十年　　苑人统妻张氏　　按宝坻县志张氏生员苑人统妻夫亡年二十　　六家贫苦节教子入泮年七十四岁终　　张奇业继妻周氏
　　按宝坻县志周氏生员张奇业继妻夫亡年二　　十六方有身及生子抚育教诲备历诸苦子既　　入泮而训戒愈勤年逾六十尚如初焉　　崔四畏妻郑氏
　　按昌平州志郑氏里民崔四畏妻夫亡氏年二　　十九苦节砥志孀居六十余年旌表　　陈沧妻李氏
　　按昌平州志李氏郡人陈沧妻沧早没氏年三　　十苦志守节抚孤年八十余岁卒有司表其门　　陶宗仪妻阎氏　　按密云县志阎氏赠镇国将军陶宗仪妻仪于　　癸未殉难辽东前屯卫氏闻难惨怛誓以身殉　　而垂暮翁姑龆龄子女无所顾托亲族共以为　　劝乃苦志守节时年二十七后二子俱获成立　　氏于康熙七年卒　　王鸿业妻张氏
　　按密云县志张氏王鸿业妻业亡氏年二十四　　矢志抚孤家贫纺绩自给苦节五十余年　　褚文锦妻杨氏　　按密云县志杨氏生员褚文锦妻幼执妇道孝　　事翁姑夫殁年二十二痛哭不食时翁姑年皆　　垂暮子尚襁褓诸亲劝之强起就食教子髫年　　入泮苦节四十余年　　袁登妻锺氏
