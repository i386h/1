<!-- { "loadSidebar": true } -->
　　按畿辅通志王氏赵连璧妻顺天府人年十九　　夫亡一子在抱氏终身缟素亲纺绩以奉姑篝　　灯课读寒暑不辍教子之符成进士苦节四十　　年旌表　　胡材继妻赵氏
　　按畿辅通志赵氏胡材继妻大名府人夫亡守　　节五十年卒奉旨建坊旌表
　　孙我传妻秦氏
　　按畿辅通志秦氏孙我传妻顺德府人夫亡守　　节卒旌表　　刘焜妻董氏
　　按畿辅通志董氏刘焜妻大名府人兵至焜自　　刎氏抚孤避难苦节终身　　李若杜妻王氏
　　按畿辅通志王氏李若杜妻顺德府人夫亡守　　节卒旌表　　崔岩妻杜氏
　　按畿辅通志杜氏崔岩妻大名府人夫亡守节　　年六十余卒　　周之适妻祈氏
　　按畿辅通志祈氏周之适妻河间府人夫崇祯　　壬午死难氏方二十四岁历险阻教孤子成名　　苦节三十年如一日　　李登举妻张氏
　　按畿辅通志张氏李登举妻顺天府人夫亡氏　　年二十七姑老子幼苦节终身　　张克会妻张氏
　　按畿辅通志张氏张克会妻顺天府人年二十　　二抚孤成立勤纺绩自养孀居五十余年　　宁三乐继妻马氏　　按畿辅通志马氏宁三乐继妻广平府人年二　　十二夫亡抚遗孤尔讲成进士年七十八卒　　张本端妻马氏　　按畿辅通志马氏张本端妻河间府人夫亡氏　　年二十子国珙甫三岁抚养成立苦节五十余　　年　　姚命虞妻黄氏
　　按畿辅通志黄氏姚命虞妻河间府人嫁甫五　　月而寡无出苦节守死　　韩再捷妻牛氏
　　按畿辅通志牛氏韩再捷妻河间府人年二十　　四而寡事翁姑抚幼子孝慈兼备苦节终身　　周良臣妻张氏　　按畿辅通志张氏周良臣妻河间府人臣亡氏　　年二十无子女守节终身　　安奎璧妻邢氏
　　按畿辅通志邢氏安奎璧妻河间府人年二十　　夫亡迭遭荒乱百计抚孤成立苦节四十余年　　卒　　卢惬印妾方氏
　　按畿辅通志方氏卢惬印妾广平府人印亡方　　年甫十六无出印妻欲遣之方流涕长跪请留　　苦守终身　　杨德纯妻霍氏
　　按畿辅通志霍氏杨德纯妻广平府人年二十　　六夫亡守节至六十余岁卒　　杨承业妻刘氏
　　按畿辅通志刘氏杨承业妻广平府人年十六　　夫亡守节至八十一岁卒　　陈铭鉴妻郭氏
　　按畿辅通志郭氏陈铭鉴妻广平府人年二十　　五夫亡守节六十余年卒　　汤桥妻穆氏
　　按畿辅通志穆氏汤桥妻河间府人夫亡守节　　养姑训子艰苦备尝及姑殁哭之丧明不数年　　死　　马崇化妻李氏
　　按畿辅通志李氏马崇化妻顺天府人夫亡氏　　年二十三苦节终身　　王晋芳妻缴氏
　　按畿辅通志缴氏王晋芳妻顺天府人夫亡氏　　年二十二苦志抚孤癸巳饥荒子皆四散不知　　所终氏饥寒而死　　桑凤鸣妻李氏
　　按畿辅通志李氏桑凤鸣妻顺天府人夫亡氏　　年二十二子开第甫一周家贫苦节六十余年　　李道基妻陈氏　　按畿辅通志陈氏李道基妻天津卫人夫亡抚　　孤苦节终身　　范九畴妻边氏
　　按畿辅通志边氏范九畴妻顺天府人夫亡年　　二十无子家贫与孀姑王氏苦节三十余年姑　　年七十氏纺绩养之终身　　李完秀妻张氏
　　按畿辅通志张氏李完秀妻顺天府人秀卒氏　　年二十五事姑尽孝苦节教子成名有司旌表　　李尧辅妻王氏　　按畿辅通志王氏李尧辅妻顺天府人夫亡氏　　年十八事孀姑雷氏苦节终身旌表　　李兰馨妻张氏
　　按畿辅通志张氏李兰馨妻顺天府人夫亡氏　　年二十五苦节终身　　查淑慎妻张氏
　　按畿辅通志张氏查淑慎妻顺天府人夫亡守　　节终身　　章有吉妻谢氏
　　按畿辅通志谢氏章有吉妻顺天府人夫亡苦　　节终身　　王所御妻杨氏
　　按畿辅通志杨氏王所御妻夫亡氏年十八守　　节终身　　王楫妻李氏
　　按畿辅通志李氏王楫妻顺天府人年二十一　　夫亡苦志守节终身不渝奉诏旌表
　　孙保邦妻尤氏
　　按畿辅通志尤氏孙保邦妻河间府人年二十　　五夫亡遗孤甫五岁值兵乱负孀姑携幼子潜　　避海滨历尽艰苦兵退还家勤纺绩茹糟糠苦　　节四十余年卒　　芮应阳妻王氏
　　按畿辅通志王氏芮应阳妻顺天人早寡守节　　终身　　金琮妻王氏
　　按宛平县志王氏文学金琮妻左通政王志举　　女性贞静事姑孝待夫敬治家严甲申闯逆逼　　京师夫死姑亡氏数趋井欲投其中家人苦救　　再三扶归母家遂苦节终身　　范如樟妻蒋氏
　　按宛平县志蒋氏庠生范如樟妻年十三归范　　事舅姑孝夫亡氏抚棺大恸勺水不纳父母舅　　姑再三苦劝强起襄大事后终以悲苦成疾卒　　张授卿母于氏　　按良乡县志于氏太学生张授卿母少寡家贫　　躬井臼习辛勤教子育孙终其余齿　　陈思牧妻李氏
　　按良乡县志李氏兴州卫生员陈思牧妻早寡　　守节教子有成有司旌表　　魏光印妻朱氏
　　按良乡县志朱氏生员魏光印妻夫亡守节于　　兵荒濒死之际终能教子有成造次无失　　成朝品妻刘氏　　按良乡县志刘氏成朝品妻夫亡苦节教子成　　人　　张承杨妻邓氏
　　按良乡县志邓氏张承杨妻少寡守节孝事翁　　姑终老　　王九&#妻袁氏
　　按良乡县志袁氏生员王九&#妻夫与翁姑相　　继亡氏独举三丧苦节抚孤成立　　苏廷栋母孙氏
　　按良乡县志孙氏生员苏廷栋母少寡苦节事　　老抚幼始终不渝　　王嘉宾侧室马氏
　　按东安县志马氏贡生王嘉宾侧室嘉宾殁氏　　年甫二十坚志守节誓不再嫁后因无嗣家业　　雕零倚食针工一生万死艰难倍历义命自安　　有司申请旌表　　刘孔耀妻于氏
　　按东安县志于氏刘孔耀妻夫早亡氏年方十　　九矢志柏舟艰辛倍历抚襁褓孤儿教训鞠育　　冰蘗之操白首弥坚县令申请旌表　　刘邦治妻鲁氏
　　按东安县志鲁氏刘邦治妻年二十三夫死无　　嗣立侄为子抚若亲生屡遇饥荒以野草充腹　　异常艰苦人不能堪　　施金妻王氏
妇李
氏附

　　按东安县志王氏施金妻勤俭持家克内则　　夫没一子光祚尚在襁褓王氏苦志守之及长　　娶李氏奉养深得王意及王氏谢世光祚亦亡　　止二女时值凶荒饥寒迫切执节不移姑媳同　　轨　　王旭妻福氏
　　按东安县志福氏廪生王旭妻性贞淑恭谨相　　夫端严律己夫亡侍白首老姑抚遗腹子成立　　视膳问安劬劳襁褓节兼孝义乡党共称　　张郊庚妻王氏　　按东安县志王氏张郊庚妻年二十二即失所　　天子女各一俱在襁褓姑以其年少守节维艰　　谕以他适氏哀恸誓与子女三人同死一处谢　　膏沐茹荼苦调羹视膳聚顺承欢终身不改其　　节　　薛民乐妻王氏
　　按东安县志王氏薛民乐妻夫死氏年二十四　　遗幼子茕茕无依抚养成人娶妇生孙仅二岁　　长子先死次子又亡孤苦难堪穷独无告苦节　　不改　　王良臣妻孟氏
　　按东安县志孟氏王良臣妻夫亡氏年二十六　　苦节孝事翁姑翁姑殁竭力殡葬抚孤道成长　　娶妇亦能孝母　　刘承基妻娄氏
　　按东安县志娄氏刘承基妻夫死子方八月苦　　志守节孝翁姑生事死葬无憾冰霜凛冽教子　　克成　　王守惠妻王氏
　　按东安县志王氏王守惠妻夫早亡誓不改适　　二亲年老子女俱无定省晨昏不离左右后翁　　罹难死鬻所生女为埋葬事孀姑尤谨屡遭凶　　年止以野莱自食复送姑终年至八十卒　　王汉卿妻刘氏　　按东安县志刘氏儒士王汉卿妻年二十四夫　　亡誓不改节为夫奉双亲无愧孝子抚二孤勖　　以义方备尝艰苦五十余年　　魏泽洙妻董氏
　　按东安县志董氏魏泽洙妻年一十八而寡子　　女俱无矢志柏舟晨昏定省一意奉侍孀姑茹　　荼食蓼百折不违孀居五十年冰操不二县令　　申请旌表　　黄应甲祖母章氏
　　按通州志章氏贡生黄应甲祖母年三十余夫　　亡守节卒年七十一顺治十七年旌表　　王起蛟妻杨氏
　　按通州志杨氏王起蛟妻夫亡氏年二十五矢　　志靡他守节四十八年卒教养三子俱成立　　李应魁妻黄氏　　按通州志黄氏李应魁妻年二十八夫亡三子　　俱幼遭流寇难家产一空惟以女红自给虽迫　　饥寒无怨色守节三十四年终　　徐贞绩妻刘氏
　　按通州志刘氏徐贞绩妻年三十夫亡抚二子　　教之成立守节四十余年年七十有六　　张耀祖妻李氏
　　按通州志李氏生员张耀祖妻年十九夫亡教　　子读书长入州庠守节二十六年年四十五临　　卒诏其子曰吾死汝宜奋志以振家声　　王璸妻路氏
　　按通州志路氏王璸妻年二十二璸亡翁年逾　　七十子甫九岁氏事老抚幼守节三十余年　　高敏政妻周氏　　按通州志周氏高敏政妻年二十二夫亡痛哭　　绝粒死而复苏教二子俱入庠姑病侍奉汤药　　晨昏不懈姑殁哀毁过甚得疾卒守节三十年　　洪应元妻马氏　　按通州志马氏洪应元妻年未二十夫亡持身　　严肃足不履户外守节三十余年　　徐文煌妻戴氏
妇孟
氏附

　　按通州志戴氏徐文煌妻年二十五夫没家贫　　遇荒乱携幼子光裕东西窜避仍历艰苦守节　　四十余年光裕妻孟氏年二十九而寡抚五子　　皆成立其苦节与姑等年六十有四　　王经妻何氏
　　按霸州志何氏霸州西永里人吏员王经妻经　　年二十四卒何年亦二十四绝粒欲死诸姑伯　　姊以孤儿啼其前曲劝之以动其心始稍进食　　后逾年岁大祲人相食何与三岁儿日啮草蒂　　草蒂尽继以榆皮榆皮复尽则惟啖&#壳&#壳　　棘喉羊豕之所不食也永日闭户但闻呜呜啼　　呼之声不绝悲动行路诸姑姊进劝曰以若才　　貌何适不得而必伶仃守此病弱孤儿岂求知　　于人哉王氏之门非若能支也何曰我正以王　　氏祚衰且不忍死而况能生去耶勿复言言讫　　涕泗横溢越数日复劝如前何大恚曰尔如不　　安尔室自图之可耳何苦为人谋哉劝者惭愤　　而去子承芳奉母教为一乡善士及后生孙俱　　有学行何年八十七卒　　赵慧文妻王氏
　　按霸州志王氏儒士赵慧文妻适赵值兵乱舅　　姑暨夫殁氏抱儿潜遁乱定寻得三尸募人舁　　归置棺殓葬家业尽破纺绩苦守终身　　毕嘉谟妻任氏
　　按霸州志任氏益津庠生毕嘉谟妻也年十八　　归毕生言笑不苟姻党重之毕生好读书过勤　　感寒疾遂不起任氏痛绝几死念垂白在堂幼　　子在抱强起自勉勤纺绩以供甘旨及子长生　　孙颇颖悟氏为课读未辨色而兴一切酒食游　　戏侪辈征逐不使往也惟文社有会或师友过　　从则簠簋立办燃膏继晷无倦以故二孙皆应　　隽选三辅士咸称两毕任氏之力也　　崔士瞻妻任氏
