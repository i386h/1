<!-- { "loadSidebar": true } -->
按全辽志闵氏六安州人刘智才妻智才任天宁翼万户岁己亥智才疾笃谓闵曰吾殆不起汝年少慎择所从闵泣以死自誓智才卒氏年二十八无子抚妾子如己出洪武四年以夫家属军籍渡海戍金州氏从颠危苦节以礼自防佣以供衣食守臣上其事旌表　　李唐兴妻王氏
按开封府志王氏项城人李唐兴妻夫亡守节洪武中旌表　　崔五妻萧氏
按开封府志萧氏崔五妻阳武人夫亡守节洪武中旌表　　陈子英妻孙氏
按开封府志孙氏陈子英妻阳武人子英飞虎卫小旗洪武初从征迤北金山谓孙曰吾生死未可知幸有二弱息汝肯抚育乎氏曰君但尽忠报国吾母子勿烦忧也子英果死于战父母欲夺氏志泣曰吾不忍背夫而生即欲自尽父母惧而止　　刘彦深妻陶氏
按开封府志陶氏禹州人刘彦深妻夫亡年二十八一子十岁以节自誓奉姑抚幼纺绩以供朝夕当夏风雷暴至境内麦皆摧折陶之麦双岐而秀人皆以为孝节所感洪武中诏旌异之　　李成妻马氏
按开封府志马氏李成妻密县人夫亡守节终身不变洪武中诏旌之　　朱让妻陈氏
按开封府志陈氏朱让妻密县人夫亡守节洪武中旌表　　陈三妻张氏
按开封府志张氏陈三妻阳武人夫亡守节洪武中旌表　　楚铨妻黄氏
妹
附

按开封府志黄氏子实长女也适都给事中楚铨夫亡守节养姑抚孤善以明经贡于廷卒年七十其妹名守贞适史景素亦少寡奉姑教子谌成立官肃府长史俱洪武时人　　楚锡妻郑氏
按开封府志郑氏楚锡妻夫亡守节课子成立邑令上其事诏给衣粮旌表　　冯英妻刘氏
按开封府志刘氏冯英妻夫亡氏方少子通仅百日朝暮诣冢号泣双目俱盲逾岁复开人以为异卒年七十五旌表　　马韶妻王氏
按彰德府志王氏年十五适马韶逾年夫亡家贫苦志五十余年学使旌表　　陈自新妻黄氏
按彰德府志黄氏诸生陈自新妻年二十夫亡守节终身以所有遗资买学田立义冢倾家不惜　　陈大志妻郜氏
按彰德府志郜氏陈大志妻年二十夫亡守志终身有司旌表　　陈志言妻阮氏
王
氏附

按彰德府志阮氏陈志言妻年十七夫亡遗孤甫七月父母欲夺其志以死自誓事孀姑至孝未几志言兄法言亦没妻王氏年二十五无子女所亲劝之曰阮守为有子也汝守何为王曰阮子即吾子与阮共事姑抚孤咸无异志及姑没哀葬尽礼俱以寿终有司表其门　　齐祯妻陈氏
按彰德府志陈氏齐祯妻年二十夫死欲殉劝以亲老子幼遂守节终身诏旌表　　王徙义妻马氏
按彰德府志马氏王徙义妻夫没守志不移洪武中旌表　　王安妻冯氏
按彰德府志冯氏王安妻子甫两月安亡以死自誓事翁姑以孝诏旌其门　　申中妻王氏
按彰德府志王氏申中妻适中二载生子甫四月夫亡坚志守节六十余年始终如一　　岳环妻李氏
按彰德府志李氏岳环妻年二十夫亡氏方娠誓不再嫁及期生子抚之成立孀居六十年有司奏表其门　　张林妻田氏
按卫辉府志田氏张林妻汲县人年二十七夫亡纺绩教子守节终身洪武十七年旌表　　姜彦深妻秦氏
按怀庆府志秦氏修武姜彦深妻少寡守节洪武间诏旌其门　　李琴妻祁氏
刘氏
孙氏附

按怀庆府志祁氏李琴妻与春妻刘氏秋妻孙氏为妯娌琴春秋同母兄弟也先后早亡三寡同居守节贫苦终身　　申瓒妻廉氏
李氏
朱氏附

按怀庆府志廉氏申瓒妻瓒子安安子可爱皆早亡安妻李可爱妻朱与廉三世守节郡守旌其门　　白养正妻毛氏按怀庆府志毛氏白养正妻夫亡守节四十余载　　宋宗义妻麻氏按怀庆府志麻氏宋宗义妻夫亡守节终身
　　孟三聘妻郑氏
按怀庆府志郑氏孟三聘妻夫亡守节五十八载　　张仁美妻郎氏按怀庆府志张仁美妻郎氏洪武四年仁美病亡门户单薄无期功之亲氏昼夜纺绩以事舅姑抚育幼子或以再适讽弗应终其身如一日　　张景辉妻贺氏
按河南府志贺氏张景辉妻辉陕西富平人元乡贡进士死于寇遗孤长俊甫五岁次杰未周氏于乱军中求夫尸掩之寇稍息与弟献相依弟以时艰劝再醮氏剔一目以誓不二洪武初关内饥氏就食登封拾遗穗躬纺绩教子读书入太学授广陵县簿以罪罚工惭累其母上疏乞免上嘉氏节特宥复官仍敕部榜示天下　　刘义妻周氏
按河南府志周氏登封人太学生刘义妻夫亡氏年二十九二子尚襁褓氏苦节教之俱克成立　　刘锐妻曲氏
按河南府志曲氏登封诸生刘锐妻早寡孀居艰苦备历至死无二　　吕瀛妻张氏
按河南府志张氏登封唐庄民吕瀛妻夫亡氏年二十四苦节教子卒年八十　　陈忠妻杜氏
按河南府志杜氏宜阳陈忠妻年二十夫亡遗腹生男复礼氏誓死不嫁纺绩奉姑尽礼训子有方洪武十三年复礼以孝弟举任湖广宜城县令移檄宜阳闻于朝廷旌表　　马士隆妻左氏
按上蔡县志左氏马士隆妻士隆汝州镇抚元末陈亡左年二十五携子徙陈州依舅氏守节三十八年有司上其事诏旌表　　张侗妻赵氏
按上蔡县志赵氏张侗妻归十年侗亡氏欲自杀其姑晓之曰若有遗腹若死则张氏绝矣赵泣而止已诞一子恭为郡博士弟子员事闻诏旌其门　　萧俊之妻成氏
按上蔡县志成氏萧俊之妻幼女则俊死氏年十九抚遗腹坚守养姑终身年九十三卒　　王进忠妻傅氏
按上蔡县志傅氏贡士王进忠妻夫亡守节不渝巡按御史表其门　　曾宗孔妻李氏
按上蔡县志李氏贡士曾宗孔妻年二十九而寡守节不渝以纺绩给二子膏火束修之费日不再食昼夜课教两子俱以明经补广文事闻旌表岁给&#帛奉养年八十卒　　王河妻杨氏　　　　刘锡爵妻
　　梁妇司氏　　　　　程妇申氏
按上蔡县志已上四节妇事实无考
　　马国凤妻张氏
按上蔡县志张氏马国凤妻年十五适马生子延儿方三岁凤病笃其母问及后事但曰吾妻虽幼能守勿强夺其志凤死有黄姓者议逼为妾张誓以死守不五载翁姑俱逝家业萧条母子茕茕相依食草树皮服纸袄历兵荒饥饿至死不变族人马骖良时为周济活之教其子成立年七十余终　　徐忠妻房氏
按兖州府志房氏济宁人徐忠妻夫亡氏年二十三誓守不嫁以终其节　　闫凤妻刘氏
按兖州府志刘氏济宁人闫凤妻年二十三夫亡守节终其身　　刘谅妻范氏
按兖州府志范氏济宁人刘谅妻夫亡矢志不二守节终身　　张衡妻同氏
按兖州府志同氏济宁人张衡妻夫亡守节不渝洪武十六年奉诏旌表　　马铣妻高氏
按兖州府志高氏巨野人马铣妻年二十八铣亡子文健甫四岁食贫抚子守节终身及文健举进士为御史诏旌其门　　马善卿妻王氏
按兖州府志王氏巨野人夫以兵乱流徙死他境王年二十一竭力殡葬携子还乡守节终身洪武十七年奉诏旌表　　单睿妻王氏
按兖州府志王氏单睿妻巨野人睿为诸生早亡王年十九誓不再适抚遗腹子思齐娶段氏夭而无子段亦死守如姑里人称双节　　姚嘉&#妻魏氏
按兖州府志魏氏姚嘉&#妻巨野人夫亡守节七十余年寿至百岁　　陈秀妻成氏
按兖州府志成氏嘉祥人陈秀妻夫亡纺绩自给守志终身洪武十六年诏旌表　　傅十五妻王氏
按兖州府志王氏傅十五妻郯城人年二十二而寡誓不更适躬织以养其姑洪武十二年奉诏旌表门闾　　刘氏女
按兖州府志刘氏女郯城人许嫁张寿未归寿死女告父母往执丧既至誓不复旋孀居茹素终于张氏　　李鼎妻孔氏按兖州府志孔氏李鼎妻郯城人年二十夫亡奉姑教子守节六十余年　　徐杰妻吴氏
按兖州府志吴氏徐杰妻郯城人年二十二而寡守节七十余年年九十二卒　　高钺妻王氏
按兖州府志王氏郯城举人高钺妻年十九而寡其女名鹇长适庠生彭万镒年十四而寡母子相依守节不二　　任釭妻王氏
按兖州府志王氏曹县人任釭妻年二十三而寡事亲教子守志终身　　谢维妻戴氏
按兖州府志戴氏谢维妻曹县人年二十二而寡一子亦死父欲更嫁之不从遂绝其父不复与见　　周江妻李氏按兖州府志李氏周江妻曹县人年十九归江一月而江死于盗氏守志不嫁食贫终身　　田应宠妻陈氏
按兖州府志陈氏曹县人田应宠妻年十九而寡舅姑怜其少而无子欲改嫁之氏日夜号泣以死自誓守志五十余年年七十二卒　　田增妻徐氏
按兖州府志徐氏曹县人田增妻年十七夫亡矢志守节剪彩鬻食以事其姑人称节孝　　陈宗禹妻孙氏
按兖州府志孙氏曹县人陈宗禹妻年十九夫死守节事姑纺绩供养年八十二终　　徐继擢妻孔氏
按兖州府志孔氏圣裔孔承楫之女年十九适徐继擢甫生子而夫亡守节五十余年　　薛云霄妻赵氏
按兖州府志赵氏薛云霄妻曹县人年十九而寡教子成名守节七十余年　　张兰妻李氏
按兖州府志李氏张兰妻曹县人兰举乡试早亡李年少矢志育孤守节五十余年　　王知上妻马氏
按兖州府志马氏王知上妻曹县人年十八而寡静坐斗室焚香礼佛历四十年而终　　郝信妻张氏
按兖州府志张氏郝信妻定陶人年二十一而寡遗腹三月生子元刚时值元末兵乱流离转徙无有二志洪武七年奉诏旌表　　孟思孝妻杨氏
按兖州府志杨氏孟思孝妻夫亡子幼姑老家贫纺绩孝养誓不易志洪武七年诏旌表　　许从政妻曹氏
按兖州府志曹氏曹州人许从政妻年二十一而寡以织为生守志五十余年洪武七年诏旌表　　刘仲骥妻崔氏
按东昌府志崔氏刘仲骥妻高唐人长洲县丞璋女归三岁骥亡崔痛哭祈死姑垂泣谕解乃止既葬悉发其箧藏珠绮授夫之姊若妹缟素终身垂老犹戴聘时笄有司上其事旌表　　李永锡妻崔氏
按东昌府志崔氏李永锡妻高唐人永锡亡崔甚少有女甫周岁抱哭柩侧几绝复苏一日扃户自经家人觉而解之得不死遂立族子为后族中无赖争利其产讼于官辱之使嫁崔仰天大哭引剪刀自抉其目以明志部使者闻而异之移文旌表岁给米帛终其身　　孙文魁妻王氏
按东昌府志王氏孙文魁妻高唐人夫亡氏年十九贫依母家度日誓不改嫁抚子显节成立　　王安妻梁氏
按东昌府志梁氏王安妻高唐人年二十夫亡舅姑欲夺其志誓死不嫁旌表　　刘七妻郭氏
按东昌府志郭氏刘七妻高唐人年二十一而寡抚二孤甘贫守节旌表　　张安住妻王氏
按东昌府志王氏张安住妻恩县人洪武初翁景文为吏以连坐配云南安住请以身代往不归王年甫十九抚子缘由成立娶毕氏毕早寡守节如姑有司上其事旌表　　张凤妻刘氏
按东昌府志刘氏张凤妻恩县人夫亡刘年二十五孀居五十余年抚子泰成立　　刘霆妻潘氏
按东昌府志潘氏刘霆妻高唐人年十九霆亡遗孤甫两月家窘甚舅姑难其守欲嫁之潘悲恸不从孀居终老　　李朴妻艾氏
按东昌府志艾氏李朴妻高唐人年十九适朴越一年朴病革与诀曰汝年少幸有身若男善育之若女可更嫁耳及亡逾月生男慕儿父母欲夺其志艾泣曰吾已心许之矣抚子成立守节终身　　杨忙劝妻边氏
按青州府志边氏杨忙劝妻蒙阴人年二十忙劝亡无子居斗室纺绩自给守节六十年年八十终洪武四年旌表　　王政妻邹氏
边
氏附

按青州府志邹氏莒州人王政妻夫亡无子立从子惟一为嗣娶边氏未几惟一亦没姑妇相依守节终身洪武十七年旌表　　王信妻张氏
