<!-- { "loadSidebar": true } -->
按新会县志谭氏白石人生员莫逾渐妻娶三载渐亡止一女内外诸戚以其无子宜别适谭曰再嫁不如死家人防之不得乃悉焚嫁时衣哭跪夫柩前自誓闭门纺绩以事舅姑孀居四十余年年六十五卒　　刘汝显妻关氏按新会县志关氏年二十归五显涌刘汝显越二载生一子方五月显病革谓曰我父母老矣汝能终事乎关掩泣曰愿以贞名儿俾顾名事亲誓无他志语毕显遂死关母欲夺其志关剪发足迹不至母家孝事舅姑教贞无怠志县令林会春表其节年七十三卒　　冯干卿妻李氏
按新会县志李氏古劳人年十九适礼义儒士冯干卿归二年生一子半岁干卿亡父母怜其贫欲夺其志氏坚守不移事翁姑惟谨教子甚严年六十七卒　　杨志奇妻刘氏按新会县志刘氏年十九归廪生杨伯根子志奇二十四生子孺真方五月奇亡叔悯其少令改适刘剪发自誓愤懑成疾十六年不离&#箦惟强起事老姑训孺真而已真补府学弟子员氏年六十五卒　　孙祥妻严氏按新会县志严氏新会千户所百户严敬女本所舍余孙祥妻年二十四祥亡励志端守足不出门教子孜读书事病姑程氏亲执贱役贫苦万状邻里皆以为难年六十五卒孜力不能葬军民里老闻之知县熊坦坦曰贫能守节死无所葬诚为可悯乃恤之　　黄赦妻区氏按新会县志区氏中乐里黄赦妻幼有淑德不苟言笑年十七归赦事祖姑至孝生一子大典年二十二赦亡父母怜其少命改适不从一日父母抱疾绐其还令兄弟苦劝之氏泣曰欲夺吾志即死父母惧乃止乡里欲状其行表之区闻曰不可衰世之举也孀居五十余年卒　　陶壮妻伦氏
按新会县志伦氏百户陶壮妻南海状元伦文叙女解元以谅会元以训进士以诜女弟也年十八适壮克妇道年二十四夫奉委广西没伦守志终身嘉靖丙辰表其门　　何&#妻梁氏
按香山县志梁氏小榄人性柔顺归何&#二年&#亡抚遗腹子或劝他适恸哭曰一妇二夫无耻以辱宗吾不忍也且幼子无托门祚将谁保遂守节不移嘉靖初年七十郡县欲表异之氏使从孙止之曰薄命妾敢要名乎乃止　　高霦妻梁氏
按香山县志梁氏龙眼都人高霦妻归二载夫亡梁年二十二遗腹生子应箕矢志守节母流涕劝之梁曰姑老子幼忍使之无所归乎母遂不复言嘉靖间旌其门年六十九卒　　杨世诜妻何氏
按香山县志何氏杨世诜妻小榄庠生何派东女年十九归诜二十一举二子诜以异母兄故不得于父早死何氏日抱两孤泣曰未亡人岂忍一刻苟活耶恐吾死而两孤随之矣翁饶于财而独吝于何氏何日勤纺绩以自给子稍长课以诗书派东哀其志构数椽迎归何载木主携两孤往足不逾阈时述所以忍死之故以勉二子及应童子试仲子以垂髫冠一军县令以其事上学使者闻于朝诏旌其庐曰艰贞劲节名载忠孝节义坊　　杨兆公妻何氏
按香山县志何氏庠生杨兆公妻小榄罗涌人生而聪慧数岁能诵诗及长通内则女诫诸书年十九归兆公事翁姑动止有仪吐词有章姑姊妹戚属咸师焉久之无出出奁金为夫买妾后夫病肺垂危谓何曰吾命在旦晚倘死如尔舅姑何何曰妾幼读礼仪颇明大义倘见背理无独存然妾有身四月矣闻之古人曰仁者必有后如其不然相从泉下耳兆公亡阅六月而子晋生何氏鞠之入小学经传句读皆口授翁病侍汤药吁天愿以身代既没经纪丧葬无巨细一准于礼晋既长文名日盛受知学使者食饩贡入成均及捧檄色喜母曰汝欲效毛义故事耶与子偕隐足矣守节三十九年卒　　秦胜佑妻汪氏
按香山县志汪氏麻洲人秦胜佑妻甫娠而胜佑疾笃命工写其像授之曰吾命止此幸而生子其善鞠之言毕而逝后生子经氏年二十一或劝改适泣曰是禽兽视我也乃无敢复言既去丧佩服犹缟素年七十余终　　沙应宾妻刘氏
按惠州府志刘氏龙川诸生沙应宾妻年十八适应宾二十二而寡抚二孤并遗腹共三子事姑勤旦暮一切必亲孀居四十余年以礼自持县令杜廷卫表其门　　颜佑妻锺氏
按惠州府志锺氏长乐生员颜佑妻年二十四夫亡哀毁呕血几死三年不绝哭声一子尚在襁褓苦守二十六年终　　吴应麟妻张氏
按惠州府志张氏龙川所千户吴应麟妻年十八适麟二十五而寡有子男三人翁姑尚无恙张曰白头黄口吾责也不得死矣家贫常不给勤纺绩以待空乏拮据可十年所而长子袭爵又数年季叔相继补邑诸生张之节乃闻于邑令令曰张之贤非独节也善事翁姑生养死葬以礼可谓孝矣旌以节孝年八十余卒　　锺山岳妻张氏
按惠州府志张氏海丰锺山岳妻姑吴氏病刲股进之而愈中年岳亡守节终老　　王定妻刘氏
按惠州府志王定妻归善刘氏女也归定生一子而定亡氏年十八矢志守孤五十余载平居杜门不出外庭比老死子侄有不识其面者　　黄东儒妻周氏
按惠州府志周氏和平黄东儒妻年十八归儒二十六而寡遗腹生子无舅姑或以伶仃孤苦劝他适不动谨持门户抚子有成年七十余郡守黄时雨通守蒋杞李时盛前后旌表春秋致膰以优异之　　颜龄妻锺氏
按惠州府志锺氏诸生颜龄妻长乐锺氏女也年二十七而龄亡锺自矢靡他或欲嫁之哭曰吾夫刚毅丈夫也我纵无耻如辱夫何有死而已守志四十年家法严禁如一日　　黄綍妻何氏
按惠州府志何氏诸生黄綍妻兴宁何贡琛女也字惠廉幼从父训通论语孝经人义年二十一适綍綍贫何脱簪珥以市书居三年綍亡氏誓死无异志年七十七深闺不出虽至亲未尝轻见　　曾良图妻郑氏
按归善县志郑氏邑庠生曾良图妻乐安县丞郑教女也年十八归良图十九图亡痛哭屡绝誓不再适良图有弟四人氏以产尽付诸叔惟日倡诸妯娌纺绩共坐一室蔼如也祖先蒸尝之祭恒脱簪珥以供不为贫乏贬损守志四十余年年六十五卒　　雷应时妻锺氏
按归善县志锺氏惠州卫舍人雷应时妻东平锺姓女也年十七适应时十九而时亡哀毁甚亡何姑叶氏亦没益痛欲死祖姑张氏知有遗腹百方慰护后生男学礼长承世职学礼年三十余死有孙鸣震氏复长之备尝艰苦年七十终　　吴从正妻刘氏
按归善县志刘氏吴从正妻刘浚女也年十七归从正事姑称孝相夫俾专学业举于乡而没无子氏时年二十有六欲从死不得顷刻弗离姑侧奉事视昔益虔姑亡氏亦卒　　叶世仪妻李氏
按归善县志李氏叶世仪妻河源李焘女也焘总运长芦时仪父梦熊兵备永平遂婚焉氏有夙慧幼授孝经列女传通晓大义长益耆学能文章奉闺范惟恪及归世仪未几而世仪病甚氏为疏告天请以身代仪竟没氏欲从死父母谕之曰徒死何益能事姑立后其节乃大姑又曰汝在犹吾子也汝死我必不生乃强起事舅姑立从孙为后育子承欢晨昏不去姑侧退则衔恤进则怡怡时有疾诫侍者勿使夫人知后竟不起为遗书戒嗣子置妆箧中及没其姑发箧见焉以付嗣子读之闻者莫不泪下时年二十五　　司法妻郑氏按归善县志郑氏御史维新女适指挥司法年二十九而寡仅一女守长之独处敝庐只影寒灯杜门终岁水至庐且坏或舣舟以济氏终不出曰此吾死所也将何适水去卑湿沮洳甘之年八十余戚属有未识面者郡守旌焉　　司濂妻姚氏
按归善县志姚氏御史祥孙女适司濂年二十一而寡屡欲死姑曲譬而止生遗腹桓焦劳保护长袭世爵御史清白吏人谓忠臣节妇有种信然　　何文臻妻苏氏
按博罗县志苏氏何文臻妻年二十七生一子琠数月而臻殁苏抱琠泣曰吾非不能一死奈何氏之祀何苦节五十年琠以母教举于乡嘉靖中诏旌其闾琠后官左州知州　　陈硕妻刘氏
按博罗县志刘氏诸生陈硕妻归硕生一子方及岁而硕殁刘年二十八孀居三十余年有司旌其闾　　郑宜天妻陈氏按揭阳县志陈氏官溪蓝桥村人郑宜天妻性宽裕慈惠识字知书家贫事翁姑尽孝夫亡子方在襁抱氏典鬻以敛&#粥度日纺绩教养幼孤年六十终　　徐衍继室陈氏按揭阳县志陈氏直岐徐衍继室年二十一衍亡哀毁逾礼抚二孤如己出尝归宁父欲夺其志氏绐以当辞舅姑遂还自是不再往舅姑亦尝试曰家贫无以赡恐不得终汝志氏曰勿虑日纺绩以供甘旨督二孤力学长日焕领正德庚午乡荐二子相继没朝夕不给与长妇郑氏茹苦终身嘉靖丁亥疏闻不报　　黄翊妻王氏郑氏
王氏附

按揭阳县志王氏登云坊人黄翊妻年十八嫔于黄越四载夫亡遗孤潭周岁多病茕茕无助事老姑饮食起居咸扶持不怠母怜其少俾再适氏吁天泣曰姑老子幼吾何忍有二心自是永不归宁孤稍长就塾戒之曰尔父早世尔宜勤苦自立我蚕织以食无效坊巷富儿习也其侄妇郑氏年二十五金氏年二十一皆无子守志终身氏实倡之年七十五卒　　林良缉妻黄氏按惠来县志黄氏龙溪都黄处士女惠来都林良缉妻年十七归林四载生子一栘甫周而缉病氏侍汤药祷天卒不起氏哀痛擗踊垂死者数既而强起抚一栘曰夫死不可复生祢祖在堂孤孩在抱我其勉守以完夫未了之事异日庶可见亡人于地下而家徒壁立惟勤绩织以资朝夕值寇乱备历艰辛卒保无恙一栘既成立克家自祖翁姑以下暴棺悉埋葬如礼年七十余卒　　方孟川妻詹氏
按惠来县志詹氏酉头都詹明哲女适隆并都方邦贡子孟川嘉靖十五年氏年十七于归未几舅姑相继没祖翁姑俱存氏哀毁逾礼越三年生子曰启夫病笃氏请以身代又两月川亡氏痛悼自经者三绝食欲死祖翁宗珙拊膺大恸曰吾目击世乱不忍桑梓涂炭诣阙上书增建县治岂宜无后令四代一脉不绝如&#孙妇若死真斩吾祀矣氏于是拭泪强起事两白头鞠一孤雏足不履户外即卑幼莫得见其面历殡五丧必诚必信含辛茹苦克成厥家年八十卒　　林万锺妻方氏
按惠来县志方氏邑诸生林万锺妻锺以疾亡氏年二十三一子甫周氏矢志不二舅姑没竭力以襄大事孤长课以诗书令与侄同学勤女红以佐之饮食衣服必均无彼此见处妯娌终身无间言年七十二无疾而终　　方裕夫妻朱氏
按惠来县志朱氏方裕夫妻裕夫早亡遗孤五岁氏年二十六勤女红以奉勇姑鞠孤子有丸熊之教既长而娶举一孙未几子媳俱丧伶仃孤苦备历艰难复抚孙成立年逾七十县令旌之　　方石秀妻翁氏
按惠来县志翁氏方石秀妻秀母林氏早孀氏归敬事匪懈举三女而秀亡氏年二十三勤纺绩供甘旨抚诸幼女姑没葬祭如礼遣嫁三女请族人为立嗣年七十终有司旌表　　孙隆甫妻陈氏
女
附

按惠来县志陈氏生员孙隆甫妻归三年隆亡家贫矢志靡他事两姑抚一女历葬数丧俱以女红给之后女适生员方有干亦以节着氏卒年九十　　蓝端芳妻吴氏
按澄海县志吴氏蓬州大牙人蓝端芳妻端芳早世氏哀毁誓不二志侍舅姑疾躬亲药&#及终殡殓如礼父母悯其少欲夺其志氏欲投井死遂已孀居四十余年卒　　谢宗&#妻陈氏
按澄海县志陈氏沟下人户部主事元勋女谢宗&#妻年二十八夫殁子元汴在抱氏誓以身殉家人卫之得不死未几翁复没于官嫡庶两姑亦相继俱逝氏力持门户自课元汴成名登癸未进士归省氏谆谆勉以忠孝会寇破邑避海外久之归郡城长斋礼佛惟事机杼至老不倦元汴官谏议封孺人年七十余卒　　辛鼎&#妻陈氏
按澄海县志陈氏鸥汀太学生辛鼎&#妻&#死氏年二十七抚己出幼女及前妻女妾女并择良家子嫁之孀居数十年县令表其节　　陈有备妻林氏
