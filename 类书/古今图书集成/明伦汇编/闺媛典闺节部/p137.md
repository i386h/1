<!-- { "loadSidebar": true } -->
按岳州府志沈氏巴陵方可琏妻少寡子隆年九岁舅姑欲夺其志沈刺面盟心守节终老有司旌之　　唐应治妻颜氏按岳州府志颜氏巴陵唐应治妻夫早亡氏年二十九七日不食口鼻流血几死以苦节终身万历间旌表　　唐一俊妻胡氏
按岳州府志胡氏巴陵唐一俊妻知州胡大壮女一俊早亡胡年十九剪发自誓抚弟一杰次子永成成立有司旌之　　雷溥继妻王氏
按岳州府志王氏雷溥继妻年二十五夫亡氏与继姑姚抚前室李氏子终身如一日万历庚辰直指表其门　　谌三台妻罗氏
按岳州府志罗氏谌三台妻夫亡氏年二十三一子方数月氏苦节抚之一日盗夜至门罗曰我孀妇家无长物害我何益盗相率遁去　　国清妻谈氏
按常德府志谈氏国清妻年二十三夫亡子得仁方二岁次子孝儿遗腹生翁姑相继没家极贫鬻次子备棺殓仍赖十指赎回历苦节五十余年万历十二年事闻旌表　　伍镇东妻刘氏
按常德府志刘氏诸生伍镇东妻年二十四而寡遗孤经元在抱求婚者至辄操刀欲自杀以救免室如悬罄茹苦抚经元入庠事闻旌表　　曾义妻王氏
按常德府志王氏曾义妻年十九而寡遗腹生子矢志抚孤有司以闻诏旌表　　季登云妻诸氏
按常德府志诸氏诸生季登云妻年二十四夫亡守节志操凛然长子嗣先弱冠为文宗张梦泽首拔次嗣宗亦有才名季嗣嶙遗腹生早膺岁荐氏以母道兼师合郡奉为闺鉴　　史策妻韩氏
按常德府志韩氏武陵贡生史策妻年二十而寡遗腹生子载章抚教为诸生氏年八十余万历间奉诏建坊旌表　　史廷佐妾锺氏
按常德府志锺氏龙阳史廷佐妾年二十夫亡与嫡杨氏教长孙与禄成名与禄疏其节万历辛亥奉诏旌表　　彭序祖母双氏
按常德府志双氏龙阳诸生彭序祖母年二十一孀居贫苦异常不改其操序祖呈其苦节万历间旌表　　史赞舜妻唐氏按常德府志唐氏史赞舜妻年二十一夫亡守节历兵火流离颠沛不苟年六十余终　　柳东仲妻彭氏
按常德府志彭氏武陵生员柳东仲妻仲早亡氏年二十止一女在抱誓死守节事翁姑尽孝妇节母仪为一郡壸范万历中大中丞李某旌之仍给&#三十石　　黄鹤鸣妻乔氏
按常德府志乔氏黄鹤鸣妻年十九而寡抚遗腹子一宁守节言不逾阃足不下堂教一宁早入郡序事闻旌表　　刘承恩妻朱氏
按常德府志朱氏桃源诸生刘承恩妻年二十三而寡抚遗孤祥事姑尽孝姑没祥既娶病十余年而死复抚孙梦麟四十余年事闻旌表　　张懋勋妻蔡氏
按常德府志蔡氏张懋勋妻年二十二而寡遗腹生女矢志不再适女长赘诸生顾汝学为&#寻女及&#皆病亡氏抱孤甥贫苦而死有司旌之　　张鹄妻黄氏
按常德府志黄氏廪生张鹄妻年二十五而寡守节抚孤家贫屋仅容身惟纺绩度日茹苦四十年事闻旌表　　李跃龙妻石氏
按泸溪县志石氏李跃龙妻夫早亡子盎然方三岁氏封发自誓教盎然成立年七十六终　　文学妻杨氏
按泸溪县志杨氏文学妻年二十夫亡誓不再嫁子应宿方九月氏教之成名年八十卒　　石兰妻杨氏
按泸溪县志杨氏石兰妻年二十夫亡抚遗孤廷举毁容不出勉子力学中甲辰进士氏年九十三终　　李凤仪妻杨氏按泸溪县志杨氏李凤仪妻年二十丧夫无子誓不再嫁苦守四十年终　　王锦妻杨氏
按泸溪县志杨氏王锦妻锦为盗所害氏年二十无子誓死不二苦守六十年终　　郑武妻杨氏
按泸溪县志杨氏郑武妻年二十一丧夫抚半岁子誓不再嫁年八十三卒　　李大思妻张氏
按泸溪县志张氏李大思妻夫早丧抚孤守志誓不再嫁年八十终　　王家祯妻李氏
按泸溪县志李氏王家祯妻年二十归王未几而寡守节五十余年卒　　聂诚妻贾氏
按麻阳县志贾氏聂诚妻年二十五诚亡誓不再适育义女共事纺绩以自给女长纳&#相依慎终如始戚里重之年六十余终　　满永洪妻滕氏
按麻阳县志滕氏满永洪妻年二十二洪亡无子不食累日悲泣几毙苦节五十四年卒　　缺永聪妻孙氏
按麻阳县志孙氏缺永聪妻年二十四聪亡亲戚以家贫无嗣讽之氏曰吾非禽兽岂遂无恩义若此或强之遂剪发誓死艰苦备尝年八十卒　　滕胜銮妻张氏
按麻阳县志张氏滕胜銮妻夫亡执节抚一子成立以织自赡不与亲邻往来事闻建坊旌表　　周尚仁妻蒋氏
按靖州志蒋氏周尚仁妻仁亡氏年二十二苦志守节六十二年终坊表　　陈经典妻冯氏
按靖州志冯氏诸生陈经典妻事实无考
　　梁玉镜妻唐氏
按靖州志唐氏永安梁玉镜妻生男女各一镜死氏年二十六誓不再适躬织抚孤终始无二年七十三卒　　唐守朝妻粟氏
按靖州志粟氏邑民唐守朝妻生子仕进夫死氏年二十抚孤不嫁勤妇功孝养舅姑之死靡慝　　龙景翔妻李氏
按靖州志李氏邑民龙景翔妻仅生一女夫亡氏年二十二孀居五十年如一日阖邑称之　　王兴妻宋氏
按靖州志宋氏舍人王兴妻兴亡氏年二十九孀居抚孤历七十五年郡守旌表　　胡楠妻王氏
按靖州志王氏舍人胡楠妻楠亡氏年十八抚遗腹子守志万历五年表其门　　朱昙妻周氏
朱
氏附

按靖州志周氏州民朱昙妻昙亡氏年十九守子邦箴娶朱氏邦箴早丧姑媳共守周年九十终事闻建坊并旌表　　史&#妻丁氏
按靖州志丁氏舍人史&#妻夫亡氏年二十抚孤终身万历五年旌表　　唐文鳌妻罗氏
按会同县志罗氏城坊唐文鳌妻鳌死氏年二十三子方五月矢志抚孤思琮以孝廉为县令表旌　　廖希韶妻唐氏按衡州府志唐氏蓝山诸生廖希韶妻年二十夫亡矢不再嫁事姑孝谨缟素终身邑令旌表　　成重琅妻厉氏
按衡州府志厉氏蓝山成重琅妻归成甫期琅死无嗣氏年二十苦节坚守事姑以孝闻年五十卒　　廖兴官妻陈氏按衡州府志陈氏蓝山廖兴官妻年二十夫亡遗腹生子誓不再适苦节七十载诸孙森然玉立有司旌其庐　　李忠廉妻欧阳氏
按衡州府志欧阳氏名楼贞安仁欧阳永吉女年二十适诸生李机子忠廉廉早亡无子机亦寻没楼贞矢不易志或以改节讽辄大恸曰翁以吾夫之故悲毁过情致殒其躯吾命如蚁益当死殉乃隐忍苟活以姑老耳卒守其节孀居闭户以纺绩终身年八十余卒万历七年御史钱岱以闻诏建坊复其家　　唐大勋妻陈氏妾李
氏附

按衡州府志陈氏名金娘安仁唐大勋妻善事翁姑年二十五夫亡无子矢志不二勋妾李氏年二十与陈同守僮仆壮者尽遣去独留老幼二婢深居閟阁邻妪罕有见者年皆六十余终　　张正仪妻欧阳氏
按衡州府志欧阳氏名晚秀安仁欧阳志琏女适张正仪年三十夫亡子甫晬氏苦节抚之成立孀居二十余年足不逾阈虽至戚未尝一接乡党重之　　方福铭妻李氏按衡州府志李氏名圆娘安仁方福铭妻年三十而寡遗腹八月生子鹗李苦节育孤力贫自给凡三十年卒乡人共表其墓　　周彝妻黄氏
按衡州府志黄氏安仁周彝妻性慈惠克执妇道彝亡无子抚一女长归侯氏以夫侄廷相鞠为己子稍长教以读书既婚即为诸生黄年七十卒　　刘渊深妻王氏
按衡州府志王氏名春秀安仁刘渊深妻年十七归刘越二年渊深溺死遗腹生子青佩苦志抚鞠既长为诸生家素封勤俭不殊贫妇孀居三十一年终　　蔡管妻陈氏按衡州府志陈氏名锺秀安仁蔡管妻归七月而寡无子人争求之陈对夫灵截发誓志事姑尤孝谨寻以疾卒邑人共表其墓　　欧阳坤妻张氏
按衡州府志张氏名清秀安仁人县令欧阳&#第四子诸生坤妻也年十八坤没遗腹生子苦节鞠之长补邑弟子员孀居四十余年终　　谢崇儒妻李氏
按衡州府志李氏名鸾秀安仁诸生谢崇儒妻儒早世子学诗学易皆李矢志靡他家贫纺绩教二子　闺节部列传七十五
　　明七十
　　张希孟妻李氏
按零陵县志李氏邑人张希孟妻年二十四夫亡子一鸿甫三岁女一岁氏孀居五十年有司旌表　　李阼妻蒋氏按零陵县志蒋氏永州卫李指挥孙阼妻年二十夫亡止一女或讽再适氏号痛誓死茹荼五十余年乡里称其苦节　　熊庄简次室叶氏
按零陵县志叶氏永州卫指挥叶全女年十八为熊庄简次室熊亡父怜其无子欲迎归叶不从嫡子濂早丧妇潘氏年二十一亦孀居叶与潘抚其孙瑞成立补太学生事嫡甚谨嫡病叶焚香吁天求以身代卒与潘氏相依并老　　蒋廷生妻陈氏
按零陵县志陈氏零邑关厢民蒋廷生妻年十四适廷生五载生亡氏年十九子春蕃刚百日舅姑老家贫如洗氏矢志苦节养老育幼一资纺绩守节四十四年万历中巡按御史徐兆魁具题奉诏旌表　　王照室人黄氏范氏按零陵县志黄氏范氏邑诸生王照室人不知其孰为妻妾夫亡黄止一女二岁范女四岁男恒方十月范年二十九黄年二十七协志抚孤终老黄年六十二先范没范年七十四终并旌表　　谢天助妻王氏
按零陵县志王氏年十六适谢天助执妇道甚敬助多才不治生产虽早廪郡庠而一家八口咸赖氏拮据即甚窘不以告助助两副乡榜而没氏年二十九子勖甚幼矢志守贞孀居四十二年卒　　张绅妻蒋氏
按零陵县志蒋氏零陵张绅妻生子禄方数岁而绅没蒋年二十余守节鞠子治家有才略事无巨细咸自经营卜葬夫于先垄躬相宅兆术者莫能上下禄长教以诗书延名师淬励卒以明经为武义教谕氏年九十三卒　　邓复信妻张氏
按零陵县志张氏廪生邓复信妻信善属文四入棘闱不第及亡氏年二十余二子景昺皆幼事姑孝训景昺以义苦节自持白首无二　　陈典妻王氏
按零陵县志王氏孝廉陈典妻典少家贫氏纺绩以供之侍夫夜读不敢先寝无何典登第未数年夫与翁并没氏年二十余两丧在室亲戚咸悼之而氏内外综理事无倾缺葬翁范家冲葬夫何家冲抚子及孙五人皆成立年八十二卒　　陈三聘妻桑氏
按零陵县志桑氏邑诸生桑梓女适诸生陈三聘年二十余夫死无嗣翁姑年老氏事之甚谨誓不再嫁负螟蛉子为后家贫经营力作以充衣食冬夏服御父母常给之年七十余卒　　申九霄妻蒋氏
按祁阳县志蒋氏南川县丞申九霄妻霄年衰无子族人皆图之因谋谒选至京纳金氏女于南川生印至重庆纳王氏女回生都霄病蒋视汤药五年无懈容霄没蒋与二妾共抚二孤如所出初王以霄病不能乳子托乳于田舍妇家故丰以渐至约都长善忧而多病王携孙与媳对泣族尊嗾王曰儿必不起姑媳盍早计何自苦也王曰妾千里万里守此块肉天不见佑与之同埋耳嗾者遂退都亦愈孙在廷登万历壬午贤书王年九十卒守节六十一年身沐六朝雨露&#绕五代儿孙　　卢遐龄妻程氏
按祁阳县志程氏卢遐龄妻吏部程温女夫亡年二十七矢志靡他抚遗孤珩教之为诸生事闻旌表　　曾士奇妻文氏按祁阳县志文氏曾士奇妻年十九夫亡无子养妾子惟谨有富豪欲谋娶之文以死拒谋遂寝万历十七年巡按御史表其门三十五年皇太后恩赐粟帛旌异　　陈所养妻昌氏
按祁阳县志昌氏陈所养妻年二十夫亡茹荼自苦孝养衰翁翁年八十七动履惟艰昌躬亲扶掖曰吾代夫当尔闻者哀之抚二孤俱成长长伯胜以明经选邑令旌之　　田永隆妻滕氏
