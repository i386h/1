<!-- { "loadSidebar": true } -->
　　按靖江县志居氏卢士斌妻年十八夫亡守节　　抚两月遗孤教训成立苦操终身　　张氏女
　　按靖江县志张氏女年十四许字邑庠生朱澜　　家贫育于翁姑年十八澜病没竟未同牢守志　　誓不他适毁容易服足不逾阈以处女终身　　夏九卿妻王氏　　按镇江府志王氏丹徒人夏九卿妻年十八归　　夏躬井臼事舅姑动合礼则居八年九卿病家　　渐落王捐奁以给既尽以女红办药食旦夕左　　右历二载靡一息间九卿没子民仪甫三岁舅　　姑恸欲绝王强起掩涕手提襁中孤告舅姑曰　　子亡有妇在孙虽在孩提成立可待也未几舅　　姑相继没王教子砥行卓然克自表着于世生　　孙沅出就外傅暮归必篝灯程课之丁未成进　　士官翰林院编修王性淑惠礼教力支四世　　历六十六载孀居五十六年邀恩诰封复膺旌表
　　眭道显妻吴氏
　　按镇江府志吴氏丹徒人丹阳诸生眭道显妻　　年二十五夫亡守节巡抚表其门　　庄日盛妻李氏
　　按镇江府志李氏丹徒人庄日盛妻归仅三月　　日盛亡李年十九生遗腹子以裕躬勤纺绩以　　母兼师家徒四壁或讽他适不听甘心穷困矢　　志无他苦节五十四年奉旨建坊旌表
　　何金根妻韩氏
　　按镇江府志韩氏何金根妻根性躁易怒韩顺　　受不与抗根早亡韩年二十三遗孤方三岁矢　　志守节或劝他适即变色起不更与语抚孤娶　　妇生孙相继皆夭殁仆婢亦尽亡赖伯氏恤养　　之伶仃孤苦历四十六年终　　徐行弟妻顾氏
　　按镇江府志顾氏丹徒人诸生徐行弟妻行弟　　少工制举业与顾相敬爱寻疾革持顾曰吾死　　若奈何顾曰微孀姑即当从君地下今则勉为　　君送亲终老忍有他意乎行弟殁顾年二十二　　无子女抚侄兼生为己子事孀姑终守节四十　　余年　　高邦祚妻王氏
　　按镇江府志王氏辰州通判王申女年及笄归　　高邦祚未五载祚没子松在襁褓遗娠复生&#　　亲乳哺之事后姑尽孝遇长姒有礼人皆贤之　　卒年四十有六苦节二十四载松为诸生　　陈体新妻张氏妇眭
氏附

　　按镇江府志张氏丹阳人诸生陈体新妻新亡　　遗子惠迪张鬻之及长亦为诸生而夭妇眭氏　　奉姑守志备极孝养姑死丧葬尽力抚嗣子及　　幼女一切巨细皆身肩之严整端肃家人惕惕　　奉法度惟谨宗党称为女杰　　贺升妻姜氏
　　按镇江府志姜氏贺升妻年二十八而寡诸子　　幼家贫依父母居深自敛匿家人罕睹之者十　　余年不施膏沐子键娶妇始一理发键为诸生　　尚气节姜氏督课极严有过跪责如婴儿　　张希武妻蒋氏　　按镇江府志蒋氏丹徒张希武妻归希武二年　　年十九夫亡氏方妊舅姑怜其少欲遣之嫁氏　　泣血矢志事舅姑以孝称苦节四十余年抚遗　　腹子琦入太学　　周应奎妻蔡氏
　　按镇江府志蔡氏丹阳人周应奎妻年二十一　　夫亡日夜悲号摧毁骨立二子从政从宪俱幼　　抚之成立孀居六十载足不逾阃年八十一终　　李康国妻顾氏　　按镇江府志顾氏池州教授顾言女李康国妻　　康国亡氏年十九遗腹三月矢志守贞生子本　　茹苦鞠育教之为诸生　　汪永昌妻王氏
　　按镇江府志王氏丹徒人汪永昌妻明天启中　　永昌贾于越死钱塘江渚时王年二十五家贫　　甚上有孀姑遗孤方在抱甘旨薪刍无不取办　　十指苦志五十余年鞠育尽瘁巡抚都御史旌　　其门康熙八年卒年七十有五　　葛守益妻周氏
　　按镇江府志周氏葛守益妻年二十六而寡誓　　不更适日织以教其子康熙二年巡抚都御　　史旌其门子柱明以孝行举乡饮介宾　　贺明述妻汤氏
　　按镇江府志汤氏丹阳人贺明述妻年二十八　　而寡事姑以孝闻姑死无子励节愈苦历三十　　六年康熙十二年巡抚都御史旌其门　　辛希夔妻戴氏
　　按镇江府志戴氏丹徒人辛希夔妻年二十九　　夔殁家贫戴誓死守节尽妇道姑王疾笃尽典　　衣饰资医药溽暑尚衣布絮姑殁哀毁几殒见　　者无不感动抚三子俱克成立长子鸣佩官守　　备戴年五十三卒　　李自芳妻王氏
　　按镇江府志王氏丹徒人李自芳妻自芳家贫　　甚王事纺绩以奉菽水舅姑久病昼夜祈祷衣　　不解带历寒暑无间自芳殁王年二十九凛然　　以节自持辛苦百折抚一子成人　　汤三重妻张氏
　　按镇江府志张氏丹阳人诸生汤三重妻方伯　　日昭媳三重殁张年二十五持家训子动有礼　　法年六十余卒　　荆澜妻贺氏
　　按镇江府志贺氏名静媛丹阳人诸生荆澜妻　　幼颖异喜读书澜殁贺年二十四哭夫目盲一　　日忽梦澜谓曰能事吾母则吾死不恨以药丸　　令吞之觉而目愈氏事姑尽孝姑亡自为文祷　　于神祈速死与夫相见闻者哀之　　陈懋勋妻李氏
　　按镇江府志李氏丹阳人陈懋勋妻年二十九　　夫亡守节礼部尚书王崇简上其事诏建坊旌之
　　邹翥妻吴氏
　　按镇江府志吴氏名珏丹阳人邹翥妻翥亡吴　　年十九恸欲死念姑在自语曰奈何不为亡者　　偿菽水之愿遂立夫兄子为后刺绣养姑岁饥　　自屑麦作粥囊米置粥中为饭奉姑一邑称孝　　工画山水师董巨人物花鸟尢工　　赵璧珂妻吴氏
女
附

　　按镇江府志吴氏诸生赵璧珂妻年未三十乙　　酉出避乱璧珂病殁子鸿宝甫七龄吴扶柩归　　遇贼牵其弱女子赴水水浅得不死抵家营　　葬事竭力奉翁姑甘旨历八载相继居翁姑丧　　俱尽礼女年十七归盛大彦越明年大彦亡一　　子先殇苦节如母奉姑尽孝诸生后先上其母　　女节行于有司表其门闾　　余有进侧室吴氏
　　按镇江府志吴氏诸生余有进侧室年十六归　　有进历七载生一女有进殁兵火流离提携弱　　女避匿家日贫与嫡何同心苦节三十余年女　　长依以终身年五十六卒　　张九一妻吴氏
　　按镇江府志吴氏张九一妻九一病亡氏年二　　十七止一女无翁姑伯叔无可嗣者携女依弟　　以居极贫以缝纫自给或劝改节曰忍饥而死　　易忍耻求活难吾不能也苦节三十余年卒　　茅士进妻杨氏　　按镇江府志杨氏茅士进妻未嫁时与其姊相　　勉为淑人归士进未十年进亡杨求自尽者三　　其姊历引古贤妇能教子者相勖遂苦节抚二　　孤之锺之锦终其身　　程大心妻耿氏
　　按镇江府志耿氏诸生程大心妻年二十六大　　心病亡子梦驺方五岁有欲不利之者耿曲为　　防卫家贫百计以供膏火心血几竭梦驺卒补　　诸生　　张懋勋妻管氏
　　按镇江府志管氏丹徒诸生张懋勋妻懋勋殁　　管年二十三遗孤在抱族人谋夺其产百计构　　害管内秉坚贞外济以柔顺百计保全其子得　　至成立待诸侄无异己子平居庄慎不妄言笑　　郡守旌之　　毛一驹妻唐氏
　　按镇江府志唐氏毛一驹妻丹徒人夫死氏年　　二十九家贫纺绩度日教二子皆成立卒年七　　十八康熙四十二年奉诏旌表
　　何廷楫妻蒋氏
　　按镇江府志蒋氏丹阳人庠生何廷楫妻年二　　十五而寡坚持苦节抚二子泰然俨然成立历　　五十余年犹操作不怠巡抚表其门　　杨志坚妻丘氏
　　按镇江府志丘氏丹阳杨志坚妻年二十二志　　坚死绝粒几毙已乃悔曰子幼死非吾事也时　　子申锡甫三岁稍长口授孝经论语诸书及为　　诸生尢加严督尝夜饮归迟命跪&#下母寐熟　　达旦不敢起闺门之内肃如严君苦节三十年　　年五十七卒　　黄延禧妻陈氏
　　按镇江府志陈氏丹阳黄延禧妻结褵三载而　　寡遗腹生女家故饶翁姑以其少意必中更仅　　给饔飧无所分授陈甘之茕茕十余年女又死　　坐卧一小楼对其夫遗像每饮食必荐如生延　　禧兄生次子请于伯告庙立嗣抚之成立爱养　　一如所生　　凌自达妻田氏
　　按镇江府志田氏丹徒凌自达妻归凌二载年　　十九夫亡遗腹生子泓苦节抚之或劝改适辄　　号哭愿随夫地下截发茹素历三十三年康熙　　二十一年奉旨旌表
　　荆子周妻丁氏
　　按镇江府志丁氏丹阳人举人荆子周妻子周　　字希旦早世丁年二十七妾子承范甫生氏哭　　抚之断发自誓历二十七年辛勤教育即破产　　勿惜血诚感人虽怨家亦敬惮焉　　朱祚元妻顾氏
　　按镇江府志顾氏丹阳人邑庠生兆莲女孝子　　朱祚元妻祚元殉父死氏年二十一遗孤迪庆　　未弥月矢志守节四十余年庆长为郡庠生请　　于太守表其里　　何金铓妻刘氏
　　按镇江府志刘氏丹徒人何金铓妻铓死守节　　勤女工抚二子成立学使旌之　　李佑妻庄氏
　　按镇江府志庄氏金坛人李佑妻年二十二夫　　亡子宗弼方五岁矢志守节言笑不苟亲操井　　臼族戚罕识其面年五十六终　　王应泰妻秦氏
　　按镇江府志秦氏丹徒人王应泰妻夫亡氏年　　少子耀光方在孩提矢志抚之成立事上接下　　动必中礼力勤苦克振其家守节六十年终　　冯世第妻张氏　　按镇江府志张氏丹徒冯世第妻第没氏抚二　　孤守节终身　　王炯理妻赵氏
　　按镇江府志赵氏丹徒人儒家女年十五适王　　炯理克尽妇道事孀姑以孝着姑亡炯理方卧　　病岁值饥疫赵出簪珥益以称贷殓葬毕从夫　　远走衡阳顺治乙酉夫死氏年二十五遗子女　　各一间关数千里流离兵戈间扶柩归葬家贫　　勤女红守节历三十六载饮冰茹血抚孤成立　　有司请旌表　　顾绍弼妻程氏
　　按镇江府志程氏丹徒人顾绍弼妻年十七归　　绍弼十九弼病亡氏奉孀姑抚孤希曾午夜机　　杼一灯荧荧每与姑抚希曾相对涕泣乙酉姑　　以乱死石坑氏以孤幼不得从死追念恸悼终　　其身不食荤不衣帛穷孑四十余年康熙壬子　　学使旌之　　李枝奇妻杨氏
　　按镇江府志杨氏金坛人李枝奇妻夫亡氏年　　二十六闭门织足不出户抚遗腹子成立苦　　节三十七年终　　贺廷宝妻束氏
　　按镇江府志束氏丹阳贺廷宝妻年十七归贺　　甫一年姑亡家贫毕力殡殓嫁时装略尽事太　　姑至孝又五年廷宝亡氏手提两孤泣血矢志　　早夜苦作经画井井积三十年业大振二子既　　析箸长子诸生锡祉夫妇又亡三孙皆幼氏更　　抚孤孙二十年以孑身历五世垂五十余年宗　　族无少长皆爱敬焉年七十三卒　　周冕妻邹氏
　　按镇江府志邹氏丹阳周冕妻年二十六夫亡　　氏方妊或劝更适氏嚼指自誓阅数月生子京　　以托诸伯氏诸生鼎鼎抚之甚有恩氏更辛勤　　教育勤操作四十三年年六十九京入太学事　　母以孝闻有司旌表　　丁焕妻马氏
妇汤
氏附

　　按镇江府志马氏丹阳诸生丁焕妻年二十八　　夫亡事姑教子备极艰辛或谓曰何自苦马曰　　所以不辞劳瘁者冀藐孤成立俾泉下知吾心　　耳子长又殁妇汤氏年二十三无子刺臂血为　　誓奉姑相依为命以从子锡为夫后初马遘危　　疾恍惚见舅姑与天哭叩神前乞益以寿算疾　　遂愈　　吴鼎相妻楚氏
　　按丹徒县志楚氏吴鼎相妻鼎相亡吴年二十　　一食贫苦节四十余年　　尹应经妻丁氏
