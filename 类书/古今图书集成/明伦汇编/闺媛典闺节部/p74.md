<!-- { "loadSidebar": true } -->
按陕西通志杨氏冯一清妻庆阳安化人夫亡氏年十九欲从死亲戚劝抚遗孤乃止事姑王氏备历辛苦年七十五终　　胡宗颜妻董氏
按陕西通志董氏胡宗颜妻凤翔扶风人夫亡氏年二十一甘贫守节纺绩抚孤孀居五十年嘉靖中旌表　　赵一琴妻孙氏
按陕西通志孙氏生员赵一琴妻凤翔扶风人年二十余夫亡伯欲夺其志氏泣跽柩前誓抚孤自守伯令婢妾棰迫之氏乃自经邻妪救免伯夺其产谋扼其孤氏避之他所辛苦保育授经训诲克至成立后伯夫妇俱没氏身营葬祭抚其遗女如己出人以为难年五十余终　　胡广妻梁氏
按陕西通志梁氏胡广妻西安咸宁人广没氏年二十一孀居四十二年嘉靖中旌表　　周玉妻秦氏
按陕西通志秦氏周玉妻凤翔岐山人夫亡氏年二十六无子女守志五十余年卒　　李正芳妻刘氏
按陕西通志刘氏李正芳妻凤翔县人氏年二十九夫病剧谓氏曰吾死汝必嫁及亡守节奉姑姑病吁天求代嘉靖中旌表　　王妻白氏
按陕西通志白氏王妻凤翔县人夫亡守节孝事翁姑有司旌表　　王彦学妻魏氏
按陕西通志魏氏王彦学妻西安淳化人夫亡氏年三十躬纺绩训二子安寿寿领嘉靖癸卯乡荐氏年七十终　　陈大策妻胡氏
按陕西通志胡氏西安长安人右护卫陈大策妻夫亡氏年二十四守节终身嘉靖中旌表　　柴安庆妻李氏
按陕西通志李氏平凉华亭人柴安庆妻夫亡无子苦志食贫五十余年年八十卒　　齐恩妻张氏
按陕西通志张氏平凉隆德人齐恩妻恩战死张年二十六痛恩没于王事而孤子未成立遂以死守抚孤终身　　彭珏妻杨氏
按陕西通志杨氏平凉固原人彭珏妻年二十四而寡家贫苦志坚守历五十三年如一日　　杨重妻毛氏
按陕西通志毛氏平凉灵台人进士杨重妻夫早亡毛方盛年育一女适解元刘钺教子森食饩于庠子女皆夭没孑然孤苦节操愈厉年八十一终　　赵廷璧妻彭氏
按陕西通志彭氏赵廷璧妻平凉平凉人县令会女年二十三生子云汉夫亡氏剪发纳夫棺守志不二翁永为县丞禄薄不及彭云汉稍长又客死孙亦弗能养彭守败屋常枵腹不以告人年八十余嘉靖丙辰岁饥饿而死众为棺葬之　　张好古妻蒋氏
按陕西通志蒋氏张好古妻平凉平凉人好古亡遗腹生子治安氏方少艾闭户独处年八十三人莫识其面　　薛铨妻阎氏
按陕西通志阎氏平凉薛铨妻鸿胪仲容女识古训事姑能执妇道夫早没氏年二十九誓不更嫁遗四男一女皆幼家贫艰苦抚诸孤成立年七十余终　　赵存谟妻关氏按陕西通志关氏平凉崇信人赵存谟妻夫亡守节终身教子成立　　黄淮妻夏氏
按陕西通志夏氏平凉固原人黄淮妻年二十四夫亡二子未匝月抚孤事亲苦节不二姑悯其孤穷欲嫁之氏以死自誓勤女工给食历五十年终　　史详妻闾氏
按陕西通志闾氏史详妻平凉灵台人布政闾钲女也夫亡氏年二十余家贫甚守节终身　　杨文英妻岳氏
按陕西通志岳氏杨文英妻平凉庄浪人夫亡氏年二十五嫠居五十余年抚孤从学为典膳　　赵应科妻范氏
按陕西通志范氏赵应科妻平凉隆德人夫亡遗孤尚幼氏哀毁不食家人劝曰此子与尔为存亡者也抚孤与徒死孰重范悟遂强饭卒抚其子成人　　赵钦妻叶氏按陕西通志叶氏生员赵钦妻平凉固原人年二十五夫亡子廷璋廷瑚皆在抱氏恩勤抚育备历艰苦四十年终　　周塘妻沐氏
按陕西通志沐氏太学生周塘妻平凉静宁人夫亡子周士甫晬氏年二十二毁形自誓每抚孤泣曰须尔成立尔父始瞑目九原择师教之入成均卒业　　张&#妻陈氏按陕西通志陈氏贡士张&#妻平凉静宁人年二十四夫亡事翁姑守节教子六十余年卒　　黄锦妻李氏
媳
附

按陕西通志李氏平凉崇信人主簿黄锦妻适锦七年锦亡氏年二十六教遗孤彦相为诸生守节终老彦相妻亦李氏早寡秉志如姑　　马若豸妻关氏
按陕西通志关氏生员马若豸妻平凉崇信人夫亡甘贫守节抚子成人有司旌表　　梁辅妻王氏
按陕西通志王氏梁辅妻平凉固原人年二十三夫亡二子在襁褓苦节抚孤勤女红供堂上甘旨年八十三终　　杨桂后妻李氏
按陕西通志李氏杨桂后妻凤翔岐山人桂前妻张氏生孝诚三岁李生忠诚甫六月夫亡李氏年二十四家贫苦纺绩育孤年八十而卒　　李右妻张氏
按陕西通志张氏凤翔宝鸡人李右妻年二十一孀居姑怜其少令改适氏以死自誓守节终身　　张纶妻赵氏
按陕西通志赵氏生员张纶妻凤翔宝鸡人夫没氏年二十三水浆不入口三日姑泣谕曰我非尔无依遗孤非尔不保顾不念耶赵遂自剔左目以示靡他守节五十九年奉诏建坊旌表　　陈大策妻谭氏
按陕西通志谭氏陈大策妻凤翔宝鸡人夫亡氏抚孤昌言成立年八十而终　　梁来凤妻张氏
按陕西通志张氏梁来凤妻凤翔凤翔人夫亡氏年二十二子方一岁孀姑老家贫纺绩以奉甘旨抚孤成人　　彭彦妻王氏
按陕西通志王氏彭彦妻彦亡苦守幼子既娶复早丧遗腹生孙媳改嫁氏孤身织哺孙成长乡党称之　　阎大纶妻樊氏
按陕西通志樊氏阎大纶妻凤翔凤翔人年三十夫亡守节抚孤五十年卒　　张英吕妻唐氏
按陕西通志唐氏张英吕妻凤翔扶风人少寡守节训子培成名封孺人　　张附凤妻彭氏
按陕西通志彭氏凤翔宝鸡人张附凤妻凤为通判没于官氏年二十二誓死靡他抚孤成立　　杨迈妻高氏
按陕西通志高氏杨迈妻凤翔宝鸡人夫亡氏年十九无子纺绩事亲守节终老　　苟一新妻沈氏
按陕西通志沈氏苟一新妻陇州人夫亡氏年二十七守节二十八年有司旌表　　符钺妻陈氏
按陕西通志陈氏符钺妻汉中西乡人年二十而寡抚一岁子事暮年翁姑始终一节奉旨建坊旌之　　吴天爵妻王氏按陕西通志王氏吴天爵妻汉中洋县人年二十夫亡无嗣家贫或劝改适氏云从一而终妇道也况夫死以翁姑属我岂忍忘之坚守不易卒孝养翁姑翁姑没氏庐墓三年筑土成坟嘉靖中旌表　　杨仕妻王氏
按陕西通志王氏杨仕妻汉中洋县人夫亡氏年十八家事中落抚遗腹子竭力以事舅姑终身无间嘉靖中学使旌之　　曹宗武妻何氏
按陕西通志何氏曹宗武妻洋县人归月余夫亡氏年十九甘贫守节历四十余年嘉靖中旌表　　梁云高妻刘氏
按陕西通志刘氏梁云高妻汉中凤县人高为广平训导没于官氏年二十一子校甫七月矢志坚守教校为诸生　　骆文彦妻蔡氏
按陕西通志蔡氏骆文彦妻汉中宁羌人年二十六夫亡甘贫抚孤常日昃未爨口不言苦子早丧复抚二孙年八十余卒　　钮尚中妻张氏
按陕西通志张氏钮尚中妻汉中宁羌人聪敏能文年十五而寡无子誓守不嫁事翁姑终老嘉靖中奏旌其门　　金简妻王氏
按陕西通志王氏汉中南郑人廪生金简妻嘉靖元年夫病氏刲股以进夫亡氏年二十四无出莫可依恃孀居苦守历五十八年太守旌其门　　王继善妻夏氏
按陕西通志夏氏王继善妻汉中城固人年二十五夫亡抚遗孤与贫甥党杰一体教育俱得成立舆论美之　　阎朝顺妻张氏
按陕西通志张氏阎朝顺妻汉中西乡人年二十九夫亡越三月遗腹子生氏贫苦守节抚之成立事闻建坊旌焉　　吴钦妻张氏
按陕西通志张氏庆阳卫人百户张广女吴钦妻夫死氏年二十五贫不能举丧以屋易棺归窆辛苦万状抚孤五十余年年八十四卒嘉靖间诏旌其门　　郭达妻沈氏按陕西通志沈氏庆阳卫人郭达妻适达数岁生璋而达亡屡空不保朝夕励志执女工以自给璋既长亦死沈益贫苦有司怜之给衣食终身没为具棺殓嘉靖间旌表　　张振妻田氏
按陕西通志田氏生员张振妻汉中南郑人成化中年二十八子士元甫一岁夫亡亲戚劝他适辄变色弗与语甘贫纺绩抚孤四十余年嘉靖中旌表　　李镗妻赵氏按陕西通志赵氏李镗妻延安延长人年少丧夫甘贫纺织抚遗腹子成立苦节终身　　董维新妻王氏
按陕西通志王氏董维新妻延安延长人年少夫亡抚遗腹子彦贤为诸生嘉靖中督学旌表　　郭永宁妻李氏
按陕西通志李氏郭永宁妻延安延长人夫早亡氏年十九家贫守节翁姑俱年八十失明氏纺绩奉养抚遗孤成人县令旌表　　陈大敕妻施氏
按陕西通志施氏生员陈大敕妻西安长安人夫亡氏年二十六守节嘉靖中旌表　　吴浒妻徐氏
按陕西通志徐氏右护卫百户吴浒妻西安长安人夫亡氏年十七守节教子嘉靖中旌表　　刘侍妻姬氏
按陕西通志姬氏西安兴平人生员刘侍妻夫亡人争求之氏断发哭拒姑病刲股和粥以进守节终身有司旌表　　王民妻宋氏
按陕西通志宋氏王民妻西安同官人夫亡氏年二十六矢志不二母疾笃氏焚香祝天刲左臂肉以食母母寻愈嘉靖中旌表　　焦子学妻李氏
按陕西通志李氏焦子学妻延安延长人夫亡抚孤辛苦万状嘉靖中奉诏建坊　　韩俱妻姚氏
按陕西通志姚氏长安韩俱妻夫亡子询方四岁翁姑皆垂白氏奉亲课子终身不移子询登进士嘉靖中旌表　　文载道妻魏氏
按陕西通志魏氏临洮狄道人文载道妻载道赴选没于京氏年二十六子来凤甫七龄贫不能归榇称贷于乡之京寓者母子徒步扶柩而还营葬毕藉女红以自给教子读书成人有司旌表　　刘泽妻曹氏
按陕西通志曹氏刘泽妻临洮狄道人年二十夫病笃与氏诀曰予不复起家贫汝少二子孱弱不能独立当从权别嫁切勿自&#曹誓不从逮夫亡痛哭几死绝饮食数日纺绩抚孤送翁姑死靡不殚竭心力苦守四十六载有司表其闾　　张通妻王氏
按陕西通志王氏生员张通妻临洮卫人年二十夫亡子世安甫一岁氏欲自尽亲邻共止之曰汝有姑有子不可如此氏乃止贫苦自持勤劬纺绩奉姑抚子备历艰辛恒以砒霜自随以拒求者众莫敢犯守节四十余年年六十七卒嘉靖中旌表　　赵瞩妻王氏
按盩厔县志王氏太学生赵瞩妻泾阳孝廉元辅妹年十七归瞩越数年瞩病不起氏哀毁不欲生抚前室二子铭鼎树善值明末寇乱播迁省会鼎复病没家日益衰母兄欲夺其志氏预知其意涕泗横流母兄知不可移乃止树善力学补弟子员三十余年青裙缟带如一日学使旌之　　吴钧雷妻魏氏
按盩厔县志魏氏吴钧雷妻夫亡氏年二十二家贫甚织屦以自给抚遗孤增光择师教之登嘉靖辛酉乡榜为廉吏何司空表其里　　张附羽妻田氏　　　赵瑚妻许氏
　　王九功妻赵氏　　　王九经妻赵氏
　　吴养蒙妻何氏　　　张克宪妻杨氏
　　赵云妻杨氏
按盩厔县志以上七节妇俱嘉靖间人事实不传　　孟学孔妻牟氏按盩厔县志牟氏孟学孔妻年十六归孟四载而孀遗腹七月生子之梁辛勤鞠养娶妇路氏举孙四人长为文学曾孙绕膝年六十六而卒苦节四十七年　　郑验龙妻王氏按醴泉县志王氏郑验龙妻性柔顺和婉能甘劳苦妯娌四人氏为长事必相让一切劳肄俱氏操作不以诿之妯娌年四十无子劝夫纳二妾待之如妹夫没果举二子氏视诸侄不啻己子诸侄亦事之如母　　刘廷聘妻张氏按醴泉县志张氏刘廷聘妻幼年丧夫守节旌表　　董珠妻郭氏按醴泉县志郭氏董珠妻珠亡誓死守节织纺度日终始不渝有司旌表　　郑炳妻孙氏
