<!-- { "loadSidebar": true } -->
按海盐县志仇氏刑部胡宪仲侧室仲初为孝廉纳仇而孕即北上明年子彭述生仲登第即之官南曹没仇侍仲无几何时孀居四十有八年苦节最着　　胡彭述妻刘氏按海盐县志刘氏赠刑部胡宪仲子彭述妻布政&#女彭述早孤家贫刘尽出奁资给朝夕孝养孀姑仇氏子震亨年十二彭述没与姑同抚震亨姑性孤严每杖震亨刘必曲解尝曰为两世留人种也后震亨入仕有禄养岁时必悲泣以养不逮父与王母也震亨官合肥奏最封刘为太孺人　　钱萱妻孙氏
妾严
氏附

按海盐县志孙氏礼部钱萱妻萱谪粤没于官孙扶萱榇万里归葬与妾严共孀守三十余年贞节并着　　吴麟征妻朱氏按海盐县志朱氏吴贞肃麟征妻幼有女德其父无嗣有孽子氏字之有恩及麟征殉难惊号不食数日滨死母强以勺饮渐起蔬食布衣历十五年而亡氏七岁时习浣堕河举首见崖上朱衣数人呼急救贵人适汲妇至拯之仅免朱衣忽不见　　彭长宜继妻沈氏
按海盐县志沈氏上海县令彭长宜继妻右都御史思孝女孙少通诗书尊嫜娣姒各得其欢心宜之官氏家居操作载米以佐官厨宜殉难氏遂断肉食布素终身力御外侮教子孙皆克成立年七十四终　　吴士妻周氏女
附

按海盐县志周氏吴士妻士为诸生以诖误窜口外不归周年二十三独居守志抚一女既长嫁仇士魁仅数年士魁死苦节如母　　王氏女
按海盐县志王氏女平湖王昌祚女许聘海盐吴中宰未嫁中宰亡女如吴守丧不数年死县令旌之　　沈九畴妾王氏按海盐县志王氏沈九畴妾九畴艰于子娶王生梦融方四岁九畴病革语其妻曰王年少我死必嫁之王曰我必不嫁九畴固以为言王曰我已言不嫁何弗信也立取刀割其舌掷地示九畴畴惊起呜咽书遗命嘱勿慢之书毕而绝王与嫡相依艰苦操作抚梦融成立年五十九卒　　钱与映妾康氏
按海盐县志康氏孝廉钱与映青衣也事映不数年映没康守志不移映存日康为司财未尝殖私蓄曰为人婢妾而殖私蓄皆图他从者也以故诸子多敬之以寿终　　朱映璧妻葛氏
按海盐县志葛氏国子生朱映璧妻璧赴秋试攻苦遘疾而没无子葛年十九抱襁褓侄敷锡为后鞠育倍于己出既长训迪成名平居却珰珥脂泽率媳张氏缲丝络纬无虚日年八十终天启三年县令旌表　　钱朮妻郑氏按海盐县志郑氏端简公姊主事钱木妻朮本姓刘郑即布政刘&#母也性端严俭约朮没时&#方八龄氏教之成进士尝以廉洁勤民相诫训曰汝父令威岁蝗旱公退未尝不涕洟废寝食搏颡祷天自俸钱外未尝分毫取于民汝识此庶无忝尔父&#受母教卒为贤臣
　闺节部列传一百四
　　明九十九
　　范氏女
按金华府志范氏女许字章宜宾未几宜宾得痿证形如婴孩父母欲图别嫁女知之绐曰乞与一面再议未晚遂至章家不返十年而宜宾始没抚侄继嗣艰苦万状年八十五卒事闻赐建坊旌其门　　童懋礼妻范氏
按金华府志范氏年十九归童懋礼三年懋礼得狂疾尝以铁练锁禁室中氏纺绩以办衣食虽痛遭挞辱无愠色五年懋礼亡或劝之曰狂暴之人有何恩爱且家甚贫又无子胡不他适氏大恸曰予之遇此命也嚙指血淋漓以示遂终守极苦无怨年七十六卒郡县旌其门　　余大荣妻俞氏
按金华府志俞氏余大荣妻年二十三夫亡二子尚幼矢志抚孤足不逾阃事舅姑尽孝训子启元启魁甫弱冠俱食饩于庠事闻旌表　　傅福妻周氏
按金华府志周氏傅福妻福死氏年二十二子一在抱一在娠父母劝更适号泣不从再逼之即自缢姑救得苏苦织以奉舅姑守节七十余年卒　　叶汉妻俞氏
按金华府志俞氏叶汉妻年未三十夫亡抚养四子成立年九十六卒　　冯光炜妻王氏
按金华府志王氏冯光炜妻相夫教子无愧阃仪夫亡苦节年逾七旬始终如一事闻旌之　　黄良栋妻钱氏
朱
氏附

按金华府志钱氏黄良栋妻夫病亡氏年未二十守节始终无二子茂荣早丧媳朱氏方及笄与姑相依贫苦共守久而弥坚姑年八旬妇守三十余年卒　　郭鼎妻柴氏按金华府志柴氏郭鼎妻年二十夫亡伯氏逼嫁百端归倚父家抚遗孤艰辛六十年如一日天启间建坊旌表　　冯梦宝妻吴氏
按金华府志吴氏冯梦宝妻夫没二子俱幼氏矢志苦守终身不二年八十有司旌之　　朱应时妻贾氏
按金华府志贾氏朱应时妻年二十二夫亡遗孤良启殊幼家贫苦守孝养舅姑舅以哭子丧明氏割股求救目渐明寻亦没氏竭力治殓邻失火将延及其居氏拊棺号泣火遂灭年六十余县令旌表　　赵世宁妻徐氏
按兰溪县志徐氏诸生赵世宁妻年二十夫亡守志坚贞孝事翁姑终老有司旌之　　徐汝瑚妻朱氏
按兰溪县志朱氏徐汝瑚妻年十九于归二十三夫亡矢志贞守事姑抚孤始终如一有司旌之　　洪应霖妻童氏
按兰溪县志童氏洪应霖妻年十八于归未三载夫亡抚孤守节至死不变县令旌表　　柳希孟妻陈氏
按兰溪县志陈氏柳希孟妻年二十八夫亡守志五十五年终孟弟希忠妻姚氏年三十夫亡守志四十三年并遇旌表　　郭应春妻何氏
按兰溪县志何氏郭应春妻孝事翁姑和睦妯娌夫死哀毁忍死抚孤苦节四十年事闻旌表　　柳天培妻姜氏
按兰溪县志姜氏诸生柳天培妻培补弟子员未久而没氏寡居贞静缄默至戚罕见其面回禄肆灾氏室独存人以为苦节之报　　诸葛思经妻赵氏
按兰溪县志赵氏诸葛思经妻年二十夫亡孕而未育距夫死六月而产一子遂矢志守节父欲夺其志即剪发以誓绝迹不归省邑令旌之　　严光裕妻张氏
按兰溪县志张氏河西严光裕妻年十六而嫁二十四寡彻贫勤纺绩以供翁姑甘旨历艰难无怨训二子用宾用威克成先志年七十余终邑令旌表　　范樽妻方氏按兰溪县志方氏范樽妻年十七归樽未几夫亡父兄舅姑怜其少欲嫁之氏矢志坚定卒不可夺年逾七十有司旌焉　　徐如崴妻章氏
按兰溪县志章氏长塘后徐如崴妻年二十夫亡守节训子启彦成立苦志五十年旌表　　徐上翰妻余氏
按兰溪县志余氏邑庠生徐上翰妻年方二十无子劝夫娶妾生兆甲甫三岁而夫没守志训甲成立郡县旌之　　郑如萼妻吴氏
按兰溪县志吴氏太学生郑如萼妻年二十二夫亡矢志守节抚孤事姑节孝并着　　毕邦逑妻郑氏
按兰溪县志郑氏知印毕邦逑妻年十九夫亡矢志抚孤事姑至孝事闻旌表　　姚景晞妻朱氏
按兰溪县志朱氏姚景晞妻年十九夫亡矢志守节抚孤成人年七十事闻旌表　　徐承泽妻胡氏
按兰溪县志胡氏徐承泽妻年二十三夫亡守志六十年卒有司表其门　　叶廷选妻严氏
按兰溪县志严氏叶廷选妻年二十四夫亡遗孤甫八月孑身抚育历五十年事闻旌表　　徐学晔妻范氏
按兰溪县志范氏徐学晔妻年二十二夫亡遗腹生子茹荼苦守六十五年卒有司恤之　　陈元盛妻刘氏
按兰溪县志刘氏陈元盛妻年二十二夫亡守志抚孤事翁姑以孝郡县表其门　　方洲妻李氏
按兰溪县志李氏方洲妻夫亡年十八纺绩以奉姑嫜脱簪珥以葬夫骨郡县旌之　　徐应辰妻黄氏
按兰溪县志黄氏徐应辰妻年十九夫亡守节至八十终县令旌表　　诸葛邦立妻汪氏
按兰溪县志汪氏诸葛邦立妻生一女年二十四夫亡兄劝再醮不从拮据葬姑抚继孤承祀年逾六十邑令表其门　　郑时学妻朱氏
按兰溪县志朱氏郑时学妻夫死氏年十九矢志贞守有司旌表　　余德基妻胡氏
按兰溪县志胡氏余德基妻年二十七夫死无子守节抚嗣子以存夫祀县令旌表　　诸葛大义妻张氏
按兰溪县志张氏年十六适诸葛大义生一女寻殇氏年十八夫往广西客亡矢志苦节依母家以纺绩自食年近七旬邑令旌表　　诸葛凝妻陈氏
按兰溪县志陈氏年十六适庠生诸葛凝二十而夫亡止一子际昌甫六月氏矢志守节孝事翁姑和处妯娌训子成人邑令旌表　　章文玉妻何氏
按兰溪县志何氏章文玉妻年二十夫亡苦守抚二岁子成立历五十年终　　吴应绶妻章氏
按兰溪县志章氏吴应绶妻年十九而孀遗孤周岁矢志苦守纺绩终身　　邵俸妻章氏
按兰溪县志章氏邵俸妻夫亡氏年二十子幼甘贫守志孝事其姑终老　　赵希典妻童氏
按兰溪县志童氏赵希典妻年十九夫亡守志六十余年卒　　赵启光妻童氏
按兰溪县志童氏赵启光妻年十九夫亡矢志守节年四十岁终　　滕大年妻叶氏
按兰溪县志叶氏滕大年妻年十七于归二十二孀居苦节学使旌之　　刘志浩妻某氏
按兰溪县志某氏刘志浩妻夫亡年三十坚贞苦守闾里称之　　章泰亨妻何氏
按兰溪县志何氏邑庠生章泰亨妻武举人章劻母年二十六夫没矢志守节历五十六年邑令旌表　　朱良臣妻金氏按兰溪县志金氏太平乡朱良臣妻应秋母也良臣没氏年二十五罄妆殡葬矢志柏舟纺绩抚孤成人应秋亦克承顺邑令旌之　　赵凤辇妻胡氏
按兰溪县志胡氏赵凤辇妻年十七辇奉命封王氏代养翁姑翁疾割股以救不治辇归庐墓伤感继没氏年二十四矢志终身事闻旌表　　章友直妻鲍氏
按兰溪县志鲍氏章友直妻年十六于归二十五夫亡纺绩事姑苦志守节郡县各旌其门　　赵初妻童氏
按兰溪县志童氏赵初妻年十七归初二十一寡矢志苦守抚养二子成名年八十县令旌之　　张明良妻胡氏
按兰溪县志胡氏张明良妻年十八于归二十一而寡抚孤守节邑令表其门　　董名高妻朱氏
按兰溪县志朱氏董名高妻年十九夫亡纺绩存孤志坚金石郡邑旌其门　　方哗妻朱氏
按兰溪县志朱氏方哗妻年十七于归十九而寡姑欲令改适不从苦守终老邑令旌之　　徐见统妻姜氏
按兰溪县志姜氏徐见统妻年二十五夫病割股苦救不痊矢志贞守抚孤承祀县令旌之　　徐文魁妻王氏
按兰溪县志王氏徐文魁妻年十七而嫁二十三夫死事姑抚子苦节终身邑令旌表　　童曰英妻鲍氏
按兰溪县志鲍氏童曰英妻年十六归英二十三夫亡苦守遗孤志同冰雪　　章尚忠妻赵氏
按兰溪县志赵氏章尚忠妻年十九归忠未三载夫没矢志守孤儿成人县令旌表　　何思忠妻罗氏
按兰溪县志罗氏诸生何思忠妻年二十夫亡矢志苦守勉事翁姑纺绩训子节孝兼尽　　邵廷珍妻金氏
按兰溪县志金氏邵廷珍妻年二十一夫亡守志茹苦孝事舅姑训子不辞劳瘁县令旌其门　　盛学忠妻滕氏
按兰溪县志滕氏盛学忠妻石塘人夫病割股吁天力救不愈及亡氏年二十一遗腹生男世昌茹苦抚之成人郡县旌表　　方淖妻诸葛氏
按兰溪县志诸葛氏方淖妻年十六于归十九夫亡孝事翁姑抚孤成立公举旌其门　　徐德彰妻姜氏
按兰溪县志姜氏儒士徐德彰妻年十九归德彰三年而夫病笃每嘱氏改适氏断发为誓矢志终身郡县旌表　　方世科妻沈氏
按兰溪县志沈氏方世科妻年十八夫亡守遗孤以延宗祀矢志终身年七十郡县旌表　　方瑛妻胡氏
按兰溪县志胡氏方瑛妻奉姑至孝事夫至顺年二十夫病疫亡矢志守节被旌表　　徐汝高妻何氏
按兰溪县志何氏徐汝高妻年二十孀居家贫纺绩以事翁姑苦节终老有司旌之　　方希元妻洪氏
按兰溪县志洪氏方希元妻年十六归方未二载而元客游数载始归不二月亡氏先与夫立誓守孤终始无异县令旌之　　徐见圣妻水氏
