<!-- { "loadSidebar": true } -->
按鱼台县志顾氏赵一邦妻夫死月余遗腹生子孔才鞠养成人苦节终老　　吴文焕妻朱氏
按鱼台县志朱氏吴文焕妻归甫二载夫亡子未逾岁坚节苦守始终不渝事闻旌表　　房文英妻樊氏
按鱼台县志樊氏房文英妻文英殁三子俱幼家徒壁立茹苦支撑坚守不变勤纺绩以给衣食课三子次第入庠乡里欲举扬其苦节氏闻力止之卒年六十有七　　房维新妻刘氏
按鱼台县志刘氏房维新妻夫亡遗子麟祯方三岁氏念藐孤勉弗死抚育训教备历艰辛祯亦克副母志读书成人　　房位中妻董氏
按鱼台县志董氏房位中妻位中夭遗孪生子方七岁氏勤纺绩以供翁姑育子饘粥无缺二子同入胶庠不忘母教　　刘沉毅妻聂氏
按鱼台县志聂氏刘沉毅妻归三年毅亡遗孤恒修方两月氏誓以死殉姑武氏亦孀居劝止之遂坚志守节教恒修入庠游太学直指表其门　　武弘地妻甄氏
按鱼台县志甄氏武弘地妻归未三年地亡氏矢志靡他坚贞自矢年八十奉诏建坊旌表　　任师恺妻刘氏
按鱼台县志刘氏庠生任师恺妻恺亡遗二孤俱在襁褓氏苦志坚守教训备至后二子俱为诸生事闻旌表　　曹谦妻王氏
按鱼台县志王氏曹谦妻谦病亡氏年二十五子甫四岁矢志靡他教子志皋成立入邑庠志皋死其妻郭亦守志如姑　　常延禧妻王氏
按鱼台县志王氏常延禧妻延禧垂髫擅才名而困于有司感愤成疾氏年甫二旬隆冬着单布衣日夜焚香号泣祈以身代夫殁抚周岁孤备历艰苦三十余年不茹荤酒依叔户部居教子永入泮　　胡维津妻陈氏
按鱼台县志陈氏胡维津妻年二十七夫亡氏坚守冰操终身不改　　段龙明妻吴氏
按鱼台县志吴氏段龙明妻年二十一夫亡子如尹方一周氏坚欲从死诸亲劝救数次乃苦志抚孤矢志纺绩教子三十余年卒年五十有九　　杨尚连妻袁氏
按鱼台县志袁氏杨尚连妻归二载连亡抚前室遗孤颠沛万状誓不改节年九十余人共贤之　　李良之妻宋氏
按峄县志宋氏诸生李良之妻夫亡子长春仅弥岁里豪欲谋娶之氏抉目自誓辛苦抚遗孤成立补诸生守节终老有司表其门　　黄稽妻褚氏
按峄县志褚氏适沂州文学黄稽五载稽遘疾死氏水浆不入口者七日誓以身殉祖姑与姑泣留之乃稍稍就食事两姑益谨两姑先后殁殓葬如礼子裔昌就外傅束修皆出十指裔昌卒成立为诸生苦守冰霜几五十年事闻榜其门　　王自然妻张氏
按单县志张氏王自然妻适王未二年夫亡氏年十九抚三月孤家无升斗之储纺绩以供翁姑及送死归葬一一无缺　　常重光妻马氏
按单县志马氏诸生常重光妻年二十五夫亡怀抱幼子常芹寄居母家织抚孤教训入庠年逾六十卒　　李逵妻蔡氏
按单县志蔡氏李逵妻有旌节坊在旧城北门事实无考　　柴希曾妻薛氏
按单县志薛氏柴希曾妻夫死欲殉之而一子一女方在襁褓苦于无托勉自存活及夫葬翁强之嫁氏自缢不从家贫甚佣自给抚子女成立　　朱彦相妻鲍氏
按单县志鲍氏朱彦相妻夫亡抚孤甘贫苦操年八十余有司表其门　　曹嘉言妻罗氏
按单县志罗氏曹嘉言妻夫病亡哀苦百端纺绩育子讫于成立年八十四终　　白彻妻刘氏
妇
附

按单县志刘氏白彻妻夫早没氏年二十守节抚孤一位亦娶刘氏未几一位亡妇守节如姑奉诏建坊旌表　　牛应斗妻周氏
按单县志周氏诸生牛应斗妻夫亡氏年二十一七日不食自缢几死翁姑屡劝谕始稍解子拱辰方三岁抚育教诲竭尽苦心得早游黉序事舅姑纺绩以供菽水及终典鬻买棺礼葬守节五十八年奉诏建坊旌表　　黄思定妻李氏
按单县志李氏太学生黄思定妻年二十四夫亡孤子正名方五岁舅姑春秋高氏事之以孝守节七十五年事闻旌表　　张恩妻李氏
妇马
氏附

按单县志李氏张恩妻夫早亡氏年二十家贫岁凶誓不改节抚幼子问明艰难度日问明长入国学氏年八十有司请旌问明妻马氏年十九而寡遗子丕振并一女俱在襁褓马守志同姑冷铁寒冰五十年如一日直指旌其门　　陶正芳妻张氏
按单县志张氏问明女陶正芳妻芳早亡张剪发断指蓬首垢面誓不改节以母代师诲孤斌入庠　　石应祯妻霍氏按单县志霍氏石应祯妻年三十夫亡子继志方一岁氏茹蘗饮冰百苦备尝屡值水荒门户差徭万难支撑终不改节苦守五十九年年七十九有司表其门　　王元高妻李氏
按单县志李氏廪生王元高妻高病死于途氏欲身殉几自缢为妯娌救解劝曰汝死子远图幼小谁其抚之地下人亦不乐也氏翻然抚孤守节二十年教子入庠又十年而卒有司旌其门　　徐文妻郑氏
牛
氏附

按单县志郑氏徐文妻年十九夫亡矢志欲殉舅姑力劝再三始转念抚孤时二子民纪民纲方一二龄双亲年已垂白艰难苦守克孝克慈五十余年室如空谷门如秋水通学公举节孝有司旌其门民纪妻牛氏亦早寡效姑守节姑念艰难欲夺其志牛即断发毁面以明其心姑媳同老　　李汝让妻张氏
按单县志张氏李汝让妻让亡遗孤方三月氏欲以身殉水浆不入口者五日长嫂郭氏苦劝谓汝死汝子必亡绝嗣灭宗是谁之咎即是汝夫于地下亦必不快氏遂毁容断发励志冰霜布衣粗食纺织保孤屡遭凶岁家计萧索贫苦异常卒无怨悔后子死孙亡遗三岁曾孙相依为命历五十余年年七十余卒　　袁流清妻朱氏按单县志朱氏廪生袁流清妻清应乡试没于旅邸氏年二十二矢志欲殉因有身为姑劝止后生男开运早入黉序氏持家严肃教子有义方年八十没有司旌之　　孙世茂妻包氏
按单县志包氏孙世茂妻年二十夫亡遗孤未周岁氏断发自矢苦节四十余年门静如水　　郑汝璧妻石氏
按单县志石氏郑汝璧妻夫亡氏年二十子未三周翁姑老事之尽孝提携幼孩以及成立　　张王谟妻闫氏
按单县志闫氏张王谟妻合&#两载年十七而孀一女方弥月哀毁骨立九死一生守节三十五年而没　　高凤翔妻李氏按单县志李氏高凤翔妻夫亡氏年二十翁姑老遗孤无依氏苦矢柏舟事舅姑终教子读书为诸生以疾卒　　张九世妻单氏
按单县志单氏张九世妻夫亡氏年二十七矢志守节坚不可夺茹蘗饮冰百苦备尝治家严肃门内外寂静如水教子有断机风二子次第俱入庠序　　江九似妻贾氏按单县志贾氏江九似妻夫亡氏年二十一家贫纺绩苦守断发毁容誓不改节历三十九年终　　谢毓真妻单氏
按单县志单氏谢毓真妻夫亡氏年二十七苦志守节四十余年有司旌其门　　林邦卿妻任氏
按曹州志任氏林邦卿妻年二十二而寡家贫子幼以纺绩奉养舅姑年八十终州守旌表　　李东明妻辛氏
按曹州志辛氏举人李东明妻年二十三夫亡孝事舅姑抚遗孤文渊成立年逾六旬终　　杨节妻尹氏
按曹州志尹氏杨节妻归节甫七载夫亡断发矢志年六十四卒　　郭惟璠妻王氏
按曹州志王氏郭惟璠妻年十七夫死守节州守旌之　　彭商礼妻李氏
按曹州志李氏彭商礼妻夫亡守节督学旌之　　郭东暹妻刘氏按曹州志刘氏郭东暹妻夫亡守节六十余年卒州守表其门　　萧廷瞻妻王氏
按曹州志王氏萧廷瞻妻年十六廷瞻死抚遗孤簧既而簧亦死同姊守节直指旌之　　成沛妻刘氏
按曹州志刘氏诸生成沛妻年二十夫死无子奉姑甚孝孀居三十余年直指旌表　　贾陈策妻王氏
按曹州志王氏贾陈策妻年十九夫死策父母祖父母皆氏营葬抚策幼弟成立年六十五卒　　袁阴妻王氏
按曹州志王氏袁阴妻年十七夫死守节七十余年州守旌表　　陈瀹妻刘氏
按曹州志刘氏诸生陈瀹妻年二十夫死守节五十九年卒州守旌之　　庞禹民妻丘氏
按曹州志丘氏诸生庞禹民妻民没氏寄居母家母绐欲嫁之氏剪发自缢者三母乃止　　赵民敬妻郭氏
按曹州志郭氏赵民敬妻夫死抚孤守节既而子丧氏亦寻卒　　马公道妻王氏
按曹州志王氏年十七嫁马公道为继室育前妻子如己出历三岁生二子公道病亡氏年二十一值岁歉饔飧不具或劝之嫁氏曰孰为事姑姑卒子废产其母又劝之嫁氏曰吾昔年少不嫁今已三十反变节乎年七十余卒　　徐元龄妻吴氏
按曹州志吴氏年十六嫁诸生徐元龄逾六载元龄病亡氏誓以身殉同居董节妇劝止之乃励志抚三岁孤既长娶曹氏未几子妇偕丧遗孙甫襁褓氏又抚孤孙年八十七卒　　赵一爵妻李氏
按曹州志李氏赵一爵妻爵亡氏抚一岁子奉百岁姑孝慈兼尽　　梁维木妻李氏
按曹州志李氏梁维木妻年二十二维木死无子依姑孀居躬勤绩纺四十余年卒　　王虎妻侯氏
按曹州志侯氏王虎妻虎死氏年二十余勤俭抚孤历五十余年卒　　郜世仁妻王氏
张
氏附

按曹州志王氏郜世仁妻年二十七夫死不嫁世仁弟世义亦早丧妻张氏同王守节皆六十余岁卒　　刘大用妻彭氏赵
氏附

按曹州志彭氏刘大用妻年二十五用亡妾赵氏年十八赵出子方在襁褓或欲夺其志二寡号泣拒之筑三圹矢必同穴事遂寝彭年八十有二赵先死七年州守旌表　　李明妻王氏
按曹州志王氏建宁同知李明妻明亡守节奉诏旌表　　杨诚妻祁氏
赵
氏附

按曹州志祁氏杨诚妻年二十夫死矢志苦守六十七年卒子妇赵亦以节孝称　　黄宪妻曹氏
按曹州志曹氏黄宪妻宪亡氏年二十八以子幼不死剪发割耳纳夫袖中以示不二抚孤成立寻亡氏遂哀毁而卒　　刘某妻林氏
按曹州志林氏刘某妻年十七适刘未一载夫死兄弟欲夺其志林泣曰我有孕幸生男夫或有后寻果生子林勤纺绩教遗孤殡葬姑舅以礼年八十二卒　　王资贤妻张氏按曹州志张氏诸生王资贤妻年二十二资贤死家贫无子奉姑张氏守节三十年卒州守旌之　　尹登云妻马氏
按曹州志马氏尹登云妻年十八夫亡抚遗孤事翁姑誓不改节州守旌之　　程敬妻马氏
按曹州志马氏诸生程敬妻年二十三而寡三日不食期以死殉父母劝慰之未几遗腹生子抚养训诲恩义兼尽孝事翁姑孀居四十三年卒奉诏旌表其闾　　钱利用妻王氏
按曹州志王氏钱利用妻年二十六而寡砥志孀居抚遗腹子成立年八十四卒州郡并旌之　　葛廷仪妻刘氏
尹氏
林氏附

按曹州志刘氏葛廷仪妻年二十七夫亡矢志抚孤孀居四十余年卒子尚德妻尹氏年二十五而寡依姑孀居抚孤成立年六十七有司旌之尚德子维文妻林氏年二十九而寡茹苦砥节教子以义方年八十四卒三世苦节乡党称之　　姜相勇妻赵氏
按曹州志赵氏姜相勇妻年二十二而寡无子女家贫甚力作砥志年八十三终　　姜相武妻高氏
按曹州志高氏姜相武妻年二十九而寡守节抚孤孀居五十余年卒　　荣虎妻马氏
按曹州志马氏诰赠知县荣虎妻年二十五而寡砥志孀居教子成名年八十二卒以子本仁贵封太孺人　　马纪妻徐氏
按曹州志徐氏诸生马纪妻年十八而寡无子女茹苦守节终养舅姑孀居五十余年卒州守旌之　　刘启玉妻楚氏按曹州志楚氏刘启玉妻年二十四而寡抚育弱孤躬勤织孀居五十六年州郡并旌表　　刘国宾妻李氏
按曹州志李氏刘国宾妻年二十五而寡养老抚幼孝慈兼尽孀居三十余年卒州守旌之　　杨梅妻王氏
按曹州志王氏杨梅妻年十九而寡孝翁姑训孤子茹苦孀居终身不二巡抚督学并旌其门　　吴道妻尹氏
