<!-- { "loadSidebar": true } -->
按临海县志尹氏张宗成妻洪武初成以例徙凤阳而没尹闻讣一恸几绝二子孟性孟时方&#抚以泣曰我不死为有尔辈也倘后无成我无面目见尔父地下朝夕督励择师教之二子竟克立乡邑称焉　　许瑜妻季氏按宁海县志季氏西隅许瑜妻生子续甫六岁盗起瑜遇害李抱续从舅氏董仲载走慈溪仲载以其少寡且己衰老劝别适以自倚李曰我不即死者为许氏孤耳孤今稍长当抱还许氏义不更二夫也仲载不敢复言后三年盗息李归葺田庐资其孤从儒生游后为名士李年七十卒宋濂为立传　　任仲文妻林氏
按宁海县志林氏任仲文妻家贫甚少寡姑患疯疾林旦暮扶持惟谨抚育三子皆成立年百有三岁而卒　　李时瑞妻王氏
陈
氏附

按金华府志王氏诸生李时瑞妻瑞死氏年二十之死靡他瑞弟时珍继没妻陈氏年十八偕姒&#励冰操奉姑以孝律身以严郡守表其门　　应子圣妻周氏
二朱
氏附

按金华府志周氏应子圣妻年二十三夫亡抚子惟介娶朱氏年十九介又没遗腹子君发亦娶朱氏年二十一发又亡三代孀节凛然若一寿俱九十余岁邑人周凤岐作三节妇传　　程懋修妻卢氏
按金华府志卢氏贡士程懋修妻年二十六修以廷试没京师氏苦节抚孤寻殇家赤贫坚守志节年六十五有司旌其门　　吕应相妻孙氏
按金华府志孙氏吕应相妻年十八夫亡遗孤崇简在抱氏剪发矢志抚崇简以明经为垣曲令年七十五卒　　程国瓒妻应氏
李
氏附

按金华府志应氏程国瓒妻年二十四夫亡艰苦抚孤历三十六年病笃其子旭灿割股救疗复苏瓒兄国化妻李氏年十九夫亡无子剪发自誓立应氏子旭煐为嗣妯娌同孀兄弟笃孝邑令&#表其门　　程文盟妻王氏按金华府志王氏程文盟妻年十九归文盟二十六而盟亡舅姑待其服除将令改适氏呼天誓曰若欲改志俟日月西出卒事姑抚子以终其身有司以闻旌表　　徐荣妻吴氏
颜
氏附

按金华府志吴氏徐荣妻年二十三荣亡子方三岁荣弟广亦继丧妻颜氏少而子亦三岁妯娌对泣矢同一志艰苦以奉姑育子恪守妇节洪武十七年有司以闻表其闾仍复其家　　尤安谷妻王氏
按金华府志王氏尤安谷妻嫁三年而安谷病且革顾谓王氏曰我嫡母及生母俱老而子尚幼奈何汝能毕我事虽死无憾王泣受命而安谷死王奉姑教子终始一节有司以闻洪武十七年旌表　　丁文彩妻王氏
按金华府志王氏丁文彩妻家贫奉姑至孝姑病割股以疗夫病供汤药五载舅与夫相继亡氏断发自刃几毙赖姑救苏抚孤终身事闻建功旌表　　葛吉甫妻徐氏
按金华府志徐氏葛吉甫妻年二十吉甫亡二子幼有欲夺其志者乃自誓曰修短有命必离姑弃子背仁义以求生宁死不易我志人不能强竟全节终洪武十年有司具奏旌表　　王和钦妻陈氏
按金华府志陈氏王和钦妻年二十九夫亡遗孤德中仅岁余氏刻苦守志治女红以自给德中长能孝其母洪武十六年有司奏请旌之　　徐与道妻叶氏
按金华府志叶氏徐与道妻年二十六夫亡一子方三岁姑怜其少且贫间语之曰与其相守而苦莫若各处而安叶曰饥苦事小失节事大弃姑与子而自图安饱何以见夫于地下卒养姑育子终其身洪武十六年有司上其事旌表　　吕堪妻何氏
按金华府志何氏太平吕堪妻堪父元明聚义兵讨逆为台官所杀堪往视亦遇害时何年十九无所出以侄三锡为嗣矢志守节年六十八终洪武辛巳旌表　　杨汶妻谢氏
按金华府志谢氏杨汶妻汶客死张家湾谢年二十五无子抱夫兄子为嗣守志终身　　王士濂妻曹氏
按金华府志曹氏王士濂妻夫亡截发置棺中曰妾不即死以从君于地下者以有遗孤在也织训子年几七十父老欲上其事氏曰此女职之常毋庸是也识者义之　　李道琰妻马氏
按金华府志马氏名佛奴李道琰妻嫁甫一年而夫亡时年十九无子育其侄徽继嗣孝事舅姑克全妇道嫠居三十五年卒洪武十六年旌表　　赵术继室龚氏
按金华府志龚氏义乌人赵术继室嫁未三载夫没年二十三无子人难其守氏抱前室子剪发自盟垂二十年如初　　卢尧明妻蒋氏
按金华府志蒋氏名金娘年十七适卢尧明时尧明已病氏躬亲汤药弗怠居三年尧明死氏终身却膏沐守素帏勤抚孤幼以至成立罕有睹其面者　　王尧卿妻骆氏按金华府志骆氏义乌人庠生王尧卿妻年二十而寡恐父母欲夺其志终不归宁及服阕忽梦舅姑以子觉而怪之其姒戏曰岂贤娣蓄他志耶氏矢天以明之姒乃志其时日及期姒果得一子氏育之以为嗣　　赵杰妻徐氏
按金华府志徐氏赵杰妻嫁甫五年而杰亡二子俱孱弱而同室者狂悖多诟谇欲挠其志嫁之氏&#容束发恬不为动惟纺绩是务卒教二孤成立人称贞妇贤母　　葛道佑妻杜氏
按金华府志杜氏名次奴葛道佑妻道佑早亡子幼氏誓不更嫁家贫纺绩自给年六十四终洪武中诏旌表复其家　　卢文翁妻胡氏
按金华府志胡氏卢文翁妻夫亡年二十姑欲嫁之氏坚持志节卒终其身有司上其事旌表　　王宗武女
按金华府志王宗武女许配冯希范未归范以痘亡讣闻女哀毁痛哭誓相从泉下闻有欲谋聘者即割发以明不二父母知不可夺另建一室居之茹淡甘苦躬纺绩以自给四十年如一日有司表其门　　刘润妻叶氏按金华府志叶氏刘润妻年二十四夫亡遗腹生子来苦守抚育长娶朱氏未几来又丧朱年十九无子父母欲令改适姑亦怜而劝之朱誓不贰奉姑惟谨辟纑支给形影相依六十有一载先姑一年没后与姑同葬于本都长兰有异花数本出其冢上状如白菊　　毛一松妻王氏
沈
氏附

按金华府志王氏举人毛一松妻松会试道亡氏断发守制子如玉甫八月抚之悲号梦夫诵诗云凄凄复凄凄白头不相离卒课子入庠姒沈氏一兰妻亦早寡抚孤有司&#旌表　　黄承洙妻李氏
俞
氏附

按金华府志李氏黄承洙妻适三载夫亡氏年十九恸哭殒地姑谕曰身有遗&#宗祀系焉徒死何补氏悟泣从姑命家事雕落纺绩以赡课子嗣华成立又早丧媳俞氏与姑同守直指奏旌之　　虞良相妻王氏
按金华府志王氏虞良相妻年二十相以选贡赴京病亡氏痛哭几绝遗子德辉阅岁又殇父母怜其少劝他适氏断发悲号父母不能夺继侄德照为嗣照死又立侄德耀娶室生子父子又偕丧复立侄孙应奎承耀祀零丁孤苦年七十卒　　金贡妻李氏
按金华府志李氏金贡妻年二十六贡亡氏勺水不入口者七日勤纺绩以给饔&#奉姑终老姑年八十李亦七十有四孀居四十八载山寇至辄相戒毋惊金寡妇事闻建坊旌表　　叶日新妻诸葛氏
按金华府志诸葛氏叶日新妻年十九夫亡子甫襁褓哀痛欲触棺死以救免即不食姑百端谕之曰独不念夫嗣乎汝从夫死此呱呱者将何以自存遂励志守贞抚育遗孤成立孝事翁姑和睦妯娌有司表其门　　张希周妻徐氏
按金华府志徐氏张希周妻初希周染疯疾两姓各愿罢婚氏忿然剪发矢志不从竟归于张夫疾转笃扶持调药饵不倦夫性暴悍因起居艰难每加辱詈亦怡然顺受毫无怨色及夫没日夕悲号其姑叱之曰今可嫁矣何多泣为遂吞声忍泪闭门终日独守三十余年年五十一卒有司旌之　　李之鲲妻章氏
按金华府志章氏李之鲲妻年十六夫病而亲迎未破瓜而寡矢志不嫁白首如初有司旌表　　童显芳妻施氏
按金华府志施氏年十九归童显芳甫二年夫死人以厚币啖其翁欲夺氏志氏痛哭曰我不难一死恐子不能成立而绝夫祀也闭门剪发爪面血流衣&#翁乃止归依其孀母艰辛抚孤年七十卒有司旌之　　范世光妻胡氏按金华府志胡氏范世光妻年十九世光病亡一家相继没所遗藐孤甫数月氏就养父家逢祭日则亲哭于夫墓苦节终身乡里重之　　郑大全妻俞氏
按金华府志俞氏郑大全妻年十五全病剧迎归未谐伉俪全死俞抗志守贞久之或劝改适即叱之自励益坚足不逾阈家贫纺绩以供朝夕年六十七终郡县旌表　　章聪妻董氏
按金华府志董氏章聪妻聪死子原善纔数岁氏矢志靡他卜地葬夫延师教子孀居三十余年家以不坠洪武初有司上其事旌表　　吴深妻徐氏
按金华府志徐氏吴礼部冢子深之妻也年十八而嫁二十四而寡誓不易节奉舅姑抚孤幼克尽其道洪武十五年有司奏旌其门　　盛震翁妻郭氏
按金华府志郭氏盛震翁妻夫早亡姑老子幼矢志不更适养姑教子不坠家声洪武十五年旌表　　潘佛正妻范氏按金华府志范氏潘佛正妻归七载而正亡姑及其母哀氏少而无子欲改嫁之不从抚其侄喜为嗣守节终身洪武十五年旌表　　张君会妻郑氏
按金华府志郑氏张君会妻年二十三君会亡当元季之乱备历艰险克全大节年八十余卒　　王祥妻郑氏
按金华府志郑氏郑升女也性孝谨年十七归同里王祥祥病垂革语之曰我家贫苦何恃以存宜及少艾择所依对曰妾与君为夫妇一纪余犹不知我心苟有他志犬豕不食其余祥殁子瑶甫十一岁纺绩自给经理其家而瑶卒以成立洪武初观察使表其门而复其家　　张正卿妻楼氏
按金华府志楼氏名戴奴年二十适张正卿生子新实五岁而夫亡誓不再嫁姑安其养以寿终孀居四十余年人皆贤之　　杜童妻石氏
按金华府志石氏名观奴杜童妻年二十九夫亡抚育孤子矢不他适翁患疯疾侍奉汤药无怠越数年翁姑相继亡丧葬如礼乡人咸重其节事闻诏旌表复其家　　徐元良妻周氏
按金华府志周氏名惠奴徐元良妻年二十八夫亡无子育侄景清为嗣姑疾笃竭力奉事无怠年九十卒乡人以孝节称之洪武癸亥诏旌其门　　张廷梧妻盛氏
金应
聘妻附

按金华府志盛氏适张廷梧一载夫亡怀孕三月嗣产一男矢志贞守足不逾阈事翁姑尽孝抚孤子训以诗书姑亡奉衰我祖姑十余载子家辂已入宫墙媳亡又抚其遗孙应祥教之读书为诸生有司为给粟帛建坊同时金应聘妻亦盛氏年未二十而寡守节至百岁犹健人称以为瑞　　徐宗画妻应氏
按金华府志应氏徐宗画妻年二十夫亡无子苦守不渝母家资给口食历四十余年终　　方清泰妻金氏
按浦江县志金氏通化人归西塘方清泰年三十一夫亡伯叔欲嫁之金啮指出血以誓靡他杼织抚孤备尝艰苦以礼义教二子皆成立鼎建堂宇有恢洪远大之模先自清泰高祖从仙华来西塘五世未厝金悉卜兆葬之卒年九十有六　　陈彦云妻毛氏
张氏
董氏附

按浦江县志毛氏陈彦云妻县之政内人彦云当洪武间应税户人才科没金陵一子厚方在襁褓毛矢志坚守抚厚长成娶平安张氏女生子现甫弥月而厚复亡张年十七姑妇相依抚现成立现娶通化董氏女未几又没董始娠五月后举男遂以遗腹名之家贫董为人纺绩度日宗党怜其苦赈馈之皆却不受遗腹十岁患疯痹五载偃床褥董焚香告天谓陈氏三世寡守仅存此点血傥天谴夙愆愿降罚我身以赎此子遗腹固疾忽霍然愈步履如常董粗晓翰墨口授之书家日益窘遗腹代人充粮设计月取直为膳养资时二尹朱某怜其事为娶黄老人之女配之夫妇奉董氏尽孝生四子　　傅思厚妻张氏
按浦江县志张氏名珠东隅人及笄归儒生傅思厚逾年夫病淹淹五载珠衣不解带悉脱簪钿以供汤药竟不疗珠蓬首垢面朝虀暮盐不变其志严课遗孤甫有室而珠卒　　黄保妻陈氏
