<!-- { "loadSidebar": true } -->
按广东通志李氏海康吴一夔妻太学生李璘女归二载夫亡氏年二十遗腹生子启东誓无他志勤纺绩以奉翁姑虽至亲罕见其面翁姑亡哀毁骨立典衣殡葬躬自筑坟观者无不感泣嘉靖四十三年御史坊表其闾卒年六十五　　黄祖妻李氏
按广东通志李氏郡诸生黄祖妻年二十一孀居哀毁矢志不移寒暑坐卧不离夫柩抚子及孙皆成立年七十七终　　陈爵妻曹氏
按广东通志曹氏海康陈爵妻年十九夫亡孀居茕茕绩度日抚遗腹子成人至老不二有司旌之　　陈一魁妻唐氏按广东通志唐氏海康陈一魁妻年二十二夫亡无子孀居守节哀毁骨立时祖姑何氏姑杨氏皆寡居垂老氏纺绩以供朝夕及没典鬻葬祭如一开府旌之月给米帛以资其养　　吴启东妻陈氏
按广东通志陈氏海康典仪吴启东妻太学生陈廷璋女年十九适启东越六载夫亡子兆元兆亨在抱氏矢苦节织度日教子为诸生事寡姑及终葬祭尽力罄箱箧以葬三世祖暴棺姑李氏先以节孝旌陈氏继之称双节有司复表其门　　孙英妻顾氏
按广东通志顾氏应袭指挥孙英妻年二十一夫亡无子哀毁成疾事翁姑孝谨翁以官赃逮于狱氏罄产竭簪珥免之甘贫茹素秉节不移年六十一终有司旌表　　冯相妻陈氏
按广东通志陈氏徐闻庠生冯相妻陈嘉谟之女相少孤刻意于学氏复勉成其志夫妇相待如宾相亡陈年十九子文焕方二岁次文炳遗腹家贫甚内外难之陈矢志抚孤节操愈坚年四十五卒有司表其家　　黄凤采妻陈氏
按广东通志陈氏徐闻庠生陈克昌女年十四归庠生黄凤采生一男二女夫亡氏孀居抚孤伯叔咸不利之每欲嫁氏而渔其产潜结外人累以赋役内外煽惑以惧之陈孤无所倚外弟陈万达舅氏邓廷钰虽扼腕其事然皆畏缩莫敢撄其锋陈砺志弥坚纺绩拮据迨孤长而家难始息年六十终　　方坚妻谢氏
按广东通志谢氏锦囊所千户方坚妻百户谢晖女也年二十四夫阵亡无子家贫守节有司月支俸二石以优养之　　李朝旻妻朱氏
按广东通志朱氏顺德龙冈民李朝旻妻幼读书通女诫大义年十九旻亡哀毁骨立矢志靡他无何夫之姊亦孀居依其家十余年事姊如姑抚甥如子垂老犹诵古人为诸妇训嘉靖间郡邑人士交举其行欲闻于朝朱氏辞曰凡有所为而为者名也妇人之道从一而终吾分当然奚用名为遂已　　何妙慧
按广东通志何妙慧三江司人何锡有女赋性端肃少即持斋蔬食受聘陆某未归而陆亡妙慧年十六啮指誓不嫁父母不能夺独居四十年以处女终身有司旌表　　谭氏女
按广东通志谭氏女父端衷顺德甘竹人幼受聘畲子将年十八将病亡女挺身奔丧父母不能阻先以吉服见将父母次即就丧痛哭哀毁过伤年三十五以处女终　　崔启妻姚氏
妇
附

按广东通志姚氏番禺崔启妻年二十适启方半载而夫亡以夫兄子焕为嗣服阕携之归宁命拜父父欲夺其志止之曰系我骨血则拜答曰虽非父骨血实我夫骨血遂不复往不事膏沐闭门纺绩子长亦娶于姚寻夭又择侄之子应沂为嗣孙妇姚亦守节如姑　　韩节俭妻王氏
按广东通志王氏韩节俭妻言行端庄通孝经列女传年十七适韩二载而寡无子事姑独处一室无大事不逾阃阈虽至亲不轻接姑没殓葬如礼父悯其无倚迎归坐卧一榻忧戚终身不改年五十七终　　邢文叙妻林氏按广东通志林氏南海诸生邢文叙妻同学生员林世芳妹年十七适邢逾一年嘉靖癸丑夫亡无子誓不再嫁抚侄应麟甘贫苦孝翁姑不为容饰当暑弗浴孀居固守节概凛然直指李林沱旌表年八十三卒　　叶珪妻彭氏
按广东通志彭氏南海叶珪妻生子纯而珪没年二十三矢志守节事姑尽礼嘉靖间旌表　　梁明夔妻盛氏
按广东通志盛氏新会人郡庠生梁明夔妻性贞洁年十九结褵克昭妇道二十五夫死子三岁家贫奉六旬老姑孝谨岁兵荒黾勉拮据备历艰苦教子成立苦节数十年县令表其门　　梁希贤妻凌氏
按广东通志凌氏南海凌聪女年十八适梁希贤逾年生子珩逾月而夫亡凌年十九翁姑悯之讽再适凌矢节不二奉翁姑愈孝翁姑没凌罄簪珥以殓珩长为顺德掾早丧遗孙源八岁凌垂白鞠之部使者以闻旌表卒年九十有五　　曾观佑妻陆氏
按广东通志陆氏南海曾观佑妻年二十一而寡抚一岁遗孤表成立嘉靖间表其门　　张道南妻濮氏
按广东通志濮氏年二十三嫁为东莞张道南妻生子良心甫晬而南亡氏年二十七子多病所亲或劝改嫁氏泣曰本为守志非为守子向使无子志可易耶竟不能夺姑林氏病时疫疠大作人多畏避氏侍药惟谨姑亡氏独无恙　　何操妻袁氏
按广东通志袁氏东莞何操妻生一子周岁而夫亡氏年二十六以死自誓及葬临穴哭泣请虚左穴示无异志有司表其堂卒年八十有四　　韩元敏妻李氏
按广东通志李氏韩元敏妻年十六归韩三载夫亡孀居苦节事继姑终身　　李妻沈氏
按广东通志沈氏所人李妻年二十夫亡誓不再嫁孀居奉姑教子为诸生见孙拭出仕年九十终　　严璋妻何老妹按广东通志何老妹省城民严璋妻生子甫三岁璋亡妹年二十二守志不渝年七十卒嘉靖间中丞潘行州给粟帛优之　　潘爵妻谭氏
按广东通志谭氏名京娘罗定人年十七适泷水应袭千户潘爵甫七月而夫亡遗腹越三月生子斌孀居自守抚斌成立终老不二有司给粟帛优之　　张世衡妻胡氏锺
氏附

按广东通志胡氏安定方伯胡女年十六归进士张世衡七年衡没于京邸氏年二十八嘉靖壬辰旌表衡子谷妻锺氏侍郎芳女年二十亦寡嘉靖丁巳旌表　　陈菊若妻韩氏
按广东通志韩氏陈菊若妻琼山人年十九夫亡孀居苦守父母怜其贫倍与资奁强改适韩痛哭自誓父母潜受聘以病诱归至门而返移居墓&#旦夕祭扫抚孤终身　　王守臣妻岑氏
按广东通志岑氏琼山人指挥王守臣妻夫亡寡居教子秩长承父职通诗律有司建坊旌之　　海翰妻谢氏
按广东通志谢氏琼山人庠生海翰妻年二十八而寡子瑞四岁家贫谢矢志鞠育日夜与之寝处口授孝经学庸诸书长就外傅少戏谑必严辞诲之后瑞领乡荐官至右都御史以气节名天下谢教之也　　陈瑀妻唐氏按广东通志唐氏琼山庠生陈瑀妻年十九归陈二十八夫亡孀居守志郡守旌之　　韩机训妻朱氏
叶
氏附

按广东通志朱氏韩机训妻年二十而寡遗腹生子铉勤俭抚养长娶妇叶氏生一孙未几子孙相继没姑妇相依为命朱年逾七十死家贫不能具棺叶贷棺殓昼夜号恸乡人哀之有司为助葬　　邓密妻廖氏
按广东通志廖氏乐昌邓密妻训导文庆女年十六归邓三年夫亡无子冰霜自持始终如一卒年七十九嘉靖六年旌表　　张翊妻赵氏
按广东通志赵氏指挥张翊妻曲江赵文郁女夫亡氏年二十四无子父母欲改嫁之恸哭曰吾当有夫翊不死矣安能复他向乎且姑老多病而忍弃之是禽兽也坚志守节奉姑四十余年终嘉靖间旌表　　郭明全妻丘氏胡
氏附

按广东通志丘氏翁源郭明全妻年二十七而寡无子夫弟明玉方五龄丘躬纺绩养之稍长令就学为娶妇胡氏生二子明玉亦夭丘泣谓胡曰吾不忍郭氏之无嗣也遗此二孤奈何胡感泣守节如丘嘉靖间建双节坊表之　　刘宗载妻李氏
按广东通志李氏仁化刘宗载妻年十九载亡无子孀居守节终其身未尝见齿　　邓仕顺妻苏氏
按广东通志苏氏乐昌人邓仕顺妻邑丞瑄女归二载方&#顺客死苏闻大恸欲绝族人利其产迫令他适苏志坚卒不可夺弥月生子周家苦不给勤女红以供&#粥姑病为尝粪以验死生卒年七十七嘉靖末御史旌之　　刘治妻谭氏
按广东通志谭氏仁化刘治妻年十九丧夫无子甘贫守节纺绩度日年八十八终　　蒙俸妻黄氏
按广东通志黄氏仁化蒙俸妻年十七孀居无子家贫苦节卒年六十有七　　丘民瞻妻利氏
按广东通志利氏乳源丘民瞻妻夫亡无子氏年二十一矢志无他姑遘恶疾利躬汤药孝敬不违　　刘纯仁妻陈氏按广东通志陈氏乳源刘纯仁妻夫渡水溺死陈奔视欲投水中旁人救之姑曲谕乃已陈无子年二十二侍姑三十载尽孝　　吴瑛妻欧氏
按广东通志欧氏茂名欧惠女庠生吴瑛妻年二十四而寡子琏在抱家徒四壁矢志守死虽童稚不入其户教琏以贡任漳平县丞嘉靖间旌表　　董佑妻李氏
按广东通志李氏电白人神电卫指挥李思女适同卫舍人董佑三载而夫亡氏年十九事祖姑郭氏姑马氏愈谨一日姑谓曰汝年少无子早当别图李坚不从雷州都司武贵求婚二姑强之终不可夺嘉靖初旌表　　余曰宏妻洪氏
按广东通志洪氏化州余曰宏妻参政洪豫女庄静寡言年二十二孀居无嗣翁姑耄值荒乱艰虞日深洪断指自誓终无二心年九十余卒　　张宁妻卢氏
按广东通志卢氏通判卢钺妹年十四遇贼被执贼戏之即触石血流遍体绝口不食贼怜而舍之后适生员张宁年三十三夫亡孀居四十九年卒　　颜宗玮妻陈氏

　闺节部列传五十七
　　明五十二
　　刘鲁妻郑氏
按新会县志郑氏太守郑铭孙绍经女适知县刘杰子太学生鲁年二十五病亡无出遗妾子二氏矢志守节孝事翁姑父母欲嫁之泣曰是即吾子翁姑暮年何所倚而令妇嫁乎遂毁容茹素出其奁之半以奉甘旨半以事神贞志如石不可转也既送翁姑终趺坐静室日焚香饮水口念弥陀虽亲兄弟至不相见年四十一次子没不食数日卒　　刘承业妻甘氏
按新会县志甘氏白石甘节斋女年十六适刘承业二十五业亡甘期以死殉饮食不入口诸姑曰孰若抚孤儿以安舅姑心令亡者弗绝乎乃梢就饮食丧毕母家欲夺其志志坚不能夺子鸣世幼劲侠弗羁氏曰儿若此先人其弗嗣矣放声哭鸣世惧跪曰儿即改曰无欺我儿出求师于叔杰杰曰无如黄先生孚者归以告母母曰得之矣鸣世遂克絜于矩氏始宽解纺绩事舅姑先姑张生承业早夭继姑吴生二子与氏共三妇氏每取物必择薄劣家人为言即责之家人复言之鸣世鸣世喝曰若安得妄言逆我母再言则逐之氏见鸣世事祖父母孝事二叔服劳不倦乃喜曰是吾子也勤苦操家内外截然不妄言笑年六十四卒有司表其门　　李思诚妻梁氏
按新会县志梁氏小江梁维藻女幼失怙恃育于伯父梁大宾年十八适儒生李思诚甫一岁生子之朝三月思诚死梁足不履中堂耳不听丝竹不预宴会惟鞠孤儿承事舅姑而已朝稍长令向学拮据教之为博学诸生年六十一无疾终　　谭让妻何氏
按新会县志何氏年十九嫁沙头谭让生一子年二十五让亡氏矢志不二事姑孝教子义斋素六十余年未尝肉食垂尽犹呼子孙嘱以勤俭敦睦而卒　　谭肇业妻黄氏按新会县志黄氏进士黄印女孙少敏慎年十八适白石谭肇业业结社于省日从名士游氏脱簪珥佐之会业病亡一子梦鲤尚幼氏号哭欲自经诸婶苦劝不听乃抱其儿泣曰汝母日求死汝呱呱谁哺氏少心动而止缟衣蔬食吉凶交际不出门户平居顾复定省而已年七十八卒　　伦可学妻尹氏
按新会县志尹氏尹润泽女儒士伦可学妻年十八赘可学为婿二十生子三才甫周岁可学亡家人屡欲夺其志氏抱三才归伦事孀姑汤氏惟命三十余年不专出一语姑没而后承治家事勤女红终身如一日三才长以户役倾家贫无卓锥尹卒族众贤之为助葬又四十余年始闻于有司　　莫逾渐妻谭氏
