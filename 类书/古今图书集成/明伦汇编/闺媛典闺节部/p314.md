<!-- { "loadSidebar": true } -->
　　按定远县志李氏学博李长庚女进士李式妹　　年十八适诸生萧玗越三载生子良佩甫周玗　　染锢疾氏亲汤药经年无倦夫没矢志守贞甘　　贫苦敬事孀姑教二子成立历冰霜三十年乡　　里推服　　盛履嘉妻韦氏
　　按定远县志韦氏年十五适诸生盛履嘉嘉患　　虚损氏日视汤药备极艰辛及亡誓死守志终　　身不渝　　马世镇妻冯氏
　　按定远县志冯氏廪生冯学沂女归马世镇十　　三载镇病两日殁氏年二十八无子苦节终身　　卒年七十有五　　陈国俊妻叶氏
　　按定远县志叶氏陈国俊妻适俊一年生子启　　圣未周岁俊病亡氏年十九泣血苦守勉圣就　　学为诸生顺治间有司旌之　　陈三锡妻沈氏
　　按定远县志沈氏陈三锡妻归陈孝事公姑克　　尽妇道阅六载夫亡氏年二十四子方二周守　　节抚孤备历勤苦姑殁丧具成礼事后姑尤孝　　后姑年八十四临终氏犹吁天求代苦节四十　　一载年六十五终　　胡镌妻方氏
　　按定远县志方氏名之淑勋戚胡镌妻增广生　　日升女少适镌事太姑孝顺治初勋产废镌贫　　无立锥淑取麦&#为帽易米以进舅姑舅姑殁　　镌亦继亡淑营丧于先驸马飨堂之侧朝夕往　　兜土累冢或曰冢高矣淑曰及予未亡稍加焉　　死则已耳会弟誉章夭母黄氏病危乃归宁苦　　节终老　　盛履台妻苗氏
　　按定远县志苗氏广文养民女年十八嫁诸生　　盛民颂子履台生子廷琅越二载履台读书呕　　血不起氏焚祝告天愿以身代及亡自缢以救　　免翁姑泣谕抚孤因毁容祝发孤寂自苦三十　　余年如一日有司旌表　　盛于斯妻方氏
　　按定远县志方氏寿春廪生方惟馨女两广中　　丞方震儒孙女也年十七适本县淳安令盛履　　升子于斯未一载斯病氏亲汤药昼夜不懈及　　病益剧割股以救终不效而死氏以奁中金珠　　衣帛与夫所读书籍尽纳于棺绝食三日翁姑　　力劝乃强食告庙请于族长以从侄遇为后由　　周岁抚养成诸生氏病媳杨氏割股救之　　田既方妻李氏　　按霍丘县志李氏邑增广生田既方妻中丞秀　　之嫡孙妇宁海守丘之次子妇也既方从父任　　早亡氏年未二十擗踊号泣几绝而苏遗子二　　士端士引含哀鞠育督教甚严士端年十九食　　饩于庠早夭士引读书不成力田养母寻亦丧　　氏与引妻孟氏泣抚藐孤观生两世苦节艰辛　　备尝顺治庚子年八十四终　　李云会妻某氏
　　按霍丘县志某氏邑民李云会妻素习内训克　　闲有家天启七年云遘病不禄氏矢志抚孤历　　冰霜四十年教子若桂拟桂月桂皆成立二孙　　灿炜相继为诸生顺治十六年县令王道弘申　　请旌之　　侯引盛妻陈氏
　　按太和县志陈氏秉忠女侯引盛妻年十六适　　盛生子命新甫三周而夫殁氏欲殉之姑孟氏　　劝抚孤以继宗祀氏从命勤织纺以养姑诗书　　训子苦节二十余年终始如一　　汪濊妻李氏
　　按太和县志李氏廪生汪濊妻年二十六夫亡　　守节教子以义方抚妾子一如己出乡党贤之　　范洪升妻孔氏　　按太和县志孔氏生员孔泰寰女范洪升妻升　　为寇所杀氏年二十五抚子守节孝于姑姑劝　　他适不从与姑终老　　朱芾妻陈氏
　　按太和县志陈氏生员朱芾妻乡耆陈万年女　　二十夫亡止二女家贫常至绝粮赖夫兄接武　　周全得抚养弱女成立苦节四十余年终　　史谦吉妻徐氏　　按太和县志徐氏史谦吉妻廪生徐经济女归　　史未几夫亡遗腹数月生子四阳氏甘心苦节　　矢志靡他抚养幼子终其身历辛苦二十余年　　以疾卒　　孙士进妻陶氏
　　按太和县志陶氏儒士孙士进妻处士陶绣女　　年十六归孙越五载夫亡越三月生遗腹子联　　甲苦志守节抚养成人历艰苦二十余年值流　　寇之变房室尽毁秉节如初　　陈兰舟妻高氏
　　按太和县志高氏陈兰舟妻廪生衍嗣女也年　　十六适陈两阅月夫亡氏以死自誓绝水米三　　日其祖姑母劝守节氏以无嗣对祖姑母又劝　　抚侄乃从命苦节三十余年教侄环成立补邑　　诸生题请建坊旌表　　周奎光妻徐氏
　　按太和县志徐氏周奎光妻适光三载夫亡子　　方周岁氏年十九矢志守节贫苦流离不二历　　三十余年如一日　　李启明妻王氏
　　按太和县志王氏李启明妻生员王士俊妹也　　适李三载夫亡无子女家贫苦节誓不二庭勤　　纺绩以养姑姑殁依兄终老凡历艰辛四十余　　年　　刘国鈇妻范氏
　　按太和县志范氏太学生范文炜姊适刘国鈇　　五年夫亡氏年二十五无子止一女家贫守节　　历四十五年终　　阮克慎妻刘氏
　　按太和县志刘氏阮克慎妻年十八适慎越五　　载夫亡乏嗣即欲以身殉因翁姑年老不忍弃　　之纺织以供饘粥苦节六十年年七十八卒　　侯引隆妻唐氏　　按太和县志唐氏侯引隆妻唐九荣女也年十　　八适隆七年而夫亡止遗一女氏念姑老其夫　　未得终养苦守以奉甘旨贫苦自安志行益励　　数十年如一日　　孙士伟妻王氏
　　按太和县志王氏生员王懋昭女廪生大生姊　　孙士伟妻夫亡食贫守志竭力养亲艰苦二十　　余载顺治三年有司表其门　　李若仪妻张氏
　　按太和县志张氏廪生张元栋女适江宁训导　　李启引次子若仪甫数月而寡矢志守节抚遗　　腹子振蛟蛟殁复抚继子应宿艰苦三十余年　　侯鸿功继室刘氏　　按太和县志刘氏侯鸿功继室年十五适鸿功　　逾年而孀其母以氏幼而无子欲夺其志不从　　柏舟自矢教子成名历二十余载终始无二　　王汲妻朱氏　　按太和县志朱氏司寇王质曾孙汲之妻年十　　六归王生二女越五年而夫亡矢志守节抚女　　成人冰操四十五年年六十六终　　陶锦妻孙氏
　　按太和县志孙氏陶锦妻乡耆孙善学女年十　　七适锦越二载夫亡子振鹭方一周氏冰霜自　　矢抚鹭成人后鹭殁复抚孤孙大任克昌其家　　苦节五十四年年七十三殁上官旌其门　　刘三锡妻孙氏　　按合肥县志孙氏刘三锡妻夫亡氏年十六送　　殡行至河畔魂旛中断飘扬数里忽而复续越　　七月生遗腹子应昌未几翁殁姑病孙刲股和　　粥以进昏瞶中若有神告曰上帝怜汝为孝妇　　特延汝姑寿一纪姑果获愈应昌亦克成立　　刘勖妻方氏　　按合肥县志方氏卫人刘勖妻勖疾药弗愈氏　　吁天刲股以进寻亡无子依胞弟方谷茹素礼　　佛守节终身　　张公翙妻程氏
　　按合肥县志程氏张公翙妻年二十四夫病刲　　股进药及殁家贫措办棺衾不遗余力丧葬毕　　欲以身殉伯姒以子幼力劝乃止躬纺绩二十　　余年足不逾阈邻里不闻其声　　沈应秋妻龚氏
　　按合肥县志龚氏生员沈应秋妻龚端毅鼎孳　　胞妹性甘淡泊夫殁年二十九翁姑病呼号祈　　以身代课三子以母兼师女婿许孙荃未遇时　　氏即定为不凡常以簪珥助膏火后成进士官　　至参议子沆澍涛由黉序俱贡入成均年七十　　有二无疾而终学使旌表　　董戒母谢氏
　　按合肥县志谢氏廪生董戒母性贤淑刲股以　　救姑病夫疾亦如之夫死守节教子有成年六　　十四终　　王元霖妻陶氏
　　按合肥县志陶氏王元霖妻归二载元霖病亡　　氏年十九遗孤业光仅三月氏抱而泣曰吾合　　死奈老亲幼息无托何誓不改节织以供甘　　旨教子成立孀居六十五载年八十四终　　赵亲燕妻刘氏妇鲁
氏附

　　按合肥县志刘氏进士刘济孙女四岁读列女　　传辄成诵济抚之曰惜为女使为男将大吾门　　长适邑庠生赵亲燕生子师抃未弥岁城陷夫　　死遂自缢以救复苏父开宗泣谓曰儿死奈赵　　孤何乃矢志育子子长娶妇而亡氏曰吾所以　　不死者育孤以嗣其宗耳今若此何以生为号　　痛成疾不起年余终妇鲁氏亦不再适送死克　　当大事艰苦备尝贞操益笃郡守县令俱表其　　门　　马国荣妻王氏
　　按合肥县志王氏马国荣妻夫病刲股进食夫　　亡苦节事姑姑病至为尝粪家甚贫没齿无二　　温妇阎氏　　按合肥县志阎氏温姓者妻夫死年二十余一　　子尚在襁褓毁容苦节抚子及长又亡复抚二　　孙力农自给终老　　王羹和妻张氏
　　按合肥县志张氏王羹和妻和死氏啼曰夫死　　无子安得独生亲戚进以食强起之于是典衣　　为夫殡殓翁姑柩暴腐未葬氏急甚里人咸乐　　助之复辞曰以王氏父母而他人代为之葬是　　重吾夫不孝也手殓其骸骨瘗之一婢名采芹　　感其节不嫁同守终身　　李成妻王氏
　　按合肥县志王氏儒士李成妻归未半载成染　　疾卧&#六年氏刲股二次饵之终不起成死愿　　以身殉既而曰夫死无子我复死孰奉翁姑遂　　守焉亲族欲移其志引刀自誓终身不易　　王端伯妻吴氏　　按合肥县志吴氏儒士王端伯妻端伯早亡二　　子尚幼家贫苦节年七十一终　　崔九妻李氏
　　按合肥县志李氏崔九妻夫亡抚遗腹子成立　　苦守终身年七十一邑令旌表　　魏振定妻武氏
　　按合肥县志武氏魏振定妻振定死氏殊少痛　　哭不饮食者五日欲以身殉姑曰吾老矣尔子　　尚幼不可死遂苦节三十余载郡守旌其门　　许方谷妻刘氏　　按合肥县志刘氏勋旧刘思泉女中丞许方谷　　妻谷由工部郎历官粤西开府皆夫人佐之年　　二十七谷亡宦橐萧然针纫以课子读教孙荃　　成庚戌进士冰蘗自苦五十年而卒　　孙季谷妻王氏
　　按合肥县志王氏儒士孙季谷妻年十八谷死　　遗一子方在抱壬午寇变城陷携子居乡奉姑　　郭氏尽孝姑没或劝改节氏截发自誓里人嘉　　其志闻于郡守旌其门卒年六十一　　刘汝惠妻侯氏
　　按合肥县志侯氏刘汝惠妻适刘未一载寇变　　翁姑被害惠枕尸而哭贼并杀之氏欲以死殉　　亲戚劝曰汝夫之二弟尚在襁褓刘氏恃此一　　&#耳氏悟乃止弟侯灿为筑室居之昼锄夜绩　　抚二幼叔成人苦节四十余年后叔生五子刘　　氏赖以不绝族人为建祠世祀焉　　杜彦卿妻任氏
　　按合肥县志任氏杜彦卿妻年二十夫亡守节　　四十年终　　林文照妻吴氏
　　按合肥县志吴氏林文照妻事姑甚孝夫亡孀　　居四十余年教孙弘宗为癸酉举人　　周永煃妻侯氏
媳张
氏附

　　按合肥县志侯氏周永煃妻夫亡贫苦守节四　　十年媳张氏亦早寡相随共老　　李崇鼐妻陈氏
　　按合肥县志陈氏李崇鼐妻年十八夫亡矢志　　守节六十年终　　席前杰妻盛氏
妇李
氏附

　　按合肥县志盛氏席前杰妻归杰二年生子大　　宗而杰亡氏与孀姑同卧起抚大宗长娶妇李　　氏逾年李亦寡遗腹生万祺李与姑冰蘗共守　　事祖姑终身　　卫琦妻黄氏
　　按合肥县志黄氏卫琦妻年二十三夫亡抚遗　　腹子守志终身　　陶开虞继妻胡氏
　　按合肥县志胡氏孝廉陶开虞继室夫亡矢志　　守节四十余年卒　　王尚志妻胡氏
