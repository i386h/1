<!-- { "loadSidebar": true } -->
　　按交河县志林氏孟光明妻年二十九生二子　　明亡遗二幼子氏哀恸欲死诸戚指其孤曰若　　死将焉置此儿遂矢苦节甲申之变翁及伯氏　　俱殉国难氏以一身支门户更为狼狈康熙六　　年有司旌表　　陈谏妻张氏
　　按交河县志张氏陈谏妻年二十四夫亡家贫　　翁姑俱老三子皆幼氏执女红事舅姑克尽孝　　道养生送死无憾子奉母教俱成立康熙元年　　公举旌表　　苏鏻妻王氏
　　按交河县志王氏苏鏻妻年二十三夫亡守二　　子长四岁次二岁俱教之成立年五十余邑令　　旌表　　及蕃妻林氏
　　按交河县志林氏及蕃妻年二十有五而寡守　　三岁孤儿辟纑自给子奉母教读书有成康熙　　六年有司旌表　　张养厚继室崔氏
李
氏附

　　按交河县志崔氏张养厚继室前室子谔与父　　相继殁崔年二十二谔妻李年二十三相依苦　　守辟纑自给崔年七十余李年八十卒　　李佐邦妻余氏
妇高
氏附

　　按交河县志余氏李佐邦妻佐邦死氏年十七　　苦守遗腹子士震方娶生子而夭妇高氏克继　　姑志抚孤大经成立长斋自守奉姑以尽其年　　李元蛟妻尹氏　　按交河县志尹氏李元蛟妻年三十夫亡抚二　　幼子桐梓比长令就外傅不以姑息为爱时篝　　灯监其夜读二子如母教卒底于成氏以节终　　老　　滑良妻冯氏
　　按交河县志冯氏滑良妻夫亡遗孤岳甫三岁　　家赤贫翁年七十八姑邹氏年六十五连岁凶　　荒糠核不足氏以女工所易仅供二亲后八年　　翁姑相继没氏独营窀穸不资外助康熙六年　　年五十余有司旌表　　张一全妻郭氏
　　按交河县志郭氏张一全妻夫亡年二十四无　　子苦节以事翁姑翁年九十七姑年八十七每　　对人曰吾二人迄今无恙者赖有贤妇也因名　　其里曰贤妇里　　时泽妻高氏
妇张氏
娣张氏附

　　按交河县志高氏时泽妻年三十夫亡抚孤朴　　及娶又早世妇张氏年二十二孤孙照未半岁　　会高娣张氏亦寡三嫠茕茕共守一雏至死靡　　他相依终老　　张奇养妻郭氏
　　按交河县志郭氏张奇养妻夫亡年二十九无　　子女独纺织以自给持身甚严至戚无敢以非　　语犯明末遇凶年人张国节夫妇俱饿死遗　　子阿清仅四岁氏收养为己子共延残喘后清　　长为娶妻生二子续张祀　　李蕊妻高氏
　　按交河县志高氏李蕊妻年二十八夫亡幼子　　老亲惟氏一身是赖夙兴夜寐不遗余力苦节　　三十余年有司旌表　　褚&#妻张氏
　　按交河县志张氏褚&#妻年二十三&#亡守孤　　子亮誓死靡他家贫纺绩自给不数年家声丕　　振康熙六年年六十余有司旌表　　郭妻时氏
　　按交河县志时氏郭妻年二十三夫亡三日　　不食欲自尽姑抱孙哭氏感悟强自节哀稍进　　饮食克勤女工寒暑无怠及子长令读书成名　　康熙六年有司旌表　　刘文锜妻赵氏
　　按交河县志赵氏刘文锜妻年二十六夫亡遗　　孤璋甫五岁家贫教子克振刘宗康熙六年旌　　表　　董三櫆妻谷氏
　　按青县志谷氏董三櫆妻年二十七夫亡无出　　茕茕靡依氏坚贞自矢苦节五十余年康熙十　　二年县令旌表　　张元调妻范氏
妇邢
氏附

　　按静海县志范氏张元调妻夫亡年二十孝事　　孀姑频历险阻一子五岁及长又殁遗孙三龄　　家业愈蹙氏立志弥坚率妇邢氏共守苦节教　　其孙登仕籍年八十余岁卒　　胡宣恭妻于氏
　　按静海县志于氏诸生胡宣恭妻夫早丧抚二　　孤子流离颠沛矢志靡他苦节四十年二子俱　　成立有司旌表　　谷允元妻郭氏
　　按静海县志郭氏诸生谷允元妻年二十二夫　　亡坚守苦节治家勤俭训三子读书俱成名历　　今五十余年合邑重之　　董中惺妻王氏
　　按静海县志王氏生员董中惺妻年二十三夫　　亡子甫二岁矢志守节终其身俭朴自安　　杜敬止妻李氏妾冯
氏附

　　按静海县志李氏生员杜敬止妻敬没氏持家　　多经理才教子有法度存心仁恕与侧室冯氏　　同志守节爱养三十余年无分彼我　　李凤翱妻张氏
　　按静海县志张氏庠生李凤翱妻翱没家极贫　　遗孤在抱氏纺绩治生教子成立年八十五以　　寿终　　王慎妻齐氏
　　按静海县志齐氏王慎妻夫亡守节一子仅九　　岁家计贫乏艰苦备至年七十七有孙八人　　张允潢妻郭氏　　按静海县志郭氏生员张允潢妻夫亡家贫子　　幼一无所倚艰苦毕尝矢志无二哺养二子成　　立克保其家　　周光引妻刘氏
　　按静海县志刘氏邑庠生周光引妻引早亡氏　　哭泣不食几殒家贫无储宿之粮赖针黹以度　　日所生二女日教之纺绩或以富室诱之不顾　　苦节终身　　戈之靖妻马氏
　　按景州志马氏考授知县戈之靖妻少归靖能　　孝翁姑睦妯娌夫妇相敬如宾靖五十无嗣氏　　为纳妾生一子一女靖亡子未周岁氏爱之逾　　己出持身治家内外肃然　　高云台妻苏氏
女
附

　　按景州志苏氏高云台妻夫亡年二十八止一　　女年十三赘高三乐为婿越三载婿殁遗孤开　　泰家贫无倚母女纺绩教开泰成立苦守数十　　年　　赵维绪妻苏氏
　　按景州志苏氏赵维绪妻绪殁于兵氏年二十　　九家贫子幼苦节终身　　焦一举妻高氏
　　按景州志高氏焦一举妻年二十七夫亡子世　　荣方六岁纺绩教子苦守四十余年　　苏继宗继妻景氏
　　按景州志景氏苏继宗继妻年二十八宗亡前　　室子苏旭年十岁景爱之逾己出纺绩教训苦　　守四十年年六十八卒　　李守良妻孙氏
　　按景州志孙氏清和乡李守良妻良亡氏年二　　十六二子俱幼翁老无依氏纺绩以养备历艰　　苦翁没长子既娶复亡遗孤孙甫三月又抚之　　成立苦节四十余年　　李宗舜妻王氏
　　按景州志王氏李宗舜妻舜亡氏年二十八家　　贫翁老子幼氏纺绩为养值凶年人相食翁亡　　家累绝火惟饱糠核不易其守舜弟宗周怜其　　志稍赒给之卒能教子成立年七十八终　　倪毓德妻苏氏　　按景州志苏氏儒士倪毓德妻性贞淑年十六　　归德越三年德亡于兵氏年十九子女俱无翁　　姑议嫁之遂绝食欲死议息乃复食舅殁家贫　　奉姑愈谨苦节终身　　张克绍妻苏氏
　　按景州志苏氏诸生张克绍妻有淑德归绍生　　一子绍亡氏年二十家贫纺绩度日苦守四十　　余年　　张脱常妻马氏
　　按景州志马氏张脱常妻年十七归常越四年　　常亡氏年三十一无出前妻子甫九岁氏矢死　　靡他岁凶乏食纺绩糊口犹遣子就外傅不使　　失学　　张可际妻赵氏
　　按景州志赵氏张可际妻归可二载可亡赵年　　十六子方六月苦志自守不出中庭历四十余　　载始终如一　　崔谦之妻孙氏
　　按景州志孙氏崔谦之妻归谦未三载谦亡苦　　节守孤子事翁姑尽孝始终若一　　范省身妻张氏
　　按景州志张氏范省身妻身亡张年十九子尚　　襁褓家贫甚竭力纺绩养老抚孤未几子丧复　　守幼孙成立凡历苦节五十八年　　张&#妻车氏
　　按景州志车氏张&#妻&#少有才名早亡氏年　　二十一性端严寡言笑家贫子幼人劝其嫁不　　听昼夜纺绩以事翁姑苦节终身　　苏永年妻崔氏
　　按景州志崔氏苏永年妻早嫁有贤行年二十　　余夫亡伶仃孤苦守节终身　　刘有庆妻张氏
　　按景州志张氏生员刘有庆妻年二十一子健　　甫八月夫亡苦志守节家极贫屡遭兵荒纺绩　　奉养翁姑生事死葬无憾年七十有三卒　　司焜妻陈氏　　按景州志陈氏司焜妻年十五适焜越三载夫　　亡子一岁值凶年人相食氏勤苦自励教子时　　泰为诸生凡历艰苦三十九年　　陈振希妻石氏
　　按景州志石氏常乐乡陈振希妻性贞淑希亡　　石年二十四子仅八月纺绩糊口值岁凶父母　　劝其改嫁石曰吾去子必死弃之不忍愿子母　　同死也希伯兄重其节常赒给焉　　杨日茂继妻于氏
　　按吴桥县志于氏新得乡儒士杨日茂继妻生　　员杨长源继母崇祯十三年日茂死于兵氏年　　二十四已生二子大者能步小者在抱值岁大　　饥家无片瓦翁率其子就食山东氏前女十岁　　前子七岁俱寄养舅氏有继姑卧病饮食药饵　　俱绝饥饿以死氏手抱土葬埋十指凝血既毕　　葬携其二子归母家又亡其一子苦节三十六　　年终身不辍纺绩　　段擢继室王氏
　　按吴桥县志王氏郡庠生段擢继室夙娴内则　　言笑不苟年二十五夫亡一子甫数月殇氏坚　　贞自矢之死靡他力织纺甘糟糠历三十余年　　如一日　　王屏妻张氏
　　按吴桥县志张氏王屏妻夫亡年二十五子甫　　一周氏抱哭柩前数日不食以姑老不忍弃强　　起纺绩奉甘旨三十余年未尝稍怠姑殁殡葬　　如礼历患难贫苦而志节益坚年六十有一以　　寿终　　范克任妻张氏
　　按吴桥县志张氏生员范克任妻任死氏年二　　十五苦节三十余年　　武震蕃妻刘氏
　　按吴桥县志刘氏庠生武震蕃妻夫亡年十七　　事舅姑极孝抚孤成立为太学生氏以寿终　　崔昆妻王氏　　按吴桥县志王氏定原南乡儒士崔昆妻生员　　王守平女也明崇祯十四年岁大饥家贫夫死　　上有孀姑下无子女借屋而居操作以食孝养　　其姑刘氏刘年至八十氏亦年六十二矣　　苏登继室武氏　　按吴桥县志武氏增广生员苏登继室登亡氏　　年二十五抚前妻子不啻己出事孀姑克尽妇　　道苦守三十余年教三子皆成名年六十一卒　　苏承征妻邵氏　　按吴桥县志邵氏苏承征妻夫亡年二十七苦　　节四十八年教二子皆成立
　闺节部列传一百七十五
皇清二十六
　　张岱宗妻魏氏
　　按元氏县续志魏氏张岱宗妻夫早亡终身守　　节抚三孤成立训子列弟子员年近八旬勤劳　　不倦　　周彦约妻智氏
　　按元氏县续志智氏周彦约妻智应魁妹周名　　远母年十八适彦约次年生名远未弥月彦约　　从叔客辽阳七年方回入门父子不识席未暖　　复走辽阳十五年无音耗或云辽阳失守已死　　或云尚在竟莫知其所终氏昼则自耕种穿井　　灌园夜则纺织冬夏无间既勤女红兼苦农事　　三尺之童不令入门家渐殷实为儿娶媳生孙　　又为孙娶妇生曾孙历五十余年年七十有奇　　其子念母艰辛一世欲图旌表氏闻动色严戒　　曰妇人守身止完本分有何异行敢烦动上官　　吾但期无忝所生非希名也言毕大哭　　郝浴妻李氏
　　按定州志李氏郝浴妻性慧而端严值兵变指　　其厅前井曰倘不测索我于此挽袖处有紫色　　线即吾尸也及城陷即跃入移日出之颜色如　　生袖志宛然　　袁祚昌妻邢氏
　　按定州志邢氏诸生袁祚昌妻事舅姑以孝闻　　祚昌与父母俱没无子或劝之嫁不听哭过伤　　多疾时或闭户三四日不举火邻家以为往访　　亲戚及开门众皆惊异苦节而终　　邵名柱妻耿氏
　　按冀州志耿氏适儒士邵名柱方二岁柱亡守　　节二十五载教子成立于康熙癸丑秋卒有司　　表其门　　张魁斗妻宋氏
