<!-- { "loadSidebar": true } -->
按密云县志侯氏生员彭名士妻夫亡守节子幼家贫恶侄彭纬利产逼嫁氏以死誓百难交摧一心愈固训子彭绩入泮苦节五十余年年八十一卒　　高若华妻侯氏按密云县志侯氏武生高若华妻夫病笃日焚香默祷求以身代夫亡家贫子幼值崇祯间岁凶三旬九食糠&#不饱或劝其嫁以免死不听万苦交集终无怨言年七十三卒　　周望妻王氏
按密云县志王氏周望妻年二十夫疾不起嘱氏育孤存后氏许之夫亡年饥多盗佣赁以养其子教之读书补弟子员年九十终巡按奏旌其门　　李相妻姜氏
按密云县志姜氏李相妻相亡氏年二十七苦志抚孤孝事翁姑以寿终　　刘守仁妻王氏
按霸州志王氏西永里人刘守仁妻夫亡氏年二十家贫无子苦守孤贞至死不变学使者旌其门　　樊渭妻张氏按霸州志张氏参议琛之孙女年十七适樊渭仅四载夫亡母怜其少欲嫁之氏誓不践二庭躬纺绩事舅姑抚其遗孤六十余年卒　　李缉妻何氏
按霸州志何氏豪家里人李缉妻年二十夫亡子珠甫三岁苦节抚之及长教成举岁荐氏年七十终其子亦早丧妇张氏七日不食而死　　蒋臣妻张氏
赵
氏附

按霸州志张氏西永里人蒋臣妻年二十一夫亡守其子时东誓不改适东长娶赵氏寻夭氏与妇相倚同甘苦年俱七十余卒　　樊克家妻申氏
按霸州志申氏拆城里人樊克家妻夫亡氏年二十一抚遗腹子民英为诸生以节终身年七十　　张仲海妻钱氏


　闺节部列传一百九
　　明一百四
　　马永图妻叶氏
郭
氏附

按大城县志叶氏生员马永图妻夫亡与妾郭氏皆年少无嗣抚犹子如己出同心苦节至死不渝　　齐为邦继妻赵氏按大城县志赵氏齐为邦继妻年十六夫亡纺绩自给抚前妻子如己出子夭复抚其孙始终一节　　蔡涧妻魏氏按大城县志魏氏蔡涧妻涧亡氏年二十二苦志守节训子如金入监授兵马司吏目　　傅守让妻张氏
按大城县志张氏傅守让妻让亡氏年十九遗孤甫六月夫弟守谦亦亡谦妻谢氏逐氏改嫁以利其有氏持刀自卫贫甚鬻产教子读书入胶庠有司旌表　　高九仞妻梁氏按大城县志梁氏生员高九仞妻仞殁氏无子惟一女在抱苦节以事舅姑终身不改　　傅宁妻张氏
按大城县志张氏生员傅宁妻归宁一载宁亡止一女早夭竭力勤苦以事其亲县令嘉其节赈恤以粟力辞不受旌表　　张朝宁妻党氏
按大城县志党氏张朝宁妻夫亡氏年二十九一子甫晬姑李氏年老多病氏躬纺绩以供汤药为姑尝痰验病以曲慰姑心姑死营葬不顾其生孀居六十余年年九十七岁　　袁纯妻张氏
按蓟州志张氏营州卫指挥袁纯妻年二十四夫亡指天自誓力贫抚五子长衮袭祖荫累官游击余俱补弟子员　　蔡瓒妻王氏
按蓟州志王氏蔡瓒妻年二十九夫亡矢志秉节教二子俱有成年七十余有司旌其闾　　刘应元妻张氏
按蓟州志张氏生员刘应元妻年十九归应元越二年元亡氏年二十一无出立叔子为嗣抚养成人终身针黹自给七十四岁终　　宁登妻某氏
按蓟州志某氏生员宁登妻蚤岁食贫奉养翁姑克敦妇道夫亡年三十六家贫无子苦节四十余年　　张俊妻寇氏按蓟州志寇氏张俊妻俊亡寇年二十一极贫苦亲属屡劝改节至死不渝　　钱起妻崔氏
按蓟州志崔氏营州右屯卫军余钱起妻生子利用甫周岁而起亡崔年少家贫无倚托命女红抚养孤子纷华诱于前饥寒迫于后而志终不可夺　　徐用妻刘氏
按蓟州志刘氏本州人兴府纪善徐用妻年二十九用亡孀居无倚守幼子来廷教养成立苦节四十年终　　官孟时妻刘氏
按蓟州志刘氏本州义民官孟时妻年二十而时夭子于乔方四月苦节抚孤历数十年如一日　　邵思明妻毛氏
按蓟州志毛氏生员邵思明妻年二十九而寡子养纯甫六岁毛躬纺绩苦守成立年八十终　　李大爌妻宁氏
按蓟州志宁氏李大爌妻年十九夫亡两子未离襁褓家极贫饥寒莫顾视苦节教子卒底于成年七十有二监司旌之　　屈伸妻欧氏
按蓟州志欧氏生员屈伸妻伸亡氏年二十八翁姑逾七旬子女五人嗷嗷众口待给十指昏丧死生莫为顾视氏卒能教子历官太常卿封夫人　　毛维驺继室莫氏
按蓟州志莫氏郎中毛维驺继妻驺亡莫哀毁骨立苦心教诸子俱克有成　　刘继祖妻李氏
按蓟州志李氏刘继祖妻适刘奉翁姑称孝&#越十年而寡祖清宦之后家业萧然一子名阁甫三岁亲族虐害艰苦异常刘挺然独立教子克成亲族式好不修宿怨享寿七十余终　　崔接继妻苟氏
按蓟州志苟氏知县崔接继妻性贤淑奉寡姑色养称孝抚前妻襁褓之子希淹希渊如己出夫亡年二十九教诸子俱补弟子员茹蘗饮冰历四十余年孙六七人林立左右年七十二卒　　崔毓秀妻郭氏
按蓟州志郭氏崔毓秀妻夫亡子铭甫六岁家徒四壁常不举火操女红以给口佐孤子学苦守二十余年年七十卒　　李士铨妻苑氏
按蓟州志苑氏李士铨妻夫亡家日衰落苦节不移教子成立　　路之道妻贾氏
按蓟州志贾氏坊市里生员路之道妻生四子俱长大无能夫亡氏年三十三家极贫执节殊苦贞守四十六年年七十九卒　　边鹏翼妻杨氏
按玉田县志杨氏生员边鹏翼妻夫亡孀居四十余年县令旌表　　姚经妻戴氏
按玉田县志戴氏生员姚经妻年二十二经亡苦节自励教三岁子克成年八十卒学使表其门　　赵光辉妻李氏
按玉田县志李氏生员赵光辉妻年二十二夫亡子惟勤方在襁褓氏苦志自守及勤长择贤师教成之学使旌表　　周仁妻袁氏
按玉田县志袁氏省祭周仁妻年十九仁亡子冕甫九月氏矢志守节备尝艰苦教子有成诸孙皆能自立寿八十六御史旌其门　　柏彦忠妻王氏
按玉田县志王氏生员柏彦忠妻年二十二彦忠亡子万龄甫六岁诸伯欲夺其志氏截指示志遂与析爨自历艰苦教子及孙俱成寿七十终　　许价妻徐氏
按玉田县志徐氏生员许价妻事实无考
　　张十思妻李氏
按玉田县志李氏张十思妻年二十夫亡矢志守节翁姑为立嗣以成其志氏不惜艰苦教之成立年八十卒学使邑令表其门　　张相妻郝氏
按玉田县志郝氏生员张相妻事迹无考
　　伊鸾妻杨氏
按玉田县志杨氏百户伊鸾妻年十九夫亡子甫八月苦节守之寿七十终巡按御史旌表　　孙延庆妻王氏
按玉田县志王氏孙延庆妻夫亡年十七抚遗腹成立年六十余终　　王妻杨氏
按玉田县志杨氏王妻夫亡氏年二十二纺绩抚孤六十余年年八十三直指表其门　　张灿妻唐氏
按玉田县志唐氏生员张灿妻灿亡二子仅数岁家贫氏身当艰苦竭力以养衰翁教二子执节终身　　郁诏妻周氏按玉田县志周氏郁诏妻年二十二夫亡子尚仁甫六岁氏苦志坚守孝事舅姑尚仁成孝子二孙俱补弟子员有司旌其庐　　张世懋妻徐氏
按玉田县志徐氏生员张世懋妻年二十二夫亡子方在襁褓家贫绩纺糊口教子成名年七十四卒　　江源浚妻边氏桑
氏附

按玉田县志边氏江源浚妻年二十四守节抚幼子及长娶桑氏寻夭边氏与妇共抚孤孙相倚终老　　宇家泰妻王氏按玉田县志王氏守备宇家泰妻甲申夫死国事家业雕零氏奉翁姑以孝闻人慕其贤屡以厚赀求聘氏祇以姑老无人奉事为辞无子女又无田产绩纺终身　　李本立妻崔氏
按玉田县志崔氏生员李本立妻夫亡抚二子苦节五十余年学使题请旌表　　马承荣妻鲁氏
按玉田县志鲁氏马承荣妻夫亡守节四十年教子成立以寿终　　李本宽妻马氏
按玉田县志马氏生员李本宽妻夫亡守节四十年抚子完秀入太学　　李本奇妻刘氏
按玉田县志刘氏廪生李本奇妻夫亡守节三十余年屡经旌表　　梁士翊妻李氏
按玉田县志李氏生员梁士翊妻夫亡守节四十四年抚二子俱成立　　李运开妻朱氏
按玉田县志朱氏生员李运开妻年二十三夫死于兵子金章未周氏亲纺绩抚章成立苦节三十余年卒　　张国彦妻梁氏
按玉田县志梁氏张国彦妻年二十五夫亡守节抚二子成立年六十六卒　　宋伟妻戴氏
按玉田县志戴氏儒士宋伟妻年二十二夫亡守节抚幼子之屏入邑庠年七十九卒　　江御豸妻王氏
按玉田县志王氏江御豸妻年二十三豸亡苦节教子五十七年年八十卒　　张纲妻赵氏
按遵化州志赵氏忠义中卫百户张纲妻纲没赵年十九子甫岁余纲弟乖愎谓赵年少不能守节子幼未卜存亡欲以其子为兄后赵闻之仰天自誓执节愈坚备尝艰苦子卒成立其后簪缨不绝　　时秉雍妻王氏
按遵化州志王氏省祭时秉雍妻年二十余丧夫二子在抱氏欲死不食饮者五日孀姑日夜哀泣曰妇死老幼命绝矣王闻始强啜粥励志苦节养姑教子六十余年年八十八终　　江汉妻蔡氏
按遵化州志蔡氏生员江汉妻汉亡子幼氏年二十七家极贫以女红赡子教之读书卒成立为诸生苦节四十三年寿七十　　李联芳妻张氏
按遵化州志张氏忠义中卫指挥舍余李联芳妻生子元勋未岁继伯大宗而联芳寻夭氏年二十六纺织抚孤侄成立袭职寿七十而终　　赵某妻李氏
按遵化州志李氏国学生赵某妻生二女年二十二而寡事翁姑生养死葬尽礼持家清严节俭苦节五十余年年八十四　　申天忠妻乔氏
按遵化州志乔氏指挥申天忠妻少寡生遗腹子姿貌雄秀性至孝见母辄拜人以为苦节之报　　张弘惠妻孙氏
按遵化州志孙氏处士张弘惠妻年二十而寡止遗腹一子躬亲教诲九岁能文贤母孝子一时并重于乡　　徐竟捷妻欧阳氏
按遵化州志欧阳氏庠生徐竟捷妻捷亡氏年二十七未尝生育茕独无依矢志苦节四十余年年六十八卒　　刘淳妻赵氏
按遵化州志赵氏诸生刘淳妻淳亡氏年二十六一子瑞霦尚在襁褓氏淡泊自守教子读书年七十二卒有司旌表　　赵继抃妻时氏
按遵化州志时氏赵继抃妻抃亡氏年十九生子女各一俱在乳哺翁姑垂老己巳之变丧其二亲一子又死母女相依苦节四十余年女长适卢氏有司旌表　　张守恭妻俄氏
按遵化州志俄氏张守恭妻年二十四夫亡子方乳哺家无担石之储衣食尽资绩纺秉志苦节教子成人乡邻未尝睹其面年七十有八而卒有司旌表　　王抚民妻孔氏按遵化州志孔氏诸生王抚民妻年二十夫亡翁姑已老子女俱幼氏奉养教哺艰苦备尝保其节于兵荒逃窜之中颠沛无失年七十有五有司表其门　　宋之佐妻张氏按遵化州志张氏庠生宋之佐妻年二十五夫亡舅姑耄老二子俱幼秉志苦节以事亲教子槁发瘁容终身不加修饰　　欧阳锐妻席氏
按遵化州志席氏诸生欧阳锐妻年二十三而寡一子甫两月舅姑俱存氏事上抚幼造次不苟苦心苦节毁瘠终身　　张瑾妻王氏
按遵化州志王氏参议王昭之女归张瑾二年生子岳甫越月而瑾殁欲死不得毁容自誓深居教子终其身不一归宁　　崔宗周妻吴氏
按遵化州志吴氏卫指挥佥事崔宗周妻周死国难氏年二十三无子抚侄为嗣凶丧之后衣食不给饥寒交迫苦节五十余年至戚罕睹其面　　李宗尧妻魏氏
按永平府志魏氏李宗尧妻年二十五夫亡无嗣守节六十年　　韩景昌妻陈氏
按永平府志陈氏韩景昌妻卢龙太仆卿王庭长女适庠生韩景昌庚午景昌死于兵陈扶八十祖姑携三岁孤遇春皆保全教遇春成立　　朱镇胡妻石氏
