<!-- { "loadSidebar": true } -->
　　按萧县志王氏吴应鳌妻鳌亡氏年二十六欲　　从死家人劝之曰有子可守何以死为遂矢志　　不二苦历丧乱克保成家　　许从谟妻陈氏
妇朱
氏附

　　按萧县志陈氏许从谟妻谟为诸生有才名家　　居嶂山闭户读书以积劳早没氏抚二幼子世　　乱家贫艰苦万状长子作霖亦早丧次作棨娶　　朱氏素内则事姑至孝敬夫如宾棨又丧子　　九鹏方八岁朱焚香告天依姑守志历三十年　　终　　丘日高妻蒋氏
　　按萧县志蒋氏丘日高妻高早亡氏持斋守志　　亲织纺操井臼教子读书入黉序年八十终　　朱道光妻梁氏　　按萧县志梁氏有明诸生朱道光妻年十七适　　光越三载流寇破萧光殉难从祀乡贤氏年二　　十子允宪甫一月氏志欲殉夫赖孀嫂赵氏苦　　劝抚孤遂断发破面依嫂寄栖彭城纺为生　　近十载遣子就塾篝灯夜课筑庐垦土拮据复　　业嫂病亡厚葬之子成立列诸生延师督训倍　　严历四十余年年七十有司表其门康熙十八　　年奉诏建坊
　　王道美妻陈氏
　　按萧县志陈氏王道美妻明末美染疫病亡殡　　殓甫毕翁姑相继没氏罄箱箧鬻棺以葬手筑　　成墓携女归叔翁王应祯家逾一夕备酒浆至　　墓哭奠自经冢旁树上祯妻亟往救之慰曰汝　　死弱女必不全乃与同归相依斋素自守绩纺　　勤劳岁时祭祀不缺女长遣嫁年八十二终　　蒋思齐妻王氏　　按萧县志王氏生员蒋思齐妻蒋完母贤声久　　着孝德彰闻夫亡守节茹苦以存藐孤白首弥　　坚历七十余载旌表其庐翁笃以循吏入乡贤　　祠氏不愧其家世　　梁邦柱妻曹氏
　　按萧县志曹氏梁邦柱妻进士曹士正孙女翁　　早亡事姑至孝阅五年夫亡无子止一女与姑　　相依为命姑没丧葬无失礼艰辛备尝始终一　　节女适陈某称得所　　王引修妻刘氏
　　按萧县志刘氏鸿胪刘琏次女王念冈子引修　　妻氏与修随翁在清河学署夫亡自缢者三家　　人守之不得死翁与伯怜其幼欲嫁之氏矢死　　靡他终守一子成立生母许氏年七十余老病　　经年夜半喘息呻吟无不即起年近六旬不易　　布素　　王明宪妻李氏
　　按萧县志李氏诸生王明宪妻年二十余而寡　　矢志坚守凛若冰霜或以无嗣难守劝之氏愤　　然谢曰吾守吾节何难于尔遂断发垢面永矢　　靡他长女择婿章宪次适庠生李綦才季配王　　如春年八十四犹能穿针　　冒梦相妻李氏
　　按扬州府志李氏如皋人生员冒梦相妻年十　　七归梦相相病李割股和羹愿以身代年二十　　六而寡抚孤茹苦终身如一日其子起瑞起蒙　　皆以母教成名起蒙领甲子乡荐康熙二十二　　年六月奉旨建坊旌表
　　史嘉节妻赵氏
　　按扬州府志赵氏扬州诸生史嘉节妻性端严　　知书夫以攻苦婴疾赵割股救之及亡抚遗腹　　子进义家益贫佣纫自给以书口授其子稍懈　　辄扑之曰吾不忍史氏书香自汝绝也其子亦　　克成母志云　　程湄妻汪氏
　　按扬州府志汪氏诸生程湄妻翰林汪楫妹也　　生赋至性事父母兄嫂悉遵礼度十七归湄事　　翁姑孝敬咸器重之湄以力学勤苦遘疾亡氏　　年二十一誓以死殉翁姑以弱息无所依朝夕　　劝勉乃止姑老病氏刲股进之辄愈有司旌表　　其门　　周师旦妻韩氏
　　按扬州府志韩氏先籍蒲州郡贡士周师旦妻　　也父璟戊戌进士家世簪缨年十五归周三载　　生子以忠未周而师旦病殁氏泣血誓从夫死　　以姑孀子幼含辛守节外侮交侵独力支抵事　　姑至孝姑病濒危割股调羹以救以忠渐长延　　师训之卒能成立领乡荐工诗文著名于世学　　使邵嘉旌其门　　俞国贤妻史氏
女
附

　　按扬州府志史氏江都人俞国贤妻年十五归　　俞夫亡年二十八欲以死从家人劝之曰殉夫　　情也抚孤义也以情较义孰为重轻况孤儿甫　　八十五日女亦殊幼俞氏之后惟此耳顾不念　　耶氏悟因强进食抚孤弘声成立女长许字陈　　之韫为继室陈忽瘫痪辞婚女不可越三年陈　　殁女即往守丧三年复归养母母女相依贞操　　愈厉公请旌表　　王圣明妻史氏
　　按扬州府志史氏王圣明妻嫁未三月明病亡　　有遗腹比生女也氏大恸几绝乃抚侄识为己　　子脱簪珥以给朝夕缟素不饰终身寡言笑庭　　内子弟肃然年未二十守节六十年副使周汝　　玑旌之　　李钥妻王氏
　　按扬州府志王氏孝廉李钥妻都谏宗孔媳孝　　廉王彬长女也归五载夫亡氏矢志冰霜终身　　弗事容饰抚二子一女曲尽勤敏姑于氏疾笃　　氏焚香吁天刲股以进寻愈　　金瑞玉妻查氏
　　按扬州府志查氏休宁人金瑞玉妻居扬州瑞　　玉早殁查年三十姑邵氏以家贫讽改适查截　　发矢志抚五岁孤尧年薪米之费悉出十指尧　　年稍长即教以读书苦节四十年年六十卒乡　　人称之　　黄灏妻朱氏
　　按扬州府志朱氏诸生黄灏妻夫亡氏年十九　　子官擅方在腹苦节自矢抚官擅终身　　顾养正妻程氏
　　按扬州府志程氏顾养正妻归养正未三岁而　　正殁氏未二十家中落食贫守节抚一子历四　　十余年如一日　　程廷珏妻杨氏
　　按扬州府志杨氏程廷珏妻年二十七夫亡悲　　痛几殒遗子锡昌甫三龄氏日勤纺绩抚之成　　人性尚义好施予乡里多沾其惠年八十三终　　高从龙妻黄氏　　按扬州府志黄氏江都儒生高从龙妻值兵乱　　以避难损足奉浮图刺血书经及龙殁抚二子　　大忠大贵皆成立疾危次子刲股肉以救年逾　　七十苦节着闻　　梅调鼐妻陈氏
　　按扬州府志陈氏江都人适梅调鼐甫二载夫　　亡抚遗孤教之成立苦节三十余年郡人咸称　　苦节　　丁用世妻钱氏
　　按扬州府志钱氏丁用世妻舅姑与用世相继　　殒殁钱茹苦励节衡门风雪屡绝炊烟未尝一　　干亲族至老不渝　　张述继妻李氏
　　按扬州府志李氏太学生张述继妻年及笄恪　　执妇道抚前妻子女若己出述病革李年二十　　五乍育一女矢志靡他后女死长子逮孙及少　　妇相继俱丧家遂凌夷李贞心苦节四十一年　　而卒　　张文德妻葛氏
　　按扬州府志葛氏张文德妻德为蕲水县丞流　　寇至死之氏年二十八间关护丧归里二子一　　女皆在襁褓氏纺枲自给奉姑曲尽孝养教二　　子有成鹾使李赞元旌之　　萧维垣妻梁氏
　　按扬州府志梁氏生员萧维垣妻年二十九垣　　殁茹苦植节教子有方历四十八年旌其庐子　　说以明经授职参军所著有思恃集　　秦应征妻王氏
　　按扬州府志王氏江都秦应征妻年二十六而　　寡夫临终执其手诀曰以弱子累汝苦节三十　　余年值乙酉之变流离播迁备极艰苦卒携其　　子免难有司欲加旌表王拒之曰此妇之常不　　足多也子之俊报登贤书悲喜交集大恸不食　　数日卒　　方承式妻丘氏
　　按扬州府志丘氏仪真人方承式妻式客死丘　　年二十七子宏仁甫五岁次遗腹未生翁老氏　　闻讣痛绝叹曰予家贫非有翁不难一死第死　　则翁无养孤无长也于是始啜糜及生子宏仕　　家如悬罄抚孤事翁皆出女事时当荆楚兵火　　之余无亲支可庇虽极困春秋伏腊必虔洁粢　　盛命子拜跪后子成立氏年五十九守节三十　　三年康熙十八年奉诏旌表
　　王士美妻曹氏
　　按扬州府志曹氏江都人王士美妻年二十而　　寡子甫六龄家贫甚日食给于纺绩姑死勉力　　埋葬教子成名家日以丰而勤俭如故守节三　　十余年有司旌表　　李弘绪妻孙氏
　　按扬州府志孙氏通州海门人李弘绪妻梦神　　锡子而生男五年夫殁其姑曰李氏之后赖此　　遗孤愿汝善守之孙受教守节三十余年有司　　表其门　　阚忆妻姚氏
　　按扬州府志姚氏江都人年十六适阚忆生三　　子阅十载夫殁氏抚孤创业苦节六十余年有　　司旌之　　李杜文妻仇氏
　　按扬州府志仇氏江都人海门诸生李杜文妻　　年二十四夫病将死执其手曰弱子累汝家贫　　奈何仇曰从来妇节皆以苦着何用钱刀为夫　　亡家益窘仇志益坚守节四十余年郡守旌之　　江清妻潘氏　　按扬州府志潘氏江都人生员江清妻性婉顺　　通书史既归清勤俭克家事舅姑以孝清亡氏　　几欲自杀念幼子方在襁褓家人复劝慰之乃　　止终身不御华饰教子经史皆自课勉以义方　　性好施尝脱簪珥以给贫乏无吝色年六十以　　子贵赠安人　　朱一纬妻吴氏
　　按扬州府志吴氏仪真人朱一纬妻性贞顺及　　笄适纬克尽妇道夫殁氏年二十四无子或讽　　改图氏曰妇人从一而终苟为吾立嗣即有子　　矣又何求焉时侄秉彝甫生三日遂抚之家贫　　以女红给养稍长教以义方后克振家声守节　　四十五年康熙二十四年奉旨建坊旌表
　　林堪妻糜氏
　　按扬州府志糜氏江都林堪妻幼聪慧善事父　　母归堪克尽妇道相夫成家堪殁苦节自矢教　　诸子成名缙绪纪为诸生纶为国学生年七十　　有司旌表　　高植继室郑氏
　　按扬州府志郑氏江都人高植继室植为人正　　直伉爽艰难创业及亡氏厉节抚孤横被迫辱　　至毁体流血克全贞操人咸敬之亲操井臼教　　子课孙子策成康熙甲辰进士　　邵曰强妻谢氏
　　按扬州府志谢氏江都人名景韫适儒士邵曰　　强甫二载值兵乱强与弟立及祖母伯叔皆罹　　难立聘刘氏亦自经时谢氏从舅姑避兵吴陵　　子方在襁褓闻强殁不食数日欲死会父衷白　　得信驰至慰谕曰汝素知大义必欲自尽如邵　　宗何氏从父命抚遗孤成名苦节五十余年御　　史徐旭龄表其门　　于应聘妻王氏
　　按扬州府志王氏于应聘妻年十九归应聘未　　浃岁而寡方妊六月矢志自守及生男名桂　　丛方五岁时从兄弟析产祖抱置膝语人曰吾　　季乃竟有后吾初不望繄妇力也桂丛生今奇　　今遇皆有名氏终身茹素苦节四十七年有司　　请旌表　　宗弘祚妻黄氏
　　按扬州府志黄氏如皋人宗弘祚妻也年二十　　适宗夫亡哭几绝时年二十八终身茹蔬五十　　五年不窥户外日惟教督子女毕祖姑与姑之　　丧贫能成礼凡营四殡毕四婚嫁皆为人所难　　后迁至北周庄会兵兴率女媳家水滨诫曰事　　急可自溺迟恐求死不可得也其贞毅类如此　　抚孤子宗祧为名诸生以文章孝友着　　张复升妻吴氏
　　按扬州府志吴氏江都人故儒张复升妻嫁时　　年十六事孀姑以孝闻姑病久割股肉代药病　　乃起年二十九夫亡抚三子一女哀毁甚绝粒　　不欲生姑慰之曰吾家世守礼义岂惧有夺汝　　志者乎自爱以育诸孤无重我老人忧也氏乃　　强食家素贫兼值兵荒以女工自给养姑教子　　皆有礼法邻失火将及氏向火叩头火立止有　　盗劫其衣物阅一夕复私送还之盖皆苦节所　　感云康熙二十三年有诏建坊旌表
　　林石臣妻高氏
　　按扬州府志高氏山西人江都林石臣妻年十　　六于归十九夫亡翁姑年迈子士仪尚襁褓矢　　志苦操不茹荤酒日惟祈保翁姑禳夫冥福翁　　抱重恙高割股佐饘粥进食翁寻愈郡守表其　　门　　程宗孟妻吴氏
