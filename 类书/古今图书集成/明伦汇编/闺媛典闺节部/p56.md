<!-- { "loadSidebar": true } -->
按安陆府志费氏沔阳丘思贤妻夫亡氏年二十五守节六十年终州守复其家　　丘容妻李氏
按安陆府志李氏沔阳丘容妻费之妇也容亡氏年十九遗腹生子富誓死无他与姑并以清节着见　　王瑞妻傅氏按安陆府志傅氏沔阳王瑞妻夫亡氏年十九遗腹生子凤守节五十五年　　童晟妻张氏
按安陆府志张氏沔阳童晟妻夫亡抚遗腹子承祚守节年八十余终　　左祥妻朱氏
按安陆府志朱氏沔阳左祥妻夫亡年十九守节终身　　吴纹妻高氏
按安陆府志高氏沔阳人适武昌吴纹纹亡无子高守节四十余年正德中旌表　　王鸾妻彭氏
按德安府志彭氏云梦王鸾妻夫亡抚孤矢志不二正德中旌表　　柳升妻毛氏
按德安府志毛氏云梦柳升妻夫亡剪发断指以死自誓苦节四十余年　　彭德亮妻许氏
按德安府志许氏云梦彭德亮妻事翁姑孝处娣姒和亮亡无子许年二十七誓死无他足不越阃外哭奠尽哀田园悉分夫侄迎养继祖姑张氏殓丧俱如礼居恒毁戚治家严整年七十余终　　龚节妻景氏
按德安府志景氏云梦龚节妻夫没殡闺中坐卧其侧事死如生旌表　　吴观光母黄氏
按德安府志黄氏云梦吴观光母夫亡苦节当乱离之际卒能保身以抚其孤人称苦节　　李倬继妻徐氏
按德安府志徐氏云梦李倬继妻年十七适李抚前妻二子成立倬亡徐苦节四十八年如一日　　王凤升妻萧氏
按德安府志萧氏云梦王凤升妻夫从征没于官氏孀居三十年苦操如一日　　左献臣妻张氏
按德安府志张氏云梦左献臣妻夫亡孀居四十余年抚子为名诸生媳曹氏被寇获不屈死　　陈沂妻朱氏
按德安府志朱氏云梦陈沂妻夫亡无子止一女守之终身正德中旌表　　张瑀妻黎氏
按德安府志黎氏孝感太学生张瑀妻生子文迪二岁而夫亡母欲嫁之不可以女红自食教文迪登贤书正德中旌表　　张楚英妻王氏
按德安府志王氏孝感张楚英妻夫亡抚子霍纺绩以养僦居卑舍虽至亲不恒见事闻诏旌之司寇何迁表其墓　　卢暹妻黄氏
按德安府志黄氏隋州诸生卢暹妻暹亡氏年二十二抚遗腹子力贫苦节终身不二正德中奏闻月给米一石　　陈廷璋妻王氏
按长沙府志王氏攸县人陈廷璋妻璋袭医官如京师归没于途王氏悲号几绝汤饮不入口七日子论在襁褓王抚教之咸称贤母正德九年有司以闻诏旌表　　龙天衢妻洪氏
按长沙府志洪氏攸县人年十七归龙天衢期年而寡无子葬夫日即营己圹以示不二三尺之童不得轻入其门巡抚题请旌之　　陈继屏妻杨氏
按长沙府志杨氏长沙卫人陈继屏妻嫁数月屏补诸生年十七而没杨欲自缢以殉姑力劝之乃断发截指苦守五十余年如一日家人亲族至老罕见其面抚侄为嗣里人无不怜之有司旌表　　徐门六节妇
按长沙府志徐门六节妇者善化民徐迪妻蒋氏庠生徐倌妻杨氏徐儒妻黄氏徐佶妻陈氏徐价妻张氏徐继芳妻黄氏先后丧夫相率守节朝夕对灵哭泣誓不二志直指表其门　　周廷臣妻宋氏
按长沙府志宋氏周廷臣妻湘潭人年二十四丧夫遗腹生子辂或强再适氏叱曰吾姑老矣谁依幼子忍弃之乎操作辛苦养姑鞠辂凡四十年无异有司表其门　　赵希荣母孟氏　　　董四表妻陈氏
　　唐芳盛母　　　　　黄图昌妻汪氏
　　杨士勷母骆氏　　　董其銮妻李氏
按沅州志已上六妇皆早寡苦节事实无考
　　王万龄妻杨氏
按常德府志杨氏武陵王万龄妻年二十一夫亡守一女归石姓寻丧氏复抚外孙以老年七十四卒有司旌之　　赖元思妻罗氏
按常德府志罗氏赖元思妻年二十五夫亡抚孤及娶而夭又率妇苦守孤孙年八十余卒有司请建坊　　贺氏女按常德府志贺氏女幼许罗某未嫁罗亡以处女终身正德间旌表　　刘冕妻邓氏
按衡州府志邓氏名晚衡阳耆民邓如高女弘治乙丑适刘冕正德元年冕亡无子氏矢志靡他每晨夕荐食辄悲泣曰君不能遗一&#我死谁为荐食者因呜咽不自禁会夫兄再举子遂以其次光允为嗣邓抚之如己出事翁姑委曲承欢族人皆重之　　刘以文妻黄氏
按衡州府志黄氏桂阳州刘以文妻正德初文奉羽檄征戍镇远卫黄氏年二十方娠既而文战死讣至黄恸哭几绝弥月产子尚朝竭力抚之成立苦节终身　　陈凤彩妻罗氏
按南昌郡乘罗氏陈凤彩妻年二十二夫亡守志五十余年宗党咸称苦节　　李瓒妻胡氏
按南昌郡乘胡氏奉新李瓒妻瓒早没长子浃甫三龄幼子冲尚襁褓胡年二十三守节抚孤莫能夺其志正德中华林寇迫投崖几死咸谓天佑其节乃得复生后旌表　　刘元妻罗氏
按南昌郡乘罗氏南昌刘元妻年二十三夫亡守节正德间旌其门　　周南妻彭氏
按南昌郡乘彭氏奉新诸生周南妻嫁二载南没子时权甫三月氏誓死不二未几舅姑相继没甘贫苦守孑立不移事闻旌表　　王廷妻陈氏
按南昌郡乘陈氏王廷妻年二十一夫亡守节正德间旌其门　　王公庭妻查氏
按南昌郡乘查氏宁州王公庭妻年二十一夫亡守节事姑雷氏以孝闻　　冷安民妻卢氏
按南昌郡乘卢氏宁州冷安民妻年二十四夫亡无子母欲嫁之卢誓死不移家贫甚躬辟纑以自给年六十六终　　余汉妻黄氏
按南昌郡乘黄氏宁州余汉妻汉亡黄年二十家贫无子誓不更适年七十八终　　胡宁国妻熊氏
按南昌郡乘熊氏丰城胡宁国妻国亡熊年十九抚孤守节正德间旌表　　黄充杰妻刘氏
按南昌郡乘刘氏丰城黄充杰妻充杰亡刘年十九抚遗腹子守节终身　　王季逊妻吴氏
按南昌郡乘吴氏丰城王季逊妻季逊没吴年二十八抚孤守节正德间旌其门　　杨灌妻汪氏
按南昌郡乘汪氏武宁杨灌妻早寡守节正德间旌表　　万文式妻徐氏
按南昌郡乘徐氏南昌万文式妻式亡徐年二十七抚孤旋夭立侄为嗣复夭后立者不肖荡费家产殆尽徐布衣饘粥以终其身毫无怨悔一切燕会不与焉中丞表其闾　　胡魁妻聂氏
按南昌郡乘聂氏南昌胡魁妻年二十五魁亡聂抚字幼孤恪执妇道居数年舅惑于继姑强夺其志聂吁天以死自誓舅禁之于室期日嫁之乃以衣物潜赂叔祖得脱遂携孤居母家遍历艰辛终不易操年六十七卒　　万时彻妻伍氏
按南昌郡乘伍氏南昌万时彻妻年二十二夫亡抚子成立苦守终身　　宋承庆妻顾氏
按南昌郡乘顾氏奉新宋承庆妻年十七归承庆逾年承庆没氏闭户自经索绝而坠者三乃稍自解抚遗孤艰苦备至布衣蔬食终身如一日　　谢烽妻雷氏
余
氏附

按南昌郡乘雷氏奉新谢烽妻烽亡子邦化甫七岁雷年二十五父母讽他适不从抚邦化成立娶余氏邦化没遗三岁孙世英余年十九哀痛骨立与姑守志终身雷年八十五卒　　周季哲妻陈氏
按南昌郡乘陈氏宁州周季哲妻年二十三夫亡立从子俨为嗣苦守终身　　王公显妻周氏
按南昌郡乘周氏宁州王公显妻夫亡周年二十六子伯球甫离襁褓周嚙指矢志奉姑至孝以寿终　　江氏按瑞州府志江氏新昌人义乌丞溥之女失其夫名年二十四而寡抚孤守节县令申请旌之　　姚郁妻刘氏
按瑞州府志刘氏姚郁妻新昌人年二十五夫亡抚孤守节县令申请旌表　　晏尚初妻郑氏
按瑞州府志郑氏新昌人年二十夫亡甘贫抚孤终始一节　　卢八音妻叶氏
按瑞州府志叶氏卢八音妻新昌人年二十五安贫守节养姑抚子寿八十四终郡县表其闾　　严旦妻傅氏
妾杨
氏附

按瑞州府志傅氏严旦妻上高人年二十五夫亡偕妾杨氏食贫守节至老无间言　　潘魁梧妻李氏
按瑞州府志李氏潘魁梧妻上高河南岸人年二十七夫亡备尝艰苦教子成立郡守旌之　　刘恩妻况氏
按瑞州府志况氏刘恩妻夫亡守节正德间旌表　　刘士恕妻陈氏按瑞州府志陈氏刘士恕妻新昌人年二十三夫死抚孤安仲长娶陈氏生孙而安仲复夭妇姑相依屡遭家难遍历辛苦卒无异志正德间旌表　　刘元成妻张氏
按瑞州府志张氏刘元成妻少寡抚一子甘贫守节祖姑黄姑陈俱早孀相继励操各以寿终郡县旌表　　李德元妻陈氏按瑞州府志陈氏李德元妻上高皂里团人年二十三夫亡家贫苦节教子时选克继先业以寿终　　况志经妻彭氏按瑞州府志彭氏况志经妻高安锦水坊人经没遗孤文宪方周岁彭年二十四母欲嫁之乃断发自誓不复归宁孝事舅姑教子成立寿七十三正德间旌表　　陈锦妻周氏
按高安县志周氏陈锦妻年二十守节正德九年事闻诏旌其门　　舒景昂妻晏氏
按上高县志晏氏舒景昂妻年二十夫亡纺绩营家抚孤终老正德九年有司旌之　　郑奇秀妻严氏
按上高县志严氏郑奇秀妻年十九夫亡子幼或谋夺其志氏抉一目示之事遂寝既而子复夭又抚孙成立寿八十六卒县令旌其门　　沈继夔妻晏氏
按上高县志晏氏沈继夔妻年二十夔丧子淮尚在乳哺氏励志守之长为诸生无何复夭氏伶仃孤苦至老如初　　彭宽舒妻王氏
按万年县志王氏彭宽舒妻舒以督运死于途王年甚少吁天截指誓无他志卒以寿终　　彭雄妻熊氏
按万年县志熊氏彭雄妻雄蚤世氏屏膏沐教育遗孤事继姑至孝嫠居六十年中丞某志其墓　　陈琎妻李氏
按九江府志李氏瑞昌陈琎妻年二十而寡一子方晬寻夭氏兄欲夺其志李啮指毁面誓死靡他孝养舅姑以寿终　　程纲妻王氏
按九江府志王氏彭泽程纲妻二十丧夫鞠一子苦节自守年八十终　　吴琴妻万氏
按九江府志万氏瑞昌吴琴妻万志育女年十七而嫁嫁六年夫亡孝事舅姑治家勤俭抚子守柏教甚严俾卒业南雍有声正德间诏旌其里　　张仲伟妻周氏
按九江府志周氏名端秀湖口张仲伟妻年二十夫亡子德涧甫周岁舅姑欲夺其志不可孀居三十年乡里以为矜式　　冯世亨妻柯氏
按九江府志柯氏彭泽冯世亨妻年二十三亨没氏哀毁几绝子天宠方三岁父母令再适不从邑令给以布帛辞不受　　曾曰山妻徐氏
按九江府志徐氏德安曾曰山妻曰山与兄曰嵩素友爱未几兄嫂俱没遗幼侄俯徐视如己子曰山寻亦亡并殇其二子徐鞠俯成人娶刘氏生男四岁俯复夭徐与刘共守有豪民强谋娶之徐惧不免白于官县令吴贡嘉表其门以禁谋者后刘改适而徐坚守不易年八十一终有司封其墓　　何其俊妻张氏
按九江府志张氏瑞昌诸生何其俊妻年二十余俊没张设位寝所朝夕事之如生忍饥寒以事舅姑嫁女一如夫命后贫益甚日不举火冬拥败絮所亲尝讽之曰岂无富家郎何自苦张曰吾性孤不堪近人宁苦尔卒守志不渝　　王守邦妻陶氏
按九江府志陶氏彭泽王守邦妻年二十夫没哀毁欲殉翁哭其子越宿亦亡氏悲叹曰吾更死姑何倚哉乃营夫坟虚其右以俟同穴事姑尽孝完节而终　　周瑗妻叶氏俞
氏附

按广信府志叶氏永丰人年十八嫁上饶周瑗蚤亡无子氏抚其侄志至死不渝侄妇俞氏亦无子早寡守节如叶　　李氏胡氏
按临川县志李氏张世澄妻胡氏张希孔妻澄与孔叔侄也皆至孝蚤世二妇痛夫几绝相依共守省方频式其闾　　乐华仁妻徐氏
詹氏
游氏附

