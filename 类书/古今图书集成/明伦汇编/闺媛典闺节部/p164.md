<!-- { "loadSidebar": true } -->
按会稽县志冯氏宁晋丞平升妻升没于官氏年二十二遗孤平远甫三岁贫无以归乃尽易嫁时衣饰扶柩归葬纺绩奉姑画荻课子力学子长名重诸生间宗伯龚鼎孳额其堂　　任立政妻周氏
按萧山县志周氏任立政妻年十七而寡家贫无子氏孝养舅姑无遗力守节五十余年终　　何之杞继室黄氏
按萧山县志黄氏诸生何之杞继室年十六适何十载夫殁有女无子负螟蛉教之方娶夫妇俱丧女嫁亦与婿俱夭晚年复以侄文煃为嗣苦守三十余年年五十余卒　　张芳春妻徐氏
按萧山县志徐氏青州别驾希龙女诸生张芳春妻年二十三芳春没无子有孀姑氏孝养备至凡五十余年姑没抚嗣子弘道如己出弘道亦克尽孝母子拮据成家时推所有以赒贫族岁荒倾家赈济至困乏不自恤邑令异而旌之弘道没氏抚二孙长孙没又抚二曾孙耄年不废纺绩年九十六终　　黄方妻来氏
按萧山县志来氏诸生黄方妻黄茂长母也年二十四寡居茂长方四岁氏守节垂三十载礼法为中外所推有司旌表　　徐世道妻张氏
按萧山县志张氏儒士徐世道妻事舅姑以孝闻年二十七世道病笃以养姑抚子为嘱氏泣遵命既没不复茹荤衣帛悬夫像于室饭必献事必告凡五十余年悲若初丧姑病氏祷天愿以身代夜梦神语之曰非尔肉无以救尔姑氏惊起刲股作糜以进姑病痊里人上其事于有司旌焉季子宗思亦以孝着诸孙奇英寿明景英皆有声黉序氏年八十一卒　　周邦儒妻张氏按萧山县志张氏周邦儒妻适周逾岁邦儒病没氏年十八子一新方就乳氏上事舅姑下育孤子守节四十载万历乙未有司旌之　　孟蕴
按诸暨县志孟蕴孟彦益女也许字同里蒋文旭文旭拜监察御史敢言忤旨赐死蕴白父母欲往吊父母怜其意听焉蕴念丧还必由其家乃预制麻衣衣之而蒙以常服及丧过即趣出扶柩脱外所蒙衣髽髻而往守志终身读书拟古人独栖一楼不下事闻诏旌表　　俞潇妻童氏
赵氏
金氏附

按诸暨县志童氏枫桥人俞潇妻年十九潇病呼童曰吾死后汝必他适童泣剪发为誓潇弟滋娶赵氏滋死赵年二十七润娶金氏润死金年二十九率愿同守居侧生竹一本三干皆迭生三节人以为三妇之征事闻旌表　　陈稳妻张氏
按诸暨县志张氏陈稳妻年十八稳亡家贫甚张冰蘗自矢年九十五终子光祖为瓯宁丞万历十六年奉诏建坊　　赵杞妻惠氏
按诸暨县志惠氏儒士赵杞妻年十七适杞未二年杞亡遗腹六月生子如嵩三年之后父母怜其少令再嫁媒至氏方绩即碎贮麻器曰欲我再嫁有如此器遂断发损容励志苦节邑令亲造其门表之年八十而卒　　骆华国妻郭氏
按诸暨县志郭氏洄村骆华国妻年二十生子士騊甫三月华病笃呼郭曰汝年少子势难终守吾死当他适郭号泣断发曰妾岂事二姓者耶遂绝膏沐燕会闭户纺绩课子入泮孙曾繁昌　　郭日东妻何氏
按诸暨县志何氏生员郭日东妻年二十三夫亡孀居矢守以侄圣岳为嗣课之为诸生孙支繁衍县令南有台旌其门卒年七十有六　　章廷谟妻俞氏
按诸暨县志俞氏儒士章廷谟妻年及笄适廷谟未二载夫亡无子女矢志坚贞家贫无养朝夕纺绩以事舅姑越四十余年如一日迄今一邑老咸诵其节孝不衰　　蔡邦瑞妻张氏
按诸暨县志张氏蔡邦瑞妻幼端淑早归邦瑞瑞家素封而父母早丧终鲜兄弟生子甫孩而瑞亡族人利其赀迫张改适不从将害其子张弟劝令挟赀与儿俱去俟子长归宗可全蔡祀张泣曰祀固不可斩吾身亦不可辱乃罄赀分众以解其谋及子长而家复隆人皆钦其智节邑令旌之　　郑复修妻郦氏
女
附

按诸暨县志郦氏乡宾郦庆全女郑复修妻年十八复修亡郦恸甚不欲生翁哭子至病剧郦割股疗之守子鸾成立谓曰汝父没时我誓与俱死以汝幼舅姑老不果今当践言吾死可合葬汝父之墓竟呕血而绝其女年十六适楼不数月而夫丧永矢勿二一如其母云　　杨道弘妻闻人氏
按余姚县志闻人氏太学生杨道弘妻父梦凤鸣于室而生氏幼敏慧闻塾师讲习颇明大意及归道弘弘游洛中死氏事耄姑虽遭俭岁甘旨无缺教子翥篝灯读书以纺绩相伴竟夜不辍及子出就外傅必访文行兼优者方许执经问业后避兵山中姑没当暑拮据丧事竟至呕血翥长辛卯登贤书会试由燕过洛扶父柩归姚氏哭之江滨大恸曰吾所以至今日者以柩未归也志既遂目自此瞑矣遂沐浴焚香与戚诀别促令张灯送行而逝邑宰胥庭清表其闾　　陈孟恺后妻傅氏按余姚县志傅氏陈孟恺后妻南京人孟恺以荫为南詹簿娶傅敕封孺人未几恺没傅年十九悲怆欲死念己方孕五月冀生子乃强视息比身得女人曰女亦而夫骨血不可弃遂独处一室与女相依为命终身不闻笑声以前子三省贵封太宜人　　翁守成妻韩氏
袁氏
周氏附

按余姚县志韩氏翁守成妻与子宗实妻袁氏实子辉妻周氏先后俱以苦节旌表　　沈景怡妻刘氏
按余姚县志刘氏孝廉沈景怡妻兵部侍郎刘艮所孙女年三十二夫亡操守严苦课子振嗣年十八举于乡登戊戌进士为庶吉士数月而亡振嗣妻吴氏哀毁二年而没刘氏伶仃辛苦年七十余终　　朱美政妻杨氏
按余姚县志杨氏诸生朱美政妻少寡守志抚孤成人翁老病笃氏刲股疗之邑令旌其节孝　　陈三谟妻孙氏
按余姚县志孙氏陈三谟妻年二十四夫亡无子日用不给不敢闻于舅姑事舅姑孝抚嗣子慈或欲请表其闾氏曰吾不为名也坚止之年七十余卒　　杨山继室徐氏按余姚县志徐氏泰安州守杨山继室年二十一而寡山亡多媵徐有樛木之德而诸媵反生妒心每持其短长于姑前诸媵有过徐终曲覆之姑由是贤徐而斥诸媵媵有子徐抱哺之如己出宗女孩而失母亦哺之如己女贫而老者恤之伯子文焕尝语人曰吾母安而一家之人举安矣以伯子贵诰封太宜人　　闻诗后妻李氏按余姚县志李氏诸生闻诗后妻诗先娶于张生四子而张亡诗游崇明遂卜继于李亡何诗殁李年二十有四痛心毁颜勤织教子金和读书成万历癸未进士为延平守考最封李为太淑人　　严金妻翁氏
按余姚县志翁氏诸生严金妻夫患呕血死氏年二十一无子祖姑寻丧而翁又失明氏只身支吾一切取办十指翁亦赖以终焉　　杨九韶继室罗氏
按余姚县志罗氏进士杨九韶继室年二十三夫亡三子皆非罗出九韶虽两令巨邑而家徒四壁罗一恸几绝抚冢孙宏科身苦力作百折益坚三十年如一日万历丙戌宏科成进士为御史罗年六十余矣　　黄稔妻章氏按余姚县志章氏黄稔妻有二子皆妾出稔亡长子大绶未周章氏抚之衣食皆赖十指大绶年十五即充重役绶每出役章向治所坐待绶归始食役终而后已苦节数十年郡邑旌之　　诸暲继妻蔡氏
按余姚县志蔡氏湖州人嘉靖庚戌进士诸暲继妻暲亡蔡年二十痛甚毁衣饰于庭潜缢柩侧救醒持斋衣缟为终身之丧家贫纺绩度日至不能举火终不向人丐贷病饮之药不受年逾五十有司怜其苦节月赡谷二石终焉　　邵岱妻陈氏
按余姚县志陈氏邵岱妻通判陈有孚女岱赘于陈以病归再逾月而没陈氏闻讣同母往敛抚尸大恸绝而复苏葬毕母劝且归不从舅姑寻宦游依妯娌以居时年十六抚嗣子及孙篝灯纺绩教之读书万历辛卯奉诏旌其门　　翁璧妻钱氏
按余姚县志钱氏翁璧妻适璧二年璧病钱刲股以进竟不起氏誓以死殉屏食凡七日既复念祖姑及姑俱无可倚室既罄悬身亦累卵乃日纺绩以赡两姑姑性严犹时谯呵之其夫妹及女甥皆幼孤氏并翼而长之四时享荐不以贫故少缺苦节垂六十年　　唐景禹妻徐氏按余姚县志徐氏唐景禹妻景禹登嘉靖丙辰进士即是冬暴死于京邸徐闻讣痛绝再日始苏时年二十三营葬命为两圹曰吾不久入此矣无嗣后伯氏子日夜饮泣不食翁怜而慰之稍进食家贫尽毁其衣饰为舅姑养终其天年晚益不给依寡母纺绩四十五年如一日　　范广瀚妻吴氏
按上虞县志吴氏年十八适范广瀚逾二年瀚病亡贫无立锥叔广沔迫令改适窘辱备至吴啮指截发数自缢家人救苏惟辟纑纺绩以给衣食里媪怜之谓曰汝遭家如此何自苦吴泣曰吾知有死耳岂负亡夫哉泪随言下竟以寿终　　徐郡妻冯氏
按上虞县志冯氏徐郡妻郡赘于冯甫一岁归没于家遗孤尚志方七日冯闻讣亟抱孤奔丧事舅姑如父母抚孤未尝有声色及娶妇生孙而尚志复病亡冯呜咽不能食而卒年七十有三　　徐氏女
按上虞县志徐氏女名贞娥许字葛之泰泰亡娥年十四缟衣茹素屏足深闺无能发其一笑每逢宴飨父母强之出不从越二年病剧骨立而死年纔十六父母哀其志合葬于之泰墓　　锺妻任氏
按上虞县志任氏儒士锺强妻强亡氏年二十四姑怜之谓曰家贫子幼守节事难氏曰妇决不负义而生碎首誓不二志姑抱头悲恸遂相依如故后姑疾氏祷天求代割股进食姑疾顿愈事闻郡守汤绍恩旌表　　许成义妻陈氏
按上虞县志陈氏儒士许成义妻赋性贤淑甫干归即脱簪珥助夫读书年二十四夫亡苦志守节孝养翁姑教子读书始终如一每以成德立名规训诸子倪文贞公为立传子弘人吉人并有声黉序　　徐廷仁妻丁氏
按上虞县志丁氏年十七归徐廷仁二十一而廷仁没丁日夜抱其孤泣亡何夫弟欲夺其志丁号恸啮断二指嫠居五十余载年七十有八万历乙未孙震官大理寺评事乞表其门　　曹显妻吕氏
屠
氏附

按上虞县志吕氏曹显妻年二十余显亡抚遗腹子琪长娶屠氏未几琪夭遗孤二长信四岁次佐方周门祚单寒姑妇形影相吊矢志同守终始一节姑年九十终妇亦八十有八其后信子轩辐相继登进士轩为御史辐为参议宦业并着于时　　何氏女
按上虞县志何氏女许字丁诗年十六未嫁诗病亡女缟素临丧守志不移以诗侄耀先为嗣懿德淑行有启后承先之绩教诗嗣孙举孝廉膺民牧为州守以处女终身　　车廷珏妻朱氏
按上虞县志朱氏车廷珏妻廷珏少读书于外晨出暮归以为常未半载病死氏方娠产得男氏勤抚育及长娶妇生孙足未尝逾阃一日执爨有樵童至坐其侧氏怒而起涕泣不食子妇为跪请乃已其洁性类如此　　徐彦明妻孙氏
按上虞县志孙氏徐彦明妻彦明亡孙年二十七家贫姑病痿诸孤待哺无以给食孙矢志不二惟纺绩是力俯仰咸赖之事姑十有二年姑没抚其子成人苦节四十六年有司旌表　　唐亮妻许氏
钱
氏附

按上虞县志许氏唐亮妻亮以儒土试浙闱不偶游学广德没于馆舍许年二十四遗孤伟方在襁褓氏守之成人娶钱氏寻伟丧钱年十九事许尽孝兄弟怜其贫而无子讽改嫁钱大怒以水泼之自是人不复言许亦虑其不终谓曰我命自苦勿复苦汝钱曰苦则同苦死亦同死耳乃剪发以誓后许以痛子丧明钱扶持益力姑妇相依如蛩駏历四十余年并以寿终郡守汤绍恩表其门　　徐彦能妻金氏
按上虞县志金氏徐彦能妻年十六归彦能能仪状雄伟有膂力甫婚二载即随征逆苗后病疫死江南氏晨夕悲号终身不事铅粉以伯子高七叔子高三为后二子成立令寻父骸骨归葬郡守表其闾　　陈鸿磬妻车氏按上虞县志车氏诸生陈鸿磬妻归磬甫期生子磬病疫死氏抚孤砥节之死靡他孀居七十五载子亦早丧幼孙俱赖以克立学使表其门　　罗明二妻王氏
