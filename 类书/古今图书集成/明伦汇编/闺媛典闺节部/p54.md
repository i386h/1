<!-- { "loadSidebar": true } -->
按河南府志冯氏恩官孙缘妻洛阳人主事澜祖母年十九夫亡遗子楹甫九月苦志守节葬舅姑抚孤成立坚操五十八载御史奏闻诏旌其门　　任彰妻某氏
按河南府志某氏任彰妻洛阳人彰死氏甚少矢志守贞尝语丧夫者曰少妇居孀良非容易吾初守志每于念起处辄啮臂以制之汝曹能办此铁石心肠方望完节不则励于始必隳于终矣及老有司以闻建坊旌之　　周全妻魏氏
按河南府志魏氏偃师周全妻年二十一夫丧居家严肃教子盛读书守节六十余年正德间诏赐旌表后盛官山西太原知府　　高奇妻莫氏
按河南府志莫氏偃师高奇妻年二十一夫亡一子尚幼泣欲殉葬舅姑力止之守节四十余年诏旌表　　刘盘妻穆氏按河南府志穆氏偃师诸生刘盘妻年二十四夫亡家甚贫姑年老子甫三岁俯仰罔托或劝他适誓死不从岁荐饥蝗旱相仍糟糠不给其节益坚事闻诏赐旌表　　席&#妻齐氏
按河南府志齐氏偃师席&#妻生一子一女年二十五&#亡哀毁逾礼矢志守贞年八十终　　马友妻兰氏
按河南府志兰氏孟津马友妻年十九夫亡守节四十九年正德间奉诏旌表　　郭田继室焦氏
按汝宁府志焦氏西平郭田继室夫死誓不再嫁前妻子甫三岁抚之成立事闻诏建坊于北门外　　桂兰妻张氏按汝宁府志张氏汝阳人弘治初归邑人桂兰明年生子甫九阅月而兰亡张誓不他适纺绩自给孝奉翁姑抚子读书领正德丙子乡荐授泗州知州升工部员外郎事闻诏表其门年九十二卒　　刘汉妻余氏
按汝宁府志余氏汝阳人成化十五年适刘汉生子林甫岁余夫亡氏刺绣以养翁姑矢志守节或议夺其志氏夜抚林泣曰吾不能顾汝矣乃自缢众救得免翁姑相继殁氏竭力营葬正德癸酉林举于乡有司以事闻旌表　　刘镐妻景氏
按汝宁府志景氏汝阳诸生刘镐妻夫亡氏年二十六事姑教子节孝两全事闻诏表其闾　　王惟恒妻郑氏
远
氏附

按汝宁府志郑氏邑庠生王惟恒妻年二十三夫死矢志守节抚子士俊成立又早丧复与妇远氏同守节教孙衎成名妇姑一辙远近慕之　　魏传芳妻何氏
按汝宁府志何氏遂平魏传芳妻夫早亡有二子长七岁次五岁柏舟自矢教子成立以明经领乡荐有司表其门　　荣耀妻魏氏
按汝宁府志魏氏遂平廪生荣耀妻夫亡抚幼子大祯孀居苦操有司表其门　　郭纲妻赵氏
按汝宁府志赵氏遂平郭纲妻年十四归纲勤俭相夫贤淑之名著于闾里越三年夫亡子秀生仅二岁氏年十八誓以死殉水米不入口数日翁姑谕之曰抚幼子成人不绝夫祀不愈于死乎氏强承命供甘旨尽诚纺绩教子秀生入泮值岁旱荒翁姑相继殁氏竭力殡葬成礼克尽孝道　　王凤征妻何氏
按汝宁府志何氏信阳太学生王凤征妻检讨洛书女年二十无子而寡庶出子嗣祖方襁褓氏欲自尽或以子劝乃强进饘粥训育嗣祖成立事闻建坊表其闾岁给廪饩终身　　刘环妻周氏
按汝宁府志周氏罗山刘环妻环亡氏年二十五守节甘贫始终无二正德七年邑令石缵以事闻旌表　　魏升妻苏氏辛
氏附

按汝宁府志苏氏西平魏升妻正德六年升死于寇抚子得岩及遗腹子得珠得岩长娶辛氏早夭无子姑媳遂同守节事闻&#建双节坊　　郭瑛妻申氏
刘
氏附

按汝宁府志申氏汝宁知府申达女达于永乐间守汝与千户郭升相好睹其子瑛眉目不凡许以女妻之年十六归瑛婉娩恭淑克闲妇道生一子兴甫七月瑛遘疾申侍汤药昼夜不离侧既而亡申以头触柱血流濡衣割左耳以自誓葬瑛后足未尝出户庭奉姑育子四十余年子长袭职诰封宜人瑛侄贺亦早丧其妻刘氏年二十五毁容励节孀居三十余年正德改元有司以闻并旌表　　李氏女
按汝宁府志李氏女光山人许聘同里罗生罗家贫为继母陵虐以死女闻讣痛哭缟素自居有富室欲娶之乃剪发垢面以死自誓礼佛诵经不出户庭者三年一夕端坐而逝　　宣仲名妻张氏
按南阳府志张氏宣仲名妻年二十夫死遗腹五月生子抚孤守节终其身　　宋牧妻高氏
按南阳府志高氏诸生宋牧妻夫亡氏矢志不二抚子修全成立年七十卒　　裴服妻任氏
按南阳府志任氏诸生裴服妻夫亡抚遗孤幼儒成立以节终　　丘一元妻夏氏
按南阳府志夏氏诸生丘一元妻夫亡家贫纺绩自给守节终身　　牛嗣科妻王氏
按南阳府志王氏诸生牛嗣科妻夫亡氏年二十苦节终身旌表　　张荣妻董氏
按南阳府志董氏年十八归张荣逾年生子又一年夫亡誓不改嫁苦节抚孤卒年九十有四　　陈庭妻李氏
按南阳府志李氏陈庭妻夫亡氏年十九抚子希古成立娶妇郭氏未几夫妇皆夭氏茕茕苦守历年七十而卒　　傅明弼妻许氏
按泌阳县志许氏正德壬午孝廉傅明弼妻年十五归弼事舅姑孝相夫鸡鸣戒旦弼以弱冠魁河洛寻赴春官以骇骨归氏养舅姑愈敬慎不衰春秋躬诣弼墓扫除祭奠爱育诸侄如子年九十五卒有司以闻诏建坊旌闾　　于邦郧妻李氏
按济南府志李氏德平人于邦郧妻夫亡苦节邑令申请建坊　　刘继慈妻葛氏
按济南府志葛氏德平人贡士守易女刘继慈妻年十九夫亡无子遗产俱让夫弟躬力女红以给朝夕寝处不离柩次茹素礼佛依孀母终身　　葛引生妻窦氏
按济南府志窦氏德平人葛引生妻年二十余夫亡守节孝奉舅姑四十余年邑令表其门　　傅作哲妻李氏
按济南府志李氏武定州人傅作哲妻年十八归傅未数载夫亡子女俱无誓死不二纺绩以养舅姑勤俭持家抚一幼弟教之读书补邑诸生鞠侄为嗣终老焉　　江楼妻刘氏
按济南府志刘氏武定州人刘檠女诸生江楼妻年十七归楼甫二岁夫亡抚遗腹子灿读书补州庠生无何灿复病夭氏惸孑无依日不聊生贞操愈励乡党咸重之　　高云后妻陈氏
按济南府志陈氏泰安人举人高云后妻陈寿女云前妻李氏于正德辛未贼陷城自刎喉几断贼惊遁有司以闻诏旌表及云继娶陈于正德辛巳身亡陈年二十一遗孤桂生甫半月陈以死自誓家贫以女红度日年七十余终　　曾&#妻董氏
按济南府志董氏阳信人曾&#妻年二十夫亡守节七十三岁终邑令以闻旌表　　曹温妻王氏
按济南府志王氏阳信人曹温妻年二十夫亡无子誓不再嫁内外莫能夺其志守节五十年邑令以闻旌表　　卢伟妻宋氏
按济南府志宋氏阳信人卢伟妻正德六年流贼侵掠伟率众截杀众败走伟独战为贼所毙氏哭几绝或劝之嫁答曰夫为义士我岂不义而生誓死守志八十余岁有司表其门　　于稷妻刘氏
按兖州府志刘氏郓城人于稷妻夫亡无子誓不再适守节三十余年正德十一年奉诏旌表　　樊泾妻李氏
按兖州府志李氏曹县人尚书李秉孙也适郓州侍郎樊敬孙泾泾早亡李抚其幼女守志三十余年正德辛巳表其门　　徐惠妻李氏
按兖州府志李氏曹县人徐惠妻年二十四而寡事舅姑守志终身正德七年奉诏旌表　　李明妻王氏
按兖州府志王氏李明妻曹县人年二十而寡怀其子哲甫三月守志四十余年抚哲成立　　窦璞妻白氏
按兖州府志白氏窦璞妻曹县人年十七夫亡姑老子幼纺绩自给克立其家　　周尚礼妻崇氏
按沂州志崇氏周尚礼妻礼亡氏年二十一遗孤仅襁褓痛悼几绝念姑老子幼力贫奉姑训子入庠寿八十三终　　陆子深妻何氏
按沂州志何氏庠生陆子深妻深苦学寝疾生一女甫周岁临终以女无托为恨氏曰妾肯弃弱息而负九京之望乎遂鐍户垂幌抚女成立州郡旌其贞节　　周洪谟妻李氏按沂州志李氏庠生周洪谟妻归周逾四载谟以疾亡仅遗一女氏坚欲殉夫翁姑曲为劝谕曰吾二命垂毙何人侍养乃强起躬纺绩以供饔&#人称节孝年七十有一终　　王文郁妻李氏
按沂州志李氏王文郁妻文与子皆死于贼氏纺绩以养其姑并抚二女遣嫁杜门食贫至戚相见未尝轻出一语　　王养淳妻朱氏
按沂州志朱氏王养淳妻淳亡氏哭踊数绝欲以身殉祖姑劝谕氏饮泣唯唯遗腹产一子殇于痘氏殉夫之志益坚祖姑命以养浩子付氏抚育氏又勉从孀居九载&#&#以疾卒　　高云路妻陈氏
按沂州志陈氏高云路妻路亡二子尚幼家贫无依其父母亦无子迎氏归养氏佣女红自给日夜拮据指屈背伛远近靡不叹羡　　韦官妻王氏
媳
附

按沂州志王氏指挥韦官妻生子守智甫月余夫亡氏奉姑抚子苦守终身守智亦娶于王年甫二十三而智亦病殁妻痛愤几绝念姑老无依子邦臣呱呱襁褓遂苦守事姑训子成立有司旌其门　　徐谦明妻董氏
按沂州志董氏徐谦明妻归逾年谦明病亡姑垂白氏茹苦守节曲尽孝养直指表其门　　黄大纪妻李氏
按沂州志李氏适黄大纪年二十四纪病亡遗孤家祯未离襁褓氏茹苦守节训诲入庠有司旌表　　贾宗仁妻庞氏按沂州志庞氏贾宗仁妻仁亡氏年二十五遗孤尚幼贫无所依遇岁歉尝兼日而食不移初志抚子成立寿七十三终州守旌表　　房永成妻李氏
按沂州志李氏卫镇抚房永成妻成亡李年二十子兴吉甫周李日夜号泣不食父母曲慰曰抚藐孤以承祖荫功莫大焉徒死无益也李悟遂鬻奁殡夫纺绩训子年八十终屡被旌表　　葛文卿妻汪氏
按沂州志汪氏葛文卿妻卿亡汪年二十励志抚二孤俱克成立州郡交旌其节年九十有七终　　刘昆妻祁氏
按沂州志祁氏刘昆妻年十八归昆甫五载夫亡氏哀泣不食经死柩旁盖棺两日复苏观者如市亲邻皆为劝慰乃燃香毁面自矢靡他训子成立年七十九历艰难六十余年如一日　　陆子博妻罗氏
按沂州志罗氏生员陆子博妻年二十三博亡毁容自誓纺绩杜门训子养士补博士弟子员奉母以孝闻州守旌之　　张元承妻鞠氏
按沂州志鞠氏诸生张元承妻承亡氏年二十二苦节奉舅姑内外称颂寿七十五卒　　房翱女
按沂州志卫镇抚房翱女年十六正德二年蒙选入京习礼三月忽闻父丧钦赐还家独居终身年七十七终　　刘一铨妻张氏
按沂州志张氏刘一铨妻铨亡遗子未一周贫窭无赖苦节抚之戚党怜而馈食力辞不受年逾六旬矢志三十余载子以佣赁养母终身　　刘同楠妻杨氏
按博平县志杨氏刘同楠妻生子甫三岁同楠病亡家贫子幼以纺绩为业抚孤成立县令嘉其操申请具题奉诏建坊旌之　　乌云际妻邢氏
按博平县志邢氏乌云际妻年二十九夫没誓以身殉密吞药呕血数升适一黄冠至饮以丸始苏犹涕泗不绝其母曰尔有孕不可过哀倘生子得延夫嗣所全不更大乎乃勉食五阅月果育一男自是坐卧不离柩旁纺绩为抚孤计稍长延师训之后子启文入泮始为其夫卜葬守节五十余年年八十一有司表其门　　张珏妻姜氏
按武城县志姜氏张珏妻年十八夫亡完节没世有司表其门　　孟应凤妻徐氏
按武城县志徐氏孟应凤妻应凤早亡氏年十七一贫如洗织纺自给岁不易衣日不再食至于没世有司上其状诏表其门岁给粟二十石　　马属爵女
按武城县志邑人马属爵女许字刘氏子逊将卜赘未及期而逊亡女守志终身不嫁　　王陶妻曹氏
按武城县志曹氏王陶妻归未三载夫亡氏年十七父以女少绐之使嫁氏誓死不他适遗腹产一子艰辛抚养至于成立生三孙子中丧氏又抚养三孙俱入邑庠长孙又早夭遗曾孙亦赖氏成人年八十有七有司上其事诏旌表　　高从训继室翟氏
