<!-- { "loadSidebar": true } -->
按新昌县志刘氏孝廉王和鼎妻年二十八夫亡抚孤守节教子以承先志寿九十卒　　郑元鸿妻刘氏
按上高县志刘氏名贞郑元鸿妻年十九夫亡遗孤方半岁甘贫抚育及娶与妇俱夭氏复抚幼孙成名年八十九卒崇祯间旌表　　黄颐妻胡氏
按上高县志胡氏名牡贞郡廪生黄颐妻年十六夫亡遗孤方三月家贫甚日夜纺绩以为教养之资后子为邑诸生尝举古人嘉言懿行责令效法孀居六十余年崇祯十四年旌表　　黄元臣妻丁氏
按上高县志丁氏名凤贞黄元臣妻年二十二夫亡矢志抚孤事舅姑至孝勉力延师课二子俱蜚声黉序孀居五十载中外无间言邑令旌之年七十有二终　　李汝德妻郑氏
二
妇附

按上高县志郑氏名贵贞李汝德妻德力学早亡氏年二十四矢志靡他勤纺绩抚二孤及长娶妇各生一孙二子又相继夭二媳事姑俱孝亦矢志抚孤崇祯十三年氏年八十二卒二妇亦五十余宗族状其苦节旌表　　晏绍黉妻赵氏
按上高县志赵氏名回贞晏绍黉妻年二十二绍黉殁氏剪发断指矢志不二孀居四十年啜粥断虀抚孤成立崇祯间诏旌其闾　　孙仲仁妻陈氏
按饶州府志陈氏孙仲仁妻年二十一夫亡家贫子幼誓不再嫁奉姑备极孝养年五十八终事闻旌表　　徐德安妻陈氏按饶州府志陈氏名梦来徐德安妻鄱阳陈士友女安疾革谓曰吾死无子汝盍他适陈泣曰既为君妇忍有二心遂割耳断发示之安死纳棺中终无异志事闻诏旌其门　　张克潜妻蔡氏
按饶州府志蔡氏名粉贞张克潜妻潜亡蔡年十九哭踊欲绝姑以贫喻再嫁蔡断指示无二志抚从子为嗣勤纺绩以给衣食年七十七终　　刘瓒妻吴氏
按饶州府志吴氏方伯次女通政使子刘瓒妻瓒亡守志终身　　许麟妻刘氏
按饶州府志刘氏许麟妻楚兰女夫亡抚孤成立守节终身　　余勉妻刘氏
按饶州府志刘氏余勉妻夫亡守节终身
　　张纲妻吴氏
按饶州府志吴氏张纲妻少寡守节至死不变　　锺文璞妻胡氏按饶州府志胡氏锺文璞妻璞亡守节终身
　　江孔洋妻余氏
按饶州府志余氏江孔洋妻夫亡守节终身
　　胡以宁妻段氏
按饶州府志段氏胡以宁妻宁亡守节至死不变　　陈志道妻罗氏按饶州府志罗氏陈志道妻道亡家贫无子苦节终身　　徐显宗妻张氏
按饶州府志张氏徐显宗妻太守仲礼女宗亡抚二子成立以节称　　尹勉妻刘氏
按饶州府志刘氏祥符尹勉妻夫亡抚二子成立守节终身　　刘百万妻李氏
按饶州府志李氏刘百万妻夫亡抚二子成立守节终身　　丁兰英妻曹氏
按饶州府志曹氏丁兰英妻夫亡抚二子一女成立守节终身　　詹氏胡氏
按饶州府志詹氏江光进妻胡氏光运妻妯娌也詹年十九胡年二十二夫亡同处一室励节三十余年有司旌表　　江光奎妻陈氏
按饶州府志陈氏江光奎妻奎没陈年二十八欲以身殉舅姑以子幼劝止孀居六十年年八十八终　　史椿芳妻戴氏按饶州府志戴氏史椿芳妻年二十三夫亡一子甫周姑朱氏以孙幼家贫欲令改适戴不从朝夕悲号从姑赵氏哀其志凡衣食之需一切取给无何子殇益孤苦无赖终身缟素蔬食饮水四十余年　　王琚妻左氏
按饶州府志左氏王琚妻年十九夫亡氏椎发缟衣苦志抚孤及娶而夭氏复抚孙成立年八十七终　　章嗣烈妻韩氏按饶州府志韩氏庠生章嗣烈妻年十六夫亡家中落藜藿不赡氏事姑至孝苦志终身崇祯间旌表　　胡学泗妻毛氏按饶州府志毛氏胡学泗妻年二十七夫亡抚孤守节终老　　汪有渐妻张氏
按浮梁县志张氏汪有渐妻年十四归渐甫二日渐赴郡试月余抱病归就医别室诫氏不得往视越三月疾革与氏一见而没姑怜其少欲嫁之氏闻投水中家人救出遂不茹荤酒日夜拊心呕血十余年卒有司旌之　　王用禴妻方氏
按浮梁县志方氏诸生王用禴妻年二十二夫亡以节自矢孝事翁姑纺绩教子成立崇祯间邑令旌其闾　　朱家宾妻汪氏
按浮梁县志汪氏朱家宾妻年二十六宾没子士龙方三岁舅有宠妾每加凌逼氏隐忍受之昼夜纺绩以延师教士龙补邑诸生临没嘱其妇及女曰吾执纺车三十年日夕不辍岂不足于衣食乎实以收束身心耳汝辈宜知之崇祯间邑令旌表　　朱复盛妻王氏
按浮梁县志王氏朱复盛妻年十八夫亡子仅二周矢志抚孤自食其力弟善讽使为终身计氏引刀欲自刎善自责乃止既而子娶妇生孙未几皆殒氏鬻房置产畀族人以供岁祀借居邻屋终其身　　张道相妻金氏
按浮梁县志金氏张道相妻年二十三夫殁孝事舅姑抚七岁子孔弋茹苦服劳教子成立寿八十五卒　　金鳌妻胡氏按浮梁县志胡氏金鳌妻年十八而寡剪发毁容矢志不二素知书晓大义邻族妇女咸师事之年八十崇祯间旌表　　朱铎妻郑氏
按浮梁县志郑氏朱铎妻铎死氏年二十七抚子梦熊守节四十年崇祯癸未冢宰郑三俊表扬之　　方维新妻吴氏按浮梁县志吴氏方维新妻年二十而寡矢志苦节孝事舅姑抚二子俱成立崇祯间旌表　　戴德胜妻李氏
按浮梁县志李氏戴德胜妻年二十二胜亡子甫四岁厉志守节伯氏利其产欲改嫁之氏分其半以奉伯乃得免后伯怀不善氏携子往依舅氏延师教之崇祯间郡邑两旌之年七十四卒　　陈世耀妻程氏
按浮梁县志程氏陈世耀妻年二十四夫亡孝事舅姑教二子俱入泮年七十卒　　郑楷妻胡氏
按浮梁县志胡氏名佩玉郑楷妻年十九夫亡守节抚孤崇祯间邑令旌之年六十二卒　　朱仕俊妻程氏
按浮梁县志程氏朱仕俊妻年十九夫亡守节崇祯间旌表　　胡天任妻王氏
按浮梁县志王氏胡天任妻夫死纺绩教子以寿终　　魏高妻余氏按安义县志余氏庠生魏高妻年十八夫丧甘贫茹苦训子成名直指表其节　　杨升用妻熊氏
按安义县志熊氏杨升用妻夫溺死氏抚二岁孤成立年七十八终　　张良谏妻魏氏
按安义县志魏氏张良谏妻县令鹗女夫病消渴氏躬侍汤药三年夫没誓以身殉家人以子幼阻之训子二并入庠序崇祯庚辰公举旌表　　刘一榜祖母高氏
按安义县志高氏孝廉刘一榜祖母少寡抚孤苦节自矢年八十二县令王弘道旌之　　杨正儒妻蔡氏
按安义县志蔡氏庠生杨正儒妻早寡守节训子成名历艰苦三十年县令旌表　　张良臣妻赵氏
按安义县志赵氏庠生张良臣妻年二十四夫亡无子告庙立嗣贞守四十年郡守旌之年八十九卒　　杨充节妻周氏按安义县志周氏杨充节妻年二十三夫死遗孤四岁抚育成人登仕籍乡闾称之　　张良鼎妻熊氏
按安义县志熊氏张良鼎妻年二十二夫以痘疹死氏励志抚孤终老不二有司旌其闾　　熊登贵妻杨氏
按安义县志杨氏庠生熊登贵妻夫死遗子三岁氏苦节教以义方孀居六十年有司旌表　　彭祚庆妻周氏
按安义县志周氏庠生彭祚庆妻归逾年庆死家人劝他适氏正色拒之卒莫能夺乡族公举旌其闾　　明衡妻陈氏按安义县志陈氏铨部明衡妻封宜人性端庄不苟訾笑年二十七孀居戊子兵变士民多徙氏独以夫墓近城不忍去贼至莫敢犯及事定值岁饥僵尸遍野氏出粟赈救全活无算郡守表其门　　周应铎妻余氏
按安义县志余氏周应铎妻奉新人工部良桢孙女铎蚤亡家贫遗子曰泗方入小学氏佣女红以给膏火泗丱岁即饩于庠成名士　　黄时清妻李氏
按安义县志李氏黄时清妻年二十余丧夫生子璨甫七岁鞠育教诲以至成立年七十终旌表
　闺节部列传一百三十三
　　明一百二十八
　　王尚映妻段氏
按九江府志段氏德化王尚映妻年二十夫亡截发示志抚前妻子配辰成立年五十余卒崇祯间兵宪王思任为作传　　王来聘妻朱氏
按九江府志朱氏德化王来聘妻年二十四夫亡矢志不二依寡母刘氏终身年七十三卒郡守表其闾　　沈大姑按九江府志沈大姑湖口诸生沈士鲲女许聘周家邰之子将嫁而周子亡遂往周哀恸易服誓不复嫁父母许之遂守志终身有司旌表　　卢逊妻黎氏
按九江府志黎氏德化卢逊妻年二十三夫死安贫守节六十三年年八十五终崇祯间旌表　　赵万式妻文氏
按九江府志文氏庠生赵万式妻式亡氏年二十五矢志不二祖姑及姑并妾姑皆赖终养葬夫于祖茔之侧庐墓教子泣血终身近墓松三五结成连理远近异之　　黄锺岳妻陈氏
按九江府志陈氏诸生黄锺岳妻幼割股救母既嫁割股救姑及夫年二十七夫亡备尝艰苦纺绩抚孤孤夭又抚幼孙成立邑令表其门　　何一夔妻魏氏
按九江府志魏氏德化何一夔妻年二十八夫死守节不二寿七十六卒崇祯间旌表　　李仲荣妻王氏
按九江府志王氏德化李仲荣妻荣死王年二十二遗孤方两月氏绝粒数日舅姑怜孙幼再三曲谕始起就食父母欲令改适氏号泣以拒岁荒自茹惟蕨奉翁姑必饱教子入庠复早世又教孙亦如之年八十黄宗伯疏请旌其闾　　杨徽典妻万氏
按九江府志万氏贡士万尧臣女诸生杨徽典妻性端静相夫以礼居舅姑丧哀毁过节年二十七夫亡子方襁褓旋遘乱离家赀童仆尽没于兵氏以纺绩苦守其子稍长即遣读书后入邑庠氏以寿终　　文士良妻万氏按九江府志万氏方伯衣长女赘诸生文士良为婿育二女士良没氏年二十七父母欲夺其志不可父母曰汝舅已丧有子五人力可养母汝盍依兄弟以老氏勉从之然岁时伏腊存问其姑甚至子侄往省必指夫木主令拜未尝不涕下沾衣崇祯间其侄吏部主事德翼工部主事尧一共疏请旌会乱不果　　李汝聘妻桂氏按德安县志桂氏李汝聘妻年十八归李生子春方襁褓魁尚在腹聘亡氏年二十四不食数日寻自缢于室姑曾氏救苏泣劝抚孤以继宗祀遂断指自誓敬事舅姑抚育二子家贫勤纺绩度日岁饥采蕨为餐守节四十五年崇祯间旌表年八十四终　　江映辰妻孙氏
按湖口县志孙氏诸生江映辰妻年二十七夫亡遗孤有受甫二龄家无斗储纺绩自给莫能夺其志课子有受孙士佩俱补弟子员崇祯四年年七十有五县令为请旌闾　　徐来廷妻柳氏
按湖口县志柳氏徐来廷妻性纯孝年十七归廷岁余廷殁食贫抚孤终身不改年七十九卒崇祯初旌表　　丁九&#妻鲁氏
按广信府志鲁氏丁九&#妻上饶人年二十夫殁遗一子尚幼未几子亦丧父母怜其少劝改适氏截发以示不二邻媪相过与语纺绩则怡怡终日语他事则掩户塞耳曰我不欲闻也年八十七卒州里上其事奉诏旌表　　王衮妻姜氏
按广信府志姜氏通守王衮妻大参墉母也年十六归王事姑以孝闻训子严谨二十五夫亡苦节不改年八十直指旌其门　　王妻程氏
按广信府志程氏上饶人诸生王妻幼内则进止有礼年十九夫亡孝事舅姑抚二子绍麒绍麟俱早岁入泮直指表其闾　　邵节妻丘氏
按广信府志丘氏邵节妻贵溪人大参旭鉴女孙年十四归节八年节以苦学致疾死丘屡欲从死以子幼强起襄事苦节四十余年年六十三终县令赙之　　毕钊妻李氏按广信府志李氏名璇珍贵溪人年十七归毕钊甫五年而钊殁抚育遗孤严慈兼济或讽改适辄正言拒之竟莫能夺年七十三卒县令表其门　　邹卿妻郑氏
按广信府志郑氏弋阳人年十八嫁邹卿二十四而寡食贫守节抚孤奉亲茹荼三十余年邑令为请旌表　　郑孔贯妻祝氏
刘
氏附

