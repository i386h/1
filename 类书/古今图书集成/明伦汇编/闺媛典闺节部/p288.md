<!-- { "loadSidebar": true } -->
　　按开封府志李氏扶沟朱待聘妻少寡守节孝　　事翁姑抚幼子成立　　郑合美妻吴氏
　　按开封府志吴氏郑合美妻扶沟人少寡守节　　安贫茹苦抚子中素食饩于庠　　王真卿妻高氏
　　按开封府志高氏兵部职方王真卿妻扶沟人
　闺节部列传一百五十四
皇清五
　　周鸣珂妻张氏
　　按归德府志张氏柘城贡士周鸣珂妻年十九　　适鸣珂以贤淑闻鸣珂年十九应明经选以母　　死哀痛过伤而夭氏吁天泣血引刀数自刺不　　得躬勤苦事舅姑以孝御下以慈宗人共立侄　　普为嗣氏教以读父书克承父志年七十七卒　　张守作妻李氏妇王氏
任氏附

　　按归德府志李氏柘城张守作妻年十六适张　　生二子世彩世彪夫亡氏抚二子成立世彩娶　　王氏世彪娶任氏无何兄弟相继殁王任矢志　　共守数十年一门三节　　杨东明继室丘氏
　　按归德府志丘氏虞城人司寇杨东明继室夫　　亡守节四十年以子春育贵封太安人顺治十　　年奉旨建坊旌表
　　张鹄妻张氏
　　按宁陵县志张氏张鹄妻适鹄二载鹄亡氏年　　十九抚孤守节八十二年顺治十四年奉旨建坊旌表年百有三岁卒　　孙振芳妻张氏
　　按柘城县志张氏诸生孙振芳妻年二十夫亡　　子甫一岁同姑守节顺治八年姑病思肉氏刲　　股奉姑疾愈县令旌其门　　王弘化妻董氏
妾金
氏附

　　按柘城县志董氏王弘化妻归王数载无所出　　劝夫纳妾金氏越一载金娠甫三月夫亡董年　　二十五金年十九遗腹生子二氏同心抚养成　　立子复丧又共抚幼孙入庠序董年七十九金　　年七十四苦节四十余年县令旌表　　李应节妻刘氏　　　李世明妻何氏
　　李柯妻王氏
　　按柘城县志已上三节一门共守有司旌表　　桑廷瑞妻刘氏　　按柘城县志刘氏诸生桑廷瑞妻瑞遇寇死氏　　年十九号泣欲殉家人劝止守柩三载弃产而　　葬其姑与夫甘淡泊以终志　　许尚泽妻曹氏
　　按柘城县志曹氏许尚泽妻年二十六夫亡家　　赤贫矢志守节抚子入庠　　范融波妻李氏
　　按柘城县志李氏诸生范融波妻波殁氏年二　　十六翁老子幼矢志守节纺绩奉翁丸熊教子　　备历辛苦长子成名士氏年七十三卒　　祖生鞭妻谢氏
　　按柘城县志谢氏祖生鞭妻夫早亡遗二子皆　　幼氏矢志抚孤历二十余年氏殁次子祖佩痛　　哭不食死有司旌之　　张廷梓妻田氏
　　按柘城县志田氏诸生张廷梓妻夫亡氏愿以　　死殉亲族劝事翁姑养二子从之慎节操勤纺　　绩亲殁送终成礼课二子成名年逾七十守节　　三十九年有司旌之　　梁士前妻郭氏
　　按柘城县志郭氏年十五适梁士前生一子姑　　老家贫如洗采葵藿奉姑夫与姑相继殁矢志　　抚孤历久愈厉　　王洵妻黄氏
　　按柘城县志黄氏大学生王洵妻孝事翁姑御　　下以慈夫亡抚幼子成立为诸生历三十余年　　家赖以裕顺治己丑公举表其门　　曹珂妻赵氏
　　按柘城县志赵氏曹珂妻年二十六夫亡矢志　　守节抚子成立历三十余年卒　　叶守科妻刘氏
　　按柘城县志刘氏叶守科妻科病亡氏年二十　　四守节几四十年抚子成立　　吕甫仕妻任氏
　　按柘城县志任氏吕甫仕妻仕亡子方七岁氏　　抚孤成立卒年七十有五　　谢永引妻范氏
　　按柘城县志范氏谢永引妻夫亡氏年二十五　　遗子幼矢志抚孤历二十余年卒　　周宜妻陈氏
　　按柘城县志陈氏周宜妻归宜五载生一子宜　　亡氏年二十二姑老子幼矢志不二事姑抚子　　孝慈克着家贫岁荒又世乱备尝辛苦教子入　　庠始终无憾　　杜齐名妻吕氏
　　按柘城县志吕氏廪生杜齐名妻齐名早亡氏　　年二十余三子方在孩提誓死守节抚孤读书　　以承先志年近八旬孀居四十五载白首如初　　顺治十年有司旌其闾　　张铉妻李氏
　　按彰德府志李氏武安诸生张铉妻年二十四　　夫亡守节抚孤几七十年年九十二有司旌表　　刘昌印妻孟氏妇李
氏附

　　按彰德府志孟氏武安诸生刘昌印妻年二十　　六夫亡守节五十年终子玉衡娶李氏年二十　　六衡丧不食欲死孟谕之曰我与尔皆丧夫命　　也抚孤为重徒死无益李遂守节四十年先孟　　氏卒　　张嵋母李氏
　　按彰德府志李氏武安廪生张嵋母夫亡守节　　教子督学表其门　　李云逵妻王氏
　　按彰德府志王氏涉县李云逵妻夫亡青年守　　节教子成名有司旌表　　李锵妻郜氏
　　按彰德府志郜氏涉县诸生李锵妻年十八夫　　亡抚两月孤守节终身有司旌表　　郭之铉妻董氏
妇秦
氏附

　　按彰德府志董氏林县郭之铉妻夫亡子幼氏　　养老亲终身抚子成立无何子夭与妇秦氏抚　　十月孤孙相依鞠育并以寿终　　杨呈彩妾石氏
　　按彰德府志石氏林县杨呈彩妾事呈彩及嫡　　张以敬慎称呈彩为凉州守殁于官张继之遗　　孤九龄氏拮据治丧远扶二榇以归教子成立　　年七十余卒有司表其门　　赵以旌妻郭氏
　　按彰德府志郭氏武安诸生赵以旌妻年十七　　夫没守节三十余年有司旌表　　杜养德妻申氏
　　按彰德府志申氏临漳诸生杜养德妻年二十　　夫亡守节三十余年有司旌表　　高攀妻赵氏
　　按彰德府志赵氏临漳高攀妻年二十夫亡守　　节抚孤历奇荒异变不改其操四十年如一日　　中丞题请建坊　　李维翘妻张氏
　　按彰德府志张氏林县诸生李维翘妻年二十　　二夫亡长子四龄次方期月氏绝食不欲生以　　翁姑在劝止养亲尽孝教子以义方俾各有声　　黉序无何二子相继殁孤苦无依始终不改其　　节顺治十八年有司表其门　　牛任衡继妻刘氏
　　按彰德府志刘氏林县诸生牛任衡继妻夫亡　　守节抚前室二子及己出一子操作以供膏火　　三子俱入泮有声顺治十八年有司表其门　　田连隰妻张氏　　按彰德府志张氏林县举人田连隰妻年二十　　二夫亡矢志守贞极苦无变顺治十八年旌表　　王道纯妻李氏　　按卫辉府志李氏汲县人前锦衣卫镇抚李枝　　女太学生王道纯妻年少夫亡无子女守节五　　十七年　　窦循武妻康氏
　　按卫辉府志康氏汲县窦循武妻年少夫亡无　　子女苦守孀节夫弟宪武所遗诸孤俱为养育　　婚嫁守节五十余年　　贾永明妻方氏
　　按卫辉府志方氏汲县贾永明妻年少夫亡抚　　养孤子成立守节三十五载　　贾策妻荀氏
　　按卫辉府志荀氏汲县诸生贾策妻年少夫亡　　无子值奇荒家业尽废苦志守节四十余年　　王琦妻苏氏　　按卫辉府志苏氏汲县人太学生王琦妻年少　　夫亡抚养孤子成立守节四十余年家以不废　　关拱辰妻贾氏　　按卫辉府志贾氏汲县诸生贾启女关拱辰妻　　年二十八夫亡抚孤儿弱女备历艰辛及长婚　　嫁寻相继夭折氏纺绩自给誓无二志守节四　　十余年　　冯光普妻李氏
　　按卫辉府志李氏郡人冯光普妻归六载夫殁　　氏日夜哭泣欲殉所亲劝止议为夫立后会侄　　笋失恃氏养为己子教之读书入庠守节四十　　余年邑令旌其门　　刘泽久妻冯氏
　　按卫辉府志冯氏汲县人教谕冯攀桂女刘泽　　久妻年二十夫亡苦志守节抚孤成立　　高亿中妻倪氏
　　按卫辉府志倪氏汲县高亿中妻夫亡氏年十　　九抚遗腹一女亦早丧氏矢志不二孝事翁姑　　劝翁立叔翁以枝子为嗣守节六十八年年八　　十七顺治二年县令蔡藿表其门　　窦钦妻郭氏
　　按卫辉府志郭氏汲县窦钦妻年少夫亡家贫　　三子皆幼工纺教子成立守节四十年终　　冯叔慈妻刘氏　　按卫辉府志刘氏汲县庠生冯叔慈妻年二十　　三夫亡遗子逊敏方四岁亲老子幼家业雕零　　氏孝养翁姑教养孤儿成立守节三十载年五　　十六卒　　冯季慈妻孙氏
　　按卫辉府志孙氏汲县冯季慈妻年二十二夫　　亡遗子逊友甫三岁氏孀居织仰事俯育无　　缺值兵荒流离之死靡他教子入泮　　徐日登妻倪氏
　　按卫辉府志倪氏汲县徐日登妻年二十四夫　　亡遗子二长六岁次三岁遭明末奇荒艰苦备　　尝抚育二子成立守节五十余年　　张不驰妻王氏
　　按卫辉府志王氏汲县廪生张不驰妻年二十　　七夫亡子瑞星方四岁社星方二岁几历兵荒　　茹荼矢志教二子无废先业守节四十余载年　　七十二终　　孙复奇妻薄氏
　　按卫辉府志薄氏汲县人武举孙复奇妻年少　　夫亡子铨尚幼家贫无倚矢死靡他抚孤成立　　食饩于庠守节三十余年卒　　孙颛仍妻刘氏
　　按卫辉府志刘氏汲县廪生孙颛仍妻年二十　　八夫亡无子立夫侄绍武为嗣延师课读俾克　　成立　　丁如钟妻张氏
　　按卫辉府志张氏郡庠生丁如钟妻钟性嗜读　　书甘贫介守无嗣而没氏纺绩守贞抚侄晋以　　继其嗣邑令旌其门　　李经国妻王氏
　　按卫辉府志王氏郡庠廪生李经国妻李谨之　　母早寡甘守贫节年七十有七巡抚具题旌表　　郭英母张氏　　按卫辉府志张氏郡庠生郭英母夫亡守节抚　　孤成立　　刘文炫妻张氏
　　按卫辉府志张氏郡人刘文炫妻进士刘肇基　　母年二十四丧夫矢志守节抚子肇基中顺治　　丙戌进士　　侯明藩妻刘氏
　　按卫辉府志刘氏汲县庠生侯明藩妻县令刘　　松女夫亡抚孤宝三纺绩教读中顺治戊子举　　人郡守郑茂泰表其门年七十有四　　路侨妻高氏
　　按卫辉府志高氏新乡路侨妻夫亡氏年十九　　水桨不入口七日众以遗孤为言乃断发守志　　里闬称之　　殷科妻梁氏
　　按卫辉府志梁氏新乡殷科妻年二十八夫亡　　遗腹生子家贫无依纺绩教读守节四十八年　　子时雍孙祚蕃俱以文学着有司以闻表其门　　高步瀛妻靳氏　　按卫辉府志靳氏淇县人南山女高步瀛妻年　　二十六夫亡孝事舅姑抚养孤子备历艰辛卒　　无二志年七十四终　　张刘卿妻夏氏
　　按卫辉府志夏氏淇县儒士张刘卿妻年十九　　夫亡事六旬姑抚周岁子曲尽其力子诏长补　　邑庠生氏年七十一卒有司表其门　　任玠妻苏氏
　　按新乡县志苏氏贡士任玠妻年十七夫亡子　　昌期甫一岁翁以为忧氏窥其意泣诉祖姑曰　　余幼而丧母在室丧姑今又丧夫天分孤单夫　　复何言乞白舅氏无过虑冰霜自矢事祖姑继　　姑以孝闻课昌期龆年领乡荐年四十七而卒　　郭佐熙妻周氏　　按新乡县志周氏郭佐熙妻归一载夫亡氏年　　十八无子归宁其母怜其无依微言探之氏怒　　速驾而返三十年不复至母家叔翁以兄子为　　之嗣氏抚养不异己出年六十四终　　桂学文妻白氏
　　按新乡县志白氏桂学文妻年十七夫死遗孤　　方三月越一载舅姑俱亡氏誓死守节年四十　　七而卒　　郭汝霖妻郜氏
