<!-- { "loadSidebar": true } -->
按&#城县志徐氏&#城令徐聆女适教谕石麟为继室随夫之任广东正统初麟没于官时徐年二十有四逾三月生子玉前妻子玺方五岁徐携二子扶榇还乡安葬养舅姑甚谨及舅姑相继没孤嫠无倚纺绩为活教玉登甲申进士任监察御史成化二年有司以闻旌表　　冯琎妻贾氏
按新乐县志贾氏冯琎妻生子二长廷佐次廷佑佑早夭佐生子承业而病疯及琎亡氏抚承业泣语曰吾不幸丧夫子又病废仅此茕茕幼孙不惮纺绩资之冀他日成立或不坠其家声承业闻祖母言心伤　闺节部列传十八
　　明十三
　　胡来享妻路氏
按彰德府志路氏诸生胡来享妻年二十四夫死翁姑老遗孤甫六月氏躬纺绩以养艰苦万状历四十年有司旌表　　曹继宗妻李氏
按彰德府志李氏曹继宗妻年二十五夫亡守志教子终身如一日　　秦仲宝妻胡氏
按彰德府志胡氏秦仲宝妻夫病祈以身代比死即欲引决亲党慰之曰汝方&#而翁姑老汝死如无后何胡始食及期果育一子抚孤终养三十余年未尝出户督学给以粟帛表其门　　吴海妻冀氏
按彰德府志冀氏吴海妻夫亡家贫抚孤成立历三十余年有司旌表　　邹少淳妻徐氏
按彰德府志徐氏诸生邹少淳妻夫亡氏年十九以死自誓冰蘗之操二十余年如一日以疾终　　王藩继妻同氏
按彰德府志同氏判官王藩继妻年二十二夫亡守节不渝前妻子表事同以孝称表没同又抚育幼孙成立以寿终　　王遵孟妻张氏
按彰德府志张氏王遵孟妻归仅岁余夫亡氏年十八遗孤甫弥月绝饮食欲以死殉诸亲劝之曰汝死孤亦不保奈夫无后何始强食历艰苦三十三年终　　刘贞妻高氏按彰德府志高氏年十六为刘贞妻越两载夫亡无子孝养翁姑矢志苦守五十五年诏旌表　　韩璲妻郭氏
按彰德府志郭氏诸生韩璲妻夫亡子女俱无矢志守节事翁姑以孝闻成化中奉敕表其门　　梁福兆妻殷氏　　　赵朗然妻张氏
　　辛绪庚妻臧氏　　　窦宏妻李氏
　　贺君宠妻周氏　　　刘芳名妻王氏
　　黄宣妻倪氏　　　　侯之郡妻戚氏
　　孙乐禹妻赵氏　　　陈国良妻张氏
　　许三宅妻安氏　　　马世麟妻黄氏
　　张懋贞妻王氏
按彰德府志已上十三人俱夫亡守节有司表其门　　薛贵妻王氏按彰德府志王氏年十六为薛贵妻未几翁姑及夫相继殁又先有祖姑丧四殡未举王日夜悲号以女红自给积资买城南地一区俱如礼以葬岁时祭扫终其身不阙　　李千妻陈氏
按彰德府志陈氏李千妻年二十八夫亡子得实方四龄氏苦守抚之长登贤书　　王兴基妻秦氏
按彰德府志秦氏王兴基妻夫亡氏年十九一子甫周临诀嘱以养亲教子氏涕泣受命事翁姑孝教子成立有司旌之　　梅瓒妻武氏
按彰德府志武氏诸生梅瓒妻事继姑以孝闻夫早殁子方十岁时值凶荒继姑欲令他适氏誓死育孤历艰苦二十余年不改诏旌其门　　袁升妻都氏
按彰德府志都氏军人袁升妻正统十四年升北征阵亡子亦殁氏以死自誓守节三十余载成化中诏旌其门　　耿伦妻张氏
陈
氏附

按彰德府志张氏耿伦妻年二十九刲股救夫及夫没抚子成立子没与媳陈氏同守节终身　　董大都妻陈氏
按彰德府志陈氏董大都妻年二十二夫殁毁容苦节守志十余年而卒　　白焞妻张氏
按彰德府志张氏白焞妻事翁姑至孝年二十八夫亡家极贫而志不少变守节五十余年终　　李邦奇妻牛氏
按彰德府志牛氏李邦奇妻娶三年夫亡遗腹五月及生子父母欲嫁之氏绝食饥死父母不能强守节十余年卒　　王邦相妻武氏
按彰德府志武氏王邦相妻年二十一夫亡誓不他适以女红养姑育子苦节三十余年卒　　张天禄妻刘氏
按彰德府志刘氏张天禄妻年二十七夫亡家贫子女俱无守节不易　　牛庆妻查氏
按彰德府志查氏百户牛庆妻年二十五夫亡孝养翁姑抚遗腹承袭祖职苦节四十余年终　　梅溥妻张氏
按彰德府志张氏梅溥妻年十九夫亡茕茕无依守节不变与祖姑武氏姑郭氏前后相继有司表其门　　李士能妻杨氏按彰德府志杨氏李士能妻夫亡氏年二十一誓不他适会岁饥兄弟诱之改嫁杨断发自誓成化中诏旌其门　　李谅妻陈氏
按彰德府志陈氏李谅妻年十九生子旻方数岁夫没氏哀毁绝粒既葬躬纺绩以养翁姑教子成立苦节五十余年成化中诏旌表　　王从义妻马氏
按彰德府志马氏王从义妻夫亡守节成化中旌表　　李荣妻樊氏按彰德府志樊氏李荣妻夫没守节成化中旌表　　刘兴妻韩氏按彰德府志韩氏刘兴妻年二十五夫亡躬纺绩以自给三十年未尝出户郡守累表其门　　李允妻秦氏
按怀庆府志秦氏李允妻年十八夫亡抚孤守节至八十五岁成化间诏旌其门　　辛哲妻崔氏
按河南府志崔氏陕州辛哲妻哲成化癸卯亚魁未仕早世家贫甚崔方少艾欲殉葬以子幼不果日事纺绩训子补郡廪生　　熊瓒妾顾氏
按河南府志顾氏弘农人太仆卿熊瓒妾瓒亡遗子釜方四月妾郑氏出也氏视犹己生劬劳万状育釜成立以节终　　赵应奇妻许氏
按河南府志许氏陕州太学生赵应奇妻年二十四夫亡事继姑以孝闻育幼子成立历艰辛四十年贞节弥坚奉诏旌表　　宋方妻申氏
按河南府志申氏陕州宋方妻方客死鲁山申年三十攻苦力作抚孤成立伯让为纳媳生孙佳士媳寻丧复抚孙补郡庠生先后拮据数十余年以寿终　　卫良心妻崔氏按河南府志崔氏郡学生卫良心妻年二十夫亡孀居茹苦四十五年抚孤力学食饩于庠　　刘安妻陈氏
按河南府志陈氏孟津民刘安妻年二十三夫亡守节五十年成化间奉诏旌表　　董安妻王氏
按河南府志王氏陕州董安妻安亡氏年二十一守节六十余年至八十四岁终　　杨铎妻阎氏
按河南府志阎氏陕州杨铎妻铎少为诸生疾将革谓阎曰我名不立而早夭含恨入地矣幸有二子兰庄汝其育而教之阎诺遂守节育子终身不二　　张腾霄妻宋氏按河南府志宋氏陕州庠生张腾霄妻霄亡宋年二十五子而讷甫七龄家无立锥纺绩为生历四十余年讷从名师学食饩于庠有司旌表　　谭贡妻郭氏
按河南府志郭氏谭贡妻贡早亡郭年二十抚遗孤死守其母迎养于家纫针操杼以终其身　　王以恬妻赵氏
按河南府志赵氏陕州王以恬妻夫亡赵年二十一舅姑垂老二子方呱呱戚党以年少讽嫁泣曰我非难死惟老幼无托是患卒躬纺绩终事舅姑训二子成立有司奉恩诏署其门　　胡绍先妻李氏
按河南府志李氏指挥胡绍先妻陕州人年二十六丧夫守节五十余年抚育孤子不坠家声子为官奏最诏封太淑人　　刘应甲妻王氏
按河南府志王氏廪生刘应甲妻年二十甲亡遗幼女三俱抚育适人阃范严肃有敬姜风茹苦四十余年直指旌表　　李民乐妻彭氏
按河南府志彭氏陕州诸生李民乐妻年二十七丧夫二孤皆幼氏艰辛教育长并入庠州守旌表　　王试妻尚氏赵
氏附

按河南府志尚氏诸生王试妻陕州人年十九夫亡氏方孕哀毁奉舅姑甚谨及生男毓秀仰事俯育不厌糟糠二十余年娶媳赵氏生三子毓秀亡赵守节抚子如姑州守表其门　　王顺干妻辛氏
按河南府志辛氏陕州王顺干妻年二十七夫亡子用谋甫二岁辛饮食不进数日欲殉夫邻妇百端劝解遂毁容抚子终身不二　　申命妻孙氏
按河南府志孙氏陕州申命妻适命甫期年命亡遗腹生子又殇氏绩纺终其身有司给粟布旌表　　李文妻赵氏按河南府志赵氏弘农李文妻文亡家甚窘遗子二俱襁褓赵艰辛鞠育终其身以节闻　　谷整妻段氏
按南阳府志段氏谷整妻夫亡子秀方六岁氏抚孤成立苦节四十余年　　宋宣妻段氏
按南阳府志段氏宋宣妻年二十四夫亡遗孤鉴四岁氏日抱哭于墓教子耕读以节终身　　段介妻李氏
按南阳府志李氏段介妻夫早亡氏苦节自誓贫无怨言　　吴河妻张氏
按南阳府志张氏吴河妻年二十三夫亡守节六十余年年八十四卒　　党明妻韩氏
按南阳府志韩氏党明妻早寡教子子文由贡士为景州学正　　韩节妻李氏
按南阳府志李氏韩节妻年二十四夫亡子幼守节五十余年　　任弘毅妻权氏
按南阳府志权氏任弘毅妻年十八夫亡孝事舅姑守节四十余年卒　　吴惟说妻韩氏
按南阳府志韩氏诸生吴惟说妻夫亡氏年二十六孝事舅姑抚三岁孤儿成立苦节七十年寿九十六终　　梁姓妻李氏
按南阳府志李氏裕州人年十七适同州梁姓越九年夫亡氏忍死抚孤负薪供爨力贫教二子成立年九十七卒　　吴作砺妻王氏
按南阳府志王氏诸生吴作砺妻年二十八夫亡遗孤在抱氏安贫抚育守节三十年卒　　薛一儒妻曹氏
按南阳府志曹氏薛一儒妻夫没氏年二十三守节终身年七十七卒　　王畿继妻王氏
按南阳府志王氏王畿继妻年二十六夫亡抚八岁子旌守节终身年八十四卒　　张清妻赵氏
按南阳府志赵氏张清妻年二十六夫亡抚周岁遗孤守节终身年逾八十卒　　郑清妻徐氏
按南阳府志徐氏郑清妻年二十三夫亡遗腹生子守节抚孤四十余年卒　　黄镇妻刘氏
按南阳府志刘氏黄镇妻年二十九夫死遗孤幼舅姑欲夺其志氏以刀截发誓不他适以寿终　　胡江妻封氏
按南阳府志封氏胡江妻年二十二夫亡遗腹数月屡以死殉舅姑苦劝止之及生子抚之成立守节四十年　　王经妻李氏
按南阳府志李氏诸生王经妻年二十九夫亡守节终身　　刘瓘妻邢氏
按南阳府志邢氏刘瓘妻夫亡氏年二十一力贫守节终身无异　　陈诗妻孙氏
按南阳府志孙氏太学生陈诗妻年二十七夫没屏息不出庭户守节三十年终　　李穆妻谢氏
按南阳府志谢氏李穆妻夫死无子矢志守节继夫侄茂林承祧邑令旌表　　王可赠妻李氏
按南阳府志李氏举人王可赠妻年二十二夫亡守节五十四年卒　　杜梓妻袁氏
按南阳府志袁氏诸生杜梓妻夫亡守节教子成立　　陈守仕妻杜氏按南阳府志杜氏陈守仕妻夫亡家赤贫氏以纺绩营生教二子各执业季子生玉书为邑庠生氏年九十八无疾而逝　　朱鼎隆妻袁氏
按南阳府志袁氏诸生朱鼎隆妻年二十三夫亡遗子三岁氏纺绩抚孤以寿终　　范英妻马氏
按南阳府志马氏范英妻夫亡氏年十九家人怜其少劝更适氏誓不二天年逾八十卒　　邢钊妻曹氏
按南阳府志曹氏邢钊妻年二十夫亡遗孤在抱氏忍死抚孤守节六十余年终　　张佩妻卢氏
吕
氏附

按济南府志卢氏齐东人张佩妻从夫军于京生子二岁夫亡年未二十携子扶柩归葬纺绩事姑子长娶妇吕年十九亦寡姑妇俱守志不移成化间旌表　　郑&#妻徐氏按兖州府志徐氏郑&#妻峄县人年二十七而寡子臻始周岁守志五十余年卒臻庐墓终丧诏表其门　　魏琦妻杨氏按兖州府志杨氏魏琦妻金乡人适魏三年生子九日夫没氏孝养舅姑矢志靡他成化十六年旌表　　刘实妻张氏按兖州府志张氏刘实妻东平人年十七归刘三日夫亡守节终老成化四年奉诏旌之　　丁大妻靳氏
按兖州府志靳氏丁大妻东平人年二十余夫亡守节终身成化中奉诏旌表　　滑政妻张氏
按兖州府志张氏东平人滑政妻年十九而寡矢志守节至八十余岁成化元年奉诏旌表　　戚伯通妻宋氏
