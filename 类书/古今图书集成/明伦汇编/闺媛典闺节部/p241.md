<!-- { "loadSidebar": true } -->
按陇州志杨氏尹希颛妻夫亡氏年十九抚周岁子成立矢志六十一年事闻旌表　　韦臣妻张氏
按陇州志张氏韦臣妻夫亡守节四十二年有司旌表　　米养博妻梁氏
按陇州志梁氏太学生米养博妻夫死氏年二十七二子俱幼家甚寒薄佣女工以自给抚二子成人苦节四十二年旌表　　阎&#妻李氏
按陇州志李氏州庠生阎&#妻夫死氏年三十八家贫守节二十八年训子成立旌表　　姚守官妻王氏
按陇州志王氏姚守官妻夫死氏年二十四守节二十六年旌表　　尹际汤妻刘氏
按陇州志刘氏生员尹际汤妻夫亡氏年二十八苦守孤寡纺织度日言动不苟节凛冰霜乡党重之　　谢钦妻纪氏按延安府志纪氏榆林人诸生谢钦妻钦试西安不第没氏年十九一子甫三月闻讣欲从死翁姑觉令严防之姻戚又日为开譬氏意始回后翁死事姑唐氏最孝深居以事女红至亲罕接言笑乡党师之有司奏闻旌表　　樊恭妻马氏
按延安府志马氏吴堡人太学生樊恭妻恭早亡氏年二十遗二子俱幼苦志守节抚育成人年七十八卒　　杜景春妻某氏
按延安府志某氏鄜州人诸生杜景春妻夫病亡氏年十八遗子甫数月家贫励志抚孤既长又早丧复抚孙成立年八十终　　赵世宁妻任氏
按延安府志任氏鄜州人赵世宁妻宁亡家甚贫苦志抚孤以女工自给年七十终　　武定邦妻杜氏
按延安府志杜氏延安卫人廪生武定邦妻邦亡遗孤经周甫六岁氏遍历艰辛教子读书为诸生孀居四十年年六十有八卒　　王文佑妻任氏
按延安府志任氏鄜州人王文佑妻佑病亡氏年二十七矢志守节誓不再适抚子成人年八十卒　　范瑄妻戴氏按延安府志戴氏榆林人太学生范瑄妻瑄早亡氏年二十七无出誓以死殉所亲劝止之孝事翁姑立嗣以继夫后苦节五十年终　　宋纶妻刘氏
按鄜州志刘氏长史宋纶妻年十四适纶二十纶亡誓死不嫁苦守七十年闾里称之为列额旌善亭　　艾应锺妻杨氏按米脂县志杨氏光禄寺署丞艾应锺妻少保杨尚书女年二十四丧夫孀居四十载卒　　郑宗禹妻李氏
按米脂县志李氏生员郑宗禹妻年二十二夫死孀居五十余年　　杜能任妻常氏
按米脂县志常氏邑诸生杜能任妻夫早亡孀居五十余年卒　　冯奇峨妻李氏
按米脂县志李氏年十七适榆次廪生冯奇峨未久夫得疾氏眉案加谨不少懈及孀门无三尺之童氏独勤女工自守屡遇大变亲戚怜之劝再嫁不听卒成其志　　姬翊周妻艾氏
按米脂县志艾氏增生姬翊周妻举人艾朝栋女年二十五丧夫擗踊几绝守节不渝　　刘成宗妻李氏
按灵台县志李氏刘成宗妻宗亡甘贫守节抚孤成立有司奏闻建坊旌表　　习文妻杨氏
按灵台县志杨氏习文妻夫亡氏年二十矢志守节事舅姑朝夕匪懈抚遗孤教以耕读甘贫固守艰苦备尝年七十五卒有诏旌表　　张企和妻姚氏
按灵台县志姚氏张企和妻夫亡氏年二十三善事舅姑抚育幼子饥寒交迫卒无异志年九十卒有司旌之　　习良民妻陈氏
按灵台县志陈氏习良民妻夫病亡氏年二十遗子习高在襁褓家甚贫事姑杨氏最孝里人谋欲娶之自缢几死舅姑殁氏哀痛泣血殡葬尽礼艰难苦楚抚子入黉序年七十三卒直指旌表　　卢阁妻王氏
按灵台县志王氏诸生卢阁妻夫亡氏年二十一事翁姑育幼子饥寒迫身终始无变　　苟士元妻胡氏
按灵台县志胡氏诸生苟士元妻元应乡试暴亡氏号哭绝食几死抚襁褓遗孤懋官懋赏官早入黉序未久亦殁氏晨&#奉养垂白翁姑无少怠及翁姑殁哀毁痛切闻者称孝有司表其门　　吕九功妻李氏
按灵台县志李氏吕九功妻功早亡氏年十七遗腹三月姑年八十视膳问寝不懈及子尝涕泣祝曰天而有知姑幸无恙儿克长为吕家后庶瞑目也遂苦守终身　　姚三命妻杨氏
按灵台县志杨氏诸生姚三命妻三命早丧氏守志不渝孀居四十余年有司旌表　　姚惟兢继妻李氏
按灵台县志李氏四川彭水令姚惟兢继妻及笄于归值姑殁居丧尽礼抚前室遗子爱逾己出闻讼庭有鞭扑声则温言劝曰做官须行好事情有可原者宽之夫亡氏方盛年矢志苦守操行坚贞仁心劲节足为闺阃仪范　　陈嘉祚妻石氏
按宁州志石氏陈嘉祚妻诸生懋功母年十九祚殁辟纑&#姑画荻训子孀居六十余年有司表其门年八十九卒　　何希钦妻宋氏
按宁州志宋氏吴都宋升吾女太乡何希钦妻端庄仁孝勤俭克家年二十八希钦从兄定远统兵会剿靖安红巾贼王师败绩希钦陷阵定远痛失手足请缨之志愈壮督府调九府官兵再剿远为前锋战于桃树港擒贼首李宿十斩馘以祭伊弟定远以功升中军宋氏痛夫死难誓不再嫁绩延师训子汪治皆有文名崇祯末有司旌表　　袁暹妻王氏
按临洮府志王氏郡诸生袁暹妻夫亡遗二子长早丧次养浩甫一岁氏备尝艰苦以耕织抚之俾就外傅攻经史养浩遂入邑庠　　陆永福妻唐氏
按临洮府志唐氏兰州诸生陆永福妻夫亡氏年二十九事孀姑朝夕祗慎无倦容教二子必以忠孝大义二子长出仕俱有政声直指以闻于朝诏旌表其门　　党得文妻蒋氏
按兰州志蒋氏党得文妻夫亡家贫子幼孤苦零丁惟藉纺绩养孤成立年七十卒崇祯间州守旌表其门　　周恺妻杨氏
按巩昌府志杨氏郡诸生周恺妻恺亡氏年二十一誓死守节抚孤凤教之成立年七十二终　　汪川妻张氏
按巩昌府志张氏卫指挥汪川妻川亡氏年二十六矢志孝养孀姑抚孤成立守节五十余年　　郭进妻张氏
按巩昌府志张氏秦州郭进妻进亡氏年二十五蓬首垢面甘贫苦守终身不改　　吴澜妻李氏
按巩昌府志李氏通渭诸生吴澜妻夫亡氏年二十六矢志守节终身不二　　邓景妻赵氏
按巩昌府志赵氏徽州人邓景妻景亡氏年少遗孤在襁褓矢志苦节抚育成立孀居四十年终　　李勤书妻高氏
按巩昌府志高氏秦州人李勤书妻勤书亡氏年十六哀恸号泣欲同死家人百计防之得免家极贫人不堪其冻馁而其节益励乡闾称之　　景彦和妻陈氏
按巩昌府志陈氏安定人孝廉景彦和妻和亡氏年二十三誓死守节事舅姑动循礼度孀居六十年终　　楚佐妻张氏按巩昌府志张氏安定人楚佐妻佐亡氏年少誓死守节终身不饰仪容垢面蓬首以为常年七十而卒　　魏景芳妻李氏按巩昌府志李氏伏羌人魏景芳妻夫早亡氏年十九誓死守节不修仪容动静皆有矩度年八十卒　　杨安妻贾氏赵氏
任氏附

按巩昌府志贾氏伏羌人孝廉杨安妻安早亡贾尚少抚遗孤景升矢志守节升长娶赵氏生孙俊景升亦殁俊长又夭孙妇任氏与赵共事祖姑终老人称三节　　后辅妻曹氏
按巩昌府志曹氏岷州人指挥后辅妻辅亡氏励志苦节孀居六十余年里人称之　　王让继妻刘氏
按巩昌府志刘氏岷州人王让继妻让亡氏矢志守节家贫茹荼啜粥抚前室子不异己出年六十三卒里人称贤　　李节妻邢氏
按巩昌府志邢氏通渭诸生李节妻节亡氏甘贫守节四十年抚遗孤时春成立亦为诸生崇祯间有司旌表　　孔心法妻景氏
按巩昌府志景氏通渭儒生孔心法妻庠生孔毓秀母崇祯中公举旌表事实不传　　曹来凤继妻杨氏
陈
氏附

按巩昌府志杨氏岷州人诸生曹来凤继妻凤亡氏年二十二妾陈氏年二十六遗二子俱幼杨抱棺号泣以死誓不改适与妾共事姑抚教幼子成立乡人称之　　魏文渊妻韩氏
按巩昌府志韩氏通渭魏文渊妻文渊早亡氏尚少抚育遗孤躬纺织自给孀居六十余年　　杨廷臣妻乔氏
按巩昌府志乔氏漳县庠生杨廷臣妻廷臣殉难死乔年十八备尝辛苦守节五十余年教二子成立皆有声黉序　　龙韬妻徐氏
按巩昌府志徐氏阶州人龙韬妻韬亡徐年二十邑人谋之氏剪发刺目誓死不移茹苦四十余年卒　　王举才妻赵氏按巩昌府志赵氏阶州人千户王举才妻举才亡氏年二十有二誓死不渝终身素缟孀居五十余年终　　王举士妻巩氏按巩昌府志巩氏阶州人诸生王举士妻士亡氏尚少誓死守节事舅姑至孝家甚贫舅姑不能夺其志以女工自给终身寿七十卒　　王爱妻朱氏
按巩昌府志朱氏陇西人王爱妻爱亡氏年二十八矢志守节终身不渝年八十四卒　　王琰妻朱氏
按巩昌府志朱氏阶州王琰妻琰亡朱年二十五誓死守节终身不改年八十而卒　　胡澜妻王氏
按巩昌府志王氏阶州人太学生胡澜妻澜亡年二十四无所出誓死守节孀居五十年终　　董璧妻李氏
按巩昌府志李氏秦安人董璧妻早亡氏年二十三矢志守节抚孤入庠亦早夭氏勤耕织孀居六十五年而终　　孟复妻田氏
按巩昌府志田氏襄武人诸生孟复妻复早亡遗子在襁褓氏誓死守节家贫不堪纺绩抚孤成立终身不改　　郭佑妻孟氏
按巩昌府志孟氏礼县人郭佑妻佑病笃氏曰二子尚幼君死妾同穴矣佑殁氏年二十欲以身殉戚族劝之曰汝不惜二孤无托乎氏悟苦志守节家极贫力女工拾遗秉抚其子成立孀居六十余年终　　杜志贤妻闫氏按巩昌府志闫氏徽州杜志贤妻归未几志贤病亡氏年少方有身哀恸不食妯娌强食之及生子家贫艰苦万状力女红纺织抚孤成立苦节六十余年终　　李继妻郑氏按巩昌府志郑氏秦安人李继妻继亡氏年二十五誓死守节终身不再适纺绩自给教子去骄亦早丧遗孙浃氏又抚之成立贫苦终身　　赵诰妻闫氏
按巩昌府志闫氏指挥同知赵诰妻夫亡氏年二十七号泣三日不食誓甘同死自缢将绝家人救苏弟指挥橘外弟总兵祁栋谕之曰殉夫固善奈二孤幼将谁依抚孤即所以报夫也因屏绝一切独守一室虽至戚不与接见乡人称之　　和鉴妻韩氏
按巩昌府志韩氏百户和鉴妻鉴亡遗子七岁氏茹苦守节抚孤成立乡人称之　　闫橘妻陆氏
按巩昌府志陆氏卫指挥使闫橘妻橘亡氏年二十五欲以死殉家人谨防不果矢志守节坚守六十五年未尝一出庭户　　陈凤妻郭氏
按朔方新志郭氏灵州陈凤妻凤客死淮扬氏年二十一闻讣欲自尽以老姑无依不忍而止氏美姿容性温茂巨室争求之誓死不移年八十而终　　何淋妻施氏
按朔方新志施氏都指挥何淋妻夫亡氏年二十二抚孤钦成立苦节终身　　刘镇妻陈氏
按朔方新志陈氏千户刘镇妻镇御虏战殁氏年二十六遗孤济方周父母欲夺其志氏抱济曰背夫不义弃儿不慈我安忍卒抚孤成立以寿终　　万元妻张氏
按朔方新志张氏万元妻夫亡氏年二十矢志守节事舅姑至孝治家有法抚孤象新成名年八十有司旌其节孝　　雷焕宙妻程氏
按四川总志程氏儒士程直之女绵州人雷焕宙妻婚未期年焕宙亡遗腹生子氏抚之成立苦守四十　闺节部列传一百三十
　　明一百二十五
　　崔大韶妻何氏
按顺庆府志何氏崔大韶妻夫亡氏年二十三遗孤幼或欲夺其志氏断发自誓抚子成立守节七十余年终　　陈韶妻张氏
按顺庆府志张氏陈韶妻夫亡氏年二十四子二甚幼氏抚育成立俱为诸生年七十六终　　傅佐政妻张氏
按顺庆府志张氏傅佐政妻年二十夫死所亲欲夺其志不从年七十完节而终　　张仕禄妻何氏
按顺庆府志何氏张仕禄妻年二十三而寡坚守苦节抚孤成名年八十五卒　　杨明道妻雒氏
按顺庆府志雒氏杨明道妻年二十五夫死誓不再嫁终身苦守年六十以节终　　李高魁妻陈氏
