<!-- { "loadSidebar": true } -->
按清河县志赵氏张玠妻生员赵昂女流贼作乱时赵年十四未字从母走避临清途遇数戎服者恐其贼也急就路傍井边曰避乱而复遇乱天也脱不虞必死于此众愕然后适张玠四年玠卒赵方十九矢志不再嫁姑念其少命勿守氏号泣不从养亲抚孤贫苦三十余年而卒　　刘师宠妻阎氏
按大名县志阎氏刘师宠妻年二十一宠亡杜门纺绩抚三月遗孤勃苦节六十余年奉诏旌表　　步元妻常氏
按大名县志常氏生员步元妻夫早亡无子誓不改嫁姑没哀痛尽礼郡县旌其门　　田绩妻张氏
按大名县志张氏生员田绩妻绩亡氏年二十历苦节四十余年有司表其门　　郭伟妻杜氏
赵
氏附

按大名县志杜氏郭伟妻伟亡杜年二十三抚孤永锡成立娶赵氏才二旬永锡死杜与妇赵纺绩养姑终身不变有司旌之　　石科妻张氏
按大名县志张氏石科妻年二十夫亡家贫仅一女氏纺绩以养舅姑有司旌其门　　吕尚义妻张氏
刘
氏附

按大名县志张氏吕尚义妻归义未一年义亡抚遗腹子应时成立娶刘氏生孙方二龄应时又夭姑妇冰玉相依有司旌表　　高良弼妻周氏
按大名县志周氏生员高良弼妻弼没守志丸熊教子历数十年有司旌之　　赵来继室石氏
按大名县志石氏赵来继室来困诸生氏纺绩伴读遂以文名倅兖州卒女幼子夭氏孤苦四十余年教前子如己出后为都昌令有司表其门　　李兴妻闵氏
按内黄县志闵氏李兴妻夫死贫不能葬终日号泣里人为出金赙之居丧毁悴专织纺以养姑姑怜其少谕择去所闵曰既不从夫又不事姑恶乎可姑没营葬守节四十年　　傅海妻梁氏
按内黄县志梁氏傅海妻夫死守节至老不渝　　宋仁礼妻唐氏按内黄县志唐氏宋仁礼妻夫亡年二十子方期月氏守志奉姑甚谨姑病昼夜弗懈医祷及没营葬竭力守节四十三年抚养孤侄三人皆成立　　尹仕名妻秦氏
按内黄县志秦氏尹仕名妻年十九夫死守节孝养舅姑抚幼子成立　　杨光休妻吴氏
按东明县志吴氏杨光休妻事舅姑极敬内治肃穆夫亡悲悼伤痛几绝念孤子无托强自节哀教子成立以节终　　袁方诲妻赵氏
张
氏附

按东明县志赵氏袁方诲妻年二十四夫亡止一子氏抚之长娶张氏寻夭遗孤孙一氏与妇张共抚育成立　　李之体妻陈氏
按东明县志陈氏李之体妻年十九夫亡子方晬氏哀毁号泣绝食欲死姑力劝再三乃已躬亲纺绩以养姑抚子子长遗四孙而没氏又教诲成立备极艰苦六十余年年七十九卒　　张杞妻邵氏
按东明县志邵氏张杞妻夫亡年二十二哀痛号哭水浆不入口数日强起抚孤苦守三十二年历异常辛苦志不少改子孙卒皆成立　　景星炜继妻朱氏
按东明县志朱氏景星炜继妻年十六夫亡爱抚前妻子食饩于庠历苦节四十年　　程世卿妻张氏
按开州志张氏程世卿妻年二十五夫亡艰难困苦训四子皆成立年八十犹勤不怠　　刘楷妻侯氏
按开州志侯氏刘楷妻年十八归刘越六年而夫亡不食求死孀姑止之曰亡儿弃我恃有妇在知我视尔犹女奈何不我念且有孤侄可为尔子抚之或可不绝宗祀氏意始回事姑曲尽妇道年近九十终　　王庄儿妻刘氏按开州志刘氏王庄儿妻归王甫一岁夫避兵河南溺死刘年十八母怜其无子欲嫁之刘以死自誓事姑终身　　刘允贞妻杨氏
按开州志杨氏刘允贞妻归刘克尽妇道夫以光禄膳役死南京遗一子甫岁氏携孤扶榇归葬誓不再嫁教子力学举乡荐　　卢枫妻孟氏
按开州志孟氏卢枫妻夫亡年二十三子甚幼家贫纺织自给事翁姑以孝闻苦守三十余年教子成立　　张慎言妻王氏按开州志王氏张慎言妻年二十夫亡子仅三岁苦节教子躬纺绩课耕读卜地葬夫年七十四卒　　孙公愚妻常氏按开州志常氏孙公愚妻年二十二夫亡子甫八月苦节抚之成进士　　张包蒙妻袁氏
按开州志袁氏张包蒙妻夫亡年二十一姑老子幼强族陵轹谋杀其二子氏以计脱携子归母家辛苦教诲登乡荐　　朱世清妻刘氏
按全辽志刘氏义州卫生员朱世清妻年十九夫亡无子女家贫守节以女工易食年七十余岁卒　　王清妻曹氏按全辽志曹氏广宁中屯卫人年十八归王清清病亡氏方有身哀毁骨立父母欲夺其志泣曰本欲以死从夫倘生子冀不绝王氏宗祧也若不容吾将委沟壑矣诸亲党惮之不复敢言后果得男抚之成立家业复兴　　高宴妻毕氏
许
氏附

按全辽志毕氏盖州学生员高宴妻正德间宴病亡氏年二十二无子守志四十余年立夫侄九立为娶妇许氏九立夭妇姑孀居苦志无异巡抚旌之　　赵钺妻马氏史
氏附

按全辽志马氏义州百户赵钺妻年二十一夫亡守志育未岁子官禄长娶史氏年余官禄复夭史亦不嫁事姑姑妇一节巡按旌表　　黄义妻石氏
按全辽志石氏前屯卫生员黄义妻年二十四岁夫亡苦节五十三年卒旌表　　侯爵妻汪氏
按全辽志汪氏广宁中屯卫总旗汪胜女年十八归生员侯爵爵死家贫甚鬻奁具以供殡葬翁姑相继逝亦赖氏营窀穸乡人叹其贤正德间旌表　　傅严妻贺氏
按全辽志贺氏义州卫百户傅严妻年十九生子庶未一岁夫亡氏守节抚孤及既长袭职又阵亡氏孤苦终身巡抚旌表　　陈士良妻史氏
按全辽志史氏义州卫陈士良妻年十九生一子未周岁夫亡守节年六十七终巡抚旌表　　石英妻郝氏
按全辽志郝氏广宁后屯卫百户石英妻年二十一夫亡无子甘贫守节年八十一终　　刘润妻马氏
按开封府志马氏刘润妻杞县人夫亡守志不二正德中旌表　　马振妻凌氏
按开封府志凌氏西华人马振妻夫亡守节正德初旌表　　宋&#妻胡氏
张
氏附

按开封府志胡氏举人宋&#妻延津人夫亡年二十三苦节不事容饰子滋甫一岁长而聪慧事母克孝正德五年病夭妻张氏年二十一孙守志生甫五月或劝张嫁辄怒斥之曰姑为节妇我岂改之卒艰苦自守勤纺绩易食以事胡教守志长登进士　　刘忠妻米氏
王氏
董氏附

按开封府志米氏刘忠妻阳武人忠亡米抚育遗孤琏娶王氏琏亦早丧王与姑又同育其孤裕长娶董氏未几裕又没三寡皆以节自励事闻诏并旌之　　孙质妻王氏楚
氏附

按开封府志王氏孙质妻杞县人质亡王誓不再醮教子廷器成立亦早丧妇楚氏守节如姑事闻诏并旌表　　宋芳妻李氏
按开封府志李氏郑州人宋芳妻夫亡守志正德中旌表　　熊刚妻宋氏
按开封府志宋氏熊刚妻夫亡年二十二遗孤铎方八月无翁姑田产惟纺绩度日族长欲夺其志不从被殴伤臂氏断发欲自缢乃止年八十七终　　刘瓛妻翟氏
按开封府志翟氏刘瓛妻少寡守节奉姑抚子被旌表　　刘凤瑞妻何氏
按开封府志何氏刘凤瑞妻年少夫亡苦节抚孤堂娶妇寻夭又抚其孙永清成立艰苦备尝旌表　　曹宗贤妻陈氏按开封府志陈氏曹宗贤妻年少夫亡苦节抚子成立旌表　　杜彦章妻韩氏
按开封府志韩氏杜彦章妻正德九年夫亡氏年少守节事姑课子被旌表　　李瑶妻杜氏
按开封府志杜氏李瑶妻年少夫亡抚孤守节家贫甚或两日一怡然处之阅四十年旌表　　裴子元妻徐氏
按开封府志徐氏裴子元妻年少守节家无寸土拮据以奉舅姑寻舅姑相继没毕力为殓葬抚孤文璋及娶而夭又抚其孙可成为邑廪生旌表　　张元贞妻后氏
按开封府志后氏张元贞妻夫早亡守节抚孤旌表　　王尚进妻刘氏阎
氏附

按开封府志刘氏王尚进妻夫早亡二子俱襁褓苦节抚养俱为郡庠生后二子相继没与妇阎氏同守节抚其遗孙五十余年　　郝玺妻黄氏
按开封府志黄氏郝玺妻少丧夫抚孤守节旌表　　彭钥妻赵氏按开封府志赵氏彭钥妻年少丧夫抚孤为邑诸生孀居四十年如一日　　沈冬妻桑氏
按开封府志桑氏沈冬妻夫亡守节旌表
　　沈纪妻高氏
按开封府志高氏沈纪妻夫亡守志旌表
　　于铉妻马氏
按开封府志马氏庠生于铉妻遇乱铉殉难氏历患难苦节二十年纺绩课子法尧为庠生　　马变妻李氏
按开封府志李氏马变妻夫亡无子守节终身　　刘余庆侧室李氏按开封府志李氏庠生刘余庆侧室夫亡守节抚孤成名有司旌表　　牛轶妻朱氏
按开封府志朱氏牛轶妻夫亡守节抚孤终其身　　黄元&#妻李氏按开封府志李氏黄元&#妻年二十七夫亡守节终老　　徐万良妻周氏
按开封府志周氏徐万良妻夫亡守节抚孤直指旌表　　强执妻徐氏
按开封府志徐氏强执妻夫亡苦节抚孤任道食饩于庠　　朱焕然妻马氏
按开封府志马氏诸生朱焕然妻夫亡守节终身　　戴有功妻李氏按开封府志李氏诸生戴有功妻夫亡守节终老　　李得文妻徐氏按开封府志徐氏李得文妻夫亡守志终身不改　　顾氏马氏按开封府志顾氏袁儒妻马氏胡杲妻俱杞县人夫亡守节正德六年诏并旌之　　杨春妻朱氏
按开封府志朱氏杨春妻密县人夫亡守节正德中诏旌其门　　江朝宾妻邢氏
按开封府志邢氏阳武人江朝宾妻夫亡守节有司上其事于朝　　太学生牛妻孙氏　诸生郑诰妻王氏
　　范湖妻徐氏　　　　诸生郯古妻周氏按鄢陵县志已上四妇俱早寡守节事迹无考　　焦讷妻李氏按归德府志李氏焦讷妻夫亡守节正德十六年旌表　　高安妻楚氏
按归德府志楚氏御史高安妻安病亡楚引刀刲其右耳誓不二志正德中诏旌其门　　庄若峤妻田氏
按永城县志田氏庄若峤妻适庄甫二载夫病亡遗孤在抱苦志守节四十余年终　　张骥妻李氏
按永城县志李氏张骥妻年二十八夫死氏承姑志以所应分田舍尽让与夫两弟率四子二女居母家俾其子皆从弟学二子寻列黉序守节三十余年年六十卒　　韩欧妻张氏
按永城县志张氏诸生韩欧妻夫亡氏年二十余坚志守贞事舅姑抚子女历五十年艰苦万状年七十而卒　　亓从周妻王氏
按永城县志王氏亓从周妻正德间与夫避兵徐州夫亡王年二十三舅姑皆老一子尚襁褓王携子扶柩归葬以死自守躬勤纺绩孝事舅姑教子成名年余六十卒　　张嵩妻郭氏
按卫辉府志郭氏诸生张嵩妻辉县人嵩早亡无子郭贫居竭力以养舅姑守节三十六年　　张岳妻吕氏
按卫辉府志吕氏张岳妻辉县人年二十七夫亡守节年八十三终
　闺节部列传三十
　　明二十五
　　庄升妻张氏
按河南府志张氏洛阳庄升妻嫁三载夫亡遗一子守节四十年始终如一诏旌表　　曹兴妻庞氏
李
氏附

按河南府志庞氏洛阳曹兴妻年十六适兴逾二年兴亡遗子俊仅二十日庞守节抚俊成人娶李氏方三载俊殁李养姑至孝岁祲不衰抚孤彪为正德癸酉乡进士御史陆鳌上其事旌表　　吴福妻曹氏
按河南府志曹氏洛阳吴福妻年二十二福以输边饷死遗腹生子应氏矢志不二养姑送其终抚应成立克振其家正德初有司上其事时礼曹灾不报　　许昂甫妻乔氏按河南府志乔氏参议晋之女洛阳人年十六适河南卫指挥舍人许昂甫一年昂殁遗腹三月后生男教子成名荫袭前职苦节三十余年未尝一出门户里人称之　　孙整妻常氏
按河南府志常氏洛阳孙整妻无子劝夫纳妾樊氏生二子曰珙曰琰整亡常抚之不异己出珙分教泰兴琰理家事常年八十余洛人称之　　孙缘妻冯氏
