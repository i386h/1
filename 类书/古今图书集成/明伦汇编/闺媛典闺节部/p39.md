<!-- { "loadSidebar": true } -->
按台州府志章氏黄岩进士王钦妻钦亡章年未三十冰蘗自守抚其子淞淞生子启贵显章犹及见之　　谢绾妻赵氏按台州府志赵氏黄岩谢绾妻年二十八夫亡子铛纔二月家无卓锥冰蘗自守誓不他适乡人怜之　　程宗岳妻陈氏按台州府志陈氏黄岩人适蓍岙程宗岳三年而寡无子誓不他适抚其从子为后操履可质神明逾三十年卒其族孙程大民隐居着文为刻其传行于世　　杨贵心妻赵氏按台州府志赵氏黄岩人员外郎鼎之女适杨贵心甫六载而夫亡守志抚孤迄于成立成化改元有司上其事诏旌表　　陈温妾李石
按台州府志李石者黄岩陈温妾温没其妻应将改嫁曹氏石所生子养则纔数月石抱以匿于应之兄弟家已而应百方诱胁坚不可夺卒抚其子以终身应后每归辄叹曰吾愧无以见尔也　　葛永宁妻陈氏
按台州府志陈氏黄岩葛永宁妻归七日永宁以事逮至京死于狱陈哀恸欲绝冰蘗自守抚从子希澄为后教之登科年八十五卒　　陈用仪妻范氏
按天台县志范氏太坊陈用仪妻侍郎范理妹归二载生一子夫亡守节终老成化初建坊表其门　　孙氏按天台县志孙氏不知何人妻夫亡邻家欲娶之百计不从里有老人年八十余言颇为人所信邻家令往劝妇妇留言曰家贫无以为款养母鸡二年矣请烹之老人曰老人已持斋数十年安用此妇曰固知持斋今日易之何如老人不可妇曰翁持斋尚不欲易乃欲易人之节乎老人大惭而去邑令闻之亟加称赏存恤其家　　楼琦妻江氏
按金华府志江氏楼琦妻年二十五琦亡守节奉舅姑不懈成化二年有司上其行旌表　　李轲妻俞氏
吴氏
陈氏附

按金华府志李轲妻俞氏与其子禄妻吴氏孙齐妻陈氏相继守节俞年二十五吴年二十九陈年十九并之死靡他郡人额其堂曰三节　　吴珪妻徐氏
按金华府志徐氏吴珪妻年二十三夫亡抚训遗孤啮指流血誓不更适年八十余终　　徐仕妻李氏
按金华府志李氏徐仕妻年二十仕亡家贫甚一子在抱未几而亡舅姑怜其孤苦命再适李曰与其失节宁饿而死有富室求之叔伯受赂延媒李哭骂欲自杀而止年逾八十终　　应永和妻胡氏
按金华府志胡氏应永和妻年二十六夫亡剪发自誓抚子纲成立以孝称成化十一年旌表　　章俊民妾周氏
按金华府志周氏桂林卫周千户女广西方伯章俊民副室也生子延年三岁方伯卒氏誓死守节抚训延年后以麟经魁浙省元老商辂等为冰雪堂诗文以张之　　江彦杰妻周氏
按金华府志周氏江彦杰妻年二十四夫亡父母欲夺其志引刀自誓曰与其失节而生孰若全义而死卒年六十八始终如一有司上其事成化十一年旌表　　胡宗宁妻洪氏
章
氏附

按金华府志洪氏胡宗宁妻少寡抚孤事姑以孝闻年七十余终从子胡彦庄妻章氏亦早寡家人欲嫁之章曰妾不能效阿婆守节而更适他人何以见夫于地下备历艰苦亦竟以节终乡人共贤之　　祝宗表妻胡氏
按金华府志胡氏祝宗表妻年二十二而寡有富室欲娶之氏闻号恸不食以死自誓茕茕孑立躬蚕织以自给年六十余里胥欲上其事氏闻亟辞而止　　洪瑚妻杨氏按金华府志杨氏年十九适洪瑚甫三岁而夫亡子安方数月舅姑以氏少为虑氏誓曰父尝以列女传教我虽愚亦稍知所处也自是不事容饰闭户绩纺抚孤成立有司申请旌其门　　冯珏妻王氏
按金华府志王氏冯珏妻生子永甫十月夫亡父母怜其少而贫苦令更嫁氏剪发毁容誓死不听昼夜纺绩孝养舅姑抚孤成立寡居四十六年始终一节有司奏请旌表　　章时盛妻吴氏
按金华府志吴氏章时盛妻归章甫八月而盛亡哀痛誓不再嫁抚遗腹子及十四岁亦夭父母怜之令改适氏毁容以死自誓立亲侄以继夫后独居纺绩竭力事姑朝夕不怠家贫甚始终一节孀居五十余年年八十卒　　姜良策妻陈氏
按金华府志陈氏姜良策妻年十七归策二十而策以瘵死无子矢志靡他终身缟素岁时一谒舅姑外闭户独居亲属亦罕见之年七十六以寿终台省郡邑屡加旌表　　冯仲妻贝氏
按金华县志贝氏冯仲妻卧羊山麓人仲亡贝年二十八遗孤三岁事姑抚孤贞节特异成化初有司以闻旌表命将下以疾终　　庄道中妻邵氏
按金华县志邵氏庄道中妻年十七归道中十九生子一元甫八月夫亡邵哀恸欲以死殉姑谓曰一元在庶几道中不死汝死吾老孰与朝夕乃强起乳孤事姑竭力四十年如一日姑亡哀毁如礼以节终有司表其门　　郑俨妻杨氏
按衢州府志杨氏郑俨妻夫早亡子瞻甫周岁守志养姑百艰不变成化中旌表　　郑晃妻徐氏
按衢州府志徐氏郑晃妻年未三十夫没抚二孤誓不二志成化中旌表　　张应善妻徐氏
按衢州府志徐氏张应善妻夫笃疾谨侍汤药夫亡誓不改节终身　　尹恢妻张氏
按龙游县志张氏尹恢妻早寡织抚孤人鲜睹其面以节终　　张魁洪妻徐氏
按龙游县志徐氏张魁洪妻早寡抚育遗孤始终无二　　王绅妻徐氏
按龙游县志徐氏名玉姑贡士王绅妻早寡子五岁人劝之嫁辄砺刃欲自裁卒以节终　　方昊祖妻汪氏
按龙游县志汪氏方昊祖妻早寡事孀姑汪氏人称孝节　　龚崇勋妻张氏
按龙游县志张氏龚崇勋妻早寡纺绩养姑伯氏三强之嫁不从守志终身　　张贞善妻杨氏
按常山县志杨氏张贞善妻夫亡年甫二十姑怜其无子欲更嫁之杨应曰吾知为张门鬼尔成化三年年五十八县令以闻旌表　　詹琼妻徐氏
按常山县志徐氏后园詹琼妻龙游庠生徐罗凤之姊琼先娶陈氏既没通于婢生子杰继聘徐氏徐父母闻琼有媵子大怒不肯归女琼乃匿杰外家以掩其迹徐始来归居月余以其事询琼琼犹遮秘徐曰但果真是汝子则与我子何异虽其母亦吾所愿见也琼察其意真言切乃取杰母子归徐喜曰不独得子且得妾遂抚婢为妾育杰恩甚至未几琼病亡与妾守杰成家年六十余乡里贤之　　何廷智妻吴氏
按严州府志吴氏何廷智妻名如玉淳安人年二十八而寡子三俱幼抚育成立苦守六十年终　　王宗玉妻毛氏
按严州府志毛氏王宗玉妻名妙秀桐庐人年二十一生子三月而寡姑怜其少欲嫁之毛以死自誓教子成立孀居五十余年成化十七年旌表　　王镠妻卢氏
按严州府志卢氏王镠妻名妙清桐庐人年二十一而寡子仅一岁以死自誓姑屡欲夺其志不从年七十三卒成化七年旌表　　吴克文妻王氏
按严州府志王氏吴克文妻名宜息桐庐人年十九而寡遗孤甫周剪发自誓孀居五十余年成化十七年旌表　　张敞妻徐氏
按严州府志徐氏张敞妻桐庐人敞领宣德四年乡荐寻没父母亦继亡徐以礼殡葬更不再适成化十七年旌表　　徐宗贤妻沈氏
按严州府志沈氏建德人徐宗贤妻年二十二宗贤客死于水既而子锁亦死舅姑欲其改适沈以死自誓守节二十余年成化三年旌表　　项文举妻徐氏
按严州府志徐氏项文举妻淳安人年二十二夫亡奉舅姑执妇道守志坚定成化十年旌表　　王永孚妻袁氏
按严州府志袁氏王永孚妻名妙辰桐庐人年二十二而寡子志锐遗腹生氏奉亲育孤孀居四十余年成化十七年旌表　　姚克诚妻陈氏
按严州府志陈氏姚克诚妻桐庐人年二十三而寡生子仅三岁事亲尽孝教子有方孀居五十余年成化十七年旌表　　周宗明妻方氏
按严州府志方氏周宗明妻遂安人年二十七而寡居丧哀毁骨立命几绝继子顺五尚幼人劝更适则唾骂以节终　　徐棣妻刘氏
按严州府志刘氏徐棣妻名鸾寿昌人归三月而寡抚子让甘贫守志孀居五十余年有司以闻旌表　　余钦妻方氏按严州府志方氏余钦妻遂安人归钦逾年生子月余而寡家人强改适不从有司旌之　　蒋德瑞妻黄氏
按严州府志黄氏蒋德瑞妻寿昌人年二十五而寡孝事舅姑抚育三子年八十六卒有司累旌之　　余模妻王氏按严州府志王氏余模妻遂安人年二十四而寡一子一女相继没父母欲其改适不从勤纺绩以事舅姑年七十三卒　　王廷玺妻仇氏
按严州府志仇氏王廷玺妻建德人玺为邑诸生蚤亡仇年十九遗孤大敬甫周氏屏饬内外教子成人年逾七十有司累旌之　　何瑗妻方氏
按严州府志方氏何瑗妻淳安人年十九而寡守志不移孀居六十余年乡里贤之　　方祖庆妻金氏
按严州府志金氏方祖庆妻淳安人年二十一而寡家素贫窭人多不堪劝再适金矢志坚定日以纺绩自给孀居六十五年有司以闻旌表年八十六而没　　王文蕙妻唐氏按严州府志唐氏王文蕙妻淳安人年二十一而寡亲族怜而欲嫁之唐以死自誓寡居守志抚遗孤务广成立成化间旌表　　黄绅妻洪氏
胡氏
吴氏附

按严州府志洪氏黄绅妻淳安人年十七归绅甫一年而绅亡止一女一日归宁父兄逼之嫁洪遂抱女　闺节部列传二十二
　　明十七
　　曾理&#妻李尽
按闽书李尽字淑善曾理&#妻理&#年二十三亡二子皆幼家赤贫尽杜门苦守将卒正襟端坐召子妇诸孙教戒之兄子仲贤趋入尽张目曰外姓也何至此命扶出正寝而终　　陈晖妻唐氏
按闽书唐氏陈晖妻年二十二夫亡无子以侄定为嗣后定亦夭抚其子良然年七十余卒　　李岳妻刘淑馨
按闽书刘淑馨李岳妻年二十八夫亡一女九岁男六岁内外期功无一足恃艰难厄塞备尝辛苦后二孙同领乡荐次孙廷美登甲第　　林廷振妻锺氏
按闽书锺氏林廷振妻廷振殁锺年二十七二子俱幼姑意谓少妇不能苦守渐有&#心母家亦劝更适锺泣曰口不可道耳不愿闻劳瘁养亲以终其志子深成化举人为韶州训导　　林广妻何容
朱
氏附

按闽书何容字淑姿庠生林广妻涉猎书史年二十三广亡抚遗腹子泽成长泽先母殁妻朱氏苦守如姑　　张盛妻朱氏
按闽通志朱氏名贞玉适泉州卫指挥佥事张盛未逾年而盛亡氏年十七遗腹方六月既而生子昱抱之哭曰吾以此为命矣姑李殁抚夫之三弟家尽落乃抱昱依外祖蒋氏以居外祖母李怜其孤寡欲夺其志氏窃入寝室自经家人觉而解之良久方苏自是李不复言昱长袭祖父官朱以寿终　　顾文嘉妻杨靖娥
按闽通志杨靖娥莆田顾文嘉妻礼部员外郎瑛之女也年二十五夫亡无子仅二女母许氏迫使再嫁靖娥断发自誓奉姑尢谨有司上其事成化十九年旌表　　黄文广妻吴淑贞
按闽通志吴淑贞年二十二归同县黄文广方阅月而夫亡断发自誓纺绩以事舅姑葬祭以礼抚遗腹子宜教之读书着声黉序有司奏请旌之　　吴师舜妻余淑玉
按闽通志余淑玉吴师舜妻年二十一夫亡倾奁筑坟以葬父母欲夺其志不从躬纺绩自给舅姑垂老生事死祭皆尽诚成化十二年旌表　　林贞一
按闽通志林贞一莆田人南京户部员外郎长清之姑也年十三父母许嫁方氏子未归而方氏子远戍或劝其别字贞一叹曰业已许人而复背之是禽兽之行吾不忍为父母殁营葬尽力抚教弟侄有女丈夫风未几方氏子讣至自戍所贞一为服丧三年屏去华饰茹素终其身年七十卒　　吴公宝妻黄氏
按闽通志黄氏政和人年十六归同邑吴公宝越四载宝病亟谓黄曰吾病必无痊理所恨吾无兄弟一女茕茕家贫无依汝将安适黄曰君善自保无以妾为念公宝遂瞑目而逝黄治丧无违礼杜门纺绩以资衣食女既长人劝其纳婿黄不从育夫从子为后乡人服其有识　　黄公宪妻杨氏
