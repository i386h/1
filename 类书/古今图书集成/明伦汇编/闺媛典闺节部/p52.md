<!-- { "loadSidebar": true } -->
按畿辅通志冯氏李继宗妻顺天府人年二十二寡舅姑以其无子欲嫁之氏泣曰舅姑老谁能终养誓不嫁舅姑没勤苦营葬诏旌其门　　李文敬妻吉氏
按畿辅通志吉氏李文敬妻顺天府人文敬早没惟二女在抱舅姑属邻媪劝他适吉泣不可抚二女以养舅姑苦节五十五年有司请于朝旌表　　李本生妻阎氏
按畿辅通志阎氏李本生妻顺天府人生子一岁本卒家贫无食氏操女红以养姑抚孤诏旌表　　郭纶妻周氏
董氏王氏
二谷氏附

按畿辅通志周氏郭纶妻顺天府人纶从兄辽东备御以王事死周年二十抚遗孤卫国卫国娶董氏未久奉命提调大安口亦死董氏年十九孝事孀姑抚长子承嗣遗腹子承忠承嗣娶雷氏承忠娶王氏嗣卒忠亦夭王抚遗孤铨远娶谷氏铨远又早没谷抚孤东镇亦娶于谷镇丧无嗣五世同寡俱守节数十年而没　　张镇妻黄氏
按畿辅通志黄氏张镇妻顺天府人夫亡氏年十九子甫数月家贫抚孤成立年九十余卒旌表　　宋亮妻高氏
按畿辅通志高氏宋亮妻真定府人夫亡守节有司旌表　　张俊妻臧氏
按畿辅通志臧氏张俊妻保定府人年十七夫亡矢志守节正德中有司旌表　　李慎妻沈氏
按畿辅通志沈氏李慎妻保定府人夫亡抚三岁孤成立守节五十余年以疾卒　　尹官妻张氏
按畿辅通志张氏尹官妻真定府人官亡氏矢志不二以疾终　　朱敬妻顾氏
按畿辅通志顾氏宣府人朱敬妻夫亡守节年七十四卒　　郭玉妻赵氏
按畿辅通志赵氏郭玉妻顺德府人夫亡守节正德间旌表　　乔渊妻刘氏
按畿辅通志刘氏乔渊妻顺德府人夫亡守节三十余年卒　　葛让妻胡氏
按畿辅通志胡氏宣府人葛让妻孀居七十三年寿九十四卒　　高文秀妻赵氏
按畿辅通志赵氏宣府人高文秀妻夫亡守节四十余年卒
　闺节部列传二十九
　　明二十四
　　乔来祥妻苏氏
按顺德府志苏氏乔来祥妻夫早亡遗腹生子卓氏年二十勤纺绩教子为邑增生旌表　　祁成业妻赵氏
按顺德府志赵氏祁成业妻年十九孀居矢节终身诏旌表　　李思聪妻孙氏
按顺德府志孙氏李思聪妻夫亡止一女守节事舅姑孝养终身　　柴辛妻王氏
按顺德府志王氏柴辛妻夫亡氏年二十一欲自缢共葬舅姑父母劝止之遂躬纺绩事舅姑抚幼子守节三十五年　　张鉴妻杨氏
按顺德府志杨氏张鉴妻少寡守节四十余年家贫教子成立　　谢昊妻崔氏
按顺德府志崔氏谢昊妻年二十六正德七年随夫卒业太学克修妇道时京城瘟疫大盛夫亦以是病卒氏间关辛苦扶昊柩葬祖茔事舅姑抚幼子洵成立有孝母名　　郭京妻董氏
按顺德府志董氏郭京妻年二十四京亡欲死所亲百方劝解始食曰姑俟二子成立及次子卫城入邑庠氏遘疾却医药水浆不入口二子跪泣不应越五日卒姑李氏亦守节五十余年并旌表　　李芳春妻梁氏
按顺德府志梁氏李芳春妻年二十二夫亡守遗腹子绩纺以养其姑凡四十余年　　刘庆妻贾氏
按顺德府志贾氏刘庆妻夫阵亡讣至氏哀毁几绝姑老子幼家贫贾以死守无他志　　高理妻申氏
按顺德府志申氏高理妻理遘疾且革语氏曰修短不足恨所念而早寡子尚幼成否不可知比理没氏剪发纳棺中以死自誓会邻家火起大风氏伏哭不避风反吹不及火有白鸠巢梁数年不去　　杨玉妻王氏
妇
附

按顺德府志王氏杨玉妻年二十五玉亡舅姑老子幼躬纺绩以给口子长亦娶于王生一子即夭二孀茕茕同苦节终老　　苏宽妻樊氏
按顺德府志樊氏苏宽妻年二十三而寡樊于苏为长妇凡事必躬率之钱帛丝毫无所私事舅姑以孝养二孤以慈孀居五十余年卒　　刁缙妻高氏
按南和县志高氏廪膳生刁缙妻性贞淑年十七归缙称孝顺越六载缙亡苦节教子读书成名享禄养　　张睿妻解氏按巨鹿县志解氏生员张睿妻年二十一睿亡解自缢几死以救免纺织度日抚二孤成立正德二年奏旌其门　　李芳妻杜氏
任
氏附

按巨鹿县志杜氏李芳妻芳亡杜抚子堂成立娶任氏甫一年亦没任生遗腹子鸾姑妇相依五十余年杜年九十二任年七十二尚无恙　　尼士俊妻王氏
按巨鹿县志王氏生员尼士俊妻年二十夫亡与姑高氏同苦节事姑以孝闻　　吕良佐妻常氏
按广宗县志常氏吕良佐妻夫亡亲老子幼家徒四壁亲党虑之劝更嫁氏不从曰贫苦岂足难我苦守力作备极艰辛送舅姑终训子为诸生卒年七十四　　张氏杨氏按广宗县志张氏刘志高妾杨氏常胜妻俱夫亡守节始终如一　　陈强妻常氏
按广宗县志常氏年十六归陈强越六月强死富室争娶之氏誓死无二请于舅姑立侄为嗣舅姑没他侄利其产陵逼万状氏避居母家二十余载伸诉当道始得稍安氏以此自伤终身不御酒肉卒年七十有四　　靳熙祖妻吕氏
按广宗县志吕氏靳熙祖妻归祖二年而寡子未晬舅姑悯其少令自为计氏誓死无他姑没继姑逼氏嫁氏恸哭毁容持剪剔其目邻媪救止之移时继姑亦安其养年七十三卒　　郭洪妻杜氏
齐
氏附

按广宗县志杜氏生员郭洪妻夫亡同妾齐氏守节不渝　　翟昭妻侯氏
按永年县志侯氏翟昭妻年十七夫亡遗孤方数月家极贫父母欲嫁之氏断发示志苦节终身　　张文秀妻胡氏
按永年县志胡氏张文秀妻秀亡欲死家人密防不得即断发毁面苦节终身　　冀为梅妻窦氏
按永年县志窦氏生员冀为梅妻翁永昌宦莱州氏从宦邸翁婴疾氏亲药饵以孝闻翁罢归夫疾氏吁天自誓愿身受饥寒以延夫寿及夫亡抚遗孤守志闺门严饬历三十余年非骨肉无见之者　　郭东妻王氏
按永年县志王氏肥乡廪生郭东妻年十九夫亡朝夕号泣绝而复苏求娶者盈门莫能夺其志孀居二十余年亲戚罕睹其面　　张五采妻史氏
按永年县志史氏经历张五采妻夫亡无子誓不再适族人与立二子守节三十余年　　聂明瑚妻霍氏
按曲周县志霍氏聂明瑚妻方亲迎夫病未及合&#而寡翁姑欲嫁之不听乃为立嗣氏义命自安绝膏沐憔悴自守内外亲属罕见其面年六十卒　　董余臣妻路氏
按曲周县志路氏董余臣妻夫亡子未一岁董氏之系不绝如&#氏执志苦守百折不回卒抚遗孤成立　　赵宗阳妻胡氏按曲周县志胡氏赵宗阳妻少寡守节躬自撙节得甘旨以奉姑终身不懈　　刘重华妻苏氏
按曲周县志苏氏刘重华妻华早孤育于母及娶苏氏未几而没氏痛姑老缺养长夜纺绩以供甘旨忧愁困苦盛年如衰　　李一濯妻谷氏
按曲周县志谷氏李一濯妻夫亡子方在抱躬勤纺绩恶衣食以自抑损抚子成立孀居四十余年　　杨一奎妻冯氏按曲周县志冯氏杨一奎妻夫亡子幼翁姑俱在氏养生送死无憾教诲有成终身苦节不移其志　　范思道妻韩氏按曲周县志韩氏范思道妻夫亡无嗣家颇饶谋娶者盈门氏执志坚牢人不能夺　　李果妻鲁氏
按曲周县志鲁氏李果妻夫亡遗二孤家贫甚氏躬井臼勤纺绩以教其二子俱得成立　　方大林妻段氏
按曲周县志段氏方大林妻值岁大凶挈家徙居河南适夫与姑相继没一子尚在襁褓氏携二榇归葬艰苦备尝守志益励抚幼子成立年七十八卒　　张寅妻李氏按曲周县志李氏张寅妻年十九夫亡一子甫二岁孀居四十余年苦节不渝　　张弘儒妻王氏
按曲周县志王氏张弘儒妻年十九夫亡家贫遗孤早殇内外无所依氏勤纺绩作女红以资衣食苦节四十余年　　魏冬妻张氏
按曲周县志张氏魏冬妻夫亡年二十一遗孤早殇伶仃孤守至死不渝　　刘耀妻张氏
按曲周县志张氏刘耀妻年二十八夫亡一子尚幼家贫苦节抚孤成立年七十八终　　张鸿妻武氏
按曲周县志武氏张鸿妻年二十三夫亡一子尚在襁褓氏亲操井臼苦守四十余年　　李东安妻王氏
按曲周县志王氏李东安妻年二十夫亡与孀姑方氏织供朝夕并志不移及姑卒氏形影相吊而节操愈励　　张守正妻韩氏
按曲周县志韩氏张守正妻夫亡无子苦节自誓终年不开笑颜事孀姑备极孝养家有余赀则捐以修学宫　　武守己妻赵氏
按曲周县志赵氏武守己妻夫亡遗孤八月舅姑具在氏养老抚幼备极辛苦不变其志　　袁自友妻常氏
按曲周县志常氏袁自友妻年十七而寡子女俱无父母欲夺其志常氏指天发誓纺织自给乡人高其义以大姑称焉有田数亩人辄为代耕不令常知一日偶归侄家群盗劫其侄入室闻常氏声咸曰常大姑居此乎相率而去既没人呼其墓为常姑冢　　杨进科妻贾氏按曲周县志贾氏杨进科妻年十九夫亡舅姑老子未弥月躬勤绩纺事舅姑以孝闻抚遗孤克立孀居五十余年　　胡一贯妻宋氏
按曲周县志朱氏胡一贯妻年十九夫亡遗孤三岁姑年七十氏事老抚幼苦节四十余年　　冯臣之妻傅氏
按曲周县志傅氏冯臣之妻少寡子尚襁褓氏苦节五十余年送舅姑终教子成立　　任俊妻张氏
按曲周县志张氏任俊妻性端重寡言笑年二十七夫亡矢志自守教子成名年七十余卒　　张滕之妻赵氏
按邯郸县志赵氏张滕之妻年二十八夫亡二子俱在提抱姑杨氏亦孀居家无担石卒能养姑以终其身育子底于成立有司旌表　　冀相妻刘氏
按邯郸县志刘氏冀相妻年二十夫亡子仅六月有田二十亩或利之嗾使改嫁不听力教其子读书成立　　王天麟妻许氏
按邯郸县志许氏王天麟妻年二十夫亡翁姑以己年老家贫妇无子母家相去远无所倚欲遣嫁氏不从不得已令归母家使劝谕母方言未毕即拂衣返翁姑犹欲强之遂自缢家人急救不得死乃听其终守有司给米布建坊旌表　　张妻郑氏
按邯郸县志郑氏张妻夫亡年二十二子方数月氏事继姑孝以纺绩给薪水或以言讽其嫁辄唾其面年七十犹纺绩如少壮时教其儿成孝子　　韩氏女
按邯郸县志韩氏女旧志失传第传御制一诗云未识夫面继夫亡不比寻常儿女行白发犹然毁晚节红颜何苦弃春光魂飞天上星辰冷魄落人间草木香朕泪不宜轻易洒只为万古振纲常　　郝子津妻任氏
按邯郸县志任氏郝子津妻幼有殊色聪明知大义年十九夫亡子未数月家贫甚与寡姑苦相守日夕抱姑泣久之自解曰第令郝氏有儿吾姑得终天年即可报死者于地下乃名其孤曰鮤鮤烈同声明不二也事姑极孝教子极严子卒成进士为吏部尚书氏年八十受其荣养　　张献塘妻李氏
按邯郸县志李氏张献塘妻平时克修妇道及塘没绝饮食者数日既而曰吾死如诸孤何况吾姑老忍复遗其忧遂守节事姑育孤姑病日夕侍侧药必亲尝经累月不栉沐姑每呼为孝妇诸子下帷恒恐或怠躬勤纺绩以励其志备极艰苦凡四十余年　　萧建妻宋氏按邯郸县志宋氏萧建妻年十八夫亡无子家贫常终日不食亲邻劝之改嫁氏忿毁其面曰速死乃所甘心苦守五十余年备极艰苦　　翟登进妻萧氏
按邯郸县志萧氏翟登进妻孀居苦守年百有五岁犹能织越二年卒　　郝经妻谭氏
按邯郸县志谭氏郝经妻年二十四夫亡继姑欲嫁之至死不从执志苦守抚孤成立历艰难六十六年年九十卒　　于敏妻聂氏
按邯郸县志聂氏于敏妻年二十一夫亡事舅姑鞠幼子生死无憾历艰苦四十余年年六十七卒　　李举妻汲氏按邯郸县志汲氏李举妻年二十夫亡苦志守节始终不变　　张玠妻赵氏
