<!-- { "loadSidebar": true } -->
按宁波府志陈氏奉化诸生严九霄妻九霄亡陈&#踊几绝姑徐老而多疾遗孤在怀徐恐妇少不克终守以语试之陈大恸誓不他适正德辛未有诏旌其门霄侄龙妻王氏年二十五而寡抚侄为嗣守志如陈年七十而卒　　徐文元妻章氏
按余姚县志章氏徐文元妻生员章黻女文元举进士死章年二十八断发矢志家贫不能葬夫邻家失火而夫柩在室章望火泣拜已而随灭正德壬申秋海溢水暴至柩已漂章伏柩号柩辄定躬织以衣食其孤子死章卒无二志诏旌之　　张廷扬妻陈氏
按上虞县志陈氏张廷扬妻年二十二廷扬死一子尚在抱贫乏几不自存或劝再适不听苦节五十余年宗党咸贤之正德间有司以事闻诏旌表　　叶廉妻祝氏
按上虞县志祝氏叶廉妻生二子璋珊廉亡遗腹复生珵氏年二十二誓不再适姑病革稽颡北辰求以身代苦操始终如一正德间有司以事闻诏旌表　　卢用济妻陈氏樊
氏附

按上虞县志陈氏卢用济妻性柔婉通书史归卢事姑得其欢心无何用济没氏年十九哭之哀而无违礼以夫兄子伯宁为嗣抚育至长娶樊氏年十四沈静不闻其笑语甫五年伯宁随所生父应荐赴京客死家业伶仃姑妇相依守节樊年五十八先姑死明年陈卒年七十有七诏表其闾　　陈大纯妻史氏
按上虞县志史氏陈大纯妻年二十三纯亡无子誓不再适以夫诗扇网巾时佩于身后姑百计逼嫁略无忤言蓬头跣足常密图自尽妯娌屡救之得无死及疾革嘱以平生所佩纳棺中年六十八事闻旌表　　陈榛妻龚氏沈氏
冯氏附

按上虞县志龚氏陈榛妻年二十夫亡抚子国华长娶沈氏华死沈年二十一遗孤文奎姑妇同守艰苦万状文奎长娶冯氏未久奎又没三世孤灯仅延一息龚沈俱以寿终冯年逾五十卒事闻诏并旌表　　成孟吉妻唐氏叶
氏附

按上虞县志唐氏成孟吉妻婚三载夫亡氏年二十一哀毁骨立居丧尽礼遗孤甫五月室如悬罄仅一老姑相依为命父母怜其贫使更适屡逼之氏断发跣足若废人常欲自缢由是无敢复言养姑育子历冰霜五十年年七十余有司旌表其后四世孙蕙妻叶氏亦少寡苦节年二十七发尽白人咸异之　　应氓妻张氏按台州府志张氏黄岩应氓妻氓领乡荐后娶张氏方数月赴春官留太学凡三年而归归即死贫无卓锥张百方营葬即为冢圹期与同穴凛凛之操屹如山立后二十年其子用世亦死未几而张继之乡人莫不恸焉　　卢永桂妻章氏
按台州府志章氏黄岩伴读阳之女适教谕卢耕之子永桂甫二载而寡无子舅姑相继没他无所倚章抚其从子为后守志不贰进士徐鹗为之传　　牟尚哲妻杨氏
按台州府志杨氏黄岩下金人年十九归牟尚哲生一女三岁一子甫三日而尚哲亡父母哀其少劝他适氏恸哭剪发自誓躬纺绩以为奉老育幼之资年七十余卒　　林思祯妻徐氏
按台州府志徐氏黄岩林思祯妻年二十二而孀遗腹生女其家怜之欲易其志徐以针刺目以死自誓养姑至孝宿食俱与姑共以寿终　　周如泗妻郏氏
按台州府志郏氏黄岩周如泗妻年二十三夫亡家贫鬻衣为殓旦夕哀痛不辍遗腹六月生子楚父母怜其贫寡劝令改适郏断发自誓躬织以抚孤守节四十余年正德间诏旌其门　　牟从茂妻徐氏
显恒
妻附

按台州府志徐氏牟从茂妻黄岩西桥人封知州徐德维女与牟显恒妻皆年未三十而寡恒妻亦姓徐氏天长人力贫守志冰蘗之操并白首不渝称贞节者必以二徐为最　　施椿妻郏氏
按台州府志郏氏黄岩施椿妻少读书知礼归施数年而椿亡以夫余发系臂誓不改节抚继子如己出年七十二卒正德间诏旌其门　　徐敬仲妻王氏
按天台县志王氏名爱玉年十六适岩下徐敬仲三十而夫丧子一遗腹家贫甚姑欲改嫁之不从教子成立年八十余终　　赵彦广妻曹氏
按天台县志曹氏乌冈曹某之女赵彦广妻夫亡曹年二十一誓不再嫁苦守六十年终　　戴钦妻刘氏
按天台县志刘氏名贞宁海人横畴戴钦妻也常劝夫入城求师就学钦病亡刘年二十六求者甚众刘以死自誓哀毁几殒事舅姑孝益笃教二子洹&#成家苦节五十八年卒　　崇宽妻杨氏
按天台县志杨氏崇宽妻年二十四夫亡无出抚妾子既长亦早丧复抚孙成立年六十五终正德中建坊旌表　　鲁诚之妻洪氏
女
附

按天台县志洪氏孝廉鲁诚之妻诚以癸未会试死于火洪守节以寿终女嫁王某亦幼孀秉志如母母老多病归养凡十二寒暑无怠乡人敬之　　徐远之妻吴氏
按金华府志吴氏徐远之妻年十九夫亡遗腹二月誓志守节其父逼嫁之因引刀断发欲自经父惧而止抚育遗孤垂四十年不出庭户虽族人罕见其面　　徐思泰妻沈氏按金华府志沈氏徐思泰妻夫早亡无子咸劝再醮哭曰如嫁二夫犬豕不啖吾肉矢志苦守终身缟素苫块独居童子不得入其室垂老念及其夫辄痛哭年八十九县令题其门　　邵文德妻程氏
按金华府志程氏邵文德妻方许嫁夫有恶疾父母谋改适程曰命也竟适之未几夫亡家贫无子以死自誓闭阁纺绩自食年九十三卒事闻诏旌其门　　徐贤妻吴氏按金华府志吴氏徐贤妻吴温女也温无子招贤同居未几贤亡吴年二十一无出其家劝更适吴曰此辈利吾财耳尽散之削发苦守三十余年事父母孝养备至事闻旌表　　徐文秩妻郑氏
按金华府志郑氏徐文秩妻年十九夫亡继侄为嗣家贫磨腐苟延苦节四十余年有司以闻表其闾　　楼如春妻张氏按金华府志张氏楼如春妻性至孝母潘病刲股为饵衣不解带者五阅月年二十七夫亡子方襁褓苦节教子历四十余年年七十一卒有司旌其门　　倪仁佑妻朱氏张
氏附

按金华府志朱氏义乌进士朱懋芳女适进士倪尚忠次子仁佑尚忠侄仁禴娶邵武通判张应栋女佑弱冠有声黉序禴亦少称名士以攻苦得羸疾亡继佑子立昌为嗣明年佑病亦死妯娌茕茕相对泣血抚孤三十年县令上其事并获优恤朱年六十二张年八十余卒　　凌孟顺妻郑氏
按金华府志郑氏凌孟顺妻年十九夫亡欲以身殉念有遗娠五月誓得男即生产女即死后生子元辂遂纺绩教之历五十余年卒事闻旌表　　刘雄九妻徐氏
按金华府志徐氏刘雄九妻年十九方娠二月夫亡氏哀毁逾节姑怜之令更适泣曰妾不能殉罪已多矣奈何更适况有遗腹在即对众誓曰有逼予嫁者以颈血污之遂至母家生子抚之苦守四十余年卒　　郑瀛妻黄氏按金华府志黄氏郑瀛妻夫患疽没氏矢不再适或屡撼之不少动以瀛从子柎为后终其身　　倪子材妻钱氏
按金华府志钱氏名妙淑倪子材妻年十九适子材逾年子材殁欲自缢以殉众止之曰汝果念夫莫若忍死则姑老有托遗腹有望越五月而生子里有慕其容德者赂图之氏剪发以拒孀居六十余年卒　　张明经妻潘氏按金华府志潘氏张明经妻嫁甫半年经病偃卧两期益剧氏吁天羹股食之经竟死氏哀毁骨立舅姑劝慰之氏抱孤泣曰张门三世一雏妇何敢死身绩供菽水二十八年姑死抚棺恸绝久复苏诏子若妇曰愧吾不能终养汝祖汝其善承吾志言毕遂卒年五十邑人以节孝上闻　　徐信妻朱氏
按金华府志朱氏早许徐信信罹疾父母意弗怿氏曰既有前盟敢忌疾耶遂归未几信亡氏年二十三遗腹七月生子文敏备历辛苦抚敏成立以笃孝称正德四年旌表　　方渌妻邵氏
按淳安县志邵氏方渌妻邵彦升女归方未二月渌客游临安未几死邵年二十一父母怜其孤贫欲夺其志不从昼夜勤劳纺绩以养舅姑教子成立年七十终　　方晖妻周氏
按淳安县志周氏方晖妻崇良人幼适晖晖亡周年二十七子幼家贫誓不二志以奉舅姑或劝更适则面斥之苦守五十余年卒　　余璧妻解氏
按淳安县志解氏余璧妻莲幕文玉之女年余二十而寡子甫三岁守志以死自誓姑老孝养备至抚幼子慈而能教辛勤纺绩艰苦万状门户赖以不坠子初领正德庚午乡荐氏年七十余终　　陈&#妻胡氏
王
氏附

按闽书胡氏陈&#妻&#亡无子其娣王氏亦早寡无出或劝改适王曰不愧我姒耶娣姒相依各立后以终天年　　姜英继妻李氏
按闽书李氏姜英继妻年二十六生子礼甫三岁而英亡氏攻苦食贫育前妻子三人如己出礼领正德乡荐至嘉靖十年旌表　　秦照妻方氏
按永福县志方氏孝廉秦照妻年十六适秦生子嘉谷甫四载而照亡氏年二十哀毁欲自尽父镛慰之曰汝秦门冢妇亲老子幼不可死氏承命事翁姑以孝闻抚幼子成立伶仃孤苦孀居四十余年事闻有诏旌表　　宋元英妾陈氏
按仙游县志陈氏宋元英妾慈孝里回崎人年二十四夫亡守节五十四年卒　　郑主一妾黄氏
陈
氏附

按仙游县志黄氏郑主一妾年十七事郑以孝谨闻郑没氏年二十五子登瀛方七岁矢志抚之及长又没后抚遗孙与妇陈氏孀居终老　　陈景星妻王氏
郑
氏附

按仙游县志王氏陈景星妻功建里王文秩女景星祖居毁于兵田产尽废氏力助之稍复前业年二十七景星亡二子坦城俱幼家又大落氏誓死抚坦城成立城早夭妇郑氏年二十二一子在襁褓王恐妇有二心微探之郑泣对曰姑当日能以死许翁妇独不能耶遂矢苦节如姑过其门者必式正德七年十五年十六年御史屡表其门　　王廷思妻涂氏
按龙溪县志涂氏王廷思妻子衡女也归王事舅姑以孝称生二子津渊甫二旬思亡每哭必绝复苏柩在堂忽溪水暴涨舅姑急奉神主携二孤走避涂氏誓与柩俱存亡独立水中一昼夜幸而水落无恙孀居夜绩积哀成疾正德间有司上其事乞旌表未报而没　　郑景政妻林氏
按龙溪县志林氏郑景政妻林允迪女也年十九归郑二十五而寡子允中方在提携家贫不给孀居六十六年正德间见孙庆领乡荐　　蔡朝静妻郑氏
按龙溪县志郑氏蔡朝静妻年十七孀居佣绩抚孤誓不他适其母陈阴受别聘郑断指自缢夫女弟往救之得不死以节终　　叶文魁妻蔡氏
按长泰县志蔡氏方成里蔡佳显长女在坊叶文魁妻克勤妇职事翁姑得其欢心妯娌三人氏居中和睦无间文魁善易精卜筮能前知死之年岁日发蓍揲策忽惊曰我七月某日数当尽柰何家人以为诞时氏方娠三月乃再筮曰幸有后当生男且亢吾宗遂预治棺衾嘱后事谓氏曰我言若验汝当为我抚孤不则任所适至期无疾而逝时正德己巳魁年二十有七氏年二十有三弥月果生男感其夫言名曰己生苦守成立历节五十年己生后有四男二女女一适孝廉刘志尹季子甫达再传至孙先登成进士入中秘　　林鼎辉妻郑氏
按长泰县志郑氏奉直大夫漳梅溪图南孙女年二十归林鼎辉未匝月鼎辉即就馆舍以苦读成羸疾逾年而没氏誓以身殉翁姑止之曰死易守难毋使若敖之鬼馁也氏感泣许诺翁乃以仲子所生男付氏为子氏鬻奁具&#乳媪养之长为延师课读闻五经进士颜壮其设坛坫诱进后学命子负笈从之数奇不售氏泣曰而父以读书殒身而两叔仅隶博士弟子员吾意甚不足今汝又不及焉吾安望既而孙琰璞皆为诸生氏曰其益勉之年七十四巡按旌其门　　陈辅继妻杜氏
按漳平县志杜氏生员陈辅继妻杜阳女年二十三夫亡前妻子龙及己二女皆幼弱杜苦守之事姑孝敬龙方长又没复抚遗腹孙孙中痘甚笃氏祷天求以身代幸而获存县令陈应龙往礼其家岁祀致胙焉年七十二而卒　　阴茂伦妻罗氏
