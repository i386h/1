<!-- { "loadSidebar": true } -->
按山阴县志徐氏女许同邑儒士赵应奎为继室天启元年应奎客游粤东未娶遘疾死女闻即缟衣茹素哀痛愦瘁明年丧归女告父母往奠抚棺恸绝呕血几死父母促归不从乃听守志抚奎子友善艰苦备尝奎母韩氏笃疾贫不能得医药徐刲股愈之历岁三纪衣被不完饘粥不给而冰霜之操老而弥厉崇祯癸未郡守旌之　　沈翼范妻谢氏
朱
氏附

按山阴县志谢氏诸生沈翼范妻年十八归沈事舅姑以孝闻姑亡鞠幼叔如子夫殁子开治甫周谢号恸不欲生翁劝抚孤乃止教开治读书弱冠成名苦节七十余年朱氏弟鼎范妻年十七婚未逾年夫病朱刲股以疗不愈及亡竟无子朱痛绝复苏抱伯子五棠为后青年守志白首如初　　陈至谦妻张氏
按山阴县志张氏诸生陈至谦妻寺丞张汝懋女侍郎陈煃媳年二十三夫亡子锡琦甫七岁课子入泮性多恻隐舍槥数百以恤道殣乡里欲为请旌氏亟止之曰骛名非妇所宜年六十四卒　　叶大器妻曾氏
按山阴县志曾氏叶大器妻器敦伦好学以厄于秋闱抑&#而亡氏年二十九茹苦自甘朝夕纺织教养其子孀居五十余年年八十有二　　叶大紫妻金氏
按山阴县志金氏叶大紫妻夫亡守节终老
　　龚邦柱妻裘氏
按山阴县志裘氏龚邦柱妻年十六归邦柱事翁姑最孝越十年夫客死闽中丧归氏恸哭几绝营夫葬即旁穴己圹以示同归亲党欲劝改适莫能夺其志遗孤九岁躬织抚之成人守节五十年以长孙澍贵累赠夫人　　单禹图妻谢氏
按山阴县志谢氏国子生谢小东女单禹图妻于归四载夫亡止一女母曰尔少寡无子盍为终身计氏厉声曰无嗣何患必欲从此言吾与母不相见矣母遂止绩五十六年至鸡鸣方就枕终身不茹荤衣帛年八十一终　　张燮元妻王氏
董
氏附

按山阴县志王氏诸生张燮元妻年二十四夫亡无子坚贞守志纺织度日历五十年其娣董氏儒士珂芳妻年二十五珂芳死董即欲自缢王氏劝免妯娌共砥苦节四十余年年六十九卒　　史志尹妻徐氏
按会稽县志徐氏史志尹妻万历庚辰进士徐完女年二十六而寡守节七十四年终事闻旌表　　钱珠妻张氏
按会稽县志张氏钱珠妻年十八而寡苦节七十八年终督学表其门　　马光祖妻冯氏
按会稽县志冯氏马光祖妻年十八夫亡舅姑年迈子幼氏艰苦备尝矢志不二殁年八十有六有司旌之　　张允通妻蒋氏
按会稽县志蒋氏张允通妻夫亡苦节五十余年宗党称其节孝　　李大经妻杜氏
按会稽县志杜氏李大经妻年十九而寡子良轼良辅俱幼苦节课之成名有司旌表卒年七十有五　　袁成吾妻谢氏按会稽县志谢氏袁成吾妻年二十五而寡三子一女俱幼家贫苦守拮据终身　　魏兆洪妻詹氏
按会稽县志詹氏魏兆洪妻洪染危疾氏祷于天刲股进羹不效死氏年二十五号痛几绝抚襁褓二子饥寒苦守年八十三终崇祯三年旌表　　沈应诏妻谢氏
按会稽县志谢氏沈应诏妻年十七适诏甫一载诏亡家贫无子矢志靡他事姑滑氏十余年咸称节孝年六十七卒郡守表其门　　刘宗琪妻杨氏
按会稽县志杨氏刘宗琪妻年二十九而寡一子甫七岁家贫岁歉纺绩易糠&#作饼而食妯娌劝之嫁氏誓死不渝备历艰苦课其子读书为诸生有孙五人崇祯末有司旌表　　姚士钶妻陈氏
按会稽县志陈氏姚士钶妻钶以诸生试不利抑&#死家故贫落陈氏奉二亲备极孝敬躬勤纺绩以养朝夕设夫位哭奠终年岁不改人称节孝　　张孙祥妻周氏
按萧山县志周氏太学生张孙祥妻年二十五而寡守节四十年崇祯末邑令旌表　　滑玉仁妻梁氏
二孙
女附

按余姚县志梁氏滑玉仁妻年二十七而寡家贫子幼断发毁容白首无二巡按御史表其门其孙女二人一适福建守备汪洋度汪阵亡梁孙女年二十二守志如梁尝刲股以愈姑疾一适儒士潘德洪夫病刲股年二十而寡亦苦节奉姑终身旌表　　韩子龙妻陈氏
按余姚县志陈氏韩子龙妻系孝廉陈绍先孙女年十六归韩敬奉孀姑越七载而夫殁遗六岁子家贫死守始终无二历艰苦六十二年母仪妇道为乡邦所式崇祯间旌表　　孙凤冲妻徐氏
按余姚县志徐氏儒士孙凤冲妻年十六夫亡事姑如母抚侄犹子孝因节显夫以妇传家世赖以不坠苦节历七十四年建坊石巍桥外旌焉　　陈四七妻项氏
按余姚县志项氏陈四七妻归未数年夫亡舅姑劝改适项曰舅姑无他男何以为活未几舅姑相继死项年三十许家业零落庐于舅姑墓侧纺绩以自养有尼劝之出家项不应卧病将殁门无人迹偶有女伴问疾见其室灯火荧然聚观达旦寻已气绝　　黄国宗妻应氏按余姚县志应氏黄国宗妻年十七夫亡抚遗腹子继祖苦节七十年终　　潘沐日妻吕氏
按新昌县志吕氏诸生吕敬心女潘沐日妻适潘不数年而寡克承先业邑人重之　　俞立道妻韩氏
按新昌县志韩氏俞立道妻年二十余夫亡无子家贫期功绝援氏毁容垢服刺绣纫丝以自给乡党怜之　　吕泌妻李氏
按新昌县志李氏太学生吕泌妻事姑尽孝夫亡寡居五十余年守礼法躬勤俭喜究内典读经史能晓大义训子孙不假外傅以克己济人为事年八十余犹时亲纺绩其子曾楠孙景参景孟曰家虽清约不至缺高年衣食何自苦如是氏曰正使汝后生辈知无逸也　　石潠妻吴氏
按新昌县志吴氏石潠妻年十八归潠四载夫亡子复殇或劝他适吴断发自誓励志益坚服缟素四十余年年七十有八而卒　　吕延安妻张氏
按新昌县志张氏泉州府训导张泰夫女生有淑质　闺节部列传一百四十五
　　明一百四十
　　王师宪妻周氏
按金华府志周氏王师宪妻年二十四夫亡坐守柩前目不窥牖舅宗烇患病割股疗之延寿三纪王师德为立传　　龚印可妻傅氏
子泰
妻附

按金华府志傅氏名善贞龚印可妻年未三十夫亡训育二子长宁次泰读书成立泰为户科给事中死节泰妻亦傅氏孀居如姑抚四岁子永吉长而有才历考工部主事升礼部侍郎　　张元京妻郑氏
元本妻周氏
元政妻方氏附

按金华府志郑氏名惠贞国子生张元京妻言动一遵义门家范姑病尝露祷羹股以进夫亡萧然一室课子成名晚好施捐造杭口溪汀步至今涉者赖焉与儒士元本妻周氏诸生元政妻方氏妯娌孀居共以大义相勖人称三节　　包廷鏊妻方氏
按兰溪县志方氏邑庠生包廷鏊妻年十七夫亡抚遗腹子九思为诸生壬申北城回禄氏居独存避兵村庄迅风拔木氏室独全县令请旌表　　徐学贯继室郑氏
妾万
氏附

按兰溪县志郑氏太学生徐学贯继室夫亡孝事翁姑与其妾万氏偕守万时年二十　　邵时叙妻唐氏
按兰溪县志唐氏邵时叙妻年十七归叙甫二年而叙疾濡血焚楮祷于天请以身代叙亡氏哭屡绝哀感左右抚数月子明彝抗志守贞引命自坚尝训明彝曰我不即从尔父于地下以尔及姑在尔惟勉志力学庶不负我半生苦节郡守闻之请表其门　　张王仁妻毕氏按兰溪县志毕氏张王仁妻年二十四而寡子幼父劝更适不从遂私为约配强之氏焚香誓天毁容断指乡党族长为之堕泪事遂寝躬纺绩以事后姑抚遗子二十余年卒　　龚盖妻郑氏
妇郑
氏附

按兰溪县志郑氏龚盖妻年十六归盖越五年盖亡无子矢志苦节力养孀姑抱从子泰为后泰长亦娶郑氏仅七月而泰殁遗腹生苏姑妇坚守如一郡守旌之　　邵元芳妻童氏
按兰溪县志童氏邵元芳妻夫亡矢志苦节年十九抚育幼孤教以义方白首不二县令表其门　　邵元楫妻舒氏
按兰溪县志舒氏邵元楫妻年十八归楫十九夫亡仅遗腹三月矢志存孤得延危绪　　柳光大妻鲍氏
按兰溪县志鲍氏柳光大妻司理时芳媳也年十九夫亡抚孤苦志六十年如一日　　张廷立妻舒氏
按兰溪县志舒氏张廷立妻年二十一夫亡矢志抚孤成课备历艰难成课长亦能尽孝邑令表其门　　姚嘉懋妻江氏按兰溪县志江氏姚嘉懋妻十八而嫁二十夫亡矢志抚孤四十年艰苦不堪人述邑令表其门　　唐汝纯祖母徐氏
按兰溪县志徐氏纯孝乡人唐汝纯祖母也夫亡子媳俱丧汝纯方三岁徐含哺抚养成立徐殁纯庐墓终身邑令旌表　　唐守贞妻陈氏
媳范
氏附

按兰溪县志陈氏唐守贞妻夫亡抚子尚本长娶范氏未几而尚本亦死姑媳孀居白首同洁邑令旌表　　叶有参妻章氏按兰溪县志章氏儒士叶有参妻年二十夫殁无子矢志守节谨事孀姑越十年而殁邑令旌之　　郑景中妻张氏
按兰溪县志张氏郑景中妻中幼婴羸疾弱冠犹童欲罢婚氏执不从卒归之贫无立锥无怨色中亡纺绩苦守郑族重其节岁给祠谷养之卒年七十犹处女也　　朱汝文妻张氏
按兰溪县志张氏朱汝文妻年十八育女方周岁母陈氏命文往蜀迎父俱不归姑媳坚守至死&#旌其闾女适运判赵志淑　　叶钟河妻章氏
按兰溪县志章氏诸生叶钟河妻通政尚学孙女年十七归叶二十二夫亡无子守志五十年一女适庠生赵公植　　姚文勋妻赵氏
按兰溪县志赵氏姚文勋妻赵公梧女年十八归姚未二载夫死抚尸恸哭矢志不移孝养翁姑抚育继子历五十余年如一日　　章坤亨妻袁氏
按兰溪县志袁氏章坤亨妻孝事翁姑敬相夫子年二十一寡矢志苦守纺绩度日历五十余年　　童体元妻吴氏
按兰溪县志吴氏童体元妻年十七于归二十夫死无子止一女矢志守节邑令旌之　　童志尹妻水氏
按兰溪县志水氏童志尹妻年十八夫亡守节终老　　徐大畏妻范氏按兰溪县志范氏徐大畏妻年二十夫亡守节七十余年郡县旌表　　徐贞吾妻王氏
按兰溪县志王氏徐贞吾妻年二十夫亡抚孤事亲孝慈兼尽郡县旌表　　郭希郊妻俞氏
按兰溪县志俞氏郭希郊妻年十九归郊未及旬郊死矢志靡他葬夫欲营两穴姑以其年幼无子未许固请乃许之独处一室虽至亲罕睹其面四十年如一日乡族公举表其门　　徐邦元妻叶氏
媳龚
氏附

按兰溪县志叶氏徐邦元妻年十八于归三年夫亡遗腹生子德魁长娶龚氏德魁生二子一三岁一周岁魁没姑媳纺绩抚养成人乡邑以闻旌表　　童凤鸣妻邵氏
按兰溪县志邵氏童凤鸣妻年十九适凤鸣逾年生一女夫得痼疾邵躬侍汤药衣不解带者三年夫死年二十一哀号绝食绝而复苏囚首丧面誓不再醮节孝所感一时励志守节者数人有司旌之　　王洪范妻潘氏
按永康县志潘氏王洪范妻按察使潘徽女夫亡无子剪发毁容操刃自卫至死不可夺　　楼思妻金氏
按永康县志金氏楼思妻年二十二夫亡尝抱二子卧棺侧蔬食二十年终无二志　　徐秩妻程氏
按永康县志程氏徐秩妻年十九夫亡守节家贫子愚终身孤苦　　倪瑄妻陈氏
按永康县志陈氏倪瑄妻年十九夫亡誓不再适有司旌其门　　童芝妻盛氏
按永康县志盛氏童芝妻年二十四而寡遗腹生一子伯叔逼改适至死不移　　胡塞妻李氏
按永康县志李氏胡塞妻年二十三夫死一子甫十月守节不改　　应八十五妻徐氏
按永康县志徐氏应八十五妻年二十一夫亡励志守节历五十年终　　朱桓妻林氏
按永康县志林氏朱桓妻年二十七夫亡守节年逾八十而终　　胡玺妻丁氏
按永康县志丁氏胡尔妻年二十三夫亡守节年逾七十而终　　王廷琏妻应氏
