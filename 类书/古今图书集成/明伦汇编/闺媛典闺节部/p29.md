<!-- { "loadSidebar": true } -->
按漳浦县志刘德馨名稚镇海人适诸生蔡珙珙客死远方刘年二十余闻讣恸绝者再一日拜哭灵前欲死翁曰一死非难立孤难耳且吾二人老惟若能孝若存即吾儿存矣德馨遂如命抚孤饮食衣服皆出十指晚年以所积置田若干亩以奉先祭曰此先夫志也　　江东彦妻邹氏
按泰宁县志邹氏庠生江东彦妻年十九夫亡亲党以其无子劝改嫁氏剪发誓志事翁姑孝谨足不逾阃兀坐一室諵諵持佛号愿与夫同生净土年七十九卒　　江南杰妻吴氏
按泰宁县志吴氏县学生江南杰妻年二十余而寡抚二岁遗孤弱冠入泮而亡氏贫难自存矢志为江门饿鬼所居一椽昼夜织自给平生不以丝粒干人无炊则闭门独坐同居江其涛偶饭后未闻氏启户疑其病令内子问故益敬而怜之病革从侄应昌迎养终焉　　叶武凤妻张氏
按泰宁县志张氏叶武凤妻年二十七而寡遗二孤亲戚计其贫不能守氏矢死靡他纺绩拮据教子读书成儒业　　萧承明妻许氏
按泰宁县志许氏萧承明妻年未三十夫亡遗一孤四壁萧然勤劬教子处族以和白首如一　　叶之秀妻雷氏
按泰宁县志雷氏叶之秀妻性贞静归一载余秀亡氏年十八亲族虑其少不能终守氏闻自誓曰若辱以再嫁门前大溪可以明此志也平生无刚&#之习侄辈皆衔其恩年八十尚健　　袁诏妻廖氏
按泰宁县志廖氏袁诏妻孀居五十五年家贫苦志教子成儒四世同爨　　范安童妻李氏
按建宁县志李氏范安童妻年二十安童贡成均授广东陵水令濒行语妇曰吾二亲老远不及致养又无兄弟赖汝代吾终养妇曰君行矣无虑吾闻粤东瘴地善自爱毋贻舅姑忧后安童以事远谪没戍所翁姑怜其少欲令改适不从翁得疾而哑姑亦多病家益窘氏恒纺绩以营甘旨苦节四十余年乡党称之　　朱氏二女
按建宁县志朱氏二女一名祥父伯宗一名庄父伯义祥归义士宁宗佩正统戊辰祥方娠沙寇乱宗佩率乡民往御被执死之时贼势甚炽祥诣宗佩死所舆尸归瘗无子娠生女家产为族人所踞祥隐忍不较淡薄自守族人又欲夺其志祥曰吾夫死于贼吾未即从死者以有遗腹冀生子延后今虽女亦可择婿终一世烝尝何忍弃之竟完其节庄归永城保黄端端领正统丁卯乡荐会试没于京柩至庄触柩欲死家人力止之时年十九止一女誓不二志以礼自防或欲夺其志庄曰若不谅吾心有死而已卒不变节　　李奇梦妻何长娘
按建宁县志何长娘李奇梦妻年二十四奇梦亡无嗣长娘旦夕号恸誓不再适抚嫡侄希恺为后垢面蓬首足不逾阃亲戚莫夺其志孀居四十余年乡闾称之　　杨彦八妻范鸾娘
按建宁县志范鸾娘楚下杨彦八妻年十九彦亡抚孤不嫁逾年子殇宗族图其产令嫁范坚不从郡守闻而表之卒年七十三　　宋存礼妻吴凤姑
按建宁县志吴凤姑在城宋存礼妻端重寡言通书史年二十礼亡无嗣姑怜之令改适不从蓬垢劳苦不二其志年六十卒　　李希周妻谢氏
按建宁县志谢氏李希周妻年十九夫亡无嗣蓬头垢面足不逾阈抚伯幼子偲承祧孀居五十余年县令旌之　　余秀妻黄氏
按建宁县志黄氏在城监生余秀妻秀早亡黄苦守不嫁以礼自持义方教子孀居三十余年郡守旌其节　　廖杰妻汪氏
按建宁县志汪氏庠生廖杰妻早寡长伯逼改节不为立嗣汪以死自誓赖姑之庇以自存乞次伯子阔为嗣长伯讼于官官怜而直之改阔名曰尽孝守节六十年郡守旌之　　黄渊妻高氏
按建宁县志高氏新城保人黄渊妻邻居失火将及其庐翁柩在堂高抚柩恸哭火竟熄年二十三而寡男梗纔三岁或欲夺其志誓死不从艰苦抚孤事姑尽孝郡守旌之　　田保三妻连氏
按延平府志连氏田保三妻名十四娘尢溪人正统五年年十八归保三未及一载夫亡遗腹四月生男值兵寇扰攘之际夫疏族兄利其家业乘乱逼令别嫁氏以死拒事翁姑克尽妇道及没殡葬如礼教子以义方年八十五卒　　胡贵妻陈氏
姜氏
吴氏附

按延平府志陈氏胡贵妻沙县人年十六归胡二载而夫亡子宗旺甫一岁众撼之陈曰背夫弃子岂人道乎秉节育旺旺长娶于姜正统间避寇上府姜年二十五旺殁于途子斯佑三岁或讽姜姜曰吾节妇妇也忍使孤子之孤父他人乎寇平携佑归葺旧业佑娶吴生二子而佑又亡长子敏瓒七岁次敏璋三岁吴年二十五日夜勤苦综理家务督瓒力学致显荣璋亦克成其家　　张瑄妻梁氏
按延平府志梁氏延平卫指挥佥事张瑄妻瑄病笃度不起梁方娠三月瑄谓曰我身后事未卜如何汝自为计梁仰天垂泣誓曰纵不生男此身决不登他门及瑄亡梁年二十七生子胜矢志益坚闺门谨肃亲戚邻妪罕见其面贵豪某觊之遣人负竹篱数束至其家语之曰奉以固籓篱梁喻其意叱之曰我籓篱自固不须此竹亟负归待汝主殁后自固籓篱耳贵豪闻之大愧后胜袭父职梁年六十余卒　　周宣妻莫氏
按广东通志莫氏周宣妻二十而寡矢志毁容潜摘鬓发渐无人呼为光头正统间以闻旌表　　吴邦光妻李氏
按广东通志李氏吴邦光妻年二十二光赴试没于途氏矢志抚孤家贫劝之嫁氏伤其面自誓守节终身　　陈普恤妻张氏
按广东通志张氏南桥陈普恤妻年二十八而寡矢志守节年八十余正统己未旌表　　甘长寿妻覃氏
按广西通志覃氏融县人甘长寿妻勤纺绩善事舅姑年二十五而寡终身缟素不为容饰初长寿殁氏方娠生子昆后有二孙正统间旌之　　吴道应妻廖氏
按广西通志廖氏宾州人吴道应妻年十六归吴逾年生子能方三月道应病亡廖哀毁几绝翁姑谕以抚孤为重始勉自抑守节历八十五岁有司奏表其门　　越淳妻张氏
按贵州通志张氏贵阳人越淳妻年二十三夫亡无子守节二十余年及卒附葬夫侧有并蒂梅生冢上士林咸歌咏之　　徐资妻陈氏
按贵州通志陈氏贵阳人徐资妻正统间都清苗叛资从征力战为贼所杀陈恸绝复苏矢志守节教其子登第历官巡抚封恭人年八十终合葬资冢　　洛宣妻李氏按贵州通志李氏都指挥洛宣妻宣征麓川战殁李苦守不再适正统间旌表　　杨从宜妻李氏
按云南通志李氏诸生杨从宜妻宜疾笃以父母及幼子嘱之李遵遗命成夫志苦守终身　　许乔迁妻樊氏
按云南通志樊氏郡人许乔迁妻迁殁于京樊年十八翁姑欲夺其志樊剜目割鼻气愤成疾苦守四十年卒　　李丑妻李氏
按云南通志李氏鹤庆人李丑妻年二十三夫亡子二一怀抱一遗腹寻俱殇氏孤苦五十余年卒有司旌之　　段廷实妻尹氏
按云南通志尹氏孝廉段廷实妻剑川人夫殁于京尹年二十八无子以死自誓孀居三十余年直指旌之　　刘旌妻张氏
按云南通志张氏鹤庆诸生刘旌妻旌亡氏年二十三有遗腹断发殉葬苦守四十余年如一日　　徐文宗妻张氏
按云南通志张氏诸生徐文宗妻剑川人宗亡张年二十二抚遗腹子矢志不二年七十四卒　　罗云凤妻段氏
按云南通志段氏剑川人罗云凤妻凤亡段年二十六无子苦节自守父母不能夺其志　　黄桂妻李氏
按云南通志李氏永昌黄桂妻桂为腾越诸生早亡氏年二十四蓬首垢面以养姑教子姑没殡葬荐祭竭力年七十余卒正统间有司疏闻旌其门　　廖惟熹妻吴氏
按云南通志吴氏廖惟熹妻吴弘勋女熹永平人氏荆布自好事舅姑以孝闻夫亡守节终其身　　董朝仪妻罗氏
按云南通志罗氏董朝仪妻彦才女仪亡罗年二十七纺绩教子应元成名正统间有司表其门　　赵奴宣妻杨氏
按云南通志杨氏赵奴宣妻蒙化人泰奴女宣早亡杨事翁姑不以家贫阙甘旨年六十所司旌之　　庄鉴妻邓氏按云南通志邓氏曲靖人庄鉴妻夫疾割股吁天既殁守志教子成立　　王子臣妻赵氏
按云南通志赵氏王子臣妻曲靖人年少守寡正统二年有司奏闻旌表　　邢奎妻江氏
按云南通志江氏邢奎妻建水人正统中随夫戍广西南丹卫未几奎亡氏年二十七广人留之不听携孤五人负骸骨归葬临安安贫教子干登仕籍封安人　　王安寿妻李氏
按云南通志李氏王安寿妻河阳人正统初安寿应贡卒业成均任养利州同知前后十余年李氏家居孝事舅姑不怠寿殁于官氏苦节抚子葬祭翁姑如礼年八十四卒　　荣源妻张氏
按开封府志张氏荣源妻鄢陵人夫亡守节景泰中旌表　　刘清妻张氏

　闺节部列传十六
　　明十一
　　李顺妻马氏
按畿辅通志马氏李顺妻顺天府人夫早亡守节抚孤成立天顺五年诏旌表　　贾彦通妻孙氏
按顺天府志孙氏贾彦通妻通死守节天顺六年诏旌之　　吕文秀妻李氏
按卢龙县志李氏吕文秀妻年二十二而寡遗孤在哺比长亦亡氏以针黹自给终身天顺八年旌表　　李达妻杜氏按卢龙县志杜氏李达妻年二十五而寡遗孤二岁苦守成之天顺八年旌表　　傅瑄妻王氏
按安平县志王氏刑部员外郎王健侄女适邑人傅瑄瑄中天顺壬午乡试早亡无嗣氏年二十岁孝奉翁姑固守穷节年七十终　　田广妻石氏
按长垣县志石氏田广妻广亡氏矢志守节言笑不闻于邻勤织以奉舅姑教子成立天顺初有司以闻旌表　　赵璧妻裴氏
按开封府志裴氏赵璧妻陈州人夫亡守节天顺中旌表　　郭文妻王氏
按卫辉府志王氏郭文妻获嘉人文早亡王守节三十余年天顺中旌表　　王林妻丁氏
按卫辉府志丁氏王林妻获嘉人夫亡誓不更适抚孤成立长子准中天顺壬午乡试年近八旬卒　　李良妻石氏按卫辉府志石氏李良妻辉县人年二十六夫亡守节终老　　王泽妻张氏
按卫辉府志张氏王泽妻泽任庆云县主簿没于官张年二十七子幼无倚千里扶柩归葬守节六十一年　　汪习妻张氏
按兖州府志张氏汪习妻平阴人年二十夫亡抚遗腹子成人守志不屈　　司文举继室程氏
按兖州府志程氏平阴县人司文举继室年二十一夫亡抚前妻子守志终身　　张佩妻梁氏
按兖州府志梁氏张佩妻平阴人年十九而寡矢志守节抚子成立至八十而终　　刘让妻马氏
谢
氏附

按兖州府志马氏刘让妻沂州人夫亡舅姑以其无子欲嫁之马截发自誓守志终身让弟敬妻谢氏亦早寡抚二子与马氏同养舅姑守节天顺间表其门　　赵应元妻房氏按兖州府志房氏赵应元妻费县人年二十三而寡子方一岁家贫以织自给奉诏旌表　　贾可行妻王氏
按兖州府志王氏济宁人适贾可行八月可行坠水死氏誓不二志遗腹生子贞长令读书领乡荐苦守五十八年　　柴可梅妻刘氏
按兖州府志刘氏柴可梅妻阳&#人年十九夫亡遗孕生子抚之成立年九十卒　　赵廷玺妻商氏
按兖州府志商氏赵廷玺妻滕县人年二十五夫亡守志五十三年诏表其闾　　刘应湖妻张氏
按兖州府志张氏邹县人刘应湖妻夫亡守二子成立卒年七十有四　　李光震妻梁氏
按兖州府志梁氏郓城人夫亡无子氏投缳遇救遂守节终身　　刘&#妻李氏
按兖州府志李氏济宁人年二十余夫殁守节不嫁善事舅姑里人称之　　徐贡士妻宋氏
按兖州府志宋氏诸生徐贡士妻郯城人年二十四夫亡家徒四壁为同室所侮剪发毁容以死自誓事姑竭力姑病号泣祈代血翳双眸训子嗣爱成名守志五十余年奉诏旌表　　李哲妻吕氏
按兖州府志吕氏济宁人年十九夫亡守节终身天顺八年奉诏旌表　　王氏女
