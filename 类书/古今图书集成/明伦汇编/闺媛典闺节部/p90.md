<!-- { "loadSidebar": true } -->
按嘉兴县志邵氏嘉靖庚子举人倪雱妻年二十三夫亡与倪霆妻李氏倪深妻乐氏俱守节以寿终李寡时年二十九乐年二十二有司并旌表　　李用仁妻王氏　　　　　　李用仁媳张氏　　屠巽妻沈氏　　　　　　　金维秋妻张氏　　贺道立妻项氏　　　　　　高尚仁妻常氏　　吴应山妻许氏　　　　　　胡文孔妻陈氏　　姜地妻屠氏　　　　　　　倪文和妻王氏　　徐兆先妻夏氏　　　　　　屠启元妻刘氏　　沈懋德妻常氏　　　　　　顾台妻毛氏　　朱继唐妻俞氏　　　　　　俞光妻沈氏　　吴中俊妻范氏　　　　　　徐禹妻张氏按嘉兴县志已上十八节妇俱县人事实无考　　庄鸿妻倪氏按嘉兴县志倪氏年十七适海盐庄鸿两载夫亡遗腹生子山而翁亦随丧与姑相守父欲夺其志倪即断发誓死孝养其姑姑疾医不效氏焚香吁天乞以身代已而姑没治丧尽礼年七十余卒嘉靖间旌表　　严从裕继妻蔡氏按嘉兴县志蔡氏诸生严从裕继妻年十七归裕越四载举子其涣甫三龄而裕没蔡年二十三每绝粒求死姑以抚孤大义力解之乃强起织奉姑饔飧令涣读书脡脯之资悉给十指涣入郡庠娶妇生二孙夫妇相继丧蔡益拮据苦训两孙长忠次&#皆成立艰苦备尝年七十四卒直指郑继芳题请建坊　　朱璧妻倪氏按嘉兴县志倪氏朱璧妻嘉靖间倭乱禾城人民流窜璧挈邻人之无食者数十家避北秋圩&#上日爨给之月余倭退尽复故居得保无恙璧以此惊悸得疾死倪氏守节数十余年年百有二岁子东旸例授卫参军以养母不仕县令罗某旌其门　　董湄妻虞氏
按海盐县志虞氏名嫄少慧知书年十六归泉山董湄董故大族而湄少得惑疾婚两月无端自经死嫄伤薄命屏鲜华重扃自处瘁瘠如槁木苾刍尝刻木肖夫像事之久而有灵颡忽簌簌出汗两袖时举湄父以为怪投之火嫄善吟诗尝咏菊曰移种春苗爱护周柴桑无主为谁秋抱香甘向枝头死羞任飘风逐水流读者见其志焉　　刘镇妻邵氏
按海盐县志邵氏刘镇妻镇亡氏年十六苦节不渝嘉靖己未以寿终　　贺妻徐氏
按海盐县志徐氏名玉成太守咸长女夫贺发武科亡子培方四岁抚之成立茹苦三十余年　　徐干元妻仇氏
按海盐县志仇氏生员徐干元妻干元嗜学早丧仇无出依父彝父老病扶持数十年人称节孝　　蒋杰妻翁氏
按海盐县志翁氏蒋杰妻年二十九杰死家贫抚一岁孤毅苦节五十余年　　李谌妻吴氏
按海盐县志吴氏李谌妻谌少豪侠早痿死家日雕落吴无出茕茕七十余年正德嘉靖中县令屡馈粟赒之年八十九卒　　锺师孟妻徐氏
孙
女附

按海盐县志徐氏名季贞锺师孟妻师孟勤学病亡徐哭之呕血数升剪发二握一纳之柩置夫手中一以囊盛之自束臂间穷苦万端不改其节一子名晓生一女亦少寡剪发矢志如徐晓没其后遂斩　　周东妻吴氏按海盐县志吴氏独涯泾吴本女适硖石生员周东生一子逾年而东亡子亦随死吴年十八苦节奉舅姑尽礼虽孝子弗过终身如一　　陈用龙妻王氏
按海盐县志王氏陈用龙妻年十八归用龙三年而夫亡越五十日生遗腹子漟长入太学氏苦节终身年五十有二　　姚洪妻吴氏
按海盐县志吴氏指挥姚洪妻洪死于陶宅之战家匮乏吴纺织自给安葬五丧人称女杰　　王勇继妻沈氏
按海盐县志沈氏指挥王勇继妻勇早亡子大猷方八龄抚之成进士　　徐恭继妻陆氏
按海盐县志陆氏指挥徐恭继妻夫亡孀居严肃垂老如初　　张讷继室纪氏
按平湖县志纪氏太学生张讷继室讷先娶李氏生子思孝甫三岁李亡纪年十九归讷两载讷死岁大饥兄讽之嫁不从绐归将强适豪右氏知亟呼两兄面折之兄不听纪持刀负子而走夜昏黑见二火前导随之行自旧衙至蒹葭团徒步二十余里晨而至家杜门屏息力抚其孤家日饶裕嘉靖间太守刘良栋表其门卒年八十有二　　孙官妻刘氏
盛
氏附

按平湖县志刘氏诸生孙官妻官死无出嗣子同祖亦亡祖妻盛氏与刘同苦节嘉靖间倭入寇刘年二十盛更少皆誓必死颠沛相依历三十年而殁　　陈尚道妻俞氏按平湖县志俞氏陈尚道妻年二十而寡无子翁姑相继没抚嗣孙泰来教之读书苦节四十余年御史闻于朝建坊旌表　　孙洪范妻沈氏
吴氏
张氏附

按平湖县志沈氏诸生孙洪范妻范年二十三病亡继姑颇悍氏曲意承欢嫠居四十年足不逾阃其娣吴氏张氏慕其义既寡亦如之　　郭山妻陈氏
按平湖县志陈氏诸生郭山妻年二十山亡子球甫三龄氏勤织纺以奉姑甘旨粗粝与子共之后目双瞽年八十四卒　　冯叔原妻沈氏
妹
附

按平湖县志沈氏诸生维锟长女适冯叔原年十九而寡其妹适锺鸣升年二十七而寡俱守节不嫁长年五十三妹年六十二卒　　沈民表妻刘氏
江锈
头附

按平湖县志刘氏诸生沈民表妻年十九而寡家贫无子损衣节口二十四年积金葬其夫棺毁手自整胳绵缀成形易新榇以窆有司给粟帛赒之年九十终其婢江阿妹八岁事刘长配吴良良死不复栉发人呼为江锈头　　张国谕妻周氏
按石门县志周氏文学张国谕妻国谕早亡无嗣氏年二十四哀恸几绝毁容断发几不欲生勤纺织甘淡泊奉舅姑以孝闻字侄万象如子苦节四十余年邑令表其门　　茅焕妻钱氏
按石门县志钱氏茅焕妻年二十三焕殁绝粒誓与同死子方六月亲戚痛劝乃复饮食奉孀姑马称孝捻麻以糊口絮芦花为被苦节五十余年邑令旌表　　胡其久妾张氏按石门县志张氏龙岩令胡其久妾年十六归胡克循厥职三载其久病没于官张哀毁伤痛几欲捐生父母谕以改嫁遂断指截发苦守一室足迹不出庭户四十余年终　　胡献忠妻吕氏
按石门县志吕氏生员胡献忠妻年二十六夫没子汉阳甫三龄翁其久任闽龙岩令二载殁于官吕数千里长途怀孤扶柩跋涉险阻归葬训子读书督以义方敦族睦邻动止可法年八十三有司旌表　　沈乔妻庄氏按石门县志庄氏沈乔妻年二十一乔亡贫而无子抚侄为嗣苦守纺织奉翁姑惟谨历饥荒冻馁无怨或说更适辄唾之年六十余年　　范宸妻朱氏
按石门县志朱氏文学范宸妻宸早亡无子其侄七岁而殇复抚一侄孙奉宸祀蔬食缟衣事舅姑生死尽礼年七十终　　胡峣妻周氏
按石门县志周氏胡峣妻峣亡周年二十三无子舅姑父母相继没兄怜其贫令改嫁周断发不从鹑衣枵腹励节弥坚历四十余年卒　　锺若初继妻姚氏
按石门县志姚氏年十七为文学锺若初继妻甫十月若初亡氏课前室子读书成立年五十一终　　周銮继妻卢氏按石门县志卢氏周銮继妻年二十夫殁无子父逼改嫁周念姑病而前室子幼不从孝养慈育历六十年终　　胡岱妻顾氏
按石门县志顾氏诸生胡岱妻归两月岱亡氏年十九几欲自尽倭猝临城护丧守死敝垢垂四十年终　　赵良周妻沈氏按石门县志沈氏教授沈校女文学赵良周妻年二十四夫亡家贫甚姑丧鬻婢以殡二子洪贞洪典自襁褓中抚育训课迄于成立历苦节三十年邑令旌表　　沈曰都妻锺氏
张
氏附

按石门县志锺氏文学沈曰都妻年二十四夫亡无子女贫苦不改其节年七十余终都侄大化妻张氏亦二十八而寡与锺连屋而居事锺如姑苦节相励抚一岁孤成人　　王锡妻陆氏
按石门县志陆氏年十七适王锡半月锡病亡陆欲自尽念姑老不忍抚侄为子坐役破产食贫攻苦七十年如一日　　姚吉妻沈氏
按石门县志沈氏姚吉妻吉善病且贫沈拮据治饔&#年二十五而寡抚子舜宰伶仃孤弱狼狈相依遇岁旱潦复被火氏冻馁不移其志即病未尝问医年六十余旌表　　钱琦妻沈氏
按石门县志沈氏名武莲钱琦妻琦夜归溺于水沈年三十二奔至溺所将殉之姑援得免孝养舅姑葬夫尽礼遗孤甫娶复夭殁又抚遗腹孙以延危祀卒年七十有七周黄门&#传其事　　王良佐妻张氏
按石门县志张氏王良佐妻年二十七而寡姑老病或劝之嫁张辄欲自经家人觉而救止卒养姑抚子以苦节终身　　沈伯潜妻费氏
按石门县志费氏适万安博士沈鏊子伯潜四月伯潜死无子费坐卧一楼与一老婢织自给人罕得睹其面称楼上寡妇后贫甚楼亦废止豕圈旁舍风雨不蔽舅姑相继殁遭旱潦益不能存老婢行乞以养婢复毙于道乃依其寡侄妇居又十余年而卒　　杨业妻宋氏按湖州府志宋氏杨业妻长兴人年二十一夫亡守节不移嘉靖间旌表　　梅礼妻王氏
按湖州府志王氏孝丰人梅礼妻年二十而寡子方一岁家贫甚纺绩织以资衣食孀居六十余年嘉靖间旌表　　钱塘妻费氏
按湖州府志费氏钱塘妻长兴人年十七夫死无子苦节自持嘉靖间旌表　　王文妻唐氏
按湖州府志唐氏乌程人诸生王文妻年十七生子十日而夫亡嫠居苦守以寿终嘉靖间旌表　　孙溥妻李氏
按湖州府志李氏归安人诸生孙溥妻年二十一夫死守志三十余年嘉靖间旌表　　潘应宿妾吴氏
按湖州府志吴氏乌程人举人潘应宿妾年二十八潘亡矢志守节卒年六十六嘉靖间奏闻旌表　　潘鈇妻闵氏按湖州府志闵氏乌程人诸生潘鈇妻年十九夫死孤苦自持守节终身嘉靖间旌表　　臧葵妻冯氏
按湖州府志冯氏臧葵妻长兴人年二十四夫死无子守节四十二年嘉靖间旌表　　孙应福妻姚氏
按湖州府志姚氏诸生孙应福妻长兴人年二十三夫死无子誓无他志嘉靖间旌表　　施敏妻王氏
按归安县志王氏施敏妻施客湖湘遇盗死是夕王梦夫语以故王寤号恸斋素逾月凶问果至王年甫二十余毁容屏守婢亦感化奉之终身　　卞瓛妻黄氏
按归安县志黄氏卞瓛妻夫死不二以寿终
　　卞&#妻沈氏
按归安县志沈氏卞&#妻夫亡苦节数十年卒　　沈珵妾倪氏按归安县志倪氏训导沈珵妾珵亡无遗畜倪抚其孤黾勉朝夕其嫡赖以共守以寿终　　唐谨妻潘氏
按归安县志潘氏唐谨妻年十九夫亡家窘甚氏坚守不外慕抚其孤成立以寿终　　臧世基妻闵氏
蔡
氏附

按长兴县志闵氏方伯宗德女幼文墨性刚决年十四赘臧世基为婿数载世基殁氏素服归臧哀毁濒死尝见世基入室同坐一痛垂绝逾年亦没年仅二十一世基兄国基娶方伯蔡继善女蔡性和缓年十五来归国基为诸生早亡蔡孀居一十四年椎髻布衣足不逾阃年三十六卒闵遗一女蔡子女俱殇　　高则明妻费氏按长兴县志费氏贡士高则明妻明仕南昌娶费后迁滇南以途遥留氏奉舅姑于家则明没于官氏闻讣号痛奔南昌白母家迎则明骸骨归葬力持门户克昌厥后一时名公咸为诗歌咏之　　高名世妻潘氏
按长兴县志潘氏儒生高名世妻年二十而孀七十二而殁顺事舅姑姑历两继无间言五十年间儒尝荼苦教三子皆成名阃范母仪冠于宗党郡邑两旌其门　　杨蒙妻宋氏
按长兴县志宋氏杨蒙妻年二十一生子湛甫半月蒙死誓曰背夫不义弃子不慈不义不慈非妇道也事翁姑守志节而终嘉靖二十九年奏请建坊　　钱得吾妻孙氏妇刘
氏附

按长兴县志孙氏儒士钱得吾妻年三十三夫亡藐孤大选甫三龄氏苦守之纺绩延师训迪选九岁善属文十三采芹十九中一榜二十五而夭邑令熊明遇捐俸助殡岁给衣帛以励苦节大选妻刘氏无子亦矢志如姑御史李邦华题请建坊表其闾　　沈观澜妻费氏
