<!-- { "loadSidebar": true } -->
按鹤庆府志陶氏庞大治妻治亡无子有母家贫甚氏年二十二躬纺绩养姑或欲夺其志至死不从姑年八十养葬如礼郡守表其门　　奚宾妻彭氏
按鹤庆府志彭氏奚宾妻年十八宾亡子参甫二岁或欲谋娶之矢志不可夺族人罕见其面弟彭富为中丞贻以帕人谓其薄氏正色曰吾弟清廉即此已踰分乃言薄乎比子女俱婚嫁家益贫不以纤毫乞索母家人称其贤　　何某继室赵氏
按鹤庆府志赵氏太仆少卿何某继室何亡长子俱强仕氏春秋纔三十余所生子基盛甫就外傅基炽尚未识方名一女始孩母子茕孑无援无良窥笥发窌或指良产兴讼攘夺户外纷然日无宁晷氏虑先业荡覆遗孽废弃挺身捍患不遗余力虽日受陵暴而课两孤不倦常值兵乱乡人多不免氏微服率婢仆负其孤遁深山得远风鹤数年二子长向之陵暴者影消焰灭爰为孤毕婚嫁俾习故业尝语其孤曰吾一生苦守不求人知期成汝九原可对若父耳汝宜厚自砥砺则我瞑目矣既而二子俱补弟子员食廪饩氏斑白犹勤纫绩理苹繁庀家事不曳纨帛不饱膏粱斋庄俭朴始终如一年七十二二子皆成明经孙浚领乡荐　　李时若妻李氏
按鹤庆府志李氏李时若妻夫死年二十一子富春纔三龄氏矢志绩纺拮据教春春长绝颖异而豪放氏面夫神主啮其肩而责曰尔父偃蹇以没尔若此我何面目见尔父泉下乎春因悔泣遂肆力于学氏疾笃春尝粪吁天衣不解带者百余日疾寻痊有司旌之　　杨廷栋妻李氏
按鹤庆府志李氏杨廷栋妻栋亡氏年二十三矢志抚幼子擢食饩于庠氏日惟静坐焚香诵经而已年七十卒　　李进善妻马氏
按畿辅通志马氏李进善妻顺德府人举家俱食菌中毒死惟氏无恙年二十抚一子一女守节终身　　杨文光妻孙氏按畿辅通志孙氏杨文光妻顺德府人夫亡苦志守节旌表　　张亨妻吴氏
按畿辅通志吴氏张亨妻顺天府人亨任宁国经历病亡子幼氏扶榇归葬囊橐荡然抚孤成立苦节三十五年旌表　　丘行三妻夏氏
按畿辅通志夏氏丘行三妻永平府人夫亡守柩四十余年卒亲族为之合葬　　刘景妻赵氏
按畿辅通志赵氏刘景妻顺天府人夫亡守节终身年九十三岁卒旌表　　牛尚纲妻王氏
按畿辅通志王氏牛尚纲妻顺天府人以节旌表　　刘杰妻牛氏按畿辅通志牛氏刘杰妻顺天府人夫死守节旌表　　卢镗妻段氏按畿辅通志段氏卢镗妻顺天府人夫亡守节终身　　沈应诰妻郭氏按畿辅通志郭氏沈应诰妻顺天府人夫死毁容截发苦守终身奉旨旌表　　李凤鸣妻刘氏
按畿辅通志刘氏李凤鸣妻顺天府人夫亡守节终身建坊旌表　　任子孝妻范氏
按畿辅通志范氏任子孝妻永平府人夫殁姑欲夺其志不从孀居八十余年寿九十七终有司表其门　　田国足妻高氏按畿辅通志高氏田国足妻永平府人国足成进士高年二十八而寡孝事舅姑抚孤成立有司表其门　　茹英妻惠氏按畿辅通志惠氏茹英妻永平府人年十九而寡抚孤守节四十九年卒有司旌表　　苑甫山妻倪氏
王
氏附

按畿辅通志倪氏苑甫山妻顺天府人山亡氏年二十二绝粒欲死氏万有身亲戚以宗祀苦劝强从之生子志学娶王氏生一孙志学又死王与姑同心守节隆庆中旌表　　刘自重妻杨氏
按畿辅通志杨氏刘自重妻顺天府人重亡氏年二十三罄产葬夫苦节教子垂二十年事闻旌表　　王隆明妻黄氏按永平府志黄氏王隆明妻年二十七夫亡守节抚孤成立有司旌表　　萧苇妻王氏
按永平府志王氏萧苇妻年二十七夫亡苦志守节抚孤成立　　宋文耀侧室尢氏
按永平府志尢氏宋文耀侧室年十九而寡与嫡张氏执志坚守抚二孤成立有司旌表　　陈靖策妻李氏
按永平府志李氏陈靖策妻夫亡姑耄三孤幼氏奉姑抚幼三十余年代夫葬母教子成名县令旌表　　郭朝元妻惠氏按永平府志惠氏郭朝元妻夫亡抚孤成立有司旌表　　杨体亨妻刘氏
按永平府志刘氏杨体亨妻夫亡苦守上侍老姑尽孝下抚二幼子俱成立有司旌表　　魏妻刘氏
按永平府志刘氏魏妻适魏四载夫殁养姑尽孝抚三女苦守五十余载门户萧条极苦无怨年七十卒　　刘光珂继妻朱氏
按永平府志朱氏刘光珂继妻甫嫁即寡抚前室幼子事翁姑苦志守节有司旌其门　　杨国奇妻阳氏
按永平府志阳氏杨国奇妻年三十寡居纺绩度日孝事翁姑教幼子读书守节四十余年　　魏高登妻余氏
按永平府志余氏魏高登妻年十九夫亡事继姑恭谨纺绩自食鬻簪珥葬亲教子成立年六十余卒　　李鹤年妻朱氏按永平府志朱氏李鹤年妻二十六岁夫亡抚子成名年八十六卒有司表其门　　陈鸿策侧室杨氏
按永平府志杨氏陈鸿策侧室策与妻俱亡杨无子女衣食不给有嫡出女迎养不就苦节二十余年卒　　周士昌妻王氏按永平府志王氏周士昌妻适昌百日而昌殁王事年耄翁姑守遗腹孤宗翰翰夭苦节弥坚至死不变　　边宠妻张氏按庆都县志张氏边宠妻宠亡氏年二十四一子尚幼其伯叔怜之使改嫁氏誓死不从日夜勤纺织自食粗粝而以甘美奉翁姑年八十二有司旌其门　　朱应魁妻王氏按庆都县志王氏朱应魁妻年二十五夫亡无舅姑贫无所倚劝嫁者纷纷氏誓无他志抚育二子成立　　孙榛妻王氏按庆都县志王氏孙榛妻夫死氏年二十九号泣不已绝饮食者三日频死姑谕之曰汝死谁抚幼子乃强就食家甚贫饔飧不给惟勤女红易菽水以养姑姑年八十氏扶持不离左右教幼子必以正年七十有司表其门　　李南金妻孙氏
按庆都县志孙氏李南金妻年十九夫亡痛哭不食惟冀同死一子一女俱在提抱不忍遽弃终抚成立有司表其门　　黄朝封妻吕氏
按庆都县志吕氏黄朝封妻年二十七夫亡家贫翁姑老子方四岁次年翁没姑生毒疮艰于动履吕伺便溺五年甘心苦节人不敢求年七十五卒　　何嘉宾妻赵氏
按无极县志赵氏何嘉宾妻隆庆二年宾亡赵年二十五子东阳方二岁氏苦志守节以事翁姑累遭苛逼终不易志中道东阳亦亡遗三孙皆幼赵又抚之成立年八十余旌表　　程登元妻曹氏
按南宫县志曹氏程登元妻农家女也年二十夫亡姑苏氏寡居相依为命有田数十亩为恶叔程庆程佃所夺隆庆六年二叔私受里人张廷芝金许嫁曹曹与姑皆莫之知也一日二叔姑偕二媒过其居厉色谓曹曰更衣更衣叔已嫁汝曹闻与姑相抱痛哭不解众共拽之曹啮姑衣为众拽落其二齿扶而升车曹披发跌坠车下数四御者不敢行二叔姑以索缚曹置车箱中叔子登第策马行车至廷芝家出之死矣众惊悚舁归八日复苏县令乔岩闻之系诸谋者悉加罪给曹米帛署榜其门　　焦相妻马氏
按南宫县志马氏焦相妻年二十二夫亡家贫纺绩自给苦节抚孤历三十八载隆庆二年直指旌其门　　张增妻李氏按南宫县志李氏乡贡进士张增妻年十九夫亡投井自缢者数四俱以救免遭家不谅横逼不从复值流寇几蹈白刃终能不失其身苦节五十五载隆庆二年直指表其门　　谷朝妻张氏
按南宫县志张氏谷朝妻年二十二夫亡一子方五岁抚养成立守志四十七年　　姚纯妻张氏
按南宫县志张氏生员姚纯妻年二十四夫亡子方四岁矢志守节纺绩自给教子读书为诸生孀居三十六年不窥户外隆庆二年直指旌其门　　张臣妻高氏
按武邑县志高氏张臣妻年二十八夫亡苦节自誓抚遗孤成立隆庆间旌表　　刘尚学妻李氏
按宁晋县志李氏刘尚学妻学死氏年二十六守节五十八年卒孙起龙登丁酉科乡榜　　张锐妻孟氏
妇孟
氏附

按宁晋县志孟氏张锐妻锐亡孟年二十二子温方四岁及长亦娶于孟生二子温复夭孟年二十五与孀姑共抚其孤成立有司表其门　　陈士魁妻董氏
按宁晋县志董氏陈士魁妻魁亡氏年十九子翊鼎甫八月董事舅姑尽妇道训子入邑庠守节五十余年年七十一卒直指表其门　　孙缵妻王氏
按宁晋县志王氏孙缵妻年二十九夫亡一子尚在襁褓氏泣血抚孤不久子复夭时叔子昌图又独子礼不得为人后氏苦节俟叔别举子而图始立嗣氏勤俭教图补博士弟子员直指宋师襄以事闻旌表　　孙悌妻康氏按深州志康氏孙悌妻悌亡康年甫十五子秉彝仅八月苦节纺绩以事舅姑抚子成立历四十余年　　宋贞妻苏氏张
氏附

按深州志苏氏衡水人宋贞妻年二十二夫亡矢志抚孤瓛成立娶张氏生子尧而瓛亦早夭张年二十与姑形影相依同心苦守苏年八十二张年六十　　孙鏄妻刘氏按深州志刘氏衡水人孙鏄妻训导刘玉妹适鏄生子孔彰甫岁余而鏄亡刘年二十三父母欲嫁之刘以死自矢教孔彰读书有成苦节四十余年卒　　王三令妻马氏按深州志马氏王三令妻夫亡生遗腹子心渊家极贫舅姑在堂无以自存躬勤纺绩以奉甘旨俱耄年而终心渊读书有成隆庆六年旌表　　李希荣妻尼氏
按巨鹿县志尼氏李希荣妻夫亡氏年二十一家贫纺绩养亲苦节训子大祯补邑廪生隆庆六年旌表　　张士华妻李氏按巨鹿县志李氏张士华妻年十七归华越二载而寡华临终与诀曰遗腹男女未卜可勿守及亡氏誓不再醮奉舅姑度大荒无恙抚育其子宗孔成立历四十余年隆庆六年学使旌其门　　王良知妻陈氏
按长垣县志陈氏生员王良知妻举人陈冈女隆庆元年夫赴试客死氏年二十六迎榇归绝粒几死舅姑劝与立嗣乃强起教嗣子事舅姑以孝苦节终身　　郜母邵氏按长垣县志邵氏年十七归郜某二十九夫病焚香吁天愿以身代既殁号泣几绝家贫罄簪珥薄敛长子八岁次二岁力纺绩事姑罗氏二十余年姑殁竭所有营葬教二子不姑息次子永春成进士为御史　　于占鳌妻陈氏按长垣县志陈氏于占鳌妻夫亡无子苦节执妇道养葬舅姑以孝闻直指给扁旌表　　赵炳妻李氏
按卫辉府志李氏赵炳妻汲县人年十七夫亡遗腹生子抚养成立娶妇生孙无何子丧妇与孙亦相继夭没氏艰苦百端守节五十余年　　周鹏妻聂氏
按卫辉府志聂氏周鹏妻胙城人年二十夫亡守节六十余年隆庆间有司旌表　　牛雄妻张氏
按卫辉府志张氏牛雄妻新乡县人年二十余夫亡守节卒年八十一有司以闻旌表　　朱轩妻李氏
按卫辉府志李氏生员朱轩妻新乡人年二十夫亡守节四十余年有司以闻旌表　　安佑妻王氏
按卫辉府志王氏安佑妻淇县人年二十夫亡守节历六十年终　　王琨妻秦氏
按卫辉府志秦氏王琨妻淇县人年二十夫亡无子守节四十余年　　苏锦妻张氏
按卫辉府志张氏太学生苏锦妻辉县人年二十九夫亡无子守节终老　　孟忠妻李氏
按卫辉府志李氏孟忠妻辉县人年十九夫亡守节四十余年年六十余卒　　皇甫约妻李氏
按怀庆府志李氏皇甫约妻夫亡氏抚遗腹子守节五十余年直指表其门　　靳乎仁妻宋氏
按怀庆府志宋氏靳乎仁妻夫亡守节三十年卒　　张登瀛妻任氏按怀庆府志任氏张登瀛妻年十六适张甫九日而寡遗腹生男寻亦殇氏守节养舅姑抚幼弟成立　　姚相妻聂氏按怀庆府志聂氏姚相妻夫亡遗孤八月氏守节六十余载直指旌其门　　张继述妻杨氏
按怀庆府志杨氏张继述妻夫亡子国弼甫离襁褓氏抚之长领隆庆丁卯乡荐有诏旌其门　　马理妻程氏
