<!-- { "loadSidebar": true } -->
　　按定远县志徐氏女名纯懿定远人也少许字　　冯廷栋年十四廷栋夭讣至女号哭誓以死殉　　父母百计防之仅得免已而遂欲归冯冯不可　　女擗踊不食曰吾宁可复字他人哉父母漫应　　之曰吾成汝志可耳自是却铅华髽而衣衰既　　葬则除之逾年盗入其室室尽空母亦遂亡父　　少有羸疾至是转剧有弟两人长者髫&#幼者　　在哺女日夕视汤药色养唯谨抚弱弟综理家　　事内外毖饬父没两弟成长有声誉起胶庠间　　家日益康纤毫皆受成于姊而后行其所以训　　迪两弟亲师乐群蹈礼秉义殆若陶孟之母两　　娣亦事之如姑宗党莫不奉为女师　　朱永泰妻柏氏
　　按寿州志柏氏朱永泰妻夫亡守节四十余年　　绩麻育子艰苦终身　　刘临生妻方氏
　　按寿州志方氏诸生刘临生妻夫病笃氏刲股　　无效及亡哀毁几死子平甫三日不忍遽从地　　下守节四十年奉姑教子悉效古人有司旌表　　陆自成妻高氏　　按寿州志高氏正阳镇民陆自成妻成亡门衰　　户冷家业萧条黄口无托氏矢志抚孤孀居三　　十余载极艰苦无怨旌表　　邓绍焰妻刘氏
孙
氏附

　　按虹县志刘氏邓绍焰妻夫亡子文璧在抱刘　　苦节抚之督以力学既成诸生娶妇孙氏文璧　　没孙年二十守志如姑朝夕奉姑甚谨姑媳相　　依白发皤然有司旌表　　惠泽润妻孙氏
　　按虹县志孙氏惠泽润妻夫早亡抚遗腹子福　　汉奉姑终老汉长娶妇王氏生孙旋夭氏偕媳　　抚孙四壁萧然一灯共守愈困益坚康熙十二　　年旌表　　邓绍烶妻吴氏
　　按虹县志吴氏邓绍烶妻嫁未&#夫死于寇氏　　年二十六哀恸逾节矢无他志抚遗腹子文征　　训以义方事姑克尽&#职年六十九康熙十年　　县令张永庚举其事会题建坊　　岳一琇妻韩氏
　　按虹县志韩氏诸生岳一琇妻归琇生二女而　　夫病亡翁姑垂白贫无以为养姻戚怜之劝他　　适辄恚曰此言何至我耳躬自纺绩赡给诲二　　女习女红翁姑没皆氏力为营葬年九十余康　　熙十年旌表　　吴与俭妻孙氏
　　按虹县志孙氏儒士吴与俭妻年十九归俭生　　子生有甫三岁而夫亡氏年二十有五翁姑伯　　叔相继皆殒氏矢志坚贞辛苦万状教生有读　　书长为诸生茹蘗饮冰凡三十余年康熙十二　　年旌表　　张继能妻陈氏
　　按虹县志陈氏儒士张继能妻淑德性成克尽　　妇道继能病亲汤药焚香告天求以身代越二　　岁夫亡氏年二十二子谦六甫五龄励节抚孤　　誓无他志子长督以力学卒充邑庠生氏历艰　　辛三十年康熙十二年旌表　　尢士龙妻赵氏
　　按虹县志赵氏尢士龙妻事公姑至孝夫亡年　　二十四子允旭方六龄励志抚孤矢无他志躬　　自训诲长入邑庠年八十康熙十二年旌表　　储士显妻王氏　　按霍丘县志王氏儒士储士显妻年二十三生　　二子长振华三岁次振林一岁士显膺疾亡氏　　欲自经念堂上白头奄奄垂尽怀中黄口待哺　　无人一身为两世所关未易自便泣血毁形勉　　支家计事舅姑以礼教二子俱入黉宫氏得含　　饴弄孙以娱其老康熙六年旌表　　王之鼎妻黄氏
　　按霍丘县志黄氏县役王之鼎妻鼎奉遣郡城　　病亡氏年二十八闻讣哽咽气绝家人救苏守　　志靡他孝事衰姑慈育弱子及两幼女茕茕嫠　　妇百苦备尝历四十余载葬祭婚嫁皆一身营　　办乡里重之县令上其事请旌　　汪长泓妻王氏
　　按霍丘县志王氏邑诸生汪长泓妻乙亥泓死　　于贼氏守志抚孤终其身　　扈生兰妻高氏
　　按霍丘县志高氏扈生兰妻兰父永宁以明经　　为广文太湖兰随父之任崇祯甲戌值寇难父　　子俱不屈死兰母王氏日夜号哭未几亦殒氏　　茕茕嫠妇独抚遗孤廷楹天楹苦节四十年教　　之成名为一时人文领袖康熙九年卒年七十　　有四　　汤苇妻扈氏
　　按霍丘县志扈氏太湖广文永宁姊儒士汤苇　　妻苇病殒氏年二十二抚四岁孤儿祚永门无　　三尺家徒四壁水旱兵火一时迭至历九死一　　生之会克教其子读书为庠序俊彦苦冰蘗三　　十载而卒邑人哀之　　曹克昌妻杜氏
　　按霍丘县志杜氏儒士曹克昌妻克昌病殒氏　　年二十八上事孀姑下抚幼子饮冰茹蘗垂四　　十年教二子成立长补邑博士弟子康熙六年　　县令上其事请旌表　　朱鸣鹏妻裴氏
　　按霍丘县志裴氏儒士朱鸣鹏妻生子球甫弥　　月而鹏死于贼氏年二十四苦节教子为诸生　　以寿终　　朱永祯妻杨氏
　　按霍丘县志杨氏千户朱永祯妻性贤淑勤孝　　养夫亡松筠矢节教二子以义方昆季齐名　　汪霖妻程氏　　按霍丘县志程氏名掌珠汪霖妻嫁未弥月而　　霖亡氏缟素泣血誓不二志其后依其姑母避　　乱金陵姑母亦程氏孀居已久与同形影守节　　三十二年而终直指以入节烈祠祀焉　　李世灿妻裴氏
　　按霍丘县志裴氏李世灿妻年十六于归越四　　载灿亡遗孤敦甫二岁敏方数月氏哀毁灭性　　殆不欲生其母劝之曰不念李氏后乎氏曰诺　　时氏无翁姑又家贫亲操井臼延师训子历辛　　苦三十载二子皆为诸生犹勉之曰汝益当奋　　志无忘先人事闻督学具题旌表　　李一瀛妻潘氏
　　按盱眙县志潘氏生员李一瀛妻夫亡子枝芃　　纔十岁岁屡饥内难外侮交至氏静处不摇课　　子克守家业芃由邑庠拔贡家以渐昌　　陈浴妻刘氏
　　按盱眙县志刘氏前南山陈尚书孙生员陈浴　　妻年二十四而寡氏集亲族立从侄枚为子以　　继一线挑灯画荻教枚读书有声庠序　　马氏女
　　按盱眙县志马氏女许配太学生苗澄澄死往　　守丧于苗遂终老焉旌表　　宗氏女
　　按盱眙县志宗氏女许配兰在时时死依父母　　终其身旌表　　王治世妻徐氏
　　按天长县志徐氏王治世妻夫早亡氏剜肉调　　药以疗姑针黹易粟以教子茹荼集蓼五十余　　年子鼎补邑弟子员　　胡一润妻江氏
　　按天长县志江氏胡一润妻夫亡氏年二十二　　通文翰亲训二孤鼎彝鼎吕皆补邑诸生　　李可楫妻王氏　　按天长县志王氏李可楫妻适楫一载夫亡止　　遗腹一女苦节守之终身　　陈和鼎妻张氏
　　按天长县志张氏邑庠生陈和鼎妻夫亡氏年　　二十九抚孤守节三十年教子其信其圣皆克　　成家　　张星炳妻颜氏
　　按天长县志颜氏张星炳妻夫亡氏年二十七　　遗田半亩屋一椽一女寻殇氏断发矢志坚守　　三十余年贫苦无怨　　张时雍妻翁氏
　　按天长县志翁氏张时雍妻年十九夫亡矢志　　守节屡遭家难百计以夺其志终不为改训子　　张志仁补邑诸生历四十五年如一日　　许国祚母刘氏
　　按天长县志刘氏许国祚母早寡守祚成人祚　　尝刲股以疗母病邑令旌之　　王汝光妻杨氏
　　按天长县志杨氏邑诸生王汝光妻夫亡氏年　　二十一苦志四十余载　　锺名远妻韩氏
　　按颍上县志韩氏锺名远妻家贫守拙夫亡年　　二十六抚育遗孤苦节四十余年教子补邑弟　　子员年七十卒　　王信中妻沈氏
　　按颍上县志沈氏王信中妻中亡氏年三十五　　抚育二子成立事孀姑疾日夜不离左右历勤　　苦四十七年终　　高翼云妻张氏
　　按颍上县志张氏高翼云妻夫亡氏年三十家　　贫抚孤备尝艰苦母子茕茕没齿无怨　　林冲凤妻余氏
　　按颍上县志余氏生员林冲凤妻夫亡氏年二　　十五苦志守幼孤成立至死弗渝　　刘士昌妻徐氏
　　按颍上县志徐氏乡饮介宾嘉猷次女适生员　　刘士昌生二子年二十夫亡长子枢方三岁次　　子栋尚襁褓伶仃孤苦织为活节口以葬翁　　姑训枢食饩栋力农并有令名邑令请旌表康　　熙三十三年学使具题建坊　　王明寰妻胡氏
赵
氏附

　　按合肥县志胡氏西乡民王明寰妻明寰与弟　　充之俱病没胡年二十三遗孤方二岁充之妻　　赵年十八无嗣妯娌共抚一孤历三十余载皓　　首相依一堂共老　　刘源妻殷氏
　　按合肥县志殷氏庠生刘源妻源早死无出氏　　年二十余族人欲嫁之氏沥血自矢源弟某甫　　生子而身亡其妻改适氏乳之如己出家道中　　落奇苦不堪励操四十年卒　　薛士奇妻李氏
　　按合肥县志李氏年十八适薛士奇生一子在　　襁褓而士奇死舅姑相继俱殒子又殇城破家　　亡衣食不给氏苦操愈励久之始得营葬数丧　　卜者谓葬日与氏不利氏泣曰未亡人所以不　　死者数柩故耳今死复何憾闻者无不哀之　　栗于礼妻赵氏　　按合肥县志赵氏邑庠生栗于礼妻夫死子亡　　守节三十四年年六十四卒　　杨思可妻苏氏
　　按合肥县志苏氏乡民杨思可妻年十八夫亡　　抚孤誓不改节以女工供翁姑甘旨翁姑殁殡　　葬尽力年七十八终　　周祜母沈氏
　　按合肥县志沈氏生员周祜母生祜五月而夫　　亡躬织延师教祜苦节二十七年　　胡伟节妻张氏
　　按合肥县志张氏胡伟节妻年十八伟节死自　　缢者再俱为孀母解救守节三十余年县令旌　　表　　萧弘酇妻李氏
　　按合肥县志李氏太学生萧弘酇妻进士嗣奇　　季媳也嫁二年而孀矢志守节以纺绩抚弥月　　子生焘入太学　　沈孝来妻张氏
　　按合肥县志张氏年十六归沈孝来夫亡姑孀　　子幼家计萧然侄胜公每赒之居数年子又以　　痘殇氏泣血自缢救免年六十有五尚依母家　　黄俊卿妻张氏　　按合肥县志张氏黄俊卿妻归黄七载生子载　　元甫就塾夫殁翁欲夺其志氏曰吾清白吏子　　孙何待以不肖如此翁遂止子死孙方襁褓又　　不育自是终日悲伤喀血数十年而没　　窦云骧妻殷氏
　　按合肥县志殷氏窦云骧妻年二十五夫亡苦　　节抚其子芝裔长为邑诸生　　胡进妻陈氏
　　按合肥县志陈氏胡进妻年十七夫亡甘贫守　　志历五十余年　　王允龠妻朱氏
　　按合肥县志朱氏生员王允龠妻年二十夫亡　　守节终身　　陈氏女
　　按合肥县志陈氏女许字苏知非年十九未嫁　　苏从征滇南不返女誓守终身未尝离母侧康　　熙三十五年终邑令旌之　　赵汝抑妻陆氏
　　按合肥县志陆氏赵汝抑妻年十八夫亡苦守　　终身　　杨之秀妻陶氏
　　按合肥县志陶氏杨之秀妻年二十二夫丧苦　　节终身　　王隆道妻吴氏
妾孙氏
妇罗氏附

　　按合肥县志吴氏王隆道妻夫亡与妾孙氏忍　　饥育子汉弼及长又死媳罗氏年十八亦共守　　终身　　谢鹤昂妻方氏
　　按合肥县志方氏生员谢鹤昂妻夫亡苦节事　　姑以孝闻　　吴世恒妻程氏
　　按合肥县志程氏吴世恒妻夫亡苦节事姑以　　孝闻　　王映妾夏氏
　　按合肥县志夏氏新贵县令王映妾映通政纲　　子也夫没于官贫甚僮仆俱散去氏典衣饰扶　　丧归葬备诸艰苦固守终身　　王正宇妻曹氏
　　按合肥县志曹氏王正宇妻年三十夫亡一贫　　彻骨姻族百计劝他适不从计工度日子稍长　　能刈薪冬无衣被以驴粪然火榻下与子同卧　　苦节四十三年　　赵元至妻陆氏
