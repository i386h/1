<!-- { "loadSidebar": true } -->
　　按吴江县志杨氏陈思村朱曦妻年二十而寡　　抚五月孤守节七十三年卒曦弟臣妻顾氏年　　二十七寡遗孤六龄守节四十六年曦弟受妻　　陆氏年二十九而寡无子守节四十五年　　赵天岫妻王氏　　按吴江县志王氏行人赵禹钦子天岫妻岫亡　　氏年二十四二子未离襁褓长子夭抚次子干　　年延师训诲躬纺织以资之苦节三十年　　陈象曦妻叶氏　　按吴江县志叶氏邑诸生鼎新女诸生陈象曦　　妻年二十五夫亡无子抚嗣子舜德补乌程学　　弟子员　　孙浚明妻朱氏
　　按吴江县志朱氏孙浚明妻嫁甫二十七日夫　　亡家贫纺绩以养舅姑苦节五十七年年七十　　有三卒　　徐珍采妻姚氏
　　按吴江县志姚氏徐珍采妻年二十四夫死勤　　纺绩以养舅姑苦节四十余年年六十有七　　张世龙妻朱氏　　按吴江县志朱氏张世龙妻年二十二夫死遗　　孤一岁守节四十年年六十有三　　吴妻赵氏
　　按吴江县志赵氏诸生吴妻年二十三而寡　　抚一子成立奉姑极孝年六十有二　　金旼妻吴氏
　　按吴江县志吴氏名贞闺字首良副使瑞征孙　　女年十九适邑诸生金旼顺治戊子旼没氏年　　二十五无子旼有孽子生甫两月就乳在外氏　　亟归之亲为鞠育爱护倍至及授室复夭遗孤　　孙半岁氏又抚之荼苦更甚年六十一终　　顾柄南妻张氏　　按吴江县志张氏顾柄南妻甫婚遭翁丧柄南　　哀毁呕血至明春死氏年十九无出剺面矢志　　育侄鼎勋为子苦节四十二年康熙二十三年诏建坊旌表　　盛时英妻王氏
　　按吴江县志王氏生员盛时英妻少寡家贫抚　　育孤幼顺治初兵寇抢攘氏暗备刀以戒不虞　　一日避兵九里湖遇寇举刀欲自尽忽雷电交　　作寇舟旋覆氏同二子得脱人咸谓贞节之报　　守节四十三年卒康熙二十三年有诏建坊
　　于启行妻吴氏
　　按吴江县志吴氏于启行妻年二十一孀居事　　翁姑尽礼训遗孤早岁成名康熙四十二年诏建坊旌表　　汪圣教妻潘氏
妇龚
氏附

　　按吴江县志潘氏汪圣教妻年二十七夫亡守　　节时值兵荒饥馑几死于难卒抚孤科达成立　　娶媳龚氏二载达夭龚年十九育遗腹三贤矢　　志守节姑媳相依皓首如一潘守四十九年龚　　守四十二年有司表其门　　张名翰妻杨氏
　　按吴江县志杨氏张名翰妻年十九而寡家贫　　无子抚侄嘉缙为嗣勤纺织以事翁姑备极艰　　苦训嘉缙成立守节三十八年旌表　　凌士翱妻倪氏
　　按吴江县志倪氏适凌士翱三载而寡抚孤子　　忍饥寒垂三十年康熙初年卒　　倪逢濂妻胡氏
　　按常熟县志胡氏倪逢濂妻年二十三夫亡抚　　八月遗孤成立康熙二十年巡抚慕天颜以闻诏建坊旌表　　汪鸣玉妻陈氏
　　按常熟县志陈氏汪鸣玉妻原籍歙县家于吴　　年十七鸣玉客死芜湖子之蕙甫六月陈闻讣　　绝粒五日舅姑力劝慰乃勉食终养舅姑抚孤　　子慈顺兼至康熙间之蕙例授知县赠鸣玉文　　林郎封陈孺人巡抚慕天颜具题诏建坊旌表
　　宗彝妻陈氏
　　按常熟县志陈氏宗彝妻生员治统女年十八　　归彝翁九经以佥运白粮至京没陈鬻奁资与　　彝入京输纳扶柩归彝哀劳成疾未几亦亡陈　　年二十一姑老子裔昌方在孩提陈孝养慈抚　　蛩駏相依及姑殁家已荡然日勤女红积其赢　　以葬三丧置墓田以供祀命裔昌从外祖授学　　值岁祲糠核不饱课督未尝少懈尝遣昌贷米　　于城拾一遗簪以归陈蹙然曰我得则喜人失　　则悲命至其所候还之一日旋风吹堕二绢于　　庭陈曰无妄之获非我所愿且失者必多冤诬　　访之则染人方意其佣盗去得此释然其一介　　不苟类如此初舅姑殁遗叔妹四人幼为教育　　长为嫁娶咸得其所乙酉父母死于兵为之营　　葬年七十六而卒康熙二十三年巡抚余国柱　　具题诏建坊旌表
　　王时卿妻杨氏
　　按常熟县志杨氏王时卿妻年三十而寡遗孤　　在提抱杨苦节抚之翁渊孟以奕师着里中交　　游满座突烟常冷杨事之尽力适邻不戒火所　　栖一夕而烬贫益难堪赖氏捋荼拮据以慰舅　　姑舅姑没力营殡葬康熙二十三年有司旌表　　王梦鼐妾张氏　　按常熟县志张氏保定知府王梦鼐妾梦鼐娶　　于龚有淑德虑无子置簉娶戴及张龚没戴生　　子家震张生家乂崇祯己卯梦鼐补知襄城县　　累迁保定知府戴与张皆留于家晓暮绩均　　劳同苦恒泣下各相慰藉鼐家书有云官二千　　石而家无一岁之储犹烦仳之叹可感也壬　　午鼐没于官戴年三十张二十四讣至恸欲绝　　丧归衰绖徒跣携子若女迎柩入所居室曰先　　人之敝庐魂魄犹恋也上食哭泣哀动路人或　　谓张年尤少难守张指孤曰吾何难身殉孤在　　特忍死以俟之耳遂与戴同心守节庀治家政　　布蔬操作门内肃然顺治丁亥戴没张抚二子　　延师教诲长而授婚析箸纤悉一均晚岁长斋　　事佛凡历苦节四十余年康熙二十五年巡抚　　汤斌表其庐　　朱谅妻萧氏
许氏陈氏
韩氏女附

　　按常熟县志萧氏朱谅妻谅亡萧抚子嘉征早　　夭嘉征妻许氏年二十三抚子廷瑞又夭廷瑞　　妻陈氏年二十八抚子昌龄亦夭昌龄聘韩氏　　女年十四养于朱未婚昌龄死韩女携昌龄双　　履归日夕对之泣不半载亦死许年七十陈年　　六十五矣四世坚贞竟至无后康熙七年督粮　　道卢&#表其闾　　王孙艺妻丁氏
　　按常熟县志丁氏生员王孙艺妻孙艺为南漳　　知县履昌子丁为吏部郎奉之曾孙女也孙艺　　少能文攻苦致疾而没丁年二十遗腹生子文　　南时履昌犹在诸生间家四壁立丁上事舅姑　　下抚孤子慈孝兼至迨翁远宦九年栖守一枝　　惟女红自给出其赢以修远馈佐膏火坚守三　　十余年教子成立闾党贤之康熙十九年县令　　林象祖表其门　　刘云昭妻金氏
　　按常熟县志金氏刘云昭妻云昭本歙县籍家　　于苏幼聪慧绝伦弱冠而夭金年十八孝事舅　　姑抚子成立苦守三十余年卒　　汪霖妻吴氏
　　按常熟县志吴氏汪霖妻霖自浙迁常熟崇祯　　丙子霖以浙籍中乡试副榜笃学志没吴年　　二十余茹苦励节抚子成立康熙七年粮道卢　　&#旌其门九年十二年岁大祲吴捐粟三百余　　斛赈饥全活甚众　　汪秉文妻董氏
　　按常熟县志董氏汪秉文妻年二十七夫亡无　　子秉文胞弟秉道时方襁褓董抱而育之守节　　三十五年卒　　陈圣志妻张氏
　　按常熟县志张氏陈圣志妻年十五归陈二十　　二志亡奉姑鞠子孝慈兼至守节三十余年　　许世绩妻徐氏　　按常熟县志徐氏许世绩妻年二十二夫亡苦　　节三十年卒太史黄与坚为立传　　顾树祯妻曹氏
　　按常熟县志曹氏顾树祯妻年十九而嫁二十　　三而祯亡孝养舅姑姑没丧三年毕复代夫服　　三年族人欲谋夺其志曹毁容自誓教抚二孤　　自襁褓以迄成立方严不少借苦节四十四年　　年六十六卒　　叶日光妻程氏
　　按常熟县志程氏礼部儒士叶日光妻故歙县　　人年十八归日光值明季闯贼之难避居浙之　　衢州年二十九光没遗孤四人幼者在襁褓氏　　拮据衣食以母兼父会常山贼窃发所在&#窜　　程计不克久居闻叶之从叔贞如有业在虞山　　即提其诸子变服间行伏芦漪穿丛薄七日夜　　水浆不入口仅而得达侨寓常熟之大东门遂　　为常熟人事定居安课绩训读捋荼蓄旨其家　　日起遣长子继美与其幼弟继馨往衢而中子　　继立季子继良侍继馨遂补常山县学廪生先　　日光未葬氏曰有待也岁癸亥卜地虞山之西　　麓遣诸子迎其父柩于衢且至谓诸子曰向惟　　汝等未成立耳今可报汝父地下矣遂不食诸　　子子妇及诸孙跽进食不应逾日则又罗拜叩　　头出血而请摇手曰无多言越一昔趺坐而逝　　颜色扬扬如平常年七十有四与日光之柩同　　日同穴而葬　　赵士履妾萧氏
　　按常熟县志萧氏工部都水司员外赵士履妾　　江都儒家女也年十八归士履士履初娶归氏　　继娶徐氏事姑王俱以孝闻徐质弱劝士履置　　簉以佐中馈因纳萧萧事徐曲意将顺徐亦怜　　爱之得欢心士履疾萧割臂肉和药进之遂愈　　后士履以工部员外改韶州府同知过家没萧　　年二十五子延泽甫三岁恩勤教育荼苦备尝　　泽长娶妇生子萧曰向患儿不成立我今乃有　　孙为之破颜未几妇亡逾年延泽遘疾萧日抱　　孙呼天延泽竟死氏抚孙见孙生子而没　　钱天锡妻孙氏　　按常熟县志孙氏钱天锡妻贡士朝宁女年十　　六归钱二十二而天锡亡遗二女皆配名门抚　　嗣子成立苦节四十余年三党咸钦之康熙十　　八年县令表其门　　许席之妻顾氏
　　按常熟县志顾氏许席之妻年十八而嫁逾年　　席之患瘵顾百计调护医药悉鬻奁赀并十指　　给之舅姑泫然曰伤哉此吾子偿债妇也又五　　年席之没舅姑笃老顾竭力致养翁没家益贫　　席之无子其兄亦前死遗孤幼兄弟恃此一息　　顾抚之及授室夫妇俱死茕茕姑媳贫苦相依　　姑没丧葬如礼康熙十一年县令表其门年七　　十四苦节历五十余年　　沈锡禧妻邵氏
　　按常熟县志邵氏沈锡禧妻年二十而嫁二十　　八而锡禧亡时康熙三年邵奉舅姑抚子女二　　十余年辛勤如一日女长嫁于徐逾年亦寡有　　谋夺其志者邵谕曰妇人从一而终不可惑女　　亦哭夫逾年而没邵课子浚读书为诸生　　魏耕妻张氏　　按常熟县志张氏魏耕妻年十八而嫁二十九　　夫亡家贫姑老遗襁中儿茕茕几无以自活张　　矢志守节事其姑尽孝养姑没典鬻殡葬抚子　　及长拮据为婚娶历四十余年晓昏作苦有司　　旌其门　　邓颢妻钱氏
　　按常熟县志钱氏邓颢妻年二十九丧夫食贫　　励节抚孤成立历四十七年终　　吴君酬妻徐氏
　　按常熟县志徐氏吴君酬妻邑西徐偃墩人恪　　之曾孙女也父肇基母浦氏以女孝不忍去父　　母极怜爱之故赘吴生于家年十九而婚二十　　一而吴亡遗腹生子若海吴生江阴沙山人也　　其族以君酬归葬氏奉夫棺以行逾年不遣窃　　闻其叔伯议改嫁之氏一日五鼓从其母浦负　　若海行天明觉之追至华市氏母子以其情泣　　告华市人华市人哗曰此节妇也吾等鸣之于　　官吴之叔伯惧而散去得买舟归自是依父母　　居无何父母俱亡氏躬织若海躬耕伯叔兄弟　　辈皆不得见其面凡五十余年年七十有二而　　卒　　王得云后妻李氏
　　按常熟县志李氏生员王得云后妻宛山人年　　十九而嫁二十八夫死苦节三十七年忍死以　　育前妻之子连遭兵火护持王氏三世暴棺营　　善地以葬教诸子夜读氏夜绩诸子皆为诸生　　有名一夕盗至度无可避跃入河气且绝有陆　　媪负之出平居与子女团聚话必引称古节义　　听者悚息　　张素诒妻赵氏
