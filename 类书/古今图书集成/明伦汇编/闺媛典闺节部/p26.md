<!-- { "loadSidebar": true } -->
按上元县志顾氏其先吴人洪武中以富户实京师居仪凤门父仲华赘陆某为婿不二年夫亡丧毕父母探其志泣曰夫有二乎泪雨下父母并泣不休遂不复言居父家极尽孝道为鞠养孤侄年五十二其居为邻火所烬父结小屋以居之父寻没亲族欲迎养焉曰吾生于斯死于斯而已正统间卒　　黄锺妻盛氏
按上元县志盛氏黄锺妻锺亡盛年二十余遗孤始三月誓不二志事舅姑克尽妇道越十五年子夭盛昼夜号哭苦节终身　　伊端妻魏氏
按上元县志魏氏平市街居民伊端妻永乐十七年端死魏年二十八守节大学士刘定之为作永贞堂记正统间奉旨旌表　　唐禄妻王氏
按歙县志王氏槐塘唐禄妻年二十禄亡矢志不二与孀姑仇氏伯母唐赞妻方氏相依砥节有司以王最少无嗣奏闻旌表　　程孟诚妻张氏
按歙县志张氏程孟诚妻年二十而寡守节终身有司奏闻旌表　　吴显盛妻程氏
洪
氏附

按歙县志程氏溪南吴显盛妻孝子荣让母也盛没于楚氏年二十四矢志自励祖姑及姑俱孀嫠垂白家四壁立昼夜纺绩庀两姑膳遗孤八龄教之耕耨年十四即请于母求迎父丧卒负骨归曾孙孔嘉传胪第三人及第特疏陈请建坊旌表孙肇东以副榜下帷成均客死孙妇洪年亦二十有四扶榇归抚三岁孤鼎衍有声六馆郡邑旌其门　　鲍德诚妻江氏
按歙县志江氏鲍德诚妻年三十夫亡无子请于舅姑立夫从子浚为后苦节终身奏闻旌表　　汪洪妻何氏
按歙县志何氏在城汪洪妻洪早亡何年二十二有遗孤叔利其产百计谋夺氏志何引刀连断二指曰产可捐节不可改遂尽让产于叔次子锈性至孝时城西北火延至其门忽灭郡守榜其庐巡按奏闻旌表　　江睦妻潘氏
按歙县志潘氏江睦妻睦娶潘三载即偕弟随父宦云南客死潘年十九矢志抚孤子文祥复夭又抚孤孙年七十余卒巡按奏闻旌表　　潘图南妻黄氏
按歙县志黄氏光禄黄正时女太学生潘图南妻夫亡氏年二十五抚棺恸绝念姑老子幼未可以死乃强自节哀粗励终身年七十卒巡按奏闻旌表　　潘永义妻汪氏按歙县志汪氏东关潘永义妻年二十九而寡抚孤志宏苦守三十七年　　程厚俊妻鲍氏
按歙县志鲍氏程厚俊妻年二十五而寡以夫兄子义为嗣卒年五十九　　唐允龄妻徐氏
按歙县志徐氏槐塘唐允龄妻龄丧父哀毁成疾而殁氏年二十八甘贫守志终其身　　程荫妻汪氏
按歙县志汪氏槐塘程荫妻生子甫三岁夫亡氏年二十一誓不再嫁苦守七十年终　　程世荣妻吴氏
汪
氏附

按歙县志吴氏槐塘程世荣妻荣亡吴年二十守节抚孤赵为娶汪惠女生子三岁而赵殁汪纺绩养姑俱年七十余卒　　许克义妻汪氏
按歙县志汪氏唐模许克义妻生子甫周义亡汪年二十八抚孤成立年七十终　　汪正隆妻鲍氏
按歙县志鲍氏潜川汪正隆妻嫁未逾岁隆省父宦邸归殁于途氏年十七守节不二年六十一卒　　程道与妻汪氏按歙县志汪氏程道与妻年二十六而寡抚孤成立卒年八十有二　　汪以行妻许氏
按歙县志许氏潜口汪以行妻年二十七而寡苦节抚孤卒年六十有六　　鲍邦德妻程氏
按歙县志程氏棠樾鲍邦德妻年二十八而寡矢志苦节卒年六十有三　　吴贞宝妻潘氏
按歙县志潘氏吴贞宝妻年二十八而寡守节抚孤卒年八十八　　鲍本佑妻汪氏
按歙县志汪氏棠樾鲍本佑妻年二十五而寡抚孤庸敬成立卒年五十一　　黄资义妻江氏
按歙县志江氏黄资义妻年二十四义亡氏矢志不二抚孤成立卒年六十有八　　许士良妻方氏
按歙县志方氏潭渡许士良妻良死氏年二十九守节抚孤卒年八十有二　　王铭妻鲍氏
按歙县志鲍氏王铭妻年二十一归王甫一月而铭亡苦节抚兄子伯畿为嗣正统十一年旌表　　王真佑妻张氏
按休宁县志张氏王真佑妻从夫戍新安年二十一夫亡孀居三十二年正统八年奏闻旌表　　顾士民妻姜氏
按宣城县志姜氏顾士民妻年二十六夫亡子文英甫四月氏励志苦守英长颇孝举为阴阳正术姜年八十有九正统间事闻未及旌而卒　　李益妻陈氏
按安庆府志陈氏宿松李益妻年二十夫亡翁姑欲夺其志氏矢志守节正统间旌其门　　毕琛妻锺氏
按安庆府志锺氏太湖毕琛妻少寡守志四十余年节行着于乡里正统中诏旌其门　　徐襄妻蔡氏
马
氏附

按苏州府志蔡氏吴县西洞庭人徐襄妻年三十夫亡守节抚孤义成立娶马氏年二十余义殁马亦守节终身乡党名其居为双节堂　　蒋&#妻许氏
按苏州府志许氏昆山士人蒋&#妻年十九夫亡抚遗腹子明矢志不二纺绩以养姑始终如一明后为慈利县教谕　　仰余泽妻张氏
按苏州府志张氏名淑长洲人仰余泽妻正统三年旌表事实无考　　俞毓妻狄氏
按苏州府志狄氏吴县学生员俞毓妻毓家素贫狄为妇礼甚修毓早世遗孤甫七月翁姑相继亡尽鬻奁具以举三丧躬纺绩教育孤子三十年克成家学正统四年太守况锺闻于朝旌表　　杜玉妻顾氏
按苏州府志顾氏名妙明吴县人知州均义女义好谈忠节常以古贤淑训之妙明曰此亦人耳均义喜曰女志可见矣嫁杜玉玉家市中顾为妇久言笑不闻于邻子琼生逾月玉亡顾盛年恶衣食纺绩以养翁姑翁亡姑病痪氏侍汤药六年琼长令从学夜执女红共灯火读书琼以学行为名儒里人某病革属其妻学杜节妇其妻感之不再嫁其节行之化人如此正统四年郡守奏旌卒年八十有四　　杜德润妻顾氏
按苏州府志顾氏吴县人杜德润妻正统四年旌表事实无考　　华季谋妻张氏
按苏州府志张氏长洲人华季谋妻正统五年旌表事实无考　　姚宗敏妻盛氏
按苏州府志盛氏吴县人姚宗敏妻正统六年旌表事实无考　　诸士贤妻祝氏
张
氏附

按苏州府志祝氏吴县人诸士贤妻正统六年旌表孙泰亦早亡妻张氏守节如祖姑奉之终老　　韩伯济妻张氏
按苏州府志张氏长洲人韩伯济妻正统十年旌表事实无考　　韩与爵妻俞氏
文
氏附

按吴县志俞氏韩与爵妻年十九而孀抚孤懋康成立辛苦五十年懋康中道夭妇文氏年二十八亦守志三十八年　　陆氏妇
按吴县志陆氏妇失其姓及夫名夫死于水誓不嫁翁没无他子丧葬尽礼苦守终身　　吴孟实妻徐氏
按吴县志徐氏东洞庭吴孟实妻桂林卫千户徐先女也孟实从兄孟仁官桂林因娶焉徐年二十一生子聪甫二岁夫死苦志守节教子成人　　虞妇陈氏
按吴县志陈氏盐贾陈某有二女皆国色御史虞祯为其子某娶季女甚修整而贤已祯与贾并没家落子居学傍旦启户见巨蟒惊死氏年二十五止一女迎母归同处垂三十年操厉殊苦　　卢本立妻王氏
朱
氏附

按吴县志王氏卢本立妻居越来溪上立亡王抚藐孤士诚艰苦万状士诚出就外傅夜归诵声朗然王听而心悦力举三丧孀居五十一年卒士诚妻朱氏亦少寡能守志鞠孤曰纪曰纲开诗书之绪孙雍襄亦并登进士年七十余卒　　朱钥妻叶氏
按吴县志叶氏东洞庭人适阊门朱钥钥死海外叶誓不再嫁事姑抚子未几子夭父曰今无依矣将归之于家不可乃求宗人子立为后终无二志　　贺元吉妻金氏
按吴县志金氏贺元吉妻元吉早亡金守志不渝或以言餂之金怒曰安有士人妇而再嫁者乎事姑尤尽孝宗党共称之　　张有光妻李氏
按吴县志李氏张有光妻光早亡父训以乡举通判建宁府产甚薄李年二十九而寡遗孤敏事纔六龄收责者踵至剧役洊加李坚守屹然苦节四十年卒　　沈成德妻徐氏按吴县志徐氏西洞庭人年十九适沈成德事后姑尽孝甫八年成德客亡遗三孤家徒壁立舅姑命改适誓死不可夺冬夏栖止斗室中澼絖以支饘粥手指龟裂日一饭不再餐守节五十五年卒　　姚文绶妻金氏
按吴县志金氏孝子湖女适国子生姚文绶早寡苦心操作延名师课子汝坚为县诸生守节终身　　孙尚志妻钱氏按吴县志钱氏家南濠年十七适孙尚志生子二皆襁褓尚志患消证没氏鬻奁具葬之年二十七孀居三十年足不逾户邻妪罕识共面　　殷国彦妻潘氏
按吴县志潘氏殷国彦妻木渎人年二十二而寡斋心守志历四十七年及死栉沐整衣不进饮食家人固请曰此间无有受处含笑而逝士人为之诔　　刘诫妻张氏按吴县志张氏诸生刘诫继妻诫酷贫张稍有嫁赀供诫读书罄尽诫亡张年二十六岁凶勉治含殓子方幼戚党危之张誓死守节卒授子书得青衿先是诫有前妻子年数岁虑后母寄食于外张亟归之视如己子　　朱伯昂妻蔡氏
按常熟县志蔡氏朱伯昂妻年二十九昂没子森甫晬蔡奉舅姑克尽孝道正统末有司以事闻未蒙旌表而卒　　吴本妻林氏
按常熟县志林氏名坤字德贞吴本妻大同女年十九而嫁越三年本亡氏守节养姑姑殁无依乃居弟衎家年七十二卒正统五年旌表　　陈复妻邹氏
按常熟县志邹氏名淑清陈复妻士能之女复长洲人以事戍云南没淑清年二十四家贫无依居兄子谦家年八十四卒正统九年旌表　　吴克存妻陈氏
按常熟县志陈氏吴克存妻年二十五存亡氏矢志守节事舅姑尽孝教子淳中正统戊辰进士授御史巡按淮扬盐漕正统十二年旌表　　王永仁妻庄氏
按常熟县志庄氏王永仁妻天祥女归永仁以孝谨闻未几翁与夫相继殁庄年二十尽卖妆奁以营丧葬姑复寝疾无他妯娌庄奉侍不怠安贫育子誓不改志姑终治丧以礼年九十一卒正统十三年旌表　　朱亮妻陈氏钱
氏附

按常熟县志陈氏朱亮妻亮与兄昌以役至京相继殁陈年二十五昌妻钱氏亦尚少二寡皆一子一女俱在襁褓相誓守节亮子铉中正统丁卯举人授御史巡按南畿天顺四年陈奉旨旌表年八十四卒钱亦以寿终铉建双节堂朝野题咏成帙　　任仕中妻俞氏
女
附

按松江府志俞氏名淑安任仕中妻上海新江乡人年二十而寡女二岁男甫五月姑先夫殁翁宦远方家贫无依氏断发自誓织教子女长适俞邦用邦用亦早丧劝其再适女曰再嫁谁奉俞宗祀且辱吾母乃归与母同居终老诏旌其门　　孙思聪妻倪氏
按松江府志倪氏名妙真上海汉成里人幼敏慧父教以列女传知大义及笄赘孙思聪生子益五岁次仿甫&#而夫亡氏年二十五哀毁骨立未几父与弟并益俱死独与母及仿暨弟子絅居力艰苦以存二姓母殁抚子侄成人　　王彦章妻杨氏
倪
氏附

按松江府志杨氏华亭德门女洪武中嫁里人王彦章五年夫亡年二十四子端甫二岁氏誓不再适养翁姑抚孤子及翁姑殁端既娶亦死端妻倪氏事杨孝谨姑妇并守节育端子豫补郡诸生正统初诏旌表　　李从吉妻刘氏
按松江府志刘氏扬州通判刘远明女归上海主簿李从吉年二十八夫死守志不二抚二女长妙贞赘唐文祥次妙坚赘沈源仲二婿亦俱早亡女年皆二十余母女相依为命抚遗孤成立年尽八十余卒葬肇家&#　　魏思民妻沈氏
按无锡县志沈氏魏思民妻夫亡无子氏年二十一抚姊妹之子为后教养成名　　赵礼妻杨氏
按无锡县志杨氏赵礼妻夫亡氏年二十七父母将嫁之不从力衣食于女红始终不易其节正统中旌表　　茹洪妻陆氏
按无锡县志陆氏名嫥茹洪妻洪官寿光丞疾革执嫥手指其子璇曰善保此孤嫥泣曰苟怀二心者有如日洪遂没嫥鬻簪珥抱遗孤千里归葬秉志终身正统中旌表　　茹惟贤妻关氏
尢
氏附

