<!-- { "loadSidebar": true } -->
按信阳州志何氏参将袁灿妻归数年无嗣劝夫置妾夫不欲自择良家女数人强夫纳之生子三人抚育不啻己出灿没于官子皆幼苦志教诲俱为诸生以覃恩封恭人事闻旌表　　张大信妻李氏
丘氏
章氏附

按信阳州志李氏诸生张大信妻与妾丘氏信弟大教妻章氏俱少寡守节终身　　刘尚质继室何氏
按信阳州志何氏御史刘尚质继室学宪何景明女孙事姑孝敬年十九而寡无出抚育前室子永泰登贤书永豫食廪饩历苦节三十余年卒　　陆族妻卢氏
按罗山县志卢氏陆族妻夫亡氏年二十一姑以家贫无出令再适氏拜泣以死自誓姑不能夺　　陈钺妻吕氏
按罗山县志吕氏陈钺妻夫亡吕年二十有四父母以家贫无出令再适吕断指自誓父母不能夺　　徐诏侧室张氏按罗山县志张氏武邑令徐诏侧室诏亡张年未三十无子凄风苦雨历四十年终　　徐君玺妻潘氏
按罗山县志潘氏徐君玺妻年二十七而寡堂以下不闻其声严教二子皆成明经有司旌表　　徐佑妻张氏
按罗山县志张氏士人徐佑妻年二十五夫亡抚孤宗华为诸生卒年七十有奇　　黎黔继室祁氏
三
妾附

按罗山县志祁氏户部主事黎黔继室早寡持身若处子前室子广西道御史光禄妾三人熊氏康氏李氏亦并寡与祁同守节矩矱森然诏为祁氏建坊　　张大器妻尹氏女
附

按罗山县志尹氏张大器妻年十六适器十九生子维中甫半岁器亡尹抚维中年十八补博士弟子员维中亦早殁又抚孙琏食廪饩曾孙亦髫年入庠尹皆目睹凡阅四世孀居七十年年八十有五女适国学黎光裕亦青年励节毋所生敕建坊旌表　　刘思先妻黄氏
按罗山县志黄氏士人刘思先妻先亡氏年十九家素无余储及孀居益艰于食樵爨不给忘其为苦自初寡至耆年非至亲罕见其面年九十二卒　　毕抚东妻刘氏
按罗山县志刘氏毕抚东妻东早亡无子苦节数十年里党称之　　罗四维妻郑氏
张
氏附

按罗山县志郑氏罗四维妻有节概异庸女早寡卓然独立乡里推重值邑四郊皆为寇垒攻劫无停晷彼此相戒曰慎毋入郑母之门卒年八十有五妇张氏年未二十亦寡奉姑守节四十余载人称节孝　　张之彦妻徐氏按罗山县志徐氏徐汝进女母刘氏以清节着闻徐适诸生张之彦年二十而彦亡遗孤凤翥方二岁守节终身有司旌表年近九十卒　　丘应麟母张氏
按罗山县志张氏诸生丘应麟母早寡抚孤守节数米而炊者三十余年终无异志乡里钦之　　刘笃生妻徐氏
按罗山县志徐氏奉祀生刘笃生妻性贤淑平居户外不闻其声事翁姑尽孝数载夫亡翁姑怜其少以微言动之令改适辄自经救苏志如山岳不移两亲殁节操愈着城破后颠沛仓皇饥困而死　　刘懋忠侧室陈氏
按罗山县志陈氏诸生刘懋忠侧室通政士兰庶母也年十五事刘十年而寡无出誓不再嫁守节终身　　余思聪妻周氏按罗山县志周氏余思聪妻夫亡氏年十七无子守节奉姑终身　　董安妻邢氏
按罗山县志邢氏董安妻夫亡氏年二十遗腹三月生兰家道萧索舅姑垂老奉养取给纺绩乡里贤之　　徐譔妻胡氏按罗山县志胡氏诸生徐撰妻年二十有五撰亡抚六岁孤坚贞自矢内外肃然虽至戚不得相见历五十年有司旌表　　徐汝进妻刘氏
女
附

按罗山县志刘氏诸生徐汝进妻年二十一进病亡绝食求死姑姥辈力劝免甘贫守节五十四年如一日止一女早孀亦死守如母事闻建坊　　易仲淹妻阮氏
按光州志阮氏易仲淹妻归易九月夫亡奉姑秦氏孝谨家贫躬纺绩度日族长者怜其孝欲改嫁之阮曰我嫁孀姑谁养况身&#已三月宁守贫奉姑也明年生子勉阮志益坚遂抚勉成立内外贤之州守表其门　　张文昌妻李氏
按光州志李氏年十九适张文昌昌父守北平没于燕氏与夫哀毁几死备历艰险负榇归葬同姑樊氏居逾年夫亡子显甫一岁氏持守甚严躬纺绩事姑保其子无毫发之失姑年八十终州守月给米一石赡之年九十四卒　　留通妻刘氏
按光州志刘氏留通妻夫早亡无子家贫坚志守节供夫灵于家惟纺绩以治生或劝他适辄斥之年七十卒州守表其门　　彭德显妻徐氏
按光州志徐氏彭德显妻年二十五夫亡苦节守贞誓无他志历四十年卒有司以闻建坊墓左以旌其节　　陈梦勋妻郑氏
按光州志郑氏赠官陈梦勋妻生子裴甫七月勋亡郑年二十三孝养舅姑营葬如子苦节教子裴为御史年八十卒封太孺人　　王嘉乐妻杨氏
按光州志杨氏庠生王嘉乐妻夫亡守节有司各致谷养建坊旌表　　方谦妻董氏
按光州志董氏儒士方谦妻夫亡抚夫侄济奎成进士年六十终旌表　　汪浩妻吴氏
按光州志吴氏儒士汪浩妻仅存名氏
　　夏尚忠妻刘氏
按光州志刘氏庠生夏尚忠妻早寡苦节郡守旌表　　罗氏女按光州志罗氏女许聘熊应彦未嫁彦亡至死不改适　　陈自新妻罗氏
按光州志罗氏陈自新妻夫亡依侄守节旌表　　罗浚妻刘氏按光州志刘氏庠生罗浚妻夫亡无子依婿苦节旌表　　杨元旗妻郑氏
按光州志郑氏庠生杨元旗妻夫亡守节直指旌之　　曾玺妻夏氏按光州志夏氏曾玺妻夫亡苦节年七十二州守表其门　　吴均妻张氏
按光州志张氏吴均妻夫亡苦节旌表
　　陈已行妻曹氏
按光州志曹氏儒士陈已行妻夫亡苦节营葬舅姑州守表其门　　廖圯妻张氏
按光州志张氏廖圯妻夫亡苦节毕葬舅姑历经寇难不失其守州牧旌之　　贾一德继妻杨氏
按光州志杨氏举人贾一德继妻年十六夫亡苦节七十余年年九十卒　　胡峻德妻仇氏
按光州志仇氏御史胡峻德妻夫亡子幼誓不他适长斋课子年八十三终　　杨大濩妻曹氏
按光州志曹氏封君杨大濩妻夫亡苦节三十余年　闺节部列传一百十九
　　明一百十四
　　卢大干妻卢氏
按商城县志卢氏诸生卢大干妻夫早殁卢守节贫苦子天锡甫八岁教训成名举癸卯孝廉　　段尚絅母王氏
按商城县志王氏诸生段尚絅母年十九丧夫守节至九十六岁终　　王湛台妾陈氏
按商城县志陈氏刑部侍郎王湛台妾北京人王卒于京意其必改适氏坚志扶柩归葬终身衣白不替　　张森母罗氏按商城县志罗氏诸生张森母夫早丧森止三岁罗晨夜纺织以理家务凡宾祭婚丧如夫存日人称其节而有才　　马绳武妻马氏
按商城县志马氏太学生马绳武妻武殁氏年二十九三子俱幼颠沛流离之际事姑尽孝抚子成立苦节四十余年年七十四终三子俱入泮　　岳崇妻谢氏
按息县志谢氏年十六适诸生岳崇执妇道事舅姑以孝称崇病亡谢年二十有二誓不再适抚二幼子皆成人五十余年如一日年八十四卒　　张奎妻邓氏
按息县志邓氏年二十二适诸生张奎二载而奎亡子琦仅七月人咸虑之邓仰天泣曰吾夫止遗一息必抚之以承祀若夺吾志有死而已孀居三十年教琦成立　　陆和妻张氏
按息县志张氏年十九适陆和闲于妇仪内外称贤和早亡张守节三十余年纺绩自给教子女有法闺门肃然乡里高其节　　刘佐妻胡氏
按息县志胡氏刘佐妻相其夫称贤佐亡胡年二十四哀痛几绝或讽再适氏峻拒之教子江成人乡里推服　　任若尹妻毛氏
按息县志毛氏诸生任若尹妻若尹年未强仕有子五人寝疾语氏云吾笃志于学未能成名诸子有成吾志者吾不及见也子勉之氏泣受命孝侍其姑和熊教子后长子宣猷成进士宣烈官副总戎余三子并列诸生　　熊梦祥妻陈氏
按南阳府志陈氏南阳诸生熊梦祥妻祥亡氏年二十五抚子文蔚弱冠入泮未几死氏孑然一身冰霜自励以寿终　　薛慥妻曹氏
按南阳府志曹氏南阳薛慥妻年及笄适慥慥富家子好摴蒱家业荡尽止遗田四十亩屋数椽慥殁氏年二十五子国铭二岁氏营葬毕抱孤儿归母家十年不见兄弟及国铭长始携归独处一室足迹不出帘帏止畜一跛妪供役寿至大&#终　　高维汉妻李氏
按南阳府志李氏南阳高维汉妻夫早亡子允登四岁氏年二十九姑颜氏久病&#褥氏奉病姑抚弱子苦节四十余年终　　王保子妻赵氏
按南阳府志赵氏南阳王保子妻夫早亡苦节终老　　陶应祥妻赵氏按南阳府志赵氏南阳陶应祥妻夫早亡氏年十九一女未周以死自誓哀号绝食七日死而复苏其姑跪劝之乃忍死抚女甘冰蘗二十年以疾终　　李端妻张氏
按南阳府志张氏内乡人年十六归李端生子四岁而寡父母舅姑怜其少欲嫁之氏誓死不二以节终　　杜荣妻刘氏按南阳府志刘氏内乡人年二十适杜荣生一子夫亡养翁姑抚幼子守节终身　　刘子谦妻乔氏
按南阳府志乔氏内乡人刘子谦妻夫亡氏年二十五家贫抚孤苦操不二　　陈海妻于氏
按南阳府志于氏内乡人陈海妻夫殁氏年二十孝事翁姑抚孤完节　　彭彬妻王氏
按南阳府志王氏南阳彭彬妻彬早亡子而述四岁氏织组操作奉姑抚孤崇祯庚辰而述成进士除阳曲令迎养晋阳氏念起家艰难教以勤施惠政问有善状则喜癸未没于官署以寇乱权厝平阳后而述以母节表于朝舆榇归葬于禹山之阳　　刘思舜妻戴氏
按南阳府志戴氏泌阳诸生刘思舜妻年十五适思舜夫亡守节抚二子俱成名士岁大祲流寇乱有邻妇王氏者夫为寇掳王氏窘急自经戴与邻媪救之因劝曰尔一家性命在尔尔死则举家无复生理盍苟延以待夫归也妇曰翁跛姑盲三子皆幼无升斗以为养不死何待戴乃分餐给之逾月其夫归举家因以全活　　张辉煌妻苏氏
按南阳府志苏氏泌阳人千户张辉煌妻武德将军苏三近女幼习女训善事舅姑辉煌没苏年二十四子正坤方七岁矢志抚孤年七十卒　　张孙绳妻丁氏
按南阳府志丁氏新野张孙绳妻年二十二夫亡无子励志守节养舅姑丧葬尽礼年七十余卒　　王继文母王氏
按泌阳县志王氏邑廪生王继文母有诏建坊旌其节事实无考　　李宏妻焦氏
按泌阳县志焦氏邑廪生李宏妻事实无考
　　焦应占妻李氏
按泌阳县志李氏邑庠生焦应占妻年十八孀居寿六十三奉诏建坊以子觐祖贵累封恭人　　吉应光妻郑氏
按泌阳县志郑氏诸生吉应光妻年二十七夫亡家贫苦节孝事舅姑教子以义方葬亲以礼崇祯间学使旌表　　王如愚母陈氏
按泌阳县志陈氏诸生王如愚母事实无考
　　焦同乐妻崔氏
按泌阳县志崔氏焦同乐妻年二十一夫亡坚志抚三岁孤成立年九十七终　　刘洲妻叶氏
按镇平县志叶氏刘洲妻年二十丧夫甘贫守节有司表之　　康统妻朱氏
按镇平县志朱氏康统妻夫殁年少贫而守节教子为儒有司表之　　梁旺妻吴氏
按镇平县志吴氏梁旺妻年二十三夫亡毁容矢志躬自纺绩事舅姑教育二子成立年八十二卒有司旌其门　　叶润妻张氏
按镇平县志张氏叶润妻年二十五夫亡守节乡闾称之　　袁相妻王氏
按镇平县志王氏诸生袁相妻年二十八孀居苦节三十余年有司旌之　　朱孔堂妻史氏
按镇平县志史氏朱孔堂妻年二十一夫亡安贫苦节纺绩抚孤奉诏旌表　　王汝谦妻刘氏
按镇平县志刘氏诸生王汝谦妻年二十一夫亡甘贫守节寿七十卒县令为请旌节　　韩志妻宁氏
按镇平县志宁氏韩志妻年二十二夫殁躬纺绩守节不移寿八十二有司旌之　　王好问妻赵氏
