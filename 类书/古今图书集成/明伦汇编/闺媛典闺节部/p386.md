<!-- { "loadSidebar": true } -->
　　按海宁县志酆氏庠生陈侯熙妻熙家贫无以　　自给氏尽出簪珥衣饰佐之熙殁氏年二十八　　誓抚遗孤以报夫子子既成立而夭鞠孤孙戬　　永为邑俊髦守节六十载以寿终　　许丕润妻周氏
　　按海宁县志周氏许丕润妻丕润家既零落丙　　戌四月被兵死所遗破屋数椽宅边地二亩氏　　年二十有三二子尚幼所亲或计之曰民以食　　为天今食奚从得盍行乎周曰吾义不再辱地　　故有桑久芜乃躬率其子椎髻而前未明而作　　漏尽而息不数年而其地所出两倍岁畜蚕弄　　机杼达曙不休衣食得粗给又数年家稍赡二　　子先后娶妇舅姑及夫并克葬历六十有七年　　终　　万起龙妻郭氏
　　按海宁县志郭氏万起龙妻系出唐汾阳王显　　于宋赐姓赵里称赵郭性婉淑而才敏昧旦勉　　夫于学事翁姑孝谨翁先捐馆舍未几夫遘危　　疾相继没郭抚三孤屏息盛暑必重衣膢腊奉　　馈必虔事姑三十年闾党称孝常治隙地为圃　　桑枣及蔬不鬻于市躬操蚕织无虚日连遭大　　祲必攻苦得食教三子尊师取友每夕篝灯夜　　绩伴子读书率以为常乙酉之乱城中士女恟　　惧郭命其子曰亟奉主于东郊次迁夫子之柩　　与俱然后肩舆出郭为位临之曰老妇其终于　　此矣遂不及于难远近闻之咸叹服未几海飓　　大作大浸漂民庐无筭东郊缘海几淹郭据棺　　号天而呼期与夫骨俱逝须臾风止潮退时人　　称异郭亦呕血升许而卒康熙四年八月鹾使　　旌其门　　沈邃妻唐氏
　　按海宁县志唐氏生三岁即知数会计辄不爽　　父母爱之比长性至孝父无后欲赘婿为嗣氏　　泣曰父母老儿诚不忍离然从弟之萍宜继理　　不应以异姓承祧父义之乃立弟之子为后及　　笄归沈邃伉俪相敬如宾事舅姑如父母氏叔　　祖官于闽父往殁焉氏号恸倾&#资授弟为扶　　榇数千里以归无何夫亡氏年二十八痛不欲　　生既又念家贫翁姑与母皆需养二孤幼乃留　　一息以肩两姓之任长斋布服机杼声轧轧达　　旦拮据艰难以供甘旨礼师傅凡岁时伏腊以　　及戚里往来应酬之费强半皆出自手指间如　　此四十余年而两姓之丧葬悉举训孤有成长　　子管入太学有名次子瑛亦克绍箕裘诸孙林　　立事闻学使表其门　　胡文杞妻汪氏
　　按海宁县志汪氏歙县胡文杞妻杞流寓海宁　　没氏年二十抚孤应培苦节五十年如一日应　　培至孝闾里称之　　蔡公厘妻汤氏
　　按海宁县志汤氏蔡公厘妻年二十归蔡夫故　　贫士性嗜学素患瘵疾氏脱簪典衣以给膏火　　参苓五年而夫没遗孤三岁逾年复殇氏呼抢　　欲自裁姑贾氏奔救曰夫亡子丧惨孰过此然　　吾老桑榆之景惟若是倚且有两侄在抚而成　　之亦可嗣宗祧也氏饮泣受命毁形变服以纺　　织为业霜寒月白犹闻萧萧络纬之声终姑之　　世生养死殓以妇代子教两侄世廷世迎画虀　　和丸以助其不逮廷补博士弟子员迎亦有文　　名而氏皤然霜鬓矣邑人士高其节表其门　　曹元祯妻徐氏　　按海宁县志徐氏回塘里人万历丙子举人寿　　明孙女太学孟起女也少端庄明慧事父母以　　孝闻年十八归庠生曹元祯祯没氏年二十九　　哀毁悲痛几不欲生以孀姑在堂且膝下藐孤　　皆未成立遂毁容一室蔬食布衣以任夫事甘　　旨之奉丧祭之礼膏火婚配之资靡不拮据经　　营茹荼饮蘗支持门户三十余年才智之士所　　不能逮年六十八以疾终康熙四十二年学使　　表其门　　金一柱妻张氏
　　按富阳县志张氏诸生金一柱妻年十六适金　　二十六而寡事舅姑尽孝迨舅姑殁殡葬如礼　　里人举其节康熙十二年学使旌之　　万士鳌妻曹氏
　　按余杭县志曹氏万士鳌妻年二十五鳌死氏　　欲自尽翁劝曰继嗣未定谁任其责且吾老无　　子汝即吾子也氏感泣为夫立嗣勉翁续娶生　　子昌相依四十余年以七十一岁终　　邵应朝继妻黄氏
　　按余杭县志黄氏西舍界邵应朝继妻年二十　　九夫亡遗孤希雍甫六岁家甚贫绩纺易粟以　　慈母为严父训子列庠序先鞠元配所出子于　　襁褓不翅己出屡遭回禄历兵燹灾荒其志弥　　坚年六十一卒　　董宗原母马氏
　　按余杭县志马氏明经董宗原母宗原父士奇　　早夭止遗宗原方在抱有老姑家无担石崇祯　　辛巳岁大祲氏日勤针&#获升斗以供朝夕未　　几邻失火延及其居氏孑身负姑挈子以出复　　入以身庇夫棺号于天曰吾力不能负棺愿与　　俱烬也天忽返风火灭而氏屋独全继遭兵革　　原渐长将易他业氏曰汝父临殁握汝手示我　　惟以读书为言我辛苦备尝以得有今日岂可　　背父言汝勿以饥寒为忧遂赁房后瘠地一畦　　躬理瓜蔬劳瘁佣作得易米以给卒能训其子　　有成宗原六试棘闱不售氏抚膺大恸曰吾三　　十年老寡妇富贵何所求但欲子一第以报亡　　人于地下今不久且死无复望矣嗣后中夜每　　闻饮泣声一夕无疾坐&#上握子臂长叹而卒　　康熙壬子宗原以副榜入贡　　许国臣妻沈氏
　　按余杭县志沈氏邑人许国臣妻年二十七夫　　亡氏怀孕七月哀痛欲以身殉亲族以遗腹劝　　慰姑老家贫经营针黹以奉甘脆姑病危医卜　　无效氏吁天哀祷求代姑病立愈又十余年姑　　殁殡葬尽礼氏自夫亡即不茹荤笑不见齿足　　不逾户抚子维钦成立苦节五十余载康熙十　　年县令旌其节　　孙充美继妻何氏
　　按余杭县志何氏庠生孙充美继妻贞静有至　　性年十八归孙甫一载充美以力学呕血死无　　嗣氏号恸绝粒誓不独生姑百计劝慰因矢志　　苦节历三十余年如一日姑病危刲股以愈备　　极孝养致嗣子培明孙锡衮读书咸有令名乡　　闾至今称颂　　邵应照妻赵氏
　　按余杭县志赵氏儒士邵应照妻性贞静幼　　女训年及笄归邵夫早丧家无斗筲氏矢志苦　　守纺绩以奉老姑甘旨罔缺抚孤成立苦节四　　十余年部使者旌其门　　徐一养妻孙氏
　　按余杭县志孙氏徐一养妻幼女训知大节　　适养事姑孝相夫无缺失年二十七夫亡遗孤　　世俊甫二龄悲号触石几殒姑泣慰之曰徐氏　　一脉惟兹藐孤我且老汝死吾与若孤谁倚氏　　感悟遂不死家贫落饮蘗茹荼勤女红以佐甘　　脆抚孤二十年姑死营葬里闾咸称节孝邑令　　表其门　　顾元锦妻张氏
　　按嘉兴府志张氏顾元锦妻平湖人年二十锦　　亡遗腹生子瞻依辛勤抚育姑性严厉氏克修　　妇职得其欢心课瞻依早岁为诸生年六十卒　　邑令朱之翰旌其门　　沈杞桢妻郑氏
　　按嘉兴府志郑氏沈杞桢妻平湖人桢年二十　　举孝廉越岁而夭氏年十九继伯氏子为后嫠　　居六十年邑令表其庐　　徐旻妻张氏
　　按嘉兴府志张氏徐旻妻平湖人年十六归旻　　十载旻亡氏仰事俯育拮据尽力康熙初旌表　　陈梦庚妻马氏　　按嘉兴府志马氏平湖人国子生陈梦庚妻幼　　通内则女诫诸书归陈事姑以孝御下有礼梦　　庚游国学不问家计氏脱簪珥佐之梦庚死家　　贫执节抚孤三十年年七十三卒大学士杜立　　德志其墓　　姚氏女
　　按嘉兴府志姚氏女秀水茂才姚遂昌女也许　　字王景直年十三父遘危疾女祷三昼夜得药　　一丸于衣裾间父服之立愈王闻其孝聘焉十　　七而景直病殁女往吊成服立景直幼弟戌喜　　为嗣留守焉未几直父亡戌喜亦殇女截发誓　　以处女终身御史王元曦学宪谷应泰并旌其　　闾　　姜懋芳妻周氏
　　按嘉兴府志周氏秀水姜懋芳妻早寡抚孤守　　节五十年郡守史戴旌之　　锺楚奇女
　　按嘉兴府志秀水诸生锺楚奇女幼受金鼎聘　　未嫁鼎遇兵被害女请归金袖笄加首终身不　　嫁县令王廷机旌其门　　魏学洙妻夏氏
　　按嘉兴府志夏氏嘉善魏学洙妻年二十七夫　　亡无子抚侄为后苦节三十余年学使旌之　　庄允灿断室吴氏　　按嘉兴府志吴氏嘉善庄允灿继室幼敏慧通　　孝经列女传年十六归灿甫一&#灿亡家贫无　　以给口设闺塾为女师以终其身郡邑旌表　　龚氏女　　按嘉兴府志龚氏女嘉善人受吴宗昌聘未娶　　宗昌夭父母议更字女毁容断发以死自誓斋　　心缟素静处一室年二十七病革请宗昌母面　　诀欲以骸骨归吴许之乃瞑邑令莫大勋旌之　　周丕承继室余氏　　按嘉兴府志余氏嘉善周丕承继室年十九适　　周二十九而丕承没抚孤振藻教养备至邑令　　表其门　　王贞复妻戈氏
　　按嘉兴府志戈氏嘉善王贞复妻幼聪敏通女　　训少寡乏嗣父母欲改嫁之不从足不逾阈三　　十年临殁晨起沐浴易衣而逝　　周槚妻范氏
　　按嘉兴府志范氏桐乡周槚妻年十九夫亡守　　节奉翁姑育遗腹四十余年县令张凤羽旌表　　周桐妻詹氏　　按嘉兴府志詹氏桐乡周桐妻年二十七夫亡　　子亦夭氏矢志奉姑三十五年卒县令张凤羽　　旌表　　姚国枢妻冯氏
　　按嘉兴府志冯氏桐乡姚国枢妻年二十四夫　　亡屏居一室孝养翁姑学使旌表　　沈文泷妻刘氏
　　按嘉兴府志刘氏桐乡濮院镇人沈文泷妻夫　　亡苦节以孝闻有司旌表　　庄洪誉妻郁氏
　　按嘉兴府志郁氏桐乡庄洪誉妻嫁七月夫亡　　冰霜自矢事舅姑以孝舅姑殁竭力营葬即于　　墓侧构数椽以居抚夫弟子其澧为后苦节四　　十余年终　　钱清女
　　按嘉兴府志桐乡太学生钱清女许字青镇周　　冕未婚冕亡女年十六守父母家终身不嫁卒　　年七十　　卜祖学妻陆氏
　　按嘉兴府志陆氏秀水人太学生卜祖学妻夫　　亡守节奉姑至孝姑殁未葬邻家失火及氏室　　家人仓皇出避氏抚棺号泣誓以身殉忽有白　　鸟翔绕而大寻熄年九十有二有司旌之子震　　生娶吴氏事姑亦尽孝　　沈茂祖妻黄氏
　　按嘉兴府志黄氏嘉兴沈茂祖妻归沈孝事舅　　姑年二十四夫亡抚子成立年七十四卒御史　　王元曦表其门　　成学舜妻吴氏
　　按嘉兴府志吴氏嘉兴成学舜妻性勤俭孝事　　舅姑年二十五学舜没苦节五十年抚两孤皆　　成立以寿终　　徐某妻高氏
　　按嘉兴府志高氏嘉兴徐某妻夫被杀氏号哭　　訴冤抵雠于死守节四十余年终　　徐开焘妻石氏
　　按嘉兴府志石氏嘉兴徐开焘妻嫁六月而开　　焘亡氏年二十无子躬纺绩以养其姑姑殁依　　伯孝廉开熙苦节四十余年邑令贾曾旌其庐　　倪文耀继室沈氏　　按嘉兴府志沈氏秀水儒家女性贞孝志在养　　亲不欲去父母父母怜爱之赘倪文耀为婿未　　几父母相继殁氏悲泣丧明归事舅姑如父母　　文耀为巡检于闽翁年九十氏家居奉甘旨文　　耀亡抚孤肇材成立为诸生康熙十二年督学　　旌之　　项克巩妻顾氏
　　按嘉兴县志顾氏司李顾作万孙女适项襄七　　世孙克巩甫一岁而巩亡氏年未二十抚子成　　人平生勤俭孝慈持峻节三十余年乡里无不　　仰重　　项儒亨妻锺氏
