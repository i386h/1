<!-- { "loadSidebar": true } -->
按陕西通志翟氏生员杨休母西安兴平人年十八夫亡守节终身万历初旌表　　王玺妻姬氏
按陕西通志姬氏王玺妻西安兴平人年二十夫亡家贫织自给有司旌表　　李勤妻仝氏
按陕西通志同氏西安鄠县人李勤妻夫亡守节终老　　孙泽妻李氏
按陕西通志李氏西安蓝田人适孙泽二年夫亡氏年二十遗孤甫一岁誓死守节历六十余年终　　张廷妻荣氏按陕西通志荣氏西安蓝田人张廷妻夫亡氏年二十六遗孤三月姑及夫弟相继沦亡荣力举四丧纺绩抚孤四十四年终有司旌表　　温诰妻韩氏
按陕西通志韩氏温诰妻西安三原人夫亡氏年二十五守节抚孤教三子成立苦节四十年万历辛丑诏旌其门　　卢思诚妻张氏
按陕西通志张氏生员卢思诚妻西安盩厔人年十七夫亡一子未晬氏剪发纳棺中曰以代身殉未数月族党欲瓜分其产强氏他适氏以子付之曰愿托此子吾将死矣族党感之遂寝其谋卒教子成立苦节四十年　　孟芳邻妻任氏
按陕西通志任氏生员孟芳邻妻西安盩厔人夫亡孝事孀姑教七岁孙绍祖成立有司旌之　　赵烈妻侯氏
按陕西通志侯氏西安盩厔人赵烈妻夫亡氏年二十八抚三孤族人利其产百端逼嫁氏乃溺子于河即赴水求死赖救得免子亦无害苦节五十年终　　焦培元妻徐氏按陕西通志徐氏焦培元妻西安盩厔人年十七夫亡苦节六十六年卒　　南轸妻武氏
按陕西通志武氏南轸妻西安渭南人夫早亡遗腹生企仲氏年二十有四养孀姑终教子成进士万历中旌表　　刘凤池妻张氏
按陜西通志张氏兵部主事刘凤池妻西安渭南人池亡氏年二十五翁姑早丧无子家徒壁立氏独居一室足不逾阈三十余年万历中旌表　　田守荫妻南氏
按陜西通志南氏西安渭南人田守荫妻年十六归田甫六月而寡氏痛欲以身殉姑苦劝而止孝事翁姑勤抚嗣子苦节四十余年万历中旌表　　王志才妻杨氏
按陕西通志杨氏王志才妻西安富平人年二十夫亡抚遗腹子苦守终身不出阃阈乡党重之　　郑克勤继妻程氏
按陕西通志程氏郑克勤继妻西安醴泉人夫早亡抚前子国华不啻己出子感母慈亦克尽孝县令表其门　　郭廷信妻高氏
按陕西通志高氏郭廷信妻西安醴泉人夫亡欲自经以殉亲属环守不得死后四月遗腹生子遂苦节抚之成人有司旌表　　王大吉妻张氏
按陕西通志张氏王大吉妻西安醴泉人年二十夫亡氏昼力田亩夜勤纺绩遇岁大祲糠秕芜菁不给抚育诸孤艰辛备至历四十余年终　　韩景妻袁氏
按陕西通志袁氏举人韩景妻西安醴泉人景亡袁年二十六甘贫守节孝姑教子孀居三十余年有司旌表　　张汝清妻王氏
按陕西通志王氏张汝清妻西安醴泉人年二十六夫亡遗二子一女抚养成立毕嫁娶见曾孙焉其后五世同居不言分析皆氏遗教也　　刘业妻陈氏
按陕西通志陈氏刘业妻西安醴泉人夫亡守节邑令旌之　　王光济妾林氏
按陕西通志林氏运使商州王光济妾北京人年十六事济济以入觐没于京嫡妻已先亡林年二十二止一女父母欲令改适不可守节终身　　郑时雍母曹氏
按陕西通志曹氏西安醴泉人郑时雍母夫亡守节五十余年教育孙子相继成名有司旌表　　王廷坤妻高氏
按陕西通志高氏王廷坤妻西安醴泉人夫早亡苦志守节抚子成人县令旌表　　叶御邦妻任氏
按陕西通志任氏太学生叶御邦妻西安商州人夫早亡任年十九守节终身　　杨如楠妻纪氏
按陕西通志纪氏杨如楠妻延安肤施人夫亡无子苦志守节孝事孀姑万历间郡守旌表　　宁化龙妻狄氏
按陕西通志狄氏宁化龙妻延安宜川人夫亡无子苦节抚嗣孙振祖成立年七十八终　　任引妻南氏
刘
氏附

按陕西通志南氏生员任引妻西安醴泉人引亡南年十七守节七十年引弟孝思妻刘氏亦早寡苦守如南有司并旌表　　赵进孝妻李氏
按陕西通志李氏赵进孝妻西安雒南人年十九子甫二月夫亡哀毁骨立亲党欲夺其志李对姑号泣数日不食而止事姑守节三十余年始终无二　　张以治妻王氏按陕西通志王氏西安雒南人太学生张以治妻夫早丧矢志守节事翁姑曲尽孝养抚诸孤皆成立饥寒迫身志节愈励年九十终直指旌表　　张守分妻何氏
妾蔡
氏附

按陕西通志何氏张守分妻西安雒南人分死何年三十妾蔡年二十二各遗一子并在襁褓妻妾共守孝养翁姑生死无缺纺绩勤家教子永锡举万历癸巳孝廉守节四十余年有司旌表　　王维德妻赵氏
按陕西通志赵氏西安同州人生员王维德妻夫亡遗二子在抱父母年七十余值兄嫂俱没遗幼女子三人咸赖氏成立氏以弱龄执劳任苦上下无不曲尽万历中奏闻旌表　　董芳继妻潘氏
按陕西通志潘氏西安同州人董芳继妻甫归而芳病没氏年十五号泣几绝矢志靡他前妻遗一子二女潘抚犹己出俱克有成　　张汝愚妻胡氏
按陕西通志胡氏西安同州人生员张汝愚妻氏年二十夫亡翁姑以家贫子幼劝改适不听固强之氏毁容托宁母归家抚子至冠而后复还　　潘思忠妻王氏
按陕西通志王氏潘思忠妻西安同州人夫病与氏诀曰幸毋以贫故再适氏泣曰所不如夫言而怀二心者犬彘不食其余思忠死氏艰难苦守万历戊子岁饥饿死人皆怜之　　雷士祯妻王氏
按陕西通志王氏御史雷士祯妻西安朝邑人夫亡氏年二十四抚子勤家孀居二十年极苦无怨　　井继妻仇氏丑
氏附

按陕西通志仇氏井继妻西安朝邑人继少亡子柰强甫三岁氏教育成立娶丑氏家仅薄田数亩糊口不足姑妇昼夜纺绩自给奈强复中道沦丧孙年十三又共抚之成立　　翟可教妻孙氏
按陕西通志孙氏翟可教妻西安朝邑人性慈和女训幼丧二亲长于叔父嫁未几翟死非命氏年二十欲以死殉家人劝曰姑在汝亡姑亦亡矣乃忍苦事姑姑多怒氏婉容解之姑年九十而终氏守节七十余年　　王弘绪妻张氏
按陕西通志张氏王弘绪妻西安朝邑人夫早亡氏年二十二孀居抚子人称苦节　　韩邦靖妻屈氏
按陕西通志屈氏西安华阴人都御史直女适朝邑参议韩邦靖幼聪慧能诗与靖才称二绝靖亡守节终身　　韩邦仁妻许氏
按陕西通志许氏韩邦仁妻西安朝邑人邦仁恭简族弟事实无考　　雷子忠妻王氏
按陕西通志王氏雷子忠妻西安朝邑人夫亡守节终老　　贾梧妻李氏
按陕西通志李氏生员贾梧妻西安韩城人年十七夫亡号泣三日不食几死翁以侄孙维烈嗣之事翁姑极孝苦节二十余年年七十四卒建坊旌表　　王伯占妻窦氏按陕西通志窦氏西安韩城人王伯占妻生三子夫亡氏年二十九家贫纺绩事祖姑并姑极孝年八十四卒　　李廷玺妻乔氏
按陕西通志乔氏西安合阳人李廷玺妻少寡守节终身不贰　　李瑶妻寇氏
按陕西通志寇氏李瑶妻西安合阳人夫亡守节终身　　关冕妻路氏
按陕西通志路氏举人关冕妻西安澄城人年十五归冕逾年生子甫四月而夫暴亡氏哀痛几死纺绩守身孝亲育子屡遭凶荒不易其操县令表其门　　李光达妻汤氏按陜西通志汤氏李光达妻延安肤施人年十九而寡碎首刺目欲以身殉父母止之氏昼夜号泣柩前一日若见夫以车来迎端然而逝遂合葬　　扈九高妻袁氏
按陕西通志袁氏扈九高妻西安韩城人夫亡苦节终老　　路仕季妻韩氏
按陕西通志韩氏路仕季妻西安澄城人季亡苦节乡里重之　　高思温妻庞氏
按陕西通志庞氏高思温妻白水人夫亡守节终身旌表　　宜民妻管氏
按陕西通志管氏宜民妻西安华州人持身以礼相夫以勤夫亡守节三十余年年八十五卒　　安夫器妻杨氏
按陕西通志杨氏安夫器妻西安华州人年二十五夫亡守节三十八年终　　武朝臣妻柳氏
按陕西通志柳氏武朝臣妻西安华州人年十九夫亡守节八十年年几百岁　　武稷妻李氏
按陕西通志李氏武稷妻西安华州人年二十四夫亡守节五十七年终　　杨自卑继妻李氏
按陕西通志李氏杨自卑继妻西安华阴人夫亡氏年二十翁老子幼家计萧然氏甘贫守节事继母至孝抚前孤成立学使屡表其门　　贺约礼妻张氏
妇
附

按陕西通志张氏贺约礼妻西安蒲城人夫亡抚子应科入泮亦娶于张阅三载科客死京师妇年二十一方有娠闻讣欲自经姑觉救免及遗腹子生姑妇共苦守教之为诸生姑年八十一妇年六十有六万历中旌表　　沈来聘妻李氏
按陕西通志李氏沈来聘妻西安武功人夫早亡或劝之嫁氏曰姑在谁与奉养纺绩以供甘旨四十余年卒　　李世妻耿氏
按陕西通志耿氏李世妻西安武功人生子方四日而夫亡守节二十年归宁卒于母家子亦寻死人咸哀之　　杨缵妻李氏
按陕西通志李氏举人杨缵妻西安武功人夫公车北上没于京师氏年二十三止一女抚侄为嗣生孙七人皆赖抚养成立苦节四十余年奉旨坊表　　葛大受妻文氏按陕西通志文氏葛大受妻西安三水人在中女也幼聪颖喜读书长适大受年二十二夫亡子天&#方在抱氏矢志守节其父所著天经等书每一稿出辄手为编次教子亲为讲贯茹荼集蓼二十余年如一日万历丁巳卒所著有君子堂集九骚诸篇余稿俱毁于兵燹　　陈懋谦妻牛氏
按陕西通志牛氏诸生陈懋谦妻西安武功人夫亡氏年十九抚遗腹子辂历五十余年异常艰苦万历中建坊旌表　　姚镇妻刘氏
按陕西通志刘氏西安潼关卫人卫挥使姚镇妻夫亡氏年十七誓以死殉姑力劝止苦节以孝慈闻旌表　　田养民妻韦氏
按陕西通志韦氏田养民妻延平宜君人年二十二夫亡甘贫守节抚二子成人　　马光祚妻文氏
按陕西通志文氏马光祚妻延安绥德人夫死苦节终身　　朱英妻张氏
按陕西通志张氏卫千户朱英妻西安潼关卫人夫亡守节终身　　孙元妻韩氏
按陕西通志韩氏孙元妻西安潼关卫人夫亡守节终身　　贲炫妻张氏
按陕西通志张氏贲炫妻西安潼关卫人夫亡守节不二以寿终　　张国祥妾王氏
按陕西通志王氏京师人给谏西安张国祥妾夫没于官氏年二十四子未弥月其父母怜之固留不令出都氏不从扶榇归西安守节教子三十余年子泗源中丁未进士家有婢亦早寡家人欲嫁之婢曰我闻之主母谓妇人有死无二其感化如此　　李原植妻郭氏
按陕西通志郭氏西安高陵人李原植妻幼习四书及列女传夫亡守节教子俱口授年三十二卒　　焦应选妻王氏按陕西通志王氏焦应选妻西安三原人事翁姑至孝夫亡父母将别议氏啮指誓天欲自刭议乃止甘贫守节教子源溥举进士以寿终奉诏旌表封孺人　　段显妻张氏按陕西通志张氏西安三原人段显妻年十九而寡事亲孝抚子思明早死又抚三孙成立苦节四十年终　　郎望来妻王氏
按陕西通志王氏西安三原人司马郎望来妻年十九夫亡守节五十余年里人号曰女师　　雒献书妻马氏
按陕西通志马氏雒献书妻西安三原人忠献公五世孙也年二十孀居守节四十一年终　　张朗妻白氏
按陕西通志白氏孝廉张朗妻西安泾阳人朗会试没于途子云凌方七月氏年二十二孝事孀姑抚子成立或借其首饰易金以铜还之氏受而不直里人异焉守节五十余年监司表其闾　　李元凯妻任氏
