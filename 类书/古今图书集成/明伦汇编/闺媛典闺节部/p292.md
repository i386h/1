<!-- { "loadSidebar": true } -->
　　按济南府志王氏禹城人诸生于明俊妻与俊　　弟明杰妻刘氏俱少寡无子同自缢以救免杰　　弟明伟以己子洋嗣王灏嗣刘时值兵荒共事　　病姑抚孤艰辛备至后洋殁王自誓必死姑慰　　之命与刘共抚一子时推双节顺治间旌表　　王征妻于氏　　按济南府志于氏新泰人王征妻征死氏年二　　十七遗三子俱幼氏苦节抚育事翁姑以孝闻　　三子皆丧三妇同姑寡居各育一子贫苦异常　　节操愈厉长孙亦早死孙妇亦守志不嫁　　邢王赏妻殷氏　　按济南府志殷氏临邑处士邢王赏妻历城殷　　佑女年十七适邢半载邢亡氏恸哭几绝母劝　　曰汝死得矣如孀姑何氏悟立嗣抚之历苦辛　　五十余年教嗣子序列名胶庠顺治间邑令旌　　其门　　马竣明妻孙氏
　　按济南府志孙氏阳信人马竣明妻年十八夫　　亡姑病十余年医药不效刲股以进辄愈抚遗　　腹再辂成立辂年三十五暴死妇事孙以孝闻　　林长春妻孙氏　　按济南府志孙氏利津人诸生林长春妻夫亡　　氏年二十家贫甚门户孤单上有嫡姑伯姑暨　　妾姑俱当垂白幼子森方二岁矢志守节纺绩　　刺绣奉三姑甘旨始终如一年七十五终顺治　　间事闻建坊给粟三十石　　何九冲妻王氏
　　按阳信县志王氏何九冲妻子生两岁夫亡氏　　年二十孝事翁姑殡葬如礼苦节七十年终　　贾火炼妻王氏　　按峄县志王氏廪生贾火炼妻炼早亡遗孤甫　　九月氏苦节抚育孝事舅姑孀居五十年无笑　　容食贫而死孤子绍卒成立为诸生　　李胜远妾唐氏
　　按峄县志唐氏廪生李胜远妾远与嫡妻徐氏　　俱死于难唐抱襁褓儿仁门潜匿获免抚育成　　立为邑廪生孤苦伶仃没齿无怨　　褚光钤妻刘氏
　　按峄县志刘氏褚光钤妻钤病亡氏年二十誓　　死甚决家人劝以孤在义不容死遂屏去膏沭　　绮纨一以椎布操作门内肃如教子懋潢训督　　甚严寻为诸生有声　　孙之坤妻高氏
　　按峄县志高氏孙之坤妻坤亡有母年逾五十　　孤子在抱值岁荒&#价腾贵人相食高常枵腹　　百计购斗升以奉姑苦节三十年如一日　　刘民任妻郑氏　　按峄县志郑氏诸生刘民任妻年二十三任死　　氏承夫志养亲甘旨无缺守节终身有司旌表　　李狄门妻黄氏　　按峄县志黄氏举人李狄门妻佐夫事姑极尽　　孝养狄门因痛亲早亡子应心甫周氏忍死抚　　之以礼法自守子幼多疾每病辄抱以泣祷于　　夫灵往往获愈蔬素矢之终身为子祈年延宗　　祀辛苦勤劬经营夫葬事皆称礼教子爱不废　　劳应心既廪学宫凡有过举必令跪父主前流　　涕责之冰操四十余年年七十卒　　朱从禹妻解氏
　　按鱼台县志解氏朱从禹妻夫亡遗子之玉方　　九岁氏矢志抚孤稍长即使就学家甚贫纺绩　　以供饘粥夜分不寐迨之玉成进士而氏殁疏　　陈母节旌表　　韩一龙妻陈氏
　　按鱼台县志陈氏韩一龙妻年二十三夫亡遗　　二幼孤誓死守节家贫无倚纺绩资生境愈困　　而心愈坚迨长子绍宗稍成立又遭寇害氏抚　　幼孙斌及次子封韩辛苦万状守节五十余载　　年八十余奉旨建坊旌表
　　曹志高妻郭氏
　　按鱼台县志郭氏曹志高妻夫亡三子俱幼氏　　盛年守志勤俭训课俾各成立　　田化龙妻闫氏
　　按鱼台县志闫氏田化龙妻生子云程未离襁　　褓龙亡氏食贫茹苦冰操不渝教子早岁入泮　　云程性至孝年五十余出入必告　　卢士麒妻王氏
　　按鱼台县志王氏庠生卢士麒妻生子永祚甫　　三岁而麒殁氏年二十三形影相吊坚守不磨　　抚子稍长授以诗书晨昏无间永祚髫年为诸　　生　　房应奎妻高氏
　　按鱼台县志高氏诸生房应奎妻年二十六三　　子俱幼应奎没氏恸哭绝而复苏誓欲殉死众　　劝抚孤子既长勤于训课恩虽慈母教若严师　　段金妻樊氏　　按鱼台县志樊氏诸生段金妻年二十三夫亡　　欲以死殉因怀孕劝止后产子存诚未几舅姑　　相继逝时叔瑜亦孤幼不能自存内外拮据旁　　皇莫措人世之艰辛氏备尝之年八十余卒　　王&#妻夏氏　　按鱼台县志夏氏王&#妻适三载夫亡氏方妊　　矢志守节后产一子抚育教训昼夜纺绩艰苦　　备尝　　随铨妻赵氏
　　按鱼台县志赵氏诸生随铨妻年三十铨亡子　　沧尚未成立遭兵火守节不变教子入庠氏年　　九十三母慈子孝为时师表　　常彭生妻王氏
　　按鱼台县志王氏诸生常彭生妻彭生病夭子　　十龄氏欲以身殉葬众劝止之矢志守贞课子　　勤学为士林表率　　赵鹏翔妻张氏
　　按鱼台县志张氏儒生赵鹏翔妻鹏翔子母孤　　孀形影相吊张归执妇道相夫事姑未三年而　　鹏翔殁氏年十九止一女未几姑又丧氏茹苦　　四十余年卒　　刘灏妻胡氏
　　按鱼台县志胡氏诸生刘灏妻灏疾亡子廷琚　　尚童氏年二十余以母代父教子髫年入庠　　以寿终　　甄五美妻萧氏
　　按鱼台县志萧氏甄五美妻年十九生子数月　　而五美亡氏号恸誓以死殉诸亲环守劝止强　　起称未亡人茹荼抚孤丁时离乱艰苦无不备　　尝勤劬课子补邑庠生　　甄柱础妻傅氏
　　按鱼台县志傅氏诸生甄柱础妻柱础遭明季　　之变守城抗节死时年二十一氏年尤少号哭　　誓殉家人守护数年未尝见齿苦操终身　　王锡福妻陈氏　　按鱼台县志陈氏诸生王锡福妻生子五龄遭　　兵变城破锡福遇害氏年二十三欲殉夫以孤　　无托饮泣而止丸熊画荻课子入庠艰难万状　　志操不渝　　马奇英妻刘氏
　　按鱼台县志刘氏贡士马奇英妻奇英早殁氏　　方少坚贞自励矢志靡他孝事舅姑惠爱弟侄　　操持勤苦抚幼子坦晨昏教训俾游太学戚族　　无不称其节义　　邵忻妻宋氏
　　按城武县志宋氏儒士邵忻妻忻亡氏年二十　　六子景魁尚幼历艰苦十五载景魁入庠不数　　年城破景魁殉难氏同妇宋氏共抚孙桧孀居　　又十年不食死　　刘大成妻杨氏
　　按城武县志杨氏刘大成妻年十六于归十九　　夫亡抚遗腹子孔彰事姑以孝闻姑病奉事不　　懈每夜焚香拜斗誓单衣御寒姑病遂愈教子　　入庠年六十卒　　潘九锡妻李氏
　　按城武县志李氏庠生潘九锡妻明崇祯壬午　　九锡殉难氏年二十五子梅在抱舅姑老氏矢　　死靡他仰事俯育经营尽瘁顺治五年城陷贼　　相戒不入其门　　张希孔妻李氏
　　按城武县志李氏张希孔妻适张五载生子天　　倬甫三岁孔赴乡为盗所害氏恐失其尸冒白　　刃寻尸归葬以抚孤为己任屡遭兵荒志节弥　　坚躬纺绩佐子读书饮冰茹蘗三十年子应拔　　贡年七十五卒学使表其门　　邵显舜妻宋氏
　　按城武县志宋氏庠生邵显舜妻显舜殉难氏　　年二十子方弥月寻殇父母以其无出欲嫁之　　不从苦节三十余年以疾终　　邵增妻刘氏
　　按城武县志刘氏庠生邵增妻增髫年入庠病　　亡氏年二十二触石砌血流满衣姑嫂以子幼　　为劝乃忍死守孤常恸哭至呕血及子就学以　　遗书付与而卒县令旌之　　王升妻宋氏
　　按城武县志宋氏王升妻升亡氏年二十九二　　子俱幼家贫无食矢志靡他年六十五卒子俱　　为诸生　　李深妻宋氏
　　按城武县志宋氏李深妻深亡氏年二十五子　　女皆无所亲微词试之氏斥曰夫虽亡高堂尚　　在顾欲毁我名节耶坚志苦守终始不二姑殁　　过哀随病卒　　刘玮妻岳氏
　　按城武县志岳氏年十六适刘玮未二载玮病　　亡氏年十八方&#姑嫂察其有死志以保&#全　　孤朝夕劝勉后月余生子尔相羸瘠多病氏闵　　育数岁乃瘳历荒歉兵戈四十余年教相入庠　　顺治十五年御史具题奉旨建坊
　　盛绍奭妻郭氏
　　按曹州志郭氏诸生盛绍奭妻夫亡无子依姑　　孀居勤苦甘淡泊晏如也其弟屡欲迎归氏以　　姑在不从守节三十余年顺治间宗党以闻表　　其闾　　白加兴妻成氏
　　按曹州志成氏白加兴妻明崇祯间加兴从戎　　战殁氏年二十二遗子孩提矢志守节逾三十　　年顺治间旌表　　陈健妻赵氏
　　按曹州志赵氏陈健妻健为木工家食惟艰氏　　母又以孤寡依氏及健亡氏年二十八母老子　　两餐不给困苦纺绩以供老幼一家赖之年　　七十余卒　　李呈芳妻史氏
　　按曹州志史氏诸生李呈芳妻夫早亡两亲在　　堂遗子幼茹蘗砥志勤纺绩操井臼养亲教　　子克尽其道舅姑殁殡葬如礼年六十八终　　马瓒妻李氏　　按曹州志李氏马瓒妻十五归瓒数月夫亡无　　子矢志守节六十余年冰操弥笃年七十余卒　　徐允中妻李氏　　按曹州志李氏诸生徐允中妻年二十而寡奉　　夫遗命事亲抚孤备历艰危竭力终养祖姑翁　　姑并殁复力举三丧治装嫁夫二妹使徐氏四　　世存殁各得其所悉氏力也事闻州守旌其门　　酆昌引妻董氏　　按曹州志董氏酆昌引妻年十九夫死矢志励　　节终身不移孀居五十余年事闻州守旌表其　　门　　马珍妻杨氏
　　按曹州志杨氏马珍妻年十六归珍仅八月夫　　亡无子矢志同归舅姑多方防护得不死屡经　　兵火节操愈励侍奉舅姑尽孝丧葬如礼年逾　　六十终　　单用宾继室张氏
　　按东平州志张氏单用宾继室生二子一女年　　二十三用宾病亡母孀子幼备尝艰苦纺绩教　　子俱得成立苦节三十余年州守旌其门　　李廷珍妻李氏　　按东平州志李氏李廷珍妻珍亡氏年十九子　　方匍匐氏立志守节奉养舅姑朝夕不懈躬纺　　绩教子成名年八十有六终　　王富妻卜氏
　　按东平州志卜氏王富妻生二子夫亡姑亦继　　丧氏柏舟自誓虽历变乱朝夕祗事其翁不衰　　年六十余人称节孝　　魏珍妻宋氏
杜
氏附

　　按东平州志宋氏魏珍妻年十八与魏铨妻杜　　氏相继俱寡翁姑皆逝苦守不移公举旌表其　　门　　胡廷策妻解氏
　　按东平州志解氏胡廷策妻廷策为贼所害无　　子女氏甘贫守节苦不聊生孝养翁姑生死无　　二事闻旌表　　郑当时妻刘氏
　　按东平州志刘氏诸生郑当时妻生子二岁即　　丧所天抚子守节凶年不改教子入庠旌表　　陈廷对妻赵氏　　按东平州志赵氏适陈廷对生子女各一而夫　　亡舅亦没氏独抚子养姑苦历离乱百折不回　　教子入泮年七十公举旌表　　孟孔教妻王氏
　　按东平州志王氏孟孔教妻教病死王年十九　　遗腹生子苦志守节年逾七十州守旌之　　闫永澄妻何氏　　按东平州志何氏闫永澄妻夫死无子抱侄为　　嗣侄夭折贫苦异常誓死不二年逾七十旌表　　乔海源妻李氏　　按东平州志李氏年十七适乔海源夫亡无子　　上奉翁姑下育弱孙断指自誓苦节旌表　　张洙典妻徐氏　　按东平州志徐氏张洙典妻典遇难身亡氏年　　十八长子仅周次遗腹未产艰苦备尝姑徐氏　　卧病不起氏曲意承奉历年不懈昼夜纺绩课　　二子成人年七十州守旌表　　陈美盛妻贾氏
