<!-- { "loadSidebar": true } -->
按陕西通志任氏李元凯妻延安中部人归李数日夫亡父母令改适不从纺绩以事翁姑事闻旌表　　袁某妻侯氏按陕西通志侯氏袁某妻西安盩厔人夫亡氏年二十矢志守节六十年终有司旌表　　刘汉英妻王氏
按陕西通志王氏西安雒南人恩选刘汉英妻夫亡氏年二十四欲以身殉以子幼强起抚之成立有司旌其门　　王柱妻刘氏
按陕西通志刘氏王柱妻西安雒南人夫亡氏年二十七守节四十三年孝事翁姑抚二子成立有司旌之　　单自文妻杨氏
按陕西通志杨氏单自文妻西安渭南人夫亡氏年二十八守节终身有司旌表　　夏民表妻崔氏
按陕西通志崔氏夏民表妻西安雒南人年二十八孀居子文杰五岁禹德二岁时翁司教吴堡氏携二子从之翁又没继姑程老且病&#二子尚幼吴堡距雒二千里崔倾资归榇教子守节事姑三十年无倦姑亡又十年而卒有司表其门　　南氏女
按陕西通志南氏女西安山阳人受刘聘未归刘子亡女往吊不返父母强之剪发割耳以自遂事闻建坊旌表　　王蕙继妻张氏
按陜西通志张氏王蕙继妻西安同州人夫亡翁姑以其年少无子令改适氏指前室子女曰此诸孤奈何值岁荒典衣易食掘草充粮翁姑利聘金数逼嫁卒不能夺有司旌表　　王昂继妻李氏
按陕西通志李氏西安同州人太学生王昂继妻昂衰年娶李未逾岁而没氏足不逾阃抚育前子孀居六十二年终　　王之翰妻井氏
按陕西通志井氏王之翰妻西安朝邑人年二十夫亡守节抚孤事姑以孝乡里称之　　申养情妻杨氏
按陕西通志杨氏西安朝邑人申养情妻夫亡守节终身不贰　　霍养孝妻丑氏
按陕西通志丑氏霍养孝妻西安朝邑人夫早亡守节终身　　韩仲调妻樊氏
按陕西通志樊氏西安朝邑人太学生韩仲调妻夫亡氏年二十二矢志守节七十余年　　李芳春妻马氏
按陕西通志马氏西安朝邑人李芳春妻夫亡守节终身　　王一元妻樊氏
按陕西通志樊氏王一元妻西安渭南人夫亡氏年二十五守节抚子岑为诸生有司旌表　　王之祚妾张氏
按陕西通志张氏西安华阴人廪生王之祚侧室祚妻马性柔静善事翁姑与祚情好甚笃遇诸妾有恩祚亡痛不自胜不食饮逾月而死他妾杨氏自缢从之翁姑老无他子张氏矢志不二备极艰苦养老守节四十余年人称节义　　王学让妻雷氏
按陕西通志雷氏王学让妻西安朝邑人夫早亡守节四十余年以寿终　　雷子质妻王氏
按陕西通志王氏西安朝邑人进士雷子质妻夫亡守节终身　　韩日孜妻阎氏
按陕西通志阎氏韩日孜妻西安朝邑人归韩二载氏年十七生子崇雅甫七月夫亡祖姑井氏姑李氏俱孀居氏苦节养老抚孤为诸生有司旌表　　何承禄妻冯氏
按陜西通志冯氏何承禄妻西安韩城人年二十夫亡誓不二志苦守终身　　乔进孝妻梁氏
按陕西通志梁氏乔进孝妻西安合阳人夫亡苦志守节终身不二　　宁仲贤妻孙氏
按陕西通志孙氏宁仲贤妻西安合阳人少寡守节终身　　雷谦妻赵氏
按陕西通志赵氏雷谦妻西安合阳人夫亡苦志励节乡里称之　　白洪妻孙氏
按陕西通志孙氏白洪妻西安澄城人夫亡氏孀居四十年纺绩糊口教子擅成立抚夫弟女如己出既长厚装遣之乡党颂义　　廉仲祥继妻马氏
按陕西通志马氏廉仲祥继妻西安澄城人前妻遗二子氏抚若己出年二十三夫亡誓志守节抚孤成人有司旌表　　周继妻张氏
按陕西通志张氏生员周继妻平凉固原人年二十五夫没抚幼子终身有司旌表　　徐效妻张氏
按陕西通志张氏平凉固原人生员徐效妻年二十七夫亡鞠二子成立苦守五十七年有司旌表　　萧濂妻唐氏按陜西通志唐氏平凉固原人指挥萧濂妻夫没苦节抚幼子韶成立以寿终　　魏宗一妻赵氏
按陕西通志赵氏平凉泾州人生员魏宗一妻年十八夫亡子仅三月誓与夫同死或劝止之卒抚遗孤成立寡居四十余年州守表其门　　马应麟妻娄氏
按陕西通志娄氏马应麟妻平凉静宁人夫亡氏年二十五对二子泣曰非有汝曹我从尔父于地下久矣子哭就母怀氏恻然悯之力课农桑教二子皆为诸生年八十六卒　　刘钺妻靳氏
按陕西通志靳氏刘钺妻平凉隆德人夫亡氏年二十八抚孤应璋甫一岁贫甚艰苦五十余年终　　刘栋妻辛氏按陕西通志辛氏平凉隆德人夫早亡氏年十八遗二孤在襁褓或劝再嫁氏泣曰舅姑饥寒嗣续存灭尽在我身遂以死自守事老抚幼七十余年终　　马阳妻贺氏按陕西通志贺氏延安延长人马阳妻夫早亡抚遗腹子成立苦节四十年万历中邑令旌表　　陈琮妻郭氏
按陕西通志郭氏百户陈琮妻平凉固原人夫战没氏年二十四抚孤源嗣苦节六十年有司旌其门　　方回妻唐氏按陕西通志唐氏贡士方回妻平凉静宁人回亡遗四子氏年二十七苦节以教诸孤常责曰尔等无成我且无颜见尔父地下子皆悲愤励志成名长应规为楚县令仲应矩为崞县尉氏年八十六终　　王雷母张氏
按陕西通志张氏平凉静宁人廪生王雷母也夫亡氏年二十五孝养舅姑抚幼子成立年八十二终　　靳希由妻马氏按陕西通志马氏生员靳希由妻平凉静宁人夫亡氏年十九甘贫守节教子成人　　剡英妻王氏
按陕西通志王氏生员剡英妻平凉隆德人夫早亡氏年二十六泣曰吾当从死但无如遗孤何耳遂苦节教其子亦为诸生王竟以感伤郁结成疾而卒　　阎荣妻董氏按陕西通志董氏阎荣妻平凉隆德人夫亡氏年二十九无子孤苦历四十年终　　董三秦妻于氏
按陕西通志于氏董三秦妻平凉隆德人茂州守福之女甚贤三秦宰真阳有惠政多于赞成之三秦亡于寡居四十年抚教三子俱以明经入仕有司疏其节行遣官存问诏县给米岁十二石绵布岁十二斤终其身　　翟元妻白氏
按陕西通志白氏生员翟元妻平凉固原人年二十五夫亡贫苦抚孤栋稽成立年六十三终　　许登海妻张氏
按陕西通志张氏平凉隆德人许登海妻夫亡家极贫氏年二十九采薪拾马矢炊糠核而食饥寒迫切茕茕三十余年如一日　　高云程母贾氏
按陕西通志贾氏平凉静宁人诸生高云程母夫亡程在襁褓氏年未二十辛苦备尝矢志靡忒事翁姑孝抚幼子成人有司旌表　　仇继儒妻何氏
按陕西通志何氏生员仇继儒妻平凉静宁人儒病剧语氏曰子方二岁尔年少设我死奈何氏泣曰有二心者天实鉴之不数日夫亡氏年未二十抚遗孤循雅为万历时乡贡未几亦死遗孙秉干数岁氏不惮劳苦教之终身　　梁思聪妻张氏
按陕西通志张氏生员梁思聪妻平凉平凉人夫少有文名早亡氏年二十一誓不他适家极贫二子俱在襁褓上无翁姑中鲜兄弟茕茕一身勤女红以自给常日不再食而执志弥坚次子寻为郡诸生苦节五十余年万历中直指徐乔迁题表　　白似玉妻刘氏
媳李
氏附

按陕西通志刘氏延安清涧人生员白似玉妻夫亡氏年十七子贲甫七月矢志守节躬绩纺以自给贲年十九死其妻李氏年十八遗孤尚文一岁李与姑相依为命克尽妇道无何姑丧伯氏欲夺其志李抱孤号泣累月遂丧明终老邑令旌其门　　刘侃妻忽氏
按陕西通志忽氏举人刘侃妻延安中部人夫亡子甫二岁家人觇其有决志防之严既而辍泣敛容以绐家人防既懈遂自经柩侧其姑张氏亟救之持弱子泣谕曰汝死是绝夫后也遂强视息历五十余年教子芝成进士芝自疏母苦节诏旌其门　　鲍玺妻惠氏
按陕西通志惠氏生员鲍玺妻延安清涧人年二十夫亡翁姑欲嫁之氏誓不改适苦节六十年终　　刘密妻赵氏按陕西通志赵氏刘密妻巩昌礼县人夫亡氏年二十六长子二岁次三月氏誓不再嫁抚二子成人　　张梦月后妻阎氏按陕西通志阎氏生员张梦月后妻巩昌成县人年十七嫁仅二载梦月亡氏誓不他适抚前妻遗子成立万历中旌表　　李含章妻张氏
陈
氏附

按陕西通志张氏巩昌文县人李含章妻章没于京邸讣闻张欲自缢劝者曰汝死如三幼子何张顾子投绳遂备历艰辛抚孤成立年八十次子晋奏表其母章弟诸生含英妻陈氏年二十而寡无嗣与张妯娌相依共守节终老　　李恒妻高氏
按陕西通志高氏生员李恒妻含章第三子也赴试没于秦州氏年少无子苦节守志终身不移事姑以孝闻奉旨旌表　　刘元妻张氏
按陕西通志张氏刘元妻巩昌文县人夫亡氏年十八无子矢志守节甘贫茹苦六十余年有司旌表　　王加鼎妻王氏按陕西通志王氏生员王加鼎妻巩昌伏羌人夫亡　闺节部列传七十一
　　明六十六
　　诸生姬显妻康氏　　张缙妻冯氏
　　孔文林妻王氏　　　张龙妻刘氏
　　杜铉妻窦氏　　　　张景贤妻高氏
按兴平县志已上六妇俱守节终身事实无考　　李勤妻仝氏按鄠县志同氏李勤妻夫亡氏年十八家甚贫遗孤未三月姑老无依誓不适人昼夜绩纺奉养不缺姑赖之得老　　武辐妻高氏
按鄠县志高氏武辐妻年三十六夫亡奉姑抚子矢志终身旌表　　魏邦开妻南氏
按鄠县志南氏魏邦开妻年十八归魏三年夫亡子方六月守志三十余年　　何津妻杨氏
按鄠县志杨氏何津妻年二十五夫亡守节四十余年诏旌其门　　韩继宗妻杨氏　　　韩迪妻王氏
　　张腾霄妻岳氏
按朝邑县志已上三妇俱奉诏旌表事实失传　　白豸女按澄城县志白豸女许聘蒲城申起龙年未及笄起龙病剧女欲往视父母不可弗能禁遂强至其家起龙死女哀痛几绝为立嗣抚之苦守五十年未尝一出闺闼　　白云霞妻姚氏
按临潼县志姚氏白云霞妻霞家贫早死氏年二十子所忠未三岁姑欲令再适氏辄悲啼不食姑不复强纺绩每至夜半事姑教子五十六年病终　　杨斯条妻宋氏
按临潼县志宋氏生员杨斯条妻年十四归条甫半载夫亡苦节四十余年抚前妻子不异所出　　冉一清妻方氏
按临潼县志方氏冉一清妻素女教舅姑贤之归清十四月而孀年十六无子哀痛欲自缢里党以舅姑老劝止择族子士秋为之后苦节五十四年终　　宋瑗妻刘氏按临潼县志刘氏宋瑗妻年十六适瑗逾六载瑗亡氏苦节四十余年卒　　赵仕东妻任氏
按临潼县志任氏赵仕东妻东为臬司掾病亡氏年二十三无出欲以死殉诸亲识以舅姑老劝止之誓不再嫁家贫纺绩苦守四十年送舅姑终有司旌表　　王养俊妻赵氏按临潼县志赵氏王养俊妻年二十五夫亡子时隆尚襁褓家贫饔飧不给矢志抚孤以绩纺延师课读未三十年而没有司题表其门　　程思芳妻赵氏
按临潼县志赵氏程思芳妻年二十四夫亡子仅六月家贫抚育至长子早死仍抚孙至八十七岁终　　王务贤妻张氏按临潼县志张氏王务贤妻归三年夫亡有富室求娶氏举刀自誓永不更适　　王松妻姜氏
按临潼县志姜氏生员王松妻松亡遗二子三女时王氏三世同居其伯舅贾维扬而伯姑瞽氏悉心事之得其欢心教二子俱入庠序家庭之间内外雍肃无敢戏渝　　张淮妻茹氏
按临潼县志茹氏张淮妻年十五适淮甫六月淮亡氏誓以死殉舅姑谕以暮年无倚且遗腹有望乃强起昼夜纺绩孝事舅姑已而举子抚育成立仍教育诸孙入黉序孀居几七十年年八十四卒　　姚养志妻范氏
按临潼县志范氏姚养志妻年十九夫亡家贫如洗苦节抚孤三十年以病没有司旌其门　　陈在职妻周氏
