<!-- { "loadSidebar": true } -->
按莆田县志林氏庠生方攸宜妻归阅月而攸宜没立二侄泮汲为嗣抚之若己出年六十余终　　徐从敬妻陈氏
按莆田县志陈氏徐从敬妻从敬弱冠时从祖父朝仪之官彭泽教谕宸濠难作朝仪弃归从敬不知所往氏年二十二力女红教子绳矢志五十余年后绳为广德州守　　郑汝洁妻吴氏
按莆田县志吴氏督学吴智女郑汝洁妻年二十六而寡无子家多难氏拮据奉姑终老诏旌其门　　赵希邹妻方氏按莆田县志方氏赵希邹妻年二十五而寡矢志抚孤及长娶妇未几子丧孤苦四十六年卒　　曾睿卿妻林氏
按莆田县志林氏庠生曾睿卿妻年二十一而寡子方二岁家贫矢志守节养姑抚子姑病笃氏刲股和粥以进姑病遂愈太守陆美中旌其闾卒年六十　　黄世泰妻蔡氏按莆田县志蔡氏黄世泰妻年二十而寡家贫苦志坚守抚二岁子宣督学田汝成月给米恤之嘉靖间旌表　　余时和妻陈氏
按莆田县志陈氏余时和妻时和早亡无子守志终身有司奏请旌表　　陈璲妻郑氏
康氏
黄氏附

按莆田县志郑氏陈璲妻璲以乡荐入国子监没郑年二十四抚遗腹子德昌扶柩南归妾康氏临清人年二十生一女时柩过临清将送还母家康誓死不从与郑相依守节郑年六十七康年六十三卒璲弟琅迓兄柩至铅山亦亡妻黄氏年二十三一子殊幼黄与姒同守志终老年七十九卒御史奏闻诏立三节坊旌之　　林在勉妻许氏
按莆田县志许氏林在勉妻年二十五而寡遗孤甫七月家众谋夺其志至死不从历苦节三十年有司旌之　　林实夫妻方氏
按莆田县志方氏庠生林实夫妻年二十而寡抚遗腹子辙守志不改有司旌之卒年八十五辙以岁贡为阳春训导　　林世诚妻江氏
按莆田县志江氏林世诚妻年二十四而寡矢志抚子菁莪为郡诸生有司月给米周之未几子死江痛哭而没　　黄师器妻林氏
按莆田县志林氏黄师器妻年二十一而寡无子守节五十余年奉诏旌表　　林成甫妻周氏
按莆田县志周氏林成甫妻年二十而寡矢志抚孤有司月给廪周之诏旌其门　　吴子原妻林氏
按莆田县志林氏吴子原妻年二十四而寡力贫守节抚育三孤仲子大选领乡荐知裕州诏旌其门　　黄肯堂妻张氏按莆田县志张氏御史曰韬妹举人黄肯堂妻年二十六夫亡抚二子洪昆四岁洪毗三岁俱克成立年六十四卒后洪毗成进士官副使诏旌其门　　林守元妻刘氏
按莆田县志刘氏庠生林守元妻年二十一而寡无子力贫守节勤纺绩为幼叔毕婚叔亦事之如母御　闺节部列传五十四
　　明四十九
　　王良仕妻叶织娘
按福宁州志叶织娘年十七归王良仕三载生一女仕疾亟谓织娘曰吾父早世赖吾母鞠育以至今日汝能效吾母吾死瞑目矣既没织娘父母悯其少且无子谋嫁之织娘知之曰吾姑不负吾翁吾岂负吾夫耶乃立其夫弟之子道方为后家益贫姑有疾织娘斋戒祷神愿以身代姑亡葬祭如礼未几织娘卒　　周文国妻陈氏按福宁州志陈氏在坊周文国妻年十八夫亡恸几死遗腹三月生子大贤苦志抚之虽至亲不与相接事姑孝谨年七十五卒旌表　　尹节妻周坤娘
按福宁州志周坤娘太守璞女归庠生尹节仅九月而尹以患痘亡氏痛毁几不欲生以遗腹故忍死俟之与寡姑周形影相吊既而生子铨屏绝一切虽至亲罕见其面事闻题请旌表　　王思仁妻吴氏
按福宁州志吴氏利珵王思仁妻年二十四夫亡长子国卿甫一周次子国宾方妊三月氏矢志自守奉姑抚子一切家务悉托之伯氏年七十九卒　　张钺妻夏氏
按福宁州志夏氏张钺妻年二十三无子而寡守节五十二年终　　俞邦瑛妻霍氏
按福宁州志霍氏俞邦瑛妻年二十无子守节以贤孝闻　　焦晟继妻熊四妹
按福宁州志熊四妹福宁卫舍余焦晟继妻年二十六夫亡越五月生遗腹子桂与前室子楷并抚之所亲讽再适不听楷既死桂病瞽家益贫熊孤苦终身　　杨牧妻林氏按福宁州志林氏杨牧妻年二十六夫亡一子甫二岁氏砥节砺行苦守三十四年　　张文妻施妙锦
按福宁州志施妙锦在坊西门张文妻年二十五夫亡子方三岁施矢志守节孝事舅姑妯娌咸敬之年七十九卒　　李材妻郑氏
周氏
杨氏附

按福宁州志郑氏李材妻年二十三夫亡抚遗腹子娶思恩知府周璞之姊子丧孙妇杨氏贡士汉之妹亦相继寡郑率周杨二妇孀居共老　　顾鸿妻叶氏
张遂
娘附

按福宁州志叶氏顾鸿妻与鸿弟雁妻张遂娘俱寡叶年二十八二子在襁褓张年二十五无子以叶次子为嗣娣姒同心苦守养继姑终身叶年六十二张年六十一　　刘泉妻杨静德
按福宁州志杨静德千户刘泉妻三乳生五男琇琪璘琥年二十九泉亡五男俱在襁褓氏日操井臼夜勤纺绩教诸子皆成立年八十无疾终　　周墀妻丘美娘
按福宁州志丘美娘周墀妻年二十四墀死家赤贫亲操井臼勤俭备至课五子读书长子君泽年八十二次君济年八十六次君授年八十二次君聘年七十八聘任灊山丞丘年九十六卒衰杖之男皆庞眉鹤发　　张应宿妻王素娘
按福宁州志王素娘庠生张应宿妻生子建明方在襁褓而应宿亡氏苦节自守非大故未尝至父母家兄弟亦罕见其面综理家事井井有条事舅姑甚孝谨迨卒丧葬尽礼教子必以义方不事姑息孀居四十五年有司旌之　　陈中元妻郭四娘
按福安县志郭四娘鹿斗人廉村陈中元妻年二十二而寡时舅姑新没儿女伶仃所亲虑其难保朝夕辄有所讽郭愤激誓死无他志子应台弱冠而夭妇缪氏以哀死郭仍立嗣抚长之晚年罄所积筑先茔课嗣孙年八十余乡人莫识其面　　缪域妻陈春娘
按福安县志陈春娘缪域妻上杭人也年二十七夫亡欲自尽家人防之劝曰而忘老姑幼子耶陈乃断发明志甘脆不入口形如枯木非大故不至母家请于姑迎母同养年七十余卒　　陈文锡妻林淑娘
按福安县志林淑娘国泽人富溪陈文锡妻年二十三夫亡姑瞽子幼历兵火艰难纺绩以供甘旨尝曰闻孟母择邻教子某虽贫终不忍此子失教负地下人子国敦卒补诸生克成其家甲子岁凶捐粟赈饥卒年七十四　　郭孟寿妻刘启娘
按福安县志刘启娘苏洋人安之女孙郭孟寿妻年二十夫亡遗孙嘉冕方在襁褓无翁姑伯仲可依家贫彻骨夜勤女红苦无膏烛常就月纺绩犹课子不怠极艰苦无变后嘉冕以恩贡授睢宁尹刘卒年八十有四　　郭孔曾妻张敬娘
按福安县志张敬娘大留人东门郭孔曾妻年二十一曾亡蓬首垢面苦节抚二岁孤缫纫以延残喘会避寇值水涨妇女皆男子背负以济张耻之自分必死徒涉中流竟以天幸得免父被寇伤左臂张含药吮其疮毒寻愈年八十三终　　林柏三妻章氏
按福安县志章氏林柏三妻年十九孀居家极贫终身不得一饱至死无憾死之先一夕梦夫呼之曰亏汝受困七十余年今邀与偕去矣明旦沐浴结衣坐亡年九十有二　　郭良三妻阮铃娘
按福安县志阮铃娘鹿斗郭良三妻年十八方娠二月夫亡家贫妾姑王氏待之严刻逼令改嫁辄加棰楚而饥寒之族人劝从姑意答曰死何害姑愤阴置药饭中以毒其子事觉逃之母家捻绩自给终身衣无完裾口不妄言年八十六卒　　陈时教妻余金英
按福安县志余金英上杭陈时教妻年二十二夫亡家贫遗嘱改嫁余宁死不从而姑老子幼家难坎坷咸虑其难支劝从夫嘱会寇至余奉姑以逃常饿累日不言事平苦守六十余年卒　　吴廷寿妻郭细使
按福安县志郭细使鹿斗人生员吴廷寿妻寿死于贼郭年二十一贼退觅夫尸于腐骸中哀绝几丧明门户雕敝受诸摧折至死无去志晚年饥寒尢甚人悲天道无知　　郑天养妻陈氏
按福安县志陈氏中华郑天养妻夫亡陈年甚幼翁姑相继没无子两叔俱幼陈矢志靡他事妾姑尽孝抚幼叔如子虽历兵火艰难迄无变志二叔竟藉以成立年八十一终　　陈国佐妻池惠娘
按福安县志池惠娘陈国佐妻夫亡氏年二十子尚在腹姑愤詈曰而不利吾子乃宜子乎遣之去池恸欲绝徐曰吾分当死少宽以俟来者死未晚也已而生子尧安复抱子见于姑事姑益谨供具不足力女红佐之自奉糟糠不厌终身不逾阃阈　　高试妻刘珠贵
按福安县志刘珠贵生员高试妻年二十五夫亡二亲老子尚幼苦志勤抚育事翁姑惟谨减食以给膳羞丧祭不失礼历倭变重苦烦役艰难万状竟克完节年七十三有司旌其门　　陈集梧妻郭香娘
赵
氏附

按福安县志郭香娘陈集梧妻夫亡年二十遗腹三月家贫甚父与姑迫嫁之郭痛哭欲自尽已而曰奈何以一身捐二命啮指血矢无二志及生子学霅蓬垢身亲芸汲备尝艰苦卒长其孤娶赵氏生一女二男未几霅亦丧赵守节如姑抚诸孤勤瘁宗党贤之　　黄大转妻郑长娘
按福安县志郑长娘黄大转妻年十七夫亡跪&#前啮指血自誓奉七旬老姑勤供甘旨尽其天年葬祭合礼保五月遗腹纑课读不减和凡孀苦四十四载终有司疏奏奉诏建坊　　郭允修妻郑氏
按福安县志郑氏柏住人郑虎臣裔郭允修妻修早亡遗孤四岁舅姑皆老家贫甚欲令改嫁不从躬勤纺绩养老抚幼年八十有六终　　陈伯昌妻郑氏
按福安县志郑氏郑木女年十四割股疗母病木教授乡塾择陈伯昌归之祖姑老病郑侍汤药尽妇道年二十九寡子元&#六岁次元曙方晬郑誓无他志苦节自甘口授二子孝经论语及长教之诗礼俱入仕郑年八十终　　陈绍英妻郭氏
按福安县志郭氏陈绍英妻名长使鹿斗人生员大干女夫亡终身缟素步不逾阃辟纑训孤克成夫志里人贤之　　陈高妻何氏
按宁德县志何氏知事陈源清孙高妻年二十二高没子幼氏苦节终身　　崔允纯妻林氏
按宁德县志林氏大尹崔昌曾孙允纯妻归甫岁余允纯死年方十九父母哀其无子泣曰有遗腹天必成吾志也后果育男坚励冰霜恪循内则倭变逃于山乡舅姑俱染重病氏昼夜服勤左右虽孝子无以过守志四十年终　　林公憼继室黄氏
按宁德县志黄氏林公憼继室生四子而寡视前室子无异己出事纺绩以养其姑隆冬盛暑未尝辍手长幼尊卑皆称其贤子着孙文迪相继以科第显　　陈和妻黄氏按宁德县志黄氏陈和妻性庄严克执妇道和任无为州学正没氏抚四幼子俱成立长宁季宇皆以行着仲寓登进士官按察使　　龚逵妻薛氏
按宁德县志薛氏龚逵妻年二十八逵客死一子方髫&#氏矢志不渝守节五十年卒　　宋府妻韩氏
按宁德县志韩氏宋府妻年二十七而寡家贫子幼翁姑俱老韩事上抚下备极酸苦越二年翁没族人议以府从弟为翁嗣从弟以府产薄口众必欲嫁韩韩欲自缢乃止苦节五十余年卒　　林文征妻何氏
按宁德县志何氏庠生林文征妻年二十四夫亡毁瘠深居虽至亲罕见其面一子脆弱氏矢志抚掬竟克成立　　崔昊妻姚氏
按宁德县志姚氏同知崔鉴长子昊之妻年十七归昊四年而寡止一女父母哀其少而无子欲令再嫁不从数年足不履户外寻没　　左洪妻陈氏
按宁德县志陈氏左洪妻年二十二洪死一子甫二岁抚育成长寻夭未岁妇亦随死陈复抚幼孙年八十四县令旌之　　黄叔恭妻韩氏
左
氏附

