<!-- { "loadSidebar": true } -->
按壶关县志刘氏王天佑妻佑临殁以老母幼子嘱氏氏曰夫不可负也卒成其志　　史谅妻赵氏
杨
氏附

按襄垣县志赵氏史谅妻未嫁舅姑死氏与终丧及归谅修妇道惟谨生子惠方二岁而谅亡贫无所依抱幼子往居母家久之劝再嫁氏泣曰儿不从夫死因此幼子为史氏孤注不忍绝夫后耳若不容当即死父母知不可夺而止惠长生子嗣宗而没惠妻杨氏守节事姑抚嗣宗成立　　牛赟妻张氏
按长治县志张氏牛赟妻年二十二夫亡止一子遗腹复生一女遭兵变携子女归依父母父母令改适氏以死誓纺绩自给年八十七卒　　程宅妻武氏
按长治县志武氏程宅妻夫亡守节终身
　　贾贤妻刘氏
按朔州志刘氏贾贤妻夫亡年二十二子长六岁次尚乳哺氏事女红供祭养苦守五十年始终如一　　张国用妻许氏按高平县志许氏张国用妻夫亡年二十二矢志奉姑终身不二　　都基泰妻李氏
按陵川县志李氏都基泰妻年二十一夫亡无子女孝事孀姑始终不二　　李子和妻刘氏
按陕西通志刘氏李子和妻西安耀州人和亡守节年九十二卒事闻旌表　　任氏三妇
按陕西通志任氏三妇西安邠州人不知其夫至元中俱少寡戮力蚕桑养姑守节事闻旌表　　武师古妻王氏
按陕西通志王氏泾阳人进士武师古妻古疾笃令氏他适氏泣不从古没事舅姑终身奉旨旌表　　吴君锡妻刘氏按陕西通志刘氏吴君锡妻西安咸阳人锡亡家贫艰苦自给守节终身　　张德妻孙氏
王氏
刘氏附

按陕西通志孙氏张德妻西安三原人年二十四夫亡守节终老子亨妻王氏年二十九而寡矢志如姑亨子忠妻刘氏年二十八孀居与孙王共称三节乡人重之　　王茂德妻李氏
按陕西通志李氏王茂德妻西安华阴人德亡氏年十八守节事闻旌表　　二杨氏
按泾阳县志二杨氏李家姑妇也妇李廷蕙妻蕙父逸其名俱早寡相继守节事闻旌表县令名其所居街曰重节街　　五节妇
按泾阳县志五节妇者周氏适张李氏适吴王氏适朱贾氏适蔡俱旌表王氏适冯则未旌表未详其夫名并行事　　黄开妻宋氏
按武昌府志宋氏黄开妻开早亡无嗣氏誓不更嫁以妹子沆为后苦节终身　　武佥事妻陈氏
按汉阳府志陈氏汉阳人武佥事妻夫亡父母迫之嫁陈对镜以墨刺面作痛念夫情四字誓死不二　　刘某妻梁氏按汉阳府志梁氏汉阳人通判刘某妻夫早亡纺绩自给终身不出户庭事闻旌表　　赵正二妻武氏
按黄州府志武氏赵正二妻年二十二夫亡家贫守节奉舅姑尤谨事闻旌表　　谢妇贾氏
按岳州府志贾氏善属文年二十归谢某九年而寡纺绩自给教子拱辰成明经逮老闺门肃然朝廷旌焉　　王谷树妻程氏
按岳州府志程氏澧州人王谷树妻谷树病氏刲臂为粥以啖之比危以家贫子幼嘱改适程剪发示无他终身不渝州守以闻旌表　　李兴妻赵氏
按衡州府志赵氏南宫人赵闲女年十六适衡民李兴兴以戎籍戍交趾死于阵赵年二十八抑哀痛抚孤寄人篱庑涅尾织笠以自给或以饥寒讽改适不听苦操益笃卒以寿终　　郑伯文妻丁氏
按江西通志丁氏郑伯文妻新建人伯文病将殁丁氏与诀曰妾义当从君地下但舅姑已老无他子妾且忍死以奉余年必无二心伯文卒丁氏年二十七守节终身事舅姑丧葬尽礼诏旌其门　　万性善妻胡氏
按南昌郡乘胡氏进贤万性善妻年十七事性善生子舆而性善殁胡守节自誓诸弟以子幼讽使嫁泣不应一日归集诸姊妹多方劝诱胡卒不变言未既礼币已至门矣胡大恸引刀斫案仆绝良久复苏曰必如此命尽今日众惧乃止遂趣装还自是不复归宁抚舆成立乃卒翰林揭傒斯题其墓　　刘应震妻范氏
按南昌郡乘范氏富州刘应震妻震得心疾合&#之夕疾作不能成礼未几没服除母令改适不从母曰未配非改节也对曰名在刘氏家庙且姑在去之谁养姑殁复有讽之者誓死不易卒年六十九　　黄时靖妻李氏
按南康府志李氏建昌黄时靖妻年二十丧夫生子璨六岁鞠养教诲以至成立年七十余卒事闻诏旌其门　　毛诗女
按建昌府志生员毛诗女名配英广昌人议配何中德未于归而德亡女曰盟而背之俗女子耳我岂忍耶遂归何坐卧一室行不逾阈衣缟茹素苦节自甘事德嫡母及生母无间言德生母病汤药亲尝旦夕吁天愿以身伐既卒会嫡病亦如之及病急慨然曰吾强活二十余年为一&#未续耳叔氏并举二儿吾抚之十龄庶几自立二姑没吾何以生为哉遂绝粒不食而死　　刘绍可妻熊氏
按崇仁县志熊氏刘绍可妻年二十五而嫠子观甫二岁教训成立不坠先声孀居五十载冰雪凛然观克孝养构堂以奉晨昏学士揭曼硕额曰柏堂吴草庐孙淡庵诸公作歌记之　　杨士宁妻陈氏
按临江府志陈氏筠阳人年十七归临江万户杨士安之弟士宁士宁为保定千户戍封州以卒母赵氏瞽不能视陈年二十一誓不他适养其姑八十余以天年终丧葬无违礼部使者以闻诏旌表其门复其家虞集为作贞节堂记　　萧妻毋丘氏
按临江府志毋丘氏四川人其父宋末时为新喻丞以毋丘氏适邑人萧年二十三死毋丘氏矢心不二射自训子逌为嘉兴路学正郡以毋丘节义闻诏旌其门复其家　　左幼白妻龙氏
按吉安府志龙氏左幼白妻永新人年十九归幼白白为江西广洋库使从元兵攻广海没于军龙罄赀托亲党迎柩归葬剪发誓无二志居丧时折榴置灵几瓶中旬日枯卉复生植之庭乃成树翰林承旨欧阳元书榴萱堂旌之　　郭仲稷妻聂氏
按吉安府志聂氏吉水人年二十生子越三月仲稷亡父母哀其早孀欲夺其志聂闻之啮指泣誓曰宁死不复事他人教养遗孤迄有成立　　胡邦振女
按吉安府志永丰胡邦振女年七岁许聘同里俞胜祖未归而胜祖没父母将改聘胡啮指泣誓曰既以身许俞复改适他人吾宁就死也强之至三而志愈坚纺绩自活终身无玷　　锺仁卿妻危氏
按永丰县志危氏锺仁卿妻卿为内江教谕早没氏守节抚孤至于成立寿一百三岁诏旌其门学士曾德裕铭其墓　　刘平妻贺氏
按安福县志贺氏刘平妻年二十夫亡抚孤守节事姑以孝称邑人士为诗颂之　　韩汝贤妻周氏
按广信府志周氏韩汝贤妻永丰人贤死守节有司为立贞节坊后爇于火乡人至今称其贤　　刘文翁妻万氏
按瑞州府志万氏刘文翁妻新昌人年二十五夫亡值元乱携夫二幼弟避难苦节砺行继侄彦伦为嗣寿七十终侄妇张氏彦立妻二十四孀居遗腹七月亦效死守节年七十四终有司表之　　杨某妻萧氏
按瑞州府志萧氏杨某妻高安人年二十而夫没子珍方四岁家贫甚萧力勤女红养姑有礼教子有方邑里乡族无不称贤年八十终　　敖某妻胡氏
按瑞州府志胡氏敖某妻高安人年二十九夫亡守身贞洁治家勤俭事舅姑尽孝道抚孤子成立事闻旌表其门　　蔡元道母某氏
按瑞州府志某氏蔡元道母新昌在城人有贞节坊于柏树巷事实失传　　甘希鲁妻邓氏
按袁州府志邓氏万载甘希鲁妻希鲁死年二十遗腹一子名德冲家贫织矢志抚孤　　张进甫妻王氏
按句容县志王氏坊郭张进甫妻甫没氏年二十八抚襁褓子文聪成立守节不移年九十卒　　曹子英妻尤氏
按溧水县志尤氏曹子英妻年少夫亡嚙指自誓始终不二有司以闻旌表　　夏公八妻魏氏
按高淳县志魏氏崇教乡夏公八妻年二十夫亡遗腹五月生子夫兄欲夺其志魏执义不屈一日私约媒妁谋寅夜劫之魏知窜伏草莽中获免抚遗孤勤纺织六十年年八十卒　　凌氏女
按高淳县志凌氏女永宁乡凌进二女也许聘同里王纯侄未嫁而纯侄亡纯欲谋为妾时进二以财故将许女不从自缢救免窃计事未得息乃悉以衣饰偿原聘誓不言嫁依兄子终身力纺织备尝艰苦无悔年六十余卒　　汪琰妻潘氏
李氏
俞氏附

按婺源县志潘氏嫁回岭汪琰年十八琰亡誓不他适以夫从子元圭为后潘没元圭子良垕有子亦早丧垕媳李氏年二十四无子父母欲嫁之不听垕曾孙惟德妻俞氏少寡子幼亦苦守终身前后一辙　　程忠甫妻汪氏按休宁县志汪氏陪郭程忠甫妻年二十九忠甫卒二子并幼有监郡者托媒媪探其意汪捽媪首挝其面曰监郡风化之首乃为此乎守节不二事姑教子年七十五卒　　张元迪妻王氏
按婺源县志王氏年十七嫁同邑张元迪生子未晬元迪亡王年二十七未几兵兴携子逃难山林纺绩织以供衣食年五十二卒　　汪德裕妻程氏
按婺源县志程氏名梯下港里程文昌女嫁汪德裕生一女而寡家贫苦节年七十余犹纺织自给立夫从子梓为嗣　　祝伯玉妻朱氏
按婺源县志朱氏高安朱良四女嫁还珠里祝伯玉年二十九伯玉亡苦守二十八年卒　　汪德宣妻施氏
按宣城县志施氏名文婉尚书汪泽民孙德宣妻德宣为元大都路万盈库副使德宣卒婉年三十携其孤传源依弟大钧抚成之　　赵十一妻袁氏
按宣城县志袁氏赵十一妻年二十生男一岁夫亡厉节抚成其子年六十二终诏赐旌表　　李义实妻赵氏
按南陵县志赵氏邑人李义实妻年二十四夫亡氏矢志守节事闻旌表　　王天麟妻高氏
按南陵县志高氏名淑秀本邑罗峰王天麟妻年二十三而嫁三十一夫亡舅姑相继没携六岁孤依其父父丧独居一室置内外井以勤俭守其遗业冬大雪米踊贵以粟济待炊者七十余家卒年六十九初夫为水阳副使部海运至江口会计亏以石计者一千六百有奇因惧而死高氏遂竭赀为官偿之翰林待制杨刚中铭其墓　　俞子全妻锺氏
按池州府志锺氏俞子全妻子全没锺年二十抚三月遗孤允及娶又早丧媳章氏亦年二十无子人或以微言动之章曰姑盛年苦志育孤今老矣媳去谁为养者相依为命终身　　宁天骥妻胡氏
按青阳县志胡氏宁天骥妻早寡舅姑欲嫁之氏矢志靡他孝敬益笃育襁褓子克抵于成年八十郡守以闻诏旌表　　倪文昌妻聂氏
按凤阳府志聂氏倪文昌妻夫早亡子嗣真幼聂氏养姑教子卒无瑕玷奏闻旌表　　程宽妻孙氏
按凤阳府志孙氏程宽妻夫亡守幼子万里终身事闻旌表　　范道和妻丁氏
按凤阳府志丁氏范道和妻夫亡誓守幼子维先成立事闻旌表　　王廷用妻滕氏
按苏州府志滕氏长洲荻扁人王廷用妻年二十三而嫁嫁七年夫亡孀居守节嫁两女不登其门娶两妇不预酒宴闻交丧但向西痛哭几绝而不往临曰未亡人无奔丧礼也遗二孤身教之曰无姑息无父儿也其子琦欲以母节上闻滕力止之曰吾分内事耳年八十七以疾终　　曹谧妻王氏
按吴江县志王氏王世民女适曹谧甫入门谧亡王年十八哀毁逾节丧事皆行夫妇礼姑族强夺其志不从劫之以威王乃断其二指议始寝事闻于官达鲁花赤以贞烈旌其庐拒不受　　蔡承祖母朱氏
按崇明县志朱氏蔡承祖之母夫死时氏年二十五遗腹生承祖苦节守志教育成人知州刘逸民具闻旌之年七十六　　夏永妻朱氏
按崇明县志朱氏夏永妻三沙人年未三十夫早世二子一在襁褓一遗腹舅姑垂老欲求他嗣以相倚氏誓弗许织为业事姑嫜以尽天年又能课子读书知州刘逸民表之　　顾达妻郁氏
按崇明县志郁氏顾达妻西沙人夫死年二十八遗腹生子克修妇道守节不易忽都秃嘉其志具闻于上年七十六　　姚妇胡氏
