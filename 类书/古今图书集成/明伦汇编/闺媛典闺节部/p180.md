<!-- { "loadSidebar": true } -->
按明外史列女传刘晋啸妻马氏山阴人万历中晋啸客死马年二十许家无立锥伯氏有楼遂与母寄居其上以十指给养不下梯者十余年常用瓦盆贮新土以足附之邻妇问其故曰吾以服土气耳年六十五卒　　沈伯燮妻王氏
按明外史列女传沈伯燮妻浙山阴人议婚数年而伯燮病疠手挛发秃父母有他意女问沈郎病始何日父曰初许时固佳儿今乃病作女曰讳病求婚负在彼既许而病命也违命不祥竟归之伯燮病且惫王奉事无少怠居八年卒嗣其从子更出簪珥佐舅买妾果得子逾年舅姑相继亡王独抚二幼鬻手食之竟以成立　　刘氏
按明外史列女传刘氏京师人有松江人戍边者诈称无妻娶刘久之遇赦绐刘曰吾暂归省遂不复往刘抵松访之婿故不认刘哭曰良人弃我我将安归乃剪发为尼行乞市上人多怜而周之刘置一棺夜卧其中五十余年邻火起刘入棺呼曰乞与阖棺以毕吾事遂焚死　　宋蒙妾余氏
按明外史列女传余氏黄冈宋蒙妾蒙妻刘举子女各一人余无出及蒙亡刘即他适妾辛勤育之日事纺织非丙夜不休壸政严肃亲属莫敢窥其门逾二十年忽谓子女曰吾命将尽不能终视若辈惟望若辈为上流人尔越数日无疾而逝　　王氏女
按明外史列女传王氏女昆山人太仆卿宇之孙诸生述之女许字侍郎顾章志孙同吉未几吉亡女即去饰衣白布澣衣至父母前不言亦不泣若促驾行者父母有难色念女至性不可夺使妪告吉父绍芾吉父母扫庭内待之女既至拜柩而哭敛容见吉父母有终焉之意吉母李含泪谓之曰儿不幸早亡奈何累新妇女闻称新妇簌簌下交于颐遂留执妇道不去早晚跪奠柩前视二老眠食外辄自屏一室虽至戚遣女奴候视一皆谢绝曰吾义不见门以外人后李病女左右服勤十昼夜不休一日李病剧女入候&#前出视药往来再三卒卒似有所为群婢窥之而莫得其迹李既进药则睡觉而病立间呼女曰向饮我者何药乃速愈如是欲执其手劳之女缩手有难进之色李怪起视已断一指煮药中矣群婢惊而前曰吾等固疑姊有异果然耶李叹曰吾以天夺吾子常忧老无所倚今妇不惜支体以疗吾疾岂不胜有子耶为流涕久之人皆称贞孝女云　　章崇雅妻洪氏
朱
氏附

按明外史列女传洪氏怀宁章崇雅妻崇雅早亡洪守志十年姑许氏疾不能起洪剜乳肉为羹而饮之获愈余肉投池中不令人知数日后群鸭自水中衔出鸣噪回翔小童获以告姑姑起视之乳血犹淋漓也其夫兄崇古亦早亡姒朱氏誓死靡他妯娌相守五十年云　　潘顺妻徐守贞
按明外史列女传徐守贞乌程人年十六嫁潘顺未期而夫病笃顾徐曰母老汝年少奈何徐泣下即引刀断小指以死誓夫亡布衣长斋年七十八卒遗命取断指置棺中家人出其指所染爪红色尚存　　祝汝栋妻徐氏按王思任祝节妇传祝节妇者山阴故颍州刺史祝金阳之妇光禄徐冀野之女文学祝汝栋之妻而绍龙之母也十八归汝栋二十四而寡万历己亥刺史方令德安汝栋与妇随侍铃阁庚子归试得疾医误之三日死讣闻妇绝粒求殉尊章苦谕之不可是时子&#纔一岁提置其前曰死夫不难活夫之子不易也妇憬然抆泪苦于室而勉于堂比归则近泪无干土矣刺史曰妇意不可知一矶必弃孺子曲携之就颍妇怀汝栋像寝食与同&#中痘日吁其夫之像&#之喘息似蠁中有护之者刺史既县车还妇乃董家事&#已七岁读书皆妇口授而事九十之翁姑无阙翁姑喜之辄曰似我似我刺史弥留时予过送之又逾十年而&#颀然一丈夫文成五色旦夕将邀纶綍尊母为太夫人云　　钱顺理妻徐氏
按初学集万历三十三年巡按御史杨廷筠言常熟县故民钱顺理妻徐氏苦节五十余年乡老列其状按验不妄请得旌表如会典礼部覆核以闻制曰可三十六年四月符下所司行事旌其门于所居之虞山里是年十月某日节妇卒享年七十崇祯十二年十二月葬于顶山祔其夫之兆谦益曾王父赠郎中府君讳某娶赵太宜人生五子长为我祖侍郎府君讳某次为我叔祖宪副府君讳某而节妇之夫讳顺理者其叔子也节妇故工部侍郎讳恪之孙女积习礼教嶷然殊异年十九归于我未期岁而夫卒遂以死自誓越三载父母微讽之曰夫死无子则奈何节妇曰忍死以待应为后者曰待之不得则奈何节妇曰待之而不得我则死待之而得不死未可知而或有异图也我则亟死之父母知其志决乃不敢复言又十四年宪副府君生中子世显出后节妇节妇抱世显于襁褓世显夭复抱其子谦贞今谦贞实克葬节妇呜呼艰哉我曾王父闺门之教肃若朝典节妇虽寡&#涤濯羞腆洗劳以待旦靡敢后焉当是时昼哭不敢而况于夜乎曾王父没依宪副府君以老又岂知其子之无年乎夫死而嗣子未生毁容截发茕茕顾影十四年之内皆死日也子死而藐孤未立单妻稚子再世一息十余年之内又皆死日也守节五十年而旌旌未逾年而没五十余年之内节妇之为生日者无几节妇之所为方诸凡为节妇者极难耳节妇长身&#肩面如削瓜门与宗人言音节琅琅听之者皆曰丈夫也晚好浮屠法长斋礼佛遇内外亲&#皆有恩谦益之娶妇也为纳采焉其没也群从皆有分曰吾先姑之后也其敬顺惇睦知道理如此　　吴敦复妻沈氏按皇明通纪沈氏某县清泉民沈尚之女于万历十年正月归孝廉吴敦复时年十八又十一年敦复亡年二十九子士贞数岁于时新丧家&#丛起豪横跆籍几欲取卵破巢氏日与所亲相对呜咽亦时破涕上慰老姑下抚幼子茕茕在疚不遑宁处后事得解即延师教子朝夕督课胜于严父士贞舞象游庠弱冠领乡荐成进士氏年六十一守节三十五年　　朱隆姬按饶州府志朱德字隆姬宗室朱翊铉女性淑慧好读书七岁许字张应选未几父殁无嗣奉母赵氏嫡母周氏居丧如礼年十九应选暴亡女闻讣绝食欲殉母以二嫠无依及父未葬为谕女瞿然起执丧如礼服阕有议婚者二母隐喻以意女以死自誓扃户躬爨拮据以养二母及二母先后殁经营丧葬毕日阅经史以终余年亲族罕&#其面泰昌元年旌以节孝卒年七十五　　刘钥妻谭氏
按赣州府志谭氏赠监察御史刘钥妻年二十五夫亡抚二子早夜操作备极劳苦教二子读书日程督之伯子思诲成进士氏膺封典而缟素蔬粝不忘居约时泰昌改元奏闻旌表　　文明妻欧氏
按赣州府志欧氏会昌文明妻年二十七明亡抚三岁孤昼夜悲泣靡有他志年八十卒　　张珍妻谢氏
按赣州府志谢氏信丰张珍妻年二十五生子仅九月夫亡氏忍死鞠孤贞守五十余年有司上其事未旌而卒　　汪洪妻钱氏
按赣州府志钱氏信丰汪洪妻夫亡氏年十六或欲其改嫁厉声曰幸有遗腹天未遽绝汪氏也已生子娶妇子又早世竟抚其孙以寿终　　李宽妻黄氏
按赣州府志黄氏信丰庠生李宽妻宽死氏年十六无子仅遗孤女翁姑欲令改嫁不从苦节终老　　吕若屐妻罗氏按赣州府志罗氏兴国庠生吕若屐妻年二十二若屐亡氏奉姑养子孝慈备至年七十七终　　陈玉琳妻锺氏
按赣州府志锺氏兴国陈玉琳妻年二十三而寡抚孤凤翔娶江氏生叙锦而凤翔没叙锦未及冠又夭江氏与姑共守形影相吊闺壸肃然　　锺以庸妻王氏
按赣州府志王氏兴国锺以庸妻夫亡王年二十四抚育二孤俱克有室次子雅顼娶于梅生子泮未及期而雅顼又没梅年十九与姑共守终身　　陈纲绩妻锺氏
按赣州府志锺氏兴国陈纲绩妻少寡抚孤矢志不改毁面以却母命里人难之　　胡秀祯妻罗氏
按赣州府志罗氏兴国胡秀祯妻夫亡氏年十六乡人闻其贤求者接踵罗不从有族豪受贿强逼之罗奔訴于郡得免竟抚孤终身　　李德祚妻章氏
按高淳县志章氏李德祚妻祚病氏割股吁天求代夫竟不起氏年十九无子抚侄华岳为子延师督教寻入国学茹荼四十余年泰昌时奉诏建坊旌表　　王命正妻戴氏按萧山县志戴氏西陵人年十六归王命正王宦族而贫鬻奁以供舅姑甘旨宗族称孝命正没遗姑隽才甫十月家益艰窘氏勤十指以养预为舅姑备棺衾艰苦四十余年教隽才为诸生有声学使旌表　　吴驯妻蔡氏按萧山县志蔡氏生员吴驯妻年及笄归吴逾五载驯没哀毁绝粒舅姑以抚孤谕之勉进饘粥夫葬即穿圹其旁以誓同穴毁容敝服节孝并着台使者旌之　　陈梦兰妻张氏
按萧山县志张氏儒士陈梦兰妻归陈生一子而梦兰殁氏年十八抚孤守节十载不一归宁奁产尽鬻以归舅姑衰麻不暂去体耄年人馈果饵必呼子孙共食无少长均之泰昌时邑令旌表年九十卒　　朱光印继室杨氏按畿辅通志杨氏朱光印继室保定府人年二十三夫亡抚前子京娶邵氏未几京没邵与姑同守节终身天启间事闻旌表　　张可久妻马氏
按畿辅通志马氏张可久妻保定府人年二十六夫亡守节四十余年卒　　谢翰南妻孟氏
按畿辅通志孟氏谢翰南妻顺天府人夫亡年二十六抚孤守节天启间旌表　　周某妻康氏
按畿辅通志康氏周某妻顺天府人夫亡守节终身建坊旌表　　李裕妻程氏
按畿辅通志程氏李裕妻顺天府人年十九夫亡氏哀哭几绝坚志守节垂老不渝诏旌其门　　赵裕妻孟氏
按畿辅通志孟氏赵裕妻顺天府人夫亡氏年二十苦志守节诏旌其门　　王仿妻朱氏
按畿辅通志朱氏王仿妻顺天府人夫亡守节备极艰苦老而益坚建坊旌表　　赵礼妻耿氏
按畿辅通志耿氏赵礼妻顺天府人年十九夫亡事姑至孝抚育幼子孀居五十年奉诏旌表　　王明求妻陈氏
按畿辅通志陈氏王明求妻顺天府人夫亡氏年二十痛哭几绝以亲老孤幼封发自矢守节终身奉诏建坊旌表　　井妻王氏
按畿辅通志王氏井妻顺天府人年二十四夫亡抚孤事亲曲尽其道苦节三十余年事闻诏旌表　　刘执御妻张氏按畿辅通志张氏刘执御妻顺天府人年二十二夫亡砥志苦节六十余年事闻建坊旌表　　邵大成妻马氏
按畿辅通志马氏邵大成妻顺天府人夫亡抚孤守节建坊旌表　　丰尔功妻胡氏
按畿辅通志胡氏丰尔功妻大名府人年十八夫亡苦节五十六年奉诏建坊旌表　　蒋钦妻赵氏
按畿辅通志赵氏蒋钦妻顺天府人奉姑以孝称夫亡年二十二抚遗腹子勋零仃孤苦后勋举进士孀居四十余年始终一节诏旌其门　　江蛟妻张氏
按畿辅通志张氏江蛟妻顺天府人夫亡年十九抚遗腹子宗海抚孤守节孑然孤穷事闻旌表　　张氏女
按畿辅通志张氏女大名府人许字李鲸未婚鲸亡女闻讣赴吊誓以死殉翁姑再四劝止遂毁颜断发苦守五十年督学左光斗疏请建坊旌表　　马化龙妻陈氏
按畿辅通志陈氏马化龙妻大名府人年十九夫亡守节终身　　陈应瑞妻李氏
成
氏附

按畿辅通志李氏陈应瑞妻大名府人夫亡守子以钦娶成氏亦早寡守志如姑两世节孝俱旌表　　刘相妻汪氏按畿辅通志汪氏刘相妻顺天府人生子尚襁褓相亡氏年十八奉事孀姑数十年如一日事闻旌表　　江化龙妻张氏按畿辅通志张氏江化龙妻顺天府人夫早亡氏年二十抚孤达海历艰难不变天启间奉诏旌表　　纪国任妻张氏按畿辅通志张氏纪国任妻顺天府人年十九夫亡无子苦节终身奉诏建坊旌表　　段朝宾妻李氏
按畿辅通志李氏段朝宾妻顺天府人夫亡抚孤守节终身不渝奉诏坊表　　芮昌申妻张氏
