<!-- { "loadSidebar": true } -->
按东路志张氏千户康显忠妻忠死氏年十九子兆民甫周氏伏柩旁三日不食所亲苦劝始强起子既长袭职又蚤丧妇宋氏与姑共相守砥行一如其姑　　王世德妻翟氏按东路志翟氏王世德妻夫死子&#民甫二岁其舅欲夺氏志至死不渝家贫勤女红以给薪水及&#民长既娶丧偶无子不能再娶兵宪怜氏苦节厚给之　　吴道泰继室王氏按东路志王氏贡士吴道泰继室抚前妻子省曾同己出道泰坐沈炼党被逮氏破产营救得解选京卫武学博士卒于燕邸氏励节守志所生三子皆幼每啼号觅梨枣而氏必先省曾而后及己子后曾筮仕为福山令三子皆垂髫为诸生　　吴省曾妻刘氏
按东路志刘氏福山令吴省曾妻曾没于任刘哀毁不欲生扶柩归葬事孀姑王氏孝谨训二子皆克成立监司表其门　　秦国忠妻吴氏
按东路志吴氏怀来镇抚秦国忠妻幼颖悟通经史诸书夫殁子关十岁氏躬亲教诲尝引喻古名将忠义大节后关登万历癸未科武进士任本城守备氏孀居三十年奏闻建坊旌表　　王一元妻吴氏
按东路志吴氏指挥王一元妻一元亡氏年二十五家贫砥节峻厉媒氏不敢顾其门姑宋氏亦守节劝之曰汝年少无出非中年有子者可比吴垂涕曰姑固有子今亦无矣有无何常我侍人姑谁侍我姑姑感泣族人怜之为立嗣少资赡之　　徐梦臣妻黄氏
按东路志黄氏延庆右卫武举徐梦臣妻蚤寡家贫孝养祖姑及姑抚子元登岁荐监司旌其门　　徐本清妻刘氏
按东路志刘氏徐本清妻年二十九夫殁侍姑孝谨督子大成力学成名有司旌表　　吴从贤妻林氏
按东路志林氏吴从贤妻年二十夫死子未周岁家贫姑老多病林竭力侍奉励节苦守抚孤成立生二孙　　吴一凤妻倪氏
按东路志倪氏吴一凤妻凤亡氏年三十有二子未几二子相继夭氏操守益励有司旌之　　王锦之妻程氏
按东路志程氏贾人王锦之妻夫亡氏年二十五无子继侄懋官为嗣停夫柩于家哭泣上食三年教嗣子以岁荐授&#城训导年七十五卒　　李祥妻马氏
按东路志马氏李祥妻年十八归祥生子让四岁而祥亡氏苦节抚孤终其身如一日　　李绍妻马氏
按开封府志马氏禹州诸生李绍妻夫亡子洞方二岁氏抚孤依父恺以针工自给历六十余年年八十五卒　　韩加臣妻孙氏
按开封府志孙氏韩加臣妻年十九夫亡媒氏说嫁缢死柩前亟救之良久方苏坚志守节四十余年教子国杰孙继孔继曾俱为诸生　　杨孟夏妻王氏
按开封府志王氏杨孟夏妻幼通孝经列女传年二十夫亡继祖姑朱氏守节训子食廪邑庠　　张学孔妻王氏
按开封府志王氏张学孔妻夫亡无子女守节历五十年如一日　　王时陛妻段氏
按开封府志段氏王时陛妻年二十五夫亡矢志同死一痛几绝既而念姑老子幼甘贫纺绩以供甘旨教子孙皆成立　　王栋妻杨氏
按开封府志杨氏诸生王栋妻年二十五夫亡子方三岁家贫养姑训子四十余年卒称完节　　张一安妻王氏
按开封府志王氏知府张一安妻夫亡守节截发毁容抚子奇勋成立孙朗生丁卯举乡荐　　李琳妻孟氏
按开封府志孟氏李琳妻年十九夫亡守节事姑以孝闻抚孤成立坚守终身旌表　　李蕴妻武氏
按开封府志武氏李蕴妻夫亡无子截发自矢依侄鸣德度日年九十余终　　李复礼妻王氏
按开封府志王氏李复礼妻夫亡守节四十余年教子生荣膺岁荐　　赵汝为妻韩氏
杨氏
李氏附

按开封府志韩氏赵汝为妻夫亡守节抚二子长维藩娶杨氏亦早孀侍姑五十二载次子维城娶李氏亦孀居二十四年观察使表其门　　张自强妻李氏
按开封府志李氏张自强妻夫亡守节二十余年始终无二　　王得职妻李氏
按开封府志李氏王得职妻夫亡守节五十四年教子成名　　杨嘉言妻任氏
按开封府志任氏杨嘉言妻夫亡守节教子成人　　陈应汴妻唐氏按开封府志唐氏医士陈应汴妻少寡守节家贫卖药糊口以囊术授子怀忠成良医　　郭世杰妻周氏
按开封府志周氏郭世杰妻年二十夫亡养老抚孤坚苦不二年九十四卒　　李桥妻屈氏
按开封府志屈氏李桥妻年十九夫亡剪发毁面誓不更嫁事继姑终老抚子为诸生旌表　　苏昂妻魏氏
按开封府志魏氏苏昂妻夫亡守节抚孤民育饩于庠孙继美等俱为诸生　　赵士高妻张氏
按开封府志张氏赵士高妻夫亡守节抚孤成立　　韩嘉宰妻方氏梁
氏附

按开封府志方氏韩嘉宰妻夫早亡子来聘亦没与媳梁氏同坚苦节抚孙继文举丙子孝廉　　刘士信妻司氏
按开封府志司氏刘士信妻夫亡守节事姑抚子苦节五十六年终　　李尚德妻王氏
按开封府志王氏李尚德妻夫亡守节终身教子成立以孝行闻　　宋光启祖母屈氏
按开封府志屈氏宋光启祖母夫亡守节终身　　宋偁妻黄氏按开封府志黄氏宋偁妻夫亡矢志守节抚孤终身旌表　　连浩妻任氏
按开封府志任氏连浩妻夫亡守节奉姑教子有方年八十一卒　　李表妻乔氏
按开封府志乔氏李表妻夫亡苦志不移坚守五十年终　　李钦妻裴氏
按开封府志裴氏李钦妻年十七守节抚襁褓子瑱成立奉姑极孝处家极和有司表其门　　李增妻刘氏
按开封府志刘氏李增妻大学士宇之女少寡守节以事翁姑或怜其少讽改嫁痛哭触壁流血仆地孀居四十年抚子琇贡入成均旌表　　任济妻马氏
按开封府志马氏任济妻夫亡年少无子女守节孝养翁姑年八十五卒　　陈贡妻李氏
按开封府志李氏陈贡妻夫亡抚一女孀居至老州牧表之　　马天常妻李氏
按开封府志李氏马天常妻夫亡守节率仆婢耕织抚养二孤成人　　郭能妻刘氏
按开封府志刘氏郭能妻夫亡孀居五十四年抚孤成立见五世孙而卒　　薛锐妻张氏
按开封府志张氏薛锐妻夫亡年少守节抚三女遣嫁养姑及葬清苦六十余年旌表　　殷震妻魏氏
按开封府志魏氏殷震妻夫亡辛苦万状抚孤为诸生终其身如一日　　朱重辉妻刘氏
按开封府志刘氏朱重辉妻夫亡守节抚孤奎文为诸生　　周淮妻李氏
按开封府志李氏周淮妻少寡守节抚子孝姑年八十二终　　文学妻陈氏
按开封府志陈氏文学妻夫亡守节旌表
　　周见龙妻安氏
按开封府志安氏周见龙妻夫亡年少守节抚孤凤瑞入庠旌表　　李九功妻申氏
于
氏附

按开封府志申氏李九功妻与其弟妇于氏皆少寡孀居申抚子得先膺乙未岁荐　　张华先妻孙氏
按开封府志孙氏张华先妻年十九而寡抚遗腹子行慎苦志教之补弟子员年六十四卒　　杨慎德妻李氏
萧
氏附

按开封府志李氏杨慎德妻夫亡苦节五十年抚子成传入庠寻亦没妇萧氏孀居能继姑志抚二子英菁亦为诸生称双节　　张麟德妻吕氏
按开封府志吕氏张麟德妻年十八夫亡守节五十余年教子耀宗为诸生　　杨慎思妻张氏
魏
氏附

按开封府志张氏杨慎思妻夫亡子女四人皆妾魏氏出二寡共矢柏舟抚养成立以寿终　　宗士星妻董氏
按开封府志董氏宗士星妻夫亡守节抚孤备尝艰苦以年少家贫翁姑欲夺其志不从忧郁而死　　杨慎成继妻田氏按开封府志田氏杨慎成继妻夫亡守节抚前室一子二女如己出教子连周长为府照磨　　李思杰妻潘氏
按开封府志潘氏李思杰妻年十八而寡孀居五十余年抚子成立　　孙麟种妻张氏
吕
氏附

按开封府志张氏孙麟种妻夫亡氏方少矢志不嫁事翁以孝称种弟麟沼亦早丧妻吕氏守志如张人称双节　　王恒礼妻孟氏
按开封府志孟氏王恒礼妻夫亡守节奉姑姑怜其少令改适不从坚守至老有司旌其门　　樊于妻张氏
按开封府志张氏樊于妻年二十夫亡遗二孤长松次梅并在襁褓氏苦勤绩纺抚之成人　　张相妻苗氏
按开封府志苗氏张相妻夫亡子女俱无家贫甚励志坚守备尝艰苦四十余年　　罗珠妻韩氏
按开封府志韩氏罗珠妻年十八夫亡守节抚遗孤于襁褓中甘贫奉姑历五十余年卒　　吕琰妻陆氏
按开封府志陆氏吕琰妻归琰恪执妇道夫早亡家贫无子女苦节终身　　李藩妻谷氏
按开封府志谷氏李藩妻夫亡苦守遗孤三人皆克成立　　孟仁妻关氏
范
氏附

按开封府志关氏孟仁妻夫亡守节至老子学思亦早殁妻范氏贞守如姑县令旌表　　杨春嘘妻孙氏
按开封府志孙氏杨春嘘妻夫亡无子守节养姑晚节愈坚旌表　　武尚文妻韩氏
按开封府志韩氏武尚文妻尚文早亡遗二孤皆族戚哀其贫以钱二十千为赙辞曰吾夫素廉静自守不好与人交今若此非夫志也拒勿受且以所遗薄产尽付伯氏听给予课子际盛以戊子副榜贡苦节终身　　黄朝聘妻李氏
按开封府志李氏黄朝聘妻夫亡守节三十余年抚子成立　　吕洪勋妻尚氏
按开封府志尚氏吕洪勋妻夫亡苦操终身教子允修成立　　蔺尚敬妻萧氏
按开封府志萧氏蔺尚敬妻尚敬早失怙母焦氏守之长氏年二十又寡或劝再适萧曰吾独不能继姑志乎卒守节终身　　张凤妻党氏
杨
氏附

按开封府志党氏诸生张凤妻凤亡党年二十五抚遗孤宪誓不再醮宪娶杨氏寻丧遗腹生一子妇姑竭力抚之成人　　赵体健妻郝氏
按开封府志郝氏赵体健妻夫亡守节抚孤奉诏旌表　　吴志员妻王氏
按开封府志王氏诸生吴志员妻夫亡氏年二十四守节七十七年卒　　靳自敏妻马氏
按开封府志马氏靳自敏妻夫亡年二十一一子殊幼氏守节四十余年旌表　　赵远妻温氏
按开封府志温氏赵远妻万历戊子大饥比屋病疫氏佐翁姑散粟米全活甚众未几翁姑与远俱病亡氏年二十四遗孤继业甫五龄孀居抚育年八十有八戚属欲为请旌氏曰奈何以家门苦事相夸张乎遂止　　马荣业妻姚氏
刘
氏附

按开封府志姚氏马荣业妻业病革止侧室刘氏生一子世名甫二岁业嘱姚曰以是藐孤相累姚泣许之子病疳姚含饧煦哺数易寒暑性严重遇刘绝无声色相依为命垂四十载抚世名及孙晋皆克有成　　何其哲妻李氏按开封府志李氏诸生何其哲妻夫亡氏年二十五抚子成立以寿终　　吉安妻谷氏
张
氏附

按开封府志谷氏吉安妻兰阳人生二女妾张氏生子福在襁褓安殁张遗腹又生一子谷抚育如己出二女私乞母分财谷不许乘女昼出尽以重资付子久之福亦亡又抚孙成立延吉氏后与张同寡居四十余年年八十卒　　焦希礼妻刘氏
按开封府志刘氏许州焦希礼妻鄢陵大司寇侄孙女也万历间生子六岁而希礼亡姑老子幼仰事俯育无不周至或劝嫁毁容谢之年七十卒　　杨德隆妻宋氏
陈
氏附

按开封府志宋氏杨德隆妻与隆弟德盛妻陈氏俱禹州人兄弟皆庠生隆亡宋年二十余盛亡陈年十七隆止一女盛遗腹生子师周妯娌互相依倚誓不更二垂五十余年卒　　于平妻朱氏
孙
氏附

按开封府志朱氏于平妻祥符人平亡氏矢志抚孤长子敬娶孙氏生一子敬亡孙亦守节四十余年　　李吐花妻刘氏按开封府志刘氏祥符人李吐花妻庠生李仙品母年二十夫亡痛哭不食七日姑劝曰从死不如抚孤乃竭力事亲育幼子成立屡遭兵荒矢志六十年不变　　张贵妻黄氏　　　　徐国贤妻王氏
　　刘儒妻安氏　　　　任福妻许氏
　　曾邦彦妻赵氏　　　周大全妻秦氏
