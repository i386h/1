<!-- { "loadSidebar": true } -->
按池州府志苏氏汤之聘妻年十八孀居无出翁姑俱丧抚养幼叔以承宗祀年八十卒有司旌之　　陈远煌妻杨氏按池州府志杨氏陈远煌妻年二十三夫亡遗二子次子早殇长子为诸生亦夭无嗣氏朝暮啼哭凄怆之声溢于里巷年八十三卒　　汤世耀妻沈氏
按池州府志沈氏汤世耀妻年十六归汤逾年生子耀染疾亡子亦随没氏矢志无二及翁姑弃世氏为经纪家事叔某以官粮之累羁旅燕京氏即捐产为解释抚育其子女如己出苦节终身　　沈明擢妻宁氏
按池州府志宁氏沈明擢妻年十九归沈夫亡哀毁几不欲生抚一子一女蓬首垢面足不逾阃历艰苦三十余年　　桂士翼妻吴氏
按池州府志吴氏桂士翼妻年十四适桂三月夫病革氏剪发棺中誓不再嫁姑田氏痼疾垂死氏祷天割股臂血盈袖神色不变食蔬衣布长斋诵佛五十五年终　　陈阶妻沈氏
按池州府志沈氏陈阶妻阶就皖试值母病亡因感愤成疾死氏年二十二永谢膏沐甘粗粝以抚孤子邑令旌之　　陈自立妻杨氏
按池州府志杨氏陈自立妻夫亡氏年二十四仅守一女奉寡姑董氏尽礼家颇饶恐致族人之争尽以田产均散宗党躬织以终其身　　沈大展妻章氏
按池州府志章氏沈大展妻夫疾氏告天割股者二及亡矢志苦节抚孤成人　　童文亨妻李氏
按池州府志李氏童文亨妻年十九夫死贫甚一子又殇矢志苦守姑病刲股疗之年八十二终事闻旌表　　柯延芗妻黄氏
按池州府志黄氏庠生柯延乡妻年二十二夫亡无子矢志守节年八十六终　　金济妻陈氏
按池州府志陈氏金济妻年二十夫亡守志抚孤艰难百折年八十七终奉诏旌表　　曹尚仁妻冯氏
按池州府志冯氏曹尚仁妻夫病刲股和药以进及没冯年二十二家贫抚孤孀居五十余年卒　　章传妻陈氏
按池州府志陈氏章传妻年二十夫亡无子孀居四十余年卒　　江胜昌妻赵氏
按池州府志赵氏江胜昌妻年十八夫亡无子事继姑尽孝家贫苦守五十余年卒　　刘&#妻井氏
按池州府志井氏刘&#妻夫病刲股以治弗瘳夫死无子氏方少艾誓死不二家贫课绩抚三女俱遣嫁　　胡其倌妻江氏按池州府志江氏胡其倌妻年二十一夫亡抚遗腹子士昌成进士奉诏旌表建坊　　徐文中妻阮氏
按池州府志阮氏徐文中妻年未二十夫亡抚遗腹孤守节族有遗骸售妆葬之事闻旌表　　郑如奎妻黄氏
按池州府志黄氏郑如奎妻年二十夫死与孀姑李氏守节备尝艰苦年八十六终孙三谟疏其节以闻奉诏旌表　　檀时中妻陈氏
按池州府志陈氏檀时中妻年十七夫亡子未晬父母欲夺其志氏剪发毁面以死自守事翁姑尽孝训子武臣登武甲科事闻旌表　　金学文妻柯氏
按池州府志柯氏金学文妻年十九归金方五月而夫亡无子以夫侄为后随翁任新蔡翁没于官柯千里扶榇归葬教子为诸生寿终　　郎奎正妻江氏
按池州府志江氏郎奎正妻奎正父守祥有隐德生正&#异善属文早没氏苦守教子应征成进士镇蜀六载勋猷茂着悉繇母训及诰封太恭人征遂陈情归养　　何一经妻胡氏
按池州府志胡氏何一经妻年二十四夫亡遗子复夭无期功之亲应门之仆氏断发纳圹以同穴自誓年六十终　　畲一鸣妻宁氏
按池州府志宁氏青阳孝廉宁三谦女孝廉畲翘子一鸣妻一鸣早亡氏年二十七子九岁亲族虎视氏勤俭自守勉强支持复先业于既坠终身足不逾阈将七十子丧倚诸孙而终　　陈大奇妻冯氏
按池州府志冯氏陈大奇妻年十七归陈时夫已膺痼疾逾年夫亡坐卧一小楼至老不下其媵婢亦不嫁相倚终身　　陈恂妻王氏
按池州府志王氏陈恂妻年二十四夫亡家贫抚孤守节翁尝有疾每晨兴致祷翁年八十五终有司奏闻旌表　　桂智妻李氏
按池州府志李氏桂智妻年二十智亡翁姑欲夺其志不从操守益坚勤织教子成立有司表其门　　苏珣妻曹氏按池州府志曹氏苏珣妻年十九合&#甫八月珣亡氏守志不二家贫纺绩不给饥馁自甘有司旌表　　陈萃妻桂氏按池州府志桂氏陈萃妻女德妇道绰有阃范萃年二十二没氏抚二孤长统时六岁次缙时尢幼俱教之成立　　桂佐妻蒋氏
按池州府志蒋氏桂佐妻年二十四夫亡家贫事翁极孝翁没备尝艰苦因葬翁移棺中道索断得天葬于金钩形佥曰孝节所感　　罗尚元妻姜氏
按池州府志姜氏罗尚元妻年二十五夫亡矢志苦节五十七年如一日教长子云逵成进士　　畲对妻丁氏
按池州府志丁氏畲对妻年十三归对对病丁两刲股救之对亡氏年二十九子继缙甫八龄抚育成立补弟子员苦志守贞四十余年卒　　谢登祥妻章氏
按池州府志章氏谢登祥妻年二十夫亡无子断指自矢历四十余年邑令给以粟帛　　吴宗轲妻徐氏
按池州府志徐氏吴宗轲妻年十八夫亡家贫茹苦矢志靡他抚遗腹子来方长以孝闻氏年九十一邑令旌表　　陈鈇继妻冯氏
按贵池县志冯氏陈鈇继妻鈇亡冯与侧室周相守终老　　吴景春妻虞氏
按贵池县志虞氏吴景春妻吴亡虞年二十三守节四十余年卒　　吕应奎妻李氏
按贵池县志李氏吕应奎妻年二十夫亡守志寿终　　陶冶妻郎氏按贵池县志郎氏陶冶妻冶早亡郎抚孤守节教子成人病笃不药而死学使旌之　　陈巽妻檀氏
按贵池县志檀氏陈巽妻年二十夫亡守节历五十年终直指旌之　　舒琦妻王氏
按贵池县志王氏舒琦妻年二十余夫亡励节六十余年卒直指旌之　　刘光启妻畲氏
按贵池县志畲氏刘光启妻年二十一夫亡守节十三年卒　　桂廷芳继室李氏
柯
氏附

按贵池县志李氏桂廷芳继妻年二十五夫亡守节妇柯氏亦年二十七而寡抚嗣子执志如姑　　吴国理妻檀氏
按贵池县志檀氏吴国理妻国理少为诸生有才名早死檀年二十四守节四十六年终万历间旌表　　桂经妾刘氏按贵池县志刘氏桂经妾年二十七经亡守节三十余年　　彭钧妻王氏
刘
氏附

按贵池县志王氏彭钧妻年二十五夫亡守节抚子及长娶刘氏亦年二十六而寡矢志如姑　　胡铣妻冯氏
按贵池县志冯氏胡铣妻年二十七夫亡守节四十五年台使旌之　　董成祥妻陈氏
按贵池县志陈氏董成祥妻成祥随父模训导徽州没于学舍陈抚二稚子殡夫而祝之曰俟儿成立能负土即与同穴矣模迁绵竹令氏从焉长子殇复迁象州武宣模死于粤氏奉姑扶榇归训子三彝三彝初不敢言葬父凡三十年始营松楸事未竣而氏卒竟如其祝云　　鲍光恩妻刘氏
按贵池县志刘氏贵池原二保人父大路饶于资刘生而端慧攻女红精绝父母为择婿得同邑鲍光恩赘焉时万历辛卯恩父宦游留使就试既数月而病时刘年纔十七侍汤药惟谨恩伏枕经载昼夜不少懈至不就寝涕泣吁天形容骨立恩疾转笃壬辰恩亡明年舅姑归行李萧然皤然衰老甲午姑就刘归儿骨即涕泣请从姑与偕归初父母欲使更适不可及期兄嫂复露前意擗踊引刀欲自决不得绝粒数日议遂寝既从姑归即与姑同寝偶归宁密怀刀往事姑如母闺门严肃邻媪不得睹其面凡恩遗文书笔砚悉焚之幼叔光义甫总角抚恤之甚周义娶而刘卒事姑十年无违姑病躬视汤药不假女侍诲人直而不阿故人咸惮之然待人有礼无怨之者年三十余与恩合葬清溪之原　　孙铲妻方氏
按青阳县志方氏孙铲妻夫亡遗孤激甫二岁氏甘贫苦抚养成立终事舅姑年七十九卒　　陈恕妻王氏
按青阳县志王氏陈恕妻年二十七丧夫伶仃孤苦或劝再嫁矢死不从县令旌表　　宁以赞妻施氏
按青阳县志施氏宁以赞妻年十九丧夫剪发誓无他志苦守五十余年县令旌表　　施应臣妻王氏
按青阳县志王氏施应臣妻年十九孀居遗孤甫三岁苦心劳形育之成立年七十六终　　刘士林妻董氏
按青阳县志董氏刘士林妻年十九夫亡遗腹生子苦守六十余年事闻旌表　　方楩妻章氏
按青阳县志章氏方楩妻夫亡守节立嗣为后躬勤绩孝养舅姑年八十有八诸有司表其门一十六次　　孙继元妻汪氏
按青阳县志汪氏孙继元妻年十七元疾笃书雪操冰心四字与氏永诀氏粘之寝壁坐卧瞻视翁姑相继没幼叔尚在襁褓氏为抚育成立邑令旌之　　陈大意妻曹氏按青阳县志曹氏陈大意妻意病吁天刲股意亡伏地断发刻木奉祀终其身旌表　　江钺妻徐氏
按青阳县志徐氏江钺妻年十八夫亡家贫无子伶仃万状每垂铃于帘帷以严出入辟纑自食至老不衰死之日老仆从事含殓氏睁目而视曰尔何人敢为我殓闻者惊走以为复生也验之则仍死年七十有四　　徐文举妻吴氏
按青阳县志吴氏徐文举妻年十九夫亡子甫三岁家贫如洗矢志抚孤二姑相继没殡葬尽力年六十有七万历间有司旌之　　熊镃妻张氏
按青阳县志张氏诸生熊镃妻年二十三夫亡两事继姑以孝闻抚二孤先后补弟子员郡邑表其门年七十　　章氏女
按青阳县志章氏女名嘉姑聘于曹未嫁而曹子没女闻讣剪发誓不再字坐卧高楼十余年不下父母丧力抚三幼弟读书主持家事资产渐饶远近无不叹服　　吴文和妻江氏
按青阳县志江氏吴文和妻归文和二十年不孕父欲为文和置妾文和曰男早有痼疾妇未归时人道已绝妇安之嘱男勿言耳父始大骇又二年文和没父母迎归欲嫁之氏剪发毁形矢死不从坚守一室纺织劳苦以事二人年九十三卒　　陈梦绅妻刘氏
按青阳县志刘氏陈梦绅妻御史陈洪柱母年二十夫亡家贫躬任织纺冰霜自誓洪柱长游关东十九年母拮据门户备极荼苦后洪柱贵迎养焉　　孙鸿祉妻陈氏
按青阳县志陈氏孙鸿祉妻丙午举人陈明晰女幼通列女传习妇仪嫁数月而鸿祉没共谋嫁之氏闻怒甚龈齿穿唇立嗣训育以老　　徐正用妻李氏
按青阳县志李氏徐正用妻年十八夫亡无子父母劝之嫁剪发剔目自誓家贫代人舂织以活年七十而终　　陈自登妻施氏
按青阳县志施氏陈自登妻年二十登客死氏号泣绝粒累日愿以身殉家人守之得不死家贫昼夜纺绩敝衣垢面不越户庭五十年如一日　　陈士妹妻施氏
按青阳县志施氏陈自登子士妹妻妹客死氏抚遗腹矢志与姑同守终身　　徐中义妻何氏
按青阳县志何氏徐中义妻年二十七夫亡无子家贫力疾纺绩以事孀姑并葬夫及翁迨晚益窘藉仆婢鬻薪水自给郡守旌之　　宁三聘继室陈氏
李
氏附

按青阳县志陈氏举人宁三聘继室年二十五子云会甫二岁而三聘亡陈与妾李氏矢志苦节教育诸孤云会登贤书郡守旌表年八十有三李寡时年二十二生子仲升甫四岁事陈如母身勤操作训子严厉抚诸孙若己出年八十终　　章廷钧妻潘氏
按青阳县志潘氏二十一都章廷钧妻年二十生二子夫亡伯氏欲嫁之氏剪发破面号泣诉于宗祠族人怜之寝伯议家贫躬勤操作抚二子成人年八十余卒　　宁成绩妻曹氏
按青阳县志曹氏宁成绩妻年二十七而寡矢志抚二孤汝蕙象干俱补诸生初姑性卞急常不悦于曹迨老而爱之甚笃曰吾得一妇而大吾家人以为节孝所感　　宁三鸣妻徐氏
按青阳县志徐氏邑庠生宁三鸣妻年二十三生子国显甫三月而三鸣没姑年垂老旁无叔伯氏昼夜织纺曲尽孝养训国显以义方克成名庠序事闻旌之　　宁三鼎妻陈氏
