<!-- { "loadSidebar": true } -->
按扬州府志黄氏高邮人年二十二适陈九经生男甫晬九经病笃黄祷于神刲股和药疾小瘳然竟弗起黄欲以身殉其翁勉以抚孤乃抱孤哭昼夜不休事继姑王极孝王病疡楚甚黄为拊摩湔涤复刲股饲之而愈久之翁复患痢暑月秽臭不堪亲为捧掬不怠翁闻额手谢曰新妇之德吾何以报也人以为不可及　　王赐妻于氏
按扬州府志于氏宝应人王赐妻年二十归赐二十五赐亡氏蓬垢自毁事姑徐至孝姑病焚香祷天愿以身代其子岉刲股为羹以进徐疾愈邑令李瓒表其门　　张铉相妻蒋氏
按仪真县志蒋氏张铉相妻相亡氏年二十九遗孤应辰尚幼家贫以纺绩供辰习业中崇祯壬午武举人巡按御史王鼎镇旌其门　　焦应秀妻李氏　　　吴继俊妻汪氏
　　生员张元然妻侯氏　王道行妻桂氏
　　生员胡从教妻李氏
按仪真县志已上五妇俱早寡守节事实无考　　戴应龙侧室臧氏按仪真县志臧氏戴应龙侧室龙艰于嗣纳臧年十六生子君耀五岁龙病临殁顾臧以宗祧为嘱及亡裂面断发自矢训耀不惜簪珥供砚席资耀方弱龄有叔计噬兄产数窘臧臧益坚所志保持四十余年耀补邑弟子员有文行臧年七十终　　吴一会妾罗氏
按仪真县志罗氏吴一会妾会无子多妾年五十诸妾皆无出因纳罗于江右亦无出后有某氏生女方襁褓会亡诸妾皆去罗年二十五曰主在共依之殁舍其女而去大不义遂苦节抚长之嫁望族方姓子因依女终身焉　　巢善妻刘氏
按仪真县志刘氏巢善妻乡饮宾刘学恭仲女夫亡守节终身　　张嘉亨妻夏氏
按仪真县志夏氏张嘉享妻夫亡守节终身
　　王维藩妻张氏
按仪真县志?

　闺节部列传一百四十一
　　明一百三十六
　　王誉妻龚氏
按凤阳府志龚氏王誉妻年二十七夫亡存孤守志没齿不移　　甄伋妻李氏
按凤阳府志李氏甄伋妻年二十夫亡守志教子历五十余年　　时富可妻郭氏
按凤阳府志郭氏时富可妻郭盛女归可数载夫亡矢志守节教子茂对举孝廉历艰辛四十年直指使具题奉诏建坊　　王道一妻刘氏
按凤阳府志刘氏王道一妻一亡矢志抚幼子辉以明经授元城令　　刘津妻张氏
按凤阳府志张氏刘津妻年二十二夫亡无子抚夫兄子为后历节四十余年　　廖凌妻翟氏
按凤阳府志翟氏廖凌妻年十九夫亡抚孤守节终其身　　桑正妻陈氏
按凤阳府志陈氏桑正妻年十九夫亡二子皆襁褓守节四十余年恒戚戚如初孀　　张寿妻凌氏
按凤阳府志凌氏张寿妻夫亡孝事孀姑抚幼孤终老　　王维屏母戈氏
按凤阳府志戈氏王维屏母夫亡守节三十年卒　　李冠妻朱氏按凤阳府志朱氏李冠妻年十九夫亡苦守以养翁姑抚遗孤终老奏闻旌之　　李时芳妻黄氏
按凤阳府志黄氏李时芳妻年二十九夫亡无子守节四十余年　　龙瑾妻吴氏
按凤阳府志吴氏龙瑾妻早寡训孤养姑以节孝旌表　　褚文蔚妻岳氏
按凤阳府志岳氏褚文蔚妻夫亡乏嗣岳年十九家贫姑不能自存矢志孝养终身奏闻旌表　　李宗孟妻金氏
按凤阳府志金氏李宗孟妻夫早亡砥志训子国华为诸生崇祯八年华骂贼死　　赵吉妻毕氏
按凤阳府志毕氏赵吉妻天启初吉亡氏剪发跣足苦节训孤以寿终　　张尊美妻罗氏
按凤阳府志罗氏张尊美妻乙亥春贼杀尊氏亦被伤得不死室宇尽毁乃结草为居哭夫柩三载苦节终身　　白鸥妻袁氏
妇李
氏附

按凤阳府志袁氏白鸥妻孝廉白精衷母鸥少业医多隐德不事家务早死袁安贫抚孤以所居隙地改蔬圃勤苦自给精衷读学庸孝经皆袁口授长领乡荐上其事得旌表乙亥寇陷颍精衷被执衷妻李氏奉姑越城避之袁足损不能行贼至李乞释姑贼害袁并刃李贼退李得苏拮据殓姑苦节抚子终身　　周允升侧室张氏按凤阳府志张氏周允升侧室允升死子球方一岁生母已亡氏坚持苦节抚球如己出与嫡曾氏同心矢志为周氏延如线之脉球长卒业黉序　　郑国产妻周氏
按凤阳府志周氏郑国产妻年二十夫亡矢志养姑终身不二　　柳升母周氏
按凤阳府志周氏柳升母志节卓立有丈夫风寡居教子升登癸酉贤书　　蒋东升妻朱氏
按凤阳府志朱氏蒋东升妻夫亡氏年二十有四抚遗腹子与孀姑同榻事姑饮食必投其好疾病汤药必尝姑病肠涩氏每以手探粪出之积久不倦值岁饥出嫁时衣钏以济诸小叔之困纺绩教其子学颜成立事闻建坊旌表　　朱赟妻徐氏
按凤阳府志徐氏年二十嫁百户朱赟方期月夫以操备殒于京氏茹苦治生育侄昂以袭夫职历苦节六十年终　　柳升妻蔡氏
按凤阳府志蔡氏柳升妻幼通书史孝翁姑年二十五而寡家业中衰不能自给躬纺绩以教诸孤历五十年卒　　陈梡妻柳氏
按凤阳府志柳氏陈梡妻夫丧家贫无以为生鬻豆粉度日苦节三十年翁姑没妾姑所生子不才废产依氏以生年七十而没　　魏民治继室沈氏
按凤阳府志沈氏魏民治继室前妻陈氏为流贼所杀继娶沈治死家贫无子沈年少甘贫苦守先祀终身　　唐尧珍妻盛氏
顾
氏附

按凤阳府志盛氏诸生唐尧珍妻与珍弟诸生尧日妻顾氏相继俱寡妯娌同志励节抚孤成立终其身　　陈所闻继妻冯氏按凤阳府志冯氏陈所闻继妻所闻结发王氏早丧遗三子五女俱幼弱及冯归厚抚其子女一如王氏冯亦生三子一女所闻没氏少年孀苦殚心嫁娶不以生死前后异视冯之子孙多有令名　　王义妻阴氏
按凤阳府志阴氏王义妻阴绶女年二十而寡家贫无子守节终身　　马仍妻解氏
按凤阳府志解氏马仍妻崇祯丁丑流寇猖獗夫死于贼氏年十八日夜哀号既殓自尽未遂誓不二适翁姑抱病汤药无怠三冬衣单贫苦无怨年七十终　　陈海妻李氏按凤阳府志李氏陈海妻夫亡守节姑疾思食蒲笋氏走三十余里采于池骤雨过及氏而止州牧倪诰奏其事　　马立伯妻王氏
按凤阳府志王氏马立伯妻夫死于寇氏事姑训子守节四十余年　　周雨妻韩氏
按凤阳府志韩氏周雨妻年十九夫亡守志父母欲嫁之韩剪发自誓曰言之丑也　　时铨妻李氏
按凤阳府志李氏时铨妻年二十四铨亡遗腹生子用及长娶李氏生孙鲸夫妇相继夭亡李复抚鲸成立历贫苦无怨　　钱之骅妻程氏
按凤阳府志程氏钱之骅妻年二十八夫亡家无寸产辟纫以养孀姑苦节终老　　万尊道妻刘氏
按凤阳府志刘氏典史万尊道妻夫赴选没于京氏年二十一长子五龄次子遗腹家贫如洗苦节四十余年二子并为诸生　　张重妻孙氏
按凤阳府志孙氏张重妻夫亡遗二孤一氏出一妾高氏出俱方两月氏毁形矢志终身不事容饰孝姑抚子每吁天祈两子免生痘疹梦神人曰天怜若苦节如若所祈后果然　　李景钊妻王氏
按凤阳府志王氏李景钊妻夫早亡氏年二十七子珪方四岁避兵淮安凡三十八年守志不移山阳令以事闻旌表氏没子珪载棺葬月明湖侧　　张镇继室陈氏
按凤阳府志陈氏太学生张镇继室年十九归镇前妻遗一女及二子璐瑮俱在襁褓氏抚之如己出镇死氏年少苦守进诸孤诲之曰父赍志以没汝辈尚其成父志毋废坠先业日勤纺绩为之具修脯后子孙果登仕籍　　田家声妻唐氏
按凤阳府志唐氏田家声妻崇祯戊辰夫亡抚孤弘任守志终老　　吴淳妻盛氏
按凤阳府志盛氏吴淳妻早寡守节奏闻旌表　　范通妻丁氏按凤阳府志丁氏范通妻早寡训孤养姑以节孝旌表　　顾信妻朱氏
按凤阳府志朱氏顾信妻夫亡苦节事姑守子成立年六十余终　　曾光妻王氏
按凤阳府志王氏曾光妻夫亡孝继姑守幼子终其身　　关守勤妻徐氏
按凤阳府志徐氏关守勤妻年二十五夫亡矢志抚孤或劝再适即面斥之中年子丧又抚诸孙皆成立　　范锜妻于氏按凤阳府志于氏太学生范锜妻年二十二夫亡断发存孤矢志不易　　王淮妻柏氏
按凤阳府志柏氏王淮妻夫亡苦节终身
　　谢四稳妻郭氏
按五河县志郭氏谢四稳妻夫亡氏年二十抚遗腹子长春不惜艰苦卒成立以延危绪崇祯间旌表　　沈引宏妻邓氏按五河县志邓氏宁河王邓愈后也本虹县人迁五河氏为邓祖铨季女幼闺训及笄适本邑沈引宏生子甫三岁而宏亡氏年二十余悲号绝粒几于就木氏素孝舅姑妯娌咸爱之俱不欲氏死力为劝解因强起听命守节三十余年先姑卒姑时亦抱病&#笫氏临绝犹以为恨　　陈五福妻程氏
按五河县志程氏在三里诸生陈五福妻年二十夫亡欲殉者再念家贫鲜伯叔孀姑莫养两岁孤茕茕在抱遂强视一息茹荼饮蘗抚孤既长而丧又训孤孙成立共历艰辛七十年年九十卒有司旌之　　欧恪妻戴氏按五河县志戴氏永丰里诸生欧恪妻夫亡哀恸绝粒几死戚属力劝之乃强起家贫备历艰苦抚子成立补邑廪生有文行年七十余崇祯间学使旌表　　韦国模妻董氏按定远县志董氏年十六适廪生韦国模崇祯八年流贼入寇国谟先死寇伤董董佯死复截其三指以炭炙其背董终佯死方免苦节五十四年年七十卒　　韦鹏云妻胡氏按定远县志胡氏江淮卫千户胡节宇女武举韦鹏云妻云殁子方周岁氏年十九哀毁誓不欲生翁姑谕以殉夫不若抚孤遂励志守节教子成人本卫以事闻奉敕旌表年七十三卒　　韦自英妻竺氏
按定远县志竺氏江淮卫百户竺文海女适滁庠韦自英英殁氏年二十一无子矢志苦守终其身　　周士贵妻高氏周振
妻附

按虹县志高氏廪生周士贵妻与儒士周振妻并少寡以节自励崇祯间直指表其门振妻亦姓高氏　　陈谟妾李氏按霍丘县志李氏县令陈谟妾年十八归陈甫四年而夫亡一子方岁余谟父欲夺其志李誓不二苦守六十二年年八十卒　　赵玺妻屠氏
按霍丘县志屠氏诸生赵玺妻夫亡无子氏年二十八苦志守节孝养翁姑生死葬祭一身经营悉如礼年六十余卒　　朱之藩妻冯氏
按霍丘县志冯氏郡庠生朱之藩妻藩早夭氏年二十五誓不再嫁抚育遗孤饘粥不饱辛苦备尝年六十五卒有司表其门　　王极中妻戴氏
按霍丘县志戴氏王极中妻夫亡氏年二十七矢志不移抚孤政纯及冠以勇力入武庠氏垂泣教之曰两世孀媪所视惟汝汝乃身习凶危即以此得万户侯非吾意也纯拜泣受命去之习文事为名诸生无何寇至纯与媳汪氏依母侧不去贼欲杀氏纯婉转哀乞愿以夫妇代母贼义而舍之卒免于难氏寝疾纯亲侍汤药潜吁上帝捐躯延母寿其笃孝类如此皆慈节有以成之也崇祯十六年绣衣廉其实疏闻旌表　　王可寿妻张氏
按霍丘县志张氏儒士王可寿妻居卧龙西冈年二十三夫亡遗一女纔及周翁姑皆老病门单族薄无期功之亲薄田数亩不足给饘粥躬勤纺绩艰苦备尝越三年翁没又五年姑丧病时药饵身后棺衾皆氏一身办理姑姊劝改适氏指心自矢一媪乘间为富家子缓颊唾其面叱绝之呕血斗余而绝　　汪一诚妻王氏
按霍丘县志王氏汪一诚妻诚亡氏年二十二子方在孩提氏矢志靡他教之并列庠序茹荼饮蘗历冰霜五十年崇祯元年有司请旨旌表七年建坊于来熏门外　　胡来宁妻王氏
