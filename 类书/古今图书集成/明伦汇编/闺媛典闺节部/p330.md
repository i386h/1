<!-- { "loadSidebar": true } -->
　　按冀州志宋氏诸生张魁斗妻少寡乏嗣苦志　　守节年八十而终康熙乙卯有司表其门　　陈好读妻张氏妇白
氏附

　　按冀州志张氏乡民陈好读妻年十八夫亡守　　节五十年妇白氏亦少寡执志如姑　　梁广引妻张氏
郑
氏附

　　按冀州志张氏诸生梁广引妻癸未城破引死　　于兵氏伏引尸求死兵义释之既葬阖户自缢　　仆妇胡氏破户救之甲申兵复至氏同女妇数　　人赴白章村依亲戚避难未至病作不能行仆　　吴江欲负以前氏不许乃自束系木板令负板　　走引弟弘裔城破日与引俱遇害裔妻郑氏抗　　节触贼锋亦死而复活有继孙禹甸郑延师教　　之当癸未之变张年十九郑年二十至康熙甲　　寅皆年五十余州守表其门　　阎化鹏妻李氏
妾韩
氏附

　　按冀州志李氏武举阎化鹏妻年三十余夫亡　　妾韩氏年二十二俱无子李劝韩氏嫁韩曰愿　　同守终身家渐贫李得痼疾卧榻十余年韩氏　　事之如母贫苦益甚操守益坚李卒韩独守数　　年卒　　张养气妻李氏
　　按冀州志李氏伯牙庄人年十六适张养气越　　五载夫亡无子止二女誓不改嫁或劝之辄骂　　与绝孝事孀姑纺绩自膳年七十三卒　　韩引祥妻郑氏
　　按南宫县志郑氏荫生韩引祥妻祥亡遗一子　　世贞甫三岁郑年二十二矢志守节历久不易　　教子读书为郡庠生康熙八年旌表　　丁际时妻孟氏
　　按南宫县志孟氏丁际时妻年十九而寡与丁　　绎母同守节丁绎方泰子际时侄孙也戊寅城　　陷绎母赴火死绎甫十岁孟抚育之极苦终不　　以贫使绎废学绎亦以母道事孟几四十年康　　熙九年学使表其门　　赵儒麟妻李氏
　　按南宫县志李氏生员赵儒麟妻素有贤行处　　舅姑妯娌间孝而能敬明末麟死李方有身生　　子振邦苦守之年十六为诸生康熙十一年无　　病而卒凡历辛勤三十五年　　张人伟妻丁氏
　　按南宫县志丁氏生员张人伟妻性至孝崇祯　　七年伟亡年二十二孀居苦守四十余年抚孤　　子宽训成立　　张妻焦氏
　　按南宫县志焦氏诸生张妻明末戊寅城陷　　张与长子照如俱守城遇害兵火之余家资荡　　尽焦抚孤子耀如勤俭自给值县修城氏鬻田　　房以急公乡里贤之康熙七年县令表其门　　韩万言妻李氏　　按南宫县志李氏庠生韩万言妻言亡止遗一　　女李年二十五苦节三十八年康熙二年以疾　　终　　韩符妻刘氏
　　按南宫县志刘氏韩符妻符亡遗一子曰让刘　　年二十七自勤纺绩教子读书为诸生苦节五　　十余年　　韩宰妻刘氏
　　按晋州志刘氏郡庠生韩宰妻宰亡氏年二十　　二家赤贫堂上两白头待养姑又继室甚严厉　　二孤长甫四龄次遗腹氏辛苦勤纺织以养生　　送死教子读书力田年逾七十勤家不倦直指　　表其门　　张宗舜妻马氏
　　按晋州志马氏张宗舜妻年二十九而寡子名　　士尚幼氏矢志守节历久不渝家贫日纺织以　　给岁荒民艰于食氏食草木糠核苦心教子惟　　恐废坠后名士登武科为官家道昌炽氏受养　　二十余年年七十余卒学使具题建坊旌表　　杨应元妻刘氏　　按晋州志刘氏经历杨应元妻夫亡守节旌表　　张湛妻贾氏秦
氏附

　　按武强县志贾氏太学生元祚女适贡士张湛　　早寡长子圣化亦夭遗二孙在抱家贫纺绩自　　给教二孙成立与妾姑秦氏同苦节二十余年　　康熙六年县令旌表　　王尔检妻杜氏
　　按续隆平县志杜氏王尔检妻年十六夫亡生　　遗腹子遵古舅姑老杜有二心杜泣曰若有　　二心狗彘不食吾肉事老抚幼苦节三十年年　　六十有二卒　　陈尔侯妻和氏
　　按临城县志和氏陈尔侯妻夫亡不食欲死父　　母劝之曰尔死翁姑子女何恃遂强起事亲家　　贫纺绩以供膳未尝告劳苦节数十年教子陈　　烈入泮县令旌其门　　戴文献妻张氏
　　按临城县志张氏戴文献妻年二十六夫亡誓　　不再嫁祁寒盛暑不出闺阃孝养翁姑始终如　　一课孤儿得食廪饩苦节三十余年县令旌表　　李士贤妻张氏　　按临城县志张氏李士贤妻年十八夫亡誓不　　再嫁上无翁姑下无子女孀居三十一年年五　　十四终县令旌表　　冯嘉庆妻吕氏
妇张
氏附

　　按临城县志吕氏冯嘉庆妻嘉庆死于兵吕年　　二十余子宗仁止三岁屡遭荒歉贫不能自存　　守节益固宗仁娶张氏甫三岁又没张生遗腹　　子明元及长亦不寿无嗣吕年八十有五张年　　六十余康熙三十年县令旌表　　张重喜妻邢氏
　　按临城县志邢氏张重喜妻崇祯六年重喜被　　流寇害邢年二十六翁姑早没无子女室如悬　　罄嗷嗷待毙而苦守不渝年八十余卒县令表　　其门　　刘福弘母陈氏
　　按临城县志陈氏刘福弘母夫亡守节六十余　　年课子入泮年八十七卒巡按御史旌其门福　　弘事母乡党称孝盖得之母教云　　冯明时妻张氏
　　按临城县志张氏冯明时妻年十七夫亡守节　　兵燹频仍衣食匮乏始终不渝历艰苦六十余　　年年几八十县令旌其门　　贾思齐妻贵氏
妇马
氏附

　　按临城县志贵氏贾思齐妻年二十六夫亡抚　　二子守节频历兵荒志不少挫长子慈成邑庠　　生直指表其门后二子俱丧慈妻马氏年二十　　四子女俱无苦节奉姑以孝闻贵年七十二马　　年六十一　　陈福才妻刘氏
　　按临城县志刘氏陈福才妻夫少染风症刘纺　　绩供药饵无倦年三十二夫亡无子誓不再嫁　　夫少弟死遗两孤刘皆以为己子教养成立年　　七十余卒　　李耀奇妻徐氏
　　按宁晋县志徐氏李耀奇妻年二十夫亡抚三　　月孤儿坚贞自矢苦节四十余年卒　　孙棋妻张氏
　　按宁晋县志张氏孙棋妻年二十四夫亡抚幼　　子成立守节三十八年年六十二卒　　冯道中妻刘氏
　　按宁晋县志刘氏生员冯道中妻年二十四夫　　亡守节五十二年年七十六卒　　王录妻赵氏
　　按宁晋县志赵氏王录妻年二十七夫亡苦守　　四十九年年七十六卒　　张应昌妻王氏
　　按宁晋县志王氏张应昌妻年二十一夫亡家　　贫无子抚未岁女苦守五十二年年七十三卒　　冯道显妻张氏　　按宁晋县志张氏冯道显妻年二十夫亡抚弥　　月子苦节四十年年六十五卒　　赵三聘妻李氏
　　按宁晋县志李氏赵三聘妻年二十八夫亡抚　　孤成立年七十七卒　　曹恂妻张氏
　　按宁晋县志张氏曹恂妻恂亡氏年十九甘贫　　守节抚孤有成年六十一卒　　田嘉妻张氏
　　按宁晋县志张氏生员田嘉妻年二十三夫亡　　守节四十四年年六十七卒　　刘慕才妻周氏
　　按宁晋县志周氏刘慕才妻年二十一慕才远　　出传闻已死一子尚幼孀姑七十余岁以子既　　死命氏他适氏誓死不从事姑育子勤俭度日　　姑死募棺以葬越二十五年慕才归泣拜其妻　　以谢之逾二年慕才死从子而终　　董再旺妻阎氏
　　按宁晋县志阎氏董再旺妻年二十三夫亡守　　节四十年年六十三卒　　王铨妻赵氏
　　按宁晋县志赵氏生员王铨妻年二十六夫亡　　苦节四十年年六十六卒　　王永昌妻白氏
　　按宁晋县志白氏生员王永昌妻夫亡氏年二　　十二课子无逸读书每亲授灯火节操峻厉勤　　俭成家守节四十年卒　　王瑞星妻李氏
　　按宁晋县志李氏生员王瑞星妻夫亡年十九　　守节四十余年年六十七卒　　刘芳勋妻赵氏
　　按宁晋县志赵氏生员刘芳勋妻夫亡年二十　　三守节四十余年年七十卒　　王询妻周氏
　　按宁晋县志周氏王询妻询亡氏年二十七无　　子抚妾生二女苦守四十六年年七十三卒　　张懋卿继妻巴氏　　按宁晋县志巴氏生员张懋卿继妻卿亡氏年　　二十二抚前子亨期早登黉序苦守四十五年　　年六十七卒　　王洽妻张氏
　　按宁晋县志张氏生员王洽妻洽亡氏年二十　　五无子苦节三十六年年六十一卒　　冯道立妻王氏
　　按宁晋县志王氏生员冯道立妻夫亡氏年二　　十抚二女纺织度日艰苦备尝守节三十余年　　年五十九卒　　阎洪谟妻骆氏
　　按宁晋县志骆氏阎洪谟妻夫亡氏年二十七　　苦守四十九年年七十六卒　　王可训妻周氏
　　按宁晋县志周氏王可训妻夫亡年二十六守　　节五十年年七十五卒　　薛承宗继妻段氏
　　按宁晋县志段氏孝廉薛承宗继妻夫亡苦节　　五十余年年八十二卒　　王家灿妻赵氏
　　按宁晋县志赵氏生员王家灿妻年二十五夫　　亡守节五十余年年七十八卒　　陈子美妻丁氏
　　按宁晋县志丁氏陈子美妻年二十四夫亡康　　熙十五年翁老家贫病无药饵氏割股以进寻　　愈邑令表其门　　陈星妻王氏
　　按宁晋县志王氏陈星妻星亡氏年二十九守　　节五十七年　　段履吉妻司氏
　　按宁晋县志司氏明末孝廉段嘉谟子生员履　　吉妻年十四归段事孀姑克尽妇道相夫有礼　　越五年履吉应试顺天殁于京师讣闻司悲绝　　仆地勺水不纳既而念孀姑垂老两女幼夫骨　　又未归乃强起视息及榇归族众利其产议速　　葬而遣氏嫁氏察知佯曰葬夫于野不便往守　　墓且四时祭扫妇人频出郊外不可妾将殡夫　　子于舍旁晨夕省奠实便众知不能夺议乃沮　　继又徐遣媒氏诱之氏曰背死夫不义弃孀姑　　不孝舍二女不慈我不忍为不义不孝不慈之　　人如不我容惟死而已遂不敢复言姑后病瘫　　痪不能起氏奉侍药饵起坐扶持昼夜不离左　　右三年姑死破产治丧事与夫并葬祖兆未几　　邑东北盗群起氏携两女来城南依弟世教居　　沙水滨世教兄弟事之唯谨谋以段族从弟子　　为嗣自十九岁孀居历节五十余年年七十卒　　于康熙十七年八月　　孙维翰妻张氏
　　按宁晋县志张氏武生孙维翰妻夫亡氏年二　　十二守节四十三年年六十五卒　　陈挺生妻赵氏
　　按沙河县志赵氏邑庠生陈挺生妻夫亡氏年　　二十誓不再嫁所有财产尽与其侄苦节终身　　赵鸣世妻施氏　　按沙河县志施氏贡士赵鸣世妻年二十五夫　　亡只身营葬兵火之余家业如洗纺绩抚教二　　子汝沉汝默俱为诸生凡历四十余年如一日　　年六十七终　　樊卫国妻裴氏
　　按沙河县志裴氏生员樊卫国妻夫亡年二十　　一艰苦备尝抚二子秀茂成立苦节四十余载　　李悦我妻杨氏　　按沙河县志杨氏李悦我妻我亡氏年二十子　　凌霄甫九日舅姑垂老孤儿在抱氏誓死靡他　　养舅姑终天年抚凌霄有声黉序康熙元年学　　使旌其门　　李在阀妻韩氏
　　按沙河县志韩氏通判李可爱之孙在阀妻夫　　早亡氏年二十余二子尚襁褓饥荒兵火荐臻　　至苦不改教子瞻读书望为农咸得成立康熙　　八年旌表　　周汝明妻范氏
　　按南和县志范氏处士周汝明妻年二十夫亡　　二子俱幼事舅姑以孝抚幼孤以慈持家勤俭　　教以耕读屡遭兵荒饥疫而志不少移苦节四　　十年学使旌表　　要希佩妻王氏
