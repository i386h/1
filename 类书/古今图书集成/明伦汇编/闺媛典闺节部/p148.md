<!-- { "loadSidebar": true } -->
按婺源县志汪氏名引孙大畈汪悬女归溪源程伯温温读书邑北钱塘寺暴亡氏年二十四仅一女家人讽之嫁妇拒之曰自惟不难一死即死谁当念夫无后者于是甘荼苦以待后事誓不以身费程氏寸土家人始不复言伯温弟生子遂抱为嗣延师婚娶以女红佐之嫁女毫不费程氏产晚岁竭蹶卜地为同穴计躬视成圹乃卒年七十有九　　詹良秩妻俞氏
按婺源县志俞氏名碧凤适庐源庠生詹良秩年二十而孀子彭龄方周岁家贫苦节教子成立缙绅先生咸着文纪其事　　韩应周妻汪氏
按婺源县志汪氏名桂娥年十六适城西韩应周期年生子文未周周亡氏矢志抚孤与老姑相倚为命茹荼啮蘗二十余载形骸骨立旦夕奄奄及婚娶得补弟子员氏遂卒郡守表其门　　叶俸妻江氏
按婺源县志江氏名玉英龙尾人诸生叶俸妻年十九俸亡子茂吉方晬姑及父母屡讽改适不从媒议成潜以聘物及舆至氏惊愕抱茂吉号恸欲自尽媒各骇遁茂吉长登贤书氏年七十二卒　　叶茂祈妻詹氏
按婺源县志詹氏名柔芝云庄诸生叶茂祈妻庆源詹桡女性端静不苟言笑年二十六祈亡二子俱幼氏艰苦备尝抚之就外傅脱簪珥以充束修或加横逆辄诲子勿争事继姑尢孝谨万历戊子己丑岁大祲取箬谷自食以稻供堂上膳乡里称其贤卒年七十有一　　江贤妻俞氏
按婺源县志俞氏旸田江贤妻夫早亡子幼家贫以死自誓昼夜勤绩抚二孤岁祲食常不给每饿死复苏县令旌其苦节　　吴成贤妻余氏
按婺源县志余氏名大时年十九归荷花桥吴成贤阅三载贤病笃氏断指以盟不二夫亡五日不食几殒复起媒氏以家贫无子诱再嫁不听长茹素淡足不逾阈力女红以终老抚孤侄阳孙如子鬻居为侄受室无何侄妇没氏抱其襁褓遗孤食息不去于手助饔飧庀丧事有恸无怨年七十余终
　闺节部列传八十
　　明七十五
　　张海妻汪氏
按祁门县志汪氏张海妻夫亡氏年二十子甫三月家贫苦节四十七年邑令旌表　　胡宗昌妻周氏
按祁门县志周氏胡宗昌妻年二十八夫亡家贫无子秉志苦节伶仃萧索人所不堪卒年六十　　汪希和妻余氏
按祁门县志余氏汪希和妻年二十一和死余阖户毁容课子读书不与知人间事年七十余终事闻旌表　　马纯妻方氏
按祁门县志方氏城北马纯妻年二十一纯死淮邸讣闻氏引绳绝粒欲自尽皆遇救姑谓曰侧室子幼从死未宜乃勉起抚孤苦节四十余年尝割股以疗姑病监察御史奏闻旌表　　谢与点妻汪氏
按祁门县志汪氏谢与点妻幼闲内则沈慧寡言笑年二十四点死子存仁仅二周堂上惟继姑汪氏家无余丁氏日辟纑佐所不给啬其用即一饱自&#依姑帷榻间见少不怿辄跪请必解乃已比姑卧病中夜数起进汤食三年不倦姑亦甚慈存仁少时防之若处女不令从群儿嬉夜自塾归辄课日所受书比长察所行谊不少姑息然不甚笞骂有不当唯色怒泪下仁承之甚于笞骂也万历中御史奏闻旌表卒年六十五存仁成进士　　倪本诚妻胡氏
按祁门县志胡氏倪本诚妻年十七适诚一载诚死遗腹六月生子道建矢志抚孤家贫纺绩以事翁姑倾箱箧劝翁娶妾生二叔薄治生业均分之守节七十余年卒　　谢训妻黄氏
按祁门县志黄氏廪生谢训妻生子夔三岁训死时年二十六勤抚幼孤事翁尽孝守节三十余年有司奏闻旌表　　舒子瑶妻吴氏
按绩溪县志吴氏高迁武举吴文雅女适庠生舒子瑶瑶母病瑶割股不愈氏复割以进邑令旌之瑶早丧无子守节值兵荒无食里人慕其贤欲娶之氏拒绝归母家饥苦终身　　周仕鋐妻张氏
按绩溪县志张氏市西周仕鋐妻嫁未三月夫亡遗腹生子惟传痛哭欲以身殉姑力劝而止勤苦抚子成立诏旌表年八十五终　　胡明达妻周氏
按绩溪县志周氏胡明达妻年十七生子甫六月夫亡痛绝复苏矢志抚孤教子我御为诸生　　汪文宜妻胡氏
按绩溪县志胡氏汪文宜妻夫死无嗣垒石构墓誓与同穴苦守六十余载卒年九十二　　章大宾妻余氏
按绩溪县志余氏贡士余文荣女章大宾妻年十八夫亡三日不食父强之乃复食苦节抚子割股以奉祖姑事闻旌表　　余良揆妻张氏
按绩溪县志张氏市南余良揆妻年十九夫亡子千春甫半岁家贫辟纑守节以事姑抚子卒年五十五　　胡时敬妻戴氏按绩溪县志戴氏市北胡时敬妻年二十二而寡足不逾阃抚子成人县令旌表　　程懋和妻吴氏
按绩溪县志吴氏程懋和妻和没父任所氏年二十四伤痛几毙抚子光裕光大光显成立年六十四郡县旌之　　方日强妻胡氏
按绩溪县志胡氏市南廪生方日强妻年二十五夫亡家贫苦节抚孤应鸿应通皆成立年九十二犹强健不衰　　胡士达妻章氏
按绩溪县志章氏市北胡士达妻年二十而寡孝事继姑勤纺绩训三子二为诸生年八十卒　　曹应度妻胡氏
按绩溪县志胡氏曹应度妻年二十五夫亡苦节抚嗣子亮宸成立郡县旌之年六十七卒　　胡至忠妻许氏
按绩溪县志许氏市东胡至忠妻年十九而寡抚子金甫金声成立有司旌之卒年六十有九　　胡毓和妻汪氏
按绩溪县志汪氏市东胡毓和妻年二十三夫亡孝事舅姑终老媳黄氏尝刲股救其疾　　胡廷烈妻程氏
按绩溪县志程氏市东胡廷烈妻尚书胡松长媳也年二十孀居教子及抚育诸孙历五十年卒　　程闻知妻汪氏
按绩溪县志汪氏诸生程闻知妻年二十五夫亡家赤贫力女工度日有夫门人戴龙光悯其苦奉束金馈之力辞不受饥寒而死　　周承昌妻葛氏
按绩溪县志葛氏市西周承昌妻夫亡自缢救之复生抚孤成立旌表　　张学渊妻方氏
按绩溪县志方氏市北张学渊妻年二十余夫亡苦节抚孤穷乏异常邑令旌表　　黄启年妻胡氏
按绩溪县志胡氏市东黄启年妻年二十九而寡家贫如洗夫临危嘱改适氏随断指立誓守节抚孤织纺度日年六十余子出不归老而益苦叔启嘉怜而助之　　程祯妻方氏
按绩溪县志方氏程祯妻年二十二夫亡抚遗腹子登云终身不二邑令旌之　　冯年妻汪氏
按绩溪县志汪氏冯村诸生冯年妻年二十四而寡二孤幼矢志抚育邑令旌之　　程子麟妻胡氏
按绩溪县志胡氏程子麟妻年十九夫亡立嗣世承祧苦节五十三年　　高士让妻程氏
按绩溪县志程氏诸生高士让妻年二十四夫亡哀毁骨立甘淡泊斥铅华抚孤成立邑令旌之　　胡允锽妻金氏
按绩溪县志金氏市东胡允锽妻年二十二夫亡抚二子俱补弟子员卒年五十有七　　程子义妻胡氏
按绩溪县志胡氏程子义妻嫁四载夫亡守节刲股救姑奉诏旌表　　章善春妻洪氏
按绩溪县志洪氏章善春妻年二十夫亡无子安贫守节六十二年终　　程天命妻章氏
按绩溪县志章氏程天命妻年十九夫亡守节抚嗣子及孙事闻旌表　　程佳生妻吴氏
按绩溪县志吴氏程佳生妻年二十三夫亡勤纺绩抚二孤文学文藻成立年八十七终　　章宗&#妻舒氏
按绩溪县志舒氏章宗&#妻年十七方妊夫亡一恸而仆惚恍见夫云天未斩我嗣责在尔矣及苏弥月果生一子抚之成人郡县旌表　　张应魁妻章氏
按绩溪县志章氏张应魁妻年十八夫亡守节抚孤四十二年　　舒应思妻胡氏
按绩溪县志胡氏舒应思妻年二十而寡抚二子国定国正孝养翁姑邑令旌表　　周四秋妻胡氏
按绩溪县志胡氏周四秋妻年十八夫亡苦节抚遗腹一子成人年七十二卒　　胡时言妻张氏
按绩溪县志张氏胡时言妻年十九夫亡矢志守节抚子成人　　胡应嗣妻葛氏
按绩溪县志葛氏市北胡应嗣妻归未几夫亡无子守节抚嗣子昆为诸生年七十卒　　胡增妻方氏
按绩溪县志方氏胡增妻年二十二夫亡抚妾子如己出所生子以锷为诸生　　许廷妻张氏
按绩溪县志张氏市南许廷妻年二十四生一子而夫亡恸绝复苏矢志守节纺绩抚孤备尝辛苦卒年八十邑令旌之　　胡汝光妻郑氏
按绩溪县志郑氏市东胡汝光妻年二十一孀居刲股活姑截发教子有诏旌其门　　高士谦妻章氏
按绩溪县志章氏高士谦妻年二十四夫亡孝翁姑和妯娌抚子聘栋云俱为诸生县令旌表　　程琼妻胡氏
按绩溪县志胡氏程琼妻年二十三而寡足不逾阃苦节终身孙孔遇为兴宁令　　程文鏊妻刘氏
按绩溪县志刘氏程文鏊妻年二十二夫亡抚子一龙孝事祖姑年七十四屡奉旌表　　胡思恭妻汪氏
按绩溪县志汪氏太守汪仲成孙女适胡思恭年二十八而寡事姑以孝抚四岁子若凤成立苦节终身　　曹毓蘩妻胡氏按绩溪县志胡氏曹毓蘩妻年二十五夫亡矢志冰霜抚孤子应干及长亦丧偕媳冯氏苦节抚二孙郡邑旌表年八十卒　　胡若鹏妻章氏
按绩溪县志章氏中丞胡思伸子若鹏妻事翁姑尽孝年十九夫亡无子矢志守节抚侄象鼎为嗣教养勤劬诸姒有早亡者恩恤其子女为毕婚嫁年九十有三终　　程继高妻葛氏
按绩溪县志葛氏程继高妻年二十五而寡抚子春阳及诸幼孙成立旌表年八十终　　汪国瑁妻程氏
按绩溪县志程氏汪国瑁妻年十八夫亡守节六十余载　　汪大才后妻程氏
按绩溪县志程氏汪大才后妻年二十四夫亡守节四十四年县令旌表　　葛道造妻胡氏
按绩溪县志胡氏葛道造妻年十七夫亡抚嗣子惇儒成立苦节终身　　梅元祚妻刘氏
按宣城县志刘氏诸生梅元祚妻年十七夫亡手图夫像初不似乃焚香泣祀忽形见遂刺血濡墨一写逼肖勃勃如生抚夫弟鼎祚子士好为嗣年八十卒万历中诏赐旌表　　潘瑛妾袁氏
陶
氏附

按宣城县志袁氏贡士潘瑛妾事瑛八载瑛没氏年二十五无子父母宗族强嫁不从抚嫡子祝祝长娶陶氏陶年二十九寡袁与同抚嫡孙成立万历中司理黄师颜奉诏旌其闾袁年八十七陶年八十五终　　梅继世妻刘氏按宣城县志刘氏山口人梅继世妻夫早亡无子誓不二志家所畜猫犬皆失雄不更孳尾里人异之年八十余卒　　戚鸣廷妻孙氏
按宣城县志孙氏诸生戚鸣廷妻万历中以节旌子学传以孝子受冠带　　周汝爵妻张氏
按宣城县志张氏周汝爵妻居城南十里大树下善事翁姑夫病两次刲股以愈之两载夫亡氏年十八矢志苦节教子文中弱冠为诸生苦守六十七年郡邑并旌之　　吴仕期妻贡氏
按宣城县志贡氏义士吴仕期妻贡安国女仕期以上书忤江陵相国操江胡槚承江陵意授意有司龙宗武杖杀仕期于芜湖狱中贡奔求其尸葬之赴南台为夫讼冤南台人皆心知其冤畏槚无敢言者贡诉不已期弟仕朝以死前后之后御史孙维城直其事疏闻槚及宗武皆坐戌贡寿终夫妇并赐旌表　　后尚德妻魏氏按宣城县志魏氏年十岁能孝事王母王母悦其慧授孝经女诫诸书皆契大旨十六为后尚德妻德入南雍未几遘疾不治魏氏刲股者三不效誓以身殉家人守之不得间哀毁骨立勺水不入口姑张氏泣劝于是视生如死绩存活训子成人五县令先后旌其门　　吴尧五妻陈氏
按宣城县志陈氏年十九归吴尧五生子世文夫亡恸绝复苏家贫勤女红事姑姑殁或讽改适断指自誓历五十五年艰苦训孤成立以寿终　　唐极妻霍氏
葛
氏附

按宣城县志霍氏金宝圩唐极妻年二十四夫亡抚孤尧华长娶葛氏年十八华殁霍织自给与妇共老年七十四万历中太守萧良誉表其门　　李能五妻钱氏
