<!-- { "loadSidebar": true } -->
按巨野县志薛氏杨希千妻年二十一夫死自缢不获毁面自誓奉姑教子六十余年年八十三台使旌表　　陈尔志妻王氏
按巨野县志王氏陈尔志妻夫死无出以其弟子为后守节终身子名守节以孝闻　　田宁妻杨氏
按巨野县志杨氏田宁妻夫亡无子止一女与共起卧以礼自防奉姑终身　　张以充妻卞氏
按巨野县志卞氏诸生张以充妻夫早亡氏年二十四守节终身抚二子成立　　田一中妻徐氏
按巨野县志徐氏田一中妻年十九夫亡乞叔一贯子为嗣让其产之半以与叔终身不嫁有司旌其门　　孔弘典妻陈氏按巨野县志陈氏举人孔弘典妻无子立嗣守节终身　　马季兰妻闫氏　　　杨武烈妻王氏
　　侯垒妻王氏　　　　华三千妻肖氏
按巨野县志已上四妇俱夫死守节终身有司旌表　　狄兴妻姬氏按巨野县志姬氏狄兴妻夫死家贫苦守不嫁二子长鉴次忠忠举乡荐姬以寿终　　陈雅抱妻侯氏
按郓城县志侯氏诸生陈雅抱妻抱早亡无子氏欲以死殉老姑无依百方开谕立侄为嗣姑病氏左右服勤三年如一日　　黄守平妻侯氏
按郓城县志侯氏黄守平妻夫亡氏年十七以针工易食育子成人苦节四十九年　　黄国化妻张氏
按郓城县志张氏邑高士张女黄国化妻化亡氏乘夜自缢柩前家人忽闻鹤鸣屋上因惊起救苏勉承翁姑劝谕抚三子皆为邑诸生守节三十余年奉诏旌表　　陈楠继妻姜氏
按郓城县志姜氏吏目陈楠继妻楠亡氏年二十苦励贞操抚前室子与己二子内外无间楠故素封氏析遗产以其半予前子己二子共得其半有司旌之　　同济源妻赵氏按郓城县志赵氏贡士同济源妻夫亡氏号泣几绝誓以死殉念遗孤在抱勉从诸内戚劝谕忍死抚养家本素封而操作不异寒素苦节历三十余年俾其子成立家声益振有司表其门　　张尧时妻马氏
按郓城县志马氏廪生张尧时妻时亡弥月生遗腹子家贫纺绩以事翁姑遗孤赖以成立苦节四十三年　　梁安生妻氏
按郓城县志氏梁安生妻生早亡氏屏绝华饰衣食布素教遗孤成立为诸生容色凛然严不可犯守节五十余年有司表其门　　姚林妻侯氏
按郓城县志侯氏年十六适姚林为继室旬日林亡抚侄以继夫嗣苦节五十余年　　宗母王氏
陈
氏附

按郓城县志王氏宗朋泽之伯母与朋泽生母陈氏并年少夫亡相励守节抚养幼子孝事翁姑各以寿终　　王计宓妻胡氏　　　庞时平妻冯氏
　　续经妻吕氏　　　　王监妻吕氏
　　姬朝贤妻李氏　　　郭洵妻王氏
　　阎相妻韩氏　　　　郭续妻王氏
　　王文言妻冯氏　　　郑维坦妻张氏
　　束玉妻何氏
按汶上县志已上十一妇俱少寡守节事实无考　　尹东鲁妻陈氏按汶上县志陈氏尹东鲁妻年二十三夫没舅姑欲使更适氏剪发以死誓无子女家赤贫纺绩以养舅姑姑病思肉贫不能具夜有兔入室氏以作羹奉姑姑病遂愈年六十余卒　　张升妻杜氏
按汶上县志杜氏年十七适张升岁余生子弥月而升殁临葬投身圹中几殒姑泣劝止氏感悟因抚子培成立入庠　　孙鼎妻邢氏
按汶上县志邢氏孙鼎妻夫死孀居惟采野蔬自给抚孤为邑庠生屡遭困厄冰蘗之节益坚　　王氏
按汶上县志王氏某妻年十八归某生男四月夫殁欲以身殉或劝曰姑年老惟妇是依且儿失乳岂能活耶氏乃不死奉姑至孝冰操凛然邻舍不闻其声内亲罕见其面事闻旌表　　杜华妻马氏
按汶上县志马氏杜华妻华早世遗孤杲甫三岁氏内无舅姑叔伯之倚族人复皆悍厉氏恐杜氏之嗣遂殄也乃昼夜纺绩自给教杲力学为邑庠生孀居七十余年年九十六卒　　师钲妻秦氏
按汶上县志秦氏年十八适师钲逾年钲没氏勤纺绩食糠籺五十余年终　　傅凤翼妻师氏
按汶上县志师氏庠生傅凤翼妻翼早亡氏年十九抚遗腹子攻苦茹淡孀居四十余年有司旌表　　檀儒妻王氏按汶上县志王氏檀儒妻儒父允中生二子长儒次任姑殁任尚幼氏因乳之后儒殁无子氏日夜涕泣以死誓任令妻防之以子芳邃嗣焉氏教之成进士旌表　　吕瑶妻宋氏
按汶上县志宋氏庠生吕瑶妻瑶殁氏无出孤侄族大甫六岁氏与姑相依为命抚之成立族大又早世遗孙三人又与侄妇相依抚诸孙孀居六十余年旌表　　马天奇妻王氏
按汶上县志王氏宪副王世雍女年十五归庠生马天奇甫五载生子未逾岁夫亡氏矢志抚孤事姑极孝姑病祈以身代教子有成年六十余有司表其门　　何琦妾司氏按平阴县志司氏赠吏部主事何琦副室年二十九夫亡子海晏方逾岁氏励志守节事姑以孝闻家贫无产躬织勤纺绩以自给所处皆人所不堪氏独安之子长从学谆切训诲后登第官吏部历藩臬所至有声氏封太安人以寿终　　毕干妻张氏
按平阴县志张氏毕干妻夫亡氏年十九抚三月孤子讲成人生孙五人一举于乡二补博士弟子事闻奉敕建坊　　张承家妻李氏
按平阴县志李氏张承家妻年二十九孀居遗子三人遭继母之变逼令改嫁氏忍死存孤事母唯谨三子俱成立年八十九终奉诏旌表　　江子湘妻倪氏
按平阴县志倪氏诸生江子湘妻夫亡抚孤子产读书家以益隆事闻旌表　　田策妻王氏
按平阴县志王氏田策妻年二十四策亡遗子九成八岁家贫氏躬纺绩以事孀姑育九成成立年八十四以寿终　　张尔&#妻田氏
按平阴县志田氏张尔&#妻夫亡抚孤子张梧食贫督课后成进士官户部员外事闻旌表　　田志妻赵氏
按平阴县志赵氏田志妻年十七夫亡遗子斯美方三月励志守节事姑以孝闻　　王墀妻郭氏
按平阴县志郭氏太学生王墀妻夫亡氏年二十七遗三孤子统干承干光干俱幼为延师外塾督之甚严事翁运副得欢心与异母析产能忍让持家井井有条后三子俱入庠统干膺岁荐　　廉茂溏妻张氏
按平阴县志张氏增生廉茂溏妻年二十八夫亡舅姑尚壮氏抚遗孤事舅姑朝夕勤劳无少倦怠操守清白终始弗渝　　陈铭妻方氏
按阳谷县志方氏陈铭妻铭死遗二子俱夭姑讽他适方誓死不从躬纺绩以养姑姑死未几方亦卒　　李会芳妻时氏按阳谷县志时氏李会芳妻年二十会芳没时引刀欲自裁以劝止矢节靡他年六十旌表　　崔文才妻王氏
按阳谷县志王氏适崔文才文才殁氏抱周岁子矢志守节家故贫织纺易粟孀居五十六年屡承旌表　　叶氏按阳谷县志叶氏年十六适某甫六载夫殁氏方娠未产舅姑劝改适叶闻号泣誓死舅姑乃许其守节未几产男抚育成人纺绩度日年七十余事闻旌表　　董应奎妻王氏按阳谷县志王氏董应奎妻奎亡氏年二十二抚孤痛哭几绝家贫姑劝他适氏断发自誓岁荒绩纺易粟养姑自食糠籺姑见痛绝氏亦哭仆二日方苏姑没不能殡鬻子易棺停柩三年始葬朝夕以衣襟裹土筑翁姑与夫三坟守节六十余载年八十四直指上闻建坊旌表　　布一元妻王氏
赵
氏附

按阳谷县志王氏布一元妻年十六适一元二载夫亡氏誓死不改适生遗腹子伸抚养成人娶媳赵氏亦生子甫三月伸殁赵年十九姑妇共守苦节王年七十七赵年五十七终　　田由妻薛氏
按阳谷县志薛氏田由妻归五载由亡抚遗腹成立织纺以养翁姑年七十余旌表　　刘熄妻孙氏
按阳谷县志孙氏刘熄妻夫死抚孤成立守节四十余年　　王读妻徐氏
按阳谷县志徐氏诸生王读妻年二十三夫亡子方五岁氏茹荼守志孝事翁姑教孤子遵训入泮事闻旌表　　丘景槐妻蔺氏
按阳谷县志蔺氏丘景槐妻夫殁氏年二十四矢死靡他抚一子亦夭止一女相依辟纑度日五十余年　　张士颜妻宋氏按阳谷县志宋氏张士颜妻年十六适士颜二十七夫殁孀居四十余载安贫守志澼洸以养舅姑抚二子成立乡人叹服　　布圣端妻刘氏
按阳谷县志刘氏布圣端妻年二十圣端病亡氏守一女纺绩度日未几女殇娣讽改操氏剪发自誓曰吾得为布门鬼足矣年六十余族里咸嘉其节　　孟弘邹妻陈氏按阳谷县志陈氏孟弘邹妻邹亡氏年二十有二其母欲夺其志辄闭目不言擗踊哀哭累日不食因不归宁者数岁苦节自守昼夜操作抚一子事孀姑孝慈兼至　　冯母孟氏
按阳谷县志孟氏诸生冯昌期母年二十三夫亡昌期纔七龄或劝改适怒叱之抚孤食荼乡党咸高其节　　冯孟升妻王氏
按阳谷县志王氏诸生冯孟升妻年十七冯殁无子女王孑然一身誓不二志抚幼叔成立年五十余终　　刘母夏氏按阳谷县志夏氏贡士刘相可之母年二十五夫亡苦节自矢事姑尽孝抚孤纔七龄教以义方举岁荐闾里称之　　胥洪猷妻侯氏
按阳谷县志侯氏教谕某女孝廉胥洪猷妻夫殁年二十一无子女欲自经家人救之甘贫苦守伯氏怜其孤另以子为之嗣年六十余终　　张朝相妻杨氏
按寿张县志杨氏张朝相妻夫亡氏年二十苦志守节纺织终身
　闺节部列传一百二十二
　　明一百十七
　　郭继贞妻侯氏
按东昌府志侯氏郭继贞妻馆陶人继贞亡侯年二十七誓不再嫁教子良登进士旌表　　高资妻温氏
按东昌府志温氏高资妻馆陶人年二十七夫亡守节终身旌表　　&#义妻贾氏
按东昌府志贾氏&#义妻清平人年十七适义未几而亡家贫卖钗钏葬夫姑悯其少欲令改嫁氏泣不从寡居四十余年旌表　　彭李二女
按东昌府志衢州彭思云女年十七许聘千户所军李成成清平人因征交趾未婚其母独与一女居乃迎彭女伴己成阵亡成母欲嫁之彭女泣曰吾身已至李家将更安往李女慕其志节亦誓死不字二女相依为命母亡负骨归葬清平筑坟结庐后相继卒葬成墓侧　　王玑妻李氏
按东昌府志李氏王玑妻清平人年二十余夫亡无出抚育妾子守节终身　　张继女
李
氏附

按东昌府志张继女清平人许配杨厥厥将入赘以事与父逮死河南继议改字女泣不从未几夫弟泰死子甫七月泰妻李氏亦抚孤不嫁时称双节　　岳佩妻王氏按东昌府志王氏岳佩妻莘县人夫亡王年二十五子凌云在抱氏抚之成立守节终身　　王聘妻任氏
按东昌府志任氏王聘妻莘县人聘亡任年二十五子嘉祥甫期家贫并日而食矢志守节教子成进士官工部郎中封安人旌表　　虞腾霄妻冯氏
按东昌府志冯氏虞腾霄妻莘县人腾霄亡冯年二十六抚育二子守节终身　　耿好古妻杨氏
按东昌府志杨氏耿好古妻莘县人夫亡氏年二十三誓不再醮守节终身旌表　　祝大用妻郝氏
按东昌府志郝氏祝大用妻莘县人年二十八大用没于官郝守节终身旌表　　李志妻宋氏　　　　刘三礼妻何氏
按东昌府志已上二妇俱丘县人事实无考
　　翟洪妻张氏
按东昌府志张氏翟洪妻丘县人年二十三洪亡无出守节终身　　张进贤妻陈氏
武
氏附

按东昌府志陈氏张进贤妻丘县人年二十夫亡守节终身其姒武氏为贤兄进贵妻夫死亦不嫁如陈　　郭仁妻璩氏按东昌府志璩氏郭仁妻丘县人年十七归仁居八载仁殁氏负薪汲水事舅姑终身　　王汶妻杨氏　　　　颜勋妻陈氏
　　周腾妻冯氏　　　　萧祥妻张氏
　　范经妻赵氏
按东昌府志以上五妇俱临清人事实无考
　　胡来仪妻郭氏
按东昌府志郭氏胡来仪妻临清人年二十一而寡无子以夫从子为嗣苦节四十二年卒　　刘激妻丁氏
杨
氏附

