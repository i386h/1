<!-- { "loadSidebar": true } -->
　　按丹徒县志丁氏尹应经妻年十九应经殁子　　秉赤方襁褓氏矢志不二苦节抚秉赤成立屡　　奉旌表年五十一终　　姜尚杰妻吴氏
　　按丹徒县志吴氏姜尚杰妻尚杰殁守节四十　　余年　　汤自新妻杨氏
　　按丹徒县志杨氏汤自新妻生子道弘未周自　　新殁杨年十七值岁凶无翁姑伯叔可依归母　　家抚孤二十二年弘娶妇生子未期又没杨复　　抚孤孙又二十余年卒　　曹国琦妻吴氏
国瑗妻
胡氏附

　　按丹徒县志吴氏曹国琦妻琦与国瑗同产兄　　弟相继殁吴与瑗妻胡氏俱年少誓死守节各　　抚其子成立乡里称之　　钱志梅妻周氏
　　按丹徒县志周氏钱志梅妻归钱装遣甚盛入　　门见夫家寒俭三日后屏金翠弗御年二十三　　梅亡周手抱襁中儿亲操作以奉翁姑翁姑相　　继没并夫共举三丧孀居终老　　杨世学妻王氏
　　按丹徒县志王氏杨世学妻年二十四而寡遗　　腹生子可盛教养备至盛长娶妇孙氏盛又亡　　孙年二十三家益贫姑妇相依为命王殁孙哭　　姑致疾相继死　　李应元妻余氏
　　按丹徒县志余氏李应元妻年二十夫亡守节　　五十六年极苦而没　　曹日章妻胡氏
　　按丹徒县志胡氏诸生曹日章妻年十七归日　　章越九载日章病亡胡守志抚二子家贫资女　　红自活垂四十年终　　王启化妻高氏
　　按丹徒县志高氏王启化妻年十八归启化化　　亡守节四十余年　　王耀妻袁氏
　　按丹徒县志袁氏王耀妻年二十九夫亡守节　　昼夜纺绩以葬夫教子乡里称之　　周弘业妻张氏
　　按丹徒县志张氏周弘业妻年二十六夫亡二　　子相继殁媒氏以无子讽改适张辄引古之截　　耳断臂者谕之守节三十年终　　顾其经妻范氏
　　按丹徒县志范氏顾其经妻经亡范年三十家　　极贫抚三子身兼教养人称苦节　　胡进明妻樊氏
　　按丹徒县志樊氏邑诸生胡进明妻年二十四　　夫亡守节家穷苦胼胝以葬翁姑抚子女人以　　为难　　钱志兴妻马氏
　　按丹徒县志马氏年十八归医生钱志兴十九　　而寡家极贫抚遗腹子备历艰苦苦节四十余　　年　　盛有学妻章氏
　　按丹徒县志章氏盛有学妻年二十五而寡家　　贫苦节历五十年终　　张国庆妻杨氏
　　按丹徒县志杨氏张国庆妻年二十八夫亡守　　节家贫事姑尽孝抚子希圣为国学生　　周士玉妻钱氏
　　按丹徒县志钱氏周士玉妻年二十九士玉亡　　苦节抚四子长之祯登戊午科武榜次三子皆　　补诸生康熙十八年学使表其第　　王振槐妻李氏
　　按丹徒县志李氏王振槐妻年二十三振槐殁　　抚子中备极勤苦勉中读书补诸生中殁抚三　　孙年逾七十犹操作不怠　　耿大廉妻张氏
　　按丹徒县志张氏耿大廉妻大廉没张年二十　　五方娠及生子兆昌抚之成立凡历五十年终　　秦时雍妻高氏　　按丹徒县志高氏秦时雍妻年二十七夫亡守　　节五十余年卒　　朱守正妻胡氏
　　按丹徒县志胡氏朱守正妻守正没胡年方少　　时明崇祯庚辰家甚贫岁又大祲皆劝改适胡　　以死誓昼夜织以抚其孤苦节终老　　王妻李氏
　　按丹徒县志李氏诸生王妻夫亡氏年十九　　守节三十余年卒　　周日顺妻庄氏
　　按丹徒县志庄氏诸生周日顺妻年十九顺夭　　没守节终身　　曹光裕妻杨氏
　　按丹徒县志杨氏曹光裕妻光裕没杨抚二子　　守节艰苦备尝年八十三无疾终　　王中德妻耿氏
　　按丹徒县志耿氏王中德妻中德亡耿年二十　　四誓不再适抚孤世昌成立为太学生　　庄奇伟妻李氏
　　按丹徒县志李氏庄奇伟妻奇伟病亡李年二　　十六甘贫守节上奉孀姑下抚幼子本邑诸生　　上其苦节学使旌之　　汤三聘妻卞氏
　　按丹徒县志卞氏汤三聘妻三聘亡氏年三十　　二子相继殁家极贫苦节不二　　顾邑妻汤氏
　　按丹徒县志汤氏顾邑妻邑亡氏年二十九守　　节课诸子读书长子畏以壬子副榜为县令　　盛应诏妻吴氏　　按丹徒县志吴氏盛应诏妻年三十夫亡守节　　抚孤备历艰苦卒年七十有四　　赵天鸾妻沈氏
　　按丹徒县志沈氏赵天鸾妻年二十五夫亡安　　贫守节历四十年终　　高云从妻陈氏
　　按丹徙县志陈氏高云从妻云从少而病自分　　必夭不肯娶父母以无后强之婚婚后云从终　　以病故独居一楼无燕婉之好陈惟侍汤药数　　载一夕大雷雨破其楼壁不可居乃就陈宿明　　旦&#前榴花非时盛开云从窃自喜为生子之　　祥已而氏果有娠甫三月云从殁陈年二十二　　父母愍其贫劝改适至死不从以女红自活遇　　岁荒常竟日不炊卒抚其子成立　　张士桂妻钱氏
　　按丹徒县志钱氏张士桂妻年二十八士桂亡　　绝粒七日死复苏者三抚周岁遗孤鹭当兵燹　　之后食贫教养鹭长为国学生　　钱志熊妻张氏
　　按丹徒县志张氏钱志熊妻夫亡苦节三十余　　年卒　　丁士良妻李氏
　　按丹徒丁氏家传李氏士良妻适良和顺宜家　　允称阃范良早亡李年三十生二子长子殇次　　文&#方十岁家业雕零索逋者塞户惟居屋数　　椽卖以偿人则无可栖止且又不足十分之一　　不得已乃以所逋若干列于郡守求为主持请　　俟子成立即悉归楚郡守怜其情听焉因得少　　安训&#读书不就改习会计经营凡一言一动　　无不教之以善&#年十九娶孙氏奉姑以孝勤　闺节部列传一百九十八
皇清四十九
　　周天禄妻李氏
　　按宿迁县志李氏周天禄妻嫁五载夫亡氏年　　二十二子鼎方襁褓氏茹荼抚育成人殡葬翁　　姑皆成礼　　叶蔚起妻梁氏
　　按宿迁县志梁氏诸生叶蔚起妻夫早亡无子　　有二妾遣之独守终身　　萧士英妻张氏
　　按宿迁县志张氏萧士英妻夫亡三子皆幼伯　　姑欲夺其志陵之备极惨楚氏至死不移抚诸　　孤教以义方伯姑殁无子为祭葬里人贤之年　　九十巡漕御史卢世旌其门妇唐氏慈孝如　　其姑　　蔡鼎镌妻陆氏
　　按宿迁县志陆氏年十九归里人蔡鼎镌镌疯　　疾氏代为栉沐旦夕惟谨已而疾革肌无完肤　　顾氏流涕曰吾以孽病累汝一生痛心无状但　　吾不孝三丧未葬兄弟沦亡此数岁儿宗祀所　　在汝其怜之语毕而绝氏恸绝不欲生念夫言　　强起抚幼子家贫以女红自给课子读书连举　　三殡以成夫志然终以劳瘁致疾而殁子献源　　生孙六人蔡氏之后赖以复昌一时远近共称　　之　　叶逢舜妻高氏
　　按宿迁县志高氏举人高飞女孙归邑人叶逢　　舜事翁姑以孝称舜亡矢志苦守教二子成立　　卒年七十有司旌其门　　龚儒妻王氏
　　按宿迁县志王氏龚儒妻早寡遗二孤皆幼家　　贫矢志守节御史卢世都御史房可壮并旌　　其门　　朱鼎寿妻王氏
　　按宿迁县志王氏雎宁人适邑人朱鼎寿年二　　十三夫亡子甫八月家止湖田数亩躬亲樵采　　历凶岁常不举火或劝改适辄正色拒之卒励　　节终老　　周承熙妻蔡氏
　　按宿迁县志蔡氏武举周承熙妻熙明季征贼　　亡氏年二十七无子家贫孝事孀姑誓死不嫁　　守节终身　　施泽妻徐氏
　　按宿迁县志徐氏诸生施泽妻幼女诫孝事　　翁姑遇火灾氏于烈焰中负姑出手臂皆焦然　　泽殁子盘楹甫十岁氏苦守教之成立历三十　　余年年七十尚健　　叶士伟妻吴氏
　　按宿迁县志吴氏叶士伟妻年二十而寡孝养　　翁姑抚孤枝挺阃教严肃教孙肇先读书入太　　学　　陈献&#妻曹氏
　　按宿迁县志曹氏小字宣姬邑庠增生曹濂女　　端淑寡言笑年十八适陈献&#归四载&#殁宣　　姬以死自誓因二女俱在襁褓姑又防之密得　　不死缟衣椎髻饮水啜菽晏如也其伯献瑾酗　　赌无赖屡有夺志之谋宣姬窃知之佩利刀以　　自防一日伯姒绐之至场分豆粒甫出户见舆　　马在门似迎亲者方惊疑未定众已强扶登车　　矣宣姬力弱不胜披发破面号泣痛骂坠车屡　　坠屡扶鞭棰交下体无完肤日暮抵其家宣姬　　骂益厉众殴益毒杖棰之余气奄奄欲绝其家　　见将死稍有惊避状姬卧地睨视灯暗人远勉　　力跃起奔出即邳州城河遂投水水浅宣姬复　　自埋其首急切不能遽死河旁乃邳州同知苏　　某衙署后门也逻卒见之强救以报苏随传进　　备讯其伯夺节强嫁之由苏即批州判王振先　　严刑细讯各正厥辜批给执照守节终身　　陆奋扬妻戴氏　　按宿迁县志戴氏廪生陆奋扬妻勤谨有妇德　　扬亡家贫拮据苦守教子成立抚侧室子如己　　出有司旌其门　　龚世臣妻吴氏
　　按宿迁县志吴氏龚世臣妻年二十五夫亡抚　　襁褓二子备尝艰苦守节终身　　汪应东妻陆氏
　　按宿迁县志陆氏汪应东妻年二十二夫亡翁　　姑年七十余氏矢志贞守躬织纴以养翁姑历　　凶岁甘旨无缺有司旌其门　　李敬妻高氏
　　按宿迁县志高氏李敬妻年十九归敬越五年　　敬亡无他昆弟子方数月氏苦志抚之年八十　　有八犹能夜坐绩麻孙曾四世共数十人为邑　　望族　　沈良屏妻张氏
　　按宿迁县志张氏沈良屏妻屏亡守节三十余　　年有司旌其门　　苏民岩妻沈氏
　　按宿迁县志沈氏苏民岩妻岩亡氏年二十矢　　志苦守终其身　　蔡可教妻朱氏
妇毛
氏附

　　按宿迁县志朱氏生员蔡可教妻夫亡止一子　　抚孤守节纺织自给子长补增广生未几夭殁　　遗一孙与妇毛氏共守之两世孤孀相依为命　　遭家难艰苦备尝五十余年卒一门双节乡里　　重之　　高应选继室钱氏
　　按宿迁县志钱氏诸生高应选继妻夫亡氏年　　三十子方周与前室三子抚之一均冰蘗自苦　　四十余年如一日年七十二终　　许作柱妻孟氏
　　按萧县志孟氏里仁乡许作柱妻姑刘氏病痢　　医药弗效氏割股以进姑食之有异香遂愈柱　　亡遗孤九功八岁刘年七十余子尚幼氏甘贫　　苦守教九功成立　　孙重盛继室程氏
　　按萧县志程氏孙重盛继室荜窦女克内则　　家贫辛苦备尝有夙慧从夫识字一见不忘盛　　没无子以一婢给薪水有地数亩仅足衣食闭　　户如处子时展卷自诵年六十余终　　朱贤政妻李氏
　　按萧县志李氏朱贤政妻生员李鼎之女政有　　文武才明季从戎初授守备升任分防泗盰游　　击乙酉夏四月殉难氏年方笄号泣欲死一女　　尚未周岁翁姑再三劝止遂剪发断臂苦节终　　身　　杜蒲芳妻许氏
　　按萧县志许氏生员杜蒲芳妻夫妇相对如宾　　夫亡痛悼几绝月余卜葬夫先茔家贫躬自抔　　土筑坟岿然如阜哭泣拜奠未尝稍懈历三十　　年如一日　　任柔惠妻许氏
　　按萧县志许氏邑贡士作楫女适扬州学博任　　文石第五子柔惠时年十七六岁中举三子而　　寡事姑孝姑病痿三月氏周旋&#笫有呼即应　　训三子勤纺织忍饥寒万苦无怨三子皆婚娶　　卓然成立　　吴应鳌妻王氏
