<!-- { "loadSidebar": true } -->
按嘉兴府志沈氏周万象妻万象为邑生赘于沈三载而殁遗孤方二岁翁且七旬氏请于父母就周代修子职奉翁天年训子允彰登贤书直指郭必昌题表其门年八十无疾终　　陆万程继室朱氏
媳严
氏附

按嘉兴府志朱氏陆万程继室年二十二夫亡抚育遗孤苦节五十年邑令罗&#颜其闾媳严氏年二十五而寡子如砥甫五岁守节四十余年卒与姑俱七十一岁　　周君用妻诸氏
按嘉兴府志诸氏儒士周君用妻副使偁之女孙早丧父年二十归周甫四载生一子一女而君用亡氏抚训遗孤弘毅严而有法综理家计嫁娶子女周恤族党无不允当孀居三十六年郡守颜其室　　高逾妻李氏
曹氏
陆氏附

按嘉兴府志李氏高逾妻桐乡保宁乡人年十八逾亡子熊方晬家贫舅姑相继殁归依母居母令改适不从熊长娶曹氏无子为蓄妾陆氏甫得子而熊亡曹与陆皆守节事姑抚孤如李乡里称之　　沈渐鸿妻曹氏
按嘉兴府志曹氏太学生沈渐鸿妻年十六结褵十九渐鸿亡氏闭户自缢舅姑力劝之嗣叔子愈以奉大宗时愈生甫数月茹荼抚之成立中历险阻力持门户奉养舅姑丧葬具礼年五十四卒　　卜兆龙继室伍氏
按嘉兴府志伍氏苏州人九岁侍父疾涕泣辍饮食汤药必亲尝称孝女年二十为秀水太学生卜兆龙继室抚前妻子如己出阅四年生一子明年兆龙殁氏哀毁悲号绝粒数日亲戚力劝之乃谢却一切深居礼佛僮仆数岁以上不得入中门长斋蔬食四十年如一日教子陈彝成进士郡守请旌其门　　徐世淳妾倪氏
按嘉兴府志倪氏秀水人随州知州徐世淳侧室崇祯末世淳携氏之任随州寇至城氏匿丛筱中寇去而出则世淳已死难氏抚尸恸哭乞棺于州民詹氏与仆邢继成等共殓之扶榇以归年二十七矢志不更嫁苦节三十余年以世淳殉难血衣什袭如珍每一展视辄呜咽流涕年六十终　　周纯初妻怀氏
按嘉兴府志怀氏秀水周纯初妻年二十八而寡家贫无子抚孤女纺绩以给长斋苦节四十年年六十八卒　　闵垫妻孙氏
按嘉兴府志孙氏嘉善闵垫妻年十九而寡无子兄欲夺其志叹曰兄所利者财也悉以奁出归之矢志守节立族子为后年五十三值岁饥死贫不能殓县令于业葬之　　何继源妻李氏
按嘉兴府志李氏石门何继源妻年二十四源亡氏拮据织孝养其姑训子永义任卫辉经历崇祯间礼科给札旌表　　蒋宰妻顾氏
按嘉兴府志顾氏嘉善蒋宰妻年二十八夫亡守节岁饥劝翁焚债券躬煮糜以施饿者子文衡为小吏弃职归养乡里以孝称寻没氏抚孤孙嫠居五十载学宪黄鸣俊表其庐邑人为置祭田墓傍以奉祀　　孙完朴妻锺氏按嘉兴府志锺氏嘉善孙完朴妻年十八归孙未&#而寡无子氏苦志奉姑抚夫侄为嗣寻夭又鞠幼孙始终无间有司旌其庐年六十卒　　郁环妻宋氏
媳沈
氏附

按嘉兴府志宋氏嘉善郁环妻年二十九环亡抚子缵成立早夭媳沈氏年二十八姑媳相依值家多难备历颠苦邑令旌之　　王嘉宾妻夏氏
按嘉兴府志夏氏嘉善王嘉宾妻年二十五嘉宾亡遗孤襁褓氏截发毁容励操四十余年有司旌表　　胡尔宏妻张氏按嘉兴府志张氏嘉善胡尔宏妻适胡四载尔宏远客不归氏昼夜悲号誓无异志抚子光祖历二十余年卒许誉卿铭其墓郡邑旌其门　　高霁妻常氏
按嘉兴府志常氏高霁妻嘉兴人年二十一归霁仅九月霁死遗腹生女又殇常祖母隋节妇也因自颜其室曰继节鞠夫弟之子为后以寿终　　沈橘妻李氏
按嘉兴府志李氏石门沈橘妻年二十夫亡守志饮泣四十年未尝见齿独居一室孝事舅姑邑令旌表　　王道浦妻唐氏按嘉兴府志唐氏王道浦妻少寡躬织以事翁姑训子及孙苦节四十余年卒旌表　　沈凤妻冯氏
按嘉兴府志冯氏秀水冯梦祯女嫁太学生沈凤年二十凤亡氏欲以身殉亲党苦劝而止茹素衣缟矢志焚修孝亲敬长周恤饥寒及修桥梁施棺椁一切善事不可枚举教其子大詹大遇皆成立为通儒年八十余卒有司表其门　　项噩妻沈氏
按嘉兴府志沈氏项噩妻年及笄归项贫苦自甘事舅姑以孝相夫以义待族党以和治家以肃居身以俭万历戊午项亡无子家日贫氏益尽孝治生益勤崇祯戊辰年四十有九卒　　许屏寅妻陆氏
按嘉兴县志陆氏京卫武学生许屏寅妻夫亡氏年二十三矢志靡他终始如一崇祯乙亥年六十三卒方屏寅初殁时愁恸绝食滨死者数四赖&#戚救免抚遗孤事老亲靡不笃挚虽赤贫能竭其力司李旌之　　徐行远妻仲氏
按嘉兴县志仲氏光禄丞徐行远妻闽清令徐溶母也夫亡孀居二十九载峻节如山崇祯十五年旌表　　王昶妻陆氏按嘉兴县志陆氏吏部尚书陆完姊年十六适儒士王昶年二十七而寡痛抚三孤泪尽继血绩纺事姑教子以义方长子化为中书次子宪为镇抚有司旌之　　卡舜年妻沈氏
按嘉兴县志沈氏诸生沈文举女年十五适郡文学卜舜年舜年性不羁家贫又患羸疾早死沈年二十五柏舟自矢纺织事姑年八十九终邑令表其庐　　徐君伯继室高氏按嘉兴县志高氏徐君伯继室资性端严克妇道年甫笄归君伯值明季丧乱君伯避难郑家庄为邻人储泰所杀高年二十四奋不顾身持刀破门邻里四起擒储诣府鸣冤力正典刑高子方在襁褓家极贫茹荼饮血矢志抚孤族人欲夺其志断发不从守节三十年子竟赖以成立　　仲元俊妻高氏
按嘉兴县志高氏儒士仲元俊妻明经仲大勋媳年二十五而寡抚三岁弱子事翁姑称孝翁亡一切葬事亲裁之奉姑陈几二十年色养备至年四十九卒有司表其门　　蒋其征妻锺氏
按嘉兴县志锺氏幼性严毅闻忠孝节烈事辄义形于色长适隐士蒋其征事舅姑孝耻着能声惟以勤俭助夫起家天启四年氏年二十五征亡二子俱幼氏矢志抚孤延名师以教成其业躬织以给晨夕子方兰淑来暨诸孙皆淹洽醇谨乡党称为孝友　　项从先侧室钱氏按嘉兴县志钱氏训导项从先侧室佐夫治家克尽妇道生一女从先亡氏年二十七哀毁几欲自尽诸姆谓曰若不负死者足矣独不为乳女计耶氏不得已焚香自誓终身缟素藜藿抚女及长择醇谨者事之年八十有六终　　孔浩生妻葛氏
按嘉兴县志葛氏崇祯己卯孝廉葛宗亮之女适儒生孔浩生年二十八而寡无出孝事孀姑抚训幼叔礼佛终身　　吴中和妻徐氏
按嘉兴县志徐氏秀水诸生吴中和妻世居永丰和年三十二没氏抚遗腹子颇能成立年七十三邑令旌表　　王永谟妻吴氏
按嘉兴县志吴氏诸生王永谟妻谟家被盗以救母死氏年二十五苦节事翁姑进甘旨躬温凊一如夫存抚襁褓幼叔受逾于所生未几叔病笃医药罔效氏祷于先祠曰妇死分也倘此子有不测主王祀者谁愿以身代不旬日叔果愈氏遂病死　　包士妻王氏
按嘉兴县志王氏儒生包士妻适包甫匝岁夫亡氏年十九哀恸几绝毁容饰废栉沐朝夕奉夫木主而偕之寝食针黹所获易甘脆以奉舅姑年五十一卒　　朱维清妻陆氏按嘉兴县志陆氏赠御史陆鳌女适太学生朱维清年二十七而寡苦节教子廷柱和熊断织无所弗至廷柱卒为名儒　　庄允灿妻吴氏　　　薛仲璋妻沈氏
　　支养讷妻赵氏　　　张炳妻任氏
　　郁雷妻周氏　　　　吕濂妻孙氏
　　吕濂妾华氏　　　　高材妻蒋氏
　　浦&#妻吴氏　　　　诸生潘炳孚妻冯氏　　佥事钱&#妻陈氏　　叶季子妻钱氏　　朱国武妻陈氏　　　盛达妻周氏　　生员冯运嘉妻支氏　生员叶鋐妻夏氏　　生员王虔妻陆氏　　诸生孙允登妻郁氏　　柯蕃妻沈氏　　　　倪孟怀妻诸氏　　李士龙妻金氏　　　陆俨妻叶氏
　　中书钱焘妻叶氏　　龚在公妻钱氏
按嘉善县志已上二十四妇仅存名氏
　　卞栻妻姚氏
李
氏附

按嘉善县志姚氏生员卞栻妻栻字尔式负才不遇病革氏剜股肉和剂以进不愈而没氏年二十三事翁莘颖尽孝抚孤晋成立娶李氏李年二十五晋早夭姑媳茕茕抚养一室不蔽风雨午炊常绝姚年五十余李年六十九终邑令李陈玉表其闾　　沈心愚继室李氏
按嘉善县志李氏沈心愚继室结褵&#年夫亡孝养翁姑以哀毁成疾而卒子懋德娶钱氏亦至孝父贫病馈养终身以弗逮事舅姑每饭辄涕泣操作训子保有先业邑令旌表　　程志道妻怀氏
按嘉善县志怀氏程志道妻道字九衢学为儒者早世怀茹素终身年满百龄邑令吴道昌旌其门　　沈万春妻夏氏按嘉善县志夏氏沈万春妻归夏事孀姑四人嫡庶贴然年二十一夫亡欲以身殉因有遗娠诸姑力劝止之及生子早夜力作养四寡一孤诸姑相继殁力营殡殓苦节三十余年　　顾衷蔼妻王氏
按嘉善县志王氏顾衷蔼妻御史王慎德孙女幼习女诫列女传诸书年二十一夫亡无子散发茹素终身不出庭户事姑尽孝年六十八终　　支大纶继室张氏
按嘉善县志张氏进士支大纶继室生子如增甫八龄而大纶没氏年二十四训如增游南雍为名士晚岁茹斋课四孙句读年七十八大笑而逝　　沈刚中妻张氏
按嘉善县志张氏州司马沈刚中妻进士工部郎张廷荐女吏部郎沈道原长媳也夫没欲以身殉妯娌劝沮氏重自抑哀以抚藐孤以机杼佐读苦节四十余年　　钱篑妻沈氏
按嘉善县志沈氏钱篑妻篑弱冠溺死无嗣氏抚一女守节伯某谋嫁之氏泣曰我前本拟从夫今苟相迫亦惟托身清流耳谋乃止年八十余臂间系一小镜女问之曰此汝父所佩也泪潸潸如雨及疾未尝延医苦节五十年殁后五十余年外孙沈淀举两丧合葬中丞继登为立传　　钱广昌妻毛氏
按嘉善县志毛氏钱广昌妻广昌兵部钱天引子也氏年二十一而寡苦志守节抚一子一女婚嫁尽力年五十七终　　孙中珍妻锺氏
按嘉善县志锺氏万历庚戌进士锺世芳女年十八归太学生孙中珍未一载珍殁抚夫侄为嗣复夭又抚侄孙零丁孤苦终其身如一日崇祯间郡县表其闾年六十余卒　　包亭山妻曹氏
按嘉善县志曹氏包亭山妻年十七夫亡苦节七十八年始终一节有司旌其门　　沈君嗣妻倪氏
按嘉善县志倪氏沈君嗣妻年二十一寡止一女甫周岁氏冰蘗自甘立志苦守奉翁姑以孝年六十五终　　董良史妻唐氏
按嘉善县志唐氏诸生董良史妻少女德奉姑孝年二十七夫亡守节教子历五十四年天启初巡方旌表崇祯间寿终　　庄有仁妻丁氏
按嘉善县志丁氏庄有仁妻年二十归仁甫八月仁殁遗腹四月及子辛勤抚育事翁姑尽孝崇祯间邑令旌表年六十二终　　郁复周妻李氏
按嘉善县志李氏郁复周妻年二十一夫亡遗孤甫周斋心苦守克终孀节　　叶南柱妻王氏
按嘉善县志王氏叶南柱妻年二十四夫亡孝事舅姑抚育孤子邑令张于廷旌其节年六十六终　　周宗荣妻钱氏按嘉善县志钱氏诸生周宗荣妻荣早亡氏年二十七遗孤甫四岁教之成立为诸生年六十余卒有司旌表　　卞森妻支氏
按嘉善县志支氏诸生卞森妻年十九归森二十三夫亡事姑尽孝能训子郡守旌之年五十余卒　　曹其仁妻徐氏按嘉善县志徐氏曹其仁妻年二十三夫亡矢志苦守学使旌之年七十三卒　　毛士妻沈氏
按嘉善县志沈氏毛士妻夫亡氏年二十遭家多难坚持独守抚遗孤穗为诸生年六十余卒　　沈明道妻蒋氏
