<!-- { "loadSidebar": true } -->
按广东通志何氏新会陈满妻有贤行年二十四满没一子亦殇何每哭必绝越年余富民争求婚姑怜其少语之曰毋以我为新妇累何泣曰我所以不即死者姑老无他子孙也朝夕勤麻枲供饮食不少受惠于人宗戚子弟数十年有不见其面者天雨墙坏家故贫不能募工何自运瓦砾砌之一切极勤苦无怨　　张履妻李氏
按广东通志李氏海康佥宪李璇女同邑知县张昊子履妻生一子未周而履亡氏年二十五抚孤矢无他志成化初郡罹兵火辄饥窘氏赖纺绩养子成立弘治间有司申请旌表　　徐辅妻冯氏
按广东通志冯氏海康所千户徐辅妻年十九夫亡遗腹生子四元孀居抚养门户整肃比子长袭职亲支罕见其面弘治间巡按欲奏旌未果而没　　廖章妻陈氏
按广东通志陈氏太学生廖章妻年二十夫亡于京邸陈鞠妾子廖忠誓不再嫁孝养翁姑终老弘治甲寅巡按奏表之年八十卒　　吴鉴妻陈氏
按广东通志陈氏海康民吴鉴妻年二十二夫亡抚一子威时避寇于城饔&#莫继每有食必先翁姑寇平还家攻苦无二年逾八十卒　　刘祯妻詹氏
按广东通志詹氏归善人年十七归刘祯一年而夫亡抚遗腹子全孀居六十年弘治中旌表　　陈升妻李氏
按广东通志李氏陈升妻博罗人年二十四夫亡遗孤方四月姑令里妪潜谕之嫁李呼天泣誓自后无敢言服缟素五十载弘治中旌其闾　　陈本忠妻潘氏
按广东通志潘氏博罗人诸生陈本忠妻生一女无子年二十五本忠亡哀毁骨立或劝再适辄震怒誓死邑令旌之　　廖宗妻顾氏
按龙门县志顾氏廖宗妻年二十二宗没育嗣子传如己出事继姑尽妇道孀居三十八年年六十卒　　谭民杰妻廖氏按龙门县志廖氏谭民杰妻宗之女也年二十杰亡抚遗腹子达苦守终身年七十卒　　廖让妻吴氏
陈氏
王氏附

按龙门县志吴氏廖让妻生二子曰&#曰升年二十七让没贞守不渝年六十九卒&#妻陈氏生子新年二十五&#没姑妇相守与人言不逾阈甘泉湛若水表其居升妻王氏年二十四升没无子抚侄宗为嗣与姒共苦守终身　　黄晓妻袁氏
按龙门县志袁氏黄晓妻年十九晓没抚遗腹子求举拮据艰难至老不易　　廖俊妻李氏
按龙门县志李氏廖俊妻年二十二俊没无子以侄仕俸为后苦节不渝年七十九卒　　叶汉妻顾氏
按龙门县志顾氏叶汉妻年二十二汉没父母屡逼嫁不从年四十二卒　　刘耀妻锺氏
按龙门县志锺氏刘耀妻年二十五耀没一子五岁而殇茕茕独守非祭祀不逾阈事舅姑以孝闻一钱不入私室年六十二终　　李邦美妻邓氏
卢氏王
氏廖氏附

按增城县志邓氏李邦美妻年二十四夫亡守节旌表同时龟峰铺林景先妻卢氏年二十五而寡龚径龚祖泽妻王氏年二十五而寡马站巷郑朝伯妻廖氏年二十三而寡皆无子守节至老被旌　　张星妻吴氏
何氏林氏
陈氏何氏附

按增城县志吴氏龟峰铺张星妻星亡吴年二十四守节不二养姑鞠子至老被旌同时黎濂妻何氏年二十六而寡西郭巷张律妻林氏年二十六而寡龟峰铺李孔兴妻陈氏年二十六而寡石滩陈潾妻何氏年二十二而寡皆守节如吴旌表　　卢国宁妻顾氏
按增城县志顾氏庠生卢国宁妻年二十二宁亡无子以夫兄子应征为己子矢志抚孤不逾阃阈奉妾姑同处一室事之甚谨翁纶官按察使尝以孝称之卒年七十有六应征后领乡荐以文行称　　林少光妻潘氏
按增城县志潘氏年十七归林少光三年而光亡家贫纺绩自给守节终身　　顾观全妻郑氏
按增城县志郑氏会仙铺人顾观全妻全没氏年二十二遗腹生子厚时杜门矢志服阕不除虽卑幼未尝一见养姑以孝闻弘治间邻火延及闾里独郑居免焉人以为节孝之感有司旌其门　　黎杜妻廖氏
按增城县志廖氏庠生黎杜妻杜亡遗腹生子临惠廖年二十五矢志靡他日惟纺绩以供菽水教临惠成立　　黄昭妻袁氏
温
氏附

按增城县志袁氏黄昭妻年二十二昭亡与顾绍纯妻温氏皆守节鞠遗腹子至老被旌温寡时年十九　　黎钲妻钱氏按增城县志钱氏庆隆铺民黎钲妻归三载生一子夫亡钱年二十有二垢面蓬首誓无他志事妾姑敬若生母乡党咸以节孝称之　　陈才惠妻严贞彦
按连州志严贞彦连州人年十六适龙津门外陈才惠才惠亡遗腹生一子时贞彦年二十父威谋嫁之贞彦泣曰舅姑春秋高子在襁褓何忍舍之他适父勿复言弘治戊午年八十有一郡守曹镐旌其门　　文景妻罗香贞按连州志罗香贞连州诸生文景妻年二十一景亡罗矢志训孤事姑终身不归宁邻里罕见其面有司旌表　　严如昆妻李闲英
按连州志李闲英州民严如昆妻年十九生子仅三月昆亡氏抚遗孤矢勿再适孀居四十余载郡守王立准旌其门　　秦思诤妻黄氏
按广西通志黄氏博白人黄仕庆女年十八归秦思诤举一子三岁思诤没氏年二十一哀毁骨立矢志终身弘治三年有司旌表　　莫朝宣妻蒋氏
按广西通志蒋氏名妙庆宜山蒋廷琏女及笄归莫朝宣宣领景泰癸酉乡荐没氏年二十二翁姑哀其少将嫁之不从以女工自给训子骄读书应贡举寻亦夭氏率其妇淡泊勤苦抚育三孙自满自广自矜皆克有成弘治辛酉年七十终　　陈通妻孔氏
按贵州通志孔氏小旗陈通妻正统末通御寇死孔守节不二弘治初旌表　　龚璟妻袁氏
按贵州通志袁氏贵阳人龚璟妻夫亡孀居七十五年事闻旌表　　朱宣妻刘氏
按贵州通志刘氏千户朱宣妻名慧芳未字时刲股为羹以疗母病年二十一夫亡矢志抚孤以寿终　　严可富妻高氏汪
氏附

按云南通志高氏云南府严可富妻宜良人年二十七富亡氏以女红给诸子墓祭归途中拾白金八十余两访其人归之子严镇娶汪氏亦年二十七而寡生遗腹子容矢志如姑皆以寿终乡人称为严氏双璧大学士李东阳作传谢迁为记巡抚都御史王启为赞　　杨以荣妻沈氏
按云南通志沈氏诸生杨以荣妻通海人家贫以纺绩资荣膏火年十九夫亡抚遗腹子族利其产谋令改嫁沈抱子恸哭灵前自缢邻妇救免谋者遂息苦守四十五年终弘治三年旌表　　万昂妻王氏
按云南通志王氏建水人万昂妻夫亡年二十三养姑抚子至亲罕见其面媒媪探其意王引刀断指以示莫敢复言　　李松妻欧阳氏
按云南通志欧阳氏李松妻建水人欧阳顺祥女年二十七松亡遗孤叶三岁家贫纺绩抚叶成人年六十四卒　　段文斐妻王氏
按云南通志王氏段文斐妻阿迷人夫亡抚二子六女躬织谋朝夕之死靡他　　王璠妻赵氏
按云南通志赵氏王璠妻名惠澄建水人幼寡言笑年十五归璠璠没赵哀毁几绝蔬食终身　　胡氏女
按云南通志胡氏女父世熙初许聘指挥孙治心子孟麟孟麟遘疾甚危女年十二密割股煎汤告于母令使以进数日麟亡即欲自尽赖母救得免竟归孙潜闭五十余年有司月给糈优恤　　张实妻李氏
按云南通志李氏张实妻建水人子琼甫二岁实亡遗腹复生子氏年二十二守节四十年抚二孤成立　　张晟妻郑氏按云南通志郑氏张晟妻永昌人郑文元女晟腾越诸生早亡郑年二十一矢志守节抚其子邦教弘治中举于乡年八十卒　　闵训妻马氏
按云南通志马氏闵训妻永昌人马奇玉女年十六适训四年训亡遗孤&#甫三岁瑀甫二月父母欲夺其志不从事舅姑抚二子年七十四终　　陆绪妻王氏
按云南通志王氏陆绪妻永昌人绪冲学生早亡每当令节辄哭不已邻里闻其声咸为伤恻历三十余年卒　　张妻李氏
按云南通志李氏张妻宁州人年十九丧夫终身缟素苦节事姑敦妇道弘治五年旌表　　曾祥妻贾氏
按云南通志贾氏孝廉曾祥妻建水人贾千户女祥亡氏守志抚孤历五十年子孙相继成立弘治六年旌表　　王勋妻赵氏
按云南通志赵氏王勋妻阿迷人年二十八夫亡抚孤子就学后子妇皆没又抚遗孙成立　　李全妻张氏
按云南通志张氏李全妻河阳人年二十夫亡遗腹生子亦殇苦守五十余年志不可夺弘治间旌表　　张氏女按云南通志张氏女河阳人许聘李君沾未嫁而君沾死父以之复许姚琰张潜往沾坟自缢获救免誓死不嫁弘治间学使旌其门　　李愈祥妻黄氏
按云南通志黄氏李愈祥妻河阳人弘治十四年夫亡黄年二十抚二子守节终身　　王经妻张氏
按云南通志张氏王经妻大姚人张汉科女经为诸生早亡子鸣凤三岁舅姑老家贫氏处之宴然鸣凤以母训成名官县令弘治元年御史旌表　　施经纶妻张氏
按云南通志张氏施经纶妻中屯所人张伯斋女夫没于官临诀托以父母氏扶榇归或强再适泣谢曰翁姑老矣违夫重托何以为人誓死靡他历二十年卒旌表　　冯士杰妻詹氏
按云南通志詹氏冯士杰妻蒙化人弘治间夫亡家贫守节终身　　刘藻妻陈氏
按云南通志陈氏刘藻妻年少夫亡守节终其身　　刁派罗妻招曩猛按云南通志招曩猛上舍刁派罗妻年二十五夫亡守节历五十二年弘治六年都指挥佥事方敬闻于朝旌表　　李乔妻范氏
按云南通志范氏李乔妻夫亡守节终老
　　刘崇学妻陈氏
按云南通志陈氏刘崇学妻蒙化人陈治道女夫亡孝姑育子操履端方始终如一弘治六年有司旌之　　靳志妻赵氏按云南通志赵氏靳志妻姚安所人赵世爵女子七岁夫亡守子及长而夭又抚幼孙弘治元年郡守旌表　　阿旻妻陶氏
按云南通志陶氏阿旻妻邓川人夫袭邓川州土官未任而没氏年十六抚孤守志三十余年弘治间旌表　　王玺妻魏氏
按新兴州志魏氏王玺妻弘治十年夫亡魏年二十六家贫纺绩抚育二子各授以艺孀居四十余载乡人高其节　　何洪妻危氏
彭
氏附

按畿辅通志危氏何洪妻真定府人洪亡危年二十四子绍尚幼危抚孤守节极其劳瘁正德六年流贼破城绍见杀绍妻彭氏年二十八子思问方七岁姑媳零丁孤苦事势艰屯彭锐志死守奉姑抚子曲尽孝慈后子举乡荐历官户部郎中　　段维清妻周氏
按畿辅通志周氏段维清妻真定府人年十六适段夫亡断中指以示志年八十三奉诏建坊表其贞节　　翟昊妻王氏按畿辅通志王氏翟昊妻永平府人年二十五昊亡子鹏万三岁王苦节纺绩课鹏读书登正德壬戌进士授户部主事王赠太宜人守节六十年年八十五卒旌表　　蔡甫元妻范氏
按畿辅通志范氏蔡甫元妻真定府人夫亡守节旌表　　柴时妻刘氏
按畿辅通志刘氏柴时妻河间府人年二十七夫亡无出守节至七十七岁卒　　路如轼妻张氏
按畿辅通志张氏路如轼妻真定府人夫亡氏年十九抚遗孤躬纺绩守节四十八年教其子路区成进士　　许俊妻刘氏
按畿辅通志刘氏许俊妻永平府人年二十四而寡抚孤成立寿八十卒　　李养蒙妻何氏
按畿辅通志何氏李养蒙妻真定府人夫亡守节以疾终　　李君第妻刘氏
按畿辅通志刘氏李君第妻真定府人夫亡无嗣苦节终身事姑以孝闻　　段性妻乔氏
按畿辅通志乔氏段性妻真定府人夫亡坚贞自矢事翁姑以孝闻　　田时乐妻路氏
按畿辅通志路氏田时乐妻真定府人夫亡守节教子为诸生　　崔格妻张氏
按畿辅通志张氏崔格妻顺天府人格亡氏年二十家贫苦守操女红以养舅姑建坊旌表　　张汝孝妻王氏
按畿辅通志王氏张汝孝妻顺天府人夫亡年二十五苦节抚孤诏旌其门　　李继宗妻冯氏
