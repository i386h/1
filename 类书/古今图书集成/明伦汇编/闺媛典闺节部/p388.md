<!-- { "loadSidebar": true } -->
　　按会稽县志郑氏董昌妻年二十四而寡止遗　　一子夜梦夫语之曰有迫汝者奈何氏应曰一　　死而已遂惊寤次日果如夫言氏方断菜即以　　刀自断发曰少有二心如此发事乃寝衣一絮　　衣二十余年举以示媳曰此汝翁在时衣也虽　　岁久勿敢易今无愧矣年六十余卒　　袁大儒妻董氏
　　按会稽县志董氏袁大儒妻年十九而寡坚贞　　自守孀节皎然年七十一郡县旌之　　董兆龙妻包氏
　　按会稽县志包氏董兆龙妻年十八而寡无子　　守节六十余年　　何之栋妻来氏
　　按萧山县志来氏何之栋妻栋北游长子方数　　岁次子文炳在腹寻栋没京邸氏独持门户奉　　翁姑抚幼子辛苦万状昼夜饮泣遂成目疾家　　日贫训子益严炳中武科授山西潞泽营守备　　周万纪继室童氏　　按萧山县志童氏处士周万纪继室归周五载　　纪病笃氏祷天请代刲股以进不愈二女幼子　　维则方襁褓纪临殁数视氏及子氏悲仆欲绝　　纪既没家贫以勤苦佐衣食毕子女婚嫁备历　　诸艰贞操愈励康熙九年奉旨建坊吏部侍郎海丰王清为赋诗曰西山之麓湘　　水滨芳风袭袭生幽人蕙兰秉质性霜雪焚膏　　佐晷甘食贫昊天不吊鸾胶折凄风苦雨声呜　　咽十七于归甫六年百千心事凭谁说手抱遗　　孤纔弱龄孤灯秖有影怜形恩勤纺绩谋朝夕　　赢得萧萧发点星青闺声动采风使表扬不靳　　幽潜事何幸征人获与闻携来传记为题志密　　密同云雪欲飞乌啼中夜是耶非柏舟似是为　　君咏彤管何愁不嗣徽督部关中周之桂诗曰　　虞江翻雪浪嵊岭肃清风表表越州女英英江　　水东驱驰西陵道瞻望北原松捧传情先切开　　篇烛乍红春残飞彩燕夜永泣孤鸿惟节能兼　　孝因贞可教忠心酸常啮指泪尽欲枯瞳五载　　&#砧戚三迁邹母风自甘荼比荠人苦胆丸熊　　霜气闺中冷兰芽国士雄探奇登禹穴先此达宸聪知萧山县事骊城邹为之序　　何之楠妻黄氏
　　按萧山县志黄氏黄州守可师孙女诸生何之　　楠妻归六载而之楠殁无子丧葬舅姑躬任拮　　据家世丰腴独甘淡泊事上接下礼法肃然凡　　三十余年如一日康熙九年奉诏建坊旌闾
　　邹公锦妻朱氏
　　按余姚县志朱氏邹公锦妻年二十适锦四载　　夫亡遗子女各一皆在怀抱诸伯叔恐氏守不　　终令改适氏誓死不从事姑俞氏克尽妇道抚　　女益姑子绍祖成立宗党称之　　姚善奇继妻张氏
　　按上虞县志张氏姚善奇继妻同邑诸生国祥　　女也年二十三归姚越二载生女未半岁夫亡　　抚前室子肇臣誓不更嫁妾施氏有子亦未晬　　施不安于室欲择去张累谕留之逾四稔施卒　　他适张独抚其子苦守终身　　姚善政妻孙氏
　　按上虞县志孙氏姚善政妻年二十四夫亡遗　　二子尚未晬氏誓不更嫁父伟五翁徐震恐不　　克终令改适不听祖姑徐氏病卧&#褥氏代姑　　进匕箸扶掖左右三载如一日乡党称孝家贫　　纺绩度日抚二子肇抡肇魁俱克成立年七十　　七终　　葛元亮妻张氏
　　按临海县志张氏奉化教谕士谠女生员葛元　　亮妻生子既成五龄而亮亡张年二十一茹荼　　集蓼三十三年抚既成入庠序卒年五十有四　　储应参妻蔡氏　　按临海县志蔡氏储应参妻年二十五夫亡氏　　方娠五月家无储粟或谕改适蔡曰冀生男留　　一&#以慰夫于九泉也及育子元忍纺绩以供　　衣食勤苦抚训成人一日病笃元忍吁天刲股　　以救年七十一终有司旌之　　钱子&#妻吕氏
　　按宁海县志吕氏钱子&#妻年少夫亡矢志苦　　节贫守三孤皆克创业目及曾孙数十辈年九　　十有七邑令旌之　　金城妻郭氏
　　按宁海县志郭氏大岙生员金城妻年十九生　　子甫四月城亡因世变舅姑欲嫁之郭不从坚　　守愈切年六十有二终　　邬继运妻杨氏
　　按宁海县志杨氏桃源别驾大任女缸&#邬继　　运妻事寡姑洪氏至孝年二十五夫亡子殇族　　戚劝改适杨泣拒曰寡姑无依亡夫无祀有死　　而已忍弃乎遂抚族伯襁中儿重光为后养姑　　终老历贫苦变乱而愈坚其操邑令旌之　　严杲妻金氏　　按宁海县志金氏黄坛严杲妻中年丧夫矢志　　守节课子成人年八十有七郡县表其门　　杨昆吾妻俞氏　　按宁海县志俞氏黄坛杨昆吾妻淑慎贞静孝　　事舅姑昆吾亡苦节持家秩然有序遇岁祲慷　　慨周给贫乏课子烈孙祚圭晟俱补博士弟子　　陈梦龙妻孙氏　　按宁海县志孙氏健城乡陈梦龙妻廪生陈二　　嘉母年二十五夫亡甘贫苦守早夜绩以鞠　　藐孤一日邻失火延烧多屋孙室独存年八十　　余卒郡县旌之　　邬翼翀妻杨氏
妇石
氏附

　　按宁海县志杨氏诸生邬翼翀妻年二十八夫　　亡子令申方在襁褓因乱依黄坛母家抚令申　　稍长即延师训诲甫入泮而夭媳石氏年二十　　一密云道石启明侄女鞠二孤锦锺矢志如姑　　三世两孀始终一节县令旌之　　王廷妻项氏
　　按宁海县志项氏西隅王廷妻归逾年夫亡项　　矢志终守抚育遗孤伶仃孤苦历久弥固后子　　璟奋迹宫墙值重建学宫倩璟董其事捐给工　　匠不倦项氏之力居多璟没孙璇善奉项终身　　林氏女　　按太平县志林氏女名月汀生而端静邻里罕　　识其面年十六许配丘茂匡未几匡殁讣闻泣　　告父母曰愿归丘氏家人力沮勿得行遂坚卧　　不起欲自尽父母许其在家执丧于是易素服　　尽散其首饰衣裳终必欲归丘而后已父母乃　　修祭具与偕往奠至则抚棺哀恸极其悲惨须　　臾柩裂见匡面色如生随告丘母曰畴昔梦郎　　至其肩有瘢且谕以临终失物所在丘母曰诚　　有是也因检其物适如所梦无异遂拜别父母　　誓不还归命设寝于柩侧巾栉盘无异事生　　及丘父母养生送死之礼无不尽晚节愈严言　　语非至亲不得通年五十不茹荤一日病卧忽　　有雀自窗隙入踞枕上令婢以手挥之雀复集　　如故次日衔一小鱼吐席上其弟悟劝进腥食　　疾遂愈事闻疏请旌表先是有许婢者绍兴人　　年十三郡中丞王士琦纳为婢媵婢思归不已　　令仆送还原籍且厚赀以赠之仆利其赀私鬻　　于女之舅氏婢泣欲投水适女父没于内家女　　赴葬婢一见愿事之或谓彼节妇也事之胡为　　婢自矢甘终身焉竟与俱归中丞知其仆鬻许　　婢也欲究之后闻其从林女遂止有司上其事　　欲为建坊力辞焉　　吴廉妻张氏
　　按太平县志张氏诸生吴廉妻年未三十夫亡　　氏剪发置棺中誓无二志抚孤教训有方学使　　旌表　　柳立然妻吴氏
　　按太平县志吴氏柳立然妻年二十五夫亡矢　　志守节勤俭持家泣求伯叔延师训子躬亲织　　以供笔墨子孙皆为诸生　　张禹鼎妻段氏
　　按太平县志段氏明季北京留守卫经历张禹　　鼎妻禹鼎年二十六没于官段年二十洁身孀　　居志行端肃抚孤德昌克承先绪年八十八终　　徐士霁妻虞氏妇枝
淑附

　　按金华府志虞氏诸生徐士霁妻名登年二十　　二夫亡矢志守节抚叔子璜为嗣聘氏女侄枝　　淑为媳育一女淑年十九璜又殁淑号恸绝食　　誓以身殉姑以妇有遗腹力劝之逾月生男两　　孀零丁孤苦历十有二年男女又相继夭淑遂　　自缢年三十虞亦卒年六十三康熙七年奉旨建双节坊于邑西门　　陈嘉谟妻朱氏
　　按金华府志朱氏陈嘉谟妻年二十四夫没于　　京师氏矢志柏舟备历艰苦抚孤子成立事姑　　以孝闻年七十郡守请旌康熙十二年奉旨建坊于陈氏祠前　　胡明璲妻陈氏
　　按金华府志陈氏太学生胡明璲妻嫁二载璲　　病弥留呼氏曰尔年少任所去可也氏截发誓　　不独生刲股以进璲竟亡邻妪防之慰曰子甫　　周将谁托氏乃忍死抚孤家人觊其遗业氏力　　持之终不能夺课子甚严教之入黉序年六十　　卒康熙十二年奉旨建坊旌表
　　李大干妻程氏
　　按金华府志程氏李大干妻年二十二夫亡孀　　居历四十余年始终如一康熙十二年奉旨建坊旌表　　丁氏女
　　按金华府志丁氏女名团幼许本邑沈登未婚　　登随父任滇南死女年甫十五守贞不字以纺　　绩膳养寡母岁时奠祭哀恸如初里人义之公　　举旌表　　吴之艺妻倪氏
　　按金华府志倪氏名仁吉浦江进士倪尚忠女　　诸生吴之艺妻贞静敏悟七岁习女诫诸书能　　诗善画年十六归艺艺因葬父劳损疾笃氏洒　　泪和药愿以身殉艺嘱以立后氏含泣首肯艺　　目遂瞑氏恸绝复苏事姑犹母继仲叔三子抚　　训成人姑亡室中刻姑像祀之形影相依足不　　逾阈康熙十二年奉旨建坊旌表
　　陈之镛妻骆氏
　　按金华府志骆氏陈之镛妻年十九夫亡遗孤　　玺甫数月氏忍死含痛矢志坚守屏铅华绝纨　　绮足迹不出庭户历五十载如一日事二亲以　　孝抚幼子以慈康熙十二年奉旨建坊旌表
　　徐彦泓妻陈氏
　　按永康县志陈氏诸生徐彦泓妻年二十四夫　　亡矢死以殉姑以遗孤在抱慰劝抚养遂苦守　　训二子肇基肇麟&#游黉序年七十余岁终　　楼惟驷妻陈氏　　按永康县志陈氏贡士楼惟驷妻惟驷负才名　　入国学祭酒徐元文器重之氏年二十五驷亡　　家徒四壁誓死靡他教子秉诩成立苦节最着　　卢一鹏妻池氏　　按永康县志池氏卢一鹏妻年二十六夫赴试　　身殒矢志不二翁亡奉事耄姑艰苦万状课子　　成人康熙二十五年旌表年七十八卒　　吴一尊妻余氏
　　按西安县志余氏吴一尊妻年二十六夫殁奉　　姑孝抚孤慈孤既成立早丧复抚遗腹孙年八　　十余卒　　郑道贯妻酆氏
　　按西安县志酆氏郑道贯妻鼎革时道贯为游　　兵所刃氏以死捍之不获夫遇害氏年二十二　　卒欲携之去誓死不屈以头触柱血喷面佯死　　卒乃去氏寻其夫尸以&#褥裹之哭守三日乃　　得殡以有遗孤忍死抚之卒得成立家贫甚奉　　耄姑无缺职守节五十余年毁容屏饰足不逾　　阃事闻建坊旌表　　郑锺璟妻陈氏
　　按西安县志陈氏郑锺璟妻夫亡年二十四贞　　静自守声不及外拮据奉姑久而益虔抚子及　　侄皆克成立　　余应震妻吴氏
　　按西安县志吴氏余应震妻年二十夫亡无子　　励志守贞母余氏亦孀居遂往依焉足迹不出　　户庭纺绩自给年八十三卒　　余尚谔妻郑氏
　　按西安县志郑氏余尚谔妻夫亡年十九遗孤　　三龄断发自矢抚幼事姑辛勤备至姑病焚香　　告天愿以身代课诸孙读书严切不少假借临　　殁戒子必合葬不得举佛事乱丧礼　　叶九馥妻徐氏
