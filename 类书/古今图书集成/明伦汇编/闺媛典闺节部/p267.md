<!-- { "loadSidebar": true } -->
按富阳县志羊氏惠爱里民陆之行妻之行早亡止生二女家贫饔飧不继氏守志弥坚年七十三卒孀居垂五十年通邑申请旌表　　金有节妻吴氏
按富阳县志吴氏坊郭民金有节妻年二十六有节亡一子止三岁家贫日藉纺绩上侍老姑菽水无缺姑死拮据丧葬尽礼年七十三卒　　裘黄中妻周氏
按富阳县志周氏诸生裘黄中妻适裘二载黄中病没无嗣氏年十九矢志苦节日勤绩纫奉舅姑谕令改适氏号恸截发啮指自誓寻舅姑相继没氏理丧葬事毕键关独居饔飧不给不以告人苦守三十余年卒邑令旌之　　陆万仞妻王氏
朱
氏附

按富阳县志王氏江阴陆万仞妻仞没遗孤大彦方在襁褓氏励志守节画舂宵绩抚子成立娶灵峰朱嘉佐女生一孙大彦又丧姑媳嫠居值岁歉水旱相继孤苦伶仃茕茕莫告相与恬然安之王年八十余卒朱独持门户令终　　董九经妻钱氏
按富阳县志钱氏董九经妻望仙里人年二十五而寡遗孤仅三阅月舅姑俱髦相泣曰我二人衰耗殊极不克操作持门户孙在襁褓然多病未必续董氏一线天實厄之可若何氏截发啮指誓死无异志昼夜力女红为生计奉两老人生养死葬皆成礼幼子国华弱冠游黉序乡人贤之　　俞肖周妻张氏
按富阳县志张氏廪生俞肖周妻肖周赴岁试没于邸止一子方娶次年亦夭其舅化时以岁贡授分水训导年八十矣子若孙相继殁痛己无后因复娶婚数月而化时又卒三世嫠居强族者侵蚀所遗产荡然无余氏上奉其姑下抚其媳志操弥坚人称苦节　　邵国泰妻马氏按富阳县志马氏开化邵国泰妻泰少孤事寡母有孝行与从兄弟居十年不析箸氏佐之内无私蓄泰没氏年二十余荒乱频仍抚遗孤成立事姑曲尽孝道教家人皆有法后子若孙二十余人俱共爨家庭雍穆内外秩然里称贤母　　郑朝佐妻朱氏
按临安县志朱氏郑朝佐妻年二十一夫亡氏毁容衣素终身不出庭户朝夕纺绩抚育继嗣享年八十县令表其门　　施母蒋氏
按临安县志蒋氏诸生施斌元祖母年十七夫亡抚遗腹子于治教育成人县令旌表　　盛友谦妻汪氏
按临安县志汪氏诸生盛友谦妻年十九夫亡守节抚遗腹子力贫事亲克敦妇道　　翁文忠妻高氏
按临安县志高氏翁文忠妻年十八夫亡家贫辛勤教子始终不渝年七十有二卒　　钱志选妻周氏
按临安县志周氏钱志选妻年二十五夫亡训子金鳞少入县学有司表其门　　程&#妻张氏
按临安县志张氏程&#妻年十九夫亡坟造双穴以镜炉二物置穴中时翁生小叔甫八月氏抚之如子后叔生三子氏年八十二病危嘱三侄曰余少时已有穴在夫墓旁置镜炉以识其处掘果获之矢志于六十三年之前而必遂其愿可谓贞矣　　程师皋妻胡氏
按临安县志胡氏程师皋妻贡士程鸣巂嫡母年二十五无子劝夫娶妾甫生鸣嶲而皋没氏抚妾子如亲生爱养备至事舅姑以孝闻历五十余年如一日　　俞日省妻汪氏按临安县志汪氏俞日省妻与兄日就相继死氏年二十一子名汝逑甫两月日就妻胡氏遗腹生汝述未几胡氏亦亡氏兼抚逑述&#列胶庠姑疾汤药必亲愿以身代人称节孝　　胡尧臣妻俞氏
按临安县志俞氏胡尧臣妻年二十一夫亡孝敬事姑义方训子苦节五十六年家声克振年七十七终　　骆上选妻程氏按临安县志程氏骆上选妻年十八夫亡无子孝事孀孤刲股者再抚育幼叔及叔生子氏抚其长士骐为嗣叔旋丧又抚次子士骥咸入宫墙孀居五十余年郡县旌表　　高妻杜氏
俞
氏附

按临安县志杜氏高妻年十八夫亡敬事翁姑克遵妇道继侄弘晟为子晟娶俞氏婚三月晟死无子妇姑坚守两影相吊极苦弗渝杜年八十四俞五十六卒　　程鹏逵妻郎氏
按临安县志郎氏诸生程鹏逵妻年二十五夫亡无子抚襁褓侄为后家贫苦备历艰辛砥节四十余年而卒族党重之　　胡汝缙妻盛氏
按临安县志盛氏胡汝缙妻年二十夫亡氏守志不二孝事舅姑慈抚孤子苦节四十余年邑令表其门　　高赴宗妻江氏按临安县志江氏诸生高赴宗妻弘权母年二十夫亡抚养遗腹子杜门敛迹内外肃然即父母招之亦不往也　　高金新妻程氏
按临安县志程氏高金新妻诸生宗芊母年二十夫亡苦节四十载足不逾阃声不出户乡党重之　　胡骏发妻徐氏按临安县志徐氏胡骏发妻年二十四夫死守节抚孤纺绩勤苦诸孙皆亲为鞠育年六十有四卒　　郑士俊妻汪氏程
氏附

按临安县志汪氏郑士俊妻年二十六而寡士俊弟士英妻程氏年二十三而寡汪无出程有二子汪继其一妯娌共守爱若同胞五十年如一日葬四棺能尽礼教子邦翼五福为邑庠生复见诸孙成立汪年七十卒程逾八十犹矍铄不倦　　胡秉韶妻孙氏
按临安县志孙氏诸生胡秉韶妻青年守节终始不二抚孤士奇训之为邑庠生治家严肃人咸服其阃教　　胡秉觉妻郑氏
按临安县志郑氏胡秉觉妻通内则孝经列女传年二十夫亡矢志坚守事舅姑以孝闻抚侄以慈着斋素诵经终身不改　　俞燮臣妻童氏
按临安县志童氏俞燮臣妻年二十四夫死力贫守志备受辛姑病频年三次割股以救人称节孝　　高弘晨妻徐氏按临安县志徐氏高弘晨妻夫死氏年十七刻木为夫像终身事之葬翁姑抚幼叔俱尽力无遗憾　　孟世达妻孙氏按临安县志孙氏孟世达妻年二十六夫亡抚遗孤三人坚守苦节次子士俊聪&#勤学髫年入泮孙喜曰吾子若此孰谓吾夫死耶三子皆克养母以寿终　　童心一继妻梁氏按临安县志梁氏诸生童心一继妻少寡性贞静家范严肃训子翼之成立淑德为一时阃范　　郑延禧妻徐氏
按临安县志徐氏诸生郑延禧妻桓母也孀居四十余年事继姑以孝闻　　高宗亮妻陈氏
按临安县志陈氏诸生高宗亮妻年二十三夫亡抚遗腹子读书苦节终身宗党称之　　章学夔妻水氏
按临安县志水氏章学夔妻诸生章锡鼎母年二十一夫亡甘贫守志割股救姑年七十有七卒　　施之藩妻阮氏
按临安县志阮氏施之藩妻年二十七夫亡苦节抚妾子成华成彩如己出待妾如姊妹闾族咸称其慈事闻旌表　　徐允勷妻郑氏
按临安县志郑氏徐允勷妻少寡守节孝事翁姑无子抚侄尢称慈淑邑令表其门　　罗母徐氏
按临安县志徐氏诸生罗世奇祖母青年守志苦节五十余载井臼纺绩躬亲劳瘁年七十九卒　　胡应聘妻童氏
按临安县志童氏诸生胡应聘妻聘早世童年二十矢志坚贞事舅姑至孝训二子&#列胶庠苦节四十年卒郡县表其门　　阮秉道继妻王氏
按于潜县志王氏阮秉道继妻年十九夫亡抚前室子犹己出调护教训有陶母风年六十余卒　　吴应科妻仇氏
按于潜县志仇氏吴应科妻早寡守节年九十五有司旌之　　盛禳妻何氏
金
氏附

按于潜县志何氏波后盛禳妻夫亡何年三十余奉舅姑抚孤子造造长既娶而殁妻金氏年二十遗孤甫二月亦誓不再适姑妇皆年七十余终　　盛传妻徐氏
传弟妇赵
氏金氏附

按于潜县志徐氏波后盛传妻夫亡年二十二纺绩抚孤茕茕四十余年传弟儓妻赵氏年二十四寡无子抚侄为嗣儓弟伍妻金氏年未三十伍没诸子幼训之皆克成立翁通判盛德歼寇尽瘁而三妇并以节着异哉　　童允科妻徐氏
按于潜县志徐氏川前童允科妻年二十二夫亡寿八十余卒　　童大显妻姚氏
按于潜县志姚氏童大显妻年十九夫亡抚孤守节寿九十五卒　　章&#妻方氏
按于潜县志方氏川前章&#妻年二十二夫亡苦节七十四年教子成家　　杨梦日妻张氏
按于潜县志张氏波前杨梦日妻年十九夫亡甘贫苦守节年五十卒　　潘柽方妻董氏
按于潜县志董氏潘柽方妻年十七夫亡寿七十卒　　何大章妻陈氏按于潜县志陈氏长前何大章妻年二十九夫亡苦节四十余年卒　　张仲文妻盛氏
按于潜县志盛氏张仲文妻年二十三夫亡矢志守节县令张予信旌之　　童柱妻陆氏
按于潜县志陆氏童柱妻年十七夫亡无子守节县令旌之年九十四卒　　陈迅妻沈氏
按于潜县志沈氏波前民陈迅妻迅亡氏年二十家计殊窘食贫守节里闾咸敬之　　潘邦辅妻方氏
按于潜县志方氏川前人潘邦辅妻年二十四夫亡舅姑俱存子万初甫一岁家贫窘屡值年荒方手辟纑亲井臼以度岁月后渐拓子若孙皆克成名而方守约如初闻者敬之年七十七卒　　黄良富妻周氏
按于潜县志周氏惟前人黄良富妻年二十二夫亡无子教两婿俱成名孀居四十五年卒　　王嘉济妻张氏
按于潜县志张氏川前王嘉济妻年二十七夫亡教子珙充县学生卒年六十有一　　黄钊妻王氏
按于潜县志王氏丰后人黄钊妻年二十夫亡孀居六十年卒　　章天杰妻王氏
按于潜县志王氏川后人章天杰妻年二十八夫亡孀居四十七年卒年七十有五　　黄金妻蒋氏
按于潜县志蒋氏丰后人黄金妻夫亡孀居四十年　　郎夔妻沈氏按于潜县志沈氏川后人郎夔妻年二十四夫亡孀居六十五年年八十九卒　　金锜妻谢氏
按于潜县志谢氏坊郭金锜妻年十七夫亡孀居六十二年年七十九卒　　周仲之妻王氏
按于潜县志王氏坊郭人周仲之妻年十九夫亡孀居六十三年卒　　章棣妻阮氏
按于潜县志阮氏坊郭人庠生章棣妻年二十三夫亡孀居七十六载寿九十九卒　　谢光曜妻周氏
按于潜县志周氏惟后人谢光曜妻年二十一夫亡孀居五十二载卒　　顾其胜妻谢氏
按于潜县志谢氏顾其胜妻年十九夫亡守节有司旌之　　俞国玺妻谢氏
按于潜县志谢氏贡士俞国玺妻玺没南雍氏年二十五闻讣号恸数日绝而复苏者再苦节训子年七十二卒　　顾舜渔妻阮氏
按于潜县志阮氏庠生顾舜渔妻年二十四夫亡苦节县令旌之　　锺正家妻朱氏
按于潜县志朱氏锺正家妻年二十夫亡坚贞自矢抚遗腹成立竭力侍姑称孝年六十一终　　金汀妻张氏
按于潜县志张氏金汀妻年三十夫亡抚子成名九　闺节部列传一百四十三
　　明一百三十八
　　杜蘅妻曹氏
麟
妻附

按嘉兴府志曹氏嘉兴人廪生杜蘅妻幼警敏孝谨慎默不苟言笑归蘅逾年生一子蘅亡氏年十八守志不贰事舅姑尽力教子孙严而有法甘旨饘粥之资取办十指未尝乏绝然自奉俭约不施膏沐孙臻贵为少宰受封不改其素年七十二卒蘅族弟麟妻亦早寡守节尽孝四十余年郡县上其事于学使及直指旌表　　彭梦杞妻顾氏
按嘉兴府志顾氏平湖彭梦杞妻杞本姓沈年二十二以羸疾亡子之传未期氏矢志柏舟事姑以孝勤于操作每寒风冻瘃指血淋漓艰苦五十年邑令庞霦表其门同里陆方伯之祺为墓志　　孙言妻王氏
按嘉兴府志王氏孙言妻嘉善人年十九夫亡以死自誓继姑病悲号愿以身代夜梦神语曰念汝孝锡汝姑寿以慰汝心姑年九十五而终有司旌表　　徐璧妻马氏按嘉兴府志马氏海盐徐璧妻尝刲股救亲璧早亡织自活年九十终　　屠明谳妻褚氏
按嘉兴府志褚氏诸生屠明谳妻嘉兴梅里人谳负隽才家贫以母丧未葬三十不娶褚父勋重其义以女归焉谳没氏年二十三遗孤爌甫周矢志苦节年六十七终崇祯间旌表　　朱国泰妻王氏
按嘉兴府志王氏诸生朱国泰妻嘉兴人年二十一夫亡纺织养姑生死尽礼以侄元贞为嗣苦守四十余载相国朱国祚旌之　　周万象妻沈氏
