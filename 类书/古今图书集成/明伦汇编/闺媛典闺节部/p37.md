<!-- { "loadSidebar": true } -->
按泾县志卫氏名发贞年十七适沈能越十载夫亡家贫躬杵臼以养寡姑抚诸幼子族人欲嫁之不可治家方严子媳虽斑白毋敢越礼年七十九卒　　左镒妻唐氏按泾县志唐氏名凤尚宝卿左镒妻夫早世乏嗣无兄弟翁姑茕茕唐抚棺痛哭曰君亡当与亡奈二亲无依不克遂愿由是夙夜匪懈以事翁姑翁晚得二&#甫三岁而翁没老姑久婴瘫疾侍婢怨怼逃去唐独亲饲饮食扶卧起抚训&#叔成人为夫营坟墓立坊表刻文集以成夫志恤刑按泾给米优恤邑令复岁给钱&#年九十八卒　　包德重妻翟氏
按泾县志翟氏包德重妻嫁甫三月德重有疾焚香告天愿以身代明年重亡子女俱无氏誓死求殉绝而复苏椎髻荆钗勤纺绩以奉翁姑年六十学使给衣米旌之　　吴有惕妻洪氏
按泾县志洪氏名贞英吴有惕妻读书震山乡为洪水淹死氏欲以死殉姑急止之曰汝不念三月妊乎后举遗腹子汝端嚼蘗和丸以教之竟克承祀　　赵仕淦妻胡氏按泾县志胡氏溪头都胡宴女年二十适同邑赵仕淦越四载夫亡遗腹四月生子楠终身不事容饰事姑尽孝尝伏冢哭夫晕地几死楠由诸生入太学氏以节终　　王涞妻赵氏
按泾县志赵氏名所英太学生王涞妻年十九夫亡无兄弟止襁褓子氏悲号骨立坚守贞节不离阃阈事八旬病姑恪尽孝道课训幼子有陶母风　　周文命妻管氏
按泾县志管氏名冰清邑民周文命妻嫁七日夫死坚志守节母欲夺其志不从事翁姑极孝纺绩供养家贫不足给口翁姑没百计营葬曰吾事毕可死矣未几果卒　　赵善末妻王氏
按泾县志王氏名容贞东隅赵善末妻年十四适赵越二年末客死河南伯氏怜其幼艾劝他适氏曰吾侍姑终身将焉往家贫纺绩以供衣食姑病笃刲股调药饵进之年三十六姑没又劝之曰今若何氏曰吾老矣恶衣恶食不渝初志年五十四卒　　左钊妻胡氏
按泾县志胡氏名喜东隅左钊妻年二十九而寡无翁姑亲族坚贞守志兄弟欲夺其节不归宁者八载躬勤织以支门户课训三子并克成立年七十病笃季子大伦刲股救之邑令旌焉　　左妻赵氏
按泾县志赵氏名旭左妻年十九夫亡痛哭将死家人防之严劝曰汝幸有身曷少延以存夫后氏然之未几遗腹子世能生遂励志抚之底于成立苦操始终不渝　　吴强宗妻王氏
按泾县志王氏名海兰茂林都吴强宗妻年十八夫亡遗腹生子伯琳寄母家周而始归以孤嫠介一伯五侄之间内外交侮无以为生氏矢志不改至诚感洽卒能得众欢心伯琳后为里中名彦　　郑津政妻赵氏
按泾县志赵氏名祥贞诸生郑津政妻生子植祥逾月而夫亡氏年二十四勤俭苦作声气不达阃外母家劝之嫁不听教子成名官至参军八闽氏守志五十余年卒　　丁棠妻汪氏
按泾县志汪氏丁棠妻年十七棠死于贼氏矢志冰霜讼冤二十余年为夫报仇教子学潜补邑诸生　　赵尚明妻洪氏按泾县志洪氏名好英赵尚明妻年三十而寡苦节五十年有司共旌之长子善继学道三茅山号中阳子次子善述补邑弟子员　　萧思上妻赵氏
按泾县志赵氏名桂文学萧思上妻年十六归萧以孝敬称二十八夫亡触地毁形矢不独生水浆不入口者七日姑抚慰曰妇死固足尚但我年逾六十长孙之申方八岁次缵甫离腹独不为老幼计乎因强起执事悉屏绮纨珠翠而粗粝自御服阕不改姑年七十终氏哭泣尽哀祭葬尽礼御下无疾声戾色而仆婢畏如严君为两男四女毕婚嫁俱一手拮据未几长子夭所遗孙又顾复之次子任侠挥金结客氏与之无吝妾姑汤氏无出氏敬事与姑同夫有姊归于查查故宦裔而家贫氏岁给其赡夫鲜兄弟早为夫置簉夫死即厚遣之不以己意律人遇俭岁邻族告急应之无倦以忧勤太过年四十八疽发背卒　　胡宗仁妻鲍氏按旌德县志鲍氏名斯男白地胡宗仁妻生子景琳未一岁而仁亡鲍年二十六或劝改事泣曰吾岂忍使景琳谓他人父成化中诏旌其门　　姜振妻赵氏
按池州府志赵氏姜振妻年二十夫亡父母欲夺其志断发截指誓不再适守节五十年终　　张鉴妻孙氏
按池州府志孙氏张鉴妻年三十夫亡家赤贫抚孤守节四十八年成化间旌表　　陈昶妻何氏
按青阳县志何氏陈昶妻昶登进士授行人赴湖广公务没于途何闻哭踊绝而复苏躬勤织以课遗孤成化十八年有司为乞旌表未报而卒　　徐俊妻周氏
按太平府志周氏县丞周复女徐俊妻夫亡年二十无嗣早夜悲泣几丧目苦节三十五年成化间旌表　　郝一祯继妻程氏按太平府志程氏郝一祯继妻夫亡氏年二十殡夫营圹虚其右以待同穴奉木主&#笫前晨昏哭奠绣佛持斋愿再生连理事翁姑益恭顺卒年五十有三邑令旌表其侄女端姐祯昆弟一桓女幼适庠生鲍永年二十五永亡触棺呕血而死　　宋恒妻于氏　　　　胡顺三妻周氏
　　秦璯妻史氏
按太平府志已上三妇俱夫亡守节成化间旌表　　宁让妻陈氏按太平府志陈氏宁让妻夫亡守节成化中旌表　　陶阶妻胡氏按太平府志胡氏庠生阶妻侍御胡爟女夫亡抚孤守节终其身　　奚氏萧氏
按太平府志奚氏黄瓒妻萧氏甘沦妻俱夫亡无子守节终身　　王宽妻张氏
按太湖县志张氏邑人通之女适望江王宽宽没子渊甫周张年二十二家贫辟纑养姑姑怜其苦欲嫁之氏啮指剪发以誓乃止成化中白其事诏表其门　　郁信妻矫氏按苏州府志矫氏吴县人郁信妻成化五年旌表　　卢瑛妻夏氏按苏州府志夏氏名妙清昶女刑部主事卢瑛妻夫亡氏年二十四奉孀姑抚怀抱子不出门户五十年成化五年旌表　　周敬妻张氏
按苏州府志张氏太仓举人周敬妻夫早亡寡居数十年抚二孤麟凤俱成立相继死氏恸曰祀绝耶为麟立后名曰继先成化十一年旌表　　顾豳妻胡氏
按苏州府志胡氏太仓人顾豳妻年二十二夫亡翁姑怜胡少欲令改适胡曰我顾豳妻有死而已卒不能夺成化乙未旌表　　陈颐妻华氏
按苏州府志华氏陈颐妻长洲人成化十二年旌表事实不传　　魏公进妻尢氏
按苏州府志尢氏长洲人魏公进妻成化十八年旌表事实无考　　叶氏女
贺氏
女附

按苏州府志叶氏女吴县东洞庭人幼纳周聘周子无行叶泣曰忍以此身自污耶誓死不与成礼久之周子死父母将别许乃祝发为尼又贺氏女聘于张将成礼张亡贺女曰吾心已许之遂服衰麻以往抚棺恸哭持丧三年毕亦为尼与叶女并居寒山庵二人自力衣食戒行凛然年并八十余卒　　颜镃妻吴氏
按苏州府志吴氏长洲人颜镃妻年二十二适镃三载夫亡抚子泾赋质羸弱宗党忧之吴屏家累专意抚孤严程督之举进士成化十八年旌表　　苏伦妻陆氏
按苏州府志陆氏吴县人苏伦妻成化十九年旌表事实无考　　毛珵妾张氏
按苏州府志张氏都御史毛珵妾年二十珵亡将殓张抱棺触首流血被体亲众持之得不死既殓入卧内绐从者出闭户自经众毁户救解既绝而苏珵尚有张氏沈氏二妾泣语之曰汝死奈我两人何张不得已即剪发登楼足不履地四十余载后膺旌表　　茅琼妻陆莲按苏州府志陆莲嘉定人茅琼妻夫亡年二十九矢志自励值家中落晓夜织以教育二子震霆皆有士行震以孝显成化二十三年旌表　　吴宣妻陈氏
按长洲县志陈氏吴宣妻宣为都吏得危疾时未有子陈方妊五月宣且死怆然无言陈谓曰吾知子不悲命短而痛后嗣不续吾生男固大幸即女长育教诲之为择婿属以烝尝亦无忧乏祀也宣死免身得男氏遂蓬首毁容经营丧葬躬纺绩以为食忌者阴戕其儿氏日夜不暂舍其兄陈容多方护之得成立　　王公着妻吴氏按长洲县志吴氏王公着妻归未期而寡无子抚侄为嗣以继宗祊成化十二年旌表　　萧贵妻吴氏
按长洲县志吴氏萧贵妻贵为市井贩夫早死家无担石苦守不二成化十九年旌表　　陈宣妻桑氏
按常熟县志桑氏名素贞陈宣妻宣以割股救母致疾死素贞年二十二越六月生子敷孝养舅姑得上寿而终葬祭成礼育敷见其生孙家中落年七十余执女红无倦　　叶凯妻桑氏
按常熟县志桑氏名素安叶凯妻素贞妹也凯患风痫一日独行久不归素安哭曰必死于水矣命渔人网之果得尸素安乃抱女秀金投水衣偶触树得不死凯父妾有子欲专其产先令人窃其奁资夜又伪为鬼声以恐之素安因往依兄居疾革嘱秀金曰我年二十一汝父死以汝遗我今我年六十余死亦何恨第汝父无子岁时令女婿一浇其墓勿忘遂卒与姊素贞嫂程氏并传　　曹信妻项氏
按常熟县志项氏曹信妻年二十信亡舅姑父母俱相继没项依从子昂居孤苦守节五十七年卒刑部缪朴为之传　　钱镃妻包氏
按常熟县志包氏钱镃妻江阴人年十七于归镃患疾氏鬻妆医之弗愈而没包年二十六二子谦逊俱幼包力为营葬预作己圹示志教子俱成立成化元年旌表　　钱静学妻陆氏
按常熟县志陆氏钱静学妻年二十八夫亡二孤俱幼教养成立皆夭抚孙亦殇茕茕孑立年八十九卒　　言景容妻高氏按常熟县志高氏名妙清言景容妻年二十容亡无子与姑相依勤纺绩以养姑没竭力营葬人称节孝年七十八卒　　钱叔元妻徐氏
按常熟县志徐氏钱叔元妻年二十五元亡奉姑孝敬男女婚嫁以礼年七十二卒　　蔡克温妻凌氏
按常熟县志凌氏蔡克温妻年二十三归蔡越三年温亡凌方妊姑以其少寡无依欲令改适凌誓死靡他因归母家越六月生子绅姑悟始迎之还养姑育子孝慈并着成化五年旌表　　郁蒙谦妻陆氏
按常熟县志陆氏郁蒙谦妻年二十六谦亡姑尚无恙遗孤宗在襁褓氏仰事俯育克尽其道家虽饶裕俭素自抑誓不改志成化六年旌表　　徐元亮妻曹氏
按常熟县志曹氏徐元亮妻年二十七亮亡二子泽济俱幼贫无以葬氏脱簪珥营窀穸教子读书躬织以给膏火泽中成化甲午举人任宜春教谕旌表其门　　钱景旸妻邹氏
按常熟县志邹氏钱景旸妻年二十七旸亡守节五十年成化六年旌表　　何以敬妻陈氏
按常熟县志陈氏何以敬妻年十八而嫁生一女敬久疾语陈曰吾无子而父母老其可累汝耶陈泣曰君无忧二亲之养在妾勿以无子见疑妾誓不出此门矣敬没陈年二十四勤女红以事舅姑舅姑亡祭葬如礼后以女赘李杰承何祀成化八年年九十卒　　顾希秀妻胡氏按常熟县志胡氏顾希秀妻凤人年二十一生子甫三月而希秀亡哀毁几绝勉行丧葬退处一室以教其子足不逾阈成化十一年旌表　　刘士达妻张氏
按常熟县志张氏名妙庆刘士达妻伯川女年十九归士达越九月达戍云南楚雄卫没父母谓曰汝年少无子而遭变奈何妙庆曰夫死远方不得视殡殓恨在没齿敢有他志乎守节至八十五岁卒　　封廷范妻翟氏
按嘉定县志翟氏封廷范妻年二十八而寡誓死不渝茹苦力作以老成化九年诏旌其门　　徐兆曦侧室陆氏
按嘉定县志陆氏徐兆曦侧室徐早夭氏屏容饰顶礼伊蒲历四十五年　　蔡伦妻唐淑清
侯淑
润附

按松江府志唐淑清上海蔡伦妻夫亡氏年二十四励志守节奉翁姑以孝闻育二子式坚式娶侯昱女淑润式寻没抚遗腹子经亦夭妇姑同心永贞厥操成化丁亥诏表其门　　张璇妻胡氏
瞿氏
杨氏附

按松江府志胡氏张璇妻字元善与璇弟玑妻瞿妙玑弟珩妻杨妙贤皆年三十丧夫同心守节成化己丑旌其门胡氏以子骏贵封太孺人　　尹氏母
