<!-- { "loadSidebar": true } -->
　　按苏州府志华氏女无锡人许字常熟曹澄源　　曹自幼多病未婚而亡女年十八闻讣泣告父　　母欲奔丧遂归曹守志事曹父母甚谨六年抚　　曹从子为嗣抚教婚娶辛勤几三十年而卒　　余良栋妻邵氏　　按苏州府志邵氏昆山人年十八适同邑余良　　栋二十九而寡两孤俱幼氏绝粒誓死翁姑谕　　以保孤乃止家贫勤纺绩供俯仰翁姑殁典鬻　　襄事屡遇兵荒卒能全身远害抚孤成立长孙　　起霞甫四龄即口授孝经论语稍长勉以勤学　　立品苦节三十九年卒巡抚汤斌疏闻诏表其门
　　张起龙妻毛氏
媳
附

　　按苏州府志毛氏长洲人张起龙妻起龙系出　　横渠为诸生早夭毛年二十六矢志守节父母　　怜其少深为惋惜氏泣曰吾所以不即死者以　　翁姑老子甚幼冀邀天佑俾堂上白头康宁寿　　考怀中赤子得继宗祧耳遑计其他自是食贫　　苦作事翁姑生死尽礼育子既长娶妇抱孙子　　忽夭妇亦矢志如姑抚孙成立姑年八十尚无　　恙妇年亦六十矣　　盛氏女
　　按苏州府志盛氏女名韫贞许字侯峒曾季子　　&#未纳征而难作&#亡命客死韫贞毁妆截发　　赋怀湘赋以自见侯氏闻而迎之与夏姚龚三　　节妇筑岁寒亭以居守节三十年先后以病卒　　合葬上谷节孝阡　　蒋坦妻盛氏
　　按苏州府志盛氏长洲人年十五适诸生蒋坦　　坦为山东参议灿长子攻苦励学致呕血疾氏　　谨侍汤药祈天请代竟不起氏年十八誓以死　　殉翁姑泣谕曰汝为冢媳当承嗣以延宗祀乃　　事之大者时从子之达方生即抱养之侍祖姑　　之任过淮值邻舟遇盗矢石交下仓卒间卫姑　　护子具有慧力子病痘甚剧舐吮腥秽寝食俱　　废奉姑归里渡河遇风呼天号泣忽有流沙拥　　聚因负子掖姑一跃而登若有神助事翁姑孝　　妯娌咸爱重之守节四十三年教子有成康熙　　十八年旌表　　吴嘉谕妻张氏
　　按苏州府志张氏吴县东洞庭人吴嘉谕妻年　　十八适吴&#年夫亡无子有两姑一金氏一赵　　氏家徒四壁张勤纺绩以供膳养金病殁氏擗　　踊几绝康熙八年里党欲举节孝辞曰死姑未　　葬生姑缺养何者可膺旌典及赵死请命族党　　议嗣承祧年六十三卒康熙十八年旌表　　邵尔旃妻孙氏　　按苏州府志孙氏常熟人邵尔旃妻年十八而　　嫁二十七夫亡遗二子长七岁次甫六月家徒　　壁立旦暮资绩以生誓死靡他事翁姑以孝　　闻妯娌咸睦姑殁居丧尽礼守节四十七年康　　熙二十三年旌表　　贾玉如妻王氏
　　按苏州府志王氏常熟人贾玉如妻年及笄于　　归二十五夫亡遗二孤俱幼王毁容誓死勤絣　　以养翁姑龟手裂肤未尝告劳守节三十七　　年抚孤成立犹苦作不少休康熙二十三年旌　　表　　金昉妻邵氏
　　按州府志邵氏吴江人年十九适金昉二十　　四夫亡守遗腹奉翁姑苦节四十六年康熙二　　十三年旌表　　吴纶江妻沈氏
　　按苏州府志沈氏吴江人吴纶江妻纶江患　　疾沈脱簪珥调汤药阅七年而殁姑老子幼拮　　据辛勤以延宗祊卒年七十四康熙二十三年　　旌表　　黄薇妻郑氏
　　按苏州府志郑氏吴县人诸生黄薇妻年二十　　三夫亡遗孤甫三月事老姑孝养备至受族孽　　欺凌湖寇抄掠郑抱夫木主冒死卫姑姑没含　　殓尽礼值凶岁减食延师教子成立康熙十八　　年旌表　　陈氏女
黄氏
女附

　　按州府志陈氏女长洲甫里人许配马康明　　未嫁明亡女年方笄父母复议婚施姓女仓皇　　赴水以救得苏遂归马施讼于官有司嘉女志　　节旌之同里黄氏女字慧珠许字闵士谷谷夭　　女年十五欲奔丧父母不可毁容戢影已历九　　载或强谋娶女闻愤欲死父母以归于闵见闵　　父母拜伏灵几前呜咽几绝易衰绖终三年丧　　事闵父母甚谨有司旌之　　项垓妻毛氏
　　按苏州府志毛氏吴县人诸生项垓妻孝事翁　　姑翁没脱簪珥佐丧费夫患咯血三年亡毛年　　二十七哭踊濒死念姑老二子一女俱幼忍死　　任事逾年姑殁哀毁尽礼拮据葬三丧祭祀历　　久加敬抚教子女婚嫁悉遵礼度历冰霜几四　　十年里党咸称苦节　　丁氏女
　　按州府志丁氏女吴县人许配诸生蔡璇未　　嫁而璇亡女欲归蔡守志父母从之衰绖擗踊　　灵前见蔡父母如妇礼为蔡抚嗣子艰辛三十　　余年卒　　陈德升妻顾氏
　　按苏州府志顾氏长洲人年二十适陈德升九　　载夫亡欲以身殉姑以二子一女俱幼劝止之　　未五月翁亦殁殡葬如礼茹长斋以礼法自守　　亲族罕见其面教子成立苦节三十余年卒年　　六十　　蒋维垣妻钱氏
　　按苏州府志钱氏常熟钱枋女年十七适长洲　　诸生蒋维垣甫七岁维垣病卧&#三阅月氏脱　　簪珥佐医药每夜告天愿以身代竟不起擗踊　　号恸誓以死从水浆不入口者四日时有孤四　　岁遗腹未弥月两姑委曲劝慰乃劝进粥汤拮　　据葬夫教子养姑后两姑相继病钱侍汤药昼　　夜无间没营丧葬哀毁尽礼苦节三十二年卒　　年五十五康熙二十八年旌表　　殷佑宁妻周氏
　　按吴县志周氏忠介公顺昌女年十八适诸生　　殷佑宁克全妇道崇祯乙亥夫死家贫子幼翁　　姑老氏抚孤成立孝养二亲守志五十一载年　　七十九康熙二十五年巡抚汤斌疏闻诏旌表
　　彭璜妻黄氏
　　按吴县志黄氏彭璜妻年十九适璜翁行先隐　　居教授不问家人生计姑性严毅氏举止端静　　曲承舅姑欢璜殁遗孤宁求尚襁褓氏时年二　　十七奉长斋屏膏沐一切脯修膏火皆针黹所　　出宁求稍长行先至塾氏虑以课孙为高年　　累谕其子早自树立姑病革扶持牏&#躬亲浣　　涤康熙丁巳宁求举于乡壬戌成进士以第三　　人及第二十三年巡抚余国柱疏闻诏旌表寻封孺人
　　项璧妻周氏
　　按吴县志周氏宫詹项煜冢媳庠生项璧妻年　　十八璧亡煜妾程氏生子亦銮甫八月即嗣之　　后遭险难周程相依卒保孤儿无恙巡抚汤斌　　表其节亦銮戊辰成进士　　顾奕荣妻吴氏
　　按吴县志吴氏给谏吴之佳孙女乡举顾奕荣　　妻荣试礼闱不第发愤揣摩成疾父适亡哀恸　　而死氏痛哭几绝誓以身殉亲党晓以大义乃　　止家贫仰事俯育悉藉女红姑病刲股以疗每　　夜焚香祝天姑愈而氏染痼疾抚五岁孤嘉&#　　成立备尝艰苦康熙二十六年巡抚题旌额其　　庐嘉&#克承母训励志读书早登仕籍　　沈光被妻汤氏　　按吴县志汤氏沈光被妻年二十二适光被越　　数载夫亡无子立嗣以继宗祀营葬夫棺纺绩　　自给守节四十余年康熙二十七年巡抚都御　　史田雯表其居　　王妻申氏
　　按吴县志申氏年二十一适王文恪鏊六世孙　　逾期生子甫六月夫殁氏截发剺面矢志守　　节未几姑亡又数日翁丧伶仃无依托父泉州　　参军嗣昌以居抚育孤儿极其艰苦播迁山城　　惨遭劫夺节操弥励孤长屡困童子试氏抑郁　　而卒年五十一　　朱尚仁妻钱氏
　　按吴县志钱氏年十八适朱尚仁甫三载尚仁　　罹锢病临殁嘱氏曰汝少子幼宜改嫁氏厉声　　曰头可断志不可易也时翁双瞽姑多病遗孤　　在襁褓氏孝养二亲抚孤成立戚里称其节孝　　康熙二十六年巡抚赵士麟疏闻诏旌表
　　屠蜃妻张氏
　　按吴县志张氏屠蜃妻年二十适蜃越十二载　　蜃亡氏痛哭几绝事继姑陈克尽孝道姑病侍　　奉汤药衣不解带焚香告天愿以身代姑殁哀　　毁骨立丧葬尽礼子二长之清次之熊俱幼　　岁洊饥氏历艰辛抚之成立从叔祚隆死无子　　割爱以次子嗣之其事父母不异事翁姑孝思　　无二致勤纺绩不惮劳瘁甘淡泊不御荤酒终　　身如一日年八十三卒学使表其居　　范以时继妻胡氏
　　按吴县志胡氏范以时继妻年十六于归家贫　　氏佐以勤俭年二十九以时病亡氏悲痛仆地　　屡绝而苏见者咸泣姑晓以幼孤无托慰解之　　氏不栉沐足不至外庭惟日抱子居幕内泣血　　及葬欲以身殉痛几绝葬后哀戚愈甚入省姑　　必拭泪温凊定省务得其欢心姑殁居丧哀毁　　殡葬尽礼逾年将葬堪舆者言与氏所生子有　　妨氏号恸曰宁妨吾子不忍久暴姑榇也且前　　室有子继宗祊吾何憾遂葬之子亦无恙抚前　　子逾己出四十余年岁时享祀竟日哀戚康熙　　三十六年年六十五巡抚宋荦具题诏旌表
　　叶茂华妻金氏
　　按长洲县志金氏叶茂华妻夫罹难死氏矢志　　靡他蔬布三十二年康熙甲子郡守旌之　　周谂妻杨氏　　按长洲县志杨氏诸生周谂妻仪部之玙弟妇　　也夫没时杨年二十六恸绝勺水不入口父母　　劝之哭曰夫亡无子有死而已玙闻而哀之曰　　吾弟视我如父我不忍使吾弟无子吾今止一　　子傥再生男即以继弟后已而连得二子以一　　子中楫令杨抚焉杨爱之如己子早游黉序自　　夫亡后不衣帛不茹荤不与嘉礼四十余年如　　一日　　袁氏女
　　按长洲县志袁氏女浒墅东村人父耕田织席　　女年十五受墅民顾鼎禄聘禄贫未娶而亡女　　年二十涕泣不食欲以身殉父母劝之不从遂　　归顾守丧禄父母饔&#不给女顾而安之反纺　　绩以为养哭泣思慕无须臾忘不数年而卒同　　里举之县令表其家　　朱熙宇妻章氏
　　按长洲县志章氏名竹仪邑人适浒朱熙宇　　年十九熙宇病亡家徒四壁遗孤五月孀姑垂　　老值兵燹奔窜乏食姑劝其改适氏以死誓煮　　草根自食丐粒以养其姑姑殁铢积以葬父母　　无嗣并力为具二棺守节五十余年将没之先　　梦神锡以须眉告之死期惊起对镜则颐颔郁　　然惧而匿旋即告终没后人始见之惊相传告　　以为奇事　　郭继昌妻王氏
　　按长洲县志王氏少司寇王心一女年十八适　　诸生郭继昌二十八而夫亡誓不欲生绝水浆　　数日司寇勉劝之谓翁姑在堂是益之痛也且　　奈此呱呱者何若为孟博母则死者复生可以　　无憾氏曰父以大义相责敢不惟命乃强起屏　　膏沐蔬布如窭人妇三十七年如一日　　张尚志妻薄氏
　　按长洲县志薄氏张尚志妻年二十四而寡子　　甫周女方孕翁姑相继殁不绝如&#氏矢志厉　　操贞守四十余年终　　凌一梓妻吴氏
　　按长洲县志吴氏孝廉吴震元女诸生凌一梓　　妻年二十三而寡子暖方五岁氏矢志守节延　　师课子甚严午夜焚膏刀尺声与咿唔相间值　　兵燹凡赋役公私诸务俱殚心经画不使分课　　读心暖遂补邑庠生能孝其母苦节五十余年　　而卒　　王允瑞妻金氏
　　按长洲县志金氏文通公之俊族女适大理王　　廷泰子允瑞相夫亲贤励学为黉序名儒有古　　淑女风年二十八遽失所天萧然终窭上事耄　　姑下抚弱息劳瘁四十余年教子若孙皆能继　　其祖武康熙乙未旌表　　郁士贤妻闻氏
