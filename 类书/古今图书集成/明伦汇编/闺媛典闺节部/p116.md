<!-- { "loadSidebar": true } -->
按畿辅通志荣氏白栋妻河间府人夫家素贫氏佐以纺绩孀姑失明奉事不去左右无何夫亡氏年二十七至死靡他苦节五十年旌表　　周克宽妻王氏
按畿辅通志王氏周克宽妻顺天府人万历十三年克宽亡氏年十八子方襁褓家贫苦节年逾七十卒　　路璸妻马氏按畿辅通志马氏路璸妻河间府人年二十夫亡翁虑家贫令改适不从凡历饥寒四十八年以节终老　　袁岫妻王氏按畿辅通志王氏袁岫妻河间府人年十九夫亡子方在抱翁姑怜其少欲嫁之氏跪泣曰背翁姑不孝弃幼子不慈忘死夫不义如迫嫁必死邻豪素闻其美倩媒以厚币求婚翁姑许之氏自缢家人觉救复生其事遂寝氏毁容纺绩孝事公姑抚孤成立万历间知县刘光远请表其门　　朱世禄妻王氏
按畿辅通志王氏朱世禄妻河间府人禄家贫甚氏朝夕纺绩奉翁姑勉夫肄业及夫领乡荐授庐州府司理没于官氏触棺号泣欲以身殉诸孤环泣不忍弃因挥涕曰我死则此诸孤谁托且旅榇不归矣于是挽绋还葬勤操作教子孙俱次第成立万历间旌表　　刘俊烈妻李氏
按畿辅通志李氏刘俊烈妻河间府人夫亡年十九矢志守节事姑以孝闻　　刘变化祖母于氏
陈氏
张氏附

按畿辅通志于氏乡人刘变化祖母化曾祖母陈氏母张氏俱寡而所遭则于氏为更难前养孀姑后抚孀妇上下三世一身任之苦节虽同而劳瘁独异　　雷化普妻郭氏按畿辅通志郭氏雷化普妻大名府人年十八而寡苦节四十余年卒　　沈周南妻王氏
按畿辅通志王氏沈周南妻河间府人夫亡苦志守节孀居六十年寿百岁卒　　尚志妻张氏
按畿辅通志张氏尚志妻年二十四夫亡时年荒人相食家贫苦绩纺抚二孤成立历四十余年万历十二年旌表　　刘棻妻蔡氏
按畿辅通志蔡氏刘棻妻顺天府人生二子夫病氏身侍汤药三年夫亡以节终身万历间旌表　　刘养心妻李氏
按畿辅通志李氏刘养心妻顺天府人年十八夫亡家贫无嗣誓死守节频遇凶荒而志益励万历间以事闻旌表　　李煃旸妻纪氏
按畿辅通志纪氏李煃旸妻顺天府人万历间旌表事实不传　　王承恩妻孟氏
按畿辅通志孟氏王承恩妻顺德府人年十六待字父没无嗣祖某赘承恩为婿以继其业未三载生一子祖与夫俱亡族人逐氏回夫家收其产一贫如洗守节四十余年旌表　　魏宣妻岳氏
按畿辅通志岳氏魏宣妻顺天府人年二十三夫亡守节至八十三岁卒　　郭佃妻张氏
按畿辅通志张氏郭佃妻顺天府人夫死子女俱无家贫姑老氏勤纺绩以养姑亡哀号数日典衣以葬苦守五十余年万历三十年旌表　　贾时雍妻郭氏
按畿辅通志郭氏贾时雍妻顺天府人年二十二夫亡家极贫子文郁甫二岁苦守及长娶妇生孙寻夭又抚孙翼龙翼蛟俱早亡年逾八旬茕茕一老万历二十一年建坊　　王大传妻任氏
按畿辅通志任氏王大传妻顺天府人归传三年而寡年二十三孝继姑抚幼子苦心守节历五十余年建坊旌表　　董冲汉妻杨氏
按畿辅通志杨氏董冲汉妻顺德府人夫亡守节终身旌表　　欧阳玳妻赵氏
按畿辅通志赵氏欧阳玳妻永平府人夫亡苦节万历十四年旌表　　郝邠妻吴氏
按畿辅通志吴氏郝邠妻永平府人夫亡苦节万历十八年旌表　　王思文妻厉氏
按畿辅通志厉氏王思文妻永平府人夫亡苦节万历十九年旌表　　李发妻陈氏
按畿辅通志陈氏李发妻永平府人夫亡苦节万历二十二年旌表　　王许妻张氏
按畿辅通志张氏王许妻永平府人夫亡苦节万历四十年旌表　　刘志高妻张氏
按畿辅通志张氏刘志高妻顺德府人夫亡守节年七十余终　　常胜妻杨氏
按畿辅通志杨氏常胜妻顺德府人夫亡守节年七十余卒　　郭洪妻杜氏
妾齐
氏附

按畿辅通志杜氏郭洪妻顺德府人夫亡杜年二十九妾齐年十九一子宗孔齐出两寡同抚之成立既婚生一孙名久固无何而宗孔没又抚孤孙杜年八十齐年八十四卒万历癸丑诏建坊旌表　　王伯川妻石氏
按畿辅通志石氏王伯川妻永平府人伯川官丰润令早没石抚妾出子尽慈又丐文立碑祖茔纪先世功德翁璸恶之为磨其文比翁丧犹为立石纪璸不仕高蹈之志　　芮服尧妻刘氏
按畿辅通志刘氏芮服尧妻顺天府人夫早亡无子苦志守节年九十岁终　　芮允元妻从氏
按畿辅通志从氏芮允元妻顺天府人夫亡年二十一抚孤成立艰苦备至历四十余年终　　陈睿妻张氏
按畿辅通志张氏陈睿妻顺天府人年二十七夫亡守节旌表　　郭酇妻李氏
按畿辅通志李氏郭酇妻广平府人少寡守节年七十余事闻旌表　　李登云妻陈氏
按畿辅通志陈氏李登云妻广平府人夫亡无子停夫丧于书室水至浸室则悬柩梁上朝夕供祭年七十八卒　　苑固妻刘氏
按畿辅通志刘氏苑固妻顺天府人夫亡氏年二十七教育诸孤备极劳苦各底于成年七十四万历四十年建坊旌表　　苑弘祖妻陈氏
按畿辅通志陈氏苑弘祖妻顺天府人嫁数月夫亡无子父母欲夺其志氏以死誓苦节终身万历三十三年建坊旌表　　郝应聘妻芮氏
按畿辅通志芮氏郝应聘妻顺天府人夫亡氏年二十二子俱在襁褓临葬投夫圹几死复生守节四十七年万历三十一年建坊旌表　　张绍宗妻王氏
按畿辅通志王氏张绍宗妻顺天府人夫亡守节姑怜其少令再嫁王剪发毁面以白其志携孤事舅姑以孝称万历时旌表　　彭昉妻李氏
按畿辅通志李氏彭昉妻顺天府人年二十四夫亡携孤守志始终如一万历时旌表　　张至教妻王氏
按畿辅通志王氏张至教妻顺德府人夫亡无子苦节终身万历间奉旨建坊旌表　　潘礼妻于氏
按畿辅通志于氏潘礼妻广平府人夫亡守节五十余年　　周凤妻韩氏
按畿辅通志韩氏周凤妻广平府人年二十二夫亡无子翁姑欲嫁之不可守节终身　　武继先妻赵氏
按畿辅通志赵氏武继先妻广平府人年二十二夫亡无子勤纺绩挑野菜以食翁姑殁贫不能葬乞亲邻以襄事年八十余卒　　牛科妻张氏
按畿辅通志张氏牛科妻广平府人夫亡子幼守节终身旌表　　刘启母杨氏
按畿辅通志杨氏刘启母顺天府人夫亡守节抚孤万历间旌表　　杜文礼妻赵氏
按畿辅通志赵氏杜文礼妻广平府人孀居六十年年九十卒事闻建坊仍月给米恤之　　乔绳武妻张氏
按畿辅通志张氏乔绳武妻少寡抚孤事姑年八十卒郡守勒其名于旌善亭　　于守本妻张氏
按畿辅通志张氏于守本妻保定府人年二十二夫亡矢志守节至年八十余终　　臧国用妻邢氏
按畿辅通志邢氏臧国用妻保定府人用亡氏年二十五苦节自守历四十余年卒　　魏熙妻李氏
按畿辅通志李氏魏熙妻保定府人夫亡氏年二十四守节教子成立至七十九岁卒旌表　　田仲卿妻徐氏
按畿辅通志徐氏田仲卿妻保定府人年十五仲卿亡无子或欲嫁之引刀自刭众议乃止卒年五十有六　　郑国妻李氏
按畿辅通志李氏郑国妻大名府人夫亡年二十二子方在抱李欲自缢姑劝慰乃止拮据勤苦孝养备至抚孤成立孙光祖领丙子乡荐万历四年诏旌表　　杨端妻任氏按畿辅通志任氏杨端妻顺天府人万历时旌表事实不详　　张官妻翟氏
按畿辅通志翟氏张官妻广平府人夫死家贫断手自誓年七十二卒　　王尚古妻聂氏
按畿辅通志聂氏王尚古妻广平府人年十九夫亡兄嫂欲嫁之自缢于墓所几死家人救之守节终身　　吉仲和妻弓氏按畿辅通志弓氏吉仲和妻广平府人年二十三守节至八十岁卒　　金广妻杨氏
按畿辅通志杨氏金广妻大名府人夫亡年二十四家贫遗孤在抱父母欲夺其志氏号泣剪发明志艰难纺绩足不逾阃五十余年万历二十一年旌表　　籍国典妻张氏按畿辅通志张氏籍国典妻大名府人少寡苦节四十余年如一日万历十一年旌表　　刘朝英妻王氏
按畿辅通志王氏刘朝英妻保定府人夫死守节三十余年卒　　梁可则妻刘氏
按畿辅通志刘氏梁可则妻广平府人夫没守节旌表　　端暹妻张氏
李
氏附

按畿辅通志张氏端暹妻大名府人少寡守子引年娶李氏年亦寻丧妇姑并守苦节四十年如一日　　何讲妻许氏按畿辅通志许氏何讲妻广平府人年二十夫亡姑患乳年余氏朝夕口吮之寻愈课子守节四十余年　　李讽妻晁氏按畿辅通志晁氏李讽妻大名府人年十九夫亡遗二孤抚之成立年七十余卒万历间建坊旌表　　孙泰妻常氏按畿辅通志常氏孙泰妻大名府人夫亡守节旌表　　张絅妻黄氏按畿辅通志黄氏张絅妻广平府人早寡守节终身　　尹诏妻李氏按畿辅通志李氏尹诏妻广平府人年二十二夫亡生遗腹子家贫无倚亲戚或劝再适氏泣曰吾不忍此儿谓他人父遂断发自矢守节五十年卒　　张杰妻刘氏
按畿辅通志刘氏张杰妻年十六归杰家业雕零亲老多病氏纺绩以供菽水未几翁姑相继没夫亦死氏抚孤行乞以度朝夕后子长典身养母葬三柩人称节孝　　张崇德继妻李氏
按畿辅通志李氏张崇德继妻宣府人德没于官李　闺节部列传六十三
　　明五十八
　　金捷妻刘氏
按三河县志刘氏儒士金捷妻捷被盗杀氏年二十三二子俱在襁褓家极贫躬织纴自给教子克成年八十卒　　邢釿妻刘氏
按三河县志刘氏生员邢釿妻夫亡氏年二十六抚遗腹子纺绩教以读书孀居四十余年有司旌表　　于德信妻李氏按三河县志李氏儒士于德信妻夫亡氏年十九一子甫三岁矢志守节织纺教子孀居四十余年有司旌表　　孙希尹妻尹氏
谢
氏附

按三河县志尹氏兴州后屯卫指挥佥事孙希尹妻夫亡氏年二十三无出养义女谢氏教习女工度日后谢长嫁杜宁未几宁死谢复归母女相依苦节终身御史旌表　　郑一元妻刘氏
按三河县志刘氏兴州后屯卫百户郑一元妻夫亡氏年二十七苦志守遗腹子织纴度日遗腹长成得袭祖职巡按御史表其第　　乔檀继室吴氏
按三河县志吴氏廪生乔檀继室年二十四而寡前室子升甫七岁族长欺其孤寡陵虐之惨至填之于井盖欲逼嫁以渔其产氏至死不从教子力学自为针黹以佐束修孀居四十四年年六十有八卒　　胡守一继妻陈氏按三河县志陈氏生员胡守一继妻有女德年三十四而寡子女四人皆幼家贫无以自给或讽之则艴然拒言者结舌抚前妻子女无异己出教子力学劝勉不怠勤纺绩以资膏火子继芳举于乡历官同知前子应征丙戌成进士任知县孀居五十三年年八十七终　　柴之琦妻王氏
按保定县志王氏柴之琦妻夫亡贫苦异常纺绩教子事翁姑以孝年七十念及其夫辄泪下如雨子祯长为诸生　　李伯芳妻王氏
按保定县志王氏文安宪副王某女生员李伯芳妻年二十而寡又逾年翁姑相继没孑然无倚苦办三丧抚夫之两少弟三孤子皆得成立以寿终　　李缙芳妻刘氏
按保定县志刘氏李缙芳妻年十九夫亡事寡姑以孝闻一子纔数月寻殇氏执志无二守节终身　　贾应元妻高氏按保定县志生员贾应元妻高氏少寡奉两姑克尽妇道教子孙皆得成立　　王崇德妻石氏
按保定县志石氏生员王崇德妻年十九夫亡事翁姑甘旨无缺教二子俱得成立　　张象奎妻齐氏
按保定县志齐氏张象奎妻夫亡绝粒翁姑强之始渐进食孝亲抚孤秉节终身　　蔡其俊继妻王氏
