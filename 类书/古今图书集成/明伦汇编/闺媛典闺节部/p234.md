<!-- { "loadSidebar": true } -->
按静乐县志孙氏年十八适郝纪为继室先是纪妻亡无出妾张氏亦无出继娶孙终不孕纪没孙立义子朝辇为嗣妾张氏僣妻位阴受李仲山财鬻孙伺往祀墓逼子道将劫以行势不可遏孙诈密谓仲有私蓄必归取之遂归鸣于官得全其节以己侄女为朝辇妻寻辇亦殁又无子辇妻奉姑俱守节终身　　刘藻妻李氏按静乐县志李氏刘藻妻别驾李鲈女读书晓文义知医通九章数学初与藻襁褓缔盟藻长失明父母有异议女坚不从曰大义所在宁以残疾弃耶卒归藻孝翁姑相夫敬顺笃至藻亡氏年二十一抚子尔宏自训为诸生守节三十四年有司旌表　　张子智妻刘氏
按静乐县志刘氏生员张子智妻年二十夫亡子琳甫三月氏苦节教琳成立为诸生年七十卒　　段文蔚妻郝氏
按静乐县志郝氏段文蔚妻年二十七而寡家贫甚氏力作以养老姑抚四幼子俱克成立年七十五卒　　吕新命妾张氏按静乐县志张氏吕新命妾新命殁于官氏年二十二抚子谨成立食饩于庠谨亡氏孤苦四十余年　　张氏吕氏姚氏按静乐县志张氏生员张显妻吕氏生员张颖妻姚氏武生张锐妻兄弟三人相继早殁三妇皆守节以寿终　　李永通妻赵氏
按静乐县志赵氏李永通妻通为清白吏家极贫早亡子幼氏力作任艰辛抚子天培成立为诸生年七十八犹健　　巩时树妻李氏
按静乐县志李氏巩时树妻夫亡四子俱幼氏经营家业抚训诸子成立　　巩坛妻吕氏
按静乐县志吕氏廪生巩坛妻年二十二夫亡止一女守节事翁姑终老　　张慥奇妻李氏
按静乐县志李氏张慥奇妻夫亡年二十二子在抱家贫公私悉办十指守节三十余年　　李之镒继妻赵氏
按静乐县志赵氏生员李之镒继室镒亡氏年二十六子灟甫二龄氏历艰苦守节三十余年教子成立克保其家　　郝见章妻李氏
按静乐县志李氏郝见章妻章亡氏年十八子未周岁氏剪发纳棺中矢志抚孤成立苦守三十余年　　张可发妻王氏按静乐县志王氏宝庆经历张可发妻发殁于官贫无归计氏幼子陈情上官得赙助扶榇归越洞庭溯长江间关数千里凡四阅月始至家既毕葬教子力学不怠苦节终身　　巩如阜妻李氏
按静乐县志李氏巩如阜妻阜亡氏奉养孀姑抚育幼叔勤苦终身　　常绶妻郝氏
按静乐县志郝氏廪生常绶妻夫亡氏年十七抚未弥月子事垂老翁姑生死无憾守节四十余年子克成立为诸生建坊旌表　　李廷明妻郝氏
按静乐县志郝氏李廷明妻幼聪敏习书史夫亡二子鳌鲈俱幼氏躬亲教训俱以髫年入庠并恩选拔贡后鲈女亦能读书守节效法祖母　　韩明宰妻李氏
按静乐县志李氏韩明宰妻宰亡氏守节教四幼子俱成立年八十卒　　吕选妻韩氏
按静乐县志韩氏吕选妻选亡氏年二十四子新铸甫六龄氏苦节教新铸为诸生　　靳礼妻李氏
巩
氏附

按静乐县志李氏靳礼妻礼与愚兄弟并早亡礼子天德尚幼愚妻巩氏与李妯娌相依俱以盛年守节共抚天德成诸生　　张云辉妻秦氏
按静乐县志秦氏张云辉妻辉亡氏年二十二子绩方襁褓氏苦节抚之成立年六十余卒　　李垹妻巩氏
按静乐县志巩氏李垹妻夫亡无子苦节四十年足不逾阈　　吕景宗母刘氏
按静乐县志刘氏河曲人吕景宗母夫亡年十九守节六十三年卒　　苗国祚妻张氏
按静乐县志张氏河曲人苗国祚妻早寡守节终身　　周珽妻段氏　　　　宿应室妻王氏　　王永升妻刘氏　　　王加逢妻郝氏
　　张谅妻罗氏　　　　李宗禄妻王氏
　　张潒妻智氏　　　　寇来觐妻张氏
　　智怀让妻郝氏　　　朱充燎妻姜氏
　　典膳杨灌妻檀氏　　典膳杨希贤妻彭氏　　石大本妻郭氏　　　李尧夫妻董氏　　王聚福妻张氏
按忻州志已上十五妇俱守节旌表事实不传　　李尧稷妻崔氏按忻州志崔氏生员李尧稷妻年二十三而寡事姑送其死抚侄成家孀居四十年卒　　赵存周妻武氏
按忻州志武氏赵存周妻年二十四而寡事姑训子勤家服众守节四十余年卒　　张澜妻普氏
按忻州志普氏张澜妻澜亡氏养姑孝谨艰苦万状训子成立　　张怀妻孟氏
按忻州志孟氏张怀妻年二十六而寡哭夫丧明犹苦节抚二子成立　　王恺妻檀氏
按忻州志檀氏王恺妻早寡抚子治登仕籍
　　杜世珍妻张氏
按忻州志张氏杜世珍妻生子江甫三日珍亡张年十八矢志抚孤孀居五十余年　　朱充煦妻温氏
按忻州志温氏宗室朱充煦妻年二十而寡孀居五十年卒　　连芳妻赵氏
按忻州志赵氏连芳妻年二十四而寡孀居五十余年训子成立　　李天秩妻宿氏
按忻州志宿氏李天秩妻年二十九夫亡誓不改适家贫女红自给守节四十八年　　陈勃妻周氏
按忻州志周氏陈勃妻年二十四而寡奉衰姑抚幼子苦节终身　　周玠妻陈氏
按忻州志陈氏周玠妻年二十三而寡无子抚侄为嗣守节四十余年　　李争芳妻刘氏
按忻州志刘氏生员李争芳妻年二十五而寡无子以侄为嗣事姑尽孝勤俭自励克保其家孀居三十余年卒　　王益隆妻李氏
按忻州志李氏王益隆妻年二十三而寡家贫抚孤子事翁姑惟女红是赖守节三十余年　　刘宜妻阎氏
按忻州志阎氏刘宜妻年十九而寡抚遗腹子干清家贫以女红自给居室数椽不蔽风雨秋夏淋潦戴芦席抱儿中立人不能堪氏守益固　　张维善母李氏　　　王子智妻连氏
　　郝文升妻郭氏　　　王大兴妻郝氏
　　李思明妻杨氏　　　葛志贞妻田氏
　　杨戬妾彭氏　　　　银镜妻刘氏
　　降嘏妻杨氏　　　　郝世杰妻傅氏
　　杨时孔妻银氏　　　李戬妻刘氏
　　张天佑妻田氏　　　阮密妻刘氏
　　张世福妻宿氏
按忻州志以上十五妇俱旌表贞节事实无考　　刘宴妻张氏按忻州志张氏生员刘宴妻年二十一而寡孀居四十年卒　　傅康妻王氏
按忻州志王氏太学生傅康妻夫亡氏年二十七子甫八月氏矢志守节事舅姑尽孝教其子克成　　郑三畏妻刘氏按五台县志刘氏郑三畏妻夫亡子幼守节终身　　陈淑英按五台县志陈氏名淑英许嫁刘氏子未娶而刘子亡女誓曰妇人从一而终虽未成礼心已许之安可贰遂归其家守节事舅姑克尽孝道年六十余卒诏旌表　　陈纪妻孙氏
按五台县志孙氏陈纪妻夫亡年二十苦节四十余年卒有诏旌表　　陈俊妻师氏
按五台县志师氏陈俊妻夫亡无嗣慕祖姑孙氏之节励志苦守年七十余卒诏旌表　　陈价妻王氏
按五台县志王氏太学生陈价妻夫亡氏年十七无子抚侄正学为嗣训之读书以明经贡年六十五终诏旌表　　胡彦宾妻安氏
按五台县志安氏胡彦宾妻宾亡氏年二十家贫苦志守节以养孀姑抚幼子成立有司旌表　　高相儒妻郑氏
按五台县志郑氏高相儒妻年二十四夫亡子岑未周岁或劝再嫁氏正色曰吾父翁皆诗礼家妾常闻之妇人从一而终遂守节抚孤历艰苦四十八年有司旌表　　谭子信妻靳氏
按崞县志靳氏谭子信妻夫亡子甫三岁氏守节事孀姑终身不二　　程子朝妻贺氏
按崞县志贺氏程子朝妻年十八夫亡氏方&#翁姑老欲从死不得生子俭抚之成立事母至孝　　程可久妻杨氏
按崞县志杨氏程可久妻夫亡姑老守遗腹子终身事姑称孝　　李三戒妻靳氏
按崞县志靳氏李三戒妻夫亡断发守节终身　　刘思汉妻亢氏按崞县志亢氏刘思汉妻年十九生子未周夫亡断发纳棺中示志抚孤成立年七十余有司旌表　　郝良田妻张氏按崞县志张氏生员郝良田妻夫亡氏年二十守节抚二幼子成立长子桂芳登庚午乡榜官通判氏年七十八终　　石怀宝妻李氏
按崞县志李氏生员石怀宝妻宝病一年氏朝夕左右劳瘁骨立夫亡守节终身年八十卒　　高宗礼妻郭氏
按兴县志郭氏高宗礼妻礼亡氏年二十一抚遗腹子守节舅姑老家贫采薪绩苎以供朝夕历五十七年如一日　　贺冕妻白氏
按兴县志白氏贺冕妻年二十二夫亡子甫弥月家贫力纺织鬻簪珥以抚孤成立苦节五十五年　　关文胜妻刘氏按兴县志刘氏关文胜妻年二十四胜亡抚遗腹成立姑贺氏亦孀居氏奉养尽孝年七十八卒　　孙仲礼妻陶氏
按兴县志陶氏孙仲礼妻夫亡子方九岁守节终身　　张志端妻毛氏按兴县志毛氏张志端妻夫亡抚遗腹成立守节终身　　康尹妻王氏
按兴县志王氏康尹妻尹亡氏年二十八生二子值岁饥馑苦节不移训子成立为太学生　　吴升妻田氏
按兴县志田氏吴升妻生一子夫亡邻妇怜其年少婉辞劝嫁氏怒曰命可绝身不可辱遂终守　　刘能妻张氏
按兴县志张氏刘能妻夫亡子方三岁氏缟素终身训子成立　　李庆妻田氏
按兴县志田氏李庆妻夫亡子甫六岁守节事舅姑终身教子成立　　甄泰妻康氏
按兴县志康氏甄泰妻泰病革呼其妻曰亲老子幼奈何遂绝氏励志守节奉亲抚孤终身不二　　樊瓒妻刘氏
按兴县志刘氏樊瓒妻瓒亡子安仁方襁褓氏年二十四苦节训子成名出判秦州有司奏闻旌表　　白能妻赵氏按兴县志赵氏白能妻能亡氏年二十六子方襁褓家贫岁屡凶氏糟糠不饱终不改节年七十卒　　胡天禄妻孙氏按兴县志孙氏胡天禄妻夫亡年二十三无子矢志守节养义子充主家事年七十卒　　白绍先妻李氏
按兴县志李氏白绍先妻夫亡年二十四同姑守节孝养终身抚育遗孤成立年七十六终　　张玉佩妻王氏
按兴县志王氏张玉佩妻夫亡氏孝养翁姑抚幼子敏登监曹官列两省氏年六十有二　　张冔妻白氏
按兴县志白氏张冔妻夫亡氏守遗腹子邦桧躬亲耘耨以供口食教邦桧克成年六十有三　　张九霄妻李氏
按襄陵县志李氏张九霄妻年二十余夫亡抚幼子成立苦节终身　　加如松妻王氏
按襄陵县志王氏加如松妻年十九夫亡为强豪逼娶氏鸣于官克全其节　　梁汾妻翟氏
按襄陵县志翟氏梁汾妻年十七夫亡守节中年子夭抚孙成立　　郭连霄妻亢氏
按襄陵县志亢氏郭连霄妻年二十二夫亡一恸而绝逾时方苏翁姑念其无子谕改嫁氏悲泣不从抚夫弟擎霄子为后弱冠成诸生　　张铨妻贾氏
王
氏附

按襄陵县志贾氏张铨妻夫亡子亦早丧妇王氏同姑守节抚孤成名　　郭明图妻薛氏
按襄陵县志薛氏郭明图妻年十八夫亡抚遗腹子成立　　卢本实妻解氏
按襄陵县志解氏卢本实妻夫亡抚孤守节终身　　狄来朝妻梁氏按襄陵县志梁氏狄来朝妻年十九夫亡孀居六十年终　　李腾胜妻霍氏
按襄陵县志霍氏李腾胜妻年二十余夫客死苏州氏事姑教子苦节五十余年始终如一　　翟师孟妻段氏
杨
氏附

按襄陵县志段氏翟师孟妻年二十五夫亡抚襁褓子寻殇立侄为嗣苦志终身叔妾杨氏年二十八而寡与段共抚他妾子如己出崇祯末城陷毁面全身教子成立　　郭尚志妻邓氏
按襄陵县志邓氏郭尚志妻年二十而寡抚育遗孤及孙俱成名　　秦廷材妻吉氏
按襄陵县志吉氏秦廷材妻年十九夫亡守节七十二年年九十一卒　　吴椿妻白氏
按襄陵县志白氏吴椿妻年二十二夫亡孀居五十余年　　吴道成妻马氏
李
氏附

按襄陵县志马氏吴道成妻年二十四而寡事孀姑抚幼子备历艰辛次子力学成名长子早没妇李氏亦矢志如姑　　解鹏妻李氏
