<!-- { "loadSidebar": true } -->
　　按高淳县志葛氏周克经妻年十六夫亡一子　　在襁褓寻殇家徒四壁苦节自甘年七十五未　　尝出户邑令旌之　　吴国玺妻陈氏
　　按高淳县志陈氏吴国玺妻年二十九夫亡无　　子织以事翁姑抚侄以承夫嗣年六十卒　　水明辂妻谷氏　　按高淳县志谷氏水明辂妻年二十一寡无子　　二女俱殇氏矢志不二所历苦境皆人所未经　　年七十有二邑令旌表　　孔应胜妻邢氏
　　按高淳县志邢氏孔应胜妻年十六适胜十九　　胜亡断指自誓抚侄为子卒年六十有三　　史辅胜妻王氏　　按高淳县志王氏史辅胜妻年十八胜亡父母　　怜其无出强之嫁不从负一子承祧勤苦守志　　年六十一卒邑令旌其门　　邢三秀妻甘氏
　　按高淳县志甘氏邢三秀妻年二十一夫亡无　　子甘贫苦节溽暑无帏严寒不絮邻里婚嫁不　　与年六十七终　　邢纯和妻史氏
　　按高淳县志史氏邢纯和妻年二十夫亡矢志　　苦守父母不能夺足不逾户对妯娌言无嬉笑　　容五十余年如一日　　陈万方妻杨氏
孙媳
赵氏附

　　按高淳县志杨氏陈万方妻年二十二夫亡甘　　贫誓死抚侄为后及长不寿又抚孤孙亦如之　　孙媳赵氏亦守志如杨鞠三子四孙身历五世　　年九十三卒　　陈应钦妻芮氏
　　按高淳县志芮氏陈应钦妻年十九丧夫无嗣　　守志不移终身绝膏沐有封发之遗焉　　芮明聪妻张氏
　　按高淳县志张氏芮明聪妻年十九丧夫食蔬　　衣缟立侄以延夫后志不可夺　　徐守贞妻傅氏
　　按高淳县志傅氏徐守贞妻年二十二夫亡子　　复夭力纺绩以养孀姑殡葬皆尽力如子　　袁日近妻邢氏　　按高淳县志邢氏袁日近妻年十八而寡抚遗　　腹子凤池为诸生事姑尽孝克送姑终苦守四　　十余年顺治间旌表　　吴耀南妻邢氏
　　按高淳县志邢氏年十七适吴耀南二十夫亡　　截发纳棺中曰可待我于墓俟襁褓儿成人当　　相从也年七十有三县令旌之　　王启陵妻沈氏
　　按高淳县志沈氏王启陵妻年十九陵溺死氏　　闻亦投水救免抱遗孤拊棺泣数年父怜之谕　　他适氏剪发刺面坚誓不移事闻有司交旌其　　闾年七十有二卒　　周应吕妻陈氏
　　按高淳县志陈氏周应吕妻年十九吕亡舅姑　　俱老子未及周勤俭孝慈以植苦节祠部旌之　　年八十有一　　陈有成妻吴氏
　　按高淳县志吴氏陈有成妻年十七生二子夫　　就外傅归暴疾呕血死氏拊二孤泣曰以两儿　　缓我一死纺绩自守苦节六十五年卒　　魏光祯妻汤氏
　　按高淳县志汤氏魏光祯妻年二十二而寡抚　　子成立家赤贫苦节四十余年卒　　徐有年妻傅氏
　　按高淳县志傅氏年十六适庠生徐有年二十　　夫亡舅姑命再适氏以死誓家苦贫子又早丧　　复抚遗孙辛勤百折年八十有六卒　　刘开宗妻李氏
　　按高淳县志李氏刘开宗妻年二十夫亡一子　　在襁褓氏截发长斋纺绩为养足不逾阃年六　　十姑犹在奉之不懈于初　　刘定涛妻叶氏
　　按高淳县志叶氏刘定涛妻年十九夫亡遗孕　　越三月生子事涛嫡母及生母尽孝备尝艰苦　　四十余年子克成立　　王思诚妻张氏
　　按高淳县志张氏庠生王思诚妻年二十二诚　　死氏亦几绝抚子薇为温县令守母训不敢失　　有司欲题旌氏闻却之年近百岁而终　　陈希辙妻邢氏
　　按高淳县志邢氏陈希辙妻年二十二夫亡上　　有曾祖翁下有幼子家贫托机丝井臼为命舅　　姑亡丧葬尽礼婚二子使成家宗党称颂无间　　县令旌之　　陆经妻李氏
　　按高淳县志李氏庠生陆经妻年十六适经素　　书史明大义二十二而寡蓬垢绝容饰事瞽　　翁教子成立守节三十四年卒　　魏承诏妻王氏
　　按高淳县志王氏魏承诏妻年二十二夫亡抚　　二子苦守四十余年一子为诸生　　夏鸣雷妻陈氏
　　按高淳县志陈氏廪生夏鸣雷妻年二十雷亡　　守节四十余年卒　　邢仕题妻刘氏
　　按高淳县志刘氏邢仕题妻年十九题亡遗腹　　五月守节四十余年奉姑抚子节孝兼着　　陶良福妻李氏　　按高淳县志李氏陶良福妻年十九福亡有遗　　腹服阕宗族度其贫微探之氏曰翁姑百年后　　惟有一死年七十五卒　　周远二妻李氏
　　按高淳县志李氏永宁乡周远二妻年二十一　　夫亡抚孤成立事翁姑以孝年八十三终　　诸名世妻夏氏　　按高淳县志夏氏诸名世妻事姑尽孝敬夫如　　宾夫亡氏年二十守节不移抚子成立　　陈&#妻王氏
　　按高淳县志王氏年十九适陈&#越岁夫亡断　　发置夫怀以誓不二家贫解衣衣姑自甘冻馁　　人称节孝　　孙可学妻陈氏
　　按高淳县志陈氏孙可学妻年二十一孙亡抚　　孤守节奉九十六岁姑钱氏孝养兼至　　孔恒祚妻缪氏
　　按高淳县志缪氏孔恒祚妻勤俭教子苦节坚　　贞为一邑阃范县令旌之　　李大统妻徒氏
　　按高淳县志徒氏李大统妻夫亡断发毁形纺　　绩抚孤成立　　陈长庚妻谷氏
　　按高淳县志谷氏陈长庚妻夫死不嫁善事姑　　嫜尝药尝粪略无嫌厌　　谷明瑞妻张氏
　　按高淳县志张氏谷明瑞妻夫亡抚遗腹守节　　艰苦备尝教子苦读不愧陶柳　　吴启龙妻周氏
　　按高淳县志周氏吴启龙妻夫亡苦节教子有　　声庠序　　葛自新妻刘氏
　　按高淳县志刘氏葛自新妻力贫守节奇苦异　　常里人贤之　　葛奇谏妻周氏
　　按高淳县志周氏葛奇谏妻夫亡无翁姑抚藐　　孤独守艰苦备尝终身无二　　吴建官妻陈氏
　　按高淳县志陈氏生员吴建官妻夫亡课子奉　　姑慈孝兼着　　袁凤筠妻吴氏
　　按高淳县志吴氏袁凤筠妻夫亡抚遗腹子忍　　饥寒苦守终身　　吴兆基妻唐氏
　　按高淳县志唐氏吴兆基妻翁姑早丧贫无立　　锥勤苦坚贞历经冻馁年近七十而殁　　芮养和妻邰氏
　　按高淳县志邰氏芮养和妻夫亡苦节教子以　　义方年八十一卒　　芮仲淅妻魏氏
　　按高淳县志魏氏芮仲淅妻夫亡家贫苦守教　　子成立　　史言铭妻李氏
　　按高淳县志李氏史言铭妻年二十一而寡至　　死靡他　　芮允和妻吴氏
　　按高淳县志吴氏芮允和妻夫亡家贫无倚苦　　志终身　　柳逢春妻诸氏
　　按高淳县志诸氏柳逢春妻年十七丧夫苦节　　终身　　王伊龄妻吴氏
　　按高淳县志吴氏王伊龄妻年十八夫亡抚孤　　守节淡泊终身　　徐正亭妻陈氏
　　按高淳县志陈氏徐正亭妻夫亡守节贫而益　　坚　　孔应旸妻孙氏
　　按高淳县志孙氏孔应旸妻夫亡苦志坚贞抚　　子成立　　芮允庆妻赵氏
　　按高淳县志赵氏芮允庆妻夫亡茕茕苦守声　　不外闻没齿如一　　张于亮妻史氏
　　按高淳县志史氏张于亮妻年二十二夫亡矢　　志不渝苦节终老　　谷羲民妻赵氏
　　按高淳县志赵氏谷羲民妻夫亡贫无寸土纺　　绩抚孤县令旌表　　王仲爵妻史氏
　　按高淳县志史氏王仲爵妻年十九夫丧苦节　　终身邑令旌表　　葛至望妻卞氏
　　按高淳县志卞氏葛至望妻夫亡刺面毁形凛　　凛然不可犯邑令旌其门　　丁国启妻朱氏
　　按高淳县志朱氏丁国启妻夫亡家极贫坚守　　苦节六十九年　　夏昌英妻张氏
　　按高淳县志张氏夏昌英妻夫病癞事之略无　　嫌厌及死不嫁终身　　吴登楠妻陈氏
　　按高淳县志陈氏吴登楠妻夫亡忍饥苦节终　　身不渝　　陈汶妻李氏
　　按高淳县志李氏陈汶妻年二十劝夫蓄妾夫　　亡守节终身　　夏咸亨妻袁氏
　　按高淳县志袁氏夏咸亨妻夫亡截发自誓抚　　遗腹子成立邑令旌之　　陈希增妻吴氏
　　按高淳县志吴氏陈希增妻早寡家贫苦守白　　首弥坚　　陈淳吉妻甘氏
　　按高淳县志甘氏陈淳吉妻夫亡事姑抚子冰　　霜无愧　　赵一葵妻芮氏
　　按高淳县志芮氏赵一葵妻夫亡孤守伶仃心　　同金石　　史秉英妻邢氏
　　按高淳县志邢氏史秉英妻夫亡矢志柏舟抚　　孤克承危绪　　芮禹十妻王氏
　　按高淳县志王氏芮禹十妻夫亡苦守赤贫无　　怨　　邢显周妻夏氏
　　按高淳县志夏氏邢显周妻夫亡破面示志终　　身足不出户事亲育子慈孝兼至　　陈学一妻刘氏
　　按高淳县志刘氏陈学一妻夫亡持刀毁容力　　拒势家谋娶坚守终身年八十卒　　张正铸妻王氏
　　按高淳县志王氏张正铸妻夫亡食贫苦节茕　　孑终身　　陈扆相妻马氏
　　按高淳县志马氏陈扆相妻夫亡养姑育子克　　承夫志　　陈有静妻傅氏
　　按高淳县志傅氏陈有静妻夫亡守节万苦一　　身莫能夺其志　　金振昂妻杨氏
　　按高淳县志杨氏金振昂妻早孀贫苦守节历　　五十三年有司旌之　　邢邦台妻黄氏
　　按高淳县志黄氏邢邦台妻父病割股以救姑　　病亦如之夫亡苦守饥甘藜藿节孝彰闻　　史存守妻赵氏妇徐
氏附

　　按高淳县志赵氏史存守妻年二十二夫亡子　　幼家贫父母令改嫁即厉色誓死勤纺绩育子　　正谏成立娶徐氏不一载又夭徐年十八与姑　　同志永矢不移赵年八十四徐六十有二卒　　周应心妻李氏媳
附

　　按高淳县志李氏周应心妻年二十三心亡有　　嫡庶三姑子仅三岁氏事姑尽孝教子克圣成　　人亦娶李氏圣复夭姑媳同志共抚孤孙县令　　旌表姑年八十媳六十终　　王启陟妻周氏
媳
附

　　按高淳县志周氏年及笄适王启陟陟患疯望　　子甚急氏为纳妾戴氏逾二年陟亡二妾各有　　遗腹俱男氏抚若已出县令旌表其一子敬卿　　又早丧媳亦周氏守志如姑县令旌表　　王暹妻吴氏
　　按高淳县志吴氏生员王暹妻暹早亡氏抚遗　　孤儒督课甚严月夜霜晨书声常朗朗尺刀间　　不数载子丧媳亦吴氏克承姑志育孤孙锡蕃　　为诸生仍夭氏以一身延绪三世百折不回不　　独化及其妇也　　芮继升妻陈氏
媳
附

　　按高淳县志陈氏芮继升妻早寡子方周岁家　　贫缝履度日坚守不移子夭媳陈氏亦矢志抚　　孤与姑并同一轨　　邢祖法妻谷氏
妾王
氏附

　　按高淳县志谷氏邢祖法妻法无兄弟门单祚　　弱谷为夫纳妾王氏生子法亡谷年二十四王　　年十九同心守志事翁姑克当大事年俱七十　　余终　　陈鸣霄妻邢氏
弟妇
李氏附

　　按高淳县志邢氏陈鸣霄妻年十七适霄霄疾　　割股以救逾年霄亡自经者数皆遇救辛苦备　　尝养姑课子年八十三终霄弟鸣鹤妻李氏武　　缘令昌裘女年十六适鹤甫生子夫病割股如　　邢夫死或劝改节氏曰不见吾姒乎母仪妇则　　一法于邢姑没礼葬教子相绶有声黉序以诗　　文名年七十卒有司旌表　　邢道悌妻袁氏
　　按高淳县志袁氏年十五适邢道悌逾岁悌亡　　子经甫弥月父母欲夺其志袁嚼指血自誓教　　经为诸生直指题请旌表　　杨文征妻胡氏
