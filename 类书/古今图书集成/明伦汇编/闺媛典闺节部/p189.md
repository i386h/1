<!-- { "loadSidebar": true } -->
按玉山县志吴氏程胜祖妻归六年夫亡子德茂未离襁褓族人欲谋夺其志氏吁天誓死拮据抚孤备尝艰苦卒年八十有五直指表其门　　李春荣妻陈氏
按玉山县志陈氏诸生李春荣妻年二十四荣死姑老子幼矢志守节孝慈并至孀居四十余年姻族罕睹其面有司旌之　　程维泰妻吴氏
按玉山县志吴氏程维泰妻少寡矢志终始不渝有司屡加优恤年七十二卒　　程嘉宾妻夏氏
按玉山县志夏氏程嘉宾妻年十七夫亡抚遗腹一子辛苦终身有司旌表　　严琪妻姚氏
按兴安县志姚氏严琪妻琪年三十娶妾生子而中未几琪与妾先后弃世姚年二十五抚而中成立天启间终　　毛凤仪妻童氏
按兴安县志童氏毛凤仪妻仪死氏年三十抚二子长一虒次燕俱补弟子员县令表其门　　方权妻张氏
按兴安县志张氏方权妻生三子夫亡孀居四十三年卒　　姜自新妻缪氏
按兴安县志缪氏文学姜自新妻自新早亡缪坚志自守县令以贞寿表之　　张尚德妻周氏
按兴安县志周氏张尚德妻年三十夫亡坚贞自守县令表其门　　日升妻戴氏
按东乡县志戴氏儒生日升妻少寡善事继姑子四人珩进士瑗副榜三四俱诸生有司旌表　　胡志正母朱氏
按东乡县志朱氏诸生胡志正母年未三十而寡长子四龄幼甫半岁朱勤纺绩延师课子皆入邑庠天启间邑令旌之年六十卒　　张妻朱氏
按南丰县志朱氏张妻夫死氏年十八子邦振甫　闺节部列传一百一
　　明九十六
　　李贵爵妻张氏
按吉水县志张氏李贵爵妻年二十六夫客死于楚遗孤幼先世皆单传李宗不绝如&#氏毁容茹苦教子克继烝尝年七十无病而终　　李秀妻周氏
按吉水县志周氏李秀妻年二十六夫亡遗孤十岁家赤贫茹荼砥节备历艰辛每祀夫哭泣尽哀事姑孝终身不听鼓乐子廷谏孙邦华同登乡荐为理学名臣累赠一品太夫人　　罗季翊妻周氏
按吉水县志周氏罗季翊妻万历戊午归罗亲操井臼乐施济贫天启辛酉夫亡家贫纺绩延师教子成立　　朱寅奋妻刘氏
按吉水县志刘氏朱寅奋妻夫亡氏年二十四子二廷相廷植俱幼遗田数亩屋数椽觊觎者强之易节不可激之曰他日将携箧笥逾墙走耳氏呼天断指苦操益励教两孤成立曾孙绕膝年六十亲朋咸集氏洒涕语子曰今日得免逾墙之议矣昔日言者惭无所容又数年卒天启闻旌表　　刘攀妻袁氏
按龙泉县志袁氏刘攀妻攀亡氏年十六遗腹生子事姑后先如一抚孤及侄亲&#不异脱簪珥勤纺绩以供朝夕延师教读守节六十七载天启三年旌表　　李奇艺妻张氏按龙泉县志张氏李奇艺妻艺以母丧忧感成疾而没氏年十九而寡誓不改节立侄尔祯以承夫嗣抚教成名守志六十余载以寿终事闻旌表　　张邦载妻尹氏
按永新县志尹氏张邦载妻年二十二夫亡舅姑父母欲夺其志氏矢死靡他茹荼三十年如一日教子士瓒为邑诸生　　李命之妻颜氏
按永新县志颜氏李命之妻命之以力学早没氏年二十五誓无二志或强之嫁辄引刀欲自决食贫茹苦终始不渝　　贺诲妻王氏
按永新县志王氏贺诲妻夫早亡家贫守节终老直指旌之　　刘庆芳妻龙氏
按永新县志龙氏刘庆芳妻年二十四夫亡无子守节终身有司旌表　　刘稑妻杨氏　　　　刘傅妻龙氏
　　刘稠妻左氏　　　　龙洪妻吴氏
　　张楷妻顾氏　　　　张纲妻汤氏
　　彭概妻李氏　　　　刘臣妻旷氏
　　史妻朱氏　　　　　　　　贺符妻王氏　　贺銮妻吴氏　　　　龙瑞妻史氏　　彭漙妻贺氏　　　　朱建妻谭氏
　　张弘弼妻龙氏　　　汤诏妻杨氏
　　欧阳母周氏　　　　　　　贺星枢母罗氏按永新县志杨氏刘稑妻夫亡年二十四坚贞守志完节终身龙氏刘傅妻夫亡年二十左氏刘稠妻夫亡年二十无嗣吴氏龙洪妻夫亡年十七抚遗腹子成立顾氏张楷妻年二十夫亡汤氏张纲妻亦年二十而寡李氏彭概妻年二十四而寡旷氏刘臣妻夫亡年二十一朱氏史妻夫亡年二十四王氏贺符妻年二十二遭家难夫亡守节甚苦吴氏诸生贺銮妻夫亡年二十史氏龙瑞妻夫亡年二十二贺氏彭漙妻夫亡年二十四谭氏朱建妻龙氏张弘弼妻杨氏汤诏妻周氏欧阳之母罗氏贺星枢之母俱以苦节称事皆不详　　刘时持妻陈氏
按永新县志陈氏刘时持妻父仪赴太守任道经棠市以女许聘时持年十八于归持以痿痹久绝人道陈竭力扶持越六岁持亡氏誓无二志母绐之反舍讽他适氏乘夜携二婢归刘独处一室虽子弟罕觌其面每遇夫忌辰辄哀毁如新丧年八十六卒　　尹希重妻戴氏按永新县志戴氏尹希重妻年二十四夫亡碎炉示志守节终身　　周潘妻贺氏
刘
氏附

按永新县志贺氏周潘妻潘亡氏牛十九砥节不二后孙嘉怡妻刘氏亦效贺守节直指刘阳传其事　　周养清妻刘氏按永新县志刘氏周养清妻年二十一夫亡终身不二有司旌其闾　　邓柽妻丁氏
按袁州府志丁氏万载邓柽妻夫亡事姑训子矢志不二教子文辉补诸生年八十六终　　郭弘敷妻辛氏
按袁州府志辛氏万载诸生郭弘敷妻夫亡纺绩抚孤言语不出闺门教幼子及孙正坤正圻皆补诸生年八十有五卒　　彭焕妻徐氏
按袁州府志徐氏万载诸生彭焕妻夫亡子甫四岁家贫无业勤女红以养舅姑或劝改适即悲泣终日教子希孔为诸生　　王本遂妻陈氏
按袁州府志陈氏名戌贞萍乡王本遂妻年二十七守节存孤至八十终孙政光举明经　　杨嘉宝妻彭氏
按袁州府志彭氏藩掾杨嘉宝妻万载人年二十二寡子亦亡抚侄初东为嗣断发永矢年八十四终　　彭信古妻叶氏按袁州府志叶氏万载诸生彭信古妻年二十三夫亡抱孤士瑾泣曰吾不获从死地下以此子子既长篝灯授书纺绩佐读每翁姑与夫忌辰哭必失声士夫共为诗歌咏之　　辛应宸妻宋氏
按袁州府志宋氏万载辛应宸妻年二十一宸以苦读劳瘁病革抚氏泣宋应声曰夫死亦死宸哽咽复以抚孤勉之氏唯唯及寡屏息深居人罕睹其面次第举夫与翁姑三丧教子振彩为诸生年七十终诏建坊旌表　　欧阳余庆妻闻氏
按袁州府志闻氏万载诸生欧阳余庆妻夫因父丧哭泣成疾而死子璜甫数月氏欲殉夫姑力防之遂剪发持斋纺绩奉姑后翁姑两丧皆赖氏克葬教子读书为诸生天启三年建坊旌表　　锺贤沐母廖氏
袁
氏附

按赣县志廖氏锺贤沐母年二十夫没沐甫三岁氏抚之成人娶袁氏生子良槐二岁沐死廖与袁姑媳共抚良槐娶媳生五子廖孀居六十二年年八十二袁五十年年七十一有司并旌表　　刘文彩妻许氏
按赣县志许氏刘文彩妻夫亡孀居抚子人无间言子尚德以孝友闻御史旌之　　刘应选妻史氏
按赣县志史氏刘应选妻生子显庠方就傅而选没氏拮据纺绩延师训子值城困母语曰汝宜善自匿他日嗣续有赖余瞑目矣后子孙俱入黉序　　郭多喜母朱氏
按赣县志朱氏郭多喜母喜父没时甫三岁弟多嘉方在襁褓朱备尝艰苦燃松纺绩课子为诸生寿终　　姚良琦妻张氏按赣县志张氏诸生姚良琦妻年十八夫亡二子方在襁褓氏痛欲自缢姑救苏乃勉就食专事女工课子诵读不辍以寿终　　郭泰范母曾氏
按赣县志曾氏郭泰范母年十九范生五岁而父没弟策尚在襁褓氏矢志抚孤历兵寇迁徙必持儿所读书以随令展读后俱成立　　萧亨生妻陈氏
按赣县志陈氏邑庠生萧亨生妻生二子俱在襁褓而亨生没氏矢志抚育纺绩终身　　刘亮母王氏
按赣县志王氏邑庠生刘亮母亮父没甫七岁二弟俱在襁褓王拮据纺绩备尝艰苦抚诸孤成立娶三媳有司屡旌之　　钱国祯母谢氏
按赣县志谢氏卫千总钱国祯母祯父没氏年二十矢志抚孤家徒壁立纺绩尝至午夜不辍延师课子袭父职养母以孝闻母以寿终　　朱从政妻刘氏
按信丰县志刘氏朱从政妻年二十夫亡舅姑以其少欲挠之使嫁氏志操益坚屹不为动抚孤及长又丧复字其孙成人以苦节称　　俞彦中妻吴氏
按信丰县志吴氏俞彦中妻年二十五而寡继姑叶氏性严氏事之甚谨以抚孤自任年八十五终　　戴用选妻何氏按信丰县志何氏戴用选妻年十九夫亡遗腹生子应昌家徒壁立食蘗茹荼纺绩以膳其姑严于教子守节五十二年直指旌其门　　曹希彬母江氏
按信丰县志江氏庠生曹希彬母年二十而寡贫无立锥苦守二子成立年九十三以寿终有司给米帛旌之　　曹元鉴曾祖母谢氏
按信丰县志谢氏诸生曹元鉴曾祖母年二十夫亡守节六十余载坐卧一室足不及庭供饮食惟女侍五尺之童不许入年八十五卒御史旌之　　曹希孟妻俞氏
按信丰县志俞氏曹希孟妻年十八适孟生子及龄而孟死氏欲以身殉翁姑止之氏艰苦备至卒能成就其子为诸生养葬翁姑率其子勤家守节三十余年年五十七卒　　张篚妻刘氏
按信丰县志刘氏诸生张篚妻年十七夫亡守节虽内戚罕见其面燕笑不闻其声有司岁给粟帛年八十二终　　曹望荣母袁氏
按信丰县志袁氏诸生曹望荣母年二十二夫亡苦节五十三年事姑克孝教子成名有司屡旌其闾　　杨振亨母钱氏按信丰县志钱氏诸生杨振亨母年十九夫亡欲殉之以子方半岁不果翁患贫恐&#妇使姑微探之氏跪曰妇去子必失乳不忍舍也后翁以贡谒选之官盱眙携妇偕往日出理事退则课孙及任满归其贫如故氏仰事俯育益勤无倦及翁姑俱丧教子尢不敢怠乡里共贤之　　郭期登母黄氏
按信丰县志黄氏贡生郭期登母夫死以礼自持内言不出外言不入孀居六十载邑今欲旌之辞不受　　李邦御母张氏按信丰县志张氏李邦御母夫为商流落以死家徒壁立三子一母酸鼻茹荼纺绩针纫以衣食其子子卒成立氏年七十余终　　袁再永妻林氏
按信丰县志林氏袁再永妻年十四归袁三十而寡家徒壁立之死靡他操作纺绩以哺其子子长生孙曾元绕膝氏含饴弄孙老而弥健年百岁呼集诸孙诸妇诀别而逝　　苏蒙恩妻曾氏
按宁都县志曾氏邑庠生苏蒙恩妻年二十二夫亡守节终老　　温祖妻曾氏
按石城县志曾氏温祖妻年二十丧夫遗腹生子兄弟受贿逼嫁氏唾骂不从家贫输纺绩以事舅姑抚孤成立年六十八卒　　温升玉妻陈氏
按石城县志陈氏温升玉妻年十九夫亡抚孤既婚亦夭遗一孙复赖氏成立年七十三终　　刘伟妻温氏
按石城县志温氏刘伟妻夫亡子殁家贫几死于饥寒苦节五十年寿七十终　　刘珏妻陈氏
按石城县志陈氏刘珏妻年二十夫亡抚半岁孤苦节以死年五十卒　　陈平妻廖氏
按石城县志廖氏陈平妻平夭遗一孤家贫缝绩以自活一日以事入城夜归携其子宿于道旁闻者诘之曰倘遇虎将奈何曷不借宿人家氏曰寡妇何可借宿宁为虎所食耳　　刘周妻陈氏
按石城县志陈氏刘周妻年十九夫亡遗一孤氏勤事女工易米以活不足则采薇蕨充之天寒无被常燃薪以为暖叔劝再嫁不听竟完节以老　　陈毂妻黄氏
按石城县志黄氏诸生陈毂妻年十九夫亡抚遗腹事翁姑食贫终老卒年七十　　黄掉妻徐氏
按石城县志徐氏黄掉妻夫亡守节至七十余岁有司旌之　　陈焕继妻赖氏
按石城县志赖氏陈焕继妻年十九而寡守节四十年邑令旌之　　周述稷妻黄氏
按石城县志黄氏周述稷妻年二十九夫亡守节五十四年邑令旌其门　　尹承奖妻胡氏
