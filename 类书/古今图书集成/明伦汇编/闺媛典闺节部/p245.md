<!-- { "loadSidebar": true } -->
按荆州府志周氏江陵庠生黄孚干妻夫亡氏年二十九抚八岁子丽升补弟子员崇祯甲申挈祖姑弱孙避贼备极艰苦始终不变而死　　吴宣妻毛氏
按荆州府志毛氏宜都吴宣妻夫殁事姑至孝姑患痈尝为吮舐苦节终身　　尹一岳妻谭氏
按长沙府志谭氏茶陵人处士尹一岳妻也夫死遗孤瑚方二岁琩未及周怀抱提携饮冰茹蘗育之成立皆为诸生有司旌表　　曾逊妾郭氏
按长沙府志郭氏名淑容曾逊妾善化人逊娶梅氏生子问仅七岁夫妇俱亡郭年二十六孀居苦守抚问成立入郡庠年六十七卒　　萧种芹妻彭氏
按长沙府志彭氏茶陵人庠生萧种芹妻芹没彭年二十五矢志不可夺事舅姑教子读书孀居六十年卒州守旌之　　沈惟义妻杨氏
按长沙府志杨氏沈惟义妻宁乡人生子元勋甫两月而夫夭氏年十八永谢铅华苦节教勋成立孀居五十余年与勋先后俱死于乱里人哀之　　唐醴生妻丁氏
按长沙府志丁氏名宝贞醴陵人年十七归庠生唐醴生越二载生亡家人逼再嫁至死不回孀居六十年始终一节年八十卒郡倅周良会作醴泉曲识之曰唐家妇丁家子十七入君门含羞未见齿唐郎弃妾何太早二九韶光埋素缟君怀磊落有至宝玉容花貌因君槁耳可断鼻可截有发难解当时结醴泉潺潺清且洁瀹我肺肝凉我热木棉弹碎潇湘云寒机织落梅花月妾本未亡人闭门不管秋与春荆钗拥髻无惭面留取重泉一见君　　刘楼妻袁氏
按长沙府志袁氏名毓秀醴陵刘楼妻年十八适楼甫三月楼患恶疮袁扶卧起亲汤药朝夕罔懈未期楼亡哀毁绝食数日家贫或谓宜再适怒曰饿死耳亦何难哉孀居五十年卒属纩时房帷气如烟雾弥溢户外人皆惊骇县令旌之　　李世封妻杨氏
按长沙府志杨氏安化常丰人李世封妻同夫随翁任琼州夫亡氏年二十四扶柩归葬抚孤守节六十四年缟素不易一日其家失火杨氏仰天恸哭曰六十年辛勤一旦灰烬何以生为遂赴火死时年八十有八　　王廷尹妻洪氏
按长沙府志洪氏进士性孙女庠生王廷尹妻年二十三夫亡守节抚孤璟臣为邑诸生督学旌表　　陈惟见妻刘氏按长沙府志刘氏攸县人鸿胪寺陈惟见妻年二十八夫死巾栉不施抚孤守节五十年如一日崇祯十五年邑令旌之　　洪俊臣妻陈氏
按长沙府志陈氏攸县人洪俊臣妻幼秉端庄不妄言动年二十二夫没家贫纺绩奉姑抚育二子成立历五十二年如初　　罗见义妻蔡氏
按长沙府志蔡氏益阳人罗见义妻竹屏先生女孙每诵忠孝廉节诗歌常不去口性直耿细微不苟年二十孀居事姑尽孝所历极艰辛而矢志无二年七十卒初欲举其节号恸曰妾事出不幸不愿有此崇祯中直指具题旌表　　彭应枢妻谭氏
按长沙府志谭氏茶陵人诸生彭应枢妻年二十八夫没子俱殇族人欲夺其志坚拒不从依仲兄以老年八十六　　李录妻杨氏
按宝庆府志杨氏诸生李录妻归甫八月夫疾祷天割股夫没氏年十九号恸几绝矢志苦守操如金石有司旌之　　蒋天锡母刘氏
余
氏附

按宝庆府志刘氏邵阳诸生蒋天锡天申母也夫亡严肃治家延师教子其远来就学者饮食必与子共子长遣从明师锡申亦能成母志初夫置侧室余氏性婉顺甫及笄与刘同寡事刘恪谨刘没守志益坚无子抚嫡孙大年如己出历六十年如一日人共贤之　　曾学圣妻李氏
按宝庆府志李氏曾学圣妻年二十夫罹痫疾氏扶持饮食终始无倦抚侄可毅承祀坚守四十一年终　　黄诏妻邓氏按宝庆府志邓氏新化黄诏妻年二十三夫亡遗氏以诗遗孤甫三岁氏号痛之余辄诵夫诗自厉一帕蒙头历六十年无二　　邹守瓒后妻黄氏
按宝庆府志黄氏新化诸生邹守瓒后妻瓒应乡试归病死氏念前室子孤苦无依矢志守之艰难尽瘁孀居四十余年　　邹希贤妻刘氏
按宝庆府志刘氏新化邹希贤妻年二十夫亡子甫八月守志六十余年抚二孙皆列黉序　　何起龙妻蒋氏
刘
氏附

按宝庆府志蒋氏新化何起龙妻夫亡无子年未及笄与妾刘氏矢志共守夫弟起蛟未离襁褓抚之及长延师训之崇祯间有司旌表　　罗一旒妻邹氏
按宝庆府志邹氏新化罗一旒妻生子嘉诰五月而夫亡孀居五十八载　　刘宗卿妻段氏
按宝庆府志段氏新化诸生刘宗卿妻年二十一夫亡子仅数龄母家劝再适不从苦节以老县令旌之　　萧廷裕妻孙氏按宝庆府志孙氏新化萧廷裕妻夫亡氏年十九遗孤半岁伯叔讽改适氏割发明志孀居六十三年卒有司旌表　　杨文煜妻柯氏
按宝庆府志柯氏新化杨文煜妻年二十一生子甫八月而夫亡矢志抚孤坚守六十余载　　尹卿选妻刘氏
按宝庆府志刘氏邵阳尹卿选妻年二十子甫数月夫亡事姑孝抚子及孙皆成立年七十遇贼死　　谭宝妻曹氏按宝庆府志曹氏城步谭宝妻年二十夫亡遗孤卿甫岁余家贫矢志守节六十余年见子孙成立　　杨俸妻唐氏按宝庆府志唐氏城步杨俸妻夫亡氏尚少守节不二乡人未尝见其面年六十余卒　　刘仁安妻陈氏
按宝庆府志陈氏刘仁安妻年十八夫亡励节抚孤有成年五十卒　　王濋妻刘氏
按宝庆府志刘氏邵阳诸生王濋妻夫早丧茹荼课子以明经膺岁荐年八十一终　　欧阳思宾妻马氏
按宝庆府志马氏邵阳生员欧阳思宾妻年二十四夫亡二子俱幼中历世变能勤俭自力以不坠先业课子俱入庠序　　陈大治母杨氏
按宝庆府志杨氏邵阳陈大治母年十七夫亡大治方在襁褓氏苦节抚育成人年八十有四家人罕见其面崇祯时邑令欲旌之恳辞而止　　徐尔玉妻蔡氏
按宝庆府志蔡氏邵阳生员徐尔玉妻年二十二夫亡姑余衰迈二子俱在襁褓值兵荒患难备极惨苦二子相继夭丧抚茕茕孤孙苦节四十余年死之日但嘱祔窆夫茔语不他及　　胡大纯妻谭氏　　　饶尚恬妻杨氏
　　饶维纶妻许氏　　　萧应声妻段氏
按宝庆府志以上四妇俱城步人少年守节织纺抚孤终身乡评重之　　赵鸾妻萧氏
按宝庆府志萧氏诸生赵鸾妻夫亡氏年十九父逼改适割耳断发誓死苦守卒年八十八有司旌之　　刘永伯妻陈氏按宝庆府志陈氏城步刘永伯妻年十九而寡或劝改适不听家贫辟纑自给守志三十余年终　　吴惠妻左氏
按宝庆府志左氏城步吴惠妻夫亡氏年二十誓不改节孀居六十余年　　王钰妻刘氏
按宝庆府志刘氏城步千户王钰妻年二十九夫亡闭户守节女夫至不与相见年九十自栉沐易衣而卒　　王镗妻詹氏
按宝庆府志詹氏城步王镗妻年二十四镗亡其兄钰早没氏与嫂刘共励冰霜终身如一　　戴尚尧妻陈氏
按宝庆府志陈氏城步戴尚尧妻年二十四而寡遗腹三月生子抚孤守节垂四十三年终　　张斗明妻苏氏
按宝庆府志苏氏城步廪生张斗明妻青年守节抚三幼子奉姑终身三子皆入太学卒年八十余县令表其第　　胥继翰妻潘氏
萧氏
杨氏附

按宝庆府志潘氏城步诸生胥继翰妻与子世显妻萧氏显子国祥妻杨氏三代相继守节家贫绩抚孤崇祯间县令表其第　　梁大任妻谭氏
陶
氏附

按宝庆府志谭氏城步梁大任妻年二十四任兄弟相继没各遗一子俱氏与娣陶氏奉翁抚二孤守节五十余年历世变艰苦不渝其志　　熊文贤妻张氏
按宝庆府志张氏城步熊文贤妻夫亡氏年二十二子甫半岁以死自誓奉翁抚孤克尽慈孝守节二十余年终　　柯某妻彭氏
按宝庆府志彭氏新化彭景虞女适柯某三载而景虞以故得罪于柯父柯父怒而并弃其媳氏多方求容不许竟为其子再娶氏誓不他适时人闻其贤欲娶之佩刀以拒历数载于邑成疾犹冀一见夫面夫适以事至近地传言郎来氏喜不胜而终畏父命不敢入室而去氏遂气绝　　张存愈妻毛氏
按岳州府志毛氏华容太学生张存愈妻夫早亡孀居教子希奎成进士母慈子孝崇祯末题旌　　王氏
按岳州府志王氏永定卫人不知其夫名夫亡贞静自守没齿无二奉诏建坊　　杨一竑妻李氏
按岳州府志李氏临湘诸生杨一竑妻青年守节教子成人崇祯末督学高世泰旌表　　杨一鹏妾陈氏
按岳州府志陈氏临湘杨一鹏妾京师人一鹏罹法死陈所生一子复为贼掠茕茕靡依苦节五十余年年九十卒　　张十姐
按岳州府志张十姐临湘张廷爵女也许聘诸生何惟寅惟寅得痫疾廷爵欲令改适女以死誓以处子终县令张明儒给以粟帛　　吴山苏妻龚氏
按临湘县志龚氏生员吴山苏妻年二十六夫丧遗子甫二岁女四岁贫苦万状守节课子为邑诸生年五十余卒　　鲍之管妻李氏

　闺节部列传一百三十二
　　明一百二十七
　　卢淳继室萧氏
亢
氏附

按祁阳县志萧氏祁阳望族女灵丘令卢淳继室前妻生长子时聘萧止生三女淳谒选至京纳侧室亢氏生二子萧鞠之如己出万历末淳亡萧独支门户一切巨细无不亲视手口卒瘏得教三子入辟雍亢氏宛平人淳罢灵丘时亢父母不听归亢曰嫡视吾如子同衾同穴死生共之安忍背也未两载与萧同孀越十余年萧没亢秉节益坚前后历五十年年七十六卒子君聘朝聘孙鏊咸有声艺林萧长女适刑部郎陈朝鼒次女适进士申翀　　杨明远妻杨氏
按祁阳县志杨氏杨明远妻年二十六夫亡誓不再适勤纺绩以膳翁姑抚幼子成立长子自修起掾吏登仕版孙向高正高一通籍一为诸生氏守节四十九年年七十五卒太守表其门　　李天和妻陈氏
按祁阳县志陈氏诸生李天和妻尚书陈公荐第四女也年十九归李未三载和亡氏痛悼不已欲投缳以殉仆妇周氏解之复苏遂举奁服焚之以首饰施诸尼茹素苦节抚遗腹子不育立嗣为李后姑遘疾药必口尝告神求代浃岁无宁日姑竟不起氏亦寻卒　　曾尔桂妻唐氏
按祁阳县志唐氏郡诸生璇女曾尔桂妻年二十四丧夫簪蒿茹荼忍苦育孤三十六年崇祯末邑令刘明遇表其苦节　　申在廷妾梅氏
按祁阳县志梅氏武昌望族女祁阳申大参在廷侧室廷少艰于嗣得子晚方分铎汝宁之蓼邑过省会纳梅随任生一女及子翀翀后成进士女适生员陈汝震司李成聘子也天启初廷以大参复任贵阳翀学未成赖母有络宪之概延师取友截发銼荐不惮劬劳壬戌黔警梅闻悲切令子赴围省视及廷榇返而梅成疾儿数延医勿诊曰未亡人岂恋此一息寻复瘳延寿五稔亦不御甘脆惟食荇根苦苣而已　　黄时中妻欧氏按祁阳县志欧氏黄时中妻归三载年二十二夫亡抚孤不育复鞠侄为子以承夫祀平生积善睦族有声闾巷年八十有二卒　　周伦妻黄氏
按道州新志黄氏修义乡黄文明女周伦妻年二十四夫亡子方一岁励志守节事姑教子历五十余年卒　　文宣妻蒋氏
陈
氏附

按道州新志蒋氏文宣妻年二十四夫亡子文俊方二岁守之长娶陈氏文俊夭无子陈年二十一与姑共守四十余年有司旌表　　何为妻熊氏
按道州新志熊氏宜阳乡人生员何为妻年二十一夫亡无嗣砥节终身　　周元直妻冯氏
女
附

