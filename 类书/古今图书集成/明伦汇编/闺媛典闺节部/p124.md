<!-- { "loadSidebar": true } -->
按曲阜县志陈氏赠礼科给事孔弘山妻年二十夫亡孀居五十余年抚数日婴儿俾克成立得禄养终身奏请旌表　　董三思妻赵氏
按曲阜县志赵氏董三思妻夫没孀姑年七十孤儿方两岁氏身任仰事俯育之责苦守以终其身　　孔承展妻阮氏按曲阜县志阮氏至圣六十代孙孔承展妻年十九夫亡守志抚六月孤儿成立终身不改　　孔承筠妻闫氏
按曲阜县志闫氏孔承筠妻夫亡年二十一上有孀姑下有孤子氏事姑至孝历二十余年奉养未尝少懈姑没哀毁水浆不入口者四日家计日索辛苦自持五十余年如一日题请旌表　　孔闻义妻李氏
按曲阜县志李氏圣裔孔闻义妻年十八夫亡无嗣抚夫稚弟恢其业有守有为乡党咸服　　孔引桂妻王氏
按曲阜县志王氏济宁大理寺卿王相女适圣裔翰林五经博士孔引桂夫亡氏年十八事姑至孝抚二女长成旌表　　孔公系妻颜氏
按曲阜县志颜氏孔公系妻家长之母年十八夫亡遗孤甫半月孝事翁姑四十余年教子德行为宗人表率乃有家长之任事闻旌表　　傅时雍妻王氏
按曲阜县志王氏傅时雍妻年二十夫亡孀居五十余年卒　　孔弘祚妻颜氏
按曲阜县志颜氏孔弘祚妻年二十一夫亡孀居苦守近六十年县令旌之　　王杰妻孔氏
按曲阜县志孔氏王杰妻年二十三杰殁遗一子孔悲号痛哭绝而复苏誓无他志训子宗仁登第　　陈思宽妻孔氏按曲阜县志孔氏吏员陈思宽妻年二十八夫亡氏哭七昼夜欲殉其夫以姑垂白无养未获遂志乃勉力事姑二十八载无少违抚幼子成立历节四十五年始终如一　　薛妻张氏
按曲阜县志张氏薛妻年十九夫亡家贫无依日采薪以为爨夜绩麻以继食事八十孀姑曲尽孝养抚育幼子成立四十年不改其操县令旌之　　孔闻敕妻王氏
按曲阜县志王氏孔闻敕妻事实无考
　　颜弘绪妻武氏
按曲阜县志武氏颜弘绪妻有司表其节事实无考　　孔贞干继室郭氏按曲阜县志郭氏衍圣公孔贞干继室素闻诗礼早寡苦节处富贵之家而不以纷华累其守捐地建学尚义乐施有丈夫之概事闻旌表　　王思晋妻孔氏
按曲阜县志孔氏王思晋妻晋死氏年十九苦节四十余年　　东野义妻刘氏
按曲阜县志刘氏东野义妻夫亡氏年二十一志矢柏舟心坚金石织纴教子成人人称孟母　　陈应庆妻刘氏
按曲阜县志刘氏陈应庆妻夫亡氏年二十四守节终身　　孔贞雷妻朱氏
按曲阜县志朱氏孔贞雷妻夫亡苦节终身教子早入庠序　　孔闻器妻颜氏
按曲阜县志颜氏孔弘祚子闻器妻年十九夫亡孀居四十年卒县令旌之　　毕超群妻赵氏
按宁阳县志赵氏毕超群妻夫早丧氏年十九饮冰茹蘗抚幼子成人子寻丧与其媳共鞠弱孙方授室孙又夭复共抚周岁曾孙备历艰苦年八十余卒有司旌其门　　孙景章妻陈氏
按宁阳县志陈氏孙景章妻夫死氏年二十守节终身万历间旌表　　张经&#妻黄氏
按单县志黄氏张经&#妻年二十夫亡操凛冰霜坚不可夺　　陈一桂妻常氏
按单县志常氏诸生陈一桂妻年二十五夫亡矢志抚孤守节七十二载年九十七有司旌其门　　杨方升妻孙氏
按单县志孙氏杨方升妻年二十二夫亡孝事翁姑慈勖孤子守节二十年终　　张清中妻孙氏
按单县志孙氏张清中妻年二十三夫亡矢志欲以身殉舅姑苦劝乃强起抚孤奉翁姑终养教子早入庠序历四十二年冰霜不改　　朱玑妻许氏
按单县志许氏朱玑妻年二十夫亡子方一岁翁姑久没产业寒薄闭户纺织艰苦保孤淡虀残藿终身不厌年六十五终　　吴来仪妻李氏
按单县志李氏吴来仪妻年二十夫没苦志坚守凛若冰霜　　于守约妻修氏
按单县志修氏庠生于守约妻夫丧家贫艰苦备历三迁择邻始命子就塾以成其学年六十九终　　张锺妻樊氏按单县志樊氏儒生张锺妻年二十一夫亡苦志守节门户肃清历五十余年年七十三有司旌表　　邢朝用妻刘氏按单县志刘氏邢朝用妻年十七夫亡矢志靡他抚遗腹子珍成立贤行孚于乡党　　郭郁妻邓氏
按单县志邓氏郭郁妻年十九夫亡翁姑年逾六十子方一岁氏纺绩以养翁姑克尽孝道教子之宾成立早入庠序　　黄应龙妻孙氏
媳侯
氏附

按单县志孙氏诸生黄应龙妻年二十二夫亡抚三岁子娶侯氏子寻丧遗孙方两月家业萧条侯事孀姑抚育幼子备尝艰苦四十八年终　　李蕃妻胡氏
媳胡
氏附

按单县志胡氏生员李蕃妻年二十三夫亡守节五十七年终旌表子叶荣官守备亦娶于胡年二十五而寡艰难孤苦教子入泮守志如姑　　孙承宗妻马氏
按单县志马氏儒生孙承宗妻年二十夫亡长子若璚方三岁次子珩在襁褓氏苦志守节课二子俱列胶庠以寿终　　孙若璚妻贾氏
按单县志贾氏诸生孙若璚妻马氏妇也年十九夫亡事孀姑十有二载课子锦入庠序　　田尔穑妻杨氏
吴
氏附

按单县志杨氏诸生田尔穑妻年二十夫亡躬亲纺织艰难守节训子则雍成名士氏年六十则雍遇寇害妇吴氏孀苦事姑三十余年姑年九十五视二孙先后入庠　　石克业妻黄氏
按单县志黄氏贡士石克业妻夫亡氏年二十上有垂白之姑下有襁褓之儿苦志守节三十余年课子入泮　　王服民妻吕氏
按单县志吕氏王服民妻夫亡氏年十七誓不改节苦守六十余年　　贾昌度继室刘氏
按单县志刘氏诸生贾昌度继室年十六适昌度四载生子寅未周岁夫亡氏苦志守节严门户肃内外一切家事俱付前室长子饮冰茹蘗以待寅成立食饩于庠孀居三十八年卒　　李文瞻妻耿氏
按单县志耿氏诸生李文瞻妻年二十三夫赴试病没于途子兰方三岁家贫莫供朝夕氏以十指奉姑三十年诚恪不替教子甚严令法孔孟以继父志　　侯从周妻史氏按单县志史氏侯从周妻及笄适从周三载夫亡氏年十九子尚襁褓投缳欲死以救复苏苦守五十年如一日县令申表其门　　李星妻郭氏
按单县志郭氏李星妻年二十夫亡家业零替教子桂枝入庠苦节终老　　张宗妻马氏
按单县志马氏诸生张宗妻年二十三夫亡奉姑三十年诚敬不替训子以义方持家勤俭几历凶岁克保其家　　张俊英妻李氏
按单县志李氏张俊英妻年二十一夫亡艰难守节教子为诸生年四十二卒　　刘一&#妻何氏
按单县志何氏诸生刘一&#妻年二十四夫亡家贫子幼苦志坚守五十余年　　常开泰妻傅氏
按单县志傅氏常开泰妻泰亡氏年二十三子八岁家贫亲老甘旨无缺教子有方苦守不二屡膺旌表　　刘通海妻段氏张
氏附

按单县志段氏刘通海妻海早亡段与妾张同志守节茹蘗饮冰事老姑克尽孝道训子以严子与段先后没张又抚孤孙入庠年七十一卒　　朱光焕妻霍氏
按单县志霍氏朱光焕妻年二十夫亡无子氏欲以死殉家人防闲劝止氏誓不改嫁家贫纺绩奉养翁姑艰苦备尝终无二志年八十余卒　　张起英妻贾氏
按单县志贾氏张起英妻年二十三夫亡族姓微弱家业寒薄氏抚三岁孤儿母子零丁朝不谋夕而志终不改面冷如铁心坚似石历三十余年以纺织自守训子入庠　　童廷正妻张氏
妾刘
氏附

按单县志张氏童廷正妻正早亡张无出侧室刘有子长三岁次遗腹上有七旬之姑贫无立锥妻妾共艰难守节纺织奉姑终其余年二子皆克成立　　赵文运妻李氏按单县志李氏赵文运妻夫亡子幼艰难守节纺织自给训子完成人不废先业年七十余终　　朱锦妻张氏
按单县志张氏光禄寺署丞朱锦妻夫亡苦节有司旌其门　　朱思晦妻张氏
按单县志张氏鸿胪寺序班朱思晦妻夫病亡家业凉薄氏操凛冰霜教子成名克复前业年八十有二卒　　赵兆鲤妻权氏
按单县志权氏诸生赵兆鲤妻夫亡守节艰难纺织课子成名年逾六十卒　　白桐妻李氏
按单县志李氏白桐妻夫亡守志奉姑教子孝慈兼尽　　郗科妻黄氏
按单县志黄氏郗科妻年二十二夫亡守节五十五年以疾终　　刘克顺妻马氏
二
妾附

按单县志马氏刘克顺妻年二十七夫亡苦节终老二妾卢氏姊妹也年未二十同心矢志事马终身　　刘洪猷妻崔氏按单县志崔氏诸生刘洪猷妻夫亡氏年二十七子方三龄门户衰弱无可依倚氏艰难守节三十余年辛苦自甘不为内外所侵夺训子入庠以寿终　　黄兴轫妻杨氏按单县志杨氏黄兴轫妻年十七适兴轫劝夫勤读事姑尽孝二十一夫亡初欲殉死顿志遗孤继为家人劝止乃苦节抚孤日深危虑黄氏一线赖以不绝历四十年如一日　　孙晏妻常氏
按武城县志常氏孙晏妻年二十二晏亡氏孝事舅姑织纴教子苦守六十一年年八十三卒　　刘三硕妻李氏
按武城县志李氏刘三硕妻夫死守节万历间奉诏旌表　　宋赞妻陈氏
按武城县志陈氏年十七适诸生宋赞生子沾方三岁次子甫数月赞亡氏年二十五哀毁逾节姑张氏昼夜守之劝以抚孤大义乃勉承姑命教二子皆食饩于庠氏年五十呕血而死子举进士上表陈情奉诏旌之　　孟弘化妻王氏
按武城县志王氏孟弘化妻化亡氏年二十四抚幼子夏艰苦备尝年八十八卒　　宋谕妻樊氏
按武城县志樊氏庠生宋谕妻谕亡氏年二十三子霁未周忍死抚孤中外肃穆虽亲族罕睹其面后霁食廪饩氏年六十卒　　孟富妻张氏
媳朱
氏附

按武城县志张氏孟富妻富亡氏年十六遗腹越三月生子希颜族人欲夺其志氏断发毁形抱子潜逃母家族人委富尸道傍&#葬之后希颜长始得父冢希颜娶朱氏生子汝德甫三岁希颜又没或讽朱嫁朱曰吾姑保遗腹以全操我乃抱子而改节耶划面毁容与姑同苦守诏旌其闾　　郭玺妻刘氏
崔
氏附

按武城县志刘氏司空郭玺妻玺没于官刘偕妾崔氏共矢柏舟课子成立奉旨旌表　　田蔚妻邵氏
按武城县志邵氏生员田蔚妻夫亡氏年三十勤俭茹苦二十余年事舅姑以孝闻有司表其闾　　程希禹妻王氏
按武城县志王氏诸生程希禹妻禹亡氏年三十苦守寒灯教子彻食廪饩万里膺岁荐司铎有声氏年七十九卒　　刘变愚妻朱氏
按东昌府志朱氏刘变愚妻恩县人归二年变愚亡氏年十九子全德方在襁褓姑怜其幼欲嫁之氏抱子泣曰愿抚此儿异日见亡者于地下卒守节终身学使旌表　　雷先声妻张氏
按东昌府志张氏雷先声妻恩县人先声亡张年十八无子父悯其少将嫁之张不从闭门茹素终其身如一日万历间直指上其事旌表　　张经妻易氏
按东昌府志易氏张经妻恩县人年十六而嫁二十六夫亡邑贵显者谋娶之不得孀居五十余年终　　褚敬妻房氏女
妇附

按东昌府志房氏褚敬妻恩县人敬病瘵房割臂以疗不愈抚一子一女食糠&#度日年八十四终女适董洪妇王氏俱早寡守节人以为母姑之训　　阎一鹏妻梁氏
陆氏
左氏附

按东昌府志梁氏阎一鹏妻恩县人年十八夫亡贫甚抚孤成立守节四十年同时王杨妻左氏马存礼妻陆氏俱夫亡不再嫁　　韩俊妻张氏
按东昌府志张氏韩俊妻夏津人年十七适俊俊早亡誓不改嫁奉舅姑终身没葬如礼年八十余人称节孝　　霍濂妻程氏
按东昌府志程氏霍濂妻夏津人年二十五夫亡守节终身　　李经妻蒋氏
按东昌府志蒋氏李经妻夏津人经亡蒋年二十二子天佑甫二岁矢志守节教子补诸生旌表　　朱应昌妻孟氏
王
氏附

