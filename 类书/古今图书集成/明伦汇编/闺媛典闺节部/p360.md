<!-- { "loadSidebar": true } -->
　　按南丰县志吴氏崔大珍妻夫服贾齐淮楚蜀　　五载而没于旅舍氏闻讣哀恫欲携三岁之孤　　往取骸骨舅曰我老而孙幼岂可远行乃忍泣　　侍养鞠育其子或怜而劝之嫁吴曰人惟不肯　　受苦故大节有亏耳卒不听寿七十三终　　黄萃六妻李氏　　按吉水县志李氏黄萃六妻年十八而孀子方　　晬苦志砥节子长娶妇产一孙岁余而殇春雨　　秋霜悲泣无已会山寇猖獗母孙并为所戮　　康文统妻袁氏　　按龙泉县志袁氏康文统妻年二十一统亡家　　贫子幼贞志自守族人劝改适氏以死拒日勤　　纺绩教子有成年八十余犹健　　张之珽妻郭氏
　　按龙泉县志郭氏诸生张之珽妻广文郭道源　　女年二十五珽亡三子俱幼越数年值兵戈扰　　攘流离颠沛无所依倚舅姑诸父尝劝改适不　　从惟纺绩以资教育年七十余终　　彭之琮妻郭氏
　　按龙泉县志郭氏诸生彭之琮妻年十七于归　　事姑至孝相夫惟谨阅五年夫亡氏年二十一　　苦节自励教育二孤值兵荒强暴凭陵卒不能　　屈教二子俱补弟子员康熙二十一年旌表　　陈子义妻帅氏　　按峡江县志帅氏陈子义妻年十五归义二载　　生子应奎义病亡帅年十七子方三月家甚贫　　寠妯娌劝再适帅辄怒曰愿为陈氏鬼不作他　　家妇服除姑复以为言氏跪抱姑恸哭晕绝救　　苏引刀誓曰宁死断不从命自是益勤事女红　　奉养翁姑克尽妇道邑令表其门　　袁士宾妻李氏
　　按袁州府志李氏分宜诸生袁士宾妻宾早亡　　遗二孤幼氏甘贫守节拮据以事翁姑教子成　　立孀居五十余年年近九十康熙乙巳学使表　　其门　　杨萦妻严氏
　　按宜春县志严氏诸生杨萦妻孝廉尚义母也　　甫及笄归杨不数载而夫殁氏矢志守节鞠尚　　义登贤书氏以寿终　　彭良六妻夏氏
　　按宜春县志夏氏彭良六妻年二十一夫亡遗　　子甫三龄氏矢志守节以纺绩度日阅六十二　　年卒　　谌致圣妻彭氏
　　按宜春县志彭氏谌致圣妻年十六适圣未几　　夫殁氏坚持节操殚力抚子饮食教诲悉出纺　　绩孀居五十余载寿八十令终　　傅诰妻钱氏
　　按宜春县志钱氏诸生傅诰妻年二十五夫亡　　遗子甫周孀居四十六年始终如一寿七十二　　卒　　李廷林妻周氏
　　按宜春县志周氏李廷林妻生子士龙夫亡备　　尝荼苦延师训子成立勤纺绩以赡翁姑虽历　　兵燹灾荒而弗弛厥志　　何思牧妻游氏
　　按宜春县志游氏何思牧妻夫亡矢志守节年　　九十三卒　　卢应肇妻晏氏
　　按宜春县志晏氏卢应肇妻年十九夫殁子衡　　甫&#月翁姑俱逝茕茕无倚孀居历五十载茹　　苦安贫始终如一年六十九卒闾里咸重之　　易嘉男妻刘氏　　按宜春县志刘氏训导易嘉男妻年二十九夫　　亡矢志守节丸熊课子备尝艰苦终身如一日　　年九十以寿终　　朱光祺妻张氏
　　按宜春县志张氏孝廉朱光祺妻祺死谕令改　　适氏泣不从勤针黹自食没齿无怨言　　朱光祜妻杨氏
　　按宜春县志杨氏贡士朱光祜妻祜亡氏年二　　十三孀居训子二十余年又抚幼孙成立　　曹树妻俞氏　　按信丰县志俞氏年十七嫁曹树生二子二十　　四岁夫亡遗腹又生一子守节事姑朝夕汲水　　负薪习劳任苦无怨姑死丧葬黾勉尽礼年六　　十终　　李英考妻王氏
　　按信丰县志王氏李英考妻年十六归李十八　　夫亡遗&#四月绝粒誓以身殉姑哭止之曰汝　　死则李祀斩矣及弥月生子自是送往事居备　　尝惨悴孀居六十余年如一日年八十三终　闺节部列传一百九十
皇清四十一
　　沈希前妻金氏
　　按六合县志金氏诸生沈希前妻希前早世氏　　年二十三哭踊骨立数滨于危姑陆氏勉慰姑　　亡旬日不食康熙十年立爱侄虎符为后令读　　父书课责不倦年六十二守节四十年县令旌　　表　　施万数妻沈氏
媳马
氏附

　　按六合县志沈氏施万数妻夫亡年二十六子　　延谋甫九岁氏艰苦备尝抚延谋成立无何复　　丧同媳马氏守二岁孙又二十余年奉孀姑保　　赤子针纺以供朝夕沈没马氏子未婚而死马　　立侄为后苦节数十年如一日　　徐廷周妻戴氏
　　按六合县志戴氏乡官戴鸿基女少有志节笃　　孝父母长适太学生徐廷周三年廷周亡遗一　　女氏屡求殉不获竭资以营夫葬抚孤女备极　　辛苦经数载不绝涕洟永屏纨绮不近彩绘事　　父曲尽礼节孺慕同未嫁时昼营女工夜观书　　籍每览古烈女节孝诸传辄为掩卷涕泗性慈　　惠怜孤恤寡周贫拯急虽倾产弗惜居家持大　　体戚党中争者得氏片言辄释女长赘婿孙汧　　人谓知人年七十具题旌表　　沈启元妻叶氏
　　按六合县志叶氏太学生沈启元妻年二十一　　而元没遗孤纔二岁氏抚育备至以孟母自居　　名其子曰希孟希孟生而英异非常氏为延师　　以教使其子成文名勤俭起家累赀巨万年八　　十终康熙七年奉旨建坊表其门
　　沈天锡妻徐氏
　　按六合县志徐氏沈天锡妻天锡客死粤东氏　　盎无斗储怀中儿止三岁兼有遗腹躬勤纺绩　　以养孀姑抚育两子皆能成立历艰苦三十余　　年县令旌表　　叶崇先妻季氏
　　按六合县志季氏生员叶崇先妻幼丧所天子　　方在抱苦节四十年辛勤教子克承父志县令　　表其门　　沈起祚妻汪氏
妇叶
氏附

　　按六合县志汪氏沈起祚妻归逾年祚殁氏年　　十九抚遗孤希深未中道而夭氏既以哭夫之　　泪哭子旋以抚子之瘁抚孙荼毒之苦惨痛万　　千县令表其门希深妻叶氏适深一载遗孤弥　　月而寡苦志如姑　　叶时章妻厉氏
　　按六合县志厉氏生员叶时章妻性贞静寡言　　笑家贫脱簪珥以养翁姑谨事伯叔缓急辄应　　章没无嗣只一女适诸生孙宗岱迎养焉母女　　相依历数十年足不出户年近八十终　　叶时宪妻胡氏
　　按六合县志胡氏孝廉叶时宪妻年二十适宪　　宪多媵婢氏耻当夕居常同处子清操自持铅　　华不御逾七载宪亡兄胡士高冀其改节氏以　　死誓永不与兄见朝夕杜门屏荤食抚孤子恂　　不备饘粥艰苦益励年七十不知境遇之有荣　　瘁乡里推重焉　　马维垣妻高氏
　　按六合县志高氏马维垣妻以纺织佐夫夫亡　　家无余丁子国宾甫两月典衣殡夫足茧手胝　　以事甘旨二十余年如一日教国宾成人县令　　旌表　　湛露妻潘氏
　　按六合县志潘氏诸生湛露妻露没氏年未三　　十苦志自守抚子璞不啻和熊及璞甫入庠亦　　亡竟无嗣　　谢康侯妻刘氏
　　按六合县志刘氏国学生刘声选女邑廪生誉　　姊谢康侯妻侯早亡氏年十七无子止一女甫　　六月数日不食欲自缢以殉舅姑泣劝乃始饮　　食遂发愿持斋诵观音经终日不辍奉翁如愚　　姑汤氏终老女长适朴云章氏饮冰茹蘗几六　　十年如一日　　余瞻妻沈氏
　　按六合县志沈氏邑人余瞻妻瞻早亡家　　门单弱氏青年守节贫苦零丁之死不渝抚孤　　成立年踰七十康熙十七年旌表　　夏一龙妻金氏
　　按六合县志金氏文学夏一龙妻年未二十夫　　病亡氏誓殉死父母劝谕不解以五龄幼子哀　　啼欲绝勉起抚之遂终守毕世食贫无怨　　邢彦元妻夏氏　　按高淳县志夏氏邢彦元妻年十九夫亡遗腹　　两月生子抚之及娶一旦俱亡复抚孙成立辛　　苦万状历五十四年终　　刘定三妻陈氏
　　按高淳县志陈氏刘定三妻年二十夫亡无子　　誓死不改织自给年六十余终　　王嘉中妻杨氏
　　按高淳县志杨氏永宁乡王嘉中妻年二十一　　夫死无子竭力葬夫苦守嗣子成立年六十有　　八终　　赵经初妻魏氏
　　按高淳县志魏氏赵经初妻年十七夫病割股　　愈之半载复病而没无子父母谕别嫁不听四　　十余年不一归宁事姑终老　　吴世卿妻刘氏
　　按高淳县志刘氏吴世卿妻年十九夫亡无子　　逾年有宣城显者欲娶之父母劝其嫁氏闭户　　自经亟救苏复持剪抉面自誓纺绩养姑苦守　　四十余年　　刘开云妻赵氏
　　按高淳县志赵氏庠生刘开云妻年二十而寡　　无子姑七旬家徒壁立氏躬操井臼奉姑无缺　　及殁殡葬尽礼立嗣承祧苦节终身　　徐葆初妻杨氏
　　按高淳县志杨氏庠生徐葆初妻徐早亡氏年　　十九感孤雁之不群曰妇人岂不若雁乎子一　　鉴始周伶仃抚养苦节四十余年　　吴正亨妻甘氏
　　按高淳县志甘氏吴正亨妻年十九而寡抚数　　月遗孤娶媳生孙一旦俱死复鞠孙以延夫后　　辛苦备至卒年六十有三　　陆永芳妻陈氏
　　按高淳县志陈氏年十六归陆永芳未二载夫　　亡无子立侄为嗣性贞洁甘贫苦守三十七年　　县令旌之　　芮珂妻孔氏
　　按高淳县志孔氏守备芮珂妻珂死于难氏闻　　讣欲自刎以救苏养姑抚孤不数年而其子延　　逵又死茕茕苦守年六十四终　　邢应伋妻吴氏
　　按高淳县志吴氏孝子吴学莱女邢应伋妻年　　十七归伋明年伋亡止一女家极贫矢志守节　　父母恐其无依劝改适氏持志益坚后女亦夭　　纺绩自给终其身年五十　　孔应岳妻沈氏
　　按高淳县志沈氏孔应岳妻未嫁岳折股岳父　　母以疾辞听他聘氏不从年二十五归岳生一　　女岳亡立嗣抚长之复夭又立孙年八十五卒　　陈六行妻邢氏　　按高淳县志邢氏振大女年十六适陈六行纔　　数月夫妻方共食忽一人自外至呼六行饭未　　毕邀去竟不返氏依一老婢纺绩度日年七十　　九卒　　张一琇妻孙氏
　　按高淳县志孙氏张一琇妻年十八归琇越年　　琇亡抚周岁儿不数年又殇母劝再适不听纺　　绩为活薪米常弗给不以养姑累伯叔苦节四　　十二年终　　王启纶妻周氏
　　按高淳县志周氏王启纶妻适纶未&#而寡父　　母怜其贫甚择富家嫁之迎者临门氏投缳几　　绝乃止遂立侄为嗣苦守终身　　孙恢先妻陈氏
　　按高淳县志陈氏孙恢先妻年二十夫亡无子　　女红度日抚女及嫁迎养不往年七十卒　　杭懋兰妻孔氏　　按高淳县志孔氏杭懋兰妻年十八夫亡乏嗣　　贫苦守节勤纺绩以供病姑里人怜之　　孙永书妻邢氏
　　按高淳县志邢氏孙永书妻及笄归孙夫亡无　　嗣家赤贫鹑衣菜色苦守五十余年终　　刘士富妻王氏
　　按高淳县志王氏刘士富妻年十八夫亡止一　　女立侄为嗣善教育之隆冬酷暑未尝辍绩纺　　年七十四卒　　谷应图妻刘氏
　　按高淳县志刘氏谷应图妻年十八而孀抚子　　及长又早丧复抚孤孙相依为命常不举火忍　　饥无怨苦节五十五年卒　　吴建宁妻徐氏
　　按高淳县志徐氏吴建宁妻年二十一而寡子　　甫周寻复殇痛夫无嗣自经救之得苏孤苦自　　甘养葬舅姑如孝子年五十三卒　　周邦宪妻史氏
　　按高淳县志史氏周邦宪妻年十七夫亡无子　　矢不二志抚嗣子承后教以义方苦节五十年　　终　　周克经妻葛氏
