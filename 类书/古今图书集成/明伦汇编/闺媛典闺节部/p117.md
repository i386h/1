<!-- { "loadSidebar": true } -->
按保定县志王氏贡士蔡其俊继妻年二十七夫亡守节不嫁勤苦教子子年十四举茂才寻夭氏执节弥固历四十载如一日　　蔡升妻吴氏
按保定县志吴氏举人蔡升妻年二十三升殁子玙方四龄一贫如洗日不再爨惟勤纺绩糊口玙稍长知读书吴督责甚严后领乡荐吴享年八十一终　　于增妻张氏按保定县志张氏于增妻增亡氏年二十遗孤智仅期月贫甚张事舅姑备尝辛苦姑谕他适张泣曰妇不随夫死者以舅姑在姑何不亮&#发毁容事舅姑愈笃送其终子长娶田氏未几而夭遗二孤张与田共抚育妇姑相倚白首同称　　王廷芝妻吴氏
按保定县志吴氏王廷芝妻廷芝早亡氏年二十二一子在抱志不欲生亲戚谓曰汝死孤亡王嗣绝矣氏然之乃执节守孤极贫无怨孀居五十六年寿七十八而卒　　詹璠妻罗氏
按平谷县志罗氏指挥詹璠妻克修妇道年二十七夫亡家贫无子励志守节六十余年始终一致寿九十三卒有司厚恤其家仍表其门　　谷俊妻卓氏
按丰润县志卓氏本卫指挥女指挥舍人谷俊妻年十八适俊逾六载俊亡无子舅姑亦早丧内戚乘其无倚诱之改嫁卓悲泣不自胜仰天自誓执志益坚年八十五卒　　马介妻殷氏
按丰润县志殷氏本卫军余殷甫海女县民马介妻年十七适介方二载而介亡殷伏哭痛绝屏膏沐誓无他志及生子文明安贫苦守艰难万状足迹不及邻里四十余年　　马鳌妻刘氏
按丰润县志刘氏本卫军余刘姜女庠生马鳌妻及笄归鳌克修妇道及鳌殁子崇儒尚幼家贫教之力学夜授膏火未晨而呼起惟恐习于骄惰卒底于成　　何其恭妻赵氏按丰润县志赵氏生员何其恭妻克修妇道衣食不厌粗恶恭病赵每夜焚香求以身代竟不起赵年二十六一子方七旬乳哺迄于成立苦节三十余年　　孟臣妻郭氏按丰润县志郭氏兴州前卫指挥郭某女指挥孟臣妻夫亡郭年二十躬勤蚕绩内外事无不亲为料理无世禄家骄惰之习奉姑恭顺周至教子养浩爱不禽犊养浩既长袭握父篆不急肥家抚爱屯余克秉母教氏年六十余卒　　雷濂妻谷氏
按丰润县志谷氏选之长女年十四适本县卫千户雷濂越五载濂亡谷年十九无子止二女苦志守节身谢罗绮口绝甘肥事孀姑以孝抚二女以慈终身若一乡人颂之　　姚端妻吴氏
按丰润县志吴氏兴州前屯卫指挥姚端妻遵化卫总兵吴玉女也年二十余夫亡无子淡薄自甘不以纷华动念年逾七十而终　　汪必相妻王氏
按永平府志王氏汪必相妻年十九夫亡遗孤方襁褓氏哀毁自缢柩前救之获免日纺绩以事姑姑暑月患痈王昼夜为洗濯上药吁天求代得愈苦节四十年如一日万历三十三年旌表　　张至临妻齐氏
按昌黎县志齐氏生员张至临妻少寡敬事舅姑以寿终县令旌其门　　张莹然继妻朱氏
按昌黎县志朱氏张莹然继妻夫亡氏年少无出抚前妻子备尝艰辛终无二志长子入仕籍季子入庠有司旌表　　赵斐然妻刘氏
按昌黎县志刘氏生员赵斐然妻年二十九夫亡氏纺织以养舅姑教育子孙入泮登科寿九十六终　　高世俊妻张氏李
氏附

按昌黎县志张氏高世俊妻与俊弟世龙妻李氏俱早寡无子妯娌并誓相守年六十余卒　　高璁妻谢氏
按滦州志谢氏进士高璁妻璁殁于官氏年三十教乎谦成进士孙擢以嘉靖己丑登第仕至大中丞氏年九十卒封太淑人　　尹妇石氏
按滦州志石氏万历中庠生尹乐舜子妇也乐子亡氏年十九不食七日祈死以殉翁姑泣曰吾夫妇老无他子幸新妇在得立嗣以殁吾世幸勉留焉氏乃立孤纺绩以养比殁葬殓成礼年九十余以寿终　　高升妻郝氏按滦州志郝氏高升妻夫亡守节有司旌表
　　李恕妻尚氏
按滦州志尚氏李恕妻年二十七而恕亡遗孤幼姑虑其少艾恐未能守屡欲夺其节迫之不从持刀断发誓必死众骇愕乃止卒抚子成立里号闺贞　　田惠妻杨氏按定兴县志杨氏田惠妻年十九惠亡抚前室二子成立守节终身　　胡奎继妻丘氏
按定兴县志丘氏胡奎继妻湖州人奎随父官南部娶丘数月奎亡丘年二十一伶仃孤苦守节六十余年殁于浙夫柩寄秣陵遗嘱迁之合葬　　李万妻吴氏
按定兴县志吴氏李万妻年二十六夫亡厉节育孤历六十余年卒　　刘惠妻居氏
按定兴县志居氏刘惠妻夫亡欲死姑泣谕曰独不念未岁孤耶乃抚孤守节教子为诸生奉母唯谨　　左三德妻王氏按唐县志王氏左三德妻左亡无子抚侄有为以嗣夫后爱如己出纺绩自给教有为读书有声黉序年踰七十不改其操　　郝富妻赵氏
按完县志赵氏郝富妻年二十富亡无子家甚贫氏勤纺绩事孀姑族人强其改嫁詈绝之乡邻罕识其面年八十余县令旌表　　张勖妻李氏
按完县志李氏张勖妻年二十六夫亡止一女其姑哀其无子讽之嫁氏泣曰我嫁有夫矣如夫之永无妇何不出户者三十余年未尝见其笑语事闻县令为建坊旌其闾　　齐弘业妻滑氏
按完县志滑氏齐弘业妻夫亡年二十有二兄弟欲夺其志氏啮指出血誓无二心平居足不及户外叔与娣相继殁氏抚侄男女各二爱如己出俱克成立孀居坚苦四十余年　　刘焕妻李氏
按完县志李氏刘焕妻年二十一夫亡子二长者在抱次方十九日氏苦守之及稍长令从师夜执纺绩犹伴子读书孀居五十余年如一日万历二十五年题请建坊　　曹廷贵妻臧氏
按完县志臧氏曹廷贵妻年二十二夫亡家贫以死自誓纺绩糊口苦节五十余年年七十余宗党弟侄未尝见其言笑　　朱世芳妻刘氏
按完县志刘氏朱世芳妻年二十七夫亡家贫拮据万状勤纺绩孝翁姑苦志守节三十余年终始如一　　曹文高妻王氏按完县志王氏曹文高妻夫亡年二十八贫不聊生纺绩守志孝翁姑和妯娌孀居四十余年县令旌表　　杨一仕妻韩氏按完县志韩氏杨一仕妻年二十四夫亡朝夕抚棺欲死姑再三劝稍进饮食训子杨春补邑弟子员未几病卒卒之日惟以不及送姑终为恨　　徐名妻王氏
按完县志王氏徐名妻夫疾将终呼氏曰我死矣汝善自处氏应曰诺时年十九甚贫邻妪劝他适不听年八十有司请表　　高万节妻刘氏
按容城县志刘氏高万节妻年二十七夫亡守节五十余年终　　宋宗妻孙氏
按容城县志孙氏宋宗妻夫病进汤药辄泣下祷天愿以身代及亡以头触壁哭而绝者再数日不食母刘反复劝谕谓从死不如抚孤当为其难者遂不死年甫十九携四岁孤至母家苦守己丑夏昧爽贼乘城氏闻变急投井贼去出救之复活母病饮食汤药必躬抚孤鍹成立　　孙立德妻张氏
按容城县志张氏孙立德妻孝廉尔祯冢妇己丑贼变德遇害氏号泣护以身引颈受刃贼义之不忍杀投入井水浅不得死遂髡两鬓不粒食者三日既又自缢众奔救得苏反复再三始以抚孤为念孝廉家故贫氏躬自织姑病昼夜在侧无少怠一夜数起执灯涤&#褥舅姑咸称其孝苦节二十年卒　　陈理阳妻张氏按容城县志张氏陈理阳妻年二十四守节孤子方周岁舅姑皆老氏养葬尽礼闾里以节孝称之抚子承封食廪饩年八十终建坊旌表　　李瑞&#妻张氏
按容城县志张氏李瑞&#妻年二十四夫没父母舅姑怜其贫欲强嫁之氏以死拒纺绩为业毫不以饔飧累舅姑尝节腹供孝养余以代偿亡夫所逋缗钱二十余千抚遗孤男女皆成立　　刘缵祖妻某氏
按容城县志某氏刘缵祖妻年二十四夫亡氏苦志抚遗腹孤流离颠沛依其寡母僦屋以居一灯倚壁百结悬身子负薪母絖拮据以毕婚娶乡里贤之　　宋之僎妻郭氏按容城县志郭氏宋之僎妻年二十九夫亡氏昼夜悲泣欲死姑谕之曰尔死固烈如三幼子何遂躬勤纺绩教子成名年九十六岁见孙曾五世　　侯巽妻费氏
按雄县志费氏侯巽妻通判灿之女适巽生子说方六月而巽亡时费年十九孀居四十年教说成人有司上其事旌表　　王言妻周氏
按雄县志周氏王言妻年二十二夫亡子与立方四岁家贫毁容剪发忍饖寒教与立读书有成与立寻夭氏苦节六十余年有司旌表　　王道平妻何氏
按雄县志何氏王道平妻年十九归平越三载而殁子维孝仅二岁女方数月家计日贫姑有伯子不能养而惟孀妇是赖及后丧葬大事氏亦独任课子维孝入乡校中嘉靖乙酉举人己亥维孝暴死遗五孙皆为氏累年七十八岁万历辛酉奉旨建坊旌其庐　　吴谦益妻李氏苏
氏附

按雄县志李氏吴谦益妻年二十三夫亡子文渊未一岁家极贫翁姑老岁屡大祲氏勤织以给养育翁姑皆年七十余临终向氏泣谢教文渊入泮娶苏氏生子元昌再周渊又没苏年二十九李哭濒死苏曰姑死妇亦死耳如元昌何迨抚元昌成立亦娶于苏生子一岁余元昌又没李又与妇及孙妇抚曾孙焉三代孤嫠共坚金石有司以闻奉旨建坊旌表门闾岁给布粟春秋颁胙仍每年给银三十六两优免粮役　　萧鸣功妻张氏
按雄县志张氏萧鸣功妻生子挺秀七岁而孤苦志教之补博士弟子员食饩选贡苦节五十余年万历癸丑建坊旌表　　梁广妻张氏
萧
氏附

按雄县志张氏梁广妻年十七适广十年广没哀痛几绝抚遗腹子大安娶萧氏萧年十八生子干而大安亦亡又生遗腹子栋或以年少劝之萧曰汝不知吾为节妇妇乎为节妇妇而失节纵不愧他人独不愧我姑耶妪惭而退乃与姑共历艰苦终身　　尹章妻杨氏
王
氏附

按雄县志杨氏尹章妻年十七夫亡尹族或利其有讽之他适氏曰宁死无二抚遗腹子景阳娶王氏生三子而景阳夭没姑妇秉节白首同归人或问章之貌杨想象久之但涕交下亦不知所似云　　史学熹妻郭氏
徐
氏附

按雄县志郭氏史学熹妻夫亡年二十五抚孤子佐既长娶徐氏而佐夭殁徐年二十四孙言正甫二岁二寡并鞠之贫苦万状惟事纺绩终老学使表其门　　刘嘉谟妻侯氏按雄县志侯氏刘嘉谟妻夫亡氏方有身痛欲死母曰独不为刘氏保遗腹耶乃稍自遣有贵家子求娶舅姑迫夺其志氏以剪刺目妯娌抱持之乃剪发自誓迨娩男遂亲哺养贫甚惟纺绩以给子长命学尝勉之曰我为汝不死汝无负我苦心万历十年赐建坊旌表　　王应元妻何氏
按雄县志何氏王应元妻年十九夫亡子乔柱甫三月布衣蔬食深居纺绩不与家事极哀痛潜泣不令翁姑闻时抱其子强颜以解亲忧及柱长典鬻供修脯教之读书万历间奉旨建坊旌表年七十有六终　　刘光启妻杨氏按雄县志杨氏刘光启妻万历间贡士刘甲第之母也光启殁年三十有七时甲第与其弟及第俱幼祖姑及姑俱孀且老姑殁氏哀毁殡葬孝养祖姑一如其姑教二子读书贫苦不辍及第早殁甲第成明经氏年八十卒　　刘凤妻胡氏
按雄县志胡氏刘凤妻胡节妇之女也年十九夫亡子宗银甫三月胡素闻母训通孝经大义及此愿死以从母谕不可乃止曰忘夫非贞也弃子非慈也背亲非孝也吾如吾母可矣遂闭门纺绩养姑教子每当令节辄不饮食里人闻其哭声咸为之罢庆贺孀居五十余年宗银不肖贫窭尤甚有司以闻诏旌其闾　　张进诚妻赵氏
陈
氏附

按祁州志赵氏张进诚妻进诚先娶王举一子即赠推官张孟阳也王没乃娶赵氏未几而进诚亡孟阳尚在孩提氏年二十有四先不欲生已叹曰不难随夫地下却无奈此遗孤乃苦节抚孟阳不啻己出孟阳亦忘其为继母也孟阳早丧与妇陈氏更相为命备历艰辛秉节益固卒教其孙立爱成进士直指使者闻于朝诏旌其门　　李锦妻袁氏
