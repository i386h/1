<!-- { "loadSidebar": true } -->
按闽通志杨氏吏部尚书炳之女弟适黄公宪公宪苦学早亡母老常病氏侍奉不离左右更持二丧尽哀口授孝经论语教其二子后皆知名及卒陈宓立石表其墓　　林克绍妻李淑洁
按闽通志李淑洁莆田林克绍妻夫殁氏年二十五晨夕抚柩欲死家贫舅姑垂老生事死葬无缺乡族咸称其贤　　柳茂廷妻陈淑慧
按闽通志陈淑慧柳茂廷妻年二十五夫亡一子方六岁姑老病氏孝养终身无所失　　黄子厚妻林氏
按闽通志林氏莆田黄子厚妻年二十六夫亡一女甫&#子季兴遗腹氏誓不改节葬其舅姑及少姑李氏于佛岭山教督季兴读书入郡庠为弟子员县令王玉以事闻成化己亥旌表　　留洙妻黄氏
按闽通志黄氏留洙妻也嫁时沬祖尚无恙黄侍重闱恭谨家庭无间言年二十三孀居抚育子女动有礼节禁其骄惰浮靡之习综理家事一如夫存子夭妇梁氏亦丧教其孙务己成立寻见贵显氏卒年八十四　　周赟妻赵氏
按宜良县志赵氏邑人周赟妻归周年余生子德方襁褓周遽亡赵年十八矢志育孤家贫纺绩存活德长为娶妇生一孙数岁而德又丧赵又抚其孙辛勤万状孙卒成人赵年八十余卒　　蓝彬妻万氏
按宜良县志万氏生员蓝彬妻彬亡无子万以纺绩奉养翁姑身任殡葬孀居苦节五十五载年八十有五殁　　张琳妻王氏
按仙游县志王氏张琳妻功建里思万女年十六归琳越三年琳亡遗孤炯在襁褓姑老且病氏蓬跣号泣汤药必亲姑死悉力营葬母欲夺其志啮指誓曰夫仅一孤不一心为张氏者天实诛之成化戊戌县令请旌其门　　卢妻陈氏
按仙游县志陈氏邑庠生卢妻功建里思初女亡子潜甫二岁兄欲以祔葬先茔旧余一穴陈氏泣告曰愿营二竁相待至死无他也事姑尽孝守节终身成化丁未有司上其事弘治癸丑礼部请旌表年七十五卒与夫合葬　　林端仪妻陈淑德
按龙溪县志陈淑德名正林端仪妻陈克聪女年十八而嫁甫七月夫亡哀毁几丧明既服阕一切屏去凡遇节讳辄哀泣终日舅姑悯其少欲嫁之陈泣曰若不如志有死而已事舅姑孝谨舅姑加爱焉一日登房楼见夫遗服伤感涕泣失足坠楼下声闻外寝举家惊视见其坠簪深剌入地而肢体无少伤众询之曰恍惚如有人扶亦不觉其何如也众皆叹异以为鬼神相之年七十余卒　　颜士朝妻魏琬
按龙溪县志魏琬魏本诚女年十八嫁颜士朝二年而士朝卒方有身四月或劝改适魏怒曰吾夫读书有志古人宁死不忍贻其羞也昕夕躬蚕织以奉舅姑吉月则焚香吁天愿减己寿乞生男为夫后弥月生子泓读书好礼克世其家孙&#成化十六年领乡荐年七十八终　　涂毅妻林文姐
按漳浦县志林文姐林盛德女年十八适乡人涂毅未半载夫殁抚遗腹子舅姑老供养备至送其终亲为筑坟孀居六十余年子克成家成化间县令表其节　　刘养大妻陈氏
按漳浦县志陈氏刘养大妻年二十四夫亡遗孤方五月氏欲从死诸母力劝乃已亡何盗起乡人窜避陈以死卫柩盗亦不及舅姑殁拮据丧葬教子庭蕙成进士赐旌表　　陈宗妻柯氏
按南靖县志柯氏陈宗妻年二十四宗亡五子俱幼姑老柯守节事姑尽孝抚诸孤俱成立成化间诏旌表子昂仕太常寺少卿诰封太安人及殁子祖生为南京留守孝庙特遣参政魏瀚谕祭云　　许应鸿妻蔡氏
按南靖县志蔡氏居仁里人许应鸿妻龙溪蔡文魁之女也年二十二而寡邻媪以微言讽之泣曰夫亡岂难相从地下哉直以舅姑在堂朝夕无托欲俟子成立耳人知不可夺无敢复言孀居三十年卒　　林辉祥妻黄坤贞按南靖县志黄坤贞林辉祥妻祥亡黄甫二十二家贫甚饘粥不继誓不他适日勤纺绩以抚二孤及子惟聪出就外傅夜归课读寒暑不辍后惟聪以乡荐官南昌司理黄年七十一终成化间有司上其事诏旌表　　林泽妻李氏
按武平县志李氏林泽妻夫亡年甫十九欲以身殉念姑老无依遗孤尚幼乃纺绩事姑鞠子成立有司旌其门　　陈其谟妻林氏
李
氏附

按武平县志林氏陈其谟妻谟年三十殁一子年十五亦夭媳李氏抚遗腹子阳寿成立旋补博士弟子员旌表　　羊懋妻吴莲
按邵武府志吴莲大竹黄&#墟吴清女也年十七归羊懋甫三岁懋亡前室遗子震甫四岁吴抚之如己出族人利其家者逼改嫁吴抱震痛哭引刀截发誓死迫者知不可夺乃止是后绝戚属不与往来一二鸦鬟供薪水而已虽釜不待爨绩纺必尽妇工辛苦万状训震补邑庠生年六十二卒　　王锡之继室谢氏
按邵武府志谢氏学博谢选女举人王锡之继室锡亡谢年二十七矢志事姑抚前室子无异己出所生子文洽由贡司谕大田氏年七十七卒有司旌其门　　羊国用妻王氏按邵武府志王氏广西融县尉王&#女归羊国用甫八月而国用亡王年十八抚遗腹子有望孤苦伶仃矢志不二年五十余卒　　杜锺英妻周氏
按邵武府志周氏杜锺英妻生子方晬而英殁周年十八哀毁几绝誓不再适养姑教子辛苦持家孀居四十余年　　羊国器妻吴氏
按邵武府志吴氏在城监生羊国器妻年二十一而寡奉姑极孝抚妾子不啻己出动循礼法族戚罕见其面有司表其门　　王价妻陈氏
按邵武府志陈氏王价妻年十六价亡遗孤方在襁褓矢志不嫁伶仃孤苦人不能堪未几子殁归依母党终身　　季宜雨妻叶氏
按邵武府志叶氏季宜雨妻年二十二而夫亡矢志守节抚二幼子成立历艰苦五十八年　　王文冲妻何氏
按邵武府志何氏太学生王文冲妻冲亡何年二十五姑病痰喘侍奉汤药衣不解带历久无倦身染疟痢宁死不就医药教子以义方白首如初　　张大绶妻朱氏
按邵武府志朱氏张大绶妻年二十五夫亡痛哭几绝子尚襁褓姑老无依矢志不二姑病叩天愿以身代抚孤教训严肃年七十终学使旌表　　王钧妻虞氏
按邵武府志虞氏在城北隅王钧妻幼涉经传动遵女则年二十余夫亡尝书以自警云妇人四教无一可亏妇德缺则行谊乖妇言轻则辞令慢妇功惰则织荒时有豪家谋娶虞以死自誓不为所夺邻居失火将及其室虞仰天号哭火为之灭人以为贞节所感卒年八十有五　　何佛保妻丘荣娘
按邵武府志丘荣娘何佛保妻年二十四而寡子甫二&#矢志抚孤年六十一卒　　廖士伦妻余顺娘
按邵武府志余顺娘邑诸生廖士伦妻年二十四而寡痛哭几绝亲族劝以抚孤乃忍死守志教子用贤入邑庠姑病叩天愿以身代年六十余有司旌表　　王约妻廖足娘按邵武府志廖足娘王约妻约死廖年二十余事翁姑以孝闻抚孤栋为诸生学使旌表　　锺弥&#妻徐观娘
按邵武府志徐观娘锺弥&#妻&#亡徐年二十六抚育二孤始终一节年八十六卒　　杨进禔妻蔡康娘
按邵武府志蔡康娘杨进禔妻年二十二而寡子甫六岁苦节五十四年卒　　张绅妻李末娘
按邵武府志李末娘在城张绅妻年十七绅亡孤贫无倚以纺绩养姑年八十二卒有司以入风教祠　　吴诚妻陈正娘按邵武府志陈正娘副都御史陈泰女适吴诚诚死目不瞑陈吁天以死誓遂瞑陈奉舅姑以孝闻立侄为夫后自制一棺置寝所以待死成化十四年奉旨建坊旌之　　盛文昱妻郑淑娘
黄足
娘附

按邵武府志郑淑娘盛文昱妻年二十三而寡抚二子矢志不再嫁二子相继殁同长妇黄足娘苦守终身　　郑东海妻金氏
按邵武府志金氏在城郑东海妻年十九而寡遗腹七月东海死时与金诀曰生女可勿育生男待三年后付祖母抚之汝乃改嫁金不听励志守节奉养舅姑教子成立亲戚有不能举丧者辄脱簪珥赙之年七十九卒　　江显得妻赵真
按泰宁县志赵真江显得妻夫亡二子俱幼氏年二十五矢死靡他勤纺绩以奉舅姑终天年营葬以礼教二子皆克成立孀居六十余年始终一节成化间有司具闻诏旌表　　邓胜妻江望
按泰宁县志江望安仁保邓胜妻年二十六而寡仅一女尚在襁褓既除服父母怜其无托不免饥寒欲令改适江曰饿死事小失节事大孩提之童具知此言吾岂为此纺绩织以终天年成化间上闻旌表　　王鼎妻林氏按延平府志林氏王鼎妻年十八适王生一女而王殁翁姑早亡家贫矢志靡他抚夫幼弟南山如己子教之读书俾克成立年五十一卒有司旌之　　陈熙妻张氏
按延平府志张氏名秀使大田人成化间归陈甫三载而夫亡氏年二十二守节不二抚遗腹子宜善成立年五十八卒德化县令许仁表其门　　欧澜妻林氏
按延平府志林氏国子生欧澜妻宿州学正金梁母也梁生甫期澜亡氏年十八矢志抚孤终其身　　王宗安妻锺氏锺
氏附

按武平县志锺氏王宗安妻年十九夫亡家贫甚誓不改节纺绩抚遗孤英既长早殁媳亦锺族断发自誓与姑共孀居四十年英妻先卒安妻年九十二终成化间奉旨建坊旌表　　修仁智妻廖氏
按武平县志廖氏庠生修仁智妻年十九而寡遗孤在抱强族夺其居屋或谓宜直之官氏曰抚孤以承宗祧吾愿足矣他何问焉有司廉得其情判还之　　李祯妻邓氏按武平县志邓氏李祯妻贡士李文母年十八夫亡子方二龄杜门课子矢志不二或劝再嫁正色叱之劝者惭沮年七十五卒　　李瑀妻林氏
按武平县志林氏李瑀妻年十九夫亡抚遗腹子成立子死复抚其孙姑患疽常为吮舐既死营葬劬劳万状有司旌其门　　刘显朝妻王氏
按武平县志王氏刘显朝妻年十九夫亡父母怜之劝再嫁氏啮指出血苦节自矢孝事舅姑抚孤成立有司旌表　　舒祥妻周氏
按武平县志周氏舒祥妻国子生舒仪母年十七夫亡抚孤矢志终身　　王源妻廖氏
按武平县志廖氏廪生王源妻年二十而寡母欲夺其志断发自誓抚孤成立　　熊普惠妻蔡氏
按建阳县志蔡氏崇安人熊普惠妻生子继儒甫周普惠亡蔡年二十二终身不事容&#不下堂不预筵会成化间方奏请旌闾而蔡卒事遂寝长史赵文铭其墓　　罗端妻朱氏
按广东通志朱氏海康罗端妻年二十生一子夫亡性端静寡言惟事纺绩守节四十余年动循礼法成化间旌表　　蔡廷玉妻吴氏
按广东通志吴氏蔡廷玉妻年二十五夫亡守节终身旌表　　彭景忠妻夏侯氏
按广东通志夏侯氏彭景忠妻年二十五夫亡守节五十余年左布政使彭韶具题旌表　　邵祖德妻莫氏
梁
氏附

按广东通志莫氏南海卲祖德妻生子康惠未几祖德死氏守节抚康惠既长娶梁氏生子智未几康惠又亡梁氏与姑皆孀居终老智后官御史成化十五年旌表　　湛涞妻霍氏
按广东通志霍氏湛涞妻年二十七孀居守贞严于训子郡人咸赋诗以美之卒年七十二　　王勇妻韩氏
按广东通志韩氏后所王勇妻宏之母年二十九夫亡守节抚孤成立历五十余年成化丁亥旌表　　丘敦妻韩氏按广东通志韩氏西厢太学生丘敦妻文昌韩继芳女成化癸卯韩年二十四敦赴京入国学不得归因娶羽林后所舍人徐恭女为侧室离家凡八年而殁徐年亦二十四俱守寡至老不渝　　李杰妻王氏
按广东通志王氏倘驿人李杰妻年二十四寡养姑抚子苦节不渝成化间督学赵某表其墓　　符妻饶氏
按广东通志饶氏海康举人符妻年二十四夫亡子孟夔殊幼氏事姑教子矢无他志平生无疾言厉色成化庚子里人以事白之学使者未及奏请而赵卒　　张谦妻贺氏
陈
氏附

