<!-- { "loadSidebar": true } -->
　　按鄠县志王氏生员王珙妻夫亡氏年二十八　　矢志守节坚如金石孀居五十余年　　阎攀桂妻杨氏
　　按鄠县志杨氏阎攀桂妻年二十九夫亡无子　　纺绩度日苦志自守四十余年　　沈中奇妻姚氏
　　按鄠县志姚氏生员沈中奇妻年二十七夫亡　　遗子三龄父母欲嫁之剪发自誓辛苦备尝年　　逾六十以寿终　　张暗然妻刘氏
　　按鄠县志刘氏张暗然妻夫亡年二十有四守　　节四十余年　　高恒妻焦氏
　　按鄠县志焦氏生员高恒妻年二十九夫亡翁　　姑相继殁夫幼弟甫十岁子甫六岁苦守数十　　年教子与叔俱成立　　乔抟妻周氏
　　按鄠县志周氏生员乔抟妻年二十四夫亡子　　在襁褓事孀姑孝养备至年七十有二终　　同调宣妻李氏　　按鄠县志李氏同调宣妻年少夫亡子甫襁褓　　舅姑逼改适氏剪发自誓矢志守节家愈贫志　　愈坚历四十余年如一日　　孙德修妻鲁氏
　　按鄠县志鲁氏孙德修妻年十九夫亡织绩自　　给苦守六十五年终　　同廷玺妻王氏
　　按鄠县志王氏生员同廷玺妻年二十三夫亡　　子甫二岁矢志不践二庭苦守三十八年终　　张养儒妻刘氏　　按鄠县志刘氏张养儒妻年二十二夫亡矢志　　守贞纺绩训子历穷饿不二其心年八十余卒　　张世德妻孙氏　　按鄠县志孙氏张世德妻年二十三夫亡上事　　孀姑下抚幼子苦节五十余年　　阎中立妻薛氏
　　按鄠县志薛氏阎中立妻年二十四夫殁家赤　　贫苦志守节抚孤训子三十九年卒　　武世贵妻王氏
　　按鄠县志王氏武世贵妻年二十五夫亡二子　　俱幼伯叔逼改嫁氏仰天号呼断发自誓苦节　　七十年终　　韩国玺妻&#氏
　　按鄠县志&#氏生员韩国玺妻年二十八夫亡　　内外无倚艰苦备尝延师教子常典衣供给子　　俱克立以寿终　　段植体妻骞氏
　　按鄠县志骞氏生员段植体妻年二十七夫亡　　矢志坚守五十余年如一日　　董学颜妻李氏
　　按鄠县志李氏生员董学颜妻年二十四夫亡　　子未离襁褓家业雕零婢仆星散富家慕氏德　　容动以金珠族姓贪贿无不逼氏改嫁氏力不　　胜拒投身井中家人救出自是人乃不敢言年　　六十有二卒　　刘孔蔚妻崔氏
　　按鄠县志崔氏刘孔蔚妻年二十六夫亡无出　　擗踊痛哭欲从夫地下念姑在遂以养亲为己　　任矢志坚贞苦守五十年卒　　傅作哲妻郑氏
　　按鄠县志郑氏生员傅作哲妻事舅姑至孝以　　己无出恐绝夫嗣劝夫娶妾既生子育之不啻　　己出夫亡守节教子为诸生家业赖以不坠　　孟伯芝继妻何氏　　按兴平县志何氏孟伯芝继妻年十八归孟甫　　四月芝亡抚前妻所生子学孔以柏舟自誓学　　孔娶范氏年二十五而寡止一子姑媳纺织度　　日年八十余终　　杨用枅妻赵氏
　　按商州志赵氏生员杨用枅妻年十九枅亡拊　　棺誓死父母年皆六十余孽子方孩惟此一女　　守之甚力越数日氏曰父母依我为命何必即　　死乃矢志守节三年翁与父以无出劝更适人　　氏又入室剪其发授婢以示翁立族子为嗣蓬　　头垢面虽至亲不一相见　　张元妻赵氏
　　按盩厔县志赵氏张元妻元亡子三俱幼断发　　示志从夫遗命事翁姑生养死葬无缺频历家　　门险难守志益坚教二子俱补弟子员克绍世　　绪　　杨某妻李氏
　　按盩厔县志李氏年十七适杨某生子丕广丕　　栋二十一夫亡氏屏去钗环足不逾户者三十　　年广栋皆丧又抚幼孙备历艰辛始终如一卒　　年八十二　　范畴妻同氏
　　按盩厔县志同氏终南镇范畴妻崇祯七年畴　　死于寇贼胁氏行氏据井大骂贼逼之遂投入　　井贼下石击之氏伏坎旁不中贼谓已死舍去　　遇救得出乃抱畴尸痛哭誓以死殉时年二十　　七父母劝曰死者固不复生今汝又死则九岁　　孤儿将以谁托是终绝范氏也氏拭泪仰答曰　　适方寸惨裂都不及计此今闻父母言知此身　　未可以死于是勤纺绩育遗孤未几畴之兄弟　　夫妇皆亡遗幼子及女茕茕无依氏又抚之教　　育婚娶竭尽心力康熙二十年年七十四以疾　　终　　杨圣言妻卢氏
　　按盩厔县志卢氏杨圣言妻圣言病亡氏年二　　十三子节未一周氏殡夫于堂誓不先葬俟身　　死同归孝事舅姑抚育幼子安贫守志二十余　　年忧劳成疾康熙十五年终　　张足发妻何氏
　　按雒南县志何氏生员张足发妻孝子张可大　　媳足发亡氏年二十二子幼亲老姑疾不能起　　何矢节抚孤代夫终养遭兵荒备尝辛苦操行　　皎皎终始不渝年八十二卒　　刘呈旦妻王氏
　　按雒南县志王氏增生刘呈旦妻年二十旦亡　　氏誓死守节食贫抚子历三十年无异　　申其龙妻白氏
　　按蒲城县志白氏澄城诸生尚礼女许聘举人　　申宗德子其龙其龙病笃娶白三日而死氏年　　十六以女身守妇节抚侄长为娶妇生孙抚养　　周至年七十有五尚健　　王新德妻张氏
　　按蒲城县志张氏生员王新德妻德亡氏年二　　十四家贫无子女泣叹曰不可使夫无后乃立　　侄以藩为嗣阅二十年藩亦丧氏与媳万氏抚　　孙成立补弟子员卒年七十有一　　焦之馞妻尚氏
　　按长武县志尚氏焦之馞妻年十七夫亡子方　　期月氏事翁姑矢节靡他里人欲闻于上会兵　　变未果　　尚简臣母李氏
　　按长武县志李氏尚简臣母少寡守节育子成　　立年八十余卒　　杜臣妻方氏
　　按城固县志方氏诸生杜臣妻臣早丧氏年二　　十三家贫苦节言笑不苟抚三子元德元吉元　　功俱成立为诸生　　夏文炳妻赵氏
　　按城固县志赵氏诸生夏文炳妻炳亡年二十　　七抚二子汝恭汝宽成立教孙云补弟子员孀　　居四十七年卒　　段成文妻杨氏
　　按西乡县志杨氏儒士段成文妻文没氏年二　　十二遗子天彩矢志抚孤屡遭乱离甘贫苦无　　变卒训子入庠乡人称之　　王绍尧妻李氏
　　按西乡县志李氏王绍尧妻尧殁氏勤苦守节　　抚三子长宰次采次宾皆为诸生年六十八而　　卒　　周仁妻唐氏
　　按西乡县志唐氏儒士周仁妻仁亡氏年二十　　二矢志苦节抚孤成人　　焦某妻严氏

　闺节部列传一百八十七
皇清三十八
　　李之祯妻何氏
　　按延安府志何氏延安人李之祯妻祯病亡氏　　年十七恸哭欲殉翁姑泣谕以遗孤无托乃苦　　志守贞躬亲纺绩教子成人　　张陔妻罗氏
　　按延安府志罗氏富平张陔妻夫早亡氏年二　　十六无子孝事孀姑及姑亡归母家食贫苦守　　年逾六十志操益坚　　艾怀光妻王氏
　　按延安府志王氏米脂人指挥同知艾怀光妻　　好读书夫早丧矢志苦节事孀姑尽孝姑亡痛　　哭失明年六十余卒　　何继秀妻宋氏
　　按延安府志宋氏安塞人诸生何继秀妻夫亡　　遗腹生子龙腾茹荼饮冰教子入泮年七十终　　董其事妻苏氏王
氏附

　　按延安府志苏氏宜君人董其事妻夫早亡氏　　年二十三遗孤遴儒甫四岁矢志抚孤家贫忍　　饥教遴读书入庠娶王氏无子又纳蒲城室女　　安氏为妾亦无子遴儒殁安年少谓王曰善事　　老姑我当从夫子地下遂自缢死苏年八十九　　殁县令并旌其门　　王日升妻温氏
　　按延安府志温氏按察使王日升妻升客死氏　　方少恸哭几绝矢志贞守备尝艰辛教子令历　　官广东按察使屡封太恭人年八十一卒　　白光翰妻郝氏　　按延安府志郝氏白光翰妻安塞人夫早亡遗　　子白昆未周岁氏历百艰抚之成立以寿终　　柴芝兰妻张氏　　按延安府志张氏柴芝兰妻靖远人岁大饥芝　　兰偕长子璠负贩遇盗死氏年三十奔告有司　　求尸数日不得乃指季子国梁谓仲子国栋曰　　汝弟足以祀柴氏矣吾与若往求尸不得则死　　遂哀号匍匐百里外果求得夫及子尸负之归　　矢志苦守佣针自给年七十八终　　姚衍中妻李氏
　　按延安府志李氏姚衍中妻肤施人夫早丧遗　　孤廷琏甫六岁氏大恸曰吾不难从夫地下顾　　此雏谁托度夫子必不瞑目遂矢志抚孤备极　　艰苦教廷琏曰汝父立名砥节志以殁其勉　　之廷琏归自外塾必亲课所习琏举明经筮仕　　山东东平州氏守节三十余年年七十一卒　　时清妻柏氏　　按延安府志柏氏指挥时清妻延安人夫阵亡　　无子氏誓不再嫁年八十三卒事闻诏旌表
　　高敏妻范氏
　　按延安府志范氏高敏妻中部人早年丧夫抚　　孤成立守节五十年终　　王信妻董氏
　　按隆德县志董氏武生王信妻夫早亡氏年二　　十五奉翁姑育幼子咸尽力翁姑没质衣以营　　殡葬备物尽礼教子一正成立寿七十余终　　董福妻高氏　　按灵台县志高氏董福妻夫亡氏年二十矢志　　守节孝养翁姑崇祯七八年间流贼蜂起饥馑　　洊臻时值翁姑之丧氏变衣饰以礼葬遗子树　　绩年方周抚育教训早岁为诸生苦节五十年　　始终不渝有司旌表　　王正宇妻姚氏
　　按灵台县志姚氏王正宇妻夫早丧氏矢志守　　节事姑以孝抚孤璋成立为诸生　　雍学易妻孙氏
　　按隆德县志孙氏诸生雍学易妻易亡氏年少　　姑老子甫三岁备极艰难事姑抚孤寿七十八　　而卒　　杨硕芳妻雍氏
　　按狄道县志雍氏杨硕芳妻芳早亡氏年二十　　七号泣几绝以死自誓众慰之曰孤儿无依奈　　何雍悟乃止以纺绩自给抚孤长补邑弟子员　　年七十九邑令旌之　　张用中妻蒋氏
　　按狄道县志蒋氏张用中妻夫亡氏年二十五　　孝事孀姑训教长子汉偀仲子汉俊俱成名事　　闻奉旨建坊旌表
　　陈懋妻杨氏
　　按狄道县志杨氏陈懋妻懋病亡氏年二十七　　姑年六十余遗三孤无戚党可依杨号泣仆地　　良久起曰夫死余无生理但姑老子幼奈何遂　　矢志靡他日事纺绩以奉姑抚幼及姑亡氏罄　　衣物葬之教子补弟子员孙成明经氏年八十　　七卒县令旌其门　　杨锺淑妻陈氏
　　按兰州志陈氏杨锺淑妻锺淑亡氏年十七方　　妊六月既生子伦及长有孙光达甫三岁而伦　　亡氏复抚其孙先后六十余年以寿终　　范淐妻吴氏
　　按兰州志吴氏百户范淐妻淐守边阵亡吴年　　二十七怀孕七月及生子家益贫亲族劝再嫁　　氏毁容矢死卵翼藐孤四十余年百折不易　　方策妻陈氏　　按兰州志陈氏庠生方策妻策病亡氏年二十　　六家贫如洗苦守三子冻馁自甘教学不倦后　　三子俱没仍抚育幼孙成立孀居五十余年寿　　七十八卒　　杨鸿妻锺氏
　　按金县志锺氏诸生杨鸿妻鸿早亡氏年二十　　生二子长三岁次弥月氏欲自尽以恋子不果　　翁姑怜氏少欲夺其志氏觉自缢婢见救之卒　　苦节抚二子成立寿九十而没县令旌其门　　吴之奇妻李氏　　按金县志李氏诸生吴之奇妻奇病笃谓妻曰　　予生平未成家计又乏嗣吾死尔可再适氏曰　　我为人妇肯失身乎及夫殁家贫如洗甘贫守　　节至死不改县令旌其门　　雷得时妻杨氏
