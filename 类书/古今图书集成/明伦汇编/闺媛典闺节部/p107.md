<!-- { "loadSidebar": true } -->
按澄海县志林氏陈海涯子有备妻年十八归有备二十备亡散发哀毁朝夕柩傍誓不二志翁姑恸子至不饮食氏跽请曰身后事有妇在翁姑收泪谢之翁没杖奠朝夕如礼临葬守柩所经营襄事家愈落绩奉姑益谨郡丞刘魁嘉其节捐俸四十两为置田以赡姑死葬如翁遗三幼姑氏鞠之遣嫁嘉靖庚申卒年七十九　　李璟妻吴氏
按澄迈县志吴氏庠生李璟妻年二十四璟亡抚子女皆有法母讽之即泪下矢志不渝子文&#为诸生学使旌表　　雷源妻梁氏
按澄迈县志梁氏雷源妻年二十六而寡矢死靡他抚子应期为诸生督学旌其节　　王世勋妻马氏
按乐会县志马氏王世勋妻少寡苦节年九十有八嘉靖间诏赐存问旌表　　苻于均妻王氏
按乐会县志王氏苻于均妻均亡氏年十九子文铎在抱表兄陈姓者劝再嫁曰尔孩犹荷珠然动辄倾矣氏斥之迨文铎成立为诸生谓陈曰此荷珠何以不倾陈大&#年七十有三卒　　王赞卿妻黎氏
按乐会县志黎氏廪生王赞卿妻年十九夫亡哀恸几绝时舅姑在堂捐膏沐尽孝养抚子梦熊承禋俱成名　　黎文明妻吴氏
按广西通志吴氏兴业人黎文明妻嘉靖间明之云南佐县没于官六载不能归榇滇人&#葬邑傍吴日夜号泣鬻簪环衣服奔陟万里往文明葬处启棺易殓以归司宪李文凤哀其志厚恤之归抚遗孤族人罕见其面直指表其节　　梁允珩妻李氏
按广西通志李氏怀集人梁允珩妻珩少警敏病亡氏年二十七和熊训子杲成名司训宁化文行为闽所宗氏年九十七一日呼孙子辈数十人齐集谓曰我守节七十年始终如一日今厌世矣可热水洁身以行入房浴毕饰服而逝　　白采妻李氏
按广西通志李氏南宁卫舍人李椿女举人白采妻年二十二夫亡无子誓不他适嘉靖二十六年有司上其事旌表　　何灿妻王氏
按广西通志王氏永淳里民何灿妻年二十七灿殁无子矢志守节家贫力食内外无间事翁姑以孝闻年七十五卒　　虞汴妻李氏
按广西通志李氏思恩千户所总旗虞汴妻年十七归汴家徒四壁昼夜纷绩不怠姑性严氏恒劝汴愉婉以顺亲志汴没氏年二十四欲以死殉姑劝乃止孀居五十余年卒　　邓继魁妻王氏
按广西通志王氏宣化诸生王煦女孝廉邓继魁妻继魁赴试病亡氏年二十八无子闻讣痛绝及舆榇归葬潜缢圹中赖亲属救苏誓不再适平居足不出户嘉靖间旌表　　黄佶妻程氏
刘
氏附

按崇善县志程氏嘉靖时人孝廉黄子颜媳也颜生子三人长佶次亿少侃佶亿俱早丧佶妻程氏年十九无子亿妻刘氏年二十止生一女父母怜其少欲改嫁之二妇以死自誓共处一室并力合作上事翁姑下抚幼女数十年如一日有司以闻诏旌表后侃亦举孝廉人称双节　　李端妻越氏
按贵州通志越氏威远人李端妻年二十三夫亡氏足不逾阃以名刻端墓碑期与合葬年八十巡按薛某闻而贤之岁给米二石具题旌表　　潘汝明妻杨氏
按贵州通志杨氏威远人郡绅文焕女潘汝明妻适潘甫两载夫亡氏年十九无子立侄为嗣矢志不二年八十四卒题旌　　梅纪妻熊氏
按贵州通志熊氏郡人梅纪妻少归于梅秉性端肃寡言笑姑吴氏治家严甚氏善事之卒以孝闻邻里贤之未几纪亡氏年二十三杜门屏迹持志甚坚遗二子长月次雪氏日坐木主旁抱雪训月读书纑自给月稍懈即引跪木主前号泣鞭挞已复曲谕曰吾不即偕汝父同死者冀抚若辈成立以报若父耳月学遂大成登嘉靖丙戌进士仕至川南道雪以孝闻长孙惟和登己未进士仕至广东道御史巡按山海次孙憔用亦获举明经季孙惟台为蜀纳溪县尹第五孙惟诗登癸酉贤书授中牟县子孙繁昌为习安望族氏于嘉靖年间奉旨旌表年九十三守节七十年卒　　黄镇妻任氏
郝
氏附

按贵州通志任氏黄镇妻年二十四夫亡子闰甫一岁任抚之成立举于乡闰亡妻郝氏年二十一与姑相依抚其子桂亦成立嘉靖间巡按巫继咸题旌　　王二妻黄氏按贵州通志黄氏王二妻清苑人随夫戍普定中途夫死黄年二十四携幼子间关至卫守节终其身　　王召保妻裴氏按贵州通志裴氏王召保妻随夫戍普定保殁氏年二十哀恸逾礼竭力以事翁姑抚遗腹子始终如一　　吴文荣妻邹氏按贵州通志邹氏吴文荣妻普定人年二十一夫阵亡氏痛毁几绝孀居四十余年未尝有喜色　　马彪妻景氏
按贵州通志景氏马彪妻普定人年二十二夫亡抚五日子伟成长至死无二　　时仁妻顾氏
按贵州通志顾氏普定卫指挥时仁妻归甫一年而仁亡氏守节六十余年嘉靖间表其墓　　倪鸾妻黄氏
按贵州通志黄氏普定卫指挥使倪鸾妻夫亡氏年二十六矢志抚子承袭世官年七十旌表　　李晟妻沈氏
按贵州通志沈氏李晟妻镇宁人年十八夫亡抚遗腹子元以功授指挥元亡复抚孙成立　　张御妻易氏
按贵州通志易氏张御妻镇宁人年十九夫亡家欲夺其志即引刀欲自决遂莫敢言抚子经袭祖职有司以闻旌表　　倪学妻赵氏
按贵州通志赵氏倪学妻镇宁人年二十夫亡家贫抚七岁子斗成立早丧复抚四岁嗣孙世德生曾孙又夭曾孙崟甫三岁仍赖氏获全孀居七十年旌表　　王骥母濮氏按贵州通志濮氏永宁人逸其夫名年二十一守节抚遗腹子骥年九十二终旌表　　詹华妻姚氏　　　唐英妻李氏
　　陆廷富妻杨氏　　曹纪妻汪氏
按贵州通志已上四妇藜平人夫亡守节事实不传　　秦郁妻顾氏按贵州通志顾氏威远人秦郁妻夫早亡翁姑逼改嫁不从建坊旌表　　杨氏女
按贵州通志杨氏女许嫁威远人陆文俊俊殁女归陆事文俊父母以处子终身事闻坊表　　罗琛妻徐氏
按贵州通志徐氏罗琛妻毕节人年二十三夫亡守节嘉靖二十七年旌表　　李宣妻石氏
按贵州通志石氏印江处士石某女李宣妻宣亡遗孤二长绽四岁次族尚未周家贫艰窘万状或劝其嫁泣曰遗孤无托果尔死何面目见君子于地下乃绩纺以抚二子嘉靖乙未台使王鲤湖按郡旌以礼币即是岁卒葬鲤鱼浩宣墓右归宣时年二十二宣没氏年二十七孀居凡四十年　　祖应昌妻王氏
按贵州通志王氏乌撒卫指挥祖应昌妻乌酋入寇昌死焉王贞洁自守抚子成立题请旌表　　闵文焕妻封氏　　　张贵妻谢氏
　　雷震妻邹氏　　　　雷霖妻沈氏
　　侯英妻马氏　　　　孙贤妻胡氏
按贵州通志已上六妇俱永宁人夫亡守节旌表　　夏时妻梁氏按贵州通志梁氏夏时妻永宁人夫亡守节嘉靖间题旌　　王凤麟妻张氏
按贵州通志张氏王凤麟妻永宁人夫亡守节嘉靖间题旌　　蹇玉妻丘氏
按贵州通志丘氏蹇玉妻平越县人夫亡氏年二十二子甫七月抚孤守节终身不改嘉靖间题旌　　吴氏女按贵州通志吴氏女威远人许嫁军士李贞贞戍金齿亡父母将嫁之女曰吾受李氏聘不他向也引刀断发苦守五十九年旌表　　李麟妻阎氏
按贵州通志阎氏李麟妻毕节人年十九夫亡孀居守节旌表　　张武臣妻曹氏
按云南通志曹氏张武臣妻曲靖人武臣为平彝卫指挥蚤没曹抚其二孤终老　　王爱妻徐氏
按云南通志徐氏王爱妻木密所人爱与安铨战死氏欲以身从姑泣止之氏忍死事姑年八十九台使旌表　　袁谦妻苏氏
按云南通志苏氏袁谦妻曲靖人谦为凤梧所指挥亡苏守志不渝遇?

　闺节部列传五十八
　　明五十三
　　李克明妻杨氏
按云南府志杨氏李克明妻百户杨某女赋性贤淑善事舅姑周恤亲党克修妇道夫亡年三十矢志守节四十余年训子向阳茂阳皆成立向阳举嘉靖癸卯孝廉茂阳甲午亦登贤书　　方袍妻俞氏
按云南府志俞氏方袍妻年三十夫亡子幼家徒壁立以女工自给一灯夜绩四子环灯读书俞察其勤惰督训之后四子皆成名有司旌表　　刘杰妻吴氏
按云南府志吴氏刘杰妻幼内则夫任北直河间府学博没于官氏年二十八扶榇归葬训子女成立守节六十三年年九十一卒　　杨德威妻李氏
按平彝县志李氏杨德威妻亦佐人年二十二夫亡守节嘉靖中有司旌其门　　耿应东妻王氏
按河西县志王氏耿应东妻年二十一夫亡守节六十五年奉旨旌表　　王嵩妻解氏
按河西县志解氏王嵩妻年二十五嵩亡解守节育二子历五十年终　　苏志广妻杜氏
按河西县志杜氏苏志广妻年二十夫亡守节五十余年终　　耿氏女
按河西县志耿氏女年十余岁许字张志志亡归张事志父母五十余年终奉旨旌表　　旃大绅妻何氏
按河西县志何氏旃大绅妻年二十三夫亡守节四十七年终　　吕黻妻徐氏
按河西县志徐氏吕黻妻年二十五夫亡守节五十年终　　苏登瀛妻常氏
按河西县志常氏苏登瀛妻年二十三夫亡守节抚孤四十七年终　　常道芳妻王氏
媳黄氏及
二孙媳附

按河西县志王氏常道芳妻芳死于寇王年二十余抚子成立子丧又抚二孙年八十余卒媳黄氏及二孙媳俱守节如王一堂四寡白首同心　　张榜妻徐氏
按河西县志徐氏张榜妻年十八榜亡守遗腹子思敬历节五十二年　　王思眷妻旃氏
按河西县志旃氏王思眷妻眷死于兵姑亦骂贼死旃年二十五抚存二子守节五十年终　　尹介臣妻李氏
按蒙自县志李氏邑诸生尹介臣妻臣亡李年十八食贫守志孝翁抚孤无忝妇道　　尹子仪妻王氏
按蒙自县志王氏国学生尹子仪妻仪亡王年未二十守志不移事翁抚孤历六十余年卒　　杨体仁妻周氏
按蒙自县志周氏杨体仁妻仁亡氏芳年痛欲从死以有遗腹复强视息及生子稍长篝灯课训有丸熊画荻之风卒成名士　　陈令誉妻万氏
按蒙自县志万氏陈令誉妻夫早亡无子守节不移年八十余卒　　吴从正妻江氏
按蒙自县志江氏吴从正妻年二十而寡守志六十余年卒　　陈令德妻杜氏
按蒙自县志杜氏陈令德妻年二十丧夫守节终身事舅孝抚孤成立　　王国安妻万氏
按蒙自县志万氏王国安妻贡生王汝砺母安亡万年二十孝姑抚孤志不可夺年八十余终　　李秀实妻谈氏
按蒙自县志谈氏李秀实妻秀实佐卫总队性刚毅善骑射嘉靖九年没于军将士惜之为扶榇归氏年二十五矢志守节竭力养姑抚幼始终不渝历五十年旌表　　杜白兔妻张氏
按蒙自县志张氏杜白兔妻年二十而寡躬操井臼养姑育子贫无怨言　　饶尚信妻陈氏
按蒙自县志陈氏饶尚信妻年二十二尚信亡遗孤方三日陈事舅姑以孝称苦志教育孤子年七十五终　　尹璧妻王氏
按蒙自县志王氏邑庠生尹璧妻氏年二十夫亡矢志不渝事翁抚孤苦节五十七年终　　张妇杨氏
按新兴州志杨氏嫁张某不知其夫名年二十三夫死守志养姑以孝闻嘉靖间诏建坊旌表　　朱妇郑氏
按新兴州志郑氏嫁朱某年二十夫亡守节六十余年终有司旌其门　　李廷璋妻邵氏
按鹤庆府志邵氏龄寿李廷璋妻通四书内则年二十二夫亡孤子凤鸣在襁褓氏冰霜自矢割耳示志守子成立为北京柴炭司大使克遵母训诸孙绕膝氏口授经书俱成名士或登贤书知府马卿白其事于方伯旌之　　刘梦龙妻胡氏
按鹤庆府志胡氏缙绅子刘梦龙妻梦龙早亡氏年二十守节抚龙幼弟及侄某成立受室均分其财产里人贤之　　庞大治妻陶氏
