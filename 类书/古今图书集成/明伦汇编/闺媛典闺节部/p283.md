<!-- { "loadSidebar": true } -->
　　按蠡县志李氏承德郎李节妻夫殉国难幼孤　　靡依兵火之余饥寒交迫丸熊课子克承先志　　伶仃孤苦历二十余年有司旌表　　张士仪妻李氏
　　按雄县志李氏生员张士仪妻仪亡氏年二十　　六抚二子以终志守节于天启三年卒于顺治　　六年　　董钤妻石氏
　　按雄县志石氏武进士董钤妻钤任宣府守备　　卒于官无子钤弟生子氏以为嗣爱之如己出　　事八旬之姑送其老苦节终身　　董镳妻孙氏
　　按雄县志孙氏生员董镳妻镳没氏年二十止　　二女氏苦守之事翁姑至孝姑没尽鬻其奁以　　殡迨事继姑如前翁常对人述妇善行辄涕泣　　历二十五年翁亡仍立嗣为后　　马之駺妻王氏
　　按雄县志王氏马之駺妻归马四年而寡墓生　　一子复殇无翁姑伯叔家贫苦志守节三十七　　年　　王引顼妇郭氏
　　按雄县志郭氏光禄卿存谦之幼女文安廪生　　王引顼妻顼棘试罢归疾卒氏年二十三立嗣　　子辅黾勉就学艰苦备至俾完婚娶竟去归本　　宗氏益伤感崇祯戊寅文安城陷翁及两叔伯　　引璋引茂皆遇害氏方依母避难闻变惊悼即　　驰归收暴露遗骸棺敛埋葬时引茂有子方数　　月自乱兵中乳母携出族人利其有咸云非是　　氏立认之始得续王氏后氏抚为己子娶妻纪　　氏方一岁夫妻并死氏益悲悼更立嗣孙又为　　之娶妻生子顺治丙戌奉旨旌表
　　许攀桂妻王氏
　　按雄县志王氏许攀桂妻年三十一孀居事翁　　姑至孝子三长洪引次洪猷次洪济未几洪引　　亡与妇王氏相励守节延师教诸子俱成年七　　十有一　　董光绶妻解氏
　　按雄县志解氏董光绶妻年二十二夫亡抚三　　岁子恳娶阎氏恳又殁阎年二十抚子国玺姑　　媳孝慈苦节解年七十八阎年八十六顺治十　　八年奉旨建坊旌表
　　王孙葆妻张氏
　　按雄县志张氏王孙葆妻年二十四夫亡祖姑　　何及姑韩俱以节孝称氏亦矢志孝养抚遗孤　　勤纺绩糟糠不厌苦节六十余年　　王孙妻韩氏
　　按雄县志韩氏王孙妻夫亡氏年二十三誓　　以死殉祖姑何太孺人立孙蕃子为之后与姒　　张氏形影相吊苦节三十六载顺治十七年终　　刘昌期妻苏氏　　按雄县志苏氏刘昌期妻期殁氏年十九仅一　　女翁老姑病氏孝养倍期存日期兄昌引登贤　　书菽水有资而姑食非出氏手者不甘引宦三　　秦迎母养始终相随五十年如一日姑寿九十　　氏年七十六顺治十七年卒　　赵日都妻王氏
　　按深泽县志王氏杜家庄庠生赵日都妻都亡　　遗三幼子氏苦节抚养家贫命二子耕一子读　　寒灯绩纺巿书供馔不给每解衣充之年七十　　余勤苦不怠　　张绳舜继妻刘氏
　　按束鹿县志刘氏生员张绳舜继妻前妻王氏　　遗二女一子氏抚之如己出崇祯十六年绳舜　　死于兵家已破亡子士伟方七岁人争欲娶之　　氏曰夫遗嘱抚孤不敢背誓死以守伶仃孤苦　　以纺为生二十余年教子成立为诸生家亦　　恢复县令旌其门　　魏允修妻郑氏
　　按束鹿县志郑氏木丘村魏允修妻年十八夫　　死无出依侄魏武苦节终身知县杨于廷旌其　　门　　李世&#妻耿氏
　　按束鹿县志耿氏副使启侄女适参政李鸣珂　　第六子世&#&#病革时遗嘱改适及死遗一女　　寻殇继嗣屡立屡殇氏长斋绣佛茕茕木主侧　　朝夕祭奠垂二十年无一日不在哀毁中　　晋得时妻袁氏　　按束鹿县志袁氏石于村晋得时妻年十六于　　归未及一月得时贾于外四十五年隔绝消息　　翁先亡事八十三岁老姑曲尽妇道家最贫皆　　纺绩以办甘旨　　何之彦妻李氏
　　按安州志李氏生员何之彦妻丙子之变彦殉　　国难氏年二十余悲痛欲死因翁老无倚苦节　　事之终身　　何之奇妻周氏
媳李
氏附

　　按安州志周氏生员何之奇妻夫亡氏抚孤汉　　杰形影相吊家贫勤苦教杰成立方入泮而夭　　媳李氏产一孙二寡相依矢死无二备极艰苦　　克绍危宗　　席良藩妻张氏
　　按安州志张氏席良藩妻藩没氏年十九家贫　　亲老子方数月秉志不二苦节数十年　　韩允中妻张氏
　　按高阳县志张氏诸生韩允中妻安州儒家女　　也端凝沈静佐夫读书为名士家贫奉姑馔务　　精洁得甘旨纤微不以自尝姑衰老衣或不洁　　张当寝见之即夜为澣濯复灯下纫完以进姑　　有二女次贫甚并其子女恒依母为家张体姑　　意周恤备至夫壮年艰子为夫留婢为妾生子　　适张生女张抚妾子为己子归宁携子以往而　　令妾乳其女姑感其孝常焚香祝天岁终祭　　拜祷曰我妇如此孝而令无子岂天道耶君　　司人间善恶何不一言于上帝已而生子荩光　　而妾子则殇矣无何姑殁夫亦随卒遭歉岁辛　　勤万状教子读书庚子辛丑荩光联捷成进士　　张以寿终赠孺人　　韩国兴妻赵氏
　　按高阳县志赵氏韩国兴妻年二十二夫亡守　　节依母家抚养成立苦操三十余年　　祖君荣妻张氏
　　按涞水县志张氏祖君荣妻秉性温良操行贞　　洁年二十孀居穷苦自守亲操井臼以事翁姑　　节孝兼至　　白引祚妻王氏
　　按河间县志王氏生员白引祚妻祚嗣子曰晋　　壬午遇变祚晋俱殉难王抚晋所生孙璞教养　　成立璞感祖母恩亦克尽孝祖孙茕茕虽穷乏　　不稍干伯叔王疾病璞事奉竭诚皆王夙教所　　致　　常命新母李氏
　　按河间县志李氏常命新母少寡守命新曲尽　　其教新长亦能孝养氏守节终身　　张文正妻李氏
　　按青县志李氏张文正妻少寡守节抚养二子　　成立次子光有尤孝弟倜傥有为咸谓得母氏　　之教氏年八十终　　马弘源妻杨氏
　　按青县志杨氏马弘源妻夫亡苦节五十余年　　县令旌表　　侯国聘妻陈氏
　　按青县志陈氏侯国聘妻年二十三夫亡子重　　爵甫六岁饥馑荐臻翁姑待养氏竭力支持历　　五十余年顺治十四年有司旌表　　王霖苍妻冯氏
　　按青县志冯氏王霖苍妻年二十一夫亡奉事　　翁姑以孝闻继姑病夜祝北斗愿以身代孙方　　五岁抚训成立为邑诸生苦节五十余年顺治　　十四年太守旌其门　　李煐妻邹氏
　　按静海县志邹氏李煐妻无子夫妇虔供白衣　　大士于家北园后生三子奎&#奎奎珵无何　　夫没氏苦志守节迭遇兵荒犹勤作急公延师　　训子家声赖以丕振前县令陈某福建人有故　　罢官家眷二十余口猝难旋里仰给无从慨　　然任其馆餐岁余助之南返谓其子之贤实承　　母训乡党至今颂之　　铉同妻姚氏
　　按静海县志姚氏铉同妻早寡勤苦守节备历　　兵荒抚幼子仪贡于乡守节五十余年年八十　　四卒　　陈绳祖妻李氏
　　按静海县志李氏陈绳祖妻夫早亡翁老氏事　　翁尽孝历遭兵荒而克保全家业不至破残翁　　卒殓葬成礼苦节四十余年教子成立年七十　　有二　　姚鹉妻夏氏
　　按静海县志夏氏姚鹉妻年二十七孀居治家　　勤俭训子慈祥每劝力耕备谷后遇饥荒克保　　无虞守祖产以贻子孙六男二女俱克成立　　尹体正妻马氏　　按静海县志马氏尹体正妻年十九夫亡无产　　可恃无伯叔兄弟可依孝养翁姑誓不他适翁　　又寻没事姑晨昏不去左右菽水无缺姑寿至　　八十九马年六十余矣　　张联桂妻张氏
　　按静海县志张氏张联桂妻翁姑早亡惟年老　　祖姑在堂氏归联桂未一岁而寡年十八遗腹　　两月生子艰难苦守教训有成送祖姑终克尽　　孝道县令旌其门　　马中骊继妻施氏
　　按东光县志施氏马中骊继妻姑亡遗幼叔甫　　四岁前妻子方二岁氏并抚之爱如己出后连　　举五子夫亡子俱幼氏苦节教之读书虽糠核　　不饱不使废学凡历艰辛三十余年年六十九　　卒　　孟思德妻刘氏
　　按东光县志刘氏孟思德妻年二十三夫亡苦　　志守节纺绩度日抚侄成立数十年如一日　　檀池公妻王氏　　按故城县志王氏檀池公妻性至孝适檀池躬　　自纺绩以佐滫瀡三十余年始终无二姑安氏　　病危吁天求代遭兵变家人咸奔匿泣曰姑在　　&#褥奈何为自全计宁死无贻恨贼至欲加害　　具诉以实贼义而释之姑没哭泣失明抚二子　　桢梅不使废学后以梅贵赠淑人顺治八年卒　　夏凤翥妻马氏　　按故城县志马氏夏凤翥妻年二十二夫亡一　　女周岁及长亦死氏苦守坚贞三尺童子不令　　入内顺治十四年年七十五卒　　刘维忠妻王氏
　　按故城县志王氏王连山女年十七归刘淡东　　子维忠克相其夫勉以力学每深夜辄闻读书　　于机杼声中维忠殁王氏携四岁孤儿纺绩不　　辍事姑吴氏尽孝未几姑殁复事继姑如前淡　　东素贫继姑杨生三子皆待哺王氏因往依母　　家而母尢贫甚遂议夺王氏志王氏进退无所　　托常欲自裁念孤儿在抱日夜号泣父闻寝其　　议王始复安教子读书无成因教之耕而躬织　　以佐之叔三人尚幼翁且死呼王氏而告之　　曰大妇纯孝大节无愧古人今以三息相累言　　毕而绝王氏乃谓其子曰汝昔无父尚有吾为　　汝母以至今日今汝诸父孤苦实甚汝宁馁若　　子不可亏诸父养仍以读书教若孙克昌刘氏　　三幼叔亦赖以成人　　孙维泰妻崔氏
　　按故城县志崔氏孙维泰妻夫亡遗孤方四岁　　家贫岁荒艰难苦节教子成人年七十岁卒　　汪炡妻李氏　　按天津卫志李氏汪炡妻年二十二夫亡抚养　　二孤苦节四十三年年六十五终　　朱廷桂妻李氏
　　按天津卫志李氏朱廷桂妻年二十八夫亡苦　　节教子成名年七十六封太孺人　　汪美妻戴氏
　　按天津卫志戴氏汪美妻年二十八夫亡抚孤　　守节四十二年年七十终　　冯鼎锡妻朱氏
　　按天津卫志朱氏冯鼎锡妻年二十七夫亡抚　　三幼孤俱教之成立性至孝家贫苦节四十六　　年不茹甘鲜顺治十四年有司题请建坊旌表　　年七十三卒　　张延诩妻冯氏
　　按天津卫志冯氏张延诩妻年二十五苦志自　　守教子成立卒年六十四　　张朝枢妻陈氏
　　按天津卫志陈氏张朝枢妻年二十夫亡抚孤　　守志艰苦全节卒年六十六　　张栋妻柳氏
　　按天津卫志柳氏张栋妻年二十五夫亡甘贫　　守节抚三子养衰姑生死无憾年八十终　　邢昌言妻王氏　　按天津卫志王氏邢昌言妻年二十二夫亡无　　子抚养二女苦节三十五年年五十七卒　　米守正妻李氏　　按沧州志李氏米守正妻年二十二夫亡家贫　　苦节教子又教其孙俱克成立　　齐之宇妻赵氏
　　按沧州志赵氏齐之宇妻年三十而寡家无立　　锥矢志守节历三十五年冻馁之苦以教成其　　子内外重之　　刘彦妻吕氏
　　按沧州志吕氏刘彦妻年二十三夫亡苦节自　　矢抚遗腹子雯亮成诸生家贫茹素四十八年　　如一日顺治十三年巡抚奏闻奉旨建坊旌表
　　刘自成妻李氏
