<!-- { "loadSidebar": true } -->
　　按阿迷州志赵氏廪生何上达妻年十八夫亡　　守节抚未周孤子迁训成名年逾八十卒　　张缵先妻靳氏　　按宁州志靳氏张缵先妻先宁之路居人氏年　　未二旬适先方二载怀娠三月而先萍流贩卖　　不知所终所遗业仅田半亩氏炊烟屡断抚背　　生子元超成名苦守三十余年如一日　　王士昌妻董氏
　　按宁州志董氏王士昌妻昌死难泌阳氏年二　　十六励节苦守勤女红教子登仕籍年七十　　张炳辰妻王氏　　按宁州志王氏士昌女张炳辰妻辰慕黄冠弃　　名遐遁氏年十九同姑孙氏苦守五十余年姑　　疾汤药必亲衣不解带历久无倦及殁哀毁逾　　礼年六十九终　　刘中环妻孙氏
　　按宁州志孙氏刘中环妻环亡氏年十八仅两　　岁女未几翁姑相继殁时值乱离亲故萍流营　　葬三丧于患难之中克尽其力为孤女择婿助　　之读书为诸生年六十九卒　　张炳台妻严氏
　　按宁州志严氏张炳台妻昆明人台疾吁天以　　身求代台亡氏年二十二艰难困苦固守坚贞　　四十余年卒　　张辰妻薛氏
　　按通海县志薛氏张辰妻年二十余夫亡抚二　　子成立长为诸生孙缙中庚午举人氏苦节事　　翁姑以孝闻年七十余卒　　马斯鸣妻缪氏
　　按通海县志缪氏马斯鸣妻年二十余夫亡事　　舅姑送其终丧葬尽礼抚弱子有成邻人不识　　其面惟日闻有纺绩声而已　　张思敬妻李氏
　　按河西县志李氏张思敬妻年二十三敬亡子　　晹幼守节抚孤年九十余犹健　　葛际&#妻王氏
　　按河西县志王氏葛际&#妻年二十八夫亡抚　　子瓒中康熙丙子武科年七十六卒　　贾允达妻解氏
　　按河西县志解氏贾允达妻年十八夫亡无子　　或欲夺其志解引刀自誓苦守四十余年　　王云仍妻王氏　　按河西县志王氏王云仍妻年十九仍亡无子　　抚一女守节终身　　杨锦纯妻杜氏
　　按河西县志杜氏杨锦纯妻年二十一夫亡守　　节三十五年　　王晋妻解氏
　　按河西县志解氏王晋妻年三十夫亡四子俱　　幼解守节抚孤四十余年　　苏必显妻刘氏
　　按河西县志刘氏苏必显妻年二十五夫亡守　　节三十五年　　段祚隆妻吴氏
　　按嶍峨县志吴氏段祚隆妻尝割股以救翁姑　　年二十四夫亡子甫四龄为野贼所掠氏百计　　赎回糟糠自咽纺绩积数年葬其夫教子为诸　　生　　毕应斗妻杨氏
　　按嶍峨县志杨氏毕应斗妻年二十二夫亡誓　　死不嫁纺绩养姑三十年姑殁殡葬以礼教子　　孙为诸生　　杨于国妻杨氏
　　按嶍峨县志杨氏杨于国妻年二十六而寡矢　　志守节三十六年终　　李熙揆妻黄氏
　　按蒙自县志黄氏廪生李熙揆妻夫亡氏年二　　十六截发自誓抚幼子守节终身　　姜学圣妻张氏
　　按蒙自县志张氏廪生姜学圣妻年十七于归　　十八夫亡无出亲戚劝他适不从矢志守节终　　身不事容饰抚嗣子二十五年　　袁嘉祯妻冯氏
　　按蒙自县志冯氏袁嘉祯妻年十七归祯举二　　子祯忽遘疾氏尽心药饵六年夫亡太姑欲嫁　　之不从矢志抚子成立年七十二终　　段璁妻王氏
　　按蒙自县志王氏段璁妻年二十二夫亡苦节　　三十余年抚二子皆成立　　杜氏女
　　按蒙自县志杜氏女父龙文年十六许字陶光　　光赤贫客死女闻讣哀甚欲往服丧父母不许　　女以死告父母不能强同兄姊如陶衰麻苫块　　食必祭祭必哭以处女终老有司旌其门　　徐世勋妻沈氏　　按蒙自县志沈氏徐世勋妻年三十夫亡遗一　　子三女昼夜苦作以婚嫁之子殁又抚四女孙　　皆得所归平居闭户亲邻罕见其面年六十余　　康熙四十三年郡守旌其门　　李振声妻汤氏
媳汪
氏附

　　按蒙自县志汤氏廪生李振声妻年十六于归　　事翁姑孝相夫以正得翁姑欢二十四振亡无　　出翁姑欲令他适不从以长子子嗣之亦无出　　而死与媳汪氏同守节历四十二年县令旌之　　王心宁妻何氏　　按蒙自县志何氏廪生王心宁妻年十五适王　　二十丧夫遗二子长三岁次数月家贫纺绩以　　养翁姑教子立学有成历二十五年卒　　闵弘儒妻何氏
　　按蒙自县志何氏诸生闵弘儒妻夫亡氏年二　　十遗二子长三岁次遗腹氏矢志守节或劝他　　适不从纺织抚孤终老　　董荣妻段氏
　　按蒙自县志段氏董荣妻年二十八夫亡遗一　　子方七岁家极贫氏昼夜纺绩教子成人　　裴嘉审妻刘氏　　按蒙自县志刘氏千户裴嘉审妻审早亡氏年　　二十四苦志守节历六十年如一日有司表其　　门岁给粟帛年八十五终　　乐云璈妻吴氏
　　按蒙自县志吴氏乐云璈妻年二十五夫亡子　　甫七岁氏不辞艰苦矢志守节教子为诸生食　　廪饩历三十年如一日　　李敬修妻谈氏
媳熊氏
官氏附

　　按蒙自县志谈氏昆阳学博谈所知女适庠生　　李敬修土酋李世藩恣虐修申大义斥之康熙　　四年土酋叛逆奴李摅中嗾杀修氏年二十一　　二子金声玉声俱幼又方&#痛不欲生戚属劝　　之乃潜匿姊家奴知以告酋酋并欲杀二子赖　　修所善解免遣置远寨遗腹孪生不育狼狈尤　　甚会大兵灭酋始得归艰苦万状教二子皆食　　廪饩有三孙无何二子俱丧氏率二孀妇共鞠　　三孙亦相继入泮苦节四十九载康熙四十八　　年奉旨建坊旌其节金声妻熊氏年二十五玉声妻官氏　　年二十六娣姒同心　　王起龙妻王氏
　　按蒙自县志王氏王起龙妻年二十八夫亡有　　三子昼夜哭泣欲以死从继念孀姑及遗腹而　　止遗腹生男并前为四子氏茹蔬屏迹苦志自　　守至戚相迎不往也年八十一康熙四十三年　　郡守旌其门　　张安国妻王氏
　　按蒙自县志王氏张安国妻年二十六夫亡矢　　志苦节教子孙俱成立年八十七终　　裴勃妻纪氏
　　按蒙自县志纪氏裴勃妻纪四岁而孤甫十四　　适勃克尽妇道勃亡年三十负土成坟织训　　子辄泪盈两颊卒能不坠先业康熙四十三年　　郡守旌其门　　邓人龙妻周氏
　　按蒙自县志周氏邓人龙妻龙殁氏年二十三　　殡葬毕遂对天自誓力抚四孤昼夜纺绩各婚　　配攻书后伯仲两子不禄又力抚其孙康熙三　　十三年县令表其门　　张崇德妻朱氏
　　按蒙自县志朱氏诸生张崇德妻氏年二十六　　夫亡家贫翁姑老氏竭力以礼养葬教二子成　　人孙列黉序年八十康熙二十二年县令旌表　　王燮宇妻李氏　　按蒙自县志李氏王燮宇妻年二十五割股以　　救夫病次年夫亡家贫遗孤甚幼氏竭力抚之　　阅三十余年如一日有司旌其门　　杨天麟妻汤氏
　　按蒙自县志汤氏杨天麟妻年二十三夫亡遗　　孤长三岁次数月勤苦守节抚二子成人县令　　旌之年六十二终　　黄士麟妻普氏
　　按新平县志普氏黄士麟妻年十六于归二十　　而寡守节三十四年康熙三年旌表　　孙廷纪妻张氏
　　按新平县志张氏孙廷纪妻年十八夫亡遗腹　　生子纺绩抚孤矢志靡他值兵戈扰攘亲属陵　　逼至死不二年八十一守节六十三年有司旌　　表　　李鹏妻赵氏
　　按河阳县志赵氏名正仪适明经李鹏鹏少孤　　抚于赵及长毕婚正仪躬亲井臼彻夜织作一　　女尚幼子联庚在襁褓鹏任临安教授旋里以　　疾亡正仪曰吾从死子无依李氏无后矣强抚　　之时年三十父官于京师去家万里吴逆叛正　　仪避兵山中教联庚以太学生考州司马女字　　庠生梅元臣甲戌之岁往省父京师相抱涕泣　　聚首三载而复归滇以寿终　　刁宸才妻韩氏
　　按河阳县志韩氏刁宸才妻年二十八孀居事　　姑尽孝心手劳瘁抚两孤成立备历艰辛年七　　十五卒有司旌之　　刘廷佐妻曹氏
　　按河阳县志曹氏刘廷佐妻夫亡氏年二十九　　苦守不二奉翁姑送其终训两子皆成器　　业恒妻王氏　　按河阳县志王氏业恒妻年二十八夫亡子方　　一岁氏甘穷苦以纺绩教子无间寒暑勤劳二　　十五年康熙七年有司表其门年七十终　　廖国祚妻刘氏　　按河阳县志刘氏年十八适庠生廖国祚孝敬　　翁姑克相夫子祚亡家贫茕茕无告氏苦志守　　节抚二子成立不坠家声年八十一终　　黄士骏妻朱氏
　　按河阳县志朱氏年十九适县增生黄士骏逾　　六载夫亡遗孤方六龄氏送葬夫毕足迹不出　　户庭节忌必哭不庆吊不宴客勤纺绩教子列　　黉序子殁与媳共鞠幼孙年七十七终　　黄文龙妻赵氏
　　按河阳县志赵氏黄文龙妻年三十夫亡遗三　　孤值流寇劫掠氏毁形垢面以死自防寇莫敢　　犯苦节坚贞其子成鸿登武科氏年八十三卒　　廖国诏妻王氏　　按河阳县志王氏廖国诏妻年二十四夫亡子　　甫五龄氏矢志坚贞刻苦务纺绩以事翁姑鞠　　幼子创立基业教四孙俱成名年八十五卒　　陈绍舜妻刘氏　　按河阳县志刘氏陈绍舜妻年二十七夫亡四　　子俱幼时流寇驻澄房屋尽为贼据氏率诸孤　　避村间针黹纺绩以糊口辛苦以教子孙俱列　　胶庠年八十卒　　陈瓒妻张氏
　　按河阳县志张氏陈瓒妻夫亡氏年二十八止　　一子苦节抚教为诸生早丧氏益励冰操事姑　　妯娌无不爱重长斋绣佛历三十三年终　　杨振烈妻师氏　　按河阳县志师氏杨振烈妻年二十适杨逾五　　载无子杨病笃族人乘隙欲侵其产氏沐浴默　　祷愿以身代杨旋愈氏为娶妾生二子杨亡氏　　苦节抚育成立年七十一卒有司表其门　　施允升妻尹氏　　按河阳县志尹氏施允升妻年二十夫亡遗孤　　二长二岁次遗腹氏悲号泣血欲相从地下以　　有翁姑及幼子强起守节割股以疗姑病年六　　十一卒　　张昌音妻李氏
　　按河阳县志李氏张昌音妻年二十五从夫任　　陆凉州学正夫殁于官遗子尚幼氏扶榇归葬　　备历艰苦抚子成名膺民社冰霜洁操里党嘉　　之　　马基圣妻马氏
　　按河阳县志马氏马基圣妻生三子夫亡氏年　　二十五矢志靡他教三子俱列岁荐食廪饩守　　节四十载以疾终　　张云涛妻傅氏
　　按河阳县志傅氏张云涛妻年三十夫亡矢志　　守节四壁萧然遗三孤俱幼凭十指以资生教　　子力学皆列弟子员辛苦四十五载始终如一　　郭天树妻顾氏　　按河阳县志顾氏郭天树妻树年二十为诸生　　一子仅二龄家贫出境教读糊口病殁于外氏　　年二十六哀毁几绝矢志秉节铁石为心教子　　训孙俱列黉序历勤苦四十五载终　　罗星妻张氏
　　按河阳县志张氏罗星妻孝廉昌音姊也年十　　六归罗阅二载夫染奇疾卧病绵缠九载氏昼　　夜服勤无怠夫亡氏年二十六抚二女遣嫁事　　孀姑终年八十二卒　　王可鼎妻张氏
　　按河阳县志张氏王可鼎妻年二十一夫亡遗　　孤四岁氏哀毁几绝矢志不二孝事翁姑抚幼　　子成名　　曹登相妻鲁氏
　　按河阳县志鲁氏曹登相妻年二十八夫殁孀　　居抚子永矢不二有司旌之　　王宣对妻马氏
