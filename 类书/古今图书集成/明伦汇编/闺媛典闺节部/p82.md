<!-- { "loadSidebar": true } -->
按歙县志吴氏年十六嫁休宁孙显昂四年而夫死遗一子寻亦殇母家绐归令再适吴觉夜怀佩刀潜遁六十余年不复一至母家同孀媳朱氏甘贫纺绩供衣食事孀姑以孝闻　　吴枢妻胡氏
按歙县志胡氏北岸吴枢妻于归不见礼于枢方有身而枢死年十八矢志抚遗腹成立　　程纯祥妻江氏
按歙县志江氏在城程纯祥妻年二十而寡纺绩养姑历三十年卒　　方北妻许氏
汪氏
余氏附

按歙县志许氏灵山方北妻北死许年二十五抚子滨娶汪氏生子湛娶余氏滨湛俱早亡无子汪年二十二余年二十四皆守节数十年终　　方璁妻姚氏
按歙县志姚氏瀹潭方璁妻夫亡氏年二十一守节四十五年终　　方思严妻戴氏
按歙县志戴氏潜川方思严妻年二十六夫亡苦节三十七年终　　王彦光妻汪氏
按歙县志汪氏王村王彦光妻年二十二夫亡守节六十五年　　江昶妻孙氏
按歙县志孙氏南溪南江昶妻嫁二年昶亡孙苦节抚孤及长娶未几夫妇并夭孙力抚弱孙孀居六十余年举七丧年八十六卒　　毕可浩妻项氏
按歙县志项氏郡城毕可浩妻年十六归浩浩疾项逾月衣不解带至生疮虱落发而不自知其惫浩没项年二十四抚七岁遗孤孀居六十六年卒　　方时萃妻朱氏
按休宁县志朱氏方村方时萃妻萃早亡氏矢志守节抚孤成立　　程文鸣妻戴氏
按休宁县志戴氏隆阜人率口太学生程文鸣妻鸣早亡无出氏苦志守节事翁姑终老题请建坊　　余嵃妻张氏按婺源县志张氏沱川余嵃妻年二十二夫亡服阕父欲嫁之氏自楼坠下不死即脱簪珥买棺以明不二年七十有三卒　　程冠妻胡氏
按婺源县志胡氏程冠妻年二十而寡足不逾阈不事脂粉不与宴游者六十余年卒　　方时&#妻金氏
按婺源县志金氏名烈平盈方时&#妻年二十八夫亡苦节闺门整肃历三十五年终　　汪喜妻何氏
按婺源县志何氏大畈汪喜妻年二十一夫亡无子苦守四十二年家罹水灾不出户而死　　汪举妻李氏
按婺源县志李氏大畈训导汪举妻举官河南时娶李二年举没于任所父母留氏不令归汪李固请扶榇归葬家贫苦守三十五年卒　　汪琏妻游氏
按婺源县志游氏大畈汪琏妻年二十三夫亡遗孤才十日誓不易节及子长死于寇氏益颠连无倚年七十七终　　臧廷芳妻程氏
按婺源县志程氏名良玉臧坑臧廷芳妻年二十四廷芳没无子与妾张氏共守居不饰容迹不履户者四十三年　　詹天相妻余氏
按婺源县志余氏名灿玉沱川余耿女年十七适庆源詹天相二十五夫亡抚子从周孙传芳俱夭余号泣几丧明立叔应埙次子以绍夫嗣卒为豪强兼并志弗克遂抑郁穷年乡人称为苦节终身遵母吴氏教三尺之童皆避不见年六十三卒　　李思川妻程氏
按婺源县志程氏李坑李思川妻年二十五川亡励节养翁翁病笃痰秽皆手除之年七十卒　　王景妻程氏
按婺源县志程氏中云王景妻年二十而寡无子与孀姑同苦守年六十余卒　　潘珠妻张氏
按婺源县志张氏名兰璋桃溪生员潘珠妻甫结褵见珠体羸瘠每丙夜呫哔氏忧甚为纳妾洪氏生一子未几珠果亡张年二十五绩勤家抚孤成立年七十一卒　　詹应期妻余氏
按婺源县志余氏名春容沱川余焆女嫁庆源詹应期年二十六夫疾笃脱簪珥为之传形及亡供左右每食必号泣躬奠遗孤一申甫三岁抚以成立辛勤以植门户孝养舅姑亲汤药有乳姑之孝年五十三终　　汪文着妻王氏
按婺源县志王氏名催男父胜祖生于成化乙未归汪文着奉舅姑以孝闻年二十七夫&#子天锡尚幼苦节抚之成立嘉靖中刘进士世龙为作传　　余桂芳继室施氏
按婺源县志施氏沱川庠生余桂芳继室桂因落第愤郁成疾氏脱簪珥延医晨昏拜斗哀祝桂疾剧惓惓以子为虑氏剪发矢之以慰桂桂亡衣粗食恶和熊课子有利其田庐者辄让之宗族廉其贤言于邑令薄产获存年五十六卒子廷光为邑诸生　　洪&#妻余氏
按婺源县志余氏名锦萱沱川余文质女适官源儒生洪&#年二十六夫亡一子辉方襁褓恐族人夺其节断一指见志携子归依沱川买基筑室运土石躬亲其劳娶余族女为媳生四孙坤均垣圭辉复蚤世锦萱鬻产课诸孙与寡媳织度日及孙垣领乡荐锦萱方操织于族母家闻报了不为喜且为完帛以归后垣成进士为名臣宦游十余载清贫如旧嘉靖间奏闻旌表年近九十卒邹文庄公表其状　　陈钱妻程氏
按婺源县志程氏陈钱妻年二十九而寡苦节三十年终　　方瑽玉妻张氏
按婺源县志张氏方瑽玉妻归三月夫死苦节终身卒年六十有九　　潘铠妻张氏
按婺源县志张氏坑头潘铠妻年二十六而寡无子苦节历三十年终　　余桂妻俞氏
按婺源县志俞氏名寿兰沱川余桂妻年二十二夫亡欲身殉姆曰独不见杜有道事乎有道徂而植兴严宪力也氏乃卵翼其孤布襦蓬首终身不饰朝洁滫瀡暮亲络纬以弘大先绪年六十有四有司旌之　　戴铭妻江氏
按婺源县志江氏桂岩戴铭妻年二十铭亡废栉沐以苦节自励一日翁盛服至通媒江氏自破其面以拒之年六十六终　　施守仁妻李氏
按婺源县志李氏名月英施村施守仁妻年二十二寡遗孤大陵在襁褓里豪欲谋娶之李抱守仁主与孤訴于县得终其志卒年七十有三　　游鉴妻俞氏
按婺源县志俞氏济溪游鉴妻年二十七而寡抚子成立历苦节五十四年　　游金&#妻汪氏
按婺源县志汪氏济溪游金&#妻&#服贾不归汪年二十八孝事寡姑抚诸孤成立乡人称贤年八十四卒　　游炫妻江氏
按婺源县志江氏济溪游炫妻年二十二寡无子家贫苦节五十三年卒　　金贡才妻方氏
按婺源县志方氏名玔玉龙槎金贡才妻年二十四夫亡抚孤四海既娶而没媳亦方氏名梅容年二十七与姑同守俱年七十卒　　叶顺妻余氏
按婺源县志余氏名锦红沱川人父春杲嫁休宁龙山叶顺年二十五顺死三年不启闼或悯其无子讽以他意氏艴然拒之终身羞见其人勤纺织以自给或得其布者重之如宝赋性严正乡邻敬惮年七十六终　　程果妻戴氏
按婺源县志戴氏岩前戴铣女年二十归长径程果仅三月果亡嫠居五十余年饬身甚严室内设疏棂以限出入家人罕觌其面年七十终　　胡永枌妻程氏
按婺源县志程氏东溪胡永枌妻年二十五夫死遗孤殇立侄为嗣亦夭年八十亲族为买石筑桥名曰节寿以彰其德　　汪世资妻胡氏
按祁门县志胡氏名起秀汪世资妻资兄溺于河资赴救俱死胡年二十四守节五十余年县令孙光祖表其墓　　叶椿妻谢氏
按祁门县志谢氏名全叶椿妻生子景荣九月椿溺死谢年二十四守节三十余年　　谢训妻黄氏
按祁门县志黄氏廪生谢训妻生子夔三岁夫亡氏年二十六抚孤事翁守节三十余年有司奏闻旌表　　黄总妻汪氏按祁门县志汪氏黄总妻夫亡氏年二十四抚遗腹子家贫继姑利其再适待之不慈汪甘焉竟不为夺有司奏其事周以粟年六十八终　　饶趁妻蒋氏
按祁门县志蒋氏城西饶趁妻夫亡氏年二十五子方周抚之寻丧秉志弥坚历四十余年卒　　叶正遇妻胡氏
按祁门县志胡氏叶正遇妻遇挈家客扬州死胡年二十五间关千里扶榇归三月生遗腹子一桂逾年翁姑亡胡竭力殡葬苦守三十余年县令旌之　　周茂泰妻余氏按祁门县志余氏周茂泰妻夫亡氏年二十六抚子锡独处一室修妇功罕与诸姑伯姊接历五十余载如一日　　徐天德妻汪氏
按祁门县志汪氏徐天德妻夫亡氏年二十六家赤贫翁姑相继没勤织纺操井臼历荼苦四十余年有司赈以粟帛旌表　　马世美妻汪氏
按祁门县志汪氏北隅马世美妻美患羸疾汪刲股为糜以食之美死汪年二十七抚二孤并补入邑庠　　汪德润妻廖氏按祁门县志廖氏西隅汪德润妻夫亡氏年二十二安贫教子禔为名儒禔死遗子复殇妻胡氏年二十六与姑同守节饘粥不给没齿无怨郡邑监司旌其门时优恤之一婢侍之以老终身不嫁　　廖德浩妻汪氏
按祁门县志汪氏北隅廖德浩妻年二十四浩死无子居室不蔽风雨衣食取给纺绩节苦难堪郡邑监司旌恤　　方沾妻李氏
按祁门县志李氏赤桥方沾妻沾患羸氏刲股以疗沾死氏年二十一子资甫十月李忍死抚之成立　　方杲妻许氏按祁门县志许氏庠生方杲妻颇谙文艺年二十五杲死苦节抚三岁子征家人或有讽辄称引古烈女事以晓之求者闻其言辄已卒年八十　　程宿妻陈氏
按祁门县志陈氏程宿妻年二十二宿死遗子旺煜在襁褓氏毁容敝服深居简出族妇罕觌其面历七十余年终　　汪燧妻谢氏
按祁门县志谢氏汪燧妻年二十三燧亡子一麒仅月余苦志鞠育终身不闻笑声年七十卒　　程镔妻汪氏
耿
氏附

按祁门县志汪氏善和太学生程镔妻镔艰于嗣汪竭奁资为买妾耿氏无几镔死汪年二十七耿年十八共矢志不他适历三十余年卒　　廖德渊妻王氏
按祁门县志王氏廖德渊妻夫亡氏年二十四苦志守节抚孤成人以寿终　　仰&#妻程氏
谢
氏附

按祁门县志程氏仰&#妻夫亡氏年二十七子高甫六岁依姑舒氏守节孙媳谢氏亦早寡如其祖姑嘉靖间有司奏闻并旌表　　谢庄妻叶氏
按祁门县志叶氏名禄弟谢庄妻年二十二庄死抚孤天与辛苦自持几四十年卒　　王妻汪氏
按祁门县志汪氏名珪玉王妻生子宁死汪年二十四事姑抚孤屡遭变患终始不移
　闺节部列传四十五
　　明四十
　　汪一元妻吴氏
按黟县志吴氏汪一元妻年二十二夫亡守节奉祖母抚孤舜年补太学屡试棘闱具呈母节于礼部行县旌表　　汪元鋐妻舒氏
按黟县志舒氏名足女汪元鋐妻早失所天柏舟矢志茹素数十年足不下楼日以礼佛为事年七十有五训子良谟入国学孙兆瑛士琦士琇皆成名　　江应霖妻李氏按黟县志李氏江应霖妻年二十无嗣夫亡矢节靡他为螟蛉子荣先娶汪氏亦无子汪极孝尝割股以疗姑疾姑没结庵祀之邑侯表其门　　程有谅妻余氏
按黟县志余氏程有谅妻年方笄而寡贞节自矢愈苦愈坚有司表其闾　　胡永茂妻汪氏
按黟县志汪氏西递胡永茂妻夫亡守节抚孤卒年七十有二邑侯表其门　　舒祖武妻江氏
按黟县志江氏舒祖武妻年十七归舒以武病未合&#逾数月武没江以处子苦节事舅姑至孝姑怜其年少欲择配恚曰未亡人只欠一死耳遂不敢言无何舅姑逝富室争求之氏深居自毁卒不可得年七十余犹纺绩自给里闾皆称颂不置云　　汪应觉妻江氏
程氏
吴氏附

按黟县志江氏汪应觉妻与觉弟天眷妻程氏俱早丧夫又吴氏名赐弟者亦汪妇而幼孀三寡协志同居纺绩供旦夕共辛苦四十余年以所余置田奉夫祀筑室终老松江学博程震勒石为之记　　舒成名妻胡氏
按黟县志胡氏舒成名妻早丧夫矢志守节孝事孀姑抚幼子成立年六十有四终　　舒邦宁妻江氏
按黟县志江氏舒邦宁妻年二十二夫亡长子甫四龄次子尚在腹氏孝事孀姑极恭顺尝曝稻日中上楼望稻失足堕楼下邻妪苏之咄咄戒母惊我老姑抚二孤慈而严年七十有八卒　　汪士骏妻胡氏
