<!-- { "loadSidebar": true } -->
按怀庆府志韩氏殷海妻夫亡守节不移以寿终　　张英妻周氏按怀庆府志周氏张英妻夫亡矢志守节至死无二　　董雄妻匡氏按河南府志匡氏洛阳董雄妻夫亡抚孤成立守节二十余年贞操不二诏旌表　　杨璟妻马氏
按河南府志马氏洛阳杨璟妻娶数月璟客淮南病亡氏守节终身有诏旌表　　董安妻王氏
按河南府志王氏洛阳董安妻夫死誓不他适守志三十余年诏旌表　　李保儿妻牛氏
按河南府志牛氏洛阳人方笄父母纳偃师李保儿为赘婿未一年夫殁氏苦志事舅姑以孝守节三十余年诏旌表　　刘杰妻贾氏
按河南府志贾氏洛阳刘杰妻嫁三年遗孤甫一岁躬绩纺事姑抚幼子守节三十年旌表　　黎忠妻张氏
按河南府志张氏洛阳人引礼舍人张信之女典仗黎忠妻忠亡氏年十九抚三子二女终身无二志　　偃仁妻焦氏按河南府志焦氏洛阳偃仁妻仁死家甚贫其父欲嫁之氏指井誓曰欲易吾志必移斯井卒抚其遗孤元礼入泮以寿终人称其井曰誓节井　　徐观光妻邓氏
按河南府志邓氏邓兴第女洛阳庠生徐观光妻嫁甫二载而光殁氏年十八止生一女守节四十三年葬死嫁生悉取给于织后女归孟津宁之淳终其余年　　尚鉴妻钱氏
按河南府志钱氏洛阳尚鉴妻河南卫指挥刚之女归鉴阅岁生子熊甫三月鉴病亡钱欲以身殉戚属慰解钱因矢志抚熊日以纺绩自给及熊长娶于张生子允绍允述无何而熊亦亡钱复抚孙孀居五十余年嘉靖间诏旌表　　席江妻侯氏
按河南府志侯氏席江妻生一女未踰年江亡氏年二十一甘心贫饿抚育幼女嘉靖十七年有司奏请诏旌表　　赵士悦妻冯氏
按河南府志冯氏偃师举人赵士悦妻夫亡苦节　　常清妻武氏按河南府志武氏偃师常清妻一子方二岁与夫俱亡氏年二十五抚遗腹子纺织以养舅姑每夜独寝一室以灰环之晓视而后出终始如一寿九十六卒有司旌表　　赵鹏妻张氏
按河南府志张氏偃师赵鹏妻年二十五鹏亡无子一女亦早丧伶仃孤苦始终不渝有司请旌表　　史纂易妻任氏按河南府志任氏偃师史纂易妻年二十余夫亡苦节四十余年年六十二卒　　丁思宠妻宋氏
按河南府志宋氏偃师丁思宠妻有坊旌表事实不传　　宋桂妻丁氏
按河南府志丁氏偃师宋桂妻有坊旌表事实不传　　宁聪妻丁氏按河南府志丁氏宁聪妻孟津人年二十一夫亡守节三十六年有司表其门　　李彦重妻马氏
按河南府志马氏孟津李彦重妻年十八夫亡守节事垂老舅姑育周岁孤子六十年始终罔替有司表其门　　孙相妻马氏
按河南府志马氏孟津庠生孙相妻年二十四夫亡家贫无子守节四十余年嘉靖间直指之金以示劝　　梁朴妻陈氏
按河南府志陈氏孟津梁朴妻年二十一夫亡守节三十四年嘉靖九年有司表其门　　赵亮妻吴氏
按河南府志吴氏永宁人赵亮妻亮死氏年二十遗孤在襁褓或劝改节氏恸哭骂曰我待死耳敢有他志耶赵氏一&#在此儿我岂惜一命不死欲存赵孤也甘贫苦守教子继贤长为太学生官保定府别驾氏卒年九十二有司旌其门　　杨在郊妻闾氏
按河南府志闾氏阌乡杨在郊妻年二纪夫亡遗孤学曾甫在襁褓氏即自缢家人觉救方苏纺织抚孤殁齿无二奉旨建坊旌闾　　吴仲玉妻王氏
按河南府志王氏阌乡吴仲玉妻夫亡义不更适事姑惟谨有司旌之　　安邦勋妻田氏
按河南府志田氏阌乡安邦勋妻夫早亡氏少无子抚侄成立为邑庠生守节至老有司旌之　　梁松妻陆氏
按河南府志陆氏孟津民梁松妻年二十四夫亡无嗣怜之者劝再嫁氏怒叱之自后无复敢言守节三十余年嘉靖间奉旨旌表　　曹禋妻周氏
按河南府志周氏贡士曹禋妻禋殁周为撰墓志铭其略曰君姓曹名禋字礼夫世为洛阳人三十岁两举不第卒于长安道中朝廷卿大夫及乡闾故老闻之皆为叹息周亦不更嫁遂以节终老　　孙国儒妻刘氏
按河南府志刘氏洛阳孙国儒妻刘南野之女夫亡年二十五翁姑在堂婴儿在抱产仅薄田三十亩屡遇岁饥氏躬勤纺绩凡二十年舅姑殁祭葬成礼育两子秋阳东阳俱列黉序常戒曰吾不求汝等贵显止期汝等行事勿得罪天地鬼神耳始以强邻悍族侵陵后仁信感孚悉皆帖服里中有博输者卖妻偿债氏出资代赎里中人有悖德皆不敢使知贞淑贤孝世蔑过者有诏旌表　　玉亭县君
按河南府志玉亭县君宗室典柄之女年二十四适仪宾杨仞未两月而杨疾卒县君号恸不食累日或劝曰上有垂白舅姑且有遗腹倘生男可绵杨氏宗祧何以死为乃忍死襄事及诞得男躬亲乳哺事舅姑克修妇道久之家日以削癸巳岁大歉升米百余钱三日纺绩不充一&#乃呼子曰昔所以忍死者以上有尔祖父母及尔未成立今尔祖父母既殁尔年已三十有五值连岁凶荒五日三饭情何以堪我其死矣但愿尔勿坠家声母子恸哭闷而就寝梦神语曰汝之苦节已闻天庭自有冥佑勿自求尽也晨兴会孙女饥泣子曰家后积土可作坯易粟掘土得钱数千厥后日以为常一日忽地陷一穴出煤数瓮体坚遂爨以供食逮二麦熟官给以俸饩而钱尽煤竭矣闻者以为苦节所感　　羊可立继妻秦氏
吴
氏附

按汝宁府志秦氏御史羊可立继室可立亡氏年二十六幼子三桂甫二岁躬勤织纺抚孤延师姻娅奉为母仪年七十七卒中丞表其事后孝廉羊一中妻吴氏年二十七而寡守节四十年卒直指旌其门　　李绍妻张氏按汝宁府志张氏汝阳省祭李绍妻年二十四绍亡氏七日不食誓同死姑抱两孤苦劝始食抚子梦登梦阳及遗腹子梦蛟俱为邑弟子员寿七十事闻诏表其闾　　孔门英妻李氏
按汝宁府志李氏廪生孔门英妻同邑少司空本固侄女也壬午汝城陷门英病亡氏年四十备历艰难事姑宋氏不以荒乱少替妇礼姑年八十三卒氏年已六十余矣哀泣之诚感动邻里年九十卒子孙俱成名　　王尊夏妻吉氏
按汝宁府志吉氏王尊夏妻年二十一夫亡矢志苦守既无儿女又鲜伯叔茕茕一身衣食维艰苦节五十余年年七十四卒　　黄爟妻桂氏
按汝宁府志桂氏商城儒生黄爟妻弱冠夭桂年十八无嗣誓死守节割耳矢志姑吴氏病复刓肉疗之绅士悯其节孝多诗咏其事　　徐元妻许氏
按汝宁府志许氏徐元妻年二十而寡子甄甫三岁父欲改嫁之至日自经救之复苏送养翁姑尽孝年八十余卒嘉靖中旌表　　曹季彦妻冯氏
按汝宁府志冯氏新蔡廪生曹季彦妻因无子劝夫纳妾赵氏未几夫亡氏哀恸几死与赵氏誓同终守赵寻病死冯纺绩自给旦暮三上食泣不绝声足不履户外三十余年有司旌表　　殷惟英妻徐氏
按汝宁府志徐氏新蔡殷惟英妻年十九生子维夏甫九日夫死抚子成人年七十邑令以闻台府岁给米二&#　　宋有声妻黄氏
按汝宁府志黄氏新蔡宋有声妻夫亡氏年十九无子女誓不改嫁年七十三卒邑令旌表　　张宗道妻韩氏
按汝宁府志韩氏新蔡张宗道妻夫亡氏年二十四自缢邻妇救醒劝之曰汝死如老亲幼子何乃毁容自矢纺绩度日以终邑令申请旌表　　孙妻王氏
按汝宁府志王氏西平人御史良之女孙之妻也年二十五夫及子俱丧家贫姑欲嫁之王泣曰夫死无子姑老无依若再嫁无义即引刀欲自杀姑泣而止之抚女赘婿躬率操作养姑以寿终王年亦六十余事闻诏旌表　　吾志学妻张氏
按汝宁府志张氏汝阳人诸生吾志学妻也女而士行言笑不苟志学亡氏年二十七守节不渝嘉靖三十四年旌表　　张妙秀
按汝宁府志张妙秀西平人许聘陕西参政尹聪之孙琳未娶而琳殁秀请于母至葬所跃入圹中以头触棺泣欲同穴其母强扶出挽之归曰此吾家也遂留不去一日琳母病思鹿羹秀密刲左臂以进食而甘疾果愈年甫二十而卒　　张侗妻赵氏
按汝宁府志赵氏汝阳人吏部郎赵敏女孙成化间归上蔡张侗甫十载夫亡欲自杀以从其姑晓之曰若有遗腹死则张氏绝矣赵泣而止已而诞子恭之抚以成立为郡博士弟子员嘉靖初事闻诏表其门　　庄十一妻范氏按汝宁府志范氏汝阳人庄十一妻夫亡氏年二十七翁姑老子幼家甚贫亲识劝他适范截发自誓纺绩以养翁姑年八十事闻旌表　　李暹妻蔡氏
詹氏
朱氏附

按汝宁府志蔡氏汝阳李暹妻夫亡蔡年二十八矢死靡他课子尚德读书长娶詹氏居数年尚德殁詹年二十七时值饥荒寇变惊恐流离詹悉屏铅华躬操井臼上事孀姑下抚孤子保其门户子麒长娶朱氏亦能竭力奉养不缺甘旨无何麒又病剧泣语朱曰天祸吾家吾必不起二孀一孤以累汝矣遂绝朱年二十六一孤呈芳仅四龄族人贪横屡迫朱嫁朱仰天大恸截发自誓族人惭沮去邻里相叹以为世节后相继以天年终至万历癸巳呈芳子本固官御史具疏自陈诏旌世节之门　　彭永昌妻王氏
徐
氏附

按固始县志王氏彭永昌妻夫亡无子与昌弟永江妻徐氏并守苦节抚二遗孤教养成立徐氏子危行长为御史　　许忠节妻杨氏
按固始县志杨氏杨举之女幼遵姆训通列女传适许忠节忠节筮仕乐陵蓟贼猖獗忠节外御勍敌杨襁抱子女内助城守寻转江西副使稔宸濠将变欲遣归眷属杨潸然以夫当全忠妇当全节为言及忠节就义杨勺水不入口七日濠败扶柩归厝诰封淑人　　徐激妻李氏
按固始县志李氏幼母训年十六适高淳训导徐遵子激甫三年生子梓仅七月激亡伯氏苦欲夺志氏以死自誓躬纺绩甘饥寒终身不易其操　　锺钺妻王氏
按固始县志王氏年十八适锺钺未期年钺亡氏躬绩纺育遗腹子鹏成立始终一节　　段绒妻张氏
李
氏附

按固始县志张氏段绒妻绒早亡张年二十四遗孤云方四龄茕茕苦守力女红以佐衣食抚云成立娶李氏云甫及壮不禄未几张亦奄逝李抚四子袍补襕袆皆卓然自立备极孝养年八十卒　　刘爵妻谢氏
曹
氏附

按固始县志谢氏刘爵妻年十九夫死遗子任甫三月氏守任长娶曹氏任亦夭曹矢志事姑父母强之嫁不从曹寻死谢独居其夫遗田又为爵弟敬夺去谢茹&#甘贫终不易志年七十七卒　　孙继妻田氏
按固始县志田氏孙继妻归六年而继亡氏年二十四子女俱无纺自给虽至戚不睹其面自少至老清操如一日　　方伸妻范氏
按固始县志范氏诸生方伸妻伸以苦学早世遗孤志充仅八岁志齐六岁三女俱幼氏茹荼砺节抚孤成立年九十中丞表其门　　杨子遂妻廖氏
按固始县志廖氏都御史某妹适杨子遂遂殁氏年二十六晨夕悲泣嚼指血写遂像舅姑见之谓遂再生太守表其节　　许允恭妻张氏
按固始县志张氏许允恭妻无出为恭置侧室柴氏生子大典方期月恭病不起逾三月柴氏亦相继死时典未周岁张氏茕茕孤寡内外无依屹然守志抚典成立不啻己出　　段国衡妻刘氏
按固始县志刘氏诸生段国衡妻年十六适段十七生子琬甫三月夫亡三十三年教子入泮忧毁之容终身不解　　张湖冈妾张氏
按固始县志张氏张湖冈晚年侧室湖冈将没嘱子谨曰张年少汝宜嫁之氏闻痛哭几绝自十六岁守节至八十卒　　王儒妻胡氏
万
氏附

按固始县志胡氏诸生王儒妻儒早亡氏无子以死自誓万氏儒侄训妻亦早寡晨夕相依共甘淡泊一年八十一年九十终　　许念勋妻张氏
按固始县志张氏诸生许念勋妻早寡舅姑病笃割股以疗纯孝苦节年九十教子应晋文学茂着丁卯副榜　　张荫妻徐氏
