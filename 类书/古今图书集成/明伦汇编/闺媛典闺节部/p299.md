<!-- { "loadSidebar": true } -->
　　按武昌府志段氏大冶启石里人年十六适查　　某三年丧夫抚孤诏为诸生诏妻张氏亦少寡　　无子姑妇守志相依为命姑年八十余妇年六　　十　　郭惟一妻孙氏
　　按武昌府志孙氏江夏诸生郭惟一妻事舅姑　　尽孝天启辛酉惟一以哭父死氏年二十余方　　&#伯氏欲以其子为弟后氏曰遗腹生女立嗣　　未晚也无何伯遣其仆伪为妇人潜入氏家伺　　动静将赂稳婆当时杀氏及儿为家人捕得　　告以情氏自是防闲益峻逾月将产独阖寝户　　生子炳咬脐拭血置炳于&#就枕久之姊氏叩　　门不启闻儿啼声急排户入见血满地氏卧&#　　无声强饮以汤得苏会同里有毛姓者生女与　　炳同日伯氏因以女易子为词构讼至刺血辨　　真伪惟一几不祀人咸叹立孤之难初氏有庶　　出幼叔金藩生母欲不举氏代抚之后成立为　　名士炳亦成诸生　　凌升妻束氏
　　按武昌府志束氏江夏三元坊名族女福建布　　政司经历凌升妻也性至孝未字时母龚氏疾　　笃祷神愿以身代刳股以救病即愈里中奇之　　闻于有司旌其闾及归凌生二子云阁天阁纔　　数龄夫死茹蔬抚孤三十三年如一日二子先　　后入邑庠而束氏谢世年六十有二　　朱鹏妻孟氏
　　按武昌县志孟氏生员朱鹏妻清河令孟鼎第　　女事孀姑至孝姑疾脱簪珥求医汤饮必婉容　　跪进姑殁擗踊哀痛相夫延师取友午夜茶铛　　悉氏躬视年三十夫亡课其子正色入邑庠色　　夭又课其孙祖襄入武序经营惨淡连葬四丧　　年七十余尚健　　熊正茂妻胡氏
　　按武昌县志胡氏里民熊正茂妻适熊数岁生　　子大达甫二周夫亡氏辛勤乳哺甘贫茹苦抚　　大达有成守节五十余年乡党贤之　　吴一尧妻卫氏
　　按武昌县志卫氏耆民吴一尧妻生员吴启彦　　母尧早亡启彦幼氏守志不渝奉孀姑厝夫丧　　俱辟纑所经营守节四十余年卒　　刘奇期妻周氏
　　按武昌县志周氏市民刘奇期妻家贫孝事翁　　姑勤俭有度生五子而夫亡兵火频仍抚诸孤　　极穷瘁夫未殁时贷逋氏悉拮据以偿年八十　　余有孙十人筋力犹健　　魏夔一妻谢氏
　　按武昌县志谢氏魏夔一妻夫早亡遗女杰儿　　尚幼家无担石谢年二十二矢不更嫁辟纑自　　给闯寇至乱兵蔽野谢匿身石穴中值猛虎眠　　其侧竟不之害兵后继以凶荒亲戚劝其早自　　为计谢曰吾计无他在自经耳人遂不敢复言　　后竟死于饥寒胞兄弟而外不饮他人杯水　　徐弘轩妻柳氏　　按武昌县志柳氏生员柳尚宾女年十六适同　　里徐弘轩生一女逾年方又&#夫亡氏年十九　　及得男氏擗踊之余喜徐氏有后抚长之为　　授室生孙以絖所蓄置产为后嗣计子复早　　夭而孙继之氏于是穷无所归乃依其女之子　　度日年九十六终　　吴自强妻高氏
　　按武昌县志高氏生员吴自强妻年及笄适吴　　克尽妇职夫妻相敬如宾翁姑喜之生三子士　　行士琦士狷未几吴遘疾氏旦夕吁天愿以身　　代刲股救之不起氏擗踊号泣几不欲生时值　　奇荒道殣相望氏啜羹饮水贮旨蓄延师训子　　久之竟绝炊邻有富人持百金向其父高英伯　　求聘为继室氏闻告父曰饿死事小遂投于河　　邻翁见而救起自是守志益坚邑令旌之　　刘士奇妻胡氏　　按武昌县志胡氏庠生刘士奇妻年二十适刘　　数岁夫亡遗腹生子笃公翁姑年俱八十余仰　　事俯育一身肩之子稍长翁姑溘逝氏匍匐毕　　两丧教笃公为诸生苦节四十余年顺治七年　　卒　　唐时夔妻吴氏
　　按武昌县志吴氏生员吴正中女唐时夔妻夫　　亡事翁姑多法内则抚侄士选为嗣爱逾所生　　守节四十余年年七十有五卒　　周庆年妻严氏
　　按武昌县志严氏耆宾周庆年妻年二十适周　　生子之一甫弱龄周即世氏茕茕独处族之虎　　而冠者忌嫉之氏外御强侮内抚幼孤经纪家　　事宵旦不遑延师训之一为邑诸生守节五十　　余年年八十诸孙森然玉立左右　　汤妇卢氏
　　按武昌县志卢氏庠生卢弓之姊马八里汤氏　　妇也夫以远行遇盗死氏匍匐求夫棺艰苦颠　　连备极惨痛劳悴抚子越数十载发黄齿落乡　　里重之　　鲁古愚媳刘氏
　　按武昌县志刘氏诸生刘昺女鲁生古愚长媳　　姑有嫡庶刘礼事之如一夫早亡遗四子二女　　辟纑舂杵以训之成立克绍前人年七十有八　　犹勤作不怠　　石玺母严氏
　　按武昌县志严氏庠生石玺母玺方舞勺父亡　　氏擗踊号痛几不欲生咸劝曰汝死奈汝子何　　乃强起栉沐经营夫丧毕延名儒训玺每寒&#　　夜雨戒其子曰汝父死吾何难从去但以汝故　　苟活汝学不成吾无以报汝父母子相对泣下　　闻者怜之苦节四十年寿终　　潘南岳妻李氏
　　按武昌县志李氏黄州卫弁李荣楚女年十四　　适庠生潘心宇子南岳生四子华李文李檇李　　荣李年二十五南岳亡四子俱幼氏经营夫丧　闺节部列传一百六十
皇清十一
　　许元赠妻朱氏
　　按汉阳府志朱氏汉阳诸生许元赠妻年十九　　归许夫亡氏年二十七遗孤国俊甫三岁奉姑　　苦节菽水欢然值兵火避难保持老幼于干戈　　流离之中安全无恙子长为博士弟子学使旌　　之　　俞泰生妻许氏
　　按汉阳府志许氏汉阳生员俞泰生妻年十七　　适泰生夫亡氏年二十六遗腹生子都与孀母　　卢氏同居苦守许俞两家子弟俱赖以全活教　　子早补诸生避乱西陵山斗米千钱不吝施与　　苦节四十余年内外颂德学使旌之　　许德基妻屠氏
　　按汉阳府志屠氏汉阳人成安县令屠斯立之　　女适杭州通判许上选长子文学德基十九而　　寡子岳牧纔周岁氏守志抚岳牧成立年二十　　生孙同癸父子相继而死甲申督学使者表其　　庐氏年八十余犹以礼法自守乡党钦之　　李某妻许氏　　按汉阳府志许氏汉阳人明经赠文林郎许上　　通之长女适儒生李某年二十六而寡安贫抚　　孤居室不蔽风雨艰苦备尝年七十犹守礼　　葛生是妻王氏　　按汉阳府志王氏汉川生员葛生是妻年二十　　一而寡抚二子一女门户零丁艰苦万状课子　　诵读隆冬午夜不辍持身严整不妄言笑壬午　　避贼莲湖视死如归卒保无恙常病晕子为请　　医诊视及寤怒骂欲断其腕其冰霜之操盖三　　十二年如一日也子言扬领顺治庚子乡荐　　张完妻王氏　　按汉阳府志王氏汉阳人年十七归庠生张完　　四年而完殁遗孤二长慎先次博先家贫矢志　　苦守以针黹赡朝夕教博先成弟子员屡值兵　　火贞操益厉年近七旬历节五十余年家日昌　　大有司旌其门　　江起龙妻汤氏
　　按汉阳府志汤氏汉阳处士江起龙妻年二十　　一而寡子中盘仅一岁氏冰操自励事孀姑彭　　氏生死无憾教中盘读书早列庠序先是兵变　　氏弃子扶姑避乱子竟复还人以为孝感　　樊维极妻袁氏妇张
氏附

　　按汉阳府志袁氏汉阳樊维极妻适极七年年　　二十六夫亡遗孤仲甫三岁家贫苦节事老姑　　抚弱子拮据万状仲长娶媳张氏生孙林锦六　　岁而孤张年二十二姑媳同抚幼孙相依为命　　顺治丁酉林锦食饩郡庠袁八十余岁而卒张　　亦年七十有五　　丁元贞妻郑氏
　　按汉阳府志郑氏汉川丁元贞妻年二十二而　　寡无子女抚侄孙鼎终其身　　侯希哲妻王氏
　　按黄州府志王氏黄陂侯希哲妻夫殁家业萧　　条苦节训子成立顺治十四年建坊旌表　　韩邦旧妻张氏　　按黄州府志张氏黄陂韩邦旧妻夫亡苦节教　　子家贫积劳瘁四十年顺治间有司表其门　　周若衡妻万氏媳黄
氏附

　　按黄州府志万氏黄陂举人周若衡妻年十九　　夫亡课子及长又早丧媳黄氏与万冰霜共守　　荒乱相随氏年七十余顺治间建坊旌表　　周若峋妻邓氏　　按黄州府志邓氏黄陂周若峋妻夫殁氏年少　　孝养翁姑勤督诸子五十年无变顺治间建坊　　旌表　　王追騋妻程氏
　　按黄州府志程氏黄冈人赠文林郎王追騋妻　　崇祯癸未城破逃窜于武湖騋病殁氏年二十　　八三子幼各随乳母存亡未审氏忍死脱簪珥　　倩人涉险访求既而皆得扶榇赴乡庄依外戚　　居焉课子之鲸登顺治庚子贤书年七十卒　　段喜楼妻杨氏　　按黄州府志杨氏罗田段喜楼妻年二十七子　　方三岁张献忠城夫被戮氏念遗孤在抱随　　众脱走矢志抚孤历五十年终　　陶光先妻刘氏
　　按黄州府志刘氏黄冈陶光先妻年二十丧夫　　勤纺绩养姑茹荼抚子苦节五十年顺治九年　　建坊旌表　　余氏女
　　按黄州府志余氏女黄冈余家店乡民余君儒　　女也许聘某氏子未嫁某亡有势宦购之女毁　　容矢志卒不能夺依父母纺绩自给年六十以　　处子终有司旌表　　姜玺妻徐氏
　　按黄冈县志徐氏诸生姜玺妻崇祯间夫亡无　　子止一女徐矢志自守勤纺绩茹荼苦遇寇乱　　百折不移依女为命历冰霜五十年年七十七　　其婿令遵化逢覃恩貤封
　　何昌祖妻樊氏
　　按黄冈县志樊氏诸生何昌祖妻夫亡无子止　　两女樊年二十七哀痛不食母慰勉再四方强　　视息夫族无亲支可依樊抚其二女各遣嫁毕　　独栖一室斋素自持足不履户外三十年终　　熊行妻李氏　　按黄冈县志李氏熊行妻行亡氏年二十四抚　　两遗孤又数年翁死事姑恭谨遭荒乱家贫昼　　夜纺绩供菽水市笔墨教子飞熊入邑庠年七　　十余卒　　郑季良妻余氏
　　按黄冈县志余氏生员郑季良妻年二十九孀　　居苦节事姑以孝抚幼侄以慈家日以昌教长　　子一洪举乡荐次子补弟子员年八十有五卒　　黄榜开妻蔡氏妇邓
氏附

　　按黄冈县志蔡氏生员黄榜开妻年十七适黄　　二十夫死守遗孤文宗及长娶邓氏年十九而　　文宗死邓抚遗腹子以事其姑姑年七十余卒　　邓年六十余历乱离穷困卒能守节保孤里人　　贤之　　萧壁妻李氏
　　按黄冈县志李氏郡庠生萧壁妻明崇祯间夫　　妇避流寇难道遇寇壁骂贼不屈被杀氏被逼　　挞之无完肤几死越三日乃苏时年二十三苦　　节自誓历艰辛四十年教育其子入郡庠年六　　十有二里族咸敬之　　周升岐妻王氏
　　按黄冈县志王氏周升岐妻岐亡氏年二十四　　家贫抚孤兵火频仍奇苦万状舅姑俱劝改节　　誓死不移送舅姑终课子为诸生年七十余卒　　陈天球妻陈氏　　按黄冈县志陈氏陈天球妻年十七归陈甫三　　载天球死无出依其孀姑纺绩以养四十余年　　抚侄义方是训年六十余足不逾阃县令旌之　　何高甫妻陈氏　　按黄冈县志陈氏年十八适庠生何高甫未&#　　年而夫亡遗腹生女苦节抚之清斋寂处一室　　萧然侄与婿每进谒若入深山如觐活佛年八　　十七里人称为人瑞有司题请建坊　　程彭时妻阮氏
　　按黄冈县志阮氏生员程彭时妻夫死氏年二　　十四翁姑以家贫无子劝改适氏矢代夫终养　　躬操井臼承欢益笃遇岁饥糠核不饱略无愁　　怨舅姑殁百计营殡备极艰辛苦节三十余年　　年六十余犹健　　刘三重妻魏氏
