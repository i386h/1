<!-- { "loadSidebar": true } -->
按松江府志王氏名妙真庄铨妻嫁五年夫亡遗孤世忠方三岁舅姑欲夺其志王抱世忠泣曰阴瑜妻以尸还阴尚病其不早决我当死庄氏户内卒不为夺嘉靖戊申直指饶天民廉得其实与顾岳妻秦氏曹雷妻陈氏山禧妻某氏并奏于朝值倭变未报　　张匡妻顾氏按松江府志顾氏华亭白沙乡人生员顾伦女赘同里张匡为婿夫死年二十七遂营窀穸艰辛自守抚孤成立既没合葬平家湾父墓之侧族人张&#请于有司为建节妇桥于墓门并咏其事　　王母封氏
按松江府志封氏王相王桓母年二十九夫病革指孤嘱氏而没氏哀痛几绝勤劬鞠育延师课诵门户单弱忧患备至自弘治迄嘉靖秉操二十余年太守史直臣旌之　　吕齐妻曹氏
按松江府志曹氏于溪曹梅轩女适吕齐年二十七齐没遗一女赘朱相为婿生二子相亡女年二十五母女操作备极艰辛共老焉　　宋氏女
按松江府志宋氏女少参宋恺女也生而端静父母钟爱之见布政叶萱孙周聪慧能文遂许配焉周没女年十七泣谓其母欲往守丧以俟死父母多方开谕号恸弥甚不得已遂报叶叶仍行纳征礼卜日萱夫妇并至与女髻会拜毕遂更衰绖迎周魂旌归居繐帐中凡四十六载卒嘉靖丙午与周合葬南贤村祖茔之西郡县交旌其门　　张九经妻杨氏
臧
氏附

按武进县志杨氏张九经妻年二十二经死家贫无子氏于卧榻侧设几置经冠履衣服每旦哭拜食饮必相对如是四十余年有姊适同乡巨室姊亡嘱其夫曰吾死汝必再娶非吾妹不克抚吾子巨室贿其兄弟谋娶之杨断发以誓其母召归复劝之杨乘夜遽携灯还母挽之绝袖而去年六十五卒经弟九绪妻臧年二十五而寡亦无子父母兄弟舅姑咸欲嫁之臧不从与杨氏昼夜同哭泣室中器物为涕泪淹渍濯之凝结如故年六十四没嘉靖间巡方使者表其门为埋葬　　杨天瑞妻徐氏
薛
氏附

按武进县志徐氏杨天瑞妻夫亡与妾薛氏同励志守节抚孤成人　　陈所安妻赵氏
按武进县志赵氏陈所安妻安家贫舌耕糊口氏织屦佐之未几安死氏方少艾抚一女二子家徒四壁日拮据无戚容尝曰夫死子孤自当食贫度日二子以耕读蜚声黉序氏年七十有三终　　陈履中妻郁氏
按武进县志郁氏陈履中妻中早亡遗一子氏年二十七家贫甚惟事织纫以自给或欲夺其志不从子既长为之毕婚成家事闻旌其门年六十九卒　　徐晋阳妻顾氏按武进县志顾氏徐晋阳妻晋阳客死江右氏年二十五遗孤三岁一室罄悬氏拮据抚孤缝绩糊口历四十五年终　　管正志妻徐氏
按武进县志徐氏管正志妻志读书攻苦早夭遗一孤襁褓而殇一女至及笄复死茕茕只影金石弥坚足不下堂二十余载乡人莫识其面　　丁时宪妻金氏
按武进县志金氏丁时宪妻宪读书能文家贫早夭子女俱无夫兄欲夺氏志氏闻号哭动天几欲自缢遂寝以纺绩度日抚螟蛉女及笄赘婿赖以终身　　王就见妻李氏按武进县志李氏王就见妻生四子一女就见早世子女俱幼家贫突无烟惟杜门纺绩犹延师以教子苦守三十余年　　张道光妻何氏
按武进县志何氏戊午举人张道光妻年二十四光没家无遗橐矢志守贞教二子元中成贡士时中为文学有声孀居五十年卒　　毛应阮妻陆氏
按武进县志陆氏升西乡毛应阮妻阮死年二十四家贫无子矢志不改节年八十余郡县旌表　　朱复性妻杨氏
按武进县志杨氏翰林孔目瑞女六岁受朱复性聘十七母疾革而复性议赘泣曰焉有当亲疾而婚燕哉母死终三年丧然后从前议成礼年二十夫患疾二年死氏哀毁不欲生因无出其翁姑又贫父讽改适不从屡自觅死家人救苏翁姑送归氏尽出奁资令夫兄弟贾田以助养翁姑姑死克葬年逾六十嘉靖间诏旌表　　张廷瑞妻王氏
女
附

按武进县志王氏中丞沂之女归指挥使张廷瑞瑞死无子仅一女孝养舅姑以伯子为嗣伯子又戆弗堪氏曲奉姑嫜茕茕茹苦几六十年女适国学生蒋渭亦早寡有志行事闻诏旌其门　　刘廷玺妻蒋氏
按武进县志蒋氏刘廷玺妻世居天禧桥北玺早亡蒋守节终老嘉靖间巡抚林润具题旌表年百岁　　张廷&#妻庄氏按武进县志庄氏邑诸生张廷&#妻&#弱冠病亡氏少廷&#二岁誓死抚遗腹成立氏通书史常作女诫十条嘉靖时建坊卒年七十有九　　张天惠妻庄氏
按武进县志庄氏张天惠妻夫亡无子女孤苦食贫守节终身　　徐大顺妻王氏
按武进县志王氏徐大顺妻年十九大顺死氏折一齿自誓麻衣蓬垢五十余年诏旌表　　杭仅妻高氏
按武进县志高氏杭仅妻仅早亡遗二子曰至曰庄俱在襁褓氏幼抚长教不遗余力卒经营起家庄弱冠为诸生事白直指旌其门年七十卒　　孟文学妻丁氏
按武进县志丁氏丁致宁女适里人孟文学生一子曰恩文学客死于汴氏年二十二抚孤食贫子长既娶而早世氏复抚遗孙年八十终嘉靖辛酉有司表其门　　冯义妻李氏
按武进县志李氏冯义妻西&#李鼎女也适义未十载而义亡氏年三十苦守不嫁视息以待死蓬垢毁形终身一髻敝而不易嘉靖丁酉有司旌之年五十九无疾而终　　孟泽民妻莫氏
谈
氏附

按无锡县志莫氏孟泽民妻年二十一夫亡媵妾谈年十七莫泣谓曰我义无再辱尔去可也谈亦泣曰主诚有志妾奈何二心且舍妾谁辅主者遂相与共守抚其孤五十年家亦小裕莫年八十有七谈亦七十有九而卒　　周文妻钱氏
按无锡县志钱氏周文妻文有文翰能丹青所居斋多古名迹奇器有小清閟之目&#何遇道人授秘戏之术以不检为苏州武弁所讼遂亡命湖海钱被羁绁榜掠几死一夕文忽夜归妻泣谓曰今夕不留子则夫妇恩绝万一留子而&#何辞于官文然其言相持恸哭而去钱时年二十九家已荡尽作网巾自给又四十年而终通判周俊民敛葬之题其墓曰节妇冢　　顾懋德妻傅氏
按无锡县志傅氏顾懋德妻懋德业鬻煤事父孝而早死弟以不肖倾其家诱傅改节动以富室傅自经于&#姑救之不死既而日见陵逼又投东河复以救免突烟常绝竟克终其志　　邹鲁妻华氏
按无锡县志华氏邹鲁妻年二十九夫死抚二岁孤申甫成立嘉靖中旌表　　胡观妻阚氏
赵氏
钱氏附

按无锡县志阚氏赠御史胡观妻年十八归观九年观亡先是观兄坤客死无家妇赵盛年矢志阚实周旋之及阚寡迎赵及孤侄同居既而赵子淓亦夭妇钱氏年十九三孀相依励志益苦后阚子涍举进士闻于朝阚赵并旌而钱格于年不及　　熊氏女
按无锡县志熊氏女苏州人五岁许字秦汉汉年十五暴死女闻恸哭父母将别许女截发割耳以誓乃听之汉葬女持服行丧画穴于冢旁示死必归秦嘉靖中直指建坊表其门　　俞晖妻杨氏
按无锡县志杨氏俞晖妻年二十八夫死恸哭几绝葬之日大风暴雨徒跣临丧苦守子宪成立旌表　　邵宝妻万氏按宜兴县志万氏邵宝妻封君玙女吉之姊也少聪慧不群八九岁时父教以书即能领略十三孝经论语列女传诸书皆通习成诵一日父见炊笼启之书纸盈器皆女所抄列女传也扣所自对曰欲学书仍默识此传耳父大异之年十六归邵六年而夫亡有一子矢志抚孤父母舅姑谙其素不之强力治女红鬻钗环为孤卒业舅姑没依两弟居子长育一孙而亡叹曰命如此仍抚孤孙逾二十稔而卒年七十二嘉靖七年旌表　　李景妻郑氏
按宜兴县志郑氏李景妻嘉靖间旌表事实无考　　吴&#妻潘氏按宜兴县志潘氏举人吴&#妻嘉靖间旌表事实无考　　吴骃妻屠氏
按宜兴县志屠氏吴骃妻年二十八而寡父怜其无子强他适乃剪发自誓不食数日父确其志而止居十年叔骙生次子达可氏亟告姑子之甘淡泊勤苦虽甚爱其子而居常训戒必严达可卓然有立官通政使嘉靖间旌表封孺人年七十六卒　　芮氏周氏
按宜兴县志芮氏张希孟妻周氏吴煜妻俱嘉靖间旌表事实无考　　储才妻戴氏
按镇江府志戴氏丹阳人诸生储才妻年二十一夫亡守节嘉靖间旌表　　眭燔妻徐氏
姑汤氏
妇曹氏附

按镇江府志徐氏丹阳人眭燔妻适燔二载生子坦弥月而燔没徐年十七父令改适不从奉孀姑汤氏守志三十年姑亡子又没孙衮甫四岁复与妇曹守之又三十年年八十余卒其家三世以苦节着　　戈武妻茅氏按镇江府志茅氏丹徒人戈武妻夫亡守节嘉靖间旌表　　靳贵继室金氏
按镇江府志金氏丹徒人大学士靳贵继室贵亡守节奉诏旌其门　　许文二妻王氏
按镇江府志王氏金坛人许文二妻年二十夫亡抚遗腹子璚成立卒年八十有八　　曹仁妻程氏
按镇江府志程氏丹徒人曹仁妻仁死守节嘉靖间旌表　　张銮妻孙氏
按镇江府志孙氏丹阳人张銮妻年二十二夫亡守节嘉靖间旌表　　谢敏妻邓氏
按镇江府志邓氏金坛人谢敏妻敏亡邓年二十有一守节六十年终　　王澍妻虞氏
按镇江府志虞氏金坛人王澍妻澍亡氏年二十四无子女守节六十余年直指旌其门　　丁俸妻张氏
按镇江府志张氏丹阳人丁俸妻俸亡氏年十九抚遗腹子守穷苦四十年嘉靖末旌表　　马庆妻蒋氏
按镇江府志蒋氏丹阳人马庆妻年二十五夫亡无子抚侄俨如己出俨蚤死遗二孤更抚之成立嘉靖末旌其门　　周廷宝妻潘氏
按镇江府志潘氏丹阳人诸生周廷宝妻夫亡守节五十余年族里欲请旌力止之年八十卒　　杨绍恩妻张氏
按镇江府志张氏丹徒人杨文襄一清子绍恩妻绍恩奉父命云南祀祖没于黄河张年十九子元尚襁褓氏抚元痛哭流血双目皆瞽嘉靖间奉诏旌表元以祖荫中书舍人升礼部主事张封太宜人元蚤没张又抚诸孙皆承恩荫年九十七卒　　王潮妻祝氏
按镇江府志祝氏丹徒人王潮妻夫亡守节旌表　　徐俨妻赵氏按镇江府志赵氏丹徒人赤岸徐俨妻俨年二十病亡赵孕甫三月呼天曰天不绝徐后当生男否则从夫地下也后果生男名思孝年十四读书丹阳之某家因被盗伤思孝额思孝泣曰吾丹徒徐氏遗孤也盗随取囊药治之立愈赵年八十旌表　　杨氏女
按镇江府志杨氏女丹阳人许配孙垕垕病瘵死杨白父母奔丧至则垕方浴尸待殓杨亦解衣就浴浴毕谓其从婢曰吾已与孙郎婚矣若归语两老人勿以吾为念其父母舅姑皆不许杨哭曰苟勿从吾言今日即与孙郎相见矣乃许之用女红自食六十余年有司上其事诏旌其门　　王恩妻黄氏
按镇江府志黄氏丹徒人王恩妻年二十八恩死遗腹生子涓氏甘贫守节二十九年孝敬闻于宗族嘉靖间奉诏旌表　　高仕妻于氏
按镇江府志于氏金坛人高仕妻嫁期年而孀甘贫抚孤以寿终中丞表其门　　丁周妻朱氏
按镇江府志朱氏丹阳人丁周妻夫亡年二十一抚嗣子及长不能养纺绩自给饥寒迫切卒无异志有司旌之　　王梅妻吴氏
按淮安府志吴氏王梅妻年十八夫亡抚遗腹子绅养姑六十余年年八十六终嘉靖十四年建坊给一丁奉祀　　李淅妻葛氏
按淮安府志葛氏李淅妻年二十生子士美淅亡氏矢志守孤年六十终　　周养性妻张氏
按淮安府志张氏诸生周养性妻年十六适性十九夫亡一子在襁褓姑垂死语氏曰汝夫赖有此孤汝且耐烦天不绝张氏后也氏仰天泣血苦志守节奉诏旌其门仍给粟帛年七十七终　　徐履志妻葛氏
