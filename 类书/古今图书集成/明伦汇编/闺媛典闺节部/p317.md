<!-- { "loadSidebar": true } -->
　　按乌程县志张氏太学生费景燮妻姑病氏吁　　天割股烹汤以进获愈夫卧病三载氏衣不解　　带夫死遗孤俱襁褓饘粥不给卒延师教子成　　名之圻之逵联科登第学士沈荃为之传　　费天玑妻沈氏　　按乌程县志沈氏费天玑妻夫亡欲自经姑谕　　以亲老子幼遂矢志截发继而子丧茕茕孤孑　　事姑孝敬至老不衰孀居荼苦历四十年卒　　张帆妻沈氏　　按乌程县志沈氏张帆妻年十八夫亡绝粒思　　殉宗族劝之始勉食未几姑又殁事祖姑尽孝　　历四十余载端庄静嘿未尝见齿足不逾阈逢　　夫忌必恸哭不食累日　　费妻张氏
　　按乌程县志张氏费妻性纯孝父危疾祷　　于神愿以身代早亡遗半岁孤张承夫志治织　　以事舅姑教子读书郡守何金城为立传　　董廷勋妻顾氏　　按乌程县志顾氏太学生董廷勋妻年二十七　　夫亡守节教子凛然义方督学题请旌表　　程文翰妻潘氏　　按归安县志潘氏先贤程文简公后裔庠生文　　翰妻事姑尽孝翰早殁潘方&#数月断发毁容　　誓死守志抚遗腹子成立食贫砺节三十余年　　而终　　严尔珪侧室蔡氏
　　按归安县志蔡氏大参严尔珪侧室文学朝俊　　母年二十守志苦操历数十年淑慎端方治家　　教子整肃有法宗党皆钦重焉　　施伟妻闵氏
　　按归安县志闵氏御史施梁子诸生施伟妻年　　二十三伟没闵上奉姑嫜下抚孤子备极艰辛　　值岁荒赋役繁重勉持门户苦节三十余年为　　里党推重　　严铫妻鲍氏
　　按归安县志鲍氏庠生严铫妻于归时值翁殁　　家计日削不逾年铫忽患奇疾不能起鲍脱簪　　珥佐医药左右&#席有年铫殁守志不嫁辛苦　　备尝持家训子身总内外乡里贤之历节五十　　余年以寿终　　闵穆臣妻王氏
　　按归安县志王氏庠生王若曾女闵穆臣妻年　　十四于归十九夫亡无子孝事舅姑饮食必亲　　倾奁资为三世营葬后以闵无所依弟麟生迎　　养之卒年五十有八　　吴杰妻卞氏
　　按归安县志卞氏庠生吴杰妻袺褵时杰已病　　未几即亡氏守志不渝继侄泰峙为嗣年五十　　余旌表　　潘仲礼妻刘氏
　　按归安县志刘氏潘仲礼妻年二十有九生子　　甫十月仲礼殁刘奉舅姑至孝抚幼孤成人郡　　守旌之年八十有二卒　　李自桢妻施氏
　　按归安县志施氏李自桢妻年十六夫殁无子　　舅姑劝改嫁弗从遭岁歉备极艰辛六十余年　　克全其节年七十八终县令旌表　　卢明栋妻马氏
　　按归安县志马氏卢明栋妻尝割股以救姑疾　　夫病三年奉侍汤药不怠夫亡守节三十六年　　如一日抚鞠幼孤恒以十指自给事闻旌表　　徐廷贤妻吴氏　　按归安县志吴氏乡善徐廷贤妻年二十嫁廷　　贤甫五载廷贤殁氏毁容砥节誓死靡他事姑　　嫜抚幼孤孝慈兼至屡值歉岁艰苦备尝顺治　　中年七十有一巡按御史王元曦具题旌表　　潘世暹妻胡氏璜妻
费氏附

　　按归安县志胡氏庠生潘世暹妻年二十三夫　　亡守节抚伯氏子璜为嗣黾勉训诲俾早游黉　　序试辄冠军顺治中县令荆彦旌之璜娶费氏　　生子铨璜又早没胡与费茕茕二孀共抚孤成　　立补弟子员胡年七十三终　　金道渊妻费氏
　　按归安县志费氏金道渊妻年二十二夫殁明　　末洊饥家贫昼夜纺绩孝事舅姑砺节四十年　　年六十有二训子成立　　闵无偏妻朱氏
　　按归安县志朱氏观察汝器嫡侄孙女卫经历　　允中次女文学闵无偏妻年二十夫亡孝事翁　　姑勤训幼子纺绩度日孤苦五十余载如一日　　王炳凤妻陆氏　　按归安县志陆氏当湖陆廉访鏊之幼女归前　　方伯王道元之第六子炳凤袺褵半载凤早世　　氏事姑纯孝姑病亲尝汤药殁则殚力窀穸抚　　遗腹孤成人经史皆由亲授长斋绣佛手录梵　　书成帙迄今三十余年始终不改　　沈应来妻严氏
　　按归安县志严氏沈应来妻年十七未嫁夫亡　　氏之死靡他依母家守节刲股疗母疾贞操四　　十六年寿六十三终郡邑屡旌其门　　郑文鼎妻宋氏
　　按归安县志宋氏明刑科给事中郑明选子郡　　庠生文鼎妻恪尽妇道壸范严肃年二十六文　　鼎没遗孤宁采甫五岁次宇采前三岁季权兴　　遗腹纔五月氏持苦操抚诸孤成立迨能读书　　躬为督课寒暑不辍后宁采补郡增生多著述　　宇采亦有文名早亡权兴登顺治甲午贤书氏　　以寿终　　周鲁华妻陆氏
　　按归安县志陆氏周鲁华妻性至孝年二十五　　夫死止一女适丙辰进士钱文&#苦节五十年　　年七十三终　　孙妻陈氏
　　按归安县志陈氏赠征仕郎孙妻性慈孝年　　二十七夫亡家贫苦节抚遗孤士杰不能延师　　昼夜纺绩月下训子读书成乡举守志五十八　　年士杰贵封孺人　　杨敬塘妻王氏
　　按归安县志王氏杨敬塘妻年十五嫁敬塘事　　翁姑至孝甫五载夫疾不起氏焚香吁天愿以　　身代后夫殁氏年十九生男女各一受夫遗命　　抚孤不敢死宗族因其年少劝改嫁氏即佩刀　　欲自刎如是二十年年六十有八奉旨建坊旌表
　　姚宗裕妻方氏
　　按归安县志方氏姚宗裕妻年二十四夫亡守　　节五十余年抚孤成立寿七十有七终郡守屡　　旌其门　　沈锺元继室严氏
媳茅
氏附

　　按归安县志严氏贡士沈锺元继室年二十八　　夫亡前妻遗孤角甫数龄氏抚育成人娶茅氏　　角又殁遗孙雍尚在襁褓氏与妇竭力抚养勉　　登仕籍严寿七十茅寿五十有八郡邑屡旌其　　门
　闺节部列传一百六十九
皇清二十
　　胡一言妻张氏
　　按绍兴府志张氏胡一言妻山阴人夫亡张年　　十九有娠五月生子拱枢身纺绩以课之顺治　　间拱枢任北城兵马副指挥孙兆龙登进士官　　吏部左侍郎屡膺　诰赠年七十六卒建坊旌　　表　　唐克信妻赵氏
　　按绍兴府志赵氏唐克信妻夫亡守节教子九　　经成进士年七十二卒顺治四年建坊旌表　　倪士妻胡氏　　按绍兴府志胡氏会稽诸生倪士妻归四载　　夫疾刲股治之不愈抚遗腹子坤至老不下中　　庭　　吕氏女
　　按绍兴府志吕氏女许字诸暨俞文升文升没　　女髽发缟衣愿终其身遂往俞守焉升父怜而　　欲嫁之女不从益坚其志出所有为升父续娶　　生子虹续娶者死女育虹长为诸生年六十无　　疾卒虹以其子后之　　宣明初妻郦氏
　　按绍兴府志郦氏诸暨宣明初妻早寡语其侄　　德仁曰汝叔既殁藐孤数岁唯汝善全德仁谨　　受教言氏苦节终老　　郑养锐妻于氏
　　按绍兴府志于氏余姚人年十七归郑养锐养　　锐任侠好施未几没于哭之每晕绝复苏既而　　家贫落夜织纴课儿读敬事舅姑得其欢心宗　　党中薄德者闻之咸感化子光国中顺治戊子　　举人　　翁嘉引妻胡氏
　　按山阴县志胡氏萧邑诸生翁嘉引妻进士升　　猷妹引赘于胡及期省亲京邸遂病亡氏年二　　十遗孤甫一月寻殇氏毁容灭性数日不食父　　母多方慰之乃择族子为后母病跪天刲股晕　　绝复苏人称节孝　　王良臣妻陈氏
媳
附

　　按山阴县志陈氏乡民王良臣妻年二十六良　　臣病死子学信方八岁家无宿粮氏纺绩养子　　弱冠娶媳陈氏生孙方&#子又夭没姑媳相依　　坚守媳年四十八终茕茕老妇年至九十余顺　　治九年郡守旌表　　叶廷荃妻朱氏
赵
氏附

　　按山阴叶氏家乘朱氏叶廷荃妻年十八夫亡　　家贫无子或劝他适氏即截发剜肉矢志不二　　纺绩自给守节六十三年巡抚赵士麟疏闻诏旌表继嗣侄孙滋芳娶赵氏滋芳早世赵亦截发　　守志奉祖姑备孝养及祖姑亡哀毁骨立寻亦　　卒年四十乡里称之　　金日昌妻章氏
　　按会稽县志章氏金日昌妻年二十而寡幽贞　　自矢事姑尽孝顺治十五年御史题请旌表树　　坊五云门外　　锺大成妻孙氏
　　按会稽县志孙氏锺大成妻年二十六夫亡坚　　贞自守历久不渝年八十二顺治六年县令旌　　表　　张征锡妻章氏
　　按会稽县志章氏张征锡妻年十九夫亡断发　　毁容誓以死殉家人严守之得免翁维坚仕长　　沙欲携之任氏不愿扶柩归寄居母家闭户苦　　守虔供夫像饮食必祭悲思哀悼闻者无不感　　叹　　袁大琰妻沈氏
　　按会稽县志沈氏诸生袁大琰妻年十五兄文　　奎久出值母病氏刲股以进母病遂痊后适琰　　事姑至孝迨兄从龙南还随母两扺淮署孝养　　有加及母弃世哀毁骨立越数载夫亦亡遗孤　　茂育甫七龄苦节自励治家严整闺门雍肃育　　年十七为诸生氏遘疾卒年五十有九　　董懋史妾倪氏
　　按会稽县志倪氏孝廉董懋史妾懋史没氏年　　二十有二无所出矢志自守苦节四十余载卒　　年六十有八　　柴震元妻王氏
　　按会稽县志王氏诸生柴震元妻早寡艰苦备　　尝晚节益励止一女适余姓氏以寿终　　陈妻黄氏
　　按会稽县志黄氏陈妻夫亡同妾张氏苦节　　三十余年教子集娶媳余氏事二姑尽孝　　鲁一奇妻陈氏　　按会稽县志陈氏鲁一奇妻年十九归鲁数载　　奇病亡子应奎仅十月家贫无伯叔可依矢志　　抚孤辛苦备至年六十三顺治九年山阴令顾　　予咸会稽令崔宗泰并旌其闾　　赵应榜妻丁氏
　　按萧山县志丁氏赵应榜妻生三子而应榜没　　家无余粮以织为活备极艰苦教子方严如　　父三子亦皆克遵母训长之鼎领武解季之鼐　　以贡得官氏至老犹率先令诸妇皆躬亲井臼　　顺治丙戌奉诏建坊
　　贺国祚妻蔡氏
　　按萧山县志蔡氏儒士贺国祚妻贡士昌图母　　年十八适贺生昌图七日夫病笃闻儿啼强起　　视之旋瞑家贫姑寡氏躬操作以奉菽水训昌　　图举明经方授官而殁又抚五孙俱成立苦节　　垂五十载邑诸生上其事旌焉　　周应明妻来氏
　　按萧山县志来氏儒士周应明妻嫁二载夫病　　延八载而死遗孤梦熊在襁褓夫临终嘱曰汝　　当以不死之身完我未了事氏啮指受命家日　　窘翁复久病氏生养死葬备极艰辛训子梦熊　　如严师熊长有声庠序邑令旌之　　葛尧勋妻陆氏
　　按萧山县志陆氏儒士葛尧勋妻嫁七日而勋　　病姑视子疾与氏共处三月而勋亡氏年十九　　父母怜其少欲夺其志氏曰命也坚不从执妇　　道尤谨生平言貌端恪其室密迩母家无故不　　轻一往苦节凡三十余年顺治六年邑令旌表　　沈三台妻葛氏　　按萧山县志葛氏沈三台妻年十八夫亡方&#　　数月哀恸欲死既而曰此非吾死之日乃起治　　丧弥月生子之凤毁容守节及子长娶妇值夫　　忌日设时荐一哭仆地就&#旬日而没之凤后　　任泰和县主簿　　孙应训妻单氏
　　按萧山县志单氏年十六适孙应训十年训亡　　氏力作奉姑守节以完夫志抚子训之以义方　　东阡西陌之经营多出自十指针纫之积茹苦　　若甘至老益笃年七十余终　　来孙芝母韩氏
　　按萧山县志韩氏诸生来孙芝母年二十二夫　　亡氏奉嫠姑抚嗣子不遑朝夕子夭又抚孙贤　　成立　　于奇玉妻徐氏
