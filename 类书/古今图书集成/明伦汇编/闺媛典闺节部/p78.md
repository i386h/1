<!-- { "loadSidebar": true } -->
按南昌郡乘张氏字文娥南昌卫指挥使方印妻新建张明府元春女正德庚午印督兵讨姚源盗死难张年二十三闻讣号泣曰夫以死报国吾当以死报夫一恸遂绝救之得苏逾月生子恩尽瘁事姑育恩成立嘉靖间旌表恩后官都督佥事封张太淑人赠夫人　　夏才兮妻熊氏
按南昌郡乘熊氏丰城夏才兮妻夫亡守志有司旌其门　　李聪妻范氏
按南昌郡乘范氏丰城李聪妻夫亡守志有司旌表　　管澄清妻胡氏按南昌郡乘胡氏丰城管澄清妻夫亡守志有司旌表　　范用志妻孙氏
按南昌郡乘孙氏丰城范用志妻夫亡守志有司旌表　　刘琼妻吴氏
按南昌郡乘吴氏丰城刘琼妻夫亡守节事闻旌表　　查勖己妻沈氏按南昌郡乘沈氏宁州查勖己妻性贞淑克执妇道姑患疯疾出入扶侍甚谨亲涤秽器无厌年二十九勖己亡哀痛欲殉姑以方娠止之阅旬生子孟常遂抚之成立终身焉　　万民戴妻杨氏
按新建县志杨氏文学万民戴妻夫亡孝事舅姑生养死葬尽礼抚二子各授一经长子娶妇相继没遗三孤孙杨复教之次第遣入塾受经书后孙翱举进士氏以寿终　　夏世梃妻谭氏
按新建县志谭氏夏世梃妻年二十六夫亡守贞不二嘉靖间旌表　　金城妻胡氏
按进贤县志胡氏金城妻知诗书工织年二十一夫亡子廷球方晬氏每欲殉夫苦遗孤无托励志抚育稍长亲督课之及遣就外傅家虽贫奉师有礼年四十余终　　陈正道妻邓氏
按瑞州府志邓氏陈正道妻年二十而寡子爵甫四龄姑怜其少令他适邓矢志不移勤苦持家俾克无坠诏旌其闾　　况伯珙妻锺氏
按瑞州府志锺氏况伯珙妻高安锦水坊人珙亡氏年方二十食贫励志抚遗腹子成立嘉靖末直指旌其闾　　傅舜妻刘氏
按瑞州府志刘氏傅孟春母年十八适春父舜甫四年而舜亡孟春方半岁氏哀毁誓以身殉昏仆不食者数日姑谕节哀抚孤以存夫祀氏勉强从命闭户辟纑备尝艰苦春长教之读书守节三十一年年五十七岁嘉靖乙丑春登进士疏闻于朝旌表　　傅应东妻吴氏
按瑞州府志吴氏文端公女名怿贞随母黄夫人于宦邸纳傅应东聘年十六东入京赘焉未&#而应东没氏痛哭触棺死而复苏朝夕哀恸不已数请扶柩南还母不可氏曰儿所不死者以姑在诸兄阴令买舟夜半潜出应东柩氏忽梦觉追往扶柩同行时文端方入直报知出朝再四慰谕不听因令兄一恂伴归及抵瑞城过家门不入事姑孝义备至抚嗣子茹荼三十年直指疏请旌表　　廖启通妻吴氏
按瑞州府志吴氏廖启通妻高安城南人年十七适通数月而通没舅姑怜其少谕令改嫁氏长跽泣曰妇有遗腹何忍弃之誓死不他适也遂苦节终身直指奏请旌表　　廖希中妻周氏
按瑞州府志周氏名镜贞廖希中妻高安上坊人年十八夫亡守节白首如初事闻旌表　　吴一鹗妻朱氏
按高安县志朱氏名多贞龙山诸生吴一鹗妻年十九抚孤守节子夭复抚孙成名事闻旌表　　陈禧妻宋氏
按高安县志宋氏荷山孝廉陈禧妻年二十三禧亡子汝捷甫生五月氏矢志守节事寡姑谢氏敬谨嘉靖间诏旌其门　　黄榜先妻朱氏
按高安县志朱氏名淑贞枫岭诸生黄榜先妻年二十生子云龙而榜没舅姑怜其少令他适朱碎碗自誓甘贫苦节至老不渝嘉靖间诏旌其闾　　王思烈侧室金氏
按饶州府志金氏王思烈侧室年二十七夫亡子庆云甫晬氏矢志无他家贫备极艰苦寂无怨言卒年四十有七　　余植妻山氏
按饶州府志山氏余植妻生子未周夫没苦节三十余年无病而终　　郑嘉产妻高氏
按饶州府志高氏太学生郑嘉产妻嘉产早没高年二十四苦节甘贫教子成立事闻直指旌之寿七十三卒　　王尚用妻苏氏
按饶州府志苏氏王尚用妻尚用早亡苏年二十抚孤成立恭俭淑慎内外无间言年七十五卒　　甄文明妻胡氏
按饶州府志胡氏甄文明妻夫亡誓不更嫁苦守五十年终　　江宗海妻金氏
按饶州府志金氏江宗海妻夫亡抚侄为嗣守节四十年终　　史书褒妻罗氏
按饶州府志罗氏史书褒妻方伯元祯女幼聪慧端庄年九岁即知女训及笄归史克修妇道书褒没罗年三十二茹苦食贫终身衣布抚五岁子乘古督令勤学膏火不继每以女红佐之守节五十载年八十一终　　王三省继妻黄氏
按饶州府志黄氏王三省继妻夫没抚前妻一子如己出卒训诲成立邑令旌之年八十余卒　　程遵妻朱氏
按饶州府志朱氏名俸贞程遵妻归未几遵没朱年二十三遗娠生子天锡教养成立备历险阻五十四年年七十七卒嘉靖间旌表　　李铉妻刘氏
按饶州府志刘氏李铉妻铉死遗孤五岁氏矢志保孤备历艰苦嘉靖间旌其门　　程广祥妻汪氏
按饶州府志汪氏程广祥妻夫亡守节嘉靖间旌表　　郑昆妻曹氏按饶州府志曹氏郑昆妻夫亡守节嘉靖间旌表　　李天桂妻江氏按饶州府志江氏李天桂妻夫亡氏年十八子煌甫半岁抚孤守节年七十余终　　王思曾妻徐氏
按饶州府志徐氏王思曾妻思曾没徐抚二孤积劳成疾年未五十而卒　　史书奇妻崔氏
按饶州府志崔氏史书奇妻方七岁即循礼法如成人十五适书奇会奇病笃崔脱簪珥视汤药不遑寝食者逾月夫疾方愈事舅姑以孝闻年三十奇没矢志苦守躬亲操作篝灯课子克底成立族党称之卒年七十有一　　闵继训继室毕氏
按饶州府志毕氏闵继训继室夫没氏年二十余苦节自励艰苦备尝历三十余年卒　　史详古妻闵氏
按饶州府志闵氏郡庠生史详古妻详古贫而好学闵躬纺绩以佐之事姑尢极诚敬尝有疾姑怜而令休息氏恐贻姑忧必勉起支持不形倦怠无何详古没于兵闵年二十泣血号恸数欲自尽奉姑命而止子鉴甫周闵抚而哭曰不忍即死者以此藐孤故耳及子稍长口授经书无异师傅孀居十五年忧劳成疾而没年三十有五　　陈讵妻邵氏
按南康府志邵氏星子陈讵妻初受聘逾年夫瞽愿罢婚邵不可卒归陈克尽妇道夫亡氏年二十孀居苦守始终一致有司旌之　　殷渠妻涂氏
按南康府志涂氏星子殷渠妻夫早丧子廷銮尚在襁褓氏守节八十余年嘉靖间诏旌其门　　余鹤年妻黄氏
按南康府志黄氏余鹤年妻鹤年以哭弟死氏年二十二誓不再适子宗甫四岁勤苦抚育卒以明经荐年八十卒大学士尹直表其墓　　钱孟昭妻查氏
梅
氏附

按南康府志查氏星子钱孟昭妻夫早丧查年二十六昭弟孟琳妻梅氏年二十四亦寡无子姑老查子启安甫四岁查与梅约曰相依为命以终此身毋相负也遂抚遗孤事姑益勤年俱八十余卒　　余勋侧室张氏
按南康府志张氏星子余勋侧室勋死张年二十七遗腹生男贫族欲夺其志张怒绝之辟纑治生教子成立有司屡遣使存问　　许君晦妻吴氏
按南康府志吴氏都昌许君晦妻归许二年生一子夫亡氏茹苦抚孤矢志靡他父母舅姑议夺其志氏剪发毁面至死不移年六十卒郡邑交旌其闾　　何五一妻李氏按南康府志李氏芦潭镇何五一妻年十九丧夫怡颜以奉舅姑啜糜训子苦节五十余年有司旌表　　徐大相妻陈氏按南康府志陈氏安义陈仰峰女适吏部文选司郎中徐大相性端洁孝事舅姑夫亡训子有画荻风丙戌邑大旱节口设粥以赈饥邻活者甚众戊子金王之变戚属劝徙氏曰去先夫茔墓不可誓死守之既亦无恙孀居十九年有司旌之给谏熊德阳志其墓　　殷尚序妻夏氏按南康府志夏氏星子庠生殷尚序妻夫亡无子焚衣自誓门外设篱屋后穿井不见天日者四十余年郡人请于有司旌表年六十终　　潘溥妻曾氏
按九江府志曾氏瑞昌潘溥妻年二十六溥丧裂布裹发矢志靡他值岁歉朝夕攻苦营箪食奉姑教子良旦入太学任亳州同知嘉靖间直指奏旌其闾　　何焕妻刘氏按彭泽县志刘氏名大节年十五适何焕五载夫亡刘以死自誓事舅姑孝谨家贫岁歉恒至匮乏而奉养不衰抚子曰东曰南教之勤学由岁贡任主簿年四十九终长乐林山为作墓志铭　　欧阳銮妻汪氏
按彭泽县志汪氏欧阳銮妻年十八銮亡抚遗腹子阳春家贫纺绩自给春旱夭又抚二孙成立年八十终　　陶钦民侧室江氏
按彭泽县志江氏孝廉陶钦民侧室民妻徐氏生一女无子纳江亦无出已而钦民与徐偕亡江年二十二哀恸几死以救复苏遂毁容垢面缟衣蔬食孝姑抚女扃户不出力纺绩自给岁时哭奠哀切闻者感伤凡五十余年卒嘉靖间旌表　　王顼妻夏氏
按湖口县志夏氏王顼妻顼亡无嗣夏年二十二苦守二女立侄朝相为嗣矢志终身年八十四卒嘉靖中诏旌其门　　伍谨继室曹氏
邹
氏附

按湖口县志曹氏名玉兰伍谨继室归伍甫八月而谨亡抚前室子仁不啻己出长娶邹氏未几仁亡无子止生一女遂与姑共抚孤女相倚终身嘉靖中旌其闾　　黄观妻李氏
按弋阳县志李氏少卿奎从妹适潭石黄观年二十而观没矢志守节不茹盐茗者五十载乡里上其事郡县为建碑表之及亡复志其墓　　方智妻郑氏
按弋阳县志郑氏方智妻才而有德家贫以百钱买麻缝纫致富夫病目氏自炙艾于面以分其痛既而夫没丧祭尽哀终其身坐卧一室邻里化之嘉靖间直指旌表　　陈诰妻姜氏
按弋阳县志姜氏御史鸣公女陈诰妻年二十二夫亡守节六十年邑令旌之　　汪妻姚氏
按弋阳县志姚氏汪妻年十六适汪二年夫遘疯疾氏听医者言刺血和药以治不效及亡氏年十八舅姑怜其少而无子且家贫甚无以自给劝使他适氏引刀刺臂誓勿二志姑疾尝药承唾旦夕不寐既没抢地呼天几不欲生抚侄为后课之成立年九十余卒直指表其庐　　何龙图妻邓氏

　闺节部列传四十三
　　明三十八
　　熊绍明妻曾氏
按崇仁县志曾氏熊绍明妻年二十三夫得疗疾氏事汤药不少懈病笃刺指血滴夫怀以示不二及夫亡氏年二十七抚孤以慈事严姑得其欢家甚贫处之裕如年七十九卒　　杨叔彝妻孙氏
按崇仁县志孙氏杨叔彝妻及笄归杨生子季昌甫七岁夫亡氏年二十三事舅姑始终如礼季昌长亦能振立氏年八十四卒嘉靖间旌表　　欧阳齐妻龚氏
按崇仁县志龚氏名菊贞诸生欧阳齐妻性端静知女则齐性暴戾稍不如意辄怒詈不可解氏偶疾齐遽遣还母家逾年齐再娶父母强改适坚辞不从极苦终无怨言及齐官广西回过龚与妻遇齐欣然迎揖龚答拜不接一语齐返遣人说还氏曰既出无再还理年八十二终　　吴天佐妻欧阳氏
按崇仁县志欧阳氏名改秀年十七归吴天佐岁余佐殁遗腹生子璥氏艰苦鞠育克树家声年七十五卒　　吴子旸妻程氏
按崇仁县志程氏名雍秀年二十一归东里吴子旸生子焕甫一岁旸客死氏矢志靡他勤妇功以给旦夕所历辛苦人不能堪年六十五卒无殓具邑人士无不怜之嘉靖末有司表其庐　　黄克孝妻邓氏
按崇仁县志邓氏名青娥邓元会女及笄归同里黄克孝年二十五夫亡仅遗二女或以无嗣为虞氏矢志益坚垂老犹如处女年逾七十终　　程友节妻戴氏
按崇仁县志戴氏程友节妻生子廷选甫襁褓节殁氏盛年矢志备历艰苦抚孤成立训导徐中为作慈节堂记　　陈南灿妻黄氏
袁
氏附

按崇仁县志黄氏陈南灿妻归陈生子忠义灿亡黄年二十四冰霜自励抚义长娶袁氏生希贤甫五岁义亦亡袁哀毁骨立妇姑相倚以终厥志族人以双节名其堂　　吴光蕴妻谢氏
