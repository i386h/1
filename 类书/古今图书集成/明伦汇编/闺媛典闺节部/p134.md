<!-- { "loadSidebar": true } -->
按黄州府志李氏黄冈诸生王相妻崇擢母年二十而孀崇擢仅三岁断发茹荼终老以孙用予贵受封　　陈氏女按黄州府志陈氏女黄冈人新都县令陈相道女幼通论语诸书许聘汪干卿长子二南未字二南没女毁容誓不再聘父母嘉其志为制斩衰归汪承服苫块于二南灵右三年事死如生年五十五卒　　牛母陶氏
按黄州府志陶氏黄州卫指挥牛可耕母娠三月而夫亡氏每夜祷天祈不绝牛氏后及可耕生虞匪人觊世爵中害之自幼至壮保护尢苦可耕袭祖职孙若麟成进士陶年百岁而终　　徐某妻汪氏
按黄州府志汪氏黄冈徐某妻年十九于归未期而丧所天不移时而舅姑并没苦守二十余年终万历末御史题请建坊　　王箕继室何氏
按黄州府志何氏黄冈王箕继室前郡守何晚龄女归箕二载箕亡氏年二十子凤阁尚在襁褓依长子孝廉凤阳守节四十八年卒　　王钦濂继室陈氏
按黄州府志陈氏黄冈人南陵令王钦濂继室钦濂亡陈年二十七抚子承启延师教之早举于乡寻夭陈守节四十余年　　刘晋运妻杜氏
按黄州府志杜氏黄冈生员刘晋运妻年二十三晋死杜哀泣几绝誓不欲生以子隆誉尚在襁褓忍死抚育忽讹传有富室求婚杜引刀自刎以救免备极艰辛送舅姑终课子成立　　郑一鲁妻宋氏
按黄州府志宋氏黄冈人年十七适郑一鲁鲁从父任蜀中归泊巫峡夜崩崖压舟殁氏年二十一闻信触墙而死寻苏念襁褓二子不忍弃之孀居五十三年衣唯粗麻足不越阃年七十有四卒　　曹铨妻卢氏
按黄州府志卢氏黄冈诸生曹铨妻铨死氏年二十二抚棺哀恸至夜自缢以救苏勉抚遗孤劬劳万状邻媪以微言餂之氏剪发啮指唾媪面不再与见年七十五卒万历三十六年建坊旌之　　韦体亨妻周氏
按黄州府志周氏黄冈韦体亨妻子石麟方幼亨疾笃氏号痛几绝亨指老母幼子瞪目视之比没闭户自缢姑救免遂奉姑课子纑佐读石麟登万历戊戌进士氏苦节三十五年建坊旌表　　于廷诤继妻张氏
按黄州府志张氏万历癸酉举人黄冈于廷诤继妻年二十四夫亡苦守四十年题请建坊先是廷诤祖伯贵妻熊氏亦守节五十余年　　吴茂兑妻汪氏
按黄冈县志汪氏生员吴茂兑妻年十六适吴甫二载生子未周而茂兑死氏触棺求殉姑曰我老孙未成人汝死毋乃贻尔夫泉下忧氏悟遂止终身不事膏沐事姑抚子守节四十五年如一日　　王学仕妻甘氏
按黄冈县志甘氏王学仕妻仕亡氏年二十八抚五子躬亲种植事姑尽礼姑病氏寝于&#侧药饵必亲尝昼夜祷天曰姑死妇不独生姑旋愈五子有孙十九人氏年六十三卒　　熊尔兴妻吴氏
按黄冈县志吴氏熊尔兴妻年十八适熊事继姑曲意顺承二十四夫死时值山寇肆掠氏抱子负姑以逃艰难万状而志节愈坚越二年姑死子甫六岁训之甚严年十四为诸生氏年七十余犹足不逾阃　　汪晨妻赵氏按黄冈县志赵氏汪晨妻晨亡氏年二十二子仅二岁断发盟心躬纺绩以养舅姑越三年舅姑俱死殡葬一遵古礼抚子成人六十年足不逾阃年八十有二卒　　江继周妻王氏
按黄冈县志王氏生员汪继周妻年十八适汪逾五年而夫死无子女誓以身殉家人防之甚密自是闭处一室不栉沐不茹荤自母姑外亲族罕见其面直指旌之　　朱光坤妻易氏
按黄冈县志易氏朱光坤妻光坤没易年三十无子女依其侄苦守三十余年闭室诵经不见一人年六十九合掌而逝　　张思清妻夏氏
按蕲州志夏氏张思清妻年十八夫亡立侄文明为后家虽饶裕而文绮不加于体终其身如一日　　李震妻朱氏按蕲州志朱氏庠生李震妻震亡朱年三十茕茕孀居志不少变抚三子俱成立年八十五终　　田禄妻黄氏
按蕲州志黄氏生员田禄妻禄死家贫不能具饘粥劳瘁万状矢志不渝永谢膏沐勤女红自给抚训遗孤成人卒年七十有二　　陈元妻吴氏
按蕲州志吴氏陈元妻元亡吴年二十二子甫四岁或以贫乏劝改适不听惟以纺绩自给终老　　易宗元妻潘氏
按蕲州志潘氏早适易宗元九年而寡潘哭泣呕血　闺节部列传七十三
　　明六十八
　　尤宜拔妻左氏
按郧阳府志左氏生员尤宜拔妻拔亡氏绝粒不食几死者数诸母拉幼子投怀中曰女死置儿于何地氏乃强起后贼变幼子亡长子冠士孙体仁俱补诸生氏年九十余犹以不从夫死为恨　　张通妻赵氏
按郧阳府志赵氏检校张通妻通死赵年二十二寻子复殇氏守志历七十二年卒　　赵鼐妻韩氏
按郧阳府志韩氏州判赵鼐妻鼐亡氏年二十二一子甫两月家贫甚艰苦抚之成立苦节三十八年终有司旌表　　赵萱妻叶氏
按郧阳府志叶氏州判叶嵩季女赵萱妻夫亡年十八守节事舅姑以孝闻有司旌表　　龙芹妻尹氏
按郧阳府志尹氏廪生龙芹妻尹年二十二无子惟一女芹溺水死尹抱尸痛哭绝而复苏尹父劝慰再三始稍解家贫守节五十余年邑令赡以粟帛　　杨思聪妻袁氏按郧阳府志袁氏杨思聪妻年二十四夫亡抚幼子孀居三十余年奏闻命未下而卒　　盛思贤妻柳氏
按郧阳府志柳氏盛思贤妻年二十方妊夫病危指柳腹诀曰我死矣天佑若生男乞善抚之贤没越七月果生子父母怜其少欲嫁之不从守节四十余年卒　　顾阳卿妻梁氏
按郧阳府志梁氏监生顾阳卿妻夫亡氏年二十抚妾子守节终身　　古道隆妻李氏
按郧阳府志李氏郡吏古道隆妻年二十二隆亡氏哀毁逾礼其姑利其改嫁屡逼之氏毫不少挫抚二孤成立事翁姑尽孝及没力营殡葬乡里贤之　　袁金妻廖氏按郧阳府志廖氏千户袁金妻年十五归金金亡姑怜其少令再适廖泣曰妇之忍死以姑老且有遗腹子在耳卒无二志事姑终身有司旌表　　韩光闾妻喻氏
按襄阳府志喻氏光化廪生韩光闾妻夫亡子方二岁氏茕独无依躬纺绩养孀姑抚稚子苦守四十余年万历间有诏建坊旌表　　谭纪妻熊氏
按襄阳府志熊氏均州谭纪妻年二十八夫殁二子琼碧俱幼家贫无依佣针以抚二子艰苦万状亲族劝改嫁不听守节四十余年诏旌表　　汪积学妻褚氏
按襄阳府志褚氏均州生员汪积学妻年二十夫亡子二度方三岁历仅数月氏艰苦备尝抚育成立孀居五十年冰霜苦节阖郡着闻旌表　　江昆妻刘氏
按襄阳府志刘氏均州生员江昆妻县丞刘善次女夫亡氏年二十四子旸二岁家贫纺绩孝养翁姑抚育幼子守节三十余年有司旌表　　韩应仑妻孔氏
按襄阳府志孔氏光化人韩应仑妻年二十二夫亡翁姑老有幼叔氏事二人终抚叔长教三子俱列黉序事闻神宗命有司岁给布粟典礼特隆　　李谦妻王氏
按襄阳府志王氏均州李谦妻夫亡氏年二十余翁姑欲夺其志不从执节愈坚勤织纴抚女成立旌表　　梁宣文妻蒋氏按安陆府志蒋氏潜江梁宣文妻文病亡氏年二十六遗孤甫两月誓无他志富邻厚贿其翁欲强娶蒋氏闻抱子投河几不救遭翁姑丧亲负土成坟乡里怜之家贫常不给族人或劝再适蒋剪发断荤人不敢复言隆庆三年汉水夜涨邻居皆陷独蒋居如故晨起亟迁仍陷闻者皆以为孝节所感万历二十一年有诏旌表　　尹三聘母毕氏
按安陆府志毕氏锺祥人显陵卫千户尹三聘母年二十三而寡家贫苦节抚三聘成人年八十六卒　　初荐妻李氏按安陆府志李氏潜江初荐妻年十七适荐甫四月夫亡无子凭棺痛哭数日不食誓死以殉姑泣劝曰汝死固无憾吾老曷依则有俱死尔遂勉进粥奉姑独处一室自伏腊拜姑外病卧不起每食动经旬族里惊异以为神人姊妹或夜呼其门辄闭不许见守节逾三十年如一日万历七年疾革视姑哽咽而绝阖邑哀之无贵贱长少咸造奠焉万历二十六年有诏旌表　　胡应科妻李氏
按安陆府志李氏京山生员李位女胡应科妻端静女则夫死子其慥甫十龄氏矢志抚孤内外难作卒保其家课慥成名官至大参氏年六十五李宗伯为之铭　　李锺元妻谢氏
按安陆府志谢氏京山人年十六适兴安州守李锺元相夫成进士随任侍养翁姑尽职李殁于官氏年未三十扶榇还里道过嵾岭谒岳灵誓曰夫亡不死思以残息成子女恃有神鉴耳由是严静自守抚诸孤皆有成治家整肃动绳礼则苦节六十八年终　　汤宗训妻罗氏按安陆府志罗氏京山人年十四适太学生汤宗训十九夫亡誓死抚孤未几而殇氏就养兄弟家年七十卒　　朱进妻高氏
按安陆府志高氏潜江朱进妻幼通孝经翁真任广东英德县令氏随侍翁姑年二十生二子隆二岁盛方六日翁姑与夫俱亡高扶三丧归葬乡人称为孝妇孀居六十余年卒　　李本溶妻柳氏
按安陆府志柳氏潜江李本溶妻年十九生二子琇二岁&#甫三月夫亡柳闭门永谢铅华纺绩织纴以为业父母怜其年少子幼逼再嫁乃奋投水中幸不死遂不复强至老不变其节　　谢贤妻朱氏
按安陆府志朱氏潜江生员谢贤妻年二十三夫亡子珪方二岁父母怜其子幼家贫逼再嫁朱氏抱子泣曰为我计则可矣如此孤何不若与之投河则母子俱安父母乃不复强氏躬勤纺绩训子成家至老不易乡里贤之　　方应奎妻陈氏
按安陆府志陈氏潜江诸生方应奎妻年十七归应奎生二子曜照奎亡陈哀毁以死自矢父母怜其少微讽之不应引刀剖其面后曜为诸生孙盛举孝廉年七十八卒　　袁立妻夏氏
按安陆府志夏氏京山太学生袁立妻年三十余夫亡妾子方在襁褓夏抚之至长亦死以族子为嗣苦节终身　　黎忠妻魏氏
按安陆府志魏氏京山庠生黎忠妻夫亡父母以其少令改节不从归依母家恒持夫木主置几席间朝夕相对终其身　　高嵩妻黎氏
按安陆府志黎氏京山人兵部侍郎奭孙女适庠生高嵩嵩殁氏年二十余誓不再嫁历三十余年如一日　　王宗着妻熊氏
按安陆府志熊氏京山太仆寺丞凤仪女适庠生王宗着生一子夫亡育子至八九岁而殇其兄欲令改嫁妇闻之率婢仆往击碎其门宗着兄御史宗茂作碎扉记万历十八年奉旨建坊　　祝乔年妻潘氏
按安陆府志潘氏京山庠生祝乔年妻归七年夫亡苦节自守十有余年岁时哭奠如始丧终岁不出寝门惟与姑杨氏相朝夕而已　　冯中妻郝氏
按安陆府志郝氏京山廪生冯中妻夫赴棘闱暴亡氏年十七冰蘗自矢抚养八月遗孤年八十二卒　　刘希傅妻孙氏按安陆府志孙氏京山孝廉孙鹿峰女适光禄署丞刘希傅年二十夫亡孀居四十余年贞操如一日　　胡檄妻聂氏按安陆府志聂氏京山廪生胡檄妻年二十九夫亡破面毁形足不出户邑令议表其门固辞不许年八十三终　　陈大沃妻刘氏
按安陆府志刘氏锺祥廪生陈大沃妻夫亡氏年二十九力贫课子冰霜自励教子谟论俱有学行年六十四终　　张琁妻卢氏
按安陆府志卢氏锺祥人布政张琁妻封宜人夫死卢年二十四教子维登绍登寻遇难备尝艰苦冰霜苦节数十年如一日　　董继舒妻刘氏
按安陆府志刘氏锺祥生员董继舒妻年二十五夫亡哀毁誓与同穴守节抚孤弘纲成名年七十五卒　　高翔妻蒋氏按安陆府志蒋氏锺祥生员高翔妻夫亡氏茹荼饮冰苦节教二子长峰举乡荐次岑举明经氏年七十三卒　　王天倪妻陈氏
按安陆府志陈氏锺祥生员王天倪妻年二十一夫亡无子力贫守节翁逼再嫁陈剪发自誓甘心死守年五十五终　　陆巽元妻邵氏
按安陆府志邵氏锺祥陆巽元妻夫死氏年二十一止一女守节五十五年年七十六卒　　温妇唐氏
