<!-- { "loadSidebar": true } -->
按黟县志胡氏震川增生汪有常妻幼失怙事母至孝于归数载举三子而夫亡欲以身殉念舅姑老诸子皆幼强延一息绩纺课子相继俱列庠序年七十有四郡邑旌之　　汪焕文妻胡氏
按黟县志胡氏庠生汪焕文妻相夫力学好稽古能诗文年二十夫亡苦节坚守孝事舅姑抚子勖孙皆克成立邑令旌之　　程可进妻卢氏
按黟县志卢氏名慕贞程可进妻生员世善母年十九夫亡遗腹生子世善抚之成长而没　　程化龙妻黄氏
按黟县志黄氏名大英程化龙妻龙久病氏昼夜服勤不懈及亡恸哭几死励志坚贞抚嗣子如亲生郡县旌其门　　吴晋妻胡氏
按黟县志胡氏名槐馨横冈吴晋妻训导胡景女年二十一而寡抚孤苦节三十六年　　胡惟修妻孙氏
按黟县志孙氏名望弟城北胡惟修妻修早亡矢志不移抚孤法舜备尝艰苦县令旌之　　王天宥妻程氏
按黟县志程氏名秀弟王天宥妻年二十余而寡抚孤守节终其身　　胡士楷妻汪氏
按黟县志汪氏汪时静女适儒士胡士楷年十九楷亡抚遗腹子绍铨克振其家郡县旌之　　舒炎妻江氏
按黟县志江氏名贵女舒炎妻年二十夫亡坚持节操孝事孀姑始终无二　　汪廷妻韩氏
按黟县志韩氏名育弟汪廷妻年二十五夫病亡氏啮指誓心纺绩赡姑抚幼嗣成立百折弥坚　　余敬之妻汪氏按黟县志汪氏名员中城名文曙女也适主薄余用宾子敬之敬之善风鉴豪饮不羁尝对镜顾氏曰予终孤寒惧以短折累汝氏面慰之背而泣下亡何敬之果亡恸绝不欲生家鲜室庐从父以居终年织自给维清明登丘垄一拜外此跬步不离其寝　　汪元章妻孙氏按黟县志孙氏名尽汪元章妻年二十四而寡抚遗孤淇守节卒年八十有六　　余岩珍妻王氏
按黟县志王氏名&#余岩珍妻年二十八而寡抚孤万美甘贫守节卒年八十有四　　汪校妻孙氏
按黟县志孙氏名月汪校妻年二十而寡抚孤元佑清苦守节卒年七十　　胡万春妻万氏
按黟县志万氏名五宝胡万春妻年二十一春御贼死励志守节五十三年　　汪大位妻李氏
按黟县志李氏名昭容汪大位妻年二十而寡无子守节三十七年终　　程元佐妻余氏
按黟县志余氏名欢程元佐妻年二十七而寡抚孤守节三十五年　　何德馨妻方氏
按黟县志方氏处士何德馨妻馨早亡氏年二十余事舅姑至孝抚四孤成立恤贫好施至老不倦督学旌之　　汪道潜妻胡氏
按黟县志胡氏汪道潜妻年二十而寡无子守节二十五年终　　万项妻王氏
按黟县志王氏城东孟义女万项妻年二十八而寡无子苦节三十六年终　　胡拱妻舒氏
按黟县志舒氏庠生胡拱妻乡贡宗辰女年二十三而寡苦志励节抚幼子成家历四十二年卒　　王佑妻汪氏
按黟县志汪氏名三从处士志震女适庠生王佑年二十七而寡苦守四十四年终　　汪富妻胡氏
按黟县志胡氏名牡丹庠生汪富妻年二十五而寡苦节近五十年终　　程本真妻汪氏
按黟县志汪氏名节阴阳训术程本真妻县令应之姊年二十八而寡抚孤苦节三十七年　　撒天龙妻汪氏
按黟县志汪氏名继撒天龙妻年二十而寡子仅三岁家徒壁立勤织以励其操抚子克振家声诸孙皆登仕籍屡膺旌表　　郭祥妻陈氏
梅
氏附

按宣城县志陈氏名富弟黄渡民郭祥妻年二十二夫亡苦节终身正德中诏旌表同时胡永泰妻梅氏名六娘年二十三而寡抚孤贺及长而夭复抚孤孙钿成立　　吴彦懋妻赵氏
戚氏
魏氏附

按宣城县志赵氏城南吴彦懋妻年二十八夫亡三子&#峻仑皆幼家贫父母欲夺其志不从后&#峻皆甫婚而没&#妇戚氏峻妇魏氏并守节如姑寿终　　王琏妻刘氏孙氏
陶氏附

按宣城县志刘氏诸生王琏妻年二十五夫亡抚遗腹子子圣贞操自厉琏兄璟妻孙氏弟琇妻陶氏亦早寡同志苦守妯娌如一　　刘三孝妻杨氏
按宣城县志杨氏刘三孝妻年十九夫亡无子家赤贫刘本戍籍岁有清勾之扰父母怜其苦屡讽之杨益坚初志年八十余终族党哀而殓之　　程径妻吴氏
按青阳县志吴氏程径妻年二十径亡抚遗腹子备极艰辛终无他志正德间诏旌其门　　施妻陈氏
按青阳县志陈氏施妻年十六归未逾年亡
无子矢不改节年八十七终
　　徐仕昂妻黄氏
按青阳县志黄氏徐仕昂妻年二十二夫亡家贫抚孤历五十五年卒　　王渊妻徐氏
按青阳县志徐氏王渊妻年二十一渊亡家贫无嗣矢不再适苦守三十余年　　李赋妻陈氏
按青阳县志陈氏李赋妻年二十四而寡或劝再嫁陈刺左目以矢无他正德中诏旌表　　孙永瑞妻蓝氏
按青阳县志蓝氏孙永瑞妻年二十七瑞亡遗孤甫七岁值岁荒备极艰苦矢死不二事闻督学御史给粟帛旌之年七十卒　　孙大宾妻倪氏
按青阳县志倪氏庠生孙大宾妻年十六宾亡无子贫无立锥父母及姑俱令再适氏剪发断指矢无他志极艰苦无怨有司岁给粟以养年七十九终　　杨贵妻唐氏按苏州府志唐氏苏州卫卒杨贵妻年二十七夫亡抚三孤苦节三十六年正德己巳旌表　　吴蒿妻沈氏
按苏州府志沈氏知县愚女弟吴蒿妻夫溺死无子守节正德十三年旌表　　顾应祥妻朱氏
按苏州府志朱氏吴县人顾应祥妻正德十六年旌表事实无考　　沈仁妻杨氏
妹德
兰附

按苏州府志杨氏名如兰昆山人平阳知县楷长女年十九归沈仁三年仁亡如兰哀毁骨立潜溺者再翁虞不免誓不夺其志方少解仍筑二圹以安其心年六十余卒其妹德兰许嫁戴忠忠患疾日者云逢喜可愈遂迎德兰归未成礼忠没德兰年十六依忠母以处其母使人讽之曰汝与忠仅识面耳恐年少难保其终德兰拔发自誓竟不归宁三年忠母病疫家人畏莫敢近德兰日奉汤药扶掖卧起亦染疫而死　　顾春妻俞氏
按苏州府志俞氏吴县学生顾春妻春好学有孝行病革与俞诀勉之守节俞号泣不止曰一言当终身行何俟再四因以指抉双目不得出乃握剪刺其左目血流遍体绝而复苏随欲刺其右姑夺剪谕之曰尔欲养亲育子岂可不留一目俞乃止越六日春死氏以节终旌表　　冯旻妻蔡氏
陆
氏附

按苏州府志蔡氏长洲人性端淑年十六嫁冯旻一年旻亡时蔡方娠欲自刃家人救之因屏迹独处生子时春三岁患痘垂死蔡叩天泣曰儿亡我亦与俱亡痘忽愈长就塾蔡躬织课之时春娶陆经女生子仅四月春亦夭姑妇共抚之成立蔡年八十一终　　黄銮妻杨氏按松江府志杨氏华亭人杨景春女嫁松江所军余黄銮夫亡矢志守节备极艰苦邑令张岐以闻正德辛未诏旌表建坊北仓之左　　王惠妻张氏
按松江府志张氏华亭诸生王惠妻惠亡氏年二十八誓死不嫁正德己巳旌其门　　单氏女
按无锡县志单氏女许字沈升未嫁而升没依父母终身正德中巡抚为建祠惠山之麓邵文庄顾端文为之记　　徐旦妻赵氏
按江阴县志赵氏生员徐旦妻年二十而寡织作养姑篝灯教子虽弟侄罕接其面年八十一终　　庄大顺妻张氏
按江阴县志张氏生员庄大顺妻年二十九而寡苦节六十五年　　赵钢妻徐氏
按江阴县志徐氏顺卿女赵钢妻年十九而寡截发殉夫遗赀千金悉让其兄赵銮年五十二卒　　李柱妻周氏
按江阴县志周氏生员李柱妻主簿干女年十九随柱奉母入邑避倭柱病剧暂止围城外卒不起氏痛哭几死久之复苏越两月遗腹生女守节二十六年卒　　赵从泗妻陈氏
按江阴县志陈氏生员赵从泗妻年二十五而寡事翁姑以孝翁年九十没丧葬尽礼氏生正德丙子年六十五卒　　张辄妻施氏
按江阴县志施氏张辄妻年二十七而寡苦守三十六年旌表　　王廷玺妻曹氏
按江阴县志曹氏王廷玺妻年二十四而寡抚遗腹子景贤守节年七十八终旌表　　花一葵妻张氏
按江阴县志张氏花一葵妻学士衮从长姊年二十二而寡遗孤方三岁教之成人长为医学训科正德壬申刘齐犯境居人竞惶怖出走氏独闭户自守年七十四旌表　　吴祖妻张氏
按江阴县志张氏吴祖妻封谕德诰长女性端重不苟言笑年二十三而寡抚弥岁子稍长教以辛苦立身有声艺林年五十二卒旌表　　查良妻许氏
按江阴县志许氏年十九归查良生子三月而夫亡守节五十三年巡方使者表其门　　周继宗妻许氏
按江阴县志许氏周继宗妻年二十二而寡子国方二岁守节四十九年巡方两表其门　　陈鲁妻盛氏
按江阴县志盛氏陈鲁妻年二十五而寡苦节教四岁遗孤&#谟成进士年八十三卒　　壮章妻李氏
按宜兴县志李氏壮章妻年二十归壮二年而章亡家贫鬻衣买棺而葬抚遗腹子瓒父母悯其少屡逼再嫁李嚙指出血矢死靡忒勤纺绩以事舅姑及没勉力殡殓历艰苦四十余年无悔士夫作诗传以表其节正德十四年郡守王教奏旌其闾　　周时妻叶氏
按镇江府志叶氏丹徒人周时妻时亡守节正德中旌表　　段敬先妻蒋氏
按淮安府志蒋氏段敬先妻年二十三夫亡守节五十余年终　　郁宾妻庞氏
按淮安府志庞氏郁宾妻年十八适宾九年宾亡守节抚孤善理家事积用颇饶正德三年年八十九旌表　　李塘妻朱氏
按淮安府志朱氏李塘妻锦衣卫人寓淮安塘亡守节数十年教子皆起家殷富正德间旌表　　许宣妻何氏
按淮安府志何氏许宣妻年二十七夫亡遗二子皆襁褓家贫甚终不改志年六十一终　　米鉴妻周氏
按淮安府志周氏米鉴妻年二十八夫亡遗腹生男守节三十余年终　　孙哲妻郁氏
按淮安府志郁氏年十八归孙哲未逾岁夫亡执丧蓬垢不出户庭服阕父母欲嫁之氏以死自誓正德间旌表　　陈宗义妻徐氏
宗敏
妻附

按淮安府志徐氏陈宗义妻与义弟宗敏妻俱姓徐氏义妻生二子庸之昆之敏妻无出兄弟俱亡二寡甘贫守节抚二子各以寿终　　徐卿妻杨氏
按淮安府志杨氏徐卿妻卿亡杨年二十六遗一女翁姑令改嫁不从守节四十余年终　　邹露妻吉氏
按淮安府志吉氏年十九适诸生邹露未几露亡姑怜其无子劝改嫁吉自缢姑觉救之听其守节足不逾阈二十五年终　　许宽妻王氏
按淮安府志王氏许宽妻年二十五夫亡母以无子欲嫁之氏曰父尝说陈孝妇守节事姑终身如一今姑在堂量我不能为陈孝妇耶若令改志当索我于九泉下母乃止事姑尽孝姑没丧葬尽礼孀居四十五年正德间旌表　　赵引妻王氏
按安东县志王氏诸生赵引妻年二十四引亡抚遗腹子禧贡入太学正德间旌表　　苏正二妻邵氏
按安东县志邵氏苏正二妻偕其夫回母家夫病亡邵年二十二兄怜其无子欲嫁之邵断发示信至死不二　　姚连妻王氏
按安东县志王氏姚连妻年二十五连亡子锺始周遗腹又生子锡家贫纺绩教育二子守节四十七年　　朱&#妻张氏按安东县志张氏朱&#妻年二十四夫亡抚幼子槐成立守节三十八年终　　许醇妻王氏
按宿迁县志王氏年十八适生员许醇方二年醇亡一女甫二岁家贫甚誓无他志或以年少劝改适氏作色拒之愤恨至于成疾母家怜其无依而收养焉年八十一终　　姚镒妻郭氏
