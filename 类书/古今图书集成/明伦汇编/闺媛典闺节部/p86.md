<!-- { "loadSidebar": true } -->
按淮安府志葛氏邑廪生徐履志妻夫早亡子震甫三岁氏恸哭绝水浆七日所亲苦劝稍强食贫无生产值兵火流离教子不怠年七十余终　　王辂妻张氏
按淮安府志张氏王辂妻年二十二夫亡守节嘉靖中旌表　　史载妻梁氏
按淮安府志梁氏史载妻年二十五夫亡氏矢志守节嘉靖中县令旌之　　周应奎妻马氏
按淮安府志马氏周应奎妻奎亡子文炜文焕皆幼翁柱老且耄马事之曲尽妇道翁殁敛葬成礼教子勉以忠孝文炜以文学显旌表　　张西铭妻阎氏
按淮安府志阎氏诸生张西铭妻夫亡年二十矢志苦守四十余年卒　　刘松妻史氏
按淮安府志史氏赤涧村人刘松妻松亡氏年二十三子在抱家贫零丁苦守始终无改年九十卒　　尹镗妻包氏按淮安府志包氏尹镗妻年二十七夫亡家贫佣女工度日恶族逼嫁不从挞之垂死终不易志年八十四终　　张宾妻邵氏
按淮安府志邵氏张宾妻夫亡年二十三孀居苦节终身无笑容饮冰茹蘗抚之成立　　徐克宁妻柏氏
按淮安府志柏氏徐克宁妻年十八适宁一年夫亡姑双瞽一女在抱氏养姑尽孝抚女及长遣嫁田产尽散与族兄弟苦守淡薄五十余年终　　王景福侧室赵氏
按清河县志赵氏王景福侧室福为馆陶司训无嗣甫纳赵没于官赵甚少艾随嫡张氏扶榇归誓与死守杜门纺绩事张如母张有疾汤药必亲张年八十卒赵亦年七十矣嘉靖四十四年县令旌之　　汤凤妻张氏
杜
氏附

按清河县志张氏汤凤妻家贫年二十二凤死甘饥饿守幼子湄成立娶杜氏湄寻夭杜年十九岁无子怜姑老亦死守不二收族子抚养为湄后　　胡整妻朱氏
按桃源县志朱氏庠生胡整妻年二十五夫亡姑年五十子在襁褓氏守节事姑以孝闻年七十八终　　尹谦妻朱氏按桃源县志朱氏尹谦妻年三十夫亡遭乱克保其身守节终老　　陈绣妻倪氏
按桃源县志倪氏诸生陈绣妻年二十四夫亡抚子守节嘉靖中县令旌之　　卞麟妻庄氏
按桃源县志庄氏诸生卞麟妻年二十二夫亡抚子守节终老　　魏纲妻冀氏
按桃源县志冀氏魏纲妻年二十八夫亡抚子弘守节终老　　刘昴妻胡氏
按桃源县志胡氏刘昴妻年二十四夫亡抚三岁子守节六十五年终　　庄尚妻胡氏
按桃源县志胡氏庄尚妻年二十九夫亡氏号泣绝饮食祈死亲戚防卫甚严遂矢志守节终其身　　尹富妻孙氏按邳州志孙氏余行社尹富妻年十九归富期年生子铛富亡贫苦不堪抚孤守节六十余年　　展锐妻钱氏
按邳州志钱氏展锐妻锐亡氏年二十七无子或谋夺其志氏怒引刀欲截其耳左右遽止之谋者惭阻孀居苦节五十余年　　韩鼎妻王氏
黄
氏附

按徐州志王氏汉台里人王经女适韩鼎鼎年三十病死子寅方七岁王矢志抚孤誓无异念寅长娶黄氏未几而寅亦亡遗孤二黄上事寡姑下抚二稚备极艰苦二孤卒底成立王没于嘉靖末黄没于万历中年各七十余　　马继立妻贺氏
按徐州志贺氏生员马继立妻年十八归继立克尽妇道夫早亡无子而贫族劝他适氏坚却不从孀居五十二年有司相继表其闾　　杨东莱妻曹氏
按徐州志曹氏孝子杨东莱妻莱年二十二死子方数月曹抚之成立甫受室生一女而没曹又鞠育女孙依伯氏东周度日女孙未及笄又亡东周夫妇老且死氏晚年衣食不给年七十余卒　　周谦亨妻李氏
按徐州志李氏周谦亨妻新德母也亨病氏年二十六割股进药吁天求代病益笃新德尚未周氏决同死母高氏劝以抚孤开谕再三氏方回悟矢志冰霜竭力奉亲教新德读书邑令旌其门　　汪殷妻刘氏
按徐州志刘氏汪殷妻医官芳绩女年十七归殷生女两周子仅&#殷病笃语氏曰吾自度不起有此遗孤不至无后父母须尔语未竟而绝氏号泣晕几仆母李守之历两日夜始苏啮其指泣誓曰天乎吾夫念舅姑与孤儿目不瞑地下不成夫志者有如此指翁没辛勤毕葬姑病三月扶掖不离左右经营婚嫁有无悉称家渐落至不能谋朝夕犹手刺女工佐孙就学以寿终
　闺节部列传四十七
　　明四十二
　　火钺妻叶氏
按江都县志叶氏名肃贞扬州卫舍人火钺妻夫亡守节终身　　刘昊妻许氏
按江都县志许氏刘昊妻孀居六十年抚子栋为滑县尉次继成郡诸生孙惟珍宝坻县尉皆许氏力也　　许某妻周氏按江都县志周氏名贞卿郡诸生许某妻年二十二归许二年许亡无子以侄某为后卒年八十　　李廷用妻陈氏
按仪真县志陈氏李廷用妻性贞静严洁嚬笑不苟生二子未丱角而廷用即世陈年二十九哀毁已绝复苏既而曰死则死耳匪所以存吾孤也遂苦节抚孤有銼荐画荻之风卒年七十七同里黄秋谷志其墓　　谢朝恩妻刘氏
按仪真县志刘氏谢朝恩妻豫章梓溪世家女也生子早殇年二十九恩亡刘哭曰吾不忍谢氏无后抚四岁嗣子士英爱之过于己出年八十郡县旌之　　李杞妻张氏按仪真县志张氏李杞妻年三十杞死家无生产子女各二齿俱母家令改节张曰不敢以子女重伤高堂心遗地下憾躬纑以教其子姑久病昼夜不离左右三月历苦节四十年如一日　　侯诏妻高氏
按仪真县志高氏侯诏妻年二十诏死教子惟光惟墉成立守志六十余年冰霜之操如一日县令旌表　　万焕妻张氏按仪真县志张氏字少姬万焕妻义士张东溪女年十七生子培方二龄焕没姊适王先孀少姬感泣告父母曰吾姊妹俱失所天姊无出尚不贰志儿幸有子复何求哉遂一意抚孤以姜桂性励松柏操三十余年教子成立　　贺一梅妻侯氏
按仪真县志侯氏贺一梅妻侯维亮女年十六适梅&#年梅亡誓不更适止一子复夭屡劝改适辄泣谢曰天能夺吾嗣不能夺吾志闻者皆泣下贫无聊生针刺自给年七十二终　　侯于妻顾氏
按仪真县志顾氏侯于妻年二十五死或以家贫讽之则曰与子女共生死耳家无立锥尝枵腹无怨教孤耕桑以营衣食婚嫁年七十有四每忆往事辄复惘然　　姜起周妻陈氏
按仪真县志陈氏太学生嘉禾女民部济孙幼家训事继母极孝适姜起周年三十而寡教二子长里望有美德以目眚废书次士望成进士官秘书膺敕命赠孺人迁天官又敕命为安人　　蒋文宰妻俞氏
按仪真县志俞氏蒋文宰妻年二十七文宰死遗子汝昌甫二岁家窘甚或劝他适不听年八十二卒礼部尚书林欲楫旌其门汝昌后以武功着　　刘君用妻徐氏
按仪真县志徐氏刘君用妻幼事母孝年十六荐股肉以愈母疾十八适君用已失舅姑无妯娌越七年用亡遗孤二长芳名四岁次弥月氏誓即同穴触棺仆地母陈以两孤切谕之乃不死家值中落纑自给亲族劝从权徐大呼哭死复苏至夜分投溺池中以救免自后无复敢言及病将诀芳名远贾数百里忽心动并日而至得见母面苦守五十二年年七十有八　　李埴妻张氏
按仪真县志张氏名善敬李埴妻诸生张承诏女年二十二归李劝埴力学得饩于庠生子二龄埴亡张饮冰茹蘗攻女红以教其子事姑嫜伯父无少失礼幼读书通文而不弄柔翰励节凡六十余年卒　　陈士仁妻刘氏按仪真县志刘氏名顺贞陈士仁妻御史刘学诗妹事孀姑孝供士仁读书无内顾忧生子元吉四岁士仁没刘抱弱息抚膺呼天恐恐然惟元吉不克长承宗祧是虑茹苦如饴课元吉补博士弟子食廪饩居恒常以贞洁劝人姻戚感动兴起者甚众苦节六十余年见元吉膺岁荐始没　　马应兆后妻张氏
按仪真县志张氏马应兆后妻本卫千户女兆死张年二十一家中落三子无依张罄簪珥勤纺绩教子登云读书为诸生苦节四十余年旌表　　陈洪振妻林氏
按仪真县志林氏陈洪振妻年十九适振二十八振亡遗二孤皆在提抱氏守之后教之读书充闻见逮成人以局干着苦节五十六年八十四卒有司旌之　　詹大化妻戴氏按仪真县志戴氏儒士詹大化妻性严正知礼法生子女各一化没戴欲从死以翁姑皆七十余人慰勉之乃止事翁姑甚谨克终养或微讽之即引刀自向子起龙方提抱涎其家者颇谋之戴百计护持以迄成立女长嫁金士杰龙年七十四犹乐善不倦孙锺祥幼尝刲股救母犹得戴之遗教焉　　黄瀹妻杨氏
按仪真县志杨氏黄瀹妻年二十四瀹亡遗孤侨甫半岁鞠育教诲食贫四十七年内外咸惮之嘉靖中诏旌表　　王宝继妻吴氏
按仪真县志吴氏王宝继妻正德十一年宝亡吴年二十有五生遗腹子如孝茹苦励节以死自矢抚孝克尽义方后孝任河南经历迁判夔州迎养于官卒年七十有四嘉靖间以状闻诏旌其门　　许承鸾妻鲍氏
按兴化县志鲍氏许承鸾妻年二十鸾亡毁形自矢纺绩而食抚遗孤成立建坊旌表　　宗氏女
按兴化县志宗氏女兵马指挥宗部女也许字陈必尧必尧读书高邮倭寇至纵火尧死焉女年十八闻之誓以死殉母寡居哭劝曰吾母子相依为命汝死吾亦死乃稍进粥久之尧父母俱死里中闻其贤争求婚女曰吾示以有归则众望绝矣遂奔丧成礼而返居数年有道士来曰我陈必尧也乡人聚而观之果是言昔事甚详必尧小指尖缺一验之果然女曰吾心如石即今在已于我无与道士嗟叹而去至年五十余闻于朝下礼部命有司给粟帛旌之御史康某又檄发赎锾为治第第成县令择日请移居盛服鼓乐迎之女拜帘内令拜帘外士女往观罢市莫不感悦　　唐治妻袁氏
按兴化县志袁氏生员唐治妻夫没抚遗孤应元应元时有隽才之目氏年七十四以完节终其身县令旌之　　虞磨妻沈氏
按兴化县志沈氏医官虞磨妻夫亡抚遗腹子五臣守节五十六年年八十四县令旌之　　唐洪钟妻陈氏
按兴化县志陈氏生员唐洪钟妻年二十一洪钟没敛以单夾陈遂终身衣单虽隆冬不易与姑处不离前后家业为豪族所夺昼夜执女红以给姑死无嗣茕茕孑立又三十余年而卒　　孙伟妻刘氏
按兴化县志刘氏孙伟妻年二十而嫁阅十月伟亡抚遗腹子试贫苦万状试长亦以孝闻县令旌表　　龚廷茂妻钱氏按兴化县志钱氏龚廷茂妻年二十二夫亡守遗腹子汝成及长事母至孝县令欧阳东凤表其门　　陆凤苞妻徐氏按兴化县志徐氏陆凤苞妻年二十二苞亡断发毁容以抚遗腹子士元翁老且痢氏亲调汤药手涤其秽衾枕必洁县令欧阳东凤申请于上赐粟帛旌其门　　王性妻姚氏
按宝应县志姚氏生员王性妻性亡氏年二十三守节四十年卒嘉靖中县令岳东升上其事旌表　　丛梓妻许氏按如皋县志许氏沿海乡丛梓妻年二十而寡遗孤伍方在襁褓父母欲夺其节抱伍号恸誓死不从伍长为娶妇生二孙而伍没许又抚两孙成立闾里诵其苦节　　刘待时妻陈氏
按如皋县志陈氏诸生刘待时妻时夭无子稍有家陈年二十抚从子应鸾长荡其产流落以死陈不以颠沛易其守又依从子应鹏而应鹏亦贫氏以十指糊口年七十余卒　　胡柱妻石氏
按如皋县志石氏胡柱妻柱患疠石事之不嫌秽柱没无子守节事舅姑舅姑咸跻八&#尝语人喜得孝妇年六十一终　　张玺妻石氏
按如皋县志石氏东厢张玺妻玺母陈中岁居孀玺长娶石年十八未有子而玺亡石励节事姑椎布操作祁寒絖龟手不辞抚群从子及从孙如己出孀居五十八载卒年七十有八　　陈廷贵妻殷氏
