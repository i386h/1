<!-- { "loadSidebar": true } -->
按安平县志陈氏戊子举人金黄妻年三十三夫亡苦志守节御史旌表　　张大业妻王氏
按安平县志王氏张大业妻年二十三夫亡抚孤守节六十年御史表其门　　张彦妻赵氏
按安平县志赵氏张彦妻年二十夫亡无子苦志守节事姑以孝称年七十五卒御史表其门　　郭义妻郑氏
按安平县志郑氏郭义妻夫亡苦志守节御史表其门　　纪架妻郑氏
按安平县志郑氏纪架妻年十七夫亡苦志守节六十年年七十五御史表其门　　张绍勋妻王氏
按安平县志王氏张绍勋妻年十七夫亡苦节五十余年年六十七御史表其门　　石经文妻刘氏
按饶阳县志刘氏石经文妻年二十八夫亡无子止有一女寻亦夭氏孤苦无依号泣求死舅姑俱怜之为立侄献璐为嗣氏抚育成立万历十年县令表其门　　路玠继妻康氏
按饶阳县志康氏知县路玠继妻玠亡遗一女氏苦节抚育成长终身一节有司旌之　　刘琏妻李氏
赵
氏附

按饶阳县志李氏刘琏妻琏亡氏年二十八夫亡抚遗孤希尹成立娶赵氏生子一凤希尹早没赵年十八同姑守节至死万历十年县令表其门　　陆见诏妻李氏
按饶阳县志李氏陆见诏妻诏早亡氏苦节教育遗孤文邃成名万历二十五年县令表其门　　边维翰妻魏氏
按饶阳县志魏氏魏纯女义民边维翰妻年十七适维翰生子树勋仅半周维翰亡氏年十八愿以死从亲戚劝保孤儿以延夫祀乃强进饮食毕葬事居丧哀痛三年如一日翁姑相继殁衣衾棺椁竭其力与诸叔均办躬纺织教子读书为诸生年七十余旌表　　王翠妻郭氏按赵州志郭氏处士王翠妻翠早亡无子立叔子允德为嗣孀居四十年如一日万历中旌表　　翟文山妻王氏
按赵州志王氏王翠女儒士翟文山妻文山早丧继姑李氏性严刻三子俱幼王氏养姑教子克尽孝慈苦节三十五年万历中直指表其门仲妇张与其女孙俱年少守节王启之也　　杨体健妻李氏
按柏乡县志李氏生员杨体健妻健早亡李年二十一抚二子俱早成立苦节三十年卒　　魏纯嘏妻张氏
按柏乡县志张氏同知张书绅女魏纯嘏妻夫早丧遗腹一女亦殇张年二十服布素三十载劳瘁而终　　张应明妻王氏按柏乡县志王氏赵州孝廉某女张职方次子应明妻明亡抚子从周入庠戊寅兵变从周死氏历艰苦四十年耳目齿牙犹如少壮　　张庸周妻白氏
按柏乡县志白氏孝廉白允升女张庸周妻夫早亡白年未二十欲死不得以书史自娱有班惠姬之风苦节三十年立祠郡城祀焉所著多散失存有自叙诗传　　赵清河妻李氏
按隆平县志李氏赵清河妻年二十一夫亡苦节抚子成人年八十终　　崔峤妻孟氏
按隆平县志孟氏崔峤妻峤亡孟年二十无子有幼叔盂抚之成立苦节五十余年　　国举妻戎氏
按隆平县志戎氏国举妻夫亡戎年二十七苦节抚孤之彦成名士监司旌其门　　曹祯妻郭氏
按隆平县志郭氏曹祯妻夫亡郭年二十守节抚孤成立年六十卒　　郝一干妻刘氏
按隆平县志刘氏郝一干妻年十九夫亡守节抚孤成业历六十余年终　　朱栋汉妻卫氏
按隆平县志卫氏朱栋汉妻年十九夫亡守节教子国贤成立贤亡遗三幼孙卫皆抚之成立年八十终　　郭时进妻殷氏按隆平县志殷氏郭时进妻夫亡无子立夫兄子允高为嗣苦节四十余年卒　　卢成妻白氏
按隆平县志白氏卢成妻成亡白年甫十四无出苦志守节年三十八终　　戎世宾妻赵氏
按隆平县志赵氏邑庠生戎世宾妻宾亡赵年二十三事姑极孝持身甚严闺门之内气象肃然年七十余卒　　李林妻董氏
按隆平县志董氏明经李林妻林亡董年二十四抚遗腹子逢元苦志励节近五十年终　　赵宸妻李氏
按隆平县志李氏高唐州吏目赵宸妻宸无子李为娶妾王氏生二子未几宸亡王亦没二孤皆李抚之成立艰苦万状人不能堪孙炳幼闻祖母述其事辄泣下李曰显吾者必此儿也李年五十五卒后炳擢进士为建贞节坊　　杨廷臣妻赵氏
按隆平县志赵氏杨廷臣妻夫亡年二十三冰霜自矢抚孤子生孙寻夭赵又抚三孙皆克有成年九十三卒　　胡镇妻冯氏
按隆平县志冯氏太学生胡镇妻少寡砥节皓首而终监司建坊旌表　　杨汝康妻王氏
按隆平县志王氏杨汝康妻年二十夫亡哀痛几死矢志抚孤成立苦节四十年终　　刘天寿妻马氏
按隆平县志马氏刘天寿妻寿亡马年十八子光远方一岁马誓抚之期必有成后光远登武科有司旌其闾　　韩守己妻张氏
按隆平县志张氏韩守己妻年十八夫亡守节抚子思本入泮年七十余卒　　秦锜妻王氏
按隆平县志王氏庠生秦锜妻锜亡王苦节以缝纫养姑甘旨无缺年七十余卒　　朱纯妻赵氏
按隆平县志赵氏朱纯妻纯亡赵年十七苦节抚遗腹子万祥成立年六十九卒　　郭祚妻侯氏
按隆平县志侯氏生员郭祚妻祚亡侯年二十子庭让方数月抚孤成立苦节终身　　国志贞妻王氏
按隆平县志王氏太学生国志贞妻贞亡王年二十五子幼在抱氏苦节抚孤成立寿终　　马智妻李氏
李
氏附

按隆平县志李氏马智妻夫亡矢志靡他纺绩自给长子忠贤早夭抚二幼子成诸生年七十余卒忠贤妻亦李氏与姑同坚苦操称其冢妇　　李宗善妻董氏
按隆平县志董氏李宗善妻善亡二子方数岁董甘贫苦节教子成人年八十余卒　　李熠妻王氏
按隆平县志王氏李熠妻熠亡王年十八子玉阶方数月氏矢志守节备极辛苦年八十余卒　　陈敬妻常氏
按隆平县志常氏陈敬妻敬亡常年二十一室如悬磬苦节抚孤成立年七十余终　　宋伟妻赵氏
按隆平县志赵氏邑诸生宋伟妻伟亡赵年二十事姑尽孝苦节抚二女终身年六十余卒　　刘嘉瑞妻戎氏
按隆平县志戎氏刘嘉瑞妻瑞亡戎年十九抚孤子国符及娶早夭与妇赵氏同苦守妇亡戎亦随没年六十九有司表其门　　马理妻李氏
按隆平县志李氏马理妻理亡无嗣李泣血几死人怜其少讽之嫁李曰我家世有节妇我何为独异苦守终身　　史卒奎妻曹氏
按续隆平县志曹氏史卒奎妻年十九归史二十三史亡曹欲自决家人劝曰若母老无以此重伤其心乃止夫丧毕悉让产与伯姒归倚其母代母任家事抚两幼侄成立苦节终身　　程重道继室王氏
按续隆平县志王氏程重道继室重道无子病亡立侄云路为后王年二十三嗣孤方九岁夫将殡敕墓中营三圹问故王曰一夫圹一前妻圹一则未亡人藏骨地也家贫辛苦万状历四十年如一日嗣孤成立克养其终焉　　杜秉素妻杨氏
武
氏附

按续隆平县志杨氏杜秉素妻年二十六夫亡生遗腹子三顾辟纑自给抚孤成人三顾娶武氏越六载亦夭丧武欲自裁杨持之泣曰儿必从夫将弃我沟壑耶于是姑妇相依纺绩糊口杨年七十三先武氏卒武亦以寿终　　孙缵妻王氏
按宁晋县志王氏茂才孙缵妻缵恒南名士以文学行谊着闻家素贫以隆庆己巳娶王氏王年十七事其姑甚谨门以内皆肃雍万历辛巳缵死王年二十九子方襁褓王哭绝复苏辗转三昼夜不起久之念藐孤无托夫宗将坠乃稍节哀强进饮食形容毁瘠坐卧一小楼趾不逾阈未几其子复夭或讽以他辞王啮指出血告于祖庙曰夫子行善不应绝烝尝谋所以为夫子后者无如叔子昌图昌图又独生礼不得立祖宗有灵速降昌图弟请俟诸居三年叔果复生子昌图即归王续缵裔王氏勤苦教之补博士弟子员年七十有三卒巡方使宋师襄以事闻特降玺书褒焉　　刘应时妻石氏
按宁晋县志石氏生员刘应时妻仅存其名
　　王国丰妻兰氏
按宁晋县志兰氏王国丰妻丰亡氏年三十九守节终身万历四十一年有司表其门　　李苗妻周氏
按宁晋县志周氏李苗妻苗亡氏年十九事姑躬亲浣濯右臂为之不仁守节五十余年万历四十六年奉旨建坊仍免二丁侍养终身子之萼中己酉乡试授东阿县令　　王珂妻董氏
按宁晋县志董氏王珂妻珂亡氏年十九子方八月苦节抚孤年八十五卒　　王玑妻刘氏
按宁晋县志刘氏王玑妻玑亡氏年十九守节抚孤五十余载　　贾尚宾妻王氏
按宁晋县志王氏贾尚宾妻宾亡氏年十九守节五十余年终　　靳端妻杨氏
按宁晋县志杨氏靳端妻年十七夫亡父母欲夺其志氏誓不改节家贫纺绩抚子成立年八十四卒　　郭臣妻王氏按宁晋县志王氏生员郭臣妻年二十二夫亡抚育幼子孝事翁姑年七十五卒　　王&#妻赵氏
按宁晋县志赵氏生员王&#妻&#亡氏年二十七无子立夫兄子为嗣甘贫守节年七十余卒　　张璧妻耿氏
按宁晋县志耿氏张璧妻璧亡氏年二十二二子皆在襁褓氏孝亲持家守节终老　　李科妻赵氏
按宁晋县志赵氏李科妻科亡氏年二十二教二幼子皆克成立守节三十余年　　赵时叙妻张氏
按宁晋县志张氏生员赵时叙妻晋州宦族女归时叙三载叙亡氏年十八自缢者三竟不食而死　　张緌妻范氏按宁晋县志范氏生员张緌妻緌早亡氏抚养幼子治家严肃守节终身　　张九仞妻蔡氏
按宁晋县志蔡氏生员张九仞妻夫亡氏年二十事姑诚孝抚子克立守节十七年终　　王家干妻高氏
按宁晋县志高氏王家干妻夫亡氏二十七子女俱无矢志守节请于舅姑立夫兄子梦尹为嗣教成显贵家干赠太常寺少卿氏累赠恭人事闻旌表　　张楫妻陈氏按宁晋县志陈氏生员张楫妻楫亡守节四十余载万历二十二年县令上其事旌表　　张镐妻樊氏
高
氏附

按宁晋县志樊氏张镐妻早寡守子灌娶高氏灌亡姑妇俱守节直指以闻建坊旌表　　高凌霓妻王氏
按宁晋县志王氏处士高凌霓妻夫亡氏年二十七治家严肃抚子女皆成立万历二十二年直指旌表　　李东妻张氏按深州志张氏李东妻部郎紫山姊也幼通孝经论语及列女传大义归李三年以贤淑称东没氏年二十一苦志守节抚幼子光裕成立年八十四卒　　李光裕妻韩氏按深州志韩氏李光裕妻光裕病笃执氏手曰吾母艰难苦守以有今日汝善事之裕没氏年二十抚婴儿奉寡姑服劳四十余年不怠万历三年有司奏闻诏建坊旌表　　刘衍光妻杜氏
按深州志杜氏刘衍光妻年十六适衍光未二载光病笃杜哀毁绝饮食及亡翁姑以其少且无子议嫁之因欲自尽家人严防不得死劝之辄掩泣谢曰妇人失身何面目见地下人古多烈女我岂不能效耶死毕吾事矣救我徒相苦也自是防之愈密议者绝口意乃稍回止粗粝服艰辛以奉其舅姑凿壁为龛纳夫木主其中朝夕奉祀荐蔬果三十年无倦事闻旌表　　李诚妻张氏
按深州志张氏衡水人李诚妻诚病亡张年二十五生遗腹子景时守节抚孤始终无异有司奏表其门　　崔潮妻苏氏按深州志苏氏衡水人崔潮妻潮娶苏生子橘甫八月而身亡苏年二十七苦志抚孤教育成立有司奏表其门　　程云腾妻赵氏
按续深州志赵氏程云腾妻年二十二夫亡抚幼子苦守母纺子读患难不易历四十年如一日直指请旌其闾　　毛文秀妻胡氏
按续深州志胡氏毛文秀妻年二十八夫亡姑周氏祖母李氏皆耄年孀居遗孤腾瑞甫四岁家贫境极难处氏奉养克尽妇道训腾瑞成人年六十八卒　　刘一州妾贾氏按续深州志贾氏刘一州妾年三十五而寡抚养二子教之成名劳瘁致双瞽苦节益彰　　刘延年妻邢氏
