<!-- { "loadSidebar": true } -->
　　按汝宁府志康氏上蔡张文燇妻夫亡遗二女　　年二十以义自守翁怜之命曰守节极难守之　　不终不如不守且尔无嗣守亦何裨氏退而指　　其腹以哭于姑使闻之翁翁不之强及果男　　事翁姑菽水尽妇道翁殁依伯城破家毁而伯　　又丧归依父父贫不能给氏负儿携女复还所　　居结草卢半椽栖焉时盗贼蜂起岁且大荒氏　　日咽荠得谷食子女尝抱儿避难遇贼以刀刺　　儿氏抗肱庇之中其手后指常屈而不伸犹纺　　棉度日儿甫立而夭氏益贫苦依侄终身年七　　十三无疾而卒　　胡显妻邬氏
　　按汝宁府志邬氏光山胡显妻显贾外州氏事　　姑萧氏以孝着明季寇炽姑自婿家归遇贼杀　　于道时内外戒严人莫敢出氏闻哀绝夜缒城　　下潜负姑尸于僻处坐守三昼夜不得食寇退　　乃营葬于东门外逾年而夫始归生一子夫亡　　氏励节训子得入泮年八十终　　杨英妻汪氏
　　按汝宁府志汪氏确山汪敬女年十七嫁杨英　　三年夫病亡氏年十九遗孤步云在襁褓氏垢　　跣号泣枕棺哀恸呕血几死以剪划颈诸姆娣　　救之得不死三日不食姆娣劝之不从乃置孤　　儿于膝上慰之曰若必死奈此呱呱何氏悟遂　　殡其夫纺绩抚孤择师教训得列黉序守节四　　十一年年六十一顺治十五年御史以闻诏建坊旌表　　张伟妻刘氏
　　按汝宁府志刘氏确山人邑民刘镇女也年十　　六适张伟翁姑早亡祖母孙氏年九十余奉事　　惟谨及伟没氏年二十八子二人与幼妾章氏　　共矢志抚孤长子恤食饩以勤俭饶家遇凶荒　　煮粥济饥全活者甚众远迩称其贤孙道经为　　都司佥书　　许大金妻周氏
　　按汝宁府志周氏许大金妻夫亡心如松柏抚　　子鸿尧入泮苦志五十七年顺治十八年两台　　疏请建坊旌表　　雷雨辰妻李氏
　　按汝宁府志李氏真阳诸生雷雨辰妻夫殁氏　　年二十五子声扬方二岁氏啜粥啖虀甘贫苦　　守抚孤成童训课严厉寒暑无间躬织供衣　　食声扬克成母志早岁即列黉序学使郡守并　　旌其门　　党有材妻宋氏
妾冯
氏附

　　按汝宁府志宋氏确山党有材妻材亡宋年二　　十三妾冯氏年十八门无一丁终鲜兄弟妻妾　　同心共处一室悉以田庐让伯叔惟纺绩自给　　以老事闻表其门　　许熙载继室张氏
　　按固始县志张氏孝廉许熙载继室适熙甫三　　月熙从父南游五载未归氏纺绩自给抚前妻　　子龙韬如己出及熙亡毁容自誓坚志抚孤每　　韬疾病辄告天祈代教韬成立入泮苦节四十　　余年县令旌表　　田象英妻熊氏
　　按固始县志熊氏田象英妻于归克尽妇道甫　　一载英以疾亡氏年十七哀痛欲死众以嫡姑　　生姑俱在苦劝之强就饮食上事两姑下抚嗣　　子布衣蔬食终其身　　石显秀妻王氏
　　按固始县志王氏石显秀妻秀赴试姑张氏病　　笃医药不愈遂默求神佑割股以疗仁孝格天　　姑病即愈邑令表其门　　孙再芳妻易氏
　　按固始县志易氏廪生孙再芳妻芳年二十下　　第死子之骏未周岁氏柏舟自矢抚子成立入　　泮年八十有六终屡经旌表　　唐时明妻易氏
　　按固始县志易氏郡守唐时明妻封安人时明　　于明季守凤翔殉难安人抚弱子幼女于鼎革　　抢攘中操心虑患晦迹图存贞节之风不愧忠　　烈　　张焕午妻杨氏
　　按固始县志杨氏诸生张焕午妻午病亡氏年　　二十五号泣誓死念孀姑子无依因发愤矢　　志家世单寒累际兵火殚力拮据养姑教子入　　庠姑殁哀慕致疾卒苦节三十年如一日　　吴太朴侧室徐氏陈
氏附

　　按固始县志徐氏庐州知府吴太朴侧室生子　　德昌甫三岁朴御寇尽瘁死氏年二十二受命　　抚孤值明季鼎革兵寇洊至氏弃家挈子避仇　　江南防危虑患琐尾流离如是者五年及归田　　庐荒废家荡如洗力贫教子复迁葬其夫以脱　　水患守节抚孤五十三年朴长子业昌亦早亡　　昌妻陈年二十四与徐氏同心矢志共抚一孤　　以老　　单世&#妻许氏
　　按固始县志许氏廪生单世&#妻&#早亡子方　　襁褓氏茹苦饮冰多历险阻卒能抚子成立历　　三十载终　　周应生妻单氏
　　按固始县志单氏性贞静年十四适周应生未　　二年应生没氏矢志靡他事姑汤氏克孝抚嗣　　子图固如己出姑亡号泣婴疾卒　　田瑞龙妻张氏
　　按固始县志张氏秦抚湖冈女孙适田瑞龙翁　　姑老病药饵必手调以进每泣曰事亲日短也　　翁姑亡哀劳骨立每一涕泗五官皆血夫没于　　官旅榇千里孤儿三岁江盗如毛土寇猬起氏　　历艰险扶榇归葬茹蘗纺绩教子溥有声庠序　　阎性善继室祝氏　　按固始县志祝氏庠生阎性善继室孝谨庄敬　　育前子如己出年二十余夫亡子泽澍遗腹生　　氏誓死以殉从姑命抚孤毁容纺绩养姑三十　　年如一日年九十孙锡爵为翰林庶吉士少司　　寇郑重为之传　　吴之能妻黄氏
　　按固始县志黄氏赠君吴之能妻能早亡氏年　　未三十守志抚孤值明季兵荒洊臻几濒于死　　卒能教子云卿成进士任嘉祥令封太孺人寿　　九十终　　许应庚妻王氏
　　按固始县志王氏诸生许应庚妻夫亡氏年二　　十柏舟自矢茹蘗饮冰义方之训勤俭之操不　　愧古人事闻旌表　　唐时熙妻周氏
　　按固始县志周氏故宦唐时熙妻熙署全椒县　　死王事氏枕尸泣血誓与同穴勺水不入口三　　日顾弱子延光曰我死则一&#必斩遂发愤抚　　孤自二十二岁守节迄八十二岁中间饮冰茹　　蘗画荻丸熊兵燹饥馑流离播迁历人情所难　　堪凡六十年邑令表其门　　武韬妻朱氏
妇马
氏附

　　按固始县志朱氏武韬妻韬亡氏甘贫守节抚　　子晟成立入泮未几晟丧妇马氏年二十有五　　子炳麟方五岁马亦矢死靡他两影相吊共抚　　一孤备历诸艰教炳麟成立亦有声黉序　　张而翼侧室程氏　　按固始县志程氏张而翼侧室翼暮年始举二　　子及亡氏年二十翼妻孙氏双瞽且病竭力调　　侍孙得痊后孙信谗遣氏另居仅给谷五升程　　襁负其子号恸而别日工针黹夜则代舂饥寒　　迫身不忍改节抚二子迪进成立始卒　　文治妻周氏
　　按固始县志周氏文治妻年十六适治克顺妇　　道善事姑嫜治客死氏年二十有七子甫周氏　　号痛绝而复苏鬻钗钏扶榇营葬事孀姑生爱　　死戚敛葬如礼抚孤国柱成立入泮年六十六　　守节凡四十年　　阎行一妻熊氏
　　按固始县志熊氏诸生阎行一妻行一亡氏年　　未三十三子皆龆&#矢志抚孤备历艰苦阎有　　三世遗柩在堂氏典鬻竭力经营次第归窆教　　三子俱入泮　　梁明化妻马氏
　　按固始县志马氏梁明化妻化亡遗孤未周岁　　茕茕无依一贞自矢以针黹度日抚孤娶媳成　　家未几子媳俱殒孀朽零丁氏愈励苦操始终　　无异　　段瑢妻王氏
　　按固始县志王氏年十六适诸生段瑢克尽妇　　道夫亡氏年二十五无嗣鬻簪珥以敛其夫遂　　却衣饰遣僮仆散田产绝往来独处一室与柩　　相守历四十余载不渝其操　　朱廷孜妻刘氏
　　按固始县志刘氏年十六适朱廷孜五年孜亡　　氏年二十一一女甫周岁誓不欲生翁姑力劝　　抚幼乃茹蘗自守孝事翁姑邑令表其门　　钱岳秀妻祝氏　　按固始县志祝氏诸生钱岳秀妻事孀姑尽孝　　秀赴郡试姑病笃鬻簪珥衣服以供汤药姑亡　　相夫成丧礼未几秀亦殒氏年二十有八二孤　　尚幼遗腹未生氏一贞自守饥寒艰窘诸苦备　　尝卒能课子读书毕婚未几长子复丧仅存一　　子零丁孤苦历三十七年邑令旌表　　朱廷敏妻许氏
　　按固始县志许氏朱廷敏妻廷敏早世氏年二　　十六遗孤甫一龄氏誓以死从因勉奉姑命抚　　孤力贫教子事姑凡三十余年邑令旌表年六　　十一卒　　任召妻张氏
彬
妻附

　　按固始县志张氏任召妻召亡氏年十九遗一　　子未周因受夫遗命矢志抚孤召兄彬妻亦张　　氏彬亦早丧其妻年二十余娣姒同寡无子族　　人欲夺其志坚执不从卒能与召妻协力共抚　　一孤成?

　闺节部列传一百五十六
皇清七
　　张万程妻于氏
　　按济南府志于氏邹平人廪生张万程妻年二　　十夫亡守节孝事翁姑训子同居官郡守广居　　为诸生封太安人年七十六顺治间旌表　　李正芳妻樊氏　　按济南府志樊氏临邑人李正芳妻年二十六　　夫亡号泣不食数日遗孤甫七岁姑早丧独鳏　　翁在堂氏备历艰辛奉翁教子四十余年子衮　　入庠顺治间邑令旌表　　王奏绩妻董氏
　　按济南府志董氏临邑庠生王奏绩妻归八载　　夫殁遗二孤长六岁次未周氏剪发矢志历冰　　霜五十年教子列黉序孙曾盈膝顺治间旌表　　许勿暴妻刘氏　　按济南府志刘氏临邑庠生许勿暴妻诸生刘　　绩女年十六生男甫四十日夫亡翁姑先逝独　　祖姑在堂氏恸绝水浆不入口五日祖姑劝慰　　始稍进食抚幼子祖姑终殡殓如礼苦守六十　　年年七十六顺治间旌表　　韩公扬副室张氏
　　按济南府志张氏淄川人韩公扬副室年二十　　八而孀张茹素奉佛勤俭持家教子冲成进士　　为县令遇覃恩封太孺人苦节三十三年年七　　十卒　　韩茂枢妻毕氏
　　按济南府志毕氏淄川人韩茂枢妻贡士自慎　　女年二十枢亡遗一女氏苦节自誓孝事舅姑　　筑夫墓手植白杨百株岁久尽成合抱屏居一　　室非大事子侄罕见颜色年七十三终女适长　　山太常寺少卿王祯顺治丁亥骂贼遇害事闻　　旌表　　毕际壮妻王氏
　　按济南府志王氏淄川人官生毕际壮妻新城　　参将象丰女年二十四而孀一子盛锡方七岁　　氏守节奉姑训子成立年七十余终　　韩茂寅妻吴氏
　　按济南府志吴氏淄川人韩茂寅妻年二十一　　而孀一女方六岁遗腹越六月生子全守志不　　移备历艰苦顺治中侄理司李云间随入署中　　及辞归奉金为寿却之清操自矢教子为诸生　　年七十余县令汪如龙旌表　　袁汾妻王氏
　　按济南府志王氏淄川人庠生袁汾妻年二十　　六而寡家贫奉孀姑抚幼子艰苦万状二十余　　年咸称节孝　　潘杰妻张氏
妾孙
氏附

　　按济南府志张氏蒲台人潘杰妻夫亡与妾孙　　氏年俱二十并抚遗腹子常守节不变　　王钺妻朱氏
妾顾
氏附

　　按济南府志朱氏历城人守戎王钺妻诸生革　　生母也夫早亡与妾顾氏共矢苦节长斋奉姑　　孝谨备至田庐井臼躬亲操作垂老不倦课子　　读书砥行有声士林里人咸谓母教所致　　于明俊妻王氏明杰妻
刘氏附

