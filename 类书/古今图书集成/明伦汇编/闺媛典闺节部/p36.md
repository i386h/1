<!-- { "loadSidebar": true } -->
按衡州府志王氏桂阳州王仲和女宣德二年适里人陈宗济事孀姑以孝闻生子万善甫期月而宗济亡王年二十五居丧哀毁骨立其母怜之劝改适王触石求死母不敢复言事姑愈谨姑殁哀痛逾礼成化间年八十五有司闻于朝命将下而卒　　袭大邦妻胡氏
按南昌郡乘胡氏丰城袭大邦妻早寡守节成化间旌表　　鞠秋华妻齐氏
按南昌郡乘齐氏进贤鞠秋华妻早寡守节成化间旌表　　夏希武妻傅氏
按南昌郡乘傅氏丰城夏希武妻年十六归希武逾年希武殁傅抚育遗孤苦节自励寿八十终成化间旌表　　谢同权妻邓氏
按南昌郡乘邓氏新建谢同权妻早寡守节成化间旌表　　涂护妻熊氏
按南昌郡乘熊氏南昌涂护妻早寡守节成化间旌表　　陈元妻熊氏
按南昌郡乘熊氏南昌陈元妻早寡守节成化间旌表　　袁习广妻邹氏
按南昌郡乘邹氏丰城袁习广妻早寡守节成化间旌表　　周咨谋妻徐氏
按南昌郡乘徐氏丰城周咨谋妻早寡守节事闻旌表　　熊焕妻丁氏
按南昌郡乘丁氏丰城熊焕妻早寡守节成化间旌表　　曾翊如妻万氏
按南昌郡乘万氏进贤曾翊如妻早寡守节成化间旌表　　任夔妻孙氏
按南昌郡乘孙氏丰城任夔妻夔亡孙年十八矢志不二年八十终成化间旌表　　杨源淳妻聂氏
按南昌郡乘聂氏丰城杨源淳妻早寡守节成化间旌表　　钱仲权妻刘氏
按新建县志刘氏钱仲权妻年二十夫以王事殁金陵氏砥节自励坚贞弗渝抚孤成立克承先志成化间诏旌其闾　　漆修德妻张氏
按瑞州府志张氏漆修德妻新昌人张景濂女修德二十而夭遗腹生子公范张励志苦节至老益坚事闻诏旌其闾　　刘习恭妻江氏
按瑞州府志江氏刘习恭妻新昌人习恭早丧江年二十遗腹生子守节不渝事闻诏旌表　　张祥妻徐氏
按瑞州府志徐氏张祥妻高安人祥亡徐年二十遗腹生子应喜食贫抚孤迄于成立郡县旌表　　况昊妻吴氏
按瑞州府志吴氏况昊妻上高后团人年二十二昊殁遗腹生子正道孀居三十载抚孤奉母人无间言成化间诏旌表　　游仲高女
按瑞州府志游仲高女敖仙坊人许字卢节雍未归而节雍客死女纺绩自食父母欲令改适誓死不从乡邻重其义时赠以米帛年七十余终　　张凤翔妻万氏
按瑞州府志万氏张凤翔妻新昌人凤翔疾革睁目熟视万万曰会君意矣当誓死抚孤以承君命凤翔始瞑目时万年二十五孀居六十余载人无间言成化间诏旌表　　王庭伟妻赵氏
按饶州府志赵氏王庭伟妻归三年伟殁赵年二十一遗娠生子永芳氏誓无二志或诱其父劝他适赵遂绝母家往来岁时伏腊内外罕觏其面邑令以闻直指吕洪造其庐请见不出叹息而去　　洪瀚妻氏
按饶州府志陶氏廪生洪瀚妻瀚早亡陶年二十静坐一室躬纺绩以膳舅姑训子天瑞成立年八十五终　　方迎长妻王氏
按饶州府志王氏方迎长妻助教坚之孙女归三月长亡王涕泣出血三年舅怜其无嗣命鞠夫弟之子为后躬亲纺绩寝门之外不闻其声成化丁未有司上闻未报而卒　　詹斯龄妻倪氏
按饶州府志倪氏名&#贞詹斯龄妻归龄生三子龄殁倪年二十四黄口呜呜家徒壁立父母讽改适倪恸哭不从抚孤成立年九十余终　　徐德明妻程氏
按饶州府志程氏徐德明妻及笄归明明双瞽程事之甚谨五载明殁氏年二十九遗孤甫三岁勤苦自食誓不二志　　许瑜妻张氏
按饶州府志张氏许瑜妻瑜死值兵乱强暴旁午氏蓬首垢面衣不浣濯见者厌弃不视获以节终　　汪元中妻朱氏按饶州府志朱氏汪元中妻姑早寡朱孝事七年而殁逾

　闺节部列传二十
　　明十五
　　史子澄妻王氏
按溧阳县志王氏史子澄妻夫亡氏年十八遗腹生子嵩或怜其少劝他适泣曰有舅姑及乳子忍弃之乎宁死不愿他适卒教子成立事舅姑终葬祭如礼成化丙午旌其门年八十三卒　　王信妻霍氏
按溧阳县志霍氏王信妻年十九夫没家贫父母欲夺其志霍不可抚二岁孤廷璋成立备极辛苦迨霍老病璋刲股以进忽思鱼藕璋剖冰得藕鱼旋跃出　　王仕妻陈氏按溧水县志陈氏王仕妻夫亡守节辛苦存孤　　黄志远妻任氏按溧水县志任氏黄志远妻少寡抚遗腹孤守节年八十终巡抚旌其门　　俞氏女
按溧水县志俞氏女宋状元俞桌五世孙女也居赞贤乡父旭母陈氏生子七人女行三幼许字庠生周辂将嫁辂亡女矢为女老父母亦不能强拨田八亩为饘粥资勤苦纺绩积金数十以造神山庵桥将终以所拨田亦施庵中成化丁亥年八十余卒葬父母傍　　何士谧妻江氏
按歙县志江氏东北隅何士谧妻生子胜方六岁夫亡江年二十九家贫纺绩教子成人事闻旌表年八十余终　　殷文臻妻方氏
按歙县志方氏上里殷文臻妻年二十三而寡嫠居四十余年卒　　汪仪隆妻郑氏
按歙县志郑氏郑村汪仪隆妻年二十而寡守志终身　　汪崇稷妻吴氏
按歙县志吴氏溪南吴斯仁女许聘西溪汪崇稷未归而姑吴氏没即服衰麻执妇礼既嫁年二十五夫亡守节抚孤殡葬四世以下诸丧历艰苦三十七年卒　　叶文盛妻徐氏
按歙县志徐氏名泽叶村叶文盛妻生子甫半岁而夫亡徐年二十二抚孤守节终其身　　朱友仁妻方氏
按歙县志方氏朱友仁妻生子嵩甫一岁夫亡方年十九守节抚孤历五十年终　　徐公名妻洪氏
按歙县志洪氏文达女嫁徐公名年二十二夫亡守节抚孤世威世和成立以寿终　　王社惠妻汪氏
按歙县志汪氏王社惠妻岩镇人年二十三夫亡抚遗腹子迪守节终身　　丘永祯妻王氏
孙
氏附

按歙县志王氏丘永祯妻年二十八而寡子惠良亦早亡妻孙氏年二十四与姑同守节终身　　程永义妻王氏
按歙县志王氏竦川程永义妻年二十四而寡抚孤终身　　方九妻汪氏
按歙县志汪氏联墅方九妻年二十五而寡守节抚孤卒年七十　　吴惠贞妻孙氏
按歙县志孙氏休宁孙山女适溪南吴惠贞夫亡氏年二十六守节抚夫弟子承祀卒年八十有七　　洪良妻汪氏按歙县志汪氏洪源洪良妻年二十四而寡守节抚孤年六十九卒　　卢鸿妻汪氏
王彦
端妻附

按歙县志汪氏佥事汪山女工部主事淳安卢鸿妻名銮年二十一鸿没无子无所依还母家二十余年常与侄女锦共处一室以寿终锦王彦端妻也年二十二夫亡抚遗腹子廷璋年五十八而卒　　仇世显妻程氏
按歙县志程氏仇世显妻年二十七而寡守节抚孤三十六年卒　　畲荣亨妻汪氏
按歙县志汪氏畲荣亨妻年二十一而寡苦守五十年终　　郑腾海妻汪氏
按歙县志汪氏郑村郑腾海妻年二十八而寡抚三孤皆夭承夫志捐赀建延龄桥以寿终　　叶文安妻郑氏
按歙县志郑氏御史叶蓁子文安妻年二十二而寡守节四十五年终　　汪最妻王氏
按歙县志王氏槐塘汪最妻年二十八而寡守节抚孤历二十二年卒　　吴周浩妻朱氏
按歙县志朱氏吴周浩妻年二十二而寡守节抚孤四十余年卒　　汪浩妻吴氏
按歙县志吴氏槐塘汪浩妻年二十五而寡守节抚孤卒年八十有二　　金汝恭妻周氏
按歙县志周氏周彦明女休宁金汝恭妻年二十九夫亡仅一女遂抚兄子翁归为后守节终身　　李尚华妻汪氏
按歙县志汪氏章岐汪汉女适樟村李尚华年二十夫客死遗腹生孪子辟纑糊口鞠之成人卒年七十巡按御史奏闻旌之　　方模妻李氏
按歙县志李氏马岭儒士方模妻夫亡苦节终身建坊旌表　　江枢妻汪氏
按歙县志汪氏江村江枢妻枢病亡氏欲以死报顾念有身冀存枢后越七月生子一阳苦节抚育足不逾阃凡五十九年卒年七十九奉旨建坊旌表　　江岩龙妻方氏万
氏附

按歙县志方氏潜川人适江村江岩龙姑患痈亲为吮濯得瘳方不宜子为龙置妾万氏无何龙游楚亡方年三十万年二十六有身阅月生子应全方万同励志抚育有司并旌之应全后以孝子旌表　　许立德妻鲍氏
按歙县志鲍氏邑东关许立德妻年二十四德亡氏自经者再为保母救止又绝粒六日舅姑谕曰当以抚孤为重遂素服蔬食三十余年年六十终奉旨建坊旌表　　余波妻汪氏
按歙县志汪氏新安卫指挥余波妻年十八归波克尽妇道年二十四波丧抚二子长应瑞袭职擢吴淞坐营诸孙皆能致身氏苦节五十七载御史奏旌　　吴欢妻方氏按歙县志方氏向杲吴欢妻生二女欢亡方年二十八苦节抚欢兄子实为嗣有司奏闻旌表　　谢荣远妻汪氏
按歙县志汪氏东关人归谢荣远生子五岁远亡汪年二十二抚孤孀苦有司奏旌其门　　汪含芳妻余氏
按祁门县志余氏汪含芳妻年二十八含芳死守节五十八年有司奏闻旌表　　汪永祥妻林氏
按祁门县志林氏庠生汪永祥妻夫死无子氏年二十二以夫兄子为后守节不变有司奏闻旌表　　张希用妻汪氏按祁门县志汪氏张希用妻性慧异生子翰期月希用死汪年二十一事公姑孝谨守节四十余年有司奏闻旌表孙敏登癸丑进士　　程彦祯妻李氏
按祁门县志李氏名秀珍程彦祯妻生子弘二岁夫亡氏年二十二断发抚孤贫老而死　　程克良妻陈氏
按祁门县志陈氏名美贞庠生程克良妻生子二岁夫亡氏年二十守节五十四年成化间有司奏闻旌表　　舒永钥妻吴氏
按黟县志吴氏县令吴景温女嫁舒永钥年二十无子而寡事舅姑孝其家欲嫁之叱曰视我为何人而顾以此污我卒无异志年六十有五终　　汪瑀妻王氏
按黟县志王氏名淑兰城东仕仪女汪瑀妻年二十三而寡奉舅姑以终天年有女亦早孀守节如母成化间奏闻旌表　　胡一阳妻赵氏
按泾县志赵氏名菊莲胡一阳妻年十四夫亡柏舟之志之死靡他子其茂甫阅月白日扃户勤作教哺茂弱冠补邑诸生无何夭折氏一恸而死　　吴绍芳妻左氏
按泾县志左氏名守贞青东都吴绍芳妻士族左孟嘉女年二十六夫亡止二女家贫织养姑以古烈妇自期成化乙未诏旌表　　王清安妻吴氏
按泾县志吴氏泉北都王清安妻年二十三归未半载夫亡遗腹生子不育氏秉志益坚养姑唐氏克尽孝道成化中旌表　　俞秉衷妻苏氏
按泾县志苏氏俞秉衷妻年二十六夫亡无子矢志守节孝奉翁姑姑婴宿疾苏勤纺绩供药饵人称节孝　　程君道妻汪氏
按泾县志江氏程君道妻年二十夫亡矢志坚白训幼子成家年七十余卒　　赵善来妻汪氏
孙
氏附

按泾县志汪氏名璀官生赵善来妻来谒选都门没于邸舍氏年十九闻讣大恸绝而复苏会侧室孙氏生子灴氏抚如己出延师训之慈严相济象勺之年即补荫入雍儒雅有国士风天性甚孝能事母氏治家严急孙氏事之婉曲承顺为古人所难氏能御外侮葬祖保孤避贼常置匕首于&#以戒不虞　　赵善经妻王氏按泾县志王氏名芳秀东隅赵善经妻光禄署正王秋女年二十六夫亡矢志不二子继皋仅一岁氏教之补郡诸生皋事母亦能尽孝　　郑谦妻唐氏
按泾县志唐氏邑民郑谦妻年二十二而寡家贫二子幼亲族悯之欲夺其节氏矢志不二织以养姑生事死葬无憾子既成人家乃昌盛焉　　沈能妻卫氏
