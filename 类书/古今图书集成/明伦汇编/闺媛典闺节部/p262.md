<!-- { "loadSidebar": true } -->
按靖江县志郁氏庠生朱维炓妻年十七归朱二年而寡一女甫弥月翁姑欲嫁之因除灵焚其木主郁觉亟向火中救出已焦欲入祠门者拒之哭于祠门一日夜后并夺其赡田百亩郁亦无怨言以寿终　　孙同科妻江氏按靖江县志江氏年二十六而寡其父以其无子令改适泣谢曰虽无子有幼女在背夫弃女不忍为也纺绩自给年六十六卒　　侯川妻夏氏
按靖江县志夏氏年二十三夫亡一子甫十月族人将嫁之氏以死誓后其子复夭备极艰苦终不变节　　陆可辅母刘氏按靖江县志刘氏陆可辅母少寡而辅幼外持门户内秉家事操作力苦教子不务姑息子入黉宫领岁荐人称贤母　　朱凤雍妻周氏
按靖江县志周氏年十七归庠生朱凤雍越五年雍亡一子尚未&#苦节自守年七十余终　　陈胙土妻鞠氏
按靖江县志鞠氏陈胙土妻年十九夫亡守节屏居一室诵经课子年逾九十终　　毛世岚妻朱氏
按靖江县志朱氏毛世岚妻年二十七而寡子士伦尚在襁褓氏茹荼嚙蘗百折不磨事闻旌表　　朱肇修妻张氏


　闺节部列传一百四十
　　明一百三十五
　　陈僧民妻张氏
按淮安府志张氏陈僧民妻年二十一夫亡翁姑老子廷策在襁褓家徒四壁氏纺绩供翁姑每问所嗜必曲致之历二十一年不懈翁姑没值岁凶丧事竭力成礼哭泣尽哀　　薛炳妻罗氏
按淮安府志罗氏薛炳妻年十九夫亡欲死家人救之乃嚼指断发守节四十余年崇祯间旌表　　蒋有庆妻齐氏
按淮安府志齐氏山阳人万历末年十八归蒋有庆庆病久虽合&#已绝人道越二载庆亡氏伶仃孤苦辟纑以资日用长斋六十年年九十余卒　　汪应庚妻陈氏
按淮安府志陈氏汪应庚妻庚死子道美方一周氏与少姑余氏杜门守节四十八年翁震岳多遗书氏因以教子子贡于乡崇祯间旌表　　许振宇女
按淮安府志山阳人许振宇女年十岁足不履户外笑不见齿事父母诸兄极孝友未及笄父母病刲股以进未几父母相继没女绝水浆数日同里文学周伯子母寡居闻其贤求为仲子广庇妇聘未期崇祯二年伯子死弟广庇亦亡讣至方清明兄辈携女同拜扫女即衣缟舆至周登堂呼拜庇母曰我许氏女今来守丧即抚棺痛哭庇母持之大恸举家尽失声邻里闻而来者无不流涕劝归不从遂止庇季弟未婚女语兄以仲妹配之姊妹共事庇母以针黹供甘脆药饵费庇母病危刲股和药进之延数日而没居丧如丧父母未几妹亡孤苦无依不得已回兄家操作拮据倍于往昔幼通女孝经列女传诸侄女咸受教尊以为师不茹荤不衣帛不听丝竹不与亲戚往来岁时伏腊必过周祭奠清明必往扫墓凡四十年如一日作字端楷绣刺花鸟人物山水无不生动乡里重之　　何氏女
按淮安府志何氏女宿迁人受管逵聘初逵娶卞氏生子昂仅二岁没继聘女未娶而逵亡女闻恸哭母曰汝未识夫面何恸耶曰其母老子幼无人抚养故恸也遂焚毁平日所亲制妆奁示不他适及逵丧出过其门即衰麻送葬遂归管逵母刘氏没女养逵子昂昂长而夭女年八十无疾终　　昝氏女
按淮安府志昝氏女山阳人许嫁萧国祯祯于崇祯壬申溺死女闻讣奔奠服斩衰于萧家凡衾帱衣服悉屏丝缕发不膏食不荤筑垣以绝内外不通往来坐卧一室中日夕礼拜足不出户三十余年相随惟一小婢稍长即遣去婢凡三四易年五十终　　井田妻王氏
按安东县志王氏井田妻年二十一而寡止一女孀姑在堂未几夫弟与妇相继没遗二侄在抱氏乞乳代育与己子同己腹常馁而姑甘旨不缺立侄为嗣年八十二终崇祯十年旌表　　乔宦妻华氏
按桃源县志华氏乔宦妻年二十二夫亡家赤贫以女红度日寒夜无被卧灰中母怜其苦欲嫁之氏截发以示遂止年七十五终　　房惟和妻夏氏
按桃源县志夏氏房惟和妻年二十四夫亡家贫日勤女红教育幼子成名事母克孝氏年七十四县令旌之　　朱德纯妻房氏
按桃源县志房氏诸生朱德纯妻年二十一夫亡无子家贫无依归母家同孀嫂夏氏共抚兄子成立年七十终县令旌之　　刘乔妻俞氏
朱氏
葛氏附

按桃源县志俞氏省祭刘乔妻年二十六夫亡抚二子三章三台守节年七十三终三章继室朱氏年二十而寡抚遗腹子朝典成立朝典妻葛氏年二十八亦寡抚二子宜中和中矢志如姑俱旌表　　刘崇德妻浦氏
按桃源县志浦氏刘崇德妻年二十四夫亡抚二子守节崇祯元年邑令旌其门　　刘柏年妻朱氏
按桃源县志朱氏经历刘柏年妻年二十八夫亡抚三月子三闱守节学使旌之　　臧调元妻邵氏
按桃源县志邵氏臧调元妻年三十三夫亡姑年七十子允在襁褓氏奉姑终老教允成名年六十四卒　　史逢克妻徐氏按桃源县志徐氏史逢克妻年十七夫亡抚幼子麟笔守节兼抚幼叔秉直读书成名学使李嵩阳旌表　　刘天德妻朱氏按桃源县志朱氏刘天德妻年二十七夫亡守节四十四年终　　葛天申妻王氏
按桃源县志王氏葛天申妻年二十七夫亡率妾颜氏共守苦节子灏尚幼内无援助外苦差徭艰辛备尝不易其志　　葛正谟妻吴氏
按桃源县志吴氏诸生葛正谟妻年二十七夫亡抚子天宠守节邑令表其门　　房卓然妻田氏
按桃源县志田氏诸生房卓然妻年二十四夫亡抚子启闳守节邑令旌之　　刘晓妻陈氏
按桃源县志陈氏孝子刘晓妻年二十八夫亡抚子守节年七十五终　　刘昭妻赵氏
按桃源县志赵氏刘昭妻年二十九夫亡守节四十三年终　　王家栋妻张氏
按桃源县志张氏诸生王家栋妻年二十四夫亡抚子弼守节赋性严谨持家有则弼尤承事无违邑令旌表　　刘葵妻张氏
按桃源县志张氏刘葵妻年二十八夫亡守节一女适郜辂辂早亡女年二十一矢志如母县令并旌之　　王庆妻沈氏按桃源县志沈氏诸生王庆妻年二十八夫亡守节三十四年终　　蔡鼎镅妻徐氏
按宿迁县志徐氏邑东北隅徐正化女也年十七归生员蔡鼎镅未五年而夫病痿氏日夜侍饮食药饵心力俱瘁五年无少怠时姑老庶姑二皆病氏兼事之曲尽妇道夫亡号恸欲殉念三老无依强存一息以养设苫具于夫柩旁寝处其上毁容茹素纺绩以给朝夕又五年三姑相继殁氏为尽力含殓求亲族立侄为后抚之如己出寻子又病夭氏过恸遂成疾卒　　赵寅妻杜氏
马
氏附

按海州志杜氏生员赵寅妻性端谨寅亡氏年二十守节四十余年抚侄成人以延赵后寅弟官娶马氏数月而夭马矢志如姒哀毁绝食旋以病亡上官并旌其门　　王鉴妻杨氏　　　　李志靖妻翁氏
　　于贤妻黄氏　　　　曹珍妻郁氏
　　潘藻妻黄氏　　　　赵珊妻李氏
　　时霆妻张氏　　　　王诏妻刘氏
　　乙允济妻王氏　　　杨林妻王氏
　　孙子成妻刘氏　　　武侯妻李氏
　　谭林妻蒋氏
按海州志以上十三妇俱早寡守节终身事实无考　　赵梦麟妻徐氏按海州志徐氏义民赵梦麟妻大河卫徐兵侯女事&#极孝内外无间言夫亡氏年三十苦志鞠育幼子声容不出户外六十年如一日　　刘炯女
按赣榆县志赤涧村孝子刘炯女许字中冈站张森未归森病亡女告母曰张不幸死女虽未为之妻不可乏一送母以女意白父父许之至其家衰麻哭临遂留不返矢志终身　　刘珊妻孙氏
按赣榆县志孙氏刘珊妻年二十六夫亡抚周岁女励志苦守历四十余年　　陆&#妻李氏
按邳州志李氏陆&#妻性贞静言笑不苟年十九归陆克尽妇道生子世荫甫三岁而&#亡氏年二十有五日夕号泣绝饮食死而复生者数矣既念藐孤无托遂矢志坚守贫苦自甘针黹纺织藉以卒岁教子严而有法闺门肃然世荫后举明经苦节四十九年年七十四卒　　陈禹谟妻戴氏
按邳州志戴氏广文戴光郯女太学生陈禹谟妻笄年适陈生二子治本甫三岁治安数月陈以疾亡氏年二十八门户衰落无&#功之属氏矢志抚孤力御外侮备尝荼苦四十余年年七十卒二子及孙俱克成立补弟子员　　索逵妻魏氏
按邳州志魏氏索逵妻承学母逵积学不第赍志以没魏训承学以义方读书朝夕有程课承学长登甲第母教之也年八十三卒封安人　　王履中妻韩氏
按邳州志韩氏王履中妻年七岁父授以孝经即能通大义十八适王生三子夫亡氏年二十五誓以死殉水浆不入口者数日姑百方劝慰始强进饘粥由是躬勤纺绩以养姑教子命锡夜篝灯课读锡得成名后韩氏中衰氏复为经纪丧事人称节孝　　韩钊妻季氏
按邳州志季氏芜湖司训季起元女适庠生韩钊季世之乱钊死于寇季年十九欲以身殉姑泣谓曰吾年已垂暮非汝莫延与其从夫而死何若与吾俱生即汝夫亦瞑目地下矣季感姑言苦节奉姑终老　　汤仪妻孙氏按邳州志孙氏汤仪妻年十七归汤生子时宏甫周夫亡氏食贫抚孤纺织自给年逾九十康健逾常宏亦七十有奇母节子孝族党并称之　　袁应母龚氏
按睢宁县志龚氏袁应母夫早亡氏年方笄抚遗腹子成长以孝着具题旌表　　朱诏妻武氏
按睢宁县志武氏朱诏妻年二十夫亡家贫无子氏誓不再嫁孑守四十余年有司给布粟旌表　　杨思让妻李氏
按睢宁县志李氏杨思让妻夫亡遗二子长三岁次一岁氏矢志靡他甘贫茹素抚二子成立　　胡士麟妻王氏
按睢宁县志王氏王明元女胡士麟妻麟于崇祯元年夭氏年二十一矢志不贰截发剔目期以死守姑病两割股肉以进人称节孝　　刘毓瑞妻同氏
按睢宁县志同氏太学生刘毓瑞妻年十七适刘生子大受甫六龄夫亡苦节教大受以廪例贡南国子监家居事母文行兼优士林重之氏年八十七苦操六十三年崇祯间淮徐副使徐标旌之　　贺国辅妻单氏
按徐州志单氏儒士单允恭女廪生单干姑恭生氏五岁而亡母于氏孀苦训氏及笄适经历贺国辅氏恪遵母训善事继姑以孝闻辅亡无子有幼弟一幼妹三及辅妾女二皆氏苦节抚养为婚嫁事闻旌其门　　杜先华妻王氏
段
氏附

按徐州志王氏生员王舜女幼适庠生杜养廉长子先华仅岁余华夭王欲身殉因有遗腹姑苦劝乃止后三月生子大受教之读书未遂赍志以殁华弟先荣妻段氏生子大乘甫二周荣应试南闱染病遂不起段苦节教大乘为诸生母子相守五十三年见孙廷仪年十五采芹段以寿终　　王民俊妻顾氏
按徐州志顾氏王民俊妻俊为宪掾氏持家贤孝着闻夫亡遗子龙光龙震龙霁皆幼氏守节抚孤历三十余年子克成立继父业崇祯壬午有司旌其门　　王公玺妻杨氏按萧县志杨氏王公玺妻玺早亡子叔猷方周岁杨冰雪自矢多家难携子归母家暨辛壬癸甲萧有铜驼之厄复从母氏避难淮邳艰苦备尝卒训子成立娶何氏未期年杨有疾何祷天刳股和药以进杨病以愈有司旌其门　　何鉴妻吴氏
按萧县志吴氏何鉴妻年二十一鉴亡一子在襁褓氏含苦守之事舅姑孝谨抚子成立　　穆三妻黄氏
按萧县志黄氏穆三妻归穆六月而夫亡黄年十八有身生子端抚之终身　　王彬妻鹿氏
按萧县志鹿氏王彬妻年十七归彬越五年彬亡一子甫三岁鹿守节克苦以训遗孤登第年九十九卒　　黄恩妻徐氏按萧县志徐氏黄恩妻年十七归恩二十一夫亡无子舅姑屡夺其志不从躬纺绩以自赡乡人怜而周之以寿终　　卜同妻郝氏
