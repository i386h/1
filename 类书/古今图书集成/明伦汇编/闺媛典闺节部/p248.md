<!-- { "loadSidebar": true } -->
按广信府志祝氏郑孔贯妻年二十六贯亡抚子麟及长娶刘氏刘年二十九麟殁姑妇相倚食贫抚孤姑年八十四妇年七十三卒士夫咸歌咏之　　龚润妻陈氏
按广信府志陈氏龚润妻上饶人润举乡试上春官值癸未之变死于难陈年未三十甘贫守节不以无子贰心乡人咸重之　　苏荣妻蒋氏
按广信府志蒋氏铅山人弋阳苏荣妻年二十八荣亡抚孤守节有司闻于朝旌表　　夏曦妻杨氏
按广信府志杨氏夏曦妻名临姑玉山人少寡以礼自闲或讽改节指其子泣曰我不即死以儿故宁有他乎姑老竭力奉养哭夫至于丧明子英克承母志力学取乡荐为官有声氏孀居六十载年八十四卒　　汪野妻方氏按广信府志方氏汪野妻野弋阳人氏年十九归汪明年野亡舅姑哀其少而无子欲嫁之方觉泣告舅姑曰乞为家之老婢以终此志孀居凡五十年乡里皆称苦节　　刘廷材妻吴氏
按弋阳县志吴氏刘廷材妻孝子世佐之母早岁丧夫誓不二志家贫甚舅姑强改适氏斫额断发以绝其议躬纺绩以供衣食历寒暑无间世佐长读书通大义痛母苦节闭门养母氏年九十七无疾而终邑令申请建坊　　陈应奎妻李氏
按弋阳县志李氏名长玉幼晓字义熟读列女传年十六适陈应奎三年生子泓甫晬而奎没家徒四壁戚属咸劝再适不从终夜哭泣期死姑知之寝食相随氏恐病姑乃剪发告天曰两世一子不绝如线苟不拂吾志敢求死乎乃罢会祖姑徐氏病旦夕吁天愿以身代疾乃愈及泓出就傅夜归必篝灯授书自执纺绩伴之后泓为郡庠生有声氏年六十余卒事闻旌表　　周之德妻徐氏
按弋阳县志徐氏周之德妻性严肃言笑不苟事舅姑以敬相夫子以义姑疾侍汤药两月未尝解衣剪指焚香愿以身代翁庶出一子方半岁失母徐抚育备至年二十七夫亡号泣绝食誓与同穴舅慰之曰有子不育死何益遂强起治丧力勤纺绩延师教子俾克有成年八十余邑令表其闾　　刘凤鸣妻叶氏
按弋阳县志叶氏刘凤鸣妻年十八归刘二十一夫亡子二俱在襁褓舅年老有疾谓氏曰家贫身老何忍以两弱孙累少妇盍去诸氏焚香誓曰苟不与刘氏终始有如日缟素绩朝夕勤苦奉舅及继姑有孝名课子邦庆崇祯时以明经荐氏年七十五卒事闻旌表　　翁球妻程氏
按贵溪县志程氏翁球妻球少有大志疾革遗程以诗程泣而对曰必从命及亡氏年二十三所居不蔽风雨日食不饱族人以粟赒之必纺绩以报使称焉乡党贤之　　汪一源妻方氏
按贵溪县志方氏汪一源妻一源夭而贫氏勤纺绩以事舅姑抚遗腹子成立　　裴便妻范氏
按贵溪县志范氏裴便妻年十九而寡抚侄为嗣苦节自励己丑山崩人死无算范抱孙仆积尸中三日犹存人谓天佑其节　　乐锦妻吴氏
按贵溪县志吴氏乐锦妻年二十六而寡锦素宠妾薄吴吴以义命自安及亡或劝吴再适不从苦节抚孤终老　　江以达妻汪氏
按贵溪县志汪氏午坡江以达妻达为某官负盛名汪克相之及亡注抚妾出子女如己出为夫建祠刊集出田以供学校有女丈夫称　　何继宗妻杨氏
按贵溪县志杨氏何继宗妻宗夭而无子杨年二十二舅姑欲夺其志誓以死守平居足不逾阈年八十直指上其事诏赐坊表　　丘锐妻李氏
按贵溪县志李氏丘锐妻年十八锐殁氏誓不再适携从子育母家以继锐嗣时父亦无子氏力为求后有谋夺父产者嫉之李挟一子一婢持刀自卫竟克遂所图年八十孀居六十载丘九仞为之传　　杨希儒妻祝氏
按铅山县志祝氏杨希儒妻年十六归杨二十二夫没二子在抱媒来氏断发谢之典衣课子程督甚严姑病躬侍汤药六年如一日乡党贤之　　周钲妻徐氏
按金溪县志徐氏周钲妻事周两月以母病归省逾数日钲以暴病亡未及永诀徐恸哭几绝遗腹生子瑄父母讽改适徐自经姑破壁救之毁容独处督瑄苦读王蓂为之传　　聂启孟妻王氏
按金溪县志王氏聂启孟妻生子半岁夫殁氏年十九守节终身聂大年志其行　　谢妇王氏
按金溪县志王氏小字引醇柱史谢绍元孙太守廷谅子某妻氏幼善吟咏有道韫之目归谢十年夫亡和熊画荻训子士鸾成人所著有梅石集　　严皇聘母黄氏
按金溪县志黄氏严皇聘母少寡守节贫且益坚皇聘养志不仕教授生徒以事母厥后子孙众多皆贤孝过人乡老为之称诵不朽　　周文郁妻吴氏
按金溪县志吴氏诸生周文郁妻文郁早丧吴年二十二奉姑抚子久而益厉崇祯间学使表其门　　杨应宿妻黄氏汤
氏附

按金溪县志黄氏孝子杨应宿妻宿代父死氏即欲殉夫以一子甫离襁褓隐忍苟活未几子夭偕媳汤氏抚幼孙终老郡守旌其闾　　刘卿妻胡氏
按金溪县志胡氏文学刘卿妻幼颖慧能文卿早丧守贞教子孜孜不倦赞理家事无不协宜子麟昭以文名著氏事姑尽孝姑病产子缺乳氏即抱哺之至长族里交颂其贤　　陈大节妻董氏
按乐安县志董氏名云贞陈大节妻年二十一夫亡矢志不二姑病卧&#忽被回禄董冒火抱姑出受灼几毙邑令旌其门　　曾维秉妻蔡氏
按乐安县志蔡氏曾维秉妻年二十四夫亡茕茕孤子惟蔡是恃蔡曲体夫心爱养成立以寿终　　乐善教妻胡氏
按乐安县志胡氏名珍贞乐善教妻家贫无子奉姑四十余年皆以织纴给口年七十七终　　陈作魁妻袁氏
按乐安县志袁氏陈作魁妻年二十一夫亡养姑抚子弗辞劳瘁有司旌之　　曾世俊妻陈氏
按乐安县志陈氏名真贞曾世俊妻年二十八世俊亡陈苦节训二子皆成名县令旌表　　乐曰旻妻袁氏
按乐安县志袁氏乐曰旻妻年二十三夫亡养姑教子曲尽慈孝以寿终　　董管妻吴氏
按乐安县志吴氏诸生董管妻年二十二脱簪珥为夫娶妾逾年妾生一子未三年而夫殁氏养姑抚子终身不二　　黄文学妻陈氏
按乐安县志陈氏名饶贞黄文学妻年十九夫亡遗孕生男苦节抚之备尝艰苦卒无异志　　何盛杨妻吴氏
按乐安县志吴氏何盛杨妻年二十四夫亡苦节顾复遗孤俾克成立年四十余终　　何常元妻王氏
按乐安县志王氏名崇贞何常元妻夫早亡孤灯独守至死无二乡人称之　　黄云焕妻龚氏
按乐安县志龚氏黄云焕妻年十九归黄阅数月夫殁事寡姑何氏终身　　潘九德妻詹氏
按乐安县志詹氏诸生潘九德妻素有贤行少寡矢志坚莫能夺　　董齐昭妻曾氏
按乐安县志曾氏名有贞董齐昭妻幼姆教孝事尊章年二十六夫亡历艰苦四十余年以节终　　董举治妻王氏按乐安县志王氏董举治妻年二十三夫殁一子尚在孩提翁老丧明起居出入皆赖扶掖氏敬奉甘旨终其世如一日　　邹启元妻胡氏
按乐安县志胡氏名昭贞邹启元妻年二十四夫亡以绩哺孤儿誓不改适年六十余邑令旌表　　原遵德妻康氏
陈
氏附

按乐安县志康氏原遵德妻与六德妻陈氏妯娌也俱年少夫亡同居合爨相倚终身邑令表其节　　董忠弼妻丁氏按乐安县志丁氏董忠弼妻年二十一夫死无子守节终身抚伯氏幼子以昌厥后　　董伯妻曾氏
袁
氏附

按乐安县志曾氏董伯妻年二十三夫亡抚子齐爵成立生孙四岁齐爵夭媳袁氏年二十有四亦矢志靡他与曾共老　　曾纨参妻戴氏
按乐安县志戴氏罗山曾纨参妻年十九方妊数月夫亡及生男砥操如石事翁姑至孝寿六十九终　　董庆寿妻丘氏按乐安县志丘氏董庆寿妻年二十一夫殁遗腹生女家甚贫家人尝劝他适百计不能夺其志　　曾延伯妻李氏
按乐安县志李氏罗山曾延伯妻夫亡矢志抚孤母欲嫁之弗从时六月六日折杏一枝插之户右吁天祝曰妇节与杏为荣枯特以是卜之也而杏果渐茂李秉节愈峻年百岁有司建坊旌表　　黄时通妻李氏
杨
氏附

按乐安县志李氏黄时通妻夫亡偕叔时阳妻杨氏共守终身邑令旌表　　董一信妻黄氏
按乐安县志黄氏董一信妻年二十五夫婴奇疾死氏孑守孀帏抚孤勤学奉两继姑与嫡无异绅士交以诗赞之　　黄士承妻陈氏
按乐安县志陈氏名英贞黄士承妻年二十二夫亡秉节邑令旌其闾　　董用贯妻徐氏
按乐安县志徐氏董用贯妻年二十四生子方七月夫亡誓不改节姑患疯疾氏敬事无违通邑咸称节孝　　曾章志妻游氏
按乐安县志游氏曾章志妻年二十夫亡苦守劲节抚子惟用封文林郎　　董佳听妻曾氏
按乐安县志曾氏庠生董佳听妻听博学善属文事亲孝早亡曾年二十六恪承夫志孝事舅姑课二子成立郡司马以孝节旌其门　　曾殷成妻丁氏
按乐安县志丁氏罗山曾殷成妻年二十一夫疾笃泣谓丁曰我无后翁姑年老肯留以代养乎然亦弗敢强也及殁氏誓从夫命至死无异志　　董德周妻原氏
按乐安县志原氏董德周妻年二十四夫亡孀居严毅至死不渝　　曾章训妻聂氏
按乐安县志聂氏曾章训妻夫亡守志直指表其闾　　黄瑞龙妻邹氏按乐安县志邹氏名春贞黄瑞龙妻年二十一夫亡遗孤甫晬教养成名邑令旌表　　董如京妻余氏
按乐安县志余氏董如京妻年二十一夫亡苦守五十余年年七十五邑令旌之　　黄钺举妻董氏
按乐安县志董氏名吉贞庠生黄钺举妻年二十三夫死子方三岁氏苦抚成立生孙而夭氏复抚孙成人邑令表其闾　　曾达卿妻詹氏
按乐安县志詹氏罗山曾达卿妻夫病笃呼詹以手指父母者再及亡詹泣曰吾夫以两尊人属妾知妾无二志也邹元标生平无许可独于詹铭曰仰而妇俯而母孝而慈畴与伍　　董举方妻陈氏
按乐安县志陈氏董举方妻年二十三夫亡执丧如礼无子立叔次子汝盛以继夫祀　　曾章来妻詹氏
按乐安县志詹氏罗山曾章来妻年十九夫亡家屡空翁姑亦奄殁仅存祖姑以蚕织资养年七十余终　　陈伯芳妻黄氏按乐安县志黄氏陈伯芳妻年二十二夫亡生子育瑞甫周氏甘贫守志四十余年邑令表其门　　原开运妻吴氏
按乐安县志吴氏原开运妻事夫恭谨夫病危命吴曰我无子又极贫宜早自为计吴誓不二庭奉姑生养死葬咸尽诚孝县令旌之　　董子恕妻聂氏
按乐安县志聂氏董子恕妻年二十丧夫遗孤数月翁欲遣嫁不从断指截发以示不二年九十终　　陈本倪妻詹氏毕
氏附

按乐安县志詹氏陈本倪妻与媳毕氏皆早寡励志孀居人称双节　　董建辉妻曾氏
按乐安县志曾氏董建辉妻年二十一夫亡无子母讽改适矢志不移独居四十余载乡里称之　　黄公琦妻詹氏
按乐安县志詹氏名雪贞黄公琦妻年十九夫亡独守六十余年勤女红以供甘旨奉姑终始尽孝直指旌其门　　董朝玉妻曾氏
按乐安县志曾氏董朝玉妻年十九丧夫抚妾二子如己出翁姑相继病奉事不倦既没祭葬如礼以寿终　　黄子质妻邹氏
按乐安县志邹氏名正贞黄子质妻年二十五夫亡不以家贫易志抚遗腹子教养成立邑令旌其门　　董蕃典妻罗氏按乐安县志罗氏董蕃典妻夫亡仅遗一女贫苦不易其志　　游希孔妻陈氏
按乐安县志陈氏名清贞游希孔妻年十九夫殁子瑮甫周岁家贫饔飧不给勤纺绩以养姑邑令旌之　　董士明妻阙氏按乐安县志阙氏董士明妻年二十一夫亡遗孤在抱备尝艰苦百折不磨县令旌表　　黄朝能妻陈氏
按乐安县志陈氏名转贞黄朝能妻年二十四夫亡抚孤明纲泣勉就学明纲果克树家声进士吴士表其墓　　郭希望妻乐氏
