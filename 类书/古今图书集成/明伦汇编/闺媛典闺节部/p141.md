<!-- { "loadSidebar": true } -->
按瑞昌县志邓氏诸生陈筵妻筵死邓年二十四子褧方半月氏葬其夫于平顶山筑二圹以自待事二姑至孝有司以闻学使表其闾　　张良辅妻王氏
董
氏附

按瑞昌县志王氏张良辅妻年二十五夫死姑亦没遗子侨甫六岁舅命再嫁氏涕泣以谢攻纺绩以供菽水侨长娶董氏八年董亦寡抚二子与姑共守抚孤成立县令请表其闾固辞而止　　陈天霓妻周氏
按瑞昌县志周氏洪阳陈天霓妻年十六夫亡氏方&#姑刘孀且老欲死不可辟纑以给衣食形毁骨立见者靡不怜之姑年八十余终子亦成立县令表其门　　张至妻陈氏
按瑞昌县志陈氏郡诸生张至妻至早亡长子五岁次方二岁陈年二十四矢志苦守艰辛五十余载教子成人邑令旌表年七十九卒　　陈集之妻徐氏
按瑞昌县志徐氏诸生徐慊妹年十六适陈集之八年集之病笃一子甫晬一夕夫与诀曰我死无他志乎氏抱子泣对曰既为陈氏妇岂敢有他志以辱夫子集之亡氏事舅姑以礼教子有义方孙四曾孙十余辈皆克成人氏年八十卒　　王三锡妻姜氏
按湖口县志姜氏诸生王三锡妻年二十六锡亡家人欲夺其志不可甘贫苦节课子猷早为诸生万历间旌表年八十五卒　　孙光启妻黄氏
按湖口县志黄氏孙光启妻年十九归孙阅七月夫亡遗腹四月父以家贫欲夺其节氏引刀截耳以示不二纑自给备历辛苦及生男梦阳教之读书补邑弟子员万历初旌表　　毛尚彬妻汪氏
按贵溪县志汪氏毛尚彬妻彬亡仅遗一女氏年二十三家贫甚勤纩以奉舅姑舅姑没依女女死依父兄邑令上其事直指旌表　　胡淮妻江氏
按贵溪县志江氏胡淮妻年十九淮死事寡姑甚谨教子颇严抚幼叔过于所生家极贫不使废学年八十卒直指表其门　　何应宿妻曾氏　　　许元妻杨氏
按贵溪县志已上二妇俱年十九而寡苦守三十余年县令旌之　　方文七妻叶氏
按铅山县志叶氏方文七妻夫亡有恶少赵念四美其姿乘间入室求合叶以死拒赵既出氏持利刃泣訴于台使论赵死事姑育子冬无完褐闻者伤之　　张某妻费氏按铅山县志费氏文通之妹嫁西洋张某孝姑顺夫姻族称贤无何夫死姑亦没二棺在堂邻失火氏号泣吁天感众舁出力勤女红拮据谋葬时值兵荒外侮迭至岁无宁居卒挺立不挠有司以闻诏旌表　　费延之妻李氏吴
氏附

按铅山县志李氏费延之妻延之早死子华尚幼姑陈氏性顽嚚李以柔婉承欢扫&#肆簟躬汤沐执烹饪等于婢仆姑左右青衣如云亦不令代姑稍怒即长跪俯伏人称女中大舜及华长娶吴氏华为中书寻没吴抚遗孤有丸熊风李所教也　　刘文贵妻吴氏
按铅山县志吴氏刘文贵妻年十九归刘二年刘亡生子应昌纔八月豪族谋娶之氏毁容以拒姑病笃剜股疗之历节四十三年事闻诏旌其门　　张某妻郑氏
按铅山县志郑氏年十七归张某五年夫亡抚半岁子事八旬继姑纺绩以供汤药颠沛无怨年七十余卒直指表其门　　吴纶妻张氏
按铅山县志张氏吴纶妻年十九归纶二年纶病氏割股救之不效及纶亡剪发内棺中誓无二志年七十三卒　　费永年妻程氏
按铅山县志程氏费永年妻费病氏寝食俱废及亡痛哭几死母怜其少令再适程断发自誓励节益坚事舅姑抚孤艰辛备至万历十三年旌表　　俞起莘妻吕氏
按永丰县志吕氏俞起莘妻莘亡吕年十八子孝方七月苦守成长教之读书为诸生有孝行吕治家严肃三尺童子不入中门内外咸惮之　　赵升妻徐氏
按永丰县志徐氏赵升妻年二十一夫亡无子矢志靡他抚侄为嗣年九十终万历间诏旌其门　　祝一梁妻俞氏
按永丰县志俞氏祝一梁妻年十八一梁死守节终身建坊旌表　　汪錝妻吕氏
按永丰县志吕氏汪錝妻年十八适錝逾年而寡遗孤方一月氏毁容矢志事姑鞠子历三十余年子夭家益贫纺绩抚孙勤苦而死乡里称之　　周时逵妻胡氏
按永丰县志胡氏诸生周时逵妻年十八夫亡以怀娠不即死后举子里豪欲娶之氏截发示志终始不渝姑病刲股愈之守节五十九年万历间诏旌其门　　纪应瑞妻黄氏按永丰县志黄氏纪应瑞妻年二十二夫没抚数月孤既娶生孙又早丧姑妇共苦守三十余年有司表其门　　俞&#妻周氏
按永丰县志周氏诸生俞&#妻夫没抚遗孤佶长娶王氏亦早寡姑妇共励贞操有司表其节　　潘之相妻周氏
按永丰县志周氏潘之相妻年二十七夫亡或怜其贫讽改适不听以纺绩养姑鞠子辛苦五十余年直指旌之　　俞汝彝继妻王氏
按永丰县志王氏太学生俞汝彝继妻归俞数年而寡遗孤甫离襁褓王矢志不二事姑抚子以孝慈闻未几前妻所生子没氏又教诸孙成立拮据五十余年万历间有司旌表　　朱贤妻姚氏　　　　吕子昂妻王氏
按永丰县志已上二妇俱夫亡无子守节终身　　杨妻周氏按永丰县志周氏杨妻及笄归杨中道失偶抚遗腹子&#画荻丸熊迄于成立年八十五终学使旌其门　　纪大瑚妻俞氏
按永丰县志俞氏诸生纪大瑚妻年二十二孀居训子元声成名以寿终　　潘大蕃妻徐氏
按永丰县志徐氏潘大蕃妻事舅姑孝处妯娌无间言蕃早没氏毁容裂服矢志抚九岁子起元艰辛教养得举明经氏以寿终　　吴国士妻胡氏
按永丰县志胡氏诸生吴国士妻士死氏年二十八苦节抚三子一女俱毕婚嫁平居足不出中庭教三子俱补弟子员年七十余有司旌表　　余文大妻周氏
按永丰县志周氏余文大妻文大输粮省中没于途氏年三十长子九龄次方襁褓家贫拮据扶榇归葬苦节五十余载邑令表其门　　周贻让妻余氏
按永丰县志余氏诸生周贻让妻夫亡氏年二十二守节抚孤教子成立年七十八终　　徐学召妻潘氏
按永丰县志潘氏诸生徐学召妻年二十一夫亡子殇矢志守节老而益坚年六十有司旌表　　刘九章妻程氏
按永丰县志程氏刘九章妻年十八夫亡抚孤甘贫守志孀居六十三载惟以忠信勉励后人年八十一卒　　王籛亨妻詹氏
按永丰县志詹氏诸生王籛亨妻常山孝廉詹见奇女性耽雅淡不事脂粉事舅姑以孝夫病割股救之不起既寡回母家髡顶为尼终老焉　　周尚观妻吴氏
按永丰县志吴氏周尚观妻年二十八夫亡矢志抚孤成立娣姒五人吴居长以勤俭相勖垂白无间言闾里称之　　郑元亨妻俞氏
按永丰县志俞氏孝子郑元亨妻年二十夫亡族人劝改适氏断发矢志百折不回抚育二子成人以寿终　　纪芳春妻吕氏
按永丰县志吕氏孝子纪芳春妻夫亡守节抚孤克承先志以寿终　　曾全妻汤氏
按临川县志汤氏曾全妻年二十夫亡苦节终老　　管建中妻张氏按临川县志张氏管建中妻婉顺敬饬于妇道年二十五夫亡姑老子天衢甫六岁父以其少讽改节氏曰有姑当事有子当教奈何诲以不义卒守志不移平居未尝见齿后天衢领乡荐第二略无喜色寿七十三终邑令申请建坊旌其节孝　　徐承恩母刘氏
按临川县志刘氏诸生徐承恩母年十九夫亡苦节八十六载郡守旌之　　周士祯妻姜氏
按临川县志姜氏周士祯妻士祯襁褓失怙赖母教养成立及娶姜生子甫周而没姜守死不易其志　　李元洁妻黄氏　　　詹滚妻黄氏　　喻诏妻杨氏
按临川县志已上三妇俱万历间旌表事实无考　　刘世亨妻赵氏按临川县志赵氏刘世亨妻年二十二夫亡苦节终身　　危时行妻刘氏
杨
氏附

按临川县志刘氏危时行妻年二十而寡抚幼子世纯成立世纯无子没妇杨立族子为后讧夺群至是时刘已垂白杨啮指毁面誓死养姑刘年九十杨年八十四终陈九川题其堂　　饶赞妻唐氏
&#氏
附

按临川县志唐氏饶赞妻生二女夫没侧室&#方娠未几举子季女谋毒之唐氏惊觉泣下白于官而罪其女与宁共抚成之唐年八十一宁年九十三终　　彭亨妻黄氏按临川县志黄氏彭亨妻少寡苦节至老无怨言万历中旌表　　傅&#七妻范氏
按临川县志范氏傅&#七妻归一年而&#死姑怜其少欲嫁之氏毁容誓死竟不能夺　　喻某妻周氏
按临川县志周氏喻某妻年二十丧夫苦志自砺历五十三年以寿终学使表其门　　赵时所妻过氏
按临川县志过氏诸生赵时所妻年二十而寡止一子天佑食贫苦节以抚字之恐不育日哭祷于家庙天佑竟克长为郡诸生危绪赖以不坠　　吴世龙妻余氏
按临川县志余氏小字瑞玉明经余秉忠女吴世龙妻龙为江都丞未几没于官氏年二十五家计萧条夙夜织亲植园蔬以奉其祖姑及姑迨两姑卒亲营坟墓有白鸟来巢有司表其门　　吴时顺妻许氏
按崇仁县志许氏名英秀吴时顺妻生子方半岁夫亡氏年十八哀痛毁容惟愿从夫地下姑力劝免父母以其少强他适卒不能夺其志孀居五十载宗党咸称之万历间旌表　　刘攽妻方氏
按崇仁县志方氏名满秀刘攽妻年二十八夫亡哀毁欲绝劝者曰舅姑老子女俱幼不可不自爱氏强自节哀矢志孝养舅姑深居教子终身不与宴会不观演剧子应奎没氏痛悼逾月而终时年五十有七　　刘作妻方氏按崇仁县志方氏名廷秀方伯阳女年十六归刘作十九夫亡矢志不二终身罕闻笑语事姑至孝教子有成年七十卒万历间旌表　　黄玉沆妻邓氏
按崇仁县志邓氏名姿秀黄玉沆妻生子汝楠甫三月夫亡哀恸几绝以舅姑劝不克从死越数年舅姑相继没氏殡殓营葬无不尽礼孀居四十余年贞操如一万历初旌表　　聂裕妻刘氏
按金溪县志刘氏名恒玉常丰刘锡女幼事父母以孝闻适崇阳聂裕生子稑甫一载裕亡刘年十九哀痛欲自绝姑抱稑劝曰吾老矣汝更从夫此儿安托刘从姑命强自抑制骨立珊珊日就憔悴父母屡讽之辄以死誓后遭家难饘粥不备翁遘危疾刘祷天请以身代里人怜之为延名医治翁疾后翁姑相继没刘竭蹶营葬靡不尽礼教子克昌有成卒年六十万历中旌表　　王福地妻徐氏
按金溪县志徐氏徐源女城西儒士王福地妻年十八归福仅两月福亡守志不渝家贫纺织以奉舅姑年七十五卒万历中旌表
　闺节部列传七十七
　　明七十二
　　孔弘干妻郑氏
按建昌府志郑氏新城人年十九适孔弘干继姑严事之曲尽干没无子誓不改适预勒其名墓石逾十九年叔生次子闻易郑以为嗣教之成名克振其业　　邓祯妻江氏按建昌府志江氏新城人少寡无子抚二女绩为活奉姑勤谨立侄应宿为后宿多子女常客于外江勤女红以给之人称苦节　　赖益宗妻黄氏
按建昌府志黄氏广昌人赖益宗妻年十七归益宗生一女而宗亡黄毁容骨立事舅姑终身　　李伯诚妻朱氏
按建昌府志朱氏新城人李伯诚妻生一子夫病革语曰亲老子幼奈何朱泣谢及亡誓不改节家贫纺绩以养舅姑抚子成立孀居五十年终　　严子渊妻刘氏
按建昌府志刘氏严子渊妻广昌人及笄归子渊渊疾临终嘱刘勿再适刘曰微幼子当相从地下矣何云再适也后卒如其言　　揭文诚妻何氏
按建昌府志何氏揭文诚妻广昌人尚书何乔新女文诚没何年二十一抚嗣子钊布衣蔬食历二十年如一日　　王彦冠妻黄氏
按建昌府志黄氏广昌人王彦冠妻年十八彦冠病亟语黄曰我死汝自为计黄泣曰脱不幸宁死不再适彦冠没无子王抚侄沼为后经理家事一唯勤俭终身言不出阃年七十遇流贼执其孙氏泣诉平生贼怜而释之　　李铎妻黄氏
