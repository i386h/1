<!-- { "loadSidebar": true } -->
　　按西安县志徐氏应宾女儒士叶九馥妻夫亡　　年二十七矢志守节事曾祖翁两孀姑必诚必　　敬织以给甘脆及三老亲相继逝殡葬祭奠　　皆出氏手以义方训子克振家业年八十七卒　　郑元霖继妻王氏　　按西安县志王氏孝廉郑元霖继妻霖再上公　　车赍志以殁氏年二十五遗二孤皆前室产氏　　抚如己出家夙贫茹荼纺绩以教其子苦节六　　十年足迹不出闺阃长子燕翼有声庠序由明　　经司铎吴兴请养归得视含殓卒年八十六　　徐应班妻王氏　　按西安县志王氏贡士徐应班妻应班弱冠以　　选拔入成均未几没氏以守节自誓一子甫襁　　褓抚育辛勤有和丸断杼之风　　郑维藩妻梁氏
　　按西安县志梁氏诸生郑维藩妻年二十夫亡　　却纨縠不御椎布操作抚嗣子如己出教以义　　方乡里交称其节　　张于翼妻刘氏
　　按西安县志刘氏诸生张于翼妻于翼好学能　　文手不释卷氏佐以刀尺鸡鸣戒旦不怠及于　　翼病亡抚尸恸哭几不欲生毁容改服矢柏舟　　之节素帷青灯言不出阃抚叔次子弥以承夫　　祀鞠养不啻所生年七十余卒　　徐瀔母张氏
　　按西安县志张氏徐瀔母年十五嫔于徐二十　　七而夫亡翁姑年迈藐孤尚襁褓力甘旨奉高　　堂熊丸课子勤家守节备极艰辛其子卒成立　　有名于时　　吴国祥妻叶氏
　　按西安县志叶氏吴国祥妻性淑慎夙闺范　　归吴执妇道维谨侍继姑疾躬尝汤药吁天愿　　代里党称之年二十六夫亡断发剪指以死自　　誓孀居五十余年足不越阃抚孤子成立以绍　　先业孙学斌登乙卯贤书年八十有一　　吴应先妻叶氏
　　按西安县志叶氏吴应先妻年十九丧夫无子　　饮食不进旬日凭棺号泣者数年立继子学斓　　以承宗祧教之以义方卒成令器甘纺绩以事　　孀姑克尽妇道里党称孝年六十三卒　　徐应金妻郑氏
　　按西安县志郑氏徐应金妻夫亡年二十二翁　　亦早逝事孀姑至孝凡起居饮食身亲侍奉不　　离左右及姑没早暮哀号闻者皆为感泣公家　　赋税皆手口卒瘏身自经理无缺其他规画率　　中条理宗党共遵行之　　郑文显妻徐氏
　　按西安县志徐氏郑文显妻夫亡年十九家无　　期功之亲以只身事王姑舅姑三世孀居一堂　　络绎以供甘旨奉养尽瘁训子孙严整有法克　　嗣堂构年八十二殁　　孔贞澄妻叶氏
　　按西安县志叶氏叶其恩女圣裔孔贞澄妻夫　　亡年二十翁姑已垂白生子弥月家贫值明末　　兵荒米石六金氏百计支持养老抚孤蒙首垢　　面竭蹶维持皆丈夫所不胜任既而子尚槱成　　立稍足自立而甲寅变起氏又二孙避乱窜　　身草莽林栖穴处以草芽木甲充食事定归里　　室庐已荡仅结茅一楹以蔽风雨惊忧之余罹　　疾以卒年六十七　　范维鼎妻徐氏
　　按西安县志徐氏徐从正女诸生范维鼎妻夫　　亡年十九氏坚贞自守旦暮哭泣数十年未尝　　见齿事姑曲尽妇道以义方训子成立族党称　　之年六十卒　　吴国珍妻祝氏
　　按西安县志祝氏医学正吴良心子吏部省祭　　登仕佐郎国珍妻明末大兵入城里妇百数俱　　潜避氏阁中数日众饥甚氏夜炊粥糜分之事　　翁姑以孝闻姑殁哭泣丧明数年始复日持斋　　诵经戒杀见鱼虾倍价收之命幼子置之溪流　　世业医有贫病不能致药者脱簪珥资之所全　　活甚众生子七女二康熙己卯年百岁耳目聪　　明饮食如常郡邑为请旌表　　方应璁妻徐氏
　　按西安县志徐氏徐锺祯女方应璁妻夫亡年　　二十七二子俱幼誓志苦守家贫纺绩度日泪　　血不干洎子长择配心疾忽作一恸而绝　　杨在镐妻郑氏　　按西安县志郑氏郑汝吉女童子杨在镐妻夫　　亡年二十矢死靡他内鲜昆季外无姻亲茕茕　　孤帷奉姑育子家愈贫守愈坚事姑愈孝训二　　子成立凡二十余年未尝一日暇逸邻里莫不　　怜而敬之　　余光杰妻吴氏
　　按西安县志吴氏吴良&#女余光杰妻年十五　　字余夫亡年二十三三子皆幼明末城破氏携　　子奉老姑匿敝楼复屋以糗糒哺姑与儿氏饿　　已三日适为掠卒窥见举槊将刺之氏遽投楼　　下死卒去久之复苏竟折一臂庚寅戊子间衢　　郡洊饖竭辛苦拮据仅给孤子饘粥己常竟日　　不粒晚年三子成立犹常和泪教诫闻者感动　　年五十一卒　　叶文豹妻黄氏
　　按西安县志黄氏叶文豹妻生二子年二十夫　　亡家无宿储翁姑屡劝其嫁氏惟委婉谢翁姑　　亦感泣敬礼之氏上膳二老下抚二雏艰难荼　　苦无不备尝每于定省之余含饴负孙绕二人　　膝下以承色笑铢积寸累稍足自支为二子婚　　娶又为翁姑举丧葬哀痛尽礼苦节凡五十年　　举无废事而家道益昌年七十卒　　孙天锡妻孔氏
　　按西安县志孔氏圣裔女孙天锡妻夫亡年二　　十二矢志守节抚育遗孤劬劳罔倦姑老奉侍　　益谨姑殁家贫心力交瘁仅能襄事数十年端　　恪自守比邻罕见其面　　王大厦妻蔡氏
　　按西安县志蔡氏王大厦妻夫亡年二十五翁　　年六十有三姑少翁一岁氏奉甘旨调护起居　　无失以纺绩佐朝暮及翁姑相继殁哭泣殡葬　　皆合礼制抚孤子二人成立课诸孙力学有声　　卒年八十七孀居六十二载　　徐元造妻张氏
　　按西安县志张氏徐元造妻夫亡年二十二舅　　姑皆老三子尚幼氏昼夜勤劬织取值以资　　旦暮翁姑相继殁鬻衣以殡凡祭葬皆尽礼抚　　侄如己子训遗孤成立年八十三终　　邹邦镇妻陆氏
　　按西安县志陆氏邹邦镇妻夫亡年二十余守　　节奉舅姑抚二遗孤成立年八十学使旌之　　徐敦一妻王氏　　按西安县志王氏庠生王禧女徐敦一妻年十　　九夫殁于父任所氏闻讣痛绝以姑命强视息　　居恒若槁木敬慎自持足不出户遗孤周岁而　　殇继夫弟敦三又夭翁居官廉慎不能具一椽　　故氏老而益贫虀盐不给以敦三之子常贞承　　祧　　叶时璠妻郑氏
　　按西安县志郑氏叶时璠妻夫亡年十九子日　　雯未周身肩养亲立孤之任艰苦备尝翁病剧　　割股以疗创重断筋血涌如注几不救一臂致　　不能申经营窀穸皆合礼度人称节孝　　郑鸿翼妻叶氏
　　按西安县志叶氏诸生郑鸿翼妻夫亡无子年　　二十二矢志守贞长斋诵佛苦节五十年终　　邹兆鹏妻郑氏　　按西安县志郑氏诸生邹兆鹏妻年十八归邹　　事舅姑以孝闻逾年夫得疾氏侍汤药衣不解　　带年余夫亡无子誓与同死翁姑慰解再四乃　　以次侄为子伶仃孤苦未尝一出阃闼年六十　　六而卒　　刘秉珪妻毛氏
　　按江山县志毛氏毛良女雅儒坊刘秉珪妻年　　二十七孀居事舅姑以孝豪右欺凌置之不较　　抚孪生子中舟中柱并游黉序有声周给戚族　　中外称贤择婿王嘉捷领己酉乡荐年七十卒　　徐时椿妻余氏　　按江山县志余氏胡川头徐时椿妻夫亡氏年　　十九矢志不嫁事舅姑以孝闻抚子伯裔式谷　　有方舅以公务居郡城姑病笃值寇乱医药无　　所措吁天愿以身代氏竟卒而姑遂愈人以为　　孝感所致　　毛柱妻胡氏
　　按江山县志胡氏清漾毛柱妻年二十七夫亡　　家极贫事姑以孝姑病革曰吾以幼子累若姑　　殁殡殓如礼抚叔楷学成名长子默寇乱被获　　将杀之旁有云此胡节妇子不可杀获免已而　　食饩于庠次子黯亦入泮皆以学行显　　夏国光妻周氏
　　按江山县志周氏夏国光妻夫死年二十九诸　　孤皆幼矢志贞守训诲五子俱成立年七十余　　卒　　檀亭女
　　按江山县志檀亭女姓氏莫考年二十许字某　　氏子未婚而某子死女誓死不嫁或劝之曰未　　接枕席之欢可不守且资生无术能自存乎女　　不为动佣女工自给年六十余终　　徐雷震女小素
　　按江山县志徐小素茅&#徐雷震女许字广川　　毛起蛟未嫁蛟殁讣闻素悲悼告父归广川哀　　毁如礼事舅姑以孝守节三十余年有司屡旌　　之　　戴东晃妻王氏
　　按建德县志王氏戴东晃妻年二十二夫亡逾　　四月生子茂烈抚育成立朝夕课诵奉舅姑送　　葬尽礼茹荼三十年郡守旌表　　张弘圣妻何氏
　　按建德县志何氏张弘圣妻明末值伪兵屯据　　严陵向圣索饷圣携妻及婢避匿深山遭虎伤　　圣及婢氏不顾身呼天逐虎若阴有驱之者遂　　全圣尸而归自是斋素终身抚成二子训以义　　方长子敦远独守父榇三年不移寸步邑人上　　之学使表其门卒年八十　　戴茂葵妻陈氏
　　按建德县志陈氏戴茂葵妻明末葵父东旻抚　　郧被逮葵随侍殒京邸氏年二十九上有祖姑　　年逾八旬双眸失视氏左右扶持奉养无缺兼　　事继姑妾姑皆克尽孝后家渐落绩纺为炊抚　　子王纶成立康熙二十一年事闻旌表　　王景运妻蔡氏
　　按建德县志蔡氏王景运妻运为郡廪生早亡　　氏年二十八家贫守节抚子家相未冠入庠序　　郡守表其门　　陈宗曾妻翁氏
妇戴
氏附

　　按温州府志翁氏陈宗曾妻永嘉人年二十四　　夫亡子宣章仅逾周舅耄而严翁承太姑朱氏　　志苦守舅没丧葬尽礼娶妇戴氏年二十二宣　　章亦夭姑媳同织给薪水育孙成立三世共　　称节孝　　金思毅妻包氏
　　按温州府志包氏金思毅妻永嘉人年二十一　　夫丧子学圣方二岁苦志守节织课子髫年　　入泮以寿终　　林汝琏妻黄氏
　　按温州府志黄氏林汝琏妻永嘉人年二十一　　夫亡遗腹生子长春家贫抱子归父宗阳家时　　际乱离父贫老不能养女氏以纺绩度日或劝　　改适卒不听　　周&#妻吕氏
　　按温州府志吕氏周&#妻乐清人年二十二夫　　丧矢志抚孤纺绩食贫兵宪旌之　　夏亨侯妻杨氏
　　按温州府志杨氏夏亨侯妻幼聪慧通经史年　　十九适亨侯甫六月舅亡侯继父没遗腹产子　　屺归依母氏苦节十二年终始如一平居课屺　　皆口授不烦塾师尝谓屺曰陈情出师二表古　　人忠孝所在不可不熟玩屺亦克承母命食饩　　郡庠　　徐天聪妻王氏
　　按温州府志王氏徐天聪妻方伯王维夔女年　　二十五而寡时舅垂白在堂氏常伏枕掩泣不　　欲伤舅心课子口授经义弱冠为诸生人称有　　锺郝家风　　李象干妻赵氏
　　按温州府志赵氏李象干妻会稽司城崇宪女　　干以力学遘羸疾氏昼夜侍汤药祷天求代未　　几殁悲恸数绝时年十九遗腹生子珽年十三　　入泮氏事舅姑至孝姑殁寻亦病亡人称节孝　　督学旌焉　　戴大圣妻王氏
　　按温州府志王氏戴大圣妻名家女年十八归　　戴生子志逵甫二龄夫亡号恸不欲生已而念　　姑髦子幼不忍遽绝织为&#备历艰辛逵稍　　长知读书氏刺指血书其案曰汝不识父面汝　　当体母心诗书手泽在何必累千金后志逵食　　饩于庠贡入成均氏年八十卒有司旌之　　陈以肇妻张氏　　按温州府志张氏陈以肇妻永嘉人年二十三　　夫亡同妾连氏苦节孀守后张病危子炜彰割　　股以救有司旌其节　　刘应泰妻陈氏
