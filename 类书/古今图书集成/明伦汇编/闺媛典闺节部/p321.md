<!-- { "loadSidebar": true } -->
　　按仙游县志郑氏李楫玉妻功建里郑奇仁女　　年二十三楫玉亡无子舅姑俱垂白氏矢志孝　　养及二人相继去世家贫无依纺绩艰难自给　　卒年七十余　　李元义妻傅氏
　　按仙游县志傅氏李元义妻功建里廷忠长女　　年二十三而寡家徒壁立抚遗孤备尝辛苦年　　八十有四县令表其门　　吴廷武妻刘氏
妇林
氏附

　　按仙游县志刘氏吴廷武妻仁德里仲达长女　　性温纯寡言笑年二十一而寡抚孤子孔渐成　　婚不数载渐亡一孙良佐殊幼妇林氏善化里　　介宾翼卿女姑妇同守苦节历变乱勤苦不渝　　教良佐克成立卒年七十有四　　叶如&#妻吴氏
　　按仙游县志吴氏儒士叶如&#妻仁德里庠生　　吴东白姊十八归&#二十三&#亡长子苍甫二　　周次熙弥月翁姑垂白氏矢志守节勤女红以　　养翁没家贫剪发告哀里人怜之为助殡姑病　　疯氏忍饥奉养躬运秽器割体肉数次姑殁并　　食节口积锱铢襄葬扶榇登山众皆为之堕泪　　明崇祯十六年年七十一有司旌表给膳银六　　两顺治十二年正月初五日城破官仍给银完　　葬康熙六年动支常平仓谷三十石为修整坟　　茔建吴氏节孝坊树表其墓墓在折桂里尖山　　陈重荫妻叶氏　　按同安县志叶氏陈重荫妻夫亡孝养舅姑苦　　节终老　　连以敬妻吴氏
　　按同安县志吴氏连以敬妻年二十一夫亡苦　　节抚孤终老　　陈弘骥妻郑氏
　　按同安县志郑氏诸生陈弘骥妻年二十七而　　寡事亲克尽妇道抚周岁孤成明经年八十一　　卒　　叶登远妻王氏
媳詹
氏附

　　按同安县志王氏叶登远妻年二十而寡悲恸　　濒死者数越七载始得夫侄为嗣家贫纺绩教　　嗣子鹤书读书为诸生鹤书寻夭与妇詹氏抚　　遗孤柱国终老　　林文球妻陈氏
　　按同安县志陈氏儒士林文球妻事姑尽孝夫　　亡家徒壁立抚遗腹子廷干为诸生艰苦殁世　　陈珊卿妻詹氏　　按同安县志詹氏陈珊卿妻年二十而寡姑病　　颠殁母令再嫁不从尽孝事翁及妾姑三十余　　年迨夫弟生子请于翁立为嗣年五十五卒　　蔡&#妻刘氏　　按同安县志刘氏蔡&#妻会魁刘望龄女年二　　十而寡苦守终身　　陈衡卿妻叶氏
　　按同安县志叶氏儒士陈衡卿妻年十九归陈　　八载而夫殁遗腹二月生男昌祚抚养成长延　　师课读事翁至孝丧葬尽礼昌祚以明经贡氏　　年五十五卒　　陈琦妻胡氏
　　按同安县志胡氏庠生陈琦妻琦入闱病亡氏　　年二十二无出柩至欲从死翁姑极力劝止时　　幼叔方婚氏持斋祷天未几得子不育俟复生　　男维甸遂立为嗣及甸入太学语家人曰吾事　　毕矣　　洪道亨继室薛氏
　　按同安县志薛氏诸生洪道亨继室年二十八　　夫亡氏终身恶衣恶食不施膏沐延师课子宸　　钦登仕籍为女择婿亦贵显年九十一卒　　林洪谟妻陈氏　　按同安县志陈氏庠生林洪谟妻年十七归林　　未三载夫亡誓从九原姑力劝之苦节三十余　　年事姑孝敬不衰　　李禹锡妻周氏
　　按同安县志周氏儒士李禹锡妻年二十而寡　　事姑尽孝年七十四卒　　周兴宗妻许氏
　　按同安县志许氏周兴宗妻兴宗客死氏年二　　十九事舅姑抚孤子苦节终身有司旌之　　刘长庚妻蔡氏　　按同安县志蔡氏庠生刘长庚妻年二十二而　　寡守节终身　　刘运应妻林氏
　　按同安县志林氏刘运应妻年二十而寡翁宦　　游脱簪珥为夫弟毕婚资妯娌丧葬抚其孤成　　立　　李时升妻郭氏
　　按同安县志郭氏庠生李时升妻年二十七而　　寡矢志冰霜勤苦终老　　陈家相妻胡氏
　　按同安县志胡氏陈家相妻年二十八而寡苦　　节抚七岁孤遭兵燹所遗祀田宗器兢守不失　　教子烺登武科　　张俞卿妻刘氏
　　按同安县志刘氏儒士张俞卿妻年二十四而　　寡抚子事姑无懈晨夕苦节明大义卒年八十　　一　　颜文高妻刘氏
　　按同安县志刘氏庠生颜文高妻年二十五而　　寡遭岁饥馑拮据荼苦四十四年终　　洪赐妻杨氏
　　按同安县志杨氏洪赐妻年二十一赐没抚周　　岁子苦节四十一年　　叶寅馥妻庄氏
　　按同安县志庄氏儒士叶寅馥妻年二十三而　　寡以纺绩营葬三世暴棺课子孙读书旌表　　叶孕郁妻李氏　　按同安县志李氏儒士叶孕郁妻年二十八而　　寡抚子事姑备历险阻无懈　　黄亦谦妻陈氏
　　按同安县志陈氏黄亦谦妻年二十九夫亡苦　　节四十三年抚孤衍璜成立为诸生　　叶敦毅妻陈氏
　　按同安县志陈氏儒士叶敦毅妻年十八归毅　　未几毅殁苦节自持抚嗣子成立旌表　　许天骥妻黄氏
　　按同安县志黄氏许天骥妻年二十夫死自缢　　者三母慰留之遂依母居勤女红寡言笑浯岛　　播迁夫家仅遗一幼侄为抚养成人　　王起初妻陈氏
　　按德化县志陈氏王起初妻年二十二而寡矢　　志苦守历久愈坚　　傅嘉祚妻吴氏
　　按安溪县志吴氏傅嘉祚妻生一子三岁而祚　　殁氏年十九有老姑谓人曰余死易耳特以姑　　与子无依耳由是妇姑子母相依为命事老姑　　营翁祭葬遭寇乱无废教子作楫为诸生　　翁懿宗妻连氏施氏
黄氏附

　　按安溪县志连氏翁懿宗妻年三十夫亡守一　　子肇基娶妇施五娘五娘年二十八又寡抚遗　　腹一孙长娶黄氏生一曾孙既而孙及曾孙相　　继殒三寡相守葬四世骸骨立嗣以继血食连　　氏年六十九施氏年七十余卒　　李蜚碧妻洪氏
　　按安溪县志洪氏李蜚碧妻年二十余夫亡四　　子一姑与身为六口家无斗储惟赖十指织屦　　纑以给衣食担薪舁水苦作凡十五年诸子　　俱长成氏忧始释上世有挂逋仓粟诛索无宁　　岁氏忍饥节口以递偿之后索者感其诚不复　　至平居诏诸子曰吾不能为汝等延师景行祖　　德乌在不可勉也四子皆&#然树立郡邑所重　　上官争礼之宗人咸以洪氏为母师　　彭元上妻黄氏
　　按安溪县志黄氏彭元上妻年十九于归二十　　一夫亡无子孀居苦守嗣侄兆阆为后事老姑　　孝居家恭谨阆寻殇砥节益励节口薄积买地　　葬夫　　宋妻郑氏
　　按永春县志郑氏年十八适儒士宋少能　　文声籍籍邑中年二十八没子祖墀纔七岁氏　　事寡姑周氏定省尽礼抚遗孤慈而且严乱后　　家业中落周年八十有七有疾朝夕躬运涤秽　　器历寒暑无惰周氏祝云汝得妇亦若汝后祖　　墀登庚戌进士氏年八十三卒
　闺节部列传一百七十一
皇清二十二
　　于谢妻张氏
　　按漳州府志张氏贵州人年十六嫁于谢谢为　　龙岩人谢死遗二女无子其兄欲迫嫁之不可　　告于官官判令回籍家无粒食乡人敛谷食之　　嫁二女毕病不服药而死　　谢复祯妻潘氏
　　按漳州府志潘氏龙溪谢复祯妻年二十祯亡　　氏方妊恸哭欲死姑早殁翁哭谕待既弥月　　生男曰鸿奇氏遂矢志食贫纺绩事翁教鸿奇　　登戊戌进士　　刘必甲妻李氏
　　按漳州府志李氏龙溪刘必甲妻必甲以苦读　　成疾死氏年十九子梦梅纔周岁矢志孀居备　　尝艰苦两遭变乱携子依母舅家教诲底于成　　立旌表　　郑宗炳妻黄氏
　　按漳州府志黄氏龙溪文山郑宗炳妻年二十　　一夫亡遗孤二岁又生遗腹男日夜纺绩抚养　　二孤事翁姑以孝闻迄二子成人诸孙林立犹　　敝衣茹素未尝以老自恕年八十卒　　庄从载妻黄氏
　　按诏安县志黄氏邑人庄从载妻从载早殁遗　　三子俱幼黄氏操针黹抚孤茹荼饮蘗事亲终　　老戊子己丑间邑大乱且洊饥长子死次亦殒　　于道独抚幼子得成立以存庄氏一&#年九十　　见曾孙而殁　　雷世佳妻黄氏
　　按宁化县志黄氏推官黄槐开女也适雷世佳　　年二十五佳死无嗣姑怜之令改适黄垂涕曰　　之死靡他忍使亡人有遗恨乎姑许之自是足　　不逾阃三十年顺治间有司旌表　　李世聘妻唐氏
官
氏附

　　按宁化县志唐氏诸生李世聘妻聘有才名年　　二十四而夭唐年二十三矢志无二聘弟世瞻　　亦夭妻官氏年二十一而寡妯娌有才貌又无　　遗孤孑嫠茕茕甘心待死冰霜相照未老俱卒　　杨兆芳妻雷氏　　按宁化县志雷氏诸生雷电女杨兆芳妻年二　　十芳死无子雷号痛绝食姑曲劝之乃稍进浆　　水蓬垢纺绩茧足一室四十余年直指表其门　　刘仲圣妻巫氏　　按宁化县志巫氏刘仲圣妻年十六归刘十九　　而仲圣死氏恸哭绝食七日遗孤康世纔八月　　巫忍死鞠子爱劳兼至康世长服母教有声庠　　序舅姑皆以上寿终巫既老操作如少壮时顺　　治间乡党交举其节将表之巫闻而责康世曰　　妇人夫死抚儿自是本分何与有司事且尔祖　　母方丧衰绖在身当哀痛之中忍邀此虚誉乎　　尔不急辞罪在尔康世乃诣县力辞之事暂寝　　至康熙二十三年仍核实具题奉旨旌表
　　黄家琼妻伍氏
　　按宁化县志伍氏黄家琼妻年二十八琼亡家　　无立锥一子又殇氏绝望自缢翁救得不死于　　是断发毁容咽糠籺三十余年诣本宗老涕泗　　哀告曰吾祖翁少野公齿德俱优邑之人望祖　　姑阴氏育吾翁孺子成立姑曾氏抚夫家琼年　　三十而殁大子允位八岁又殇今妇即死沟壑　　无足重轻惟虑三世荒坟必至牛羊践蹋欲收　　各骸葬祖墓傍俾族众岁时犹及拜扫仍恳斯　　文数位以妇言代呈当事许立墓石一片则枯　　骨沾恩孀魂结草矣宗老为叹息成其志　　巫大忠妻丘氏妇罗
氏附

　　按宁化县志丘氏巫大忠妻年二十二大忠亡　　抚幼子士选成立娶罗氏罗年二十五而士选　　夭姑妇相依抚孤孙近斗三世所系惟斗一身　　故教养尤至斗既壮为名诸生顺治间旌表　　黄一璧妻丘氏　　按宁化县志丘氏知县丘应登女适黄一璧年　　二十六而璧亡无子四壁萧然仅一小婢供役　　而已丘声不出户影不出帷以十指给饔飧或　　讽曰人生轻尘弱草耳何自苦如此丘艴然谢　　于是讽者不复进顺治庚寅洪水入城屋不没　　者仅栋丘闭门抱柩与水浮沉自朝至暮已而　　水退绝粒者三日矣戚里咨叹曰此真渐台遗　　踪也知县何凤岐表之　　阴显升妻陈氏
　　按宁化县志陈氏阴显升妻年二十四而寡抚　　六月遗孤云煌成立备尝辛苦年五十八卒顺　　治间御史旌之　　阴继善妻雷氏
　　按宁化县志雷氏诸生阴继善妻继善夭雷年　　二十九孤子长三岁次方四月哺雏翼卵茕茕　　独劳旋值变乱冠虎弁狼交跖城市喘息虑其　　声扬守节尢为至险二孤既长遂额其斋曰乌　　夜想见霜宵寒月哑哑之声凄痛犹在耳也雷　　年八十卒二孤少籍诸生顺治间御史旌表　　黎明启妻黄氏　　按宁化县志黄氏诸生黎明启妻夫妇相待如　　宾生子仲龙甫期值启父以粤东巡检没于官　　启奔丧扶柩劳苦哀伤不胜而死黄年二十四　　苦守以鞠仲龙深自避匿一切谢绝不通往来　　年六十四卒　　詹鸣华妻赖氏
