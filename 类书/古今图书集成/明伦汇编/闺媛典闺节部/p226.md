<!-- { "loadSidebar": true } -->
按曹州志尹氏诸生吴道妻年十七而寡恸哭七日不食家人多方劝慰以伯子为之嗣氏始就食守节三十余年　　陈诏妻刘氏
按曹州志刘氏陈诏妻年十九而寡孤弱无依茹苦励节孀居六十余年州守旌之　　魏礼妻李氏

　闺节部列传一百二十一
　　明一百十六
　　侯汉妻周氏
按定陶县志周氏侯汉妻汉早亡子服方襁褓氏悲恸泣血五日不食几死姑曰汝死子谁恤不绝汝夫后耶氏乃稍饮食织纺抚孤天灾流行道殣相望氏立义冢以葬年八十四而家益昌人谓周氏所致　　乔节妻黄氏按定陶县志黄氏乔节妻年二十二夫亡姑老子尚襁褓氏事姑尽孝抚子成人有司以闻诏旌表　　赵敬身妻周氏按定陶县志周氏年十七适赵敬身期年夫亡遗子兰方月余氏抚孤事继姑甚孝年九十有司屡旌其门　　李遵妻袁氏
按定陶县志袁氏李遵妻遵早亡遗一子聘儒尚幼氏年二十七欲从死惧儿不立孀居五十年两台交旌其节　　华调良妻鲁氏
按定陶县志鲁氏华调良妻年十八夫亡子华柱方一周氏抚孤孝姑矢志守节乡人称节孝有司旌之　　刘玳妻李氏按定陶县志李氏刘玳妻年二十一夫亡诣灵前自缢人觉急解之如此者二悲恸号泣不食数日几死孀居勤苦事舅姑及庶姑以孝称　　周诗妻元氏
按定陶县志元氏周诗妻幼通列女传女诫诸书诗亡氏年二十一痛哭不食几死因子勖未周强起抚之及长择师教勖昌大其门守节五十余年如一日旌表　　王梦弼妻曹氏
按定陶县志曹氏儒生王梦弼妻夫亡氏年十七父念其幼而无子议改嫁之氏欲自尽乃止孝养翁姑备历贫苦四十余年　　乔绍妻宋氏
按定陶县志宋氏儒生乔绍妻夫感心疾氏每焚香祈代及死氏年十八躬勤纺绩孝姑抚女秉节终身有司旌表　　马尔策妻台氏
按定陶县志台氏庠生马尔策妻策赴试客亡氏年十九闻讣痛哭死而复苏者三遂绝饮食欲殉翁姑劝曰汝有遗腹存夫祀愈于从夫死也乃少进食自是绝口不语不出庭户对妯娌终身无笑容抚孤甫九岁而殇孀居五十载闾里无不起敬　　李燮继妻唐氏
按济宁州志唐氏诸生李燮继室夫亡抚孤士瑾成立守节不渝　　潘士晋妻郭氏
按济宁州志郭氏诸生潘士晋妻夫殁抚孤起昌成明经守节终身　　叶全妻张氏
朱璟
妻附

按济宁州志张氏名元着济宁卫百户叶全妻与妹妙安济宁卫千户朱璟妻俱早寡守节终身　　李复振妻张氏
按济宁州志张氏诸生李复振妻夫没苦节不渝　　张子诚妻李氏按济宁州志李氏张子诚妻夫亡抚孤守节终身　　熊禧妻欧氏　　　　黄鸾妻郝氏　　陈胜妻程氏　　　　孙职妻罗氏
按济宁州志已上四妇俱早寡守节事实无考　　张维邻妻李氏按济宁州志李氏诸生张维邻妻夫亡以侄为继守节不渝有司旌表　　杨点妻张氏
按济宁州志张氏杨点妻年十七夫亡抚孤守节直指旌表　　郁如锦妻杨氏
按济宁州志杨氏郁如锦妻年二十五夫亡守节抚嗣成立有司旌之　　冯时美妻郑氏
按济宁州志郑氏冯时美妻年二十夫亡守节终身　　江鲲化妻赵氏按济宁州志赵氏江鲲化妻夫亡抚遗腹子守节终身　　李卤妻陈氏
按济宁州志陈氏李卤妻年二十二夫亡抚孤成立守节终身有司旌表　　唐尚义妻马氏
按济宁州志马氏唐尚义妻年二十夫亡抚子守节终身不渝　　李信妻朱氏
按济宁州志朱氏李信妻年二十六夫亡守节终身　　聂璜妻文氏按济宁州志文氏聂璜妻夫亡抚孤守节贞操不移　　杨沆妻秦氏按济宁州志秦氏诸生杨沆妻夫亡抚孤苦节终身　　王国妻李氏按济宁州志李氏举人王国妻夫亡子女俱无守节终身　　张太华妻钱氏
按济宁州志钱氏张太华妻夫亡抚遗腹子守节不渝　　晁思明妻邵氏
按济宁州志邵氏晁思明妻夫亡氏年少守节终身　　梅友梅妻张氏按济宁州志张氏诸生梅友梅妻夫亡抚嗣子成立守节不渝　　马谨妻许氏
按济宁州志许氏马谨妻夫亡氏年十九守节终身　　董正阶妻张氏按济宁州志张氏指挥董正阶妻夫亡抚二子成立守节终身　　靳学曾妻吴氏
按济宁州志吴氏副使靳学曾妻年二十三夫亡守节终身有司旌表　　郑耕妻张氏
按济宁州志张氏郑耕妻年二十六夫亡守节孝奉翁姑生养死葬无憾抚孤子与侨登贤书年九十一卒当事题请旌表　　张陟妻李氏
按济宁州志李氏张陟妻年十九夫亡抚遗腹成立守节终身　　闵时茂妻魏氏
按济宁州志魏氏闵时茂妻年二十七夫亡谨藏谱牒孝事病翁抚孤万锦成立卒年七十三旌表　　文运开妻侯氏按济宁州志侯氏文运开妻夫亡抚孤成立守节不渝　　徐建华妻冯氏
按济宁州志冯氏诸生徐建华妻年二十夫亡抚孤州牧成进士守志终身旌表　　王扬廷妻张氏
按济宁州志张氏王扬廷妻年二十八夫亡孝事翁姑抚孤成立守节终身奉诏建坊旌表　　刘野妻杨氏
按济宁州志杨氏刘野妻夫亡守节四十余年抚孤成立　　张梓妻陈氏
按济宁州志陈氏张梓妻夫亡守节不渝有司旌表　　宋国士妻许氏按济宁州志许氏宋国士妻夫亡年少守节奉姑抚子终身不渝　　张璞妻丁氏
按济宁州志丁氏张璞妻年十八夫亡抚遗腹子成立守节七十八年年九十六卒　　王思恭妻侯氏
按济宁州志侯氏王思恭妻夫亡抚孤守节年八十四卒有司表其门　　何梅妻王氏
按济宁州志王氏诸生何梅妻年二十一夫亡剔目矢志守节终身　　姜隆妻李氏
按济宁州志李氏姜隆妻夫亡守节年八十七终　　戴得傅妻李氏按济宁州志李氏戴得傅妻年二十夫亡守节事舅姑抚孤六十七年卒　　张时春妻洪氏
按济宁州志洪氏张时春妻夫亡守节不渝抚孤成立有司旌表　　李同芳妻魏氏
按济宁州志魏氏李同芳妻年二十五夫亡抚子教孙苦节终老直指旌之　　朱应旗妻王氏
按济宁州志王氏朱应旗妻夫亡抚孤成立守节终身旌表　　白方煜妻李氏
按济宁州志李氏白方煜妻年二十夫亡无子守节终身　　王孟鲁妻李氏
按济宁州志李氏王孟鲁妻夫亡抚孤守节终身不变　　李尚志妻赵氏
按济宁州志赵氏诸生李尚志妻夫亡守节终身州守表其闾　　李元甫妻吉氏
按济宁州志吉氏李元甫妻夫亡矢志守节终身　　尹觉民妻黄氏按济宁州志黄氏尹觉民妻年二十一夫亡无子女守志终身州守旌之　　李时茂妻赵氏
按济宁州志赵氏李时茂妻年二十夫亡守节抚二子成名题请旌表　　李应阳妻韩氏　　　王文隆妻王氏
　　诗好德妻夏氏
按济宁州志已上三妇俱以节闻事实无考
　　李培益妻吉氏
按济宁州志吉氏李培益妻夫亡守节养病姑吁天割股称孝妇年八十余卒　　郝士化妻郗氏
按济宁州志郗氏郝士化妻年二十夫亡抚孤成立守节终身旌表　　陈若蕃妻马氏
按济宁州志马氏陈若蕃妻年二十夫亡家贫奉亲抚孤守节终身　　杨宗绾妻宋氏
按济宁州志宋氏生员杨宗绾妻夫亡抚子成立守节终身　　曹河清妻聂氏
按济宁州志聂氏庠生曹河清妻年二十夫亡守节终身　　邓文藻妻曹氏
按济宁州志曹氏邓文藻妻年二十三夫亡孝姑抚孤守节终老　　宋慧妻赵氏
按济宁州志赵氏宋慧妻夫亡抚孤守节终身奉诏旌表　　汪杰妻程氏
按济宁州志程氏汪杰妻夫亡守节终身不二奉诏旌表　　王梓妻臧氏
按济宁州志臧氏王梓妻夫亡遗腹生子辛勤抚育奉侍孀姑守节终老　　詹步云妻曾氏
按济宁州志曾氏詹步云妻夫亡守节终身
　　张勇妻丁氏
按济宁州志丁氏卫百户张勇妻年十七夫亡守节五十二年卒　　宋之翔妻李氏
按嘉祥县志李氏宋之翔妻年二十一翔亡贫而无子形影相吊苦节自矢年七十四终　　张尔登妻曹氏
按嘉祥县志曹氏张尔登妻夫亡氏年二十一继母刘氏逼再醮氏坠屋几死矢志不二抚养幼子年八十一终　　董锡禄妻李氏
按嘉祥县志李氏董锡禄妻禄亡李年二十秉节不移艰苦万状历六十年如一日　　田养民妻段氏
按嘉祥县志段氏田养民妻夫亡氏年十九家贫无依励志守节年七十三终　　宋德盛妻翟氏
按嘉祥县志翟氏庠生宋德盛妻夫早亡氏年二十五上事衰翁下抚弱男家贫纺织教子成名　　董弘谟妻徐氏
按嘉祥县志徐氏董弘谟妻年二十丧夫事姑以孝闻苦节终老　　李魁荐妻赵氏
按嘉祥县志赵氏李魁荐妻夫亡氏年十九乐贫抚孤年七十余称完节　　李永祯妻苏氏
按嘉祥县志苏氏孝廉李永祯妻年二十三夫亡无嗣舅姑俱丧抚育二弟教训入庠年逾七旬有司旌表　　石毓峤妻高氏
按嘉祥县志高氏石毓峤妻年十九夫亡子未周冰蘗自矢教子成名慈节并着　　郭连城妻翟氏
按嘉祥县志翟氏郭连城妻连亡翟年二十三勤纺绩誓不再醮年七十余而没　　董起潜妻李氏
按嘉祥县志李氏庠生董起潜妻潜亡李年二十五抚一子零丁孤苦纺绩不辍有司旌其门　　晁东泰妻张氏
按嘉祥县志张氏晁东泰妻年二十夫亡家贫无所给一子甫四龄氏善抚之藜藿不充卒无异志　　王安民继妻宋氏按嘉祥县志宋氏王安民继室夫亡氏年十九无嗣抚养前子剪发誓志年七十二卒　　王凤帏妻陈氏
按嘉祥县志陈氏王凤帏妻年十七丧夫甘贫纺绩事翁姑孝始终无异年八十余卒　　吴一科妻李氏
按嘉祥县志李氏廪生吴一科妻夫早亡矢志守节备尝艰苦历五十余年有司表其门　　李琁继妻白氏
按嘉祥县志白氏年十七为庠生李琁继室甫三年而琁没一子方数月白矢志抚孤誓不二天年八十三终事闻旌表　　高汝梧侧室王氏
按嘉祥县志王氏廪生高汝梧侧室年二十一梧与继妻李并亡李遗一子与王所生女俱数月王育李子如己出比女殇无异志年八十旌表　　曹继妻孔氏
按嘉祥县志孔氏廪生曹继室生子梦庚未晬而夫亡氏年二十二号哭&#踊屡欲殉夫翁姑劝曰尔死如幼孤何使绝曹氏后何以见夫地下氏遂不死抚孤成立　　宋绍先妻冯氏
按嘉祥县志冯氏宋绍先妻夫亡氏安贫守节终身不移直指旌表　　曹续元妻宋氏
按嘉祥县志宋氏曹续元妻年十九元死翁姑垂老无伯仲可依抚襁褓遗孤苦节终老　　董椿妻张氏
按嘉祥县志张氏庠生董椿妻年二十丧夫无子誓不再适谨事翁姑翁姑死往依母母死依祖母祖母死依弟妹敝庐纺绩形影相吊略无怨悔夫生前制一髻至死未尝或易　　赵汝登妻王氏
按嘉祥县志王氏赵汝登妻年十九夫亡誓不二天年七十九旌表　　阎昶妻宋氏
按嘉祥县志宋氏庠生阎昶妻昶以哭父死宋年二十四誓死不嫁备历艰苦矢志益坚　　冯大腾妻李氏
按嘉祥县志李氏冯大腾妻腾亡李少艾无子敝庐纺绩终身茹苦年五十而终　　宋德隆妻赵氏
按嘉祥县志赵氏孝廉宋德隆妻年二十四夫亡无嗣抚孤女守节有司以闻旌表　　郭贞固妻李氏
按嘉祥县志李氏庠生郭贞固妻年二十丧夫家贫茹苦矢死靡他　　马善卿妻王氏
按巨野县志王氏马善卿妻以兵乱夫妇流徙他境夫死氏年二十一竭力殡葬携子还乡守节终身奉诏旌表　　曹贯妻闫氏
按巨野县志闫氏曹贯妻夫死不嫁奉姑教三子皆成立　　杨希千妻薛氏
