<!-- { "loadSidebar": true } -->
　　按合肥县志陆氏赵元至妻年十七早寡无食　　无儿以侄为嗣侄旋丧执志愈坚复立族孙抚　　之卒年六十有二　　胡伯胜妻梁氏
　　按合肥县志梁氏胡伯胜妻壬午城夫被贼　　伤氏年二十八流离颠沛以死抚孤年八十卒　　罗觐北妻张氏　　按合肥县志张氏罗觐北妻事翁姑至孝年未　　三十夫亡家赤贫夫弟及妹俱幼兵荒相继氏　　养老抚幼保全一家两叔俱赖成立　　赵廷璋妻陈氏
　　按合肥县志陈氏生员赵廷璋妻夫亡年二十　　八绝粒欲从夫地下翁姑泣劝乃止家贫苦节　　翁目失明氏力针工以供甘旨送死克当大事　　茹素三十六年姑老多病卧&#笫数年氏躬自　　尝药进食浣濯污秽极劳尽瘁忽昏晕仆地而　　没县令旌表　　高君常妻黄氏
　　按合肥县志黄氏高君常妻年二十九夫亡家　　贫抚孤终老　　朱吉甫妻陈氏
　　按合肥县志陈氏朱吉甫妻年三十丧夫操井　　臼奉堂上甘旨耕织抚孤历四十六年县令旌　　表　　赵子威妻李氏
　　按合肥县志李氏赵子威妻年二十夫亡乡居　　彻贫饥寒困苦四十五年孑身无嗣及没葬义　　地漏泽园　　王醒吾妻孙氏
　　按合肥县志孙氏王醒吾妻年二十九城破夫　　为贼杀氏流离险阻洁身自守抚孤苦节五十　　五年终　　应士彦妻瞿氏
　　按合肥县志瞿氏应士彦妻年十九夫亡哀毁　　绝粒欲以身殉一子甫数月翁姑泣劝抚孤乃　　得不死事亲备极孝养课子早列诸生间郡邑　　旌表　　赵函乙侧室胡氏
　　按合肥县志胡氏赵函乙侧室年二十八乙亡　　胡誓死抚孤及长娶媳皆丧氏与稚孙景传相　　依为命年六十有二终　　吴善长妻刘氏
　　按合肥县志刘氏卫弁吴善长妻年二十三夫　　亡一子三岁氏矢志抚孤卒年六十有六　　孙明选妻胡氏　　按合肥县志胡氏孙明选妻年二十二夫亡上　　无翁姑下鲜叔伯昼耕宵织以抚二孤田间机　　上恒以自随族人劝改节氏曰吾非难于死以　　藐孤故苟活耳剪发毁容矢死靡他年六十九　　卒邑令旌之　　李敬简妻刘氏
　　按合肥县志刘氏李敬简妻年二十一夫病刲　　股进药衣不解带三月夫没苦节奉养公姑纺　　绩以供甘旨年五十七终　　刘维藩妻夏氏
　　按合肥县志夏氏刘维藩妻归数年夫亡无出　　苦节数十年年七十无疾而终　　刘妻张氏姊妹
　　按合肥县志张氏姊妹俱郡庠生刘妻妹生　　子国祯甫离襁褓而夫没姊妹共守节四十余　　年教祯成立以寿终　　刘景晖妻汤氏
　　按合肥县志汤氏刘景晖妻生子延祚甫一月　　而晖亡氏抚孤八年足迹不出庭户悲悼过情　　而死延祚长入国学　　王迪康继室工氏
　　按合肥县志工氏王迪康继室事翁姑以孝闻　　康宰庆都居官廉介氏甘守荆布以成夫名康　　没子景曾前妻所出氏抚同己生分产务厚与　　景曾有奇冤命己子景通控吁得白　　徐君瓒妻李氏
翠
花附

　　按合肥县志李氏徐君瓒妻君瓒往浙省父舟　　覆溺死氏甘贫苦节母家劝嫁不从抚周岁子　　汝渐成人年八十八卒有仆徐立随君瓒溺死　　其妻翠花亦不再配年七十终　　徐依中妻娄氏
　　按合肥县志娄氏徐依中妻年二十夫亡抚遗　　腹子贫居陋巷四十载比邻不闻其声年六十　　五旌表　　瞿昙妻叶氏
　　按合肥县志叶氏瞿昙妻性柔顺克尽妇仪昙　　旷达不事生产既没家益落二子乔良方离襁　　褓氏暮织晨炊艰苦备历捐簪珥以延师俾其　　子成人闾里推为懿范　　沈少亭妻刘氏
　　按合肥县志刘氏沈少亭妻年二十七夫亡矢　　志苦节历三十余年　　宋林若妻沈氏
　　按合肥县志沈氏宋林若妻夫亡氏年十九兄　　欲夺其志沈遂与兄绝往来家贫以女工糊口　　常不能举火贞守不变　　张士聪妻方氏

　闺节部列传二百一
皇清五十二
　　张冕妻陈氏
　　按巢县志陈氏张冕妻生员张昌奇长媳陈于　　廷女年十六而嫁十九孀居遗腹生子誓死守　　节又十年以父病重归省姑亦旋病氏哀泣匿　　刃剸臂作羹既以进父复欲进姑筋断不支而　　死有司旌之　　崔传美妻许氏
　　按巢县志许氏崔传美妻年二十四夫亡守节　　抚子毁容深居三十余年如一日即至戚有未　　见其面闻其声者　　程正国妻王氏
　　按巢县志王氏程正国妻柘皋乡人正国亡氏　　年二十苦节抚幼子及娶生三孙子丧偕媳共　　守前后五十余年　　曹廷对妻沈氏
　　按巢县志沈氏曹廷对妻生员沈珂鸣长女年　　二十二夫亡抚幼子守节子殇又立族子以嗣　　夫后甫成立而嗣子又丧贫苦终身旌表　　曹彭年母杨氏　　按巢县志杨氏曹彭年母生员曹亮媳乙亥寇　　变氏年十七夫死于贼氏方孕数月矢志奉姑　　及彭年生辛苦教之成立奉旨旌表
　　李允衡妻曹氏
　　按巢县志曹氏李允衡妻举人芳春媳年二十　　二夫亡翁姑相继没矢志守节终其身　　黄文蕴妻陈氏
　　按巢县志陈氏黄文蕴妻年十九夫亡氏投缳　　再四姑及父母多方防护及生遗腹遂苦节抚　　之凡二十九年子既有室而殁氏痛哭不欲生　　哀毁骨立而死见者无不流涕　　曹肇镐妻陈氏
　　按巢县志陈氏曹肇镐妻州同知陈文达孙女　　年二十五夫亡抚幼子显祚苦守三十余年　　赵咸亨妻王氏　　按巢县志王氏赵咸亨妻举人王继尧孙女夫　　罹寇难氏年二十子方数月誓以死守与寡母　　沈氏同居三十五年克尽孝道　　莘吉朗妻钱氏
　　按巢县志钱氏莘吉朗妻武举莘承祚媳生员　　钱简女也年十九孀居子方两月矢志自守抚　　子成立历苦节三十余年　　潘尔康妻王氏
　　按巢县志王氏潘尔康妻生员王继志女年十　　九夫亡抚幼子守节奉姑终老子亡又抚诸孙　　三人皆成立　　吴毅母冯氏
　　按巢县志冯氏吴毅母年二十五夫亡毅甫四　　龄饥馑相仍流寇四起氏挟子播迁流离万状　　至死靡他教子读书成立　　李应孝妻吴氏
　　按巢县志吴氏李应孝妻生员吴自强女年十　　九夫亡贫苦不堪抚遗腹子成立苦节五十余　　年终　　张国纶妻方氏
　　按巢县志方氏张国纶妻纶系国学生死于乙　　亥之寇氏年二十八无嗣止一幼女孀姑老氏　　尽心奉养荒乱频仍极苦无悔姑殁依其婿郭　　绣家纺绩度日垂四十年广文张九仪额其庐　　张问明妻阮氏　　按巢县志阮氏张问明妻性端庄年二十八夫　　没子世科方六龄守之及长长斋奉佛安贫自　　遣年八十余孙曾满前而卒　　汤泽普妻王氏
　　按巢县志王氏汤泽普妻年二十夫亡誓死守　　节抚孤养姑以孝谨闻姑病割股以救乡里称　　之　　蔡杭妻杨氏
　　按巢县志杨氏蔡杭妻生员杨维岳妹幼授父　　训习礼明诗长适杭杭没杨年二十八孀居训　　子乙亥贼陷城掠十余妇嘻聚其家杨乘间升　　屋欲赴邻井自尽逾墙折其一足既入井若有　　物负之得不沉随有小贼窥井投石亦竟不中　　次日贼去为邻人缒而出众咸异之　　阎熙妻张氏
　　按巢县志张氏阎熙妻熙勤读早亡氏年二十　　六抚幼子嗣义食贫苦守乙亥寇变氏洁身赴　　井有物&#之不得溺寇退引出竟无恙县令旌　　之　　张尔久妻胡氏
　　按巢县志胡氏张尔久妻乡耆张宿&#媳尔久　　早亡氏年二十四子方襁褓翁姑欲嫁之不从　　苦守翁姑没苦益甚纺绩拮据抚子成人　　李福汝妻朱氏　　按巢县志朱氏李福汝妻年二十三夫亡无嗣　　立侄门健苦节教之读书县令旌表年八十终　　王治隆继妻张氏　　按滁州志张氏孝廉王治隆继妻年二十九夫　　亡抚前室子忠彦饩于庠年七十卒　　金光娄后妻白氏
　　按滁州志白氏庠生金光娄后妻抚前室女如　　所生夫亡子鏻未周岁矢死守志有司旌之　　潘永清妻彭氏　　按滁州志彭氏庠生潘永清妻年十九清亡无　　嗣守二女纺绩自给年六十余终　　吴志舜妻张氏
　　按滁州志张氏庠生吴志舜妻年二十五夫亡　　守节事姑教子四十五年有司旌表　　李云路妻吴氏
　　按滁州志吴氏庠生李云路妻年二十五夫亡　　不食数日既而曰上有祖姑下有孤儿何可轻　　死遂苦守教子英为诸生年六十七终　　王三益妻鲁氏
　　按滁州志鲁氏王三益妻年二十二夫亡子霖　　甫襁褓苦守四十年终　　胡宗亲妻邵氏
　　按滁州志邵氏胡宗亲妻年二十四夫亡无子　　抚二女安贫苦守四十九年　　安赓良母王氏
　　按滁州志王氏生员安赓良母年二十夫亡教　　子成名苦节四十年终　　陈行恕继母于氏
　　按滁州志于氏贡士陈行恕继母年三十夫亡　　守节训幼子成名年七十五卒　　邵天哲母于氏
　　按滁州志于氏生员邵天哲母年十九夫亡苦　　志守节六十余年　　罗尔顺母喻氏
　　按滁州志喻氏罗尔顺母夫亡苦志守节年八　　十三终　　卢如椿妻孙氏
　　按滁州志孙氏卢如椿妻年二十二夫亡守节　　抚子及孙卒年九十有六　　陈三纲妻姚氏
　　按滁州志姚氏生员陈三纲妻夫亡氏年二十　　六苦节四十二年终　　田嘉禾妻张氏
　　按滁州志张氏田嘉禾妻贡士张纯仁女年十　　八夫亡守节六十年终　　何应昌祖母孙氏
　　按滁州志孙氏生员何应昌祖母年二十夫亡　　苦节五十六年终　　濮珏母盛氏
　　按滁州志盛氏濮珏母年二十六夫亡守节五　　十六年终　　侯君接妻罗氏
　　按滁州志罗氏侯君接妻归五年夫亡守节年　　五十有八终　　姚际芳妻周氏
　　按滁州志周氏姚际芳妻及笄归姚甫半载怀　　孕而寡既生子阶矢志苦守课阶读书有名诸　　生间康熙十年奉旨旌表
　　葛文魁妻唐氏
　　按滁州志唐氏葛文魁妻魁修伟有膂力明崇　　祯丙子春寇入北门文魁孤身被执寇酋夫妇　　皆见而说之诱啖弗从遂遇害时子晋甫周氏　　食贫苦守抚之成诸生年六十有四　　于居弼母陈氏
　　按滁州志陈氏生员于居弼母夫殁氏年二十　　子弼二龄质遗腹氏苦守教之有成屡膺旌表　　年八十九　　李邦科母罗氏
　　按滁州志罗氏李邦科母年十八孀居教子成　　立苦节五十五年太守旌之　　李菖母陶氏
　　按滁州志陶氏廪生李菖母夫殁氏年二十九　　矢志苦守教子先后成名年五十八卒　　王居仁母徐氏
　　按滁州志徐氏生员王居仁母夫亡苦志守节　　教子成名太守表其闾年八十有二　　耿友妻梁氏
　　按滁州志梁氏耿友妻年二十夫亡子伟甫数　　月家贫甚梁痛绝复苏尽鬻其所遗以殓友俄　　而其父又没亲戚欲为治槥氏泣止之仍竭力　　殡如友居常闭门教子罕见其面诸姑欲探其　　志至则噤不得一语伟既&#令出就外傅夜更　　严督之不以贫故令急治生有司旌之　　李廷瑞妻朱氏
