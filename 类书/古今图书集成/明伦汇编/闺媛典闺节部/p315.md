<!-- { "loadSidebar": true } -->
　　按合肥县志胡氏儒士王尚志妻诸生武女也　　年十九夫殁翁姑皆早丧家贫依母家以全其　　志日勤纺绩夜课子读书艰苦备尝终无怨悔　　太守旌其闾　　吴以仁妻刘氏
　　按合肥县志刘氏卫弁吴以仁妻夫亡氏年二　　十抚遗孤纯如守节五十一年终太守旌表　　许孙蕗妻高氏　　按合肥县志高氏中丞许芳谷冢孙廪生裔馨　　子孙蕗妻馨亡氏事孀姑龚氏倍谨夫复殁遂　　与姑同守节时年二十四子二长璋三岁次景　　甫周亲戚劝他适怒绝之姑病刲股礼斗愿　　以身代苦节三十余年　　陈敬铭妻吴氏
　　按合肥县志吴氏千总陈敬铭妻都司吴王俊　　女铭殁于王事氏呕血几死者数四抚遗腹子　　养姑姑年迈得危疾氏刲股获愈苦节终身　　钱一志妻吴氏　　按合肥县志吴氏儒士钱一志妻郡廪生钱如　　容母也一志敦孝友氏事姑尤谨壬午城陷偕　　诸妇逃难遇贼逼之行吴以死誓延颈就戮贼　　义而释之姑病笃刲股以救夫殁如容幼氏苦　　节教之长娶妇朱氏事姑亦孝　　何无奇妻马氏
　　按合肥县志马氏儒士何无奇妻夫殁无嗣氏　　饮冰茹蘗五十余年年七十七守一女嫁儒士　　华宽刲股救姑不愈哭过哀得疾死人以为贤　　母之教云　　马朝极妻王氏
　　按合肥县志王氏马朝极妻夫亡氏矢志不二　　姑病刲股和药以愈之姑殁哀恸几绝苦守四　　十余年　　昂继谦妻锺氏
　　按合肥县志锺氏昂继谦妻夫亡氏年二十六　　抚遗孤绍善成进士媳梁氏刲股活姑乡里称　　孝　　胡景玉妻蔺氏
　　按合肥县志蔺氏生员胡景玉妻事姑至孝姑　　病笃焚香祈天割左股和药以进病立愈景玉　　殁矢志守节终其身　　卞四灵妻沈氏
　　按合肥县志沈氏田家女年十九归卞四灵刲　　股救姑未一岁夫死于贼守节终老　　蔡世隆妻吴氏
　　按合肥县志吴氏蔡世隆妻夫亡氏年二十四　　二子俱幼苦节三十八年旌表　　胡舜华妻李氏
婢
附

　　按合肥县志李氏诸生胡舜华妻华亡氏年二　　十一截发自矢手录金刚经一卷旦夕唪诵茹　　素终身足不逾户四十余年一婢喜感主母　　苦节遂不嫁共守终身　　沈勷明妻苏氏
　　按合肥县志苏氏邑民沈勷明妻年二十二勷　　明亡无子守节六十六年孤苦万状直指旌其　　门　　蔚九如妻严氏
　　按合肥县志严氏蔚九如妻归一载夫亡亲属　　劝再嫁誓死不二无儿无食茹苦终身　　程以德妻陈氏
妇龚
氏附

　　按合肥县志陈氏大参程忠节楷子以德妻以　　德亡氏年二十一子志黾甫三岁氏抚长之娶　　媳龚氏未数岁亦寡氏与媳相依抚两幼孙家　　贫岁饥伯以懿时赒之得不死陈年七十余卒　　龚亦年五十余　　鲁沂源妻王氏
　　按合肥县志王氏诸生鲁沂源妻壬午城陷沂　　源死氏少贫无嗣负姑逃难虽离乱中未尝废　　礼依侄守志终老焉　　巫浚明妻程氏
　　按合肥县志程氏巫浚明妻事翁姑以孝闻夫　　死痛绝数次既而曰诸孤在吾何可死长斋绣　　佛纺绩课子历三十余年年七十卒郡守旌之　　王越胜妻王氏　　按合肥县志王氏王越胜妻顺治癸巳年夫病　　药饵不效氏破胁刲肝肝出取寸许进之即愈　　后夫亡苦节三十余年而殁郡守旌之　　陈世琮妻徐氏
　　按庐江县志徐氏陈世琮妻琮亡氏年二十九　　抚遗腹子成名事翁姑终老　　吕顾先妻徐氏
　　按庐江县志徐氏吕顾先妻夫病刲股进药及　　殁矢死守贞二子尚幼又有遗腹苦节抚之皆　　克成立　　李之纪妻夏氏
　　按庐江县志夏氏李之纪妻李夏盛母也归三　　年夫亡欲从死姑泣止之氏亦念有遗腹幸得　　男乃止越五月免身生夏盛氏苦节育之成人　　白首如一有司以事闻会题建坊旌表　　陈岳秀妻蔡氏
　　按庐江县志蔡氏陈岳秀妻夫早亡氏年二十　　四抚一子二女流寇海贼不时侵犯迭罹兵燹　　险阻益坚事姑尽孝训子有成卒年八十二苦　　节五十余年　　邢仪之妻朱氏
　　按庐江县志朱氏生员邢仪之妻年十七夫殁　　欲以身殉因祖姑力劝勉留残喘抚嫡侄承嗣　闺节部列传一百六十八
皇清十九
　　陈英妻吕氏
　　按海宁县志吕氏惠州通判陈英妻诸生道牧　　道耘母也性孝友少事父母孝感闾里十五归　　陈奉孀姑杨氏尢至及姑患面疽药饵勿瘳氏　　朝夕舐吮久无倦色姑临没时号呼孝妇吾当　　吁天以报汝嗣值兵燹饥荒继之夫没于官二　　子方孩氏一恸几绝即脱簪珥易产命长子道　　牧赴惠州扶榇归葬终身称未亡人持斋断酒　　命子从师躬勤纺绩以供朝夕篝火夜绩督课　　二子并成名士初夫殁时两子一女皆未婚嫁　　经营勾当动循礼法苦守三十余年持身以严　　治家以睦诸娣姒间无交谪声事闻学使旌之　　孙元懋妻张氏　　按海宁县志张氏震阳之女年十六归文学孙　　元懋攻苦食贫佐夫下帷有声艺苑明崇祯戊　　辰秋七月海啸沿海人民漂没无筭元懋亦死　　于水氏年二十有六一恸几殒绝粒数日左右　　劝慰曰藐孤尚孩谁为鞠育不几绝孙氏后乎　　氏乃收泪强起上无翁姑中鲜伯叔形影相吊　　携二孤归父家守节四十余年如一日尝口述　　先德以训子长子弘次子弢&#能立志读书弱　　冠补弟子员弘登贤书年六十七顺治末旌表　　徐廷遇妻浦氏　　按海宁县志浦氏诸生徐廷遇妻明崇祯十六　　年氏年二十七夫亡遗孤士瑚甫四岁氏躬亲　　训育汔于成立廷遇兄弟六人其五人皆庶出　　及分产而氏得反薄略无怨色尽心孝养遇诸　　叔以礼人称节孝　　陈侯邦妻黄氏
　　按海宁县志黄氏陈侯邦妻性方严举动有礼　　年二十六夫亡贫不能举火抚遗腹子迨壮而　　夭又抚一岁孙以延先绪百折不挫年七十三　　卒　　许文穆妻汤氏
　　按海宁县志汤氏许文穆妻氏幼读郑端简女　　训一编心窃慕效之年十八于归文穆八世祖　　云&#先生创立大宗祠于茶磨山文穆实主鬯　　事汤岁时致祭克尽妇职逾年文穆遘危疾不　　起汤长恸几绝文穆弟济穆尚幼氏欲待其长　　生子以嗣夫叔长贫无以娶汤尽出嫁时衣奁　　以佐之事姑至孝勤纺绩织屦以供朝夕自食　　粗粝弗厌亡何济穆暴亡他叔仁穆方婚汤请　　会宗人告于大宗祠预约立仁穆子为嗣未几　　仁穆果举子弘嗣甫弥月汤即襁褓之寻感疾　　数日卒　　俞元修妻徐氏
　　按海宁县志徐氏文学俞元修妻髫年归俞孝　　谨有礼躬亲织作分灯佐读相夫行善使不愧　　祖父家风未几遇乱夫悒悒失志而死氏年三　　十遗二孤长五岁次止六月时赋役烦兴饥荒　　踵至氏以弱嫠承二世绪业日夜绩不倦支　　吾公私无虚岁历二十五年恢拓房产年六十　　五卒平居教二子以守正好善训长子汉为曰　　尔性仁慈当少振作训次子月恒曰尔勇于行　　当知退守乡人陈确为之传　　沈启纲妻许氏
　　按海宁县志许氏乙酉孝廉沈启纲妻广东宪　　副许岳女吏部都谏沈淳之媳年二十六夫亡　　苦节四十六年抚孤士魁士元克振家声　　张季存妻高氏　　按海宁县志高氏文学张季存妻故相国高文　　端仪之女孙性淳笃习劳苦至老不倦年十九　　守节历七十余年九十一岁而卒初夫病剧以　　身露祷请代夫亡无子抚侄鼎元为嗣补弟子　　员先氏没复训迪三孙成令器姑范氏失明氏　　扶持不离左右八年祖姑庄氏病痈手足痿罢　　氏为栉沐者十五年夫同产七人妯娌诸侄诸　　孙不下数百指咸相维护五世同居无间言力　　营葬亲岁祀成礼三历灾荒佐叔辈施粥全活　　甚众并出其暮年纺绩之余及文端公家业中　　替有见告者氏悉出其嫁时所有赠之　　沈象彝母张氏
　　按海宁县志张氏学博沈象彝母象彝父华南　　早世母年二十九坚守冰操训彝成立年六十　　四终　　杨明纶妻唐氏
云
妻附

　　按海宁县志唐氏廉宪禹之女孙归文学杨明　　纶纶死氏年三十余一子方孩族人欲夺其志　　勿听丸熊画荻课子鼎培力学有成顺治末氏　　年七十有七终明纶兄子云妻亦唐氏经元唐　　起凤之女弟也云善文工诗游南雍早世妇年　　十九无子女矢志苦守焚笔砚弃女红绣经绣　　佛长斋五十余载后随叔父唐时居金陵而卒　　时康熙三年　　蒋公胄妻吕氏
　　按海宁县志吕氏文学蒋公胄妻幼性闲淑习　　勤人皆以孝称年十七归蒋二十一夫亡家极　　贫执丧如礼姑病失明一切奉养医药咸以纺　　绩给之姑以寿终曰妇吾女也氏无子抚嫡侄　　以承宗祧为幼女择配不以寒素为嫌时有童　　子施良翰者实窭家儿也氏一顾称为佳士许　　之施卒以文学成名时人更服其识其苦节百　　折不回数十年如一日也　　沈志昂妻严氏
　　按海宁县志严氏沈志昂妻年二十九夫亡家　　中落氏苦节教子朝夕劳瘁以终其身　　唐天锡妻吕氏
　　按海宁县志吕氏儒生唐天锡妻夫亡氏年二　　十四守节五十余年如一日里人呼为女师氏　　父居正署清流县事翁琅乡饮宾其归锡也不　　事华饰躬操织作六载及寡事翁姑四十余年　　敬养备笃同产弟吕中声早丧亲老无依氏迎　　归终养两族丧葬皆尽力亲训二孤长日馨次　　日章并为文学佳士二媳同心共爨无忝祖德　　皆氏训也邑令旌之　　陈鼎新侧室赵氏
　　按海宁县志赵氏揭阳令陈鼎新侧室揭阳无　　子最后乃纳赵赵本农家女性恭顺事嫡王甚　　谨久之生一子炽永甫二月而揭阳亡赵年二　　十有七未几王氏又没强亲悍仆公行侵攘且　　将不利于其孤赵隐忍以保一&#炽永既长补　　邑诸生能文工诗生二子而夭赵日益贫处负　　郭穷庐姑媳共操力作以葬揭阳夫妇抚两孙　　成立一切婚嫁宾祭不苟年六十有六公举旌　　其门　　张成祖妻沈氏
　　按海宁县志沈氏士人张成祖妻年二十二夫　　亡冰霜矢志以奉翁姑遭水旱频仍代夫虔供　　甘旨自饱糟糠二子并一二周皆抚养成器翁　　姑相继逝氏治丧营葬并三代遗棺一时入土　　三党无不垂涕称其贤孝年七十有三守节五　　十一载县令旌其闾　　董玉照妻朱氏
　　按余杭县志朱氏诸生董玉照妻结褵甫九月　　夫死哀恸既绝复苏曰舅姑在而夫无子未敢　　死也及舅携家官粤氏留奉祠祀益孝谨朝夕　　纑积金买仆走岭南以代省候苦节终身以　　羸疾死　　狄宗仁妻王氏
