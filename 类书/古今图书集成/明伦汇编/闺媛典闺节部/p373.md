<!-- { "loadSidebar": true } -->
　　按常熟县志赵氏张素诒妻文毅公女孙年十　　七归素诒未几丧夫矢志事姑克尽孝养姑殁　　丧葬如礼终身不为容饰勤绩以抚育二孤　　历三十余年里党举其苦节巡抚都御史汤斌　　旌其门　　王允昌妻贡氏
　　按常熟县志贡氏王允昌妻年二十八允昌亡　　遗孤甫十月家贫困于私逋遇岁饥贡拮据丧　　葬力益不支惟彻夜纺绩易米奉姑自厌糠核　　而已历四十余年艰苦万状孤再娶始有孙康　　熙十四年布政使慕天颜表其门后六年卒　　金光启妻张氏　　按嘉定县志张氏金光启妻初婚启遂亡遗腹　　生女未几女亦夭张欲自尽念姑存勉力操作　　以供孝养历四十年如一日康熙九年学使旌　　之　　冯继奎妻许氏
　　按嘉定县志许氏舍人冯继奎妻名儒许大达　　女年二十而寡遗腹生女其兄进士自俊抚之　　许事尊章甚孝割股以疗姑疾父病衣不解带　　经年教外孙唐炜成名邑令表其闾　　冯应元妻王氏
　　按嘉定县志王氏勋卫冯应元妻年二十九而　　寡二孤国钰国铨尚王愿以身殉念翁老子　　幼俯仰无依而止翁病痈秽气达户外王洗涤　　奉养八年不懈霜机月杵靡间朝夕翁临没告　　亲戚曰媳今日为妇尽孝来世我当为妇以报　　媳闻者莫不感泣教子成立劳瘁而死康熙八　　年以节闻于官　　封之荆妻徐氏
　　按嘉定县志徐氏封之荆妻年十七而寡四壁　　萧然坚贞守志四十五年旌表　　沈妇须氏
　　按嘉定县志须氏沈来媳夫某早亡抚遗腹子　　兴既长弗率教与无赖子游氏责之再三终弗　　悛乃弗子之与媳某氏同抚幼孙茕茕孑立家　　贫饘粥不给姑媳相处怡然无怨　　王畯妻张氏
　　按嘉定县志张氏徐行人年十九适同县王畯　　事姑至孝二十一岁夫亡氏欲以身殉不食者　　累日念夫无子勉进饘粥俟夫弟生子龙即抚　　养之延师教诲严慈交至及龙入黉序氏喜曰　　可以告无罪矣氏本富家女夫族亦华膴而氏　　自寡后一生惟荆布苟完凡祭必思所嗜以供　　几筵祭则必哭然恐伤姑心见姑必改容姑病　　操刀将割股以进肉未下而姑死氏遂决意欲　　殉子妇密防之卒不得间年六十一终　　李春隆妻谭氏
　　按嘉定县志谭氏李春隆妻年十九归春隆春　　隆家贫又素多疾氏亲操井臼侍汤药五年如　　一日春隆死遗孤方三岁族人利其产逼改嫁　　不从将谋杀其孤而嗣焉氏度不能免抱子啼　　于夫侄文仙之门曰以是累汝文仙怜其穷为　　匿他所逮长而后归之既娶又早夭氏复抚两　　孙成立年九十终有司表其闾　　张曙妻周氏
　　按崇明县志周氏张曙妻年二十五夫亡翁姑　　老生养死葬无不尽礼苦节四十七年康熙二　　十六年奉旨建坊旌表
　　郭国升妻顾氏
　　按崇明县志顾氏廪生郭国升妻年二十九夫　　亡孝事翁姑抚孤成立生养死葬无憾年六十　　二有司请旌　　陆乔妻沈氏
　　按崇明县志沈氏生员陆乔妻年二十五夫亡　　无子一女甫匝月苦节自矢历三十年年五十　　四卒　　陆化隆妻张氏
　　按崇明县志张氏陆化隆妻年二十六夫亡一　　子甫周岁抚孤守节三十五年年六十终　　樊养昂妻吕氏　　按崇明县志吕氏诸生樊养昂妻早孀子方六　　龄氏矢志抚孤家贫操作以给膏火康熙六年诏旌表　　郁绵芳妻沈氏
　　按崇明县志沈氏诸生郁绵芳妻年二十七寡　　辛勤操作课子坚石补弟子员宗党咸嘉其节　　黄金屋妻蔡氏　　按崇明县志蔡氏黄金屋妻年二十六寡子仅　　两月氏甘贫苦守翁年九十卒口称妇孝不置　　巡抚旌其门仍给粟帛优恤　　陆天贲妻樊氏
　　按崇明县志樊氏陆天贲妻年二十一夫亡家　　贫守节抚两月遗孤成立得甘旨必奉翁姑五　　十余年不苟言笑年逾七十卒　　黄薇妻倪氏
　　按崇明县志倪氏诸生黄薇妻甫嫁而寡苦节　　四十余年卒　　施行健妻龚氏
　　按崇明县志龚氏施行健妻年二十夫亡苦节　　抚孤成立学使旌其门　　施允裕妻袁氏
　　按崇明县志袁氏诸生施允裕妻年二十七而　　寡苦节奉养孀姑延师教子虽饔飧不给未尝　　少懈子邦彦弱冠登贤书　　施文坚妻黄氏
　　按崇明县志黄氏施文坚妻归二载夫随父之　　任温江溺于瞿塘氏独守一室三十载而终县　　令旌表　　施允琳妻徐氏
　　按崇明县志徐氏施允琳妻年二十四守节遗　　孤五岁抚之成立苦守四十年终　　黄文炽妻龚氏
　　按崇明县志龚氏诸生黄文炽妻早孀事姑备　　极艰苦县令旌其门　　施宇亨侧室陆氏
　　按崇明县志陆氏诸生施宇亨侧室亨亡遗孤　　尚幼氏织课子何牧登戊午贤书　　杨尔忠妻黄氏
　　按崇明县志黄氏杨尔忠妻廪生杨天祯母年　　二十五寡天祯甫三岁抚之成立艰苦备至年　　七十三卒　　施履中妻沈氏
　　按崇明县志沈氏施履中妻年二十二夫亡苦　　节抚孤集祯教之读书为诸生县令旌表　　陆某妻陈氏　　按崇明县志陈氏陆某妻夫亡无子家徒四壁　　纺织糊口拮据以葬翁姑年六十卒　　施运禧妻陈氏
　　按崇明县志陈氏施运禧妻年十九夫亡守节　　四十八年卒　　施蕴伟妻陈氏

　闺节部列传一百九十六
皇清四十七
　　沈子安妻唐氏
　　按上海县志唐氏沈子安妻乡饮宾唐姚端女　　也姚端故富室资遣甚盛子安病氏悉出以供　　药饵及殁又竭力襄葬事家遂以乏氏躬自纺　　绩育三孤成立朝夕或不给处之恬如也守节　　四十余年寿七十有六邑令李发枝旌其闾　　张秀夫妻沈氏　　按上海县志沈氏张秀夫妻子安妹也子安死　　妻唐守义氏敬事之如母未几夫亡氏欲殉者　　再为侍婢所觉救乃慨然曰死易立孤难嫂为　　其难我何独为其易遂与唐共励苦节逮子长　　为娶妇甫二载复夭氏又抚孤孙成立寿九十　　三历艰辛五十余年邑令李发枝旌之　　包宾旭母康氏
　　按上海县志康氏包宾旭母年十八归包生三　　男而夫死氏年二十七截爪发投棺中以节义　　自誓饮冰茹蘗历四十余年长男次男俱甫娶　　而夭氏偕孀妇挑灯夜绩易粟以给饘粥逮宾　　旭成立家稍稍裕而氏勤作如故不少自休康　　熙四十九年邑令李发枝表其闾二妇亦克遵　　姑训乡党重之　　王圣齐妻张氏
　　按上海县志张氏王圣齐妻年二十三夫亡一　　女甫数月甘贫苦守族人欲夺其志氏号哭投　　河赖妯娌救苏抚侄天英为嗣娶媳孙氏寻又　　俱丧女适吏员汤子奇迎养不就纺绩自给历　　五十余年如一日邑令旌其门　　金子克妻叶氏
　　按上海县志叶氏兰溪教谕金子克妻年二十　　七寡苦节终身　　金奕周母范氏
　　按上海县志范氏金奕周母早寡守志抚孤成　　立　　蒋光济妾曹氏
　　按上海县志曹氏诸生蒋光济妾济殁曹年二　　十一与妻张氏共守无子立侄思为后思夭丧　　张亦殁曹独纺绩抚孤孙成立　　闵栻妻徐氏
　　按上海县志徐氏邑诸生闵栻妻年二十四夫　　亡碎首捶心誓从泉壤家人劝以存孤义重未　　可捐躯乃抚子峻成名苦节三十八年如一日　　康熙六年赠孺人十九年又赠宜人　　沈凝安妻唐氏
　　按上海县志唐氏沈凝安妻庠生唐华姊也年　　十七归凝安生三子而凝安死氏年二十四誓　　以身殉投缳数四为婢救苏守节四十八年县　　令旌其闾　　范子咸妻石氏
　　按上海县志石氏范子咸妻年二十九夫殁子　　恒若甫六岁茕茕苦守日勤纺绩以奉翁姑和　　妯娌训子女长毕嫁娶守节三十一年茹素终　　身　　陆好官妻吴氏
　　按上海县志吴氏乡民陆好官妻本富家女年　　二十一夫亡一女甫嫁而夭宗族利其赀攘夺　　殆尽氏布衣蔬食昼夜纺织冰霜苦节乡党贤　　之年八十四终邑令旌表　　吴尚聘妻胡氏
　　按上海县志胡氏吴尚聘妻年二十八夫客死　　子兆友甫三月姑病割股肉愈之只身营窀穸　　训兆友成人年六十四卒　　周士琦妻张氏
　　按上海县志张氏儒士周士琦妻生二子士琦　　病亡张年二十八食贫苦守足不逾阈姑徐氏　　性方严难近张先意承志能得其欢心教子贻　　谋贻谟俱成令器守节三十五年如一日建坊　　旌表　　毛公纯妻张氏
　　按上海县志张氏毛公纯妻年二十二夫死翁　　姑相继殁张抚女昼夜纺绩积赀营葬三棺　　年六十余奉诏建坊旌表
　　陈少湖妻王氏
　　按青浦县志王氏陈少湖妻年十九而寡止一　　女嫁张姓初依婿居婿殁一甥女嫁陈姓遂依　　陈所历不堪始终一节年八十五终　　陈洪纲妻袁氏
　　按青浦县志袁氏陈洪纲妻马家&#人年二十　　二洪纲殁遗子甫六月家贫氏苦守旧庐三十　　载抚子成人　　邵廷升妻曹氏
　　按青浦县志曹氏邵廷升妻夫亡守节六十年　　卒　　陆庆明妻赵氏
　　按青浦县志赵氏陆庆明妻夫亡守节终老　　雷鸣时妻姚氏妹
附

　　按青浦县志姚氏文学姚暹妹雷鸣时妻夫亡　　守节终身其妺适赵晨亦早寡守节如姊　　陆辅国妻沈氏　　按青浦县志沈氏文学沈经女陆辅国妻夫亡　　守节终身　　汪联英妻程氏
　　按青浦县志程氏汪联英妻夫亡守节终身　　朱天球妻姚氏　　按青浦县志姚氏朱天球妻夫亡苦节终老　　周氏女　　按青浦县志周氏女许配文学张駧子子早夭　　女剪发诣柩前恸哭投发火中誓以死守终身　　不嫁　　马祖尧妻施氏
　　按青浦县志施氏乡饮宾施元亮女文学施昌　　会姊适天胜庄马祖尧年二十三夫丧截发誓　　志苦节课子起征为增广生年六十终　　潘氏女
　　按青浦县志潘氏女章练塘人父云所早丧许　　配四十一保沈义卿未婚义卿死女闻讣奔哭　　母不能止拜见义卿父母请留守节又请立嗣　　从之女竟不还母家终身茹斋衣布力勤纺织　　声不出户康熙七年卒临终呼嗣子迈夫妇命　　之不必厚葬死后无受乡党拜　　沈时雨妻张氏
　　按青浦县志张氏诸生张宾臣女沈时雨妻顺　　治甲午时雨力学病羸死氏号恸欲以身殉子　　方及&#众力劝抚孤乃止孤殇氏哭泣成疾与　　伯时行遗嫠陈氏共持斋守节康熙五年卒年　　二十四邑令旌之　　任守仁妻刘氏
　　按青浦县志刘氏任守仁妻夫亡守节抚孙年　　百岁卒　　陆希贽妻诸氏
　　按青浦县志诸氏文学陆希贽妻希贽夭亡氏　　年二十六二子士隽士彦方襁褓一女遗腹长　　斋绣佛六十余年年九十一终　　陈锦词妻柯氏
　　按青浦县志柯氏秀水文学云崖女金泽陈锦　　词妻年二十七夫亡遗孤洪范方八月翁又殁　　姑病氏密剪肘肉煮药以进晕仆地邻妪救之　　得苏年七十八卒　　沈大礼继室李氏
妇
附

　　按青浦县志李氏文学沈大礼继室年十九归　　大礼不数载大礼死子季文方七岁孝事姑嫜　　训季文成立历五十余年始终一节季文妻王　　氏亦早寡孀居三十八年　　王子长妻包氏
