<!-- { "loadSidebar": true } -->
按开封府志路氏扶沟人杨子山妻夫亡守节抚遗腹子家贫不能养姑数鞭笞无怨姑既没卖产以葬　　高尚孝妻杨氏按开封府志杨氏扶沟人高尚孝妻夫亡无子守节一夕梦夫狎语之觉而泣曰岂我心未灰耶毁其容贫乏至食草木而节益砺　　杨迁佐妻高氏
按开封府志高氏扶沟人杨迁佐妻夫亡苦节事亲亲死无以葬日夜号恸泪尽继血道路哀之　　吕诰妻王氏
按开封府志王氏扶沟人吕诰妻夫亡苦节抚孤六十余年旌表　　张学曾妻高氏
按开封府志高氏扶沟人张学曾妻夫亡苦节孝事翁姑抚其子万善食饩于庠孙联璧举于乡旌表　　杜孟芳妻李氏按开封府志李氏扶沟人杜孟芳妻夫亡守志四十年有孤雁栖其庭嗷嗷哀鸣麾之不去　　杜汶继妻李氏
按开封府志李氏扶沟人贡士杜汶继妻夫亡守节抚孤宣化入邑庠寻夭又抚孙成立苦节终始不渝　　刘治民妻常氏按开封府志常氏扶沟人刘治民妻夫亡守节事翁姑抚孤三十年如一日闯寇掠汴避难南徙贫不举火毫无怨色　　刘尊妻萧氏
按开封府志萧氏中牟人刘尊妻夫亡守节旌表　　田心妻郑氏按开封府志郑氏中牟人田心妻夫亡守节子首凤贵赠宜人　　冉梦元妻吴氏
郑氏
朱氏附

按开封府志吴氏中牟人冉梦元妻夫亡守节奉姑嫜以孝闻抚三子皆成立长子佶妻郑氏季子妻朱氏皆以少寡矢志如吴　　张光妻朱氏
按开封府志朱氏中牟人张光妻夫亡守节七十年年逾九十直指给以花布　　李宁妻宋氏
按开封府志宋氏阳武人李宁妻年二十五夫亡止一女在襁褓氏纺织自给族人欲夺其志以死自誓众惧而止　　李用周妻张氏
按开封府志张氏阳武人李用周妻年二十夫亡矢志守节孝养继姑孀居四十年旌表　　单复宗妻马氏
按开封府志马氏阳武人马铭女适邑人单复宗夫亡子幼守节七十年如初与姊毛澄妻为比邻乡人以双节美之　　王调鼎妻孟氏
按开封府志孟氏阳武人诸生王调鼎妻年十九鼎亡子友甫三岁氏奉姑抚友成立未几子妇并丧又抚孙补弟子员孀居六十余年卒
　闺节部列传一百十五
　　明一百十
　　谭思圣妻郭氏
刁氏
孙氏附

按开封府志郭氏仪封人谭思圣妻夫亡子来贡方二岁苦志抚之长娶刁氏生子应龙亦二岁而来贡死刁守节如姑共抚应龙成立娶孙氏生弘嗣及二岁而应龙又没孙年二十余复抚弘嗣成立慈孝节义一门而三晚近罕见　　代朝献祖母张氏
按开封府志张氏仪封人代朝献祖母夫亡守节诸苦备尝自二十七岁至八十一仅得一孙奉养当初寡时历兵火流离不移其志　　高翥妻乔氏
按开封府志乔氏新郑人高翥妻夫亡守节抚二女遣嫁孤苦终身　　李宗妻张氏
按开封府志张氏新郑李宗妻夫亡抚子守节终身　　刘恕妻王氏按开封府志王氏新郑人刘恕妻年二十于归甫三月夫补云南军别去寻得凶问王哀毁泣血孝事姑嫜守节终身　　鹿琎妻张氏
按开封府志张氏新郑人鹿琎妻年少守节抚二子未几皆殒其志不渝邑宰怜其苦月赡米三斗一夕邻失火将及其屋邻妇促避氏终不出曰就死耳顷之火熄亲戚问故曰妇人可昏夜投人乎年九十卒　　郭相妻丁氏按开封府志丁氏新郑人郭相妻夫七守节抚孤为娶妇俄子与妇俱死孤苦终身　　李鹤妻王氏
按开封府志王氏新郑李鹤妻夫亡抚孤守节终身　　韩廷才妻丁氏按开封府志丁氏新郑人韩廷才妻夫亡苦节不渝　　曹钺妻薛氏按开封府志薛氏新郑曹钺妻夫亡守节育孤成立　　宋璋妻范氏按开封府志范氏新郑人宋璋妻夫亡年少苦节抚孤成立终其身　　沈华妻刘氏
按开封府志刘氏新郑人沈华妻夫亡守节抚二女遣嫁年八十余终　　郭楠妻赵氏
按开封府志赵氏新郑人郭楠妻年十七夫亡守节抚遗腹子成宦得禄养　　高孟男妻刘氏
按开封府志刘氏新郑人高孟男妻夫亡苦节终老　　董守魁妻刘氏唐
氏附

按开封府志刘氏新郑人董守魁妻与媳唐氏俱寡姑妇共苦节终身旌表　　陈三策妻刘氏
按开封府志刘氏新郑人陈三策妻夫亡事姑以孝闻守节抚孤为诸生旌表　　高国彦妻张氏
按开封府志张氏新郑人高国彦妻夫殁断发毁容誓无二志立侄为嗣力训成名　　刘光文妻郭氏
董氏张
氏唐氏附

按开封府志郭氏新郑人刘光文妻夫亡守节抚四子后三子相继亡其媳张氏董氏唐氏俱无二志四节如一云　　赵瑶妻刘氏
按开封府志刘氏新郑人赵瑶妻家贫守节训子若孙皆为诸生　　刘起鹤妻张氏
赵
氏附

按开封府志张氏新郑人刘起鹤妻年少守节抚子食廪饩子亡媳赵氏坚守如姑抚孙亦入庠序　　冯昌宗妻唐氏按开封府志唐氏新郑人冯昌宗妻少寡守节抚二孤皆入庠　　韩清妻李氏
按开封府志李氏新郑人韩清妻年少夫亡孝养翁姑训子入泮　　刘邦俊妻邢氏
按开封府志邢氏新郑人刘邦俊妻年十六夫亡甘贫苦节抚子成立终身　　毛健妻阎氏
按开封府志阎氏新郑人毛健妻夫亡守节孝姑训子为诸生　　杨一元母李氏
按开封府志李氏项城人杨一元母少寡守节抚元成立以孝闻　　黄正色妻张氏
按开封府志张氏项城人黄正色妻夫亡抚孤成立守节终老　　师三统妻靳氏
按开封府志靳氏项城人师三统妻夫亡守节事翁姑毕丧葬抚子可尊成立　　冯时化母贺氏
萧
氏附

按开封府志贺氏项城人冯时化母与子妇萧氏俱守节终身　　张元妻袁氏
按开封府志袁氏张元妻项城人夫亡割鼻矢志四十年如一日抚前室子同已出己子应宿成明经　　郑永春妻王氏按开封府志王氏商水人郑永春妻夫亡守节抚弥月子成立艰苦终身年七十余卒　　李珠妻王氏
按开封府志王氏商水人李珠妻夫亡守节抚子时馨任中书舍人诰封孺人诏建坊旌表　　郭琏妻杜氏
按开封府志杜氏商水郭琏妻夫亡守节二十余年　　傅商佐妻惠氏按开封府志惠氏商水人傅商佐妻夫亡守节抚子成立　　张一平妻纪氏
按开封府志纪氏商水人张一平妻少寡守节久而弥坚　　史氏女
按开封府志史氏女商水人年十五许聘于山驴于没强告父母奔哭尸旁几绝遂留焉父母不能夺其志事于父母终身年九十余卒人称童节　　李经世妻崔氏
张
氏附

按开封府志崔氏沈丘人李经世妻夫亡抚孤元亨入庠娶张氏生孙亨又死姑媳同守称双节　　钱虎妻刘氏
按开封府志刘氏沈丘人钱虎妻夫亡守节终身　　韩士杰妻韩氏按开封府志韩氏沈丘人韩士杰妻夫亡守节抚遗腹子成立　　赵腾妻王氏
按开封府志王氏沈丘赵腾妻夫亡守节抚子入庠　　陈善妻贺氏按开封府志贺氏沈丘人陈善妻夫没全节于兵荒抚孤成立　　崔进妻普氏
按开封府志普氏沈丘崔进妻夫亡抚孤苦节终老　　杨向上妻安氏按开封府志安氏沈丘人杨向上妻夫亡守节事姑抚子成立　　普敦化妻吴氏
按开封府志吴氏沈丘人普敦化妻夫以哭父死氏哭夫瞽一目抚子事姑终身不嫁　　于湘妻张氏
按开封府志张氏沈丘于湘妻夫亡守节三十九年　　王得时妻刘氏曹
氏附

按开封府志刘氏沈丘人王得时妻夫亡同妾曹氏苦守教子家栋入庠　　彭守义妻童氏
按开封府志童氏沈丘人彭守义妻夫亡苦节事亲以孝闻　　刘干妻李氏
按开封府志李氏沈丘人刘干妻归期月夫亡抚遗腹子世科娶吕氏期月科丧吕亦遗腹生子两世一节共守干孙成立　　许进禄妻赵氏
按开封府志赵氏沈丘人许进禄妻夫亡抚遗腹子成立守节终身　　魏臣妻普氏
按开封府志普氏沈丘人魏臣妻夫亡家贫甚守节抚孤终老　　杨复升妻吴氏
按开封府志吴氏沈丘人杨复升妻夫亡苦节训子为诸生　　王乐年妻苏氏
按开封府志苏氏沈丘人王乐年妻夫亡苦节抚孤终身　　吴三友妻窦氏
按开封府志窦氏沈丘人吴三友妻年十六夫亡守节至老事亲抚子各得其宜　　赵士&#妻张氏
按开封府志张氏沈丘人赵士&#妻夫亡守遗腹女终身　　刘勤妻韩氏
按开封府志韩氏沈丘人刘勤妻夫亡守节终老　　李邦臣妻江氏按开封府志江氏沈丘人李邦臣妻夫亡守志不渝　　张文书妻张氏按开封府志张氏沈丘人张文书妻夫亡抚妾出遗腹子至老不渝　　高北万妻樊氏　　　张岱妻郑氏
　　樊立妻张氏　　　　崔嗣长妻王氏
　　王霞妻施氏
按开封府志以上五妇俱沈丘人夫亡苦节事实不传　　张大惠妻陈氏
按开封府志陈氏沈丘人张大惠妻夫亡事老抚幼守节终身　　李统世妻李氏
按开封府志李氏沈丘人李统世妻夫临绝托以孀姑幼子氏痛绝复苏尽其心力守节四十年卒　　廖光一妻李氏按开封府志李氏许州人廖光一妻年少守节抚孤成人寿九十二入烈女祠　　袁锡妻刘氏
按开封府志刘氏许州人袁锡妻夫亡守节旌表　　卢懋德继妻宋氏按开封府志宋氏许州人卢懋德继妻年少守节懋德为清白吏家贫甚坚苦教子有成从祀烈女祠　　李得魁妻宋氏按开封府志宋氏许州人李得魁妻夫死于贼氏年少苦节课子食饩于庠　　张钥妻崔氏
按开封府志崔氏临颍人张钥妻年二十夫亡守节课子读书为孝子卒年八十四　　张纲妻李氏
按开封府志李氏临颍人张纲妻夫亡氏年十六遗腹三月生子义有老妪讽改适氏怒曰而以犬马视我耶言毕大哭时翁姑亦相继没氏茕茕无依指天自誓比义长致富起家子孙林立　　彭世宇妻邢氏
按开封府志邢氏临颍人义官彭世宇妻年二十世宇亡止一女在襁褓并前妻一子亦尚幼氏抚之如一孀居四十余年　　邢文妻赵氏
按开封府志赵氏临颍人经历邢文妻年二十四夫亡子甫二岁遗腹三月复生一子母欲夺其志氏剪发矢志抚养二子俱成立　　刘福妻王氏　　　　张元凤妻孙氏
　　宋钺妻刘氏
按开封府志已上三妇俱临颍人早寡守节事实不传　　赵芝妻魏氏
按开封府志魏氏临颍人诸生赵芝妻夫亡氏年二十七自誓抚孤父绣怜其少每欲夺其志氏终绣世不履其门年八十五卒　　贾蘩妻王氏
按开封府志王氏临颍人孝廉贾蘩妻生子昭夫亡氏年二十余以守死自誓茹苦纺绩不间寒暑一时共称叹之年七十五卒　　谷序妻赵氏
按开封府志赵氏临颍人诸生谷序妻夫亡氏年二十七矢志自守抚诸子成人年七十卒　　高尚礼妻尚氏
按开封府志尚氏临颍人孝廉高尚礼妻年十九夫亡有二子霓甫四岁霈在襁褓氏抚子稍长教以幼仪其伯强之更嫁冰操愈励年百岁终　　谷齐妻赵氏
按开封府志赵氏临颍人谷齐妻年十七于归生子济美而夫亡氏欲殉家人守之不得间或怜其少讽之即数日不饮食期以必死卒抚其子始终不渝子孙繁盛甲于一邑　　贾妻张氏
按开封府志张氏临颍人&#封中书舍人贾妻年十四归生子钥夫亡氏年十七守节抚孤以钥贵&#封孺人年七十九卒旌表　　邵从善妻成氏
按开封府志成氏临颍人邵从善妻年二十夫亡抚幼子坚志守节五十余年卒　　李璇妻孙氏
按开封府志孙氏临颍人李璇妻夫早亡抚孤秉彝成立秉彝事母尽孝有司旌之　　陈金妻吕氏
