<!-- { "loadSidebar": true } -->
按山西通志郭氏垣曲文经邦妻夫亡氏年十八子中铨未弥月翁姑俱逝独存一八旬祖姑氏纺绩奉养及殁负土以葬教中铨补弟子员奉诏建坊旌表　　刘登妻王氏按山西通志王氏垣曲刘登妻夫亡氏年二十七遗四子长天福年十岁次天禄天祯天祥俱在抱家贫矢志苦守教诸孤皆成立守节四十七年崇祯十一年建坊旌表由其子以下四世同爨皆奉氏教也　　柏森妻裴氏按山西通志裴氏垣曲柏森妻年十七生子月余夫亡哀毁几绝家贫勤纺绩养亲父母宗族怜其少欲嫁之不从翁姑亡竭力营葬抚子成立孀居六十年　　张渊妻王氏按山西通志王氏垣曲张渊妻年二十四夫亡子云方月余孝事翁姑始终不怠及殁葬祭如礼教云肄业后为密云遂平丞孀居八十年卒　　文克洪妻王氏
按山西通志王氏垣曲文克洪妻夫亡氏年十九亲老子幼遭岁大饥佣针黹以为食大水淹没庐舍辗转僦居人不堪其苦氏处之若甘焉　　吕泽妻张氏
按山西通志张氏垣曲吕泽妻年二十二夫亡无子孀居四十余年卒　　吕祥妻冯氏
席氏
谭氏附

按山西通志冯氏垣曲吕祥妻年二十二夫亡孀居六十年子美早殁妇席氏年二十一孀居亦六十年孙爵亦早夭孙妇谭氏年三十苦守五十余年　　王家召妻庞氏按山西通志庞氏垣曲生员王家召妻夫亡氏年二十抚侄为后苦守四十余年奏闻建坊旌表　　郭希皋妻赵氏
鲁
氏附

按山西通志赵氏垣曲郭希皋妻年十九夫亡遗孤养正甫周岁甘贫纺绩抚养正及长娶鲁氏年二十养正殁遗孤万里方三岁鲁氏欲死以殉念孀姑幼子俱无依赖与姑共纺绩贫苦终身有司表其门　　文希游妻刘氏按山西通志刘氏垣曲生员文希游妻年十九夫亡自缢姑救复活抚墓生子成立家贫纺绩守节终身有司旌表　　王永清妻刘氏
按山西通志刘氏夏县王永清妻年二十余夫亡事姑以孝闻姑悍尝笞妇氏受之无愠色其母忧之氏慰曰姑无非教妇耳姑殁营葬如礼抚遗腹子自修为诸生　　张玫继妻田氏
裴
氏附

按山西通志田氏夏县人某县令张玫继妻年二十四夫亡无出前妻子储秀亦早夭妇裴氏与继姑同守节终身　　张太良妻李氏
按山西通志李氏夏县张太良妻年十六夫亡抚襁褓子加佑姑以氏幼令再适不从姑不能强遂守节终身　　杨生辉妻冯氏
按山西通志冯氏永和生员杨生辉妻年二十夫亡无子苦节五十七年终　　樊玭妻张氏
按山西通志张氏夏县樊玭妻年十九夫亡抚遗腹子继业克振其家　　刘贵妻晋氏
李
氏附

按山西通志晋氏夏县刘贵妻年三十夫亡抚幼子现成立娶李氏六年现亡与妇李氏共守遗腹孙姑妇相依终老　　冯魁妻崔氏
宁
氏附

按山西通志崔氏夏县冯魁妻年二十夫亡事孀姑李氏抚遗腹子勤成立娶宁氏勤又早亡遗孤孙得意伶仃无依二寡共抚得意成立　　田垦妻原氏
王
氏附

按山西通志原氏阳城人生员田垦妻夫亡子实坚实栗俱幼氏教训成长实坚既娶而夭妇王氏年十七与姑共守遗腹子士珍成立年八十六终孙五人曾孙二十一人科甲联翩不绝　　宋之范继室王氏
按山西通志王氏阳城人深泽县令宋之范继室夫任深泽甫期月罢归寻殁侄辈利其产谋嫁之讼于官得全氏节直指旌表　　原一阳妻成氏
按山西通志成氏阳城生员原一阳妻夫亡年二十苦纺绩四十年不御膏沐缟素自洁抚嗣子泉清成立县令表其门　　陈瀚妻王氏
按山西通志王氏阳城陈瀚妻年二十一夫亡子其志方周岁遭遇奇苦矢志不二纺绩以事翁姑终其天年抚其志成立旌表　　成朝宝妻吉氏
按山西通志吉氏阳城成朝宝妻年二十二夫亡二子俱在襁褓姑赵亦孀居家贫如洗孝养不匮姑殁丧葬如礼教子俱成立崇祯元年建坊旌表苦节七十年　　田应云妻潘氏
按山西通志潘氏阳城田应云妻年二十二夫亡家贫二女俱幼翁姑怜其贫令改适两次自缢终不易志甘藜藿勤纺绩事翁姑终老抚二女长成孀居四十六年旌表　　郭九思妻杨氏
按山西通志杨氏阳城人巡抚继宗女贡士郭九思妻举人郭昊郭昌母少寡守节抚孤成立旌表　　邵千妻高氏按山西通志高氏猗氏人邵千妻千兄邵万夫妇相继没遗孤孟通甫三岁未几千亦亡氏年二十无翁姑子女族豪谋产逼嫁氏断发自矢苦守孟通成立历艰辛六十二载孟通为服丧如母事闻旌表　　马一鹏妻薛氏按山西通志薛氏稷山马一鹏妻年十九夫亡抚遗腹子锡为诸生艰苦守节历七十七年终　　张宜妻蔡氏
按山西通志蔡氏临晋人张宜妻年十七夫亡无子艰苦万状守节五十三年卒建坊旌表　　韩志科妻张氏
朱
氏附

按山西通志张氏临晋韩志科妻夫亡氏年二十四子育俊甫数岁氏纺绩织抚养成人娶朱氏未几俊夭朱氏年十九守遗腹子与姑同苦节五十年服劳奉养崇祯间表其门　　高氏
按山西通志高氏临晋人为某氏继室封恭人夫亡年十八无子遭流寇之变恐为所辱投井中死救出复苏崇祯十六年题请建坊旌表　　宋定妻刘氏
按山西通志刘氏临晋人陕西都司宋定妻夫亡守子邻郡宦族某托媒道意云倘许嫁伊子功名可以力拔氏闻大怒曰贼欲诱我陷不义既玷辱名节何颜见先人地下媒惶恐不敢复言守节数十年及闯寇破太原声势孔炽谓其子曰我年已七十数应死久矣忍见乱乎遂绝粒不食而死　　王康妻荆氏
按山西通志荆氏临晋人王康妻夫亡年十七家贫织纺抚怀抱子于楚成立学使旌之　　常凯妻师氏
按山西通志师氏垣曲常凯妻夫早亡子方一岁岁荒糠籺不饱无他志事翁姑养生送死皆殚心力孀居四十年卒　　文中铨妻杨氏
按山西通志杨氏垣曲生员文中铨妻夫亡氏年二十七无子女与孀姑相依纺绩度日姑病&#褥供汤药虽酷暑祁寒无倦负土以葬祖翁有司表其门　　孙若柳妻胡氏按山西通志胡氏垣曲孙若柳妻夫出亡久不归氏勤纺绩事翁姑抚子女闻夫没于河南杞县氏以所爱女聘为路费率子大端徒步千里扶榇归葬旌表　　赵祚悠妻张氏按山西通志张氏垣曲生员赵祚悠妻年十八归甫两月夫亡痛悼气绝救之复苏无子求侄为嗣艰苦抚之成立为诸生孀居数十载有司旌其门　　王尚志妻张氏
妇张氏孙
妇赵氏附

按山西通志张氏黎城王尚志妻夫亡年十九抚襁褓子汝学及长亦娶张氏而汝学殁妇年十六抚遗腹子国忻姑媳共纺绩苦守国忻长为诸生娶赵氏未几又丧赵年二十二遗孤建极赵苦守之成立事二老终身　　马廷华妻王氏
按山西通志王氏孝义马廷华妻华为鄠县令没于官子又殇氏扶丧归葬氏破产不足又倾其装奁哭曰夫既无后矣不于此费将焉用产有司表其门　　曹汝桐妻郭氏按山西通志郭氏平顺人曹汝桐妻夫亡年十七抚遗腹子&#及娶而夭又抚两孙苦守四十余年年七十二卒　　任全继妻王氏
二孙
女附

按山西通志王氏孝义任全继妻夫亡年二十无出前室子文约甫三岁氏抚之不啻己出苦守四十年有二孙女一适刘公顺一适李颐皆少寡守志如王　　史戴德妻张氏按山西通志张氏平顺人史戴德妻夫亡氏年二十四抚遗腹子成立守节五十余年　　郑维贤妻孙氏
按山西通志孙氏石楼生员郑维贤妻夫亡年二十五家贫守节备尝艰苦年七十三卒旌表　　贺应元妻刘氏
按山西通志刘氏贺应元妻夫亡氏年二十抚期月子光祖成立始终不渝建坊旌表　　朱廷垤妻张氏　　　朱廷堭妻胡氏
　　朱充熏妻阮氏　　　郭之光妻李氏
　　李先春继妻徐氏　　任服德妻张氏
　　温经妻岳氏　　　　朱充妻毛氏
　　武仲义妻郭氏　　　朱俊榼妻何氏
　　马呈德继妻王氏　　朱廷玫妻李氏
按山西通志已上十二妇俱少寡抚孤旌表事实不详　　任钊妻安氏
按山西通志安氏霍州任钊妻夫亡抚孤苦守五十年教子成名崇祯间御史奏闻建坊旌表　　周洪升妻朱氏
按山西通志朱氏霍州周洪升妻洪升随父任新城令城陷以身蔽父死氏年二十余苦节四十年终　　周崇妻杨氏按山西通志杨氏霍州生员周崇妻家甚贫崇早丧氏无所倚日事纺绩累不能举火饥寒困极而死事闻建坊旌表　　黄文选妻柴氏
按山西通志柴氏生员黄文选妻夫亡氏年二十二守节五十三年崇祯九年旌表　　张梦鲤妻阎氏
按山西通志阎氏进士张梦鲤妻奉诏旌表事实无考　　柴礼妻杨氏　　　　张师孔妻宋氏
　　乔廷高妻赵氏　　　原廷岳妻裴氏
　　李继曾妻曾氏　　　乔应召妻马氏
　　靳东岳妻马氏　　　贾天助妻范氏
按山西通志已上八妇俱少寡守节事实无考　　李世金妻张氏按山西通志张氏永和生员李世金妻归二年夫亡氏年二十三子方八月继姑严忌家极贫蚕织为活年七十三见四世孙而卒　　李世贤妻关氏
按山西通志关氏永和生员李世贤妻归四年夫亡氏年二十遗子二岁苦节训之成人　　柳先荣妻薛氏
按山西通志薛氏永和生员柳先荣妻年二十二夫亡无子守节县令月给米二斗年七十三卒　　孔学易妻郝氏
按山西通志郝氏汾阳人孔学易妻年二十三夫亡恸哭绝粒欲自经以劝免矢志守节晨昏绩纺训子伯江成立凡历三十七年有司以闻建坊旌表伯江育义女云姐适张有春年十七遭闯寇之乱义不受辱抱子匿眢井贼投火井中焚死由熏氏之教也　　张珊妻王氏按山西通志王氏永宁人张珊妻夫亡年二十奉养翁姑守节五十余年奏闻旌表　　田赠妻武氏
按山西通志武氏汾阳人田赠妻年十七夫亡纺绩糊口抚孤成家守节四十余年旌表　　贺时泰妻贾氏
按山西通志贾氏汾阳生员贺时泰妻夫亡家极贫事姑尽孝岁饥糠核不饱教子力学苦节三十余年　　张璲妻崔氏按山西通志崔氏永宁人生员张璲妻夫亡无子痛绝复苏孀居五十余年奏闻旌表　　韦太妻李氏
按山西通志李氏沁水人韦太妻太早亡氏孀居教子仕为州判旌表　　赵廷佑妻郝氏
按山西通志郝氏沁水赵廷佑妻夫亡年二十三垢面蓬头终身不事栉沐御史旌表　　史鹏妻高氏
按山西通志高氏解州生员史鹏妻夫亡氏年少家贫躬织以养舅姑抚幼子顺习父业年逾六十卒　　王宗伊妻郑氏按山西通志郑氏大同人太学生王宗伊妻夫亡氏年二十无子矢志守节御史旌表　　董天绪妻明氏
按山西通志明氏大同人董天绪妻年二十四夫亡止一女毁容矢志苦守五十年如一日　　冯虎威妻武氏
卢
氏附

按山西通志武氏夏县冯虎威妻夫亡抚幼子大用成立娶卢氏大用亦夭折卢氏自缢柩前武解救劝进饮食卢事武甚孝抚孤三接成立姑妇相依始终无二奉诏建坊旌表复其家　　阎文淳妻王氏
按山西通志王氏永宁人生员阎文淳妻夫亡氏年十九二女尚幼家贫苦节五十二年奏闻旌表　　张璞妻李氏按山西通志李氏永宁人张璞妻事翁姑以孝闻夫亡年二十三哀毁过礼矢志不二教子成名建坊旌表　　刘世远妻张氏
按阳曲县志张氏举人刘世远妻夫宦&#城没于官氏扶柩归葬守节二十余年三子俱成立有司表其门　　崔九德妻高氏
按阳曲县志高氏崔九德妻夫亡氏年少守节四十六年课子为诸生题请旌表　　张彦明妻刘氏
