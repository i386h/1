<!-- { "loadSidebar": true } -->
按乐安县志洪氏名蕴贞洪尚素女诸生邹则常妻夫亡守节恒以古人自期弘治中有诏旌表　　曾显荣妻王氏
按乐安县志王氏名凤贞云乡曾显荣妻年二十三显荣督赋于京病亡父母怜其少讽改适王决意自尽家人觉救之年七十五卒　　曾启昭妻郭氏
按乐安县志郭氏名寿贞曾启昭妻年二十四夫亡坚持苦节抚遗孤观教训成业弘治中直指旌其闾　　王盛南妻何氏按乐安县志何氏名惠贞王盛南妻年二十一夫没舅姑令改嫁何矢死不从抚孤成立以寿终　　傅良玉妻尹氏
按乐安县志尹氏傅良玉妻年三十玉亡祖姑与姑俱衰老遗孤尚幼尹养老鞠幼勤苦自力克终其志有司奏请旌之　　丘子让妻毕氏
按乐安县志毕氏丘子让妻年二十夫亡子方襁褓苦节守之终身　　陈茂炽妻聂氏
按乐安县志聂氏名耿贞陈茂炽妻年二十夫没无嗣父母强之嫁氏截发指天誓死不变固强之遂自缢几毙母惧乃止奉舅姑极孝甘贫苦立从子为后士林多作诗文颂之　　王氏三节
按乐安县志王氏三节王文灿妻胡氏王肇兴妻丘氏王巨伯妻胡氏三妇共以节称不详其长幼之次　　袁安定妻李氏按乐安县志李氏名莲贞袁安定妻年二十二夫亡抚孤守节以寿终　　谭洪谟妻丘氏
按乐安县志丘氏名艳贞谭洪谟妻年二十三夫亡砥节抚孤家贫纺绩自给辛苦终身　　王尧儒妻丁氏
按吉安府志丁氏王尧儒妻氏父官于河南尧儒就婚宦邸时氏年十九越三月尧儒病亡遗腹生一女未几父又没于官兄奔父丧归新淦氏扶夫柩归吉水道经新淦兄强偕归不可家贫无依以纺织自给年七十二终　　周必登妻王氏
按吉安府志王氏诸生周必登妻吉水人年十九归必登事舅姑以孝闻姑卧病二年侍汤药亲涤秽器无厌夫亡不食数日杜门守志操行皭然比老归吊其母一日忽语弟曰我死尸还周氏顷之无疾卒弟如其言乡里莫不恸之　　曾武妻陈氏
按吉安府志陈氏曾武妻庐陵南村人归武八年夫亡子瑀和方四岁陈年二十四矢志不二抚孤成立弘治间诏旌其门　　黄氏女
按吉安府志黄氏女吉水人初受陈聘顷之陈病疠舅姑欲迎黄女视病父母许之至则见陈室中芜秽衣被垢恶难近女泣下躬为扫除澣濯逾月陈竟不起女执丧尽哀既葬父母将迎归不听数年陈父母相继死家贫守志益坚年五十罗参政上其事诏旌其闾　　王良粹妻刘氏
按吉安府志刘氏名志娇安福人年十六归王良粹九年粹以运税没于途刘抚孤及长葬夫于钦村庐墓侧终身卒年九十五翰林邵守益为之铭　　萧宜宽妻刘氏
按万安县志刘氏萧宜宽妻夫亡子兼仅一岁舅姑欲再嫁之刘颂谢贞女诗曰春秋有夏姬隋唐有王妇蓬垢学妖冶羞杀兰江路遂教子终身弘治初诏旌其闾　　周文精妻郭氏
按万安县志郭氏周文精妻事周十载不育遂出其奁资娶妾罗氏逾年生子贤挺甫四岁而夫没未几罗氏亦亡郭矢志抚孤以存宗祀年八十四卒司空朱衡铭其墓　　周某妻郭氏
按万安县志郭氏周某妻年二十四夫亡食贫苦守每泣谓二孤曰周氏存没惟汝吾力惟事老姑不能别为规理也及卒扬州司马王公辰铭其墓　　罗彦昭妻廖氏
按万安县志廖氏罗彦昭妻生子敏渊甫三岁彦昭谢世廖抚棺以死自誓勉子成令名终身不变节　　彭雅誉妻谢氏萧
氏附

按万安县志谢氏彭雅誉妻与郑氏妇萧氏俱年二十而寡守节四十余年直指并旌之　　陈学斐妻刘氏
谢
氏附

按万安县志刘氏陈学斐妻早寡抚孤及娶妇子夭同媳谢氏织为业抚幼孙成长人称双节　　刘公鲁妻郭氏
按万安县志郭氏刘公鲁妻年二十五夫亡家贫采苦草自食而以粟事姑直指旌之寿九十余卒　　刘素和妻严氏按万安县志严氏刘素和妻年十六归素和和以公事没京邸严即以佩刀自杀姑泣止之曰从夫而弃姑亦何忍也严泣而止寿八十一子六孙曾孙十二　　郭珊继妻刘氏按万安县志刘氏郭珊继妻年十九夫丧苦节抚前妻子文伟如己出子卒成令名乡党称之　　胡鉴妻朱氏
按万安县志朱氏胡鉴妻鉴没朱抚棺痛哭曰不与君同棺者以舅姑在也偶室无藩篱辄燃草达旦年九十余终　　周尚信妻陈氏
按万安县志陈氏周尚信妻生子存敏甫三岁夫亡氏于佛前矢志每以古烈女自况存敏长毕娶不数年亦没遗二孤曰藻曰铎皆氏教养成立后孙若元位至方伯氏年八十卒翰林徐珵志铭之　　刘景洪妻曾氏
按万安县志曾氏刘景洪妻夫亡冰霜自励家贫其子苦之曾勉之曰能读书莫患无衣食也牛衣之泣岂长然哉与兄景远妻叶氏共苦节终身　　郭承业妻胡氏
按万安县志胡氏郭承业妻夫丧断指自誓设夫像于榻前恸甚继之以血郡人争为诗悼之　　刘广威妻周氏
按万安县志周氏刘广威妻年二十三夫亡誓不易节事姑曾氏晨昏定省不衰教子述传皆成人之选弘治间旌表　　萧朝锦妻杨氏
按临江府志杨氏清江萧朝锦妻年十九朝锦没继姑欲夺其志氏断枕掷庭中以死自誓年八十卒子以裕官盐运同知孙弘绪登乡荐　　周廉佐妻孙氏
按临江府志孙氏新淦周廉佐妻生子六月廉佐亡孙年二十二父母欲嫁之辄大恸曰夫死改节禽兽之行不从孀居六十余年卒　　李彦清妻刘氏
按临江府志刘氏名淑贞清江李彦清妻年二十六彦清坐缓输死京师姑老子方六岁刘誓不再适族人利其产恣侵侮之曰汝固不嫁耶刘曰吾姑老一息尚存是天未欲绝李氏也奈何弃之终不渝节　　郭佩璋妻陈氏按临江府志陈氏新淦旭朗女同邑郭佩璋妻佩璋死遗孤未一岁陈年十九亲族劝改适陈哭誓不二纺绩抚孤终舅姑养弘治间旌表　　朱三锡妻刘氏
按临江府志刘氏峡江朱三锡妻年二十四锡死遗孤武宣方二岁家贫奉翁姑抚孤孀居五十余年以寿终　　李厚载妻彭氏
按临江府志彭氏新淦人年十七归李厚载二十夫亡父母欲夺其志彭仰天自矢以针刺其一目纺绩终身弘治间诏旌表　　刘颙妻萧氏
按袁州府志萧氏宜春人府学生刘颙妻年二十五颙死矢志不嫁抚二孤成立弘治间旌其门　　王朝举妻陈氏
按赣州府志陈氏兴国王朝举妻年十九夫亡抚孤守节旌表　　罗彦理妻刘氏
按赣州府志刘氏兴国罗彦理妻年二十五夫亡无嗣守志终身有司旌表　　陈冲实妻吕氏
按赣州府志吕氏兴国陈冲实妻年十九夫暴亡氏哀恸誓死守节有司旌之　　郭守谥妻杜氏
按赣州府志杜氏安远郭守谥妻年十六归郭生二子方孩而夫没氏训迪二子俱为邑诸生里人贤之　　杜乔东妻郭氏按赣州府志郭氏安远庠生杜乔东妻夫亡氏年十八止一女父母欲嫁之不从苦节终老有司旌之　　叶遇春妻曾氏按赣州府志曾氏宁都叶遇春妻年二十抚孤守节至老不移弘治中县令表其门　　李进昭妻徐氏
按赣州府志徐氏雩都李进昭妻年二十而寡毁容屏迹苦守不二卒年七十弘治庚戌奏闻旌表　　苏克璋妻赖氏按赣州府志赖氏宁都苏克璋妻年二十三克璋亡遗两孤未童氏苦守志节百折不回卒年七十四弘治中奏闻旌表　　吴孔晖妻管氏
按赣州府志管氏雩都吴孔晖妻年十六夫亡抚遗腹子以延危绪弘治庚戌奏闻旌表　　孙宗器妻刘氏
按赣州府志刘氏雩都孙宗器妻年十七而寡以死自誓苦守不再嫁卒年七十一弘治庚戌奏闻旌表　　李宜端妻刘氏按赣州府志刘氏雩都李宜端妻年十九夫亡抚一岁子以承宗祀嫠居七十年弘治庚戌奏闻旌表　　杜旻妻丘氏按赣州府志丘氏安远杜旻妻年十九夫亡无子产殊薄未足衣食氏携一女兀坐斗室勤纺织以供旦暮卒年八十余有司旌表　　刘继妻李氏
按南安府志李氏大庾人生员刘继妻知府永媳也继早夭李年十九或讽之泣曰夫学为儒翁在名臣列何得以此辱吾门弘治改元诏给&#帛寿八十有九终　　彭观德妻张氏
罗
氏附

按南安府志张氏大庾人彭观德妻彭死张年十八遗腹生子恢恢长娶罗氏恢亦夭罗年二十一姑媳相守始终无二弘治间守臣卢浚奏旌其门
　闺节部列传二十六
　　明二十一
　　余枝秀妻胡氏
按黟县志胡氏名章胡永固女适知县余衍子枝秀年二十四而寡父母怜其少欲令改节遂不归宁虽亲弟至亦不接见坚志苦守历四十六年　　韩文炳妻汪氏
按黟县志汪氏韩文炳妻年二十二而寡事姑孝尝刲股以疗姑疾弘治间奏闻旌表　　胡娄妻余氏
按黟县志余氏名兰庠生胡娄妻年二十二而寡抚孤子添二成立年七十有一终　　舒拱嬉妻项氏
按黟县志项氏名汉舒拱嬉妻年十八而寡族人利其产诱改适自矢益坚抚孤与侄守节年五十八终　　王逵妻施氏按泾县志施氏名习贞东隅王逵妻年十八归王明年夫亡守节抚遗腹子祖翁姑怜其少欲嫁之以死自誓终不改易弘治中旌表　　汤某妻陈氏
按泾县志陈氏上连都人适汤某年二十而寡抚遗腹子凡三十年子夭贫苦不堪率其妇同心守节七十余年年九十一卒　　王富妻卫氏
按泾县志卫氏名顺贞平原王富妻年二十三夫亡遗腹七月生男翁姑俱丧家贫纺绩度日夫叔欲夺其志遂剪发痛哭竟终其节　　唐初和妻郑氏
按泾县志郑氏名能贞唐初和妻年十九而寡家贫无嗣励志坚苦终身不施膏沐与亲戚言不逾阈年八十三终　　方奇妻王氏
按泾县志王氏名泽贞西北隅方奇妻年二十二夫亡止一女家式微奇弟利其薄赀迫氏甚急纠大族胡姓者掠为婚中途投水弗遂至其家以首触柱水浆不入口竟莫能犯家僮方定探视氏密谕鸣官救己由是诉于有司追归完其节士民争持羊酒鼓乐迎之夹道十余里年六十七终　　赵仲岩妻冯氏
按泾县志冯氏名贡延东隅赵仲岩妻其夫有外好不与近五年氏略不为意夫后悔悟复相欢逾期而夫没氏年二十四子甫五月无翁姑可倚利其嫁者图害遗孤氏藏护甚谨截发自誓隐忍保全克善其后年五十三卒　　赵镒妻左氏
按泾县志左氏名志贞训导璧女幼姆教庄重寡言年十八适邑增广生赵镒越九年夫疾革氏与诀相期同穴及没营圹为合葬计一日归宁父母劝改适遂号泣而返非翁姑命不逾阃阈缟素终身　　赵秩妻陈氏按泾县志陈氏名娥贞邑诸生赵秩妻年三十夫亡守志艰苦清白之操五十年不渝　　章气妻奚氏
按泾县志奚氏名乔贞年十七适茂林都章气甫半载夫亡遗腹生子文玉抚之长娶未几夫妇并夭又抚幼孙启冰霜苦节至老如初年七十五郡县并旌其门　　卫恒妻郑氏
按泾县志郑氏名辉贞宣阳都卫恒妻归三年夫亡抚遗腹子死守不二父母欲夺其节截发以示艰苦终其身　　萧焕妻董氏
按泾县志董氏渣湖萧焕妻中丞杰之女孙年十九归焕甫三年焕亡氏号恸几绝持节甚厉门屏之外幼婢亦不令出或讽以无子不宜守辄痛哭不已既而告庙立同室子褒为嗣训以义方成立入太学氏沉&#多病病发辄危年五十二病且革子妇宗姻哭之恸忽张目语曰吾兹方得所天何哭为遂绝薛考功志其墓　　王元宾妻赵氏
按泾县志赵氏名菡贞东隅王元宾妻鸿胪卿履祥女也年二十八而寡人以其无嗣劝再适氏哀恸几绝矢无他志夫暨翁姑三丧在浅土而夫弟又遭家不造氏竭力营葬分赀产以救夫弟既而归事母张二十余年不以盛衰改节　　王钲妻郑氏
