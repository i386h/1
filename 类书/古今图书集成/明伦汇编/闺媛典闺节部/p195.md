<!-- { "loadSidebar": true } -->
按兰溪县志水氏徐见圣妻年十七于归十八夫病调治不痊及亡苦志守节约绩抚孤郡县旌表　　徐珏妻鲍氏按兰溪县志鲍氏徐珏妻年二十一夫亡投缳剪发永矢坚贞孝事翁姑抚育继子终老　　祝匡启妻柳氏
按兰溪县志柳氏祝匡启妻年十六夫亡抚育遗孤孝事姑嫜苦节终老　　李英妻童氏
按兰溪县志童氏李十五英妻年二十三夫亡孑然无依父母欲其改适不从抚孤以延李祀被旌表　　鲍万祥妻季氏按兰溪县志季氏鲍万祥妻祥死氏年二十四子伟纔数岁矢志靡他孀居四十余年延师教子家以不坠邑令旌其门　　郑晔妻杨氏
按兰溪县志杨氏诸生郑晔妻性淑慎劝夫买妾以绍箕裘奉姑克谨夫亡矢志靡他苦节以存郑后事闻旌之　　滕临妻郑氏
按兰溪县志郑氏年十七归大塘庠生滕临二十而孀遗孤儿周藉甫二龄家贫针线度日抚子成人县令旌其闾　　丁应美妻杨氏
按兰溪县志杨氏丁应美妻年十六于归二十五夫亡孝事翁姑抚育孤子卒年八十有二　　章宜家妻郑氏
按兰溪县志郑氏儒士章宜家妻年二十二夫没二子长如蛟甫三岁次如鸿尚襁褓氏抚二孤苦志守节事舅姑以孝闻年八十五郡县旌表　　赵世福妻郭氏
按兰溪县志郭氏诸生赵世福妻年二十一夫亡守节事姑至孝　　唐起大妻翁氏
按兰溪县志翁氏唐起大妻年十八而嫁二十四夫亡姑与母哀其无子劝他适不从抱侄明宇存祀躬纺绩以供饘粥年八十六邑令旌之　　戴尚贤妻张氏
按兰溪县志张氏邑庠生戴尚贤妻年十八于归甫五载夫亡矢志守节历五十年如一日县令请旌表　　应尚祖妻戴氏按兰溪县志戴氏应尚祖妻年十六而嫁&#年夫亡越六月产遗腹子明辅亲属因其年少家贫讽使他适不从卒全其节郡县旌之　　叶宗填妻吴氏
按兰溪县志吴氏叶宗填妻年二十一夫亡几欲以身殉念姑老子幼因毁容矢志姑病割股以救及没脱簪珥治葬年七十四终有司旌之　　柳希点继室张氏
按兰溪县志张氏宪副柳希点继室增广生柳德久母早寡抚孤志坚同穴陆应扬陈继儒为之传赞　　余懋宪妻周氏按兰溪县志周氏余懋宪妻年十八夫没坚贞守志抚子及长又没复抚幼孙为诸生有司旌表　　董星伟妻郑氏
按兰溪县志郑氏庠生董星伟妻年十八夫病割股以救及亡守节终老事闻旌之　　朱仍寿妻何氏
按建德县志何氏朱仍寿妻年二十八夫亡守志年八十终诏旌其门　　徐惟俊妻许氏
按建德县志许氏徐惟俊妻年二十四夫亡姑老子幼事姑尽孝教子成立乡里称之年八十卒　　宋邦栈妻马氏
按建德县志马氏宋邦栈妻年十八夫亡无子苦节事姑以孝闻姑病嘿祷愿以身代病即愈足不履户卧不解衣家无&#石纺绩以资朝夕后侄贤为中丞膳养之年七十五终天启间旌表　　张俊德妻谢氏
按建德县志谢氏张俊德妻夫死遗孤六月誓死守节姑以哭子丧明氏日为舐之瞽开如初艰苦备尝教子成立年七十一终有司旌表　　包应登妻汤氏
按建德县志汤氏包应登妻年二十夫病笃割股以进夫死抚育孤女课侄如子郡县旌之年七十五终　　余孝德妻詹氏余
氏附

按遂安县志詹氏诸生余孝德妻幼有志节孝德亡坚守不二弟可尚早亡弟妇余氏亦苦节自誓二妇皆年少无子互相砥砺称双节　　鲍潘妻苏氏
按温州府志苏氏瑞安人鲍潘妻庠生世芳母也年十九而寡世芳生甫三月家益贫落氏纺绩以养姑抚世芳成立以文行称天启间诏采节孝御史冯督学孙列状以闻建坊旌表复其家　　孙子龙妻王氏
按温州府志王氏孙子龙妻瑞安人年十九夫亡无嗣痛哭起卧柩侧及葬就圹截发欲以身殉舅力劝归号恸逾于初丧学使旌其闾　　林中端妻李氏
按温州府志李氏林中端妻瑞安人年二十于归甫二载中端省父任所病亡讣至氏恸欲捐生念有遗腹而止越月生男适夫柩至哀求启棺痛哭殒绝妯娌救苏自后恒无干睫垢形骨立辟绩奉养舅姑篝灯课子天启间中丞表其门　　林大庄继妻徐氏
陈氏
江氏附

按温州府志徐氏林大庄继妻瑞安人年十九夫亡子守身前妻出也徐抚如所生含荼茹蘗垢面蓬首孀居五十年守身娶陈氏年二十九亦寡陈矢志如姑姑媳相对恸哭邻里常为之罢食家日落陈拮据奉姑抚五子俱长长得昭补邑廪生娶江氏年二十五得昭丧子增彩方四岁增志仅逾月江誓守益笃陈因痛子遘疾五载江奉侍汤药寒暑不倦邑人称世节之门有司题旌建坊表之增志贵江赠孺人　　李九标妻施氏按平阳县志施氏李九标妻读书工章句年未三十而寡家贫以纺绩度日长子元发仅十龄躬自教训日夜不倦究成名儒　　周朝宰妻龚氏
按平阳县志龚氏周朝宰妻夫亡以节着诏旌表　　王国贤妻鲍氏按平阳县志鲍氏邑庠生王国贤妻年二十三夫亡翁姑老而贫无所依倚鲍日夜号泣誓不改操为邻妇纺绩补缀以供糜粥姑没亲为营葬有虎为之卫　　伍列爵妻宋氏按平阳县志宋氏伍列爵妻乐安谕如渊孙妇也幼知书年二十三夫没遗孤采方乳或劝再醮曰上有姑下有子惟尽养育以报先人为伍氏鬼耳姑多病躬调汤药饮食必求所好尝出簪珥衣服鬻为甘旨资姑间欲以有余私所亲宋辄婉顺教子力学纺织伴读夜分不倦寻以劳伤成疾而卒　　应思圣妻曾氏
按平阳县志曾氏应思圣妻年二十三而寡女方二龄遗腹生子只身守志葬姑及夫训子嫁女卒年七十邑令表其门　　曹廷卿妻陈氏
按平阳县志陈氏曹廷卿妻盐城典史逢康媳也幼知书史读列女传言动一遵内则年十八适卿甫四载夫与翁相继没姑妇相依茹苦守节抚孤天龙肄业成立戚里具欲以事闻命孤婉辞曰薄命应尔非干誉也乃止　　伍贞善妻陈氏
按平阳县志陈氏伍贞善妻应天府丞一元族女也幼知诗书及笄适伍未二载夫亡年二十一遗子甫晬上事老姑下抚孤雏以继先人口授其子以孝经论语诸书十五入邑庠食廪姑冯氏寿九十四终邑人郑思恭为之传　　黄一鸢妻应氏
按平阳县志应氏黄一鸢妻本姓鲁年二十四夫亡矢志无二奉翁姑抚儿女行止端重足不及户外所居近市旋取石甃之年七十余卒邑令旌其门　　夏茂妻施氏按平阳县志施氏夏茂妻茂年十八以疾亡施年亦十八止生一女名珩甫旬余矢志无他归依其母性端严不妄言笑终身屏绝华饰尝谓女曰汝父夭折吾欲死殉所以隐忍苟活者怜汝幼也汝勉励成人毋负汝父后女适庠生李恺氏年五十三终　　王良仕妻魏氏
按泰顺县志魏氏坊隅诸生王良仕妻年二十二夫亡遗腹三月生子家谟众以青年疑之乃誓曰妇忍为禽兽他日何颜见良人于地下遂闭户守柩纺绩终身年八十四县令旌之　　潘廷珂妻陈氏
按泰顺县志陈氏坊隅民潘廷珂妻宜兴县丞显道女也廷珂艰于嗣息时患脓血之疾氏躬侍汤药习臭秽经年无懈及没悲恸几绝矢志靡他告庙立侄承嗣纑训读应门无五尺之童非妯娌不得相见教嗣子为诸生寿七十一终　　林文白妻包氏
按泰顺县志包氏晓岘民林文白妻年十九白亡子绾周岁父母欲夺其志遂以死誓与父母绝二十余年居家奉侍舅姑不少废礼教养幼子勤俭理家基业不堕乡人称女丈夫　　张镏妻缪氏
按泰顺县志缪氏张镏妻年二十三夫亡子雍甫三岁誓不再适事舅姑孝谨教子以义方以故雍为人方正纯雅能读书皆母训也孀居五十年剧戏未尝接目为乡闾所重　　鲍杉妻徐氏
按泰顺县志徐氏坊隅民鲍杉妻事舅姑孝谨年二十夫亡遗腹生子时化茕茕孤守教之读书终身不事膏沐不服华彩孀居三十余年内外称颂　　林旸妻徐氏
按泰顺县志徐氏坊隅民林旸妻年二十九夫亡姑毛氏以过恸丧明氏奉姑抚子晨夕不懈或劝其改适辄正色斥之姑年百岁氏年六十四卒　　陈余音妻叶氏
按青田县志叶氏陈余音妻年二十三夫亡抚四龄子孀居不改孝事翁姑教子恕入邑庠孙邦逵亦髫年入郡序寿八十四卒　　朱正伦妻林氏
按青田县志林氏朱正伦妻年二十九而寡守节教子琼举明经屡遇旌表　　杨正仁妻施氏
按缙云县志施氏杨正仁妻年二十二寡二子相继殇氏矢志不改纺织以养翁姑抚嗣子既孝且慈克全其节年七十二终　　李彦时妻应氏
按缙云县志应氏庠生李彦时妻幼嗜书史颇知大义事舅姑以孝闻早丧夫遗孤仅七岁篝灯课读泣继以血延师必择名儒或谓启蒙聊取学步何须慎简乃尔氏曰北辕适燕南辕适越孺子初轫可不审所向乎后厥子文行双美冠冕士林式谷之教远矣年八十有六博士缪伯升颜其闾　　朱秉思妻徐氏
按缙云县志徐氏朱秉思妻年十九而寡父劝更适氏指门前溪水云此水可改从山后流否父知其不可强遂止县令陈世忠旌其门　　虞良璧妻麻氏
按缙云县志麻氏虞良璧妻年二十一夫亡剪发誓志子甫数月纺绩抚孤垢容缟服言笑不苟学使旌其门卒年九十有三　　朱芝兰妻田氏
按缙云县志田氏朱芝兰妻年十八适朱纔三月夫亡家贫纺绩以奉翁姑嗣子正卿以为永守计频遭兵荒流离颠沛节操益坚不以青年易志不以家贫改行年八十有二卒　　田同言妻郑氏
按缙云县志郑氏田同言妻青年寡居侍舅姑相起居时寒燠一食一衣必自手出教子不事姑息长犹挞罚以正言相戒懿德徽音可为世法　　田时昌妻郑氏
按缙云县志郑氏田时昌妻嫁甫&#而寡矢志靡他躬纺绩以膳舅姑二十年如一日营舅姑与夫墓并祔己圹尽同室同穴之义乡党称其苦节　　田芳春妻李氏
按缙云县志李氏庠生田芳春妻性贞静识大体捐奁饰以佐夫读年二十四夫亡家计窘迫十指代耕以充姑膳为子延师虽费不计壸范卓然乡党称服　　陈有时妻叶氏按缙云县志叶氏陈有时妻年二十八夫没砥节守志日夜悲悼遇岁节则泣卧不起如是者四十年面无喜色躬纺绩抚四子一女勉为婚嫁年七十哀痛如故　　朱色锦妻田氏
按缙云县志田氏庠生朱色锦妻性贞静习妇仪敦孝敬年二十夫亡剪发毁容誓无他志孀居十余载竟以哀悼致疾而终　　应九思妻徐氏
按缙云县志徐氏儒士应九思妻年十九而寡子甫六月舅以家贫子少守否听其自裁氏泣曰妇去舅姑谁与奉养数月孤儿谁与抚育遂矢志靡他纺绩度日姑病必亲尝药数月衣不解带享年六十六孀居四十余载如一日有司岁给米帛旌表其门　　李继承妻周氏按缙云县志周氏李继承妻年二十二夫亡孝养孀姑慈抚弱子家贫纺绩度日白首如初屡被旌表　　田国泰妻李氏郑
氏附

按缙云县志李氏田国泰妻年十九而寡鞠襁褓从侄兆甲为继甫弱冠娶郑氏未三载而兆甲没李以痛子成疾而没郑一身茕茕复遭寇乱家计荡然仍立从子于磻为后尽毁钗钏礼葬舅姑随其夫之本生父母以完其夫未了之志
　闺节部列传一百五
　　明一百
　　王松继室秦瑞姑
陈
氏附

按古田县志秦瑞姑年十六为王松继室甫三年而松亡前妻长子焲先松二载夭妻陈氏名长姑年二十次子炜亦娶于陈名莲姑炜亦早死莲姑年二十九越三载莲姑又亡独存瑞姑长姑二寡分虽姑妇年则相若相依为命跬步不离共抚莲姑所出子揵其外户屏壮仆言语莫闻其声吴航司马陈幼溪稔其事作歌纪之　　胡廷佑妻黄瑚姑
