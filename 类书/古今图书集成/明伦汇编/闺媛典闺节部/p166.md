<!-- { "loadSidebar": true } -->
按严州府志蒋氏陆府妻遂安人适府方一年氏年十九府客死馆中氏赴哭呕血几死剪发纳府棺矢无他志每却食自缢求速死以姑救不遂乃杜门毁容尽焚其服玩谨事舅姑家人不一睹面邻屋延烧氏抱棺恸哭愿与俱烬俄而返风灭火观者嗟异年六十一万历三十四年旌表　　王应元妻徐氏
按严州府志徐氏王应元妻淳安永平乡人年二十夫亡舅亦随丧姑媳皆嫠形影相吊甘纺绩以养老姑姑没殡送尽礼历七十八年称苦节有司旌之　　周尔行妻张氏按严州府志张氏周尔行妻淳安人年十七夫亡矢志坚守日夜操作抚育嗣子成立有司旌之　　宋宰妻陈氏
按严州府志陈氏宋宰妻建德人年二十五夫亡家贫甚遗孤三岁舅姑以哭子俱丧氏于百日内连举三丧遭岁大祲兼被邻火延毁饥寒迫切茹苦守节惟纺绩以供晨夕婚嫁悉赖十指历三十余年如一日事闻郡守旌之　　周才议妻余氏
按严州府志余氏周才议妻遂安人年十六而寡矢志守节六十四年终有司以闻旌表　　徐珍妻柯氏
按严州府志柯氏徐珍妻分水人年十九而寡子方八日守志不移年九十余有司以闻旌表　　仇绅妻吴氏
按严州府志吴氏仇绅妻建德人年二十八而寡矢志守节年九十二有司以闻旌表　　徐锺妻邢氏
王氏
周氏附

按严州府志邢氏徐锺妻建德人锺为郡庠生早亡邢年十八坚志守节训子行衢皆为诸生既而行衢相继夭行妻王氏年二十四衢妻周氏年二十二咸无嗣又无遗产邢率二妇纺绩共贫苦二妇亦誓志无二邢年八十三卒王周并孀居四十余年万历五年郡守上其事建坊旌表　　方兔玉
潘
氏附

按严州府志方兔玉淳安人丕楷之女许适东涵郑滋嘉靖十四年滋未娶而死玉泣告父母欲往临丧父母从之至郑抚棺而恸誓不再适父母察其诚不之强滋父母劝之不遂止郑家立其侄一枝为滋嗣娶妇潘氏未几一枝亦死潘亦坚守两节一心县令以闻旌表　　徐应裕妻叶氏
按严州府志叶氏徐应裕妻淳安人适应裕二载裕亡氏年十七抚棺悲号气绝复苏逾月产遗腹子寻殇泣曰我忍死须臾为此块肉耳今且绝望生欲何为即引刀自割姑夺刀泣曰若舅先背止存孤叔二岁而吾且衰瘠不可知如&#一脉实赖汝倘天祚徐存舅嗣即汝夫瞑目时也徒死何为叶勉从命以抚叔成立既婚即不与家事姑病亲尝汤药以进姑没哀号迫切两目丧明年八十三终茹苦六十七年艰苦万状万历四十年直指郑继芳疏其事旌表　　王禹立妻陈氏按严州府志陈氏王禹立妻分水人年十九禹立亡氏持刀欲自刎姑方病剧强起夺其刀勉之曰汝有遗腹倘生子汝夫犹生也后果生子抚之长成姑目双瞽氏日以舌舐之复明直指奏闻万历十二年旌表　　四衢妻周氏
王
氏附

按建德县志周氏四衢妻年二十夫亡无嗣与娣王氏共守苦节姑邢率二媳旦夕纺绩家贫甚姑赖媳以终余年娣依姒以全晚节邢年八十三卒二妇孀居四十余年万历五年建坊旌表　　王章妻丁氏
按建德县志丁氏王章妻夫亡独守一小楼代人纺绩以抚遗孤年八十二卒旌表　　马中&#妻陈氏
按建德县志陈氏马中&#妻年二十四夫亡仅二女氏抚侄从龙为嗣苦节五十余年年七十六卒　　马步云妻程氏按建德县志程氏马步云妻年二十三夫亡遗腹生子永镇家徒四壁矢志抚孤卒年八十二　　马从亨妻柴氏
按建德县志柴氏马从亨妻年二十三亨亡家贫无子抚幼女纺绩自活卒年六十二　　俞熙志妻王氏
按建德县志王氏俞熙志妻年二十五夫亡子在襁褓复殇家贫苦节或讽再适辄引刀欲自刎卒年七十有九　　马从丰妻何氏
按建德县志何氏马从丰妻丰没于水氏年二十四家贫止一女与姒柴氏交相刻苦年六十四终　　赵鸣鸾妻孙氏按建德县志孙氏赵鸣鸾妻年二十三夫亡家贫守节抚子守邦入郡庠郡守旌之卒年七十七　　马逢晋妻陈氏
按建德县志陈氏马逢晋妻年二十七夫亡子国元生甫月余矢志抚孤坚贞不二卒年七十四　　马庆明妻钱氏
按建德县志钱氏马庆明妻年二十八夫亡无子矢志守节事姑尽孝乡里以节孝称　　何其龙继妻张氏
按建德县志张氏何其龙继妻齐东学谕日新女年二十一夫亡矢志守贞抚前妻子嘉珵食饩族里贤之　　王兆昌妻朱氏
按建德县志朱氏王兆昌妻年二十五昌亡家贫子幼矢志守贞年五十四卒　　唐伯宗妻徐氏
按建德县志徐氏唐伯宗妻年二十五夫亡矢志守节茹苦终身乡里称重　　唐伯安妻刘氏
按建德县志刘氏唐伯安妻年二十二夫亡守节不移族里称之　　陈所济妻马氏
按建德县志马氏陈所济妻年二十九夫亡矢志苦守殚心课子泰和登戊子贤书用和入邑庠有文行　　王世秀妻陈氏按建德县志陈氏王世秀妻年二十九夫亡子幼屡遭外侮独立不欹教子成立家声赖以不坠　　施继龙妻陈氏
按建德县志陈氏施继龙妻年二十三夫亡守节孝事舅姑抚孤成立寿七十卒　　章惟洪妻余氏
按遂安县志余氏章惟洪妻洪客死武林氏年二十闻讣求死姑力解之遂誓不他适孀居二十七年县令旌之　　余正中妻赵氏
按遂安县志赵氏诸生余正中妻正中亡氏年三十矢志抚孤寿七十三有司旌之　　张廷辉妻洪氏
按遂安县志洪氏归张廷辉生子冕甫一岁而辉亡矢志抚孤事姑尽孝云间钱溥为之传　　二贞女
按遂安县志二贞女社敦人长妙姿次妙善省祭余方女也姿幼许字洪氏子洪后衰替不能聘方欲渝盟更字富室汪姓姿大恚不从洪讼诸臬司以有聘断女归汪姿遂截发拉齿誓不从人其妹素友爱亦誓与同志父母讽谕万端终莫能夺乃给产半诸子给老奴婢役而以密室处之二女性勤俭闺门整肃事父母尽孝养晚年赀产颇丰以益诸弟年至耄&#没葬其里称双贞女墓　　余仕富妻方氏
按遂安县志方氏四隅余仕富妻仕富没方年二十有七子文元甫七月矢志抚孤教养成立元既就学乞终养当路惜其才不允后以选贡入仕　　毛文玺妻章氏
按遂安县志章氏毛文玺妻玺亡氏年二十五矢志守节子存元甫八岁族豪欲夺其有氏挈孤诉于少参得直性严整孝事孀姑课子道义卒以孝闻守节五十余年县令表其门　　毛存本妻方氏
按遂安县志方氏义门毛存本妻年二十一本亡子志法方一岁或讽他适峻绝之孀居四十余年闺行贞洁罗令表其门　　姚僾妻詹氏
按遂安县志詹氏四隅姚僾妻年二十二僾亡遗腹生子琠矢志守节年七十二卒　　徐椅妻沈氏
按遂安县志沈氏徐椅妻年二十二椅亡誓不改适有遗腹日夜叩天冀生子为徐氏后积忧致瞽生子应韶双目复明割股疗姑疾里称节孝卒年九十二万历三十九年旌表　　毛存泰侧室丰氏
按遂安县志丰氏义门毛存泰侧室泰没氏年二十六茕茕一室励志守贞六十七年足不出闺合万历己亥直指李楠表其门　　王鍉妻洪氏
按遂安县志洪氏王鍉妻年二十四夫亡势家子谋娶之百计不能夺郡守表其门年五十九卒　　陈旭志妻郑氏
按温州府志郑氏陈旭志妻乐清人年二十二旭志亡子甫三月氏事姑抚孤矢志自守督学表其门　　任一经妻徐氏按温州府志徐氏任一经妻永嘉人嘉靖戊午经遇寇被害徐年二十痛夫死非命辄自缢姑救谕之忍死抚孤艰苦备历人以为难　　赵思积妻陈氏
按温州府志陈氏赵思积妻年十九夫没子鸣皋纔周岁苦守养姑抚子艰苦四十余年督学旌表　　宋大敬妻陈氏按温州府志陈氏宋大敬妻敬溺死陈年二十二子方在抱痛欲自缢家人以姑老子幼谕之食贫养姑苦守四十年邑令上其事旌表　　尤性妻黄氏
按温州府志黄氏尢性妻瑞安人嫁甫两月性以督学檄入武林万松书院讲业冒疾归寻没黄年二十三遽欲自尽已念夫无后乃立侄一清为嗣食贫艰守三十年诏建节孝坊旌之　　蒋一澄妻虞氏
按温州府志虞氏乐清人年十七归澄生子国弼甫八月澄亡屏居自守值海寇攻城举家逃避虞独凭棺不去事舅姑孝课国弼严邑令上其状巡抚旌之　　朱聘妻陈氏按温州府志陈氏朱聘妻乐清人年二十四聘亡家贫苦守督学旌之　　严时泰妻程氏
按温州府志程氏严时泰妻永嘉人夫亡氏年二十五遗腹生子逢吉坚志苦守泰父滨任教授有幼子氏遵舅遗命均分其产畀之　　林栋妻陈氏
按温州府志陈氏林栋妻乐清人年二十一夫亡遗腹生子有凤家贫织课学补邑诸生邑令旌其节　　项敏暹妻卢氏按温州府志卢氏项敏暹妻乐清人年二十三而寡矢志抚孤寿九十余邑令旌表　　蒋珂妻陈氏
按温州府志陈氏蒋珂妻永嘉人年二十三夫亡氏矢志抚孤誓不二适姑病笃割股以进郡守嘉其节孝旌其闾年九十余卒　　吴瀚芳妻刘氏
按温州府志刘氏吴瀚芳妻平阳人年二十二夫亡悲恸绝粒誓以死殉舅姑苦谕二子在抱遂矢志守节课子嗣美嗣缙俱入泮年五十感疾医祷弗效长媳刘氏即氏从侄女也焚香告天割臂肉和药愈之学使许豸表其门　　郑春元妻李氏
按处州府志李氏郑春元妻嫁未期而孀甘贫矢志事舅姑父母至孝为人识大体有士大夫所不及者万历丁酉官给粟帛天启癸亥御史题请建坊　　郑应聘妻樊氏按处州府志樊氏郑应聘妻方亲迎未合&#聘亡一意守贞治女红事姑事闻建贞节坊于郑宗祠之右以表之年九十康宁如初　　朱爱妻应氏
按处州府志应氏朱爱妻年十九夫亡纺织抚孤冰蘗自矢年逾九十有司旌其闾　　李维承妻周氏
按处州府志周氏李维承妻年二十夫亡事孀姑陈氏以孝称抚弱息成立终身茹苦县令表之　　施万琼妻李氏
按处州府志李氏施万琼妻年二十二夫亡无子且贫甚旁人多怜之讽以他适不从自甘苦节不御铅华终身如一　　卢俊妻施氏
按处州府志施氏卢俊妻年十七适俊举一子二十四夫亡哀毁几绝以子幼强抚之敝衣粗食潜影深闺言不外出孝翁姑和妯娌制节谨度俾家业不衰县令旌表　　吴锁妻陈氏
按处州府志陈氏吴锁妻归锁生一子大科方在襁褓夫亡矢志守节子长娶媳未一载子又夭折无嗣氏偕媳织度日姑妇相守至死靡他孀居五十余载年逾八十并以寿终　　吴大科妻詹氏
某
氏附

按处州府志詹氏吴大科妻年十八适吴不三载夫亡匝月遗腹生子抚之长娶媳某氏而子没媳孝养孀姑同守苦节百折不回并经旌表　　刘士骥妻王氏
按处州府志王氏庠生刘士骥妻广东阳江县丞王三锡女年十七从父之任至海被劫氏恐被污即投于水衣为柁所绊抱柁潜水中盗去救免年十九适刘甫五载夫亡子二岁女四岁家贫纺绩度日艰苦备尝父母怜其无依欲令改适氏矢死靡他抚孤长成以礼婚娶生一孙先祀赖以不坠万历己酉子客于外忽遭大水茕茕一室水淹弥漫偶遇一木即抱木而浮直至屋顶一昼夜不粒卒无恙众大惊骇以为守节之报年六十有八终　　何松妻王氏
栋妻
谢氏附

按处州府志王氏何松妻年十九夫亡无子守志事翁极孝与伯姆谢氏相依谢氏诸生栋妻年二十四而寡贫抚一女织度日两孀形影相吊闻者莫不悲悯王氏庠生四教女年六十三卒　　陈某妻王氏
