<!-- { "loadSidebar": true } -->
　　按东平州志贾氏陈美盛妻归三年美盛病亡　　无子女孝养翁姑姑年逾八十翁年九十余犹　　赖氏奉朝夕公举旌表　　刘深之妻王氏
　　按东平州志王氏刘深之妻归四载生一子深　　遭寇害氏悲恸自经家人救免劝之抚孤遇饥　　馑刀兵苦不胜言奉翁姑教子白首无二州守　　旌之　　李如锡妻王氏
　　按东平州志王氏诸生李如锡妻锡被盗害子　　方在襁褓贫苦异常或劝改适氏引刀自誓宁　　死不更二历五十余年如一日　　张友曾妻路氏
　　按东平州志路氏诸生张友曾妻曾病亡氏年　　二十一抚两幼孤以苦节自誓舅亡与姑偕处　　祖宅悉让伯氏迁居别墅教子成名卒年五十　　张斗妻萧氏　　按阳&#县志萧氏张斗妻斗为诸生明崇祯十　　五年城陷夫与姑同死氏孀居抚孤未几孤殇　　翁患瘫痪晨夕奉养惟谨顺治四年土贼破城　　入氏家利其财执翁将加刃氏哀告乞以身代　　贼不许杀之欲剖其心氏伏尸号哭求免贼义　　而置之因与老妪舁尸屋壁中覆以门屝贼去　　殡葬如礼家事零落一室不蔽风雨食贫三十　　年年六十余卒　　胥继宗妻薛氏
　　按阳&#县志薛氏胥继宗妻宗亡薛年十九无　　子女舅姑欲令改适氏矢志靡他泣请于姒得　　一子为继教育有方事舅及继姑以孝纺绩孳　　畜为生其舅或输将不足辄以私蓄奉之　　张干妻李氏　　按阳&#县志李氏邑庠生张干妻结褵未几夫　　早亡氏哀痛欲绝遗孤甫弥月母子相依之死　　靡他及子将成复夭折而氏节操愈坚立侄为　　嗣抚育教诲同于所生闾里称叹　　徐继善妻丘氏
　　按阳&#县志丘氏徐继善妻夫亡子豫章幼氏　　悲悼哀毁几不欲生茹荼画荻朝夕勉励其子　　豫章弱冠即列胶庠氏以寿终　　徐镔妻郭氏
　　按阳&#县志郭氏徐镔妻归三载夫亡遗腹生　　子抚育成立艰难辛苦俱备尝之　　刘昌基妻彭氏
　　按费县志彭氏刘昌基妻基于明崇祯十五年　　被掳氏年十六苦守节操至死不变　　孙来廷妻李氏
　　按费县志李氏诸生孙来廷妻年二十孀居家　　贫抚二子纺绩苦守内外无间明末遇贼执刀　　欲犯之刀忽落氏即拾刀自杀血流满衣贼去　　复苏卒年八十有八　　张琦妻孙氏
　　按聊城县志孙氏训导张琦妻夫亡守节不渝　　刘登仕妻李氏　　　杨荣妻李氏　　郭国维妻季氏
　　按聊城县志已上三妇俱夫死守节事实不详　　刘希曾妻胡氏　　按聊城县志胡氏刘希曾妻年二十四生三女　　曾亡苦节侍养舅姑年八十有司旌表　　方印妻刘氏
　　按聊城县志刘氏方印妻夫亡守节年九十二　　旌表　　蒋葆光妻吕氏
　　按聊城县志吕氏诸生蒋葆光妻光早亡氏年　　十九守节五十三年卒　　杭时泰妻许氏
　　按聊城县志许氏东昌卫百户杭时泰妻泰早　　亡氏矢志苦守课子训孙俱列庠序寿八十余　　终　　刘尚友妻支氏
　　按聊城县志支氏刘尚友妻夫死守节终身　　胡思孝母丁氏　　按聊城县志丁氏胡思孝母夫死守节年九十　　五终　　虞尧贤妻刘氏
　　按聊城县志刘氏东关民虞尧贤妻贤死闯变　　刘与妾并守节终老　　史从贵妻裴氏
　　按聊城县志裴氏史从贵妻适贵五载贵亡抚　　养幼子孝事舅姑视膳问寝无缺年八十终　　唐桂芳妻宓氏　　按聊城县志宓氏百户唐桂芳妻芳殁宓柏舟　　自矢训子永茂成名　　梁廷柏妻邓氏
　　按聊城县志邓氏梁廷柏妻事孀姑以孝生二　　女柏亡年二十二人以无子劝改适邓泣云垂　　白之姑何人奉养呱呱之女何人抚育卒苦守　　不二姑年九十邓亦年六十矣　　方开基母王氏
　　按聊城县志王氏贡士方开基母早寡苦志守　　节事姑尽孝驭下有恩抚孤睦亲端庄静一寿　　八十而卒　　季密妻杨氏
　　按聊城县志杨氏洪洞县令季密妻夫亡苦节　　终老　　袁统善妾李氏
　　按聊城县志李氏袁统善妾年二十九夫亡矢　　志苦节旌表　　袁恺妾曹氏
　　按聊城县志曹氏袁恺妾恺亡氏年十九誓不　　他适长斋诵经与翁统善妾李氏清操共守一　　门节郡县旌表　　邓守汴妻蒋氏
　　按聊城县志蒋氏邓守汴妻汴早亡氏习经史　　知节义苦守数十余年　　许世振妻王氏
　　按聊城县志王氏许世振妻夫亡苦志守节终　　身不二　　孙寿松妻张氏
　　按聊城县志张氏孙寿松妻年二十松亡遗子　　女各一张苦节抚养训子廷瑞为诸生旌表　　孙志芳妻白氏　　按聊城县志白氏诸生孙志芳妻生一子夫亡　　矢志守贞孝事其姑抚孤入泮人称节孝　　左正民妻钱氏　　按聊城县志钱氏东昌卫千户左正民妻年二　　十五夫亡苦操端严守志四十余载教子寅亮　　为诸生年七十卒　　李景贞妻刘氏　　　秦光扬妻刘氏
　　按聊城县志已上二妇俱夫亡苦节事实不详　　周元俊妻冯氏　　按聊城县志冯氏生员周元俊妻俊早亡抚孤　　子章登武科　　孔闻寅妻丁氏　　　陈所志妻彭氏
　　按聊城县志已上二妇俱夫亡守节事实不详　　王训妻于氏　　按聊城县志于氏王训妻夫亡守贞年九十卒　　彭琛妻许氏　　按聊城县志许氏彭琛妻夫亡守节年九十七　　终　　邹学正妻蒋氏
　　按聊城县志蒋氏平山卫千户邹学正妻正亡　　氏年二十一誓以身殉水浆不入口七日家人　　劝云上有孀姑下有孤子后当谁托蒋悟矢志　　苦节年七十而终教子儒孟成顺治丁亥进士　　王一邦妻王氏　　按聊城县志王氏王一邦妻邦早亡苦节抚一　　女适贡士方开基抚侄教民如己子教之入泮　　年七十四卒　　朱延祜妻许氏
　　按聊城县志许氏朱延祜妻祜故遗腹子许相　　夫勤家俾夫一意下帷夫遘危疾亡许年二十　　九三子俱幼矢志教养誓不改适姊适冯夫妇　　皆早丧遗孤就养于朱许并抚育如己子皆籍　　诸生冯姊遗贷子钱数百金许积冯产所出以　　偿债而自解推以衣食其甥叔氏某请缨获罪　闺节部列传一百五十七
皇清八
　　张象璧妻蔡氏
　　按山西通志蔡氏泽州生员之葵女阳城张象　　璧妻事翁姑以孝闻明末壬申氏年二十三流　　寇掠阳城姑及妾姑并夫俱为贼伤氏抱二岁　　子求三尸&#葬近郊贼平罄所有并翁柩同窆　　茕茕一寡独营四丧备极辛苦子稍长令就学　　纺绩以供膏火遇凶荒不变昼夜勤纺绩以致　　丧明子甲午举乡荐守节四十余年　　张元功妻石氏
　　按山西通志石氏阳城张元功妻元功贸易金　　乡氏往几十载及病亡氏年二十七子尔琇　　甫周岁伶仃无倚旅况萧然洗涤余资扶榇归　　里纺绩抚孤成立历三十余年　　王业鸿妻郭氏
　　按山西通志郭氏阳城生员王业鸿妻年二十　　七夫亡遗孤纶纯俱幼翁姑垂白纺绩以供薪　　水孝养无缺教纯为邑诸生纶亦克自立　　刘元生妻王氏　　按山西通志王氏荣河生员刘元生妻夫亡三　　子俱幼氏欲从死家人携诸孤劝曰汝死幼子　　何依遂矢志坚守课子青藜青选青璧为名诸　　生顺治间旌表　　杨良栋妻班氏
　　按山西通志班氏荣河武生杨良栋妻夫亡守　　节或求娶遂断指矢志抚遗腹子成立　　刘尚官妻牛氏
　　按山西通志牛氏蔚州刘尚官妻夫亡氏年二　　十九女一子二俱幼氏甘贫抚字至絺绤御冬　　执节弥固及子女成立家渐饶裕仍乐施予闾　　里德之后两孙登文武乡荐氏年八十六卒　　李经权妻王氏妾李
氏附

　　按山西通志王氏蔚州太学生李经权妻夫亡　　氏年二十四无子矢志守节顺治十四年建坊　　旌表妾李氏与王同守终身　　张凤翼妻薛氏
　　按山西通志薛氏蔚州生员张凤翼妻夫亡氏　　年二十家贫勤纺绩事翁姑教子灿然成明经　　年八十余卒　　刘士俊妻王氏
　　按山西通志王氏蔚州生员刘士俊妻年十九　　孀居事翁姑抚幼子苦节坚守治家勤俭年七　　十有九终　　贾希颜妻李氏
　　按山西通志李氏长子县人贾希颜妻夫亡子　　幼家贫氏苦守纺绩训子复真膺辛丑岁荐孙　　董侣领甲午乡荐　　裴宗器妻连氏
　　按山西通志连氏长子县人裴宗器妻夫亡守　　节教子光美读书以勤俭为训特举孝行为太　　学生　　张性永妻吴氏
　　按山西通志吴氏蔚州生员张性永妻夫亡苦　　节明末流寇焚掠扶姑抱子逃避山林艰苦备　　历老幼俱克保全　　程尚勤妾晋氏
　　按山西通志晋氏长治人保定通判程尚勤妾　　夫亡氏年二十五矢志守节艰苦备尝孀居三　　十余年抚孤正绪为戊子解头　　程正学继妻张氏
　　按山西通志张氏长治武生程正学继妻早寡　　止一女未几亦夭氏守志益坚族人大司马澄　　源悯其志以第三子之玠嗣焉氏抚育不啻己　　出守节三十余年卒　　廉高迁妻朱氏
　　按山西通志朱氏长治廉高迁妻夫亡年十八　　无出家贫如洗矢志守节勤女红以奉翁姑凡　　三十四年卒　　张师孔继妻王氏
　　按山西通志王氏长治张师孔继妻夫亡姑姜　　氏年七十氏缝纫以奉甘旨十余年教前妻子　　纪成立以货殖致富氏年七十七终　　任之&#妻张氏
　　按山西通志张氏长治生员任之&#妻夫亡抚　　五子苦节家贫极劳瘁经营衣食顺治甲午长　　子望获恩拔季子文领乡荐氏年七十五终　　李遂妻杜氏　　按山西通志杜氏长治李遂妻夫亡年二十八　　抚襁褓子成立寻夭氏复抚孙孀居五十五年　　顺治间旌表　　姚天向妻田氏
　　按山西通志田氏长治人贡士姚天向妻夫亡　　无子矢志守节嗣养族子不啻己出未几嗣子　　夭没家益贫年逾八十犹纺绩无间　　柳星妻丘氏
　　按山西通志丘氏解州生员柳星妻家贫以纺　　绩助中馈顺治己丑乱兵起寇入柳生家拷掠　　其夫妇子女逼索金帛氏度不能免乃绐寇云　　有衣饰埋井旁窖中可同取寇信之既至其地　　又绐寇曰可暂宽我夫我则不能飞去也夫得　　脱氏急携其女投井中救出之后寡以节终　　申信妻刘氏　　按山西通志刘氏夏县申信妻年二十夫亡遗　　二子我钦甫三岁我猷止数月家贫断指自誓　　事翁姑以孝教二子俱成立顺治间有司给粟　　布旌表其门孀居六十余年卒　　李业伟妻田氏
　　按山西通志田氏高平生员李业伟妻夫亡氏　　年二十三毁容自矢事姑尽孝教子以义方清　　操劲节历四十年终始如一有司旌之　　李永清妻杨氏
　　按山西通志杨氏高平李永清妻夫亡氏年二　　十三杜门屏迹矢志靡他家徒壁立勤纺绩以　　抚遗孤脱簪珥以备修脯子以顺治庚子领　　乡荐学使旌之　　张嘉猷继妻潘氏
　　按山西通志潘氏猗氏生员张嘉猷继妻嘉猷　　积学笃行早失偶洎聘氏家贫如洗氏执机杼　　佐诵读不辍夫亡抚子士端苦守三十余年士　　端髫年入泮有司旌表　　卫中夏继妻王氏
