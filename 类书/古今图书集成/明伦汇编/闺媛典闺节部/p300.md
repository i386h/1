<!-- { "loadSidebar": true } -->
　　按黄冈县志魏氏刘三重妻年二十二夫死无　　嗣依其兄子纺绩度日刳一目誓不再适守节　　四十余年题请旌表　　史君宣妻陈氏
　　按黄冈县志陈氏史君宣妻年二十九夫亡苦　　志守节终身不事膏沐孝养舅姑朝夕左右无　　间寒暑顺治十四年学使旌之　　萧酇侯妻王氏
　　按黄冈县志王氏武举萧酇侯妻年二十夫殁　　父母怜其贫苦劝改适氏以舅姑垂白子在襁　　褓不从明末兵燹流离艰苦教子事亲造次不　　苟年八十孙之年举壬子乡荐　　官抚涣妻孙氏
　　按黄冈县志孙氏会稽令官抚涣妻年十八归　　涣从令会稽无何海寇猖獗涣死之孙年二十　　有二枕尸恸哭昏仆默见神母以杨枝洒之一　　昼夜复苏遂毁容抚孤衣不解带目不斜视垂　　三十年子以父荫授知县　　魏师田妻靖氏
　　按黄冈县志靖氏孝廉魏师田妻年十九夫会　　试殁于京明末献贼破城靖抱孤倚父避乱小　　崎山及父兄被害负子藏石崖食草十余日不　　死事平夫弟师段随舆夫榇归靖抚棺痛哭志　　期同穴不忍独葬历兵乱贞守四十年如一日　　林廷妻陈氏　　按黄冈县志陈氏生员林廷妻年十八夫亡无　　出姑强再适恸哭仆地几绝随自缢家人坏户　　救苏遂血晕右睛苦守事姑姑殁依其母兄岁　　时归祭夫墓哭极哀惨路人为之出涕年六十　　九卒县令旌之　　樊玉衢继妻张氏
　　按黄冈县志张氏樊玉衢继妻衢亡子幼张茹　　蘗饮冰苦节三十余年遭献贼屠掠张挈子远　　避艰苦备尝卒全诸子于难女工之暇考德修　　业三子畏若严师卒底于成子维域成进士　　陶克让妻詹氏　　按黄冈县志詹氏文学陶克让妻让死无子氏　　忍死事姑足不逾阈即族子侄不交一言衣不　　解带体不沾席历二十余年少读书过目辄记　　年五十一病作犹卧诵经不辍晕死复苏强起　　自题云对镜面黄惭后死诵经神定觉前生因　　拣历定日如期合掌而逝　　严之恒妻陈氏
　　按黄梅县志陈氏严之恒妻恒即世陈年十七　　仅守一女苦节四十八年乙酉左逆犯江洲携　　其女投井死　　石显亲妻周氏
　　按黄梅县志周氏生员石显亲妻年二十余夫　　亡号泣欲以身殉姑以抚孤劝乃强起旦夕焚　　香呜咽饮泣未及三年泪尽血枯两目俱盲孀　　居四十余年巡方使者表其第　　石惟错妻黄氏
　　按黄梅县志黄氏生员石惟错妻错生无人道　　氏亦不以语人夫早亡赀财千缗悉委诸伯叔　　长斋奉佛至老而终　　严天申妻劳氏
　　按黄梅县志劳氏年十七适严天申甫二载申　　丧苦节自励未四十发白齿落顺治乙未病卒　　李淑妻徐氏　　按黄梅县志徐氏李淑妻明崇祯十四年夫病　　亡无子止一女氏年二十历经寇乱岁荒艰难　　困苦永矢靡他仅恃仆婢二人耕凿纺绩以守　　余年乡党颂之　　石砥妻胡氏
　　按黄梅县志胡氏生员石砥妻年十六孀居闭　　门礼佛莫能窥其一面一日取夫书尽焚之曰　　吾夫子平生手不释卷岂能舍此年三十二卒　　胡振鹭妻周氏刘
氏附

　　按黄梅县志周氏廪生胡振鹭妻与鹭弟振龙　　妻刘氏年皆及笄良人为贼所杀妯娌并誓守　　节或劝改嫁即引刀自加其颈乃不敢复言家　　产尽荒惟以纺绩针黹为命两身一人历二十　　年如一日　　岳怀宁妻程氏
　　按黄梅县志程氏生员岳怀宁妻遇寇逼上马　　不从砍仆地贼去寻苏未几夫殁毁容自誓养　　子终身父母不能夺其志　　沈文泽妻潘氏
　　按黄梅县志潘氏生员沈文泽妻归十日夫亡　　毁容断发独处终身　　张惟正妻胡氏
　　按黄梅县志胡氏张惟正妻正早亡子国光殊　　幼胡惓惓以诗书训子虽啜粥茹草必命子就　　学国光年十二为诸生胡戒之曰汝母艰难苦　　守惟期汝远大事业以慰汝父于地下慎勿自　　足后子得成进士胡曰但使尔作清官爱民吾　　愿毕矣年七十三卒　　刘崇德妻陆氏
　　按郧阳府志陆氏诸生刘崇德妻年十七归德　　越五年德亡一子甫期月氏剪发自誓崇祯末　　大乱奉姑抱子亡匿山中贼义而舍之复归城　　时贼围城饥死载道氏为人佣工得升合不自　　食惟以食姑骨瘦如柴几死者数姑殁祭葬尽　　力教子戴一成贡士守节四十五年顺治十四　　年有司旌之　　赵稽古妻李氏
　　按襄阳府志李氏赵稽古妻古以贡士授绍兴　　府教授母年八十余李氏奉姑家居殚心左右　　越明年姑殁祭葬成礼携稚儿之夫任夫适亡　　值兵变路阻八年不能返至顺治五年亲负夫　　骸骨徒步以归瘗翁姑墓侧结茅苦守历二十　　年终　　李树声妻王氏
　　按襄阳府志王氏生员李树声妻南安知州王　　鹄女生四子年三十夫亡哀毁骨立忍死抚孤　　崇祯己卯长子李蓁登贤书顺治三年授凤阳　　府同知以覃恩封宜人年六十余卒　　李藻妻赵氏
　　按襄阳府志赵氏生员李藻妻寇乱氏奉妾姑　　张氏避山谷中夫以守城死难氏子女俱无矢　　志守节奉姑姑殁独居苦节历三十年如一日　　有司旌之　　刘必惔妻李氏
　　按安陆府志李氏景陵生员刘必惔妻年十九　　归刘随姑赴浠川学署孝养备至亲执中馈姑　　饮食非氏手制不尝内外整肃人无间然惔亡　　氏年二十四冰蘗自持唯以文学道义训勉两　　孤长子翼孙饩于邑为名诸生次子临孙掇巍　　科令弋阳顺治间貤封孺人迎养官署衣食布　　素如平时守节五十年乐善好施至老不倦邑　　令旌其门　　胡之妻朱氏
　　按安陆府志朱氏景陵贡士泰宁女适川南道　　胡恒子之随翁官蜀遭张献忠之乱恒殉难　　之偕母樊氏投河死氏抱三月子峨生亡走　　艰危万状或逼之嫁氏刺面断发负峨生诣南　　安始得全节教峨生读书补诸生　　熊承序妻谢氏
　　按安陆府志谢氏景陵人侍御谢奇举女适生　　员熊承序年二十六夫死誓不独生行念姑老　　乃守节奉姑寇至姑被获氏请同死寇怜其义　　俱得释子学诗补诸生顺治间直指旌其门　　程一模妻樊氏　　按安陆府志樊氏景陵人南丰令程谹时母生　　员程一模妻年二十夫亡事继姑王孝养无缺　　抚谹时甚严当就塾稍嬉游即命跪夫灵前挞　　之邻族利其产肆飞语诬氏氏阖户告神七日　　言者遂殂癸未贼掠野过村落茅舍竟若无见　　村民某夜梦神告曰若辈获免樊氏力也后谹　　时举于乡有司为请旌表　　刘霁妻熊氏
　　按安陆府志熊氏名德贞景陵刘霁妻夫苦学　　抱疾死氏守志养姑足不逾阈三十余年终　　刘采妻郭氏　　按安陆府志郭氏潜江太学生刘采妻学士肇　　国临桂令信国继母幼适刘不数年而寡守节　　四十余年顺治五年有司旌表给粟布优恤　　吴洪妻李氏　　按德安府志李氏安陆吴洪妻崇祯戊辰洪早　　亡李甫艾哀毁骨立留夫柩不忍封旦夕相向　　而哭机杼声达户外不辍过者恻然苦守历四　　十余年顺治戊子有司表其庐年七十四卒子　　国值为功曹宗琏为名诸生　　高思勉妻萧氏
　　按德安府志萧氏安陆高思勉妻明崇祯间勉　　病萧脱簪珥以供医药及将易箦萧誓与夫俱　　死思勉慰之曰若死奈七月子何苟绝高氏后　　即地下无相见也勉亡萧遂矢志苦守未几贼　　变为所执曳之弗前延颈受刃佯死得脱里人　　杨自华者着族也闻萧贤以女许字其子得藉　　修脯为读书之助寻补邑弟子员　　熊肇勋妻黄氏
　　按德安府志黄氏安陆熊肇勋妻明崇祯丙子　　肇勋御贼于青龙潭遇害氏年二十九触石流　　血泣曰夫既死国妾当死夫遂闭户自经姑急　　救之曰媳死周岁子奈何苟亦死则肇勋绝矣　　因苦志守节教子三十余年如一日卒年六十　　有一　　郭后庵妻黄氏
　　按德安府志黄氏安陆郭后庵妻夫亡氏年二　　十五二子俱襁褓舅姑耄老遗腹又待黄忍　　死强食自励冰操明末年已七十有七值白旺　　之变二子被执孙巍才四岁即前遗腹子所生　　黄与邻妇段抱巍匿河干贼骑充斥往来如织　　段惧儿啼为累逼投水中黄泣祷曰某两子已　　死刃下郭氏仅此一线倘为贼所得有与俱葬　　波臣尔惟天怜之而巍竟寂然黄夜起窃麦穗　　口嚼以活巍贼往来若无所见人以为苦节之　　报年八十卒巍为诸生　　熊祚延妻李氏
　　按德安府志李氏孝感熊祚延妻年二十归祚　　延阅七载延殁李毁容绝粒求死弟嘉卉力劝　　抚孤遂携子赐履赐瓒依母家苦守屏绝嗜好　　祁寒暑雨纺绩不辍性严整内外肃然子稍长　　丸熊课读极劳无倦顺治戊戌赐履成进士庚　　子奉　　旨建坊旌表后赐履拜武英殿大学士
　　诰封李氏太夫人赐瓒亦成进士为翰林　　易占女　　按德安府志易占女孝感人许字汉阳刘养恬　　未嫁而恬死女欲往吊父母不能禁乃听之至　　刘遂不肯归奉恬父母养葬如礼苦守二十三　　年以处女就木学使旌之　　傅彦嵚妻程氏
　　按德安府志程氏孝感举人傅彦嵚妻年二十　　八夫亡置夫柩于堂左泣血致盲事孀姑菽水　　尽孝抚二子世淳世杰皆补诸生姑殁亦殡于　　堂朝夕哀泣数十年如一日明末贼陷德安分　　兵下孝感程弃家不顾而急募人舁两柩出城　　葬之年七十卒　　程文星妻杨氏
　　按随州志杨氏生员程文星妻文星早丧氏与　　妾共守一子十有余年后子被贼杀氏益坚其　　志苦守数十年如一日至皇朝初巡按聂题叙岁给银膳之
　　黄光素妻徐氏
　　按荆州府志徐氏江陵黄光素妻年三十九夫　　亡守节不渝抚三子皆成立长子士珩举顺治　　辛卯孝廉　　萧汝六妻杨氏
　　按荆州府志杨氏萧汝六妻江陵室内庄人汝　　六早死氏年未二十仅守一女女死依母母死　　无所依饥寒交至艰苦备尝不易其志而死　　张文明妻周氏妾谭
氏附

　　按荆州府志周氏江陵张文明妻文明早殁周　　事八十老姑生死尽力妾王氏谭氏俱少王以　　死殉夫遗孤恪尚在襁褓周视如己出躬督课　　诵顺治辛卯举于乡谭止一女同周苦节终身　　江世良妻徐氏　　按荆州府志徐氏江陵江世良妻夫早亡氏年　　二十许抚遗孤苦节五十余年事闻旌表　　黄士瑜妻许氏　　按荆州府志许氏江陵生员黄士瑜妻夫亡氏　　年十九无子誓死不移遇乱艰苦流离自缢数　　次妯娌力救之苦节五十年始终如一　　李元兆妻任氏
　　按荆州府志任氏监利李元兆妻年二十五夫　　亡守节家贫纺绩奉姑孝养备至抚四子成立　　苦节五十余年　　周鋐妻杨氏
　　按长沙府志杨氏宁乡人司马杨九嶷长女同　　里周司农长子孝廉鋐妻年十七归周事翁姑　　尽孝姑疾笃酷暑躬侍药饵衣不解带数月焚　　香祝天愿以身代寒灯夜月勉夫勤读登贤书　　戊子冬鋐殁于兵杨毁容破面痛不欲生重以　　舅姑命留未亡身二十余年抚四子和熊画荻　　以遗书课之俱成名　　廖登宸妻唐氏
