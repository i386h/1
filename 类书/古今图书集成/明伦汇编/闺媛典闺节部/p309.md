<!-- { "loadSidebar": true } -->
　　按江阴县志赵氏钱涵素妻年二十一夫亡苦　　守五十年顺治九年直指秦世祯令有司给以　　粟帛奉旨旌其门
　　李应星妻郁氏
　　按江阴县志郁氏文学兆斗女诸生李应星妻　　年二十一而寡苦守四十一年顺治丙戌年终　　陈铉妻周氏　　按江阴县志周氏郡庠生陈铉妻年十九夫亡　　舅姑以其年少无子善后鲜策间语其父少崖　　将嫁之氏泣不从越四载铉弟生子请于舅姑　　养为嗣年六十九卒于顺治四年台司旌表　　范嘉绩妻杨氏　　按江阴县志杨氏范嘉绩妻年二十九夫亡孝　　事老姑抚三幼子伯仲俱为诸生里党悯其苦　　节屡欲列报台司氏闻即涕泣遣其子婉谢之　　年六十三卒　　姚懋德妻黄氏
　　按江阴县志黄氏姚懋德妻年二十一寡抚遗　　腹子守节卒年六十一　　汤抱真妻奚氏
　　按江阴县志奚氏汤抱真妻年二十四夫亡止　　一女抚嗣子承祧节啬自苦守遗产不废年七　　十二卒　　宦士望妻陈氏
　　按江阴县志陈氏由里山民宦士望妻年二十　　九而寡家贫无子断指剪发誓死无他顺治己　　丑年五十九卒　　陶光祚妾沈氏
　　按江阴县志沈氏郡诸生陶光祚妾村民尚礼　　女年二十九而寡顺治壬辰年九十三卒　　黄继交继妻陈氏　　按江阴县志陈氏诸生黄继交后妻文学陈迁　　女年二十九而寡抚未期女艰苦植节继交故　　孝廉徐汶子黄太学道负为螟蛉薄业尽于徭　　役氏惟取给十指依其婿周荣起居顺治癸巳　　年八十三卒　　夏继芳妻陆氏
　　按江阴县志陆氏夏继芳妻年二十七寡守节　　未二十年顺治甲午以病终事翁姑以孝闻　　汤来凤妻唐氏　　按江阴县志唐氏汤来凤妻唐父母无子馆来　　凤甥舍年二十七凤死遗孤六岁矢志秉节训　　子有成顺治癸巳巡方使者旌其门年六十一　　卒　　徐有仁妻程氏
　　按江阴县志程氏徐有仁妻年二十一寡苦守　　三十八年顺治九年直指旌其门　　蔡珩如妻缪氏
　　按江阴县志缪氏诸生蔡珩如妻年二十八夫　　亡秃十指以奉舅姑抚孤兆明有声胶序顺治　　丙申卒年六十七　　黄五伦妻章氏
徐
氏附

　　按江阴县志章氏黄五伦妻年二十五寡遗孤　　仅数月勤家教子备历艰辛子夭偕媳徐氏相　　依苦守年五十六卒　　黄承懿妻张氏
　　按江阴县志张氏黄承懿妻年二十一寡家贫　　无嗣屡丁荒乱纺绩自给志不少挫顺治丙申　　年六十一卒　　黄巍然妻潘氏
　　按江阴县志潘氏黄巍然妻年二十九寡一子　　仅数龄抚之成立年八十三卒　　任光祖妻尤氏
　　按江阴县志尤氏无锡宋文简公裔任光祖妻　　年二十七夫亡遗孤华甫四岁家贫族人谋夺　　其志氏毁容截发教之食饩胶庠修脯婚娶皆　　出十指卒年六十七崇祀锡山节母祠　　王翼素妻陈氏
　　按宜兴县志陈氏王翼素妻年二十七而寡守　　节抚孤旌表顺治间年七十七终　　裴正阳妻邵氏
　　按宜兴县志邵氏裴正阳妻年十七而寡父母　　劝改嫁邵截发自誓苦守终身　　徐化鲲妻吴氏
　　按宜兴县志吴氏生员徐化鲲妻夫早亡无子　　氏立嗣守节备历艰苦乡党哀之　　徐懋省妻范氏
　　按宜兴县志范氏徐懋省妻年十七归范二十　　二而寡长子奇美方二周次子彰美甫八月氏　　抚养婚配备历艰辛年七十见曾孙而没　　曹懋勤妻陈氏　　按宜兴县志陈氏少保于廷中女年十六适秀　　才曹懋勤工部尚书三旸之曾孙云南布政司　　勋之孙太常主簿福孙之次子也负才落拓不　　遇早世氏年二十五当夫病常吁天请代刲股　　进食既寡足不逾户事舅姑极孝谨抚嗣子亮　　武教之成名著南&#集行世苦节四十余年年　　六十七　　路遵上妻顾氏
　　按宜兴县志顾氏明进士顾一让女生员路遵　　上妻年二十二夫亡守节勤家课嗣子朝阳成　　进士朝阳夭荼苦终身顺治十年旌表　　吴氏女
　　按宜兴县志吴氏女少参吴正己女也许字江　　阴大中丞袁一骥子永广广没女如袁守志勤　　俭朴质御下严整中丞之业赖以不坠顺治十　　年旌表　　储启夏妻史氏
　　按宜兴县志史氏储启夏妻明汲县令金坛史　　熙治女未婚而启夏疾笃将迎妇以喜事压灾　　史颇难之女慨然请行既合&#即异处未几启　　夏亡守节四十余年抚嗣子贞庆如己出明巡　　按任浚旌其门顺治戊戌年卒　　潘倬妻路氏
　　按宜兴县志路氏生员潘倬妻年二十夫亡立　　侄元谦为嗣苦志守节父云龙兄进欲请旌之　　氏不可而止年六十二卒　　周伦妻卢氏
　　按宜兴县志卢氏周伦妻年二十五而寡家贫　　纺绩课子成人守节五十九年曾孙繞膝年八　　十三终　　吴氏女
　　按宜兴县志吴氏女庠生吴滋女也许字廪生　　许鸿征子棨年十八棨亡女如许成服坐卧灵　　侧誓不归返年三十五卒　　周一琪妻蒋氏
　　按宜兴县志蒋氏周一琪妻年十九而寡子二　　一遗腹既而长子夭遗腹成立生孙十岁亦亡　　又抚孤孙年八十余卒　　徐曰&#妻许氏
　　按宜兴县志许氏生员徐曰&#妻夫早亡无子　　欲以身殉念姑在未可以死夫小殓目未瞑许　　乃啮其中指纳诸棺曰吾先以一指殉夫父母　　欲夺其志自沸汤举体投之以救免守节十八　　年忽出其夫手录诸书付嗣子而告于姑曰昨　　梦夫曰五月十三日当死不能终事姑奈何已　　而果然姑金氏亦苦节五十年　　孙明辅妻徐氏
　　按宜兴县志徐氏封文林郎徐守魁长女幼聪　　慧侍祖用儒训以千字文千家诗过目成诵及　　长母王氏教以女红事事如熟习归孙明辅最　　得翁姑心分授后相辅置产造宅甚勤辅早世　　延胞弟喈凤训孤子亢宗耀宗有正人与游必　　治酒殽款之喈凤欲闻于郡邑氏坚辞乃已年　　七十三卒　　陈振寰妻孙氏
　　按宜兴县志孙氏陈振寰妻年二十七夫亡截　　发自誓家贫纺绩以食老幼自咽树皮草根以　　为常夜作无膏火寝起以月光出没为度陈故　　农家氏课其次子际昌读书或师友过虽瓶粟　　不继必具酒食款洽而去际昌补诸生而氏已　　卒　　张巍登妻徐氏
　　按宜兴县志徐氏诸生张巍登妻年二十五夫　　亡勤工作苦守中年发白齿落家畜鸡犬不知　　有牝牡事人共奇之　　徐先枝继室邵氏
　　按宜兴县志邵氏生员徐先枝继室年二十三　　而寡守节抚前妻子之纲读书为诸生年五十　　卒　　吴时成妻孙氏
　　按宜兴县志孙氏吴时成妻年十六归吴三日　　夫亡舅姑父母欲嫁之誓死不从年逾八十而　　卒　　任氏女
　　按宜兴县志任氏女父天象以女许诸生徐中　　杰为继室未婚而中杰亡女奔丧守节以处子　　终身　　胡氏女
　　按宜兴县志胡氏女胡世定女也年十四受聘　　于吴十六将嫁以父有越游不果是年吴子得　　癫疾越五年不痊吴听别字女不可又二年父　　客死于越又三年吴子死女年二十五闻讣奔　　丧取十年前所为合欢枕一藏于箧一装以自　　随至丧所启棺纳枕抚膺长号吴子病久其母　　不复子之至是感焉亦哀恸仆地葬毕与吴母　　及吴祖母同居资纺绩以供朝夕终老焉　　朱懋勋妻宣氏王
氏附

　　按靖江县志宣氏朱懋勋妻懋勋从军入广有　　功当得官娶宣而有王氏媵焉居数年懋勋得　　疾且革顾宣曰吾死矣汝少无子善事后人宣　　泣曰妾终归骸骨于君家但家人无验恐不信　　须得君手书为券懋勋遂作书而绝会有欲夺　　其志者宣与婢王各削发为尼乃免二人共负　　其夫骸骨走万里归葬于靖江靖江人义之建　　庵给餐以遂其志焉　　许瑜妻毛氏
　　按靖江县志毛氏许瑜妻夫亡年二十五家壁　　立而无子翁姑令改适毛矢志甚坚贫苦不能　　自活终丧葬后归母家以女工自给公姑犹逼　　之不已至诣县请判至再至三始得寝议年七　　十余守节五十年卒　　吕志茂妻缪氏
杜
氏附

　　按靖江县志缪氏儒士吕志茂妻年十九而寡　　子以成甫弥月家赤贫翁姑皆耄仰事俯畜皆　　出缪十指誓教子成名以成亦早丧媳杜氏能　　嗣姑志守节鼎革时遇兵&#以锋刃姑媳泣诉　　以情兵感动挥泪而去教两孙元音咸音皆成　　令器顺治九年缪年六十事闻奉旨建坊
　　姚廷瑞妻周氏
　　按靖江县志周氏庠生姚廷瑞妻年二十九而　　寡矢志不贰孝奉翁姑教孤子之龙噪名黉序　　氏年七十乡党咸称苦节　　黄学敏妻印氏
　　按靖江县志印氏黄学敏妻夫亡氏年二十四　　苦节自守百挫不回子三岁教之不遗余力为　　庠序所推印年六十有二卒　　杨永美妻巫氏
　　按镇江府志巫氏金坛人杨永美妻年二十九　　夫亡二子仅逾岁家贫纺绩抚二孤成人顺治　　十六年巡按御史题旌　　王氏女
　　按镇江府志王氏女金坛人诸生王彦女许　　配同里于其浩未嫁而浩亡女年十六过于成　　服育其浩兄子为后张户部明弼为之传　　周大顺妻卢氏　　按镇江府志卢氏丹徒人白沙周大顺妻年十　　九大顺死遗孤未周卢截发自誓终身不施膏　　沐孝事翁姑尝刲股以瘳翁疾苦节凡四十余　　年年六十六事闻建坊干宅东祠前　　贺向峻妻史氏
　　按镇江府志史氏溧阳人丹阳贺向峻妻向峻　　有名诸生间年少负气节乙酉遇乱战死史氏　　年二十抱一岁子理昭誓死守节理昭长督课　　至严不以一子故姑息常谕之曰第读书绍家　　学功名非儿事也中年&#然如衰老家贫操作　　弥苦宗党欲上其事于有司坚却而止　　徐承庶妻王氏
　　按金坛县志王氏徐承庶妻年十八归徐事姑　　至孝姑年高疾笃不能饭氏以乳乳之数年姑　　殁哀毁尽礼年三十承庶亡苦节以训诸子历　　三十年长孙诰武登第历翰苑西台虽享华膴　　不改俭素年七十八终　　史培元妻王氏
　　按金坛县志王氏史培元妻兵部主事懋铻女　　培元早亡家贫王孝事舅姑严训四子仲子鉴　　宗为辛卯举人氏年七十作书遗后而殁　　王应张妻冯氏　　按淮安府志冯氏清河王应张妻夫殁家贫纺　　绩抚孤历四十余年顺治十三年邑令旌表　　汪之恒妻严氏　　按淮安府志严氏清河汪之恒妻嫁二年生子　　周岁恒母因离乱流落粤中恒谋随师入广寻　　母家人多阻之严曰自我为汪氏妇尚未见姑　　即制衣脱钗助行恒去十年讣至氏痛哭数日　　不食自缢家人救之遂杜门教子读书成名氏　　自十七岁嫁恒历二十余年皆生离死别之日　　仲孔训妻黄氏　　按淮安府志黄氏清河仲孔训妻夫亡以十指　　抚孤夫弟某无嗣病且革欲氏次子为嗣氏曰　　吾夫有后叔可无乎即以次子与之居草舍间　　前后寝寒暑坐绩其中比邻皆不见其面年　　六十一卒　　李尚智妻王氏
　　按淮安府志王氏清河人年十五适李尚智未　　久夫亡苦节三十九年　　程才妻邵氏
