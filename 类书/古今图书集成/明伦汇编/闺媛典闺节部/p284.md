<!-- { "loadSidebar": true } -->
　　按沧州志李氏刘自成妻夫亡翁年七十一氏　　家贫苦节以毕生养死葬之事历兵荒役厉凌　　虐欺侮患难生死之间屹然不动抚幼子重庆　　以纺绩课读积三十年如一日远近化之　　于可教妻陈氏　　按沧州志陈氏于可教妻夫亡守节抚孤子成　　名有司旌表　　张延庆妻尹氏
　　按沧州志尹氏儒士张延庆妻夫亡苦志守节　　养衰姑至孝抚四幼子俱成立平居赈恤穷乏　　邻里颂之督学具题奉旨建坊旌表
　　季可赐妻何氏
　　按沧州志何氏季可赐妻方四龄丧父事继母　　称孝既嫁勤俭相夫苦节训子历久弥劭年八　　十二有司表其门　　朱灿南妻李氏
　　按盐山县志李氏朱灿南妻年二十三夫亡纺　　绩苦守矢死靡他奉舅姑鞠幼子三十年如一　　日　　崔梦龙继妻杜氏
　　按盐山县志杜氏崔梦龙继妻年十五归龙龙　　有异母弟及长男皆授室上复有姑尊卑甚众　　杜处之中外贴然会邑有兵与龙同遇害而杜　　得救苏年二十八矢志不嫁奉姑以老龙家故　　素封以仲氏任侠万亩立尽杜既无怨且以广　　其儿辈曰天也汝叔何尤　　田师圣妻李氏
　　按盐山县志李氏田师圣妻师早亡祖母杨母　　刘俱在幼子旭甫离襁褓李年二十七仰事俯　　畜克尽其道姑常病濒危李告天请代姑病辄　　愈年五十五双鬓皓然　　刘沛然妻李氏
　　按盐山县志李氏刘沛然妻己卯兵变沛然阖　　门遭害独李氏及姑存李年二十二事姑尽孝　　供夫木主室中朝夕谒拜三十余年无日或阙　　刘济之妻霍氏　　按盐山县志霍氏刘济之妻己卯兵变济之死　　霍年二十七子女俱无屏铅华守布素奉济之　　木主每食必献而后敢尝年六十三卒　　宋之范妻马氏
　　按盐山县志马氏宋之范妻己卯兵变范与父　　同遇害遗二子长二岁次弥月氏年二十四手　　缝纫以奉孀姑苦节三十余年二子克成立　　宋旦妻孟氏　　按盐山县志孟氏宋旦妻夫亡遗一子方二岁　　氏年二十二夫族从臾他适弗听纺绩历三十　　年终始如一　　韩嗣愈妻赵氏
　　按盐山县志赵氏韩嗣愈妻愈死赵年三十子　　士谦五岁夫弟嗣彦四岁失怙恃赵延师教之　　并听亲族子弟来学不另责贽两孤先后入庠　　及析箸物产听嗣彦择取不求称顺治五年贼　　执赵拷索财物赵大骂贼怒杀之创未中要三　　日复苏寿八十二卒　　张&#鸣妻于氏
　　按盐山县志于氏张&#鸣妻夫亡氏年二十一　　姑孀子景从尚幼于恐姑矢望乃叩请族长者　　为证对天誓姑前家素贫纺绩备养三十年甘　　旨无缺　　赵天俊妻曾氏
　　按盐山县志曾氏赵天俊妻俊亡曾誓不嫁抚　　一岁孤成立事祖姑及姑俱极孝苦节四十八　　年终　　李芳林妻韩氏
　　按盐山县志韩氏李芳林妻夫亡氏年二十五　　生遗腹子国昌家贫累不举火舅姑皆年八十　　外氏事老抚幼辛苦备尝卒以寿终　　樊天泽妻刘氏
　　按冀州志刘氏樊天泽妻夫妇相敬如宾泽遘　　寒疾谓氏曰我自知必死子性烈如三月幼子　　何氏泣曰谨受命及没氏守节抚孤事姑尤谨　　各宪会题建坊旌表仍给布帛廪肉馈无虚岁　　杨宋妻李氏　　按冀州志李氏庠生杨宋妻孝子杨先烈母也　　归宋二载宋亡氏年十九子仅周岁即烈也氏　　誓以死殉姑谕之曰尔死吾七十残年无人依　　倚孤儿莫为保全惧尔之目不瞑也氏泣拜受　　命勤纺绩抚子昼夜劳瘁子稍长勉之就学为　　名士教孙皆有成氏年七十五卒先烈为庐墓　　三年事闻建坊旌表仍准入祠岁致祭焉　　韩守家妻李氏　　按冀州志李氏韩守家妻夫亡生遗腹子茂&#　　誓死守节年甫十七纺织抚孤稍长教之读书　　成童即补弟子员寻拔冠军食饩廪能孝其母　　氏卒&#舍墓侧手畚土筑坟朝夕哭泣其得母　　教之深如此　　李思乐继室苏氏
　　按冀州志苏氏年十六为李思乐继妻前室子　　大见方在抱乐常以絮芦虑氏氏笑曰勿吾疑　　也阅三载乐亡氏年十九无所出既葬族人劝　　他适氏裂&#曰若此何以见地下人而对膝边　　子乎抱儿哭乐墓侧气绝复苏劝者亦为陨涕　　见长生子之蕃不数月蕃母死氏朝夕含哺无　　异抚见时年八十一卒　　吉养富妻李氏
　　按冀州志李氏贫家女自幼言笑不苟年十五　　适吉养富富失怙恃妾祖姑张性严刻家贫止　　硗田三亩氏恪守妇道虽张时加不堪无怨色　　夫从弟妇素不顺熏氏德亦渐迁善其姑谢曰　　微侄妇之化不及此年十七生女是秋富死氏　　日夜号泣既葬采薪汲井不惮劳苦以奉张张　　利氏嫁招媒络绎媒至皆不敢言张病氏日侍　　&#下百日不懈及愈感悟曰向者孙妇嫁余必　　死矣乃爱氏如女年二十七卒　　王湖妻张氏
　　按冀州志张氏王湖妻年二十五而寡守遗腹　　女终身年七十一卒州守旌之　　羡升平妻王氏
　　按冀州志王氏羡升平妻平亡氏年二十四二　　子瑍琳俱幼劝改嫁不听癸未之变瑍亡去失　　所在家益贫操益坚苦节五十载卒　　连三让妻白氏
　　按南宫县志白氏连三让妻进士佳引母也白　　年十四归连执妇道惟谨戊寅城陷三让死之　　白闻变散发毁面携幼子从兵火中出万死以　　获一生事少定求夫遗骸殡葬辛巳岁大祲人　　相食氏备历艰苦躬率群婢勤纺绩以米麦杂　　糠&#食教子以立身学古无忘先志为训年七　　十四卒顺治十八年有司旌其门　　李培基妻秦氏
　　按南宫县志秦氏故中书舍人李培基妻夫亡　　守节抚嗣子克成顺治十八年有司表其门　　邓引彩母杨氏　　按南宫县志杨氏生员邓引彩母彩父久病&#　　褥杨侍汤药涤臭秽不辞辛苦及亡子女皆幼　　杨一身勤作苦守三十余年始终不渝　　钱芳声妻白氏
　　按南宫县志白氏钱芳声妻孝廉冲寰女也芳　　声病亡遗二子器嚣俱幼白年二十三淑顺端　　庄朝夕抄读孝经以古烈女自期孝事孀姑教　　子读书严督不懈辛巳岁大荒甲申遇寇变贫　　窭益甚氏纺绩织以供膏火越三载二子俱　　入泮顺治甲午白年五十二病危二子请医白　　曰吾孀居三十年未尝识男子面今不欲改也　　二子不敢请越数日病益危呼二子至榻前嘱　　曰尔欲孝母勿忘尔父尔欲孝父勿忘尔书吾　　岂徒为尔父守百年亦愿为尔父守百代也言　　讫而卒　　郭崇古妻王氏
　　按武强县志王氏生员王好年女儒士郭崇古　　妻年十八生子绵祖未周岁夫亡矢志守节孝　　事翁姑纺绩训子年七十二卒顺治三年旌表　　配入贞烈祠　　王彦宾妻张氏

　闺节部列传一百五十二
皇清三
　　王俸禄妻张氏
　　按邢台县志张氏王俸禄妻年二十八夫亡止　　一子痛哭欲绝勤纺绩母子相依为命子既成　　立食饩于庠凡历险阻四十余年百折不回奉旨建坊旌表　　张采妻李氏
　　按唐山县志李氏张采妻采早亡子女俱无氏　　守节以麦皮榆叶为食年八十余卒　　牛嗣弘妻张氏
　　按唐山县志张氏牛嗣弘妻夫亡氏奉姑教子　　始终如一卒年七十有七　　郎保邦妻崔氏
　　按唐山县志崔氏郎保邦妻邦殁氏年二十六　　奉姑至孝教三子俱列庠序卒年六十有九　　祝兴妻何氏　　按唐山县志何氏祝兴妻夫亡誓以死殉绝粒　　数日众皆苦劝强起力纺绩养老抚幼苦节终　　身　　张四端妻郭氏
　　按唐山县志郭氏张四端妻端早亡二子俱幼　　历灾荒奇变三十年之死靡他教子成名受封　　诰　　赵完璧妻马氏
　　按唐山县志马氏赵完璧妻年二十璧亡号哭　　数日几死一子在抱勉力抚养寇至持刀逼氏　　氏厉色拒之竟得不辱年六十九卒　　张养厚妻韩氏
　　按唐山县志韩氏张养厚妻厚亡氏年二十四　　纺绩度日历奇穷四十余年志不少挫苦节终　　身　　王光裕妻赵氏
　　按唐山县志赵氏王光裕妻裕亡氏年二十五　　苦节教子成名年七十卒　　张典妻郭氏
　　按唐山县志郭氏张典妻典亡翁姑年迈子幼　　历兵寇饥荒以织纺葬翁姑教子成名年七　　十五卒　　李春萃妻张氏
　　按唐山县志张氏李春萃妻年三十夫遽亡翁　　姑无倚氏勤纺绩以供菽水父母欲夺其志不　　从年七十九卒　　张梅母秦氏
妇朱
氏附

　　按唐山县志秦氏祁州司训张梅母梅父亡秦　　勤俭治家教子若孙俱以孝称长媳朱氏年二　　十二而寡奉孀姑抚其子成立历饥荒兵火不　　改其节旌表　　郑一奉妻郭氏
　　按唐山县志郭氏郑一奉妻年十五归奉甫八　　月而奉亡苦志守节虽兄弟亲戚亦罕睹其面　　年五十九卒　　胡承志妻刘氏
　　按唐山县志刘氏平陆知县胡承志妻志亡氏　　持家教子苦节终身巡按御史旌表　　王受命妻杨氏
　　按成安县志杨氏潭集人生员王受命妻也受　　命亡杨年二十四男星岁甫八龄女甫六岁杨　　抚孤事姑不少懈供奉无缺后姑失明勤侍愈　　谨姑卒竭力营葬明末天下大乱盗贼蜂起　　子女避乱城中藜藿不充持家勤谨恭俭&#鸣　　而起亲执炊爨暇则纺绩闺门严肃儿女无敢　　私食乡俗妇女多谒庙观演剧虽数邀杨绝不　　往遇亲以礼处族党以让至如乡社供祭神祇　　或祖先春秋生忌蔬果食品必竭诚致洁稍不　　慊心则令勿献先是母家及夫家俱富一钱尺　　帛不妄费后年七十子孙常以鲜衣美食进辄　　辞曰我常衣适体常食适口无用此也当岁歉　　贫困见子读书不专怒曰我在家时见汝外祖　　及汝诸舅惟读书是务迨至汝家见汝祖父及　　汝伯叔亦惟读书是务汝不读书将欲何为汝　　能读书我贫困无怨苟不读书即富贵我亦不　　喜也星岁感激向学闭户不出一介不妄取母　　教之也　　陈永寿妻秦氏
马氏
李氏附

　　按成安县志秦氏陈永寿妻早寡守节子王前　　娶马氏孙尔学娶李氏三世俱孀贞守如一　　曹日章妻王氏　　按成安县志王氏吴&#人生员曹日章妻供养　　舅姑纺绩佐夫读书一切家务不以累其夫日　　章病亡无子家贫亲戚劝改嫁辄厉色拒之依　　其侄如璧同居与如璧妇昼夜勤劳以资口食　　年六十八目盲人语其夫辄哀泣不已　　殷琚妻田氏
　　按&#泽县志田氏殷琚妻琚死遗孤甫二岁姑　　性严田善事之至死不易其操年五十余复丧　　其子一生辛苦晚节尤甚　　陈彤瑞妻柴氏
　　按&#泽县志柴氏陈彤瑞妻瑞亡氏年十七遗　　孤仅四十日翁姑俱先逝伶仃无依父母劝改　　适剪发投井示不可夺平居严扃钥持家教子　　区画有方年六十三卒顺治八年有司奏请建　　坊旌表　　赵德润妻梁氏
　　按&#泽县志梁氏赵德润妻年二十一夫亡誓　　死不二事姑至孝病痿卧&#褥四十余年氏朝　　夕省视不怠姑尝谓人曰人家有子皆若吾妇　　则含笑入地下矣治家严肃教子有方夜纺绩　　伴子读书寒暑不辍年八十余耳目聪明童颜　　鹤发见者奇之有司旌表　　刘承训妻王氏
