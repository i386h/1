<!-- { "loadSidebar": true } -->
按寿光县志毛氏蒋某妻正统壬戌从夫戍莲水城夫亡携二孺子负夫骸骨北归昼伏草莽夜行间道艰辛万里归葬其夫教育遗孤织自给始终全节闾里高之正统七年旌表　　刘鋐妻王氏
按寿光县志王氏刘鋐妻夫早亡无子止二女氏孀居几六十年终　　王雄妻
按寿光县志王雄妻失其姓氏雄早亡抚育子女成立孀居六十余年　　王锐妻刘氏
按寿光县志刘氏王锐妻年二十八夫亡无子女氏誓不他适纺绩孝姑以终其身　　李应明妻王氏
按寿光县志王氏李应明妻年十六归应明恪修妇职三年夫亡氏年十九守节食贫教其子可继成立有司以闻建坊表之　　张握秀妻吴氏
按寿光县志吴氏张握秀妻归甫一载握秀死氏年十六矢节不嫁抚遗腹子茕茕孤守苦节八十二年寿九十七岁孙曾繁衍闾里荣之　　魏养心妻孙氏
按寿光县志孙氏魏养心妻夫早亡抚子宏勋守节三十五年持家教子备极艰苦　　李迅妻张氏
按寿光县志张氏李迅妻迅为名士早亡氏年十九奉翁姑孝谨苦节三十余年教子楩成立入太学　　张廷钦妻赵氏按寿光县志赵氏张廷钦妻年十三归钦钦亡苦节五十余年或欲以其事上闻氏止之曰女守贞从一乃理之常敢借以沽名哉及老无疾而卒　　范宣妻孙氏
按登州府志孙氏招远人范宣妻夫亡无子亲族欲夺其节氏誓死不二年七十终　　孙瓒妻牟氏
按登州府志牟氏福山举人孙瓒妻夫亡氏年二十五二子果采俱在襁褓欲从死其母慰之曰汝死幼子何依乃勉从命日夜纺绩以资膏火终身不二　　李华妻孙氏按登州府志孙氏福山李华妻夫亡氏年二十六守节五十余年年八十卒　　孙辉妻王氏
妾
附

按登州府志王氏孙辉妻福山人夫亡氏年二十五妾王氏年十六生子甫一岁两寡共誓不他适同抚遗孤成立　　李喧妻栾氏
按登州府志栾氏福山李喧妻夫亡氏年二十四抚孤守节五十余年　　臧禺妻刘氏
按登州府志刘氏福山太学生臧禺妻夫亡守节抚二子成立　　王之弼继室孙氏
按登州府志孙氏福山诸生王之弼继室夫亡前室子方五岁氏守节抚孤年仅四十而没　　王一元妻初氏
按登州府志初氏福山诸生王一元妻夫亡子方三岁女四月守节保孤孀居六十九年　　郭宗周妻王氏
按登州府志王氏福山诸生王一元女郭宗周妻年十八夫亡氏欲从死母以遗腹劝止及生子抚之逾十九年又丧氏守节终身　　牟应楫妻郭氏
按登州府志郭氏福山郭宗传女适牟应楫四十日夫亡矢志守节养舅姑终老年八十有二卒　　宫课妻刘氏
按登州府志刘氏文登人宫课妻年十九夫亡誓死事姑抚幼苦节终身正统二年旌表　　陈鼐妻王氏
按登州府志王氏栖霞举人陈鼐妻夫早亡家贫茕独无嗣守节终身　　隋好信妻刘氏
李
氏附

按登州府志刘氏栖霞隋好信妻好信与弟好直兄弟俱早亡刘与娣李氏并誓死不嫁纺绩相倚以育诸孤奏闻旌表蠲其徭役　　徐懋妻林氏
按登州府志林氏栖霞太守恂之姊适徐懋生一子夫亡矢志抚孤年五十卒　　林九思妻王氏
按登州府志王氏栖霞林九思妻夫亡氏年二十三抚一女守节女死贫苦异常亦不改操年七十五终　　林质妻姜氏按登州府志姜氏栖霞人林质妻夫亡抚幼子守节终身　　李鸣凤妻高氏
按登州府志高氏栖霞人太学生李鸣凤妻夫亡氏年二十四抚遗腹子孀居五十余年　　刘希仁妻吴氏
按登州府志吴氏招远诸生刘希仁妻夫亡事姑抚孤守节终身　　李昌言妻路氏
按

　闺节部列传十四
　　明九
　　鲁天惠妻龚氏
按长沙府志龚氏鲁天惠妻湘阴人夫死氏年二十二哀毁欲自尽舅姑救免子志学甫五岁乡人怜其少劝再适龚矢志不二以纺绩为活计舅姑亡俱以礼殡葬教其孙文成进士正统七年诏表其门　　龚氏女按长沙府志龚氏女安化常丰乡龚仕常女年十四许聘李信信死以弟请女誓死不从年七十五以处女终于室有司奏闻旌表　　梁尚志妻王氏
按宝庆府志王氏名静邵阳梁尚志妻早寡姑以家贫令改节静曰夫临殁命养姑抚孤既已许之不敢忘倍义之行吾不为也正统九年诏旌表　　鲁多信母刘氏
按宝庆府志刘氏邵阳人训导鲁多信母夫亡守节五十余年孝养孀姑甘旨无缺姑病焚臂请代课三子敦修文行抚前室子如己出年九十终　　金旒母王氏
按宝庆府志王氏邵阳人生员金旒母也夫亡旒甫二龄誓不再适家贫纺绩谋活姑已嫁不得所仍迎归养葬祭以礼苦节五十余年年八十九卒　　易子达妻曾氏
按衡州府志曾氏名淑仁字善德永州路事易德谦长子子达妻湖广医学提举曾沂仲长女也生元至正六年丙戌幼读书知大义勤女工姆训值元季之乱家徒四壁子达克复家业氏复黾勉拮据不至甚困生子思铭晬日俗以物验所好夫顾铭谓氏曰人生有子不为不乐昔元纲不振彝伦攸斁母子遂多失所幸逢圣明聿清海宇我有痼疾脱若弗瘳若肯抚是儿以终乎氏泣曰惟天鉴临敢有二志越二年夫果亡氏毁容不出庭户教子垂成而夭复抚孤孙志魁攻举子业正统二年年九十二终有司以闻诏旌表　　胡思敬妻曾氏
按南昌郡乘曾氏南昌胡思敬妻年二十三守节寝食一室足不逾阈抚育子孙俱得成立正统间旌表寿九十七终　　陶振纲妻李氏
按南昌郡乘李氏南昌陶振纲妻年二十三夫丧遗孤方襁褓舅姑以贫欲夺其志李断发自誓未几复强之抱子欲自溺乃止平居惟勤织纴以供亲膳训子有方乡人叹慕之　　吴应春妻喻氏
按南昌郡乘喻氏南昌吴应春妻早寡守节正统间旌表　　龚本义妻李氏
按南昌郡乘李氏南昌龚本义妻早寡守节正统间旌表　　熊聪妻周氏
按南昌郡乘周氏南昌熊聪妻早寡守节正统间旌表　　魏庭梧妻熊氏
按南昌郡乘熊氏新建魏庭梧妻年二十四夫亡抚孤守节事闻旌表　　熊叔辉妻陈氏
涂
氏附

按南昌郡乘陈氏进贤熊叔辉妻与弟叔信妇涂氏俱早寡同心守节孝事舅姑正统间旌表　　范顿妻孙氏
按南昌郡乘孙氏丰城范顿妻顿亡氏年二十二立侄为嗣守节终身正统间旌表　　秦本固妻周氏
按南昌郡乘周氏南昌秦本固妻永乐间营造北平宫室时本固为千夫长采木万年山中抵吉州婴疾殁周年未三十励节孀居抚孤自立至老不移正统间旌表　　聂同文妻胡氏
按临川县志胡氏中书聂同文妻同文殁于京氏扶柩归葬越数月生子大年氏躬纺织教大年以文学成名正统间旌表　　饶仲高妻黄氏
按崇仁县志黄氏黄仲女归同里饶仲高生子季真甫五岁高殁黄氏年二十四父母以其家贫讽他适氏泣曰夫不幸蚤亡舅姑无养幼子无依皆妇之责也宁饥寒共守决不他适孀居四十载寿七十余正统初旌表　　陈叔升妻许氏
按崇仁县志许氏青云乡许秉旸女年十六归白陂陈叔升不二年升死遗孤玉晟甫半岁氏守晟长克振其家吴康斋额其堂表之　　戴子鼎妻蒋氏
按崇仁县志蒋氏戴子鼎妻夫亡守节有石表其墓　　吴彦升妻黎氏按崇仁县志黎氏吴彦升妻生子通方四岁夫死氏年二十一守志抚孤以死自誓&#党咸敬之　　吴子坚妻周氏按崇仁县志周氏吴子坚妻坚蚤殁氏守节抚孤子昂克自振拔年九十卒　　吴安泰妻胡氏
按东乡县志胡氏吴安泰妻早寡无子父母令改适胡曰愿得相从地下遂潜缢于室邻妪救之得不死克终其节正统末县令表其门　　李祯一妻赵氏
按东乡县志赵氏白玕李祯一妻年十七归祯半载祯亡父母欲夺其志氏剪发自誓年七十而终　　吴伟妻周氏按东乡县志周氏新田吴伟妻归吴以孝谨称伟亡周年二十七子衷方五岁父欲嫁之以死相拒百折不移翰林刘三吾为之传　　谢胜华妻朱氏
按建昌府志朱氏南丰人谢胜华妻夫亡氏年二十六子幼家贫躬织以养老姑壬辰兵变历患难不少挫姑殁哀哭丧明正统三年旌表　　曾子庆妻唐氏
按建昌府志唐氏曾子庆妻南丰人年十九归庆甫二载夫亡氏日夜号泣摧毁骨立父母哀其无子且无舅姑欲夺其节誓死不从力蚕绩白给终身　　傅志华妻谭氏按建昌府志谭氏南丰人傅志华妻年十九适志华阅九月而志华殁氏孀居守节事舅姑益谨父娶继母悍戾谮逐诸子氏因归谏继母憾之谋夺其志密受乡人威姓者聘而氏不觉一日诱归见有礼具请期之仪意必为己哭谓父曰夫死肉未寒何忍为此潜匿楼复壁中绝食几死得免焉　　刘朴妻胡氏
按建昌府志胡氏南丰人刘朴妻年十七归朴朴病已笃仅侍汤药一月而朴丧舅姑亦旋殁家贫独守一室几五十年敻独无依苦节不变县令旌之　　吴福受妻傅氏按建昌府志傅氏吴福受妻年二十六夫亡无子伶仃孤苦旦夕代族人纺绩得米日啜粥二勺且留其余以饲鸡积三十年置一棺夜卧其上亲族或有馈遗亦不苟受尝曰吾偷生已过敢厚自奉耶　　谭愈量妻邓氏
按建昌府志邓氏南丰人谭愈量妻年十九夫丧守节母怜而劝之邓断一指以见志抚侄为嗣妇德为宗党所称　　吴孔礼妻李氏
按建昌府志李氏南丰人吴孔礼妻年十九生子六月夫丧家极贫舅姑与子相继殁母劝改适遂断发以誓屏居一室族党鲜接其言貌所居不蔽风雨族妇强邀与同室卒不就闻者贤之　　邹灿妻王氏
按建昌府志王氏邹灿妻年二十五夫死预筑双坟以死自誓事继姑甚谨邻里称其节孝　　朱铠妻会氏
按建昌府志会氏南丰人朱铠妻初嫁能执妇礼夫卒遗腹三月不出户庭宗&#罕闻其声县扁其门曰完节　　李望妻徐氏
按建昌府志徐氏李望妻南丰人年二十夫亡遗孤十月舅姑老遭家多难氏拮据周旋孀居六十年教子成立　　赵从显妻熊氏
李氏
符氏附

按建昌府志熊氏南丰人赵从显妻显亡氏年二十四子世和甫周氏断指自誓杜门纺绩孀居六十余年世和没妻李氏年二十五子令锡方二岁姑媳同处一室李哭夫至丧明令锡长娶符氏年二十七亦寡子仪在抱符孝事二老姑三世一辙　　赵从传妻李氏
按建昌府志李氏南丰人赵从传妻年二十夫亡长男三岁幼甫四月母怜其苦论嫁之遂剪发跣足以自毁抚二孤绸缪家计终克有成年九十三卒　　傅暄妻刘氏按建昌府志刘氏南丰人傅暄妻夫病割股求救既死数日不食遗孤甫周多病或恐不育劝之嫁乃自抉两目誓无他志苦节六十余年　　元惟太妻丁氏
按建昌府志丁氏南丰人元惟太妻年二十夫亡子方半岁家贫姑老矢志不渝年七十而卒　　范炳妻张氏　　　　范柳妻王氏
按建昌府志已上二妇俱建有贞节坊在郡城南关事实无考　　涂寨妻江氏
按建昌府志江氏新城人涂寨妻年二十八夫亡舅年九十动履惟艰夜失火氏亟呼童先负舅出所毁衣物次第悉为补缀继姑性难事氏委曲将顺独得其欢　　张孺文妻刘氏
按建昌府志刘氏南城人张孺文妻文早亡氏年二十六&#戚怜其子幼家贫劝改适氏以死誓朝夕悲号遂至丧明守节三十余年正统间旌表　　李滨妻邹氏
按建昌府志邹氏新城人李滨妻归滨十有八月而滨死止一女姑欲使嫁数窘之不从遂诟詈限其饮食氏携女依母家纺绩自给闻姑病即归侍汤药姑感而留焉为之立后　　黄信义妻叶氏
按&#州府志叶氏信丰黄信义妻年二十五生子未匝月而夫殁刻励自守金石不移正统己巳奉诏旌表　　陆妇顾氏
