<!-- { "loadSidebar": true } -->
按永清县志杜氏冉贞观妻观早亡遗孤五岁值岁凶度日维艰纺绩以供菽水教子食饩于庠　　杨文蔚妻朱氏
按永清县志朱氏杨文蔚妻蔚亡氏年二十五子四岁敬事舅姑苦节终身　　张文爌妻席氏
按永清县志席氏张文爌妻年三十三孀居奉姑抚二幼子五十余年　　王印昌妻张氏
按永清县志张氏王印昌妻昌早亡氏年二十六二子在抱坚志苦节抚成遗孤垂三十余年卒　　高登敏妻武氏
按永清县志武氏高登敏妻早孀抚六岁遗孤钰茹苦坚守训之钰甫成名而氏卒　　张缙妻陈氏
按永清县志陈氏张缙妻夫亡氏年十九贫无立锥甘守苦节子方二周抚育成人　　贾应鹗妻许氏
按永清县志许氏贾应鹗妻庠生贾焞母年二十二夫亡家无余产惟破屋数椽子方襁褓纺绩度日课子成名苦守六十余年年九十四卒　　傅廷竺妻张氏
按永清县志张氏岁贡傅廷竺妻夫亡氏年二十六守节四十余年年六十有九　　郝廷表妻魏氏
按永清县志魏氏郝廷表妻夫亡氏年二十二子在襁褓氏绝食求死家人劝止历遭饥荒颠沛克全其节　　傅自然妻焦氏
按永清县志焦氏傅自然妻夫亡年二十伶仃孤苦秉节终身　　刘万言妻韩氏
按永清县志韩氏刘万言妻孝孙刘泽长之祖母苦节抚泽长及长报韩为孝孙学使旌其门　　索鉴妻霍氏
按永清县志霍氏索鉴妻年二十九孀居抚五子苦节六十三年年九十二终　　符允中妻石氏
按永清县志石氏江西道御史符允中妻中没于官氏年二十六守节三十余年　　张晨妻于氏
按永清县志于氏廪生张晨妻晨亡氏年十八守节四十年年六十有九　　张应魁妻宁氏
按永清县志宁氏千户张应魁妻丧子丧夫只身苦节赈孤恤幼有丈夫之概　　于若瀛妻邵氏
按东安县志邵氏于若瀛妻年二十四夫亡不嫁奉侍翁姑菽水惟谨苦教三子俱成名　　邵豫昭妻魏氏
按东安县志魏氏儒士邵豫昭妻夫早亡氏年二十三执节不移孀姑在堂女甫三岁侍奉艰难教哺劳苦人不能堪　　张震阳妻王氏
按东安县志王氏生员张震阳妻夫死子方六龄氏年二十有三家徒四壁藜藿不充寒灯绩教子读书艰苦备尝始终如一有司旌之　　胡栋妻于氏
按东安县志于氏胡栋妻年二十三而寡子方五龄守志苦教得入邑庠学使旌表　　史简妻王氏
按东安县志王氏生员史简妻年二十三夫亡一子亦丧俯仰无依采薪自给县令表其门　　孟约妻窦氏
按东安县志窦氏孟约妻年二十二夫亡一子在襁褓屡遭凶荒始终不变年八十五卒　　张泰阳妻王氏
按东安县志王氏张泰阳妻年十九而寡家贫如洗一子方在襁褓氏绩麻给食子稍长教之读书及娶而夭复抚二孙俱克成立　　殷惟公妻葛氏
按东安县志葛氏殷惟公妻年二十五夫亡誓死不嫁以节终　　张尧妻王氏
按东安县志王氏张尧妻年二十六岁夫亡守节终身　　杨逢盛妻田氏
按东安县志田氏武学生杨逢盛妻年二十六夫亡抚育二子家贫苦节历四十八年奉诏旌表　　张鹏翔妻王氏
按东安县志王氏张鹏翔妻翔早亡氏年十七矢志靡他事衰翁鞠弱女苦节三十余年　　孙润妻王氏
按香河县志王氏生员孙润妻年二十七润疾笃氏曰君无虑妾妾敢以死誓润没姑年七十余遗孤甫六岁氏垂涕曰夫死当从但姑老子幼谁任其责苦志自守值年荒无食姑不忍欲嫁之氏曰宁饿死弗失节日事纺绩教子大成应岁荐有司举其德行并旌其母　　王国忠妻孙氏
按香河县志孙氏生员王国忠妻忠亡氏年十九子方襁褓父母苦其贫欲嫁之不听守节五十年子克成立有孙　　王之英妻张氏
按香河县志张氏生员王之英妻英亡氏年二十三止一女勤女红苦节自守女寻丧伶仃无倚年六十二卒　　尹鸿渐妻周氏
按香河县志周氏生员尹鸿渐妻夫亡氏年二十八一子尚幼守节教子成名淡泊终身年七十一有五　　周云昙侧室魏氏按香河县志魏氏周云昙侧室昙死于王事氏年二十八一子方数月家业雕零薪水缺乏苦守数十年绩自给年六十有二　　孙维正妻张氏
按香河县志张氏生员孙维正妻正亡氏年二十子女俱无立志守节与族人约曰田产俱以相付但衣食我而已于是将所居室筑垣周之止留一户与夫之叔号月亭者相联月亭盛德之士富而好礼亦与氏约曰饮馔衣服我悉供之氏足不履户外五十余年寿七十八卒　　吴养浚妻陈氏
按香河县志陈氏贡生吴养浚妻浚死于兵氏痛夫死非命立志守节抚幼子教之读书年七十有九卒　　马妇张氏按香河县志张氏生员马文焕子妇夫亡氏年十八有身后产一子立志守节抚育其子成立孝事舅姑至老不衰　　喻力仁妻尹氏
按香河县志尹氏喻力仁妻力仁早亡氏苦节自守事舅姑以孝课子名列胶庠年逾八十卒　　胡宗礼妻翟氏
王
氏附

按通州志翟氏儒士胡宗礼妻夫亡守节子国政娶王氏生子八岁而国政亡王年二十七姑媳共抚一孤翟年八十二王年七十三终　　王世麟妻林氏
按通州志林氏儒士王世麟妻年二十二而寡子弘绪甫生抚之成立继姑卧疾八年奉侍不衰以孝闻　　谢立宾妻王氏按通州志王氏谢立宾妻家极贫随夫寄食于其叔谢文周家立宾将远游与氏诀曰我去无归期尔少子幼不如改适氏哽咽不答时年二十六夫叔与婶屡谕宾意弗从饥寒驱迫亦不为动勤女红苦守二十二年卒又逾年宾始还父子不相识　　董恕妻王氏
按通州志王氏邑庠生董恕妻年二十二恕亡子甫一岁抚之成立苦节数十年　　聂敏妻谢氏
按通州志谢氏都司聂敏妻敏亡谢年少岁荒宗党觊其家赀嗾令改适谢应曰有二子在即天不祚聂吾得死附都司君墓侧且无憾族人惭悚而退自是秉节益坚训其子应元启元至老不倦年八十四终　　马龙图妻王氏按通州志王氏生员马龙图妻年二十五夫亡子泰纔八岁氏矢志不渝事妾姑以孝闻及泰长励以学补弟子员寿七十三以疾终　　张永达继室刘氏
按通州志刘氏日照司训张永达继室年二十二夫亡家贫抚三幼孤俱成年八十九终　　汤全妻韩氏
按通州志韩氏定边卫千户昶女年十八赘锦衣卫舍人汤全为婿方半载全从军阵亡家止有弟韩玙年七岁相倚度日孀居三十余年有司奏请旌表　　吴钺妻张氏按通州志张氏定边卫指挥吴钺妻年十八夫亡守节至六十一岁有司奏旌其门　　龙钟妻盛氏
彭氏
张氏附

按通州志盛氏锦衣卫校尉龙钟妻年二十八夫亡二子俱幼孀姑张氏守节已久家贫甚奉姑尽孝教子以义方苦节六十余年年九十卒孙妇彭氏孙妾张氏俱守节如盛　　柳廷元妻张氏
按通州志张氏儒士柳廷元妻元家世山阴人嘉靖间徙居通州遂为州人廷元病笃恐其弟廷政凌之嘱曰儿女幼尔又年少不如改嫁以存孤张闻即欲以死明志廷元曰吾恐汝母子难以自存故云尔果能抚之吾目瞑矣廷元没张年二十七廷政果尽夺其家赀逼改嫁张乃携子女别居纺绩自给卒为子女婚嫁苦节五十余年年八十二卒　　单钺妻苏氏
妾姜氏女
张正甫妻附

按通州志苏氏进士单钺妻钺没苏年二十六生二女无子恸欲自裁因姑老而妾姜有孕强俟之长女字都察院楚人贾启之子次女字刑部郎宣城张干之子正甫妾姜遗腹生一子八岁而夭苏怜其年少令他适姜曰吾奉主母终身得同归单茔于愿足矣岂婢子遂无至性哉妾志已决无复言苏乃礼之若姒苏次女归张正甫于京邸未三年而正甫殁旅榇南旋女依其母以居一日谓母曰女张家妇终当归张且婿墓已宿草女未一展拜不能久侍母也遂归宣城未几卒里人作单门三节传纪之　　杨若桐妾王氏
按通州志王氏睢宁令杨若桐妾若桐妻先亡王年二十三若桐殁王抚嫡出二子不啻所生家贫甚矢志不二苦节五十年年七十三卒　　张大经妻顾氏
按通州志顾氏文思院副使张大经妻年二十八夫没食贫守节教子克成年六十卒　　杨文焕妻董氏
按通州志董氏杨文焕妻年二十四夫亡子幼孤苦伶仃纺绩教子守节三十六年年六十卒　　田大发妻袁氏
按通州志袁氏田大发妻年二十夫没家甚贫躬亲勤苦教遗腹子成立守节四十一年年六十卒　　田继武妻郭氏按通州志郭氏田继武妻年二十三夫没二子俱幼家极贫苦志守节五十余年年七十余卒　　岑应春妾徐氏谢氏
按通州志徐氏谢氏并副使岑应春妾应春本姓汪没时以未复姓为恨二妾年少嫡先亡抚其嫡出遗孤光绪守节三十余年教光绪自孝廉历官监司因出家谱示光绪请复本姓成父志诏旌其门　　王化浃妻胡氏
按通州志胡氏王化浃妻年二十三生子谦德甫三月夫亡氏矢志抚孤及长教之力学娶妇徐氏未几而没氏与媳共养孤孙以继夫祀年八十七而终崇祯间旌表　　杜芳华妻伯氏
按通州志伯氏生员杜芳华妻夫亡氏年二十八矢志抚孤不窥户外事舅姑尽孝教三子成立守节四十余年卒年七十三　　龙时化妻彭氏
按通州志彭氏龙时化妻年二十二夫亡苦志守节教子命保成立历艰难四十年年六十二卒　　罗应星妻王氏
按通州志王氏举人罗应星妻年二十六夫亡守节家贫教子送舅姑终年七十三卒　　吴八妻王氏
按武清县志王氏里民锐之女适吴八未几而八亡无子女伶仃孤苦日勤纺绩终其身　　许世英妻石氏
按武清县志石氏许世英妻世英早丧遗子大纪在抱氏苦节抚大纪成立年九十二岁孙曾皆贵　　刘雷妻王氏按武清县志王氏刘雷妻年二十三雷亡子一在抱一在腹家贫苦节四十余年二子俱成立　　宋德妻孙氏
按武清县志孙氏宋德妻年二十八德亡苦节四十五年教子孙俱成立　　牛勉妻刘氏
按宝坻县志刘氏牛勉妻年十九勉亡无子秉节不渝　　任良妻方氏
按昌平州志方氏军人方通女适军人任良夫没家贫日事纺织抚子琦成立苦节终身　　李仓妻汪氏
按昌平州志汪氏陵卫百户李仓妻仓蚤世氏年二十六苦志守节奉养孀姑抚二子成立直指表其门　　白守敬妻徐氏按昌平州志徐氏皂角屯民白守敬妻敬蚤世遗孤希彩尚襁褓氏年二十苦志励节事舅姑教幼子乡里称之　　贾陆妻邓氏
按密云县志邓氏后卫军余贾陆妻陆死氏年二十二子方一岁抚之成立苦节终身　　祝昭妻江氏
按密云县志江氏后卫生员祝昭妻昭病笃嘱江曰我死尔善抚幼子以存我祀江泣诺昭寻没家贫日勤纺绩以教子读书遂应贡官刑部主事　　项潮妻赵氏
按密云县志赵氏后卫左所百户项潮妻潮死赵年十九无嗣誓死不嫁以终其身　　谷昂妻汪氏
按密云县志汪氏后卫右所千户谷昂妻昂死汪年二十一一子方岁余抚孤成立苦节终身　　田邦需妻何氏
按密云县志何氏生员田邦需妻夫亡氏年二十止一女公姑谕改嫁氏剪发毁容以明志事翁姑养幼女克尽其道年七十八卒　　唐禅虞继妻胡氏
按密云县志胡氏生员唐禅虞继妻年十七归唐前室有一子氏抚之如己出逾岁夫殁氏悲号欲自缢家人觉救之谕以抚孤大义乃强起治家事族人嫉之氏让其产之半勤纺绩以训子读书年七十六卒　　杨其善妻张氏按密云县志张氏生员杨其善妻生一子二女夫死年二十九事翁姑抚孤幼家无&#石不以贫苦生怨赋性峻厉庭户肃然翁没典鬻衣饰以殡葬乡里贤之　　彭名士妻侯氏
