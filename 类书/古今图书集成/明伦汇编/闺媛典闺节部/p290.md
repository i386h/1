<!-- { "loadSidebar": true } -->
　　按河南府志薛氏灵宝张尔谦妻夫殁氏年二　　十一时际奇荒死者相枕氏扶老母幼儿茹荼　　饭糗备尝辛苦姑殁葬之以礼教子以义方乡　　人咸称节孝　　白连璧妻白氏
　　按河南府志白氏灵宝人幼适白连璧璧亡氏　　年二十五矢志苦节事老抚孤孝慈兼至教三　　子咸克成立　　白玉泽妻赵氏
　　按河南府志赵氏灵宝诸生白玉泽妻泽于崇　　祯六年骂贼死氏年二十四即欲从夫念子女　　无倚涕泣抚之苦历风霜四十八年二子俱入　　庠序　　陈文策妻白氏
　　按河南府志白氏灵宝诸生陈文策妻玉泽女　　也夫死氏年十九无所出形影相吊历四十余　　年年六十二卒　　王铭新妻孟氏
　　按河南府志孟氏灵宝增生王铭新妻夫殁子　　尚未周氏矢志冰霜辛勤纺绩教子列黉序年　　七十三犹健饭　　王琮妻文氏
妇李
氏附

　　按河南府志文氏庠生王琮妻生子锡极甫三　　岁锡屏甫周岁琮亡文年二十有二苦节抚孤　　锡极长娶李氏结褵二年锡极旋丧李年十八　　未生育欲殉夫死念姑孀叔幼饮泣奉养文氏　　以长子既没幼子又多病难冀成立积苦忧劳　　病卧不起李小心翼翼侍汤药六载及文病革　　李拮据殡殓泣尽流血葬毕勺水粒米不入口　　匝月而亡　　许淡然继室张氏
　　按河南府志张氏灵宝许淡然继室然原配遗　　二女氏抚之如己出后然物故族众欲吞产逼　　嫁氏内防凶侮外饬家事毅然有不可犯之节　　而众计遂沮　　李琩妻焦氏
　　按河南府志焦氏灵宝庠生李琩妻性仁厚孝　　事翁姑年二十六琩亡遗子未三月氏苦节自　　守备历艰辛殡葬亲教子成立家声赖以不　　坠　　吴道章妻万氏
　　按河南府志万氏灵宝吴道章妻年二十二生　　子甫弥月夫亡氏誓不再嫁躬勤纺绩供养翁　　姑抚育幼子百折不回邑人咸称苦节　　杨我猷妻苏氏
　　按河南府志苏氏灵宝杨我猷妻夫亡氏年十　　七子未三月姑老子幼别无所依氏藉针黹以　　奉母仗织以哺儿茹荼苦三十余年姑死氏　　亦继没其子克自立焉　　张奏恭妻焦氏
　　按河南府志焦氏灵宝庠生张奏恭妻恭殁氏　　年十八翁姑两丧俱未殡乃勉营宅兆以安之　　苦守四十七年始终如一县令旌其闾　　程腾鲸妻吴氏
　　按河南府志吴氏灵宝程腾鲸妻年少夫亡子　　甫弥月氏矢志守节织自给抚孤成人年八　　十有三臬宪旌其闾　　刘光成妻徐氏
　　按河南府志徐氏灵宝刘光成妻年二十九夫　　亡子方周岁氏矢志自守家愈贫志愈坚卒年　　八十有一　　张炜然妻乔氏
　　按河南府志乔氏灵宝张炜然妻夫亡氏年二　　十翁姑衰老子女俱幼弱氏矢志不渝送翁姑　　终毕子女婚嫁年八十余犹织不倦邑令旌　　其闾　　杨景芳妻张氏
　　按河南府志张氏灵宝杨景芳妻夫亡氏年二　　十八遗子二矢志抚孤甘贫自守后二子亦没　　有两孙氏复抚之成立年九十五终　　文耀妻孟氏
　　按河南府志孟氏灵宝文耀妻夫死氏年二十　　三子建基甫七岁&#历辛苦抚孤长成娶媳马　　氏生孙数月基夫妇相继丧氏又抚孙零丁困　　苦终身无怨臬宪旌其闾　　陈大纪妻阮氏
　　按河南府志阮氏灵宝廪生陈大纪妻年二十　　夫亡遗孤方一龄矢志守节累遭兵荒节操愈　　坚历辛苦四十余年无异志　　王兴国妻荆氏
　　按河南府志荆氏王兴国妻年二十夫亡翁姑　　垂老子甫一岁家无寸土氏誓死苦守葬亲以　　礼教子成立乡人称苦节者以氏为最　　董行运妻杨氏
　　按河南府志杨氏灵宝董行运妻年二十五夫　　亡翁姑俱耄三子咸氏奉老抚幼苦节五十　　余年邑令旌表　　彭如瑾妻郭氏
　　按河南府志郭氏灵宝增生彭如瑾妻年二十　　二夫亡子方二龄翁姑年皆八十氏竭力事亲　　代夫训子子孙皆能读书氏年七十三卒　　贾冲斗妻何氏　　按河南府志何氏阌乡诸生贾冲斗妻归三载　　夫亡氏年十九子方岁余孀姑垂暮躬亲纺绩　　奉姑阎氏视膳问寝无缺训子大用弱冠采芹　　虽荼苦悉尝而皎日秋霜之操终其身如一日　　有司申请旌表　　申承甫妻李氏
　　按河南府志李氏申承甫妻性仁孝善事翁姑　　夫死于贼家贫子幼纺绩抚孤历久不变　　金扬产妻曲氏　　按河南府志曲氏阌乡贡士金扬产妻年十九　　夫亡遗子毓庚方三岁氏勤俭砥节训子食饩　　于庠　　申坛妻张氏
　　按河南府志张氏乡宾申坛妻阌乡人坛为人　　直&#里人有角辄相质焉坛每理解俱俯从之　　由是讼端颇减邑令屡欲申请以善人旌之坛　　固辞弗克坛死氏尚少子承宗甫五岁氏缟素　　食粗粝严内外恤仆隶择师训子及宗入庠氏　　年已耄犹淡薄自甘乡里将以贞节上闻氏不　　许而止　　王起元后妻崔氏
　　按河南府志崔氏孟津王起元后妻有子三长　　纶前室出早入泮所生二子俱在襁褓元病笃　　书析产券以遗氏既殁纶产荡废无余及二子　　成立欲遵父所分氏曰今汝二子有产而兄无　　寸土情何以堪遂请族众以二子所得各分其　　半与纶一时叹为贤母　　李尔霖妻高氏
　　按河南府志高氏孟津廪生李尔霖妻夫早亡　　母孀子幼家徒壁立氏年二十余上事孀姑下　　抚弱子艰苦备尝四十余年邑令表其门　　傅擏妻张氏　　按河南府志张氏孟津廪生傅擏妻年十九夫　　亡止一女尚襁褓氏矢志守节事母以孝闻训　　女成长有懿范缙绅争表其门氏坚辞不受里　　人高之　　梅果实妻焦氏
　　按河南府志焦氏孟津梅果实妻年十八夫亡　　上奉白首孀姑下存襁褓幼息备极艰苦克孝　　克慈子长入庠邑令旌表　　杨启元妻董氏
　　按河南府志董氏孟津庠生杨启元妻庠生董　　维藩女及笄归启元年二十余启元亡姑老垂　　白子弱小时流寇薄城流离颠沛节操愈坚姑　　殁勤杼轴篝灯课子历五十余年子若孙皆有　　声庠序　　郑民泰妻曹氏
　　按河南府志曹氏孟津庠生郑民泰妻明末泰　　为土寇所害氏年二十六矢志守节躬亲纺绩　　孝事孀姑教子入泮内外斩斩始终如一年八　　十三终　　刘自正妻王氏
　　按河南府志王氏刘自正妻正殁时以不能养　　母为恨氏冰霜自持事姑抚女&#历艰辛不渝　　初志　　元起凤妻张氏
　　按河南府志张氏灵宝诸生元起凤妻夫亡子　　方弥月坚持苦节教子成名子没媳韩氏方少　　誓以身殉张婉谕之遂同守节八年寇乱姑媳　　避难大王寨韩恐寨破见辱绐姑出积薪自焚　　张孑身独守以寿终　　刘道芬妻雒氏
　　按河南府志雒氏灵宝刘道芬妻芬死老姑在　　堂二子皆氏脱簪珥事姑尽年抚孤成立松　　柏之操久而弥笃　　申佩瑛妻阎氏
　　按河南府志阎氏申佩瑛妻少寡全节屡蒙旌　　表年八十三卒　　嵇博妻王氏
　　按河南府志王氏阌乡嵇博妻也顺治元年夫　　亡氏年二十二坚志守节茹苦抚周岁子历四　　十七年甘粗粝终其身　　张彦珍妻马氏
　　按河南府志马氏坊廓民张彦珍妻夫亡氏年　　少矢志柏舟终身不改抚育孤子从孟成立县　　令旌其门　　刘芳妻牛氏
　　按河南府志牛氏宜阳廪生刘芳妻流寇猖獗　　夫守城勤苦病亡氏矢志艰贞历兵寇凶荒二　　十余年始终无二教幼子定鼎列名黉序孙翀　　翰甫十二龄亦为诸生　　裴耀宗妻张氏
　　按河南府志张氏诸生裴耀宗妻夫亡苦节家　　贫孝姑训子终身不二顺治十六年巡抚贾汉　　复具题奉旨建坊旌表年七十五卒
　　傅又铉妻杨氏
　　按河南府志杨氏登封诸生傅又铉妻夫死氏　　年二十子宗明双瞽氏苦节自守抚育成人宗　　明年二十又没氏复抚遗孙光曾长娶刘氏未　　几光曾与刘相继俱丧遗曾孙干又赖氏成立　　备历艰辛抚孤三世守节六十余年寿九十伶　　仃孤苦莫有甚于此者　　高知妻韩氏
　　按河南府志韩氏登封人商州知州高知妻夫　　没于官时明社已屋秦中若沸氏扶柩携两孤　　避难流离险阻克洁其身顺治五年始舁榇归　　饮冰茹蘗教子成立长一龙入庠次一麟列明　　经人称其贤卒年七十有八　　谢振邦妻李氏
　　按河南府志李氏登封谢振邦妻夫死遗二子　　在襁褓氏年二十七抚孤守节五十余年教子　　成立诸孙先后入泮卒年八十有八人称节寿　　胡国柱妻张氏　　按河南府志张氏登封胡国柱妻夫死遗子定　　清甫一岁氏苦节抚之入庠垂老不变　　陈国柱妻种氏
　　按河南府志种氏阌乡陈国柱妻顺治十七年　　夫亡氏年二十四家贫无升斗之储甘守苦节　　抚子成立历三十余年愈苦愈坚有司旌之　　景喜真妻李氏　　按河南府志李氏登封景喜真妻夫亡氏年二　　十伯氏欲嫁之氏截发割鼻血流被体而止时　　大饥氏从内亲贩米贸赢以赡其幼子里人艳　　称之　　董遂继室张氏
　　按河南府志张氏洛阳廉使张公孙女副使董　　遂继室年二十四夫亡子畋甫二岁氏鞠养备　　至及稍长口授句读丙夜不辍卒抵于成历六　　十三年如一日年八十七卒&#赐建坊旌其门
　　萧三戒妻贾氏
媳马
氏附

　　按汝宁府志贾氏上蔡萧三戒妻生一子夫亡　　氏年二十五抚孤子良廷既娶而殁遂与良廷　　妻马氏同守节廷子纔二岁名根固姑媳共抚　　之遇乱马为贼迫不失节死贾与根固抵死相　　依固成人为博士弟子生六男贾皆亲抚之年　　八十八卒　　张文熥妻李氏
　　按汝宁府志李氏上蔡诸生张文熥妻生子采　　年四十文熥死于贼其子采亦死焉氏罄家资　　以葬后贼愈炽世愈乱家愈贫仆婢尽散井臼　　操作悉自为之居村僻危楼人迹罕至夏雨冬　　雪安然无怨咨声出无与随居无与伴族或过　　而省之曰何以堪此氏曰吾二十余年大都如　　此夫何不堪之有年六十五卒　　侯继魁妻李氏
　　按汝宁府志李氏上蔡侯继魁妻夫亡氏年十　　九儿甫一岁家贫无倚誓不再醮抚子成立年　　六十五卒　　李彦禄继妻董氏
　　按汝宁府志董氏上蔡李彦禄继室彦禄死氏　　年十六抚前妻子三人长九岁次六岁次三岁　　依伯彦名居教三子皆成立年六十七卒　　杨成玺妻李氏　　按汝宁府志李氏上蔡杨成玺妻年二十二夫　　亡子芳荣未周时明末大乱抚幼子艰苦备历　　坚守不渝其志芳荣成立生两子两孙李氏皆　　亲抚之　　郑成燧妻王氏
　　按汝宁府志王氏息县人贡士郑成燧妻生子　　钦陛甫两月夫亡氏苦节抚孤姑闫氏遘异疾　　氏奉养不倦姑目失明亲以舌舐之三月目如　　初舅寝疾视膳进药调护备至舅祝曰愿汝儿　　娶妇亦如汝孝钦陛登顺治壬辰进士授惠州　　司李孙鼎镇登顺治乙未进士　　张文燇妻康氏
