<!-- { "loadSidebar": true } -->
　　按长沙府志唐氏醴陵人廖登宸妻生员廖士　　修母年十九适廖二十六夫亡习劳茹苦训其　　子成诸生性严正督耕课织内外兼理士修五　　十而殁每谓孙志灏曰吾事尔祖训尔父虽不　　能剔目断机然于尔家无惭德今吾老矣汝当　　学范文正作秀才时不当仅如李密图报也　　尹一凤妻贺氏　　按长沙府志贺氏茶陵人诸生尹一凤妻年二　　十三夫亡守节长子士佩非己出氏抚之无二　　次士逵时甫半岁后皆补弟子员饩于庠甲午　　列副榜　　姚文昭妻于氏
　　按慈利县志于氏姚文昭妻归三年生一子月　　余昭亡于年二十三历遭变乱依兄以自全及　　子长娶妇徐氏生三孙子又夭于氏又偕媳抚　　其孙年六十犹工纺绩八十一岁终　　梁岳妻曲氏
妇吴
氏附

　　按辰州府志曲氏沅陵人生员梁岳妻岳亡氏　　年二十一遗孤凌云甫三岁凌霄未数月族人　　令再适不从抚二子及长凌霄夭殁媳吴氏年　　二十二孤孙方四月父逼使嫁吴亦不听与姑　　同心苦守曲年六十九卒吴年亦七十余有司　　旌表　　曾氏女
　　按绥宁县志曾氏女许聘萧某未嫁某亡女矢　　志不嫁明季遇乱兵不为所污顺治十八年邑　　令高邦和请建坊旌表　　谭宗寰妻罗氏
　　按衡州府志罗氏酃县谭宗寰妻年二十四夫　　亡二子楚英楚庚甫脱襁褓罗鞠之成名年八　　十一卒　　徐光前妻阳氏
　　按衡州府志阳氏桂阳州徐光前妻年二十四　　夫亡抚两孤皆成诸生岁丙戌郝兵将构变阳　　时避城外知乱及必死仍入居故庐中曰倘不　　免令两儿知我尸所在已而城陷见执阳拒骂　　不从兵碎其首气绝仆地阅数日其子夜至觅　　母闻僵尸中隐隐有哀声则阳已苏矣寻疗治　　得全竟以寿终　　罗显衮妻邝氏
　　按衡州府志邝氏名荣姐临武孝廉祖禹女孙　　适诸生罗显衮三载夫亡遗腹生贵诲矢志贞　　守教贵诲补邑文学苦节四十余载顺治丁酉　　病卒　　胡荐妻刘氏
　　按衡州府志刘氏名荣菊临武刘亨祚女年十　　六适胡荐二十五夫亡誓死靡他教诸孤嘉鼎　　嘉鼐皆列邑庠卒年七十四旌表　　邝贤梓妻王氏
　　按衡州府志王氏名金秀临武上和女年十八　　归邝贤梓三年而寡断发矢志抚侄良煦承夫　　祀督以力学游邑序历苦节五十年终始如一　　顺治丁酉卒有司旌之　　欧鸿驺妻刘氏
　　按衡州府志刘氏名贞慧郡诸生欧鸿驺妻刘　　阮友女也年十七归欧四载无出顺治五年溃　　将刘二虎纵兵扰长乐乡掠鸿驺去时翁年七　　十卧病闻其子被掠不胜痛而死氏鬻其仆市　　棺以殓翁有妾方少欲再适强氏与俱氏叱之　　既免翁丧归依母家亡何父母相继殁氏遂断　　发衣缁皈心净土历二十余年终　　柳景权妻冯氏
　　按零陵县志冯氏诸生志立女柳景权妻夫早　　亡二子俱幼稚冯年二十二翁姑老誓不他适　　殓棺葬地皆氏经营或欲夺其志毁容断发以　　示不二依兄轸居昼夜织纺以延岁月晨烟屡　　断无怨年八十余终　　魏可学妻陈氏
　　按零陵县志陈氏进贤乡魏可学妻年十八适　　可学性幽静事翁姑以孝闻夫妻相敬如宾生　　二子尚达尚通未离襁褓而可学亡家徒四壁　　陈年二十七抚二孤泣曰不难一死以从夫亡　　虑两孤无倚耳矢志守节家族亲邻未尝望见　　颜色闭户纺绩朝夕不辍教达通以义方生孙　　十三人半入庠序　　唐太发妻周氏
　　按零陵县志周氏唐太发妻年二十五方孕一　　月夫亡家人唆其姑嫁之氏哀号跪姑言曰夫　　虽年少颇忠厚必不受绝嗣之报今妇有身或　　者天怜而得生男子未可知也姑遂止及产果　　男氏历饥寒勤纺织抚之成人共称苦节　　唐昌奕妻吕氏　　按零陵县志吕氏辛兴里唐昌奕妻年十九归　　唐二十二夫殁遗腹生男家业萧条纺绩自给　　和丸画荻以教其子乡党咸重之年五十有八　　守节三十余年如一日　　谢步元妻龙氏
　　按零陵县志龙氏咸阳里谢步元妻年十七适　　谢性贞静善事翁姑步元家贫晨烟勿起龙氏　　雍雍和顺不闻有交谪声越八年步元亡氏年　　二十五三子俱幼姑先殁翁年老形影相吊家　　无立锥怜之者劝再嫁泣曰翁孰奉之子孰抚　　之命如此矣尚忍蒙面事人耶卒以纺绩?
　闺节部列传一百六十一
皇清十二
　　舒献臣妻余氏
　　按南昌郡乘余氏靖安廪生舒献臣妻臣亡守　　节中丞表其闾　　盛氏女
　　按南昌郡乘盛氏女字善才仁和盛文郁女孙　　也许聘同邑潘有成未归而有成亡女奔赴会　　水没漂其尸女痛绝矢志不嫁招有成魂葬之　　岁时祭必恸哭抚弟遗孤如海如江俱克成立　　年七十卒葬石窝山　　祝氏女
　　按南昌郡乘祝氏女宁州人许聘同里卢荣年　　二十未归荣病革女闻欲往视家人阻之不听　　荣没女断一指自誓立嗣抚之日勤纺绩屏足　　不出户庭一日谓诸妇曰我将浴若等且去浴　　竟更衣无疾而逝至今称其墓为贞女坟　　蒋氏女嫂陈
氏附

　　按南昌郡乘蒋氏女名爱贞武宁人幼纳徐贡　　陈聘未归而贡陈亡爱贞破镜从葬誓不适人　　富民争欲娶之两讼于官俱不能夺兄曰贵早　　世嫂陈年十九与爱贞同志穷檐茅屋纺绩相　　依里人争羡之蒋年六十七陈年六十五终　　黄良辅妻谢氏　　按南昌郡乘谢氏南昌黄良辅妻年二十夫亡　　孀居抚孤历五十年直指旌其庐　　胡桂萼妻熊氏
侄妇
周氏附

　　按南昌郡乘熊氏南昌诸生胡桂萼妻年二十　　丧夫食贫守志五十年如一日戚里怜之桂萼　　侄良煃妻周氏亦年十九夫亡孀居垂老冰蘗　　自持与熊无异　　陈基通妻邓氏
　　按新建县志邓氏陈基通妻嫁逾年夫没氏年　　十八矢志不渝日勤针黹博升斗以养老姑凡　　其夫生平未竟之事皆拮据成之立侄孙以主　　宗祀俾不坠家声　　熊登献妻聂氏
　　按新建县志聂氏文学熊登献妻献早死聂甘　　贫守节抚三子成立年八十九卒　　涂廷弼妻罗氏
　　按新建县志罗氏诸生涂廷弼妻年十九夫亡　　子幼家贫父母欲夺其志罗以死誓令归罗曰　　未亡人不客宿饿死当与翁姑共耳嗣是日食　　糠&#以饘粥奉二亲乡族咸苦其节后家亦稍　　裕会岁饥煮粥以饷年九十一卒　　程泗源妻熊氏
　　按新建县志熊氏程泗源妻夫早亡氏方妊八　　月生子黻抚之长延师课之后举丁酉孝廉手　　口卒瘏教五孙皆成立　　刘良镇妻熊氏
　　按新建县志熊氏刘良镇妻良镇慷慨有大志　　早亡熊年二十四矢志自守茹苦如饴壬子氏　　卧病子思敬方试熊历言闱中得失谓思敬必　　售后揭晓果然逾月卒远近异之　　欧阳吉生妻王氏
　　按新建县志王氏文学欧阳吉生妻古田王公　　锡女夫病王年十八刲股进之请以身代及没　　绝粒数日家人以姑老无子劝之乃强起立伯　　氏次子为后经年足不逾阃后病终　　庄维煌妻闵氏
　　按新建县志闵氏庄维煌妻事舅姑以孝闻姑　　病剧晨夕祷天愿以身代寻割股以进姑赖以　　复生后夫病又赖割股得痊未几夫殁无嗣抚　　侄为后守之终身　　丘德熙妻万氏
　　按新建县志万氏诸生丘德熙妻性贞静年十　　七归丘常以不逮事舅姑为憾越七载夫亡氏　　年二十三遗二孤教养成立寿七十七卒　　涂廷衡妻黄氏　　按新建县志黄氏涂廷衡妻生子五岁廷衡溺　　水死氏食贫苦守课子于杼轴之间里党前有　　贷于其夫者辄检券焚之年八十二卒　　王有文妻刘氏
　　按新建县志刘氏王有文妻田锡母少寡守锡　　成进士以母苦节上陈诏旌其闾
　　胡嵚妻万氏
妇李氏
熊氏附

　　按新建县志万氏胡嵚妻年二十夫亡二子皆　　在襁褓父母以家贫子幼劝再适不从姑病笃　　刲股以愈直指旌之长子祖圣娶李氏次子祖　　贤娶熊氏兄弟俱蚤夭各遗一子而熊氏子又　　早殇熊哭之丧明二世三孀戚里咸悼县令表　　其闾　　涂廷翊妻钱氏
　　按新建县志钱氏诸生涂廷翊妻年二十五夫　　亡矢志不二家无担石苦节自守教子曰尹不　　事姑息人称义方年八十五终有司表其门　　熊孟潢妻喻氏揭
氏附

　　按新建县志喻氏熊孟潢妻年十八归熊事夫　　如宾伉俪甚笃生子士珽甫三龄孟潢没喻年　　二十三抚子成立娶揭氏未几珽复亡遗一子　　纔数月喻上事八十孀姑下字及笄少妇并未　　周岁孺子人益难之年七十三卒　　熊士秀妻万氏
　　按新建县志万氏文学熊士秀妻秀试棘闱不　　售志以没万年二十三抚子伯仁和丸教子　　每朝夕必携子拜干夫灵子长补弟子员未四　　十复先母丧万哀痛过甚死逾日复生事姑尤　　谨饮食必亲奉之年九十一卒　　熊伯筦妻朱氏
　　按新建县志朱氏文学熊伯管妻故宗侯朱海　　岳孙女管死朱年二十妾子一烜方二岁生母　　他适朱抚育之备尝辛苦或劝改节不听卒课　　子成立年五十有二终　　杜范妻李氏
　　按新建县志李氏文学杜范妻戊子之乱范挈　　家避西山忧悸疾作李时归宁闻报遄归昼夜　　不寝以侍汤药一夕范与诀曰汝良苦矣吾素　　知汝志老母弱息惟汝善全李恸不能对欲以　　死殉既而曰三世一身孰当其难遂止及范没　　李独扃一室甘旨而外自奉仅饘粥而已兵燹　　后图籍十不一存族人欲并户籍以渔利李曰　　黠奴以我无知妄诈钱耳吾习已久岂能欺乎　　事遂寝子稍长课读不加姑息年五十八终　　刘子椿妻熊氏汪
氏附

　　按新建县志熊氏邑庠刘子椿妻汪氏刘子模　　妻兄弟遇华林贼以救父母俱受害熊年二十　　二抚二子俱着声庠序汪年十八无嗣誓不改　　适妯娌共守终身　　文可仁妻萧氏
　　按进贤县志萧氏文可仁妻年二十夫死无嗣　　誓不再嫁独居一楼一切屏绝内外老幼咸敬　　礼之历六十五载年八十四终　　罗懋孳妻刘氏
　　按奉新县志刘氏诸生罗懋孳妻年十九夫殁　　励节抚孤五十余年如一日教二子俱蜚声庠　　序顺治初直指表其门　　徐水三妻舒氏
　　按奉新县志舒氏徐水三妻年二十五夫亡守　　志不二顺治间旌表　　卢士瀚妻周氏
　　按武宁县志周氏卢士瀚妻瀚年二十死遗腹　　仅三月及生子图龙抚教成立领顺治丙戌乡　　荐直指旌之卒年六十有七　　程炜之妻王氏
　　按高安县志王氏名懿贞程炜之妻诸生王国　　栋女年二十孀居断发守节茹荼刲股救姑孝　　养甚挚遗孤墩尚在襁褓亦赖教育成人年五　　十六县令旌之　　丁士达妻吴氏
　　按高安县志吴氏名贞丁士达妻贡士吴梦　　旦女年十六夫亡事姑至孝课子举丁酉孝廉　　以寿终　　陈汝荆妻胡氏
　　按高安县志胡氏名月贞陈汝荆妻年二十四　　丧夫家贫如洗子铎及一女俱幼氏啜粥以勤　　女红子长生孙而夭又抚二孙成立年逾六十　　终　　陈汝彦妻刘氏
