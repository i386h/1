<!-- { "loadSidebar": true } -->
按封丘县志马氏李振纲妻纲为御史殁于官携幼子扶榇归葬舅姑俱衰老氏自营窀穸历艰苦无算舅姑相继没治丧益竭心力不愆于礼人以为难　　孙圮妻陈氏按封丘县志陈氏孙圮妻圮没陈年十八哀毁骨立誓欲同死以子节尚襁褓舅亡姑老茕茕孑立勤纺绩习女红事姑尤以孝闻年五十余卒　　班秀妻田氏
按封丘县志田氏班秀妻年二十四秀亡遗子玉方二岁田抚之守节勤耕绩至老无异以寿终　　乔尚登妻霍氏
按杞县志霍氏诸生乔尚登妻登亡氏抚子养姑苦节五十年卒　　侯文选妻范氏
按汜水县志范氏侯文选妻选早亡家徒四壁姑怜其少欲嫁之范大恸求死誓不改节以女工为活计供亲甘旨翁得危疾割股以啖之疾遂痊县令闻其事给粟为养表其门　　王珠妻蔡氏
按陈州志蔡氏适王珠嫁三年而珠亡父母劝之嫁蔡誓不从自是不复归宁生遗腹子庆抚之成立事舅姑以孝称庆年二十而夭遗孙一民蔡复抚之一民又早丧复抚其遗息终老焉　　齐自新妻崔氏
按陈州志崔氏适齐自新新年二十二第秋闱明年死崔年甫十八无知出七缢不获死父母劝守节终年啼泣不已州守旌之　　谢颜教妻张氏
按郾城县志张氏刑部主事谢颜教妻年二十九夫亡其子槟甫七龄母子孤茕遂至贫困织课子至老不辍　　魏络妻李氏
按归德府志李氏考城魏络妻李绅女年十五适络生二子俱在襁褓夫亡氏断发自誓执丧尽礼家贫值黄河汜溢室庐倾圮依母家以养翁姑育二子年几耄&#御史奏请旌表　　魏干元妻辛氏
按归德府志辛氏柘城人永宁女年十四适魏干元生二子俱干元病笃氏恐贻姑忧每问以将愈对及将没氏为殉夫计姑觉而谕之氏泣谢躬勤纺绩以供甘旨姑没祭葬尽礼御史奏请旌表　　王可畏继室梁氏
韩
氏附

按归德府志梁氏夏邑人世恭女王可畏继室可畏前妻子养性养中俱幼氏归二载可畏没氏欲殉夫姑以身老孙幼谕之氏苦守养姑抚子养性以典吏外考泗州客死妻韩氏不嫁如姑御史奏请旌表　　梁琏妻朱氏按归德府志朱氏柘城梁琏妻年十五适梁生二子俱幼夫亡几欲身殉以姑年八十无依遂毁容垢面亲操井臼养姑终身御史请旌表　　王诰妻何氏
按归德府志何氏虞城何富女年十六适王诰三年生二子夫亡遂断发自誓事姑抚子守节五十三年御史奏请旌表　　李浩妻阎氏　　　　任道远妻赵氏
　　薛佃妻孙氏　　　　张泮妻朱氏
　　李&#妻朱氏　　　　刘怀让妻梁氏　　轩冕妻梁氏　　　　刘怀玉妻王氏　　刘锭妻张氏　　　　刘廷&#妻李氏　　王翱妻罗氏　　　　周济妻刘氏　　任道綡妻黄氏　　　吕天秩妻陆氏
　　张东栗妻熊氏　　　陆应奎妻崔氏
　　张守简妻李氏　　　李际可妻李氏
　　武来泰妻孟氏　　　曹经妻孙氏
　　蒋瑄妻李氏　　　　万珣妻王氏
　　蒋恒妻何氏　　　　胡恺妻周氏
　　陈伸妻赵氏　　　　王敏妻李氏
　　张兴教妻潘氏　　　蒋环妻吴氏
　　徐良仕妻施氏　　　周&#妻田氏
　　洪昂妻张氏　　　　洪商妻聂氏
　　洪应卜妻田氏　　　王威妻陈氏
　　成玺妻张氏　　　　侯恺妻裴氏李氏　　王鳌妻杨氏　　　　张琛妻王氏　　张遵宪妻夏氏　　　时琏妻张氏
　　张瑶妻陈氏
按归德府志已上四十一妇俱永城人夫亡守节事实无考　　李国机妻时氏
按归德府志时氏鹿邑李国机妻年二十四夫亡养姑抚子六十年年八十卒御史请旌表　　王谒妻刘氏
按归德府志刘氏鹿邑王谒妻年十六适谒生二子俱幼夫亡矢志守节葬姑以礼御史奏请旌表　　李天街妻邢氏按归德府志邢氏考城李天街妻耆老邢从教女夫亡遗二子幼弱氏守节抚孤亲丧庐墓三年年七十八卒崇祯六年奏请旌表　　孙汸妻万氏
按商丘县志万氏处士孙汸妻汸死无子氏苦节四十余年养老抚幼以孝慈称　　孙炳妻戴氏
按商丘县志戴氏郡庠生孙炳妻夫亡苦志守节事姑抚幼孝而能慈　　乔坦妻贾氏
按商丘县志贾氏乔坦妻夫亡抚孤苦守终身　　郭琰妻刘氏按宁陵县志刘氏郭琰妻年二十八而寡卒年七十有七抚育二孤人无间言有司表其门　　王宾妻翟氏
按宁陵县志翟氏王宾妻宾早亡氏方二十一孀居七十余年寿九十七岁直指疏闻崇祯戊寅奉诏建坊不果　　曹汉妻黄氏
按宁陵县志黄氏曹汉妻年二十五夫亡子甫一岁黄事姑抚幼志节凛然年八十一卒有司奏请旌表　　史书妻王氏按宁陵县志王氏史书妻年二十二书亡无嗣家贫与寡姑赵氏共纺绩以养祖舅姑誓无二志值岁饥大水王艰苦万状而养生送死莫不尽力乡人怜之赵年八十五王年七十三终　　陈雄妻李氏
按宁陵县志李氏陈雄妻贫家妇也年二十而雄死有太学生张某颇富求娶之李骂曰村奴漫尔辱人倘汝家有孀妇亦从人乎求者&#退氏抚遗腹子备尝艰苦年七十八卒　　史成道妻李氏
按宁陵县志李氏史成道妻年二十七成道死遗孤方匝月家贫舅姑老生养死葬皆赖焉年七十五卒　　解豸妻孟氏按宁陵县志孟氏解豸妻一中母一中生八月而豸亡氏年二十九苦节抚一中成立年七十二终　　曹子芳妻宋氏黄
氏附

按宁陵县志宋氏诸生曹子芳妻年二十四夫亡无子芳弟子正妻黄氏年二十六生子甫周正亦没娣姒共守节年六十余终　　陈勇妻王氏
按宁陵县志王氏陈勇妻年二十八勇亡氏教幼子奉珪长为万泉令年七十六卒有司表其门　　周国辅妻张氏
按柘城县志张氏周国辅妻国辅病殁氏年二十二抚孤成立寻死氏养弱孙年逾七十艰苦万状学使旌之　　曹守正妻轩氏
按柘城县志轩氏曹守正妻年二十六夫亡一女方襁褓氏矢志靡他抚女事舅姑茹荼苦守年八十六旌表　　田汝鉴妻杜氏
按柘城县志杜氏田汝鉴妻鉴病亡氏年二十一遗孤三岁氏念姑老子幼茹荼守志年七十三旌表　　贺文辉妻王氏按柘城县志王氏贺文辉妻年十七适文辉生一子方襁褓辉病亡氏年二十一矢志苦守抚遗孤备尝艰难纺绩课读守节四十余年旌表　　王允立妻吴氏
按柘城县志吴氏诸生王允立妻生一子尚幼允立病亡氏毁容自誓事姑教子纺绩自给历四十年有司表其门　　刘时俊妻周氏
按柘城县志周氏刘时俊妻生二子一女俱幼时俊病亡氏年二十七奉垂白双亲抚育二子成立守节三十余年白首完节学使旌其门　　李一龙妻朱氏
按柘城县志朱氏武学生李一龙妻一龙早亡二子俱幼弱氏矢志抚孤克终靡他教二子俱成立县令表其门　　张一甫妻朱氏
按柘城县志朱氏张一甫妻年二十四夫亡二子幼氏矢志抚孤以延夫嗣历三十余年卒　　王赆妻马氏
王
氏附

按柘城县志马氏王赆妻与张文焕妻王氏俱夫死守节终身　　魏文斗妻范氏
按柘城县志范氏魏文斗妻斗早死越五月生子&#生抚养三十载贫苦无怨　　张抱朴妻王氏
按柘城县志王氏张抱朴妻夫亡三子方襁褓氏矢志守节抚子成立垂三十余年卒　　张贲妻刘氏
按柘城县志刘氏张贲妻夫亡氏年二十二矢志守节抚幼子割股以愈翁病年三十二卒　　周选妻韩氏
按柘城县志韩氏周选妻选病亡氏年二十五二子俱幼身复怀孕遵夫遗命养亲抚孤备尽慈孝历五十五年心如金石年八十而终　　梁采妻阎氏
按柘城县志阎氏庠生梁采妻采亡氏年二十一无子女矢志不二孝事舅姑秉节五十八载年七十有九卒　　刘瓘妻李氏
按柘城县志李氏诸生刘瓘妻夫亡无子孀居无倚纺织度日鹑衣豕食不易其志有司表其门　　孙冕妻梁氏
按柘城县志梁氏廪生孙冕妻冕没梁年二十八号泣誓从死继姑劝慰再三乃强视一息蔬食终身事姑以孝抚孤成立年七十而没　　焦立妻孙氏
按考城县志孙氏锦衣舍人焦讷子立之妻立亡孙同姑李氏孀居守节人号锦衣双节　　郭芳妻杭氏
按彰德府志杭氏临漳郭芳妻年二十一夫亡守志勤女红抚遗孤成立　　王云鹏妻赵氏
按彰德府志赵氏诸生王云鹏妻临漳人年十九夫亡子甫三岁寻殇继姑刘欲夺其志处之旷室中赵悬练以&#及姑死氏抚幼叔如所生　　刘训妻张氏
按彰德府志张氏涉县刘训妻年十七夫亡阅三月生遗腹子纺绩养姑教子成立　　刘朋实妻陈氏
按彰德府志陈氏安阳刘朋实妻年十七夫亡无子甘贫苦节志操凛然　　郭希盛妻焦氏
按彰德府志焦氏临漳郭希盛妻年十九夫亡抚遗腹一子毁容誓死孝事翁姑终身不怠　　孙尚鹏妻霍氏
按彰德府志霍氏临漳孙尚鹏妻年十七夫亡痛哭丧明抚遗腹子苦节四十余年督学旌表　　李雯继室刘氏
王
氏附

按彰德府志刘氏磁州李雯继室年二十八雯没与妾王氏誓共守节白髻缟衣终身不易遗孤夭殁茕独无依而志节如故直指旌表　　吴松妻和氏
按彰德府志和氏林县吴松妻年二十二夫亡翁姑以家贫欲夺其志和不对日夜抱孤哭于柩前翁姑知不可夺乃止勤女红以养二亲教育遗孤苦节三十余年督学旌表　　李举妻王氏
按彰德府志王氏林县李举妻年十九归李越六年夫亡欲以身殉其姑以抚孤劝止笃志守节见孤娶媳抱孙有司表其门　　刘安妻张氏
按彰德府志张氏林县刘安妻夫亡氏年十八遗孤甫三日纺绩以养翁姑足不出户教子如严父年八十余有司旌表　　秦宁妻王氏
按彰德府志王氏林县秦宁妻年十七归秦甫二载宁以救弟死&#窖中氏奔坠欲与俱死家人遮拥不果号泣自誓姑曰汝有娠而死是绝尔夫也乃勉就饮食后果生子岁洊饥悉藉女红养老育孤教子杞食饩于庠建坊旌表　　李景元妻孙氏
方
氏附

按彰德府志孙氏林县诸生李景元妻年十八夫亡子蒲方一岁氏欲身殉慰之者曰得全李氏孤儿尔夫死犹生也乃苦节抚孤教之成立无何蒲又没妇方氏育孙五人氏与方茕茕相守督课诸孙于筐绩之前历六十年如一日直指题请建坊　　蔡朝辅妻崔氏
按彰德府志崔氏林县蔡朝辅妻年十九夫亡遗孤二岁誓死守贞养亲教子贫苦寿终有司旌表　　张昊妻王氏　　　　李白然妻王氏　　崔世登妻李氏
按彰德府志已上三妇俱磁州人仅存名氏
　　刘智妻艾氏
按彰德府志艾氏磁州刘智妻年二十二夫殁无出苦节五十二年年七十五卒　　陈锐妻刘氏
按磁州志刘氏处士陈锐妻年二十一夫亡善事舅姑抚孤成立年五十七卒有司旌表　　高典妻王氏
按磁州志王氏高典妻典亡氏年二十八家贫守节以纺绩针工易米奉舅姑舅姑殁励节三十余年不变乡人难之　　高得水妻林氏
按磁州志林氏高得水妻生一子三月夫亡氏年二十二誓不再嫁养姑育子苦节不渝　　任汝霖妻张氏
按磁州志张氏任汝霖妻先娶王氏早亡遗一子加相尚幼继娶张生一子二女视先妻之子如己出霖亡氏年二十六勤苦治家训子嫁女守节三十余年　　宋应魁妻张氏按磁州志张氏诸生宋应魁妻年三十孀居苦节事翁姑抚子誓不再醮守节终身　　刘铎妻郝氏
按磁州志郝氏刘铎妻铎亡氏年二十九守节三十余年抚孤成人始终一节　　李渭妻赵氏
