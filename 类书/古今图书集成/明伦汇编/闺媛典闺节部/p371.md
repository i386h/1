<!-- { "loadSidebar": true } -->
　　按长洲县志闻氏郁士贤妻归十载郁以积劳　　成疾濒危呼氏谓曰吾疾不起汝将奈何氏曰　　妾有堂上翁姑膝前儿女决不使夫子有遗恨　　未几贤死氏承事舅姑恪恭尽瘁及舅姑相继　　殁蓬首垢面服衰绖六期人问之曰我待夫服　　三年也守节三十九年康熙己未旌表　　夏国祚妻潘氏
　　按长洲县志潘氏文学夏国祚妻年十六归夏　　夙礼法相夫成名二十五夫亡婢生遗腹子　　复中痘殇贫而无子无肯为之后氏矢心铁石　　与婢形影相依力女红度日克终其志　　归程&#妻苏氏
王
氏附

　　按长洲县志苏氏归程&#妻嫁未三四年程&#　　与弟张&#俱力学抱羸疾死各无子女苏及娣　　王氏年皆未二十同心矢志各依母家以终天　　年苏工刺绣王沤麻自食其力不以瓶罍累母　　族遇凶岁糠&#如饴尝曰我为上天降罚岂尚　　以口腹累人苏年六十有五王年亦五十有七　　苦节四十年人称双节　　朱萼美母沈氏
　　按长洲县志沈氏朱萼美母姑陈氏年十九而　　寡氏亦二十一而寡事孀姑克承其志家赤贫　　令其子负笈从师勖以大义子亦克孝其母虽　　困极恒百方以奉甘旨不使有缺　　陈宗器妻许氏
　　按长洲县志许氏诸生陈宗哭妻文学陈言母　　生言甫匝岁而宗器死依诸父以抚言言既立　　积学洽闻杖策游四方博脯脡以修甘脆尝以　　有志未伸为憾　　倪兆麟妻汤氏
妇皇
甫氏附

　　按长洲县志汤氏邑庠生倪兆麟妻兆麟负美　　材秋闱不得志&#&#以死未几祖廛一区为强　　梁所占长子宗胥忧愤暴殁氏抚其媳皇甫氏　　流离远窜形影相依四十余年卒白于官明正　　其产次子景仁游黉序能继其业　　郭士肃妻陈氏
　　按长洲县志陈氏文学允培女文庄公从妹也　　幼习经史晓大义适诸生郭士肃未周士肃病　　氏为百方调治逾年肃没子方在抱氏抚而教　　之口授经义游黉宫闾党之子恒向母问字焉　　卒年七十有一　　顾顼侧室戴氏
　　按长洲县志戴氏太学生顾顼侧室顼笃学励　　行康熙初早亡氏年二十七抚三岁孤嗣英撑　　持弱祚教子如严师有声庠序学使旌其门　　顾延祺妾曹氏　　按长洲县志曹氏诸生顾延祺妾早亡氏年二　　十五遗腹生子贫无以存食力纺绩教其子读　　书敦行能继父风苦守三十九年而终　　金廷扬妻顾氏
吴炳
妻附

　　按长洲县志顾氏贡士世峻女年十九适金廷　　扬二十六廷扬死无子依兄韡苦节三十八年　　年六十四卒其胞兄文学韡女赘吴炳为婿炳　　负美才力学致疾结褵未百日而亡女年甫十　　六至性端静截发侍母之死靡他咸推姑侄双　　节云　　顾士伟妻归氏
　　按长洲县志归氏顾士伟妻乡饮宾归隆引女　　年十六适顾能襄理家事如老妇当姑嫜意当　　析箸时翁欲以祖居世业其仲氏迎其意赞　　夫悉让其弟别治宅以营生计夫寻死其房复　　为有力者攫去氏躬为畚筑构室于祖舍旁甃　　石艺柳东西蔚然相望所遗二子三女竭蹶嫁　　娶如夫生时族有凌其孤者谔谔以正论折之　　闻者心服门祚得以不坠康熙初郡守旌表　　王时亨妻张氏　　按长洲县志张氏儒生王时亨妻时亨为梦声　　裔孙九岁能文长工二王书法为文太史器重　　年未三十而卒氏年二十三贫无立锥依父族　　居督其子峋与外兄张方&#辈课业能读父书　　氏早夜工针黹累赀易室自立门户鼎革时子　　弃儒就医能孝养其母垂老病足卧&#不起媳　　孙氏殚心侍疾亦能孝事其姑卒年七十有三　　沈国彦妻周氏　　按长洲县志周氏沈国彦妻乙酉秋彦避兵湖　　乡遇寇暴亡氏年二十六子方周岁氏奉孀姑　　曲尽孝养夫棺暴浅土日积佣绣钱经营葬事　　治家有条理能振前业康熙己未巡抚慕天颜　　以闻诏旌表

　闺节部列传一百九十五
皇清四十六
　　李果琦妻黄氏
侄妇
侄女附

　　按吴江县志黄氏李果琦妻年二十琦亡抚一　　岁孤稍长氏日纺绩尝跪之膝前教以成人礼　　年六十其子为母寿氏曰尔父早没我忍称寿　　乎一恸几绝琦侄文华娶朱氏年二十而寡琦　　侄女年十八适邹廷宝二十二而寡家尢贫并　　坚贞守志三十余年里人李培并为之传　　邹云台妻王氏　　按吴江县志王氏邹云台妻年二十八夫亡守　　节六十余年卒　　全道惠妻石氏
　　按吴江县志石氏年十九适全道惠一载夫亡　　殓毕即阖户自经邻媪救之得不死生遗腹子　　琳减食育孤辛苦万状年六十余卒　　顾咸建女
　　按吴江县志顾氏女父咸建崇祯癸未进士幼　　许字工部主事叶绍袁次子世偁年十八未婚　　偁亡以处女终康熙十一年卒年六十当世偁　　之没女欲往父母阻之女曰先王制礼不夺人　　情情之正即为礼大人泥于礼文乎父母终不　　能屈嗣子舒崇丙辰成进士　　叶世傛妻沈氏
　　按吴江县志沈氏名宪英副使珫女孙诸生自　　炳女适工部绍袁第三子诸生世傛傛有才名　　氏年十七而嫁十九而傛亡抚嗣子方婚又夭　　贫苦四十五年年六十三卒　　宋女景昭
　　按吴江县志宋氏女名景昭孝廉宋实&#女许　　字孝廉计东子准准殇女长斋讽经讽毕书黄　　纸誓天愿以己年益父母祈速死以报准康熙　　十二年卒年二十三　　朱继儒妻张氏
　　按吴江县志张氏朱继儒妻崇祯己巳氏年二　　十五继儒客死无子立伯子虹为嗣伯念氏贫　　苦不以孤累之氏曰若此则我可无生不如死　　中夜自缢继儒柩侧同居侄觉之及解救始苏　　伯乃以虹归之氏昼夜事纺绩刀尺衣食之余　　遣虹就学虹举癸卯乡试而氏勤劬如故康熙　　乙卯卒年七十一　　叶敷奏妻赵氏
　　按吴江县志赵氏诸生士询女庠生叶敷奏妻　　敷奏有文誉婚八月死于兵氏欲从死姑陆氏　　泣止乃已生遗腹子遴家贫勤纺绩以事姑教　　遴成立为诸生苦节四十余年年六十三卒　　谢调妻沈氏　　按吴江县志沈氏谢调妻年十九归谢未一　　月死矢志守节六十余年卒　　钮锡符妻许氏
　　按吴江县志许氏钮锡符妻年二十三锡符死　　痛哭绝而复苏事姑孝教子严苦节五十八年　　康熙十七年卒　　迮斌妻陈氏
　　按吴江县志陈氏迮斌妻年二十四归斌顺治　　乙酉湖寇掠氏翁夫父子四人尽被惨戮声言　　有敢取尸者杀亦如之凶问至氏同老仆顾思　　冒险赴贼巢贼欲加刃氏延颈曰汝宁杀吾而　　归吾四尸贼怜而予之时年二十七苦节三十　　五年康熙庚申年卒　　沈善余妻俞氏
　　按吴江县志俞氏沈善余妻年二十一夫亡抚　　百日孤事姑以孝称守节五十七年　　曹重仁妻庞氏
　　按吴江县志庞氏曹重仁妻年未二十夫亡抚　　六月孤迄今四十余年康熙十六年县令旌其　　门　　陈希曾妻王氏
妾朱
氏附

　　按吴江县志王氏陈希曾妻曾早丧王与妾朱　　氏同抚幼孤四十四载王年八十朱七十康熙　　十九年县令旌其门　　宋德盛妻周氏
　　按吴江县志周氏圻溪宋德盛妻年十八丧夫　　无子女赤贫抚侄苦守崇祯庚辰有司旌其庐　　康熙十年卒年八十一　　叶世佳妻周氏
　　按吴江县志周氏诸生叶世佳妻年二十三夫　　亡守节五十余年康熙十六年县令旌表　　李永芳妻徐氏　　按吴江县志徐氏李永芳妻年二十八而寡抚　　一子甫离襁褓苦节五十年康熙初年卒年七　　十八　　吴学海妻陈氏
　　按吴江县志陈氏诸生若愚女年二十归吴学　　海八年学海死子方两月守节三十年康熙十　　九年卒　　陈氏女
　　按吴江县志陈氏女许字吴侍御焕曾孙谠未　　婚而谠亡女年二十闻讣誓死父母议择配女　　毁容往守谠丧穷饿无依苦守三十载康熙十　　九年卒　　陆氏女
　　按吴江县志陆氏女许字孝廉周昉第四子蒨　　未婚而蒨夭氏请于母兄欲归守志母兄难之　　欲死卒从其请清操苦守居小楼中足不常下　　康熙十九年卒　　包抡妻朱氏
　　按吴江县志朱氏诸生包抡妻乙酉八月抡死　　于兵氏年二十九抚二女一侄纺织自给苦节　　四十年康熙二十年卒　　周圣谟妻洪氏
　　按吴江县志洪氏生员周圣谟妻年二十七夫　　死守节三十八年顺治初卒康熙二十年有司　　旌之　　项国华妻陆氏
　　按吴江县志陆氏项国华妻年二十华亡守节　　五十年康熙二十一年县令旌表　　吴中信妻钮氏
　　按吴江县志钮氏吴中信妻信亡氏年十九守　　节五十余年卒　　陆氏女
　　按吴江县志陆氏女许字萧炎之孙某未婚某　　亡女年十七誓死以殉康熙二十一年扶病归　　萧而没乃合葬　　张鸿奇妻皇甫氏
　　按吴江县志皇甫氏进士张嘉瑹次子鸿奇妻　　奇先抱&#婚月余疾笃氏吁天求代奇死绝食　　而卒宗族称曰贞姑　　陈鸾章妻叶氏
　　按吴江县志叶氏按察司经历世璧女乙酉举　　人江宁知县陈格言孙鸾章妻年二十二而寡　　家贫抚九月孤子读书自课事父母舅姑尽孝　　康熙二十三年卒年六十二　　李森妻汝氏
　　按吴江县志汝氏诸生李森妻训导汝可起女　　年二十夫死氏抚嗣子教之成立孝养舅姑守　　节三十余年康熙四年卒年五十有二　　沈士瑞妻曹氏
　　按吴江县志曹氏沈士瑞妻瑞亡氏年十八苦　　节五十二年康熙二十三年旌表　　姚昌时妻宋氏
　　按吴江县志宋氏姚昌时妻昌时早亡氏抚三　　子一女葬翁姑又抚孤孙年八十康熙二十三　　年县令表其门　　马垲妻黄氏
　　按吴江县志黄氏马垲妻年十九垲死怀&#三　　月生男抚之成立备尝艰苦六十七年　　马坚妻于氏
　　按吴江县志于氏马坚妻年二十九坚亡抚三　　岁孤苦节四十一年年七十卒　　徐镛妻顾氏
　　按吴江县志顾氏徐镛妻年二十七镛死无嗣　　嗣八岁子越十一年而子死媳又死止一孙抚　　之成立为吴县诸生氏年七十人欲闻于上旌　　其门不许而止　　毛锡绯妻叶氏
　　按吴江县志叶氏邑诸生世俨女年二十适黎　　里毛锡绯绯死于顺治辛卯氏年二十六无子　　贫无立锥依母家以居工刺绣兼纺织以所获　　抚嗣子未三龄死又立嗣抚之成立守节三十　　五年年六十　　陈九鼎妻李氏
　　按吴江县志李氏陈九鼎妻甫嫁九鼎死氏年　　十六守志四十年卒　　沈应元妻王氏
　　按吴江县志王氏沈应元妻年二十九而寡子　　鼎臣方五岁抚之成立年七十六卒康熙元年　　旌表鼎臣貌其母走四方求赞　　叶世俊妻吴氏
　　按吴江县志吴氏御史焕女适叶世俊甫七月　　俊亡抚嗣子舒仍成立拮据葬舅姑苦志逾四　　十年康熙元年卒　　朱曦妻杨氏
顾氏
陆氏附

