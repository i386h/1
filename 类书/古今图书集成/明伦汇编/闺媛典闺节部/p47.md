<!-- { "loadSidebar": true } -->
按泾县志郑氏名玉贞东隅王钲妻年十八夫亡遗腹止一女苦志守节终身服缟素病笃不治适夫柩迁葬祖墓命启视即奋入抱尸欲与共埋痛哭晕死家人舁出竟以疾终有司旌之　　左文瑞妻董氏
按泾县志董氏左文瑞妻夫亡年二十九哀毁骨立垢面恶衣誓不改适躬亲织抚育二孤成人年八十八卒　　胡氏女
婢安
贞附

按泾县志胡氏女催莲溪头都炅女也幼许字张香都朱御生而端慧年十八未嫁御亡即衰绖往奠抚棺擗踊死而复苏总笄丧服偕一婢楼居兄弟往视不面一夕梦御坐水中觉即亲往发视果大水溢棺乃大哭曰吾初誓与汝偕葬以汝母在故忍死今当践初志以首触棺几绝御母力止之越五年御母病剧女衣不解带者三月告天刲股以疗又十年御母没绝粒凡九日时五丧并举女以一身承重观者莫不堕泪邻居不戒火延及其居女结衣束带以待火至忽大风返火所居楼独存年六十令终其婢女安贞亦跣足蓬鬓誓不匹偶乡人奇之有司赐帛给米特疏建坊立祠祀焉　　查晓妻徐氏
按泾县志徐氏查晓妻年二十三丧夫纺绩治生抚训二子苦节六十年巡抚表其门　　郭大成妻吕氏
按旌德县志吕氏诸生郭大成妻早寡家贫人以米易夫书氏曰此夫心血忍饥不易纺绩训子为诸生　　周希腾妻汪氏按旌德县志汪氏周希腾妻适周三年腾疾氏变衣饰调治不效割股几毙腾亡氏年二十二遗孤甫周纺织教读事舅姑至孝乡里咸重之　　周文妻姚氏
按旌德县志姚氏名月荣招坊周文妻早亡二子幼氏矢志抚育蓬首纺绩足迹不越闺门喜赈贫乏课子读书长维翰获登仕版氏年九十六卒　　张友深妻陆氏按旌德县志陆氏年及笄适张友深越明年友深死所亲讽改节晓譬百端陆不为动徐曰有姑在堂孰与事之弘治间有司以事闻奉诏旌表　　汪一鳌妻程氏
按旌德县志程氏汪一鳌妻初婚鳌即亡无嗣哀痛几绝母劝改适不听茹苦十三载候叔生子继嗣年六十四卒邑令旌表　　任某妻朱氏
按旌德县志朱氏名璧枝许字任氏子任氏子未娶而先纳妾父怒曰是尚可与女耶将渝盟女知剪发自誓父不获已仍归任归三日而妾生子朱曰吾子也居二载夫亡父往唁告女曰任子之负若深矣若善自爱何所不可容女曰宁彼负儿儿不负彼父怒骂曰騃女子乃为轻薄儿閟恤一生欲携之归即逃匿不出食贫力作抚妾所生子终其身郡守以闻于朝下礼部未报而卒　　姚良忠妻喻氏
按旌德县志喻氏名祥荣年十六归生员姚良忠甫一载良忠亡抚幼子寅庆抱持恸哭曰吾与此儿相存亡或劝之即涕泣遂终其身　　江元齐妻吕氏
按旌德县志吕氏名桂莲江元齐妻年二十齐死抚遗腹子廷瑞家贫父母强更适泣曰我去孰托其孤孀居四十载足不及庭子廷瑞亦以孝闻学使旌之　　汪梦龙妻丁氏按旌德县志丁氏汪梦龙妻归四载梦龙死无嗣丁誓以死守或劝再适丁曰此恐吾席夫业耳乃尽捐祖产于诸叔而以织糊口复别构一室以守夫柩岁时哀恸致祭宅失火将延及丁寝丁抱棺吁天火寻灭矿贼过旌比邻被蹂躏惟丁室戒不入郡守以事闻立祠祀之　　郭起鲲妻宋氏
按旌德县志宋氏名思圣进坊郭起鲲妻年十三母病剧刲体肉愈之及归郭大姑与姑疾刲肉如前夫病亦然年二十五鲲亡矢志抚孤三十载如一日　　饶兴邦妻周氏按旌德县志周氏名胜兰招坊饶兴邦妻年二十夫亡足不履户外纺绩度日孝事舅姑义方训子县令旌之卒年六十有六　　宋明远妻郭氏
按旌德县志郭氏名芳芝诸生宋明远妻年二十远亡亟欲身殉姑与母持之力止氏强起歠粥而身已骨立子长蜚声太学氏年四十有司旌之　　饶伏兴妻周氏
按旌德县志周氏名胜荣招坊饶伏兴妻年二十四伏兴亡遗孤金源方四岁茕独无倚氏辛勤苦节缟素终身卒年八十有二　　汪岳妻江氏
按旌德县志江氏名义贞十八都汪岳妻年二十五岳病笃泣谓江曰以汝德性才貌不识好却谁江曰终作汪门鬼耳及岳亡苦节五十余年年七十七卒　　张瑞生妻梅氏按旌德县志梅氏名莲贞张瑞生妻瑞生亡氏年二十六子文光仅三龄氏刻苦抚孤勤绩纺度日冰霜节劲至死靡渝年八十余卒县令旌表　　姚天顺妻周氏
按旌德县志周氏招坊姚天顺妻顺亡氏年二十七二子皆幼氏攻针黹以抚教之虽极困惫举止自如卒年六十一　　汪逢默妻朱氏
按旌德县志朱氏名懿贞进坊汪逢默妻幼失恃事继母以孝默染昏疾于归终身无琴瑟之好氏不为怨谨事舅姑无违默亡伏枕绝食几不欲生会伯氏生子氏请于舅姑以为夫嗣佣乳保哺之营夫葬自附生穴毁容撤饰勤俭操作十七年如一日以积劳成瘵疾不起娶媳一面而没年四十有四　　方贵昌妻黄氏
按旌德县志黄氏名海贞招坊方贵昌妻生子月余夫亡氏年十九兄嫂劝改适正色拒之断发自誓终身蓬垢羸弱不堪年五十八卒县令旌之　　吕初德妻俞氏
按旌德县志俞氏名美弟进坊吕初德妻生子现孙方半载初德亡氏方少艾毁容自矢克俭克勤至老不懈年九十九卒　　王善安妻皇甫氏
按旌德县志皇甫氏名招荣招坊王善安妻善安早世氏年十九藐孤伊祖方半周伯氏无良孤命如&#氏抱孤别居挟刃自备采葍自茹易米啖孤佣织以课之年四十二卒　　郭希耆妻汤氏
按旌德县志汤氏名守贞郭希耆妻归未二载耆以痘亡子弘玠仅八月氏年二十绝食数日既而叹曰我死儿孰与抚矢志三十五年足不履庭外年五十五终有司旌之　　方大选妻张氏
按旌德县志张氏名选兰方大选妻事姑至孝选远客病亡氏年二十六闻讣恸绝者数四恨不速从夫地下姑谕之曰汝死孤何恃乃昼夜织膳姑育二子俱成立至老犹不自逸年七十八卒　　郭希谦妻汪氏
按旌德县志汪氏名谦贞郭希谦妻生二子未几谦亡氏欲以身殉二子跪而啼不忍弃强起食事舅姑甚孝训子为诸生孀居数十年县令旌表　　姚相母程氏
按旌德县志程氏名茂荣诸生姚相母其苦迹无考宗令某有赞云藐孤之孺草头之霜母克教之读书数行素王之宫煜有文章母以节着子以名芳母曰幸矣节守有光　　汪蓬瀛妻刘氏
按旌德县志刘氏名完贞汪蓬瀛妻幼读孝经谙大旨生二子瀛亡氏矢志靡他丸熊训子冰霜之节口碑载道孀居数十载一日呼其子曰汝曹俱能成立吾事毕矣当于某日从尔父游矣及期不爽寸晷果卒年六十有六有司旌之　　黄金玺妻方氏
按旌德县志方氏名淑娥进坊黄金玺妻年二十六玺亡矢志守节翁没于官鬻奁扶柩归葬姑病割股以进伯氏逼之嫁氏厉声拒之抚三子皆成立年七十卒　　刘旭妻张氏
胡
氏附

按旌德县志张氏名金安前陆节妇所出也归邑诸生刘旭年二十六旭亡妾胡氏生遗腹子二寡俱青年翁姑讽改操张大恸以死自矢胡亦泣愿与共终此志相守四十余年奉诏旌表　　杨逢辰妻吴氏
按安庆府志吴氏宿松人兵马吴湜女庠生杨逢辰妻年二十二夫亡矢志守节五十余年教子士弘成明经司训淮阳　　胡曰宁妻汪氏
按安庆府志汪氏宿松搢绅应辰女胡曰宁妻宁亡守节年七十六终　　汪震藻妻杨氏
按安庆府志杨氏宿松汪震藻妻夫亡遗孤甫三月杨年二十一毁容自励教子为诸生　　李质妻王氏
按安庆府志王氏太湖李质妻早寡无子矢死靡他苦志励操以女红自给完节终身　　马琥妻陈氏
按安庆府志陈氏太湖马琥妻琥亡陈年二十四抚孤继周纺绩自给里妪讽改适陈怒剪发示志苦守继周成孝子直指旌之　　张旻妻李氏
按安庆府志李氏松张旻妻年二十八夫死苦节甘贫纺绩六十余年弘治中诏旌表　　胡允恭妻何氏
按安庆府志何氏宿松胡允恭妻年二十恭疾笃何割股救之竟不起氏励志抚孤成立年八十终　　杨汝忠妾朱氏按安庆府志朱氏宿松太学杨汝忠妾忠早丧朱抚孤逢泰娶杨氏甚贤朱病割股和药以进长斋奉佛祈以己年益姑未几先姑夭朱益困苦终身　　何本升妻沈氏
按安庆府志沈氏宿松何本升妻年二十二夫亡绝粒七日姑强食之抚孤景阳成立年七十余终　　吴逢时妻周氏按安庆府志周氏宿松诸生吴逢时妻逢时早亡遗二孤甫离襁褓周年二十余誓不他适年七十犹纺绩不衰　　张九功妻汪氏
按安庆府志汪氏松张九功妻年二十四夫亡父迫改志引刀欲自决乃止辛苦教子织读一灯子皆成立补弟子员　　姜标妻徐氏
按安庆府志徐氏宿松姜标妻年二十九标亡抚孤守节终身如一日弘治间&#旌其门　　刘锺致妻胡氏
按安庆府志胡氏太湖刘锺致妻年二十无子孀居守节父母欲嫁之遂绝归宁弘治中县令王界上其事旌表　　俞国良妻田氏
按广德州志田氏俞国良妻年二十四夫亡终身苦节事闻旌表弘治十六年建坊　　杨鉴妻归氏
按苏州府志归氏嘉定人杨鉴妻年二十夫亡矢志守节弘治十五年旌表　　顾竑妻杜氏
按苏州府志杜氏进士顾竑妻竑登第未仕而没杜守节终身弘治十三年旌表　　王昂妻唐氏
按苏州府志唐氏吴县人王昂妻弘治十二年旌表事实无考　　赵继妻王氏
按苏州府志王氏吴江人少孤父继宗赘赵继为婿继死王年二十无子继宗欲嫁之王不从携二女以居绩纺以养父终不改节弘治十二年旌表　　蒋焕妻杨氏
按苏州府志杨氏长洲人蒋焕妻焕弱冠领乡荐无何病没杨矢志不移六十年如一日至八十余终从子鳌为诸生娶怀氏鳌死怀守志节与杨无异　　姚祥妻季氏吴氏蒋氏
妇朱氏女附

按苏州府志季氏姚祥妻长洲人与姚舜民妻吴氏俱少寡季守节五十余年吴守四十余年姚氏代有贞节与蒋氏妇朱氏女并称者一时三家　　郑有光妻朱氏
按苏州府志朱氏名端卿昆山人郑有光妻年十六而寡以节自誓事姑徐尽孝所居一室足不逾限常以一白瓯置几上保护甚至或问其故曰此非金玉而人重之以其洁白不受污也未亡人亦如是矣弘治间县令杨之器以事闻旌其门年九十终府尹柴奇志其墓祀之　　周孟德妻钱氏
按苏州府志钱氏常熟直塘里人周孟德妻居人率负贩射利孟德独贫生子玉甫八月夫亡氏年二十九内外亲族无可依赖家益残破父母及夫族皆劝改适钱抱玉泣曰天乎舍此安归遂以死誓有复言者辄大怒惟闭门绩纺玉稍长命之从师学书出与贤者游既壮为之娶妇凡历艰苦二十余年玉精于书法四方求者辐至家渐饶钱含贻弄孙年八十余卒弘治己酉沈周为之画图图藏缪侍讲家少保陆完作赞　　杜洪妻皇甫氏
按苏州府志皇甫氏长洲人杜洪妻弘治二年旌表事实无考　　张经妻龚氏
按苏州府志龚氏名贞昆山进士张经妻年二十七经亡奉姑教子五十余年子希贤以学行称弘治间旌表　　刘嘉绩妻顾氏
按苏州府志顾氏长洲顾女刘嘉绩妻年十七适绩夫负才早亡遗孤甫四月氏投缳僻所姑急救苏自是衣缟茹素日纺绩养姑课子夜则博观经史小学列女传诸书独不信佛守节五十年年逾七十邑令邝璠式其庐　　李芳妻傅氏
按苏州府志傅氏吴县人李芳妻弘治十一年旌表　　夏衡妻吴氏按苏州府志吴氏昆山人夏衡妻弘治十一年旌表事实无考　　朱氏姊妹
