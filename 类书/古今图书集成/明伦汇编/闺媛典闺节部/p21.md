<!-- { "loadSidebar": true } -->
按嘉兴县志黄氏福建浦城人也年十三父为郡博携来嘉兴父患暴疾郡大夫命良医严乐善视之五日而愈郡博具礼往谢见乐善子显忠与女同年生遂女焉生子引昌甫五岁而显忠死黄氏仰天大呼誓欲自绝一日牵引昌至灵旁柱前持刀斫柱以痕命识之遂掷刀哀号曰我不即死恐绝严氏嗣耳居常口授以书人谓曰儿何不令业医曰医虽世业非心传不精我父儒也父曾教吾以书故我因以授儿引昌弱冠补邑弟子员每见柱痕辄流泪力学后为福清令郡邑大夫&#旌之卒年六十有七　　俞明德妻董氏
按绍兴府志董氏俞明德妻明德世居芹塘幼失母继母任生弟懋德元末遭乱举家徙龙潭洪武初明德返故址而懋德乐龙潭之胜因家焉任亦止其所已而董亟往宁任见奉养多阙归语其夫曰养姑虽有叔在妾与夫子俱违膝下子妇之心能安哉夫感悟力迎任还任患聋董事之甚谨早暮羞膳必置肥甘任没殡殓葬祭匍匐相之未几明德亡议嫁者哗然董乃断指自誓孀居六十余年教二子皆成立曾孙钦举进士历官侍郎赠宜人　　贾氏女
按上虞县志贾氏女名妙莲父辛自洛阳南迁卜居上虞之半山生莲及笄许字某未嫁而某亡父母为另择配莲痛哭不止遂引簪剔目自矢工女红事父母终身晚年以十指所积置产助蒸尝卒葬父墓侧　　潘景镛妻俞氏按上虞县志俞氏讳素英潘景镛妻洪武末镛戍浔州卫伉俪纔浃旬当从行俞曰姑垂白吾冢妇不可从去镛行氏井臼操作劳瘁骨立姑妇形影相吊越七年镛以间归复往俞得娠生&#又二年镛亡氏闻几不欲生哀毁纺绩课子每至夜分虽裂肤折指必鸡鸣而寐年四十九卒　　叶氏女
按宁海县志叶氏女白矫人许配东隅汪某永乐初某以事械系至京濒行叶制衣将与之一见请于父父召某见之某谓曰此去若不还君归他族矣女曰还不还妾汪氏妇也某既死于京父逼他适女曰初欲见某者正为此坚志不从年八十余卒　　薛孟释妻章氏
按宁海县志章氏西隅薛孟释妻洪武中孟释触市民禁逮系京师死狱中章年二十七躬纺绩供甘旨以养其姑遣其子鼎从乡先生学登永乐甲辰进士年七十余卒　　赵文逊妻曹氏
按宁海县志曹氏塘头赵文逊妻也习女工知大义年十八归赵越三载夫亡仅遗一孤苦节抚之成立年八十见孙曾绕膝而卒　　徐洪侧室王氏
按衢州府志王氏州判徐洪侧室洪宦宿州纳王与嫡刘俱孕刘生子公迎病且亡以公迎托王氏乳既而王亦生子曰吾不忍负嫡母托也弃其子而乳公迎未几洪死王年二十四为嫡抚孤茕茕苦守公迎既食廪学宫元孙九经亦领乡荐未几子夭孙亡一恸而绝　　邵衢妻卢氏
按严州府志卢氏邵衢妻名琼玉淳安人永乐初衢随父谪戍没于边姑老子幼兄弟欲其同归卢力拒弗许奉姑训子矢志益坚以寿终孙正为县令　　吴贯之妻汪氏按桐庐县志汪氏金牛乡吴贯之妻年二十八贯亡持守冰玉始终一致年八十六终　　赵继皋妻桃氏
按桐庐县志桃氏孝泉乡赵继皋妻年二十三皋亡事老姑抚幼子苦节五十七年年八十终　　柴梁妻戴氏
按桐庐县志戴氏常乐乡柴梁妻年十七而嫁二十而寡家贫子幼纺绩自赡时命子取山菜野果以充枵腹人皆悯其苦节未几子丧冰操益坚县令表其门年九十六卒　　俞凤妻赵氏
按桐庐县志赵氏孝泉乡俞凤妻年十九凤亡家贫无嗣姑欲夺其志誓不再适孝姑立继秉节终身年八十卒　　姚明之妻袁氏
按桐庐县志袁氏坊郭姚明之妻年二十六明之殁誓不易节孀居五十余年操行贞洁乡人咸重之　　姚昌妻汪氏按桐庐县志汪氏坊郭姚昌妻年二十七昌亡坚守四十余年教子读书人咸称为女圣人诸有司共表其第复其家　　陆东山妻姚氏
媳
附

按桐庐县志姚氏坊郭陆东山妻年十九东山没遗腹产子姚泣曰陆氏宗弗坠矣孝姑抚子备尽劳瘁其子亦娶姚氏年二十一亦寡姑媳并守节而终　　汪希圣妻戴氏按桐庐县志戴氏坊郭人名巧字妙贞石屏之裔汪希圣妻也年十八归希圣七年圣病危戴断发誓志夫前及夫亡执丧三年不出阃外事舅姑孝谨既而元祚将终群盗蜂起红巾贼寇建德桐民窜匿山谷中汪族众亦择板山之洞匿焉戴以男女当别嫌不可因避难苟且遂独奉姑于洞傍之茅舍寇至举火燔洞匿者皆死戴携二孤伏丛草中得免及寇退收姑骨礼葬日夜恸哭闻者莫不悲之茕茕抚孤纺绩度日虽豪门贵子百计强求辄严拒不已为截发焉教子启蒙学成举于朝永乐中县令为立传表其门　　冯德新妻周氏按温州府志周氏冯德新妻乐清人年二十八夫殁长男三岁次甫二月氏食贫苦节教子克成　　黄叔安妻陈氏
按温州府志陈氏黄叔安妻平阳人年二十九夫亡抚溃孤守志事姑至孝姑病痢昼夜扶掖手掬秽恶不厌比殁哀毁骨立永乐七年旌表　　黄应妻余氏
按闽书余氏黄应妻年二十三夫亡子安方二岁宁纔数月舅姑俱老余竭力供孝养舅姑没丧葬尽礼挈安宁依其父仲鲁俾从师受学安永乐中成进士官吏部主事　　刘璁妻王氏
按闽书王氏刘璁妻名信年二十五璁亡无子抚二女嫁之苦守终身　　林世融妻黄氏
按闽书黄氏林世融妻名恩布政黄泽女年二十六夫亡守节终身　　叶惟节妻林氏
按闽书林氏叶惟节妻名绂年二十七夫亡养姑抚孤终身无二　　陈贤妻张氏
按闽书张氏陈贤妻名锦贤溺死锦年二十五抚遗腹子家贫舅姑老锦日教女徒夜勤女工孝养终身　　杨珙妻罗氏按闽书罗氏杨珙妻年二十三而寡抚一子二女力贫教之子夭杨嗣遂绝罗氏依女终身　　陈洪妻石氏
按闽书石氏长乐民陈洪妻方娠洪殁三阅月生子植誓终奉陈祀植长娶林氏其家有百花壶古画权贵欲攘之因&#摭其罪竟死非命石诣京雪冤归与林双杼寒梭一灯夜织石年八十林年六十五终　　谢廷最侧室陈氏按闽书陈氏长乐诸生谢廷最侧室幼内则谨言笑归廷最生子克四岁而最亡守节终身　　涂华妻陈氏
按闽通志陈氏名俞龙溪人父尚志年十九嫁里人涂华仅二载夫亡男让甫晬陈朝夕号恸哀毁骨立舅良济遘疾经年陈奉汤药涤除粪秽终始无倦及没丧葬尽礼姑年九十六孝事愈笃家极贫而姑恒得温饱孀居五十余年郡士夫相率为文以表其节　　危安童妻李氏按闽通志李氏建宁县危安童妻年十七适安童生一女甫三岁而安童以邑庠生贡成均授广东陵水县令临行语李曰二亲俱老道远不可致养又无兄弟朝夕惟尔是赖李曰诺后安童以事远谪寻丧谪所讣闻氏哀毁几绝舅姑怜其少欲令再适李闻以死誓舅寻得疾而哑姑亦多病家愈空乏李勤纺绩以营衣食舅姑俱八十余以天年终氏孀居四十余年始终如一乡党称之　　杨常兴妻赵氏
按龙溪县志赵氏杨常兴妻丰山人夫亡年二十二一子尚幼矢志不嫁勤纺绩治生产夫从弟广为曲江令皆赵予之资产以成功名乡人叹服其贤时流贼邓茂七劫掠乡村相戒不许入赵氏室　　林淑清
按龙溪县志林淑清名禧林敬之女年十六嫁同邑方本诚永乐八年本诚以事被逮死京师林年十八家惟继祖姑老且病林氏服劳奉养无怠容夫去时遗腹产女其嗣遂绝林略无他志及祖姑殁家业悉为豪族所侵林抱神主携幼女归依父母家纺绩为活年七十女迎养以终余年　　王尚友妻刘氏
按龙溪县志刘氏名柔廷高女年二十归王尚友克修妇道未一载夫殁姑邹氏怜其无子欲嫁之漳州卫指挥甘斌闻其淑慎求配甚恳切姑欲从其请刘曰夫死姑老何忍弃之终不易志卒年六十有一　　颜克一妻苏氏按龙溪县志苏氏名宜机颜克一妻苏廷贵女年二十而寡宜机读书知大义动必循礼或以其少微讽之苏正色以拒讽者惭退抚二子皆成立年六十终　　郑瑞妻龚杏娘按邵武府志龚杏娘郡学生郑瑞妻瑞亡龚年二十八无子守志不二卒年七十一　　郑玉妻黄圆娘


　闺节部列传十二
　　明七
　　江四妻李氏
按陕西通志李氏江四妻西安白水人年二十五丧夫纺绩抚子奉养翁姑至死不二洪熙中旌表　　方妇魏氏按宁海县志魏氏名洁奴正学先生族侄之妻既遭徙而寡洪熙中赦还立祠奉先生祀冰蘗自矢以终其身　　叶大顺妻傅氏
黄氏
应氏附

按宁海县志傅氏东仓叶大顺妻年二十二夫亡傅无子媵黄氏有娠数月里中强暴欲强委禽焉傅与黄同还母家既而黄生子彦济傅抱儿还遍告族人曰大顺有子矣于是与黄共守其孤闭门纺绩以自给彦济长走白其母节于郡殁于途妻应氏奉姑终二世三孀形影相吊闻者哀之　　杨成妻崔氏
按畿辅通志崔氏杨成妻永平府人年二十六而寡二子在抱氏不改节纺绩自给终身宣德三年旌表　　邓晁妻杨氏按畿辅通志杨氏邓晁妻河间府人年二十夫亡矢志守节贫苦不渝年八十卒　　王廷曜妻张氏
按畿辅通志张氏王廷曜妻河间府人夫亡守节教子学书成立　　赵时卿妻傅氏
按畿辅通志傅氏赵时卿妻河间府人年二十二夫亡抚孤守节至死不移　　刘纬妻祝氏
按畿辅通志祝氏刘纬妻河间府人年十九夫亡守遗孤成立孤亡长孙又死次孙甫三岁复赖氏抚养克延宗祀　　张躩妻陈氏
按畿辅通志陈氏张躩妻河间府人夫亡贫守终身　　李友谅妻王氏按畿辅通志王氏李友谅妻保定府人年二十一夫亡誓死守节年六十五卒宣德六年旌表　　白英妻赵氏
按畿辅通志赵氏白英妻真定府人夫亡氏年二十余家贫抚孤事姑始终不二宣德五年年八十余事闻旌表　　王问策妻阎氏
按畿辅通志阎氏王问策妻河间府人年十九夫亡守节五十余年卒　　刘鸿儒母赵氏
按畿辅通志赵氏刘鸿儒母河间府人年二十二夫亡守节教子鸿儒为博士弟子儒没氏年七十哀痛过伤婴疾死　　李庭妾靳氏
按畿辅通志靳氏李庭妾河间府人庭老无子纳靳生一子名晚成甫八月庭亡族人利其产&#害百端氏辛苦保全为子入资为太学生年八十一卒　　朱廷芳妻茹氏按畿辅通志茹氏朱廷芳妻永平府人年二十一而寡抚孤守节历久弥坚　　唐福继室张氏
按畿辅通志张氏唐福继室永平府人年二十四福亡遗腹子騆宜袭卫职张以让族人教騆成明经任学正　　焦庆延妻韩氏
按畿辅通志韩氏焦庆延妻永平府人延官指挥庚午战死韩求殉不得远匿山庄守节二十余年及卒命与夫木主合葬　　陶大伦妻张氏
按畿辅通志张氏陶大伦妻顺天府人伦死氏年十九子方一岁苦志守节至八十卒建坊旌表　　冯顺妻赵氏
按畿辅通志赵氏冯顺妻顺天府人顺卒赵年二十孀居守节始终一致宣德三年建坊旌表　　黄真妻朱氏
按河间县志朱氏黄真妻真死年二十一子锺方数月氏誓无二志奉姑胡氏以孝谨闻训锺读书登宣德己酉科乡榜景泰七年诏旌其门　　于化成妻王氏
按沧州志王氏于化成妻年三十四夫亡孀居苦节旌表　　于有成妻王氏
按沧州志王氏于有成妻年三十一夫亡苦节终身公举旌表　　张钺妻柴氏
按东光县志柴氏经历张钺妻夫亡奉侍翁姑亲尝汤药抚养继子早入黉宫婚葬捐赀让翁遗产诏旌其门　　郝三妻李氏
按广平县志李氏郝三妻年二十夫亡一子尚幼李蓬首垢面哀毁骨立一切俱废惟奉舅姑饮食必敬不懈抚其子亦克成立孀居五十余年宣德间奏闻旌表　　郝进妻刘氏
