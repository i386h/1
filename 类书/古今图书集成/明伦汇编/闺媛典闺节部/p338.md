<!-- { "loadSidebar": true } -->
　　按兖州府志时氏滋阳人黄节妻夫病亡氏年　　二十五守志靡他奉舅姑抚幼子五十年年七　　十余闾里称叹　　王凤帷妻陈氏
　　按兖州府志陈氏嘉祥县庠生王凤帷妻年十　　七丧夫甘贫纺绩事舅姑始终尽孝年八十余　　卒　　苗芸妻张氏
　　按滋阳县志张氏苗芸妻芸亡饥荒频仍兵火　　迭见老亲无依幼子失怙氏苦操自励百折不　　回务纺绩以孝翁姑课少子成立孙支绕膝四　　世同居无异言氏年八十康熙十一年有司表　　其门　　许辅鼎妻周氏
　　按滋阳县志周氏庠生许辅鼎妻夫早亡翁年　　迈遗一子二女生计艰难氏力绩纺以奉翁尽　　慈爱以教子伯子自新幼失怙恃氏养之不啻　　己子以寿终　　罗于宁妻李氏
　　按滋阳县志李氏孝廉罗于宁妻壬午兵破兖　　夫抗节遇害氏携稚子三人计缒城不得头伤　　五刃身中七箭死而复苏乱平率奴仆寻获夫　　尸竭力祭葬延师教三子早夜纺绩挑灯课之　　寒暑弗辍三子冲龄入庠氏年八十郡邑旌表　　刘玉晓妻张氏孙媳
蔡氏附

　　按滋阳县志张氏省祭刘玉晓妻夫亡守节终　　身孙之砥娶蔡氏病没蔡亦守节三十余年清　　明日往扫夫墓痛哭而绝人称双节　　刘登峻妻张氏
　　按滋阳县志张氏刘登峻妻年十九峻亡子方　　晬无舅姑兄嫂叔婶弟侄连遭饥荒坚贞苦守　　感动路人抚子娶媳又遭贼子媳俱亡遗子　　方三月氏又抚育成人拮据完娶未及数年孙　　媳又没遗一孩提之曾孙又赖氏克立成家年　　九十余卒　　王文煃妻张氏
　　按滋阳县志张氏幼受王文煃聘即服舅姑丧　　六年于归后孝事继姑夫亡氏年二十一遭郓　　贼猖獗扶姑逃避姑患病氏负至山庄煎药调　　治未几遗腹生子癸未兖郡遭兵氏弃子负姑　　逃于汶南贼退其子无恙延师训课弱冠入泮　　人以为节孝之报　　何梦麟妻梁氏
　　按滋阳县志梁氏庠生何梦麟妻壬午之变夫　　被伤氏无子茕茕一身家计萧索事姑甚谨咸　　称节孝　　谢振妻朱氏
　　按滋阳县志朱氏廪生谢振妻壬午城破振抗　　节而死氏闻变痛绝断发自誓事舅姑尽子职　　育幼子行父道人称其难　　田可蒿妻张氏
　　按滋阳县志张氏田可蒿妻夫亡氏年二十子　　应科止一周苦志守节终身不改年九十一有　　司旌之　　杜某妻赵氏
　　按滋阳县志赵氏杜某妻年二十二夫亡抚二　　遗孤守节终老　　刘学向妻李氏
　　按滋阳县志李氏诸生刘学向妻年二十六夫　　亡无子身自纺绩侍养翁姑始终尽礼　　臧文载妻张氏
　　按滋阳县志张氏庠生臧文载妻适载二年夫　　亡氏年十八矢志靡他抚弥月子成立得列胶　　庠家赤贫衣食不给励志弥坚年八十二奉诏旌表　　程化龙妻周氏
　　按滋阳县志周氏程化龙妻年十六适化龙耕　　种为业衣食不足越六年化龙疾笃知不能起　　嘱其妻曰吾殁汝当他适氏涕泣曰生为君家　　妇死为君家鬼何以不肖待妾耶及夫殁子方　　襁褓抚养成人以患痘疹殁氏躬亲芟获以给　　饔飧年七十九以寿终　　张铎妻耿氏
　　按滋阳县志耿氏张铎妻年二十一夫亡无子　　夜分潜缢柩侧家人觉救得苏服阕翁姑劝他　　适氏涕泣誓死靡他以家产尽付夫兄弟躬操　　作茹苦终身　　滑宗福妻范氏
　　按滋阳县志范氏滑宗福妻福病亡遗二幼孤　　翁姑怜其幼而家贫欲令他适氏以死誓未几　　饥馑频仍道殣相望氏殚针工勤绩纺以免于　　死辛巳疫疠大作翁姑相继殁壬午迭罹兵燹　　危迫中克全其身以庇二子　　宋璜妻朱氏
　　按滋阳县志朱氏适廪生宋璜甫五载生二男　　一女璜病亡朱年二十一呼天抢地誓不独生　　翁责以大义氏勉强承命矢志守节偕孀姒张　　氏菽水承欢历三十余年翁以寿终康熙四十　　一年奉旨建坊旌表
　　宋映昌妻张氏
　　按滋阳县志张氏诸生宋映昌妻归七年映昌　　病亡张年二十四无出苦节自矢以娣朱氏次　　男为己子偕朱氏事衰翁抚两孤食必同案衣　　必共纫垂三十余年无间然　　李敬妻孔氏
　　按滋阳县志孔氏李敬妻年二十余夫亡饥寒　　抚孤辛苦万状邻妇以难守为言氏正容曰吾　　不忍吾夫无妻吾子无母遇弥艰节弥厉数十　　年如一日　　李成笃妻孙氏
　　按宁阳县志孙氏李成笃妻年十九夫亡守节　　事姑育子年五十八县令旌之　　闫文显妻王氏
　　按宁阳县志王氏闫文显妻年十八夫亡孀居　　抚二子成立历五十二年　　张锦妻薛氏
　　按宁阳县志薛氏张锦妻早寡同嗣姑姚氏守　　节三十年年六十一卒　　王成玉妻朱氏
　　按宁阳县志朱氏王成玉妻夫早亡氏事姑以　　孝苦节抚孤近五十年年九十县令旌之　　刘印汉妻周氏　　按宁阳县志周氏刘印汉妻年二十一夫亡抚　　孤守节奉姑以孝称历五十八年卒　　周伯祥妻戴氏
　　按宁阳县志戴氏周伯祥妻伯祥早丧一子复　　殇氏守节六十余年县令表其门　　庞守贵妻吴氏
　　按宁阳县志吴氏庞守贵妻夫亡守节育孤备　　历艰辛年七十二县令旌表　　徐方正妻沈氏
　　按宁阳县志沈氏徐方正妻年十九夫亡抚孤　　守节五十二年乡里贤之　　沈志让妻冀氏
　　按宁阳县志冀氏沈志让妻年十九夫亡抚遗　　腹孤暨夫幼弟苦守四十三年邑令旌之　　吴应升妾孙氏　　按宁阳县志孙氏庠生吴应升妾壬午城陷升　　夫妻遇难氏负尸葬之年二十二无子矢志柏　　舟茹荼饮冰纺绩勤苦年七十八卒有司表其　　门　　程应世妻朱氏
　　按宁阳县志朱氏庠生程应世妻壬午城陷氏　　扶姑逃姑被伤死守姑痛哭抱尸归葬夫复被　　掳独抚茕茕二孤勤纺绩课之诵读俱成明经　　一登仕版生平衣不帛食不肉布衣蔬食年九　　十终　　周可从妻朱氏
　　按宁阳县志朱氏庠生周可从妻城陷夫遇难　　氏年二十五抚三岁孤屡遭兵荒藜藿不充操　　凛冰蘗教子有声黉序年六十终　　孙光干妻孙氏
　　按宁阳县志孙氏孙光干妻年二十丧夫仅存　　襁褓一子上有七旬老姑抚孤备极艰苦及姑　　殁殡葬尽礼纺绩为生教子成立守节五十年　　如一日年七十五终　　薛国让妻陈氏
　　按宁阳县志陈氏薛国让妻于归三载子仅弥　　月而让病亡氏年甫二十翁姑已逾七旬氏守　　志奉养及翁姑相继逝复竭力以礼归葬称未　　亡人四十载教子以义方有司旌表　　闫某妻吴氏
　　按宁阳县志吴氏廪生闫某妻早寡值明季兵　　荒艰苦万状矢志守节虽甚爱其子而教之极　　严四十载亲课耕桑后子经世英年食饩子孙　　绳绳人谓贞节之报　　高维霍妻徐氏
　　按邹县志徐氏高维霍妻生子甫三岁夫亡苦　　节自守年八十终　　尹成甲妻秦氏
　　按邹县志秦氏尹成甲妻年三十一夫亡守节　　四十六年　　刘万章妻李氏
　　按邹县志李氏刘万章妻年二十七夫亡守志　　四十余年教子成立　　刘仪楷妻周氏
　　按邹县志周氏刘仪楷妻夫亡氏年二十一上　　有八十老翁下遗二岁幼子值明季荒乱奉翁　　抚孤艰苦备尝士民举为节孝　　潘景焕妻孔氏
　　按邹县志孔氏庠生潘景焕妻归四载氏年十　　八兵乱夫死氏于众骸中认夫尸负归殡葬土　　寇猖獗掘发翁坟氏不避艰险亲入圹中收骨　　入棺封墓如故奉六十孀姑事生送死悉合于　　礼抚两岁遗孤课读成名克定厥家康熙三十　　六年奉旨建坊旌表
　　秦生鍭妻崔氏
　　按邹县志崔氏诸生秦生鍭妻夫亡氏年二十　　舅姑年老遗二子在抱时值荒歉鬻簪珥以奉　　甘旨采藜藿自食及翁殁殡葬循礼事姑愈笃　　躬纺绩以备温纩姑病亲尝汤药姑殁哀毁倍　　常课二子以义方并克绍先业　　秦隆中妻岳氏
　　按邹县志岳氏秦隆中妻隆中被贼害遗幼子　　生锦苦节教养早列黉序年七十余卒　　刘元辅妻王氏
　　按滕县志王氏刘元辅妻生一子未弥月元辅　　亡氏年二十三舅姑亦相继没氏苦节坚贞依　　母家教子入庠年七十余终　　吴际升妻甘氏
　　按滕县志甘氏诸生吴际升妻壬午城陷升死　　祖母益氏姑黄氏俱投井氏苦守终身　　丁永昌妻杨氏
　　按滕县志杨氏丁永昌妻昌亡氏年二十无子　　昌妾产遗腹儿氏茹荼饮冰誓不再嫁　　吕赞韶妻孔氏
　　按滕县志孔氏诸生吕赞韶妻韶早亡氏年二　　十六持家教子三十余载有司旌之　　张默妻侯氏
　　按滕县志侯氏张默妻年二十二默亡二子俱　　幼大乱之后地无立锥氏勤绩纺以自给矢志　　坚贞苦节终老　　孙宪祖妻孔氏
　　按滕县志孔氏诸生孙宪祖妻宪亡氏年二十　　四矢志靡他坚贞自守年五十六终　　殷政侨妻傅氏
　　按滕县志傅氏殷政侨妻侨亡氏年二十四子　　甫三家贫茹荼艰苦纺绩教子入庠年六十　　二终　　赵引昌妻贾氏
　　按滕县志贾氏赵引昌妻昌死于寇氏年二十　　九舅姑相继没守节抚幼子贞操不渝　　祝有节妻王氏
　　按城武县志王氏祝有节妻节亡氏年十七子　　芳名甫周岁氏矢志不移苦节自励五十二年　　王配京妻刘氏　　按城武县志刘氏诸生王配京妻明末壬午京　　死氏年二十四子锡方两月氏茹苦如饴屡遭　　凶年家不举火邻里周之辞不受纺绩度日教　　子有才名康熙二十二年奉旨建坊
　　秦希贤妻李氏
妇安
氏附

　　按城武县志李氏秦希贤妻夫亡氏年二十舅　　姑俱早世遗二幼孤氏恩勤抚育二十余年如　　一日长子邦泰既娶而病没无子媳安氏亦矢　　志靡他事孀姑以孝次子毓奇厕名黉序皆母　　氏力也　　陈方妻王氏
　　按城武县志王氏诸生陈方妻年二十五方病　　亡子幼在抱流离颠沛数十年年八十八卒　　祝尔寿妻王氏　　按城武县志王氏祝尔寿妻年二十尔寿亡遗　　二子长琳甫三岁次珊方弥月氏设夫主于居　　室朝夕事之如生姑久病弥留&#褥氏奉汤药　　非亲尝不敢进焚香默祷愿以身代抚育二子　　恩义周至子琳登丁卯贤书奉旨建坊旌表
　　张玑妻邵氏
　　按城武县志邵氏张玑妻年十八玑死无子敬　　事舅姑誓不改节屡遭凶荒惟纺绩以供甘旨　　亲党欲以节孝举氏闻止之事遂寝　　宋豪妻刘氏
　　按城武县志刘氏宋豪妻豪死氏年十九方娠　　后数月生子抚育成人娶妇刘氏不数年子死　　越年妇亦亡茕茕六十余载年八十六卒　　王梦祯继室曹氏　　按城武县志曹氏王梦祯继室祯为土寇所害　　氏年二十三子廷勋甫三岁次子未周祯前室　　子廷弼年十四氏哭谓曰汝父雠未报我与汝　　徒死无益后终执贼正法雪其夫雠携子刳其　　心祭夫坟墓教子廷勋入庠　　刘辅宸妻程氏
　　按城武县志程氏刘辅宸妻夫病殁氏年二十　　二上下无依子镇方弥月家无斗储绩纺度日　　两臂几折志节弥坚公举旌表　　王应运妻任氏
