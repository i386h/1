<!-- { "loadSidebar": true } -->
按郿县志胡氏生员苏宇妻名宦胡九思女孙贞静淑慎以孝闻宇死冰霜自励家训严肃次子必庭以明经显年八十终　　李华先妻彭氏
按郿县志彭氏举人李华先妻先为闻喜令以清廉爱民相诫夫亡于官氏舆榇归年未三十训子为诸生以寿终　　张景仲妻常氏
　　生员赵琠祖母孙氏　赵琠母柳氏
　　生员杨铭母刘氏
按郿县志已上四妇俱青年守节艰辛训子节妇中之贤者其事实不详　　高启明妻刘氏　　　赵元臣妻梁氏
　　刘天衢妻葛氏　　　张绍祖妻白氏
按崇信县志已上四妇俱穷苦守节建坊旌表事实不详　　齐朝儿妻王氏
按阶州志王氏齐朝儿妻嫁七日大雨江水泛涨木薪蔽江而下朝儿溺死氏沿江哭行三日求尸不得从夫溺处自投未几二尸相抱而出郡人感其异闻于官复其家旌表　　龙韬妻徐氏
按阶州志徐氏百户徐纲女千户龙韬妻甫嫁而夫死舅姑逼嫁氏剪发刺目以示不二太守上其事旌表　　赵廷佑妻袁氏
按阶州志袁氏诸生赵廷佑妻从夫一载生一子夫亡氏年十九甘贫守节终身不改子赵登第以孝行称有司旌表　　司仕妻王氏
按阶州志王氏增广生司仕妻有殊色夫亡人争娶之不从守子司宗成立承袭祖荫太守旌其门年八十六卒　　冯邦用妻崔氏
按阶州志崔氏冯邦用妻夫亡孀居三十载年八十余城破被伤而死

　闺节部列传一百
　　明九十五
　　何大妹
按四川总志大妹姓何氏天启中坊表事实不传　　张思慎妻陈氏按资县志陈氏张思慎妻年二十一夫亡无子妾生二女陈誓不他适躬织抚之成立县令旌之　　查联举妻张氏
按资县志张氏诸生查联举妻夫亡张年十八遗腹生女依姑纺绩度日卒无二志乡里称贤　　罗诏尹妻朱氏
按昭化县志朱氏天启间增生罗诏尹妻夫亡守节尝割股愈母疾县令旌其门　　游治妻姚氏
按夔州府志姚氏开县临江下里人适游治治亡氏年二十抚子文选及长补弟子员天启二年直指岁给粟帛年八十卒　　张献臣妻向氏
按夔州府志向氏巫山人里民张献臣妻方孕三月夫亡后生子光祖守节四十一年终有司旌表　　向豫诚妻冯氏按夔州府志冯氏巫山人诸生向豫诚妻夫亡抚遗腹子守节终身有司旌表　　罗英妻杨氏
按夔州府志杨氏巫山诸生罗英妻搢绅杨深女年二十六夫亡子尚幼氏矢志守节治家严肃训子有义方年七十五终旌表　　冉天恩妻宦氏
按夔州府志宦氏巫山里民冉天恩妻年二十夫病笃割股救之及亡姑欲令再嫁氏誓死不从守节五十余年旌表　　向籓妻郑氏
按夔州府志郑氏开县人向籓妻籓亡郑年十九子中魁甫二岁郑持身正治家勤教子读书年八十卒　　袁文任妻王氏按黄州府志王氏黄冈袁文任妻适袁甫二年生子希诗文任性孝友其兄冤系受重刑当解谳任告父母曰兄不堪矣愿代赴理遂毙杖下氏恸夫死义奉九旬舅姑鞠月余孤子矢志苦节年八十病危希诗妻何氏割股救之又四载而卒天启四年建坊旌表　　丘九囿妻刘氏按黄冈县志刘氏丘九囿妻夫亡子玉岗仅一岁氏引刀断指示死无他日勤纺绩育子虽姑姊兄弟不交一言苦节六十余年年八十七卒天启间旌表　　李文祥妻邹氏按麻城县志邹氏职方主事李文祥妻祥早亡氏苦节四十余年终　　万世重妻郑氏
按德安府志郑氏安陆万世重妻万历间世重亡氏年二十四哭踊滨死戚党强起之奉姑训子苦节五十余年子中翘中翸孙邦表邦屏俱补邑诸生天启乙丑直指杨新期疏请建坊其门　　秦应碧妻邓氏
按德安府志邓氏安陆秦应碧妻应碧亡邓年二十三永绝膏沐杜门苦守天启间御史白士磷疏闻表其闾　　汤星继妻舒氏
按德安府志舒氏孝感举人汤星继妻年二十六夫亡无子氏抚尸一恸呕血数升引决不得立星兄子民惇为后宵旦蔬水必荐荐必哭邑人哀之　　李友兰妻管氏
按德安府志管氏应山李友兰妻年二十一夫亡坚贞抚孤敬事姑舅天启间旌其门　　丘山妾曹氏
按德安府志曹氏孝感丘山妾年二十五子余庆二岁山病革命嫁曹泣曰君以妾不能从死耶顾为丘氏计翁姑老矣孤儿无托不忍遽出此耳及丘亡曹永谢容饰甘粗粝事亲抚子孝慈兼至邑人以状闻邑令为之传　　邓文焕继妻萧氏
按德安府志萧氏孝感邓文焕继妻年十九夫亡家甚贫事翁姑抚前妻子立如己出教之有成邑令旌表　　李含芳妻戴氏
按德安府志戴氏孝感李含芳妻夫亡守节事翁姑以孝姑没年九十戴亦七十矣哀毁终身邑令旌表　　唐在衡妻汤氏按德安府志汤氏孝感唐在衡妻年十六归唐明年夫客死子吉方三月氏闻讣鬻田八亩奔丧至则枕柩大哭呕血欲自缢为诸母拯救既归绝粒五日不纳勺饮且死诸母曰汝但自了置孤儿何地倘失恃死夫且不祀因以吉投其怀相向泣氏乃强起进粥一瓯厝夫柩斗室而寝食于其旁三年不脱衰戊申岁大水及庐汤不出避曰吾与棺俱没尔顷之水退吉稍长就外傅衣食修脯悉从寡母十指中出未几汤两目俱盲岁饥得谷则以食吉而私饱糠&#不令人知天启甲子子吉冠为诸生汤集诸母告之曰孤儿赖父之灵以有今日吾无事矣乃以夫忌日设奠抚棺恸绝妇进汤水不纳数日死巡按御史具题旌表　　吴士望妻宋氏
按德安府志宋氏孝感吴士望妻年二十四夫亡无嗣抚望从子如子纺绩自给事翁姑终丧葬尽力卒年六十　　夏彝妻夏侯氏
王
氏附

按德安府志夏侯氏孝感夏彝妻彝早丧夏侯擗踊几绝姑陈老两孤应图应书皆幼氏事老抚幼二十六年应书补博士弟子娶石氏生时亨甫八月而石夭时亨失乳昼夜啼家贫不能佣乳保夏侯抱孙乞邻妇乳乳已啼如前因揉粉如乳湩口哺之后六年为应书续娶王氏年十六力操作埒于女&#奉姒不敢以娣居也宵分篝火乃得为时亨制衣履昼夜不少自逸无何应书没王密割发置尸枕下殓毕即投缳姑夏侯哭曰天降祸夏氏尔奈何助之弃尔夫后王唯唯不敢言鬻织以奉姑躬啖糠&#日不再食其父以夏氏微数讽女嫁王不听一日父私与里中豪侠谋驰急走绐女称父病且死待女一面王遽归而父故无恙王遂徒跣驰而返护子益力奉姑益谨姑七十有五卒王哭踊过伤年四十有二而殒万历丁巳侍御史彭某以夏侯及王闻于朝会神宗耄年&#勤诸疏留中不报庚申光宗自谅暗中下其事礼部天启辛酉部报可诏表其闾明年时亨成进士崇祯初时亨自户部郎擢参河南政特给新衔命赠夏侯王皆为太淑人　　杨&#妻杨氏
按德安府志杨氏孝感杨&#妻年二十七夫亡子庆&#尚幼家故贫翁姑老岁且洊饥质老仆以养不继伯舅勒更嫁以死辞翁姑没为具殡殓室庆&#成家年六十卒　　胡巂妻徐氏
按德安府志徐氏安陆胡嶲妻夫早亡氏年二十无子女夫弟宁幼而孤家复贫落徐诛茅墓左以女红供晨夕抚宁如子苦节四十余年宁以明经选万年司训力请于当事天启元年奉诏建坊表其庐　　严一敬妻姜氏按德安府志姜氏安陆庠生严一敬妻持身幽静夙内则一敬早世氏年二十二绝食卧柩旁以死自誓子新国尚呱呱在抱姜忽悔曰数世存亡系此一&#安可死因截发噬指苦志守节室仅环堵日夕扃闭新国稍长出就外傅氏力机杼供修脯及新国补邑弟子员归拜母嘱曰未尽之事尔自勉为之因不食死天启乙丑巡按杨新期以闻建坊旌表　　姚志伊妻陈氏
按荆州府志陈氏石首姚志伊妻夫亡氏年二十矢志苦节方四十时得弱疾适一卖珠女至其家以丸投之云服此即愈氏入厨欲饭之女忽不见疾果愈年九十二卒天启丁卯其孙举乡荐　　周嘉引妻唐氏
按监利县志唐氏生员周嘉引妻年二十夫亡抚遗腹子熙镐中天启丁卯乡试年七十余卒　　向东衡妻周氏
杨
氏附

按长阳县志周氏向东衡妻夫死无子妾杨氏方娠生子接儿周抚之与杨氏共甘苦终身县令旌表　　鄢必灿妻刘氏按长阳县志刘氏生员鄢必灿妻年二十余夫死遗二子苦节训之俱得成名县令旌表　　向邦春妻张氏
按长阳县志张氏生员向邦春妻年二十余生二子夫死茹荼守节训子成人　　艾维郁母杨氏
按长阳县志杨氏生员艾维郁母年十八夫亡守节养姑训子成立人称节孝　　王之宾母向氏
按长阳县志向氏生员王之宾母年十八夫死宾甫一周叔母劝再嫁氏断发立誓养姑抚子守节终身　　李国枢母田氏按长沙府志田氏诸生李国枢母年二十许丧夫一恸几绝翁姑以遗孤泣谕之田遵命抚孤葬夫宅右距所居不一里手携孤幼环墓而泣剃草拾叶无虚日道旁见者不知涕之何从归则拭泪而入不令翁姑知也翁姑没执丧尽礼教子读书膏火悉出机杼县令余自怡表其门　　王用器妻罗氏
按长沙府志罗氏王用器妻年二十二夫死伯父之难氏誓不再适或强之引斧断其指以示乡里重之　　萧永峦妻贺氏按长沙府志贺氏萧永峦妻安化人年二十二而寡誓不再嫁勤纺绩以自给乡党敬之　　熊梦应继室文氏
按长沙府志文氏安化人熊梦应继室生子嘉裕甫一月而应死氏年二十八誓不再适纺绩抚孤守节五十八载教嫡子嘉谟补邑弟子员谟夭又抚适孙养性举岁荐有司屡旌之年八十六卒　　郭熙如妻张氏
按长沙府志张氏安化人郭熙如妻生子甫四岁如亡氏年二十六家计萧然奉姑训子历三十余年始终如一有司旌之年七十无疾终　　胡大华妻李氏
按长沙府志李氏浏阳人胡大华妻夫早亡氏哀毁欲自尽姑救免抚二子成人忧勤靡至孀居四十七年年七十五卒　　龙锡妻葛氏
按长沙府志葛氏湘乡人孝廉龙锡妻锡举于乡未仕早没遗孤七人其三庶出葛氏拊循皆若己子而性严毅诸子非衣冠不敢见坐起饮食皆有成法稍违其训必正色斥责课读书常鸡鸣而起夜分乃就寝诸子无敢先后族中称为葛提学莫不敬惮焉长子应河领乡荐余俱诸生贡入太学子孙以诗书世其家　　彭应焕妻颜氏
按长沙府志颜氏茶陵人儒士彭应焕妻秉性静默姑尝笑为哑妇夫疾革自以不克终养为恨颜涕泣誓以身任夫亡姑病衣不解带经年姑临终顾谓曰吾有子早丧有女远遣乃独累汝媳奈何及姑没连值岁歉备极荼苦勤机杼缩衣节食以教其子尝避兵一切不顾惟诸子书籍罔遗曰汝父未瞑之目老身待续之命都在此书笥中也子康以拔贡北上为母踌躇颜勉之曰儿行矣汝母虽惫犹能待汝归也苦节四十余年年八十三州守表其墓　　黎氏女
按长沙府志黎氏女名五贞湘阴人天启初年十余许字李氏子未归而李子死将别订盟拒不可李父母亡女匍匐赴之执丧三年终不改适　　刘一麟妻曾氏
按长沙府志曾氏湘乡人适寺丞刘一麟二十而寡遗孤常吉甫五岁曾矢志守节备尝艰苦教子成令器历任着能吏名初一麟始丧族之强悍争相龁啮惟曾以清节为戚里所钦重悍者谋屈故克全其家以待子之成常吉又早丧曾复抚孤孙象贤年九十乃卒　　一桂妻刘氏
按长沙府志刘氏湘乡人夫名一桂缺其姓桂以里役运粮漂流不归家日零落刘茹荼啮蘗勤纺绩教成诸子懋德领乡荐令宿松懋学懋孝皆贡于乡诸孙次第补入庠序刘年八十无疾终　　张希美母刘氏
按岳州府志刘氏华容张希美母早寡抚孤终身天启甲子学使徐人龙旌表　　谢彬妻马氏
