<!-- { "loadSidebar": true } -->
按昌邑县志李氏诸生董朝信妻年十九适朝信克修妇道越三载朝信病亡子三迁生甫两月氏昼夜号泣绝饮食三日人以老亲幼子无托劝之始勉啜水浆自是毁妆不为容饰惟一意孝亲抚孤子登黄甲李以寿终　　黄卷妻姜氏
按昌邑县志姜氏黄卷妻年二十卷亡一子方五月姜哀痛不食欲以身殉既而知死之无益不如养公姑抚子以成夫志遂以守志名其子执遗经教之零丁孤苦三十年而卒其子为邑廪生　　孙评妻宋氏
按昌邑县志宋氏适御史孙梦豸之子评夫妇俱年二十二评病亡无出氏守节六十余年奉敕建坊旌表　　孙谔妻李氏
按昌邑县志李氏评弟孙谔妻年十五归谔时谔病剧未行合卺寻死氏仍室女也守节四十五岁而终奉诏旌表　　崔尔恒妻姜氏
按胶州志姜氏崔尔恒妻性端淑克尽妇道尔恒病亡氏矢志贞守四十余年人无间言直指表其闾　　马清妻纪氏按胶州志纪氏幼许马清清习童子业颇有声年十五忽病痿不能行自度贫且病废愿罢婚听纪自便纪号泣剪发不从遂终归清家四壁立纪工缉作线枲杂花得钱以供甘旨而自食粗粝家渐饶无子为清买妾生女清年三十病亡氏绝汤饮数日姑哭曰我依汝为活汝死吾亦死矣防之愈密氏乃抚其　闺节部列传一百二十四
　　明一百十九
　　席日正妻丁氏
按山西通志丁氏席日正妻沁水人夫亡氏年十八祖姑九十二翁姑俱七十余氏俱终养葬祭尽礼家无亲族止一从侄崇敬方十岁氏抚为己子与娶妻生孙席珍甫九岁敬不任贫苦亡去妻亦死氏极苦伶仃抚席珍成立　　张给妻刘氏
按山西通志刘氏沁水孝廉张给妻夫亡氏年二十九子道溥方五岁阅三年亦殇翁姑命嗣侄承祧苦守四十五年奉诏旌表　　何通海妻李氏
按山西通志李氏沁水人生员何通海妻夫亡氏年十九翁姑怜其无出令再嫁不从家贫晚岁寄食母家年七十余卒　　原大仿妻郭氏
按山西通志郭氏沁水人原大仿妻夫亡氏年二十二无子守节后夫弟大经夫妻俱殁一子一女俱幼氏抚之如己子皆克成立　　田铎妻王氏
按山西通志王氏田铎妻沁水人夫亡氏年二十六抚幼子成立孀居三十九年旌表　　敦士弘继室杨氏
按山西通志杨氏沁水人右卫贡士敦士弘继妻士弘任云南提举没于官氏年二十六扶旅榇万里还乡事八十四岁继姑以孝闻教子读书为崇祯元年乡贡守节三十余年学使奏请旌表　　巨经妻李氏
按山西通志李氏沁水人巨经妻年十九而寡翁谨阵亡氏负尸还葬辛苦万状守节不渝年七十八终直指旌表　　周权妻樊氏
按山西通志樊氏沁水周权妻夫亡氏年二十五家贫力女红抚幼子于政成立为诸生守节五十年终　　冀善妻严氏按山西通志严氏临县人生员冀善妻夫亡氏年二十子方二龄父母令改适不从奉翁姑抚幼子苦节六十五年建坊旌表　　王凤妻孙氏
按山西通志孙氏沁水人王凤妻夫亡氏年二十四抚幼子应魁成人苦守四十七年卒　　武勉仁妻高氏
按山西通志高氏沁水人武勉仁妻夫亡年二十一子绩甫一岁苦志守节教绩成名御史表其闾　　王崇德妻田氏高
氏附

按山西通志田氏沁州王崇德妻夫亡氏年二十子朝相甫一岁抚育成人娶高氏朝相夭没氏与妇共纺绩度日守节终身监司给米布优恤　　钱谦益妻赵氏
按山西通志赵氏太原右卫人钱谦益妻夫亡子利用在襁褓舅姑耄老氏矢志奉养教子成名学使旌表　　吴全妻张氏
按山西通志张氏孝义吴全妻夫亡氏年二十矢志守节竭力养姑家贫或劝嫁即面斥之不更与见遂穷苦终身　　孙章妻李氏
按山西通志李氏孝义人孝廉孙章妻夫溺死氏年二十余痛哭几绝抚遗孤余庆历境极苦执节愈坚余庆以岁贡入太学氏年七十一卒　　吕钺妻韩氏
按山西通志韩氏吕钺妻孝义人少寡家贫或忧其无养氏曰吾诗礼家妇知守一而已庸计其他年七十有司表其门　　任希闵妻赵氏
按山西通志赵氏孝义庠生任希闵妻有美色夫亡年十九矢志苦守终身不为容饰事翁姑甚谨姻党罕接其容教数月遗孤朝宗成立任睢州判官旌表　　张荷妻王氏按山西通志王氏孝义人生员张荷妻夫亡氏年二十淡泊自苦竭力以事翁姑虽至亲罕见其面有司表其门　　李时渐妻张氏
按山西通志张氏高平人李时渐妻渐素贫约及亡氏尽力殓葬竟至乏食氏甘之无斁训子藻登科苦节历久益固有司旌表　　牛星妻薛氏
按山西通志薛氏高平人生员牛星妻夫亡氏年二十二毁容断发粗粝自甘守襁褓子五十余年旌表　　张鉼妻王氏按山西通志王氏永宁人张鉼妻年十九夫亡无子孀居四十余年对人无有笑容有司表其门　　车坦妻胡氏
按山西通志胡氏永宁人生员车坦妻夫亡氏年二十五执节五十余载贫苦弥坚旌表　　胡惟耀妻白氏
按山西通志白氏永宁人胡惟耀妻年十九夫亡矢志不二孀居七十余年年九十二旌表　　张瑛妻梁氏
按山西通志梁氏永宁人张瑛妻知书能文年十九而寡守节三十余年躬教子坤补弟子员旌表　　张素妻邢氏按山西通志邢氏永宁人生员张素妻闯贼陷城素随父投井死氏竭力营葬二丧甘贫守节教子曙景俱食廪饩有司表其门　　宋希文妻李氏
按山西通志李氏陵川人宋希文妻夫亡氏年二十数缢柩前兄屡救免遂矢志苦节抚子廷瓒为诸生崇祯间建坊旌表　　韩国宾妻李氏
按山西通志李氏陵川人举人韩国宾妻夫亡氏年二十四抚孤成立守节四十年崇祯间建坊旌表　　张大化妻原氏按山西通志原氏汾阳人张大化妻夫亡年二十二孝养继姑抚育孤子数十载苦节不渝旌表　　田伯松妻朱氏
按山西通志朱氏汾阳县人田伯松妻夫亡翁姑俱逝幼叔未一岁氏哺养成人为毕婚夫妇俱夭又抚其子芳成诸生有司岁给粟帛优恤之　　史廷瑞妻崔氏
按山西通志崔氏河津人史廷瑞妻夫早亡无子氏依母家守志终身有司旌表　　薛妻高氏
按山西通志高氏河津人生员薛妻夫亡氏年十九抚数月孤惟允成立入邑庠年七十余卒学使表其门　　周诵妻侯氏
按山西通志侯氏河津人诸生周诵妻年二十一夫亡子幼抚孤苦节七十余年未尝一出户庭年一百三岁有司表其门　　杜汝妻柴氏
按山西通志柴氏河津人生员杜汝妻年二十夫亡子幼强族欲吞其业谋嫁之氏祷神誓死卒抚孤成立苦节五十年有司旌表　　解宰妻师氏
按山西通志师氏河津人解宰妻年十七夫亡无子闭户纺织苦守五十三年　　高超妻邵氏
按山西通志邵氏河津人高超妻年二十三夫亡无子抚侄为嗣门庭清严过者改容有司旌表　　武梦吉妻张氏
按山西通志张氏河津人生员武梦吉妻夫亡矢志守节姑病药必亲尝纺织勤苦有所积即以给贫乏年八十终旌表　　许子蔺妻阮氏
按山西通志阮氏河津人生员许子蔺妻夫亡姑老无嗣抚侄为子纺织度日六十余年年八十旌表　　刘志纯妻段氏按山西通志段氏黎城人刘志纯妻年二十一夫亡子芳甫三岁次源在襁褓氏励志守节事翁终老教芳源皆成立年六十余旌表　　唐麟妻王氏
按山西通志王氏黎城人唐麟妻年二十一夫亡抚遗腹子成立　　马行宫妻李氏
按山西通志李氏永和生员马行宫妻夫亡三子皆幼矢志守节治家勤俭训子严肃杜门不令出户教之亲典籍每食必供灵几后子登仕籍者二人　　任童妻朱氏按山西通志朱氏大同人任童妻夫亡氏年二十一遗腹五月生子体先苦节奉姑抚先成立凡历三十余年　　储征妻何氏
按山西通志何氏大同右玉林卫储征妻夫亡氏年二十四止二女家贫勤女红度日孝事翁姑遣嫁二女守节六十一年卒　　高应命妻梁氏
按山西通志梁氏稷山人高应命妻应命病笃谓母曰儿亡新妇当嫁氏在侧曰此言胡为及命亡氏年十七无子翁姑令他适不从守节六十五年卒　　史润妻崔氏按山西通志崔氏稷山人史润妻夫亡氏年二十家贫母欲夺其志氏至死不从甘心苦守教二子成立崇祯十三年御史李豫具题敕赐建坊　　史允济妻张氏
按山西通志张氏稷山人生员史允济妻夫亡氏年二十家贫无子翁姑欲嫁之氏截发明志苦节六十年如一日　　王观妻梁氏
按山西通志梁氏稷山人生员王观妻年二十夫亡邻妇谓曰守节难事年少无子为尤难氏曰翁姑在将安往县令表其门　　任希亨妻卢氏
按山西通志卢氏稷山人任希亨妻年十九夫亡甘贫苦守之死靡他侍郎曹于汴表其门　　李钧妻郭氏
按山西通志郭氏稷山人兰州知州李钧妻钧亡氏年二十抱孤子天资泣曰吾死亦易得死弃孤儿何以见亡人地下遂苦节抚子成立娶张氏未几天资又夭遗腹生孙化龙甫数月张氏亦亡氏又抚孤孙教之成立有司旌表　　丁仓妻祁氏
按山西通志祁氏大同人丁仓妻夫亡氏年二十二家贫咸欲夺其志氏抚棺自誓谓姑老子幼宁死弗去勤女红终姑天年子亦成立年七十一学使旌表　　刘懿谟妻陆氏按山西通志陆氏大同人生员刘懿谟妻夫亡氏昼夜哭泣绝饮食数日氏母以抚孤力劝强自存活教子有征习制举业苦节终身　　何浩继妻吴氏
按山西通志吴氏大同人何浩继妻夫亡氏年二十无子女父母欲嫁之不从年七十终侄何宗祀礼葬之　　卢仲文妻李氏
按山西通志李氏大同人卢仲文妻夫亡氏年二十一家贫如洗以女红养舅姑训子读书守志四十五年子国文列弟子员有司旌表　　朱廷埃继妻董氏
按山西通志董氏大同人朱廷埃继妻无出为夫纳妾郭氏生一子夫亡郭氏求去氏曰若去孤谁与抚遂留共守族人利其产百计凌逼氏隐忍抚孤成立苦守三十余年　　邹希孟妻张氏
按山西通志张氏大同人生员邹希孟妻夫亡矢志奉老姑抚幼子历艰苦不移姑殁丧葬成礼教子承诏入庠序崇祯五年旌表　　闯嵩妻高氏
按山西通志高氏闯嵩妻大同人年二十六夫亡孀居守志抚幼子寻夭孤苦五十四年事闻旌表　　赵仲福妻李氏按山西通志李氏大同人赵仲福妻夫亡氏年二十三苦守不嫁事翁姑抚幼子五十七年学使表其门　　普日利妻许氏按山西通志许氏垣曲生员普日利妻灵宝襄毅公女夫亡欲自尽家人救免葬夫掩圹吞土气绝复苏止一女寻亡伶仃无倚孀居五十余年事闻旌表　　文武臣妻陈氏按山西通志陈氏文武臣妻垣曲人夫亡遭岁屡荒躬勤纺绩以养翁姑及殁殡葬如礼抚孤希韩亲授遗经韩后任华州同知氏孀居三十年事闻旌表　　文汴妻车氏按山西通志车氏垣曲文汴妻夫亡氏年未二旬遗孤斐然方周岁孀居六十余年艰苦抚斐然成立旌表　　邓晚妻郭氏
按山西通志郭氏垣曲邓晚妻年十九夫亡哀毁几绝遗孤方数月翁亦寻丧孤苦无赖勤绩纺以养姑姑有疾不食氏泣跪进食孀居六十年抚孤成立　　文汝松妻王氏按山西通志王氏垣曲文汝松妻夫亡氏年十九劝再嫁不听苦志守节孝养翁姑抚子可法为诸生孀居七十年卒学使表其门　　王应运妻文氏
按山西通志文氏垣曲生员王应运妻年十八适王二十七夫亡刎颈几死亲邻力救复苏守节奉事孀姑早夜定省无怠姑病汤药必亲姑没竭力埋葬庐墓三年有司旌表　　文经邦妻郭氏
