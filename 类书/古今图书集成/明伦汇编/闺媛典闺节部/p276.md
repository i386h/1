<!-- { "loadSidebar": true } -->
按永定县志卢氏王惟仁妻卢一松女松为光泽教谕氏随父于学舍及笄仁入赘于卢仅三月仁亡氏奉主归王氏拜见翁姑立嗣守节卒年六十一　　赖锡福妻熊氏按永定县志熊氏赖锡福妻福早亡氏年二十三孀居无子事姒如母遇侄如子足不下堂言语不苟年八十终　　丘与颜妻吴氏
按永定县志吴氏丘与颜妻年十八孀居抚育嗣子孝以承先勤以善后年七十七旌表　　何有谟妻李氏
按光泽县志李氏孝廉何本盛媳有谟妻也本盛继母生四弟皆剽悍盛登贤书选州守未任没继母弟谋毒有谟啖以粥置毒其中方咽而毒作奔归嗔目语氏曰吾中毒今已矣而年少子幼冤何由雪语讫而死氏抚膺哀痛矢以死白夫冤訴诸上官匍匐辛苦阅十余年不得报有谟精魂时随号泣氏志益坚值中丞朱某廉明亲鞫立歼三凶有谟自此寂然氏奉姑益孝谨诲子其晃弱冠补弟子员崇祯间旌表　　王天实妻危氏按光泽县志危氏名瑄娘适王天实不数载夫亡无嗣危守节抚侄以继夫后直指给粟帛优之　　郭纬妻李氏
按光泽县志李氏诸生郭纬妻纬弱冠蜚声艺苑濒死顾谓氏曰吾志未成而死二子一女茕茕襁褓汝又年少其若之何氏泣曰守其长而已矣纬亡氏事继姑以孝训二子俱次第成名毕婚嫁仰天叹曰可以报亡人地下矣自是减食嘱二子曰我死必与父合葬寻卒　　江笔彩妻李氏
按光泽县志李氏名锦娘建始令恩之女孙庠生江笔彩妻李艰于嗣劝夫置妾夫病出奁资以助医妾林氏生子宗海而死李抚海不啻己出夫被难宗海方五岁母子伶仃家无长物李年三十辟纑教子出兵戈患难之际毁容敛迹卒保无恙以节终　　傅政妻施氏
按光泽县志施氏五娘傅政妻邑罹山寇政死于难翁亦被掳施觅夫尸归葬罄奁赎翁子未期岁翁目双瞽人劝他适不听备尝艰苦抚孤成立侍御表其苦节旌之　　黄朝铉妻上官氏
按光泽县志上官氏黄朝铉妻年十八夫亡矢志抚孤子甲义不再适诲甲向学补弟子员以孝称事闻坊表年七十有二　　高明妻危氏
按光泽县志危氏名柏娘高明妻年十八明亡无子矢志不二敛容屏息缟素终身　　李毓英妻何氏
按光泽县志何氏名翠娘李毓英妻事李恪尽妇道英亡无子何年二十有一矢志守节六十一年　　李天锡妻彭氏按光泽县志彭氏年十六适邑人李天锡未周而锡亡守遗腹子贽艰苦鞠育事舅姑以孝闻贽补弟子员入国学授北城兵马副指挥克成母志崇祯甲戌直指旌其门年七十有五　　黄大缁妻叶氏
媳王
氏附

按光泽县志叶氏邑廪生黄大缁妻年二十四而寡奉八十老姑以孝闻抚三岁子尚猷延师教诲蜚声艺苑崇祯甲戌直指以闻诏旌表丁丑猷殁氏复抚遗孙应中应吉皆补弟子员氏年已七十媳王氏恪遵姑训共励苦节戊子之乱叶氏逃避卒于乡　　范永选妻宁氏按建宁县志宁氏范永选妻克修妇职孝姑敬夫年三十生一子有用越两月而选亡宁痛绝欲死复念孤儿无托不忍弃之矢志苦守毕丧葬家道中落饥寒自苦白首如初崇祯间年六十县令旌其闾　　廖大器妻王氏按建宁县志王氏名淑通判王用贤女廖大器妻器亡遗腹生一女舅姑逼之嫁王以死自誓攻苦百端久之姒余氏生子乃抚以为嗣鬻&#具买山葬夫虚其右以待己姒没祔己右临终如母党诀别而死　　黄燧妻徐氏按建宁县志徐氏黄燧妻性贞静年十九而寡以从子都为嗣孀居五十余年卒　　丁兆祥妻艾氏
按建宁县志艾氏丁兆祥妻事姑至孝夺己女之乳以哺幼叔早寡无子立夫弟之子妍彩为后抚彩恩义兼至家产一听二叔处分不置一问族党称之　　熊大捷妾周氏按建宁县志周氏庠生熊大捷妾年二十捷亡遗孤国泰仅两月家值中落周苦守抚孤形影相吊泰稍长纺绩佐读姑程氏老而瞽周服劳尽养行坐不离左右教泰为诸生直指旌之　　余万祚妻汤氏
按建宁县志汤氏名桂娘余万祚妻年十八而寡无出里媪劝其改适辄闭户不见断荤酒抚嗣子无异所生孀居三十五载卒　　谢朝铭妻黄氏
按建宁县志黄氏谢朝铭妻年二十五而寡子清仅五岁食贫守节相依为命尝乏薪不能晨炊同居者遗以束薪不受除夕囊无一文清出不归邻家馈以酒肉薪米力却之其介然不苟如此后清长成家氏年八十五卒　　詹国宗妻曾氏
按建宁县志曾氏詹国宗妻年十九而寡无子后姑凌虐之曾矢志不移越十余年立侄&#为嗣年七十五终　　万应海妻黄氏
按延平府志黄氏万应海妻南平人年十八夫亡苦志抚孤足迹不逾阃外父为旦夕造问年八十八卒子汝霖恂恂谨厚业医常施药活人　　杨其芳妻朱氏
按延平府志朱氏杨其芳妻南平人年二十二夫亡抚一子及长亦夭甘贫守志抚稚孙成立年七十卒　　汪纶妻江氏按延平府志江氏汪纶妻南平人年二十二而寡子烈甫四岁母怜其贫劝他适不从守节抚孤年七十余人罕见其面直指表其庐　　张文谟妻黄氏
王
氏附

按延平府志黄氏庠生张文谟妻名瑛娘永安人青年丧夫矢志守节抚孤成诸生御史崔尔进应喜臣旌之氏卒子晋锡亡媳王氏名肃英能继姑志抚孤子观亦克成立　　邹国恩妻吴氏
按延平府志吴氏邹国恩妻南平人夫亡子仪周仪谟俱幼氏痛哭几绝矢志靡他篝灯夜绩奉姑教子后仪周举孝廉仪谟为诸生年五十一卒事闻奉诏建坊旌表　　罗克宗妻张氏
按延平府志张氏罗克宗妻永安人年二十一宗亡子甫一岁孝事舅姑甘贫抚孤年七十卒　　王武妻张氏
按延平府志张氏庠生王武妻南平人无嗣为夫纳妾生子夫亡妾皆他适氏甘贫独守抚妾子不啻己出三十年如一日　　俞大训妻叶氏
按延平府志叶氏俞大训妻名保卿南平人年二十一夫亡誓死守节奉姑至孝教子毓才补弟子员旌表　　萧继宠妻谢氏　　　萧应凤妻冯氏
　　萧良宾妻谢氏
按延平府志已上三妇俱将乐元坪人青年守节各抚孤成立有司旌之　　赵广侧室章氏
按延平府志章氏国子生赵广侧室尤溪人年二十五而寡事正室如母抚孤子成立年八十二终　　何应科妻蔡氏按延平府志蔡氏何应科妻沙县人年十六夫亡遗腹仅四月氏哀恸几绝姑劝之乃强起屏居一室人罕闻其声崇祯三年状元坊灾焰及于庭氏不出避望夫拜祷俄而风反火灭年八十六卒　　练锦标妻赖氏
按延平府志赖氏生员练锦标妻南平人有姿容夫性癖轻氏氏不为戚年十八失所天无子苦节事翁姑纯孝一切无不曲当亲意躬任劳瘁克修妇道处妯娌雍睦无间言　　朱运熙妻黄氏
按延平府志黄氏朱运熙妻南平人适熙生子智临甫九月而熙亡氏年二十矢志守节孝事妾姑迭遭家难能悉力保孤言动秉礼苦心劳形盛年衰耗其媳有崔妇乳姑风临读书为诸生氏获旌表　　萧学人妻黄氏
按延平府志黄氏将乐萧学人妻来凤媳也凤为诸生时外授生徒内令女媳听讲黄与其小姑互相发明时以自律小姑嫁吴兴周周殁姑年十九凤曰两家赤贫曷成汝节答曰饥死事小愿依父守节及凤官粤东学人亦亡黄与小姑同寝处事翁姑凤叹曰吾丧子有女又有媳矣凤卒二寡各絣抚孤成立萧殁于崇祯间年四十有八黄年六十有七　　林大节妻吴氏
黄
氏附

按沙县志吴氏林大节妻方逾笄夫亡矢志守节足不逾阃姑病刲股和药祷天愿减己算以益姑寿姑死复苏晨昏纺绩课二子如严师年六十七卒子云志为岁贡生云才为诸生其孙光扆妻黄氏年十六于归光扆殁黄年二十三哀痛不食誓以死殉姑止之曰孤儿无托吾子殁不殁其在汝乃就食家贫姑媳相持哭声尝不绝于户内未几避兵双峰姑老而病黄日夜侍汤药不理鬓发者三月年六十九卒　　林云器妻张氏按沙县志张氏名巽娘林云器妻年二十五夫亡长子方总角次子遗腹张甘贫守志孝养舅姑值戊子己丑之乱避难存孤课其子纺绩伴读卒年八十七子孙俱列庠序　　邓鸣琚妻程氏
按沙县志程氏庠生邓鸣琚妻琚早亡家贫子幼氏孀居纺绩膳其舅姑篝灯课子遐迩贤之　　陈用文妻张氏
按沙县志张氏庠生陈用文妻年二十九夫亡守志姑疾谨侍&#箦焚香告天愿以身代崇祯间御史张应星表其门年八十一卒　　徐梦皋妻刘氏
按瓯宁县志刘氏生员徐梦皋妻年二十三而寡抚一子守节终身旌表　　蔡清泉继室龚氏
按瓯宁县志龚氏蔡清泉继室生二子方在襁褓氏年二十二清泉病亡氏抚前妻子爱逾己出教子育孙俱成立年九十有四终　　任巨妻林氏
按瓯宁县志林氏任巨妻夫妇相敬如宾其翁喜曰不意吾门复出梁孟也巨亡氏年二十五终身缟素五十七年孙本信曾孙可爱相继举乡荐　　李廷采妻滕氏
按瓯宁县志滕氏名顺朱廷采妻采亡氏年十八子未弥月痛绝复苏倚母家哺子成人守节三十年卒　　雷用龙继室全氏按瓯宁县志全氏县令雷用龙继室子伯汉甫三岁龙殁于官氏年二十四携孤扶榇归葬孀居三十年如一日　　朱校妻滕氏
按瓯宁县志滕氏庠生朱校妻年二十夫亡无子苦志自守事舅姑存殁尽礼年逾八十卒　　谢锐妻魏氏
按瓯宁县志魏氏庠生谢锐妻锐病革魏泣与夫誓及亡魏年二十有四一子方逾月茕茕无依鞠养底于成立　　滕桂妻杨氏
按瓯宁县志杨氏生员滕桂妻桂亡氏年二十一子炜甫周岁家贫氏截发纳夫棺矢志不变勤织以事舅姑孀居三十余年卒　　陈曜妻金氏
按瓯宁县志金氏陈曜妻曜亡子幼遗瘠田四亩不足供二亲&#粥氏日夜勤女红以佐甘脆课子思尹举乡荐年七十余卒　　黄崇妻郑氏
按瓯宁县志郑氏黄崇妻年十六归崇甫越岁崇死母逼改嫁誓死不从辛苦以养舅姑年六十余卒　　张素履妻黄氏按瓯宁县志黄氏名淑正黄懋诚女张素履妻性端严不妄笑语素履以文学名于时早亡氏年二十三笃志守节抚其子公肃以明经成名年七十翁犹在堂每食必备甘旨不以老废子妇礼　　陈士鉴妻滕氏
朱
氏附

按瓯宁县志滕氏副使陈烈之孙妇士鉴妻也鉴弟锜娶朱氏兄弟相继殁滕与朱并守节至老滕子夭独朱子泷克世其业崇祯间巡按御史表其门　　谢天辅妻陈氏
　闺节部列传一百四十八
　　明一百四十三
　　庞端穆妻霍氏
按广州府志霍氏南海人知府霍荩臣女年二十嫁都御史庞尚鹏次子端穆甫六月而夫亡抚遗腹女成长嫁户部郎中黄图赞矢志五十年年七十卒　　李良妻黎氏吴有进
妻梁氏附

按广州府志黎氏顺德李良妻良家故贫黎佐夫力作年二十三而良亡甘贫守节至死不二又桃村吴有进妻梁氏年十九归有进甫三月而进殁梁苦志不渝皎如白日　　冯志&#妻丘氏
按广州府志丘氏南海人年十九归冯志&#越四年夫亡年二十三子甫一岁家贫无以自给父母欲夺其志曰幸有子奈何弃之勤女红以养翁姑教子甘雨登崇祯己卯贤书苦节三十七年　　梁世和妻黄氏
按广州府志黄氏佛山梁世和妻年二十四夫亡一子仅二岁姑以家贫虑难守氏即夫灵前啮指血淋漓以示纺绩养姑终身无异长斋断荤训子以义方老课诸孙皆成立年八十有五　　叶纩继室张氏
按广州府志张氏东莞京山逸士叶纩继室也年十八归纩举二子并前妻二子抚之无异视年二十六纩亡矢志守孤母欲夺其志嚼舌绝食既死复苏削其发之半以示母事闻有司旌其门卒年七十　　黎克昌妻赵氏妾张
氏附

