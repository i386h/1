<!-- { "loadSidebar": true } -->
按河南府志吴氏卢氏人缙绅靳台彦妻夫没于官无子女伶仃孤守三十余年寿七十八卒　　杜兴祚妻雷氏
按河南府志雷氏卢氏人诸生杜兴祚妻年少夫亡无子女抚侄为嗣励志守节孝慈兼尽有司表其门　　延圣绪妻徐氏按河南府志徐氏卢氏人延圣绪妻年二十二夫亡守节三十余年矢志靡他　　范兰妻梁氏
按河南府志梁氏卢氏人诸生范兰妻夫被虎伤氏苦节育子成立　　杜诣仁妻梁氏
按河南府志梁氏卢氏人杜诣仁妻年二十一夫亡守节育子三十年诸苦备历始终不渝　　郭印隆妻靳氏
按河南府志靳氏卢氏人郭印隆妻夫亡守子昼耕夜读苦历饥寒矢志靡二　　关善政妻陆氏
按河南府志陆氏渑池人进士关善政妻夫亡守节三十余年抚育四子俱入邑庠有司旌表　　上官捷科妻陈氏
按河南府志陈氏渑池人进士上官捷科妻年二十夫亡苦节抚孤终身不改事闻旌之　　范居义妻李氏
按河南府志李氏渑池人范居义妻年十八夫亡抚遗腹子入庠建坊旌表　　李一实妻姚氏
按河南府志姚氏渑池人李一实妻夫早逝抚育遗孤孀居茹苦四十余年建坊旌表　　张登仕妻范氏
按河南府志范氏渑池人庠生张登仕妻夫早丧抚孤及长又没复抚孙既娶亦亡三世守节奏闻建坊　　董枢妻戴氏按河南府志戴氏渑池人董枢妻年十八夫亡子甫周岁誓不他适教子入庠终身无二奏闻旌表　　殷人质妻马氏按河南府志马氏渑池人廪膳生殷人质妻夫亡守节四十五年抚育四子长子继夏入庠有司屡旌之　　张毓元妻王氏按河南府志王氏渑池人庠生张毓元妻夫死氏年十八坚志守节历五十年如一日旌表　　王梦斗妻关氏
按河南府志关氏渑池庠生王梦斗妻夫亡矢志守节抚孤入庠事闻旌表　　贺继新妻王氏
孙
氏附

按河南府志王氏渑池人贺继新妻夫早丧苦守五十余年抚孤长既娶而没同媳孙氏抚孙圣明入庠有司旌其门　　郭逢年妻王氏
按河南府志王氏新安郭逢年妻夫没氏年二十五守幼子四十七年以节终　　李登英妻刘氏
按河南府志刘氏新安李登英妻夫死苦守二十余年教子祥登第　　王任贤妻张氏
按河南府志张氏新安王任贤妻夫亡孀居三十余年抚五子成立贼破高平寨死焉　　廉三奇妻李氏
按河南府志李氏新安廉三奇妻夫死子方周岁抚孤十年辛巳奇荒为贼所杀子亦同死　　韩守珽妻刘氏
按河南府志刘氏新安韩守珽妻年二十九夫亡守节六十余年纺绩育子有司旌之　　刘尚仁妻张氏
按河南府志张氏宜阳坊廓保刘尚仁妻贞静柔顺备女德夫亡年二十五欲以身殉姑止之曰二子尚襁褓当抚养何以死遂闭户纺绩誓不他适抚其子长守业次守郡皆克成立年九十余卒县令具闻旌表　　张才妻布氏
按河南府志布氏宜阳坊廓保张才妻夫亡守节旌表　　刘国正妻邢氏
按河南府志邢氏宜阳石安保刘国正妻贞洁柔顺克尽妇道夫亡氏年二十六誓不再嫁苦志纺绩教子芳读书成立早食廪饩以孝着闻县令表其节芳有女性至孝适王某值流寇破城恐为贼辱触石而死人谓其祖母所教云　　张美妻萧氏
按河南府志萧氏陕州张美妻夫早亡氏年二十誓不再醮抚三子成立州守申请复其家岁时馈粟布年八十以疾卒　　王尔修继室杨氏
按河南府志杨氏陕州廪生王尔修继室归三载夫亡舅姑在堂三子甫离襁褓氏励志守节育其子后先执经郡傅舅终事姑尢谨学使表其门　　王敬舆妻齐氏
按河南府志齐氏偃师诸生王敬舆妻生四子年二十四夫亡欲从死地下哭绝复苏众以诸孤未成立劝止苦志纺绩教子宗显光显隽显俱入泮德显登进士知平陆县崇祯十五年诏旌表　　马攀龙继室刘氏
按河南府志刘氏偃师诸生马攀龙继室夫亡氏抚遗腹子矢志守节百折不挫待前妻子过于己出乡人莫不贤之　　齐州隽妻蔺氏
按河南府志蔺氏偃师庠生齐州隽妻生子方襁褓而夫没氏事老姑身任葬祭世乱逃避河朔饔飧靡继躬织苟延寻与子归里邑长以闻旌表　　刘泽远妻张氏
按河南府志张氏巩人刘泽远妻嫁未逾岁夫亡氏年十六遗腹生子事舅姑抚孤备极艰辛子克成立　　王之玺妻张氏按河南府志张氏巩人王之玺妻玺早亡张守节事继姑竭尽其诚里人称节孝　　阎忠卿妻李氏
按河南府志李氏巩人阎忠卿妻崇祯十三年劝夫散粟救荒全活甚众及夫死教其子及兄弟同炊终身不变子孙皆入庠寿八十一卒有司旌表　　张以谦妻程氏
按河南府志程氏洛阳人参政张以谦继室夫亡苦操不二旌表　　锁珍妻李氏
按河南府志李氏永宁诸生锁珍妻夫亡氏年二十二生一男一女男甫五月自命之曰光前冀有成以存夫后光前八岁而殇氏痛悼成疾犹力疾以事姑嫜曲尽妇道十五年如一日及病笃泣谓姑曰所遗一女姑在无虑但未得终事翁姑为恨耳既死两目不瞑如生邑人士以闻于官表其闾　　锁瑜妻任氏
按河南府志任氏永宁增生锁瑜妻夫遇寇害于家氏年二十有一在翁任闻变一恸失声几死既而音哑抚周岁子孟春及五岁寇变母子相失六年或讽无所守宜改图氏恸哭曰吾守死以待孤还寻孟春自黄州归邑人神其事以为苦节之报　　焦仲荣妻周氏
按河南府志周氏登封人太仆寺少卿与嵩次子文学仲荣之妻荣蚤世周与侧室李皆有遗腹免身皆男周曰吾之不早从地下者以此耳今天幸俱有子我得下报我夫矣翁固止之无何李病亡周抱其孤泣曰天乎吾两儿恐不能俱全若此子失所鬼而有知问李氏孤何在则将奚辞以对遂择里媪乳己子而亲抱李氏孤乳之翁仰天出涕曰人情莫不爱其子此古人所难吾媳妇能行之吾儿不亡矣后二十四年登封县民具节母事上之直指使者为具奏锡封表闾岁给饩数石终其身　　王任贤妻杜氏
按河南府志杜氏洛阳庠生王任贤妻年二十夫亡子际昌方襁褓家贫甚氏纺绩事舅姑抚子成立年七十五卒乡人称节孝孙维翰成进士　　熊健妻宋氏
祁
氏附

按河南府志宋氏洛阳熊健妻年二十四夫亡守节历四十九年终子梦兆娶祁氏十九岁守节年五十二殉难死　　刘若渊妻叶氏
按河南府志叶氏洛阳刘若渊妻夫亡守节五十八年旌表　　王自捷妻焦氏
按河南府志焦氏灵宝诸生王自捷妻年十九夫亡坚心守节抚侄化淳为嗣勤事纺绩教子成立历五十年终后子官副使赠氏太恭人　　张暗然妻申氏
按河南府志申氏阌乡张暗然妻归三年夫亡子方三岁不数载而翁亦没氏事孀姑如母训遗孤铭鼎成立食饩于庠勤俭克家冰霜励操至死不变　　张启印妻申氏按河南府志申氏阌乡廪生张启印妻夫早亡子廷麟甫十岁氏孝事孀姑抚孤成立食饩于庠学使旌表　　耿思熙妻焦氏
按河南府志焦氏登封耿思熙妻夫亡励志抚孤鹾使给复旌其门　　焦一沾妻周氏
按河南府志周氏登封诸生焦一沾妻本性淑贞夫亡遗两弱子长龆龄幼方呱呱襁褓氏与侧室李俱有遗腹哀痛绝粒愿从夫地下母王氏谕之曰死易耳立孤难乃强食既弥月两娠皆得男李随丧氏亟择乳媪孔氏恐乳媪不能尽心以己子付孔而自乳李氏子二子长兄弟不分嫡庶崇祯乙巳二子俱列青衿氏守节三十年蒙诏旌表遗腹子贲亨后举乡荐　　吴儒正妻谢氏
按河南府志谢氏登封吴儒正妻夫早亡氏年二十六矢志孀居竭力奉姑遗子二长曰大长次曰绍默俱幼弱氏顾育成立方奏闻值兵燹未行绰楔　　常文燧母谢氏按河南府志谢氏登封常文燧母夫亡子方在抱氏苦志抚育年逾五十以节奏闻因世乱未及坊表　　张瑞麟妻陈氏按河南府志陈氏登封张瑞麟妻年二十夫亡教子成立县令表其庐　　李尔琳妻高氏
按河南府志高氏孟津庠生李尔琳妻夫亡氏年二十五抚孤事姑备极艰苦继而姑卧病五六年氏朝夕不暂离侧邑令旌其门　　陈焞妻李氏
按河南府志李氏孟津庠生陈焞妻归二年夫亡无子孝事翁姑苦守五十年死于饥荒人共怜之　　董敬继室贾氏按河南府志贾氏中书舍人董敬继室嵩县人年二十三夫亡无子内无强干之亲侵占迭至氏饮泣不与辨遵夫遗命以侄董珙为嗣育如己出延师训之苦操六十年百折不回有司表其门　　张慎修妻刘氏
按河南府志刘氏渑池张抱初第五子慎修妻夫早丧守节三十余年抚子侄皆成立有司旌之　　王本淳妻李氏
按河南府志李氏孟津增生王本淳妻夫亡上有白首老姑下遗襁褓幼子氏备极艰辛事姑教子二十年冰蘗自茹邑人贤之　　王道通妻钱氏
按河南府志钱氏渑池王道通妻年十九夫亡苦守四十余年有司旌表　　韩养敬妻郑氏
按河南府志郑氏渑池韩养敬妻夫早丧孀姑垂老子甫周岁氏仰事俯育始终罔懈教子生甫入庠有司旌其门并给布粟　　刘一麟妻段氏
按河南府志段氏渑池庠生刘一麟妻年十九夫亡苦守四十余年有司旌表　　张嘉诚妻刘氏
按河南府志刘氏巩县张嘉诚妻夫亡守节终身县令申请旌表　　彭挻妻杨氏
按河南府志杨氏灵宝诸生彭挻妻夫亡氏年二十一家计寥落勤事纺绩事亲抚孤遍历难苦清白之操始终如一　　赵庆妻高氏
按河南府志高氏新安赵庆妻年二十一庆亡事老姑抚幼子始终无懈年九十五卒旌表　　李彬妻张氏
按河南府志张氏新安李彬妻年十九夫亡子方二岁父母欲令再嫁氏誓死不从有司以状闻旌表　　陈科妻李氏按河南府志李氏新安陈科妻夫亡抚孤苦守值岁大荒出豆五十石存活饥民年九十二卒　　衡应元妻曾氏
按河南府志曾氏新安衡应元妻夫亡氏年二十七守节五十五年寿八十余终有司旌表　　张本立妻李氏
按河南府志李氏巩县庠生张本立妻立早亡氏年三十矢志守节教二子俱成立事闻建坊旌表　　徐平妻按河南府志徐平妻洛阳人失其姓氏年二十一夫亡守节终身　　栗读妻鲍氏
按河南府志鲍氏登封栗读妻年二十三夫亡遗子仅三月氏劬劳万状教子入泮学使旌之直指每给粟布优恤　　郭允清妻孟氏
按河南府志孟氏新安郭允清妻夫亡姑老苦节事姑每事必婉曲尽力冀得其欢处荒乱纺绩冬夜不辍甘旨未尝稍缺姑爱少孙每食必分其余氏自食粗粝数年事姑益谨苦志不衰　　靳谦吉妻刘氏
按河南府志刘氏卢氏人靳谦吉妻夫被难死氏上殡翁姑下抚幼子苦节终身　　张东阳妻田氏
按河南府志田氏嵩人张东阳妻夫亡家极贫苦守事姑偶姑病思肉遂割肉食之姑即愈有司旌表　　郜濯妻武氏按河南府志武氏登封郜濯妻夫早亡苦节抚孤事闻旌表　　杜美玉妻王氏
按河南府志王氏登封杜美玉妻早孀抚幼子成立以女红自给终其身　　何怀橘妻张氏
按河南府志张氏灵宝人国学生何怀橘妻橘没氏年十九苦节抚三子成立伯仲皆入泮其季授太医院官屡见旌表　　李保儿妻牛氏
按河南府志牛氏偃师李保儿妻嫁未一年夫亡哀毁过礼孝事翁姑誓不他适目不窥户外三十二年有司表其闾　　张复德妻高氏
按河南府志高氏灵宝人恩官张复德妻夫早亡遗子元亮甫三岁氏立志守节坚贞不二抚孤成立食饩于庠　　李鸿贞妻王氏
按河南府志王氏孟津人儒士李鸿贞妻归三年夫亡止一女在襁褓氏抚育成立守节四十年事翁姑以孝闻崇祯间建坊旌表　　温理妻赵氏
