<!-- { "loadSidebar": true } -->
　　按滁州志朱氏庠生李廷瑞妻性端淑孝谨姑　　王氏持家严肃氏承顺无违色相夫成名夫早　　亡遗三子俱幼氏上奉孀姑下抚弱子备极艰　　苦每旦躬亲庖厨夕则篝灯母绩子读丙夜不　　休子三人长毓奇贡士次毓棻廪生季毓英己　　酉举人诸孙森列年七十一太守表其闾　　金钥妻李氏　　按滁州志李氏廪生金钥妻少司寇退庵李公　　敬女也生而端静通女史内则以礼自闲年十　　四归钥事亲唯谨相夫为善士常脱簪珥恤丧　　济贫乏夫病刲股吁天愿以身代越三载夫亡　　氏年二十八恸不欲生内外亲族谓曰幸为子　　女少节哀俾成长也氏乃强起抚孤俱成人长　　伯无嗣氏遵翁遗命以次子淳继之年五十终　　郡守赵清桢记其事　　徐世鸣妻蔡氏
　　按滁州志蔡氏徐世鸣妻夫亡孀居五十载贞　　操自守教子成名郡守旌表卒年八十有五　　姜一登妻李氏　　按滁州志李氏姜一登妻年三十而寡子方数　　岁内外无少援勤苦抚孤历五十余年卒　　李元素妻张氏　　按滁州志张氏廪生李元素妻素没氏痛夫无　　嗣欲同死姑谢引义慰解氏受命笃守以终孝　　养舅姑相继没赖氏葬焉年六十终人称苦节　　章王化妻邵氏　　按滁州志邵氏章王化妻事舅姑至孝夫婴危　　疾昼夜吁天求以身代夫殁遗二子皆幼氏勤　　俭操家延师训教时时验其所学爱而能劳子　　卒成进士氏年五十八终　　陶于澧妻张氏
　　按滁州志张氏陶于澧妻澧没无子女氏悲楚　　欲以身殉家人守之匝月翁姑令其父母劝他　　适不从屏息深居家人罕见其面年五十余终　　石之瓒妻唐氏　　按滁州志唐氏石之瓒妻年二十二夫殁守一　　女苦节四十年卒　　唐治母罗氏
　　按滁州志罗氏唐治母夫亡矢志苦守年五十　　终　　巩完初妻胡氏
　　按滁州志胡氏生员巩完初妻年二十夫亡矢　　志苦守六十七年终　　尹士珽妻罗氏
　　按滁州志罗氏尹士珽妻年十九而寡子甫周　　岁家极贫冰霜自矢上养孀姑下育幼子历三　　十二年终　　金若岑妻张氏
　　按滁州志张氏金若岑妻夫殁氏年二十痛不　　欲生邻母劝之曰若夫尚无嗣幸遗腹将娩倘　　生男可延金氏一线毋自苦氏乃勉存视息后　　果育男抚之成人家极贫勤纺绩历冰霜五十　　余年太守表其门　　汪自贵妻晋氏
　　按滁州志晋氏庠生汪自贵妻年二十二丧夫　　苦节四十余年始终无异邑令王作舟申请上闻诏建坊于门年六十七　　金鉴妻傅氏
　　按全椒县志傅氏广文&#孙女处士金鉴妻年　　十九夫亡无翁姑独居苦节终身足不出户族　　姓子侄罕有识其面者岁时奉先必哭奠时物　　未荐不敢尝性耿直寡言笑持家整肃抚遗腹　　子泽长内慈而外严四岁教之读书每广称前　　人懿行以规其成立及子食饩于庠氏泣语曰　　汝勿自足务期远大以承先业年四十七卒　　鲁近孔继妻傅氏　　按全椒县志傅氏河南府经历鲁近孔继妻孔　　家贫多积逋氏归倾奁偿之苦绩佐读俾孔早　　膺选拔筮仕有声孔没子克隆甫八岁家难蜂　　起氏委曲调护教隆垂髫补博士弟子员媳胡　　氏死遗两月孙直又赖氏成立孀居五十余年　　至戚罕见其面年九十终　　杨淐妻谢氏
　　按全椒县志谢氏杨淐妻孝事舅姑脱簪珥以　　供甘旨自食不厌粗粝淐亡苦节教子肇元成　　立年九十余终　　吴立昌妻王氏
　　按全椒县志王氏武举吴立昌妻夫遭寇死氏　　年二十八哀痛几绝誓欲与俱嫂劝曰汝子方　　三岁谁哺之遂苦志抚孤教之入黉序寿终　　张思吕妻诸氏　　按全椒县志诸氏张思吕妻庠生锦文母吕亡　　氏年二十三锦文方周辛苦抚之成立年八十　　一终　　曹文照妻张氏
　　按全椒县志张氏廪生曹文照妻事姑孝年二　　十六夫亡守志不移教五子俱成立年八十余　　终　　邵希孟妻潘氏
　　按全椒县志潘氏邵希孟妻孟亡氏年十八子　　二一方襁褓一遗腹家徒壁立与孀姑胡氏相　　依苦守抚孤成立邑令旌之年八十四卒　　于项妻马氏　　按全椒县志马氏武生于项妻夫病剧割股以　　救不效死氏年二十一苦节抚孤甫成立而氏　　卒　　汪应鳌后妻吴氏
　　按和州志吴氏乡耆汪应鳌后妻抚前子元遇　　如己出年二十三夫亡守节刲股卖钗以疗姑　　疾茹苦四十余年如一日　　陈思祚妻陶氏
　　按和州志陶氏陈思祚妻年二十六夫亡苦守　　抚育三孤年八十太守旌之又十二年而卒　　彭光祖妻刘氏　　按和州志刘氏彭光祖妻夫亡苦节姑病刲股　　二次太守杨继芳旌之　　过守韬妻陈氏
　　按和州志陈氏庠生过守韬妻年二十九夫亡　　守节抚孤成人太守旌表　　张尊孔妻高氏
　　按和州志高氏太医院张尊孔妻青年守志白　　首不渝事上抚下孝慈悉尽咸以劲节称之　　陈鉴妻滕氏　　按和州志滕氏乌江镇陈鉴妻年十九夫亡守　　节抚孤成人年九十四州守旌其门　　李应芬妻耿氏
　　按和州志耿氏李应芬妻青年苦节白首如初　　马世龙母吴氏　　按和州志吴氏医人马世龙母年二十三夫亡　　守节抚孤成人年八十卒　　张尧德妻萧氏
　　按和州志萧氏逸民张尧德妻少寡守节教子　　金榜成名有司旌表　　谢承韬妻孙氏
　　按和州志孙氏谢承韬妻年二十四夫亡守节　　事翁姑以孝闻教子庭芝入郡校　　杜之珙妻张氏
　　按和州志张氏杜之珙妻年十八夫亡无子矢　　志守节翁姑父母欲夺其志不从数十年安贫　　茹苦蓬鬓荆钗翁没竭力以事孀姑终老　　黄收妻徐氏　　按和州志徐氏守备黄收妻夫亡苦节终老　　柴应魁妻耿氏　　按和州志耿氏柴应魁妻年二十三夫亡子甫　　三周矢志守节五十年如一日太守旌其门　　郑直妻刘氏　　按和州志刘氏生员郑直妻幼称孝女长适儒　　门夫亡年二十八遗三孤幼者在襁褓家徒壁　　立矢志自守无期功之亲缓急莫告殡殓悉氏　　自营迭际凶荒冰霜不改昼灌园蔬夜勤纺绩　　得米则为糜粥以哺诸孤自啖菜羹以果枵腹　　康熙十六年敕赐建坊旌其苦节年六十七终
　　王崇贵妻高氏
　　按和州志高氏王崇贵妻崇贵早亡母老子幼　　氏年二十六克尽孝养姑终营葬备极艰苦守　　节五十八年太守旌其庐　　晏曜生妻汪氏
　　按含山县志汪氏诸生晏曜生妻贡士汪寯姊　　曜病割股救之及死无子守节终身　　唐之杜妻汪氏
　　按含山县志汪氏唐之杜妻廪生廷对母杜死　　对甫周岁氏冰霜自矢备历艰辛惟以教子为　　事每漏下三鼓犹习女红以课诵读家徒四壁　　赖嫡叔唐之房奉嫂抚孤凡所创置悉以均分　　对得成立　　黄守伦妻杭氏
　　按含山县志杭氏黄守伦妻夫亡年二十二上　　抚翁姑中鲜伯叔教子命爵游太学克成其家　　刁玉祖母司氏宫氏
吕氏附

　　按含山县志司氏河间县令刁玉祖母夫亡苦　　节教子年八十七终玉弟琦妻宫氏亦夫死子　　亡誓不他适立侄长润为嗣玉子长林妻吕氏　　年二十亦寡守节终身三世一辙　　胡腾蛟妻蒋氏
　　按含山县志蒋氏诸生胡腾蛟妻孝廉蒋学纯　　孙女蛟死氏年十九子志深方二龄氏茹蘗饮　　冰和熊画荻乡党称为壸范　　张之諴妻束氏
　　按含山县志束氏张之諴妻夫早没氏年二十　　六遗孤大申甫七龄朝夕课读教之为诸生　　洪大义继室程氏　　按含山县志程氏洪大义继室义死氏年二十　　八奉孀姑至孝抚前室唐氏子钧如己出教之　　入成均县令旌表　　毛礼妻周氏
妇唐
氏附

　　按含山县志周氏毛礼妻礼死氏年二十七子　　如龙方襁褓抚之及长亦早死妻唐氏亦年二　　十七子琛甫数月茕茕姑媳两世一心相依共　　老　　胡之蔺妻刘氏
　　按含山县志刘氏胡之蔺妻武举胡亮揆母年　　二十三蔺遽死氏哀毁几绝念姑老子幼守节　　送姑终教子成人　　唐绂妻过氏
　　按含山县志过氏诸生唐绂妻绂死氏年二十　　三抚遗腹子零丁孤苦艰难百倍氏处之恬然　　县令旌表　　王钦擢妻郭氏
　　按含山县志郭氏王钦擢妻擢死氏年二十七　　无子励志苦操三十年如一日　　程意妻张氏
　　按含山县志张氏程意妻诸生程濂祖母年十　　九归意二十一意亡奉翁姑抚幼子五十余年　　终　　张峨妻濮氏
　　按含山县志濮氏张峨妻峨死氏年二十三家　　赤贫缉履度日姑胡氏没尽力送丧人共称之　　诸昉妻张氏　　按含山县志张氏诸昉妻昉亡氏年二十六长　　子三龄次在抱氏抚孤守节声不外闻宗党称　　其德　　郑万言妻龚氏
　　按含山县志龚氏郑万言妻言死氏年二十七　　励志守节终其身　　汪嘉实妻洪氏
　　按含山县志洪氏汪嘉实妻实赤贫训蒙糊口　　早死氏年二十四无寒暑治女红为衣食抚三　　孤成人　　汪世茂继妻胡氏
　　按含山县志胡氏汪世茂继妻年二十一夫死　　守前妻子与己子无异县令旌之　　陶九甸妻唐氏
　　按含山县志唐氏儒士陶九甸妻孝廉唐之桢　　女年十七归甸十九甸死子斗宝甫一周未几　　亦殇氏痛哭几绝欲以身殉后念宗绪衰微复　　立侄绍弘为嗣抚养教训恩若己生长斋绣佛　　茹荼如饴闭户摊书宗亲亦罕接见守节三十　　余载康熙二十三年旌表　　刘长庚母张氏
　　按含山县志张氏贡士刘长庚母年二十夫死　　长庚犹在襁褓氏重自抑损下同寒素家居课　　子四十余年年六十卒　　张于逵妻鲁氏
　　按含山县志鲁氏廪生张于逵妻逵家贫早亡　　氏年二十四抚育遗孤备尝艰苦年六十余犹　　纺绩不倦　　王家柱妻黄氏
　　按含山县志黄氏王家柱妻柱死氏年二十有　　七二子俱幼矢志苦节尝割股以救姑病乡邻　　重之县令申请旌表　　贾君佐妻黄氏
　　按含山县志黄氏贾君佐妻诸生贾宗文母夫　　亡氏年二十余无子坚贞自誓立侄宗文为嗣　　县令旌表　　锺吕妻张氏
　　按含山县志张氏锺吕妻耆民张维石女吕亡　　氏年二十二姑老子幼苦志甘贫孀居五十余　　载言不及外　　张昌盛妻朱氏
　　按含山县志朱氏张昌盛妻诸生张坤母盛亡　　氏年二十二子数岁值明季凶荒家中落艰苦　　之状百倍寻常茹蘗饮冰教子入泮历五十六　　年年七十八卒　　李云鳌妻黄氏
　　按含山县志黄氏诸生李云鳌妻鳌死氏年二　　十余矢志守节备尝辛苦四十余年有司旌表　　汪鸿渐妻李氏　　按含山县志李氏诸生汪鸿渐妻鸿渐早亡二　　子尚襁褓氏劬劳顾复苦节自励居家勤俭言　　不妄发足不逾阈数十年教长子一龙入太学　　次龙裔为诸生县令旌表　　路焜妻汪氏
　　按含山县志汪氏路焜妻年十六归焜十八焜　　亡无何子以文亦殇氏青年励节白首如初　　吴维翰妻沈氏　　按钱塘县志沈氏年十六归吴维翰二十六而　　维翰死氏矢志守三子均克成立事舅姑以孝　　闻康熙二十二年旌表　　凌克开妻陶氏
