<!-- { "loadSidebar": true } -->
按古田县志黄瑚姑胡廷佑妻年二十四丧夫抚三岁子文怀遣就师训弱冠为诸生食廪饩县令表其门　　魏妻林仕姑
按古田县志林仕姑举人魏妻年二十夫没于京师仕姑甘守苦节训嗣子成家县令表其门卒年六十有九　　余元佳妻李金姑
按古田县志李金姑余元佳妻年二十四丧夫孀居苦守纺绩自给抚二子成立次子亨节为诸生县令旌表　　陈复旸妻魏德姑
按古田县志魏德姑陈复旸妻年二十夫与翁相继没抚遗腹一子形影相吊甘贫苦守事寡姑艰辛独任无笑谑容子长为婚娶县令旌之　　陈应时妻曾玉英
按古田县志曾玉英儒士陈应时妻年二十夫亡抚遗腹子七岁而殇守节四十余年不出房闼县令表其门　　林田妻游德姑
按古田县志游德姑儒生林田妻年二十二丧夫无子甘贫守节抚女遣嫁营夫葬立嗣承宗年七十八县令表其门　　李修妻朱仁厚
按古田县志朱仁厚庠生李修妻家贫勤纺绩事舅姑以孝闻修宋儒李延平十四世孙也生子元气两月而身亡氏年二十一元气髫岁以衣巾奉延平祀比壮与妻俱夭朱复抚孙长芳纳于义方以延李氏后事闻旌表年六十九终　　陈祚妻张氏
按古田县志张氏陈祚妻归陈三载而寡矢志自励绩而爨虀盐为食历年八十未尝闻笑谑之声事闻旌表　　丁子文妻陈扁姑
按古田县志陈扁姑丁子文妻年十八嫁文阅二年而文没舅姑怜其少欲遣去之陈指天誓曰微此孤早从子文于地下矣及舅姑相继丧殓葬俱尽力区画门内事井如也抚夫弟子章虽嫂而实母之年近七十犹康强不衰　　陈细举
按福清县志陈细举方民里人许字新安里郑从岳将嫁岳亡细举奔丧拜哭毕独居一小楼足不下梯兄弟相见不逾阈蓬首垢面毛发鬖鬖望之不类人形邻失火将及促之避不听曰死吾分也何避为顷之风反邻屋俱烬而细举所卧楼独存观者皆叹异未几岳父没庶姑遗子始孩赖细举抚之得活卒年八十余天启四年巡按御史乔承诏奏旌门闾　　林榔妻廉氏按福清县志廉氏林榔妻榔伯兄林杨以布衣诣阙系狱十八年榔万里往视没于金坛氏抚二子苦守五十七年孙曾森立氏为林氏第二支祖妣百代不祧　　林渭妻莫氏
按福清县志莫氏林渭妻渭亡氏年二十五子铨方四岁事寡姑廉氏极孝抚孤子域登乡荐任县令守节四十五年年七十卒　　林灉妻郑氏
按福清县志郑氏林灉妻灉力学病亡氏年二十有四抚五岁子成立见孙食廪饩卒年六十一苦节三十八载　　黄潭妻林氏
按莆田县志林氏大理卿茂达女黄潭妻年二十五而寡守志抚孤历三十五年终　　陈梅妻黄氏
按莆田县志黄氏陈梅妻归陈未几夫亡守节抚遗腹子成立养姑送其终督学旌表　　宋宣妻吴氏
按莆田县志吴氏举人宋宣妻宣没于旅邸吴孀居事舅姑以侄万叶为嗣年八十一卒以万叶贵赠恭人　　朱君直妻翁氏
按莆田县志翁氏朱君直妻年二十四而寡矢志抚孤三十年卒　　陈淳妻萧氏
按莆田县志萧氏光禄丞光甫女陈淳妻年二十五而寡矢志抚孤五十三年终　　林献策妻黄贞秀
按莆田县志黄贞秀太守相孙女林献策妻年十九而寡无子守志三十年卒　　郑子会妻张氏
按莆田县志张氏郑子会妻子会有孝行及病亟不能语书节孝勤俭四字并木尺一条付张氏张年二十九抱二子与诀断一指为信以漆匣盛四字并木尺奉之惟谨事二世大姑以孝闻遣嫁夫之姑及姊妹咸尽礼家产告竭无怨　　余国盛妻李氏
按莆田县志李氏余国盛妻年二十二国盛客死无子闻讣即自经姑觉得解竟以此成疾守志三十余年卒　　丘茂济妻张氏
按莆田县志张氏丘茂济妻年二十四而寡守节三十余年卒　　周道本妻程氏
按莆田县志程氏周道本妻年二十四夫没无子守节五十余年卒　　卓大妻陈氏
按莆田县志陈氏卓大妻年二十三而寡守节五十六年卒　　朱仕显妻林贞淑
按莆田县志林贞淑朱仕显妻年二十四而寡家贫无子守志六十五年卒　　黄汉妻陈氏
按莆田县志陈氏知府叙女黄汉妻壬戌城陷汉死陈历艰苦守节与一幼女茕茕相依年四十二卒　　陈会妻卓氏按莆田县志卓氏陈会妻年二十四而寡孀居养舅以孝称历五十五年卒　　翁世资妾耿氏
按莆田县志耿氏尚书翁世资妾年十八孀居终老太守旌之年七十九卒　　翁世用妾沈氏
按莆田县志沈氏参议翁世用妾年二十而寡矢志孀居六十余年卒　　方良节妾朱氏刘氏
按莆田县志朱氏刘氏并布政方良节妾朱黄石人刘惠州府人年俱十九孀居无子相依守节朱年六十五刘年七十二　　黄巩妾王氏张氏
按莆田县志王氏张氏并大理丞黄巩妾王顺天人张湖广人王年二十二张年二十五俱孀居无子相依守节终始无间太守沈旌之提学周珫月给米一石王年六十七终张年七十　　郑登高妾富氏黄氏
按莆田县志富氏黄氏并参政郑登高妾富顺天人黄应天人富年二十八黄年二十五俱孀居无子贫苦守节寿终　　陈汉妻李氏
按莆田县志李氏陈汉妻生子甫晬而汉亡李年二十二抚孤守节太守旌之卒年六十六　　凌文垫妻陈氏
按莆田县志陈氏庠生凌文垫妻年十九而寡守节五十余年　　蔡贤妻张氏
按莆田县志张氏蔡贤妻年二十而寡矢志守节食贫抚孤太守旌表年八十终　　蚁鸣虞妻陈氏
按莆田县志陈氏蚁鸣虞妻年二十六夫没家贫矢志抚遗腹子成立卒年六十六　　柳熙妻柯氏
按莆田县志柯氏状元潜侄女举人柳熙妻熙没旅邸无子柯年二十八守节四十余年卒　　黄子随妻洪氏
按莆田县志洪氏黄子随妻年二十四而寡家贫守节养舅姑尽孝卒年九十一　　郑国赞妻林氏
按莆田县志林氏郑国赞妻年三十二而寡拮据纺绩养翁以孝闻抚二孤成立年七十八终　　柯木妻林氏
媳
附

按莆田县志林氏庠生柯木妻年二十八夫亡子晔幼舅姑老孀居十二年克尽孝养晔亦娶于林年二十二亦寡守节抚子如姑御史方元彦月给米一石表其门　　方子受妻张氏
按莆田县志张氏方子受妻年二十五而寡誓死守节抚妾子成立太守旌之　　朱茂良妻吴氏
按莆田县志吴氏学士希贤孙女朱茂良妻年十七而寡抚遗腹子守节终身　　康子瞻妻叶氏
按莆田县志叶氏康子瞻妻年二十一而寡家贫守志孝事舅姑年七十余终　　唐尧章妻林氏
按莆田县志林氏布政澄源姑唐尧章妻年二十七而寡二子尚幼家贫孀居六十余年御史刘芳誉旌之为给月米优恤复奉例给羊酒年九十终　　李允时妻郑氏
按莆田县志郑氏李允时妻年二十四而寡抚孤守节四十余年　　林献表妻陈淑婉
按莆田县志陈淑婉太常卿音孙女林献表妻年十九而寡矢志守节教子终身　　林廷灿妻陈氏
按莆田县志陈氏林廷灿妻年二十五而寡守节课子乔英力学孀居四十余年卒　　陈守信妻林氏
按莆田县志林氏陈守信妻年二十三而寡誓死守节孀居五十八年卒　　宋大梴妻郑氏
按莆田县志郑氏举人宋大梴妻梴任祁门训导逾年而没郑年二十家贫无孤孀居四十年　　郑大猷妻林氏
按莆田县志林氏郑大妻年二十三而寡无子誓不易志孀居五十年卒　　吴三重妻林氏
按莆田县志林氏吴三重妻年二十五而寡子道立甫十月矢志抚道立领乡荐为知州林年九十终　　郭文光妾徐氏按莆田县志徐氏吉府典宝正郭文光妾年十八光没守节四十余年天启间奉诏旌表　　林昂霄妻方氏
按莆田县志方氏礼部儒士林昂霄妻年二十二夫亡守志天启四年诏旌表　　郭良栋妻郑氏
按莆田县志郑氏尚书郭应聘子良栋妻夫早亡守节奉诏建坊旌表　　林祖绶妻彭氏
按莆田县志彭氏林祖绶妻参政文质女归三年夫没年二十奉姑守节四十五年卒天启间旌表　　康志绪妻李氏按莆田县志李氏县令廷春女康志绪妻早寡守节白首如初天启间奉诏旌表　　宋玉卿妻陈氏
按莆田县志陈氏宋玉卿妻年二十八而寡遗孤甫二岁孀居四十七年卒　　郑舜弼妻许氏
按莆田县志许氏郑舜弼妻年二十二而寡守节抚孤御史表其门　　黄希东妻方氏
按莆田县志方氏黄希东妻年二十二而寡家贫守志养舅姑尽孝鞠二孤成立寿终　　林一珩妻黄氏
按仙游县志黄氏林一珩妻善化里人温恂寡言善事翁姑年二十七夫亡苦守冰霜抚幼子躬筑翁姑坟墓丧葬尽礼年七十终天启间奉诏旌表　　薛祥妻龚氏
按宁德县志龚氏薛祥妻年二十六祥从戎嘱以老母幼子期五载当还既别一年沙寇邓茂七反龚扶姑携子避草莽间乱稍定祥讣音至悲恸几绝养姑训子一如祥嘱姑没以礼殡葬父母令再嫁不从以苦节终身　　马浩妻陈氏
按宁德县志陈氏马浩妻年二十浩亡矢志守节母家令再适不从勤女红手植园蔬以自给年八十余卒　　韩志源继室林氏
按宁德县志林氏韩志源继室年二十四夫亡子尚幼里之富人慕其美因志源弟图为侧室林大怒抱子恸哭或曰渠岂肯为人妾耶未几复求为妻亦坚不从或曰渠不忍舍子也及子暴亡林号泣欲死又有求聘者至林终斥之人始服其节　　彭祖振妻黄氏
按宁德县志黄氏彭祖振妻振以阴疾不能成礼氏绝无怨悔事姑孝谨竭力攻女红未几祖振痰痿旦夕背负出入爬搔冼沐终始不怠祖振死氏年二十五抚侄为嗣里人失偶者闻其贤多求聘之誓死不从既而从父欲与宦家为继室迓之归氏觉脱还孀居四十余年有司旌表　　陈枢妻郑氏
按宁德县志郑氏陈枢妻郑世观季女年二十四夫病亡人劝之再适泣曰如二子何携往母家勤苦纺绩以抚成之年七十四县令旌其门　　林示干妻彭氏
按宁德县志彭氏生员林示干妻夫以城陷死值倭乱离散氏独扶姑避山中姑病笃祷天求代未尝就寝斋素终身　　陈庚妻林氏
按宁德县志林氏诸生陈庚妻素闲内则事庚柔顺庚笃学每读书至夜分林必躬具食佐之遂以文学显名于时人称为乐羊内子及庚夭死长子梦鹗甫三岁次子梦龙遗腹氏苦志守节老而弥坚辛酉之变提携孤幼艰危万状二子竟克有成年六十五卒　　林文珽继室谢氏按宁德县志谢氏生员林文珽继室年二十归林甫二岁珽病笃一子发未燥珽惧其有他志谓曰汝能终我事乎谢掩泣剪发以示珽遂瞑目未几倭贼充斥独抱孤子奔窜冻饿荒山苍莽中狼狈万状竟克抚成其孤　　李溥麟妻傅细娘
按南安县志傅细娘李溥麟妻麟没氏无出妾生三子皆稚氏哀痛几绝抚三子如己出教训克底于成舅姑与夫窀穸皆自经营朝夕勤俭以补不足固守遗业无所失坠　　洪有临妻史氏
按南安县志史氏洪有临妻临以省试不售愤恚成疾死氏年二十五哀毁骨立守子启聪官户部史为谨扃钥闲出入聪欲具疏请旌史遽止之其苦节不求名如此　　黄锺声妻周氏
按南安县志周氏郡学生黄锺声妻夫早亡氏哀毁几绝抚孤鼎象纺绩自给舅姑没氏竭力殓葬泪枯眼翳数年若盲后鼎象为舐翳复明鼎象贵封太孺人年九十卒　　欧阳承第妻尢氏
