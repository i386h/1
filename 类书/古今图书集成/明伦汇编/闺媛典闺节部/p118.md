<!-- { "loadSidebar": true } -->
按祁州志袁氏李锦妻年十八锦死生子璲氏力作养姑训子成立孀居四十余年始终一节年七十二卒　　田自明妻贾氏
按祁州志田自明妻贾氏年十九生子三畏甫六月夫亡父母姻族强其改嫁氏以姑老子幼为辞去容饰躬织事姑尽孝训子有成年五十余卒　　李志道妻郑氏
按祁州志郑氏李志道妻年十九夫亡子维藩在抱茕茕无依惟日躬绩纺教子读书藩得以岁荐任广文万历中诏旌其门　　刘世朝妻张氏
按祁州志张氏刘世朝妻年二十一夫亡氏绝粒五日欲死母姑苦谕始强视息年荒尽所有易粟奉姑邻饥则自减食分救之孝义贞节并高于时万历中诏旌其门　　刁天锡妻胡氏
按祁州志胡氏刁天锡妻年二十三夫亡遗孤三岁氏号痛欲绝不食者累日家贫朝夕洴澼以奉菽水教子读父书机声轧轧丙夜不休舅姑相继殁氏竭蹶治丧如礼邻人欲夺其居屋氏曰亡人遗业虽饿死不弃卒年八十　　王一儒妻吴氏
按祁州志吴氏王一儒妻年十八夫亡氏方妊数月投缳绝粒数数求死姑泣曰吾儿绝续全望汝腹中奈何不顾氏乃回心守节及生子哺养成人事姑不失其意孀居六十三年　　邵芳妻刘氏
按祁州志刘氏邵芳妻年十九夫亡生遗腹子自敏矢志苦守始终如一　　王家贤妻倪氏
按祁州志倪氏王家贤妻年二十三夫亡子四岁孀姑年七十氏恸哭三昼夜不食欲死姑曰尔死如我老幼何如尔夫血食何氏乃励节苦守至老益坚　　蔡贡妻张氏按祁州志张氏蔡贡妻年二十五夫亡守节男女俱无孝养舅姑自甘糠&#不辞艰险抚幼侄为后年跻八十妯娌无间言万历十六年旌表　　杨鸢妻何氏
按祁州志何氏杨鸢妻年十九夫亡抱遗孤孟德痛哭置柩前欲以死殉妯娌谕以抚孤为宜氏强不死终其身垢面毁容年七十八卒万历二十一年旌表　　马思毅妻贾氏按束鹿县志贾氏马思毅妻年二十二夫亡守节抚孤五十余年　　郑孔昭妻马氏
按束鹿县志马氏郑孔昭妻年二十一夫亡抚遗腹子万川为诸生守节五十余载　　李盛时妻贺氏
按束鹿县志贺氏李盛时妻年十七夫亡无翁姑抚一女适人亦死孑然一身纺绩自给苦节七十余年万历间县令旌表　　范良吏妻史氏
按束鹿县志史氏范良吏妻年十八夫死无出苦节四十五年万历间直指旌表　　孟学正妻刘氏
按束鹿县志刘氏孟学正妻年二十二夫亡氏甘穷苦抚孤云路成立万历间县令旌表　　刘天叙妻张氏
按束鹿县志张氏刘天叙妻年二十五夫亡誓不再嫁抚孤可成教训有方后可成为太学生以孝名氏年八十四卒　　张宦妻梁氏
按安州志梁氏张宦妻年十八宦亡家极贫矢志苦守勤针黹绩纺以养姑嫜抚孤成立孀居五十余年万历初旌表　　邵桂妻张氏
按安州志张氏邵桂妻年二十夫亡誓死守节奉舅姑备极孝养舅姑殁竭力为埋葬抚二子炳&#皆克成立&#贵封太宜人　　臧朝周妻王氏
按安州志王氏臧朝周妻年二十六夫亡苦节终身万历丁酉旌表　　张宛逾妻杜氏
李
氏附

按安州志杜氏张宛逾妻年十七适宛越二年宛亡前妻子克偲甫三岁杜抚之如己出及娶早夭克偲有二子元驭元彦皆长育于祖母读书有成元驭又死复率元驭妻李氏抚三岁曾孙晚年贫窘尤甚而清操益坚　　孙继武妻贾氏
按新安县志贾氏孙继武妻年二十六夫亡守节事双亲抚孤&#成立家赤贫惟纺绩是赖卒年五十有六　　田润妻李氏
按新安县志李氏田润妻年三十夫亡守节家贫教子年七十八岁卒　　王一信妻刘氏
按新安县志刘氏王一信妻年二十五夫亡守节贫苦异常历艰难近六十年两县令旌其门　　刘有光妻杨氏
按新安县志杨氏刘有光妻年二十四夫亡哀号不食以死自誓舅姑泣慰曰我两人老耄一饮一食惟汝是赖一子甫两岁谁为我抚于是以节自矢日勤纺绩备艰苦事翁姑至孝姑病目几盲氏昼夜吁天医祷复明教遗腹子镕补弟子员年八十四卒有司屡旌其门　　辛劳谦妻杜氏
按新安县志杜氏辛劳谦妻年二十二夫亡守遗腹子苦节五十余年事姑极尽其孝　　刘自重妻王氏
按新安县志王氏生员刘自重妻年十七夫亡勤纺绩事舅姑抚育孤子成立县令旌之　　张挺妻姜氏
按新安县志姜氏张挺妻年二十四夫亡无舅姑子方在腹氏绝饮食以死自誓或劝曰娩身倘得男为夫后至重也乃强视息逾月果生子屡遭兵荒茕茕孤寡以纺绩度日年八十三苦节五十九年　　朱大妻田氏
按新安县志田氏年十六岁嫁为朱大妻十九方妊夫亡止存六十余岁久病老翁聋瞶无倚氏不忍弃去立志守节未百日生子辛苦哺养及翁死称贷殡葬水旱频仍惟以野蔬菱芡为食秉节三十余年　　邓洪妻张氏按新安县志张氏邓洪妻年二十八夫死子女俱无孀姑老病家赤贫氏勤樵采织纺以奉甘旨不缺苦节六十余年　　田实妻李氏
按新安县志李氏生员田实妻年三十二夫亡首触棺气绝移时始苏子女俱无孑身事舅姑夜勤纺绩昼拾柴薪舅姑殁募棺营葬抱土筑坟哀慕四十余年苦节七十四岁世所罕见　　崔璠妻朱氏
按新安县志朱氏生员崔璠妻年二十七夫亡守节舅姑病数月调养曲尽以纺绩针黹为食五十七年如一日无子抚嗣孙读书成立卒年八十四学使旌其门　　刘绪祖妻李氏
按新安县志李氏廪生刘绪祖妻年三十夫亡五日不食绝而复苏幼出富室奁具颇丰悉为舅姑用无吝子志学少年不检泣血劝戒卒改行从善出子母所积为祖母营棺殓从母教也李卒年六十五　　刘尔心妻李氏按新安县志李氏刘尔心妻年二十二夫亡守节事舅姑能得欢心年荒藜藿不饱为嗣子拮据延师不以姑息为爱年八十三卒有司旌其门　　刘保全妻张氏
按新安县志张氏刘保全妻年二十九夫亡苦节事舅姑父母强之嫁不从年八十四有司旌其门　　赵祥征妻张氏按新安县志张氏生员赵祥征妻年三十夫亡守节苦心教子历二十年子如兰庚子举于乡　　万锺妻李氏
按易州志李氏万锺妻年二十夫亡昼夜痛哭几濒于死其母亦寡居解之曰尔诚死置两孺子奚地遂苦守攻女红以奉母而长其孤万历十一年旌表　　于汴妻李氏按易州志李氏于汴妻年二十夫亡欲从夫死家人防之严或劝他适即忿怒叱之家贫甚里人醵粟济之万历十一年旌表　　赵登高妻方氏
按易州志方氏千户赵登高妻年二十三夫亡遗三岁孤承引甘贫守节奉翁姑曲尽孝养育承引嗣祖职万历十七年旌表
　闺节部列传六十四
　　明五十九
　　刘腾龙母孙氏
按冀州志孙氏刘腾龙母年二十而寡时龙方周岁孙甘贫苦节守之成人　　刘存德妻吕氏
按冀州志吕氏刘存德妻夫亡苦节自守万历甲寅建坊旌表　　范三乐妻王氏
吴氏
王氏附

按冀州志王氏范三乐妻年二十二守节抚三子六孙学皆有成设义田济穷民仰给者百余家卒年九十七长媳吴氏避兵南宫城破投井死其曾孙妇亦王氏年十八寡亦守节如曾祖姑云　　李条妻侯氏
按冀州志侯氏李条妻年十八守节万历戊午旌表　　刘定妻唐氏按冀州志唐氏刘定妻年十八生子方数月夫亡苦节终身　　李三省妻白氏
按南宫县志白氏李三省妻夫亡守节诏建坊旌表　　邓若金妻武氏按南宫县志武氏邓若金妻万历四十三年建坊旌表事实不传　　胡宗明妻韩氏
按南宫县志韩氏生员胡宗明妻年三十而寡抚三岁孤世泰万历四十八年县令给米布恤之仍表其门年八十三卒　　张鸣鹤继妻刘氏
吕
氏附

按南宫县志刘氏张鸣鹤继妻嘉靖二十二年鹤亡刘年二十六前妻子廉并己子庆庚俱幼氏拮据织纺抚三子无或异次子庆早没妻吕氏年十七粗粝自甘事姑惟谨后庚中万历丙戌进士刘年九十三吕年七十八有司并旌之　　张镒妻李氏
按南宫县志李氏张镒妻嘉靖八年镒亡李年二十五誓不他适孝事翁姑勤苦自给年七十五孀居五十年万历元年县令旌表　　马大妻刘氏
按南宫县志刘氏马大妻万历四十三年奉旨建坊旌表事实不传　　张芳声妻马氏
按新河县志马氏张芳声妻年十五适张入门惟一姑在家无长物马氏井臼劳苦历久不倦后声守城遇害遗孤景杓方一岁兵警日甚氏抱子扶姑匍匐道路被执不忍加害而复释者数次亡何姑没年饥犹克葬依其族婶同居手拮据自食教景杓中丙午武科氏年五十六终　　宋尔勤妻曹氏
按新河县志曹氏生员宋尔勤妻素有贤行城陷夫死零丁孤苦纺绩教子孀居四十余年以疾卒　　韩绣妻田氏按新河县志田氏生员韩绣妻夫亡守节事姑至孝姑病昼夜侍左右尝汤药祝天愿以身代人称节孝　　郑名扬妻王氏按新河县志王氏郑名扬妻年二十七夫亡翁姑欲嫁之氏以同穴自誓纺绩教养二子成立年九十卒　　孙永清妻王氏按新河县志王氏生员孙永清妻清早亡氏年二十父母欲嫁之氏矢志事姑终身无改　　王乔迁妻石氏
按新河县志石氏生员王乔迁妻善事翁姑克相夫子夫亡教子读书苦节终身　　郑国器妻孟氏
按新河县志孟氏郑国器妻贡士郑思皇祖母早寡孝事翁姑抚爱幼子及老犹勤纺绩训孙成名年九十三卒　　崔凌云妻邢氏
按新河县志邢氏生员崔凌云妻崔振宗祖母年二十一夫亡哀毁骨立殆不欲生久之始强进饮食矢志苦节藜藿不厌教子克成　　张养才妻马氏
按新河县志马氏张养才妻年十六归张相夫克勤历十年夫亡子芳声甫九岁延择名师朝夕劝勉克成令器县令旌表　　张养邃妻崔氏
按枣强县志崔氏张养邃妻夫亡氏年二十翁姑俱老子在抱矢志苦节之死靡他年七十余卒　　范嘉谟妻徐氏
按枣强县志徐氏崔村铺范嘉谟妻年十九夫亡孑然孤立上事翁姑下抚幼子孝慈兼尽苦守六十年年七十九卒　　李正名妻杨氏
李
氏附

按枣强县志杨氏李正名妻名三十六岁无子纳妾李未几名病亡从弟明伦生子遇隆未周遂立为嗣时杨年二十六李年十六茕独孤苦黾勉同心纺绩课子成立杨年八十六李年六十三终　　毛有似妻范氏
按枣强县志范氏毛有似妻故都宪毛鹏之侄妇也年二十八夫亡自缢几死五日不食奄奄待尽幼子士俊甫离襁褓姑老子幼伶仃无倚氏亲操井臼躬纺绩教子成人年九十一犹勤如初焉　　卢瓒妻马氏
按晋州志马氏卢瓒妻年十九夫亡苦节抚孤进学成立为雁门关吏目能孝母万历元年氏年八十九州守建坊旌表　　刘滵妻石氏
按晋州志石氏郡庠生刘滵妻&#城缙绅之女年十八而寡冰霜自矢无愧古人州牧屡旌之　　秘良翰妻尹氏
按晋州志尹氏万历戊子举人秘良翰妻秘早亡子师尹尚幼氏躬自训诲师尹自襁褓及长事不禀命于母罔敢专行及娶妇张氏生孙师尹又早丧尹氏谓妇张曰吾苦守三十年又丧其子今惟此孤孙是赖汝能继吾志否张泣诺遂相与同处一室抚孤孙克成尹年九十一孀居七十年有司奏闻入恒山节烈祠祀焉　　王椿妻庞氏
按晋州志庞氏王椿妻年二十四而寡一子方五岁女二长三岁次未周家无厚产养育不给遭二叔强横常逼嫁氏执志固守昼夜纺绩无间寒暑凡历艰难数十年年七十五子女皆老题旌　　彭守敬妻王氏
按安平县志王氏生员彭守敬妻年二十夫亡苦志守节三十余年年六十御史表其门　　金黄妻陈氏
