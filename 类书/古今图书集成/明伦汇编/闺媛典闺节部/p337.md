<!-- { "loadSidebar": true } -->
　　按济南府志陈氏临邑人李克畅继室畅病且　　死陈谓妾张曰夫苟不讳汝当他适吾誓不二　　天恨无子可依耳张泣曰妾愿与共之先是克　　畅父思廉没继母改嫁未三月产一男至是陈　　劝夫物色得之年十余岁复姓李名克用畅寻　　丧家日益贫陈志益坚抚克用成立张益敬事　　陈终身无失礼张先卒陈年八十有七终　　王卓妻张氏　　按济南府志张氏蒲台人诸生王卓妻卓死东　　粤氏间关万里扶柩归葬邑令旌之　　亓文扬妻吴氏
　　按济南府志吴氏莱芜人亓文扬妻年二十二　　文扬亡子佐明方三龄姑年六十病笃百药不　　效氏请身代姑僵卧二日竟蹶然起人谓孝感　　课子成立有声诸生间族人待以举火者甚众　　康熙间终年九十七具题旌表　　亓名儒继妻田氏
　　按济南府志田氏莱芜人廪生亓名儒继妻年　　二十一生子玮未期夫亡三日不食继姑任氏　　与前室王氏所遗二子珣琪环泣姑曰倘以身　　殉使老妇无依诸孤失恃尔夫不瞑目矣氏乃　　食事姑至孝教子皆入泮抚前子不异己出琪　　珣事继母亦不异所生康熙间建坊旌表　　何复申妻吕氏　　按济南府志吕氏莱芜人宗智女年十六归何　　未数载夫为土寇所害氏年二十三携两幼子　　避芦苇中闻夫被害孤身往积尸中恸哭收尸　　剪发市棺殡于祖茔抚二孤读书成立四十余　　年如一日康熙间公举旌表　　董奕秀妻张氏
　　按济南府志张氏平原人诸生董奕秀妻总漕　　讷叔祖母贡士调儒母夫早亡孀居五十年巡　　抚旌表　　刘蒙亨妻徐氏
妾张
氏附

　　按济南府志徐氏德州人诸生刘蒙亨妻年十　　九夫亡号恸不食誓死妾张有遗腹劝复食越　　三月生子嘉印徐张并抚之足不逾阃穴窦以　　通薪水躬训嘉印领乡荐张先殁徐年七十事　　闻建坊　　秦士栋妻朱氏
女
附

　　按济南府志朱氏德州人贡士朱时彪女适秦　　士栋生一女而士栋遭乱被掳朱年十九劝更　　嫁氏曰吾人也奈何效禽兽为抚女及笄赘诸　　生于晋泮数年晋泮亡或以女无出当更赘女　　曰母训在耳乃与母同守三十余年母没哀痛　　卧柩侧奉之如生晚依嗣子终老　　张恭妻高氏
　　按济南府志高氏利津人张恭妻年二十九夫　　殁子未周岁勤纺绩五十余年县令给粟二石　　表其门　　王闳妻孙氏
　　按济南府志孙氏淄川人诸生王闳妻夫亡事　　姑韩三十六年养志不怠子启泰官县令两遇覃恩受封年八十无疾而卒　　王席正妻高氏
　　按济南府志高氏长山人王席正妻夫亡抚侧　　室子肇京补邑庠生邑令旌表　　陈文嘉妻解氏
　　按济南府志解氏陈文嘉妻阳信人年十九夫　　亡遗孤世能甫生氏纺绩抚育既长授室生一　　子而能又夭姑媳两孀共守终老　　张箴妻王氏
　　按济南府志王氏滨州人年十九夫亡守节四　　十年教子永祚食饩孙宣成进士康熙间旌表　　焦毓庆妻郭氏　　按章丘县志郭氏永新令焦毓庆妻庆之任氏　　留奉舅姑抚诸子庆遇难殉节讣闻氏欲以死　　殉舅姑劝之勉奉严命矢志冰霜仰事俯育极　　尽心力五十年如一日　　张铎妻刘氏
　　按章丘县志刘氏庠生张铎妻铎亡氏年二十　　七抚七龄孤终日涕泣不出户庭五十年如一　　日含饴弄孙年七十有奇县令旌表　　郭如龙妻吕氏
　　按章丘县志吕氏诸生郭如龙妻遭兵乱如龙　　遇害氏年二十三抱子扶姑避难深山频遭荒　　歉衣食不给犹纺绩奉姑教子不怠县令旌之　　明伦妻郭氏　　按章丘县志郭氏明伦妻伦死氏年十八抱三　　日幼子逃难山中坚苦自誓纺绩抚孤成人年　　八十二终邑令旌表　　李熙妻韩氏
　　按章丘县志韩氏诸生李熙妻熙殁氏年二十　　六遗三子皆在襁褓氏坚苦自守百折不渝上　　事七旬翁姑下抚伶仃孤子饮冰茹蘗六十余　闺节部列传一百七十九
皇清三十
　　孙天奇妻高氏
　　按兖州府志高氏滋阳高邦仲女孙天奇妻夫　　早亡家贫子幼矢志守节历四十一载抚子成　　人年六十三卒　　张国辅妻李氏
侯
氏附

　　按兖州府志李氏张国辅妻与辅弟国弼妻侯　　氏俱滋阳人甲申大变张兄弟并死李年二十　　孤子三岁侯年十九子女俱无共孝事孀姑纺　　绩以供饮食姑殁竭资营葬李训子俨若严父　　与侯同寝食相敬爱三十余年终　　杨惟聪妻范氏
刘
氏附

　　按兖州府志范氏滋阳人参政廷弼少女适孝　　廉杨献吉长子惟聪甲申破城吉父子四人俱　　殉难止吉妻刘氏与范氏存范无子刘怀孕数　　月生一子二寡相依共抚遗孤成立　　潘士魁妻朱氏
　　按兖州府志朱氏滋阳庠生潘士魁妻嫁未四　　年遇变城破士魁流亡无踪翁亦被伤死氏年　　二十四肠寸断矢节奉姑刘氏之死靡他纺　　度日姑妇茕茕相依抚育螟蛉姑年九十五氏　　年六十三旌表　　郑东齐妻边氏
　　按兖州府志边氏滋阳郑东齐妻夫亡欲殉亲　　戚劝曰堂有衰姑腹有遗孕身纵死节如郑嗣　　何氏悟忍死数月果育一男苦志抚孤纺绩养　　姑守节五十六年年八十一卒　　董新耀妻张氏
　　按兖州府志张氏邹县董新耀妻夫亡氏冰霜　　自励艰苦备尝事孀姑孝抚弱子成立终身劳　　苦无懈年七十四卒　　李文芳妻孟氏
　　按兖州府志孟氏邹县李文芳妻亚圣六十一　　代孙孟弘秀女夫亡氏年二十二姑孀子幼孤　　苦无依值明季荒乱家业萧索氏以纺绩奉姑　　育子苦节五十余载年八十六终　　巩继先妻蒋氏
　　按兖州府志蒋氏邹县巩继先妻夫亡氏年二　　十四守志不嫁事继姑尤谨值明季岁荒拾草　　实以供爨矢志无他年八十一卒　　岳虞谷妻冯氏
妇孙
氏附

　　按兖州府志冯氏邹县诸生岳虞谷妻年二十　　夫亡守节四十余年媳孙氏年十八育一子而　　寡亦守节五十余年家贫纺绩终老　　张四维妻杜氏
　　按兖州府志杜氏邹县人张四维妻四维病亡　　子方逾月氏年十九孀姑刘氏念妇少劝他适　　氏垂涕曰姑可守妇亦可守何用他适贻门户　　羞遂毁容自废日勤纺绩与姑相依值大饥爨　　蓬蒿食草子邻妇讽之曰以尔之年何自苦乃　　尔耶氏厉声叱之历五十余年奉姑以寿终抚　　孤成立　　刘仪淑妻孟氏
　　按兖州府志孟氏邹县亚圣裔也廪生刘仪淑　　妻夫亡氏年二十一守节课子成人　　杜其成妻王氏
　　按兖州府志王氏济宁杜其成妻夫亡抚孤守　　节年八十卒旌表　　侯还妻杜氏
　　按兖州府志杜氏滕县诸生侯还妻年二十七　　还殉壬午之难氏亦被伤死三日复苏抚幼子　　无立锥之地冰霜自厉苦志终身　　郝文才妻刘氏
妇刘
氏附

　　按兖州府志刘氏金乡郝文才妻夫亡年三十　　止一子名守分矢志苦抚及长娶妇亦刘氏越　　数载守分病没妇年二十四一子名应魁未周　　姑媳相慰抚孤成立直指旌其门　　董存教妻郑氏
　　按兖州府志郑氏邹县董存教妻夫亡事姑克　　尽妇道姑病祷以身代继而子死黠奴利产攒　　谋吞食氏内外捍御艰苦备尝抚训弱孙成立　　里闾咸重之年八十四卒　　郭振基妻张氏
　　按兖州府志张氏济宁郭振基妻年二十六夫　　亡守节抚孤成立中年二子俱丧姑媳同苦终　　身　　郭倬妻锺氏
　　按兖州府志锺氏济宁郭倬妻夫亡事姑张氏　　守节终身　　黎世忠妻刘氏
　　按兖州府志刘氏济宁指挥黎世忠妻年二十　　五夫亡守节至八十四岁卒旌表　　王道普妻高氏
　　按兖州府志高氏济宁王道普妻年二十三无　　子抚女守节有司旌表　　杨通茂妻邬氏
　　按兖州府志邬氏济宁杨通茂妻夫亡年十七　　子方周岁誓死守节孝亲抚孤立志不渝　　杨文荣妻何氏　　按兖州府志何氏济宁杨文荣妻年二十五夫　　亡抚孤守节终身　　宁良儒妻胡氏
　　按兖州府志胡氏济南宁良儒妻夫亡奉孀姑　　抚幼子勤纺绩备尝艰苦守节终身有司旌表　　王可仁妻程氏　　按兖州府志程氏济宁王可仁妻年二十三夫　　亡子幼家贫苦守不易　　王万朝妻张氏
妾赵
氏附

　　按兖州府志张氏济宁王万朝妻年二十八夫　　亡遗子佩玉方百日氏坚贞自矢同妾赵氏苦　　守年七十余终　　黄健妻秦氏
　　按兖州府志秦氏济南黄健妻夫早亡守节养　　亲抚孤成立旌表　　江源妻黄氏
　　按兖州府志黄氏济宁江源妻夫亡氏年十九　　守节不渝　　颜璘妻黄氏
　　按兖州府志黄氏滕县庠生颜璘妻夫没苦守　　志节抚子成名年六十余卒　　孙思温妻张氏
　　按兖州府志张氏单县人孙思温妻年十七夫　　亡子幼矢志守节寿近百岁　　王之奎妻蔡氏
　　按兖州府志蔡氏曹县王之奎妻廪生缵梁女　　适奎七月与小姑坤姐性俱贞静顺治戊子李　　化鲸之乱满城劫杀蔡与小姑携手匿水滨贼　　至呼之知不免俱投深渊贼大惊命奎入水救　　之则坤姐已死蔡出半日方苏贼遂散去越数　　日奎遇害蔡欲自尽其姑哭止之曰汝有遗腹　　或生男未可知也与其从夫死不若存其嗣也　　蔡感悟泣而止后果生子和丸教之成立含饴　　弄孙有古贤母风　　高其德妻任氏
　　按兖州府志任氏济宁高其德妻年二十夫亡　　养老抚孤守节终老　　张九德妻郭氏
　　按兖州府志郭氏阳谷张九德妻年二十七丧　　夫冰霜自矢岁饥典鬻葬姑教子霖成立　　张尚朋妻刘氏　　按兖州府志刘氏寿张张尚朋妻夫亡氏年十　　八家无产业纺绩养姑抚孤成立年八十余卒　　旌表　　胡德妻王氏
　　按兖州府志王氏郓城人胡德妻夫亡家贫孤　　老子稚奉姑育子备极艰辛至亲怜其苦劝改　　适氏断发毁面以示姑殁鬻衣备榇守节四十　　九年　　郭体仁妻陈氏
　　按兖州府志陈氏阳谷郭体仁妻适郭二年而　　夫殁氏年十九遗孤岩方数月氏奉养舅姑抚　　成幼子阅大兵荒苦守四十余年以疾终　　种珩妻王氏　　按兖州府志王氏滕县诸生种珩妻年二十一　　而孀一子方在抱截发苦守教子入庠年八十　　八终　　杨恺妻殷氏
　　按兖州府志殷氏滕县民杨恺妻恺早丧氏抚　　孤自守家人虑其难微讽之号泣割面以示无　　他年六十余终　　郭朝芳妻赵氏
妇马
氏附

　　按兖州府志赵氏寿张郭朝芳妻夫亡氏年十　　九抚遗腹子守礼继姑欲夺其志誓死不从备　　尝辛苦无怨及守礼稍长而瞽既娶复早丧妇　　马氏年二十五守节育子一如其姑事闻旌表　　李良能妻岳氏　　按兖州府志岳氏寿张人诸生李良能妻夫亡　　氏年二十四操励冰霜力勤纺织抚子成立训　　孙入庠年九十卒　　周崇爵妻朱氏
　　按兖州府志朱氏郯城周崇爵妻夫亡氏年二　　十二誓以死殉兄应宿谕之曰毋徒死能抚孤　　成立泉下人乃得瞑目氏许诺历五十余年坚　　贞苦操远近叹服　　黄节妻时氏
