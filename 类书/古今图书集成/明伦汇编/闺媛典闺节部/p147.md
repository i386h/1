<!-- { "loadSidebar": true } -->
按婺源县志查氏沱川余妻年二十孀居矢志无他纺绩自给中年事瞽姑竭力承欢颠扶危持终身弗懈教子俊卿读书入邑庠年六十而卒　　江祖裕妻齐氏
氏钱
氏附

按婺源县志齐氏江祖裕妻年二十二裕死子宗隆甫四龄齐劲节不移抚孤拓业年六十九卒宗隆妻氏年二十一隆亡鞠遗腹子德玉茕茕孤寡外多侵渔静守曲应事姑孝训子勤卒保玉成立卒年七十五德玉妻钱氏年二十二玉丧子庆衡纔三月钱矢志如齐年七十卒后先百年相继若同堂万历间邑令旌表　　程早馨妻余氏
按婺源县志余氏名京兰沱川余勤女年十八适程早馨又二年馨亡有富家儿密使人谓曰若青年无嗣奈此苦何氏敛容不对趋而避断发自誓年七十余卒　　吴琴妻汪氏
按婺源县志汪氏名硕珪荷花桥吴琴妻年二十二琴亡以死自誓事翁姑益谨立侄中行为嗣尝训行与兄弟勿立藩篱以全天秩行同母诸侄皆感其德年八十九终　　程瑗妻汪氏
按婺源县志汪氏名胜玉浯村汪锜女锜训子侄氏辄侍侧凡诗文史传皆能记诵归溪源程瑗瑗亡氏年二十一勤女红以抚二孤次子一德以明经司训沛庠擢连城令满考乞归养士民建祠祀之其能得民心皆氏教也氏卒年七十有九　　汪秉节继室余氏
按婺源县志余氏名金桂少尹纯华女城西汪孝廉秉节继室孝廉先有二子伯及冠仲尚氏处前后长幼之间略无觭视壸绝违言氏概善抚之如己所生孝廉从公车罢还劳困遘疾竟不起氏三十载屏谢纨绮慎守中闺奉翁不懈以割股救父得疾而终　　董廷继妻王氏按婺源县志王氏名进弟年十六归城北董廷继越二年继亡子仅一周氏矢志守节行不逾阈事姑抚子三十年如一日　　郑应翰妻程氏
按婺源县志程氏名招弟城西人郑应翰妻生二子长数岁次在抱翰出游不返或云已溺死氏孑然抚二孤人罕见其面或欲谋娶之氏以死拒益贫无家往依父母居焉年六十卒四十年艰苦如一日　　江喜用妻汪氏按婺源县志汪氏大畈汪嘉奴女旃坑庠生江喜用妻喜用慷慨财家因以落赍志而没氏年二十六舅姑垂白在堂遗二孤尚童氏昼夜纺绩拮据荼苦仰视俯育以报良人舅姑没哀葬尽礼抚二孤成立历四十年如一日　　汪远龄妻程氏
按婺源县志程氏名杏容在城程集女配西隅儒生汪远龄远龄病呕血游学求医毕命山寺氏年二十二子俱在襁褓讣闻号恸哀感四邻忍死抚孤苦节自励姑遘沈割股起之孀帷五十五年年七十五卒邑令表其门　　程德亮妻王氏
按婺源县志王氏龙山程德亮妻年十九亮亡一贫如洗氏矢志不二奉舅姑尽孝舅姑相继丧氏营殡葬克尽心力抚遗腹长娶汪氏得二孙而子丧汪被兄夺志氏顾孙形影相吊孙长复为毕婚室如悬磬氏以勤俭先之敝衣恶食终岁不知肉味不裁新衣年七十及见曾孙而死　　祝应召妻郑氏
按婺源县志郑氏中山祝应召妻年二十六召亡坚志苦守旦暮勤女红足不逾阈治家严肃力抚二孤课读成人邑令表其节卒年七十有三　　俞启中妻詹氏
按婺源县志詹氏名仪凤庆源詹澐女适江口庠生俞启中年二十四启中没遗二孤三口相依四顾无亲氏矢志坚守克勤克俭躬操井臼以治饔飧抚二孤卒底成立年六十有四邑侯表其门　　王宾妻程氏
按婺源县志程氏名英兰中云庠生王宾妻宾力学成疾家贫苦氏不胜支持年二十宾亡守志食无常饱身无完衣抚训二子入泮年八十余卒县令旌之　　江祖荫妻游氏按婺源县志游氏旃坑江祖荫妻荫早亡家贫誓不再适勤女红以育诸孤卒年八十二汪宪副方塘为文以记　　俞诗妻李氏
按婺源县志李氏汪口俞诗妻诗以苦读致疾死氏年二十三环堵萧然躬操井臼勤绩纺以养老姑终身无喜色足不越阃朝夕课子以绍夫志年八十二邑侯旌之　　尢有伦妻胡氏
按婺源县志胡氏名六英诗村尢有伦妻嫁七月伦亡氏年十七未有出或劝再适不听苦节以抚前室子文符邑侯徐若谷旌之以寿终　　张仲良妻游氏
按婺源县志游氏名桂枝赠知县渐女麻城令明孚之妹适城西儒士张仲良连州学正张昊媳也年十六归良越六年良从父任山东没于诸城氏年二十二遗孤穆文纔四龄矢志抚孤以报良人淡泊自甘纺绩无间寒暑晚年家益窘翁盲旦夕视膳视药必亲必虔筑室课子教之择交年六十二及见曾孙直指奏闻旌表　　游元瀚妻余氏
汪
氏附

按婺源县志余氏乡贤司空恭穆公懋学女太学生游元瀚妻乡贤司徒应干第五媳也幼习书史内则为姑韩所钟爱年二十一瀚亡痛绝复苏抚侄文桄为嗣和熊课读断腥膻绝纨绮步不逾阈独处重楼斋心苦志终身不数下元瀚弟元淮妻汪氏尚书应蛟女年十六归淮从翁宦京师翁没扶榇南还淮夙抱瘵伤恸呕血没于舟次汪年十九生遗腹不育及归襄事立侄文树为嗣汪幼通孝经列女传大义夙夜自课偕余同室终身　　春晖妻李氏
按婺源县志李氏名应弟李坑李贺女嫁春晖年二十七而寡断一指以殉夫曰姑待我立嗣家仅四壁而守愈严卒年七十二抚嗣子元恺成立　　施氏三节
按婺源县志施氏三节者潘院秀胡和兰李淑英也潘胡为娣姒潘李为姑媳潘归施三年夫宗顼早没守孤时济既长娶李仅月余济以痘亡有身产子文森苦节事姑终身胡氏夫宗琇早丧立后又殇与潘李共处一室相为砥励余司徒中表其门　　程文暖妻詹氏
按婺源县志詹氏名金爵长径程文暖妻秋湖人年二十三暖亡无子纺绩自给励节五十年终　　程千金妻汪氏
按婺源县志汪氏名福金城西程千金妻年二十七夫亡遗孤应轸甫一岁氏摩其顶曰吾不难从尔父于地下惧人鱼肉若也及轸就外傅归必篝灯躬纺而益课之寡姑王氏严而难犯氏婉事务得其欢轸补弟子员数试留都谆谆以克光祖父为嘱卒年六十有二　　程元气妻詹氏
按婺源县志詹氏名祥珠长径程元气妻秋湖詹锡女淮府仪宾从登妹年十八归元气甫期气以力学成病氏侍汤药不倦时方孕五月及气亡号痛几殒翁姑劝保身以冀存夫后乃强咽粥及生子武銮教养兼笃事舅姑以孝闻历六十七年如一日銮赖以克成邑侯表其节　　俞文炳妻游氏
按婺源县志游氏汪口庠生俞文炳妻年二十一夫亡家徒壁立遗孤应祖仅二龄姑老氏躬纺绩治生每食辄先奉姑姑命哺其子再四乃哺孤长受室寻又课孙不知其老年八十六卒邑侯旌其门　　汪顺妻詹氏
按婺源县志詹氏名多芝官源汪顺妻年二十六夫亡矢志靡他家赤贫不能备甘旨早夜勤针工易米作糜以进舅姑舅姑怜之为之食不下咽卒抚孤成立以寿终　　潘鼎妻汪氏
按婺源县志汪氏名德瑞德兴水东人适太白诸生潘鼎鼎亡氏年十九孀居矢志励节抚子文光成立乡党称其贤卒年六十　　潘德缨妻张氏
按婺源县志张氏甲道张琥女桃溪潘德缨妻年二十生子廷儒甫半岁缨没氏毁瘠襄事纺绩勤家家稍裕或劝其子入太学氏曰吾家世明经愿汝曹力学而已年登大耄亲族欲申请表扬张曰妇人分应尔尔奚庸多事其天性坚贞类如此　　程麟妻王氏
按婺源县志王氏名赵玉城西程麟妻麟亡氏年二十五矢志从一拮据以拓其家教二子亲为严师纺绩勤劳朝夕不少怠御下严肃而宽弘事必身先不责人所难年五十九卒莫不哀悼　　程廷乐妻查氏
按婺源县志查氏名长英长径程廷乐妻山坑查椿蕃女年十九乐为诸生以郡试病归而没氏秉节贞静以侄原德继夫后教之入邑庠无何原德死与妇拮据抚孤孙升成立年九十终郡邑旌表　　张祥妻程氏
按婺源县志程氏名圆珠贡士程霖女游汀张祥妻年十七夫亡矢志秉节家贫窭纺绩以养嫠姑甘淡泊言动不逾其则立嗣以继夫后兄珍怜其苦时资给之邑令吴讲约闻其贤岁给米养焉年六十四卒　　程文耀妻詹氏汪尧
圭附

按婺源县志詹氏名俊玉长径程文耀妻秋湖詹烜女年二十八耀亡同妾汪氏尧圭守节课子云仍入太学年七十五终　　程邦义妻方氏
许
氏附

按婺源县志方氏名爱闺盘山程邦义妻年二十四义亡矢志守节孝事舅姑抚诸孤成立于妾子尢爱白首如初邑侯表其门孙廷玺妻许氏年十八丧夫秉志一如祖姑事舅姑曲尽诚敬姑有不悦必长跪引咎怿而后已侍疾昼夜不懈泣血请代两世节孝先后并称焉　　李维德妻董氏
按婺源县志董氏名淑玉李坑孝廉李维德妻年二十夫会试没于京子甫周氏励节抚孤备极勤苦有司表其门卒年八十有四　　江世采妻叶氏
妹菊
英附

按婺源县志叶氏名春英外庄庠生献芝女江湾江世采妻年二十六夫亡子国宏在襁褓氏一恸几绝复念舅姑垂白仰事俯育无所托未可以生殉自是终身缟素抚鞠藐孤三十年如一日从子有幼失怙恃者抚之犹己子姑老病朝夕躬扶历久不懈寻遭家难割己产以抒翁忧翁病剧呼天祝曰叶氏妇孝愿昌厥后年六十七卒妹菊英及笄适江进先四年而寡无子其冰蘗之操一如其姊云　　潘涧妻方氏
按婺源县志方氏桃溪潘涧妻年二十六涧亡舅姑已耄二孤茕茕氏忍死茹血上襄大事下抚诸孤内外翕然颂之年五十一终　　李锺仁妻程氏
按婺源县志程氏名奇凤李坑庠生李锺仁妻年二十二仁亡痛哭绝粒几致丧明承姑谕勉抚其孤孤年十九而夭择仲叔次子芳春为嗣训以义方长补邑庠生氏卒年六十有四　　潘有腾妾梅氏
按婺源县志梅氏桃溪潘有腾妾腾疾革悯梅年少命之嫁梅嚙指自誓及没子仅数月梅纺绩给饔飧岁歉为糜以哺子自食余渖度日教子曰此先君夙志也尔其勉之卒年五十有六　　游自新妻曹氏
按婺源县志曹氏上人济溪游自新妻年二十三夫亡立从侄为嗣荼苦坚贞昼夜纺绩以自给白首不懈抚孤入邑庠郡县旌表卒年七十一　　程显妻张氏
按婺源县志张氏名雪碧山人适城西程显显户部主事广仲子以力学遘疾死氏年二十五遗孤辽仅六岁氏衣敝衣杜门不出日坐辽于侧课之读寒灯纺绩子母形影相吊岁时宴会或以言餂之辄促避及辽饩于庠为名士氏乃卒　　吴允佳妻詹氏
按婺源县志詹氏名起凤庆源詹敏德女荷花桥吴允佳妻年二十六夫亡矢志不二事舅姑孝姑老目盲氏旦夕扶持甚谨姑病没滨危家人畏不敢近氏躬侍汤药没即枕柩旁哀戚逾礼子幼孑立氏教以亲正人远群小无贻死者忧为娶女侄节兰为妇事姑尽礼氏没妇终身不御酒肉人称慈以教孝詹氏之训有焉卒年七十有二县令旌之　　李思欣妻程氏
按婺源县志程氏名灵璋李坑李思欣妻年二十八欣亡子甫二岁矢志冰霜孝舅姑和妯娌抚子勤劬持身清俭言不出阃愠不形色人莫得窥其喜怒性好施哀孤怜寡恤老赈贫卒年七十九吴门袁德门为作传　　潘士乘妻汪氏
按婺源县志汪氏名兴兰凤砂人桃溪潘士乘妻甫笄乘入太学从焉见乘羸弱即为乘纳二姬乘谢弗御氏从容谓曰而不为宗祊计乎寻二姬各举一子乘亡齰龁其孤者甚多氏屹然中立艰苦备尝卒抚二孤成立年七十卒终身不笄不沐服不二色食不兼味阃德为乡里师焉　　程伯温妻汪氏
