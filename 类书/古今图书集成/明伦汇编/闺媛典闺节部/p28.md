<!-- { "loadSidebar": true } -->
按处州府志留氏宋广妻夫亡贫无以殓留鬻奁具买棺择地葬之时年二十子方周岁父母怜其贫数令改嫁留坚执不移纺织以奉姑育子正统间盗起留挈老幼避之他乡间关险阻不二其志时人称真节妇　　潘廷臻妻季氏
按处州府志季氏潘廷臻妻年二十六而寡亲戚欲夺其志季厉声曰必然吾当求见良人于地下众愕然而止遂苦守终身　　高应魁妻梁氏
按处州府志梁氏高应魁妻氏出少师梁公后习知闺训年二十五夫亡舅姑老一子病氏上事下抚独处幽室纺绩自给人罕觏其面贵室耳其贤欲娶之氏曰夫亡所不即死者以子幼无所属耳宁图他适哉年七十一终　　吴志益妻陈氏
按处州府志陈氏吴志益妻夫亡氏年未三十抚八岁孤奇标苦节坚守教标以明经廷试寿七十余终　　陈学周妻卢氏按处州府志卢氏太学生陈学周妻夫亡氏年二十余坚守勿二教子成名年七十有一终　　聂维新妻刘氏
按处州府志刘氏武生聂维新妻年二十二而寡家贫苦守纺织度日寿八十三终　　杨元纲妻詹氏
按处州府志詹氏庠生杨元纲妻年二十二而寡遗腹三月贫苦异常誓无他志及产子球昕夕织以充衣食抚育成立训以义方年六十一卒　　陈九贡妻麻氏
按处州府志麻氏太学生陈九贡妻年二十二孀居事舅姑至孝甘旨不匮有司旌其门卒年七十有五　　丁泽妻杨氏按处州府志杨氏丁泽妻年二十四寡垢面恶衣织纺清苦教子奎读书正统间栝寇乱杨携奎避山中遇虎不咥奎长为泾府长史人皆谓守节之报　　朱尧妻樊氏按处州府志樊氏朱尧妻年二十而寡子幼家贫孝事舅姑不移其志　　施锡妻吴氏
按处州府志吴氏施锡妻年二十寡止一子父强其嫁吴矢志不二奉姑以孝妯娌同爨二十余年无间言有司奏于朝旌表　　叶凤京妻蒋氏
按处州府志蒋氏叶凤京妻京亡氏年二十六哀恸几绝舅姑劝止遗腹八月生子纺织鞠育以绵夫裔年六十三卒孀居三十六年邑令旌之　　叶有让妻陈氏
夏
氏附

按处州府志陈氏叶有让妻夫亡陈年二十八男庠生永培娶夏氏培夭夏年二十六遗子光经方四龄艰苦尤甚姑妇抱持遗孩形影相吊训之及长为诸生陈年九十三守志六十五年夏七十三岁守志四十七年事闻旌表　　章焕然妻王氏
按处州府志王氏庠生章焕然妻年二十五而寡抚三岁遗孤坚贞苦节机靡停杼迹不逾阈外人罕睹其面训子灿斗入黉序以寿终　　蒋光国妻叶氏
按处州府志叶氏庠生蒋光国妻夫亡年二十八遗女三龄子方襁褓仅有女婢相依力勤机杼易粟抚女训以妇仪鞠子成立守节五十载寿七十八终　　季敏礼妻章氏按处州府志章氏季敏礼妻年二十五而寡家贫纺绩度日洁修自好年七十四终　　吴伯康妻吴氏
按遂昌县志吴氏吴伯康妻夫亡年二十一欲以身殉众谕抚孤勉志苦守事姑孝课子成名学使旌表　　叶让妻俞氏按遂昌县志俞氏西隅庠生叶让妻家贫无子让亡俞断发抉目誓不再适躬为人纺缉并日而食积粟米葬夫邻妪悯其贫劝改适至再卒不听或授之餐不受年七十余竟饿而死　　戴宪妻华氏
按遂昌县志华氏官陂举人戴宪妻宪方中式即罹疾药石莫治华割股救疗竟弗起时年二十五遂剪发自誓抚育遗孤虽饔飧不给而孀操愈坚郡守怜其苦节尝给学田租膳之以寿终　　徐舜沧妻周氏
按遂昌县志周氏大务徐舜沧妻年十七舜沧亡置柩于卧室昼夜悲哭三年抚遗腹一子训诲克立家贫佣纺自给姑刘氏屡逼他适誓死不从竟完节卒　　包潭妻郑氏按遂昌县志郑氏包潭妻性至孝精于女红父母没绣容以祀宛然逼真人谓精诚所感既嫁事寡姑真恻姑亦爱之如女年二十六夫亡哭踊几绝姑老子幼忍死纺绩以膳姑育子孀居五十四年年七十九邑令旌其门　　朱璘妻尹氏
按遂昌县志尹氏朱璘妻年二十二夫亡长子在抱次子在腹遗田仅给&#粥人或窃议其不能完节尹以死誓茕茕苦守足迹不离阃阈勤劳织抚孤成立至老如初年八十三卒　　朱明训妻黄氏
按遂昌县志黄氏朱明训妻未婚时母闻婿有心疾欲改字氏即断发誓死及于归孝养舅姑调理病夫举子国泰夫亡年二十二哀毁几绝一室坐守绩纺抚孤成立始终七十余年年九十直指旌其门　　徐维让妻杨氏按遂昌县志杨氏徐维让妻年二十二夫亡长子四岁次子二岁幼子在腹诸伯皆亡家无担石茕茕孑立形影相吊纺织以糊其口力育三孤辛苦备至次子文洪入太学长幼皆丧氏哭至失明文洪吁天露祷目复忽明年七十三终　　周黼妻项氏
按遂昌县志项氏西隅周黼妻黼亡项年二十三无嗣日夜悲号独处一室虽至亲不得见白首如初年八十而卒　　徐朝绂妻陈氏
按遂昌县志陈氏徐朝绂妻夫早世两子俱幼家甚贫为邻家代纺度日以抚其孤成立复能减粒蓄资与伯叔辈均买坟以葬翁姑年七十卒县令旌之　　郑廷器妻吴氏按遂昌县志吴氏郑廷器妻年二十一生一女夫亡哀毁几绝母悯其年少无子劝改适吴誓死不从伯叔兄弟与语则隔帘而对历三十余年如一日　　郑廷仪妻苏氏按遂昌县志苏氏郑廷仪妻年二十七夫亡冰霜自守历七十余年年九十九邑令旌之　　王选妻郑细娘
按闽书郑细娘王选妻选亡母怜其少令改适郑叩头流血誓死不从抱夫兄子赞为嗣携归母家抚养长为娶妇遂有孙曾事闻诏旌表　　应惟进妻陈妙缘
按闽书陈妙缘应惟进妻年二十四寡仅一子舅姑殁分给田产并白金四百子丧伯叔欲嫁之陈出田及遗金乞全其节　　王淮妾张氏
按闽书张氏王淮妾临清人淮没于官仅遗一女张年十九侍生母薛氏南还独处一小楼不与人接服满父自临清来薛怜其少令其父讽更嫁不从有郭都司者浼沈指挥求聘张寻自缢以救苏事遂止事薛如姑苦节五十年以寿终　　林源妻周催小
按闽书周催小林源妻源早亡舅姑及伯氏俱丧催小力营葬四丧延师教子縢长通书史善诗工古篆生子文盛文孟俱有士行　　张彦章继妻陈氏
按闽书陈氏张彦章继妻彦章为县吏以罪谪戍临别嘱曰存亡未卜善抚我子陈时年十八彦章没陈抚育所生及前妻子皆成立年八十九终　　高纪妻张妙珠
按闽书张妙珠高纪妻纪亡贫苦自立教诸孙以书曰人不读书便是虚生一世年七十二卒　　冯珏妻姜氏
按闽通志姜氏名景怀安人乡贡进士冯珏妻珏殁于京师姜氏闻讣恸哭几绝时年二十有七誓不履二庭抚教二子克绳家学以天年终　　黄坦妻连氏
按闽通志连氏名婉娘福宁州人父悌以适同里黄坦年二十坦亡子铧生不能言婉娘誓无他志或讽之曰青年守节所赖者子耳今子复哑守之何益婉娘泣曰吾之所以不从夫死者以有姑与子耳若弃姑与子而他适是禽兽之行吾岂忍为正统十三年建寇犯邑境婉娘尽输储粟以饷师奉姑携子避地南金城盗息而后返姑殁毕丧葬延师教铧学书以代口语既长为娶妇生孙子澄宗祀赖以不绝年七十余终　　曾缙妻赵氏
按闽通志赵氏名妙琉古田民友拳女适同里曾缙缙亡妙琉年二十五男鼒甫一岁舅姑年老妙琉誓不再嫁终始如一正统间寇乱舅姑为贼所击妙琉冒白刃求代贼怜之而去既而家业尽于火妙琉奉舅姑居草庐纺绩以养志操愈坚姑尝遘疾甚危妙琉割股肉疗之舅姑殁丧葬举无违礼有司以闻诏旌其闾　　杨和妻王氏
按闽通志王氏闽县杨和妻和亡王年二十八一子尚幼家贫纺绩自给或劝改适王泣曰夫殁吾不能守其孤何以自立于天地执志弥笃抚教其子永后登进士第官监察御史有司以闻旌表　　陈启妻潘氏
按闽通志潘氏闽县陈启妻年二十九启亡氏励节教子传成立后举进士为刑科给事中事闻旌表　　杨浩妻袁氏按闽通志袁氏名妙华邑民袁善女福州中卫舍人杨浩妻年二十六夫亡无子立夫弟子光为嗣守节五十余年年七十八卒　　孙杨桥妻徐氏
按福宁州志徐氏孙杨桥妻年二十二抚孤守志性爱敬事舅姑以礼家多艰惟勤女事度日年六十终　　张文孙妻赖道慈陈道
真附

按福州府志赖道慈古田人张文孙妻道慈生一清而早寡抚清长娶陈道真清亦亡道真亦苦节不嫁奉其姑极孝顺道慈孙以宁官翰林学士金华宋濂为之传　　叶时彦妻郭氏
朱
氏附

按福州府志郭氏闽县人叶时彦妻年二十八而寡子理妇朱氏年二十二而寡郭与朱妇姑相依为命理有遗腹子顺共抚长之叶氏赖以不绝同里都御史洪英记其事　　吴孟恭妻陈氏
按福州府志陈氏吴孟恭妻年二十适孟恭甫二月孟恭疾将死谓陈曰吾大父早世赖大母守志以鞠吾父吾父亦早世又赖吾母鞠吾今吾殆不起矣汝能不辱吾大母及母乎陈泣曰诺孟恭殁遗腹殇陈苦守无二正统间邓茂七反火其居家荡然矣卒奉姑终孟恭大母梁氏母陈氏　　余尚春妻郑氏
按福州府志郑氏闽县余尚春妻尚春客死郑抱幼子亮扶柩以归时祖姑及翁又相继殁家贫三丧未举或劝之火葬曰非礼也亮长宁无遗恨乎卒葬之以礼后亮领景泰间乡荐　　林庭桂妻郑氏
按福州府志郑氏郡丞必显女闽县举人林庭桂妻素闲家训割股和粥以疗夫病年二十二寡守节六十余年庭桂兄弟九人郑氏处诸妯娌和而有礼咸敬而法之郡守旌其门　　胡锺妻杨氏
按福宁州志杨氏小麻胡锺妻锺舟覆溺死讣闻氏哭绝复苏恨不得尸对人辄流涕子迅方五岁矢志守节年六十终　　陈镔妻谢氏
按福宁州志谢氏百户陈镔妻袭职至温州死谢年二十三子甫二岁舅姑俱老力贫守志养亲鞠子年八十终　　张翊妻方炯娘
按福宁州志方炯娘太学生方渊女张翊妻翊亡二子一女俱幼氏勤苦自给父家赤贫积资为嫁三妹立嗣守之终身年八十四卒　　王满妻郑贤娘
按福宁州志郑贤娘王满妻年二十四生一子满死养老姑抚幼子终其身　　彭焕妻卓氏
按福宁州志卓氏彭焕妻焕死止一子家贫伯叔欲夺其志绝其薪水氏不为动子稍长拾薪易米纺绩度日年七十终　　郑道保妻王氏
按福宁州志王氏郑道保妻夫亡抚孤成立既婚而子死哭之丧明又抚其孙年七十五卒　　柳森妻张婉娘
按福宁州志张婉娘张宏女柳森妻森疾笃张割左臂肉和药不效森死婉娘年二十三子甫两月勤劳自守不与亲戚往来纺绩以自给中年子殁抚二孙克成立孙媳张采娘事祖姑有孝行婉娘年八十二卒　　李淑明
按龙溪县志李淑明克旺女年十六归庄士因姑沈氏患疯痹夫又得癞疾氏罄奁资以求医药夫亡父欲嫁之李流涕曰姑老无依若复改适非天理也奉姑不衰后姑殁贫不能葬正统己巳强寇劫掠乡村李氏服衰麻擗踊号恸贼闻不入其家贼平乡人怜其节相率助葬焉　　林聪妻陈氏
按漳浦县志陈氏林聪妻少寡守二子有暴邻凌轹之乃悉弃田宅归依母兄母兄劝之嫁不从徙匿荆棘中拾遗穗挑草根为食长子忽目盲陈呼天叩祷目复明后子成立子孙多以文学科甲显　　林琥妻王氏
按漳浦县志王氏林琥妻年二十七夫亡恸不欲生姑曰老幼无依若死不顾岂谓慈孝乃终守年九十诏旌其门子文贡博士孙皆为缙绅　　蔡珙妻刘德馨
