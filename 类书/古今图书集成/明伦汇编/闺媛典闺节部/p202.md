<!-- { "loadSidebar": true } -->
按畿辅通志张氏吴恕妻顺天府人恕客死张生子达父母欲改嫁之氏曰夫病不及侍汤药恨不能死忍弃其孤耶苦守达及娶又夭妇谢氏年十九与姑同志相继以寿终墓产灵芝二本人谓节孝所致　　萧汝重后妻张氏按畿辅通志张氏萧汝重后妻河间人嫁三载重亡姑年老子幼家贫习机织以供甘旨姑寝疾扶掖卧起不离左右抚前二子爱如己出篝灯蓄饎以督课二子皆入庠孀居五十余年年八十余卒　　阎浩妻李氏
按畿辅通志李氏阎浩妻河间人夫死家贫苦志守节翁姑欲夺其志不从内习女红外课农桑守节五十年年八十余卒　　何昌妻王氏
按畿辅通志王氏何昌妻河间人年二十夫亡求婚者盈门氏誓死不二引刀划面以息众议年八十六终　　孙恕妻王氏
按畿辅通志王氏孙恕妻河间人年十八夫亡无子事姑尽孝姑死克葬年五十九卒　　李橘妻徐氏
按畿辅通志徐氏李橘妻河间人年十九夫亡无出纺绩度日苦节六十年年八十旌表　　李迁桂妻祁氏
王
氏附

按畿辅通志祁氏李迁桂妻河间人夫亡子继元方二岁抚育成立娶王氏生子小安继元病夭姑妇相倚并坚心苦守织纺自给终身　　刘自持妻张氏
按畿辅通志张氏刘自持妻河间人夫亡年二十四遗腹生子抚养长成织纴佐读早食廪饩守节四十余年卒　　刘乔龄妻霍氏
按畿辅通志霍氏刘乔龄妻河间人年二十四夫亡子金钰未弥月氏苦志坚守绩纺持家不以艰难二心历四十余年如一日　　张鹤妻王氏
按畿辅通志王氏张鹤妻河间人年二十六夫亡子利蒙在抱氏坚贞自持抚育教训蒙方长即夭伶仃无倚艰苦备尝孀居五十余年　　张继世继室邢氏
按畿辅通志邢氏张继世继室河间人夫亡年二十九守节课幼子格绩纺以佐之读书卒成名士　　米炫妻许氏按畿辅通志许氏米炫妻河间人年二十六夫亡勤慎绩纺教子成立　　李潮妻苏氏
按畿辅通志苏氏李潮妻真定人夫亡氏年二十事姑抚孤守节五十余年旌表　　王聪妻程氏
按畿辅通志程氏王聪妻真定人夫亡氏年十九抚孤成立事翁姑以孝闻苦节五十五年事闻旌表　　陈恕妻杨氏尚氏
宫氏附

按畿辅通志杨氏陈恕妻河间府人其子友文妻尚氏孙魁妻宫氏三世少寡苦节一致均被旌表　　王令辰妻张氏按畿辅通志张氏王令辰妻保定人夫亡守节历五十年抚孤成立诏旌其门　　张可信妻王氏
按畿辅通志王氏张可信妻河间人夫亡守节终身　　傅应吉妻左氏按畿辅通志左氏傅应吉妻河间人年二十一夫亡无子孝养孀姑纺绩自给姑死行乞诸亲营葬苦节终身　　贾允吉妻黄氏
按畿辅通志黄氏贾允吉妻河间人夫亡苦节备极艰难教子成立　　白颖祚妻王氏
按畿辅通志王氏白颖祚妻河间人壬午城陷祚与嗣子晋俱死氏抚晋子璞教养成立守节终身　　李士经妻王氏按畿辅通志王氏李士经妻河间人年二十夫亡子幼矢志苦节纺绩以奉公姑抚幼子终始如一比二亲殁典鬻营葬昼夜号泣年七十余卒县令旌之　　吕耀妻唐氏按畿辅通志唐氏吕耀妻河间人夫亡年二十六一子在襁褓家甚贫翁姑强欲嫁之氏坚不从苦节事教养六十余年卒　　卢九成妻王氏
按畿辅通志王氏卢九成妻河间人夫亡年二十五姑衰老子仅三岁氏哀泣不食求死附葬诸亲力劝乃止苦节五十余年敝衣垢面至死靡他教子克成家声赖以不坠县令表其门　　刘子谦妻黄氏
按畿辅通志黄氏刘子谦妻河间人年二十夫亡子幼族多强悍日苦陵逼而志终不可夺凡历险阻五十余年县令旌表　　吕穜妻牛氏
按畿辅通志牛氏吕穜妻河间人年二十一而寡秉性贞淑甘贫抚孤迄于成立年逾九十旌表　　林涞妻韩氏
按畿辅通志韩氏林涞妻河间人年二十六夫亡事公姑抚弱子苦节五十余年县令刘重庆请旌表　　祁尔谟妾张氏王氏张氏按畿辅通志张氏王氏张氏俱祁尔谟妾河间人谟妻刘氏无子因置三妾未数载谟亡张氏年二十五生二女王氏年二十一生子之浦张氏年十九生子之灏刘氏虑其年少欲遣改适三人并矢志不从逾年刘氏卒三寡相依布素度日崇祯十三年大荒三人糟糠自咽孤儿不缺衣食十五年兵变城破乃移居村野共勤纺绩以教二女延师课子俱克保全成立　　孙锠妻冯氏
按畿辅通志冯氏孙锠妻顺德人崇祯间遭兵变夫以二子嘱曰我为朝廷士子有死而已汝努力保之及夫死氏乃剔目剪发作乞者状自全以田产分给族之贫者止留百亩以教子年五十九卒子观光为诸生　　和中妻贾氏
按畿辅通志贾氏和中妻顺德人年十六归中事孀姑以孝闻佐夫成家克修妇道不二年夫病氏衣不解带者数月夫亡哀毁绝粒不食其姑与家人劝之曰和氏无后所恃尔有遗腹倘生男克保其长和祀得不斩功莫大焉氏乃强进食勾当丧事未几果生子氏苦守抚育成立氏自十八岁孀居至一百一十五岁卒奉旨建坊旌表　　王甫兴妻杨氏
按畿辅通志杨氏王甫兴妻保定人年二十二岁守节事舅姑敬谨始终不变　　赵瑞妻张氏
按畿辅通志张氏赵瑞妻保定人适瑞三载瑞亡事继姑以孝闻虽年跻耄&#犹克励勤苦人以为难　　徐霏妻王氏按畿辅通志王氏徐霏妻保定人年二十夫亡生遗腹子家贫以死自誓抚孤成立守节五十年年七十终　　张勋妻孙氏

　闺节部列传一百八
　　明一百三
　　吴焕妻徐氏
按顺天府志徐氏吴焕妻年三十夫亡教五子俱成名苦节四十余年　　蒋松妻李氏
按顺天府志李氏金吾右卫百户蒋松妻夫亡氏年二十七毁容自誓抚子成立寿七十七终　　孙铨嫡母丘氏
按顺天府志丘氏武进士孙铨嫡母夫亡两子在襁褓皆妾出氏苦节治家教两子俱以武科甲显　　田承恩妻盛氏按顺天府志盛氏锦衣百户田承恩妻夫亡苦志守节抚养诸妾子倍于所生年八十卒　　钱妇宁氏
按顺天府志宁氏御史承勋姊适钱某年二十四夫亡守节至六十余岁卒　　贺国辅妻李氏
按顺天府志李氏诸生贺国辅妻年二十适贺二载夫亡奉翁姑三十余年甲申之变年逾六旬投河死　　张符妻顾氏按顺天府志顾氏霸州人张符妻父庭刺葭州以符为贤与婚氏事翁姑孝姑性严峻每谴责氏顺受未尝征见颜色符早世遗三子皆幼氏奉姑教子数十年艰苦万状长子士雅成进士为某部副郎督永平饷奉母训卒以清白显孙曾皆有声黉序氏年八十四终　　徐孚尹母莫氏
按宛平县志莫氏贡士徐孚尹母善事祖姑夫亡守节至九十岁卒　　蒋升妻耿氏
杨
氏附

按宛平县志耿氏羽林右卫指挥蒋升妻年十六归升逾五年升没耿抚遗子栋矢志守节栋长袭职先耿殁耿哭之恸伤目而死年六十一栋娶杨氏亦少寡守节终身年五十四有司表其门　　潘凤妻门氏
按宛平县志门氏潘凤妻凤死门年二十四守节四十余年苦志抚孤及卒御史孙旬表之　　高第妻王氏
按宛平县志王氏武生高第妻第死氏断发割鼻竟病疮死御史孙愈贤表之　　刘某妻胡氏
按宛平县志胡氏年十五归顺天赠君刘某年二十九而刘亡苦节五十余年教子余泽登进士历任山西右布政两受褒封　　高天伦妻王氏
按宛平县志王氏生员高天伦妻伦没氏年二十四守节终身　　傅鼎妻郭氏
按宛平县志郭氏锦衣卫百户傅鼎妻鼎死郭年二十一守节事姑御史张鸣旌之　　尹敷谋妻何氏
按宛平县志何氏生员尹敷谋妻谋死无子氏年二十二剪发毁容纺绩自给奉孀姑三十余年孝敬不衰御史雷士贞表之　　冯赞妻刘氏
按宛平县志刘氏刘芳女举人冯赞妻赞死氏年二十三矢志守节抚孤养亲宗党称之　　颜大振妻王氏
按宛平县志王氏文学颜大振妻赋性贞烈慈孝着闻夫亡孀居二十余年甲申逆闯逼京王年已老义不苟活与待字长女同投缳而死　　丛贵妻甄氏
按固安县志甄氏丛贵妻年二十九夫死守遗腹子终身　　陈睿妻张氏
按固安县志张氏陈睿妻年二十七夫亡子埙方数岁氏抚孤养亲备尝艰苦埙长令亲帅取友以励学砥行为训　　庞整妻张氏
按固安县志张氏庞整妻夫早丧守节抚孤终其身　　李凤鸣妻刘氏按固安县志刘氏知县李凤鸣妻早寡苦节守身教子题请建坊　　傅国楹妻牛氏　　　孝廉吕鸣燕妻杨氏　　张光宿妻吕氏　　　生员周自任女　　武举冯位女　　　　生员傅商霖女
　　李若樟三女
按固安县志已上九人事实无考
　　彭昉妻李氏
按固安县志李氏彭昉妻年二十四夫亡抚孤守节始终如一　　杨应中祖母任氏
按固安县志任氏副使杨应中祖母杨端继妻守节终身题请旌表　　张延祖母李氏
按固安县志李氏生员张延祖母年二十八夫死抚孤苦节旌表　　张国铸妻马氏
按固安县志马氏举人张国铸妻事实无考
　　李妇杨氏
按固安县志杨氏李时康儿妇事实无考
　　张绍宗妻王氏
按固安县志王氏张绍宗妻少寡抚孤守节姑欲令嫁遂剪发毁面以见志事舅姑以孝称　　褚言妻张氏
按永清县志张氏指挥褚言妻初两家父母指腹为婚后褚贫张富欲悔前盟及褚父母没张父母计遂决氏以死争竟得归褚婚数年生子弥月褚忽遘疾氏大恸与夫约同死夫谕之曰褚氏三世孤注汝死黄口无托如吾宗何氏益哀泣夫殁痛哭呕血年二十有四苦守终身　　王氏女
按永清县志王氏女许字李应期未合&#而期亡女即执志不嫁归李氏独居数十年无从归老入皇姑寺终身　　张麒妻班氏
按永清县志班氏锦衣指挥张麒妻麒遭构陷上怒叵测遣戍瘴乡妻子仅免田产籍没氏痛家亡子幼夫仇难复誓欲以身殉家人若劝昼夜防守氏呕血毁面抚孤四十余年　　王降妻田氏
按永清县志田氏王降妻年二十七夫亡旬日水浆不入于口家贫针黹自给慕之者日谋娶之氏引刀目裁邻妇救免守节四十余年备尝艰苦　　刘希颜妻宋氏
按永清县志宋氏刘希颜妻夫亡氏年二十二遗孤幼氏欲死之翁年逾七十泣谓氏曰刘氏一脉全赖汝躬吾夫妇将就木汝岂忍哉氏强留抚孤后数年翁姑相继丧葬埋竣事家徒四壁不厌糠&#苦守又四十余年旌表　　刘朴妻杨氏
按永清县志杨氏太学生刘朴妻夫亡氏年甚少苦节抚孤五十余年有司旌表仍岁给布粟优之　　刘成德妻张氏按永清县志张氏庠生刘成德妻夫亡氏年二十奉姑课子守节五十余年有司旌表　　刘三辅妻王氏
按永清县志王氏刘三辅妻归三载辅亡遗孤周岁氏奉严姑哺弱子伶仃孤苦人不能堪及子长娶妇早没遗孤孙抚之甫成立又夭复抚曾孙焉　　王畿毓妻杨氏
按永清县志杨氏王畿毓妻毓亡氏年十九方有身阅三月而生子抚之成立苦节五十余年　　张甲妻刘氏
按永清县志刘氏张甲妻甲亡氏年十八誓不他适无子以侄为嗣历四十年如一日　　索玑妻王氏
按永清县志王氏索玑妻夫亡一子在抱遗产仅地三亩既痛夫丧不能成礼又虑家贫无以赡姑引刀欲自尽嫂氏劝止遂苦志守节丝粒必惜艰苦自持奉姑以孝训子以严霸州道旌其门　　张科妻刘氏
按永清县志刘氏张科妻年十九孀居子在襁褓誓不他适门祚衰微纺绩自给年七十余终　　裴章来妻刘氏
按永清县志刘氏裴章来妻夫亡子成锦甫一岁氏抚遗孤朝夕号泣教锦籍武闱家声不坠　　冉贞观妻杜氏
