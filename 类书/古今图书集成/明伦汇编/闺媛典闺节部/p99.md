<!-- { "loadSidebar": true } -->
按莆田县志林氏庠生陈邦贡妻年二十二夫亡子方五月守节四十年终　　陈经畴妻林淑清
按莆田县志林淑清学士文妹陈经畴妻年二十夫亡子方九月守志奉姑以孝节闻年六十二卒　　林伯量妻郑氏按莆田县志郑氏林伯量妻年二十八夫亡无子郑哀毁守节以叔子镳为后事姑尽孝郡守表其门　　方旭伯妻戴氏朱
氏附

按莆田县志戴氏名节英行人方澥长子旭伯妻年二十五夫亡二子岳岱俱幼矢志抚育岳后登第成名伯弟石城教谕和叔妻朱氏亦盛年丧夫无子食贫苦节终始不渝人称双节　　林时清妻黄氏
按莆田县志黄氏名懿德贡士林时清妻夫亡氏年二十四立夫兄子为后守节四十余年卒　　黄德茂妻吴氏
按莆田县志吴氏名贞玉黄德茂妻夫亡年二十三守节终身　　柳惟豫妻林氏
陈氏
林氏附

按莆田县志林氏名孟贞柳惟豫妻与柳廷茂妻陈淑慧廷新妻林玉清先后丧夫俱守节无玷人称为柳氏三节　　郑习乐妻李淑清
按莆田县志李淑清太学生郑习乐妻夫没年三十一抚子鹤鸣成人守节五十余年卒　　朱智深妻徐氏
按莆田县志徐淑净朱智深妻早寡抚幼子奉舅姑坚持苦操三十余年卒　　洪则孝妻林氏
按莆田县志林氏洪则孝妻年二十夫亡养姑教子守节终身　　陈邦琛妻吴氏
按莆田县志吴氏庠生陈邦琛妻年二十二夫亡养姑抚遗腹子珠守节终身　　李孟宜妻林氏
按莆田县志林氏景州判官献之女适李孟宜年二十八夫亡亲老二子幼氏事上俯下辛苦终身　　林道渊妻黄氏按莆田县志黄氏长史师贡姊林道渊妻年二十八夫亡教子文英成立年八十林学士文为之传　　王德滋妻陈氏按莆田县志陈氏王德滋妻年二十七仅生一女方啐而寡家贫矢志不二克终其节　　陈永临妻林氏
按莆田县志林氏陈永临妻年二十四而寡一子仅周岁矢志苦守终其身督学胡廷兰旌表卒年八十有四　　吴廷淑妻郑氏
按莆田县志郑氏吴廷淑妻年二十二夫亡守节终老太守旌之　　吴廷昭妻常氏
按莆田县志常氏吴廷昭妻年十八夫亡守节终老太守旌之　　方于道妻林氏
按莆田县志林氏方于道妻年二十夫亡守志三十二年卒督学表其庐　　余舜民妻朱氏
按莆田县志朱氏余舜民妻民亡一子甫三岁父母欲夺其志氏以死自誓家贫纺绩以养舅姑年八十太守旌其门　　林从弼妻李氏
谢
氏附

按莆田县志李氏名源清林从弼妻年二十五夫亡二子秀茂俱幼守志终身秀娶谢氏生子有年秀复夭谢氏守志如姑与姑相依教有年成名官副使郡守表其门　　林廷谏妻王氏
张
氏附

按莆田县志王氏名秉洁太守伟女林廷谏妻归数年无出为夫纳妾张氏生子大顺未周而廷谏亡王氏与妾苦守不二力贫葬夫郡守表其门　　王梦旗妻潘氏
按莆田县志潘氏王梦旗妻年十七而寡家贫矢志抚孤卒年八十　　朱洪妻官氏
吴氏
王氏附

按莆田县志官氏朱洪妻年未三十夫没子兴宗甫六岁官抚育成人娶妇吴氏名淑婉吴生子定庆方晬兴宗又没吴年二十六与姑共抚庆越八年而官氏亡吴独守长之娶妇王氏名一静未几定庆复夭遗腹生子文旺一静与姑闭门纺绩教育文旺终身三世一节郡守表其门　　程丽甫妻方氏
按莆田县志方氏名宜顺封户部主事休征女程丽甫妻丽甫早亡氏守志事舅姑抚二子郡守旌其门　　陈瑛妻吴氏按莆田县志吴氏名淑清通判偕孙女庠生陈瑛妻年二十八夫亡子五岁守志孝事舅姑有司表其闾　　方怀溪妻梁氏按莆田县志梁氏方怀溪妻夫亡年二十五苦节抚子及既娶而子丧复与妇抚孤孙阳成立寿终　　黄与瑞妻林氏按莆田县志林氏教授瑄女黄与瑞妻年二十二而寡子相甫二岁守志抚相成名封太安人诏旌表　　陈公裕妻方氏按莆田县志方氏名肃英行人方澥女陈公裕妻年二十而寡无出立伯子垆为嗣守节四十三年卒　　周孟声妻宋氏按莆田县志宋氏给事中宋雍妹周孟声妻年二十六而寡仅遗二女立从子通为嗣守节五十年卒　　林仲熹妻陈氏按莆田县志陈氏名玉洁林仲熹妻年二十五而寡一子尚幼父母欲夺其志氏以死誓守节三十余年　　周礼妻郑氏按莆田县志郑氏名玉姬尚书纪女周礼妻年二十六而寡一子复殇守志奉舅姑尽孝县令请旌其门　　黄仪韶妻李氏按莆田县志李氏名纯德黄仪韶妻年二十二寡抚幼子文鸑葬夫尽礼抚夫弟子文鷟如己出守节三十余年见文鸑领乡荐郡守表其门　　赵朝妻林氏
按莆田县志林氏名淑德赵朝妻年二十八而寡子大夏方半岁父母怜其贫欲嫁之氏引刀断一指示无他志孀居三十年卒　　林熹妻龚氏
按莆田县志龚氏林熹妻早寡抚子守节终其身有司旌表　　黄乐善妻陈氏
按莆田县志陈氏黄乐善妻年二十四而寡守志抚孤始终一节　　李朝禹妻王氏
按莆田县志王氏名永顺福清人莆田李朝禹妻盛年而寡子幼翁没未葬姑老且病氏朝夕勤女红为养生送死之具乡人重之　　李廷举妻方氏
按莆田县志方氏名伯善布政方守姑李廷举妻归五载夫亡二女一男俱幼氏鞠育训诲皆底于成年七十九卒　　叶继甫妻郭氏
按莆田县志郭氏名端叶继甫妻归三年年二十五而夫亡矢志抚遗腹子养姑得其欢心年七十七卒　　陈永年妻周氏按莆田县志周氏名淑志陈永年妻年二十二而寡无子无亲支可立嗣或劝他适恸哭曰陈氏无可依有父母在于是归母家尽鬻其奁具以置田宅供陈氏祀年八十四终　　林廷质妻洪兰
按莆田县志洪兰年十八归教谕林勤子廷质年二十而寡仅一子方乳氏力贫鞠育既长训以义方年七十四卒　　宋思益妻郑氏
按莆田县志郑氏宋思益妻年二十四而寡无子矢志靡他姑陈氏老且病氏朝夕侍养不少懈孀居三十六年卒　　洪宗文妻林氏
按莆田县志林氏洪宗文妻年二十七夫亡林号恸几绝时方&#弥月生子堉力贫以事舅姑守节三十余年卒　　林仁伯妻吴氏
按莆田县志吴氏林仁伯妻年二十八而寡遗腹生男辛勤抚教底于成立里党称之　　朱本实妻吴氏
黄
氏附

按莆田县志吴氏朱本实妻年二十六而寡励志孀居抚子钦文既长娶黄氏而钦文寻丧黄氏遗腹生子姑妇相依茕茕苦守人称双节　　周辙妻陈氏
按莆田县志陈氏主事周辙妻年二十八夫没于官陈氏砥节励行事翁尽孝立侄大宝为后孀居三十余年　　郑光表妻陈氏
沈
氏附

按莆田县志陈氏太守叙女郑光表妻归逾年夫没守志事姑立侄云卿为嗣卿亡与妇沈氏相依抚孤诏旌之　　吴崇着妻李氏
按莆田县志李氏吴崇着妻年二十六而寡矢志守遗腹子默竭力营葬艰苦备尝年九十卒　　欧茂仁妻胡氏
按莆田县志胡氏欧茂仁妻年二十二夫亡仅一子未三月父母欲夺其志氏以死自誓孝养舅姑终身　　王明德妻陈氏按莆田县志陈氏王明德妻年十八而寡抚遗腹子仕辂为郡庠生苦节三十载年四十七终　　陈宏和妻吴氏
按莆田县志吴氏陈宏和妻年二十九而寡一子寻殇乃立侄孙万章为嗣荐遭闵凶守志不变　　林逊学妻宋氏
按莆田县志宋氏林逊学妻年二十六而寡家贫子邦辉尚幼氏日夜勤纺绩佐读邦辉后领乡荐为清远县令　　何思澄妻黄氏
按莆田县志黄氏何思澄妻年二十二寡子时鼎甫三岁氏孀居守志抚教成立年六十六卒　　张从璧妾陈氏
源泰
妻附

按莆田县志陈氏庠生张从璧妾璧亡陈年十八守节不嫁与从璧兄子源泰妻共老源泰亦早丧其妻与陈同姓年二十三克抚幼子成立彭惠安韶为着张氏节孝堂记　　周伯让妻林氏
按莆田县志林氏名德昭年十八适太守周哲子伯让五岁夫没无子林氏孝养舅姑守志四十余年终　　黄惟善妻王氏按莆田县志王氏名淑清黄惟善妻年二十八而夫亡仅一子守志抚教成立闺门严肃终始如一　　吴徽珍妻郭氏按莆田县志郭氏吴徽珍妻年二十四而寡家贫无子依母以居辛勤自给岁时伏腊必往哭其夫守节三十余年卒　　林思益妻柳氏
按莆田县志柳氏林思益妻年二十九而寡翁没未久子幼氏与寡姑共抚孤子营葬其翁以夫祔焉　　陈体从妻洪氏按莆田县志洪氏陈体从妻年三十夫亡无子抚三女俱成拮据葬舅姑及夫苦节终身　　陈诚卿妻吴氏
按莆田县志吴氏陈诚卿妻年二十五而寡一子国玉尚幼父母令他适不从引刀断发嫠居十五年以疾终　　周伯服妻康氏
按莆田县志康氏名睿周伯服妻年二十五而寡生子端甫二岁家贫守节终身　　周元惠妻黄银奴
按莆田县志黄银奴南昌训导章女周元惠妻年二十八夫亡无子守志葬夫脱簪珥买田十二亩以奉伏腊之祭宗党称之　　吴士诚妻郑氏
陈
氏附

按莆田县志郑氏吴士诚妻生二子希圣希贤夫亡其姊夫唐姓者慕其姿求娶之氏不可适太监征珠民间唐诬氏多珠官索之急郑氏自携一子诣太监言状太监义而归之卒年六十九希圣补郡庠生而没妻陈氏御史道潜侄女抚五岁孤守节如郑年八十卒　　周则裕妻黄氏
按莆田县志黄氏庠生周则裕妻年二十五而寡矢志抚二幼子成立年六十一终　　陈朝妻周氏
按莆田县志周氏庠生陈朝妻年二十四而寡子幼家贫守节五十余年终　　陈景正妻郭氏
按莆田县志郭氏幼许黄石陈景正父荣为赣州税课司大使氏随父之官而景正就婚于赣阅两月正归亡郭氏闻讣号恸即欲奔丧父母不许有闽人薛姓者为赣学教授因子丧偶求婚父母许之郭泣誓不从自经众觉救之因寝疾呕血父乃止及三年丧毕父解官归莆氏即日归陈氏父母留其箱奁使必返郭不顾入门哭夫尽哀事姑执妇道惟谨未几疾作越数月而没年二十有六　　曾既纲妻卓氏
按莆田县志卓氏曾既纲妻年二十四夫亡子兴祖方四岁氏坚持苦节孀居三十六年　　高瑶妻林氏
按莆田县志林氏名淑书御史诚女高瑶妻瑶亡子寻没氏守志养姑终其身　　黄弘器妻林氏
按莆田县志林氏黄弘器妻生子五岁而寡年二十九矢志守节养姑教子二十八年卒　　陈逊励妻郑氏
按莆田县志郑氏名懿德陈逊励妻年二十二生子衍甫四月而寡养舅姑终抚衍领乡荐有司奏旌之　　林士直妻陈氏按莆田县志陈氏林士直妻归十月夫亡抚遗腹子成立极辛苦以养舅姑年未五十而卒　　黄从周妻吴氏
按莆田县志吴氏黄从周妻年十八而寡母兄谋嫁之氏矢志不可夺家贫拮据以养舅姑嘉靖间有司旌表　　陈效张妻方氏
按莆田县志方氏布政方璘曾孙启耀女陈效张妻年二十一而寡拮据纺绩事姑尽孝守节二十年卒　　林汝学妻吴氏按莆田县志吴氏林汝学妻年二十五而寡矢志抚孤成立嘉靖间旌表　　林铉妻王氏
按莆田县志王氏林铉妻年二十二夫亡无子矢志孀居以铉兄次子渠为嗣抚爱如己出渠后以乡荐出仕　　陈绦妻翁氏
按莆田县志翁氏庠生陈绦妻年二十四而寡矢志孀居抚二子成立卒年七十有五　　林议妻吴氏
按莆田县志吴氏林议妻议以进士知赣榆县没吴年二十四无子矢志孀居遭兵燹家贫弃田营葬不足又以女红所积佐之足不逾阈终身布衣蔬食而祭祀备极丰洁以寿终　　方攸宜妻林氏
