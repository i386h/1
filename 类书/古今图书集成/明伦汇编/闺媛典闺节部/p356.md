<!-- { "loadSidebar": true } -->
　　按彭水县志冯氏宁昌佑妻年十八夫亡守节　　四十余年卒　　吴从心妻何氏
　　按彭水县志何氏吴从心妻夫亡氏年二十或　　欲求娶姑郑氏婉谕之氏力拒不可守节终身　　葛维樛妻陈氏　　按彭水县志陈氏葛维樛妻夫亡氏年二十三　　抚子思孝苦节终身　　彭长春妻杨氏
　　按涪州志杨氏彭长春妻幼而贞静年十七适　　长春越二年夫殁遗腹生子宗舜艰辛抚养事　　翁姑孝养倍至姑病笃割股以救姑没事继姑　　亦然教子读书苦节三十年宗舜得列胶庠　　向日赤继妻黄氏　　按涪州志黄氏明经向日赤继妻性贞静寡言　　笑甘穷约日赤为贼所害氏青年矢志抚子端　　暨两女备历艰苦俱克婚嫁后端夫妇俱殁氏　　又抚孙远鹏暨二女孙茹荼三十余年而卒　　杨芳林妻吴氏　　按涪州志吴氏郡人杨芳林妻夫被贼杀氏年　　二十余茹荼守节备历艰险教二子长奇次名　　时纺绩督课不减丸熊画荻年五十卒　　杨象裕妻何氏
　　按长寿县志何氏杨乔然子象裕妻年二十八　　象裕死家方鼎盛忽遘中衰堂上白头膝前黄　　口责俱在氏拮据辛勤历四十年如一日乡党　　贤之　　杨惟中妻冉氏
　　按长寿县志冉氏廪生杨惟中妻象裕媳也年　　二十六惟中死冉呼天抢地誓不欲生姑何氏　　曰若不见吾抚若夫尔今犹昔也抚孤为重何　　以轻生为冉曰谨奉姑教遂苦节历三十年事　　姑如孝子教长子谟膺戊子岁荐以寿终　　何方大妻林氏　　按长寿县志林氏何方大妻年十七方大死止　　一女林曰夫死无嗣若遽从地下堂上白头何　　恃吾夫且不瞑目于九泉矣遂茹荼食蘗三十　　余年养生送死无不克尽其礼年五十卒乡党　　称其节孝　　刘长姑
　　按长寿县志刘长姑刘仕甫女许配县民周文　　恒文恒死姑年未及笄守贞不字长斋绣佛历　　五十年如一日　　马羲现妻车氏
　　按长寿县志车氏马羲现妻羲现死车年二十　　八子星昌纔五龄次子尚在襁褓车冰霜矢志　　勤俭持家每涕泣告星昌曰汝父早丧弟幼门　　户惟汝是赖其勉之丙夜书声恒与纺绩相杂　　寒暑无间后星昌有声黉序克成母志氏苦节　　三十余年乡党称重　　樊斗卯妻文氏
　　按宜宾县志文氏文学樊斗卯妻孝廉文之焕　　女也斗卯死于贼文年二十七一子幼一女遗　　腹当世变之际患难流离辛苦备至亲戚强之　　嫁文执不从以死自誓康熙壬戌年六十有四　　以节终　　任觉民妻李氏
　　按南溪县志李氏诸生任觉民妻夫以痘亡氏　　年十八求者盈门氏厉色拒之人不敢逼五丧　　未举俱赖氏葬焉　　侯鼎明妻胡氏
　　按南溪县志胡氏侯鼎明妻生一子鼎于康熙　　七年病亡氏年二十矢志自守葬二姑亲戚来　　往不通人称苦节　　张振鳌妻先氏
　　按泸州志先氏诸生张振鳌妻鳌死先年二十　　五子瑜方二周历经乱离贞操自矢教子孙俱　　成立县令为请旌表年七十卒　　袁良相妻何氏
　　按洪雅县志何氏廪生何登明女袁良相妻相　　早亡遗孤幼迭经荒乱矢志不变教子文亮举　　己酉孝廉　　徐珙妻萧氏
　　按洪雅县志萧氏徐珙妻珙以献寇调考坑于　　成都萧年二十誓不改节屡值大乱威逼不屈　　竟以节终　　鲍怡妻段氏
　　按犍为县志段氏安仁乡鲍怡妻性至孝生子　　紫云遭明末寇变举家逃散莫顾段负姑携子　　潜匿山中被获与众驱去将加刃适天骤雨阴　　暗得免贼退姑以惊怖而死段泣寻翁及夫骸　　自锄土并厝卒抚紫云生孙鲍隆食饩邑庠氏　　年七十守节四十余年　　朱文灿妻周氏
　　按犍为县志周氏清流乡朱文灿妻生子万锺　　甫一岁灿殁周年二十守志课子为诸生　　陈大柱妻万氏　　按武昌府志万氏江夏生员陈大柱妻夫亡氏　　年二十子嘉檄尚襁褓氏苦节抚之事翁姑至　　孝后嘉檄任云南楚雄府鄂嘉县令病没遗幼　　孙言祖孙二人伶仃孤苦相依为命守言克成　　立年八十二终　　刘国柱妻杨氏
　　按武昌府志杨氏江夏刘国柱妻夫亡两子士　　龙士元俱幼氏谨事舅姑三十余年士龙生子　　吉士元生子咨而龙元皆丧杨复与两媳共抚　　二孙备历辛苦冰霜之志金石之操六十年如　　一日有司表其门年八十二卒　　胡国伋妻陈氏
　　按武昌府志陈氏江夏胡国伋妻年十九国伋　　亡子钊仅数月矢志守节纺绩勤苦以奉舅姑　　抚幼子五十五年冰霜不改教钊补邑诸生　　胡秉炅妻柯氏　　按大冶县志柯氏兴国庠生柯凤&#女年十六　　适本县廪生胡秉炅十九炅亡遗孤齐泌甫二　　岁鞠养长大躬教读机杼间经营家室备极辛　　苦二十余年终始如一　　孟峣妻胡氏
　　按大冶县志胡氏云程里人孝廉胡念祖女年　　二十适武昌庠生孟峣数年夫丧子女茕茕家　　无寸地瓶粟屡空依母习女红糊口备历饥寒　　矢死无二　　熊兆吕女
　　按黄州府志黄梅熊兆吕女许聘洪楠年十五　　楠病亡父母将改配女引刀自割其鼻父母知　　不可夺乃送归洪以处女终焉　　王承启妻杜氏
　　按黄州府志杜氏黄冈举人王承启妻承启亡　　氏年二十四遗孤懋德甫八月氏绝粒求死孀　　姑救苏曰汝死孤儿无生理矣遂苦节抚懋德　　成康熙壬戌进士　　戴天眷妻缪氏
　　按黄州府志缪氏蕲水戴天眷妻年十七夫亡　　无子女矢志守节惟一老仆佣菜以给饔飧寄　　居侄孙庑下一室之外不履言动不妄历数十　　年无二县令刘佑李长敏表其门年九十一卒　　李春流妻梅氏　　按黄州府志梅氏麻城李春流妻夫亡抚孤守　　节康熙十年旌表　　吴之璜妻杜氏
　　按黄州府志杜氏黄安吴之璜妻璜殁氏年二　　十四茹荼守志抚子应庚成庚戌进士康熙二　　十三年旌表　　陈巨任妻刘氏
　　按黄州府志刘氏黄陂陈巨任妻巨任死闽中　　氏冰蘗独尝养姑尽孝抚子世昌累军功受官　　封其母康熙间旌表　　黎昌期妻朱氏
　　按黄州府志朱氏黄陂黎昌期妻夫殁氏年二　　十五苦节五十余年事尊长至孝教子时举登　　贤书康熙十年建坊旌表　　王轸善妻乐氏
　　按黄州府志乐氏黄陂王轸善妻年二十四夫　　没守节训子轩登己酉乡举康熙十八年旌表　　卢尧臣妻匡氏　　按黄州府志匡氏黄安卢尧臣妻夫殁守节教　　子成人康熙十一年请旌表
　闺节部列传一百八十八
皇清三十九
　　王宪伯妻王氏
　　按黄冈县志王氏诸生王宪伯妻明千户王继　　泉女宪伯早亡氏年二十二子女俱幼与其姑　　俱孀居纺绩奉养姑病剧割股救之越二年姑　　死子亦殇守其女长适赵不三年而女又死身　　无可归依其妹以赖衣食历四十余年年八十　　四守节六十二年于康熙癸卯年卒　　徐尚礼妻胡氏
　　按黄冈县志胡氏徐尚礼妻年二十五夫亡守　　节五十三年子为忠显校尉受封年七十九卒　　何世远妻罗氏　　按黄冈县志罗氏何世远妻远任桂林同知殁　　于官乏嗣罗扶榇还楚涉五千余里途遇盗劈　　其棺杀其仆罗身护之亦被重创不死得归葬　　苦节终身　　张怀橘妻屠氏
　　按黄冈县志屠氏张经训子怀橘妻年二十五　　丧夫逾年丧翁家极贫抚两孤就塾百计供师　　遭献贼乱长子被害次子多病四十未娶伶仃　　孤苦氏躬自汲水负薪相依为命年六十四次　　子又死独居一室老逾七旬犹纺绩不倦　　陈某妻郑氏　　按黄陂县志郑氏年十六适陈某谨执妇道相　　夫读书生一子而夫下世氏年十九勤俭课子　　流离万状卒保其家年七十余卒　　陈善妻郑氏
　　按黄陂县志郑氏陈善妻事舅姑贫而能孝年　　十九夫亡遗孤仅一周或劝改适不从以夫遗　　书课子为诸生里中将请旌于郡县氏固辞求　　免当事益重其节年七十一卒　　李世龙妻吴氏
　　按黄陂县志吴氏年十七适李世龙世龙偶出　　遇盗溺水死讣至氏不食欲殉姑强慰曰汝方　　孕倘得一男以续李氏后是即报夫之大者氏　　乃少解未几果生子遂毁形垢面茕茕抚孤值　　献贼大乱携子与姑流离播迁备尝辛苦犹事　　纴绩教子读书苦节三十余年有司表其庐　　郑当时妻贺氏　　按黄陂县志贺氏庠生郑当时妻夫亡适罹寇　　变携一女避于乡婢仆尽散强邻狡族又相与　　吞噬氏不以抗激开衅舅姑柩未入土亟为安　　厝女选配名家伶仃六十年如一日　　吴逊斋妻李氏
　　按黄陂县志李氏吴逊斋妻年二十生一子夫　　亡艰苦备尝以绩供数口薄田尽废以给孤　　儿纸笔尝泣誓其子曰而不克承父志予惟有　　死而已未几子食饩氏年七十有司旌之　　高君妻石氏　　按蕲州志石氏处士高君妻年二十三夫亡子　　培甫二龄矢志孀居事舅姑至孝迨事继姑亦　　如之教培官临江太守封恭人寻卒学使旌其　　闾　　蓝季灿妻冯氏
　　按广济县志冯氏蓝季灿妻灿早亡冯年二十　　孝事舅姑抚两子历寇难益励遣子就傅不令　　废学二子皆入邑庠抗节四十年如一日　　彭复一妻刘氏　　按广济县志刘氏彭复一妻年二十而寡无子　　归依父母经世乱父兄俱丧以织奉母甘旨　　有贼警先担米物扶母往山峒窜匿贼退缓归　　蓬首垢面操作若婢人无不怜之历数十年以　　寿终　　陈迟生妻胡氏
　　按广济县志胡氏陈迟生妻年十九夫死坚贞　　守志值明末乱离归同从弟避徙山谷晚乃随　　婿居洁身秉节五十年终　　吴敏传妻饶氏
　　按广济县志饶氏吴敏传妻适吴纔期月甫孕　　夫死抚遗腹列青衿氏性孝慈毁容苦节自十　　七岁孀居历五十六年如一日　　吕凤启妻潘氏
　　按广济县志潘氏吕凤启妻适吕方五月而寡　　事翁姑孝苦节抚遗孤成人有孙逾强年父子　　俱殁氏独穷守人咸怜之　　于应试妻李氏
　　按广济县志李氏于应试妻应试举壬午乡荐　　归殁李求死不得以节自矢年二十七孀居苦　　守终其身　　锺炫妻胡氏
　　按郧阳府志胡氏锺炫妻炫死子鼎甫一月断　　指盟心抚鼎成立为诸生又四年母子相继没　　王榜妻曹氏　　按安陆府志曹氏沔阳人年二十五夫亡孤子　　引煜始&#氏孀居三十余年操持辛苦如一日　　引煜中康熙癸卯乡试　　黄日华妻陶氏
　　按安陆府志陶氏沔阳贡生黄日华妻夫早亡　　氏事姑抚子竭尽心力子里以岁贡知江西赣　　县奉母教为循吏至今赣人诵之卒年七十六　　甘廷祜妻蔡氏　　按沔阳州志蔡氏甘廷祜妻夫亡氏年二十五　　无嗣守节五十二年终　　杨冲逵妻刘氏
　　按沔阳州志刘氏杨冲逵妻夫亡家贫守节五　　十余年有司旌之　　陈之蘧妻费氏
　　按沔阳州志费氏云南提举陈之蘧妻年十五　　适蘧四年蘧没于官氏扶榇归葬依姑居家人　　不垂帘不得入入必整衣屏气奉使勿敢后冰　　霜苦节历二十八年终　　范伟妻刘氏
