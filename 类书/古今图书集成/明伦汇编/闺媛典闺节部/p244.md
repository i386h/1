<!-- { "loadSidebar": true } -->
按德安府志华氏孝感徐秉衡妻年二十七夫亡矢不再适户恒扃闭率两女纺绩自给足不越阃邻妇说之嫁斥不与通诸所行事皆暗与理合至老如初　　程文明妻晏氏按德安府志晏氏孝感程文明妻年二十五文明殁求死不得苦节自矢抚子启祥成立为诸生邑令旌表　　黄一中妻杨氏
按德安府志杨氏安陆庠生黄一中妻年二十三夫亡氏矢志靡他抚遗孤彩补邑诸生苦节六十年崇祯问直指宋景云疏请建坊表其门年八十一卒　　翟恕妻赵氏按德安府志赵氏安陆守御所千户威之女年二十一夫亡无子依母以居扃户不出年逾六十病不药而卒有司奏旌　　陈天佑妻周氏
按德安府志周氏安陆陈天佑妻年二十四家贫父母欲嫁之矢志不改监司屡给粟帛赡其家旧居城南三十里鲤鱼滩忽一夕山水暴涨骤至肩周身伏柩上誓与俱漂水忽退丈许比里皆没而陈室如故及卒台使者闻于朝建坊旌表　　喻当然妻程氏
按德安府志程氏安陆廪生喻当然妻当然早世程年二十三苦志孀居皓衣墨面纺绩事姑人称孝节有司旌之　　刘宥后妻余氏
按德安府志余氏安陆廪生刘宥后妻宥亡前妻管氏子尚幼氏欲从夫入室自经几绝婢觉救之乃忍死剪发永谢铅华事翁愈谨教子为诸生孀居三十五年卒部使者旌其门　　柯奕妻田氏
按德安府志田氏京山宦家女安陆诸生柯奕妻奕亡田年二十六无子女欲从夫死姑姒密防不得居宅后一小楼毁容呜咽惟入夜无哭声历三十六年不复归宁崇祯辛巳年六十一卒　　刘廷相妻方氏
按德安府志方氏安陆刘廷相妻相少失明早亡方年二十四即自经为家人所救奉翁姑教子苦节四十年子伯生伯燮成进士事闻表其闾　　李文弼妻程氏
按德安府志程氏安陆李文弼妻夫亡氏年二十七苦节四十年终　　游之文妻卢氏
按德安府志卢氏安陆游之文妻庚午孝廉游应龙母年十七归游之文善病氏脱簪珥供医药凡十年不少倦之文殁应龙甫四岁卢欲从死家人奔告翁姑解之勉以程婴之节崇祯辛巳学使高世泰旌之癸未年八十七应龙令溧水迎养官舍未一年而卒　　胡象先妻沈氏按德安府志沈氏安陆贡生翀字次女胡象先妻象先父任万年谕先随任殁于官沈年二十七子袍未晬沈罄家产往扶夫榇归葬教袍成诸生苦节四十年卒后袍为贼害夫亦失其名象先其字也　　熊应祺妻彭氏
按德安府志彭氏安陆熊应祺妻夫亡氏年二十六哀毁不食几无生理时翁姑俱卧病翁士弘故荔浦令宦&#萧然家徒壁立药饵饘粥之须俱缺彭不得已强起以衣珥付质库而身亲&#第以事二人旦夕掩泣呜咽不敢啼未三月翁姑相继殁子征骥征麟俱在抱独营两丧惨苦万状垢面毁容躬自操作哺骥麟成立历三十八年如一日年六十六卒有司表其门　　陈正义妻邬氏
按德安府志邬氏安陆陈正义妻少寡守节抚子琦为诸生琦年二十四殁妇徐氏少琦五岁止一女方晬与姑共守甚暑严寒不离膝下风晨月夕常相对而啼诸生董大任等上其事郡守旌之　　冉希文妻张氏
按德安府志张氏安陆冉希文妻年二十一夫亡子问行仅三岁氏苦节育子誓死不移家渐振人称贤母问行暨孙皆为诸生张年六十余卒　　周治岐妻王氏
按德安府志王氏安陆周治岐妻岐幼孤而贫王年十四归岐躬机杼以奉姑甘旨早夜问省不少怠凡四年而姑殁又二年夫亡氏年二十葬夫日委身投圹誓与同穴父母掖起之止一女在抱母投之怀中王泣曰女命不宜子致馁周祀诚不孝复不能殉夫又不义不孝不义何以幸生父母时防左右得不死未几有求娶者王引斧自断其臂骨为之折强暴屏息不敢复言崇祯末王父母兄弟皆罹贼难女适诸生刘俊千千母亦孀迎与同居年六十有二俊千以闻于官郡守旌表　　董以修妻刘氏
按德安府志刘氏应山经历刘应之女年十四适安陆董以修随夫任浙之龙泉县夫殁于官氏年十八方妊宦橐萧然远扶榇返弥月生女诸兄弟怜之令改嫁巨室氏啼泣不绝声毁容衣布纺绩三十余年年五十一卒　　甘策妻徐氏
按德安府志徐氏安陆诸生甘策妻策廷谏季子性俶傥好结客家渐落徐悉脱簪珥供之策亡徐年二十七竭力事孀姑叶氏甘旨备具姑病躬亲药饵忘寝食累月崇祯壬午贼至闻其子和森名欲官之徐曰儿自匿去毋以我故恋此森竟以计伏应山宝陵深处时时转徙徐犹抱遗经课三子始终四十余年事闻旌表　　李占先妻王氏
按德安府志王氏安陆李占先妻年二十三夫亡遗二子长养澄甫二岁次方两月王痛不欲生以翁姑及夫三丧未殡家计萧然孤儿无托复坚忍苟活朝则汲水运薪夜则龟手绩苎凡积数年而始得厝诸骸卒年六十有四　　蔡正伦妻熊氏
按德安府志熊氏安陆蔡正伦妻夫亡氏年二十五有身未免翁姑皤然家素贫菽水无出及子启明生熊竭女红哺养生事死葬一切无憾年七十四犹足不逾阈　　黄希宇妻刘氏
按德安府志刘氏安陆黄希宇妻夫亡氏年二十五子士俊方四岁家徒四壁时方严冬氏尽出衣被置殓具又岁祲自剥木皮为食纺绩易米以哺其子寒灯凄怆四十年如一日崇祯间郡守表其门　　陈亮妻沈氏
按德安府志沈氏安陆诸生陈亮妻崇祯癸酉亮省闱误中副车郁邑而殁沈年二十六多贼警家无附郭子锦甫周岁力不能谋抔土氏苦节力机杼以缓图襄事茹荼饮血三十余年教锦成立为诸生　　徐中矩妻孙氏按德安府志孙氏安陆徐中矩妻归徐五年夫亡氏年二十四家贫翁姑老子时达甫周岁氏强饭自勉以供孝养抚子成立凡四十年年六十卒时达为名诸生　　梅征和妻殷氏
按德安府志殷氏安陆守御所千户梅征和妻和应奎长子以世职督漕于外应奎归老杜门一切薪水悉委殷办未几和亡殷年少苦志守节历六十年终　　邓之琚母张氏按德安府志张氏安陆邓之琚母年二十夫亡之琚尚在乳哺氏毁容苦守躬机杼课之琚读书补邑诸生操家勤俭浸至素封年七十卒　　彭文运妻张氏
按德安府志张氏云梦彭文运妻年二十早寡守四十余年携两孙避乱遇贼欲夺去张坚不与受三箭不动贼骇异而去卒以伤死　　董以教妻黄氏
按德安府志黄氏安陆诸生董以教妻年二十七夫亡两子宪章俱幼黄阖户将自经家人排户救之得不死寒月晨灯和熊课读两子俱为诸生崇祯壬午年六十有四直指汪承诏闻于朝以国变未报卒年七十有八　　刘桓明妻留氏
按德安府志留氏孝感刘桓明妻归九年生二子宁宏夫亡矢不他适单户孤危归依父母勤纺绩以长两孤为毕昏卒年四十五邑令表其门　　张汉阳妻袁氏
按荆州府志袁氏江陵张太仆楚城次子汉阳妻年未三十汉阳殁遗孤六岁太仆故贫袁督耕课子家渐腴子克成立崇祯己卯旌表　　王藩妻李氏
按荆州府志李氏石首王藩妻夫亡氏年二十五矢志守节崇祯己巳举贞节建坊旌表　　周必荣妻刘氏
按荆州府志刘氏石首周必荣妻夫殁苦志事舅姑尽瘁以节孝闻　　李文光妻谢氏
按荆州府志谢氏石首李文光妻夫亡孀居三十年士大夫争表扬之　　李镛妻刘氏
按荆州府志刘氏石首李镛妻年十九夫亡矢志守节孀居九十余年卒　　马呈图妻张氏
按荆州府志张氏石首马呈图妻大学士璧女也夫早亡氏年二十二守遗腹子守义不出闺闼左右侍婢莫敢妄出一言年六十余卒　　曹达才妾石氏
按荆州府志石氏江陵曹达才侧室年二十而寡誓死抚孤事嫡刘不啻夫在族人欲图其孤以利其产氏悉让与之自纺绩以赡朝夕抚其子成人年八十四卒　　陈孔心妻郑氏
按荆州府志郑氏巫山县丞江陵郑遇选次女陈孔心妻年二十三心亡子方五岁氏孝事翁姑训子入泮守节三十五年终　　向时妻熊氏
按荆州府志熊氏宜都向时妻年二十五夫亡抚二幼子矢不再嫁年七十五终　　向大亨妻张氏
按荆州府志张氏宜都向大亨妻年二十四夫亡止二女一仆卖菜以自给年七十八终　　黄应时妻姚氏
按荆州府志姚氏宜都黄应时妻年二十八夫亡家贫亲老苦节抚育二子穷困而死年六十余　　刘士忠妻李氏
按荆州府志李氏宜都刘士忠妻年二十夫亡子甫三岁勤苦教之成立生三孙一名汉成进士氏年八十六诏旌其门　　周国祥妻陈氏
按荆州府志陈氏宜都周国祥妻夫早亡守节终老　　吴天经妻张氏按荆州府志张氏宜都吴天经妻夫早殁孀居至死不变　　廖锥妻向氏
按荆州府志向氏宜都廖锥妻夫殁守节终身　　曹庆阳妻毛氏按荆州府志毛氏宜都曹庆阳妻年二十八夫亡遗腹生子苦节抚之成立年七十九终　　陈凤为继室吴氏
按荆州府志吴氏宜都陈凤为继室年二十五夫亡无出抚前室子相依为命子殁抚孙前后苦守七十三年卒　　毛焕楚妻陈氏
按荆州府志陈氏宜都毛焕楚妻年二十八夫亡守遗腹子苦节邑令旌表年八十遇乱贼骤至氏衰老不及避贼知为节妇负匿僻处令终　　谢升妻周氏
按荆州府志周氏宜都谢升妻年二十七夫亡子五岁抚之长生孙子丧复抚孙孙又死孤苦终身年六十有七　　蒋文琬妻帅氏
按荆州府志帅氏宜都蒋文琬妻年二十四夫亡止一女翁父劝改嫁氏剪发自矢苦守三十四年终　　张明极妻全氏按荆州府志全氏宜都张明极妻年二十七夫为洪雅典史殁于任子方五岁氏扶榇归教之成立遇乱子死抚孙孙又亡年逾七十孤苦无依时人怜之　　刘大爵妻齐氏按荆州府志齐氏宜都刘大爵妻年二十五夫亡遗腹生子氏坚守五十七年教子成立　　李世葵妻祝氏
按荆州府志祝氏宜都李世葵妻年十八夫亡止一女翁姑欲令改嫁坚守不可夺家贫负薪汲水苦节三十年终　　胡某妻童氏
按荆州府志童氏施州卫胡某妻年二十夫死矢不改嫁苦守终身　　陈瀛妻周氏
按荆州府志周氏施州卫陈瀛妻夫亡誓死守节崇祯间奉旨与其翁孝子陈&#同祀孝节祠　　周之屏妻许氏
按荆州府志许氏施州卫周之屏妻夫亡族长强嫁不从苦节终身旌表　　陈&#妻李氏
按荆州府志李氏施州卫陈&#妻夫亡守节养姑教子终其身有司旌表　　商思尹妻吴氏
按荆州府志吴氏施州卫商思尹妻夫亡守节抚孤成立旌表　　张延祚妻陈氏
闵氏
邪氏附

按荆州府志陈氏施州卫张延祚妻夫亡守子成立旌表其门继祖姑闵氏及继姑邢氏俱以节称　　王纪妻夏氏按荆州府志夏氏江陵王纪妻年二十三夫亡事翁姑及祖姑张尽孝养教子有成御史杨期新题请旌表　　梁从善妻向氏
按荆州府志向氏宜都梁从善妻年二十六夫亡姑老子俨方在孩提氏养姑抚子孀居六十余年卒　　余凤仪妻骆氏按荆州府志骆氏宜都余凤仪妻年二十八夫亡无子或劝嫁引刀几自刭人不敢复言勤纺绩以养翁姑年六十有司以闻旌表　　吴懿妻方氏
按荆州府志方氏宜都吴懿妻年二十五夫亡子扬方二岁苦节自守事姑至孝乡人称之　　张中炳妻陆氏
按荆州府志陆氏江陵御史陆师贽女张中炳妻炳登贤书早亡氏擗踊几绝永谢绮縠蔬布自守崇祯壬午仓皇避寇独捧夫木主以行舟车所止朝夕上食如生事翁姑至孝守节二十余年卒　　张延庆妻蒋氏
按荆州府志蒋氏施州卫张延庆妻庆为贼所执怒骂以死蒋苦节抚孤以终厥志　　黄孚干妻周氏
