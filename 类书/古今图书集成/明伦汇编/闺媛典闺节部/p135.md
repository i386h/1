<!-- { "loadSidebar": true } -->
按安陆府志唐氏京山人年十八归温某期年夫亡遗腹生一女配张璈氏与义子相依或欲谋娶之誓死不从年八十五卒　　姜义妻黎氏
按安陆府志黎氏京山姜义妻生一女夫亡氏年二十三誓死不它适守节六十年终　　田子顺妻张氏
按安陆府志张氏京山人年十八适田子顺二年夫亡号哭几绝抚义女赘&#耕织自食虽母家不一往来年七十五卒　　严瓒妻屈氏
按安陆府志屈氏京山人年二十适庠生严瓒生一女夫亡屈年二十三父母欲令再嫁以死自誓终身不渝　　唐与言妻胡氏
按安陆府志胡氏京山庠生唐与言妻夫亡无嗣守节四十余年有司以闻诏旌表　　左祜妻石氏
按安陆府志石氏沔阳左祜妻祜祥弟也殁时石年十八子宣甫三月氏持行端庄守节终老　　胡鹡妻郑氏
按安陆府志郑氏胡鹡妻夫亡氏年二十五誓死殉夫姑勉谕乃止孀居五十余载哭久丧明万历二十八年旌表子廷顺登仕籍　　胡维垣妻余氏
按安陆府志余氏沔阳胡维垣妻夫殁誓死不嫁荜门圭窦穴户以通饮食自青年迨白首终始一致年八十余卒万历三十三年有诏旌表　　刘三谟妻吕氏
按安陆府志吕氏沔阳人许州守公澜女嫁庠生刘三谟八月而夫亡氏誓不独生以姑谕强起治丧生遗腹子锡元抚之成立年六十终锡元亦以孝闻　　李登龙妻萧氏按安陆府志萧氏沔阳庠生李登龙妻夫亡翁姑老无子子其侄食菫茹荼甘之如饴　　胡妇张氏
按安陆府志张氏沔阳诸生庠女嫁胡氏子夫亡养其姑姑死乞贷治丧贫转甚就食父家人罕见其而　　唐旻妻王氏李
氏附

按安陆府志王氏沔阳唐旻妻年二十六夫亡抚遗孤鉴守节四十五年鉴死其妻李氏亦抚一子历四十七年终　　王建清妻彭氏
按安陆府志彭氏沔阳沙镇人王建清妻夫亡年二十四奉翁姑尽孝守节四十年终　　胡宗妻陆氏
按安陆府志陆氏沔阳胡宗妻宗亡氏年二十欲自决族人以大义止之强起奉姑抚子历四十年终　　龚兆魁妻杨氏按安陆府志杨氏荆门州生员龚兆魁妻归二年夫病以诗示妻云古今白月无私照静见孀娥独夜心夫亡无子父母年各六十氏奉翁姑遵夫遗命惠藩闻之高其节赐以义田翁姑没后杨亦遂卒里人贤之　　李宗濂妻宋氏
按安陆府志宋氏当阳李宗濂妻年二十七夫亡课子入成均任楚府审理氏年五十八终　　刘拱辰妻王氏
按安陆府志王氏当阳庠生刘拱辰妻年二十二夫亡守节事继姑尽孝万历中事闻有司岁给库银资之学使者屡旌其门卒年七十有三　　张铳妻罗氏
按安陆府志罗氏当阳庠生张铳妻生子如松一岁而夫没氏年二十七守节三十四年终　　汪妻吴氏
按安陆府志吴氏当阳汪妻夫亡氏年二十一守节六十五年终　　汪锐妻王氏
按安陆府志王氏当阳汪锐妻年二十七夫亡家贫无子苦节守嫁二女余蓄以授嗣子寿终　　栗春芳妻刘氏
按安陆府志刘氏当阳栗春芳妻生子升之甫七日而春芳死刘年二十六守节终身　　刘堪妻胡氏
按安陆府志胡氏潜江生员刘堪妻夫亡无子泣血绝水&#翁曰奈吾老何乃强起葬夫毕结庐墓左岁一再归省翁会大水四涨茔围如盂氏亲负畚锸障之竟弗溃邻失火哭叩呼天风乃反岁饥盗起家人劝且归避胡曰吾贫嫠即不免正吾死所后竟无恙邑令上其事万历二十二年有诏旌其门　　王继所妻易氏
按安陆府志易氏沔阳王继所妻廪生显奇母也夫亡易年二十六奇甫数岁易手绩自给课奇补诸生食饩癸卯秋病笃呼儿与媳曰我与儿相依为命四十五年今将见汝父于地下矣言毕而逝　　雷鸣时妻李氏
按安陆府志李氏沔阳雷鸣时妻年十九夫亡抚遗腹子洪声既长而夭又抚其孙未几孙亦殇李年九十六卒　　胡京妻乐氏
按安陆府志乐氏沔阳胡京妻年二十二夫亡守节四十六年卒有司旌其庐　　胡进虞妻张氏
按安陆府志张氏沔阳庠生胡进虞妻年二十四夫亡家贫一子早丧冰霜自励历四十年终　　萧维莘妻雷氏
按安陆府志雷氏沔阳庠生萧维莘妻年十九夫没一子凤飞甫离襁褓父兄欲夺其志以死拒之及病几死凤飞年十六刲股救母得老寿　　刘元金母某氏
按安陆府志某氏沔阳孝廉刘元金母年二十七夫亡元金甫九岁择师课之未几元金死刘屏居一室年七十家人罕见其面　　周之俊妻谢氏
按安陆府志谢氏沔阳周之俊妻年二十八夫亡有子二缙八岁绅六岁氏矢靡他即归宁亦抱夫木主饮食必告历四十余年课二子为名诸生卒年六十有九　　陆豫先妻周氏
按安陆府志周氏锺祥庠生陆豫先妻夫亡氏年十七仅一女家贫纺织养姑及姑殁葬具悉备年六十二终　　毛母黄氏
按安陆府志黄氏锺祥毛又遂母夫亡苦志守节卒年六十　　曾联妻郭氏
按安陆府志郭氏沔阳曾联妻夫亡氏年十九欲以身殉父母救之获免既而生遗腹子哺教之父母翁姑将夺其志氏投缳剪发至死不移年六十终　　王简修妻胡氏按安陆府志胡氏沔阳王简修妻年十八夫亡胡绝食欲死姑强起之养姑教子守节五十余年卒　　苏少槐妻喻氏按安陆府志喻氏沔阳苏少槐妻夫亡氏年少誓无他志育遗腹子茹苦终身　　谭世谊妻刘氏
按安陆府志刘氏沔阳谭世谊妻夫死守节四十八年其祖姑王氏亦年三十余而寡年至九十九州守并旌之　　沈正隆妻章氏
杨
氏附

按安陆府志章氏沔阳御史沈正隆妻年二十二夫亡抚子维登为诸生又早丧同媳杨氏复抚孙嗣举丁酉孝廉年七十四卒　　戴富妻徐氏
按安陆府志徐氏锺祥戴富妻夫亡抚孤守节人罕见其面尝从子至京雹大作舟将覆徐氏泣而吁天顷之舟定人谓贞节所惑　　任通妻欧氏
按安陆府志欧氏锺祥任通妻性刚烈寡言笑年二十余夫死值岁凶几不能存氏砥节愈坚年八十三卒　　浦耀妻周氏
按安陆府志周氏锺祥生员浦耀妻年二十夫亡甘贫守节依母家终身卒年七十　　吴文旻妻沈氏
按安陆府志沈氏锺祥吴文旻妻年二十三夫亡抚孤纺绩自给贫苦五十年终始不二年七十余终　　陆镗妻杨氏按安陆府志杨氏锺祥陆镗妻年十七夫亡抚遗子守节族人利其产逼再适氏以产瓜分之饘粥教子年六十八卒有司表其门　　张国诏妻黄氏
按安陆府志黄氏锺祥生员张国诏妻夫亡氏年二十一家贫无子姑劝改适氏毁面自誓苦节三十五年终　　鲁伦妻蒋氏
按景陵县志蒋氏鲁伦妻年二十五夫死安贫苦节寝处夫柩傍四十年如一日虽族人罕见其面累经县令旌恤　　邹谷侧室姚氏
按景陵县志姚氏贡士邹谷侧室年逾笄未许人其父慕邹才名得邹诗即许聘归二载邹亡氏守节不二嫡子昌言居官每伏腊必拜氏端然受之人谓宜少避氏曰父有爱妾子殁身敬之礼也嫡孙法孔无母氏怜而抚字之举邹所作口授之诵一字勿遗年八十余卒　　严大宾妻魏氏
按德安府志魏氏安陆诸生严大宾妻大宾性孝友魏素闺训归大宾年十八越三载生子宪又一载而夫亡魏绝粒七日滨死宪呱呱而泣姑弗忍强沃以水少苏姑曰我淹淹已待就木汝复死宪则为他家子矣魏惊悟啮指断发抱宪坐室中涕泣躬纺绩有敬姜风次年夏恒雨河水泛溢人皆移避魏以子属姑自伏柩哭须臾雨止水退辛巳三月比邻失火家人咸怖走魏泣曰夫在吾何往火亦寻灭宪稍长教以义方宪三子以敬以翼以忠皆弱冠补弟子员　　吕母某氏按德安府志某氏安陆吕水霞母逸其姓氏夫名亦不存氏年二十余夫亡苦节抚水霞补邑诸生至今父老犹知有吕节母云　　卢廷瑞妻刘氏
按德安府志刘氏应山卢廷瑞妻年二十二夫亡矢志抚孤历诸艰苦持操益励内外截然万历间旌表　　方扬妻雷氏按德安府志雷氏应山方扬妻夫早亡无子抚一女历乱离颠沛苦节终身　　王某妻戴氏
按德安府志戴氏应山王某妻年十八夫亡家贫无子誓不再适守节终身　　高擢妻鲁氏
按德安府志鲁氏孝感生员高擢妻县丞鲁仲时女擢死氏年二十一哭踊不忍独生姑力左右之得不死刲面散发五十年哭不绝声卒年七十二邑令上其状万历三十六年旌表　　和溶妻谢氏
按德安府志谢氏应山和溶妻夫亡无子守节终身年六十卒　　韩国鼎妻周氏
按德安府志周氏应山韩国鼎妻夫亡无嗣苦守不嫁愤&#而死　　潘龙妻彭氏
按德安府志彭氏应山潘龙妻年二十丧夫事姑抚幼誓不改适年七十终　　程母黄氏
按德安府志黄氏应山程世存母年十九而寡孝事翁姑抚子成立苦节四十余年　　李应辰妻夏氏
按德安府志夏氏应山李应辰妻年二十夫亡矢志不二守节终身　　杨涟次室陈氏
按德安府志陈氏应山杨涟次室涟罹珰祸死家业雕零陈抚子之环成显名　　黄铣妻都氏
按德安府志都氏随州黄铣妻年二十七孀居抚二孤励节终身有司旌表　　陈某妻龚氏
按德安府志龚氏随州陈某妻夫早亡氏年十九守节不二抚遗腹子幼学成立有司旌表　　张楚妻梁氏
按德安府志梁氏随州张楚妻年二十三而寡抚二孤成立事翁姑克孝励节终身有司旌表　　梁时煌妻张氏
按德安府志张氏随州庠生梁时煌妻夫亡氏年二十五教子成立苦节终身　　陈氏
按德安府志陈氏应山人不知其夫名年二十九而寡当离乱之际能以苦节自全教子成立　　谌恩妻吴氏
按德安府志吴氏应山谌恩妻夫亡纺绩自给抚孤成人苦节四十年卒邑令表其闾　　魏霞妻吴氏
按德安府志吴氏应山庠生魏霞妻夫亡氏年二十五矢志自守教子成人万历间建坊旌表　　刘逵妻游氏
按德安府志游氏应山刘逵妻夫早没氏破面盟心拮据教子历六十余年有司表其门　　于芬妻刘氏
按德安府志刘氏应山于芬妻生子甫五岁夫亡氏年二十二孀守四十余年邑令旌表　　陈浓妻程氏
按德安府志程氏应山陈浓妻夫为贼所害氏年十九不避兵戈于众尸中殓夫归殡抚遗腹子成立事舅姑尽其余年艰苦不变终始如一　　刘士稚妻黄氏
按德安府志黄氏应山刘士稚妻归未一岁夫亡苦节三十余年卒　　朱锦妻王氏
按德安府志王氏应山朱锦妻夫亡氏年三十抚二子成名终老　　曹柄妻夏氏
按应山县志夏氏庠生曹柄妻归未三载柄亡孀姑幼子惟氏是赖氏躬勤纺绩仰事俯育艰苦备尝每泣谓子曰吾年二十抚汝冀成立以成父志汝其毋吾负子寻补弟子员　　萧纪妻唐氏
按荆州府志唐氏江陵萧纪妻年二十五夫亡遗孤廷诰未一岁氏守节五十八年终　　林荣妻周氏
按荆州府志周氏江陵林荣妻年二十三无子守节抚侄成人年八十三卒　　胡桂妻姜氏
按荆州府志姜氏江陵胡桂妻年二十而寡抚孤成立苦节五十六年终　　黄爵妻戴氏
按荆州府志戴氏松滋黄爵妻年二十一而寡苦节训其子皆为诸生　　姚敏端妻曾氏
按荆州府志曾氏兴山姚敏端妻年二十一夫亡子名卿方三岁氏矢志坚守教子凡二十年名卿以贡授县令之官日氏杖之十众惊问氏曰使知痛痒方不刻待百姓年七十卒　　刘玉京妻宋氏
按荆州府志宋氏兴山刘玉京妻年十八夫亡子采尚在抱宋剪发誓守教子有方后采以孝闻氏年七十二卒　　敖融妻冯氏
