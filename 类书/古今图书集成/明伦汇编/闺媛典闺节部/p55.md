<!-- { "loadSidebar": true } -->
按武城县志翟氏贡士高从训继室适训仅三日夫上京廷试病笃载回不旬日死氏年十七抚前妻子守贞完节有司上其事旌表　　梁邦干妻张氏
按武城县志张氏庠生梁邦干妻夫死氏年二十苦操自守完节终身　　王尚友妻随氏
按武城县志随氏太学生王尚友妻少寡抚孤完节终身奉诏旌表　　张维斗妻刘氏
按武城县志刘氏儒士张维斗妻事舅姑笃孝年二十一夫亡力纺绩抚二孤俱补邑庠年六十二卒　　李瑜妻张氏按安丘县志张氏李瑜妻瑜死子禄方四岁张年二十有四誓不改嫁卒年八十有二　　韩梅妻赵氏
按安丘县志赵氏韩梅妻梅死于正德六年赵时年二十有三子守礼未及二周氏苦守自砺年逾七十而卒　　马贤妻王氏
按安丘县志王氏马贤妻贤邑庠生正德中为流贼所害遗子陈图甫三岁无所依族人欲夺氏志氏矢死守之家素贫其子尝游某&#家持米数升归王叱之勒令复还子长为诸生封承德郎王年八十有六无疾而卒时丁溽暑越四日而殓蝇蚋弗敢近　　王善妻高氏按安丘县志高氏王善妻善病亡高年二十有八二子俱幼人劝改适不动教子学诗以诸生为教谕　　仇仁妻刘氏按安丘县志刘氏仇仁妻仁死刘年十九子一亨未周岁矢志守节四十余年一亨为邑诸生　　李玉妻刘氏
按安丘县志刘氏李玉妻玉病死刘年二十有七子国用甫三岁氏守志不嫁三十余年卒　　赵雄妻李氏
按安丘县志李氏赵雄妻雄死李年二十子承恩生甫九月氏矢志苦守族豪百计陵夺不动承恩既长又早殁李复抚其孙纔成立而长孙应元又夭孙妇李年仅二十即自缢以殉李年九十有四有司岁时存问焉　　李如斗妻张氏
按登州府志张氏诸生李如斗妻黄县人夫亡不嫁家贫以饥寒死　　王恺妻高氏
按山西通志高氏指挥王恺妻年十六归恺插部入境恺御敌阵亡氏年二十哭奔求尸归葬或劝改图氏大呼曰我国家命妇忠臣妻奈何出此言孀居四十余年步不逾阃正德间旌表　　严通妻张氏
按山西通志张氏小旗严通妻德容兼美年十八适通通病笃执氏手诀曰我自娶尔未尝有惰行实尔所助今命薄不终后人之福也氏曰君但自宽无虑此通亡毁容矢志守节四十年正德间旌表　　韩清妻刘氏
按山西通志刘氏千户韩清妻夫亡遗子二长杨五岁次桐在襁褓氏苦节抚之至死不变上官恤以粟帛奏请旌表　　奚端妻康氏
按山西通志康氏舍人奚端妻性端庄有大志夫亡年二十二子宽甫三岁氏屏&#终身抚孤成立苦节四十余年　　梁洪妻王氏
按山西通志王氏梁洪妻夫亡氏年十九抚遗腹子世迁成立事翁姑以孝称孀居六十余年　　武来远妻韩氏
按山西通志韩氏生员武来远妻夫亡氏年二十抚遗腹子世喜纺绩以养翁姑送其终　　李守然妻张氏
按山西通志张氏李守然妻夫亡氏年二十子方八月家贫不能自给姑曹氏欲夺其志氏断发矢志辛苦纺绩终曹氏养训子成立正德间旌表　　杨尧瑞妻李氏
原
氏附

按山西通志李氏杨尧瑞妻年十九夫亡无子守节五十余年瑞弟尧年妻原氏二十而寡执志四十余年抚遗孤成立御史并旌之　　崔继文妻栗氏
原
氏附

按山西通志栗氏崔继文妻年二十夫亡家贫无托守节五十余年又崔继夔妻原氏年十九而寡备极艰苦守节六十一年御史并旌之　　郭光大妻原氏
按山西通志原氏生员郭光大妻夫亡子堵甫弥月家极贫翁年八十资女红度日送翁终营葬尽礼教堵成人县令旌表　　张克家妻凌氏
按山西通志凌氏张克家妻夫亡氏年二十一家贫子幼誓不再嫁资纺绩度日抚子成立　　栗实豆妻杨氏
按山西通志杨氏栗实豆妻蠡县丞争光女夫亡年十九无子一女在抱家贫依母氏居备极艰苦矢志不二旌表　　白儒妻王氏
按山西通志王氏白儒妻夫早亡备极贫困抚孤成立孀居五十余年众欲表扬氏力拒不许及卒亲&#莫不哀悼　　薛朝印妻刘氏
按山西通志刘氏长治县人潞州指挥薛朝印妻朝印阵亡氏年十九号泣尽哀抚遗腹子长袭父职　　栗继芳继室任氏按山西通志任氏磁州人适长治栗继芳为继室甫八月夫亡同里进士尹长子欲聘之父母翁姑皆允氏曰生为栗氏妇死即栗氏鬼若相迫有死而已遂不复强氏无出抚前妻子本宽成郡庠生守节四十余年寿终　　薛陵妻牛氏
按山西通志牛氏薛陵妻适陵未期年夫亡氏年二十三抚遗腹子苦守三十七年　　武思明妻姬氏
按山西通志姬氏进士武思明妻夫亡氏年二十五苦节终身正德间旌表　　焦钲女
袁尽
礼妻附

按山西通志东阿主簿焦钲女许字李晓未婚而晓没女欲临丧父母不许自缢几死母因与偕往哭尽哀见晓母牛氏老且盲无他子遂留养事牛尽孝牛贤之一日牛目忽明人皆谓为孝感事闻旌表年八十九终其女侄袁尽礼妻父宇凤为县令袁亡遗一子亦守节三十年　　原文曾妻宋氏
按山西通志宋氏原文曾妻归未期而寡抚遗腹子常守节六十余年巡按恤以米帛旌其闾　　王镗妻李氏
按山西通志李氏王镗妻年二十六夫亡苦节二十五年卒　　扆观妻乔氏
按山西通志乔氏扆观妻年二十四夫丧子女俱幼矢志守节教子彬读书应正德间乡贡氏年五十八终　　李海妻郭氏
按山西通志郭氏李海妻年二十八夫亡二子軓轮及女俱幼家贫织以养翁姑抚軓轮成立正德四年有司旌表　　王进妻张氏
按山西通志张氏王进妻年十七夫亡抚遗腹子永照成立家贫织以奉翁姑苦节始终如一　　范岩妻郭氏
按山西通志郭氏范岩妻年二十九夫亡子杰及女皆幼家贫以织事翁姑抚杰成立年八十四终　　樊景妻李氏按山西通志李氏樊景妻年二十八夫亡子俊仅一岁矢志守节抚俊成立苦守六十一年正德四年有司旌表复其家　　张徽妻胡氏
按山西通志胡氏生员张徽妻年二十六夫亡子在抱家贫勤织以奉翁姑送其终抚孤成立为廪膳生年六十四卒　　孙膺宠妻侯氏
按山西通志侯氏孙膺宠妻年十八夫亡守节奉孀姑抚嗣子成立历艰苦四十年　　谭廷诰妻丘氏
按山西通志丘氏谭廷诰妻年十九夫亡守节终身有司旌表　　阎文妻王氏
按山西通志王氏生员阎文妻夫亡氏年二十孝养翁姑抚三岁子宪成立　　刘仁妻孙氏
按山西通志孙氏刘仁妻夫亡家极贫纺织以养翁姑教子光世为诸生学使旌之　　高应科妻李氏
按山西通志李氏高应科妻夫亡氏抚养二孤事姑终老学使表其门　　董廷接妻卫氏
按山西通志卫氏董廷接妻年十八夫亡无出纺织度日历六十余年　　刘珽妻张氏
戴
氏附

按山西通志张氏生员刘珽妻夫亡家贫勤纺绩教子宸中登正德己卯乡榜会试殁于京妻戴氏事姑守节教子学颜为郡廪生颜没颜妻张氏哭夫死戴与姑张共孀居数十年颜妻死时年二十余　　郭瓒妻郝氏
按太谷县志郝氏郭瓒妻年二十二子尚襁褓瓒亡氏夜缢柩前姑亟救复活翁姑泣劝曰我夫妇年老遗孤在哺汝死谁赖氏乃强起营夫葬勤纺织奉亲养子五十余年正德三年诏旌表　　杨子秀妻田氏　　　赵文茂妻高氏
　　王原妻郝氏　　　　　　张才&#妻范氏　　温廷美妻郭氏按祁县志以上五妇皆建坊旌表事实无考
　　范奎妻王氏
按祁县志王氏范奎妻夫亡年二十二苦节抚孤成立年七十有五以寿终　　王廷美妻袁氏
按祁县志袁氏王廷美妻夫亡子甫三岁誓不他适教子读书以岁贡任府判氏年八十四终　　王万妻李氏
按祁县志李氏王万妻夫亡年二十四子方周岁族人欲谋嫁之氏断发示志力勤纺绩以抚遗孤成立年八十终　　袁万里妻傅氏
按寿阳县志傅氏举人袁万里妻有淑德夫亡无嗣年二十三家贫苦守与邻孀赵氏同事纺绩自给有司闻之岁给粟帛以养　　贾文林妻徐氏
陈
氏附

按寿阳县志徐氏儒士贾文林妻文林应省试殁于客舍子泰方四岁氏年二十余矢志守节事姑尽孝勉泰读书为廪膳生娶陈氏泰亦以应试死遗孤侃方襁褓陈屡&#死不得遂与姑同苦守躬亲纺绩教侃力学中正德癸酉经魁有司奏闻诏旌表　　阎大辂妻武氏
按寿阳县志武氏生员阎大辂妻辂殁氏年二十舅姑欲嫁之号泣求自尽乃止勤纺绩奉甘旨抚孤子雷入太学任沾化县丞有司旌表　　高思敬妻韩氏
按盂县志韩氏高思敬妻夫亡年二十二遗腹一子病痴氏甘贫苦守纺绩度日劝之嫁不听孀居五十余年有司旌表复其家　　周经妻郭氏
按盂县志郭氏周经妻夫亡年二十子思恭甫二岁家贫纺绩度日劝之嫁即痛哭正德间奏闻旌表　　何景秀妻张氏按河曲县志张氏何景秀妻夫亡子贯方二岁氏守节

　闺节部列传三十一
　　明二十六
　　隆海宏妻胡氏
按夔州府志胡氏万县诸生隆海宏妻年二十有一海宏亡胡抚女守节正德九年旌表　　熊飞妻汪氏
按夔州府志汪氏开县人诸生熊飞妻生二子年二十有八飞亡抚孤守节誓不再适邑人贤之　　陈大时妻向氏
按夔州府志向氏巫山人陈大时妻年二十大时亡子幼舅姑俱老氏纺绩茹苦孀居三十五年人罕见其言笑县令旌之　　向东洋妻张氏
按夔州府志张氏万县人向东洋妻年二十二东洋没张守节训子无异志子长入邑庠县令旌其门　　向东妻陈氏按夔州府志陈氏万县诸生向东妻年二十一东没子方襁褓氏抚之成立娶妇一年而子丧遗腹生孙甫一岁妇亦死陈又抚孙长苦守终身县令旌表　　陈镒妻郭氏按武昌府志郭氏陈镒妻镒死氏年二十六苦节终身正德中旌表　　吴杰妻宁氏
按武昌府志宁氏吴杰妻江夏人杰死恸欲自经亲族慰之曰夫死子幼不爱其身将孰爱其子乎氏剪发自毁矢无二志抚子成立守节五十余年卒年八十二正德中旌表　　徐九叙妻张氏
按黄州府志张氏广济徐九叙妻叙亡氏年十九舅姑在官氏委曲理丧务既殓破镜纳半于棺自藏其半孀居四十年如一日　　董杰妾李氏
按黄州府志李氏广济董杰妾北京人杰初携嫡居京师生子松甫周娶李月余杰死李年二十嫡亦亡家人欲夺李节李剪发自誓煮糜活松出资谋归夫及嫡柩抚松成人年七十余卒有司请旌表　　张凤妻刘氏
按黄州府志刘氏广济张凤妻凤死刘年二十无嗣啮指自誓苦节六十年终　　何仪妻张氏
按黄州府志张氏广济何仪妻年十六适仪未三月仪亡欲从死母谕之氏曰何氏宗祀已绝舅姑衰敢不遵母命乃竭力苦守以事舅姑舅姑没罄所有以厚衣棺家日落邻多暴客遂附居母族抚侄华宗越七十五年侄以恩例入资授前卫经历陈情以表姑节&#赐建坊正德己巳年九十七终　　张训妻朱氏
按黄梅县志朱氏鸿胪寺序班张训妻训亡氏欲以身殉因有二孤未果守节三十年终　　魏澄妻王氏
按黄梅县志王氏举人魏澄妻澄以会试客亡氏年二十七甘贫守节目不窥门外有司额其堂　　严高妻邢氏
按黄梅县志邢氏严高妻高死氏年二十五苦节终身正德间奏请建坊有司以年饥报罢　　洪模妻胡氏
按黄梅县志胡氏孝廉洪模妻模亡氏年二十八事翁尽孝训孤有成年七十余卒　　陈言妻罗氏
李
氏附

按黄梅县志罗氏知县陈言妻子善没于官而言以念子亦亡氏远扶二榇与媳李氏持节抚幼以承先祀年八十六终　　丘思贤妻费氏
