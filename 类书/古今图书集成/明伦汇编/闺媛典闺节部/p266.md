<!-- { "loadSidebar": true } -->
按和州志祖氏成性母也夫早亡氏年二十有七拊心痛哭不食翁姑谓曰妇死则得矣以尺五幼孤遗我老人亡者其能瞑目乎且妇亡又重吾累予两人能复堪此乎氏以是缓须臾死曰予有死之心而固之安虑不成吾志顾何忍以孤儿累二老自是掩帏不出惟姑及母得见余人不一接也一日溽暑挥汗如渍姑谓曰妇何不随予乘凉曰妇久宜死死则入棺所处室虽隘不犹愈于棺乎姑笑而慰之性时方六岁始就外傅日读书半篇诗数首晚归必问今日所读何书读书几何性背而记之氏稍自喜性少时多病疟痢踵患氏抚泣曰吾之所以不即死者以有汝耳今复如是得无速予死耶性病释乃少解三年之内衣不帛食不甘足不逾阃虽伯姒及母家有来视无往见姑没哀痛过节病亦剧性捧药以进命置药携至榻前哽咽不能言徐曰尔祖母已逝我益无可恃今汝已九岁矣汝能自成立善事尔祖我虽死亦无恨此予毕志之日也安用药为后其姑十日而死　　罗氏女
按含山县志罗氏女名兑生时值祖丧父又名之曰孝女弥月父谓女骨相甚奇顾不宜家室易所谓承筐无实也稍长喜读列女传每日所闻于父者寝时辄娓娓述诸其母父平居嗃嗃横经教子盛暑不废女拱立挥箑至乙夜不去侧父乃更喜谓鞶丝中乃有江夏童子既而许字蒋氏子岁戊辰父死蒋氏子旋殇女痛哭绝粒母慰谕强起骨立及父服阕蹇修踵至乃泣告母曰蒋氏之盟父命也父死蒋生没儿不忍负九原愿长斋奉佛事母以毕此生母知其素志难夺许之或绐之曰汝兄已纳某氏采势不可悔奈何女夜哭不已声寝排闼入则已自经气绝绳五尺环颈作结觿不易施邻里谓以戏言杀女深咎绐者逾二日喉中忽哽咽有声急救复苏已知向语妄泣谓母曰儿适死矣一念不忘母故复苏幸成我初志相持而泣蒋氏故冠衿族高其意闻诸当事巾车迎归留累月值流寇震虩私语蒋氏诸女曰寇且至吾侪女子宜蚤自为地既而贼不果来兄逢日乃奉母挈妹归徽避贼家久外骤归顾反如客燕幕鸠巢母女形影相吊撠挶女红以度朝夕凡七载女得疾伏枕不能起会母亡时兄游东海含襚诸事皆从&#褥间办理就绪旋以己故衣分散诸侍疾婢妇曰吾　闺节部列传一百四十二
　　明一百三十七
　　席祥妻吴氏
按浙江通志吴氏席祥妻山阴人祥赘于吴生子未晬而祥殁氏年二十有六叹曰吾席妇也义不当留父母家乃奉祥灵榇绝涛江而东葬于钱塘先茔之次从妯娌事舅姑抚遗婴姑患疡痛医曰此脓所苦孰能吮之吴氏吮之无难色姑疡遂愈亲戚乡党咸称为节孝云　　劳载是妻董氏
按浙江通志董氏名贵珍衢人董士畴女也年二十适劳载是未三月载是亡无子服阕姑怜其少劝改适贵珍剪发矢志宁饿死勿失节孀居三十七年有司上其事旌表　　陈取新妻许氏
按钱塘县志许氏诸生陈取新妻新亡氏年二十三守节五十年于崇祯十四年卒年七十有三　　顾恒宇妻陈氏
张
氏附

按仁和县志陈氏顾恒宇妻御史豹文之祖母也年三十恒宇游粤客死讣闻氏立旛剎设灵几擗踊哭绝曰无禄恒郎旅次孤魂万里外飘泊无依谁与归耶子大观年十二涕泣请奔丧与祖俱氏朝夕哭奠甚哀邻人为罢舂及柩归橐中装已为寓主所干没贫苦训子经营治生久之家隆隆起长孙媳张氏性端淑亦早寡兀坐一室咫尺不逾叔豹文成进士仅遣女鬟诣姒处一叩头贺族从姻娅云集如勿闻者苦节三十余年教子之珩能文有声庠序　　陈天相妻陆氏
按仁和县志陆氏陈天相妻夫亡氏年二十二遗腹生子文社值明季群寇充斥或訹以盗至惧不免氏叱曰我藏霜刃久矣必先断盗首而后自杀以殉吾夫誓不与俱生也贼亦竟毋窥其门者一乡称为节侠年六十九卒　　李青&#妻张氏
按仁和县志张氏年十八适李青&#夫亡氏年二十九室如悬罄抚幼子三人缝纫自给掬水为沐采藿为乡闾共叹其苦节年六十八抱病焚香默坐而逝　　张天俸妻殷氏
按海宁县志殷氏庠生张天俸妻年二十四夫亡子邦彦甫四岁次子未及周方天俸猝构疾氏随姑蚕于郊归视疾革号恸不欲生舅姑语之曰吾二人年高孙方幼若不为张氏宗祀计乎始稍进饮食鞠育两儿勤苦备至奉事舅姑弥谨无何舅姑继没养生丧死一身拮据家故单传次子复夭旁无宗族倚毗产日以落躬操纺绩督邦彦就塾暮归一灯荧荧机杼诵读声相间达旦率以为常邦彦补博士弟子娶妇亦贤渐且孙曾绕膝每举先世艰难训子孙力学勤善老而靡间崇祯间县令旌其闾年八十有二卒　　陆礼妻徐氏按海宁县志徐氏大参炳孙女合浦令若在女也年十六归宪副陆州孙太学生礼时礼父坐诬狱十余年矣氏侍姑沈氏委曲承奉退则饮泣誓佐夫白乃翁无辜状阅十一年翁果脱狱未几姑亡而礼亦旋殒氏年二十七止一女茹荼食堇事翁一切代供子职丧葬尽礼屏肥甘绝缯绮严冬冷月长斋绣佛斗室中足不踰阃者几四十余年年六十七卒　　吴元&#妻郑氏
妾周
氏附

按海宁县志郑氏吴太学元&#妻年二十九夫亡无子媵妾周氏子白白方二岁氏怀之如己出寻得疾氏刲股和药救之十岁而殇以侄灏承祀二嫠共守苦节郑年六十一周年八十二卒御史朱泰祯志而铭之　　徐选妻吴氏
按海宁县志吴氏徐选妻年十八夫即世诸叔俱幼继大宗子宗益为嗣抚之成立列弟子员诸孙六人列庠序者三人氏年六十五卒　　陆士锜妻赵氏
按海宁县志赵氏赵凤女也年十九归陆士锜二十一夫亡归父家守节五十载年七十卒县令旌表其闾　　蒋之琬妻张氏
按海宁县志张氏邑庠生蒋之琬妻年二十余而寡二子尚襁褓氏悉鬻所存&#资内供舅姑外礼师傅夫之诸弟众析产辄推腴取瘠人告乏绝者必赈之有佃负租将卖妻以偿悉蠲之召其妻还年七十将卒先十日毕呼儿孙诸妇遍告诫然后瞑目唯以禁佛事薄衣衾及时埋葬为嘱崇祯九年县令旌之　　倪起圣妻周氏按富阳县志周氏诸生倪起圣妻年二十七夫亡抚孤跃然茹蘗饮冰备极艰苦跃然甫入泮而夭又抚孤孙成立年八十一终孀居逾五十年　　周国铧妻陆氏
按富阳县志陆氏诸生周国铧妻年十八结褵二十五而寡当国铧弥留时氏祷于天割股以疗弗济恸哭几绝抚其孤拮据操持严自训诲迄有成立崇祯十二年有司申请旌表　　俞尧封妻金氏
按富阳县志金氏俞尧封妻夫死守节崇祯间有司申请旌表　　俞应秋妻马氏
按富阳县志马氏俞应秋妻夫亡守节四十三年　　华国章妻徐氏按富阳县志徐氏邑诸生华国章妻生而克孝名闻母党及笄适章事舅姑动内则夫妻相敬如宾勉夫力学无何章病亡徐年二十余遗孤&#枝尚幼茕茕子母伶仃相依夜则绩训子每至鸡鸣&#枝早有文名徐孀居四十年治家严肃一于礼教子孙若孙媳以勤俭邑人屡欲请旌徐固辞而止年七十无疾卒乡党无不称为贤节　　夏之时妻杨氏
按富阳县志杨氏诸生夏之时妻工刺绣勤中馈仪容贞静之时早亡氏柏舟自矢止生二女继侄为后抚养如己出孀居垂四十年继子复没所遗产无几而族人犹纷争聚讼竟不为立后氏惟皈衣天竺朝夕诵梵呗不与之较以寿终　　周以道妻赵氏
按富阳县志赵氏坊郭周以道妻秦望赵魁女年二十四夫亡氏家贫无出孀居守志五十余年以苦节称　　何幸宰妻赵氏
按富阳县志赵氏何幸宰妻年三十夫没愿以身殉族人以抚孤勉之得不死家贫乏不能自存昼夜事女红为养及孤成立称素封年八十余卒　　邵日章妻徐氏
按富阳县志徐氏开化邵日章妻年二十夫亡无子守志三十年卒　　俞嘉谊妻裘氏
按富阳县志裘氏俞嘉谊妻贡士裘长龄孙女年二十三而寡邑豪欲强委禽氏持刀毁容誓不失节遂莫敢言　　张奕羔妻胡氏
按富阳县志胡氏诸生张奕羔妻生而贞静事舅姑以孝闻年二十四夫亡矢志抚遗孤丸熊励学俾早入黉序通学呈请旌之　　许嘉寿妻李氏
按富阳县志李氏年十九归里民许嘉寿七载寿亡三子俱幼舅姑耄且病家业萧条伶仃孤苦乡人咸危之李之死靡他朝夕纺绩为衣食计孝养舅姑丧葬俱成礼训子成立称素封年八十卒　　王某妻方氏
按富阳县志方氏驯雉王某妻及笄适王伉俪相得未几王染痼疾没遗孤尚襁褓氏绩自给茹荼苦守三十余年抚子成立邑令旌之　　赵有源妻沈氏
按富阳县志沈氏赵有源妻年十八适源生二子二十五源亡励志苦节义方训子勤俭成家至六十三岁卒邑令旌表　　陆继全妻朱氏
按富阳县志惠爱里陆继全妻年二十二继全没一子骐仅五龄值岁荐饥兼遭兵火人皆以危言夺其志氏誓死勿渝昼夜事女红奉舅姑丧葬皆成礼年六十四卒县令旌表　　裘秉铣妻杨氏
按富阳县志杨氏邑诸生裘秉铣妻年十六归裘二十四而夫没无子守志孀居茹蘗三十余年足不逾户针纫自活年五十六终　　沈鋐颖妻何氏
按富阳县志何氏沈鋐颖妻从祀乡贤何元瑞之女本邑庠士沈叔元之媳也秉性坚贞素内则十六而嫁十九而寡遗腹不育以长房次子宗昌为嗣长娶章氏生子赐麒宗昌亦亡氏抚幼孙一如嗣子姑媳共历艰苦恪守世业不堕家声郡邑学校公举氏痛哭力阻学使卒旌其闾　　金璧垣妻陈氏
按富阳县志陈氏金璧垣妻年十八归垣二十六而垣丧氏矢志靡他事姑以孝抚二子肇昌肇宜课训有方咸早列庠序邑令旌之　　孙鋐贻妻屠氏
按富阳县志屠氏庆善里文学孙鋐贻妻年十八适鋐贻二十二鋐贻患膨疾弗起弥留之际以奉亲课子为嘱氏孝养后姑抚子泰源成立有声庠序邑人以闻旌其闾　　陈天生妻陆氏
按富阳县志陆氏开化里诸生陈天生妻江阴陆万女也甫数岁闻父诵诗书即能默识父心异之因教以古列女传诸书及笄配天生闺中吟咏相唱和天生居父丧哀毁成疾死时值寇钱塘有欲强委禽者氏以死相拒遂获免一子不育抚侄为后昼就外傅夜辄篝灯自训家贫亲绩纫以供衣食晚有孙四人亦亲课训律身严毅出言皆引经传自妯娌及三党妇女群奉为女师邑令旌表　　叶汝秀妻李氏
按富阳县志李氏大源里叶汝秀妻年方笄归叶夫早世诸孤藐然众幼侄复依之值岁饥环侍相泣声彻户外山谷中萑苻出没剽掠居民徙避不宁氏茹荼纺历艰危不动以义方课子视侄如己出毕生无疾言遽色以寿终　　邵起元继室吴氏
按富阳县志吴氏邵起元继室钱塘巨族女也生而静慧喜读书通孝经列女传大义谓人道莫重于彝伦作五伦解又作广五伦说归起元夫妇倡和以诗书为琴瑟雍雍如也起元攻苦过劳而死吴年二十八悲恸欲绝茹苦含辛教养三子长光尹次嘉俱成进士居恒自守清约岁祲减糜粥食饥者年八十六卒晚失明不废吟咏尝着冰玉堂前后二集命女孙录出以示子孙　　何纯然妻屠氏
按富阳县志屠氏庠生何纯然妻年二十七夫亡一子甫两月氏励志守节事舅姑尽孝训藐孤读父书早入黉序年七十三卒　　华文显妻蒋氏
按富阳县志蒋氏华文显妻年十四而嫁十八而寡子甫在襁褓家贫无产衣食俱出女红年六十四卒　　陈士祯妻陆氏按富阳县志陆氏望仙陈士祯妻适陈数年陈殁临诀嘱氏曰汝能善事舅姑终养殡葬吾目瞑矣氏曰必如命祯既死奉十余年菽水唯谨后舅姑卧&#各三载氏侍汤药亲涤溺器略无惰容及卒丧葬尽礼有欲表其节于官辞不可年七十余卒　　陆之行妻羊氏
