<!-- { "loadSidebar": true } -->
　　按新乡县志郜氏郭汝霖妻年十七夫死抚遗　　腹子纺绩勤苦不易其志守节二十九年　　张圣时妻李氏　　按新乡县志李氏张圣时妻年二十五夫亡止　　一女亦殇矢志坚守始终如一卒年八十有五　　刘家楫妻李氏　　按新乡县志李氏刘家楫妻年十七夫亡遗子　　方十月誓死守节历五十五年终　　郭遂熙妻杨氏
　　按新乡县志杨氏诸生郭遂熙妻归未二载熙　　病亡氏年二十一矢志苦节冰霜自守年五十　　八终　　曹自修妻李氏
　　按新乡县志李氏庠生曹自修妻年二十六夫　　亡遗孤仅四岁矢死无二子方弱冠而夭乃以　　侄子为嗣卵翼教诲得入武庠年六十七邑令　　旌其门　　任文熙妻李氏
　　按新乡县志李氏任文熙妻年二十五夫亡翁　　姑垂老子方周岁家贫无依一切赋税甘旨衣　　食之计氏惟针黹樵牧是赖艰苦备尝抚子成　　立孙枝蕃庶年七十五邑令旌之　　刘源淳妻李氏
　　按新乡县志李氏诸生刘源淳妻年二十五夫　　亡子仅周岁艰苦备尝抚育成立顺治十六年　　冬寇至舅被执发藏仅十余金苦炙之氏泣曰　　安有坐视其翁之死而不救者遂启户出谓贼　　曰吾家贫实不能应宁杀我勿苦吾翁也引贼　　刃求代翁死复以身就焰求代翁受炙贼胥感　　动而散年五十有六卒　　杨明业妻张氏
　　按怀庆府志张氏孟县杨明业妻年二十四夫　　亡抚孤璜成立娶妻生一子璜亡又十余年为　　孙娶妇而孙又死纺绩自给艰苦终身　　苏可会妻高氏
　　按怀庆府志高氏孟县苏可会妻年十九夫亡　　家贫守节七十年终　　王卓妻郑氏
　　按怀庆府志郑氏温县王卓妻年十八夫亡抚　　遗腹子守节四十年贞操不渝诏建坊旌表
　　石起蛟妻郑氏
　　按怀庆府志郑氏温县石起蛟妻年二十夫亡　　守节五十余年　　张在中妻郑氏
　　按怀庆府志郑氏温县张在中妻年十九夫殁　　一子尚幼寻复夭其亲劝改适不应以节孝自　　矢有司旌其门　　张以宁妻许氏
　　按怀庆府志许氏温县张以宁妻年十七夫亡　　守节六十余年教子入庠　　张应吉妻郭氏
　　按怀庆府志郭氏温县张应吉妻年二十二夫　　亡抚子守节值岁凶自食糠核而奉亲必甘旨　　中丞题请建坊　　张及第妻石氏
　　按怀庆府志石氏温县廪生张及第妻夫早殁　　氏闭户自经家人救苏曰姑在得死乎氏然之　　姑年老性躁氏委曲事之无忤守节五十余年　　许吉妻崔氏　　按怀庆府志崔氏温县庠生许吉妻年十九孀　　居抚子事亲苦节终老　　任智妻董氏
　　按怀庆府志董氏温县任智妻年十九孀居誓　　不再适苦守终身　　靳王悦妻瞿氏
　　按怀庆府志瞿氏河内靳王悦妻夫亡亲老子　　幼姑病在&#褥氏扶持进食十年不懈比剧刲　　股以进苦守终身　　张继颜妻赵氏
　　按怀庆府志赵氏济源张继颜妻夫亡不嫁翁　　病刲股以奉苦节五十余年　　金谋妻张氏
　　按怀庆府志张氏武陟金谋妻年三十三夫亡　　守节五十九年　　原勋妻李氏
　　按怀庆府志李氏武陟原勋妻夫死守节终身　　王一表妻阎氏　　按怀庆府志阎氏武陟王一表妻夫殁守节五　　十余年　　何三乐妻朱氏
　　按怀庆府志朱氏武陟何三乐妻夫亡守节三　　十九年　　王一新妻穆氏
　　按怀庆府志穆氏武陟王一新妻夫死抚遗孤　　守节四十九年终始无二　　罗应科妻何氏
　　按怀庆府志何氏武陟罗应科妻夫亡抚遗孤　　守节六十二年　　何成妻常氏
妇王
氏附

　　按怀庆府志常氏武陟何成妻成亡常年二十　　三苦志守节抚子三训亦早丧妇王氏年二十　　四与姑同守常年百有十岁王年八十余卒　　沈千妻丁氏　　按怀庆府志丁氏武陟沈千妻夫亡守节终身　　李焕然妻秦氏　　按怀庆府志秦氏武陟李焕然妻夫亡守节六　　十六年卒　　李自持妻郭氏
　　按怀庆府志郭氏武陟李自持妻夫亡守节五　　十余年教子大典入庠　　张麟趾妻霍氏
妇赵
氏附

　　按怀庆府志霍氏武陟张麟趾妻趾亡子慎仅　　四岁霍守节教之入泮无何慎又丧赵纺绩养　　姑至死无二　　程文炳妻马氏
　　按怀庆府志马氏孟县程文炳妻夫亡守节二　　十七载终　　刘本妻马氏
　　按怀庆府志马氏孟县刘本妻年十七而寡子　　甫四月家甚贫舅姑老生养死葬尽礼亲族叹　　曰刘本可谓不死矣　　刘伟妻王氏
　　按怀庆府志王氏武陟刘伟妻夫亡守志姑病　　刲股以疗人称节孝　　师学礼妻董氏
　　按怀庆府志董氏孟县师学礼妻夫亡守节终　　身　　牛超妻刘氏
妾王
氏附

　　按怀庆府志刘氏修武牛超妻姑病刲股疗之　　无子为夫娶妾王氏生二子刘爱养如己出超　　亡谕王氏改适王感恸誓与同守两心若一　　张三迁妻卢氏　　　王文太妻张氏　　薛九经妻黄氏　　　范敬所妻宋氏
　　薛继傅妻李氏　　　薛维勋妻王氏
　　按怀庆府志已上六妇俱修武人夫亡守节事　　实不详　　孙镕妻王氏
　　按怀庆府志王氏武陟孙镕妻夫亡守节教子　　玺为庠生　　孙钦妻刘氏
白
氏附

　　按怀庆府志刘氏武陟孙钦妻与孙缟妻白氏　　相继俱寡协志共守同炊合食俱以寿终　　王鸿盘妻荆氏　　按怀庆府志荆氏武陟王鸿盘妻夫亡守节四　　十年终　　张学孟妻马氏
　　按怀庆府志马氏武陟张学孟妻夫亡守节五　　十余年教子毓才入泮　　王淳妻孙氏
　　按怀庆府志孙氏武陟王淳妻夫死年十七守　　节七十余年年九十卒　　何养气妻金氏
　　按怀庆府志金氏武陟何养气妻夫亡氏年十　　八子幼舅姑俱殁苦节五十二年　　李燧妻雒氏
　　按怀庆府志雒氏武陟李燧妻夫亡家贫苦节　　六十年卒　　王师程妻邢氏
　　按怀庆府志邢氏武陟王师程妻夫亡守节终　　老　　宋之玺妻张氏
　　按怀庆府志张氏武陟宋之玺妻夫殁守节不　　移　　荆玙妻王氏
　　按怀庆府志王氏武陟荆玙妻夫亡抚遗腹子　　守志父病刲股疗之人称节孝　　沈洪箕妻刘氏
　　按怀庆府志刘氏河内沈洪箕妻箕为郡廪生　　有诗名早亡氏年十九守节四十五载事孀姑　　以孝闻学使旌表　　吴启轩妻霍氏
　　按怀庆府志霍氏济源吴启轩妻夫亡守节终　　老　　王亲贤妻刘氏
　　按怀庆府志刘氏济源王亲贤妻夫亡守节五　　十余年卒　　商昌祚妻王氏
　　按怀庆府志王氏济源商昌祚妻夫亡守节终　　身　　吴应举妻来氏
　　按怀庆府志来氏济源吴应举妻夫殁守节四　　十余年　　刘延祚妻陈氏　　　王世承妻李氏
　　李士济妻王氏　　　朱民旺妻李氏
　　按懹庆府志已上四妇俱济源人夫亡守节事　　实不详　　李呈藻妻段氏
　　按怀庆府志段氏济源李呈藻妻夫亡抚孤守　　节乡里欲为请旌命其子急止之曰吾岂以此　　求名哉遂止　　李士璞妻宗氏
　　按怀庆府志宗氏济源李士璞妻夫亡守节始　　终如一　　张养鳞妻胡氏
　　按怀庆府志胡氏济源张养鳞妻夫亡守节五　　十余年卒　　张永康妻聂氏
　　按怀庆府志聂氏济源张永康妻夫亡守节四　　十八载以寿终　　李我秩妻张氏
　　按懹庆府志张氏济源李我秩妻夫亡守节四　　十二年终　　李培长妻卫氏
　　按怀庆府志卫氏济源李培长妻夫殁守志六　　十余年　　侯来王妻崔氏
　　按怀庆府志崔氏修武侯来王妻夫亡抚孤守　　节五十二年　　乔冲霄妻逯氏
媳冯
氏附

　　按怀庆府志逯氏修武乔冲霄妻夫死于寇子　　又丧媳冯氏与姑同守节终身　　孙兆祥妻张氏
　　按怀庆府志张氏河内孙兆祥妻夫亡氏年十　　七抚遗腹子光前守节四十余载　　胡岱妻陆氏
　　按怀庆府志陆氏河内胡岱妻夫病氏刲股以　　疗比岱亡抚孤翼圣成顺治丁亥进士　　薛引昌妻吴氏
　　按怀庆府志吴氏河内薛引昌妻夫亡毁容断　　发苦节三十余年　　孟昱妻宋氏
　　按怀庆府志宋氏河内孟昱妻夫亡抚遗女杜　　门自守至亲罕见其面　　谢大德妻胡氏
　　按怀庆府志胡氏河内谢大德妻夫亡守节终　　身　　王思忠妻张氏
　　按怀庆府志张氏河内王思忠妻夫殁苦守终　　身　　邹模妻沈氏
　　按怀庆府志沈氏河内邹模妻夫殁守节终身　　杨遂生妻李氏　　按怀庆府志李氏河内杨遂生妻夫亡守节终　　老　　萧浓露妻谢氏
　　按怀庆府志谢氏河内萧浓露妻夫亡剪发杜　　门守节终老　　高文荐妻任氏
　　按怀庆府志任氏河内高文荐妻夫亡守节纺　　绩以养孀姑姑死含殓如礼　　张齐五妻郁氏
　　按怀庆府志郁氏河内张齐五妻袺褵三日夫　　亡舅姑垂白氏矢志守节生事死葬以孝闻　　张维妻徐氏　　按怀庆府志徐氏河内张维妻夫亡守节三十　　余载事闻旌表　　路素妻赵氏
　　按怀庆府志赵氏河内路素妻夫亡遗孤允吉　　甫三月守节四十年教允吉入太学　　杨于廷妻刘氏
　　按怀庆府志刘氏河内杨于廷妻夫亡守节五　　十四年　　靳思顺妻许氏
　　按怀庆府志许氏河内靳思顺妻夫病氏刲股　　进之祷以身代及亡抚孤守节终身不二　　李鸿绪妻段氏　　按怀庆府志段氏济源李鸿绪妻夫亡守节四　　十年卒
　闺节部列传一百五十五
皇清六
　　单姓妻李氏
　　按河南府志李氏宜阳单姓妻年十九子未周　　岁夫亡氏抱子泣誓柩前守节五十余年教子　　大美孙硕及皆早岁补弟子员年七十有一以　　寿终　　李执中妻张氏
　　按河南府志张氏宜阳增生李执中妻柔顺事　　亲绩纺课子夫亡子幼誓不再嫁兵变之后家　　益贫落饮冰茹蘗始终不渝　　许永印妻刘氏
　　按河南府志刘氏宜阳廓保许永印妻夫病亡　　氏苦志守节纺绩度日经历荒乱略无变志抚　　育三子成立诸孙济济乡人称之　　杨旌妻谷氏
　　按河南府志谷氏宜阳杨旌妻少寡守节至死　　不变　　沈国俊妻孙氏
　　按河南府志孙氏宜阳沈国俊妻年二十四夫　　亡幼子在抱值闯贼破甘棠寨逼氏上马大骂　　不从为贼所杀久之复苏卒能以节自终　　许佳印妻李氏　　按河南府志李氏灵宝人指挥许佳印妻印死　　于难氏年少苦节孝姑抚幼操凛冰霜公举旌　　表　　秦弘道妻张氏
　　按河南府志张氏尚孝女灵宝人适秦弘道道　　亡氏年二十二事翁姑抚子女屡值兵荒节操　　愈固历艰难三十余年男室女嫁乡人咸嘉叹　　之　　彭龄长妻王氏
　　按河南府志王氏灵宝彭龄长妻夫殁氏年十　　九秉节励志抚遗腹子如琏以纺绩教读甫及　　成立琏亦夭氏茕孑无依岁寒不改里人怜之　　王化洽妻张氏　　按河南府志张氏灵宝诸生王化洽妻年二十　　九夫亡二子尚襁褓氏苦节抚育遭闯逆之乱　　颠沛流离卒能长成其子一膺岁荐一入泮宫　　氏年八十有一卒　　张尔谦妻薛氏
