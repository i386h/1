<!-- { "loadSidebar": true } -->
按磁州志赵氏千户所李渭妻渭殁氏年二十七孝养庶姑抚育幼子誓不再嫁父母不能夺其节　　闫卿妻李氏按磁州志李氏闫卿妻卿殁氏坚守五十余年晚岁又抚孙世平教之成立　　孙守廉妻武氏
按磁州志武氏孙守廉妻廉早亡氏年二十四遗一子翁姑相继没抚孤成立守节二十余年　　台永智妻胡氏
按磁州志胡氏进士胡经妹同里台永智妻夫亡守节贤德为乡党所称　　陈时妻韦氏
按磁州志韦氏诸生陈时妻年十九夫亡守节三十余年奉例旌表　　李如松妻姬氏
按磁州志姬氏处士李如松妻夫亡守节三十余年事继姑胡氏最久氏年七十又丧明胡氏性严切委曲致养未尝少拂其意自壮至老如一日族里称之　　冯上爱妻陈氏郭
氏附

按卫辉府志陈氏汲县人获嘉诸生冯上爱妻年二十夫死矢志守节抚侄兆佑以嗣夫后妾郭氏感其义愿与同守历五十年弟上宾怜其苦节遗命附葬兄穴焉　　冯兆魁妻岳氏
按卫辉府志岳氏获嘉诸生冯兆魁妻值流寇之变夫亡子幼翁上宾被执西安流离莫保岳多方谋迓归里曲尽孝养翁姑每语人曰此妇为吾教孙成立能各持门户不啻吾子也　　贺敏猷妻张氏
按卫辉府志张氏汲县人获嘉太学生贺敏妻夫早亡无子翁殉国难贺氏之宗不绝如&#张方图自尽复念翁遗嘱抚侄行素之子为子备受辛苦力葬五丧教子入泮孝慈两尽非特一节而已　　陈力妻李氏
按卫辉府志李氏卫辉民陈力妻夫亡氏年二十三遗子王前方在襁褓氏矢志守节甘贫纺绩教子读书为郡庠生事闻旌表　　赵允硕妻张氏
按卫辉府志张氏胙城人赵允硕妻年二十余夫死止一女弥月氏矢志坚贞动必循礼辛苦备尝六十余年如一日大中丞疏闻奉诏建坊旌表　　魏一经妻冯氏
按卫辉府志冯氏郡人魏一经妻年二十一夫亡欲以死殉邻人以孤儿固劝乃止后子死曰向之所以不死者以有子也今子殇我且遂其志矣未几而没　　刘效祖妻陈氏按汲县志陈氏刘效祖妻刘天存母诸生刘复兴祖母也少年守节直指具题建坊旌表　　杜嘉训妻李氏
按汲县志李氏杜嘉训妻年少守节教子延芳入庠　　刘母李氏按胙城县志李氏诸生刘母夫早亡事舅姑养生送死备至训二子有成有司旌表　　张允妻牛氏
按胙城县志牛氏诸生张允妻夫早亡无子事舅姑尽孝姑疾刲股为药饵后舅姑相继没遭凶岁克葬以礼公举表其门　　杨三宅妻张氏
按新乡县志张氏请生杨三宅妻夫亡守节四十载有司以闻建坊旌表　　王仲银妻郭氏
按新乡县志郭氏王仲银妻年二十一夫死无子翁姑劝他适氏焚香祝天誓守苦节莫有能夺其志孀居六十三载年八十四卒县令表其门　　张时第妻马氏
按新乡县志马氏张时第妻年十八夫死遗子绍祖甫六月抚养成立绍祖又死二孙俱幼氏茹苦抚之并列胶序有司旌其门年九十三卒　　朱廷妻崔氏
按获嘉县志崔氏诸生朱廷妻夫亡守节三十余年抚子育孙艰苦倍常有司旌之妾子国盛邑庠廪生生而失母氏躬自哺养乳为生湩　　郭同人妻汪氏
按获嘉县志汪氏诸生郭同人妻生子可能甫四岁同人病徂郭族故单寒屡遭岁俭家益贫矢志靡他孀母孤儿相对纺读可能入邑庠氏为未亡人三十余年励操如一日事闻表其门　　冯效弟继妻李氏
按获嘉县志李氏廪生冯效弟继妻夫早亡育前室子上用由贡任环县教谕守节六十二年奉诏建坊旌表　　郭可畏妻王氏
按获嘉县志王氏郭可畏妻早岁丧夫守节不移年九十七卒　　贺松龄妻王氏
按获嘉县志王氏贺松龄妻夫亡氏年二十一子在襁褓氏上事舅姑下抚幼子称未亡人四十余年子若孙皆入庠　　王梦妻李氏
按辉县志李氏王梦妻夫亡氏年二十七无出饮冰自守与弟媳陈同居抚孤侄事孀姑勤苦不怠年逾古稀兵宪嘉其节移文置田以优赡之督学表其门　　王梦显妻陈氏
按辉县志陈氏诸生王梦显妻夫亡子方襁褓励志守节躬操井臼纺绩不辍教子入庠事嫠姑终始以礼年逾六十兵宪移文置田存恤县令春秋颁胙　　校建才妻李氏按辉县志李氏校建才妻夫早亡抚二子三女誓不他适家贫无生计昼夜纺绩邻里不堪其苦氏甘之自若孀居三十余载年六十一司李旌之　　牛桃野妻宋氏
按辉县志汪氏诸生牛桃野妻夫亡子方幼氏矢志坚守甘贫绩纺篝灯课子寒暑不倦其子入庠氏愈勤苦拮据以助其学有司奉文旌表　　关尽谏妻孙氏
按淇县志孙氏关尽谏妻夫亡氏年二十九敬事舅姑如礼抚育孤幼有方一贞自矢百折不回治家克任勤劬教训不事姑息家业日隆守节四十六载年七十五卒　　邢先言妻赵氏
按淇县志赵氏邢先言妻夫亡氏年三十无子天性严肃凛然有冰霜之操勤苦妇工自食其力守节四十七载年七十七卒　　王爵妻康氏
按怀庆府志康氏济源人父友贤年老无子择王爵入赘女劝母为父买妾生子乏乳氏亦生一女遂舍己女而乳其弟曰吾父老矣女可再得弟不可再得也爵早亡誓不再适苦守终身　　白养明妻马氏
按怀庆府志马氏河内白养明妻夫亡氏年十九无子姑病刲股愈之守节五十余年　　刘光国妻马氏
按怀庆府志马氏孟县刘光国妻夫亡子幼氏纺绩奉姑姑病笃马刲肉食之寻愈　　汪彦深妻秦氏
按怀庆府志秦氏温县人年十八适汪彦深汪亡氏事姑甚孝苦节不渝　　任僖妻李氏
按怀庆府志李氏温县人庠生任僖妻夫亡氏年十九遗孤周岁力贫守节学使旌其门　　李亨妻樊氏
毕氏
范氏附

按怀庆府志樊氏孟县李亨妻亨亡子升始三岁樊年二十四誓不改志抚升成立娶毕氏守节六十余载升夭子岩七岁毕守节五十余载岩丧岩妻范氏年十八子誾尚襁褓父母怜其少使改适范曰祖姑与姑两世守节至我而渝人谓我何亦孀居四十余载有司上其事诏旌表　　钱永昌妻刘氏
按怀庆府志刘氏孟县钱永昌妻夫亡氏年二十七守节抚孤成人　　刘橘妻尚氏
按怀庆府志尚氏孟县庠生刘橘妻夫亡守节五十余载教子孙成立　　杨希颜妻韩氏
按怀庆府志韩氏孟县杨希颜妻年十九夫亡抚遗腹子根深居帷闼戚党罕见其面教子严切根长补庠生氏孀居五十余载年七十九卒有司表其闾或岁时馈粟让勿受　　王腾霄妻宋氏
按怀庆府志宋氏孟县王腾霄妻夫亡年十九守节六十余年教子者佐补庠生　　赵一壮妻张氏
按怀庆府志张氏孟县赵一壮妻夫亡守节四十年　　苗之蕃妻宁氏按怀庆府志宁氏孟县苗之蕃妻年十七而寡抚孤孝亲历五十载不渝有司申请旌表　　韩光寿妻刘氏
按怀庆府志刘氏孟县韩光寿妻夫亡年十九矢志坚守不二足不及门者三十七载　　钱国计妻段氏
按怀庆府志段氏孟县钱国计妻年二十夫亡纺绩养姑姑没营葬尽瘁遂病而死　　汤九河妻毛氏
按怀庆府志毛氏孟县汤九河妻夫亡无子家贫与妾同甘苦坚守终身　　韩际春妻张氏
按怀庆府志张氏诸生韩际春妻夫病亡氏年二十守节三十余载卒　　杨王楫妻程氏
按怀庆府志程氏孟县杨王楫妻年二十三夫亡守节终身　　袁光启妻李氏
按怀庆府志李氏孟县袁光启妻年二十五夫亡守节八十余年　　董仲嗣妻张氏
按怀庆府志张氏孟县董仲嗣妻夫登乡荐病亡氏抚孤守节五十余载　　张兴仁妻董氏
按怀庆府志董氏孟县张兴仁妻仲嗣女夫亡守节终身　　郑时孟妻徐氏
按怀庆府志徐氏孟县郑时孟妻夫亡守节终身　　王时忠妻苏氏按怀庆府志苏氏孟县王时忠妻夫亡守节终身　　郑一变妻常氏按怀庆府志常氏孟县郑一变妻夫亡守节终身　　钱人文妻韩氏按怀庆府志韩氏孟县钱人文妻夫亡守节终身　　王义妻张氏按怀庆府志张氏温县王义妻夫亡氏年二十力贫守节纺绩以养舅姑终身　　王厚妻范氏
按怀庆府志范氏温县王厚妻年十七适厚生子周岁厚亡氏纺绩以事舅姑守节终身　　孟景妻郑氏
按怀庆府志郑氏温县孟景妻年二十三夫亡子幼家贫父母令改嫁氏剪发自矢守节四十九年诏旌其门　　翟昆妻郑氏
按怀庆府志郑氏温县翟昆妻年十九夫亡遗孤未周苦节五十余年学使旌其门　　田廷用妻牛氏
按怀庆府志牛氏温县田廷用妻年二十一夫亡守节五十余载教子国稼入庠事闻旌表　　任文英妻牛氏
按怀庆府志牛氏温县任文英妻年未二十文英没子纲在抱氏抚孤守节教子成立诏建坊旌之　　郑可大妻王氏　　　　郑五星妻张氏　　郑继志妻王氏按怀庆府志已上三妇温县人奉诏建坊事实无考　　沈天才妻杨氏按怀庆府志杨氏河内沈天才妻夫亡割股以疗母疾守节终身有司题请旌表　　宁步武妻王氏
按河内县志王氏宁步武妻武亡氏年二十五守节抚孤垲成立为庠生苦节三十余年崇祯三年郡县表其门　　张栋妻赵氏
按河内县志赵氏张栋妻栋亡氏年二十四守节终身事舅姑孝抚孤成立县令旌其门　　黄榜妻张氏
按河内县志张氏黄榜妻榜亡氏年十八遗孤方周坚志苦节六十余年寿八十一郡县表其门　　刘泽长妻黄氏
按河内县志黄氏刘泽长妻年二十五夫亡遗孤甫周家贫如洗纺织事姑抚子成立县令表其门　　关备妻石氏按武陟县志石氏关备妻夫亡孝亲字孤乡里贤之　　王运妻白氏按武陟县志白氏王运妻年二十八夫亡遗三女一子未几长女季女并子俱丧止遗仲女抚之事翁姑极孝历二十年如一日年五十二卒县令旌之　　孙瓒妻白氏按武陟县志白氏孙瓒妻瓒亡氏年二十三守节抚遗孤成立　　刘思问侧室李氏
按孟县志李氏尚书刘思问侧室问亡氏年二十八止一子矢志靡他孀居五十余载有司申请旌表　闺节部列传一百十七
　　明一百十二
　　何宜发妻陈氏
按河南府志陈氏洛邑何宜发妻少寡勤俭有女德抚婢以恩常戒儿曰彼亦人子也勿棰楚之教诸儿读书五子皆成立圭如柏如成进士　　何宜绳妻金氏
按河南府志金氏洛邑廪生何宜绳妻年二十余夫亡三子俱成童氏躬女红教之读书庚辰岁大饥郡城中人相食氏出簪珥易粟赈之所全活甚众子玉如成进士　　董维藩妻刘氏
按河南府志刘氏洛邑庠生董维藩妻父广业任陕西固原兵备副使氏年二十九夫亡遗子三人女二人夫兄皆各爨氏独支门户事舅姑孝谨甘旨有加抚养三子教以义方纺绩读书之声弗绝寻丧其二子季昌言克自振拔学冠多士后举孝廉任扶沟新野两学教谕　　张懋忠妻陈氏
按河南府志陈氏洛阳廪生张懋忠妻夫亡苦节终身抚子入学旌表　　马仁妻常氏
按河南府志常氏洛阳马仁妻年二十四丧夫抚幼子成人妇早丧又抚孙升闲入学有司旌其门　　王国柄妻郭氏按河南府志郭氏洛阳王国柄妻年二十二丧夫守节七十余年抚子成立旌表　　乔于德妻李氏
按河南府志李氏孟津廪生乔于德妻洞悉女诫相夫甚谨事继姑孝夫亡教子昌启铉登贤书年六十有二终　　杜妻王氏
按河南府志王氏卢氏人诸生杜妻夫亡氏年少子在抱苦志坚守子长又没复守其孙年逾七十卒　　白贲妻蔚氏按河南府志蔚氏卢氏人诸生白贲妻夫亡氏年三十念白氏三世单传苦守三岁遗孤成立公举旌表　　杜启祉妻李氏按河南府志李氏卢氏人杜启祉妻年少夫亡同姑王氏共守遗孤终老　　靳台彦妻吴氏
