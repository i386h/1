<!-- { "loadSidebar": true } -->
按荆州府志冯氏兴山敖融妻年十七夫亡闭门自缢家人救免遗腹生一子甘贫抚之有司旌表　　游旺妻万氏按荆州府志万氏兴山游旺妻年二十五夫亡一子甫弥月万苦节抚之终其身不出帷闼　　饶明瑞妻曾氏
按荆州府志曾氏兴山饶明瑞妻年二十九夫亡子卿尚幼氏守志三十四年终　　杜暹妻邓氏

　闺节部列传七十四
　　明六十九
　　李绍郁妻周氏
按长沙府志周氏湘潭人年二十六始嫁李绍郁阅三年生子半岁而郁亡周矢志不二有利其产者百计侵之氏衣麻衣身出御侮诸奸不得逞其志历数十年如一日万历十九年年六十五卒　　蔡文光妻陶氏
按长沙府志陶氏蔡文光妻宁乡人光年二十六以瘵死衔哀毁瘠事姑益谨子可受纔数岁氏于机杼间督课之未弱冠为诸生氏负性严正内外无敢嬉戏年七十终　　吴赓雅继室黄氏
按长沙府志黄氏宁乡人廪生吴赓雅继室年二十八雅暴亡氏恸不欲生念稚孤嘉骥无托起检遗书教之勤奉两姑甘旨及没力举三丧极劳尽瘁苦节二十年终　　蔡安节妻刘氏
按长沙府志刘氏益阳人蔡安节妻都御史宪之姑年二十五夫亡家贫无子破屋坏垣织自给年九十终　　王瓘妻陈氏
按长沙府志陈氏王瓘妻益阳举人恭之女年二十四而寡誓不二庭事姑抚幼历三十年卒　　曹道妻罗氏
按长沙府志罗氏诸生曹道妻年二十五道亡氏不再适苦节五十年虽至亲见不逾阈万历初旌表　　符某妻潘氏按长沙府志潘氏益阳人邑民符某妻万历间建坊事实无考　　赵克华妻黄氏
按长沙府志黄氏益阳人赵克华妻年二十三夫死遗孤仅六月矢志守节六十四年终邑令旌表　　王爱桥妻刘氏按长沙府志刘氏益阳人年十七夫丧守节五十三年终　　陈朴妻洪氏
按长沙府志洪氏攸县人诸生陈朴妻年二十一夫亡无子孀居七十年如一日推官郝美为&#柏舟之诗　　陈&#妻杨氏
按长沙府志杨氏攸县人廪生陈&#妻年二十八夫亡子佗甫一岁众咸危之杨以死誓奉姑甚谨始终一节佗长为万年丞子孙日益昌炽杨氏之力也　　陈伴妻谭氏按长沙府志谭氏攸县人陈伴妻年二十五伴亡子维萃方四岁家业中替或迫其改嫁谭截发拒之至老无二　　陈惟寰妻余氏
按长沙府志余氏攸县人庠生陈惟寰妻夫亡抚二孤家贫纺绩自给历四十年终　　邓某妻廖氏
按长沙府志廖氏攸县人邓某妻年三十孀居家贫典卖衣钗课子永芳永善先后为诸生永芳丁酉戊戌联捷仕陕西蒲城令诰封孺人年九十卒　　陈俊可妻龙氏
按长沙府志龙氏攸县人陈俊可妻俊读书未售早亡龙坚志抚孤贫苦三十余载教诸子皆成名　　刘钦道妻萧氏马
氏附

按长沙府志萧氏刘钦道妻攸县人年二十九道亡与妾马氏同志苦节抚孤成人万历十年有司奏请旌表　　周德璋妻刘氏
按长沙府志刘氏周德璋妻攸县人年二十八璋死越三日生男躬亲抚之朝夕奉舅姑尽孝纺绩勤苦终其身　　蔡立大妾刘氏
按长沙府志刘氏蔡立大妾直隶人立大举于乡未仕而没刘年十九守节抚嫡子及诸孙俱勤学年七十终万历间旌表　　曾理妻吴氏
按善化县志吴氏曾理妻夫亡矢志不二子宗正年十一教之成人领乡荐有司旌之年九十六卒　　文在易妻朱氏按善化县志朱氏文在易妻年二十余生子八月夫死守节抚孤事舅姑以礼年七十余卒县令旌之　　谭朝宪妻程氏　　　唐文盛妻严氏按湘潭县志已上二妇仅存名氏事实无考
　　杨登明侧室张氏
按宁乡县志张氏廪生杨登明侧室年二十六而寡遗腹生男苦志抚之读书成立年七十有司旌之　　刘爵荣妻谭氏按浏阳县志谭氏孝廉刘爵荣妻年二十六夫亡子仅四岁氏矢志不二以养姑抚子姑没子丧所守益坚有司旌表　　贺良英妻许氏
按益阳县志许氏贺良英妻年二十夫亡一子尚襁褓舅姑怜其少欲夺其志许励节益坚抚孤成立年七十余卒　　莫子毅妻谭氏
按茶陵州志谭氏莫子毅妻年十四而寡遗腹生子有所备尝辛苦纺绩教之膺岁荐见孙等食廪饩旌表　　锺一昆妻谭氏
按茶陵州志谭氏明经锺一昆妻子早丧捐十指所蓄为夫置妾夫亡一月妾始生子氏宁割己女之爱躬抚遗腹教养成立州守旌表　　谭绍先后妻陈氏
按茶陵州志陈氏诸生谭绍先后妻年二十归先先性磊落不屑生产丧明以诗文自遣陈相对益庄椎布操作无怨及先没三子皆幼氏备尝荼苦育之成立长补诸生其二皆夭折冰蘗之性穷而益坚　　谭学礼妻张氏按茶陵州志张氏谭学礼妻夫没矢志教三子皆彬彬文学之选懿德着闻郡守旌表　　蒋良训妻陈氏
按宝庆府志陈氏蒋良训妻夫死誓不二适抚嗣子以承夫祀姑病吁天请代年五十五卒　　唐正妻陈氏
按宝庆府志陈氏唐正妻年二十夫没家贫誓不再适抚孤成人年七十五卒　　周天民妻邹氏
按宝庆府志邹氏周天民妻年二十三夫亡哀毁骨立欲与同死姑曰汝死三岁子谁与抚之遂誓守节孝事翁姑历三十七年子克树立有司为请旌命未下而卒　　陈凤羽妻李氏
按宝庆府志李氏诸生陈凤羽妻年二十适羽再阅月而寡矢志奉姑历五十五年终　　雷泽妻邓氏
按宝庆府志邓氏诸生雷泽妻年二十一夫亡子继武殊幼家惟四壁氏奉姑极谨教继武以明经出仕有司以闻奉诏建坊旌表年九十七终　　蒋良谟妻陈氏
按宝庆府志陈氏诸生蒋良谟妻年十五适谟两载夫没哀毁几绝抚孤终身年七十　　吴文达妻倪氏
按宝庆府志倪氏诸生吴文达妻文达以秋试客亡无子姑以妇少令改适誓死不二抚两侄继夫后年七十八终　　李可震妻陈氏
按宝庆府志陈氏新宁李可震妻生子登乡震亡藐孤纔三月人以成否未卜劝改图氏泣血峻拒孀居五十余年奉姑抚幼各极其至年七十四卒　　刘芳妻李氏
按宝庆府志李氏新宁刘芳妻生子秀发甫五月而刘没氏抚弱子课训甚严尢工绩织声不出闺闼教秀发以成童为诸生　　王启妻邓氏
按宝庆府志邓氏新宁王启妻年二十夫亡抚孤守节奇苦自甘年百有二岁卒　　陈所赋妻李氏
按宝庆府志李氏新宁陈所赋妻夫没氏年二十抚幼事姑孝慈曲尽年八十终　　鄢羽之妻刘氏
按宝庆府志刘氏新宁鄢羽之妻年二十二夫亡族党怜其贫窭劝改适氏劈面截发以死自誓佣针黹养姑苦节五十余年　　林世华妻廖氏
按宝庆府志廖氏新宁林世华妻年十八夫亡无子抚侄为嗣闺范严整奉姑晨夕不懈年七十五终　　尹希尧妻杨氏按宝庆府志杨氏邵阳尹希尧妻希尧客死氏抚一女守节终身有司并旌表　　胡之藩妻高氏
按宝庆府志高氏邵阳荫袭胡之藩妻藩没氏毁形骨立终身绝言笑内外侵侮一惟顺受保其孤以袭祖职　　周焯妻刘氏
按宝庆府志刘氏周焯妻生子数龄焯亡氏年二十四矢志抚孤成立寻丧又抚侄孙续夫祀勤女红以礼节自守兢兢不怠年八十二终　　黄洪妻龚氏
按宝庆府志龚氏邵阳黄洪妻夫亡矢志守节抚孤育孙年百有四岁康健如常有司建坊旌表　　萧乔春妻罗氏
按宝庆府志罗氏邵阳萧乔春妻年十七丧夫父悯其贫苦劝改适不从抚孤补邑诸生终老　　高愈谦继室刘氏
按宝庆府志刘氏邵阳高愈谦继室年十七归谦二十余谦丧事九十衰姑抚茕茕弱子白首不渝其志子士遇为名诸生孙自成中己卯副榜　　陈某妻李氏
按宝庆府志李氏邵阳陈某妻夫亡无子励节终身旌表　　车万合妻唐氏
按宝庆府志唐氏邵阳解元车万合妻进士唐兴仁女孙万合没氏年二十余恸绝不欲生妾姑刘氏与共抚孤辛勤至老唐年五十八终　　舒心正妻王氏
按宝庆府志王氏邵阳诸生舒心正妻幼秉家教知内训出自富室而绝纨绮之习嫁未数载心正没茹荼集蓼敬事垂白之姑处妯娌间克自下教子为诸生以寿终　　刘震妻车氏
按宝庆府志车氏刘震妻少婉弱寡言笑父大参深爱之翁官太常亦喜其为成家妇初以沈静端庄失夫欢久之震亦礼焉震没遗孤甫六月氏苦节抚之成立冰霜之操至老益坚　　康敬德母毕氏
王
氏附

按宝庆府志毕氏康敬德母年二十而寡遗腹生敬德苦节抚之备极劳瘁后孙妇王氏矢志亦如之　　杨纯妻赵氏按宝庆府志赵氏邵阳宝庆卫指挥杨纯妻年二十夫亡水浆不入口三日悲恸欲殉人劝之曰抚孤胜于死节氏遂竭志训迪两孤成人袭父职年九十终　　王启贤妻连氏按宝庆府志连氏邵阳诸生王启贤妻性贞静事继姑尽色养启贤没氏年二十剪发自誓抚三月遗孤成立补诸生两孙皆列庠序年七十卒　　曾士毅妻李氏
按宝庆府志李氏邵阳太学生曾士毅妻归曾克尽妇道姑性严急李承色笑甚谨劝夫置妾以广嗣续抚育妾子不啻己出所生一子已为诸生夫没妾遗幼子甫七日妾亦亡氏鞠育劳瘁旦夕不去怀抱与妾之长孤并抚焉未几所生子亦丧惟课妾三子与所出一孙析产时或劝嫡孙宜从厚氏不允平分其产独持门户十有五年年七十死于溃兵之难　　刘敔妻张氏按宝庆府志张氏邵阳刘敔妻年二十敔病亡矢志守节闺阃肃然年八十三以寿终　　罗仁妻陈氏
杨
氏附

按宝庆府志陈氏邵阳罗仁妻仁死与妾杨氏并励苦节郡守旌其门　　石文焕妻邓氏
按宝庆府志邓氏邵阳石文焕妻焕亡氏与妾高氏相勖抚孤守节终老有司并旌之　　高士遇妻王氏
按宝庆府志王氏邵阳廪生高士遇妻幼通经书秉家训言不出阃夫没事姑孝养备至抚遗孤中己卯乡试副榜诸孙皆有声庠序年八十余卒　　李正妻赵氏
按宝庆府志赵氏李正妻正宝庆卫荫袭赴京没于途遗孤汉尚赵守志保孤勤俭持家始终一节汉后任指挥　　曹时应妻杨氏
按宝庆府志杨氏武冈曹时应妻年二十夫亡乏嗣葬夫时预筑圹夫冢右誓死同穴卒年七十三万历间有司申请旌表　　丁轸妻潘氏
按宝庆府志潘氏武冈丁轸妻夫亡氏年十九矢志抚孤与孀姑张纺绩自给终始不渝　　邓祥泰妻刘氏
按宝庆府志刘氏武冈邓祥泰妻产子未周夫没氏年十七舅姑悯其少命改适氏剪发自矢抚孤文元成立年九十七终　　黎山王妃曹氏
按宝庆府志曹氏武冈侍御一夔女孙为黎山王禋妃遇难曹年二十五哀恸几死尝被兵躬自负粮徒行年五十余茹素衣缁以老　　周之屏妻李氏
按宝庆府志李氏新宁周之屏妻归周一载夫殁遗腹生子易经氏年二十矢志不移事姑孝敬年七十余卒有司旌表　　徐宗望妻陈氏
按宝庆府志陈氏新宁徐宗望妻年二十余而寡家贫无子誓不再适织以养翁姑抚二子皆入乡校　　周蒙妻雷氏按岳州府志雷氏周蒙妻蒙亡氏年二十七遗子天佐尚襁褓氏抚之长娶妇王氏年二十四生子甫九月而佐夭雷复抚孤孙祖孙相依二十年孙之鼎弱冠补诸生　　张树芳妻罗氏
按岳州府志罗氏张树芳妻年十七归张生二子而树芳亡罗氏哭尽哀请以身殉二尚在襁褓舅姑谓罗曰汝死如遗孤何罗从舅姑命矢志抚孤历艰辛四十余年邑令旌表　　彭礼妻胡氏
按岳州府志胡氏彭礼妻年二十余夫亡守节家贫茹苦抚子伦成显名赠太夫人赐祭葬旌表　　宁祥妻彭氏
按岳州府志彭氏千户宁祥妻指挥使伦之女年二十余夫亡守节终老　　方可琏妻沈氏
