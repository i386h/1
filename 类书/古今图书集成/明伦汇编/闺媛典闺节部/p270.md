<!-- { "loadSidebar": true } -->
按长兴县志徐氏钦沛妻年二十二夫亡奉姑孝教子孙皆成青衿崇祯十三年旌表年八十七终　　赵氏女按长兴县志赵氏女幼许字周宗制未几而制病笃俗以迎妇为喜可禳灾谋诸赵赵谓婿且就木拒焉女泣曰生死固周人也岂以病故二心即束发偕母往周比至宗制病革矣犹能张目一视女号恸欲绝时年十八工绘制影即命并图己像于侧卒哭母劝之归女坚不许周父母贫且老亦欲却之女截指以誓遂留焉生平十指所入丝粒不敢他费惟为制营窀穸计越十余年始得厝制骨穿二穴虚一自待翁姑相继丧氏匍匐敛殡生未尝冠笄疏布裹首而已后殁族人引柩与宗制同穴焉　　丁绍稷妻姚氏
按长兴县志姚氏儒士丁绍稷妻年十九而寡断发啮指矢志靡他姑病痰以口承沫割股作羹含辛茹苦阅六十年事闻旌表　　吴中元妻周氏
按长兴县志周氏年十六归下箬吴中元甫一月中元以赴试坠水死氏大恸绝粒既而曰翁姑老矣妾死谁供甘旨乃奉木主置室中纺绩其侧夙夜拮据奉二尊人日自给仅一粥必先置木主前痛哭祭毕乃食无子以侄兆兴嗣兆兴事之最孝年七十七卒崇祯间县令旌其门　　高凤翔妻刘氏
按长兴县志刘氏诸生高凤翔妻年十九而孀饮冰茹蘗艰辛五十余年如一日教子继贤以明经贡于乡崇祯九年旌表　　陈辐妻盛氏
按长兴县志盛氏陈辐妻年二十四而寡七十六而卒旌表　　周思廉继妻石氏
按长兴县志石氏年十七为周思廉继室廉先娶于王生一子甫周氏鞠育不啻己出越二年廉没誓无二行家贫子幼宗党思夺其志氏割发自誓忍死抚孤成立娶妇弄孙慈义备至年七十终　　孙伯鲸妻李氏
按长兴县志李氏生员李世琼女年十八归廪生孙伯鲸十九伯鲸殁遗腹六月守节事舅姑姑病刲股以疗抚孤读书为诸生崇祯四年旌表　　费继元妻王氏
媳丁
氏附

按长兴县志王氏费继元妻年二十三继元殁遗孤应期甫三龄家酷贫氏抚之成立娶丁氏而应期复亡丁氏年十七遗孤九思在襁褓矢志如姑和熊画荻自怀抱以至成立教诲不倦奉姑至孝黾勉有无始终无间邑令表其门　　朱成妻沈氏
按长兴县志沈氏三岁失恃泣血茹素绝语笑如成人事继母曲尽愉婉长适朱成克勤以俭成殁训子永巩笃学砥行为士林仰重母氏力也氏年七十口诵佛号结双趺而逝　　吴羽振妻许氏
按德清县志许氏诸生吴羽振妻许道远女也夫亡屡欲自经翁姑谕以养老抚孤胜于徒死乃勉从命爱妾子如己出姑病笃割股肉疗之孝慈淳备六十年如一日　　房炳如妻严氏
按德清县志严氏太学生房炳如妻普江令严范女也年十六归房后七载夫殁数十年坚贞一节县令旌其门　　徐彦鲤妻胡氏
按德清县志胡氏诸生徐彦鲤妻进士徐灏徐濒之祖母也年十七归鲤二十余鲤亡家贫抚孤慈训三世及髦犹执箴管先诸孙妇操作崇祯间灏中甲榜陈情建坊　　陈氏女
按德清县志陈氏女新市陈楫子许聘庄炎未嫁夫亡请于庄得地筑室独居设佛像梵经布衣蔬食炊用一瓦釜不解衣不逾阈者三十八年邑令给粟布旌表　　王道基妻吴氏
按德清县志吴氏王道基妻年二十二夫亡氏痛欲引刀自决姑谨护之得不死甘贫抚孤姑病割股以救砥节四十余载县令旌之　　沈金妻吴氏
按德清县志吴氏沈金妻年二十夫亡守制四十余年勤孝可法　　许有为女
按孝丰县志许有为女幼许字陈国是未嫁是亡女年十四闻讣欲往唁母有难色即引刀欲自决母从之既往吊是母劝之归女不可易服守制预营圹室誓以终身继一侄为后弗克嗣家愈落以女红自给孑立五十余年终崇祯中县令冯士衡旌之　　朱子明妻韩氏
按武康县志韩氏风山里人庠生朱子明妻二十岁夫死食贫荼苦有劝之嫁者曰饿死事小卒不嫁以寿终　　汤一隽妻范氏
按鄞县志范氏汤一隽妻夫亡守志崇祯丙子县令题其室凡历五十三载年八十卒　　杨大澄妻王氏
按鄞县志王氏年十八归农夫杨大澄甫三年大澄死氏茕茕无依誓死不嫁遗腹生一男躬亲鞠育备极艰苦及长授室生孙三人年七十五卒　　张得富妻马氏
按鄞县志马氏张得富妻得富忤某为所击死时富年二十九无子舅姑年老父母劝之嫁对曰舅虽年迈筋力犹健若娶妾生叔叔生子可承吾夫祀舅因娶妾果生二子舅殁马抚养两叔成立以叔之子为后年六十九卒　　虞汴妻黄氏
按鄞县志黄氏年十九归邑庠生虞汴年二十四夫亡子甫九月父母欲夺其志黄以死自誓号泣几绝自是不敢复言终身不归宁勤女红孝养翁姑抚其子成立凡四十余年如一日　　俞玉妻王氏
按鄞县志王氏年十六归俞玉六年夫亡王闭门躬麻枲治甘旨以奉舅姑茹苦五十八年年七十九卒　　张子瑊妻周氏陈氏
陆氏附

按鄞县志周氏张子瑊妻年二十夫亡无子以从子为后阅五十七年如一日事闻旌之其后族人尚妻陈氏忠补妻陆氏皆孀居守节贫苦不移　　王大用妻夏氏
女清
姑附

按鄞县志夏氏名大贤辰州参军夏良燧女适同里王大用年二十四夫亡家贫无子抚国法二侄承祀朝夕纺绩以奉髦姑备极艰辛终不改志县令沈犹龙旌之卒年八十三其女清姑适孝廉全文孙元海亦二十四岁而寡矢志如母叔学士天叙为之立嗣崇祯间旌表卒年六十有八　　张景华妻董氏
按绍兴府志董氏明经张景华妻华病笃语其妻曰吾家足衣食而年不永吾命固薄也先世其何赖焉善视后人或庶几慰吾泉壤董志其言及夫亡抚孤以义给贫乏恤死丧施棺椁广义冢修圮路焚贷券赎难民一切殚力行之岁大饥命子陛鬻产得直以赈全活万余人崇祯间刘宗周倪元璐等赠以诗文事既上闻建坊旌表陛为镇江府推官　　刘继曾妻汪氏
按绍兴府志汪氏诸生刘继曾妻山阴人年七十六卒事实无考　　俞弘和妻高氏
按绍兴府志高氏俞弘和妻山阴人事实无考　　高应科妻李氏按绍兴府志李氏山阴人高应科妻赵氏科子冈妻崇祯九年旌表事实无传　　陈文锦妻李氏
按绍兴府志李氏陈文锦妻锦以贫病蚤亡子方四岁氏只身无倚矢志靡他抚孤成立年九十九岁终　　周志高妻章氏按绍兴府志章氏周志高妻山阴人适周逾年志高死章抚夫兄子崇礼于襁褓崇祯间崇礼为荥阳县尉殉流寇难赐祭有捐躯报国坊在荥阳　　徐弘基妻胡氏
按绍兴府志胡氏徐弘基妻余姚人幼通孝经女诫弘基故患足纳采后知之父母欲罢婚胡不可及于归药之不愈胡夜祷庭中匍匐积岁弘基疮忽合胡以蒙霜露得心疾弘基慷慨好善一日坐酒舍有以银铛易米者酒舍人不应弘基取家米与之翌日或见铛曰吾家失物也指为盗弘基父素恶其慷慨挤之弘基抑&#死时胡年二十七有二子欲自杀姑曰独不为二子地乎乃止逾年父母怜其憔悴与舅姑议将嫁胡闻之曰初志可遂也议乃息　　徐振德妻丁氏
按绍兴府志丁氏徐振德妻上虞人适徐三载育一子振德亡丁年二十绝食不欲生姑周氏亦孀居泣云徐氏两世不绝如线奈何弃孤不顾耶丁勉受饮食姑年届八十丁亦六旬无须臾离姑左右皆以寿终　　唐应奎妻吕氏
按绍兴府志吕氏唐应奎妻自姚江适虞邑应奎亡吕氏年十八抚一岁孤守志四十余载　　林苓妻胡氏
按绍兴府志胡氏太学生林苓妻上虞人年二十二而寡性严毅貌如岳立事姑如母宗党称孝家贫闭户事纺绩课子成人年百岁卒　　吕曾榯妻陈氏
按绍兴府志陈氏吕曾榯妻新昌人年十六于归赞夫勤读夫蚤世纺绩抚两孤舅姑督孤严甚稍不适即挞之陈侍侧辄自负罪跪舅姑前得愉色始敢起舅姑皆年九十陈亦七十卒　　包孟贞
按绍兴府志山阴包孟贞许聘高恩恩亡衰麻往吊终身不嫁年八十余卒　　叶廷筌妻朱氏
按绍兴府志朱氏叶廷筌妻山阴人归叶一载育一女夫游粤西殁于途朱抱女投河宗长拯之所亲欲夺其志氏毁容完节巡按御史屡给粟帛优恤　　何光造妻沈氏按绍兴府志沈氏山阴国子生何光造妻郡守沈大绶女年二十而寡子其广甫九月氏矢志守节造次必以礼事翁姑孝谨产甚薄躬勤操作以奉甘旨俎豆丰腆治家有法亲党咸则之　　徐镗妻金氏
伊
氏附

按绍兴府志金氏徐镗妻山阴人与镗从孙庆妻伊氏皆少寡苦节终身　　张汝为妻陈氏
按山阴县志陈氏诸生张汝为妻汝为蚤世氏年二十四翁姑年迈忆子昼夜啼泣氏收泪承欢备滫瀡问寝膳代供子职翁姑藉以稍安闾里称孝膝下藐孤二子一女氏常五夜一灯课女纺织课子读书机杼书声相间不辍后皆成立二子焜芳煜芳俱成进士婿商周祚与焜芳崇祯戊辰同榜焜芳甫登第即具疏请旌奉旨建坊生受褕翟年七十六终　　商周稷妻祝氏
按山阴县志祝氏金阳之女孙太学生商周稷妻年二十八而寡事姑与妾姑曲尽孝养历葬先人六柩破家不靳一子甫入泮而夭又教孤孙成立年七十七终学使旌表　　刘梧妻金氏
按山阴县志金氏刘梧妻蚤寡抚孤炆克大其家年七十一卒　　黄良翰妻商氏
按山阴县志商氏黄良翰妻翰系浣水五桂世家氏亦巨族翰蚤亡氏年二十五孝事耄姑刲股疗疾躬织执爨抚幼孤克继父志有司题请建坊　　沈元肇妻高氏
按山阴县志高氏沈元肇妻年十九而寡奉姑谨秉节坚言笑不苟终身不衣色服不茹腥膻母病割臂肉调药以救训子师范早岁为诸生乡族皆称节孝　　俞廷禄妻黄氏按山阴县志黄氏俞廷禄妻年二十七夫亡遗子女各一皆幼家贫纺绩无间寒暑事舅姑以孝课子女克勤而严孀居四十三年年及古稀学宪采风特表其节　　唐克信妻赵氏
按山阴县志赵氏唐克信妻夫蚤亡氏青年矢志足不逾阃惟夙夜治女红&#翁姑节孝之名播闻闾里教子九经登崇祯丁丑进士年七十二终　　谢朝宾妻沈氏
按山阴县志沈氏儒士谢朝宾妻年二十夫亡抚幼子宗锡纺绩以养舅姑苦守六十余载年八十有二崇祯戊辰学宪许豸旌其门　　王朝京妻倪氏
按山阴县志倪氏王朝京妻朝京力学蚤亡氏年二十一孀居四十余载建坊旌表　　单一阳妻金氏
按山阴县志金氏单一阳妻一阳蚤殁家贫无子人难之金曰诸事难守节易茹苦四十六年如一日人咸服焉　　徐天球妻钱氏
按山阴县志钱氏诸生徐天球妻年十六归徐半载姑与夫俱病笃氏忧劳莫措乃刺血书疏祈神请代随刲股投剂以救姑及夫疾俱顿愈而氏命随殒宗党哀之以其事闻有司旌表　　俞应衡妻周氏
按山阴县志周氏俞应衡妻适俞二载夫亡生遗腹子纶抚字勤劬昼夜纺绩以奉翁姑翁姑尝曰有媳如是吾男虽死犹生纶弱冠入黉序氏年八十四终有司旌表　　章文焕妻吴氏
按山阴县志吴氏诸生章文焕妻夫亡守节姑病疽剜股吮脓人称节孝旌表　　茹明卿妻陶氏
按山阴县志陶氏茹明卿妻结褵半载明卿下世姻娅或有他议氏厉声曰柏舟之诗熟读久矣复何言抚一子苦节五十四载崇祯间县令锺震扬旌其门　　沈燮妻张氏按山阴县志张氏儒士沈燮妻事舅姑至孝燮读书不售&#&#以死氏年二十余止一子艰苦百端抚之成立及娶妇生孙子又病亡寻孙亦殇姑复寡姑媳茕茕相依赖氏给养姑年八十终氏不逾年亦死　　李氏女按山阴县志李氏女许字孝子陆尚质海塘冲没质父为巨潮所卷质跃入水中救父父活质竟溺死女年十七闻质死誓不再字以处子终身　　徐氏女
