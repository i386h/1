<!-- { "loadSidebar": true } -->
按真阳县志张氏年十四适诸生胡英二十四英亡有女方八月氏欲从死翁姑止之乃竭力事女红事舅姑抚女四十余年未尝露齿邑令旌之　　陈汝谟妻吴氏
按真阳县志吴氏陈汝谟妻年三十汝谟亡无子女茕茕独立或劝改嫁则焚香告天誓死不二历四十年终　　裴景度母陈氏
妇某
氏附

按真阳县志陈氏世有隐节故老相传其事曰诸生裴景度世居南关约略万历中人母陈氏少年孀居以抚景度度祖母亦早寡度父尚在襁褓母抚之成立娶陈氏生景度度三岁而父亡陈曰姑为孤子苦而无功我有景度可他慕乎景度娶某氏无出度又丧陈促窆景度度妇曰不可骨未冷也越三月陈又促窆妇曰服未满也又三年陈又促妇仍不可陈泣曰汝不知寡妇之苦我当日上有老姑下有幼子家事稍殷万苦千辛以至今日方今门庭冷落家无升斗之积室无三尺之婢万一不测悔之晚矣度祖母痛哭号叫曰老天老天以一老&#两少何不早死触地几绝陈与妇扶起相守于景度柩侧并以寿终事闻旌表　　王铭妻某氏
按真阳县志某氏诸生王铭妻铭年十七没氏年十八长子基固方二岁次子际泰月余舅姑皆七旬异母伯叔利产逼嫁氏誓死不从抚二子皆入泮年七十六终旌表　　陈侣妻刘氏
按真阳县志刘氏诸生陈侣妻年二十夫亡幼子甫一岁家贫艰苦异常氏冰蘗自茹抚孤玉成成立年逾八十而终　　孙光大妻王氏
按南阳府志王氏孙光大妻年二十二夫亡家贫躬织纺事舅姑以孝闻　　胡应鳌妻赵氏
按南阳府志赵氏胡应鳌妻年二十八夫亡矢志守节奉姑教子终身无异　　程说妻李氏
按南阳府志李氏程说妻年十九夫没无子苦节五十年建坊旌表　　袁恒妻薛氏
按南阳府志薛氏袁恒妻夫没甘贫守节抚二子成人　　王瓘妻曾氏
按南阳府志曾氏年二十八夫亡二子在抱一子遗腹因姑爱瓘弟遂尽以产资之氏纺绩自给守节终身　　刘芳妻喻氏
段
氏附

按南阳府志喻氏刘芳妻年二十五夫亡守节抚孤成立娶段氏子又没段守志如姑　　郑梓妻李氏
按南阳府志李氏诸生郑梓妻夫亡守节终身　　李宗泮妻桑氏按南阳府志桑氏李宗泮妻夫没抚遗腹子成立苦节数十年终　　朱一元妻李氏
按南阳府志李氏朱一元妻夫没甘贫守节终老　　张宗爵妻许氏按南阳府志许氏张宗爵妻夫没矢志守节屏居一室罕见天日食惟粗粝亲戚往来悉绝即母家亦经年不往自谓未亡人当如此　　宁麟妻罗氏
按南阳府志罗氏宁麟妻生子仪六岁俨三岁夫亡氏年二十二矢志守节抚二子成立俨未及壮而没氏垂老仪又先丧力课二孙嘉谟嘉猷为诸生守节五十四年年七十五卒　　岳锺才妻吴氏
按南阳府志吴氏岳锺才妻年十七夫没父母欲夺其志氏以死自守抚子成立终其身　　张宏基妻许氏
按南阳府志许氏张宏基妻夫早亡氏矢志守节宏基生前善剪彩作走马戏氏于元夕见其所制旧灯感动呕血数升而死　　杨栋妻赵氏
按南阳府志赵氏杨栋妻年二十三夫亡事姑抚子苦节三十年终　　全晋卿妻燕氏
按南阳府志燕氏全晋卿妻年二十三夫亡舅姑俱耄氏力供甘旨教子入庠　　刘槚妻武氏
按南阳府志武氏刘槚妻年二十夫亡子元甫七月矢志抚孤守节四十年以寿终　　王诰妻李氏
魏
氏附

按南阳府志李氏王诰妻年二十三夫亡坚苦自守训子王中入庠中亡妇魏氏年二十守志如姑　　李茂春妻程氏按南阳府志程氏诸生李茂春妻夫亡抚三岁子方馨成人孀居四十年卒　　全珖继室李氏
按南阳府志李氏全珖继室珖母王氏年二十九而寡抚孤珍及珖守志二十九年两目皆瞽及李归珖复早寡安贫苦守执节如姑　　周梦元祖母陈氏
按南阳府志陈氏诸生周梦元祖母夫亡守节万历间旌表　　申一敬祖母刘氏
按南阳府志刘氏诸生申一敬祖母夫亡守节终身　　来允忠妻李氏按南阳府志李氏诸生来允忠妻夫亡守节终老　　黄文隽祖母万氏戴
氏附

按南阳府志万氏诸生黄文隽祖母文隽母戴氏亦早寡妇姑相继共守节终身　　刘兴汉妻曹氏
按南阳府志曹氏刘兴汉妻夫亡守节教二子皆成名氏年七十三卒　　黄基固母陈氏
贺
氏附

按南阳府志陈氏黄基固母与魏嘉宾妻贺氏俱早寡守节终身　　靳万姓母王氏
按南阳府志王氏贡士靳万姓母年十九夫亡苦节四十余年教子成立　　黄子达妻周氏
按南阳府志周氏黄子达妻年十九适黄生子甫七月而寡守节终身　　张洪妻曹氏
按南阳府志曹氏张洪妻夫亡氏年二十四孝养双亲抚育二子以寿终　　杨笙妻乔氏
按南阳府志乔氏杨笙妻年十九适杨生子三岁夫亡抚育遗孤孝事姑嫜守节终老　　陈景妻薛氏
按南阳府志薛氏陈景妻年十八夫亡抚孤守节终身无异　　王鸮妻吴氏
按南阳府志吴氏王鸮妻夫亡遗孤未周氏年二十八孝事翁姑抚孤成立　　张岱妻萧氏
按南阳府志萧氏诸生张岱妻万历中旌表事实失传　　康忠恕妻刘氏
按南阳府志刘氏诸生康忠恕妻年十八适忠恕生子庄甫二岁夫亡守节终身　　庞璇妻宋氏
按南阳府志宋氏庞璇妻夫早没子绶三岁氏年二十四守节五十六年年八十卒　　郭玉妻王氏
按南阳府志王氏郭玉妻年十八适玉生子景华甫二岁玉亡氏抚孤成立又早丧孙震方遗腹生氏先后鞠育二孤心如金石　　周时盛妻李氏
按南阳府志李氏周时盛妻夫亡氏年二十一二子俱幼苦节自守教子成立年八十卒　　曹炜继妻王氏
按南阳府志王氏举人曹炜继妻夫亡氏年二十七无出与妾官氏同抚前妻所生幼子父母怜之欲夺其志乃截发以誓守节终身　　周怀敬母陈氏
按桐柏县志陈氏儒官周怀敬母万历间建坊旌表事实失传　　余舜相妻程氏
按桐柏县志程氏余舜相妻年二十一夫亡守志洁苹蘩供滫瀡和丸课子凛然不可犯事闻建坊旌表　　毕九迁妻王氏按济南府志王氏新城人赠君之翰女毕九迁妻年二十四生一子一女夫亡誓以死守教子可行入泮卒年六十三直指表其门　　宋英妻杜氏
按济南府志杜氏新城人宋英妻年二十二夫亡子甫五月誓不再嫁躬纺绩抚子成立年五十五卒　　沈周士妻耿氏按济南府志耿氏新城人沈周士妻夫亡誓以死守抚三子庭芳等皆成立年六十一卒学使表其门　　岳庆妻李氏按济南府志李氏新城人岳庆妻年十九夫亡遗腹生子继业甘贫苦守抚继业成立年八十一终　　王成业妻田氏按济南府志田氏新城人王成业妻夫亡遗腹生子础氏苦守教之甚严础亦纯孝早登贤书直指旌表　　宗绍妻韩氏按济南府志韩氏新城人宗绍妻绍亡家极贫韩尚少遗数子皆幼或劝改适以活诸孤氏不可曰世有爱他人儿女之人乎躬纺绩以给朝夕长子女皆毕婚嫁人称苦节　　张炜然妻王氏
按济南府志王氏新城人户部员外郎象贲女诸生张炜然妻炜然殉辛未之难奉旨祀表忠祠王氏苦节四十年抚嗣子嘉征中辛卯举人年七十余卒　　王者栋妻伊氏按济南府志伊氏新城王者栋妻夫亡氏年十九舅姑怜其志行以长子子子之氏抚幼事亲慈孝兼至历节三十余年备尝艰苦　　耿弘焜妻徐氏
按济南府志徐氏新城人耿弘焜妻夫亡氏年二十一子未弥月舅姑早丧备极艰苦教子成立年六十八终　　苟明儒妻张氏
按济南府志张氏阳信人举人苟明儒妻归三载夫亡家贫无子朝夕不给苦节三十余年终　　宋云鸿妻张氏
按济南府志张氏阳信人宋云鸿妻年二十夫亡子女皆无纺绩度日历七十余岁卒　　孙多安妻王氏
按济南府志王氏阳信人孙多安妻年二十六夫亡子女俱无苦节终老年百余岁犹能纺绩　　李邦信妻范氏
按济南府志范氏阳信人李邦信妻归未几邦信死氏年十八归依其弟国衡九十六岁终　　万邦喜妻冯氏
按济南府志冯氏阳信人万邦喜妻年二十二夫亡遗一女贫无立锥日夜纺绩以养其姑年七十二卒　　马秉度妻王氏按济南府志王氏阳信人马秉度妻年二十四夫亡坚贞自守三十余年卒　　张大本妻岳氏
按济南府志岳氏阳信人庠生张大本妻年二十二夫亡有女无子产殊薄忽焉已罄不获已往依其父终老历节三十余年　　田庾妻马氏
按济南府志马氏阳信人田庾妻年二十八夫亡遗孤一既娶而夭孤苦坚贞历三十五年卒　　刘诲妻杨氏
按济南府志杨氏阳信人庠生刘诲妻年二十夫亡无子坚志守节五十余年从子贡士统养之终身　　杜瑛妻王氏按济南府志王氏海丰人杜瑛妻忠简佐妹夫早亡守节旌表　　王珙妻孙氏
按济南府志孙氏海丰人王司农佐孙珙妻夫亡守节终身不出闺阃事闻旌其门　　柳氏女
按济南府志柳氏女长清人许字赵学士西皋子户部主事野甫纳采而皋亡既殡野病亟遣迎女中途讣闻女哭踊尽哀卧守殡侧其兄劝归不从年二十六卒　　王让妻张氏
按济南府志张氏利津人王让妻年二十五夫亡一女方五岁以死自誓苦守四十余年持身贞静始终如一　　丁梦豸妻孙氏
按济南府志孙氏沾化人诸生丁梦豸妻夫亡氏年十九无子女穷困砥节年八十余终旌表　　沈中行妻李氏
按济南府志李氏蒲台人沈中行妻行亡氏年二十三守节不渝学使旌表　　高第妻郝氏
按济南府志郝氏蒲台人诸生高第妻夫亡氏年二十九苦守不渝旌表　　王际泰妻郭氏
按济南府志郭氏章丘人王际泰妻年二十四夫亡姑令改适不从日加诟谇如弗闻姑投井逼之终不为变无何诸孤殇氏矢志益坚为人缝纫自给二十余年终　　孙芳妻周氏
按济南府志周氏淄川人孙芳妻年二十五夫亡三子皆幼或欲夺其志不从克完其节邑令旌其门万　闺节部列传六十七
　　明六十二
　　樊重光妻孙氏
按兖州府志孙氏郓城人樊重光妻尚书继祖孙妇重光为太学生早亡孙年二十五食贫纺绩抚育幼孙成立守志三十余年万历二十一年奉诏旌表　　杨浚妻宋氏按兖州府志宋氏杨浚妻巨野人年二十七夫亡事姑抚子守志五十余年奉诏旌表　　程时妻刘氏
按兖州府志刘氏巨野人程时妻年二十一夫亡家贫纺绩事姑抚幼子守志四十余年　　杨伸妻刘氏
按兖州府志刘氏杨伸妻巨野人年二十六夫亡奉姑抚幼守节终身旌表　　苏桢妻殷氏
按滋阳县志殷氏庠生苏桢妻桢没于万历庚辰子方八岁家贫艰苦每焚香告天愿子成立早从夫于地下泣血日损颜焦如柴一旦危坐而没　　张周妻徐氏
按滋阳县志徐氏张周妻夫亡苦节万历间奉旨建坊　　孔彦珍妻刘氏
按曲阜县志刘氏孔彦珍妻年十九夫亡孀居六十年公举旌表　　孔承元妻范氏
按曲阜县志范氏滋阳范东奇女适至圣六十代孙承元元于隆庆元年陪穆宗幸学感寒疾身殒氏扶柩归葬守节终身万历间旌表　　颜引宗妻郭氏
按曲阜县志郭氏世袭博士颜引宗妻夫亡氏年十九孀居五十余年教子训孙相继袭职奉旨旌表　　徐思明妻陈氏　　　孔弘柱妻王氏　　孔尚彖妻朱氏　　　毛文科妻吕氏
　　陈思善妻孔氏
按曲阜县志已上五妇仅存名氏
　　孙梅妻颜氏
按曲阜县志颜氏孙梅妻事实无考
　　孔弘山妻陈氏
