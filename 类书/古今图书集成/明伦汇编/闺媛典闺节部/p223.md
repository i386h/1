<!-- { "loadSidebar": true } -->
按镇平县志赵氏王好问妻夫殁长子纳谏在襁褓次子纳诲遗腹赵苦节自誓孝事舅姑教二子皆成立县令旌之　　孟云妻王氏
按镇平县志王氏孟云妻夫早亡王坚持苦操始终一节寿九十七有司旌之　　朱金妻陈氏
按镇平县志陈氏太学生朱金妻夫没陈年二十九守节至七十五岁而卒有司旌之　　廖庆妻白氏
按镇平县志白氏太学生廖庆妻夫亡白年二十五家贫无嗣苦守七十余年有司表其门　　刘孝祖妻王氏
按邓州志王氏刘孝祖妻祖亡氏年二十九生一子夫亡妾遗腹亦生一子氏躬纺绩抚育二孤均分产业守节四十余年有司旌其节　　苏篇妻李氏
丁
氏附

按邓州志李氏苏篇妻年三十篇亡氏抚孤守节生孙汝霖早丧孙妇丁氏夙承祖姑之训亦矢志不二　　郭应奎妻黄氏按邓州志黄氏郭应奎妻年十九丧夫舅姑谋夺其志氏哀毁骨立屡欲自经舅姑劝止日竭甘旨事继姑抚养幼弟尤极勤劬郭氏赖以不斩有司奏其事敕建坊旌表　　丁镒妻杨氏
按邓州志杨氏丁镒妻镒亡遗二孤在抱氏饮冰茹蘗画荻课训嫠居五十余年奉姑教子妯娌无间言　　黄禄妻高氏按邓州志高氏黄禄妻年二十余夫亡矢志不改适抚遗孤为郡学弟子员州守表其门　　孔时通妻张氏
按邓州志张氏孔时通妻适通甫二载夫亡无嗣抗节自守垂四十年以疾终　　张诵妾章氏
按邓州志章氏张诵妾诵亡章年二十七与嫡丁励志守节同抚遗孤纺绩以督夜读丁寻丧守愈励食粗粝茹苦教子成名有司闻其贤奏表其门　　蓝家秀妻丁氏
按邓州志丁氏蓝家秀妻年十七适秀越二年秀亡无子力贫守节竭女红奉舅姑二十余年舅姑没鬻奁治丧尽礼负土营二冢手莳一柏记之忽傍生一柏理不相连而根柯相抱人以为连理之瑞事闻建坊旌表　　吕绶妻刘氏
按新野县志刘氏吕绶妻适绶五年而寡有言改适辄面赤走避弗与言　　王师孔妻张氏
按济南府志张氏禹城人王师孔妻师孔父南征死孔觅父尸遘疾而殁张年二十一家道殷实数被族人侵害张曰吾据此厚产节可终乎一日出千金尽散族人止留瘠地数亩仍择宗子以承祀禹城平原两县令各旌表　　孙如兰妻夏氏
按济南府志夏氏德州人孙如兰妻夫早亡氏年十八无子誓以死殉家人力劝之乃勉执家事孝奉孀姑恩抚弱弟苦节自守始终如一卒年五十余　　郭明妻信氏按济南府志信氏德平人郭明妻夫亡无子信年甫十八或劝之嫁恸曰翁姑老忍弃之耶日夕纺绩以供衣食翁姑殁备棺殓礼葬邑令表其门　　王某妻曹氏
按济南府志曹氏德平人王某妻夫被逆弟刺死曹年二十六无出矢志自守抚亲族处女纺绩终身年八十邑令旌表　　程晋妻吴氏
按济南府志吴氏德州人教授吴之茂女庠生程晋妻夫亡氏年十八子女俱无闭户苦节四十余年年六十七卒有司旌表　　刘大壮妻张氏
按济南府志张氏德平人刘大壮妻年十九夫亡无田产食贫守节孝养翁姑四十余年邑令旌表　　时觐妻苏氏按济南府志苏氏德平人时觐妻年十五嫁觐十七孀居守节奉翁姑尽孝养终身不二　　齐弟妻王氏
按济南府志王氏德平人齐弟妻年十九夫亡无子女家贫甚甘心苦节纺绩度日年八十余终　　张云妻李氏
按济南府志李氏乐陵人张云妻年二十生一子夫亡乡人欲夺其志誓死不从闭门纺绩抚孤终其身　　唐士利妻杜氏按济南府志杜氏乐陵人诸生唐士利妻年二十一生一子士利病笃誓欲同死遵夫遗命抚孤纺绩度日不易其守事闻旌之　　贾锡妻许氏
按济南府志许氏乐陵人贾锡妻年二十一夫亡守节抚幼子成人年八十六卒　　左达妻李氏
按济南府志李氏滨州人左达妻年二十二夫亡遗二子长三岁次一岁家贫甚闭门苦守四十余年旌表　　苏铨妻田氏
按济南府志田氏滨州人年二十一夫亡乡人劝改嫁氏誓死不从织纺为活抚幼女成立奉翁姑苦守三十余年旌表　　王有土妻梁氏
按济南府志梁氏诸生王有土妻夫亡氏年十八孀居苦守教子读书有学行　　左汭妻王氏
按济南府志王氏滨州人诸生左汭妻夫亡贞守四十余年教子横登贤书仕县令　　齐邦典妻张氏
按济南府志张氏滨州人齐邦典妻夫阵亡昼夜号泣呕血几死守节不嫁遗腹生子尽忠力女红抚之成立事舅姑以孝闻卒年五十有七　　张澜妻董氏
按济南府志董氏滨州人知县张澜妻早孀苦节抚孤成名白首无二旌表　　崔大成妻吕氏
按济南府志吕氏利津人崔大成妻年二十夫亡一子甫二岁舅姑相继没家贫誓不再适守志五十年抚孤成立　　于际妻王氏
按济南府志王氏利津人庠生于际妻夫亡号泣绝食誓以身殉以舅姑在堂忍死奉养后二亲相继没或欲夺其志氏正色拒之参政给以粟帛县令表其门　　纪瑄妻李氏
按济南府志李氏利津人庠生纪瑄妻夫亡氏年二十一家贫纺绩养姑训子绣甚严姑殁以礼葬守节六十一年绣登进士第旌表　　安智妻张氏
按济南府志张氏利津人安智妻夫亡氏年十九子甫月余家贫僦屋以居人不堪其苦或劝改嫁不从守节六十三年旌表　　孟绍芳妻李氏
按济南府志李氏利津人庠生孟绍芳妻年二十二夫亡无子二女幼断发自誓苦节事姑以孝闻执丧如礼训二女皆适人年五十三卒　　王济妻夏氏
按济南府志夏氏利津人庠生王济妻夫亡氏年二十六伏尸哀恸绝而复苏遗孤立身甫四十日氏誓死无二志家贫躬绩纴养姑以孝闻教子举甲子孝廉令终　　李可升妻高氏
按济南府志高氏利津人李可升妻夫亡氏年十九遗孤未周岁母垂白家贫躬纺绩佣女工奉养抚育惟谨子之华长马诸生有文行孙培登进士　　高崇爵妻孟氏
按济南府志孟氏利津人高崇爵妻夫亡止一子矢志抚育事姑至孝饮食浣濯靡不承志姑疾不食誓以身代疾寻愈氏年八十一终　　郭治灴妻魏氏
按济南府志魏氏利津人知县郭子治灴妻夫亡氏年二十余家贫如洗孑然一身誓死靡他嫁女抚孤茹荼服勤五十余年年八十余终公举旌表　　王沛妻丁氏按济南府志丁氏沾化人王沛妻沛侍御弘道子早夭氏冰霜自矢抚孤维城成立及维城死又抚孙之辅为诸生年七十以疾终乡人贤之　　范启明妻李氏
按济南府志李氏沾化人诸生范启明妻年十九夫亡家贫姑老一子方逾岁备尝艰苦纺绩自给事姑以孝闻子文馨有声黉序　　杨继业妻王氏
按济南府志王氏沾化人杨继业妻夫殁氏年二十誓死不嫁艰苦万状以年荒徙居郡城自食其力积膏火训其子文迥成诸生　　王猷妻李氏
按济南府志李氏沾化人诸生王猷妻夫殁一子甫六月氏年二十家贫或劝他适辄指其子曰亡人一块肉何忍弃之卒抚之成立诸孙林林氏年七十余卒　　杨杰妻范氏
按济南府志范氏沾化人杨杰妻夫亡子幼家四壁立并日而食矢志不改　　隆福妻乔氏
按济南府志乔氏沾化人隆福妻早寡抚一子织自活白首不渝旌表　　丁懋学妻李氏
按济南府志李氏沾化人丁懋学妻早寡抚孤纺绩自给教子治世平世皆成诸生治世食廪饩有德行　　范肇春妻孤氏按济南府志孤氏沾化人范肇春妻年二十余夫亡一子殊幼教子事姑协和妯娌子孙俱列庠序　　王凤毛妻孙氏按济南府志孙氏沾化人廪生王凤毛妻少寡事舅姑及祖翁姑孝抚孤克成立年九十余终　　孙三泽妻王氏
按济南府志王氏沾化人孙三泽妻早孀抚二子甘贫苦节子裔昌官知府诰封恭人　　李如轸妻张氏
按济南府志张氏沾化人诸生李如轸妻年十九夫亡誓不改嫁抚孤成立苦节终身　　王自守妻李氏
按济南府志李氏沾化人王自守妻李恩女归未期年守病氏告天请代守病笃三日不言氏问故守曰夫何言有母七旬今且死尔少当嫁夫何言氏大恸以刀自割其髻誓曰所不奉姑终天年者如此发言已守遂绝氏葬守毕洴澼絖以给朝夕不足拾野薪佐之姑九十余以病终氏无依归母家以殁年亦八旬大中丞吕坤旌之　　丁懋德妻董氏
按济南府志董氏沾化人丁懋德妻年二十二夫死誓不更适事舅姑以孝闻　　马文麟妻韩氏
按济南府志韩氏蒲台人诸生马文麟妻夫亡氏年二十七事姑抚子贫苦备尝旌表　　赵纯夫妻韩氏
按济南府志韩氏蒲台人赵纯夫妻纯夫早亡氏年十八守志抚孤年五十八卒旌表　　宋卿妻王氏
按济南府志王氏蒲台人宋卿妻夫亡氏年二十六抚孤成立垂老不变县令表扬　　王仲善妻刘氏
按济南府志刘氏蒲台人王仲善妻夫亡氏年十八抚遗腹子甘贫事姑老不渝志　　沈中立妻李氏
按济南府志李氏蒲台人沈中立妻立早死氏年十七抚遗腹子孝仁读书入庠终身不变　　刘必昌妻张氏
按济南府志张氏蒲台人年十八养子甫三月夫亡家贫矢志苦守纺绩足不逾阈事继姑以孝闻年六十余卒　　冯振妻马氏
按济南府志马氏陵县人庠生冯振妻夫亡无子女家贫苦守勤纺绩以供甘旨事孀姑尽孝父母屡劝改适矢死无他　　蔡玉朝妻郑氏
按济南府志郑氏陵县人蔡玉朝妻年十九夫亡有遗腹焚香祷曰生男当守生女则殉哀声彻邻及弥月果生男里戚相贺命名尔龙盖言其灵也苦节四十二年公举旌表　　吴建宁妻徐氏
按济南府志徐氏陵县人廪生吴建宁妻年二十八夫亡遗孤印尚幼家贫甚躬操井臼不厌糟糠家人劝改嫁泣訴曰吾固知诸翁母怜我也虽然吴子不可往留之必不得生弃子不仁他适不义不仁不义何以立于天地因泣下不止遂听守节四十三年公举旌表　　李宣妻崔氏
按济南府志崔氏陵县人增广生李宣妻年二十二夫亡子锡祚甫三岁抚孤誓守孝事舅姑凡烹&#缝缀皆躬先以率诸娣归宁信宿即返诸叔相见必于堂虽童年不入其私室遇家务商确则竦立户内诸叔问对于户外各不逾阈教子勤读早入黉序　　陈亮采妻于氏按济南府志于氏陵县人陈亮采妻年十九夫亡子开泰未周家贫甚父母怜欲嫁之泣辞曰吾义不改节虽冻饿而死无怨纺绩自给樵采而炊教子读书早入庠序　　崔宣妻李氏
按济南府志李氏泰安人崔宣妻李政女夫亡氏年二十六家贫孝养舅姑死葬以礼抚四孤皆成立年六十余旌表　　刘安远妻张氏
按济南府志张氏泰安人刘安远妻廪生刘馥母年二十夫亡馥方三岁家贫荼苦纺绩教子成立年六十七旌表　　陈昂妻氏
按济南府志卜氏新泰人陈昂妻年二十四夫死于难氏守志不嫁孝养其姑姑殁葬祭以礼抚一子成立孤苦四十余年　　姜宗岳妻王氏
按济南府志王氏新泰人诸生姜宗岳妻事翁姑以孝闻宗岳死氏哀恸不食死而复生者数越三月遗腹生子伶仃孤苦垢面蓬首恶衣菲食不见笑颜历三十余年年六十六卒　　赵怀光妻王氏
按济南府志王氏新泰人赵怀光妻贤女年二十一怀光殁二子好仁好义俱在襁褓家贫无依誓不再嫁垢面恶服仰事俯育备尝艰辛五十余年姑终以礼葬教二子俱成立　　李思孝妻和氏
按济南府志和氏新泰人序班李思孝妻夫早亡氏年二十一坚志苦守抚孤成名长春萼贡太学为神水令次春芬登乡科为泌阳令　　王克孝妻杨氏
按济南府志杨氏新泰人举人王克孝妻年二十八而寡励志冰霜躬操织纴抚孤世文入太学年八十余终建坊旌表　　张廷臣妻李氏
