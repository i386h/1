<!-- { "loadSidebar": true } -->
按固始县志徐氏邑庠生张荫妻归一年荫亡无子守节事姑尽孝养姑卒哀毁几绝茕茕无依历五十六年饥寒兵火略无怨色　　张仲仁妻丁氏
按固始县志丁氏张仲仁妻年十八适仲仁仁死于行伍氏日夜号泣挈夫骨还葬守节事姑亲族欲夺其志誓死不易　　饶安妻朱氏
按固始县志朱氏赠太常博士饶安妻安亡氏年二十父母欲夺其志祝天自誓闭门纺绩教子秀登谏垣有名于时　　张英妻陈氏
按固始县志陈氏陈铭女适张英生子政娶许氏子妇俱亡遗孙祉尚幼氏哺育成立教训读书登进士官都宪为时名臣氏年九十有四卒　　顾珍妻许氏
按固始县志许氏庠生顾珍妻性淑慎年二十三珍病笃乃结双椁于城南誓欲同死夫遗命抚孤葬左虚右遂业纺织不出户庭择邻教子补诸生年七十二卒　　韩光生妻朱氏
按济南府志朱氏莱芜人朱廷辅女幼许字韩光生光生目瞽父母欲罢婚氏誓死不从既归事夫恭谨循妇道夫亡子方十岁家极贫糠&#不饱矢操弥坚抚子及孙俱成立　　邢端妻马氏
张
氏附

按济南府志马氏陵县人邢端妻端举乡试早亡马守节不移子东亦举乡试为县令殁妇张氏苦节如姑嘉靖间建坊旌表　　张自选妻邹氏
按济南府志邹氏张自选妻莱芜人夫亡氏年二十六子启俊甫周氏孝事舅姑殡葬尽礼甘冻馁教启俊成立克孝其母邑令旌之　　陈东湖妻宋氏
按济南府志宋氏莱芜人陈东湖妻夫亡遗三岁子连茹家徒四壁炊烟常不举氏坚守苦节抚连茹长事母有孝行邑令表其门　　贾懋德妻王氏
按济南府志王氏德州人庠生王化久女诸生贾懋德妻年二十四夫亡誓以死殉舅姑劝谕乃强起抚孤寻值岁凶家产荡尽舅姑殁悉以所余殡葬子荣长有声胶庠守节五十余年乡里推为节孝　　姜淳妻曾氏
按济南府志曾氏姜淳妻德州人年十九夫亡子禧甫六月氏以死自誓事姑尽孝姑亡殡葬如礼禧以岁贡授江南布政司经历嘉靖间旌表　　杨淮妻李氏
按济南府志李氏德州人杨淮妻年十八淮亡子甫二岁舅姑欲夺其志李恸绝自经者三遂听之家贫力作养老抚孤备极慈孝卒年八十御史表其门　　党恭妻陈氏按济南府志陈氏德州人刑部郎中谊女世袭千户党恭妻生子&#方四岁恭亡陈苦节课&#袭职居官有声　　何文卿妻王氏
郑
氏附

按济南府志王氏德州人王彦女何文卿妻生子大清文卿亡王年二十四矢不再适族豪百计陵轹欲夺其志氏秉节益固抚所生及庶出子俱成立年六十九终旌表大清娶郑思孝女生子显宗甫二岁而清夭郑恸绝不食五日姑劝再三乃食甘贫事姑姑病瘫代进匕箸伺溲溺不怠及没殡葬如礼教显宗成进士旌表　　刘杰妻史氏
按济南府志史氏德州卫官籍刘杰妻夫亡号恸不食誓以身殉寻念二孤忍死守节田产为势家所夺艰苦纺绩课子成立长佐邦乙卯举于乡氏年八十学使旌之　　周相妻吴氏
按济南府志吴氏德州人廪生周相妻年二十夫亡纺绩抚孤衍长为郡廪生年八十七州守申请表扬　　邹塽妻刘氏按济南府志刘氏德州人邹塽妻年十八适塽五日而塽殁刘矢志守节遗腹生子文炳勤女红敬事舅姑教养孤年八十六终　　陈懋醇妻张氏
按济南府志张氏德州人庠生张翼女儒士陈懋醇妻归三载懋醇殁张年十九遗腹未产家人欲夺其志誓死不从生子会极茹苦织教训成名会极由贡官县令氏年七十九旌表　　程鸣珂妻霍氏
按济南府志霍氏禹城人程鸣珂妻年十六适珂二十三岁生三子珂与其父母相继殁珂叔欲夺其志霍求死不得归母家母家贫不能自存霍日佣针工夜勤纺绩抚三子应举应选应登俱成立　　张培龄妻杨氏
按济南府志杨氏禹城人张培龄妻夫亡氏年二十一誓以死守抚孤光辅补邑庠生光弼省祭县令旌之　　马璇妻曹氏
按济南府志曹氏禹城人年十九夫殁长子从善二岁次子从周方娠曹苦节抚孤誓不更嫁从周生十有二日流贼突至曹挟二子逃难曰吾子母三人存则俱存亡则俱亡卒皆获全翁姑相继没豪族侵虐曹执志愈厉孀居六十五年备尝艰阻年八十有三见孙十九人而卒　　张宗礼妻曾氏
按济南府志曾氏张宗礼妻德州人诸生代女御史清女孙读书通晓大义礼亡屏迹孀居事舅姑甚谨寒暑不懈中丞表其门　　韩邦器妻刘氏
按济南府志刘氏禹城人韩邦器妻刘年十九夫亡守节抚孤木省祭听选年七十余终　　刘存义妻范氏
按济南府志范氏禹城人刘存义妻年二十一夫亡抚孤守志成立守志殁复抚其孙本清年八十有五卒　　于先觉妻朱氏
按济南府志朱氏禹城人廪生于先觉妻年十九夫亡遗孤延印甫三月茕独无依艰辛万状或劝之嫁氏厉声叱之遇强族侵陵守志愈坚事闻建坊仍命有司岁给粟养年八十四终　　王贷妻刘氏
按济南府志刘氏临邑人廪生王贷妻刘江女贷亡氏年二十余抚遗腹子三迁读书以文行着孙浩洽相继成进士氏苦节五十年年逾七十建坊旌表　　刘继业妻于氏按济南府志于氏禹城人赠文林郎刘继业妻继业亡氏年未三十子金尚幼舅姑俱老氏苦节以孝着每轮膳舅姑视他兄弟尢丰自奉极薄也金稍长令就学凡百供亿俱自区画金登进士始年十九衣必手制食必躬烹姑曰仆妾甚多何自苦氏曰恐若辈心粗致姑不适也每夕必俟姑寝乃退未旦即造候率以为常始殁葬事不以烦诸兄弟事闻旌表　闺节部列传三十八
　　明三十三
　　孟绪妻朱氏
按宁阳县志朱氏孟绪妻归孟六载生子仅三月夫亡时年四十二家贫竭力营葬欲以身殉其母劝止事继姑尽孝及殁终丧不茹荤酒训子守贞为时名儒嘉靖间旌表　　于藩妻李氏
按宁阳县志李氏于藩妻藩亡守节终身抚子弘道登贤书为时名牧年渝九十屡膺旌表　　邵谥妻郝氏
按宁阳县志郝氏幼归邵谥谥亡守志不二荼苦自甘建坊旌表　　吕让妻李氏
赵
氏附

按宁阳县志李氏吕让妻年二十夫亡又赵氏吕希贤妻年三十夫亡并守节终嘉靖间旌之　　孟惟魁妻吴氏
按宁阳县志吴氏孟惟魁妻夫早丧善事舅姑抚稚子嘉怀幼入黉序守节四十五年奉旨建坊旌表　　张时中妻尚氏按金乡县志尚氏诸生张时中妻夫亡子方二岁氏苦志守节甘贫训子大柱补邑廪生孀居二十八年督学旌其门　　周希绪妻丘氏
牛
氏附

按金乡县志丘氏诸生周济生嫡母济生父希绪早亡丘与妾牛氏厉志苦节同心抚孤家甚贫值年荒乏食摭草实以给饔&#课子苦读辛苦万状子卒成立丘氏孀居二十五年牛氏三十三年终有司旌其门　　王家弼妻高氏
按金乡县志高氏生员王家弼妻夫亡氏年二十矢志守节四十余年抚三孤俱蜚声黉序节操凛凛学使旌之　　李汝重妻韩氏
按金乡县志韩氏庠生李汝重妻年十八归重夫妻相敬如宾重得瘵疾不起氏进饮食药饵不遑寝息疾笃祈以身代及亡欲相从地下戚属咸谓曰抚孤与从死孰优李氏一&#之&#在襁褓中与尔俱存亡慎无轻易氏求死不得呕血襄事子稍长督令力学先业赖以不堕历四十九年足不逾阈笑不见龈至老弥峻学使旌其门　　某妻何氏
按馆陶县志何氏年二十六夫某亡氏矢志从夫断饮食三日姑力劝解之孀居六十载寿八十六有司上其事敕旌其门　　汪承明妻王氏
按馆陶县志王氏庠生汪承明妻年二十六明病亡抚一子克尽妇道子年二十而夭又抚一孙女孀苦四十余载年六十六终　　汪文举妻刘氏
按馆陶县志刘氏汪文举妻年二十举被兵掠去一子尚襁褓舅亡姑失明氏耕纺奉养终身如一日中丞旌表　　耿尔悰妻丁氏
按馆陶县志丁氏庠生耿尔悰妻尔悰力学感疾早亡家仅中人之产氏事翁以孝称教两孤入乡校抚诸侄子女及两孙孙女具有家室苦节四十年终　　郎从叶妻文氏按馆陶县志文氏郎从叶妻生子建鼎方晬叶亡氏年十八矢志靡他家甚贫躬纺绩以事舅姑治饔&#日省勺米积至升斗即以易书课其子子长为诸生　　王英嗣妻岳氏按馆陶县志岳氏诸生王英嗣妻英嗣置副车抑郁不得志死岳氏一恸几绝曰非不能相从地下奈垂老之孀姑襁褓之幼子无托耳饮冰茹苦六十年如一日手书教子玉以岁荐成名年九十余无疾而卒　　邢清妻乔氏宋氏苏氏林氏
李氏白氏靳氏附

按濮州志乔氏邢清妻年二十四寡抚子明成立同邑许仿妻宋氏亦年二十四而寡抚子试朱尧辅妻苏氏抚子奇凤刘汝弼妻林氏抚子楠王珂妻李氏抚子家臣苏渊妻白氏抚子柏柏妻靳氏抚子立柱俱以苦节旌表　　黄钺妻张氏
按濮州志张氏黄钺妻生子性钺亡张年二十五畏前妻子恺避忌之以性藏窖中读书分产得其最下者中嘉靖丁酉科知兰州后恺贫性养之及卒厚葬氏年八十卒　　黄子观妻李氏
刘氏宋
氏李氏附

按濮州志李氏李光凯女适范县副使黄质子子观观生子由观亡其家为弟所破李还依父家兄依仁寡妻许氏聪慧能文通列女等传氏与之同居艰苦倍常同时高己妻刘氏年十九钱思仁妻宋氏年二十五诸生钱邦俊妻李氏年十九俱守节保孤年皆五十余卒　　曹云佩妻邢氏
附诸妇
十八人

按濮州志邢氏曹云佩妻年二十四夫亡守节教子齐及遗腹子鲁俱为诸生又李廷美妻张氏年二十七夫亡抚嗣子长入庠序潘柱妻刘氏年十九守节教子一柱为诸生李承器妻王氏年二十八而寡守子大纶亦早丧纶妻郭氏年二十六守志如姑训子本深成立诸生梁邦仕妻袁氏年二十七丧夫守子接武为诸生郭廷弼妻李氏年二十六守节抚继孙湘为诸生潘尚质妻高氏年二十七夫亡抚子继善亦早丧善妻王氏抚子佩姑妇共老诸生彭植妻辛氏年二十六守节抚子嗣贤成立安石妻李氏年二十寡抚子则久李梅妻宋氏年二十五寡抚子延年黄晟妻李氏年二十五夫亡子金珠幼抚之成立苏采继室王氏年二十五夫亡抚育前室子光燮成立诸生郭东棐妻范氏年二十五寡李世雍妻许氏年二十一寡并守节终老许年七十二卒邢万臣妻崔氏年二十一夫亡守节五十余年魏仲宝妻许氏年二十夫亡守节五十年苏经妻刘氏年二十四寡守节四十八年自范及刘皆贫苦无子　　宋宗圣妻常氏
按濮州志常氏宋宗圣妻年二十五夫亡守节抚女适诸生陈学诗　　许玷妻邢氏
按濮州志邢氏许玷妻嘉靖二十年随玷赴赣州任会昌县巡检至官未半载玷中瘟死及诸男妇十余口无有存者惟存氏及一老卒氏沿途四千余里乞所在官长给关文水陆舁送而归并他榇悉归其主家贫无子不能自赡族人贡士玒给之年六十余终　　倪逊志妻冯氏张氏李
氏张氏附

按濮州志冯氏倪逊志妻诸生冯宗益女既嫁之明年逊志亡事姑杜氏毕葬还父家乡居以色衣悉散亲属之贫女所储簪珥之类俱付妹家曰居乡不宜贮财吾用时来取也守节五十余年其弟及叔逊德亦不与面病危告其妹曰吾将还倪氏垄矣前寄簪珥可付逊德供葬事勿累彼也年六十九而终同邑宋崇仁妻张氏崔学易妻李氏诸生龚秉哲妻张氏亦早寡守节并附载　　任永谦妻黄氏
叶氏
李氏附

