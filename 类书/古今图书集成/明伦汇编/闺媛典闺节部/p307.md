<!-- { "loadSidebar": true } -->
　　按苏州府志王氏太仓人龚允权妻夫亡年二　　十九遗孤四人以次教养成立营葬三世丧顺　　治六年旌表　　诸顾璟妻钱氏
　　按苏州府志钱氏常熟人诸顾璟妻璟啮臂疗　　母疮溃成疾卒钱年二十五奉姑甚孝无子抚　　从子为子顺治九年邑令旌之年七十卒　　徐茂滋妻萧氏　　按苏州府志萧氏常熟人徐茂滋妻年十八而　　嫁二十夫亡哀哭几丧明葬翁姑抚孤子艰苦　　备至守节四十余年顺治十年旌表　　何一沐妻金氏
　　按苏州府志金氏吴县下保人诸生元英长女　　年十九适邑诸生何一沐二十而寡无子依弟　　应华以居守节六十四年顺治壬辰乡里上其　　事有司各表其门年八十四卒　　朱汝弘妻汤氏
　　按苏州府志汤氏昆山人长洲新洋里朱汝弘　　妻年二十一弘病殁无子一女又夭母怜之谓　　曰尔年少家贫无可依赖宁不为久计乎女泣　　曰夫死无后天也吾守吾志遑恤其他且幸有　　幼叔在尚可冀延一&#因抚幼叔成立授室生　　男以为嗣又殇汤昼耕夜织辛苦四十余年始　　终不移年六十五卒　　黄乙凤妻徐氏
　　按苏州府志徐氏吴江人诸生黄乙凤妻年十　　九而寡抚嗣子士进入黉序守节五十三年卒　　邑令表其门　　陆肇宗妻金氏
　　按苏州府志金氏吴江人陆肇宗妻归甫二载　　宗死氏年十九兄欲强之改适氏剪发断一指　　足不逾户五十余年邑令旌表复其差徭　　吴以炜妻沈氏　　按苏州府志沈氏吴江人吴以炜妻年二十四　　夫亡辛苦操作教育嗣子尔璜食饩于庠守节　　三十八年卒年六十一　　曾起元妻杨氏
　　按苏州府志杨氏太仓南关人年二十七夫亡　　无子杨置嗣守节顺治二年乱兵执之呼曰我　　孀居已十年不可辱也兵怒砍数刃绝复苏卒　　年六十有一　　杨春辉妻曹氏
　　按苏州府志曹氏嘉定人杨春辉妻年十八而　　寡既葬欲自缢家人解之不死乃抉左目自毁　　依父以居顺治十六年旌表　　王氏女
　　按苏州府志王氏女生员王重度女也幼许侯　　世仍世仍夭誓不嫁或曰女子未庙见不成妇　　不必守女不听终身坐一小楼学佛诵楞严圆　　觉五十五年顺治十六年旌表　　言氏女
　　按苏州府志言氏女常熟人七岁丧母许配张　　远游不归或讽他适女即截发示志祖年　　八十三多病女侍养惟谨父不再娶凡饮食衣　　履必手治以进父与兄先后殁女同嫂居长斋　　事佛足不逾门限顺治十八年巡按张凤起致　　粟帛年六十八卒　　张砚川妻沈氏
　　按苏州府志沈氏吴县木渎人年十九适张砚　　川二十七而寡抚孤成立守节四十七年顺治　　庚寅年七十三卒　　周氏女
　　按苏州府志周氏女父行简吴江诸生许字顾　　士彦彦早夭父母欲议婚他姓女自缢嫂救免　　遂归顾以处女终身顺治十六年旌表　　项准妻王氏
　　按苏州府志王氏名秀文嘉定人幼许字项准　　项贫母徐氏欲更嫁之吞金环死救之得苏卒　　归准食贫早亡人皆伤之为赋诗吊焉　　袁泰征妻吴氏
　　按苏州府志吴氏长洲人袁泰征妻嫁四年征　　溺死遗孤骏甫三岁吴抚之成立佣书养母求　　四方名士诗文以表母节名霜哺篇年八十七　　卒　　席本宗妻姜氏
　　按吴县志姜氏席本宗妻顺治八年巡按御史　　秦世祯旌之事实未详　　席启辰妻张氏
　　按吴县志张氏席启辰妻顺治九年巡按御史　　秦世祯旌之事实未详　　屠某妻徐氏
　　按吴县志徐氏望云女望云无子赘婿屠某素　　多病甫三载婿亡未几父母相继殁徐抚婢生　　一子如己出及长夫妇俱早丧氏与婢绩为　　生甲申变后无片椽栖止同里顾言妇王氏哀　　其节构一椽居之顺治丁酉氏年将七旬患乳　　痈王氏延医视之坚拒不可遂没　　张弇妻闵氏
　　按吴县志闵氏张弇妻崇祯间巡抚都御史张　　国维表其居顺治十年巡按御史秦世祯题旌　　事实未详　　金端范妻王氏
　　按吴县志王氏金端范妻顺治十二年巡按御　　史孔引钺旌之事实未详　　陈云台妻黄氏
　　按吴县志黄氏陈云台妻顺治十三年巡按御　　史张中元旌之事实未详　　朱基妻钱氏
　　按吴县志钱氏朱基妻年二十九夫死子二长　　谟次询俱幼守节二十五年卒谟登顺治乙未　　进士巡按御史张中元题旌　　陈氏女
　　按吴县志陈氏女父诸生名孝基早亡母陆氏　　守节死女许字庠生顾佑炽未婚佑炽夭女闻　　往执妇道家酷贫勤女红以养顾父母死则拮　　据其丧县令旌之　　聂应葵妻王氏
　　按长洲县志王氏聂应葵妻葵客淮徐间病亡　　氏年甫笄遗孤方周岁趣其伯共为千里扶榇　　脱簪珥以葬冰霜自矢阅春秋六十三年　　仰培妻毛氏　　按长洲县志毛氏贡士善积女忠节维张女孙　　幼读孝经女史即凝重如成人年十九适诸生　　仰培未几培病咯血氏极力侍汤药累年刺血　　缮疏虔祷卒不起氏即断荤抚孤苦节三十余　　年教子成立及疾进汤药挥手却之曰死吾分　　也遂卒　　陆荣妻沈氏
郑
氏附

　　按长洲县志沈氏国学生陆荣妻荣年二十七　　亡子宣纔三岁氏教子力学为名诸生复蚤亡　　与寡媳苦守幼孙成立荣弟茂娶郑氏十月而　　亡郑嗣侄为子抚育成立孝廉郑敷教志其墓　　吴岳继妻周氏　　按长洲县志周氏文学起隆女诸生吴岳继妻　　年二十归吴甫六月而岳亡氏方妊誓欲从死　　二亲劝曰生男即夫在矣果生子鸣珂遂苦节　　抚成之事舅姑与父母曲尽孝道抚前妻子如　　己出守节三十余年顺治间卒侄一蜚为之传　　言象贤妻屠氏　　按长洲县志屠氏言象贤妻象贤为先贤言子　　后早亡家甚贫祠宇洊圮不蔽风雨屠哀陈郡　　伯早夜拮据得撤而新之教子攻苦能嗣文学　　巡抚周国佐旌之檄县祔祭乡祠　　华经埏妻吴氏
　　按长洲县志吴氏华经埏妻夫夭孤幼能以锺　　郝自持治家肃睦业日起时以南齐孝子事教　　其子子亦能孝事其母侍御史秦世祯旌表其　　闾　　吴宗安妻李氏
　　按长洲县志李氏新安人避寇徙吴城东钱塘　　庠生吴宗安妻也顺治庚寅安入成均病呕血　　而没氏年二十五遗孤世贤方五岁纺绩以事　　孀姑口授经书以教其子子精于书法卖字以　　养母能继父风氏苦节三十余年学士李仙根　　志其墓　　黄之琰妻顾氏
　　按吴江县志顾氏诸生黄之琰妻顺治戊戌年　　十七归琰甫三月而琰死无子家酷贫以女红　　自给持身动必以礼　　崔谦妻张氏
　　按吴江县志张氏生员崔政畴子谦妻年十八　　寡家贫无子坚贞励节勤女红以葬舅姑奉继　　姑甚谨长斋事佛垂三十一年　　叶世俨妻金氏
　　按吴江县志金氏衢州知府之&#女适诸生叶　　世俨年二十七而寡子舒颖方一岁事舅姑生　　养死葬尽礼遇盗姑病不能起氏独身拥护室　　中所有为盗劫去不顾也顺治辛丑卒年五十　　有九　　钱元祉妻吕氏
　　按吴江县志吕氏武冈知州钱名宇子元祉妻　　年十七归钱四十日而寡抚侄士鋐为子贞操　　三十七年顺治辛丑卒士鋐中壬戌会魁　　包大纪妻顾氏　　按吴江县志顾氏包大纪妻大纪为广东典史　　殁于任氏年二十八扶柩归里苦节四十年顺　　治辛丑卒　　徐元登妻赵氏
　　按吴江县志赵氏醒凡女行人钦邻姊少许徐　　元登元登遘恶疾翁请于醒凡愿罢婚往来再　　四女闻泣谓父母不可遂归元登未几元登死　　氏年二十二家酷贫依母家以居岁时必归祭　　哭极哀闻者堕泪顺治初年七十八卒　　钱明耀妻张氏
　　按吴江县志张氏钱明耀妻年二十八守节五　　十余年顺治十六年旌表　　陈九功妻李氏
　　按吴江县志李氏陈九功妻婚浃月而夫死家　　贫无子所亲欲夺氏志誓死不从纺绩以养舅　　姑守节四十余年县令表其闾　　钱建武妻戴氏
　　按常熟县志戴氏钱建武妻年二十而嫁二十　　五夫亡茹素守节抚子天锡成人老犹纺织以　　助其子子死又抚其孙年七十七卒顺治间年　　五十余巡按李森先岁给粟帛旌其门　　李氏女
　　按常熟县志李氏女父维麟年十岁母亡即长　　斋事佛幼许字席稷年十七将婚稷亡父欲改　　字女觉绝粒五日几死稷父母感其诚迎归终　　其世抚稷侄如己出女年五十余稷母年八十　　余孤苦相依日諵諵诵金经而已　　陆蕃妻严氏
　　按常熟县志严氏陆蕃妻年二十四夫亡长斋　　矢志遗田十四亩多食指饘粥不给严孝奉孀　　姑抚孤子成立族党钦其苦操顺治间县令表　　其门　　易芳妻钱氏
　　按常熟县志钱氏易芳妻年二十五芳没子晋　　甫三岁钱还父母家父母死依两弟两弟又死　　晋娶妇妇死生子女亦死茕茕四十余年晋继　　娶方有孙　　钱安修妻高氏
　　按常熟县志高氏生员钱安修妻崖登女年十　　九于归生三子修应壬午乡试遘疾归适高亦　　病惛不知人安修寝于外没翁恐妇惊悼不之　　告越五日高疾少瘥令就医父家会其子来省　　语泄高诘之以实告高力疾徒跣归擗踊柩前　　绝而复苏者再明年翁殁高哭益哀乙酉之变　　高挈三子先期避兵家以得全营葬安修及祖　　祖母舅姑五丧守节三十余年卒　　浦肇庆妻叶氏
　　按常熟县志叶氏浦肇庆妻年二十四肇庆亡　　舅姑俱老女五岁子九殷三岁云宗遗腹茕茕　　无依兄公讽改适叶以死自誓日勤女红以养　　舅姑俱年八十殁葬祭如礼教育二子成立兄　　公无后叶令云宗嗣之顺治三年有司表其门　　女嫁孙某一年亦寡母女同居守节女年四十　　四先亡　　王武昌继妻曾氏
许
氏附

　　按常熟县志曾氏王武昌继妻年二十二而嫁　　阅七载武昌亡曾教抚二孤经营艰瘁迄于有　　成守节三十余年长子孙芳元配范氏出舞勺　　为诸生有声妻许氏名儒重熙女亦早寡年十　　九截发斋心矢志不二翁没益贫无依许乃就　　赡于芳叔祚昌家祚昌妻张通梵典数指示之　　许遂有深悟着华严圆谕二卷年五十八卒　　吕维武妻朱氏　　按常熟县志朱氏吕维武妻年十九嫁武二十　　四武亡朱奉养孀姑徐氏抚孤子自明中顺治　　丙戌副榜苦节三十余年年六十一卒有司表　　其门　　王瑞龙继妻戴氏
　　按常熟县志戴氏赠刑部员外王瑞龙继妻进　　士曰俞之嗣母年十八于归二十而瑞龙没十　　八月恭执妇功四十年坚砥节操缟素终身食　　必对木主抚曰俞恩勤教诲与孙澧同登崇祯　　癸未进士顺治十六年巡抚张中元疏闻奉旨建坊立祠春秋予祭　　翁引祥妻张氏
　　按常熟县志张氏生员翁引祥妻弋阳县令大　　受女年十九归引祥二十四而祥殁无子二女　　皆夭张矢志守节足不出户长斋事佛老而弥　　勤顺治九年年六十九而卒　　钱广妻章氏
