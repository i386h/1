<!-- { "loadSidebar": true } -->
按歙县志宋氏棠樾修撰鲍频妻洪武初频坐诛连物故宋尚少抱所生子长安至京师收夫遗骸长安亦夭誓志守节抚前室子相成立洪武中有司奏闻旌表　　江贵贤妻闵氏
按歙县志闵氏岩镇江贵贤妻贵贤死遗子志道甫三岁闵年二十六安贫抚孤娶媳吴氏志道死吴年亦二十六姑媳相依守节洪武末年郡守言之监司奏闻旌表　　鲍叔用妻俞氏

　闺节部列传八
　　明三
　　徐宗谷妻张璩奴
按浙江通志张璩奴黄岩人幼聪慧长适徐宗谷未几宗谷为雠人所害张负姑匿岩穴中由间道走避姻家泣谓姑曰妇不死以雠未复遗娠未耳既而生女宗谷妾生男张抚字之无异己出上诉夫冤置雠于显戮还家招夫魂葬之焚香誓天至死无二年五十四卒　　何富妻平氏
按仁和县志平氏何富妻富没五月子贵始生时平年二十有四矢志靡他或讽改适平峻绝之事舅姑养生送死无憾抚贵至于成立冰蘗自守历四十年洪武间旌表　　周文德妻何氏
按富阳县志何氏安辰人年十八适贵乐村周文德生一子洪武甲辰文德死或讽他适何以死自誓勤作养舅姑不衰未几子又没节操愈坚年七十三卒　　金泽妻谢氏按于潜县志谢氏坊郭金泽妻鼎革初寇盗充斥泽病剧题诗床壁以诀妻子及没氏苦节抚孤终身不二　　章璇妻吴氏
按于潜县志吴氏章璇妻川前人年三十夫亡孀居四十三年卒年七十有三　　张祖应妻赵氏
按于潜县志赵氏惟后乡人张祖应妻年二十六夫亡孀居三十九年卒年六十有五　　谢杰妻章氏
按于潜县志章氏川前人谢杰妻年二十八杰亡孀居五十二年年八十卒　　赵璋妻何氏
按于潜县志何氏丰后人赵璋妻年二十夫亡孀居六十年卒年八十　　童克让妻俞氏
按于潜县志俞氏坊郭人童克让妻年二十三夫亡孀居三十六年年五十九卒　　朱豪妻张氏
按于潜县志张氏丰后人朱豪妻年二十六夫亡孀居四十九年卒年七十有五　　徐泗妻潘氏
按于潜县志潘氏长前人徐泗妻年二十八夫没氏孀居五十六年年八十四卒　　汤材妻高氏
按于潜县志高氏长前人汤材妻年二十四夫亡孀居六十年卒年八十有四　　何以仁妻徐氏
按于潜县志徐氏丰后人何以仁妻年二十一夫亡孀居六十一年卒年八十二　　金珏妻席氏
按于潜县志席氏川前人金珏妻年二十夫亡苦节终身　　金涛妻徐氏
按于潜县志徐氏坊郭人金涛妻年二十二夫亡孀居四十七年卒年六十九　　谢瑾妻阮氏
按于潜县志阮氏惟前人谢瑾妻年二十六夫亡孀居五十五年年八十卒　　沈裕妻王氏
按嘉兴府志王氏沈裕妻名妙贞海盐人年二十一裕亡氏孝事其姑以苦节终老　　濮贵一妻刘氏
按嘉兴府志刘氏濮贵一妻石门人年二十八而寡孝姑育子终其身洪武中诏旌表　　钱升母
按嘉兴府志钱升母石门人佚其姓氏及夫名年二十而寡养姑教子终其身朱逢吉为作节妇词诏旌表　　朱原震妻方氏
按嘉兴府志方氏石门朱原震妻原震早亡遗孤方八月父谋嫁之方以死誓孝养舅姑抚育其子辛苦终身洪武中旌表　　夏子昭妻顾氏
按嘉兴府志顾氏石门夏子昭妻吴兴人年二十七子昭死遗孤在襁褓翁有他子致养谕顾使自为计顾涕泣谢愿奉终身洪武末诏表其闾　　周玙妻朱氏
费逊
妻附

按嘉兴府志朱氏周玙妻名玉莲石门人归玙方&#七月玙亡弥月生男时年二十舅姑相继没身举三丧抚遗孤苦守至亲罕睹其面玙妹嫁费逊一月逊死年十九丧葬毕归与玉莲同居自名曰继贞　　谭弘妻沈氏按嘉兴府志沈氏谭弘妻石门人年十七归弘三载弘亡遗孤方晬继姑陆有亲子谋去沈而并其产因欲害其孤沈惧携归父家鞠焉久之陆悟还孤析产与亲子妇等沈年八十余卒　　丁麟妻蒋氏
按嘉兴府志蒋氏丁麟妻名妙安海盐人麟为御史坐法死氏年二十四节操凛然年九十余卒　　薛宗永妻沈氏
按嘉兴府志沈氏薛宗永妻嘉兴人或曰嘉善人洪武初永举孝廉为监察御史失朝黜死沈年二十一无子姑老家贫躬纺绩为养艰苦备尝姑没鬻衣葬之诏旌表　　朱士廉妻董氏
按嘉兴府志董氏朱士廉妻名淑真海盐诸生董镇女士廉赘于董未几亡子敏学甫九月董誓不易志迎养其姑徐以节孝称洪武中诏旌表　　朱氏女
按嘉兴县志朱氏女许配沈涵未嫁而涵没女年十四闻变泣告父母欲往视殓遂取箧中色衣尽与其妹斩衰从母往凭棺痛哭即辞母留焉即灵前立涵次侄为后时尚在襁褓女拜其乳母嘱善视之自登一小楼不下母不能强恸而返奉姑盛氏备极孝敬日惟茹素礼佛而已父瀛利其弟分产逼女嫁女不听越四十年而没　　褚泰亨妻周氏
按海盐县志周氏褚泰亨妻夫亡守节洪武间旌表　　刘德茂妻何氏按湖州府志何氏名显清乌程人刘德茂妻早寡养其姑以孝闻洪武初旌表　　徐彦名妻郭氏
按湖州府志郭氏徐彦名妻长兴人夫早死子在襁褓家贫织以自给洪武间旌表　　李荣妻章氏
按安吉州志章氏荆溪乡李荣妻年二十八夫死父母欲夺其志章以死誓养族子为嗣元末兵乱备遭艰苦志操益确洪武间有司上其事诏旌其门　　郎童四妻潘氏按安吉州志潘氏郎童四妻嫁一年而郎没氏年十六矢死不再嫁以节终　　李维勤妻薛氏
按宁波府志薛氏名志贞鄞人通判魁之女性至孝年十七归同邑李维勤冬官亚卿堂从子也举一女而维勤病瘵三年氏尽弃簪珥以供药食朝夕必稽颡吁天请以身代年二十二而维勤没或怜而讽之氏泣不听薛联穴于夫旁饮泣奉姑并抚其女终身不御膏沐彩绮姑老忽疽发背不能卧薛朝夕抱持以身为藉不就席者几三月而姑没薛忧劳哀毁遂成痞郁之疾年四十而卒　　薛氏女
按宁波府志薛氏女名尚四前江浙分省医学提举薛明道之女生禀淑质颖悟过人女德女工不烦母教许嫁宦族子某某早丧遂贞守不嫁时值元季困于供亿内外支应日不暇给女相其兄嫂弟娣事父母惟谨上下翕然以和所具奁资悉出以佐其兄死葬于父墓之侧　　李妇沈氏
按宁波府志沈氏奉化李某妻生子七月而寡及子长娶兄女为妇生二孙公达公复而子亦夭妇姑相守抚育幼孤宗祀赖以弗坠宋濂为作传　　史文可妻吴氏
按宁波府志吴氏名妙清奉化史文可妻有淑德年十六适史二十生子均庭方晬而夫亡家贫守节奉姑育子孝慈兼至既而舅姑与子先后皆丧窘棘益甚而执礼不违贞心亮节着于乡里　　吴景仁妻陈氏
按宁波府志陈氏名胜可鄞人归同里吴景仁读书通大义其舅伯英初食禄官府国初被徙濠梁夫当从行谓氏曰相见未卜老母在堂幸竭力奉养乳下儿腹中&#宜慎保之无绝我后氏曰不敢不力夫既去又生一子氏俯仰周旋靡所不至其弟死迎养父母于家为治装嫁其二妹姑没倾箧以营葬事岁致资费于舅不绝及舅与夫没相继讣报氏恸绝复苏夫叔伯死旅舍无子为之殡殓立几筵祭奠二子稍长延师教之俱克成为郡庠弟子员　　李通妻王氏
阮
贞附

按绍兴府志王氏李通妻名秉诸暨人通与弟远相继夭没元季游兵掠境王与远妻阮贞并避地守身纺绩自给洪武十六年旌表　　胡止善母宋氏
杨
氏附

按会稽县志宋氏胡止善母早寡守节抚止善及长娶杨氏名惠靖善亡杨氏守节如其姑教子以孝义称洪武九年诏旌表　　董升六妻丘氏
按会稽县志丘氏董升六妻生子甫周岁升六死升六兄樵风忤白贵妃亲党被陷系死狱逮及妻孥阖门不知所措丘氏曰彼狱已成徒尔号泣何益遂慨然语其姒唐氏曰汝等急远避以保宗支愿以未亡人代众不敢遽信丘氏曰如悔前言手足异处遂听其抱子械至京师发配象卒氏触&#死而复苏又恐以白刃氏欣然就之明太祖曰烈妇也朕甫膺天眷杀之不祥即命备红船送其母子还乡其地赐名全节里　　卢允中妻许氏
黄
氏附

按嵊县志许氏卢允中妻允中东隅人任西宁卫知事死难许年二十六蔬食缟衣坚持苦节抚孤成人允中弟允端妻黄氏年二十四而寡守志如其姒各年八十余卒　　张彦聪妻范氏
钱
氏附

按嵊县志范氏张彦聪妻名佛寿年二十一适彦聪五年生子甫周聪亡聪弟彦明妻钱氏名德善年二十九明亦没子俱在襁褓妯娌共矢靡他家贫纺绩以养舅姑抚育诸子舅姑年八十余相继弃养值兵兴丧不能举二妇日夜号恸邻人怜之相与舆榇葬于先茔侧二妇携诸孤庐墓旁闻者惊异名其葬地曰张墅洪武元年还居西隅旧址有司以闻旌表范年八十六卒钱亦年八十有二合葬游谢乡　　谢源妻袁氏
按嵊县志袁氏谢源妻年十九归谢事舅姑孝谨十载源亡守节不二诏旌表子仲濂官参议封母太恭人　　王慕妻陈氏　　　王妻韩氏
　　王应坤妻李氏
按嵊县志已上三妇俱少寡守节以寿终
　　丘锵妻谢氏
按台州府志谢氏黄岩人丘锵妻年二十二锵亡止一女无子其母欲改嫁之谢以死誓妯娌密劝辄以大义晓之贫甚恒纺绩以自给李考功茂弘高其行求其女为子谟妻　　林景诏妻戴氏
按台州府志戴氏黄岩县塘下人适象山尉林景诏诏为倭寇所害戴年二十九痛夫死非命姑老二子幼忍死守之已而母欲夺其志遣女奴来迎戴坐姑堂上泣谓女奴曰我所以不即死者以姑与二孤在也因引刀截发矢曰所不与尉同穴有如此发母闻之乃止奉姑教子凡二十余年而终　　沈思锐妻林氏
按台州府志林氏黄岩人名靖承旨仁本女孙适沈思锐思锐在元时累官行枢密判官素侈靡林独持俭素以饬群小后归明以翊平广右功权知梧州寻以谗死林时从行年二十四哀毁不欲生侍者以家远子幼劝之乃强食携二子航海归与妾杨同心守节所居里濒海多寇林度不可久处以门户事属长子圭而独携小子普往依外家竭力抚教至老不一　　杨伯遂妻王氏按台州府志王氏名顺荣黄岩金沙里人年十七归杨伯遂伯遂死于兵豪贵欲娶之氏断发至再欲自刎终不为屈洪武三十年郡邑以闻诏旌表　　余尚再妻郑氏
按台州府志郑氏名昭黄岩范家巷人适余尚再年二十七而寡家贫守节力抚诸孤寿一百五岁卒　　张世周妻徐氏按台州府志徐氏黄岩县张世周妻生男玑四月而寡孤苦自立教子为涿州同知年八十六卒　　章子衡妻林氏
陈海
棠附

按台州府志林氏黄岩章子衡妻年二十七衡亡昼夜哀恸不绝声家贫众欲夺其志林断发自誓力贫以奉姑教子有侍女陈海棠年十六欲遣之海棠即自经家人救免林哀其志而留之俱以寿终　　王侦妻罗氏
按临海县志罗氏王侦妻甫生一男而侦没罗年二十四哀恸不欲生其姑谕之曰汝死如幼孤何乃忍死以鞠其子永谢膏沐勤女工养舅姑训子成立或议旌表辄拒不许年六十九终　　张宗成妻尹氏
