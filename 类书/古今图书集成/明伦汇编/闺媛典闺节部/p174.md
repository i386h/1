<!-- { "loadSidebar": true } -->
按广东通志伦氏顺德文学梁次抡妻年二十二夫亡守节坚贞动必循礼有司以闻于朝旌表　　薛茂槐妻刘氏
按广东通志刘氏龙江人&#赠文林郎薛茂槐妻茂槐性磊落善吟咏年方壮将观太学行至临清病亡遗孤天值甫四龄刘氏年二十有四闻讣哀痛断发矢志孀居事姑郭以孝闻妯娌化其德刘为人严正坐立无欹倚状其天性然也万历四十八年诏坊表　　陈细娘按广东通志陈细娘东莞人陈思简女幼极慧七岁能诵孝经解大义许字叶公志未嫁志亡女寝卧绝粒父母怜其志慰谕之女泣曰儿身已许叶死生叶妇也必归叶以成儿志苟不获不能旦夕矣父母许之始起稍食因促具丧服谘父母请期于叶往执志丧事志母甚谨服劳二十年未尝少懈蔬食终身里妇皆严敬之有司屡旌其门数致粟帛　　黎用阳女
按广东通志黎氏女父用阳清源人受聘于众涌村卢宗信未偕伉俪信亡闻讣奔丧遂留事宗信父母历艰苦至久不渝年六十四邑令请题奉诏建坊表其门闾　　黎朝进妻崔氏
按广东通志崔氏番禺黎朝进妻夫以讨贼战死崔年二十余闻讣恸曰夫能尽忠妾又何为深居屏息与人言不逾阈寡居终身　　萧复升妻黎氏
按广东通志黎氏顺德萧复升妻年十八归萧未一年夫以事赴京没于途黎守志不渝年六十终　　陆敏学妻李氏按广东通志李氏陆敏学妻三水金竹人年十八适陆二十生子可洁甫十日而夫亡家贫父母欲夺其志李日抱其子泣曰此陆氏一家命脉也弃孤儿他适何忍每一语及辄悲号不食父母惧乃止苦节六十年一日得病诸孙环侍李语诸孙曰吾今始可告无愧于而翁当俟其忌日同行也至日沐浴而逝正其夫死之日　　黄振东妻汤氏
按广东通志汤氏南海黄振东妻年二十四生子挺俊百日而夫亡遗嘱令改适汤闻大恸剪发自誓欲从地下姑指其子曰&#不念姑独不念此乎妇惧伤姑意乃饮泣屏居一室蓬首垢容诸姒罕觌其面及挺俊成立有子五人孀居四十余年卒　　黄宗国妻李氏
按广东通志李氏新会生员黄宗国妻年及笄归黄事翁与继姑甚谨二十三生子文耀两月宗国亡李父母谕之曰守节良难李曰率吾志何难之有即不事栉沐闭阁乳子及长教之为诸生动循礼法万历八年县令表其节　　李以麟继室容氏
按广东通志容氏新会人年十八归李以麟为继室麟亡氏年二十三抚一女无子或劝改适即断发誓曰吾夫子何如人山可移吾志不可夺尽流血渐致丧明久而药之稍愈遂断荤持斋缟素终身平居不出寝阈声色不加臧获待前室子礼法具备邑令表其闾　　蔡纪妻龚氏
黄
氏附

按广东通志龚氏南海庠生蔡纪妻子果娶黄氏姑媳皆守节如一龚先遇荒采桑自食留麦饭饲姑勤纺绩以训子黄归仅四岁而夫亡念姑老子幼不忍弃去姑病衣不解带没则罄衣衾以为殓万历壬午御史具奏旌表　　叶宗穆妻邹氏
按广东通志邹氏南海叶宗穆妻年二十夫亡号恸屡绝誓不他适子树勋方孩姑年六十纺绩拮据垂二十余年勋亦入泮万历二十八年有司表其闾年八十余卒　　欧绍裕女
按广东通志欧氏女名锦桂连州人父绍裕存日许配贾继保将于归继保亡女闻讣即易服奔哭柩前自矢不嫁邻妇劝之即剪发断指以拒嗣是人不复言女惟于家圃艺植桃李绩绵枲以供朝夕有司屡旌其门　　秦建义妻黄氏
按广东通志黄氏秦建义妻香山诸生黄考功仲女赋性柔淑少姆仪年及笄将归义义久病肺两兄与母谋曰乘病而娶事非所宜万一病不可知奈何母以为然及期来迎母坚执不许父不知所出乃语其诸从侄女询氏意以为从违氏泣以告诸姊妹曰为女不幸永离父母夫岂忍言但已许人未可更虑也由是归秦恪恭妇道躬侍汤药无少懈容越四十日义病将革执氏手诀曰卿犹处女也慎勿固执勉事新人氏以死自誓义乃气绝氏执丧哀毁骨立历数载母欲夺其志氏数投缳以救得不死氏夫遗产殊薄老益困父考功常周给其衣食经理其祀飨氏年六十三趺坐而逝　　刘氏女
按广东通志刘氏女增城麻车村人自幼识列女传内则诸书事父母孝敬不习冶容受邑人汤矩聘及笄定婚期矩忽病亡女闻讣哭泣欲绝即脱簪珥易素服欲往母不可率诸宗妇内亲婉谕女剪发自誓母不得已听之遂奔矩丧抚棺大恸几死复苏服斩衰先拜矩母次拜矩灵朝夕哭奠哀戚过情矩母家贫不欲女累己也令返母家女曰所以不死者为人子事母使九泉得瞑目耳若返当死以报地下遂止悉出其簪珥以葬矩日惟纺绩以供菽水历久无惰苦守四十年县令给粟帛赡其家卒年六十六　　潘海妻张氏按广东通志张氏增城湘江铺潘海妻夫亡氏年二十二一子寻夭邑令旌其门　　陆仲南妻郭氏
按广东通志郭氏三水清塘陆仲南妻夫亡氏年二十誓不改节奉姑以礼教子有义方年九十五卒邑令旌之　　苏淑英
按广东通志苏淑英顺德乌洲苏璇仪女许配龙头梁候衍子锡璆璆亡女闻报恸哭亟欲奔丧父母不许璆婶系淑英族姑时值于归淑英即随姑舡密往梁拜璆父母毕径诣灵所朝夕坐卧棺侧事璆父母终身奉诏旌表　　关元妻欧氏
按广东通志欧氏顺德关元妻归二载元亡子承宪方半岁氏孝养翁姑躬执麻枲以殓抚训孤子成立年八十二卒邑令旌之　　谭麟妻何氏
按广东通志何氏从化诸生谭麟妻年二十一适麟越四载夫病亟割体肉剪发以疗之不愈死氏方&#七月触石誓与俱亡姑欧阳氏救苏谕以大义逾两月生子家贫甚纺绩以给口子卒成立孀居四十余年年六十九卒孙炜登进士万历间奉诏旌表　　李同柏妻伍氏按广东通志伍氏新会人年十七归同邑李同柏十八生子煦方十日夫亡氏欲以死从众劝以姑老子幼何忍遽舍乃矢志事姑姑曰有若妇吾子不死矣及姑殁氏哀痛丧明孀居八十二年有司旌表　　陈所蕴妻黎氏按广东通志黎氏陈所蕴妻新兴人年二十七夫亡勤纺绩事翁姑至孝菽水必亲翁姑没里鲜读书者因携子就母家教之人称孟母侄仲勋妻赵氏年二十三寡问身计于黎教以大义遂守志如黎其至性化人如此　　叶成体妻潘氏
按广东通志潘氏新兴人年十七归叶成体十九生子甫一岁夫亡号恸毁形苦节以事翁姑或劝再适即欲自刎遂不敢言及子死又抚幼孙年七十终　　赵从之妻李氏按广东通志李氏新兴人赵从之妻年十八归赵十九夫亡抚一子苦节终身　　汪若珩妻杨氏
按广东通志杨氏阳春人汪若珩妻年二十而寡家贫遗一子一女至戚怜其贫讽他适氏正色以拒之后子女俱死食日不给不形于外穷苦终身殁无以殓县令旌表　　周维翰妻李氏
按广东通志李氏广宁军士女适生员周维翰翰亡氏年二十四矢志守节父母不能夺家贫纺绩自给躬操井臼训子绍谟为学博万历戊戌旌其门年九十卒　　谭越妻周氏
按广东通志周氏韶州人年十八归谭越二载生一女甫五月夫亡守志抚女工针黹自给苦节六十余年祖母侯氏及其姊俱节妇　　萧仕廉妻黄氏
按广东通志黄氏韶州萧仕廉妻年十九夫亡奉翁姑生死尽礼训孤绍元亦早世又抚孙可鉴可铨艰苦操持晚节益谨年九十卒有司旌之　　谭炜然妻郭氏
按广东通志郭氏韶州人光禄署正郭连城次女归谭炜然孝友贞洁勤俭温慈炜然三十无子郭为置一妾如故又置二妾三妾各育一子长子四岁失其生母郭抚之甚于己出夫亡足迹不履中堂念二妾同守志折节待之家贫督诸子读书纺绩纫以供膏火及老诸孙环绕膝前考终　　周日中妻侯氏
按广东通志侯氏韶州人适诸生周日中年二十二夫亡矢志抚孤应魁年八十四有司旌其闾　　赵士忠妻周氏
按广东通志周氏韶州人礼部儒士赵士忠妻年十九夫亡抚遗腹子鼎臣事祖姑孝养备至年七十终　　谭鮡妻周氏按广东通志周氏诸生谭鮡妻韶州人年二十四而寡独守一女事姑以孝闻寿终　　邓洪遇妻萧氏
按广东通志萧氏韶州诸生邓洪遇妻年二十丧夫遗腹生子于泰守志六十二年勤俭持家抚泰成立　　张拱台妻邓氏按广东通志邓氏韶州张拱台妻年二十二夫亡抚子黉远读书苦节五十年卒　　张启茂妻李氏
按广东通志李氏韶州张启茂妻年十八孀居子甫及岁苦节三十余年如一日　　祁伋妻锺氏
按广东通志锺氏东莞人参议云瑞女适祁伋伋早亡氏年二十七苦守终身邑令张镗给以粟帛上其事于朝奉诏旌表年八十卒子妇翟氏亦守节如姑　　邓从礼妻苏氏按广东通志苏氏韶州邓从礼妻归甫一载夫亡氏哀毁骨立一子随殇矢志苦守家徒四壁终其身未尝见齿年七十郡邑旌其门　　陈世举妻严氏
按广东通志严氏韶州人诸生陈世举妻年二十二孀居抚四岁子贤书读书成诸生邑令旌表　　麦靖妻吴氏
按广东通志吴氏吴川人麦靖妻生一子甫七月而靖亡吴年十九甘贫课子六十一年旌表　　刘宗鹏妻冯氏
按广东通志冯氏韶州刘宗鹏妻年十六适刘奉姑克谨三日夫亡苦守三子绩麻度日教子俱为诸生年七十四卒　　刘宗宰妻李氏
按广东通志李氏韶州刘宗宰妻年十六适宗宰生一女夫亡无子氏年十九苦节终其身　　谭游妻刘氏
按广东通志刘氏韶州人紫岭谭游妻年二十五夫亡矢志抚孤持家勤慎孀居五十五年终万历元年邑令旌表　　蒙士仰妻欧氏
按广东通志欧氏韶州人蒙士仰妻年十七适蒙未五载夫亡无子矢志不二苦节终身　　罗光庭母何氏
按广东通志何氏韶州人贡士罗光庭母年二十五而寡抚八岁孤奉姑恭谨未尝一至户外督学旌表　　严昌裕母袁氏按广东通志袁氏韶州人严昌裕母邑令表其节事实无考　　利存初妻锺氏
按广东通志锺氏韶州人适诸生利存初三载而寡年甫十八择嗣守志四十年如一日　　邓曰惠妻黎氏
按广东通志黎氏名淑女邓曰惠妻连州人归数月夫遘疾死氏年十七矢不再适或讽之曰汝年少无子何自苦如是黎遂谋诸族人为夫立嗣守之终身万历六年郡守以闻表其门　　李氏
媳李氏孙
媳江氏附

按广东通志李氏某妻韶州人年二十一丧夫育二孤苦守六十年人无非间媳亦李氏生一子而寡年二十富室欲娶之曰我甘食贫抚此子成立奈何失节其孙媳江氏亦早孀一子殊幼父母不能夺勤绩纺以养姑三嫠茕茕日不再炊心如铁石虽饥寒切肤不一乞怜亲族孤孙既长担负供菽水而已　　谢金妻刘氏按广东通志刘氏韶州人德冈谢金妻年二十一而寡生子文升仅三月父母欲夺其志坚贞自矢抚孤成立年几七十犹以孝经四书授幼孙邑令旌之　　蒙士正妻刘氏按广东通志刘氏韶州人蒙士正妻年十八丧夫矢志守节五十二年如一日　　刘芳魁妻陈氏
按广东通志陈氏韶州人刘芳魁妻年十六适刘未几夫没子鸿试甫七月柏舟自誓白首不渝子孙俱入黉序年八十余卒　　胡锭妻邝氏
按广东通志邝氏韶州人胡锭妻邝苑季女幼&#贞静年十六归锭值当役破产厨无宿粮夫亡抚四岁子杜门纺绩以养翁姑翁姑没称家襄事日携子至墓所哭尽哀而返见者无不泣下子稍长择师教之子孙俱以孝闻苦志六十余年观风使者旌其门　　丘镗妻叶氏按广东通志叶氏韶州九仙人丘镗妻镗没氏年二十八奉翁姑孝勤纺绩备尝艰苦教子登仕籍御史林礼旌之　　范大纲妻郑氏
