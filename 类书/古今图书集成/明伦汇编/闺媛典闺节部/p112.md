<!-- { "loadSidebar": true } -->
按建德县志黄氏胡其朗妻年二十五朗亡与妾王氏励志共孀守抚侄公弼为嗣持家五十年如一日王年未二旬事胡仅一月　　檀俊宾妻金氏
按建德县志金氏檀俊宾妻年二十适檀一岁夫亡家贫乏励志苦节教子严峻令事伯如父家务悉秉成焉逮家稍裕仍甘淡素年六十余卒　　江大载妻欧氏
按建德县志欧氏江大载妻年二十九载亡家贫甚饘粥不给抚四子成立苦守四十余年　　金学儋妻汪氏
按建德县志汪氏金学儋妻年十九适儋浃期而寡苦节自励持家俭事姑孝年六十病亡　　李钥妻柯氏
按建德县志柯氏官生李钥妻钥早没氏饮冰茹蘗四十年如一日　　夏商八妻戴氏
按广德州志戴氏夏商八妻年二十夫亡家贫无子苦节终老隆庆间奏闻旌表奉旨建坊　　侯渊妻周氏
按苏州府志周氏嘉定人侯渊妻年二十四而寡隆庆元年旌表　　吴羽妻张氏
按苏州府志张氏昆山人生员吴羽妻年十九夫亡遗子孝甫二岁张抚之成立织麻以养翁姑为夫营葬苦节五十年隆庆三年旌表　　唐希曾妻颜氏
按苏州府志颜氏嘉定人唐希曾妻年二十而寡父党讽使改适颜断发毁面终身不复往还家故贫力作自给隆庆六年台使旌之　　张秩妻陈氏
按苏州府志陈氏长洲人张秩妻秩亡陈年二十数欲从死未几遗腹生子勉为立孤计舅姑欲嫁之乃断发毁容茹素终老四十年足不逾限隆庆初旌表　　朱宠妻陈氏查
氏附

按苏州府志陈氏长洲人朱宠妻年二十三寡遗孤十四月其姑强之嫁遂断一指截发不食七日不能强而止终身不御色服孤尚德以疡医世其家时有诸生顾征妻方伯查应兆女守节与陈同　　李景中妻徐氏
按常熟县志徐氏李景中妻以知历被征未仕而殁徐年二十六子寅甫七岁母怜其孤贫无依欲改嫁之徐曰吾若改行姑何养子何恃如必见夺宁当自尽母惧乃止养姑育子惟务纺织姑没卖田产礼葬之后寅死于盗抚孙承宗又死又抚曾孙应夔应虞俱登科入仕氏守节六十七年年九十三隆庆中知府蔡国熙表其门立祠以祀　　黄锺妻沈氏
邹
氏附

按常熟县志沈氏黄锺妻隆庆二年锺与弟鈇相继死沈二十二岁无子家赤贫苦守三十一年鈇妻邹十八岁苦节六十年终　　张问仁妻金氏
按松江府志金氏张问仁妻夫亡氏年少毁容自矢茕茕抚孤白首无二　　林氏女
按松江府志林氏女父志官训导女甫期岁受沈懋贤聘沈年十四殇女闻讣欲自尽父母日夕防之遂剪发自誓及沈殡必欲往送父率以去抚棺号恸不复还家事沈父母终身人罕得见其面年四十隆庆五年邑令旌之　　叶灼妻陈氏
按松江府志陈氏叶灼妻年二十四夫亡冰霜自矢夜闭户必巡视而后即安所居几五十年未尝迁坐为夫营葬毕年七十六终初手植橘一株每遇夫亡忌摘实荐新岁无缺供氏没橘亦随稿　　张云汉妻杨氏
陈
氏附

按松江府志杨氏张云汉妻华亭人年二十四夫亡子齐羽甫晬氏苦节二十五年子丧妇陈氏年二十六遗孤宾臣甫三岁姑妇共饮冰教之白首同尽　　曹祺妻张氏按松江府志张氏年十五适曹祺越四年夫亡子甫三岁誓不再适奉姑孀居六十年年八十一卒　　郑柏梅妻周氏按武进县志周氏周基女适郑柏梅柏梅亡氏年十九无出翁虑不能守属其姑讽之氏引簪刺喉几死因毁&#自营两圹抚侄邦煜为嗣遗资颇厚渐以赈施耗散屏处一室食素衣缟终其身隆庆间旌表孙振光振先俱成进士　　薛&#妻沈氏
按武进县志沈氏生员薛映妻年二十四而寡守节终身　　王应台妻刘氏
按武进县志刘氏王应台妻年十九夫亡守节终身　　顾震妻薛氏按江阴县志薛氏顾震妻年二十五而寡苦节不嫁隆庆六年卒年八十有九　　张谷妻薛氏
按江阴县志薛氏佥宪薛金女廪生张谷妻年二十五而寡苦节五十六年有司旌之　　薛儒妻徐氏
按江阴县志徐氏诸生薛儒妻年二十五而寡苦节五十年终　　钱玺妻严氏
金氏
萧氏附

按镇江府志严氏丹徒人钱玺妻年二十四玺亡守节年八十四卒子鹭娶金氏年二十八而寡亦守节五十年鹭子聚娶萧氏年二十九聚殁守如二姑卒年八十六隆庆初巡按御史疏闻旌表　　法昌妻李氏
按镇江府志李氏丹徒人邑诸生法昌妻隆庆初昌以应试苦读吐血死氏年二十二遗腹三月生子镗家贫勤纺绩抚镗备历艰辛昌兄弟数人俱无子方昌病殁时法氏之祚几绝迄今传数世云仍寖繁皆李氏力也年八十五无疾而终　　赵汝器妻李氏
按砀山县志李氏生员赵汝器妻器亡李誓以死殉姑谓曰汝夫已矣所望者襁褓弱孙今若此赵宗斩矣氏不应舅姑复曰杵臼慷慨何如程婴氏悟乃不死二亲安其养一子服其训赵宗复振李氏之力也隆庆四年邑令戴伟上其事巡按御史表其居　　汪秉钧妻蒋氏按砀山县志蒋氏生员汪秉钧妻钧亡氏年二十一誓与同归舅姑再三劝其抚孤遂苦节鞠六岁子大受家贫历艰苦训大受勤学列名庠序县令旌之　　单士英妻尉氏按砀山县志尉氏太学生单士英妻英弱冠病亡遗女在襁褓氏年二十拊膺号泣誓必死殉舅姑哀劝生母泣守顷刻不离氏指天盟曰倘终不相夺愿育女成立许之蓬首垢面纺绩食苦历五十年如一日县令戴伟中请于上岁给米布优恤终身　　赵应登妻同氏
按砀山县志同氏乡民赵应登妻生员同道女应登病亡氏年十七怀抱两月遗孤日夜号哭奄奄就毙翁汝译姑王氏涕泣曰儿不幸死吾两人惟视此雏方赖汝以不绝奈何若是氏泣应以养育自任舅姑相继殁营葬成礼会岁潦荐饥孀姑茕茕倍常辛苦而志节益坚年八十九卒　　米建则妻王氏
按砀山县志王氏生员米建则妻居家纺绩无斁则病亟氏即誓以死从及既殁复念遗孤遂苦节教子子克体母志弱冠为诸生氏年七十余事闻有司各给米布仍表其居　　朱魁妻陈氏
按砀山县志陈氏朱魁妻魁抱&#濒危氏年二十一侍汤药甚勤魁没遗二男长肇元三岁次起元未周氏欲从死姑时氏劝以抚孤遂苦守终老奉亲课子极劳无倦起元为诸生肇元亦成立县令闻于上给米布优恤奉旨赐金建坊旌表　　杨烓妻王氏
按砀山县志王氏生员杨烓妻进士王云路侄女烓亡氏哭甚哀三日不食姑袁氏苦劝强起事姑终其年抚四子成立有司岁给米布终身　　戚仲竹妻萧氏
按砀山县志萧氏戚仲竹妻年十六适戚二十而竹亡氏誓与同归哀泣不食数日二子俱在襁褓姑嫂苦慰氏稍节哀屡值岁歉不惮辛苦以奉孀姑训二子二子克承母志早补弟子员氏年六十五终县令旌表　　李焕星妻朱氏
陈
氏附

按砀山县志朱氏李焕星妻星年二十病亡氏年十九矢志靡他子之典方一周及二十六岁亦夭殁妇陈氏年二十四孙抱金方三周朱与陈共抚之成立县令旌表　　周于德妻于氏
按砀山县志于氏周于德妻生员必明女幼适周翁瑶累讼客死家贫寄葬河干姑亦寻丧德染病未旬而殁时值水患凶荒频仍二男一女啼饥呜呜氏负土埋棺常至绝食将死祖龙稍来救之氏携子抱女依亲傍族苟延岁月积劳累勚纺绩耕获经二十载始毕婚嫁老至忆翁骸骨未妥涕泣命子办棺具力疾渡河求朽榇归茔里人无不叹服县令表其门　　邵重谦妻李氏按砀山县志李氏邵重谦妻靖海县丞李桂女重谦病革氏年二十余誓以身殉诸嫂苦劝乃矢志抚育幼子长宗黄方四岁次宗忍甫周岁屡值旱蝗备尝艰苦而金石益坚年八十一卒宗黄宗忍皆克成名旌表　　屈尚礼妻刘氏
按砀山县志刘氏屈尚礼妻廪生凤翔母尚礼早世氏年十八凤翔尚在腹阅月始生氏苦守历五十余载教翔读书列黉序邑令旌其门　　毛九式妻王氏
按砀山县志王氏毛九式妻年十九式亡自缢不得死抚棺恸哭三日不食婶母杨氏知氏有遗腹劝曰法当自爱万一生男所赖者重氏悟始起营葬事生子珠伶仃孤苦无以自存宗党欲夺其志氏厉声斥之卒获全节隆庆中巡按御史表其门　　李九思妻王氏
按砀山县志王氏诸生李九思妻夫病氏斋沐告天未几夫死一子未期氏年二十四不食五日亲属劝谕氏悟啮指喋血矢志无二坐卧一小楼历久不下忽梦寐中闻呼曰楼倾矣氏惊寤如是者三乃携子下楼楼果倾瓦及足下邑令刘阳表其门氏卒有司往吊赙其丧适有犯妇令跪伏柩前二日勒石志墓　　张毓箓妻某氏按砀山县志某氏邑人张毓箓妻系出名族夙晓大义归箓事翁姑克执妇道生子盛世方在襁褓箓病氏亲汤药数月吁天求代至再三箓竟死视殓毕抱子跪柩前曰汝父死母不能育尔尔自成立无殒汝父德言毕触棺呕血且死移时复苏子夜遂投缳家人救之绝水浆七昼夜亲族数劝曰抚子成人乃成夫志不然夫目不瞑越数旬意稍回由是苦节备历诸艰三十余年持家勤俭井然有度家益致丰子长教之攻举子业入太学氏性好施予岁凶周济贫乏活者数百人里党有急求无不应远迩咸德之事闻郡守表其闾　　胡钦兹妻张氏
按砀山县志张氏诸生胡钦兹妻钦兹以义侠死淮徐一时士民咸痛之氏拊膺号呼志雪夫冤篝灯教子尝泣训曰吾不即死者缘汝父含冤待汝复仇耳如不奋励吾不尔与也值岁凶纺绩延师极艰苦无倦年七十二卒直指旌其门　　张子致妻杜氏
按泰州志杜氏河泊所张子致妻年二十八生子云翼弥月而夫亡茹素抚襁褓孤寡言笑绝归宁苦节五十九年年八十八子先丧氏一恸几绝闻者伤之有司旌表　　陈湘妻徐氏
按泰州志徐氏海安镇陈湘妻夫早亡家贫守节历五十年卒　　沈试可妻徐氏
按泰州志徐氏生员沈试可妻早岁夫亡家贫守节终老　　张梯妻陈氏
按泰州志陈氏生员张梯妻夫早亡家贫守节终老　　张铠妻章氏按泰州志章氏适把总张铠隆庆五年铠亡章年二十七子选甫二龄家贫无倚矢志抚孤辟纑自赡苦操历五十余年年八十六建坊旌表　　沈甫妻钱氏
按泰州志钱氏沈甫妻夫早亡家贫守节历五十年终　　徐述妻丁氏
按泰州志丁氏徐述妻早岁夫亡家贫守节历五十　闺节部列传六十一
　　明五十六
　　王葵妻周氏
按钱塘县志周氏名妙江杭州右卫人适本卫王葵葵病尝割股愈之后葵病发将死周年三十五诸子皆童葵语周曰若素有妇德吾死不以若为虑吾家世行伍若能教子读书以亢吾宗则瞑目矣及没周变生产以赀膏火家计日微而训课益切竟克成夫志守节五十三年年八十七卒隆庆中旌表　　徐茂芳妻孙氏按钱塘县志孙氏庠生孙之挺长女幼承父训习诗书端庄贞静年十七适儒士徐茂芳甫五载生子长龄仅六月而茂芳没孙哀痛几绝偕其姒赵氏艰苦抚孤多历年所而卒郡守旌其闾　　李逢春妻闻氏
按钱塘县志闻氏诸生李逢春妻闻本华族而布衣椎髻以奉姑不啻贫家妇夫亡不嫁苦节终身　　张杞继妻钱氏按钱塘县志钱氏张杞继妻杞举孝廉没钱年二十九所生子及前室子妾女皆幼遗橐如洗氏擗麻刷箔昼夜力作供子女衣食内外姻戚吉凶庆吊不与子女俱长氏以寿终　　俞应奎妻高氏
按临安县志高氏俞应奎妻年二十一奎亡矢志坚贞克守妇道隆庆二年中丞表其门　　高德行妻洪氏
按临安县志洪氏高德行妻年十九行亡生子甫九日矢志苦守隆庆六年有司旌表　　高堵妻郑氏
