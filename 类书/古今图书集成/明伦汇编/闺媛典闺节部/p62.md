<!-- { "loadSidebar": true } -->
按南宁府志夏氏钱象龙妻生子甫三岁夫亡氏抚孤成立娶黄氏子夭遗一孙姑媳共守之终老　　李序妻陈氏按南宁府志陈氏李序妻年二十七夫没于京师氏哭绝复苏扶柩还葬独守一室至戚罕见其面孀居三十余年卒　　黎善明妻潘氏
按南宁府志潘氏黎善明妻年十六生一女夫亡氏年二十八家贫茹苦织布度日操守坚贞始终不变　　杜谊妻杨氏按云南通志杨氏杜谊妻河阳人杨名声女年二十嫠居抚一月孤云祥为诸生年八十卒正德间旌表　　杨诰妻尹氏按云南通志尹氏宁州庠生杨诰妻诰亡氏年十七无子矢志不渝年八十余卒正德间台司以闻建坊旌表　　彭景妻金氏
按云南通志金氏彭景妻建水人景病革托以老母幼子景亡氏不负遗言克成夫志　　何俨妻王氏
按云南通志王氏何俨妻建水人正德间俨授四川铜梁县令未至任没于京二子俱在襁褓氏年二十五家贫如洗誓不改节贵族使觇其意咸斥之诸姑以为言即欲求死抚教二子甚谨有司旌之　　高长妻木氏
按云南通志木氏药师能土知府木森女适通安州土州同高长年二十夫亡抚孤成立苦守五十四年卒　　官愍妻雷氏
按云南通志雷氏蒙化人父震正德庚午举人官愍妻夫亡氏殊少抚子庆霓教诲成立为训导苦节终身
　闺节部列传三十四
　　明二十九
　　沈&#妻胡氏
按明外史列女传会稽胡氏字同里沈&#将嫁而&#遘父炼难二兄衮褒杖死塞上&#与兄襄并逮系宣府狱总督杨顺逢严嵩意必欲置二子死榜掠数百狱不具则时时问二子寝食狱卒知其意痛虐苦之讽以死已令夜分具二子病状薄暮忽歡传两监司视狱至则呼襄&#出命且缓襄等不测明日问之则顺为给事中吴时来所劾就槛车去矣襄等遂得释然&#自是病呕血匍匐扶父丧归比服阕始婚胡年已二十七踰六月&#疾大作将不起呼妇叩之对曰向未婚时吾父及昆弟疑君疾逡巡不欲遣我义不回今日固所甘心&#遂卒妇哀哭不绝声尽出奁具治丧事有他讽者断发剺面绝之即同产非时不见晚染疾家人将迎医告其父曰寡妇之手岂可令他人视不药而卒年五十一以襄子嗣　　蔡本澄妻戴氏
胡
氏附

按明外史列女传戴氏莆田人名清归蔡本澄年甫十四居二年本澄以世籍戍辽东买妾代妇行戴父与约曰辽左天末五年不归吾女当改嫁矣至期父语清如约泣不从独居十有五年本澄归生一子未晬父子相继亡清哀毁几绝父潜受吴公瑞聘清闻之曰人呼女蔡本澄妇又云吴耶即往父家使绝婚公瑞讼之官官判令守节表曰寡妇清之门时莆又有欧茂仁妻胡氏守节严苦内外重之郡有狱久不断人曰太守可问胡寡妇守乃过妇问之一言而决　　王世昌妻易氏按明外史列女传分宜易氏安福王世昌妻于归时世昌已遘疾奄奄十余月易事之衣不解带世昌亡除丧犹缟素姑怜之谓汝犹处子可终累乎跪泣曰是何言哉父母许我王氏即终身王氏妇矣自是独处一楼不窥户外四十余年方世昌疾所吐痰血辄手一布囊盛之卒后用所盛囊为枕枕之终身　　欧阳金贞按明外史列女传欧阳金贞江夏人幼从父梧受孝经列女传稍长许字罗钦仰梧官柘城钦仰从焉梧丁艰归舟次仪真钦仰坠水死金贞年甫十四惊哭欲赴水从之父母持不许自缢父母曰汝未嫁何得尔对曰女自分无活理即如父母言愿终身称未亡人大声哀号不止及殓剪发系钦仰左臂以殉抵家葬毕告父母曰有妇本以事姑姑既失子可并令无妇乎愿归罗以毕所事父母从之后父知广化县而罗氏之姑病卒女乃归宁有讽他适者曰事姑毕矣更何待女曰我昔殓罗郎时有一束发缠其手谁能掘冢开棺取发还我则易志矣遂止生平独卧一楼年六十余终　　陈襄妻倪氏
按明外史列女传倪氏定海人适鄞诸生陈襄襄早亡氏年三十无子家贫力女红养姑人有慕其姿者遣媒白姑妇煎沸汤自渍其面左目爆出又以烟煤涂伤处遂成狞恶状媒过之惊走不敢复以聘告历二十年姑寿七十余卒妇哀号不食而死　　彭氏女
按明外史列女传彭氏女安丘人幼许字王枚皋未嫁枚皋亡誓不再适潍县丁道平密嘱其父欲娶之彭察知六日不食道平悔而止心敬女节烈后闻其疾革不起赠以棺彭语父曰可束苇埋我亟还丁氏棺地下欲见王枚皋也遂死　　吴仕侧室潘氏
按皇明通纪潘氏常州东厢下里潘耆女四省提学副使吴仕年六十无嗣于嘉靖十九年七月聘为侧室时年一十七岁至嘉靖二十四年二月仕身故氏生子敦复仅八月时年二十二仕先有嗣子包藏祸心谋刃敦复兼逼嫁氏引刀自决以死自誓抱子襁褓中十余年不出户外而子得成立寻荐贤书后不幸复先亡遗孤士贞等俱在龆&#值族凶梲棍结连巨室飞祸构之其家几破氏号天御侮诎体哀求事虽蒙白竟以忧卒年七十四守节五十三年　　彭奈妻赵氏
按畿辅通志赵氏真定府人彭奈妻夫亡苦节终身　　张九鼎妻刘氏按畿辅通志刘氏顺天府人张九鼎妻鼎亡育遗子终身嘉靖三年旌表　　刘敬妻王氏
按畿辅通志王氏刘敬妻永平府人年二十二夫亡誓不再适刺自给年六十五卒嘉靖七年旌表　　宫富妻李氏按畿辅通志李氏宫富妻永平府人年十九夫亡一子在抱苦节四十年嘉靖八年旌表　　刘孟弦妻商氏
按畿辅通志商氏刘孟弦妻永平府人生子珠甫三月而寡饘粥不给商奉姑尽欢年七十终　　卢继伯妻杨氏
按畿辅通志杨氏卢继伯妻永平府人年十六夫没氏方娠五月恸欲死姑李氏亦孀居谕曰倘得一子可承祀奈何死后果生男氏乃守节奉姑极孝姑病常月余昼夜侍奉汤药不去左右　　黄氏女
按畿辅通志黄女名妙宣永平府人年十七许字龙升未婚而升夭女闻讣哀恸不食久之议聘女不可父母强之则以死誓知不可夺乃止事亲极孝衣服饮食皆出其手族叔婶亡为抚遗孤劳而不怠年逾七旬颜发如童　　刘世隆妻田氏
按畿辅通志田氏刘世隆妻永平府人世隆阵亡田年二十有九矢死靡他年八十七卒　　张世忠妻郭氏
按畿辅通志郭氏张世忠妻永平府人夫亡年二十九苦节二十余年建坊旌表　　张云鹗妻萧氏
按畿辅通志萧氏张云鹗妻永平府人夫亡氏年二十六教子重立登贤书重立又没遗三幼孙氏复守诸孙成立年七十五卒　　罗荣妻林氏
按畿辅通志林氏罗荣妻永平府人年二十七荣死家贫子幼苦志自守凡六十九年年九十六卒　　边簿妻杨氏按畿辅通志杨氏边簿妻真定府人夫亡守节终老　　孔希凤妻周氏按畿辅通志周氏孔希凤妻真定府人夫亡苦志守节终身　　李洪宪妻于氏
按畿辅通志于氏李洪宪妻真定府人夫亡年十九守节终身　　张致中妻路氏
按畿辅通志路氏张致中妻真定府人夫亡守节以疾终　　宋之镐妻李氏
按畿辅通志李氏宋之镐妻真定府人年十五适镐逾年夫亡氏抚棺哀恸几绝者数次自此悲哀成病以没临终嘱公姑勿行佛事依文公家礼行之　　褚佐妻陈氏按畿辅通志陈氏褚佐妻宣府人守节四十余年嘉靖己亥旌表　　霍文炳妻陈氏　　　武铭妻李氏
　　张钺妻门氏　　　　杨玺妻申氏
按畿辅通志以上四妇俱宣府人守节旌表
　　潘钺妻邢氏
按畿辅通志邢氏宣府人潘钺妻钺官千户早夭氏抚遗子珙成立袭父职嘉靖丁巳珙以战死邢泣曰嗣绝矣忧郁而死　　曹贤妻沈氏
按畿辅通志沈氏宣府人曹贤妻夫死守节四十余年旌表　　王高妻薛氏
按畿辅通志薛氏河间府人王高妻年三十三而寡有两子二女俱幼继姑逼令改适百端磨折而氏志终不移姑怒逐氏母子于外备历艰苦终无怨悔年八十而终　　张本妻许氏
按畿辅通志许氏张本妻河间府人子玉尚幼夫亡年二十三躬纺绩训玉读书后举进士为御史　　周贤妻吴氏按畿辅通志吴氏河间府人周贤妻夫亡年二十四子尚文方数岁氏教之力学成人后为知县卒于官氏哭子丧明年八十余卒　　马莲妻范氏
按畿辅通志范氏河间府人马莲妻适莲五载夫亡遗一子方二岁连遭兵燹家以破残蔬食不继氏苦节五十余年以疾卒　　朱澄妻郭氏
按畿辅通志郭氏永平府人朱澄妻澄亡郭年二十二无子家贫苦节六十年年八十卒　　栾养义妻倪氏
按畿辅通志倪氏永平府人栾养义妻义亡氏年二十四苦节抚二子卒年八十　　刘复初妻张氏
按畿辅通志张氏永平府人刘复初妻夫亡氏年二十七仅一女守节养姑年五十二卒　　高世勋妻韩氏
按畿辅通志韩氏永平府人高世勋妻年二十六夫亡子尚忠方幼氏苦守育子克袭世荫　　洪大金妻刘氏
按畿辅通志刘氏永平府人洪大金妻年二十夫亡家徒壁立抚六子苦节六十余年　　萧被远妻刘氏
按畿辅通志刘氏永平府人萧被远妻年二十八被远没子女俱无苦守四十余年言笑不苟　　程继中妻林氏
按畿辅通志林氏永平府人程继中妻夫没引刀自决救之得免遂断发毁容秉节终身　　郑廷献妻罗氏
按畿辅通志罗氏永平府人郑廷献妻年二十二而献死遗一子苦守克成　　萧裕远妻王氏
按畿辅通志王氏永平府人知县王从正女萧裕远妻年三十而裕远没止一女苦守终身　　穆齐仑妻鲁氏
按畿辅通志鲁氏永平府人穆齐仑妻年十六仑没止一子氏抚之成立苦节终身　　韩国祯妻周氏
按畿辅通志周氏永平府人韩国祯妻夫亡子幼家贫常不举火日攻针黹抚子有成　　孙鋐妻王氏
按畿辅通志王氏永平府人孙鋐妻夫亡年二十二苦节终身　　张世昌妻杨氏
按畿辅通志杨氏永平府人张世昌妻夫亡无子守节诏旌表　　白镛妻杨氏
按畿辅通志杨氏永平府人白镛妻夫亡养姑苦节诏旌表　　张守诚妻范氏
按畿辅通志范氏永平府人张守诚妻夫亡苦节终身　　陈表妻戴氏
按畿辅通志戴氏永平府人陈表妻年二十九而寡守节四十余年卒旌表　　翟堂妻钱氏
按畿辅通志钱氏永平府人翟堂妻堂没氏年十九子守志在抱奉姑守节年八十余终中年子丧与妇相依为命人称双节　　李鹗妻翟氏
按畿辅通志翟氏永平府人李鹗妻年二十七而寡抚孤为诸生守节四十余年　　郭经妻张氏
按畿辅通志张氏永平府人进士郭经妻经没无嗣张守节终身　　李妻胡氏
按畿辅通志胡氏永平府人李妻年二十而寡抚孤守节终其身　　艾绣妻霍氏
按畿辅通志霍氏永平府人艾绣妻年二十而寡苦守六十余年卒　　韩原洁妻王氏
按畿辅通志王氏永平府人韩原洁妻庚午夫遇害王不惮秽恶泣寻夫尸即欲枕尸死姑徐氏苦劝而止逾两月生遗腹子泰业苦节守志教子成名　　李浣妻韩氏按畿辅通志韩氏永平府人李浣妻夫没无嗣肖夫之祖父像并夫之像于万柳庄祀之自制诗文书于壁给事白瑜勒石记之　　郭经妻孙氏
按畿辅通志孙氏河间府人郭经妻嫁二载夫亡年二十一遗腹一子亦死姑私受人财欲夺其志氏至死不从事闻于官县令怜其情判使守节年七十余卒　　李堂妻曹氏
按畿辅通志曹氏顺天府人李堂妻嘉靖二十年堂没氏年二十矢死靡他旌表　　崔峨妻李氏
按畿辅通志李氏顺天府人崔峨妻嘉靖十八年峨没氏年二十子女俱无家极贫以针黹自给寿八十卒　　崔镒妻萧氏
