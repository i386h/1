<!-- { "loadSidebar": true } -->
按广平县志刘氏郝三族人郝进妻也进亡氏年二十子幼家贫执志自守苦节略同郝三妻李氏而困厄过之　　李宠妻张氏
按广平县志张氏李宠妻夫早亡二子皆幼父母不能夺其志勤织以养舅姑抚孤成立年七十终　　梁希统妻孟氏按广平县志孟氏梁希统妻年十九统亡恸哭不欲生既葬苦节勤纺绩足迹不履户外以寿终　　马进妻冯氏
按广平县志冯氏邑庠生马进妻进年二十二亡遗二孤俱幼家贫河朔荐饥室如悬磬舅姑衰暮子母无所依氏昕夕纺绩以养艰苦不可胜道会流贼大掠境内氏携抱二孤至漳水滨守夫墓所俟变俄十数贼驰近冯泣置二孤趋欲投溺贼愕然止之曰尔烈妇无畏策骑而去氏卒训二孤习举子业有成　　魏安仁妻时氏按开封府志时氏祥符人魏安仁妻仁举进士拜兵科给事中谪广东翁源县典史没于官氏年二十三事翁姑甚谨日以女工易甘旨其父母家甚饶每馈遗悉却不受或问其故曰以养翁姑而累父母非吾愿也宣德中旌表　　赵二妻冉氏
按开封府志冉氏郑州人赵二妻夫亡守节宣德中旌表　　史氏女
按开封府志史氏女祥符人年十五许同邑胥氏子胥未娶而死女闻白父母往吊服其丧及暮父欲载归不从竟终守于胥氏之室宣德中旌表　　赵三妻路氏
按开封府志路氏赵三妻汜水人夫亡守节宣德中旌表　　刘敬妻赵氏
按开封府志赵氏太康人刘敬妻夫亡守节宣德中旌表　　董荣妻郝氏
按山西通志郝氏董荣妻少寡守节终身不渝宣德间旌表　　董三汉妻冯氏
按山西通志冯氏董三汉妻年二十一岁夫亡守节三十余年宣德间旌表　　刘昙妻马氏
按山西通志马氏刘昙妻年二十四夫亡抚幼子事翁姑以慈孝称坚贞之节弥老益着宣德间旌表　　范安妾杨氏按山西通志杨氏指挥范安妾宣德中安阵亡氏欲自经家人止之不曰尔留我何为遂死事闻旌表诰赠淑人　　刘氏女
按山西通志刘氏女名寿贞乡进士刘光州女天性刚直好读古今列女传诸书稍长许字邑人卢春未娶永乐初文皇帝建都北京春以役卒于工时寿贞年二九榇归泣曰烈女不二志妾虽未嫁然已定盟誓不更易语毕气绝良久复苏变服披发奔号榇前泪尽流血既葬遂归卢事春父母而其家至贫女极劳苦始终无怨逮春父母没躬负土以葬见者流涕兀坐一室迹不及户外朝夕惟女红是务虽亲戚子弟往见不得有司以其事闻诏表其闾仍月给以米岁给以衣宣德庚辰年七十有四疾终　　韩内妻薛氏
按陕西通志薛氏韩内妻巩昌清水人年二十夫亡矢志守节抚幼子成人　　张震后妻王氏
按陕西通志王氏张震后妻巩昌伏羌人年二十夫亡守节抚前室子成立以寿终　　蒲轮妻杨氏
按陕西通志杨氏生员蒲轮妻巩昌伏羌人夫亡氏年三十无子苦节五十年终　　李萱妻王氏
按陕西通志王氏李萱妻巩昌伏羌人夫亡无子守节不渝以寿终　　马云龙妻黄氏
按陕西通志黄氏同知马云龙妻巩昌伏羌人早寡守节终身　　巩养重妻杜氏
按陕西通志杜氏巩昌伏羌人同知巩养重妻夫亡孀居二十余年抚子成立　　关士毅妻王氏
按陕西通志王氏关士毅妻巩昌秦安人夫早亡无子誓死不他适事姑柴氏至孝家贫纺绩自给人不堪其孤苦而王氏自若也宣德间有司表其门　　曹邦彦妻樊氏按陕西通志樊氏曹邦彦妻巩昌清水人夫亡家赤贫抚孤成立守节终身　　王彦中妻甄氏
按陕西通志甄氏王彦中妻西安咸宁人夫亡氏年十七抚育孤子誓死不二宣德中旌表　　杨安妻贾氏
按陕西通志贾氏举人杨安妻巩昌伏羌人夫亡苦节年七十七终　　张保儿妻姚氏
按四川总志姚氏潼川人年二十一适邑人张保儿夫亡一女方五月氏守节四十五年宣德初旌表　　陈德显妻张氏按武昌府志张氏陈德显妻年二十七显亡子幼氏勤俭治家养姑六十年宣德中旌表　　谢秀妻杨氏
按宝庆府志杨氏新化谢秀妻舅姑早丧家贫甚秀亦亡每恸哭绝而复苏逾六月遗腹生磷父母哀其无倚讽改适不从励志坚守终始一致课磷成进士官刑部郎中孀居六十余载年九十而卒　　李惟妍妻谢氏
按宝庆府志谢氏李惟妍妻年二十夫亡贫苦难堪誓不他适孀居四十余年课孙天任以明经荐　　张洪之妻欧阳氏按宝庆府志欧阳氏新化人宣德举人张洪之妻定远令隆母也夫亡年二十八隆芳皆幼氏励节孝养舅姑督训二子年九十四卒　　谭宗哲妻毛氏
按衡州府志毛氏衡山太学生谭宗哲妻年二十四哲亡擗踊废食宗戚以二孤在强慰之自是秉贞弗渝寻以悲死　　朱衡妻王氏
按衡州府志王氏衡阳进士朱衡妻宣德中衡没于京氏年二十五剪发以殉誓无他志以过哀寻卒事闻有司恤之　　黄继楚妻熊氏
按南康府志熊氏安义卜邻乡人适县人黄继楚二年楚亡抚遗腹子可大誓无他志养姑以终天年宣德间旌表　　彭大哲妻魏氏
按南康府志魏氏安义卜邻乡彭大哲妻夫早丧氏甘贫守节族里称之　　张珧妻刘氏
按南康府志刘氏安义依仁乡庠生张珧妻年二十六珧亡坚守苦节抚二孤成人卒年七十有六　　于麟妻查氏按南康府志查氏星子庠生于麟妻年十七夫亡母怜其少强之嫁泣曰夫不成名妾复改节死者其瞑目乎母不复强年四十六终　　吴国辅妻崔氏
按南康府志崔氏星子吴国辅妻夫亡父母强之嫁氏截耳自誓性素和与物无争一日族人欲伐国辅墓木氏号泣以死争乃已孀居八十年有诏旌表　　彭文庆妻邓氏按南康府志邓氏安义庠生彭文庆妻年二十二丧夫遗孤三岁姑欲夺其志氏剪发自矢哺姑训子嫠居四十九年年七十一有司旌之　　陈道修妻罗氏
按永丰县志罗氏陈道修妻道修抱父骨投扬子江中氏年十八誓不再适孤帏息影垂六十余年家人靡不怜之年八十二卒宣德间诏旌其门　　萧宗茂妻刘氏
按永丰县志刘氏萧宗茂妻早寡誓以死守富民艾奇强欲谋娶氏诉于郡归至文江艾将要之氏剪发欲投于江艾惧乃止孀居六十年纺绩自给隆冬以&#覆身所居不蔽风雨其侄每欲迎养辞不就事闻督学旌其闾年八十四卒　　毛辑之妻胡氏
按永丰县志胡氏毛辑之妻辑游太学氏相从京邸未几辑亡胡年二十三哀毁欲以死殉水浆不入口者数日同舍姻戚反复开谕以抚孤存祀为重始强食扶榇归姑欲夺其志氏举刀断指死而复苏姑亦不复言日纺绩自给乡党贤之　　汤懋建妻聂氏
按永丰县志聂氏汤懋建妻年二十一夫亡子才节甫三月氏苦节抚之勤纺绩以奉舅姑岁时祭祀不缺年七十余邑令表其门　　邹元珣妻陈氏
按永丰县志陈氏邹元珣妻年十七归珣珣夙有癞疾不与氏同&#席数月珣亡人皆难其守陈曰吾他适姑将谁养勤纺绩以事姑姑死守志益坚艰苦万状至老无怨言乡邑贤之　　丘仲容妻陈氏
按永丰县志陈氏年十六归丘仲容容早亡氏以死自誓室内悬古梅一幅焚香一炷与婢织其中邻姬或劝之嫁氏以溲污其面令弗再言后以寿终　　刘留住妻倪氏按上元县志倪氏京城人刘留住妻洪武三十年留住病亡倪年二十六守节宣德间奉旨旌表　　邓信妻魏妙真
按上元县志魏妙真邓信妻信亡守节终身
　　程永妻王氏
按婺源县志王氏年二十二嫁同邑程永仅八月永会试登进士第没于京王年二十四苦节抚子姑患足疾旦夕扶持不离嫠居三十余载县令以闻旌表　　黄思文妻潘氏按婺源县志潘氏在城潘用成女嫁同邑黄思文年二十夫亡立从子显护为嗣卒年八十五　　王赐成妻张氏
按婺源县志张氏王赐成妻年二十夫亡立从子昭晖为嗣卒年八十一　　汪樯妻江氏
按婺源县志江氏江湾人嫁大畈汪樯永乐中樯以十夫长赴京死江年二十八二子炎焕俱幼矢志守节以植门户卒年八十一以曾孙鋐贵貤封夫人　　程雄妻詹氏按婺源县志詹氏詹仁女嫁程雄年二十而寡无子守节卒年六十有八　　程祥妻詹氏
按婺源县志詹氏名初秋湖人嫁长径程祥未几祥没詹年二十有四秉节抚孤历五十五年卒　　方刚宁妻郑氏
按婺源县志郑氏思敬女年十八适方刚宁生子齐同周岁而夫没郑年二十二守节终身宣德间旌表　　汪椿妻游氏按婺源县志游氏济溪游&#女嫁大畈汪椿年二十一夫亡以夫弟子煜为嗣抚孤守节年九十八终　　汪茂荣妻李氏按婺源县志李氏李源李宗礼女嫁大畈汪茂荣年二十夫亡守节五十一年卒　　张振邦妻汪氏
按婺源县志汪氏名宝玉大畈人嫁休宁吴田岭张振邦年二十一而寡无子守节年五十四卒　　杨逢之妻吴氏
杨绎
妻附

按宣城县志吴氏杨逢之妻逢尝出为王氏后早亡吴既奉王氏姑复迎养本生姑梅氏皆得其欢或劝之嫁辄叱曰汝欲杀吾二姑耶同族杨绎妻亦吴氏嫁甫七月而寡并守志终身　　宋景铭妻胡氏
袁氏
张氏附

按宣城县志胡氏宋景铭妻年二十四夫亡子溥方五月抚之成立洪熙乙巳有司上其事宣德庚戌旌表年九十二终同时孙伯善妻袁氏吴贤妻张氏皆早寡子幼并以苦节终身宣德正统间旌表　　曾金宝妻李氏
按宣城县志李氏名道奴曾金宝妻年二十一夫亡抚孤延寿以文学显年七十六终宣德中旌表　　何彭童妻张氏按南陵县志张氏名观娘何彭童妻年十八而嫁二十九夫亡苦节事姑抚幼子姑没鬻衣饰以营葬事子稍长绩麻治枲以为读书之资旧遗产业坚守弗替宣德间诏表其门　　沈祯妻刘氏　　　　谢寿妻涂氏
　　孙华妻纪氏　　　　何富三妻尚氏
　　顾直妻宋氏
按太平府志已上五妇俱夫亡守节宣德间旌表　　赵学逊妻徐氏按苏州府志徐氏长洲人赵学逊妻宣德六年旌表　　王友谅妻陈氏按苏州府志陈氏昆山人王友谅妻宣德十年旌表事实无考　　郑忠妻何氏
沈
氏附

按苏州府志何氏名淑宁昆山人郑忠妻年二十四夫亡家贫翁姑年皆八旬遗二孤曰庚曰壬茕茕孑立氏唯早暮纺绩以给之翁姑殁丧葬以礼课二子学底于成年八十三终后庚没妇沈氏青年抱一孤女矢志如姑　　唐士则妻曹氏
按苏州府志曹氏昆山人唐士则妻士则客死鄱阳湖曹年二十有子在抱翁目眚姑又有末疾曹扶持保养未尝少怠鞠育孤子成人乡人称其节孝　　戴君用妻吴氏按吴县志吴氏戴君用妻洪武中君用为父福代刑吴曰吾夫得子道而死吾忍失妇道而生子文礼方在襁褓纺绩抚之成立宣德三年旌表　　沈埙妻马氏
按吴县志马氏西洞庭沈埙妻埙亡孀居三十五年固守节义终身不改　　陆阜妻陈氏
按长洲县志陈氏名贵华处士信臣女归同邑陆阜宣德甲寅阜遇贼蹈水死氏年二十有八舅姑垂白在堂孤坦八岁圭六岁世三岁氏誓曰遘此闵凶义当相从地下今有此老吾尽吾责而死死者知我无负耳遂辍膏沐躬机杼事二人抚三子如夫生时家声赖以不坠　　张侃妻郭氏
按长洲县志郭氏张侃妻年二十夫亡氏方妊矢节不移举子承宗教之读书长为童子师藉脯脡以养母氏年七十余卒　　顾征妻查氏
按长洲县志查氏方伯查应兆女县学生顾征妻少寡守节终身　　沈氏女
