<!-- { "loadSidebar": true } -->
按常熟县志陈氏顾淮妻哲之女年二十五淮亡父怜之为筑室舍傍以居教二孤成业年八十二卒　　程景先妻瞿氏按常熟县志瞿氏程景先妻年二十先亡子贯甫周岁瞿苦志守节教贯成立苦节四十余年　　蒋信妻顾氏
按常熟县志顾氏名淑真蒋信妻仁一之女仁一无子赘信为婿淑真年二十八信亡子继柱甫一岁父母欲夺其志讽之曰蒋家弗汝顾矣欲为谁耶淑真泫然曰人贵不亏其心令死者复生生者无愧耳非欲求知于人也以死自誓教子成立年七十余卒　　秦彦忠妻王氏按常熟县志王氏秦彦忠妻年二十三忠亡父母欲改嫁之王不听苦节五十四年终　　朱杲妻蔡氏
按常熟县志蔡氏名妙清朱杲妻年二十八杲亡抚一岁子守节终身　　王尚质妻叶氏
按常熟县志叶氏王尚质妻年二十八质亡守节终身　　陈守恒妻陆氏
按常熟县志陆氏名淑贞陈守恒妻福州知府子荣之女子荣无子赘守恒为婿挈之官永乐初守恒殁于官邸淑贞年二十七子继宗甫四岁子荣夫妇又相继殁三丧旅殡道远零丁不能归葬适其伯来省遂相与扶榇还既葬杜门纺绩矢不易志至正统三年旌表　　唐霖妻朱氏
按常熟县志朱氏唐霖妻年十八归霖生子正四十日霖病痨瘵气将绝谓朱曰吾母年老吾死后无替孝敬但遗孤累汝嫁否任汝处之朱泣誓无他志遂毁容茹素以示信霖殁姑疾久不瘥朱奉侍衣不解带半载昼夜号泣形骸骨立年七十卒　　姚镛妻戴氏
按常熟县志戴氏姚镛妻年二十四镛亡抚三岁子守节终身　　严文昌妻王氏
按常熟县志王氏严文昌妻文昌以役没于京王年二十七誓不再嫁养舅姑终身　　翟云举妻梅氏　　　蒋士安妻张氏
　　张礼妻吴氏　　　　张冕妻秦氏
　　蒋士敬妻吴氏
按武进县志已上五妇俱夫亡守节有诏旌表复其家　　左贵妾王氏
按武进县志王氏左贵妾贵妻鲁无子王生二子贵亡氏年二十九誓不再嫁事鲁如姑永乐间有司以闻诏旌之孙惟庸举宣德丙午乡荐　　王佑妻曹氏
按武进县志曹氏元御史曹平女年十六归太学生王佑举一子五岁佑亡氏以死自誓日执麻枲抚其孤养姑宋甚谨姑殁丧葬如礼永乐十九年事闻诏旌之　　谢垲妻刘氏
按武进县志刘氏谢垲妻垲龟巢之孙林之子父子相继丧氏年二十六一子曾喜甫八岁龟巢谓曰子幼家贫奈何氏曰幸有曾喜愿教诲之无何龟巢殁氏奉姑竭力姑死克葬或谋夺其志氏曰宁死不辱谢氏以寿终　　郑昭继妻徐氏
按武进县志徐氏郑昭继妻昭永乐癸卯举人北试没于京氏年二十三哀毁绝粒誓不更生终身缟素非岁时祭祀不越门限平居不苟言笑抚前室子如己出年八十六终　　袁范妻陈氏
按武进县志陈氏节愍公洽女弟嫁同里袁范范亡氏盛年守志终其身有司上其事旌表　　徐福二妻张氏
按江阴县志张氏徐福二妻守节被旌事实无考　　吴惟诜妻丘氏按江阴县志丘氏名净真吴惟诜元振妻文定公七世孙女父基官黄岩州判避兵于杭三年而夫死净真时年二十一抚未&#子绮与亡兄锺妾盛氏同守苦节永乐四年旌表　　宗仲庸妻谢氏
按宜兴县志谢氏宗仲庸妻夫亡誓不再适事姑至孝永乐九年旌表　　周胜妻朱氏
按淮安府志朱氏山阳人年二十归周胜洪武初选胜充校尉挈朱往胜没于役朱尚少军伍中有诱之者氏以死拒守节三十余年永乐中旌表　　李思义妻王氏
按淮安府志王氏李思义妻年二十三夫亡子甫三岁翁患疯瘫不能起姑复病盲家贫以纺绩奉养守节二十八年永乐中旌表　　张二妻蒋氏
按扬州府志蒋氏名文贞仪真人张二妻夫往句容溺死蒋年二十四号恸几绝抚二岁子中事姑范以孝闻中长以行谊称守节三十一年永乐中旌表　　唐公孙妻林氏按扬州府志林氏兴化人唐公孙妻公孙赘于林以远戍死时林年二十三事老抚幼守志不改永乐中旌表　　许保妻景氏
按扬州府志景氏兴化人许保妻保死子幼景年二十四守节三十四年永乐中旌表　　李镇妻沈氏
按扬州府志沈氏兴化人李镇妻镇死遗孤甚幼沈年二十八孝姑恤子守节不渝永乐中诏旌其里　　于朝宗妻张氏按场州府志张氏宝应人于朝宗妻张年二十八朝宗客死遗孤甫周岁张号泣欲往求朝宗尸其父怜之为觅婿骸骨归既葬父令邻妇讽改适张仰天叹曰我隐忍不死者为姑老子幼也使姑与子可弃吾无今日矣苦节四十年诏旌之　　王思诚妻张氏
按扬州府志张氏兴化人王思诚妻诚没氏年二十四遗孤襁褓守志不渝永乐中旌表　　朱斌妻刘氏
按扬州府志刘氏泰州人朱斌妻年十九夫亡遗孤周岁刘奉养舅姑殁葬如礼守节终其身永乐中旌表　　阙氏马氏
按扬州府志阙氏马氏皆江都人阙适管贤马适管哲贤哲同母兄弟二妇事姑至孝贤病亡阙年二十六遗襁褓孤失明父母欲夺其志阙曰妾心已死但身存耳非姑老子幼则索我泉下矣未几哲亦夭马年二十一无出姑曰尔姒差长尔再适可也马泣曰姒为伯守我独背夫何面目存天地间耶娣姒相与纺绩养姑姑终丧祭尽礼太守陈贞奏旌其门　　王行素妻许氏按扬州府志许氏通州人王行素妻年二十五丧夫誓不再适养舅姑终身永乐中诏旌表　　曹三妻闵氏
按扬州府志闵氏仪真人曹三妻夫行贾溺死闵年二十九子仲名方襁褓其妹劝改适闵曰宁与儿同饿死不汝从也卒年八十余永乐初旌表　　沈伯七妻陈氏
按扬州府志陈氏通州人沈伯七妻年二十五丧夫守节终老永乐中旌表　　窦居德妻潘氏
按扬州府志潘氏通州窦居德妻德亡潘年二十一守志不渝永乐中旌表　　邵七五妻鲍氏
按扬州府志鲍氏通州人邵七五妻七五戍柳州殁一子甚幼鲍年二十七誓死守节舅姑丧鬻钗买棺以葬永乐中旌表　　徐一科妻李氏
按兴化县志李氏徐一科妻一科病疠糜溃无完肤李日为澣濯科顾谓曰得毋憎秽乎旦暮死顾得洁者事之也李仰天呼曰吾藏吾心君可得见乎掬其水三咽之一科死即自经不遂又丛针碎而吞之竟不死家贫无子年七十六终　　韩鼎妻季氏
按兴化县志季氏韩鼎妻鼎年二十病痿季事之甚谨鼎性猜忌季尝刈禾须涉而归暮叱之户外宛转求入无忤色鼎死子夭折季苦守无二年七十终　　成志妻王氏按兴化县志王氏成志妻嫁二年而寡遗一女形影相吊环堵萧然甘贫守节年八十终县令旌表　　韩龙妻夏氏按兴化县志夏氏韩龙妻龙早世夏年少力耕桑躬井臼抚二幼叔皆为婚娶养舅姑葬祭成礼苦节终身　　陆果妻高氏
按兴化县志高氏陆果妻年二十二果亡无子高守苦节阅十六年乃立侄澍抚养承祧年八十四卒县令旌之　　高仪妻吴氏
按兴化县志吴氏高仪妻夫亡守节贫不聊生抚遗腹孤应奎教之读书艰苦万状年八十县令旌表　　张国清妻何氏按兴化县志何氏张国清妻年二十三夫亡苦志守节教其子葵学为儒官年八十五卒县令旌表　　刘珏妻俞氏按兴化县志俞氏刘珏妻年二十珏亡翁欲夺其志遂剔目自经家人解之苦节六十余年县令旌表　　罗箕妻王氏按兴化县志王氏罗箕妻年二十七夫亡家贫抚孤良弼成立年七十县令旌之　　韩浩妻李氏
按兴化县志李氏韩浩妻浩亡家贫甚遗五孤皆幼李置之左右佣作以供朝夕每当秋成携筐拾遗穗或呼之食不就也终身不栉发髻垂垂如野人年八十卒　　邵应妻徐氏
按兴化县志徐氏邵应妻应亡年二十四淡泊自守身亲耕获如农家妇县令旌表　　熊绶妻王氏
按兴化县志王氏熊绶妻绶亡年二十四独携一女形影茕茕苦守六十余年有司表其门　　傅惠妻陆氏
按兴化县志陆氏傅惠妻年二十二惠亡无子抚侄汝奇为后奇克成立会疾作奇延医疗之弗许遂卒县令旌表　　舒柬妻姚氏
按兴化县志姚氏舒柬妻年二十六夫亡抚遗腹子叶移家田间督耕纺绩辛苦自守以哭夫盲其目年八十余终叶事母以孝称　　陆渠妻詹氏
按兴化县志詹氏陆渠妻年二十四夫亡抚遗腹子弥性成立贫苦异常年八十二县令旌之　　宗畀妻周氏
按兴化县志周氏宗畀妻年二十四生一女畀亡家贫为人澣织以事舅姑及死以礼葬之后就养女家而卒县令旌之　　顾润妻沈氏
按兴化县志沈氏顾润妻年二十一润亡遗孤谷方在襁褓宗人利其产迫令改适不从抚谷成立永乐中旌表　　任琦妻俞氏
按兴化县志俞氏任琦妻年二十而寡垂幌深居亲串莫识其面抚孤成立至老不渝　　陆汭妻解氏
按兴化县志解氏陆汭妻年二十三夫亡父母欲夺其志不可完节终身　　魏立妻戴氏
按兴化县志戴氏魏立妻年二十九立亡织自给抚孤希籛补诸生籛早世复抚孙必亨三世一身苦节罕觏　　徐锁儿妻张氏
按兴化县志张氏徐锁儿妻年二十夫亡守节抚孤礼由诸生入贡为朝阳主簿　　刘浩妻陆氏
按兴化县志陆氏刘浩妻年十九浩亡与姑花氏妾姑李氏寡居相依备极孝养年八十卒县令旌之　　顾时麟妻陈氏按兴化县志陈氏顾时麟妻县令某旌其苦节事实无考　　姚秀妻卞氏
按兴化县志卞氏姚秀妻年二十七秀亡抚九岁子凤成立贡入太学守节四十余年县令旌之　　任重妻杨氏
按兴化县志杨氏任重妻司徒果之女年二十归重重病痫衾裯恶秽杨澣濯扶持绝无怨言如是者六年重死无子氏守节至八十三岁县令旌之　　宋凤鸣妻徐氏
按兴化县志徐氏生员宋凤鸣妻年二十二鸣殁家贫纫织以事姑抚孤九苞补诸生姑年老徐有妇矣而不以有妇故怠事姑之礼事闻旌表　　张钿妻韦氏
按兴化县志韦氏张钿妻年二十七钿亡抚一子范韦守节终身不栉发及范有妇乃以帕冒之姑年九十五韦事之不离左右年八十四终范安贫励行卒为善人有司争给粟帛表其门　　徐昉妻史氏
按兴化县志史氏士人徐昉妻昉没抚遗腹子孝寡姑艰苦备尝无怨县令李世熙旌之　　徐霁妻王氏
按兴化县志王氏士人徐霁妻年二十九霁亡茹荼守节抚二女遣嫁县令旌之　　虞冠妻魏氏
按兴化县志魏氏虞冠妻年二十四夫亡苦节五十年县令旌表　　詹奎妻周氏
按凤阳府志周氏詹奎妻年十七适奎奎死无后有芜田数亩氏率童仆布种以供衣食奉姑及夫祖母甘旨无缺年六十三永乐间奏闻旌表　　杨怀妻阎氏
按凤阳府志阎氏杨怀妻卫军人年二十夫溺死氏抚幼女终身　　叶荣妻赵氏
按巢县志赵氏叶荣妻居崇德坊永乐时人年十六适荣生子春二十七夫亡誓不再适翁没葬祭尽礼事姑汲氏尽孝年八十三永乐十四年诏旌表　　沈璇妻张氏按和州志张氏余姚沈璇妻永乐初璇父德庄任和州吏目父子相继亡因家焉张年二十三子铭甫三岁姑哀之令改节张泣曰妾无夫姑亦无子妾或他适姑何所依屡废食不食卒违姑命奉姑教子年九十二终　　张谷起妻徐氏
按嘉兴府志徐氏名妙真张谷起妻海盐人年二十九而寡子甫一岁誓死靡他永乐初诏旌表　　钱子顺妻俞氏
按嘉兴县志俞氏钱子顺妻夫亡俞年二十五子方二岁家贫誓不再嫁事姑无违守节五十五年卒于永乐辛丑洪熙乙巳有司始列其事旌表　　严显忠妻黄氏
