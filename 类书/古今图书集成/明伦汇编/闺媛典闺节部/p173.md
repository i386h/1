<!-- { "loadSidebar": true } -->
按建安县志刘氏李竹山妻夫亡割耳誓守姑病割股和药以进乡人称节孝　　杨詹妻吴氏
按建安县志吴氏邑诸生杨詹妻詹亡氏年二十一无子择族之贤者立为嗣苦志守节终其身　　魏大壮妻黄氏
按建安县志黄氏邑廪生魏大壮妻壮高才赍志早没氏抚二孤备尝艰苦仲子魏球登戊子副榜任青浦县令建坊旌表　　李珏妾某氏
按瓯宁县志某氏李珏妾珏以掾给事京师娶某千户女年色并盛珏亡妾焚珏骸与其遗金负归誓为李氏死珏子不为养取其金迫嫁之妾北人也仿徨无依号恸去饥饿死他家路人叹曰甚哉弃父妾者何颜见父于地下乎　　滕澍妻叶氏
按瓯宁县志叶氏同知滕澍妻澍亡守节足不逾阈孝事舅姑训子孙以礼让年百岁有司旌其门　　席成妻林森按瓯宁县志林森席成妻子尚贤仅二岁成亡家贫誓不他适纺绩养姑抚嗣承祧御史卢守愚奏请旌表　　席&#妻蔡氏
按瓯宁县志蔡氏席&#妻先是&#祖母以节旌&#死氏誓不改志里失火及邻反风旋灭不及氏舍孀居四十余年卒　　吴元阳妻谢氏
按瓯宁县志谢氏诸生吴元阳妻年十九归吴阅岁而寡姑病子生方三日茕然无依断发自誓勤女工以供蔬水教子诗书不以贫故易业万历间奏请旌表　　谢霖继室饶氏
按瓯宁县志饶氏谢霖继室霖亡无子饶年二十有一抚前妻三女如己出长为之择婿立嗣为后苦节令终族人贤之　　谢瑀妻吴氏
按瓯宁县志吴氏谢瑀妻归未一载瑀有晋安之役道亡吴迎丧归葬痛哭沙洲死而复苏立夫兄子为嗣苦节终身　　林朝卿妻谢氏
按瓯宁县志谢氏诸生林朝卿妻生子叔文方周岁卿亡氏年十九截发自残孝事翁姑翁钊年百岁没殡葬尽礼以义方教子补诸生万历间奏请旌表　　郭臣妻王氏按瓯宁县志王氏举人郭臣妻臣死无子氏年二十二孤贫苦守竭力养姑抚侄为嗣孀居六十余年卒　　魏维熊妻杨氏按瓯宁县志杨氏魏维熊妻适熊两载而熊死氏年十九家徒四壁父母劝他适氏断发自矢辛苦养姑训子以义方守志五十余年卒　　谢应京妻陈氏
按瓯宁县志陈氏诸生谢应京妻应京家故贫陈归即脱簪珥免翁徭役之困京亡氏年二十四生子丹诏甫三日越十日而姑没又逾月翁亦奄逝三丧迭至殡葬如礼卜坟舍傍辟纑课子学使旌之　　李琛妻王氏
按瓯宁县志王氏李琛妻年二十五丧夫子习尚幼家贫甚族里长者怜而语之嫁不可既习死又语之又不可苦节五十年终　　唐钺妻邹氏
按瓯宁县志邹氏名聪唐钺妻钺亡子浩甫二周氏年二十三苦节自守不二其志年六十七卒　　叶模妻彭氏
按瓯宁县志彭氏生员叶模妻模赴试病回氏割左臂爇香以祷模亡氏年十九家贫无子倚母度日年八十有司给帛表其门　　虞黄中妻黄氏
按崇安县志黄氏计部黄某女年十六归虞黄中十七而寡抚育幼子敬事孀姑苦节自矢万历二十九年旌表　　郎庆云妻孙氏
按崇安县志孙氏郎庆云妻云兄庆元庆霄析箸常侵云产孙劝云勿较云死孙年十九甘贫守遗腹子舜采勉励成立年九十九县令请旌表　　詹爝妻范氏
按建阳县志范氏詹爝妻年二十八生子沂周岁而爝亡范杜门屏息奉舅姑抚幼子处妯娌姑叔和而有礼孀居六十年县令旌之　　翁敏妻周氏
按建阳县志周氏翁敏妻性沈嘿谨慎年二十三而寡子一四岁一遗腹家贫甚或讽之嫁必正言斥之日夜纺绩事孀姑以孝闻姑没力营葬事宗党赙赠皆却不受二子长课令樵耕以给薪米苦节四十余年卒　　林陈妻叶文娘
按浦城县志叶文娘年十八适林陈越半载方娠陈赴京病亡讣至氏哀毁骨立誓守志终身后生子衍鞠育训诲克底成立年六十九卒　　丘珰妻包氏
按浦城县志包氏名淑贞安乐里丘珰妻归六载珰亡氏年二十遗孤廷梧甫二岁廷槐仅二月母子相依为命氏引刀断指以自誓屏居一室躬绩事舅姑以义方课子生十孙为诸生者四苦节六十年足不下堂年八十三终学使旌表　　徐珊妻张雪娘
按浦城县志张雪娘年十九归徐珊珊病亡雪娘年二十二号哭饮血誓以身殉诸姒劝曰若死藐孤谁托老亲在堂谁可独任徒死无益也乃强起屏居一室辟纑以供朝夕富人黄渊慕其贞淑强欲委禽妇即闭户自缢姑饶氏毁牖入救得免年七十有八终万历间直指徐兆魁请于朝旌表　　真大韶妻张定娘
按浦城县志张定娘宋儒真德秀裔孙大韶妻归真六载韶亡张氏年十九遗孤梧方襁褓氏引刀断指誓天泣血屏居一室躬纺绩以奉舅姑族党罕见其面历三十九年病笃闻妇育男强起喜曰吾延喘息而待者此也今及见孙死无憾矣卒年五十九卜葬铜坑源兵宪舒春芳为立碑于墓梧结茅庐墓亦以孝称万历间直指刘应龙请于朝诏旌表　　李遇阳妻董线娘
按浦城县志董线娘招贤里人年十八适李遇阳甫三年夫挟技远游舅姑皆年逾六十夫兄不事生业董氏绩以供饔飧二十载方归数日复出而音信遂绝翁没夫兄潜与姑诈为遇阳书嘱氏改适氏痛哭欲自缢乃止嗣是家日贫夫兄背母而逃氏供饔飧如初姑没殚力营葬归依嫡兄嫂居或日不爨爨不饱蓬头垢面形声不出捆外万历二十九年夫叔菜山探知其夫赘马湖府马氏家至千金前一岁物故氏闻号泣数日曰妾未尝负夫虽死不愧遂不食而死年五十有一　　吴澜妻祖梅娘
按浦城县志祖梅娘西隅吴澜妻归吴一载夫亡祖年二十一方有身哀毁几绝誓从夫地下亲党劝之曰倘天不绝吴氏生男未可知也请缓须臾无死已果生男母子相依为命奉舅姑尽孝家惟应门一童爨下一老妪而已后为子娶妇见妇颇饰冶容即屏去独居六十二年如一日万历间有司旌表　　徐以妻黄氏
按浦城县志黄氏名聪娘生员徐以妻年十六于归不五载而亡家贫如洗藐孤孑立外戚横欲夺嫁几自缢幸子啼乳姑觉而解之姑病目且痢黄侍寝以舌舐姑目克愈课子补弟子员万历间直指方元彦旌表越十年奉诏建坊又二年布政奉部咨复其家年七十二卒　　吴邦用妻梅贤娘
按浦城县志梅贤娘西隅民吴邦用妻年十七归吴二十夫亡长子甫二周次方妊二月家业零替脱簪珥以备棺衾恸哭几绝躬纺绩事姑抚遗腹子形影相吊矢志不渝子稍长课读必夜分孀居一室不通人候问万历间有司给粟帛优之表其门　　苏公亮继室游氏
按浦城县志游氏名淑端东隅苏公亮继室年二十余方娠而夫亡夫临终嘱曰生男幸为我守之生女即嫁可也淑端号泣欲绝誓不二志及生女鞠育惟谨志行贞洁至老不渝　　周璟妻吴懿清
按浦城县志吴懿清西隅周璟妻年二十三方娠两月而璟亡哀毁几绝殡殓尽礼躬织奉舅姑育孤子球成立苦节五十年终　　祖黯妻徐凤娘
按浦城县志徐凤娘太平里祖黯妻归四载夫亡遗襁褓二女氏年十九欲以身殉姑童氏劝止之族人讽他适氏即断发明志立嗣以继宗祧嗣子甫周苦守四十余年如一日姑没痛哭仆地曰我不与死者俱为祖氏一&#将绝耳今嗣子长矣死复何恨潜自缢诸妇力救之姑忌日辄泣下沾襟万历间旌表　　李应相妻潘翠娘按浦城县志潘翠娘李应相妻相亡潘年二十一子守俸甫二岁氏以姑孀子幼不忍即死遗地下忧辟纑苦节剪发自誓子长训以义方年六十有五守俸念母苦志诣京以母行实具呈柏府表其门　　陈本仁妻童氏
按松溪县志重氏年十八适陈本仁二载夫亡孀居苦节抚孤有成万历间学使旌表　　杨国资妻陈赛娘
按松溪县志陈赛娘杨国资妻年十七夫亡无子立夫兄弟二子为嗣事姑孝谋子严万历四年捐赀建文奎阁于学宫有司旌表　　杨继义妻严妙音
按松溪县志严妙音杨继义妻义以事被逮至京死氏年二十一子孟贵方九月矢志抚孤终老有司旌之　　江克俊妻严完
按松溪县志严完江克俊妻年二十生子浚未晬而夫亡家业微薄事姑年八十余没丧葬以礼未几浚夭复抚育二孙成立　　叶濂妻马妙管
按松溪县志马妙管叶濂妻年二十夫病语之曰吾死无后汝将何归氏曰有死而已及濂亡氏遂引刀自刎家人急趋救之得不死苦节终身　　叶宗仪妻范勉娘
按松溪县志范勉娘叶宗仪妻年十七夫亡无子姑欲夺其志氏抱木主夜归母家相持而哭氏既依母日呼天饮泣县令黄仕叹曰石之硁硁犹可以磋铁之铮铮犹可以磨临终求以夫之木主并葬嘉靖中郡举节妇八人氏居其一焉万历初寿终　　张凤池妻陈氏
按政和县志陈氏张凤池妻夫亡氏年二十九糟糠不厌甘贫守节三十一年子侄罕见其面　　丁贤妻卢氏
按政和县志卢氏丁贤妻贤亡卢年二十六子甫三岁父母欲夺其志卢逆知以死誓事遂寝抚其子成立孀居二十余年　　宋廷春妻吴氏
按政和县志吴氏省祭宋廷春妻宋金榜母世居在坊氏年二十有九夫病焚香告天愿以身代及亡抱棺誓志见弟侄不苟言笑驭童仆严而有恩万历间有司旌表　　张烠妻吴氏
按政和县志吴氏张烠妻夫亡氏年十九孝事舅姑孀居四十年如一日郡守旌之　　赵旻妻陈氏
按政和县志陈氏教谕赵旻妻其夫骂贼死氏以两孤尚幼隐忍苟活苦守三十年郡守旌之
　闺节部列传九十三
　　明八十八
　　李孟义妻刘氏
按广东通志刘氏香山民李孟义妻年二十四夫亡不再适年逾六十始终一节万历乙酉旌表　　伍圣表妻李氏
按广东通志李氏新宁伍圣表妻年二十四夫亡止一子苦志自守欲令再适剪发自誓孀居四十余年万历十二年旌表　　关元道妻卢氏
按广东通志卢氏南海民关元道妻年二十二夫亡子本雍方岁余抚孤守节足不逾阈事翁姑以孝闻尝值荒岁令雍捐谷赈恤县令以尚义旌之万历己丑年逾七十御史蔡梦说以闻表其门　　萧宸妻黄氏
按广东通志黄氏番禺萧宸妻夫亡矢志守节以缝织自给终身未尝与男子相授受万历中有司给官房二所与主事马拯妻陈氏同居诏并旌之　　李德崇妻何氏
按广东通志何氏番禺李德崇妻归崇十有六月而崇亡子洪业甫三月何恸绝复苏殓毕伏地水浆不入口祖翁韶泣语之曰遗孤尚存吾年逾八十若死安所恃以养汝亦何以见夫地下何乃强起孝事翁姑万历壬午御史梅淳以闻诏旌之　　何祖雄妻李氏
按广东通志李氏顺德黄连何祖雄妻年二十八夫亡子功右甫三月李矢志抚右成人临终值岁饥遗金数十两嘱右赈乡党贫民事闻旌表　　锺文贲妻郭氏
按广东通志郭氏番禺锺文贲妻生子懋颜而夫亡氏年十九矢志不二孝事翁姑孀居四十年卒有司旌之　　欧阳莱妻曾氏
按广东通志曾氏番禺欧阳莱妻适莱二载生子禋甫&#月而夫亡守节不渝四十八年如一日万历庚辰诏旌其门　　叶乔妻赵氏
按广东通志赵氏番禺叶乔妻年十九适乔生子挺云方一岁而夫亡赵甘贫守节孝事其姑万历丁亥旌表　　梁栋妻李氏
按广东通志李氏南海士人梁栋妻年二十二夫客死江西萍乡子在抱贫无生产朝夕勤作以奉姑育子不窥户外四十余年万历二十年旌表　　石镇纪妻文氏
按广东通志文氏某郡石镇纪妻名玉贞年二十一夫亡抚遗孤食贫守节万历己亥旌之　　黄遂良妻彭氏
按广东通志彭氏增城尹大年女适黄遂良二载夫亡抚遗孤守节父母强之嫁不从邻里乡党皆敬畏之事闻旌表　　梁次抡妻伦氏
