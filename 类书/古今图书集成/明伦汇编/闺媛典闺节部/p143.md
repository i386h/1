<!-- { "loadSidebar": true } -->
按广昌县志傅氏庠生刘元山妻幼通孝经列女传年十九归刘孝事舅姑元山亡氏年二十三无子甘贫茹苦抚叔子为嗣不啻己出姑患疾三载旦夕躬汤药侍起居未尝少倦孀居四十余年邑令表其门　　唐星妻揭氏按广昌县志揭氏唐星妻年十七归星事翁姑以孝闻夫亡无嗣揭年二十三哭绝复苏者三誓以身殉母力劝止家贫勤纺绩自食屡空无怨邑令表其门　　刘浙妻黄氏按广昌县志黄氏刘浙妻年及笄归刘二十八夫亡触棺欲以身殉姑慰谕再四乃止食淡衣缟矢志靡他奉养老姑抚遗孤成立年五十一卒邑令表其门　　何迎昌妻赖氏按广昌县志赖氏何迎昌妻年十九昌亡家贫无嗣以节终万历二十年御史奉请旌表　　吴国才妻何氏
按广昌县志何氏吴国才妻年十六归国才才困诸生常郁郁不乐何每婉辞解之比才疾革顾何曰吾有志未竟亲老子幼以累汝奈何何悲咽失声及没号哭不绝口三日一啜糜辄吐坐立颠仆须杖而起年二十九三子仅襁褓家日益窘以过哀得疾至老不愈后长子思学成进士封太宜人犹身服勤劳年六十七御史以粟帛存问复其家　　何梦麒妻胡氏
按广昌县志胡氏何梦麒妻年十六适麒性婉顺事继姑以孝闻夫亡胡年二十五孀居四十年郡守表其门　　傅哲妻何氏
按广昌县志何氏太学生傅哲妻幼聪慧读孝经列女传辄通大意年十八适哲善事舅姑哲亡氏年二十四无子止一女殓之日触棺欲从以姑故强自宽解毁容茹蔬甘贫励节历五十年如一日邑令旌之　　王廷仪妻丘氏按广昌县志丘氏王廷仪妻年十九于归夫亡氏年二十七拔发纳棺誓不再嫁遗孤方一周及长又早没抚六岁孙相倚为命年八十二有司表其门　　何应华妻王氏按广昌县志王氏何应华妻年十六归华越三载华亡王孀居五十余年以礼自持不妄逾阈万历甲申御史奏请建坊旌表　　刘希妻李氏
按广昌县志李氏刘希妻通判李朴女性温柔年十七归刘逾数年生子良臣亡氏年二十五抚孤成立事两姑终丧绩麻以供衣食至死无二邑令表其门　　曾时璋妻符氏
按广昌县志符氏曾时璋妻年十八归璋甫期璋亡无嗣氏哀毁几绝誓不再嫁纺绩奉姑操持益励年踰八十邑令旌之　　黄梦桂妻王氏
按广昌县志王氏黄梦桂妻年十五适黄未几桂夭王哀号欲死姑知其方娠泣谕之曰而死如宗祧何王悟强自抑制抚遗腹子钺事姑终丧抚钺成立有司表其门　　骆德宏妻揭氏
按广昌县志揭氏骆德宏妻夫早亡事姑以孝训子以义甘贫茹苦四十年邑令表其门　　何孔廉妻李氏
按广昌县志李氏何孔廉妻通判李朴女性至孝夫丧苦节三十余年御史旌表　　魏锧妻黄氏
按广昌县志黄氏诸生魏锧妻年十五归锧锧死氏年二十三苦节自誓终身不事脂粉事姑嫜以孝闻年八十邑令表其门　　李德勋妻揭氏
按广昌县志揭氏李德勋妻年十五归李逾二年夫没无子揭矢志守节家贫奉翁姑曲全其孝抚伯子以续宗祧孀居四十余年邑令表其门　　吴梅芳妻揭氏
按广昌县志揭氏吴梅芳妻年十七归吴仅十载夫没哭绝者再二子方襁褓教育皆底于成励志秉节始终无变邑令表其门　　李春阳妻吴氏
按广昌县志吴氏李春阳妻年十六适李性婉顺事姑嫜以孝闻生一子夫亡氏年二十三哀毁骨立矢志不二抚孤勤俭年七十邑令表其门　　揭曾妻高氏
按广昌县志高氏揭曾妻年十六归曾姑老双目俱瞽育子方周曾亡氏年二十七守节四十余年奉姑终抚子成立万历二十年御史奏请旌表　　刘仕魁次妻潘氏
按广昌县志潘氏刘仕魁次妻年十五于归生子光范甫周魁亡氏忍死抚孤泣语其子曰吾以未亡之身苟延旦夕者冀若成立以慰若父于泉下耳范感其言发愤力学补庠生有孝行御史奏请旌之　　唐梦豹妻刘氏按广昌县志刘氏诸生唐梦豹妻年十七适唐再岁不孕请于姑曰夫孱弱不敢必寿而妇又不孕可悉以簪珥置媵遂纳某氏既而两皆育子又再岁夫亡妾亦病没刘痛绝欲死姑以二孤劝刘乃强起鞠育极荼苦拮据教二子皆成立万历丙申郡守旌其门　　何镃妻王氏按广昌县志王氏何镃妻夫没忍死奉姑抚女成立称慈孝四十年坐卧一小室未尝移徙宗&#女妇咸敬惮之　　刘孔昭妻魏氏
按广昌县志魏氏刘孔昭妻年十七归孔昭生子泽方二岁昭骤病亡魏矢志自守哀毁骨立旦夕焚香告天图存刘后邑令表其门　　何文渊妾张氏
按广昌县志张氏冢宰何文渊妾霸州张文礼女少知读书年二十一事何七年渊没氏号恸欲自尽夫人揭氏慰之曰汝盛年无子慎勿自戕其生有母在当遣人送归张泣对曰生为尚书妾死愿从葬尚书之墓岂忍复归母家自是屏膏沐净扫一室祀尚书像朝夕焚香尚食如生守节二十余年县令上其事于朝乞加旌表　　揭其大妻孙氏
按广昌县志孙氏揭其大妻夫没氏年二十九家贫苦节抚二孤晟昶俱成名年七十三终　　揭桂妻王氏
按广昌县志王氏揭桂妻年二十桂没子一程纔七月氏苦纺织茹素守节历久弥坚邑令旌其门　　刘汝相妻曾氏按广昌县志曾氏刘汝相妻幼端淑年十八归汝相越七年夫没遗孤六岁父母迎归将迫改适曾觉忽携子还纺绩自给教子读书数十年不一见齿虽卑幼非庆贺不接年七十二终　　谢士科妻胡氏
按广昌县志胡氏谢士科妻夫早亡遗二孤俱幼家计萧然矢志不二辟纑课读苦节五十余年教子成名寿八十卒　　黄必登妾何氏
按广昌县志何氏黄必登妾及笄归黄年二十生子立方甫周而夫亡何触棺欲死戚党泣谕抚孤乃矢志守节每夜绩以课子读书不少懈庚午立方举于乡氏孀居五十余年直指旌表　　黄中彦妻谢氏
按广昌县志谢氏黄中彦妻年十七适黄能事笔墨佐夫读书夫暴亡氏年二十触棺晕绝数四家人救视复苏绘夫像与俱晨夕抚嗣子谦若己出课读成人氏年六十余卒　　魏立达妻何氏
按广昌县志何氏魏立达妻夫没氏年二十六二子甫襁褓家贫苦节抚二子成人年六十八孀居四十二年终　　谢应登妻揭氏
按广昌县志揭氏谢应登妻年十六适谢甫二载夫没无嗣毁容守节纺绩奉姑姑病亲调药饵姑死泣血几毙年八十三卒邑令请旌表　　丘铁妻黄氏
按广昌县志黄氏丘铁妻幼晓大义年十五归丘十八夫亡邻妪劝曰年少家贫且无嗣盍再适也黄不答纺绩治生事翁姑惟谨嗣子嗣孙皆赖抚育成立年九十九孀居八十一载邑令旌其门　　魏克贤妻揭氏
按广昌县志揭氏魏克贤妻年十八归魏二十二夫亡甘贫苦节誓死靡他奉姑孝抚前子及遗腹成立邑令表其门　　黄龙见妻谢氏
按广昌县志谢氏黄龙见妻年十六于归二载龙见病亡无嗣谢甘贫守节矢志靡他事翁姑终老年五十九有司旌之　　胡士光妻高氏
按广昌县志高氏胡士光妻光早亡氏事继姑至孝绩麻以供菽水侍疾极劳无倦课幼子严切年七十六邑令旌之　　揭氏女
按广昌县志揭氏女许字白崇礼年十六崇礼病危迎归未成婚崇礼死女欲殉之白父母不许遂矢志不嫁家贫资女红以养自少至老室中惟畜幼婢稍长即遣去年七十四卒　　揭其重妻吴氏
按广昌县志吴氏揭其重妻年十七适揭其重好读书吴脱簪珥佐之无吝色事翁姑以孝闻夫死年二十二截发自誓绩麻易粟终其身卒年八十有五　　曾谟妻郭氏　　　　　　　　刘显泰妻杨氏　　曾世臣妻刘氏　　　　　　　欧阳昭妻刘氏　　胡兖妻曾氏已上
庐陵人
　欧阳训妻尹氏
　　梁妻杨氏　　　　　　　　胡日舒妻欧阳氏　　尹妇郭氏萧氏　　　　　　　张峰妻刘氏已上泰和人

　　李处恭妻周氏　　　　　　　周梧凤妻宋氏　　周翔凤妻蓝氏已上
吉水人
彭勉恢妻欧阳氏
　　萧廷英妻彭氏　　　　　　　谢窦妻朱氏　　姚相鲁妻欧阳氏　　　　　　王良相妻欧阳氏（已上安福　　人）
　　　　　　　　　　　项坲妻彭氏
　　彭选元妻郭氏
已上
龙泉人
周礼妻刘氏
　　刘妻李氏　　　　　　　　贺妻李氏　　高寰妻朱氏已上
永新人

按吉安府志已上二十四妇俱以节闻事实无考　　欧阳邦杰妻罗氏按吉安府志罗氏欧阳邦杰妻年十五归杰五载杰亡氏矢志守节事姑至孝训子成人年六十卒有司上其事旌表　　郭愿学妻刘氏
按吉安府志刘氏郭愿学妻名月娥年二十一夫亡守节终身
　闺节部列传七十八
　　明七十三
　　易恬妻欧阳氏
按袁州府志欧阳氏宜春易恬妻年二十八恬&#抚孤不嫁苦志营葬夫及姑两丧万历五年旌表门闾以寿终　　李庆锺妻周氏
按袁州府志周氏分宜学生李庆锺妻年二十余夫&#无嗣父党欲令他适誓死不移克终其节直指表其门　　朱球妻苏氏
按袁州府志苏氏宜春廪生朱球妻年二十余球死无嗣以贫甚遗命别嫁球兄弟皆莫能供执球言强之苏愤欲投水乃止寡居十余年有部郎闻其贤欲娶之妯娌谓曰此富贵丛中也苏叹曰吾无庸生奚庸富贵以十指供口凡五十年卒　　袁应藿妻赵氏
按袁州府志赵氏分宜诸生袁应霍妻藿&#无嗣赵年二十甘贫茹苦六十余年万历中旌表　　锺伯良妻袁氏
按袁州府志袁氏万载诸生锺伯良妻年十八归伯良仅逾年良亡氏欲以身殉因方娠未果既弥月生子美无何翁欲夺其志以肥伯仲产氏誓死不从未几伯仲亦相继没妯娌皆改适氏剪发毁容拮据抚孤以事舅姑美长举明经县令以闻诏建坊旌表　　袁应槐妻黄氏按袁州府志黄氏分宜诸生袁应槐妻年二十一寡无嗣坐卧一室虽戚属罕窥其面万历中旌表　　杨以正继室侍氏按袁州府志侍氏宜春孝廉杨以正继室江南人年十四归杨二十二以正没守节自誓子缄宧京师没于任氏复扶榇归葬年七十八卒直指旌之　　袁继弘妻邹氏
按袁州府志邹氏增生袁继弘妻宜春人年十四归弘十六举子方岁余弘以应省试弗第发愤下帷得病甚邹夜以身祷愿代死药饵必亲及没自尽者三祖母黄抱孙泣曰翁姑年老谁为鞠孤邹乃强起时年十八子多疾有富人欲娶之邹引刀誓死姑力救免后祖母与翁继殒邹尽力举丧独养姑龙氏九年子补邑弟子员有司奏请旌表　　黄梦龙妻赵氏
潘氏
锺氏附

按袁州府志赵氏分宜人增生赠御史黄梦龙妻性静淑善事舅姑年三十夫&#家贫励志守节训子希宪成进士历官总河少司空母封太孺人年八十卒梦龙弟梦麟妻潘氏梦豹妻锺氏俱盛年守志三节同堂希宪疏于朝旌表　　赵璧妻宋氏
按分宜县志宋氏诸生赵璧妻年二十四夫&#抚其遗孙茹苦励操乡族称之　　周晓妻曾氏
按分宜县志曾氏诸生周晓妻年二十四夫&#抚遗孤一子苦节七十余年万历十三年旌表　　严克让妻袁氏
按分宜县志袁氏诸生严克让妻年十六归严二载生子方半周夫亡姑老且病氏矢志坚守事姑历四十年如一日有司旌之　　邓以澄妻王氏
按萍乡县志王氏衡山主簿邓以澄妻孝事继姑夫早亡遍历艰危贞操不二课子诵读成人　　陈之麟妻荣氏
按萍乡县志荣氏乡耆陈之麟妻年二十夫&#孀居五十余载屡历患难守益贞固年逾八十子孙俱列庠序　　李母潘氏
按萍乡县志潘氏增生李存母年二十九丧夫矢志守节养老抚幼绩纺课子成名年八十卒　　刘数妻俞氏
