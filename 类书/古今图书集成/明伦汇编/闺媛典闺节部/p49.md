<!-- { "loadSidebar": true } -->
按孝丰县志濮阳氏天目乡诸生许鸣周妻广德濮阳洵县丞女年二十一夫亡绝粒誓死缘方妊三月其姑以存后劝乃止有罗姓者以厚资聘氏即断发截指抱棺呕血竟不能强其姑疾笃割股愈之教子嘉谟纺绩伴读课训成名年七十七谟授临江府得禄养忽患痰疾而卒　　张维妻凌氏
按宁波府志凌氏慈溪人弘治壬子举人张维妻维没氏年二十五子四岁而殇偶归省其兄讽改适凌不胜愤哭啮其唇噀血洒地誓终身不复归宁舅姑谓之曰已不幸绝嗣生计无赖吾二人日逼桑榆尔何以自活氏曰所耻在彼饿死甘之乃出簪珥为舅纳妾生绍氏喜曰张氏不绝矣后舅病疯卧不起姑目双瞽氏纺绩以养凡二十年不衰邑令叶重其节置田五亩助之巡按端廷赦为之下省复其家　　张道成妻褚氏孙
氏附

按宁波府志褚氏鄞人张道成妻年二十五而寡守节终身子清克孝褚疾割右臂肉和药疗之中贵欧某太守郑珞皆遗以米肉仍表其闾褚卒清庐墓三年寻丧妻孙氏亦守节抚孤戬戴成人孙感疾戬效父亦割臂肉作羹进母孙复愈主事宗佑题其居曰世全节孝　　翁禄妻郑氏
按宁波府志郑氏名惟孝慈溪人海丰尹郑渊女翁禄妻禄输米携郑入京没方途郑扶榇归葬时年二十七无子翁伯仲议嫁之郑曰有姑在姑亡复议氏曰有父母遂归母家织自给及父母俱丧氏屏处敝庐瓦铛地炉以供朝夕年逾六十出所积治棺衾而卒诏旌其门　　姚铢妻冯氏
按宁波府志冯氏慈溪人举人姚铢妻铢没冯年二十四二孤浒溍俱在襁褓姑杨垂白氏奉养三十余年未尝以贫故缺甘旨夜督率其子溍学成举进士事闻诏旌其闾封太安人　　杨孟辉女
按宁波府志鄞人杨孟辉女甫八岁许字俞氏子未几俞氏子死父母请以仲易孟辉许之女闻悒悒不乐比婚期女以死自誓泣拜父母前曰儿死矣父母许儿者非仲也愿父母以男子畜儿虽白首无悔父母怜而许之遂闭一阁绝不与家人相接年六十四而卒　　刘氏女
按宁波府志刘氏女慈溪人许聘冯光济光济没父宦所女年十七闻讣哀毁如不欲生榇归请归冯治丧母不能阻遂奔赴命治两圹圹启欲投以殉冯母力挽之遂终身不御粉泽独处一室事绩族人举不得见事闻诏旌其闾　　王镐妻李氏
按宁波府志李氏名守征慈溪人适刑部主事王复之子镐镐为邑诸生早亡氏剪爪发殉葬以明不二时舅姑已没惟祖姑张在堂氏事之甚孝张怜其贫乏戒毋馈食氏益致甘旨宗族称为节孝抚襁褓三子皆克成立弘治中县令和鹏上其事旌之　　许福延妻王氏
福员
妻附

按宁波府志王氏许福延妻年二十一福延亡与夫弟福员妻共相砥砺不变员妻亦姓王氏年二十三及老先没延妻得旌表　　宋昆妻周氏
按宁波府志周氏奉化周若之女归宋昆昆病疮剧氏以口吮其血嚼土蛊以涂之疮愈寻又中风死氏号恸绝而复苏时年二十一子在襁褓室如悬磬越二年不能营葬朝夕悲泣若初丧时族人宋时辗怜其义割地与之氏自负土葬夫上事白头下哺黄口劬劳樵汲无毫发怨怼鞠夫幼弟以为门户计及有室相继死未几姑与子又没氏复负土葬姑如其夫有富人慕其女红欲求为妇使邻媪袖金镮讽之曰一门尽矣无一瓦之覆一垄之植若何待而守妇坚辞拒之媪惭而退饥寒迫身惟纺绩以延一息所居风雨摧坏即祖居檐下缚茅以自蔽艰苦之状见者多为流涕　　冯俊妻桂氏
按宁波府志桂氏慈溪人适冯俊俊为诸生有声生子本澄而没桂遂坚守无他日检遗书教本澄读朝夕不懈本澄登进士第官至刑部郎中事闻诏表其里　　冯黓妻潘氏
按宁波府志潘氏慈溪冯黓妻黓兄默以事系刑部狱黓奔省道死子厚方在娠家徒壁立四顾靡依氏自誓曰夫死于义妾不忍以贫困故为不义遂坚守志节弥月而厚生氏织以供衣食厚长使就师学后应荐为宁府长史而母犹及禄养　　汪氏女
按宁波府志汪氏女慈溪人许聘张鸾未归鸾游闽中父母度其将返预迎汪女候于家月余忽报鸾死女惊怛仆地移时方苏其母怜其未婚诱归使谕他适女投簪珥褫衣掷地登舟而返独守空闺未尝逾户后忽病疹危甚张父母为之迎医却曰吾得死幸矣岂须求活耶遂卒远近怜之　　陆厚妻徐氏
按宁波府志徐氏鄞人正统举人陆厚妻厚上春官不第入成均卒业归死于道徐年二十六子才方五岁哀毁几绝丧葬毕贫甚纺绩治生勤苦万状养舅姑抚孤终身弘治十二年诏旌其门　　赵胜妻冯氏
按宁波府志冯氏慈溪人赠工部主事赵胜妻年二十五夫亡母欲夺其志氏闻号泣焚香告天誓欲自尽娣姒相守累日得免其母惧而止抚侄为嗣躬授以句读稍长令就举子业登进士授工部主事遂得锡封　　陆堮妻杨氏
按宁波府志杨氏鄞人医学训术陆堮妻年二十四夫死子倬才三岁侨才方八月终身缟素嚙蘗茹荼绩教子祁寒盛暑不变寿五十七终弘治十五年诏旌其门　　项愫妻曹氏
按奉化县志曹氏山西道御史项愫妻宁波卫中所千户曹志女愫成进士承简命巡行四川与曹别时曹年二十一子方一月及愫殁于王事曹鬻奁以礼葬孝养其姑吕抚育其遗孤甘贫守节族人罕睹其面朝夕课子读书守节四十余年弘治己未旌表　　蒋庆祥妻仇氏按奉化县志仇氏蒋庆祥妻年二十五夫亡遗腹生女妯娌欲弃之仇曰亡夫遗血也安贫守寡年六十余卒　　邬孟斐妻陈氏
汪
氏附

按奉化县志陈氏邬孟斐妻鄞人生子元孝甫四岁而斐亡陈抚元孝长娶妇汪氏五年元孝又没姑媳相依形影相吊门祚零丁矢志愈坚足不履阈者数十年族党怜其苦志取小宗子亨富为嗣陈年八十有三汪年七十有八县令并旌之　　舒保正妻李氏
按奉化县志李氏年十八归舒保正生二子长增美年八岁次增祥甫七月保正亡李年二十八家业萧条苦节自守勤纺绩以教子成立年九十卒　　周立政妻项氏
按奉化县志项氏澄清坊周立政妻宪副减峰曾孙女年十七归周十八生男志昌二十生志宾甫三月而立政没是时舅姑衰老二子方幼家贫项乃停丧于居旁俟死同穴敬事舅姑严课二子足不逾阃族党咸嘉其操年七十四卒　　陈绍妻孙氏
按绍兴府志孙氏余姚训导邦直女少有女德年十八归上虞陈绍绍为御史将率诸僚排权相以语孙孙曰此自尔职何谋于妇人绍壮其义具疏上左迁韶州守没于官孙号泣扶榇归茕茕孑立履不逾阃亲党虽卑者唯揖帏外未尝见其面历四十余年终　　应源妻钱氏按绍兴府志钱氏应源妻嵊县钱信一女名宜字妙直性专静应源赘于钱未几归病亡氏年十九闻讣顿绝复苏偕母往视殓哀毁欲死数日母促之返宜曰此家也焉返耶朝夕哭奠已而营夫墓即命造两穴既葬母促之甚不得已仍偕返母劝之嫁不可令邻媪讽之终不听母强逼不已乃引绳自缢或觉而救之始听归夫家终其志无子以侄则民为后年八十余卒弘治间旌表　　胡诩妻倪氏
按会稽县志倪氏名福净诸生胡诩妻家甚贫福净脱簪珥以供灯火诩亡苦节独处一室人罕得见其面六十年贞操如一日弘治中诏旌表　　张燮妻杨氏
按台州府志杨氏黄岩张燮妻年方二十五而寡男方三岁父兄怜其少欲嫁之即自缢姑救复苏后子亦丧又抚其孙成立弘治间县令上其事旌之苦节四十一年卒　　余鐖妻陶氏
按临海县志陶氏尚书中立裔孙余侍御鐖妻也年十九归余仅阅月鐖巡按广西逾年得代携之京师舟届淮扬忽遘疾陶侍汤药至废寝食吁天求以身代及没每恸绝而复苏扶榇还朝夕哭奠如礼服阕犹缟素足不越户限数十年弘治中郡守罗侨以事闻诏旌表　　何三九妻徐氏
按永康县志徐氏何三九妻年二十二夫亡或议欲嫁之辄引刀自刎不敢复言　　黄二一妻徐氏
按永康县志徐氏黄二一妻夫亡年二十七美而无子有巨姓谋娶之乃剪发自誓家贫志节愈励年逾七十终　　赵镐六妻吕氏
按永康县志吕氏赵镐六妻年二十夫亡抚遗腹一子誓不改节子死又抚二孙年九十余卒　　王谦二妻楼氏
按永康县志楼氏王谦二妻年二十四而寡一子甫三岁求者踵至氏执不从纺绩自给备尝辛苦终无二志　　吕实妻胡氏
按永康县志胡氏吕实妻年二十二夫亡止一女励志守节比&#罕见其面　　叶行十妻吕氏
按永康县志吕氏叶行十妻年二十四夫亡一子寻死贫居守志年逾七十而终　　卢弘三妻曹氏
章
氏附

按永康县志曹氏卢弘三妻年二十九夫亡誓不改醮侄任三妻章氏年二十七亦寡或讽其无嗣应改适章答曰独不愧曹节妇耶苦节以终时称卢氏双节　　应敬妻周氏
按永康县志周氏应敬妻生一女敬亡氏年二十四以死自誓抚姒子茂为嗣家日贫而守益坚年逾七十而卒　　吴宁妻叶氏
按永康县志叶氏进士吴宁妻生二女年二十九宁亡抚二女以居每遇忌辰辄哀泣年八十二卒　　俞淮妻陈氏按永康县志陈氏俞淮妻年二十六淮亡哀毁几不自保抚三岁子勤苦纺绩不窥户外虽至亲兄弟鲜与交接乡里称之　　黄璁妻陈氏
按永康县志陈氏黄璁妻年十九璁亡一男方逾月苦守无二志求者如云卒不能夺　　徐澄妻应氏
按永康县志应氏徐澄妻年二十四夫亡遗孤在抱家极窘终无异志富室欲强娶之潜避得免有司复其家　　陈氏
按永康县志陈氏不知其夫年二十四守节七十终　　周杰妻陈氏按永康县志陈氏周杰妻归七年而杰亡贫居守节年逾八十终　　吕培妻王氏
按永康县志王氏吕培妻年二十七夫亡守节终身　　徐叔高妻李氏按永康县志李氏徐叔高妻年二十九夫亡一子甫三岁父母强再适收回&#田以困之卒不从静坐一室不出阃外全节而终　　徐季顺妻陈氏
按永康县志陈氏徐季顺妻年二十四夫亡止一女父母怜其无子令再适不从以死自誓独处一室虽贫窘日甚处之常裕如弘治十八年有司奉诏优恤年逾八十终　　方伦妻陈氏
按严州府志陈氏方伦妻建德人伦为邑庠生充贡殁于京陈年二十二孝养翁姑教育三子孀居四十余年人称其节　　王伯诚妻孙氏
按严州府志孙氏王伯诚妻名如玉年二十四夫亡矢志苦守家贫日惟纺绩教子为务五十余年足迹未尝一履户外子玑后为福建长泰县令　　方严棱妻王氏
按严州府志王氏方严棱妻淳安人年二十生子辅而寡母家欲夺其志王谢绝之或强焉则唾其面有司上其事旌表子为兵科给事中封太孺人　　柴文显妻余氏
按严州府志余氏柴文显妻建德人年十七归文显时显为福建巡按监察御史殁弟文义亦物故余时年二十三并举二丧孀居四十五载教显前妻子曦遗腹子晟俱成立弘治四年郡守上其事旌表年七十一卒后曦为政和县丞　　何四姑
按严州府志何盈女四姑许字某未嫁而某亡誓不再适年二十四终　　徐惟东妻陈氏
按温州府志陈氏徐惟东妻永嘉人年二十八夫亡终身缟素纺绩以养舅姑诏旌其门　　周朝敬妻伍氏
按温州府志伍氏周朝敬妻平阳人年十九孀居奉姑教子苦节自誓以寿终　　陈复阳妻朱氏
按温州府志朱氏陈复阳妻名廉平阳人年二十九夫殁子良钏方四岁剪发誓志抚孤及夫之幼弟咸克成立寿八十一终　　杜秉廉妻林氏
按温州府志林氏杜秉廉妻平阳人年十九夫亡遗腹生子守志养姑以孝闻弘治五年旌表　　周见妻郑氏
