<!-- { "loadSidebar": true } -->
按上犹县志胡氏兴贤里人尹承奖妻年二十四夫死守节长子二岁次遗腹俱入郡庠胡年八十五卒御史旌之　　刘广述妻张氏
按上犹县志张氏龙下里人刘广述妻年二十四夫亡守志不二茹苦抚孤为诸生张年八十卒御史旌之　　曾效干妻吴氏
按上犹县志吴氏育才人曾效干妻年二十二夫亡坚志守节抚养二子俱入邑庠年八十四卒御史奏请建坊旌表　　徐一鲤妻吴氏
按句容县志吴氏崇德乡徐一鲤妻年二十七孀居抚孤藜藿不厌天启中学使旌其门　　谢登明妻徐氏
按句容县志徐氏邑之坊郭人县丞谢登明妻贡士徐朝宾女年十五归谢二十六而登明死子焕仅四龄氏哀毁骨立欲以身殉曰吾夫年三十尚不能保其终奚抚此雏族众劝慰百端乃止教焕甚力无一息自逸焕得早游胶庠历五十年初终如一　　潘一忠妻梁氏按句容县志梁氏信乡人潘一忠妻年二十八忠亡子尚幼梁蓬垢自毁绩纺给姑守节不二中年子丧又抚孙宗王年八十二卒　　滕树芳妻朱氏
按溧阳县志朱氏滕树芳妻年二十而寡苦节终身天启乙丑县令旌其门　　滕遇妻司氏
按溧阳县志司氏滕遇妻年十九而寡苦节五十余年终　　史可传妻狄氏
按溧阳县志狄氏史可传妻年十九而寡苦节五十七年终　　史开阳妻吴氏
按溧阳县志吴氏史开阳妻年二十七而寡苦节三十七年卒旌表　　史耀妻周氏
按溧阳县志周氏史耀妻孝廉丰女年二十八而寡苦节四十二年郡县旌表　　陈亚旅妻王氏
按溧阳县志王氏陈亚旅妻年十七归陈十八夫亡守节抚遗腹子时雍备极艰苦五十余年而卒　　程浩生妻汪氏按歙县志汪氏程浩生妻年二十二夫亡守节抚孤卒年六十六　　凌氏
按歙县志凌氏名淑英古溪人夫名积缺其姓氏年二十二而寡苦节四十年终　　程社助妻洪氏
按歙县志洪氏岩镇程社助妻年二十五助亡矢志守节年七十五终　　吴康衢妻方氏
按歙县志方氏溪南吴康衢妻夫客死氏辟纑舂杵以抚二子守节终身　　程铎继室周氏
按歙县志周氏临河程铎继室铎为辽阳仓使没于官周年二十一拮据归其柩前妻子夫妇相继没周抚孤孙衣食常缺略不为苦终身不一窥户外年七十七终　　程志得妾吴氏
按歙县志吴氏临河程志得妾幼从嫁主母方氏邀宠于得方连举五子二女得染病方以多累甚苦吴念主母劳竭力共鞠诸子得亡吴年二十三事方抚诸孤成立历四十余年　　赵仲阳妻程氏
按歙县志程氏赵仲阳妻年二十二而寡苦节四十年终　　程希长妻汪氏
按歙县志汪氏槐塘程希长妻归未五载夫亡无子守节年七十卒　　洪迥妻汪氏
按歙县志汪氏洪坑洪迥妻年二十而寡无子守节卒年六十　　汪世昂妻胡氏
按歙县志胡氏岩镇汪世昂妻年十七夫亡苦节卒年七十有三　　谢应象妻汪氏
按歙县志汪氏开黄里谢应象妻年二十五而寡抚嗣子承祀苦节四十年终　　许道隆妻郑氏
郑氏孙
氏毕氏附

按歙县志郑氏许村许道隆妻子长庆亦娶于郑孙铠娶于孙与妾毕氏四妇先后皆盛年而寡并苦节终身　　周亨甫妻张氏
方
氏附

按歙县志张氏周亨甫妻夫亡年二十九甘贫抚二孤卒年六十亨甫弟子和亦早丧妻方氏年二十五守志如张　　方可成妻许氏
按歙县志许氏方可成妻成客死氏年二十闻讣泣血七昼夜勺粒不入口家人曲慰之强起抚孤成立终身衣麻不易　　张云鹤妻刘氏
按歙县志刘氏薛川张云鹤妻年十八鹤客死燕都讣至刘饮泣抚二幼子纺绩养姑足不逾阈五十年卒郡县旌其门　　王榧妻张氏
按歙县志张氏王榧妻年十六归榧甫&#夫病氏吁天刲股进之终不起欲以死殉母族力劝之乃勉起抚孤四十余年卒　　鲍谭妻吴氏
按歙县志吴氏黄村鲍谭妻夫病吴刲股和糜以进寻亡一子甫二龄矢节抚孤糠核不饱终无二志年八十郡邑旌之　　程氏女
按歙县志程氏女名法姑许聘蒋应约约贫不能时娶随以痘亡女年二十闻讣临丧哭奠绝食求死孀母力救得免乃同母共居一小楼惟约母病一往视汤药病愈仍回母汲女炊二十八年天启间卒县令旌其门　　汪起亮妻柳氏
按歙县志柳氏东关柳金女年十六适上路汪起亮越二年亮客死柳抚遗腹子諟嫁女娶妇孝养翁姑俱女工自给见孙成立而终　　程梧妻吴氏
按歙县志吴氏槐塘程梧妻夫亡氏年二十五守节抚孤终身年百有四岁　　程荫妻汪氏
按歙县志汪氏槐塘程荫妻夫亡子甫三岁氏年二十矢志靡他历七十年卒　　潘惠德妻程氏
按歙县志程氏潘惠德妻夫亡养姑抚子劳苦终身卒年八十有九　　汪文&#妻吴氏
按歙县志吴氏信行汪文&#妻年二十六夫亡无子鞠从子以绍夫嗣年六十三卒　　鲍嗣业妻黄氏
按歙县志黄氏棠樾鲍嗣业妻夫亡氏年十九抚遗腹子存仁甘贫守节凡六十五年终　　吴以道妻罗氏
按歙县志罗氏溪南吴以道妻年三十而寡苦节终身卒年六十　　方宣申妻许氏
按歙县志许氏石川方宣申妻宣申没许年二十七守节抚孤孤死抚孙孙又死婿吴一初迎养于家年八十余终　　汪高科妻范氏
按休宁县志范氏林塘范方伯女适竹林生员汪梦鲤遗腹子太学生高科氏念汪祚单弱为夫置妾生三男二女科没抚子女毕婚嫁葬夫及翁姑年七十余卒事闻旌其门　　程生妻汪氏
按休宁县志汪氏后河程生妻夫亡长子四岁次遗腹姑潘寡且老氏事之尽孝姑丧哀毁逾礼抚育遗孤成立年八十三卒有司旌之　　黄廷宪妻汪氏
按休宁县志汪氏西门黄廷宪妻宪客亡汪欲殉念黄氏三世仅有二孤长七龄次三周既窆宪祖兆虚其右以俟己刺纫抚孤历四十八年不易素服长子良栋终身不离母侧有司旌之　　胡尚穆妻汪氏
按休宁县志汪氏方塘女演口胡尚穆妻穆没于京遗孤继文仅四龄氏有身未娩绝粒七日欲死翁文焕泣谕氏素孝乃强起扶柩归舟中产仲子继武守节四十余年而没二子庐墓三年天启间继武伏阙陈情奉俞旨建坊旌表　　汪天赋妻朱氏
按休宁县志朱氏西门汪天赋妻夫亡守节有司旌之许国公为之传　　金致中妻汪氏　　　王以泽妻朱氏
　　范柱妻吴氏　　　　王以襄妻胡氏
　　苏应时妻叶氏　　　邵一本妻夏氏
　　汪文浩妻陈氏　　　汪滚妻金氏
　　汪校妻叶氏　　　　汪鸣鹤妻程氏
　　黄楚妻张氏　　　　朱廷楠妻吴氏
　　夏敝妻汪氏　　　　闵一贯妻程氏
　　汪时芳妻苏氏　　　程惟寓妻查氏
　　汪进妻金氏　　　　张岩铜妻王氏
　　汪守诚妻伊氏　　　金维嵩妻汪氏
　　杨义郎妻汪氏　　　吴钦妻汪氏
　　汪守训妻程氏　　　邵一致妻金氏
按休宁县志已上二十四妇俱夫亡守节事实无考　　黄如槐妻汪氏按休宁县志汪氏竹林女适居安黄如槐甫八月而寡年十八抚遗腹子苦节五十四年　　朱松妻汪氏
按休宁县志汪氏北门朱松妻夫亡抚三岁遗孤成立为北京卫经历赠氏孺人　　汪步云妻吴氏
按休宁县志吴氏邑人汪步云妻夫亡子夭守节终身卒年七十余郡县旌表　　金一言妻汪氏
按休宁县志汪氏金一言妻早寡苦节养姑训子梦龙成立梦龙事母孝尝割股以疗母疾氏卒年八十一　　汪氏女
按休宁县志汪氏女石田人许字上溪口戴有时时死其父一贞年八十余女往供妇职备极艰苦至躬涤&#牏甘心焉年六十二卒　　鲍先义妻吴氏
按休宁县志吴氏遐塘女适焦充太学生鲍先义年十六织以供孝养夫没长子文运甫六岁次文魁四龄氏勤苦抚之成立至老不倦年六十三卒邑令表其门　　吴廷科妻董氏
詹氏
吴氏附

按宣城县志董氏吴廷科妻夫亡氏年二十四抚子思仁长娶詹氏生孙中奇仁没詹年二十三与姑共终守同时王仲文妻吴氏亦少寡抚子家相家柱家祯等皆成立以寿终三寡并天启四年巡按御史郭增光疏题诏旌表　　高一镗妻梅氏
按宣城县志梅氏高一镗妻夫亡守节年八十一旌表　　詹应枢妻马氏
按宣城县志马氏年十九归詹应枢三年夫病脔股和药告天请代夫亡子方乳翁姑六旬事育艰苦子希尹长补诸生年七十三终天启三年建坊旌表　　徐诏妻张氏按泾县志张氏徐诏妻年十九夫亡仅一女抚之长适诸生赵初氏矢志苦守终身不二　　章文效妻萧氏
按泾县志萧氏名恩清太学生章文效妻年二十三夫亡苦志守节六十年县令旌之　　萧思惺妻翟氏
按泾县志翟氏名招秀年二十适萧思惺四载惺亡子幼翁姑俱老二叔并未长成未几子夭翁姑相继没氏择地营葬抚二叔持门户数十年以所遗产分授二叔而卒　　沈一统妻左氏
按泾县志左氏名柳贞邑民沈一统妻年三十孀居　闺节部列传一百二
　　明九十七
　　杨节妻张氏
按桐城县志张氏杨节妻居常习列女传内则诸篇节年十九亡无子舅姑以节从子士良为之后张抚之及长家贫固守穷节虽室卑隘&#然如无人焉年七十三卒　　何思美妻胡氏
按桐城县志胡氏何思美妻年二十二夫亡守贞茹荼抚孤五十载以寿终　　孙祚远妻吴氏
按桐城县志吴氏孙祚远妻夫死哭泣失血抚一女不育以悲&#死　　潘奕三妻应氏
按广德州志应氏潘奕三妻忠义里人宋衰时官军渡河奕三九世祖尝具牛酒犒军督军者题其坊曰忠义里应年二十归奕三二十三生一女二十四而奕三亡姑悯其少命之嫁应曰再嫁非妇行吾宁死不辱吾门姑曰汝无儿焉守曰有儿则守无儿则嫁我志云何姑曰富而守节易如窘何曰纫纑可以裳衣摘蔬拾薇可以果腹吾甘焉姑不能夺顷之其母亦言嫁如姑应拊膺曰天乎乾坤茫茫独不能容吾身必欲使我委身沟壑母赧然出于是不复更议应事姑孝姑死哭几绝非有故不出阃邻妇罕识其面年九十一双瞳&#然行弗曳杖　　姚一伟妻王氏
按广德州志王氏庠生姚一伟妻伟早世子召南甫二月嚙指誓不更嫁拮据延师教子早列黉序　　宗光业妻昝氏按广德州志昝氏宗光业妻夫亡孀苦不移年八十课子及孙俱列庠序县令旌之　　任之杰妻岑氏
按广德州志岑氏庠生任之杰妻青年失俪皓首归贞尝刲股以疗姑疾教子九鼎为诸生天启丙寅县令旌表　　董宾妻翁氏
按苏州府志翁氏吴江人董宾妻年二十五而寡守节五十年天启二年旌表　　张定安妻王氏
按苏州府志王氏嘉定人张定安妻年二十而寡教子娄孙成立守节五十余年天启二年旌表　　徐应时妻诸氏
按苏州府志诸氏昆山人徐应时妻年二十九时亡氏矢志不更嫁苦守终身　　顾祖武妻叶氏
按苏州府志叶氏吴江人顾祖武妻年十九夫亡妾遗腹生一女叶抚若己出及长撤己奁嫁之教嗣子世第游黉序守节四十七年天启三年旌表　　倪必裕妻徐氏
按苏州府志徐氏吴县人倪必裕妻天启四年旌表事实无考　　李旦妻黄氏
按苏州府志黄氏吴江人李旦妻旦亡氏年二十二家贫子暹幼继姑逼改嫁黄欲刎颈乃止守节五十五年天启四年旌表　　余永思妻陆氏
按苏州府志陆氏长洲人嫁吴邑诸生余永思思亡氏凭棺恸绝复苏善承姑意诲长子浑登贤书孙之益为提学疏闻旌表　　沈晔妻赵氏
