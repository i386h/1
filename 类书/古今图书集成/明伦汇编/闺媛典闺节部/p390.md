<!-- { "loadSidebar": true } -->
　　按温州府志陈氏刘应泰妻夫亡勉子标力学　　食饩时称其有敬姜孟母风公举旌表　　黄象鼐妻林氏
　　按温州府志林氏黄象鼐妻年二十夫亡子鈜　　升方孩氏矢志孀居课子入泮年八旬孙枝森　　立郡邑并旌之　　王文昌妻项氏
　　按温州府志项氏王文昌妻永嘉人性敬谨事　　翁姑以孝称勉夫勤学领恩荐夫亡勤机杼以　　养翁姑抚二子继斌继武教以诗书俱蜚声黉　　序年九十六郡守旌之　　朱日晶妻王氏
　　按温州府志王氏朱日晶妻永嘉人给谏王良　　心女年二十二夫亡矢志守节年九十四教子　　孙俱入泮郡邑交旌之　　赵可顺妻王氏
　　按温州府志王氏赵可顺妻永嘉人年二十九　　夫亡子尧征良相皆幼氏坚贞笃志艰苦备尝　　年八旬学使旌之　　厉宗文妻张氏
　　按永嘉县志张氏厉宗文妻年十六归文四年　　而寡不食求殉家人劝止抚孤孀居数十年　　陈世德妻金氏　　按永嘉县志金氏陈世德妻年二十四夫丧同　　妾姜氏方氏矢志抚孤旌表　　何彦淳妻方氏
媳林
氏附

　　按永嘉县志方氏何彦淳妻年二十夫亡事舅　　姑尽礼子际期甫七岁教读父书补郡弟子员　　娶林氏年二十四际期复没林养姑抚孤课以　　书史一门双节为乡里所称　　陈正父妻叶氏
媳邵
氏附

　　按永嘉县志叶氏陈正父妻夫早丧抚子允荐　　长娶邵氏生孙允荐又亡姑妇双寡并以节称　　单沧妻金氏　　按永嘉县志金氏单沧妻夫亡子幼在抱家无　　担石纺绩自给教子君让为诸生　　王一炼妻林氏
　　按永嘉县志林氏王一炼妻年二十四夫丧抚　　孤成立能孝其姑苦节六十余年有司旌表　　冯时雍妻张氏　　按永嘉县志张氏冯时雍妻嫁五载夫亡屡欲　　投缳姑泣谕乃止子廷俊振奇方孩苦守抚之　　成立孝事姑嫜教二子入泮群孙繞膝郡守旌　　之　　潘一镇妻黄氏
　　按永嘉县志黄氏潘一镇妻年三十而寡抚孤　　守节及疾子国梓割股疗之郡旌其闾　　林义孙妻陈氏
　　按永嘉县志陈氏林义孙妻夫早亡遗腹生子　　&#奇矢志苦守事孀姑终身郡邑旌表　　王瑞棣继室何氏　　按永嘉县志何氏王瑞棣继室归王二月棣亡　　何年十九亲族以子女非其所出虑有他志何　　泣曰夫亡我不与之俱亡者特以有二子遂断　　发绝荤抚孤婚娶寻俱丧何与媳林氏课孙成　　立寿七十卒　　周道进妻万氏
　　按乐清县志万氏周道进妻年二十三夫亡截　　发自誓遗孤玙甫五月纺织抚之入庠苦节五　　十年郡守旌表　　王谟妻陈氏
　　按乐清县志陈氏王谟妻年二十七夫亡抚孤　　苦节足不逾阃以寿终　　余君荣妻卢氏
　　按乐清县志卢氏余君荣妻年二十三夫丧抚　　孤苦节以寿终　　赵君质妻李氏
　　按乐清县志李氏赵君质妻年少夫亡矢志孀　　守食贫茹苦抚子囿入泮年七十终　　李永明妻陈氏
　　按缙云县志陈氏鸿胪寺序班李永明妻孝事　　舅姑克相夫子夫早世教育九子成名抚养四　　女遣嫁厚薄无分嫡庶邑令汪宗鲁表其门　　陈所学妻麻氏　　按缙云县志麻氏陈所学妻年二十一夫亡子　　甫期月家贫以纺绩教子入泮孝事舅姑祭葬　　尽礼孀居四十余年乡党重之　　沈汝起妻朱氏
　　按缙云县志朱氏沈汝起妻年十九夫亡室如　　悬罄资女红以养翁姑严义方以教幼子洵称　　苦节　　虞曰都妻马氏
　　按缙云县志马氏庠生虞曰都妻年二十六寡　　矢志冰霜备尝艰苦事九十三岁老姑至死无　　倦抚周岁子教以成名邑令表其节年七十一　　终　　李维锡妻丁氏
　　按缙云县志丁氏庠生李维锡妻秉性端凝操　　家勤俭舅姑早逝夫亦继亡三子一女俱幼孀　　居三十余年焚膏纺绩教子女婚嫁以礼夫之　　祖父两世停棺皆为迁葬　　赵溢妻李氏
　　按缙云县志李氏庠生赵溢妻年二十而寡家　　贫子幼矢志苦守五十余年事姑训子克尽慈　　孝　　郑孕蕙妻朱氏
　　按缙云县志朱氏廪生郑孕蕙妻年十九而寡　　止一女未周氏矢志冰霜纺绩以奉姑抚女年　　将八十辛勤不懈　　施绳元妻李氏
　　按缙云县志李氏庠生施绳元妻性端重礼　　仪年二十五夫亡舅姑早逝无嗣只身孤守四　　十余年而终　　卢应承妻吕氏
　　按缙云县志吕氏卢应承妻年二十夫丧孝事　　耄翁智保侧室之子抚之成立寻丧复抚幼孙　　以延宗祀邑令雷叔闻表其门年八十九卒　　李瑞&#妻郑氏　　按缙云县志郑氏庠生李瑞&#妻年十九而寡　　无嗣矢志不移抚侄承继事舅姑孝葬以礼守　　节五十余年如一日　　李受采妻潘氏
　　按缙云县志潘氏廪生李受采妻年二十八寡　　长子三岁次子遗腹家贫无倚或劝改适氏矢　　志不渝累遭寇乱流离困苦饥寒切身而志益　　坚教养二子俱入泮年六十有三卒　　沈得时妻李氏
　　按缙云县志李氏沈得时妻年二十六夫丧抚　　六岁孤入泮未几子媳并亡复抚八月幼孙成　　立屡遇盘错志节弥坚历五十余年卒　　郑铭瑛妻虞氏
　　按缙云县志虞氏廪生郑铭瑛妻夫早世矢志　　孀守孝事舅姑曲尽怡养抚六月遗孤教育成　　立学使旌之　　朱之彦妻卢氏
　　按缙云县志卢氏庠生朱之彦妻年二十三夫　　亡子幼家贫冰霜卓立时值世变山魈未剪宗　　长亲邻怜其无依交劝改适卢矢志不移冻饿　　流离滨死者数而贞操益坚卒教子成立以天　　年终　　包&#妻徐氏
　　按遂昌县志徐氏包&#妻少寡苦节屡被旌表　　年八十有八而卒　　王文中继室潘氏
　　按遂昌县志潘氏王文中继室相夫克敦妇道　　盛年守节家政肃清中年有疾子国靖割股疗　　之年九十一终县令旌表　　周一诏妻毛氏
　　按遂昌县志毛氏周一诏妻年二十六诏亡长　　子之奇纔能走次子之贞方半周氏砺志苦守　　百折不回二子皆入泮　　徐元福妻周氏
　　按遂昌县志周氏徐元福妻福贫揭本为商氏　　产男怀庆纔七日福去家不返氏守七日子竭　　尽荼苦上奉孀祖姑与孀姑昼夜为人纺绩至　　不能备灯火暗中纑腐去其半先其祖姑同　　其姑守元福及是一门三代孤嫠茕茕见者酸　　鼻怀庆幼失学而能孝两刲肉救亲治三丧俱　　克尽力　　郑一桂妻徐氏
　　按遂昌县志徐氏郑一桂妻性婉静教子相夫　　有声姻娅间夫亡厉节训子九&#得承欢膝下　　以寿终　　童一春妻王氏
　　按遂昌县志王氏童一春妻比郎王圯公孙女　　生而淑慧习内则兼解经书端庄静一言笑　　不苟动合古人矩矱于归时年未及笄克敦孝　　敬三岁弗孕即劝夫纳媵连举三子氏亦自生　　一男夫亡一体抚育无嫡庶岐视四子亦依依　　如一母比长躬授句读有丸熊画荻风年逾六　　十无疾而逝学使屡旌之　　包万祯妻叶氏
　　按遂昌县志叶氏包万祯妻嫁甫三载祯亡长　　子字彦方二岁次子字龙在腹氏矢志贞守家　　贫极受荼苦长子甫娶三月而夭媳徐氏遗腹　　不举又抚次子娶妻生孙前后备历诸艰凡四　　十六年如一日有司旌焉　　郑九鹏妻徐氏
　　按遂昌县志徐氏郑九鹏妻年二十而寡却箸　　绝粒誓不独生翁姑以其有遗腹劝曰克延我　　世胜于从死遂免起事翁姑果举子元忠家徒　　四壁荼苦备尝惟日纺绩教元忠得游黉序　　朱门振妻王氏　　按遂昌县志王氏朱门振妻于归逾年振以贫　　客游死遗腹生一子未几翁姑亡田庐俱尽茕　　茕独守以织纴易粟育子及长成教之安贫负　　薪食力孀居四十余年一切庆吊饮宴不赴足　　不逾阈没齿如初　　王志昂妻周氏
　　按遂昌县志周氏王志昂妻夫亡年二十五矢　　志守节请命翁姑为夫立嗣继侄方髫龀氏鞠　　育勤瘁抚孤成立年七十五犹矍铄健饭督课　　子孙无倦邑令旌其门　　王尧相妻高氏
　　按遂昌县志高氏儒士王尧相妻于归一载生　　子未周而尧相殒氏年未二十哀毁几绝翁姑　　以抚孤大节勉之遂矢志育孤尊师重道教子　　成名勤俭克家肃然闺范年七十一卒有司旌　　之　　俞中伦妻王氏
　　按遂昌县志王氏俞中伦妻年二十居孀长子　　甫三岁次子遗腹父母欲夺其志氏矢死靡他　　投缳几绝始寝其议一意抚育两雏谢绝庆吊　　迹不逾阃事闻郡县旌表年七十二卒　　徐一旭妻周氏
　　按遂昌县志周氏徐一旭妻年十六于归不三　　载而夫染沈&#氏祷以身代割肉烹羹进之不　　治几欲自尽姑曰当怜吾苦乃止无子立幼侄　　奉祀停夫柩于室三年不舍朝夕一蔬一食必　　奠而食食且泣及葬后园每食携奠如故家贫　　蓬跣纺绩治圃易粟以供寡姑终身不食肥甘　　年七十终继子贫不能葬停二十二年棺几朽　　康熙辛卯邑令闻而旌之捐俸为之墓　　郑元果妻苏氏
　　按遂昌县志苏氏郑元果妻夫亡无子伯氏以　　岁饥难度促之嫁氏潸然告曰吾以有妯娌可　　倚幼侄可望故不遽从死耳宁能改事他人耶　　及伯氏夫妇俱没遗九岁孤氏代抚如子未几　　复夭氏哀告族人为之立后家贫诸苦备尝拮　　据营葬翁姑及夫遗棺为继侄婚娶年七十终　　吴埙妻季氏　　按庆元县志季氏吴埙妻年二十三寡抚诸孤　　辟纑佐读有和熊画荻之风戊子水灾一隅漂　　没独其夫柩无恙人以为诚感　　叶养姑
　　按庆元县志叶养姑许配吴良彩彩死女年十　　六赴吴丧坚志不归父母欲夺其志女引刀自　　刺乃止继立嗣子家贫饘粥不给日勤组织巿　　粱粟以食彩父母年七十余步不出闺邑令敬　　礼之一日谓诸孙曰昔汝祖死吾非欲独生设　　当时以死从谁抚若辈吾六十余年辛苦幸若　　辈俱成立可以见亡人地下矣言讫而逝　　吴德芳妻杨氏　　按庆元县志杨氏吴德芳妻事姑至孝姑病告　　天请代割股疗之年二十四夫死坚守冰霜纺　　绩自给教子克有才名年八十卒　　叶廷章妻吴氏
　　按庆元县志吴氏年十九适叶廷章一载章亡　　抚侄观生成立孀居六十余年年八十八卒　　王存妻梅氏　　按云和县志梅氏坊郭人王存妻年二十三夫　　亡无子孀居五十余年年七十八卒　　庄振猷妻蒋氏
　　按福建通志蒋氏名闰福清庄振猷妻也少有　　慧性能知书识大义年十八归于庄时振猷兄　　振徽任粤东振猷婚仅三月即往兄署五年未　　得归旋闻父疾奔至家而父已殁振猷性至孝　　哀毁苫次与蒋氏未曾一面不匝月而得疾寻　　卒氏年纔二十二痛不欲生因抚一孤勉存视　　息及孤稍长督课甚严终不以爱弛时家贫每　　藉织以佐灯膏而孤亦奋志力学迄有成立　　康熙五十八年邑人吁请有司奉旨建坊旌表焉子定莆田县学训导
　　叶汝栋妻林氏
　　按福建通志林氏名瑢闽县人叶汝栋妻也适　　汝栋未三年生一女而汝栋亡氏矢志苦守立　　嗣以养姑及姑殁丧葬皆如礼为嗣子娶妇以　　承宗祧为女择婿归谢宣宣未几殁氏复诲诸　　外孙男女皆有成立凡守节四十余年以康熙　　四十二年恩诏邑人公举奉
旨旌表
