<!-- { "loadSidebar": true } -->
按海盐县志项氏刘世坊妻年十四归坊七年坊没遗孤祖锡殊幼至戚念氏韶年姑老势难倚仗劝嫁者不啻百人氏指天泣血誓无他志谓其姑曰妇不即死为刘家一孤雏耳非敢偷生也毁容截发衣缟茹荼独处一室亲戚罕见其面机杼织纺以终其身万历四十年有司具奏旌表　　沈妻陈氏
按海盐县志陈氏名玉琼沈妻年二十四而寡志操始终如一　　徐潮妻王氏
按海盐县志王氏徐潮妻年二十四夫亡抚孤晟成立称苦节御史杨以闻未报而卒　　韩尧俊妻顾氏
按海盐县志顾氏宜黄令所有之女字当湖陆佥宪梦韩季子尧俊所有无子以女为子因赘俊俊豪华公子幼孤家业几荡寻得瘵疾蚤死氏抱俊兄子鉴为后而身侍养于父母以终天年　　刘东灵妻李氏
按海盐县志李氏刘东灵妻东灵死贫无依归养于弟斗室一身终年不闻其语笑　　马孟驳妻李氏
按海盐县志李氏诸生马孟驳妻年十七夫亡守节终身　　陈昌颍妻董氏
按海盐县志董氏海宁举人成龙女嫁太学生陈昌颍年二十九夫亡守节孝于舅姑万历四十年县令旌表　　潘氏周氏
按海盐县志潘氏名贞玉诸生陆郡继妻周氏名贞姞郡弟部妻郡死潘欲殉不得刻木为夫像事之部死周截发茹素与姒终身潘有子梦鸾共抚之成立事闻并旌表　　刘浩妻董氏
按海盐县志董氏抚掾刘浩妻浩亡董年二十四无子一女适俞希贤董遇婿如子教婿子如孙苦节终老　　萧氏储氏
按海盐县志萧氏吴儒妻储氏吴桃妻&#以贞节为县令所褒儒与桃叔侄也相继早丧而儒无子桃子中英方周岁萧因抱为己子与储共抚之成人　　顾盘继妻祝氏按海盐县志祝氏顾盘继妻盘登贤书岁余没祝年二十六抚嗣子熙以节着熙先亡祝操家训诸孙元闻元硕等皆有文名熙妻徐亦有妇德　　马如云妻王氏
按海盐县志王氏生员马如云妻指挥大邦女年二十一夫亡坚持苦节孀居三十四载　　童尚斌继妻周氏
按海盐县志周氏指挥童尚斌继妻斌以世冑中武会试升都指挥未几没氏年二十四子养初仅四岁家贫俸薄周以勤俭操持手自纺织以佐朝夕待下严而惠时以四子书及孙吴七书大义训子以荫历官松海副总戎得禄养年七十六苦节五十余年　　王舜龙妻祝氏按海盐县志祝氏太学生王舜龙妻性至孝及笄字王姑病割股疗之阅三载而寡遗孤方襁褓家难频作族人争立嗣构讼鞫者直之族人亦愧悔寻遭回禄生产几罄氏拮据训二子德明尚志俱列胶庠家稍振尚志尢笃学好义扩祭田建祠庙设义产教其子若孙俱敦孝友　　陆文熙妻何氏
按海盐县志何氏陆文熙妻年十九夫亡子象晋甫九月氏孝事舅姑永废膏沐断酒肉家贫织作以供修脯教象晋入泮年九十四学使题旌　　戴思育妻徐氏
按海盐县志徐氏邑诸生戴思育妻年十九孀居守节五十年抚孤渭臣成立学使旌之　　叶芳妻马氏
按海盐县志马氏孝子叶芳妻年十六归叶未五年芳没遗孤三月舅姑怜其少遣归母家氏啮指自誓抚孤纺绩以供二人甘旨子既长不乐尘俗髡顶为僧马独居数十年既老且病其子别构数椽迎养县令张素仁表其节　　舒葵妻吕氏
按海盐县志吕氏水北里民舒葵妻吕冢人年十七嫁葵逾年葵亡子笙甫三月姑张曰吾一子一女子死女犹子也孙未必可保孤嫠徒累人耳吕闻益悲抚其子加谨姑招女及婿同居倾橐授之婿未厌觊其产欲阴害孤吕知佯归宁寄儿母家驰返奉姑惟谨已而姑女与婿俱死家日贫吕常乞粟母家养其姑及笙成立姑丧送之尽礼苦节六十余年年八十有九万历中县令杜士全表其庐　　朱仍坦妻韩氏
按海盐县志韩氏儒士朱仍坦妻年二十八夫亡子幼家贫伯叔欲夺其志韩啮臂誓天终无二志纺织勤苦以供姑膳家亦赖以不坠　　沈肇隆妻徐氏
锺
氏附

按海盐县志徐氏诸生沈肇隆妻肇隆早亡氏苦节教子延镳成诸生镳没又抚孙期昌继父业昌死妻锺氏年二十三守志三十年而卒　　葵炳勋母曹氏
按平湖县志曹氏诸生葵炳勋母年十九夫亡营葬掘地五尺许得一铁环氏曰君志如环妾心如铁遂绝粒姑力谕之强起年五十卒陆应旸为立传　　孙汀妻张氏按平湖县志张氏孙汀妻年二十七汀死子枝茂甫四岁苦节抚茂成人葬夫如礼年七十三卒　　杨悌继室褚氏
按平湖县志褚氏杨悌继室悌元配徐氏生二子没氏年十六归悌亦生二子长邦庆次邦序越六年悌亡庆序皆幼悌兄嫂席卷其赀去氏不与较惟朝夕流涕课其子成人年七十八卒　　宋秀妻金氏
按平湖县志金氏宋秀妻年二十八秀亡苦守五十四年万历间有司旌之　　沈瑞继妻陆氏
按平湖县志陆氏太学生沈瑞继妻沈初娶陆基诚女无子死复娶于陆则嘉善陆见池女也生四子二女皆幼夫以弟亡郁邑致病遂不起氏年二十九家难外侮纷然见陵氏怀襁褓儿奉垂白舅姑忍饥寒苦作手足皲瘃泣涕零乱沾洒机杼三十余年年六十二卒　　沈湍銮妻张氏
按平湖县志张氏诸生沈湍銮妻湍銮早亡苦节终身邑令旌表　　孙献策妻金氏
按平湖县志金氏孙献策妻策早亡抚二子成立年七十卒县令旌之　　陆氏女
按平湖县志陆氏女许聘嘉善张应祥逾年祥死张剪发键户苦守不出其娣李氏亦嫠居相依以老邑令表其门　　曹氏女
婢陈
氏附

按平湖县志曹氏女许字陆在德未嫁德亡闻讣临哭不归遂蓬垢断荤与婢陈朝夕勤作以葬德年六十余卒陈婢亦终守不字　　钱思正妻姚氏
按石门县志姚氏文学钱思正妻归未久即劝正置妾二生子懋新十岁而思正亡氏拮据守贞克昌家业卒年八十有二　　范光宸妻朱氏　　　张国瑜妻周氏
　　姜锺妻屠氏　　　　张世禄妻孙氏
　　俞楫妻丁氏　　　　吕妻张氏
按石门县志以上六妇俱守节终身
　　平禄妻陆氏
媳蔡
氏附

按石门县志陆氏平禄妻禄亡氏年二十八一子海尚幼氏辛苦抚育成立海复夭与媳蔡氏孀居相守年八十有二邑令表其门　　王学诗妻周氏
按石门县志周氏王学诗妻年十九夫亡子道南甫六月氏矢志鞠育承舅姑意延师课读束脯皆办于十指道南以诸生例授训职氏年七十终
　闺节部列传八十七
　　明八十二
　　沈镗妻简氏
按归安县志简氏郡庠生沈镗妻事舅姑甚孝年二十一夫亡守节抚二子成立备极艰辛寿九十七而终万历中奉诏建坊旌表　　沈复妻孙氏
按归安县志孙氏廪生沈复妻年二十六夫亡守节六十年中丞旌表　　施艮妻沈氏
按归安县志沈氏忠臣沈南崖女施艮妻艮从唐一庵先生讲学鲍山归舟覆溺死沈年二十励志守节万历中郡守陈幼学特请建坊旌表　　李&#妻钱氏
按长兴县志钱氏归安望族女年十六归东山李&#阅十载&#亡子大中甫二岁大正甫五月宗姓将不利于二雏氏外御其侮教之成立大中起家素封大正读书砥行八十而孺慕不衰氏卒年七十有四　　李良谟女按长兴县志东山李良谟女许字宋林未嫁林疾笃林父母促归良谟未允也女年十三自笄而往躬汤药二十七日而诀两叔不利其在室辄以膏腴啖之女曰产可让志不可夺甘贫茹素形如枯木病不食药年五十三卒邑令闻状表其门从祀节烈祠　　李大韶妻钱氏按长兴县志钱氏东山李大韶妻大韶不得于父鹗暴死钱年二十二子良栋方两岁钱以韶故又失爱宗人曰咄妇安置喙乃欲以孑身抚孤儿乎夺志者屡起钱焚其嫁时衣以自誓鹗死钱营葬之厝大韶于墓侧携孤归依外王母早暮拮据以十指为生栋稍长附塾师学寻娶妇归东山癸巳岁除里中争市牛酒鸡豕相征逐嫠孤突尚冷幼孙持一升丐米他舍无应者或手一掬掷之升不能半两妇相对泣度岁甲午栋试武林苦无资解敝衣质得半锾徒步以往既入泮庚子举于乡甲辰成进士拜泉州理钱就养邸舍栋长跽请幸母小破颜钱于邑泣数行下曰天乎老媪不自意今日儿奈何令老媪独享乎久之郁郁以死年五十六栋服阕上吁呜呜千余言观者痛绝奉诏旌之　　丁应韶妾严氏
按长兴县志严氏邑农家女参藩丁应韶妾也年十九侍参藩于南康舟次时万历乙酉岁也甫四岁参藩卒于官舍与严未甚接枕席遗命以严无子令善嫁之严矢志不他适龛观音大士于室后遂不肉食性温克视诸孙若己子年五十五卒台使者闻之贻以棹楔欲上其事未果　　锺经书继室沈氏
按长兴县志沈氏锺经书继室年十六归锺二十三夫亡经书前室钱氏生五子氏生一子俱幼氏抚而教之均平齐一有鸤鸠之德见诸孙不整衣不出克勤克俭五十九年如一日子姓俱补诸生举明经而孙明进成进士氏年八十二卒　　未天然妻钱氏
按长兴县志钱氏年十七归白溪未天然两阅岁生子曰甫百日而天然捐馆氏事翁姑以妇代子育藐孤以母代父经营生计又以女代男辟纑以佐饔飧则以十指代农夫之耒耜画荻以训则以口代师傅拮据黾勉至于耳聋族人称聋寡焉年七十余卒　　丁良策妾黄氏按长兴县志黄氏丁元荐从祖别驾丁良策妾也年十四侍策产一子殇别驾客死景东太守慕其姿请婿焉黄拔剑厉声曰如有见逼者请以颈血溅其衣太守咋舌去黄携二三奚奴奉主母扶榇归万里外嫡子敬止事之如母又十余年卒　　董廷虎妻王氏
按长兴县志王氏董廷虎妻家世寒微有子三岁虎亡氏年二十四俯仰无依恶少朱电慕其姿强欲赘焉氏割一耳血淋漓从门隙投之电惊遁伶仃四十余年万历三十七年旌表　　韦佑妻李氏
按长兴县志李氏南淙韦佑妻年十七归佑逾年而佑亡遗腹举一女舅姑疑其少数讽之氏辄抱女号泣于天呼良人曰生则同人死则同鬼女长字殷氏子殷懦而不才尽废其业人见之者或诟嗤或凌虐氏失所依自矢益坚以死　　商纶妻李氏
按长兴县志李氏商纶妻归三年纶死无子绩纺以事翁姑翁姑没纶兄弟离析李兀坐一室前后七十三年与里中妇女谈多古节烈及操家拮据之事乡党称闺中祭酒卒于万历元年四月朔寿九十一　　周氏女按长兴县志周氏女受姚光裕聘未笄闻姚死号恸不欲生父母解之曰若识郎面乎谁依而守也女颠仆首抢地曰论义不论情百计&#死父母度无可如何卜期以归亲党白衣冠送之哭声震野女怡然就道为文祭姚生词甚哀高墉深扃父母罕睹其面斗室中奉两木主一祀姚生亡母一祀姚生蔬食十余年每食必祭甲午秋出其织之积厚葬姚生于唐兴山归请立嗣曰吾事毕矣一恸呕血而死万历二十八年旌之　　王泮妻甫氏
按长兴县志甫氏儒士王泮妻年十九结褵甫三月泮夭氏誓死守节历灾祲饥荒不变万历三十六年县令表其庐　　沈绍宗妻费氏
按长兴县志费氏沈绍宗妻年十八归沈二十一夫亡训子承绪补诸生食饩万历四十一年县令旌表　　沈明道妻张氏按德清县志张氏诸生沈明道妻年十九夫亡遗二孤一岁余一弥月氏以死自誓姑谕之曰妇死如后嗣何氏强起抚孤教之成立姑病刲股以救姑死躬畚锸以葬里人称其节孝孀居五十七年终　　马三省妻徐氏
按德清县志徐氏诸生马三省妻年十九夫亡茹贫守节寿九十终　　刘逵妻胡氏
丘
氏附

