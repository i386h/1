<!-- { "loadSidebar": true } -->
按海宁县志董氏朱俊妻归三载夫亡遗孤鉴初在襁褓氏勺水不入口以宗戚力勉始强食哭不绝声有司表其节编修戴大宾为诗曰望夫归夫归定何时儿啼夫不闻妻哭夫不知此身不惜化为石汝儿无母当怨谁芳草年年青吁嗟夫兮归不归儿勿哭儿哭伤母心汝翁弃汝去汝母爱汝不敢嗔何日儿当言何日儿当步母养儿兮苦复苦吁嗟儿兮若作潘郎负阿母　　章滂妻吴氏
按富阳县志吴氏钱塘人年十六归富阳章滂之子甫三月而夫没吴曰吾视捐躯如脱屣将俟叔有子抚而教之耳及立侄未几又夭人咸悲其穷吴复抚诸孙教之迄长并为诸生有声　　倪有诚妻沈氏
按富阳县志沈氏坊郭倪有诚妻年未三十而有诚没纺绩养姑孝谨不懈姑没力营丧葬不失古礼年七十而卒　　胡鍑妻方氏
按富阳县志方氏坊郭人父某倅荆州弘治三年适同里长史胡圻子鍑于归三月而鍑亡方年十九无子舅姑耄家徒壁立邻媪怜其孱弱讽再醮方嚙指号恸曰未亡人忍遽置二亲不顾也遂谢绝之力操作侍养无间朝夕有疾奉医药不少倦露祷割股者再舅姑获无恙为鍑立后承祀历七十年如一日分巡佥事焦煜给以粟帛嘉靖十六年奏请旌表二十九年建坊于邑之庆护乡　　何渠妻郑氏
按富阳县志郑氏坊郭何渠妻蚤寡抚子美形影相吊美稍长知向学已而与贡荐几冠南宫而郑不色喜晚困公车历倭难经贫乏而郑不愠见曰有子不坠家声又何多求焉美以母老署教北平为禄养计未几移锺离迎养以寿终　　吴木妻高氏
按余杭县志高氏诸生吴木妻年二十夫亡家贫咸欲夺其志氏以死自誓遗孤光纔周岁茹苦训之及长入泮而夭复教孙大经补弟子员膏火脯修皆氏脱簪珥工纺绩资之年九十七卒直指表其门　　翁隆妻沈氏按余杭县志沈氏幼聪慧十岁通女训大义及笄归翁隆事舅姑以孝称二十七隆罹危疾沈刲股营救既没哀毁骨立苦节五十余年年八十卒嘉靖二十年旌表　　周珪妻路氏
按余杭县志路氏周珪妻年十九归周家贫甚珪幼习举业不事生产氏拮据绩以佐薪水二十三而夫亡遗孤经方襁褓氏悲号呕血数升命几绝逾年其父念女贫苦讽改适氏厉声曰不独耻之呱呱幼子谁与鞠育卒抚经成立经旋没氏又与妇杨氏抚诸孙将属纩指诸孙曰若曹能读书继祖父之志吾含笑九原矣年七十有三卒　　沈木妻周氏
按余杭县志周氏沈木妻年二十三木亡遗孤焕然在抱氏忍死苦节日夜纺绩奉孀姑惟谨课子于机杼傍稍佚辄厉色曰我所不从尔父地下以有若耳遂呜咽泪下焕然感奋卒成名士邑令以闻岁给米二石布二匹终其身　　高灿妻童氏
按临安县志童氏高灿妻年二十六灿亡长子垔在襁褓次子墉遗腹氏号哭欲自尽姑觉而止含哀茹苦躬勤蚕织育二子俱成立嘉靖五年郡县皆旌其闾　　汪清妻徐氏
按临安县志徐氏汪清妻年二十二清亡二子樟槿俱在襁褓父母欲令再适氏闻之以死自誓事姑舅以礼年逾九十无恙乡人称之　　赵璠妻胡氏
按临安县志胡氏赵璠妻年二十一璠亡止一子父母欲夺其志氏引刀断发不复归宁日勤纺绩以事舅姑姑疾焚香告天求以身代年八十余卒　　童璒妻郎氏
按临安县志郎氏童璒妻年二十四璒亡子良能方十月父母俟其服阕令再适氏以死守竟莫能夺孝事舅姑育子成人孀居四十年乡人称之　　胡邦望妻姚氏
按昌化县志姚氏胡邦望妻夫亡守节事姑择嗣承祧连葬三代遗胳人称贤节　　熊桓妻王氏
按昌化县志王氏熊桓妻桓蚤世氏苦节抚遗孤超成立白首如初　　王三台妻叶氏
程
氏附

按昌化县志叶氏王三台妻贡士叶云章女台没无子守节不嫁同时吕妻程氏寿耆一槐女亦守节四十余年　　陈爱猷妻朱氏
妇戴
氏附

按昌化县志朱氏陈爱猷妻爱猷遘危疾氏刲股疗之疾愈越三载复病死遗子凤威尚幼氏抚之泣曰今不即从夫地下者以有若故耳卒茹苦训课及长补弟子员娶邑绅戴干女凤威早丧氏益哀恸不食几毙媳戴方娠生桓妇姑励志同守艰难抚育成立克延危绪咸以寿终嘉靖三十四年县令申请旌表　　顾四相妻陈氏按嘉兴府志陈氏秀水顾四相妻陈金女年十八归顾逾年夫病剧割股和药以饵之获苏又二载夫没自经至再愿与同死家人力救免乃剪发矢志茹素衣缟礼佛终身年七十卒　　杨和妻贺氏
妇韩
氏附

按嘉兴府志贺氏秀水杨和妻年二十四和亡抚子道升长娶韩氏升没韩年二十姑媳共守志终身邑令张道旌表　　陶托继室王氏
妾钱
氏附

按嘉兴府志王氏秀水陶托继室年二十三夫亡与妾钱氏相依守节抚孤九礼九乐九文成立九乐为鸿胪寺序班以母节闻于朝旌表　　沈儒女
按嘉兴府志沈儒女嘉兴人受姚谚聘谚亡女年十七闻讣痛哭几丧明请谚衣履祀之父母俱没依弟沈皋终身有司旌表　　薛文煌女
按嘉兴府志薛文煌女嘉兴人许字诸生黄九畴未归畴没女剪发披麻如黄守丧哀毁骨立五年而死与畴合葬　　殳大经妻巢氏
按嘉兴府志巢氏殳大经妻嘉兴人殳早亡氏年二十七痛哭自缢姑亟救得不死买书教子纺绩养姑苦节五十余年有司表其庐　　邹浩妻程氏
按嘉兴府志程氏邹浩妻嘉兴人年二十五而寡甘贫苦守抚二岁孤国儒登进士嘉靖末建坊旌之　　盛氏女按嘉兴府志盛氏女许字诸生沈之韶未嫁而韶死女剪发纳棺中矢志靡他年七十余卒县令李寅宾旌之　　周元圻妻胡氏
按嘉兴府志胡氏周元圻妻嘉兴人年二十三夫亡贫不能葬翁欲火之氏不从苦守遗孤三十年教之成名获葬焉　　许灿妻张氏
按嘉兴府志张氏许灿妻嘉兴人司训张星女性端重自幼若成人年十九归许年余而寡悲号几殒值荒乱脱簪珥躬纺织以供舅姑抚前子应逵如己出年七十三卒有司屡旌之以应逵贵封淑人　　严泰妻周氏
按嘉兴府志周氏严泰妻嘉兴人年十七归泰四月泰亡贫不能自给或劝再适周忿然截发自誓敛迹一室历四十余年终雷鼓和为作传　　包志妻杨氏
按嘉兴府志杨氏华亭杨周女适嘉兴包鼎子志志游太学没于京遗二子节五岁孝二岁杨日抚之泣稍长严勖之二子感奋力学相继举进士官御史节以直道忤时戍边僥母曰以忠得罪荣亦多矣居常守俭嫠居四十年受封偶一御命服而哀不自禁即终身不服　　张祯妻莫氏
按嘉兴府志莫氏张祯妻嘉兴人年二十八祯亡翁亦没遗孤方一岁氏归依于母守节四十余年如一日教其子凤岐成进士　　郁銮妻王氏
按嘉兴府志王氏郁銮妻嘉兴人年二十九夫亡抚孤应元登科年六十六卒　　严从爱妻朱氏
许氏
蔡氏附

按嘉兴府志朱氏诸生严从爱妻嘉兴人长史朱绶女归严三载夫亡年二十二哀毁骨立茹斋奉佛纺织养姑抚嗣子其法法亦早世媳许氏年二十七姑媳茕茕相依四十余年从爱昆弟从裕妻蔡氏亦少寡守节直指并题请建坊　　吴邦章妻高氏
徐
氏附

按嘉兴府志高氏吴邦章妻嘉兴人胶州守文登女邦章病亡无子氏预置一槥誓死靡他缟素纺绩苦节七十年年九十卒章弟邦翊妻徐氏亦守节五十余年有司并颜其庐　　林氏陈氏
按嘉兴府志林氏魏全妻陈氏王軏妻俱海盐人早寡辛苦孀居五十余年如一日　　陈立室人钱氏屠氏
按嘉兴府志钱氏屠氏俱陈立室人海盐人立早死钱年二十五屠年十八同心守节郡守徐盈旌之　　贺时保妻沈氏屠巽
妻附

按嘉兴府志沈氏贺时保妻嘉兴人年十八夫亡苦守三十八年直指旌之同时屠巽妻沈氏亦十八岁守节终其身　　吕嗣芳妻顾氏
按嘉兴府志顾氏名妙善嘉兴人训导吕嗣芳妻芳与长子本相继没于官次子原甫八岁顾携还乡家贫甚茕茕苦守教养成立为名臣尝勉原曰忠孝一道也父兄未竟之业儿善成之寻封宜人年八十七倪岳程敏政为之碑记　　沈坪妻费氏
维鑨维
镶妻附

按嘉兴府志费氏平湖太学生沈坪妻年二十一归坪九月坪亡费截发毁面誓不易志翁悯之为立嗣坐卧一小楼足不履地年八十五卒后倭寇入掠指沈节妇门戒无相犯其侄维鑨妻陶氏维镶妻陶氏俱守节抚孤如费　　蔡士能妻赵氏
按嘉兴府志赵氏秀水蔡士能妻年二十八丧夫遂屏华饰誓死守节教子成人事闻诏旌表　　俞干后妻张氏
按嘉兴府志张氏刑部主事俞干后妻平湖人抚前妻子女五人如己出年二十四夫亡辟室悬像奉祖姑金同处其中值海寇入境张砺白刃置怀中自防守节三十余年卒　　俞氏女
按嘉兴府志俞氏女秀水人同邑高岑聘之未嫁而岑亡父母将别议女断发以死誓年六十余郡守赵瀛请建贞女坊　　项邦妾沈氏
莫氏
张氏附

按嘉兴府志沈氏赠左都御史项邦妾秀水人归项四年邦与妻范皆没沈抚孤守志备尝艰苦年八十九旌表又项钺妻莫氏年二十六而寡遗孤甫四岁誓不更嫁嘉靖初旌表苏州卫指挥项绶妾张氏年二十而绶亡他妾称夫遗命勒欲嫁之张截发毁容示无他志止一女与之相守终身郡守赵瀛上其事旌表　　施普妻陈氏
按嘉兴府志陈氏施普妻秀水人自幼端恪沉静年十九归普三载而寡甘贫苦节县令朱来远表其庐　　徐先忠妻沈氏按嘉兴府志沈氏徐先忠妻秀水人先忠游成均没于京沈年二十讣至恸欲自尽家人泣谓曰若死如老姑幼女何沈乃茹痛强食苦节终身年六十八卒有司旌之　　张廷湖妻沈氏
按嘉兴府志沈氏张廷湖妻平湖人年二十夫亡苦节自励五十余年遗孤淝事母尽孝学博旌之　　沈中灿妻马氏按嘉兴府志马氏平湖诸生沈中灿妻灿亡氏年二十三事翁姑课嗣子艰苦备尝县令旌表　　喻应麟妻莫氏
按嘉兴府志莫氏平湖喻应麟妻年二十五夫亡家贫苦节以孝经口授其子泰征道征年八十里中欲举其节氏坚辞而止　　曹一&#妻王氏
按嘉兴府志王氏曹一&#妻平湖人年十九夫亡薙发毁容扃闭一室事姑克尽妇道姑死经营殡殓与舅合葬年逾七十台府岁遗粟帛奏请建坊　　陆妻杨氏
陆
氏附

按嘉兴府志杨氏陆妻与张行伦妻陆氏俱平湖人并少寡家贫抚孤苦节五十余年　　陆氏女
按嘉兴府志陆氏女海盐陆维宁女许字孝廉朱国华子祥符女生而端丽祥符亦秀美工文善琴书未婚而死女年十四梦祥符来别觉而讣至恸哭几绝易服誓守久之以泪竭失明年二十二没国华迎其柩与子合葬　　陆光耀妻陈氏
按嘉兴府志陈氏陆光耀妻平湖人归耀三年夫亡孝事舅姑抚遗腹成立阅五十余年终　　沈姓妻俞氏
按嘉兴府志俞氏沈姓妻平湖人部郎俞金女年十六夫亡无子依母家苦守七十年终　　王廉妻许氏
按嘉兴府志许氏海盐王廉妻归廉未几廉亡遗腹生子众谓许年少令更嫁不听卒守子终身　　吴氏女
按嘉兴府志吴氏女海盐吴泮林女也许聘徐尚臣子未嫁徐子亡女年十五泣欲奔丧父母不获已率　闺节部列传四十九
　　明四十四
　　倪雱妻邵氏
李氏
乐氏附

