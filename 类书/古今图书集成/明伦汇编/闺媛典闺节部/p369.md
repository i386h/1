<!-- { "loadSidebar": true } -->
　　按苏州府志周氏昆山人本姓朱父室璠育于　　外王父御史周元暐家遂蒙其姓年十八适光　　州知州王复曾孙同钦五载而夫殁家贫无子　　瘠出数亩老屋数椽织纴组紃以养翁姑翁病　　殁田屋悉售迎姑养于母家寒夜姑拥炉卧失　　火焚其居周奋身抱姑出体发皆焦即其地结　　茅与姑同卧起终身始承翁命抚幼叔叔夭乃　　抚从子为嗣康熙二十三年有司上其事奉旨建坊旌表周泣曰吾故无家何门可高其已之里　　党以为国典不可已且周实为朱恭靖五世孙女因树绰楔　　于恭靖祠旁　　程应斗妻姚氏
　　按苏州府志姚氏程应斗妻归半载有身应斗　　出为商七载始归不数月殁遗孤六岁姚年二　　十三欲从死以孤儿勉进水浆席苫&#不辍泣　　抚孤肇泰成立勖其孙德沛勤学食饩于庠年　　六十九卒康熙二十三年旌表　　朱履正妻金氏
　　按苏州府志金氏朱履正妻事姑克尽孝道履　　正佣书以供甘旨母病告天愿减己算以益母　　母寻愈履正不三年而没氏奉老姑养生送死　　无憾教子成立终身不为容饰足迹不逾中门　　康熙二十一年旌表　　张恢祖妻蒋氏
　　按苏州府志蒋氏常熟人张恢祖妻父罹凶祸　　死无兄弟氏以孱弱女子赴京号白其冤司寇　　李某怜之按仇服辜年十九适张生一子二十　　七夫亡凭棺欲绝翁姑勉以保孤忍死守节三　　十余年乡里称为节孝　　胡藻时妻赵氏
　　按苏州府志赵氏昆山农家女年十六适胡藻　　时逾年而夫殁号恸几绝姑慰云新妇方有身　　当为宗祀计寻产女赵叹曰天不欲吾夫有后　　矣自是家益贫其父母怜女年少与姑谋令再　　嫁氏闻之绝食既而知已许某姓即扃户自经　　姑觉排闼解救得苏泣曰新妇无子宜死年少　　宜死异日姑百岁后无依宜死姑有季叔奉养　　无须妇宜死言已闭目不语母与姑百端劝慰　　终不听某姓者讼之官官命成其志依母以居　　母又恨其不从命也一椽之外略无顾恤女泣　　曰只此足矣纺绩自给寒暑昼夜无间十指俱　　裂又念孀姑不获奉养时进甘旨衣履姑病归　　侍汤药三阅月卒不起叔赤贫氏拮据殡葬女　　长配儒家子某亦赤贫女又患咯血氏辛苦四　　十年竟以忧死
　　胡敬坪妻杨氏
　　按州府志杨氏嘉定人胡敬坪妻年二十九　　夫亡家贫孤尚幼或劝再适杨截发断指矢志　　靡他抚孤成立营葬三丧皆赖十指苦节五十　　一年卒康熙十八年建坊旌表　　葛子延妻黄氏
　　按州府志黄氏葛子延妻夫亡年二十七翁　　姑以家贫无子令他适黄誓死不二耕织以事　　翁姑抚嗣子延宗祀时方饥馑盗夜至黄撄锋　　刃以卫老幼不少挫辱康熙十四年翁姑相继　　没五棺&#举年六十三卒旌表　　张问政妻陆氏
　　按苏州府志陆氏吴县人适张问政夫早亡守　　节勤苦课子及孙俱为诸生年九十二尚无恙　　一堂五世济济盈膝康熙二十四年巡抚汤斌　　表其门　　庄照妻文氏
　　按苏州府志文氏长洲人和州学正嘉会孙女　　适庄照照患羸疾不起谓文曰吾休矣二子幼　　无田宅伯叔可依奈何文曰从君耳照没文年　　二十四欲投缳父母劝以抚孤乃止子白方五　　龄一在襁褓公姑二柩未葬文尽鬻室中所有　　并夫棺葬之饥寒濒死昼夜刺绣积钱六千银　　十金从父贡士从简持去丰其息岁给米十石　　稍可存活复遇荒旱避乱播迁艰苦没世年六　　十二卒子白痛念母节欲乞宪旌贫苦无力适　　遇圣驾南巡白于警跸前冒死陈情蒙
恩谕令督抚题报巡抚汤斌因题准建坊康熙二十　　四年旌表　　袁璨妻韩氏
　　按苏州府志韩氏吴县人盐城知县时行曾孙　　女年二十二适袁璨甫二岁翁殁璨居丧哀毁　　顿成瘵疾而没韩年二十四欲以身殉祖姑杨　　姑陈泣慰曰汝夫独子今有遗腹独不为宗祧　　计乎于是强起视含殓越七月而举一子璨家　　故贫惟瘠田数亩韩勤女红殖生产事祖姑十　　三年事姑四十四年存殁尽孝先是璨亡外侮　　沓至韩善肆应滨危复安备尝辛苦子得成立　　复勖其孙为诸生康熙二十四年郡守旌表　　张溯夔妻于氏　　按苏州府志于氏常熟人诸生张溯夔妻夔早　　亡遗孤甫三月于年二十守节食贫以事翁姑　　未几翁姑没遗田十亩屋三四椽先世七棺未　　妥萃于一身于拮据营葬如礼教子成立康熙　　二十四年旌表　　王宪文妻申氏
　　按苏州府志申氏吴县人前工部主事绪芳女　　适诸生王宪文为文恪六世孙文苦志励学病　　亡申年二十四绝粒欲死姑为泣谕强起抚子　　铨口授小学诸书稍长勖以砥砺名节事姑孝　　姑以晚年丧长子时时痛悼申进为曲慰退则　　涕泣如雨姑疾谨侍汤药告天请代殁则尽哀　　每时荐痛哭如初丧简严自饬藜藿布素晏如　　也遇宗党有礼五世同居无间然康熙二十六　　年建坊旌表　　沈懋敬妻李氏
　　按州府志李氏吴县木渎人沈懋敬妻年二　　十四而寡奉养翁姑尽孝育子孙有成闺门严　　肃不出庭户三十五年卒年五十八康熙二十　　六年建坊旌表　　刘世荣妻赵氏
　　按苏州府志赵氏长洲人年十七适刘世荣八　　载而寡有女无子弟世钦出嗣他姓赵令归宗　　恩抚之刘家故贫婚嫁俱藉十指年六十五卒　　康熙二十六年旌表　　华氏女
　　按苏州府志华氏女无锡人许字长洲施垲未　　嫁而没女年十七欲以身殉父母怜之令守节　　于施长斋缟素哀号成疾七年而殒康熙二十　　六年旌表　　朱瑞甫妻陆氏
　　按苏州府志陆氏长洲人年十九适朱瑞甫生　　二子一方在抱夫亡姑老家贫陆身任俯仰织　　以供朝夕姑殁丧葬不失礼训子成人康熙　　二十六年旌表　　尢文凤妻沈氏
妇谢
氏附

　　按苏州府志沈氏吴县人尢文凤妻凤亡沈矢　　操抚孤成立寻丧沈与媳谢氏同苦节抚孤孙　　康熙二十五年旌表　　吴嘉祚妻徐氏
　　按苏州府志徐氏长洲人吴嘉祚妻年十八于　　归二十八夫亡初嘉祚患腹疾卧&#二载徐不　　避臭秽昼夜侍汤药寒暑无间日告天请代积　　瘁伤神以致呕血嘉祚卒不起遗孤掌纶甫七　　龄氏号恸誓死勺水不入口者六日姑泣慰曰　　而欲死不念此藐孤耶愿忍死以慰亡儿地下　　于是强延视息嘉祚少读书习举业早失怙不　　事生殖性好施且病久费不资家遂落徐典衣　　奉姑甘旨而自食粗粝綦带衣履每先意承志　　定省温凊克兼子职姑年逾八旬步履维艰徐　　左右扶掖调护甚谨每遇岁时亡忌修祭丰洁　　忾闻僾见哀哭如初丧育孤稍长即训以义方　　篝灯佐读勤十指供脯修辛苦二十六年里党　　咸推节孝康熙二十六年巡抚赵士麟疏闻诏旌表　　许培妻郑氏
　　按苏州府志郑氏长洲人许培妻培故贫以丹　　青糊口郑年二十嫁培二十八夫亡遗孤甫十　　月郑归母家母性严且多子不能相容氏力作　　以佐之依栖六载母终视女为赘疣因僦舍别　　居纺绩自给常一日不再食辛勤三十年子长　　娶媳抱孙而卒　　朱氏女
嫂张
氏附

　　按苏州府志朱氏女生长洲农家许字诸文忠　　年十三忠夭朱誓不再字孝事父母守贞五十　　八年兄君顺妻张氏年二十三而寡遗孤甫五　　月翁姑年俱八旬张矢志不二以耕织供俯仰　　苦节三十余年康熙二十八年巡抚洪之杰&#　　旌表　　沈汝舟继妻王氏
　　按苏州府志王氏吴县诸生沈汝舟继妻年二　　十一而寡苦节三十六年　　韩载郁妻钱氏
　　按苏州府志钱氏长洲人韩载郁妻诸生淳之　　冢媳年二十九夫亡无子抚从子为嗣矢志守　　节事翁姑尽孝家贫纺绩自给勤苦五十余年　　卒年八十三　　陶凤妻朱氏
　　按州府志朱氏长洲人陶凤妻生子继珍甫　　三岁凤亡朱年未三十家贫子幼勤纺绩抚之　　长躬率耕稼拮据娶妇生孙而继珍又殁朱辛　　苦万状抚孙成立年七十三邑令旌表　　丁言继妻计氏
　　按苏州府志计氏吴江人年十八太学丁言娶　　为继妻四载而言亡遗孤甫十月忍死视含殓　　逾月家难作觊觎者阴主覆巢破卵之谋既濒　　死计孤儿匍伏讼庭上官俱直之然已转转　　累及三年家遂落勤纺绩以供朝夕拮据娶媳　　生孙年六十二旌表　　史洽妻王氏
　　按苏州府志王氏长洲人生而婉顺父母怜爱　　之许字史洽翁为贫诸生不能娶媳洽因赘焉　　王虽依父母居而事翁及继姑必竭心力甫二　　年翁殁王脱簪珥具棺殓擗踊哀毁每遇节忌　　哭祭如礼戚里咸称其孝翁有遗逋纷然交责　　王以针黹所积渐次相偿未尝上遗继姑之忧　　无何姑信谗仇视洽洽每叹曰为人子而不得　　乎亲奚以生为王事姑益谨冀得少解而洽郁　　郁不少安计无复之竟目溺于馆舍井中王闻　　变奔哭绝而复苏洽之从父某虑王必为己累　　倥&#中遽议改嫁王抢地呼天欲碎首阶下议　　者辟易父母泣慰曰汝无子而从死则汝夫为　　馁鬼矣若立嗣以延宗祧不逾于身殉乎因议　　立族子勇为于年六岁鞠育教诲逾于己出继　　姑甘旨无缺而自食粗粝姑亦为之感动而王　　念其夫每对食辄哽咽不下一日孤欲授经因　　出洽所存败簏检遗书王见书号恸伏簏不能　　起父母急迎医视之医曰肠已断宁有生理水　　浆不入口数日而死年三十四时康熙二十六　　年十二月也　　陈锡芬妻沈氏
　　按苏州府志沈氏字淑英吴江人生有懿质自　　幼不苟言笑稍长益端庄静&#屏弃华饰诸姑　　中或嘲之曰淑女幽闲何所似梅花水墨淡凝　　妆应声谢曰祗因别具岁寒骨凛冽冰霜松柏　　香年十九适同邑陈锡芬逾年而锡芬遇难无　　子止一女氏闻讣誓以身殉翁姑泣谕曰子弗　　终养而媳又从之其如我两人何氏含受教　　事翁姑承欢罔懈茹素席&#历久如初翁姑相　　继殁孑然无依因告伯氏曰夫亡已久家贫未　　营窀窆不及今置嗣何以善后伯氏唯唯择丁　　氏子某与为婿曰亡人藉此可少慰矣氏曰前　　后事未了吾目其能瞑乎濒死族党议以再从　　子为嗣卒年五十有六　　顾乃猷继妻郭氏
　　按苏州府志郭氏参政忠宁从女适通政使顾　　九思曾孙乃猷为继妻乃猷由诸生入太学明　　季以荐举除州判官顺治乙酉都督李延龄见　　而伟之委署松江管粮通判仓卒讨湖寇遇害　　郭年二十八家中落荆布井臼不避劳瘁抚前　　室子如己出晚年婿及外孙皆登鼎甲视之泊　　如也守节四十余年终　　王家说妻陈氏
　　按州府志陈氏长洲人泗水知县陈谟女适　　王家说年二十四而寡早殁陈奉孀姑以孝称　　苦节持家教子濂为邑诸生康熙辛未年逾五　　十督学许汝霖表其门　　华氏女
