<!-- { "loadSidebar": true } -->
童恢传恢父仲玉遭世凶荒倾家赈恤九族乡里赖全活者以百数周泽传孙堪字子□河南缑氏人也有志操王莽末兵革并起宗族老弱在营保间堪常力战陷敌无所回避数被创刃宗族赖之郡中咸服其义勇赵苞传苞字威豪甘陆东武城人从兄忠为中常侍苞深耻其门族有宦官名势不与忠交通折像传像字伯式广汉雒人也其先张江者封折侯曾孙国为郁林太守徙广汉因封氏焉国生像国有赀财二亿家僮八百人像幼有仁心不杀昆虫不折萌芽能通京氏易好黄老言及国卒感多藏厚亡之义乃散金帛资产周施亲□或谏像曰君三男二女孙息盈前当增益产业何为坐自殚竭乎像曰昔斗子文有言我乃逃祸非避富也吾门户殖财日久盈满之咎道家所忌今世将衰子又不才不仁而富谓之不幸墙隙而高其崩必疾也智者闻之咸服焉自知亡日召宾客九族饮食辞诀忽然而终时年八十四家无余资诸子衰劣如其言云张俭传俭字元节延熹八年为东部督邮时中常侍侯览家在防东残暴百姓所为不轨俭举劾览及其母罪恶请诛之由是结仇览等乡人朱并告俭为党于是□章讨捕俭得亡命望门投止莫不破家相容宗亲并殄灭郡县为之残破尹勋传勋字伯元河南巩人也家世衣冠伯父睦为司徒兄颂为太尉宗族多居贵位者而勋独持清操不以地势尚人周党传党字伯况太原广武人也家产千金少孤为宗人所养而遇之不以理及长又不还其财党诣乡县讼主乃归之既而散与宗族荀恁传恁字君大少修清节资财千万父越卒悉散与九族隐居山泽以求厥志种皓传皓父为定陶令有财三千万父卒皓悉以赈恤宗族及邑里之贫者刘陶传陶为人居简不修小节所与交友必也同志好尚或殊富贵不求合情趣苟同贫贱不易意同宗刘恺以雅德知名独深器陶荀淑传淑弃官归闲居养志产业每增辄以赡宗族知友赵岐传岐字邠卿仕州郡以廉直疾恶见惮京兆尹延笃以为功曹先是中常侍唐衡兄玹为京兆虎牙都尉郡人以玹进不由德皆轻侮之岐及从兄袭又数为贬议玹深毒恨延熹元年玹为京兆尹岐惧祸及乃与从子戬逃避之玹果收岐家属宗亲陷以重法尽杀之岐遂逃难四方江淮海岱靡所不历荀彧传彧颍川颍阴人董卓之乱弃官归乡里同郡韩融时将宗亲千余家避乱密西山中彧谓父老曰颍川四战之地也天下有变常为兵冲密虽小固不足以扞大难宜亟避之乡人多怀土不能去会冀州牧同郡韩馥遣骑迎之彧乃独将宗族从馥留者后多为董卓将李傕所杀略焉三国志董和传和字幼宰南郡枝江人也其先本巴郡江州人汉末和率宗族西迁刘琰传琰字威硕鲁国人也先主在豫州辟为从事以其宗姓有风流善谈论厚亲待之荀彧传彧字文若兴平八年太祖封彧为万岁亭侯彧谦冲节俭禄赐散之宗族知旧家无余财温恢传恢父恕为涿郡太守卒恢年十五送丧还归乡里内足于财恢曰世方乱安以富为一朝尽散振施宗族州里高之比之郇越许褚传褚勇力绝人汉末聚少年及宗族数千家共坚壁以御寇杨俊传俊以兵乱方起而河内处四达之衢必为战□乃扶持老弱诣京密山间同行者百余家俊赈济贫乏通共有无宗族知故为人所略作奴仆者凡六家俊皆倾财赎之崔林传林少时晚成宗族莫知惟从兄琰异之先主传先主舍东南角篱上有桑树生高五丈余遥望见童童如小车盖往来者皆怪此树非凡或谓当出贵人先主少时与宗中诸小儿于树下戏言吾必当乘此羽葆盖车叔父子敬谓曰汝勿妄言灭吾门也同宗刘德然父元起常资给先主与德然等元起妻曰各自一家何能常尔邪起曰吾宗中有此儿非常人也杨阜传马超击陇上郡县陇上郡县皆应之惟冀城奉州郡以固守超尽兼陇右之众而张鲁又遣大将杨昂以助之凡万余人攻城阜率国士大夫及宗族子弟胜兵者千余人使从弟岳于城上作偃月营与超接战拒守田畴传刘虞为公孙瓒所害畴北归率举宗族他附从数百人扫地而盟曰君仇不报吾不可以立于世遂入徐无山中营深崄平敞地而居躬耕以养父母百姓归之数年间至五千余家建安十二年太祖辟为蓨令赐畴车马谷帛皆散之家族知旧全琮传琮既亲重宗族子弟并蒙宠贵赐累千金注
