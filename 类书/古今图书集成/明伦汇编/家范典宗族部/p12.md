<!-- { "loadSidebar": true } -->
自范希文设义庄后世慕义者多效之然希文意存至公惜规矩稍阔后人慕效遂杂行以利心即如读书岂非佳事然养赡同宗专以周急若不读书者虽急寡助读书营举业虽温饱犹厚与之不过谓举业可博科第大门闾非如业农仅守庐舍无光宗族耳是为义耶利耶恤之耶觊之耶又义之为称较自私家室者而言若通计物我则周恤同宗固犹一姓之私惠非万物共沾之理也乃往往求免徭役惠一姓而累众人又为利乎义乎予故体先人意设则十六条非独使子孙免于利心亦使后世真效希文者不为非义之义一义田五顷邑例十年之内应佥粮长二名今欲同民户充应恐贻累子孙隳殒先志欲援官户优免则近惠族人洒役通邑义亦非安谨按赋役全书本县每年乡饮酒礼二次共征银一十五两迎春银四两门神桃符银一两五钱议于义田子粒中每年粜银二十两五钱纳官充此三项公用拟俟崇祯辛巳大造黄册年分具呈转恳申详通邑田地每亩筭该豁除折银三丝三忽零特开陈义庄一款载列起征繇帖十年之中纳银二百零五两足当粮长二名之费而通邑业户其十年完纳之数亦减纤微因是洒役庶可无憾一义租五百余石除每年办粮约用米二百三十石纳免役银约用三十石祭扫燕飨约用二十石饶免租户限米约十余石给管庄人户饭米五石净余约二百石通族举事有繁简岁收有丰歉凡有余剩每年正月暇日主人于义祠中请亲支贤明者公同销算存留若干一遇凶荒尽行加散一亲友无后者不论贫富必与立嗣有田产及女者半给赘婿半留嗣子如亲房无可继之人公议于远房择而嗣之远房又无可继先变产价置买棺椁葬地余田方入义庄公用每岁清明前一日守祠人备三牲酒饭烛帛往扫其墓馂余即给守祠人每墓约费米三斗开义租内销算孤魂一生勤积惠遗后人令无祀而有祀以明报也贫无产者亦如之又不以报论一宗族传习不齐耕读之外工商经纪悉从便业惟禁五条一不许倚势诈人武断乡曲二不许刁唆词讼惯作中保三不许买充衙门员役作奸犯科四不许出家为道士僧尼灭绝伦理五不许鬻身为仆辱及先祖犯者不给条约以仲秋祭祠日会本人亲房同告于先灵而削其名惟幼时为父母所鬻非本人之罪给米代赎其身稍知自爱仍与入谱其前项过恶有能痛自惩创者本人亲房及族长会同保结补给条约册尾本名之下仍注量关一年查果改行一体永助至有不孝不义如殴骂尊长渎伦鼠行此三者天下大恶奇丑改悔无门即于闻知之日会同族众削去谱名永不复入其或不率教训□未及追取条约又不可置之不问者姑罚除应给事项自一石至十石量犯轻重以为等差又有因婚丧事宜关领额米却为赌博烟花浪费者以后凡遇应给事宜并减半终其身一义田本赡亲支然亲支不得承种恐他日有擅行侵扣者纵则非义惩则伤恩谨之于初可以无弊如有自恃分尊或诡借他人出名阴行承种者斥告于祠仍三年不助使知创悔一族谱十年一修有爵者主之爵同论长家居之日每岁暇时一宴亲支于义祠如数贵同时即共为东主人众则分二席或三席先尊长后卑幼启用单幅肴限八簋勿开奢端礼意须和有叫呼骂坐者次会不启其远支举否随宜顾炎武日知录
　　九族
宗盟之列先同姓而后异姓丧服之纪重本属而轻外亲此必有所受之不自周人始矣克明俊德以亲九族孔传以为自高祖至元孙之亲盖本之丧服小记以三为五以五为九之说而百世不可易者也牧誓数商之罪但言昏弃厥遗王父母弟而不及外亲吕刑申命有邦历举伯父伯兄仲叔季弟幼子童孙而不言甥舅古人所为先后之序从可知矣故尔雅谓于内宗曰族于母妻则曰党而昏礼及仲尼燕居三族之文康成并释为父子孙　仪礼昏礼三族之不虞注三族谓父昆弟己昆弟　子昆弟礼记仲尼燕居篇故三族和也注三族父　子孙也杜元凯注左氏桓公六年传乃谓外祖父外祖母从母子及妻父妻母姑之子姊妹之子女子之子非己之同族皆外亲有服而异族者然则史官之称帝尧举其疏而遗其亲无乃颠倒之甚乎且九族之为同姓经传之中有明证矣春秋鲁成公十五年宋共公卒传曰二华戴族也司城庄族也六官者皆桓族也共公距戴公九世凡十三公内除同世者四公而唐六典宗正卿掌皇九族之属籍以别昭穆之序纪亲疏之别九庙之子孙其族五十有九光皇帝一族景皇帝之族六元皇帝之族三高祖之族二十有一太宗之族十有三高宗之族六中宗之族四睿宗之族五此在元宗之时已有七族中睿二宗同为一世若其历世滋多则有不止于九者而五世亲尽故经文之言族者自九而止也　杜氏于襄十二年传注曰同族谓高祖以下则前　说之非不待辨而明矣又桓六年孔氏正义谓高祖元孙无相及之理不知高祖之兄弟与元孙之兄弟固可以相及如后魏国子博士李琰之所谓寿有长短世有延促不可得而齐同者如宋洪迈容斋随笔言嗣濮王士歆在隆兴为从叔祖在绍熙为曾叔祖在庆元为高叔祖其明证矣　余丁未岁在大同遇代府中尉俊年近五十考　其世次于孝宗为昆弟而上距弘治之元已一百　八十年秦晋二府见在者多其六七世孙亦何必帝尧之世高祖元孙之族无一二人同在者乎疑其不相及而以外戚当之其亦昧于齐家治国之理矣路史曰亲亲治之始也礼小记曰亲亲者以三为五以五为九上杀下杀旁杀而亲毕矣是所谓九族者也夫人生则有父壮则有子父子与己此小宗伯三族之别也　周礼小宗伯掌三族之别以辩其亲疏其正室皆　谓之门子父者子之祖因上推之以及于己之祖子者父之孙因下推之以及于己之孙此礼传之以三为五也己之祖自己子视之则为曾祖王父自己孙视之则为高祖王父己之孙自己父视之则为曾孙自己祖视之则为元孙故又上推以及己之曾高下推以及己之曾元是所谓以五为九也陈氏礼书曰己之所亲以一为三祖孙所亲以五为七记不言者以父子一体而高元与曾同服故不辨异之也服父三年服祖期则曾祖宜大功高祖宜小功而皆齐衰三月者不敢以大小功旁亲之服加乎至尊故重其衰麻尊尊也减其日月恩杀也此所谓上杀服适子三年庶子期适孙期庶孙大功　适孙传重者也有适子者无适孙则长子在皆为　庶孙也则曾孙宜五月而与元孙皆缌麻三月者曾孙服曾祖三月曾祖报之亦三月曾祖尊也故加齐衰曾孙卑也故服缌麻此所谓下杀服祖期则世叔宜大功以其与父一体故加以期　周道亲亲至重者莫如兄弟兄弟之子进而为期　其服同于子父之兄弟进而为期其服同于祖父　故曰死丧之威兄弟孔怀从世叔则疏矣加所不及故服小功族世叔又疏矣故服缌麻此发父而旁杀者也祖之兄弟小功曾祖兄弟缌麻高祖兄弟无服此发祖而旁杀者也同父至亲期同祖为从大功同曾祖为再从小功同高祖为三从缌麻此发兄弟而旁杀者也父为子期兄弟之子宜九月不九月而期者以其犹子而进之也从兄弟之子小功再从兄弟之子缌麻此发子而旁杀者也祖为孙大功兄弟之孙小功从兄弟之孙缌麻此发孙而旁杀者也盖服有加也有报也有降也祖之齐衰世叔从子之期皆加也曾孙之三月与兄弟之孙五月皆报也若夫降有四品则非五服之正也观于九族之训如丧考妣之文而知宗族之名服纪之数盖前乎二帝而有之矣后魏孝文太和中诏延四庙之子下逮元孙之胄申宗宴于皇信堂不以爵秩为列悉序昭穆为次用家人之礼此由古圣人睦族之意而推之者也　　爱百姓故刑罚中
人君之于天下不能以独治也独治之而刑繁矣众治之而刑措矣古之王者不忍以刑穷天下之民也是故一家之中父兄治之一族之间宗子治之其有不善之萌莫不自化于闺门之内而犹有不帅教者然后归之士师然则人君之所治者约矣然后原父子之亲立君臣之义以权之意论轻重之序慎测浅深之量以别之悉其聪明致其忠爱以尽之夫然刑罚焉得而不中乎是故宗法立而刑清天下之宗子各治其族以辅人君之治罔攸兼于庶狱而民自不犯于有司风俗之醇科条之简有自来矣诗曰君之宗之吾是以知宗子之次于君道也　　庶民安故财用足
民之所以不安以其有贫有富贫者至于不能自存而富者常恐人之有求而多为吝啬之计于是乎有争心矣夫子有言不患贫而患不均夫惟收族之法行而岁时有合食之恩吉凶有通财之义本俗六安万民三曰联兄弟而乡三物之所兴者六行之条曰睦曰恤不待王政之施而矜寡孤独废疾者皆有所养矣此所谓均无贫者而财用有不足乎至于葛藟之刺兴角弓之赋作九族乃离一方相怨而瓶罍交耻泉池并竭然后知先王宗法之立其所以养人之欲而给人之求为周且豫矣　宋范文正公苏州义田至今裔孙犹守其法范氏　无穷人　　分居
陈氏礼书言周之盛时宗族之法行故得以此系民而民不散及秦用商君之法富民有子则分居贫民有子则出赘由是其流及上虽王公大人亦莫知有敬宗之道寖淫后世习以为俗而时君所以统驭之者特服纪之律而已间有纠合宗族一再传而不散者则人异之以为义门岂非名生于不足欤
　宗族部艺文一
　　诸侯王表　　　　　　　　　汉班固昔周监于二代三圣制法立爵五等封国八百同姓五十有余诗载其制曰介人维藩大师维垣大邦维屏大宗维翰怀德维宁宗子维城所以亲亲贤贤褒表功德关置盛衰深根固本为不可拔者也　　与宗从弟书　　　　　　　　　孔融知晚节豫学既美大弟困而能寤又合先君加我之义岂惟仁弟实专承之凡我宗族犹或赖焉　　悼夭赋
有
序
　　　　　　魏文帝
