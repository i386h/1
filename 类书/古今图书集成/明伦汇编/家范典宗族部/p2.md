<!-- { "loadSidebar": true } -->
　爵不逾德故谓之崇德序事以辨贤否故宗人授　事以官谓之尊贤又曰君与族燕以齿则不敢以　君之位而加于父兄然亲亲不可以无杀故世降　一等焉事生之道不若事死之为至居安之节不　若居危之为难故战守于公祢所以为孝爱之深　凡君之宗皆谓之宗室则亲亲之意也正室又其　正者也正室守太庙所以尊宗室而庶子之与异　姓莫敢介焉且不疑于无君故曰君臣之道着　长乐陈氏曰正室守太庙此以承重者守所重也　故谓之尊宗室而君臣之道着诸父诸兄守贵室　子弟守下室此尊不逼下下不陵上者也故谓之　让道达　　又
公族之罪虽亲不以犯有司正术也所以体百姓也刑于隐者不与国人虑兄弟也弗吊弗为服哭于异姓之庙为忝祖远之也素服居外不听乐私丧之也骨肉之亲无绝也公族无宫刑不剪其类也
陈
注
正术犹言常法也公族之有罪者虽是君之亲　然亦必正五刑之例而不赦者是不以私亲而干　犯有司之正法也所以然者以立法无二制当与　百姓一体断决也与犹许也刑于甸师隐僻之处　者是不许国人见而谋度吾兄弟之过恶也刑已　当罪而犹私丧之者以骨肉之亲虽陷刑戮无断　绝之理也受宫刑者绝生理故谓之腐刑如木之　朽腐无发生也此刑不及公族不忍剪绝其生生　之类耳大
全
严陵方氏曰有司以正行法故无贵贱
　亲疏之间苟以公族之故乃欲干有司使获免焉　则法失其正矣故曰公族之罪虽亲不以犯有司　正术也刑于隐则非与众弃之矣故曰不与国人　虑兄弟也公族不止于兄弟特举中以该上下尔　素服居外不听乐则以哀未忘也远之者公义也　哀未忘则有私爱存焉故曰私丧之也夫有生所　以传类而宫刑则无生之道焉故公族无宫刑　　内则适子庶子祇事宗子宗妇虽贵富不敢以贵富入宗子之家虽众车徒舍于外以寡约入
陈
注
疏曰适子谓父及祖之适子是小宗也庶子谓　适子之弟宗子谓大宗子宗妇谓大宗子之妇子弟犹归器衣服裘衾车马则必献其上而后服服用其次也若非所献则不敢以入于宗子之门不敢以贵富加于父兄宗族
陈
注
犹若也谓子弟中若有以功德显荣而蒙尊上　归遗之以器用衣服等物则必献其上等者于宗　子而自服用其次者若非宗子之爵所当服用而　不可献者则己亦不敢服用之以入宗子之门也　加高也若富则具二牲献其贤者于宗子夫妇皆齐而宗敬焉终事而后敢私祭
陈
注
贤犹善也齐而宗敬谓齐戒而往助祭事以致　宗庙之敬也私祭祖祢则用二牲之下者大
全
严陵
　方氏曰终事而后敢私祭者盖宗之亲为正统己　之亲为旁出也正统之有祭公义也旁出之有祭　私恩也终宗子之事而后敢私祭则是不以旁出　先正统不以私恩胜公义也　　丧服
亲亲以三为五以五为九上杀下杀旁杀而亲毕矣陈
注
由己身言之上有父下有子宜言以一为三而　不言者父子一体无可分之义故惟言以三为五　谓因此三者而由父以亲祖由子以亲孙是以三　为五也又不言以五为七者盖由祖以亲曾高二　祖由孙而亲曾孙元孙其恩皆已疏略故惟言以　五为九也由父而上杀之至高祖由子而下杀之　至元孙是上杀下杀也同父则期同祖则大功同　曾祖则小功同高祖则缌麻是旁杀也高祖外无　服故曰毕矣别子为祖继别为宗继祢者为小宗有五世而迁之宗其继高祖者也是故祖迁于上宗易于下尊祖故敬宗敬宗所以尊祖祢也
陈
注
别子有三一是诸侯适子之弟别于正室二是　异姓公子来自他国别于本国不来者三是庶姓　之起于是邦为卿大夫而别于不仕者皆称别子　也为祖者别与后世为始祖也继别为宗者别子　之后世世以适长子继别子与族人为百世不迁　之大宗也继祢者为小宗谓别子之庶子以其长　子继己为小宗而其同父之兄弟宗之也五世者　高祖至元孙之子此子于父之高祖无服不可统　其父同高祖之兄弟故迁易而各从其近者为宗　矣故曰有五世而迁之宗其继高祖者也四世之　时尚事高祖五世则于高祖之父无服是祖迁于　上也四世之时犹宗三从族人至五世则不复宗　四从族人矣是宗易于下也宗是先祖正体惟其　尊祖是以敬宗也疏曰族人一身事四宗事亲兄　弟之适是继祢小宗也事同堂兄弟之适是继祖　小宗也事再从兄弟之适是继曾祖小宗也事三　从兄弟之适是继高祖小宗也小宗凡四独云继　祢者初皆继祢为始据初而言之也大
全
山阴陆氏
　曰有五世而迁之宗据宗其继高祖者五世则迁　者也其继高祖者元孙也宗其继高祖者元孙之　子也先儒谓记文略此读五世而迁之宗之误也　即云五世而迁之宗犹云五世则迁之宗　严陵　方氏曰先儒疏祖迁于上宗易于下特五世则迁　之小宗耳若百世不迁之大宗则祖未尝迁宗未　尝易焉于祖曰迁于宗曰易者迁有升之之意故　于在上者言之易有去之之意故于在下者言之庶子不祭祖者明其宗也
陈
注
此据适士立二庙祭祢及祖今兄弟二人一适　一庶而俱为适士其适子之为适士者固祭祖及　祢矣其庶子虽适士止得立祢庙不得立祖庙而　祭祖者明其宗有所在也大
全
严陵方氏曰适士二
　庙则有祖庙矣官师一庙则有祢庙而已此言庶　子不祭祖者言适士家也下言庶子不祭祢者言　官师之家也夫立宗所以重本适子本也庶子支　也其不祭也虽祖之不同至于明其宗之义则一　而已其曰不祭祖则祢客祭之也庶子不祭祢者明其宗也

陈
注
庶子不得立祢庙故不得祭祢所以然者明主　祭在宗子庙必在宗子之家也庶子虽贵止得供　具牲物而宗子主其礼也上文言庶子不祭祖是　犹得立祢庙以其为适士也此言不祭祢以此庶　子非适士或未仕故不得立庙以祭祢也　　大传
上治祖祢尊尊也下治子孙亲亲也旁治昆弟合族以食序以昭缪别之以礼义人道竭矣
陈
注
治理而正之也谓以礼义理正其恩之隆杀属　之戚疏也合会族人以饮食之礼次序族人以昭　穆之位上治下治旁治之道皆有礼义之别则人　伦之道竭尽于此矣　　又
同姓从宗合族属异姓主名治际会名著而男女有别
陈
注
同姓父族也从宗从大宗小宗也合聚其族之　亲属则无离散陵犯之事异姓他姓之女来归者　也礼莫大于分分莫大于名卑者为妇尊者为母　以妇与母之名治昏姻交际会合之事名分显着　尊卑有等然后男女有别而无淫乱贼逆之祸也大
全
东莱吕氏曰名著而男女有别大扺妇人尊卑　本无定位随其夫之尊卑尔故所主者在名　　又四世而缌服之穷也五世袒免杀同姓也六世亲属竭矣其庶姓别于上而戚单于下昏姻可以通乎陈
注
四世高祖也同高祖者服缌麻服尽于此矣故　云服之穷也五世袒免谓共承高祖之父者相为　袒免而已是减杀同姓也六世则共承高祖之祖　者并袒免亦无矣故曰亲属竭也上指高祖以上　也姓为正姓氏为庶姓故鲁姬姓而三家各自为　氏春秋诸国皆然是庶姓别异于上世也戚亲也　单尽也四从兄弟恩亲已尽各自为宗是戚单于　下也殷人五世以后则相与通昏故记者设问云　今虽周世昏姻可以通乎大
全
严陵方氏曰四世者
　三从之亲也以其疏而不足于哀也致其思而已　故服谓之缌焉五世者三从之外也以其尤疏但　不袭不冠以变其吉尔故谓之袒免焉六世虽不　变吉可也系之以姓而弗别缀之以食而弗殊虽百世而昏姻不通者周道然也
陈
注
周礼大宗百世不迁庶姓虽别而有本姓世系　以联系之不可分别也又连缀族人以饮食之礼　不殊异也虽百世之远无通昏之事此周道所以　为至而人始异于禽兽者也此是答上文设问之　辞大
全
长乐陈氏曰恩出于情有时而可绝义出于
　理无时而可废故六世而亲属竭者恩之可绝也　百世而昏姻不通者义之不可废也然恩之有绝　其来尚矣而义之不废特始于周故舜娶于尧而　君子不以为非礼昭公娶于吴而君子以为不知　礼以其时之文质不同故也服术有六一曰亲亲二曰尊尊三曰名四曰出入五曰长幼六曰从服
陈
注
疏曰亲亲者父母为首次妻子伯叔尊尊者君　为首次公卿大夫名者若伯叔母及子妇弟妇兄　嫂之属出入者女在室为入适人为出及为人后　者长幼者长谓成人幼谓诸殇从服者下文六等　是也从服有六有属从有徒从有从有服而无服有从无服而有服有从重而轻有从轻而重
陈
注
属亲属也子从母而服母党妻从夫而服夫党　夫从妻而服妻党是属从也徒空也非亲属而空　从之服其党如臣从君而服君之党妻从夫而服　夫之君妾服妾君之党庶子服君母之父母子服　母之君母是徒从也如公子之妻为父母期而公　子为君所厌不得服外舅外姑是妻有服而公子　无服如兄有服而嫂无服是从有服而无服也公　子为君所厌不得为外兄弟服而公子之妻则服　之妻为夫之昆弟无服而服娣姒是从无服而有　服也妻为其父母期重也夫从妻而服之三月则　为轻母为其兄弟之子大功重也子从母而服之　三月则为轻此从重而轻也公子为君所厌自为　其母练冠轻矣而公子之妻为之服期此从轻而　重也自仁率亲等而上之至于祖名曰轻自义率祖顺而下之至于祢名曰重一轻一重其义然也
陈
注
疏曰自用也仁恩也率循也亲父母也等差也　子孙若用恩爱依循于亲节级而上至于祖远者　恩爱渐轻故名曰轻也义主断割用义循祖顺而　下之至于祢其义渐轻祖则义重故名曰重也义　则祖重而父母轻仁则父母重而祖轻一轻一重　宜合如是故云其义然也按丧服条例衰服表恩　若高祖之服本应缌麻小功而进以齐衰岂非为　尊重而然耶至亲以期断而父母三年宁不为恩　深乎君有合族之道族人不得以其戚戚君位也

陈
注
君恩可以下施故于族人有合聚燕饮之礼而　族人则皆臣也不敢以族属父兄子弟之亲而上　亲于君者一则君有绝宗之道二则以严上下之　辨而杜篡代之萌也石梁王氏曰详注下文以十　一字为句然位也当自为句盖族人不敢戚君者　限于位也大
全
庆源辅氏曰君有合族之道亲亲仁
　也族人不得以其戚戚君尊尊义也上所行者仁　下所守者义庶子不祭明其宗也庶子不得为长子三年不继祖也
大
全
