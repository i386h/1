<!-- { "loadSidebar": true } -->
朱子曰依大传文直谓非大宗则不得祭别子　之为祖者非小宗则名不得祭其四小宗所主之　祖祢也其小记则云庶子不祭祢明其宗也又云　庶子不祭祖明其宗也文意重复似是衍字而郑　氏曲为之说于不祭祢则曰谓宗子庶子俱为下　士得立祢庙也虽庶人亦然则其尊宗以为本也　于不祭祖则云祢则不祭矣言不祭祖者主谓宗　子庶子俱为适士得立祖祢庙者也凡正礼在乎　上者谓下正犹为庶也族人上不戚君下又辟宗　乃后能祖序而疏亦从之上条云祢适故得立祢　庙故祭祢祢庶故不得立祢庙故不得祭祢明其　有所宗也下条云庶子适子俱是人子并宜供养　而适子蒸尝庶子独不祭者正是推本崇适明有　所宗也又云父庶即不得祭父何假言祖而言不　祭祖故知是宗子庶子俱为适士适子得立二庙　自祢及祖是适宗子得立祖庙祭之而已是祖庶　虽俱为适士得自立祢庙而不得立祖庙祭之也　正体谓祖之适也下正谓祢之适也虽为祢适而　于祖犹为庶故祢适谓之为庶也五宗悉然今姑　从之然恐不如大传语虽简而事反该悉也别子为祖继别为宗继祢者为小宗有百世不迁之宗有五世则迁之宗百世不迁者别子之后也宗其继别子之所自出者百世不迁者也宗其继高祖者五世则迁者也尊祖故敬宗敬宗尊祖之义也陈
注
宗其继别子者百世不迁者也之所自出四字　朱子曰衍文也凡大宗族人与之为绝族者五世　外皆为之齐衰三月母妻亦然为小宗者则以本　亲之服服之余并见前篇大
全
长乐陈氏曰大宗则
　一故虽至于五世之外犹为之齐衰三月此所谓　百世不迁也小宗则有四者继祢而兄弟宗之为　之服期年有继祖而同堂宗之为之服九月有继　曾祖而再从宗之为之服五月有继高祖者而三　从宗之为之服三月至于四从亲属尽绝则不为　之服此所谓五世则迁者也盖大宗始祖之亲始　祖之庙以义立而百世不毁小宗高祖之统高祖　之庙以恩立而五世则迁以其庙之迁不迁之不　同故其宗所以易不易之不齐也凡此皆卿大夫　之制至于公子则具下文　东莱吕氏曰尊祖故　敬宗敬宗尊祖之义也盖诸侯必敬宗子者以宗　子是祖之嫡尊所以自来故敬嫡也有小宗而无大宗者有大宗而无小宗者有无宗亦莫之宗者公子是也
陈
注
君无适昆弟使庶兄弟一人为宗以领公子其　礼亦如小宗此之谓有小宗而无大宗也君有适　昆弟使之为宗以领公子更不得立庶昆弟为宗　此之谓有大宗而无小宗也若公子止一人无他　公子可为宗是无宗也则亦无他公子宗于己矣　此之谓无宗亦莫之宗也前所论宗法是通言卿　大夫小宗之制此则专言国君之子上不得宗君　下未为后世之宗有此三事也大
全
程子曰凡言宗
　者以祭祀为主言人宗于此而祭祀也别子为祖　上不敢宗诸侯故不祭下亦无人宗之此无宗亦　莫之宗也别子之嫡子即继父为大宗此有大宗　而无小宗也别子之诸子祭其别子别子虽是祖　然是诸子之祢继祢者为小宗此有小宗而无大　宗也有小宗而无大宗此句极难理会盖本是大　宗之祖别子之诸子祢之却是祢也公子有宗道公子之公为其士大夫之庶者宗其士大夫之适者公子之宗道也
陈
注
此又申言公子之宗道公子之公谓公子之适　兄弟为君者为其庶兄弟之为士为大夫者立适　公子之为士大夫者为宗使此庶者宗之故云宗　其士大夫之适者此适是君之同母弟适夫人所　生之子也绝族无移服亲者属也

陈
注
三从兄弟同高祖故服缌麻至四从则族属绝　无延及之服矣移读为施在旁而及之曰施服之　相为以有亲而各以其属为之服耳故云亲者属　也大
全
严陵方氏曰九族之外谓之绝族以其恩至
　此绝故也有恩则有服以其恩绝故无施服也夫　以卑而属尊以幼而属长以庶而属嫡以旁而属　正亲亲之道如斯而已故曰亲者属也族绝即非　其所属自仁率亲等而上之至于祖自义率祖顺而下之至于祢是故人道亲亲也亲亲故尊祖尊祖故敬宗敬宗故收族收族故宗庙严宗庙严故重社稷重社稷故爱百姓爱百姓故刑罚中刑罚中故庶民安庶民安故财用足财用足故百志成百志成故礼俗刑礼俗刑然后乐诗云不显不承无斁于人斯此之谓也陈
注
祖之迁者逾远宗之继者无穷必知尊祖乃能　敬宗收不离散也宗道既尊故族无离散而祭祀　之礼严肃内严宗庙之事故外重社稷之礼知社　稷之不可轻则知百官族姓之当爱官得其人则　刑不滥而民安其生安生乐业而食货所资上下　俱足有恒产者有恒心仓廪实而知礼节故非心　邪念不萌而百志以成乖争陵犯不作而礼俗一　致刑犹成也如此则协气嘉生熏为太和矣岂不　可乐乎诗周颂清庙之篇言文王之德岂不光显　乎岂不见尊奉于人乎无厌斁于人矣引此以喻　人君自亲亲之道推之而家而国而天下至于礼　俗大成其可乐者亦无有厌斁也　　坊记
子云睦于父母之党可谓孝矣故君子用睦以合族诗云此令兄弟绰绰有裕不令兄弟交相为愈陈
注
因睦以合族谓会聚宗族为燕食之礼因以致　其和睦之情也诗小雅角弓之篇令善也绰绰宽　容之貌愈病也大
全
庆源辅氏曰因孝以睦父母之
　党因睦以合远近之族未能孝于其亲安能睦其　党乎故曰可谓孝矣绰绰有裕故能合族也交相　为愈岂能合族乎　严陵方氏曰于父母之党犹　且睦之况父母乎故可谓孝矣　　又
子云因其酒肉聚其宗族以教民睦也

陈
注
祭礼之末序昭穆相献酬此以和穆之道教民　也大
全
因其酒肉者因祭祀之酒肉也聚其宗族者
　谓群昭群穆咸在也聚其宗族则交相亲矣故曰　教民睦也周礼
　　天官
大宰之职以九两系邦国之民五曰宗以族得民订
义
李氏曰大宗者其先祖之负荷族人之纪纲乎　大传曰别子为祖继别为宗继祢者为小宗有百　世不迁之宗有五世则迁之宗百世不迁者别子　之后也宗其继别子之所自出者百世不迁者也　宗其继高祖者五世则迁者也别子谓公子若始　来及其在此国者后世以为祖也别子之适子适　孙世世继别子为大宗百世不迁之族人五世外　者皆为之齐衰三月母妻亦然故大宗有族食族　燕之礼所以收族也夫五服者人道之大治也然　而上尽于高祖则远者忘之矣旁尽于三从则疏　者忘之矣故立大宗以承其祖族人五世外皆合　之宗子之家序以昭穆则是始祖常祀而同姓常　亲也始祖常祀非孝乎同姓常亲非睦乎重宗者　尊祖之义也　薛氏曰百夫无长不散则乱一族　无宗不离则疏先王因族以立宗敬宗以尊祖故　吉凶有以相及有无得以相通尊卑有分而不乱　亲疏有别而不二贵贱有繁而不间然后一宗如　出一族一族如出一家一家如出一人此所以得　乎民也　郑锷曰大宗则收族故族于丧则必服　而冠娶妻者必告其所收者广虽无服之亲亦系　属而不散故以族可以得民　吕氏曰古者建国　立宗其事相须春秋之末晋执蛮子以楚楚司　马制邑立宗焉以诱其遗民而尽俘以归当典刑　废坏垂尽之时暂为诈伪之计犹必立宗前此可　知左传翼九宗五正逆晋侯欲理会封建其次便　当巨室盖巨室大宗系国家轻重更相维持以固　结人心如晋九宗五正不独是制度武王分殷之　余民怀姓九宗于晋至春秋见故家犹在孟子曰　为政不难不得罪于巨室盖有千乘之国有百乘　之家所以互相维持相视如一体　　春官
大宗伯以饮食之礼亲宗族兄弟

注
亲者使之相亲人君有食宗族饮酒之礼所以　亲之也文王世子曰族食世降一等大传曰系之　以姓而弗别缀之以食而弗殊百世而昏姻不通　者周道然也疏
释曰言使之相亲者止与族人行
　饮食即是相亲也云人君有食宗族饮酒之礼所　以亲之也者谓人君与族人行食礼并饮酒之礼　故并言之文王世子曰族食世降一等者郑彼注　云亲者稠疏者稀假令亲兄弟岁四度从父昆弟　岁三度从祖昆弟岁二度族昆弟岁一度是其一　世降一等云大传曰系之以姓而弗别者子孙虽　有氏族不同皆系之以正姓若鲁姓姬子孙氏曰　仲孙叔孙季孙之属氏族虽异同是姓姬故云系　之以姓而不别也云缀之以食而弗殊者谓继别　为大宗者与族人行食礼相连缀序以昭穆而不　可殊异也云百世而昏姻不通者以系之以正姓　虽氏族异昏姻不得通行也云周道然也者对殷　道则不然以其殷道氏族异则得昏姻也引之者　证此经以饮食相亲之事郑注引文王世子据人　君法引大传据大夫士法则万民亦有此饮食之　礼也　　又
小宗伯掌三族之别以辨亲疏其正室皆谓之门子掌其政令
注
三族谓父子孙人属之正名丧服小记曰亲亲　以三为五以五为九正室适子也将代父当门者　也政令谓役守之事疏
释曰此三族谓父子孙一
　本而言推此而往其中则兼九族矣云辨亲疏者　据己上至高祖下至元孙旁至缌麻重服者则亲　轻服者则疏也云正室皆谓之门子者还据九族　之内但是适子正体主皆是正室亦谓之门子　释曰云三族谓父子孙者此据己上亲父下亲孙　是父子孙此即亲亲以三是也云以三为五者谓　此父子孙之三以父亲祖以子亲孙则五也云以　五为九者谓以祖亲曾高以孙亲曾元即是以五　为九也若然不言以五为七乃云以五为九者齐　衰三月章云为曾祖郑注云服之数尽于五则高　祖宜缌麻曾祖宜小功也据祖期则曾祖宜大功　高祖宜小功也高祖曾祖皆有小功之差则曾孙　元孙为之服同也重其衰麻尊尊也减其日月恩　杀也以此而言曾祖高祖服同齐衰三月则为曾　孙元孙服同缌麻三月以尊卑服同故经云以五　为九不须言以五为七也云政令役守之事者案　诸子职云掌国子之倅若有甲兵之事致于天子　惟所用之是其役事案宗伯职云掌士庶子又有　八次八舍宿卫之事是其守之事故总云政令役　守之事也仪礼
　　丧服
丈夫妇人为宗子宗子之母妻

注
妇人女子子在室及嫁归宗者也宗子继别之　后百世不迁所谓大宗也疏
释曰此与大宗同宗
　亲如寄公为所寓故次在此言丈夫妇人者谓同　宗男子女子皆为大宗子并宗子母妻齐衰三月　也　释曰此经为宗子谓与大宗别高祖之人皆　服三月也案斩章女子子在室及女反在父室者　又不扙章中归宗妇人为当家小宗亲者期为大　宗疏者三月也云宗子继别之后者案丧服小记　及大传云继别为大宗又云有五世则迁之宗小　宗有四是也有百世不迁之宗继别为大宗是也　云所谓大宗也者即上文大宗者尊之统是也传曰何以服齐衰三月也尊祖也尊祖故敬宗敬宗者尊祖之义也宗子之母在则不为宗子之妻服也疏
