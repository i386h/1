<!-- { "loadSidebar": true } -->
　宗族部杂录
易经同人卦六二同人于宗吝
程
传
二与五为正应故
曰同人于宗宗谓宗党也同于所系应是有所偏与在同人之道为私狭矣故可吝二若阳爻则为刚中之德乃以中道相同不为私也本
义
宗党也六二虽中
且正然有应于上不能大同而系于私吝之道也故其象占如此书经皋陶谟惇叙九族
旅獒分宝玉于伯叔之国时庸展亲
诗经周南麟趾篇麟之角振振公族于嗟麟兮注公
族公同高祖祖庙未毁有服之亲
大雅板篇大宗维翰怀德维宁宗子维城无俾城坏注大宗强族也翰干也宗子同姓也
国语今虽朝也不才有分族于周
管子轻重己篇以春日至始数九十二日谓之夏至而麦熟天子祀于太宗其盛以麦麦者谷之始也宗者族之始也同族者人殊族者处皆齐大材出祭王母天子之所以主始而忌讳也汉书王温舒传人有变告温舒受员骑钱它奸利事罪至族自杀其时两弟及两婚家亦各自坐它罪而族光禄勋徐自为曰悲夫夫古有三族而王温舒罪至同时而五族乎注
师古曰温舒与弟同三族而两
妻家各一故为五也
大戴礼族人之雠不与聚邻
