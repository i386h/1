<!-- { "loadSidebar": true } -->
敦彼行苇牛羊勿践履方苞方体维叶泥泥戚戚兄弟莫远具尔或肆之筵或授之几肆筵设席授几有缉御或献或酢洗爵奠斝醓醢以荐或燔或炙嘉殽脾臄或歌或咢敦弓既坚四鍭既钧舍矢既均序宾以贤敦弓既句既挟四鍭四鍭如树序宾以不侮曾孙维主酒醴维醹酌以大斗以祈黄黄台背以引以翼寿考维祺以介景福　　晋宗亲会歌　　　　　　　　晋张华族燕明礼顺餟食序亲亲骨肉散不殊昆弟岂他人本枝笃同庆棠棣着先民于皇圣明后天覆弘且仁降礼崇亲戚旁施协族姻式宴尽酣娱饮御备羞珍和乐既宣洽上下同欢欣德教加四海敦睦被无垠　　赠长沙公族祖四首　　　　　　陶潜　长沙公于余为族祖同出大司马昭穆既远已为　路人经过浔阳临别赠此同源分流人易世□慨然寤叹念兹厥初礼服遂悠岁往月徂感彼行路眷然踌躇于穆令族允构斯堂谐气冬暄映怀圭璋爰采春花载警秋霜我曰钦哉实宗之光伊余云遘在长忘同笑言未久逝焉西东遥遥三湘滔滔九江山川阻远行李时通何以写心贻此话言进篑虽微终焉为山敬哉离人临路凄然款襟或辽音问其先　　悲从弟仲德　　　　　　　　　前人衔哀过旧宅悲泪应心零借问为谁悲怀人在九冥礼服名群从恩爱若同生门前执手时何意尔先倾在数竟未免为山不及成慈母沈哀疚二子纔数龄双位委空馆朝夕无哭声流尘集虚坐宿草旅前庭阶除旷游迹园林独余情翳然乘化去终天不复形迟迟将回步恻恻悲襟盈　　诫族子　　　　　　　　　　　谢混康乐诞通度实有名家韵若加绳染功剖茔乃琼瑾宣明体远识颖达且沈隽若能去方执穆穆三才顺阿多标独解弱冠纂华引质胜诫无文其尚又能峻通远怀清悟采采标兰讯直辔解不踬抑用解偏吝微子基微尚无倦由慕蔺勿轻一篑少进往必千仞数子勉之哉风流由尔振如不犯所知此外无所慎　　于安城答灵运五章　　　　　宋谢瞻条繁林弥蔚波清源逾浚华宗诞吾秀之子绍前引绸缪结风徽烟熅吐芳讯鸿渐随事变云台与年峻华萼相光饰嘤鸣悦同响亲亲子敦余贤贤吾尔赏比景后鲜辉方年一日长萎叶爱荣条涸流好河广徇业谢成操复礼愧贫乐幸会果代耕符守江南曲履运伤荏苒遵涂叹缅邈布怀存所钦我劳一何笃肇允虽同规翻飞各异概迢递封畿外窈窕承明内寻涂涂既睽即理理已对丝路有恒悲矧乃在吾爱跬行安步武锻翮周数仞岂不识高远违方往有吝岁寒霜雪严过半路逾峻量己畏友朋勇退不敢进行矣励令猷写诚酬来讯　　赠族叔卫军　　　　　　　　齐王融台曜澄华铉岳裁峻经天为象丽地作镇不器其德有斐斯文质超瑚琏才逸卿云摇笔泉泻动咏霙纷德声伊何如兰之宣贞筠抽箭璧怀山六乐毕该五礼备贯七训是敷三英有粲惟旦惟公惟公惟旦　　赠族人秣陵兄弟　　　　　　梁何逊　何思澄为秣陵令吾宗昔多士文雅高缙绅小子无学术丁宁困负薪傍枝实纷乱领袖寄亲姻名价齐两许闺门比三陈风力咸通迈艺业并纷纶元方振高羽洛令初解巾自尔典名郡所在号清淳齐儿敢为俗蜀物岂随身禄俸不妻子讴吟乃吏民孰云秽明德唯在中圣人若能遗酌我称首当属仁伸将本特达坎壈犹贱贫方成天下士岂伊席上珍外情或简易内鉴甚人伦时然临下邑摘伏信如神顾余晚脱略怀抱日湮沦游宦疲年事来往厌江滨十载犹先职一官乃任真土牛竟不进刍狗空重陈羇旅无俦匹形影自相亲萧索高秋暮砧杵鸣四邻霏霏入雨漠漠暗□尘所思不可见邈若胡与秦愿子加餐饭良会在何辰　　仰赠从兄兴宁置南　　　　　　前人家世传儒雅贞白仰余徽宗派已孤狭财产又贫微栖息同蜗舍出入共荆扉松笔昭临沼蒲简得垂帷幸逢四海泰日月耀增辉相顾无羽翮何由总奋飞一朝异言宴万里就睽违远江飘素沫高山郁翠微相思对渺渺相望隔巍巍死灰终不燃长岑且未归当怜此分袂脉脉泪沾衣　　同王昌龄送族弟襄归桂阳　　唐李白秦地见碧草楚谣对清樽把酒尔何思鹧鸪啼南园余欲罗浮隐犹怀明主恩踌躇紫宫恋孤负沧洲言终然无心云海上同飞翻相期乃不浅幽桂有芳根　　又　　　　　　　　　　　　　前人尔家何在潇湘川青莎白石长江边昨梦江花照江国几枝正发东前觉来欲往心悠然魂随越鸟飞南天秦云连山海相接桂水横烟不可涉送君此去令人愁风帆茫茫隔河洲春潭琼草绿可折西寄长安明月楼　　登黄山陵歊台送族弟溧阳尉济充泛舟赴华　　阴得齐字　　　　　　　　　　前人鸾乃凤之族翱翔紫云霓文章辉五色双在琼树栖明朝各飞去凤与鸾俱啼炎赫五月中朱曦烁河堤尔从泛舟役使我心魂凄秦地无草木南云喧鼓鼙君王减玉膳早起思鸣□漕引救关辅疲人免涂泥宰相作霖雨农夫得耕犁静者伏草间群才满金闺空手无壮士穷居使人低送君登黄山长啸倚天梯小舟若凫雁大舟若鲸鲵开帆散长风舒卷与云齐日入牛渚晦苍然夕烟迷相思在何所杳在洛阳西　　赠从弟宣州长史昭　　　　　　前人淮南望江南千里碧山对我行倦过之半落青天外宗英佐雄郡水陆相控带长川豁中流千里泻吴会君心亦如此包纳无小大摇笔起风霜推诚结仁爱讼庭垂桃李宾馆罗轩盖何意苍梧云飘然忽相会才将圣不偶命与时俱背独立山海间空老圣明代知音不易得抚剑增感慨当结九万期中途莫先退　　单父东楼秋夜送族弟枕之秦　　前人尔从咸阳来问我何劳苦沐猴而冠不足言身骑土牛滞东鲁沈弟欲行凝弟留孤飞一雁秦云秋坐来黄叶落四五北斗已挂西城楼丝桐感人弦亦绝满堂送君皆惜别卷帘见月清兴来疑是山阴夜中雪明日斗酒别惆怅清路尘遥望长安日不见长安人长安宫阙九天上此地曾经为近臣一朝复一朝发白心不改屈原憔悴滞江潭亭伯流离放辽海折翮翻飞随转蓬闻弦虚坠下霜空圣朝久弃青云士他日谁怜张长公　　示从孙济　　　　　　　　　　杜甫平明跨驴出未知适谁门权门多噂沓且复寻诸孙诸孙贫无事宅舍如荒村堂前自生竹堂后自生萱萱草秋已死竹枝霜不蕃淘米少汲水汲多井水浑刈葵莫放手放手伤葵根阿翁懒惰久觉儿行步奔所来为宗族亦不为盘餐小人利口实薄俗难具论勿受外嫌猜同姓古所敦　　敬寄族弟唐十八使君　　　　　前人与君陶唐后盛族多其人圣贤冠史籍枝派罗源津在今最磊落巧伪莫敢亲介立实吾弟济时肯杀身物白讳受玷行高无污真得罪永泰末放之五溪滨鸾凤有锻翮先儒曾抱麟雷霆劈长松骨大却生筋一失不足伤念子孰自珍泊舟楚宫岸恋阙浩酸辛除名配清江厥土巫峡邻登陆将首途笔札枉所申归朝局病肺叙旧思重陈春风洪涛壮谷转颇弥旬我能泛中流搪突鼍獭瞋长年已省柁慰此贞良臣　　寄监察从兄　　　　　　　　　曹邺我祖居邺地邺人识文星此地星已落兼无古时城古风既无根千载难重生空留建安书传说七子名贱子生桂州桂州山水清自觉心貌古兼合古人情因为二雅诗出语有性灵持来向长安时得长者惊芝草不为瑞还共木叶零恨如辙中土终岁填不平吾宗戴廌冠忽然入西京怜其羽翼单抚若亲弟兄松根已坚牢松叶岂不荣言罢眼无泪心中如酒酲　　秋梢晓坐阁遇舟东下扬州即事寄上族父江　　阳令　　　　　　　　　　　　卢僎虎啸山城晚□鸣江树秋红林架落照青峡送归流归流赴淮海征帆下扬州族父江阳令盛业继前修文掩崔亭伯德齐陈太丘时哉惜未与千载且为俦忆昔山阳会长怀东上游称觞阮林下赋雪谢庭幽道浓礼自略气舒文转遒高情薄云汉酣态坐芳洲接席复连轸出入陪华辀独善与兼济语默奉良筹岁月欢无已风雨暗飕飕掌宪时持节为邦邈海头子人惠虽树苍生望且留微躬趋直道神甸清猷仙台适西步蛮侥忽南浮宇内皆安乐天涯独远投忠信徒坚仗神明岂默酬观生海漫漫稽命天悠悠云□巴子峡月远吴王楼怀昔明不寐悲今岁属周喟无排云翮暂得抒离忧空洒沾红泪万里逐行舟　　宋中送族侄式颜　　　　　　　高适　时张大夫贬括州使人召式颜遂有此作大夫击东胡胡尘不敢起胡人山下哭胡马海边死部曲尽公侯舆台亦朱紫当时有勋业末路遭谗毁转□燕赵间剖符括苍里弟兄莫相见亲族远枌梓不改青云心仍招布衣士平生怀感激本欲候知己去矣难重陈飘然自兹始游梁且未遇适越今何以乡山西北愁竹箭东南美峥嵘缙云外苍莽几千里旅雁悲啾啾朝昏孰云已登临多瘴疠动息在风水虽有贤主人终为客行子我携一樽酒满酌聊劝尔劝尔惟一言家声勿沦滓　　又送族侄式颜　　　　　　　　前人惜君才未遇爱君才若此世上五百年吾家一千里俱游帝城下忽在梁园里我今行山东离忧不能已　　赠罗昭威　　　　　　　　　　罗隐寒门虽得在诸宗栖北巢南恨不同马上固惭销髀肉幄中犹美愈头风蹉跎岁月心仍切迢递江山梦未通深荷吾人有知己好将刀笔当英雄　　赠徐州族侄　　　　　　　　　韩愈我年十八九壮气起胸中作书献云阙辞家逐秋蓬岁时易迁次身命亦厄穷一名虽云就片禄不足充今者复何事卑栖寄徐戎萧条资用尽濩落门巷空朝眠未能起远怀方郁悰击门者谁子问言乃吾宗自云有奇术探妙知天工既往怅何及将来喜还通期我语非佞当为佐时雍　　族兄才卿下第后赴宜禄酒官以诗寄之　　　　　　　　　　　　　　　金萧贡久期老距擅文□命压人头可得忙两脚尘泥官业晚十年灯火夜窗凉霜添老叶山梨紫雨浥寒丛野菊香南北相望无百里几时尊酒涴离肠　　送振先宗丈归祖庭　　　　元欧阳元欧公孙子多擘派以为四莫年归颍阴非无首丘志乞洪不得请由是懈归计考公生平言亦颇憾先世先世多才贤生适逢五季幅员政分裂尽瘁干所事竟乏垂世名盖亦限地势况复公少孤坎壈蜀汉裔身当混一秋代逢承平际择里审所安实迩辇毂地子孙托畿内宦辙亦云易人情曷免尔公岂溺声利讵知板移南北寻睽异一枝先南迈司造有深意沙溪标德里泷冈重茔祭至今青原家十世祀不替振先吾宗英守正耻□骳誾誾保家法处约不少怼嘉树无由枝嘉谷无滞穗原本既不凡时需谅无弃矧今抡俊髦往往论根器老夫辞册府多病久憔悴徒怀荐士心言莫士轩轾赋诗当推毂自愧辞已费憧憧青云友谁如古人谊　　送族侄扩之通州　　　　　　华幼武吾族最全盛家声诗礼传自遭丧乱后谁能事陈编犹子苦好学乡闾独称贤文采珊瑚枝照映棠棣篇时同竹林会啸□相周旋一朝携酒至别我荒城边问渠欲何之言将适通川通川渺何许远在沧海壖府侯朱夫子招我开讲筵老怀极慰喜汝去毋留连吹嘘千里外感激故人怜修程尽努力慎勿中道捐蛟龙起春雷雕鹗抟秋天物遇各有时立功须盛年此行非草草着鞭宜尔先要登青云路忠义尚勉旃舟发梁溪水帆拂狼山烟骨肉重相思两地心悬悬长江浩无波系楫秋风前行当赋清句怀此山中泉　　都门逢族人　　　　　　　明程伯阳白都门道相逢意自亲即倾竹叶酒共醉柳花春漂泊任孤旅□狂异众人还思汊口上归去好垂纶　示族子　　　　　　　　　　　吴天泰人生各分定如面异黔晰读书求仕宦运数杳莫测不如事田勤苦但食力我家本清门中叶浸流失相将习游闲遂乃离朴质流览五服遥颇喜见诸侄水国采菱鱼陆海种□秫上可奉高堂俯足宁家室少游尝有言款段与下泽乡里称善人庶几念祖德　宗族部纪事一
