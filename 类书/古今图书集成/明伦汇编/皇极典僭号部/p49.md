<!-- { "loadSidebar": true } -->

魏书乞伏国仁传乞伏炽盘子暮末字安石跋既立改年为永洪其尚书陇西辛进曾随炽盘游于后园进弹鸟丸误伤暮末母面至是杀进五二十七人暮末弟殊罗蒸炽盘左夫人秃发氏暮末知而禁之殊罗惧与叔父什夤谋杀暮末秃发氏盗门钥于内钥误门者告暮末收其党与尽杀之欲鞭什夤什夤曰我负汝死不负汝鞭暮末怒刳其腹投尸于河什夤母弟白养及去列颇有怨言又杀之政刑酷滥内外崩离部民多叛人思乱矣后为赫连定所逼遣王恺乌讷阗请迎于世祖世祖许以安定以西平凉以东封之暮末乃焚城邑毁宝器率户万五千至高田谷为赫连定所距遂保南安世祖遣使迎之暮末卫将军吉毗固谏以为不宜内徙暮末从之赫连定遣其北平公韦代率众一万攻南安城内大饥人相食神四年暮末及宗族五百余人出降送于上邽　僭号部汇考十九
　　晋代僭号十四
　　蜀
李特　李流　李雄　李
班　李期　李寿　李势

