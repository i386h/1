<!-- { "loadSidebar": true } -->
唐书李密传密为左亲卫府大都督千牛备身□锐角方瞳子黑白明澈炀帝见之谓宇文述曰左仗下黑色小儿为谁曰蒲山公李宽子密帝曰此儿顾盼不常无入卫袁天纲传天纲益州成都人仕隋为盐官令在洛阳与杜淹王珪韦珽游见窦轨曰君伏犀贯玉枕辅角完起十年且显立功其在梁益间邪轨后为益州行台仆射天纲复曰赤□干瞳方语而浮赤入大宅公为将必多杀愿自戒轨果坐事见召烈女传房元龄妻卢失其世元龄微时病且死谓曰吾病革君年少不可寡居善事后人卢泣入帷中剔一目示元龄明无他会元龄良愈礼之终身尉迟敬德传敬德婞直颇以功自负尝侍宴庆善宫有班其上者敬德曰尔何功坐我上任城王道宗解喻之敬德勃然击道宗目几眇太宗不怿罢召让之武攸绪传攸绪晚年瞳有紫光昼能见星朝野佥载贞观年中定州鼓城县人魏全家富母忽然失明问卜者王子贞子贞为卜之曰明年有人从东来青衣者三月一日来疗必愈至时候见一人着青綢襦遂邀为设饮食其人曰仆不解医但解作犁耳为主人作之持斧绕舍求犁辕见桑曲枝临井上遂斫下其母两眼焕然见物此曲桑盖井之所致也周郎中裴珪妾赵氏有美色曾就张璟藏卜年命藏曰夫人目长而慢视准相书□视者淫妇人目有四白五夫守宅夫人终以奸废宜慎之赵笑而去后果与人奸没入掖庭唐书李林甫传张九龄裴耀卿俱罢政事帝专任林甫初三宰相就位二人磬折趋而林甫在中轩骜无少让观者窃言一雕挟两兔少选诏书出耀卿九龄以左右丞相罢林甫嘻笑曰尚左右丞相邪目恚而送乃止崔光远传光远勇决任气长六尺瞳子白黑分明致虚杂俎元宗与玉真恒于皎月之下以锦帕裹目在方丈之间互相捉戏玉真捉上每易而玉真轻捷上每失之满宫之人抚掌大笑一夕玉真于□服袖上多结流苏香囊与上戏上屡捉屡失玉真故以香囊惹之上得香囊无数已而笑曰我比贵妃差胜也谓之捉迷藏唐书李揆传苗晋卿数荐元载揆轻载地寒谓晋卿曰龙章凤姿士不见用獐头鼠目子乃求官邪载闻衔之五色线李泌家传贺知章曰此子目如秋水必拜卿相杜阳杂编罗浮先生轩辕集年过数百而颜色不老坐于暗室则目光可长数丈唐书张允伸传张公素为节度使进中书门下平章事性暴厉眸子多白燕人号白眼相公谐噱录方干作令嘲李主簿目翳曰只见门外着篱未见眼中安障全唐诗话崔嘏施肩吾与之同年不睦嘏旧失一目以珠代之施嘲之曰二十九人及第五十七眼看花元和十五年也因话录相国崔公慎由廉察浙西左目眦生赘疣如息肉欲蔽瞳神视物极碍诸医方无验一日淮南判官杨员外牧自吴中赴职召馔于中堂因话扬州有穆中善医为我致之杨君许诺后数日得书云穆生性麤□恐不可信有谭简者用心精审胜穆甚远遂致以来既见白崔公曰此立可去以手微扪所患拔之虽痛亦忍又闻动剪刀栉焉有声以红绵拭病处兼傅以药遂不甚痛谭生请公开眼看所赘肉大如小指坚如干筋遂命投之江中愈后数日而征诏至金陵向若杨君不过谭生不至征诏遽来归期是切物碍其目位当废矣安得秉钧入辅为帝股肱酉阳杂俎蜀有费鸡师目赤无黑睛五代史唐本纪李克用少骁勇军中号曰李鸦儿其一目眇及其贵也又号独眼龙五国故事闽忠懿王讳审知延禀审知之养子眇一目人亦谓之独眼龙吴主□身长七尺姿貌瑰特目瞬如电语音厚重望之慑人与语可爱谈苑钱镠年老一目失明医曰可无疗此当延五七岁寿若决膜去内障眼即复旧但虑损福镠曰吾得不为一目鬼于地下足矣医为治之复故未几镠卒吴越备史周宝唐立武选以高上击球较其能否至有置铁钩于球上伏以相击宝尝与此选为铁钩所摘一目睛失宝取睛吞之复击球获头筹遂授泾原□赐木睛以代之一日晨起漱木睛坠水弃之侍姬窃笑宝怒曰瞎汉何足笑遂杀之注木睛莫知何木置目中无所□视之如真睛南唐书李元清传元清为永新制置使国亡归京师元清心不欲仕二国伪称失明召验之挥刃将及颈而目不瞬卢郢传郢工属文有勇力好吹铁笛干德中后主命韩德霸为都城烽火使警察非常怙权暴横郢尝遇之调笛自若德霸叱左右捕执郢乃直前捽德霸坠马殴之败而伤目德霸入诉后主叱之出顾近侍笑曰我帅遇一措大不能自全面目尚敢诉耶遂罢其职五代史晋出帝本纪高祖以其兄子重贵为子高祖为契丹所立谋以一子留守太原契丹使尽出诸子自择之指重贵曰此眼大者可也遂拜金紫光禄大夫行太原尹北京留守知河东节度事汉本纪高祖睿文圣武昭肃孝皇帝姓刘氏初名知远弱不好弄严重寡言面紫色目多白睛凛如也张彦泽传彦泽为人骁悍残忍目睛黄而夜有光顾视如猛兽录异记道士□法遵居庐山简寂观道行精确独力检校以历数年全无徒弟忽梦元中法师谓之曰汝无人甚见勤劳今有童子所恨年小耳既觉话之于众出山过民家有一小儿姓刘眼有五色光父母疑其怪异因灸眼尾其光遂绝已四五岁舍在观中今稍长成相次入道果符元中梦授之语矣辽史耶律韩留传韩留重熙元年累迁至同知上京留守改奚六部秃里太尉性不苟合为枢密使萧解里所忌上欲召用韩留解里言目病不能视议寝四年召为北面林牙帝曰朕早欲用卿闻有疾故待之至今韩留对曰臣昔有目疾纔数月耳然亦不至于昏第臣驽拙不能事权贵是以不获早睹天颜非陛下圣察则愚臣岂有今日耶集异记谷少时梦为吏追去云奉符换眼吏附谷耳求钱安第一等眼谷不应又安第二等眼又不应吏曰只得第三等眼矣既觉眼睛深碧色后遇善相道士陈紫阳相谷曰一双鬼眼固当清贵然不至大位也后果然宋史杨克让传克让子希闵字无间生而失明令诸弟读经史一历耳辄不能忘属文善缄尺赵普守西洛府中笺疏皆希闵所为将奏署本府掾固辞不受普优加给赡张齐贤李沆薛惟言张茂宗继领府事皆优待之和传历知制诰判吏部铨上以其贵家子能业文甚宠待之欲召入翰林谓近臣曰眸子眊眊然胸中必不正不可以居近侍也其命遂寝湘山野录江南李后主煜性宽恕威令不素着神骨秀异骈齿一目有重瞳齐东野语钱若水谒华山陈抟曰目如点漆黑白分明当作神仙有紫衣老僧曰不然他日但能富贵急流中勇退人也湘山野录胡文监旦丧明岁久忽襄阳奏入胡某欲诣阙乞见真宗许之既到阙王沂公曾在中书谓诸公曰此老利吻若获对必妄计时政因先奏曰胡某瞽废日久廷陛蹈舞失容恐取笑于仗卫乞令送中书问求见之因真宗令中人合门传宣送旦于中书或有陈叙具封章奏上胡知必庙堂术也至堂方及席沂公与诸相具诸生之礼列拜于前旦但长揖方坐沂公问之曰近目疾增损如何胡曰近亦稍减见相公参政只可三二分来人其凉德率此再问所来之事坚乞引对中人再传圣语既无计但言襄阳元老乞赐一见诸相曰此必不可得急具札子奏批下奉圣旨依奏乞见宜不允墨庄漫录刘安世器之幼年居京师苦赤目甚恶睛溢干外百医莫差一日有客云某有一相识来调官蓄恶目药甚效昨日来别云已陛辞早晚即行试遣人往求之时行李已出房云药诚有之匆匆忘记在某箧中初发一箧药乃在焉遂得之令以药傅睛上软绵□护戒七日方开一傅痛即止及开睛已内眸子瞭矣蓼花洲闲录元丰二年相州安阳县民段化以疾失明其子简屡求医不验一夕忽梦神人告之曰与尔此药可用人髓下之则汝父之目立见光明既悟手中果得药简乃卸左腕捶骨取髓调药以进立愈老学庵笔记晁以道与其弟季比同应举以道独拔解时考试官葛某眇一目以道戏作诗云没兴主司逢葛八贤弟被黜兄荐发细思堪惜又堪嫌一壁有眼半壁瞎画墁录杜常昭宪太后之族子也神宗闻宪之门有登甲科者深喜之有旨上殿翌日喻执政曰杜常第四人及第却一双鬼眼可提举农田水利太祖尝谓榖一双鬼眼张安道晚年病目家厚资南京库帑不迨也常闭目使人运筹一筭差必能擿之库物精粗分毫不谬东坡志林前日与欧阳叔□晁无咎张文潜同在戒坛予病目昏将以热水洗之文潜曰目忌点洗目有病当存之齿有病当劳之不可同也又记鲁直语云治目当如治民治齿当如治军治民当如曹参之治齐治军当如商鞅之治秦颇有理故追录之续博物志相家说人臣得龙之一体当至公相王安石得龙之睛然藜余笔孙莘老喜读书晚年病目乃择卒伍中识字稍解事者二人使其子端取西汉左氏诸书授以句读每瞑目危坐命二人更读于旁终一册则易一人饮之酒一杯使退卒亦自喜不为难道山清话黄庭坚尝言有人心动则目动王介甫终日目不停转庭坚一日过范景仁终日相对正身端坐未尝回顾亦无倦色景仁言吾二十年来胸中未尝起一思虑二三年来不甚观书若无宾客则终日独坐夜分方睡虽儿曹歡呼咫尺皆不闻庭坚曰公却是学佛作家公不悦春渚纪闻陈莹中为横海军通守先君与之为代尝与言蔡元长兄弟了翁言蔡京若秉钧轴必乱天下后为都司力排蔡氏之党一日朝会与蔡观同语云公大阮真福人观问何以知之了翁曰适见于殿庭目视太阳久之而不瞬观以语京京谓观曰汝为我语莹中既能知我何不容之甚也观致京语于陈了翁徐应之曰射人当射马擒贼当擒王观默然后竟有郴州之命宋史王黼传黼为人美风姿目睛如金
