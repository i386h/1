<!-- { "loadSidebar": true } -->
魏书尉古真传古真代人也太祖之在贺兰部贺染干遣侯引乙突等诣行宫将肆逆古真知之密以驰告侯引等不敢发染于疑古真泄其谋乃执拷之以两车轴押其头伤一目不伏乃免之古真弟太真太真弟诺少事太祖以忠谨著称从围中山诺先登伤一目太祖叹曰诺兄弟并毁其目以建功效诚可嘉也宠待遂隆杨大眼传大眼善骑乘装束雄竦擐甲折旋见称当世巡抚士卒呼为儿子及见伤痍为之流泣自为将帅恒身先兵士冲突坚陈出入不疑当其锋者莫不摧拉南贼前后所遣督将军未渡江预皆畏慑传言淮泗荆沔之间有童儿啼者恐之云杨大眼至无不即止王肃弟子秉之初归国也谓大眼曰在南闻君之名以为眼如车轮及见乃不异人大眼曰旗鼓相望瞋眸奋发足使君目不能视何必大如车轮当世推其骁果皆以为关张弗之过也咸阳王禧传禧谓龙虎曰吾愦愦不能堪试作一谜当思解之以释毒闷龙虎□忆旧谜云眠则俱眠起则俱起贪如豺狼赃不入己都不有心于规刺也禧亦不以为讽己因解之曰此是眼也而龙虎谓之是箸谈薮后魏昭成帝尝击贼流矢中目贼破执射者至左右欲剥割之帝曰彼各为其主何罪乃释之戏瑕魏高僧支谦博览经籍两眼多白而睛黄时人谓曰支郎眼中黄形躯虽细是智囊北齐书赵彦深传彦深幼孤贫事母甚孝年十岁曾候司徒崔光光谓宾客曰古人观眸子以知人此人必当远至祖珽传珽既见重二宫遂志于宰相先与黄门侍郎刘逖友善乃疏侍中尚书令赵彦深侍中和士开等罪状令逖奏之逖惧不敢通其事颇泄彦深等先诣帝自陈帝大怒执珽鞭二百配甲坊寻徙于光州刺史李祖勋遇之甚厚别驾张奉礼希大臣意上言珽虽为流囚常与刺史对坐敕报曰牢掌奉礼曰牢者地牢也乃为深坑置诸内苦加防禁桎梏不离其身家人亲戚不得临视夜中以芜菁子烛熏眼因此失明武成崩后主忆之就除海州刺史是时陆令萱外干朝政其子穆提婆爱幸珽乃遗陆媪弟悉达书曰赵彦深心腹深沉欲行伊霍事仪同姊弟岂得平安何不早用智士邪和士开亦以珽能决大事欲以为谋主故弃除旧怨虚心待之与陆媪言于帝曰襄宣昭三帝其子皆不得立今至尊犹在帝位者实由祖孝征此人有大功宜报重恩孝征心行虽薄奇略出人缓急真可凭仗且其双盲必无反意请唤取问其谋计从之入为银青光禄大夫秘书监加开府仪同三司和士开死后仍说陆媪出彦深以珽为侍中在晋阳通密启请诛琅邪其计既行渐被任遇又灵太后之被幽也珽欲以陆媪为太后撰魏帝皇太后故事为太姬言之谓人曰太姬虽云妇人实是雄杰女娲已来无有也太姬亦称珽为国师国宝由是拜尚书左仆射监国史加特进入文林馆总监撰书封燕郡公食太原郡干给兵七十人所住宅在义井坊旁拓邻居大事修筑陆媪自往案行势倾朝野斛律光甚恶之遥见窃骂云多事乞索小人欲行何计数常谓诸将云边境消息处分兵马赵令尝与吾等参论之盲人掌机密来全不共我辈语止恐□他国家事又珽颇闻其言因其女皇后无宠以谣言闻上曰百升飞上天明月照长安令其妻兄郑道盖奏之帝问珽珽证实又说谣云高山崩槲树举盲老翁背上下大斧多事老母不得语珽并云盲老翁是臣云与国同忧戚劝上行语其多事老母似道女侍中陆氏帝以问韩长鸾穆提婆并令高元海段士良密议之众人未从因光府参军封士让启告光反遂灭其族珽又附陆媪求为领军后主许之诏须覆奏取侍中斛律孝卿署名孝卿密告高元海元海语侯吕芬穆提婆云孝征汉儿两眼又不见物岂合作领军也明旦面奏具陈珽不合之状并书珽与广宁王孝珩交结无大臣体珽亦求面见帝令引入珽自分疏并云与元海素相嫌必是元海谮臣帝弱颜不能讳曰然珽列元海共司农卿尹子华太府少卿李叔元平淮令张叔略等结朋树党遂除子华仁州刺史叔元襄城郡太守叔略南营州录事参军陆媪又唱和之复除元海郑州刺史珽自是专主机衡总知骑兵外兵事内外亲戚皆得显位后主亦令中要数人扶持出入着纱帽直至永巷出万春门向圣寿堂每同御榻论决政事委任之重群臣莫比自和士开执事以来政体隳坏珽推崇高望官人称职内外称美复欲增损政务沙汰人物始奏罢京畿府并于领军事连百姓皆归郡县宿卫都督等号位从旧官名文武章服并依故事又欲黜诸阉竖及群小辈推诚延士为致治之方陆媪穆提婆议颇同异珽乃讽御史中丞丽伯律令劾主书王子纳赂知其事连穆提婆欲使赃罪相及望因此坐并及陆媪犹恐后主溺于近习欲因后党为援请以皇后兄胡君瑜为侍中中领军又征君瑜兄梁州刺史君璧欲以为御史中丞陆媪闻而怀怒百方排毁即出君瑜为金紫光禄大夫解中领军君璧还镇梁州皇后之废颇亦由此王子释而不问珽日益以□又诸宦者更共谮毁之无所不至后主问诸太姬悯嘿不对及三问乃下□拜曰老婢合死本见和士开道孝征多才博学言为善人故举之比来看之极是罪过人实难知老婢合死后主令韩长鸾检案得其许出□受赐十余事以前与其重誓不杀遂解珽侍中仆射出为北徐州刺史珽求见后主韩长鸾积嫌于珽遣人推出柏阁珽故求面见坐不肯行长鸾乃令军士牵曳而出立珽于朝堂大加诮责上道后令追还解其开府仪同郡公直为刺史至州会有陈寇百姓多反珽不关城门守埤者皆令下城静坐街巷禁断行人□犬不听鸣吠贼无所闻见不测所以疑惑人走城空不设警备珽忽然令大叫鼓噪聒天贼大惊登时走散后复结陈向城珽乘马自出令录事参军王君植率兵马乃亲临战贼先闻其盲谓为不能拒抗忽见亲在戎行弯弧纵镝相与惊怪畏之而罢时穆提婆憾之不已欲令城陷没贼虽知危急不遣救援珽且战且守十余日贼竟奔走城卒保全卒于州徐之才传祖珽执政除之才侍中太子太师之才恨曰子野沙汰我珽目疾故以师旷比之琅琊王俨传俨常患喉使医下针张目不瞬俨以和士开骆提婆等奢恣盛修第宅意甚不平尝谓曰君等所营宅早晚当就何太迟也二人相谓曰琅琊王眼光奕奕数步射人向者暂对不觉汗出天子前奏事尚不然由是忌之三国典略齐韩凤穆提婆高阿那肱共处衡轴号曰三贵瞋目张拳有啖人势周书张元传元年十六其祖丧明三年元恒忧泣昼夜读佛经礼拜以祈福佑后读药师经见盲者得视之言遂请七僧燃七灯七日七夜转药师经行道每言天人师乎元为孙不孝使祖丧明今以灯光普施法界愿祖目见明元求代阇如此经七日其夜梦见一老公以金錍治其祖目谓元曰勿忧悲也三日之后汝祖目必差元于梦中喜跃遂即惊觉乃遍告家人居三日祖果目明隋书卢太翼传太翼逃于五台山皇太子勇闻而召之太翼知太子必不为嗣谓所亲曰吾拘逼而来不知所税驾也及太子废坐法当死高祖惜其才而不害配为官奴久之乃释其后目盲以手摸书而知其字鱼俱罗传初炀帝在藩俱罗弟赞以左右从赞性凶暴虐其部下令左右炙肉遇不中意以签刺瞎其眼俱罗相表异人目有重瞳阴为帝之所忌刘炫传炫眸子精明视日不眩
