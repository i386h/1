<!-- { "loadSidebar": true } -->

　目部汇考
礼记
　　玉藻
目容端

注
无睇视
素问
　　金匮真言论
东方青色入通于肝开窍于目
　　评热病论
水者阴也目下亦阴也腹者至阴之所居故水在腹者必使目下肿也　水邪乘腹伤胃而渐及故微肿先见于目下　　风论篇风气与阳明入胃循脉而上至目内眦其人肥则风气不得外泄则为热中而目黄人瘦则外泄而寒则为寒中而泣出　风伤阳明邪正之气并入胃则循脉而上至于目灵枢　　邪气藏府病形篇
经云十二经脉三百六十五络其血气皆上于面而走空窍其精阳气上走于目而为睛　　癫狂篇
目眦外决于面者为锐眦在内近鼻者为内眦上为外眦下为内眦　眦谓四际脸睫之本也
　　师傅篇
目下大其胆乃横
　目乃肝之窍故目下以候胆
　　五阅五使篇
目者肝之官也肝病者眦青
　　卫气行篇
平旦阴尽阳气出于目目张则气上行于头夜则气行于阴而复合于目　平旦气出于阳而目张暮则气入于阴而目瞑秦越人扁鹊难经　　论目盲
脱阴者目盲夫阴阳合传而为精明气血不足则目昏方言
　　杂释
睇睎眄也陈楚之间南楚之外曰睇东齐青徐之间曰睎吴扬江淮之间或曰或曰自关而西秦晋之间曰眄铄扬只也南楚江淮之间曰或曰好目
谓之顺瞳之子谓之宋卫韩郑之间曰铄燕代朝鲜冽水之间曰盱或谓之扬　顺言流泽也黑也言邈也铄光明也盱谓
　举眼也扬诗曰美目扬兮是也此本论只耦因广　其训复言目耳矔转目也梁益之间瞋目曰矔转目顾视亦曰矔吴楚曰视也东齐曰吴扬曰凡以目相戏曰
窥占伺视也凡相窃视南楚谓之窥或谓之
或谓之或谓之占或谓之中夏语也窥其
通语也自江而北谓之或谓之覗凡相候谓之占占犹瞻也释名
　　释形体
目默也默而内识也
眼限也瞳子限限而出也
睫插接也插于眼眶而相接也
瞳子瞳重也肤幕相裹重也子小称也主谓其精明者也或曰眸子眸冒也相裹冒也　　释疾病
盲茫也茫茫无所见也
瞽鼓也瞑瞑然目平合如鼓皮也
有眸子而失明蒙蒙无所别也
瞍缩坏也
瞎迄也肤幕迄迫也
眸子明而不正曰通视言通达目匡一方也又谓之丽视丽离也言一目视天一目视地目明分离所视不同也目匡陷急曰眇眇小也目眦伤赤曰末也创在目两末也目生肤入眸子曰浸浸侵也言侵明也亦言浸淫转大也博雅
　　释亲
目谓之眼珠子谓之眸
晋皇甫谧甲乙经
　　五藏六府官论
肝气通于目目和则能视五色矣
　　形气盛衰大论
五十岁肝气始衰肝叶始薄胆汁始减目始不明宋杨士瀛直指方　　眼睛属五脏
首尾赤眦属心满眼白睛属肺其乌睛圆大属肝其上下肉胞属而中间黑瞳一点如漆者肾实主之　　目为肝之外候目者肝之外候肝取木肾取水水能生木子母相合故肝肾之气充则精彩光明肝肾之气乏则□蒙晕眩心者神之舍又所以为肝肾之副焉盖心主血肝藏血血能生热凡热冲发于眼皆当清心凉肝元李杲十书　　能近视不能远视
能近视不能远视者阳气不足阴气有余乃气虚而血盛也血盛者阴火有余也气虚者元气虚弱也此老人桑榆之象也　　能远视不能近视
能远视不能近视者阳气有余阴气不足也乃血虚气盛血虚气盛者皆火有余元气不足也析骨分经
　　目
目为肝窍上下胞属红眦属心绿睛属肝白睛属肺瞳神属肾　　系
目内
深处

目系属足厥阴肝经
　　眦
大角为内眦属足太阳膀胱经小角为锐眦属手太阳小肠经本草纲目
　　眼泪集解
李时珍曰泪者肝之液五脏六府津液皆上渗于目凡悲哀笑咳则火激于中心系急而脏腑皆摇摇则宗脉感而液道开津上溢故涕泣出焉正如甑上水滴之意也　　眼泪气味
咸有毒
李时珍曰凡母哭泣堕子目令子伤睛生□

　目部总论
灵枢
　　口问篇
黄帝曰人之哀而泣涕者何气使然岐伯曰心者五藏六府之主也目者宗脉之所聚也上液之道也口鼻者气之门户也故悲哀愁忧则心动心动则五藏六府皆摇摇则宗脉感宗脉感则液道开液道开故涕泣出焉液者所以灌精濡空窍者也故上液之道开则泣泣不止则液竭液竭则精不灌精不灌则目无所见矣故命曰夺精　　大惑论
帝曰予尝上清泠之台中阶而顾匍匐而前则惑予私异之窃内怪之独瞑独视安心定气久而不解独博独眩被发长跪俯而视之复久之不已也卒然自上何气使然岐伯对曰五藏六府之精气皆上注于目而为之精精之窠为眼骨之精为瞳子筋之精为黑眼血之精为络其窠气之精为白眼肌肉之精为约束裹撷筋骨血气之精而与脉并为系上属于脑后出于项中故邪中于项因逢其身之虚其入深则随眼系以入于脑入干脑则脑转脑转则引目系急目系急则目眩以转矣邪其精其精所中不相比也则精散精散则视岐视岐见两物目者五藏六府之精也荣卫魂魄之所常营也神气之所生也故神劳则魂魄散志意乱是故瞳子黑眼法于阴白眼赤脉法于阳也故阴阳合传而精明也目者心使也心者神之舍也故神精乱而不转卒然见非常处精神魂魄散不相得故曰惑也兼明书
　　美目扬兮
齐风猗嗟篇云美目扬兮毛传曰好目扬眉也孔颖达曰眉毛扬起故名眉为扬明曰经无眉文毛何得以为扬眉孔又以为眉毛扬起是其不顾经文妄为臆说盖扬者目之开大之貌礼记云扬其目而视之是也　　美目清兮
又曰猗嗟名兮美目清兮毛传曰目上为明目下为清明曰亦非也清者目中黑白分明如水之清也卫风云美目盼兮若以目下为清盼当复在何所　目部纪事
春秋孔演图苍颉四目是谓并明
路史仓帝史皇氏龙颜侈哆四目灵光
太昊伏戏氏目
黄帝有熊氏河目隆颡
帝尧陶唐氏八采三眸
史记五帝本纪舜父瞽叟盲按注孔安国云无目曰瞽有目不能分别好恶故时人谓之瞽叟无目之称也路史帝舜有虞氏目童重曜故曰舜而原曰重华按注荀子尧舜参眸子是尧亦重瞳然但一目重书大传言舜四童子则两目重矣故春秋孔演图云舜目四童谓之重明承干踵尧海内富昌元命苞云舜重瞳子是谓慈原上应摄提下应三元尸子淮南子云舜两童子是谓重明作事成法出言有章夫舜葍也蔓地莲华之名有睒意故目好动而曰舜或作瞬书经月正元日舜格于文祖询于四岳辟四门明四目达四聪山海经一目国一目中其面而居按注凡物之反戾异常乃其感于气而成此所谓一目国是也列子仲尼篇逄蒙之弟子鸿超怒其妻而怖之引乌号之弓綦卫之箭射其目矢来注眸子而眶不睫矢坠地而尘不扬汤问篇纪昌学射于飞卫飞卫曰尔先学不瞬而后可言射矣纪昌归偃卧其妻之机下以目承牵挺二年之后虽锥末倒眦而不瞬也淮南子览冥训武王伐纣渡于孟津阳侯之波逆流而击疾风冥晦人马不相见于是武王左操黄钺右秉白旄瞋目而撝之曰余任天下谁敢害吾意者于是风霁而波罢左传桓公元年宋华父督见孔父之妻于路目逆而送之曰美而艳吕氏春秋赞能篇管子束缚在鲁桓公欲相鲍叔鲍叔曰君欲霸王则管夷吾在彼臣弗若也桓公曰夷吾寡人之贼也射我者也不可鲍叔曰夷吾为其君射人若得而臣之则彼亦将为君射人桓公不听鲍叔固让果听之于是使告鲁曰管夷吾寡人之雠也愿得之而亲加手焉鲁许诺乃使吏鞹其拳胶其目盛之以鸱夷置之车中至齐境桓公使人以朝车迎之左传僖公二十八年子玉从晋师晋侯次于城濮子玉使□勃请战曰请与君之士戏君凭轼而观之得臣与寓目焉文公元年初楚子将以商臣为太子访诸令尹子上子上曰楚国之举恒在少者且是人也□目而豺声忍人也不可立也十二年冬秦伯伐晋取羁马晋人御之乃皆出战交绥秦行人夜戒晋师曰两君之士皆未慭也明日请相见臾骈曰使者目动而言肆惧我也将遁矣薄诸河必败之韩子喻老篇楚庄王欲伐越杜子谏曰王之伐越何也曰政乱兵弱杜子曰臣愚患之智如目也能见百步之外而不能自见其睫王之弱乱非越之下也欲伐越此智之如目也王乃止左传宣公二年宋人以兵车百乘文马百驷赎华元于郑半入华元逃归宋城华元为植巡功城者讴曰睅其目皤其腹弃甲而复按注睅出目按疏睅大目也目大则出见十五年潞子婴儿之夫人晋景公之姊也酆舒为政而杀之又伤潞子之目晋侯将伐之诸大夫皆曰不可酆舒有三隽才不如待后之人伯宗曰必伐之狄有罪隽才虽多何补焉虐我伯姬伤其君目怙其隽才而不以茂德兹益罪也晋侯从之成公十六年夏六月晋楚遇于鄢陵晋侯筮之史曰吉其卦遇复曰南国蹙射其元王中厥目公从之吕锜射共王中目谷梁传季孙行父秃晋郄克眇卫孙良夫跛曹公子手偻同时而聘于齐齐使秃者御秃者使眇者御眇者使跛者御跛者使偻者御偻者萧同侄子处台上而笑之闻于客客不悦而去相与立胥闾而语移日不解齐人有知之者曰齐之患必自此始矣左传襄公十八年晋侯伐齐十九年春诸侯还自沂上荀偃瘅疽生疡于头济河及着雍病目出卒而视不可含宣子盟而抚之曰事吴敢不如事主犹视栾怀子曰其为未卒事于齐故也乎乃复抚之曰主苟终所不嗣事于齐者有如河乃瞑受含周语柯陵之会单襄公见晋厉公视远步高鲁成公见言及晋难单子曰君何患焉晋将有乱吾见晋君之容殆必祸者也夫君子目以定体足以从之是以观其容而知其心矣目以处义足以步目今晋侯视远而足高目不在体而足不步目其心必异矣目体不相从何以能久拾遗记师旷者晋平公之时以阴阳之学显于当世熏目为瞽人以绝塞众虑专心于星算音律之中考钟吕以定四时无毫厘之异新序晋平公闲居师旷侍坐平公曰子生无目眹甚矣子之墨墨也师旷对曰天下有五墨墨而臣不得与一焉平公曰何谓也师旷曰群臣行赂以采名誉百姓侵冤无所告诉而君不悟此一墨墨也忠臣不用用臣不忠下才处高不肖临贤而君不悟此二墨墨也奸臣欺诈空虚府库以其少才覆塞其恶贤人逐奸邪贵而君不悟此三墨墨也国贫民罢上下不和而好财用兵嗜欲无厌谄谀之人容容在旁而君不悟此四墨墨也至道不明法令不行吏民不正百姓不安而君不悟此五墨墨也国有五墨墨而不危者未之有也臣之墨墨小墨墨耳何害乎国家哉晋语叔鱼生其母视之曰是虎目而豕喙必以贿死遂弗视路史李干元杲为周上御史胎刵且眇
