<!-- { "loadSidebar": true } -->
郑锷曰宾客之往来会同之毕至师役之竭作　其人众矣道途之所须寝食之不便其何以行之　哉遗人之官自国门之外野中之道十里以至三　十里三十里以至五十里近则有庐远则有宿又　远有市庐则具饮食以待之宿有路室路室则有　委以待之市有候馆候馆则有积以待之如是则　日无饥渴之忧夜有寝处之便适千里者无宿舂　粮之劳亦不至于暴露而茇舍则孰惮于从王事　哉委人以稍聚待宾客以甸聚待羁旅

订
义
王氏曰稍聚者所聚稍给之物甸聚者所聚甸　赋之物刘执中曰稍聚去王城三百里宾客有时　故以待之甸聚去王城二百里而羁旅无时故以　待之黄氏曰遗人野鄙之委积待羁旅委人以甸　聚待羁旅先王之政不使一人有乏绝之患项氏　曰甸小于稍故待羁旅过客其用微尔雅
　　释言
征迈行也

注
诗曰王于出征迈亦行
疏
皆出行诗曰王于出
　征者小雅六月文也云迈亦行者诗云周王于迈　是也
　行旅部杂录
易经复象雷在地中复先王以至日闭关商旅不行诗经王风黍离章行迈靡靡中心摇摇大雅公刘章于时庐旅按注庐寄也旅宾也
