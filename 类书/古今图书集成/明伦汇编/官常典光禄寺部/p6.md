<!-- { "loadSidebar": true } -->
　内用鹅只每只日支老米六合行文户部取用　　凡内阁翰林院等衙门各处开馆每月取用　　糊面俱照来文给发　　良酝署
　　满汉署正各一员满署丞一员
　　原额厨役一百二十三名现存六十五名原额　　造酒匠役六名现存四名看守酒局马法二名　　烧黄酒货代人一名牛羊肉行户二名活羊行　　户二名　　凡祭祀各
坛庙应用甜酒照太常寺来文办送
皇上亲诣行礼备办福酒二壶
　　凡年例
孝陵等处取用乳油乳饼照太常寺来文数目交送太　　常寺　　凡大小筵宴应用甜酒乳酒烧酒黄酒俱照礼　　部来文如数办送康熙十六年停止甜酒二十　　一年停止乳酒俱烧酒黄酒并用十一十二两　　月止用黄酒　　凡张家口等处解送乳油乳饼乳酒照礼部来　　文数目查收贮库候用如乳酒不敷应用移文　　礼部于　内库取用乳油乳饼不敷应用本寺用价买办　　凡酒局造办各祭祀甜酒每江米一石得九十　　斤各筵宴上坟黄酒每江米一石得一百三十　　斤所用江米移文户部支取豆淮箬叶麻　　斤移文掌醢署令行户采买煤炭绢袋瓶□器　　皿移文工部取用　　凡给散外藩烧酒黄酒向系本署造用康熙二　　十三年题准除各祭祀及上坟筵宴所用酒仍　　照旧例造办其给与外藩烧酒黄酒停止造办　　俱令本寺行户采买备用　　凡预备
　内用羊只每只日给黑豆二升草三斤半移文户　　部支取　　凡各处外藩原给羊肉一分牛肉二分康熙二　　十三年题准裁去羊肉概给牛肉　　凡外藩起程所赏路费向给牛肉汉羊康熙二　　十四年题准每汉羊一只折银五钱牛肉一斤　　折银二分本寺官员公同理藩院官给散交与　　各头目　　凡本寺用过羊只所存羊皮原交工部康熙十　　六年题准本寺变价贮库二十二年谕俱给八旗步兵
　　凡各寺庙大小喇嘛格龙教习师班弟及新满　　洲首领家口并投诚罗剎首领每日各给牛肉　　乳油牛油酒俱照礼部来文给散　　掌醢署
　　满汉署正各一员满署丞一员
　　原额厨役九十七名现存六十三名又造酱厨　　役头二名□行户二名　　凡所收各项□品上林苑监每年额解李十七　　驮半桃四百二十个梨四百个核桃二万九千　　三百八十个昌平州每年额解榛四石栗四石　　怀柔县每年额解榛四石五斗各处□园每年　　额交李一百五十九驮杏六十二驮梨二万六　　千一百个核桃八万五千个苹□四千个栗四　　百六十斤鲜葡萄四千九百二十斤山里红十　　三石四升柿三千六百四十个沙□十三驮桃　　三千个樱桃一百十五斤八两槟榔八驮俱交　　行户于筵宴外藩寺庙等处备用其不能久存　　鲜□于应用外变价贮库入正项钱粮销筭　　凡每年　内用龙眼荔枝干葡萄俱于六月间照内务府来　　文办进所用糖缠等项亦照内务府来文如数　　办进　　凡所管鲁家滩庄头六名壮丁四十五名给地　　一百五十晌涞水县庄头二名壮丁八名给地　　五十九晌半凤河营庄头六名壮丁十六名给　　地一百八十晌葡萄园园头一名壮丁十四名　　给地七十五晌总管庄头二名　　凡各处取用干鲜□品俱随时有无更换　　凡本寺每年所收青白正耗盐十八万四千六　　百斤由长芦盐运使司额解贮库候用如有不　　敷行文户部支取又砖盐一万斤贮库候用完　　日行文户部支取　　凡祭祀各
坛庙应用砖盐照太常寺来文如数给发祭祀孝陵等处应用砖盐青白盐并造酒箬椒酵等物俱　　照礼部来文如数办送　　凡各部院衙门公费盐照各衙门来文如数给　　发其太仆寺及外藩骆驼食盐俱照礼部太仆　　寺来文如数给发　　凡各寺庙喇嘛及新满洲盛京各处外来官役　　并户刑二部入官人口应给盐斤照该衙门来　　文给发　　凡每年腌菜所用黄芽菜芥菜瓜茄萝卜蔓菁　　俱由大官署取用　　凡每年造酱所用面于珍羞署取用
　　凡每年造醋本寺备用米糟等项其造办酱　　醋需用器皿木柴苇席等物俱移文户工二部　　取用　　凡外藩寺庙应用木柴苇席香油灯油黄蜡等　　物俱移文户工二部取用　　凡钟鼓楼每月所用更香各寺庙香油线香柱　　香子午等香俱于本寺给发　　以上四署官员轮班值月凡有需用车辆人夫　　随车人所骑马匹及应用兵丁拨什库俱移文　　兵部取用需用豆草木柴煤炭筐绳锅杠苇席　　俱移文工部取用需用苏子油江米布匹纸张　　俱移文户部取用凡每年四月朔日起九月终　　止祭祀品物需用凉冰五月朔日起至七月终　　止外藩公主王等需用凉冰移文工部取用俱　　值月署官呈堂行文　　银库
　　满司库二员
　　本库银匠一名更夫二十名
　　凡本寺应用款项如行户办买寺庙供献内阁　　纂修各馆桌饭朝鲜国官役各处外藩折给路　　费下程厨役口粮等项所需银两俱于支用将　　完预行具题请旨从户部移取贮库候用凡有动支俱奉堂札于堂　　上领钥开库照数给发发毕缴钥每年造册奏　　销　　凡应用金银器皿俱贮本库一应打造修理熯　　整洗刷及铁锁毡条桶套等项俱移文工部取　　用其装载车辆及护送官兵移文兵部取用垫　　塞绵花及装载布袋移文户部取用　　凡经收每年外解芽茶本库同礼部主客司官　　以六安茶随送进　内库其余各种芽茶移交珍羞署给与外藩　光禄寺部名臣列传
　　明
　　杨峻
按明外史本传峻字唯高进贤人成化二年进士除丹徒知县有治行征授御史清军湖广摘奸发弊吏莫能欺先是天下卫所有三户充一军者军既积功授官复勾贴户补其役民间苦之以峻言除其制擢广东佥事历浙江按察使有报父仇论死者峻嘉其孝辨出之进左布政使浙江旧不置巡抚总兵官凡军民大事率布政使任之峻尽心规画庶政毕举镇守中官恣横峻面数其罪取铁□欲与骈锁诣京师乃稍敛戢巡按御史屡荐迁南京光禄卿上供器物定制外悉从减省故事岁进酒十万罂军民转运稽程属吏多获罪峻请命巡仓者监之宿累始除尝建言请仿唐宋之制令宗室将军中尉子得充诸生应举登进士者除王府长史乡举除教授审理吏部谓非祖宗立法意格不行峻性端严未尝悦人以词色人亦多不悦之以此不获大用弘治十六年致仕去所居与县治邻家居十年足未尝一涉其庭亲终庐墓至老生日不举宴服食俭素有人所不堪者笃于故旧盛衰如一乡邦重之
　光禄寺部艺文一
　　光禄寺箴　　　　　　　　　明宣宗周官善庖实肇光禄汉列九卿唐总四属国朝建置率循勿易享祀宾燕咸其所职先王之礼丰俭有宜惟敬惟诚仪式行之粢盛必备牺牲必洁执事有恪俨乎对越群贤在朝四裔会同廪之饩之必精必丰朝夕膳羞必谨恒度毋俭公费而纵私饇毋骋奢侈毋肆暴殄毋作愆过以蹈常典正己率下咸宜慎之用永终誉光我训辞
　光禄寺部艺文二
诗
　　送光禄姚卿还都　　　　　　唐苏颋汉室有英台荀家多宠才九卿朝已入三子暮同来不授纶为草还司鼎用梅两京王者宅驷马日应回　光禄寺部纪事
韩非子晋文公之时宰臣上炙而发绕之文公召宰人而谯之宰人曰有死罪三援砺砥刀利犹干将也切肉肉断而发不断臣之罪一也援禾而贯脔而不见发臣之罪二也奉炽炉炭火尽赤红而炙熟而发不烧臣之罪三也堂下得无微有疾臣者乎公曰善乃召其堂下而谯之果然乃诛之贾谊新书楚惠王食寒葅而得蛭因遂吞之腹有疾而不能食令尹入问曰王安得此疾王曰我食寒葅而得蛭念谴之而不行其罪乎是法废而威不立也非所闻也谴而行诛则庖宰监食者法皆当死心又弗忍也故吾恐蛭之见也遂吞之令尹避席再拜而贺曰臣闻皇天无亲惟德是辅王有仁德天之所奉也病不为伤是夕也惠王之后而蛭出故其久病心腹之积皆愈谢承后汉书鲁国陈正叔为太官令时黄门郎宿与正叔有隙因进食以发贯炙中光武见发□斩正叔正叔曰臣有当死罪三炽以炉炭增治吐炎燋炉烂肉而发不销臣罪一也拔出佩刀砥砺五石亏肥截骨不能断发臣罪二也臣与丞及庖人六目而视不如黄门两目臣罪三也诏赦之收黄门魏书毛修之传修之能为南人饮食手自煎调多所适意世祖亲待之进太官尚书赐爵南郡公加冠军将军常在太官主进御膳元史铁哥传铁哥进正议大夫尚膳监帝尝谕之曰朕闻父饮药子先尝之君饮药臣先尝之今卿典朕膳凡饮食汤药宜先尝之迁同知宣徽院事领尚膳监有食尚食余饼者帝察知之怒铁哥曰失饼之罪在臣食者何与焉内府食用圆米铁哥奏曰计粳米一石仅得圆米四斗请自今非御用止给常米帝皆善之春明梦余录光禄寺有铁梨木酒榨可盛酝三十石洪武中籍没沈万三家物永乐移置寺中永乐十三年十二月初十日行在光禄寺卿张泌等谨奏为不遵旧制事切照洪武年间凡遇筵宴礼部奏请合宴人数坐派本寺造办茶饭完备鸿胪寺堂上官提督司仪班次序班搬放茶饭桌椅斟酒递汤已有成规近年以来四裔使臣朝贡及遇节令筵宴序班止是殿内斟酒递汤其余搬放茶饭桌椅斟酒递汤等项俱系本寺整理臣等累对鸿胪寺官说知旧制事例其寺丞丁铎高庆司宾司仪王神等视为泛常累不究心照例改正又不分摆与宴官人等依品序坐致使搀越挤匝难以供应非惟背旧制乖礼仪实乃故违旧制俱合拿送法司问罪缘系京官未敢擅便奉圣旨且记他每一遭都察院着御史看着今后再不依旧制时拿了问当即又奉旨但有搀越班次的再不许他入宴吏部选官于棕栅赐宴必用糯米糕一盘永乐朝吏部说选正值上用馔掇御前米糕赐之命光禄寺以为例宣德五年二月行在光禄寺厨士告言光禄窃减外裔供给之弊上命行在刑部侍郎施礼执而罪之且谕礼部曰光禄寺之弊不止此祖宗以来饮食供给皆有定规比闻擅自增减应给之人率不能得得者率非应给之人惟虚立案牍掩人耳目宜究治之因顾侍臣曰毋谓饮食细故不干大体华元杀羊享士羊斟不与遂致丧师勾践投醪于江与众共饮士心感悦遂成伯业以此而论所系非轻光禄卿蔚能朝邑人于成化初以吏员为礼部侍郎管光禄卿事尽心职事每宴会躬自检视必求丰洁在光禄三十年未尝持一脔还家常率其僚属请清查入内供应御用器皿有旨逮问能谓众曰上怒不可测某老矣请独任之诸公方向用不以相累也既而独受责降调官南京退无后言郑崇仁于正德中以太仆卿调光禄卿凡供应俱照弘治初年例日省百金上幸光禄寺楼呼之为节俭管家正统二年谕比闻进宫中食物所用器皿扛索十还一二重复造用甚费财扰民今后凡进食物必须印信揭帖备书器皿扛索之数与收领内官姓名尚膳监如数还之不足即以奏闻敢隐瞒扶同者悉坐以罪复敕宫中六尚司知之旧制各衙门堂上官支光禄寺酒馔正统七年以光禄寺卿畲亨言始罗之六科给事中办事科中每日支用如故写抄监生每人日给米一升五日一支故事自冬至后至春日殿前将军甲士赐酒肉名曰头脑酒琉璃厂有牧羊地一十三顷四十一亩旧属尚膳监后以光禄寺卿赵锦请以羊发有司而地遂荒废朝廷每赐臣下筵宴其器皿俱各领回珍贮之以为传家祭器国子监监生写仿纸每季移送光禄寺作面袋　光禄寺部杂录
