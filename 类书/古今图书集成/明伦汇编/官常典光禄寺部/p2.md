<!-- { "loadSidebar": true } -->
浆人奄五人女浆十有五人奚百有五十人

注
女浆女奴晓浆者
浆人掌共王之六饮水浆醴凉医酏入于酒府注
王之六饮亦酒正当奉之醴醴清也郑司农云　凉以水和酒也郑元谓凉今寒粥若糗饭杂水也　酒正不辨水凉者无厚薄之齐共宾客之稍礼

注
稍礼非□饔之礼留间王稍所给宾客者浆人　所给亦六饮而已共夫人致饮于宾客之礼清醴医酏糟而奉之注
亦酒正使之三物有清有糟夫人不体王得备　之礼饮醴用柶者糟也不用柶者清也凡饮共之

注
谓非食时
凌人下士二人府二人史二人胥八人徒八十人注
凌冰室也
凌人掌冰正岁十有二月令斩冰三其凌

注
正岁季冬火星中大寒冰方盛之时春秋传曰　火星中而寒暑退凌冰室也三之者为消释度也　故书正为政郑司农云掌冰政主藏冰之政也杜　子春读掌冰为主冰也政当为正正谓夏正三其　凌三倍其冰春始治鉴

注
鉴以盛冰置食物于中以御温气春而始治之　为二月将献羔而启冰凡外内饔之膳羞鉴焉凡酒浆之酒醴亦如之注
酒醴见温气亦失味酒浆酒人浆人也
祭祀共冰鉴宾客共冰

注
不以鉴往嫌使停膳羞
大丧共夷盘冰

注
夷之言尸也实冰于夷盘中置之尸□之下所　以寒尸尸之盘曰夷盘□曰夷□衾曰夷衾移尸　曰夷于堂皆依尸而为言者也汉礼器制度大盘　广八尺长丈二尺深三尺漆赤中夏颁冰掌事

注
暑气盛王以冰颁赐则主为之春秋传曰古者　日在北陆而藏冰西陆朝觌而出之秋刷

注
刷清也郑司农云刷除冰室当更内新冰郑元　谓秋凉冰不用可以清除其室人奄一人女十人奚二十人

注
竹曰女女奴之晓者
人掌四之实

注
竹器如豆者其容实皆四升
朝事之其实麷蕡白黑形盐膴鲍鱼鱐

注
蕡枲实也郑司农云朝事谓清朝未食先进寒　具口实之故麦曰麷麻曰蕡稻曰白黍曰黑筑　盐以为虎形谓之形盐故春秋传曰盐虎形郑元　谓以司尊彝之职参之朝事谓祭宗庙荐血腥之　事形盐盐之似虎者膴生鱼为大脔鲍者于楅　室中糗干之出于江淮也鱐者析干之出东海王　者备物近者腥之远者干之因其宜也今河间以　北煮穜麦卖之名曰逢燕人脍鱼方寸切其腴以　所贵麷芳弓反直辄反馈食之其实枣桃干榛实

注
馈食荐孰也今吉礼存者特牲少牢诸侯之大　夫士祭礼也不祼不荐血腥而自荐孰始是以皆　云馈食之礼干干梅也有桃诸梅诸是其干者　榛似栗而小音老加之实菱芡脯菱芡脯

注
加谓尸既食后亚献尸所加之重言之者
　以四物为八菱芰也芡鸡头也栗与馈食同郑　司农云菱芡脯修羞之实糗饵粉糍

注
羞谓若少牢主人酬尸宰夫羞房中之羞于
　尸侑主人主妇皆右之者故书糍作茨郑司农云　糗熬大豆与米也粉豆屑也茨字或作糍谓干饵　饼之也郑元谓此二物皆粉稻米黍米所为也合　蒸曰饵饼之曰糍糗者捣粉熬大豆为饵糍之粘　着以粉之耳饵言糗糍言粉互相足凡祭祀共其荐羞之实

注
荐羞皆进也未食未饮曰荐既食既饮曰羞
丧事及宾客之事共其荐羞

注
丧事之谓殷尊时
为王及后世子共其内羞

注
于其饮食以共房中之羞
凡事掌之
醢人奄一人女醢二十人奚四十人

注
醢豆实也不谓之豆此主醢豆不尽于醢也女　醢女奴晓醢者醢人掌四豆之实朝事之豆其实韭菹醓醢昌本麋臡菁菹鹿臡茆菹麇臡
注
醓肉汁也昌本菖蒲根切之四寸为菹三臡亦　醢也作醢及臡者必先膊干其肉乃后莝之杂以　梁曲及盐渍以美酒涂置瓶中百日则成矣郑司　农云麇臡麋骭髓醢或曰糜臡酱也有骨为臡无　骨为醢菁菹韭菹郑大夫读茆为茅茅菹茅初生　或曰茆水草杜子春读茆为卯郑元谓菁蔓菁也　茆凫葵也馈食之豆其实葵菹蠃醢析蠯醢蜃蚳醢豚拍鱼醢
注
蠃螔蝓蜃大蛤蚳蛾子郑司农云析牛百叶
　也蠯蛤也郑大夫杜子春皆以拍为膊谓胁也或　曰豚拍肩也今河间名豚胁声如鍜鏄蠯蒲佳反　蚳音移蛾音蚁加豆之实芹菹兔醢深蒲醓醢箈菹雁醢笋菹鱼醢注
芹楚葵也郑司农云深蒲蒲蒻入水深故曰深　蒲或曰深蒲桑耳醓醢肉酱也箈水中鱼衣故书　雁或为鹑杜子春云当为雁郑元谓深蒲蒲始生　水中子箈箭萌笋竹萌箈音迨羞豆之实酏食糁食

注
郑司农云酏食以酒酏为饼糁食菜餗蒸郑元　谓酏也内则曰取稻米举糔溲之小切狼臅膏　以与稻米为又曰糁取牛羊豕之肉三如一小　切之与稻米稻米二肉一合以为饵煎之糔思柳　反臅昌蜀反凡祭祀共荐羞之豆实宾客丧纪亦如之为王及后世子共其内羞王举则共醢六十瓮以五齐七醢七菹三臡实之
注
齐当为齑五齑昌本析蜃豚拍深蒲也七醢
　醓蠃蠯蚳鱼兔雁醢七菹韭菁茆葵芹箈笋菹三　臡糜鹿麇臡也凡酰酱所和细切为齑全物若　为菹少仪曰麋鹿为菹野豕为轩皆而不切麇　为辟鸡兔为宛皆而切之切□若薤实之酰　以柔之由此言之则齑菹之称菜肉通齐子西反宾客之礼共醢五十瓮
注
致饔饩时
凡事共醢
酰人奄二人女酰二十人奚四十人

注
女酰女奴晓酰者
酰人掌共五齐七菹凡酰物以共祭祀之齐菹凡酰酱之物宾客亦如之
注
齐菹酱属酰人者皆须酰成味
王举则共齐菹酰物六十瓮共后及世子之酱齐菹宾客之礼共酰五十瓮凡事共酰盐人奄二人女盐二十人奚四十人

注
女盐女奴晓盐者
盐人掌盐之政令以共百事之盐

注
政令谓受入教所处置求者所当得
祭祀共其苦盐散盐

注
杜子春读苦为盬谓出盐直用不湅治
宾客共其形盐散盐

注
形盐盐之似虎形
王之膳羞共饴盐后及世子亦如之

注
饴盐盐之甜者今戎盐有焉
凡齐事鬻盐以待戒令

注
齐事和五味之事
人奄一人女十人奚二十人

注
以巾覆物曰□女□女奴晓□者
□人掌共巾□

注
共巾可以覆物
祭祀以疏布巾□八尊

注
以疏布者天地之神尚质
以画布巾□六彝

注
宗庙可以文画者画其云气与
凡王巾皆黼

注
四饮三酒皆画黼周尚武其用文德则黼可
　　汉
汉承秦设太官汤官导官诸令丞及胞人长丞皆属于外府按汉书百官公卿表少府秦官掌山海池泽之税以给共养有六丞属官有尚书符节太医太官汤官导官乐府若卢考工室左弋居室甘泉居室左右司空东织西织东园匠十六官令丞又胞人都水均官三长丞
注
师古曰太官主膳食汤官主饼饵导官主择米　胞人主掌宰割者也胞与庖同　　后汉
后汉设太官令以掌奉御饮膳之事而隶于少府按后汉书百官志太官令一人六百石本注曰掌御饮食左丞甘丞汤官丞果丞各一人本注曰左丞主饮食甘丞主膳具汤官丞主酒果丞主果
注
汉官曰员吏六十九人卫士三十八人荀绰晋　百官表注曰汉制太官令秩千石丞四人秩四百　石不与志同又云甘丞掌诸甘肥果丞别在外诸　果菜茹　　魏
文帝黄初元年十一月癸酉改郎中令为光禄勋按三国志魏文帝本纪云云　　晋
晋设光禄勋统郎将羽林卫太官等令
按晋书职官志光禄勋统武贲中郎将羽林郎将冗从仆射羽林左监五官左右中郎将东园匠太官御府守宫黄门掖庭清商华林园暴室等令哀帝兴宁二年省光禄勋并司徒孝武宁康元年复置　　宋
宋以大司农掌供膳羞而光禄不领太官太官又属于侍中按宋书百官志大司农一人丞一人掌九谷六畜之供膳羞者舜摄帝位命弃为后稷即其任也周则为太府秦治粟内史汉景帝后元年更名大农令武帝太初元年更名曰大司农晋哀帝末省并都水孝武世复置汉世丞二人魏以来一人太仓令一人丞一人秦官也晋江左以来又有东仓石头仓丞各一人导官令一人丞一人掌舂御米汉东京置导择也择米令精也司马相如封禅书云导一茎六穗于庖籍田令一人丞一人掌耕宗庙社稷之田于周为甸师汉文帝初立籍田置令丞各一人汉东京及魏并不置晋武太始十年复置江左省宋太祖元嘉中又置自太仓至籍田令□属司农光禄勋一人丞一人光明也禄爵也勋功也秦曰郎中令汉因之汉武太初元年更名光禄勋掌三署郎郎执戟卫宫殿门户光禄勋居禁中如御史有狱在殿门外谓之光禄外部光禄勋郊祀掌三献魏晋以来光禄勋不复居禁中又无复三署郎唯外宫朝会则以名到焉二台奏劾则符光禄加禁止解禁止亦如之禁止身不得入殿省光禄主殿门故也宫殿门户至今犹属晋哀帝兴宁二年省光禄勋并司徒孝武宁康元年复置汉东京三署郎有行应四科者岁举茂才二人四行二人及三署郎罢省光禄勋犹依旧举四行衣冠子弟充之三署者五官署左署右署也各置中郎将以司之郡举孝廉以补三署郎年五十以上属五官其次分在左右署凡有中郎议郎侍郎郎中四等无员多至万人左光禄大夫右光禄大夫二大夫晋初置光禄大夫秦时为中大夫汉武太初元年更名光禄大夫晋初又置左右光禄大夫而光禄大夫如故光禄大夫银章青绶其重者加金章紫绶则谓之金紫光禄大夫旧秩比二千石太官令一人丞一人周官为膳夫秦为太官令至汉属少府宋隶侍中　　南齐
南齐置太官令丞不隶光禄
按南齐书百官志太官令一人丞一人

注
属起部
　　梁
梁置光禄卿但掌宫殿门户而以太官令专隶门下省按隋书百官志梁门下省置侍中给事黄门侍郎各四人掌侍从左右摈相威仪尽规献纳纠正违阙监合御药封玺书侍郎高功者在职一年诏加侍中祭酒与侍郎高功者一人对掌禁令公车太官太医等令光禄卿掌宫殿门户
　　陈
陈仍以太官令属门下省
按杜佑通典梁门下省领太官令陈因之
　　北魏
北魏以尚食主御膳而太官掌百官之馔专属光禄卿按杜佑通典后魏分太官为尚食中尚食知御膳隶门下省而太官掌百官之馔属光禄卿孝文帝太和年以太宰令为从五品
按魏书高祖本纪不载　按官氏志自太祖至高祖初其内外百官屡有减置或事出当时不为常目旧令亡失无所依据太和中高祖诏群寮议定百官着于令太宰令从第五品下　　北齐
北齐始复以光禄寺掌膳食兼宫殿门户而门下省复有尚食按隋书百官志光禄寺置卿少卿丞各一人各有功曹五官主簿录事等员掌诸膳食帐幕器物宫殿门户等事统守宫太官宫门供府肴藏清漳华林等署宫门署置仆射六人以司其事余各有令丞又领东园局丞员
注
守宫署掌凡张设等事太官署掌食膳事宫门　署主诸门钥事供府署掌供御衣服玩弄之事肴　藏署掌器物鲑味等事清漳署主酒岁二万石春　秋中半华林署掌禁□林木等事东园丞掌诸　凶具门下省尚食局典御二人总知御膳事
　　北周
北周仿周官备置肴藏酒正掌醢典庖内膳尚膳诸士按杜佑通典周官有人掌四之实后周有肴藏中士下士又周官酒正中士下士掌酒之政令后周如古周之制又周官有醢人掌四豆之实后周有掌醢中士下士又周官有膳夫庖人外饔中士下士后周有典庖中士内膳中士又后周有尚膳上士中士凡进食先尝之　　隋
