<!-- { "loadSidebar": true } -->
隋始以光禄寺卿统太官良酝等署专司尚方饮膳之事按隋书百官志高祖既受命改周之六官其所制名多依前代之法置光禄寺光禄寺置卿少卿各一人丞三人主簿二人录事三人统太官肴藏良酝掌醢等署各置令太官三人肴藏良酝各二人掌醢一人丞太官八人肴藏掌醢各二人良酝四人太官又有监膳十二人良酝有掌酝五十人掌醢有掌醢十人等员　光禄卿为正三品光禄少卿为正四品光禄寺丞为从六品太官署令为正八品肴藏良酝掌醢署令为从八品太官署丞为正九品肴藏良酝掌醢署丞太官监膳为从九品文帝开皇三年废光禄寺入司农
按隋书高祖本纪不载　按百官志云云
开皇十二年复置光禄寺
按隋书高祖本纪不载　按百官志云云
炀帝大业三年光禄寺置二少卿又增降卿以下官品按隋书炀帝本纪不载　按百官志炀帝即位多所改革三年定令光禄以下八寺卿皆降为从三品少卿各加置二人为从四品诸寺上署令并增为正六品中署令为从六品下署令为正七品始开皇中署司惟典掌受纳至是署令为判首取二卿判丞惟知勾检令阙丞判大业五年增光禄丞为从五品
按隋书炀帝本纪不载　按百官志五年光禄以下八寺丞并增为从五品　　唐
唐置光禄寺卿少卿丞佐之统太官珍羞良酝掌醢四署按唐书百官志光禄寺卿一人从三品少卿二人从四品上丞二人从六品上主簿一人从七品上掌酒醴膳羞之政总太官珍羞良酝掌醢四署凡祭祀省牲镬濯溉三公摄祭则为终献朝会享则节其等羞录事二人从九品上
注
龙朔二年改光禄寺曰司宰事卿曰正卿少卿　曰大夫武后光宅元年曰司膳寺有府十一人史　二十一人亭长六人掌固六人太官署令二人从七品下丞四人从八品下掌供祠宴朝会膳食祭日令白卿诣厨省牲镬取明水明火帅宰人割牲取毛血实豆遂烹又实簠簋设于馔幕之内
注
有府四人史八人监膳十人监膳史十五人供　膳二千四百人掌固四人珍羞署令一人正八品下丞二人正九品下掌供祭祀朝会宾客之庶羞榛栗脯修鱼盐菱芡之名数注
武后垂拱元年改肴藏署曰珍羞署神龙元年　复旧开元元年又改有府三人史六人典书八人　饧匠五人掌固四人良酝署令二人正八品下丞二人正九品下掌供五齐三酒享太庙则供郁以实六彝进御则供春暴秋清酴□桑落之酒
注
有府三人史六人监事二人掌酝二十人酒匠　十三人奉觯百二十人掌固四人掌醢署令一人正八品下丞二人正九品下掌供醢酰之物一曰鹿醢二曰兔醢三曰羊醢四曰鱼醢宗庙用葅以实豆宾客百官用酰酱以和羹
注
有府二人史二人主醢十人酱匠二十三人酢　匠十二人豉匠十二人葅酰匠八人掌固四人　　辽辽依唐制仍设光禄寺卿少卿丞佐之统诸署令丞后改为崇禄寺按辽史百官志南面朝官辽有北面朝官矣既得燕代十有六州乃用唐制复设南面三省六部台院寺监诸卫东宫之官光禄寺职名总目
卿
少卿
丞
主簿
署令
署丞
崇禄寺本光禄寺太宗讳改
　　宋
宋光禄寺设卿少卿丞统太官令及诸坊库诸司之属按宋史职官志光禄寺卿少卿丞主簿各一人卿掌祭祀朝会宴飨酒醴膳羞之事修其储备而谨其出纳之政少卿为之贰丞参领之凡祭祀供五齐三酒牲牢郁及尊彝豆簠簋鼎俎铏豋之实前期饬有司办具牲镬视涤濯奉牲则告充告备共其明水火焉礼毕进胙于天子而颁于百执事之人分案五置吏十元佑三年诏长贰互置政和六年二月监察御史王桓奏祭祀牢醴之具掌于光禄而寺官未尝临视请大祠以长贰朔祭中祠以丞簿监视宰割礼毕颁胙有故及小祠听以其属摄从之旧置判寺事一人以朝官以上充光禄卿少皆为寄禄元丰制行始归本寺中兴后废并入礼部大官令掌膳羞割烹之事凡供进膳羞则辨其名物而视食之宜谨其水火之齐祭祀共明水明火割牲取毛血牲体以为鼎俎之实朝会宴飨则供其酒膳凡给赐视其品秩而为之等元佑初罢太官令二年复置
注
崇宁三年置尚食局太官令惟掌祠事
法酒库内酒坊掌以式法授酒材视其厚薄之齐而谨其出纳之政若造酒以待供进及祭祀给赐则法酒库掌之凡祭祀供五齐三酒以实尊罍内酒坊惟造酒以待余用大官物料库掌预备膳食荐羞之物以供大官之用辨其名数而会其出入翰林司掌供果实及茶茗汤药
牛羊司牛羊供应所掌供大中小祀之牲牷及大官宴享膳羞之用乳酪院掌供造酥酪油醋库掌供油及盐外物料库掌收储米盐杂物以待膳食之须凡百司颁给者取具焉　　金
金不设光禄寺以宣徽院统尚食局生料库尚酝署置提点等员而酒坊使则属之太府监按金史百官志宣徽院尚食局

注
元光二年参用近侍奉御奉职
提点正五品使从五品副使从六品掌总知御膳进食先尝兼管从官食直长一员正八品都监三员正九品
注
不限资考
生料库都监同监各一员掌给受生料物色收支库都监同监各一员掌给受金银裹诸色器皿
注
以外路差除人内选充
尚酝署令从六品丞从七品掌进御酒醴直长正八品二员太府监酒坊使从八品副使正九品掌酝造御酒及支用诸色酒醴　　元
元设光禄寺掌起运米曲诸务领尚饮尚酝局沿路酒坊各路布种诸事而隶于宣徽院按元史百官志宣徽院秩正三品掌供玉食凡稻粱牲牢酒醴蔬□庶品之物燕享宗戚宾客之事及诸王宿卫怯怜口粮食蒙古万户千户合纳差发系官抽分牧养孳畜岁支刍草粟菽羊马价直收受阑遗等事与尚食尚药尚酝三局皆隶焉所辖内外司属用人则自为选其属附见光禄寺秩正三品掌起运米曲诸事领尚饮尚酝局沿路酒坊各路布种事至元十五年罢都提点置寺设卿一员少卿三员主事一员照磨一员管勾一员二十年改尚酝监正四品二十三年复为光禄寺卿二员少卿丞各一员二十四年增少卿一员二十五年拨隶省部三十一年复隶宣徽延佑七年降从三品后复正三品定置卿四员正三品少卿二员从四品丞二员从五品主事二员从七品令史八人译史知印各二人通事一人奏差二十四人典吏三人蒙古书写一人大都尚饮局秩从六品中统四年始置设大使副使各一员俱带金符掌酝造上用细酒至元十二年增副使二员十五年升从五品置提点一员后定置提点一员从五品大使一员正六品副使二员正七品上都尚饮局秩正五品皇庆中始置提点一员大使副使各一员品秩同上大都尚酝局秩从六品掌酝造诸王百官酒醴中统四年立御酒库设金符宣差至元十一年始设提点十六年改尚酝局从五品置提点一员从五品大使一员正六品副使二员正七品直长一员正八品上都尚酝局秩从五品至元二十九年始置设提点一员大使一员副使直长各一员品秩同上大都醴源仓秩从六品掌受香莎苏门等酒材糯米乡贡曲药以供上酝及岁赐诸王百官者至元二十五年始置设提举一员从六品大使一员从七品副使一员正八品上都醴源仓秩从九品掌受大都转输米曲并酝造车驾临幸次舍供给之酒至元二十五年始置设大使一员直长一员尚珍署秩从五品掌收济宁等处田土子粒以供酒材至元十三年始立十五年罢入有司二十三年复置设达鲁花赤一员令一员并从五品丞二员正七品吏目二员安丰怀远等处稻田提领所秩从九品掌稻田布种岁收子粒转输醴源仓定置提领二员尚食局秩从五品掌供御膳及出纳油面酥蜜诸物至元二年置提点领进纳百色生料二十年省并尚药局为尚食局别置生料库本局定置提点一员从五品大使一员正六品副使二员正七品直长一员正八品大都生料库秩从五品至元十一年置生料野物库隶尚食局二十年别置库拟内藏库例置提点二员从五品大使二员正六品副使三员正七品上都生料库秩从五品掌受弘州大同虎贲司农等岁办油面大都起运诸物供奉内府放支宫人宦者饮膳提点一员大使一员副使二员品秩同上直长一员正八品大都大仓上都大仓秩正六品掌内府支持米豆及酒材米曲药物至元五年初立设官三员俱受制国用使司札付十二年改立提举大仓设官三员隶宣徽二十五年升正六品定置二仓各设提举一员正六品大使一员从六品副使一员从七品沙糖局秩从五品掌沙糖蜂蜜煎造及方贡□木至元十三年始置秩从六品十七年置提点一员十九年升从五品置达鲁花赤一员从五品提点一员从五品大使一员正六品副使一员正七品永备仓秩从五品至元十四年始置给从九品印掌受两都仓库起运省部计置油面诸物及云需府所办羊物以备车驾行幸膳羞二十四年升从五品置提点一员从五品大使一员正六品副使各一员正七品丰储仓秩从九品大使一员掌出纳车驾行幸支持膳羞满浦仓秩正八品掌收受各处子粒米面等物以待转输京师至元二十五年始置设大使一员正八品副使一员正九品龙庆栽种提举司秩从五品管领缙山岁输粱米并易州龙门净边官园瓜□桃梨等物以奉上供至元十七年始置提举司延佑七年缙山改为龙庆州因以名之定置达鲁花赤一员提举一员并从五品同提举一员从六品副提举一员从七品弘州种田提举司秩正六品掌输纳麦面之事以供内府定置达鲁赤花一员提举一员并正六品同提举一员正七品副提举一员正八品直长一员世祖至元五年夏五月辛亥朔以尚食尚□尚酝三局隶宣徽院按元史世祖本纪云云
至元十五年夏四月辛未置光禄寺以同知宣徽院事秃剌铁木儿为光禄卿冬闰十一月甲寅幸光禄寺按元史世祖本纪云云
至元二十二年春二月己巳设立供膳司职从五品达鲁花赤令丞各一员按元史世祖本纪云云
至元二十五年夏六月壬申命光禄寺毋隶宣徽院按元史世祖本纪云云至元二十六年春正月甲辰复立光禄寺
按元史世祖本纪云云
至元三十一年夏四月甲午成宗即位六月壬辰复以光禄寺隶宣徽院按元史成宗本纪云云

　光禄寺部汇考二
　　明
明光禄寺设卿少卿寺丞统大官珍羞良酝掌醢四署掌天子膳羞及燕享之事按明会典光禄寺

注
旧为光禄司
正官卿一员少卿二员寺丞二员

注
旧为司丞
首领官典簿二员

注
内万历九年革一员十一年复设
录事一员

注
旧二员后革一员
属官大官署署正一员署丞四员

注
内万历九年革一员十一年复设
监事四员

注
内万历九年革一员十一年复设
珍羞署署正一员署丞四员监事四员良酝署署正一员署丞四员监事四员掌醢署署正一员署丞三员
注
旧四员后革一员
监事四员司牲司大使一员

注
旧有副使一员后革
司牧局

注
旧有大使一员嘉靖七年革
银库大使一员

注
万历二年添设
南京光禄寺卿一员

注
旧有少卿一员隆庆四年革
典簿一员太官署正一员署丞一员珍羞署正一员注
旧有丞一员万历五年革
良酝署署正一员

注
旧有署丞二员嘉靖三十七年革
掌酝署署正一员

注
旧有署丞一员嘉靖三十七年革
