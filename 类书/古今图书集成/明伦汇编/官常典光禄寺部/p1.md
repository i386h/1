<!-- { "loadSidebar": true } -->

　光禄寺部汇考一
　　周
周以宰夫掌朝觐会同宾客之牢礼以膳夫庖人内饔外饔亨人掌王及后世子之膳羞设酒正以统酒人浆人而□酰醢之属各有专司按周礼天官冢宰治官之属宰夫下大夫四人上士八人中士十有六人旅下士三十有二人宰夫之职凡朝觐会同宾客以牢礼之掌其牢礼委积膳献饮食宾赐之飧牵与其陈数
注
牢礼之多少之差及其时也三牲牛羊豕具
　为一牢委积谓牢米薪刍给宾客道用也膳献禽　羞俶献也饮食燕飨也郑司农云飧夕食也牵牲　牢可牵而行者郑元谓飧客始至所致礼凡此礼　陈数存可见者惟有行人掌客及聘礼公食大夫膳夫上士二人中士四人下士八人府二人史四人胥十有二人徒百有二十人
注
膳之言善也今时美物曰珍膳膳夫食官之长　也膳夫掌王之食饮膳羞以养王及后世子

注
食饭也饮酒浆也膳牲肉也羞有滋味者凡养　之具大略有四凡王之馈食用六谷膳用大牲饮用六清羞用百二十品珍用八物酱用百有二十瓮
注
进物于尊者曰馈此馈之盛者王举之馔也六　牲马牛羊豕犬鸡也羞出于牲及禽兽以备滋味　谓之庶羞公食大夫礼内则下大夫十大上大夫　二十其物数备焉天子诸侯有其数而物未得尽　闻珍谓淳熬淳母炮豚炮牂捣珍渍熬肝膋也酱　谓酰醢也王举则醢人共醢六十瓮以五齑七醢　七菹三臡实之酰人共齑菹酰物六十瓮郑司农　云羞进也六榖稌黍稷梁麦□□雕胡也六清水　浆醴酏臡奴兮反稌他古反□古吴反本　又作凉酏以支反
王日一举鼎十有二物皆有俎

注
杀牲盛馔曰举王日一举以朝食也后与王同　庖鼎十有二牢鼎九陪鼎三物谓牢鼎之实亦九　俎以乐侑食膳夫授祭品尝食王乃食

注
侑犹劝也祭谓刌肺脊也礼饮食必祭示有所　先品者每物皆尝之道尊者也刌寸本反卒食以乐彻于造

注
造作也郑司农云造谓食之故所居处也已食　彻置故处王齐日三举

注
郑司农云齐必变食
大丧则不举大荒则不举大札则不举天地有□则不举邦有大故则不举
注
大荒凶年大札疫疠也天□日月晦食地□崩　动也大故寇戎之事郑司农云大故刑杀也王燕食则奉膳赞祭
注
燕食为日中与夕食奉膳奉朝之余膳所祭者　牢肉凡王祭祀宾客食则彻王之胙俎

注
膳夫亲彻胙俎胙俎最尊也其余则其属彻之　宾客食而王有胙俎王与宾客礼食主人饮食之　俎皆为胙俎见于此矣凡王之稍事设荐脯醢

注
郑司农云稍事为非日中大举时而间食谓之　稍事膳夫主设荐脯醢郑元谓稍事有小事而饮　酒王燕饮酒则为献主

注
郑司农云主人当献宾则膳夫代王为主君不　敌臣也燕义曰使宰夫为献主臣莫敢与君亢礼掌后及世子之膳羞
注
亦主其馔之数不馈之耳
凡肉修之颁赐皆掌之

注
郑司农云修脯也
凡祭祀之致福者受而膳之

注
致福谓诸臣祭祀进其余肉归胙于王郑司农　云膳夫受之以给王膳以挚见者亦如之

注
郑司农云以羔雁雉为挚见者亦受以给王膳岁终则会唯王及后世子之膳不会
注
不会计多少优尊者其颁赐诸臣则计之
庖人中士四人下士八人府二人史四人贾八人胥四人徒四十人
注
庖之言苞也裹肉曰苞苴贾主市买知物贾
庖人掌共六畜六兽六禽辨其名物

注
六畜六牲也始养之曰畜将用之曰牲春秋传　曰卜日曰牲郑司农云六兽麋鹿熊□野豕兔六　禽雁鹑鷃雉鸠鸽郑元谓兽人冬献狼夏献麋又　内则无熊则六兽当有狼而熊不属六禽于禽兽　及六挚宜为羔豚犊麛雉雁凡鸟兽未孕曰禽司　马职曰大兽公之小禽私之凡其死生□薧之物以共王之膳与其荐羞之物及后世子之膳羞
注
凡计数之荐亦进也备品物曰荐致滋味乃为　羞王言荐者味以不为尊郑司农云鲜谓生肉　薧谓干肉共祭祀之好羞

注
谓四时所为膳食若荆州之鱼青州之蟹胥
　虽非常物进之孝也
共丧纪之庶羞宾客之禽献

注
丧纪丧事之祭谓虞祔也禽献献禽于宾客献　古文为兽杜子春云当为献凡令禽献以授之其出入亦如之

注
令令兽人也禽兽不可久处宾客至将献之庖　人乃令兽人取之必书所当献之数与之及其来　致禽亦以此书校数之至于献宾客又以此书付　使者展而行之掌客乘禽于诸侯各如其命之数　聘礼乘禽于客日如其饔饩之数士中日则二双凡用禽献春行羔豚膳膏香夏行腒鱐膳膏臊秋行犊麛膳膏腥冬行□羽膳膏膻
注
用禽献谓煎和之以献王郑司农云膏香牛脂　也以牛脂和之腒干雉鱐干鱼膏臊豕膏也以豚　膏和之杜子春云膏臊犬膏膏腥豕膏也鲜鱼也　羽雁也膏膻羊脂也郑元谓膏腥鸡膏也羔豚物　生而肥犊与麛物成而充腒鱐暵热而干鱼雁水　涸而性定此八物者得四时之气尤盛为人食之　弗胜是以用休废之脂膏煎和膳之牛属司徒土　也鸡属宗伯木也犬属司寇金也羊属司马火也岁终则会唯王及后之膳禽不会
注
膳禽四时所膳禽献加世子可以会之
内饔中士四人下士八人府二人史四人胥十人徒百人
注
饔割亨煎和之称内饔所主在内
内饔掌王及后世子膳羞之割亨煎和之事辨体名肉物辨百品味之物
注
割肆解肉也亨煮也煎和齐以五味体名脊胁　肩臂臑之属肉物胾燔之属百品味庶羞之属言　百举成数王举则陈其鼎俎以牲体实之

注
取于镬以实鼎取于鼎以实俎实鼎曰脀实俎　曰载选百羞酱物珍物以俟馈

注
先进食之时恒选择其中御者
共后及世子之膳羞

注
膳夫掌之是乃共之
辨腥臊膻香之不可食者牛夜鸣则庮羊泠毛而毳膻犬赤股而躁臊鸟皫色而沙鸣狸豕盲□而交睫腥马黑脊而般臂蝼
注
腥臊膻香可食者是别其不可食者则所谓者　皆臭味也泠毛毛长总结也皫失色不泽美也沙　澌也交睫腥腥当为星声之误也肉有如米者似　星般臂臂毛有文郑司农云庮朽木臭也蝼蝼蛄　臭也杜子春云盲□当为望视庮音由皫本又作　犥芳表反凡宗庙之祭祀掌割亨之事凡燕饮食亦如之凡掌共羞修刑膴胖骨鱐以待共膳
注
掌共共当为具羞庶羞也修锻脯也胖如脯而　腥者郑司农云刑膴谓夹脊肉或曰膺肉也骨鱐　谓骨有肉者郑元谓刑铏羹也膴肉大脔所以　祭者骨牲体也鱐鱼干凡王之好赐肉修则饔人共之

注
好赐王所善而赐也
外饔中士四人下士八人府二人史四人胥十人徒百人
注
外饔所主在外
外饔掌外祭祀之割亨共其脯修刑膴陈其鼎俎实之牲体鱼腊凡宾客之飧饔飨食之事亦如之注
飧客始至之礼饔既将币之礼致礼于客莫盛　于饔邦飨耆老孤子则掌其割亨之事飨士庶子亦如之注
孤子者死王事者之子也士庶子卫王宫者若　今时之飨卫士矣师役则掌共其献赐脯肉之事

注
献谓酌其长帅
凡小丧纪陈其鼎俎而实之

注
谓丧事之奠祭
亨人下士四人府一人史二人胥五人徒五十人注
主为外内饔煮肉者
亨人掌其鼎镬以给水火之齐

注
镬所以煮肉及鱼腊之器既熟乃脀于鼎齐多　少之量职外内饔之爨亨煮辨膳羞之物

注
职主也爨今之主于其煮物
祭祀共大羹铏羹宾客亦如之

注
大羹肉湆郑司农云大羹不致五□也铏羹加　盐菜矣酒正中士四人下士八人府二人史八人胥八人徒八十人
注
酒正酒官之长
酒正掌酒之政令以式授酒材

注
式法作酒之法式作酒既有米曲之数又有功　沽之巧月令曰乃命大酋秫稻必齐曲□必时湛饎必洁水泉必香陶器必良火齐必得郑司农云　授酒人以其材凡为公酒者亦如之

注
谓乡射饮酒以公事作酒者亦以式法及酒材　授之使自酿之辨五齐之名一曰泛齐二曰醴齐三曰盎齐四曰缇齐五曰沈齐
注
泛者成而滓浮泛泛然如今宜成醪矣醴犹体　也成而汁滓相将如今恬酒矣盎犹翁也成而翁　翁然□白色如今酇白矣缇者成而红赤如今下　酒矣沈者成而滓沈如今造清矣自醴以上尤浊　缩酌者盎以下差清其象类则然古之法式未可　尽闻杜子春读齐皆为粢又礼器曰缇酒之用元　酒之尚郑元谓齐者每有祭祀以度量节作之酇　宜作醝在何反辨三酒之物一曰事酒二曰昔酒三曰清酒

注
郑司农云事酒有事而饮也昔酒无事而饮也　清酒祭祀之酒郑元谓事酒酌有事者之酒其酒　则今之醳酒也昔酒今之酋久白酒所谓旧醳者　也清酒今中山冬酿接夏而成辨四饮之物一曰清二曰医三曰浆四曰酏

注
清谓醴之泲者医内则所谓或以酏为醴凡醴　浊酿酏为之则少清矣酏今之粥掌其厚薄之齐以共王之四饮三酒之馔及后世子之饮与其酒
注
后世子不言馔其馈食不必具设之五齐正用　醴为饮者取醴恬与酒味异也其余四齐味皆似　酒凡祭祀以共五齐三酒以实八尊大祭三贰中祭再贰小祭壹贰皆有酌数唯齐酒不贰皆有器量注
酌器所用注尊中者数量之多少未闻郑司农　云三贰三益副之也大祭天地中祭宗庙小祭五　祀齐酒不贰为尊者质不敢副益也杜子春云齐　酒不贰谓五齐以祭不益也其三酒人所饮者益　也郑元谓大祭者王服大裘衮冕所祭也中祭者　王服鷩冕毳冕所祭也小祭者王服希冕元冕所　祭也三贰再贰一贰者谓就三酒之尊而益之也　礼运曰元酒在室醴盏在户粢醍在堂澄酒在下　澄酒是三酒也益之者以饮诸臣若今常满尊也　祭祀必用五齐者至敬不尚味而贵多品共宾客之礼酒共后之致饮于宾客之礼医酏糟皆使其士奉之
注
礼酒王所致酒也王致酒后致饮夫妇之义糟　医酏不泲者泲曰清不泲曰糟后致饮无醴医酏　不清者与王同体屈也亦因以少为贵士谓酒人　浆人奄士凡王之燕饮酒共其计酒正奉之

注
共其计者献酬多少度当足也故书酒正无酒　字郑司农云正奉之酒正奉之也凡飨士庶子飨耆老孤子皆共其酒无酌数

注
要以醉为度
掌酒之赐颁皆有以行之

注
尊卑之差
凡有秩酒者以书契授之

注
郑司农云有秩酒者给事中予之酒秩常也常　受酒者国语曰至于今秩之郑元谓所秩者谓老　臣王制曰七十不俟朝八十月告存九十日有秩酒正之出日入其成月入其要小宰听之
注
出谓授酒材及用酒之多少也受用酒者日言　其计于酒正酒正月尽言于小宰岁终则会唯王及后之饮酒不会以酒式诛赏注
诛赏作酒之善恶者
酒人奄十人女酒三十人奚三百人

注
奄精气闭藏者今谓之宦人月令仲冬其器闳　以奄女酒女奴晓酒者古者从坐男女没入县官　为奴其少才知以为奚今之侍史官婢或曰奚宦　女酒人掌为五齐三酒祭祀则共奉之以役世妇注
世妇谓宫卿之官掌女宫之宿戒及祭祀比其　具酒人共酒因留与其奚为世妇役亦官联共宾客之礼酒饮酒而奉之
注
酒正使之也礼酒飨燕之酒饮酒食之酒此谓　给宾客之稍王不亲飨燕不亲食而使人各以其　爵以酬币侑币致之则从而以酒往凡事共酒而入于酒府

注
入于酒正之府者是王燕饮之酒酒正当奉之凡祭祀共酒以往
注
不言奉小祭祀
宾客之陈酒亦如之

注
谓若归饔饩之酒亦自有奉之者以酒从往
