<!-- { "loadSidebar": true } -->
按宋史本传云飞养子年十二从张宪战多得其力军中呼曰赢官人飞征伐未尝不与数立奇功飞辄隐之每战以手握两铁椎重八十斤先诸军登城攻下随州又攻破邓州襄汉平功在第一飞不言逾年铨曹辩之始迁武翼郎杨&#平功亦第一又不上张浚廉得其实曰岳侯避宠荣廉则廉矣未得为公也奏乞擢异数飞力辞不受尝以特旨迁三资飞辞曰士卒冒矢石立奇功始升一级男云遽躐崇资何以服众累表不受颍昌大战无虑十数出入行阵体被百余创甲裳为赤以功迁忠州防御使飞又辞命带御器械飞又力辞之终左武大夫提举醴泉观死年二十三孝宗初与飞同复原官以礼祔葬赠安远军承宣使雷忠训郎合门祇候赠武略郎霖朝散大夫敷文阁待制赠大中大夫初飞下狱桧令亲党王会搜其家得御札数箧束之左藏南库霖请于孝宗还之霖子珂以淮西十五御札辨验汇次凡出师应援之先后皆可考嘉定间为吁天辩诬集五卷天定录二卷上之震朝奉大夫提举江南东路茶盐公事霆修武郎合门祗候　　刘锜
