<!-- { "loadSidebar": true } -->
按后汉书耿弇传弇弟国字叔虑建武四年初入侍光武拜为黄门侍郎应对左右帝以为能迁射声校尉七年射声官罢拜驸马都尉父况卒国于次当嗣上疏以先侯爱少子霸固自陈让有诏许焉后历顿丘阳翟上蔡令所在吏人称之征为五官中郎将是时乌桓鲜卑屡寇外境国素有筹策数言边事帝器之及匈奴薁鞬日逐王比自立为呼韩邪单于款塞称藩愿捍御北方事下公卿议者皆以为天下初定中国空虚边地情伪难知不可许国独曰臣以为宜如孝宣故事受之令东捍鲜卑北拒匈奴率厉四夷完复边郡使塞下无晏开之警万世有安宁之策也帝从其议遂立比为南单于由是乌桓鲜卑保塞自守北寇远遁中国少事二十七年代冯勤为大司马又上言宜置度辽将军左右校尉屯五原以防逃亡永平元年卒官显宗追思国言后遂置度辽将军左右校尉如其议焉　　祭遵
