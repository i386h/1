<!-- { "loadSidebar": true } -->
按周书本传刚字僧庆河南洛阳人也曾祖蔚魏并州刺史祖宁高平太守父和太平中陵江将军南讨度淮闻父丧辄还所司将致之于法和曰罔极之恩终天莫报若许安厝礼毕而即罪戮死且无恨言讫号恸悲感傍人主司以闻遂宥之丧毕除宁远将军大统初追赠右将军胶州刺史刚少机辩有干能起家奉朝请累迁镇东将军银青光禄大夫历大行台郎中征东将军加金紫阶领司徒府从事中郎加合内都督及魏孝武与齐神武构隙刚密奉旨召东荆州刺史冯景昭率兵赴阙未及发而神武已逼洛阳孝武西迁景昭集府僚文武议其去就司马冯道和请据州待北方处分刚曰公宜勒兵赴行在所久之更无言者刚抽刀投地曰公若为忠臣可斩道和如欲从贼可见杀景昭感悟遂率众赴关右属侯景逼穰城东荆州人杨祖欢等起兵应景以其众邀景昭于路景昭战败刚遂没于蛮后自赎免乃见东魏东荆州刺史李魔怜劝令归关西魔怜纳之使刚至并州密观事势神武引刚内宴因令刚赍书申敕荆州刚还报魔怜仍说魔怜斩祖欢等以州归西魔怜乃使刚入朝大统初刚于霸上见太祖具陈关东情实太祖嘉之封阳邑县子邑三百户除车骑将军左光禄大夫论复东荆州功进爵临汝县伯邑五百户初贺拔胜独孤信以孝武西迁之后并流寓江左至是刚言于魏文帝请追而复之乃以刚为兼给事黄门侍郎使梁魏兴赍移书与其梁州刺史杜怀宝等论邻好并致请胜等移书宝即与刚盟歃受移赴建康仍遣行人随刚报命是年又诏刚使三荆听在所便宜从事使还称旨进爵武城县侯除大丞相府帐内都督复使魏兴重申前命寻而梁人礼送贺拔胜独孤信等顷之御史中尉董绍进策请图梁汉以绍为行台梁州刺史率士马向汉中刚以为不可而朝议已决遂出军绍竟无功而还免为庶人除刚颍川郡守加通直散骑常侍卫大将军从复弘农进拜大都督东道军司节度开府李延孙等七军攻复阳城擒太守王智纳转陈留郡守东魏行台吉宁率众三万攻陷郡城刚突出还保颍川重行郡事复为侯景所破乃率余众赴洛阳大行台元海遣刚还郡征粮时景众已入颍川刚于西界招复阳翟二万户转输送洛明年洛阳不守刚远隔敌中连战破东魏广州刺史李仲&#时侯景别帅陆太颍川郡守高冲等众八千人寇襄城等五郡刚简步骑五百大破冲等开府李延孙为长史杨伯简所害刚击斩之又攻拔广州进军阳翟侯景自邺入鲁阳与刚接战旬有三日旋军宜阳时河南城邑一彼一此刚复出军伊洛侯景亦度河筑城刚前后下景三郡获郡守一人别破其行台梅迁斩首千余级除尚书金部郎中高仲密以北豫州来附兼大行台左丞持节赴颍川节度义军师还刚别破侯景前驱于南陆复获其郡守二人时有流言传刚东叛齐神武因设反间声遣迎接刚乃率骑袭其下坞拔之露板言状太祖知刚无贰乃加赏赉焉除营州刺史进爵为公增邑二百户加大都督车骑大将军仪同三司散骑常侍漕州民郑五丑构逆与叛羌傍乞铁忽相应令刚往镇之将发魏文帝引见内寝举觞属刚曰昔侯景在东为卿所困黠羌小竖岂足劳卿谋虑也时五丑已&#定夷镇所在立栅刚至并攻破之散其党与五丑于是西奔铁忽刚又进破铁忽伪广宁郡属宇文贵等西讨诏以刚行渭州事资给粮饩铁忽平所获羌卒千人配刚军中教以戎旅皆尽其力用加骠骑大将军开府仪同三司入为光禄卿六官建拜膳部中大夫孝闵帝践祚进爵浮阳郡公出为利州总管利沙方渠四州诸军事沙州氐恃险逆命刚再讨服之方州生獠自此始从赋役刚以伪信州滨江负阻远连殊俗蛮左强犷历世不宾乃表请讨之诏刚率利沙等十四州兵兼督仪同十人马步一万往经略焉仍加授渠州刺史刚初至渠帅惮其军威相次降款后以刚师出逾年士卒疲弊寻复亡叛后遂以无功而还又与所部仪同尹才失和被征赴阙遇疾卒于路年五十七赠忠浙涿三州刺史谥曰成子元卿嗣
　将帅部名臣列传四十一
　　北周三
　　李&#
按周书本传&#字景和辽东襄平人也六世祖根慕容垂黄门侍郎祖贵丑平州刺史父永大中大夫赠凉州刺史&#少有大志膂力过人属魏室丧乱语所亲曰丈夫生世会须履锋刃平寇难安社稷以取公名安能碌碌依阶资以求荣位乎魏永安元年尔朱天光辟为别将从天光西讨破赤水蜀以功拜征卤将军封石门县伯邑五百户又与贺拔岳讨万俟丑奴万俟道洛王庆云皆破之&#恒先锋陷阵所向披靡贼咸畏之曰莫当李将军前也天光赴洛&#因隶侯莫陈悦为大都督加通直散骑常侍太昌初受清水郡守恒州大中正寻除南秦州刺史随悦征讨屡有&#捷及悦害贺拔岳军停陇上太祖自平凉进军讨悦&#谏悦曰岳既无罪而公害之又不能抚纳其众使无所归宇文夏州收而用之得其死力咸云为主将报雠其意固不小也今宜解兵谢之不然恐必受祸悦惶惑计无所出&#知悦必败乃谓所亲曰宇文夏州才略冠世德义可宗侯莫陈公智小谋大岂能自保吾等若不为计恐与之同至族灭会太祖军至悦乃弃秦州南出据险以自固翌日&#密通使太祖许背悦来降夜&#乃勒所部云侯莫陈公欲还秦州汝等何不束装弼妻悦之姨也特为悦所亲委众咸信之人情惊扰不可复定皆散走争趣秦州&#乃先驰据城门以慰辑之遂拥众以归太祖悦由此遂败太祖谓&#曰公与吾同心天下不足平也破悦得金宝奴婢悉以好者赐之仍令弼以本官镇原州寻拜秦州刺史太祖率兵东下征弼为大都督领右军攻潼关及回洛城&#之大统初进位仪同三司雍州刺史寻又进位骠骑大将军开府仪同三司从平窦泰先锋陷敌斩获居多太祖以所乘骓马及窦泰所着牟甲赐&#又从平弘农与齐神武战于沙苑弼率军居右而左军为敌所乘&#呼其麾下六十骑身先士卒横截之贼遂为三因大破以功拜特进爵赵郡公增邑一千户又与贺拔胜攻&#河东略定汾绛四年从太祖东讨洛阳&#为前驱东魏将莫多娄贷文率众数千奄至谷城&#倍道而前遣军士鼓噪曳柴扬尘贷文以为大军至遂遁走&#追蹑之掳其众斩贷文传首大军所翌日又从太祖与齐神武战于河桥每入深陷阵身被七创遂为所获围守数重&#佯若创重殒绝于地守者稍懈&#睨其傍有马因跃上西驰得免五年迁司空六年侯景据荆州&#与独孤信御之景乃退走九年从战邙山转太尉十三年侯景率河南六州来附东魏遣其将韩辄围景于颍川太祖遣&#率军援景诸将咸受&#节度&#至轨退王思政又进据颍川&#乃引还十四年北稽胡反&#讨平之迁太保加柱国大将军魏废帝元年赐姓徒何氏太祖西巡令&#居守后事皆谘&#焉六官建拜太傅大司马属茹茹为突厥所逼举国请降&#率前军迎之给前后部羽葆鼓吹赐杂彩六千段及晋公护执政朝之大事皆与于谨及&#等参议孝闵帝践祚除太师进封赵国公邑万户前后赏赐累巨万&#每率兵征讨朝受令夕便引路不问私事亦未尝宿于家其忧国忘身类皆如此兼复性沉雄有深识故能以功名终元年十月薨于位年六十四世宗即日举哀比葬三临其丧发卒穿冢给大辂龙旗陈军至于墓所谥曰武寻追封魏国公配食太祖庙庭　　李&#
按周书李&#传&#弟字灵杰长不盈五尺性果决有胆气少事尔朱荣魏永安元年以兼别将从荣破元颢拜讨逆将军及荣被害从尔朱世隆奉荣妻奔河北又随尔朱兆入洛赐爵淝城郡男迁都督普泰元年元树自梁入据谯城从行台樊子鹄击破之迁右将军魏孝武西迁从大都督元斌之与齐神武战于成皋兵败遂与斌之奔梁梁主待以宾礼后得逃归大统元年授抚军将军进封晋阳县子邑四百户寻为太祖帐内都督从复弘农破沙苑跨马运矛冲锋陷阵隐身鞍甲之中敌人见之皆曰避此小儿不知之形貌正自如是太祖初亦闻骁悍未见其能至是方嗟叹之谓曰但使胆决如此何必须要八尺之躯也以公进爵为公增邑四百户寻从宇文贵与东魏将任祥尧雄等战于颍川皆破之征为太子中庶子九年从战邙山迁持节大都督十三年拜车骑大将军仪同三司又从&#讨稽胡功居多除幽州刺史增邑三百户十五年拜骠骑大将军开府仪同三司魏废帝初从赵贵征茹茹论功为最改封封山县公增邑并前二千一百户孝闵帝践祚进位大将军武成初又从豆卢宁征稽胡大获而还进爵汝南郡公出为总管延绥丹三州诸军事延州刺史四年卒于镇赠恒朔等五州刺史无子以&#子桩嗣　　长孙澄
按周书长孙绍远传澄字士亮年十岁司徒李琰之见而奇之遂以女妻焉十四从征讨有策谋勇冠诸将及长容貌魁岸风仪温雅魏孝武初除征东将军渭州刺史魏文帝尝与太祖及群公宴从容言曰孝经一卷人行之本诸公宜各引要言澄应声曰夙夜匪懈以事一人座中有人次曰匡救其恶既而出合太祖深叹澄之合机而谴其次答者后从太祖援玉壁又从战邙山进位骠骑大将军开府孝闵践阼拜大将军封义门公为玉壁总管卒自丧初至及葬世宗三临之典祀中大夫宇文容谏曰君临臣丧自有节制今乘舆屡降恐乖礼典世宗不从澄操履清约家无余财太祖尝谓曰我于公间志无所惜公有所须宜即具道澄曰澄自顶至足皆是明公恩造即如今者实无所须雅对宾客接引忘疲虽不饮酒而好观人酣兴尝恐座客请归每敕中厨别进异馔留之止　　王勇
按周书本传勇代武川人也本名胡仁少雄健有胆决便弓马膂力过人魏永安中万俟丑奴等寇乱关陇勇占募随军讨之以功授宁朔将军奉车都尉又数从侯莫陈悦贺拔岳征讨功每居多拜别将及太祖为丞相引为帐内直荡都督加后将军大中大夫封包信县子邑三百户大统初增邑四百户进爵为侯从擒窦泰复弘农战沙苑勇气盖众军所当必破太祖叹其勇敢赏赐特隆进爵为公邑一千五百户拜镇南将军授帅都督从讨赵青雀平之论功居最除卫大将军殷州刺史加通直散骑常侍兼太子武卫率邙山之战勇率敢死之士三百人并执短兵大呼直进出入冲击杀伤甚多敌人无敢当者是役也大军不利唯勇及王文达耿令贵三人力战皆有殊功太祖于是赏帛二千匹令自分之军还皆拜上州刺史以雍州岐州北雍州拟授勇等然州颇有优劣又令探筹取之勇遂得雍州文达得岐州令贵得北雍州仍赐勇名为勇令贵名豪文达名杰以彰其功十三年授大都督迁使持节车骑大将军仪同三司十五年进侍中骠骑大将军开府仪同三司魏恭帝元年从柱国赵贵征茹茹破之勇追击获杂畜数千头进爵新阳郡公增邑通前二千户仍赐姓厍汗氏六官建拜稍伯中大夫又论讨茹茹功别封永固县伯邑五百户时有别封者例听回授次子勇独请封兄子元兴时人义之寻进位大将军世宗初岷山羌豪巩廉俱和叛勇帅师讨平之勇性雄猛为当时骁将然矜功伐善好扬人之恶时论亦以此鄙之柱国侯莫陈崇勋高望重与诸将同谒晋公护闻勇数论人之短乃于众中折辱之勇遂惭恚因疽发背而卒子昌嗣　　蔡佑
