<!-- { "loadSidebar": true } -->
刘尹王长史同坐长史酒酣起舞刘尹曰阿奴今日不复减向子期桓公问孔西阳安石何如仲文孔思未对反问公曰何如答曰安石居然不可陵践其处故乃胜也桓元问刘太常曰我何如谢太傅刘答曰公高太傅深又曰何如贤舅子敬答曰樝梨橘柚各有其美旧以桓谦比殷仲文桓元时仲文入桓于庭中望见之谓同坐曰我家中军那得及此也王子猷说世目士少为朗我家亦以为彻朗
世称苟子秀出阿兴清和
吴四姓旧目云张文朱武陆忠顾厚
人问王长史江彪兄弟群从王答曰诸江皆复足自生活简文云谢安南清令不如其弟学义不及孔岩居然自胜简文云何平叔巧累于理嵇叔夜□伤其道
许元度言琴赋所谓非至精者不能与之析理刘尹其人非渊静者不能与之闲止简文其人晋书谢安传安义存辅导虽会稽王道子亦赖弼谐之益时强敌寇境边书续至梁益不守樊邓陷没安每镇以和靖御以长筭德政既行文武用命不存小察弘以大纲威怀外着人皆比之王导谓文雅过之王徽之传徽之子桢之字公干历位侍中大司马长史桓元为太尉朝臣毕集问桢之我何如君亡叔在坐咸为气咽桢之曰亡叔一时之标公是千载之英一坐皆悦世说新语许元度送母始出都人问刘尹元度定称所闻不刘曰才情过于所闻许掾年少时人以比王苟子许大不平时诸人士及于法师并在会稽西寺讲王亦在焉许意甚忿便往西寺与王论理共决优劣苦相折挫王遂大屈许复执王理王执许理更相覆疏王复屈许谓支法师曰弟子向语何似支从容曰君语佳则佳矣何至相苦邪岂是求理中之谈哉王恭始与王建武甚有情后遇袁悦之间遂致疑□然每至兴会故有相思时恭尝行散至京口射堂于时清露晨流新桐初引恭目之曰王大故自濯濯司马太傅为二王目曰孝伯亭亭直上阿大罗罗清
　品题部纪事三
世说补褚司徒尝集袁粲舍初秋凉夕风月甚美彦回援琴奏别鹄之曲宫商既调风神谐畅王彧谢庄并在坐叹曰以无累之神合有道之器宫商暂离不可得已袁尹见江叔文叹曰风流不坠政在江郎
