<!-- { "loadSidebar": true } -->
张勃吴录或
问统曰如所目陆子为胜乎统曰驽马虽精所致一人耳驽牛一日行三百里所致岂一人之重哉劭就统宿语因问卿名知人吾与卿孰愈统曰陶冶世俗甄综人物吾不及卿论帝王之秘策揽倚伏之要最吾似有一日之长劭安其言而亲之魏志陈登传许汜与刘备并在荆州牧刘表坐表与备共论天下人汜曰陈元龙湖海之士豪气不除备谓表曰许君论是非表曰欲言非此君为善士不宜虚言欲言是元龙名重天下备问汜君言豪宁有事邪汜曰昔遭乱过下邳见元龙元龙无客主之意久不相与语自上大□卧使客卧下□备曰君有国士之名今天下大乱帝主失所望君忧国忘家有救世之意而君求田问舍言无可采是元龙所讳也何缘当与君语如小人欲卧百尺楼上卧君于地何但上下□之间邪表大笑备因言曰若元龙文武胆志当求之于古耳造次难得比也邴原传大鸿胪巨鹿张泰河南尹扶风庞迪以清贤称永宁太仆东郡张阁以简质闻杜恕着家戒称阁曰张子台视之似鄙朴人然其心中不知天地间何者为美何者为好敦然似如与阴阳合德者作人如此自可不富贵然而患祸当何从而来世有高亮如子台者皆多力慕体之不如也陈矫传矫字季弼广陵东阳人也避乱江东及东城辞孙策袁术之命还本郡太守陈登请为功曹使矫诣许谓曰许下论议待吾不足足下相为观察还以见诲矫还曰闻远近之论颇谓明府骄而自矜登曰夫闺门雍穆有德有行吾敬陈元方兄弟渊清玉洁有礼有法吾敬华子鱼清修疾恶有识有义吾敬赵元达博闻强记奇逸卓荦吾敬孔文举雄姿桀出有王霸之略吾敬刘元德所敬如此何骄之有余子琐琐亦焉足录哉登雅意如此而深敬友矫世说新语曹公问裴潜曰卿昔与刘备共在荆州卿以备才如何潜曰使居中国能乱人不能为治若乘边守险足为一方之主陈仲举尝叹曰若周子居者真治国之器譬诸宝剑则世之干将世目李元礼谡谡如劲松下风
曹公少时见乔元元谓曰天下方乱群雄虎争拨而理之非君乎然君实是乱世之英雄治世之奸贼恨吾老矣不见君富贵以子孙相累公孙度目邴原所谓云中白鹤非燕雀之网所能罗也何晏邓扬夏侯元并求傅嘏交而嘏终不许诸人乃因荀粲说合之谓傅曰夏侯太初一时之杰士虚心于子而卿意怀不可交合则好成不合则致□二贤若穆则国之休此蔺相如所以下廉颇也傅曰夏侯太初志大心劳能合虚誉诚所谓利口覆国之人何晏邓扬有为而躁博而寡要外好利而内无关钥贵同恶异多言而妒前多言多衅妒前无亲以吾观之此三贤者皆败德之人尔远之犹恐罹祸况可亲之邪后皆如其言诸葛瑾弟亮及从弟诞并有盛名各在一国于时以为蜀得其龙吴得其虎魏得其狗诞在魏与夏侯元齐名瑾在吴吴朝服其弘量司马文王问武陵陈元伯何如其父司空陔曰通雅博能以天下声教为己任者不如也明练简至立功立事过之魏志三少帝本纪注高贵乡公讳髦神明爽□德音宣朗罢朝景王私曰上何如主也锺会对曰才同陈思武类太祖景王曰若如卿言社稷之福也甘露元年二月丙辰帝宴群臣于太极东堂与侍中荀顗尚书崔赞袁亮锺毓给事中中书令虞松等讲述礼典遂言帝王优劣之差帝慕夏少康因问顗等曰有夏既衰后相殆灭少康收集夏众复禹之绩高祖拔起垄亩驱帅豪□芟夷秦项包举内斯二主可谓殊才异略命世大贤者也考其功德谁宜为先顗等对曰夫天下重器王者天授圣德应期然后能受命创业至于阶缘前绪兴复旧绩造之与因难易不同少康功德虽美犹为中兴之君与世祖同流可也至如高祖臣等以为优帝曰自古帝王功德言行互有高下未必创业者皆优绍继者咸劣也汤武高祖虽俱受命贤圣之分所觉县殊少康殷宗中兴之美夏启周成守文之盛论德较实方诸汉祖吾见其优未闻其劣顾所遇之时殊故所名之功异耳少康生于灭亡之余降为诸侯之隶崎岖逃难仅以身免能布其德而兆其谋卒灭过戈克复禹绩祀夏配天不失旧物非至德弘仁岂济斯勋汉祖因土崩之势仗一时之权专任智力以成功业行事动静多违圣检为人子则数危其亲为人君则囚系贤相为人父则不能卫子身没之后社稷几倾若与少康易时而处或未能复大禹之绩也推此言之宜高夏康而下汉祖矣帝又曰太上立德其次立功汉祖功高未若少康盛德之茂也且夫仁者必有勇诛暴必用武少康武烈之威岂必降于高祖哉但夏书沦亡旧文残缺故勋美阙而罔载唯有伍员粗述大略其言复禹之绩不失旧物祖述圣业旧章不行自非大雅兼才孰能与于此向令坟典俱存行事详备亦岂有异同之论哉于是群臣咸悦服吴志陆瑁传尚书暨艳盛明臧否差断三署颇扬人暗昧之失以显其□瑁与书曰夫圣人嘉善矜愚忘过记功以成美化加今王业始建将一大统此乃汉高弃瑕录用之时也若令善恶异流贵汝颍月旦之评诚可以厉俗明教然恐未易行也宜远模仲尼之泛爱中则郭泰之弘济近有益于大道也艳不能行卒以致败世说补张辅吴在孙权坐尝论刘子初褊厄不当拒张飞太甚权曰若令子初随世浮沈容悦元德交非其人何足称高士王朗每以识度推华歆歆蜡日尝集子侄燕饮王亦学之有人向张华说此事张曰王之学华皆是形骸之外去之所以更远世说新语正始中人士比论以五荀方五陈荀淑方陈实荀靖方陈谌荀爽方陈纪荀彧方陈群荀顗方陈泰又以八裴方八王裴徽方王祥裴楷方王夷甫裴康方王绥裴绰方王澄裴瓒方王敦裴遐方王导裴頠方王戎裴邈方王元

　品题部纪事二
世说新语王汝南既除所生服遂停墓所兄子济每来拜墓略不过叔叔亦不候济脱时过止寒温而已后聊试问近事对答甚有音辞出济意外济极惋愕仍与语转造精微济先略无子侄之敬既闻其言不觉懔然心形俱肃遂留共语弥日累夜济虽□爽自视缺然乃喟然叹曰家有名士三十年而不知济去叔送至门济从骑有一马绝难乘少能骑者济聊问叔好骑乘不曰亦好尔济又使骑难乘马叔姿形既妙回策如萦名骑无以过之济益叹其难测非复一事既还浑问济何以暂行累日济曰始得一叔浑问其故济具叹述如此浑曰何如我济曰济以上人武帝每见济辄以湛调之曰卿家痴叔死未济常无以答既而得叔后武帝又问如前济曰臣叔不痴称其实美帝曰谁比济曰山涛以下魏舒以上于是显名年二十八始宦有问秀才吴旧姓何如答曰吴府君圣王之老成明时之俊乂朱永长理物之至德清选之高望严仲弼九皋之鸣鹤空谷之白驹顾彦先八音之琴瑟五色之龙章张威伯岁寒之茂松幽夜之逸光陆士衡士龙鸿鹄之裴徊悬鼓之待槌凡此诸君以洪笔为鉏耒以纸札为良田以元默为稼穑以义理为丰年以谈论为英华以忠恕为宝珍着文章为锦绣蕴五经为缯帛坐谦虚为席荐张义让为帷幕行仁义为室宇修道德为广宅人问王夷甫山巨源义理何如是谁□王曰此人初不肯以谈自居然不读老庄时闻其咏往往与其旨合林下诸贤各有□才子籍子浑器量弘旷康子绍清远雅正涛子简□通高素咸子瞻虚夷有远志瞻弟孚爽朗多所遗秀子纯悌并令淑有清流戎子万子有大成之风苗而不秀唯伶子无闻凡此诸子唯瞻为冠绍简亦见重当世王太尉云郭子元语议如悬河泻水注而不竭司马太傅府多名士一时□异庾文康云见子嵩在其中当自神王锺士季目王安丰阿戎了了解人意谓裴公之谈经日不竭吏部郎阙文帝问其人于锺会会曰裴楷清通王戎简要皆其选也于是用裴裴仆射时人谓为言谈之林薮
羊长和父繇与太傅祜同堂相善仕至车骑掾蚤卒长和兄弟五人幼孤祜来哭见长和哀容举止宛若成人乃叹曰从兄不亡矣王浚仲裴叔则二人总角诣锺士季须臾去后客问锺曰向二童何如锺曰裴楷清通王戎简要后二十年此二贤当为吏部尚书冀尔时天下无滞才武元夏目裴王曰戎尚约楷清通山公举阮咸为吏部郎目曰清真寡欲万物不能移□也王戎目阮文业清伦有鉴识汉元以来未有此人庾子嵩目和峤森森如千丈松虽磊砢有节目施之大厦有栋梁之用王戎云太尉神姿高彻如瑶林琼树自然是风尘外物世说补周弼称裴逸民若武库五兵纵横
张茂先甚重成公简尝曰公简清静比扬子云默识拟安世世目邓士载为伏鸾陆士龙为隐鹄
晋书裴楷传楷有知人之鉴初在河南乐广侨居郡界未知名楷见而奇之致之于宰府尝目夏侯元云肃肃如入宗庙中但见礼乐器锺会如观武库森森但见矛戟在前傅嘏汪翔靡所不见山涛若登山临下幽然深远汪翔世
说作江廧

经外杂抄晋郭奕字大业为野王令羊祜尝过之奕叹曰羊叔子何必减郭大业少选复往又叹曰羊叔子去人远矣遂送祜出界数百里坐此免官世说新语卞令目叔向朗朗如百间屋
