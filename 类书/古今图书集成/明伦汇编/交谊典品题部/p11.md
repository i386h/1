<!-- { "loadSidebar": true } -->
王夷甫云闾丘冲幼于满奋郝隆此三人并是高才冲最先达王夷甫以王东海比乐令故王中朗作碑云当时标广为乐广之俪晋书孙楚传楚与同郡王济友善济为本州大中正访问铨邑人品状至楚济曰此人非卿所能目吾自为之乃状楚曰天才英博亮拔不群庾翼传翼字稚恭风仪秀伟少有经纶大略京兆杜乂陈郡殷浩并才名冠世而翼弗之重也每语人曰此□宜束之高阁俟天下太平然后议其任耳见桓温总角之中便期之以远略因言于成帝曰桓温有英雄之才愿陛下勿以常人遇之常□畜之宜委以方邵之任必有弘济艰难之勋李密传密以洗马征至洛司空张华问之曰安乐公何如密曰可次齐桓华问其故对曰齐桓得管仲而霸用竖刁而虫流安乐公得诸葛亮而抗魏任黄皓而丧国是知成败一也次问孔明言教何碎密曰昔舜禹皋陶相与语故得简大雅诰与凡人言宜碎孔明与言者无己敌言教是以碎耳华善之褚陶传陶召补尚书郎张华见之谓陆机曰君兄弟龙跃云津顾彦先凤鸣朝阳谓东南之宝己尽不意复见褚生机曰公但未睹不鸣不跃者耳华曰故知延门之德不孤川岳之宝不匮矣王戎传戎有人伦鉴识尝目山涛如璞玉浑金人皆钦其宝莫知名其器王衍神姿高彻如瑶林琼树自然是风尘表物谓裴頠拙于用长荀勖工于用短陈道宁□□如束长竿族弟敦有高名戎恶之敦每候戎辄托疾不见敦后果为逆乱其鉴赏先见如此尝经黄公酒垆下过顾为后车客曰吾昔与嵇叔夜阮嗣宗酣畅于此竹林之游亦预其末自嵇阮云亡吾便为时之所羁绁今日视之虽近邈若山河初孙秀为琅琊郡吏求品于乡议戎从弟衍将不许戎劝品之及秀得志朝士有宿怨者皆被诛而戎衍获济焉戎从弟衍字夷甫神情明秀风姿详雅总角尝造山涛涛嗟叹良久既去目而送之曰何物老妪生宁馨儿然误天下苍生者未必非此人也武帝闻其名问戎曰夷甫当世谁比戎曰未见其比当从古人中求之世说补卫叔宝是乐彦辅□并有海内之名裴叔道尝称之曰妇翁冰清女□璧润世说新语谢公云金谷中苏绍最胜绍是石崇姊夫苏则孙愉子也晋书刘隗传隗伯父讷字令言有人伦鉴识初入洛见诸名士而叹曰王夷甫大鲜明乐彦辅我所敬张茂先我所不解周弘武巧于用短杜方叔拙于用长王衍传衍弟澄字平子衍有重名于世时人许以人伦之鉴尢重澄及王敦庾敳尝为天下人士目曰阿平第一子嵩第二处仲第三澄尝谓衍曰兄形似道而神峰太隽衍曰诚不如卿落落穆穆然也澄由是显名有经澄所题目者衍不复有言辄云已经平子矣庾敳传敳有重名为缙绅所推而聚敛积实谈者讥之都官从事温峤奏之敳更器峤目峤森森如千丈松虽礧砢多节施之大厦有栋梁之用乐广传广少与弘农杨准相善准之二子曰乔曰髦皆知名于世准使先诣裴頠頠性弘方爱乔有高韵谓准曰乔当及卿髦少减也又使诣广广性清淳爱髦有神检谓准曰乔自及卿然髦亦清出准笑曰我二儿之优劣乃裴乐之优劣也论者以为乔虽有高韵而神检不足乐为得之矣世说补王平子尝行经陈留郡界陈留时为大郡名有人士太守遣吏迎王王问吏曰此郡人士为谁吏曰有蔡子尼江应元是时郡人多居大位者王以其姓名问曰甲乙等非君郡人邪何但称此二人吏曰向谓君侯问人不谓问官位王笑而止到郡以语太守曰旧名此邦有风俗果然小吏亦复知此世说新语太傅东海王镇许昌以王安期为记室参军雅相知重敕世子毗曰夫学之所益者浅体之所安者深闲习礼度不如式瞻仪形讽咏遗言不如亲承音旨王参军人伦之表汝其师之或曰王赵邓三参军人伦之表汝其师之谓安期邓伯道赵穆也范豫章谓王荆州卿风流□望真后来之秀王曰不有此舅焉有此甥郭子元有□才能言老庄庾敳尝称之每曰郭子元何必减庾子嵩太傅府有三才刘庆孙长才潘阳仲大才裴景声清才晋书谢鲲传左将军王敦引为长史以讨杜弢功封咸亭侯母忧去职服阕迁敦大将军长史时王澄在敦坐见鲲谈话无□惟叹谢长史可与言都不盼敦其为人所慕如此鲲不徇功名无砥砺行居身于可否之间虽自处若秽而动不累高敦有不臣之迹显于朝野鲲知不可以道匡弼乃优游寄遇不屑政事从容讽议卒岁而已每与毕卓王尼阮放羊曼桓彝阮孚等纵酒敦以其名高雅相宾礼尝使至都明帝在东宫见之甚相亲重问曰论者以君方庾亮自谓何如答曰端委庙堂使百僚准则鲲不如亮一丘一壑自谓过之温峤尝谓鲲子尚曰尊大君岂惟识量淹远至于神鉴沈深虽诸葛瑾之喻孙权不过也世说新语王敦为大将军镇豫章卫玠避乱从洛投敦相见欣然谈话弥日时谢鲲为长史敦谓鲲曰不意永嘉之中复闻正始之音阿平若在当复绝倒王丞相云刁元亮之察察戴若思之岩岩卞望之之峰距世目周侯嶷如断山
杜弘标鲜季野穆少
王丞相辟王蓝田为掾庾公问丞相蓝田何似王曰真独简贵不减父祖然旷淡处故当不如耳世论温太真是过江第二流之高者时名辈共说人物第一将尽之间温常失色桓茂伦云褚季野皮里阳秋谓其裁中也
世称庾文康为丰年玉□恭为荒年谷庾家论云是文康称恭为荒年谷庾长仁为丰年玉王丞相云顷下论以我比安期千里亦推此二人唯共推太尉此君特秀王刘每不重蔡公二人尝诣蔡语良久乃问蔡曰公自言何如夷甫答曰身不如夷甫王刘相目而笑曰公何处不如答曰夷甫无君辈客庾元规语周伯仁诸人皆以君方乐周曰何乐谓乐毅邪庾曰不尔乐令耳周曰何乃刻画无盐以唐突西子也谢鲲为豫章太守从大将军下至石头敦谓鲲曰余不得复为盛德之事矣鲲曰何为其然但使自今以后日亡日去耳敦又称疾不朝鲲谕敦曰近者明公之举虽欲大存社稷然四海之内实怀未达若能朝天子使群臣释然万物之心于是乃服仗民望以从众怀尽冲退以奉主上如斯则勋侔一匡名垂千载时人以为名言郗太尉晚节好谈既雅非所经而甚矜之后朝觐以王丞相末年多可恨每见必欲苦相规诫王公知其意每引作它言临还镇故命驾诣丞相丞相翘须厉色上坐便言方当乖别必欲言其所见意满口重辞殊不流王公摄次曰后面未期亦欲尽所怀愿公勿复谈郗遂大瞋而出不得一言晋书谯刚王逊传逊子闵王承元帝以承为湘州牧承行达武昌释戎备见王敦敦与之宴欲观其意谓承曰大王雅素佳士恐非将帅才也承曰公未见知耳铅刀岂不能一割乎承以敦欲测其情故发此言敦果谓钱凤曰彼不知惧而学壮语此之不武何能为也听承之镇世说新语王丞相二弟不过江曰颍曰敝时论以颍比邓伯道敝比温忠武议郎祭酒者也晋书羊曼传曼少知名时州里称陈留阮放为宏伯高平□鉴为方伯泰山胡毋辅之为达伯济阴卞壶为裁伯陈留蔡谟为朗伯阮孚为诞伯高平刘绥为委伯而曼为伯凡八人号兖州八伯盖拟古之八□也陶侃传侃察孝廉为孙秀舍人时豫章国郎中令杨□侃州里也为乡论所归侃诣之□曰易称贞固足以干事陶士行是也与同乘见中书郎顾荣荣甚奇之吏部郎温雅谓□曰奈何与小人同载□曰此人非凡器也世说新语庾太尉少为王眉子所知庾过江叹王曰庇其宇下使人忘寒暑谢幼舆曰友人王眉子清通简畅嵇延祖弘雅劭长董仲道卓荦有致度王公目太尉岩岩清峙壁立千仞
王长史是庾子躬外孙丞相目子躬云入理泓然我已上人时人欲题目高坐而未能桓廷尉以问周侯周侯曰可谓卓朗桓公曰精神渊着会稽虞元皇时与桓宣武同狎其人有才理胜望王丞相尝谓曰孔愉有公才而无公望丁潭有公望而无公才兼之者其在卿乎未达而丧明帝问周伯仁卿自谓何如郗鉴周曰鉴方臣如有功夫复问郗郗曰周顗比臣有国士门风王大将军下庾公问闻卿有四友何者是答曰君家中郎我家太尉阿平胡毋彦国阿平故当最劣庾曰似未肯劣又问何者居其右王曰自有人又问何者是王曰噫其自有公论左右蹑公公乃止人问丞相周侯何如和峤答曰长舆嵯嶭
