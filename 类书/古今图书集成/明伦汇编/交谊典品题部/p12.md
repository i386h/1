<!-- { "loadSidebar": true } -->
明帝问周侯论者以卿比郗鉴云何周曰陛下不须牵顗比明帝问周伯仁卿自谓何如庾元规对曰萧条方外亮不如臣从容廊庙臣不如亮晋书郗鉴传鉴拜安西将军兖州刺史都督扬州江西诸军假节镇合肥敦忌之表为尚书令征还道经姑孰与敦相见敦谓曰乐彦辅短才耳后生流宕言违名检考之以实岂胜满武秋邪鉴曰拟人必于其伦彦辅道韵平淡体识冲粹处倾危之朝不可得而亲疏及愍怀太子之废可谓柔而有正武秋失节之士何可同日而言敦曰愍怀废徙之际交有危机之急人何能以死守之乎以此相方其不减明矣鉴曰丈夫既洁身北面义同在三岂可偷生屈节腼颜天壤邪苟道数终极固当存亡以之耳敦素怀无君之心闻鉴言大忿之遂不复相见拘留不遣敦之党与谮毁日至鉴举止自若初无惧心敦谓钱凤曰郗道徽儒雅之士名位既重何得害之乃放还台卫玠传刘惔谢尚共论中朝人士或问杜乂可方卫洗马不尚曰安得相比其间可容数人惔又云杜乂肤清叔宝神清其为有识者所重若此于时中兴名士唯王承及玠为当时第一云阮裕传裕除东阳太守寻征侍中不就还剡山有肥遁之志有以问王羲之羲之曰此公近不惊宠辱虽古之沈冥何以过此又云裕骨气不及逸少简秀不如真长韶润不如仲祖思致不如殷浩而兼有诸人之美石勒载记勒因飨高句丽宇文屋孤使酒酣谓徐光曰朕方自古开基何等主也对曰陛下神武筹略迈于高皇雄艺卓荦超绝魏祖自三王以来无可比也其轩辕之亚乎勒笑曰人岂不自知卿言亦已太过朕若逢高皇当北面而事之与韩彭竞鞭而争先耳脱遇光武当并驱于中原未知鹿死谁手大丈夫行事当礌礌落落如日月皎然终不能如曹孟德司马仲达父子欺他孤儿寡妇狐媚以取天下也朕当在二刘之间耳轩辕岂所拟乎其群臣皆顿首称万岁世说新语王珣疾临困问王武冈曰世论以我家领军比谁武冈曰世以比王北中郎东亭转卧向壁叹曰人固不可以无年王孝伯道谢公浓至又曰长史虚刘尹秀谢公融王孝伯问谢公林公何如右军谢曰右军胜林公林公在司州前亦贵彻刘万安即道直从子庾公所谓灼然玉举又云千人亦见百人亦见庾公为护军属桓廷尉觅一佳吏乃经年桓后遇见徐宁而知之遂致于庾公曰人所应有其不必有人所应无己不必无真海岱清士世说补王季琰与兄元琳并有美称季琰又出元琳右时人为之语曰法护非不佳僧弥难为兄晋书孙绰传绰与许询一时名流或爱询高迈则鄙于绰或爱绰才藻而无取于询沙门支遁试问绰君何如许答曰高情远致弟子早已伏膺然一咏一吟许将北面矣后秦录姚苌大破苻登置酒高会诸将咸曰若值魏武王不令此贼至今陛下将牢太过耳苌笑曰吾不如亡兄有四身长八尺五寸臂垂过膝人望而畏之一也当十万之众与天下争衡望麾而进前无横阵二也谈古知今讲论道义驾驭英雄收罗隽异三也董帅大众上下咸悦人尽死力履险若夷四也魏武王姚襄礼待杨亮亮奔桓温温问亮曰襄何如人答曰天下杰也神明器度故是孙策之俦而雄武过之世说新语王右军少时丞相云逸少何缘复减万安邪郗司空家有伧奴知及文章事事有意王右军向刘尹称之刘问何如方回王曰此正小人有意向耳何得便比方回刘曰若不如方回故是常奴耳时人道阮思旷骨气不及右军简秀不如真长韶润不如仲祖思致不如渊源而兼有诸人之美桓温行经王敦墓边过望之云可儿可儿
殷中军道王右军云逸少清贵人吾爱之甚至一时无所后阮光禄云王家有三年少右军安期长豫
王右军目陈元伯垒块有正骨
王右军道谢万石在林泽中为自遒上叹林公器朗神□道祖士少风领毛骨恐后世不复见如此人道刘真长标云柯而不扶□殷渊源在墓所几十年于时朝野以拟管葛起不起以卜江左兴亡谢公作宣武司马属门生数十人于田曹中郎赵悦子悦子以告宣武宣武云且为用半赵俄而悉用之曰昔安石在东山缙绅敦逼恐不豫人事况今自乡选反违之邪谢公领中书监王东亭有事应同上省王后至坐促王谢虽不通太傅犹敛□容之王神意闲谢公倾目还谓刘夫人曰向见阿瓜故自未易有虽不相关正是使人不能已桓公语嘉宾阿源有德有言向使作令仆足以仪刑百揆朝廷用违其才耳谢中郎云王修载乐托之性出自门风
谢太傅道安北见之乃不使人厌然出户去不复使人思林公云王敬仁是超悟人
刘尹先推谢镇西谢后雅重刘曰昔尝北面
有人目杜弘治标鲜清令盛德之风可乐咏也庾公云逸少国举故庾倪为碑文云拔萃国举孙承公云谢公清于无奕润于林道或问林公司州何如二谢林公曰故当攀安提万郗嘉宾问谢太傅曰林公谈何如嵇公谢云嵇公勤着脚裁可得去耳又问殷何如支谢曰正尔有超拔支乃过殷然亹亹论辩恐口欲制支大将军语右军汝是我佳子弟当不减阮主簿王修龄问王长史我家临川何如卿家宛陵长史未答修龄曰临川誉贵长史曰宛陵未为不贵刘尹至王长史许清言时苟子年十三倚□边听既去问父曰刘尹语何如尊长史曰韶音令辞不如我往辄破的胜我世目殷中军思纬淹通比羊叔子
有人问谢安石王坦之优劣于桓公桓公停欲言中悔曰卿喜传人语不能复语卿王中郎尝问刘长沙曰我何如苟子刘答曰卿才乃当不胜苟子然会名处多王笑曰痴王右军问许元度卿自言何如安石许未答王因曰安石固相为雄阿万当裂眼争邪罗君章为桓宣武从事谢镇西作江夏往检校之罗既至初不问郡事径就谢数日饮酒而还桓公问有何事君章云不审公谓谢尚何似人桓公曰仁祖是胜我许人君章云岂有胜公人而行非者故一无所问桓公奇其意而不责也宋袆曾为王大将军妾后属谢镇西镇西问袆我何如王答曰王比使君田舍贵人耳镇西妖冶故也王长史谓林公真长可谓金玉满堂林公曰金玉满堂复何为简选王曰非为简选直致言处自寡耳会稽孔沈魏顗虞球虞存谢奉并是四族之□于时之杰孙兴公目之曰沈为孔家金顗为魏家玉虞为长琳宗谢为弘道伏谢公问李弘度曰卿家平阳何如乐令于是李然流涕曰赵王篡逆乐令亲授玺绶亡伯雅正耻处乱朝遂至仰药恐难以相比庾道季云廉颇蔺相如虽千载上死人懔懔恒如有生气曹蜍李志虽见在厌厌如九泉下人人皆如此便可结绳而治但恐狐狸□□啖尽卫君长是萧祖周妇兄谢公问孙僧奴君家道卫君长云何孙曰云是世业人谢曰殊不尔卫自是理义人于时以比殷洪远王子敬问谢公林公何如庾公谢殊不受答曰先辈初无论庾公自足没林公谢遏诸人共道竹林优劣谢公云先辈初不臧贬七贤有人以王中郎比车骑车骑闻之曰伊窟窟成就王黄门兄弟三人俱诣谢公子猷子重多说俗事子敬寒温而已既出坐客问谢公向三贤孰愈谢公曰小者最胜客曰何以知之谢公曰吉人之辞寡躁人之辞多推此知之谢公问王子敬君书何如君家尊答曰固当不同公曰外人论殊不尔王曰外人那得知王孝伯问谢太傅林公何如长史太傅曰长史韶兴问何如刘尹对曰噫刘尹秀王曰若如公言并不如此二人邪谢云身意正尔也人有问太傅子敬可是先辈谁比谢曰阿敬近撮王刘之标谢公语孝伯君祖比刘尹故为得逮孝伯云刘尹非不能逮直不逮王子猷子敬兄弟共赏高士传人及赞子敬赏井丹高洁子猷云未若长卿慢世有人问袁侍中曰殷仲堪何如韩康伯答曰理义所得优劣乃复未辨然门庭萧寂居然有名士风流殷不及韩故殷作诔云荆门昼掩闲庭晏然王子敬问谢公嘉宾何如道季答曰道季诚复钞撮清悟嘉宾故自上卞望之云郗公体中有三反方于事上好下佞己一反治身清贞大修计校二反自好读书憎人学问三反抚军问孙兴公刘真长何如曰清蔚简令王仲祖何如曰温润恬和桓温何如曰高爽迈出谢仁祖何如曰清易令达阮思旷何如曰弘润通长袁羊何如曰洮洮清便殷洪远何如曰远有致思卿自谓何如曰下官才能所经悉不如诸贤至于斟酌时宜笼罩当世亦多所不及然以不才时复托怀元胜远咏老庄萧条高寄不与时务经怀自谓此心无所与让也桓大司马下都问真长曰闻会稽王语奇进尔邪刘曰极进然故是第二流中人耳桓曰第一流复是谁刘曰正是我辈耳殷侯既废桓公语诸人曰少时与渊源共骑竹马我弃去己辄取之故当出我下人问抚军殷浩谈竟何如答曰不能胜人差可献酬群心前凉录张茂谓马岌曰刘曜自古可方谁等辈也岌谓曰曹孟德之流茂默然岌曰孟德刘曜难易不同曜殆过之茂曰曜可方吕布关羽而云孟德不及岂不过哉岌曰孟德挟天子令诸侯仗大义讨不庭曜一卒用乌合之众而能建威成大逆天下莫之当其不优欤晋书殷浩传浩为姚襄所败桓温上疏废浩为庶人浩少与温齐名而每心竞温尝问浩君何如我浩曰我与君周旋久宁作我也温既以雄豪自许每轻浩浩不之惮也至是温语人曰少时吾与浩共骑竹马我弃去浩辄取之故当出我下也又谓□超曰浩有德有言向使作令仆足以仪刑百揆朝廷用违其才耳卫玠别传永和中丹阳尹刘真长镇西将军谢仁祖商略中朝士人遂及于玠或问杜弘治得方卫洗马不谢曰安得相比其中可容数人世说补刘真长标寄清远小时诸人比之袁羊刘喜还告其母母有识鉴谓之曰此非汝比勿受之又有方之范汪者刘复喜母又不听后真长年德转升论者比之荀粲卫洗马天韵标令论者以为出王眉子平子武子之右世人为之语曰诸王三子不如卫家一儿谢太傅云小时在殿廷会见王丞相便觉清风来拂人谢镇西称罗君章可谓湘中之琳琅
王长史问孙公郭子元定何如孙曰词致清雅奕奕有余吐章陈文如悬河泻水注而不竭孙兴公云庾太尉雅好所托常在尘埃之外虽柔心应世蠖屈其迹而方寸湛然固以元对山水世说新语未废海西公时王元琳问桓元子箕子比干迹异心同不审明公孰是孰非曰仁称不异宁为管仲晋书王蒙传蒙与沛国刘惔齐名友善惔常称蒙性至通而自然有节蒙每云刘君知我胜我自知蒙徙中书郎简文帝之为会稽王也尝与孙绰商略诸风流人绰言曰刘惔清蔚简令王蒙温润恬和桓温高爽迈出谢尚清易令达而蒙性和畅能言理辞简而有会及简文帝辅政益贵幸之与刘惔号为入室之宾转司徒左长史晚求为东阳不许及蒙病乃恨不用之蒙闻之曰人言会稽王痴竟痴也世说新语人问殷渊源当世王公以卿比裴叔道云何殷曰故当以识通暗处抚军问殷浩卿何如裴逸民良久答曰故当胜耳简文目敬豫为朗豫简文云渊源语不超诣简至然经纶思寻处故有局陈王长史与大司马书道渊源识致安处足副时谈简文目庾赤玉省率治除谢仁祖云庾赤玉□中无宿物殷中军道韩太常曰康伯少自标置居然是出群器及其发言遣辞往往有情致简文道王怀祖才既不长于荣利又不淡直以真率少许便足对人多多许孙兴公许元度皆一时名流或重许高情则鄙孙秽行或爱孙才藻而无取于许庾道季云思理论和吾愧康伯志力强正吾愧文度自此以还吾皆有之王僧恩轻林公蓝田曰勿学汝兄汝兄自不如伊简文问孙兴公袁羊何似答曰不知者不负其才知之者无取其体蔡叔子云韩康伯虽无骨干然亦肤立
刘丹阳王长史在瓦官寺集桓护军亦在坐共商略西朝及江左人物或问杜弘治何如卫虎桓答曰弘治肤清卫虎奕奕神令王刘善其言刘尹抚王长史背曰阿奴比丞相但有都长
