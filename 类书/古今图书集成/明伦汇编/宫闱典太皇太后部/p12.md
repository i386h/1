<!-- { "loadSidebar": true } -->
　　上太皇太后书　　　　　　　宋程颐臣愚鄙之人自少不喜进取以读书求道为事于兹几三十年矣当英宗朝暨神宗之初屡为当涂者称荐臣于斯时自顾学之不足不愿仕也及皇帝陛下嗣位太皇太后陛下临朝求贤愿治大臣上体圣意搜扬岩穴首及微贱蒙恩除西京学官臣于斯时未有意于仕也辞避方再而遽有召命臣门下学者促臣行者半劝臣勿行者半促臣行者则曰君命召礼不俟驾劝臣勿行者则曰古之儒者召之则不往臣以为召而不往惟子思孟轲则可盖二人者处宾师之位不往所以规其君也己之微贱食土之毛而为王民召而不至邦有常宪是以奔走应命到阙蒙恩授馆职方以义辞遂蒙召对臣于斯时尚未有意于仕也进至帘前咫尺天光未尝敢以一言及朝政陛下视臣岂求进者哉既而亲奉德音擢置经筵事出望外惘然惊惕臣切内思儒者得以道学辅人主盖非常之遇使臣自择所处亦无过于此矣臣于斯时虽以不才而辞然许国之心实已萌矣尚虑陛下贪贤乐善果于取人知之或未审也故又进其狂言以觊详察曰如小有可用则敢不就职或狂妄无取则乞辞避章再上再命祇受是陛下不以为妄也臣于是受命供职而来夙夜毕精竭虑惟欲主上德如尧舜异日天下享尧舜之治庙社固无穷之基乃臣之心也臣本山野之人禀性朴直言辞鄙拙则有之矣至于爱君之心事君之礼告君之道敢有不尽上赖圣明可以照鉴臣自维至愚蒙陛下特达之知遭遇如此愿效区区之诚庶几毫发之补惟陛下留意省览不胜幸甚伏以太皇太后陛下心存至公躬行大道开纳忠信委用耆德不止维持大业且欲兴致太平前代英主所不及也但能日慎一日天下之事不足虑也臣以为今日至大至急为宗社生灵久长之计惟是辅养上德而已历观前古辅养幼主之道莫备于周公周公之为万世之法也臣愿陛下扩高世之见以圣人之言为可必信先王之道为可必行勿狃滞于近规勿迁惑于众口古人所谓周公岂欺我哉周公作立政之书举言常伯常任至于缀衣虎贲以为知恤者鲜一篇之中丁宁重复惟在此一事而已书又曰仆臣正厥后克正又曰后德惟臣不德惟臣又曰侍御仆从罔匪正人以旦夕承弼厥辟出入起居罔有不钦是古人之意人主跬步不可离正人也盖所以涵养气质熏陶德性故能习与智长化与心成后世不复知此以为人主就学所以涉书史览古今也不知涉书史览古今乃一端尔若止于如是则能文宫人可备劝讲知书内侍可充辅导何用置官设职精求贤德哉大抵人主受天之命禀赋自殊历考前史帝王才质鲜不过人然而完德有道之君至少其故何哉皆辅养不得其道而位势使之然也伏惟皇帝陛下天姿粹美德性仁厚必为有宋令主但恨辅养之道有未至尔臣供职已来六侍讲筵但见诸臣拱手默坐当讲者立案傍解释数行而退如此虽弥年积岁所益几何与周公辅成王之道殊不同矣或以为主上方幼且当如此此不知本之论也古人生子能食能言而教之大学之法以豫为先人之幼也知思未有所至便当以格言正论日陈于前虽未晓知且当熏聒使盈耳充腹久自安习若固有之虽以他言惑之不能入也若为之不豫及乎稍长私意一作
思虑
偏好生于内众口辩言铄于外欲其纯
