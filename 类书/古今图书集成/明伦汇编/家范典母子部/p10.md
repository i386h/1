<!-- { "loadSidebar": true } -->
原本疑误

小名录桓循少为元所侮每言论常鄙薄之循深以为憾及元将篡循请于母庾夫人计袭元庾曰灵宝视我为骨肉忍相图耶循乃止宋书孝懿萧皇后传孝穆后殂孝皇帝娉后为继室高祖受晋禅后称太后上以恭孝为行奉太后素谨及即大位春秋已高每旦入朝太后未尝失时刻文帝袁皇后传后适太祖生子劭自详视之驰白太祖此儿形貌异常必破国亡家不可举太祖狼狈至后殿户外手拨幔禁之乃止文帝路淑媛传淑媛以色貌选入后宫生孝武帝世祖即位奉尊号曰皇太后宫曰崇宪太后居显阳殿上于闺房之内礼敬甚寡有所御幸或留止太后房内故民间喧然咸有丑声宫掖事秘莫能辩也衡阳文王义季传队主续丰母老家贫无以充养遂断不食肉义季哀其志给丰每月白米二斛钱一千并制丰啖肉长沙景王道怜传宗室遐字彦道与嫡母殷养女云敷私通殷每禁之殷暴病卒未大殓口鼻流血疑遐潜加毒害为有司所纠世祖徙之始安郡永光中得还太宗世历黄门侍郎都官尚书吴郡太守遐人才甚凡自讳名常对宾客曰孝武无道枉我杀母其顽騃若此谢瞻传瞻弟字宣镜幼有殊行年数岁所生母郭氏久婴痼疾晨昏温凊和药捧膳不阙一时勤容戚颜未尝暂改恐仆役营疾懈倦躬自执劳为母病畏惊微践过甚一家尊卑感至性咸纳履而行屏气而语如此者十余年垣护之传护之伯父遵遵子阆元嘉中为员外散骑侍郎母墓为东阿寺道人昙洛等所发阆与弟殿中将军闳共杀昙洛等五人诣官归罪见原周朗传朗为庐陵内史郡后荒芜频有野兽母薛氏欲见猎朗乃合围纵火令母观之火逸烧郡廨朗悉以秩米起屋偿所烧之限称疾去官遂为州司所纠还都谢世祖曰州司举臣愆失多有不允臣在郡虎三食人虫鼠犯稼以此二事上负陛下上变色曰州司不允或可有之虫虎之灾宁关卿小物朗寻丁母艰有孝性每哭必恸其余颇不依居丧常节大明四年上使有司奏其居丧无礼请加收治诏曰朗悖礼利口宜令剪戮微物不足乱典刑特□付边郡于是传送宁州于道杀之时年三十六何子平传子平事母至孝扬州辟从事史月俸得白米辄货市粟麦人或问曰所利无几何足为烦子平曰尊老在东不办常得生米何心独飨白粲每有赠鲜肴者若不可寄致其家则不肯受母本侧庶籍注失实年未及养而籍年已满便去职归家时镇军将军顾觊之为州上纲谓曰尊上年实未八十亲故所知州中差有微禄当启相留子平曰公家正取信黄籍籍年既至便应扶侍私庭何容以实年未满苟冒荣利且归养之愿又切微情觊之又劝令以母老求县子平曰实未及养何假以希禄顗之益重之既归家竭身运力以给供养元嘉三十七年元凶弒逆随王诞入讨以为行参军子平废己受职事宁自解末除吴郡海虞令县禄唯以养母一身而妻子不犯一毫人或疑其俭薄子平曰希禄本在养亲不在为己问者□而退母丧去官哀毁逾礼每至哭踊顿绝方苏值大明末东土饥荒继以师旅八年不得营葬昼夜号绝擗踊不阕俄顷叫慕之音常如袓括之日冬不衣絮暑避清凉日以数合米为粥不进盐菜所居屋败不蔽雨日兄子伯兴采伐茅竹欲为葺治子平不肯曰我情事未申天地一罪人耳屋何宜覆蔡兴宗为会稽太守甚加旌赏泰始六年为营冢椁子平居丧毁甚困瘠逾久及至免丧支体殆不相属何承天传承天东海郯人也五岁失父母徐氏广之姊也聪明博学故承天幼渐训义儒史百家莫不该览承天补南台治书侍御史谢晦镇江陵请为南蛮长史时有尹嘉者家贫母熊自以身贴钱为嘉偿责坐不孝当死承天议曰被府宣令普议尹嘉大辟事称法吏葛滕签母告子不孝欲杀者许之法云谓违犯教令敬恭有亏父母欲杀皆许之其所告惟取信于所求而许谨寻事原心嘉母辞自求质钱为子还责嘉虽亏犯教义而熊无请杀之辞熊求所以生之而今杀之非随所求之谓始以不孝为劾终于和卖结刑倚旁两端母子俱罪滕签法文为非其条嘉所存者大理在难申但明教爰发矜其愚蔽夫明德慎罚文王所以恤下议狱缓死中孚所以垂化言情则母为子隐语敬则礼所不及今舍乞宥之评依请杀之条责敬恭之节于饥寒之隶诚非罚疑从轻宁失有罪之谓也愚以谓降嘉之死以普春泽之恩赦态之愆以明子隐之宜则蒲亭虽陋可比德于盛明豚鱼微物不独遗于今化事未判值赦并免承天补尚书殿中郎兼左丞吴兴余杭民薄道举为制同籍□亲补兵道举从弟代公道生等并为大功亲非应在补谪之例法以代公等母存为□亲则子宜随母补兵承天议曰寻制同籍□亲补兵大功不在例妇人三从既嫁从夫夫死从子今道举为若其叔尚存制应补谪妻子营居固其宜也但为之时叔父已没代公道生并是从弟大功之亲不合补谪今若以叔母为□亲令代公随母补兵既违大功不谪之制又失妇人三从之道由于主者守□亲之文不辨男女之异远嫌畏负以生疑惧非圣朝恤刑之旨谓代公等母子并宜见原张敷传敷字景引吴郡人吴兴太守邵子也生而母没年数岁问母所在家人告以死生之分敷虽童蒙便有思慕之色年十许岁求母遗物而散施已尽唯得一画扇乃缄录之每至感思辄开笥流涕见从母常悲感哽咽邓琬传琬及余同逆伏诛何慧文始同谋逆其母禁之不从母乃携女归江陵遽嫁之范传字蔚宗泰少子也母如□产之额为所
破故以为小字出继从伯弘之兄皓为宜都太守嫡母随皓在官母亡报之以疾不时奔赴及行又携妓妾自随为御史中丞刘损所奏太祖爱其才不罪也后及外甥谢综有逆谋为徐湛之所发出市家人悉至相见所生母泣曰主上念汝无极汝曾不能感恩又不念我老今日奈何仍以手击颈及颊颜色不怍综母以子弟自蹈逆乱独不出视语综曰□今不来胜人多也朱百年传百年与孔凯友善家素贫母以冬月无衣并无絮自此不衣绵帛尝寒时就凯宿衣悉夹布饮酒醉眠凯以卧具覆之百年不觉也既觉引卧具去体谓凯曰绵定奇温因流涕悲恸凯亦为之伤感向靖传靖小字弥以佐命功封曲江县侯卒子植嗣不受母训夺爵刘敬宣传敬宣字万寿彭城人父牢之镇北将军敬宣八岁丧母昼夜号泣中表异之辅国将军桓序镇芜胡牢之参序军事四月八日敬宣见众人灌佛乃下头上金镜以为母灌因悲泣不自胜序叹息谓牢之曰卿此儿既为家之孝子必为国之忠臣沈攸之传攸之招集才力之士随郡人双泰真有干力召不肯来后泰真至江陵卖买有以告攸之者攸之因留之补队副厚加料理泰真无停志少日叛走攸之遣二十人被甲追之逐讨甚急泰真杀数人余者不敢近欲过家将母去事迫不获单身走入蛮追者既失之录其母而去泰真既失母乃出自归攸之不罪曰此孝子也赐钱一万转补队主其矫情任皆如此晋熙王昶传前废帝既诛群公弥纵狂暴昶聚众起兵统内诸郡并不受命斩昶使将佐文武悉怀异心昶知其不捷乃夜与数十骑开门北奔索虏弃母唯携爱妾一人作丈夫服亦骑马自随孔靖传靖子渊之大明中为尚书比部郎时安陆应城县民张江陵与妻吴共骂母黄令死黄忿恨自经死值赦律父子贼杀驱伤父母枭首骂詈弃市谋杀夫之父母亦弃市值赦免刑补治江陵骂母母以之自戮重于驱伤若同杀科则疑重用驱伤及骂科则疑轻制唯有打母遇赦犹枭首无骂母致死值赦之科渊之议曰夫题里逆心而仁者不入名且恶之况乃人事故驱伤咒诅法所不原詈之致尽则理无可宥罚有从轻盖疑失善求之文旨非此之谓江陵虽值赦恩故合枭首妇本以义爱非天属黄之所恨情不在吴原死补治有允正法诏如渊之议吴免弃市郭世道传世道会稽永兴人也生而失母父更娶世道事父及后母孝道淳备年十四又丧父居丧过礼殆不胜丧家贫无产业佣力以养继母妇生一男夫妻共议曰勤身供养力犹不足若养此儿则所费者大乃垂泣瘗之母亡负土成坟亲戚或共赙助微有所受葬毕佣赁倍还先直服除后哀戚思慕终身如丧者以为追远之思无时去心故未尝释衣幍仁厚之风行于乡党邻村大小莫有呼其名者小名录广陵王义真字车士为扬州刺史太后谓帝曰道邻汝布衣时兄弟宜用为扬州上曰寄奴于道邻岂有所惜但扬州根本所寄事务至多非道邻所了太后曰道邻年出五十不如汝十岁儿也上曰车士虽为刺史事无大小皆由寄奴道邻年长不亲其事则于听不足太后默然郑缉孝子传吴隐之字处默少有孝行遭母丧哀毁过礼时与太常韩康伯邻居康伯母扬州刺史殷浩之妹聪明妇人也隐之每哭康伯母辄辍事流涕悲不自胜终其丧如此谓康伯曰汝后若居铨衡当用此□人后康伯为吏部尚书乃进用之南齐书宣孝陈皇后传后生太祖太祖年二岁乳人乏乳后梦人以两瓯麻粥与之觉而乳大出异而说之张岱传岱为司徒左西曹母年八十籍注未满岱便去官从实还养有司以岱违制将欲纠举宋孝武曰观过可以知人不须案也沈冲传冲与兄淡渊三人皆为司直母孔氏在东邻家失火疑为人所焚爇大呼曰我三儿皆作御史中丞与人岂有善者刘巘传巘有至性母孔氏甚严明谓亲戚曰阿称便是今世曾子阿称巘小名也年四十余未有婚对建元中太祖与司徒褚渊为巘娶王氏女王氏壁挂屦土落孔氏□上孔氏不悦巘即出其妻何昌传建平王景素为征北南徐州昌为府主簿以夙素见重母老求禄出为湘东太守加秩千石沈文季传永元元年始安王遥光反文季及兄子昭略被召于华林省死昭略弟昭光闻收至家人劝逃去昭光不忍舍母遂见获杀之王融传融欲立子良郁林深忿疾融即位十余日收下廷尉狱赐死时年二十七临死叹曰我若不为百岁老母当吐一言融意欲指斥帝在东宫过失也刘怀珍传怀珍子灵哲字文明所生母常病灵哲躬自祈祷梦见黄衣老公曰可取南山竹笋食之疾立可愈灵哲惊觉如言而疾瘳嫡母崔氏及兄子景焕泰始中没虏灵哲为布衣不听乐及怀珍卒当袭爵灵哲固辞以兄子在虏中存亡未测无容越当茅土朝廷义之灵哲倾产私赎嫡母及景焕累年不可得世祖哀之令北使告虏主虏主送以还南袭怀珍封爵谢传为吴兴太守长城县民卢道优家遭诬
