<!-- { "loadSidebar": true } -->
范氏曰讥伯姬杞伯鲁侯也薛氏曰无父归宁　犹曰不可况非礼之朝乎张氏曰朝者人君相见　于宗庙朝廷之上父在而使其子行之又使妇人　参之皆失正也临川吴氏曰曹伯有疾遣其世子　射姑代父朝鲁春秋讥之杞惠公疑亦有疾伯姬　以其子为鲁之甥故挟之至鲁就令摄父行朝礼　是年杞惠公卒成公嗣位盖伯姬豫欲托其子于　鲁也杞伯失君道失夫道失父道伯姬失妻道失　母道其子失子道而鲁僖受其朝皆非礼也　　葬夫人嬴氏春秋宣公八年夏六月戊子夫人嬴氏薨冬十月己丑葬我小君敬嬴雨不克葬庚寅日中而克葬左传雨不克葬礼也礼卜葬先远日避不怀也公羊传顼熊者何宣公之母也而者何难也乃者何难也曷为或言而或言乃乃难乎而也谷梁传葬既有日不为雨止礼也雨不克葬丧不以制也而缓辞也足乎日之辞也胡传敬嬴以其子宣公属诸襄仲杀太子及其母弟虽假手于仲实敬嬴之谋也经书子赤卒夫人姜氏归于齐其文无贬而读者有伤切之意焉则以秉彝不可灭也传谓哭而过市市人皆哭敬嬴逆天理拂人心之状惨矣其于终事雨不克葬着咎征焉而谓无天道乎此皆直书以见人心与天理之不可诬者也夫丧事即远有进无退浴于中溜饭于牖下小敛于户内大敛于阼阶殡于客位迁于庙祖于庭塴于墓以吊宾则其退有节以虞事则其祭有时不为雨止礼也雨不克葬丧不以制也或曰卜葬先远日所以避不怀也诸侯相朝与旅见天子入门而雨沾服失容则废矧送终大事人情所不忍遽者反可冒雨不待成礼而葬乎潦车载蓑笠士丧礼也有国家者乃不能为雨备何也且公庭之于墓次其礼意固不同矣不得不可以为悦无财不可以为悦得之为有财古之人皆用焉而不能为之备是俭其亲也不亦薄乎故谷梁子曰雨不克葬丧不以制也厚葬古人之所戒而墨之治丧也以薄又君子之所不与故丧事以制春秋之旨也　　姒氏卒
春秋定公十有五年秋七月壬申姒氏卒
左传不称夫人不赴且不祔也
公羊传姒氏者何哀公之母也何以不称夫人哀未君也谷梁传姒氏卒妾辞也哀公之母也

大
全
啖氏曰自成风之后妾母皆僭用夫人礼故亦　书薨书夫人着其非礼也哀公母定姒卒时子未　逾年虽行丧礼不可加于母故书卒子既未成君　故不称夫人也茅堂胡氏曰姒氏不称夫人为正　名孟子不称夫人为隐恶姒氏定公妾也公羊据　鲁失礼言之尔论春秋之法哀虽已君岂得称夫　人乎来赗仲子会葬成风深贬天王而名冢宰则　知哀虽已君亦不得称夫人矣陈氏曰自成风讫　于宣襄子苟为君则其母为夫人书葬定姒则是　哀公以夫人葬其母犹宣襄也则何以卒不称夫　人葬不称小君徒以丧在殡不及尊其母焉耳汪　氏曰成风敬嬴齐归尚以妾母称夫人小君岂以　定公正夫人而反不称夫人小君乎盖僖宣昭即　位久遂尊妾母为夫人哀初立未逾年故仍其本　号也刘氏曰左氏不称夫人之说非也安有夫人　薨而不书夫人者乎凡夫人始卒则史书之书之　固云夫人矣不待赴祔而书其夫人也姒氏要为　妾母哀未成君故亦未敢谓其母夫人尔汉应劭风俗通义
　　愆礼篇
九江太守武陵威生不识母常自悲感游学京师还于陵谷中见一老母年六十余因就问母姓为何曰陈家女李氏何故独行曰我孤独欲依亲家子威再拜长跪自白曰子威少失慈母姓陈舅氏亦李又母与亡亲同年会遇于此乃天意也因载归家供养以为母谨按礼继母如母慈母如母谓继父之室慈爱己皆有母道故事之如母也何有道路之人而定省世间共传丁兰刻木而事之今此之事岂不是似如仁人恻隐哀其无归直可收养无事正母之号耳朱子全书
　　论人伦
叶用之问范氏言襄公出母事有生则致孝死则尽礼之说然出母既义不可迎之以归则所谓致孝尽礼者恐只是遣使命往来遗问否曰恐只是如此如定省之类自是都做不得了
　母子部艺文一
　　王莽服母缌缞议　　　　　　汉刘歆　居摄二年莽母功显君死意不在哀令太后诏议　其服少阿羲和刘歆与博士诸儒七十八人议莽　遂行焉居摄之义所以统立天功兴崇帝道成就法度安辑海内也昔殷成汤既没而太子蚤夭其子太甲幼少不明伊尹放诸桐宫而居摄以兴殷道周武王既没周道未成成王幼少周公屏成王而居摄以成周道是以殷有翼翼之化周有刑错之功今太皇太后比遭家之不造委任安汉公宰尹群僚衡平天下遭孺子幼少未能共上下皇天降瑞出丹石之符是以太皇太后则天明命诏安汉公居摄践祚将以成圣汉之业与唐虞三代比隆也摄皇帝遂开秘府会群儒制礼作乐卒定庶官茂成天功圣心周悉卓尔独见发得周礼以明因监则天稽古而损益焉犹仲尼之闻韶日月之不可阶非圣哲之至孰能若兹纲纪咸张成在一匮此其所以保佑圣汉安靖元元之效也今功显君薨礼庶子为后为其母缌传曰与尊者为体不敢服其私亲也摄皇帝以圣德承皇天之命受太后之诏居摄践祚奉汉太宗之后上有天地社稷之重下有元元万机之忧不得顾其私亲故太皇太后建厥元孙俾侯新都为哀侯后明摄皇帝与尊者为体承宗庙之祭奉共养太皇太后不得服其私亲也周礼曰王为诸侯缌缞弁而加环绖同姓则麻异姓则葛摄皇帝当为功显君缌缞弁而加麻环绖如天子吊诸侯服以应圣制　　请致仕侍亲表　　　　北魏拓跋兴宗臣某言臣闻怀禄者耻于冒进事亲者贵在及时苟贪非分之荣何报所生之德臣兴宗中
谢
伏奉某月
日□许臣入京觐省者臣母谯郡太夫人曹氏今八十有四一遭风疾倍加羸惙臣之战灼罔知攸从然曹氏有臣更无他子臣纔龆□父已背亡守志偏栖钟情善训恩深徙宅慈过折孤危相保臣得成立蕃裔贱末久荷国恩磨钝策疲已历三纪腰金拖紫四升八命每□禄厚虑臣身灾况老亲在堂迫于衰疾而更晨□有阙尸素无厌硕鼠贻刺林乌不若尚参朝列心岂遑安特乞停官许从归侍则藜藿之养子道获申桑榆之晖母心是慰当今大圣御极群贤共理岂资微臣而在冗职双凫只雁宁觉少多九牛一毛未为增损倘明神见佑母体渐平在臣犬马敢不驱策伏望采诗人之锡类鉴令伯之陈情曲降鸿私俯矜微恳垂恩遂志死将万足不胜恳款之至　　第二表　　　　　　　　　　　前人臣某言臣前表自陈上诉母亲乞停所职以就私养圣恩未许恳愿莫从母子二人肝脑涂地臣某中谢

