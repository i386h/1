<!-- { "loadSidebar": true } -->
　柏堂为刘母熊夫人作也夫人有淑德年二十五　而寡守志不嫁有子曰观又贤作堂以奉其母请　名于太史氏谓之柏堂而作是颂郁彼北堂言树其柏其柏嶷嶷维木之特柏之始生于彼高陵雨露其凝金石其贞柏之既成凤臆鸾膺言树斯庭霜雪是凭雪霜浩浩其柏矫矫有美君子而弗偕老其叶栾栾其节桓桓其居安安永世式观我堂既构我柏既茂天锡眉寿保艾尔后　　送鹤臞归侍母　　　　　　　袁易
冉冉虞渊月回光照我衣萧萧大堤马送客长鸣嘶穷冬霜雪繁陟冈行旅稀子何意浩荡归心如奋飞王粲故乡志江淹南浦悲丈夫各有适聚散焉可期子有白头亲天寒守重闱蟏蛸悬牖户知子行当归举觞慈颜和升轩福履绥士生食万锺高堂色养违何如衡门下菽水欢逶迤羡子敦懿义家声良不亏闲居富词藻札翰时相贻　　鹤寿堂诗
并
存
　　　　　苏天爵
　河东李生侨家真定筑室以奉其母揭名鹤寿为　之赋诗曰奕奕新堂滹水之阳于以奉母允寿且康唯此滹阳风物淳美旨甘膳羞亦孔之备母氏寿康由克致养子职慎修晨夕弗爽九皋之禽其色尚元爰祝慈母唯以永年瞻彼冀方俗俭而啬我固不忘昊天罔极生也属属肄业诗书堂构益崇其永勿隳　　思归忆母　　　　　　　　　僧与恭霜落萱花泪湿衣白头无复倚柴扉去年五月黄梅雨曾典袈裟籴米归　　题本斋王公孝感白华图卷　　王寿衍母慈子孝觉天全桃发花枝岂偶然名士品题图画卷他年当不负凌烟　　懊□歌
五
首
　　　　　　明刘基
白恶养雏时夜夜啼达曙如何羽翼成各自东西去昨夜霜风起入户复吹帷儿啼母心酸母愁儿不知养儿徒养老无儿生烦恼临老不见儿不如无儿好食蘗苦在口食莲苦在心苦心无人知苦口泪沾襟男儿初生时蓬矢桑弧弓老大却思家懊恼无终穷　　忆母　　　　　　　　　　　　卲宝手线缝衣欲问寒慈颜时向梦中看世间尽道为官好天下无如别母难读罢家音添鬓白书成国事剩心丹青灯自照砖河夜回首江南路渺漫　　乞终养未许　　　　　　　　　前人乞归未许奈亲何帝里风光梦里过三月春寒青草短五湖天远白云多客囊衣在缝犹密驿骑书来字欲磨圣主恩深臣分浅百年心事两蹉跎　　闻侍养命喜而有述　　　　　　前人五疏纔蒙一语俞拜扶老母望天除孤孀节操劬劳外独苦心情喜惧余宽处栽花占月令静中检药印方书东风吹绿长春景不羡潘家有板舆　　春草轩词　　　　　　　　　杨维桢　毗陵华孝子幼武六岁而孤善事其母以纯孝闻　□自取孟郊游子词名其所居轩曰春草予为体　游子意赋春草轩词春晖庭下春云暖春草轩前草长短中有百岁宜男花一色青蚨缀枝满青蚨子母生死恩草有灵芝生孝门春晖照人春不老芝草阑干芝有孙当时梦生芝草绿瑶草琅玕栖别鹄孤儿日长草忘忧锦裀护儿如护玉春菲菲草油油千金骏马五花裘吁嗟儿子毋嬉游铜驼陌上春风愁草萋萋春杲杲游子归来在远道堂前何以报春晖身上春袍照春草　　九月忆母　　　　　　　　　　张壤一官迢递滞潇湘九日登高倍感伤楚水远来天一角台山落去地何方苦辛徒自悲南岳甘旨谁为进北堂望断白云青嶂合西风默默对萸觞　　纪慈训　　　　　　　　　　邹元标尔上金陵去何事泪浪浪阿儿听吾训朝夕慎莫忘尔心虽慈善尔性何太刚半生滨九死天度幸汪洋古人佩韦弦国手审温凉良玉比君子何事不易方罔发他人隐罔恃自己长扬善不扬恶齿颊有余芳循循身有德汪汪度难量和气蒸闺阃子嗣自繁昌勉哉崇令德古语戒垂堂阿儿听我训朝夕慎莫忘　　冬至展先母罗太安人漕坪□有感　　　　　　　　　　　　　　　　前人狂愚南窜地我母泪千行寸草方承日萱花竟萎霜断机声在耳尊足戒垂堂多少君亲意无言倍黯伤　　陆凤刲股愈母疾　　　　　　　王鏊病居母痛在儿儿生无母生曷为千方百祷总无验精诚一点天或知梦非梦觉非觉若有神人默相告由来母子本一人母如可赎宁百身盘水加刀刀自跃一片红绡如玉落遗羹未似颍封人宿瘕潜症如水沃人言孝行真难作以礼律之无乃过君不见世间吴起辈纷纷母病在床如不闻　　烈风七章为吴孝子　　　　　　史鉴烈风无停柯凝霜变青草年命苦相催寿者何期少惜哉延陵孙徂谢无乃早孤儿未能行寡妻年尚小含凄教诗书洒泪相携抱矢心期自持有如白日皎白日出东北莫向西南流谁知贞烈名亦应宫掖求郡县苦见迫强命登行舟恸哭与儿诀相见永无由生当长戚戚死当长悠悠悠悠与戚戚哀怨无终极有诏属藩王随例之封国寂寞掩长门仿佛思故域丘垄不复知孤儿长在忆梦中或见之觉后那可得相离三千里安能来母侧母侧儿不来儿悲无已时升高望母居路远莫见之浮云暗邦国远树含悲飔白日忽西昃景在桑榆期顾瞻起长叹吞声涟洏涟洏竟何益誓将求四方崎岖指东广迢递转西江行行异川陆冉冉变温凉层峦翳云日巨浸腾蛟龙畏途良险艰十步九仿徨谁谓君门远万里终能通陈情叩阍陛昧死干贤王贤王敦孝理下令许迎归谁知病已革不绝仅如丝□天代以身刲股持作糜张目忽能视言动如有知濒死得一见惊号更相持哀声彻天地旁人亦酸悲酸悲复呜咽哀哉终殒绝本图得生还岂料是死别衔哀理归柩水舟仍陆辙江湖多风涛溪谷深雨雪间关几千里终焉祔先穴山高亦有崩水深亦有竭孰知哀慕心终古不可灭　　卖儿行　　　　　　　　　　王九思村媪提携六岁儿卖向吾庐得谷四觓半我前问媪卖儿何所为媪方致词再三叹夫老病卧盲双目朝暮生死未可卜近村五亩止薄田环堵两间惟破屋大儿十四能把□田少利微饭不足去冬蹉跎负官税官卒打门相逼促豪门称贷始能了回头生理转局缩中男九岁识牛羊雇与东邻办刍牧豪门索钱如索命病夫呻吟苦枵腹以此相顾无奈何提携幼子来换谷此谷半准豪门钱半与病夫作饘粥村媪词终便欲去儿就牵衣呼母哭媪心戚戚复为留夜假空床共儿宿曙鼓冬冬鸡乱叫媪起视儿儿睡熟吞声饮泣出城走得谷且为赡穷鞠儿醒呼母不得见绕屋长号更蹢躅观者为洒泪闻者为颦蹙吁嗟猛虎不食儿更见老牛能犊胡为弃掷掌上珠等闲割此心头肉君不见富人田多气益横不惜货财买童仆一朝叱□嗔怒生鞭血淋漓宁有情岂知骨肉本同胞人儿吾儿何异形呜呼安得四海九州同一春无复鬻女卖儿人　　别母　　　　　　　　　　　沈明臣老母三年病儿仍千里行秋风吹地冷山月照霜明未别泪先下问归难应声厨头有新妇数可问藜羹　　望月思亲为韦谧作　　　　　　沈周韦郎五岁失其母恃有父存未知苦长来见父不见母入地欲求地无户仰天见缺月似我独见父明朝又是月圆时死者安能复如此尝尝见月便断肠天或哀怜为风雨　　独归故阁思母太夫人　　　　方维仪故里何须问干戈扰不休家贫空作计赋重转添愁远树苍山古荒田白水秋萧条离膝下欲望泪先流　　梁溪杂咏　　　　　　　　　　沈揖谁家不欢聚吾母独倚庐客邸终难寐轩窗数废书徘徊霜露改想象信音虚反哺巢庭树伤心尔不如　　蒋氏寿萱堂　　　　　　　　　袁凯湜湜黄浦东流为莆维莆之阳季硕氏居维季硕氏夙失其怙母氏是拊是复是顾是乳是哺燥湿易处不敢笑语不敢恐惧母也劳苦既长而教出就于校复因复好克荷克绍母也其耋嗟嗟我母如彼昊天何以报之维以永年煜煜芳草树之于阴翼翼高堂匪高且深维此芳草其气扬扬母氏觏止其忧乃忘既忘其忧其乐悠悠无有灾咎维康维寿维寿其何如山如河不竭不磨寝食具宜水有游鲤陆有□米烹炙淅洗甘膏滫瀡酌此春醴于堂之北于堂之北旦旦若是曷其有既我歌我酒置之于楣告尔后来告尔后来季也可仪　　游子吟　　　　　　　　　　　前人游子行万里母心亦如之陆行有虎豹水行有蛟螭盗贼凌寡弱风露乘寒饥谁云高堂安中有万险危寄言里中子亲在勿远离　　题春晖堂　　　　　　　　　僧法祥寸草虽有心岂能报春晖丈夫虽有志不如守庭闱萱草绕砌开乳乌绕林飞堂上白头母手缝游子衣　　秋日怀母　　　　　　　　　僧行彻不见慈闱秋信来篱边黄菊带霜开为怜消息无人寄一日峰头望几回
　母子部纪事一
史记五帝本纪舜父瞽叟盲而舜母死瞽叟更娶妻而生象象傲瞽叟爱后妻子常欲杀舜舜避逃及有小过则受罪顺事父及后母与弟日以笃谨匪有懈舜母嚚舜顺适不失子道欲杀不可得即求尝在侧舜年二十以孝闻路史禹年三十取于涂山氏曰趫是为攸女生启涂山于是独明教训而致其化乃立庶子之官书经太康尸位以逸豫灭厥德民咸贰乃盘游无度畋于有洛之表十旬弗反有穷后羿因民弗忍距于河厥弟五人御其母以从徯于洛之汭列女传汤妃有莘之女也生三子太丁外丙仲壬教诲有成太子早卒丙壬嗣登大位琴操尹吉甫之子伯奇无罪为母所谗而见逐乃集芰荷以为衣采楟花以为食晨朝履霜自伤见放于是援琴鼓之作履霜操列女传伯奇至孝事后母母取蜂去毒系于衣上伯奇前欲去之母便大呼曰伯奇牵我吉甫见疑伯奇自死礼记檀弓子上之母死而不丧门人问诸子思曰昔者子之先君子丧出母乎曰然子之不使白也丧之何也子思曰昔者吾先君子无所失道道隆则从而隆道污则从而污伋则安能为伋也妻者是为白也母不为伋也妻者是不为白也母故孔氏之不丧出母自子思始也穆公之母卒使人问于曾子曰如之何对曰申也闻诸申之父曰哭泣之哀齐斩之情饘粥之食自天子达布幕卫也縿幕鲁也伯鱼之母死期而犹哭夫子闻之曰谁与哭者门人曰鲤也夫子曰嘻其甚也伯鱼闻之遂除之注
伯鱼
之母出而死父在为母期而有禫出母则无禫伯鱼乃夫子为后之子则于礼无服期可无哭矣犹哭夫子所以叹其甚子柳之母死子硕请具子柳曰何以哉子硕曰请粥庶弟之母子柳曰如之何其粥人之母以葬其母也不可既葬子硕欲以赙布之余具祭器子柳曰不可吾闻之也君子不家于丧请班诸兄弟之贫者弁人有其母死而孺子泣者孔子曰哀则哀矣而难为继也夫礼为可传也为可继也故哭踊有节叔孙武叔之母死既小敛举者出尸出户袒且投其冠括发子游曰知礼注
礼始死将斩衰者笄纚将齐
衰者素冠小敛毕而彻帷主人括发袒于房妇人髽于室举者出举尸以出也括发当在小敛之后尸出堂之前主人为将奉尸故袒而括发耳今武叔待尸出户然后袒而去冠括发失礼节矣故注以子游知礼之言为嗤之也子思之母死于卫柳若谓子思曰子圣人之后也四方于子乎观礼子盖慎诸子思曰吾何慎哉吾闻之有其礼无其财君子弗行也有其礼有其财无其时君子弗行也吾何慎哉杜桥之母之丧宫中无相以为沽也
疏
沽麤略也孝
