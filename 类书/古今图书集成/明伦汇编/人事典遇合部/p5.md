<!-- { "loadSidebar": true } -->
世沉淖而难论兮俗岑峨而嵾嵯清泠泠而歼灭兮混湛湛而日多枭鸮既以成群兮元鹤弭翼而屏移蓬艾亲入御于□第兮马兰踸踔而日加弃捐药芷与杜蘅兮余奈世之不知芳何周道之平易兮然芜秽而险戏高阳无故而委尘兮唐虞点灼而毁议谁使正其真是兮虽有八师而不可为皇天保其高兮后土持其久服清白以逍遥兮偏与乎元英异色西施媞媞而不得见兮母勃屑而日侍桂□不知所淹留兮蓼虫不知徙乎葵菜处愍愍之浊世兮今安所达乎吾志意有所载而远逝兮固非众人之所识骥踌蹰于弊輂兮遇孙阳而得代吕望穷困而不聊生兮遭周文而舒志□戚饭牛而商歌兮桓公闻而弗置路室女之方桑兮孔子过之以自侍吾独乖刺而无当兮心悼怵而耄思思比乾之恲恲兮哀子胥之慎事悲楚人之和氏兮献宝玉以为石遇厉武之不察兮羌两足以毕斫小人之居势兮视忠贞之何若改前圣之法度兮喜嗫嚅而妄作亲谗谀而疏贤圣兮讼谓闾娵为丑恶愉近习而蔽远兮孰知察其黑白卒不得□其心容兮安眇眇而无所归薄专精爽以自明兮晦冥冥而壅蔽年既已过大半兮然轲而留滞欲高飞而远集兮恐离网而灭败独冤抑而无极兮伤精神而寿夭皇天既不纯命兮余生终无所依愿自沉于江流兮绝横流而径逝宁为江海之泥涂兮安能久见此浊世　　怨世
贤士穷而隐处兮廉方正而不容子胥谏而靡躯兮比乾忠而剖心子推自剖而君兮德日忘而怨深行明白而日黑兮荆棘聚而成林江离弃于穷巷兮蒺藜蔓乎东厢贤者蔽而不见兮谗谀进而相朋枭鸮并进而俱鸣兮凤凰飞而高翔愿一往而径逝兮道壅绝而不通　　怨思
居愁勤其谁告兮独永思而忧悲内自省而不□兮操愈坚而不衰隐三年而无决兮岁忽忽其若颓怜余身不足以卒意兮冀一见而复归哀人事之不幸兮属天命而委之咸池身被疾而不间兮心沸热其若汤冰炭不可以相并兮吾固知乎命之不长哀独苦死之无乐兮惜予年之未央悲不反余之所居兮恨离予之故乡鸟兽惊而失群兮犹高飞而哀鸣狐死必首丘兮夫人孰能不反其真情故人疏而日忘兮新人近而俞好莫能行于杳冥兮孰能施于无报若众人之皆然兮乘回风而远游凌恒山其若陋兮聊偷娱以忘忧悲虚言之无实兮苦众口之铄金过故乡而一顾兮泣歔欷而沾襟厌白玉以为面兮怀琬琰以为心邪气入而惑内兮施玉色而外淫何青云之流澜兮微霜降之蒙蒙徐风至而徘徊兮疾风过之汤汤闻南藩乐而欲往兮至会稽而且止见韩众而宿之兮问天道之所在借浮云以送予兮载雌霓而为旌驾青龙以驰骛兮班衍衍之冥冥忽容容其安之兮超慌忽其焉如苦众人之难信兮愿离群而远举登峦山而远望兮好桂树之冬荣观天火之炎炀兮听大壑之波声引八维以自道兮含沆瀣以长生居不乐以时思兮食草木之秋实饮菌若之朝露兮构桂木而为室杂橘柚以为囿兮列辛夷与椒桢□鹤孤而夜号兮哀居者之诚贞　　自悲
哀时命之不合兮伤楚国之多忧内怀情之洁白兮遭乱世而离尤恶耿介之直行兮世混浊而不知何君臣之相失兮上沅湘而分离测汨罗之湘水兮知时固而不反伤离散之交乱兮遂侧身而既远处元舍之幽门兮穴岩石而窟伏从水蛟而为徒兮与神龙乎休息何山石之□岩兮灵魂屈而偃蹇含素水而蒙深兮日耿耿而既远哀形体之离解兮神罔两而无舍惟椒兰之不反兮魂迷惑而不知路愿无过之设行兮虽灭没之自乐痛楚国之流亡兮哀灵修之过到固时俗之混浊兮志瞀迷而不知路念私门之正匠兮遥涉江而远去念女之婵娟兮涕泣流乎于悒我决死而不生兮虽重追吾何及戏疾濑之素水兮望高山之蹇产哀高丘之赤岸兮遂没身而不反　　哀命
怨灵修之浩荡兮夫何执操之不固悲太山之为隍兮孰江河之可涸愿承间而效志兮恐犯忌而乾讳卒抚情以寂寞兮然怊怅而自悲玉与石而同匮兮贯鱼眼于珠玑驽骏杂而不分兮服罢牛而骖骥年滔滔而日远兮寿冉冉而俞衰心悇憛而烦冤兮蹇超遥而无冀固时俗之工巧兮灭规矩而改错却骐骥而不乘兮策驽骀而取路当世岂无骐骥兮诚无王良之善驭见执辔者非其人兮故驹跳而远去不量凿而正枘兮恐□矱之不同不论世而高举兮恐操行之不调弧弓弛而不张兮孰云知其所至无倾危之患难兮焉知贤士之所死俗推佞而进富兮节行张而不着贤良蔽而不群兮朋曹比而党誉邪枉说饰而多曲兮正法弧而不公直士隐而辟匿兮谗谀登乎明堂弃彭咸之娱乐兮灭巧倕之绳墨菎蕗杂于丛蒸兮机蓬矢以射革驾蹇驴而无策兮又何路之能极以直针而为钓兮又何鱼之能得伯牙之绝弦兮无锺子期而听之和抱璞而泣血兮安得良工而剖之同音者相和兮同类者相似飞鸟号其群兮鹿鸣求其友故叩宫而宫应兮弹角而角动虎啸而谷风生兮龙举而景云往音声之相和兮言物类之相感也夫方圜之异形兮势不可以相错列子隐身而穷处兮世莫可以寄托众鸟皆有行列兮凤独翱翔而无所薄经浊世而不得志兮愿侧身岩穴而自托欲阖口而无言兮尝被君之厚德独便悁而怀毒兮愁郁郁之焉极念三年之积思兮愿一见而陈词不及君而骋说兮世孰可为明之身寝疾而日愁兮情沈抑而不扬众人莫可与论道兮悲精神之不通　　谬谏
乱曰鸾凰孔凤日以远兮畜凫驾鹅鸡鹜满堂坛兮□黾游乎华池要裊奔亡兮腾驾□驼铅刀进御兮遥弃太阿拔搴元芝兮列树芋荷橘柚萎枯兮苦李旖旎甂瓯登于明堂兮周鼎潜乎深渊自古而固然兮吾又何怨乎今之人　　悲士不遇赋　　　　　　　　司马迁悲夫士生之不辰愧顾影而独存恒克己而复礼惧志行而无闻谅才韪而世戾将逮死而长勤虽有形而不彰徒有能而不陈何穷达之易惑信美恶之难分时悠悠而荡荡将遂屈

　遇合部艺文二
