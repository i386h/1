<!-- { "loadSidebar": true } -->
　　七征　　　　　　　　　　　晋陆机元虚子耽性冲素雍容元泊弃时俗而弗徇甘渔钓于一壑乃有通微大夫怨皇居之失宝伤鸿誓之后闻策元黄于榛险凭穴岩而放言通微大夫曰奇膳玉食穷滋致丰简牺羽族考牲毛宗俯出沈鲔仰落归鸿剖柔胎于孕豹宰潜肝乎豢龙拾朝阳之遗卵纳丹穴之飞凰神宰奇稔嘉禾之穗含滋发馨素颖玉锐灼若皓雪之颓元云皎若明珠之积缁匮素虮踊而瀺灂滋芬溢而相徽味虽浓而弗爽气既惠而复奇介景福于眉寿裕温克乎齐圣子能飨之乎通微大夫曰丰居华殿奇构磊落万宇云覆千楹林错仰绥瑰木俯积□石敷延袤之广庑矫凌霄之高阁秀清晖乎云表腾藻荫之奕奕珍观清榭岳立连行云阶飞陛仰陟穹苍耸浮柱而虬立施飞檐以龙翔回房旋室缀珠袭玉图画神仙延佑承福悬闼高达长廊回属于是登渐台理俊音镜元沚望长林逐狡兽弋轻禽览壮艺以悦观聆和乐而怡心子能居之乎通微大夫曰金石谐而齐响埙箎协而和鸣于是才人进羽钥元弁被藻袭俯萦领以鸿归仰矫首而鹤立激长歌于丹唇发铿锵乎柔木合清商以绝节挥流征而赴曲奏南荆之高叹咏易水之清角尔乃睹蛾眉之群丽容既都而又闲矫纤腰以逐节顿皓足于鼓盘舒妍晖以妖韶若陵危之未安通微大夫曰盖闻洙北有采唐之思淇上有送予之叹关雎以寤寐为戚溱洧以谑浪为欢若夫妖嫔艳女搜群擢俊穆藻仪于令表茂当年之柔嫚罄妍规之约绰体每变而增闲秀芳蕤其愉愉若余颖之可餐若夫灵晷潜祖颜退羽觞升清琴厉因清明以宣诚流微睇而授爱纤手挥而鸣佩铿华衿被则芳尘萃子其纳之乎通微大夫曰涂有殊而一致业有殊而名约各因姿以效绩期寄响于天人也孰与显奇踪于万邦抚六辔而高游瞰八宇以摅眄齐清风乎诸侯言成否泰气作温凉弭侵略于强暴综坠纪乎危邦子岂不愿斯之雍容乎通微大夫曰明主应期抚民以德配仁风于黄唐齐威灵乎宸极彝伦幸序庶绩咸乂荡流风于雍俗给天民乎齐泰是以元灵感而表应嘉神繁而毕觌舞唐庭之来仪鸣岐阳之鸑鷟应天监之休命荷神听之介福然圣主达持盈之宝术寤经国之在贤各毕荣于分局期赞化于大钧吾子岂不欲縻好爵于天宇显列业乎帝臣欤元虚子作而言曰甚哉鄙人之惑也犹穷绳自逸于井乾凭河盗本于黄川钦至论敷敝衽谨闻命于王孙　　演连珠　　　　　　　　　　　前人臣闻应物有方居难则易藏器在身所乏者时是以充堂之芳非幽兰所难绕梁之音实萦弦所思臣闻智周通塞不为时穷才经夷险不为世屈是以凌飙之羽不求反风曜夜之目不思倒日臣闻利眼临云不能垂照朗璞蒙垢不能吐晖是以明哲之君时有蔽壅之累俊乂之臣屡抱后时之悲臣闻因云洒润则芬泽易流乘风载响则音徽自远是以德教俟物而济荣名缘时而显臣闻绝节高唱非凡耳所悲肆义芳讯非庸听所善是以南荆有寡和之歌东野有不释之辨臣闻飞辔西顿则离朱与瞍收察悬景东秀则夜光与碔砆匿曜是以才换世则俱困功偶时而并劭　　九愍　　　　　　　　　　　　陆云昔屈原放逐而离骚之词兴自今及古文雅之士莫不以其情而玩其词而表意焉遂□作者之末而述九愍裔皇圣之丰祜膺万乘之多福真龙晖以底载启元辰而诞育考度中以锡命端嘉令而自肃兰情馥以芬香琼怀皎其如玉希千载以遥想昶远思而自怡范方地而式矩仪穹天而承规结丹款于璇玑协朱诚于四时咨中心之信修佩日月以为旗悲年岁之晚暮殉修名而竞心仰勋华之耿晖咏三辟之遐音握遗芳而自玩挹浩露于兰林阴云纷以兴霭□风起而回波党朋淫以恶美疾倾宫之扬娥树椒兰于瑶圃掩夜光于琼华遘贞心以谁忒毁玉质而蒙瑕甘莠言而弃予忽遐放其若遗瞻前轨而我先顾后乘而驾迟遵荒涂而伏轼抚鸣銮而称悲感瞻乌之有集嗟离雁之焉归静沉思以自瘁愿凌云而高飞　　修身逢天怒而离纷遘时咎于惟尘端周诚以恪居祗后命而自寅悲谗口之罔极隔离情于参辰岂三锡之又晞乃裔予于遐宾运羽棹以涉江浮鄂渚而驾言背夏首以窘逝兮溯行川而永叹结风回而薄水兮源波萦而重澜情怀眷以迭结舟淹流而中盘昶愁心以自迈肃榜人而曾讴诏河冯以清川命湘娥而安流济南诏以伫望野萧条而振畴兽悲号以命侣鸟狂顾而鸣仇悲我行之悠悠怨同怀之莫求发辰阳而往彼缘湘沅而来假亦芳树于县车秣梁苗于樊马山嵩高以藏景云掩霭而荒野鸟拊翼于甍巅水回波于宇下指明星以脉路景即阴而无旅随长川以问津响修声而和予听归音以自闻践无迹以穷处虽遘愍之既多亦颠沛其何悔仰众芳之遗情希绝风之延伫乱曰有鸟翻飞集江湘兮彼美一人莫予将兮念兹涉江怀故乡兮生日何短戚日长兮顾我愁景惟永伤兮　　涉江
原本
阙六字
　积沉毒于苦心魂凭虚以飘荡形息
景于重阴虎鸣□以拂谷螭回云而结林操土音以怀郢涕频代而盈襟辞终古之旧墟托兹邦而遥集望龙门而屡顾攀惟桑而抵泣悲愁心之难状振枯形而独立抚雕容之日颓怊炯思而弗及闻先黎之达教固积善于遗庆晞明休而受言想介福之保定靡心贞以祗服溯大顺而委命君在初之嘉惠每成言而永日怨谷风之攸叹弥九龄而未彻愿自献于承间悲党人之造膝舒幽情其曷诉卷永怀而淹恤嗟哲士之足叹伤邦家之殄瘁痛灵修之匪怀颓九成于一篑忘大宝之勿假轻挈瓶之守器仰剪翮于凌霄俯归飞于矰罻毁方城于秦川投江汉于泥渭悲彼黍之在郢悼宗楚之莫饩抚伤心以哀告将斯情之孰慰　　悲郢
登高山以遐望念悠处之淹流岂大川之难济悲利涉之莫由申修诚以砥节反内鉴而自求考余心其焉可往稽度于神谋访斯言以卜居想贞龟以告将矫翼而涂险思振清而世浊羌释策而评子谅不疑其何卜朝弹冠以晞发夕振裳而濯足有怀沙以赴渊无抱素而蒙辱愁缠绵以宅心长叹息而饮泪步江潭以仿徉频行吟而含悴遇渔父之戾止兴谠言而来憩虽怀芳而握瑜惧轻尘之我秽顾虚景而端形矧同波于俱醉迨伊人之逍遥聊仰叶于林侧怀达心以远寤怡衰颜而表色仰班荆之遗情想嘉讯而良食若有言而未吐忽弃予而凌波挥龙榜以鼓汰遗芬响而清歌俟沧浪之濯缨悲余寿之几何愧褊心之叹渝恨尔谒之莫和捐江鱼之言志营元寝于汨罗苟怀忠而死节岂有生之足嘉　　行吟
悲怨思之多感情惆怅而远慕世元黄而既渝心居贞而抱素冀斯气之一清要佳人于天路考年载以迟之悲岁律之已暮揽丰草于朝日思先晞于湛露规法圆而天象矩则方于地形祇信顺以自范邀式谷于神听悲登魂之无抗讯贞梦而通灵悔抱道而怀顾悲实蕃之已盈顿椒丘而息驾振初服而翱翔结琼蕤之芳襟袭凌华之藻裳怀瑶林之珍秀握兰野之芳香命巫咸以启期访百神而考祥靖永言以听命钦灵谇而肃迈振华冕之玉藻树象轩之高盖鸾假翼以鸣和霓挥景而萦□芳尘穆以烟熅彤云起而深蔼游八极以大观解飞辔以长想将结轨而世狭愿援楫而川广虽我服之方壮思振策其安往舒远怀以弭节褰世罗于天网乱曰猗猗芳草植山阿兮朝日来照发丰华兮秋风萧瑟凝霜加兮倾叶怀春犹俟河兮　　纡思
遍周流而无过悲穷思之永久听幽荒而罔诏眷寥廓而无友沉流液于绳枢逝回□于瓮牖呼寂寞而靡应揽虚无其何有神悠悠而永念忧绸缪而盈室哀恻心而响起时弃予而景逸招逝运其难征仪遗范而无律虽芳林之将焚岂兰响之可谧晞馥风于旷野思同芬而靡质命险太其靡常道离隆而匪易纡幽情而思古援在昔而立辟俟重华以同游悲瑶圃之难适舟登陆其焉济轮涉渊而无迹悲荒涂之既舛临遵渚而投策欲随波以周流恨匪石之难颓将从风而卷舒悲直矢之辞怀贞朗志而玉折厉劲心而兰摧喟我怀以寤叹阐前鉴而自融忠与邪其莫可岂余命之所穷俯投迹而世洿仰晞志而道隆耻蒙垢于同尘思振袂于别风明爽心以毕志考吾道以自终　　考志
天机偏其挺盖玉衡运而回襄景弥修而日短时愈促而夜长和音变而改律乘风革而为商感秋林之夙暮悲芳草之中霜存倏忽而风迈逝挥霍而云散方轻焱而炯迟比收电而景宴将愉乐以夙兴迢良日于昧旦痛予生之不辰逢此世之多难将蔼蔼而未扬世浑浑其难澄风颓山以离谷波平渊而为陵道旷世而朴散化固滞而物凝恨輶德以莫举悲民鲜之孰胜景照明以妙见音振响而摅闻金淬坚以示断靡质而效芬罄贞规以殉节反蒙谪于朋群咨小心以惴惴悲江草之芸芸乱曰浮云暗霭天明息兮矰罗重设凤矫翼兮梧桐逝矣树榛棘兮思我芳林喟叹息兮　　感逝
哀时命之险薄怀斯类以结忧手拊膺而永叹形顾景而长愁生遗年而有尽居静言其何须将轻举以远览眇天路而高游结垂云之翠虬驾琬琰之玉舆挥采旄以烟指靡华旌而电舒命日月以清天吾将游乎九阂命屏翳以夕降式飞廉以朝兴涂蒙雨而后清景贞晖而先登陪湘妃于雕辂列汉女以后乘琼蛾起而清啸神风穆其来应騑凭云而响骇骖嘘天而景凌望紫微以振策蹑太阶而遂升飞芝盖之翼翼回云车之辚辚朝总辔于扶桑夕饮马于天津伐河鼓以解征迄昆仑而凯振轨凌虚而遗迹尘蒙□而绝轮岂远游之无乐怀故都而伤情靡龙首以还顾转瑶衡而回萦溯凯风以流盼悲旧邦之秽倾眷南云以兴悲蒙东雨而涕零凌百川而绝蹈仰濯发于峥嵘岂沈瘁之足弭将蝉蜕于长生　　征
痛世路之隘狭咏遂古而长悲镜端形于三接照直影于太征祇中怀以眷暮岂鉴昧而忘归悼天朝之遂晦构贝锦于繁文侈南箕以鼓物蔼青阳而播芬迹同尘而壤绝景和光而天分俯陨息于萦波仰颓叹而崩云折若华以翳日时靡靡而难停餐秋菊以却老年冉冉其既盈欲假翼以天飞怨曾飙之我经思戢鳞以遁沼悲沈网之在渊有河清而志得挫千载之长年挤哀响于颓风寓悲音于绝弦嗟有生之必死固逸我以自休彼达人之遗物甘褰裳而赴流矧余情之沈毒资有生以速忧悼居世其何戚固形存其为尤想百年之促期悲乐少而难多修与短其足曷久沉于汨罗投澜漪而负石涉清湘以怀沙临恒流而自坠蒙浚壑之隆波接申胥于南江（阙三字）
于
阙
二字
鼓层云以手仰接景而登遐
