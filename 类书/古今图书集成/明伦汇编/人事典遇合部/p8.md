<!-- { "loadSidebar": true } -->
有间余者曰盖闻前哲首务务于下学上达佐国理民有云为也朝有所闻则夕行之立功立事式昭德音是故伊尹思使君为尧舜而民处唐虞彼岂虚言而已哉必旌厥素尔咎单巫咸实守王家申伯樊仲实乾周邦服衮而朝介圭作瑞厥迹不朽垂烈后昆不亦丕欤且学非以要利而富贵萃之贵以行令富以施惠惠施令行故易称以大业质以文美实由华兴器赖雕饰为好人以舆服为荣吾子性德体道笃信安仁约己博艺无坚不钻以思世路斯何远矣曩滞日官今又原之虽老氏曲全进道若退然行亦以需必也学非所用术有所仰故临川将济而舟□不存焉徒经思天衢内昭独智固合理民之式也故尝见谤于鄙儒深厉浅揭随时为义曾何贪于支离而习其孤技邪参轮可使自转木雕犹能独飞已垂翅而还故栖盍亦调其机而铦诸昔有文王自求多福人生在勤不索何获曷若卑体屈己美言以相□鸣于乔木乃金声而玉振之用后勋雪前吝婞佷不柔以意谁靳也应之曰是何观同而见异也君子不患位之不尊而患德之不崇不耻禄之不伙而耻智之不博是故艺可学而行可力也天爵高悬得之在命或不速而自怀或羡旃而不臻求之无益故智者偭而不思阽身以僥幸固贪夫之所为未得而豫丧也枉尺直寻议者讥之盈欲亏志孰云非羞于心有猜则簋□馔餔犹不屑餐旌瞀以之意之无疑则兼金盈百而不嫌辞孟轲以之士或解裋褐而袭黼黻或委臿筑而据文轩者度德拜爵量绩受禄也输力致庸受必有阶浑元初基灵轨未纪吉凶分错人用膧朦黄帝为斯深惨有风后者是焉亮之察三辰于上迹祸福乎下经纬历数然后天步有常则风后之为也当少昊清阳之末实或乱德人神杂扰不可方物重黎又相颛顼而申理之日月即次则重黎之为也人各有能因蓺受任鸟师别名四叔三正官无二业事不并济昼长则宵短日南则景北天且不堪兼况以人该之夫元龙迎夏则凌云而奋鳞乐时也涉冬则淈泥而潜蟠避害也公旦道行故制典礼以尹天下惧教诲之不从有人之不理仲尼不遇故论六经以俟来辟耻一物之不知有事之无范所考不齐如何可一夫战国交争戎车竞驱君若缀旒人无所丽烛武悬缒而秦伯退师鲁连系箭而聊城弛柝从往则合横来则离安危无常要在说夫咸以得人为枭失士为尤故樊哙披帷入见高祖高祖踞洗以对郦生当此之会乃鼋鸣而□应也故能同心戮力勤恤人隐奄受区夏遂定帝位皆谋臣之由也故一介之策各有攸建子长谍之烂然有第夫女魃北而应龙翔洪鼎声而军容息溽暑至而鹑火栖寒冰冱而鼋鼍蛰今也皇泽宣洽海外混同万方亿丑并质共剂若修成之不暇尚何功之可立立事有三言为下列下列且不可庶矣奚冀其二哉于兹缙绅如云儒士成林及津者风摅失涂者幽僻遭遇难要趋偶为幸世易俗异事埶舛殊不能通其变而一度以揆之斯契船而求剑守株而伺兔也冒愧逞愿必无仁以继之有道者所不履也越王勾践事此故厥绪不永捷径邪至我不忍以投步乾进苟容我不忍以歙肩虽有犀舟劲□犹人涉卬否有须者也姑亦奉顺敦笃守以忠信得之不休不获不吝不见是而不□居下位而不忧允上德之常服焉方将帅天老而友地典与之乎高睨而大谈孔甲且不足慕焉称殷彭及周聃与世殊技固孤是求子忧朱泙曼之无所用吾恨轮扁之无所教也子睹木雕独飞愍我垂翅故栖吾感去□附鸱悲尔先笑而后号也斐豹以毙督燔书礼至以掖国作铭弦高以牛饩退敌墨翟以萦带全城贯高以端辞显义苏武以秃节效贞蒲且以飞矰逞巧詹何以沈钩致精奕秋以□局取誉王豹以清讴流声仆进不能参名于二立退又不能群彼数子愍三坟之既颓惜八索之不理庶前训之可钻聊朝听乎柱史且韫椟而待价踵颜氏以行止曾不慊夫晋楚敢告诚于知己　　应间序
间者观余去史官五载而复还非进取之势也唯衡内识利钝操心不改或不我知者以为失志矣用为间余余应之以时有遇否性命难求因兹以露余诚焉名之应间云　　九思　　　　　　　　　　　　王逸　　逢尤悲兮愁哀兮忧天生我兮当暗时被诼谮兮虚获尤心烦愦兮意无聊严载驾兮出戏游周八极兮历九州求轩辕兮索重华世既卓兮远眇眇握佩玖兮中路躇羡□繇兮建典谟懿风后兮受瑞图愍余命兮遭六极委玉质兮于泥涂遽傽遑兮驱林泽步屏营兮行丘阿车軏折兮马虺颓惷怅立兮涕滂思丁文兮圣明哲哀平差兮迷谬愚吕傅举兮殷周兴忌嚭专兮郢吴虚仰长叹兮气结悒绝兮活复苏虎兕争兮于廷中豺狼斗兮我之隅云雾会兮日冥晦飘风起兮扬尘埃走鬯兮作东西欲窜伏兮其焉如念灵闺兮奥重深□愿竭节兮隔无繇望旧邦兮路委随忧心悄兮志勤劬魂茕茕兮不遑寐目眩眩兮寤终朝　　怨上
令尹兮謷謷群司兮譨譨哀哉兮淈淈上下兮同流菽藟兮蔓衍芳兮挫枯朱紫兮杂乱曾莫兮别诸倚此兮岩□永思兮窈悠嗟怀兮眩惑用志兮不昭将丧兮玉斗遗失兮钮枢我心兮煎熬惟是兮用忧集慕兮九旬退顾兮彭务拟斯兮二踪未知兮所投谣吟兮中野上察兮璇玑大火兮西睨摄提兮运低雷霆兮硠□雹霰兮霏霏奔电兮光晃凉风兮怆凄鸟兽兮惊骇相从兮宿栖鸳鸯兮噰噰狐狸兮哀吾兮介特独处兮罔依蝼蛄兮鸣东蟊蠽兮号西蛓缘兮我裳蠋入兮我怀虫豸兮夹余惆怅兮自悲伫立兮忉怛心结縎兮折摧　　疾世
周徘徊兮汉渚求水神兮灵女嗟此国兮无良谋女诎兮謰謱鷃雀列兮哗歡鸲鹆鸣兮聒余抱昭华兮宝璋欲衒鬻兮莫收言逝迈兮北徂叫我友兮配耦日阴曀兮未光阒雿兮靡睹纷载驱兮高驰将谘询兮皇羲遵河皋兮周流路变易兮时乖濿沧海兮东游沐盥浴兮天池访太昊兮道要云靡贵兮仁义志欣乐兮反征就周文兮邠岐秉玉英兮结誓日欲暮兮心悲惟天禄兮不再背我信兮自违逾陇堆兮渡漠过桂车兮合黎赴昆山兮騄从卢敖兮栖迟吮玉液兮止渴啮芝华兮疗饥居嵺廓兮□畴远梁昌兮几迷望江汉兮濩渃心紧豢兮伤怀时朏朏兮且旦尘漠漠兮未晞忧不暇兮寝食咤增叹兮如雷　　悯上哀世兮睩睩諓諓兮嗌喔众多兮阿媚□靡兮成俗贪枉兮党比贞良兮茕独鹄窜兮枳棘鹈集兮帷幄蘮蕠兮青□本兮萎落睹斯兮伪惑心为兮隔错逡巡兮圃薮率彼兮畛陌川谷兮渊渊山峊兮硌硌丛林兮崟崟林榛兮岳岳霜雪兮漼溰冰冻兮洛泽东西兮南北罔所兮归薄庇荫兮枯树匍匐兮岩石蜷□兮寒局数独处兮志不申年齿尽兮命迫促魁累挤摧兮常困辱含忧强老兮愁无乐须发蔓□兮顠鬓白思灵泽兮一膏沐怀兰英兮把琼若待天明兮立踯躅云蒙蒙兮电倏烁孤鶵惊兮鸣呴呴思怫郁兮肝切剥忿悁悒兮孰诉告　　遭厄
悼屈子兮遭厄沈玉躬兮湘汨何楚国兮难化迄于今兮不易士莫志兮羔裘竞佞谀兮谗阋阋指正义兮为曲訿璧玉兮为石鹘雕游兮华屋鵔鸃栖兮柴蔟起奋迅兮奔走违群小兮謑□载青云兮上升适昭明兮所处蹑天衢兮长驱踵九阳兮戏荡越云汉兮南济秣余马兮河鼓霄霓纷兮暗翳参辰回兮颠倒逢流星兮问路顾指我兮从左俓觜兮直驰御者迷兮失轨遂蹋达兮邪造与日月兮殊道志阏绝兮安如哀所求兮不耦攀天阶兮下视见鄢郢兮旧宇意逍遥兮欲归众秽盛兮杳杳思哽饐兮诘诎涕流澜兮如雨　　悼乱
嗟嗟兮悲夫殽乱兮纷拿茅丝兮同冠履兮共絇督万兮侍宴周邵兮负□白龙兮见射灵龟兮执拘仲尼兮困厄邹衍兮幽囚伊余兮念兹奔遁兮隐居将升兮高山上有兮猴猿欲入兮深谷下有兮虺蛇左见兮鸣鵙右睹兮呼枭惶悸兮失气踊跃兮距跳便旋兮中原仰天兮增叹菅蒯兮野莽萑苇兮千眠鹿蹊兮貒貉兮蟫蟫鹯鹞兮轩轩鹑兮甄甄哀我兮寡独靡有兮匹伦意欲兮沈吟迫日兮黄昏元鹤兮高飞增逝兮青冥鸧鹒兮喈喈山鹊兮嘤嘤鸿鸬兮振翅归雁兮于征吾志兮觉悟怀我兮圣京垂屣兮将起跓□兮须明　　伤时
惟昊天兮昭灵阳气发兮清明风习习兮和暖百艹萌兮华荣堇荼茂兮敷疏蘅芷雕兮莹嫇愍贞良兮遇害将夭折兮碎糜时混混兮浇饡哀当世兮莫知览往昔兮俊彦亦诎辱兮系累管束缚兮桎梏百贸易兮传卖遭桓缪兮识举才德用兮列施且从容兮自慰玩琴书兮游戏迫中国兮迮□吾欲之兮九夷超五岭兮嵯峨观浮石兮崔嵬陟丹山兮炎野屯余车兮黄支就祝融兮稽疑嘉已行兮无为乃回朅兮北游遇神孈兮冥娭欲静居兮自娱心愁戚兮不能放余辔兮策驷忽风腾兮云浮跖飞杭兮越海从安期兮蓬莱缘天梯兮北上登太一兮玉台使素女兮鼓簧乘戈和兮讴谣声噭誂兮清和音晏衍兮要淫咸欣欣兮酣乐余眷眷兮独悲顾章华兮太息志恋恋兮依依　　哀岁
旻天兮清凉元气兮高朗北风兮潦烈艹木兮苍唐吷兮□□蝍蛆兮穰穰岁忽忽兮惟暮余感时兮凄怆伤俗兮泥浊蔽兮不章宝彼兮砂砾捐此兮夜光椒瑛兮涅污枲耳兮充房摄衣兮缓带操戈兮墨阳升车兮命仆将驰兮四荒下堂兮见虿出门兮触□巷有兮蚰蜒邑多兮螳螂睹斯兮嫉贼心为兮切伤俯念兮子胥仰怜兮比乾投剑兮脱冕龙屈兮蜿蟤潜藏兮山泽匍匐兮丛攒窥见兮溪涧流水兮　遇合部艺文三
