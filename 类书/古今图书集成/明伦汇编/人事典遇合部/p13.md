<!-- { "loadSidebar": true } -->
　遇合部艺文四
诗
词

　　邶风北门三章
　卫之贤者处乱世事暗君不得其志故因出北门　而赋以自比出自北门忧心殷殷终窭且贫莫知我艰已焉哉天实为之谓之何哉王事适我政事一埤益我我入自外室人交□□我已焉哉天实为之谓之何哉王事敦我政事一埤遗我我入自外室人交□摧我已焉哉天实为之谓之何哉　　饭牛歌　　　　　　　　　　周□戚　淮南子曰□戚欲乾齐桓公困穷无以自达于是　为商旅将任车以商于齐暮宿于郭门外桓公郊　迎客夜开门辟任车爝火甚众越饭牛车下击牛　角而疾商歌桓公闻之曰异哉非常人也令后车　载之因授以政蜩笑外稿云此歌不类春秋时人　语盖后世所拟者高诱注吕氏春秋谓戚所歌乃　诗硕鼠之辞虽未见所据亦可见南山白石之歌　诱初未之见也然其辞亦激烈足以动人南山矸白石烂生不逢尧与舜禅短布单衣适至骭从□饭牛薄夜半长夜漫漫何时旦沧浪之水白石粲中有鲤鱼长尺半弊布单衣裁至骭清朝饭牛至夜半黄犊上阪且休息吾将舍汝相齐国　　又
刘向别
录所载

出东门兮厉石斑上有松柏青且阑粗布衣兮缊缕时不遇兮尧舜主牛兮努力食细草大臣在尔侧吾当与尔适楚国　　龟山操　　　　　　　　　　　孔子　琴操曰季桓子受齐女乐孔子欲谏不得退而望　鲁龟山作此曲以喻季氏之蔽鲁也予欲望鲁兮龟山蔽之手无斧柯奈龟山何
　　息鄹操　　　　　　　　　　　同前　孔丛子曰赵子使聘夫子将至焉及河闻鸣犊　赵犨之见杀也回舆而旋之卫息鄹为操云云家　语曰还息于鄹作盘琴以哀之即此歌也周道衰微礼乐陵迟文武既坠吾将焉归周游天下靡邦可依凤鸟不识珍宝枭鸱眷然顾之惨然心悲巾车命驾将适唐都黄河洋洋攸攸之鱼临津不济还辕息鄹伤予道穷哀彼无辜翱翔于卫复我旧庐从吾所好其乐只且　　盘操　　　　　　　　　　　　同前　事与前同又名息鄹操竭泽而渔蛟龙不游覆巢毁卵凤不翔留惨予心悲还辕息鄹　　猗兰操　　　　　　　　　　　同前　琴操曰孔子历聘诸侯诸侯莫能任自卫反鲁隐　谷之中见芗兰独茂喟然叹曰兰当为王者香今　乃与众草为伍止车援琴歌之自伤不逢时托辞　于兰云习习谷风以阴以雨之子于归远送于野何彼苍天不得其所逍遥九州无所定处时人暗蔽不知贤者年纪逝迈一身将老　　去鲁歌　　　　　　　　　　　同前　史记曰孔子相鲁齐人遗女乐季桓子受之三日　不听政郊又不致膰俎于大夫孔子遂行宿乎屯　而师己送曰夫子则非罪孔子曰吾歌可夫歌云　云桓子闻之曰夫子罪我以群婢故也彼妇之口可以出走彼妇之谒可以死败优哉游哉维以卒岁　　临河叹　　　　　　　　　　　同前　孔子适晋临河不济叹而作歌秋水衍兮风扬波舟楫颠倒更相加归来归来胡为斯　　楚聘歌　　　　　　　　　　　同前　孔丛子曰楚王使使奉金币聘夫子宰予冉有曰　夫子之道至是行矣遂请见问曰太公勤身苦志　八十而遇文王孰与许由之贤乎曰许由独善其　身者也太公兼利天下者也然今世无文王虽有　太公孰能识之乃歌曰大道隐兮礼为基贤人窜兮将待时天下如一兮欲何之　　丘陵歌　　　　　　　　　　　同前　孔丛子曰哀公使以币如卫迎夫子而不能赏用　也故夫子作丘陵之歌登彼丘陵峛崺其阪仁道在迩求之若远遂迷不复自婴屯蹇喟然回虑题彼泰山郁确其高梁甫回连枳棘充路陟之无缘将伐无柯患兹蔓延惟以永叹涕霣潺湲　　佹诗　　　　　　　　　　　　荀卿　佹诗者荀卿子之所作也或曰荀卿既为兰陵令　客有说春申君者曰汤以亳武王以镐皆有天下　今荀子贤而君借以百里之势臣为君危之春申　君乃谢荀子荀子去之赵人又说春申君曰昔伊　尹去夏入殷殷王而夏亡管仲去鲁入齐鲁弱而　齐强贤者所在其君未尝不尊荣也今荀子天下　贤士君何为谢之春申君又使人请荀子荀子不　还而遗之赋即此佹诗也天下不治请陈佹诗天地易位四时易乡列星陨坠旦暮晦盲幽暗登昭日月下藏公正无私反见纵横志爱公利重楼疏堂无私罪人憼革二兵道德纯备谗口将将仁人绌约敖暴擅强天下幽险恐失世英螭龙为蝘蜓鸱枭为凤凰比乾见刳孔子拘匡昭昭乎其知之明也郁郁乎其遇时之不祥也拂乎其欲礼义之大行也暗乎天下之晦盲也皓天不复忧无疆也千秋必反古之常也弟子勉学天不忘也圣人共手时几将矣与愚亦疑愿闻反辞其少歌也念彼远方何其塞矣仁人绌约暴人衍矣忠臣危殆谗人般矣璇玉瑶珠不知佩也杂布与锦不知异也闾娵子奢莫之媒也嫫母刀父是之喜也以盲为明以聋为聪以危为安以吉为凶呜呼上天曷维其同　　与春申君书后赋战国策
载小异
　前人
宝珍随珠不知俾兮袆衣与丝不知异兮闾姝子奢莫知媒兮嫫母求之又甚喜兮以瞽为明以聋为聪以是为非以吉为凶呜呼上天曷谓其同　　琴思楚歌　　　　　　　　　汉王逸盛阴修夜何难晓思念纠戾肠摧绕时节晚莫年齿老冬夏更运去若颓寒来暑往难逐追形容减少颜色亏时忽暗暗若骛驰意中私喜施用为内无所恃失本义志愿不得心肝沸忧怀感结重叹噫岁月已尽去奄忽亡官失禄去家室思想君命幸复位久处无成卒放弃　　见志诗二首　　　　　　　　　郦炎大道夷且长窘路狭且促修翼无卑栖远趾不步局舒吾凌霄羽奋此千里足超迈绝尘驱倏忽谁能逐贤愚岂常类禀性在清浊富贵有人藉贫贱无天禄通塞苟由己志士不相卜陈平敖里社韩信钓河曲终居天下宰食此万锺禄德音流千载功名重山岳灵芝生河洲动摇因洪波兰荣一何晚严霜瘁其柯哀哉二芳草不植泰山阿文质道所贵遭时用有嘉绛灌临衡宰谓谊崇浮华贤才抑不用远投荆南沙抱玉乘龙骥不逢乐与和安得孔仲尼为世陈四科　　豫章行　　　　　　　　　　魏曹植穷达难豫图祸福信亦然虞舜不逢尧耕耘处中田太公未遭文渔钓终渭川不见鲁孔丘穷困陈蔡间周公下白屋天下称其贤　　琴歌　　　　　　　　　　　　阮瑀　魏书曰太祖雅闻瑀名辟之不应乃逃入山中太　祖使人焚山得瑀太祖时征长安大延宾客怒瑀　不与语使就技人列瑀善解音能鼓琴抚弦而歌　为曲既捷音声殊妙太祖大悦奕奕天门开大魏应期运青盖巡九州在东西人怨士为知己死女为悦者玩恩义苟潜畅他人焉能乱　　赠毋丘俭　　　　　　　　　　杜挚　文章叙录曰挚与毋丘俭乡里相亲故为诗与俭　求仙人药一丸欲以相感切俭求助也俭答以诗　然挚竟不得迁卒于秘书骐骥马不试婆娑槽枥间壮士志未伸坎轲多辛酸伊挚为媵臣吕望身操竿夷吾困商贩宁戚对牛叹食其处监门淮阴饥不餐买臣老负薪妻叛呼不还释之宦十年位不增故官才非八子伦而与齐其患无知不在此袁盎未有言被此万病久荣卫动不安闻有韩众药信来给一丸　　赠毋丘荆州　　　　　　　　　前人鹄飞举万里一飞翀昊苍翔高志难得离鸿失所望　　答杜挚　　　　　　　　　　毋丘俭凤鸟翔京邑哀鸣有所思才为圣世出德音何不怡八子未际遇今者遭明时胡康出陇亩杨伟无根基飞腾冲云天奋迅协光熙骏骥骨法异伯乐观知之但当养羽翮鸿举必有期体无纤微疾安用问良医联翩轻栖集还为燕雀嗤韩众药虽良恐便不能治悠悠千里情薄言答嘉诗信心感诸中中赏不在辞　　赠山涛　　　　　　　　　晋司马彪苕苕椅桐树寄生于南岳上凌青云霓下临千仞谷处身孤且危于何托余足昔也植朝阳倾枝俟鸑鷟今世绝世用倥□见迫束班匠不我顾牙旷不我录焉得成琴瑟何由扬妙曲冉冉三光驰逝者一何速中夜不能寐抚剑起踯躅感彼孔圣叹哀此年命促卞和潜幽冥谁能证奇璞冀愿神龙来扬光以见烛　　鞠歌行有
序
　　　　　　　陆机
　序曰按汉宫阁有含章鞠室灵芝鞠室后汉马防　第宅卜临道连阁通池鞠城弥于街路鞠歌将谓　此也又东阿王诗连骑击壤或谓蹙鞠乎三言七　言虽奇宝名器不遇知己终不见重愿逢知己以　托意焉朝云升应龙攀乘风远游腾云端鼓钟歇岂自欢急弦高张思和弹时希值年夙愆循己虽易人知难王阳登贡公欢罕生既没国子叹嗟千载岂虚言邈矣远念情忾然　　咏史诗二首　　　　　　　　　左思主父宦不达恩肉还相薄买臣困樵采伉俪不安宅陈平无产业归来翳负郭长卿还成都壁立何寥廓四贤岂不伟遗烈光篇籍当其未遇时忧在填沟壑英雄有迍邅由来自古昔何世无奇才遗之在草泽　　又习习笼中鸟举翮触四隅落落穷巷士抱影守空庐出门无道路枳棘塞中涂计策弃不收块若枯池鱼外望无寸禄内顾无斗储亲戚还相蔑朋友日夜疏苏秦北游说李斯西上书俯仰生荣华咄嗟复雕枯饮河期满腹贵足不愿余巢林栖一枝可为达士模　　杂诗　　　　　　　　　　　　张协昔我资章甫聊以适诸越行行入幽荒欧骆从祝发穷年非所用此货将安设瓴甋夸玙璠鱼目笑明月不见郢中歌能否居然别阳春无和者巴人皆下节流俗多昏迷此理谁能察　　拟古二首　　　　　　　　　宋鲍照鲁客事楚王怀金袭丹素既荷主人恩又蒙令尹顾日宴罢朝归舆马塞衢路宗党生兆辉宾仆远倾慕富贵人所欲道得亦何惧南国有诸生迷方独沦误伐木清江湄设罝守毚兔　　又
