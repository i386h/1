<!-- { "loadSidebar": true } -->
悲回风之摇蕙兮心冤结而内伤物有微而陨性兮声有隐而先倡夫何彭咸之造思兮暨志介而不忘万变其情岂可盖兮孰虚伪之可长鸟兽鸣以号群兮草苴比而不芳鱼葺鳞以自别兮蛟龙隐其文章故荼荠不同亩兮兰□幽而独芳惟佳人之永都兮更统世以自贶眇远志之所及兮怜浮云之相羊介眇志之所惑兮窃赋诗之所明惟佳人之独怀兮折芳椒以自处曾歔欷之嗟嗟兮独隐伏而思虑涕泣交而凄凄兮思不眠以至曙终长夜之曼曼兮掩此哀而不去寤从容以周流兮聊逍遥以自恃伤太息之愍怜兮气于邑而不可止□思心以为纕兮编愁苦以为膺折若木以蔽光兮随□风之所仍存仿□而不见兮心踊跃其若汤抚佩□以案志兮超惘惘而遂行岁曶曶其若颓兮时亦冉冉而将至薠蘅稿而节离兮芳已歇而不比怜思心之不可惩兮证此言之不可聊宁溘死而流亡兮不忍此心之常愁孤子吟而抆泪兮放子出而不还孰能思而不隐兮昭彭咸之所闻登石峦以远望兮路眇眇之默默入景响之无应兮闻省想而不可得愁郁郁之无快兮居戚戚而不可解心鞿羁而不开兮气缭转而自缔穆眇眇之无垠兮莽芒芒之无仪声有隐而相感兮物有纯而不可为邈漫漫之不可量兮缥绵绵之不可纡愁悄悄之常悲兮翩冥冥之不可娱凌大波而流风兮托彭咸之所居上高岩之峭岸兮处雌霓之标颠据青冥而摅虹兮遂倏忽而扪天吸湛露之浮凉兮漱凝霜之氛氛依风□以自息兮忽倾寤以婵媛冯昆仑以澄雾兮隐山以清江惮涌湍之□□兮听波声之汹汹纷容容之无经兮罔芒芒之无纪轧洋洋之无从兮驰委移之焉止漂翻翻其上下兮翼遥遥其左右泛潏潏其前后兮伴张弛之信期观炎气之相仍兮窥烟液之所积悲霜雪之俱下兮听潮水之相击借光景以往来兮施黄棘之枉策求介子之所存兮见伯夷之放迹心调度而弗去兮刻着志之无适曰吾怨往昔之所冀兮悼来者之浮江淮而入海兮从子胥而自适望大河之洲渚兮悲申徒之抗迹骤谏君而不听兮任重石之何益以絓结而不解兮思蹇产而不释　　吊屈原赋　　　　　　　　　汉贾谊恭承嘉惠兮□罪长沙仄闻屈原兮自湛汨罗造托湘流兮敬吊先生遭世罔极兮乃陨厥身呜呼哀哉兮逢时不祥鸾凤伏窜兮鸱鸮翱翔阘茸尊显兮谗谀得志贤圣逆曳兮方正倒植谓随夷混兮谓跖蹺廉莫邪为钝兮铅刀为铦于嗟默默生之亡故兮斡弃周鼎宝康瓠兮腾驾罢牛骖蹇驴兮骥垂两耳服盐车兮章父荐屦渐不可久兮嗟若先生独离此咎兮谇曰已矣国其莫吾知兮子独壹郁其谁语凤缥缥其高逝兮夫固自引而远去袭九渊之神龙兮沕渊潜以自珍偭蟂獭以隐处兮夫岂从虾与蛭螾所贵圣之神德兮远浊世而自臧使麒麟可系而羁兮岂云异夫犬羊般纷纷其离此邮兮亦夫子之故也历九州而相其君兮何必怀此都也凤凰翔于千仞兮览德辉而下之见细德之险微兮遥增击而去之彼寻常之污渎兮岂容吞舟之鱼横江湖之鳣鲸兮固将制于蝼蚁　　惜誓　　　　　　　　　　　　前人惜余年老而日衰兮岁忽忽而不反登苍天而高举兮历众山而日远观江河之纡曲兮临四海之沾濡攀北极而一息兮吸沆瀣以充虚飞朱鸟使先驱兮驾太一之象舆苍龙蚴虬于左骖兮白虎骋而为右騑建日月以为盖兮载玉女于后车驰骛于杳冥之中兮休息呼昆仑之墟乐穷极而不厌兮愿从容乎神明涉丹水而驰骋兮右大夏之遗风鸿鹄之一举兮知山川之纡曲再举兮睹天地之圜方临中国之众人兮托回□乎尚羊乃至少原之□兮赤松王乔皆在旁二子拥瑟而调均兮余因称乎清商淡然而自乐兮吸众气而翱翔念我长生而久仙兮不如反余之故乡黄鹄后时而寄处兮鸱枭群而制之神龙失水而陆居兮为蝼蚁之所裁夫黄鹄神龙犹如此兮况贤者之逢乱世哉寿冉冉而日衰兮固儃回而不息俗流从而不止兮众枉聚而矫直或偷合而苟进兮或隐居而深藏若称量之不审兮同权概而就衡或推移而苟容兮或直言之谔谔伤诚是之不察兮并纫茅丝以为索方世俗之幽昏兮眩白黑之美恶放山渊之龟玉兮相与贵夫砾石梅伯数谏而至醢兮来革顺志而用国悲仁人之尽节兮反为小人之所贼比乾忠谏而剖心箕子被发而佯狂水背流而源竭兮木去根而不长非重躯以虑难兮惜伤身之无功已矣哉独不见夫鸾凤之高翔兮乃集太皇之□循四极而回周兮见盛德而后下彼圣人之神德兮远浊世而自藏使麒麟可得羁而系兮又何以异乎犬羊　　士不遇赋　　　　　　　　　董仲舒呜呼嗟乎遐哉邈矣时来曷迟去之速矣屈意从人非吾徒矣正身俟时将就木矣悠悠偕时岂能觉矣心之忧欤不期禄矣皇皇匪宁祇增辱矣努力触藩徒摧角矣不出户庭庶无过矣重曰生不丁三代之圣隆兮而丁三季之末俗以辩诈而期通兮贞士耿介而自束虽日三省于吾身兮犹怀进退之惟谷彼实繁之有徒兮指其白而为黑目信嫮而视眇兮口信辩而言讷鬼神不能正人事之变戾兮圣贤亦不能开愚夫之违惑出门则不可以偕往兮藏器又嗤其不容退洗心而内讼兮亦未知其所从也观上古之清浊兮廉士亦茕茕而靡归殷汤有卞随与务光兮周武有伯夷与叔齐卞随务光遁迹于深渊兮伯夷叔齐登山而采薇使彼圣人其犹周遑兮矧举世而同迷若伍员与屈原兮固亦无所复顾亦不能同彼数子兮将远游而终慕于吾侪之云远兮疑荒途而难践惮君子之于行兮诫三日而不饭嗟天下之偕违兮怅无与之偕返孰若返身于素业兮莫随世而轮转虽矫情而获百利兮复不如正心而归一善纷既迫而后动兮岂云禀性之惟褊昭同人而大有兮明谦光而务展遵幽昧于默足兮岂舒采而蕲显苟肝胆之可同兮奚须发之足辨也　　答客难　　　　　　　　　　东方朔客难东方朔曰苏秦张仪一当万乘之主而都卿相之位泽及后世今子大夫修先王之术慕圣人之义讽诵诗书百家之言不可胜数着于竹帛唇腐齿落服膺而不释好学乐道之效明白甚矣自以智能海内无双则可谓博闻辩智矣然悉力尽忠以事圣帝旷日持久官不过侍郎位不过执戟意者尚有遗行邪同胞之徒无所容居其故何也东方先生喟然长息仰而应之曰是故非子之所能备也彼一时也此一时也岂可同哉夫苏秦张仪之时周室大坏诸侯不朝力政争权相擒以兵并为十二国未有雌雄得士者强失士者亡故谈说行焉身处尊位珍宝充内外有廪仓泽及后世子孙长享今则不然圣帝流德天下震慑诸侯宾服威震四夷连四海之外以为带安于覆盂天下平均合为一家动发举事犹运之掌贤不肖何以异哉遵天之道顺地之利物无不得其所故绥之则安动之则苦尊之则为将卑之则为虏抗之则在青云之上抑之则在深泉之下用之则为虎不用则为鼠虽欲尽节效情安知前后夫天地之大士民之众竭精谈说并进辐辏者不可胜数悉力慕之困于衣食或失门户使苏秦张仪与仆并生于今之世曾不得掌故安敢望常侍郎平传曰天下无害灾虽有圣人无所施才上下和同虽有贤者无所立功故曰时异事异虽然安可以不务修身乎哉诗云鼓钟于宫声闻于外鹤鸣于九□声闻于天苟能修身何患不荣太公体行仁义七十有二乃设用于文武得信厥说封于齐七百岁而不绝此士所以日夜孳孳敏行而不敢怠也辟若鸽飞且鸣矣传曰天不为人之恶寒而辍其冬地不为人之恶险而辍其广君子不为小人之匈匈而易其行天有常度地有常形君子有常行君子道其常小人计其功诗云礼义之不愆何恤人之言故曰水至清则无鱼人至察则无徒冕而前旒所以蔽明黈纩充耳所以塞聪明有所不见听有所不闻举大德赦小过无求备于一人之义也枉而直之使自得之优而柔之使自求之揆而度之使自索之盖圣人之教化如此欲其自得之自得之则敏且广矣今世之处士时虽不用魁然无徒廓然独居上观许由下察接舆计同范蠡忠合子胥天下和平与义相扶寡耦少徒固其宜也子何疑于我哉若夫燕之用乐毅秦之任李斯郦食其之下齐说行如流曲从如环所欲必得功若丘山海内定国家安是遇其时也子又何怪之邪语曰以管窥天以蠡测海以莛撞钟岂能通其条贯考其文理发其音声哉繇是观之譬犹鼱鼩之袭狗孤豚之咋虎至则靡耳何功之有今以下愚而非处士虽欲弗困固不得已此适足以明其不知权变而终惑于大道也　　七谏　　　　　　　　　　　　前人平生于国兮长于原□言语讷譅兮又无强辅浅智褊能兮闻见又寡数言便事兮见怨门下王不察其长利兮卒见弃乎原□伏念思过兮无可改者群众成朋兮上侵以惑巧佞在前兮贤者灭息尧舜圣已没兮孰为忠直高山崔巍兮水流汤汤死日将至兮与麋鹿同坑块鞠兮当道宿举世皆然兮余将谁告斥逐鸿鹄兮近习鸱枭斩伐橘柚兮列树苦桃便娟之修竹兮寄生乎江潭上葳蕤而防露兮下泠泠而来风孰知其不合兮若竹柏之异心往者不可及兮来者不可待悠悠苍天兮莫我振理窃怨君之不寤兮吾独死而后已　　初放
惟往古之得失兮览私微之所伤尧舜圣而慈仁兮后世称而弗忘齐桓失于专任兮夷吾忠而名彰晋献惑于骊姬兮申生孝而被殃偃王行其仁义兮荆文寤而徐亡纣暴虐以失位兮周得佐乎吕望修往古以行恩兮封比乾之丘垄贤俊慕而自附兮日浸淫而合同明法令而修理兮兰芷幽而有芳苦众人之妒予兮箕子寤而佯狂不顾地以贪名兮心怫郁而内伤联蕙芷以为佩兮过鲍肆而失香正臣端其操行兮反离谤而见攘世俗更而变化兮伯夷饿于首阳独廉洁而不容兮叔齐久而逾明浮云陈而蔽晦兮使日月乎无光忠臣贞而欲谏兮谗谀毁而在旁秋草荣其将实兮微霜下而夜降商风肃而害生兮百草育而不长众并谐以妒贤兮孤圣特而易伤怀计谋而不见用兮岩穴处而隐藏成功隳而不卒兮子胥死而不葬世从俗而变化兮随风靡而成行信直退而毁败兮虚伪进而得当追悔过之无及兮岂尽忠而有功废制度而不用兮务行私而去公终不变而死节兮惜年齿之未央将方舟而下流兮冀幸君之发痛忠言之逆耳兮恨申子之沉江愿悉心之所闻兮遭值君之不聪不开寤而难道兮不别横之与纵听奸臣之浮说兮绝国家之久长灭规矩而不用兮背绳墨之正方离忧患而乃寤兮若纵火于秋蓬业失之而不救兮尚何论乎祸凶彼离畔而朋党兮独行之士其何望日渐染而不知兮秋毫微哉而变容众轻积而折轴兮原咎杂而累重赴湘沅之流澌兮恐逐波而复东怀沙砾而自沉兮不忍见君之蔽壅　　沉江
