<!-- { "loadSidebar": true } -->
并
序
　　杨翮
　有元至元元年抚州路金溪县新作二孝女庙成　按二孝女姓葛氏在唐宝历间以官责其父佑亏　炼白金事不胜暴酷皆发恚投冶中焚死父因获　免并其邑除坑冶之害以迄于今是宜血食其土　矣国子博士吴君师道既文之石而祀神之诗阙　焉上元杨翮撰为乐歌三章俾金溪之民岁时歌　之以祠孝女其词曰灵之来兮两旗张导旌幢兮锵琳琅缤暗暧兮相颉颃并辎軿兮归故乡归故乡兮民所望昭蠁兮洋洋庭燎辉兮夜未央椒兰发兮郁芬芳民报祠兮弗敢忘心屏营兮咸肃将灵格思兮民乐康灵之留兮淡容与云凝凝兮翳堂宇琼筵陈兮合箫鼓列尊罍兮酌清酤牲肥腯兮承雕俎女巫追兮傞屡舞诵神德兮歌颂举孰捐躯兮悟时主齐英英兮唯孝女继兹今兮飨终古灵醉饱兮民乐胥灵之去兮将安之俨欲旋兮猋上驰互招摇兮烂祈祈遵云路兮眷威迟金有赋兮地不遗竭赀产兮民力罢我邑并兮咸熙熙赖神惠兮独弗罹千万□兮神是稽荐苹藻兮答神厘灵遄逝兮民聿思　　金溪县葛烈女庙　　　　　　贡师泰金溪庙前草离离金溪庙中两女儿青山犹似旧时色流水不尽行人悲翠翘珠珥垂孔雀庙门深锁藤花落灵风萧飒半空来仿□音容启珠箔忆昔里中初赋银银赋日急家日贫父身搒掠痛欲绝女心愤结何由伸鬼狐夜号天漆黑大冶腾腾火光烈可怜踊跃双蛾眉变作兼金白如雪君不见缇萦上书更肉刑木兰远赴可汗兵固知才略过男子不如孝女英烈能捐生又不见湘妃江边泪斑竹韩凭冢上连理木固知精诚可相召不如孝女感化独神速赤龙并驾参婵娟万古日月悬中天人生虽死名不死吁嗟丈夫应愧尔　　闻孔氏女至　　　　　　　明李东阳南风吹送北河舟有女东来慰白头病里心情无那老别来风景又经秋鹊声报日书先到雨脚干时泪始收预想离程还在眼难将一笑解千忧　　夏初教女学绣有感　　　　　沈宜修忆昔十三余倚□初学绣不解春恼人惟谱花含蔻十五弄琼箫柳絮吹粘袖挈伴试秋千芳草花阴逗十六画蛾眉蛾眉春欲瘦春风二十年脉脉空长昼流光几度新晓梦还如旧落尽蔷薇花正是愁时候　　芝城寄女　　　　　　　　　方孟式莫问花开花落时幽芳不必斗浓枝昼长无事香消篆朝诵楞严暮诵诗　　客中忆二女　　　　　　　　　高启每忆门前两候归客中长夜梦魂飞料应此际犹依母灯下看缝寄我衣　　处子吟　　　　　　　　　　　辛全男有家兮女有郎人伦大典岂容忘虽存爱尔殷勤意不长淫风自越墙不饰春容不插花荆钗布袄自幽遐尔车来日多情礼抚尔儿孙正尔家　　戒溺女歌　　　　　　　　　施闰章劝君莫溺女溺女伤天性男女皆吾儿贫富有分定若云养女致家贫生儿岂必皆怡亲浪子千金供一掷良田美宅等埃尘更兼兄弟多嫡庶同室操戈越与秦豪华不少贵公子覆宗灭族空酸辛若云举女□生男后先迟速谁能知当阶玉树多先折老蚌双珠不厌迟好生戒杀天帝喜堕胎杀卵神明悲试看贻谋惟积善窦氏燕山五桂枝有女莫愁难遣嫁裙布荆钗是佳话婚不论财礼义存择婿安平免牵挂谩忧养女玷家声为儿娶妇亦关情淫先百恶尔当戒不种孽根孽不生富者杀女转萧条忍心聚敛家暗销盗贼天灾与讼狱任君百计也难逃贫者杀女终不富家无担石身无□男耕女织衣食丰何如骨肉图完聚杀女求儿儿不来暮年孤独始悲哀不如有女送终去犹免白骨委蒿莱赎人妻女救人殃阴骘连绵后必昌若还多女竟无男前生债主今生偿劝君莫杀女杀女还杀子仁人有后恶人亡桂折兰摧疾如矢劝君莫杀女杀女还杀妻生殄婴孩死索命牵衣地狱徒悲凄劝君莫杀女杀女还自杀孽冤相报几时休转劫投胎定夭扎孺子入入尚堪怜如何摘女葬黄泉及笄往嫁尚垂泪何忍怀中辄相弃古往今来多杀机可怜习俗不知非人命关天况骨肉莫待回头泪满衣
　女子部纪事一
