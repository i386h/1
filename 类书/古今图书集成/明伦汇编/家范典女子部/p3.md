<!-- { "loadSidebar": true } -->
赵氏曰时君之女故曰子以别非先君之女也　啖氏曰左氏云杞桓公请绝叔姬而无绝昏公许　之叔姬卒不言杞绝也书叔姬言非女也按此传　大误当在成八年误置此尔　汪氏曰二传以书　子为同母妹然十四年再书子叔姬苟皆同母不　当同字矣　庐陵李氏曰子叔姬左氏以为已嫁　于杞而遭出公谷皆以为许嫁盖适人则必系国　以无所系左氏非也其称子者文公女所以别于　先君之子也公谷以为姊妹者非　陈氏云已许　嫁于杞杞伯来朝诸绝叔姬复求其次此说通　　齐高固来逆子叔姬春秋宣公五年秋九月齐高固来逆子叔姬
左传齐高固来逆女自为也故书曰逆叔姬卿自逆也谷梁传诸侯之嫁女于大夫主大夫以与之来者接内也不正其接内故不与夫妇之称也胡传按左氏公如齐高固使齐侯止公请叔姬焉书夏公至自齐秋齐高固来逆子叔姬罪宣公也其曰来者以公自为之主称子者或谓别于先公之女也诸侯嫁女于大夫主大夫以与之者为体敌也而公自为之主压尊毁列卑朝廷慢宗庙矣夫以郑国褊小楚公子围之贵骄强大来娶于郑子产辞而却之使馆于外欲野赐之几不得抚有其室而宣公以鲁国周公之后逼于高固请婚其女强委禽焉而不能止惟不知以礼为守身之干是以得此辱也春秋详书为后世鉴欲人之必谨于礼以定其位不然卑巽妄说不近于礼奚足远耻辱哉
大
全
杜氏曰适诸侯称女适大夫称字所以别尊卑　也不书女归降于诸侯　范氏曰来者谓高固固　齐之大夫而与君接婚姻之礼与　赵氏曰时君　之女故加子字以别姑姊妹　高氏曰高固之娶　叔姬之嫁齐许之来鲁与之婚皆非礼也　家氏　曰闾巷之人为强有力者胁之而婚且犹不受况　于堂堂之侯国乎胁而求昏已为不可而又以大　夫伉礼于国君所以陵暴鲁国者甚矣宣公用齐　之力篡弒得国固不以是为辱鲁之宗社重为之　辱矣呜呼以千乘之国涕出而女于吴且犹羞之　而况于女邻国之大夫者乎春秋书之责鲁也责　齐也正高固陵犯之罪也　　季文子如宋致女
春秋成公九年夏季孙行父如宋致女
左传季文子如宋致女复命公享之赋韩奕之五章穆姜出于房再拜曰大夫勤辱不忘先君以及嗣君施及未亡人先君犹有望也敢拜大夫之重勤又赋绿衣之卒章而入公羊传未有言致女者此其言致女何录伯姬也谷梁传致者不致者也妇人在家制于父既嫁制于夫如宋致女是以我尽之也不正故不与内称也逆者微故致女详其事贤伯姬也
大
全
程子曰女既嫁父母使人安之谓之致女古者　三月而庙见始成妇也伯姬贤鲁国重故使卿致　也家语
　　本命解
女子者顺男子之教而长其理者也是故无专制之义而有三从之道幼从父兄既嫁从夫夫死从子　　又女有五不取逆家子者乱家子者世有刑人子者有恶疾子者丧父长子者汉韩诗外传
　　论女子
传曰夫行露之人许嫁矣然而未往也见一物不具　一礼不备守节贞理守死不往君子以为得妇道之宜故举而传之扬而歌之以绝无道之求防污道之行乎诗曰虽速我讼亦不尔从孔丛子
　　嘉言篇
子张曰女子必渐乎二十而后嫁何也孔子曰十五许嫁而后从夫是阳动而阴应男唱而女随之义也以为缋组紃织者女子之所有事也黼黻文章之义妇人之所有大功也必十五以往渐乎二十然后可以通乎此事通乎此事然后乃能上以孝于舅姑下以事夫养子也曹大家女诫
　　助内训
　其辞曰鄙人愚暗受性不敏蒙先君之余宠赖母　师之典训年十有四执箕帚于曹氏于今四十余　载矣战战兢兢常惧黜辱以增父母之羞以益中　外之累夙夜劬心勤不告劳而今而后乃知免耳　吾性疏顽教导无素恒恐子谷负辱清朝圣恩横　加猥赐金紫实非鄙人庶几所望也男能自谋矣　吾不复以为忧也但伤诸女方当适人而不渐训　诲不闻妇礼惧失容它门取耻宗族吾今疾在沉　滞性命无常念汝曹如此每用惆怅间作女诫七　章愿诸女各写一通庶有补益裨助汝身去矣其　勖勉之　　卑弱
古者生女三日卧之□下弄之瓦砖而斋告焉卧之□下明其卑弱主下人也弄之瓦砖明其习劳主执勤也斋告先君明当主继祭祀也三者盖女人之常道礼法之典教矣谦让恭敬先人后己有善莫名有恶莫辞忍辱含垢常若畏惧是谓卑弱下人也晚寝早作勿惮夙夜执务私事不辞剧易所作必成手迹整理是谓执勤也正色端操以事夫主清静自守无好戏笑洁齐酒食以供祖宗是谓继祭祀也三者苟备而患名称之不闻黜辱之在身未之见也三者苟失之何名称之可闻黜辱之可远哉北齐颜氏家训
　　治家篇
河北妇人织组紃之事黼黻锦绣罗绮之工大优于江东也太公曰养女太多一费也陈蕃云盗不过五女之门女之为累亦以深矣然天生蒸民先人传体其如之何世人多不举女贼行骨肉岂当如此而望福于天乎吾有疏亲家饶妓媵诞育将及使遣婚监守之体有不安窥倚户若生女者辄持将去母随号泣莫敢救之使人不忍闻也妇人之性率宠子婿而虐儿妇宠婿则兄弟之怨生焉虐妇则姊妹之谗行焉然则女之行留皆得罪于其家者母实为之至有谚云落索阿姑飧此其相报也家之常弊可不诫哉婚姻素对靖侯成规近世嫁娶遂有卖女纳财买妇输绢比量父祖计校锱铢责多还少市井无异或猥婿在门或傲妇擅室贪荣求利反招羞耻可不慎欤唐宋氏女论语　　立身章
凡为女子先学立身立身之法惟务清贞清则贞洁贞则身荣行莫回头语莫露唇坐莫动膝立莫摇裙喜莫大笑怒莫高声内外各处男女异群莫窥外壁莫出外庭窥必掩面出必藏形男非眷属莫与通名女非善属莫与相亲立身端正方可为人　　学作章
凡为女子须学女工纫麻缉苎粗细不同机车纺织切莫□□看蚕煮茧晓夜相从采桑摘柘看雨占风滓湿即替寒冷须烘取叶饲食必得其中取丝经纬文匹成工轻纱下轴细布入筒绸绢苎葛织造重重亦可货卖亦可自缝刺鞋补袜引线绣绒补联纫缀百事皆通皆依此语寒冷从容衣不愁破家不愁穷莫学懒妇积小痴慵不贪女务不计春冬针线粗率为人所攻嫁为人妇耻辱门风衣裳破损牵西遮东遭人指点耻笑乡中奉劝女子听取言终　　学礼章
凡为女子当知女务女客相遇安排坐具整顿衣裳轻行缓步敛手低声请过庭户问候通时从头称叙答问殷勤轻言细语备办茶汤迎来递去莫学他人□身不顾接见依稀有相欺侮如到人家且依礼数相见传茶即通事务说罢起身再三辞去主若相留礼筵待过酒略沾唇食无叉筋退盏辞壶过承推拒莫学他人呼汤呷醋醉后颠狂遭人所恶身未回家已遭点污当在家庭少游道路生面相逢低头看顾莫学他人不知朝暮走遍乡村说三道四引惹恶声多招骂怒辱贱门风连累父母损破自身供他笑具如此之人有如犬鼠莫学他人惶恐羞辱　　早起章
凡为女子习以为常五更鸡唱起着衣裳盥漱已了随意梳妆拾柴烧火早下厨房磨锅洗镬煮水煮汤随家丰俭蒸煮食尝安排蔬菜炮豉舂姜随时下料甜淡馨香整齐碗碟铺设分张三飧饭食朝暮相当侵晨早起百事无妨莫学懒妇不解思量黄□一觉直到天光日高三丈犹未离□起来已晏却是惭惶早起梳洗突入厨堂容颜龌龊手脚慌忙煮茶煮饭不及时常又有一等餟餔争□未曾炮馔先已偷藏丑呈乡里辱及爹娘被人传说岂不羞惶　　事父母章
女子在堂敬重爹娘每朝早起先问安康寒则烘火热则扇凉饥则进食渴则进汤父母捡责不得慌忙近前听取早夜思量若有不是改过从长父母言语莫作寻常遵依教训不可强良若有不是借问无妨父母年老朝夕忧惶补联鞋袜做造衣裳四时八节孝养相当父母有疾身莫离□衣不解带汤药亲尝求神拜佛指望安康莫教不幸或致身亡痛入骨髓哭断肝肠三年乳哺恩德难忘衣裳装殓持服居丧安埋设祭礼拜烧香追修荐拔超上天堂莫学忤逆咆哮无常纔出一语应答千张便行抛掉说着相伤如此妇女教坏村坊郑氏女孝经
　　广扬名章
大家曰女子之事父母也孝故忠可移于舅姑事姊妹也义故顺可移于娣姒居家理故理可闻于六亲是以行成于内而名立于后世矣宋朱子全书
　　语类
问女子亦当有教自孝经之外如论语只取其面前明白者教之何如曰亦可如曹大家女诫温公家范亦好袁氏世范
　　睦亲篇
孤女有分必随力厚嫁合得田产必依条分给若吝于目前必致嫁后有所陈诉寡妇再嫁或有孤女年未及嫁如内外亲姻有高义者宁若与之议亲使鞠养于舅姑之家俟其长而成亲若随母而归义父之家则嫌疑之间多不自明嫁女须随家力不可勉强然或财产宽余亦不可视为他人不以分给今世固有生男不得力而依托女家及身后葬祭皆由女子者岂可谓生女之不如男也大抵女子之心最为可怜母家富而夫家贫则欲得母家之财以与夫家夫家富而母家贫则欲得夫家之财以与母家为父母及夫者宜怜而稍从之及其有男女嫁娶之后男家富而女家贫则欲得男家之财以与女家女家富而男家贫则欲得女家之财以与男家为男女者亦宜怜而稍从之若或割贫益富此为非宜不从可也　　处己篇
中产之家凡事不可不早虑有男而为之营生教之生业皆早虑也至于养女亦当早为储蓄衣衾妆奁之具及至遣嫁乃不费力若置而不问但称临时此有何术不过鬻田庐及不恤女子之羞见人也至于家有老人而送终之具不为素办亦称临时亦无他术亦是临时鬻田庐及不恤后事之不如仪也今人有生一女而种杉万根者待女长则鬻杉以为嫁资此其女必不至失时也有于少壮之年置寿衣寿器寿茔者此其人必不至三日五日无衣无棺可敛三年五年无地可葬也郑氏家范
　　训女子
女适人者若有外孙弥月之礼惟首生者与之余并不许但令人以食味慰问之朔望后一日令诸生聚揖之时直说古列女传使诸妇听之女子年及八岁者不许随母到外家余虽至亲之家亦不许往违者重罚其母明曹端夜行烛
　　家规
女子有作非为犯淫狎者与之刀绳闭于牛驴房听其自死其母不容者出之其父不容者陈于官而放绝之仍告于祠堂于宗图上削其名死生不许入祠堂既放而悔改容死其女者复之徐三重家则
　　论女子
一男女之辨正在内外则妇人不当出外明甚予常至宜兴旅寓民舍罕见妇女形迹亦绝无往来道路此土俗之最美者良家女子固不宜轻出行游及抵亲识至于探望姻党辄遣妇女飘扬衢路肩摩稠人大非雅观必不得已第可命老幼童竖相致问信若远亲之家吉凶礼节已有男子在外交际恶用复需妇人哉一生女许婚宜待笄年不得太早世俗多有幼小受聘者数岁之内不惟男女变故难期且家事亦有聚散婿或孤贫无倚妇家不免收赘异族同处内外当闲此慎微别嫌第一事也若年齿各长此嫁彼娶宁复虑此一委弃子女此村野细民违天贼理者所为夫杀人而死国有常刑杀子女不死焉知天道不为冥戮读画明理之家必无此事姑书之或可理谕乡俗也　女子部艺文一
