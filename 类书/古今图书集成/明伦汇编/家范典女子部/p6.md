<!-- { "loadSidebar": true } -->
　　娇女诗　　　　　　　　　　□左思吾家有娇女皎皎颇白□小字为纤素口齿自清历鬓发覆广额双耳似连璧明朝弄梳台黛眉类扫迹浓朱衍丹唇黄吻烂熳赤娇语若连琐忿速乃明握笔利彤管篆刻未期益执书爱绨素诵习矜所获其娣字惠芳两目灿如画轻妆喜楼边临镜忘纺绩举觯拟京兆立的成复易玩弄眉颊间剧兼机杼役从容好赵舞延袖像飞翮上下弦柱际文史辄卷襞顾盼屏风画如见已指摘丹青日尘暗明义为隐赜驰骛翔园林果下皆生摘红葩掇紫萍实骤扺掷贪华风雨中倏忽数百适务蹑霜雪戏重綦常累积并心注肴馔端坐理盘□翰墨戢闲按相与数离逖动为炉钲屈屣履任之适止为荼菽据吹吁对鼎脂腻漫白袖烟熏染阿锡衣被皆重池难与沈水碧任其孺子意羞受长者责瞥闻当与杖掩泪俱向壁　　紫骝马歌词　　　　　　　梁无名氏烧火烧野田野雁飞上天童男娶寡妇壮女笑杀人　　地驱乐歌　　　　　　　　　　同上驱羊入谷白羊在前老女不嫁蹋地唤天　　捉搦歌四首　　　　　　　　　同上粟谷难舂付石臼弊衣难护付巧妇男儿千凶饱人手老女不嫁只生口谁家女子能行步反着夹襌后裙露天生男女共一处愿得两个成翁妪华阴山头百丈井下有流水彻骨冷可怜女子能照影不见其余见斜岭黄桑柘屐蒲子履中央有丝两头系小时怜母大怜婿何不早嫁论家计　　木兰诗二首　　　　　　　　无名氏唧唧复唧唧木兰当户织不闻机杼声唯闻女叹息问女何所思问女何所忆女亦无所思女亦无所忆昨夜见军帖可汗大点兵军书十二卷卷卷有爷名阿爷无大儿木兰无长兄愿为市鞍马从此替爷征东市买骏马西市买鞍鞯南市买辔头北市买长鞭朝辞爷娘去暮宿黄河边不闻爷娘唤女声但闻黄河流水鸣溅溅旦辞黄河去暮至黑山头不闻爷娘唤女声但闻燕山胡骑声啾啾万里赴戎机关山度若飞朔气传金柝寒光照铁衣将军百战死壮士十年归归来见天子天子坐明堂策勋十二转赏赐百千强可汗问所欲木兰不用尚书郎愿驰千里足送儿还故乡爷娘闻女来出郭相扶将阿姊闻妹来当户理红妆小弟闻姊来磨刀霍霍向猪羊开我东阁门坐我西间□脱我战时袍着我旧时裳当□理云鬓对镜帖花黄出门看火伴火伴始惊惶同行十二年不知木兰是女郎雄兔脚扑朔雌兔眼迷离两兔傍地走安能辨我是雄雌木兰抱杼嗟借问复为谁欲闻所戚戚感激强其颜老父隶兵籍气力日衰耗岂足万里行有子复尚少胡沙没马足朔风裂人肤老父旧羸病何以强自扶木兰代父去秣马备戎行易却纨绮裳洗却铅粉妆驰马赴军幕慷慨携干将朝屯雪山下暮宿青海傍夜袭月支虏更携于阗羌将军得胜归士卒还故乡父母见木兰喜极成悲伤木兰能承父母颜却卸巾理丝簧昔为烈士雄今复娇子容亲戚持酒贺父母始知生女与男同门前旧军都十年共崎岖本结兄弟交死战誓不渝今也见木兰言声虽是颜貌殊惊愕不敢前叹重徒嘻吁世有臣子心能如木兰节忠孝两不渝千古之名焉可灭　　送杨氏女　　　　　　　　唐韦应物永日方戚戚出门复悠悠女子今有行大江溯轻舟尔辈况无恃抚念益慈柔幼为长所育两别泣不休对此结中肠义往难复留自小阙内训事姑贻我忧赖兹托令门仁恤庶无尤贫俭诚所尚资从岂待周孝恭遵妇道容止顺其猷别离在今晨见尔当何秋居闲始自遣临感忽难收归来视幼女零泪缘缨流　　少女生日感怀　　　　　　　戴叔伦五逄晬日今方见置尔怀中自惘然乍喜老身辞远役翻悲一笑隔重泉欲教针线娇难解暂弄琴书性已便还有蔡家残史籍可能分与外人传　　津妾歌　　　　　　　　　　　李白津妾一棹歌脱父于严刑十子若不肖不如一女英　　幼女词　　　　　　　　　　施肩吾幼女纔六岁未知巧与拙向夜在堂前学人拜新月　　伤小女　　　　　　　　　　皮日休一岁犹未满九泉何太深唯余卷书草相对共伤心　　金銮子晬日　　　　　　　　白居易行年欲四十有女曰金銮生来始周岁学坐未能言惭非达者怀未免俗情怜从此累身外徒云慰目前若无夭折患则有婚嫁牵使我归山计应迟十五年　　自到浔阳生三女子因诠真理用遣妄怀　　　　　　　　　　　　　　　　前人宦途本自安身拙世累由来向老多远谪四年徒已矣晚生三女拟如何预愁嫁娶真成患细念因缘尽是魔赖学空王治苦法须抛烦恼入头陀　　念金銮子二首　　　　　　　　前人衰病四十身娇痴三岁女非男犹胜无慰情时一抚一朝舍我去魂影无处所况念夭折时呕哑初学语始知骨肉爱乃是忧悲聚唯思未有前以理遣伤苦忘怀日已久三度移寒暑今日一伤心因逄旧乳母与尔为父子八十有六旬忽然又不见迩来三四春形质本非实气聚偶成身恩爱元是妄缘何暂为亲念兹庶有悟聊用遣悲辛暂将理自夺不是忘情人　　答谢家最小偏怜女　　　　　　前人嫁得梁鸿六七年耽书爱酒日高眠雨荒春圃唯生草雪压朝厨未有烟身病忧来缘女少家贫忘却为夫贤谁知厚俸今无分枉向秋风吹纸钱　　病中哭金銮子　　　　　　　　前人岂料吾方病□悲汝不全卧惊从枕上扶哭就灯前有女诚为累无儿岂免怜病来纔十日养得已三年慈泪随声迸悲肠遇物牵故衣犹架上残药尚头边送出深村巷看封小墓田莫言三里地此别是终天　　重伤小女子　　　　　　　　　前人学人言语□□行嫩似花房脆似琼纔知恩爱迎三岁未辨东西过一生汝异下殇应杀礼吾非上圣讵忘情伤心自叹鸠巢拙长堕春雏养不成　　罗子　　　　　　　　　　　　前人有女名罗子生来纔两春我今年已长日夜二毛新顾念娇啼面思量老病身直应头似雪始得见成人　　寄义兴小女子　　　　　　　　孟郊江南庄宅浅所过唯□篱小女未解行酒弟老更痴家中多吴语教尔遥可知山怪夜动门水妖时弄池所忧痴酒肠不解委曲辞渔妾性崛强耕童手皴厘想兹为襁褓如鸟拾柴枝我咏元鲁山胸臆流甘滋终当学自乳起坐常相随　　别李氏女子　　　　　　　　刘长卿念尔嫁犹近稚年那别亲临岐方教诲所贵和六姻俯首戴荆钗欲拜凄且颦本来儒家子莫耻梁鸿贫汉川若可涉水清石磷磷天涯远乡妇月下孤舟人　　哭小女降真　　　　　　　　　元稹雨点轻沤风复惊偶来何事去何情浮生未到无生地暂到人间又一生　　哭女樊　　　　　　　　　　　前人秋天净绿月分明何事巴猿不剩鸣应是一声肠断去不容啼到第三声　　哭女樊四十韵　　　　　　　　前人逝者何由见中人未达情马无生角望猿有断肠鸣去伴投遐侥来随梦险程四年巴养育万里硖回萦病是他乡染魂应远处惊山魈邪乱逼沙虱毒潜婴母约看宁辨余慵疗不精欲寻方次第俄值疾充盈灯火徒相守香花秖浪擎莲初开月梵蕣已落朝荣魄散云将尽形全玉尚莹空垂两行血深送一枝琼秘祝休巫觋安眠放使令旧衣和箧施残药满瓯倾乳媪闲于社医僧婗似酲悯渠身觉剩讶佛力难争骑竹痴犹子牵车小外甥等长迷过影遥戏误啼声涴纸伤余画扶□念试行独留呵面镜谁弄倚墙筝忆昨工言语怜初妙长成撩风妒鹦舌凌露触兰英翠凤舆真女红蕖捧化生秖忧嫌五浊终恐向三清宿恶诸荤味悬知众物名环从枯树得经认宝函盛愠怒偏憎数分张雅爱平最怜贪栗妹频救懒书兄为占娇饶分良多眷恋诚别常回面泣归定出门迎解怪还家晚长将远信呈说人偷罪过要我抱纵横腾蹋游江舫攀缘看乐棚和蛮歌字拗学妓舞腰轻迢遰离荒服提携到近京未容夸伎俩唯恨枉聪明往绪心千结新丝鬓百茎暗窗风报晓秋幌雨闻更败槿萧□馆衰杨破坏城此中临老泪仍自哭孩婴　　去岁自刑部侍郎以罪贬潮州刺史乘驿赴任　　其后家亦谴逐小女道死殡之层峰驿旁山下　　蒙恩还朝过其墓留题驿梁　　　韩愈数条藤束木皮棺草殡荒山白骨寒惊恐入心身已病扶舁沿路众知难绕坟不暇号三□设祭惟闻饭一盘致汝无辜由我罪百年惭痛泪阑干　　送女子　　　　　　　　　　　刘商青娥宛宛聚为裳乌鹊桥成别恨长惆怅梧桐非旧影不悲鸿雁暂随阳　　宋氏五女　　　　　　　　　　王建　贝州宋处士廷芬五女若华若昭若伦若宪若茵五女誓终养贞孝内自持兔丝自萦纡不上青松枝晨昏在亲傍闲则读书诗自得圣人心不因儒者知少年绝音华贵绝父母词素钗垂两髦短窄古时衣行成闻四方征诏环佩随同时入皇宫联影步玉墀乡中尚其风重为修茅茨圣朝有良史将此为女师　　哭小女痴儿　　　　　　　　李群玉平生未省梦熊罴稚女如花坠晓枝条蔓纵横输葛藟子孙蕃育羡螽斯方同王衍钟情切犹念商瞿有庆迟负尔五年恩爱泪眼中惟有涸泉知　　伤小女痴儿　　　　　　　　　前人哭尔春日短支颐长叹嗟不如半死树犹吐一枝花　　木兰　　　　　　　　　　　宋林同　古乐府云阿爷无大儿木兰无长兄愿为市鞍马　从此替爷征谨勿悲生女均之有至情萦能赎父罪兰亦替爷征　　呈父　　　　　　　　吴安持妻王氏西风吹入小□纱秋气应怜我忆家极目江山千里恨依然和泪看黄花　　寄女严　　　　　　　　　金元好问鹳崖鱼窟路间关旬月无由一往还寒食归宁见邻女举家回首望西山　　贫女行　　　　　　　　　　元陈泰贫家养女纔十五手足如绵独当户阿爷前月去行商小弟伶仃未离母筠篮日暮挑菜葵倩人远籴防朝炊簪花枝重黄垂额汲涧泉深绿照眉生时不得嫁时力却喜夫家惯耕织堂前供养老姑存姑为艰难少颜色夜来小弟报平安见说新年百计宽此身岂愿独温饱父母养我良辛酸　　以家事付诸儿惟不得姑苏陆氏女子消息　　　　　　　　　　　　　　　戴表元秖怜地僻少过从更许年衰养惰慵行健有时寻近局起迟尝日到高舂鹿皮冠野频频戴鹅顶蔬粗款款供儿女团栾俱在眼独怜无信过吴松　　吴人嫁女词　　　　　　　　郑允端　余见寻常百姓家多以女嫁达官贵人虽夸耀于　一时而终不得偕老故作是诗以警之时至正丙　申岁也种花莫种官路傍嫁女莫嫁诸侯王种花官路人取将嫁女王侯不久长花落色衰情变更离鸾破镜终分张不如嫁与田舍郎白首相看不下堂　　陶九嫂　　　　　　　　　　　杨奂　述蕲春刘益甫所言以为强暴不道者之戒勿轻钗与笄勿贱裙与襦柘□一女子健胜百丈夫家住庐州东库藏饶金珠天阴夜抹漆暴客萌觊觎胠箧不足较父兄罹刳屠女年十五六以色竟见驱捕捉星火急亡命洞庭湖既为陶家妇九嫂从渠呼寝息风浪中四邻唯菇蒲琴瑟未免合积久产二雏春秋祭享绝对面佯悲吁向来郎鬓黑漂泊生白须身后乏寸土奈我子母孤干戈又换世幸在昔廛区何当决归计卒岁容相娱闻语略不疑意谓痴且愚锐然弃轻舟携抱登长涂青毡复旧物水陆多膏腴女儿拜夫前灵贶焉可诬儿初有秘祝欲答神明扶绐郎俟西祠径往公府趋画地诉首尾曾不遗锱铢官长怒咆哮俄顷就执俘械杻满虮虱就戮临街衢使女坐其旁笑颊如施朱自推二贼雏上请加锧鈇官曰产尔腹颇亦怜呱呱女曰此贼种不可谓不辜环观交感泣猛烈今古无兹事鬼神畏失机或斯须甘露若训注反遭毒手图政类窦桂娘儿同心实殊隐忍寂寞滨岂甘盗贼污白玉投青泥至宝终莫渝此雠若不雪何以见乌乌一息传万口南北通燕吴夫愿女为妇妇愿女为姑绿林肝胆寒低头羞穿窬佳人固不幸能还谁尔拘何事原巨先遂使轻侠徒　　女杀虎行　　　　　　　　　　吴莱山深日落猛虎行长风振木威□父樵未归女在室心已与虎同死生扬睛掉尾腥满地狭路残榛苦遭噬岂非一气通呼吸徒以柔躯扼强鸷君不见冯妇来下车众中无人尚负嵎又不见裴将军出鸣镝一时鞍马俱辟易丈夫英雄却不武临事趄汗流雨关东贤女不足数孝女千年传杀虎　　金溪县孝女庙乐歌
