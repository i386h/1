<!-- { "loadSidebar": true } -->

　女子部汇考
易经
　　说卦传
一索而得女故谓之长女
又
离再索而得女故谓
之中女
又
兑三索而得女故谓之少女
汉扬雄方言
　　杂释
女谓之嫁子

注
言往适人
班固白虎通
　　嫁娶
女者如也从如人也在家从父母既嫁从夫夫没从子也传曰妇人有三从之义也刘熙释名
　　释长幼
女如也妇人外成如人也故三从之义少如父教嫁如夫命老如子言青徐州曰□□忤也始生时人意不喜忤忤然也魏张揖博雅
　　释亲
女如也
　　又
女子谓之妇人
汇苑
　　女子
女如也从父之教从夫之命故曰如未嫁谓之女已嫁谓之妇
　女子部总论
易经
　　屯卦
六二屯如邅如乘马班如匪寇婚媾女子贞不字十年乃字
程
传
二以阴柔居屯之世虽正应在上而逼于初刚　故屯难邅回如辞也乘马欲行也欲从正应而复　班如不能进也班分布之义下马为班与马异处　也二当屯世虽不能自济而居中得正有应在上　不失义者也然逼近于初阴乃阳所求柔者刚所　陵柔当屯时固难自济又为刚阳所逼故为难也　设匪逼于寇难则往求于婚媾矣婚媾正应也寇　非理而至者二守中正不苟合于初所以不字苟　贞固不易至于十年屯极必通乃获正应而字育　矣以女子阴柔苟能守其志节久必获通况君子　守道不回乎初为贤明刚正之人而为寇以侵逼　于人何也曰此自据二以柔近刚而为义更不计　初之德如何也易之取义如此本
义
班分布不进之
　貌字许嫁也礼曰女子许嫁笄而字六二阴柔中　正有应于上而乘初刚故为所难而邅回不进然　初非为寇也乃求与己为婚媾耳但己守正故不　之许至于十年数穷理极则妄求者去正应者合　而可许矣爻有此象故因以戒占者象曰六二之难乘刚也十年乃字反常也

程
传
六二居屯之时而又乘刚为刚阳所逼是其患　难也至于十年则难久必通矣乃得反其常与正　应合也十数之终也　　姤卦
姤女壮勿用取女

程
传
一阴始生自是而长渐以盛大是女之将长壮　也阴长则阳消女壮则男弱故戒勿用取如是之　女取女者欲其柔和顺从以成家道姤乃方进之　阴渐壮而敌阳者是以不可取也女渐壮则失男　女之正家道败矣姤虽一阴甚微然有渐壮之道　所以戒也本
义
姤遇也决尽则为纯干四月之卦至
　姤然后一阴可见而为五月之卦以其本非所望　而卒然值之如不期而遇者故为遇遇已非正又　一阴而遇五阳则女德不贞而壮之甚也取以自　配必害乎阳故其象占如此　　杂卦传
姤遇也柔遇刚也渐女归待男行也

大
全
朱子曰女待男而行所以为渐
　　又
归妹女之终也

大
全
双湖胡氏曰女未嫁之称既嫁为归则女之终　矣诗经
　　小雅斯干篇
乃生女子载寝之地载衣之裼载弄之瓦无非无仪唯酒食是议无父母诒罹
朱
注
裼褓也瓦纺砖也仪善罹忧也寝之于地卑之　也衣之以褓即其用而无加也弄之以瓦习其所　有事也有非非妇人也有善非妇人也盖女子以　顺为正无非足矣有善则亦非其吉祥可愿之事　也唯酒食是议而无遗父母之忧则可矣易曰无　攸遂在中馈贞吉而孟子之母亦曰妇人之礼精　五饭幂酒浆养舅姑缝衣裳而已矣故有闺门之　修而无境外之志此之谓也大
全
朱子曰瓦纺时所
　用之物旧见人画列女传漆室女手执一物如今　银子样者意其为纺砖也然未可必　安成刘氏　曰妇人于事无所敢自遂正位乎内事在馈食之　间而已六二阴爻居阴位则柔顺得正居下体之　中则得中故其象为无攸遂在中馈而其占者能　如此则为得正而吉无攸遂即无非无仪也在中　馈即唯酒食是议也礼记
　　曲礼
男女不杂坐不同椸枷不同巾栉不亲授

陈
注
植者曰楎横者曰椸枷与架同置衣服之具也　巾以涗洁栉以理发此四者皆所以远私之嫌　　又女子许嫁缨非有大故不入其门

陈
注
许嫁则系以缨示有所系属也此与幼所佩香　缨不同大故大事也大
全
长乐刘氏曰家人内政不
　严以防之于细微之初不刚以正之于未然之始　则其悔吝不可逭矣易曰闲有家志未变也男女　之志既为情邪之所变闲禁虽严求其无咎而咎　可无哉故夫妇未七十虽同藏未有可嫌也圣人　制礼必尔者以无嫌止有嫌也用有情之难正无　情之易也而况于男女未有室家哉女子许嫁缨　所以系属其心以着诚于夫氏起其孝义也既许　嫁则有姆教之处于阃内之别室男子非有疾忧　之故不入其门也姑姊妹女子子已嫁而反兄弟弗与同席而坐弗与同器而食
陈
注
女子子重言子者别于男子也专言兄弟者远　同等之嫌　　又
男女异长

陈
注
各为伯仲示不相干杂之义也
　　又
女子许嫁笄而字

陈
注
许嫁则十五而笄未许嫁则二十而笄亦成人　之道也故字之　　又
男女相答拜也

陈
注
男女嫌疑之避亦多端矣然拜而相答所以为　礼岂以行礼为嫌哉故记者明言之　　曾子问
孔子曰嫁女之家三夜不息烛思相离也
　　内则
男女未冠笄者鸡初鸣咸盥漱栉縰拂髦总角衿缨皆佩容臭昧爽而朝问何食饮矣若已食则退若未食则佐长者视具
陈
注
总角总聚其发而结束之为角童子之饰也
　　又
男不言内女不言外非祭非丧不相授器其相授则女受以篚其无篚则皆坐奠之而后取之外内不共井不共湢浴不通寝席不通乞假男女不通衣裳内言不出外言不入男子入内不啸不指夜行以烛无烛则止女子出门必拥蔽其面夜行以烛无烛则止道路男子由右女子由左　　又
子能食食教以右手能言男唯女俞男鞶革女鞶丝陈
注
鞶小囊盛帨巾者男用韦女用缯帛
　　又
七年男女不同席不共食
　　又
女子十年不出姆教婉娩听从执麻枲治丝茧织纴组紃学女事以共衣服观于祭祀纳酒浆笾豆菹醢礼相助奠
陈
注
十年不出谓十岁则恒处于内也姆女师也婉　谓言语娩谓容貌司马公云柔顺貌纴缯帛之属　组亦织也诗执辔如组紃之制似绦古人以置诸　冠服缝中者全庆源辅氏曰婉有委曲之意娩有　迟缓之意听从所谓以顺为正也妇人之容德莫　此为盛始于容德中于女工之事终于祭祀之礼　妇人之事尽是矣　严陵方氏曰不出谓常居闺　阁之内也听则有所受从则无所违皆女德也执　麻枲则绩事也治丝茧则蚕事也观于祭祀则欲　其习熟是事故也非特观之而已又且纳酒浆笾　豆菹醢等物以致其礼相助长者而奠之于神焉　诗不云乎于以奠之宗室牖下谁其尸之有齐季　女盖助奠之谓也十有五年而笄二十而嫁有故二十三年而嫁聘则为妻奔则为妾凡女拜尚右手
陈
注
十五许嫁则笄未许嫁者二十而笄故谓父母　丧妻齐也妾之言接言得接见于君子不得伉俪　也尚左尚右阴阳之别大
全
严陵方氏曰三五而圆
　者月也故女子之年至是数而笄笄者妇人首饰　盖成人之服也夫男子冠则有成人之礼女子笄　则当许嫁之时然嫁止于二十娶必止于三十者　阴以少为美阳以壮为强故也然经亦举其大略　耳故王氏谓女子非二十而后可嫁以为二十而　不嫁则非礼男子三十而娶四十强而仕推此可　知聘言由彼而问此奔言自此而趋彼拜尚右手　尊阴道也　　丧服
妇为父母丧未练而出则三年既练而出则已陈
注
若当父母之丧未期而为夫所出则终父母三　年之制为已与夫族绝故其情复隆于父母也若　在父母小祥后被出则是己之期服已除不可更　同兄弟为三年服矣故已也已者止也未练而反则期既练而反则遂之

陈
注
若被出后遇父母之丧未及期而夫命之反则　但终期服反在期后则遂终三年盖缘已随兄弟　小祥服三年之丧不可中废也大
全
严陵方氏曰女
　出嫁则恩隆于夫家被出则恩复隆于父母得反　则恩复隆于夫家既练而反则服不可中道而除　故遂其三年凡此所谓以仁起义也　　杂记
女虽未许嫁年二十而笄礼之妇人执其礼燕则鬈首
陈
注
疏曰十五许嫁而笄若未许嫁至二十而笄以　成人礼言之妇人执其礼者十五许嫁而笄则主　妇及女宾为笄礼主妇为之着笄女宾以醴礼之　未许嫁而笄者则妇人礼之无主妇女宾不备仪　也燕则鬈首者谓既笄之后寻常在家燕居则去　其笄而分发为鬌紒也此为未许嫁故虽已笄犹　为少者处之　　昏义
教以妇德妇言妇容妇功

陈
注
德贞顺也言辞令也容则婉娩功则丝麻
仪礼
　　士昏礼
女子许嫁笄而醴之称字

注
许嫁已受纳征礼也笄女之礼犹冠男也使主　妇女宾执其礼疏
释曰女子许嫁谓年十五已上
　至十九已下案曲礼女子许嫁缨有笄兼有缨示　有系属此不言缨文不具也云醴之称字者犹男　子冠醴之称字同是以礼记丧服小记云丈夫冠　而不为殇妇人笄而不为殇是其义同也　释曰　云许嫁已受纳征礼也者以纳采问名纳吉三礼　虽使者往来未成交亲故曲礼云非纳币不交不　亲郑据纳征唯未行请期亲迎也二者要待女二　十为之云笄女之礼犹冠男也使主妇女宾执其　礼者案杂记云女虽未许嫁年二十而笄礼之妇　人执其礼郑注云言妇人执其礼明非许嫁之笄　彼以非许嫁笄笄轻故无主妇女宾使妇人而已　明许嫁笄当使主妇对女宾执其礼其仪如冠男　也又许嫁者用醴礼之不许嫁者当用酒醮之敬　其早得礼也　　又
父醴女而俟迎者母南面于房外

注
女既次纯衣父醴之于房中南面盖母荐焉重　婚礼也女奠爵于荐东立于位而俟婿婿至父出　使摈者请事母出南面房外示亲授婿且当戒女　也女出于母左父西面戒之必有正焉若衣若笄母戒诸西阶上不降
注
必有正焉者以托戒之使不忘
疏
释曰此记亦
　经不具以母出房户之西南面女出房西行故行　出于母左父在阼阶上西面故因而戒之云母戒　诸西阶上者母初立房西女出房母行至西阶上　乃戒之也　释曰云托戒使不忘者谓托衣笄恒　在身而不忘持戒亦然故戒使不忘也下文父母　及庶母重云戒者并与此文相续成也此士礼父　母不降送案桓公三年经书九月齐侯送姜氏于　欢谷梁传曰礼送女父不下堂母不出祭门祭门　则庙门言不言庙门则似得下堂者彼诸侯礼与　此异以其大夫诸侯天子各有昏礼故不同也　　又父送女命之曰戒之敬之夙夜毋违命

注
夙早也早起夜卧命舅姑之教命
疏
释曰上送
　女之时父母俱戒迄今此记人父云此戒者当同　是送女时并有此戒续成前文庶母所戒亦然以　前后语时不同故记人两处记之但父戒之使无　违舅命母戒之使无违姑命故父云命母云戒也母施衿结帨曰勉之敬之夙夜无违宫事
注
帨佩巾
疏
释曰宫事谓姑命妇之事若内宰职
　云后教六宫妇人称宫故也
庶母及门内施鞶申之以父母之命命之曰敬恭听宗尔父母之言夙夜无愆视诸衿鞶
注
庶母父之妾也鞶鞶囊也男鞶革女鞶丝所以　盛帨巾之属为谨敬申重也宗尊也愆过也诸之　也示之以衿鞶皆托戒使识之也不示之以衣笄　者尊者之戒不嫌忘之疏
释曰云男鞶革女鞶丝
