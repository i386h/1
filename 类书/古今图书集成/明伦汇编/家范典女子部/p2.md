<!-- { "loadSidebar": true } -->
　者内则文男女用物不同故并引男子鞶革于经　无所当也云所以盛帨巾之属为谨敬者案内则　云箴管线纩施鞶□郑云鞶□言施明为箴管线　纩有之是鞶以盛帨巾之属此物所以供事舅姑　故云谨敬也云不示之以衣笄者尊者之戒不嫌　忘之者前文父戒以衣笄此经母施衿结帨庶母　直示之以衿鞶不示以衣笄故郑决之也　　丧服
女子子在室为父三年

注
女子子者子女也别于男子也言在室者关已　许嫁疏
释曰自此尽为父三年论女子子为父出
　及在室之事制服又与男子不同云女子子者子　女也别于男子也者男子女子名单称子是对父　母生称今于女子别加一字故双言二字以别于　男一子者云言在室者关已许嫁者郑意经直云　女子子为父得矣而别加在室者关已许嫁关通　也通已许嫁内则女子十年不出又云十有五年　而笄女子子十五许嫁而笄谓女子子年十五笄　四德已备许嫁与人即加笄与丈夫二十而冠同　死而不殇则同成人矣身既成人亦得为父服斩　也虽许嫁为成人及嫁要至二十乃嫁与夫家也　　又子嫁反在父之室为父三年

注
谓遭丧后而出者始服齐衰期出而虞则受以　三年之丧受既虞而出则小祥亦如之既除丧而　出则已凡女行于大夫以上曰嫁行于士庶人曰　适人　　又
女子子适人者为其父母昆弟之为父后者
传曰为父何以期也妇人不贰斩也妇人不贰斩者何也妇人有三从之义无专用之道故未嫁从父既嫁从夫夫死从子故父者子之天也夫者妻之天也妇人不贰斩者犹曰不贰天也妇人不能二尊也为昆弟之为父后者何以亦期也妇人虽在外必有归宗曰小宗故服期也
注
从者从其教令归宗者父虽卒犹自归宗其为　父后服重者不自绝于其族类也曰小宗者言是　乃小宗也小宗明非一也小宗有四丈夫妇人之　为小宗各如其亲之服避大宗春秋四传
　　齐侯送女
春秋桓公三年秋九月齐侯送姜氏于欢
左传齐侯送姜氏非礼也凡公女嫁于敌国姊妹则上卿送之公子则下卿送之于大国维公子亦上卿送之于天子则诸卿皆行公不自送于小国则上大夫送之公羊传何以书讥何讥尔诸侯越境送女非礼也此入国矣何以代称夫人自我言齐父母之于子虽为邻国夫人犹曰吾姜氏谷梁传礼送女父不下堂女不出祭门诸母兄弟不出阙门父戒之曰谨慎从尔舅之言母戒之曰谨慎从尔姑之言诸母复申之曰谨慎从尔父母之言送女逾境非礼也　　公会杞伯姬
春秋庄公二十有七年春公会杞伯姬于洮
左传非事也天子非展义不巡守诸侯非民事不举卿非君命不越境胡传左氏曰会于洮非事也天子非展义不巡守诸侯非民事不举卿非君命不越境伯姬庄公之女非事而特会于洮爱其女之过而不能节之以礼此春秋之所禁也惟不节之以礼然后有使自择配如僖公之于季姬而典训亡矣
大
全
家氏曰于洮非归宁之地安有女子来宁父母　疾驱于通道大都略无所禁忌者乎　陈氏曰内　女为夫人七见于经未有书公会者而会自伯姬　始由是来朝其子由是来求妇伯姬之为皆未之　前闻也　　杞伯姬来
春秋庄公二十有七年冬杞伯姬来
左传归宁也凡诸侯之女归宁曰来出曰来归夫人归宁曰如某出曰归于某公羊传其言来何直来曰来大归曰来归
胡传归宁也礼父母在岁一归宁若归而合礼则常事不书其曰杞伯姬来者不当来也女子有行远父母兄弟春会于洮冬又归鲁故知其不当来也来而必书春秋于男女往来之际严矣
大
全
高氏曰伯姬春方出与公会而冬又来何其不　安于杞也杞伯不能制其妻如其国何　张氏曰　志其来往之数非岁一归宁之义所以厚男女之　别也　汪氏曰春秋内女之适诸侯惟杞伯姬四　书来一书会则伯姬之越礼可知矣伯姬之后惟　书齐高固及子叔姬来亦非礼也　　莒庆来逆叔姬
春秋庄公二十有七年冬莒庆来逆叔姬
公羊传莒庆者何莒大夫也莒无大夫此何以书讥何讥尔大夫越境逆女非礼也谷梁傅诸侯之嫁女于大夫主大夫以与之来者接内也不正其接内故不与夫妇之称也胡传莒庆莒大夫也叔姬庄公女也何以称字大夫自逆则称字为其君逆则称女尊卑之别也何以书诸侯嫁女于大夫而公自主之非礼也
大
全
刘氏曰莒庆非有君命也叔姬非适诸侯也何　以得书乎以公之自主之公之自主之则敌敌则　书矣　陈氏曰诸侯嫁女于大夫必使大夫同姓　者主之曷为公亲焉则莒庆仇也莒无大夫于是　书莒庆隐桓庄之际莒尝为强国入向取杞牟娄　纳公子庆父吾君特会外大夫自浮来之盟始以　是知庆之敢伉也　汪氏曰宣公以篡得国倚齐　为援而齐人止公为高固求婚鲁人以为大辱莒　庆微国之大夫而庄公以女妻之又自为之主其　不君亦甚矣　刘氏曰谷梁云不正其接内故不　与夫妇之称也非也不曰逆女乱于君夫人者也　书叔姬自其理然　　伯姬卒
春秋僖公九年秋七月乙酉伯姬卒
公羊传此未适人何以卒许嫁矣妇人许嫁字而笄之则以成人之丧治之谷梁传内女也未适人不卒此何以卒也许嫁笄而字之死则以成人之丧治之
大
全
何氏曰不以荡礼隆者当为诸侯夫人有即贵　之渐　啖氏曰内女为夫人书卒许嫁为夫人亦　然其为媵及嫁太子公子大夫则不书　蜀杜氏　曰嫁为夫人则系国　汪氏曰经书女未嫁而卒　者二虽曰许嫁则丧之以成人之礼亦时君溺爱　之过耳据礼诸侯姑姊妹女子子嫁为诸侯夫人　则服大功大功以下则无服盖诸侯绝期苟嫁为　诸侯夫人则尊同尊同则为之服也许嫁未可称　夫人而丧之如成人非礼也　　公及夫人会齐侯
春秋僖公十有一年夏公及夫人姜氏会齐侯于阳谷胡传襄陵许翰曰先乎阳谷之会为大雨雪后乎阳谷之会为大雩僖公贤君不能礼佐齐桓儆其怠忽而更与之俱肆于宠乐是以见戒于天如此以公夫人阳谷之会观之齐桓伯业怠矣故楚人伐黄不能救凡此类属词比事直书于策而义自见者也大
全
杜氏曰妇人送迎不出门见兄弟不逾阈与公　俱会齐侯非礼　孙氏曰参讥之也　薛氏曰夫　人齐侯之女也归宁可也为会而从夫于外非归　宁之礼也　高氏曰公之娶夫人之归皆不书者　合礼故也此会于阳谷则非礼矣公稔闻桓庄之　失而不改其辙齐侯亲见两国之事亦循其迹以　两君相会而使妇人厕于其间何以示侍卫仆从　之臣乎　家氏曰桓公之始伯愤齐女之无度以　哀姜为首戮诸夏肃然知中国所以异干夷狄实　在于是齐襄卫宣污染之习为之一扫庶乎古方　伯之遗烈矣及其暮年志得而骄乃复与僖姜为　阳谷与下之会伯业其衰矣乎　汪氏曰书及以　会所以别男女也桓公如齐称公与姜氏此称及　则僖公犹能防制云耳颂称声姜为令妻则声　姜必无文姜之行矣　　季姬归鄫
春秋僖公十有四年夏六月季姬及鄫子遇于防使鄫子来朝十有五年秋九月季姬归于鄫左传鄫季姬来宁公怒止之以鄫子之不朝也夏遇于防而使来朝公羊传鄫子曷为使乎季姬来朝内辞也非使来朝使来请己也谷梁传遇者同谋也来朝者来请己也朝不言使言使非正也以病鄫子也胡传春秋内女适人者明有所从则系诸国若杞伯姬是也其未适人者欲有所别则书其字若子叔姬是也季姬书字而未系诸国其女而非妇亦明矣及者内为志内女而外与诸侯遇讥鲁也朝不言使言使非正鄫子国君而季姬使之朝病鄫也鲁秉周礼男女之际岂其若是之甚乎盖鲁公钟爱其女使自择配故得与鄫子遇于防而遂以季姬归之尔有孟光之德有伯鸾之贤变而不失礼之正则犹可矣不然非所以为爱而厚其别也故称及称遇称使罪鲁与鄫以正男女之礼为后世戒也
大
全
孙氏曰季姬上无归鄫之文则是未嫁者此年　遇防明年九月归鄫是季姬先与鄫子遇而后嫁　也此季姬之行不正可知矣　何氏曰礼男不亲　求女不亲许鲁不防正其女乃使要遮鄫子淫佚　使来请己与禽兽无异故卑鄫子使乎季姬以贱　之　张氏曰僖公爱女而使自择配鄫子听其使　而朝鲁请之夫妇之始而不正如此书之所以讥　僖公之不父鄫子之不夫季姬之不子不妇也　临川吴氏曰未嫁之女而与鄫子私相邂逅是淫　奔也姬既私遇之后使鄫子朝鲁而请□姬不足　责也僖公不能正家如此何以居人上乎　汪氏　曰郑徐吾犯之妹美使之自择所配至于兄弟相　残以乱郑国之政鲁秉周礼而季姬与鄫子道淫　如此僖公正始之道亦可愧矣　啖氏曰左氏谓　季姬鄫子之夫人公怒鄫子不朝季姬使之朝按　称季姬明鲁未嫁女也若是鄫夫人不当与鄫子　遇又明年归于鄫明此时鄫子请娶之若言鲁之　处女不当与诸侯会则文姜哀姜淫佚至甚　刘　氏曰若实来宁何故再书其归乎杞伯姬来何以　不书归乎　吴氏曰鄫子请娶季姬僖公许之至　是始归也　　鄫季姬卒
春秋僖公十有六年夏四月丙申鄫季姬卒
胡传内女嫁于诸侯则尊同尊同则记其卒记其卒则必记其葬然而有不记者此笔削之旨非可以例求者也宋伯姬在家为淑女既嫁为贤妇死于义而不回此行之超绝卓异者既书其葬又载其谥僖公钟爱季姬使自择配季姬不能自克以礼恃爱而行虽书其卒因夺其葬所以谨夫妇之道正人伦之统明王教之始也以此防民犹有嫁殇立庙举朝素衣亲临祖载如魏明帝之厚其女者
大
全
汪氏曰内女为诸侯夫人者七惟纪伯姬宋共　姬书卒葬杞叔姬以出不书葬郯伯姬齐子叔姬　亦出并不书卒杞伯姬归杞四十余年不书卒葬　疑必有故鄫季姬违礼故卒而不葬纪叔姬非夫　人以贤而卒葬之　　声姜会齐侯
春秋僖公十有七年秋夫人姜氏会齐侯于卞左传师灭项淮之会公有诸侯之事未归而取项齐人以为讨而止公秋声姜以公故会齐侯于卞大
全
张氏曰人臣灭项而止僖公刑已颇矣又远会　妇人于地此管仲既亡桓公志荒之政也　临　川吴氏曰此盖会淮之后诸侯各归其国齐独止　公将执之以归夫人齐女也闻公见止要齐侯于　路而会之非齐侯已归而再出会姜氏也妇人无　外事鲁之诸夫人声姜颇为贤妇诗人以令妻颂　之而犹有此失盖稔于见闻之非盲于礼义之正　是以好成人之美者惜焉　高氏曰论其情则可　矣而礼则不可也小白入鲁地而会声姜能无嫌　乎　　出姜如齐
春秋文公九年春夫人姜氏如齐

大
全
临川吴氏曰出姜当是齐昭公女盖有所不安　而归宁以诉于父母云耳赵氏以为无父母盖谓　归宁合礼者经不书故疑其非昭公女也　　子叔姬卒
春秋文公十有二年春二月庚子子叔姬卒
左传二月叔姬卒不言杞绝也书叔姬言非女也公羊传此未适人何以卒许嫁矣妇人许嫁字而笄之死则以成人之丧治之其称子何贵也其贵奈何母弟也谷梁传其曰子叔姬贵也公之母姊妹也其一传曰许嫁以卒之也男子二十而冠冠而列丈夫三十而娶女子十五而许嫁二十而嫁
大
全
