<!-- { "loadSidebar": true } -->
　　颜益期
按陋巷志支子世表三十八代益期详正学士　　颜昭甫按陋巷志支子世表三十八代昭甫
按兖州府志昭甫字周卿勤礼长子也少聪颖尤工篆隶草书与内弟殷仲容齐名而劲力过之特为伯父师古所赏凡所注释必令参定焉历汝南太守曹王晋王侍读时献玉鼎篆书二十余字举朝莫能识昭甫能尽读之　　颜敬仲
按陋巷志支子世表三十八代敬仲勤礼次子吏部郎中　　颜康成
按陋巷志支子世表三十八代康成育德长子永徽二年状元擢制科太子舍人崇文学士　　颜强学
按陋巷志支子世表三十八代强学育德次子进士制举校书郎　　颜希庄
按陋巷志支子世表三十八代希庄育德季子进士银青光禄大夫和州刺史　　颜中和
按陋巷志支子世表三十八代中和渝州刺史　　颜日损按陋巷志支子世表三十八代日损太基丞
　　颜尚宾
按陋巷志宗子世表三十九代尚宾右率府亲卫鄜州司功监州录事下邽令子鼎　　颜隐朝
按陋巷志支子世表三十九代隐朝进士拔萃河北尉　　颜匡朝
按陋巷志支子世表三十九代匡朝胊山令
　　颜元叔
按陋巷志支子世表三十九代元叔校书郎
　　颜志正
按陋巷志支子世表三十九代志正下邽令
　　颜志恭
按陋巷志支子世表三十九代志恭右卫翊卫　　颜志廉按陋巷志支子世表三十九代志廉右卫翊卫　　颜志谦按陋巷志支子世表三十九代志谦赞善大夫　　颜志宣按陋巷志支子世表三十九代志宣殿中侍御史　　颜景灵按陋巷志支子世表三十九代景灵校书郎
　　颜元孙
按陋巷志支子世表三十九代元孙
按兖州府志元孙字聿修昭甫长子也少孤养于舅氏殷仲容家聪锐绝伦年十岁李逸闻其少俊请与相见座中试安石榴赋援翰立就不加点窜李逸大惊嗣圣元年举进士素未习尚书六日兼注毕究省试铭赋二道既丽且新名动天下解褐彭城簿历登封长安二尉洛阳丞著作佐郎太子舍人时明皇监国独掌命诰当时以为纶言之最明皇尝出诸家书迹数十卷令定其真伪元孙分别以进明皇大悦因赐笺藤笔墨衣服等物尝和游苑诗御扎八分批答曰孔门称哲宋室闻贤翰墨便捷莫之与先出为润州长史迁滁沂二州刺史终朝散大夫濠州刺史上柱国　　颜惟贞
按陋巷志支子世表三十九代惟贞
按兖州府志惟贞字叔坚昭甫次子也少孤育舅氏殷仲容家教以笔法贫无纸以黄土扫壁画而习之故以草隶擅名天授元年判入高第授衢州参军温县永昌二尉遂代兄为长安尉迁太子文学拜薛王友加勋上桂国　　颜会宗
按陋巷志支子世表三十九代会宗襄阳参军　　颜孝友按陋巷志支子世表三十九代孝友楚州司马　　颜澄按陋巷志支子世表三十九代澄右卫翊卫
　　颜
按陋巷志支子世表三十九代润涪城尉
　　颜恭敏
按陋巷志支子世表三十九代恭敏希庄第七子明汉书武功尉　　颜知微
按陋巷志支子世表三十九代知微希庄第九子制举伊阙丞　　颜邻几
按陋巷志支子世表三十九代邻几校书郎
　　颜大智
按陋巷志宗子世表三十九代大智仕至并州录事参军　　颜鼎
按陋巷志宗子世表四十代鼎子召
　　颜允济
按陋巷志支子世表四十代允济好属文榆次尉　　颜挺按陋巷志支子世表四十代挺万年尉
　　颜广成
按陋巷志支子世表四十代广成将军
　　颜春卿
按唐书本传春卿倜傥美姿仪通当世务十六举明经拔萃高第调犀浦主簿尝送徒于州亡其籍至庭口记物色凡千人无所差长史陆象先异之转蜀尉苏颋代为长史被谮系狱为□榈赋自托颋遽出之魏征远孙瞻罪抵死春卿为请玉真公主得不死人高其节终偃师丞临终捉真卿臂曰尔当大吾族顾我不得见以诸子诿汝后真卿主其昏嫁沈盈者亦杲卿甥有行义明黄老学解褐博野尉与杲卿同死难赠大理正官其二子遥达按陋巷志支子世表四十代春卿元孙长子
　　颜杲卿
按唐书本传杲卿字昕与真卿同五世祖以文儒世家父元孙垂拱间为濠州刺史杲卿以荫调遂州司法参军性刚正□事明济尝为刺史诘让正色别白不为屈开元中与兄春卿弟曜卿并以书判超等吏部侍郎席豫咨嗟推伏再以最迁范阳户曹参军安禄山闻其名表为营田判官假常山太守禄山反杲卿及长史袁履谦谒于道赐杲卿紫袍履谦绯袍令与假子李钦凑以兵七千屯土门杲卿指所赐衣谓履谦曰与公何为着此履谦悟乃与真定令贾深内丘令张通幽定谋图贼杲卿入称疾不视事使子泉明往返计议阴结太原尹王承业为应使平卢节度副使贾循取幽州谋泄禄山杀循以向润客牛廷玠守杲卿阳不视事委政履谦潜召处士权涣郭仲邕定策时真卿在平原素闻贼逆谋阴养死士为拒守计李□等死贼使段子光传首徇诸郡真卿斩子光遣甥卢逖至常山约起兵断贼北道杲卿大喜以为兵掎角可挫贼西锋乃矫贼命召钦凑计事钦凑夜还杲卿辞城门不可夜开舍之外邮使履谦及参军冯虔郡豪翟万德等数人饮劳既醉斩之并杀其将潘惟慎贼党歼投尸滹沱水履谦以首示杲卿则喜且泣先是禄山遣将高邈召兵范阳未还杲卿使□城尉崔安石图之邈至满城虔万德皆会传舍安石绐以置酒邈舍马虔叱吏缚之而贼将何千年自赵来虔亦执之日未中送二贼杲卿遣万德深通幽传钦凑首械两贼送京师与泉明偕至太原王承业欲自以为功厚遣泉明还阴令壮士翟乔贼于路乔不平告之故乃免元宗擢承业大将军送吏皆被赏已而事显乃拜杲卿卫尉卿兼御史中丞履谦常山太守深司马即传檄河北言王师二十万入土门遣郭仲邕领百骑为先锋驰而南曳柴扬尘望者谓大军至日中传数百里贼张献诚方围饶阳弃甲走于是赵巨鹿广平河间并斩伪刺史传首常山而乐安博陵上谷文安信都魏邺诸郡皆自固杲卿兄弟兵大振禄山至陜闻兵兴大惧使史思明等率平卢兵度河攻常山蔡希德自怀会师不涉旬贼急攻城兵少未及为守计求救于河东承业前已攘杀贼功兵不出杲卿昼夜战井竭粮矢尽六日而陷与履谦同执贼胁使降不应取少子季明加刃颈上曰降我当活而子杲卿不答遂并卢逖杀之杲卿至洛阳禄山怒曰吾擢尔太守何所负而反杲卿瞋目骂曰汝营州牧羊羯奴耳窃荷恩宠天子负汝何事而乃反乎我世唐臣守忠义恨不斩汝以谢上乃从尔反耶禄山不胜忿缚之天津桥柱节解以肉啖之詈不绝贼钩断其舌曰复能骂否杲卿含糊而绝年六十五履谦既断手足何千年弟适在傍咀血喷其面贼脔之见者垂泣杲卿宗子近属皆被害杲卿已虏诸郡复为贼守张通幽以兄相贼谮杲卿于杨国忠故不加赠肃宗在凤翔真卿表其枉会通幽为普安太守上皇杖杀之李光弼郭子仪收常山出杲卿履谦二家亲属数百人于狱厚给遗令行丧干元初赠杲卿太子太保谥曰忠节封其妻崔清河郡夫人初博士裴郁以杲卿不执政但谥曰忠议者不平故以二字谥焉逖季明及宗子等皆赠五品官建中中又赠杲卿司徒初杲卿被杀徇首于衢莫敢收有张凑者得其发持谒上皇是夕见梦帝寤为祭后凑归发于其妻妻疑之发若动云后泉明购尸将葬得刑者言死时一足先断与履谦同坎瘗指其域得之乃葬长安凤栖原季明逖同茔泉明有孝节振人之急既为承业所遣未至而常山陷故客寿阳史思明围李光弼获泉明裹以革送幽州间关得免思明归国而真卿方为蒲州刺史令泉明到河北求宗属始一女及姑女并流离贼中及是并得之悉钱三万赎姑女还取赀复往则己女复失之履谦及父故将妻子奴隶尚三百余人转徙不自存泉明悉力赡给分多匀薄相扶挟度河托真卿真卿随所归资送之泉明之殡父与履谦分柩护还长安履谦妻疑敛具俭狭发视之与杲卿等乃号踊待泉明如父肃宗拜泉明郫令政化清明诛宿盗人情翕然成都尹举其课第一迁彭州司马家贫居官廉而孤藐相从百口□鬻不给无愠叹居母丧哀毁骨立其行义当世以为难按陋巷志支子世表四十代杲卿元孙次子
　　颜曜卿
按陋巷志支子世表四十代曜卿元孙第三子工诗善草隶年十六词学直崇文馆历城丞终朝散大夫淄川司马　　颜旭卿
按陋巷志支子世表四十代旭卿元孙第四子美姿仪善草隶引山令　　颜茂曾
按陋巷志支子世表四十代茂曾元孙第五子讷言敏行颇工篆籀嘉陵司马　　颜阙疑
按陋巷志支子世表四十代阙疑惟贞长子孝友仁让专精诗传春秋杭州参军　　颜允南
按陋巷志支子世表四十代允南
按兖州府志允南字去惑惟贞次子也开元间以挽郎入高第授鹑觚尉历殿中御史忤杨国忠贬襄阳丞为国子司业累官正议大夫金乡县男子颍终楚州刺史　　颜乔卿
按陋巷志支子世表四十代乔卿惟贞第三子仁友精晋史有吏才富平尉　　颜真长
按陋巷志支子世表四十代真长惟贞第四子清直举明经进士　　颜幼舆
按陋巷志支子世表四十代幼舆字令轨惟贞第五子仁和有蕴籍精班固汉书进士齐郎历新息簿左卫帅府兵曹赐绯鱼袋　　颜真卿
