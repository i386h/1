<!-- { "loadSidebar": true } -->
按陋巷志宗子世表五十六代之美字宗德天成县教谕益都学正庐州路教授历山阳县主簿文林郎东明县尹子池　　颜之克
按陋巷志支子世表五十六代之克椿次子东阿县教谕　　颜之才
按陋巷志支子世表五十六代之才椿子卫辉学正　　颜诩按宋史本传诩唐太师真卿之后真卿尝谪卢陵故诩为吉州永新人诩少孤兄弟数人事继母以孝闻一门千指家法严肃男女异序少长辑睦匜架无主厨馔不异义居数十年终日怡愉家人不见其喜愠年七十余卒（按四十一代已有诩为禄山所害而杲卿之孙皆以言旁为名未应真卿后有　诩姑附宋末）
　　元
　　颜潾
按陋巷志支子世表五十七代潾之晡子宁阳县教谕　　颜瑜
按元史本传瑜字德润兖州曲阜人兖国复圣公五十七代孙也以行谊用举者为邹及阳曲两县教谕至正十八年田丰起山东瑜携家走郓城道遇贼以刃来胁瑜曰尔何人瑜曰我东鲁书生也贼执瑜曰尔书生吾不杀尔可从我见主帅瑜骂曰尔贼何主帅邪贼怒欲杀瑜瑜无惧色复使之写旗瑜大诟曰尔大元百姓天下乱募尔为兵而反为叛逆我腕可断岂能为尔写旗从逆乎贼以枪刺瑜至死骂不绝口其妻子皆为所害又有曹彦可者亳州人会妖寇起里中多田野无赖子目不知书者既破毫揭帛于竿皆群趋彦可家劫之使写旗彦可力辞乃迫以刀斧彦可唾之曰我儒者知有君父宁死耳岂为汝写旗者耶贼怒遂见害年七十矣其家素贫又死于乱□殡其尸贼既定有司具以事闻中书为给赀以葬赐谥节愍按陋巷志支子世表五十七代瑜字德润阳曲教谕　　明　　颜池
按陋巷志宗子世表五十七代池字德裕宣德府及三氏学教授主奉祀事子拳　　颜拳
按陋巷志宗子世表五十八代拳字克膺主奉祀事子希仁　　颜希仁
按陋巷志宗子世表五十九代希仁字士元号景哲正统十一年钦定主奉祀事景泰二年驾幸太学行取陪祀子三议赞谕　　颜希惠
按陋巷志宗子世表五十九代希惠景泰二年行取复圣公子孙特授翰林院五经博士后以不系嫡派黜罢仍以希仁长子议为宗　　颜议
按陋巷志宗子世表六十代议字定伯因正统以后宗系紊乱天顺六年辨正仍授翰林院五经博士俾世袭主奉祀事成化元年驾幸太学行取陪祀于时朝贺未有宅第议入奏可之赐第于东安门外入觐驰驿定为常例子三公鋐公铜公钺　　颜公鋐
按陋巷志宗子世表六十一代公鋐字宗器成化十四年袭翰林院五经博士主奉祀事弘治元年驾幸太学行取陪祀正德元年驾幸大学又取陪祠子五重德重礼重道重贤重式　　颜重德
按陋巷志宗子世表六十二代重德字尚本号西庄正德七年袭翰林院五经博士主奉祀事嘉靖元年驾幸太学行取陪祀子从祖　　颜从祖
按陋巷志宗子世袭六十三代从祖字守嗣嘉靖九年袭翰林院五经博士主奉祀事十二年三月驾幸太学行取陪祀无后以德礼长子肇先为宗　　颜肇先
按陋巷志宗子世表六十三代肇先字启源号克复嘉靖四十一年袭翰林院五经博士主奉祀事隆庆元年驾幸太学行取陪祀子嗣慎　　颜嗣慎
按陋巷志宗子世表六十四代嗣慎字用修号敬亭万历三年袭翰林院五经博士主奉祀事四年驾幸太学行取陪祀子三引宗引祚引禄　　颜嗣温
按陋巷
志作嗣振

按曲阜县志嗣温颜子六十四代孙青城教谕从舜子也笃实好学垂髫受廪饩天性孝友父殁庐墓封土哭奠贫不能日给一粥枵腹毁形三年如一日乡评甚重之屡经旌□　　颜引宗
按陋巷志宗子世表六十五代引宗字永昌号养蒙未袭职而卒子二伯贞伯廉　　颜引祚
按陋巷志宗子世表六十五代引祚字永锡号新吾以兄引宗蚤卒万历十七年代袭翰林院五经博士主奉祀事及兄子伯贞长让职致仕子四伯华伯伟伯温伯润　　颜伯贞
按陋巷志宗子世表六十六代伯贞字叔节号建中万历二十七年袭翰林院五经博士主奉祀事子二光鲁光晋　　颜伯廉
按陋巷志宗子世表六十六代伯廉字叔清号执中幼聪□弱冠受廪饩有文名宗人多师事之及长以兄卒侄幼万历三十四年代袭翰林院五经博士主奉祀事及兄子光鲁长具疏让职致仕子二光启光佑　　颜光鲁
按陋巷志宗子世表六十七代光鲁字宗旦号师周天启二年叔伯廉让职致仕光鲁袭翰林院五经博士主奉祀事四年驾幸太学行取陪祀子二绍统绍业　　颜绍绪
按曲阜县志六十八代绍绪袭博士
　　颜懋衡
按曲阜县志六十九代懋衡袭博士
　　周
　　曾元
按嘉祥县志元曾子子也养曾子见孟子书公行子之之燕遇元于涂曰燕君何如元曰志卑志卑者轻物轻物者不求助苟不求助何能举氐羌之夷也不忧其系垒也而忧其不焚也利夫秋毫害靡国家然且为之几为知计哉　　曾申
按嘉祥县志申元之弟也尝问于曾子曰哭父母有常声乎曰中道婴儿失其母焉何常声之有穆公之母卒使人问于申曰如之何对曰闻诸申之父曰哭泣之哀齐斩之服饘粥之食自天子达于庶人布幕卫也縿幕鲁也尝谓子思曰屈己以伸道乎抗志以贫贱乎子思曰道伸吾所愿也今天下王侯其孰能哉与其屈己以富贵不若抗志以贫贱屈己则制于人抗志则不愧于道　　曾华
按嘉祥县志华申之弟也曾子有疾华抱足曾子曰微乎吾无颜氏之才何以告汝然而君子之务盖有之矣夫华多而实寡者天也言多而行寡者人也鹰隼以山为卑而增巢其上鱼□鼋鼍以渊为浅而蹶穴其中卒其所以得之者饵也是故君子苟无以利害义则辱何由至哉官怠于宦成病加于小愈祸胎于懈惰孝衰于妻子此四者慎终如始诗曰靡不有初鲜克有终　　曾西
按嘉祥县志西元之子也生平不欲为管仲事见孟子　　明
　　言愚
按常熟县志邑中以言夫子弦歌雅化凡读书积行之士瓣香有托惜其子孙人物寥落无多饮宾言愚隐居教授竭束修所入备甘旨以娱节母矜其族孤以贫废学育而诲之如其子孝义有足多者其子诸生福喜兄弟俱以言行闻福保祖墓不为利回卫专祠不为势压复书院不以贫为解弟喜蠲塾金以给槥殓子郡庠恂如完寄帑以复知交世德相仍此先贤之泽闾左称道勿绝者　　周
　　端木叔
按浚县志叔子贡之裔也藉其先资家累万金不治世故行年六十尽散其资于宗族国人及病无药石之储死无槥葬之需国人怜焉返其财于子孙段干生称之曰端木叔达人也入祀乡贤　　汉
　　孟舒
按兖州府志舒汉高祖九年为云中太守文帝即位召田叔问曰公知天下长者乎叔顿首曰云中孟舒是也上曰先帝署舒云中虏入舒不能守母故士卒战死者数百人长者固杀人乎叔曰汉与楚相拒士卒罢敝不忍言士卒临城死战如子为父如弟为兄以故死者数百人岂故驱战之哉所以为长者上曰贤哉孟舒复召为云中太守世系作五代孙　　孟卿
按孟卿兖州府志作孟
子裔史传俱不载后仿此

按汉书本传卿东海人也事萧奋以授后仓鲁闾丘卿仓说礼数万言号曰后氏曲台记授沛闻人通汉子方梁戴德延君戴圣次君沛庆普孝公孝公为东平太傅德号大戴为信都太傅圣号小戴以博士论石渠至九江太守由是礼有大戴小戴庆氏之学通汉以太子舍人论石渠至中山中尉普授鲁夏侯敬又传族子咸为豫章太守大戴授琅邪徐良斿卿为博士州牧郡守家世传业小戴授梁人桥仁季卿杨荣子孙仁为大鸿胪家世传业荣琅邪太守由是大戴有徐氏小戴有桥杨氏之学　　孟喜
按汉书本传喜字长卿东海兰陵人也父号孟卿善为礼春秋授后苍疏广世所传后氏礼疏氏春秋皆出孟卿孟卿以礼经多春秋烦杂乃使喜从田王孙受易喜好自称誉得易家候阴阳灾变书诈言师田生且死时枕喜□独传喜诸儒以此耀之同门梁丘贺疏通证明之曰田生绝于施雠手中时喜归东海安得此事又蜀人赵宾好小数书后为易饰易文以为箕子明夷阴阳气亡箕子箕子者万物方荄兹也宾持论巧慧易家不能难皆曰非古法也云受孟喜喜为名之后宾死莫能持其说喜因不肯仞以此不见信喜举孝廉为郎曲台署长病免为丞相掾博士缺众人荐喜上闻喜改师法遂不用喜喜授同郡白光少子沛翟牧子兄皆为博士繇是有翟孟白之学　　后汉　　孟尝
按后汉书本传尝字伯周会稽上虞人也其先三世为郡吏并伏节死难尝少修操行仕郡为户曹史上虞有寡妇至孝养姑姑年老寿终夫女弟先怀嫌忌乃诬妇厌苦供养加鸩其母列讼县庭郡不加寻察遂结竟其罪尝先知枉状备言之于太守太守不为理尝哀泣外门因谢病去妇竟□死自是郡中连旱二年祷请无所获后太守殷丹到官访问其故尝诣府具陈寡妇□诬之事因曰昔东海孝妇感天致旱于公一言甘泽时降宜戮讼者以谢□魂庶幽枉获申时雨可期丹从之即刑讼女而祭妇墓天应澍雨谷稼以登尝后策孝廉举茂才拜徐令州郡表其能迁合浦太守郡不产谷实而海出珠宝与交趾比境常通商贩贸籴粮食先时宰守并多贪秽诡人采求不知纪极珠遂渐徙于交趾郡界于是行旅不至人物无资贫者死饿于道尝到官革易前敝求民病利曾未逾岁去珠复还百姓皆反其业商货流通称为神明以病自上被征当还吏民攀车请之尝不得进乃载乡民船夜遁去隐处穷泽身自耕佣邻县士民慕其德就居止者百余家桓帝时尚书同郡杨乔上书荐尝曰臣前后七表言故合浦太守孟尝而身轻言微终不蒙察区区破心徒然而已尝安仁弘义耽乐道德清行出俗能干绝群前更守宰移风改政去珠复还饥民蒙活且南海多珠财产易积掌握之内价盈兼金而尝单身谢病躬耕垄次匿景藏采不扬华藻实羽翮之美用非徒腹背之毛也而沈沦草莽好爵莫及廊庙之宝弃于沟渠且年岁有讫桑榆行尽而忠贞之节永谢圣时臣诚伤心私用流涕夫物以远至为珍士以稀见为贵盘木朽株为万乘用者左右为之容耳王者取士宜拔众之所贵臣以斗筲之姿趋走日月之侧思立微节不敢苟私乡曲窃感禽息亡身进贤尝竟不见用年七十卒于家　　孟戫
按兖州府志戫汉桓帝朝为济阴太守灵帝即位转太常后为太尉　　孟光
按三国蜀志本传光字孝裕河南洛阳人汉太尉孟郁之族
注
续汉书云郁中常侍孟贲之弟
