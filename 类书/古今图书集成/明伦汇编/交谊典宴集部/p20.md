<!-- { "loadSidebar": true } -->
漫约既恐鼓衰而成渝决期又虑囊羞而凑冗今就六斋随卜一日定而不执宽而有程或后或前自筹消息且迟且速共酌闲忙庶垂老可遵窃比真率之会而持斋不破犹存莲社之风　　通序
迭为宾主莫如兄弟人共四姓会作九班三邹三会三严三会三闻并谶西共三会相间而举相续不断政于迹有往来更见心无人我且使母妻各熟其謦咳亦令童仆交致其殷勤　　简庀
此会唯取团栾非夸饾饤素犹愧饱芹葅并菔鲊难消清乃生狂米汁与菜根偏称品毋逾六饮可二参乐在蔬水之中老我姜桂之性如其瓶罄不妨浊酒半壶倘尔厨寒自可青盐数粒诚一觞一咏淡而忘归即三白三毛戏不为虐　　正欢
