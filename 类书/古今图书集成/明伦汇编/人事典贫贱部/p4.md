<!-- { "loadSidebar": true } -->
　　贫居　　　　　　　　　　　宋文同绳□拥敝裯初起发未栉南□展书卷就暖读寒日门前绝车马薄暮垂片席短墙挂纤蔓幽鸟啄红实群蜗恶积雨缭绕篆空壁男儿处贫贱举首宇宙窄翩翩枪榆鸠宛转匿絮虱妻孥竞相笑憔悴守文笔　　送穷　　　　　　　　　　　金李遹昔年曾作送穷诗结柳赍粮拟退之送去还来还复语君家犹有读书儿　　拟贫士　　　　　　　　　　明蓝仁蟏蛸网我户蟋蟀号我壁被褐不掩胫采薇岂充食岁有饥寒忧巷无车马迹岂知旷达观不以贫病迫昔闻孔颜圣亦有陈蔡厄淡然忘世虑弦歌自朝夕蓬门有一士被褐恒苦饥朝饮南涧流暮食西山芝虽有二顷园芜秽亦不治妻子共寂寞弹琴咏书诗荒林积雪深古屋炊烟迟高卧自有适何必他人知　　贫居　　　　　　　　　　　　徐章薄田日巳荒旧业日巳替困蒙三十年良由寡生计人非无交游贫贱亦相弃周周与蛩蛩饥渴尚相济所以箪瓢人傲焉不狎世处之苟能安其乐有真意　　贫士行　　　　　　　　　　　徐颍白蒿青柘颓垣中三日烟爨始得红故书委鼠穴向夕托宿如鹅笼浊醪难赊值蚕月归来西市瓶罍空咄嗟枳花且多实井底蕙草无春风　　贫居　　　　　　　　　　　　张振青眼交游觉渐稀侧身天地可相依若知白石真堪煮何待黄精为疗饥已过禁烟无熟食不因沽酒典春衣苍苔碧草侵阶长高卧空斋昼掩扉　　贫家吟　　　　　　　　　　　卢澐风雪下茆檐出门无去所凄凄儿女啼日晡犹未煮　　贫贱别　　　　　　　　　　　王□东郊野水湔云白万树嘶蝉生暝色弟兄贫贱易分飞气怆尊前辞不得更须质酒送君行酒尽须还不计程细说江头岐路错共眠船底月华明人生三时行已矣荣稿存亡未堪擬一屋同居愧士衡十年减产知张李相望行舟一叶飘孤舟倍觉路迢迢转喉有意泪相噎背橹无言魂自销寂寞归眠对蔓花对花独醉更咨嗟寄语莫言为客苦纵非为客亦无家　　冬夜　　　　　　　　　　　陈献章长夜气始凄木绵被重裘端坐思古人寒灯耿悠悠是时病初间背汗仍未收学业坐妨夺田芜废鉏耰高堂有老亲遍身无完綢丈夫庇四海而以俯仰忧口腹非所营水菽吾当求明旦理黄犊进我南冈舟　贫贱部外编
剧谈录通事舍人郭鄩罢栎阳县尉久不得调穷居京辇委困方甚肸蠁闲常有二物状如猿玃衣以青衣碧衣出入寝兴无不相逐凡欲举意求索必谓与鄩俱往所造之间如碍枳棘匪惟干禄不遂方且病于寒馁亲友见之俱为雠隙或厌之以符术或避之于山林如此数年竟莫能绝一夕处于净室忽来告别云某等承君厄运不相离者久焉今则候晚而行无复至矣鄩既喜其去遂询所之云世路如某者甚多但人不见耳今之所诣乃胜业坊王氏其家大积金帛将往散之不久当竭鄩复问云彼之聚敛丰盈何以遽令散去云先得计于安品子其余冰销雾散而晓钟忽鸣遂失所在鄩既兴盥漱便觉愁愤开豁是日试诣亲友无不改观相接未涉旬于政事堂见宰相自白遂除通事舍人鄩有表弟张生者为金吾卫佐交游皆豪侠少年骋骏好奇闻之未甚为信知胜业坊王氏于左广列职其后往伺之王氏润屋之资几侔猗顿然为性俭约所费未尝过分家有姬仆声乐其间端丽者至多外之炫服冶容造次莫回其意一日与宾朋骤过鸣珂曲有妇人靓籹立于门首王氏驻马迟留喜动颜色因召同列者命酒开筵为欢颇甚时张生预其末密访于左右即安品子善歌是日歌数曲王氏悉以金彩赠之众皆讶其广费自此舆辇资货日输其门每欢洽酒酣略无所□由是治生之业渐属他门未经数年遂至贫匮

　贫贱部杂录
诗经邶风北门章出自北门忧心殷殷终窭且贫莫知我艰已焉哉天实为之谓之何哉卫风氓之蚩蚩章自我徂尔三岁食贫
礼记曲礼贫者不以货财为礼
君子虽贫不鬻祭器虽寒不衣祭服
檀弓子路曰伤哉贫也生无以为养死无以为礼也孔子曰啜菽饮水尽其欢斯之谓孝敛手足形还葬而无椁称其材斯之为礼战国策苏秦曰贫穷则父母不子
宋玉九辨坎壈兮贫士失职而志不平
史记李斯传悲莫悲于穷困
汉书错传民贫穷者变其业
董仲舒传贫者穷急愁苦而上不救则民不乐生民不乐生尚不避死安能避罪此刑罚之所以繁而奸邪不可胜者也食货志贫民常衣牛马之衣
外史贫者不报人以币
颜氏家训南人贫素皆事外饰车乘衣服必贵齐整而家人妻子不免饥寒六一诗话孟郊贾岛皆以诗穷至死而平生犹自喜为穷苦之句孟有移居诗云借车载家具家具少于车乃是都无一物耳又谢人惠炭云暖得曲身成直身人谓非其身备尝之不能道此句也贾云鬓边虽有丝不堪织寒衣就令织得能得几何又其朝饥诗云坐闻西□琴冻折两三弦人谓其不止忍饥而已其寒亦何可忍也东坡志林吾无求于世矣所须二顷田以足饘粥耳而所至访问终不可得岂吾道方艰难无适而可耶抑人生自有定分虽一饱亦如功名富贵不可轻得也马梦得与仆同岁月生少仆八日是岁生者无富贵人而仆与梦得为穷之冠即吾二人而观之当推梦得为首颜斶与齐王游食必太牢出必乘车妻子衣服丽都辞去曰玉生于山制则破焉非不宝贵也然而大璞不完士生于鄙野推选则禄焉非不尊遂也然而形神不全斶愿得归晚食以当肉安步以当车无罪以当贵清净贞正以自娱嗟乎战国之士未有如鲁连颜斶之贤者也然而未闻道也晚食以当肉安步以当车是犹有意于肉与车也晚食自美安步自适取于美与适足矣何以当肉与车为哉虽然斶可谓巧于居贫者也未饥而食虽八珍犹草木也使草木如八珍唯晚食为然斶固巧矣然非我之久于贫不能知斶之巧也颜回箪食瓢饮其为造物者费亦省矣然且不免于夭折使回更吃得两箪食两瓢饮当更不活得二十九岁然造物者辄支盗跖两日禄料足为回七十年粮矣但恐回不要耳墨庄漫录欧阳公杂书云唐之诗人类多穷士孟郊贾岛之徒尤能刻琢穷苦之言以自喜或问二子其穷孰甚曰阆仙甚也何以知之曰以其诗见之郊曰种稻耕白水负薪斫青山岛云市中有樵山我舍朝无烟井底有甘泉釜中乃空然盖孟氏薪水自足而岛家柴水俱无诚可笑然二子名称高于当世东斋记事今俗谓人之至贫者则曰无置锥之地此语盖自古有之韩非子云尧无胶漆之约于当世而道行舜无置锥之地于宇内而德结又史记优孟传孙叔敖为楚相死其子无立锥之地又后汉郭丹后蜀诸葛亮传俱有此语本几冗谈穷而穷者穷于贪穷而不穷者不穷于义不穷而穷者穷于蠢不穷而不穷者不穷于礼是故君子贫而知义富而知礼岩栖幽事书曰炎上作苦凡人遇困苦则怨尤易生客气易动正是火炎上时也贫而隐者不可不知日知录贫者不以货事人然未尝无以自致也江上之贫女常先至而埽地布席陈平侍里中丧以先往后罢为助古人之风吾党所宜勉矣

　贫贱部纪事
