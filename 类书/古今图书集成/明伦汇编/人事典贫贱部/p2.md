<!-- { "loadSidebar": true } -->
　柳下惠遗佚而不怨厄穷而不悯然而扬子逐贫　韩子送穷何也三子者不同道其趋一也余感而　作赋曰岁在执徐月旅太簇辛亥御日阳风应候俞子刈荆埽室剪蕉载糗委敝裘于道旁揖穷鬼而三咒伊造化之亡私匪奇偏于赋受尧何疵兮殄世瞽何饰兮裕后桀何德兮瑶台宪何尢兮瓮牖何奡武而汤偏何跖肥而夷瘦何壤耄而由醢何回夭而籛寿何阖闾之死而金玉其穴何黔娄之亡而手足不覆非尔鬼之比周孰主张而错缪尔或有识去勿踌躇余非韩子烧船与车延尔上座为尔所谀言讫婪栗密率霵晔捷跳踉出户宣辞诡答谓余朋俦非六非四非今斯今立名垂字显允韩子实惟我仇子何人斯而亦我尢钻仰沈研聚萤刺股子之□惰无与为伍鼮鼠竹书孰□菫睹谁谓学穷而闯子所斗饤为工汗澜为拙子独芚芚固守前辙棘林熠耀顷刻冒没焉有文穷而子虚喝子数之奇地亡立锥瓶粟屡空乃分所宜饮河巢林聊以自娱赋命如此何穷之为涕唾流沫顩颐顣頞刎颈论心死生契阔子独索居煦煦孑孑岂有交穷忍为子孽然子所以颠沛流离若愚若痴谤誉交集闷然莫知则彼智穷之为也吾试与子言之可乎余曰唯唯鬼曰惟人一心含喜与怒发而中节繄性之故一溺于偏为害为□故喜之偏者为屋乌之怜怒之偏者为水蟹之恶今子之矫矫昂昂为世所狂懵然意行坎窞康庄非彼智穷孰为子殃媕婀偃偻突梯卷脔滔滔皆是子宁不然非彼智穷孰诒子犁靬眩人踶跂蹩躠趋者澜倒子徒揭揭非彼智穷孰滋尔阙篣格酷烈斫人膏血纡朱怀金子顾不悦非彼智穷孰为子贼子不彼恶惟我之斥嚣昏黮黕疑莫之匹余于是再拜稽首卑辞称谢俄而智穷喑恶叱□曰惟尔众鬼我朋我俦坐我交□行我联镳泛泛漂泊我惕我惊啸歌娱乐尔肆尔凭鍖銋咇□我不尔能杂沓拔摋人不尔惩不我能畜而反我憎逝将去汝避彼弋矰翻云覆雨谁复尔矜纷众鬼之愧赧皆戌尔而失色既吻吮以函胡复惝惘而皇惑余方命玉友行成其间而起眠四座分患耦俱已笑而言哑哑　　一钱生传　　　　　　　　　明徐芳东海之滨有某生者家贫自其终身经营操作橐所赢不逾一钱也稍溢必蹶而覆以返其故因号一钱生生既穷老念所见富贵家囷廪筐箧珠玉金帛之属纷滞委积恒苦不胜用而身所受之啬如此也意不可忍乃具牒而讼之于神神之梦曰子谬矣彼所赋者厚而子得其薄我终不能易薄者使厚子休矣一钱生诉不已神曰需之过此三日往天将陨大火于地化为石其烈可枯海子自庐之东走数里有石斗大许色赭然者即是也诚揽而沃之洪涛之中即螭宫之珍贝可尽出而富将与国埒矣生受教越三日早起果于庐之东数里许得斗大之石赭然者生狂喜曰我富矣我富矣遂揽而掷之于海有顷海沸立焦涸数十丈下视其底之沙粲然皆金色生意勿屑也瞪而立以望其所谓珍贝者海神汹惧告于王王命索之知祟由赭石移于岸一钱生不知也斯须水复大至生卒不意骇而走又不暇掬取偻而抓其底之沙盈掌归锻之得金钱许而其为一钱生如故海上翁曰异哉生之騃也使生于海波初落之时无必出其珍贝之心随所有取之即金沙可矣岂必竭螭宫之藏而后为富乎识以利昏贪为神弄天上之火一坠不可再也甚矣生之计失也或曰命也生不忍其一钱之啬而讼于神神怜而画之置之金沙之内而其一钱复如故也此其所以为命也设使海枯及底其藏非生得有也或曰不然生天下之奇福人也而不自知乃神固善全之也今夫囷廪筐箧珠玉金帛之属取其适于用也然过是则将有缧心梏神之忧与夫兵火官司寇盗意外不测之患而身之所得而奉则止此也今使生衣不至冻食不全饥而退视其橐中顾常有此一钱之余溢是原宪颜渊辈之所冀望而未能而邓通石崇卢杞诸人之所愧悔为莫及者也天下之奇福孰过是乎幸也生于海之金沙有不屑也假令屑之而恣取之亦可以富而生忧矣或遂竭螭宫之藏有之而生之患乃益大矣予故以神为善全之也愚山子闻而叹之曰有是哉使予之赢有如生者将谓神而报赐焉奚讼也生谬矣生谬矣
　贫贱部艺文二
诗

　　东门行　　　　　　　　　　古乐府出东门不顾归来入门怅欲悲盎中无斗储还视桁上无悬衣一
解
拔剑出门去儿女牵衣啼他家但愿富
贵贱妾与君共餔糜
二
解
共餔糜上用仓浪天故下为
黄口小儿今时清廉难犯教言君复自爱莫为非三解

今时清廉难犯教言君复自爱莫为非行吾去为持平慎行望君归四
解

　　妇病行　　　　　　　　　　古乐府妇病连年累岁传呼丈人前一言当言未及得言不知泪下一何翩翩属累君两三孤子莫我儿饥且寒有过慎莫□笞行当折摇思复念之乱曰抱时无衣襦复无里闭门塞牖舍孤儿到市道逢亲友交泣坐不能起从乞求与孤买饵对交啼泣泪不可止我欲不伤悲不能已探怀中钱持授交入门见孤啼索其母抱徘徊空舍中行复尔耳弃置勿复道　　疾邪诗
有
序
　　　　　　汉赵壹
　壹恃才倨傲为乡党所摈后屡抵罪几至死友人　救得免壹作疾邪赋中歌此二诗河清不可俟人命不可延顺风激靡草富贵者称贤文籍虽满腹不如一囊钱伊优北堂上骯脏倚门边　　又势家多所宜咳唾自成珠被褐怀金玉兰蕙化为刍贤者虽独悟所困在群愚且各守尔分勿复空驰驱哀哉复哀哉此是命矣夫　　上留田　　　　　　　　　　魏文帝居世一何不同上留田富人食稻与粱上留田贫子食糟与糠上留田贫贱亦何伤上留田禄命悬在苍天上留田今尔叹息将欲谁怨上留田　　杂诗　　　　　　　　　　　　应瑗贫子语穷儿无钱可把撮耕自不得粟采彼北山葛箪瓢恒自在无用相呵喝　　秋胡行二首　　　　　　　　　嵇康富贵尊荣忧患谅独多富贵尊荣忧患谅独多古人所惧丰屋蔀家人害其上兽恶网罗惟有贫贱可以无他歌以言之富贵忧患多　　又
贫贱易居贵盛难为工贫贱易居贵盛难为工耻佞直言与祸相逢变故万端俾吉作凶思牵黄犬其计莫从歌以言之贵盛难为工　　墙上难为趋　　　　　　　晋傅休奕门有车马客骖服若腾飞垂组结玉佩繁藻纷葳蕤冯轼垂长缨顾盼有余辉贫主屣弊履整此蓝褛衣客曰嘉病乎正色意无疑吐言若覆水摇舌不可追渭滨渔钓翁乃为周行谘颜回处陋巷大圣称庶几苟富不知度千驷贱采薇季孙由俭显管仲病三归夫差眈淫侈终为越所围遗身外荣利然后享巍巍迷者一何众孔难知德希甚美致憔悴不如豚豕肥杨朱泣路岐失道令人悲子贡欲自矜原宪知其非屈伸各异势穷达不同资夫唯体中庸先天天不违　　杂诗　　　　　　　　　　　　前人闲夜微风起明月照高台清响呼不应元景招不来厨人进藿茹有酒不盈杯安贫福所与富贵为祸媒金玉虽高堂于我贱蒿莱　　咏贫　　　　　　　　　　　　江逌荜门不启扉环堵蒙蒿榛空瓢覆壁下箪上自生尘出门谁氏子惫哉一何贫　　怨诗楚调示庞主簿邓治中　　　陶潜天道幽且远鬼神茫昧然结发念善事僶俯六九年弱冠逢世阻始室丧其偏炎火屡焚如螟蜮恣中田风雨纵横至收敛不盈廛夏日长抱饥寒夜无被眠造夕思鸡鸣及晨愿乌迁在己亦何怨离忧凄目前吁嗟身后名于我若浮烟慷慨独悲歌锺期信为贤　　乞食　　　　　　　　　　　　前人饥来驱我去不知竟何之行行至斯里叩门拙言辞主人解余意遗赠副虚期谈话终日夕觞至辄倾□情欣新知欢言咏遂赋诗感子漂母惠愧我非韩才衔戢知何谢冥报以相贻　　饮酒　　　　　　　　　　　　前人积善云有报夷叔在西山善恶苟不应何事立空言九十行带索饥寒况当年不赖固穷节百世当谁传　　有会而作并
序
　　　　　　前人
