<!-- { "loadSidebar": true } -->
孟尝君愿寄食门下孟尝君曰客何好曰客无好也曰客何能曰客无能也孟尝君笑而受之曰诺左右以君贱之也食以草具史记孟尝君传初冯歡闻孟尝君好客蹑屩而见之孟尝君曰先生远辱何以教文也冯歡曰闻君好士以贫身归于君孟尝君置传舍十日孟尝君问传舍长曰客何所为答曰冯先生甚贫犹有一剑耳蒙恬传赵高者诸赵疏远属也赵高昆弟数人皆生而隐宫其母被刑僇世世卑贱贫士传王高者秦时人也当秦末饥乱父母兄弟死者十有五人家贫徒壁立夫妇昼则佣耕夜则伐草烧饥食藜藿寒衣草衣而夫妇安然不变所守焉史记陈丞相世家陈丞相平者阳武户牖乡人也少时家贫好读书有田三十亩独与兄伯居伯常耕田纵平使游学平为人长美色人或谓陈平曰贫何食而肥若是其嫂嫉平之不视家生产曰亦食糠核耳有叔如此不如无有伯闻之逐其妇而弃之及平长可娶妻富人莫肯与者贫者平亦耻之久之户牖富人有张负张负女孙五嫁而夫辄死人莫敢娶平欲得之邑中有丧平贫侍丧以先往后罢为助张负既见之丧所独视伟平平亦以故后去负随平至其家家乃负郭穷巷以弊席为门然门外多有长者车辙张负归谓其子仲曰吾欲以女孙予陈平张仲曰平贫不事事一县中尽笑其所为独奈何予女乎负曰人固有好美如陈平而长贫贱者乎卒与女为平贫乃假贷币以聘予酒肉之资以内妇负诫其孙曰毋以贫故事人不谨事兄伯如事父事嫂如母平既娶张氏女赍用益饶游道日广樊哙传哙以屠狗为事
汉书陈胜传胜少时尝与人佣耕辍耕之陇上怅然甚久曰苟富贵无相忘佣人笑而应曰若为佣耕何富贵也胜太息曰嗟乎燕雀安知鸿鹄之志哉韩信传信家贫无行不得推择为吏又不能治生为商贾常从人寄食其母死无以葬乃行营高燥地令傍可置万家者信从下乡南昌亭长食亭长妻苦之乃晨炊蓐食食时信往不为具食信亦知其意自绝去至城下钓有一漂母哀之饭信竟漂数十日信谓漂母曰吾必重报母母怒曰大丈夫不能自食吾哀王孙而进食岂望报乎郦食其传食其陈留高阳人也好读书家贫落魄无衣食业为里监门然吏县中贤豪不敢役皆谓之狂生栾布传布梁人也彭越为家人时尝与布游穷困卖庸于齐为酒家保数岁别去而布为人所略卖为奴于燕史记绛侯世家绛侯周勃者沛人也其先卷人徙沛勃以织薄曲为生常为人吹箫给丧事材官引强灌婴传婴睢阳贩缯是也齐悼惠王传魏勃少时欲求见齐相曹参家贫无以自通乃常独早夜扫齐相舍人门外相舍人怪之以为物而伺之得勃勃曰愿见相君无因故为子扫欲以求见于是舍人见勃曹参以为舍人汉书公孙弘传弘少时为狱吏有罪免家贫牧豕海上史记滑稽传东郭先生久待诏公车贫困饥寒衣敝履不完行雪中履有上无下足尽践地道中人笑之东郭先生应之曰谁能履行雪中令人视之其上履也其履下处乃似人足者乎汉书朱买臣传买臣家贫好读书不治产业常艾薪樵卖以给食担束薪行且诵书其妻亦负戴相随数止买臣毋歌呕道中买臣愈益疾歌妻羞之求去买臣笑曰我年五十当富贵今已四十余矣女苦曰久待我富贵报女功妻恚怒曰如公等终饿死沟中耳何能富贵买臣不能留即听去其后买臣独行歌道中负薪墓间故妻与夫家俱上冢见买臣饥寒呼饭饮之后数岁买臣随上计吏为卒将重车至长安诣阙上书书久不报待诏公车粮用乏上计吏卒更乞□之会邑子严助贵幸荐买臣召见说春秋楚辞甚说之拜买臣为中大夫与严助俱侍中主父偃传主父偃学长短纵横术晚乃学易春秋百家之言游齐诸生间诸儒生相与排摈不容于齐家贫假贷无所得北游燕赵中山皆莫能厚客甚困以诸侯莫足游者元光元年乃西入关见卫将军卫将军数言上上不省资用乏留久诸侯宾客多厌之乃上书阙下朝奏暮召入见为中大夫大臣皆畏其口赂遗累千金或说偃曰大横偃曰臣结发游学四十余年身不得遂亲不以为子昆弟不收宾客弃我我厄日久矣丈夫生不五鼎食死则五鼎烹耳吾日暮故倒行逆施之上拜偃齐相至齐遍召昆弟宾客散五百金予之数曰始吾贫时昆弟不我衣食宾客不我内门今吾相齐诸君迎我或千里吾与诸君绝矣母复入偃之门卫青传青父郑季以县吏给事侯家平阳侯曹寿尚武帝姊阳信长公主季与主家僮卫媪通生青青为侯家人少时归其父父使牧羊民母之子皆奴畜之不以为兄弟数青尝从人至甘泉居室有一钳徒相青曰贵人也官至封侯青笑曰人奴之生得无笞骂即足矣安得封侯事乎史记田叔补传褚先生曰臣为郎时闻之曰田仁故与任安相善任安荥阳人也少孤贫困为人将车之长安留求事为小吏未有因缘也因占著名数家于武功武功扶风西界小邑也谷口蜀□道近山安以为武功小邑无豪易高也安留代人为求盗亭父后为亭长邑中人民俱出猎任安常为人分麋鹿雉兔部署老小当壮剧易处众人皆喜曰无伤也任少卿分别平有智略明日复合会会者数百人任少卿曰某子甲何为不来乎诸人皆怪其见之疾也其后除为三老举为亲民出为三百石长治民坐上行出游供帐不办斥免乃为卫将军舍人与田仁会俱为舍人居门下同心相爱此二人家贫无钱用以事将军家监家监使养恶啮马两人同□卧仁窃言曰不知人哉家监也任安曰将军尚不知人何乃家监也卫将军从此两人过平阳主主家令两人与骑奴同席而食此二子拔刀列断席别坐主家皆怪而恶之莫敢呵其后有诏募择卫将军舍人以为郎将军取舍人中富给者令具鞍马绛衣玉贝剑欲入奏之会贤大夫少府赵禹来过卫将军将军呼所举舍人以示赵禹赵禹以次问之十余人无一人习事有智略者赵禹曰吾闻之将门之下必有将类传曰不知其君视其所使不知其子视其所友今有诏举将军舍人者欲以观将军而能得贤者文武之士也今徒取富人子上之又无智略如木偶人衣之绮绣耳将奈之何于是赵禹悉召卫将军舍人百余人以次问之得田仁任安曰独此两人可耳余无可用者卫将军见此两人贫意不平赵禹去谓两人曰各自具鞍马新绛衣两人对曰家贫无用具也将军怒曰今两君家自为贫何为出此言鞅鞅如有移德于我者何也将军不得已上籍以闻有诏召见卫将军舍人此二人前见诏问能略相推第也田仁对曰提桴鼓立军门使士大夫乐死战斗仁不及任安任安对曰夫决嫌疑定是非辨治官使百姓无怨心安不及仁也武帝大笑曰善使任安护北军使田仁护边田谷于河上此两人立名天下汉书胡建传建字子孟孝武天汉中守军正丞贫无车马常步与走卒起居所以尉荐走卒甚得其心陈汤传汤家贫□貣无节不为州里所称史记司马相如传相如家贫无以自业素与临邛令王吉相善吉曰长卿久宦游不遂而来过我于是相如往舍都亭临邛富人卓王孙为具召之时卓王孙有女文君新寡好音相如以琴心挑之文君夜亡奔相如相如乃与驰归家居徒四壁立郭璞曰
言贫穷也
卓王
孙大怒曰女至不材我不忍杀不分一钱也文君久之不乐曰长卿第俱如临邛从昆弟假贷犹足为生何至自苦如此相如与俱之临邛尽卖其车骑买一酒舍酤酒而令文君当炉相如身自着犊鼻裈与保庸杂作涤器于市中汉书蔡义传义以明经给事大将军莫府家贫常步行资礼不逮众门下好事者相合为义买犊车令乘之王章传初章为诸生学长安独与妻居章疾病无被卧牛衣中与妻诀涕泣其妻呵怒之曰仲卿京师尊贵在朝廷人谁逾仲卿者今疾病困厄不自激□乃反涕泣何鄙也后章仕宦历位及为京兆欲上封事妻又止之曰人当知足独不念牛衣中涕泣时邪章曰非女子所知也书遂上果下廷尉狱妻子皆收系儿宽传宽治尚书事欧阳生以郡国选诣博士受业孔安国贫无资用尝为弟子都养时行赁作带经而鉏休息辄读贡禹传禹为光禄大夫上书曰臣禹年老贫穷家赀不满万钱妻子□豆不赡裋褐不完有田百三十亩陛下过意征臣臣卖田百亩以供车马匡衡传衡好学家贫佣作以供资用
扬雄传雄清静亡为少耆欲不汲汲于富贵不戚戚于贫贱家产不过十金乏无儋石之储晏如也贫士传宋胜之南阳安众人也少孤居谷城聚中孝慕甚笃聚中化之少长有礼家贫不能自赡乃依食姊家数岁往受易长安以信义称从兄裒为东平内史遣使招之胜之曰众人所乐者非胜之愿也乃去太原从郇越牧羊以琴书自娱丞相孔光就太原辟之不至后汉书吴汉传汉家贫给事县亭长王莽末以宾客犯法乃亡命至渔阳资用乏以贩马自业刘茂传茂少孤独与母居家贫以筋力致养
向长传长贫无资食好事者更馈焉受之取足而反其余李恂传恂迁武威太守坐事免步归乡里潜居山泽结草为庐独与诸生织席自给会西羌反叛恂徙居新安关下拾橡实以自资桓荣传荣少学长安习欧阳尚书事博士九江朱普贫窭无资常客佣以自给班超传超兄固被召诣校书郎超与母随至洛阳家贫常为官佣书以供养三辅决录第五颉字子陵伦小子洛阳无主人乡里无田宅寄止灵台中或十日不炊后汉书周盘传盘字坚伯汝南安成人征士燮之宗也祖父业建武初为天水太守盘少游京师学古文尚书洪范五行左氏传好礼有行非典谟不言诸儒宗之居贫养母俭薄不充尝诵诗至汝坟之卒章慨然而叹乃解韦带就孝廉之举梁鸿传鸿家贫而尚节介牧豕于上林苑中曾误遗火延及他舍鸿乃寻访烧者问所去失悉以豕偿之其主犹以为少鸿曰无他财愿以身居作主人许之因为执勤不懈朝夕邻家耆老见鸿非恒人乃共责让主人而称鸿长者于是始敬异焉悉还其豕鸿不受而去娶同县孟氏女遂至吴依大家皋伯通居庑下为人赁舂每归妻为具食举案齐眉伯通察而异之曰彼佣能使其妻敬之如此非凡人也乃方舍之于家袁安传安举孝廉按注汝南先贤传曰时大雪积地丈余洛阳令自出案行见人家皆除雪出有乞食者至袁安门无有行路谓安已死令人除雪入户见安僵卧问何以不出安曰大雪人皆饿不宜干人令以为贤举为孝廉周传建初中为渤海太守免归廉洁无资常筑墼以自给许荆传注谢承书曰荆家贫为吏无有船车休暇常单步荷担上下锺离意传药崧者河内人天性朴忠家贫为郎常独直台上无被枕□食糟糠帝每夜入台辄见崧问其故甚嘉之吴佑传佑父恢为南海太守佑年二十丧父居无担石而不受赡遗长牧豕于长垣泽中行吟经书遇父故人谓曰卿二千石子而自业贱事纵子无耻奈先君何佑辞谢而已陈忠传安帝拜有道高第士沛国施延为侍中注谢承书曰延字君子蕲县人也少为诸生明于五经星官风角靡有不综家贫母老周流佣赁常避地于庐江临湖县种瓜后到吴郡海盐取卒月直赁作半路亭父以养其母是时吴会未分山阴冯敷为督邮到县延持往敷知其贤者下车谢使入亭请与饮食脱衣与之饷饯不受刘梁传梁宗室子孙而少孤贫卖书于市以自资李充传充家贫兄弟六人同食递衣妻窃谓充曰今贫居如此难以久安妾有私财愿思分异充呵叱其妇逐令出门列传序太原闵仲叔者世称节士客居安邑老病家贫不能得肉日买猪肝一片屠者或不肯与安邑令闻敕吏常给焉张楷传楷家贫无以为业常乘驴车至县卖药足给食者辄还乡里江革传革客下邳穷贫裸跣行佣以供母
