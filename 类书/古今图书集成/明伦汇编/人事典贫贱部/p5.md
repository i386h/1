<!-- { "loadSidebar": true } -->
史记殷本纪武丁夜梦得圣人名曰说以梦所见视群臣百吏皆非也于是乃使百工营求之野得说于傅险中是时说为胥靡筑于傅险管晏列传管仲夷吾者少时常与鲍叔牙游管仲贫困常欺鲍叔鲍叔终善遇之不以为言已而鲍叔进管仲于齐齐桓公以霸管仲曰吾始困时尝与鲍叔贾分财利多自与鲍叔不以我为贪知我贫也淮南子道应训□戚欲于齐桓公困穷无以自达于是为商旅将任车以商于齐暮宿于郭门之外桓公郊迎客夜开门辟任车爝火甚盛从者甚众□戚饭牛车下望见桓公而悲击牛角而疾商歌桓公闻之抚其仆之手曰异哉歌者非常人也命后车载之史记秦本纪晋灭虞虞百里徯以为秦穆公夫人媵于秦滑稽传优孟者长八尺多辩楚相孙叔敖知其贤人也善待之病且死属其子曰我死汝必贫困若往见优孟言我孙叔敖之子也父且死时属我贫困往见优孟优孟曰若无远有所之即为孙叔敖衣冠抵掌谈语岁余像孙叔敖楚王及左右不能别也楚王置酒优孟前为寿庄王大惊以为孙叔敖复生也欲以为相优孟曰请归与妇计之三日而为相庄王许之三日后优孟复来王曰妇言谓何孟曰妇言慎无为楚相不足为也如孙叔敖之为楚相尽忠为廉以治楚楚王得以霸今死其子无立锥之地贫困负薪以自饮食必如孙叔敖不如自杀于是庄王谢优孟乃召孙叔敖子封之寝丘贫士传披裘公者吴人也延陵季子出游见路有遗金公当夏五月披羊裘负薪而过之季子呼公取焉公投鐮于地瞑目拂手而言曰子何居之高而视之下之君子而言之野也吾五月披裘而负薪岂取遗金者哉季子知其为贤者请问姓字公曰吾子皮相之士何足语姓字也遂去季子立而望之不见乃止晋语叔向见韩宣子宣子忧贫叔向贺之宣子曰吾有卿之名而无其实无以从二三子吾是以忧子贺我何故对曰昔栾武子无一卒之田其官不备其宗器宣其德行顺其宪则使越于诸侯诸侯亲之戎狄怀之以正晋国行刑不疚以免于难及桓子骄泰奢侈贪欲无蓻略则行志假贷居贿宜及于难而赖武之德以没其身及怀子改桓之行而修武之德可以免于难而离桓之罪以亡于楚夫郄昭子其富半公室其家半三军恃其富宠以泰于国其身尸于朝其宗灭于绛不然夫八郄五大夫三卿其宠大矣一朝而灭莫之哀也唯无德也今吾子有栾武子之贫吾以为能其德矣是以贺若不忧德之不建而患货之不足将吊不暇何贺之有宣子拜稽首焉曰起也将亡赖子存之非起也敢专承之其自桓叔以下嘉吾子之赐晏子杂上篇晏子之晋至中牟睹弊冠反裘负刍息于涂侧者以为君子也使人问焉曰子何为者也对曰我越石父者也晏子曰何为至此曰吾为人臣仆于中牟见使将归晏子曰何为之仆对曰不免冻饿之切吾身是以为仆也晏子曰为仆几何对曰三年矣晏子曰可得赎乎对曰可遂解左骖以赠之因载而与之俱归齐有北郭骚者结果罔捆蒲苇织履以养其母犹不足踵门见晏子曰窃说先生之义愿乞所以养母者晏子使人分仓粟府金而遗之辞金受粟杂下篇晏子相齐三年政平民说梁丘据见晏子中食而肉不足以告景公旦日割地将封晏子晏子辞不受曰富而不骄者未尝闻之贫而不恨者婴是也所以贫而不恨者以善为师也今封易婴之师师已轻封已重矣请辞晏子方食景公使使者至分食食之使者不饱晏子亦不饱使者反言之公公曰嘻晏子之家若是其贫也寡人不知是寡人之过也使吏致千金与市租请以奉宾客晏子辞三致之终再拜而辞曰婴之家不贫以君之赐泽覆三族延及交游以振百姓君之赐也厚矣婴之家不贫也礼记檀弓仲尼之畜狗死使子贡埋之曰吾闻之敝盖不弃为埋狗也丘也贫无盖于其封也亦予之席庄子让王篇原宪居鲁环堵之室茨以生草蓬户不完桑以为枢而瓮牖二室褐以为塞上漏下湿匡坐而弦子贡乘大马中绀而表素轩车不容巷往见原宪原宪革冠縰履杖藜而应门子贡曰嘻先生何病原宪应之曰宪闻之无财谓之贫学而不能行谓之病今宪贫也非病也子贡逡巡而有愧色原宪笑曰夫希世而行比周而友学以为人教以为己仁义之慝舆马之饰宪不忍为也曾子居卫缊袍无表颜色肿哙手足胼胝三日不举火十年不制衣正冠而缨绝捉衿而肘见纳屦而踵决曳縰而歌商颂声满天地若出金石天子不得臣诸侯不得友故养志者忘形养形者忘利致道者忘心矣高士传颜回者字渊鲁人也孔子弟子贫而乐道退居陋巷曲肱而寝孔子曰回来家贫居卑胡不仕乎回对曰不愿仕回有郭外之田五十亩足以给饘粥郭内之圃十亩足以为丝麻鼓宫商之音足以自娱习所闻于夫子足以自乐回何仕焉孔子愀然变容曰善哉回之意也荀子大略篇子夏贫衣若悬鹑人曰子何不仕曰诸侯之骄我者吾不为臣大夫之骄我者吾不复见贫士传春秋三子者楚之交子鲁之周子齐之狂子也三子生当衰世之季目觏王纲之斁思欲绝景云表濯志溟泽乃相与居泰山之阳处环堵之室荜户不扉盖茨不剪而高歌不辍君子谓可方之倪阙云荣启期者周时人也值衰世隐居穷处遗物求己时披裘带索行吟于路曰吾着裘者何求带索者何索尝鼓琴而歌孔子过之问曰先生何乐曰吾乐有三天生万物惟人为贵而吾得为人以男为贵而吾得为男或皆不免于襁褓而吾行年九十矣是三乐也夫贫者士之常也死者命之终也居常待终当何忧乎孔子聆其语为之三日悲焉老莱子者楚人也当世乱逃耕蒙山之阳墙以莞葭室以蓬蒿□以枝木席以蓍艾水饮菽食垦山播种萧然世表也楚王驾先其门当莱子织畚而言曰守国之政孤愿烦先生莱子许之其妻曰妾闻酒肉我者可鞭棰我官禄我者可鈇钺我妾讵能为人所制哉遂投其畚而去莱子亦随至于江南而止曰鸟兽之毛可绩而衣其遗粒足食也仲尼尝蹙然改容于斯言黔娄先生者鲁人也修身清节不求进于诸侯鲁公以锺粟辟为相齐王以黄金聘为卿俱辞不就著书四篇抱洁而死曾子与门人往吊之上堂见先生之尸在牖下枕堑席□缊袍不表覆以布被手足不尽敛覆头则足见覆足则头见曾子曰斜引其被则敛矣妻曰斜而有余不如正而不足也先生以不斜之故至于此生而不斜死而斜之非先生意也曾子不能应遂哭之曰嗟乎先生之终也何以为谥妻曰以康乎曾子曰先生在时食不充口衣不盖形死则手足不敛旁无酒肉何乐于此而谥为康邪妻曰否否先生之生也甘天下之淡味安天下之卑位不戚戚于贫贱不欣欣于富贵求仁得仁求义得义其斯可谥为康也已曾子喟然叹曰惟斯人也而有斯妇鲍焦者不知何许人也衣弊肤见挈畚持蔬遇子贡于道子贡曰吾子何以至于此也焦曰天下之遗德教者众矣吾何以不至于此也吾闻之世不己知而行之瘁行也上不己用而干之毁廉也瘁行毁廉然且弗舍惑于利者也子贡曰吾闻之非其世者不生其利污其君者不履其土非其世而持其蔬诗曰普天之下莫非王土此谁有之哉焦曰呜呼吾闻贤者重进而轻退廉者易愧而轻死于是其蔬而立槁于洛水之上礼记檀弓齐大饥黔敖为食于道以待饿者而食之有饿者蒙袂辑屦贸贸然来黔敖左奉食右执饮曰嗟来食扬其目而视之曰予惟不食嗟来之食以至于斯也从而谢焉终不食而死曾子闻之曰微与其嗟也可去其谢也可食列子说符篇子列子穷容貌有饥色客有言之郑子阳者曰列御寇盖有道之士也居君之国而穷君无乃为不好士乎郑子阳即令官遗之粟子列子出见使者再拜而辞使者去子列子入其妻望之而拊心曰妾闻为有道者之妻子皆使佚乐今有饥色君过而遗先生食先生不受岂不命也哉子列子笑谓之曰君非自知我也以人之言而遗我粟至其罪我也又且以人之言此吾所不受也其卒民果作难而杀子阳齐有贫者常乞于城市城市患其亟也众莫之与遂适田氏之厩从马医作役而假食郭中人戏之曰从马医而食不以辱乎乞儿曰天下之辱莫过于乞乞犹不辱岂辱马医哉庄子大宗师篇子舆与子桑友而淋雨十日子舆曰子桑殆病矣裹饭而往食之至子桑之门则若歌若哭鼓琴曰父邪母邪天乎人乎有不任其声而趋举其诗焉子舆入曰子之歌诗何故若是曰吾思夫使我至此极者而弗得也父母岂欲吾贫哉天无私覆地无私载天地岂私贫我哉求其为之者而不得也然而至此极者命也夫山木篇庄子衣大布而补之正系履而过魏王魏王曰何先生之惫耶庄子曰贫也非惫也士有道德不能行惫也衣弊履穿贫也非惫也此所谓非遭时也王独不见夫腾猿乎其得楠梓豫章也揽蔓其枝而王长其间虽羿逄蒙不能睥睨也及其得柘棘枳枸之间也危行侧视振动悼栗此筋骨非有加急而不柔也处势不便未足以逞其能也今处昏上乱相之间而欲无惫奚可得邪此比干之见剖心征也外物篇庄周家贫故往贷粟于监河侯监河侯曰诺我将得邑金将贷子三百金可乎庄周忿然作色曰周昨来有中道而呼者周顾视车辙中有鲋鱼焉周问之曰鲋鱼来子何为者邪对曰我东海之波臣也君岂有升斗之水而活我哉周曰诺我且南游吴越之王激西江之水而迎子可乎鲋鱼忿然作色曰吾失我常与我无所处吾得升斗之水然活耳君乃言此曾不如早索我于枯鱼之肆列御寇篇河上有家贫恃纬萧而食者其子没于渊得千金之珠其父谓其子曰取石来锻之夫千金之珠必在九重之渊而骊龙颔下子能得珠者必遭其睡也使骊龙而寤子尚奚微之有哉贫士传陈仲字子终齐人也其兄戴为齐卿食禄万锺仲以为不义尝杀馈鹅与食出而哇之将妻子适楚居于陵自谓于陵仲子穷不苟求食不非义遭岁饥乏粮三日乃匍匐而取井上李食之三咽而能视听身织屦妻辟纑以易衣食楚王遣使持金欲聘为相其妻曰乱世多害恐先生不保也遂相与逃去为人灌园史记魏世家文侯子击逢文侯之师田子方于朝歌引车避下谒田子方不为礼子击因问曰富贵者骄人乎贫贱者骄人乎子方曰亦贫贱者骄人耳夫诸侯而骄人则失其国大夫而骄人则失其家贫贱者行不合言不用则去之楚越若脱□然奈何其同之哉子击不怿而去贫士传鹖冠子者楚人也隐居幽山衣敝屡空以鹖为冠莫测其名因服成号著书言道家之用冯谖尝师事之后显于赵鹖冠子惧其荐己也乃与谖绝终身不仕战国策齐人有冯暖者
史
作驩
贫乏不能自存使人属
