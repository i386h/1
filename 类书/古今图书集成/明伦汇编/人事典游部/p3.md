<!-- { "loadSidebar": true } -->
　予既谪于武陵其地故郢之裔邑与夜郎诸夷错　系乎天者阴伏阳骄系乎人者风巫气窳是以嚣　氛浮浮利于楼居城之丽谯实邻所舍四垂无蔽　万景坌入因道其远迩所得为楚望赋云翼轸之野祝融所司阴迫而专专实生沴天濡而雺土泄而泥气罕淑清兮淫氛曀曀中人之体兮为瘥为瘵以旷涤烦兮利居高于物外我卜我居于城之隅宛在藩落丽谯渠渠四阿垂空洞户发极眸子不运坐陵虚无岁更周流时极惨舒万象起灭森来贶予棂轩之外群山巃嵷冈陵靡□势若相拱出云见怪窈蔚森耸露夕霞朝望如飞动檐庑之下大江澒洞支流合轮泄入云梦羲和望舒出没两涯涵泳之族聱取呀秋水灌盈漩石飘沙流□轩昂舞于盘涡逮及收潦如绿醽白石磷磷倒影罗生苹末风起有文无声悠远烟绵与空苍然湘沅之春先令而行腊月寒尽温风发荣土高如濡言鸟嘤嘤三星嘒其晓中植物飒以飘英云归高唐草蔽洞庭目与天尽神将化并圆方相函游气杳冥熙熙蔼譪藻饰群形□树同丘积空凝青环洲曲塘含景曜明恢台之气发于春季涉夏如铄逮秋愈炽土山焦熬止水漫沸翔禽跕堕呀喙垂翅曦赫歊蒸阳极反阴二仪交精下上相歆云兴天际□若车盖凝□未瞬弥漫霮惊雷出火乔木糜碎殷地爇空万夫皆废悬溜绠缒日中见沫移晷而收野无完块少阴之中景物澄鲜丹叶星房烛耀川原夕月既望曜于丹泉上镜下冰湔尘濯烟宿丽潜芒独行高躔皓一气之悠悠洁有形而溢清元杳微明以斐亹想游目于化先夜无朕以徂征金霞晕乎海壖明星方扬斜汉西悬璇柄如堕半沉层澜鸡啁哳而晨鸣兮日荏苒以腾晶动植瞭兮已分山川郁乎不平复人寰之喧卑汹浩浩以营营追向时之景光不可骤得以再更意华胥之梦还犹仿像而驰精日次于房天未降霜百卉犹泽水泉收脉故道朘削衍为广斥水禽嬉戏引吭伸翮纷惊鸣而决起舍彩翠于砂砾时当北风振槁扬埃萧条边声与雁俱来寒氛委积万窍交激楚云改容飞雨凝滴洒林递响淅沥梢槭飞电照雪以腾光柔蔬傲霜而透坼躔次殊气川谷异宜民生其间俗鬼言夷招三闾以成谣德伏波而构祠投粔籹以鼓□豢鳣鲂而如蚁蟠木靓深孽妖凭之祈年去厉于蠲敬祗击鼓肆筵河旁水湄荐诚致祝却落躨跜渚居□食大掩水物罟张饵啖不可遁伏显举潜缒昼撞夜触设机沉深如舍于陆彼游鯈之琐类咸跳脱于窘束虽三趾与六眸时或加于一目亦有轻舟拖纶往复轩轾泛浮驯鸥相逐暮夜澄寂啸歌群族伧音俚态幽怨委曲逗疏柝于江城引哀猿于山木巢山之徒抨木开田灼龟伺泽兆食而蟠郁攸起于岩阿腾绛气而蔽天熏歇雨濡颖垂林颠盗天和而藉地势谅无劳而有年罢士闲人逸为末作求金渚涘淘汰瀺灂流注濻沱繁光熠爚贪贾来贸发于怀握无翼而飞润于丰屋哂耘耕之悒悒徒胼胝以自鞠我处层轩日星回还阅天数而视民风百态变见乎其间非耳剽以臆说兮固幽求而纵观观物之余遂观我生何广覆与厚载岂有形而无情高莫高兮九阍远莫远兮故园舟有□兮车有辖江山坐兮不可越吾又安知其所如恍临高以观物　　游箴　　　　　　　　　　　　韩愈余少之时将求多能蚤夜以孜孜余今之时既饱而嬉蚤夜以无为呜呼予乎其无知乎君子之弃而小人之归乎　　闲游赋
有
序
　　　　　　　徐魁
　奈尝读易至谦豫二卦乃废书而叹曰嗟乎天道　其何远哉故逍遥山阿内身外物自保幽静庶无　悔吝遂援毫命牍赋闲游之章云尔夫居幽而思远兮固先达之所言吾乘元以静拙兮亦自得于丘园羡马蹄之践雪兮怜泽雉之处樊朅归来以遂志兮岂荣华之足敦傍山阿而葺宇兮即树楦而启门尔其山则盘纡深沉穹窿杳譪下枝回溪上泻悬濑绝峰交竦深林萦带鱼鸟□以来往烟雨纷其杂会喧以腾倚之兽荫以偃蹇之木百药争妍千芳竞馥紫芝所业黄精所蓄元□游啸于阴林惠风徘徊于阳谷涧绵靡而成文泉暾镜而自肃若乃春华既落秋实就成翔云亹亹流月亭亭高蝉嘶韵元鸟辞楹气凄清而开朗露冽而含清或仿徨乎松壑亦偃息乎林□览五圣之余轨酌三古之遗经信居谦而履福如在豫而忘鸣遵养性于黄术鉴止足于老生欣松屑之可饵叹黄金之未成至乎身乖俗偶志罢世纷坐邻沙雪卧接烟云耿长宵而未寐乍含咏以成文伤孤雁之失伴怀哀鹄之离群何物类之多感郁余怀其谁语希体逸而心广愿飘然而高举美人兮岩阿芳非兮袭予天奄冉其将暮山萧条而无侣发清琴以辅志操长歌以延伫歌曰上幽岫兮得所钦山蔬陈兮桂酒斟嗟草木兮乐春心悼日月兮游相寻贵龙凤兮就高深悦张邴兮托萧森歌响既毕月已沉乃拥荷盖命汉舟越兰渚泛沧流意超遥其谁恨何俗累之为忧伤路人之狭隘聊放心以闲游　　大游赋
有
序
　　　　　　元吴莱
　毗陵道士盛允升东游会稽予闻其风神颖异被　服萧爽盖将自是而汗漫六合者也张君子长约　同送之赋用是作遂题曰大游夫何一高士兮独旷视乎八区朝吾车之夙驾兮夕予至于清都仰天路之迢递兮挟陵阳而与俱□刚风而俯倒景兮浮沆瀣而青霞蜚廉起而前导兮毄□使后驱素霓夭矫而为缨茀兮神凤褷以揭旟恍大游之所历兮抚四海其无家唶尘浊之不可以止息兮吾将抵乎昆仑之遗墟嗟东辕之我蹞兮探宛委之嵌穴帝禹告予以所藏兮发涛江之涨雪登桐柏之崭岩兮瞰赤城之嶱嵑飙蓬峤而我欲径到兮恐蜃楼之明灭□南转而弭节兮过灊霍之层峰放盛唐之汇怒兮梁鱼□而蹑蛟龙掎巫山之台观兮莽峨嵋之云松溯丹丘予定不死兮跻羽国以从容曶浩歌而西迈兮适金天之沃野遵黄河而吸石室兮王母被发以啸处寻泰一与九嵕兮贯华阴之幽岨招韩众而许度世兮固肉人之弗遑遽睹乃北折而亟去兮出雁门之严寒恒岳绵亘乎不绝兮缒碣石于弥漫搜赤舄于遗榛兮簸楼船乎狂澜候鸡鸣而直上日观兮吾特痛夫仙学之艰难伊天地之晦冥兮倏陵谷之迁徙邅女娲之□阜兮顾嵩少之起经阳都之酒家兮哜王屋之石髓披河上之灵筌兮摘漆园之奥旨惟小别而千龄兮复一瞬以万里划狐鸟之丘垤兮洞蟪蛄之年纪心委蛇而自神兮形旷荡其离滓信吹万之不同兮恒抱一以终始胡久居乎寰内兮欲绝出于大荒攀建木而与为陟降兮□铁□于无傍瞻帝车之中运兮闯阊阖以上征屈轩辕之蜷伏兮耿招摇之耀芒引弧井之垒落兮炫奎璧之图章翻龙汉之宝历兮彻郁□之神乡幸置身于一气兮卒齐寿于三光宜凡夫之秽浊兮又孰契夫大道而翱翔自放怀于天外兮眇累块于千亿惕世途之崄巇兮□□蚁之营役岂耽名而嗜利兮或酣酒而溺色谅金石之销泐兮竟丘垄之堆积唉吉云之巨薮兮□步景而我服叹甘露之灵瓮兮和水玉以为食彼策精之有书兮吾尚惧夫骨箓之弗得将蕊珠之不远兮尽蝌蚪而莫识懿周流而至此兮聿笑傲以言旋乐自然之日月兮揽无鞅之风烟压洞庭之浩渺兮屣林屋之联绵龙威蚴蟉而跱踞兮宝镇晃朗而瑛鲜乃霄峥之欲□兮觉鼎之犹燃大还而蝉蜕兮击小有以鹤翩躬虚无而不宅兮味淡泊以为渊等古今于一轨兮混生死其同俨坐在而立蜕兮蕴执袂与拍肩真山泽之一臞兮夫岂论乎三廛暨九仙固道术之所致兮曷曲谀而究旃驰笺语而往诀兮却永存于上元　　五岳游草序　　　　　　　明王士性余行游海内五岳举矣作菟裘于白龙溪之浒计了滇云遂息足焉客有濯缨诣余溪头爰问余曰子好游乎夫游亦有道耶余曰夫太上天游其次神游又次人游无之而非也上焉者形神俱化次焉者神举形留下焉者神为形役然卑之或玩物高之亦采真客曰其人何如曰若士汗漫于九垓是天游也轩辕隐几于华胥是神游也尚子长敕断婚嫁谢幼舆置身丘壑是人游也夫元关寂寥天神邈矣子孰与二子余曰一丘一壑良吾愿也清溪鉴我心矣尚生云婚嫁既毕五岳必游余髫□之子视吾年不十四焉猥云婚嫁姜也就木矣若余则乌能待哉若余则乌能待哉然则子游其天乎曰唯唯否否余未能莽荡其马支离其御余游四荒之内未能睹六合之外余人之畸也请言其人曰夫游浅之乎人也然亦难言矣思夫驭回九折踵垂百仞鸟道羊肠蛇退猿饮幽壑无底颠崖半攲履险心悸手足为痹彼无其具犹勿游也抑有益州怅老牛山叹逝靓遘不常河清难俟泽啄王雉枥伏灰骥白首青山意兴尽矣彼非其时犹勿游也若夫石室再闭酒垆寂若七圣路迷三山风却阴晴未定仆马告痛涕笑邂逅萍梗参差彼厄之缘犹勿游也然则孰与子曰茂陵虽渴不余倦矣少文未老曷事卧矣九州已十勿类此子矣昔人一泉之旁一山之阻神林鬼冢魑魅之穴猿狖所家鱼龙所宫无不托足焉真吾师也岂此三者于余独穷嗜与不嗜尔请言子之所嗜曰心志不分者神凝耳目不眩者虑定故丈人之承蜩也若或掇之也夏侯氏之倚柱而书也雷霆而婴儿之也余之嗜游类有然者夫游必具宾主戒车徒提筐斝语曰良辰美景赏心乐事所以试也余游则不择是当其霜雪惨烈手足皲瘃波涛撼空帆樯半覆朝畏岚烟夜犯虎迹垂堂不坐千金谁掷余不其然余此委蜕于大冶何惜遇佳山川则游抑或王程有严星分夙驾受命大吏弩矢是荷风波眼底缁尘满袖迂回间道动称掣肘余不其然余此鸡肋于枕上乎何有遇佳山川则游又或百忧憝心万事劳形死生离别黯然销魂云阴月黑风雨连旬追欢买笑强颜掀唇余不其然余此郎当舞袖一付偃师氏之手遇佳山川则游吾视天地间一切造化之变人情物理喜怒顺逆之遭无不于吾游寄焉当其意得形骸可忘物我尽丧吾亦不知何者为玩物吾亦不知何者为采真语未毕客乃起曰夫游道则尽矣子之迹踪类可述乎曰可请崖略而言之神州赤县五岳为尊太元帝畤作配自今瑶池宝轴用秘真形谁其窃之负局先生述五岳游齐鲁雍冀贤圣之乡大哉禹功明德未央金台易水侠骨生香梁园邺下艺圃擅场次大河南北诸游岷汶万里其委三吴再起天目汇为太湖蓊气千年作帝王都嗟□乎邯郸乎临淄今之武林姑苏次吴游若夫山川诡幻两越为多天台雁宕余即而家东海三山一苇可跂洞天福地越得十二次越游青神故垒白帝旧城雪销水涨一日江陵瞿塘剑阁自昔不守蜀道虽云难登天亦何有次蜀游六千大楚是称江南茫茫洞庭七泽注焉江汉好游沅湘习怨指云雨兮堪疑望苍梧兮不见次楚游粤土疏理四时多暑高风扬尘滇境咸春碧篸玉笋幻出桂林苍洱昆华兼产奇珍次滇粤游披图九曲是为武夷幔亭云气恍惘霏微莽莽寰区纵余所如嗜而未食惟闽荔支俟将以闽游终焉客敛□而谢曰有是哉是不可以无记遂记之时万历纔十有九稔记者滇西隐吏天台王士性恒叔也
　游部总论
淮南子
　　俶真训
圣人内修道术而不外饰仁义不知耳目之宜而游于精神之和若然者下揆三泉上寻九天横廓六合揲贯万物此圣人之游也若夫真人则动溶于至虚而游于灭亡之野骑蜚廉而从敦圄驰于方外休乎宇内烛十日而使风雨臣雷公役夸父妾宓妃妻织女天地之间何足以留其志
　游部艺文二
诗

