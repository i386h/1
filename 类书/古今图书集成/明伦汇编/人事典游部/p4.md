<!-- { "loadSidebar": true } -->
　　古诗　　　　　　　　　　　无名氏青青陵上柏磊磊涧中石人生天地间忽如远行客驱车策驽马游戏宛与洛长衢罗夹巷王侯多第宅两宫遥相望双阙百余尺极宴娱心意戚戚何所迫　　芙蓉池　　　　　　　　　　魏文帝乘辇夜行游逍遥步西园双渠相溉灌嘉木绕通川卑枝拂羽盖修条摩苍天惊风扶轮毂飞鸟翔我前丹霞夹明月华星出云间上天垂光采五色一何鲜寿命非松乔谁能得神仙遨游快心意保己终百年　　杂诗　　　　　　　　　　　　王粲吉日简清时从君出西园方轨策良马并驱厉中原北临清漳水西看柏阳山回翔游广囿逍遥波水间列车息众驾相伴绿水湄幽兰吐芳烈芙蓉发红晖百鸟何缤翻振翼群相追投网引潜鲤强弩下高飞白日已西迈欢乐忽忘归　　游西池　　　　　　　　　　晋谢混悟彼蟀蟋唱信此劳者歌有来岂不疾良游尝蹉跎逍遥越城肆愿言屡经过回阡被陵阙高台眺飞霞惠风荡繁囿白云屯层阿景仄鸣琴集水木湛清华褰裳顺兰沚徙倚引芳柯美人愆岁月迟暮独如何无为牵所思南荣戒其多　　初往新安至桐庐口　　　　宋谢灵运絺绤虽凄其授衣尚未至感节良已深怀古徒役思不有千里棹孰申百代意远协尚子心遥得许生计既及泠风善又即秋水驶江山共闲旷云日相照媚景夕群物清对玩咸可喜　　从游京口北固应诏　　　　　　前人玉玺戒诚信黄屋示崇高事为名教用道以神理超昔闻汾水游今见尘外镳鸣笳发春渚税銮登山椒张组眺倒影列筵瞩归潮远岩映兰薄白日丽江皋原隰荑绿柳墟囿散红桃皇心美阳泽万象咸光照顾己枉维絷抚志惭场苗工拙各所宜终以反林巢曾是萦旧想览物奏长谣　　于南山往北山经湖中瞻眺　　　前人朝旦发阳崖景落憩阴峰舍舟眺回渚停策倚茂松侧径既窈窕环洲亦玲珑俯视乔木杪仰聆大壑淙石横水分流林密蹊绝踪解作竟何感升长皆丰容初篁苞禄箨新蒲含紫茸海鸥戏春岸天鸡弄和风抚化心无厌览物眷弥重不惜去人远但恨莫与同孤游非情叹赏废理谁通　　从斤竹涧越岭溪行　　　　　　前人□鸣诚知曙谷幽光未显岩下云方合花上露犹泫逶迤傍隈隩迢递陟陉岘过涧既厉急登栈亦凌缅川渚屡径复乘流玩回转苹萍泛沈深菇蒲冒清浅企石挹飞泉攀林摘叶卷想见山阿人薜萝若在眼握兰勤徒结折麻心莫展情用赏为美事昧竟谁辨观此遗物虑一悟得所遣　　游豫章西山观洪崖井　　　　　谢庄幽愿平生积野好岁月弥舍簪神区外整褐灵乡陲林远炎天隔山深白日亏游阴腾鹄岭飞清起凤池隐暧松霞被容与涧烟移将遂丘中性结驾终在斯　　和徐勉出新亭渚　　　　　　齐谢脁宛洛佳遨游春色满皇州结轸青郊路回瞰沧江流日华川上动风光草际浮桃李成蹊径桑榆荫道周　　游东田　　　　　　　　　　　前人戚戚苦无悰携手共行乐寻云陟累榭随山望菌阁远树暧芊芊山烟纷漠漠鱼戏新荷动鸟散余花落不对芳春酒还望青山郭　　薄晚逐凉北楼回望　　　　梁简文帝平衢望如掌曾雉暧相连断云留去日长山减半天戏凫乘洑下渔舟冒浪前　　暮游山水赋韵得碛应令　　　庾肩吾余春属清夜西园恣游历入径转金舆开桥通画鹢细藤初上楦新流渐涵碛云峰没城柳电影开岩壁　　游山　　　　　　　　　　北周庾信聊登元圃殿更上增城山不知高几里低头看世间唱歌云欲聚弹琴鹤欲舞涧底百重花山根一片雨婉婉藤倒垂亭亭松直竖　　登武昌岸望　　　　　　　　陈阴铿游人试历览旧迹但丘墟巴水潆非字楚山断类书荒城高仞落古柳细条疏烟芜遂若此当不为能居　　河曲游　　　　　　　　　隋卢思道邺下盛风流河曲有名游应徐托后乘车马践芳洲丰茸鸡树密遥裔鹤烟稠日上疑高盖云起类重楼金羁自沃若兰棹成夷犹悬匏动清吹采菱转艳讴还珂响金埒归袂拂铜沟唯畏三春晚勿言千载忧　　春晚从李长史游开道林故山　　　　　　　　　　　　　　唐骆宾王幽寻极幽壑春望陟春台云光栖断树灵影入仙杯古藤依格上野径约山隈落蕊□风去流莺满树来兴阑荀御动归路起浮埃　　游禹穴回出若邪　　　　　　宋之问禹穴今朝到邪溪此路通著书闻太史炼药有仙翁鹤往笼犹挂龙飞剑已空石帆摇海上天镜落湖中水底寒云白山边坠叶红归舟何虑晚日暮使樵风　　游石门墨山二山相连有禅堂观天下绝境　　　　　　　　　　　　　　　　张说囷轮江上山近在华容县常陟巴丘首天晴遥可见佳游屡前诺芳月愆幽眷及此符守移欢言临道便既携赏心客复有送行掾竹径入阴窅松崖上空蒨草共林一色云与峰万变探窥石门断缘越沙涧转两山势争雄峰巘相顾眄药妙灵仙宝境华岩壑选清都西渊绝金地东敞宴池果接园畦风烟迩台殿高寻去石顶旷览天宇遍千山纷满目百川豁对面骑来云气迎人去鸟声恋长揖桃源士举世同企羡　　早秋与诸子虢州西亭观眺　　　岑参亭高出鸟外客到与云齐树点千家小天围万岭低残虹挂陕北急雨过关西酒榼缘青壁瓜田傍绿溪微官何足道爱客且相携唯有邻园处依依望不迷　　冬日游览　　　　　　　　　　王维步出城东门试骋千里目青山横苍林赤日团平陆渭北走邯郸关东出函谷秦地万方会来朝九州牧鸡鸣咸阳中冠盖相追逐丞相过列侯群公饯光禄相如方老病独归茂陵宿　　入彭蠡经松门观石镜缅怀谢康乐题诗书游　　览之志　　　　　　　　　　　李白谢公之彭蠡因此游松门余方窥石镜兼得穷江源将欲继风雅岂徒清心魂前赏逾所见后来道空存况属临泛美而无洲渚喧漾水向东去漳流直南奔空蒙三川夕回合千里昏青桂隐遥月绿枫鸣愁□水碧或可采金精秘莫论吾将学仙去冀与琴高言　　送友人寻越中山水　　　　　　前人闻道稽山去偏宜谢客才千岩泉洒落万壑树萦回东海横秦望西陵绕月台湖清霜镜晓涛白雪山来八月枚乘笔三吴张翰杯此中多逸兴早晚向天台　　渼陂行　　　　　　　　　　　杜甫岑参兄弟皆好奇携我远来游渼陂天地黤惨忽异色波涛万顷堆琉璃琉璃汗漫泛舟入事殊兴极忧思集鼍作鲸吞不复知恶风白浪何嗟及主人锦帆相为开舟子喜甚无氛埃凫鹥散乱棹讴发丝管啁啾空翠来沉竿续蔓深莫测菱叶荷花净如拭宛在中流渤澥清下归无极终南黑半陂已南纯浸山影动袅窕冲融间船舷冥云际寺水面月出蓝田关此时骊龙亦吐珠冯夷击鼓神龙趋湘妃汉女出歌舞金支翠旗光有无咫尺但愁雷雨至苍茫不晓神灵意少壮几时奈老何向来哀乐何其多　　登兖州城楼　　　　　　　　　前人东郡趋庭日南楼纵目初浮云连海岱平野入青徐孤嶂秦碑在荒城鲁殿余从来多古意临眺独踌躇　　野望　　　　　　　　　　　　前人清秋望不极迢递起层阴远水兼天净孤城隐雾深叶稀风更落山迥日初沉独鹤归何晚昏鸦已满林　　送包何东游　　　　　　　　　钱起水国尝独往送君还念兹湖山远近色□旦烟霞时子好谢公迹常吟孤屿诗果乘扁舟去若与白鸥期野趣及春好客游欣此辞入云投馆僻采碧过帆迟江上日回首琴中劳别思春鸿刷归翼一寄杜蘅枝　　越中山水　　　　　　　　　　孟郊自觉耳目胜我来山水州蓬瀛若仿□四野如泛浮碧嶂几千绕清泉万余流莫穷合沓步孰尽泒别游越水净难污越天阴易收气鲜无隐物目视远更周举俗媚葱蒨连冬撷芳柔菱湖有余翠茗圃无荒畴赏异忽已远探奇诚淹留永言终南色去矣销人忧　　西郊游　　　　　　　　　　　元稹东风散余冱陂水淡已绿烟芳何处寻杳霭春山曲新禽咔暄节晴光泛嘉木一与诸君游华觞秋见属　　游水南寺　　　　　　　　　宋余靖双剎耸浮云层轩绝世尘松溪千盖雨茶圃一旗春夜梵龛灯暗朝香篆火新暂来犹永日堪羡白莲人　　和丁宝臣游甘泉寺　　　　　欧阳修江上孤峰蔽绿萝县楼终日对嵯峨丛林已废姜祠在事迹难寻楚语讹空余一派寒岩侧澄碧泓渟涵玉色野僧岂解惜清泉蛮俗那知为胜迹西陵老令好寻幽时共登临向此游攲危一径穿林樾盘石苍凉留客歇山深云日变阴晴涧柏岩松度岁青谷里花开知地暖林间鸟语作春声依依渡口夕阳时却望层峦在翠微城头暮豉休催客更待横江弄月归　　重游镜曲次韵　　　　　　　林景熙青眼重逢白发新旧游却忘是前身野鸠妒客招呼雨江燕随人管领春曾附仙舟追李郭独提诗律继黄陈镜中恨不移家住山水苍苍老钓纶　　郊游　　　　　　　　　　　明刘基草根蝼蝈鸣湖上蒹葭靡繁林溺深绿清池散圆紫离居昧节序陶情类佳士泛舟出郊甸缓步信所履壶觞展倡酬及此晴日美啸歌望山川慷慨集悲喜归雨入禹穴返照射宛委鸟啼树有风帆过烟在水兴尽各言还适意聊复尔　　远游　　　　　　　　　　　李攀龙乘屩万里外言造太微庭云霞曜朱阙日月夹丹棂群后俨金止仙女纷玉亭随风列以雨出窈而入冥沆瀣飞素液芝草不复零虹霓为我带杂佩摇华星濯缨河汉流清波正泠泠俯视世间人泛泛如浮萍　　远游篇　　　　　　　　　　吴国伦一隅非我宅九土安足州迫厄从世人四顾婴百忧经营瓮盎间区区欲何求金石良易敝曜灵忽以遒白云启阊阖飘然思远游道逢赤松子仙药为我投举翼昆仑颠息驾扶木丘扶木挂东海元气鼓洪流下枝九阳伏上枝一阳浮神鱼戴五城气吐金银楼登楼瞰列缺六漠何悠悠始知泰初理可与天地侔　　纪游　　　　　　　　　　　　徐爱壁磴临绝壑兼乘欲疲马屡盘羊肠出还惊虎颔下逼险悔初进稍纵觊复假如何穷探心阻困每未舍无端□忧虞中止固由我回思竞利人何殊履危者　行旅部纪事
