<!-- { "loadSidebar": true } -->

　游部汇考
礼记
　　月令
仲夏之月可以远眺望可以升山陵
宋沈括忘怀录
　　游览物制
安车轮不欲高高则摇车身长六尺可以卧也其广合辙辋以蒲索缠之索如钱大可也车上设柱盖密簟为之纸糊黑漆勿加校恐太重又蔽眼害于观眺厢高尺四寸设菵粗之外可以饮马车后为门前设扶拔加于厢上在前可凭在后可倚临时移徙以铁跌子簪于两厢之板上可阔之余令可容书策及看樽之数厢下称以一版卧则障风近后为窣尺以备及卧临时以铁跌之簪于车盖梁及厢下无用则卷之立于车前车后为纳陛令可垂足而坐要卧则以版架之令平琴书酒榼扇帽之类驻车携盖间车后皆可也卧观山也车后施幰幰两头施轻如画轴大如指有雨则展之传于前柱欲障风日则半展或偏展一边游山客不可多多则应接人事劳顿有妨静赏兼仆众所至扰人令为三人具诸应用共物为两扇二人荷之操几杖持盖杂使更三人足矣肩舆者不预客有所携则相照裁损无浪重复惟轻简为便器皿皆木漆轻而可负唯酒杯或可用瓮石左几且倚令人不倦仍可左右盘足或枕档角攲眠无不适便其座方二尺足高一尺八寸档高一尺五寸从地至档共高三尺三寸木制藤□或竹为之尺寸随人所便增减为□长七尺广三尺高一尺八寸自居以上别为子面嵌大□中间子面广二尺五寸长三尺皆木制靠坐欲涩欲眠令身不褪常下虚二寸□下以板称之勿令通风又子面嵌下与大□平一头施转轴中间子面底设一拐撑分五刻子面首挂一枕若欲危坐即撑起令子面直上便可靠背以枕承脑欲稍偃则退一刻尺五刻即与大□平矣凡饮酒不宜便卧常倚□而坐稍倦则稍偃之困即放平而卧使一童移撑高下如意不须移身可以遂四体之适大□两椽有二尺前后凿三孔上为直孔二其下为笋欲倚手则嵌凡于窌孔中观雪□长九尺阔八寸高六尺以轻木为格纸糊之三面如枕屏风上以一格覆之面前施夹幔中间可容小坐□四具不妨设火及饮具随处移背风屏之迥地即就雪中卓之比之毡帐轻而开阔不碍瞻眺施之别用皆可不独观雪也汤钖温酒为槍以铜深三寸平底可贮一寸汤以酒杯排汤中酒温即取饮之冬时拥炉静坐免使童仆纷纷殊尽幽致行具二有甲肩一左衣箧一衣被枕盥漱具手巾足布汤瓶梳镜右食具一行为之二隔平底盖为四食盘子三每盘果子揲下矮酒榼一可容数升以备注酒匏一杯三涑筒合子贮脯修干果嘉蔬各数品饼少许以备饮食不时以应仓卒唯三盘相重为一隔其余分任之暑月果修皆不须移一肩竹隔二下为柜上为虚隔左隔上层书箱一纸笔墨砚剪刀韵略杂书数卷柜中□楪各六匙箸各四生果数品削果刀子右隔上层琴一竹匣贮之折迭棋局一中贮棋子茶二三品腊茶即煨熟者盏托各三杯盂瓢七等附带杂物小斧子砟刀斸药锄子蜡烛拄杖泥靴雨衣伞笠食铫虎子急须子油筒攲□如今倚□也但两向施档齐高令曲而上平僧亦有偏禅倚亦有反档然高低不等难为攲倚若背倚左档可右档亦可凡臂倚左档可右档则不可药井道院中择好土地凿一井须至深而狭小勿令太大即费药江南浙东以至远方山间多紫白石英洞中多锺乳孔公□投银钱三千使人腰之操几杖者可兼也令人采掇各一二石捣如豆粒杂投井中磁石亦好云母庐山尤多欲用之须拣成块者勿击碎皆完用之仍须先下云母乃以众石盖其上深数尺盖防云母屑入水中饮之有害故也每日汲水饮或供烹茶酿酒作羹饮皆用之久极益人唐李文饶家药井仍用朱砂硫黄黄金珠玉如此尤好但山家不可致耳其井须极深深则容药多多则力盛而堪久仍以此井难即浚须要一凿便深乃可久用井上设楹常扃锁之恐虫鼠坠其间一或为庸人孺子所芸草古人藏书中谓之芸香是也采置书帙中即去蠹置席下即去蚤虱栽园庭间数十步极可爱叶类豌豆作小丛生秋间叶上微白如粉汗南人谓之七里香江南极多大率香草多只是花香过则已纵有叶香者须采掇嗅之方香此种十步外此间已香自春至秋不歇绝可玩也洞天游录
　　笠
有细藤作笠方广二尺四寸以皂绢蒙之缀檐以遮风日名云笠有竹丝为之上以檞叶细密铺盖名叶笠有竹丝为之上缀鹤羽名羽笠三者最轻便甚有道气　　杖
有方竹上生九节其崇不满七尺有棕竹合竹之别竹俱可作杖有三代时立鸠飞鸠杖头周身金银填嵌用以饰杖上悬二三寸长小葫芦小灵芝及五岳图卷暮年携之探奇历怪多有相长之益若万岁藤藜藿为杖形虽奇怪此为老衲行具恐非山人家扶老也姑置勿取　　渔竿
江上一蓑钓为乐事钓用纶竿竿用紫竹纶不欲大竿不宜长但丝长则可钓耳豫章有丛竹其节长而直为竿最佳长七八尺敲针作钩钓出沧浪月钓出千秋万古心是乐志也意不在鱼或于红蓼滩头或在青林古岸或值西风扑面或教飞雪打头于是披羽蓑顶羽笠执竿烟水俨在米芾寒江独钓图中比之严陵渭水不亦高哉　　舟
形如□船底惟平长可三丈有余头阔五尺内容宾主六人僮仆四人中仓四柱结顶幔以篷簟更用布幕走檐罩之两傍朱栏栏内以布绢作帐用蔽东西日色无日则悬钩高卷中置桌凳列笔□香鼎盆玩酒具花尊之属后仓以蓝布作一长幔两边走檐前缚船尾钉两圈处以蔽僮仆风日用二面桨泛湖棹溪更着茶起烟一缕恍若画图中一孤航也别置小船如叶系于柳浪阴处时平闲暇执竿把钓放于中流或于雪霁月明桃红柳媚之时放舟当溜吹紫箫鼓铁笛以动天籁使孤鹤乘风唳空或扣舷而歌饱风月回舟返棹归卧松逍遥一世之情何其乐也　　叶笺
取吴中罗纹长笺为之以蜡板砑肖叶纹用剪裁成红色者肖红叶绿色者象蕉叶黄色者肖贝叶山游时偶得绝句书叶投空随风飞扬泛舟付之中流逐水浮沉自多幽趣　　葫芦
有天生一寸小葫芦用以缀为衣纽又可悬于念珠有物外风致若用杖头挂带盛药二三寸葫芦亦妙其长腰鹭鸶葫芦可悬药篮左畔右可为鹭瓢吸饮小匾葫芦可为冠及瓢俱以生相周匝摹弄精神无汗气方妙　　瓢
有瘿瓢其形如芝如瓠者山人携以饮泉大不过四五寸而小者半之惟以水磨其中布擦其外光彩如漆明亮烛人虽水湿不变尘污不染庶入精鉴有小匾葫芦可作瓢须摹弄莹洁方妙　　药篮
即水火篮也有以二匾瓢为之有退红漆者上开一盖放丹炉一个内实应验药膏药以便随处济人山童携之有物外风致　　衣匣
以皮护杉木为之高五六寸盖底不用板幔惟布里皮面软而可举长阔如毡包式少长一二寸携于春时内装绵夹便服以备风寒之变夏月装以夹衣秋与春同冬则绵服暖帽围顶等件匣中更带搔背竹钯并铁如意以便取用　　迭桌
二张一张高一尺六寸长三尺二寸阔二尺四寸作二面折脚活法展则成桌迭则成匣以便携带席地用此□合以供酬酢其小几一张同上迭式高一尺四寸长一尺二寸阔八寸以水磨楠木为之置之坐外列炉焚香置瓶插花以供清赏　　提盒
深夫所制高总一尺八寸长一尺二寸入深一尺式如小厨为外体也下留空方四寸二分以板闸住作一小仓内装酒杯六酒壶一筋子六劝杯二空作六格如方盒底每格高一寸九分以四格每格装碟六枚置果殽供酒觞又二格每格装四大碟置鲑菜供馔筋外总一门装卸即可关锁远宜提甚轻便足以供六宾之需　　提炉
式如提盒亦深夫制高一尺八寸阔一尺长一尺二寸作三撞下层一格如方匣内用铜造水火炉身如匣方坐嵌匣内中分二孔左孔炷火置茶壶以供茶右孔注汤置一桶子小镬有盖顿汤中煮酒长日午余此镬可煮粥供客傍凿一小孔出灰进风其壶镬迥出炉格上太露不雅外作如下格方匣一格但不用底以罩之便壶镬不外见也一虚一实共二格上加一格置底盖以装炭总三格成一架上可箾关与提盒作一付也　　备具匣
近制以轻木为之外加皮包厚漆如拜匣高七寸阔八寸长一尺四寸中作一替上浅下深置小梳匣一茶盞四骰盆一香炉一香盒一茶盒一匙筋瓶一上替内小砚一墨一笔二小水注一水洗一图书小匣一骨牌匣一骰子枚马盒一香炭饼盒一文具匣一内藏裁刀锥子穵耳挑牙消息修指甲刀锉发刡等件酒牌一诗韵牌一诗筒一内藏红叶各笺以录诗下藏梳具匣者以便山宿外用关锁以启闭携之山游亦似甚备　　酒尊
注酒远游古有□器甚佳铜提次之近以锡造者恶甚余意磁者负重铜者有腥不若蒲芦作具内用光漆挟之远游似甚轻便山游当与以上三物束以二架共作一肩彼此助我逸兴

　游部艺文一
