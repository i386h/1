<!-- { "loadSidebar": true } -->
　　远游　　　　　　　　　　　周屈原悲时俗之迫厄兮愿轻举而远游质菲薄而无因兮焉托乘而上浮遭沈浊而污秽兮独郁结其谁语夜耿耿而不寐兮魂营营而至曙惟天地之无穷兮哀人生之长勤往者余弗及兮来者吾不闻步徙倚而遥思兮怊惝恍而永怀意荒忽而流荡兮心愁凄而增悲神倏忽而不返兮形槁枯而独留内惟省以端操兮求正气之所由漠虚静以恬愉兮无为而自得闻赤松之清尘兮愿承风乎遗则贵真人之休德兮美往世之登仙与化去而不见兮声名着而日延奇傅说之托辰星兮美韩众之得一形穆穆以寖远兮离人群而遁逸因气变而遂曾举兮忽神奔而鬼怪时仿□以遥见兮精皎皎以往来超氛埃而淑邮兮终不反其故都免众患而不惧兮世莫知其所如恐天时之代序兮耀灵晔而西征微霜降而下沦兮悼芳草之先蘦聊仿佯而逍遥兮永历年而无成谁可与玩斯遗芳兮长乡风而舒情高阳邈以远兮余将焉所程重曰春秋忽其不淹兮奚久留此故居轩辕不可攀援兮吾将从王乔而娱戏餐六气而饮沆瀣兮漱正阳而含朝霞保神明之清澄兮精气入而粗秽除顺凯风以从游兮至南巢而一息见王子而宿之兮审壹气之和德曰道可受兮而不可传其小无内兮其大无垠毋滑而魂兮彼将自然壹气孔神兮于中夜存虚以待之兮无为之先庶类以成兮此德之门闻至贵而遂徂兮忽乎吾将行仍羽人于丹丘兮留不死之旧乡朝濯发于汤谷兮夕晞余目于九阳吸飞泉之微液兮怀琬琰之英华玉色頩以脕颜兮精醇粹而始壮质销铄以汋约兮神要眇以淫放嘉南州之炎德兮丽桂树之冬荣山萧条而无兽兮野寂漠其无人载营魄而登霞兮掩浮云而上征命天阍其开关兮排阊阖而望予召丰隆使先导兮问太微之所居集重阳入帝宫兮造旬始而观清都朝发轫于太仪兮夕始临乎于微闾屯余车之万乘兮纷容与而并驰驾八龙之婉婉兮载云旗之逶蛇建雄虹之采旄兮五色杂而炫耀服偃蹇以低昂兮骖连蜷以骄骜骑胶葛以杂乱兮斑漫衍而方行撰余辔而正策兮吾将过乎句芒历太皓以右转兮前飞廉以启路阳杲杲其未光兮凌天地以径度风伯为余先驱兮氛埃辟而清凉凤凰翼其承旗兮遇蓐收乎西皇彗星以为旍兮举斗柄以为麾叛陆离其上下兮游惊雾之流波□暧□其曭莽兮召元武而奔属后文昌使掌行兮选署众神以并毂路曼曼其修远兮徐弭节而高厉左雨师使径待兮右雷公而为卫欲度世以忘归兮意恣睢以□挢内欣欣而自美兮聊偷娱以淫乐涉青云以泛滥游兮忽临睨夫旧乡仆夫怀余心悲兮边马顾而不行思旧故以想象兮长太息而掩涕泛容与而遐举兮聊抑志而自弭指炎帝而直驰兮吾将往乎南疑览方外之荒忽兮沛瀁而自浮祝融戒而跸御兮腾告鸾鸟迎虙妃张咸池奏承云兮二女御九韶歌使湘灵鼓瑟兮令海若舞冯夷元螭虫象并出进兮形蟉□而逶蛇雌霓便娟以增挠兮鸾鸟轩翥而翔飞音乐博衍无终极兮焉乃逝以徘徊舒并节以驰骛兮逴绝垠乎寒门轶迅风于清源兮从颛顼乎层冰历元冥以邪径兮乘间维以反顾召黔羸而见之兮为余先乎平路经营四方兮周流六漠上至列缺兮降望大壑下峥嵘而无地兮上寥廓而无天视倏忽而无见兮听惝恍而无闻超无为以至清兮与泰初而为邻　　游居赋　　　　　　　　　后汉班彪夫何事于冀州聊托公以游居历九土而观风亦哲人之所虞遂发轸于京洛临孟津而北厉想尚父之威虞号苍兕而明誓既中流而叹息美周武之知性谋人神以动作享乌鱼之瑞命瞻淇澳之园林善绿竹之猗猗望常山之峨峨登北岳而高游嘉孝武之干干亲饰躬于伯姬建封禅于岱宗瘗元玉于此丘遍五岳与四渎观沧海以周流鄙臣恨不及事陪后乘之下僚今匹马之独征岂斯乐之足娱且休精于敝邑聊卒岁以须臾　　节游赋　　　　　　　　　　魏曹植览宫宇之显丽实大人之攸居建三台于前处飘飞陛以凌虚连云阁以远径营观榭于城隅亢高轩以回眺缘云霓而结疏仰西岳之松岑临漳淦之清渠观靡靡而无终何渺渺而难殊亮灵后之所处非吾人之所庐于是仲春之月百卉丛生萋萋蔼蔼翠叶朱茎竹林青葱珍果含荣凯风发而时鸟歡微波动而水虫鸣感气运之和顺乐时泽之有成遂乃浮素盖御骅骝命友生携同俦诵风人之所叹遂驾言而出游步北园而驰骛庶翱翔以解忧望洪池之滉瀁遂降集乎轻舟浮沉蚁于金罍行觞爵于好仇丝竹发而响厉悲风激于中流且容与以尽观聊永日而忘愁嗟羲和之奋迅怨曜灵之无光念人生之不永若春日之微霜谅遗名之可纪信天命之无常逾志荡以淫游非经国之大纲罢曲宴而旋服遂言归乎旧房　　临观赋　　　　　　　　　　　前人登高墉兮望四泽临长流兮送远客春风畅而气通灵草含干兮木交茎丘陵崛兮松柏青南园薆兮果载荣乐时物之逸豫悲予志之长违叹东山之□勤歌式微以咏归进无路以效功退无隐以营私俯无鳞以游遁仰无翼以翻飞　　闲居赋　　　　　　　　　　　前人何吾人之介特去朋匹而无俦出靡时以娱志入无乐以消忧何岁月之若骛复民生之无常感阳春之发节聊轻驾而远翔登高丘以延企时薄暮而起雨仰归云以载奔遇兰蕙之长圃冀芬芳之可服结春衡以延伫入虚廊之闲馆步生风之高庑践密迩之修除即蔽景之元宇翡翠翔于南枝元鹤鸣于北野青鱼跃于东沼白鸟戏于西渚遂乃背通谷对绿波藉文茵翳春华丹毂更驰羽骑相过　　与从弟君胄书　　　　　　　　应璩间者北游喜欢无量登芒济河旷若发蒙风伯扫涂雨师洒道按辔清路周望山野亦既至止酌彼春酒接武茅茨凉过大夏肤寸肴修味逾方丈逍遥陂塘之上吟咏菀柳之下结春芳以崇佩折若华以翳日弋下高云之鸟饵出深渊之鱼蒲且赞善便嬛称妙何其乐哉虽仲尼忘味于虞韶楚人流遁于京台无以过也班嗣之书信不虚矣来还京都块然独处营宅滨洛困于嚣尘思乐汶上发于寤寐昔伊尹辍耕郅恽投竿思致君于有虞济蒸民于涂炭而吾方欲执耒于山阳沉缗于丹水知其不如古人远矣然山甫不贪天地之乐曾参不慕晋楚之□亦其志也　　节游赋　　　　　　　　　　　杨修尔乃偃息暇豫携手同征游乎北园以娱以逞钦太□之统气乐乾坤之布灵诞烟熅之纯和百卉挺而滋生谷风习以顺时挠百物而有成行中林以彷徨玩奇树之抽英或素华而雪朗或红彩而发赪绿叶白蒂紫柯朱茎杨柳依依龙钟蔚青纷灼灼以舒葩芳馥馥以播馨嗟珍果之丛生每异类而绝形禀冲和以固植信能实而先荣于是回旋详观目周意倦御于方舟载笑载宴仰溯凉风俯濯纤腕极欢欣以从容乃升车而来返　　梓潼南江泛舟序　　　　　　唐王勃咸亨二年六月癸巳梓潼县令韦君以清湛幽凝镇流靖俗境内无事舣舟于江潭纵观于丘壑渺然有山林陂泽之思遂长怀悠想周览极思其人则吕望藉茅于磻溪之阴屈平制芰于涔阳之浦觉瀛洲方丈森然在目于是间以投壶雠以妙论亦有嘉殽旨酒鸣弦朗笛以补寻幽之致焉　　楚望赋
有
序
　　　　　　　李峤
　序曰登高能赋谓感物造端者也夫情以物感而　心由目畅非历览无以寄杼轴之怀非高远无以　开沉郁之绪是以骚人发兴于临水柱史诠妙于　登台不其然欤盖人禀情性是生哀乐思必深而　深必怨望必远而远必伤千里开年且悲春目一　叶早落足动秋襟坦荡忘情临大川而永息忧喜　在色陟崇冈以累叹故惜逝□时思深之怨也摇　情荡虑望远之伤也伤则感遥而悼近怨则恋始　而悲终达节弘人且犹轸念苦心志士其能遣怀　是知青山之上每多惆怅之客白苹之野斯见不　平之人良有以也余少历艰虞睌就推择扬子甘　泉之岁潘生秋兴之年曾无侍从之荣顾有池笼　之叹而行藏莫寄心迹罕并岁月推迁志事辽落　栖遑卑辱之地窘束文墨之间以此为心心可知　矣县北有山者即禹贡所谓岐东之荆也岧峣高　敞可以远望余簿领之暇盖尝游斯俯镜八川周　万里悠悠失乡县处处尽云烟不知悲之所集　也岁聿云莫游子多怀援笔慨然遂为赋云尔眇乎忽然高山之颠露团团而湿草风烈烈而鸣泉对苍茫之寒日听萧瑟之悲蝉朝独处而无晤吾凝乎八埏于是繁怀载纡积虑未豁生远情于地表起遥恨于天末霜尽川长云平野阔恨游襟之浩荡愤羇怨之忉怛寂焉长想倏若有亡固将言而已叹信无哀而自伤抚余情之增轸悼人事之多戚曾浮促之几何而思绪之缠邈思何忧而不入心何虑而不攒虽感目之一致终寄怀而百端若乃平原杳兮千里春晴山杳兮万里新迷故乡之处所灭爱旧之声尘愿寄言而靡托思假翼而无因徒极而尽思终夭性而伤神或复天高朔漠气冷河关汉塞鸿度吴宫燕还对落叶之驱影怨浮云之惨颜尔乃永眺无见端居不聊怆归轩之寂寂伤远客之悠悠月临城晓风送边秋唳鹤闻兮炯不寐凝笳动兮此夜愁及夫寒野萧条空山寂寥目鄢郢而途眇指邯郸而路遥伤永离兮浦曲诀远送兮河桥眺平芜之漫漫瞻远树之迢迢仡然直视嗌矣魂销形将槁木同植心与飞蓬共飘至如陇上从军汉阳谪戍插羽朝急要鞭夜赴黯黯塞云苍苍关树甘埋影于异域暂回首于归路魂逝兮邑里目断兮烟雾步将前而复留望欲罢而还顾睹惊尘之欻起见征羽之将度泉石怆而增咽行旅悲而失措亦有捣衣思妇织锦怀人看粉黛兮无色视桃李兮非春君去兮还无期妾心兮私自悲高台四望杳无极天涯一去何尽时天涯兮绵绵问道路兮将几千朝朝暮暮绮窗前长怀此恨终永年若夫羇旅失职之人放逐流离之客羌抱恨而谁诉块缄愁而不释于是穷泽际天沧流拂汉属荣悴兮时改遇炎凉兮节换莫不瞻草木而孤绝向风烟而永叹故夫望之为体也使人惨凄伊郁惆怅不平兴废思虑震荡心灵其始也罔兮若有求而不致也怅乎若有待而不至也悠悠扬扬似出天壤而涉云庄逡逡巡巡若失其守而忘其真群感方兴众念始并既情招而思引亦目受而心倾浩兮漫兮终逾远兮肆兮流兮宕不返兮然后精回魄乱神薾志否忧愤总集莫能自止虽刚悍武力之夫法度礼容之士孰不解威失毅废纲遗纪借使据河负海牛山之美可游左江右湖京台之乐难忘阙
四字
　邈
千秋金石悲兮绮罗伤顾山川以永慨邀日月而讵央若乃羊公怆恻于岘山孔宣悯然于曲阜王生临远而沮气颜子登高而白首惟夫作圣明哲宽和敦厚亦复怛色愀容丧精亏寿故望之感人深矣而人之激情至矣必也念终怀始感往悲来沿未形而至造思系无而生哀此欢娱者所以易情而慨慷达识者所以凝虑而徘徊者也　　楚望赋
有
序
　　　　　　刘禹锡
