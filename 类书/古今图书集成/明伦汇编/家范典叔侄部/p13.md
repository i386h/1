<!-- { "loadSidebar": true } -->
　叔侄部杂录
诗经小雅伐木篇既有肥羜以速诸父宁适不来微我弗顾大
全
孔氏曰称之以父亲亲之辞也天子呼诸
侯同姓大国曰伯父同姓小国曰叔父
鲁颂閟宫篇王曰叔父建尔元子俾侯于鲁大启尔宇为周室辅注
王成王也叔父周公也元子鲁公伯
禽也启开宇居也
辍耕录宋张文潜明道杂志云经传中无婶妗二字婶字乃世母字二合呼妗字乃舅母字二合呼也二合如真言中合两字音为一日知录古人于父之昆弟必称伯父叔父未有但呼伯叔者若不言父而但曰伯叔则是字之而已诗所谓叔兮伯兮伯兮朅兮叔于田之类皆字也今之天子称亲王为叔祖曾叔祖甚非古义礼天子称同姓诸侯曰伯父叔父称其先君亦曰伯父叔父左传昭九年景王使詹桓伯辞于晋曰伯父惠公十五年景王谓籍谈曰叔父唐叔皆称其先君为伯父叔父之证也故礼有诸父无诸祖
　叔侄部外编
