<!-- { "loadSidebar": true } -->
按唐书太宗本纪不载　按北狄奚传奚亦东胡种太宗贞观三年始来朝阅十七岁凡四朝贡帝伐高丽大酋苏支从战有功不数年其长可度者内附帝为置饶乐都督府拜可度者使持节六州诸军事饶乐都督封楼烦县公赐李氏高宗永徽六年皇后改王皇后姓为蟒氏萧良娣姓为枭氏按唐书高宗本纪永徽六年冬皇后杀王庶人（改姓事不载）
　按高宗王皇后传后王氏并州祁人太宗以为晋王妃帝即位立为皇后初萧良娣有宠而武才人贞观末以先帝宫人召为昭仪俄与后良娣争宠更相毁短昭仪以偏言怒帝遂下诏废后良娣皆为庶人囚宫中俄为武后所杀改后姓为蟒良娣为枭显庆四年诏改氏族志为姓氏录按唐书高宗本纪不载　按高士廉传太宗氏族志高宗时许敬宗以不叙武后世又李义府耻其家无名更以孔志约杨仁卿史元道吕才等十二人刊定合二百三十五姓二千二百八十七家帝自叙所以然以四后姓酅公介公及三公太子三师开府仪同三司尚书仆射为第一姓文武二品及知政事三品为第二姓各以品位高下叙之凡九等取身及昆弟子孙余属不入改为姓氏录当时军功入五品者皆升谱限缙绅耻焉目为勋格义府奏悉索氏族志烧之又诏后魏陇西李宝太原王琼荥阳郑温范阳卢子迁卢泽卢辅清河崔宗伯崔元孙前燕博陵崔懿晋赵郡李楷凡七姓十家不得自为昏三品以上纳币不得过三百匹四品五品二百六品七品百悉为归装夫氏禁受陪门财先是后魏太和中定四海望族以宝等为冠其后矜尚门地故氏族志一切降之王妃主婿皆取当世勋贵名臣家未尝尚山东旧族后房元龄魏征李绩复与昏故望不减然每姓第其房望虽一姓中高下县隔李义府为子求昏不得始奏禁焉其后天下衰宗落谱昭穆所不齿者皆称禁昏家益自贵凡男女皆潜相聘娶天子不能禁世以为敝云　按李义府传义府瀛州饶阳人已贵乃言系出赵郡与诸李叙昭穆嗜进者往往尊为父兄行给事中李崇德引与同谱既谪普州亟削去义府衔之及复当国傅致其罪使自杀于狱贞观中高士廉韦挺岑文本令狐德棻修氏族志凡升降天下允其议于是州藏副本以为长式时许敬宗以不载武后本望义府亦耻先世不见叙更奏删正委孔志约杨仁卿史元道吕才等定其书以仕唐官至五品皆升士流于是兵卒以军功进者悉入书限更号姓氏录缙绅共嗤靳之号曰勋格义府奏悉收前志烧绝之自魏太和中定望族七姓子孙迭为婚姻后虽益衰犹相夸尚义府为子求婚不得遂奏一切禁止按通鉴纲目显庆四年六月改氏族志为姓氏录干封元年皇后改武惟良等姓为蝮氏按唐书高宗本纪干封元年八月丁未杀始州刺史武惟良淄州刺史武怀运改姓
事不载
　按高宗武皇后
传后武氏并州文水人父士始士娶相里氏生子元庆元爽又娶杨氏生三女伯嫁贺兰越石早寡封韩国夫人仲即后季嫁郭孝慎前死杨以后故宠日盛始兄子惟良怀运与元庆等遇杨及后礼薄后衔不置及是元庆为宗正少卿元爽少府少监惟良司卫少卿怀运淄州刺史后伪为退让请惟良等外迁无示天下私由是惟良为始州刺史元庆龙州元爽濠州俄坐事死振州元庆至州忧死韩国出入禁中一女国姝帝皆宠之韩国卒女封魏国夫人欲以备嫔职难于后未决后内忌甚会封泰山惟良怀运以岳牧来集从还京师后毒杀魏国归罪惟良等尽杀之氏曰蝮中宗嗣圣元年太后复李敬业姓徐氏赐李思文姓武氏即武后
光宅元年

按唐书武后本纪光宅元年十月丁酉复敬业姓徐氏　按李绩传绩子震震子敬业袭英国公武后既废中宗又立睿宗实亦囚之诸武擅命唐子孙诛戮天下愤之敬业乘人怨起兵魏思温为军师武后遣左玉钤卫大将军李孝逸兵三十万往击之削其祖父官爵毁冢藏除属籍初敬业之叔思文为润州刺史敬业兵起以使间道闻固守逾月城陷敬业责曰庐陵王继天下无罪见废今兵以义动何过拒邪若太后是助宜即姓武思温等欲杀之敬业不许及扬楚平乃独免后遂赐武姓历春官尚书嗣圣五年太后改越王贞琅琊王冲等姓为虺氏（即武后垂拱四年）

按唐书武后本纪垂拱四年九月丙辰削越王贞及琅琊郡王冲属籍改其姓为虺氏丙寅杀韩王元嘉鲁王灵夔范阳郡王霭黄国公撰东莞郡公融及常乐公主皆改其姓为虺氏　按韩王元嘉传垂拱中元嘉与子撰及越王子冲纠合宗室同举兵谋泄后逼令自杀诏改氏元嘉鲁王越王为虺　按越王贞传中宗废居房陵贞乃与韩王元嘉及王子黄公撰鲁王灵夔王子范阳王霭霍王元轨王子江都王绪及子琅琊王冲计议反正垂拱四年九月后遣左豹韬卫大将军曲崇裕夏官尚书岑长倩率兵十万讨之以凤阁侍郎张光辅为诸军节度乃下诏削贞父子属籍改氏虺嗣圣六年太后改纪王慎为虺氏
即武后
永昌元年

按唐书武后本纪永昌元年七月丁巳流纪王慎于巴州改其姓为虺氏　按纪王慎传初贞连诸王起兵慎知时未可独拒不与合将就诛而免改氏虺载以槛车谪巴州薨于道嗣圣七年周改睿宗姓及傅游艺等姓俱为武氏（即武后天授元年）

按唐书武后本纪天授元年九月壬午改国号周乙酉降皇帝为皇嗣赐姓武氏　按武后传御史傅游艺率关内父老请革命改帝氏为武又胁群臣固请妄言凤集上阳宫赤雀见朝堂天子不自安亦请氏武示一尊　按傅游艺传游艺卫州汲人载初初由合宫主簿再迁左补阙武后夺政即上书诡说符瑞劝后当革姓以明受命后说擢给事中阅三月进同凤阁鸾台平章事即拜鸾台侍郎乃黜唐称周废唐宗庙自称皇帝赐游艺姓武氏　按突厥传阿史那弥射子元庆拜镇国大将军行左威卫大将军武后擅命率诸蕃长请赐睿宗氏曰武按通鉴纲目嗣圣七年九月武氏改国号曰周称皇帝以豫王旦为皇嗣改姓武氏以史务滋为纳言宗秦客检校内史傅游艺为鸾台侍郎平章事并赐姓武嗣圣八年周改光顺等姓为武氏
即武后
天授元年

按唐书武后本纪不载　按通鉴纲目嗣圣八年八月周改义丰王光顺等姓武氏幽之宫中光顺太子贤之子也与弟守礼守义及睿宗诸子皆幽闭宫中不出门庭者十余年按唐书契苾何力传何力子明袭封武后时明妻及母临洮县主皆赐姓武按此年月无考以
类相从姑附于此

元宗开元元年改窦怀贞姓为毒氏赐太平公主子崇简姓李氏按唐书元宗本纪不载　按窦怀贞传怀贞同中书门下三品兼太子詹事监修国史又以尚书右仆射兼御史大夫军国重事宜共平章元宗受内禅进左仆射封魏国公与太平公主谋逆既败投水死追戮其尸改姓毒氏　按太平公主传主谋废天子赐死于第子崇简素知主谋苦谏主怒榜掠尢楚至是复官爵赐氏李开元二年诏更定氏族志
按唐书元宗本纪不载　按柳冲传冲好学多所研总中宗景龙中迁左散骑常侍修国史初太宗命诸儒撰氏族志甄差群姓其后门胄兴替不常冲请改修其书帝诏魏元忠张锡萧至忠岑羲崔湜徐坚刘宪吴兢及冲共取德功时望国籍之家等而次之外蕃酋长袭冠带者析着别品会元忠等继物故至先天时复诏冲及坚兢与魏知古陆象先刘子元等讨缀书乃成号姓系录历太子宾客宋王师昭文馆学士以老致仕开元初诏冲与薛南金复加刊窜乃定按旧唐书元宗本纪开元二年七月丙午昭文馆学士柳冲太子左庶子刘子元刊定姓族系录二百卷上之开元十年赐黑水鞨倪属利稽姓名为李献诚按唐书元宗本纪不载　按黑水鞨传黑水鞨居肃慎地亦曰挹娄开元十年其酋倪属利稽来朝元宗即拜勃利州刺史于是安东都护薛泰请置黑水府以部长为都督刺史朝廷为置长史监之赐府都督姓李氏名曰献诚以云麾将军领黑水经略使隶幽州都督讫帝世朝献者十五按金史世纪金之先出鞨氏唐初有黑水鞨居肃慎地东濒海南接高丽开元中来朝置黑水府以部长为都督刺史置长史监之赐都督姓李氏名献诚领黑水经略使肃宗至德二载赐安抱玉姓李氏
按唐书肃宗本纪不载　按李抱玉传抱玉本安兴贵曾孙世居河西善养马始名重璋闲骑射少从军其为人沈毅有谋尢忠谨李光弼引为裨校天宝末元宗以其战河曲有功为改今名禄山乱守南阳斩贼使至德二载上言世占凉州耻与逆臣共宗有诏赐之姓因徙籍京兆举族以李为氏干元二年赐董秦姓名为李忠臣
按唐书肃宗本纪干元二年十月乙巳李光弼及史思明战于河阳败之董秦赐
姓事不载
　按李忠臣传忠臣
本董秦也幽州蓟人少籍军以材力奋授濮州刺史屯杏园渡许叔冀以汴下史思明秦力屈亦降思明抚背曰始吾有左手今得公完矣与俱寇河阳秦夜挈五百人冒围归李光弼诏加殿中监封户二百召至京师赐今氏名　　　年赐安国臣姓李氏
按唐书肃宗本纪不载　按李国臣传国臣河西人本姓安力能挟关以折冲从收鱼海五城迁中郎将后为朔方将积劳擢云麾大将军赐姓李从光弼守河阳累封临川郡王宝应元年代宗即位赐张忠志姓名李宝臣
按唐书代宗本纪不载　按李宝臣传宝臣字为辅本范阳内属奚也善骑射范阳将张锁高畜为假子故冒其姓名忠志事安庆绪为恒州刺史九节度师围相州也忠志惧归命于朝史思明度河忠志复叛勒兵三万固守贼将辛万宝屯恒州相掎角思明死忠志不肯事朝义使裨将王武俊杀万宝挈恒赵深定易五州以献雍王东讨开土门纳王师助攻莫州朝义平擢礼部尚书封赵国公名其军曰成德即拜节度使赐铁券许不死他与不赀赐姓及名按通鉴纲目宝应元年十一月以张忠志为成德军节度使赐姓名李宝臣代宗大历五年赐尚可孤姓名李嘉勋
按唐书代宗本纪大历五年三月癸酉内侍监鱼朝恩有罪自杀尚可孤赐
姓事不载
　按尚可孤传可孤东部鲜
卑宇文之别种鱼朝恩主卫兵器其勇养为子名智德使将兵三千屯扶风武功队伍闲整朝恩死诏赐氏李名嘉勋李希烈叛擢为招讨应援荆襄使复本姓名德宗贞元三年赐骆元光姓名李元谅
按唐书德宗本纪不载　按李元谅传元谅安息人本安氏少为宦官骆奉先养息冒姓骆名元光以积劳迁镇国军节度使封武康郡王俄与李晟收京师加检校尚书左仆射李怀光反与马燧浑瑊讨之贞元三年吐蕃请盟诏以军从瑊会平凉元谅军潘原游军洛口以为援元谅曰潘原去平凉七十里如有急何以赴请与公连屯瑊以违诏不听瑊壁盟所二十里元谅密徙营次之既会劫盟瑊奔还元谅兵成列出而泾原节度使李观亦以精兵五千伏险与元谅相表里振旅徐还时以为有古良将风是会也微元谅观二人瑊且不免帝嘉叹赐善马金币良厚因赐姓及名宪宗元和元年赐奚索氐檀没辱孤等姓李氏按唐书宪宗本纪不载　按北狄奚传元和元年君梅落身入朝拜检校司空归诚郡王以部酋索氐为左威卫将军檀蓟州游奕兵马使没辱孤平州游奕兵马使皆赐李氏元和四年赐阿跌光进姓李氏
