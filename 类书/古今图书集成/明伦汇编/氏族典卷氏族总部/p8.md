<!-- { "loadSidebar": true } -->
太祖　年赐察罕姓蒙古氏命刺真八都诸子各因其名为姓按元史太祖本纪不载　按察罕传察罕初名益德唐兀乌密氏父曲也怯律为夏臣其妾方怀察罕不容于嫡母以配掌羊群者及里木察罕稍长其母以告且曰嫡母已有弟矣察罕武勇过人幼牧羊于野植杖于地脱帽置杖端跪拜歌舞太祖出猎见而问之察罕对曰独行则帽在上而尊二人行则年长者尊今独行故致敬于帽且闻有大官至先习礼仪耳帝异之乃挈以归语光献皇后曰今日出猎得佳儿可善视之命给事内廷及长赐姓蒙古妻以宫人弘吉刺氏　按朮赤台传朮赤台兀鲁兀台氏其先刺真八都以材武雄诸部生子曰兀鲁兀台曰忙兀与扎刺儿弘吉刺亦乞列思等五人当开创之先协赞大业厥后太祖即位命其子孙各因其名为氏　按畏荅儿传畏荅儿忙兀氏其先刺真八都儿有二子次名忙兀儿始别为忙兀氏畏荅儿其六世孙也仁宗皇庆　年赐察罕姓白氏按元史仁宗本纪不载　按察罕传察罕西域板勒纥城人也魁梧颖悟博览强记通诸国字书仁宗即位拜中书参知政事皇庆元年进荣禄大夫平章政事商议中书省事尝以病请告暨还朝帝御万岁山圆殿命赐茵以坐语及科举并前古帝王赐姓命氏之事因赐察罕姓白氏初察罕生于河中其夜天气清肃月白如昼相者贺曰是儿必贵国人谓白为察罕故名察罕顺帝至正六年赐贺惟一姓名为蒙古太平
按元史顺帝本纪不载　按太平传太平字允中初姓贺氏名惟一后赐姓蒙古氏名太平顺帝至正六年拜御史大夫故事台端非国姓不以授太平因辞诏特赐姓而改其名至正二十五年赐奇皇后姓肃良合氏
按元史顺帝本纪至正二十五年十二月乙卯诏立次皇后奇氏为皇后改奇氏为肃良合氏诏天下仍封奇氏父以上三世皆为王爵　按顺帝完者忽都皇后传皇后奇氏高丽人生皇太子爱识理达腊立为第二皇后居兴圣宫改徽政院为资正院二十五年十二月中书省臣奏言后宜正位中宫帝不答又奏改资正院为崇政院而中政院亦兼主之帝乃授之册宝其册文曰坤以承干元人道莫先于夫妇后以母天下王化实始于家邦典礼之常古今攸重咨尔肃良合氏笃生名族来事朕躬儆戒相成每勤于夙夜恭俭率下多历于岁年既发祥元子于储闱复流庆孙枝于甲观眷若中宫之位允宜淑配之贤宗戚大臣况佥言而敷请掖庭诸御咸倾望以推尊乃屡逊辞尢可嘉尚今遣摄太尉某持节授以王册玉宝命尔为皇后于戏慎修壸政益勉尔辅佐之心昭嗣徽音同保我延洪之福其钦宠命以衍寿祺　　明太祖吴元年诰前赐姓朱文忠复姓李氏
按名山藏臣林记李文忠字思本少名保儿盱眙人父贞娶高帝姊渔泗水上岁俭时有所助高帝久之高帝姊卒保儿方十二贞闻帝起淮右携之军中见帝帝见贞衣被缕裂问曰大丈治生得无苦乎对曰苦渔税保儿牵帝衣帝喜且泣赐以己姓名曰文忠吴元年诰曰甥文忠幼育帐下比于吾儿弓马文艺靡不闲贯弱冠起军中佥院金华开省严陵平乌龙破苗獠陷阵冲锋如遇枯朽比者直捣临安克其坚城安堵如故朕自起淮右奄至江左同心一力诸勋有之国戚蔑如惟尔文忠亲则舅甥恩则父子谋画劳勚与诸勋并是用加尔荣禄大夫浙江行中书省平章作镇兹土复尔故姓尔其勖之按明外史李文忠传文忠太祖姊子也年十二而母死父贞携之转侧乱军中濒死者数矣久乃谒太祖于滁阳太祖见保儿喜甚抚以为子赐姓朱氏大军伐吴文忠趋杭州守将潘元明降就加荣禄大夫浙江行省平章政事复姓李氏洪武元年诏前赐姓朱文英更姓木氏禁人从蒙古姓按名山藏臣林记沐英字文英定远人故姓李又姓木乃姓沐也八岁父母死帝得之兵间时帝年二十五未子与孝慈皇后养为子姓之朱名之文英与懿文太子同食起英温爽有姿概机颖过人入侍帷幄昼夜励勤目无迕视帝深器之年十八授帐前都尉守京口久之升广武卫亲军指挥使洪武元年以所部从取铅山下崇安会汤和攻陈友定于延平取之其故将子隆负固不服英与裨将蔡玉夹攻生得子隆将谷保尽定闽地高帝曰毋李尔李毋朱我朱与之木姓而名曰英调守建宁节制邵延汀三卫按明外史沐英传英八岁而孤从母避兵母又死太祖与孝慈皇后怜之抚为己子姓朱氏年十八授帐前都尉守镇江稍迁指挥使守广信从大军征福建破分水关略崇安别破闽溪十八寨缚冯谷保始命复姓按日知录洪武元年诏蒙古服蒙古语蒙古姓一切禁止洪武三年诏蒙古人复本姓
按日知录洪武元年禁不得蒙古姓者禁中国人之更为蒙古姓非禁蒙古人之本姓也三年四月甲子诏曰天生斯民族属姓氏各有本原古之圣王尢重之所以别婚姻重本始以厚民俗也朕起布衣定群雄为天下主已尝诏告天下蒙古诸色人等皆吾赤于果有材能一体擢用比闻入仕之后或多更姓名朕虑岁久其子孙相传昧其本原非先王致谨氏族之道中书省其告谕之如已更易者听其改正洪武九年赐火赤姓名为霍庄按日知录洪武九年三月癸未以火赤为翰林蒙古编修更其姓名曰霍庄洪武十四年更木英姓为沐氏
按名山藏臣林记十四年秋颍川侯傅友德为征南将军征云南英为副高帝为英易木曰沐曰南方火也以其克之勿用生之洪武十六年赐观音保姓名为李观
按日知录洪武十六年二月故元云南右丞观音保降赐姓名李观洪武　　年赐信录姓车氏
按圣君初政记本朝赐臣下姓不多见惟国初有之邳州指挥使车言本姓信洪武中信录有军功赐姓车洪武二十一年赐丑驴姓名为李贤
按明外史李贤传贤初名丑驴鞑靼人元工部尚书洪武二十一年来归通驿书太祖赐姓名授燕府纪善洪武　　　年赐诸降人姓名
按明外史薛斌传斌蒙古人本名脱欢父薛台洪武中归附赐姓薛累官燕山右护卫指挥佥事　按滕定传定父瓒元枢密知院洪武中来降授会州卫指挥佥事赐姓滕　按吴成传成辽阳人名买驴父通伯元辽阳行省右丞太祖时观童来降通伯父子与俱买驴更今姓名充总旗成祖永乐　年诏僧道衍复姓
按名山藏臣林记姚广孝幼名天禧年十四削发为僧名道衍参侍燕王者二十余年王礼道衍甚厚既即位授道衍僧录司左善世仁宗立为太子上命淇国公丘福等兼宫僚命道衍太子少师复其姓赐名广孝永乐三年赐把都帖木儿姓名为吴允诚伦都儿灰姓名为柴秉诚保住姓名为杨效诚按名山藏臣林记吴允诚鞑靼人旧名把都帖木儿成祖三年与其党伦都儿灰率所部五千余人自塔沟归附于宋晟上大喜赐姓名授右军都督佥事伦都儿灰赐姓名柴秉诚授后军都督佥事其余皆为指挥千百户镇抚有差赐之冠带袭衣文绮表里白金钞锭俾居凉州按明外史吴允诚传允诚蒙古人名把都帖木儿居甘肃塞外塔沟地官至平章永乐三年与其党伦都儿灰来归帝以蒙古人多同名当赐姓别之尚书刘□请如洪武故事编为勘合允诚得赐姓名授右军都督佥事伦都儿灰亦赐姓名柴秉诚授后军都督佥事　按刘□传□为侍中成祖即位进尚书成祖尝谓□曰鞑靼人任武职者多同名宜赐姓以别之□请如洪武故事编为勘合于是漠北人皆有姓按日知录永乐三年七月赐保住名杨效诚永乐二十一年赐也先土干姓名为金忠把台姓名为蒋信按名山藏臣林记金忠故名也先土干以黠桀自豪成祖末年亲征阿鲁台阿鲁台闻大兵来悉鸟兽散独也先土干率妻子部属来附上得也先土干大喜慰劳之赐之酒馔也先土干叩头呼万岁退语所亲曰大明皇帝真吾主也舍此何适哉上思所以旌异也先土干以风示外国封也先土干忠勇王赐姓名曰金忠宴坐侯之下伯之上御前珍羞悉辍予之宴罢复辍予御用金杯等物而遂班师忠之来附也其甥把台从之来亦封忠勇伯赐姓名蒋信按明外史金忠传忠蒙古王子也先土干也素桀黠为阿鲁台所忌永乐二十一年成祖亲征漠北至上庄堡率妻子部属来降时六师深入寇已远遁帝方耻无功见其来归大喜赐姓名封忠顺王英宗正统十年赐哈喇姓名为毛忠
按明外史毛忠传忠字允诚初名哈喇西陲人膂力绝人善骑射正统三年从都督蒋贵征朵儿只伯先登陷阵大获擢都指挥佥事十年以守边劳进同知赐今姓天顺元年赐脱脱孛罗姓名为和勇克罗俄领占姓名为罗秉忠按明外史和勇传勇初名脱脱孛罗和宁王阿鲁台孙也阿鲁台既为瓦剌脱欢所杀子阿卜只奄穷蹙款塞来归宣宗授以左都督赐第京师卒勇袭指挥使带俸锦衣卫积功至都督佥事天顺元年诏加同知赐姓名　按罗秉忠传秉忠初名克罗俄领占沙州卫都督佥事困即来子也兄喃哥既袭父职英宗复命秉忠为指挥使协理卫事既而喃哥率千二百人内徙诏居之东昌平山二卫给田庐什器所以抚恤甚厚喃哥卒秉忠为都指挥使代领其众英宗蒙尘塞上多警擢秉忠都督佥事率所部援剿积战功至左都督天顺初始赐姓名武宗正德四年赐义子十五人国姓
按名山藏典谟记正德四年十一月予冒国姓称义子者朱铎等十一人为锦衣卫百户朱玺等四人为所镇正德七年赐义子百二十七人国姓
按名山藏典谟记七年九月赐义子百二十七人国姓则永寿伯朱德都督朱宁朱安为之首其次朱国朱福朱刚皆至都督最下镇抚旗舍列籍锦衣腾骧诸卫盖皆中官□养市井桀黠偶悦上心遂蒙收赐而朱采朱静朱满朱恩朱规五人者来自外国得幸于上云　按臣林杂记钱宁者本镇安人太监钱能镇守云南宁幼鬻为家奴能死事刘瑾专顺因得见武宗能左右手拓弓武宗悦之赐国姓为义子冒功升锦衣正千户累升后府左都督常掌锦衣事按明外史裴德传德不知何许人亦不详其姓初为太监裴氏□养因冒姓裴历官锦衣指挥佥事有宠于武宗赐国姓为义子按续文献通考正德七年都督钱宁钱安许国赐朱姓又赐都督朱福朱刚都指挥朱谦朱春朱翥朱增朱斌朱政朱海朱岳朱升朱晟朱彪朱镛朱钫指挥千百户镇抚旗舍朱钦等百二十人姓正德九年赐义子江彬等国姓
按名山藏典谟记九年八月上设东西两官厅禁中视团营练兵焉以太监张忠领东边将许泰领西复设勇士营领以神周刘晖皆赐国姓为义子四镇兵号外四家复使江彬兼统之上自领中官善骑射者为一营曰中军　按臣林杂记江彬者宣府人初为蔚州卫指挥使正德中武宗好兵事左右言京营军多脆弱而边将精悍骁健请令京边二军践更出入于是钱宁言彬于上上召见彬彬为人黠悍狠忍谈兵上前高自称诩上悦之以为左都督赐之国姓留侍豹房同卧起彬时以武事歆上请调辽阳宣府大同延绥四路军入操西内教场上戎服临观之炮铳之声不绝中禁或时为角抵戏手搏虎圈人号边军为外四家其军悉纵横恣睢市井间都人苦焉彬言上请创西官厅上以彬为提督彬乘上喜益言万全都指挥李琮陕西都指挥神周勇略得召入豹房亦赐国姓为义儿正德十二年赐许泰张洪国姓
按名山藏典谟记十二年六月赐后军左都督许泰前军右都督张洪国姓按明外史许泰传泰充副总兵协守宣府正德六年七月调边兵剿贼泰与郄永江彬俱在行明年九月贼平进署都督同知遂留边兵不遣与彬日侍上左右赐国姓大得恩宠历迁至左都督十三年冒应州功封安边伯按许泰赐姓已
见九年恐有一讹

正德十三年赐群小十一人国姓
