<!-- { "loadSidebar": true } -->
按名山藏典谟记十三年五月戊申赐群小赐姓者朱山等十一人俱为锦衣卫小旗按续文献通考十二年赐舍人朱山朱准朱容朱淮朱渭朱义朱大爵朱印朱珂姓俱锦衣卫食粮（按两书纪　年各异恐有一讹）

正德十四年赐刘晖等国姓禁民养猪
按名山藏典谟记十四年二月丁丑赐左都督刘晖神周都督佥事李琮国姓八月赐宣府右卫中所百户刘昱等四人国姓皆填注锦衣卫（按刘晖神周赐姓已见九年恐
　有一讹）

按明大政纪正德十四年三月武选郎中黄巩疏言陛下临御以来祖宗纲纪坏于佞幸天下知有权臣而不知有陛下皆宁忤陛下而不敢忤权臣江彬本行伍庸流凶狠傲诞陛下赐以国姓封以伯爵托以腹心付以提督京营之寄此养乱之道也彬外挟边卒内拥兵权骑虎之势不乱不止天下之人切齿唾骂皆欲食彬之肉何不去彬以谢天下上怒诏下狱十月禁民不许养猪及易卖宰杀违者发极边卫分充军以猪音同国姓故严旨禁之远近流传旬日之间直省各处城市乡村地方猪尽减价贩卖其小者皆埋弃皇清
　　康熙三年定更复姓名之例
大清会典凡更复姓名康熙三年题准汉军汉人现　　任官员在内中行评博在外知县以上及候选　　进士皆令具题其余现任及候选官员止呈堂　　注册旗下取该都统印结汉人在京取同乡京　　官印结在外具呈地方官咨部准其更复旗下　　移咨户兵二部及该都统汉人止咨户部　又　　题准督抚有更名复姓者许互相代题

　氏族总部汇考四
汉王符潜夫论
　　志氏姓
昔者圣王观象于乾坤考度于神明探命历之去就省群后之德业而赐姓命氏因彰德功传称氏之彻官百王公之子弟千世能听其官者而物赐之姓是谓百姓姓有彻品缺
于至谓之千品昔尧赐契姓姬
赐禹姓姒氏曰有夏伯夷为姜氏曰有吕下及三代官有世功则有官族邑亦如之后世微末因是以为姓则不能改也故或传本姓或氏号邑谥或氏于爵或氏于志若夫五帝三王之世所谓号也文武昭景成宣戴桓所谓谥也齐鲁吴楚秦晋燕赵所谓国也王氏侯氏王孙公孙所谓爵也司马司徒中行下军所谓官也伯有孟孙子服叔子所谓字也巫氏匠氏陶氏所谓事也东门西门南宫东郭北郭所谓居也三乌五鹿青牛白马所谓志也凡厥姓氏皆出属而不可胜纪也卫侯灭邢昭公娶同姓言皆同祖也近古以来则不必然古之赐姓大谛可用其余则难周室衰微吴楚僭号下历七国咸各称王故王氏王孙氏公孙氏及谥氏官国自有之千八百国谥官万数故元不可同也故孙氏者或王孙之班也或诸孙之班也故同祖而异姓有同姓而异祖亦有杂错变而相入或从母姓或避怨雠夫吹律定姓唯圣能之今民散久鲜克达音律天主尊正其祖故且略纪显者以待士合葺损焉此处原本
恐有讹字

伏羲姓风其后封任宿须胊颛臾四国实司太□与有济之祀且为东蒙主鲁僖主母成风盖须胊之女也季氏欲伐颛臾而孔子讥之炎帝苗胄四岳伯夷为尧典礼折民维刑以封申吕裔生尚为文王师克殷而封之齐或封许向或封于纪或封于申城在南阳宛北序山之下故诗云亹亹申伯王荐之事于邑于谢南国为式宛西三十里有吕望许在颍川今许县是也姜戎居伊洛之间晋惠公徙置陆浑州薄甘戏露帖及齐之国氏高氏襄隰氏士氏强氏东郭氏雍门氏子雅氏子尾氏子襄氏子渊氏子干氏公旗氏翰公氏贺氏卢氏皆姜姓也黄帝之子二十五人班为十二姬酉祁己滕葴任荀僖姞嬛依是也当春秋晋有祁奚举子荐雠以忠直着莒子姓己氏夏之兴有任奚为夏车正以封于薛后迁于邾其嗣仲虺居薛为汤左相王季之妃大任及谢章昌采祝结泉卑遇狂大氏皆任姓也台氏女为后稷元妃繁育周先姞氏封于燕及郑文公有贱妾燕姞梦神与之兰曰余为伯倏余而祖也以是有国香人服媚及文公见姞赐兰而御之姞言其梦且曰妾不才幸而有子将不信敢征兰乎公曰诺遂生穆公姞氏之别有阚尹蔡光鲁雍断密须氏及汉河东有郅都汝南有郅君章姓音与古姞同而书其字异二人皆著名当世少□氏之世衰而九黎乱德颛顼受之乃命南正重司天以属神命火正黎司地以属民使复旧常无相侵渎是谓绝地天通夫黎颛顼氏裔子吴回也为高辛氏火正淳耀天明地德光四海也故名祝融后三苗复九黎之德尧继重黎之后不忘旧者羲伯复治之故重黎氏世序天地别其分主以历三代而封于程其在周世为宣王大司马夸美王谓尹氏命程伯休父其后失守适晋为司马迁自谓其后祝融之孙分为八姓己秃彭姜妘曹斯莘己姓之嗣飂叔安其裔子曰董父实甚好龙能求其嗜欲以饮食之龙多归焉乃学扰龙以事帝舜赐姓曰董氏曰豢龙封诸朡川朡夷彭姓豕韦皆能驯龙者也豢龙逄以忠谏桀杀之凡因祝融之子孙己姓之班昆吾籍扈温董秃姓朡夷豢龙则夏灭之祖姓彭祖豕韦诸稽则商灭之姜姓会人则灭之妘姓之后封于鄢会路逼阳鄢取仲任为妻贪冒爱□蔑贤简能是用亡邦会在河伊之间其君骄贪啬俭灭爵损禄群臣卑让上下不临诗人忧之故作羔裘闵其痛悼也匪风冀君先教也会仲不悟重氏伐之上下不能相使禁罚不行遂以见亡潞子婴儿娶晋成公姊为夫人酆舒为政而虐之晋伯宗怒遂伐灭潞荀罃武子伐灭逼阳胄姓封于邾邾颜子之支别为小邾皆楚灭之莘姓之裔熊严成王封之于楚是谓粥熊又号粥子生四人伯霜仲雪叔熊季紃紃嗣为刑子或封于夔或封于越夔子不祀祝融粥熊楚伐灭公族有楚季氏列宗氏斗强氏艮臣氏耆氏门氏侯氏季融氏仲熊氏子季氏阳氏无钧氏蒍氏善氏阳氏昭氏景氏严氏婴齐氏来氏来纤氏即氏申氏□氏沈氏贺氏减氏吉白氏伍氏沈瀸氏余推氏公建氏子南氏子庚氏子午氏西氏王孙田公氏舒坚氏鲁阳氏黑肱氏皆芊姓也楚季者王子敖之曾孙也□冒主蒍章者王子无钧也令尹孙叔敖者蒍章之子也左司马戌者庄王之曾孙也叶公诸梁者戌之第三弟也楚大夫申尤畏者又氏文氏初纣有苏氏以妲己女而亡殷周武王时有苏忿生为司寇而封温其后洛邑有苏秦高阳氏之世有才子八人苍舒隤敳梼戭大临尨降庭坚仲容叔达天下之人谓之八凯后嗣有□陶事舜舜曰□陶蛮夷猾夏寇贼奸宄女作士其子伯翳能议百姓以佐舜禹扰驯鸟兽舜赐姓嬴后有仲衍鸟体人元为夏帝大戊御嗣及费仲生恶来季胜武王伐纣并杀恶来季胜之后有造父以善御事周穆王穆王游西海忘归于是徐偃作乱造父御一日千里以征之王封造父于赵城因以为氏其后失守至于赵夙仕晋卿大夫十一世而为列侯五世而为武灵王五世亡赵恭叔氏邯郸氏訾辱氏婴齐氏楼季氏卢氏原氏皆赵嬴姓也恶来后有非子以善畜周孝封之于秦世地理以为西陲大夫汧秦高是也其后列于诸侯五世而称王六世而始皇生于邯郸故曰赵政及梁葛江黄徐莒蓼六英皆□陶之后也锺离运掩菟裘寻梁修鱼白置飞廉密如东灌梁时白巴公巴公巴剡复蒲皆嬴姓也帝尧之后为陶唐氏后有刘累能畜龙孔甲赐姓为御龙以更豕韦之后至周为唐杜氏周衰有隰叔子违周难于晋国生子舆为李以正于朝朝无间官故氏为士氏为司空以正于国国无败绩故氏司空食采随故氏随氏士蒍之孙会佐文襄于诸侯无恶于卿以辅成景军无败政为成率居傅端刑法法集训典国无奸民晋国之盗逃奔于秦于是晋侯为请冕服于王王命随会为卿是以受范卒谥武子武子文成晋荆之盟降兄弟之国使无闲□是以受郇栎由此帝尧之后有陶唐氏刘氏御龙氏唐杜氏隰氏士氏季氏司空氏赵氏范氏郇氏栎氏嬴氏冀氏縠氏蔷氏扰氏氏傅氏楚氏令尹建尝问范武子之德于文子文子对曰夫子之家事治言于晋国竭情无私其祝史陈信不媿其家事无猜其祝史不祈建归以告康王曰神人无怨宜夫子之股肱五君以为诸侯主也故刘氏自唐以下汉以上德着于世莫若范会之最盛也斯亦有修己安人之功矣武王克殷而封尧之后于祝也字典
不载

