<!-- { "loadSidebar": true } -->
　　避讳第八
宋以武公名司空改为司功氏
晋以僖侯名司徒改为司城氏
籍氏避项羽讳改为席氏
奭氏避汉元帝讳改为盛氏
庄氏避汉明帝讳改为严氏
庆氏避汉安帝父讳改为贺氏
师氏避晋景帝讳改为帅氏
姬氏避唐明皇讳改为周氏
弘氏避唐明皇讳改为洪氏
淳于氏避唐宪宗讳改为于氏
啖氏避唐武宗讳改为淡氏
敬氏避宋讳改为文氏又为恭氏
恒氏避宋讳改为常氏
　　音讹第九
陈氏为田氏　　　　　韩氏为何氏
莘氏为辛氏　　　　　党氏为掌氏
欧氏为区氏　　　　　戴氏为载氏
蛮氏为瞒氏　　　　　虢氏为郭氏
吕氏为甫氏　　　　　郯氏为谈氏
姒氏为似氏　　　　　苦氏为库氏
雷氏为卢氏　　　　　恭氏为共氏
共氏为洪氏
王孙贾之后亦为古孙氏者贾近于古故也
苦成子以成子食苦邑故以为氏后讹为古成又为库成慕容氏为慕舆氏　　　贺遂氏为贺悦氏
夫余氏为凫臾氏　　　吾丘氏为虞丘氏
毋丘氏为曼丘氏　　　申徒氏为申屠氏
鄫氏为缯氏　　　　　穆氏为缪氏
简雍本姓耿幽州人以耿为简遂为简氏
　　省文第十
鄣之为章　　　　　　邴之为丙
郲之为来　　　　　　鄟之为专
鄩之为寻　　　　　　邵之为召
郈之为后　　　　　　郐之为会
鄅之为禹　　　　　　之为云
鄫之为曾　　　　　　郳之为儿
邾之为朱　　　　　　郕之为成
郇之为荀去邑　　　　桥之为乔去木
理之为里去王　　　　谭之为覃去言
熊之为能去火
　　省言第十一
卢蒲之为卢　　　　　闾丘之为闾
即墨之为即　　　　　锺离之为锺
马服之为马　　　　　褚师之为褚
毋丘之为毋　　　　　司寇之为寇
宗伯之为宗　　　　　褐冠之为冠
主父之为主
　　避仇第十二
端木赐之后改为木氏又为沐氏
墨台之后改为墨氏又改为怡氏
刁氏之后改为　　　伍氏之后改为五
巴氏之后改为杷　　　鞠氏之后改为曲
谭氏之后改为覃　　　仇氏之后改为求
铜鞮氏之后改为□　　馝邗氏之后改为邗滕氏之后改为腾　　　秣氏之后改为末陆氏之后改为褥　　　郜氏之后改为浩
胙氏之后改为作　　　杞氏之后改为抱
楼氏之后改为盖　　　薛氏之后改为□
棘氏之后改为枣　　　凡氏之后改为泛
鲜卑氏之后改为库狄　圈氏去囗为卷氏
章氏避仇为章仇氏
疏氏避王莽之难去足为束又云疏广之曾孙彦避王莽于太原改为太傅牛金之子逃难改为牢又改□后又为牛氏
　臣谨按避仇之说多非或省文或讹音何必为避　仇也据皇甫谧云凡氏遭秦乱避地添水为泛氏　此何所凭哉凡氏者凡伯之后以国为氏泛者周　之邑也其大夫食采于此其后之人以邑为氏自　是两家源流因知避地改姓之说多附会然疏广　之后为朿为太傅牛金之后为牢为□此又为避　地之事明矣　　生而有文第十三
武氏唐元和姓纂云周平王少子生而有文在手曰武遂以为氏南氏姓源韵谱云盘庚妃姜氏梦龙入怀孕十二月而生手把南字长封荆州号南赤龙鲜于氏鲜于血脉谱云子仲之子曰文生而有文在手左曰鱼右曰羊及长封渔阳为燕附庸阎氏唐表云昭王少子生而有文在其手曰阎康王封于阎城　臣谨按左氏谓季友生而有文在其手曰友因以　命之每疑其诞也后人由此复广其道焉且武氏　者以谥为氏南氏者以字为氏鲜于者武王封箕　子于朝鲜支子仲食采于于故有鲜于氏阎氏者　武王封太伯曾孙仲奕于阎乡故有阎氏安得无　稽之言流于后世大抵氏族之家言多诞博雅君　子不可不审容斋三笔
　　汉人希姓
　两汉书所载人姓氏有后世不着见者甚多漫纪　于此以助氏族书之脱遗复姓如公上不害合傅胡害室中同昭涉掉尾单父右军阳城延息夫躬游水发根吾丘寿王落下闳梁丘贺五鹿充宗公户满意堂溪惠申章昌告星赐阙门庆忌安国少季马适建都尉朝母将隆红阳长仲乌氏嬴周阳由胜屠公毋盐氏欧侯氏士孙喜索卢恢屠门少瓜田仪工师喜驳马少伯公乘歙鲑阳鸿弓里游公沙穆胡母班周生丰友通期公绪恭公族进阶水丘岑叔先雄单姓如缯贺虫达灵常贲赫其石旅卿秘彭祖革朱樛乐冷丰冥都澓中翁蒯彻直不疑闳孺使乐成杯育制氏猗顿义纵隽不疑疏广云敞枚乘终军卤公孺食子公馯臂倗宗衡胡乘宏简卿快钦所忠假仓眭孟恽涂恽射姓后苍姓伟如氏苴氏百政免公发福质氏浊贤稽发万章□氏佗羽绣君宾漕中叔栩丹帛敞迟昭平汝臣驹几称忠逯普台崇沐茂匽氏劳丙抗徐阙宣沮□卑整编诉亶诵寻穆夜龙弓林行巡祋讽角闳芳丹坚镡锡光傜伟重异力子都维汜诗索繇延夷长公防广镡显移良缑玉蕃向渠穆临孝存脂习笮融茨充处兴兴渠具爰谅辅腾是卿仲辽谒焕矫慎晃华洼丹祢衡

　氏族总部汇考七
王应麟姓氏急就篇一
　　姓氏
若古后皇锡氏姓
　若氏广韵云鲁人　古氏风俗通周太王去邠适　岐称古公其后氏焉说苑晋舟人古乘亦作固汉　有古霸孝子古初蜀有广汉功曹古牧后魏古弼　北齐古道子唐古之奇古元应古神感抱朴子古　强神仙传古元之宋古耕道见东坡文又复姓古　冶氏　后氏孔子弟子齐人后处字子里战国齐　有后胜越有后庸汉有后仓晋有后绵见兰亭诗　　皇氏宋戴公之后有皇郧皇父充石之后皇国　父皇瑗皇非我皇奄伤又郑有皇武子皇戍皇颉　庄子齐有皇子告敖魏将皇欣汉艺文志天文家　有皇公吴有皇象梁有皇侃神仙传有皇初平　锡氏汉平帝时交趾太守锡光梁北凉州刺史锡　休儒　氏氏吴是仪本姓氏孔融嘲曰民无上乃　改为是后梁氏叔琮氏延赏　姓氏汉货殖传临　灾姓伟祖黄宗文支叶盛
　祖氏商祖己之后有祖伊出范阳后汉祖郎晋祖　逖宋祖冲之梁祖皓后魏祖莹祖侃祖鸿勋北齐　祖珽唐祖孝孙咏宋祖士衡祖无择　黄氏柏翳　之后嬴姓封黄以国为氏又金天氏之后台骀封　汾川其后黄国守其祀左传晋有黄渊卫有黄夷　楚有黄歇黄齐秦博士黄公疪汉四皓黄公功臣　表黄极忠循吏黄霸西京杂记黄公东海人后汉　黄香子琼黄宪穆唐黄碣璞宋黄庭坚黄中裳葆　光　宗氏周卿宗伯之后出南阳唐世系表出自　子姓宋襄公弟敖仕晋孙伯宗州□奔楚少子连　家南阳以王父字为氏左传齐有宗楼卫有宗鲁　陈有宗坚汉有宗均宗俱宗姚宗广宗欣宗资宗　慈宗预晋宗岱宋宗炳宗□南齐宗元卿号宗曾　子北凉宗舒后魏宗钦后梁宗如周后周宗懔唐　宗楚客宋宗翼宗泽　文氏老子弟子文子蔡有　文之锴楚有文之无畏吴王阖闾师文之仪越大　夫文种宋良医文挚孔丛子魏文咨汉文翁文齐　文詟穆丑颖文叔良魏文聘钦晋有文立宋文仲　兴梁文云生唐文元忠南齐文献叔宋文同文彦　博本敬氏避讳改为文　支氏姓苑琅邪人战国　策魏有支期晋有沙门支遁后赵支雄唐支叔才　支许宋支渐　叶氏楚叶公沈诸梁食采于叶音　摄今如字吴有都尉叶雄唐叶法静善孝辩静能　闽叶翘宋叶清臣梦得颙衡适涛谦亨　盛氏姬　姓穆天子传有盛姬盛国女也秦盛桥汉盛苞其　先姓奭避元帝讳改有盛吉盛修盛兑盛包盛宪　盛道盛孔叔吴盛冲暹晋盛彦唐盛彦师盛均宋　盛度侨陶京曾祢昭穆家法正
　曾氏出于鄫姒姓莒灭鄫子孙在鲁者别为曾氏　蒧参元西始有闻左传有天阜后汉尚书曾伟唐　曾元裕宋曾致尧巩布肇曾公亮子孝宽孝序曾　几懋开　祢氏后汉平原祢衡　昭氏楚同姓与　屈景为三族有昭奚恤昭阳昭睢昭常昭献昭鼠　昭鱼昭应昭剪庄子昭文鼓琴　穆氏又作缪氏　于谥汉有穆生后魏改丘穆陵为穆氏有穆寿观　唐穆宁四子赞质员赏北汉穆令均宋穆修穆衍　珣　家氏出于周诗春秋有家父晋有家仆徒风　俗通汉家羡为剧令唐孝友传家师谅宋家安国　定国颐　法氏齐襄王法章之后后秦灭齐子孙　不敢称田姓以法为氏宣帝时徙三辅世为二千　石后汉法雄法真法度蜀汉法正　正氏宋正考　父之后左传鲁有正常秦博士正先蜀汉益州太　守正昂后魏永昌太守正帛史记正伯侨古仙人　音征来昆仍云世孝敬
　来氏殷之别族子姓食采于郲因以命氏后单为　来汉有来平来歙来历来机蜀汉有来敏梁来嶷　隋来护儿子恒济在唐以学行称相高宗来曜子　瑱来鹄鹏来择　昆氏夏诸侯昆吾之后战国有　贤者昆详庄子黄帝昆阍后车　仍氏周有仍叔　见诗春秋姓苑仍国名夏后缗有仍氏女　云氏　黄帝以云纪官出缙云氏之后又后魏宥连氏改　为云氏隋有云定兴唐云弘嗣云得臣　世氏风　俗通战国策秦大夫世均艺文志儒家世子名硕　陈人　孝氏风俗通齐孝公之后　敬氏出陈公　子敬仲完在齐以谥为氏后汉有敬歆后魏敬珍　北齐敬显隽隋敬肃唐有敬晖播羽括晦□会真　冕后梁有敬翔授汝童蒙习孔孟
　授氏出姓苑　汝氏商有汝鸠汝方晋有女叔陈　有女叔战国楚有女阿魏有女商汉有汝章汝都　汝云汝敦汝臣晋汝班　童氏颛顼子老童后为　氏出东莞后汉循吏童恢又童仲玉东莞童厚之　吴隐之母童侩女宋宦者童贯　蒙氏其先齐人　秦蒙骜子武武子恬毅楚有蒙谷　习氏出襄阳　汉有习郁晋有习凿齿蜀汉习隆　孔氏与宋同　祖子姓闵公生弗父何曾孙正考父生孔父嘉仲　尼其后也又卫有孔达孔烝鉏郑有孔叔又子孔　之后孔张陈有孔宁孔奂齐有孔虺仲尼之后汉　孔臧安国光融唐有颖达巢父戣戡纬宋有孔道　辅文仲武仲平仲　孟氏鲁桓公子庆父之后仲　孙为三桓之孟号孟孙氏其后称孟氏有孟公绰　孟子即孟孙之后也吕氏春秋孔子学于孟苏又　卫侯之兄孟挚亦曰孟子卫孟贲秦孟说汉有孟　舒孟卿孟喜孟柳孟敏冀布吴有孟宗晋有孟观　孟嘉唐有简郊云卿浩然昭图诜元阳后蜀孟知　祥宋孟忠厚孟醇览载籍
　览氏姓苑云彭城人　载氏风俗通云姬姓之后　春秋有载国　籍氏晋孙伯黡司典籍以为大政　故曰籍氏后有偃谈汉高祖时佞幸有籍孺又有　籍福后汉小黄门籍建游侠传籍少翁外戚传籍　武涉篇章
　涉氏晋有涉陀涉宾秦有涉间汉有涉何神仙传　有涉正　篇氏周大夫史篇之后　章氏战国策　齐有章子秦将章蟜章邯汉御史章赣陈章昭达　章华唐章孝标章八元碣全益宋章得象望之衡　世本章姓任稽尧虞
　稽氏吕氏春秋秦贤者稽黄汉货殖传稽发黄帝　臣太山稽之后　尧氏帝尧之后魏人司农尧暄　又尧雄隋有尧君素　虞氏帝舜之后有虞思虞　阏父又有太伯之弟仲雍曰虞仲武王封其后于　河东谓之虞公其后亦为虞氏战国有虞卿汉有　虞初虞延放虞诩祁吴虞翻晋虞悝潭宋虞愿唐　有世南宋有太熙允文监夏商
