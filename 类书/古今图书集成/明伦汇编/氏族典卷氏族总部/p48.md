<!-- { "loadSidebar": true } -->
夹谷　　　　　　郏敖　　　　　　　甲父　　　　　　鵊野　已上单姓共三千三十八复姓一千六百一十九　共四千六百五十七姓　　内有字同而音异者故两见今另述于后甘一
音□

一
音纽
　繁
一
音樊
　单
一
音丹

一
音敢

一
音好

一
音婆

一
音善

谭
一
音谈
　相
一
音襄
　番
一
音樊
　句
一
音勾

一
音婆

一音
去声

一
音婆

一
音句

皮
一
音皮
　逄
一
音缝
　尉
一
音胃
　儿
一
音而

一
音比

一
音庞

一
音

一
音尼

缪
一
音穆
　不更之不
一
音浮
　　　　　甫
一
音武

一
音谬

一
音百

一
音蔽

华
一
音话
　叶
一
音熠
　贲
一音奔
蔽平声

一
音花

一
音行

一
音蔽

诸
一
音资
　示
一
音时
　藩
一
音樊
　吞
一
音天

一
音查

一
音视

一
音番

一音
秃平声

台
一
音怡
　长
一
平声
　蛾
一
音鹅
　且
一
音苴

一
音胎

一
上声

一
音鹅

一
音声

炔
一
音桂
　雍
一
冬韵
　税
一
音帨
　适
一
音谪

一
音快

一
宋韵

一
音塞

一
音释

暨
一
音既
　褐
一
音粤

一
音吉

一
音劾

　氏族总部汇考十五
王圻续文献通考五
　　改易姓氏
周造父攻徐偃王破之周穆王赐以赵国由此为赵氏穆王宫中盛姬卒悲痛之改其族为痛氏
项伯有功于汉汉封为列侯赐姓刘氏
汉时扶嘉本非姓扶高祖为汉王时与嘉相遇嘉劝以定三秦高祖以其志在扶翼赐姓扶氏娄敬说高帝都关中赐姓刘氏
金日磾本匈奴休屠王之子降汉武帝以休屠用金人祭天赐姓金氏郦食其曾孙赐以食其为氏元孙武为侍中平帝改赐侍其成帝时班婕妤进侍者李平平得幸立为婕妤上曰始卫皇后亦从微起乃赐平姓曰卫所谓卫婕妤也王莽时刘嘉以献符瑞封扶美侯赐姓王氏严尤廉丹皆赐姓征氏号二征将军改巨毋霸为巨母氏谓因文母太后而霸王符也晋初于晋州戎赐姓呼延氏
后赵石勒本匈奴别部后卖与师氏为奴师家邻于马牧牧师汲桑与之往来遂命勒以石为姓以勒为名□梁天监中余姚石灵壁寓居湖州西溪生女选入宫生元帝进号修容改姓曰阮后魏时章仇秃发氏来归太武帝赐姓源氏以与同源也豆卢本慕容氏燕败归魏北人以慕义为豆卢赐姓豆卢氏李陵裔在匈奴者来归魏见于丙殿赐姓丙氏窦武被害族人窦章奔狄其裔孙存者赐姓纥豆陵氏后复改为窦氏贺若氏代居元朔无姓随魏南迁北人以忠贞为贺若因赐氏焉又赐大司空田宏固纥于氏许昌公陈忻尉迟氏侯植从魏帝西迁赐姓俟伏氏又赐贺吐氏
阎庆李虎谢懿皆赐为大野氏又赐李弼徒何氏高崇羽真氏李屯高欢部将也为独孤信所擒宇文泰爱其才配为士伍赐姓独孤氏高获自高丽归西魏赐姓独孤氏高宾自东魏来亦赐独孤氏又赐王显为乙速孤氏辛威为普屯氏西魏赐王雄为可频氏王盟王康为拓王氏北齐赐王兴为拓至氏元文遥为高氏
周宣帝禁人有天高太上之称改高氏为姜氏周赐杨绍为屋引氏杨粤为越勒氏杨忠为普六茹氏蔡裕为大利稽氏韩褒为侯吕陵氏段植为贺屯氏段永为尔绵氏王勇为库汗氏杨绍为叱吕引氏杨纂为莫胡卢氏耿豪为和稽氏陆通为步六孤氏裴文举苏椿梁台为贺兰氏申徽韦孝宽韦瑱柳庆崔宣猷崔士谦崔士约辛卞郑道邕李彦王悦张轨薛端薛善王杰李和刘雄令狐整赵昶柳敏韩雄唐瑾皆为宇文氏　瑾又更为万钮于氏以于谨欲结为兄弟
寇隽为若口引氏项亶为辛氏杨突李盛皆赐独孤氏又赐李贤妻吴氏姓宇文氏王德姓乌丸氏赐刘道德姓名侯莫陈亮赐寇和姓若引氏郭衍张煚俱姓叱罗氏　衍至隋高祖□复旧姓
独孤楷本姓李氏为独孤信所爱因赐姓独孤氏隋时周摇初姓普乃及居洛阳改周氏魏闵帝赐姓车非氏隋高祖受禅复姓周杨义臣本姓尉迟氏文帝赐姓杨氏编之属籍为皇从孙李穆有军功文帝赐姓拓拔氏段义臣父崇与突厥战死文帝将赐姓为金氏鲍宏曰昔项伯不从项羽汉帝赐姓刘氏秦真父能死难魏武赐姓曹氏如臣愚见请赐以皇族乃赐姓杨氏按此即杨义臣事
见鲍宏传通考□

牛弘本姓□父允为后魏侍中赐姓牛氏
卢大翼本姓章仇氏文帝从容言天下氏族谓大翼曰卿姓章仇四岳之裔与卢同源赐姓卢氏唐李艺本姓罗武德时自隋降唐赐姓李氏
李绩本姓徐太祖以其不背德不邀功赐姓李练河本姓东太祖以其精练军戎赐姓练又以突厥留河南不便赐阿史那思摩突地稽皆姓李使还旧土李良臣本姓阿跌世为河曲九部酋长太宗时内属使袭鸡田刺史赐姓李光颜光进皆其子也李献忠本突厥阿思布来降于唐元宗赐今姓名李抱玉本安重璋元宗以其战河西有功赐今姓名鱼朝恩本裔族上元中奏改姓鱼桓廷昌上元中奏改为姜
暨时佐上元中奏改为周
李令忠本姓曹肃宗时为四镇留后遣使入朝赐姓李李宝臣本张志忠代宗喜其来降以为成德军节度使赐姓李范阳董秦大历中赐姓李
奚酋长孛氐元和中赐姓李
刘季真归降赐姓李
王简为镇州小将愿竭力区处杀田弘正贼穆宗赐姓名李全略武宗以嗢没斯为怀化郡王赐姓李
昭宗赐孙德昭姓名李继昭周承诲姓名李继诲董彦弼亦赐姓李氏以其有复位功也赐姓李氏者又有邴元纮杜伏威郝庭玉宋文通胡大恩弘播郭子和麻延昌鲜于叔明安元谅张宝臣阿希布怀阿跌光进舍利奉国董忠臣朱邪国昌皆由立功赐国姓武后改唐为周赐豫王旦庐陵王故太子贤子光顺等与契苾明妻及母临洮公主皆姓武氏又以史务滋为纳言宗秦客检校内史傅游艺为鸾台内史平章事并赐姓武氏李楷固本契丹部族降唐武后以其讨契丹有功亦赐姓武氏李叔文系敬业叔武后以其不从敬业赐姓武氏后唐段凝赐姓名李绍钦袁象先赐姓名李绍安赵德钧赐姓名李绍斌夏鲁奇赐姓名李绍奇元行钦赐姓名李绍荣杜晏球赐姓名李绍庆朱友谦赐姓名李继麟康延孝赐姓名李绍琛霍彦威赐姓名李绍真温韬赐姓名李绍冲苌从简赐姓名李绍琼房知温赐姓名李绍英米君立赐姓名李绍能优人杨婆儿赐姓名李存儒宦者马绍宏赐姓李后明宗时皆复本姓惟杜晏球复姓王氏以杜亦系所养姓也契丹耶律倍来归明宗赐姓东丹名慕华后改赐姓李名赞华　倍在辽称让国皇帝
南唐郭绍古赐姓李氏
宋初李继捧赐姓名赵保忠李继迁赐姓名赵保吉真宗立刘氏为皇后以其无宗族少依龚美家改美姓刘为兄弟神宗时授木征荣州团练使赐姓名赵思忠
番部俞龙琦率其属来降自言平生闻包待制为朝廷忠臣乞赐姓包氏从之复赐名顺河隍羌酋龙拶出降遂定隍鄯诏赐龙拶姓名曰赵怀德西番巴毡角内附赐姓赵氏
宇文虚中初降于金后谋劫二帝归宋不克而死开禧中赐其后姓赵氏辽韩德让赐姓耶律氏
道宗时汉人行营都部署李仲禧北院宣徽使刘霖枢密副使王观都承旨杨兴工各赐国姓耶律氏李俨亦赐姓耶律氏金郭药师董才俱赐姓完颜氏
完颜元宜本姓耶律氏父慎思以辽人降金赐国姓海陵时诏凡赐姓者皆复旧元宜复姓耶律氏后弒海陵归世宗复赐姓完颜或言弒君者不宜尊宠乃令其子习涅阿补仍姓耶律宣宗贞佑中追赐仁圣皇后父王彦昌姓温敦氏王皇后为温敦皇后又赐东永昌姓亦为温敦氏包世显包疙疸为乌古论氏睹令狐为和速嘉氏何定为必兰氏马福德马柏寿为夹谷氏宣宗以王狗儿杀伪统制董九赐姓完颜氏
完颜仲元本姓郭氏大安中李雄募兵仲元与完颜阿邻俱应募官至节度使赐姓完颜氏金制赐国姓者凡以千人败敌三千者赐及缌麻以上败二千人以上者赐及大功以上败千人以上赐止其身阿邻既赐姓以兄守楫及从父兄弟为请从之仲元乃上奏曰臣顷在军旅纔立微功过蒙天恩赐之国姓非臣杀身所能仰报族兄徐州讥察副使僧喜前汾州酒同监三喜前解州盐管句添章守兴平县监酒添福犹姓郭氏念臣与僧喜等昔同一家今为两族完颜阿邻与臣同功皇恩所加并及本族僧喜等四人乞依此例不许完颜霆本姓李氏贞佑中以功赐国姓
乌古论长寿本姓包氏泰和时以功赐姓
梁佐李□住贞佑时皆以功赐国姓
张甫张进元光时皆以功赐姓完颜氏
张资禄兴定中以功赐姓女奚氏后死节
杨沃衍以功赐姓兀林荅氏后死节
郭虾以功赐姓颜盏氏后死节
兰州汪三郎内附赐姓完颜
西京都统程琢有功诏赐琢姓夹谷氏琢请曰前代皆赐国姓不系他族如蒙更赐荣莫大焉诏更赐完颜氏蒙古国用安降于金赐姓完颜氏
元李恒其先于论氏唐末赐姓李世为西夏
察罕本姓乌密氏元太祖赐姓蒙古又察罕西域纥城人生时月白如昼国人谓白为察罕故名察罕后仁宗与论帝王赐姓命氏之事因赐姓白氏贺惟一顺帝赐姓蒙古氏名太平至正六年拜御史大夫故事台端非国姓不授太平固辞诏特赐姓至正二十五年立次皇后奇氏为皇后改奇氏为肃良合氏　以上皆因恩赐而改
汉淮南王英布少时以罪被黥遂为黥氏
东汉明德马皇后以马何罗谋逆恶其同姓改为莽氏吴孙皓以孙秀奔魏改为厉氏
宋孝武帝以竟陵王诞反于广陵改其姓留氏齐武帝以巴东王子响叛逆改为蛸氏梁武帝以豫章王综叛降于魏改为悖氏又赐武陵王为饕餮氏又二兄常挟妻族欲害武帝母氏言之武帝曰不爱其亲而爱他人者为悖德吾他日即位当赐姓悖氏后如其言隋炀帝诛杨元感改为枭氏
唐武氏立为后改皇后王氏姓为蟒良娣萧氏姓为枭干封元年改其异母兄武惟良为蝮氏后与惟良有夙怨也琅琊王冲据博州起兵诛武氏冲父豫州刺史越王贞举兵相应兵败改姓为虺氏韩王元嘉鲁王灵夔范阳郡王霭黄国公撰东莞郡公融及长乐公主皆改姓虺氏纪王慎流于巴州亦改姓虺元宗以窦怀正附太平公主谋逆追戮其尸改为毒氏　以上皆由贬斥而改
春秋宋以武公名司空改司空为司功氏
晋以僖侯名司徒改司徒为司成氏
籍氏出安定避项籍讳改为席氏
奭氏避汉元帝讳改为盛氏
荀卿汉书避宣帝讳改孙卿
庄氏避明帝讳改为严氏
　如严助严君平严光皆避讳而改者也
庆氏避安帝父讳改贺氏
　宋贺万回自号庆湖遗老不忘所始也然以湖就　己人皆笑之师氏避晋景帝讳改帅氏
姬氏避唐明皇讳改周氏
　侯景以其祖名翊周乃改周石珍周弘正等皆为　姬姓弘氏避唐明皇讳改洪氏又有改李氏者李含光是也邴氏避高祖父讳改李氏
淳于氏避唐宪宗讳改于氏
啖氏避唐武宗讳改淡氏
闽人沈氏避闽王审知讳去水为尢
宋初匡氏避太祖讳改为主氏政和中诏民闲不得以主称氏复改为康陶谷本姓唐避晋祖讳改为陶
汤悦本姓殷名崇义仕南唐为宰相建隆初归宋避宣祖庙讳改姓汤名悦文潞公彦博本姓敬其曾大父避石敬瑭讳更姓文至汉复姓敬入宋避翼祖讳又复姓文　敬字有去文而为苟者所避讳与文氏同
商氏本姓殷避宣祖讳改商
恒氏避宋真宗讳改为常氏
