<!-- { "loadSidebar": true } -->
　从宗异姓主名明男女有别之事同姓从宗者同　姓父族也从宗谓从大小宗也合族属者谓合聚　族人亲疏使昭为一行穆为一行同时食故曰合　族属也异姓主名治际会者异姓谓他姓之女来　为己姓之妻系夫之亲主为母妇之名夫若为父　行则主母名夫若子行则主妇名治正也际会所　以主此母妇之名正婚姻交接会合之事名著而　男女有别者若母妇之名著则男女尊卑异等各　有分别不相淫乱凡姓族异者所以别异人也犹　万物皆各有名以相分别天子赐姓赐氏诸侯但　赐氏不得赐姓降于天子也故隐八年左传云无　骇卒公问族于众仲众仲对曰天子建德因生以　赐姓胙之土而命之氏诸侯以字为谥因以为族　官有世功则有官族邑亦如之以此言之天子因　诸侯先祖所生赐之曰姓杜预云若舜生妫汭赐　姓曰妫封舜之后于陈以所封之土命为氏舜后　姓妫而氏曰陈故郑驳异义云炎帝姓姜太□之　所赐也黄帝姓姬炎帝之所赐也故尧赐伯夷姓　曰姜赐禹姓曰姒赐契姓曰子赐稷姓曰姬着在　书传如郑此言是天子赐姓也诸侯赐卿大夫以　氏若同姓公之子曰公子公子之子曰公孙公孙　之子其亲已远不得上连于公故以王父字为氏　若适夫人之子则以五十字伯仲为氏若鲁之仲　孙季孙是也若庶子妾子则以二十字为氏则展　氏臧氏是也若异姓则以父祖官及所食之邑为　氏以官为氏者若司马司城是也以邑为氏者若　韩赵魏是也凡赐氏族者此为卿乃赐有大功德　者生赐以族若叔孙得臣是也虽公子之身若有　大功德则以公子之字赐以为族若仲遂是也其　无功德死后乃赐族若无骇是也若子孙不为卿　其君不赐族子孙自以王父字为族也氏族对文　别散则通也故左传问族于众仲下云公命以字　为展氏是也其姓与氏散亦得通故春秋有姜氏　子氏姜子皆姓而云氏是也　　又
四世而缌服之穷也五世袒免杀同姓也六世亲属竭矣
注
四世共高祖五世高祖昆弟六世以外亲尽无　属名其庶姓别于上而戚单于下婚姻可以通乎

注
问之也元孙之子姓别于高祖五世而无服姓　世所由生系之以姓而弗别缀之以食而弗殊虽百世而婚姻不通者周道然也
注
周之礼所建者长也姓正姓也始祖为正姓高　祖为庶姓系之弗别谓若今宗室属籍也周礼小　史掌定系世辨昭穆疏
此一节论殷周统叙宗族
　之异其庶姓别于上者此作记之人以殷人五世　以后可以通婚故将殷法以问于周云周家五世　以后庶姓别异于上与高祖不同各为氏族不共　高祖别自为宗是别于上也而戚单于下者谓四　从兄弟恩亲尽于下各自为宗不相尊敬庶众也　高祖以外人转广远分姓众多故曰庶姓也高祖　以上复为五宗也婚姻可以通乎者问者既见姓　别亲尽虽是周家婚姻无可以通乎问其可通与　否云元孙之子姓别于高祖者元孙与高祖服属　仍同其姓与高祖不异元孙之子则四从兄弟承　高祖父之后至己五世而无服各事小宗因字因　官为氏不同高祖之父是庶姓别于上庶姓为众　姓也则氏族之谓也云姓世所由生者据五世无　服不相禀承各为氏姓故云姓世所由生系之以　姓而弗别者周法虽庶姓别于上而有世系连系　之以本姓而不分别若姬氏姜氏大宗百世不改　也缀之以食而弗殊者连缀族人以饮食之礼而　不殊异也虽百世婚姻不通者言虽相去百世而　婚姻不得通周道然也者言周道如此异于殷也　姓正姓者对氏族为正姓也云始祖为正姓者若　炎帝姓姜黄帝姓姬周姓姬本于黄帝齐姓姜本　于炎帝宋姓子本于契是始祖为正姓也云高祖　为庶姓者若鲁之三桓庆父叔牙季友之后及郑　之七穆子游子国之后为游氏国氏之等云若今　宗室属籍也者以汉之同宗有属籍则周家系之　以姓是也云小史掌定系世者周礼小史之官掌　定帝系世本知世代昭穆故云定系世辨昭穆也　　坊记子云取妻不取同姓以厚别也

注
厚犹远也
故买妾不知其姓则卜之

注
妾言买者以其贱同之于众物也士庶之妾恒　多凡庸有不知其姓者以此坊民鲁春秋犹去夫人之姓曰吴其死曰孟子卒
注
吴太伯之后鲁同姓也昭公取焉去姬曰吴而　已至其死亦略云孟子卒不书夫人某氏薨孟子　盖其且字疏
此一节坊民取同姓为妻之事鲁春
　秋犹去夫人之姓曰吴者依春秋之例如夫人齐　女即云姜氏至自齐以例言之此吴女亦当云夫　人姬氏至自吴鲁则讳其姬姓而不称夫人姬氏　至自吴是去夫人之姓曰吴也但春秋经文不载　其事其春秋简牍杂记则有之故论语云谓之吴　孟子是当时之言有称吴也其死曰孟子卒者哀　十二年称孟子卒若其不讳当云夫人姬氏薨以　讳取同姓而云孟子卒孟子是夫人之且字没其　氏书其且字且没其薨而略言卒而已皆为同姓　讳之郑与何休皆以讳取同姓而书卒左氏则以　不成丧故称卒与郑何异也春秋繁露
　　三代改制篇
帝使禹□论姓知殷之德阳德也故以子为姓知周之德阴德也故以姬为姓故殷王改文书始以男周王以女书姬故天道各以其类动非圣人孰能明之白虎通　　姓名
人所以有姓者何所以崇恩爱厚亲亲远禽兽别昏姻也故纪世别类使生相爱死相哀同姓不得相聚皆为重人伦也姓者生也人禀天气所以生者也诗云天生烝民尚书曰平章百姓姓所以有百何以为古者圣人吹律定姓以纪其族人各具五常而生声有五音宫商角征羽转而相杂五五二十五转生四时故百而异也气殊音悉备皆殊百也所以有氏者何所以贵功德贱伎力或氏其官或氏其事闻其氏即可知其所以勉人为善也或氏王父字者何所以别诸侯之后为兴灭国继绝世也诸侯之子称公子公子之子称公孙公孙之子各以其王父字为氏故鲁有仲孙季孙楚有昭屈景氏齐有高国崔三氏以知其为子孙也王者之后二称王子兄弟立而皆封也或曰王孙上称王孙也尧知命表稷契赐生子姓□陶典刑不表姓言天任德远刑禹姓姒祖以亿生殷姓子祖以元鸟生周姓姬祖以履大人迹生也唐柳芳氏族论　　氏族
氏族者古史官所记也昔周小史定系世辩昭穆故古有世本录黄帝以来至春秋时诸侯卿大夫名号继统左丘明传春秋亦言天子建德因生以赐姓胙之土命之氏诸侯以字为氏以谥为族昔尧赐伯禹姓曰姒氏曰有夏伯夷姓曰姜氏曰有吕下及三代官有世功则有官族邑亦如之后世或氏于国则齐鲁秦吴　齐姜姓太公后鲁姬姓周公后秦嬴姓伯翳后吴　姬姓泰伯后氏于谥则文武成宣
　左传以谥为氏因以为族楚昭景亦谥也武成不　尽出于谥文氏为周文王支孙宣氏为鲁大夫叔　孙宣伯之后氏于官则司马司徒
　程伯休父为周司马子孙因以为氏舜为尧司徒　支孙因以为氏氏于爵则王孙公孙
　王孙满之后为王孙氏太岳之后为公孙氏氏于字则孟孙叔孙氏于居则东门北郭　鲁大夫东门襄仲之后为东门氏齐大夫北郭子　车之后为北郭氏氏于志则三乌五鹿
　志当作地三乌五鹿皆地名古有三乌大夫子孙　因以为氏见风俗通汉有三乌郡晋文公封舅犯　于五鹿支孙因以为氏氏于事则巫卜匠陶
　周礼有巫氏卜人匠人虞思为周陶正其子孙因　以为氏风俗通曰巫卜医匠以事为氏于是受姓命氏粲然众矣秦既灭学公侯子孙失其本系汉兴司马迁父子乃约世本修史记因周谱明世家乃知姓氏之所由出虞夏商周昆吾大彭豕韦齐桓晋文皆同祖也　黄帝四世孙颛顼生穷蝉穷蝉六传至舜是为虞　颛顼又生骆明骆明生鲧鲧生禹是为夏黄帝三　世孙帝喾生契稷契传十三世至汤是为商稷传　三十世至武王是为周颛顼又生称称四传为彭　祖昆吾彭祖生大彭大彭生豕韦齐出于炎帝炎　帝与黄帝皆少典氏之后而晋为周同姓故曰皆　同祖也更王迭霸多者千祀少者数十代先王之封既绝后嗣蒙其福犹为强家汉高祖兴徒步有天下命官以贤诏爵以功誓曰非刘氏王无功侯者天下共诛之先王公卿之胄才则用不才弃之不辨士与庶族然则始尚官矣然犹徙山东豪杰以实京师齐诸田楚屈景皆右姓也其后进拔豪英论而录之盖七相五公之所由兴也　华阴杨氏自震至准七世名德汝南袁氏自安至　隗三公五人魏氏立九品置中正尊世胄卑寒士权归在姓已其州大中正主簿郡中正功曹皆取着姓士族为之以定门胄品藻人物晋宋因之始尚姓已然其别贵贱分士庶不可易也于是有司选举必稽谱籍而考其真伪故官有世胄谱有世官贾氏王氏谱学出焉　姓氏之学汉有邓氏官谱应劭有氏族篇王符潜　夫论亦有姓氏一篇至晋散骑常侍贾弼太保王　弘始有专书宋何承天齐王俭梁王僧虔皆宗其　说由是有谱局令史职皆具过江则为侨姓王谢袁萧为大　琅琊王氏陈郡谢氏汝南袁氏河南萧氏皆以永　嘉之乱南徙东南则为吴姓朱张顾陆为大
　吴县朱桓广陵张纮吴郡顾雍陆绩皆孙吴贵族山东则为郡姓王崔卢李郑为大　此所谓郡望也王氏太原崔氏清河卢氏范阳李　氏赵郡郑氏荥阳关中亦号郡姓韦裴柳薛杨杜首之
　此关西之望也杨氏华阴韦氏杜氏皆京兆裴氏　柳氏薛氏皆河东代北则为卤姓元长孙宇文于陆源窦首之
　北魏拓拔氏改姓曰元献帝三兄拓拔氏孝文以　为皇枝之长命姓长孙宇文自言神农之后北荒　谓草曰俟汾以神农尝百草指草为姓后又讹为　宇文于陆以下皆大臣贵族于出万纽于氏陆出　步陆孤氏源出河西王秃发□檀之子窦出没鹿　回部神元皇后家也卤姓者魏孝文帝迁洛有八氏十姓三十六族九十二姓八氏十姓出于帝宗属或诸国从魏者三十六族九十二姓世为部落大人并号河南洛阳人郡姓者以中国士人差第阀阅为官也凡三世有三公者曰膏粱有令仆者曰华腴尚书领护而上者为甲姓九卿若方伯者为乙姓散骑常侍大中大夫者为丙姓吏部正员郎为丁姓凡得入者谓之四姓又诏代人之胄初无族姓其穆陆奚于下吏部勿充猥官得视四姓　以上北魏详定氏族之例也孝文雅重族望命司　徒左长史宋弁等定诸士族多所升降以范阳卢　敏清河崔宗伯荥阳郑义太原王琼为首代北贵　姓亦与焉皇家婚姻必选右族北齐因仍举秀才州主簿郡功曹非四姓不在选故江左定氏族凡郡上姓第一则为右姓　取渊源尊贵者
太和以郡四姓为右姓齐浮图昙刚类例凡甲门为右姓　取近世官尊者
周建德氏族以四海通望为右姓
　兼论乡评德望
隋开皇氏族以上品茂姓则为右姓
　取丁力蕃盛者
唐贞观氏族志凡第一等则为右姓
　自魏重士族山东人士自矜地望婚姻多责财币　或舍其乡里而妄称名族或兄弟齐列而更以妻　族相陵太宗恶之命吏部尚书高士廉等撰氏族　志征天下谱牒质诸史籍以考其真伪辨其昭穆　第其甲乙褒进忠贤贬退奸逆分为九等以皇族　为首外戚次之崔氏干为第三凡二百九十三姓　千六百五十一家路氏着姓略以盛门为右姓柳冲姓族系录
　柳冲修国史改氏族志为姓系录
