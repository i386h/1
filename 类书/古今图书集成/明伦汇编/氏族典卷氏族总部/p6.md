<!-- { "loadSidebar": true } -->
按唐书宪宗本纪不载　按李光进传光进其先河曲诸部姓阿跌氏贞观中内属以其地为鸡田州世袭刺史隶朔方军光进与弟光颜少依舍利葛旃葛旃妻其女兄也初葛旃杀仆固玚归河东辛云京遂与光进俱家太原以沈果称从马燧救临洺战洹水有功历前后军牙门将兼御史大夫代州刺史元和四年王承宗范希朝引师救易定表光进为都将时光颜亦至大夫故军中呼大小大夫俄检校工部尚书为振武节度使赐姓以光宠之穆宗长庆二年赐王日简姓名李全略
按唐书穆宗本纪不载　按李全略传全略本王氏名日简事王武俊为偏裨承宗时虐用其军故入朝授代州刺史田弘正遇害穆宗以全略故镇州将召问所欲言全略多陈利害冀合帝意且请尽死力以报遂授德州刺史是时杜叔良兵败博野故以全略为横海军节度沧德棣州观察使赐今姓名按旧唐书穆宗本纪长庆二年二月甲戌王日简赐姓名李全略武宗会昌二年赐回鹘嗢没斯等姓李氏
按唐书武宗本纪不载　按回鹘传嗢没斯率三郡及特勒大酋二千骑诣振武降诏拜嗢没斯为右金吾卫大将军爵怀化郡王以天德为归义军即拜归义军使阿历支宁边郡公习勿啜昌化郡公乌罗思宁朔郡公并为冠军大将军左威卫大将军爱邪勿宁塞郡公为右领军大将军嗢没斯等既朝皆赐李氏名嗢没斯曰思忠阿历支曰思贞习勿啜曰思义乌罗思曰思礼爱邪勿曰弘顺即拜归义军副使按旧唐书武宗本纪会昌二年六月回纥降将嗢没斯将吏二千六百余人至京师制以嗢没斯检校工部尚书充归义军使封怀化郡王仍赐姓名曰李思忠以回纥宰相爱邪勿为归义军副使检校右散骑常侍赐姓名曰李弘顺懿宗咸通十一年赐朱邪赤心姓名为李国昌按唐书懿宗本纪不载　按沙陀传宣宗迁赤心蔚州刺史云州守捉使庞勋乱诏义成康承训为行营招讨使赤心以突骑三千从勋平进大同军节度使赐氏李名国昌预郑王属籍赐亲仁里甲第按旧唐书懿宗本纪咸通十一年春正月己酉以河东行营沙陀三部落羌浑诸部招讨使太子宾客监察御史朱邪赤心为检校工部尚书单于大都护御史大夫振武节度麟胜等州观察等使仍赐姓名曰李国昌按五代史唐本纪懿宗咸通十年神策大将军康承训统十八将讨庞勋于徐州以朱邪赤心为太原行营招讨沙陀三部落军使以从破勋功拜单于大都护镇武军节度使赐姓名李国昌以之属籍僖宗干符　年赐李茂勋姓
按唐书僖宗本纪不载　按李茂勋传茂勋本回鹘阿布思之裔张仲武时与其侯王皆降资沈勇善驰射仲武器之任以将兵常乘边积功赐姓及名（按李茂勋　以干符三年致仕故附于此）

中和　年赐拓拔思恭姓李氏
按唐书僖宗本纪不载　按五代史李仁福传唐僖宗时有拓拔思敬者为夏州偏将后以与破黄巢功赐姓李氏拜夏州节度使按宋史西夏传唐末拓拔思恭镇夏州统银夏绥宥静五州地讨黄巢有功复赐姓李（按拓拔思恭东渭桥之战在中和元
　年而巢之败在四年七月故载于此）

按元史李恒传恒字德卿其先姓于弥氏唐末赐姓李世为西夏国主光启二年赐宋文通姓名为李茂贞
按唐书僖宗本纪不载　按五代史李茂贞传茂贞深州博野人也本姓宋名文通为博野军卒戍凤翔黄巢犯京师郑畋以博野军击贼茂贞以功自队长迁军校光启元年朱玫反僖宗出居兴元玫遣王行瑜攻大散关茂贞与保銮都将李铤等败行瑜于大唐峰明年玫遂败死茂贞以功自扈跸都头拜武定军节度使赐以姓名昭宗龙纪元年赐胡弘立姓名为李顺节
按唐书昭宗本纪不载　按杨复恭传复恭以诸子为州刺史号外宅郎君又养子六百人监诸道军天下威势举归其门守立为天威军使本胡弘立也勇武冠军人畏之帝欲斥复恭惧为乱乃好谓曰卿家胡子安在吾欲令卫殿内复恭以守立见帝赐姓李名顺节使掌六军管钥光宠甚既势钧遂与复恭争恨相中伤暴发其私按通鉴纲目龙纪元年十一月上祀圜丘宦官始服剑佩侍祠上在藩邸素疾宦官及即位杨复恭恃援立功所为多不法上意不平复恭假子天威军使守立勇冠六军上欲讨复恭恐守立为乱谓复恭曰朕欲得守立在左右复恭见之上赐姓名李顺节大顺元年诏削李克用属籍按唐书昭宗本纪不载　按通鉴纲目大顺元年夏四月诏削夺李克用官爵属籍以张浚为招讨制置使会诸道兵讨之干宁四年诏削李茂贞姓名
按唐书昭宗本纪不载　按通鉴纲目干宁四年冬十月诏削夺李茂贞官爵姓名发兵讨之光化元年诏复李茂贞姓名
按唐书昭宗本纪不载　按通鉴纲目光化元年春正月诏复李茂贞姓名官爵罢诸道兵天复元年赐孙德昭姓李氏
按唐书昭宗本纪不载　按五代史孙德昭传德昭为神策军指挥使光化三年刘季述废昭宗幽之东宫宰相崔引谋反正阴使人求义士可共成事者德昭乃与孙承诲董从实应引引裂衣襟为书以盟天复元年正月朔未旦季述将朝德昭伏甲士道旁邀其舆斩之承诲等分索余党皆尽德昭破锁出昭宗御丹凤楼反正以功拜静海军节度使赐姓李号扶倾济难忠烈功臣　　后唐
庄宗嗣晋王位仍称天佑十年赐奚王扫刺姓名为李绍威按五代史唐庄宗本纪天佑十年十月刘守光请降王如幽州守光背约不降攻破之赐姓
事不载
　按四夷
附录奚王去诸徙妫州依北山射猎常采北山麝香人参赂刘守光以自托其族去诸卒子扫刺立庄宗破刘守光赐扫刺姓李更其名绍威天佑十二年赐元行钦姓名为李绍荣房知温姓名为李绍英按五代史唐庄宗本纪天佑十二年贺德伦以魏博二州叛于梁来附王入魏州　按元行钦传行钦为刘守光裨将晋攻幽州守光使行钦募兵云朔间是时明宗掠地山北与行钦相拒广边军凡八战行钦屡败乃降明宗养以为子常从明宗战数立功庄宗己下魏益选骁将自卫闻行钦骁勇取之以为散员都部署赐姓名曰李绍荣　按房知温传知温少以勇力为赤甲都官健后隶魏州马斗军稍迁亲随指挥使庄宗取魏博得知温遂赐姓李氏名曰绍英以为澶州刺史庄宗同光元年赐梁臣归命者姓名
按五代史唐庄宗本纪不载　按温韬传韬少为盗后事李茂贞为华原镇将冒姓李名彦韬末帝时降梁梁使复其姓温更其名曰昭图庄宗灭梁韬来朝因伶人景进纳赂刘皇后皇后为言之庄宗待韬甚厚赐姓名曰李绍冲　按康延孝传庄宗用延孝策自郓入汴凡八日而灭梁以功拜郑州防御使赐姓名曰李绍琛二年迁保义军节度使　按朱友谦传友谦初名简梁太祖更其名友谦录以为子友珪立友谦乃附于晋末帝即位友谦复臣于梁而不绝晋也贞明六年友谦复叛始绝梁而附晋矣庄宗灭梁入洛友谦来朝赐姓名曰李继麟赐予巨万　按袁象先传象先为平卢军节度使徙镇宣武诛敛其民积货千万庄宗灭梁象先来朝洛阳辇其资数十万赂唐将相伶官宦者及刘皇后等由是内外翕然称其为人庄宗待之甚厚赐姓名为李绍安　按段凝传梁亡凝率精兵五万降唐庄宗赐以锦袍御马凝出入唐朝无愧色见唐将相若倡优因伶人景进纳赂刘皇后以求恩宠庄宗甚亲爱之赐姓名曰李绍钦以为泰宁军节度使　按霍彦威传彦威为陕州留后庄宗灭梁彦威自陕来朝赐姓名曰李绍真按王晏球传晏球少遇乱为盗所掠汴州富人杜氏得之养以为子冒姓杜氏末帝即位以功拜澶州刺史梁晋军河上以晏球为行营马步军都指挥使庄宗入汴晏球解甲降唐庄宗赐姓名曰李绍虔拜齐州防御使同光　年赐白承福姓名为李绍鲁
按五代史唐庄宗本纪不载　按四夷附录吐浑本号吐谷浑庄宗时有首领白承福者依中山北石门为栅庄宗为置宁朔奉化两府以承福为都督赐其姓名为李绍鲁同光四年复李继麟姓名为朱友谦
按五代史唐庄宗本纪不载　按朱友谦传友谦入朝景进使人诈为变书告友谦反庄宗惑之遣朱守殷夜以兵围其馆驱友谦出徽安门外杀之复其姓名按友谦以四
年春正月入朝

明宗天成元年诏庄宗赐姓名者皆复其故
按五代史唐明宗本纪不载　按夏鲁奇传鲁奇字邦杰青州人也唐庄宗时赐姓名曰李绍奇其后庄宗赐姓名者皆复其故按通鉴纲目天成元年夏四月唐主嗣源立李绍真李绍琼李绍英李绍虔李绍奇李绍能各复旧姓名为霍彦威苌从简房知温王晏球夏鲁奇米君立晏球本王氏子畜于杜氏故请复姓王长兴元年赐契丹突欲姓名为东丹慕华其部曲等皆赐姓名按五代史唐明宗本纪不载　按四夷附录契丹阿保机死长子东丹王突欲当立其母述律爱德光诸部希述律意共立德光突欲不得立长兴元年自扶余泛海奔于唐明宗因赐其姓为东丹而更其名曰慕华以其来自辽东乃以瑞州为怀化军拜慕华怀化军节度瑞慎等州观察处置等使其部曲五人皆赐姓名罕只曰罕友通穆葛曰穆顺义撒罗曰罗宾德易密曰易师仁盖礼曰盖来宾以为归化归德将军郎将又赐前所获赫邈姓名曰狄怀惠捏列曰列知恩前刺曰原知感福郎曰服怀造竭失讫曰讫怀宥其余为契丹直者皆赐姓名长兴二年更赐契丹突欲姓名为李赞华
按五代史唐明宗本纪不载　按四夷附录二年更赐突欲姓李更其名曰赞华按辽史义宗传义宗名倍小字图欲太祖长子太宗既立见疑唐明宗闻之遣人跨海持书密召倍倍因浮海而去唐以天子仪卫迎倍倍坐船殿众官陪列上寿至汴见明宗明宗以庄宗后夏氏妻之赐姓东丹名之曰慕华改瑞州为怀化军拜怀化军节度使瑞慎等州观察使复赐姓李名赞华移镇滑州
　氏族总部汇考三
　　辽
太宗大同元年赐小汉姓名为萧翰
按辽史太宗本纪不载　按外戚表契丹外戚其先曰二审密氏曰拔里曰乙室已至辽太祖娶述律氏述律本回鹘檽思之后大同元年太宗自汴将还留外戚小汉为汴州节度使赐姓名曰萧翰以从中国之俗由是拔里乙室已述律三族皆为萧姓拔里二房曰大父少父乙室已亦二房曰大翁小翁按五代史契丹附录汉高祖起太原所在州镇多杀契丹守将归汉德光大惧乃以萧翰为宣武军节度使翰契丹之大族其号阿□翰之妺亦嫁德光而阿□本无姓氏契丹呼翰为国舅及将以为节度使李崧为制姓名曰萧翰于是始姓萧德光已留翰守汴乃北归圣宗统和二十二年赐韩德昌姓耶律氏
按辽史圣宗本纪统和二十二年十二月皇太后赐大丞相齐王韩德昌姓耶律徙王晋　按耶律隆运传隆运本姓韩名德让西南面招讨使匡嗣之子也统和十九年赐名德昌二十二年赐姓耶律二十八年复赐名隆运开泰五年赐陈昭衮姓耶律氏
按辽史圣宗本纪不载　按陈昭衮传昭衮勇而善射统和中补祇候郎君为奚拽刺详稳累迁敦睦宫太保兼掌围场事开泰五年秋大猎帝射虎以马驰太速矢不及发虎怒奋势将犯跸左右辟易昭衮舍马捉虎两耳骑之虎骇且逸上命卫士追射昭衮大呼止之虎虽轶山昭衮终不堕地伺便拔佩刀杀之辇至上前慰劳良久即日设燕悉以席上金银器赐之特加节钺迁围场都太师赐国姓命张俭吕德懋赋以美之开泰六年赐王继忠姓耶律氏
