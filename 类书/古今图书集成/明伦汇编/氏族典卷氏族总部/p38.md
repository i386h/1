<!-- { "loadSidebar": true } -->
史记谓虞舜父瞽叟瞽叟父桥牛桥牛父句望句望父敬康敬康父穷蝉穷蝉父颛顼颛项父昌意昌意父黄帝自穷蝉至虞舜皆微为庶人辨之者谓穷蝉既为帝颛顼之子何得谓微为庶人婚姻同姓百世不通舜既尧之五世从元孙又安得尚尧二女也况舜姓姚而黄帝嗣裔实无姚姓且以舜为尧之从孙禹乃舜之从祖祖孙传位犹颛顼与帝喾也岂得谓之以天下与人哉此其辨甚当故罗泌路史谓虞舜不出于黄帝而陈士元姓汇亦别为之系谓穷蝉非颛顼庶子今从之初穷蝉父曰幕世称有幕氏
　出吕梁碑
能听风以成乐穷蝉生敬康敬康生句望句望生桥牛桥牛生舜父生而天盲是为瞽叟瞽叟生舜及象舜元妃娥皇无子舜次妃女英生子二人曰义均曰季厘季厘封于缗其后为桀所灭义均封于商是为商均商均不肖惟喜歌舞禹封其子于虞其后虞君至夏季而亡　或以虞为象之后非舜三妃癸比氏生女二人曰宵明曰烛光处于河泽灵照百里是为湘神舜庶子七人其后裔得封国者曰圭曰胡曰负曰遂曰卢曰蒲曰卫曰甄曰潘曰饶曰傅曰邹曰息曰胡母曰辕曰余姚曰上虞曰濮阳曰余虞曰西虞曰无锡曰巴陵曰衡山曰长沙当夏之世有箕伯直伯成汤封箕伯之裔于遂遂之后灭于齐后有箕氏遂氏　按箕伯与箕子本是二姓箕子乃纣诸父佯狂为　奴者也姓汇以箕子为箕伯之后而以箕氏鲜氏　朝鲜氏鲜于氏皆系于箕伯下非矣今改正之直伯之后有直氏直柄氏圭卫蒲傅灭于商胡潘灭于周息负卢邹至春秋时皆入于强国后有圭氏邽氏卫氏蒲氏蒲衣氏傅氏胡氏潘氏息氏鄎氏负氏负黍氏庐氏邹氏其支裔又有幕氏司徒氏信都氏申屠氏胜屠氏胜氏胜徒氏有虞氏舀氏咸氏遂氏须遂氏合博氏李氏　汉胡不害封合博唐李文思本姓胡
胡公之后阏父为陶正武王以太姬配其子胡公满赐以肃慎之瑶封于陈二十五世而灭于楚后有陈氏遏氏辕氏榬氏袁氏爰氏庆氏衡氏柳氏针氏逄氏氏溺氏杵臼氏五父氏驷氏恩氏甄氏番氏□门氏壶丘氏偃师氏司甄氏司城氏仪氏初陈宣公杀其太子御寇而敬仲奔齐致陈乐齐桓公以为工正采于田为田氏七世成子弒简公分齐国又三世而田和移齐祚又六世而灭于秦有敬氏皮氏车氏恪氏穰氏汲氏稑氏耨氏辱氏薛氏王氏文氏苟氏光氏纥于氏尉迟氏　后魏赐田宏固为纥于氏陈忻为尉迟氏
司马氏少西氏子穆氏子占氏子沮氏子与氏子献氏子鞅氏子梧氏子坊氏子芒氏子寤氏子尚氏子石氏子夏氏子宋氏子禽氏犨子氏子仲氏颛孙氏无宇氏五王氏安平氏广武氏即墨氏于陵氏其苗裔陈霸先弒梁以为陈五世而后主灭于隋齐宣王田辟疆封弟于毋乡为胡毋氏胡非氏何毋氏威氏慈母氏慈氏汉封舜之后妫昌为始睦侯以主祀后有始睦氏汉高祖徙诸田于关中有第一氏第二氏第三氏第四氏第五氏第六氏第七氏第八氏田千秋乘小车入殿称车丞相后有车氏
禹分舜之少子于西戎至秦厉公时有羌无弋爰剑其曾孙曰忍曰舞忍生九子为九种舞生十七子为十七种其曰研者号研种十七种之一也研之十三世孙曰姚居代雄洮罕之间至西晋时姚弋仲者其裔也弋仲子曰苌弒苻坚号后秦历三世而灭于晋后有研氏无弋氏浈氏东氏迷氏锤氏罕羌氏那氏襄苌氏无弋之支庶曰印南徙祈支分为三种有厘牛氏白马氏参狼氏　象封于有庳后有象氏庳氏氏鼻氏　　同姓异泒
按此即通志所载同名异实也
今摘其未见通志者录于左方

权氏有二颛帝后楚王灭权子孙为权氏又□缗尹权氏焉戴氏有二戴国为郑所灭子孙以国氏又宋戴公后以谥氏颛叟氏有三伏羲之后封颛臾子孙以国氏又或颛或臾各氏廖氏有二一廖叔安后一周文王子伯廖后
　姓汇不载
梁氏有二伯益后封于梁以国氏又拔列兰氏改梁氏苏氏有二祝融后陆终生昆吾封于苏以国氏又拔略氏改苏氏樊氏有二仲山甫食采于樊以邑氏又商七族有樊氏路氏有四路子以国氏又黄帝封支子于路又尧封帝挚之子元元于中路子孙皆以国氏又设路真氏改路缑氏有二周卿士食采邑以邑氏又渴侯氏改缑氏续氏有二晋大夫狐鞠居以采邑氏续又舜七友续牙之后东陵氏有二齐景公时有隐居东陵者因为氏邵平封东陵侯子孙氏焉费氏有二夏禹后封费邑以邑氏又费廉氏改费氏祁氏有三晋献公孙英食采于祁遂以为氏又隰叔后又黄帝后步氏有二一晋公族□氏后一步陆氏改步氏渠丘氏有二莒君居渠丘故氏焉又汉彭城王后亦氏渠丘诸葛氏有二葛伯之后居诸县为诸葛有熊氏之后有詹葛氏讹为诸葛杨氏有六唐叔虞后封杨以封氏又周宣王子尚父封后为氏又周景王后又晋公族杨食邑于羊舌凡三县一曰杨氏又杨突周赐姓独孤氏隋复本姓又有莫胡卢氏改杨氏州氏有二晋州绰州宾后又淳于氏称州公其后亦为州氏鄂氏有二晋鄂侯之后又巴郡七姓鄂其一也元氏有五卫元咺之后食邑于元以邑氏又拓拔氏纥骨氏是云氏景氏俱改为元氏常氏有二卫康叔支孙食邑于常以邑氏又黄帝臣常先之后京氏有二郑武公少子段封于京以邑氏又李氏改京氏卢氏有六齐太公后食采于卢以邑氏又卢葛氏出自桓公亦为卢又莫卢氏改为卢又范阳雷氏讹为卢又三原闾氏改为卢又章仇大翼隋炀帝赐姓卢鲍氏有三禹后食采于鲍以邑氏又俟力氏改为鲍力代氏亦为鲍屈氏有二屈瑕食邑于屈以邑氏又屈突氏改屈氏阴氏有三夷吾六代孙为阴大夫以邑氏又阴康氏之后又后周赐姓丘曰阴氏鹿氏有二赵大夫食采五鹿因氏又阿鹿元氏改为鹿氏裴氏有三伯益后封裴乡以乡氏又晋平公封颛帝裔于裴中号裴君子孙以为氏又唐开元右骁卫大将军□勒王裴夷健之后陆氏有二田敬仲之后封平原陆乡以乡氏又代北有部落大人号赤陆孤氏后魏孝文迁洛阳改陆氏麋氏有二楚大夫受封于南阳麋亭以亭氏又工尹麋之后以名氏稽氏有二夏少康封子季舒于会稽遂为稽氏又统稽氏改稽氏关氏有二一关令尹喜之后一夏大夫关龙逢之后丘氏有三太公都营丘支庶以地氏又丘林氏丘敦氏并改丘氏艾氏有二大夫艾孔之后又河南官氏志艾斤氏改艾氏申屠氏有二申侯后居安定屠原以地氏又申徒氏改申屠氏门氏有四周礼公卿之子入王端门教以六艺谓之门子其后为氏又河南官氏志有叱门氏吐门氏库门氏并改门氏姜氏有二炎帝生于姜水因生为姓其后太公封于齐子孙以国为氏或以姓为氏又桓廷昌上元中准制改姜氏无娄氏有二莒子无娄之后又无娄先生之后姒氏有三伯鲧之姓又官氏志似亦改为姒又渴侯氏改姒氏漆氏有三鄋瞒之国姓漆又为氏又漆室女后又漆雕开后亦单为漆氏林氏有三周平王庶子林开之后因以为氏又比干子坚逃长林遂为氏又丘林氏改为林家氏有二家父后以字氏又鲁有子家氏亦为家氏吉氏有二尹吉甫之后又姞氏改吉氏奇氏有二伯奇之后以王父字氏又河南官氏志奇斤氏改奇氏胥氏有二晋大夫胥恒后以字氏又赫胥氏后亦为胥氏石氏有二靖伯之孙石碏有功于卫世为卫大夫其后以字氏又乌石兰氏改石氏灵氏有三宋大夫子灵之后又文公之子公子围龟字子灵以字氏又齐灵公之后以谥氏乙氏有二汤字天乙支孙因以王父字氏又河南官氏志乙弗氏改乙氏贺氏有三即庆氏也汉庆质避讳改贺氏又贺兰氏贺赖氏并改贺氏颜氏有二邾夷父字颜公子孙以为氏又王俭谱云颜氏出自鲁侯伯禽支庶食采颜邑因氏焉潘氏有二楚之公族以字氏又破罗多氏改潘氏昊氏有二昊英氏之后一云少昊之后甲氏有二太甲之后又郑大夫石甲之后
龙氏有二舜臣龙为纳言以名氏又董父己姓以能畜龙故赐氏为豢龙氏子孙以为氏舆氏有二周大夫伯舆后以王父字氏又莫舆氏改舆氏晁氏有二周景王子王子朝后又卫大夫史晁后狐氏有二周平王子王子狐后以名氏又唐叔后世为晋卿万氏有三毕万后以名氏又芮伯万之后又吐万改万氏兰氏有三郑穆公名兰以王父名氏又南匈奴四姓有兰氏又河南官氏志乌兰氏改兰氏高氏有四公子高之后以名氏又惠公之子析字子高亦为高氏又高丽羽真氏改高氏又是娄氏改高氏骆氏有二齐太公之后公子骆以名氏又地骆捘氏改骆氏奚氏有二奚仲之后又薄奚氏改奚氏
督氏有二宋大夫华督父之后以名氏又巴郡蛮酋有督氏和氏有二羲和之后以名氏又后魏素和氏改和氏由氏有二由余相秦子孙氏焉又楚王孙由丹亦为由氏浑氏有三浑良夫之后又吐谷浑氏改浑又唐表浑氏出自匈奴浑邪王随拓跋氏徙河南因以为氏狼氏有二晋大夫狼瞫之后又叱奴氏改狼氏颠氏有二周太颠后又晋大夫颠颉后柯氏有二吴公子柯卢后又柯拔氏改柯氏
苟氏有二黄帝后有苟实苟参或以河内多枸杞因以为氏又若干氏改苟氏古氏有二古公亶父之后又吐奚氏改古氏
左氏有二齐公族有左右公子因以为氏楚有左史官亦为左氏单氏有三可丹氏改单氏又阿单氏渴丹氏俱改单氏云氏有二缙云氏之后又连宥氏改云氏
乌氏有三少昊氏以鸟名官以世功命氏又唐表乌余之裔又乌石兰改乌氏史氏有二周大夫史佚后以官氏又阿史那氏改史氏山氏有三周山师掌山林之官以官氏又烈山氏后又吐难氏改山氏寇氏有三周苏忿生为司寇子孙以官氏又卫康叔为周司寇支孙以官氏又后魏若口引氏为寇氏宗氏有二周大夫宗伯后以官命氏又楚少子宗家于南阳以王父字氏衡氏有三伊尹为汤阿衡子孙以衡为氏又鲁公子衡之后以王父字氏又袁氏改衡氏阿氏有三伊尹为阿衡支孙以官氏又阿伏氏阿贺氏并改阿氏库氏有二汉仓氏库氏以官氏又库□官氏改库氏仆氏有二周礼仆人之后又仆兰氏改仆氏皇氏有二三皇之后氏焉又皇甫充石之后以字氏侯氏有三鲁侯缗之后子孙适他国称侯氏以爵为氏又夏后氏之裔又古列氏改侯氏陶氏有三陶唐氏之后氏焉又虞思为陶正亦氏焉又左传商人七族有陶卜氏有二周礼卜人氏又须卜氏改卜氏
窦氏有二少康母逃出自窦支孙以窦为氏又鲜卑赐姓纥豆陵氏后魏孝文改窦氏车氏有二田千秋号车丞相子孙氏焉又后魏疏属车焜氏改车氏桓氏有三齐桓公后以谥氏又宋桓公后向魋亦为桓氏又乌桓氏改桓氏穆氏有二宋穆公后又丘穆陵氏改穆氏
宣氏有二叔孙侨谥宣伯以谥氏又宋宣公后靖氏有二单靖公后以谥氏又齐田氏族靖郭君后公孙氏有二春秋时诸侯之孙以为氏者曰公孙氏又黄帝姓公孙亦以为氏利氏有二楚公子食采于利后以为氏又叱利氏改利氏木氏有二端木赐之后避仇改木氏又百济八姓其五曰木氏箕氏有二一夏世箕伯之后姚姓也一纣叔箕子之后子姓也　　一曰以国为氏
按三十二类俱同通
志故止录其新增者

　　二曰以邑为氏
　　三曰以乡为氏
　　四曰以亭为氏
　　五曰以地为氏
　　六曰以姓为氏
　　七曰以字为氏
　　八曰以名为氏
　　九曰以次为氏
　　十曰以族为氏
　　十一曰以官为氏
　　十二曰以爵为氏
　　十三曰以吉德为氏
　　十四曰以凶德为氏
毒　　　厉　　　虺
　　十五曰以技为氏
　　十六曰以事为氏
　　十七曰以谥为氏
　　十八曰以爵系为氏
　　十九曰以国系为氏
　　二十曰以族系为氏
