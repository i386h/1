<!-- { "loadSidebar": true } -->
洪拟本姓弘其先避南唐主讳改姓洪后复避宣祖庙讳遂因之又孝义传云洪文抚建昌人本姓弘避宣祖庙讳改焉文抚拟恐是一家也桓氏避钦宗讳改为氏
　绍兴时诏
勾氏自建炎以来避高宗嫌名更易各不同有易其姓字者绍兴进士勺声是也有更其音者史馆修撰勾涛是也加金者钩光祖是也加丝者絇纺是也加草者苟谌是也增为勾龙者如渊是也改为句者句思是也累世之后不复别矣真德秀本姓慎避孝宗庙讳改真
金宗端修字平叔汝州人避睿宗讳上一字改宗氏为姬氏凡太宗诸子皆加山为崇元金履祥其先本姓刘氏吴越时避钱镠嫌名乃更为金氏　以上皆由避讳而改
少康后因母有缗氏逃难自窦改为窦氏
比干之子避纣难逃于长林为林氏
理征避纣难改李氏
端木赐之后因避难改木氏又改沐氏
默台之后因避难改墨氏又改怡氏
　后周辽西人有怡峰云本姓默台
伍子胥之后改五氏
　又左传曰伍子胥谏吴王不听使于齐属其子于　鲍氏改为棠溪氏范雎自魏入秦变姓名为张禄
齐田氏避始皇诛去田之左右为王氏或改法氏因祖有法章也汉张良本姬姓因始皇索之急改张氏
□广曾孙孟达避王莽乱去足为束一云曾孙彦改太傅秣氏因避乱改为末
姚氏田恢避王莽乱改妫氏五代孙敷复为姚氏后汉孔潜避乱居新安山中易姓新氏杞匡避董卓难改杷氏
炅横被诛四子虑祸将及乃各居一方守墓坟者为炅居徐者为居幽者为桂居华阴者为炔此四姓同一炅也曹魏张辽本聂壹之后以避怨改为张
枣据父本姓棘以避难改为枣
晋孙惠恐为齐王颖所诛改姓名以遁又诡称南岳逸士秦秘之以干东海王越乃得显用牛金之子避难改为牢又改为□后复为牛氏慕容氏破种类惧诛不敢复姓皆以兴为氏梁衡山王典签陈宝印苛刻惧诛投湘东王改姓名为袁逢恭元魏杨愔避朱荣之难变姓名为刘士安后为北齐贤相后周赫连达曾祖库多汗因避难改姓杜氏
库狄峙本段匹磾之后因避难改姓库狄氏
隋牛弘之祖以避难改□氏后父允为魏侍中复姓牛氏唐刘祥道之孙升幼被武氏祸全家流岭表后易姓温逃匿北归权□于永王璘反时诡托姓名免其驱胁
成汭杀人被捕更姓名为郭禹以避难后为节度使复旧姓名南唐舒元与杨讷从李守贞叛守贞败惧诛元易姓朱讷变姓名为李平俱留江南后元入宋复姓申宋宋汝为因秦桧恶之将械送金人以肆其毒乃变姓名为赵复徒步入蜀桧死方出谢枋得以国亡变姓名卖卜于市
何时字了翁乐安人以国亡变姓名号坚白道人卖卜自给宋时交趾国王李干顺有侧室子奔大理变姓名为赵智之自称平王后与天祚争立辽述律氏因国亡改姓石抹氏
元王恂本姓述律氏祖成从母氏避难辽西因改王氏潘元绍本姓赵廷美之后因避难改潘氏
吏部侍郎伯颜子中本西域人后家江西由吏部出使广东未几广东失守子中求死不得因变姓游江湖间卒饮鸩死竹晏避仇改姓竺氏
仲氏之后改为种
余同通
志避仇

　以上皆因避难而改
战国黄歇取李园之妹为姬已娠而进于王生子为氏代有楚国秦吕不韦取邯郸女为姬已娠进于秦太子生始皇代有秦国故曰秦以吕易嬴汉夏侯婴为滕令号滕公及曾孙颇尚公主主随外家姓号孙公主故滕公子孙为孙氏灌夫本姓张父张孟为灌婴舍人遂姓灌
卫青父郑季以私通卫媪生青因姓卫
胡广本姓黄以五月五日生父母弃之有胡公收养焉因姓胡卫继业字汉嘉严道人父为县功曹时县长张君无子乞为己子遂姓张后进仕州郡通显时禁以异姓为后乃复姓卫窦武孙辅得胡腾认为子而聘娶焉后刘表举孝廉使复姓三国马忠少养外家姓狐名笃后乃复姓改名忠曹操本姓夏侯氏父为曹腾养子遂姓曹刘封本姓寇刘元德养为子因姓刘
关平为关羽养子非本姓也
曹魏张燕本姓褚继张牛角为帅而统其军故姓张陈鲁相无子以甥刘矫为后因改刘为陈吴朱然本姓施氏朱治娣子治未有子养然为嗣因氏朱晋恭王妃夏侯氏通小吏牛金生元帝故曰晋以牛易马贾充无子以外孙韩谧为嗣因氏贾
后赵冉闵为内黄石氏养子因姓石
后燕慕容云本姓高慕容宝养子因姓慕容氏宋废帝刘昱本姓李初明帝以妾与李道儿既□复取以归遂生昱陈宣武章后本姓钮父景明养干章氏因姓章周文育本姓项周荟养为子因姓周元魏高崇字积善渤海人母沮渠牧犍女封武威公主牧犍子坐事诛公主痛本生绝嗣遂以崇继牧犍后改氏沮渠宦者仇洛齐本姓侯生而无阳母舅养为子因姓仇北齐高隆之始为奄人徐成养子或云父干为姑婿高氏所养因冒其姓后神武引以为弟独孤永业本姓刘幼随母改适独孤氏为其养子遂姓独孤穆提婆本姓骆穆昭仪养为己女因姓穆
后周宇文述本姓破野头其主俟豆得赐宇文而冒其姓隋王世充本西域人姓支氏父卒幼从母嫁王氏因冒其姓唐吕罗真为回纥养子因姓万罗氏
安禄山本姓康随母嫁安氏冒姓安
高力士本姓冯中人高延福养为子因姓高
元载父升本姓景因曹王明妃元氏赐田在扶风升主其租因请于妃冒为元氏严叔明少育外家冒姓鲜于后复本姓代宗又赐姓李郑注本姓鱼冒姓郑人称鱼郑又号水族
杨复光本姓乔内侍杨元价养为子因姓杨
杨复恭本姓林育于杨元价家因姓杨
孔循少冒姓朱又冒姓赵
张承业本姓康为奄人张泰养子因姓张
安思敬为晋王李克用养子改姓名李存孝后以叛诛王镕本回纥遗种为王武俊养子因姓王
王殷幼本姓蒋为王重殷养子因姓王
后梁王都本姓刘中山陉邑人也李应得之于村落间养为己子后复为定州帅王处直之子因改姓王氏后唐明宗本姓邈佶烈氏李克用养为子后继庄宗即位时张存信孙存进王存贤张嗣昭骆嗣恩符存审皆以养子冒姓李明宗诏皆复本姓霍彦威字子重不知何许人梁将霍存得于村落年十四列于厮养后养为己子因姓霍潞王从珂本姓王明帝养为子后即帝位
慕容彦超本汉祖同产弟养于阎氏冒姓阎黑色胡□人号阎昆仑后又姓慕容不知何故后汉石敬瑭本西域人冒姓石
后汉刘知远本沙陀人冒姓刘
周世宗本柴守礼子郭威养为子后即帝位
北汉刘承钧乃刘旻养子继恩继元又承钧养子继恩本姓薛继元本姓何二人异父同母母即刘旻之女也王宗佶本姓甘氏王建为忠武军卒时掠得之养以为子因姓王南唐徐知诰本姓李为徐温养子因姓徐后复姓李名□赵延寿本姓刘为赵德钧养子遂姓赵
李元亮本姓安骆奉先子之遂姓骆
符守信本姓郎总管符翁子之遂姓符
宋石熙道本姓牛随母归石氏因姓石其弟熙正以异姓居己上奏复其姓范仲淹幼随母改适朱氏名朱禄后复姓其表曰名非霸越泛湖自号为陶朱志岂强秦入境遽名为张禄二人皆范氏改姓而朱禄适其名也申积中成都人政和中为杨绘养子因姓杨氏后登进士所养父母丧葬毕又为二弟一妹婚娶复姓申氏宁宗后杨氏少以姿容选入宫忘其姓氏或谓会稽有杨次山者后自谓其兄乃姓杨氏江万里无子以蜀人王橚子镐为后遂姓江氏后与万里同死国难魏了翁本姓高养于姑魏氏因姓魏其同产高稼高定子俱进士元詹士龙固始人三岁时为董文炳养子既长求复姓文炳戏曰尔欲复姓投石不沉则从尔士龙祝天投石沉而复浮者数四文炳遂许之虎都铁木禄好读书仁宗字之曰汉卿谓汉名卿不让也其母姓刘氏故人又称为刘汉卿章卿孙蜀人本姓刘氏幼为章提刑养子遂姓章以孝行闻刘秉忠幼从释氏名子聪世祖时同议枢密院事复姓刘名秉忠　以上皆因私冒而改
汉訾顺本姓祭以为不祥改姓訾氏
马矢氏改马
　马宫止称马
是仪本姓氏孔融嘲氏字民无上遂改为是
谢服为鸿胪卿出征嫌其姓名不祥乃改为射咸晋元达字长宏本姓乔以其生日妨父改为陈嵇康本奚氏康改为嵇北齐娄太后疾用巫言改为石
五代衷愉本哀姓仕南唐改姓衷
危全讽钱镠恶其姓改元氏元绛其裔也
　以上皆以嫌改
子产称乡校为师其子孙改校师氏
中行穆子相晋侯投壶而生子因以为投壶氏东方朔因东方明而生改张氏为东方氏范蠡居于陶为陶朱氏
梁鸿改运期氏
京房吹律得姓改李为京
张象因祖封折侯改折氏
刘凝之慕伍员忠烈改员氏
晋黄初平既得仙术以方教授南伯逄易姓为赤遂自号赤松子慕容本鲜卑种至涉归慕二仪之德继三光之容因姓慕容氏蒲洪家蒲长五丈五节如竹时人称蒲家因为氏后以谶文草付应王改姓苻氏佛图澄本姓帛氏以师莫过于佛遂以释为姓赫连氏本匈奴种后居中国以王者系天为子改姓赫连庶协皇天之意其非正统者皆氏铁伐欲其刚锐如铁能伐人康居王姓温丹氏失昭武城南依葱岭其裔皆姓昭武不忘本也魏全琮孙晖食封白水改姓泉氏
屈全之裔孙仕后魏以出自南方改南屈氏
隋陈永贵本姓白封北陈郡公遂姓陈氏
武乡女子焦氏既聋又哑嫁不售樵于野为人犯生一男六岁莫知其姓高构曰母不能言穷竟理绝生于武乡可姓武唐陆羽不知所姓筮易得渐之蹇曰鸿渐于陆其羽可用为仪遂姓陆名羽字鸿渐　此非改姓之列实不因旧姓者也故附于此金张浩本姓高东明王之后曾祖霸仕辽而为张氏马庆祥本名习礼吉思先世自西域入居临洮狄道以马为氏元布鲁海牙拜廉使子希宪适生喜曰吾闻古以官为姓天其以廉为吾宗之姓乎故子孙皆姓廉氏元月乃合曾祖帖木儿越哥仕金为马步军指挥官名有马因以马为氏一云马祖常之高祖名锡里吉思金季为凤翔兵马判官子孙因其官以马为氏小云石海涯以父名贯遂以贯为姓谙都剌以祖名兰遂以兰为姓
唐仁祖因其祖名唐古直子孙遂以唐为氏
　以上皆有因而改
杜氏为徐　　　　　　袁氏为衡
求氏为裘　　　　　　辛氏为计
景氏为元　　　　　　贲氏为封
姞氏为羊　　　　　　羊舌为吉
是光为齐　　　　　　魏冯孚改李
晋虞庆则本姓鱼改为虞
梁周文育本姓项改为周
　以上不知所因
裴氏为垒　　　　　　闾氏为卢
申屠氏为信都　　　　瞻葛氏为诸葛
步摇氏为慕容　　　　耿氏为简
莘氏为辛
北齐时有破六韩常其始以祖潘六奚名为氏后人讹误以潘六为破六北齐綦连猛其始姬姓六国末避乱保祁连山因以为姓后复讹为綦连元赵良弼本姓木要甲音讹为赵家因姓赵赵世延亦同此有因二音而讹者员一音运俞反一敕救反叶本音摄今从正音呼矣甄本音坚宣和时唱进士名以坚呼之不应讹为甄陶之甄矣又黄帝时有伶伦后伶姓者讹而为泠班固本姓斑后讹而为班扬雄本姓扬后讹而为杨余同通
志音讹

　以上皆因讹而改
姞为吉去女　　　　　幕为莫去巾
须句为须　　　　　　须句为句
段干为段　　　　　　浑沌为屯
余同通志
省文省言

　以上皆因省文而改
副吕为副　　　　　　那蒌为蒌
綦连为綦　　　　　　乌兰为兰
薄奚为奚　　　　　　素和为和
渴侯为缑　　　　　　渴俟为似
丘林为林　　　　　　牒云为云
素黎为黎　　　　　　达勃为褒
叱干为薛　　　　　　达奚为奚
直勒为谢
孝
征改
　尉迟为杨
隋时杨义
臣本姓尉迟

乌古论为刘
元刘国杰本姓于古
