<!-- { "loadSidebar": true } -->
按辽史圣宗本纪不载　按王继忠传继忠仕宋为郓州刺史殿前都虞候统和二十一年宋遣继忠屯定之望都以轻骑觇我军遇南府宰相耶律奴瓜等获之太后知其贤授户部使二十二年加左武卫上将军摄中京留守五年为汉人行宫都部署封琅邪郡王六年进楚王赐国姓太平三年致仕卒（按传中五年六　年失载年号因前有统和后有太平故定其为开泰云）道宗咸雍七年赐李仲禧刘霂王观杨兴功姓耶律氏按辽史道宗本纪咸雍七年十二月丁巳汉人行宫都部署李仲禧北院宣徽使刘霂枢密副使王观都承旨杨兴功各赐国姓　按耶律俨传俨本姓李氏父仲禧重熙中始仕清宁初同知南院宣徽使事四年城鸭子混同二水间拜北院宣徽使咸雍初坐误奏事出为榆州刺史俄诏复旧职迁汉人行宫都部署六年赐国姓封韩国公　按王观传观南京人博学有才辩重熙七年中进士乙科除给事中咸雍初迁翰林学士五年兼干文阁学士七年改南院枢密副使赐国姓　　宋
太宗端拱元年赐李继捧姓赵氏
按宋史太宗本纪端拱元年五月辛未感德军节度使李继捧赐姓赵氏名保忠壬申以保忠为定难军节度使　按西夏传初继捧之入也弟继迁出奔及是数来为边患有言继迁悉知朝廷事盖继捧泄之乃出为崇信军节度使克宪为道州防御使克文遣归博州□选常参官为通判以专郡政端拱初改感德军节度使屡发兵讨继迁不克用宰相赵普计欲委继捧以边事令图之因召赴阙赐姓赵氏更名保忠太宗亲书五色金花笺以赐之淳化二年赐李继迁姓赵氏
按宋史太宗本纪淳化二年秋七月李继迁奉表请降以为银州观察使赐国姓改名保吉淳化三年诏随钱氏归朝者皆复本姓
按宋史太宗本纪不载　按钱氏世家先是镠与战士多赐己姓后俶归朝皆称同宗淳化三年诏令复本姓又浙中刘氏避镠讳改为金氏亦令还淳化五年夏四月甲申削赵保吉所赐姓名
按宋史太宗本纪云云
至道三年真宗即位复赵保吉姓名
按宋史真宗本纪不载　按通鉴纲目至道三年十二月李继迁请降以为定难节度使复姓名赵保吉仁宗宝元二年削赵元昊赐姓按宋史仁宗本纪宝元二年六月壬午削赵元昊官爵除属籍神宗熙宁五年赐俞龙珂瞎药等姓名
按宋史神宗本纪熙宁五年五月庚寅以青唐大首领俞龙珂为西头供奉官赐姓名包顺十一月癸丑河州首领瞎药等来降以为内殿崇班赐姓名包约熙宁七年赐木征及其弟子姓名按宋史神宗本纪七年六月丁亥以木征为荣州团练使赐姓名赵思忠　按赵思忠传赵思忠即瞎毡之子木征也瞎毡死木征不能自立青唐族酋瞎药鸡啰及僧鹿遵迎之居洮州欲立以复洮岷迭宕武胜军诸羌秦州以其近边逐之乃还河州后徙安江城董毡欲羁属之不能有也母弟瞎吴叱别居银川有聂家山至和初补本族副军主嘉佑中河州刺史王韶经略熙河遣僧智圆往说之啖以厚利因随以兵前后杀其老弱数千焚族帐万数得腹心酋领十余人又禽其妻子皆不杀遂以熙宁七年四月举洮河二州来降赐以姓名拜荣州团练使封其母郢成结遂宁郡太夫人妻包氏咸宁郡君弟董谷赐名继忠补六宅副使结吴延征赐名济忠瞎吴叱曰绍忠巴毡角曰醇忠巴毡抹曰存忠长子邦勿丁曰怀义次盖曰秉义皆超拜官以思忠为秦州钤辖不□事而乞主熙河羌部经略司以为不可诏以二州给地五十顷后迁合州防御使卒赠镇洮军节度观察留后按金史移刺成传成子顺思阿不武功将军世袭咸平路钞赤邻猛安下查不鲁谋克结什角者西番既衰其苗裔曰董毡其子曰巴毡角始附宋赐姓赵改名顺忠哲宗元符二年赐陇拶及其弟姓名
按宋史哲宗本纪元符二年九月己未青唐酋陇拶以城降赐姓
事不载
　按瞎征传籛罗结说王赡以取青
唐之策元符二年九月赡军至青唐陇拶出降闰九月以陇拶为河西军节度使知鄯州封武威郡公充西蕃都护依府州折氏世世承袭寻赐姓名曰赵怀德其弟邦勿丁曰怀义为廓州团练使同知湟州宁宗开禧元年赐宇文虚中姓赵氏
按宋史宁宗本纪开禧元年八月赠宇文虚中少保赐姓事不载
　按宇文虚中传建炎二年虚中为祈请使
杨可辅副之明年春金人并遣归虚中曰奉命北来祈请二帝二帝未还虚中不可归于是独留金人加以官爵即受之密以信义结约金人不觉也恶之者告虚中谋反虚中与老幼百口同日就焚死天为之昼晦淳熙间赠开府仪同三司谥肃愍开禧初加赠少保赐姓赵氏　　金
太祖天辅七年赐耶律慎思姓完颜氏
按金史太祖本纪不载　按完颜元宜传元宜本姓耶律氏父慎思天辅七年宗望追辽主至天德慎思来降且言夏人以兵迎辽主将渡河去宗望移书夏人谕以祸福夏人乃止赐慎思姓完颜氏官至仪同三司太宗天会四年赐郭药师董才姓完颜氏
按金史太宗本纪天会四年春正月丁卯朔降臣郭药师董才皆赐姓完颜氏　按郭药师传药师渤海铁州人也辽国募辽东人为兵使报怨于女直号曰怨军药师为其渠帅斡鲁古攻显州败药师于城下辽帝亡保天德耶律捏里自立改怨军为常胜军擢药师诸卫上将军捏里死药师以涿易二州归于宋宋使药师副王安中守燕山宗望军至三河药师等拒战于白河兵败药师乃降宗望遂取燕山太宗以药师为燕京留守给以金牌赐姓完颜氏　按宗室宗望传自郭药师降益知宋之虚实宗望请以为燕京留守及董才降益知宋之地里宗望请任以军事太宗俱赐姓完颜氏皆给以金牌废帝天德三年十一月癸亥诏前后赐姓人各复本姓按金史废帝本纪云云　按完颜元宜传天德三年诏凡赐姓者皆复本姓元宜复姓耶律氏世宗大定二年复赐耶律元宜姓完颜氏
按金史世宗本纪不载　按完颜元宜传大定二年拜平章政事封冀国公赐玉带甲第一区复赐姓完颜氏大定十三年五月戊戌禁女直人毋得译为汉姓按金史世宗本纪云云大定二十五年诏完颜习涅阿补复姓耶律氏按金史世宗本纪不载　按完颜元宜传元宜子习涅阿补大定二十五年为符宝祗候乞依女直人例迁官上曰赐姓一时之权宜令习涅阿补还本姓宣宗贞佑　年赐李霆姓完颜氏按金史宣宗本纪不载　按完颜霆传霆本姓李氏中都宝坻人贞佑初为四乡部头改大名路提控定观州进官三阶充滨棣行军都提控未几遥授同知益都府事知宣差都提控迁棣州防御使赐姓完颜氏屯海州贞佑二年赐王皇后姓温敦氏包长寿姓乌古论氏梁佐李□住姓完颜氏按金史宣宗本纪不载　按哀宗本纪哀宗母曰明惠皇后王氏赐姓温敦氏　按宣宗王皇后传后王氏中都人贞佑二年七月赐姓温敦氏立为皇后按乌古论长寿传长寿临洮府第立将突门族人也本姓包氏袭父永本族都管贞佑初诏录前后功遥授同知陇州防御使世袭本族都巡检二年赐今姓　按完颜佐传完颜佐本姓梁氏初为武清县巡检完颜□住本姓李氏为柳口镇巡检久之以佐为都统□住副之戍直活寨贞佑二年□军遣张晖等三人来招佐佐执之翌日刘永昌率二十五人持文书来署其年曰天赐佐掷之麾众执永昌及晖等并斩之宣宗嘉其功迁佐奉国上将军遥授德州防御使□住镇国上将军遥授同知河间府事皆赐姓完颜氏诏曰自今有忠义如是者并一体迁授贞佑三年赐东永昌等姓定有功者分三等赐国姓按金史宣宗本纪贞佑三年九月癸酉赐东永昌姓为温敦氏包世显包疙疸为乌古论氏睹令狐为和速嘉氏何定为必兰氏马福德马柏寿为夹谷氏各迁一官丁丑诏诸色人以功赐国姓者能以千人败敌三千人赐及缌麻以上亲二千人以上赐及大功以上亲千人以上赐止其家　按完颜仲元传仲元本姓郭氏中都人大安中李雄募兵仲元与完颜阿邻俱应募有功贞佑三年与阿邻俱累功至节度使仲元为永定军节度使赐姓完颜氏　按完颜阿邻传阿邻本姓郭氏以功劳赐姓完颜大安中李雄募兵阿邻与完颜仲元等俱应募数有功宣宗即位赐以国姓是时仲元亦积功劳知济南府赐姓完颜俱加从宜招抚使近制赐本朝姓者凡以千人败敌三千者赐及缌麻以上败二千人以上者赐及大功以上败千人以上者赐止其家阿邻既赐姓以兄守楫及从父兄弟为请宰臣奏阿邻功止赐一家宣宗特诏许之至是仲元上奏曰臣顷在军旅纔立微功遽蒙天恩赐之国姓非臣杀身所能仰报族兄徐州机密副使僧喜前汾州酒同监三喜前解州盐管勾添章守兴平县祭酒添福犹姓郭氏念臣与僧喜等昔同一家今为两族完颜阿邻与臣同功皇恩所加并及本族僧喜等四人乞依此例不许贞佑四年赐张开姓完颜氏
按金史宣宗本纪不载　按张开传开赐姓完颜氏景州人至宁末河北兵起开团结乡兵为固守累功遥授同知青州防御事兼同知观州事贞佑四年开率所部复取河间府及沧献二州十有三县诏迁观州刺史权本州经略使至是始赐姓完颜氏兴定元年赐张资禄姓女奚烈氏杨沃衍姓兀林答氏郭虾蟆姓颜盏氏按金史宣宗本纪不载　按女奚烈资禄传资禄本姓张氏咸平府人泰和伐宋从军有功调易县尉迁潞县主簿贞佑初遥授同知德州防御事改秦州三年遥授同知通远军节度事兴定元年改西宁州刺史赐今姓　按杨沃衍传沃衍一名斡烈赐姓兀林答朔州静边官庄人兴定元年春上以沃衍累有战功赐今姓　按郭虾蟆传虾蟆会州人世为保甲射生手与兄禄大俱以善射应募兴定初禄大以功迁遥授同知平凉府事兼会州刺史进官一阶赐姓颜盏兴定三年赐王彦昌姓温敦氏众家奴姓完颜氏按金史宣宗本纪兴定三年三月己丑追赐皇后父太尉汴国公彦昌姓温敦　按移刺众家奴传众家奴积战功累官河间路招抚使遥授开州刺史权元帅右都监赐姓完颜氏兴定四年与张甫俱封元光元年赐张甫姓完颜氏按金史宣宗本纪不载　按张甫传甫赐姓完颜氏初归顺大元涿州刺史李瘸驴招之兴定元年正月甫与张进俱来降东平行省蒙古纲承制除甫中都路经略使进经略副使元光元年以功进金紫光禄大夫始赐姓完颜元光二年赐张进姓完颜氏
按金史宣宗本纪不载　按张甫传二年二月张进亦迁元帅左监军赐姓完颜哀宗天兴元年赐国安用姓名为完颜用安
按金史哀宗本纪天兴元年七月乙未宿州帅众僧奴称国安用降遣近侍直长因世英等持诏封安用为兖王行京东等路尚书省事赐姓完颜改名用安　按国用安传用安先名安用尝归大元为都元帅行山东路尚书省事天兴元年反正诏以安用为开府仪同三司平章政事兼都元帅京东山东等路行尚书省事特封兖王赐号英烈戡难保节忠臣赐姓完颜附属籍改名用安　　元
