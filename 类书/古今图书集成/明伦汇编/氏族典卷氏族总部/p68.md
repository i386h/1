<!-- { "loadSidebar": true } -->
旦燕剌王长沙炀王两刘贺泗水戴王昌邑王两刘授河间顷王胶东共王两刘宠陈愍王乐安夷王夫以王贺废主然泗水先封名之同犹可也淮南窜死赵遂燕旦以反绝国何所取而同之此大不可解者也续文献通考四姓汉明帝时有四姓小侯乃樊郭阴马四外戚也元魏第甲乙丙丁为四姓唐以崔卢李郑为四姓各有不同汉书货殖传有姓伟姓其姓伟其名也儒林传丁姓子孙从荣广受谷梁春秋丁其姓姓其名子孙其字也六帖云周之时有骐期汉之时有杜度谓姓名同音也□言又云周之时有鲁大夫众仲余又谓周之时有卫大夫承成战国之时有韩大夫摎留汉之时有虞禹张章三国之时有奚熙北燕录有光禄大夫乙逸而我朝亦有大理卿周舟万姓统谱欧阳文忠公苏明允各为世谱文忠依汉年表明允以礼大宗小宗为次虽例不同皆足以考其世次也然文忠所谓不知姓之所自而昧昭穆之叙则禽兽不若也其讥切世之人可谓至矣然欧阳氏得姓凡几年其间文学之士盖亦多矣文忠始为之谱斯言恐未为得也见闻搜玉唐郑准为荆南节度使成汭从事汭本姓郭代为作乞归姓表云名非霸越浮舟难效于陶朱志在投秦出境遂称于张禄其后范文正公以随母冒姓朱登第后乞归姓表遂全用之云志在投秦入境遂称于张禄名非霸越乘舟偶效于陶朱议者谓文正公袭用古人全语然实范氏当家故事非攘窃也珍珠船四姓荥阳郑冈头卢泽底李土门崔皆为鼎甲太原王亦四姓之匹而呼为钑镂王家谓银质而金饰也

　氏族总部外编
续文献通考方外异姓天皇氏姓望名获字子润地皇氏姓岳名鉴字子元人皇氏姓恺名胡字文生其说出洞神部乃晋人托上清紫微元君伪作者元始天尊姓乐名静信见度人经玉门子姓玉名刚
九灵子姓皇名化
北极子姓阴名恒
绝洞子姓李名修
太阳子姓离名明
太阳女姓朱名翼
太阴女姓卢名全
太元女姓颛名和
南极子姓柳名融
黄卢子姓葛名起
马名生姓和名君贤
张道陵名辅
刘根字君安
尹轨字公度
介象字元则　皆见佛仙传
河伯姓冯名夷字公子见圣贤冢墓记秦宗新祠颂又姓吕名公子夫人姓冯名夷见龙鱼河图翁仲姓阮见史注
太真夫人姓王名婉罗见真仙通鉴
毛女字玉美见神仙传
医王子姓古名老师见本草传序
浮丘公姓李见列仙传
壶公姓施名存见真诰又姓谢名元见丹台录武当戴将军姓燕名济洪崖先生姓张后洪崖先生亦姓张名氲　俱见真仙通鉴东王公名倪字君明西王母姓杨名回又记事珠云姓何名婉妗天翁姓张字刺渴名坚前天翁姓刘
神名隗又姓张名单字子郭
井鬼名琼
厕鬼名顼又姓郭名登　见酉阳杂俎
日姓张名表字长史日中青帝名圆常元字照龙韬赤帝名灵丹峙字绿虹映白帝名皓□将字回金霞黑帝名澄潧渟字元禄炎黄帝名寿逸阜字飙晖像月姓文名申字子光月中青帝夫人名蛾隐珠字芬艳婴赤帝夫人名翳逸寥字婉延虚白帝夫人名弄素兰字□莲花黑帝夫人名结莲翘字淳属金黄帝夫人名青营襟字炅定容东岳姓元丘名目陆南岳姓烂名洋光西岳姓浩名元仓北岳姓伏名通萌中岳姓角名普生东海姓哄名内灵西海姓道名洞清北海姓喻名渊元又东海姓何名归君南海姓刘名嚣君西海姓刘名漱君北海姓吴名禽强君岁星姓碧空名澄澜字青凝夫人姓涵常名宝容字飞云荧惑星姓涣空名惟淳字散融夫人姓阳常名华瓶字元罗太白星姓寥名振寻字
原
缺
夫人姓明常名□空字
娥
镇星姓藏睦名耽延字
原
缺
夫人姓康常名空瑶字
非贤
雷公江赫冲
电母秀文英
风伯方道彰
雨师陈华夫　以上俱见道德经
阎罗王名闪多见佛经
昴姓鞞耶尼形如剃刀属火
毕姓颇罗随形如笠属木
觜姓黎佉耶尼形如鹿头属日又月之子
参姓天婆斯
缺
絺形如妇人黡属日
井姓同参形如足迹属日
鬼姓炮波罗形如佛胸属木
柳姓同参形如蛇属日
星姓实伽耶尼形如河岸属火
张姓瞿昙形同井属福德天
翼姓憍陈如形同井属林天
轸姓迦遮延形如人手属娑黎帝
角姓货多罗形同轸属喜乐天
亢姓迦旃延
氐姓多罗尼　二星不载形属
房姓阿蓝婆形如璎珞属慈利天
心姓迦罗延形如大麦属忉利天
尾姓遮耶尼形如蝎尾属腊师天
箕姓持斧迦形如牛角属清净天
斗姓莫迦还形如人拓石属不载
牛姓梵岚摩形如牛头属梵天
女姓帝利迦遮耶尼形同心属纽天
虚姓同翼形如鸟
危姓单罗尼形同参　属俱不载
室姓阎浮都迦属蛇头天蝎天之子形不载
壁姓陀难阇
奎姓阿瑟咤　形属俱不载
娄姓阿含婆形如马头
胃姓迦形如鼎足　属俱不载以上俱出酉阳杂俎太乙君名腊
甲子神名弓隆呼之入水不溺
甲戌神名执明呼之入火不烧
钟山神鼓
昆仑山陆吾
泑山蓐收
日光山计蒙
岐山涉鼍
大夫山于儿
海北钟山烛阴
差丘北曰奢比尸
大人北曰肝榆尸
朝阳谷曰天旻
巴神曰孟涂
东海渚偶子偶京旸谷奢比尸
南海渚不返胡余
西海渚弇兹月山曰嘘
北海渚禺强柜　以上俱见山海经
五岳真形图东岳岁西岳善南岳崇北岳晨
中岳恽
龙鱼图泰山姓圆名常龙衡山姓丹名灵峙华山姓浩名□狩恒山姓澄名潧渟嵩山姓寿名逸群　已上呼之令人不病东海神姓冯名修青又名阿明夫人姓朱名隐娥亦名阿明南海神姓
缺
名亦夫人姓翳名逸寥又名祝融
西海神姓勾大名丘伯夫人姓灵名素兰又名巨乘北海神姓是名禹帐里夫人姓结名莲翘又名禺强河图载东方苍帝神名灵威仰南方赤帝神名赤熛怒中央黄帝神名含枢纽西方白帝神名白招拒北方黑帝神名□光纪龙鱼图又有泰山将军唐臣霍山将军朱丹华山将军邹尚恒山将军莫惠嵩山将军石元太公金匮有东海神曰勾芒南海神曰祝融西海神曰蓐收北海神曰元冥佛道二氏姓名可考者阿弥陀佛姓憍尸迦
婆尸佛尸弃佛舍佛俱姓拘若利
拘留孙佛拘那舍牟尼佛迦叶佛俱姓迦叶
释迦文佛姓剎利
瞿昙氏小字顿吉讹为悉达
弥勒佛姓慈氏名阿逸多
一祖摩诃迦叶姓波罗门大目犍连名胡头一名莱服根须菩提名鸠留产二祖阿难姓剎利
三祖商那和修姓舍多名舍那婆斯
四祖优婆曲多姓首佗
七祖婆须密姓颇罗堕
八祖佛陀难提姓瞿昙
九祖伏驼密多姓舍罗
十一祖富那夜奢姓瞿昙
十二祖马鸣大士名功胜
十五祖迦那提婆姓舍罗
十八祖迦耶舍多姓蔚头蓝
十九祖鸠摩罗多姓婆罗门
二十一祖婆修盘头姓舍佉
二十三祖鹤勒那姓婆罗门
二十四祖师子
二十五祖婆舍斯多姓俱同
中国初祖达摩姓剎利帝本名菩提多罗
二祖慧可姓姬
四祖道信姓司马
五祖弘忍姓周
六祖慧能姓卢名能
僧伽大士姓何
高坐道人名吉友
牛头一祖姓韦
二祖智岩姓华
鸟窠禅师姓吴名元卿
大慧姓冯
岳怀让姓杜
永嘉元览姓戴
石头姓陈
径山大觉姓朱
马祖道一姓冯
二祖慧海姓朱
南泉姓王
庞居士名蕴
神会姓高
仰山寂会姓叶
沩山灵佑姓赵
黄蘗姓邢
北宗神秀姓李
嵩岳慧安姓卫
支遁姓关
佛图澄姓帛邢州寺碑云姓湿
竺道潜姓王
竺僧虔姓王名晞
道安姓卫一云姓帛
慧远姓贾
宝志姓朱
元奘姓陈名袆
慧颐姓李
万回一行俱姓张
慧永姓鄱
昙邕姓杨
僧姓傅
竺道僧姓魏
慧观姓崔
慧义姓梁
道渊姓寇
慧林姓刘
元畅姓赵
僧远姓皇
僧慧姓皇甫
宝亮姓徐
法通姓褚
单道开姓孟
白足和尚名昙如
元高姓魏
僧旻姓孙
法云姓周
智藏姓顾
慧超姓廉
慧约姓娄
僧稠姓孙
僧达姓李
三军法司姓尉迟
忠国师姓冉
圭峰姓何
怀素姓钱
宣律师姓钱
智永智果俱姓王
齐己姓胡
贯休姓姜
辨才姓袁　以上见佛经传灯录高僧传法书要录等书三清姓名上清三尊谱录则云第一度师上元真明道君即元始上皇丈人法姓讳□字奏正音姓无名延世音字观观第二度师□上元老即高上九天太上真王法姓讳字正音姓虚□名上观洞字运梵灵第三度师即金明七真法姓讳字
正音姓虚元妙名延世明字系上无一在上清金相宫一在上清兰宫一在上清丹灵上宫大有金书复称天宝君为大洞尊神号玉清宫灵宝君为洞元尊神号上清宫神宝君为洞神尊神号太清宫此则三清之别号也六甲姓名甲子神名王文卿甲戌神名展子江甲申神名扈文长甲午神名卫玉卿甲辰神名孟非卿甲寅神名明文章六丁姓名丁卯神名司马玉女足月之丁丑神赵子玉玉女顾□丁亥神张文通玉女曹漂之丁酉神臧文公玉女得喜丁未神石叔通玉女寄防岐丁巳神崔巨卿玉女明心之以上俱见老君六甲符　诸姓窅渺本不足信往往散见于简编亦博雅之　士所资也余故汇而录之唐时五祖弘忍大师黄梅人生而无父弃之水中不死人呼无姓儿四祖道信尝于路逢之问小儿何姓曰是佛姓曰汝无姓耶曰姓空故无师因乞为弟子后为法嗣
