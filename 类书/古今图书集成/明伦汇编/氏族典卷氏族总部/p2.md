<!-- { "loadSidebar": true } -->
按魏书高祖本纪不载　按官氏志太和十九年诏曰代人诸胄先无姓族虽功贤之嗣混然未分故官达者位极公卿其功衰之亲仍居猥任比欲制定姓族事多未就且宜甄擢随时渐铨其穆陆贺刘楼于嵇尉八姓皆太祖已降勋着当世位尽王公灼然可知者且下司州吏部勿充猥官一同四姓自此以外应班士流者寻续别敕原出朔土旧为部落大人而自皇始已来有三世官在给事已上及州刺史镇大将及品登王公者为姓若本非大人而皇始已来职官三世尚书已上及品登王公而中间不降官绪亦为姓诸部落大人之后而皇始己来官不及前列而有三世为中散监已上外为太守子都品登子男者为族若本非大人而皇始已来三世有令已上外为副将子都太守品登侯已上者亦为族凡此姓族之支亲与其身有缌麻服已内微有一二世官者虽不全充美例亦入姓族五世已外则各自计之不蒙宗人之荫也虽缌麻而三世官不至姓班有族官则入族官无族官则不入姓族之例也凡此定姓族者皆具列由来直拟姓族以呈闻朕当决姓族之首末其此诸状皆须问宗族列疑明同然后勾其旧籍审其官宦有实则奏不得轻信其言虚长侥伪不实者诉人皆加传旨问而诈不以实之坐选官依职事答问不以实之条令司空公穆亮领军将军元俨中护军广阳王嘉尚书陆琇等详定北人姓务令平均随所了者三月一列簿帐送门下以闻于是升降区别矣自古天子立德因生以赐姓胙之土而命之氏诸侯则以家与谥官有世功则有宦族邑亦如之姓则表其所由生氏则记族所由出其大略然也至于或自所居或以国号或用官爵或用事物虽缘时不同俱其义矣魏氏本居朔壤地远俗殊赐姓命氏其事不一亦如长勺尾氏终葵之属也初安帝统国诸部有九十九姓至献帝时七分国人使诸兄弟各摄领之乃分其氏自后兼并他国各有本部部中别族为内姓焉年世稍久互以改易兴衰存灭闲有之矣今举其可知者献帝以兄为纥骨氏后改为胡氏
次兄为普氏后改为周氏
次兄为拓拔氏后改为长孙氏
弟为达奚氏后改为奚氏
次弟为伊娄氏后改为伊氏
次弟为丘敦氏后改为丘氏
次弟为侯氏后改为亥氏
七族之兴自此始也
又命叔父之嗣曰乙旃氏后改为叔孙氏
又命疏属曰车焜氏后改为车氏
凡与帝室为十姓百世不通婚太和以前国之丧葬祠礼非十族不得与也高祖革之各以职司从事神元皇帝时余部诸姓内入者丘穆陵氏后改为穆氏
步六孤氏后改为陆氏
贺赖氏后改为贺氏
独孤氏后改为刘氏
贺楼氏后改为楼氏
勿忸于氏后改为于氏
是连氏后改为连氏
仆阑氏后改为仆氏
若干氏后改为苟氏
拔列氏后改为梁氏
拨略氏后改为略氏
若口引氏后改为寇氏
叱罗氏后改为罗氏
普陋茹氏后改为茹氏
贺葛氏后改为葛氏
是贲氏后改为封氏
阿伏于氏后改为阿氏
可地延氏后改为延氏
阿鹿桓氏后改为鹿氏
他骆拔氏后改为骆氏
薄奚氏后改为薄氏
乌丸氏后改为桓氏
素和氏后改为和氏
吐谷浑氏依旧吐谷浑氏
胡古口引氏后改为侯氏
贺若氏依旧贺若氏
谷浑氏后改为浑氏
匹娄氏后改为娄氏
俟力伐氏后改为鲍氏
吐伏卢氏后改为卢氏
牒云氏后改为云氏
是云氏后改为是氏
叱利氏后改为利氏
副吕氏后改为副氏
那氏依旧那氏
如罗氏后改为如氏
乞扶氏后改为扶氏
阿单氏后改为单氏
俟几氏后改为几氏
贺儿氏后改为儿氏
吐奚氏后改为古氏
出连氏后改为毕氏
庾氏依旧庾氏
贺拔氏后改为何氏
叱吕氏后改为吕氏
莫那娄氏后改为莫氏
奚斗卢氏后改为索卢氏
莫芦氏后改为芦氏
出大汗氏后改为韩氏
没路真氏后改为路氏
扈地干氏后改为扈氏
莫舆氏后改为舆氏
纥干氏后改为干氏
俟伏斤氏后改为伏氏
是楼氏后改为高氏
尸突氏后改为屈氏
沓卢氏后改为沓氏
嗢石兰氏后改为石氏
解枇氏后改为解氏
奇斤氏后改为奇氏
须卜氏后改为卜氏
丘林氏后改为林氏
大莫干氏后改为合氏
绵氏后改为绵氏
盖楼氏后改为盖氏
素黎氏后改为黎氏
渴单氏后改为单氏
壹斗眷氏后改为明氏
叱门氏后改为门氏
宿六斤氏后改为宿氏
馝邗氏后改为邗氏
土难氏后改为山氏
屋引氏后改为房氏
树洛于氏后改为树氏
乙弗氏后改为乙氏
东方宇文慕容氏即宣帝时东部此二部最为强盛别自有传南方有茂眷氏后改为茂氏
宥连氏后改为云氏
次南有纥豆陵氏后改为窦氏
侯莫陈氏后改为陈氏
库狄氏后改为狄氏
太洛稽氏后改为稽氏
柯拔氏后改为柯氏
西方尉迟氏后改为尉氏
步鹿根氏后改为步氏
破多罗氏后改为潘氏
叱干氏后改为薛氏
俟奴氏后改为俟氏
辗迟氏后改为展氏
费连氏后改为费氏
其连氏后改为綦氏
去斤氏后改为艾氏
渴侯氏后改为缑氏
叱卢氏后改为祝氏
和稽氏后改为缓氏
冤赖氏后改为就氏
嗢盆氏后改为温氏
达勃氏后改为氏
独孤浑氏后改为杜氏
凡此诸部其渠长皆自统众而尉迟已下不及贺兰诸部氏北方贺兰氏后改为贺氏
郁都甄氏后改为甄氏
纥奚氏后改为嵇氏
越勒氏后改为越氏
叱奴氏后改为狼氏
渴烛浑氏后改为味氏
库褥官氏后改为库氏
鸟洛兰氏后改为兰氏
一□蒌氏后改为蒌氏
羽弗氏后改为羽氏
凡此四方诸部岁时朝贡登国初太祖散诸部落始同为编民太和二十年春正月丁卯诏改姓为元氏
按魏书高祖本纪云云
按续文献通考魏道武诏以北人谓土为拓后为跋魏之先出于黄帝以土德王故为拓跋氏夫土者黄中之色万物之元也宜改姓元氏世宗　　　年遣尚书于忠等量定代人族姓按魏书世宗本纪不载　按官氏志世宗世代人犹以姓族辞讼又使尚书于忠尚书元匡侍中穆诏尚书元苌等量定之　按于忠传忠为卫尉卿河南邑中正诏忠与吏部尚书元晖度支尚书元匡河南尹元苌等推定代方姓族肃宗孝昌三年诏改元鉴姓
按魏书肃宗本纪不载　按安乐王传安乐王长乐子诠诠子鉴袭后除相州刺史北讨大都督讨葛荣仍兼尚书右仆射北道行台尚书令与都督裴衍共救信都鉴既庸才诸弟粗暴见天下多事遂谋反降附葛荣都督源子邕与裴衍合围鉴斩首传洛诏改其元氏庄帝初许复本族按通鉴纲目孝昌三年秋七月安乐王鉴以邺叛降葛荣八月大都督源子邕拔邺城诛元鉴孝武帝永熙三年宇文泰改韩姓侯吕陵氏王德姓乌丸氏按古天子赐姓泰尚为人
臣故不书赐姓但云改姓

按魏书孝武帝本纪周书文帝本纪俱不载　按周书韩传深沈有远略太祖为丞相引为录事参军赐姓侯吕陵氏大统初迁行台左丞　按王德传德与寇洛等定议翊载太祖加征西将军金紫光禄大夫平凉郡守及魏孝武西迁以奉迎功进封下博县伯邑五百户行东雍州事在州未几百姓怀之赐姓乌丸氏大统元年拜卫将军右光禄大夫按通鉴纲目永熙三年冬十月以宇文泰为大丞相文帝大统元年宇文泰改侯植姓侯伏侯氏按周书文帝本纪不载　按侯植传植少倜傥有大节容貌奇伟武艺绝伦正光中起家奉朝请寻以功拜统军迁清河郡守后从贺拔岳讨万俟丑奴等每有战功除义州刺史及齐神武逼洛阳植从魏孝武西迁大统元年授骠骑将军都督赐姓侯伏侯氏（按北　史作侯伏氏）

大统　年宇文泰改苏椿姓贺兰氏李和姓宇文氏按周书文帝本纪不载　按苏绰传绰弟椿性廉慎沈勇有决断大统初拜镇东将军金紫光禄大夫赐姓贺兰氏　按李和传和少敢勇有识度状貌魁伟为州里所推贺拔岳作镇关中乃引和为帐内都督以破诸贼功稍迁征北将军金紫光禄大夫寻除汉阳郡守至大统初加车骑将军左光禄大夫都督累迁使持节车骑大将军仪同三司散骑常侍侍中骠骑大将军开府仪同三司夏州刺史赐姓宇文氏大统四年宇文泰改王盟姓拓王氏按周书文帝本纪大统四年赵青雀据长安子城太祖攻破之赐姓
事不载
　按王盟传盟字子仵明德皇后
之兄也魏文帝东征以留后大都督行雍州事节度关中诸军赵青雀之乱盟与开府李虎辅魏太子出顿渭北事平进爵长乐郡公赐姓拓王氏按北史
作拓拔氏

大统九年宇文泰改陆通姓步六孤氏刘亮姓侯莫陈氏李贤妻吴姓宇文氏按周书文帝本纪不载　按陆通传通少敦敏好学有志节文帝在夏州引为帐内督以迎孝武功封都昌县伯大统元年进爵为侯从禽窦泰复弘农沙苑之役力战有功又从解洛阳围从平青雀录前后功进爵为公与于谨讨刘平伏加大都督从文帝援玉璧进仪同三司九年高仲密以地来附通从若干惠战于芒山进授骠骑大将军开府仪同三司太仆卿赐姓步六孤氏进爵绥德郡公　按刘亮传亮本名道德大统元年以复潼关功进位车骑大将军仪同三司寻加侍中迁大都督亮以勇敢见知为时名将兼屡陈谋策多合机宜太祖乃谓之曰卿文武兼资即孤之孔明也乃赐名亮并赐姓侯莫陈氏十年出为东雍州刺史　按李贤传高祖及齐王宪之在襁褓也以避忌不利居宫中太祖令于贤家处之六载乃还宫因赐贤妻吴姓宇文氏养为侄女赐与甚厚按高祖以大统九年生于
同州故李贤妻赐姓附此

大统十二年宇文泰改侯植姓贺屯氏
按周书文帝本纪不载　按侯植传植从太祖破沙苑战河桥进大都督加左光禄大夫凉州刺史宇文仲和据州作逆植从开府独孤信讨擒之拜车骑大将军仪同三司封肥城县公邑一千户又赐姓贺屯按宇文仲和以大统
十二年叛故载于此

大统十三年宇文泰改蔡佑姓大利稽氏辛威姓普毛氏按周书文帝本纪不载　按蔡佑传佑有膂力便骑射太祖在原州召为帐下亲信太祖还夏州以佑为都督及侯莫陈悦害贺拔岳从讨破之又从迎魏孝武于潼关大统初从太祖擒窦泰复弘农战沙苑皆有功又从太祖战于河桥九年太祖与齐神武遇战于邙山佑所向无敌十三年赐姓大利稽氏进爵怀宁郡公　按辛威传威少慷慨有志略初从贺拔岳征讨有功及太祖统岳之众见威奇之引为帐内寻授羽林监从迎魏孝武因攻回洛城功居最大统元年拜宁远将军累迁通直散骑常侍从擒窦泰复弘农战沙苑并先锋陷敌勇冠一时从于谨破襄城又从独孤信入洛阳经河桥阵十三年赐姓普毛氏出为鄜州刺史大统　　年宇文泰改有功诸将姓
