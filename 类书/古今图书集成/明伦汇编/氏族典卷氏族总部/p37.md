<!-- { "loadSidebar": true } -->
初士会入秦而归晋也有子留于秦生明为刘氏明生远远生阳十世孙获为魏大夫生清徙居沛清生仁号丰公仁生煓是为汉太公太公季子邦灭秦项而有天下传惠帝文帝景帝武帝昭帝宣帝元帝成帝哀帝平帝孺子是为西汉光武明帝章帝和帝殇帝安帝顺帝冲帝质帝桓帝灵帝献帝昭烈帝后主禅是为后汉凡四百五十一年而灭于曹魏刘裕起南朝称宋而八传灭于齐知远起五代称后汉而二传灭于后周　知远沙陀人自云刘汉之后
有汉氏厥氏
　汉赐衡山王姓
兀氏
　汉赐安乐王姓
红氏横氏吴氏宗正氏中垒氏谷蠡氏独孤氏　唐表云独孤氏出自汉光武之后刘进伯击匈奴　败囚孤山下生尸利单于为谷蠡王号独孤部因　以为氏公族氏陈氏
　刘矫改赐陈
徐氏
　徐耕乃杜悰后
员氏
　刘凝之慕伍员忠烈改姓员
留氏
先是房之后有狸氏裔子大繇夏后封之傅为傅氏傅说臣商后有傅余氏余氏其分于冀者为冀氏帝尧之后又有蔷氏陶丘氏周生氏尧氏上唐氏高唐氏帝喾四妃有陬氏生帝挚及八元
　姓汇于帝挚之下有十日二字谓以天干记号有　十人焉而以左传天有十日人有十等为证愚谓　其非也淮南子十日并出之言固甚妄诞而今又　以十人明其十日之说则所谓焦禾杀稼者又将　何以释之岂非以妄而正妄哉帝挚生元尧封之于中路后有中路氏路氏辛氏侨氏嚣氏八元为虞舜布教曰伯奋曰仲堪曰叔献曰季仲曰伯虎曰仲熊曰叔豹曰季狸后有奋氏堪氏献氏虎氏豹氏狸氏实沈阏伯续牙晏龙巫人叔戏厌越皆帝喾庶子也实沈阏伯居旷林兄弟不相能阏迁于宋是为商沈迁于大夏是为参后有实参氏阏氏遏氏捣氏商丘氏续牙为舜友后有续氏
晏龙为纳言生司幽封司幽之国后有龙氏
巫人封巫为巫氏主民民盻姓也其封于蜀者分于苴后有蜀氏苴氏葭氏音
替

叔戏生摇民后有摇氏
厌越居昌黎后为东胡之祖汉时居鲜卑山是曰乌丸后有慕容氏晋时称前燕后燕南燕西燕前燕二主灭于苻坚后燕四主灭于冯跋西燕七主灭于慕容垂南燕二主灭于晋又有豆卢氏贺兰氏慕舆氏慕利氏莫护氏库狄氏裕氏慕氏暮氏而柔仆氏羸土氏亦帝喾之末裔云　　黄帝元妃西陵氏第三子龙苗之裔
龙苗生吾融为吾氏吾融生卞明封于卞为卞氏卞明弃其国居南裔生白犬是为蛮人之祖　白犬卞明子名也史传盘瓠之说甚谬兹不复录
　氏族总部汇考十二
王圻续文献通考二
　　氏族源流
　　黄帝次妃方累氏长子休之系
帝休厘姓继黄帝以治是为帝鸿氏生子二人曰白民曰嘻嘻生季格季格娶任己氏生帝魁白民销姓降居于夷是为白民之祖　出汲冢书
帝鸿之裔有防风氏缙云氏防风亦厘姓守封禺之间　出寰宇志
至商为汪芒氏更为漆姓后有汪氏罔氏汪罔氏汪芒氏缙云娶土敬氏遗腹而生欢兜尧放之崇山欢兜生苗民尧窜之三危河西诸羌皆其种也夏禹又分北有苖后有欢氏氏瞒氏曼氏蛮氏　出风俗通
危氏元氏
　宋危讽改姓元
又有鸿氏洪氏防风氏缙云氏缙氏
　出纂文要
长狄氏
　出姓纂
　　黄帝次妃方累氏次子清之系
清纪姓封于清是为青阳娶干类氏生少昊青阳氏少昊元妃生倍代居于缗渊封于蔑至夏末为桀所灭后有倍氏缗氏蔑氏　出山海经
少昊次妃生般为弓正主祀弧星封于尹城后有尹氏少昊有庶子曰昧为元冥师昧生二子曰允格曰台骀俱为帝喾臣台骀以治水功封于汾川沈姒蓐黄世守其祀后有台氏沈氏姒氏辱氏蓐氏鄏氏允格封于婼　出姓纂
有子婼姓舜投之幽州是为阴戎之祖
　左传僖公二十二年秦晋迁陆浑之戎注云允姓　之戎也后有己氏格氏戎氏允戎氏戎州氏
　出十道志及舆地广记
少昊四叔曰重曰熙曰修曰该为五官尧之羲仲羲叔皆重之后也后有羲氏重氏　出楚语及法言
少昊入践帝位其属有绍青阳之国胙者恃强侵伐重丘氏苦之遗以妹惑而不治青阳氏遂亡后有青氏青阳氏　出风俗通
少昊支子娶高阳氏女生大业大业娶少典氏女生陶为舜士师封于□是为□陶舜让禹位禹让□□辞焉生子三人长伯翳次仲甄季封于偃为偃姓有匽氏郾氏而州绞舒皖贰轸鸠庸龙蓼皆其派也州灭于绞灭于宋舒皖贰轸鸠庸龙蓼则入于楚后有州氏佼氏绞氏贰氏轸氏摇氏皖氏睆氏参氏会氏阮氏棐氏鬲氏郦氏止氏舒氏舒庸氏舒鸠氏舒龙氏舒蓼氏舒鲍氏舒龚氏　出潜夫论
仲甄事夏封子六后分于英俱灭于楚后有甄氏六氏□氏咎氏繇氏睪氏英氏黥氏　英布改姓
此并依姓汇所纂与前庭坚之安蓼两处各有据姑存其疑伯翳能驯鸟兽知其话言事虞夏初采于嬴为嬴氏盈氏氏以功受皂斿元玉妻以姚女而封于费是为大费生子三人曰大廉若木恩成　大廉事夏启为鸟俗氏路俗氏后裔有孟亏仲衍孟亏能述伯翳之业封于萧是为萧孟亏夏衰孟亏去而凤鸟随焉仲衍臣于商大戊其裔曰戎胥轩者娶郦山氏生仲潏仲潏生处父处父善走是为飞廉生二子曰革曰季胜革即恶来也事纣为周所杀　见世家
季胜生孟增幸于成王封□狼生造父造父事穆王封于赵七世叔带隶于晋又九世而武立又再世而分晋又三世而主父益强又六世而灭于秦有赵氏张氏狼氏屏氏訾辱氏楼季氏主氏主父氏康氏马氏马服氏马矢氏马适氏莽氏武成氏周阳氏邯氏邯郸氏叔带氏仲衍氏戎胥氏冬日氏采于眭者为眭氏赵之后有匡引代后周为帝是为宋太祖传太宗真宗仁宗英宗神宗哲宗徽宗钦宗高宗南渡传孝宗光宗宁宗理宗度宗幼主凡三百一十七年革之五世曰非子孝王封之秦谷使复嬴氏又五世而襄公勤于平王锡之岐丰以为侯又二十九世而吕政并天下为始皇帝传二世而灭于汉有秦氏非氏扉氏处氏房氏旁氏蜚氏飞廉氏廉氏征氏宁氏子桑氏子车氏车氏仲行民针氏侯丽氏缪氏谬氏絷氏整氏庶长氏不更氏稻氏谷氏绕氏将闾氏秦仲既封于襄又分其少子康于夏阳为梁伯有梁氏梁余氏梁于氏将氏将良氏汉莽以梁攘为修远伯奉少昊之祀而梁之后又有运期氏　梁鸿改姓
其采于运者为运氏自运分于掩为奄氏掩氏运奄氏采于锺离者灭于吴为锺氏离氏锺离氏终黎氏其为附庸者有寻氏衙氏汪氏良氏菟裘氏不羹氏灌东氏东闾氏修鱼氏樗里氏密如氏高陵氏秦针奔晋封于裴中为裴君六世陵迁于解为解君后有裴氏氏斐氏匪氏垒氏解氏履氏若木事夏袭伯翳之封后有费昌事汤费仲事纣其封于淮者亦为嬴氏夏世以徐伯主淮夷三十二世而徐君偃灭于楚周王录其子宗又十一世而灭于吴有徐氏虫氏取虑氏　出潜夫论
李氏
　徐世绩改姓
恩成之裔以理为姓理征事纣娶契和氏逃难伊墟为李氏利贞生仲师家于苦生彤德其曾孙硕宗事康王因以苦封焉五世孙干　旧唐书作敬
字元杲为周上柱史娶洪氏娠十二年□左而生曰元禄是为伯阳生而皓首谓之老子名耳而字邑于苦之赖赖即莱也故又曰老莱子　按皇甫谧高士传老子与老莱子本是两人而姓　汇合而一之姑存以俟稽考桓庄时为柱下史简灵时守藏史孔子尝问礼焉孔没十九年而入秦着道德经西历流沙以化胡寿四百有四十岁生宗食采于段干后裔渊革隋而兴唐是为高祖传太宗高宗中宗睿宗元宗肃宗代宗德宗顺宗宪宗穆宗敬宗文宗武宗宣宗懿宗僖宗昭宗哀帝凡二百八十八年□养于徐为徐氏后复李氏号南唐三世而亡有里氏理氏相里氏李氏恩氏利氏氏儋氏耽氏征氏崇氏段氏段于氏宗氏老氏老阳氏柱氏丙氏　李陵裔孙见魏帝于丙殿赐姓丙
广武氏老莱氏贺兰氏坚吾氏
　北狄贺兰坚吾二氏皆李陵后
大野氏徒何氏
　北魏赐李虎为大野氏后周赐李弼为徒何氏剡置兹蒲沈耿谭谷巴复江黄弦时麋白祁皆嬴泒也剡灭于越置灭于徐兹蒲灭于周沈耿灭于晋谭谷灭于齐巴复灭于夔江黄弦时麋白祁灭于楚后有剡氏置氏兹氏蒲氏沈氏耿氏谭氏谷氏巴氏复氏江氏黄氏氏弦氏时氏麋氏白氏葛氏祁氏沈子逞奔于楚逞生嘉嘉生二子尹丙尹戌尹戌为右司马生诸梁采于叶为叶氏尹氏诸梁氏□氏　此与平舆之沈不同蒲之后有蒲侯氏蒲余符氏
耿之后又有谏氏柬氏简氏
谭之后又有覃氏谈氏倓氏
巴之后又有巴公氏
黄之后又有胡氏
白之后又有白侯氏武安氏
周封少昊之后于祁而置莒其后兹舆徙于计二世兹丕复归莒至纪公乃复纪姓传三十世而灭于楚有莒氏万氏莒子氏舆期氏兹丕氏展舆氏庶其氏郊氏捷氏裂氏□比氏林闾氏渠丘氏着丘氏安丘氏且于氏务娄氏无娄氏菀羊氏其以邑者有林氏挐氏少昊之后有昊氏皓氏星氏桑氏金氏雉氏芒氏句氏瞫氏□氏秋氏伯氏西方氏桑丘氏空桑氏龙丘氏五鸠氏有偃氏　　黄帝三妃彤鱼氏长子挥之系
挥造弧矢封于张为弓氏张氏李氏
　李元悊本姓张
灌氏
　灌夫父张孟
叱罗氏
　张羡改姓
东方氏
　东方朔父张夷母田氏遗腹三日母卒邻母育之　生时东方始明因以为氏张轨称前凉五世而□
　　黄帝三妃彤鱼氏次子夷彭之系
夷彭纪姓其子封于采是为左人有采氏左人氏夷彭氏　　黄帝四妃嫫母氏长子苍林之系
苍林姬姓生始均居北狄为始氏苍林氏
　　黄帝四妃嫫母氏次子禺阳之系
禺阳任姓任分封十国有谢氏
　欧阳修撰谢绛碑云黄帝后任姓十族谢其一也　至周宣王时营谢以赐申伯而任姓之谢始失国章氏舒氏洛氏昌氏氏终氏泉氏卑氏禺氏谢之后又有射氏大野氏
　后魏赐谢总为大野氏一云申伯之后
舒之后又有舒子氏纪氏
洛之后又有洛氏雒氏
禺阳之裔曰禺号者生子三人长曰禺京次曰倕梁季曰儋人禺京居北海
禺号居南海是为海司后有禺强氏强氏
倕梁生番禺番禺主舟楫生奚仲奚仲生吉光主车封于薛十二世仲虺为汤左相其裔祖己七世孙成始迁于挚有女归周是生文王逮武王复封于薛薛之为国历三代六十四世而灭于楚后有□氏薛氏且氏祖氏奚氏稽氏仲氏挚氏执氏畴氏伾氏丕氏邳氏氏□氏李氏　奚廷珪改姓
徐氏
　徐光祚本姓薛
佟氏
任姓之后又有狂犬氏
　　黄帝庶子结姓之系
结姓之后伯倏封于南燕伯爵也有吉氏姞氏孔氏　卫孔氏出于姞即文子也结之分国十有四有密氏密须氏阚氏允氏蔡氏光氏敦氏逼氏燕氏鲁氏雍氏密氏虽氏密须之后又有须氏
阚之后又有监氏
　　黄帝庶子箴姓之系
箴姓之后有箴氏济氏滑氏
　　黄帝庶子依姓之系
依姓之后有依氏髡民氏
黄帝之后舜封为侯伯者十有九其封于资者为资氏氏封于□者为□氏辅氏封于虔者为虔氏封于寇者为寇氏若口引氏　后魏赐寇□为若口引氏
刘氏
　刘封先主养子本罗侯寇氏子
封于郦者为郦氏俪氏食其氏侍其氏封于翟者为翟氏籴氏狄氏封于詹者为詹氏自詹徙葛又有葛氏詹葛氏武王封黄帝之后于蓟以复后有氏蓟氏
黄帝别泒又有桥氏乔氏侨氏氏陈氏有熊氏轩氏轩辕氏公孙氏　　有幕氏虞舜之系第四
