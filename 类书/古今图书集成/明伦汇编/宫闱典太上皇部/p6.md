<!-- { "loadSidebar": true } -->
庆元四年八月丙戌诏以太上皇圣躬清复率群臣上寿寻不克行按宋史宁宗本纪云云
庆元五年帝始见太上皇上寿礼成中外称贺备乐行礼一用干道旧制按宋史宁宗本纪庆元五年八月辛巳率群臣诣寿康宫上寿始见太上皇成礼而还甲申以过宫上寿礼成中外奉表称贺丙戌诏减诸路流囚释杖以下推恩如庆寿故事　按乐志臣僚言皇帝因重明圣节诣寿康宫上寿举乐仰体圣主事亲尽孝之志俯遂臣子尊君亲上之忱此国家典礼之大者也检照典故天申节赐御筵在上寿次日今乃于前一日赐文武百僚宴重明上寿用乐攸始而臣下听乐乃在君父之先义有未安遂命改用次曰凡奉上册宝于慈福寿康宫者再备乐行礼一用干道旧制庆元六年寿仁太上皇崩行上谥祔庙之典
按宋史宁宗本纪庆元六年春二月己卯率群臣奉上圣安寿仁太上皇玉牒圣政日历会要于寿康宫八月庚寅以太上皇违豫赦辛卯太上皇崩甲午遣李寅仲使金告哀十一月丙寅上大行太上皇谥曰宪仁圣哲慈孝皇帝庙号光宗十二月癸卯祔光宗皇帝神主于太庙嘉泰二年八月十七日礼部尚书费士寅等言礼寺以孝宗一朝典礼续纂中兴礼书八十卷诏令缴进按宋史宁宗本纪不载　按玉海云云　　明
