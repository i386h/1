<!-- { "loadSidebar": true } -->
　郡判部艺文二
诗
　　送李判官赴东江　　　　　　唐王维闻道皇华使方随皂盖臣封章通左语冠冕化文身树色分杨子潮声满富春遥知辨璧吏恩到泣珠人　　送怀州吴别驾　　　　　　　　岑参灞上柳枝黄垆头酒正香春流饮去马暮雨湿行装驿路通函谷州城接太行覃怀人总喜别驾得王祥　　送程刘二侍郎兼独孤判官赴安西幕府　　　　　　　　　　　　　　　　李白安西幕府多材雄喧喧惟道三数公绣衣貂裘明积雪飞书走檄如飘风朝辞明主出紫宫银鞍送别金城空天外飞霜下葱海火旗云马生光彩胡塞清尘几日归汉家草绿遥相待　　赠田九判官　　　　　　　　　杜甫崆峒使节上青霄河陇降王款圣朝宛马总肥春苜蓿将军只教霍嫖姚陈留阮瑀谁争长京兆田郎早见招麾下赖君才并入独能无意向渔樵　　送洪州李别驾之任　　　　　郎士元南去秋江远孤舟兴自多能将流水引更入洞庭波夏口帆初上浔阳雁正过知音在霄汉佐郡岂蹉跎　　送荣别驾赴华州　　　　　　皇甫冉直到三峰下应无累日程高车入郡舍流水出关城草色田家回槐阴府吏迎还将海沂咏籍甚汉公卿　　有怀重送斛斯判官　　　　　　杜牧苍苍烟月满川亭我有劳歌一为听将取离魂随白骑三台星里拜文星　　送张侍御赴郴州别驾　　　　　耿湋佐郡人难料分襟日复斜一帆随远水百口过长沙明月江边夜平陵梦里家王孙对芳草愁思杳无涯　　送陆判官防秋　　　　　　　　周贺匹马无穷地三年逐大军算程淮邑远起帐夕阳曛瀑浪行时漱边笳语次闻要传书札去应到碛东云　　上俞许二判官　　　　　　　释贯休近抛蓑笠者急善遇休明未省亲宗伯焉能识正声病容经夏在岳梦入秋并无限林中意今逢许郭倾　　送庞佥判　　　　　　　　宋王安石北都两去不辞勤仕路论才回出群一相开藩尝负弩三年通籍更从军清谈犹得当时事遗爱应从此日闻我忆荆溪山最乐看君摩翮上青云　　送文学士倅□州　　　　　　　前人文翁出治蜀蜀士始文章司马唱成都嗣音得王扬荦荦汉守孙千秋起相望操笔赋上林脱身选为郎拥书天禄阁奇字校偏傍忽乘驷马车牛酒过故乡时平无谕檄不访碧鸡祥问君行何为关陇正繁霜中和助宣布循吏缀前芳岂特为亲荣区区夸一方　　送曾仲锡通判如京师　　　　　苏轼边城岁暮多风雪强压春醪与君别玉帐夜谈霜月苦铁骑晓出冰河裂断蓬飞叶卷黄沙祇有千林松花应为王孙朝上国珠幢玉节与排衙左援公孝右孟博我居其间啸且诺仆夫为我催归来要与北海春水争先回　　送张恕朝奉南京佥判二首
录
一首

　　　　　　　　　　　　　　　　苏辙楚蟹吴柑初着霜梁园官酒试羔羊老如计相非无齿清似留侯未却粮杖履稍通宾客过殽蔬要遣子孙尝诏书委曲如公意幕府新除朱绂郎　　送朱郎中寿昌通判河中府　　　苏颂诗咏凯风以成孝子志郑人复君母传称能锡类中郎常有怀生不识所恃登朝虽厚禄当食每忘馈念昔鞠育劳嗟今出处异倚门岂不待两求终莫致乳乌思反哺哀鸣自垂翅百草摇春晖宁无谢生意洒血向穹壤解组出台寺驰驱咸雍郊历访经行地至行感神明精神通梦寐悠悠大道傍亲息忽相值紫绶拜北堂白头归长嗣悲忻叙契阔恍如隔生事四纪世路殊一朝版舆侍兹事昔未有闻此共惊喟帅守为之言诏趣还官次当年二千石宠名非所利仕或便乡关安用竹符使蒲中母家近自屈为倅贰受命慰慈颜腾装惬归思既徇报德心亦安效官智觞以万寿荐衣成五彩戏无复兴寒泉何须赋大隧令人及圣善孝慈两不匮赠言述高风庶用激忠义　　别俞公任通判　　　　　　　　陈造房陵望毗陵计舍六十余今我从远役羡君方逸居劳逸不足道会合嗟愈□向来江南北二年能几书残山剩水地诗题当不虚得句茹不吐思君定愁予□江日千里岂无红尾鱼交情傥未忘与问今何如　　送张倅　　　　　　　　　　孔平仲清若冰壶断若金孜孜长见恤民深三年佐郡神明政一旦归朝父老心遗爱海波无断处去思秋色有余阴临行曲为留旬日少慰攀辕泪满襟　　途次金陵访同年沈玉判官　　祖无择数载天涯别年来不定居扁舟忽相值孤抱信何如公干犹多病孝先仍懒书人生从坎壈客意且踌蹰淡薄市桥酒鲜肥江岸鱼可来同饮食勿笑此萧□　　留别苏仁仲通判　　　　　　周必大公才岂合尚题舆天遣寒儒此曳裾午夜灯光曾共赏三春乐事未全□尊前窈窕传新唱耳畔澜□听异书此别不须勤怨惜君王日日问严徐　　送人通判洪州
三
首
　　　　前人
朝集分五载前冲泥各上浙江船如今再赠城南柳依旧黄梅夜雨天花发河桥政早成策勋恩擢佐藩臣鸡翘豹尾他年从且作银章第一人南浦飞云绕栋桴西山爽气入鱼须公庭散吏文书尽许我他时解榻无　　送聂士友通判上印入朝　　　杨万里君家枢相扶天极气凌霜雪忠贯日史家有笔叹无人今有此人无此笔君侯名家千里驹拱璧盈尺径寸珠合登清庙荐六瑚合参豹尾随属车胡为小缓云间翮朅来螺浦分风月开轩不与俗客谈明月清风入牙颊只今上印去朝天玉笋春风催缀班相门有相君勉旃凌烟再写进贤冠　　送王恭父监丞倅同州　　　　　前人淡墨抡魁正少年蓬山璧水得诗仙集贤学士看文笔国子先生费酒钱濯锦江头频入梦桃花水面送归船平分风月真聊尔不日来朝尺五天　　送杨通判　　　　　　　　　　叶适花稀让林稠苗□与田远共欣永日宽更笑余寒褊穷阎多乐事粲粲翠幄展惜君盍少假忽泛江流缅三年纲纪地一意圭玉琬臞儒道义深傲吏威棱浅山鞋蜡已就画笔枯未吮不上雁荡峰何由寄高蹇　　送包通判兼寄滕季度　　　　　前人风雨逍遥地排衙印簏新钿车分路阔宝瑟听歌频灯市晓侵月花田晚占春却过张翰宅方信有闲人　　送袁校书赴湖州别驾　　　　崔与之奎璧光芒久聚东奏篇入献大明宫□中抱负经纶业笔下铺张造化功四海高名如日揭一襟和气与春融谁知正大传家学惟有擎拳体国忠华践峻登群玉表清修屹立急流中校雠正对青藜月关浃俄分画戟风自喜合簪方衮衮不堪分袂太□□送君怅望云帆别顾我雕残雪鬓蓬戢羽孤栖怜病鹤脱身高举羡冥鸿星躔已应魁三象天路须知尺五通若水腊前新蚁绿橘洲霜后巨螯红清谈岸帻聊游戏献纳归班万口同　　送宋子华通判长沙　　　　吕祖谦
骚人故悲秋九辨播三楚宋公旧题壁文彩照潭府千载得君侯遥遥接华绪还当初秋天又进湖湘橹当家多胜事此役可兼取江山日日新一若相劳苦木脱献群峰云生失前浦况持别乘权光华动徒旅元戎下分庭百吏群趋庑后车载仁风习习被南土预知潢池盗无复惊枹鼓政当劝卖剑不必禁挟弩入献有吁谟论赏骈圭组临分一杯酒不为离愁举　　山中奉寄通判杨宗博　　　　　岳珂多病山中客无人傍酒□与猿分橡子为鹿长禾孙白昼云归屋黄昏雨打门忽怀杨别驾烟霭隔重阍　　饯魏州判鹏举　　　　　　　卲桂子松下吟哦几唱酬却携螃蟹饯监州稳挑书担去环碧频寄诗筒来雪舟异姓弟兄千里月故山泉石一天秋葛峰隐者如相问为道瓜侯已白头　　送余嘉宾赴常宁州判官　　　元陈旅家在洞庭左舟行湘水间湍流多度竹石耸不依山野郭看花出州田载稻还旧闻官事少幽兴转相关　　进士张于高得□州判官归成都　　　　　　　　　　　　　　　揭傒斯□竹山前负弩迎去年曾是一书生天寒剑阁犹车马雪满绳桥正甲兵即恐征求民力竭莫将忧患客心并六千余里关河路不尽深期远别情　　送明原道南丰判官　　　　　贡师泰日华西转万年枝记得甘泉奏赋归佩马新迎州倅节绯鱼旧赐从臣衣诗成江驿梅花瘦酒醒山城蕨菜肥为谢南丰旧诗友白鸥春梦绕苔矶　　陪湖州田府倅采茶行春　　　　华廉联骑东风踏早霞尧山雨过梵王家老僧下榻延佳客童子开轩埽落花竹外披云寻嫩笋茶边和露摘新芽高情重惜春多好争出佳篇咏物华　　池州通判权州事赵公　　　　　刘埙若人作何状立节乃殊伟人言此蜀珍位卑名未起坐分秋浦月摄此千里寄沙头风色恶寒城凛弘峙吾闻开关迎弃遁亦复耻兹惟城郭臣大义我知己间道走帛书洒血别玉季细君绝可人双飞同一死南八彼男儿此妇乃知此骨朽香不废吾诗当青史　　送顾倅之钱塘　　　　　　　明高启之官即胜游送别漫多愁草色荒宫燕槐阴远驿驺湖通朝汲井潮动夜眠楼早向临平过荷花已欲秋　　送叶判官赴高唐时使安南还　　前人铜柱崖前使节过贡随归骑入京多一官暂遣陪成□片语曾烦下赵佗晓拜赐衣辞绛阙秋催征棹渡黄河政余好赋登临咏闻说州人最善歌　　与先复初判官　　　　　　　刘三吾左身痿痹耳仍聋近被刀伤更怯风亦有将军怜杜甫岂无高弟念王通敝庐谩枉过朝使束帛终难起病翁欲涉湘江采蘅芷美人遥隔暮云中　　雪夜邓州顾别驾送至丹江有诗见赠赋答　　　　　　　　　　　　　　　　卢楠寂寂丹江夜色空风尘郡国叹飘蓬岂无佐吏同殷浩惟有中郎识顾雍雪霰微茫渔火外星河摇落戍楼东怜君尚策青丝骑却与山阴访戴同　　送陆别驾之安州　　　　　　吴子孝作吏本三畿卢沟叶乱飞秋风吹易水寒雨洒征衣戍火邻边障原霜见猎围陆机吟兴好还喜簿书稀　　送凌应贤判常德　　　　　　曹世盛雄郡开南纪行旌出北燕别怜孤馆夕交忆故乡年晓月沉平楚春山带远烟离魂与孤雁共逐洞庭船　　送张德常之松江判官　　　　　余诠万汇涵濡雨露中百年文物倏飘蓬鲈鱼独擅吴中美骥足宁如冀北空肝胆几时酬楚国里闾从此变王风吴淞江水秋无底好与使君襟抱同　　送泸州判官孙彦博　　　　　　管讷新除贰守向泸川西上长江万里船行李莫辞为客远判花正喜得君贤官盐岁汲千家井火米时收五月田缓带从容有佳兴寄诗细写薛涛笺　　送张虞部谪常州别驾还婺觐省
　　　　　　　　　　　　　　　汪道昆谪去应吾道流言亦世情圣朝仍得罪郎署早知名落日梁溪棹平芜縠水城秋风回首地泪洒逐臣缨　郡判部杂录
