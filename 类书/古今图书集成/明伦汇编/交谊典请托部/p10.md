<!-- { "loadSidebar": true } -->
　请托部艺文五
诗
　　唐风无衣二章
　曲沃桓叔之孙武公伐晋灭之尽以其宝器赂周　厘王王以武公为晋君列于诸侯此诗盖述其请　命之意岂曰无衣七兮不如子之衣安且吉兮
岂曰无衣六兮不如子之衣安且燠兮
　　古谚
无乡之社易为黍肉无国之稷易为求福
　　上礼部杨侍郎　　　　　　唐皇甫冉郢匠抡材日辕轮必尽呈敢言当一干徒欲隶诸生末学惭邹鲁深仁录弟兄余波知可挹弱植更求荣绩愧他年败功期此日成方因旧桃李犹冀载飞鸣道浅犹怀分时移但自惊关门惊暮节林壑废春□十里嵩峰近千秋颍水清烟花迷戍谷墟落接阳城渺默思乡梦迟回知己情劳歌终此曲还是苦辛行　　下第上薛侍郎　　　　　　　　李端蓬荜春风起开帘却自悲如何飘梗处又到采兰时明镜方重照微诚寄一辞家贫求禄早身贱报恩迟幸得皮存矣须劳翼长之铭肌非厚答肉骨是前期纵觉新人好宁忘旧主疑终惭太丘道不为小生私　　秋吟献李舍人　　　　　　　施肩吾肠结愁根酒不消新惊白发长愁苗主司傥许题名姓笔下看成度海桥　　上礼部侍郎陈情　　　　　　　前人九重城里无亲识八百人中独姓施弱羽飞时攒箭险蹇驴行处薄冰危晴天欲照盆难反贫女如花镜不知却向从来受恩地再求青律变寒枝　　陈情上郑主司　　　　　　　顾非态登第久无缘归情思渺然艺惭公道日身贱大平年未识笙歌乐虚逢岁月迁羁怀吟独苦愁眼愧花妍求达非荣己修辞欲继先秦城春十二吴苑路三千茅屋山岚入柴门海浪连遥心犹送雁归梦不离船时节思家夜风霜作客天庭闱乖旦暮兄弟阻团圆朝乏新知己村荒旧业田受恩期望外效死誓生前顾察为裘意仿徉和角篇恳情今吐尽万一冀哀怜　　上翰林蒋防舍人　　　　　　朱庆余清重可过知内制从前礼绝外庭人看花在处多随驾召宴无时不及旬马自赐来骑觉稳诗缘得后意长新应怜独在文场久十有余年浪过春　　上宣州沈大夫　　　　　　　　前人科名继世古来稀高步何年下紫微帝命几曾移重镇时清犹望领春闱登朝旧友常思见开幕贤人并望归今日得游风化地却回沧海有光辉　　近试上张籍水部　　　　　　　前人洞房昨夜停红烛待晓堂前拜舅姑装罢低声问夫婿画眉深浅入时无　　呈薛博士　　　　　　　　　　喻凫辛勤长在学一室少曾开时忆暮山寺独登衰草台名期五字立迹愧九年来此意今聊写还希君子哀　　献知己　　　　　　　　　　　前人亦受恩身当殊投刺新竟蒙分玉石终不离埃尘大谷非无暖幽枝自未春昏昏过朝夕应念苦吟人　　陈情上李景让大夫　　　　　刘得仁一被浮名误旋遭白发侵徘徊恋明主梦寐在秋岑遇物唯多感居常只是吟待时钳定口经事压低心辛苦文场久因缘戚里深老迷新道路贫卖旧园林晴赏行闻水宵□坐见参龟留闲去问僧约偶来寻望喜潜凭鹊娱情愿有琴此生如遂意誓死报知音上德怜孤直唯公拔陆沈丘山恩忽被蝼蚁力难任作鉴明同日听言重若金从兹更无限翘足俟为霖　　省试日上崔侍郎四首　　　　　前人衣上年年泪血痕只将怀抱诉乾坤如今主圣臣贤日岂致人间一物冤如病加痴二十秋求名难得又难休回看骨肉须堪耻一着麻衣便白头戚里称儒愧小才礼闱公道此时开他人何事虚相指明主无私不是媒方寸终朝似火然为求白日上青天自嗟辜负平生眼不识春光二十年　　陈情上知己　　　　　　　　　前人性与才俱拙名场迹甚微久居颜亦厚独立事多非刻骨搜新句无人悯白衣明时自堪恋不是不知机　　上姚谏议　　　　　　　　　　前人高文与盛德皆谓古无伦圣代生才子明廷有谏臣已瞻龙衮近渐向凤池新却忆波涛郡来时岛屿春名因诗句大家似布衣贫曾暗投新轴频闻奖滞身照吟清夕月送药紫霞人终计依门馆何疑不化鳞　　山中舒怀寄上丁学士　　　　　前人五字投精鉴惭非大雅词本求间赐览岂料便蒙知幽拙欣殊幸提携更不疑弱苖须雨长赖翼任风吹砺镞端杨叶光门待桂枝计闻尘里誉因和禁中诗　　上吏部崔相公　　　　　　　　薛逢龙门曾共战惊澜雷电浮云出浚湍紫府有名同羽化碧霄无路却泥蟠公车未结王生袜客路虚弹贡禹冠今日垆锤任真宰暂回风水不应难　　旱鱼词上苗相公　　　　　　　姚鹄似龙鳞已足唯是欠登门日里腮犹湿泥中目未昏乞锄防蚁穴望水泻金盆他日能为雨公田报此恩　　投孟郊　　　　　　　　　　　贾岛月中有孤芳天下聆熏风江南有高唱海北初来通容飘清冷余自蕴襟抱中止息乃流溢推寻却冥蒙我知雪山子谒彼偈句空必竟获所实尔焉遂深衷录之孤灯前犹恨百首终一吟动狂机万疾辞顽躬生平面未交永夕梦辄同叙诘谁君师讵言无吾宗余求履其迹君曰可但攻啜波肠易饱揖险神难从前岁曾入洛差池阻从龙萍家复从赵云思长萦萦嵩海每可诣长途追再穷愿倾肺肠事尽入焦梧桐　　长安书怀投知己　　　　　　　李频所学近雕虫知难谒至公徒随众人后拟老一生中间岁家书到经荒世业空心悬沧海断梦与白云通玉漏声连北银河气极东关门迢递月禁苑寂寥鸿地广身难束时平道独穷萧条苔长雨淅沥叶危风久愧干朝客多惭别钓翁因依非不延荐况曾蒙与善应无替垂恩本有终霜天摇落日莫使逐孤蓬　　长安书情投知己　　　　　　　前人陕服因诗句从容已半年一从归阙下罕得到门前每候朝轩出常看列宿悬重投期见奖数首果蒙传转觉功宜倍兼令住更坚都忘春暂醉少省夜曾眠烦暑灯谁读孤云业自专精华搜未竭骚雅琢须全此事勤虽过他谋拙莫先槐街劳白日桂路在青天取第殊无序还乡可有缘旅情长越鸟秋思几秦蝉月色千楼满砧声万并连江山阻迢递时节暗推迁道即穷通守才应始末怜书绅相戒语藏箧赠行篇致主当齐圣为郎本是仙人心期际会凤翼许迁延毕竟良图在何妨逸性便幽斋中寝觉珍木正阴圆隐几闲瞻夜临云兴渺然五陵供丽景六义动花笺倘与潜生翼宁非助化权免教垂素发归种海隅田　　献独孤尚书　　　　　　　　　许崇虚抛南楚滞西秦白首依前衣白身退鹢已经三十载登龙曾见一千人魂离为役诗篇苦泪竭缘嗟骨相贫今日鞠躬高□下欲倾肝胆杳无因　　述怀二十韵献覃怀相公　　　　李洞帝梦求良弼生申属圣明青云悬器业白日贯忠贞霭霭随春动忻忻共物荣静宜浮竞息生觉好风生万国闻应跃千门望尽倾瑞含杨柳色气变管弦声百辟寻知度三阶正有程鲁儒规蕴藉周诰美和平碧水遗幽抱朱丝寄远情风流秦印绶仪表汉公卿忠谠期登用回邪自震惊云开长剑倚路绝一峰横九野方无事沧溟本不争国将身共计心与众为城早晚中条下红尘一顾清南潭容伴鹤西笑忽迁莺折树恩难报怀仁命甚轻二年犹困辱百口望经营未在英侯选空劳短羽征知音初相国从此免长鸣　　投所知　　　　　　　　　　　李中孤琴尘翳剑慵磨自顾泥蟠欲奈何千里交亲消息断一庭风雨梦魂多题桥未展相如志叩角谁怜宁戚歌唯赖明公怜道在敢携蓑笠钓烟波　　献乔侍郎　　　　　　　　　　前人位望谁能并当年志已伸人间传凤藻天上演龙纶贾马才无敌褒雄誉益臻除奸深系念致主迥忘身谏疏纵横上危言果敢陈忠贞虽贯世消长岂由人慷慨辞朝阙迢遥涉路尘千山明夕照孤棹渡长津杜宇声方切江蓠色正新卷舒唯舍道喜愠不劳神禅客陪清论渔翁作近邻静吟穷野景狂醉养天真格论思名士舆情渴直臣九霄恩复降比户意皆忻却入鸳鸾序终身顾问频漏残丹禁晓日暖玉墀春鉴物心如水忧时鬓若银惟期康庶事永要叙彝伦贵贱知无间孤寒必许亲几多沈滞者拭目望陶钧　　献中书张舍人　　　　　　　　前人仙桂从攀后人间播大名飞腾谐素志霄汉是前程持宪威声振司言品秩清帘开春酒醒月上草麻成丹陛凌晨对青云逐步生照人裴玉莹鉴物宪陂明下直无他事闲游恣逸情林僧开户接溪叟扫苔迎煮茗山房冷垂纶野艇轻神清宜放旷诗苦益纵横余刃时皆仰嘉谋众伫行四方观启沃毕竟念孤平　　上舍人徐铉　　　　　　　　　许坚几宵烟月锁楼台欲寄侯门荐下才满面尘埃人不识谩随流水出山来　　投卢尚书　　　　　　　　　卢群玉无力不任为走役有文安敢滞清平从来若把耕桑定免恃雕虫□此生　　书情献相公　　　　　　　　　严维年来白发欲星星误却生涯是一经魏阙望中何日见商歌奏罢复谁听孤根独弃惭山木弱质无成状水萍今日更须询哲匠不应休去老岩扃　　书情上李苏州　　　　　　　　前人东土苗人尚有残皇皇亚相出朝端手持国宪群僚畏口喻天慈百姓安礼数自怜今日绝风尘空计往年欢误着青袍将十载忍令渔浦却垂竿　　寄吏部张尚书　　　　　　　元杨载复喜清朝用大贤玉音俄对广庭宣姚崇已托君臣契李泌终操将相权此日经纶须展布他时简册要流传渊明有待公田米可念江湖久弃捐　　寄王继学二十韵　　　　　　　前人圣主敷皇极元臣建上台虚心求俊乂削迹去奸回拜命超凡品知君秉大材淳风随日播公道应时开负鼎资烹□操刀贵剸裁铦锋行肯綮兴味合盐梅庙议常参决朝班复共陪艰难须佽助豁达远嫌猜遗佚闻风起英豪接踵来经纶非董贾辞藻亦邹枚在野思罗致盈庭想毂推既将龙作友恶假鸩为媒走也今留此公乎可念哉执竿犹海上扶耒即□隈自守幽人意宁虞俗子咍旧游辞玉府故事忆金台落魄江湖阻苍茫岁月催丹心徒耿介素发已毰毸勿谓交如水能忘耻及罍飞黄当驾驭犹足异驽骀　　下第书怀呈纳言姜公　　　明王登凤城箫鼓梦中闻天上人间自此分乡路三千俱是水世情一半不如云郢人歌后非无曲冀马空来尚有群君在汉庭司献纳肯因流落荐雄文
　请托部选句
汉荀悦三游论请谒无所行货赂无所用民志定矣唐郑大穆与于□书分千树一叶之影即是浓阴减四海数滴之泉便为膏泽欧阳衮诗周郎如赏善莫使滞芳晨
王维诗余晖如可托云路岂悠悠
陈讽诗余辉如可就回烛幸无私
蒋防诗愿吹寒谷律从此达前蒙
裴达诗应念怀铅客终朝望出群
颜粲诗独念蓬门下穷年在一方
李子卿诗余辉傥可借回照读书人
失名墙阴残雪诗谁怜高卧处岁暮叹袁安
王季友诗正值求珪瓒提携共饮冰
纥干讽诗韶光如可及莺谷免幽沈
张子容诗何当桂枝濯还及柳条新
张嗣初诗不知幽远地今日几枝新
滕迈诗阳和如起蛰从此事芳游
郑蒉诗迁莺思出谷骞翥待芳辰
王良士诗一阳今在律生值愿陶甄
韩浚诗应怜聚萤者瞻望独无□
朱延龄诗欲寻霄汉路延首愿登攀
张良器诗龙门如可涉忠信是舟梁
黄滔诗愿当舟楫便一附济川人
童汉卿诗愿假中流便滋兹发棹歌
张少博诗惭非朝谒客空有振衣情
范传正诗云霄如可托借鹤向层城
杨衡诗谁能向机杼终日泣无成
裴夷诗击磨如不倦提握愿长从
刘得仁诗何当逢霁月无物翳平川
耿湋诗欲问投人否先论按剑无傥怜希代价敢对此冰壶张籍诗今朝搜择得应免媚清川
独孤良器诗不因无胫至自为暗投珠
吕价诗不因今日取泥滓出无由
王损之诗终希识珍者采掇冀冥搜
