<!-- { "loadSidebar": true } -->
胃者脾之主府禀气胃者谷之委故脾禀气也乐动声仪五脏肝仁肝所以仁者何肝木之精也仁者好生东方者阳也万物始生故肝象木色而有枝叶战国策苏秦为赵合从说楚威王威王曰秦虎狼之国不可亲寡人卧不安席食不甘味心摇摇如悬旌而无所终薄管子心术篇心之在体君之位也九窍之有职官之分也心处其道九窍循理故曰上离其道下失其事汉书蒯通传通说韩信曰今刘项分争使人肝脑涂地流离中野不可胜数息夫躬传躬绝命辞曰涕泣流兮萑兰心结愲兮伤肝淮南子原道训夫心者五脏之主也所以制使四支流行血气驰骋于是非之境而出入于百事之门户者也风俗通俗说无恙无病也凡人相问无病也案上古露宿患恙虫噬食人心凡相访问曰无恙乎非谓病也广雅膀胱谓之脬
物理论腹胃五脏之府陶冶之大化也
抱朴子欲得长生肠中清欲得不梦肠无屎
旧唐书孙思邈传胆欲大而心欲小
无能子无能子心友愚中子病心祈药于无能子无能子曰病何曰痛曰痛在何曰在心曰心在何愚中子告病已间矣无能子曰此人可谓得天之真而神光不昧者也演繁露徐庶母为人所执曰方寸乱矣古今谓方寸为心似始乎此然而列子已尝曰吾见子之心矣方寸之地虚矣空同子人之五脏各具喜生肾虚者嗜咸肝虚者嗜酸凡食脾胃喜之则味佳不喜则咽之不下亦自喜生之道欤口脾之属欤
　脏腑部外编
