<!-- { "loadSidebar": true } -->
　宦寺部纪事二
异同杂录太祖尝私入中常侍张让室让觉之乃舞手戟于庭逾垣而出才武绝人莫之能害魏志武帝本纪注太祖初入尉廨缮治四门造五色棒县门左右各十余枚有犯禁者不避豪强皆棒杀之后数月灵帝爱幸小黄门蹇硕叔父夜行即杀之京师敛迹莫敢犯者蜀志董允传后主渐长大爱宦人黄皓皓便僻佞慧欲自容入允常上则正色匡主下则数责于皓皓畏允不敢为非终允之世皓位不过黄门丞九年卒陈祗代允为侍中与黄皓互相表里皓始预政事祗死从皓从黄门令为中常侍奉车都尉操弄威柄终至覆国蜀人无不追思允及邓艾至蜀闻皓奸险收闭将杀之而皓厚赂艾左右得免齐书东昏侯本纪永元三年春正月丙申朔宫人于阅武堂元会皇后正位阉人行仪帝戎服临视帝性重涩少言不与朝士接唯亲信阉人及左右御刀应敕等自江祏始安王遥光诛后渐便骑马日夜于后堂戏马与亲近阉人倡伎鼓叫常以五更就卧至晡乃起又教黄门五六十人为骑客
帝所宠群小党与三十一人黄门十人
