<!-- { "loadSidebar": true } -->
暮帆挂雨冰岸飞梅春思零乱送客将归偏是故宫离苑醉酒曾同凉月饮寻芳还隔红尘面去难留怅芙蓉路窄绿杨天远　便系马莺边清晓烟草晴花沙润香□烂锦年华谁念故人游倦寒食相思堤上路行云应在孤山畔寄新吟莫空回五湖春雁　　水龙吟又一体　用
见山韵饯别
前人
夜分溪馆渔灯巷声乍寂西风定河桥送远玉箫吹断霜丝舞影薄絮秋云淡蛾山色宦情归兴怕烟江渡后桃花又泛宫沟上春流紧　新句欲题还省透香煤重笺误隐西园已负林亭移酒松泉荐茗携手同归处玉奴唤绿春近想骄骢又踏西湖二十四番花信　　尾犯
赠浪翁
重客吴门
　　　前人
翠被落红妆流水腻香犹共吴越十载江枫冷霜波成缬灯院靓凉花乍剪桂园深幽香旋折醉云吹散晚树细蝉时替离歌咽　长亭曾送客偷赋锦雁留别泪接孤城渺平芜烟□半菱镜青门重售采香堤秋兰共结故人憔悴远梦越来溪畔月　　一斛珠
送洪仲
鲁之江西
　　周密
寒侵径叶雁飞击碎珊瑚屑砚凉闲试霜晴帖颂菊骚兰秋事正奇绝　故人又作江西别画楼虚度中秋节碧阑倚遍谁人说愁是新愁月是旧时月　　水龙吟　　　　　　　　　　　前人燕翎谁寄愁笺天涯极望王孙草新烟换柳光风浮蕙余寒尚峭倚杖看云剪灯听雨几番诗酒叹长安倦客江南旧恨飞花乱清明后　堤上斜阳风骤散香绵轻沾吟袖尘两岸纹波十里暖蒸香透海阔云深水流春远梦魂难勾问莺边按谱花前□句解相思否　　台城路
寄太白山
人陈又新
　张炎
薛涛笺上相思字重开又还重折太白秋声东瀛柳色一缕轻痕轻折虚沙动月数叹千里悲歌唾壶敲缺记得巴山此时怀抱那时说　寒香深处话别病来浑瘦损懒赋清切笑里移香吟边慨古多少英游消歇回潮似咽送一点愁心故人天未江影沉沉夜凉鸥梦阔　　水龙吟
春晚留
别故人
　　　前人
乱红飞巳无多艳游终是如今少一番雨过一番春减催人渐老倚槛调莺卷帘收燕故园空杳奈关愁不住悠悠万里浑恰似天涯草　不拟相逢古道纔疑梦又还惊觉清风在柳江摇白浪舟行趁晓遮莫重来不如休去怎堪怀抱那知又五柳门荒曾听得鹃啼了　　唐多令
送
杭友
　　　　　　前人
聚首不多时烟波又别离有黄金应铸相思折得梅花先寄我山正在里湖西　风雪脆荷衣休教鸥鹭知惜丝丝犹混尘泥何日束书归旧隐还只怕种瓜迟　　八声甘州
饯
友
　　　　　　前人
记玉关踏雪事清游寒气敝貂裘傍枯林古道长河饮马此事悠悠短梦依然江表老泪洒西州一字无题处落叶都愁　载取白云归去问谁留楚佩弄影中洲折芦花赠远零落一身秋向寻常野桥流水待招来不是旧沙鸥空怀感有斜阳处最怕登楼　　唐多令送韩竹
涧归杭
　　　前人
一见又天涯人生可叹嗟想难忘江上琵琶诗酒一瓢风雨外都莫问是谁家　怜我鬓先华何愁归路赊向西湖重隐烟霞说与山童休放鹤最零落是梅花　　梅子黄时雨
别罗
江诸友
　　前人
流水孤村爱尘事顿消来访深隐向醉里谁扶满身花影鸥鹭相看如瘦近来不是伤春病叹流景竹外野桥犹系烟艇　谁引斜川归兴便啼鹃纵少无奈时听待棹击空明渔湖千顷弹到琵琶留不住最愁人是黄昏近江风紧一行柳阴吹瞑　　玉楼春
送
别
　　　　　　石孝友
阳关声里催行色马惜离群人惜别入怀风月记衔杯迎步溪山供散策　阴□断渡江吹白晴壑吞云天放碧悬知诗兴满归途三四野梅开的皪　　一翦梅
送晁
驹父
　　　　　前人
萍水相逢无定居同在他乡又问征途离歌声里客心孤花尽园林水满江湖　烟树微茫带岸蒲何处长沙何处洪都要知安稳到家无千里征鸿一纸来书　　临江仙　　　　　　　　　　　前人人在梦云楼上别残灯影里迟留依稀绿惨更红羞露痕双脸泪山样两眉愁　一点轻帆天际去云涛烟浪悠悠今宵独宿古江头水腥鱼菜市风碎荻花洲　　卜算子
送
别
　　　　　　康仲伯
烟髻绾层巅云叶生寒树斜日行人窈窕村愁阵纵横处　细细写鸾笺寄相思语会倩东风展柳眉回马章台路　　念奴娇
驿中别友
用东坡韵
文天祥
水天空阔恨东风不惜世间英物蜀鸟吴花残照里忍见荒城颓壁铜雀春情金人秋泪此恨凭谁雪堂堂剑气斗牛空认奇杰　那信江海余生南行万里送扁舟齐发正为鸥盟留醉眼细看涛生云灭睨柱吞嬴回旗走懿千古冲冠发伴人无寐秦淮应是孤月　　摸鱼儿　　　　　　　　　　何梦桂记年人人何处长亭曾共杯酒酒阑归去行人远折不尽长亭柳渐白首待把酒送君恰又清明后青条似旧问江北江南离愁似我还更有人否　留不住强把蔬盘瀹韭行舟又报潮候风急岸花飞尽也一曲啼红满袖春波皱青草外人间此恨年年有留连握手叹人世相逢百年欢笑能得几回又　　调笑
桃源
集句
　　　　宣和乐府
相误桃源路万里苍苍烟水暮留君不住君须去秋月春风闲度桃花零乱如红雨人面不知何处　　杨柳枝　　　　　　　　　乐府雅词簌簌花飞一雨残乍衣单屏风数幅画江山水云闲　别易会难无计那泪潸潸夕阳楼上□阑干望长安　　浣溪沙　　　　　　　　　　　阙名　瓜洲瓜陂铺有用篦刀刻青泥壁为词剪碎香罗裛泪痕鹧鸪声断不堪闻马嘶人去近黄昏　整整斜斜杨柳陌□□密密杏花村一番风月更消魂　　眉峰碧　　　　　　　　　　　阙名　玉照新志裕陵亲书其后此词甚佳不知何人所　作蹙破眉峰碧□手还重执镇日相看未足忍便使鸳鸯双　薄暮投村驿风雨愁通夕外芭蕉里人分明叶上心头滴　　眼儿媚　　　　　　　　　　　阙名萧萧江上荻花秋做弄许多愁半竿落日两行新雁一叶扁舟　惜分长怕君先去直待醉时休今宵眼底明朝心上后日眉头　　青玉案
和贺
方回韵
　　　　释惠洪
绿槐烟柳长亭路恨取次分离去日永如年愁难度高城回首暮云遮尽目断知何处　解鞍旅舍天将暮暗忆丁宁千万语一寸柔肠情几许薄衾孤枕梦回人静彻晓潇潇雨　　贺新郎　　　　　　　　　　葛长庚且尽杯中酒问平生湖海心期更如君否渭树江云多少恨离合古今非偶更风雨十常八九长铗歌弹明月堕对萧萧客鬓闲携手还怕折渡头柳　小楼夜久微凉透倚危栏一池倒影半空星斗此会明年知何处苹末秋风未久谩输与鹭朋鸥友已办扁舟松江去与鲈鱼莼菜论交旧应念此重回首　　贺新郎
肇庆府送
谈金华张月
前人
谓是无情者又如何临岐欲别泪珠如洒此去兰舟双桨急两岸秋山似画况已是芙蓉开也小立西风杨柳岸觉衣单略说些些话重把我袖儿把　小词做了和愁写送将归要相思处月明今夜客里不堪仍送客平昔交游亦寡况惨惨苍梧之野未可凄凉休哽咽更明朝后日纔方卸情默默斜阳下　　如梦令
送
别
　　　　　　陆氏姬
日暮马嘶人去船逐清波东注后夜最高楼还肯思量人否无绪无绪生怕黄昏□雨　　武陵春
别
情
　　　　　　　魏氏
小院无人帘半卷独自倚阑时宽尽春来金缕衣憔悴有谁知　玉人近日音书少应是怨来迟梦里长安早晚归和泪立斜晖　　石州慢
赴召史馆
与德新别
金元好问
击筑行歌按马赋诗年少豪举从渠里社浮沈枉笑人间儿女平生王粲而今□□登楼江山信美非吾土天地一飞鸿渺翩翩何许　羇旅山中父老相逢应念此行良苦几为虚名误却东家鸡黍漫漫长路萧萧两鬓黄尘骑驴漫与行人语诗句欲成时满西山风雨　　清平乐
送
友
　　　　　　元卢挚
朱弦三叹宝瑟凝尘满更奈芙蓉秋思晚湘浦离歌欲断　往年尊俎风流忆君送客江楼此日江楼送客忘怀赖有沙鸥　　太常引
饯
别
　　　　　　刘燕哥
故人别我出阳关无计锁雕鞍今古别离难兀谁画蛾眉远山　一尊别酒一声杜宇寂寞又春残明月小楼间第一夜相思泪弹　　南歌子
送
别
　　　　　　明刘基
送别沧江永伤心落日曛宝筝弦断雁离群最苦愁浓酒淡不成醺　黄叶凄凉月丹枫索莫云重来此地却思君但觉骊歌犹在耳中闻　　蝶恋花
送别
吴白楼
　　　　边贡
亭上雨来人欲去为怕离声不近芭蕉树芳草碧云凝望处愿生双翼谁能许　万迭衷情那可诉风柳如烟荡漾丝千缕白雁嗷嗷江馆暮醉中愁见吴山路　　风入松
送友次
虞伯生韵
　　陆深
离筵高兴付余酣暂得解朝簪路出齐封三宿昼何须便快着征骖两岸山横画障一川水腻罗衫　终朝不采满筐蓝话别语喃喃一把相思无处着欲凭寄雁足双缄自是烟霄有待怕飞不到江南　　浪淘沙
别
友
　　　　　　　杨慎
骤雨打新河绿涨清波风蒲猎猎映金荷池上玉尊移晚兴共倚林柯　莫惜醉颜酡听我离歌长亭回首碧云多千里怀人思命驾何日重过　　减字木兰花
赠
别
　　　　　徐阶
平凉何处匹马孤城悲远去蓟树秦云何日论文更对君　边尘作恶利器盘根刚遇着看取功成政事文章二美并　　减字木兰花
送友
使武林
　吴子孝
西湖春好胜事莫教辜负了画舫清讴柳暗花明水似油　六桥东畔应有游人来共看玉节珠袍天遣仙郎下九霄　　捣练子
春
别
　　　　　　葛一龙
纔欲去且逡巡耐雨禁风一日春桥上飞花桥下水断肠人是过桥人　　西江月
赠
别
　　　　　　张大烈
柳折河桥赠别朝朝眼望飞鸿行云流水各西东镜欲圆时如梦　孤影懒烘红日寒衾怯骤金风怎如梢妪伴舟翁免得往来迎送
　饯别部纪事
