<!-- { "loadSidebar": true } -->
按通州志嗣美字绎如万历甲辰进士累迁山西布政使性孤介萧然壁立侨寓都门甲申见执流贼搒掠惨甚含血噀贼以死年六十七妻支氏携子妇女婢九人死于井阖门殉节婿刘尔弢载其丧悉厝于高丽庄祖茔　　杨会英
按岳州府志会英字嘉生宁乡人甲子举人甲戌副榜授湘邑谕月课诸生童子第其高下粹然以大雅为宗一时人文丕变后得隽者多出其门性豪爽磊落每以忠义自许迁国子助教转兵部职方司主事甲申国变死难焉　　何应瑞
按兖州府志应瑞字圣符曹州人万历庚戌进士授户部主事擢常州知府督学河南杜请托拔真才累迁江西布政使入计召对称旨晋副都御史历工部尚书甲申闻变郁愤以死　　刘以森
按吉安府志以森字转华庐陵人万历丙午举人崇祯庚辰受定南教谕癸未升国子助教甲申升工部司务未受任闯贼陷京畿被执索赂以森大骂不屈贼益怒加以酷刑肉糜踝折气尽而死　　陈贞达
按宜兴县志贞达字则兼左都御史陈于廷子以父荫授应天府通判迁工部主事又迁户部主事时遣中官分理部务卿以下无不望风承旨贞达独强项不屈珰大怒思有以中之会贞达督收马豆乃摘瑕衅入告上怒诏下刑部狱廉问无实法司欲为平反而忤于中官左迁顺天府知事甲申三月流寇陷燕京或劝贞达何不去贞达泣曰吾父子受国厚恩今国已破去将安往或曰贼将见窘奈何曰有骂贼死耳未几果被执骂贼贼怒以刀斫之流血赭体骂愈甚桎两足投马枥中渍以马矢骂犹不绝三日而死有同姓某为京营裨将者收之葬都城外裨将又死遂无从识其墓云　　郝允曜
按延安府志允曜字觉天名宦孙以祖荫补南国学典簿历刑部郎中多所平反以清狱忤旨谪上林簿寻复户部主事逆闯入京不屈死　　胡怀
按景陵县志怀官户曹闯贼陷京都疾趋皇城为贼所获棰楚百端不屈而死　　杨光龙
按固安县志光龙字允纳中军都督佥事崇祯甲申流寇之变奉命巡缉京城城陷身投泡子河井中　　施溥按松江府志溥字汝中崇祯中以贡授顺天永清卫经历十七年秩满迁华亭知县未赴陷于贼百官皆被驱胁溥叹曰我父兄皆荷国恩我岂可失臣节遂仰药死　　萧时丰
按澄海县志时丰字德鮀江人万历壬子举人九上春官至崇祯丁丑始成进士初授莆出令莅任七月有惠声以病告改调漳州府学教授转国子助教升户部主事至郎中管神机厂务督理粮饷军兴旁午经画尽瘁甲申闯贼之变抗节不屈被刑惨死　　许代兴按定兴县志代兴石象人世袭锦衣荫进都督甲申京都陷被执不屈死妻周氏殉于火　　张力　李若樟　刘璧　范春骏　辛广慈按明外史忠义传力字扛侯东明人崇祯十年登第为莱州府推官归里十七年三月贼陷京师遣伪官王秉纯来&#任吏卒即以舆马迎入力愤偕同邑中书舍人李若樟即墨知县刘璧崇信知县范春骏诸生辛广慈谋诛之五月之望各率家众挺刃入县署吏卒欲格斗力叱曰若辈皆吾人奈何反为贼用众稍稍引去秉纯走匿阁上力牵出手刃之置吏卒不问吏卒终恐害己潜引贼兵入城执力等五人送贼将刘宗敏所大骂而死　　杨希震
按明外史张力传希震字心起长垣人崇祯十三年第进士授堂邑知县岁大旱蝗饥民死亡载道希震力请蠲积逋获蠲四万八千有奇京师陷伪官至执希震士民交颂其贤得释归希震招纳壮士激以忠义谋诛伪官事泄被酷刑令供同事者希震忍死不言贼怒断其头须眉森竖身仆复跃起若击贼状贼惊掷之城外忽白气亘天久之方散　　刘为衡
按开州志为衡字鉴寰万历戊午领乡荐授泗水令调繁阳有惠政迁扬州同知旋请告归崇祯甲申闻李贼陷京师毒拷诸缙绅前驱至开为衡慨然曰吾始终受国厚恩义不苟免且居官无长物誓不以身受辱乃坐土穴中自蔽以死　　魏师贞
按魏县志师贞号冷庵登天启壬戌榜袭职锦衣卫佥事甲申闯逆陷京师阖门自焚死　　程见周　王良翰
按滑县志程见周登庚午举人王良翰登癸酉举人两人素尚气节见贼横国亡二人伤心隐痛久欲以身许国会伪官流毒府檄擒之两生遂与诸绅衿定盟倡义不克抗节而死　　张三杰
按魏县志三杰号任吾登天启辛酉榜初授河南宁陵教谕迁山西沁州知州其所以治沁者皆三代教养之道士民咸以真父母称之升户部员外郎甲申逆陷都城为贼所执不屈而死　　吴汝宗
按福建通志汝宗宁洋人崇祯末以东阿令入觐会李闯陷城遇害　　陈良&#
按澄海县志良&#字元扶苏湾人幼孤贫力学崇祯丁丑进士初授行人己卯北闱分考所得士皆名彦同给谏辜朝荐册封靖江藩再封益藩馈遗无所受升南京河南道御史壬午巡视南京西城时方戒严良&#申保甲修城垣严稽奸宄左良玉据武昌窥伺江左誓师南下金陵人心汹汹争避江左良&#会同官饬武备禁讹言出城者绳以法人心始定癸未复奉屯差事竣值甲申国变死难　　梁清宏
按真定县志清宏梦龙曾孙由弟子员以兄清宽荫世袭锦衣卫副千户崇祯十二年掌管后所印驾仪诸务特称练悉提督东司房堂官郭承昊深器之疑议多取决焉擢北镇抚司理刑转掌刑在职明允不事株连诸逮狱者加意惠恤皆为感德诏狱例司讯鞫而已不得辄请开释请开释自清宏始时政尚综核士大夫一二以微文被谴清宏不惜以身保全之大为时论所重亦以此受知内廷诏褒之曰清慎累拜都指挥使仍掌司事会闯寇入长安挺志不从颇遭困辱不食而卒清宏性至孝友丰姿伟岸慷慨好施与居官十余年每愤国步多艰条画井井惧出位不获献之当宁然大节矫然克振家声亦足不朽矣　　李锺英按通州志锺英州庠生闻流贼破都城即整衣冠自投于城内响闸河而死　　田银匠
按通州志田银匠通州人不知其名甲申三月闻流贼陷京师乃自投水而死　　杨若桐
按通州志若桐号虞律惟清子家学渊源以选贡授睢宁知县洁己爱民报最将迁致政归甲申通州城破为流贼所执不屈而死时年八十余　　任光裕
按香河县志光裕山西霍州人崇祯岁贡任本县仁慈清廉爱养士子在官死节赠尚宝寺卿入名宦　　唐文运按密云县志文运本县生员崇祯十七年三月十九日流寇破京闻变饮鸩而死　　张弘化
按昌平州志弘化郡庠生素知名于学崇祯末同妻何氏并五岁女俱投缳死　　邰承祖
按昌平州志承祖本州人性慷慨多膂力虽在编氓每以从事疆场为志崇祯末练义勇从征力战不屈而死　　白守恭
子
希绘

按昌平州志守恭本州人有二子长希朱次希绘俱食饩于庠崇祯末城陷守恭率妻李氏次子希绘子妇陈氏罗氏孙妇张氏王氏孙女一时俱自经死　　潘文元按昌平州志文元卫籍任山东德州都司崇祯末守城死难　　卢文炳
按昌平州志文炳卫籍由荐举任镇边参将死难　　白绘按昌平州志绘由荐举任昌平道守备崇祯末以守城死　　张四贵
按昌平州志四贵由永陵卫世职任镇边路长峪城守备素骁勇有志略崇祯末守城号令精严赏罚必信城陷自刎以殉　　李守鑅
按烈皇小识闯贼至昌平军民争降总兵李守鑅力格杀数贼贼攒刺之乃拔刀自刎乡绅张罗彦自杀巡抚何谦南奔　　方文耀
按烈皇小识闯贼陷保定知府方文耀见城破即自杀　　高泾
按清苑县志泾崇祯壬午科举人甲申值流寇之乱被执贼不及防赴水死尸浮水上怒目擎拳犹似击贼者　　杜日芳
按清苑县志日芳字芳侯学生城陷死之
　　王纮
按清苑县志纮字海泽清苑人城陷死之
　　张汝伸
按清苑县志汝伸清苑人罗俊子殉城死
　　张晋
按清苑县志晋清苑人罗章子殉城死
　　邵宗纮
按清苑县志宗纮字景康徐州砀山县人由贡生任保定知府清军同知崇祯甲申贼党陷固关宗纮摄府篆集绅士严城守时督师李阁部闻京师陷受贼招降书逼宗纮篆降表宗纮流涕被面慷慨激烈述李阁部出师君臣相别时情事面折之卒勒印不与城陷抱印骂贼被杀手犹持印不解贼断两指挟印去　　王尊义　吴国宾　王&#　王之管
按保定府志王尊义材官吴国宾医官王&#王之管俱清苑人崇祯甲申同殉城死　　张加善　杨强子　郑国宁　李懋伦　刘养　　心　朱永宁　胡来献　胡得银　黄栋　王　　捷　张智按保定府志崇祯甲申城陷张加善自缢死杨强子不屈刎死郑国宁击贼不中杀死李懋伦刘养心朱永宁胡来献胡得银黄栋王捷张智俱清苑人同拒贼死之　　王景曜　杨善誉　王敬嗣　赵居晋　韩延　　珍　吴栻　何光岳　颉学曾　王昌祚　孙　　诚清　赵世珩　杨拱辰　王建极　冯泽　　王世珩　王致中　王祚昌　王建基　刘士　　廉　阮积学　韩绍淹按保定府志崇祯甲申城陷王景曜杨善誉王敬嗣赵居晋韩延珍吴栻何光岳颉学曾王昌祚孙诚清赵世珩杨拱辰王建极冯泽王世珩王致中王祚昌王建基刘士廉阮积学韩绍淹俱清苑人同拒贼死之　　王印嘉
按清苑县志印嘉府庠生城陷号呼巷战乱贼杀死　　沙润明按清苑县志润明字映阳生员清苑人骂贼不屈杀死　　贺诚
按清苑县志诚字九章大宁司庠生幼忠义自许尚气节身长七尺美髯有国士风父虎臣任宁夏总兵战殁兄诰得荫千户世袭乏嗣例及诚诚念弟诠为父幼子让之会贼势急众问计诚曰果尔尚欲生耶何计为城破家人劝更衣诚叱曰吾乃忠臣之子今更衣而逃何以对先将军于地下衣巾同妻高氏暨女投井死　　韩欧
按黎城县志欧雍之弟也任安肃典史归里甲申闯贼伪将突至邑名为捐饷缚执非刑欧骂贼而死　　孙从度按保定府志从度字泰器清苑人天启戊辰进士累拜国子祭酒崇祯甲申三月从度病笃京师陷不知也户部郎余尚春从度甲戌分校所取士青衣毡笠至&#前告以国变从度不食者已十日奄奄仅一息属闻之崛然起拊&#大哭尚春徐请所自处从度瞋目曰一死尔未几贼帅入其第临榻与语从度面墙不应贼帅数询之从度忽斥之曰贼亦人尔直入我室蔑礼至此取&#头铁如意击之中臂贼帅大怒舁至伪将军刘宗敏所趣害之宗敏曰若直顷刻死尔尚欲杀之耶令舁去从度归促仆丛柴于牖命焚之仆不应从度忿甚恸哭绝粒三日死妻刘氏亦投井死　　王嘉印
按畿辅通志嘉印安肃人城陷坠城死
　　陈嘉猷
按庆都县志嘉猷字忠轩崇祯间岁贡立身端悫持家严肃游泮后邑人贤之延为塾师嘉猷杜门训迪计日程功及门入庠者七十余人惜乎生也不辰身殉国难而死　　胡睿藻
按容城县志睿藻白塔生员崇祯末兵逼扛梯睿藻曰吾头可断不为若役矢刃遍体越宿而死　　亓之伟
按济南府志之伟字坦之莱芜人天启壬戌进士授成安令调浚县以强直闻升户部主事监兑苏松常镇漕务适上海令漂没漕米万余石大司农坐之伟罪会上亲赐问得末减降西安府经历升宣府司理时大珰王坤督军务之伟持正不阿复户部主事晋员外升河间知府权豪大珰悉裁以法流氛猖獗之伟预为守御高阉督师所至烦扰之伟预设营房千余间于郭外收养难妇得山东一百十五口悉给资归里升阳和兵备李自成渡河守将与贼通胁之伟降之伟不从贼党十余人从壁后出刺之伟创甚以毡裹载送贼所之伟终不屈遂遇害　　张光斗
