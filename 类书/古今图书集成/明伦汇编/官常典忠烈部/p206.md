<!-- { "loadSidebar": true } -->
按平湖县志鸣雷字国威以食饩高等选青田训导甲申挂冠归里兵入城独坐中堂不屈死　　陆士铉
按平湖县志士铉字古雪八岁能诗性孝母丧水浆不入口以岁荐授训导甲申四月闻变大恸绝粒死　　方树节按宁海县志树节正学先生十一世孙崇祯十七年荫五经博士闻李闯变不食而死葬雨花台正学先生墓侧　　张联标
按玉田县志联标字捷瀛志气豪迈家贫嗜学崇祯壬午举人任浙江泰顺有循声时闽寇突起城陷不屈死　　潘大成
按新昌县志大成号鲁生新昌人明末以明经授金华训导课诸生会文讲学孜孜不倦值兵至婺或劝之行遁曰国亡与亡死自吾分岂以一命之微亏大义哉城陷父子死之司理陈某云潘公父子殉难目击心伤可谓无愧名教矣遣人护其家属以归　　章一按太平县志一字陟瞻乐清人纶之后以明经为饶阳县令致仕闻李自成篡燕都佯狂走平邑境至东关题诗于王靖学之祠遂赴水死　　于斯昌　万吉人
按黄冈县志斯昌字文人崇祯己卯举人癸未还家避献乱时有为贼所逼受伪职者檄索急乃敝衣草帽晨出隘口得脱甲申以师万吉人荐授兵部主事奉差行八十里闻赣州有警乃遣其长子间道归楚谓之曰善事祖父母吾不能为之子矣奔还赣已而城破吉人死之斯昌被执解军门谕以保释斯昌怒曰谁向尔求保速杀我耳遂引颈就戮　　黄克嘉
按合肥县志克嘉合肥人进士道年之子中武进士任江西湖东守备时山贼起聚长塘克嘉讨平之后福建阎罗宋三家贼万众流入磁龟宪檄广建诸营合剿克嘉先登斩首无数因马蹶遇害将死犹掀髯语贼曰毋令血污我须贼连称好汉甲申七月十九日也　　刘再拱
按定州志再拱中山人以充别驾荐授民部移任江右兵弱力困沉江以殁　　吴明卿
按仪真县志明卿字伯亮其先歙人以业鹾家仪明卿生家渐落性刚介不屈少读书从维扬赵时用授业于焦山见杨椒山题僧舍壁有焦山遇椒山句喜为忠迹请于赵曰不勒石不永传镌成且相期异日无贻杨羞会赵先成进士擢给谏抗论权贵十数疏多出明卿手虽为诸生心切王室类如此崇祯癸酉领乡荐壬午授知崇义县事县僻处万山俗刁健尚讼明卿至峻厥操与民平易竟月无差票无一鞭笞但日具壶茗坐堂上洞重门听讼者出入就质数语折之有孀妇以家财讼某生者生数营显者书更许千金谢变色急召叱之曰苟以五百赀产为需早无讼若何不难千金而惜五百耶闻者感悟讲学征课外琴堂清暇&#无人声闲自展书啜茗抵晚携书并茗樽而退巡按御史以政简刑清疏于朝值甲申变扼腕数日不食死崇人立祠奉祀之　　朱干&#
侄
企钊

按宝庆府志干&#武冈宗室与侄企钊同学相善诗字砥砺有名明末企钊被执于城中干&#已远避乃忾然曰焉有企钊与难而我独全异日何以相见地下遂自请同时就死　　方应星
按荆州府志应星武昌庠生以武举为都督宋一鹤所擢官以都司授精兵三百防守远洋号远洋营平居则诗酒自娱于闾阎不犯秋毫及闯贼据襄阳招降不从遣虎贼数万骑攻城三日不下降丁甄自强开南门应之城陷应星被执不跪诱以伪职不从大骂死之　　柯永亮
子
天生

按兴国州志永亮永章人闯贼入境永亮曰祖父以来食粟三百年可死不可生同子天生举家十八口跳江而死　　郑爱明
按兴国州志土寇郑大发叛于太平山爱明随何州守剿之州守马坠爱明易马力战死之　　姜一俊
按兴国州志一俊督兵守城剿献贼死之
　　王日新
按兴国州志日新字玉斋&#口人土寇郑大发叛受洪宪命统兵深入贼穴死之　　郑以现
按石首县志以现字季玉天启间选贡甲申闯贼陷城罗织乡绅以现弃家走安乡县族戚俱被牵累以现义不私顾后伪令张缉获掳入舟仰天大哭不食以右指向左掌内书死字竟日因托腹痛卧舟中至麻益湖贼防稍疏度可自尽暗索贼刀截喉而死妻王氏闻之与子数日不食死　　徐兆升
按石首县志兆升字东白崇祯癸酉举于乡闯寇破城被执至襄阳释其缚礼遇之兆升以死拒贼曰义士也遣归田里谓弟子曰昔文山有云孔曰成仁孟曰取义吾无文山之位当守文山之训遂不食数日死　　高玉鈜
按兴山县志玉鈜邑庠生秉性忠孝逆贼李来亨盘踞兴山玉鈜义不屈贼倡义传檄其文有茶毒生民之贼滥叨上公之爵等语旋遭贼害骂不绝口死　　葛凝秀按明外史忠义传凝秀平定人举崇祯七年进士历户部郎中丁艰归自成败回山西欲授以官不屈而死　　王乔栋
按雄县志乔栋字弱侯生而母殁少随祖司训于龙舒以文名于江南万历壬子魁京闱乙丑成进士授陕西朝邑令时逆珰凶焰甚炽以赃坐朝绅王之采勒县追乔栋遂卧病不获请封印于库而归抚军怒欲以闻士民数千拥台号呼攀两辕门皆碎抚军虑变亟慰止之乔栋莅任仅及&#而丰碑崇祀永志不忘其德于朝邑可知也珰诛补顺天教授转户曹擢平阳守北寇扰山右兵食惟恃转输战守悉皆躬亲以考成不及谪福建运副署福安篆一年士民之戴一如朝邑升金衢道转湖广粮储时全楚大乱寮采多观望不之官而两司尽缺乔栋闻命驰至抚军佩以七印自分必死以报国督饷至兴国州闯贼南溃大至乔栋且守且战斩馘颇多城陷被执骂不绝口死之难民逃归恸悼为棺以殓　　徐至美
按上虞县志至美字羽君少孤事母以孝行称慷慨有大志善骑射登崇祯甲戌科武进士初授杭州罗木营东大厅守备时遇奇荒饿莩仆道至美捐俸煮粥全活无算宗戚乡党中有孤贫者分俸给养之旋升湖广操捕都司莅任甫月流寇张献忠围武昌至美入守黄鹤楼一带贼势猖獗至美率敢死士昼夜力战身被重伤而死　　党哲
按广元县志哲拔贡生任湖广安化县流贼临城无兵防守度不能支乃集士民曰效死勿去我之职也若城一破皆不能活尔等各寻生路我自有处众遂逃避远地哲缢死贼去百姓归城各置神主祀之继白当道修建祠堂凡水旱灾祲祷之灵应后来官斯邑者宿坛于祠每以梦中告语兴利除害之事恍如生晤焉　　沈至绪
按萧山县志至绪崇祯辛未武进士历任郧阳都司流贼犯境至绪为前锋初战焚贼营报捷再战被执遂触石而死赠昭武将军　　胡宗珂
按安陆府志宗珂荆门人贼攻城急奋力死守砖石杀贼数十城陷被执骂不绝口而死　　王三朋
按安陆府志三朋荆门庠生甲申避难为贼所获命之跪不屈贼怒执刀破其脑骂不绝口　　黄兖金
按安陆府志兖金荆门廪生贼犯州城命妻子投井中与二子挺身杀贼而死　　刘延禧
按安陆府志延禧荆门人身率家丁昼夜死守州城城陷奋力杀贼数十人遇害　　黄大业
按安陆府志大业荆门庠生守城与贼对垒身中数矢犹以石击贼城陷被执骂贼而死　　高崇雅
按安陆县志崇雅字章莪崇祯末避兵于城北之傅家寨率众抗贼贼益大队困之崇雅从间道请兵无有应者会贼执其母要之使降竟不屈死之　　李之经
子
应泰

按郴州志之经永兴岁贡任应城教谕崇祯末值献贼乱众议避之经曰吾职在师儒谊可以去其若君父大伦何死生命也因率民固守城破死焉子应泰以救父身殉世传忠孝出一家云　　萧述祖
子
奎

按辰州府志述祖号玉台沅陵人弱冠以诗文着天启间由岁荐授贵州思南府经历多惠政崇祯末寇屠掠辰郡述祖与妻向氏俱骂贼遇害其子奎痛父母见杀亦骂贼死　　刘苞
按四川总志苞字玉峦庠生嗜古文词甲申献逆杀掠苞被执见其貌伟强入伍苞詈骂不绝贼杀之　　张祖周按四川总志祖周尚志力学献贼据蜀语其友曰百年有尽何贪生为遂赴起纯潭死　　周元孝
按四川总志元孝字慕若幼敏学有文名初聘何盘石女为配后何女瞽且病足父母怒将毁盟元孝坚弗从竟成姻丙子举于乡里人以为盛德所致甲申元孝为贼所执强以官不受贼杀之　　鱼嘉鹏
按四川总志嘉鹏字万程庠生笃学力行献贼遣伪官至嘉鹏率众杀之贼大搜获拷询其党嘉鹏厉声曰自为之恨不杀献贼耳他人何与贼剐杀之　　姚思孝按四川总志思孝遂宁人明经授内江县教谕献贼执之义不屈骂贼被杀　　李永蓁
按四川总志永蓁潼川人丙子科举人魁岸善饮及献贼据蜀避老安寺断晕绝饮称病卧&#贼严索不赴乃令伪官舁至成都张目不言引颈受刃　　李锦中
按四川总志锦中廪生献贼遣伪官考试潼川锦中佯狂卧地闭户不出死焉　　蔡肱明
按福建通志肱明字靖公晋江人崇祯庚辰进士以召对称旨擢兵部职方升四川威茂道未几甲申变起人心解体有奸猾拥众逼肱明解印纳款肱明以头触柱血注地瞋目骂曰吾死则死耳岂为汝不义屈众方解散肱明移檄松藩副总兵朱化龙救援与蜀人软血而誓方列阵化龙稍却肱明厉声曰丈夫死则死耳何却为俄化龙请肱明计事肱明偕一胞弟往化龙以剑砍案大呼曰汝书生何能为能从我乎不然齿此剑肱明厉声曰反贼我死则死耳遂与胞弟俱遇害一家三十二人同日而死　　黄谏卿
仆
郑奇

按福建通志谏卿莆田人万历丙午乡荐以广信推官擢御史两淮巡盐奏羡银数万两上之寻转四川兵备时贼张献忠在蜀诸吏蜀者多畏缩不前谏卿独慨然就道至泸州遇贼勒从抗节不屈死仆郑奇等五人俱殉难仲子诸生延范扶榇殉孝崇祯辛巳诏赠太仆卿　　赵趣
按四川总志趣梁山人庠生流贼之难趣同其友黄甲吕凤何景萧锐徐宣杨茂宽赵采誓死赴敌三昼夜城陷死之都御史嘉其义立祠祀之　　唐宥
按四川总志宥营山人通春秋事亲以孝闻贼攻县宥督兵御之众溃与母被执不屈死之越三日如生　　吴继善按苏州府志继善字志衍太仓人有文名善诗画崇祯丁丑进士授成都知县献贼破城执继善欲降之大骂不屈为贼所害一家死者三十六人　　顾绳诒
按苏州府志绳诒字敬承长洲人崇祯庚午举于乡选授成都仁寿知县仁寿自献贼猖獗屡经蹂躏既莅任则谨烽堠严守备城陴卑薄一以信义先之贼势日炽西川失守或来说降绳诒厉声叱曰逆贼汝不识仁寿顾某为何人恨不剚刃贼腹雪国耻汝复何言唾骂不绝口说人亦竟去然绳诒已知事不可为驰马至学宫从容拜先圣望北稽颡缢死时甲申七月二十日士民感其义烈环向而哭瘗于龙脑桥侧己亥子廷琦徒跣扶柩还郡　　苏琼
按池州府志琼字青城进士任景州知州调泸州遇献贼攻城多方守御浃旬不下贼遁去后以松潘道莅任过泸启门郊迎贼乘隙入琼率属吏巷战骂不绝口支解以死妻舒氏引刀自刎仆婢数人相继而殒署州事某申详云力屈始擒有张巡许远之风骂贼而死真真卿杲卿之比且臣死君妻死夫仆婢死主一门忠义古今罕见抚按交题赠太仆寺卿赐祭葬舒氏赠淑人敕建旌忠祠　　方忠奕
按宁海县志忠奕正学先生十世孙天启辛酉拔贡任四川井研知县崇祯末流寇张献忠破成都胁忠奕使降不屈死之　　李一鹏
按扶风县志一鹏累官两浙盐运使奸剔弊厘升参政忤督盐崔珰意左迁保宁知府继升川西道副使洁己爱民始终一节崇祯甲申流寇张献忠陷成都不屈死之妻贾氏同遇害焉　　黄嘉寯
子近衮
　近扆

