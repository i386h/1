<!-- { "loadSidebar": true } -->
按凉镇志卜花永昌卫土人永乐八年土达兀马儿等谋叛卜花发奸驰报贼闻执其妻子掠其财畜卜花自刎嘉其忠特升其子孙以功赐赵姓历升指挥　　宋真按象山县志真和州人永乐十三年丞县事雅有气节以身许国冬月倭夷犯境官民闻风遁左右谏真曰贼已至矣急宜避之真曰吾当共安危民既受患我将安往于是乎执长竿与敌交战杀贼数人从午至晡更无援者俄而竿断贼众围之被害　　蔡海
按象山县志海闽县人永乐十四年学谕倭寇犯境军民奔散一空海独正襟危坐贼至不忍害海厉声曰倭奴自当称贡乃敢寇境扰民耶贼刺之海饮刃而卒　　陈汝石　朱多蒲
按明外史琴彭传彭时交趾人陈汝石初为陈氏小校大军南征率先归附积功至都指挥佥事永乐十七年四忙土官车绵子等叛汝石从方政讨之深入贼阵中流矢坠马与千户朱多蒲皆死多蒲亦交趾人事闻遣行人赐祭赙其家米布官为置冢　　王翰
按廉州府志翰河东人永乐中任府学教授严立规程教诲不倦倭贼陷城官民皆逃匿翰整衣冠端坐明伦堂贼至执之骂詈不屈遂遇害　　陈锜
按福建通志锜字器之领乡荐任教谕超擢山西监察御史永乐间监军甘肃军民戴之寇至锜勒兵战数日孤军不支被执不屈死之事闻上为流涕曰陈御史忠臣也　　陈仕渊
按福建通志仕渊绍兴人永乐间尢溪巡检邑民吴十师寇德化诸县仕渊与耆老叶文慎等率众捕之余党复起力战于罗畬场死焉　　黄从礼
按四川总志从礼巫山人永乐间任交州同知黎贼之叛抗节不屈而死　　欧必永
按郴州志必永桂阳县人洪武末吏部主事永乐间告归适寇陷桂阳骂贼不屈剖&#而死　　欧阳坚
按安福县志坚永乐中交趾峨麓典史时山寇大作群议招抚众皆畏避坚毅然单骑入寨贼欲降之坚不屈贼怒朿缚于大树火环而炙之曰降则释不降则不释坚骂不绝口遂死于火　　李远
按明外史本传远怀远人父实以开国功为蔚州卫指挥佥事远嗣官燕王攻蔚州远举城降从攻大同破沧州徇东平汶上南兵驻德州运道出徐沛间远以轻兵六千伪为南军袍铠人插柳一枝于背以自辨经济宁沙河至沛无觉者焚粮舟数万而还河水尽热鱼鳖皆浮南将袁宇以三万骑来追伏兵击之斩万余人燕军驻蠡县远分哨至&#城遇德州裨将葛进将步骑万余乘冰渡滹沱河及其半渡而击之进系马林间以步兵接战远引却诱之而分兵出其后解纵所系马乃前奋击进失马遂大败斩首四千获马千匹王赐书嘉劳曰将军以轻骑八百破敌数万出奇应变虽古名将不过也累功为都督佥事封安平侯食禄千石予世券远为人沈毅有胆略在诸将中言论激昂自许忠义既从淇国公丘福出塞至胪胊河福欲进远谏不听率突骑五百陷阵斩数百人马蹶被执骂不绝口而死追封莒国公谥忠壮　　彭友直子
震昂

按安福县志友直交州古费县典史抚寇着绩升主簿交州复叛友直督子震昂集官舍义勇与战俱死之　　王志
按咸宁县志志永乐中解元登进士授吏科给事中升河南知府死于贼难敕旌树忠臣碑
　忠烈部名臣列传三十三
　　明四
　　刘简
按惠州府志简字以中归善北城人永乐中举人为交址谅江判官时交址人初附寇逆屡起谅江尤剧简至宣布朝廷威德百度修举州民相戒不敢犯洪熙元年寇孽黎利叛攻劫郡邑所在皆奔降独简倡集吏民坚城固守数月余援兵不至城陷被执不屈死其弟及妻子凡七人相率赴井死后谅江民建祠井前祀之嘉靖中祀乡贤后以配王度于表忠祠　　胡惟孝按饶州府志惟孝定远人洪武初克本州百姓染旧俗未化惟孝刚果沈毅侃侃有为定规立法抑强扶弱威德并行州遂靖乙巳方国华入寇一夕纵焚州治吏民骇溃惟孝拒之被禽奋骂不屈死之　　陈洽
按明外史本传洽字叔远武进人好古力学与兄济弟浚并有名洪武中以善书荐授兵科给事中尝奉命阅禁军一过辄识面目记姓名有再至者辄叱去太祖嘉其能赐金织衣一袭父戍五开没洽将奔丧会五开蛮为变道梗人止洽毋行洽不可卒冒险间行负父骨以归建文中以茹&#荐起复授文选郎中成祖即位擢吏部右侍郎改大理卿永乐四年大军讨安南洽出赞军务主馈饷调土兵以益军安南平转吏部左侍郎是时黄福兼掌布按二司事专务宽大拊循其民洽甄拔才能振以风纪核将士功罪建置土官经理兵食剖决如流还朝命兼礼部工部事七年复参张辅军事讨简定平之还从帝北征与辅练兵塞外九年复与辅往交址讨陈季扩居五年还朝进兵部尚书复往赞李彬军事仁宗即位召黄福还以洽掌布按二司事仍参军务时中官马骐暴征苛敛毒虐军民洽等不能制叛者四起黎利尤桀黠而荣昌伯陈智都督方政不相辑睦寇势日张洽上疏言贼虽乞降内怀谲诈党与渐盛将不可制乞谕将速灭贼毋为贼所饵宣宗为降敕切责智等令进兵复败于茶笼州帝乃削智政官爵命成山侯王通佩将军印讨黎利仍命洽赞其军宣德元年冬师至应平之宁桥临沙河欲渡洽与诸将言地险恶恐有伏宜且驻师觇贼通不听麾兵径渡陷泥淖中贼伏兵发官军大败洽跃马入贼阵创甚坠马左右欲扶还营洽张目叱曰吾为国大臣食禄四十年报国正在今日义不苟生乃复挥刀杀贼数人自刭死事闻帝叹曰大臣以身殉国一代几人寻赠少保谥节愍官其子枢刑科给事中　　李任　顾福　冯智　刘顺
按明外史本传任永康人以燕山卫指挥佥事从成祖起兵累功为辽东都指挥同知宣德元年从征黎利守谅江贼既获都督蔡福令福至谅江招任降任于城上骂福曰汝为大将不能杀贼反为贼用狗彘不食汝余发&#击之贼拥福去大集兵象飞车冲梯薄城环攻任与指挥顾福率精骑荡击烧其攻具贼又筑垒临射城中凿地道潜入城任福随方御之死守九月余前后三十战粮竭力尽贼乘入城犹率死士三战三败之贼驱象大至任福不能支皆自刎死内官冯智指挥刘顺知府刘子辅俱自缢死城中军民妇女不屈死者数千人事闻宣宗叹息赠李任为都督同知顾福刘顺为都指挥同知并令其子孙承袭冯智为太监并诏赐祭奠　　刘子辅
按明外史李任传子辅庐陵人由国子生擢监察御史巡按浙江性廉俭用法公平浙人德之按察使周新不苟许与独称子辅为贤御史迁广东按察使坐累左迁谅江知府善抚循其民黎利反他郡县多陷惟子辅与守将集民兵死守城破子辅曰郡&#吾&#义不污贼刃即自缢死一子一妾皆死事闻宣宗叹息赠为布政使参政诏赐祭奠　　何忠　桂胜
按明外史李任传忠字廷臣江陵人由进士为监察御史廉慎不妄交与莫敢干以私永乐中三殿灾言事忤旨出为政平知州民安其政宁桥之败王通诡与贼和而请济师于朝为贼所遮不得达贼遣其头目陈渭老奉表入谢通乃遣忠及副千户桂胜与偕行以奏还土地为辞实令请兵至昌江内官徐训泄其谋贼遂拘忠等不遣忠赋诗以死自誓贼知忠贤数说诱令从己忠终不听临以白刃忠瞋目骂不绝声又以刃胁胜胜亦怒骂不屈忠父子及胜同日被杀事闻宣宗叹息赠何忠为府同知桂胜为正千户令其子孙承袭并诏赐祭奠　　徐麒　蔡颙
按明外史李任传麒桂林中卫指挥使调征交址与南宁千户蔡颙守丘温贼围之久粮尽将吏多弃城遁去麒与颙犹率所部固守城陷皆自缢死城中人无一降者事闻宣宗叹息赠徐麒为都指挥同知蔡颙为指挥佥事并令其子孙承袭诏赐祭奠　　易先
按明外史李任传先湘阴人以国子生授谅山知府有善政岁满还朝郡人相率诣巡按御史乞留御史以闻诏进秩三品令还任贼破谅山先自缢死事闻宣宗叹息赠为布政使参政诏赐祭奠　　周安　陈麟
按明外史李任传安以指挥佥事守备乂安黎利势张都督蔡福召诸将议曰刍粮将尽不如退就东关众皆诺千户包宣遂以其众诣贼降安等趋东关至富良江为贼所蹙俱陷贼逼遣蔡福诣诸城说降守将安愤甚潜与众谋伺官军至为内应包宣觉之以告利利收安将杀之安曰吾天朝臣子岂死贼手与指挥陈麟跃起夺贼刀杀数人皆自刎所部九千余人悉被杀事闻宣宗叹息赠安为指挥同知令其子孙承袭诏赐祭奠而陈麟以曾同朱广开门纳贼故赠恤不及已而黎利称臣归蔡福朱广等六人于京师尽弃市籍其家　　琴彭
按明外史本传彭交址人永乐中以乂安知府署茶笼州事有善政宣德元年利反率众围其城彭拒守七月粮尽卒疲诸将无援者巡按御史飞章请救宣宗驰敕责荣昌伯陈智等曰若等奏黎利就抚俟凉秋之清化知府任今已秋矣利果赴官否茶笼守彭被困孤城矢死无贰若等不援将何以逃责急发兵解围无干国宪敕未至而城陷彭竟死之诏赠交址左布政使遣使谕祭厚恤其家送一子京师官之　　史安　陈镛按南昌郡乘安字志静丰城人永乐进士授礼部主事迁仪制郎中为人廉重疏敏好学不倦宣德二年交址复叛兵部尚书李庆参赞军事引安暨陈镛以自助师行庆与同卧起迨入交址贼于官军所经之地悉列栅以守总兵安远侯柳升连破之直抵镇夷关有矜色安等二人言于庆曰总戎之意骄矣安知贼不示弱以诱我乎庆以告升犹不设备明日独以数百骑先发贼伏兵四起镖中升死庆病殁副将崔聚整兵继进贼驱象蹂之众遂溃聚亦被执安及镛皆死焉庐陵杨士奇表其墓　　潘禋
按宁波府志禋字诚夫鄞人永乐中征修永乐大典授后军都督府都事宣德二年从安远侯柳升成山侯王通征交址升恃胜有骄色禋谏不听会贼再至升出战忽断桥军分两路而败升欲降禋曰不可惟死战耳已而率所部皆死之通脱以闻诏征其子凯为进贤学训导世蠲徭役　　朱士亨
按宁波府志士亨少有志操由荐举任交址那岸知县以中原礼义之教化诲其人俗为之变交址陷欲胁之降慢骂不屈而死　　卢福安
按饶州府志福安余干人以吏员授巡检时交址叛福安当其冲夜梦神语见红绿二旗攻之必胜次日如其言三战三捷事闻超授兵部主事逾时贼复炽遂战死　　张鉴　吴与　张勇
按济宁州志宣德三年鉴以卫千户从征交址陷泥坑阵与千户吴与百户张勇力战死之　　皇甫斌
子
弼
　吴贵　吴襄　毛观
按明外史忠义传斌寿州人先为兴州右屯卫指挥同知都指挥巫凯荐其才调辽海卫忠勇有智略遇警辄身先士卒宣德五年十月勒兵御寇至密城东峪自旦及晡力战矢尽援绝子弼以身卫父俱战死千户吴贵百户吴襄毛观并骁勇出必冲锋至是皆死斌等虽死杀伤过当寇亦引退事闻诏有司褒恤　　孔贤按平阴县志贤宣德间为旌德丞时土寇猖獗县僚狼狈贤曰受朝廷爵自宜死朝廷事登陴固守城陷死之　　林洪中
子
绶

按龙岩县志洪中博学工诗文不慕荣利宣德间以浙江参议戴同吉荐强起之偕计天官辞以母老不受职归隐赋&#自娱性高洁自持忠义沙寇劫岩洪中谋请师要其去路至上坪遇贼张乌仔等胁使跪洪中骂曰恨不万断汝吾头可斫吾膝不可屈子绶跪曰父老且病吾当代父以死洪中叱曰人生当知顺逆敢为苟免以亏忠义父子遂遇害　　李盘
