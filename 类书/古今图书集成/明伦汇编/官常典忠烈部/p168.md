<!-- { "loadSidebar": true } -->
　　任维清　王正己　孙世英　王采鑋　徐日　　泰　朱由缄　朱敏汀　魏持衡　马体健按明外史忠义传大烈临潼人举天启七年乡试崇祯十二年授永宁知县奸人倚万安郡王恣不法大烈悉绳治之流贼掠境城守计甚设明年十二月李自成自南阳陷宜阳杀知县唐启泰遂攻永宁乡官四川巡抚张论佐有司捍御数却贼论殁子吏部郎鼎延继之亦数有功至是狱囚勾贼入都司马有义弃城走大烈偕鼎延及其从父治中赞固守三日贼夜半登城执大烈自成以同乡故欲活之大烈不屈索印又不予乃燔灼以死鼎延匿眢井免赞及子国学生祚延死之主簿魏国辅教谕任维清守备王正己百户孙世英&#不屈死万安王采鑋亦被害贼即移攻偃师一日而陷知县徐日泰大骂不屈为贼脔割迄死骂不绝声启泰掖县人日泰金溪人&#起家乡举明年正月贼陷宝丰知县朱由缄死之未几陷密县知县朱敏汀及里居太仆卿魏持衡举人马体健亦死之由缄敏汀皆宗室见诸王传中由缄益府镇国将军常澈子敏汀亦宗室并由贡生敏汀妾张氏一女一孙及臧获数人俱死与由缄&#赠佥事　　何天衢　杨于陛按明外史忠义传天衢字升宇阿迷州人有勇略土酋普名声招为头目使驻三乡崇祯三年名声反谋出三路兵至昆明会战令天衢自维摩罗平入以炮手三百人助之天衢慨然曰此大丈夫报国之秋也吾岂为逆贼用哉坑杀炮手数十人率众归附署维摩州同知李嗣泌开城纳之名声已陷弥勒闻大惧急彻两路兵归巡抚王伉上其事授为守备后数与嗣泌进剿有功及名声死妻万氏代领其众屡攻天衢天衢屡挫之录功进参将十一年擢副总兵万氏赘沙定洲为婿益以南安兵且厚贿黔国公用事者令毁天衢天衢请兵饷皆不应贼悉力攻之食尽举家自焚死杨于陛者剑州人举于乡历官武定府同知名声之乱巡抚伉令监纪军事兵败被执死之赠太仆少卿建祠曰精忠　　姚若时
子城
族人不显
　赵良栋　梁可栋　萧大
　　成　杨士英　王多福
按明外史张维世传时中州地失亡多其缙绅先后死难者亦众崇祯十三年登封土寇李际遇因岁饥倡乱旬日间众数万前凤阳通判姚若时居鲁庄村被执诱之降大骂死族诸生不显亦死之若时子诸生城思报父雠数请兵讨贼贼执之于路亦抗骂死陕州赵良栋仕蓬莱教谕罢归寓渑池寇陷渑城父子挺身骂贼死其媳若孙亦赴井以殉陕州之陷平定知州梁可栋大骂而死淮安同知萧大成投井死西平陷怀仁知县杨士英死之子妇王亦死息县陷贼召前项城教谕王多福欲官之坚拒不赴贼逼之投缳死　　陈应新
按仁寿县志应新庠生家贫气正崇祯十三年流贼陷城被执骂贼死之　　左杓　陈素
按仁寿县志左杓陈素俱庠生崇祯十三年流寇陷城被执不屈死之　　蹇&#
按蒙阴县志蹇&#青州道材官崇祯十三年剿贼于新泰被陷重围不屈而死　　高天祥
按广平府志天祥永年人崇祯庚辰奇荒民多为盗群盗欲挟与俱天祥自以良民不愿也盗怒杀其妻子犹不从将杀之天祥引颈以俟盗支解之　　宋祯
按英山县志祯武生员于崇祯十三年率众袭贼营被所执遂惨苦而死知县高在仑怜其忠义申请上台荫其子弘承袭武生　　张必达
弟
上达

按淇县志必达邑廪膳生与其胞弟上达亦邑庠生兄弟同居于乡颇有义气尝于诵读之余留心弓马崇祯庚辰西山土寇啸聚河北道宪副巩&#临境议剿会河南流寇猖獗河北苦无官兵欲调各村社乡兵恐不堪用二生诣道请谒抵掌谈剿贼之略愿以尽忠报国为己任&#乃大加奖励因以其事托之二生督率高村等处乡兵三百余名夤夜进剿贼已侦得其情设伏待之此欲攻其无备彼先出其不意矣兄弟俱死于难　　李猷吉
按汝州志猷吉字纯伯生而敦厚赋性耿介攻苦下帷以明经初授山西临晋县训导署万泉县嗣升南阳教谕陶铸作人二邑称李夫子善诱焉崇祯庚辰冬流寇夜陷南阳家人欲扶猷吉潜遁猷吉大叱曰食朝廷之禄当死朝廷之事今日我无屈贼之理明伦堂吾死所也将焉避之急整冠升堂带未及束而贼至持匕首挟之索金马猷吉怒骂逆贼吾恨不虀粉汝以报国家乃反向我索金马贼怒刃之头已坠而身依柱挺立久不偃仆后人挽吊有南阳复见睢阳齿明史应存董史书之句　　朱旻如
按广西通志旻如临桂人由武科起家功拜镇西将军加宫保督兵守平乐时诸镇望风遁旻如坚守孤城城破危坐引刀自决伏尸尘土中家人掘起视之经数日犹凛凛有生气云　　史觐宸
按云南通志觐宸石屏人弱冠登崇祯癸酉乡荐事母以孝闻庚辰授南充县多惠政值土贼姚黄乱率众拒之多所斩获贼遁去以功擢同知升顺庆知府贼复引张献忠入攻顺庆力御被执骂贼而死　　孙止孝兄则孝　纯孝　弟永
孝　从子惠宗　延宗

按历城县志止孝字敬止壬戌会魁令卢龙晋民部郎寻备兵密云以忤权贵归后城被围命子建宗率族人守东城捐赀犒师城陷自缢死宗姓死难者兄茂才则孝孝廉纯孝弟诸生永孝从子惠宗延宗等数人　　刘敕
按历城县志敕字君授弱冠登贤书授富平令八月赋归母卒居庐雅好着书年八十犹手不释卷城陷不屈而死子弟皆被杀　　刘檄
按历城县志檄敕之弟以明经令乐亭终邳州知州饮于乡城陷死难　　穆远
子
光嗣

按历城县志远号南阳深之弟举人任直隶元城令以诖误归城被围日远守西门献策当事不纳城陷见杀及其子光嗣
　忠烈部名臣列传四十三
　　明十四
　　吕维祺
按明外史本传维祺字介孺新安人祖母牛氏以守节被旌父孔学事母尽孝晚年捐粟千二百石赈饥两旌孝义维祺举万历四十一年进士授兖州推官擢吏部主事更历四司光宗崩皇长子未践阼内侍导幸南城维祺谒见慈庆宫抗言梓宫在殡乘舆不得轻动乃止退陈保护圣躬极言左右侍御之宜慎因请罪崔文升李可灼速李选侍移宫报闻天启初历考功文选员外郎进验封郎中乞假归四年推考功郎中魏忠贤恶其异己不用开封建忠贤生祠遗书士大夫戒使勿预忠贤毁天下书院维祺立芝泉讲会祀伊洛七贤讲论不辍崇祯元年起尚宝卿迁太常少卿督四裔馆明年四月廷议军饷维祺奏陈十五事且论行钞之利惟钞法议格余多允行其冬奏防微八事言陛下初勤批答近始有留中者留中多则疑虑起当防者一初虚怀商榷及拟旨不当乃改拟径行其中固有当执奏者安得废匡救当防者二初本无疑厌疑厌皆诸臣自取乃偏党说起共夔并进当防者三初日御讲筵近始传免当防者四初寡嗜欲慎宴游近或偶涉当防者五初慎刑狱今有下诏狱者且登闻频击恐长嚚讼风当防者六初重廷推今间用陪者非常典当防者七初乐谠言今雷霆时震当防者八俄陈纯圣德熙圣治三事并优旨报之三年由太常卿擢南京户部右侍郎总督粮储驰疏陈道中所见民生憔悴及仓庾空匮状帝命核致匮之由因言比部借支折色九十三万两有奇贵州及漕运借支本色二百五十一万石有奇是以甚匮维祺乃设会计簿钩考隐没侵欺及积逋不输者各数十百万大者弹奏小者捅治又立法严督屯课仓庾渐充寻疏言天下大可忧者非止一端而财用不足为最甚因条上六议曰稽出入以杜侵渔增比较以先积案设本科以重题覆时会计以核支收定差序以杜营私禁差假以修职业帝称善即行之四年冬遣中官出镇维祺抗疏切谏并责阁臣不能匡正词甚鲠直已又极陈芜湖设关之害请停罢不从六年拜南京兵部尚书参赞机务清冒伍八千余名军政修举八年正月流寇犯江北遣参将薛邦臣防全椒赵世臣戍浦口无何世臣溃走南京震动而凤阳旋告陷会大计拾遗两京言官交章劾奏诏解任南京言官复劾其他事遂除名维祺嗜正学私淑孟化鲤在兖州及南都皆集诸生讲学归寓洛阳立伊洛会以迪后进及门者二百余人十二年河洛大饥尽出私廪赈济诏复其官十四年正月李自成大举寇洛阳维祺分守北城总兵王绍禹亲军内应之城陷维祺被执诟詈求速死北向拜君西向拜父母延颈就刃年五十有五赠太子少保祭葬荫子如制福王时加赠太傅谥忠节　　来秉衡　刘芳奕　常克念　郭显星　韩金　　声　王明　杨萃　荀良翰按明外史忠义传秉衡洛阳人天启四年举于乡未仕崇祯十四年正月李自成陷洛阳秉衡与刘芳奕常克念郭显星韩金声王明杨萃荀良翰等抗节死秉衡为贼将刘宗敏所执令易服欲官之不可羁南郊民舍顾见其友谓之曰贼勒我以官我义不受辱恨母老子幼死不瞑目尔贼闻烧铁索加其胫终不从遂被杀并杀其母刘妻吴及其幼儿芳奕慷慨负智略与秉衡同举于乡为昌乐知县解官归岁大歉人相食倾橐济之贼氛逼集义士为干城社佐有司保障及城陷缢死西城戌楼克念举进士为平阳推官有声显星举于乡为翰林待诏金声明皆进士金声官邯郸知县明官行人萃良翰皆举人萃官辰州知府良翰未仕　　钱祚征
按明外史忠义传祚征字锡吉掖县人崇祯中由乡举历官汝州知州汝为流贼往来孔道土寇又窃据山中祚征欲先除土寇募壮士千人训练而遣人为好言招抚且白昼闭城门以示之惧寇果不疑祚征夜半取间道直捣其巢寇方纵酒陆博遂大败乃令民千家立一大寨有急鸣钲相救援寇势衰息其魁遂降十四年正月李自成骤来寇祚征乘城守身中流矢益自力守月余大风霾炮炸楼焚城遂陷骂贼而死汝人立庙祀之　　张克俭　邝曰广　李大觉　黎民安
按明外史忠义传克俭字禹型屯留人崇祯四年进士授辉县知县六年春贼犯武安守备曹鸣鹗战死遂犯辉县克俭乘城固守贼不能下屯百泉书院三日而去久之迁兵部主事被荐召对称旨十二年擢湖广佥事监郧襄诸军杨嗣昌镇襄阳命克俭为守御备深倚仗之明年春张献忠败于玛瑙山其秋罗汝才败于丰邑坪小秦王混世王过天星等皆降嗣昌处之房竹山中命克俭安辑而诸贼得免死牌莫肯散自择便地连营数百里时河南北大饥流民就食襄汉者日数万降卒多阑入流民中克俭深忧之上书嗣昌曰襄阳自古要区本朝管钥献陵&#昔尢重近两河饥民云集新旧降丁逼处其间一夫叫呼即足致乱况秦兵以长武之变西归郧房军府粗立降营&#置奚啻放虎自卫紫汉西兴初无重门之备何恃而不恐嗣昌不以为意报曰昔高仁厚六日降贼百万迄擒阡能监军何怯耶及嗣昌入蜀委克俭以留务录破贼功加右参议监军如故未几以本官移守下川南道郧阳巡抚袁继咸奏留之十四年二月擢右佥都御史巡抚河南未闻命献忠令人假督府军符诳入襄阳城克俭不能辨贼遂入夜分贼从中起焚襄王府克俭仓皇奔救为贼所执大骂死襄阳推官邝曰广摄襄阳县事李大觉游击黎民安死焉曰广番禺人崇祯十年进士居官有守奉檄核军储于荆州甫还任而难作急勒吏卒守城中刃死妻妾二子二女俱遇害大觉字觉之金溪人由乡举知谷城兼署襄阳县闻变系印于肘缢死堂上民安大觉同县人城中火起率所部千余人搏战矢尽被缚抗骂死独知府王承曾遁免　　盛以恒
孙
觉
　吕维显　曹维祯　洪引衡
