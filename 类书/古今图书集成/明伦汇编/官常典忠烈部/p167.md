<!-- { "loadSidebar": true } -->
按明外史忠义传景春字和满江都人举于乡署盐城教谕坐事罢归起陕西苑马寺万安监录事量移黄州照磨摄黄安县事甫三日群贼掩至坚守八日夜始解去崇祯十一年擢房县知县罗汝才率九营之众请降于熊文灿文灿受之汝才犹豫景春单骑入其营偕汝才及其党白贵黑云祥歃血盟汝才乃诣军门降分诸营于竹溪保康上津而自与贵云祥居房县之野当是时郧阳诸属邑城郭为墟独房赖景春拊循粗堪自守及大众杂处居民日惴惴景春乃与主簿朱邦闻守备杨道选内修守具外辑诸营明年五月张献忠反谷城约汝才同反景春子诸生鸣鸾力敌万夫谓父曰吾城当贼冲而羸卒止二百城何以守乃擐甲诣汝才曰若不念香火盟乎慎毋从乱汝才佯诺鸣鸾觉其伪归与道选授兵登陴而献忠所遣前锋已至击斩其将上天龙遣使缒城乞援于文灿凡十四往不报已而献忠骑大至守者见献忠兵白帜汝才兵赤帜俄二帜相杂环城力攻贵云祥策马呼曰以城让我保无他也献忠又以张大经檄谕降景春怒大骂碎之鸣鸾且守且战阅五日贼多死乃负板穴城城将崩鸣鸾热油灌之又击伤献忠左足杀其所爱善马乃用间入贼垒阴识献忠所卧帐将袭擒之指挥张三锡启北门揖汝才入道选巷战死大经使汝才说景春降怒不答汝才问库藏储蓄安在叱曰库藏若有物城岂为汝陷贼怒杀一典史一守备恐之卒不屈与鸣鸾俱被杀仆陈宜亦死之邦闻及其家人&#不屈死事闻赠景春尚宝少卿建祠奉祀道选等亦赠恤已帝召见辅臣贺逢圣备述其死事状改赠太仆少卿三锡后为官军所获磔死　　张秉文　宋学朱　周之训　唐世熊　邓谦季父
有祯
　苟好善　熊烈献　韩承宣　刘
　　大年　宋希尧
按明外史忠义传秉文字含之桐城人祖淳官参政事具循吏传秉文举万历三十八年进士授归安知县调徽州教授屡迁户部郎中抚州知府江西副使以疾归起官湖广改福建右参政与平海寇李魁奇崇祯中历广东按察使右布政使调山东为左十一年冬畿南有警本兵杨嗣昌檄山东巡抚颜继祖移师德州于是济南空虚止乡兵五百莱州援兵七百势弱不足守巡按御史宋学朱方行部章丘闻警驰还与秉文及副使周之训翁鸿业参议邓谦盐运使唐世熊等议守城而连章告急于朝嗣昌无以应督师中官高起潜拥重兵临清不救大将祖宽倪宠等亦观望致直下州县十有六遂临济南城学朱等分门死守昼夜不解甲外围急援兵竟不至明年正月二日城破秉文偕妻方妾李投水死之训谦世熊及济南知府苟好善同知陈虞孕通判熊烈献历城知县韩承宣皆死焉德王由枢被执秉文赠太常卿之训谦光禄卿承宣光禄少卿皆建特祠余赠恤如制巡按学朱死不得尸疑未实独格不予其子诉于朝不听福王时子再诉乃赠大理卿鸿业及推官陆灿不知所终赠恤亦不及学朱字用晦长洲人崇祯四年进士为御史尝抗疏劾杨嗣昌田惟嘉时论壮之之训黄冈人进士累官浙江按察使坐事贬官被荐未迁擢而遘难望阙再拜与妻刘偕死阖门殉之谦孝感人进士战于城上与季父有祯偕死母莫氏匿民间不食死族戚傔从死者四十余人世熊灌阳人举人分守西门被杀好善醴泉人进士烈献黄陂人贡生城破与二子俱死承宣大学士爌孙进士与妻妾同死有刘大年者江西广昌人官兵部主事奉使南京还朝道历城城破遂抗节死赠光禄少卿时所破州县守令失城者皆论死而临邑宋希尧以死节蒙赠恤　　杨振　李禄
按明外史金日观传方松山之被围也巡抚方一藻议遣兵救援诸将相顾莫敢前独副将杨振毅然请行至吕洪山遇伏力战不能脱全军尽没振被执令往松山说降未至城里许南向坐于地命从官李禄曰为我告城中人宜坚守诸路援兵即至矣禄至城下致振语城中人守益坚振及禄皆被杀事闻命优恤振字菊清义州卫人世为本卫指挥使天启二年河东失守归路梗其母自缢振偕父及幼弟昼伏夜行渡鸭绿江抵朝鲜入皮岛毛文龙知其父子才并署军职文龙死归袁崇焕于宁远以振为千总崇祯二年从入卫救开平有功进都司佥书寻以游击战邮马山功多进参将久之擢副总兵中官高起潜欲致之振不往以他事中之落职一藻惜其才得复官竟死于难　　吴凯
按济南府志凯字献明三戒子邑廪生以孝友称乡里间善诗古文词精锺王书法为人正直不阿天启间家贫甚有出入阉门者荐为阉人幕客且许酬以科名凯正色叱之时王吏部象春闻而叹赏赠以诗芝兰生谷中幽隐自含秀菟丝附茑萝蔓延结高冈之句学宫傍有空地胥吏辈欲改为马&#时邑令贪暴刚愎自用无敢撄其锋者凯立争之得免己卯土寇陷长山城与令言战守以不屈遇变子管登进士　　邵周达按济南府志周达禹城人万历癸卯举人在乡党加意亲睦以至诚相披闾里化之闯寇至逼以势义不肯屈遂遇害　　翁鸿业
按杭州府志鸿业字一瓛钱塘人天启甲子举浙江第一乙丑登进士殿试拟第一甲第一名者数日矣忽阅卷阁臣以误入分崩字遂易第二甲第一名例当馆选闭户不投津要仅以仪部郎出为广东右参政分守岭东以平海寇出冤狱称能吏丁祖父艰承重归里丁丑补山东右参政兼按察副使时羽书旁午鸿业分校诸郡语诸生力学读书当知世间忠孝事戊寅济南被围御史檄鸿业署兵部分守东城己卯正月二日大雾昼晦陷城东门守陴者溃鸿业伤头颅中左股投烈焰以死莱阳宋璜为杭郡司李乃白其事　　姜道元
子
廷栋

按绍兴府志道元字敬胜余姚人敬之子以顺天副榜恩贡授山东布政司理问摄理临清州篆岁旱漕河尽涸道元谓事属于神可以诚通乃祷之雨随澍河流大增粮艘得以前行居无何济南被围职守北门道元以俸赀募壮士相与&#力数旬不懈及城陷被执不知其官也视之肘有印胁令降不从遂见害妻来氏自沉署后湖中子廷栋从之死后以事闻予褒恤　　孔间武
按济南府志间武曲阜人为济南府学教授己卯城破死难　　陆灿
按平湖县志灿字振玉崇祯甲戌进士授济南府推官三齐首郡号难治灿以廉节自矢东海颂清平焉丙子分考得士六人赵进美以垂髫冠齐鲁太学生宋玉鋐兄弟坐盗诬举家系狱数载屡叩登闻不得灿独察其冤且廉知真盗系厂狱因请复鞫悉反其案释之戊寅十二月济南被围巡抚颜继祖率师保德州济南无兵巡按檄司道府县官婴城固守己卯正月初六日城破快役滕安国劝之去灿瞋目曰城存与存城亡与亡勿顾我遂死之阖门皆遇害　　宁海王常沺按历城县志宁海王常油性谦和能驭下葬母送至墓哀动路人咸称其孝己卯之变守南门城陷死之　　陈戴春
子枢　樟
楠　孙文焕

按历城县志戴春号澄渠九畴子庚辰进士历官副宪天性醇谨所莅皆有实政家居杜门谢客不通关节书屡荐不起己卯城陷不屈而死年八十八子太学生枢诸生樟楠孙文焕皆守城不屈死　　王启亨
按历城县志启亨元复子丙午举人己卯死难　　杨卓按历城县志杨家寨东北有杨家庄环水立寨独留一径设立木炮贼谍知为木炮不之惧已而实药然火连伤数十人贼恨曰杨家寨不能攻焉能破城己卯城陷寨犹固守后入寨杀无&#类死者杨卓等百余人稍西为边家寨亦称能守云　　刘元化
按青州府志元化字斗杓诸城人万历己酉举人知高临洛川咸有善绩归隐家琅琊足不至公门赋诗饮酒平生耻言荣华怡旷自安闯寇变乃正衣冠作绝命辞慷慨而殁善临书尤工草书诗集脍炙人口　　江浴晃按扶沟县志浴晃字耀阳邑庠生为人质朴谨厚言讷讷不能出口崇祯十二年流贼掠村时浴晃夫妇被执贼炽炭为炮烙计浴晃至死骂不绝口其妻见浴晃被杀亦大骂求死遂同遇害　　刘煋
按仪封县志煋邑人大谟曾孙崇祯丁丑科武进士选汝南营练兵守备驻札信阳州在任二年选锋养士誓剪贼寇一夕贼以万余骑至城下即拥众登陴城陷煋率众巷战迎杀数贼以贼众不支返厅事自缢　　王引长
弟
引才

按畿辅通志引长吴桥人万历乙卯登贤书历官至河南府分守道未几闯寇数万突至城下引长修练有素坚守待援城不能攻时叛将王绍禹率兵称援与贼通谋约为内应而城遂陷引长率弟引才挺身格斗引才战死引长见势不能支乃向阙遥拜撞死城下事平诏赠光禄寺卿祭葬如例荫一子入监　　田鸿图按河南府志鸿图训导流寇围急衣冠北望拜毕合家尽投井　　刘似山　张尔缙　蔺挺干　刘芳声　刘曰　　琪　蔺相明　王子荐按河南府志刘似山张尔缙蔺挺干刘芳声刘曰琪蔺相明王子荐俱庠生城破同殉国难　　蔺相升　王子晋　王大典　张汝益　蔺完　　富　蔺挺生　王天凤　王振宇　齐琎　关　　宪　刘柱按河南府志蔺相升王子晋王大典张汝益蔺完富蔺挺生王天凤王振宇齐琎关宪刘柱城破同殉国难　　赵士达
按永寿县志士达岁贡庄浪卫教授素性刚直有长者风寇破城被执骂贼而殁　　李孔效
按郧阳府志孔效辽举人崇祯十二年知竹溪县浚濠堑备大石贼屡攻不能下张献忠等十二营围城孔效百计以御总兵左良玉拥兵不救城陷被执而死　　郭齐云
按常德府志齐云本郡乡官遭献贼所掳厉声大骂为贼所杀血溅贼面半刻不仆　　杨鹭
按常德府志鹭本郡乡官遭献贼所获慷慨仗义不屈而死　　万国宁
按常德府志国宁原任永州教授生平道义自任献贼至责以大义不屈而死　　季嗣先
弟
嗣宗

按常德府志嗣先字创初府学生素有才名献贼破城为其所获伪守周圣楷旧与嗣先交善力行申救嗣先叱之曰节义文章所成在此遂与弟嗣宗俱延颈受戮不为少顾　　夏魁旸
按衡州府志魁旸字宿甫崇祯乙亥以明经训导奉化越三载为武义教谕士皆式之未几摄浦江令有贼许都者陷义乌并及浦江魁旸誓众登陴凡六昼夜城破被执抗骂不屈殒于池中游帅蒋若来后督官骑至得其尸泣曰真可谓从容就义者也事闻奉旨褒祀　　王祚兴
按建昌卫志祚兴抚彝同知驻越嶲解任未去流贼破卫举火自焚　　武大烈　唐启泰　张赞
子
祚延
　魏国辅
