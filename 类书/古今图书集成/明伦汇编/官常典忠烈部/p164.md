<!-- { "loadSidebar": true } -->
子&#　钥　铈　鋡　镐　从子炼　孙之沆　之滂　之澋　之洁　之瀗　　　从孙之澈　之美　之泳　之泽　之涣　之瀚）按明外史本传承宗字稚绳高阳人貌奇伟须髯戟张与人言声殷墙壁为县学生尝授经边郡游飞狐拒马间直走白登又从纥干清波故道南下结老将戍卒访问要害厄塞用是晓畅边事万历二十三年登进士第二授编修进中允梃击变起大学士吴道南以咨承宗对曰事关东宫不可不问事关贵妃不可深问庞保刘成而下不可不问也庞保刘成而上不可深问也公宜密揭启至尊亲决道南如其言事遂定出典应天乡试发策着其语中党人忌将以大计出之学士刘一保持获免历谕德洗马庶子充日讲官熹宗即位初御讲筵内阁言讲章宜简要讲毕勿多献替承宗争曰上冲龄藉我辈启沃若讲官听内阁芟改又视中人忌讳则讲筵为无人矣承宗为人沈毅有智略达于政务杰然负公辅望而帝每听承宗讲辄曰心开故颇眷承宗天启元年进少詹事时渖辽相继破陷举朝汹汹御史方震孺请罢兵部尚书崔景荣以承宗代廷臣亦皆以承宗知兵可用至遮承宗会极门相率下拜曰愿公出身为社稷计遂共推为兵部右侍郎专主东事帝不欲承宗离讲筵疏再上不许二年擢礼部右侍郎协理詹事府未几广宁受逼王化贞弃城走与熊廷弼俱入关兵部尚书张鹤鸣惧罪出行边帝亦急东事遂拜承宗兵部尚书兼东阁大学士入直办事越数日命以阁臣掌部务承宗上疏曰迩年兵多不练饷多不核以将用兵而以文官招练以将临阵而以文官指发以将备边而日增置文官于幕以边任经抚而日问战守于朝此极弊也今天下当重将权择一沈雄有气略者授之节钺如唐任李郭自辟置偏裨以下勿使文吏用小见沾沾凌其上致令解体边事小胜小败皆不必问要使守关无阑入而徐为恢复计因列上抚西部恤辽民减京军增永平大将修蓟镇亭障开京东屯田数策帝褒纳焉时边警急京师一夕数惊阁部大臣苟且幸无事而言官议论益纷拿承宗乃请下廷弼于理与化贞&#谳用正朝士党护又请逮御史李达给事中明时举以惩四川之招兵致寇者又请诘责辽东巡按方震孺登莱监军梁之垣蓟州兵备邵可立以警有位之骳者疏上诸人&#获谴兵部尚书王在晋代廷弼经略辽东而王象干先以兵部尚书行边总督蓟辽象干在蓟门久无他才惟用财物啖西部相羁縻冀以老得解去而已及是在晋之出也深倚象干谋用西部以袭广宁象干惎之曰得广宁不可守也罪滋大不如重关设险倚山海卫京师耳在晋乃请筑重关于山海关外八里铺以四万人守之其僚佐袁崇焕沈棨孙元化等争不得奏记于首辅叶向高向高曰是未可臆度也承宗请身往决之帝大喜加太子太保赐蟒玉银币抵关诘在晋曰新城成即移旧城四万人以守乎在晋曰否当更设兵曰如此则八里内守兵八万矣一片石西北不当设兵乎且筑关八里内新城背即旧城趾旧城之品坑地雷为敌人设抑为新兵设乎新城可守安用旧城如不可守则新兵四万倒戈旧城下将开关延入抑闭关委敌乎曰关外有三道关可入也曰若此则敌至而兵逃如故也安用重关曰将建三寨于山以待溃卒曰兵未溃而筑寨以待之是教之溃也且溃兵可入敌亦可尾之入今不为恢复计专画关守将尽撤藩篱日哄堂奥畿东无宁宇矣在晋无以难承宗乃议守关外监军阎鸣泰主觉华岛袁崇焕主宁远卫在晋持不可旧监司邢慎言张应吾逃在关力佐之主守中前所而已初化贞等逃自宁远以西五城七十二堡悉为哈喇慎诸部所据声言助守边前哨游击左辅名驻中前实不出八里铺承宗知诸部不足信而宁远觉华可守与在晋深言不应遂有易经略意还朝言敌未抵镇武而我自烧宁前此前日经抚罪也我弃宁前敌终不至而我不敢出关一步此今日将吏罪也将吏匿关内无能转其畏敌之心以畏法化其谋利之心以谋敌此臣与经臣罪也与其以百万金钱筑八里铺重城曷若筑宁远要害以守八里铺之四万人当宁远冲与觉华相掎角敌窥城则岛上卒旁出三岔三浮桥绕其后横击之即无事亦且收二百里疆土总之敌人之帐幕必不可近关门杏山之难民必不可置膜外不尽破庸人之论辽事不可为也其他制置军事又十余疏帝嘉纳无何御讲筵承宗面陈边务力言在晋不足任帝乃改在晋南京兵部尚书并斥逃臣慎言等而罢筑重关议在晋既去承宗自请督师帝大喜命以原官督山海关及蓟辽天津登莱诸处军务便宜行事不从中制而以鸣泰为辽东巡抚承宗乃辟职方主事鹿善继王则古为赞画请帑金八十万以行帝特御门临遣赐尚方剑坐蟒阁臣送至崇文门外既至关命总兵江应诏定军制佥事崇焕建营舍废将李秉诚练火器赞画善继则古治军储沈棨杜应芳缮甲仗司务孙元化筑炮台中书舍人宋献羽林经历程仑主市马广宁道佥事万有孚主采木而令游击祖大寿佐金冠于觉华副将陈谏助赵率教于前屯游击鲁之甲拯难民副将李先练骑卒参将杨应干募辽人为军是时关上兵名七万顾无纪律且多冒饷有营军仅四十而将领至十七人者承宗大阅逃将汰数百人遣还河南真定疲兵万余以之甲所救难民七千发为前屯兵而应干所募令出戍宁远咨朝鲜使助声援犒毛文龙于东江令复四卫檄登帅沈有容进据广鹿而身以春防诣登莱度进取朝议方急辽不许也大将应诏被劾承宗请用马世龙代之而以尤世禄王世钦为南北帅听世龙节制且为世龙请尚方剑言文武共事但当汰其庸懦不当轻其事权因极言侵官掣肘之弊请勿令御史监军帝皆可之世龙既受事承宗为筑坛拜行授钺礼赵率教已守前屯驱哈喇慎诸部出之外而抚场犹在八里铺总督王象干专主抚事议开水关抚之关内承宗不可乃定帝好察边情常命东厂遣人诣关门具事状奏报名曰较事及魏忠贤窃政遣其党刘朝胡良辅纪用陶文等四十五人赍内库神炮甲仗弓矢数万至关门为军中用又以白金十万蟒麒麟狮子虎豹诸币颁赉将士而赐承宗蟒服白金慰劳之实觇军也承宗方出关巡宁远在道闻之立缮疏以中使观兵自古有戒为言帝温旨报之归而使者至具杯茗而已阎鸣泰之为巡抚也承宗荐之后知其无实军事多不与议鸣泰怏怏求去承宗亦引疾言官共留承宗诋鸣泰巡关御史潘云翼复极论其罪帝乃罢鸣泰谕留承宗而以张凤翼为巡抚凤翼怯复主守关议承宗不悦复出关巡视副将王牧民主抚插部欲尼其行报插部入犯承宗不顾抵宁远集将吏议所守众多如凤翼指独世龙请守中后所而崇焕善继及副将茅元仪力请守宁远承宗然之议乃定令大寿兴工崇焕及满桂守之先是虎部窃出盗掠率教捕斩四人象干欲斩率教以谢虎部承宗不可而承宗所遣王楹戍中右护其兵出采木为西部朗素所杀承宗怒遣世龙剿之象干恐坏抚令朗素缚逃人为杀楹者以献而增市赏千金承宗不悦方疏争而象干遭忧候代承宗惠主款者挠己权言督师总督可勿兼用请罢已不可则弗推总督并请以辽抚移驻宁远帝命止总督推而凤翼谓置己死地大恨与其乡人潘云翼万有孚力毁世龙以撼承宗无何有孚为蓟抚岳和声所劾益疑世龙与崇焕构陷乃共为浮言挠出关计给事中解学龙遂极论世龙罪云翼继之承宗愤抗疏陈守御策言拒敌门庭之中与拒门庭外势既辨我促敌二百里外与敌促我二百里中势又辨不见宋割地乎予而又予至于无可予退而又退至于无可退已事可鉴也盖宁远我近而敌远我不进逼敌敌将进而逼我今日即不能恢辽左而宁远觉华烟不可弃复为世龙辩而发有孚等交构状有孚者故侍郎世德子也为广宁理饷同知城陷逃归象干题为广宁道佥事专抚插汉干没多至是以承宗言被斥凤翼亦以忧归朝命喻安性代而廷臣言总督不可裁命吴用先督蓟辽代象干承宗恶本兵赵彦多中制称疾求罢举彦自代以困之朝议不可而止时宁远城工竣关外守具毕备承宗图大举奏言前哨已置连山大凌河速臣饷二十四万则功可立奏帝即命所司给之兵工二部相与谋曰饷足渠即妄为矣故用文移往复缓之承宗再疏促具以情告帝为饬诸曹而师竟不果出初方震孺游士任李达明时举之谴承宗实劾之后皆为求宥复称杨镐熊廷弼王化贞之劳请免死遣戍朝端哗然给事中顾其仁许誉卿御史袁化中交章论驳帝皆不纳会承宗叙五防效劳诸臣且引疾乞罢乃遣中官刘应坤等赍帑金十万及他物赉将士而赐承宗坐蟒膝襕佐以金币当是时魏忠贤益盗柄以承宗功高欲亲附之令应坤等申意承宗不与交一言忠贤由是大憾会忠贤逐杨涟赵南星高攀龙等承宗方西巡蓟辽念抗疏帝弗省往在讲筵每奏对间有入乃请以贺圣寿入朝面奏机宜欲因是论其罪魏广微闻之奔告忠贤承宗拥兵数万将清君侧兵部侍郎李邦华为内主公立虀粉矣忠贤悸甚绕御&#哭帝亦为心动急令内阁拟旨次辅顾秉谦奋笔曰无旨离信地非祖宗制违者法不宥夜启禁门召兵部尚书入令三道飞骑止之又谕九门守奄承宗入齐化门者反接以入承宗抵通州闻命而返忠贤遣人侦之一幞被置舆中后车惟鹿善继而已意渐解而其党李蕃崔呈秀徐大化连疏诋之至比之王敦李怀光云承宗乃杜门求罢五年四月给事中郭兴治请令廷臣议去留论冒饷者复踵至遂下廷臣杂议吏部尚书崔景荣持之乃下诏勉留而以简将汰兵清饷三事责承宗奏报承宗方令诸将分戍锦州大小凌河松杏右屯诸要害拓地复二百里罢大将世钦世禄副将李秉诚孙谏汰军万七千余人省度支六十八万而言官论世龙不已至九月而有柳河之败将士死者四百余人语具世龙传于是台省劾世龙并及承宗章疏数十上承宗求去益力十月始得请先已屡加左柱国少师太子太师中极殿大学士遂加特进光禄大夫荫子中书舍人赐蟒银币行人护归而以兵部尚书高第代为经略无何喻安性亦罢遂废巡抚不设初第力扼承宗请撤关外以守关内承宗驳之第深憾明年宁远被围乃疏言关门兵止存五万言者益以为承宗罪连章丑诋承宗告户部曰第初&#关常给十一万七千人饷今但给五万人饷足矣第果以妄言引罪后忠贤遣其党梁梦环巡关欲傅致承宗罪无所得而止承宗在关四年前后修复城堡数十练兵十一万立车营水营造甲胄器械弓矢炮石渠荅卤楯之具合数百万开屯五千顷宁远屹成雄镇后叙宁远功荫子锦衣世千户庄烈帝即位在晋入为兵部尚书恨承宗不置极论世龙及元仪荧惑枢辅坏关事又嗾台省交口诋承宗以沮其出二年十月遵化已失将薄都城廷臣争请召承宗诏以故官驻通州仍入朝陛见承宗至召对平台帝慰劳毕问方略承宗具对帝称善曰卿无庸往通也且为朕保护京师承宗出漏下二十刻矣即周阅都城五鼓而毕复出阅重城明日夜半忽传旨守通州时烽火遍近郊承宗从二十七人疾驰抵通门者几不纳既入城与保定巡抚解经传御史方大任总兵杨国栋登陴固守而都城已受围承宗乃急遣游击尤岱以骑卒三千赴援旋复遣副将刘国柱督军二千与岱合而发密云兵三千营东直门保定兵五千营广宁门以其间遣将复马兰三屯二城至十二月四日而有祖大寿之变大寿辽东前锋总兵官也偕崇焕入卫见崇焕下吏惧诛遂与副将何可纲等率所部万五千人东溃远近大震承宗闻急遣都司贾登科赍手书慰谕大寿而令游击石柱国驰抚诸军大寿见登科言麾下卒赴援连战大捷冀得厚赏城上人群詈为贼投石击死数人所遣逻卒指为间谍而杀之劳而见罪是以奔还今当出捣朵颜然后束身归命柱国追及诸军其将士持弓刀相向皆垂涕言督师既戮又将以大炮尽毙我军故至此柱国复前追大寿去已远乃返承宗言大寿危疑已甚又不肯受满桂节制因言激众东奔非部下尽欲叛也当大开生路曲收众心辽将多马世龙旧部曲臣谨用便宜遣世龙驰谕其将士必解甲归大寿不足虑也帝喜从之承宗乃密札谕大寿令急上章自列且立功赎督师罪而己代为剖白大寿许之具列东奔之故悉如将士言帝优诏报之命承宗移镇关门承宗抵关遣将朱梅面谕大寿令整兵勤王大寿即发步兵千八百入关而诸将闻承宗世龙至多自拔来归大寿妻左氏又以大义责其夫大寿敛兵待命时溃兵出关关城被劫掠闭门罢市承宗至人心始定乃遣游击祖可法等率骑军四营西戍抚宁三年正月大寿入关谒承宗亲军五百人甲而候于门承宗开诚与语列其所统步骑三万于教场行誓师礼众心释然时遵化已失是月四日又失永平八日又失迁安直下滦州分兵攻抚宁可法等坚守不下遂向山海关离三十里而营副将官惟贤等力战乃还攻抚宁及昌黎不下当是时京师道梗承宗大寿军在东世龙及四方援军在西承宗募死士沿海达京师始知关城尚无恙关西南三县曰抚宁昌黎乐亭西北三城曰石门台头燕河六城东接关门西绕永平皆近关要地承宗饬诸城严守而遣将戍开平复建昌声援始接方京师戒严天下勤王兵先后至者二十万皆壁于蓟门及近京莫利先进天子数下诏督趣诸将亦时战攻然莫能克复承宗议先取滦州令东西诸营&#进而亲诣抚宁督之五月十日大寿及张春丘禾嘉诸军先抵滦城下世龙及诸镇尤世禄吴自勉杨麒王承恩继至越二日克之而副将王维城等亦入迁安承宗入永平十六日诸将谢尚政等亦复遵化帝为告谢郊庙大行赏赉加承宗太傅赐蟒服白金世袭锦衣卫指挥佥事力辞太傅不受而屡疏称疾乞休优诏不允朵颜束不的反复承宗令大将王威击败之复赉银币先以册立东宫加太保及神宗实录成加官亦如之&#辞免而乞休不已帝命阁臣议去留不能决特遣中书赍手诏慰问乃起视事四年正月出关东巡抵松山锦州还入关复西巡遍阅三协十二路而返因条上东西边政八事帝咸采纳承宗初守关阅一品者三载法当考满加恩被劾不敢移吏部是年五月部始奏闻诏加太傅兼食尚书俸荫尚宝司丞赉蟒服银币羊酒复辞太傅不受初右屯大凌河二城承宗已设兵戍守后高第来代尽撤之二城遂被毁至是丘禾嘉巡抚辽东议复取广宁义州右屯三城承宗言广宁道远当先据右屯筑城大凌河以渐而进兵部尚书梁廷栋主之遂以七月兴工工甫竣承宗闻警驰赴锦州遣吴襄宋伟往救大败于长山城中粮尽援绝守将祖大寿力屈出降城复被毁廷臣追咎筑城非策也交章论禾嘉承宗承宗复连疏引疾十一月优旨许之赐银币乘传归言者追论其丧师辱国夺官闲住并夺宁远世荫承宗复列上边计十六事而极言禾嘉军谋抵牾之失帝报闻而已家居七年中外屡请召用不报十一年十一月九日高阳被攻承宗率家人拒守明日城破被执望阙叩头投缳而死年七十有六子举人&#尚宝丞钥官生铈生员鋡镐从子炼及孙之沆之滂之澋之洁之瀗从孙之澈之美之泳之泽之涣之瀚皆战死督师中官高起潜以闻帝嗟悼命所司优恤当国者杨嗣昌辈格之但复故官予祭葬而已福王时始赠太师谥文忠
