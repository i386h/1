<!-- { "loadSidebar": true } -->
按明外史张振秀传其时城破殉难者有寿张王大年曹州楚烟滕县刘弘绪数人大年举进士历御史加太仆少卿以附魏忠贤名挂逆案至是尽节而死烟举进士历龙溪赞皇二县迁户部主事解职归及城失守力抗拒子凤苞以身翼之皆被杀妻赵触柱死弘绪由进士历洛阳知县车驾郎中遇变死　　邓藩锡　王维新　李昌期　郝芳声　樊吉　　人　俞起蛟　丁文明按明外史忠义传藩锡字晋伯金坛人崇祯七年进士历知龙岩嵊二县迁南京兵部主事十五年迁兖州知府时中州地残破已尽兖与接壤土寇蜂起益以饥馑人不聊生藩锡区处家务以一妾一子行甫抵任已闻塞上有警亟缮守具纔数旬四万骑已薄城下走告鲁王曰郡有吏国有王犹同舟也列城失守皆由贵家惜金钱而令窭人饿夫列陴捍御夫城郭者我之命也财贿者人之命也我不能畀彼以命而望彼畀我以命乎王诚散积储以鼓士气城犹可存不然大事一去悔无及矣王不能从藩锡与监军参议王维新同知谭丝曾文蔚通判阎鼎推官李昌期滋阳知县郝芳声副将丁文明王府长史俞起蛟及里居给事中范淑泰等分门死守至十二月八日力不支城破维新犹力战被二十一创乃死藩锡受缚不降被杀妾闻携子投井死鲁王以派亦被杀昌期永年人芳声忻州人&#起家进士昌期尝监军破土寇万众推其才芳声治县有声至是皆死有樊吉人者元城人由进士知滋阳以才擢兵部主事再擢山东兵备佥事未行遇变自刎死起蛟钱塘人由贡生历官鲁府左长史相宪王及惠王立欲易世子起蛟力谏乃已世子嗣位值岁凶劝王赈贷自出粟二千石佐之大盗李青山率众来犯偕淑泰出击大破其众及王被难起蛟率亲属二十三人殉之文明亦战死事闻赠维新光禄卿藩锡太仆少卿昌期佥事余赠恤有差　　范淑泰
按明外史忠义传淑泰字通也滋阳人崇祯元年进士授行人五年冬擢工科给事中上疏言综核之弊以规帝而以仁敬宽简四说进帝以宽简非所急不纳其言已复陈时政五事言主势不可使孤国体不可使卑王章不可使紊宸断不可使偏臣节不可使偷语多刺时事报闻复极陈刑狱繁多乞敕刑官疏理帝褒纳之流贼犯河南追论先任巡抚樊尚璟罪又劾总兵邓&#淫掠状中官张彝宪言天下逋赋至一千七百余万请遣科道官督征帝大怒责抚按回奏淑泰言民贫盗起逋赋难追督不从给事庄鳌献章正宸建言下吏抗疏救之吏部张捷荐逆党吕纯如淑泰极论其谬并论大学士王应熊朋比行私无何又劾捷徇应熊意用其私人王维章抚蜀言维章官西宁坐加征激变落职闲住捷朦胧启事明肆奸欺帝责捷自陈捷诋淑泰党同伐异帝不问已复言维章为云南布政赃私狼籍捷应熊纳其厚贿为门客所首而锦衣不敢问移之刑部员外郎杨惕如遂苟且毕事帝亦不听时皇陵被毁巡抚杨一鹏得罪应熊以座主故力庇之淑泰发其停匿章奏状帝亦不究淑泰乃摭应熊纳贿数事上之应熊捐赀助陵工淑泰又劾其召寇庇奸帝责以挟私求胜终不纳十一年冬上疏言今以措饷故至搜括借助即行之而得再有兵事能复行乎治不规其可久徒仓皇于补救之术非所以为忠也陛下方以清节风天下而乃条叙百官金钱于多寡之间是教之贪也至借贷之说尤不可行京师根本重地迩者物力困竭富商大贾大半旋归内不安何以攘外乞立寝其说又言强兵莫如行法今之兵以索饷则强以赴敌则弱以杀良冒功则强以除暴救民则弱请明示法令诸将能用命杀贼者立擢为大将否则死无赦无以降级戴罪徒为不切身之痛痒帝是其言十五年累官吏科左给事中疏言天下苦兵十余年外无死绥之士内无握胜之臣悠悠岁时坐观成败失治平之道一矣雨泽不降兵役繁兴百姓死伤枕藉相望犹复追呼不休以致人心思乱延盗开门失治平之道二矣加派二千余万损民长寇谁为厉阶既括饷以养兵乃呼饷则有御寇则无失治平之道三矣师行粮从今取给于经过之州县奴辱长吏鞭挞小民劫财掠妻马首如错失治平之道四矣乞召密勿大臣急图驭将足兵安民攘寇方略勿徒饰太平之容致天下日坏也帝然之其秋出典浙江乡试事竣还家十二月兖州受围淑泰竭力固守城破死之诏赠太仆少卿官其一子
　忠烈部名臣列传四十五
　　明十六
　　史鉴
按昌邑县志鉴壬午兵变守北城被执不屈用火焚死　　姜演
按昌邑县志演生员壬午兵变守东南角城陷被执索财物刀背交加演詈骂被杀　　姜惺法　姜恂法
按昌邑县志姜惺法姜恂法壬午兵变同守南城被执骂不绝口而死　　陈自靖　刘希欧　孙显宗　梁润之　孙积　　庆　孙依　迟必扬　邢侯福　于宁　吕鹰　　扬　赵珍按昌邑县志陈自靖刘希欧孙显宗梁润之孙积庆孙依迟必扬邢侯福于宁吕鹰扬赵珍俱生员壬午兵变殉难　　王保泰
按昌邑县志保泰任鸿胪寺序班壬午城陷被游骑所获索财物曰吾极有银钱只不与尔辈骑怒以刃迫之保泰亦怒骂曰速杀我不惧也因被害　　李熙
按昌邑县志熙生员壬午兵变游骑获之迫索财物熙为庄语责以大义兵以刃犯之大骂而终其妻黄氏亦大骂不止同及于祸　　刘元绩
按昌邑县志元绩生员壬午城陷缚至东山营叱索财物元绩怒目视之兵怒甚举火烧之元绩大呼曰我新郭社某也早失父尚有老母幼子不知存亡诸亲友有生还者幸为我道之使知吾死之所在也痛骂而死　　李萃秀
子
弘祯

按束鹿县志萃秀字振扬幼聪慧里中长者器重之弱冠补博士以家贫舌耕以供菽水为兄谋居舍嫁二女天启丁卯荐贤书御史吴直考核孝廉深重其行谊崇祯之季用兵饷不充足兵科曹良直南巡过束鹿萃秀输米充饷曹兵科曰尔穷孝廉也如此也耶倘尽如君不致一人忧社稷矣旌其门壬午筮仕山东昌邑县甫三月城破死之次子诸生弘祯亦从死中丞题请恤赠山东按察司佥事荫一子入监　　王象益按新城县志象益字冲孺晚以岁贡官博兴训导殉壬午之难　　王与玟
按新城县志与玟字文玉象丰子少养于季父考功象春早慧以诗世其家学尤工行草尺牍有苏黄之风天启丁卯乡试考官灵寿耿某得与玟文大奇之将置解首监临覆阅见其策语多侵魏阉駴甚乙之耿力争不可考功闻之曰小子作事故不凡一第何与人事然自此数困场屋会宋文玉居掖垣欲为之地与玟力谢却之掖人王中丞汉子房负才气好谈兵人无敢当者独与与玟言辄服壬午慷慨殉难以死年三十七有笼鹅馆集四卷　　王与盛
按新城县志与盛字崧生象壮子之都孙也美风神工文章能长啸含藏散越曲尽其妙侍御傅彤臣尝叹为神仙中人壬午殉难死年二十余　　王士纯
按新城县志士纯字元生举人与夔子风神玉立工李北海书为诗超诣绝尘尝有咏月诗云乍见一帘水回头月抱肩黄如浮醡酒瘦比压琴弦为人所称其集乱后失传可惜也士纯二十余殉壬午之难　　王与荩弟与璧
　与献

按新城县志与荩弟与璧俱贡生与献监生俱都御史象恒子壬午城破皆殉之　　王与缨
按新城县志与缨廪生壬午城破被执不屈死　　王与斌　王与满　王士驹按新城县志王与斌王与满王士驹壬午城破同殉之　　徐淳如
子
元印

按新城县志淳如壬午城陷挺身殉节子元印亦死之　　张嗣诜
按新城县志嗣诜壬午城陷与妻李氏同缢死　　王士瞻子
启淳

按新城县志士瞻郡增广生壬午率子弟守城城破被执不屈死子启淳诸生亦遇害　　王士琦
按新城县志士琦廪生事继母以孝闻壬午城破死之　　耿庭梓
子
弘雅

按新城县志庭梓庠生壬午守城汛东门城陷率僮仆巷战被执不屈子弘雅求以身代不得同殉难　　张炅然弟炳然
莹然　冲然

按新城县志炅然辛酉副榜弟炳然庚午副榜莹然冲然俱庠生壬午城破同生四人一时殉难　　王与朋
子士熊
　士雅

按新城县志与朋子士熊举人士雅诸生壬午城破同被执与朋气壮辞厉父子皆死之　　王与才
子
士恺

按新城县志与才庠生性孝友壬午城被围时呼诸子与诀曰人无固志城谁与守我死后汝等善事祖母如我在日勿贻我地下忧城陷遇害子诸生士恺随父死　　毕伸
弟
倬

按新城县志伸弟倬俱廪生工部尚书亨五世孙壬午同科副榜是冬城破兄弟俱死　　马骥
按新城县志骥壬午科武举是冬城陷巷战久之力竭而死　　张僎
按寿光县志僎字立所崇祯庚戌科进士任平阳推官听政明断务期得情性岸异不群读书淹博撰邑志壬午城陷不屈死奉旨旌恤　　丁茂桂
按寿光县志茂桂字承休以明经为平谷令再任柏乡有能干声壬午邑城陷死之奉旨旌恤　　张馥
按寿光县志馥字兰台以明经为渭南广文喜读书有文采壬午城陷死之奉旨旌恤　　臧尔令
按诸城县志尔令字玉岩壬戌成进士初授畿南元氏令清而不刻以卓异举入铨部随迁为礼曹主政出而持节睢陈所至有声终以卓异见推故声名籍籍举朝咸为赡仰未几又奉使视兵三晋是时流寇方炽宇内骚动攻城陷阵莫克保全尔令奋不顾家思有以报知遇则掣肘者忌嫉者不遗余力尔令知事必不可为遂移疾以归虽身处林泉间每言及时事辄欷歔泣数行下壬午城毁竟以身殉　　杜律
按滨州志律字以六天启间选贡第一判山西太原府职司宗人廪禄支发时均莫不感悦因每开陈国法祈藩府严拘奴隶无敢为非者七十致仕归崇祯壬午城下被围律与州大夫协力拒守城破死之　　房万祚按高唐州志万祚崇祯十五年被贼执骂不绝口为贼所杀　　许尔昌
按高唐州志尔昌庠生志气磊落当土寇为乱派守东门贼攀城而上尔昌勇有力手揭垛砖奋击之贼自他门入仍手执长矛刺贼立死众寡不敌为贼所缚尔昌骂不绝口遂被杀　　董更化　李士鹏　李之茂　云光远
按高唐州志董更化李士鹏俱贡生李之茂云光远俱生员同死于难　　孙承科
按高唐州志本州教官孙承科守南门拒贼城陷詈骂不屈被杀　　田让畔
按高唐州志教官田让畔守北门被执不屈贼用火燎死　　傅
失
名

按高唐州志州判傅某新任月余城破被执不屈而死其义仆亦死之　　曹璇
按高唐州志璇由岁贡授保定府学教授殷勤教训诸生有同父子不受束修之馈岁时已一串而已素以忠义自许每睹时艰慨然有殉国之志闯贼围保定守御城头不避矢石城陷骂贼不屈而死　　丘镇
按高唐州志镇廪生当本州土寇乘机窃发之时集乡人御之寇执其母镇舍身翼母益触寇怒同时遇害　　李襄
按高唐州志襄庠生素有烈性当四境盗贼蜂起渠魁潘治孙炳劫杀李卫等兄弟四人因掳其妻女上马还营襄奔赴营中厉声骂贼曰贼敢青天白日污人妻女耶吾头可断誓不与汝俱生贼众失色将二妇付襄引回藏城东岳麟家未数日又被潘治掳去襄复怒骂拒之被杀族人收其尸停于客舍贼党孙玉举火欲焚其尸三及门而灭贼众异之曰老四老四死后尚英灵不散耶再拜而去　　王惠京　王淑京
按高唐州志王惠京王淑京俱增广生抗志与难　　罗于宁按兖州府志于宁字宁仪滋阳人崇祯癸酉举人设帐受徒着重订心学丛说条议辛巳救荒二书壬午城破被执不屈死之祀乡贤　　舒万化
