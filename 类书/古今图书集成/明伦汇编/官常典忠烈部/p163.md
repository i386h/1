<!-- { "loadSidebar": true } -->
按明外史忠义传尚卿南平人举于乡为剑州知州崇祯十年十月李自成惠登相等以数十万众入四川大将侯良柱败殁于广元遂攻陷昭化知县王时化死之尚卿知贼必至集士民泣曰城必不能守若辈速去吾死此众泣请偕去尚卿不可阅二日城陷投缳死贼遂长驱陷江油彰明安县罗江德阳汉州吏民皆先遁寻掠郫县主簿张应奇死之陷金堂典史潘梦科死之是月也贼陷州县三十六死事者四人事定赠尚卿右参议时化光禄丞应奇按察司知事梦科将仕郎并赐恤典时化湖广人举乡试第一　　王焘按明外史忠义传焘字浚仲昆山人少孤贫九岁为人后族人有谋其产者焘举以让之独迎养嗣祖母及母惟谨万历末举于乡授海门教谕补仪真擢解州知州崇祯九年补随州州经群盗焚掠户不满千焘训民兵缮守具土寇李良乔为乱歼灭之明年正月大贼奄至焘且守且战击斩三百余人贼攻益力相持二十余日天大风雪守者多散焘知事败入署整冠带自经贼焚其署火独不及焘死所尸植立不仆贼望见骇走已觅州印得之焘所立尺土下事闻赠太常少卿福王时赐谥烈愍建双忠祠与同邑蔡懋德并祀　　吴子骐　刘管　杨元瀛　谭先哲　石声和按明外史忠义传子骐字九逵贵阳人万历中举于乡为兴宁知县天启时安邦彦反围贵阳子骐以母在城内仓皇弃官归崇祯十年蛮贼阿乌谜叛陷大方城逐守将总督朱燮元属子骐诣六广走书召诸目晓以利害果相率乞降燮元上其功优旨奖赏后张献忠死其余寇突至贵阳子骐偕里人刘管杨元瀛等率乡兵扼贼败之贼来益众战败被执俱不屈死管元瀛&#起家乡举管户部主事元瀛府同知同时谭先哲平坝卫人子骐乡试同年生也官至户部郎中贼陷其城与里人石声和皆阖门殉难声和天启中举于乡官宁前兵备参议　　顾人龙
按明外史吴子骐传子麒时有顾人龙者定番州人尝出仕解职家居流贼来犯率士民拒守杀贼甚众城破大骂而死　　徐泽
按襄阳府志泽字兑若襄阳人父为隐君子携之就读偶应童子试太守慈溪冯大奇之戊午葛屺瞻督学楚取冠多士曰子无留行矣即以是科售每上公车回闭户静对如诸生着诗经旷览越十年戊辰中第十九人后刻制艺出海内快读之授遵化令赴任六日城破殉难死中外惜焉加赠太仆寺丞荫一子入监读书母老郡邑而上至中丞咸恤其家不倦以上寿终　　沈尚贤
按郾城县志尚贤号养吾以国学生授蕲州佐罢官里居崇祯丁丑寇势猖獗尚贤独挺立不避家人邻里咸劝之行尚贤毅然曰走欲何之吾虽叨升斗禄亦命官也祸患何避乎寇至乃整衣冠坐于其门厉声怒骂先被凿其齿继剜其面复断其舌而死　　谭允衡按郾城县志允衡少业儒有特操其兄岁贡家贫往应逆贼之辟允衡垂泣挽留不可乃正色曰宁饿死岂可臣贼耶归泣拜于父母墓遂缢其侧而死　　杨廷璧子
济之

按扬州府志廷璧字荆璞江都人以明经授舒城教谕贼张献忠寇邑廷璧分守西门语县令曰予职非守土今日之事义不可辞鼓励军士严守三昼夜矢石皆尽贼伪退伺稍懈猝至城陷被执骂贼遇害子生员济之亦殉父死　　赵之葵　方君简
按安庆府志之葵邑诸生性至孝少与方君简友善君简遂以子逢月师事焉崇祯丁丑贼至君简守护母柩死于贼时之葵闻信白衣冠往哭发其笥得绢殡殓殓未终贼复至杀之逢月至今并祀于家　　笪光宏按安庆府志光宏为人端方有介节随父继武师事方明善捐赀百金建会馆于孔城讲学其中一方向之崇祯丁丑遇流贼不屈而死　　左光灿
按安庆府志光灿邑诸生崇祯丁丑贼突至光灿被缚搜袖中得一簿知为此方保障憾之叱问其故光灿坐骂曰鼠辈杀即杀我岂畏死者哉贼益怒刮舌断足备极惨毒知县张利民表之曰常山并烈请于御史黄耳鼎题旌焉　　左林
按安庆府志林字振先光灿孙邑诸生奉母避贼山中为贼所执不屈而死　　王鼐臣　吴梦旸　雷绵祚
按安庆府志王鼐臣吴梦旸雷绵祚俱邑庠生崇祯丁丑为流贼所执不屈同死之知县杨卓然上其事曰三生皆名子衿也学古力行与浮慕者自别捐躯殉难非辱身者可比鼐之死也以搜出邑令之尺书旸之死也以检得修城之工籍两生皆血性男子一死称志士仁人更可惜如绵祚者志水志山虽与弟兵不反刃誓生誓死总为父仇不共天不屈之贞可对既雕之椿树未伸之志以付方茂之韡华合请疏扬以协舆论词上诸司感动　　柴维焕
按安庆府志维焕字有文邑庠生同三子避贼于陈汉山丁丑春并为贼执维焕身长大饶膂力欲强之偕维焕竟不屈杀长子以胁其从杀其次又杀其三终不为之少服贼杀之　　江襟楚
按安庆府志襟楚字云渚由泰昌元年恩荐授江西兴安知县居官清慎敏察赋鲜重敛诸上台咸目为干吏转琼州府别驾琼苦蜑人时出为患襟楚设备多端寇难全消治状日懋无何病笃遂解组归崇祯丁丑遇流贼被执不屈大骂截舌死　　吴普照
子光璘
　光璞

按安庆府志普照字克明崇祯丁丑以贼逼率乡民团聚格斗十余日寻被害妻孙氏痛夫难哭泣三月而死其四子光璘殉之妇李氏亦不食而死五子光璞妻许氏为贼迫义不受辱死人谓一门五义云　　孙思聪按萧县志思聪字颍白崇祯十年以太学选绵州州判未之任遇流寇至死之　　杨于鼎
侄
令青

按剑州志于鼎举人崇祯十年贼至众溃于鼎率子侄生员令青等与州守徐尚卿守城城陷被执于鼎率众巷战奋臂击贼贼怒支解以死子侄并杀　　顾鼎铉按四川总志鼎铉贡生崇祯丁丑流贼执鼎铉鼎铉骂不绝口贼抉其两目以死　　熊应贤
按固始县志应贤庠生素有才气因流寇肆虐纠众力拒五次崇祯丁丑寇又至力战被执骂贼而死　　张士维　喻于义　刘道源　谢君闻　锺以　　嘉　王玉奎　王玉珍　张映奎按德安府志士维随州人世袭百户崇祯十年二月初一日贼八大王张献忠统众围城破外南关遁去至十一日三鼓时攻城急士维据守北门奋身决战孤城一陷独力难支身被重创犹杀数贼方死贡生喻于义护母斗死生员刘道源谢君闻锺以嘉王玉奎王玉珍俱守城战死张映奎巷战不胜全家闭门坠井而死次日监纪张大金象营龙争先总兵杨世恩合兵追至贼始奔去　　史谏
按德安府志谏字葵赤安陆人泰昌间恩选初知怀远有能声补四川丹棱县再补宝县环宝皆山而僻民尽赖饷以活台使者以不足展其才略特委兼摄郫县崇祯丁丑猝值贼变力守孤城越数月食乏援绝城陷不屈死之四川巡抚梁士济以疏闻部覆赠承直郎加尚宝寺丞崇祀名宦　　李联元
按德安府志联元云梦人居邑东三里曲水湖崇祯丁丑四月夜流贼暗袭邑城道经其地联元恐贼至城中不知遂倡率族众大呼其声震天惊闻城内为贼获詈骂不绝冒刃而死　　郑着中
按潜山县志着中邑庠生强志力学于辞章遇贼胁之跪强项不屈身受数刃贼委而去高声骂贼贼闻回以刃批膺达腋而绝　　吴自周
按潜山县志自周少负才志以明经补九江司训敦文造士声重儒林性素清介家居壁立崇祯丁丑为寇获缚而辱之自周愤詈曰狐鼠辈何敢辱我汝死不旋踵矣贼怒断其首　　王世美
子
命基

按潜山县志世美举明经负气节崇祯丁丑为贼执见其状貌魁梧欲胁为首领不屈且责以大义贼怒杀之子命基邑诸生以哭父不食死　　朱应旗
按潜山县志应旗邑诸生精文义有胆智当寇焰方炽结众保聚手刃数贼贼大至缚之去不屈死　　郑邦符按潜山县志邦符邑诸生品质端严横经授徒年七十七尚应试贼至强其衣巾拜舞邦符曰鼠子敢尔我圣人之徒肯为衣裳辱哉痛詈之贼怒卷以&#席投烈火中死　　王从礼
按萧县志从礼&#仲子也性孝慈克勤俭言行动合矩矱遭崇祯十年八月九日流寇过朱册村从礼同兄从义叔鼎聚众百余誓死御敌执刃前冲奋杀数贼卒以寡不敌众陷乱军然英灵不散生气犹存俟子如春寻见负入卧榻痛恨时艰从容遗嘱延至既朢乃终　　欧阳复
按萧县志复性良直才具武库袭北京武功右卫指挥使历职十七年崇祯九年上疏乞回籍奉祀文忠公上可其奏十年寇蹂躏徐城南淮徐道徐标举复领乡营以当半壁八月御寇被执不屈死之兵宪吊联有白刃断喉难断义黄沙埋骨不埋名之句至今烈之　　张昌祚
按潜山县志昌祚统乡勇黑虎冲杀贼数人死之时崇祯丁丑也　　丘全
按潜山县志贼攻昆仑寨胁丘全使招寨中出降全佯许之至寨门大呼固守勿降贼剜其腹而去　　可大　程龙按太湖县志可大安庆营游击崇祯丁丑以武功加参将值贼围踞太湖奉巡抚张国维遣同副总兵程龙率铁甲三千人进剿遇贼于酆家店奋身破敌贼畏之将遁后知无援兵遂迸力重困虽矢尽粮绝犹血战以死龙亦赴火自焚事闻诏赠之各荫一子　　彭法圣　张自达　戴君德　吉天相　万元　　吉　章明宠　许贻元　王家仁　黄祚增按太湖县志彭法圣张自达戴君德吉天相万元吉章明宠许贻元王家仁黄祚增俱诸生遇兵乱不屈死　　郑二阳
按太湖县志二阳崇祯间城陷捐躯殉难
　　金玉谐
按安仁县志玉谐字赓明幼&#异博极经史试辄冠军由恩选授四川成都判署府篆时流寇张献忠拥众围城玉谐集兵固守久之力竭知事不可为召家人语曰城存与存今城将破矣奈何辱于贼乎遂自尽后城破家人四十余口俱没于难　　刘启
子
善

按永新县志崇祯丁丑楚寇围城邑令申密召南乡乡勇千余人击贼追至西门观音桥启杀一贼贼党断其头其子善左手持父头右手刺杀害父者贼党又断其头尸倚栏杆立父头犹在其手事闻兵巡王庭梅奖之父忠子孝　　刘廷兆
按永新县志廷兆字石梁光禄寺署正死难
　　孙承宗（
