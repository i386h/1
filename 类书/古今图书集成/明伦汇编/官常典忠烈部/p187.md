<!-- { "loadSidebar": true } -->
按明外史忠义传时明字尔极固始人举于乡崇祯中为长垣教谕子路墓祀田为豪家夺时明复其故由国子学正屡迁凤翔知府十六年十月闻李自成入潼关亟治战守备俄溃兵大掠而西人无固志及自成据西安分兵寇旁郡典史董尚质等开门迎贼时明遂自经未死为贼得伪相牛金星曰吾主求贤若渴君至西京不次擢用时明叱曰我天朝命吏肯臣贼耶金星令尚质说之时明厉声责尚质惭而退贼令缚赴西安时明托妻子友人至兴平乘间自缢凤翔既陷属城叛降陇州同知薛应玢武进人时摄州事勒兵守城陷骂贼死宝鸡知县唐梦鲲番禺人举于乡授福宁州学正历知仙居天台富川分水四县在富川有抚猺功坐累谪池州经历摄贵池县事左良玉拥兵下乡民奔入城守者拒梦鲲令悉纳之及改宝鸡贼已逼潼关星驰抵任贼陷凤翔属邑皆叛梦鲲知不可守自缢死　　段复兴　靳圣居　袁继登　董琬
按明外史忠义传复兴字仲方阳谷人崇祯七年进士授南京户部主事历官陕西右参议分守庆阳十六年十月李自成据西安传檄谕降复兴裂其檄集众守逾月贼薄城围数匝发炮石杀贼满濠久之势不支拜辞其母聚妻妾四人及一子一女于楼置薪其上复乘城督战城陷趋归火其楼母亦赴火死乃持铁鞭走北门击杀数贼遂自刎士民葬之西河坪立祠祀之其同时死难者庆阳推官靳圣居安化知县袁继登圣居字淑孔长垣人崇祯元年进士历知济源莱阳二县坐事谪河南布政使照磨擢潞安推官再被谪后亦屡迁&#庆阳时已授刑部主事未行遇贼佐复兴死守城破被执骂不绝口死继登南畿人起家选贡生&#任未浃岁即遘变见贼求速死贼乃杀之其陷宁州也知州董琬亦死之　　简仁瑞　邹教谕　何相刘
按明外史忠义传仁瑞字季麟荣县人由举人历官西安同知迁平凉知府十六年冬贼入关诸王宗室及监司以下官谋遁走仁瑞谒韩王曰长安有重兵讹言不足信殿下轻弃三百年宗社欲何之纵贼压境延宁甘凉诸军足相援必不能支同死社稷亦不辱二祖列宗王不从是夕其护卫卒噪挟王及诸郡王宗室斩关出奔胁仁瑞行仁瑞曰吾平凉守也吾去谁与守众遂去仁瑞乃撤四关居民入城以土石塞门为死守计未几贼檄至乃召所活死囚数辈谓之曰吾昔生汝汝亦有以报我乎皆对曰惟命即托以幼子令卫出城明日贼抵城下守陴者皆哭士民数人草降书乞佥名署印仁瑞怒厉声叱责之正衣冠自经堂上平凉既陷属城悉降华亭教谕邹姓者援曾子居武城义欲避去训导何相刘止之曰吾辈委质为臣安可以宾师自待乃率诸生共守及城陷与教谕皆殉难　　司五教
按明外史忠义传五教字敬先内黄人幼失怙笃学有志行崇祯时以岁贡生为内丘训导十一年邑被兵佐长吏拒守有功迁城固知县剿山寇灭之十六年冬贼据关中分设伪官郡县风靡五教激士民固守有诸生谋内应捕斩之竿其首城上无何伪帅田见秀拥兵至五教且战且守毙贼多贼悉兵攻四日而城陷见秀叱令跪厉声曰朝廷命官肯为贼屈耶贼去其冠带辄自取冠之骂益厉乃被磔　　李支振
按归德府志支振字公麟永城人以理学自勉所著有近思录正心者八慎念自欺自满自讼自责恐惧本体作用修身者七谨言寡欲敬恕克让久道无逸疑信训人者九节俭居官气节化俗指引实践大任留余以贤良方正应辟为盟心十二要一清廉二敬慎三勤劳四仁慈五平易六耐烦七课农八训士九明察十集思十一严肃十二有仕华阴令流寇陷郡携妻子避于河朔之丰邑兵乱破丰殉难　　陈济世
按五河县志济世字斗华为人严气正性不为苟容由岁贡任淮安府沭阳县训导课诸生先与谈忠孝节义娓娓不倦文章力尚醇古多士咸宗师之致仕归崇祯十六年流贼破城众各鸟兽窜贼纵兵四掠济世曰为国诸生不能杀贼当守不能守当死忍僵视其淫妻戮子乎遂整冠带同妻赵氏坐明伦堂骂贼而死　　李盛美
按延安府志盛美榆林人以明经任太湖知县闯逆兵陷城骂贼死其妻亦完节　　吴士任
按合肥县志士任字显伯郡庠生每以忠义自任献忠寇庐任挺身血战被创而死　　吴世煜
按青阳县志世煜字明九都人父大楷为诸生卧病年余躬亲汤药不懈家贫多方假贷市酒肉以进或至自食糠&#崇祯癸未兵乱负父出走贼追至抽刀砍父世煜以身左右卫之曰宁杀我毋伤我父贼感动因舍父而绳世煜颈使为四邻向导世煜佯许诺去邻尚数百步故延缓行度父得匍匐免乃厉声曰我为我父姑许尔耳我何人肯为尔向导耶且生己之父而杀人之父匪仁全己之孝而毁人之孝匪义颈可断向导不可为也贼怒杀之时池太兵备道程世昌拟疏旌之后寝未行　　宋可权　刘士璟
按沭阳县志可权字合中壬辰武进士苞之父也崇祯癸未沭有兵警知县刘士璟率士民据防可权毅然请探兵信回至滥泥洪马被陷衣甲尽污可权登岸复整马甲家人止毋入城可权曰我虽无官守既已身许刘父母何可背义遂匹马复入同士璟死于城守儒学以毅烈旌之后乡人公举于县知县梁文焕曰见危授命士人所难兹独殉难不屈视死如归杀身成仁宋公有焉　　张国纶
按沭阳县志国纶字言如邑廪生英毅豪迈嗜读书深沈有大略崇祯十六年兵变国纶令家人远遁独居城内与邑侯刘士璟决策坚守或有劝其出避者国纶曰刘侯于君其分则臣也臣不可以去君吾辈于刘侯其分则子也子不可以去父使子可以去父则臣亦可以去君刘侯当先我而去矣遂与刘侯同死城守其妻郑氏备棺殓如礼即罄检夫遗产业托伯氏管理毕乃诣柩所裂帛缢死同夫归穴一时人士咸称节义双全云　　鲍世芳
弟世烈　世熙
　子国玮　国璠

按沭阳县志世芳邑太学生居乡恂谨待人忠厚自祖鹤田父益我历官以来家世清白耻涉外事惟日与兄弟子侄辈讲求古诗赋文词时论交重之有邓林玉树之目值崇祯癸未兵变世芳以身殉邑侯刘士璟并弟世烈世熙子国玮国璠同死于难　　葛尔寿
按沭阳县志尔寿邑庠生幼失怙恃事祖父母尽孝宗族称之曰此吾家李令伯也及长有声黉序以节义文章自负刘侯甚重之癸未之变刘侯死城守尔寿以身许刘侯遂与之同死　　阎士选
按河南府志士选济源人崇祯十六年以巩学训署巩篆流寇突至城下攻击请降士选倡率士民誓守封疆日夜防御巩人亦料贼无算然外援不至寇攻击益急越三日众溃城破士选被执不屈骂贼而死妻李氏缢死　　赵发隆
按河南府志发隆邑庠生苦心好学谨厚有守教授后学终岁不出诸户崇祯十六年寇破城被执不屈或劝其礼贼乃叱之曰读书以节义为重今日之事岂可改移乎寻被戮　　周崇礼
按绍兴府志崇礼字敬生山阴人少有奇气通经史奉孀母至孝崇祯间任荥阳县典史时流寇炽甚屡向县令杨节陈缮御计杨不为意寇万余薄城县令弃城走崇礼死守不去贼驾楼车发大炮破县南门犹冲杀贼竟死之会大风作积尸皆血沙土蒙面目独崇礼颜色不变事闻赐祭于死事地方建捐躯报国坊并立祠祀之　　路修德
子
维藩

按杞县志修德崇祯癸未遇袁贼游骑执之逼降骂贼被害其子维藩后遇贼李振海欲与同盟不屈力杀数人而死　　李珍
按郾城县志珍字席之邑庠生崇祯壬午贼至被获有识之者曰此席之先生也释之癸未贼党复至屠杀三千余人珍复被获其逻卒执曳见帅使之拜不屈遂斫其膝复骂不绝口贼以刀截其舌支解死　　张拱辰按荥阳县志拱辰字照南邑廪生天性忠孝文名籍甚学以敛华就实力行务本为要执父丧居庐茹素朝夕哭奠不履城市者三年葬礼一遵文公家礼崇祯十五年中原陆沈群盗蜂起郑州守鲁世任夙知其素履请于抚按委练乡勇以捍地方有土寇张步云者据香炉山大为荥害拱辰以书招谕之不悛悉力攻之擒步云荥境赖以安十六年春嵩少大盗申靖邦转掠荥汜郑密等处拱辰同州守追剿之贼佯败诱入伏中兵起四围攻之拱辰被执骂声不绝乃遇害　　宋永誉
按永年县志永誉字葆耻石碑口人举人授郿县令郿素多盗时有贺逆者蓄异志永誉忧之预画战守计绅士悉言邑无重兵势不能御叱曰臣子之义誓与此土共存亡战不克守则无虞也亡何贺逆持牌诱之降绐以厚禄碎其牌下持牌者于狱贼遂薄城下攻五日夜多方御之然众寡难支城陷被执贼不忍杀温言劝降永誉挺立骂不绝口索邑符不予贼怒手刃之事闻赠陕西按察司佥事荫一子入监读书　　李崇谦
按新郑县志崇谦身先城守倡义拒贼衣冠北拜遇害不屈　　刘澄若　刘耀祖　刘昶　刘晏　刘溱若　　刘绅　刘雅化　宋锜　杜畅之　沈道脉　　沈作孚按新郑县志刘澄若刘耀祖刘昶刘晏刘溱若刘绅刘雅化宋锜杜畅之沈道脉沈作孚俱生员流贼攻城竭力分守殉难死　　李应祝　李之妍　李天植　李林盛　高有　　则　高祚昌　高权　白光复　毛南宫　张　　文彩按新郑县志李应祝李之妍李天植李林盛高有则高祚昌高权白光复毛南宫张文彩俱生员流贼攻城竭力分守殉难死　　秦钵　秦标　牛时发　牛时耀　王举　王　　臻　吴生太　吴绍太　田生芝　赵升阶　　陈瑜按新郑县志秦钵秦标牛时发牛时耀王举王臻吴生太吴绍太田生芝赵升阶陈瑜俱生员流贼攻城竭力分守殉难死　　柴彬　高灿　蔡勃然　沈忱　赵钱　陈赤　　衷　白育秀按新郑县志柴彬高灿蔡勃然沈忱赵钱陈赤衷白育秀俱生员遇贼不屈而死　　陈希安　王尚义　樊体健　刘汇若　刘瀚　　若　刘孝　陈九叙按新郑县志陈希安王尚义樊体健刘汇若刘瀚若刘孝陈九叙俱守城殉难　　冯三仁
按新郑县志三仁性秉正气状貌魁梧赳赳不犹人流贼强以伪札三仁大骂触贼怒死之　　刘棨
按新郑县志棨生员赋性刚直轻财重义建坊成父名虽贫无怨贼犯境骂贼殉难至死不屈　　乔信宸
按荥阳县志信宸邑庠生开设义塾诲育人才及门成就甚众崇祯十六年李自成寇陷中原札委伪官时信宸奉巡抚宪文捍卫地方伪官入荥境率众缉捕之既而贼众大至信宸力屈被执骂贼而死　　魏尚贤按郑州志尚贤闯贼破城慷慨不屈贼缚之令跪厉声大骂曰吾为朝廷大臣肯屈膝死贼乎寻遇害　　阴化阳　王其俭按郑州志阴化阳王其俭闯贼破城殉难死
　　王敬
按郑州志敬庠生流贼过郑敬为贼所执挺身不屈骂贼而死其妻阴氏同骂贼死　　宋良儒
按郑州志良儒廪生闯贼破城为贼所执义不受屈投井而死　　郑化成
按郑州志化成庠生闯贼将至劝父避寨独留于家城破被执骂不绝口死　　张我敏
弟
鲸

按汜水县志我敏生员与胞弟鲸癸未之变流寇围攻其寨二人躬操矢石率众悉力拒守既而度不支闭眷属于一室发火焚之二人亦赴火死　　郭光斗
按密县志光斗挺身杀贼势危自刎其妻郑氏闻夫逝厉声言曰夫为国死妻为夫殉分也遂投缳　　李长孕按南阳府志长孕内乡诸生遇流寇刃加于颈大骂不屈而死　　申尔忠
按南阳府志尔忠字献赤内乡诸生李贼至搜获之曰随我南行与汝官尔忠曰我死为直鬼不愿生为伪官遂投井中贼钩出之尔忠遂绝食积十二日而死　　符光宏
按南阳府志光宏内乡诸生流贼至骂不绝口因遇害　　许起龙
叔
惟一
　许士俊　王鲸　郑培　郑
　　重　郑之镐　郑之铉
