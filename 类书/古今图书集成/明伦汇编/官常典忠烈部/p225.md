<!-- { "loadSidebar": true } -->
按明外史曾樱传鼎铨字维衡重熙同邑人崇祯十三年进士除翰林检讨充永王讲读官疏救刘宗周几获罪李自成陷京师鼎铨出谒贼败南还唐王时曾樱荐鼎铨王以其降贼命予知府衔赴赣州军自效寻复其故官赣州破退隐山中已闻金声桓叛鼎铨乃举兵以应永明王屡擢为兵部右侍郎兼翰林侍读学士声桓灭鼎铨往来张自盛曹大镐军后至广信张村为守将所执系南昌狱谕之降不从令作书招重熙亦不从鼎铨自降流贼为乡人非笑尝欲求一死所至是不少挫从容就刑乡人更贤鼎铨已重熙大镐相继败而都昌督师余应桂亦以是岁亡江右兵遂尽　　李特万
弟
兆寅

按澄海县志特万弟兆寅鸥汀陇头乡人俱业儒寨破时特万兄弟同母陈氏妻庄氏兆寅妻陈氏男女共九人皆自焚死　　许鼎新
按澄海县志鼎新字茅子鸥汀人诸生屡试前矛值海盗数千猝至鼎新统众捍御随方应变相持七昼夜后寨破被执慷慨骂贼而死　　王之仁
按滦州志之仁字九如之心亲弟任苏州镇守总兵官洪光被俘舟师溃散之仁率所部入于海志图恢复见事无成自率官丁登岸冠服赴督师洪以客礼见喻晓百端力劝归命掀厉顾曰王之仁来受死耳恐海中自裁人未知我身岂可降哉洪奏闻戮于江南省
　忠烈部艺文一
