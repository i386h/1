<!-- { "loadSidebar": true } -->
按明外史忠义传美字在中新建人崇祯时由乡举为常山知县母忧归服阕起官宜城兵燹之余民生淍瘵及张献忠据谷城人情益惧美安辑备至献忠陷襄阳遣兵来犯美偕守备刘相国迎击贼中伏败去巡按御史上其功获叙录抚治都御史王永祚以六等课所部有司美居上上荐于朝未及擢用十五年冬李自成连陷洛阳南阳汝宁长驱犯襄阳左良玉先奔永祚及知府以下俱遁贼入城乡官罗平知州蔡思绳福州通判宋大勋殉节贼分兵寇宜城枣阳谷城光化均州美守宜城固拒八昼夜城陷抗骂不已为贼支解训导阳城田世福亦死之枣阳知县郭裕清江人十四年春由举人授任甫视事献忠至良玉屯近邑裕单骑邀与共御贼却去至是贼将刘福来攻裕发炮石击伤多贼愤攻益力城裕身被数槊大骂贼支解之阖门遇害光化知县万敬宗南昌人贡生到官以死自誓贼薄城遂自尽贼义之引去城获全乡官韩应龙举人历官长芦盐运使不受伪职自缢死谷城知县周建中亦殉节均州知州胡承熙被执不屈与其子尔英俱死承熙有能声永祚课属吏亦列上上迁刑部员外郎未行而遇难贼既陷襄阳分兵犯郧阳之保康知县万惟坛与妻李氏俱死之惟坛曹县人恩贡生　　谌吉臣　濮有容　袁启观　廖应元　刘申　　锡按明外史忠义传吉臣字仲贞南昌县人父应华万历时以参将援朝鲜战殁吉臣由举人崇祯中为云梦知县十五年十二月李自成陷襄阳其党贺一龙陷德安安陆知县分水濮有容一门十九人皆死吉臣亟遣孥归身效死勿去明年正月城陷被执不食累日贼临以兵乞速死贼壮之欲授以官不屈驱上马曰我失守封疆当死此更安往乃见杀袁启观者云梦诸生也贼据城启观立寨自守怨家告贼执去出题试之启观曰汝既知文亦知乱臣贼子人人得而诛之邪贼怒杀之廖应元安陆诸生也城陷乡民皆结寨自保贼将白旺连破数十寨应元守益坚奸人执送旺旺问汝欲何为厉声曰欲杀贼尔贼怒射杀之应山举人刘申锡养死士百人城陷谋恢复兵败为旺所杀百人皆战死　　卢学古　张郊芳　程之奇　朱士完　彭大　　翮兄修翮
　侄龙跃

按明外史忠义传学古夏县人举于乡授衡水知县迁承天府同知摄荆门州事崇祯十五年十二月李自成寇荆门学古誓死守学正黄州张郊芳训导黄冈程之奇亦盟诸生于大成殿佐城守贼环攻四日无援城陷学古骂贼不绝口剖腹而死郊芳之奇亦不屈死有朱士完者潜江举人乡试揭榜夕梦黑帜堕其墓门粉书乱世忠臣四字至是贼破承天长驱陷潜江士完被执械送襄阳道由泗港啮指血书己尽节处遂自经贼所过焚毁独士完所题壁独存又有彭大翮者景陵之青山人贼逼承天大翮出所著平贼权略上之当事不能用遂自集一旅保乡曲邀斩贼过当贼怒雨夜袭之大翮太息曰吾子孙阵亡已尽吾何用生为赴水死按安陆府志大翮与兄修翮侄龙跃辈击杀数贼不胜同赴河死　　撖君锡　张允修　李友兰　王维藩　王图　　南　李云　吕调元按明外史忠义传君锡字宾王绛县人为诸生有声从游者甚众崇祯中为荆州府训导十五年十二月李自成既陷襄阳遂陷夷陵荆门向荆州湖南巡抚陈睿谟急渡江入城奉瑞王常润南奔监司以下皆奔士民遂开门迎贼君锡正衣冠端坐明伦堂贼至欲屈之诟骂而死贼大索缙绅故相张居正子尚宝丞允修不食死户部员外郎李友兰不屈死诸生王维藩率妻朱及二女避难为贼所掠维藩令妻女赴井死遂见杀诸生王图南亦避难被执抗骂死夷陵李云由乡举历武功知县颍川知州州人祠祀之谢事归知明祚将移大书名义至重鬼神难欺二语于牖以自警及城陷不屈执至江陵绝食旬日卒吕调元者归州千户也贼陷城士民悉归附调元独率部卒格斗陷重围中招之降大骂死乱刀下　　吉孔嘉
子
惠迪
　王端冕　陈广心　王一统
按明外史忠义传孔嘉洋县人幼时诉父冤于巡按御史获释以孝称举崇祯三年乡试授宁津知县蠲繁苛除寇贼阖邑颂德迁顺德同知调真定寻擢顺德知府十五年冬顺德受围孔嘉悉力捍御力屈城破与妻张氏长子贡生惠迪次子妇王氏&#死焉赠太仆少卿妻子皆获旌畿内以守城被难者又有王端冕字服先江陵人由举人为赵州知州以廉惠得民城破被执死之教谕陈广心元城人起家乙榜城将破衣冠危坐以待诸子环泣请避厉声曰吾平生所学何事岂为儿女子恋恋邪遂被杀训导王一统成安人居家多义行死节明伦堂各赠恤有差　　唐铉按明外史吉孔嘉传畿内以守城被难者又有唐铉字节玉雎州人崇祯七年进士历定州知州死之赠右参议　　高维岱　李时正　邸养性　刘维蕙　曹一　　贞　董调元按明外史吉孔嘉传畿内以守城被难者又有高维岱昌邑人举于乡为永清知县视事甫旬余即遇变一门死之典史李时正教谕邸养性乡官刘维蕙同死清丰破教谕曹一贞训导董调元亦死焉维岱赠佥事余赠恤有差　　傅梅　孟鲁钵　张凤鸣
按明外史忠义传梅邢台人万历十九年举于乡除登封知县善政具举公余撰嵩史十三篇迁刑部主事张差以梃击系狱诸司官胡士相劳永嘉等将以疯癫蔽狱梅愤夜诣同官陆梦龙曰人情佐奸而甘心储皇吾虽恤刑山右当上疏极论君与我共事乎时侍郎张问达署部事梦龙曰张公遇我厚未尝力争遽上疏若张公何当更言之明日梦龙与梅见问达反复言之问达乃令会士相等再鞫及差供至击皇太子士相即推案起狱竟不具梅益愤已问达纳梦龙言再令十三司会鞫梅后至众问狱有两议君如何梅曰奸人欲害皇太子安得持两议果尔请立一标为皇太子者左为贼者右复有言当慎者主事王德坤面发赤厉声曰奸人欲害储皇乃不敢诘何言慎也既而会鞫差始成狱比差弃市梅虑其潜易躬请监刑自是为时所疾以京察夺其官天启初御史焦源溥讼于朝起陕西布政司都事都御史冯从吾推引之擢户部主事六年春御史曾应瑞劾其呈身从吾遂削籍崇祯中起故官历台州知府解职归十五年冬畿辅戒严梅捐二千金与中书舍人孟鲁钵张凤鸣佐顺德知府吉孔嘉募兵共守及城破皆死之十七年三月赠梅太常少卿鲁钵工部主事　　李其纪　鹤举　杜斗愚　郑献书　贾太　　初　申为宪按明外史傅梅传梅同时乡居死难者清丰则吏部郎中李其纪黄州推官鹤举富阳知县杜斗愚南乐则监生郑献书河间则襄阳知县贾太初永年则山东副使申为宪其纪太初为宪皆进士斗愚举人　　邢国玺　冯守礼子摅奇
　拱奇
　张日新
子
光裔

　　安守夏　张予卿　朱迥添　任万民　文昌　　时　申周辅　李耿　吴良能　周启元　刘　　光先按明外史忠义传国玺长葛人崇祯七年进士授潍县知县改建石城尽心民事庄烈帝以修城郭练民兵储糗粮备戎器四事课天下有司率视为具文惟国玺奉行如诏上官交荐迁户部主事运道梗于盗有议开胶莱河者国玺力陈其便擢登莱兵备佥事经度河道十五年畿辅戒严部檄征山东兵入卫国玺监督至龙冈猝遇警至部卒惊惧欲窜国玺叱止之身先搏战矢刃交加堕马死久之抚按不奏帝降旨严责乃具闻赠恤如制当是时山东郡县势如破竹直抵海州赣榆沭阳丰沛列城将吏或弃城遁或献金帛迎降其身死封疆者有冯守礼张日新张予卿朱迥添任万民文昌时李耿吴良能吴汝宗周启元刘光先十一人守礼猗氏人举于乡县令有疑狱语诉者得冯孝廉一刺狱即解其人怀金以告拒不听选平定州学正诸生兄弟争产相讦馈以金守礼严却之开示以友悌皆解去由莒州学正迁知莱芜至是与二子摅奇拱奇&#自杀日新浙江建德人由岁贡生为宿松训导齐东教谕见海内寇起时与诸生讲艺习射招土寇安守夏降之及齐东被围与守夏登陴守城陷及子光裔死之妻方氏立自刎守夏亦从死予卿知阳信城破殉难迥添者沈阳宗室也居潞安由宗学贡生为邹平知县城失守全节以死万民阳曲人为诸生见乡郡被寇草救时八议守城二十策献之当事果得其用以保举授武城知县在职三年有能声竟殉城死昌时全州人举于乡为临淄知县以廉慎得民城受围与训导申周辅共守城破举家自焚周辅亦被难耿大兴人崇祯十三年进士知寿光自缢城上良能辽东盖州人举顺天乡试知滕县捍御山寇邑赖以安及是城将破尽杀家属拜母出力战死启元黄冈人举于乡知高苑县城破朱衣坐堂上死之光先知丰县时骑兵二千营西城外不攻夜一人自营逸出语城上人曰得梯即攻不信又有逸者曰梯成立攻矣妇人亦自营出曰尽甲矣昧爽突攻西南陬城中力御之忽已登西北陬光先死焉　　孙天爵
按兖州府志天爵滋阳人世袭鲁府仪卫副使壬午城破天爵语子曰吾家世受国恩当以死报父子妻女凡六人俱沉于井　　张振秀　刘源清　陈兴言　路如瀛　徐应　　芳　陈翔龙　张宗衡　邢泰吉　尹任　贺　　秉钺按明外史忠义传振秀临清人万历三十八年进士授肥乡知县以才调永平迁兵部主事泰昌元年改吏部更历四司至文选员外郎乞假归崇祯改元起验封郎中历考功文选二司时魏忠贤已殛清奸党登贤良振秀有力焉擢太常少卿督四夷馆坐事落职归十五年闰十一月河间被围远近震恐临清总兵官刘源清偕榷关主事陈兴言同知路如瀛判官徐应芳吏目陈翔龙在籍兵部侍郎张宗衡员外郎邢泰吉临汾知县尹任及振秀等为守御备未几城被围力拒数日援不至城破&#死之天津参将贺秉钺以扶父榇至临清巷战终日矢尽被执死之兴言未详如瀛陵川人应芳临川人翔龙萧山人泰吉任皆进士宗衡同邑进士源清泽清弟赠荣禄大夫太子少保秉钺太宁左卫人崇祯四年登武科一甲第三人　　王大年　楚烟
子
凤苞
　刘弘绪
