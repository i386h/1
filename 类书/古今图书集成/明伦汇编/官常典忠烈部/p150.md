<!-- { "loadSidebar": true } -->
按明外史忠义传良相者乌撒卫指挥也为人慷慨奇节天启初樊龙等反于四川巡抚李&#召置麾下与筹军事良相策安邦彦必反佐&#为固守计寻以祖母疾乞假归泣语&#曰乌撒孤城密迩水西且与安效良相雠水西有变祸必首及良相无子愿以死报国乞建长策保此一方&#亦泣下逾月邦彦果反围其城良相固守不下久之外援不至城陷自缢死同官李应期朱运泰蒋邦俊亦遇害时普定卫王明重威清卫丘述尧平坝卫金绍勋坝阳把总简登龙里故守备刘&#&#子景并死邦彦之难而训导刘三畏贼至不避兀坐斋中见杀人称龙里三刘　　徐可求　孙好古　骆日升　李继周　黄守　　魁　王三宅　王世科　熊嗣先　万金按明外史本传可求浙江西安人举进士历知南昌江浦上海三县有治绩屡迁考功文选郎中泰昌元年由太常少卿擢右佥都御史巡抚四川为政严明属吏畏服给事中明时举御史李达者蜀人也奉命征土司兵与可求等并莅重庆永宁宣抚奢崇明遣其&#樊龙等率兵来会时举达颇责馈遗诸土司多不服土司志在冒饷兵不如额可求以饷乏议汰之相持阅月龙等忿怒欲为变可求等不为意至九月阅兵演武场可求复谕以简汰意龙抗声言兵已久集汰之将不利可求犹难之参政楚雄孙好古见众情汹汹力请毋汰可求颔之犹欲阅实其数乱兵遂&#拥而上挺刃拟可求可求厉声大言逆贼敢反耶声甫脱口刃已揕&#死好古及副使惠安骆日升南昌李继周并被害总兵官黄守魁时驻城外闻变急督兵入讨道狭民居稠格斗不利为群贼刺死妾闻亦赴水死同时被难者推官王三宅顺庆府同知王世科叙州府同知熊嗣先遵义参将万金等十数人惟时举达逾城得脱事闻可求赠右都御史荫本卫指挥佥事好古日升继周赠光禄卿荫本所百户三宅世科嗣先赠尚宝卿荫试百户并世袭赐祭葬时举达被逮褫职　　张振德　刘希文　徐大礼
按明外史忠义传振德字季修昆山人祖情从祖意皆进士情福建副使意山东副使振德由选贡生授四川兴文知县县故九丝蛮地万历初始建土墙数尺户不满千永宁宣抚奢崇明有异志潜结奸人掠卖子女振德捕奸人论配之招还被掠者三百余人崇明贿以二千金振德怒却之裂其牍天启元年方赴成都与乡闱事而崇明部将樊龙杀巡抚徐可求重庆知府章文炳巴县知县段高选皆抗节死贼遂据重庆叛时振德兼署长宁去贼稍远从者欲走长宁振德曰守兴文正也疾趋入城长宁主簿徐大礼与振德善以骑来迎振德却之督乡兵与战不敌退集居民城守会大风雨贼毁土城入振德命妻钱及二女人持一剑坐后堂曰若辈死此吾死前堂乃取二印系肘后北向拜曰臣奉职无状不能杀贼惟一死明志妻女先伏剑死乃命家人举火火炽自刭一门死者十二人贼至火所见振德尸面色如生左手系印右手握刀忿怒如赴敌状皆骇愕罗拜而去事闻赐祭葬赠光禄卿谥烈愍敕有司建祠世荫锦衣千户振德既死兴文教谕刘希文代署县事甫半载贼复薄城誓死不去妻白亦慷慨愿同死城破夫妇骂贼并死之大礼守长宁城亦陷大礼曰吾不可负张公一家四人仰药死赠重庆同知世荫百户　　章文炳按明外史张振德传文炳长泰人万历四十一年进士除户部主事历郎中迁知府治行廉洁吏民爱之贼既杀徐可求及副使骆日升李继周等文炳骂贼遂被杀贼后知其贤为觅尸殡而归之丧出江上夹岸皆大哭赠太仆少卿再赠太常卿世荫外卫副千户　　段高选
父
汝元
　左重　王硕辅　洪维翰
　　黄启鸣　赵恺　冯凤雏　苏朴　袁一修　　张志誉　宋应&#按明外史张振德传高选云南剑川县人万历四十七年进士樊龙等变起高选适在演武场立遣吏归印于署厉声叱贼贼魁戒其下勿杀而高选骂不绝声遂遇害父汝元母刘侧室徐及一子一女闻变皆自尽仆冒死觅主尸亦被杀初荫尚宝卿世荫外卫试百户崇祯元年子暄援振德例叩阍请优恤赠光禄卿世荫锦衣千户建祠奉祀汝元等亦获旌十五年高选子复以谥请赐谥恭节时先后殉难者灌县知县蒙化左重率壮士追击贼于成都力战马蹶骂贼死南溪知县王硕辅城陷自尽为贼支解桐梓知县洪维翰城陷夺印不屈死典史黄启鸣亦死郫县训导赵恺率众击贼被刺死遵义推官冯凤雏挺身御贼被创死遵义司狱苏朴威远经历袁一修义不污贼坠城死大足主簿张志誉典史宋应&#集兵奋战力屈死所司上其状赠重硕辅维翰尚宝卿世荫千户启鸣重庆通判恺重庆同知俱世荫试百户崇祯十二年重子廷&#援高选例乞恩命如其请　　董尽伦　李忠臣　高光子
在昆
　胡缜　聂
　　绳昌　吴长龄　胡一夔
按明外史忠义传尽伦字明吾合州人万历中举于乡除清水知县调安定咸有惠政秩满安定人诣阙奏留诏加巩昌同知仍视县事久之以同知理甘州军饷解职归天启初奢崇明反率众薄城尽伦偕知州翁登彦固守贼遣使说降尽伦大怒手刃贼使抉其睛啖之屡挫贼锋城获全乃率众援铜梁复有功寻被檄捣重庆孤军深入伏四起遂战死赠光禄少卿世荫千户建祠奉祀寻改荫指挥佥事崇祯初论全城功改荫锦衣千户其时里居死节之士大夫皆未蒙赠恤为附于篇李忠臣永宁人官松潘参政家居陷贼募死士密约总兵官杨愈懋令以大兵薄城己为内应事泄合门遇害高光浚州人尝为应天通判城陷剃发为僧与子在昆募壮士杀贼百余贼怒追至大叶坝光骂贼不屈与家众十二人同死胡缜永宁举人预策崇明必反上书当事当事不为意后贼起被执严刑锢狱中弟纬倾家救免之乃纠义徒潜结贼将张令等执伪相何海若部勒行阵自当一面数有斩馘贼甚畏之既而为火药焚死聂绳昌富顺举人毁家募义勇御贼战死吴长龄泸州监生率众恢复泸州寻中伏父子俱战死胡一夔兴文人仕为龙阳县丞被执不屈死　　龚万禄
子
崇学
　李世勋　翟英　韩应泰
　　郁联若　张羽
按明外史忠义传万禄贵州人也目不知书有胆志膂力过人从刘綎征杨应龙先登海龙囤上官署为守备戍建武所奢崇明反众推万禄为游击将军主兵事指挥李世勋名位先万禄亦受节制戮力固守崇明谋犯成都惮万禄牵其后遣部将张令说降令因与万禄结绐崇明以降崇明果遣他贼来戍万禄胁降之先后诱杀贼无算乃微服走叙州说副使徐如珂曰贼精骑萃成都留故巢者悉老弱诚假万禄万人直捣其巢彼必还兵救成都围立解矣如珂奇其计而不能用及贼退去寻悉众来攻万禄邀击十里外兵少败还城遂陷世勋具衣冠再拜率家属自焚死万禄手刃两妾两孙自刎不殊乃握&#驰出大呼我龚万禄也孰能追我者贼相视不敢逼走至叙州乞师巡抚朱燮元遂以兵复建武会官军败于江门贼四面来攻万禄力战三日手刃数十人与子崇学并死诏赠都督佥事立祠赐祭世荫百户时成都卫指挥翟英扼贼龙泉驿成都后卫指挥韩应泰赴援成都遇贼草堂寺小河所镇抚郁联若鏖贼城西茂州百户张羽救援郫县皆力战死　　洪应科
按宁波府志应科字愧之自幼淹贯书史中万历辛卯科举人以父埙司训老遂谒选任嵊县教谕升善化县知县剖讼立决民为谣曰公决狱一何速民裹粮不隔宿粟一升可往复故称为洪一升云丁艰服阕补知宜黄县所入俸置义仓饥民多所存活寻升顺庆府同知时蜀有奢苗之乱势张甚总督知应科有胆略属监军事誓为朝廷死绥每抵贼垒掳获无算贼胆落往往自却会诸路进剿奢将樊龙樊虎刺中应科既负重创犹呼曰我死魂必灭贼遂卒事闻于朝赠尚宝司卿荫一子世袭定海卫百户　　周思稷　李国栋　孙枝衍　杨之宁　胡仰　　极按贵州通志思稷郡人以举人为新会令致政归天启初安逆围城困守经年以食尽自缢同时效忠而死者乡官李国栋孙枝衍杨之宁胡仰极不能悉纪其事附记于此　　薛三桂
按卢龙县志三桂举人云南永宁州知州遭奢酋之变死难赠按察佥事　　王引昌
按嘉兴县志引昌字永叔嘉靖癸丑进士三锡子也万历辛卯登顺天乡荐授思州司理升贵阳同知天启改元檄兵入援调募失策奢宁据永宁以叛永宁贵阳属也引昌度兵寡难支乃具揭缴印上之抚按无何宁果来索印且啖以利引昌拒之乃北面再拜入署缢死一家十三口悉遇害事平抚按上其事谕祭葬恤赠光禄卿子世骏袭锦衣卫千户　　傅炳清
按四川总志炳清字光宇简州庠生天启辛酉蔺酋奢崇明叛炳清为所执不屈大骂蛮贼怒杀之事闻旌表　　聂纯昌
按四川总志纯昌天启辛酉孝廉是岁冬奢酋叛直犯县城纯昌鼓集乡勇数百人拒贼东津杀贼甚众后败被执不屈死荫其子　　赵邦清
按真宁县志邦清进士因奢酋之变起四川遵义参议招抚降叛恢复地方深入蔺穴捐躯殉难追赠光禄寺少卿荫一子
　忠烈部名臣列传三十八
　　明九
　　徐朝纲
孙
应魁

按明外史忠义传朝纲云南晋宁人万历二十八年举于乡天启元年授安顺推官至即署府事明年安邦彦反来攻朝纲督兵民共守土官温如璋训导周国光开门迎贼朝纲方出城督战为贼所执胁之降不屈索其印骂曰死贼奴吾头可断印不可得贼怒刀斧交下而死其妻闻之登楼自缢长子妇急举火焚舍挈十岁女跃入烈焰中死孙应魁年十六持矛溃围出城觅其祖遇贼被杀婢仆从死者十一人五年正月恤殉难诸臣赠朝纲光禄少卿荫子入国学子天凤甫第进士即奔丧归服阕授户部主事拜疏言臣家一门臣死忠妻死节妇死姑孙死祖婢仆死主此从来未有之节烈乞如张振德例再加优恤臣母臣嫂一体旌表帝深嘉之再赠光禄卿改荫锦衣世千户赐祭葬立祠建坊诸从死者皆附祀国光被获伏诛妻子为奴其后毕节同知杨以成之子举人兴南广顺知州郑鼎之子举人昆贞皆援朝纲例请厚恤其父庄烈帝初即位并允行之　　杨以成
弟
以恭

按明外史徐朝纲传以成云南路南人万历中由贡生授贵阳通判理毕节卫事秩满进同知仍治毕节天启二年安邦彦反围贵阳以成具蜡书乞援于云南巡抚沈儆&#书发而贼已至与战却之无何贼来益众以成遣吏怀印间道走贵州身督吏民拒守会援兵至贼方夜逃而卫吏阮世爵为内应引贼入城城遂陷以成仓皇投缳贼絷之去乃为书述贼中情形置竹筒中令弟以恭赴云南告变行至散纳溪贼搜得其书遂并以成杀之家属死者十三人五年正月赠按察佥事赐葬崇祯初再赠光禄卿世荫锦衣千户赐祭葬建祠立坊以恭亦附祀　　郑鼎　金灿　胡士统
按明外史徐朝纲传鼎字尔调龙溪人乡举为贵州广顺知州策安邦彦必反上书当事言状州故无城督民树栅实以土无何邦彦果反遣兵来攻鼎誓死固守或言贼势盛宜走定番鼎曰吾守土吏也义当与城存亡及贼入与土官金灿端坐堂上并为贼所杀婢仆从死者六人吏目胡士统被执亦不屈死巡抚李&#上于朝赠佥事赐祭崇祯元年再赠光禄卿世荫锦衣子户予祭葬有司建祠子昆贞后举进士历御史尚宝卿　　孙克恕　王昌引
