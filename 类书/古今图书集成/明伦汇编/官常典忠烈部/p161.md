<!-- { "loadSidebar": true } -->
按汜水县志敬君因流贼入其家大骂全家被杀　　赵名芳按汜水县志名芳生员同邑令周腾蛟守摩天寨被贼所执骂不绝口不屈死　　刘毓嵩
按汜水县志毓嵩生员为贼所执大骂不屈贼以铁锁吊于树上以火燎灼而死　　陈宪章
按汜水县志宪章廪膳生岁乙亥流贼至待以无礼宪章大怒极口斥骂曰我烈丈夫也尔贼何不速杀我贼遂脔之　　李崇一
按杞县志崇一字孕萼戊辰进士授宝坻令邑多珰族崇一严正不阿忤旨被逮下宝坻狱后寇乱城破贼劫之降大骂不从竟死之　　戴闰
按杞县志闰字玉黼邑庠生崇祯乙亥寇乱闰纠集勇士御寇被执死之　　魏琦
按杞县志琦与戴闰御寇格杀数贼后被执同戴闰死之　　周如汤
按镇平县志如汤字弗如崇祯间以恩选为南宫县丞时流寇猖獗攻城甚急如汤与令分守汛地登陴励众面中三矢而不移有雷万春风疮发而死　　刘岱按镇平县志岱邑庠生材勇绝人因寇乱倡义守城累功上闻擢为练总崇祯八年入山追剿贼众围困力战死之　　赵奎光
按唐县志奎光字射斗邑庠生严毅有守刚方不屈闯逆陷城誓不从贼妻张氏抱幼孙女投水死奎光语子曰儿辈奋力以图后效我愿为厉鬼以灭此寇氛矣不数月相继而殁　　周曰琮
按唐县志曰琮字世美廪生闯逆构难遁居山征辟授之以官不起迫以死不屈临卒见其左股镌有字云死不从贼　　赵天裕
按唐县志闯贼陷宛城天裕矢志坚守愤不顾身中炮几危贼欲生之曰死矣即为今日事临绝大呼曰只身何能当百万愿为厉鬼杀此贼遂死　　汪先登
按荥阳县志先登业儒未就崇祯八年遇流寇难抗不服携妻赵氏同骂贼而死　　平耀
按荥阳县志耀明大义喜周济遇难骂贼而死　　陈保弟
弘

按荥阳县志崇祯八年流寇攻荥保率弟弘并三子守县南门及城陷冒矢石力战获贼首级数颗卒俱被害　　马曰贞　杨应扬　王宗秀
按西华县志马曰贞杨应扬王宗秀俱生员崇祯八年流贼犯境曰贞等被掳贼逼令降且欲用为掌书记三人不从皆杀之　　马呈图　胡宗中
按尉氏县志马呈图贡生胡宗中生员崇祯八年被寇执不从死　　刘慎
按鄠县志慎义民太平里人贼至力战杀贼十余人救父出复入援村被贼射死　　薛国祯
按西和县志崇祯八年贼破西和城薜国祯率领乡兵大战寡难敌众众逃贼围国祯挺身力战骂不屈自刎而死御史黄某立碑表扬曰拒贼英风儒林正气　　何宗孔
按紫阳县志宗孔北直通州人崇祯八年城陷死难　　谭达文按兴安州志达文性侠烈贼破州城骂贼死
　　吴锦
按兴安州志锦庠生贼破州城欲缚去锦怒骂死之　　胡尔纯按陇州志尔纯山东费县举人崇祯八年流寇攻城竭力固守吏目王锡衮通贼城陷不屈自缢而死　　张端按澄城县志端字严吾临颍教谕死难

　忠烈部名臣列传四十一
　　明十二
　　王肇坤　王一桂　王希忠　王禹佐　胡惟　　忠　赵悦　郭永　解怀亮　常时光　咸贞　　吉按明外史忠义传肇坤字亦资兰溪人崇祯四年进士除刑部主事以平恕称未几改御史流贼破凤阳疏言兵骄将悍之弊请假督抚重权大将犯军令者便宜行戮得旨申饬而已俄陈崇政体宥诖误广荐举恤民命宽物力五事诏所司议行出巡山海居庸二关九年春上言贼最枭悍者闯将老回回数种即前日困栈道之贼总督陈奇瑜故纵之道路流传谓纳其厚贿乞立正大法警厉疆臣帝是之七月昌平受围肇坤偕守陵太监王希忠总兵官巢丕昌督饷户部主事王一桂赵悦摄知州事保定通判王禹佐等分门拒守有降丁三千为内应城遂破肇坤中四矢二刃而死丕昌出降一桂悦禹佐希忠及判官胡惟忠吏目郭永学正解怀亮训导常时光守备咸贞吉皆死之禹佐子亦从父死一桂黄冈举人督饷昌平以南城最冲身往扼之俄西城失守被执死之妻妾子女暨家众二十七人悉赴井死悦以公事赴昌平遂遇难事闻赠肇坤大理卿予祭葬官一子一桂悦并太仆少卿荫子祭葬余赠恤如制　　上官荩　治国器　苏时雨　陈所蕴　赵国　　鼎　樊枢　张六师　赵士秀　熊嘉志　郑　　延任　耿三麟按明外史王肇坤传顺义知县上官荩字忠赤曲沃人起家乡举廉执有声在官三年荐章十余上与游击治国器都指挥苏时雨等拒守城破荩自经国器时雨及训导陈所蕴皆死寻破宝坻知县赵国鼎主簿樊枢典史张六师训导赵士秀皆死国鼎山西乐平人乡试第一崇祯七年进士破定兴教谕滦州熊嘉志殉节死破安肃知县临清郑延任与妻同殉教谕灵寿耿三麟亦死之事闻各赠恤如制　　鹿善继　薛一鹗
按明外史本传善继字伯顺定兴人祖久征万历中进士授息县知县时诏天下度田各署上中下壤息独以下田报上官屡却之执如初且核隐占田四千余顷调襄垣擢御史帝以军政事贬黜言官三十四人久征抗疏申救亦谪泽州判官迁荥泽知县未任而卒父正急人患难倾其家不惜远近称鹿大公善继端方谨悫少读王守仁书慨然有必为圣贤之志鄙章句薄温饱不与俗浮沉举万历四十一年进士授户部主事内艰除起故官辽左饷中绝廷臣数请发帑不报会广东进金花银善继稽旧制金花贮库备各边应用乃奏记尚书李汝华留以给饷帝怒夺善继俸一年令补进善继以死争乃夺汝华俸二月降善继一级调外汝华惧卒补银进泰昌改元复原官典新饷连疏请发帑百万不报天启元年辽阳陷以才改兵部职方主事为尚书崔景荣草疏请罪且请逮治逃将御史游士任马逢皋有所庇诋善继为小臣善继愤抗疏曰臣等固小臣御史独大臣乎御史横朝端而曹郎昌言常居其半人各有品安可轻也疏上即日出署帝不许时言路势张善继独与抗高攀龙荐善继刚毅肯任事请以职方兼御史督辇下保甲教民忠义得旨允行竟不果大学士孙承宗理兵部事推心任之及阅视关门以善继从出督师复表为赞画杜馈遗绝宴会布衣羸马出入亭障间延见将卒与相劳苦承宗倚之若左右手其拓地四百里收复数十城堡善继筹画为多在关四年屡进员外郎郎中及承宗谢事善继移疾归崇祯元年起尚宝卿迁太常少卿管光禄丞事甫三载复请告归家居与门人讲学从游者日众九年七月定兴被攻善继时居江村长吏请入城与里居知州薛一鹗等共守亲故交阻之不听固守六日城破不屈死家人奔告其父父慨然曰吾儿素以身许国今何憾乎事闻赠大理卿谥忠节敕有司建祠子化麟举天启元年乡试第一伏阙讼父忠逾年亦卒一鹗字百当由贡生为黄州通判荆王姬诬他姬鸩世子一鹗白其诬奄人传太妃命欲竟其狱卒直之迁兰州知州州北有田没于番吏派其赋于他户后田复归为卫卒所据而民出赋三十年一鹗核除其害至是佐善继城守遂同死　　张绍登　张国勋　邓祖禹　饶可久
按明外史忠义传绍登字振夫南城人崇祯中由举人为应城知县九年贼来犯偕训导张国勋乡官饶可久悉力御却之国勋曰贼不一创城未易守率壮士出击力战一日夜颇有斩获贼乃去邑侍郎王瑊之子权结怨于族党怨家潜导贼复来攻或言国勋无守土责盍避之国勋不可佐绍登力守而乞援于上官副将邓祖禹来救守西南国勋守东北绍登往来策应会贼射书索权权惧斩北关以出贼乘间登南城绍登还署端坐堂上贼至奋拳击之群贼大至乃被杀贼渠叹其忠以冠带覆尸埋堂侧国勋黄陂岁贡生贼既入朝服北面拜走捧先圣神主拱立以待贼遂焚文庙投国勋烈焰中祖禹亦不屈死可久幼孤事毋孝举于乡为大兴知县崇祯初疏请更三朝要典时奄宦犹擅权谪光禄典簿迁应天府推官刑部主事历知府丁艰归贼入语妻程氏曰臣死忠妇死节分也于是妻与女相对自经可久被执贼使之拜曰头可断膝不可屈也遂遇害瑊为贼支解事闻赠绍登尚宝少卿国勋国子学正　　魏时光
按明外史王焘传时光南昌人善舞双刀崇祯九年夏为广济典史邑遭残破长吏设排兵三百人委之教练其冬贼据蕲州河口惮时光不敢渡时光募死士夜袭其营手杀数贼贼不敢逼俄贼大至部卒皆散时光单骑据高坡又杀数人贼环绕之靷断被执不屈死其兄陈于上官却不奏兄愤发病死友人收敛之哭尽哀曰弟为国死兄为弟死吾独不能表暴之乎具牍力陈乃奏闻赠广济主簿予恤典　　许醇诚
按定兴县志醇诚登制科授济宁守备值土贼炽醇诚力战破之乘胜穷追贼扼之于险断其一臂死尸不仆贼畏之莫敢近予赠荫　　刘三星
按定兴县志三星饩生善行书尚气节崇祯丙子兵将薄邑或谓之避曰鹿干岳村居也入城倡守吾世城居乃临难倡避乎异日何以见干岳竟不去城陷死之　　常文选
按定兴县志文选平山人崇祯八年任本县教谕九年死于城　　锺四达
按定兴县志四达莱阳人举人崇祯七年任本县九年城陷死之　　杨茂
按定兴县志茂国召之次子壬子举人饬行能文除灵宝知县官归丙子难死焉　　崔维嵂
按安州志维嵂号沧浪山东平度州人选贡崇祯七年自铜陵县来任安州为人风流蕴藉精明清整诗文人多珍藏修城浚池打造炮器兴利剔弊有干济才九年城陷先命妻子牟氏子妇陈氏投缳自执剑坐于堂上慷慨就死面貌如生绅士具呈题请荫一子起入监　　陈继信
按凤阳府志继信号凤津生平以侠称工仇赵诸家画法年六十余色如婴儿或少长以游戏遇之不少忤然其中最诚若可诱而愚者平居尤自谓能武流贼至结束精严或诮其老当自爱继信曰我一命须数命为抵城溃果以刃击贼于南城伤五六人刃折遂见杀　　郭铁匠
按凤阳府志郭铁匠居东门外流贼诱偷城郭登城即大呼贼至守城惊起城因得保贼怒磔之　　孙继文
按容城县志继文官司狱赋性倜傥居乡慷慨丙子遇难不屈死　　郭瓒
按容城县志瓒懿路仓副使性孝友介直遇丙子难偕妻王氏同时投缳死　　张文浩
按安肃县志文浩号学海齐之博兴人司训萧邑平生有才有养工吟咏丙子兵变死官署中　　韩东明
按安肃县志东明号晓寰由乡荐任邠州守少时布衣蔬食足不出户及令武昌务崇俭约百姓赖之忤绅中以计典归娱文酒年逾八十殉流寇难　　刘应召
按昌平州志应召万历甲辰进士累官至河南颍川兵备副使丙子城陷赴井死　　司应龙
按昌平州志应龙崇祯岁贡丙子城陷死难
　　郝九功
按昌平州志九功岁贡崇祯九年应举贤良方正丙子城陷死难　　周新命
按元氏县志新命浙江会稽人任本县丞有才能有气节兵变死于获鹿　　杨茂
按元氏县志茂崇祯五年贡任安州训导丙子兵变死节　　冯圣教
按新安县志圣教冠县人崇祯九年秉县铎待士浃洽能举废典修两斋房焕然改观升新河教谕死节　　张名世子
启元

按马邑县志名世字经宇幼聪&#不凡为诸生有声坛坫以拔贡任县丞历擢蓟州兵备道强敌压境左右请出走名世曰吾以身许国义当与城存亡耳率众固守力竭城陷乃躬擐甲胄冲锋力战殁于乱军中季子启元亦死之　　叶梦熊
按文安县志梦熊四川人崇祯九年任本邑典史丙子城陷死之　　武一谔
按凤阳府志一谔为徐王坟世袭祀丞崇祯丙子流寇乱居民尽逃一谔谓职司林木当守林木以死同妻路氏子若孙阖门罹难有司上其事请恤　　雅元声
