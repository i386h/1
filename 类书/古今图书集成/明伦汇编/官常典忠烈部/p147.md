<!-- { "loadSidebar": true } -->
按保德州志辰所千户嘉靖三十七年寇大举围丰阜城五日辰奉檄往援顾赵夫人曰后事畀尔谨奉舅抚孤遂擐甲跃马直薄寇营转战重围三馘寇首日暮犹提示城上以坚守者之心矢尽力竭竟没于阵事闻赠明威将军指挥佥事　　张彦圣
按饶州府志彦圣字子愚余千人以吏员授泰宁主簿嘉靖戊午贼从将乐犯泰宁彦圣领民兵二百余人迎敌遇于途兵败战死然县治亦赖无恙事闻赠太仆寺丞荫其子　　谢君锡　程箕
按海阳县志君锡海阳人由贡生授福安县训导嘉靖三十八年夏四月倭寇福安君锡与教谕程箕分守大小西门防御甚严间令人驰出贼垒颇有杀获君锡面中流矢不为动贼攻愈急城陷箕巷战死之君锡趋学宫具衣冠召集诸生申明大义拜庙触柱而死祀福安祠箕绩溪人　　蔡启元
弟
昆元

按宁波府志启元广德人以良家子勒兵击倭奴累战功授千夫长嘉靖三十八年三月遇贼于奉化之江口桥行列已定鼓而向贼同行者俱惊惧不前启元独愤怒裂眦骂不休走马直驰前与贼逼手格杀数人会大雨马行淖潦中不得出力尽矢空顾左右皆散去仅弟昆元与二三家僮不去启元怒益甚瞋目挥剑骂贼曰吾不啖汝肉非夫也死战良久贼乘间涉河绕其背刺之死逾时犹怒立马上不堕人共壮之军门命有司具棺敛赀归其丧　　杨应卿
按福建通志应卿长泰人慷慨好谈兵嘉靖庚申倭寇攻县附梯如蚁应卿令下石压之贼死伤乃退明年饶寇由横洋声言攻县应卿率乡兵二百余人入接战被枪而死　　黄尚正
按广东通志尚正东莞人任江西龙泉县秀洲巡检嘉靖辛酉流贼数千掠县尚正率兵迎敌杀数十人夺其马贼退走雩田尚正追至复战后兵不继与仆有进俱为贼所执尚正绐贼释仆取赎潜与县刻期外攻书曰卑职无勇陷贼今诳贼取赎勿以银来也二十七日贼拟迁营二十六日夜二鼓乞密督千人外攻尚正内应贼可尽破也胜而归天意不幸而死乃职分无憾不可失机宜而尸不可误收验遍体有正字者是至夜尚正乘贼醉刃其渠大王王上等数人县兵不至遂被害余贼无主皆四散奔溃泉境以宁事闻赠太仆寺丞荫其子承忠入监泉民相率建祠祀焉　　林周夫
按福建通志周夫长泰人嘉靖辛酉山海贼数千攻县屯于溪东众议破其营莫敢先往周夫奋勇当先直抵营门砍折黑旗杀贼数人因无后援为贼所袭死焉　　徐春芳
按惠州府志春芳和平仁义图人幼有至性愤其祖父为贼所杀常誓不共戴天年渐长力能执戈会县官举兵击贼谓友人曰我行矣其友止之曰子娶甫期始有女奈何遽以千金之躯蹈不测盍少待生子乎春芳指曰吾视日如年且吾不能料吾躬敢卜吾后乎遂仗剑诣军前报效临阵争先赴敌死先是其妻曾氏送之门曰君死吾即相从于地下比报至痛哭三日三夜而绝　　徐即震
按长乐县志即震字英卿登乙卯乡试素性刚介不尚侈靡司理永昌执法不挠精敏于治奉征土司马一骏以功膺恩荣父以子贵焉升郡丞政绩益着以封翁九旬乞致终养惜其归林数载城陷为贼所执喝其跪不屈曰我曾位居大夫岂屈于尔贼耶骂益厉遂为贼所戮　　黄启愚
弟
启鲁

按长乐县志黄让与子启愚启鲁受知县陈哲命将乡兵攻贼刘汉江破之又生擒贼苏允山启愚为贼所伤死之大中丞殷正茂大举讨贼让散家财募敢死士百人从监军道顾养谦为冲锋把总与永安令陈立中至各巢说贼各以精锐相从至南岭贼江万松据险抗师七日让说之为质于贼诱出贼党兵遂乘间奔入启鲁以父在贼中乃引所募壮士大呼先登贼皆披靡斩十七级夺让归启鲁身被数枪而死启愚死知县陈哲葬而表之启鲁死万历十九年邑人怜之请于永安县为之建祠三十六年奉诏旌其闾　　李逢时
按四会县志逢时福建人由吏员任典史忠勇有余强御不畏适有强盗劫掠小水乡告警望救逢时即慨然奋臂曰余地方官也何可退避遂躬冒矢石统兵往救对垒而阵贼伪夜遁逢时复蹑尾追之狡贼突出厉声作气兵溃而走逢时马忽失足堕地遂被杀县报题奏奉旨荫子必达光禄寺监事
　忠烈部名臣列传三十七
　　明八
　　单陈表
按彰德府志陈表嘉靖间贼上师召谋叛陈表以承差檄赴留都道遇贼被执爱其材勇胁之降陈表大骂曰我良民岂从尔贼反乎且尔釜鱼耳旬日大兵集无&#类矣贼怒碎其尸妻李氏年十九收骸骨归葬每哭辄痛绝抚遗孤守节终身纺绩以给朝夕曰吾必不负吾夫也巡抚旌其门曰忠节　　毕文
按山西通志文游击将军太原卫指挥以事下狱嘉靖间巡抚葛议减标兵粮众军鼓噪剽掠城市焚劫公府欲推文为长撞阑门露刃罗拜曰某等计出无聊愿戴将军文怒骂不从且谕以大义贼遂剸以刃遇害少司马万恭抚晋知其事檄下有司建忠义祠于北门瓮城外后敕建忠节坊　　康良臣
按黄州府志良臣嘉靖间以掾尉定海率义兵与倭战斩首三十余级竟受重创殒马上手戈尚未释事闻荫一子入监　　杨忠惠
按云南通志忠惠和曲人寄学云南府嘉靖间凤继祖叛军门议招降贼营以散其党无敢前者忠惠奋义请行贼执之忠惠不屈以蛮语骂贼贼怒杀之死甚激烈　　赵恺
按云南通志恺寻甸人性行诚朴为乡里所重嘉靖间安铨叛攻城恺率众拒之力不能支为贼所执以刀加颈欲胁之从恺绐曰待率家眷相从贼信释之恺至家集众泣曰今贼势猖獗人民杀戮殆尽吾惟有死而已我死汝等举火焚屋毋致我尸骸暴露遂自缢死阖家自焚幼男景新年甫十岁以他出得免知府刘槐即屋址筑垣为赵氏祠墓撰文往祭知府魏济以诗挽之　　杨顺生
按永宁县志顺生四保人张容靖家仆嘉靖间湖寇王矮子百余人劫掠容靖家缚容靖夫妇于庭柱众仆皆散顺生&#贼抄财内室操刀直入解缚负驰出门容靖夫妇得脱走贼见蜂拥急追顺生挺立塘塍骂曰我在此汝何往与贼交锋砍贼首身亦被数枪因失足鱼池遂被杀　　萧曰金　萧曜　萧晓
按永宁县志萧曰金萧曜萧晓四保人嘉靖间湖寇王矮子出劫势甚猖獗三萧素以义勇自负不俟召募自集数十辈为一哨直抵贼营战数阵折贼数枪格杀数贼贼见锋锐败走萧追之因山路崎险失足而蹶且从兵后至遂遇害既死犹怒目张拳若敌贼状府县闻其事为文遣官致祭立祠于砻头滨江扁曰义勇　　陶玺
按山西通志玺威海卫人嘉靖间永宁州判年饥盗起流劫汾岚石隰诸郡邑玺率众迎敌身先士卒追至黑暗岭贼夹伏两山下死战力竭遇害事闻赠知州录次子传入监读书　　黄元谦
按南安县志元谦嘉靖间永春吕尚四南安陈子洪等剽掠乡社有赤须儿者元谦从弟也往从之元谦伺其归执之会族告祖责以大义投之水中已而敛之曰从贼当死吾弟可鉴也子洪拥众至执元谦捆致垒中露刃之元谦瞋目曰宁死肯从贼乎子洪怒亦投水中　　张泽
按安庆府志泽字大被幼&#异七岁授论语至事父母竭力事君致身喟然曰忠孝当如是以选贡计偕授沅江令擢衢州别驾时督府胡宗宪威倾两浙其前驱求索无厌二千石以下唯唯泽缚而杖之欲解绶去胡留待以宾礼戒部人曰而不知此有廉吏乎供具减十之五有矿寇扰处泽单骑谕以威福给米数石为归饷寇退戒无入衢寻擢广安知州一日决淹狱五十出十余年之冤于狱者黄明义等五十余人入计自治驺不以烦民为天下廉吏最特擢佥事云南去家万里两僮自随分巡安普委印累累者七益励精不遑食凤继祖者武定之属夷攻其嫂夺印遂拒命中丞直指议讨之泽曰小丑而动大众不武不得其死不威授我千金师一旅不旬月可立擒而献之麾下不听使泽监夷军百前发泽叹曰我欲万全而当道疑我怯耶遂往一战而胜追之战复胜贼走渡河泽麾众前半渡伏起执之居贼寨衣冠危坐时让以大义贼置酒献千金为寿愿得手书移军门乞赦泽叱曰天朝大臣宁为贼作说客耶贼曰不书则有刃耳曰刃安能怵我遂死之事闻赠光禄寺少卿赐庙曰忠节荫一子　　莫任
按福建通志任苍梧人嘉靖间永定典史莅官勤劳以逐贼力战死　　汪一中　刘芳
按明外史忠义传一中字正叔歙人嘉靖二十三年进士由开封推官屡迁江西副使四十年邻境贼入寇薄泰和一中方燕投箸起曰贼鼓行西掩我不备民无&#类岂饮酒时乎遂罢会居无何当路以讨贼属之先是泰和巡检刘芳力战死贼怒磔其尸一中至率请将吏祭曰尔职抱关犹死疆事吾待罪方面不灭贼何以生为遂誓师列阵鼓之俘五人斩首以徇旦日阵如前会贼至左右军皆溃贼悉赴中军中军溃一中跃马当贼锋杀三人脰胁中创二臂中刃三与指挥王应鹏千户唐鼎皆死之赠光禄卿谥忠愍恤典如制妻程投井未死送一中丧不食五日竟死　　王应鹏　陈策　冯铠
按吉安府志应鹏吉安所指挥佥事嘉靖辛酉岭南贼起掠泰和应鹏与百户陈策领兵御贼右哨稍却应鹏策死之事闻立祠祀之加升应鹏子指挥同知策无嗣时有冯铠者安福洞背人提民兵御寇奋勇当先杀数贼力尽为贼所杀当道表其门曰义勇　　唐鼎按绍兴府志鼎永新守御所千户为人笃慎辛酉之乱巡守檄鼎从征至泰和冠朝里力战矢尽为贼所害巡按御史奏闻赠官升荫二级立庙死所祀之　　赵旻按福建通志旻政和人以贡授兰溪教年老解组督学再留讲学受业湛甘泉门壬戌倭犯境被执不屈死　　柯有年
按徐闻县志有年邑人教谕懋之子补邑庠生性慷慨尚气节嘉靖四十年海寇劫村甚急有年语兄扶父懋出走以身御敌而死贼退村赖以保乡人立祠祀之旌曰忠勇　　徐九经　周尚友
按福建通志九经江西贵溪人嘉靖四十一年授政和县丞壬戌倭寇围城与知县周尚友坚守援绝城陷同死　　汪兰
按广信府志兰字子芳玉山人由岁贡授开化训致仕居家以节义自励尝曰吾先公素以节义着当思继之无愧前人迨嘉靖辛酉广信兵袁三从浙驻玉兰窥其将作乱就邑令谋之曰祸急矣盍亟图诸令曰是何能为乃退而叹曰吾闻之卿大夫不能谋也将奈何方私谋为守御计是夜贼卒起令逃去兰曰事不可为矣与坐观变不若往谕之以理或可小杀其屠戮之惨乃衣冠迎谓之曰若等为此意岂不有所欲乎顾旦暮且擒徒以其躯资犬豕腹何益哉即得志不免名贼及兹遂戢可转祸为福也贼间有悟者曰公言良是顾业已啸聚势不可已公长者宜为我谋迫之行兰正色曰死即死耳吾岂从反乎骂不绝口贼杀之三日始殡其英气勃勃若生邑之士民咸服其见之先而惜其死之烈都宪署其闾曰侃侃正气仍檄祀乡贤　　李尧卿
按番禺县志尧卿字唐冯番禺人自幼卓荦负大志登嘉靖癸卯乡荐丙辰授宁德令百废具举惠政大行民甚德之频年以来倭寇不靖尧卿乃先事戒严聚粮修城浚池练兵饬器无何倭寇果拥众万余入寇尧卿提戈被戎身先士卒倭知有备解围而去岁辛酉倭寇复至绕城三面攻数日尧卿仗剑督战大小凡数十战城中力竭兵疲外援不至倭攻城益急尧卿度势万不能支遂解印付家童城陷尧卿犹挥剑斩倭头数十竟死之事闻赠太仆寺丞荫子翁龄为国学生　　林尔张
按潮州府志尔张字四维惠来人父应选韶州训导尔张甲申岁贡授天柱知县升桂阳知州调靖州皆在湖南多难之地以才干闻靖为滇寇所困守御二月不懈援绝城陷詈贼不屈死一家殉节十余人民立祠祀之　　朱几
