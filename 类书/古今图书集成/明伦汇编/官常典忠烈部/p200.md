<!-- { "loadSidebar": true } -->
按明外史忠义传刘廷标字霞起上杭人王运开字子朗夹江人廷标由贡生历永昌府通判运开举于乡为永昌推官土酋沙定洲之乱黔国公沐天波走永昌及孙可望等入云南驰檄谕天波降时运开摄监司事廷标摄府事方发兵守澜沧而天波将遣子纳款谕两人以印往两人坚不予各遣其家人走腾越永昌士民闻贼所至屠戮号泣于运开门乞纳款以纾祸运开不可慰遣之又诣廷标廷标曰贼伎俩吾素知之若辈勿虑且他城之降而屠者亦多矣众益哭廷标取毒酒将饮乃散去两人相谓曰众情如此吾辈惟一死自靖尔是夕运开先自经廷标闻之曰我老当先死王公乃先我邪遂沐浴赋诗三章亦自经两家子弟自腾越来奔丧厝毕复返可望等重两人死节求其后或以运开弟运闳对即聘之行至潞江谓其仆曰吾兄弟可异趣邪吾死若收吾骨与兄合葬遂跃入江死　　沈迅
按明外史宋玫传沈迅莱阳人崇祯四年举进士历知新城蠡二县与胶州张若麒同年友善十一年行取入都结要人当得给事会检讨杨士聪劾吏部尚书田唯嘉考选行私以两人及陆自岳对帝亲策诸臣迅若麒并得刑部主事两人大恚恨结杨嗣昌得改兵部其年冬畿辅被兵迅请于广平河间定州蠡县各设兵备一人又请以天下僧人配尼姑编入里甲三丁抽一可得兵数十万他条奏甚多章俱下兵部嗣昌盛称迅言可用乃命为兵科给事中迅又结大奄卞希孔遂荐词臣张缙彦等及若麒为兵科都给事中帝用缙彦而缙彦不欲去翰林疏劾嗣昌嗣昌愠尤迅迅欲自给于帝数言事首请帝综核俄论巡抚不当仅循资因进增科甲专保举二说无何言理财固户部专司而各部及天下督抚当协谋共济因为诸曹画节省策以献帝皆纳之当是时军兴方棘廷臣言兵事者即目为知兵大者推督抚小者兵备一当事任罪累立至上下讳言兵章奏中无敢及者迅极言其弊乞敕廷臣五日内陈方略帝即从其言迅考选时为掌河南道御史王万象所抑因事劾罢万象势益张与若麒尽把持山东事清议多不予会顺天府丞戴澳诬劾平远知县王凝命嘉兴推官文德翼贪吴昌时言于迅上疏力颂二人廉能澳下吏削籍迅由是有名久之请召还建言诸臣詹尔选李清何楷成勇李汝璨等二十八人劾督师丁启睿寡谋&#国累迁礼科都给事中陈新甲主款迅面斥其非廷辨良久又言傅宗龙已荷恩恤而卢象升汪乔年事同典异杨嗣昌死有余戮借久案以邀功陈新甲负罪不遑移边劳而录荫非论功议罪法帝是其言迅本由嗣昌进随众诋毁时论益薄之寻以保举高斗光为凤阳总督不当谪国子博士乞假归及新甲诛命追论兵科不纠发罪吏部&#上迅名帝曰迅御前驳议朕犹识之可复故官未赴而京师陷迅家居设寨自卫弟迓短小精悍马上舞百斤铁椎兄弟率里中壮士捕剿土寇略尽后寨被攻破阖门死之若麒历职方郎中新甲遣赴宁锦督战致洪承畴等十余万军尽覆若麒独渡海逃还论死系狱李自成陷都城出降受其伪署人以是定两人优劣云　忠烈部名臣列传五十一
　　明二十二
　　刘有澜
按明外史忠义传有澜字猗若南宫人崇祯十三年进士授东昌府推官改顺天为贼拷掠引簪自刺其喉死赠太仆少卿　　王锺彦　范方
按明外史本传锺彦字粲伯华亭人举于乡历工部员外郎与户部主事范方并受刑死　　毛维张
按明外史本传维张吴县人和阳卫经历卫隶城维张被执亦受刑死　　丘瑜
按襄阳府志瑜字德如宜城人乙卯乙丑皆名魁制举艺清直严迥如其人也在词林日读中秘书官经筵奉命讲洪范开明洞朗动上听盈廷快然入政府甫数月随帝于地下绝命辞宛是正气歌闻怀无愧矣　　张庆臻
按永城县志庆臻元善之子袭惠安伯总督京营戎政机务加升太傅崇祯甲申流寇破都庆臻设机诱贼伏火焚府阖门死节所诱之贼五十余骑俱死于火而庆臻即自缢　　张承引
按永城县志承引庆臻之子袭伯爵以父阖宅自焚承引随自缢于关帝庙　　时元植　时际美　王奇珍
按永城县志时元植时际美王奇珍俱生员流寇陷城不屈而死　　顾鋐
按明外史忠义传鋐成都人崇祯十年进士历兵科给事中贼入拷掠索贿从者咸窃赀而逃鋐自刭不死久之请被囚者多获释鋐幽系如故及贼将西遁索鋐十金不能应即时毙之赠太仆少卿　　彭管
按明外史忠义传管永川人崇祯七年进士历工科给事中被贼征贿以拷掠死赠太仆少卿　　俞志虞
按明外史忠义传志虞浙江新昌人彭管同年进士为顺庆府推官以宽简得民心他日重庆缺推官其士民欲得志虞而法不可调御史乃令志虞兼之后为贵州道御史出视山海居庸二关东巡毕入都报命而城适陷志虞即就缢其子解之遂为贼所缚严刑征贿竟以疮重卒赠太仆少卿　　刘彰本
按延安府志彰本保安贡生崇祯癸未授泾阳训导未出都城逆闯入京彰本嘱其子双全曰受朝廷一命之荣身属朝廷矣今国都已破吾不苟生儿归幸勿以我为念遂缢于泾阳会馆　　萧偲
按延安府志偲延安人承父荫任锦衣指挥闯寇破京伪侯李过欲贳其死偲抗节弗屈骂不绝口而死年方二十有三其妻恭顺侯吴女亦殉难焉　　张光祖
按归德府志光祖永城人崇祯间袭封彭城伯管左军都督府佥书事以护卫有功升太子太师甲申三月流寇破都死难　　李国桢
按和州志国桢和州人永乐时始祖浚以靖难功封世袭襄城伯崇祯甲申流贼陷都城怀宗身殉九庙周烈后亦殉难时李自成舁帝后梓宫于东华门设厂奉之百官过者莫敢进视国桢泥首去帻踉跄奔赴跪梓宫前大哭众贼执国桢见自成复大哭以头触&#血流被面众贼力持之自成以好语诱国桢使降国桢曰有三事尔从我即降一祖宗陵寝不可发一须葬先帝以天子礼一太子二王不可害自成悉诺之扶出加帝翼善冠衮玉渗金靴后袍带亦如之以天子礼葬焉时惟国桢一人斩衰徒跣往视至陵襄事毕恸哭作诗数章遂于帝寝前自缢死之　　刘文炳父继祖
　弟文耀

按畿辅通志文炳孝纯皇太后之弟封新乐侯太后薨时崇祯帝甫四龄及御极思慕不置文炳母徐尚在因遣武英殿中书赴其第绘太后像成徐以为似命捧安宝舆中导以卤簿驾仪至上率百官拜迎入宫都人聚观咸颂天子仁孝甲申三月十九日流寇破城徐年九十一挺身赴井男妇从死者十六人文炳以土掩之父都督继祖弟都督文耀登楼焚死文炳乃自缢　　高甲
按畿辅通志甲顺天人锦衣千户流寇之难同妻许氏子媳王氏弟妇刘氏女及弟女六人同缢死　　贺赞按畿辅通志赞字含章大宁左卫人崇祯时武进士任京营副将甲申三月贼薄城人皆鼠缩赞大言曰食君禄而不能杀贼岂丈夫耶率健儿与闯大战高梁桥阵殁四十日而家人始得其骸犹未腐也　　李若琏按畿辅通志若琏字成甫崇祯初中武进士北镇抚司为诏狱要职时尚严酷若琏明慎平恕多所矜释以忤珰意降级回卫甲申贼变书绝命词于几上自经而死　　高文彩
按畿辅通志文彩宛平人锦衣千户崇祯甲申流寇破外城即令妻妾子孙十七人投缳死埋于后园文彩朝服自缢死　　刘一松
按畿辅通志一松宛平人虎贲右卫世袭指挥甲申流贼陷京师与妻王氏三幼女阖门缢死　　徐兆任
按宛平县志兆任字伯导为都门宿儒时游其门者皆知名士如金忠洁其首着也崇祯拔贡知荥阳县洁己爱民为时循吏后弃职归里教读自给甲申流贼之变与妻张氏同幼子投缳死着有康子集　　张玉瓒按畿辅通志玉瓒顺天府学生甲申三月十九日同妻魏氏投井死　　徐
按畿辅通志顺天庠生甲申流贼陷京师妻邬氏孀嫂及妾婢六人阖户焚死抱子亦投火死　　蒋士忠
按畿辅通志士忠顺天府庠生甲申三月十八日同妻黄氏投金鱼池死　　田大年
按畿辅通志大年宛平人甲申流贼之变阖门焚死　　张所养按宛平县志所养以军功世官京师性行纯谨博学能文中天启时武进士父忤魏珰父子罢斥家居崇祯初起用官至锦衣卫指挥使恪尽厥职甲申之变贼执不屈死之　　阎守义
按宛平县志守义顺天人夙知大义多行施济甲申流贼破都守义遇贼辄骂被创而死妻李氏前一日投缳死婢从焉　　徐道
按宛平县志道京营卒也夙性直烈每言这条性命要交付朝廷甲申流贼之变守安定门先以所蓄衣物散给家人曰我不来矣时城上聚钱不散军皆乏食守卒解体道冒矢石击贼城破坠城死　　金三聘
按宛平县志三聘字行素宛平人嗜学能文崇祯丙子以明经分训涞水后迁郯城令城破全家死节所遗少子并骸骨为史道邻遣送涞水得延其嗣　　祝洪箓按宛平县志洪箓字芝生顺天府庠生素负节义流寇陷城集家人论以大义先溺死三岁幼子勒死七岁幼女次令长女及两婢缢死乃同妻王氏北面再拜分左右从容自缢死　　阮谦
父文相
　叔文彩

按宛平县志谦字存干顺天庠生甲申之变谓其父文相曰父食君禄不可不死父死子不可不从母妻诸人亦不可辱于贼文相性素刚深然之叔文彩亦与同志一家缢于室中者男妇九人学博徐懋贤忠贞遗志首列谦事甚悉　　魏启元
按宛平县志启元戚裔也为顺天庠生赋性不羁尚气节甲申流寇陷城阖门焚死　　巩永固
按宛平县志永固字洪图宛平人尚乐安公主崇文雅喜与贤士大夫游崇祯癸未召勋戚诸臣至德政殿言祖制勋臣驸马入监读书习武经弓马永固独上疏请就学文又疏请为建文加徽号正祀典尤称伟议甲申三月十九日流寇陷城公主柩尚在堂永固以黄绳系二女于柩前纵火焚之因大书世受国恩身不可辱八字自刎而死　　卫时春
按宛平县志时春世袭宣城伯流寇之乱阖家投井而死　　金鈜
弟
錝

按宛平县志鈜字伯玉宛平人性敦敏年十八领乡荐第一戊辰成进士任工部主事督理军器时方宠任内官张彝宪总理户工两部凡司属谒见合照部堂体制鈜独抗礼不屈疏纠至再请罢彝宪彝宪乃隐中鈜夺其职家食十三年键户读书率诸弟精研理学日以天下事为己忧鈜父显名任汀州知府卒于丹阳鈜自京徒跣奔丧扶柩奉母而北甲申二月因荐举起补兵部主事巡视皇城甫二十余日流寇破城趋赴皇城曰吾职在此遂投御河死母章氏妻王氏弟錝俱赴井死　　张柽芳
按通州志柽芳号中柱万历丙辰进士由行人擢吏部主事历文选郎中公正自持尚书赵南星器重之魏珰弄权急请告归时里民多被徭役破家甚至鬻子以应柽芳力陈当事民困以苏崇祯间起文选郎中凡附逆珰迁秩者一概澄清小人侧目未几告归家置义仓以备荒庚辰大饥疫设粥食之全活千计又以兴利除害为己任甲申之变为贼帅所执年逾七十炮烙栲锻惨毒备至抗节不屈骂贼而死闻者壮之　　寇可教
按德安府志可教字＄云应城人由乡举初仕令尹擢兵部主事转工部京秩有声崇祯甲申闻贼陷京都京秩尽被极刑可教骂贼而死　　王之心　王承恩
按滦州志之心字鉴吾长春社人司礼监太监博学精翰墨书法为崇祯帝所服监督蓟永杜馈遗清戎饷免方面有司庭谒甲申都门陷之心同御马监太监王承恩侍帝缢于寿山之阳贵珰殉主前代所无一时称两王中贵忠义云　　唐嗣美
