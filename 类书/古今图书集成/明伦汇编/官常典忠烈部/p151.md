<!-- { "loadSidebar": true } -->
按明外史徐朝纲传克恕字推之马平人举于乡历官贵州副使分巡思石道安邦彦之乱战死有虎守其骸不去蛮人嗟异事闻赠太仆卿赐祭葬而嘉兴人王昌引为贵阳同知分理永宁卫事天启元年奢崇明父子据永宁反昌引被难赠佥事赐祭庄烈帝践阼其子监生世骏言贼踞永宁臣父刺血草三揭缴印上官以次年五月再拜自缢贼恨之焚其尸二孙一孙女及仆婢十三人同日被害乞如张振德徐朝纲例优加恤典报可　　姬文引
仆李
守务
　魏显照　孟承光
按明外史忠义传文引字士昌华州人举于乡久之不第天启二年授滕县知县视事甫三日白莲贼徐鸿儒薄城民十九从乱文引徒步叫号驱吏卒登陴不满三百见贼辄走存者纔数十问民何故从贼曰祸由董二董二者故延绥巡抚董国光子也居乡贪暴民以故从贼文引急凭城晓告曰良民以董二故挺而走险吾执二置诸法为若雪愤可乎文引长身赤面须&#戟张贼望见骇为神人皆欢呼罗拜俄而箭发西隅毙二贼视之延绥沙柳簳也贼谓文引绐之大愤肉薄登城众悉溃文引绯衣坐堂皇嚼齿骂贼贼前搏裂其冠裳械系之骂不屈三日解印畀小吏魏显照及家僮李守务北向拜阙遂自经贼搒掠显照索印显照潜授其父而与守务骂贼并死之事闻赠太仆少卿立祠致祀录一子优恤显照守务家董二逾城遁去时贼陷邹县博士孟承光被执诟詈不屈死赠尚宝少卿世荫锦衣千户承光字永观亚圣裔世荫五经博士也　　杨鸣高
按贵州通志鸣高任浙江汤溪令安贼叛募兵援省至谷龙司败绩死之　　黄运宁
按贵州通志运宁平坝贡生天启壬戌安邦彦围省城抚按以蜡书召援运宁倾产募众援省至太子桥冲突贼营战死事闻赠光禄寺丞　　杨昌祚
按贵州通志昌祚镇远廪生袭仕推官安酋叛代父领兵援省至瓮城河遇伏死　　陆从龙
按贵州通志从龙都匀人万历戊子乡举任湖广新化知县致仕归值安邦彦叛围省城从龙罄资募兵督征阵亡事闻赠光禄寺少卿荫一子入监从祀王三善忠烈祠　　罗一贯　黑云鹤　陈尚仁　王崇信　刘征按明外史本传一贯甘州卫人历官辽东参将守西平堡时辽阳覆没西平正当冲要一贯晓夜捍御劳勚甚着天启元年巡抚王化贞言于朝加副总兵先是定议化贞驻广宁经略熊廷&#驻右屯总兵官刘渠以二万人守镇武祁秉忠以万人守闾阳而一贯以三千人守西平各坚壁不战急则互相应援明年正月十有九日兵西渡河渠戒一贯固守化贞亦严令毋轻战参将黑云鹤请出击一贯止之不从明日云鹤战败奔还城为追兵所歼一贯凭城固拒用炮击死攻者城外树旗招降且遣使来说一贯不从明日骑来愈众环城力攻一贯目中矢不能战矢石火药又尽乃北向再拜曰臣力尽矣遂自刭都司陈尚仁王崇信亦死焉廷&#化贞初拥兵不救已知城犹未下化贞信游击孙得功言尽发广宁兵付得功及中军游击祖大寿令会秉忠赴援廷&#亦遣使督渠进战渠知战必不利面色若铁监军高出止之渠太息而出与诸军设阵于平阳桥以得功大寿为前锋得功已怀异志欲引去乃分左右翼稍却推渠秉忠居前渠等战甚力所杀伤颇多得功及副将鲍承先等先走后军见之亦走遂大溃渠先战死秉忠身被二刀三矢家家扶之上马已夺重围而出竟以创重卒于途副将刘征手击杀十余人乃死大寿走觉华岛得功遂降越二日广宁即破事闻赠一贯都督同知世荫副千户　　刘渠　祁秉忠　刘綎　杜松　王宣　赵梦　　麟马林　贺世贤　尤世功　陈策　童仲　　揆　杨宗业　梁仲善按明外史罗一贯传渠京城巡捕营副将也以御史杨鹤荐擢总兵官援剿辽东辽阳被围广宁总兵官李光荣不救反断河桥截军民归路为总督文球劾罢即以渠代西平告急渠尽撤镇武兵赴之遂战没秉忠陜西人万历四十四年为永昌参将贼银定歹成以二千余骑入塞秉忠提兵三百拒之转战两昼夜援军至寇败去追还被掠人畜边人称之寻擢凉州副总兵经略袁应泰荐其智勇令率私卒守蒲河至则辽阳已破命为援剿总兵官守闾阳驿竟死渠秉忠并赠少保左都督增世荫三级再荫指挥佥事皆赐祭葬建祠并祀自辽左军兴总兵官战殁者十有四人抚顺则张承荫四路出师则刘綎杜松王宣赵梦麟开原则马林沈阳则贺世贤尤世功浑河则陈策童仲揆辽阳则杨宗业梁仲善至是渠秉忠继之恤典皆厚而偾军之将若李如柏李秉诚麻承恩辈竟未膺显戮云　　张世显
按淮安府志世显大河卫人倜傥有志不修小节幼孤业儒为用事者叱逐不胜裂眦发愤于兵书中万历癸丑武进士授乌龙关守备有威名天启元年升辽东戚家堡游击次年正月被兵迎战阵中三出三进鞭死不计其数俄众大至他部皆反走有家丁控马劝暂避之大喝曰有三尺在谁敢退后砍家丁手血战重围久之援绝头颅被削其半死之　　马清吉
子
养心
　蔡育春　俞瑄　何图
按滕县志马清吉子养心蔡育春俞瑄何图贼至不屈俱死壬戌之难　　吴身正　吴之引　吴伯俊　杜韶　杜统按滕县志吴身正吴之引吴伯俊杜韶杜统贼至不屈俱死壬戌之难　　王命撰　张浩然　李之兰　刘洪肃
按滕县志王命撰张浩然李之兰刘洪肃贼至不屈俱死壬戌之难　　张廷贺　张养静
按滕县志张廷贺张养静壬戌妖变殉难
　　陈应祯
兄
应诏

按江南通志应祯庠生天启壬戌七月二十四日白莲寇再犯夏镇众皆窜避独应祯与兄应诏率其族格斗众寡不敌并被杀　　侯&#
按江南通志&#沛邑庠生值白莲寇乱其族人从逆逼使附己&#知势不得免先促其妻女投缳遂自杀阖门俱死　　姜上桂
按江南通志上桂沛邑庠生白莲寇陷夏镇避乱村居为其村氓所构父子被执骂不绝口俱被杀　　赵文英　金得胜按淮安府志赵文英金得胜俱山阳人天启二年山东白莲贼数万攻掠至临城二人应募随淮安领兵把总讨贼贼困把总于重围二人奋勇往杀贼七人救把总出二人为乱贼碎其尸　　王洪
按淮安府志洪安东人应募剿白莲贼至徐州彭家庄探贼被获捆打逼其降不依将洪钉于二树之间洪奋骂贼奴不绝口而死　　张国&#
按登州府志国宁海人天启二年兖有白莲之乱国以武闱第一人应材官杀贼甚众贼据山为巢国&#鼓勇深入被围数匝力战复杀贼数十后军不救遂见执骂贼死时年二十有八　　梁思泰
按贵州通志思泰贵阳府同知天启三年督饷征水西遇害事闻赐祭赠按察司佥事荫一子入监祀忠烈祠　　汤师炎
按贵州通志师炎贵阳府人万历癸卯乡举官云南大理府推官天启三年监军进剿遇害事闻赐祭赠光禄寺少卿荫一子入监读书　　李毓阳
按贵州通志毓阳贵阳搢绅征水西遇害祀忠烈祠　　万应奎按贵州通志应奎安化县知县天启三年监军进讨水西遇害事闻赠光禄寺少卿荫一子入监赐祭　　田景猷按贵州通志景猷思南人天启壬戌进士上疏自请征讨水西死之事闻赠太仆寺卿荫一子入监　　方明栋按贵州通志明栋平越府同知天启三年监军进讨水西遇害事闻赠按察司佥事荫一子入监赐祭　　黄运远按贵州通志运远平坝人慷慨有勇天启三年领兵随王三善进剿大方力战死后祀三善忠烈祠右庑第十三座　　吴应元
按郧阳府志应元郧西人慷慨阻科目乃徙萧曹业得巴县尉廉敏有声天启三年奢酋乱得应元喜甚欲授以职应元怒大骂以刀自刎事闻奉旨入四川名宦本县入乡贤复建忠烈祠祀之　　马绳祖
按广元县志绳祖利州卫百户奢酋叛督兵战于江门身被创犹奋勇冲阵死事闻旌叙崇祀忠烈祠　　刘佐圣按四川总志佐圣永宁生员天启中知奢酋有叛情乃服衣冠谕以大义贼刃之崇祯二年奉旨旌奖入乡贤祠　　石有恒
按明外史石昆玉传昆玉子有恒万历末年进士除遂安知县徙长兴天启四年正月朔太湖贼突入其城有恒被执不屈死赠太仆少卿谥忠烈　　杨廷烈
按贵州通志廷烈鸣高次子年十八娶吴氏生子甫一岁闻父阵亡弃家募兵援省誓报父雠屡立奇功加参将转战至鸭池河死之　　李师圣
按隆昌县志师圣举人天启间任大同推官遇城陷阖家殉难赐恤典荫一子迎晙　　南居业
按明外史南企仲传企仲子居业万历三十二年进士恬于宦达天启中始为礼部主事寻引疾归城陷骂贼不屈死赠太仆少卿　　周嗣颐
按常德府志嗣颐常德卫指挥崇祯元年有陵南贼二百强劫桃源白昼扬帆而下嗣颐率千户李先开追之贼舍舟登岸众寡不敌嗣颐遂受杀抚院嘉其忠勇立祠以祀　　李琼
按会昌县志琼崇祯元年流贼犯境琼奋勇杀贼数十复鏖战而死知县苏甘雨申闻旌表　　韩元亨
按平远县志元亨邑诸生赋性忠义慷慨崇祯戊辰大饥竭囊赈济贫瘠待以举火会贼首锺凌秀陈万煽乱猖甚众莫敢当元亨画策保其乡里贼畏不敢犯驱贼至上杭帅子弟乡勇与贼鏖战元亨手杀数贼以援寡遂遇害赣院卢恪义之行牌立祠祀之旌曰文雄武英　　王仕俊
