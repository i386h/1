<!-- { "loadSidebar": true } -->
按归安县志觉字知非归安人天性孝友和以处众严以训子孙弱冠有才望试辄冠军万历丙午举于乡中榜名自明后更今名崇祯初就上海教谕课士大振文风砥以圣贤之学上官咸器重之升巢县知县巢为江北孔道邑小而无城缭以短垣不可登陴守民亦狡最称难治觉至剔宿弊除积&#戢豪右民歌颂之甲戌冬迁苏州府同知士民攀辕各台具疏留觉未离任次年正月流贼破寿丘而南遂攻巢县觉不屈为贼所杀妻莫氏投缳死第四子诸生有芭以身蔽父尸号恸贼手刃之各台特请恤疏入不报　　翟羽翱叔
三

按盩厔县志崇祯八年贼至羽翱与其伯槐亭叔翟三等并力拒敌自日中至夕羽翱矢无虚发既尽乃弃弓挺创横突贼阵身中八箭死于乱刃之下其叔翟三亦死　　沈澄明
按宁晋县志澄明崇祯八年随邑人王梦尹巡抚湖广至枣阳遇流寇十余万澄明率数十骑突入贼营冲杀日暮马力竭犹弃马步战死之巡按御史于疏闻曰忠义之士甘死如饴诏荫一子世袭总旗楚人立庙祀焉　　孟启祥
子
名世

按宁晋县志启祥遇兵革偕十岁子名世死之　　傅作魁按奉化县志作魁湖广郧阳板桥司巡检崇祯八年张献忠乱死之楚人葬其地又为立祠祀焉　　胡尚彩
按淳安县志尚彩字景素蚤蜚英雍胄考授句容三尹己清若水人望如云崇祯甲戌升凤阳卫幕乙亥元宵闯贼拥众犯境无城可婴守人皆窜逸尚彩独叹曰此固昔人淝水之捷也八公草鹤行将有光若何自弃也况为发祥根本重地臣子自分竭忠同留守朱协力奋击贼退舍相持日久奈乏援应被执不屈骂贼而死时郡邑有捐躯报国事君以忠楔旌子之琳以身扞父面中刀创后领乡荐　　杨其烈
按商城县志其烈字书帛邑廪生孝友笃至举动端凝食贫嗜学力追先正崇祯癸酉副车乙亥群盗蜂起挟之不从遂为所害　　詹之奎
按商城县志之奎少有膂力慷慨豪放流寇陷城官吏栖章山寨避乱以之奎技勇过人依为保障贼数攻山堡一人率御敌杀伤甚众贼忿恨设计先伏兵于险令胁从乡民诱之至险发伏被擒贼惜其勇挟之使从之奎曰死贼独不思杀汝者宁肯从汝耶大骂不已贼怒缚干树乱箭射死　　王敏
子
管
　黄纲　龚业焕
子
永贞
　刘沂
　　张应捷　黄骏发　熊如骐　李秉忠　贾安　　世　王辚　萧岫东按光州志敏郡庠生崇祯乙亥寇警与乡绅黄纲暨同里庠生龚业焕等结干城社城陷死之子管中癸酉乡试辛巳寇袭城巷战不屈贼乱刀加身而死业焕及子永贞亦死于乙亥之难时与兵寇正色死义诸生有刘沂张应捷黄骏发熊如骐李秉忠贾安世王辚等义士萧岫东等夜劫贼营以死　　朱国　万文英
按烈皇小识凤阳无城郭贼至官军无一人敢迎敌者贼焚皇陵楼殿俱烬燔松柏三万余株杀守陵内奄六十余人纵放高墙罪宗百余人留守朱国率家丁巷战斩贼二十七人力竭以死贼首扫地王太平王入府治知府颜容暄囚服匿狱中贼纵囚获之贼首张盖鼓吹杖暄于堂下杀之推官万文英等六人武弁四十六人俱被杀士民被杀者数万　　王孕
按颍州志孕字云卿晚创宗祠以睦其族凡冠婚之礼一以古道为法寇至孕以善射守城西南隅及城陷缺其一面缒城得生者多孕独不肯去缢于城陌而死　　宁俭
孙
名世

按颍州志俭字尧光尚宝丞中立次子俭赋性凝重慕忠孝大节有文章以戊辰贡入太学甲戌候选铨部应授知县以假还里属寇氛炽甚呼子弟谕之曰吾生平以节义自许正在今时矣颍地广衍靡可冯恃吾家世为保障义同休戚战守之具宜急缮也于是散家财募战士二百人治冑械以待敌仓卒间寇薄州城州守尹与督捕赵俱诣俭请计俭命长男引昌督率义勇出南城与贼战贼遁而北据民楼而攻城城陷士民骇窜仆从劝其引避俭不从与其妻杨端坐堂上贼至厉声大骂夫妇同遇害幼孙名世殉之俭无守土之责乃能厉兵杀贼而慷慨死节可谓义烈科臣林正亨疏其事奉旨优恤　　张维黄
按颍州志维黄字坤仪宪副鹤腾孙也生于世家性戆朴似不慧城初陷与其母匿巷舍贼牵其母索金帛将刃之维黄急谓贼曰尔无杀我母愿杀我遂死之维黄受刃时有老妪伏积薪下见其引颈无怖色惟顾母而已时年二十八赠应天府儒学教授　　王聘汝按颍州志聘汝字起莘愤母时氏殉难自甘蔬素手录金刚经每晨起焚香诵之诵已辄痛哭誓不与贼共生贼至焦陂方议截杀忽有鹳鸟鸣所居楼上或曰不吉聘汝厉声曰生不如死吾志决矣纠比邻壮丁数百人力战于杨家店自巳至酉几成奇捷身被数十创死焉颍人挽之曰一到黄泉先见母又随霹雳逐欃枪　　郭之杰
按颍州志之杰字荆门深沉好学年四十始举于乡敦修实践不尚绮靡养二亲身执馈馔有石柳风居近北门寇至辄登陴坚守见西北隅溃义不苟逃投黑龙潭水中　　李琦之
按颍州志琦之字公韩读书慕孝友不伍流俗性兼豪侠年二十有伟人之器寇陷颍贼执其父文炱索金帛无以应欲杀之琦之求代父死词甚哀贼不听琦之骂贼贼怒立毙刃下旁一贼怜而劝之其父遂得释琦之妻年十六随缢死子死父妇死夫可以避患而有所不为人惜其才服其烈当事闻于朝议施恤　　孟宗孔
按汉阴县志宗孔阶州人崇祯八年城陷死节奉旨赠国子助教入名宦乡贤祠　　朱昌祚
按凤阳府志崇祯乙亥正月八日贼突至邑令以公事出朱昌祚率众登陴誓效死守城陷犹执殳格斗身被数创骂贼而死　　张鹤腾
按明外史张鹤鸣传鹤鸣弟鹤腾字元汉举万历二十三年进士除潞城知县有惠政历刑部郎中陕西右参议终云南副使鹤腾性方严居乡行谊醇备誉过其兄城陷被执骂不绝口而死　　王国训　夏建忠　陈绍南　张弘纲　陈繻按明外史忠义传国训字振之解州人天启二年进士历知金乡寿张滋阳武清崇祯四年坐大计久之补调扶风国训性刚严耻干进故官久不迁八年秋贼来犯偕主簿夏建忠典史陈绍南教谕张弘纲训导陈繻婴城固守阅两月外援不至城陷骂贼死建忠等亦不屈死赠国训光禄少卿建忠等皆赠恤　　曹文诏　薄匡宇　赵跻昌　胡尔纯　万代　　芳　谭恩　罗文魁按明外史王国训传崇祯八年秋大帅曹文诏战殁贼势益张关中诸州县悉残破八月贼陷永寿杀知县薄匡宇寻陷咸阳杀知县赵跻昌其时长吏以死闻者陇州知州胡尔纯延长知县万代芳尔纯山东人贼数万来攻悉力守御贼入自经死代芳与教谕谭恩驿丞罗文魁协力城守城陷皆死之妻刘妾梁从死尔纯赠光禄少卿代芳光禄丞妻妾建坊旌表恩等亦赐祭　　孙仲嗣　杨呈秀
按明外史王国训传国训时有孙仲嗣者肤施人由贡生为阶州学正当事知其才委以城守贼大至尽瘁死守城破与妻子十余人&#死之赠国子博士杨呈秀华阴人由进士历官顺庆知府大计罢归贼攻城佐有司力御以死赠恤如制　　马如蛟
兄如虬
　如虹

按明外史忠义传如蛟字腾仲和州人天启二年进士授浙江山阴知县清操皭然崇祯元年征授御史劾罢魏党徐绍吉张讷有直声出按四川安邦彦奢崇明为四川将士所馘而贵州军与争功如蛟劾巡按苏琰冒功罪蜀中奸民率以他人田产投势家如蛟列上十事永革其弊还朝监武会试武举人董姓者以技勇闻于帝及入试文不中程被黜帝怒黜考官如蛟亦下吏落职八年论平邦彦功复故官以父忧未赴十二月流贼犯和州如蛟倾赀募士与知州弘业登陴固守麾壮士出击两战皆捷贼将奔会风雪大作不辨人色守者皆溃贼遂入城如蛟曰事急矣可坐而待毙乎急下令能击贼者予百金须臾得百余人巷战贼多伤已而力屈遂战死兄盐运司判官如虬诸生如虹及家属十四人皆死事闻赠太仆少卿官其一子　　弘业　钱大用　景一高　康正谏　赵世　　选按明外史马如蛟传弘业字孟扩顺德人由举人授和州知州贼初至御却之其冬复至城将陷弘业系印于肘跪告其母曰儿不肖贪微官以累母奈何母李泣谕曰汝勿以我为意事至此有死而已遂自缢妻杨妾李及女四人继之弘业北面恸哭再拜自刎未殊濡颈血大书曰为臣尽忠为子尽孝大丈夫何惜一死哉俄贼入伤数刃而死赠太仆少卿任一子判官钱大用偕妻妾子妇俱死吏目景一高被创死学正康正谏祁门人起家举人偕妻汪子妇章赴水死赠国子监丞训导赵世选亦不屈死赠国子学录　　史记言　李君赐　王诚心　张敏行　姚良　　&#　杨道泰　阮我疆　陈三元　白楹　李　　迈林按明外史忠义传记言字司直当涂人崇祯中举人由长沙知县迁知陕州陕当贼冲记言出私财募士聘少室僧训练之斩贼数十级生擒二十余人老回回愤率数万人攻城不得志去乘雪夜来袭而所练士方调他郡城遂陷记言纵火自焚两僧掖之出曰死此何以自明乃越女墙下贼追获之令降叱曰有死知州无降知州也遂被杀指挥李君赐杀数贼而死训导王诚心里居教谕张敏行姚良&#指挥杨道泰阮我疆镇抚陈三元亦不屈死贼陷卢氏知县白楹自刭陷渑池知县李迈林死焉记言赠光禄少卿余赠恤有差　　曾希孔
按河南府志希孔庠廪生性醇朴尚节义闻贼攻城逐户呼人倡义御贼城陷死焉　　王信
按明外史忠义传信陕西宁州人性至孝父没庐墓三年母疾急信年巳六十戒死后勿庐墓信勉从之居倚庐足不逾阈者亦三年崇祯初由岁贡生除灵壁训导尽厥职膺上荐迁真阳知县八年二月出抚土寇会流寇猝至被执信谩骂不屈贼拥之使谕降罗山真阳二县信益骂不从断头剖腹而死阅四日其子来&#犹舒指握子手若相诀者赠光禄寺丞建祠奉祀　　梁志仁　单思仁　吴凤来　卢大受
按明外史忠义传志仁南京人保定侯铭之裔也其先世皆为武职至志仁好读书举万历四十六年乡试崇祯六年授衡阳知县明年调罗田并有声时湖广大被贼患志仁修城浚濠日夕儆备贼罗汝才雅闻其名谓左右曰罗田城小易克然梁君长者吾不忍加兵俟其去当取之会邑豪江犹龙与贼通志仁闻捕下狱犹龙自以为必死知贼别校方攻麻城遣奴潜导之八年二月贼猝至志仁急偕典史单思仁教谕吴凤来训导卢大受督士民守御已而城陷志仁犹持长矛巷战杀六贼力屈被抑使跪骂曰我天子命官肯屈膝贼辈耶速杀我贼怒碎其支体而焚之妻唐氏被逼亦大骂曰死贼汝杀我夫我亦当杀汝夺刃不得以口啮贼手遂遇害思仁等亦不屈而死汝才在英山闻之驰至罗田斩其别校曰奈何擅害长者以锦绣敛其夫妇尸凤来福建人由乡举大受宝庆人由贡生明年赠志仁蕲州知州思仁罗田主簿凤来国子助教大受学录荫子祭葬有差　　石电　包文达按常熟县志电蒙古人崇祯八年流贼躏中都围桐城电与壮士陈英从指挥包文达往援二月十二日追贼于宿松我师轻进陷贼伏中文达死之英电分左右翼搏战杀贼无算英踬被擒电大呼往救贼围之数重电力尽舍弓矢手枪复杀数人贼群斫之头既断犹僵立为击刺状良久乃仆桐城人招其魂祀之余忠宣庙　　洪云蒸
