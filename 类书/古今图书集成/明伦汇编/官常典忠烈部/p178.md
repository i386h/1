<!-- { "loadSidebar": true } -->
按河南府志麟征字瑞一邑庠廪生崇祯十四年充本县鲁庄寨练总时闯孽纷纭两河不守土寇李际遇盘踞少室巩偃洛寨堡大半尽为所破抢掠数百里猖獗独甚鲁庄寨适当其冲往来阻贼贼患之十五年十二月群贼四面攻击困围月余孤寨不敌寻以失守寨破麟征犹督民巷战杀贼无数贼怒满寨之人尽为屠戮积尸如山麟征一门四十口悉投井而死时本族廪生姚丕振儒官姚若虞俱同死节本县申请奉旨追赠立祠享祭　　曹自强
按息县志自强字象干以恩例授训导壬午流寇袭邑城率士民登陴拒守力屈死于难　　卢璋
按息县志璋庠生寇陷城勒使牧马璋骂贼不屈贼怒以枪中之洞胸而死　　李天蓁
按息县志天蓁业儒笃行遇流寇执之令导行天蓁责以大义不为屈贼怒杀之　　杜时髦
按归德府志时髦字观生睢州人崇祯甲戌进士授户部主事升江南太平府知府学院批发诸生三名勒令重处锁解时髦曰天鉴在上此官宁可不做断不敢昧心枉法学院遂允其请甫一载被诬挂冠带里居壬午三月流寇陷雎州被执不屈殉于城外西北四龙王庙之侧题请奉旨赠太仆寺少卿　　王深泽
按彰德府志深泽崇祯中以岁荐授唐县教谕壬午摄县事值闯贼攻城督民守御及城陷被执贼呵之跪深泽大骂曰读圣贤书所学何事吾头可断膝不可跪也贼怒裂其尸　　陈鼐
按彰德府志鼐字巩川守御中所百户喜从贤豪长者游谈及时事辄奋臂曰使余得三万人从事中原必歼逆闯惜一腔热血无地可洒耳崇祯十五年叛将任国奇大掠水治镇鼐适被执夜至城下欲因鼐以袭城鼐厉声曰逆贼反背朝廷吾恨不手刃若属而肯从若诈城乎大呼城上戒严贼怒杀于濠边乃以有备而去一邑保全　　张昴
按归德府志昴守鼎仲子永城人邑庠生崇祯壬午长垣遇寇双箭落两贼死马下众贼群追被缚骂不绝口斫杀而死　　秦镐
按汝宁府志镐字周京汝阳人家贫性至孝为诸生试辄第一屡困场屋县令刘汝康嘉其才捐资使入太学复不第镐遂绝意仕进肆力古诗词遨游晋鲁吴越十余载归来投老南陔当事多造访之镐幅巾藜杖相见惟谈世外事学使潘曾纮以逸才荐御史李日宣疏于朝时与江左刘伯宗江右万茂先楚中谭元春同应征辟镐坚不就作诗有颍水半瓢岩月细桐江一线野云宽之句寇陷城胁之不从绝粒而死年八十有二先自题墓石云人间贫孝子地下老书生　　马骏
子
献书

按汝宁府志骏字万里汝阳人家贫其父令骏织绘为业骏耻之弗就自投师受书时年已十八矣攻苦不少懈数年经书淹博教授里中从游者众子献极献书甫成童俱补弟子员试辄冠军献极中丙子副车独骏屡试不售至五十有七岁始与幼子献易同游泮为人至刚直每谈及古忠孝事不胜慨慕崇祯壬午冬闯逆薄汝骏窥势不可支嘱其子志在必死子弟泣劝之骏厉声曰忠孝事岂以贵贱殊乎顷之城陷骏遇贼于县署门绐贼云吾家有糖二瓮可啖汝须同吾启之欲回家辞祖父灵告以今日死瓮实无糖贼怒其诳以刃挟骏骏大骂遂以头触贼贼怒被害极惨骏至死骂不绝口献极先年早卒献书遍营寻父贼强之从终不屈亦遇害献易被掳逃回收父兄尸葬于祖茔人谓骏之死是臣死于君也献书之死是子死于父也一门二烈马氏有焉　　董牖
按汝宁府志牖字司儒光州人初名则舒盐运使则喻之弟以明经为尉氏教谕崇祯间流寇袭城强之仕牖引刀自刭未即死寇怜之鸡皮裹其创牖慷慨自以指抉去而死　　王之栋
按西平县志之栋邑庠生素方正自持崇祯十五年城陷之栋诣明伦堂偕妻默坐贼缚之之栋大骂不屈与妻同死　　吴静
按西平县志静以贡任曲阜训导年老归林下一日遇寇气度伟如不少贬损贼持枪刺之大骂不绝而死　　夏名文　刘东井　柳应星　刘出奇　杜子　　枢　张所定　任希孔　刘汉英　戴君恩　　任希尹　胡和春　郭世勋　陈克谟　耿拱　　枢　陈廉　杨煌　吴锺按西平县志名文邑庠生崇祯十五年流寇陷城执名文问县令所在名文不以告贼怒杀之时殉难者又有生员刘东井柳应星刘出奇杜子枢张所定任希孔刘汉英戴君恩任希尹胡和春郭世勋陈克谟耿拱枢陈廉杨煌吴锺等三十人　　杨积石
仆范
进宝

按西平县志积石邑庠生崇祯壬午以父煌死流寇之难因从死父侧其妻衡氏亦自缢仆范进宝亦殉而死焉　　毛绣
按青州府志绣莒人由岁贡任河南西平县丞流贼猖獗攻陷城池绣协知县王佐誓死保守躬亲矢石贼攻七昼夜兵溃城破人曰事危矣盍逃去绣曰为臣死忠吾之分也逃将奚为领甲士数十人东门拒敌手刃二贼力屈身死奏闻　　袁象斗
按汝州志象斗崇祯癸酉举人壬午城陷不屈于贼其配梁氏先缢象斗亦遇害　　尹德懋
按汝州志德懋生员力拒贼至死不屈
　　阎如玉
按汝州志如玉庠生秉性诚朴壬午之难与妻常氏慷慨就死子绍庆官上海县令　　杨真才
按汝州志真才节概不屈有古丈夫气不与贼俱生因遇害　　申嵩秀
按汝州志嵩秀闯贼迫从正色不屈与妻袁氏俱撞石而死　　陈惟孝
按汝州志惟孝闯贼破城执于南门外断其鼻斫其手终不从而死　　贾时俊
按汝州志时俊值邑民大乱往探流贼被执至死不降邑令郝某率合邑士民往祭之　　陈佐舜
按汝州志佐舜贡士晋州学正居官清介致仕家居崇祯壬午闯贼破城拷迫索金佐舜曰吾素寒士也薄官清苦安有余金贼旁问数人咸曰陈官人无蓄也贼曰吾观尔形多善气他众又代尔诉想居官清介居乡无恶释之仍随我饮食佐舜耻不从遂饿死于灌蔬园壁有留题云此菜不殊薇蕨菜此间即是首阳间　　高凌云
按汝州志凌云充本县练总被寇李自成所执至死不降骂不绝口　　王纳言　王统定　王事　王旸　王基昌　　王基巩　吴熊相　吴凤来　吴继默　吴士　　璘按汝州志王纳言王统定王事王旸王基昌王基巩吴熊相吴凤来吴继默吴士璘俱诸生皆视死如归不肯苟活者不能悉事而纪谨录其名焉　　李化龙　李天龙　李见龙　李日宣　李奎　　光　李日荣　李恺　祁珍　祁月　樊之美按汝州志李化龙李天龙李见龙李日宣李奎光李日荣李恺祁珍祁月樊之美俱诸生皆视死如归不肯苟活者不能悉事而纪谨录其名焉　　陈献奇　陈献咸　陈辅扆　刘鹏程　刘嗣　　贤　刘清　尹阿衡　怯邦杰　怯发然按汝州志陈献奇陈献咸陈辅扆刘鹏程刘嗣贤刘清尹阿衡怯邦杰怯发然俱诸生皆视死如归不肯苟活者不能悉事而纪谨录其名焉　　温珍　温象鼎　杨俊秀　杨俊彦　张英　　阎希圣　黄图昌　潘祚宏　夏灿按汝州志温珍温象鼎杨俊秀杨俊彦张英阎希圣黄图昌潘祚宏夏灿俱诸生皆视死如归不肯苟活者不能悉事而纪谨录其名焉　　吴邦清
按汜水县志邦清武生员尚气节好武勇当李际遇围汜城邦清以义气激励一方纠县南七寨为之声援或扼其吭或掠其后贼不得尽力攻城城赖以全贼退后知县周腾蛟令率乡兵剿茶店贼寨独立矢石下并力亟攻寨垂破贼救兵大至众寡不敌黑夜失路陷贼伏中犹手刃数人贼不敢近四面箭炮如雨伤重度不能免乃伏剑而死　　何成名
侄
任轸

按杞县志成名字岩石邑庠生壬午寇陷城与侄任轸同骂贼死之　　孙枝秀
按杞县志枝秀邑廪生流寇破城不屈死之
　　李学易
按杞县志学易字景羲寇掠板木集不屈死之　　陈辅世按杞县志辅世邑庠生流寇破城不屈骂贼而死　　张保泰按杞县志保泰邑庠生兄弟赴瓦冈集遇贼不屈死弟妻刘氏遂殉焉　　孟冏骊
父
绍勋

按杞县志冏骊邑庠生寇乱骂贼与父绍勋同遇害　　高应龙按杞县志应龙乡民寇乱与女同骂贼而死
　　李养鳞
按济源县志养鳞生员流贼始至逼为参谋不从极口詈骂贼怒杀之　　李存心　石天禄　张内实　许士彦
按济源县志李存心石天禄张内实许士彦俱生员同时遇寇被执詈骂不屈而死　　蔡浩
子
侯东

按商丘县志浩归德卫指挥汝宁守备致仕壬午寇至偕子指挥侯东守东门城溃浩力战死之侯东被执贼使拜侯东大骂不屈被贼割去鼻耳侯东欲击贼贼怒又截去八指杀之　　张舆
按商丘县志副将张舆奉命征剿督师孙传庭令守归德府舆对众矢之曰既受朝廷爵命愿靖寇以保疆域誓必努力经营城守纪律精严城破奋勇血战杀贼数十人被执骂不绝口其死最烈　　徐作霖
按商丘县志作霖字霖苍少&#异为文峭岸不群崇祯庚午乡试第一壬午寇变协守东门城破不屈骂贼而死　　汪负图
按荥阳县志负图邑庠生崇祯十五年逆闯犯荥被掠强之降厉声曰我虽草茅诸生素抱杀贼志岂肯污身于狗贼贼怒断其手足而死　　张笃恭
按扶沟县志笃恭魁梧有胆略为直指承差贼刘槌子破城笃恭率众驱复之壬午为贼所掳抗节不从死之　　马呈瑞
按西华县志呈瑞字际云天启甲子举人崇祯十五年闯贼陷城被执不屈遇害诏入忠烈祠配享　　胡其份按西华县志其份郡庠生闯贼陷城初无意于杀之其份忿骂因遇害　　赵文昌
按项城县志文昌邑廪生慷慨任侠寇乱不从被害　　杨世荣按项城县志世荣候选主簿孝友性成以世乱不屈被害　　吴二阳　于鹤龄　宋文运　张允发　张允　　器　张问奇　朱希雍按陈州志吴二阳于鹤龄宋文运俱乡官张允发张允器张问奇朱希雍俱监生崇祯十五年闯贼陷城皆不屈殉难死　　于可大　贾希吕　彭慰祖　锺圣真　季之　　麒　汤三让　吴主敬　季铎　季&#　何大　　道按陈州志于可大贾希吕彭慰祖锺圣真季之麒汤三让吴主敬季铎季&#何大道俱生员崇祯十五年闯贼陷城皆不屈殉难死　　王寿爵　黄钦诏　赵舒日　郑廷弼　刘相　　机　张瑱按陈州志王寿爵黄钦诏赵舒日郑廷弼刘相机张瑱俱举人崇祯十五年闯贼陷城皆不屈殉难死　　孔德蛟　王任魁　王易元　何大成　张允　　达　胡士弘　黄懋忠　于养默　河洛升　　李大宾　谢之山　张伟环　马鸿乐　宋澄　　性按陈州志孔德蛟王任魁王易元何大成张允达胡士弘黄懋忠于养默河洛升李大宾谢之山张伟环马鸿乐宋澄性俱生员崇祯十五年闯贼陷城皆不屈殉难死　　孙延祚　傅鸿勋　薛善政　李毓秀　杨廷　　恩　李恭全　彭希贤　马君爱　刘淳按陈州志孙延祚傅鸿勋薛善政李毓秀杨廷恩李恭全彭希贤马君爱刘淳俱武官崇祯十五年闯贼陷城皆不屈殉难死　　陈尚嗣　周应袭　陈报君　王尚起　谢百　　户　胡守祚　陈善祚　李养素　陈尚嘉　　李必化按陈州志陈尚嗣周应袭陈报君王尚起谢百户胡守祚陈善祚李养素陈尚嘉俱武官李必化州民崇祯十五年闯贼陷城皆不屈殉难死　　李腾霄　刘汉臣　张怀瑜
按襄城县志崇祯十五年闯贼攻襄城城陷被执生员李腾霄刘汉臣张怀瑜等一百九十余人尽割去耳鼻腾霄同妻方氏溺坑水中死一时杀死断手死溺死隐忍不食死者甚多　　熊&#捷
按当阳县志&#捷字非熊性朴谨天启丁卯举人署江陵教谕闯寇陷襄阳&#捷入远安鸣凤山与都司方应新据险协守贼环攻之寨将溃遗书与兄曰朝廷不忍负祖宗不可辱投&#死　　丘民忠
