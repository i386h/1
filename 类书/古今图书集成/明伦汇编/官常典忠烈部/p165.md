<!-- { "loadSidebar": true } -->
　忠烈部名臣列传四十二
　　明十三
　　阮之钿
按明外史忠义传之钿字实甫桐城诸生也崇祯中下诏保举人才同邑谕德刘若宰以之钿应授谷城知县十一年正月之钿未至张献忠袭其城据以求抚总理熊文灿许之处其众数万于四郊居民汹汹欲窜之钿至尽心调剂民稍安乃上疏言微臣办贼有心受事无地献忠虎踞邑城其谋叵测所要求之地实兵饷取道咽喉秦蜀交会脉络今已皆为所据而奸民甘心效用善良悉为迫胁臣守土牧民之官至无土可守无民可牧库藏殚虚民产被夺无赋可征名虽县令实赘员尔闻今庙堂之上专主抚议臣愚妄谓抚剿二策可合言未可分言致损国威而挫士气也时不能用贼众始稍相安后渐出野外行劫之钿执之以告其营将初少置之法已而往告皆不应曰官司不给饷尔得饷自止由是村民徙亡殆尽遂掠及阛阓稍拒辄挺刃相向日有死者一城大嚣监军佥事张大经奉文灿令来镇抚亦不能禁明年献忠反形渐萌之钿往说之曰将军始所为甚悖今幸得为王臣当从军立功垂名竹帛且不见刘将军国能乎天子手诏进官厚赉金帛此赤诚效也将军若疑中朝有异论者之钿请以百口保于朝何嫌何疑而复怀他志哉献忠素衔之钿遂恶言极骂之之钿忧愤成疾题数语于壁自誓以死遂不视事至五月献忠果反劫库纵囚毁其城之钿仰药未绝献忠遣使索印坚不予贼遂杀之旋纵火焚公署骸骨为烬而大经为贼劫去不能死迨玛瑙山战败偕贼将曹威等出降士论丑之之钿后赠尚宝少卿　　刘廷训　孙士美父
讷
　白慧元　黄承宗
　　冯登鳌
从父
大纬
　王钥　王采　崔贤　陈
　　志　王九鼎　张文焕　钱珍　陈缄　张纯　　儒　唐一中按明外史忠义传廷训顺天通州人由岁贡生为吴桥训导崇祯十一年畿内告警知县李綦隆欲遁廷训邀止之与共守外围将合綦隆缒城走廷训急趋城上语守者曰守死逃亦死曷死于守为忠义鬼乎众泣诺乃坚拒三昼夜城外发矢如雨廷训受伤束胸力战又中六矢乃死逾月其子启棺更敛面如生当是时畿辅诸郡悉被兵长吏多望风遁失城四十有八深州孙士美任丘白慧元庆都黄承宗灵寿冯登鳌文安王钥蠡县王采新河崔贤盐山陈志固城王九鼎皆以殉难闻他若青县张文焕兴济钱珍庆云陈缄城破被杀教官死难者有张纯儒唐一中乡官则乔若雯李祯宁魏克家李崇德董祚而弃城者綦隆等十人皆坐死士美青浦人由乡举授舒城教谕崇祯八年春贼来犯县令以公事出士美代守七十余日城以全明年擢知深州城破自刭于角楼父讷亦自缢一家死者十三人赠太仆少卿讷亦被旌慧元青涧人崇祯七年进士居官善祛蠹吏民畏之九年以坚守有功命减俸行取会与大奄有隙摭其罪于帝命逮治之未行而兵抵城下乃与代者李廉仲共守无何廉仲缒城遁慧元躬擐甲胄与乡官李祯宁防御甚力及城破慧元一门俱死事定廉仲弟芳仲伪以他人尸为兄尸拜疏求恤祯宁子给事中士焜力言其伪乃寝芳仲奏而慧元赠佥事承宗有吏才庶政具举未详何许人登鳌肤施人起家乡举其从父大纬为蠡县训导亦死钥武功人举人采泽州人进士贤代州人举人志九鼎未详何许人志以敌退弛备俄假援军突入遂自经九鼎战死城上承宗等皆赠恤有差纯儒新安人为临城训导率诸生共守城破死之一中全州人由举人为巨鹿教谕抗节死　　乔若雯　李祯宁　魏克家　李崇德　董祚按明外史忠义传若雯临城人万历四十七年进士授中书舍人迁礼部主事崇祯元年春廷臣争击魏忠贤党若雯亦两疏劾兵部侍郎秦士文御史张讷智铤备列其倾邪状寻言故辅魏广微罪恶滔天致先帝冒桓灵之名忠贤肆十常侍之毒而其徒陈九畴张讷智铤为之鹰犬专噬善类广微之罪不下忠贤九畴等之罪不减彪虎乞死者削其官阶生者投之荒裔帝责其诋毁先帝而九畴等下所司行遣若雯寻改吏部主事迁员外郎出为兖州知府剔除积弊豪猾敛手以疾归士民遮道泣送及临城失守若雯端坐按剑以待遂被杀赠太常少卿李祯宁任丘人万历三十八年进士历官山西按察使罢归佐白慧元拒守城破率家众格斗身中数槊而死一门从死者数人魏克家高阳人李崇德青县人董祚隆平人皆举人克家为邹平知县有善政崇德历户部员外郎祚未仕&#以城破殉难赠恤有差　　高重光　宋希尧　张列宿　黄建极　李承　　芳　李应荐　刘化光子
汉仪

按明外史忠义传重光字秀恒保定人由贡生为柏乡训导岁凶饥民为盗有司仓皇莫措重光有苍头勇敢善战率之出击贼大败城获全当事荐于朝擢丘县知县崇祯十一年冬大军入山东县被兵吏民欲负之逃重光不可抱印赴井死其时州县失亡者一十有六县令殉难者临邑则宋希尧博平则张列宿茌平则黄建极武城则李承芳其家居被难者有李应荐及刘化光父子应荐恩县人举进士历官御史以附魏忠贤丽名逆案至是捐赀募士佐有司力守及城破身被数刃而死化光历城人与子汉仪先后举于乡化光铨授推官未谒选遇变父子俱以守城力战死赠恤有差　　贾儒秀
按明外史夏统春传崇祯十一年五月贾儒秀商南典史贼陷城抗节死　　麻封
按庆都县志封字帝庠生幼而&#异年十三入泮为人刚毅有大志以忠孝自矢读正气歌辄叹赏不置盖其天性然也戊寅城破死之　　张汝鳌
按庆都县志汝鳌字振海邑庠生教授生徒恢恢有大志戊寅城破死之　　吴凤岐
按庆都县志凤岐字苞宇规行矩步尺寸不失尝谓同人曰毁誉者是非之所由定也是非不定则好恶不明好恶不明则善恶不分吾儒所学何事顾可妄为毁誉而淆人之善恶哉同人服其议戊寅城破死之　　安衡
按文安县志衡莘县人崇祯九年任本邑县丞戊寅殉城赠经历　　汤国纪
按文安县志国纪孟县人崇祯十年任本邑典史戊寅殉城赠吏目　　郭养性
按文安县志养性河间贡生崇祯九年任训导醇谨循循善诱戊寅分汛东城昼夜防御力竭死于关帝庙前赠国子监博士　　张一经
按通州志一经廪生以祖荫官户部员外流寇破城死之　　白九有
按河间府志九有河间县生员戊寅兵南下里人劝九有避其锋九有曰吾读圣贤书见危授命正襟危坐以待之兵至不屈死之　　刘振元
按保定府志振元字益川庆都人以贡除四川嘉定州同知司钱局惩役为奸迁局验工而钱息溢台使者嘉之荣县杀人无抵久不决振元访得其情仓卒诘杀人者怖而伏狱以成三吏盗帑四百金诡曰盗也振元疑之下三吏于狱属卒觇所为卒报曰三吏市一鸡入振元曰将歃血盟而诳也使隶绐其家人忽吐实银获而置诸法以是举卓异无以赂铨司仅迁藩府长史拂衣归上官赆之行居乡不出里闬诗酒自娱戊寅遇难死　　辛向道
按保定府志向道字潜兹庆都人崇祯时举于乡事父以孝闻为人端庄静穆潜心理学教授生徒严于考课所著范身检身二录得濂洛正宗戊寅遇难死之　　周日强
按蠡县志日强字泰萌本县人万历己酉举人初授山东利津知县多惠政丁忧起补河南武安知县升陕西宁州知州值流寇神一魁刘六等围困庆阳日强再三告急总督杨鹤提军驻札宁州谕日强宣布德义招抚神一魁等解围投诚总督嘉其才猷敏练题陕西按察司佥事分守庆阳道革任回籍值崇祯戊寅城陷殉难　　李节之
按蠡县志节之乡贡任淮安府海州同知赋性温良义严取与时值魏党而不媚迭承委职而不顾听讼明决尽绝赎锾告归离淮里老泣送百余里蠡城告变捐修城三百余两坚志报国捐躯殉难抚按建忠烈坊　　蒋范化
按蠡县志范化崇祯戊辰进士任蓟州边郎会计各当差督湖广粮饷军需所储不留颗粟差满回京贫窭滋甚致仕奉亲兵至蠡城分守东城捐躯报国　　刘国会按广平府志国会字东之武陵举人肥乡教谕日与诸生衡文讲艺惟虑不克称职后历迁商河令兵乱城破衣冠坐堂上死　　崔世勋
按广平府志世勋平山人鸡泽训导性方洁遇诸生严而有礼有奸民讼者以赂进却不受曰子弟有过吾自当惩之何物钱神效灵遂以菜佣辱青衿为也戊寅城破死之　　康霖
弟
震

按广平府志霖鸡泽人庠生戊寅城破同弟震庠生见母遇难捐躯争救遇害事闻旌表　　王建极
按广平府志建极字素徽威县进士选庶吉士授检讨侍经筵稽古陈谟适合上意恩赐文绮朱提亲老乞归侍养崇祯戊寅城破被执死之　　锺希颜　王茂远
按广平府志希颜字心卓清河进士历任户部郎中山西参议忤时归里布衣徒行萧然四壁崇祯中城破死时同邑王茂远贡生知县里居同及于难　　解嗣升　锺鸿儒　史俊杰　顾尔引　冯庇　　民按广平府志嗣升清河拔贡戊寅城破死之时有庠生锺鸿儒史俊杰顾尔引冯庇民俱死焉　　赵启璧　王政新
按广平府志赵启璧王政新俱鸡泽人戊寅城破不屈死事闻俱旌表　　韩曰谅
按南宫县志曰谅字贞慈孝廉韩甲第四子也孝廉五子俱有文名比之燕山五桂然于诸子中曰谅尤锺异尝曰此吾家千里驹也及长端重寡言笑读书日记数千言举郡茂才且孝友着闻内外无间言与人交肝胆毕见盖所称笃行君子焉戊寅城守分汛南城城陷捐躯　　李光国
按南宫县志光国字亮圜幼聪颖嗜学博闻强记每试辄高第士林咸称焉一时从游者皆名隽戊寅分守南城昼夜不离汛地城陷投井死　　贾还朴
按南宫县志还朴字文甫侍御道干之长子也少&#敏而庄从塾师句读时即不作童子嬉弄态稍长攻举子业侪辈皆下之年十八补博士弟子员恪守庭训学行兼优戊寅城将陷满城鼎沸弟还素密邀兄筹进退还朴曰吾家为一邑之望众人属耳目焉且功令森严责备于乡士大夫者几与守土等万一授人以口实则身名俱丧矣吾长子也代大人支撑门户不可侥幸以为严亲羞与城存亡可耳虽然双亲老矣父在外母在堂迎与养皆子职也吾弟善自爱得慰父母晨昏足矣一言不及于私明日城陷西北隅矢如雨集还朴知事不可为乃奋身投城下而绝家人寻得其尸勃勃如生寻以义士旌表其门　　连报　连三畏　连三让　连得中　连得志按南宫县志连报字少海连三畏字理我连三让字贞符连得中字用之连得志字仲求俱庠生于戊寅效死陴堞　　白若鹏
子濯
侄其志

按南宫县志若鹏庠生若鹭之弟生而英敏好读异书行文有奇气多材艺尤善丹青戊寅城陷率长子濯并侄其志同时死之　　尹伦
按南宫县志伦号诚吾邑庠生家贫茅屋数椽不蔽风雨薄田数亩不给饘粥伦处之怡如也惟杜门课子灌园栽花以自娱二子名志伊绍伊亦刻苦自励不数年同游庠序然而贫益甚每晨令二子易薪米于市伦倚门望之待以举火然见二子肩随而出未尝不欣然自以为乐即他人观之亦未尝不以为伦之自得其乐也时郭大参慕其品性欲延为馆师伦婉辞之人问其故曰余虽寒士实不能伛偻大人之门士各有志不可强也时人皆以为迂惟贾侍御闻而叹曰此当于古人中求之未易为流俗道也每折节下之戊寅伦年七十遇兵辄谩骂不已兵怒以乱梃捶杀之　　林起元
按文登县志起元字斗建崇祯丁丑进士幼聪慧善属文舞象之年试辄冠军补弟子员弱冠掇巍科任南宫知县清惠着声甫一载城陷夫妻俱殉　　王毓震
