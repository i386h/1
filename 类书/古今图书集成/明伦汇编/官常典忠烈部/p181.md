<!-- { "loadSidebar": true } -->
按明外史忠义传维城黄冈人给事中玉衡子也第万历四十七年进士除海盐知县入为礼部主事天启七年坐事谪上林苑典簿其年十一月庄烈帝已嗣位魏忠贤尚未伏诛抗疏曰曩曹吉祥之反其党羽止曹钦一人尔忠贤则子侄列三爵假子遍金吾陛下不即诛夷使得徐为布置其私养甲士多至万人外不隶名于枢部内不属籍于团营怒马鲜衣横行都市倘用其敌国之财鼓其敢死之士臣恐吉祥之变一旦发于阙下此不可不亟诛者也高皇帝定律人臣非有大功蒙胧奏请封爵者所司及受封之人俱斩魏良卿良栋鹏翼悉白丁乳臭之儿而并叨封爵此不当按律诛之乎皇亲张国纪何罪而勒令还乡戚畹李承恩何罪而罗织论死知府刘铎何罪而立肆市朝监司耿如杞胡士容何罪而并置大辟昔刘瑾既诛旧章改正者吏部二十四事户部二十余事兵部十八事工部十三事今不当仿而行之乎且忠贤所积之财半盗自内帑累朝宝玩尽入其家诚籍而还之太府可以裕九边数岁之饷宽三农加派之征此决当旦夕举行者因请褒恤杨涟万等一十四人召还贺逢圣文震孟孙必显等三十二人亟正张体干许显纯杨寰等罪其月又言崔呈秀虽雉经私室尚宜剖棺戮尸明正国法忠贤死赃贿已散其半呈秀死安知其家不寄之他人此籍没不可缓也五虎五彪之徒罪状显着何待证佐然后究追恐提勘未行赃私先隐且田吉吴淳夫田尔耕许显纯孙云鹤张体干高守谦辈皆应斩之人乃或赐驰驿或仅令还乡何以服人心昭国典永斥吏科陈尔翼请缉东林遗孽之非为御史方震孺请释罪帝并采纳之崇祯元年迁户部主事进员外郎历泉州知府福建副使八年以大计罢归十六年张献忠连破黄梅麻城广济蕲州蕲水遂以三月犯黄州时城南门哭五日夜众知祸必至倾城走妇女多不及行二十四日贼入城黄冈知县光山孙自一县丞福建吴文燮死之贼执维城欲屈之抗声慢骂贼刃洞胸而死贼遂驱妇女隳城稍缓辄断其腕血淋漓土石间三日而城平复杀之以实堑焉　　杨如云
按岳州府志如云浙江绍兴人由赀郎补平江主簿博雅端方秉公却贿崇祯癸未张献忠破城胁授美官詈骂不绝口贼怒投之北门外乌龙庙前石碧潭不愧古人节烈焉　　李兴玮
按岳州府志兴玮崇祯贡献贼破岳同父请兵其母泣止之不顾一家遇害兴玮随抚军章旷图恢复死难于衡阳　　徐文南
按石首县志文南字才士闯贼陷荆南与兄人文率义勇诣将请兵恢复癸未八月同岳州江防守许进兵与贼遇失利亲冒矢石斩首数级全师而归献贼寇岳州城陷文南愤不顾身力与贼战死之　　彭承孟
子
梦麟

按宝庆府志承孟武冈人为名诸生崇祯癸未土寇袁有志之变陷州承孟形于色曰国家养士三百余年殉节报效正在吾侪率男诸生梦麟督乡勇剿贼值州会师失期承孟奋勇先登援兵未至为贼所蹙投潭以死梦麟骂曰吾父死吾宁独生力战死之明日次子梦龙以别师擒获贼首事闻郡守李振珽将请于上旌恤之而又值献祸矣　　刘源澄　彭养生　刘人俨　陈邦基
按宝庆府志源澄邵阳人食饩郡庠负胜概每谈时事多愤懑崇祯癸未献贼陷郡武冈镇将刘承应檄共恢复源澄率诸生彭养生儒童刘人俨义民陈邦基以乡兵先至城下刘帅未至为贼所乘皆死之事平巡抚李干德悯其死事配祀于三忠祠　　曾士选
按宝庆府志士选邵阳人为名诸生幼警敏早食饩声籍甚癸未献贼陷城镇将刘承应移檄士选率乡勇猝至众寡不敌遂遇害巡抚李干德采舆论祔祀三忠祠　　朱菌
按宝庆府志菌武冈宗室企&#子年方十四袁贼之变詈骂死难　　郭国祚
按宝庆府志国祚武冈人敦行谊负气节兵执不屈被焚死　　李凤翼
按宝庆府志凤翼邵阳人庠生其父以积善闻监司旌奖凤翼少年攻苦恂恂谨饬癸未贼陷城阖门自焚其仆亦趋死恐后人共怜之　　何三杰
按宝庆府志三杰定州人崇祯十三年来判郡十五年署邵阳县篆明年献贼陷城民匿之寻搜执至衡阳衣带间藏舍生取义四字见贼不屈与李振珽同赴水死巡抚李干德建祠合祀之　　李振珽
按宁波府志振珽字诏枋万历戊午举于乡崇祯十年丁丑知保安州十五年壬午升知宝庆府逾年流贼张献忠陷宝庆振珽与通判何三杰俱被执贼欲胁之降三杰谋于振珽曰将若之何振珽曰死则死耳不可遗臭名于后世贼并两人系至衡州终不可屈遂缚而投之江贼退后家人寻其遗骨竟不可得乃以空棺引其魂而归　　赵廷璧
子

按南阳府志廷璧字相如内乡人崇祯癸酉举人授浏阳县有善政湖广巡抚何腾蛟知其才题升长沙道按察司佥事后移驻武冈州遇城陷廷璧及妻吉氏子媳马氏死之次子煜获免　　杨时生
按常德府志时生字又中府学生最有气节献贼破城遭获慷慨詈骂被其所杀　　杨梦鼎
按常德府志梦鼎字生县学生奉母龙氏同载一船献贼追至大呼贼名骂不绝口与母龙氏同磔江边　　柳三锡
按常德府志三锡郡庠生献贼至携妻子出避路遇贼杀妻掳子强三锡拜降三锡大骂不绝口贼缚入营问以何愿厉声曰愿死贼曰人愿生汝愿死何也复厉声曰读书明理大节不夺岂向汝求活耶大骂且持一棍以击贼贼割其腹而死　　丁昌期
按常德府志昌期郡庠生遇贼于路令跪大骂不屈曰吾家世诵诗书为朝廷士子肯从汝作贼至死不变　　周笏
按常德府志笏邑庠生与妻谭氏遭献贼掳夫妇大骂曰家世书香岂遭汝辱贼先杀谭氏笏夺刀愈骂贼又杀之　　柳之彦
按常德府志之彦邑庠生孝子纪孙被贼执抗节不屈曰古人求忠臣必于孝子之门岂有祖宗世受旌表而子孙乃屈膝从贼乎贼怒断手截鼻抉睛骂犹不绝慷慨而死　　罗三才
按常德府志三才庠生因贼至携妻子而避与贼相遇三才挺身骂贼贼窥妇貌欲杀其夫子以身翼之贼先杀其子妇曰贼心不良欲杀夫以图妾妾岂畏刃陷君不如妾先死遂奔入水中夫亦奔水一家俱尽　　段光启
按常德府志光启庠生贼至同弟光远携家奔避贼以数十骑追至光远素有韬略手持一刃力战堵截连杀数贼贼为反走光启同弟追之为贼所执而去光远奔救为他贼格战光启被缚骂不绝口而遭杀光远见兄已被害奋勇敌贼且战且走乃保家眷遁去人咸服光远之勇而光启之义也　　张维翰
按常德府志维翰诸生遇贼于道切齿大骂同人禁之维翰怫然曰自七岁读书便知此贼如虿尾蟒舌犯则必伤岂不知痛少伸正气死亦瞑目语未绝而馘斩矣　　熊应鹏
按常德府志应鹏府学生奉瞽母八十二不忍步离遭献贼所杀母赖以全应鹏不惜身遭祸亦孝而义也　　管孙翰
按石首县志孙翰字羽长生员邑令杨佐明入觐家属寄居东山值李闯游兵侦知掠之以去孙翰持梃救还因倡义剿贼无算闯率贼大至获孙翰逼跪不屈口骂贼不止遂刖足害之　　刘咸庆
按石首县志咸庆字子虚邑诸生闯贼陷邑咸庆忧愤辟谷食取酒痛饮七日赋骂贼诗百首呕血死　　王上庸按衡州府志上庸四川人以武进士授湖南兵巡道中军受事未半月张献忠寇至巡道金九陛欲弃城去挟上庸上庸曰上庸虽小弁已有湖南职守固不可去也已而贼至桂王欲南奔上庸护送至石矶站所部乌合百余人寇猝蹑及部卒鸟散上庸大叫起腋挟佛郎机击杀贼数百人贼千骑至火药尽上庸举铁炮奋击复杀数人乃遇害　　唐虞
按零陵县志虞字纯改名曰周慈府庠生零陵人为人轩昂不群志气慷慨垂髫时善属对郡丞出一联云官去堂空即应声曰水流云在郡丞赏之喜作诗直写己意不入名家窠臼既而有契文成之旨与易康侯诸子讲良知之学自恨僻处楚南无可就正壬申秋徒步走数千里至麻城谒萧康侯研究正修之学所养甚邃涵泳一年大有所得归而倡同社讲习焉后流贼入南官民惊溃叛者如猬虞独倡忠义去粤乞师嗣闻万某开府虔州虞往见之喜甚承制署为府判委之发饷一军颂其无私将题升监军道而国事去矣未几赣城破与万某同沉于江虞雅负才性欲有所用于世而不究厥用晚得一官竟赴国难而死子有容弱冠领乡荐遽尔夭折天之报施何如耶　　毋崇正
按郴州志崇正四川人由选贡知桂东县崇祯十六年流寇张献忠陷衡郴遣贼将徇桂东众皆逃崇正曰吾为朝廷守土敢爱死乎贼至执之不屈死焉邑民皆为流涕　　郦孕昌
子
尚英

按绍兴府志孕昌字叔典诸暨人由邑庠入国学循例积分授山东沂州同知值恭顺王以兵辟湖广孕昌随征着有劳绩判永州府王凯旋仅留镇兵驻防未几有敌骑围城乃以粮尽援绝城陷孕昌及妻黄氏李氏子尚英悉死之赠湖广按察司佥事荫一子祀乡贤　　朱日荐
按安陆府志日荐沔阳庠生贼陷沔率乡兵拒贼斩首数十被执骂不绝口支解死　　童蚤勋
按安陆府志蚤勋沔阳人贼犯州城蚤勋突与贼遇呼骂不绝投河以死　　王再旦
按安陆府志再旦沔阳庠生贼警委再旦守东门城陷合家遇害被执不屈而死　　李哲
按安陆府志哲京山庠生以倡义为伪防御使陈荩所获骂贼不屈而死　　贺泰来
按安陆府志泰来京山人南漳训导同两子守城力战拒贼父子俱为贼所殁　　孙玮
按安陆府志玮字公之锺祥人由明经授蕲水训导癸未流贼破城玮袍服坐明伦堂骂贼而死　　熊肇泰
按安陆县志肇泰诸生崇祯癸未正月白旺薄城之日值其母变猝未及殓肇泰不得已故投刺于伪考试官铉圭得领檄归葬贼自以为得士再遣人物色之肇泰曰某向之失身祇为母遗骸未忍弃城中耳今复何求遂自经死　　冯鸿渐　杨问奇　刘鸿烈　李昌祚　蔡康　　祚按荆门州志闯贼陷城时冯鸿渐同绅衿杨问奇刘鸿烈李昌祚蔡康祚俱不屈而死　　王粲　蔡兰馨　秦人誉　郑科　张大任　　郑之獬　李因培　郑之获　李庄　王煜　　吴文炳　郑联奎　刘世懋　张&#登　张国　　纯按锺祥县志崇祯十六年闯逆陷城王粲同蔡兰馨秦人誉郑科张大任郑之獬李因培郑之获李庄王煜吴文炳郑联奎刘世懋张&#登张国纯俱生员骂贼不屈抗节而死　　刘璧
子
泰

按汝宁府志璧确山人恩贡崇祯壬午任湖广岳州通判闯寇乱委璧监军同参将黄朝宜贾威等破贼于洞庭湖屡捷升汉阳知府未之任贼张献忠攻岳州各官逃散惟璧与巡按刘熙祚坚拒三月粮尽城陷被执挟至长沙逼降不屈严刑酷逼至死骂不绝口子泰时年十四亦死焉巡按刘澍题旌其忠会乱事寝　　左国弼　周宗孔　汤锡福　金尔试　萧吁　　卿　贺遇宏　贺期生　李若按吉安府志国弼庠生癸未张寇犯境胁受长沙知府国弼肃衣冠拜辞祖庙骂贼不屈而死同时周宗孔汤锡福金尔试萧吁卿贺遇宏贺期生李若皆骂贼不屈遇害　　张大受
按荆州府志大受字海若远安人武之后也万历丁酉举人司训新安家无担石得俸资半以购书且资助单寒之士升蓬莱令以病告归癸未之变与难不屈而死　　马&#
