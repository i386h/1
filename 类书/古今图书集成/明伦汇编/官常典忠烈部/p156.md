<!-- { "loadSidebar": true } -->
按许州志禧字宜兴许庠学生资聪敏负气节刚方正直不诡随于时逆闯犯许禧分守东门昼夜督战身冒矢石略无惧色及城破贼素知其名欲授以官禧义不屈骂贼求刃而死　　李文鹏
按许州志文鹏字图南负义气重然诺逆闯寇许文鹏分守南门矢石伤贼甚多城破死之　　李鼎鼐
按许州志逆闯寇许鼎鼐分守北门身中贼炮折去一股有只手击贼不已人皆壮之死于城上　　王之祯　宋务崇　王泽浸　宋献猷　宋之　　望　王泽注　胡廷臣　牛瑞按许州志生员王之祯宋务崇王泽浸宋献猷宋之望王泽注胡廷臣牛瑞逆闯破城皆义不肯屈死之　　申则古　申绅　焦文耀按许州志申则古申绅焦文耀闯贼破城与贼战手刃数贼而死　　袁楫
按许州志逆闯掠嵩少而下至陉山坡将逼许境楫义不顾身约乡勇数百人鼓刃而前斩级数十及贼骑突集众皆溃散楫独倚大树矢尽力竭刎颈死　　宋自盛按许州志自盛捐金助饷输粟赈济流贼破城殉难死　　袁准世
按许州志准世敦孝义修路建桥不遗余力城破忠义不屈投井死　　赵化凤　陈济
按许州志赵化凤陈济俱东北城千总城破力御骂贼不屈死　　马恒年
按仪封县志恒年邑诸生意气豪举工五言诗崇祯六年从督抚卢象升剿中原大寇与贼接战斩获甚众贼急佯北恒年追之诱山谷中落堑被获贼婉词诱之降恒年厉声大骂曰死贼勿以言词绐我奋身起夺贼佩刀赤身立斩数人群贼挥刀蜂拥遂被害家丁陈世虎亦被获进营后逃出陈其状　　何承光　高日临　高锡　陈国俊
按明外史忠义传承光贵州镇远人万历四十年举于乡崇祯中历官夔州同知七年二月贼由荆州入夔门遂犯夔州城中仓猝无备副使周士登在涪州通判黄尚仪推官刘应侯奉节知县谈楚良悉遁承光摄府事督吏民城守力竭无援城遂陷承光整冠带危坐贼入杀之投尸于江自贼起陕西转寇山西畿辅河南北及湖广四川摧陷州县数十未有破大郡者至是天下为震动承光赠夔州知府贼他部自汉中犯大宁知县高日临见势弱不能守啮指书牒乞援上官率众御之北门兵败被执胁降大骂不屈贼碎其体而焚之训导高锡及妻女巡检陈国俊及妻皆遇害日临字俨若鄱阳恩贡生　　郭缵化　王永年　郭震辰　田实
按明外史何承光传崇祯七年二月贼既陷夔州他贼即以次日陷巫山通江巡检郭缵化阵殁通江指挥王永年力战死之至四月守备郭震辰指挥田实击贼百丈关兵败被执骂贼死　　费彦芳
按嘉兴府志彦芳字华阳隆德令崇祯间流寇突攻土城血书飞报固原道陆梦龙率兵赴援战没彦芳城破被执骂贼不屈而死　　陆梦龙
按明外史忠义传梦龙字君启会稽人万历三十八年进士授刑部山东司主事进员外郎梃击狱起诸司官胡士相赵会祯劳永嘉纳郑国泰厚贿附会刘廷元疯癫之说尽匿张差所供为国泰守庄及刘二内侍引进语第云差收积薪草为邻人李万仓等所毁差愤赴朝声冤行至东门遇一人谓持梃入可当冤状遂&#入东宫迫署印侍郎张问达速谳及王之采发其奸谋士相等惧时梦龙以典试广东杜门注籍问达强起之令共事士相等不欲再鞫趣问达具疏请旨以疏入必留中其事即寝梦龙曰已奉旨提问安得再请舍已奉之明纶又请必不下之旨可乎问达蹙额曰然则若何梦龙曰请问今具疏欲提张差耶众曰然梦龙曰差已在狱又谁提众曰然则提马三舅辈梦龙曰此皆编氓堂堂法司不能刺一编氓须烦天子诏耶士相曰今但云乞敕下三法司不须乞提何人问达唒曰有是哉此成何语再问梦龙当若何曰差所供内犯有姓无名此须讯实士相急曰此事何敢再讯梦龙曰他小事犹讯而复讯今国家大事反草草耶问达亦以为然明日梦龙复反复言之问达悟趣速讯士相犹执不可永嘉曰倘讯而吐不轨谋奈何梦龙曰囚虑其不承反虑其承耶盖是时士相永嘉各纳国泰四万金而问达不知也及问讯止士相会祯永嘉梦龙之采暨傅梅邹绍先七人独梅与梦龙合余皆主疯癫说将讯众犹嗫嚅后堂不肯出梦龙曰法官畏囚若此耶士相曰讯终不便永嘉把梦龙臂曰今不得已而讯止问二内官及马三舅李外父的名尔若更问一语不讯矣会祯绍先曰即讯不可加刑梦龙见诸人惶惧笑曰见无礼于其君者若鹰鹯之逐鸟雀即有祸予独当之乃就坐永嘉复以四语约梦龙呼刑具三无应者击案大呼始具差长身骈胁睨视傲语略无疯癫状梦龙呼纸笔命画所从入路永嘉笑曰君亦癫也耶乃令癫人画图须臾图成梅问汝何由识路差言我蓟州人非有导者安得入梦龙问导者为谁乃供二内官且曰彼用金银壶各一豢我三年矣问内官何名士相永嘉急曰彼必不识不必问梦龙问使汝何为曰击小爷小爷者谓太子也士相即推坐起曰此不可问矣遂罢讯见问达问达将具疏梦龙曰内竖有姓无名与昨等尔众皆曰可矣梦龙遂称病不出问达遣使四五辈召之乃往见请再诘内竖的名问达曰众不从君再讯乎梦龙曰安有鞫囚止拘四语之理问达愕然问故始知之乃从梦龙言命十三司会讯讯时众语喧杂每一诘问永嘉辈故嚣乱之或止之辄与之哄然差则尽供逆谋及保刘成名一无所隐时士相主笔闻供二竖名踌躇不敢下郎中马德澧坐其傍趣之士相大怒奋衣起比供至击小爷士相又不欲入德澧不可狱既具问达命具疏永嘉欲去击小爷三字梦龙争之永嘉曰顷牟御史志夔传言不得入此三字谁敢入梦龙咈然曰但道陆员外不肯匿谁敢匿时永嘉庇郑氏尤力每假台谏势以挟持同官类如此将缮疏士相又欲去二竖名赖梦龙不可乃已当是时言路自何士晋刑官自梦龙之采梅德澧外鲜不纳郑氏贿者微梦龙力持几不成狱然群小恨之刺骨志夔遣人传语曰已具弹章矣亟从众则免梦龙曰吾不畏死宁畏弹耶已而之采梅德澧并为群小所陷数欲陷梦龙赖问达力左右之于吏部获免四十五年由郎中出为广西提学佥事历江西参议湖广江西副使天启四年贵州贼未靖总督蔡复一荐梦龙知兵改右参政监军讨贼安邦彦犯普定梦龙偕总兵官黄钺以三千人赴之侦者言贼大至晓行大雾满山梦龙曰急驱之稍霁贼知虚实矣钺不应梦龙遽引亲丁直前薄贼贼奔钺乃拔营而进大败之三山苗叛思州告急梦龙往援问知府胡楠曰君设狮子哨去贼巢几里曰二十里梦龙即夜遣中军吴家相进捣其巢夺苗鼓乱挝声振山谷苗大奔溃焚其巢而还寻改湖广监军迁广东按察使上官建魏忠贤祠列梦龙名亟遣使铲去之崇祯元年大计忠贤党犹用事镌二级调任三年起湖广副使丁艰不赴服阕起故官分巡东兖道盗起曹濮间督兵讨之阵斩其魁黄五郭金城生擒王好义等余众悉降迁右参政分守固原七年夏贼来犯击却之闰八月贼犯隆德杀知县费彦芳遂围静州梦龙率游击贺奇勋都司石崇德御之抵老虎沟贼初不满千人已而大至梦龙所将止三百余人被围数重贼矢石如雨突围不得出二将抱梦龙而泣挥之曰何作此妇孺态大呼奋击手馘数人贼并力合攻与二将俱战死梦龙慷慨好谈兵客访之辄投石超距手舞大刀以示勇毅然有廓清群盗志至是战死闻者莫不恤之赠太仆卿　　庞瑜　董三谟
父嗣成
弟三元
　吉永祚
子士枢
　士模
　李
　　之蔚　魏炳　娄琇　蒲来举　吕鸣世　宋　　绪汤按明外史忠义传瑜字坚白公安人家贫躬耕自给夏转水灌田执书从牛后朗诵不辍由岁贡生授京山训导崇祯七年擢陕西崇信知县县无城兵荒贫民止百余户瑜知贼必至言于监司陆梦龙以无兵辞瑜集士民流涕誓死职闰八月天大雨土垣尽圮贼掩至瑜急解印遣家人赍送上官端坐堂皇以待贼至捽令跪瑜骂曰贼奴敢辱官长拔刀拟之骂益厉贼掠城中无所有执至野外剖心裂尸而去赠固原知州时贼趋秦中长吏多殉城者董三谟黎平人举于乡为山阳知县贼猝至陷其城三谟及父嗣成弟三元俱死之妻李氏亦携子女偕死赠光禄丞立祠与嗣成三元并祀妻女建坊旌表吉永祚辉县人为凤阳主簿谢事将归会贼至知县弃城遁永祚倡义拒守城陷北面再拜曰臣虽小吏尝食禄于朝不敢以谢事逃责人骂而死子士枢士模皆死教谕李之蔚乡官魏炳亦不屈死永祚赠汉中卫经历余赠恤有差娄琇知泾州闰八月城陷死赠太仆少卿蒲来举知甘泉贼来犯守备孙守法等拥兵不救城破来举手刃一贼伤六贼而后死赠光禄少卿吕鸣世福建人由恩贡生为麟游知县地遭兵燹拊居民有恩贼陷其城未忍害鸣世绝食六日卒有宋绪汤者耀州诸生贼攻城被获大骂死　　阎生斗　李师圣　王本立　张文魁　蒋秉　　采　于世奇　陈彦武　马如豸　张标　路　　登甫按明外史忠义传生斗字文澜汾西人崇祯中由岁贡生历保安知州七年七月城突被围生斗集吏民固守城破被执死之判官李师圣吏目王本立训导张文魁亦同死八月攻灵丘知县蒋秉采亟募兵死守力屈众溃投缳死合门殉之守备于世奇把总陈彦武马如豸典史张标教谕路登甫&#斗死事闻赠生斗太仆少卿秉采等赠恤如制秉采字衷白全州举人　　石崇德
按临洮府志崇德字峻吾临洮卫指挥佥事早丧父其母张氏殉节死寄养于外家及长袭祖职修葺文庙文&#赈贫乏代赎人子女屡以治绩升金锁关守备有战功升固原镇坐营都司会流寇至崇德从本道陆梦龙出兵御之贼势甚盛围陆军数匝陆文人不谙兵崇德血战突出重围无能当其锋者闻本道为贼所困复杀入救援奋不顾身与陆俱战死贼中时奉旨褒三等赠副总兵人哀思其忠为立庙祀之　　朱呈瓘按明外史庞瑜传呈瓘渖府宗室也居长治由贡生为秦安知县县既贫瘠益以兵荒素乏守备贼至城陷执诣宁羌郭外令赚城呈瓘大呼曰我为贼所获若辈须固守我忍辱至此者欲令知我死所尔遂大骂呼速杀贼即杀之宁羌迄严守不下赠光禄少卿　　霍贯道　宗礼按南乐县志贯道少补邑弟子员弃去就武举总制翁某收为帐下亲兵命捕山东妖人至即手刃数人直捣巢穴抚院请授武举官已而廷命佐游击将军宗礼督河朔兵征倭贯道为裨将提督院公令贯道率善射者射贼贼纵百人尝之辄败鼓噪而前诸军俱溃贯道独与宗张左右翼厚集其阵以待杀贼数十人贼气颇窘明日枵腹赴战贼觇候无他援纵兵围之贯道复手刃十余人贼帅徐海中炮怖甚欲驰去会火药尽贯道面宗将军呼曰吾两人再得药数斗可以了此贼矣愤激复战血淋淋被体然犹骂贼不休陷没然贼之骁勇中矢死者亦殆尽督抚上其功赠光禄寺署丞荫其子建庙祀宗将军以贯道配续建贯道庙于本县岁时致祭焉　　李竿
按曲周县志竿在城社人也人物壮伟有国士之风倭寇猖獗骚扰中华总督胡征讨之以竿为中军指挥众士倒戈竿奋勇提剑对敌奈彼众我寡力不能胜乃为倭人所执气不少屈及支解时但恨不能杀倭报国毫无念身家意其忠义如此　　张修身
按曲周县志修身字明德以武举任茨沟营右部千总代管竹柏口事崇祯七年闻边警率兵守口城破为所执押解本营胁诈茨沟城修身志不负国一心就死杀之事闻恩荫其子肇伦总旗世袭加百户俸　　黄孟五按安庆府志孟五以义勇从讨倭贼屡立战功授千户职每出阵众皆退怯奔窜孟五独挺身奋戈斩首数级后为贼所衔并力擒获胁之降不屈贼支解之　　胡滚弟
沛

