<!-- { "loadSidebar": true } -->
按南阳府志起龙字雨辰维新次子也补邑廪生崇祯癸未守赤眉城寨为李贼攻破起龙及其叔生员许惟一母弟生员许士俊并不屈死之同时死者贡生王鲸诸生郑培郑重郑之镐郑之铉等其余姓名不传　　海成
按南阳府志成邓州人为人矜气好勇知大节李自成克邓州成随本州同知任从仕奔郧阳及自成去从仕收集残渍图恢复时伪牧徐即达守邓从仕命成领兵倍道夺城贼守御甚严不得入乃率众攻之中&#伤死　　曹震南　赵应运　李思显　彭凌碧　葛祥　　生　周奭按上蔡县志震南生员崇祯十六年贼至欲其负粮震南不从骂贼而死同时有生员赵应运李思显彭凌碧葛祥生周奭皆骂贼而死　　程任
按高州府志任应仕四子徐沟知县癸未城破与妻李氏同殉难　　姚运熙
按馆陶县志运熙字孟襄鋐之长子崇祯中岁贡甘肃巡抚汤道衡以人材荐于朝授南阳知县时流寇千余人乘雨侵城运熙挺力捍御手刃贼兵数人身被重创犹奋臂疾呼士卒血战城赖以全有手书血衣十三字记事海内闻而壮之上闻嘉其忠烈赠河南按察司佥事荫一子入监读书　　吴
按莱芜县志崇祯丙子举人癸未城破仰天恸哭触石以殉　　杨京
按胶州志京原名本润字洙漪本州千户所人中天启丁卯武解元授女姑营长崇祯十六年春京师告警率义士百余人入援离五里而阵前后无援力战而死　　李烛
按深州志烛山东人举人崇祯十五年任本州性温和值城被围率众严守十六年三月十一日城破阖家殉难　　曾可毅
按深泽县志可毅任本县训导崇祯十六年三月十二日死难　　周射斗
按深泽县志射斗华阴人任本县典史崇祯十六年三月城破战死　　赵炓
按深泽县志炓山西岢岚州人举人善谈饮工翰墨与人平易任本县令崇祯十六年三月城陷炓神色不变而死　　冯九思
按顺德府志九思湖广人癸未殉难
　　谭其任
从
弟其

按济南府志其任字觉斯莱芜廪生孝友性成仲弟疾非&#人腹不得寝其任腹承之虽溽暑不倦赈饥全活甚众史贼之乱与兄志之倾囊养士癸未之难与从弟其以守城死　　石冠玉
按济南府志冠玉字荆璞莱芜庠生癸未城破以身殉焉　　张日新
按济南府志日新字铭盘长清人家世单传人多侮之日新不与较常自矢曰欲出人头地惟在读书于是下帷攻苦十余载不出户凡经书子史无不洞晰崇祯中恩贡癸未寇警城守告急毅然登郫率众捍御城陷被执不屈而死　　徐士雅
按济南府志士雅字淡如长清人崇祯癸酉举人恬退不渝素履有先正遗风癸未寇乱以城守戒严不忍与父母别竟辞公车不赴逮城失守不屈死之　　王玠按济南府志玠青城人与其弟瑗流贼之乱奋力守南门城破玠死之瑗重伤得不死遂成废疾　　陈策
按济南府志策青城人少弓马贼至策守东门贼忿其当锋拥众攻之城破策佯走反射伤数十人独力不能支遂遇害　　张肇祚
父其廉　弟肇佑
景曜　景星　子绣

按济南府志肇祚号苍垣长清人以恩贡筮仕香河甫莅任兴学课士嗣是而破天荒登科者二人后甲第联绵皆其所首拔者有邑蠹结交近侍官吏畏之如虎肇祚独毅然逐去之荐剡称其兴学剔奸循良为最洵不诬矣致政家居六子皆为诸生癸未邑城寇警肇祚父子祖孙守护东城昼夜不懈者五月余城陷被执不屈一时父其廉弟肇佑景曜景星子绣同殉难子缤重伤复苏识者谓天不绝善人焉　　苏兆斗按济南府志兆斗莱芜庠生慷慨仗义督乡兵剿史东明力战不胜贼执而焚之　　王中道
按山西通志中道崇祯间大宁教谕训诲有方流寇陷城死之　　侯鼎禄
按山西通志鼎禄良乡人崇祯间霍州判质直勇略署州事闯贼兵过坚志守御城陷被执不屈而死　　史掌文按山西通志掌文崇祯间大宁典史督修城池捕巡不扰流寇陷城不屈而死　　吴用极
按山西通志用极字心铭清源人垂髫时即以圣贤自期孝友笃至父戴先丁酉举人任元氏知县用极随任邸问业于高邑赵冢宰冢宰甚器重之复随任徽州州故多矿贼数年未平用极出奇策于父擒其渠魁一方安堵年十九捷戊午乡试第一时有边警慨然曰吾辈得绾半绶不为国呕血不休也居乡恭谨谦和接人以诚至人有一艺一善极力扬励不令掩抑邑中士子问字接踵崇祯间流寇猖獗用极居南关率众为固圉计日夕经营保守年余后中夜贼至用极仗剑登陴鼓励群众以身先之力战而死　　焦鳌按山西通志鳌遗其籍贡士崇祯间任沁水城陷死之　　曾淑尼
按山西通志淑尼江南吏员崇祯间辽州吏目流贼陷城死之　　李之清
按吉州府志之清字白汀庐陵人万历戊午登贤书任宁乡教谕升广西左州知州转山西太原府同知会闯寇逼潼关围太原攻三日城破之清被执大骂曰朝廷何负于汝汝乃破州郡掠子女玉帛贼怒遂杀之　　赵希壮
按山西通志希壮崇祯间文水典史流贼犯境率乡兵往侦猝与贼遇力战死之　　范志太
按归德府志志太虞城人为山西晋府长史署阳曲令崇祯十六年流寇逼晋志太分守东城城陷志太被执骂贼甚厉三日不食死　　张国贤
按畿辅通志国贤宛平人崇祯丙子科举人官太原宁武关同知姜瓖叛城破死之事平予恤荫　　陈嘉言
按宜春县志嘉言字允臣郡廪生笃志经史行谊端庄崇祯癸未逆贼张献忠破城潜遁安邑明月山下随被搜获见其姿品魁伟知为名士欲执献伪主授以官厉声叱曰死则死耳岂肯受非义之荣不屈而死有同被执获脱者悉备述不置云　　甘逢泰
按宜春县志逢泰贡生居家孝友待人雍和遇岁饥荒每有推解之恩以及人时值寇至胁顺不从辄遭戮死可称临难有不屈之节者　　谢赞
子孕绣
　侄孕斗

按赣县志赞字谦吾诏胞弟天启癸亥以明经任南康府教授寻升马平知县辞不赴归林下十有余年值城溃与子孕绣侄孕斗具衣冠北向拜哭阖室俱殉　　刘曰佺
按赣县志曰佺字勿仙廷尉思诲长子少年澄心学道家居一亭周以竹柏晨夕定省外读书亭上为文高奇幽折居大理丧三年不脱衰绖崇祯壬午乡试第一明年京师归会有季弟之丧痛哭为文曰弟殁犹有老母弱子诸兄环哭视殓他日埋文璀璨松楸郁结过而吊之犹不失有明文学之阡正不知尔兄热血当洒何地随奉母避兵于雩之需岩随携妻子归城被执不屈阖室死存长子良靖以文学世其家　　周光世按赣县志光世字九照家贫力学万历间荐授万州判官不欲以五斗折腰遂弃官归东门外居焉经年不入城与诸子课艺恒困乏家徒四壁洒如也郡邑重之因避乱入城城溃阖室殉光世扶幼孙趋卢观象宅同赴池死时年九十有二　　王纯
兄
统

按赣县志纯字不已行端方性嗜学诸生时见知于督学使侯峒曾选贡兄统郡庠生城溃同赴孔子庙死　　杨万言
按赣县志万言字献可贡士贫而好学恒拾道间遗苋以为蔬城溃率妻王氏子三人同赴池死　　孙经世
弟纬世
　纮世

按赣县志经世字九云骁骑将军兰之长子也崇祯癸未贡因母丧不授官仲弟纬世克敦孝弟季弟纮世邑庠生善文时兵事急绅士家有逸去者经世与纬世纮世曰吾家自亳以簪缨世受国恩若窜伏乡落岂荫冑所宜时母张宜人柩在庭乃环哭曰安得厝吾母于吾父穴中俾儿辈后死者得相见一处耶及围急率家人泣拜先灵长幼次第拜讫举火自焚纬世妻蔡氏触于姑张宜人之柩者三不死遂与纮世妻王氏率男妇尽殁于莲花塘止遗男日广一人登乡试　　吴时珍
按赣县志时珍字席之郡学生事亲孝人无间言子祚弘能读父书邑庠生城溃母柩在庭时珍衰绖执杖与子侍于柩前兵曰此孝子也不忍杀汝可随入营时珍曰吾所以衰绖在此不忍离吾母耳遂接刀自刎妻刘氏媳孙氏缢于家舍之东楼　　郭其昌
按赣县志其昌字文钦三岁母丧及就傅自伤不识母面塑母像置塾中晨夕拜跪自是敦行力学补郡庠生屡踬棘闱键户课儿所著有史评易解图说又雅好施与计每岁入悉以周急值岁饥出廪糈赈乡里不给妻范氏以簪珥广市&#稻佐之藉以存活者甚众避乱山中闻事急具衣冠北向拜遂不食吟有溅血忠魂洒一城之句捧所祀母像而逝妻范氏号泣三日夜抚棺殉　　聂邦晟
子士
　士焕

按赣县志邦晟字时卿少韬略善骑射崇祯六年办事吏部八年冬授河南汤阴主簿时流寇纵横以本职从经略卢象升军前赞画有功加州判以父母丧归虔抚万元吉用邦晟为监纪军务城溃同次子士死妻刘氏幼子士焕及阖门殉者百余人长子士煌游学粤东后归应贡　　董缵卿
子鳞兆
正宸　正朝

按赣县志缵卿邑庠生廷尉天锡嫡孙以文学世其家城陷同子麟兆游击正宸荐举正朝庠生俱死之　　谢明登子
佛生

按赣县志明登字君禄邑庠生诏从侄死国难妻罗氏曰我名门儿媳义不受辱遂率子佛生俱赴池死之　　冯复京
按赣县志复京邑学生城陷同妻张氏盥洗毕焚香拜祖从容同登楼对缢而死焉　　赵光裕
弟连城
　子雄飞

按赣县志光裕受职经历城陷与弟连城子雄飞俱庠生同赴火而死　　张大诰
子元鉴
　元钥

按赣县志大诰字合浦邑庠生守城为飞炮重伤死男元鉴元钥俱殉难　　黄甲
按赣县志甲字升衢部民城陷赴火死
　　徐余庆
按赣县志余庆部民城陷率男妇十余人赴应祥坊塘死　　郭以和
按赣县志以和部民城陷携妻巫氏赴宅后塘死后浮水上犹握手不散　　陈必昱
按赣县志必昱西大街人城陷合族三百余尽殁止余士凤一人登乡荐　　金之杰
按赣县志之杰字元超赣卫生城陷潜立宅曲巷中手刃多人力疲携妻陈氏赴塘死　　周葵
按赣县志葵赣卫军城陷偕弟及妻儿十余人闭门自举火焚死　　陈君猷
按赣县志君猷隶卒城陷聚妻儿酣饮积薪自焚　　郭民励按南康县志民励字不息崇义籍本邑人崇祯十二年以明经入太学居常绘忠孝居朝图悬于斋室十六年任德化训导拜先师庙以忠孝节义自许日游庐山白鹿洞谒本邑先贤刘子嘉先生偕诸生究探奥义讲解性理诸书履任一载余会左良玉兵变即冠带升堂骂不绝口良玉恚甚杀之时上其事额以忠烈二字旌之　　黄榜
按南康县志榜字飞子太平里人邑廪生家贫舌耕素仗义值张贼扰乱率众统父子兵以固地方贼至芦源坑拒之贼佯走次早复来势汹涌莫及众溃而榜独奋前竟以身殉　　刘家升
按吉水县志家升状元同升从弟礼部儒士为张贼所执不屈骂不绝口贼手刃之　　徐士骧
按吉水县志士骧字公让崇祯癸未献孽躏吉州士骧携妻子避邑之东山贼获之士骧以死自矢嘱其妻谨守名节执至伪营贼将欲官之士骧厉声曰我天朝臣子肯同尔作贼耶不屈见一井急投下贼缒出劓其鼻披断一臂士骧骂不绝口贼怒甚乃刳心剥肤备极痛楚而卒　　周国柱
按安福县志国柱字汝楩邑庠生崇祯癸未冬张献忠寇县国柱率诸族人部署壮勇御贼贼至国柱身先赴斗厉声大叱贼为辟易已而窥其从者二十人乃反斗被三创死　　邵梦何
