<!-- { "loadSidebar": true } -->
按宁波府志滚字克源有勇略倭寇滃洲梅家墩邑令宋继祖募义兵往御以滚为长率众出海时寇立栅绕以鹿角四围皆污田势不可破滚奋勇争先摩其垒与之健斗然所部乌合士也见贼众皆奔滚独后殿贼突至乃手刃三人力竭遂为所害宋令扼腕流涕曰真义土也申于督抚旌其门弟沛当滚迫于贼时往救同殁于阵　　谢志望　胡梦雷　金应旸　何常明
按绍兴府志谢志望国子生胡梦雷庠生并余姚人金应旸山阴人贼自海上蔓延姚嵊志望等与知事何常明分道率乡兵御之仓卒遇贼于四明之巾岭及三界五婆岭诸所颇有斩获后竟以矢尽力竭并遇害事闻诏赠何常明谢志望太仆寺丞荫一子入监胡梦雷金应旸州同知给其子冠带建祠于绍兴额曰褒忠云　　王基　萧承运
按汝宁府志崇祯七年流寇合营焚府东关义士王基萧承运力战而死通判王元功具酒刍为文哭奠之　　彭鳌　叶三　魏捷
按德安府志彭鳌叶三魏捷俱安陆人以膂力闻充郡乡勇崇祯甲戌贼哨薄南城外三人出探之众骑环矢以向三人背立各当一面杀贼援绝竟死乱军中　　张以谦
按德安府志以谦字益我守御所千户世职崇祯甲戌堵贼于曲山店陷阵被执不屈死　　张景耀
按盩厔县志景耀字振兮亚白人邑廪生时流氛四煽景耀以御寇保乡闾自任知县田时畅令主义兵训练严肃崇祯七年七月贼钻天鹞等滨山而来景耀遏之西境乘胜追至谢家滩会天大雨众溃为贼所获遂支解之时年三十七　　徐邦瑞
按华州志邦瑞字临台曾赐寿官崇祯甲戌遇寇掠执之不从骂贼贼刃之　　东肇商
按华州志肇商字云驹为郡诸生性敏而多学诗文英骏千言立就闻贼至人皆逃避独饮酒不辍挺刃而出大骂贼奴遂遇害　　徐应龙
按华州志应龙山东邹县典史崇祯七年流寇劫掠被掳不屈骂贼贼戮之临死颜不改色　　徐应鳌
按华州志应鳌四川雅州吏目崇祯七年十一月二十九日寇过被掳蹈刃不屈而亡　　赵国鼎
按山西通志国鼎乐平人崇祯甲戊进士任宝坻知县死难　　简而可
按荆州府志而可字敬所远安人万历戊子举人筮仕密县教谕丁酉分校南畿得周起元等擢翰林院孔目历升姚安守甲戌遇贼愤骂遂与难焉　　周应泰
按陕西通志应泰湖广人岁贡崇祯中知宁羌州寇陷城应泰骂贼遇害吏部尚书李长庚奏请赐葬　　权时按成县志时国子生任东平州州判转经历回籍崇祯七年遇贼陷城力抗不屈贼诱之降乃厉声曰吾官也城破家毁速死足矣遂厉骂不休贼怒乱鞭而死　　朱弘道　庞
失
名

按崇信县志弘道万历间贡生以霍州判官归值寇乱坚守不避同邑令庞某赴难事闻赠陕西都司经历祀乡贤　　梁孕龙
按崇信县志孕龙邑学生为寇所获欲杀之孕龙不少屈寇曰但能屈膝婉词则生汝矣孕龙曰吾名教正人肯受汝贼奴辱耶碎口裂舌至死弗变　　杜孟春
按陇州志孟春事节母承颜尽志崇祯七年流寇陷城死之同时死者五十三人俱经院题请以殉义表扬建祠　　杨泰运
按隆德县志泰运诸生为人磊落不羁崇祯甲戌贼克隆德被执不屈贼叱之跪泰运骂曰杀即杀膝不屈也遂骂不绝口贼怒断其舌脔杀之　　杨泰初
子
善

按隆德县志泰初性刚介以贡士授松江府通判去官贼陷隆德泰初率其子诸生善同赴井溺死　　张士俊按隆德县志士俊诸生贼克城士俊与妻齐氏并三子俱赴井而死　　熊肇勋　雷二狗
按安陆县志肇勋字建侯诸兄弟皆名诸生独肇勋好剑不事章句补邑武生崇祯甲戌贼薄城下率义勇雷二狗等出御俱殁于阵　　王说
按商城县志说字长庚邑廪生妻张氏献贼破城夫妇骂贼遇害　　王爱
按陇州志爱为州吏目崇祯七年寇陷城殉义死经院题表扬建祠　　刘波　任三才　尹相汤　阎三纲
按陇州志刘波任三才尹相汤阎三纲俱乡官崇祯七年寇陷城殉义死经院题表扬建祠　　张斗　阎&#　王希贤
按陇州志张斗阎&#王希贤俱贡生崇祯七年寇陷城殉义死经院题表扬建祠　　阎珩　阎舜卿　阎光忠　阎完　阎光斗　　阎光极　阎光寰按陇州志阎珩阎舜卿阎光忠阎完阎光斗阎光极阎光寰俱生员崇祯七年寇陷城殉义死经院题表扬建祠　　艾之厚　苏来聘　李国栋　强以德　阎光　　启按陇州志艾之厚耆宾苏来聘李国栋强以德阎光启崇祯七年寇陷城殉义死经院题表扬建祠　　焦宗性　焦自知按陇州志焦宗性焦自知俱生员崇祯七年寇陷城殉义死经院题表扬建祠　　殷学尹　殷绍汤　尹得民
按陇州志殷学尹殷绍汤尹得民俱生员崇祯七年寇陷城殉义死经院题表扬建祠　　强以恕　强聪　俞际飞　宗印　丘宪文按陇州志强以恕强聪俞际飞宗印丘宪文俱生员崇祯七年寇陷城殉义死经院题表扬建祠　　李永茂　李皓如　李隆　李国柱　李粹　　李时中　韩演按陇州志李永茂李皓如李隆李国柱李粹李时中韩演俱生员崇祯七年寇陷城殉义死经院题表扬建祠　　杨体亨　杨世浩　杨世煜　杨征　马尚健按陇州志杨体亨杨世浩杨世煜杨征马尚健俱生员崇祯七年寇陷城殉义死经院题表扬建祠　　莫自高　冯复志　刘曰生　周儒按陇州志莫自高冯复志刘曰生周儒俱生员崇祯七年寇陷城殉义死经院题表扬建祠　　张应世　张续　梁佐主　董儒
按陇州志张应世张续梁佐主董儒俱生员崇祯七年寇陷城殉义死经院题表扬建祠　　王祚丕
按泾阳县志祚丕字念兹生员崇祯甲戌流寇入境祚丕奋不顾身率众乡勇战于王六十桥手刃数贼为流矢所中而殁　　孙可大
按灵丘县志可大恩贡考授知县未仕于崇祯七年城陷抗义不屈死之　　李茂森
按灵丘县志茂森由岁贡任陕西礼县令着声廉能及归值崇祯七年城陷遂死之事定林直指据士民公举题祀乡贤　　徐国泰
按上虞县志国泰任保安守备崇祯七年城陷阖门殉难事闻赠参将世袭总旗谕祭　　郑履祥
按烈皇小识张献忠袭陷庐州时督学御史以较士至郡贼数百伪为诸生应试者潜寓城中甲戌夜三鼓献忠卷甲疾趋至城下举火城中贼亦举火以应之守城惊溃遂陷督学某兵备蔡如蘅逃知府郑履祥死之　　尹梦鳌　刘廷传　刘廷石
按明外史忠义传梦鳌云南太和人万历时举于乡崇祯中为颍州知州八年正月方谒上官于凤阳闻流贼大至立驰还贼已抵城下乃偕通判赵士宽率吏民固守城北有高楼&#城中诸生刘廷传请先据之梦鳌以为然而廷传所统皆市人不可用贼遂据楼以攻且凿城颓数丈城上人皆走梦鳌至跪请卒去不顾梦鳌乃持大刀独当城颓坏处杀贼十余人身被数刃贼众毕登遂投城下乌龙潭死弟侄七人皆死之廷传者故布政使九光从子任侠好义亦骂贼死九光子廷石分守西城中贼刃未绝曰授友人方略令缮牍上当事旋卒后给事中林正亨录上其状赠梦鳌光禄少卿余赠恤有差　　赵士宽
仆
王丹
　张鹤鸣
弟鹤胜
子大同
　田之颖
　　刘道远　李生白　丁嘉遇　白精忠　郭三　　杰按明外史尹梦鳌传士宽字汝良掖县人由门荫为凤阳通判驻颍川以正旦诣郡城闻警一日夜驰三百里返州城陷率家众巷战力竭亦投乌龙潭死妻李携三女登楼自焚仆王丹亦骂贼死乡官尚书张鹤鸣弟副使鹤胜子大同中书舍人田之颖知县刘道远光禄署丞李生白训导丁嘉遇举人白精忠郭三杰皆死之后给事中林正亨录上其状赠士宽光禄丞余赠恤有差　　韩光祖
子定策
孙日曦
　檀之槐　李从师　孙升
　　王廷俊　田三震　罗元庆　田得民　王之　　麟按明外史尹梦鳌传光祖进士献策父也被执贼胁使跪叱曰吾生平读书止知忠义遂大骂贼杀之碎其尸妻武偕一妹一女&#献策妻李赴井死妾李方有娠贼剖腹剔胎死次子定策孙日曦骂贼死独献策获存有檀之槐者护母柩不去与贼格斗杀数人被磔死时被难者共一百三人城中妇人死节者三十七人烈女八人颍州忠烈称独盛云颍有卫隶河南指挥李从师王廷俊千户孙升田三震百户罗元庆田得民王之麟俱乘城战死后给事中林正亨录上其状各赠恤有差　　朱国相　袁瑞征　吕承荫　郭希圣　张鹏　　翼　周时望　李郁　岳光祚　陈弘祖　陈　　其忠　金龙化按明外史尹梦鳌传贼既陷颍州屠其民其别部即以是月由寿州犯凤阳凤阳故无城中都留守朱国相率指挥袁瑞征吕承荫郭希圣张鹏翼周时望李郁岳光祚千户陈弘祖陈其忠金龙化等以兵三千逆贼上&#山颇有斩获俄贼数万至矢集如猬遂败国相自刎死余皆阵殁后给事中林正亨录上其状各赠恤有差　　严容暄　万元亨　陈永龄　盛可学　蒋思　　宸按明外史尹梦鳌传贼犯皇陵大肆焚掠知府严容暄囚服匿于狱释囚获之容暄大骂贼杖杀之血浸石&#宛如其像涤之不灭士民乃取石立冢建祠奉祀推官万文英卧病贼索之子元亨年十六泣语父曰儿不得复事亲矣出门呼曰若索官何为我即官也贼絷之顾见其师万师尹亦被絷绐贼曰若欲得者官尔何此贱隶贼遂释之元亨乃极口大骂贼怒断胫死文英获免容暄漳浦人文英南昌人皆进士一时同死者千户陈永龄百户盛可学等四十一人诸生六十人举人蒋思宸闻变投缳死后给事中林正亨录上其状各赠恤有差　　卢谦　张受　毕尹周　张有俊　倪可大　　何炳　田既庭　戴廷对　王毓贞　严宽　　金应元　扈永宁按明外史忠义传谦字吉甫庐江人万历三十二年进士授永豊知县擢御史出为江西右参政引疾归崇祯八年二月流贼犯庐江士民具财帛求免贼伪许之俄袭陷其城谦服命服危坐中门贼至欲屈之骂曰吾朝廷宪臣肯为贼屈邪鼠辈灭亡在即安敢无礼贼怒杀之投尸于池池水尽赤举人张受毕尹周亦不屈被杀是年正月贼陷霍丘县丞张有俊教谕倪可大训导何炳乡官田既庭戴廷对举人王毓贞死焉贼陷巢县知县严宽被执不屈一门皆死二月犯太湖知县金应元据城东大濠以守奸人导贼渡濠执应元斫之未殊自经死训导扈永宁亦死焉谦赠光禄卿余赠恤如制宽归安人应元浙江山阴人皆举人　　龚元祥
子
炳衡
　姚允恭
按明外史忠义传元祥字子祯长洲人举于乡崇祯四年为霍山教谕厉廉隅以名教自任与训导姚允恭友善八年贼陷凤阳元祥急偕县令为守御备贼掩至令即逸去元祥督士民固守或劝之避元祥慨然曰食禄而违其难不忠临危而弃其城不义吾平曰讲说者谓何倘不测死尔及贼陷城元祥整衣冠危坐贼至侃侃谕以大义贼欲屈之厉声曰死即死贼辈何敢辱我贼怒执之去骂不绝口遂遇害子炳衡号呼骂贼贼又杀之阅五日允恭敛其尸即自缢适令至解免越日贼复入允恭卒死之事闻赠元祥国子助教建祠曰忠孝以其子配允恭亦被旌　　黄彝如按明外史冯师孔传黄絅子彝如崇祯中流贼陷光州彝如督家僮巷战骂贼死其妹亦被难　　严觉
子
有芭

