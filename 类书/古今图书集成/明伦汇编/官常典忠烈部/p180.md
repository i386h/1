<!-- { "loadSidebar": true } -->
按延安府志贤榆林人以监生任灵壁县主簿有清谨名时流贼犯淮凤贤以灵壁去皇陵不远缮城隍修战具选民丁以备之既而贼至贤以选丁御之于郭外力尽众溃城陷贤短兵巷战贼趣降贤曰我榆林忠孝地方人有死而已遂为乱兵所杀知县及丞皆死之事闻赐祭葬于灵壁立三忠祠祭之妻谢氏守节十数年以饥死无嗣　　张焜芳　马之騆　马之
按明外史忠义传焜芳会稽人崇祯元年进士授南平知县擢南京户科给事中十一年春疏荐黄道周惠世扬陈子壮金光辰而为旧辅文震孟请恤帝以沽名市恩切责之中官杨显名监督两淮盐务尝劾逮巡盐御史张养高钦舜未几以南科缺人请用南道御史成勇改补帝怒将罪之而焜芳适纠太仆少卿史为所讦遂罢职归十六年正月焜芳北上抵临清与诸生马之騆之俱被兵所执死之其妻妾闻之赴井死福王时赠太常少卿予祭葬　　王汉　陈治邦　连光耀
按明外史高名衡传汉字子房崇祯十年进士除高平知县调河内巨寇刘二将犯济源出不意擒以归又乘雪夜破妖僧智善夜半渡河破贼杨六郎李自成围开封汉驰金龙口柳林燃火为疑兵遣死士入贼中声言援军大至贼惊惧围稍宽上官交荐减俸行取十五年春召对称旨立授御史监左良玉诸军讨贼督其兵救开封已命巡按河南会开封已陷贼亦为水渰引去汉遂入开封追贼朱仙镇连战皆捷巡抚名衡谢病擢汉右佥都御史代之无何总兵官刘超反于永城汉上疏请讨为兵部所泄超得为备明年正月汉抵永城声言招抚乡官丁魁楚练国事等开门纳之汉引众驰入为贼击死参将陈治邦游击连光耀父子皆战死游击马魁复力战入城负尸以出面如生诏赠兵部尚书荫锦衣世百户建祠致祭未几超被擒伏诛传首九边　　宋玟
从父
应亨
　陈显际　赵士骥
按明外史本传玟字文玉莱阳人父继登万历三十二年进士历官陕西右参议天启五年大计谪官即以是年偕族父应亨同举进士玟授虞城知县应亨得清丰崇祯元年玟兄琮亦举进士知祥符而玟以才调繁杞县三人壤地相接并有治声应亨迁礼部主事玟亦擢吏科给事中李九成等陷登州疏上绥辽人抚岛卒停加派三事所司悉议行尝疏论用人谓陛下求治之心愈急则浮薄喜事之人皆饰诡而钓奇陛下破格之意愈殷则巧言孔壬之徒皆乘机而斗捷众韪其言时应亨已改吏部累迁稽勋郎中落职归玟方除母丧起故官历刑科都给事中请热审概行于天下寻言狱囚稽滞瘐死与刑死者几相半宜大有所矜释帝采纳之迁太常少卿历大理卿工部右侍郎玟父继登已久废至是为浙江右参政大学士周延儒客盛顺者为浙江巡抚熊奋渭营内召果擢南京户部侍郎继登父子亦信之十五年夏廷推阁臣顺为玟营推甚力会诏令再推玟与焉帝已中流言疑诸臣有私比入对玟冀得帝意侃侃敷奏帝发怒叱退之与吏部尚书李日宣等并下狱日宣等遣戍玟除名顺乃惊窜闰十一月临清破应亨与知县陈显际谋城守应亨以城北庳薄出千金建瓮城浃旬而毕玟及邑人赵士骥亦出赀治守具及城被围诸人竭力拒守明年二月城破玟应亨显际士骥并死之显际真定人士骥官中书舍人并起家进士玟应亨有文名　　宋一鹤　沈寿崇　王玑
按明外史本传一鹤宛平人为诸生见天下大乱即究心兵事崇祯三年举于乡授教谕以荐迁丘县知县复以荐加东昌同知仍知县事巡按御史禹好善荐其知兵授兵部员外郎寻擢天津兵备佥事改饬汝南兵备驻信阳总理熊文灿抚盗盗魁黄三耀诣一鹤降顺天王者与张献忠罗汝才辈久乱中州其党刘喜才杀之亦降于一鹤一鹤先后剿剧贼斩首七百有奇副将龙在田大破贼固始一鹤亦毒杀贼千人李万庆降一鹤定其众数万文灿屡上其功进副使淍郧阳河南巡按高名衡奏留之不允献忠汝才降久复叛于郧襄一鹤至防御甚力杨嗣昌开府襄阳甚倚任之十年湖广巡抚方孔照罢用嗣昌荐擢右佥都御史代之贼为诸将所逼多窜蜀地一鹤以云南军移镇当阳中官刘元斌以京军移镇荆门相掎角及玛瑙山捷一鹤亦叙功增俸汝才等五大营自蜀转至兴山一鹤遣副将王允成孙应元等大破之丰邑坪斩首三千余级嗣昌称为荆楚第一功献忠陷襄阳与革里眼左金王等东萃黄州汝宁间一鹤请诸镇兵皆不至乃移驻蕲州焚舟遏贼渡贼移而北一鹤又断横江贼遂不敢渡嗣昌卒朝命丁启睿代一鹤不知连疏请设督师劾左良玉骄横复荐范景文吴甡惠世扬堪代嗣昌及启睿破献忠于麻城左金王老回回等窜潜山怀宁山中启睿一鹤及凤阳总督朱大典安庆巡抚郑二阳合兵蹙之以捷闻一鹤又督参将王嘉谟等追破左金王争世王治世王于灯草坪斩首千八百级十五年遣部将陈治等合江北兵共破贼之犯桐城舒城者一鹤起乡举不十年骤秉节钺廷臣不能无忮御史卫周引上疏丑诋一鹤亦连疏引疾帝疑其伪下所司严核先以襄阳陷夺职戴罪是年十一月许解官候代闰月汝宁围命一鹤赴救方行城已陷十二月李自成复陷襄阳连陷德安荆州一鹤以献陵为重急赴承天贼已骤至犯陵毁享殿岁除攻承天明年正月二日城陷一鹤自经巡按御史李振声被执去自成以其同邑善养之后通书孙传庭卒被杀总兵钱中选创死留守沈寿崇承天知府王玑锺祥知县萧汉俱死之分巡副使张凤翥当城将陷时突围出击中三刃裹创走募兵竟以创重卒寿崇宣城人都督有容子崇祯元年举武会试历官兴都留守忤巡按御史被劾罢未行而贼至佐一鹤守城骂贼死赠都督佥事荫子锦衣百户玑扶风人举于乡由户部郎中出为守擢凤阳副使未行及于难　　萧汉
按明外史宋一鹤传汉字云涛南丰人崇祯十年进士知锺祥县居官不徇请谒十五年冬将入觐闻襄阳陷慨然请上官罢行贼薄城汉辞家庙授帨于妾媵曰男死忠女当死节佐一鹤拒贼杀伤甚多元旦突围谒献陵贼骑环之汉大呼锺祥令在此若等不得惊陵寝贼挟之去汉延颈就刃遣使说降拒不听明日城陷送汉吉祥寺令僧谨视之&#死具不得初五日于僧榻得一剃刀乃书杨继盛绝命词于敝楮拾土块书锺祥县令萧汉愿死此寺十字于壁间即自刭血正溅字上贼嘉其义用锦衣敛而瘗之贼退其门人曰吾师肯服贼服乎悉易之诏赠汉大理寺丞　　陈万策　李开先
按明外史忠义传陈万策李开先皆江陵人天启中先后举于乡有时名崇祯十六年正月李自成据襄阳设伪官其吏政府侍郎石首喻上猷先为御史降贼贼信任之乃荐两人贤可重用自成即遣使具书币征之万策隐龙湾市去城百余里贼使至叹曰我为名&#既不能奋身灭贼尚可惜顶踵邪夜自经贼使至开先家开先瞋目大骂头触墙死　　欧阳燧
按潜江县志燧字岣嵝少负奇才博通经史以崇祯间岁荐任黄州司训升盱眙令莅任廉明有神奸江胥啖以暮金燧却之密闻于直指置胥大法远迩欢呼八角山群盗负嵎屡拒官兵燧计获巨魁谕以法令且给与俸钱令买耕具归农乐业群盗感泣立为解散后以病乞归癸未正月流贼破荆郢分兵击潜众溃走贼兵追至拖市燧被执贼知为绅欲降之燧曰孤城难守故随众至此岂能复俯首尔贼求生耶呼其妻廖氏曰毌他往廖氏拾砖击贼首赴水死燧亦遇害　　王
按扶风县志字玉温保定通判衡之孙宜君教谕懋之子也以举人任潜山教谕升国子学正奉命协修二十一史转刑部司务升户部主事郎中丁外艰归纂修邑志服除补郎中出知承天府洁己率寮爱民课士筑关守城着有成绩既报升郧阳宪副矣将去任倏流寇骤来并力攻城极力御之忽抚标降丁内溃愤甚躬于城上执刃转战被执骂不绝口贼百计胁降不从怒令杀之望阙拜者四延颈受刃时崇祯癸未正月事也土人义之收尸殓瘗子针镐扶榇归葬祀名宦祠　　李贞
按烈皇小识二月湖广土贼陷澧州又陷武冈州岷王遇害随合于闯闯贼令老回回守承天罗汝才守襄阳而自攻郏县知县李贞率士民坚守杀贼甚众力竭乃陷李贞骂贼不已贼褫其衣冠倒悬于地贞大呼曰高皇帝有灵我必诉之愿为厉鬼以杀贼贼愈怒断其舌剐之母乔氏及妻俱死贼还屯荆州　　张凤翥按明外史萧汉传汉时有张凤翥者宿松人由进士历官兵备副使分巡承天城将陷&#围出击中三刃裹疮走募勇敢图恢复竟以创重卒　　刘其德
按兴安州志其德字子上宇之子崇祯戊辰进士寄紫阳籍任翰林院检讨在史馆有声寻两目盲乞骸归侨寓襄阳闯贼破襄阳其德骂贼而死　　赵元有
按黄州府志元有由举人莅任黄陂令崇祯末值奇荒重疫贼寇猬集居民流亡元有独宿城头昼夜防卫后贼大至遂捐躯殉焉陂民哀之　　史子见
按黄冈县志子见邑文学崇祯癸未有毛主伯当献逆陷鄂投营授伪职至辛家冲河西煽众招兵淫恶地方受其残毒子见目击不忍语乡人曰吾宜一死以救此一方人决然奋刃直杀主伯断其头余逆报献忠大怒亟索子见挺身而往献逆震怒碎磷之通体筋肉尽骨犹屹立仍锁其项夜分锁脱骨走临湖寺次日大索获之刃其首至今人祀之　　于斯行
按黄冈县志斯行崇祯癸酉乡试献逆破城被执骂贼贼断舌死阖门母子妻妾无一存者　　王子坚　余季贞　邓云程
按黄冈县志子坚武举寇警时与邑余季贞邓云程冲锋料敌有格斗功及城陷三人武勇冠军可以自全然赤胆忠心思图恢复犹奋力杀贼健将被执厉声骂不绝口贼憾俱碎磔之　　曹士谟
按黄冈县志士谟字宪虞天启己巳以明经授随州训导三年罢归崇祯癸未春献逆逼郡士谟独与樊维城焚香誓于天祖密相约曰予二人世受国恩安可苟焉偷生以为社稷辱乎惟竭其股肱不济以身继之三月二十三日贼入城二人犹&#堞率众拒之遂同被执骂贼而死　　张邦翼
按蕲州志邦翼字轸南由进士累迁至江西右布政惟贮正供规额俱捐以耄乞归萧然淡静崇祯癸未春献贼袭蕲不屈死年七十有三按抚以殉难节奏议崇祀后值兵毁未行　　董一化
按蕲州志一化号南鲲以明经补仁化令改任印江县致政之日囊橐萧然闭户著述癸未城破之日不屈而死　　杨自腾
按潜江县志自腾字孟升儒生崇祯癸未春闯贼踞郢贼将陈良保同伪令赵国珍率兵守潜所过屠掠自腾率所练乡勇迎战于京山之乔旺口凡三昼夜深入无援犹手刃数十贼被执奋骂贼裂其口残其体以死　　樊维城　孙自一　吴文燮
