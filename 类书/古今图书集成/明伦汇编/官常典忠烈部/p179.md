<!-- { "loadSidebar": true } -->
按襄阳府志民忠字天葵宜城人少有才名甘贫自守父淳两任广文析居腴田归兄瘠地自受谦退自居里人德之壬午邑陷缚至郡闯逆呼民忠前昨报丘阁部督师剿贼汝子也民忠曰闻似李建泰非丘瑜命羁以待是夜自缢于郡宅题壁云违父从王臣节重捐躯报国子情疏　　田恂卿
按德安府志恂卿应城人龙光孙惠锡子壬午举人闯逆之难投南湖卒　　王国彦
按洋县志国彦仕湖广江陵县教谕殉难
　　朱祚增
子纮
　绣

按嘉定州志祚增四川嘉定人天启甲子乡魁崇祯庚辰会魁授湖广襄阳府推官祚增自少以身许国壬午十二月闯贼合众四十万向楚将军左良玉造战舰于樊欲弃襄入郢城中吏民多将妻子他徙侄振请归家口祚增曰官民之望也各思保全家口空城谁与为守造良玉营谏止之已而贼逼襄阳良玉以孤军不敢争锋卒营下武昌郧抚王永祚逾城走祚增独竭力捍御力屈城陷死之妻宋氏二子纮绣俱投井死　　朱祚远
按嘉定州志祚远字近修四川嘉定州人崇祯壬午举人父宬疾笃数为尝粪疾革哀毁逾礼死而复生事孀母姚氏年四十余犹孺子每鸡鸣即卧母乳下告以昼所为事公车北上道遇贼张献忠贼见祚远躯干伟然须眉修美授伪职不从说以大义上宣天威下振人心情词愤激献贼大怒祚远至死骂不绝口仆胡忠收骸骨贼断其右手仍复收葬并断其左手
　忠烈部名臣列传四十六
　　明十七
　　白孕祚
弟孕昌　孕贤
侄调鼎　晋　铭鼎

按河间府志孕祚河间县生员壬午城陷孕祚率弟生员孕昌孕贤侄调鼎晋铭鼎阖门力守自辰至酉庐焚俱抗节而死　　颜孕绍　巡道
失
姓名

按河间府志孕绍字赓明山东曲阜人复圣六十五代孙少聪慧博览群书自经史百家至稗官野乘靡不贯通每读古忠臣烈士传掩卷太息曰杀身成仁我辈分内事各人自有至性当立名节其素所期许如此登崇祯辛未进士任邯郸知县洁己爱民常语人曰士人读圣贤书为民父母宜体贴父母二字升真定府同知守城剿寇有功题升河间知府时寇盗充斥连遭荒歉饿莩流离载道兼军兴旁午艰难万状孕绍悉心抚字勤恤疮痍甫任数月壬午季冬畿南警迫孤城援绝度不能支乃豫集一家老幼数十口环聚室中积薪围绕而身则昼夜登陴力策战守无何城陷孕绍从容归署举火焚室火发肃衣冠北向再拜曰臣力竭矣愿以死报国遂入火死之其仆吕有年冒烈焰入仅掖一幼子出抚按题请恩恤同时殉难有一巡道忘其名　　张汝洙
按容城县志汝洙武举任河间府城操营中军壬午守城死难　　冯运隆
按滦州志运隆字翊明贡士简敬清通雅蔚之器任河间训导壬午冬守陴力战城陷被害　　牛文科
按任县志文科素有胆略崇祯十三年知县卢时升举为练总御贼有功直指使者题授本府守备十五年警至御于境上力战而死　　吕
按晋州志任定州后营把总南征有功升本营中军壬午之变不屈而死　　段有成
按阜城县志有成崇祯十五年因守城被执胁之以刃复燃之以火火愈炽而声愈厉至死不屈　　倪于畿
按阜城县志于畿邑庠生也崇祯十五年因守城被执声声求死更无他言刀劈其顶鲜血上涌尺余而死　　丁会彬
按阜城县志会彬年近七旬于崇祯十五年被执会彬曰贫富都不必言但我乃朝廷一秀才岂可受辱以语言激甚遂遇害　　齐芳
按阜城县志芳僦室而居鬻饼为业不知书史崇祯十五年在东南城上守垛城陷力战而死　　张自富
按阜城县志自富护印阴阳官城破被执众皆屈膝求免自富独挺立众骇问故曰官虽不大亦受束带顶冠必无跪屈之理被怒叱痛打子世龙长跪替死自富终无一言少屈死之　　孙重顺　杨联芳
按唐县志本县知县孙重顺主簿杨联芳崇祯十五年遇流寇之乱城陷俱死之　　刘名言
按唐县志名言贡士任深州训导崇祯十五年遇流寇之乱城陷死之　　孙尔祺
按容城县志尔祺儒童兵薄城下守西堞投石奋击被射中眉犹手指大骂越宿死比部胡向化上其事得旨建坊旌表　　张登榜
按容城县志登榜儒童兵抵城与兄庠生登云奋勇当先被射身死众服其义比部胡向化上其事得旨建坊旌表　　石邦言　杨守奎
按容城县志兵薄南城矢如飞蝗石邦言杨守奎持矛刺之被射身死比部胡向化上其事得旨建坊旌表　　刘起龙
按容城县志起龙王村生员继志仲子城陷被执厉骂遂杀之妻陈氏以计脱投井死人谓廉吏后有节烈不愧家训云　　梁平彝
按容城县志平彝国用子城头御守仗义奋击首出堞外被射死之　　蔡光启
按容城县志光启东牛村生员城陷被执挟之去光启不屈迫以刃有从死不屈之语遂遇害　　李天笃
按容城县志天笃城陷毅然不屈以颈血溅之　　李洪兆按容城县志洪兆城子村人闻警举村逃窜独操弧弓捐躯殉难视死如归　　李知来
按容城县志知来生员城陷适母病甚母命知来避知来不忍离遂被执遇害以孝杀身人皆义之　　杨一新按容城县志一新生员山居遇变弯弧对垒死之　　牛祖孔　牛愉　牛珽　萧炳按容城县志牛祖孔牛愉牛珽俱西牛村生员闻变率乡人萧炳等往御射数人卒以寡不敌众同被杀比部胡向化上其事得旨建坊旌表　　胡堪
按容城县志堪楼堤村生员城陷守家园被射厉声大骂暨妻与弟妇同投井死比部胡向化上其事得旨建坊旌表　　彭之年
按江南通志之年霍山人明经未仕为人慷慨好义赈恤贫乏尝于岁终代完穷民逋负崇祯壬午流寇攻城之年倡义固守捐家资以助士卒城陷以身殉　　钱策按江南通志策字国猷无为人万历辛丑进士由南刑部主事改任职方出守贵阳廉劲敢为多惠政升光禄卿回籍崇祯壬午寇夜袭城城破贼众蜂拥不屈死之诏赠大理寺卿　　王俊
按淮安府志俊字华阳赣榆人以岁贡任河南新蔡教谕讲学教士不减胡湖州朱晦庵多士景从不倦崇祯十五年闯逆破新蔡俊坐明伦堂贼至令俊跪俊叱之手剑起刃数贼群贼继至抉俊目断其手至死不屈蔡人哀之入祀名宦　　江源洞
按江南通志源洞六安学生好谈兵州守重之命练乡勇协守城壬午城陷源洞被执贼劝其降源洞曰吾正欲驱除大难仰慰朝廷今至此肯向贼求生耶骂贼不绝声贼截其舌含血喷骂而死　　汝可起
按长洲县志可起字君喜邑黎里人崇祯朝以明经入廷试时疆圉多故右骑射上临轩亲试可起着儒服三发三中的上善之时不次用人吏部循资格授长洲县训导壬午冬南归至河间府故城止郭外舍值哨骑四出突入户见可起岸帻危坐不少动曰汝官耶当降我降即不死可起叱之曰岂有降人可起遂大呼崇祯圣上数声五指探舌血印壁上未成字骑遂刃可起可起骂不止死　　谭文化
按四川总志文化蓬溪人壬戌进士仕至兵部车驾司主事解组家居贼犯蜀欲致之不屈死　　薛裕
按保安县志裕素性刚直贼至厉声骂贼自刎而死　　王培基按安庆府志培基字尔因少不羁负气任侠解纷排难有鲁仲连遗风弱冠补弟子员为胶庠领袖凡邑有公事靡不为之经纪也值明季寇乱乃弃举子业从事戎行入职方监军杨卓然幕其剿抚五营流寇多所谋画以功补太湖县城守参将崇祯十五年十二月贼张献忠袭破城执培基欲降之使之跪培基不屈挺立大骂贼杀之一门男女四十余口俱遭屠戮路人无不伤之　　何大同
按安庆府志大同字于野郡廪生壬午流寇猝至被执拥至寨下曰贳尔死为我呼开寨门大同不应拥之去复至一寨令之曰前堡为汝家所在故不从今可速赚之毋缓大同曰皆戚里也肯以数百人之命易我一命乎甘死而已遂杀之　　雷膺祚
子
廷发

按安庆府志膺祚庠生嗜古笃学崇祯壬午城陷膺祚尚枕书高卧贼于斋中执之骂不绝口贼怒投入廪中焚之其子廷发痛父惨亡亦奋身烈焰中死之　　王道隆按扬州府志道隆字萱生江都人天启甲子领乡荐除寿州教谕以端亮范士升滨州知州治讼明允他邑咸质成焉壬午冬寇至滨陷道隆慷慨不屈被数创死家属十余口俱被难及榇归滨之士民哭送数十里外立祠表其忠　　梁弘道
按萧县志弘道字廓如须眉伟度初为文宗首拔士萧尹张湛虚极为赏鉴以远大期之崇祯十五年袁寇入城县令率守北门城破弘道义气击贼力不能支遂殉于难　　戴奋翼
按萧县志奋翼字云程天性醇朴少失怙恃茕在疚惟诗书是好晚年游泮训生徒侍其门者如坐春风寇破城执戈御敌势穷被执贼见其相貌魁梧犹不忍杀强之从奋翼毅然不屈指而骂之贼怒刃碎其首骂声不辍随死焉　　王道克
子
宾茂
按丰县志道克邑学生累承世学彬彬质有其文和平乐易邑侯及人士皆翕然乐亲之壬午兵变刘尹令守东门城陷同长子宾茂殉死之　　张起宗
按丰县志起宗逢宸仲子也性至孝母马氏病起宗方为童子徒步祷于岱起宗往返千余里明季岁荒赋烦代本宗受累至于困辱已极无怨言文词斐然富有才情壬午城陷以不屈死焉　　连
失姓　父之
彦　弟光星

按丰县志壬午城陷连与父之彦同被执连见之彦蹙容大号因以头触执之彦者父子俱遇害弟光星亦死之　　蔡世和
按合肥县志世和字强子邑庠生乡贤蔡悉孙也城陷世和被执骂贼死之　　王时彦
按合肥县志时彦字辅明邑廪生博雅善文词负性端介壬午城陷死于城头妻张氏闻变投水而死孀母湛氏见子媳死亦不食而死　　赵嗣蕃
按合肥县志嗣蕃字千之邑庠生壬午城溃众奔窜嗣蕃衣冠坐中堂贼入见执强之跪不屈与之衣马不受贼怒牵至西门缚之树骂不绝口钳其舌以血噀之被创而死　　朱应珍
按合肥县志应珍素行不阿崇祯壬午城陷骂贼死越三日两子入城至演武场遥见一尸动摇若招呼状趋视之其父也枕哭殓焉　　杨鸿功
按巢县志鸿功字翀若邑庠生生平多著述乡居不常入城市乙亥城破贼去后入城细访忠孝节义阐幽发微哭之录成一书名曰厉陬录盖罹锋镝者男妇共一万三千余人而其间凡义婢义仆表表骂贼不屈者皆录之时时省察不倦鸿功之志向盖已定矣崇祯十五年贼复陷巢鸿功偕两子寓居大力寺贼至拥见其渠魁以天道人事进言声复愈厉撄怒被缚两子争欲替死不得皆被害　　刘太清
按定陶县志太清字得一七岁从叔汝听游叔吟桃花红胜锦太清应声云柳絮白于棉一时称为神异光宗嗣位以贡膺恩选除望江县令莅事未几值相变剿除渠魁黄文鼎六郡安堵吉宗肆虐执法禁遏阖邑帖然张司马被劫黠盗匿小姑山大索不获以奇门数立时全捕政绩丕着以触忤权贵解组归壬午殉国难所著诗文甚富　　汪逢渊
按通州志逢渊字振海天启辛酉举人少孤事母至孝崇祯十五年任宁海知州流寇告警逢渊会绅士痛哭遂以殉难　　高瀌
按赣榆县志瀌任本县令为治严明人不敢犯时值变乱盗贼公行捕获悉生瘗之贼由是戢崇祯壬午兵临城下瀌拒守力竭登鼓楼衣冠北拜自经死　　董宗显　邵际时　张云树　张蕴琦　张必　　奎　董宗春　程雅化　阎名题　李仲按赣榆县志崇祯壬午董宗显贡生及庠生邵际时张云树张蕴琦张必奎董宗春程雅化阎名题李仲俱随知县高瀌守城同时殉难　　蒋贤
