<!-- { "loadSidebar": true } -->
按广信府志万化号廷风玉山人由岁荐授彬州训导受节抚永兴桂阳桂林民变再监援兵往治临蓝二邑俱有功会直指邢绍德廉万化才异以万安七生大辟付讯得平反力活七生邢阅谳惊曰异才也忍以广文屈耶会抚军解学龙交章荐擢青州博兴令立出难生王抡于狱白一孝子冤壬午夏武定乱民万余逼城下万化严守得全冬卒遇变不屈死之　　杨佩按济宁州志佩字荆璧重厚颀硕秉性慈和兖郡守王国宾保举堪任州县授保定县知县政声颇着壬午冬已升河南邓州知州未离任城破殉难事闻赠山东布政使司参议　　侯&#
按滕县志&#字脱之贼党环劫&#度不免偕妻李氏家口十一人自经死　　吴之彦
按滕县志之彦字时誉纠合乡兵将与贼为难贼觉欲杀之彦厉声骂不绝口遂刃死　　赵遵时
按滕县志遵时字文宇闻贼变誓欲杀贼忠义之气形于诗歌贼闻深恨之缚入城中骂贼不绝口遂遇害　　徐建业
按滕县志建业字裕昆骂贼厉甚创击不止遂为乱刀毁残　　何宗岱
按滕县志宗岱字东生骂贼激怒为贼所驱母妻眷属十余人皆投一井而死　　颜守一
按滕县志守一字处和刺史登恒弟贼至逼从抗节不屈乱杀死　　杜勤
按滕县志勤字励如贼至逼之使从厉声大骂不屈遇害　　赵利珍
子彦桢　彦
棨　孙汝惺

按滕县志利珍号虹渚中万历乙卯乡试选授河南尉氏县令再补黄安县历官有声生平端方不苟既还里壬午城陷不屈死子彦桢彦棨俱太学生孙汝惺庠生妻陈氏同日殉焉　　张汝琦
按滕县志汝琦字含珍廪生城陷合家十一口闭一室中俱自缢汝琦外纵火火炽汝琦仰天大呼投身火中死焉　　吴际升　陈秉忠　龙为节　刘佺　甄文冠按滕县志吴际升陈秉忠龙为节刘佺甄文冠俱生员同殉壬午之难　　张忠诲　张廷奇　张廷髦　张若旭　张汝　　瑾　张述皋　张藻　张五美　张辅世　张　　连美　张汝瑛　张汝皋　张忠训　张和　　张重厚　张汝瑜　张忠许按滕县志张忠诲张廷奇张廷髦张若旭张汝瑾张述皋张藻张五美张辅世张连美张汝瑛张汝皋张忠训张和张重厚张汝瑜张忠许俱生员同殉壬午之难　　贺延年　贺遐年　吕秉猷　吕赞韶　吕秉　　枢按滕县志贺延年贺遐年吕秉猷吕赞韶吕秉枢俱生员同殉壬午之难　　高继志　高星伯　高震一　高攀龙
按滕县志高继志高星伯高震一高攀龙俱生员同殉壬午之难　　王弘谟　王开运　王绶受　王鸣凤　王玉　　极　王仪按滕县志王弘谟王开运王绶受王鸣凤王玉极王仪俱生员同殉壬午之难　　程引忠　程焜斗　黄永图　黄明德
按滕县志程引忠程焜斗黄永图黄明德俱生员同殉壬午之难　　徐待清　徐待荐　徐昌期
按滕县志徐待清徐待荐徐昌期俱生员同殉壬午之难　　李舒芬　李加实　李孕奇　李兆兴　李尔　　正　李向荣　李春芳　李尚按滕县志李舒芬李加实李孕奇李兆兴李尔正李向荣李春芳李尚俱生员同殉壬午之难　　杜谦吉　杜越　杜缄　杜允恭
按滕县志杜谦吉杜越杜缄杜允恭俱生员同殉壬午之难　　朱承恩　朱承运　朱绂　朱家祥　朱衣　　朱承基　朱孕奇　朱铉　颜有度　颜存质按滕县志朱承恩朱承运朱绂朱家祥朱衣朱承基朱孕奇朱铉颜有度颜存质俱生员同殉壬午之难　　孙以成　孙殿生　孙光孕按滕县志孙以成孙殿生孙光孕俱生员同殉壬午之难　　侯选　侯遹　侯边　侯还　侯克襄
按滕县志侯选侯遹侯边侯还侯克襄俱生员同殉壬午之难　　姜跃龙　郑国侨　蒋克中　方文伯　渠五　　岳　柴会春　柴务本按滕县志姜跃龙郑国侨蒋克中方文伯渠五岳柴会春柴务本俱生员同殉壬午之难　　赵象贤　赵益甫　赵秉干
按滕县志赵象贤赵益甫赵秉干俱生员同殉壬午之难　　王新命　杜棨　马锡
按滕县志王新命杜棨马锡俱举人同殉壬午之难　　徐建奇　锺引美　张忠谏　张忠议　杜继按滕县志徐建奇锺引美张忠谏张忠议杜继俱贡生同殉壬午之难　　张腾蛟　王者宾
按滕县志张腾蛟王者宾俱太学生同殉壬午之难　　丁抚九按郯城县志抚九以岁贡任利津训导崇祯十五年城破不屈而死　　王瑛
按郯城县志瑛于天启二年妖贼作乱守城有功钦赐把总崇祯十三年史贼作乱屡建奇功后至十五年城破不屈而死　　祝芹
子
永孝

按城武县志芹字彦学由例贡授照磨升衢州府知事与&#贼战屡有功贼惧赂以千金求免捕捉芹怒却之捕捉愈急一日将弓兵与次子永孝巡缉猝与贼遇后队不继顾谓子曰死矣吾战汝可逃也遂提剑跃马而前贼四簇刺之芹身被重伤其子见父急亦大呼号趋赴父子俱死于贼衢人哀之并立祠焉　　宋本正按城武县志本正首贡累试不第居乡兀坐一室三十年杜门不出岁饥盗起仓皇入城或曰若与盗言之粮可中得也本正曰宁饥死耳岂可求活于盗哉壬午之难命二子大干寅清曰汝可逃以存祀庭下深井吾死所也城破事急不及投井触城垛而死　　潘大伦子一登　侄九
锡　九元　九韶

按城武县志大伦贡生壬午之难与兄大俊誓死守城人或劝之逃避大伦曰县公伏义共守城池我等去将何之统子侄生员一登九锡九元九韶等分守南门城陷父子兄弟叔侄各持兵拒敌而死　　刘元泰
按城武县志元泰庠生负性方严乐周人急壬午之难令其孙逃匿以存宗祀泰父子相守城破同以不屈遇害　　李体元
按城武县志体元庠生负性耿介独行自乐晚卜居南堤外栽种自怡壬午之难守东门城破死之　　祝遐龄子炼
　铨

按城武县志遐龄庠生生有介性弗与俗伍小筑东郭花竹自娱教子外无余事壬午之难偕子炼铨守南城顾逃者笑曰丈夫生顺死归何纷披如此城破以不屈遇害　　刘珣
按城武县志珣庠生隐居读书教受生徒从游者必教以忠孝大节壬午之难分守北城呼子侄曰汝等急走我义死耳勿我顾也子楫哭劝不从父子同被执珣厉声骂曰何不速杀我众怒立刃之血气歕涌众咸披靡曰此义士也释其子而去　　邵鹏举
按城武县志鹏举廪生弱冠而孤两叔俱幼姑三人弟四人经营婚嫁皆尽礼教弟侄克振家声能诗工书为鲁知名士壬午之难被执不屈遇害　　宋来章
按城武县志来章廪生学识渊博群推为儒林宗匠壬午城破尚扃户咿唔被执不屈死　　张鸿儒
按城武县志鸿儒庠生敏练有为委为邑厢长壬午之役分守北门多方捍御昼夜不懈城破死焉　　邵遐举按城武县志遐举庠生落拓不羁壬午之役分守西门城陷手持大刀立刃二卒中箭而死　　陈弼亮
按城武县志弼亮庠生生平尚节义壬午之难被执欲得金活其生弼亮不少屈遂遇害　　王孙绍
按城武县志孙绍庠生目重瞳聪颍异众壬午之难前数日痛饮长歌城破衣锦不少避被执死之时年十九　　孟长庚
按城武县志长庚庠生丰姿玉立清介不阿壬午之役冠裳守学宫既执求死不得掳至城南大骂遂遇害　　邵景魁
按城武县志景魁庠生中坦而侠挥金好义人多德之壬午之难人争匿避景魁持大节不肯往卒遇害　　王起潜子
配京

按城武县志起潜庠生起家舌耕廉谨自持子配京少年入庠有令誉壬午之难父子守城俱死　　刘浩
按城武县志浩生员闭户静养不与公事尝以济人为心壬午值闯寇伪官至县绝粒不食太息而卒　　董维城按城武县志维城廪生家贪二十始就傅攻苦淬励即入庠屡试前茅壬午城陷不屈遇害　　金成栋
按城武县志成栋庠生端方持礼不同流俗壬午城将破豫属其家人曰吾生平无他长今惟一死以报国耳汝辈可逃同死无益也临难骂不绝口曰吾得死所矣遂遇害　　苗士奇
按城武县志士奇增生中正刚直壬午李贼破城执之曰从吾不失富贵士奇曰吾做秀才三十余年凡几微之过皆不为今乃从贼作叛耶贼使同辈开谕之是夜投缳死　　岳应期
按城武县志应期庠生为人忠纯不欺有古人风李贼叛应期居乡闻之毅然曰时势如此义不可活大丈夫宁能死于贼手耶即日自经　　潘管
兄桂
侄喜临

按城武县志管庠生兄桂曾骂李贼时在河南贼恨之城破围其祖母唐氏于楼管与桂子喜临方数岁号泣恳贼贼攻益急唐知不免坠楼死桂大骂不止贼喝扶出杀之管率喜临北拜辞母东呼兄遥拜同时遇害　　刘景芳
按城武县志景芳生员壬午之难为贼所执大骂不屈死之　　宋三廪
按城武县志三廪训术代管县仓城陷族人劝之曰是宜急避无自苦为也三廪曰是有官守避之不义冠带坐堂上呼喝叱&#不稍抑屈死之　　王伦
按城武县志伦善枪法兖西兵备道委练本县营兵教习操演民恃为干城城既破犹只身巷战持枪刺数人而死　　高士淳
按滋阳县志士淳字贲白杜门习静有隐君子风中夜读书必衣冠正坐无怠肆容崇祯壬午科举于乡是年城破殉难死　　秦玑
按蒙阴县志玑崇祯癸酉举人尚书士文第二子壬午守城死于难　　范崇大
子
含泗

按范县志崇大庠生以守城拒敌被执其子庠生含泗引颈求代父死不许遂同死于难　　吴道东
按范县志道东贡生以守城拒敌而死
　　吕廷楫
按范县志廷楫廪生以守城拒敌遇害
　　蒋养正
按范县志养正因寇陷城自缢举家殉难
　　丁孔
按范县志孔生员寇陷城死于难
　　孙应康
按观城县志应康生员崇祯间魏黄寇焚掠攻城应康同练帅出战屡捷穷追至范县凤凰岭夜战被围练帅逸去应康力杀数十人被执不屈死从死者二百余人　　王绍贵
按沾化县志绍贵体雄健流贼过郡邑掳民间丁壮以从见绍贵喜执之曰能从我乎绍贵不行以刃加其额绍贵绐之曰母在东村归白母即汝从也贼许之随其后入门语妻赵曰贼逼我从生不义孰若死妻曰丈夫死即死耳可从贼乎遂偕出骂贼曰尔逆狗王法不赦恨不斩汝万段岂能从尔贼怒欲兵之妻以身抱绍贵一刃双毙焉　　夏士英
按河南通志士英祥符人崇祯十三年任商丘教谕十五年流贼破城死之　　邹光祚
按河南通志光祚浙江人吏员崇祯十三年任商丘主簿壬午城破殉难　　郭应第
按河南府志应第好施有蓝田庞秀才妇女五口被掳至洛应第输银百两代伊赎回一家完聚诸赈人之急出人于厄不能枚举里中称善人入宪纲册城破自尽贼怜而埋之　　任中蛟
按河南府志中蛟贡生伊阳训导持身课士力复古道城破没于官伊人吊之　　董躬行
按河南府志躬行邑廪生有文名历试皆高等里人推重城陷殉难　　秦道兴
按河南府志道兴字起潜庠生孝事孀母义让伯兄学行兼优流寇破城不屈而死　　李固本
按洋县志固本天启丁卯举人初仕广平知县莅事精明多善政升淮安府同知又升定州兵备道值城破抚膺大恸曰吾身受国恩临难义毋苟免遂仰药死之　　李任
按河南府志任辛店人户部主事李蛟贞仆时蛟贞被贼追迫任以身蔽力斗而死蛟贞得脱葬任而铭之碑曰义仆　　姚麟征　姚丕振　姚若虞
