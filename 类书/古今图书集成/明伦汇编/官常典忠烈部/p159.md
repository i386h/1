<!-- { "loadSidebar": true } -->
按明外史忠义传云蒸长沙人万历三十八年进士授诸暨知县大计拾遗谪许州判官稍迁梁山知县又被劾改昌平学正屡迁户部郎中广州知府崇祯初进广东副使移广西右参政为上官奏留先是九连山贼陈万等肆乱于汀潮诸郡间为福建参政曾樱等所灭铜鼓渠贼锺凌秀亦降其余党犹出没为患五年云蒸偕总兵邓懋官搜其巢斩首三千余级尽毁其营寨而还寻迁江西右参政复调广东海盗刘香为乱总督熊文灿议抚之遣云蒸及副使康成祖参将夏之本张一杰往谕香留之不遣还八年四月官兵进击香势穷令云蒸等出船止兵大呼曰贼已蹙大兵宜急击切勿以我为虑贼遂杀之香亦覆灭成祖等获脱还
　忠烈部名臣列传四十
　　明十一
　　黄文玺
按归德府志文玺归德卫千户崇祯乙亥流寇至夏邑文玺随郡守备字内定率其兵赴援遇贼于东郊文玺誓众曰走则夏邑去矣且走亦死死于贼与死于国孰愈挥兵战力屈死之甲申诏赠忠烈将军　　张国祯按临潼县志国祯字荩翼与弟国祚国裕讲实践之学各蔬食缊袍未尝一至公庭一夕贼数十劫其父国祯即持梃赴之贼惊走免父于危崇祯乙亥贼薄城结营率合族避去夜深雨雪曰不可独全吾家当令乡邻同知于是同仆沿门呼起全活者数百人时黎明贼突至率众御之手刃数贼相持至未力疲被执不屈遂遇害　　张应征
按凤阳府志应征字宾明任泰安州同知时土寇为乱城陷应征手刃数人被执骂不绝口曰城破身亡吾事毕矣遂遇害　　刘名扬
按汝州志名扬湖广人任典史流贼陷城断其鼻手释之后被土贼武刚拥至城杀之投于井中　　董耿光
按汝州志耿光武阳人任训导被土贼武刚杀死投之井中　　赵之翰
按凤阳府志之翰以射策举于乡雄略过人乙亥贼入郡之翰力歼数人大队至不能支死之子亦骂贼被锋镝而亡　　陈保山
按凤阳府志保山崇祯八年以都司守临淮流寇压境至红心保山力战于隆平寺死之督抚有碣以表其节　　刘大济
按凤阳府志大济字汝楫幼孤事母以孝闻为诸生发愤读书每课诸子先行谊尝曰为善须量力又曰大德不可逾流贼陷颍至西七里河自投于水所著有玉露续谈　　陈昌言
按安庆府志昌言字扆铭邑庠生书翰擅名乙亥为流贼所执见其儒服诱之曰吾营有星相各术杂入城市窥探尔以文墨从金帛子女唯尔所欲昌言骂曰吾笔肯为贼辱乎遂死　　高第
子
齐冈

按河南府志第居官清正持身忠孝崇祯八年流寇犯境义不受辱骂贼投崖而死其子齐冈殉之院道旌表　　阎思聪
按河南府志思聪正贡廪生素常曰人生完得忠孝二字便做得人当岁荐之期慨然以平靖自任崇祯间流贼由山西南渡聚虢窥关思聪率众劫营贼大溃后援不至死之　　陈君宠
按宝庆府志君宠字简之新化人万历戊午解元授罗江知县迁潼川知州分典乡闱称得士献贼陷城以身殉难士民感泣收瘗之　　何大衢
按宝庆府志大衢字冲虚武冈人崇祯乙亥拔贡刚肠劲气好义轻财授彭山知县力御强寇死守封疆城陷被执不屈死之　　曾发祥
按安陆府志发祥字戬榖锺祥人太保璠之从孙也以明经除黄陂训导迁广济教谕课士较文精于藻鉴平居惓惓以忠义勤励多士崇祯乙亥流寇围城发祥协力坚守城陷不屈而死贼焚其尸于明伦堂　　王守清按和州志守清素性长厚年九十州守孙克明表其庐曰大年完德及城溃率男妇二十余人皆投井死　　冯叶按和州志叶淮徐道原名项锡引冯得名父也世居大南门外冯家湾生平敦朴乡党敬之乙亥寇警筹城守者令城外编户入备捍御遂携妻子入城登陴会城不守叶于城上被执不屈遇害　　胡汝器
按和州志汝器生员有光祖守城遇贼流矢中肩不少怯及城溃不屈死　　叶潼
按和州志潼临清守敬中父进士万善祖也赋性诚笃两还遗金一时称为长者及城陷不屈溺水死　　王良翰按和州志良翰诸生用极父秉性忠直乐易近人养亲怡以爱敬弟让以和敦族急交一郡称善年六十二有司廉其孝友举饮乡耆乙亥贼至率男女拜哭家庙同誓不辱城陷良翰负木主家乘出遇贼刃中鼻而死妻妹妇女计死十人后事闻与祀香烈　　沈士良子
时可

按和州志士良学生&#父赋性直谅素见称于乡乙亥寇警奉派守城不敢少离城陷同诸义勇夺隘与贼斗被伤溺于河次子时可随士良亦被伤越数日创发卒后梁按台以死义闻与祀香烈　　刘春元
按和州志春元乙亥寇警捐助银米修城迨城破被执至家索银见有修城印簿触贼怒刀斧交下遇害至死骂不绝口　　陶应诏
子
介白

按和州志应诏城陷命妻及媳阖室自焚仍率子介白持刀与贼格斗被贼支解之　　吴朴
按和州志朴崇德父乐善好义城陷妇女七人勒令投井随撞墙裂顶死　　许文运
按和州志文运州仓官泾县人城陷妻杨氏子三人同时殉难　　薛应期
子
承诲

按和州志应期城陷仗义不屈奋力呼子承诲系臂赴水死　　聂玉守
按和州志玉守佩刀守城被执不屈杀之
　　孟师孔
按和州志师孔城陷与妻女三人赴水死
　　范浩
按和州志浩寿官屡饮介席年九十遇贼大骂撞石死　　王启圣
按和州志启圣年十四城陷抱母不舍贼怒支解之　　王肃圣按和州志肃圣城陷救母触贼怒惨戮死
　　王明圣
按和州志明圣城陷格斗坠城死
　　邵文元
按和州志文元城陷贼既杀复破其脑饲马
　　余守成
按和州志守成城陷被贼焚死
　　谭一魁
按和州志一魁城陷夫妇同缢死
　　方汝荣
按和州志汝荣城陷拒贼焚死
　　张士望
按和州志士望城陷父子骂贼被杀
　　陶应时
按和州志应时鹏龄父城陷骂贼被杀
　　张士爵
按和州志狄应魁兵乱多肆淫杀士爵义愤徂击被兵攒伤死犹植立　　翁之裔
按和州志之裔素行甘贫城陷不屈正儒服从容自缢　　王之节
按和州志之节誓死守城城将陷知州黎侯巡城至之节以忠义相勉励黎侯曰城存与存城亡与亡此吾志也城破之节自溺死　　陶应昌
弟
应赓

按和州志应昌同弟应赓俱庠生母鲁氏年九十一投水兄弟翼之至死不离越七日出其尸犹相抱焉　　成其功按和州志其功素行豪爽奉命守城足不离陴及城破被执不屈投水死　　成其教
按和州志其教赋性慷慨工诗文下笔数千言立就奉命守城及城陷遇贼大骂不屈被杀　　宋鹤龄
按和州志鹤龄诸生城破抱祖父遗书诰命痛哭先人投火死　　江应涛
子
蓠

按和州志应涛子蓠俱庠生城陷举家南向拜复拜祖先每臂各书名待尽及城破皆自溺　　王应试
按和州志应试诸生乙亥城破被执不屈焚死先一日题家壁有舍生唯取义一死等鸿毛之句　　鞠中黄
按和州志中黄诸生乙亥城破尚驰马巡城严谕堵卒贼从后猝至斫死学院杨希旦旌其门云忠义可风　　姚承舜
按和州志承舜素行端方矢志忠孝弱冠即能文尤工诗所著有越游草拙存集山阴祁世培按三吴特过访其庐州太守黎某更器重之举行优及城陷以带携妻女随其后抱母投塘死贼退求其尸母子犹绾手如结颜色犹生　　王朝珌
按和州志朝珌城破举家十数口以绳连腰相率溺死　　张弘闱
父
元祯

按和州志弘闱父鸿胪元祯派守北门被难弘闱伏尸痛哭为贼逼逐跃入水死　　鲁可为
按和州志可为城破被贼执惟瞋目默视贼怒以刀斫不已终不语遂杀死　　赵世光
按和州志世光善事继母贼至抱母投水溺死　　鲁天机按和州志天机贼至尚执械戒勉守卒被杀
　　陈问世
按和州志问世贼至以身卫母被贼杀
　　王吉士
按和州志吉士守城不离陴誓死不去为贼殒首　　张名鼎按和州志名鼎素负勇猛与贼格斗贼大至力不支被杀　　郭宗仪
按和州志宗仪城陷手刃妻女后自杀
　　马士望
按和州志士望城陷尽驱一家妇女十人投井后亦自溺死　　张映斗
按和州志映斗见城失守无力可支悲歌痛饮扼吭者三后复自刎死　　王言綍
按和州志言綍母妻妾女皆先自尽持刀登城遇贼被杀　　鲁缵功
按和州志缵功城陷父子兄弟六人同时不屈被杀　　万道生按和州志道生城陷与妻皆溺
　　李&#
按和州志&#城陷犹与贼斗被执不屈死
　　姚守中
按和州志守中贡生希舜之父初闻贼警即倡义修城池积劳终岁及城陷守中拜诀不独生因率弟及子冲贼锋斗力不支赴水死　　苟钺
按和州志钺城陷遇贼痛骂不少屈贼怒遂焚之　　周维藩按和州志维藩儒官城将率男妇十四人投水死　　夏应相按和州志应相贡生日新叔登陴力守奋勇格斗贼矢中腹创甚舁回未几城陷贼置烈焰中烧死　　郝万秋按和州志万秋年十五岁见城将陷哭告祖庙曰父母倘获生全即吾身死所不恤也未几遇贼被杀　　孙懋光按和州志懋光儒官城陷遇贼不屈死
　　马文卿
按和州志文卿业儒未成随兄贸易然手实未离卷也城将陷哭拜祖父之前手题壁云一死仅完今日事恨无些子报亲恩出遂遇害　　王元科
按和州志元科城陷被执不肯就杀之
　　张寅
按和州志寅奋勇守城锐杀二贼及城破遂遇害　　张汝贤按和州志汝贤冠带寿官屡饮介席捐资修城岁荒赈粥城陷被杀　　王琦
按和州志琦生员朝&#子儒士攻苦有大志城陷勉弟生员珫逃难绍继书香遂奋力斗贼死　　陶应元
按和州志应元诸生尧之父素性醇谨城陷同兄母赴水死　　李日培
按和州志日培贼初至城下奋勇堵御额中贼矢死　　黄中衮按和州志中衮世居乡入城训读城破贼执杀之复纵火焚其尸　　王朝莱
按和州志朝莱象玉之父多勇力与贼格斗不胜投水死　　王朝达
按和州志朝达贼破城夫妇儿女六人携手同赴水死　　王中鳌
按和州志中鳌左府标下把总世居乡奉州守命入城捍御城破死难　　鲁一惠
按和州志一惠把总城陷角巾布袍如常投水死　　王纯礼按和州志纯礼扶母柩出城遇贼不忍离被杀　　盛唐兄
美

按和州志唐同兄美扶祖母柩出城遇贼并溺水死　　胡应武弟应贡
　应举

按和州志应武生员大训祖同弟应贡应举城陷骂贼不屈死难按台梁旌曰义炳忠烈王旌曰一门节义　　盛廷德
按和州志廷德城陷负祖母木主同继室王氏出遇贼于东水关贼迫之不屈以梃击杀之王氏枕尸大哭被贼创垂绝赴水同死　　姚衢
按和州志衢任鄠县主簿城陷骂贼不屈投火自焚　　马成名按和州志成名诸生正直自守弃产救兄城陷骂贼被杀　　班之升
按和州志之升素性豪侠临难慷慨就刃
　　王翰
按和州志翰性亢爽城陷足不离陴贼断其尸死　　王奇士按和州志奇土城陷骂贼被杀
　　王之垣
按和州志之垣素豪侠识大义贼破城欲挟之去不从以发系柱出刀刺喉死　　鲍士铎
按和州志士铎城破骂贼被击死
　　郑龙祥
子
可甲

按和州志龙祥派守东门城陷率子可甲持铁尺击贼被杀死　　汪嘉恩
按和州志嘉恩字君沐乙亥流寇薄城派守东门及陷手刃数贼被创身死城头　　鲁懋勋
按和州志懋勋太学生城陷骂贼被杀
　　姚允中
按和州志允中太学生城陷大骂贼而死
　　林毓麟
