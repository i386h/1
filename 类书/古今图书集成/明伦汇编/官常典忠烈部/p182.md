<!-- { "loadSidebar": true } -->
按安陆府志&#字雪如陕西同官人贡士崇祯十五年任州同知癸未贼陷承天发大众十万压境而来&#督乡兵堵贼贼众四集已绕出&#背&#驰介马疾呼入保城所向披靡贼至益众&#下马奋呼家丁数人背合与贼战犹射杀数十贼矢尽力竭被执不屈贼怒用劲梃通中而死&#死旬日肤体不变且掀髯拊手若含笑者&#葬城东高泌垸逾二十一载子某来沔启殡易棺颜色如生沔民见者犹欷歔垂涕云　　邹孕孝按临川县志孕孝字恭甫天启丁卯举于乡性豪迈有燕赵慷慨风家徒壁立饮酒赋诗自若也公车屡困授蕲水教谕流贼入蕲孕孝亟请集民兵登陴县令望风迎降孕孝知不可为衣冠坐明伦堂贼至挟之出骂曰生平所守惟文章节义岂从尔反耶遂遇害著述多散佚所存者惟北记闽游纪事燕许游草抚治六条行世　　朱国治
按明外史忠义传贼既长沙衡州遂陷常德同知鹤庆朱国治正冠带而死　　林铭球
按漳浦县志铭球本姓蓝字彤石二十八都人万历末随父懋游学粤东因冒海丰籍领天启甲子乡荐第七人为忌者摘发除名崇祯初伏阙请得旨附闽籍会试戊辰成进士授行人奉使谕祭唐王册封岷王擢江西道御史上治兵保民疏称旨又尝荐起黄道周论救魏呈润纠阉王坤巡西城凡勋戚不法者弹治之巡按宣大敕大阅却边帅馈劾总督梁某失律论如法转按湖广时楚贼张献忠吕瘦子辈张甚铭球奉敕监军护陵贼胁上书求封襄阳不屈遇害生平着有西台疏草宣云按楚奏疏按楚奏告监军纪略谷云草浮湘草怡云堂集若干卷　　蔡茂春
按建德县志茂春湖广麻城人天启壬戌进士为政以振兴学校劝课农桑为首务历官三载利兴弊革胥畏民怀入觐留部升仪曹主事历福州知府后家居流寇张献忠犯麻城率义勇歼其党城破死之祀名宦　　李之秀
按济南府志之秀字苞来长清岁贡授辰州府泸溪县尹时湖南疆土初开叛服未定慨然以招徕为己任亲率邑民日夜与贼兵搏距久而势孤援绝死之　　许文岐　李新　萧颂圣　童天申按明外史忠义传文岐字我西仁和人祖子良巡抚贵州右佥都御史父联枢广西右参政文岐登崇祯七年进士授南京兵部主事就进员外郎职方郎中贼大扰江北佐尚书范景文治戎备景文甚倚之稍迁黄州知府射杀贼前锋一只虎夺大纛而还狱有重囚七人纵归省&#期就狱皆如约至乃请于上官而贷之十三年迁下江防道副使驻蕲州贼魁贺一龙蔺养成等萃蕲黄间监军推官杨卓然承杨嗣昌命招之反受侮文岐设备严贼党张雄飞将南渡命游击杨富焚其舟贼乃却巡抚宋一鹤上其功副将张一龙善驭兵文岐重之尝共宿帐中军中夜呼噪文岐曰此奸人乘夜思遁耳坚卧不出质明叛兵百余夺门遁一龙追获尽斩之一军肃然杨富既久镇蕲一鹤复遣参将毛显文至不相得兵民汹汹文岐会二将以杯酒释之始无患十五年荆襄失守左良玉溃兵南下大掠商民文岐立马江口迎之兵莫敢犯时警报日急人无固志会擢督粮参政客曰公今可行矣文岐叹曰吾为天子守孤城三载矣分当死封疆虽危急奈何弃之遣妻奉母归檄富显文出屯关厢为固守计无何荆王府将校郝承忠潜通张献忠明年大举兵来攻文岐发炮毙贼甚众夜将半雪盈尺贼破西门入文岐巷战雪愈甚炮不得发遂被执献忠闻其名颇礼之文岐厉声曰既被执惟速死耳献忠不杀系之后营时举人奚鼎铉等数十人同系文岐密谓曰观贼老营多乌合凡此数万卒皆被掠良民若告以大义同心协力贼可歼也于是阴相结期四月起事以柳圈为信谋泄献忠索之果得柳圈缚文岐斩之将死语人曰吾所以不死者志灭贼耳今事不成天也含笑而死时文岐陷贼中已七十余日矣事闻赠太仆卿贼既陷蕲州遂屠其民乡官陕西佥事李新举家被执贼欲屈之新叱曰我昔官秦中尔辈方为厮养今日肯屈膝厮养邪贼怒新抱父尸就刃其时属吏死节者惟麻城教谕定远萧颂圣蕲水训导施州童天申　　易道暹
子为＄
　为琏
　傅可知
按明外史忠义传道暹字曦侯黄冈诸生也好学尚气节积书满家居深山非贼往来道虞寇掠约乡人建堡设仓为捍御计崇祯十六年贼渐逼子为瑚请远避道暹惜所积书又以己所著书多不忍弃逡巡未行及贼逼为瑚急奉母走青峰岩道暹不得已令苍头担书携幼子为琏他适贼遇诸途其导者潜以告贼贼问若何人绐曰余书贾也贼笑曰汝乃易曦侯何绐我道暹曰若既知我当听我一言村中财物汝饱掠慎毋杀人焚庐舍贼曰若身不保尚为他人言邪从我与汝富贵道暹厉色叱贼怒杀之为琏急请代贼并杀之未几为瑚亦被杀时黄陂诸生傅可知亦以叱贼死可知幼失怙卧柩下三年六十丧母啜粥者亦三年道拾遗金坐待其人而还之黄陂陷被执可知年已八十贼悯其老不杀俾养马叱曰我为士数十年今日乃役于贼邪延颈就刃贼即杀之　　郭以重　岳璧　郭金城按明外史忠义传以重黄州人世为卫指挥崇祯十六年城陷自他所来赴难其妻欲止之叱曰朝廷畀我十三叶金紫不能易一死哉吾将先杀汝妻乃不敢言既至遇贼欲胁之去坚不从露刃慑之且诱以富贵乃好谓贼曰从汝非难但抱小儿者吾妻也汝为我杀之吾无累矣贼如其言以重即夺贼刀击斩一贼群贼拥至遂赴水死先是蕲州破指挥岳璧自屋堕地不死贼知其官也问之不答索弓刀衣服又不答贼怒执至城上欲降之厉声曰我世臣也城亡与亡岂降贼贼刃之仆地气将绝瞋目曰我死为鬼当灭汝时大雪血流丈余目&#不合同时郭金城为罗田守将贼逼城率所部五百人战斩级百余追之英山贼大集困三日突围不得出被絷胁降不从被杀　　崔文荣
按明外史忠义传文荣海宁卫人世指挥佥事文荣举武会试天启五年嗣职授南安守备崇祯中临蓝盗起逼桂阳桂王告急文荣督所部会剿却贼四万人以功擢武昌参将十六年春张献忠陷黄州四月犯汉阳文荣渡江袭斩六百级无何汉阳陷武昌震惧巡抚宋一鹤总兵官钱中选皆死承天新任巡抚王聚奎未至武昌素不宿重兵城空虚或议撤江上兵守文荣曰守城不如守江团风煤炭鸭蛋诸洲浅不及马腹纵之飞渡而坐守孤城非策也当事不从贼果从团风渡江陷武昌县县无人贼出营樊口文荣军洪山寺扼之既敛兵入城以他将代守贼全军由鸭蛋洲毕渡抵洪山守将亦退入城文荣以武胜门当贼冲偕故相贺逢圣协守贼攻之不能下监军参政王扬基时已擢右佥都御史巡抚承天德安二郡未闻命尚驻武昌见势急与推官傅上瑞诡言有事汉阳开门遁去人情益汹汹先是楚王出资募兵应募者率蕲黄溃卒及贼间谍至是开文昌保安二门纳贼文荣方出斗还阖城扉不及跃马大呼杀三人贼攒槊刺之洞胸死有朱士鼎者起家武进士为巡江都司城陷被执贼喜其勇敢欲大用之戟手大骂贼断其右手乃以左手染血洒贼贼又断之不死退令人缚笔于臂能作楷字招集旧卒训练如常　忠烈部名臣列传四十七
　　明十八
　　陈璸　周凤岐
按明外史忠义传璸漳浦人举天启五年进士授慈溪知县被劾议调崇祯十年为袁州推官拒楚贼有功屡迁湖广右参议分守湖南讨平八排贼十六年张献忠陷长沙围参政周凤岐于澧州璸督兵往救全军败殁被执欲降之璸奋骂不屈断手剖肝而死凤岐永康人万历末年进士授中书舍人屡迁工部郎中掌节慎库忤奄人落职归崇祯初起故官迁湖广佥事四川副使苗人争界为立碑画疆以定之改湖广右参政分守澧州贼来犯援军败殁城遂陷贼帅亲解其缚说以降怒骂而死　　薛闻礼
按明外史夏统春传闻礼武进人由府吏官黄陂典史岁歉民逋漕粟闻礼奉使过汉口贷于所知得千金以代民逋十六年张献忠陷黄陂爱闻礼才挟与俱去暮即亡归会贼所设伪官为士民杀死闻礼曰祸大矣令士民远避而己独留以当之俄贼至将屠城闻礼挺身曰杀官者我也贼欲活之詈不止乃见杀当是时贼延蔓中原覆名城不可胜数然迄无降贼者　　徐学颜　李毓英　汪文熙　戴良瑄　王良　　鉴　曾栻按明外史忠义传学颜字君复永康人母疾衣不解带者三月祷于天请以身代夜梦神人授药旦识其形色广觅之得荆沥疾遂愈父为中城兵马指挥忤要人下吏学颜三疏讼冤所司格不上遍叩诸公卿莫为雪将置重辟学颜号泣争于刑部不能得至啮臂血溅于庭乃获释归弟食指繁推所居大宅畀之尚义疏财为德族党崇祯三年建东宫诏举孝友廉洁博物洽闻可励俗维风者有司以学颜应寝不行三登乡试副榜当为训导至十二年始以恩贡生特授楚府左长史引义匡辅王甚敬之强宗亦为戢上官交荐未及擢用会十五年冬诸司长官及武昌知府江夏知县&#以朝觐行学颜摄江夏事缮修守备楚府新募兵即令学颜将之明年五月大寇临城城中惟益司王扬基王二人学颜共守亡何扬基遁去人心益摇至晦日新军内叛城陷学颜格斗断左臂大骂不屈为贼支解一家二十余人殉之通判固安李毓英亦举家自缢同死者武昌卫经历汪文熙巡检戴良瑄及僧官一人俱詈贼不屈腰斩贼既陷武昌分兵陷属邑于是嘉鱼知县霍山王良鉴蒲圻知县临川曾栻俱抗节死事闻学颜赠佥事毓英等赠恤有差　　冯云路　汪延陛　熊　明睿
按明外史忠义传云路字渐卿黄冈人好学励行年三十即弃诸生从贺逢圣讲学遂寓居武昌着书数百卷崇祯三年巡按御史林铭球荐其贤并上所著书不用及贼将渡江云路贻书逢圣曰在内以宁湖为止水在外以汉江为汨罗宁湖者云路谈经处也城既陷乘桴入宁湖贼遣使来聘追呼曰我主以高爵待贤人公何远遁遥应曰我平生止读忠孝书未尝读降贼书也遂投湖死年四十有六从游诸生汪延陛亦死焉其同邑熊字渭公亦移居武昌嗜古学尤喜邵子皇极书颇言未来事十六年元旦尽以所撰性理格言图书悬象大易参诸书付其三弟曰能读此可以保身立命我生平积力在焉善藏弗失城破前一日贻书云路言明日当觅我某树下及期行树旁贼亦追至跃入荷池以死有诸生明睿者江夏人城破贼独不入其门睿慨然曰安有父母之邦覆而偷生苟活者语家人速从我入并否则速去于是妻二子二女及诸婢以次投井睿笑曰吾今旷然无累矣从容榜诸门赴井死时人号为明井　　傅如圭
子邦霖
　邦桢

按德安府志如圭字元锡时特行保举法抚按以如圭应诏赴部试授知县移家武昌癸未五月会贼陷城如圭被执骂贼死子邦霖官生邦桢楚国宾同殉难　　谢淳培
按汉阳府志淳培字应侯江夏人着籍汉阳以春秋中甲子乡试最为吴越间谈经者所称癸未五月贼逼会城淳培受当事之命城守朝夕唯谨盘诘奸细不少怠五月三十日城陷淳培毅然不屈遂遇害　　闵致按德安府志致字还极孝友淑躬诗书训后公事正言而声流学校轻财周急而誉骏乡评癸未六月闯贼围青堆寨率众死守因渴水寨陷尚奋勇击贼与妻李氏同死焉　　戴竑
按德安府志竑字小戴安陆人为名诸生闯伪将白旺据郡城守御诸弁暨奸人多为贼耳目会有巡道章旷提兵恢复白旺遁去竑尽列从贼姓名以告悉就骈戮未几旷奉调赴汉沔旺复至遍加搜捕磔竑于市竑骂不绝口至断舌以死　　董其雄　万中翸　郑时行
