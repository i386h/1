<!-- { "loadSidebar": true } -->
按凤翔县志者宾字纯一凤翔县人天启癸卯举人为人孝友敦尚古礼初授醴泉教谕谆谆以正学教子弟士风翕然丕变升兴济令至诚驭物讼简刑清以耿直不合当道遂致仕归崇祯癸未闯破凤翔者宾不食数日为兄弟及诸戚属强食饮之复苏后贺珍叛汉中由栈道出袭凤翔被执索金帛者宾毅然大骂贼以掌击其颊声愈厉贼以刀刺口中即以血喷贼面詈如初贼曰少屈可饶命终不可屈因杀之祀乡贤　　韦椲
按凤翔县志崇祯十六年十月军门孙传庭败死汝郏溃兵西奔至凤翔大扰贼乘胜趋潼关破西安渠党刘体纯等二十八日至凤翔屯东关十一月朔城遂陷杀乡绅韦椲知府唐时明自缢士民之尽节死者被戕死者不可胜数　　张西铭　王鸣璠　庞招俊　曹继第
按庆阳府志张西铭王鸣璠庞招俊曹继第俱安化人城破骂贼不屈而死　　杨可绍　黄葵心　樊扶汉　上官英伟　杨　　惟升　杨起泰　张予学按庆阳府志杨可绍黄葵心樊扶汉上官英伟杨惟升杨起泰张予学俱安化人城破骂贼不屈而死　　麻惟诵　赵光斗　赵之普按庆阳府志麻惟诵赵光斗赵之普俱安化人城破合家自尽　　曹彦　李符　王士光　苏鼎冒　陈大任　　苏成鹏　冯之鹤　周文郁　赵士魁　廖世　　臣　张世宦　陈大受按庆阳府志曹彦李符王士光苏鼎冒陈大任苏成鹏冯之鹤周文郁赵士魁廖世臣张世宦陈大受俱安化人城破皆自缢死　　孙养廉　孙昌先　麻维青　麻维谦　陈大　　道　陈廷玺　麻续按庆阳府志孙养廉孙昌先麻维青麻维谦陈大道陈廷玺麻续俱安化人城破死之　　李彝
按庆阳府志彝安化人率乡兵击贼战死巡按王旌其门曰侠烈真儒并宗师亦旌其门曰仁义无愧　　李之元按庆阳府志之元彝子也当贼势炽甚与段复兴握手誓以必死因衣剑自铭曰吾父既成仁我亦当取义一死报君父夫复何所惜及城破卒如其言自缢而死　　李芳
按庆阳府志芳安化人李自盛家仆也芳事之愈谨适贼有仇芳者执其主缚之堡下语堡人曰与我芳斯释其主芳遂毅然赴之至乃生自盛芳见杀　　郑一蛟按庆阳府志一蛟环县生员遇变身着衣冠从容自缢　　麻禧
按烈皇小识贼攻宁夏总兵官抚民迎降贼攻庆阳坚守四日力屈城陷守巡二道段复兴董琬乡绅太常少卿麻禧俱死之贼屠庆阳执韩王　　周嘉彦
按庆阳府志嘉彦靖边人城守都司分西北一带最为戒严及贼登东城嘉彦不计众寡率亲丁五六人持刀扑杀一可当百仰天大呼曰我杀贼数十亦足报国恩矣仍扑杀贼十余人力竭自刎　　陈直谏　杨友仁　黄景运　白琦　刘廷珍按庆阳府志陈直谏杨友仁黄景运白琦刘廷珍俱安化人城破正其衣冠北面再拜而死　　蔡建鼎　周可大　麻惟和　李鼎祚　司民　　乐　刘泽新　杨丕振　方恒　郭二按庆阳府志蔡建鼎周可大麻惟和李鼎祚司民乐刘泽新杨丕振方恒郭二等俱安化人守城对敌力竭自刎而死　　任秉衡
按庆阳府志秉衡环县人岁贡德行俱优节义坚真株守孤城至死　　曹尔奏
子
天心

按庆阳府志尔奏环县人同子天心廪生俱素以孝着遇贼入城相寻一处骂贼而死　　方允德
按庆阳府志允德环县生员敦睦族党有邑人贷金粟未偿曾焚券百纸遇变坚守孤城死难　　朱国珍
按庆阳府志国珍环县岁贡授照磨时居乡村夤夜为大寇所执再三以全活宽慰诱引诈城国珍至城下大呼曰吾为贼所执今来诈城吾何惜一身而坏我民社也宜固守之贼深恨遂杀　　张礼
按延安府志礼字义亭威武人素有义风明季为盐商倾家财守城及陷贼执之骂贼而死　　台元
按延安府志元延安卫役也闯贼入城两手握石大骂不己邻人恐祸及缚置其家五日不食死　　梁文炳
弟
文

按延安府志文炳及弟文俱靖边诸生寇破城欲招置幕下抗节不屈骂贼死文炳之女亦投井而死　　杨绣征按延安府志绣征延安庠生崇祯癸未十二月初五闯贼破延安绣征衣冠北向拜往察院官署缢死衣带内遗帖云上有老母未葬下有幼子未成眼前时势断无苟生之理若迟一刻恐不得为明朝鬼　　齐大成按延安府志大成鄜州庠生癸未李自成陷长安大成哭于家已复去妻子独衣冠入文庙不食人问之辄诟骂饿十日死　　胡国宾
按延安府志国宾保安人贼破城归家卫其母手刃二贼有贼李九相从旁以枪刺之应手而仆至死骂不绝口　　段名辛
按兰州志名辛庠生南阳太守容思曾孙也清醇直介癸未寇至衣冠再拜缢于容思先生祠内子妇王氏亦同时自尽　　温楏
按兰州志楏肃藩侍书李寇入城夫妻子女共八口阖门缢死　　林培梁
按兰州志培梁生员李寇入城殉难自缢
　　宋文美
按兰州志文美耆民李寇入城同妻王氏并缢　　陆岱龄按兰州志岱龄泾州训导经六盘山为贼所执愤骂受刃赠国子监学录从祀名宦　　黄纲
按兰州志纲光州进士直介刚方颦笑不苟迁本省按察使闯寇陷长安严整衣冠自尽殉节　　韩一麟
按兰州志一麟以明经司训宁羌崇祯末流贼破城挺身殉难赠国子监学录&#命内有援绝孤城义均守土嘉兹殉职愧彼偷生之语直指王芳洲称其品重龙门风清马帐云　　周文炜
子
元生

按清河县志文炜字存白赋性刚直自为诸生即有不群之气遇公事屹然敢言或以身任之绝无推委崇祯中以明经筮仕于陕二年流寇陷会城文炜守商州与商雒兵备黄某婴城拒寇以忠义激众守之力竭援绝城陷被执贼将以美官诱文炜不从且骂更幼子元生以至夹刃胁之又不从且大骂贼断其舌犹张目喷血喉中作骂声贼以铁箸头烧纳吭中磔之元生痛父死之惨哭骂不绝口亦被戮贼去商士葬文炜及元生于商城之北而碑识之请于朝得祀名宦文炜之仲季亦得请于上而祀乡贤两地崇祀名著千秋矣　　苏尔裕　倪本立
按渭南县志苏尔裕附监延庆人倪本立监生山阴人俱渭丞洁己爱民殉难死节　　陈儒循
按潼关卫志儒循本卫岁贡任扶风教谕殉难谕祭　　李树声按岐山县志树声万历己酉科知猗氏县简而有恩明而能断廉静不扰所至有德政及人丁内艰不复仕闻闯兵立号长安征仕曰吾家六世受国恩今安往乎即夕呼天而逝　　牛养杰
按岐山县志养杰由选贡知延津县博综群书秉性刚方事后母如生母居官曾以忠直坐诬至后昭雪时有称以孝感者遇闯孽刃火独守正不变向北遥拜骂贼就毙　　张维纲
按畿辅通志维纲清苑人由拔贡任平凉府通判城陷骂贼不屈死　　安娃
按蒲城县志娃乡官魏国柱僮也国柱被李贼拘比饷娃随之朝夕痛哭国柱被刑娃负送水火夜以手摩痛处达旦不寐或时归家庀盘费必托亲照管其主返必叩谢之时禁锢乡官众多其仆有私逃者有诈骗者有出怨言者娃过无不指而羡之曰此僮仆中之忠臣也后随主死于泓芝驿　　陈棨
按洛川县志逆贼李自成据关中遣其部将刘某率兵数万攻榆林经洛川士子陈棨以宦裔被拷笞炮烙而死　　游之云
按广济县志之云字飞卿以恩贡任德州通判升陕西苑马寺监正流寇猖炽围城以死守久不食七日与城亡　　李本健
按商州志本健庠生城破被执虑不得死所绐曰我家有藏金同往掘之比至家本健入投井贼诱使出乃井底大骂以石击之骂愈甚贼以土石填其井而死焉　　李本深
子
合娃

按商州志本深庠生城破服衰麻同子合娃守父柩而哭贼至本深曰宁杀我勿伤我父棺并子俱被杀妻白氏投井死　　吕元声
按商州志元声庠生城破哭誓母妻曰生则同生死则同死母妻令便中自逃坚不去同死一处　　孔缵文
按商州志缵文庠生举人吉人之父城破被执詈骂不休贼以茶壶盛煎油灌之且打落二齿后其尸油尚透腹　　苏四埏
父
州俊

按商州志四埏庠生城破见父州俊被执赴父所同被杀　　苟日跻
按商州志日跻庠生癸未贼登城日跻以铁鞭击坠贼识其面城破执杀之子庠生复葬日跻甫及圹二虎贼突至众皆奔逃复独号泣守柩不去贼服其孝释之后抚治许延复优以异数以父烈子孝扁之　　杨于京按商州志于京城破被执于京以老母在堂再三哀恳贼释之里人讹语于京曰若母死矣于京大哭诣贼曰母既死岂甘独生祈杀之不允乃厉声大骂遂杀之母却在焉　　雷堂
按商州志堂廪生城陷谓家人曰时势如此无可奈何死生听尔我自有死所乃衣冠出向博文斋自经而死　　周自岐
弟
毓岐

按商州志自岐庠生城破与弟庠生毓岐傍老母号泣贼至将拷母兄弟以身覆之同被杀　　牛珽
按商州志珽儒童城破母被执见杀珽大骂赴火死之　　杨名本
按商州志名本城破被掳骂不绝口乃缚树上剐之骂愈甚割其舌磔之　　王宾
按商州志宾父老双目盲城破宾同父坐贼执宾宾扶父不释乃断其腕同杀之　　周扬实
按商州志扬实工于鸟枪昼夜沿四城伤贼甚多贼识其面城破剐之焚其骸　　卢氏宝
按商州志氏宝贡士城破殉难

　忠烈部名臣列传四十八
　　明十九
　　黄世清
仆朱
化凤

按明外史忠义传世清字澄海滕县人父中色吏部贝外郎世清登崇祯七年进士除户部主事榷浒墅关有清操历员外郎郎中山西冀宁道佥事迁陕西右参议分守商雒驻商州城屡遭兵四野萧然民皆入保城中而客兵所过淫掠民苦兵甚于贼世清下令兵不得阑入城未几关中兵经其地二卒挝门者即搒以徇督抚发兵戒毋犯黄参议令李自成躏荆襄远近震动世清一子方幼属友人养之誓身殉十六年十月自成入潼关遣右营十万人从南阳犯商州世清凭城守缒死士歼其六七十人有奸民投贼至城下说降世清佯与语发炮毙之悬其首城上曰怀二心者视此士民皆效死炮矢尽继以石石尽妇人掘街砌继之城陷世清坐堂上麾其仆朱化凤去化凤愿同死贼牵世清下化凤叱曰奴才不得无礼贼批其颊化凤声色愈厉执至贼帅袁宗第营世清植立贼欲屈之化凤曰奴才吾主堂堂宪司肯拜贼耶贼先杀之授世清以防御札骂不受与一家十三人皆遇害赠光禄卿　　杨暄　许嗣复　蔡学官
按明外史忠义传暄高平人崇祯十三年进士授渭南知县岁大凶毕力拯救缉奸人毙杖下民稍获安十六年十月李自成败孙传庭军长驱入关兵备佥事杨王休降潼关卫教授许嗣复分守上南门城破持梃斗詈贼死妻女被掠皆自杀贼遂抵渭南暄已擢兵部主事未行与学官蔡某者同守会举人王命诰开门迎贼暄被缚索印不予诟骂死学官亦死之　　朱一统　姚启崇　朱迥滼　魏岁史　刘进按明外史杨暄传贼陷西安属邑望风降蒲城知县朱一统独谋拒守曰吾家七世衣冠安可臣贼或言他州县甲榜者皆已纳款一统曰此事宁论资格耶以体肥令家人扩井口以待会衙兵叛夺印趣迎降一统瞋目叱曰吾一日未死印不可得日暮左右尽散从容赴井死县丞沁源姚启崇亦死焉一统平定人起家一榜有朱迥滼者渖府宗室也由宗贡生为白水知县明习吏事下不敢欺贼潜入城犹手弓射贼与学官魏岁史刘进并被难　　唐时明　薛应玢　唐梦鲲
