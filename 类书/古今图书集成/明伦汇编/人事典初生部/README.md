<!-- { "loadSidebar": true } -->

　初生部艺文一
　　喾妃论　　　　　　　　　　宋苏洵史记载帝喾元妃曰姜嫄次妃曰简狄简狄行浴见燕堕其卵取吞之因生契为商始祖姜嫄出野见巨人迹忻然践之因生稷为周始祖其祖商周信矣其妃之所以生者神奇妖滥不亦甚乎商周有天下七八百年是其享天之禄以能久其社稷而其祖宗何如此之不祥也使圣人而有异于众庶也吾以为天地必将储阴阳之和积元气之英以生之又焉用此二不祥之物哉燕堕卵于前取而吞之简狄其丧心乎巨人之迹隐然在地走而避之且不暇忻然践之何姜嫄之不自爱也又谓行浴出野而遇之是以简狄姜嫄为淫佚无法度之甚者帝喾之妃稷契之母不如是也虽然史迁之意必以诗有天命鳦鸟降而生商厥初生民时惟姜嫄生民如何克禋克祀以弗无子履帝武敏歆攸介攸止载震载夙载生载育时惟后稷而言之吁此又迁求诗之过也毛公之传诗也以鳦鸟降为祀郊禖之候履帝武为从高辛之行及郑之笺而后有吞践之事当毛之时未始有迁史也迁之说出于疑诗而郑之说又起于信迁矣故天下皆曰圣人非人人不可及也甚矣迁之以不祥诬圣人也夏之衰二龙戏于庭藏其漦至周而发之化为鼋以生褒姒以灭周使简狄而吞卵姜嫄而践迹则其生子当如褒姒以妖惑天下奈何其有稷契也或曰然则稷何以弃曰稷之生也无灾无害或者姜嫄疑而弃之乎郑庄公寤生惊姜氏姜氏恶之事固有然者也吾非恶夫异也恶夫迁之以不祥诬圣人也弃之而牛羊避迁之而飞鸟覆吾岂恶之哉楚子文之生也虎乳之吾则不恶夫异也　　谢却姻友祝年　　　　　　明罗洪先今世风俗凡男妇稍有可资逢四五十谓之满十则多援显贵礼际以侈大之为交游亲友者亦皆曰某将满十不可无仪也则又醵金以为之寿至乞言于名家与名家之以言相假者又必过为文饰以传之而其名益张凡此皆数十年以来所甚重数十年以前无有是也夫满十而不容无言交游亲友知之矣然在人亦有宜不宜者洪先今年十月十有四日幸满六十回思先人保抱维持之艰与夫顾惜教诲之专某不意遽至于今至于今年且六十不可谓非寿矣而先人所以望之子与子所以自待以终其身者反之丝毫无有也故凡满十而悲伤益甚者惟洪先为最以悲伤负罪之人而纳宾客之礼际与其言是非忘哀以为乐乎自洪先有知以来以生日未能奉一觞于先以为报也故未尝受妻子之奉以自为乐平日不敢自为乐一旦而纳宾客之礼际与其言以为乐非君子所取也非君子所取者君子所不行惟执事亮之且古者六七十之养于学校者尊其行也故养之以乞言又其老也则宪老而不敢乞言惧其劳也是安其老者将以乞言未尝以言侈大之也不敢少增其劳未尝以饮食烦之也不肖空生无比数固矣概以古昔其不敢又若此是以先期力疾以辞不然将扫迹一楼是绝其承教于君子也惟执事怜之
　初生部艺文二
诗
词

　　岐王宅满月　　　　　　　　唐张谔社金流茂祉庭玉表奇才竹似因谈植兰疑入梦栽乌将八子去凤逐九雏来今夜明珠色当随满月开　　宗武生日　　　　　　　　　　杜甫小子何时见高秋此日生自从都邑语已伴一
作律
老
夫名诗是吾家事人传世上情熟精文选理休觅彩衣轻雕瘵筵初秩攲斜坐不成流霞分一
作飞
片
一
作几

片涓滴就徐倾
　　相里使君第七男生日　　　　　包何娶妻生子复生男独有君家众所谈荀氏八龙唯欠一桓山四凤已过三他时干蛊声名着今日悬弧宴乐酣谁道众贤能继体须知个个出于蓝　　府主仆射王抟生日　　　　　　徐夤熊罴先兆庆垂休天地氤氲瑞气浮李树影笼周柱史昴星光照汉酇侯数锺龟鹤千年算律正乾坤八月秋勋业定因归鼎鼐生灵岂独化东瓯　　简
一
作荀
令生日　　　　　罗隐
祥烟霭霭拂楼台庆积元元节后来已向青阳标四序便从嵩岳应三台龟衔玉柄增年算鹤舞琼筵献寿杯自顾下儒何以祝柱天功业济时才　　赐石右相琚生日之寿　　　　金显宗黄阁今姚宋青宫旧绮园绣絺归里社冠盖画都门善训怀师席深仁寄寿尊所期河润溥余福被元元　　君锡生子四月八日左君锡
蓟北名士
　党怀英
堂前种萱忧可忘不知生儿喜殊常呕哑啼笑彩衣侧满堂和气生嘉祥燕寝香凝佳梦兆与佛同生佛亲抱我来初见出锦□肌肉照人眉宇好世间儿子空纷纷如君此儿真慰人蓟山东盘出英秀政与德门宜子孙天马驹海鹤子气骨初成便超异□云冲霄从此始　　生日自祝　　　　　　　　　王若虚空囊无一钱羸躯兼百疾况味何萧条生意浑欲失清晨闻喧呼亲旧作生日我初未免俗随分略修饰举觞聊自祝醉语尽情实神仙空无从富贵安可必修短卒同归何足喜与戚一祈粗康强二愿早闲适衣食无大望但愿了晨夕万事不我撄一心常自得优游终吾身志愿从此毕　　薛尹生朝　　　　　　　　　王元粹时砌初开十二蓂一尊介寿为君倾昔闻存义能从政今见元钦又继兄谢傅阶前琼树秀老莱堂下彩衣荣莫言小邑徒劳尔万里青云第一程　　寿琼山丘先生　　　　　　明李东阳周岳生申日商岩梦说辰共瞻调鼎任纯用读书人位迥登三事年高过七旬辞章极恳恳天语慰谆谆风雨停参谒山林谢隐沦瓯金名早定带玉宠方新月彩占卿象台阶切帝宸汗青严衮钺制草出丝纶芸阁编充栋鸳班礼绝邻蓍龟言必验藻鉴识还真韦孟分传业王褒颂得臣饱经夸腹笥忧国见眉颦义补西山阙途知泗水津正纲归史法余艺入诗神彼杜徒称断为曹但饮醇武休论绛灌儒肯堕杨荀斗柄初回子葭灰拟报春云栖高鸑鷟雪骨瘦松筠具尔钧衡地巍然柱石身寿筵如许预歌咏敢辞频　　少傅西涯相公六十寿诗三十八韵　　　　　　　　　　　　　　　李梦阳龙马十年会崧高万古神负图曾翊圣间气又生申□拔元无敌清修况绝伦生来近日月龆龀上星辰怀橘休前辈探镮祇后身早承金马诏竟冠玉堂宾讲幄时沾醉宫坊数赐珍文章班马则道术孟颜醇绝艺邕斯上高情颉籀邻一挥惊霹雳只字破风尘绚练王侯宅苍茫海岳滨幽劖光沕窟巨榜照嶙峋星灿将军碣云垂学士崖题半吴楚墨刻遍齐秦振鹭天衢丽登龙野服臻诸生弥济济夫子益循循江汉谁堪濯桃梅自有春空传马融帐真慕介休巾忆昔逢先庙援公辅大钧至人虚密勿君子以经纶商鼎调和切虞廷吁咈频八方生气象万物荷陶甄日晏离黄阁鸡鸣侍紫宸羹分紫驼背袍锡锦麒麟顾命留元弼今皇礼旧臣屹然匡社稷公论在朝绅鹑首星躔徙龙飞岁序新风云回甲子天地庆兹辰却老形如鹤忧时鬓若银含凄麾贺客雅志为蒸民愚也蓬蒿士萧条塞鄙人猥蒙嘘弱羽从此跃涂鳞原宪终多病彭宣晚见亲临洋徒叹惋学步转邅迍宝绘开蓬岛清歌颂大椿微涓宁溢海撮土讵增岷古意同如此中怀托具陈愿为金石□永永济迷津　　七十初度漫赋二十六韵　　　王□登忆上蓬莱殿曾雠石室书史臣陪出入丞相借吹嘘故国归来早长安不可居为园栖曲巷种柳拂清渠西县琴声静南邻树影疏庭驯得食鸟池跃放生鱼抱膝吟梁父无心赋子虚鄙人荆五羖醒士楚三闾白鸟相忘久青蝇肯舍诸浅衷同扑满傲骨类籧篨汉纪偷桃旧豳风剥枣初秋山当几席春酒满园庐大斗劳为寿新诗赖起予自惭同袜线何以报璠玙浚邑干旄骑炖煌钟鼓车高僧遗巾拂名妓进衣袽丹指枫将变黄知菊渐舒何当飨敝帚不可赖耕锄花落从堆积云来不扫除每开池上酌频摘雨中蔬王猛贫扪虱公孙老牧猪陨霜嗟狱气蔽日愤刑余殿上谁扳槛屏前罢引裾终朝游汗漫岂但梦华胥中圣曾无计求仙焉所如桃花流水渡愿作武陵渔　　生日招远林　　　　　　　　　方鹏劳劳六十又三年半在愁边半客边假我余生还对酒与人多忤合归田花前卧疾妨春事枕上敲诗失夜眠此日江村期一醉浅沙深竹系吴船　　上督府公生日诗
并
序
　　　徐渭
　嘉靖己未秋九月廿有六日恭逢督府明公之生　辰于是文武吏士及卿大夫士若耆旧宾客以公　自镇抚以来功在东南者实大且远乃相与各抱　其所有以为公长久祝而公于今年春夏之交受　诸道告捷之后奏凯天阙戢兵海隅民物熙和甸　宇清廓惟兹嘉诞适届其时萸菊交芳天日俱朗　旌旗应爽气而弥肃铙吹协商□而并远庆者云　集万众一辞比之往者益为隆盛某小子叨沐宠　荣间尝一佩笔操铅以奉侍幕下虽愚贱少文不　敢自附于众人之后至于仰清光祝久远其心固　无异于众人也谨撰长篇凡百句奉伏门下以充　献寿之礼自知拙陋无所发抒然慕恋恩私忻喜　盛事自不能已于言耳远曙轻笼海色苍凉飔新荐菊英黄清秋此日逢华诞绣褓当年繞异香地与人文增气象天为王国产祯祥壮猷未老如方叔秘略曾传似子房初捧兵符分虎竹再衔使命驭龙骧森罗岛屿诸夷会锁钥门庭一面当刁斗不传人自乐牙旗欲动势偏扬雄豪定远遥辞汉宽大汾阳近在唐管领华夷新士马扫平吴越旧封疆曾先突骑重围里亲式鸣蛙大道旁已遣严兵营细柳更教长剑倚扶桑三承宠锡恩何渥一受深知德愈光定有姓名题御扆每勤赏赐到遐荒千龄素质双麋鹿五色奇毛两凤凰国有昌符臣协吉家承严训子征良田单下狄亲鸣鼓姬旦居东久缺屡触敲炎辞羽盖转巡郊野憩甘棠军中作气频投石阵里筹机捷探囊敞日辕门标大纛浮天水寨集余皇雕弓并月名繁弱宝剑冲星出豫章几处名香迎马首数群长鬣夹车箱量兼沧海涵诸岛身作长城障一方万里星辰罗北极百番贡道出东洋曹彬赐剑权偏重庾亮登楼兴合狂引至偏裨坚誓约邀还宾佐据胡□鲸鲵久已封京观翡翠行看出越裳讵止芳名流简册还将伟绩着旗常功成淮蔡应趋阙路涉燕齐好偫粮将相位兼劳出入君臣道合致平康山城令节茱萸发高宴华轩锦绮张日照花明诸乐作风吹帐启众宾藏鹤鸣流响闻天汉芝灿浮光到羽觞竞取良辰占上寿复欣嘉会嗣重阳树联月桂辉花萼斗近天河挹酒浆黑齿呈歌须译问文身献舞傲传场地连元峤仙常集候傍黄锺日渐长共以精诚抒华祝况兼佳丽属钱塘鲰生本住山阴里浪迹疑乘海畔航城下钓鱼怀漂母堂前结客忆周郎未逢黄石书谁授不坠青云志自强抱玉已怜非楚璞吹竽那识动齐王幸因文字蒙征檄时佩菅毫侍琐廊綦履东西鱼共丽戎衣左右雁俱翔县知陈阮时游魏岂乏邹枚并寓梁博采燕昭期致骏曲存宣父爱非羊众人国士阶元别知己蒙恩心所量自分才难堪记室人疑待已过中行构成燕雀犹知贺报取琼瑶未可偿偶值高门挂弧矢且赓小雅赋桑杨却惭未协宫商调莫并当筵巧奏簧　　千秋岁建康寿
史致道
　宋辛弃疾
塞垣秋草又报平安好樽俎上英雄表金汤生气象珠玉霏谈笑春近也春花得似人难老　莫惜金樽倒凤诏看看到留不住江东小从容帷幄里整顿干坤了千百岁从今尽是中书考　　水龙吟
庆
寿
　　　　　　　前人
渡江天马南来几人真是经纶手长安父老新亭风景可怜依旧夷甫诸人神州沉陆几曾回首算平戎万里功名本是真儒事君知否　况有文章山斗对桐阴满庭清昼当年堕地而今试看风云奔走绿野风烟平泉草木东山歌酒待他年整顿乾坤事了为先生寿　　喜迁莺
庆
寿
　　　　　　康与之
