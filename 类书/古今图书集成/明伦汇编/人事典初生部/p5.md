<!-- { "loadSidebar": true } -->
儒者称圣人之生不因人气更禀精于天禹母吞薏苡而生禹故夏姓曰姒母吞燕卵而生故殷姓曰子后稷母履大人迹而生后稷故周姓曰姬诗曰不坼不副是生后稷说者又曰禹逆生闿母背而出后稷顺生不坼不副不感动母体故曰不坼不副逆生者子孙逆死顺生者子孙顺亡故桀纣诛死赧王夺邑言之有头足故人信其说明事以验证故人然其文谶书又言尧母庆都野出赤龙感己遂生尧高祖本纪言刘媪尝息大泽之陂梦与神遇是时雷电晦冥太公往视见交龙于上已而有身遂生高祖其言神验文又明着世儒学者莫谓不然如实论之虚妄言也彼诗言不坼不副言其不感动母体可也言其闿母背而出妄也夫蝉之生复育也闿背而出天之生圣子与复育同道乎兔吮毫而怀子及其子生从口而出案禹母吞薏苡母咽燕卵与兔吮毫同实也禹之母生宜皆从口不当闿背夫如是闿背之说竟虚妄也世间血刃死者多未必其先祖初为人者生时逆也秦失天下阎乐斩胡亥项羽诛子婴秦之先祖伯翳岂逆生乎如是为顺逆之说以验三家之祖误矣且夫薏苡草也燕卵鸟也大人迹土也三者皆形非气也安能生人说圣者以为禀天精微之气故其为有殊绝之知今三家之生以草以鸟以土可谓精微乎天地之性唯人为贵则物贱矣今贵人之气更禀贱物之精安能精微乎夫令鸠雀施气于雁鹄终不成子者何也鸠雀之身小雁鹄之形大也今燕之身不过五寸薏苡之茎不过数尺二女吞其卵实安能成七尺之形乎烁一鼎之铜以灌一钱之形不能成一鼎明矣今谓大人天神故其迹巨巨迹之人一鼎之烁铜也姜原之身一钱之形也使大人施气于姜原姜原之身小安能尽得其精不能尽得其精则后稷不能成人尧高祖审龙之子子性类父龙能乘云尧与高祖亦宜能焉万物生于土各似本种不类土者生不出于土土徒养育之也母之怀子犹土之育物也尧高祖之母受龙之施犹土受物之播也物生自类本种夫二帝宜似龙也且夫含血之类相与为牝牡牝牡之会皆见同类之物精感欲动乃能授施若夫牡马见雌牛雄雀见牝鸡不相与合者异类故也今龙与人异类何能感于人而施气或曰夏之衰二龙斗干庭吐漦于地龙亡漦在椟而藏之至周幽王发出龙漦化为鼋入于后宫与处女交遂生褒姒鼋与人异类何以感于处女而施气乎夫鼋所交非正故褒姒为祸周国以亡以非类妄交则有非道妄乱之子今尧高祖之母不以道接会何故二帝贤圣与褒姒异乎或曰赵简子病五日不知人觉言我之帝所有熊来帝命我射之中熊死有罴来我又射之中罴罴死后问当道之鬼鬼曰熊罴晋二卿之先祖也熊罴物也与人异类何以施类于人而为二卿祖夫简子所射熊罴二卿祖当亡简子当昌之秋也子见之若寝梦矣空虚之象不必有实假令有之或时熊罴先化为人乃生二卿鲁公牛哀病化为虎人化为兽亦如兽为人鼋入后宫殆先化为人天地之间异类之物相与交接未之有也天人同道好恶均心人不好异类则天亦不与通人虽生于天犹虮虱生于人也人不好虮虱天无故欲生于人何则异类殊性情欲不相得也天地夫妇也天施气于地以生物人转相生精微为圣皆因父气不更禀取如更禀者为圣后稷不圣如圣人皆当更禀十二圣不皆然也黄帝帝喾帝颛顼帝舜之母何所受气文王武王周公孔子之母何所感吞此或时见三家之姓曰姒氏子氏姬氏则因依放空生怪说犹见鼎湖之地而着黄帝升天之说矣失道之意还反其字苍颉作书与事相连姜原履大人迹迹者基也姓当为其下土乃为女旁巨非基迹之字不合本事疑非实也以周姬况夏殷亦知子之与姒非燕子薏苡也或时禹契后稷之母适欲怀□遭吞薏苡燕卵履大人迹也世好奇怪古今同情不见奇怪谓德不异故因以为姓世间诚信因以为然圣人重疑因不复定世士浅论因不复辨儒生是古因生其说彼诗言不坼不副者言后稷之生不感动母身也儒生穿凿因造禹契逆生之说感于龙梦与神遇犹此率也尧高祖之母适欲怀□遭逢雷龙载云雨而行人见其形遂谓之然梦与神遇得圣子之象也梦见鬼合之非梦与神遇乎安得其实野出感龙及交龙居上或尧高祖受富贵之命龙为吉物遭加其上吉祥之瑞受命之证也光武皇帝产于济阳宫凤凰集于地嘉禾生于屋圣人之生奇鸟吉物之为瑞应必以奇吉之物见而子生谓之物之子是则光武皇帝嘉禾之精凤凰之气欤按帝系之篇及三代世表禹鲧之子也稷皆帝喾之子其母皆帝喾之妃也及尧亦喾之子帝王之妃何为适草野古时虽质礼已设制帝王之妃何为浴于水夫如是言圣人更禀气于天母有感吞者虚妄之言也实者圣人自有种世族仁如文武各有类孔子吹律自知殷后项羽重瞳自知虞舜苗裔也五帝三王皆祖黄帝黄帝圣人本禀贵命故其子孙皆为帝王帝王之生必有怪奇不见于物则效于梦矣颜氏家训
　　风操篇
江南风俗儿生一□为制新衣盥浴装饰男则用弓矢纸笔女则刀尺针缕并加饮食之物及珍宝服玩置之儿前观其发意所取以验贪廉愚智名之为试儿亲表聚集致燕享自兹已后二亲若在每至此日尝有酒食之事耳无教之徒虽已孤露其日皆为供顿酣畅声乐不知有所感伤梁孝元年少之时每八月六日载诞之辰常设斋讲自阮修容薨殁之后此事亦绝
　初生部杂录
书经召诰若生子罔不在厥初生自贻哲命
诗经大雅大明章太任有身生此文王缵女维莘长子维行笃生武王保右命尔燮伐大商按注克缵太任之女事者维此莘国以其长女来嫁于我天又笃厚之使生武王保之助之命之而使之顺天命以伐商也崧高章维岳降神生甫及申
