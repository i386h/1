<!-- { "loadSidebar": true } -->
人于胞胎中三元育养九□结形然后得成为人若非三元所育九□所导及九天司马不下命章皆莫能生始一月受郁单无量天一黄演之□二月受上上禅善无量寿天洞冥紫户之□三月受梵监须延天长灵明仙之□四月受寂然兜术天砀户冥演由之□五月受波罗蜜不骄乐天五仙中灵之□六月受洞元化应声天高真冲融之□七月受灵化梵辅天高仙洞笈之气八月受高虚清明天真灵化凝之气故一月精血凝而为胞二月形兆坯而为胎三月阳神为三魂四月阴灵为七魄五月五行分职六月六律定府七月七精开窍八月八景具神九月宫室罗布十月气足声尚神具九天称庆太乙执符帝君品命主箓勒籍司命定筭五帝监生圣母卫房天神地祇三界备守九天司马在庭皆所以主其生成者也因其不净而成胞胎神既入胎四种始立坚凝为地种□湿为水种暖热为火种气息为风种使地水火三种虽立非风种关通其中则儿形莫得长故自一七日至三十有八日于胞胎中自然生三十一种风关通整合使之筋脉肌骨机关孔窍皆得流通于其中间第十七日又复一死盖短座之风吹令暴卒以坚强之普门之风吹整其体足其音声故也如此在胞胎中凡十个月处母生脏之下熟脏之上五系自缚如在革囊如在罗网起不净想瑕秽想牢狱想幽冥想起如是等想昼夜恓惶急欲起出母食多食少太腻无腻太热太冷色欲过度当风差久游行驰走有所度越凡此之类儿皆不安亦复受诸苦恼及生地苦亦如之或以衣受或以衾受皆切楚痛当此欲生未生之际使非何所垂超之风吹令头下足上以向生门则母子往往两皆不保宋陈自明妇人良方
　　胎教门论
□娠一月名胎胚足厥阴脉养之二月名始膏足少阳脉养之三月名始胎手心主脉养之当此之时形象未有定仪因感而变欲子端正庄严常口谈正言身行正事欲生男宜佩弦执弓矢欲生女宜佩韦施环佩欲子美好宜佩白玉欲子贤能宜看诗书是谓外象而内感者也四月始受水精以成其血脉手少阳脉养之五月始受火精以成其气足太阴脉养之六月始受金精以成其筋足阳明脉养之七月始受木精以成其骨手太阴脉养之八月始受土精以成肤革手阳明脉养之九月始受石精以成毛发足少阴脉养之十月五脏六腑关节人神皆备又五脏论一月如珠露二月如桃花三月男女分四月形象具五月筋骨成六月毛发生七月游其魂儿能动左手八月游其魄儿能动右手九月三转身十月受气足更有颅□经云一月为胎胞精血凝也二月为胎形成胚也三月阳神为三魂四月阴灵为七魄五月五行分五脏也六月六律定六腑也七月精开窍通光明也八月元神具降真灵也九月宫室罗布以定生人也十月受气足万象成也今惟究数说如五脏论者类皆浅鄙妄托其名至于三藏佛书且涉怪诞漫不可考按颅□经中古巫方撰其巢氏论□娠至三月始胎之时欲谈正言行正事佩弦韦执弓矢施环佩佩白玉读诗书之类岂非胎教之理乎尝试推巢氏所论云□娠脉养之理若厥阴肝脉也足少阳胆脉也为一脏腑之经余皆如此且四时之令必始于春木故十二经之养始于肝所以养胎在一月二月手心主心胞络脉也手少阳三焦脉也属火而夏旺所以养胎在三月四月手少阴手太阳乃心脉也以君主之官无为而尊也足太阴脾脉也足阳明胃脉也属土而旺长夏所以养胎在五月六月手太阴肺脉也手阳明大肠脉也属金而旺秋所以养胎在七月八月足少阴肾脉也属水而旺冬所以养胎在九月又况母之肾脏系于胎是母之真气子之所赖也至十月儿于母腹之中受足诸脏气脉所养然后待时而生此论奥微而有至理世更有明之者亦未有过于巢氏之论矣余因述其说巢氏论曰阳施阴化精气有余两胎有俱男俱女者道藏经云妇人月信止后一日三日五日值男女旺相日阳日阳时交合有孕多男若男女禀受皆壮则男子一或怯弱则少子颅□经云阳盛发阴当孕成男六脉诸经皆举其阴又云三阳所会则生男三阴所会则生女葛仙翁肘后方云男从父气女从母气圣济经云天之德地之气阴阳之至和流转于一体因气而左动则属阳阳资之则成男因气而右动则属阴阴资之则成女易称干道成男坤道成女此男女之别也凡□娠有疾投以汤药衰其大半而已使病去母安胎亦无损矣　薛己曰按东垣丹溪云经水断后一二日血海始　凈精胜其血感者成男四五日后血脉已旺精不　胜血感者成女盖父精母血因感而会精之施也　血能摄精故成男此万物资始于干元也血之行　也精不能摄故成女此万物资生于坤元也阴阳　交媾胚胎始凝所藏之处名曰子宫一系在下上　有两岐一达于左一达于右精胜其血则阳为之　主受气于左子宫而男形成精不胜血则阴为之　主受气于右子宫而女形成此二先生之确论也褚氏云男女之合二情交畅阴血先至阳精后冲血开裹精精入为骨而男形成矣阳精先入阴血后参精开裹血血入为本而女形成矣阳气聚面故男子面重溺死者必伏阴气聚背故女子背重溺死者必仰走兽溺死仰伏皆然阴阳均至非男非女之身精血散分骈胎品胎之兆父少母老产女必羸母壮父衰生男必弱明鲁伯嗣学婴童百问
　　初诞
婴童在胎禀阴阳五行之气以生成五脏六腑百骸之体悉具必藉胎液以滋养之受气既足自然分娩初离母体口有液毒啼声未出急用□绵裹指拭去口中恶汁虽是良法然仓卒之际或有不及如法者古人有黄连法朱蜜法甘草法用之殊佳免使恶物咽下伏之于心遇天行时气久热不除乃乘于心心主血脉得热而散流溢于胃而胃主肌肉发出于外故成疮疹之候世之长幼无有可免者若依初生拭口之法得免疮疹之患或有时气浸染只出肤疮细疹易为调理亦孩童之幸也杨氏云初生拭口不前恶秽入腹则腹满气短不能饮乳者宜用茯苓丸加减治之又法下胎毒临产落生时浓煎淡豉汁服极好不可与辰砂黄连轻粉等　　护养法
巢氏云小儿始生肌肤未实不可暖衣当薄衣但令背暖薄衣之法当从秋习之不可以春夏卒减其衣否则令中风寒所以从秋习之者以渐稍寒如此则必耐寒冬月但着两薄襦可耐寒若不忍见其寒当略加耳若爱而暖之适所以害之也又当消息无令出汗如汗出则表虚风邪易入也昼夜寤寐常当慎之其乳哺之法亦当有节不可过饱或宿滞不化当用消乳丸化积温脾等剂治之陈氏所谓忍三分寒吃七分饱频揉肚少澡洗及要背暖肚暖足暖要头凉心胸凉亦至论也徐春明古今医统
　　小儿初生总论
初生小儿必忌外客所触古人一岁之内忌之者并无客忤之患小儿略识人物不宜携至神庙观望神像闪烁恐生恐惧王肯堂幼科证治准绳
　　通论
初生儿出月必须人襁褓襁褓之道必须得宜如春夏之月乃万物生长之时宜教令地卧使之不逆生长之气如秋冬之月乃万物收藏之时宜就温暖之处使之不逆收藏之气然后血凝气和则百病无自而入矣龚廷贤万病回春
　　初生
小儿初生宜用七八十岁老人旧裙旧袄改作小儿衣衫真气相滋令儿有寿富贵之家切不宜新制纻丝绫罗毡绒之类与小儿不惟生疾抑且折福必致夭伤高兆麟生日会约
　　会约十二则
今人于诞日延集宾朋呼优称觞不论家之有无一以侈盛为贵曾记往昔年高分尊方做生日今则二十三十虽在卑幼亦做矣往昔凡遇齐头必至七十八十以及五六十方做今则年年而做之矣人之肯做生日如此所以重吾生也夫必有身而后有生重吾生者所以重吾身也抑思此身何自而来乎非祖宗所遗乎然而祖宗往矣而祖宗之心念注在子孙凡我昆弟伯叔以至宗族孰非祖宗之遗孰非祖宗心念所注能以重吾生重吾身之心一仰思于祖宗并体祖宗心念所注以推及昆弟叔伯宗族方为真重吾身方为不虚此生虽年年做生日不□矣今以此意定为生日会是会也不论尊卑长幼凡遇生日派分有三上者五分次三分再次二分在尊长则呼卑幼而饮之在卑幼则奉尊长而祝之置簿一扇轮一直会一月一转如此则常常相聚意气联属或不闻祖德者则问之尊长或不谙世故者一型于大方仁义之训日闻礼法之防自谨且有学问商量有缓急倚赖面熟而心自齐情真而气自洽必不至逾越规矩败坏伦常以安于浮薄甘为名教之罪人矣夫人而为名教之罪人身将不保非自弃其身乃弃吾祖宗所遗之身于生日何有焉必如此重身敬祖敦宗族厚风教数善兼备则亦何惮而不为耶愿自吾门始之孟子论乡井而曰出入相友守望相助乡且如此况于族乎况为身以敦族乎我知人必乐之矣又如每房生子是添丁之喜亦吾祖宗心念所注血食所关如例举焉未为不可　昔人有真率会当时会僚友且然而况宗族夫真　率莫真率于宗族矣只宜照分设肴务期可口饱　腹为止若侈张便不得名真率规例十二则附后一是会专在敦伦非取饮酒宴乐务期人人毕集俗例常有宁可人不到而分要到是重分不重人今此事在聚人纵分可以不到人不可以不到分不到罚五分人不到罚一钱一是会务期久远此举虽创自麟意曾闻先世有行之者矣奈何中叶而废以前律后不令人视今犹昔之感耶唯是行止全系乎人所谓人存而政自举凡我前辈后进铮铮不乏岂甘自弃以致中坠谆切谆切一是会专尚俭朴或遵五簋或取三养不然先设面数盂再佐小碟供饮务期便于举行安于人情为止再不然人多分少总待一月之中或二人合举即一月之中若无同寿者亦不妨再俟以三人为率总是权宜经久之计一是会谨循礼法凡遇尊长生日子侄断宜竭诚登堂称祝如不到者罚五钱一是会分礼有节遇散寿则照数捐分若正寿则于常分之外加一倍焉一是会规矩一定凡遇寿期先五日发单敛分而值会之法一月轮一人司之庶无紊乱遗忘之弊其有宜发单而不发单者罚二钱一是会务遵谦让宗族燕会不比寻常聚饮觥筹交错之间更宜寓以礼让相先之意不得泛习虚浮偶因杯酒而盛气相加如蹈此辙者罚三钱一是会登记宜详每年置簿一扇登记聚会并人数分数以验会中增盛之美如簿到不登记者罚一钱并簿遗失者罚一两一是会立法甚严凡一切罚银俱于次日值会者征出贮于五房当铺之中以俟公举之费如征不出者合族坐征无致中阻以期遵守或曰以卑幼而罚尊长似为未便不知尊长以礼自持必不致罚即或偶有之值会者须禀过族长遵族长之命往征是情理之甚当而事之极可行者一是会成人入会凡某位生几子某人几岁俱开载簿上以便查其至十六岁即敛分入会定为永例不致遗漏躲避一是会添丁宜庆遇某房添丁值会者即登记生年月日于簿以兆生生不已之庆随发单敛分举贺如例一是会交接有序如前月某人值会下月交送某人其一一事体开载如例又书某人交与某位掌管如此写记明白庶不至差错起推诿之弊矣　右十二则可谓详之详矣原以聚会为美非欲以　本枝一叶漠然如行道之人一切不相关切甚且　等而下之流为浇薄蹈习市井平常不觉一当聚　会便尔手忙脚乱无安身之处如是者非无人吾　见亦屡矣纵其人不足惜追念祖宗忍见斯状然　所以致是者总是平日不闻格言正论不见尊辈　长者虽欲不如是不可得也麟今创是要见何心　且派分既分设席又合称家有无各随其便非强　人以所难也凡我贤达宜深维之御李山人麟又　跋
　初生部总论
汉王充论衡
　　奇怪篇
