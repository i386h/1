<!-- { "loadSidebar": true } -->
腊残春早正帘幕护寒楼台清晓宝运当千佳辰余五嵩岳诞生元老帝遣阜安宗社人仰雍容廊庙尽总道是文章孔孟勋庸周召　师表方眷遇鱼水君臣须信从来少玉带金鱼朱颜绿鬓占断世间荣耀篆刻鼎彝将遍整顿乾坤都了愿岁岁见柳梢青浅梅英红小　　鹊桥仙
除日小
尽生日作
　　方岳
今朝念九明朝初一怎欠个秋□生日客中情绪老天知道这月不消三十　春盘缕翠春缸摇碧便拟做梅花消息雪边试问是耶非笑今夕不知何夕　　满庭芳寿言
之弟
　　　　明周用
日丽瑶京风和锦里平安两字频传别来明月三十六回圆恰是禁烟时候清溪上华萼堂前香雾醒绯桃翠柳妆点艳阳天　年年逢此日轻罗初试佳句新编有儿孙黄卷家世青毡待纪清朝盛事耆英会满座名贤且相约百三十岁再数甲辰年　　鹊桥仙
咏蟹贺
黄廷美
　　方彦卿
草头八足一团大腹持螯笑向俞君玉花灯预赏为先生生日是新正初六　今宵过了七人八谷又七日天官赐福福如东海寿南山愿岁岁春盘盈绿　　念奴娇自
寿
　　　　　　　郑域
嗟来咄去被天公把做小儿调戏蹀雪龙庭归未久还促炎州行李不半年间北胡南越一万三千里征衫着破着衫人可知矣　休问海角天涯黄蕉丹荔自足供甘旨泛绿依红无个事时舞斑衣而已救蚁藤桥养鱼盆沼是亦经纶耳伊周安在且须学老莱子

　初生部汇考
诗经
　　小雅斯干
下莞上簟乃安斯寝乃寝乃兴乃占我梦吉梦维何维熊维罴维虺维蛇太人占之维熊维罴男子之祥维虺维蛇女子之祥注
熊罴阳物在山强力壮毅男子之祥也虺蛇阴　物穴处柔弱隐伏女子之祥也乃生男子载寝之□载衣之裳载弄之璋其泣喤喤朱芾斯皇室家君王
注
寝之于□尊之也衣之以裳服之盛也弄之以　璋尚其德也言男子之生于是室者皆将服朱芾　煌煌然有室有家为君为王矣乃生女子载寝之地载衣之裼载弄之瓦无非无仪唯酒食是议无父母诒罹
注
裼褓也瓦纺砖也仪善罹忧也寝之于地卑之　也衣之以褓即其用而无加也弄之以瓦习其所　有事也有非非妇人也有善非妇人也盖女子以　顺为正无非足矣有善则亦非其吉祥可愿之事　也唯酒食是议而无遗父母之忧则可矣礼记
　　内则
妻将生子及月辰居侧室夫使人日再问之作而自问之妻不敢见使姆衣服而对至于子生夫复使人日再问之夫齐则不入侧室之门
注
正寝在前燕寝在后侧室者燕寝之旁室也作　动作之时也子生男子设弧于门左女设帨于门右三日始负子男射女否
大
全
方氏曰设弧于门左盖左者天道所尊设帨于　门右右者地道所尊必曰设者方男女之生其于　弧帨有可用之道而未能有用之实也古之人重　男女之生又重男女之别非特见于弧帨而已男　则寝于□之尊女则寝于地之卑其衣之也男以　昼服之裳女以夜服之裼其弄之也男以所有事　之璋女以所有事之瓦国君世子生告于君接以太牢宰掌具三日卜士负之吉者宿齐朝服寝门外诗负之射人以桑弧蓬矢六射天地四方保受乃负之宰醴负子赐之束帛卜士之妻大夫之妾使食子
注
接以太牢者以太牢之礼接见其子也宰宰夫　也掌具掌其设礼之具也卜士负之者卜其吉者　而使之抱子也诗承也仪礼言尸酢主人诗怀之　亦承义射天地四方者期其有事于远大也保保　母也受乃负之受子于士而抱之也盖士之负子　特为斯须之礼而已宰既掌具故以醴礼负子之　士仍赐束帛以酬之食子谓乳养之也今按此言　世子生接以太牢特言其常礼如此耳下文又言　接子择日则亦或在始生三日之后也郑氏谓食　其母使补虚强气读接为捷而训为胜其义迂方　氏读如本字今从之凡接子择日冢子则太牢庶人特豚士特豕大夫少牢国君世子太牢其非冢子则皆降一等异为孺子室于宫中择于诸母与可者必求其宽裕慈惠温良恭敬慎而寡言者使为子师其次为慈母其次为保母皆居子室他人无事不往
注
诸母众妾也可者谓虽非众妾之列或傅御之　属可为子师者也此人君养子之礼师教以善道　者慈母审其欲恶者保母安其寝处者他人无事　不往恐儿惊动也三月之末择日剪发为鬌男角女羁否则男左女右是日也妻以子见于父贵人则为衣服由命士以下皆漱澣男女夙兴沐浴衣服具视朔食夫入门升自阼阶立于阼西乡妻抱子出自房当楣立东面注
鬌所存留不剪者也夹囟两旁当角之处留发　不剪者谓之角留顶上□横各一相交通达者谓　之羁严氏云夹囟曰角两髻也午达曰羁三髻也　贵人大夫以上也由自也具视朔食者所具之礼　如朔食也朔食天子太牢诸侯少牢大夫特豕士　特豚也入门入侧室之门也侧室亦南向故有阼　阶西阶出自房自东房而出也姆先相曰母某敢用时日祗见孺子夫对曰钦有帅父执子之右手咳而名之妻对曰记有成遂左还授师子师辩告诸妇诸母名妻遂适寝辩音
遍下同
注
某妻姓某氏也钦敬帅循也言当敬教之使循　善道也咳而名之者咳小儿笑声谓父作咳声笑　容以示慈爱而名之也记有成谓当记识夫言教　之成德也授师以子授子师也诸妇同族卑者之　妻也诸母同族尊者之妻也后告诸母欲名成于　尊也妻遂适寝复夫之燕寝也夫告宰名宰辩告诸男名书曰某年某月某日某生而藏之宰告闾史闾史书为二其一藏诸闾府其一献诸州史州史献诸州伯州伯命藏诸州府夫入食如养礼
注
宰属吏也诸男同宗子姓也藏之者以简策书　子名而藏于家之书府也二十五家为闾二千五　百家为州州伯则州长也闾史州史皆其属吏也　闾府州府皆其府藏也夫入食如养礼谓与其妻　礼食如妇始馈舅姑之礼也疏曰此经所陈谓卿　大夫以下故以名遍告同宗诸男诸男卑者尚告　则告诸父可知若诸侯绝宗则不告也世子生则君沐浴朝服夫人亦如之皆立于阼阶西乡世妇抱子升自西阶君名之乃降
注
诸侯朝服元端素裳夫人亦如之者亦朝服也　当是展衣注云褖衣者以见子毕即侍御于君故　服进御之褖衣也人君见世子于路寝此升自西　阶是自外而入也凡生子无问妻妾皆在侧室适子庶子见于外寝抚其首咳而名之礼帅初无辞注
此适子盖世子之弟庶子则妾子也外寝君燕　寝也燕寝在内以侧室在旁处内故谓此为外也　疏曰庶子见于侧室此以抚首咳名无辞之事同　故与适子连文云见于外寝耳凡名子不以日月不以国不以隐疾大夫士之子不敢与世子同名妾将生子及月辰夫使人日一问之子生三月之末漱澣夙斋见于内寝礼之如始入室君已食彻焉使之特馂遂入御
注
此言大夫士之妾生子之礼宫室之制前有路　寝次则君之燕寝次夫人正寝卿大夫以下前有　适室次则燕寝次则适妻之寝此言内寝正谓适　妻寝耳如始入室者如初来嫁时也特馂使此生　子者独馂不如常时众妾同馂也公庶子生就侧室三月之末其母沐浴朝服见于君摈者以其子见君所有赐君名之众子则使有司名之
注
摈者傅姆之属也君所有赐者此妾君所偏爱　而特加恩赐者故其子君自名之若众妾之子恩　宠轻略者则使有司名之也疏曰前文巳云适子　庶子见异千世子今更重出者以前庶适连文故　此特言庶子之礼庶人无侧室者及月辰夫出居群室其问之也与子见父之礼无以异也
注
问之之礼与执手咳名之事钦帅记成之辞皆　与有爵者同故云无以异也凡父在孙见于祖祖亦名之礼如子见父无辞注
应氏曰辞者夫妇所以相授受也祖尊故有其　礼而无其辞大
全
严陵方氏曰父在谓祖在也据子
　之父称之故曰父尔以祖名之而不以父者家事　统于尊故也食子者三年而出见于公宫则劬大夫之子有食母士之妻养其子
注
食子者士之妻大夫之妾也子三年则免怀抱　故食者出还其家见于公宫而告辞则君必有赐　劬者有赐以劳其劬劳也食母乳母也士卑故自　养　　射义
故男子生桑弧蓬矢六以射天地四方天地四方者男子之所有事也故必先有志于其所有事然后敢用谷也饭食之谓也
注
宇宙内事皆己分内事此男子之志也人臣所　以先尽职事而后敢食君之禄者正以始生之时　先射天地四方而后使其母食之也故曰饭食之　谓也饭食食子也　　曾子问
曾子问曰君薨而世子生如之何孔子曰卿大夫士从摄主北面于西阶南太祝裨冕执束帛升自西阶尽等不升堂命无哭祝声三告曰某之子生敢告升奠币于殡东几上哭降众主人卿大夫士房中皆哭不踊尽一哀反位遂朝奠小宰升举币三日众主人卿大夫士如初位北面太宰太宗太祝皆裨冕少师奉子以衰祝先子从宰宗人从入门哭者止子升自西阶殡前北面祝立于殡东南隅祝声三曰某之子某从执事敢见子拜稽颡哭祝宰宗人众主人卿大夫士哭踊三者三降东反位皆袒子踊房中亦踊三者三袭衰杖奠出太宰命祝史以名遍告于五祀山川如已葬而世子生太宰太宗从太祝而告于祢三月乃名于祢以名遍告及社稷宗庙山川素问
　　上古天真论
帝曰人年老而无子者材力尽邪将天数然也　阴阳者万物之终始也此复论男女阴阳气血有　始有终有盛有衰各有自然之天数材力精力也岐伯曰女子七岁肾气盛齿更发长　七为少阳之数女本阴体而得阳数者阴中有阳　也人之初生先从肾始女子七岁肾气方盛肾主　骨齿者骨之余故齿更血乃肾之液发乃血之余　故发长也按阴阳之道孤阳不生独阴不长阴中　有阳阳中有阴是以天乙生水地二生火离为女　坎为男皆阴阳互换之道故女得阳数而男得阴　数也二七而天癸至任脉通太冲脉盛月事以时下故有子　天癸天乙所生之癸水也冲脉任脉奇经脉也二　脉并起于少腹之内胞中循腹上行为经血之海　女子主育胞胎夫月为阴女为阴月一月而一周　天有盈有亏故女子亦一月而经水应时下泄也　亏即复生故于初生之时男女构精当为有子虚　则易受故也三七肾气平均故真牙生而长极
　肾气者肾藏所生之气也气生于精故先天癸至　而后肾气平肾气足故真牙生真牙者尽根牙也四七筋骨坚发长极身体盛壮　肾生骨髓髓生肝肝生筋母子之相生也女子四　七精血盛极之时是以筋骨坚发长极也血气盛　则肤热肉是以身体盛壮五七阳明脉衰面始焦发始堕
　阳明之脉荣于面循发际故其衰也面焦发堕夫　气为阳血脉为阴故女子先衰于脉而男子先衰　于气也再按足阳明之脉并冲任挟脐上行冲任　脉虚而阳明脉亦虚矣六七三阳脉衰于上面皆焦发始白
　三阳之脉尽上于头三阳脉衰故面皆焦血脉华　于色血脉衰故发白也七七任脉虚太冲脉衰少天癸竭地道不通故形坏而无子也　地道下部之脉道也三部九候论曰下部地足少　阴也癸水藏于肾天癸竭是足少阴下部之脉道　不通冲任虚是以形衰而无子也丈夫八岁肾气实发长齿更
