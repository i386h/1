<!-- { "loadSidebar": true } -->
方孝孺传孝孺生时有大星堕其所
章溢传溢龙泉人始生声如钟其家怪之几不举薛瑄传瑄生时肌如水晶洞见五内其母欲不举祖闻其啼声止之曰此儿体清而声宏必异人也乃举之孙懋传江彬导帝巡幸塞上懋上言彬素枭桀志怀憸邪乞立置重典雪神人之愤疏上人皆为懋危而彬方日夜侍帝娱乐竟亦不之见也彬生日众邀懋往贺懋曰吾抗疏欲杀之而贺其生乎卒不往霏雪录樊昌高八舍家轩墀之间畜龟数年生育至百余其家产子四五人皆龟胸伛偻盖孕妇感其气所致古人胎教可不谨哉陈白云家篱落间植决明家人摘以下茶生三女皆短而跛而王氏女甥亦跛予皆识之又会稽民朱氏一子亦然其家亦尝种之悉拔去嵩阳杂识胡忠安公生发白如丝弥月方黑生之夕母梦一僧持花以遗之觉而生公见僧即笑父问之僧答云此吾师天池高僧后身也先师尝示梦今生胡氏家后当显尔来求我以一笑为记闻者异之野雪杂说鹤山先生母夫人方坐蓐时其先公昼寝梦有人朝服入其卧内因问为谁答曰陈了翁觉而鹤山生所以用其号而命名贤奕赵司成永号类庵京师人一日过鲁学士铎邸鲁公曰公何之司成曰忆今日为西涯先生诞辰将往寿也鲁公曰吾当与公偕公以何为贽司成曰帕二方也鲁公曰吾贽亦应如之入启笥索帕无有踌躇良久忆里中曾馈有枯鱼令家人取之家人报以食仅存其半鲁公度家无他物即以其半载与赵公俱往公所称祝公烹鱼沽酒以饮二公欢甚即事唱和而罢皇朝盛事庆成王生一百子俱长成自长子袭封外余九十九人并封镇国将军每会紫玉盈坐至不能相识而人皆隆准极异事也见闻录太原王相公始生冷无气母惊谓已死有邻妪徐氏者反复谛视良久笑曰此俗名卧胞生吾能治之当活活则当贵但不免多病累阿母耳趣使活之其法用左手掬儿右手掴其背百余逾时嚏下而醒六岁中痘公母尝下楼谒巫见一白衣人长丈余阑立凝视若有所言母惊踣楼下以为不祥然竟无恙从父入太学僦舍十庙前甫四岁苦夜啼虽风雨大寒中必求宿户外母患之试使人诈蒙虎皮升屋而嗥夜夜为常迄不能禁忽一夕有真虎自庙墙东缘脊而来其行甚迟睥睨若欲下啖者比舍人俱见之一市尽哄持挺杖逐之迤逦至西墙而没公能记其状方额翘尾视常虎更大而黑无斑文有识者言此神司虎也明外史叶向高传向高福清人在□时母避倭寇难生道旁败厕中转侧三年数濒于死辄有神相之迄获全陆昆传昆□七月而生
