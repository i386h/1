<!-- { "loadSidebar": true } -->
□为制新衣盥浴装饰男则用弓矢纸笔女则刀尺针缕并加饮食之物及珍宝服玩置之儿前观其发意所取以验贪廉智愚名之为试儿亲表聚集因成宴会自兹以后二亲若在每至此日常有饮食之事无教之徒虽已孤露（魏晋间人以父亡为孤露嵇康与山巨源绝交书少加孤露赵彦深见母自陈幼小孤露亦谓之偏露唐孟浩然送莫氏甥诗平生早偏露）其日皆为供顿酣畅声乐不知有所感伤梁孝元年少之时每八月六日载诞之辰尝设斋讲自阮修容元帝
所生母
薨后
此事亦绝是此礼起于齐梁之间逮唐宋以后自天子至于庶人无不崇饰此日开筵召客赋诗称寿而于昔人反本乐生之意去之远矣
　初生部外编
云笈七签上清高圣太上大道君者盖二晨之精气庆云之紫烟玉晖辉焕金映流真结化含秀苞凝元神寄胎母氏育形为人母□三千七百年乃诞于西那天郁察山浮罗岳丹元之阿高上玉皇本行集经昔有国名号光严妙药其国王者名曰凈德时王有后名宝月光其王无嗣一日思我今将老而无太子身或崩殁社稷九庙委付何人即便□下诏诸道众于诸宫殿清凈严洁广陈供养六时行道遍祷真圣已经半载不退初心忽从一夜宝月光皇后梦太上道君与诸至真金姿玉质清凈之俦驾五色龙舆拥耀星旌荫明霞盖是时太上道君安坐龙舆抱一婴儿身诸毛孔放百亿光照诸宫殿作百宝色幢节前导浮空而来是时皇后心生欢喜恭敬接礼长跪道前白道君言今王无嗣愿乞此子为社稷主伏愿慈悲哀悯听许尔时道君答皇后言愿特赐汝是时皇后礼谢道君而乃收之皇后收已便从梦归觉而有娠怀胎一年于丙午岁正月九日午时诞于王宫当生之时身宝光焰充满王国拾遗记帝颛顼高阳氏黄帝孙昌意之子昌意出河滨遇黑龙负元玉图时有一老叟谓昌意云生子必□水德而王至十年颛顼生手有文如龙亦有玉图之象其夜昌意仰视天北辰下化为老叟帝喾之妃邹屠氏之女也轩辕去蚩尤之凶迁其民善者于邹屠之地迁恶者于有北之乡其先以地命族后分为邹氏屠氏女行不践地常履风云游于伊洛帝乃期焉纳以为妃妃常梦吞日则生一子凡经八梦则生八子世谓为八神亦谓八翌翌明也亦谓八英亦谓八力言其神力英明翌成万象亿兆流其神睿焉竹书纪年帝尧陶唐氏母曰庆都生于斗维之野常有黄云覆其上及长观于三河常有龙随之一旦龙负图而至其文要曰亦受天祜眉八彩须发长七尺二寸面锐上丰下足履翼宿既而阴风四合赤龙感之孕十四月而生尧于丹陵其状如图及长身长十尺有圣德封于唐梦攀天而上高辛氏衰天下归之帝禹夏后氏母曰修己出行见流星贯昴梦接意感既而吞神珠修己背剖而生禹于石纽遁甲开山图女狄暮汲石纽山下泉水中得月精如鸡子爱而含之不觉而吞遂有娠十四月而生夏禹大戴礼记颛顼娶于滕氏滕氏奔之子谓之女禄氏产老童老童娶于竭水氏竭水氏之子谓之高□氏产重黎及吴回吴回氏产陆终陆终氏娶于鬼方氏鬼方氏之妹谓之女隤氏产六子孕而不粥三年启其左胁六人出焉其一曰樊是为昆吾其二曰惠连是为参胡其三曰籛是为彭祖其四曰莱是为云郐人其五曰安是为曹姓其六曰季连是为芈姓季连产付祖氏付祖氏产内熊九世至于渠娄鲧出自熊渠有子三人其孟之名为无康为句亶王其中之名为红为鄂王其季之名为疵为戚章王昆吾者卫氏也参胡者韩氏也彭祖者彭氏也云郐人者郑氏也曹姓者邾氏也季连者楚氏也风俗通楚之先出自帝颛顼其裔孙曰陆终娶于鬼方氏是谓女嬇盖孕而三年不育启其左胁三人出焉启其右胁三人又出焉吴越春秋无余传世十余末君微劣不能自立转从众庶为编户之民禹祀断绝十有余岁有人生而言语其语曰鸟禽呼咽喋咽喋指天向禹墓曰我是无余君之苗末我方修前君祭祀复我禹墓之祀为民请福于天以通鬼神之道众民悦喜皆助奉禹祭四时致贡因共封立以承越君之后复夏王之祭安集鸟田之瑞以为百姓请命自后稍有君臣之义释迦氏谱普曜经云菩萨住兜率天有六十六亿诸天共议言今菩萨将降当生何国父母真正宗族和睦威德雄猛志性弘雅各言诸国皆有便问菩萨何国降神菩萨答云其国种姓有六十种德一生补处尔乃降神今此释种炽盛五谷丰熟人民滋茂相承德本父性仁贤母怀贞良前五百世为菩萨母应往降神处彼胞胎因果经云又观五事一观众生受道熟未即知皆是初发心来所成熟者二观时者即知堪受清净妙法三观何国处在地心即知此三千世界阎浮提中迦毗罗国最在地中四观何族贵盛即知释迦第一甘蔗苗裔圣王之后五观往缘即知白净王过去有缘王真可为父母又知其母寿命满足十月生已七日便即命终菩萨尔时为欲广利诸天故现五衰相又现五瑞一光照大千二地十八相动三魔宫隐蔽四三光不明五八部震骇于时诸天见是两相具问菩萨菩萨答言当舍此天生阎浮提诸天闻已咸慕久住菩萨答曰生无不死爱合必离诸行无常寂灭为乐我生释种出家成佛当为众生建大法幢竭烦恼海净入正道设大法会请诸天人汝等亦当同法食诸天闻已咸喜愿生菩萨问天以何形貌降神母胎梵天强威白言梵典所尊象形第一何以故三兽渡水兔马未知深浅用譬二乘不达法本象步尽底以譬大乘解畅三界便以春末夏初树始华茂沸宿应下化为白象诸根寂定现从日光所行不左降母右胁瑞应修行二经皆云化乘六牙白象冠日之精发兜率宫诸天翼从满虚空中作乐散华大光普照以四月八日明星出时降神母胎夫人眠梦见人乘象入右胁内影现于外如在□璃身安心乐觉已具说王睹瑞相召明占者皆曰此胎圣子当为轮王若出家者必成正觉尔时诸天皆见菩萨已生王宫当成佛道我等当为眷属及受法化于时凡有九十九亿诸天下生人间又有从他化以下生于人中其数无量又有色界诸天为受道故下生人间而作仙人时王思惟怀娠将满作此念时夫人白王欲往园观即敕庄严蓝毗尼园华果泉池栏楯阶陛七宝庄饰鸾凤众鸟翔集其中旛盖妓乐香华备满十万宝辇四兵外备采女姿妙八万四千给侍夫人又择童女八万四千赍持香华先往彼园又敕臣妇皆令侍从夫人尔时即升宝舆导从往林满空八部亦同随往大华严云林中现瑞凡有十种乃至十方诸佛脐中放光普照此林现佛方来普曜云王后临产乘云母车游怜鞞树坐师子□六反震动三千国土四天挽车梵王前导树为屈枝经云十月满足于四月八日日初出时于无忧树下华叶茂盛便举右手欲牵摘之菩萨渐渐从右胁出佛所行赞云古昔王生或从股生手生顶生腋生我从右胁而生大善权经菩萨欲不由胞胎一顷成佛为防人疑恐是变化不受法故现受胎生经中前后所现皆灭疑生信文多不载（今以四月八日入胎亦以此月八日生则十二月在胎也）
