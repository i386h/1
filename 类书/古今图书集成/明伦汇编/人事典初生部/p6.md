<!-- { "loadSidebar": true } -->
洛书甄耀度黄帝曰凡人生一日天帝赐算三万六千又赐纪二千圣人得三万六千七百二十凡人得三万六千一纪主一岁圣人加七百二十山海经南山经杻阳之山有兽焉其状如马而白首其文如虎而赤尾其音如谣其名曰鹿蜀佩之宜子孙按注佩谓带其皮尾西山经崇吾之山有木焉员叶而白柎赤华而黑理其实如枳食之宜子孙中山经青要之山有鸟焉名曰鴢其状如凫青身而朱目赤尾食之宜子道德经元符篇含德之厚比于赤子毒虫不螫猛兽不据攫鸟不搏骨弱筋柔而握固未知牝牡之合而作精之至也终日号而嗌不嗄和之至也家语执辔篇子夏问于孔子曰商闻易之生人及万物鸟兽昆虫各有奇偶气分不同而凡人莫知其情惟达道德者能原其本焉天一地二人三三如九九九八十一一主日日数十故人十月而生八九七十二偶以承奇奇主辰辰为月月主马故马十二月而生七九六十三三主斗斗主狗故狗三月而生六九五十四四主时时主豕故豕四月而生五九四十五五为音音主猿故猿五月而生四九三十六六主律律主鹿故鹿六月而生三九二十七七主星星主虎故虎七月而生二九一十八八主风风主蛊故虫八月而化其余各从其类矣鸟鱼生阴而属于阳故皆卵生龁吞者八窍而卵生龃嚼者九窍而胎生昼生者类父夜生者类母敢问其然乎孔子曰然吾昔闻诸老聃亦如汝之言庄子天地篇厉之人夜半生子遽取火而视之汲汲然唯恐其似己也风俗通俗间多有禁忌生三子者五月生者以为妨害父母谯周法训一产二子者当以后生者为兄言其先胎也答曰此野人之凿语耳君子不测暗安知胎之先后也博物志妇人□娠未满三月着婿衣冠平旦左繞井三匝详观影而去勿反顾勿令人知见必生男妇人□娠不欲令见丑恶物异类鸟兽食当避其异常味不欲令见熊罴虎豹及射鸟射雉食牛心白犬肉鲤鱼头席不正不坐割不正不食听诵诗书讽咏之音不听淫声不视邪色以此产子必贤明端正寿考所谓父母胎教之法故古者妇人□娠必慎所感感于善则善感于恶则恶矣□娠者不可啖兔肉又不可见兔令儿唇缺又不可啖生姜令儿多指续博物志日月蚀而私者生儿则多疾日月晦朔弦望而私者生儿则愚痴喑□钩绞了戾逐阵而私者生儿多凶暴无礼亦犹木日造曲而酸水日造酱则生虫九焦日种谷则不生芽六合日遣鬼鬼不去火日安蜂则蜜苦土日种麻则不生计然云人受命于天地变化而生一月而膏二月而脉三月而胚谓如水胞之状四月而胎谓如水中□胎也五月而筋六月而骨谓血气变为肉肉为脂脂为骨也七月而成形八月而动九月而躁十月而生西溪丛语左氏庄公寤生惊姜氏故名曰寤生遂恶之杜预曰寐寤而庄公已生故惊而恶之甚言其生之易也据风俗通不举寤生子俗说儿堕地未可开目便能视者谓之寤生子妨父母郑武公老终天年姜氏亦然岂有妨父母乎其说与杜预异缃素杂记旧唐书载明皇时宰相李林甫自无学术仅能秉笔有才名于时者尤忌之林甫典选部时选人严迥判语杕杜二字林甫不识谓吏部侍郎韦陟曰此谓杕杜何也陟俯首不敢言又太常少卿姜度妻诞子林甫手书庆之曰闻有弄□之庆客视之掩口故东坡云甚欲去为汤饼客惟愁错写弄□书盖用此也惜乎新史不载其事临汉诗话寇莱公七月十四日生魏野诗云何时生上相明日是中元李文定公迪八月十五日生于黔中作中秋八月诗以献仅数百言皆以月况文定其中句有蟾辉吐光育万种我公蟠屈为心胸老桂根株撼不折我公得此为清节孤轮碾空周复圆我公得此为机权余光烛物无洪细我公得此为经济终篇大率皆如此希通录晋语胥臣对文公曰昔者太任娠文王不变沙瘦于豕牢而得文王不加疾焉韦氏云瘦小也沙便也豕牢厕也不加疾言易也设有是事犹当剪焉况于诬乎老泉帝喾论尝辟吞卵等事为庶几胥臣之言无稽甚矣云麓漫抄秦益公生日蜀人李善诗云无穷身有无穷乐第一人为第一官其后言者以为过有旨禁之仍着为令然前辈类多有之如荆公东坡皆有曾鲁公张文定生日诗又载曾郡守献秦十纯裴度只今称圣相之句解云李义山韩碑诗帝得圣相相曰度盖取晏子春秋仲尼鲁之圣相也意以禁生日诗为非圣相为可称其他诟訾前贤为不少彦周诗话钱昭度能诗尝作吕申公夷简生日诗云磻溪重得吕维岳再生申可谓着题爱日斋藂抄颜氏家训言江南风俗二亲若在每至生日常有酒食之事无教之徒虽以孤露其日皆为供顿酣畅声乐不知有所感伤程氏云人无父母生日当倍悲伤更安忍置食张乐以为乐若具庆者可矣此同颜训之意固不论在上者然如梁元帝当载诞之辰辄斋素讲经唐太宗谓长孙无忌曰是朕生日世俗皆为欢乐在朕翻为感伤今君临天下富有四海而欲承颜膝下永不可得此子路有负米之恨也诗云哀哀父母生我劬劳奈何以劬劳之日更为宴乐乎泣数行下群臣皆流涕则前世人主未以生日为重而庆贺成俗已久矣漫录又记唐中宗以降诞日宴侍臣内戚与学士联句人主生日乐宴为寿殆始见此时固莫盛于明皇也按开元十七年八月上以生日宴百官于花萼楼下左丞相干曜右丞相说帅百官上表请以每岁八月初五日为千秋节布于天下咸宁宴乐休暇三日此置节之始十九年以千秋节降死罪流以下原之此恩赦之始二十四年八月千秋节群臣皆献宝镜九龄献千秋金镜录至代宗大历元年十月上生日诸道节度献金帛器服珍玩骏马此受贡之始德宗以诞日岁诏佛老大论麟德殿并诏给事中徐岱等讲说此说法之始穆宗长庆元年诏七月六日是朕载诞之辰其日百僚命妇宜于光顺门进名参贺朕门内与百僚相见虽尝敕停寻复行之此进名受贺之始长庆四年敬宗初立徐泗观察使王知兴以上生日请于泗州置戒坛度僧尼资福此度僧之始文宗开成二年诏朕之生辰不欲屠宰用表好生非是信尚空门将希无妄之福自今宴会蔬食任陈脯醢永为常例此禁屠宰之始纪节以来袭为大典虽本自开元而明皇久以生日为重矣王皇后宠衰泣曰三郎独记不得何忠脱紫半臂换一斗为生日汤饼耶盖旧事也明皇不惟自寿每至让皇帝宪生日必幸其宅移时宴乐惠宣太子业被疾明皇自视会既愈幸其第置酒赋诗为初生欢此恺悌之至情天宝十四年六月一日贵妃杨氏生日幸华清宫于长生殿奏新曲会南海进荔枝因名荔枝香天宝十载正月安禄山生日赐衣服玩器酒馔以宫妾蕃将亦用此朱仲新云唐人生日多具汤饼引梦得送张与诗尔生始悬弧邀我作上宾引箸举汤饼祝赐天麒麟此当谓初生时少陵自有宗武诗也云溪友议载西川韦相公皋因作生日节镇皆贡珍奇独东川卢八座送一歌姬为馈礼生男子设弧于门左女子设帨于门右三日始负子男射女否如东魏高澄尚冯翊公主生子三日时帝幸其第锡锦彩唐章敬吴后生代宗三日元宗临澡之王毛仲妻产子三日元宗命高力士赐酒馔金帛授其儿五品官姜以公主子生三日元宗曰他物无以饷吾孙赐六品官绯衣银鱼又武后时拾遗张德生男三日杀羊会同僚补阙杜肃告其屠杀杨太真以锦绣为襁褓裹禄山云贵妃三日洗儿也皆以三日为重东坡贺子由生孙云昨闻万里孙已振三日浴今俗以三朝浴儿殆古意也晬谓子生一岁颜氏家训江南风俗儿生一期为制新衣盥浴装饰男则用弓矢纸笔女则刀尺针缕并加饮食之物及珍宝玩置之儿前观其发意所取以验贪愚廉知名之为试儿亲表聚集燕享云玉壶野史记曹武惠王始生周晬日父母以百玩之具罗于席观其所取武惠王左手提干戈右手提俎豆斯须取一印余无所视曹真定人江南遗俗乃如此今俗谓试周是也惟相传满月且文之为弥月指诗诞弥厥月言之按毛诗曰诞大也弥终也郑氏曰终十月而生吕成公注莆田郑氏曰弥满也其义非谓儿生及月唐书高宗龙朔三年子旭轮生满月大赦北户录云岭俗家富者妇产三日或足月洗儿作团油饭以煎鱼虾鸡鹅猪羊灌肠蕉子姜桂豆豉为之陆务观谓此即东坡记盘游饭语相近必传者之误其云足月即满月也东坡又记闽人生子三日浴儿时家人及宾客皆戴□钱曰□使儿聪明钱使儿富大要三日之礼通古今当共重耳挥麈前录赐生辰器币起于唐以宠藩镇五代至遣使命周世宗眷遇魏宣懿始以赐之自是执政为例懒真子东坡诗云甚欲去为汤饼客却愁错写弄□书弄□乃李林甫事汤饼人皆以为明皇王后故事非也刘禹锡赠进士张盥诗云忆尔悬弧日余为座上宾举筋食汤饼祝辞添麒麟东坡正用此诗故谓之汤饼客也必食汤饼者则世所谓长命面者也容斋续笔今时人家双生男女或以后生者为长谓受胎在前或以先生者为长谓先后当有序然固有经一日或亥子时生则弟乃先兄一日矣辰时为弟巳时为兄则弟乃先兄一时矣按春秋公羊传隐公元年立适以长不以贤立子以贵不以长何休注云子谓左右媵及侄娣之子质家亲亲先立娣文家尊尊先立侄其双生也质家据见立先生文家据本意立后生乃知长幼之次自商周以来不同如此甲申杂记见任执政官生日赐以酒饩张文定以宣徽使在院神宗特命赐之非例也石林燕语故事生日赐礼物惟亲王见任执政官使相然亦无外赐者元丰中王荆公罢相居金陵除使相辞未拜官止特进神宗特遣内侍赐之盖异恩也可谈近世长吏生日寮佐画寿星为献例只受文字其画却回但为礼数而已王安礼自执政出知舒州生日属吏为寿或无寿星画者但有作画轴红绣囊缄之必谓退回王忽令尽启封挂画于厅事标所献人名衔于其下良久引客焚香共相瞻礼其间无寿星者或有佛像或神鬼唯一兵官乃崔白画二猫既至前惭惧失措或云时有囊缄墓铭者吏不敢展此尤不可生日祝寿墓铭凶事非徒失献芹之意必须贻祸小节不可不戒古人不欺幽隐正谓此类癸辛杂识施仲山云士大夫至晚年多事偏僻之术非惟致疾然不能有子盖交感之道必精与气接然后可以生育而偏僻之术必加系缚之法气不能过是以不能有子也爱身者当慎之野客丛谈世说载晋元帝生子普赐群臣殷羡谢曰皇子诞育普天同庆臣无勋焉猥蒙颁赉帝笑曰此事岂可使卿有勋邪后南唐时宫中尝赐洗儿果有近臣谢表云猥蒙宠数深愧无功此正用世说事而李后主亦曰此事如何着卿有功故东坡洗儿词谓深愧无功此事如何着得侬又用南唐史中语又观北史有一事亦相类秦孝王妃生男隋文帝大喜颁赐群官有差李文博曰今王妃生男于群臣何事乃妄受赏此事亦然但其言差隐耳群碎录寤生左传郑庄公寤生惊姜氏杜氏注云寐寤而庄公生风俗通云儿生未能开目视者曰寤生为是空同子双生以后为兄者昧化理也凡产必前动谓之回转无□则首始下首下则生矣即以受气先后疑则回转时先气者先出矣斯造化至妙之几所以全母子者也予亦双生子先生者体大差长亦独先龀日知录生日之礼古人所无（
余昔年流寓蓟门生日有致馈者答书云小弁之逐子始说我辰哀郢之放臣乃言初度）颜氏家训曰江南风俗儿生一
