<!-- { "loadSidebar": true } -->
子
南合

按元史本传重山金源贵族也国初为质子知金将亡遂委质焉太祖赐畜马四百匹使为宿卫官必阇赤从平诸国有功围凉州执大旗指麾六军手中流矢不动已而为侍从官数得侍宴内廷因谏曰臣闻天子以天下为忧忧之未有不治忘忧未有能治者也置酒为乐此忘忧之术也帝深嘉纳之立中书省以重山有积勋授左丞相时耶律楚材为右丞相凡建官立法任贤使能与夫分郡邑定课赋通漕运足国用多出楚材而重山佐成之太宗七年从伐宋诏军前行中书省事许以便宜师入宋境江淮州邑望风款附重山降其民三十余万取定城天长二邑不诛一人复入中书视事赐中厩马十匹贯珠袍一卒赠太尉封魏国公谥忠武十年诏其子江淮安抚使南合嗣行军前中书省事时大将察罕围寿春七日始下欲屠其城南合曰不降者独守将耳其民何罪由是获免初世祖伐宋军于汴南合进曰李承国厚恩坐制一方然其人多诈叛无日矣帝亦患之中统元年两迁宣抚使明年授中书右丞中兴等路行中书省事三年迁秦蜀五路四川行中书省事其年李反益都帝使谕南合曰卿言犹在耳果反矣卿宜谨守西鄙对曰臣谨受诏不敢以西鄙为陛下忧明年授中书平章政事四年病卒封魏国公谥宣昭　　廉希宪
