<!-- { "loadSidebar": true } -->
质明昏礼之次日正明之时也赞相礼之人也　笲之为器似筥以竹或苇为之衣以青缯以盛此　枣栗段修之贽修脯也加姜桂治之曰段修赞醴　妇者妇席于户牖间赞者酌醴置席前妇于席西　东面拜受赞者西阶上北面拜送又拜荐脯醢祭　醴席左执觯右祭脯醢讫以柶祭醴三是祭脯醢　祭醴者所以成其为妇之礼也舅姑入于室妇盥　馈特豚合升而分载之左胖载之舅俎右胖载之　姑俎无鱼腊无稷舅姑□席于奥东面南上馔亦　如之此明其为妇之孝顺也全蓝田吕氏曰妇人　从夫与夫同体者也夫之所事妇亦事之夫之所　养妇亦养之故妇之于舅姑犹子之于父母也夙　兴沐浴执笲以见舅姑舅姑醴妇妇祭脯醢祭醴　明敬事自此始矣故曰成妇礼也舅姑入于室妇　以特豚馈赞成祭卒食一酳彻席妇馂明共养自　此始矣故曰明妇顺也厥明舅姑共飨妇以一献之礼奠酬舅姑先降自西阶妇降自阼阶以着代也
陈
注
厥明昏礼之又明日也昏礼注云舅姑共飨妇　者舅献爵姑荐脯醢又云舅洗于南洗洗爵以献　妇也姑洗于北洗洗爵以酬妇也贾疏云舅献姑　酬共成一献仍无妨姑荐脯醢此说是也但妇酢　舅更爵自荐又云奠酬酬酢皆不言处所以例推　之舅姑之位当如妇见舅席于阼姑席于房外而　妇行更爵自荐及奠献之礼欤疏曰舅酌酒于阼　阶献妇妇西阶上拜受即席祭荐祭酒毕于西阶　上北面卒爵妇酢舅舅于阼阶上受酢饮毕乃酬　妇更爵先自饮毕更酌酒以酬姑姑受爵奠于荐　左不举爵正礼毕也降阶各还燕寝也方氏曰阼　者主人之阶子之代父将以为主于外妇之代姑　将以为主于内故此与冠礼□言着代也石梁王　氏曰此皆为冢妇也今按此一节难晓仪礼图亦　不详明阙之以俟知者大
全
蓝田吕氏曰父老则传
　之子姑老则传之妇故冠礼子始冠着其代父之　意焉昏礼妇始见着其代姑之意焉明所以冠所　以昏者其责在是也故曰以着代成妇礼明妇顺又申之以着代所以重责妇顺焉也妇顺者顺于舅姑和于室人而后当于夫以成丝麻布帛之事以审守委积盖藏是故妇顺备而后内和理内和理而后家可长久也故圣王重之
陈
注
方氏曰于舅姑言顺于室人言和者盖上下相　从谓之顺顺则不逆可否相济谓之和和则不同　舅姑之礼至隆也故可顺而不可逆室人之礼相　敌也故虽和而不必同兹其别欤大
全
马氏曰责妇
　顺以顺舅姑为至重顺舅姑而不能和于室人则　不顺乎舅姑矣和于室人而不能当于夫则不和　于室人矣当于夫而不能审积盖藏则不当于夫　矣数者无不备然后可以尽妇顺之道也和于室　人如诗所谓宜其家人者是也当于夫者如孟子　所谓无违夫子是也以成丝麻布帛可以无寒也　以审守委积盖藏则在中馈可以无饥也不惟可　以不饥不寒而大可以供祭祀之羞服矣妇顺备　而后内和理和则有礼理则有义有礼义则家可　长久圣人重之者重其有礼义也仪礼
　　丧服
妇为舅姑

疏
释曰文在此者既欲抑妾事女君使如事舅姑　在下欲使妾情先于妇故妇文在后也传曰何以期也从服也

疏
释曰问之者本是路人与子牉合则为重服服　夫之父母故问也云从服也者答辞既得体其子　为亲故重服为其舅姑也春秋四传
　　荡伯姬来逆妇
春秋僖公二十有五年夏四月宋荡伯姬来逆妇公羊传宋荡伯姬者何荡氏之母也其言来逆妇何兄弟辞也其称妇何有姑之辞也谷梁传妇人既嫁不逾竟宋荡伯姬来逆妇非正也其曰妇何也缘姑言之之辞也胡传伯姬公女也而配荡氏其往嫁不见于经者国君不与大夫敌也今来逆妇而史策书之见公失礼下主大夫之昏是慢宗庙卑朝廷姑自逆妇其失明矣
大
全
杜氏曰伯姬鲁女为宋大夫荡氏妻自为其子　来逆称妇姑存之辞妇人越竟逆妇非礼故书　临川吴氏曰伯姬纳内女为其子之妇姑自来逆　妇而书于经者讥公降尊而自主其昏也况昏礼　当夫自来亲迎岂有姑来逆妇之礼乎　家氏曰　礼有亲迎妇从夫也今屈尊者以逆卑者而亦谓　之逆乱妇姑之分故特书以讥之　张氏曰姑自　逆妇公不使大夫主之皆非礼也两讥之　汪氏　曰大夫自逆则称字姑来逆故称妇杞伯姬来求　妇亦主姑而言之之辞　陆氏曰公羊云其言来　逆妇何兄弟辞也按经史直书其事以明非礼尔　兄弟辞有何义乎　　杞伯姬求妇
春秋僖公三十有一年冬杞伯姬来求妇
公羊传其言来求妇何兄弟辞也其称妇何有姑之辞也谷梁传妇人既嫁不逾竟杞伯姬来求妇非正也胡传荡伯姬来逆妇而书者以公自为之主失其班列书也杞伯姬敌矣其来求妇曷为亦书见妇人之不可预国事也王后之诏命不施于天下夫人之教令不施于境中昏姻大事也杞独无君乎而夫人主之也故特书于策以为妇人乱政之戒母为子求妇犹曰不可况于他乎此义行无吕武之祸矣
大
全
临川吴氏曰杞伯姬自来求妇盖疑不自来求　则妇不可得也求而得僖公之女叔姬为桓公夫　人经不书归昏姻常事皆不书也至成公世被出　乃见经伯姬于庄公时一会一来已非礼矣僖五　年挟其长子代君父来朝长子成公既卒次子桓　公继立朝而遭卑国又见入故二十八年伯姬又　来此年又来求妇是时伯姬年近七十矣不顾其　行之越礼意欲亲鲁借援以扶其小弱也　　遂以夫人姜至
春秋宣公元年春王三月遂以夫人妇姜至自齐左传尊夫人也公羊传遂何以不称公子一事而再见者卒名也夫人何以不称姜氏贬曷为贬讥丧娶也丧娶者公也则曷为贬夫人内无贬于公之道也内无贬于公之道则曷为贬夫人夫人与公一体也其称妇何有姑之辞也谷梁传其不言氏丧未毕故略之也其曰妇缘姑言之之辞也遂之挈由上致之也胡传有不待贬绝而罪恶见者不贬绝以见恶夫人与有罪焉则待贬而后见故不称氏夫人其如何知恶无礼如野有死□能以礼自防如草虫愆期有待如归妹之九四则可免矣凡称妇者其词虽同立义则异逆妇姜于齐病文公也以妇姜至自齐责敬嬴也敬嬴嬖妾私事襄仲以其子属之杀世适兄弟出主君夫人援成风故事即以子贵为国君母斩焉在衰服之中请昏纳妇而其罪隐而未见也故因夫人至特称妇姜以显之此乃春秋推见至隐着妾母当国用事为后世鉴者也概指为有姑之词而不察其旨则精义隐矣
大
全
汪氏曰有姑则以妇礼至无姑则专以夫人礼　至不称姜氏而称妇姜着敬嬴之欲速以姑自居　也　张氏曰公子遂宣公之为乱臣贼子明矣不　待贬绝也书妇着敬嬴之罪也　家氏曰夫人非　大夫所得以也遂挟齐以弒其君娶齐女为篡君　之妇鲁之家国实制于遂书以者着其罪也公谷　言妇有姑之辞妇姜之嫡姑则出姜也经于子卒　之后书夫人姜氏归于齐于宣公始立书遂以妇　姜至自齐所以责齐受人之出母而与之妇所以　责鲁弃母于齐而娶齐女事悖妾以为姑也绝灭　天理甚矣　　侨如以夫人姜至
春秋成公十有四年秋九月侨如以夫人妇姜氏至自齐左传舍族尊夫人也故君子曰春秋之称微而显志而晦婉而成章尽而不污惩恶而劝善非圣人谁能修之谷梁传大夫不以夫人以夫人非正也刺不亲迎也侨如之挈由上致之也胡传谷梁曰大夫不以夫人以夫人非正也剌不亲迎也侨如之不氏一事而再见者卒名耳然则娶于他邦而道里或远必亲迎乎以封壤则有小大以爵次则有尊卑以道途则有远迩或迎之于其国或迎之于境上或迎之于所馆中礼之节可也
大
全
汪氏曰或谓妇姜氏有姑之恒称妾姑则不书　氏然穆姜不氏固曰敬嬴妾姑也声姜乃嫡姑而　出姜不氏何耶　庐陵李氏曰夫人有姑而称妇　者三文四年逆妇姜宣元年妇姜至皆不书氏惟　此齐姜书氏无贬词也　陈氏曰不氏者别妾姑　也是故有成风则出姜不氏有敬嬴则穆姜不氏　此说亦好汉曹大家女诫
　　曲从
夫得意一人是谓永毕失意一人是谓永讫欲人定志专心之言也舅姑之心岂当可失哉物有以恩自离者亦有以义自破者也夫虽云爱舅姑云非此所谓以义自破者也然则舅姑之心奈何固莫尚于曲从矣姑云不尔而是固宜从令姑云尔而非犹宜顺命勿得违戾是非争分曲直此则所谓曲从矣故女宪曰妇如影响焉不可赏唐李氏刊误
　　妇服舅姑
子夏丧服传妇为舅姑齐衰五升布十一月而练十三月而祥十五月而禫禫后门庭尚素妇服素缣衣以俟夫之终丧习俗以妇之服青缣谓其尚在丧制故因循亦同夫之丧纪再周而后吉礼女子在家以父为天妇人无二天则妇之为舅姑不服齐衰三年着矣贞元十一年河中府仓曹参军萧据状称堂兄至女子适李氏婿见居丧今时俗妇为舅姑服三年恐为非礼请礼院详定垂下详定判官前太常博士李岧议曰谨按大唐开元礼五服制度妇为舅姑及女子适人为其父母皆齐衰不杖周盖以妇之道以专一不得自达必系于人故女子适人服夫以斩而降其父母丧服传曰女子已适人为父母何以周也妇人不二斩也妇人从人无专用之道故未嫁从父既嫁从夫夫死从子父者子之天也夫者妻之天也先圣格言历代不敢易而此论之父母之丧尚止周岁舅姑之服无容三年今之学者不本其义轻重紊乱以成俗伏以开元礼元宗所修上纂累圣旁求礼经其道昭明其文彰着藏之秘府垂之无穷布在有司颁行天下率土之内固宜遵行有违斯文命曰败法乱纪伏请正牒以明典章此李岧之论可谓正矣凡居士列得不守之　　拜四
夫郊天祭地止于再拜其礼至重尚不可加今代妇谒姑嫜其拜必四予辄详之妇初再拜次则跪献衣服文史承其筐篚则跪而受之常于此际授受多误故四拜相属因为疑又妇拜夫家长老长老答之则又再拜即其事也士林威仪岂可效诸下俚耶谒拜姑嫜宜修典故再申插地拜仪可观　　妇谒姑不宜表以绢囊
投刺始于□不疑冠进贤冠带礧具剑上谒暴胜之上谒如今之投刺也尔后凡言谒见必先以此道其姓名行于妇人即未知其所自然亦不失于礼敬其有违舅姑在于他国者因节序推迁亦以名纸远申参奉之仪近代皆以绢囊缄之有同尺题重封也至于妇来面谒舅姑合申投刺之礼岂宜亦以彩帛表之卑敬有乖所宜削去尚宫宋氏女论语
　　事舅姑
阿翁阿姑夫家之主既入他门合称新妇供承奉养如同父母敬事阿翁形容不睹不敢随行不敢对语如有使令听其嘱付姑坐则立使令便去早起开门莫令惊忤换水堂前洗濯巾布齿药肥皂温凉得所退步□前待其浣洗万福一声即时退步备办茶汤逡巡递去整顿茶盘安排匙筋饭则软蒸肉则熟煮自古老人牙齿□蛀茶水羹汤莫教虚度夜晚更深将归睡处安置辞堂方回房户日日一般朝朝相似传教庭帏人称贤妇莫学他人跳梁可恶咆哱尊长说辛道苦呼唤不来饥寒不顾如此之人号为恶妇天地不容雷霆震怒责罚加身悔之无路郑氏女孝经
　　事舅姑章
女子之事舅姑也敬与父同爱与母同守之者义也执之者礼也鸡初鸣咸盥漱衣服以朝焉冬温夏凊昏定晨省敬以直内义以方外礼信立而后行诗云女子有行远兄弟父母宋司马光涑水家仪
　　子妇事父母舅姑
