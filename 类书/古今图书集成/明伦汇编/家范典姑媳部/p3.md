<!-- { "loadSidebar": true } -->
凡为子为妇者毋得畜私财俸禄及田宅所入尽归之父母舅姑当用则请而用之不敢私假不敢私与凡子事父母妇事舅姑天欲明咸起盥漱栉总具冠带昧爽适父母舅姑之所省问父母舅姑起子供药物妇具晨羞供具毕乃退各从其事将食妇请所欲于家长退具而供之尊长举筋子妇乃各退就食丈夫妇人各设食于他所依长幼而坐其饮食必均一幼子又食于他所亦依长幼席地而坐男坐于左女坐于右及夕食亦如之既夜父母舅姑将寝则安置而退居闲无事则侍于父母舅姑之所容貌必恭执事必谨言语应对必下气怡声出入起居必谨扶卫之不敢涕唾喧呼于父母舅姑之侧父母舅姑不命之坐不敢坐不命之退不敢退
注
孙事祖父母孙妇事祖舅姑亦同盥洗手也栉　梳头也总所以束发今之头巾具冠带丈夫帽子　衫带妇人冠子背子昧爽谓天明暗相交之际省　问丈夫唱喏妇人道万福仍问侍者夜来安否何　如侍者曰安乃退其或不安节则侍者以告此即　礼之晨省也药物乃关身之切务人子当亲自检　校调煮供进不可但委婢仆脱若有误则其祸不　测晨羞凡烹调饮膳妇人之职也当检校监视务　令精洁请所欲于家长谓父母舅姑或当时家长　也卑幼各不得恣所欲安置而退丈夫唱喏妇女　道安置此即礼之昏定也凡父母舅姑有疾子妇无故不离侧亲调尝药饵而供之父母有疾子色不满容不戏笑不宴游舍置余事专以迎医检方合药为务疾已复初朱子小学
　　论嫁娶
安定胡先生曰嫁女必须胜吾家者胜吾家则女之事人必钦必戒娶妇必须不若吾家者不若吾家则妇之事舅姑必执妇道近思录
　　择妇
伊川先生曰世人多慎于择婿而忽于择妇其实婿易见妇难知所系甚重岂可忽哉王燕翼贻谋录
　　妇服舅姑从夫
礼经女子出适以父母三年之丧折而为二舅姑父母皆为期丧太宗孝明皇后居昭宪太后之丧齐衰三年故干德二年判大理寺尹拙少卿薛允中等奏三年之内几筵尚存夫居苫块之中妇被绮罗之饰夫妇齐体哀乐不同乞令舅姑之丧妇从其夫齐斩三年于义为称十二月丁酉朔诏从之遂为定制袁氏世范　　睦亲篇
凡人之妇性行不相远而有小姑者独不为舅姑所喜此固舅姑之爱偏然为儿妇者要当一意承顺则尊长久而自悟或父或舅姑终于不察则为子为妇无可奈何加敬之外任之而已郑氏家范
　　训诸妇
诸妇必须安详恭敬奉舅姑以孝事丈夫以礼待姊姒以和然无故不出中门夜行以烛无烛则止如其淫狎即宜屏放若有妒忌长舌者姑诲之诲之不悛则责之责之不悛则出之诸妇媟言无耻及干预阃外事者当罚拜以愧之初来之妇一月之外许用便服诸妇工作当聚一处机杼纺绩各尽所长非但别其勤惰且革其私每岁畜蚕主母分给蚕种与诸妇使之在房畜饲待成熟时却就蚕屋上箔须令子弟直宿以防风烛所得之蚕茧当聚一处抽缫更预先抄写各房所蓄多寡之数照什一之法赏之诸妇每岁公堂于九月俵散木绵使成布匹限以次年八月交收通买钱物以给一岁衣资之用公堂不许侵使或有故意制造不隹及不登数者则准给本房甚者任其衣资不给有能依期登数者照什一之法赏之性理会通
　　妇见舅姑
明日夙兴妇见于舅姑舅姑礼之妇见于诸尊长若冢妇则馈于舅姑舅姑飨之注
妇夙兴盛服俟见舅姑坐于堂上东西相向各置卓子于前家人男女少于舅姑者立于两序如冠礼之叙妇进立于阼阶下北面拜舅升奠置币于卓子上舅授之侍者以入妇降又拜毕诣西阶下北面拜姑升奠贽币姑举以授侍者妇降又拜若非宗子之子而与宗子同居则先行此礼于舅姑之私室与宗子不同居则如上仪司马温公曰古者拜于堂上今拜于下恭也可从众补
注
按丘氏
仪节婿妇俱拜拜毕婿先退家礼无婿拜之文今从俗补之舅姑礼之如父母醮女之仪
补
注
礼记昏义曰舅姑
先降自西阶妇降自阼阶以着代也方氏曰阶者主人之阶子之代父将以为主于外妇之代姑将以为主于内故此与冠礼并言着代也妇见于诸尊长妇既受礼降自西阶同居有尊于舅姑者则舅姑以妇见于其室如见舅姑之礼还拜诸尊长于两序如冠礼无贽小郎小姑皆相拜非宗子之子而与宗子同居则既受礼诣其堂上拜之如舅姑礼而还见于两序其宗子及尊长不同居则庙见而后往补
注
按今世俗人家娶妇亲属
毕聚宜留至次日行见舅姑礼毕先见本族尊长及卑幼次见诸亲属又按礼杂记妇见舅姑兄弟姑姊妹皆立于堂下西向北上是见已见诸父各就其寝注云立于堂下则妇之入也已过其前此即是见之矣不复各特见之也诸父旁尊故明日各诣其寝而见之无还拜诸尊长于两序小郎小姑皆相拜之礼而家礼本注亦从俗用之也　若冢妇则馈于舅姑是日食时妇家具盛馔酒壶　妇从者设蔬果卓子于堂上舅姑之前设盥盆于　阼阶东南帨架在东舅姑就坐妇盥升自西阶洗　盏斟酒置舅卓子上降俟舅饮毕又拜遂献姑进　酒姑受饮毕妇降遂执馔升荐于舅姑之前侍立　姑后以俟卒食彻馔侍者彻饭分置到室妇就馂　姑之余妇从者馂舅之余婿从者又馂妇之余非　宗子之子则于私室如仪司马温公曰士昏礼妇　盥馈特豚合升侧载注侧载者右胖载之舅俎左　胖载之姑俎今恐贫者不辨杀特故但具盛馔而　已也补
注
馈者妇道既成成以孝养也
　舅姑飨之如礼妇之仪礼毕舅姑先降自西阶妇　降自阼阶明徐三重家则
　　择妇
一娶妇以择妇为主正不可苟门户不在豪华而贵清雅其人读书知礼守儒素若陋俗嗜利者亦所不宜其女子性行于此关一二不可不谨豪华之家其女子必侈汰不知礼之家其女子必懭悍陋俗之家其女子多不识大体虽其中不能无间出要之慎始当如是是非闻见所及询访不可少也
　姑媳部艺文一
　　庾新妇帖　　　　　　　　晋王羲之庾新妇入门未几岂图奄至此祸情愿不遂缅然永绝痛之深至情不能已况汝岂可胜任奈何无何无由叙哀悲酸　　郗新妇帖　　　　　　　　　　前人李母犹小小不和驰情伏想行平康郗新妇大都小差卿大小佳　　悼艰赋　　　　　　　　钮滔母孙氏伊禀命之不辰遭天难之靡忱夙无父之何怙哀殄瘁以抽心览蓼莪之遗什咏肥泉之余音经四位之代谢虽积祀而思深伊三从而有归爰奉嫔于他族仰慈姑之惠和荷仁泽之陶渥释褧服以斩衣代罗帏以缟布仰慈尊以饮泣抚孤影以协慕遇飞廉之暴骸触惊风之所会扶摇奋而上跻颓云下而无际顿于悒之当春望峻陵而郁青瞻空宇之寥廓愍宿草之发生顾南枝以永哀向北风以饮泣情无触而不悲思无戚而不集　　为钱侍御太夫人祭新妇文　　唐符载呜呼妇姑之间尊严而已情苟不至两城千里吁嗟新妇德礼具美心之所亲如臂有指齿发衰暮方用依倚天降鞠凶骨惊心死新妇门绪熏华派流深远贞淑端一聪明婉娩奉余以敬待夫有则举案得如宾之礼均养实鸣鸠之德勤劳丝枲吉蠲酒食自中闺之与外姻莫不尽其心力呜呼尔之事吾善非一端柔声顺色迎意承欢晨鸡初鸣风高露寒环佩至止我心则安今也年高人间意阑尔复舍我穷泉杳漫房帷空虚孤稚摧落深沈注视焦然肺肝呜呼乡关迢递道路乖阻权厝兹地非为永处寿堂犹近如闻晤语灵其慰安无或羇旅抚棺永诀持觞奠醑写一恸于高秋望素车以延伫
　姑媳部艺文二
诗
　　大雅思齐首章
　此诗歌文王之德而推本言之曰此庄敬之大任　乃文王之母实能媚于周姜而称其为周室之妇　至于大姒又能继其美德之音而子孙众多上有　圣母所以成之者远内有贤妃所以助之者深也思齐大任文王之母思媚周姜京室之妇大姒嗣徽音则百斯男　　去妇　　　　　　　　　　　唐王建新妇去年胝手足衣不暇缝蚕废蔟白头使我忧家事还如夜里烧残烛当初为信傍人语岂道如今自辛苦在时纵嫌织绢迟有丝不上邻家机　　新嫁娘　　　　　　　　　　　前人三日入厨下洗手作羹汤未谙姑食性先遣小姑尝　　反姑恶诗　　　　　　　宋范成大　姑恶水禽以其声得名世传姑虐其妇妇死所化　客有恶之以为此必子妇之不孝者余为作反姑　恶诗姑恶妇所云恐是妇偏词姑言妇恶定有之妇言姑恶未可知
　姑媳部纪事二
