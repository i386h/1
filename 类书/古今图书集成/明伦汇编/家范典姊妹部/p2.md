<!-- { "loadSidebar": true } -->
　予屡抱孔怀之痛而奄复丧同生姊衔恤哀伤一　载之间而丧制便过故作此赋以纾惨恻之感时方至其倏忽岁既去其晼晚乐来日之有继伤颓年之莫纂览万物以澄念怨伯姊之已远寻遗尘之思长瞻日月之何短升降乎阶际顾盼兮屏营云承宇兮蔼蔼风入室兮泠泠仆从为我悲孤鸟为我鸣　　与妹书　　　　　　　　徐藻妻陈氏伏见伟方所作先君诔其述咏勋德则仁风靡坠其言情诉哀则孝心以叙自非挺生之才孰能克隆聿修若斯者乎执咏反复触言流泪感悚交集悲慰并至元方伟方并年少而有盛才文辞富艳冠于此世窃不自量有疑一言略陈所怀庶备起予先君既体弘仁义又动则圣检奉亲极孝事君尽忠行己也恭养民也惠可谓立德立功示民轨范者也但道长祚短时乏识真荣位未登高志不遂本不标方外迹也老庄者绝圣弃智浑齐万物等贵贱忘哀乐非经典所贵非名教所取何必辄引以为喻也可共详之　　祭程氏妹文　　　　　　　　　陶潜维晋义熙三年五月甲辰程氏妹服制再周渊明以少牢之奠俯而酬之呜呼哀哉寒往暑来日月寖疏梁尘委积庭草荒芜寥寥空室哀哀遗孤殽觞虚奠人逝焉如谁无兄弟人亦同生嗟我与尔特百常情慈妣早世时尚孺婴我年二六尔纔九龄爰从靡识抚髫相成咨尔令妹有德有操靖恭鲜言闻善则乐能正能和惟友惟孝行止中闺可象可效我闻为善庆自己蹈彼苍何偏而不斯报昔在江陵重罹天罚兄弟索居乖隔楚越伊我与尔百哀是切黯黯高云萧萧冬月白云掩晨长风悲节感惟崩号兴言泣血寻念平昔触事未远书疏犹存遗孤满眼如何一往终天不返寂寂高堂何时复践藐藐孤女曷依曷恃茕茕游魂谁主谁祀奈何程妹于此永已死如有知相见蒿里呜呼哀哉　　阳城刘氏妹哀辞　　　　　　　潘岳鸟鸣于柏乌号于荆徘徊踯躅立闻其声相彼羽族矧伊人情叩心长叫痛我同生诞育圣善发奇稚齿如彼名驹昂昂千里刘氏怀宝未曜随和伊予轻弱弗克负荷禄微于朝贮匮于家俾我令妹勤俭备加珍羞罕御器服靡华抚膺恨毒逝矣奈何哀哀母氏蒸蒸圣慈震恸擗摽何痛如之魂而有灵岂不慕思嗟哉往矣当复何时　　贤姊帖　　　　　　　　　　王羲之贤姊体中胜常想不忧也白屋之人复得迁转极佳未几委人吾龋痛所作赞又恐不任当示殷也　　又　　　　　　　　　　　　　前人刘氏平安也梅妹可得袁妹腰痛冀当小尔耳汝母故若以不安食疾久忧愦当思平理也神意不同前者也　　二妹帖　　　　　　　　　　王献之忽动小行多昼夜十三四起所去多又风不差脚更肿转欲书疏自不可已惟绝叹于人理耳二妹复平平昨来山下差静政当还　　与妹书　　　　　　　　　　宋鲍照吾自发寒雨而全行日少栈石星饭结荷水宿以今食时仅及大雷涂登千里日逾十辰去亲为客如何如何向因涉顿凭观川陆遨神清渚流睇方曛东顾五洲之隔西眺九派之分窥地门之绝景望天际之孤云南则积山万状争气负高含霞饮景参差代雄陵跨长陇前后相属带天有匝横地无穷东则砥原远隰亡端靡际寒蓬夕卷古树云平旋风四起思鸟群归静听无闻极视不见北则陂池潜演湖泽脉通栖风之鸟水化之虫以智吞愚因强捕小号噪惊聒纷牣其中西则回江永指长波天合滔滔何穷漫漫安竭左右青蔼表里紫霄从岭而西气尽金光半山以下纯为黛色信可以神居帝郊镇控湘汉者也夕景欲沉晓露将合孤鹤寒啸游鸿远吟樵苏一叹舟子再泣诚足悲忧不可说也　　亡姊崔氏夫人墓志盖石文　唐柳宗元我伯姊之葬良人博陵崔氏为之志凡归于夫家为妇为妻为母之道我之知不若崔之悉也然而自笄而上以至于幼孩崔固不若我之知也又乌可以已今之制凡志于墓者琢密石加盖于其上用敢附碑阴之义假兹石而书焉呜呼夫人天命之性固有以异于人孩而声和幼而气柔以吾族之大尊长之多夫人自能言而未尝误举其讳与其类戏于家游弄之具未尝有争先公自鄂如京师其时事会世难告教罕至夫人忧劳逾月默泣不食又惧贻太夫人之忧虑绐以疾告书至而愈人乃知之善隶书为雅琴以自娱乐隐而不耀工足以致美于服而不为异言足以发扬于礼而不为辨孝之至敬之备仁之大又以配君子然而不克会于贵寿以至于斯孰谓之天有知者邪太夫人生二女幼曰裴氏妇如夫人之懿在二族咸以令德闻而皆早世其弟昏愚而独存孰谓天可问邪呜呼痛其甚欤遂濡血而书以志终天之哀与兹石永久　　不除姊丧判　　　　　　　　高思元　得景有姊之丧合除而不除或非之称吾寡兄弟　不忍除也对曰丧虽宁戚礼且节哀俾不足与有余必跂及而俯就景爱深血属礼过时制兴鲜兄之叹情既锺于孔怀及居姊之丧服将除而不忍虽志崇敦睦而事越典彝况仪贵适中哀不在外宜抑情而顺变多奚以为苟在礼而或逾过犹不及请遵仲尼之训无执季路之辞　　祭刘氏妹文　　　　　　　　宋朱熹年月日兄具位以酒馔祭于七妹五十六娘之灵昔妹之亡兄縻郡绂病弗及疗敛弗克临归来抚棺一恸永诀今兹窀穸已复有期辄具酒肴来哭尔殡兄及老幼共此一哀惟尔有灵尚其歆享呜呼痛哉　姊妹部艺文二
诗
词
　　墉风载驰四章
　宣姜之女为许穆公夫人闵卫之亡驰驱而归将　以唁卫侯于漕邑未至而许之大夫有奔走跋涉　而来者夫人知其必将以不可归之义来告故心　以为忧也既而终不果归乃作此诗以自言其意　尔载驰载驱归唁卫侯驱马悠悠言至于漕大夫跋涉我心则忧既不我嘉不能旋反视尔不臧我思不远既不我嘉不能旋济视尔不臧我思不閟陟彼阿丘言采其□女子善怀亦各有行许人尤之众且狂我行其野芃芃其麦控于大邦谁因谁极大夫君子无我有尤百尔所思不如我所之　　齐风南山四章
　言南山有狐以比襄公居高位而行邪行且文姜　既从此道归于鲁矣襄公何为而复思之乎南山崔崔雄狐绥绥鲁道有荡齐子由归既曰归止曷又怀止葛屦五两冠緌双止鲁道有荡齐子庸止既曰庸止曷又从止艺麻如之何衡从其亩取妻如之何必告父母既曰告止曷又鞠止析薪如之何匪斧不克取妻如之何匪媒不得既曰得止曷又极止　　载驱四章
　齐人刺文姜乘此车而来会襄公也
载驱薄薄簟茀朱鞹鲁道有荡齐子发夕
四骊济济垂辔沵沵鲁道有荡齐子岂弟
汶水汤汤行人彭彭鲁道有荡齐子翱翔
汶水滔滔行人儦儦鲁道有荡齐子游敖
　　赠妹九嫔悼离诗　　　　　　晋左思郁郁岱清海渎所经阴精以灵为祥为祯峨峨令妹应期诞生如兰之秀如芝之荣总角岐嶷龀龆夙成比德古烈异世同声惟我惟妹实惟同生早丧先妣恩百常情女子有行实远父兄骨肉之恩固有归宁何悟离析隔以天庭自我不见于今二龄穆穆令妹有德有言才丽汉班明朗楚樊默识若记下笔成篇行显中闺名播外藩何以为赠勉以列图何以为言申以诗书相去在近上下欷歔含辞满胸郁烦不舒　　感离诗　　　　　　　　　　左贵嫔　一作此答左思赠妹之作自我去膝下倏忽逾再期邈邈浸弥远拜奉将何时披省所赐告寻玩悼离词仿□想容仪欷歔不自持何时当奉面娱目于书诗何以诉辛苦告情于文辞　　和九日从杨氏姊游　　　　唐权德舆秋光风露天令节庆初筵易象家人吉闺门女士贤招邀菊酒会属和柳花篇今日同心赏全胜落帽年　　元日寄韦氏妹　　　　　　　　杜甫近闻韦氏妹迎在汉锺离郎伯殊方镇京华旧国移春城回北斗郢树发南枝不见朝正使啼痕满面垂　　干元中寓居同谷县作歌七章录第
四首
前人
有妹有妹在锺离良人早没诸孤痴长淮浪高蛟龙怒十年不见来何时扁舟欲往箭满眼杳杳南国多旌旗呜呼四歌兮歌四奏林猿为我啼清昼　　别弟妹二首　　　　　　　　　王维两妹日成长双鬟将及人已能持宝瑟自解掩罗巾念昔别时小未知疏与亲今来始离恨拭泪方殷勤小弟更孩幼归来不相识同居虽渐惯见人犹未觅宛作越人语殊甘水乡食别此最为难泪尽有余忆　　送兄　　　　　　　　　　七岁女子　如意中女子年七岁能诗则天令作送兄诗应声　而成别路云初起离亭叶正稀所嗟人异雁不作一行归　　光威裒姊妹三人少孤而始妍乃有是作精粹　　难俦虽谢家联雪何以加之有客自京师来者　　示予因次其韵　　　　　　　鱼元机昔闻南国荣华少今日东邻姊妹三妆阁相看鹦鹉赋碧窗应绣凤凰衫红芳满院参差折绿醑盈杯次第衔恐向瑶池曾作女谪来尘世未为男文姬有貌终堪比西子无言我更惭一曲□歌琴杳杳四弦轻拨语喃喃当台竞斗青丝发对月争夸白玉簪小有洞中松露滴大罗天上柳烟含但能为雨心长在不怕吹箫事未谙阿母几嗔花下语潘郎曾向梦中参暂持清句魂犹断若睹红颜死亦甘怅望佳人何处在行云归北又归南　　寄洛中诸姊　　　　　　　女冠元淳旧国经年别关河万里思题诗凭燕翼望月想蛾眉白发愁偏觉归心梦独知谁堪离乱处掩泪向南枝　　答诸姊妹戒饮　　　　　陆蒙妻蒋氏　蒋以嗜酒成疾姊妹劝其节饮加餐应声吟答平生偏好酒劳尔劝吾餐但得杯中满时光度不难　　寄别陈氏妹　　　　　　　宋黄庭坚西风吹天云顷刻异秦越叔子从天来忽与同姓别饯行在半途一食三四噎遥遥马嘶断芳草迷车辙引襟满眼泪回首寸心折母氏孝且慈爱养数毛发诸儿恩至均如指孰可龁汝今始归人绵绵比瓜瓞中畦不灌溉芳意还销歇黄鸟止丘隅南山采薇蕨择妇既甚明寡取乃为悦我开贤女传须己为汝说在宋有伯姬洁身若冰雪下堂失傅母上堂就焚爇吾尝嘉愿康有妇皆明哲戮力事耦耕甘贫至同穴彼于视三公其犹吹一吷雍容二南间此妇真豪杰男儿何有哉今壮而善缺
逢时秉钧轴邂逅把旄钺
