<!-- { "loadSidebar": true } -->
富贵多祸忧朋党相媒孽等之壳中游巧者未知拙勿以贫贱故事人不尽节母仪尊圣善妇道尚曲折葛生晚萋萋絺绤代裘褐女工既有余枕簟清烦暍谁言淮蔡远曾不以日月跂予升高丘伫望飞鸟灭善怀诗所歌行人勿惜别皇皇太史笔期汝书英烈　　赠李妹　　　　　　　　　　　前人张侯温如邹子律能令阴谷自生春有斋先生之季女十年择对无可人箕帚扫公堂上尘家风孝友自相亲　　谢姊惠鞋　　　　　　　　　贾蓬莱莲瓣娟娟远寄将绣罗犹带指尖香弓弯着上无行处独立花阴看雁行　　念姊　　　　　　　　　　　元戴良淮阴古壮士犹感漂母情而况我同气由来恩爱并一朝遭世患舍之以徂征惟当欲去时涕泗下交倾荏苒岁年莫两鬓各星星每念焚须事怛焉心内惊老去成飘荡所志在偷生顾往申申詈詈我久远行我欲喻中怀独有弦歌声弦歌清且悲一鼓泪已零再鼓三叹息四座不忍听可随晨风去长跪陈素情　　大姑谣　　　　　　　　　　　郑洪大姑嫁将军小姑未有夫小姑两脚泥大姑满头珠前月小姑去嫁作庄家妇钗削爨下荆衣裁机上布大姑嗔小姑生憎儿女痴多少马上郎偏爱牧羊儿八月点军卒将军五门出大姑诧夫婿上马快如鹘昨日边报归大姑泪如挥郎君马上死无处寄征衣连理与枯枝双飞成戢翅都无百夜恩浪作千岁计小姑庄上来瓦盆双鲤鲐上堂拜父母夫妇恣欢谐大姑见小姑珠翠无颜色低头怨怅天仰天呼不得人生百年良所无白头相送真良图东家女郎欲嫁夫切莫猖狂学大姑　　寄东氏妹　　　　　　　　明王维桢万里游真倦向来依故庐宁亲迎卫女设馔钓河鱼奔诏身仍远思家意不舒班昭应有念早上丐兄书　　姊妹行　　　　　　　　　　　林章与姊别时啼头比姊肩低几年不见姊眉与姊夫齐春兰秋菊各芳泽花蚤花迟总堪惜生憎一对似花人恼杀十年花下客花时能几何客恨不胜多翻作相思树缠丝复绕萝鸳鸯宿海底好梦落风波空有青衫泪双弹向翠蛾寂寂杨花坞迢迢桃叶渡长江南北头总是相思路新人本非新故人应是故只道相怜亲上亲那识相思苦中苦忆故如望月望圆复愁缺怜新若转弦一转一缠绵缠绵复缱绻见妹如姊面年年春风时那作双飞燕姊应山上采蘼芜妹莫尊前唱鹧鸪昨日书来无别话为侬珍重大姨夫　　冬日次儿过陈氏坟堂哭亡姊有作次其韵　　　　　　　　　　　　　　　钱谦贞无子无年未葬身生轻如叶死如尘一棺丙舍终其馁六载宜家似食贫寒月射窗山鬼泣西风号木夜蛩呻剧怜原隰相求意赢得衰残泪满巾　　高氏姊惠素罗　　　　　　　郑允端雪色香罗照眼明阿兄相赠见深情明朝急为裁春服相约麻姑礼上清　　戏诸姊作假花　　　　　　　　周洁镂花雕叶百般新巧手分明遂夺真自是深闺无定鉴金钱输与弄虚人　　春日送七宝姊归宁　　　　　沈天孙一曲骊歌泪暗垂香车陌上过春荑关情最是蘼芜草何必杨枝绾别离　　忆兄妹　　　　　　　　　　董少玉秋后梧桐雕落故园兄弟衔杯旅梦三更烛影归心千里尘埃　　忆金陵诸姊　　　　　　　　方维仪昨岁长千里今宵寓楚城汉宫弹一曲幕府护千兵花发留春意人伤远别情可怜枝上月长在子规声　　辞姊妹　　　　　　　　　　刘苑华同作花根叶复作叶前花花中七姊妹并复连丫盈盈二八月引蔓如蓬麻春风时见面秋月明朱华一旦离长蔓袅袅天之涯北柯恋南条风飘素云遮柔茎与绿叶望望长风沙　　赠伯姊　　　　　　　　　　曹寿奴草有并花木有连理枝果有合欢核豆有同根萁鱼或比目游鸟亦比翼随同功茧作绵合□玉为卮我与子姊妹愿得不相离出必同车轮居必联屋楣见月每共拜弄珠定双嬉子妆我掠鬓子盥我奉匜我衣捣子砧子濯污我私机张我续织镜听子兼持子褰我衾裯我餔子粥糜寒辄拥子背暑还扇我肌子女迭相抱帷帐恒并施生从比肩人没以百岁期　　寄弟君典　　　　　　　　　朱德琏搔首飞蓬四载余尔音金玉几回虚天边雁阵都成字壁上蜗涎宛作书露草侵□苍藓滑烟萝绕径绿筠疏何堪骨肉同寥落南北无由慰索居　　寄妹　　　　　　　　　　　张引元金风初度井梧枝正是怀人病起迟两地离愁悬一镜九秋新恨上双眉久虚咏雪联芳句每忆挑灯共课时塞雁已归书未达江城寒月照相思　　昭齐姊约归阻风不至　　　　叶小鸾寒炉拨尽烬微红漠漠红云映碧空离别遂如千里月归期偏怅一帆风愁边花发三春日梦里年惊两鬓中雨雪满窗消未得定应握手几时同　　别蕙绸姊二首　　　　　　　　前人岁月惊从愁里过梦魂不向别中分当时最是无情物疏柳斜杨若送君枝头余叶堕声干天外凄凄雁字寒感别却怜双鬓影竹窗风雨一灯看　　送蕙绸姊二首　　　　　　　　前人丝丝杨柳拂烟轻总为愁人送别情惟有流波似离恨共将明月伴君行绿酒盈尊未及衔那堪津树引征帆情知此别难留住相对无言湿杏衫　　花下忆琼章姊　　　　　　　沈宪英弱水蓬山梦不分红笺无处寄行云海棠睡醒清宵月影入纱窗疑是君　　春夜忆昭齐姊　　　　　　　沈华鬘春寒香静月胧胧闲卷湘帘罢绣工兰烬含花人不寐独吟残句送归鸿　　春日忆琼章姊　　　　　　　　前人粉蝶戏兰丛桃花似面红东风吹不定飞向玉阶空　　丁卯冬十二月留别妹皆令　　黄媛贞北风凄以栗不忍吹罗襟高云语征鸟离思两难沈今我远庭闱与子分芳衾宁忘手好所以伤我心一言一回顾别泪垂不禁但得频寄书毋使相望深　　秋日忆姊　　　　　　　　　　徐氏日夕登郡楼望远意悠悠四顾何萧条凄凉景物秋噰噰云中鸟翩翩呼其俦郁郁堂前树苍苍枝相樛因之怀同气抚景双泪流临风无限思凭轩独夷犹　　送妹琼章于归　　　　　　　叶纨纨画堂红烛影摇光箫鼓声繁绕玳梁频传帘外催妆急无语相看各断肠鸾台宝镜生离色鸳带罗衣惜别长香霭屏帷凝彩扇风轻帘幕拂新妆新妆不用铅华饰梅雪繇来羞并色倾国倾城自绝群飞琼碧玉惊相识相顾含情泪暗弹可怜未识别离难遥遥此夜离香阁去去行装不忍看欲作长歌一送君未曾搦管泪纷纷追思昔日同游处惆怅于今各自分昔日同游同笑语依依朝夕无愁苦春阁连几学弄书秋□共被听风雨更忆此时君最小风流早已仙姿袅雪句裁成出众中新词欲和人还少往事悠悠空自思从今难再不胜悲休题往日今难再但愿无愆别后期别后离多相见稀人生不及雁行飞杳杳离情随去棹绵绵别恨欲牵衣恋别牵衣不可留张帆鼓吹溯中流可怜此去应欢笑莫为思家空自愁　　鹊桥仙寄
妹
　　　　　　宋苏氏
星移斗转月蟾西下渐觉东郊向晓马嘶人语发霜林望千里长安古道　珠宫姊妹相逢方信别后十分瘦了上林归去正花时争奈向花前又老　　更漏子
寄季
玉妹
　　　　　前人
小阑干深院宇依旧当时别处朱户锁玉楼空一帘霜日红　弄珠江何处是望断碧云无际疑泪眼出重城隔溪羌笛声　　临江仙
立春寄
季顺妹
　　　前人
一夜东风穿绣户融融暖应佳时春来何处最相知平明堤上柳染遍郁金枝　姊妹嬉游时节近今朝应怨来迟凭谁说与到家期玉钗头上胜留待远人归　　踏莎行
过芳雪轩
忆昭齐姊
叶小鸾
芳草雨干垂杨烟结鹃声又过清明节空梁燕子不归来梨花零落如残雪　春事阑珊春愁重迭篆烟一缕销金鸭凭栏寂寂对东风十年离恨和天说　　谒金门秋晚
忆两姊
　　　　前人
情脉脉帘卷西风争入漫倚危楼窥远色晚山留落日　芳树重重凝碧影浸清波欲湿人向暮烟深处忆绣裙愁独立
　姊妹部纪事
左传秦获晋侯以归穆姬闻晋侯将至以太子罃弘与女简璧登台而履薪焉使以免服衰绖逆且告曰上天降灾使我两君匪以玉帛相见而以兴戎若晋君朝以入则婢子夕以死夕以入则朝以死唯君裁之乃舍诸灵台潞子婴儿之夫人晋景公之姊也酆舒为政而杀之又伤潞子之目晋侯将伐之诸大夫皆曰不可酆舒有三隽才不如待后之人伯宗曰必伐之狄有五罪隽才虽多何补焉不祀一也嗜酒二也弃仲章而夺黎氏地三也虐我伯姬四也伤其君目五也怙其隽才而不以茂德兹益罪也后之人或者将敬奉德义以事神人而申固其命若之何待之不讨有罪曰将待后后有辞而讨焉毋乃不可乎夫恃才与众亡之道也商纣由之故灭天反时为灾地反物为妖民反德为乱乱则妖灾生故文反正为乏尽在狄矣晋侯从之六月癸卯晋荀林父败赤狄于曲梁辛亥灭潞酆舒奔卫卫人归诸晋晋人杀之礼记檀弓子路有姊之丧可以除之矣而弗除也孔子曰何弗除也子路曰吾寡兄弟而弗忍也孔子曰先王制礼行道之人皆弗忍也子路闻之遂除之孔子与门人立拱而尚右二三子亦皆尚右孔子曰二三子之嗜学也我则有姊之丧故也二三子皆尚左战国策韩傀相韩严遂重于君二人相害也于是严遂使聂政刺杀韩傀韩取聂政尸暴于市县购之千金久之莫知谁政姊嫈闻之曰吾弟至贤不可爱妾之躯灭吾弟之名非弟意也乃之韩视之曰勇哉气矜之隆是其轶贲育高成荆矣今死而无名父母既殁矣兄弟无有此为我故也夫爱身不扬弟之名吾不忍也乃抱尸而哭之曰此吾弟轵深井里聂政也亦自杀于尸下晋楚齐卫闻之曰非独聂政之能乃其姊者烈女也聂政之所以名施于后世者其姊不避葅酢之诛以扬其名也中华古今注杞梁妻歌杞植妻妹朝日之所作也杞植战死妻曰上无考中无夫下无子人之苦至矣乃抗声恸哭长城感之颓遂投水而死其妹悲姊子贤贞操乃为作歌名曰杞梁妻歌杞梁植字也庄子天道篇士成绮见老子而问曰吾闻夫子圣人也吾固不辞远道而来愿见百舍重趼而不敢息今吾观子非圣人也鼠壤有余蔬而弃妹不仁也生熟不尽于前而积敛无涯老子漠然不应士成绮明日复见曰昔者吾有刺于子今吾心正却矣韩子梁车新为邺令其姊往看之暮而后门闭因逾郭而入车遂刖其足赵成侯以为不慈夺之玺而免之令史记春申君传楚考烈王无子春申君患之求妇人宜子者进之甚众卒无子赵人李园持其女弟欲进之楚王闻其不宜子恐久无宠李园求事春申君为舍人已而谒归故失期还谒春申君问之状对曰齐王使使求臣之女弟与其使者饮故失期春申君曰娉入乎对曰未也春申君曰可得见乎曰可于是李园乃进其女弟即幸于春申君知其有身李园乃与其女弟谋园女弟承间以说春申君曰楚王之贵幸君虽兄弟不如也今君相楚二十余年而王无子即百岁后将更立兄弟则楚更立君后亦各贵其故所亲君又安得长有宠乎非徒然也君贵用事久多失礼于王兄弟兄弟诚立祸且及身何以保相印江东之封乎今妾自知有身矣而人莫知妾幸君未久诚以君之重而进妾于楚王王必幸妾妾赖天有子男则是君之子为王也楚国尽可得孰与身临不测之罪乎春申君大然之乃出李园女弟谨舍而言之楚王楚王召入幸之遂生子男立为太子以李园女弟为王后楚王贵李园园用事李园既入其女弟立为王后子为太子恐春申君语泄而益骄阴养死士杀春申君以灭口吕后本纪四年封吕嬃为临光侯
注
嬃太后女弟樊
哙妻
