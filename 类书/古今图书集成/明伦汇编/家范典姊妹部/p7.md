<!-- { "loadSidebar": true } -->
白虎通男称兄弟女称姊妹何男女异姓故别其称也何以言之礼亲属记曰男子先生称兄后生称弟女子先生称姊后生为妹父之昆弟不俱谓之世叔父之女昆弟俱谓之姑何也以为诸父曰内亲也故别称之也姑当外适人疏故总言之也至姊妹亦当外适人所以别诸姊妹何以为事诸姑礼等可以外出又同故称略也至姊妹虽欲有略之姊尊妹卑其礼异也诗云问我诸姑遂及伯姊闻见后录今归州屈沱屈原旧居也世传原有姊以原施行不与众合以见流放弃之独归故归州又曰秭归袁崧云姊秭古字通用与原女嬃之婵媛兮申申其詈余之语合
　姊妹部外编
