<!-- { "loadSidebar": true } -->

　姊妹部汇考
尔雅
　　释亲
男子谓女子先生为姊后生为妹
汉扬雄方言
　　杂释
□孟□也

注
外传曰孟啖我是也今江东江越间呼姊声如　市此因字误遂俗也□音义未详班固白虎通
　　三纲六纪
谓之姊妹何姊者恣也妹者末也
刘熙释名
　　释亲属
姊积也犹日始出积时多而明也
妹时也犹日始入历时少尚昧也
魏张揖博雅
　　释亲
□孟姊也媦妹也
　　又
姊咨也妹末也
类苑
　　杂释
姊咨也以先生言可咨问也
妹女弟也妹者末也女子先生曰姊后生曰妹　姊妹部总论
礼记
　　曲礼
姑姊妹女子子已嫁而反兄弟弗与同席而坐弗与同器而食
陈
注
专言兄弟者远同等之嫌
　　檀弓
姑姊妹之薄也盖有受我而厚之者也

陈
注
姑姊妹在室与兄弟侄皆不杖期出适则皆降　服大功而从轻者盖有受我者服为之重故也言　其夫受之而服为之杖期以厚之故于本宗相为　皆降一等也仪礼
　　丧服
姑姊妹女子子适人无主者姑姊妹报

疏
传曰此等亲出适已降在大功虽矜之服期不　绝于夫氏故次义服之下姑对侄姊妹对兄弟出　适反为侄与兄弟大功侄与兄弟为之降至大功　今还相为期故须言报也传曰无主者谓其无祭主者也何以期也为其无祭主故也
注
无主后者人之所哀怜不忍降之
疏
释曰云无
　主者谓无祭主也　释曰云人之所哀怜者谓行　路之人见此无夫复无子而不嫁犹生哀□况侄　与兄弟及父母故不忍降之也若然除此之外余　人为之服者仍依出降之服而不服加以其余人　恩疏故也不言嫁而云适人者若言适人即谓士　也若言嫁乃嫁于大夫于本亲又以尊降不得言　报故云适人不言嫁　　又
从父姊妹

注
父之昆弟之女
疏
释曰此谓从父姊妹在家大
　功出适小功不言出适与在室姊妹既逆降宗族　亦逆降报之故不辨在室及出嫁也为人后者为其姊妹适人者

注
不言姑者举其亲者而恩轻者降可知
疏
释曰
　按诗云问我诸姑遂及伯姊注云先姑后姊尊姑　也是姑尊而不亲姊妹亲而不尊故云不言姑举　姊妹亲者也春秋四传
　　姜氏会齐侯
春秋庄公二年冬十有二月夫人姜氏会齐侯于禚四年春王二月夫人姜氏享齐侯于祝丘五年夏夫人姜氏如齐师七年春夫人姜氏会齐侯于防冬夫人姜氏会齐侯于谷左传书奸也文姜会齐侯于防齐志也
谷梁传妇人既嫁不逾竟逾竟非正也妇人不言会言会非正也飨甚矣享齐侯所以病齐侯也师而曰如众也妇人不会会非正也胡传妇人无外事送迎不出门见兄弟不逾阈在家从父既嫁从夫夫死从子今会齐侯于禚是庄公不能防闲其母失子道也故赵匡曰姜氏齐侯之恶着矣亦所以病公也曰子可以制母乎夫死从子通乎其下况于国君君者人神之主风教之本也不能正家如正国何若庄公者哀痛以思父诚敬以事母威刑以督下车马仆从莫不俟命夫人徒往乎夫人之往也则公威命之不行哀戚之不至尔享者两君之礼所以训共俭也两君相见享于庙中礼也牺象不出门嘉乐不野合非两君相见又去其国而享诸侯甚矣师者众多之地按齐诗载驱刺襄公无礼义盛其车服疾驱于通道大都与文姜淫之诗也其三章曰汶水汤汤行人彭彭鲁道有荡齐子翱翔彭彭者多貌也其四章曰汶水滔滔行人儦儦鲁道有荡齐子游遨儦儦者众貌也曰会曰享犹为之名也至是如齐师羞恶之心亡矣夫人之行不可复制矣春秋书此以戒后世谨礼于微虑患于早之意也防鲁地也谷齐地也初会于禚次享于祝丘又次如齐师又一岁而再会焉其为恶益甚矣明年无知弒诸儿其祸淫之明验也
大
全
高氏曰礼姑姊妹已嫁而反兄弟不与同席而　坐况用两君相见之礼乎盖为名而已矣　吕氏　曰前此尝会矣而未之享也今享矣又复如齐师　矣人之为不善一纵之后如水方至莫知所极　家氏曰夫人前去其氏今称姓氏者去氏以诛其　逆加氏所以着其淫齐襄出而姜往会禽兽之无　别也春秋书孙则去其族书会书享揭其氏姓盖　示之有别亦所以讨其乱伦之罪　　子叔姬卒
春秋文公十有二年春二月庚子子叔姬卒
左传二月叔姬卒不言杞绝也书叔姬言非女也公羊传此未适人何以卒许嫁矣妇人许嫁字而笄之死则以成人之丧治之其称子何贵也其贵奈何母弟也谷梁传其曰子叔姬贵也公之母姊妹也其一传曰许嫁以卒之也男子二十而冠冠而列丈夫三十而娶女子十五而许嫁二十而嫁
大
全
赵氏曰时君之女故曰子以别非先君之女也　　啖氏曰左氏云杞桓公请绝叔姬而无绝昏公　许之叔姬卒不言杞绝也书叔姬言非女也按此　传大误当在成八年误置此尔　汪氏曰二传以　书子为同母妹然十四年再书子叔姬苟皆同母　不当同字矣　庐陵李氏曰子叔姬左氏以为已　嫁于杞而遭出公谷皆以为许嫁盖适人则必系　国以无所系左氏非也其称子者文公女所以别　于先君之子也公谷以为姊妹者非陈氏云已许　嫁于杞杞伯来朝请绝叔姬复求其次此说通汉应劭风俗通义　　愆礼
　太原郝子廉饥不得食寒不得衣一介不取诸人　曾过姊饭留十五钱默置席下去每行饮水常投　一钱井中谨按易称天地交万物生人道交功勋成语愿车马衣轻裘与朋友共敝之而无憾士相见之礼贽用腒雉受而不拒而交答焉唯祭饭然后拜之孔子食于施氏未尝不饱何有同生之家而顾钱者哉伤恩薄礼弊之至也孟轲讥仲子吐鶂鶂之羹而食井上苦李鲍焦耕田而食穿井而饮非妻所织不衣饿于山中食枣或问之此枣子所种耶遂呕吐立枯而死世不乏异惟其似旃孔子疾时贪昧退思狂狷狷者有所不为亦其介也
　姊妹部艺文一
　　为兄上书　　　　　　　　　汉班昭妾同产兄西域都护定远侯超幸得以微功特蒙重赏爵列通侯位二千石天恩殊绝诚非小臣所当被蒙超之始出志捐躯命冀立微功以自陈效会陈睦之变道路隔绝超以一身转侧绝域晓譬诸国因其兵众每有攻战辄为先登身被金夷不避死亡赖蒙陛下神灵且得延命沙漠至今积三十年骨肉生离不复相识所与相随时人士众皆巳物故超年最长今且七十衰老被病头发无黑两手不仁耳目不聪明扶杖乃能行虽欲竭尽其力以报塞天恩迫于岁暮犬马齿索蛮彝之性悖逆侮老而超旦暮入地久不见代恐开奸宄之源生逆乱之心而卿大夫咸怀一切莫肯远虑如有卒暴超之气力不能从心便为上损国家累世之功下弃忠臣竭力之用诚可痛也故超万里归诚自陈苦急延颈逾望三年于今未蒙省录妾窃闻古者十五受兵六十还之亦有休息不任职也缘陛下以至孝理天下得万国之欢心不遗小国之臣况超得备侯伯之位故敢触死为超求哀□超余年一得生还复见阙廷使国家无劳远之虑西域无仓卒之忧超得长蒙文王葬骨之恩子方哀老之惠诗云民亦劳止汔可小康惠此中国以绥四方超有书与妾生诀恐不复相见妾诚伤超以壮年竭忠孝于沙漠疲老则便捐死于旷野诚可哀怜如不蒙救护超后有一旦之变冀幸超家得蒙赵母卫姬先请之贷　　上书自讼　　　　　　　樊调妻梁嫕妾同产女弟贵人前充后宫蒙先帝厚恩得见宠幸皇天授命诞生圣明而为窦宪兄弟所见谮诉使妾父冤死牢狱骸骨不掩老母孤弟远徙万里乞收朽骨使母弟得归本郡则施过天地存殁幸赖　　叙愁赋　　　　　　　　　　魏曹植　时家二女弟故汉皇帝聘以为贵人家母见二弟　愁思故令予作赋曰嗟妾身之微薄信未达乎义方遭母氏之圣善奉恩化之弥长迄盛年而始立修女职于衣裳承师保之明训诵六列之篇章观图象之遗形窃庶几乎英皇委微躯于帝室充末列于椒房荷印绂之令服非陋才之所望对□帐而太息慕二亲以憎伤扬罗袖而掩涕起出户而仿徨顾堂宇之旧处悲一别之异乡　　愍思赋有
序
　　　　　　晋陆机
