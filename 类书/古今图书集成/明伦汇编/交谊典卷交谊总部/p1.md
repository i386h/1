<!-- { "loadSidebar": true } -->

　交谊总部汇考
礼记
　　曲礼上
贤者狎而敬之

注
狎习也近也谓附而近之习其所行也
畏而爱之

注
心服曰畏
爱而知其恶憎而知其善

注
谓凡与人交不可以己心之爱憎诬人之善恶　　又很毋求胜分毋求多

注
为伤平也很也谓争讼也
疑事毋质

注
质成也彼己俱疑而已成言之终不然则伤知直而勿有
注
直正也己若不疑则当称师友而正之谦也
疏

　此一节总明爱敬安危忠信之事
集
说
蓝田吕氏曰
　君子之于贤者狎之非徒爱也以其道可尊故敬　之畏之非徒敬也以其德可慕故爱之狎而敬之　交可久也畏而爱之情可亲也君子之于众人则　有私爱也不敢蔽其恶有私恶也不敢掩其善　严陵方氏曰狎有近习意狎以迹而敬以心畏其　威而爱其德非特言人之于贤当如是也又以见　贤于人者能使人如是焉爱憎私情也善恶公义　也情之所爱不必皆善故必知其为恶情之所憎　不必皆恶故必知其为善　新安朱氏曰人之常　情与人亲狎则敬弛有所畏敬则爱衰惟贤者乃　能狎而敬之是以虽而不慢畏而爱之是以貌　恭而情亲也己之爱憎或出私心而人之善恶自　有公论唯贤者存心中正乃能不以此而废彼也　六句文意大同皆蒙贤者二字为文言皆众人所　不能唯贤者乃能之耳按朱子释贤者二字之
义与诸儒不同今并存之

　　又
年长以倍则父事之

注
谓年二十于四十者人年二十弱冠成人有为　人父之端今四十于二十者有子道内则曰年二　十惇行孝弟十年以长则兄事之五年以长则肩随之群居五人则长者必异席
疏
此一节明泛交之礼
　　又
侍坐于所尊敬毋余席

注
必尽其所近尊者之端为有后来者
见同等不起

注
不为私敬
上客起

注
敬尊者
　　又
交游之雠不同国
　　曲礼下
诸侯未及期相见曰遇相见于却地曰会诸侯使大夫问于诸侯曰聘约信曰誓□牲曰盟（按此乃邦交之道故附见
　于此）

　　少仪
闻始见君子者辞曰某固愿闻名于将命者

注
君子卿大夫若有异德者固如故也将犹奉也　即君子之门而云愿以名闻于奉命者谦远之也疏
此论见君子之法
不得阶主

注
言宾之辞不得指斥主人
敌者曰某固愿见

注
敌当也愿见愿见于将命者谦也
罕见曰闻名亟见曰朝夕瞽曰闻名
　　又
尊长于己逾等不敢问其年

注
逾等父兄党也问年则己恭孙之心不全
陈
注
不
　敢问年嫌若序齿也
燕见不将命

注
自不用主宾之命来则若子弟然
遇于道见则面

注
可以隐则隐不敢烦动也
不请所之

注
尊长所之或卑
丧俟事不犆吊
犆
音特
注
事朝夕哭时
陈
注
若于尊者之丧则待主人哭之
　时而往不非时特吊
侍坐弗使不执琴瑟不画地手无容不翣也

注
端□所以为敬也尊长或使弹琴瑟则为之可陈
注
时虽暑热不得挥扇
寝则坐而将命

陈
注
当尊者寝卧之时而传命必跪而言之不可直　立以临之也侍射则约矢

注
不敢与之拾取也
侍投则拥矢

注
不敢释于地也
胜则洗而以请客亦如之不角不擢马

注
洗爵请行觞不敢直饮之客射若投壶不胜主　人亦洗而请之角谓觥罚爵也于尊长与客如献　酬之爵疏
此一节论卑幼奉侍于尊长诸杂之仪

陈
注
擢进而取之也马者投壶之胜筹
　　又
请见不请退

注
去止不敢自由
侍坐于君子君子欠伸运笏泽剑首还屦问日之蚤莫虽请退可也
注
以此皆解倦之状
疏
此明侍坐法也
　　又
不窥密不旁狎不道旧故不戏色

疏
此一节明在于僚类当自矜持之事
陈
注
窥觇隐
　密之处论说故旧之非非重厚者所为也应氏曰　旁狎非必正为玩狎旁近循习而流于狎也戏色　非必见诸笑言外貌斯须不敬则色不庄矣仪礼　　士相见礼

注
郑目录云士以职位相亲始承挚相见之礼士　相见于五礼属宾礼疏
释曰郑云士以职位相亲
　始承挚相见者释经亦有大夫及庶人见君之礼　亦有士见大夫之法独以士相见为名者以其两　士职位不殊同类昵近故以士相见为目云云士　相见于五礼属宾礼者案周礼大宗伯五礼宾礼　之别有八春朝夏宗秋觐冬遇时会殷同此六者　是五等诸侯见天子兼有自相朝觐之礼彼又云　时聘曰问殷俯曰视二者是诸侯使臣出聘天子　及自相聘之礼并执玉帛而行无执禽摰之法此　属直新升为士大夫之等同国执禽摰相见及见　君之礼虽非出聘亦是宾主相见之法故属宾礼　也且士卑唯得作介从君与卿大夫出向他国无　身自聘问之事案周礼行人是士官其有美恶无　礼特行无介始得出向他邦亦非聘问之法也然　昏冠及丧祭尊卑各自有礼及执摰相见唯有此　士相见其篇内含卿大夫相见以其新升为士或　士自相见或士往见卿大夫或卿大夫下见士或　见己国君或士大夫见他国君来朝者新出仕从　微至着以士为先后更有功乃升为大夫已上故　以士为总号也又天子之孤卿大夫士与诸侯之　孤卿大夫士执挚既同相见之礼亦无别也　　请见士相见之礼　贽冬用雉夏用腒左头奉之曰某也愿见无由达某子以命命某见
注
贽所执以至者君子见于所尊敬必执贽以将　其厚意也士贽用雉者取其耿介交有时别有伦　也雉必用死者为其不可生服也夏用腒备腐臭　也左头头阳也无由达言久无因缘以自达也某　子今所因缘之姓名也以命者称述主人之意今　文头为脰疏
释曰自此至送于门外再拜论士与
　士相见之事士贽用雉者对大夫以上所执羔雁　不同也云取其耿介交有时别有伦也者伦类也　雉交接有时至于别后则雄雌不杂谓春交秋别　也雉必用死者尚书云三帛二生一死士执雉义　取耿介为君致死也案周礼庖人云夏行腒鱐郑　云腒干雉暵热而干干则不腐臭故此取不腐臭　也云左头头阳也者曲礼云执禽者左首虽死犹　尚左以从阳也仪
礼图
刘敞曰挚者致也所以致其
　志也卿羔大夫鴈士雉羔也者言柔而有礼也雁　也者言进退知时也雉也者言死其节也故卿以　有礼为志大夫以进退为志士以死节为志主人对曰某子命某见吾子有辱请吾子之就家也某将走见
注
有又也某子命某往见今吾子又自辱来序其　意也走犹往也今文无走疏
释曰云某子命某见
　者某子则是绍介姓名以某子是中间之人故宾　主共称之也宾对曰某不足以辱命请终赐见

注
命谓请吾子之就家
主人对曰某不敢为仪固请吾子之就家也某将走见
注
不敢为仪言不敢外貌为威仪忠诚欲往也固　如故也疏
释曰固为坚固坚固则如故
宾对曰某不敢为仪固以请

注
言如固请终赐见也
主人对曰某也固辞不得命将走见闻吾子称贽敢辞贽
注
不得命者不得见许之命也走犹出也称举也　辞其贽为其大崇也疏
释曰凡宾主相见唯此新
　升为士有贽又初不相识故有贽为重对重相见　则无贽为轻是以始相见辞之为大崇故也宾对曰某不以贽不敢见
注
见于所尊敬而无贽嫌大简
主人对曰某不足以习礼敢固辞

注
言不足习礼者不敢当其崇礼来见己
疏
释曰
　宾以崇礼来见主人今主人不敢当其崇礼来见　己故变文言不足以习礼也宾对曰某也不依于贽不敢见固以请

注
言依于贽谦自卑也
主人对曰某也固辞不得命敢不敬从出迎于门外再拜宾答再拜主人揖入门右宾奉贽入门左主人再拜受宾再拜送贽出
注
右就右也左就左也受贽于庭既拜受送则出　矣不受贽于堂下人君也今文无也疏
释曰凡门
　出则以西为右以东为左入则以东为右以西为　左依宾西主东之位也知受贽于庭者以其入门　左右不言揖让而升之事故知在庭也宾拜送贽　讫出则去还家无意得待主人留己也聘礼宾升　堂致命授玉又下云君在堂升见无方阶亦是升　堂见君法故云不于堂下人君也主人请见宾反见退主人送于门外再拜

注
请见者为宾崇礼来相接以矜庄欢心未交也　宾反见则燕矣下云凡燕见于君至凡侍坐于君　子博记反见之燕义臣初见于君再拜奠贽而出疏
释曰郑解主人留宾之意云请见者为宾崇礼　来相接则执贽来见也云以矜庄欢心未交也者　正谓入门拜受拜送时宾主俱矜庄相敬欢心未　交也云宾反见则燕矣者士冠礼宾士昏纳采之　等礼记皆有礼宾飨宾之事明此行礼主人留必　不虚宜有欢燕故云则燕矣臣始事见于君法礼　毕奠挚而出君亦当遣人留之燕也臣尚燕他邦　有燕可知　　复见
主人复见之以其贽曰向者吾子辱使某见请还贽于将命者
注
复见之者礼尚往来也以其贽谓向时所执来　者也向曩也将犹传也传命者谓摈相也疏
释曰
　自此至宾退送再拜论主人还于宾之事五等诸　侯身自出朝及遣臣出聘以其圭璋重不可遥复　朝聘讫即还之璧琮财轻故不还彼朝聘用玉自　为一礼有不还之义其在国之臣自执摰相见虽　禽摰皆还之臣见于君则不还义与朝聘异不可　相决也出接宾曰摈入诏礼曰相一也故聘礼与　冠义皆云每一门止一相是谓摈介为相也主人对曰某也既得见矣敢辞
注
让其来答己也
疏
释曰上言主人者据前为主
　人而言此云主人者谓前宾今在己家而说也宾对曰某也非敢求见请还贽于将命者
注
言不敢求见嫌主人不敢当也
疏
释曰乡者
　主人见己今即来见主人宾主频见是也嫌　主人不敢更相见也故直云还挚而已主人对曰某也既得见矣敢固辞

注
固如故也
宾对曰某不敢以闻固以请于将命者

注
言不敢以闻又益不敢当
疏
释曰上云非敢求
　见此云不敢以闻耳闻疏于目见故云又益不敢　当也主人对曰某也固辞不得命敢不从

注
许受之也异日则出迎同日则否
疏
释曰下云
　宾奉贽入不言主人出迎又不言厥明是与前相　见同日知异日出迎者乡饮酒礼云明日乃息司　正主人出迎之司正犹迎之况同僚乎是知异日　出迎也宾奉贽入主人再拜受宾再拜送贽出主人送于门外再拜　　士见大夫
士见于大夫终辞其贽于其入也一拜其辱也宾退送再拜
注
终辞其贽以将不亲答也凡不答而受其贽唯　君于臣耳大夫于士不出迎入一拜正礼也送再　拜尊贤疏
释曰事未至谓之将如上士相见宾来
　见士后将亲答就士家则辞而受其贽此将不亲　答终不受也经直云终辞其贽不言一辞再辞略　而不言也　　尝为臣
若尝为臣者则礼辞其贽曰某也辞不得命不敢固辞
注
礼辞一辞其贽而许也将不答而听其以贽入　有臣道也宾入奠贽再拜主人答壹拜

注
奠贽尊卑异不亲授也古文壹为一
宾出使摈者还其贽于门外曰某也使某还贽注
还其贽者辟正君也
辟
音避

宾对曰某也既得见矣敢辞

注
辞君还其贽也今文无也
摈者对曰某也命某某非敢为仪也敢以请

注
还贽者请使受之
通
解
今案某也盖主人之名
宾对曰某也夫子之贱私不足以践礼敢固辞注
