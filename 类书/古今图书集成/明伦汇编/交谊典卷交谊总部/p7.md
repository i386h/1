<!-- { "loadSidebar": true } -->
情者是非之主而利害之根有是必有非能利亦能害是非利害存于衷而彼此还相疑故无情以接物在遇而恒通有情以接人触应而成碍由此观之则情之所处物之所疑也是以谋扬誉人而受誉者不以为德身肤强饭而蒙饱者不以为惠婴儿伤人而被伤者不以为怨侏儒嘲人而获嘲者不以为辱何者有情于誉饱虽蒙惠而非德无情于伤辱虽获毁而无憾鱼不畏网而畏鹈复雠者不怨镆而怨其人网无心而鸟有情剑无情而人有心也使信士分财不如投策探钩使廉士守藏不如闭局全封何者有心之于平不若无心之不平也有欲之于廉不若无欲之不廉也今人目若骊珠心如权衡评人好丑虽言得其实彼必嫌怨及其自照明镜摹倒其容丑状既露则内惭而不怨向之评者与镜无殊然而向怨今惭者以镜无情而人有心也三人居室二人交争必取信于不争者以辨彼此之得失夫不争者未必平而交争者未必偏而信于不争者何也以争者之心并胜挟情故也飘瓦击人虚舟触己虽有忮心而不怒者以彼无情于击触也是以圣人弃智以全真遣情以接物不为名尸不为谋府混然无际而俗莫能累矣北齐颜氏家训
　　风操
四海之人结为兄弟亦何容易必有志均义敌令终如始者方可议之一尔之后命子拜伏呼为丈人申父友之敬身事彼亲亦宜加礼比见北人甚轻此节行路相逢便定昆季望年观貌不择是非至有结父为兄托子为弟者　　慕贤
古人云千载一圣犹旦暮也五百年一贤犹比膊也言圣贤之难得疏阔如此傥遭不世明达君子安可不攀附景仰之乎吾生于乱世长于戎马流离播越闻见已多所值名贤未尝不心醉魂迷向慕之也人在少年神情未定所与款狎熏渍陶染言笑举动无心于学潜移暗化自然似之何况操履艺能较明易习者也是以与善人居如入芝兰之室久而自芳也与恶人居如入鲍鱼之肆久而自臭也墨翟悲于染丝是之谓矣君子必慎交游焉孔子曰无友不如己者颜闵之徒何可世得但优于我便足贵之世人多蔽贵耳贱目重遥轻近少长周旋如有贤哲每相狎侮不加礼敬他乡异县微藉风声延颈企踵甚于饥渴校长短核精粗或彼不能如此矣所以鲁人谓孔子为东家丘昔虞国宫之奇少长于君君狎之不纳其谏以至亡国不可不留心也隋文中子
　　礼乐
贾琼问群居之道子曰同不害正异不伤物曰可终身而行乎子曰乌乎而不可也古之有道者内不失真而外不殊俗夫如此故全也　　述史
贾琼请绝人事子曰不可请接人事子曰不可琼曰然则奚若子曰庄以待之信以从之去者不追来者不拒泛如也斯可矣　　魏相
子曰君子先择而后交小人先交而后择故君子寡尤小人多怨良以是夫子曰君子不责人所不及不强人所不能不苦人所不好夫如此故免唐罗隐两同书
　　同异
夫同声相应同气相求虽虎异谷风虎啸而谷风起蛇非山雾蛇踊而山雾兴理所同耳夫异类殊群异情同行虽蛤因雀化而蛤不与雀游鴽自鼠为而鴽不与鼠匹理所异耳然父子兄弟非不亲矣其心未必同君臣朋友非不疏矣其心未必异故瞽叟愚而重华圣盗跖贪而柳下廉刘季困而纪信焚伯桃饿而角哀死亦犹烟灰同出飞沉自分胶漆异生而坚固相守也然则情性不等同异难并大易虽云同人于门三爻复云伏戎于莽此则于同不能无异也故有面同而心不同者有外异而内不异者有始同而终异者有初异而末同者有彼不同我而我与之同者有彼不异我而我与之异者何以明之昔者陈平面向吕后而心归刘氏程婴外逆孙臼而内存赵孤张耳陈余始则刎颈之交终构参商之隙夷吾小白初有射钩之怨末为鱼水之欢田氏怀诳义于齐君齐君弥信亚父尽至忠于项羽项羽益疑是则同异之心不可以一二而测也是故明者徐视而审听高居而远望也随时之宜唯变所适因其可同而与之同矣因其可异而与之异矣故卫青竖耳汉武委之以军旅由余虏耳秦穆授之以国政夫以卫青由余敌于秦汉非不疏矣犹知可同而同之况于父子兄弟之亲而有可同者乎且管叔兄耳姬旦诛之以极刑石厚子矣石碏死之以大义也夫以管叔石厚比于旦碏非不亲矣犹知可异而异之况乎君臣朋友之疏而有可同者乎故能同异者为福不能同异者为祸虞舜能同八元能异四罪永垂圣哲之名殷纣不同三仁不异二臣故取败亡之辱是则同异之际不可失其微妙也故孔子曰见几而作不俟终日其是之谓欤宋张子正蒙
　　中正篇
能使不仁者仁仁之施厚矣故圣人并答仁智以举直错诸枉以责人之心责己则尽道所谓君子之道四丘未能一焉者也以爱己之心爱人则尽仁所谓施诸己而不愿亦勿施于人者也以众人望人则易从所谓以人治人改而止者也此君子所以责己责人爱人之三术也
　交谊总部总论三
宋何垣西畴常言
　　交际
交朋必择胜己者讲贯切磋益也追随游玩损也若佞谀相甘言不及义宁独学寡闻犹可以无悔吝勿忌人善以身取则焉孳孳不已恶知其非我有也勿扬人过反躬默省焉有或类是亟思悔而速改也去其不善而勉进于善是之谓善学与刚直人居心所畏惮故言必择行必谨初若不相安久而有益多矣与柔善人居意觉和易然而言必予赞也过莫予警也日相亲好积尤悔于身而不自知损孰大焉故美味多生疾疢药石可保长年君子之事上也必忠以敬其接下也必谦以和小人之奉上也必谄以媚其待下也必傲以忽媚上而忽下小人无常心故君子恶之袁采世范
　　杂训
人之性行虽有所短必有所长与人交游若常见其短不见其长则时日不可同处若常念其长而不顾其短虽终身与之交游可也人之平居必近君子而远小人者君子之言多长厚端谨此言先入于吾心及吾之临事自然出于长厚端谨矣小人之言多刻薄浮华此言先入于吾心及吾之行事自然出于刻薄浮华矣且如朝夕闻人尚气好凌人之言吾亦将尚气好凌人而不觉矣朝夕闻人游荡不事绳检之言吾亦将游荡不事绳检而不觉矣如此非一端非大有定力必不免渐染之患也与人交游无问高下须常和易不可妄自尊大修饰边幅若言行崖异则人岂复相近然又不可太狎樽酒会聚之际固当歌笑尽欢恐嘲讥中触人忌讳则忿争兴焉朱子仪礼经传通解
　　士相见义
自天子至于庶人皆有挚挚者致也所以致其志也天子之挚鬯诸侯玉卿羔大夫雁士雉鬯也者言德之远闻也玉也者言一度不易也羔也者言柔而有礼也雁也者言进退知时也雉也者言死其节也故天子以远德为志诸侯以一度为志卿以有礼为志大夫以进退为志士以死节为志明乎志之义而天下治矣故执斯挚者致志者也君之挚以事神臣之挚以养人唯君受挚者唯君受养也非其君则辞挚不敢当养也古者非其君不仕非其师不学非其人不友非其大夫不见士相见之礼必依于介绍以言其不苟合者也必依于挚以言其道可亲也苟而合惟小人无耻者能之君子可见也不可屈也可亲也不可狎也可远也不可疏也宾至门主人三辞见宾称摰主人三辞挚所以致尊严也大夫以礼相接士以礼相谕庶人以礼相问然而争夺兴于末者未之有也人苟悦而相若者末必争苟简而相亲者末必怨是故士相见礼者人道之大也所以使人重其身而毋迩于辱也所以使人慎其交而无迩于祸也唯仕于君者召而往未仕而见于君者冠而奠挚在邦曰市井之臣在野曰草莽之臣君虽召不往也是故虽有南面之贵千乘之富士之所以结者礼义而已矣利不足称焉刑罚行于国所诛者好利之人未有好利而其俗不乱者也无介而相见君以为谄故诸侯大国九介次国七介小国五介刘敞
补七

小学
　　广立教
横渠张先生曰教小儿先要安详恭敬

注
四者小学涵养本原之事也
今世学不讲男女从幼便骄惰坏了病根常在又随所居而长　安详恭敬不讲而骄矜惰慢成习也病根即骄惰　也为子弟则不能安洒埽应对接朋友则不能下朋友有官长则不能下官长为宰相则不能下天下之贤　此言病根随所居而长也安谓安意为之下谓屈　己下之甚则至于徇私意义理都丧也只为病根不去随所居所接而长　居居处接交接
柳玭常着书戒其子弟曰胜己者厌之佞己者悦之惟乐戏谈莫思古道闻人之善嫉之闻人之恶扬之浸渍颇僻销刻德义簪裾徒在厮养何殊　此言不好善之失也
范鲁公质为宰相从子杲尝求奏迁秩质晓之曰举世重交游拟结金兰契忿怨容易生风波当时起所以君子心汪汪淡如水　易曰二人同心其利断金同心之言其臭如兰记　曰君子之交如水小人之交如醴君子淡以成小　人甘以坏康节卲先生戒子孙曰善也者吉之谓也吉也者人非善不交物非义不取亲贤如就芝兰避恶如畏蛇蝎或曰不谓之吉人则吾不信也　此言为善者为吉人
　　广明伦
童蒙训曰当官者凡异色人皆不宜与之相接巫祝之类尤宜疏绝要以清心省事为本　此辈一接之内则伺意以纳贿外则诳己以行私　善败事害政故当一切禁绝伊川先生曰近世浅薄以相欢狎为相与以无圭角为相欢爱如此者安能久若要久须是恭敬　欢狎谓欢好而狎也无圭角谓去方而为圆也　　广敬身范益谦座右戒曰一人附书信不可开拆沉滞　开拆则发人之私沉滞则误人之托甚者至为仇　怨二与人并坐不可窥人私书
　私书亲故之书也凡见人得亲戚书切不可往观　及注目偷视若并坐目力可及则敛身以避三凡入人家不可看人文字　凡入人家切不可翻看书简及记事钱谷簿册之　类四凡借人物不可损坏不还
　凡借人物皆须爱护过于己物看用毕即时归还五凡吃饮食不可拣择去取　凡饮食自非生硬臭恶与犯己宿疾之物岂有不　可食而拣择哉六与人同处不可自择便利
　凡与人同坐夏则己择凉处冬则己择暖处及与　人共食多取先取皆无德之一端也七见人富贵不可叹羡诋毁
　见人富贵若生叹羡是有贪欲之心若加诋毁则　有□嫉之意皆非君子之道也凡此数事有犯之者足以见用意之不肖于存心修身大有所害因书以自警大全集
　　与长子受之
不得擅自出入与人往还初到问先生有合见者见之不令见则不必往人来相见亦启禀然后往报之此外不得出入一步居处须是居敬不得倨肆惰慢言语须要谛当不得戏笑喧哗凡事谦恭不得尚气陵人自取耻辱
不得饮酒荒思废业亦恐言语差错失己忤人尤当深戒不可言人过恶及说人家长短是非有来告者亦勿酬答于先生之前尤不可说同学之短交游之间尤当审择虽是同学亦不可无亲疏之辨此皆当请于先生听其所教大凡敦厚忠信能攻吾过者益友也其谄谀轻薄傲慢狎导人为恶者损友也推此求之亦自合见得五七分更问以审之百无所失矣但恐志趣卑凡不能克己从善则益者不期疏而日远损者不期近而日亲此须痛加检点而矫革之不可荏苒渐习自趋小人之域如此则虽有贤师长亦无救拔自家处矣语类
　　力行
人心不可狭小其待人接物胸中不可先分厚薄有所别异曰惟君子为能通天下之志放令规模宽阔使人人各得尽其情多少快活问待人接物随其情之厚薄轻重而为酬酢耶一切不问而待之以厚耶曰知所以处心持己之道则所以接人待物自有准则陈录善诱文
　　赵清献公座右铭
盛喜中勿许人物盛怒中勿答人简人有不及可以情恕非义相干可以理遣　　省心杂言
