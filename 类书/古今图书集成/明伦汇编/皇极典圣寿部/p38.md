<!-- { "loadSidebar": true } -->
兰殿千秋节称名万寿觞风传率土庆日表继天祥玉宇开花萼宫县动会昌衣冠白鹭下帟幕翠云长献遗成新俗朝仪入旧章月衔花绶镜露缀彩丝囊处处祠田祖年年宴杖乡深思一德事小获万人康　　奉和圣制千秋节宴应制　　　　张说五德生王者千龄启圣人赤光来照夜黄云上覆晨海县衔恩久朝章献寿新高居帝座出夹道众官陈槊杖洗清景磬管凝秋旻珠囊含瑞露金镜抱仙轮何岁无乡饮何田不报神熏歌与名节传代幸群臣　　皇帝降诞日集贤殿赐宴　　　　前人仲秋金帝起五日土行昭瑞表壬寅露光传甲子宵阴风吹大泽梦日照昌朝不独华封老千年喜祝尧　　奉和圣制天长节赐宰臣歌应制　王维太阳升兮照万方开阊阖兮临玉堂俨冕旒兮垂衣裳金天净兮丽三光彤庭曙兮延八荒德合天兮礼神遍灵芝生兮庆云见唐尧后兮稷臣匝宇宙兮华胥人尽九服兮皆四邻干降瑞兮坤降珍　　天长节　　　　　　　　　　　梁锽日月生天久年年庆一回时平祥不去寿远节长来连吹千家笛同朝百郡杯愿持金殿镜处处照遗才　　春日奉酬圣寿无疆词　　　　杨巨源文物京华盛讴歌国步康瑶池供寿酒银汉丽宸章雨露含双阙雷霆肃万方代推仙祚远春共圣恩长凤扆临花暖龙炉傍日香遥知千万岁天意奉君王　　又鸳鹭彤庭际轩车绮陌前九城多好色万井半祥烟人醉逢尧酒莺歌答舜弦花明御沟水香暖禁城天赐宴文逾盛征欢物更妍无穷艳阳月长照太平年　　又云陛临黄道天门在碧虚大明含睿藻元气抱宸居戈偃征苗后诗传宴镐初年华富仙苑时哲满公车化入絪缊大恩垂泮涣余悠然万方静风俗揖华胥　　又玉漏飘青琐金铺丽紫宸云山九门曙天地一家春瑞霭方呈赏暄风本配仁岩廊开凤翼水殿压鳌身文雅逢明代欢娱及贱臣年年未央阙恩共物华新　　又垂拱乾坤正欢心品类同紫烟含北极元泽付东风珠缀留晴景金茎直晓空发生资盛德交泰让全功间气登三事祥光启四聪遐荒似川水天外亦朝宗　　又代是文明昼春当燕喜时炉烟添柳重宫漏出花迟汉典方宽律周官正采诗碧霄传凤吹红旭在龙旗造化膺神器阳和沃圣慈无因随百兽率舞在丹墀　　又睿德符元化芳情翊太和日轮皇鉴远天仗圣朝多曙色含金榜晴光转玉珂中宫陈广乐元老进赓歌莲叶看龟上桐花识凤过小臣空击壤沧海是恩波　　又物象朝高殿簪裾溢上京春当九衢好天向万方明乐报箫韶发杯看沆瀣生芙蓉丹阙暖杨柳玉楼晴阊阖开中禁衣裳俨太清南山同圣寿长对凤凰城　　又日上苍龙阙香含紫禁林晴光五云迭春色九重深赏□元和德文垂雅颂音景云随御辇颢气在宸襟永保无疆寿长怀不战心圣朝多庆泽琼树粉墙阴　　又化洽生成遂功宣动植知瑞凝三秀草春入万年枝凤掖嘉言进鸳行喜气随仗临丹地近衣对碧山垂渥泽方柔远聪明本听卑愿同东观士长□汉威仪　　献寿辞　　　　　　　　　　　王涯宫殿参差列九重祥云瑞气捧□浓微臣欲献唐尧寿遥指南山对衮龙　　杨柳枝寿杯词　　　　　　　司空图圣主千年乐未央御沟金翠满垂杨年年织作升平事高映南山献寿觞　　早秋降诞日献寿应制　　　　释广宣秋萱开七叶元圣诞千年绕殿祥风起当空瑞日悬道先中国主人识大罗仙敢赞无疆寿香花上法筵　　瑞庆圣节应制　　　　　　　宋刘爚皇家卜世过周唐天启真人应运翔抱日预占恭邸梦飞龙曾报皖山祥翠云影外来金母红雾香中拥玉皇乐府赋工无以祝愿将金鉴代珠囊　　天寿日简行礼者　　　　　　元辛敬去岁因登白玉筵汉官仪羽习朝天雨多金殿生清气日照璇阶上紫烟在野只知存魏阙趋宸深念拜嵩年腐儒通籍嗟何补只有丹心似日悬　　圣寿节早朝　　　　　　　　明高启天启圣图昌流虹□梦祥飞龙起江左战马放山阳御柳乘阊阖仙桃熟建章远人陈贡篚近侍浥炉香金镜千秋录瑶池万岁觞小臣歌拜手尧日正舒长　　万寿节朝贺　　　　　　　　　焦竑曙光初动早朝天殿绕南山护紫烟金镜欲披鹓鹭集玉除端拜鼓钟悬蓂开八叶还知月桃实三千解纪年更羡夔龙深献纳佩声长近衮衣前　　八月十七日万寿圣节赐白金文币及镂金万　　寿福禄篆字银书黄朱灵符等物岁以为常　　　　　　　　　　　　　　　于慎行华渚祥开禁天恩光每觉近臣偏函加白璧来天上锦散红云出日边裁就灵符华舜旦镌成宝画记尧年衔恩效祝惭无补金鉴先时献御筵　　征招调中腔
天
宁节
　　宋王安中
红云蒨雾笼金阙圣运□星虹佳节紫禁晚风馥天香奏九韶帝心悦　瑶阶万岁蟠桃结睿算永壶天风月日观几时六龙来金镂玉牒告功业　　醉蓬莱
天
宁节
　　　　　葛胜仲
望葱葱佳气虹渚祥开斗枢光绕析木天津正灵晖腾照鹭缀分班象胥交贡奉御觞清晓玉殿寒轻金徒漏永瑞炉烟袅　万均欢示慈颁燕寿祝南山庆均凫藻缥缈红云望九重天表舞兽锵洋抃鳌欣戴度管弦声杳历草常新蟠桃永秀与天难老　圣寿部纪事
庄子天地篇尧观乎华华封人曰请祝圣人使圣人寿使圣人富使圣人多男子颜氏家训梁孝元年少之时每八月六日载诞之辰常设斋讲册府元龟贞观二十年十二月癸未帝谓司徒长孙无忌曰今日吾之生日俗云生日可嘉乐于吾之情翻成感思君临天下富有四海而追求侍养永不可得仲由怀负米之恨则吾情也因泣下数行群臣并皆掩泪景龙馆记高宗诞辰与侍臣赋宴乐上曰可识朕意不须惜醉李峤等奏曰既陪天欢不敢不醉唐书崔日用传日用进吏部尚书会帝诞日日用采诗大小雅二十篇及司马相如封禅书献之借以讽谕且劝告成事有诏赐衣一副物五十段以示无言不酬之义张九龄传千秋节王公并献宝鉴九龄上事鉴十章号千秋金鉴录以伸讽谕册府元龟开元十八年八月丁亥御花萼楼以千秋节百官献贺赐四品以上金镜珠囊缣彩赐五品以下束帛有差上赋八韵诗又制秋景诗二十三年八月五日千秋节御花萼楼宴群臣御制千秋节诗序时小旱是日大澍雨百官咸上表贺二十四年八月五日千秋节帝御广达楼宴群臣奏九部乐内出舞人绳伎颁赐有差下制曰自古风俗所传岁时相乐亦合因事大小在人朕生于仲秋厥日惟五遂为佳节感庆诚深今属时和气清年□渐熟中外无事朝野乂安不因此时何云燕喜卿等即宜坐饮相与尽欢又召京兆父老等宴之宣敕曰今兹节日□稼有成顷年以来不及今岁百姓既足朕实多欢故于此时与父老同宴自朝及野福庆同之□宜坐食食讫乐饮兼赐少物宴讫领取肃宗至德元年七月即位二年九月戊寅以降诞日王公以下咸有进献帝以行在不受（臣钦若等曰时安禄山盗据两
京故曰行在）

