<!-- { "loadSidebar": true } -->
　神武门臣民建棚庆祝者凡三十有一所为记四　　进西直门过万国来朝坊路左桦皮厂胡同内　　有庙曰西三官庙有吏户二部尚书以下诸臣　　建庆祝经坛于内临街设龙亭一亭前有彩坊曰天成地平坊左右鼓亭循亭　　折而前过街彩坊各一左曰华祝三多右曰嵩　　呼万岁路右直两坊间彩坊一坊后灯楼一楼　　下为榜棚棚后旛竿五棚左演剧彩台一又前　　路右马香儿胡同内有庙曰关帝庙有西四旗　　前锋统领护军统领以下诸臣建庆祝经坛于　　内临街结彩坊三中曰天人胥庆左曰金阙垂　　光右曰瑶池献寿坊前彩结须弥座座上为万寿景命亭亭后设金书百寿字围屏左右堆纱屏　　各一屏外为鼓亭亭外周以彩墙广十有七丈　　循墙折而前为过街彩坊二左曰德迈古今右　　曰道参天地直中坊路右榜棚一旛竿五棚右　　有五彩重台曰祝尧歌舜台高六丈广称之下　　演剧上放飞鸟棚后有　皇十四子小彩坊二又前路右有寺曰崇寿有　宁寿宫太监等建庆祝经坛于内寺前皇棚一棚外有大彩坊曰庆洽天人坊左右鼓亭循　　亭折而前过街彩坊二左曰运献长庚右曰天　　开寿域路左榜棚一旛竿五又前路左北草厂　　内有庵曰万福有　宁寿宫老福金建庆祝经坛于内临街建
皇棚棚外彩坊三中曰建中锡福左曰雨顺风调右　　曰日升川至左坊外鼓亭一折而前有过街彩　　坊曰尧天舜日右坊外鼓亭一折而前有过街　　彩坊曰景星庆云路右榜棚一旛竿五棚左右　　有彩坊左曰春台右曰寿域出尧天舜日坊有　　放生彩台日放鸟雀无算厂内又有寺曰万寿　　有内务府正黄旗包衣参领以下护军以上建　　庆祝经坛于内临街建皇棚一棚外八字彩墙中辟圜门门外彩亭一左右　　鼓亭旛竿各一前结大彩坊三中曰允执厥中　　左曰群黎欢庆右曰列圣鉴临左右折而前过　　街彩坊各一左曰祥洽万方右曰寿同南极直　　两坊间路右榜棚一旛竿七出祥洽万方坊演　　剧彩台一又前路左有庙曰东三官庙有大理　　寺太常寺卿以下诸臣建庆祝经坛于内临街　　建八角万寿松楼左右松棚各一棚右演剧彩台一楼前鼓　　亭二过亭彩坊三中曰万国尊亲左曰庆集三　　辰右曰德周八表左右折而前过街彩坊各一　　左曰七曜腾辉右曰五云绚采直两坊间路右　　牓棚一旛竿七棚左右松棚各一又前路左有　　观曰崇元有正黄旗满洲蒙古汉军都统以下　　建庆祝经坛于内临街为经棚棚左右为鼓亭　　前建彩坊三中曰圣寿无疆左曰庆洽同文右　　曰光昭大象左右折而前为过街彩坊左曰道　　超九圣右曰德覆万方直两坊间路右榜棚一　　旛竿五出道超九圣坊过石桥路左演剧台一　　台左右彩结海山如赤城霞起巑岏可观又前　　路左有寺曰北广济寺有礼部刑部国子监光　　禄寺鸿胪寺尚书祭酒卿以下诸臣建经棚于　　内寺外左右鼓亭一前结彩坊三中曰寿节天　　开左曰咸歌舜曰右曰同祝尧年左右折而前　　过街彩坊二左曰百禄是荷右曰万福来同直　　两坊间路右榜棚一旛竿五万福来同坊外演　　剧彩台一过此为新街口折而南矣　　由新街口折而南路右有寺曰祝寿有兵工二　　部尚书以下诸臣建庆祝经坛于内寺外左右　　鼓亭前结彩坊三中曰文武圣神左曰宝历弘　　长右曰金瓯永固左右折而前过街彩坊二左　　曰皇仁广运出坊演剧彩台一右曰帝德覃敷　　直两坊间路左为榜棚棚前上谕龙亭一
　内
书上谕
棚后旛竿五又前路右有寺曰
　　龙泉有都察院通政司太仆寺顺天府六科及　　宛大二县五城兵马司诸臣建庆祝经棚于内　　寺外左右鼓亭前结彩坊曰日丽星辉坊前大　　彩坊三中曰天开寿域左曰九龙洽圣折而前　　为过街彩坊曰瑞霭千门右曰五纬联光折而　　前为过街彩坊曰春明九陌直两坊间路左榜　　棚一旛竿五出春明九陌坊路左演剧台一又　　前路右有东四旗满洲蒙古汉军都统以下建　　百老献寿台颜曰南天门台九级扮百老人各　　执金寿字层累而上有经坛在大佛延
禧法华境灵四寺
又前路
　　右帽儿胡同内有庙曰关帝庙有东四旗前锋　　统领护军统领以下护军以上建庆祝经坛于　　内胡同口有彩坊曰同登仁寿出街有彩坊曰　　太平有象坊前鼓亭二右有彩坊曰金轮现采　　左有彩坊曰宝历呈祥又左有彩坊曰翠柏长　　春左右过街彩坊二左曰乾坤交泰右曰宇宙　　同春旛竿各二直两坊间路右榜棚十六楹棚　　前彩亭二棚后旛竿十四出乾坤交泰坊路右　　演剧台一路左彩坊三中曰集圣大成左曰大　　地山呼右曰钧天雅奏又左有过街彩坊曰日　　丽天衢又前路右有寺曰宝禅有九门步军统　　领以下将校建庆祝经坛于内寺前彩坊一曰　　卿云五色稍折而左有彩坊曰宝历万年出街　　大彩坊一曰九州向化坊前鼓亭二左右过街　　彩坊各一左曰瑞辑共球右曰祥开景庆直两　　坊间路左榜棚一旛竿五瑞辑共球坊外路右　　演剧彩台一出祥开景庆坊又前路右有寺曰　　普庆有内阁翰林院詹事府中书科诸臣建庆　　祝经坛于内有彩坊曰圣人首出寺外为经棚　　左右鼓亭棚前彩坊三中曰化日舒长左曰德　　辉三五右曰道焕古今过街彩坊二左曰就日　　瞻云右曰参天赞地直两坊间路左榜棚一旛　　竿五出参天赞地坊外演剧彩台一又前路右　　石碑胡同内有寺曰西方有镶红旗满洲蒙古　　汉军都统以下建庆祝经坛于内寺前有彩坊　　曰万年鸿祚稍前有彩坊曰南极呈祥出胡同　　左右鼓亭前结彩坊三中曰与天齐寿过街彩　　坊二左曰九天花雨右曰万国衣冠直两坊间　　路左榜棚一旛竿五出万国衣冠坊外路左演　　剧台一又前路右有庵曰般若有镶蓝旗满洲　　蒙古汉军都统以下建庆祝经坛于内庵前彩　　坊一左右鼓亭前结彩坊三中曰乘干景运左　　曰玉历凝休右曰皇图永固左右折而前过街　　彩坊二左曰圣德光华右曰皇仁浩荡路左两　　坊间为榜棚棚内万寿诗屏二棚后旛竿五出皇仁浩荡坊路右演剧　　彩台一又前为毛家湾路左有副都统赖都母　　吴苏氏接驾龙亭一又前为街心观音庵有大市街北小民建　　庆祝经坛于内庵外经棚一旛竿二又前路右　　有庙曰真武有正红旗满洲蒙古汉军都统以　　下建庆祝经坛于内庙前彩坊三中曰寿岳巍　　峨左曰万年永命右曰九德当阳坊前彩门一　　左右为彩墙墙左右为鼓亭循鼓亭折而前过　　街坊二左曰四海腾欢右曰六符御极直两坊　　间路左为榜棚棚后旛竿五出六符御极坊路　　左面北演剧台一台以五色缯帛结为流苏网　　户当目辄嵌小镜灿若千星亦奇观也又前路　　右有庙曰双关帝庙有直省督抚提镇率所属　　来京诸臣建庆祝经坛于内庙前彩坊曰万方　　仁寿坊前鼓亭旛竿各一左右为彩墙近墙彩　　坊一彩亭二左右过街彩坊二左曰河山永固　　右曰云日增辉直两坊间路左为榜棚棚后旛　　竿五出云日增辉坊路右演剧彩台一又前路　　左有寺曰檀有　庄亲王建庆祝经坛于内临街为
皇棚棚外彩坊三中曰云开兜率左曰花连上苑右　　曰乐应中和坊左右鼓亭折而前过街彩坊二　　左曰天衢耀彩右曰辇路嵩呼直两坊间路左　　为榜棚棚后旛竿五左右彩坊二左曰盛德凝　　图右曰鸿庥协极出天衢耀彩坊路左演剧彩　　台一又前为四牌楼图中旗手卫乐器自此陈　　设直至西安门　　四牌楼径南市民夹道为灯廊百余楹有过街　　彩坊曰庆洽无疆竟南头有坊曰恩光普被（出恩　　光普被坊路左有寺曰普恩有宗室阿哥建庆祝经坛）近坊折而东有过　　街彩坊曰如日之升图中陈设卤簿始此巨象　　神驹与御辇间列望之如山岳如云霞然又前过街彩坊曰　　物被仁风过坊路左有庙曰关帝庙有西安门　　外小民建庆祝经坛于内庙前有彩坊曰九州　　同庆直坊路右有彩坊曰万灵效顺又前为皇城西安门　　进西安门路左西十库口内有上三旗三十家　　包衣人因天王殿旧址建寺讽经庆祝万寿奉
敕赐名慈云寺前夹道新植松柏百余株临街为彩　　坊曰福禄来同坊左右鼓亭亭外济贫钱棚循　　棚折而前过街彩坊二左曰八方寿域右曰一　　气鸿钧直两坊间路右为演剧彩台台左为济　　贫饼棚右为榜棚棚后旛竿六出一气鸿钧坊　　路左有包衣妇女千百人于此接驾又前路左有包衣三旗广储司人员庆祝彩坊曰　　卜年兆亿左右鼓亭一循鼓亭折而前过街彩　　坊二左曰乘六御干右曰兼三出震右彩坊内　　路左演剧彩台一有经坛
在三佛寺
出左坊稍前路左
　　有内务府官学教习及官学生庆祝彩坊曰五　　福陈畴左右鼓亭循亭折而前为过街彩坊左　　曰大德曰生右曰至诚无息直两坊间路右为　　榜棚棚后旛竿三有经坛
在清凉庵
出大德曰生坊稍
　　前路左有古北口大粮庄头等建演剧彩台一　　左右为过街彩坊左曰人寿年丰右曰时和世　　泰有庆祝经
坛在静默寺
出人寿年丰坊稍前路左有二
　　月分新选诸臣建庆祝
皇棚棚为六角饰以五彩左右六角鼓亭前结大彩　　坊曰太平景象过街彩坊二左曰亿万斯年右　　曰受天之祜直两坊间路右榜棚一旛竿五（有经　　坛在兴隆寺后殿）
出亿万斯年坊又前为金鳌玉蝀桥
　　过桥由团殿后折而北登堆云积翠桥望隔河　　西北有寺曰檀有上三旗内大臣延喇嘛千　　众建庆祝经坛于内梵声殷地幢影拂空缥缈　　隐现间过桥有寺曰白塔有上三旗包衣佐领　　等建庆祝经坛于内坛前大彩坊曰健配天行　　坊外左右鼓亭由堆云坊北折而东路左为经　　棚棚左右为灯棚折而前过街彩坊二左曰瑞　　□斗枢右曰光流华渚直两坊间路右为演剧　　彩台出瑞□斗枢坊稍折而北路右有御前太监等设接
驾龙牌仪仗又前有过街彩坊曰菁葱佳气过坊路　　右有演剧彩台遥望西岸团殿东有镶黄正白　　二旗包衣护军参领以下将校演剧彩台若相　　应和焉二旗有庆祝经
坛在兴隆寺前殿
又前过石桥进雪池
　　红门夹道灯廊数百楹半道左右鼓亭各一又　　前有过街彩坊曰诞膺多福过坊夹道彩坊二　　左曰翠箓凝庥右曰紫苞肇泰又前僧道经棚　　各一夹道彩墙直接景山南瞻　禁城双阙耸出霄汉北顾五龙亭波光森动周遭　　绣幕相连笙歌互起金石千声云霞万色盖莫　　能殚述焉　　是时京城内外金碧相辉锦绮相错华灯宝炬　　霏雾氤氲弥漫周匝其　辇路所经既已绘图系之以记至于
　翠华未历之境庆祝同心几无隙地若海淀则有　　上清正一嗣教真人张继宗建金箓醮坛于永　　宁观翰林院编修高舆率领浙江耆老三百余　　人建千佛道场于万寿寺地安门外则有
　养心殿武英殿
