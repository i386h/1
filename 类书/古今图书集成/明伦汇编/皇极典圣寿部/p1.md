<!-- { "loadSidebar": true } -->

　圣寿部汇考一（
按兹部所载历代帝王降诞自上古迄明各史本纪不甚详载故以　　一帝为一纲杂采志传稗史诸书稍变编年之例其君德部仿此）　　上古太昊伏牺氏生于成纪有虹绕之祥
按史记补三皇本纪太皞庖牺氏风姓代燧人氏继天而王母曰华胥履大人迹于雷泽而生庖牺于成纪按宝椟记庖牺氏所都之国有华茸之渊神女游于其上有虹绕之久而方灭即有孕历十二年生庖牺或曰岁星十二年一周炎帝神农氏生有神龙之瑞
按史记补三皇本纪炎帝神农氏姜姓母曰女登有娲氏之女为少典妃感神龙而生炎帝按宋书符瑞志炎帝神农氏母曰女登游于华阳有神龙首感女登于常羊山生炎帝有圣德黄帝有熊氏生于寿丘有电绕之瑞
按史记五帝本纪黄帝少典之子生而神灵弱而能言按宋书符瑞志黄帝轩辕氏母曰附宝见大电光绕北斗枢星照郊野感而孕二十五月而生黄帝于寿丘按论衡吉验篇云黄帝
□二十月而生与志互异

按拾遗记轩辕出自有熊之国母曰昊枢以戊己之日生故以土德称王时有黄星之祥少昊金天氏生有流星之瑞
按宋书符瑞志帝摰少昊氏母曰女节见星如虹下流华渚既而梦接意感生少昊按路史小昊青阳氏名质其父曰清元为纪姓配于类氏曰娥居河之微逆星流槎奏便媚之乐乐而忘归震而生质白帝子也既生其渚为陵颛顼高阳氏生于若水有祥星之感
按宋书符瑞志帝颛顼高阳氏母曰女枢见瑶光之星贯月如虹感于幽房之宫生颛顼于若水首戴干戈有圣德生十年而佐少昊氏二十而登帝位帝喾高辛氏生有大迹之感按史记五帝本纪帝喾高辛生而神灵自言其名按帝王世纪帝喾高辛姬姓也其母生见其神异自言其名曰□龆龀有圣德按路史帝喾父侨极取陈丰氏曰裒履大迹而生喾　　陶唐氏
帝尧生于丹陵有赤龙之瑞
按宋书符瑞志帝尧之母曰庆都生于斗维之野常有黄云覆护其上及长观于三河常有龙随之一旦龙负图而至其文要曰亦受天祜眉八彩鬓发长七尺二寸面锐上丰下足履翼宿既而阴风四合赤龙感之孕十四月而生尧于丹陵其状如图　　有虞氏
帝舜生于姚墟有大虹之感
按竹书纪年帝舜有虞氏注母曰握登见大虹意感而生舜于姚墟按刘向孝子传舜父夜卧梦见一凤凰自名为鸡口衔米以食己言鸡为子孙视之乃凤凰以黄帝梦书占之此子孙当有贵者　　夏后氏
帝禹生于石纽有流星贯昴之祥
按竹书纪年帝禹夏后氏注母曰修己出行见流星贯昴梦接意感既而吞神珠修己背剖而生禹于石纽　　商
成汤生有白气贯月之祥
按宋书符瑞志高辛氏之世妃曰简狄以春分元鸟至之日从帝祀郊禖与其妹浴于元丘之水有元鸟衔卵而坠之五色甚好二人竞取覆以玉筐简狄先得而吞之遂孕胸剖而生契长为尧司徒成功于民受封于商后十三世生主癸主癸之妃曰扶都见白气贯月意感以乙日生汤号天乙　　汉
高帝以秦昭王五十一年生于丰有蛟龙之瑞按史记高祖本纪高祖父曰太公母曰刘媪其先刘媪尝息大泽之陂梦与神遇是时雷电晦冥太公往视则见蛟龙于其上已而有身遂产高祖按宋书符瑞志汉高帝父曰刘执嘉执嘉之母梦赤鸟若龙戏已而生执嘉是为太上皇帝母名含始是为昭灵后昭灵后游于洛池有玉鸡衔赤珠刻曰玉英吞此者王昭灵后取而吞之遂有身而生季是为高帝按册府元龟汉高祖以秦昭王五十一年生于丰（臣钦若等曰自此以下有年无月及无年月者史阙）惠帝以秦始皇三十七年生于丰
按册府元龟云云
文帝以汉王四年生有梦龙之瑞
按汉书外戚传高祖薄姬文帝母也汉王四年召欲幸之对曰昨暮梦龙据妾胸上曰是贵征也吾为汝成之遂幸有身岁中生文帝景帝以惠帝七年生于代邸
按汉书外戚传孝文窦皇后景帝母也太后出宫人以赐诸王窦姬置籍代伍中至代代王独幸窦姬孝惠七年生景帝武帝以景帝元年生有梦日之祥
按汉书外戚传孝景王皇后武帝母也生三女一男男方在身时王夫人梦日入其怀生男立王夫人为皇后男为太子按汉武帝内传汉孝武皇帝景帝子也未生之时景帝梦一赤彘从云中下直入崇芳阁景帝觉而坐阁下果有赤龙如雾来蔽户牖宫内嫔御望阁上有丹霞蓊蔚而起霞灭见赤龙盘回栋间景帝召占者姚翁以问之翁曰吉祥也此阁必主命世之人为刘宗盛主也景帝使王夫人移居崇芳阁欲以顺姚翁之言乃改崇芳阁为猗兰殿旬余景帝梦神女捧日以授王夫人夫人吞之十四月而生武帝按册府元龟武帝以孝景前元年生于长安
昭帝以太始三年生
按汉书昭帝本纪孝昭皇帝武帝少子母曰赵倢本以奇异得幸及生帝亦奇异　按外戚传孝武钩弋赵倢昭帝母也家在河间武帝巡狩过河间望气者言此有奇女天子亟使使召之既至女两手皆拳上自披之手即时伸由是得幸号曰拳夫人进为倢居钩弋宫大有宠太始三年生昭帝号钩弋子任身十四月乃生上曰闻昔尧十四月而生今钩弋亦然乃命其所生门曰尧母门按册府元龟昭帝以太始三年生于钩弋宫
宣帝以征和元年生
按汉书外戚传史皇孙王夫人宣帝母也名翁须太始中得幸于史皇孙征和二年生宣帝按册府元龟宣帝以征和二年生于太子宫
元帝以元平元年生
按册府元龟元帝以元平元年生于长安尚冠里成帝以甘露三年生按汉书元后传孝元皇后送太子宫见丙殿得御幸有身甘露三年生成帝于甲馆画堂为世适皇孙宣帝爱之　　后汉
光武帝以建平元年十二月甲子生有赤光之瑞按宋书符瑞志光武皇帝父为济阳令济阳有武帝行宫常封闭哀帝建平元年十二月甲子夜光武将产乃开而居之时有赤光室中尽明皇考异焉使卜者王长卜之长辟左右曰此善事不可言是岁有嘉禾生产屋景天中一茎九穗异于凡禾县界大丰故名光武曰秀时又有凤凰集济阳于是画宫为凤凰之象明帝以建武四年五月甲申生
按后汉书光烈阴皇后纪光烈阴皇后建武四年从征彭宠生显宗于元氏按册府元龟明帝以建武四年五月甲申生于常山元氏章帝以中元二年生
按后汉书明德马皇后纪贾贵人建武末选入太子宫中元二年生肃宗按册府元龟章帝以中元二年生于雒阳
和帝以建初四年生
按后汉书章德窦皇后纪梁贵人年十六以建初二年选入掖庭为贵人四年生和帝按册府元龟和帝以建初四年生于雒阳
殇帝以元兴元年秋生
按后汉书殇帝本纪殇帝和帝少子元兴元年十二月辛未夜即皇帝位时诞育百余日按册府元龟殇帝以元兴元年秋生于雒阳
安帝以永元六年生
按册府元龟安帝以永元六年生清河邸
顺帝以元初二年生
按后汉书安思阎皇后纪元初二年帝幸宫人李氏生皇子保是为顺帝按册府元龟
作元初元年生

冲帝以汉安二年生
按册府元龟冲帝以汉安二年生于雒阳
质帝以永和三年生
按册府元龟质帝以永和三年生于渤海
桓帝以阳嘉元年生
按册府元龟桓帝以阳嘉元年生于蠡吾
灵帝以永寿三年生
按册府元龟灵帝以末寿三年生于河间饶阳解渎亭献帝以光和四年三月癸巳生
按后汉书灵思何皇后纪后甚有宠幸性强忌后宫莫不震慑光和三年立为皇后王美人任娠畏后乃服药欲除之而胞安不动又数梦负日而行四年生皇子协按册府元龟献帝以光和四年三月癸巳生于雒阳宫后主以建安十二年生
按蜀志后主传后主讳禅先主子章武三年五月袭位于成都时年十七
注
臣松之案二主妃子传曰后主生于荆州后主　传云初即帝位年十七则建安十二年生也　　魏文帝以中平四年冬生于谯有云气之祥
按魏志文帝本纪文帝讳不字子桓武帝太子中平四年冬生于谯
注
魏书曰帝生时有云气青色而圜如车盖当其　上终日望气者以为至贵之证非人臣之气高贵乡公以正始三年九月二十五日生有黄云之瑞按册府元龟高贵乡公以正始三年九月二十五日生其日天气清朗堂上黄云照曜久之乃散　　晋
元帝以咸宁二年生有神光之异
按晋书元帝本纪元帝宣帝曾孙琅邪恭王觐之子咸宁二年生于洛阳有神光之异一室尽明所藉□如始刈　　宋
武帝以晋兴宁元年三月壬寅生有神光之异按宋书武帝本纪武帝以晋哀帝兴宁元年岁次癸亥三月壬寅夜生　按符瑞志宋武帝居在丹徒始生之夜有神光照室其夕甘露降于墓树皇考以高祖生有奇异名为奇奴皇妣既殂养于舅氏改为寄奴少帝以晋义熙二年生
按宋书少帝本纪少帝武帝长子母曰张夫人晋义熙二年生于京口文帝以晋义熙三年生
按宋书文帝本纪文帝武帝第三子晋义熙三年生于京口孝武帝以元嘉七年八月庚午生
按宋书孝武帝本纪孝武帝文帝第三子元嘉七年秋八月庚午生前废帝以元嘉二十六年正月甲申生
按宋书前废帝本纪前废帝武帝长子元嘉二十六年正月甲申生明帝以元嘉十六年十月戊寅生
按宋书明帝本纪明帝文帝第十一子元嘉十六年十月戊寅生后废帝以大明七年正月辛丑生
按宋书后废帝本纪后废帝明帝长子大明七年正月辛丑生于卫尉府顺帝以泰始五年七月癸丑生
按宋书顺帝本纪顺帝明帝第三子泰始五年七月癸丑生　　南齐
高帝以宋元嘉四年生
按南史齐高帝本纪高帝讳道成姓萧氏宋元嘉四年丁卯岁生武帝以宋元嘉二十七年六月己未生有梦龙之瑞按南齐书武帝本纪武帝太祖长子小讳龙儿生于建康青溪宅其夜陈孝后刘昭后同梦龙据屋上故字上焉按南史齐武帝本纪武帝以宋元嘉二十七年六月己未生　　梁
武帝以宋大明元年生于秣陵县有梦日之祥按南史梁武帝本纪武帝以宋孝武大明元年岁次甲辰生于秣陵县同夏里三桥宅初皇妃张氏尝梦抱日已而有娠遂产帝帝生而有异光状貌殊特有文在右手曰武帝按梁书太祖张皇后传后尝于室内忽见庭前昌蒲生花光彩照灼非世中所有后惊视谓侍者曰汝见不对曰不见后曰尝闻见者当富贵因遽取吞之是月产高祖将产之夜后见庭内若有衣冠陪列焉简文帝以天监二年十月丁未生按梁书简文帝本纪简文帝高祖第三子天监二年十月丁未生于显阳殿元帝以天监七年八月丁巳生有紫胞之异
按南史梁元帝本纪元帝武帝第七子初武帝梦眇目僧执香炉称托生王宫既而帝母在采女次侍始褰户幔有风回裾武帝意感幸之采女梦月隋怀中遂孕天监七年八月丁巳生帝举室中非常香有紫胞之异　　陈
武帝以梁天监二年癸未岁生
按陈书武帝本纪云云
废帝以梁承圣三年五月庚寅生
按陈书废帝本纪废帝世祖嫡长子梁承圣三年五月庚寅生宣帝以梁大通二年七月辛酉生有赤光之瑞按陈书宣帝本纪宣帝昭烈王第二子梁大通二年七月辛酉生有赤光满堂室后主以梁承圣二年十一月戊寅生
按南史陈后主本纪后主宣帝嫡长子梁承圣二年十一月戊寅生于江陵　　北魏
