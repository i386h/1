<!-- { "loadSidebar": true } -->
八日庚寅之夕生于尧山之旧宅载诞之夕赤光照室初有声如垆炭之裂星火四迸母王氏惧戒使者曰勿外言广顺元年六月甲午宰臣率百官上表曰恭以少昊乘干曳祥虹于华渚轩辕出震流瑞电于枢星所以玉牒表天地之祯金策纂皇王之异仰惟圣德允□昌期伏惟皇帝陛下德辉三五道焕古今开阶成周室之昌启运德尧基之典岂可使方浊澄明之状未显洪名图清灿烂之文不章懿号臣等倾诚紫禁都庆丹丘愿隆百代之基冀止万年之祚臣等请以七月二十八日皇帝降圣日为永寿节群臣上寿内外宴乐从之二年四月癸丑敕永寿节每年诸道节度防御团练等使刺史奏荐僧尼道士紫衣师号可共奏三人见任节度使不带使相共二人见任防御团练刺史等祇奏一人在朝文武臣寮遇永寿节辰皆于寺观起置道场便为斋供访闻皆是率醵不唯牵费兼且劳烦念忠节以可嘉在诚抱而增愧所宜减损以便公私今后中书门下与文武百寮共设一斋枢密使与内诸司使副使共设一斋侍卫亲军马步都指挥使已下共设一斋其余前任官员及诸司职掌并不得更请开置道场及设斋世宗以唐天佑十八年九月二十四日生号天清节按册府元龟世宗以唐天佑十八年九月二十四日丙午生于邢台之别墅显德元年七月壬辰文武百寮上表曰伏以寿丘降迹爰符出震之期里社应祥式契乘干之运顷观旧史抑有彝章幸当载诞之辰仰奉延洪之称伏惟皇帝陛下道超九圣祚启千龄绍文武之耿光比成康之迪哲自登天宝益显圣功运龙韬而亲御戎车仗金钺而立平贼寇破幽并之妖孽救泽潞之生灵观兵而直抵晋阳奋武而远临代北元凶假息杂寇摧锋还京阙而契人心谒园陵而伸孝道饮至纔逾于旬日恩覃已被于八方四塞关山渐息烟尘之警万邦臣妾咸登仁寿之乡今则候属澄河时当降圣是甲观悬弧之日乃铜律御户之时鲽水鹣林望尧云而献祝桓圭谷璧趋禹会以骏奔臣等叨遇休明俱尘禄位荷君父巍巍之德伸臣子慺慺之诚祗率典谟尊奉宸极臣等不胜大愿谨以九月二十四日降诞日奉上节名为天清节所冀金声玉振贞宝历以弥新地久天长焕青编而不朽从之恭帝以后唐广顺三年八月四日生号天寿节按册府元龟恭帝以广顺三年八月四日生于澶州之府第显德六年即位其年文武臣寮上表请以八月四日为天寿节从之　　辽
太祖以唐咸通十三年生有梦日之祥
按辽史太祖本纪太祖德祖皇帝长子母曰宣简皇后萧氏唐咸通十三年生初母梦日堕怀中有娠及生室有神光异香体如三岁儿即能匍匐祖母简献皇后异之鞠为己子太宗以唐天复二年九月甲子生有神光之异以生日为天授节按辽史太宗本纪太宗太祖第二子母淳钦皇后萧氏唐天复二年生神光异常猎者获白鹿白鹰人以为瑞天显三年九月有司请以上生日为天授节冬十月甲子天授节上御五鸾殿受群臣及诸国使贺　按礼志皇帝生辰朝贺仪臣僚国使班齐皇帝升殿坐臣僚使副入合班称贺合班出皆如皇太后生辰仪中书令北大王奏诸道进奉表目教坊起居七拜臣僚东西门入合班再拜赞进酒班首上殿进酒宣徽使宣答群臣谢宣谕分班奏乐皇帝卒饮合班班首下殿分班出皆如正旦之仪进奉皆如皇太后生辰仪皇帝诣皇太后殿近上皇族外戚大臣并从奉迎太后即皇帝殿坐皇太后御小辇皇帝辇侧步从臣僚分行序引宣徽使诸司合门攒队前引教坊动乐控鹤起居四拜引驾臣僚并于山楼南方立候皇太后入合揖使副并臣僚入幕次皇太后升殿坐皇帝东方侧坐引契丹汉人臣僚使副两洞门入合班起居舞蹈五拜赞各祗候面殿立皇帝降御座殿上立进皇太后生辰物过毕皇帝殿上再拜殿上下臣僚皆拜皇帝升御座引臣僚分班出契丹臣僚入谢宣宴汉人臣僚使副入通名谢宣宴上殿就位不应坐臣僚出从人入皆如仪御□入皇帝初进皇太后酒皇大后赐皇帝酒皆如皇太后生辰仪赞各就坐行酒宣饮尽就位谢如仪殿上一进酒毕从人入就位如仪亲王进酒行饼茶教坊致语如仪行茶行殽膳如仪七进酒使相乐曲终从人起曲破臣僚使副起余皆如正旦之仪景宗以生日为天清节
按辽史景宗本纪景宗应历十九年二月即皇帝位改元保宁五月丙申朔有司请以帝生日为天清节从之圣宗以生日为千龄节
按辽史圣宗本纪统和元年九月辛未有司请以帝生日为千龄节从之　　宋
太祖以后唐天成二年二月十六日生有赤光之异以生日为长春节按宋史太祖本纪太祖宣祖仲子也母杜氏后唐天成二年生于洛阳夹马营赤光绕室异香经宿不散体有金色三日不变周显德七年恭帝禅位于帝建隆元年春正月己未宰相表请以二月十六日为长春节　按礼志圣节建隆元年群臣请以二月十六日为长春节正月十七日于大相国寺建道场以祝寿至日上寿退百僚诣寺行香寻诏今后长春节及诸庆节常参官致仕官僧道百姓等毋得进奉太宗以晋天福四年十月十七日生有赤光异香之瑞以生日为干明节按宋史太宗本纪太宗宣祖第三子母曰昭宪皇后杜氏初后梦神人捧日以授己而有娠遂生帝于浚仪官舍是夜赤光上腾如火闾巷闻有异香时晋天福四年十月十七日甲辰也开宝九年冬十月即皇帝位太平兴国二年五月甲戌以十月十七日为干明节淳化元年春正月戊寅改干明节为寿宁节真宗以干德六年十二月二日生有赤光之异以生日为承天节按宋史真宗本纪真宗太宗第三子母曰元德皇后李氏初干德五年五星从镇星聚奎明年正月后梦以裾承日有娠十二月二十生于开封府第赤光照室　按礼志真宗以十二月二日为承天节其仪帝先御长春殿诸王上寿次枢密使副宣徽三司使次使相次管军节度使两使留后观察使次节度使至观察使次皇亲任观察使以下各上寿仍以金酒器银马袖表为献既毕咸赴崇德殿序班宰相率百官上寿赐酒三行皆用教坊乐赐衣一袭文武群臣方镇州军皆有贡礼前一月百官内职牧伯各就佛寺修斋祝寿罢日以香赐之仍各设位赐上尊酒及诸果百官兼赐教坊乐景德二年始令枢密三司使副学士复赴百官斋会少卿监刺史以上及近职一子赐恩赠道则赐紫衣师号禁屠辍刑仁宗以大中祥符三年四月十四日生号干元节按宋史仁宗本纪仁宗真宗第六子大中祥符三年四月十四日生干兴元年二月戊午即皇帝位乙丑以生日为干元节　按礼志仁宗以四月十四日为干元节按闻见后录仁皇帝诞降章懿后榻下生灵芝一本四十二叶以应享国四十二年之瑞云按元符石刻真宗尝遣左珰诣茅山祈嗣遇王异人言王真人已降生于宋朝珰问王真人本是何人曰古燧人氏章懿亦梦羽衣数百人从一仙官自空而下曰此托生于夫人及仁宗生宫中火光烛天始行步尝持槐木简以箸钻之真宗问何用曰试钻火尔帝顾谓妃曰异人之言信不虚矣英宗以明道元年正月十三日生号寿圣节
