<!-- { "loadSidebar": true } -->
上谕今岁天下老人为朕六旬大庆从数千里匍匐　　而来如何令其空归欲赐伊等宴然后遣回着　　查八旗满洲蒙古汉军汉人大学士以下民以　　上年逾六十五岁者奏闻在本月二十二三两　　日拟定一日赐宴预为奏闻便于备办内有艰　　于动履不能前来者听其勿来能来者俱令其　　来即不能来者应得分例朕必另行颁赐诏内　　有恩赐老人一款凡在恩赐款下者于各名下　　注明已在恩赐之列至于奴婢不在所查数内　　今时令渐暖赐宴后即令伊等各回原籍耕种　　再查八旗满洲蒙古汉军以至包衣佐领下不　　论官员闲散人等年七十以上老妇奏闻俟老　　人赐宴后再走一日送至皇太后宫赐宴内有艰于动履不能前来者听其勿来　　能来者俱令其来若有贫乏不能来者着各该　　管处协助车马使之前来俱开真实年岁不可　　□报特谕钦此　　是日
　　大学士温达等奉
上谕谕宗人府王以下至宗室子孙内年二十岁以　　下十五岁以上人品聪慧能备衣服者拣选六　　七十人送至朕前以备授饮老人使令朕之子　　孙亦皆派出青带之人一员不用钦此　　是日又传
谕直省老人十八日齐至前朝听礼部官指示行礼　　先是十一日南书房翰林等奉上谕各省祝万寿老人俱于十七日在西直门外本　　省龙棚下齐集接驾十八日齐至前朝外听礼　　部指地方行礼行礼后若再至龙棚恐城门拥　　挤老年之人实有未便况十七日朕进宫时经　　过各省龙棚诸老人已得从容瞻仰十八日行　　礼后诸老人不必再至龙棚下接驾尔等传与　　各省汉官遍谕各省老人知悉特谕　　十七日甲午昧爽八旗诸王大臣各遣所属员　　役陈列庆贺桌张自　畅春园至神武门鳞次栉比数十里不绝每席盘　　匝三层覆以黄封食穷甘脆之味异备水陆之　　产八旗大臣侍卫及王府护卫官往来监视顷　　之上起
驾还
　宫监视官员遥望
　华盖将近即揭黄封芬馥盈路
　诸皇子皇孙扶
御辇徐行止警跸
圣容温霁遍行颁赐耆老进前者别赐内制粔籹如　　蟠桃大容一升人给一枚多者三四枚于是黄　　童白叟充满怀袖俟属车豹尾过讫饱饫欢笑　　淋漓狼籍是日受赐者亿万人凡散桌张一千　　七百六十有奇
　圣寿部汇考五
皇清三
　　康熙五十二年
万寿盛典初集康熙五十二年三月十七日甲午上自　畅春园还
　宫设卤簿大驾
乘凉步辇时远方臣民结彩棚庆祝
万寿夹道数十里咸得瞻依
　仪仗仰觐
天颜庆为希遘焉先一日銮仪卫启奏本月十七日皇上进宫时将凉步辇备于正门前自　景山西门坐轿进
　神武门入
　宫□辇校尉派作十班
　銮驾自
畅春园正门起摆至西华门外止立于两边
　皇城下玉辂等辇及驼宝象亦预先在
　皇城下远远摆立又奉
旨朕十八日驾行銮驾既摆殿前驾行时恐摆不及　　停其摆设钦此出外　　銮驾殿前不摆
驾行时摆设预备十六人亮轿等因缮折交与奏事　　治仪正傻子员外郎双全等转奏奉旨依议
　　大驾卤簿先开路象四分列道左右
　　次宝瓶象五绣金鞍上负宝瓶道左右各一　　中道一又左右各一　　次大马辇一乘高一丈二尺五寸九分阔八尺　　九寸五分辇上平盘板前后车棂并雁翅及四　　垂如意滴珠板其下辕三条皆朱红漆辕各长　　二丈五寸九分用镀金铜龙头龙尾龙鳞叶片　　装钉前施朱红油马撘攀皮一条平盘左右下　　护泥板及车轮二贯轴一每轮辐十有八条皆　　朱红漆周围辋全各以抹金钑花铜叶片装钉　　轮内车心各一用抹金铜钑莲花瓣轮盘装钉　　轴首左右各用铁插拴一个以抹金铜钑龙顶　　管心装钉轴中缠黄绒驾辕等索面至地三尺　　四寸五分辇亭高六尺四寸九分朱红漆四柱　　各长五尺五寸四分槛座高九寸五分其上四　　周木雕沉香色描金云板十二片其下亦如之　　门高五尺九分阔二尺四寸五分左右门阔二　　尺二寸五分前并左右各□二扇后□三扇明　　栨全皆朱红漆抹金铜钑花叶片装钉□心编　　黄线穿亭内编黄线穿朱红漆匡□座黄　　线坠座大索四条座下莲花坠石□座上施素　　毯草席并红织金绮褥朱红漆座椅一座其上　　靠背雕沉香色描金云龙一下雕云板一片朱　　红漆黄织金绮鞔福寿板一并衣椅中黄织金　　绮靠坐褥四围椅裙全周围施黄绫帏幔亭外　　用青绮缘边朱红帘十扇各用拽帘圆二条　　黄铜圈全辇顶并圆盘高二尺六寸五分又镀　　金铜蹲龙顶带仰覆莲座高一尺二寸九分垂　　攀顶黄绒索四条盘上下俱朱漆以青饰辇盖　　内宝盖朱红漆木匡斗以八顶冒以黄绮谓之　　黄屋顶心并周围绣五彩云龙九天轮三层皆　　朱红漆上安雕木贴金龙耀叶板计八十一片　　三层间绘五彩云衬板八十一片盘下周围黄　　铜装钉上施金黄绮沥水三层每层八十一折　　间绣五彩云龙文四角垂青绮络带四条各绣　　五彩云升龙三圆盘四角连辇座板用攀顶黄　　线圆四条并贴金木鱼辇亭前一字阑干一　　后一字带转角阑干一左右阑干二内嵌环　　板皆朱红漆四扇计一十四柱各柱首雕木贴　　金蹲龙一用描金五彩妆莲花抱柱阑干内施　　素毯草席太常旗二面在辇亭后左右用黄云　　缎夹为旗每面十二斿每斿内外绣升龙一朱　　红漆攒竹旗竿二左竿旗腰绣日月北斗竿首　　用镀金铜龙头右竿旗腰绣绂字竿首用镀金　　铜戟每竿缀抹金铜铃二垂红缨十有二缨上　　施抹金铜宝盖下垂青线錔踏梯一木质朱　　红漆以抹金铜钑花叶片装钉行马驾二木质　　朱红漆上穿黄绒匾以抹金铜钑花叶片装　　钉朱红油合扇梯一副朱红油拓叉一件驾白　　马八匹鞍鞯秋辔铃缨全列道左　　小马辇一乘高一丈一尺五寸九分阔七尺九　　寸五分辕二条各长一丈九尺五分辇亭高五　　尺五寸九分朱红漆四柱各长五尺四寸五分　　槛高一寸四分上四围雕沉香色描金云板十　　二片下如之门高五尺阔二尺二寸五分左右　　门阔二尺一寸九分前井左右各朱红漆□二　　扇明栨全抹金铜钑花叶片装钉□心编黄线　　穿后朱红漆屏风雕沉香色描金云龙五沉　　香色描金云龙环板三云板三周围俱抹金　　铜钑花叶片装钉亭底朱红漆板上施素毯草　　席红织金绮褥坐椅上靠背雕沉香色描金云　　龙一下雕云板一片朱红漆福寿板一并衣椅　　中黄织金绮靠坐褥四围椅裙全周围施黄绫　　帏幔亭外用青绮缘边朱红帘四扇各用拽帘　　黄线圆二条黄铜圈全辇顶并圆盘高二尺　　五寸五分又镀金铜宝珠顶余制同大马辇驾　　白马四匹列道右　　次玉辂一乘高一丈三尺九寸五分阔八尺二　　寸五分辂上平盘前后车棂并雁翅及四垂如　　意滴珠板其下辕二条皆朱红漆辕各长二丈　　二尺九寸五分镀金铜龙头龙尾龙鳞叶片装　　钉前施朱红油象撘攀皮一条平盘左右下护　　泥板及车轮二贯轴一每轮辐十有八条皆朱　　红漆周围辋全各以抹金铜钑花叶片装钉轮　　内车心各一用抹金铜钑莲花瓣轮盘装钉轴　　首左右各用铁插拴一个以抹金铜钑龙顶管　　心装钉轴中缠黄绒驾辕等索面至地四尺一　　寸五分辂亭高六尺七寸九分朱红漆四柱各　　长五尺八寸四分前二柱有沥粉贴金升龙槛　　座高九寸五分门高五尺一寸九分阔二尺四　　寸九分左右门阔二尺二寸五分其上四周装　　雕木沉香色描金香草板十二片前并左右各　　朱红漆□二扇明栨全俱以抹金铜钑花叶片　　装钉□编黄线穿后朱红漆屏风上雕沉香　　色描金云龙五屏后下三□雕木沉香色描金　　云龙三下雕云板如其数俱抹金铜钑花叶片　　装钉亭内编黄线穿朱红漆匡□座黄绒垂　　座大索四条座下莲花坠石□座上施花毯草　　席并大红织金绮褥朱红漆坐椅一座其上靠　　背雕以沉香色描金云龙一下雕云板一片朱　　红漆福寿板一并衣椅中黄织金绮靠坐褥四　　围椅裙全周围施黄绫帏幔亭外青绮缘边朱　　红帘一十扇各用拽帘黄线圆二条黄铜圈　　全辂顶并圆盘高三尺一分又镀金铜蹲龙顶　　带仰覆莲座高一尺二寸九分垂攀顶黄绒索　　四条盘高二寸上以朱红漆其下外四面沉香　　色地描金云青饰辂盖亭内周围贴金斗拱承　　朱红漆匡宝盖斗以八顶冒以黄绮谓之黄屋　　顶心并周围绣五彩云龙九天轮三层皆朱红　　漆上安雕木贴金龙耀叶板八十一片三层间　　绘五彩云衬板八十一片盘下周围黄铜装钉　　上施金黄绮沥水三层每层八十一折间绣五　　彩云龙文四角垂青绮络带四条各绣五彩云　　升龙三圆盘四角连辂座板用黄线攀四条　　并贴金木鱼辂亭前有左右转角阑干二扇皆　　朱红漆内嵌雕木贴金龙间以五彩云三扇计　　一十二柱各柱首雕木贴金蹲龙一及描金五　　彩妆莲花抱柱阑干四周布花毯草席太常旗　　踏梯合扇梯拓叉俱同辇制引以一象贴金铜　　宝瓶并木雕贴金仰覆莲座雕花番草贴金象　　鞍秋辔毡笼全列道左　　大辂一乘制同玉辂惟平盘下方箱四面朱红　　漆匡前后十有二□内饰青地绘五彩云鹤左　　右八□内饰上青下绿地绘兽六麟狮犀象天　　马天鹿禽六鸾凤孔雀朱雀雉鹤辂亭前二柱　　戗金云龙文下山水亭后朱红漆屏风屏前上　　三□雕沉香色描金云龙五上朱红漆板戗金　　云龙一中三□沉香色描金龙三下三□描金　　云板如其数屏后上三□朱红漆戗金龙三其　　次戗金云板如其数中三□朱红漆戗金龙四　　其次沉香色描金云板亦如其数下三□沉香　　色云板亦如之其制为稍异引以象一列道右　　次静鞭四校尉执之道左右各二　　次红灯一对红油竹灯骨铜盘外以红纱蒙之　　朱漆竿贴金龙头尾　　次鼓二十四面木匡红油冒以革面径一尺五　　寸五分面匡俱泥金描画五彩云龙朱红攒竹　　架红缎鼓衣绿沥水销金云龙　　次金二面以铜为之径一尺八寸
　　次杖鼓四面木匡高一尺六寸五分黑漆泥金　　描画宝相花面径一尺冒以革画五色渠花铁　　圈铜钩连以黄绒绠红缎鼓衣绿沥水销金　　云龙　　次板四串花梨木板各六长一尺四寸厚五分　　上阔二寸五分下阔二寸八分板面泥金画五　　彩云龙绿皮掩钱黄线繐　　次龙头笛十二管截竹为之六窍长一尺七寸　　系五色线流苏　　次红灯一对制同前
　　次金二面
　　次鼓二十四面
　　次画角二十四枝木质空心长五尺四寸六分　　径三寸六分上下贴金铜口箍中间缠贴金藤　　箍五黑漆地泥金画云龙海马四季花　　次金钲四面铜质木匡铜环黄绒绠系钲于匡　　钲径九寸五分　　次小铜号八枝筒长二尺三寸五分座高一尺　　九寸五分口径四寸二分系红黄线繐　　次大铜号八枝筒长一尺七寸五分座高一尺　　三寸口径六寸三分系红线繐　　次红灯一对制同前
