<!-- { "loadSidebar": true } -->
按宋史光宗本纪光宗孝宗第三子绍兴十七年九月乙丑生于藩邸淳熙十六年二月壬戌孝宗御紫宸殿行内禅礼应奉官以次称贺辛巳以生日为重明节　按礼志光宗以九月四日为重明节宁宗以干道四年十月丙午生有梦日之祥以生日为天佑节寻改为瑞庆节按宋史宁宗本纪宁宗光宗第二子母曰慈懿皇后李氏光宗为恭王慈懿梦日坠于庭以手承之已而有娠干道四年十月丙午生于王邸绍熙五年七月即皇帝位八月丁酉以生日为天佑节九月甲戌诏改天佑节为瑞庆节　按礼志宁宗以十月十九日为天佑节寻改为瑞庆节理宗以开禧元年正月五日生有赤光之异以生日为天基节按宋史理宗本纪理宗太祖十世孙父希追封荣王家于绍兴府山阴县母全氏以开禧元年正月癸亥生于邑中虹桥里第前一夕荣王梦一紫衣金帽人来谒比寤夜漏未十刻室中五采烂然赤光属天如日正中既诞三日家人闻户外车马声亟出无所睹嘉定十七年闰八月丁酉嗣皇帝位十一月己丑诏以生日为天基节　按礼志理宗以正月五日为天基节按癸辛杂识穆陵之诞圣前一夕全夫人欲归东浦母家荣文恭王时待次闽县尉遣仆平某者即平幕使之父也赎黑神散与之同往时天尚未晓启门则见甲士盈门意谓过军亟惊入报尉曰军行自应由上塘何缘至此遂出观之了无所□方舣小舟欲登忽有大黑蛇有两小角压船舷而卧船为之侧疑其有异遂不复往未几诞男即理宗也度宗以嘉熙四年四月九日生有赤光之异以生日为干会节按宋史度宗本纪度宗太祖十一世孙父嗣荣王与芮理宗母弟也嘉熙四年四月九日生于绍兴府荣邸初荣文恭王夫人全氏梦神言帝命汝孙然非汝家所有嗣荣王夫人钱氏梦日光照东室是夕齐国夫人黄氏亦梦神人采衣拥一龙纳怀中已而有娠及生室有赤光资识内慧景定五年十月丁卯即皇帝位十二月甲辰诏以生日为干会节　按礼志度宗以四月九日为干会节瀛国公以咸淳六年九月二十八日生号天瑞节按宋史瀛国公本纪瀛国公度宗子咸淳六年九月己丑生于临安府之大内十年七月癸未即皇帝位丙戌诏以生日为天瑞节　按礼志瀛国公以九月二十八日为天瑞节其上寿称贺之礼大略皆如天申节仪　　金
太祖以辽咸雍四年七月一日生
按金史太祖本纪辽道宗时有五色云气屡出东方大若二千斛囷仓之状司天孔致和窃谓人曰其下当生异人建非常之事天以象告非人力所能为也咸雍四年戊申七月一日太祖生太宗以辽太康元年生以生日为天清节
按金史太宗本纪太宗世祖第四子辽太康元年乙卯岁生天会二年十月戊午天清节宋遣使来贺熙宗以天辅三年七月七日生同皇考忌日改用正月十七日为万寿节按金史熙宗本纪熙宗太祖孙景宣皇帝子天辅三年己亥岁生天会十三年正月庚午即皇帝位十四年正月乙酉万寿节齐高丽夏遣使来贺上本七月七日生以同皇考忌日改用正月十七日海陵以天辅六年生
按金史海陵本纪废帝海陵庶人辽王宗干第二子天辅六年壬寅岁生天德三年正月戊子生辰宋高丽夏遣使来贺世宗以天辅七年生以生日为万春节
按金史世宗本纪世宗太祖孙睿宗子天辅七年癸卯岁生于上京正隆六年十月即皇帝位大定二年四月乙亥夏国遣使来贺万春节　按金史礼志元日圣诞上寿仪皇帝升御座鸣鞭报时毕殿前班小起居各复侍立位舍人引皇太子并臣僚使客合班入至丹墀舞蹈五拜平立阁使奏诸道表自皇太子以下皆再拜引皇太子升殿褥位搢笏捧盏盘进酒皇帝受置于案皇太子退复褥位转盘与执事者出笏二阁使齐揖入栏子内拜跪致词云元正启祚品物咸新恭惟皇帝陛下与天同休若圣节则云万春令节谨上寿□伏愿皇帝陛下万岁万岁万万岁祝毕拜兴复褥位同殿下群僚皆再拜宣徽使称有制在位皆再拜宣答曰履新上寿与卿等内外同庆圣节则曰得卿寿酒与卿等内外同庆词毕舞蹈五拜齐立皇太子搢笏执盘臣僚分班教坊奏乐皇帝举酒殿上下侍立臣僚皆再拜皇太子受虚盏退立褥位转盘与执事者出笏左下殿乐止合班在位臣僚皆再拜分引与宴官上殿次引宋国人从至丹墀再拜不出班奏圣躬万福再拜喝有敕赐酒食有再拜各祗候平立引左廊立次引高丽夏人从如上仪毕分引左右廊立御果□入进酒皇帝饮则坐宴侍立臣皆再拜进酒官接盏还位坐宴官再拜复坐行酒传宣立饮讫再拜坐次从人再拜坐三盏致语揖臣使并从人立诵口号毕坐宴侍立官皆再拜坐次从人再拜坐食入七盏曲将终揖从人立再拜毕引出闻曲时揖臣使起再拜下殿果□出至丹墀合班谢宴舞蹈五拜各祗候分引出大定六年正月上御大安殿受皇太子以下百官及外国使贺赐文武五品以上侍坐者有定员为常制十七年诏以皇族袒免以上亲虽无官爵封邑若与宴当有班次礼官言按唐典皇家周亲视三品大功亲小功尊属四品小功亲缌麻尊属视五品缌麻袒免以上视六品上合以此制为班次章宗以大定八年七月丙戌生号天寿节
按金史章宗本纪章宗显宗嫡子大定八年世宗幸金莲川秋七月丙戌次冰井上生二十九年春正月癸巳即皇帝位三月己酉诏以生辰为天寿节卫绍王以大安元年生按金史卫绍王本纪大安元年八月万秋节宋遣使来贺宣宗以大定三年生
按金史宣宗本纪宣宗显宗长子大定三年癸未岁生至宁元年八月即皇帝位贞佑三年三月壬申长春节宋遣使来贺哀宗以承安三年八月二十三日生
按金史哀宗本纪哀宗宣宗第三子承安三年八月二十三日生于翼邸　　元
世祖以乙亥岁八月乙卯生号圣诞节
按元史世祖本纪世祖睿宗第四子以乙亥岁八月乙卯生中统元年三月辛卯即皇帝位至元五年十二月戊寅敕圣诞节日祭星于司天台成宗以至元二年九月庚子生号圣诞节
按元史成宗本纪成宗世祖之孙裕宗真金第三子也母曰徽仁裕圣皇后弘吉烈氏至元二年九月庚子生至元三十一年夏四月甲午即皇帝位九月壬子圣诞节帝驻跸三部落受诸王百官贺武宗以至元十八年七月十九日生
按元史武宗本纪武宗顺宗荅剌麻八剌之长子至元十八年七月十九日生仁宗以皇庆元年丙子生号天寿节
按元史仁宗本纪仁宗顺宗次子至元二十二年三月丙子生至大四年三月庚寅即皇帝位皇庆元年三月己亥以生日为天寿节英宗以延佑七年三月庚寅生
按元史英宗本纪英宗仁宗嫡子大德七月二月甲子日生延佑七年三月庚寅帝即位十二月癸酉以天寿节预遣使修醮于龙虎山泰定帝以至元十三年十月二十九日生
按元史泰定帝本纪泰定帝显宗甘麻剌之长子至元十三年十月二十九日生于晋邸明宗以大德四年十一月壬子生
按元史明宗本纪明宗武宗长子成宗大德三年命武宗抚军北边以四年十一月壬子生文宗以大德八年正月癸亥生
按元史文宗本纪文宗武宗之次子大德三年武宗总兵北边帝以八年春正月癸亥生天历元年十二月庚寅令内外诸司天寿节听具肉食民间禁屠宰如旧制顺帝以延佑七年四月丙寅生
按元史顺帝本纪顺帝明宗之长子延佑七年四月丙寅生帝于北方　　明
太祖以元大历元年九月十八日生有白气异香之瑞按明会典万寿圣节百官朝贺仪洪武二十六年定仪与正旦冬至同但致词云恭惟皇帝陛下万寿令节至三十年改
令节为圣节
臣某等诚欢诚忭敬祝万万岁寿不
传制　又按会典洪武二十六年令圣节在京官吏监生军民僧道并赐钞按名山藏典谟记太祖高皇帝其先句容人世农桑皇祖始渡淮家泗皇考徙锺离皇妣陈氏生四子帝季也元时太史言圣人生江淮帝实应之当皇妣娠梦黄冠授一丸有光吞之觉而口尚闻香明日生于土地神祠中白气贯空异香经宿祠中神惊避数里时元大历元年戊辰九月十八日也浴汲河水水浮红罗遂取为衣所居尚有神光里人竞呼朱家火往视无有帝所生神祠地至今丈余茎草不
生浮罗之河水判二色一红一白
已数日不
乳皇考出求医有僧坐门告之愈期良久不见按在田录高皇凤阳泗州人居锺离乡上皇以卖腐为生皇觉寺一寺僧众争来买之遂为主顾生太祖之夕邻里中只闻上皇屋上霹雳一声启户视之但见红光屯聚一乡之人无不惊骇又寺僧高彬于是夜梦上皇屋上火发烟焰冲天空中见一人擎金椎而下彬遂觉至晨候上皇来欲语之上皇不来歇月余挑腐而至彬疑其有病一见即问何故一月不来莫非有恙上皇曰非病某于某夜得一小男恐不净故弗敢来彬遂言其梦因称此儿后必大贵按明昭代典则洪武二年八月礼部议奏圣寿日祭寿星同祭司中司命司禄从之成祖定生日仪制
按明会典成祖永乐六年令帝王生日先于宗庙具礼致祭然后序家人礼百官庆贺礼毕筵宴宣宗定万寿节赐宴之制
按名山藏典谟记宣宗仁宗嫡长子生之夕成祖梦高祖授以大圭命曰传之子孙永世其昌宣德五年二月庚辰万寿节赐群臣宴为故事英宗以宣德二年生有祥云之异
按名山藏典谟记英宗宣宗嫡长子以宣德二年生生之日日下五色云见光灼殿陛天顺七年十一月万寿节礼部请贺上曰母后违养未及大祥朕何忍哉至期御奉天殿群臣如朔望仪宪宗生有红光之瑞
按名山藏典谟记宪宗英宗长子母周太后生时红光满室世宗以正德二年生有庆云之瑞
按名山藏典谟记世宗兴献王长子上生之年为正德二年翼轸见庆云楚分嘉靖十四年七月礼部臣请百官预习万寿贺仪上曰庙建未成祖考未妥朕辰不受贺至日常服御殿如朔望礼尚书言言皇上厚自贬以明孝而臣子不能抑诚其日请常服御殿百官公服鸿胪寺具班首致词行五拜三叩头礼许之二十六年七月先万寿节建大庆典大高元殿停封止刑二十三日禁屠九日
　圣寿部汇考三
皇清一
　　崇德元年
大清会典崇德元年定
皇上万寿节前期一日遣官祭
福陵
太庙是日陈设卤簿仪仗大驾乐器于
　崇政殿前内外诸王贝勒贝子公等进献礼物朝　　鲜国外藩十三旗王等进献礼物俱陈列于　大清门前一应进表庆贺仪注皆与元旦同大设　　筵宴　　顺治八年
　大清会典顺治八年题准
　皇上万寿节卤簿大驾全设
　上先诣
太庙行礼还宫随诣
皇太后宫行礼毕
上御中和殿内大臣等官行礼毕
上御太和殿鸣钟鼓作乐诸王文武百官行庆贺礼　　一应进表宣表等仪俱与元旦同其直省文官　　知州以上武官守备以上各差官进庆贺表　　康熙二十二年大清会典康熙二十二年题准
皇上万寿节卤簿仪仗大驾乐器全设内外所进表　　文捧至黄案上如常仪太皇太后
皇太后仪仗乐器陈设于各宫门前王以下入八分公　　以上内大臣侍卫满汉大学士等俱朝服于　隆宗门外齐集未入八分公以下文武各官于　午门外齐集礼部堂官奏请皇上具礼服升舆礼部堂官前导出
　隆宗门诸王大臣俱随后至
太皇太后慈宁宫
皇太后宁寿宫行礼一应礼仪俱与元旦同礼毕上还宫礼部堂官奏请皇上升中和殿
上御殿升座内大臣以下各执事官行礼如常仪驾兴　午门鸣钟鼓
