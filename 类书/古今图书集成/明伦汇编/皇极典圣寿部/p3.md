<!-- { "loadSidebar": true } -->
按旧唐书文宗本纪太和七年冬十月壬辰上降诞日僧徒道士讲论于麟德殿翌日御延英上谓宰臣曰降诞日设斋起自近代朕缘相承已久未可便革虽置斋会唯对王源中等暂入殿至僧道讲论都不临听宰相路随等奏臣伏见开元十七年张说源干曜请以诞日为千秋节内外宴乐以庆昌期颇为得礼上深然之宰臣因请十月十日为庆成节上诞日也从之开成二年八月甲申诏庆成节朕之生辰天下锡宴庶同欢泰不欲屠宰用表好生非是信尚空门将希无妄之福恐中外臣庶不谕朕怀广置斋筵大集僧众非独雕耗物力兼恐致惑生灵自今宴会蔬食任陈酺醢永为常例又敕庆成节宜令京兆尹准上巳重阳例于曲江会文武百寮延英奉觞宜权停按册府元龟文宗以元和四年十月十日生太和七年八月中书门下奏臣闻帝王有必着之符神灵无虚应之兆所以电绕枢极气感虹流元鸟祚商赤光启汉考验今古章焯图书伏惟皇帝陛下驭三统之元膺千年之运当诞圣之日为河清之祥元律应期干宫以之定位开冬戒节水德表其灵长道若合符事光载籍臣等伏见前史称汉宣之德则曰修武帝故事并以汉之隆平莫如武帝后之为理无及孝宣举此二主以为极盛今陛下功济天下道覆寰中威统百灵宰御群品修祖宗之德莫如贞观开元且太宗幸庆善之宫即降诞之所赋诗赐宴播为乐章元宗降圣之辰为千秋之节王公上寿士庶交欢流于管弦书之甲令此时张说宋璟历恳献章二臣之心必无违礼国史所载昭然可征近者广集缁黄多为法会诚有资于景福且未□于旧仪夫四时成岁百谷成实必在首冬用成神化今臣等不胜大愿请以十月十日为庆成节着在令式以示四方是日陛下于宫中奉迎太皇太后与昆弟诸王盛陈宴乐群臣诣延英门奉觞上千万岁寿天下州府置宴一日积嘉祚于元命庆延洪于昌期上表中兴之耿光次复开元之盛典臣等无任慺慺恳款之至制曰省表具知朕以诞生之日延集缁黄式遵常仪用弘二教卿等启心辅德□志纳忠稽贞观开元之旧章述庆善千秋之令范爰崇诞日请号庆成顾予寡昧惧忝彝典今以同欢心于万国申盛礼于两宫深嘉诚勤是用依允十月甲午宰臣等奏曰伏以诞圣之辰普天同庆陛下只合侍皇太后与诸王盛陈宴乐以奉慈颜伏自开元十七年张说宋璟以降诞为千秋节事颇得宜今若修祖宗故事至是日奉迎两宫太后欢宴实为盛美帝深然之八年九月敕庆成节宜令百寮诣延英上寿仍令太常寺具仪注闻奏仍准上巳重阳例于曲江赐宴九年十月庆成节诏宰臣及文武百官庆成节赴延英殿庭奉觞称贺礼毕锡宴于曲江亭开成二年九月诏曰庆成节朕之生辰天下赐宴庶同欢泰不欲屠宰用表好生非是信尚空门将希无妄之福恐中外臣庶不谕朕怀广置齐筵大集僧众非独雕耗物力兼恐致惑生灵自今宴会蔬食任陈酺醢永为常例咸使闻知又诏庆成节宜令京兆府准上巳重阳于曲江宴会文武百寮奉觞宜权停又诏庆成节假宜依上元日休假三日十月降诞日帝幸十六宅与诸王宴乐是日赐宴百寮于曲江武宗以元和九年六月十一日生号庆阳节
按册府元龟武宗以元和九年六月十一日生开成五年正月即位五月中书奏请以六月十一日帝载诞日为庆阳节从之会昌元年五月辛未敕庆阳节百官率醵外别赐钱三百贯文以素食合宴仍委京兆府量事陈设不用追集坊市歌舞宣宗以元和五年六月二十三日生号寿昌节按册府元龟宣宗以元和五年六月二十二日生会昌六年三月即位号寿昌节按玉海作六月二十
一日为宣宗寿昌节

懿宗以太和七年十一月十四日生号延庆节按册府元龟懿宗以太和七年十一月十四日生大中十三年八月即位号延庆节僖宗以咸通三年五月八日生号应天节
按册府元龟僖宗以咸通三年五月八日生于东内十四年七月即位号应天节昭宗以咸通八年三月二十二日生号嘉会节按册府元龟昭宗以咸通八年三月二十二日生于长安东内文德元年三月即位龙纪元年三月帝载诞之日宰臣等表为嘉会节从之群臣上表贺曰臣闻圣人寿命天必降其殊灵王者应生国必蒙其介祉故华渚有流虹之异元枢呈大电之祥而皆近感神明远符干象□千年而启运契六合以居尊伏惟皇帝陛下德迈方图道融三五因社鸣而正位逢井聚以乐推膺彼昌期弘斯丕构今者发生司律历数在躬值清明驭气之时当仁寿悦随之始固可年同鹤算岁比山呼永符垂拱之气长保后天之庆哀宗以天佑元年八月丙午日生号干和节按旧唐书哀帝本纪天佑元年八月丙午即皇帝位庚寅中书奏皇帝九月三日降诞请以其日为干和节从之丁巳敕干和节方在哀疚其内道场宜停庚申敕干和节文武百寮诸军诸使诸道进奏官准故事于寺观设斋不得宰杀只许酒果酺醢辛酉敕三月二十三日嘉会节伏以大行皇帝仙驾上升灵山将卜神既游于天际节宜辍于人间准故事嘉会节宜停按册府元龟哀帝以景福元年九月三日生天佑元年八月即位是月中书门下奏皇帝九月三日降诞伏以电曜绕枢轩顼乃降天之日光辉照室明元实命代之辰爰自我朝乃崇令节着为故事扬播前文伏惟皇帝陛下九五飞龙四三应运国称利见天表殊休当诞圣之时感真人以卫室居在藩之际实羽客以献符是以克绍丕图光膺宝祚敢循故典爰定美文臣等商量以降诞日为干和节易曰干健也盖干以自强不息和则众汇皆同远征易文实谐圣德请依令式休假献贺从之诏文武百寮诸军诸使诸道进奉官准故事于寺观设斋不得宰杀只许酒果酺醢　　后梁
太祖十月二十一日生为大明节
按挥麈前录云云
末帝九月十二日生为明圣节
按挥麈前录云云
　　后唐
庄宗以光启元年十月癸亥生号万寿节
按册府元龟后唐庄宗以光启元年十月癸亥生于晋阳宫在妊时太后尝梦神人黑衣拥扇夹侍左右载诞之辰紫气出于窗户同光元年十月壬辰万寿节百官斋会于开封府明宗以咸通八年九月九日生号应圣节
按册府元龟明宗以咸通八年九月生于代北之金凤城天成元年六月中书奏九月九日皇帝降诞之辰旧例特置节名以其日为应圣节休假三日仍令京都天下设乐以申祝寿从之闵帝以天佑十一年十一月二十八日生
按册府元龟闵帝以天佑十一年十一月二十八日庚申生于晋阳旧第末帝以光启元年正月二十三日生号千春节按册府元龟末帝以光启元年正月二十三日己卯生于平山清泰元年九月壬申宰臣李愚等奏臣览国史开元十七年宰臣张说源干曜奏改朔体元固圣主之能事良辰嘉会亦俗化之大端盖周人有合宴之仪汉代有赐酺之律所以歌咏皇德启迪人情至若泛菊高台遂号重阳之节流杯曲水永为上巳之游在昔偶行于今不改岂足比君临四海运应千年画璇图而敬授民时秉玉烛而节宣和气身为律度德合乾坤仰惟枢电之祥最是寰区之乐愿从人欲特创节名封函寻示于允俞自此永编于令式旧章斯在列圣尝行将有拟伦预□肤浅伏惟皇帝陛下动遵典法克□祖宗方今玉镜高悬璇枢广运告成功于朝社正大礼于宫闱是以舞干率服于三苗班瑞雍熙于万国臣等以献岁元正之月是猗兰降圣之辰梅花映雪于上林椒酒迎春于秘殿江边野老愿銮辂之时巡陌上游童醉尧樽而献祝请于是月特举节名副与人共乐之言致率土交欢之义臣等谨案元宗皇帝以八月五日载诞张说等请以其日为千秋节臣等不揆庸暗辄体宪章请以来年正月降圣日为千春节从之二年正月乙巳中书门下奏遇千春节凡刑狱公事奏覆候次月施行今后请重系者即俟次月轻系者即诞圣节前奏覆决遣从之　　后晋
高祖以唐景福元年二月二十八日生号天和节按册府元龟晋高祖以唐景福元年二月二十八日生于太原汾阳里时有白气充庭天福元年十二月宰臣冯道等奏曰臣闻惟睿作圣千年乃契于贞期大德曰生万国咸思于令节将诠懿号仰庆休辰倾心未出于常名近意有尘于嘉会伏惟皇帝陛下应天顺人握图御拯寰瀛于否极俾动植以泰来允符鸣社之祥方显绕枢之瑞而况斗柄正卯律吹仲春当帝王出震之方是天地同和之月斯辰诞圣众灵咸归顾前代而罕同在旧章而宜举垂诸不朽简编既溢于徽猷必也正名称谓须符于景贶伏愿以来年二月二十八日为天和节庶夫觞称万寿稍申将顺之心节配四时永洽好生之德从之七年二月壬子天和节帝御武德殿宰臣率文武百官上寿如仪退就佛寺行香宴乐而罢其年诏天下郡县不得以天和节禁屠宰辄滞刑狱少帝以天佑十一年六月二十七日生号启圣节按册府元龟少帝以天佑十一年六月二十七日生于太原汾阳里天福七年六月即位八年六月宰臣冯道以诞辰率文武百官上表曰臣等闻大电绕枢哲后继牺农之运五星聚井真人启文景之基昌图允洽于千年嘉号宜光于载诞不有称述曷显休明伏惟皇帝陛下玉律调元金华启旦上帝锡九龄之梦遒人闻下武之诗德协无为民知有庆当大雨时行之日乃常星不见之辰将欢县之心窃效华封之祝臣等不胜大愿望以六月二十七日为启圣节着于甲令告彼万方使地角天涯望南山而祝寿九州四海仰北极以倾心诚乖致主之功辄敢称君之美从之　　后汉
高祖以唐干宁二年二月四日生号圣寿节
按册府元龟汉高祖以唐干宁二年二月四日生于太原以晋开运四年即位于太原宫复称天福十二年是年八月文武百寮上表请以二月四日降诞日为圣寿节从之隐帝以唐长兴二年三月九日生号嘉庆节
按册府元龟隐帝以唐长兴二年三月九日生于邺都之旧第干佑元年十二月辛卯百寮上表曰色变长澜肇皇灵之宝构光流华渚开圣绪于瑶图莫不庆洽同文光昭大象刻玉波沿于凤纪鸣金飙振于洪猷所以颢气凝空编为令典神光烛夜允□昌期皇帝陛下守位以仁继明以德化敷有感庆洽无疆当九龙洽圣之辰是五纬联光之夕凡蒙地载共祝天长皇帝三月九日诞圣请以其日为嘉庆节休假三日群臣宴乐上寿从之　　后周
太祖以唐天佑元年七月二十八日生号永寿节按册府元龟周太祖以唐天佑甲子岁元
年
七月二十
