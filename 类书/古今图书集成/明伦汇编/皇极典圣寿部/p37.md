<!-- { "loadSidebar": true } -->
贺
恭
惟皇帝陛下文思天纵圣敬日跻以若稽古之心上遵王路行不忍人之政下酌民言神听靖共天寿平格臣久尘法从出领郡符奉万年之觞虽阻陪于下列接千岁之统犹及见于升平草木之情日月所照臣无任踊跃欢忭之至　　又
臣轼言天佑我邦祥开是日山川贡瑞日月增华臣轼诚欢诚忭顿首顿首伏以上圣所储有慈俭不争之宝舆情共献盖忧勤无逸之龟不待祷祠而求自然天人之应恭惟皇帝陛下尧仁舜孝禹勤汤宽德莫大于好生故以不杀为神武道莫尊于问学故以所闻为高明敷锡庶民向用五福臣备员内阁出守近畿虽违咫尺天威乃身在外而上千万岁寿此意则同臣无任踊跃欢忭之至　　贺圣节表　　　　　　　　　史文昌穹昊储祥光辅万亿年之祚圣神开世适符五百岁之期蔼佳气于乾坤溢欢声于朝野恭惟陛下河清应运电绕降祥俭勤本于性资忠厚循乎家法福全洪范符周后之历年策受泰元通汉家之永世与天齐久如日方升臣职守藩符籍通紫橐晓望五云之彩阻班贺于西清夜占列宿之文喜辉腾于南极　　贺天宁节表　　　　　　　　　邵博电绕宸枢协千灵之景运星流华渚昭万世之宏休天地发祥圣神诞降遇上帝生商之日倾下臣祝尧之心恭惟陛下体道应时握符御极继一祖六宗之志兼二帝三王之功受宝箓于丛霄丕承眷命纳斯民于寿域永作君师车书同乎四方玉帛来千万国臣出分小郡误长远人向日输诚顾献南山之寿后天申颂阻称北阙之觞　　贺天申节表　　　　　　　　周必大天生民而立之君茂启中兴之运臣归美以报其上共欣夙戴之期伏惟陛下配德乾坤合明日月御赫赫炎炎之祚成巍巍荡荡之功欣枢电之呈祥举华彝而赖庆严恭寅畏而自度已迪哲于四人虚静恬淡而无为方成纯于万岁臣猥司外阃阻造近班使富使寿而多男愿上尧封之祝宜人宜民而受禄载赓周雅之章　　贺会庆节表　　　　　　　　　朱熹盛德当阳光启重熙之运群心就日乐推归美之诚有开绕殿之祥敢罄祈天之祷恭惟陛下庆流有衍合德无疆膺历数以在躬垂衣裳而致治接黄帝推策迎日之统以莫不增过周家定鼎卜年之期自今伊始某承流支郡幸际昌辰鳌抃千官阻班趋于文石嵩呼万岁祝敢后于华封　　贺会庆节表　　　　　　　　　陆游有王者兴爰启丕平之运使圣人寿敢忘胥戴之诚恭惟陛下荡乎无名建其有极干戈载戢恩加辽碣之区囹圄一空治格成康之上敛时百福享国万年臣迹滞遐陬心驰魏阙纪虹渚电枢之庆莫厕诸儒演龙宫□笈之文徒修故事　　贺瑞庆节表　　　　　　　　　前人虹流电绕适当圣作之辰鳌抃嵩呼共效寿祺之祝敢倾丹悃仰扣睿聪恭惟陛下德当干符躬有圣瑞东渐西被伟声教之混同上际下蟠极仁恩之渗漉帝生商而立子民戴舜以同心历考前闻孰逾盛际臣生逢千载仕历四朝岳贡川珍猥预骏奔之末鸢飞鱼跃永依洪造之中　　圣寿无疆颂
并
序
　　　　周敦颐
　臣闻大德必得其位必得其禄必得其名必得其　寿今皇天以是全美眷于我有宋恭惟光尧寿圣　宪天体道性仁诚德经武纬文绍业兴统明谟盛　烈太上皇帝道运无积功成不居荡荡巍巍与天　同造耆龄延长振古未有皇帝即位之二十四年　申命有司讨论典礼十二月二日加奉上尊号册　宝越明年元日率群臣诣德寿宫上寿肆推庆泽　用大赉于家邦于戏盛矣哉臣幸际亨嘉身同鼓　舞宜有归报之辞殚厥形容之美勒诸名岳震耀　无穷谨拜手稽首而作是颂曰圣皇丕承骏命诞膺绍开中兴六龙御天握符总权三十六年尺土一民涵和养醇如海如春神器宅中付以至公退养渊冲揖逊寥寥惟我熙朝视古陶姚功隆德兼帝心日严养以色占龙楼燕闲问安既还喜见天颜显号重都玉镂金涂三腾嵩呼王春履端庆典隆宽耸尔听观晨光初霞清跸翠华肃无敢哗箫韶九成合奏在庭千官列星皇帝奉觞以介鸿庞来崇来降雨露恩深旷仪自今万国讴吟小臣何知敢无祝辞百拜申之愿圣人寿八千岁周为春为秋愿圣人寿垂佑至尊廓清乾坤愿圣人寿至尊躬迎玩意神京南斗之傍五老昂昂祥烟寿光作颂维何苍崖可磨书刊嵯峨圣寿日跻兹峰与齐亿万年兮　　贺瑞庆节表　　　　　　　　赵汝谈社鼓斗枢赫圣朝之诞节川珍岳贡凑良月以毕来惟君万邦受天百禄伏惟陛下凝旒思道卑服图功恢大德以保民而远人争致顺附殚小心于事帝而否数转为嘉祥率土讴歌望云祈戴愿蹑九皇之轨岁称万寿之觞臣属在外司阻班庭贺献书金镜老非翰墨之才通表银台远有韶钧之梦　　贺天基节表　　　　　　　　　李刘正月始和观象越二三之日皇天眷命飞龙乘九五之时百禄是宜四方来贺恭惟陛下聪明渊懿笃实辉光体干之元首庶物而宁万国乘震以出转一气而开八荒瑞夙见于虹流历诞增于凤纪臣仰瞻北极遥颂南山蜀道青天身乃居于蜀侥华阳黑水祝请效于华封　　干会节本州贺皇帝表　　　　文天祥一人天拱适符龙御之亨万国云从共庆虹流之瑞系隆宗社福被寰瀛恭惟皇帝陛下曰睿曰聪乃文乃武金瓯有永绍宁人大宝之休翠跸早朝娱太后万年之寿当嵩呼之华旦维梦月之佳辰两宫同时千载盛事臣猥叨分竹弥切倾葵奉玉□之恭阻缀班于北阙通银台之奏但申颂于西昆　　天瑞节本州贺皇帝表　　　　　前人龙德御天重华于帝虹书流渚长发其祥万姓欢呼三辰拥佑恭惟皇帝陛下圣德克肖天性自成光北斗之枢笃生黄帝美南山之寿诞命文王节届千秋时维九月臣縻身侯度拜手王休三千臣同心永言华寿五百年生圣敬赞河清　　贺圣节表　　　　　　　　元李之绍宝历建元协重华之嘉运瑶光贯月开上圣之贞符盛德在秋昊天有命中
贺
恭惟皇帝陛下聪明稽古
孝友根心丕显文谟端拱岩廊之上达观新邑式均道里之中揆震宿之昌辰卜丰穰于今岁璇玑肇纪玉斗储祥臣等肃谨班联遥瞻粹穆宣昭鸿业载赓七月之诗耆定武功愿继万年之雅　　贺圣节表　　　　　　　　　邓文原天开景运笃有道之曾孙电绕神枢受介福于王母觚棱瑞霭阊阖胪传中
贺
恭惟皇帝陛下诞绍鸿图
丕承骏命至仁育物得秋而万宝成盛德在躬居所而众星拱当立经陈纪之始为施仁发政之规郊庙肇禋朝野胥乐臣等名叨玉署目极璇霄广文王有声之诗载歌律吕衍殷宗无逸之寿虔祝华嵩　　贺圣节表　　　　　　　　　　虞集春回正月律和舞凤之庭日浃芳旬瑞纪流虹之渚缛仪洊举治象更新中
贺
恭惟皇帝陛下盛德在躬
至仁育物紫微华盖焕乎经纬之为章朱草醴泉妙与生成而合化天开寿域人乐熙辰臣等弱翰无功清光有赫对扬休命丝纶缉黼黻之文歌颂永年简册载衣裳之治　　贺万寿节表　　　　　　　　明袁炜皇天昭特眷开贞元妙合之昌期圣主握灵图会历象希逢之奇数际中秋而臻诞节适同日而遇景躔应圣神永命之符洽臣庶齐天之祝恭惟皇上心涵太始道贯重元以日月为光以雨露为泽以雷霆为威二仪总归于阖辟以阴阳为瑞以四时为柄以星辰为纪万化咸属于纲维敬授人时顺五行而调六气钦若天道齐七政以叙九功甘雨屡祈而应祈灵贶昭孚于夏序太阳当食而不食庥祥迭现于朔辰信至德卓冠于无伦斯元机聿彰于旷世兹者律谐南吕瑞启上旬届震夙之期协休征之旦岁在酉而月亦在酉候正金衡诞轮丁而度亦轮丁光联玉纬电虹焕彩清秋耀毓圣之祥木火通明紫极注常生之照虽巧历莫穷其秘实上帝默运其枢自生民以来未有妙于今日惟圣人首出独能合乎先天是造化千百年之祯久储而始发我皇上亿万载之纪不占而有孚矣臣等叨列九曹欢逢二庆仰诞辰之创见知遐龄配二极以长存瞻景度之非常卜圣算后三光而难老集衣冠于万国共称北斗之觞率拜舞于千官永献南山之颂伏愿佩珍符而久视御玉历以常安格太清奠太宁显太平于有象敛万福享万禄弥昌万寿于无疆　　万寿光天颂
并
序
　　　　王用宾
　臣闻之周颂曰维天之命于穆不已易曰大哉干　元万物资始乃统天夫天者道之极也命者天之　令也干者天之性情也天道维默而一元流行赋　予万物至健不息此命之所以于穆不己也夫惟　圣人为天之宗子秉干御极体元居正是故惟天　为大惟圣人则之天命凝而天庥备矣万寿永绥　光被四表匪偶然也恭惟我皇上道同于穆妙契　重元至德允协于钦明神功熙洽于宇宙乃今嘉　靖四十五年岁在丙寅花甲周轮元阳会景兹者　八月十日乃我皇上虹流电绕之辰月建丁酉适　景度之旁临日值戊辰会景度之光续书曰天其　申命用休殆此谓欤臣庆协昌期辉瞻宸极谨拜　手稽首撰万寿光天颂一篇以表臣子欣跃之忱　焉颂曰大哉天乎干刚不息其静也专其动也直资始万物贯通四德运行无端变化靡测至哉道乎元之又元神机阐化妙用开先三辰朗耀四序推迁笃生圣人厥德惟全于烁我皇睿哲中启昭事重元夙皈元始体道法天膺符握纪恭己垂衣丕昭化理尧文炳焕舜孝光宣礼备乐和内修外攘百灵鉴格万姓昭明嘉祯毕至品物咸章统临五九历肇亿千丙寅岁建花甲运旋干支配合景命辉联丁火丙启卯木寅先于穆枢机干元绕会电绕虹流圣节聿届寿星司躔瑶精扬□庆洽神人嵩呼中外允也天子万寿无疆而昌而炽丕显其光其光伊何上孚穹苍仪璘并灿箕翼同芒穆穆我皇大明丽正功烜丰日道凝鼎命八极瞻依九穹协顺寿域弘开万邦嘉靖臣厕南铨恭瞻兆辰愚忱效祝颂辞载陈海流岳峙干健坤贞永光于天照耀枫宸
　圣寿部艺文二
诗
词
　　千秋节宴
并
序
　　　　　唐元宗
　令节肇开情兼感庆率题八韵以示群臣
