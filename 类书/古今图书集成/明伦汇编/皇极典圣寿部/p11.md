<!-- { "loadSidebar": true } -->
　　初七日巡抚四川等处地方提督军务兼理粮　　饷都察院右副都御史臣
年羹尧谨
　题为恭报微
臣
躬诣峨嵋仰祝
圣寿事钦惟我
皇上
　化洽虞琴
　瑞征禹范
　　播仁风于八表已绵历服无疆
　沛惠雨于九州更纪太平有象廑五十二载之宵　　衣旰食景命方申卜百千万世之日升月恒
天年周甲欢腾近甸童叟共乐夫康衢庆溢荒陬臣　　庶如游乎蓬岛福随川至愿切山呼臣
谨于三
　　月初七日会同提
臣
康泰学
臣
王诰率同布政
　　使
臣
宋致按察使
臣
沙木哈松茂道
臣
佟世禄
　　永宁道
臣
李我郊等躬诣峨嵋山伏虎寺卧云
　　庵两处择于本月十二日各建道场七昼夜恭　　祝万寿履三巴之胜境春满祇林诵千佛之名经香流　　贝叶山农志喜咸瞻南极之辉野老兴歌竞奏　　西池之曲伏愿　昌期□运
　宝箓呈符松柏冈陵窃俯躬以着颂
圣神文武敢骧首以扬休所有微
臣
起程日期理合
　　具
　题伏乞
皇上睿鉴施行四月初六日奉
旨该部知道
　　初八日宗人府奏请
皇上六旬大庆诸王大臣进贡饽饽桌子二百张饭　　桌子二百张奉旨
皇太后所用桌面朕所用桌面并内里所用桌俱交内　　饭房备办诸王大臣所进饽饽桌子饭桌子俱　　不必过二百张十七日朕进早膳后进城欲赏　　沿途各省耆庶人等赏赐之时着派出大人侍　　卫监看诸王亦各派出所属才干护卫官员监　　看赏赐　　初八日镇守湖广襄阳等处地方总兵官都督　　同知世袭二等阿达哈哈番臣
高其位谨
　题为恭报微
臣
敬赴武当庆祝
圣寿万年事钦惟我
皇上德合乾坤道隆尧舜兹逢三月十八日恭遇皇上六旬正诞臣
虔诚斋沐谨择于三月初八日自
　　谷城县起程躬诣武当启建醮坛率同官弁兵　　丁至诚叩祝圣寿绵长所有微
臣
起程日期理合恭疏题报以
闻四月十一日奉
旨该部知道
　　初九日巡抚河南等处地方提督军务兼理河　　道兵部右侍郎兼都察院右副都御史臣
鹿佑
　　谨
　题为恭报微
臣
赴嵩叩祝
圣寿无疆事钦惟我
皇上
　乾坤合德开天长地久之昌期
　圣智超伦综帝德王功之盛业仁民爱物尽携兆　　姓纳春台航海梯山咸仰众星拱北极濊泽诞　　敷于四海讴歌普遍于两河兹值　枢星绕电之辰正逢
　甲子方周之岁神人胥庆率土欢腾理宜恭设醮　　坛以迓景福敬詹三月初一日谷旦就嵩山中岳庙设坛延　　请僧道启建佑圣延龄道场
臣
因在闱监临先委署河南府事开封
　　府南河同知
臣
武登科盐捕同知
臣
吴元锦暂
　　司斋事虔诚叩祝今于三月初六日揭晓场务　　甫竣臣
于初八日率同布政使
臣
李苾按察使

臣
张伯琮驰赴嵩山斋宿醮坛稽首焚香与民
　　同庆伏愿
皇躬永固
帝德弥昌同日月之升恒九如常歌天保并山川之　　悠久万岁时听嵩呼所有微
臣
赴岳恭祝
万寿无疆日期理合恭疏具
　题伏乞
睿鉴施行四月初六日奉
旨该部知道
　　十一日大学士传
上谕各省绅士耆民为祝万寿来京者甚众恐礼部　　临期想不到尔等即预为传知废官举人监生　　生员耆老百姓于午门端门外一路指引　行礼之处倘行礼少有参差不齐不必苛求　　礼部谨奏为请旨事今岁恭逢
圣主六旬大庆各省绅衿士庶耆老并在京举贡生　　监耆老兵民等欢忭鼓舞均欲大庆行礼者不可胜数若不预行指与伊等行礼处　　恐参差不一相应于十八日令在　午门前仪仗末行礼人多分在
　端门外行礼再多复分在
　天安门外行礼酌量派
臣
部官鸿胪寺官指引行
　　礼可也为此谨
　奏
　　十一日提督山东等处学政右春坊右中允兼　　翰林院编修臣
陈恂谨
　题为恭逢
万寿共效嵩呼敬达舆情以伸下悃事据青州府属　　文武生员高延龄等呈称延龄等生际唐虞身　　居学校蒙我皇上德隆覆载寿考作人屡
颁广额之弘恩复
赐开科之旷典频年赈贷寒儒共被春温今岁蠲租　　下士咸登仁寿荷生成于沦肌浃髓安诵读于
舜日尧天兹于五十二年恭逢
圣诞昌期万年有祜伏惟沂山东镇素称灵异兹闻　　设坛建醮深惬舆情阖郡诸生佥愿随行拜舞　　共效无疆之祝伏乞转达等情到
臣
钦惟我
皇上治懋勋华德敷宇宙揆文奋武集千八百国之　　共球平地成天绵亿万斯年之历筭恭遇圣寿六旬甲子初周普天同庆臣
驻札青州境内沂
　　山即系东镇东方之镇于五行属木木号长生　　于四序为春春司发育沂山列在东方圣诞正当春月
臣
谨择于三月十二日为始虔祝九
　　日颂宝箓以比南山望瑶光而瞻北斗青阳日　　丽长施出震之功紫极流辉懋集乘干之福自　　今伊始年年庆万寿于升平以莫不增岁岁进九如于天保今据阖　　郡士子数百余人踊跃呼嵩情词恳挚不敢壅　　于上闻为此谨
　题四月初一日奉
旨该部知道
　　十一日镇守山东全省等处地方总兵官左都　　督臣
李雄谨
　题为恭报微
臣
率同兵民共赴蓬莱仙阁恭祝
圣寿无疆事钦惟我
皇上宵衣旰食膺图方五十二载禄位名寿锡祚自　　亿万千年臣
自莅任来向年恭值
皇上万寿俱同文武官弁在本城内万寿宫敬设　龙亭启坛建醮三昼夜序班行礼恭祝圣寿兹五十二年三月十八日欣遇
皇上六旬大庆正率土欢腾普天胥庆之时据登州　　府耆老兵民王嘉玉等又据臣
标中右水师营
　　马步兵丁王永年等呈称今遇
皇上六旬圣诞请启坛建醮恭祝
圣寿万年连名具呈前来惟是万寿宫规模基趾窄　　狭今阖城内外兵民纷纷云集人多地狭不足　　以肃观瞻谨择登州府水城之蓬莱阁臣
同本
　　城文武官弁暨百姓兵丁于十三日启建佑圣延龄道场九昼夜瞻海山而祝遐筭天庥永懋望日月以呼万年
帝道弥昌缘系兵民公祝欢跃舆情
臣
不敢壅于
上闻理合具题谨具题
知四月初二日奉
旨该部知道
　　十一日巡抚江西等处地方兼理军务都察院　　右副都御史加三级臣
佟国勷谨
　奏为谨报微
臣
赴庐山进香日期恭祝
圣寿无疆事钦惟我
皇上
　睿知聪明
　圣神文武
　盛德合乾坤而广运荡荡难名
　大业超今古以遐昭巍巍莫□
　宵衣旰食五十二载正遇昌期
　端拱垂裳亿万斯年长绵福祚际此
　尧天舜日欣逢
　电绕龙飞普天沐
帝泽之深共效三多封祝微
臣
荷
君恩之渥倍切
万寿嵩呼兹惟南康府星子县庐山高与天齐名标　　江右奉宸章之璀璨寺额
特赐秀峰颂
圣寿之光华石号旧呼华盖五老峰连庆云岫捧出　　五色祥光白鹿洞接欢喜岩浮来千重紫气春　　和景媚瞻灵岳万古之休征日升月恒逢圣人六旬之大庆臣
文闱事竣颂祝心虔谨择于二
　　月十二日自省起行恭诣庐山秀峰寺占吉十　　三日启建祝圣延龄道场九昼夜斋戒醮坛叩首焚香与民共庆　　伏愿　干行弥健
　坤厚永贞
天禄重申仙历循环于甲子
寿杯长捧仙灵拱极于春秋以莫不增亦孔之固则一人有庆九州万国处处颂有道之长而天子万年白叟黄童人人永无疆之祝矣所有微臣
　　起行日期相应
　奏报伏乞
皇上睿鉴施行四月初九日奉
旨该部知道
　　十一日巡抚广西等处地方提督军务兵部左　　侍郎兼都察院右副都御史臣
陈元龙谨
　题为微
臣
恭诣湘山无量寿佛道场启建经坛庆
　　祝
圣寿事钦惟我
皇上
　道德崇高
　治功巍焕
　健行不息与日月而同光
　悠久无疆□乾坤而永泰兹者三春令旦恭遇万寿齐年庆满寰区恩周海粤西虽地处天永而　　自城市以至村墟黄童白叟无不含哺鼓腹瞻舜日而乐尧天望
九重而呼
万岁
臣
等远羇职守不得随在
　廷诸臣抃舞叩首犬马之诚无由自展
臣
因俯顺
　　民情与文武大小各官捐俸重修全州湘山之　　无量寿佛古寺即于湘山之阳建造万寿行宫以为祝
圣之地于上年十一月内工竣经
臣
具疏题请
御书匾额在案兹当
圣诞届期
臣
谨于三月十一日起程前诣湘山就于
　　无量寿佛大殿启建
万寿经坛七日偕文武诸臣望
　阙叩头庆祝伏愿
　阳和浩荡千百国永沐恩波
　化日舒长亿万年常沾福泽
臣
无任踊跃欢忭之
　　至所有起程日期理合
　题报伏乞
皇上睿鉴施行谨具题
知四月十四日奉
旨该部知道
　　十二日礼部尚书
臣
赫硕色等谨
　题为礼仪事恭照康熙五十二年三月十八日万寿圣节行　庆贺礼仪注是日早
皇上卤簿大驾于
　太和殿前照常陈设
皇太后仪仗于
　宁寿门前陈设中和乐于檐下陈设丹陛乐于　宁寿门外南墙下两边陈设和硕亲王以下入八　　分公等内大臣侍卫及满汉大学士等俱穿朝　　服于　景运门外齐集礼部堂官以行礼时已至奏请皇上具礼服升辇礼部堂官前导由　景运门出王等以下入八分公等内大臣侍卫及　　满汉大学士等随至皇太后宫西角门
皇上降辇至
　宁寿门
皇上于
　宁寿门丹陛上东旁立王等以下公以上在　宁寿门外丹陛下立大臣侍卫等在仪仗末两旁　　立其未入八分公等文武各大臣官员在　午门外排立鸣赞官在　宁寿门丹陛上侧身立礼部堂官说与太监转奏　　请皇太后升座位
皇太后出宫作乐升
　宁寿宫座位后
皇上于
　宁寿门中间槛外正中立王等以下公以上于　宁寿门外丹陛下两旁分翼排立大臣侍卫等在　　仪仗末两旁排立听鸣赞官赞行三跪九叩头　　礼其未入八分公等文武各大臣官员在　午门外亦同随行礼此行礼时作乐监察御史在　宁寿门外丹陛下一处仪仗末一处　午门外一处视仪鸣赞官赞礼毕
皇上回原立处立礼部堂官说与太监转奏请皇太后还宫作乐皇太后还宫后
皇上还宫
皇上还宫后众皇子在月台上空角路两旁排立行　　三跪九叩头礼礼毕礼部堂官奏请皇上升中和殿内大臣侍卫内阁翰林院詹事府礼　　部都察院鸿胪寺官员引进不赞行三跪九叩　　头礼礼毕皇上升太和殿座位内銮仪卫鸣赞官赞鸣鞭鸣鞭　　三下听鸣赞官赞王公等率文武大臣官员进　表行礼行礼时作乐礼毕内銮仪卫鸣赞官赞鸣　　鞭鸣鞭三下皇上还宫作乐还宫后王公大臣官员各散谨具　奏闻
　　礼部仪制司为礼仪事恭照康熙五十二年三　　月十八日万寿圣节
皇上升太和殿受诸王大臣文武官员进表行庆贺　　礼所有仪注并一应事宜相应知会各衙门可　　也　　一咨都察院
　太和殿行礼时差监察御史照例视仪外
皇太后行礼时亦差监察御史于
　宁寿门外丹陛下一处仪仗末一处
　午门外一处视仪
　　一咨武备院于行礼处预备坐褥
　　一札顺天府府丞传示进
　表行礼生员于十八日在
　午门外齐集听鸿胪寺官指引行礼
　　一咨都察院转行五城传示进
　表行礼民人于十八日早在
　午门外齐集听鸿胪寺官指引行礼
　　一咨内务府预备行礼处铺设棕毯
　　一札钦天监行礼预备时辰香
