<!-- { "loadSidebar": true } -->
　永言配命
　后三光而不老格太清奠太宁丕显太平于有象　同二曜以贞恒敛万福享万禄弥昌万寿于无疆则三十六亿平等之居□跻西方极乐　　八万四千娑婆之境俱登无量寿天矣　　行人司衙门榜文
　　伏以
　天成地平八表际雍和之运
　星辉云烂万方逢熙□之春
　凝瑞霭于微垣合同轨同伦同文而益盛
　灿荣光于紫极萃多福多寿多子以全昌率土咸　　欢普天同庆钦惟皇帝陛下
　五德统符
　万龄开运
　经文纬武聿弘参赞之功
　内圣外王克建中和之极熏风违被仓箱屡庆丰　　年湛露常零蔀屋时歌大有万民乐利尽山陬　　海澨而并包九译梯航举凿齿雕题而丕冒奉　　共球者千八百国上轶夏商沐膏泽者五十二　　年远超尧舜廑睿虑于久安长治底民生于累洽重熙兹逢
圣寿之六旬适届春王之三月历无疆之甲子百福　　弥殷集万□之春秋一元复始得露泉于月馆　　瑞应丹丘获玉历于河岩祥分绛阙春风昼永　　辉煌万国衣冠南极宵明照耀九天阊阖臣等
　　久依
　覆载莫报
　高深班联紫气光中但祝万年以奉
天子身傍红云影里惟涤一心而叩
如来璇霄朗斗极之辉天回万象金殿拱慈云之座　　运协百灵嵩岳三呼声应华封之祝钧天九奏　　祥和韶舞之成伏愿　日月□恒
　乾坤同久
　瑶枢永握总元会运世之昌期
　景命常新兼唐虞夏殷之全历河山雨润年年竞　　献嘉禾海岳风清岁岁咸登瑞麦涂歌巷舞合　　鸠车竹马以偕欢泽媚山辉共啼鸟游鱼而咸　　若□三百有六旬六日苞符登千百世之文岁　　八千为一春一秋椿龄演亿万年之庆矣　　行人司司副臣
张光鏻行人
臣
阮士琦
臣
张崇
　　礼
臣
胡廷凤
臣
钱
臣
吴普
臣
褚泰
臣
王肃章

臣
李□尊等恭
祝
　　候补候选人员榜文
　　伏以
一人有庆九如之颂祝弥殷
万福攸同百尔之赓扬滋盛星流北斗乃
圣王降诞之征极曜南天实
元后寿昌之应奉无私而成化遍九有以敷恩钦惟　　我皇上
　得一以贞
　兼三而治
　健行不息光昭干象于中天
　悠久无疆永布阳春于六合传心绍世立本应图　　德无不全册难尽载至若慈宁侍问诚心尽色笑之欢
徽号尊崇承意在形声之表回澜效顺已平地而成天　　蔀屋周恩载省方而问俗敦崇正学黉序增光　　弘奖群材棘闱重启契精一之授受洞见羹墙　　□六艺之芳华诞登道岸云书绚彩散绮成霞　　墨迹飞烟余光射斗萃凤阁鸾台之彦抽金函　　石室之藏咳唾宫商身言律度日星□曜八埏　　自烂乎干文金石相宣万里普传乎天籁雕题穷发共照光　　辉海澨山陬咸承覆露周咨物力同悉时艰万　　姓倾心四方乐业丰年屡兆斗米且贱于三钱　　神听终和祀典将通乎八蜡盛德大业巍巍皇　　皇伟烈丰功绵绵翼翼是以休征云集泰运日　　隆上则景星庆云下则河清海晏乃者弘开寿域蓂阶之历数方隆绵历昌期天步之祯祥最远　　三阳布暖万类敷荣普天称仁寿于尧年寰海　　颂灵长于舜日臣
等久叨
天眷初问云程敬献泰阶
万寿之图允符
圣主历年之数字中蝌蚪挟日月以腾辉笔下蛟龙　　共风云而来会涓涘未报敢云拜献之先资浩　　荡难名莫罄生成之大德用诹谷旦爰集羽流　　宣宝诰于广场迓玉清于上界波回太液添海　　屋之仙筹乐奏云璈集瑶池之法驾光耀金仙　　之座香浮玉殿之烟朝野欢呼人天抃舞春生　　北阙葆一气之元和日丽东华荐三灵之茂祉　　伏愿　如日初升
　与天齐寿紫芝黄鹤永延
帝祉于无穷旦月卿云常见
天颜之有喜从此五风十雨草木长春行见九域八　　纮神人胥庆梯山航海群瞻凤历之悠长天府　　神京永奠鸿基于巩固矣　　候补员外郎
臣
汪锡龄
臣
李维均等候选员外
　　郎
臣
高浚等候补主事
臣
胡增耀
臣
陈沂震等
　　候选主事
臣
梁锡珩
臣
赵继抃等候选内阁中
　　书应升
臣
陈学良等候选中行评博
臣
汪枢
臣

　　阮体干等候补中书
臣
刘自洁
臣
朱齐名等候
　　补鸿胪寺寺丞鸣赞
臣
陈谟
臣
周李等候选国
　　子监典簿
臣
乐凤仪
臣
梁德兼等候选兵马司
　　副指挥
臣
程鹤龄
臣
沈允升等候选翰林院孔
　　目
臣
邓繁禧等原任布政司
臣
张圣猷候补参
　　议道
臣
靳治齐候补道府
臣
汪清候补知府
臣

　　张国桢
臣
王景灏等新授知府
臣
高铃候补同
　　知
臣
汪襄国
臣
汪泰来等候选同知
臣
戴晋
臣

　　耿鳞奇等新授知州
臣
郜超候补知州
臣
卓士
　　杰
臣
邵棠怡等新授通判
臣
周溥候补通判
臣

　　黄明德
臣
王继华等候选通判
臣
高其伦
臣
陈
　　世增新授知县
臣
陶元运
臣
齐方起候补知县

臣
周元恺
臣
吴振武等候选知县
臣
冯景夏
臣

　　蔡文等新授教谕
臣
朱齐年候补教谕
臣
胡文
　　元候选教谕
臣
丛澐等候选训导
臣
张无咎等
　　新授布政司理问
臣
黄炜候选布政司经历等
　　缺
臣
黄国楹
臣
王宗城等候补州同
臣
陈元容
　　候选州同
臣
周元鼎
臣
许文龄候补州判
臣
戴
　　埙等候选州判
臣
陈仕
臣
汪愈等候选府经历

臣
冯开成等新授县丞
臣
冯迪等候补县丞应
　　升
臣
张相柱候补县丞
臣
徐廷垣
臣
周文隆等
　　候选县丞
臣
缪錞
臣
张大成等候选府知事
臣

　　罗国禔恭
祝
　　京城正阳门各巷各行士民商贾榜文
　　伏以
圣朝调玉烛祥昭有道之符
皇鼎固金瓯兆启无疆之历
　恩□地天而迭被化普八纮
　筹添日月以俱长光凝五位灿红云于雉尾毕腾　　率土之呼嵩瞻紫气于螭头益起康衢之击壤　　讴歌莫罄蹈舞难扬臣
民
等伏闻兴王履泰当
　　五百之昌期仁主乘干绵十千之宝祚勋华递　　接深仁普播于万方谟烈相承厚泽覃敷于九　　出作入息俗尚清嘉鼓腹含哺民风于变是　　知臻上理无惭上哲更识有大德必享大年华　　渚流虹最着高辛之瑞瑶枢绕电聿传蒲阪之　　祥封人献祝以三多箕子衍畴于五福盖人登　　□席既统四海之家以为家而诗咏冈陵自合　　万民之寿而皆寿钦惟皇帝陛下
　道配干元
　道符坤厚
　政勤宵旰俨天步以雍雍
　治洽堂廉奉帝衷之翼翼体
天地好生之德遐迩叨未有殊恩承
祖宗忠厚之传中外邀非常旷典
　青坛主鬯契明旦于穆清
　兰殿称觞勤凊温于定省
　接尧舜禹汤执中之统绪洵咸五以登三
　印关闽洛理学之渊源果外王而内圣或丹黄　　载籍标大义于纲目之书或甲乙陈编赐御评于古今之集发皇万象铸史镕经辉映三才　　左宜右有天章璀璨缀金科玉律于毫端
宸翰敷华惊凤翥鸾回于字里
　书十行而官方士习训寓劝惩
　筹万姓而农事女红图详耕织
仁人无敌天威快三孽之驱除
王者有征神武欣九边之底定荡平绝域声灵腾出　　日之乡煦育泰阶德教讫无雷之国梯山航海　　辟从来未辟之封疆渐义摩仁兴亘古难兴之　　礼乐致百灵之效顺看四渎之呈祥犹复南阅河工东封泰岱总冀敷天得所不惮巡行更欣匝地沾恩　　屡邀时迈迩者下蠲租之明诏务盖藏于耕九余三开造士之宏科俾汇萃于　　拔十得五征徭概免历三载而一周乡会□行　　阅十年而再举在我后大沛弘恩于八极秀朴欢腾惟吾民欲聚纯嘏于一人炽昌颂起乃推崇未及于万一而谦让已至于　　再三屡却徽称益彰
冲德
圣不自圣讵惟媲迹于神尧安益图安遂已齐年于　　太昊恭逢圣诞欣际嘉辰福禄兼隆共庆六旬之初度尊亲未　　艾实为万岁之始基佳气云蒸启九天之阊阖欢声雷动集　　万国之衣冠溥湛露于彤阶酒斟百福回祥风　　于紫陌觞进九霞莺啭上林宛转和钧天之奏　　凤鸣阿阁翩跹觇盛世之仪披文锦之衣麻姑　　擘其麟脯乘彩云之辇王母奉以蟠桃日之升　　月之恒鹭序鹓班齐上南山之鹤筭天同长地　　同久黄童皓叟竞献北阙之兕觥
臣
民
等属在编氓幸沾遍德游日中之
　　市愿受一廛通
　辇下之财互交百货地称
帝里跻荡平正直之休风居隶
皇都沐累洽雍熙之雅化凡我小民之乐业皆赖圣主之鸿恩家庆升平夙矢瞻依之切典隆　朝贺弥深颂祷之私用申向日之寅衷敬祝齐天　　之上寿光摇宝炬华灯开太液之莲曲度霓裳法部按　　云门之节更涓吉日肃布净坛诵宝诰于金绳　　无微不格阐梵音于瑶笈有感皆通俯鉴吾侪　　报效之涓埃永增哲后凝厘之悠久伏愿
　寿域宏开
