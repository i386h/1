<!-- { "loadSidebar": true } -->
　　一大同右卫驻防八旗满洲蒙古拨什库三百　　八十四名披甲兵二千六百二十名铁匠一百　　一十二名蒙古拨什库兵一千三百四十三名　　随兵一十六名永吃饷银闲散老人一名　　共赏银六万五千八百八十两　　一陕西西安驻防八旗满洲蒙古汉军小拨什　　库前锋壮大五百三十六名披甲兵六千四百　　六十四名又川陕总督亲随满洲披甲四十名　　共赏银八万七千六百九十六两　　一广东驻防八旗小拨什库三百二十名披甲　　兵二千六百八十名炮手二十四名弓匠一十　　六名　　共赏银三万八千三百四两
　　三月十八日
万寿大庆特颁
恩诏钦恤刑狱肆赦天下凡一应罪犯分别减等宽　　宥有差颁诏后
上谕三法司立释罪犯
　　图记
　　自
　畅春园至西直门臣民建棚庆祝者凡十有九所　　为记八　　由
　畅春园花洞迤东过双闸至宫门前直南五色锦　　缯大彩墙一座结万寿无疆四字左右大彩坊　　各一过小东门东偏有寺曰清梵　诸皇子于内建
万寿经坛直坛演剧彩台一旛竿二寺外结大彩坊　　一有联曰普天共效三多祝大地齐呼万岁声　　左右彩坊一坊外鼓亭各一先是有　干清宫太监等亦于清梵寺建
万寿经坛寺前结彩坊坊外夹道为彩廊各八楹中　　悬百老图南头仍蔽以横坊既　诸王经坛建乃撤所设于西厂今图兼仍其旧也　　由清梵寺前径南稍折而东曰太平庄为直隶　　九府臣民庆祝界道旁有通州进鱼回民百余　　人陈鱼于道左稍前过街大彩坊一进坊左右　　鼓亭一又前路左演剧彩台一台前有淮扬徐　　沿河耆民及河兵千余人建黄帐彩坊（上书　圣驾临　　视河工指示方略小民丰衣足食感戴　天恩等语）前列万寿亭左右旗仗宫灯黄伞中陈进
上袍帽及土宜食物又前路右有漕运旗丁数百人　　庆祝陈设与淮扬耆民同又前夹路彩廊左为　　耕图右为织图用绢为田夫红女按农桑事次　　第各录御制诗一篇凡四十楹又前路左竹式演剧台一木　　质而竹理又前折而南为葡萄长亭以绿彩为　　葡萄横荫数亩中设御座旁翼以百蝶小轩外周以花篱前有小桥过桥　　稍折而东路右连像歌台一歌始北方以童子　　结束歌甘凉西音佐以弦索过台为小关帝庙　　有膳房诸臣庆祝经坛庙前为龙棚棚前有彩　　坊曰寿齐天地坊左右为鼓亭循鼓亭折而前　　过街彩坊二左曰鸾翔凤翥右曰日升月恒前　　立表棚一旛竿五出日升月恒坊路右演剧彩　　台一稍前路左有庵曰兴隆有算法人员庆祝　　经坛庵前灯坊一坊有联曰百生逢此日万寿　　愿齐天坊左右灯楼各一直坊路右表棚一旛　　竿三又前为节节高歌台节节高以童子结束　　耸立人肩从高歌舞颇类连像尤加恢诡云又　　前连像歌台一路左雕木演剧台一前接杏花　　林周遭花阑六十丈内十番平台一颜曰清音　　长草亭一曰酒市方草亭一曰松峰六角草亭　　一曰团瓢右前路右有原任包衣昂邦马武同　　弟李荣保庆祝龙棚前建彩坊有经坛
在通慧寺
又前
　　路右有庙曰皇庄关帝庙庙旁为松亭又前松　　墙百余丈路左鳌山重台一座高四丈五尺周　　二十一丈下演剧上节节高歌台前为牡丹圃　　圃下为荷池池底以板为之清波潆洄锦鳞翔　　泳台后石山矗起林木蔚然皆缯茧结撰者又　　前为直隶臣民接驾处路左有坊曰多士嵩呼路右有坊曰老人华祝　　又前为万寿宝阁阁三层高五丈五尺绝巨丽阁前有彩坊　　曰日华云烂坊左右为彩屏屏下彩狮六各高　　丈有二尺直坊路右大彩墙一座结天子万年四字墙左表棚一又前有包衣人邓光干　　张鼎升庆祝龙棚棚外旛竿二左右鼓亭前立　　彩坊曰万年有道坊下有彩桥过桥旛竿四又　　前路右演剧彩台一鼓亭二又前夹道彩坊二　　右坊曰万国咸宁自太平庄至此夹道灯墙彩　　廊曲折凡三里　　经万国咸宁坊稍前有彩坊曰民和年丰进坊　　为苏州臣民庆祝界坊左鼓亭一路右有演剧　　□台曰云中天乐台脊□结衢歌巷舞四字又　　前为皇棚彩帘四映周为黄幔三层下绕以朱栏中设御座座旁大理石屏二后设红哆啰呢幔金书九如　　诗棚后辟小轩五楹陈设文玩盆花左右园林　　小景曲廊横亘竟左有松亭曰云生松栋竟右　　有柏亭曰翠柏长春亭外杂植桃李掩映飞动　　前建大彩坊曰圣寿同天有联曰万年人庆长　　生节三月天开四海春坊左右为灯廊中设庆　　祝表屏坊前有耆老贡献土物百盘坊下彩桥　　一左右小红桥二过彩桥路右大彩墙一座广　　四丈彩结大寿字五左右为抱角灯棚又前路　　右有演剧□台曰万国欢心台脊□结民安物　　阜四字直台路左为耆老接驾棚前设
龙亭御仗旗伞后张百寿黄幔长三丈绣寿字百图　　中御辇直
皇棚前羽葆翠华照曜云日臣民皆跪衣冠万众鱼　　鳞相切弥望无际耆老执爵上万岁寿
天颜有喜又前过街彩坊一曰四海升平坊右鼓亭　　一自民和年丰坊至此夹道彩廊四百楹花槛　　灯墙缤纷浩闹计长一里半　　过四海升平坊为江南江常等十三府庆祝界　　路右有候选候补官员建黄棚一内设万寿图屏金书寿字各体者万左右鼓亭各一又前　　路左为松江府在籍诸臣及耆民庆祝皇棚一座左右彩廊直棚路右为表棚又前夹路彩　　坊二左曰六合同春右曰万年一统又前路右　　为演剧彩台又前为小景□亭亭前为花篱骇　　绿纷红蔓延二十余丈又前路左为十三府庆　　祝皇棚中设
御座前陈古鼎蟠桃长生花万民宴万民衣左右彩　　廊木施陛楯右平左高数尺棚前大彩坊曰　　天子万寿有联曰皇极建而岁月日时无易圣　　德大而禄位名寿□隆棚左右松柏亭各一花　　架四外周以彩廊廊外左右鼓亭直坊路右为　　表棚棚左右灯楼各一又前路右演剧台一又　　前夹道彩坊二左曰舜日光华右曰尧天浩荡　　径两坊间折而东路左有庵曰百祥自四海升　　平坊至此灯廊花槛数百楹红桥二十一花树　　数百计长一里半　　百祥庵前有彩坊曰敷天湛露过坊为浙江臣　　民庆祝界坊左有通州坐粮厅庆祝龙亭设大鼎一龙烛二烛长丈又前有通漕七省旗　　丁陈设庆祝龙亭香亭又有一统万年清亭万年清草名高尺余　　叶菁葱可爱四时不雕一名千年运又前有过　　街彩坊曰天长地久过坊路右演剧彩台一又　　前有过街彩坊曰皇州春色过坊路右有扮演　　故事台演海上群仙又前有过街彩坊曰万寿　　同天过坊路左为皇棚颜曰太和元气中设
御座旁引两廊杂陈古玩廊外左右鼓亭前建彩坊　　曰瑞现星枢直坊路右灯棚一棚左右故事台　　二左三星右五老又前有过街坊曰海晏河清　　过坊路左为浙江耆民接驾棚又前路右故事台一演瑶池仙乐又前有四角　　击壤亭中设玻璃屏书击壤颂又前有过街彩　　坊曰一人有庆过坊稍折而东路右有庙曰茶　　棚关帝庙庙前为江宁苏州杭州三织造庆祝　　经棚棚前有彩坊曰圣寿天齐左右为鼓亭直　　坊路右为表棚又前路左有彩坊曰瑞□青阳　　过街彩坊曰增辉紫极过坊路左有演剧彩台　　曰万国讴歌又前香亭一夹道鼓亭二自百祥　　庵至此曲槛花廊计长一里半　　由茶棚关帝庙东行有过街彩坊曰万福攸同　　进坊为福建山东江西河南广东广西六省臣　　民庆祝界路左为耆老接驾棚路右演剧彩台一又前路左木龙亭一亭八角　　前柱金龙对蟠鳞爪腾樱飞动中设御座左右灯廊双引前辟卷棚五楹棚前有大彩坊　　高三丈余木干彩章流苏璎珞藻绣纶连下接　　于地颜曰万寿有联曰两地参天日月冈陵开　　寿域锡畴敛福凤麟河岳献祯符匾联皆铜质　　洗磨如镜光闪烁夺目丽日烛之不可迫视坊　　下彩狮二尤狰狞亭左右各辟小园花阑周数　　亩圜曲径杳窱相通牡丹荼丁香桃李诸　　名花森发条竖各建小轩珠灯密布与花柳映　　发争妍出花阑由万寿坊前过小桥直坊路右为表栅棚左右鼓亭各　　一又前路右有重楼曰金声玉振上悬名灯下　　奏十番清乐又前松亭一亭下三面周以花阑　　又前路左有彩坊曰厚德无疆又前路左八角　　演剧台一有联曰天乐动南熏彩凤高临青玉　　案瑶池供寿酒彤云轻护紫霞杯路右六角演　　剧台一又前路左牡丹棚一路右柏亭一又前　　路左有灯楼曰光被四表过楼稍折而东地名　　大柳树有古柳一株万丝拂空垂荫盈亩自万　　福攸同坊至此彩廊数百楹间以荔墙绣错绮　　分计长三里　　过大柳树有过街彩坊曰风动时雍进坊为四　　川陕西山西湖广贵州云南六省臣民庆祝界　　路左五彩重台一上以绢制群仙下陈设古玩　　过台稍折而南有彩坊曰羲轩风景路左有彩　　坊曰德洋恩溥又前路左柏亭一路右□亭一　　又前路左有灯楼曰万物皆春路右演剧台一　　又前路左为皇棚棚据高地俯视平畴澶漫靡迤陛楯郁律历级　　而上三阶重轩镂槛文干霄蔽日中设御座前列粔籹如寿桃者数千棚外大彩坊曰万邦　　惟庆有联曰天申命用休四方来贺皇建其有　　极万福攸同左右鼓亭一直坊彩桥一桥三洞　　经以彩阑雁翅参差望之屹然如偃月垂虹蜿　　蜑数丈观者讶为神速盖木质施以丹绘俨然　　石梁也棚左右龙旗二竿绝高缥缈拂霄汉直　　坊路右十番彩台一台前表棚一又前路左有　　灯楼曰光华复旦又前有演剧彩台曰钧天广　　乐又前夹道彩坊二左曰三台玉烛右曰八表　　金瓯又前有清音台曰万籁和鸣又前有过街　　彩坊曰华渚神光出坊有寺曰慈献自大柳树　　至此彩廊数百楹绣栭云楣曲折参差长三里　　过慈献寺有寺曰隆昌有长芦众商人于寺前　　建庆祝皇棚棚前有彩坊曰万年景运直坊为榜棚棚左右　　鼓亭一又前路右故事台一演木公金母诸仙　　又前路左节节高歌台一又前路右为小花园　　园中六角亭一又前夹道演剧台二鼓亭二过　　亭彩坊二左曰六龙时御右曰天地同春又前　　路左有寺曰广通有五旗　诸王建庆祝经坛于内寺前彩坊三中曰德配干　　坤左曰寿同悠久右曰福□升恒左右折而前　　过街彩坊各一右坊外路右为　诸王接
驾处直中坊路右榜棚一旛竿五棚后迤右演剧彩　　台一又前路左有庙曰天仙过天仙庙为真武　　庙有巡捕三营将校建庆祝经坛于内庙前为龙亭亭中以童子演八仙陈蓬瀛仙乐左右彩坊一　　左曰万年玉历右曰三祝华封直亭有彩坊曰　　悠久无疆稍前有庵曰五圣庵旁榜棚一又前　　路左有演剧彩台曰万年欢又前路右有西直　　门市民建彩坊曰共乐尧天径南有彩坊曰天　　子万福近坊折而东有彩坊曰万年景福（有经坛在　　元静观）
出坊过石桥有过街大彩坊曰普天同庆
　　过坊进西直门有过街大彩坊曰万国来朝则　　皆提督九门步军统领臣
隆俄多所建也图中
　大驾卤簿始于此迤夹道直接太平庄
　　自西直门至
