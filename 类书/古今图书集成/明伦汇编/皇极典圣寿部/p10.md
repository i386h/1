<!-- { "loadSidebar": true } -->
六旬抚御之昌期正乃万年历数之伊始□太平之　　盛事颂圣寿之无疆兹据通省绅衿商士兵民合词公报竖　　建万寿碑亭以继九如之祝永垂颂祷之区等情到臣
　　据此钦惟我
皇上
　治隆今古
　德迈唐虞
　化育同天启仁寿无疆之域
　恩膏匝地开圣神有道之长欣逢五十二年之　昌期恭遇六旬万寿之初度普天同庆率土腾欢据此舆情恳　　切臣
不敢壅于
上闻谨
　题请
旨三月初二日奉
旨碑亭不必建造已有旨了该部知道
　　初九日顺天及各省布政司
万寿科乡试礼部先期按道里远近请差主考上以次遣官分典试事　　十一日巡抚山东等处地方督理营田兼理军　　务都察院右副都御史臣
蒋陈锡谨
　题为恭报微
臣
择吉前赴泰山进香恭祝
万寿事钦惟我
皇上
　学贯三才
　功高千古
　作君作师沛恩膏者千八百国
　得名得寿巩盘石者亿万斯年
　厚德深仁远迈乎商周虞夏
　文谟武烈弘敷于南朔东西民思
帝泽之隆普天嵩祝
臣
荷
君恩之重率土山呼兹当
万寿开科大典
臣
俟监临文闱事竣择于三月十一
　　日自省起行恭诣泰山岳庙十三日熏坛十四　　日至二十二日圆满九昼夜功德臣
即于泰山
　　嵩呼
万寿伏愿
天行弥健
圣历常新自京师以至九垓处处乐
皇仁之高厚由六旬以臻万岁年年庆
圣寿于无疆矣所有微
臣
择吉起程日期相应
　题报伏乞
皇上睿鉴施行三月初五日奉
旨该部知道
　　十九日镇守广西左江等处地方副将管总兵　　官事臣
赵廷栋谨
　奏为恭报微
臣
赴全庆祝
万寿无疆事钦惟我
皇上聪明睿知文武圣神德迈百王治隆千古声教　　遐敷处处蒙庥咸享升平之福恩膏普被人人　　乐业共游仁寿之天业广功高道隆德备诚旷　　代所无于今为烈者也康熙五十二年三月十　　八日恭遇我皇上六旬圣诞普天称庆率土欢呼
臣
不获与在
　廷诸臣随班拜舞谨于二月十九日自南宁府起　　程前赴全州同文武诸臣于新建万寿宫内启建祝
圣延龄醮坛斋沐叩首庆祝
万寿无疆所有微
臣
赴全日期理合
　题报四月初六日奉
旨该部知道
　　二十一日戊辰礼刑二部以三月恭遇
万寿六旬大庆请如直抚赵弘燮所奏一月内不理　　刑名每十年一举永着为例上从之
　　二十六日镇守河南河北等处地方副将管总　　兵官事降一级留任臣
冯君洗谨
　题为恭报微
臣
赴岳庆祝
万寿事恭遇
皇上六旬正诞普天同庆万国欢呼
臣
谨会同河南
　　巡抚
臣
鹿佑在于嵩岳设坛建醮率领军民人
　　等颂祝
高深仰南山而听嵩呼望北极以申华祝卿云拥　玉座而腾辉笙吹洛浦旭日映　微垣以交晃香绕华筵伏愿
圣寿齐天八千岁之庄椿同茂
遐龄如岱亿万年之玉烛长调
臣
于二月二十六日
　　自怀庆起身前赴嵩岳谨将离署日期
　题报伏乞
睿鉴施行四月初五日奉
旨该部知道
　　二十七日巡抚山西太原等处地方提督雁门　　等关军务兼理云镇都察院右副都御史臣苏
　　克济谨
　奏为恭谢
天恩事切
臣
一介庸愚荷蒙
圣恩简畀晋抚身任地方久远
　阙廷幸逢
皇上六旬大庆
臣
疏请
陛见钦承
俞旨准
臣
来京
臣
于去岁封印日星驰北上十二月
　　二十六日到
　京即在景山前恭请
圣安跪瞻
天颜欢忭何极至二月初七日随
驾行围荷蒙
特赐
亲骑良马并哈密瓜等物又奉
谕旨着
臣
跟随看视水围至段村地方即于
御座船内召见跪聆
圣训谆摰令
臣
有所遵循十七日
臣
在船上跪送
圣驾又蒙
皇上命
臣
将船紧靠
　龙舟
温纶下及复蒙
赏赐御食珍奇
臣
何人斯膺此格外
殊恩即捐糜顶踵奚能仰报
高深惟有益加惕励不负
圣主之洪仁于万一耳兹
臣
于二月二十二日回署
　　即于二十六日肃秉虔诚驰往五台恒山于三　　月初一日为始建醮讽经一月圆满率同官民　　拈香叩首以庆万寿同天地无疆永祝
圣龄与冈陵□久理合一并
　奏闻伏乞
皇上睿鉴施行三月初九日奉
旨该部知道
　　二十九日丁丑
上以直省臣民来京庆祝
万寿者人数繁多谷值腾贵
命吏部尚书管仓场事富宁安等发京仓米石减价　　平粜自三月初一日至于三十日本年三月十　　八日恭遇圣寿六旬九州万国以迄蕃卫遐荒之地凡含抱血　　气禀受正朔者莫不鼓舞欢忭嬉游太平自冬　　及春远近趋赴　京师百道□集都城内外衢弄填塞至车马不能　　通行二月二十九日奉上谕谕吏部尚书管仓场事富宁安户部左侍郎塔　　进泰右侍郎噶敏图朕今日自畅春园来询问　　米价云比往年稍贵缘今岁天下各省人民来　　集者甚多米价故较往年翔贵现今仓内米数　　充足先发一万石照时值减粜则来集人民可　　以贱价得米而京城米石又得盈余于民生大　　有裨益若一万石不敷再发一万石粜卖亦止　　需米二万石而已尔等将价值定议具奏即发　　米自明日初一日粜起至月终止特谕　　三月初一日大学士王掞等传
旨问各省老人有多少在京各省现任京官于十二　　日咨送内阁典籍厅查明启奏　　初一日都城内外臣民祝厘各从其班不下百　　余所其自西直门至　畅春园二十里直省耆庶夹道营构雕镂绮绣为　　楼台亭榭之属宛然天成驾以飞梁中绝驰道　　每数百步恭设御幄臣民会迎
法驾各从其乡左右如雁行前后如鱼贯往来纵观　　饮食宴乐　诸王贝勒以下出入止呵殿八旗添设巡侥员役　　以修火禁诘游民之斗嚣陵扰于道者其余郊　　圻远近选胜祝厘之地不可胜数俱于初一日　　始天下人民所在酺乐亦于是日始也　　三月初二日己卯
上谕王贝勒大臣九卿詹事科道曰朕昨进京见各　　处为朕六十寿庆贺保安祈福祝延者不计其　　数朕实凉德自觉愧汗从来帝王之治天下罔　　不以民生为念若为一己之私即不能扩而充　　之矣朕若先知必令止之今已成矣难毁众志　　夜来思之达旦朕所以为天下万国苍生之主　　者万姓安即朕之安天下福即朕之福若能祈　　祷雨旸时若家给人足则朕安寝饱食可以却　　病延年此朕之求福非有妄想也传之各处凡　　有祝延者必求雨旸时若万邦咸宁为先朕已　　老矣有若无实若虚夙夜匪懈履薄临深之念　　与日俱增岂敢自有满假乎　　初二日提督广西总兵官左都督
臣
张朝午谨
　奏为庆祝
圣寿恭报微
臣
赴全日期事钦惟我
皇上功德迈古仁寿同天普庆寰区效灵川岳粤西　　全州湘山寺供奉无量寿佛真身历今数千年　　边方士民欣逢圣天子六旬正诞靡不欢欣忭舞吁请抚臣陈元龙　　重新寿佛殿宇建造万寿行宫
臣
同镇臣赵廷栋亦捐俸协修工程告竣
　　正届
圣寿诞辰
臣
于三月初二日率属员自柳州起程前
　　赴湘山寺叩贺
圣诞虔设无量寿佛经坛祷祝
皇上茂膺嘉瑞衍亿万年禄位名寿之长永荷天庥受千百国绅士军民之庆臣
无任欢忭之至所
　　有赴全日期理合
　题报四月初九日奉
旨该部知道
　　初六日礼部尚书
臣
赫硕色等谨
　题为恭逢
仁寿昌期吁请举行
　大典以迓神贶以慰舆情事钦惟我
皇上冠百王而首出抚万国以咸宁久道化成无逸　　作所敬天法
祖朝干夕惕者五十二年
圣德神功慕义怀仁者千万余国用是
苍穹垂佑寿福兼隆考之前古孰能媲美前于五十年　　欣逢泰运诸王大臣会同恳乞皇上升殿受贺新撰
　表文恭进岁以为常等因具题蒙
皇上俯念公疏奏陈情词恳切如所请行舆情欢忭　　得遂微忱今恭逢圣主六旬大庆臣民尢深鼓舞中外更属欢腾群欲　　抒瞻云就日之思效华祝嵩呼之盛爱戴颂祝　　倍胜于前查每遇万寿圣节致祭
太庙后殿真武庙东岳庙城隍庙今岁大庆非比常年　　除例祭外伏恳特遣大臣告祀
天
地
太庙
社稷祝文由翰林院撰拟其开列遣官恭设祀品等　　项太常寺照例备办至十八日万寿正诞伏乞
皇上升太和殿受诸王贝勒内外臣工军民耆老等　　拜　表庆贺
　表文由内阁撰拟恭候
命下遵行嗣后每遇十年着以为常用昭
天
祖神灵保佑申命之意并慰薄海内外尊亲爱戴之诚　　则亿万年永享升平千百国长祝仁寿矣
臣
等谨拜首稽首无任踊跃欢忭之至为此
　　谨题伏候
敕旨初八日奉
旨是
　　初六日癸未
皇上允礼臣请于
万寿节前一日遣官告祭
天
地
太庙
社稷
　　太常寺谨
　奏为恭逢
仁寿昌期吁请举行大典以迓神贶以慰舆情事准　　礼部文称每遇万寿圣节致祭
太庙后殿真武庙东岳庙城隍庙今岁
圣主六旬大庆非比常年除例祭外伏恳告祭天地
太庙
社稷祝文由翰林院撰拟其开列遣官恭设祀品等　　项太常寺照例备办等因具题奉旨是钦此钦遵到寺相应于
万寿圣节前期十七日告祭
天坛
地坛
太庙
社稷坛祝文由内阁恭捧赍送四处应各
遣大臣一员行礼为此请
旨康熙五十二年三月十二日折子启奏本日奉旨天坛遣崇古礼行礼
地坛遣汪吾礼行礼
太庙遣富宁安行礼
社稷坛遣赫硕色行礼
　　三月初六日提督四川等处总兵官副将世袭　　拖沙喇哈番臣
康泰谨
　题为恭报微
臣
亲赴峨嵋庆祝
万寿事康熙五十二年三月十八日恭逢我
皇上六旬万寿普天同庆
臣
受
恩深重祇缘初莅四川僻处边隅不获入
觐随班庆祝惟有会同抚
臣
年羹尧学
臣
王诰帅领
　　所属副将
臣
王之俊
臣
李元洙参将
臣
赵琏
臣

　　马元等齐赴峨嵋山虔诚诵经七昼夜庆祝万寿于无疆少尽微臣
之愚愿耳
臣
谨于三月初六
　　日自成都起程所有微
臣
起程日期理合缮疏
　题报伏乞
皇上睿鉴施行四月初六日奉
旨该部知道

　圣寿部汇考四
皇清二
　　康熙五十二年
万寿盛典初集康熙五十二年三月初七日巡抚偏　　沅等处地方提督军务兼理粮饷都察院右副　　都御史臣
潘宗洛谨
　题为恭报微
臣
亲率属员士民赴岳庆祝
万寿起程日期仰祈
睿鉴事恭遇我
皇上六旬万寿良辰海内臣庶受
恩既久颂祷愈殷值此化日舒长苍生乐业湖南百　　姓扶老携幼捧香朝岳愿我皇上万万岁络绎在途嵩呼动地至于土司苗猺爱　　戴真诚闻亦赴岳庆祝臣
谨于本月初七日由
　　长沙起程前诣南岳庙斋戒竭诚率属员士民　　登祝融最高之峰祈圣主无疆之寿亿万生灵众愿佥同山川神祇昭假　　协应神人既和天休滋至我皇上承受
皇天上帝眷顾景命永与干象同长坤仪□久此乃自　　然之理必得之符也臣
同城司道等官除委令
　　按察使
臣
王朝恩率地方文武官员仍在长沙
　　城内醮坛行礼外其布政使
臣
阿琳驿盐粮道
　　副使
臣
侯恽俱随
臣
前诣岳庙行礼所有微
臣

　　赴岳庆祝
万寿起程日期理合题报谨具题
知四月初六日奉
旨该部知道
