<!-- { "loadSidebar": true } -->
按宋史英宗本纪英宗濮安懿王允让第十三子母曰仙游县君任氏明道元年正月三日生于宣平坊第初王梦两龙与日并堕以衣承之及帝生赤光满室或见黄龙游光中嘉佑八年夏四月壬申帝嗣皇帝位八月癸巳以生日为寿圣节　按礼志英宗以正月三日为寿圣节礼官奏故事圣节上寿亲王枢密于长春殿宰臣百官于崇德殿天圣谅暗皆于崇政殿于是紫宸上寿群臣升殿间饮献一觞而退又一日赐宴于锡庆院按上寿拜舞记紫宸殿上寿三十三拜三舞蹈初面西立合门进班齐牌上升座鸣鞭禁卫起居移班北面躬身听赞两拜起直身搢笏三舞蹈跪左膝三叩头出笏就一拜又两拜躬身□班首奏圣躬万福再听赞拜两拜移班如初殿中监升殿诣酒尊所教坊起居殿侍进御茶□又北面躬身听赞拜两拜直身立上公升殿注酒诣御座前躬进俯伏致词并躬身□上公降阶复位听赞拜两拜起躬身□枢密宣答听赞拜两拜移班如初上公升殿立御座东乐作上饮毕上公受盏降阶复位北面躬身听赞拜两拜舞蹈如初不该赴座官先退赴座官躬身听枢密诣折槛东宣答讫听赞拜两拜升阶立席后□进酒乐作上饮毕舍人赞答赐酒躬身听赞拜两拜起赞各就坐立如故复赞乃坐酒行先上公次百官搢笏执盏立席后躬身饮讫听赞拜两拜复坐食至搢笏执碟出笏再进酒如上礼三行舍人曰可起立席后□上公御座前俯伏跪奏复位降阶北面听赞拜两拜舞蹈如初鸣鞭退班神宗以庆历八年四月戊寅生有祥光之异以生日为同天节按宋史神宗本纪神宗英宗长子庆历八年四月戊寅生于濮王宫祥光照室群鼠吐五色气成云治平四年正月丁巳即皇帝位二月庚寅以四月十日为同天节熙宁元年夏四月辛亥同天节群臣及辽使初上寿于紫宸殿　按礼志神宗以熙宁元年四月十日为同天节以宅忧罢上寿惟拜表称贺明年亲王枢密使管库驸马诸司使副诣垂拱殿宰臣百官大国使诣紫宸殿上寿命坐赐酒三行不举乐明年以大旱罢同天节上寿群臣赴东上合门表贺中书门下言同天节上寿班自今枢密使副宣徽三司使殿前马步军副都指挥使以上共作一班进酒一盏亲王宗室使相至观察驸马管军观察使以上皆赴紫宸殿依本班序立上寿更不赴重拱殿以官序高下各班进酒毕而日晏外朝有班者仍诣紫宸殿议者以为近渎改焉而诏袒免以上宗妇听班贺于禁中哲宗以熙宁九年十二月七日生有赤光之异以生日为龙兴节按宋史哲宗本纪哲宗神宗第六子熙宁九年十二月七日己丑生于宫中赤光照室元丰八年三月戊戌即皇帝位五月丁酉群臣请以十二月七日为龙兴节　按礼志哲宗即位宰臣请以十二月八日为龙兴节哲宗本七日生以避禧祖忌故后一日徽宗以元丰五年十月十日生号天宁节按宋史徽宗本纪徽宗神宗第十一子元丰五年十月丁巳生于宫中元符三年三月即皇帝位夏四月丁未以帝生日为天宁节　按礼志徽宗以十月十日为天宁节定上寿仪皇帝御垂拱殿群臣通班起居毕分班从义郎以下医官待诏等先退知引进司官一员读奏目知东上合门官一员奏进寿酒由东阶升舍人通教坊使以下赞再拜奏圣躬万福又再拜复位次看盏人稍前舍人赞再拜上殿祗候分东西两阶立候进酒升殿次舍人引亲王入殿庭北向立赞再拜班首奏万福舍人引进奉西入列于亲王后酒器檐□置马前揖天武躬奏万福造奉马先出内侍进御茶□殿中监酹酒讫知东上合门官殿上躬奏亲王某以下进寿酒舍人揖亲王以下躬赞再拜乃引亲王二员升殿知东上合门官引诣御坐前舍人东阶下西向立尚酝典御奉盘盏授班首搢笏受盘盏西向立奉御启盏亲王一员搢笏注酒班首奉诣御坐东进讫少退虚跪兴以盘授典御退合门引降阶舍人引当殿北向立东上赞拜兴搢笏跪奉表舍人接表一员在东余诣亲王西置表笏上授引进知引进司官殿上读奏目退亲王以下俯伏兴躬舍人赞再拜引班首升东阶余殿下分立合门引诣御坐东北向搢笏尚酝典御如前奉盘立乐作皇帝饮讫受盏复位再拜如上仪知引进司官诣折槛东西向宣曰进奉收赞拜舞蹈又再拜西出亲王以下紫宸殿立班引进官宣进奉出天武奉进奉以出合门复立殿上教坊使赞送御酒又再拜教坊致语讫赞再拜退次枢密官上寿次管军观察以上上寿进奉并如仪内侍举御茶□舍人赞教坊使以下谢祗应再拜讫合门侧奏无公事皇帝赴紫宸殿后合受群臣上寿质明三公以下百僚并于殿门外就次东上合门御史台太常寺分引入诣殿庭东西立合门附内侍进班齐牌皇帝出合禁卫诸班亲从迎驾自赞帝起居皇帝升座鸣鞭礼直官通事舍人引三公至执政官御史台东上合门分引百官并横行北向立典仪赞再拜舞蹈班首奏万福又再拜讫分东西立礼直官引殿中监少监升东阶诣酒尊所稍西南向西上立舍人揖教坊使以下通班太起居次首醆人谢升殿赞再拜内侍进御茶□殿侍酹酒讫礼直官通事舍人分引三公至执政官御史台东上合门分引百僚并横行北向立典仪赞再拜赞者承传在位官皆再拜礼直官通事舍人引上公升东阶东上合门官接引升殿授盏启盏如上仪上公诣御座俯伏跪奏文武百僚上公具官臣某等稽首言天宁令节臣等不胜大庆谨上千万岁寿俯伏兴退降阶舍人接引复位典仪赞再拜讫礼直官引知枢密院官诣御座前承旨退诣折槛稍东西向宣曰得公等寿酒与公等内外同庆典仪赞拜如仪百官分东西立礼直官通事舍人引上公升东阶东上合门官接引诣御座东搢笏殿中监授盘上公奉进御座东西向乐作皇帝饮讫合门引接盏降复位典仪赞拜如上仪宗室遥郡以下先退礼直官引枢密院官诣御座前承旨退诣折槛稍东宣曰宣群臣升殿典仪赞拜讫礼直官通事舍人分引三公以下升东阶亲王使相以下升西阶御史台东上合门分引秘书监以下升两朵殿并东西廊席后立尚酝典御以盏授殿中监奉御启盏殿中监西向立殿中少监以酒注于盏第二第三准此
奉诣御座前躬进讫少退举盘西向立乐作
皇帝饮讫殿中监接盏退授奉御出笏复位通事舍人分引殿上官横行北向舍人赞再拜典仪曰再拜赞者承传皆再拜舍人赞就坐各立席后复受就坐群官皆坐酒初行先宰臣次百官皆作乐尚食典御奉御进食太官设群官食皇帝再举酒群官兴立席后乐作饮讫舍人赞就坐再行群官酒皇帝三举酒并如第二之仪酒三行舍人曰可起群官兴立席后若宣示盏即随东上合门官以下揖称宣示盏躬赞就坐若宣劝即立席后躬饮讫赞再拜内侍举御茶□礼直官引左辅诣御座前北向俯伏跪奏左辅具官臣某言礼毕俯伏兴退复位礼直官通事舍人分引三公以下文武百僚降阶横行北向立枢密院官在亲王后典仪赞再拜皆舞蹈再拜退钦宗以元符三年四月十三日生号干龙节
按宋史钦宗本纪钦宗徽宗长子元符三年四月己酉生于坤宁殿宣和七年十二月辛酉即皇帝位靖康元年夏四月己酉干龙节群臣上寿于紫宸殿按礼志靖康元年四月十三日太宰徐处仁等表请为干龙节至日皇帝帅百官诣龙德宫上寿毕即本宫赐侍从官以上宴高宗以大观元年五月二十一日生有赤光之异以生日为天申节按宋史高宗本纪高宗徽宗第九子大观元年五月乙巳生东京之大内赤光照室建炎元年五月庚寅朔帝即位乙未以生辰为天申节癸卯天申节罢百官上寿绍兴十三年五月丁丑天申节始上寿锡宴如故事　按礼志建炎元年五月宰臣等上言请以五月二十一日为天申节诏曰朕承祖宗遗泽获托士民之上求所以扶危持颠之道未知攸济念二圣銮舆在远万民失业将士暴露夙夜痛心寝食几废况以眇躬之故闻乐饮酒以自为乐乎非但深拂乎朕志实增感于朕心所有将来天申节百官上寿常礼可令寝罢至是止就佛寺启散祝寿道场合门或后殿拜表称贺　又按志绍兴十三年二月臣僚奏臣闻孝理天下者帝王之盛德归美报上者臣子之至诚是皆因性自然发于观感必各尽其至然后为称恭惟陛下抚艰难之运忧勤在御兢兢业业图济中兴孝道通于神明皇天为之悔祸长乐还阙适当诞节之前陛下以天下养获伸宫闱上寿之仪臣民得于观听天下无不欣庆所以崇大养而成孝理之功者既以尽善尽美矣陛下诞圣佳辰乃臣子所愿奉觞上寿以尽归美之意其可不举而行之乎臣愚欲望将来天申节许令有司举行旧典至日百官得以奉万年之觞仰祝圣寿天下幸甚太常礼部讨论每遇圣节枢密院以下先诣垂拱殿上寿毕宰臣率百僚于紫宸殿上寿前一月分日启建道场至前一日枢密院官满散依例作斋筵至日三省官上寿立班讫次赴满散作斋筵后二日大宴于集英殿命御史台太常寺修立仪注按南渡典仪圣节其日俟宰执奏事讫追班上坐垂拱殿先引枢密院并管军官上寿东京分为二日
今只并为一日
礼
毕再坐紫宸殿上公已下分立候奏班齐上公诣御茶□前躬进御酒跪致词云文武百僚臣某等稽首言天基令节圣节名
逐朝换
臣等不胜大庆谨上千万岁寿
下殿再拜枢密宣答云得公等寿酒与公等内外同庆又再拜教坊乐作接盏讫跪进舞蹈如仪合门官喝不该赴坐官先退枢密喝群臣升殿合门分引上公已下合赴坐官升殿第一盏宣视盏送御酒歌板色唱祝尧龄赐百官酒觱篥起舞三台后并
准此
供进内
咸豉第二盏送御酒歌板起中腔供进杂爆第三盏歌板唱踏歌供进肉鲊候内官起茶□枢密院跪奏礼毕群臣降阶舞蹈拜退此上寿大略也若锡宴节次大率如梦华所载兹不赘书今偶得理宗朝禁中寿筵乐次因列于此庶可想承平之盛观也孝宗以建炎元年十月二十二日生有红光之异以生日为会庆节按宋史孝宗本纪孝宗太祖七世孙父秀王王夫人张氏梦人拥一羊遗之曰以此为识已而有娠以建炎元年十月戊寅生帝于秀州青杉之官舍红光满室如日正中少长命名伯琮及元懿太子薨高宗未有后而昭慈圣献皇后亦自江西还行在后尝感异梦密为高宗言之高宗大寤绍兴二年五月选帝育于禁中三十年二月癸酉立为皇子绍兴三十二年五月乙亥即皇帝位八月庚寅以生日为会庆节冬十月庚午诏会庆节权免上寿　按礼志孝宗以十月二十二日为会庆节按玉海作六月二十
二日为孝宗会庆节

光宗以绍兴十七年九月四日生号重明节
