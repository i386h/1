<!-- { "loadSidebar": true } -->
　　凡京官及在外五品以上官有犯奏闻请旨不许擅问六品以下听分巡御史按察司并分司　　取问明白议拟闻奏区处　　若府州县官犯罪所辖上司不得擅自勾问止　　许开具所犯事由实封奏闻若许准推问依律　　议拟回奏候委官审实方许判决　　其犯应该笞决罚俸收赎纪录者不在奏请之　　限　　若所属官被本管上司非理凌虐亦听开具实　　迹实封径自奏陈　　　　以理去官
　　凡任满得代改除致仕等官与见任同

注
虽为事解任降等不追诰命者并与见任
　　　同
　　封赠官与正官同其妇人犯夫及义绝者得与　　其子之官品同犯罪者并依职官犯罪律拟断注
惟致仕封赠官犯赃并与无禄人同科
　　　　无官犯罪
　　凡无官犯罪有官事发公罪亦得收赎纪录　　卑官犯罪迁官事发在任犯罪去任事发犯公　　罪笞以下勿论杖以上纪录通考为事黜革笞　　杖以上皆勿论若事干埋没钱粮遗失官物罪　　虽纪录勿论事须追究明白但犯一应私罪并　　论如律
注
迁官者谓改除及差委权摄邻近官司得
　　　代去任者谓考满丁忧致仕之类
　　　　同僚犯公罪
　　凡同僚犯公罪者

注
谓同僚官吏连署文案判断公事差错而
　　　无私曲者
　　并以吏典为首首领官减吏典一等佐贰官减　　首领官一等长官减佐贰官一等
注
四等官内如有缺员亦依四等官递减科
　　　罪本衙门所设无四等官者止准见设员数　　　递减　　若同僚官一人有私自依故出入人罪论其余　　不知情者止依失出入人罪论
注
谓如同僚连署文案官吏五人若一人有
　　　私自依故出入人罪论其余四人虽连署文　　　案不知有私者止依失出入人罪论仍依四　　　等递减科罪　　若申上司不觉失错准行者各递减下司官吏　　罪二等
注
谓如县申州州申府府申布政司之类
　　若上司行下所属依错施行者各递减上司官　　吏罪三等
注
谓如布政司行下府府行下州州行下县
　　　之类
　　亦各以吏典为首
　　　　公事失错
　　凡公事失错自觉举者免罪其同僚官吏应连　　坐者一人自觉举余人皆免罪
注
谓缘公事致罪而无私曲者事若未发露
　　　但同僚判署文案官吏一人能检举改正者　　　彼此俱无罪责　　其断罪失错已行论决者不用此律

注
谓死罪及笞杖已决讫流罪已至配所徒
　　　罪已役讫此等并为已行论决官司虽自检　　　举皆不免罪各依失入人罪律减三等及官　　　吏等级递减科之故云不用此律其失出入　　　人罪虽已决放若未发露能自检举贴断者　　　皆得免其失错之罪　　其官文书稽程应连坐者一人自觉举余人亦　　免罪主典不免
注
谓文案小事五日程中事十日程大事二
　　　十日程此外不了是名稽程官人自检举者　　　并得全免惟当该吏典不免　　若主典自举者并减二等
　　　　称监临主守
　　凡称监临者内外诸司统摄所属有文案相关　　涉及虽非所管百姓但有事在手者即为监临　　称主守者该管文案吏典专主掌其事及守掌　　仓库狱囚杂物之类官吏库子斗级攒拦禁子　　并为主守　　其职虽非统属但临时差遣管领提调者亦是　　监临主守　　　　大臣专擅选官
　　一内外管属衙门官吏有系父子兄弟叔侄者　　皆须从卑回避　　　　滥设官吏
　　其罢闲官吏在外干预官事结揽写发文案把　　持官府蠹政害民者并杖八十于犯人名下追　　银二十两付告人充赏有所规避者从重论　　　　擅离职役　　凡官吏无故擅离职役者笞四十若避难因而　　在逃者杖一百罢职役不叙所避事重者各从　　重论　　其在官应直不直应宿不宿各笞二十若主守　　仓库务场狱囚杂物之类应直不直应宿不宿　　各笞四十　　一各衙门办事官吏承差不许倩人代替违者　　俱问罪照行止有亏事例问革为民其代替者　　别有职役一体问革　　　　官员赴任过限
　　凡已除官员在京者以除授日为始在外者以　　领照会日为始各依已定程限赴任若无故过　　限者一日笞一十每十日加一等罪止杖八十　　□附过还职　　若代官已到旧官各照已定限期交割户口钱　　粮刑名等项及应有卷宗籍册完备无故十日　　之外不离任所者依赴任过限论减二等　　其中途阻风被盗患病丧事不能前进者听于　　所在官司给凭以备照勘若有规避诈冒不实　　者从重论当该官司扶同保勘者罪同　　一凡官员赴任两司方面行太仆苑马寺卿少　　卿及盐运司府州县正官除原定朱限外有违　　至一月以上问罪三月以上送部别用半年以　　上罢职内外凡领札凭官员及佐贰首领杂职　　等官违限一月以上问罪半年以上降级别用　　八个月以上罢职虽有中途患帖□不准理其　　进表朝觐给由公差等项复任官员有违限者各照前例拟　　断　　一升除出外文职已经领
敕领凭若无故迁延过半月之上不辞
　朝出城者参提问罪若已辞出城复入城潜住者　　改降别用　　　　无故不朝参公座
　　凡大小官员无故在内不朝参在外不公座署　　事及官吏给假限满无故不还职役者一日笞　　一十每三日加一等各罪止杖八十□附过还　　职　　一在京现任官员并办事进士乞恩养病者行　　原衙门勘实具奏请旨放回病痊之日赴部听用仍行巡按御史并按察　　司查勘其在外方面有司官员不许养病　　一凡京官养病到家调理痊可即便依期听用　　若有托故延住三年之外起送赴部者照例革　　职若到部虽在三年之外起文尚在三年之内　　照例具由奏请定夺　　　　擅勾属官
　　凡上司催会公事立案定限或遣牌或差人行　　移所属衙门督并如有迟错依律论罪若擅勾　　属官拘唤吏典听事及差占推官司狱各州县　　首领官因而妨废公务者笞四十若属官承顺　　逢迎及差拨吏典赴上司听事者罪亦如之其　　有必合追对刑名查勘钱粮监督造作重事方　　许勾问事毕随即发落无故稽留三日者笞二　　十每三日加一等罪止笞五十　　　　奸党
　　若在
　朝官员交结朋党紊乱朝政者皆斩妻子为奴财　　产入官　　若刑部及大小各衙门官吏不执法律听从上　　司主使出入人罪者罪亦如之　　若有不避权势明具实迹亲赴
御前执法陈诉者罪坐奸臣言告之人与免本罪仍　　将犯人财产均给充赏有官者升二等无官者　　量与一官或赏银二千两　　　　交结近侍官员
　　凡诸衙门官吏若与内官及近侍人员互相交　　结漏泄事情夤缘作弊而扶同奏启者皆斩妻　　子流二千里安置　　一罢闲官吏在京潜住有擅出入禁门交结者　　各门仔细盘诘即拿送该法司着实究问发烟　　瘴地面永远充军　　　　上言大臣德政
　　凡诸衙门官吏士庶人等若有上言宰执大臣　　美政才德者即是奸党务要鞫问穷究来历明　　白犯人处斩
注
连名上言止坐为首者
　　妻子为奴财产入官若宰执大臣知情与同罪　　不知者不坐
注
亦依名例至死减一等法杖一百流三千
　　里不追及妻子财产
　　　同僚代判署文案
　　凡应行官文书而同僚官代判署者杖八十若　　因遗失文案而代为者加一等若有增减出入　　罪重者从重论　　　　封掌印信
　　凡内外各衙门印信长官收掌同僚佐贰官用　　纸于印面上封记俱各画字若同僚佐贰官差　　故许首领官封印违者杖一百　　　　任所置买田宅
　　凡有司官吏俱不得于见任处所置买田宅违　　者笞五十解任田宅入官　　　　违禁取利
　　若监临官吏于所部内举放钱债典当财物者　　杖八十违禁取利以余利计赃重者依不枉法　　论并追余利给主
注
各主者通算折半科罪有禄人三十两无
　　　禄人四十两并杖九十每十两加一等罪止　　　杖一百流三千里罢职追夺除名　　一听选官吏监生人等借债与债主及保人同　　赴任所取偿至五十两以上者借者革职债主　　及保人各枷号一个月发落债追入官　　　　见任官辄自立碑
　　凡见任官实无政迹辄自立碑建祠者杖一百　　若遣人妄称己善申请于上者杖八十受遣之　　人各减一等碑祠拆毁　　　　禁止迎送
　　凡上司官及使客经过若监察御史按察司官　　出巡按治而所在各衙门官吏出郭迎送者杖　　九十其容令迎送不举问者罪亦如之　　一文武官员出入应令开道而自不开道致令　　应避官员不曾回避者俱置不问若因而生事　　者止问上官　　　　弃亲之任
　　凡祖父母父母年八十以上及笃疾别无以次　　侍丁而弃亲之任及妄称祖父母父母老疾求　　归入侍者并杖八十　　一官员祖父母父母及年七十果无以次人丁　　自愿离职侍养者听亲终服满方许求叙　　　　激变良民　　凡牧民之官失于抚字非法行事激变良民因　　而聚众反叛失陷城池者斩　　　　佐职统属殴长官
　　凡本衙门首领官及所统属官殴伤长官者各　　减吏卒殴伤长官二等佐贰官殴长官者又各　　减二等减罪轻者加凡斗一等笃疾者绞死者　　斩　　　　上司官与统属官相殴
　　凡监临上司佐贰首领官与所统属下司官品　　级高者及与部民有高官而相殴者并同凡斗　　论若非相统属官品级同而自相殴者亦同凡　　斗论　　　　九品以上官殴长官
　　凡流内九品以上官殴非本管三品以上官者　　杖六十徒一年折伤以上及殴伤五品以上若　　五品以上殴伤三品以上官者各加凡殴伤二　　等　　　　佐职统属骂长官
　　凡首领官及统属官骂五品以上长官杖八十　　若骂六品以下长官减三等佐贰官骂长官者　　又各减二等并亲闻乃坐　　　　听讼回避
　　凡官吏于诉讼人内关有服亲及婚姻之家若　　受业师及素有仇隙之人并听移文回避违者　　笞四十若罪有增减者以故出入人罪论　　　　官吏词讼家人诉　　凡官吏有争论婚姻钱债田土等事听令家人　　告官对理不许公文行移违者笞四十　　　　官吏受财
　　凡官吏受财者计赃科断无禄人各减一等官　　追夺除名吏罢役俱不叙用　　　　坐赃致罪
　　凡官吏人等非因事而受财坐赃致罪各主者　　通算折半科罪与者减五等
注
谓如被人盗财或殴伤若赔偿及医药之
　　　外因而受财之类各主者并通算折半科罪　　　为两相和同取与故出钱人减受钱人罪五　　　等又如擅科敛财物或多收少征虽不入己　　　或造作虚费人工物料之类凡罪由此赃者　　　皆名坐赃致罪　　　　事后受财
　　凡有事先不许财事过之后而受财事若枉断　　者准枉法论事不枉断者准不枉法论　　　　官吏听许财物
　　凡官吏听许财物虽未接受事若枉者准枉法　　论事不枉者准不枉法论各减一等所枉重者　　各从重论　　一官吏听许财物依律议罪不问为民
　　　　在官求索借贷人财物
