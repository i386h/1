<!-- { "loadSidebar": true } -->
六服诸侯奉承周德言协服还归于丰督正治　理职司之百官王曰若昔大猷制治于未乱保邦于未危

孔
传
言当顺古大道制治安国必于未乱未危之前　思患预防之曰唐虞稽古建官惟百内有百揆四岳外有州牧侯伯
孔
传
道尧舜考古以建百官内置百揆四岳象天之　有五行外置州牧十二及五国之长上下相维外　内咸治言有法庶政惟和万国咸宁

孔
传
官职有序故众政惟和万国皆安所以为正治夏商官倍亦克用乂
孔
传
禹汤建官二百亦能用治言不及唐虞之清要明王立政不惟其官惟其人
孔
传
言圣帝明王立政修教不惟多其官惟在得其　人今予小子祇勤于德夙夜不逮仰惟前代时若训迪厥官
孔
传
言仰惟先代之法是顺训蹈其所建官而则之　不敢自同尧舜之官准拟夏殷而蹈之立太师太傅太保兹惟三公论道经邦燮理阴阳孔
传
师天子所师法傅傅相天子保保安天子于德　义者此惟三公之任佐王论道以经纬国事和理　阴阳言有德乃堪之官不必备惟其人

孔
传
三公之官不必备员惟其人有德乃处之
少师少傅少保曰三孤

孔
传
此三官名曰三孤孤特也言卑于公尊于卿特　置此三者贰公弘化寅亮天地弼予一人

孔
传
副贰三公弘大道化敬信天地之教以辅我一　人之治冢宰掌邦治统百官均四海

孔
传
天官卿称太宰主国政治统理百官均平四海　之内邦国言任大司徒掌邦教敷五典扰兆民

孔
传
地官卿司徒主国教化布五常之教以安和天　下众民使大小皆协睦宗伯掌邦礼治神人和上下

孔
传
春官卿宗庙官长主国礼治天地神祇人鬼之　事及国之吉凶宾军嘉五礼以和上下尊卑等列司马掌邦政统六师平邦国
孔
传
夏官卿主戎马之事掌国征伐统正六军平治　王邦四方国之乱者司寇掌邦禁诘奸慝刑暴乱

孔
传
秋官卿主寇贼法禁治奸恶刑强暴作乱者夏　司马讨恶助长物秋司寇刑奸顺时杀司空掌邦土居四民时地利

孔
传
冬官卿主国空土以居民士农工商四人使顺　天时分地利授之土能吐生百谷故曰土六卿分职各率其属以倡九牧阜成兆民

孔
传
六卿各率其属官大夫士治其所分之职以倡　道九州牧伯为政大成兆民之性命皆能其官则　政治六年五服一朝

孔
传
五服侯甸男采卫六年一朝会京师
又六年王乃时巡考制度于四岳

孔
传
周制十二年一巡守春东夏南秋西冬北故曰　时巡考正制度礼法于四岳之下如虞帝巡守然诸侯各朝于方岳大明黜陟
孔
传
觐四方诸侯各朝于方岳之下大明考绩黜陟　之法王曰呜呼凡我有官君子钦乃攸司慎乃出令令出惟行弗惟反
孔
传
有官君子大夫以上叹而戒之使敬汝所司慎　汝出令从政之本令出必惟行之不惟反改若二　三其令乱之道以公灭私民其允怀

孔
传
从政以公平灭私情则民其信归之
学古入官议事以制政乃不迷

孔
传
言当先学古训然后入官治政凡制事必以古　义议度终始政乃不迷错其尔典常作之师无以利口乱厥官

孔
传
其汝为政当以仪典常故事为师法无以利口　辩佞乱其官蓄疑败谋怠忽荒政不学墙面□事惟烦

孔
传
积疑不决必败其谋怠惰忽略必乱其政人而　不学其犹正墙面而立临政事必烦戒尔卿士功崇惟志业广惟勤惟克果断乃罔后艰孔
传
此戒凡有官位但言卿士举其掌事者功高由　志业广由勤惟能果断行事乃无后难言多疑必　致患位不期骄禄不期侈

孔
传
贵不与骄期而骄自至富不与侈期而侈自来　骄侈以行己所以速亡恭俭惟德无载尔伪

孔
传
言当恭俭惟以立德无行奸伪
作德心逸日休作伪心劳日拙

孔
传
为德直道而行于心逸豫而名且美为伪饰巧　百端为心劳苦而事日拙不可为居宠思危罔不惟畏弗畏入畏

孔
传
言虽居贵宠当思危惧无所不畏若乃不畏则　入可畏之刑推贤让能庶官乃和不和政庬

孔
传
贤能相让俊乂在官所以和谐庬乱也
举能其官惟尔之能称匪其人惟尔不任

孔
传
所举能修其官惟亦汝之功能举匪其人亦惟　汝之不胜其任王曰呜呼三事暨大夫敬尔有官乱尔有政

孔
传
叹而□之公卿已下各敬居汝所有之官治汝　所有之职以佑乃辟永康兆民万邦惟无斁

孔
传
言当敬治官政以助汝君长安天下兆民则天　下万国惟乃无厌我周德成王命君陈分正东郊成周作君陈
按书经君陈王若曰君陈惟尔令德孝恭

孔
传
言其有令德善事父母行己以恭
惟孝友于兄弟克施有政

孔
传
言善父母者必友于兄弟能施有政令
命汝尹兹东郊敬哉

孔
传
正此东郊监殷顽民教训之
昔周公师保万民民怀其德往慎乃司兹率厥常孔
传
言周公师安天下之民民归其德今往承其业　当慎汝所主此循其常法而教训之懋昭周公之训惟民其乂

孔
传
勉明周公之教惟民其治
我闻曰至治馨香感于神明黍稷非馨明德惟馨孔
传
所闻之古圣贤之言政治之至者芬芳馨气动　于神明所谓芬芳非黍稷之气乃明德之馨励之　以德尔尚式时周公之猷训惟日孜孜无敢逸豫

孔
传
汝庶几用是周公之道教殷民惟当日孜孜勤　行之无敢自宽暇逸豫凡人未见圣若不克见既见圣亦不克由圣

孔
传
此言凡人有初无终未见圣道如不能得见已　见圣道而不能用之所以无成尔其戒哉尔惟风下民惟草

孔
传
汝戒勿为凡人之行民从上教而变犹草应风　而偃不可不慎图厥政莫或不艰有废有兴出入自尔师虞庶言同则绎
孔
传
谋其政无有不先虑其难有所废有所起出纳　之事当用汝众言度之众言同则陈而布之禁其　专尔有嘉谋嘉猷则入告尔后于内尔乃顺之于外孔
传
汝有善谋善道则入告汝君于内汝乃顺行之　于外曰斯谋斯猷惟我后之德

孔
传
此善谋此善道惟我君之德善则称君人臣之　义呜呼臣人咸若时惟良显哉

孔
传
叹而美之曰臣于人者皆顺此道是惟良臣则　君显明于世王曰君陈尔惟弘周公丕训无依势作威无倚法以削
孔
传
汝为政当阐大周公之大训无乘势位作威人　上无倚法制以行刻削之政宽而有制从容以和

孔
传
宽不失制动不失和德教之治
殷民在辟予曰辟尔惟勿辟予曰宥尔惟勿宥惟厥中
孔
传
殷人有罪在刑法者我曰刑之汝勿刑我曰赦　宥汝勿宥惟其当以中正平理断之有弗若于汝政弗化于汝训辟以止辟乃辟

孔
传
有不顺于汝政不变于汝教刑之而惩止犯刑　者乃刑之狃于奸宄败常乱俗三细不宥

孔
传
习于奸宄凶恶毁败五常之道以乱风俗之教　罪虽小三犯不赦所以绝恶源尔无忿疾于顽无求备于一夫

孔
传
人有顽嚚不喻汝当训之无忿怒疾之使人当　器之无责备于一夫必有忍其乃有济有容德乃大

孔
传
为人君长必有所含忍其乃有所成有所包容　德乃为大欲其忍耻藏垢简厥修亦简其或不修

孔
传
简别其德行修者亦别其有不修者善以劝能　恶以沮否进厥良以率其或不良

孔
传
进显其贤良者以率勉其有不良者使为善
惟民生厚因物有迁

孔
传
言人自然之性敦厚因所见所习之物有迁变　之道故必慎所以示之违上所命从厥攸好

孔
传
人之于上不从其令从其所好故人主不可不　慎所好尔克敬典在德时乃罔不变允升于大猷

孔
传
汝治人能敬常在道德是乃无不变化其政教　则信升于大道惟予一人膺受多福

孔
传
汝能升大道则惟我一人亦当受其多福无凶　危其尔之休终有辞于永世

孔
传
非但我受多福而已其汝之美名亦终凡称诵　于长世言没而不朽　　汉
宣帝元康二年诏赦吏职不称者特与更始
按汉书宣帝本纪元康二年春正月诏曰书云文王作罚刑兹无赦今吏修身奉法未有能称朕意朕甚愍焉其赦天下与士大夫厉精更始
注
师古曰言文王作罚有犯之者皆刑无赦今我　意有所闵闵吏修身奉法矣而未称其任故特赦　之与更始耳元帝初元三年春令诸侯相位在郡守下
按汉书元帝本纪云云
成帝永始四年诏公卿列侯亲属近臣宜省改奢豫以为民则按汉书成帝本纪永始四年夏六月甲午诏曰圣王明礼制以序尊卑异车服以章有德虽有其财而无其尊不得逾制故民兴行上义而下利方今世俗奢僭罔极靡有厌足公卿列侯亲属近臣四方所则未闻修身遵礼同心忧国者也或乃奢侈逸豫务广第宅治园池多畜奴婢被服绮縠设钟鼓备女乐车服嫁娶葬埋过制吏民慕效寖以成俗而欲望百姓俭节家给人足岂不难哉诗不云乎赫赫师尹民具尔瞻其申敕有司以渐禁之青绿民所常服且勿止列侯近臣各自省改司隶校尉察不变者　　后汉
后汉制内外文武官相接之仪
按后汉书百官志注蔡质汉仪三署郎见光禄勋执板拜见五官左右将执板不拜于三公诸卿无敬谒者仆射见尚书令对揖无敬谒者见执板拜之左右都候见尚书令尚书仆射尚书皆执板拜见丞郎皆揖侍中陪见旧在尚书令仆射下尚书上今官出入禁中更在尚书下司隶校尉见侍中执板揖河南尹如之凡三公列卿将大夫五营校尉行复道中遇尚书仆射左右丞郎御史中丞侍御史皆避车豫相回避卫士传不得迕台官台官过后乃得去御史中丞遇尚书丞郎避车执板住揖丞郎坐车举手礼之车过远乃去尚书言左右丞敢告知如诏书律令郎见左右丞对揖无敬称曰左右君丞郎见尚书执板对揖称曰明时见令仆射执板拜朝贺对揖御史中丞执宪中司朝会独坐侍御史见中丞执板揖少府符着出见都官从事持板都官从事入少府见符着持板城门门候见校尉执板不拜五营司马见校尉执板不拜司隶校尉职在典京师外部诸郡无所不纠封侯外戚三公以下无尊卑入宫开中道称使者每会后到先去诣台廷议处九卿上朝贺处公卿下陪卿上初除谒大将军三公通谒持板揖公仪朝贺无敬台召入宫对见尚书持板朝贺揖诸州刺史初除比诸持板揖不拜　　晋
武帝泰始四年夏诏以长吏能否责成守相冬班五条诏书于郡国按晋书武帝本纪泰始四年夏六月甲申朔诏曰郡国守相三载一巡行属县必以春此古者所以述职宣风展义也见长吏观风俗协礼律考度量存问耆老亲见百年录囚徒理冤枉详察政刑得失知百姓所患苦无有远近便若朕亲临之敦喻五教劝务农功勉励学者思勤正典无为百家庸末致远必泥士庶有好学笃道孝弟忠信清白异行者举而进之有不孝敬于父母不长悌于族党悖礼弃常不率法令者纠而罪之田畴辟生业修礼教设禁令行则长吏之能也人穷匮农事荒奸盗起刑狱烦下陵上替礼义不兴斯长吏之否也若长吏在官公廉虑不及私正色直节不饰名誉者及身行贪秽谄黩求容公节不立而私门日富者□谨察之扬清激浊举善弹违此朕所以垂拱总纲责成于良二千石也于戏戒哉冬十二月班五条诏书于郡国一曰正身二曰勤百姓三曰抚孤寡四曰敦本息末五曰去人事　　梁
武帝天监元年诏议玩法惰官之罚
