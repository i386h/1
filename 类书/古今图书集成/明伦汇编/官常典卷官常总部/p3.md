<!-- { "loadSidebar": true } -->
按梁书武帝本纪天监元年夏四月甲戌诏曰礼闱文阁宜率旧章贵贱既位各有差等俯仰拜伏以明王度济济洋洋具瞻斯在顷因多难治纲弛落官非积及荣由幸至六军尸四品之职青紫治白簿之劳振衣朝伍长揖卿相趋步广闼并驱丞郎遂冠履倒错珪甑莫辨静言疚怀思返流弊且玩法惰官动成逋弛罚以常科终未惩革夫槚楚申威盖代断趾笞捶有令如或可从外详共平议务尽厥理　　北魏
道武帝皇始元年秋九月戊午初建台省置百官封公侯将军刺史太守尚书郎已下悉用文人按魏书道武帝本纪云云
　　北周
武帝宣政元年宣帝即位诏制九条宣下州郡按周书宣帝本纪宣政元年六月戊戌即皇帝位秋八月壬申遣大使巡察诸州诏制九条宣下州郡一曰决狱科罪皆准律文二曰母族绝服外者听婚三曰以杖决罚悉令依法四曰郡县当境贼盗不擒获者并仰录奏五曰孝子顺孙义夫节妇表其门闾才堪任用者即宜申荐六曰或昔经驱使名位未达或沉沦蓬荜文武可施宜并采访具以名奏七曰伪齐七品以上已敕收用八品以下爰及流外若欲入仕皆听预选降二等授官八曰州举高才博学者为秀才郡举经明行修者为孝廉上州上郡岁一人下州下郡三岁一人九曰年七十以上依式授官鳏寡困乏不能自存者并加禀恤　　隋
文帝开皇四年夏四月己亥□总管刺史父母及子年十五以上不得将之官按隋书高祖本纪云云
开皇十四年冬闰十月乙卯制外官九品以上父母及子年十五以上不得将之官按隋书高祖本纪云云
开皇十七年诏诸司惩肃属官
按隋书高祖本纪开皇十七年春三月丙辰诏曰分职设官共理时务班位高下各有差等若所在官人不相敬惮多自宽纵事难克举诸有殿失虽备科条或据律乃轻论情则重不即决罪无以惩肃其诸司论属官若有愆犯听于律外斟酌决杖炀帝大业五年春二月壬戌制父母听随子之官按隋书炀帝本纪云云　　唐
中宗嗣圣六年武后颁九条以训百官
即武后
永昌元年

按唐书武后本纪永昌元年正月戊午布政于万象神宫颁九条以训百官代宗大历十四年德宗禁百官置邸贩鬻
按唐书德宗本纪大历十四年五月癸亥即皇帝位六月己亥禁百官置邸贩鬻　　辽
太宗会同三年冬十二月丙辰诏契丹人授汉官者从汉仪按辽史太宗本纪云云
圣宗统和元年诏三京诸道等官当执公方县令佐毋畏徇州官朝使征求按辽史圣宗本纪统和元年冬十一月庚辰下诏谕三京左右相左右平章事副留守判官诸道节度使判官诸军事判官录事参军等当执公方毋得阿顺诸县令佐如遇州官及朝使非理征求毋或畏徇恒加采听以为殿最统和十二年秋八月乙未下诏戒谕中外官吏按辽史圣宗本纪云云开泰七年秋九月戊辰诏内外官因事受赇事觉而称子孙仆从者禁之按辽史圣宗本纪云云
兴宗重熙九年冬十二月辛卯诏诸犯法者不得为官吏诸职官非婚祭不得沉酗废事有治民安边之略者悉具以闻按辽史兴宗本纪云云
重熙十年秋七月壬戌诏诸职官私取官物者以正盗论按辽史兴宗本纪云云
重熙二十二年冬十一月辛卯诏诸职事官以礼受代及以罪去者置籍按辽史兴宗本纪云云
　　宋
宋初定朝省集议之仪
按宋史礼志朝省集议前代不载其仪宋初刑政典礼之事当集议者先下诏都省省吏以告当议之官悉集都堂设左右丞于堂之东北南向御史中丞于堂之西北南向尚书侍郎于堂东厢西向两省侍郎常侍给事谏舍于堂之西厢东向知名表郎官于堂之东南北向监议御史于堂之西南北向又设左右司郎中员外于左右丞之后三院御史于中丞之后郎中员外于尚书侍郎之后起居司谏正言于谏舍之后如有仆射御史大夫即于左右丞中丞之前如更有他官即诸司三品于侍郎之南东宫一品于尚书之前武班二品于谏舍之南皆重行异位卑者先就席左右丞升厅省吏抗声揖群官就坐知名表郎官以所议事授所司奉诣左右丞左右丞执卷读讫授中丞中丞授于尚书侍郎以次读讫复授知名表郎官将毕左右丞奉笔叩头揖群官以一副纸书所议事节署字于下授四坐监议御史命吏告云所见不同者请不署字以官高者为表首如止集本省官坐如常仪其知名表郎官监议御史坐仍北向惟仆射以上得乘马至都堂他官虽同平章事亦止屏外太祖干德二年诏尚书省台省翰林太常博士集议内外群臣相见之仪按宋史太祖本纪不载　按礼志百官相见仪制干德二年诏曰国家职位肇分轨仪有序冀等威之斯辨在品式之惟明矧着位之庶官及内司之诸使以至轩墀引籍州县命官凡进见于宰相或参候于长吏既为总摄合异礼容稽于旧仪具无定法或传晋天福周显德中以廷臣内职宾从将校比其品数着为纲条载于刑统未为详悉宜令尚书省集台省官翰林秘书国子司业太常博士等详定内外群臣相见之仪翰林学士承旨陶谷等奏两省官除授假使出入并参宰相起居郎以下参同舍人五品以上官遇于涂敛马侧立须其过常侍以下遇三公三师尚书令引避其值仆射敛马侧立御史大夫中丞皆分路行起居郎以下避仆射遇大夫敛马侧立中丞分路尚书丞郎郎中员外并参三师三公令仆郎中员外兼参左右丞本行尚书侍郎及本辖左右司郎中员外御史大夫以下参三师三公尚书令中丞兼参大夫知杂事参中丞三院御史兼知杂及本院之长大夫避尚书令以上遇仆射敛马侧立而避大夫遇尚书丞郎两省官诸司三品以上金吾大将军统军上将军皆分路余官遇中丞悉引避知杂兼避中丞遇左右丞敛马侧立余皆分路郎中及少卿监大将军以下皆避知杂三院同行如知杂之例少卿监并参本司长官丞参少卿诸司三品遇仆射于途皆引避诸卫大将军参本卫大将军东宫官参隔品凡参者若遇于途皆避公参之礼列拜堂上位高受参者答焉四赤县令初见尹趋庭受拜后升厅如客礼内客省使谒宰相枢密使以客礼合门使以上列拜皆答客省副使至通事舍人诸司使枢密承旨不答焉自枢密使副宣徽使皆差降其礼供奉官殿直教坊使副辞令官伎术官并趋庭倨受诸司副使参大使通事舍人参合门使防御团练刺史谒本道节帅节度防御团练副使谒本使并具军容趋庭延以客礼少尹幕府于院长官悉拜防御本团练判官谒本道节帅并趋庭上佐州县官见宰相枢密使及本属长官并拜于庭天长雄武等军使见宰相枢密亦如之参本府宾幕官及曹掾县簿尉参令皆拜王府官见亲王如宾职见使长府县官兼三馆职者见大尹同赤县令六品以下未尝参官见宰相枢密及本司长官并拜阶上流外见流内品官并趋庭诸司非相统摄皆称移牒分路者不得笼街及占中道依秩序以分左右遇于驿舍非相统摄及名位县隔先至者居之台省官当通官呵止者如旧式文武官不得假许呼称以紊朝制当避路者若被宣召及有所捕逐许横度焉又令诸司使副使通事舍人见宰相枢密使升阶连姓通名展拜不答拜其见枢密副使参知政事宣徽使以客礼展拜干德四年夏六月丙午诏人臣家不得私养宦者按宋史太祖本纪云云开宝三年夏六月乙未禁诸州长吏亲随人掌厢镇局务按宋史太祖本纪云云
太宗太平兴国　年又改定京朝官见本州长吏及三司属官见本使礼仪按宋史太宗本纪不载　按礼志太平兴国以后又制京朝官知令录者见本州长吏以客礼三司判官推官主判官见本使如郎中员外见尚书丞郎之仪太平兴国八年夏四月壬寅班外官戒谕辞按宋史太宗本纪云云
淳化元年命议正中外文武官称呼假借之失按宋史太宗本纪不载　按职官志淳化元年国子祭酒孔维上言中外文武官称呼假借逾越班制伏请一切禁断太宗命翰林学士宋白等议之白请自今文武台省官及卿监郎中员外并呼本官太常博士大理评事并不得呼郎中诸司使诸卫将军未领刺史者及诸司副使不得呼太保供奉官以下不得呼司徒校书郎以下令录事不得呼员外郎判司簿尉不得呼侍御待诏医官不得呼奉御其文武职事州县官如有加检校兼试同正官者称之淳化三年诏文武官父母在剑南峡路福建岭南者皆迎侍违者纠举按宋史太宗本纪不载　按刘昌言传淳化初昌言骤用不为时望所服或短其委母妻乡里十余年不迎侍别娶旁妻太宗既宠之诏令迎归京师本州给钱办装县次续食时又有光禄丞何亮家果州秘书丞陈靖家泉州不迎其亲下诏戒谕文武官父母在剑南峡路漳泉福建岭南皆令迎侍敢有违者御史台纠举以闻按本传昌言骤用在赵普卒时
按普传为淳化三年故编录于此

真宗咸平二年春二月己酉戒百官比周奔竞有弗率者御史台纠之按宋史真宗本纪云云
咸平四年夏四月壬子诏亲老无兼侍者特与近任按宋史真宗本纪云云咸平　年定开封府巡使及京官诸曹属见京尹之仪按宋史真宗本纪不载　按礼志咸平中诏开封府左右军巡使京官知司录及诸曹参军到畿县见京尹并趋庭设拜咸平六年更定合门仪制
按宋史真宗本纪不载　按礼志六年命翰林学士梁颢等详定合门仪制成六卷因上言三司副使序班朝服比品素无定列至道中筵会在知制诰后郎中前今请同诸司少卿监班位在上如官至给谏卿监者自如本品朝会大宴随判使赴长春殿起居引驾其朝会引驾至前殿与诸司使同退大中祥符二年夏禁群臣群饮冬以七条戒官吏是年以添给钱赡外任官之不得挈家属者按宋史真宗本纪大中祥符二年夏四月壬寅诏禁中外群臣非休暇无得群饮废职冬十一月丙戌作文武七条戒官吏　按职官志大中祥符二年诏外任官不得挈家属赴任者许分添给钱赡其家大中祥符五年命翰林学士李宗谔重定百官相见仪制按宋史真宗本纪不载　按礼志大中祥符五年复命翰林学士李宗谔等详定仪制文武百官遇宰相枢密使参知政事并避起居郎以下遇给舍以上敛马御史大夫遇东宫三师尚书丞郎两省侍郎分路而行中丞遇三师三少太常卿金吾上将军并分路而行知杂御史遇尚书侍郎诸司三品金吾大将军统军诸位上将军分路而行三院同行如知杂例不同行遇左右丞则避尚书丞郎郎中员外遇三师三公尚书令则避郎中员外遇丞郎则避太常博士以下朝官遇本司长官三师三公仆射尚书丞郎大夫中丞知杂御史并避权知判者不避遇两省给舍以上敛马京官遇丞郎给舍大卿监祭酒以上及本寺少卿监司业并避诸军卫大将军以下遇上将军统军亦避詹事遇上台官如卿监之例庶子少詹事至太子仆遇东宫三师三少并避遇上台官如少卿监例中允以下遇东宫三师三少并避遇宾客詹事敛马遇上台官如太常博士例应合避尚书者并避三司使其权知开封府如本官品避其台省官虽不合避而职在统临者并避武班内职并依此品仁宗天圣七年秋八月己亥诏命官犯正入赃毋使亲民按宋史仁宗本纪云云
明道元年春二月丙午诏仕广南者毋过两任以防贪黩接宋史仁宗本纪云云
景佑三年夏五月丙戌诏戒百官越职言事
按宋史仁宗本纪云云
宝元元年冬十月丙寅诏戒百官朋党
按宋史仁宗本纪云云
庆历元年春二月甲辰诏臣僚受外任者毋得因临遣祈恩按宋史仁宗本纪云云
庆历三年秋九月丁丑诏执政大臣非假休不许私第受谒按宋史仁宗本纪云云
