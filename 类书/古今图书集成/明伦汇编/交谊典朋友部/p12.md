<!-- { "loadSidebar": true } -->
　　　　　张炎
几番问竹平安雁书不尽相思字篱根半树村深孤艇阑干屡倚远草兼云冻河胶雪此时行李望去程无数并州回首还又渡桑干水　笑我曾游万里甚□□便成归计江空岁晚栖迟犹在吴头楚尾□柳经寒断槎浮月依然□□待相逢说与相思想亦在相思里　　潇潇雨
泛江
怀友
　　　　　前人
空山弹古瑟掬长流洗耳复谁听倚阑干不语江潭树老风挟波鸣愁里不须啼花落石□平岁月鸥前梦耿耿离情　记得相逢竹外看词源倒写一雪尘缨笑□□呼酒飞雨夜舟行又天涯零落如此掩闲门得似晋人清相思恨趁杨花去错到长亭　　念奴娇客中
寄友
　　　　　前人
西秦倦旅是几年不听西湖风雨我把长镵垂短发心事时看天语吟箧空随征衣休换薜荔犹堪补山能招隐一瓢闲挂烟树　方叹旧国人稀花间忽见倾盖浑如故客里不须谈世事野老安知今古海上盟鸥门深款竹风月平分取陶然一醉此时愁在何处　　念奴娇
怀
霅友
　　　　　　前人
异乡倦旅问扁舟东下归期何日琴剑空随身万里天地谁非行客李杜飘零羊昙悲感回首俱陈迹羁怀难写豆虫吟破孤寂　柳外门掩□阴佳人何处溪上苹花白留得一方无用月隐隐山阳闻笛旧雨不来风流云散惟有长相忆雁书休寄寸心分付梅驿　　摸鱼儿
春雪客
中寄友
　　　前人
又孤吟灞桥深雪千山绝尽飞鸟梅花也着东风笑一夜瘦添多少春悄悄正断梦愁时忘却池塘草前□路杳看野水流冰舟闲渡口何必见安道　慵登眺脉脉霏霏才了寒威犹自清峭终须几日开晴去无柰此时怀抱空懊恼料酒兴歌情未肯随人老惜花起早拌醉里忘归接更好一笑任倾倒　　齐天乐
抵吴
寄旧友
　　　　前人
分明柳上春风眼曾看少年人老雁拂沙黄天垂海白野艇谁家昏晓惊心梦觉漫慷慨悲歌赋归不早想得相如此时终是倦游了　经行几度怨别酒痕消不尽空被花恼茂苑重来竹溪深隐还胜飘零多少羁怀顿埽尚识得妆楼那回苏小寄语鸥盟问春何处好　　忆旧游
寓毗陵有
怀澄江旧友
前人
笑铭崖笔倦访雪舟寒觅里寻邻半掩闲门草看长松落荫旧榻悬尘自怜此来何事不为忆鲈莼但回首当年芙蓉城里胜友如云　思君度遥夜谩疑是梅花檐下空巡蝶与周俱梦折一枝聊寄古意殊真渺然望极来雁传与异乡春尚记得行歌阳关西出无故人　　忆旧游
寄
友
　　　　　　　前人
记琼筵卜夜花槛移春同恼莺娇暗水流花径正无风院落银烛迟销□枝浅压髫髻香脸泛红潮甚如此游情还将乐事轻趁冰绡　飘零又成梦但长歌袅袅柳色迢迢一叶红心冷望美人不见隔浦难招认得旧时鸥鹭重过月明桥□万里天风清声漫忆何处箫　　木兰花慢
寄朱
子西
　　　元尹济翁
渺渺怀芳意苦对景可怜生记燕外莺边柳深竹嫩度密穿青如今淡烟细雨正午□半梦酒初醒乐事怎堪重省起来一晌愁萦　悠然又把酒壶倾摆不动离情想闲却春游绿阴深院芳草长亭干愁有谁解得傍晚来风起碎池萍坐待晴云四卷依然月上□棂　　水龙吟
赠
友
　　　　　　萨都剌
王郎锦带吴钩醉骑赤鲤银河去绛袍弄月银壶吸酒锦笺挥兔秃鬓西风短篷落月东吴西楚怅丹阳郭里相逢较晚共剪烛西□雨　文采风流俊伟碧纱巾挂珊瑚树出门万里掀□一笑青山无数扬子江头冻沙寒雨暮天飞鹭待明朝酒醒金焦击楫过瓜洲渡　　风入松
寄
友
　　　　　明文征明
日长无事掩精庐绕屋树扶□南雨过湘帘卷烟霏帐冰簟平铺午困全消茗□宿酲自倒冰壶　虚堂风定一尘无香袅博山炉何时去觅山公笑花间醉树底樗蒱见说香生丹桂莫教秋近庭梧　　念奴娇
赠
友
　　　　　　　边贡
山城雨过望青郊迢递碧山连属岸旭林霏萦远带回首屡看僮仆白石桥边苍松涧底冉冉云相逐野猿孤鹤晚来聊伴幽独　几度梦到江南画船箫鼓夜傍芦花宿乌帽锦衣驺唱处犹是当年拘束布衲纶巾芒□藜杖无宠还无辱闲观尘世几人能此知足　　桂枝香
寄友
村居
　　　　　张逸
天高气肃正一泒秋声悲吟万木潇洒远山抹翠澄溪漾玉故人家住残阳外小枫村低低茅屋烟生芦渚霜沾菊浦酒香茶熟　□篱畔山中野服想竹栏琴韵松棋局四壁清幽爱挂云林几幅鲤鱼风起天横雁待一叶寻他剡曲开尊长笑池边蟹紫墙头橘绿　　满庭芳
岁暮过西
村王叔远
　沈
岁暮偷闲残冬访道隔溪扶过危桥痴情懒骨傲俗自逍遥□北□南景况完乡社邻父招邀真闲甚开门汲水浅灌美人蕉　客来山犬吠不通名姓直入书巢笑吟吟握手木榻相劳绿净幽光几知交者野牧渔樵无今古清谈一席尔我共萧骚
　朋友部选句
汉扬雄逐贫赋朋友道绝进官凌迟厥咎安在职汝为之晋潘尼安身论朝有弹冠之朋野有结绶之友梁昭明太子十二月启宿昔亲朋平生益友不谓穷通有分云雨将乖既深伐木之声更问采葵之咏古诗昔我同门友高举振六翮不念携手好弃我如遗迹晋嵇康诗思我良朋如渴如饥愿言不获怆矣其悲陶潜诗出门万里客中道逢嘉友宋鲍照诗出入重宫里结友曹与何车马相驰逐宾朋何容华又结友多贵门出入富儿邻唐杜甫诗精理通谈笑忘形向友朋

　朋友部纪事一
