<!-- { "loadSidebar": true } -->

　朋友部汇考
礼记
　曲礼
寡妇之子非有见焉弗与为友

陈
注
有见才能卓异也若非有好德之实则难以避　好色之嫌故谨之　　又
父母存不许友以死

陈
注
不许友以死谓不为其友报雠也亲在而以身　许人是有忘亲之心　　檀弓
曾子曰朋友之墓有宿草而不哭焉

陈
注
草根陈宿是期年之外可无哭矣
周礼
　　天官
太宰以九两系邦国之民八曰友以任得民

注
乡田同井合志之友能保任民自不忍弃故以　任得民疏
友以任使知人道之交不可间也
　　地官
大司徒以本俗六安万民五曰联朋友

注
乡田同井学校同艺
疏
同师曰朋同志曰友朋
　友之交在师儒以下但朋疏而多友亲而少尚书　泰誓我友邦冢君是谓诸侯为友洛诰云孺子其　朋谓群臣为朋也　　又
以乡三物教万民二曰六行孝友睦□任恤

注
任信于朋友
疏
朋友有道德者则任信之
以乡八刑纠万民五曰不任之刑
师氏掌教国子三行二曰友行以尊贤良

注
君子以友辅仁故友行次之
司谏掌纠万民之德而劝之朋友正其行而强之道艺巡问而观察之以时书其德行道艺辨其能而可任于国事者以考乡里之治以诏废置以行赦宥注
司谏以道谏正人之行者德成于朋友纠其德　而使之无谬戾劝之朋友则使之致力以相辅也疏
劝之朋友欲其同志以辅仁也
　□

　朋友部总论
易经
　　豫卦
九四由豫大有得勿疑朋盍簪

程
传
四居大臣之位独当上之倚任而下□同德之　助所以疑也惟当尽其至诚勿有疑虑则朋类自　当益聚　　复卦
复亨出入□疾朋来□咎

程
传
君子之道既消而复岂能便胜于小人必待其　朋类渐盛则能协力以胜之也大
全
或问复一阳动
　于下而云朋来□咎何也朱子曰方一阳生未有　朋类毕竟是阳长将次并进以其为君子之道故　亨通而□咎也　　解卦
九四解而拇朋至斯孚

程
传
居上位而亲小人则贤人正士远退矣斥去小　人则君子之党进而诚相得也四能解去初六之　阴柔则君子之朋来至而诚合矣东岩
易传
四德不若
　震初之阳朋阳之来明德益修五动以应诚意交　通然后生化之功自是兴也呜呼大臣居解惟患　不得其朋而已得我朋也而□之远之则非但不　能格君心中才之君岂能无疑于我哉戒之哉象曰解而拇未当位也
程
传
解者本合而离之也必解拇而后朋孚盖君子　之交而小人容于其间是与君子之诚未至也　　兑卦象曰丽泽兑君子以朋友讲习

程
传
两泽相丽交相浸润互有滋益之象故君子观　其象而以朋友讲习互相益也先儒谓天下之可　说莫若朋友讲习讲习固可说之大者然当明相　益之象大
全
进斋徐氏曰天下之至可说者□如朋
　友讲习讲而不习则言语徒详绸绎□得虽曰为　学亦将枯燥生涩而□可嗜之味危殆杌捏而□　可即之安矣岂能终悦怿于心乎故必从容论说　以讲之于先又必切实体验以习之于后则心与　理相涵而所知者益精身与事相安而所能者益　固丽泽之益庶乎其有相资之实而真说在我矣礼记　　缁衣
子曰唯君子能好其正小人毒其正故君子之朋友有乡其恶有方是故迩者不惑而远者不疑也诗云君子好仇
注
正当为匹匹谓知识朋友乡方喻辈类也小人　侥利其友无常也迩近也仇匹也疏
此一节明其
　朋匹之事以下云君子好仇故此正为匹也君子　所亲朋友及所恶之人皆有辈类故善者与之交　不以荣枯为异不善者则憎恶之言有常也好恶　有定可望貌而知故近不惑而远不疑也集
说
蓝田
　吕氏曰乡人皆好之未可也乡人皆恶之未可也　不如乡人之善者好之其不善者恶之盖善者好　之由君子所好者善也不善者恶之由君子所恶　者不善也君子之好不可以非其人故曰朋友有　乡所恶不可以及善人故曰其恶有方盖君子所　好者皆正小人所恶亦皆正故曰君子能好其正　小人毒其正好恶既明亦归于一此远迩所以不　疑惑也诗云君子好仇仇匹也其匹者皆好也先　儒以好其正毒其正皆当为匹只作正字亦可　长乐陈氏曰君子周而不比其取友也必端故言　能好其正小人比而不周其交也皆其类而已故　毒其正盖君子小人道相异也故君子好之而小　人毒之乡也方也皆言其所聚善恶各以类而善　不同于恶恶不同于善故能成其信是以朋友之　迩于我者信我之深而不惑其远于我者亦信之　而不疑矣迩者不惑儒行所谓并立则乐相下不　厌也远者不疑儒行所谓久不相见闻流言不信　其行也　严陵方氏曰君子非特其身正而已于　正人又能好而与之小人非特身不正而已于正　人又且毒而害之此君子小人好恶之辨也朋友　有乡其恶有方者以言取舍之有常也　马氏曰　君子之朋友有乡所谓直也谅也多闻也其恶有　方所谓便辟也善柔也便佞也朋友有乡君子所　以致其好也其恶有方君子所以致其恶也　庐　陵胡氏曰君子正直是与故好之小人恶直丑正　故毒之故曰君子居必择乡游必择士所以防邪　辟而近中正也子曰轻绝贫贱而重绝富贵则好贤不坚而恶恶不着也人虽曰不利吾不信也诗云朋友攸摄摄以威仪
注
虽曰不利吾不信也言此近微利也攸所也言　朋友以礼义相摄正不以贫富贵贱之利也疏此
　一节明朋友之道唯善是仇以威仪相摄佐也以　贤而贫贱则轻绝之是好贤不坚也而富贵则重　绝之是恶恶不着也如此者是贪利人集
说
蓝田吕
　氏曰此章又申言前章好恶不可不明也以为可　贤而重绝以为不足贤而轻绝则不当有富贵贫　贱之异矣均可绝也富贵未绝贫贱者先绝则恶　恶不着均未可绝也贫贱者先绝富贵者未绝则　好贤不坚推是心也谓之不利于富贵则不可信　也诗云朋友攸摄摄以威仪言朋友以礼义相正　岂以贫贱富贵易其心哉　严陵方氏曰可友者　以其贤可绝者以其恶然贤者不必富贵恶者不　必贫贱苟轻绝贫贱而重绝富贵则势利之交而　已　　儒行
儒有合志同方营道同术并立则乐相下不厌久不相见闻流言不信其行本方立义同而进不同而退其交友有如此者
疏
方法也经营道艺同齐于术同术则同方也但　合志同方据所怀志意营道同术据所习道艺并　立谓同仕朋友久不相见闻流谤之言欲谮毁之　己则不信也其行所本必方正所立必存义朋友　所为与己同则进而从之不与己同则退而避之集
说
蓝田吕氏曰所以任举其交友者则好恶忧乐　与之同也然尽交友之分则理义必与之同君子　之道或出或处或默或语二人同心其利断金同　心之言其臭如兰凡所谓同者理也义也出于人　心之所同然贤者能存而勿丧之故不患乎不同　也合志同方则志同好矣营道同术则学同道矣　并立则乐相下不厌好同则同体矣久不相见闻　流言不信学同则信其行矣其行本方立者立行　本其志之所同方也行同则学同矣义同而进不　同而退同斯义以进退也进退同则同好矣交友　之分至于无一不同者学一于理而不惑也　严　陵方氏曰并立则乐以其无忌心相下不厌以其　有孙志久不相见闻流言不信以其久要不忘而　相信之笃本方者以方为本也道同则进而与之　交不同则退而与之辨夫道不同不相为谋而况　交友乎子贡问友子曰忠告而善道之不可则止　毋自辱焉以是而已　马氏曰方者道之所也志　在于道唯合志故同方术者所资以适道唯营道　故同术营道方将入于道故以术言之也　山阴　陆氏曰同方言同所向同术言同所由易曰方其　义也盖义未有不因方而立者　晏氏曰合志同　方言趋向者同也营道同术言修为者同也方言　趋向之地术言修为之业语曰士志于道是志必　在于道也道不外于志也故始焉合志而趋向者　不殊则终焉营道而修为者一致矣有朋自远方　来不亦乐乎故并立则乐以能问于不能昔者吾　友尝从事于斯矣故相下不厌流言止于知者如　曰曾参杀人若颜回者岂信之哉故曰闻流言不　信机在内故欲其圆而能应行在外故欲其方而　有守执规司春者主乎仁执矩司秋者主乎义故　曰其行本方立义易曰义以方外是也相视而笑　莫逆于心然后足以为友故义同而进不同而退　也同方同术者讲习之友并立相下者相成之友　不信流言义同而进者同德之友故曰其交友有　如此者按孔疏以本方立义为句而
宋儒以义字属下句兹并存之

孔子家语
　　颜回
颜回问朋友之际如何孔子曰君子之于朋友也心必有非焉而弗能谓吾不知其仁人也不忘久德不思久怨仁矣夫荀子
　　大略
匹夫者不可以不慎取友友者所以相有也道不同何以相友也均薪施火火就燥平地注水水流湿夫类之相从也如此之着也以友观人焉所疑取友求善人不可不慎是德之基也诗曰无将大车维尘冥冥言无与小人处也汉班固白虎通
　　三纲六纪
朋友者何谓也朋者党也友者有也礼记曰同门曰朋同志曰友朋友之交近则谤其言远则不相讪一人有善其心好之一人有恶其心痛之货则通而不计共忧患而相救生不属死不托故论语曰子路云愿车马衣轻裘与朋友共敝之又曰朋友无所归生于我乎馆死于我乎殡朋友之道亲存不得行者二不得许友以其身不得专通财之恩友饥则白之于父兄父兄许之乃称父兄与之不听即止故曰友饥为之减大寒为之不重裘故论语曰有父兄在如之何其闻斯行之也徐干中论
　　贵验
小人尚明君子尚至言至言也非贤友则无取之故君子必求贤友也诗曰伐木丁丁鸟鸣嘤嘤出自幽谷迁于乔木言朋友之义务在切直以升于善道者也故君子不友不如己者非羞彼而大我也不如己者须己而植者也然则扶人不暇将谁相我哉吾之偾也亦无日矣故偾极则纵多友邪则己僻也是以君子慎取友也孔子曰居而得贤友福之次也夫贤者言足听貌足象行足法加乎善奖人之美而好摄人之过其不隐也如影其不讳也如响故我之惮之若严君在堂而神明处室矣虽欲为不善其敢乎故求益者之居游也必近所畏而远所易诗云无弃尔辅员于尔辐屡顾尔仆不输尔载亲贤求助之谓也小学
　　广明伦
横渠先生曰今之朋友择其善柔以相与拍肩执袂以为契合一言不合怒气相加朋友之际欲其相下不倦故于朋友之间主其敬者日相亲与得效最速注
善柔谓善为柔媚气合谓意气相合相下谓彼　此相让效即忠告善道之益也朱子语类
　　力行
问朋友之义自天子至于庶人皆须友以成而安卿只说以类聚莫未该朋友之义否曰此亦只说本来自是如此自天子至于庶人未有不须友以成乃是后来事说朋友功效如此人自与人同类相求牛羊亦各以类相从朋友乃彝伦之一今人不知有朋友之义者只缘但知有四个要紧而不知朋友亦不可阙朋友之于人伦所关至重
问与朋友交后知其不善欲绝则伤恩不与之绝则又似匿怨而友其人曰此非匿怨之谓也心有怨于人而外与之交则为匿怨若朋友之不善情意自是当疏但疏之以渐若无大故则不必峻绝之所谓亲者毋失其为亲故者毋失其为故者也性理会通
　　人伦
